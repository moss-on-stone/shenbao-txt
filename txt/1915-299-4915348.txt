# 1915 - 299 - 4915348

 

Page 1

 
 
譯述 
[歐西報業舉要（四十七）]  
　　（譯輯者朱世溱） 
　　輿地報者於晚報中最爲先進其創設時在一八○二年間以國外新聞有聲於時或謂巴麥斯東當外務大臣時曾極力贊助之且時有投稿者有可信也此次戰興該報取一八一四年英法戰時一八七○年普法戰時之新聞社論附載之令讀者生比較之必亦治報之一法也 
　　斯坦達報初本爲一晚報及改晨報後二年更出晚報一種名之曰斯坦達晚報論調頗與斯坦達報相近然當見則無其深今與輿地報同於晚報之中號稱無所偏倚云 
　　新聞晚報者保守黨工人社會中之良友與日日郵報同一機軸者也斯報初出版時十三年中耗金二十九萬八千鎊至一九○四年始售於日日郵報之主人諾克烈氏諾氏出其手段治之則事業勃興今消數之衆於晚報中爲首 
　　星報於晚報中最爲後出其議論亦最淋漓盡致自由黨之報也馬幸漢氏未入日知報前曾經編輯是報於文學上名譽頗高他如志斯敏斯報如日日新聞如日知報皆以文學名皆爲自由黨報兩者之中若有相通之關係在也 
　　第十七章報章與雜誌之比較 
　　論雜誌之廣義則自日報以外如週報月報之倫皆可以此相名其與報章相關之處至多故别著一章言之首語其出版期則有每週一次者有兩週一次者有半月一次者有每月一次者有兩月一次者有三四月一次者有半年一次者有每年一次者有兩年一次者語其性質則有評論政治者有評論學術者有宣布宗敎者有灌輸知識者有專論實業事者有紀載各國事務者其數不可悉計取報章與雜誌較其材料則報章所重在於新聞以消息靈通紀載正確爲事若在雜誌則於新聞多略之而不載即載之亦必原始要終詳述其本末而研究其得失非如報章之編比羅列苟然而已也若自言論一部論之則日報性質在能發布輿論務取民意所向而闡明之在雜誌則不然凡國民所不知者則敎誨之指導之無形之中國民爲其學說所中不期然而主張其議論故其事成爲造成輿論而負有國民導師之任矣 
　　更取兩者之勢力比較之則日報者消數數十百萬其言直接發表輿論至在雜誌則其消數不足當報章十一且雖負造成輿論之名究非輿論所在故自表面言之其勢力若稍遜然報章出版動以日計若在雜誌爲期較長斯讀者所受影響較久非如日報之一讀即棄也故日報者號爲輿論之表而雜誌者實爲輿論之裏一隱一現兩者勢力有攸分矣 
 
 
 

Page 2

 
 
時評 
[種根（冷）]  
　　謂今日國體問題而必起内亂者非也謂今日國體問題與内亂無關者亦非也蓋今日國體問題之對於内不過種一不祥之根而已 
　　謂今日外人之勸告即成外交上之難題者非也謂今日外人之勸告與外交上難題無與者亦非也蓋今日外人勸告之所由來亦不過種一不祥之根而已 
　　根旣種矣支蔓以生以現象度之所謂前途多荆棘也 
[命令]  
　　十月三十一日大總統策令特授李耀漢以動五位此令 
　　又令李華秋加陸軍中將銜邱可榮授爲陸軍少將此令 
　　又令梁日東授爲陸軍步兵上校此令 
　　又令内務部呈請將秘書陳毅兼任秘書殷錚曾維藩均進叙三等僉事沈國均張恂嚴家幹世常金紹城技正馬榮均進叙四等應照准此令 
　　又令國務卿呈據銓叙局詳稱遵核京師警察廳裁缺秘書各員資格請予分别叙官等語劉文煜授爲少大夫陳常授爲上士此令 
　　又令陸軍部呈請揀派營長員缺應准以張家瑞充任湖北陸軍第三旅步兵第五團第三營營長此令 
又令陸軍部呈准正黃旗蒙古都統景豐咨請以文經接襲動舊佐領等語應照准此令 
　　又令陸軍部呈准吉林巡按使王揖唐咨請以關福蔭春福陞補協領等語應照准此令 
　　十月三十一日大總統申令現依代行立法院議决國民代表大會組織法選集各省區國民代表公同解决國體事關根本大計極爲重要前曾於十月十日明發命令飭各監督遵照法案愼重將事又於十月十二日電令各監督謹照法案切實奉行愼勿急遽潦草各等因在案兹爲格外愼重起見特派大理院院長董康肅政史蔡寶善夏寅官傅增湘麥秩嚴會同籌備國民代表大會事務局依照法案認眞稽查如有選舉不合法或被選舉人不合格者立即飭令更正取銷並一面呈報以昭愼重此令 
　　又令近年國家因度支困難力求整頓一切支出已可勉敷此後關於重大事端如畫一幣制整理公債等亟須次第進行中國交通兩銀行具有國家銀行性質信用外著歷年經理國庫流通鈔幣成效昭彰著責成該兩銀行按照前此辦法切實推行以爲幣制公債進行之輔助該兩銀行應共負責任協力圖功以副國家調護金融更新財政之至意即由財政交通兩部轉飭遵照此令 
[特約路透電]  
　　華盛頓電聞駐美日使珍田子爵請美國國務卿表示對於中國改變國體之意見藍辛氏因避干涉中國内政之嫌疑故不允有所宣布惟美國輿情皆主張中國用共和國體（三十一日） 
　　北京電中國尚未决定答復日本公文之辦法直奉吉湘秦五省皆贊成帝制外交部代表昨至英使署慰問英皇之受驚政府决計在遠僻省分設立無線電局十四處以利交通聞此項工程定於明年春間開辦電局設在山西甘肅新疆阿爾泰四川吉林等處（一日） 
　　北京電今日午後中國答覆日本原文大約明日可以發表聞其内容乃謝日本友好之勸告並謂政府擬將此事交立法院核議（一日） 
[譯電]  
　　北京電中政府向五國銀行團商訂借欵問題已引起種種討論就純粹銀行業之觀念點而言鹽稅旣爲第一等可恃之擔保物而各銀行復積存現銀甚夥中政府此請固深合銀行家之願蓋銀行家之目的惟在利用機會投資獲利耳顧贊助五國銀行團之政府已有其三公然向中國表示反對際此時代改變國體之意且提出從緩實行之勸告銀行團若允中政府之請是與三使勸告本意相剌謬也所借之欵雖擬用以充行政費其用途亦將有盈筐之收據以限制之實則將用以購置冕璽犒賞羣下彼熱心贊成帝制之陸軍尤殷望早得代價也中國聲稱帝制運動進行至今日之地步苟加遏阻反將激成事變但吾人皆知帝制運動所以成今日騎虎之勢實出於當局者殫精竭慮密謀促進之力中外各界之有識者及負責任者雖嘗掬誠勸告中政府不宜於目下輕事更張然言者諄聽者藐藐故當局者今苟無從得欵僅能自任其咎而已中政府現正竭力謀向他處告貸京中財政家願得滿意之條件而訂草合同者實繁有徒但迄今尚無一人證明其有供給現欵之能力美國今或有欵借出第以共和之美國而供給恢復帝制經費豈非奇聞古德諾博士前旣有建議之功今若更能出其囊槖貸與中國使帝制得底於成則誠至可銘感之舉也（三十一日） 
　　北京電英文北京日報今日載有社說論日本干涉中國改變國體謂袁總統旣已出臺斷難即此閉幕若然則必受背國人失主權之責惟日本之仁意則爲中國所感謝云（一日） 
　　北京電京報今日社說其起語曰英使代表占中國商業上經濟上最大利益之國爲外交團之領袖今竟屈居人下殊可令人驚異而謂日本在遠東政治上之覇權已爲英俄所公認矣（一日） 
　　北京電今日總統派大理院長及肅政史數人稽查選舉此舉可徵中政府似不重視日本之勸告（一日） 
　　北京電順天時報載稱法美亦將繼起勸告中政府從緩改變國體（三十一日） 
[戰電]  
　　其一（英人路透電） 
　　里虚電塞軍雖遇巴代里亞及奥大利亞山兵然仍奮力作戰公報承認塞軍已退至譬勞特後之陣地（三十一日） 
　　瑞典京城電今當聲明者英國與瑞典商業談判之失敗並不損礙兩國目下之商業友交（三十一日） 
　　羅馬電意公報稱奥軍在柯狄伏爾上部柯爾狄拉那之抵勢已爲意軍屢次力攻所擊破星期四日清晨意軍攻陷高七千尺薩勒細姆山巓之防禦工程共奪砲壘一座戰壕數道軍械若干並俘敵兵數百人敵軍在伏狄爾及柴戈拉一帶進攻已受重創而退加沙高原意軍奪獲聖邁克爾境内大戰壕一道及中間數壕（三十日） 
　　羅馬電意公報謂奥兵假降擬襲擊亞斯狄柯山谷内之意軍意軍察破其計發砲轟擊陣前奥兵死者二百人奥軍在塞克斯敦斯台因曾得暫時之勝利但意軍旋得生力兵策應即將敵衆驅退伊森沙陣地曾有砲隊與步隊之戰事敵軍在波特戈拉失利死屍遍地（三十一日） 
　　巴黎電今日下午公報謂前敵各地點有劇烈之戰事亞土瓦之法軍復在哈琪叢林以炸彈進攻獲有進步敵軍襲擊法軍奪回勒維勒東北戰壕數段但即爲法軍戰壕之鎗砲所阻香巴業太胡爾有劇烈之砲戰（三十日） 
巴黎電今日下午公報謂昨日午巴業之德軍於自太胡爾起至古爾蒂勒止八基洛邁當之陣線發砲轟擊極爲劇烈後以大隊步兵進攻大半乃自俄境戰地歸來者德軍從戰雖勇然復大遭挫衂什九死於法軍砲火德軍於全陣線所獲之結果僅進抵太胡爾小山之巓其在他處進攻者均被擊退太胡爾村前之戰事尤爲劇烈德軍棄於戰地之死屍爲數甚衆今晚公報謂法砲隊擊毁龍巴爾齊特數甚衆今晚公報謂法砲隊擊毁龍巴爾齊特境之瞭望台數所沙歇東北二面兩軍繼續互轟哈琪附近尤爲劇烈法軍仍在力爭昨日敵軍攻入之戰壕已奪回數段香巴業之德軍發炮猛轟且施放窒人呼吸之炮彈繼乃在美斯尼萊胡爾附近衝擊四次第一次在上午六時末次在下午四時處處爲法軍鎗砲擊敗德軍倉皇而退死傷者甚衆被俘者三百五十人伏斯巨班特薩有劇烈之砲戰（三十一日） 
　　巴黎電德國軍事評論家謂德皇之軍現防守東西境陣線而以全力進攻塞國彼等將德軍於俄法陣線屢次進攻未有效果一節置而不提德軍之不能逞志全賴俄軍回攻勝利及英法軍提携作戰之功德軍在亞土瓦進攻八次均爲法軍擊退香巴業德軍復圖大取攻勢在十基洛邁當之陣線發砲猛轟且用窒人呼吸之砲彈及毒性煤氣用力維巨均無效果德軍步隊希圖衝擊法軍戰壕爲法軍來福鎗霰彈砲等斃其什九自法軍在該地獲勝後德軍司令急調大軍援助西境軍隊且由他處戰地運兵赴西其結果徒使德國陣後及各處防兵大爲紊亂德國各報對於此事皆秘不宣布然德國軍事家猶謂所定計畫均已實行實則聯軍攻勢已大碍敵軍之行動敵軍已被逼重行布置其軍隊故旣不能以所擬分派之軍攻塞復不能取攻勢拒俄敵軍攻俄之謀確已無效今意軍已取猛烈之攻勢俄法英三國之軍則進逼日甚使德國不得不以大隊對仗而無暇逞志他處（上海法總領事署所接之官電）（二十五日） 
　　亞姆斯特丹電柏林日報羅京訪員電稱大隊俄兵刻由哇德薩及塞巴斯吐波爾向布國海岸而進沿途由俄艦隊保護（三十日） 
　　彼得格勒電俄國里芝報謂波羅的海英濳艇活動以致德軍彈藥缺乏不能猛攻波羅的省（三十一日） 
　　倫敦電公報局宣稱英皇之病漸有起色痛苦已減惟軀體尚未大健脉息熱度均已復原（三十一日） 
　　倫敦電法帥霞飛已返法國（三十一日） 
　　亞姆斯特丹電前駐英德使梅特尼伯爵今被簡爲駐君士坦丁大使（三十一日） 
　　彼得格勒電聞俄首相戈里米基將任爲大相此爲俄國歷史上之第十二大相公報謂戈氏將總掌　外交大約將由前駐奥大使希白柯氏助之聞俄皇已准外相薩查洛夫及其他之大臣辭職克伏斯土夫將任爲首相（三十一日） 
　　其二（德人德文報專電） 
　　析林電（由塞維爾轉）十月三十日德軍大本營公報云柯凡士與加爾維資二將之軍占據敵軍陣地俘塞兵千餘人獲砲兩尊及機關鎗一枝波雅第愛夫將軍之軍仍在進逼敵軍（巴爾幹戰况）恰土里斯克西面柯瑪洛夫附近之俄軍陣地已爲德軍所據柯瑪洛夫加米魯恰胡太里索夫斯加比爾查夫諸鎭均入德軍之手德軍俘軍官十八員兵九百二十九人獲機關鎗兩枝（東南境戰况）俄軍在米托東北米斯河北岸泊萊加倫附近乘夜猛攻兩次均爲興登堡元帥之軍擊敗已退至河南總陣地（東境戰况）（三十日） 
　　柏林電（由塞維爾轉）十月三十一日德軍大本營公報云巴伐里亞之軍奪獲勒維勒東北法軍陣地一千一百邁當德軍又占據太胡爾西北之一九二山該地戰事仍在進行德軍於進攻諸役共俘法軍官二十一員兵一千四百十五人獲機關槍四枝炸彈砲三尊德軍所守美斯尼爾北面凸隅之戰壕一道爲優勢之法軍奪占（西境戰况）興登堡元帥之軍逼令俄軍續在米斯河北岸泊萊加倫退走（東境戰况）林辛干將軍之軍團已抵柯瑪洛夫高山之陣線所俘俄兵一百五十人乃屬於十一聯隊者（東南境戰况）柯凡士將軍所統之德軍已占據哥恩琪至米拉洛伐克陣線薩土拉至克拉古伊伐克路東北之塞軍已退出陣地塞白尼加南面加爾維資將軍之軍現在摩拉伐河兩岸進攻俘塞兵數百人（巴爾幹戰况）（三十一日） 
　　華盛頓電駐美奥國大使署宣布十月二十九日維也納公報云昨日意國第二第三兩軍在海濱陣線發砲轟擊繼復進攻奥軍但悉敗退夜間殊安靜意軍在杜洛米特斯進攻柯爾第細瑪者已爲奥軍擊敗意飛行家以炸彈擲擊米拉瑪邸（三十日） 
　　華盛頓電駐美奥國大使署宣布十月三十一日維也納公報云伊森沙陣線昨頗安靜意軍僅在土爾米洛橋端砲台進攻一次爲奥軍擊退戈爾士附近之砲火至夜始止意軍進攻薩巴蒂洛山及譬哇瑪東面之陣地悉未得利意第三軍前退後休息今復參與進攻杜白杜高原但與戰局無甚關係意軍在杜洛米特斯以十倍之衆奪獲柯爾第拉於奥軍前鋒之陣地意軍在上拉爾境進攻者受挫而退（三十一日） 
　　柏林電十月二十七日土軍大本營公報謂土濳艇一艘攻擊黑海西部俄艦隊有班特萊芒式戰艦（一二八○○噸一九○○年下水）一艘曾中魚雷達達納爾海峽無重要戰事敵軍現用醫院船運兵且將醫院帳篷充作軍用皆爲土兵所目覩者（三十一日） 
[東方通信社電（日本人組織）]  
　　北京電有北軍三千名携帶大砲十八尊於十月二十七日二十八日三十日三日之間分乘招商局輪船南下（一日） 
　　北京電中國政府以海蘭鐵路工事需欵之名義向比公司借欵五百萬元（一日） 
　　東京電中國政府以梁士詒氏剌探日本之眞意意謂倘無擾亂列國當可贊成此又成爲非擴張非常之武備難期平穩之問題列國即以無需斯舉故有延期之要求即使即位當日靜穩經過亦非列强所滿意如斯即爲見解之相違日本之意志决認其爲必要延期已將此旨懇切說明矣（一日） 
　　東京電日本駐華公使日置氏預定於本月十一日回北京使任（一日） 
濟南電山東國民議會初選舉已經完結當選者四百餘名定於十一月二日在將軍府選舉國民代表四日執行國體决定投票（一日） 
　　濟南電靳將軍昨日招待山東紳商代表者面加訓諭略謂國體變更之後保持治安務須官民一致内圖反對論者之緩和外免外國干涉之口實云云（一日） 
　　濟南電日本駐濟南第四十聯隊第一大隊由町田少佐統率之下於今晨（三十一日）乘特别列車首途歸國中日官民之往送者甚盛其交替部隊係原駐坊子之兵已由宫部少佐統率於十月二十九到濟南（一日） 
要聞一 
[巴爾幹之關係]  
 
 
 

Page 3

 
 
華德日報曰巴爾幹者今兹歐戰之醖釀地也故現在塞爾維亞之戰爭無論四協約國或兩同盟國皆視爲生死關鍵蓋皆知不惟目前戰局即將來國運興衰亦咸視彼一隅之競爭而定也今者兩同盟國軍之長驅而進勢如破竹未嘗爲塞爾維亞之抵抗力所阻故不數日前已抵塞爾維亞之摩拉伐河而老塞爾維亞中原之克拉克約伐資夙爲戰料最關重要之地點今亦四面被困岌岌可危北來之敵又日日逼近塞爾維亞唯一可稱之里虚要塞至於嗣後塞之命運如何則全視其尚有軍隊與軍需以守其新京都否苟不能守此則塞將無立足之地矣 
曩日由德京柏林與奥京維也納赴土京君士坦丁共有二路其一越塞爾維亞再經過布加利亞或借道希臘此爲開戰伊始即杜絶歐洲中原兩帝國通行者蓋有塞爲其敵也其二即在借道羅馬尼亞而羅馬尼亞爲中立國然其鐵路或開放或禁止兩帝國通行則其權在彼不在他人故謂羅馬尼亞於其事一舉足皆關重要誠然無疑至英法俄三國政府亦皆知其詳所以屢謀推翻現政府而蠱惑志在吞併七堡之政黨爲其犧牲致令羅馬尼亞當局忽而左此忽而右彼不知孰從是善當協約國得意大利决意加入戰局時羅馬尼亞又幾乎似有决欲傾心三協約國之勢擾擾攘攘多日不休幸其國王飛蝶南與其首相當千均一髮之際尚有主斷不肯盲從苟非然者羅馬尼亞亦早墜入漩渦矣顧羅馬尼亞君臣此舉雖非失策而亦實賴有麥剛森氏在加里西亞之砲聲隆隆不絶於耳也及德奥聯軍連捷於加里西亞征服波蘭之俄軍佔領俄屬庫爾蘭省並大破俄國第二道要塞防禦線後則各國凡非全盲者自然不欲黨附四協約國而自戕其生矣近日羅馬尼亞雖有無知之徒又圖妄爲以步意大利之後塵而不敵其政府權力之强故其散發傳單鼓吹之勢旋已爲政府撲滅不然其前途固可慮即羅馬尼亞國家之生命亦必爲其所斷送今幸羅馬尼亞政局已無摇動之虞然今德奥兩帝國亦非如昔動輙思仰賴羅馬尼亞蓋今赴君士坦丁勿庸借道羅馬尼亞即可沿多瑙河南下或繞道布加利亞境也十月二十六日布國軍官與德奥將校握手言懽於尼郭亭附近一事將來在世界史上必佔重要篇幅然此情此景不惟沿多瑙流域而居之羅馬尼亞農民親聆德奥布三軍所奏國樂悔未從德奥之後　羅京政治家夙欲執巴爾幹牛耳者亦悔讓布加利亞佔先也云云 
[西報論日本勸告中國事]  
　　字林報昨著社說論日本勸告中國事其言曰（上叚述東京公文之言及日本代使往見陸總長之經過因已詳前報故略不複譯）本報訪員遍於中國來書言及國體改變一事咸謂華人確有一部份不以改變國體爲然者惟多數人民對於此舉極爲淡漠民主與君主非若輩所注意記者統讀各處訪函實無理由而遽謂目下此種反對之情便能引起重大之禍亂也小幡對於中國南方頗抱悲觀然南方中心地點之武昌於十月二十六日來函則謂從政治上察之大局安靖北兵能控制地方北兵一日辦忠於袁氏則黨人一日無機可乘十月二十七日六安州通訊云近在皖省西南旅行計兩星期之久覺少數皖人不願袁氏爲帝但多數並不關心政局且有一般人謂國無皇帝何以爲治云云本報星期六日接貴陽來函甚至不言及帝制運動一事廣州爲全國最易發生危險之地而路透電社則有黨人無能爲力之廣州電且不數日前日相大隈伯關於中國内政曾發表安慰人心之宣言而日使日置易於日本商業聯合會讌會時亦會有多數華人不知共和與帝制之區别不關在上者之爲總統或爲皇帝等語記者於此不願藐視東京公文中所稱日政府所得之情報蓋就中國而言日本消息極靈爲他國所不及外人評論及此深致驚羨甚至謂在華日人無一而非偵探但不足兩星期大隈伯與日置氏所發之議論竟與星期六日警告之聲調逈然不同誠爲可異且日政府旣知中國之情狀如是詳細何不早爲警告乃竟徘徊觀望迨製造君主之機輪旋轉甚力難以停止時而始有此照會此亦可異者也日本苟以其所知者及早告知中政府則在表面上雖不若此次之有禮節然在實際上不較此次更爲有益耶記者尤有言者記者固確信日本之無他意然此次代使進言其性質不爲正式日政府何爲於此非正式性質之事件而必欲皇皇然發表公文俾衆週知耶記者於此誠有所不解矣意者歐戰已顯示外交秘密之惡果日政府殆有鑒於此故决計永遠將外交事件佈告於衆歟惟日本代使在資望較深英俄公使之前所呈遞之小小忠告似不足視爲重要之政治行動而必立即宣佈也况當此時代而發表此種文件或可引起擾亂之影響乎人心不靖也人心恐慌也苟持靜以鎭之則人心自靖自無恐慌反此則將愈爲不靖愈爲恐慌矣中國誠爲不靖而以上海爲尤甚日有謡言謂住於日本之中國黨人將在滬起事以致商務大受影響今黨人知日政府重視其舉動不將自命重要而益加力活動乎而日本人民鑒於日政府之重視革黨不將視中國各通商口岸容或有之炸彈爆裂案爲重大亂事之起點乎中國縱有若干炸彈案但此正黨人喧譁無價值不足爲大害之廣告耳彼以革命爲生涯者詎能有所大舉動耶兩年前製造局一役所謂黨人者羣立於遠處靡拳搓掌無害於製造局今日或再有此種攻擊製造局之舉動亦無足異而日本在中國之訪員將以電傳引人入勝言之有味之消息爲職務矣若日本人民於無恐慌之必要時竟因此而發生恐慌以爲日人利益將陷於危境則爲至可痛惜之事也記者以星期五日日政府竟發表公文爲足異者職是之故然記者所迷惑不解者爲日本之手續若日本誠摯之心思及其友愛中國與保衛英俄法利益之志願則記者固絶無疑慮也去年今日非日本爲英國出力之時乎昨日天長節非因又爲青島開始總攻擊之週年日期而更爲可紀念乎記者於恭祝日皇萬壽之際不禁追憶日本陸軍贊助協約國之功而益信日本對於中國之友誼矣 
編輯餘談 
[遊美隨紀（三）（遠生）]  
　　（十月二十五佐渡丸中） 
　　余同室之張君肇元極良好之模範巿民也聖約翰大學部畢業生英語極佳衣履整潔舉止温雅發言答問極有條理此等人物余在北方概不多見而在南中往往遇之竊恐敎會敎育之發達與官僚風氣之較微薄亦其一因蓋余所謂模範巿民非他即一言一行尊重自已人格同時尊重他人人格之蜚是也 
　　張君現執業漢口元豐蛋廠公司蛋廠者收買雞蛋以機器濾分黃白分别裝入罐頭黃者作食料白者可作假象牙種種製造品每年由俄國輸入土耳其以轉輸者約十之八由中國日本輸於外者約十之二今以歐戰後若吾國能努力則可大盛且價值已遽昻以前白蛋每擔百斤值銀七八十兩今則約值一百一二十兩矣此業利巿極大以内地蛋極賤故也昔日大抵由德人專業後鄞人阮君設專廠於許州每年貿易約四十五萬養工人約二十餘萬今張君之赴美卽欲發達貿易與美人直接也美國領事云中國向來無以代表商人名義赴美者張君乃以游歷名義往云 
　　余此行懷一隱憂即恐船客或船人問我以國事我將無以答之張君亦抱此感謂我等以個人資格未必不能與他人競爭徒以國家不如人乃至舉臉向人都無顔色其言可哀也果有日人問我以近事余淡然語之曰君所欲問者君不　已知之乎 
 
 
 

Page 4

 
 
 [G 
[瑞和洋行禮拜一二拍賣上等住宅]  
廿四廿五每日十點鐘及下午二點半鐘在徐家滙路第十一號内拍賣串堂客廳書樓大餐間臥房厨房浴間上等木器洋琴紅木檯椅花架擺式畫鏡織絨地毯銅床電氣風扇留聲機器色而孟達火爐銀器刀叉磁料器又四隻汽缸汽車一部象皮輪轎車四輪馬車各一部以及花草等不計預先二日可看此佈　瑞和洋行啓 
[每禮拜二不限價拍賣公平疋頭貨]  
啓者於禮拜二上午九點半鐘在本棧内不限價拍賣公平洋行由英國名廠運來老牌疋頭各貨按期刻有貨目簿詳細載明並列各貨樣任客觀看茲將本期拍買各貨開列於後計元羽綢元泰西緞尺六元絨色花素羽綢花羽布棉呢絲羅緞洋紗細布市布原布漂布漂洋標洋紅布等　上海英商瑞和洋行啓 
[禮拜二三拍賣上等冬貨織絨地毯]  
魯意師摩洋行始創自同治十三年即英一千八百七十四年 
准于廿五日下午三點鐘並廿六日上午十句鐘在本行拍賣刻由寗洲輪船進口新到時色花樣新色織絨絲絨織絲織花印花大小地毯堂毯數百條絨扶梯毡火爐毯門毯金山白絨毯緞面鴨絨被絲絨門帘花綢門帘並上等川堂間客廳書樓大菜間寫字間房間各色木器地毡絨背椅子色緞面書樓色紅木古董橱花盆架全銅床全副房間色全銅火爐邊火爐箝銅煤斗烹銀水果刀叉色糖盆四味架銀盆茶色大菜色茶檯布古銅器屏風洋琴一應另星什物不計於廿三日起每日可看此佈魯意師摩洋行啓 
[禮拜三拍賣准九點三十分]  
本行於二十六日拍賣人馬鵝牌色羽毛元人馬馬頭羽綾大紅雙鳳虎牌單鳳吱大紅孔雀獅鳥棉吱象牌單鳳色呢元五雄狀元紅滿堂紅龍鳳金彩福壽有餘八仙西緞元嬉魚千花結頂運動會和合九桃黄花酒長生粉粉樓四合如意多子九虎雙童羽綢元音樂會寗綢札藍音藥曾裏子綢公益怡和廠粗布細斜五磅至七磅藍蟹藍獅綠蟹毛布　紅蟹藍蟹鷄心紅鐘僧帽藍鐘雙瓶單瓶三Ｄ綠五福藍錢三Ｊ雙瓶雙葉原布十磅臙脂虎大發財紅七子紅蟹蘭花藍蟹藍鐘三Ｄ萬倍利日利千金彩蟹彩鐘大跑馬十磅七五藍六子十一磅茶檯十一磅七五彩鐘布十二磅雙梯槍人面鳥人鎗三Ｇ中國人搶細布２４藍五福洋標三十四十碼單兎電車藍鹿藍蟹細斜單金獅金九鼎雙金鷄漂洋標金人鎗花籃藍一等金一等鶴鳳園榮華富貴送子多子漂布等貨此佈　怡和洋行告白 
[瑞和洋行禮拜三拍賣]  
准於廿六日兩點半鐘在本棧拍賣華記英皇藏寳菊花玫瑰花桃柳圖英牌雕花匠得子圖元羽綢三磅半至七磅駝鳥猫頭鷹英牌紅標鷄梯美人傘牌出戲法漂布美人色絲絨順發九老得利漂布十磅劉先主市布恒昌五磅六磅新内閣紅標榮泰鐘牌漂布天福尺六金三英元絨信記色花呢晋隆火獅絨布稍漬六磅紅標禪臣富貴長春漂市十支印度棉紗餘貨不計此佈 
[禮拜三拍賣稍漬疋頭]  
魯意師摩洋行始創自同治十三年即英一千八百七十四年 
於廿六日下午二點半鐘在本棧拍賣稍漬色門帘布羅緞花絲絨細斜紋八四原布呢等貨拍定限一禮拜出淸此佈魯意師摩洋行啓 
[瑞和洋行禮拜五拍賣稍漬元芳]  
准于廿八日二點半鐘在本棧拍賣疋頭貨七十餘件限一禮拜出淸各貨牌子明日再錄特此預聞　瑞和洋行啓 
[耀華照像]  
本舘拍照放大一律八折又售神功濟衆水批發上海英大馬路郵政分局西首 
[禮拜三拍賣凈漬貨]  
魯意師摩洋行始創自同治十三年即英一千八百七十四年 
准於廿六日下午二點半鐘在本棧拍賣稍漬外國麵粉五十包絨領巾廿打火爐燈芯銅火油爐芝蔴呢三味架𠱼啡壺氣枕銀夾手提燈學生帽紅木貢燈樣子布一應什物不計此佈　魯意師摩洋行啓 
[元芳洋行每禮拜四不限價拍賣疋頭]  
　　本行創設在上海已四十餘年專運英國名廠各種疋頭來華按期于每禮拜四上午九點鐘起在本行不限價拍賣後列著名本牌各貨歷來悉遵舊章永無更改按期刻有貨目簿諸貨皆列明薄內遠近貴客欲拍賣並須看小樣者請至本行可也謹將按期拍賣各貨列後各色羽毛嗶嘰元色毛羽綾元色泰西緞元色羽綢染色素羽綢各磅洋紅標市布原布洋標細布細斜紋白竹布漂布漂標等不計　上海英商元芳洋行啓 
[禮拜四拍賣地毯上等木器寶和洋行]  
准于二十七日下午三點半鐘在本行拍賣來路時花織絨織花印花各色鮮明特式堂毯火爐毯大小數十條並織花絨地占椅子式二堂緞面書樓椅子式全幅亞克式大餐間房間式寫字檯椅信箱殺拉門　火爐鐡灶雙人鐡床銅火爐邊煤桶大椅沙法花架帽架屏風大洋琴銀器刀叉以及上等另物不計此佈　　寳和洋行啓 
[瑞和洋行禮拜五拍賣]  
准廿八日十點鐘在二馬路二號Ａ字四層樓上住宅内拍賣書樓大菜間臥房浴間厨房等木器洋琴電風扇電燈以及另物不計先一日可看此佈 
[瑞和洋行禮拜六拍賣]  
二十九日十點鐘在法界葛羅路二號住宅内拍賣紅木榢生雲石掛屏大椅方檯古董架花架以及地毯窓簾各種雜物等不計如各客欲拍者准于二十八日至該處觀看可也 
[禮拜六拍賣厚呢大衣]  
魯意師摩洋行始創自同治十三年即英一千八百七十四年 
准于念九日十句鐘在本行拍賣元靑原呢大衣夾二百件單一百件房間色洋琴脚踏車留聲器電扇電燈呢料銀器料器及一切衣服木器另物不計魯意師摩洋行啓 
[招賣遺産瑞和洋行]  
啓者今因已故某買辦某君所置後列各産業茲因其家族爲欲料理某君生前抵借各債起見以便結束一切因此委托小行代爲登報招賣倘各客欲購買者請至小行面詢一切詳細情形並還價章程及租金收付等事惟此告白自初六日起至廿七日止過期不候即此佈聞○各産計開一坐落城内晝錦牌樓西首北張家弄口坐北朝南五開間樓房連三層樓小洋房及門房住宅一所又沿街樓房五幢又弄内三樓三底二樓二底石庫門各一宅共地一畝三分二厘○又住宅對面一開間二進樓房二幢計地七厘○又坐落虹口蘭路即振華紗廠相近之處地皮約九畝計方單七紙隨時可轉道契○又坐落寳善街及滿庭芳地方各種店面樓房連王大吉等店面均在其内計租地二畝三分租期至西一千九百廿七年止○又坐落後馬路即河南路及天津路轉角地方店面樓房計租地一畝一分五厘六毫租期至西一千九百廿五年止瑞和洋行啓 
[洋房招租]  
茲有滄州路十一十二號三層樓洋房兩宅在滄州别墅後面每宅均有大房間八間以及浴間傭人間氣樓間兼有電燈自來火等一應惧今如欲租者請至泗涇路二號本賬房面議可也德和洋行啓 
[白濁香甜露]  
此露治五淋白濁眞如仙丹一般靈驗且極香甜可口如溺管十分剌痛小便不出痛苦到要命一服此露立即利水止痛即愈每瓶三角上海抛球場北首　杏林軒啓 
[山月番菜舘] （虹口三元宫西首順安里） 
本舘仍增應時宵夜菜飯牛羊鷄魚生炒每客三角半公司大菜計菜五道加水菓茶點每客五角不取小賬價廉味美女待應酬週到請駕嘗試無任歡迎此 
[益壽膠美而特完全大補品]  
羅馬萬國衛生博覽會優等獎憑　南洋勸業會商部金銀獎牌 
此膠純以糓精果汁及滋補全體各要素之珍貴藥品煎煉而成性和平味鮮美能潤肺止咳健腦添精以及腎經胃部心臟血分之諸虚不足服之皆大有功效無論男女老幼冬令購服勝於尋常一切補劑　上海中英大藥房總發行 
每大瓶洋二元半　每小瓶洋一元半　滿打以上八折　外埠本分號均有發售 
[福美爾女金丹新出品]  
我國舊俗重男輕女凡階級之不平等動作之不自由塞聰蔽明孰有甚於婦女者哉今則共和開幕各重人道主義故女權漸次恢復女學漸次振興即女界中之講求衛生者亦日多一日嘻其殆文明之起點進化之肇端歟本藥房體婦女心理考婦女性質發明一種女金丹爲我女界起弱扶强他日之有裨於種族惟此丹可操左劵也 
一治老年婦人之病 
精力疲憊氣血衰枯筋骨酸痛手足不仁耳目昏瞶口舌乾燥服此丹後十日小效一月大愈常服則百病豁免永保健康 
一治壯年婦人之病 
操勞太甚憂鬱過度致傷血液輪𢌞經期不凖或子宮寒冷珠胎不� 
結或經期前後赤白帶下或産前多病或産後失調或成黃瘦病或爲乾血癆服此丹後體自强健病不發生調經種子猶其餘事 
一治少年女子之病 
寂處深閨不習運動少吸空氣憂思抑鬱氣血失調或天癸甫行而前後不凖有一月數至者有累月一至者服此丹後經期凖而病象消一般課讀辛勤之女敎習尤爲補助精神之要藥也 
一治幼年女子之病 
女子體屬純陰先天不足疾病必多况幼年時期習文字學針黹易耗心思易損腦力服此丹後體質漸强思想敏活 
價目服法　另詳仿單●總發行所上海中西大藥房 
[退保聲明]  
啓者前有杜如記漆作向本公司包漆之屋當有該漆作仝不知姓名之漆號夥向本公司代認漆賬給有餘豐裕記公司圖章爲憑不料杜如記於九月初六日中途能工候至今日仍未上手當時兩造算結淸楚業已另招别作包做因前給圖章尚未收歸爲此登報聲明該漆號執有本公司圖章代帳限三日内前來領算如逾期不來日後作于無效爲廢紙論特此字佈餘豐裕記公司啓 
[失票聲明]  
九月廿一日遺失愼餘莊二萬零零四十三號十月初三期票洋一百元已向該莊掛失特登申新兩報聲明無論中外何人拾得槪作廢紙　恒和啓 
[收買股票]  
蘇浙路証劵川粤漢兩湖寗紹公司銀行紗廠各種股票公債票均可交易請至英大馬路望平街口德韾里　源盛號啓 
[中國股票公司]  
本公司代客買賣收買蘇浙安徽廣東湖南湖北川漢粤漢股票收條通商交通興業四明銀行漢冶萍股票憑單漢口旣濟水電通州大生紗廠崇明紗廠墾牧股票蘇浙湘皖路有期証劵新華儲蓄票各種公債票願售者請持票至上海五馬路正豐街口安裕泰茶號接洽本公司事務所設在上海三馬路石路口曲江里八十六號安裕泰茶棧内均可交易又兼做蘇浙路証劵並各種公債票押欵再有路遠者往返不便請將票就近交郵局雙掛號寄下價洋即交中國交通兩銀行滙奉或交郵局滙奉 
[遺失期票聲明作廢]  
啓者二十二日下午六句鐘在石路被扒手竊去小皮夾一個内有裕豐泰十月底期票一紙計洋三百十三元五角此欵已向裕豐泰理回所立該票作爲廢紙恐未週知特登申新兩報惟皮夾内尙有鈔票洋十五元同福甡配貨單一紙合併聲明徐福鋆啓 
[化州橘紅寄售]  
余宦遊浙省道出申江帶有消痰止咳平喘順氣眞賴家園橘紅百餘盒托上海拋球場北首杏林軒寶號代售每盒一元如係假貨包可退換廣文化州李文治啓 
[聲明作廢]  
僕爲呌貨生意已歷有年向來待人寛厚不虞有意外之事無如近來人心不古險詐百出防不勝防所有從前各有友借出小號之本票及支票有未繳回者自今爲始一槪統行作廢此爲杜絶後患起見務乞　各界注意爲幸及去年招商局廿一號棧房與　宋黃二君所借來破蓬布待今正月奉還尙存小號收條尙未收回如日後檢出作爲廢紙無用　虹口廣利昌謹啓 
[遺失蘇路股票]  
新字八千八百零六號李致安三零股票一紙計洋十五元因在途遺落已向蘇路淸算處掛失作廢謹此聲明　東棋盤街湘益公啓 
[上海新開太和大藥房預告]  
謹啓者本藥房開設四馬路石路中市水門汀洋房專運泰西各國名廠藥材醫生用品化學材料照相器具閨閣花粧一應俱全西法配製各種藥水藥丸藥膏藥酒無不精益求精並發行美國哈蘭士醫生新發明良藥二種一名人中寶能補腦補腎補血固本一名保肺漿耑治傷風咳嗽吐血哮喘嘔　化痰此二種誠爲人中無上之妙品衛生之秘寳其貨不　　到一俟裝　工　　　　　　　　　　　　　　　　　　　　　本藥房　啓 
[徐純佩兄鑒]  
啓者自吾兄十二晚别後迄今未見回店未　究至何處使弟無從探詢因店事自吾兄去後使弟不能着手所有吾兄虧累之事凡事均可商量况敝東之心意吾兄素所深悉如吾兄見報即來料理則敝東决不爲難即使吾兄有爲難等事則弟亦可擔負懇商如日久不來料理則弟之受累難以爲人而吾兄亦後悔無及矣如吾兄見報之後或先通訊於弟前來會晤商酌亦可諸祈鑒諒爲幸　季山子白 
[存濟局周文卿先生名不虚傳]  
善治各種毒門重病真有藥到病除之妙 
滬上醫藥林立眞僞難分報紙所載非假借揄掦即張皇誇大廣告傳單觸目皆是而欲求一眞正靈驗者百不得一鄙人初患白濁小便剌痛繼則紅腫破爛痛苦更甚市上丸丹徒費無益家人代憂未幾竟變爲血淋寢食俱廢更加劇烈適値内表來寓探望力述六馬路朝陽樓對面存濟局周文卿先生包醫男婦各種毒門重症對病發藥無不神效鄙人婉言却之内子以至戚之言决爲可靠又恐前藥之悞或尙未極端發作因徑請先生到寓診察相見之餘備承指敎而所言亦頗有把握因即試服先生湯藥如法兼服丸藥及外用敷藥果然當日痛止一夜安眠便覺腫退淋愈及至覆診實已霍然今已數月並不發生他症足徵存濟局醫藥之靈驗確是名不虚傳爰述顚末以告同病先生秘製珠珀立止白濁丸每料一元珠黃下疳散每罐一元珠黃掃毒丸每料二元横痃内消丸每料二元横痃立消膏每張一元錢業李承生啓 
[滙通有限保險公司廣告]  
英國佑葛士治寗火險公司備足資本金銀兩四千五百萬元在申交易三十餘年賠欵迅速久蒙　士商嘉許倘承　賜顧請至五馬路本帳房接洽可也總經理華謹啓 
[治白濁血淋剌痛眞正當日立止只此一家的眞]  
感謝懷德堂淋濁聖藥名不虚傳　的係名醫 
余患淋濁之症已二月有餘受累不湛溺溲時痛如刀割紅腫欲破苦不勝言庸醫診治無效購各藥房之丸丹服之反出血淋重症心中十分憂悶後蒙友指示六馬路中市朝陽萬年樓西恒和油酒店隔壁懷德堂王雨香先生醫治○即服先生珠黃止痛止濁丸每盒一元最奇者服丸三點鐘後其血淋立止其痛亦鬆接服先生珠珀白濁立止丸一元其症即霍然全愈蓋懷德堂之醫藥眞乃上海第一靈效也○該堂魚口便毒内消丸及下疳腫爛生肌丹每盒一元亦靈效極速之丸也　　後馬路興仁里錢業成闌生誌謝 
[治白濁第一靈藥]  
彭壽堂藥房始創最靈驗　 
此丸乃本堂獨秘奇方合天下白濁各藥斷無如此功效神速無論新久五淋白濁消腫除痛去淋及醫藥罔效之症一服此丸立刻小便暢通而且紅白二濁腫退濁止至三日濁可全愈眞有萬試萬靈又速又妥之妙眞仙丹也每瓶一元雙料二元先試小瓶亦可五角上海河南路彭壽堂 
[三益股票公司]  
本公司代客買賣并備現金收買各種鐡路股票證劵收據及各實業股份公債票各大銀行定期存單等均可交易如蒙賜顧請即駕臨英租界三馬路西晝錦里四百零六號外埠函詢當班答復　上海三益股票公司啓 
[開創十週年適逢巴拿馬賽會嘉奨沈製鏡面散紀念期内凢門售批發一律加送廣告]  
美國巴拿馬萬國展覽會賽會獎品由農商部總長周審查頒發人壽醫藥室餘年氏出品沈製鏡面散嘉獎憑證 
沈製珠粉羊脂鏡面散由餘年氏發明秘製經中外名醫化學博士研究試驗確治皮膚上之聖藥無論男女面上瘰癧疤斑粉剌酒剌烟容雀斑黃黑油滯等類包愈不發自行世以來治好已不勝計凡軍政商學各界閨秀名媛道謝靈驗之書積有六千餘函其信及郵局蓋印信壳裱成屏幅張掛門内任人閲看以昭沈製鏡面散神效之鐡據　中國各省各埠分設九百五十餘家凡大藥房及洋貨舖均有經售代銷英京倫敦美國金山法國巴黎台灣香港靑島南洋各國爭先販售愈銷愈廣可見中國藥料配製合宜實有藥到病除之能力較諸舶來品優勝萬萬也本醫藥室自光緒乙已年創設總發行所迄今十週年矣承蒙中外　各寳行號諸執事熱心國貨竭力提倡又荷治愈　諸君登報讚美保證傅揚本主人正無以酬厚惠此次賽會得獎又値十周年紀念茲將本主人發明之沈製鏡面散　包出烏黑生髮膏　口臭沁香片　神效掃鬍散　癬藥水　疥瘡散　以及男女科各種治病與補劑各藥凡　賜顧門售及　外埠與各國批發直接本醫藥室以現銀交易者照原定價目另外加贈（赠品另訂）（期以一月如外埠及各外國路程遠近計算）除各處通信外特登報佈告但人心不古假冒及影戤甚多必須認明沈製鏡面散用五彩洋鐡盒子（盒面上有餘年氏小照藍龍商標念單兩面石印均有小照商標）最妥當由郵政局滙銀寄上海山西路盆湯弄大街二百廿五號門牌總發行人壽醫藥室原班保險寄回不加寄費　附售價鏡面散雙料每洋兩瓶每料六瓶洋二元五角單料每洋五瓶每瓶二角五分各種藥品功用價格另有仿單函索即奉批發另訂特别優待章程聊副雅意均惟鑒之餘年氏乙卯九月念四日謹啓 
[賞格緝拿捲逃]  
陸朝彦原籍浙江餘姚東門外人現年四十左右身長面瘦白前爲小行司賬於壬子年冬捲逃巨欵彼時當即稟官查緝在案迄今數年毫無踪跡並即擬登報因顔面攸關冀其悔悟風聞邇來法外逍遙置之不理故此特出賞格登申新兩報有人聞風通信因而緝獲者謝洋一百元將人緝獲送到小行者或送餘姚縣管押通信於小行者謝洋二百元儲欵以待决不食言此欵未了永遠追究　上海閘北裕大木行股東張裕泰謹啓 
[婦科閉經乾血癆聖品]  
京都天寶齋○婦科閉經聖藥○活人無算　若有虚言欺人罪我惟天○此藥專治婦女衝任損傷及腎虚血枯血少血閉而或憂鬱思慮過度而經不流行則中氣益損陰氣益乾致成瘀血凝聚癆瘵險症本齋世祖秘傳良方再加研究新法化學秘製成丸久已馳名活人無算無論男女老幼遠年初起一經服此聖藥三日立刻健脾開胃養血滋陰重者一二料足矣輕者一料無不血脉流通功效大見因此丸十分靈騐故敢出而問世非圖漁利實因婆心濟世每料洋四元每盒洋二元不靈包退還洋以昭信實另有婦科續嗣降生丹專治婦女衝任之血平定肝鬱之氣去瘀生新開鬱解悶煖宮止帶聚精旺血固本調經却病壯體凡婦人望子者苟能連服一月中途不間斷無不應手而得且素未生育之婦服後亦能懷胎晚年經斷血枯服下從此月信來潮何艱伯道之憂矣價每料一斤洋八元半料四元起碼二元　舖設上海二馬路中西鼎新里内京都天寳齋啓 
[星嘉坡中華國貨公司廣告]  
本公司欲提倡國貨實行挽回利權特在星嘉坡總滙之區設立機關將本國土産手工製造等物運銷南洋各埠　凡各寶號願與本公司通信或將所出貨物寄樣與本公司者直接則寄星嘉坡大馬路一百零三號門牌中華國貨公司收便到間接則由上海法租界永安街首福里四十八號門牌莊春成行接洽倘貨物合銷自當採辦特此奉啓即請公鑒 
[屢試屢騐痔瘡第一靈丹]  
瓣香廬驥雲先生有道僕患痔多年時而痛癢時而膿血行動旣多不便坐臥更覺不安閲報悉先生化痔仙丹功效甚奇奈僕曾服過各處馳名痔藥服時稍愈不服即發故心甚猶豫後遇同學張君述及渠患痔近二十年管生四處發時覆臥痛哭百藥無功賴服先生化痔仙丹而愈至今未發余乃二月間寄洋二元購化痔丹兩罐不意時値春分其發尤劇肛門腫爛被褥膿血殆遍一星期中日夜如刀割針剌雖受慘刑未必過此甚至聲嘶音啞但求速死忽接到先生寄來妙藥立即外塗内服居然若有神助約一刻鐘即安然睡去醒後大便毫無痛苦非常爽快及拭凈時痔管觸手脱落從此遂獲全愈曩行房後此症必發今多次未見復萌一時僕之親友鄰里同病購服者雖其間輕重不一然服之無不奇功立奏有口皆碑屈指計有十七人之多眞是屢試屢騐治痔第一靈丹爲此馳書誌謝請代登各報爲禱河南鄭州榮陽縣城内蠶桑學堂王壽嵩頓首原信有郵局圖記爲證謹存本廬案頭任憑購者閲看附價每瓶洋一元每料五瓶四元外痔去管膏單料一元雙料二元不靈包退還洋上海盆湯弄𡩋波路口五開間門面崔氏瓣香廬驥雲氏發行所啓本廬分設天津北門東獅子胡同●長沙城内糧道街●安慶城内軍署西●南京花牌樓慶豐和隔壁●杭州陳列所●無錫北門外江陰巷 
[興昌祥洋貨大廉價之近因]  
　　本號向運歐美各國鐘表花色洋貨門售批發素蒙各界觀迎名著遐邇已三十餘年於茲矣今爲志在提倡國貨起見故將各種洋貨廉價脱售自本月一日起發賣以來深荷各界惠顧實亦不少然因小號花色繁多至今屯積尙夥爲比再展限至十月十五日爲止準定本月二十五日起從新廉價並備有値洋二千元之大贈彩凡逢購物者照章贈給號無虚設每號得利當場對號領物額設無多務請　諸客早臨一舉二得萬勿失此時機特此佈告伏惟　亮鑒 
[徵求國貨上海棋盤街興昌祥號啟]  
本號在滬自運各國鐘表花色洋貨已歷三十餘年門售發行素荷各界贊許無煩贅述但我業洋貨者爲時勢所趨亦非得計近來我國産品日見增多較之舶來之品稍遜一籌耳要之自今以往乘歐戰方急無暇東顧之際爲工與商者宜共策進行互相提携如車輪之相依務使所出産品亦如外來之洋貨光怪陸離裝璜精緻引起人人歡悦之心則國貨自能達到暢銷之目的是以小號决計改變方針並組國貨販賣部份爲推廣國内産品銷路以盡爲國民之天職爰特登報徵求國内美術工藝各品以爲同業之創凡如絲織棉織化粧奩具美術玩具等仿近洋式者最爲合格倘蒙各工廠或函知或樣持來敝號接洽無不歡迎廣爲銷售以償熱心諸君之志願特此佈告並希　執事迅即惠臨而商榷焉不勝榮幸之至 
[國貨請用老虎牙粉]  
本廠主人張晉卿熱心國貨研究化學專選中華各種保牙良藥精造第一老虎牌牙粉自發明以來已經數載荷蒙各界歡迎外埠分銷日見廣大近日人心通市决烈抵制口貨但願久長維持國貨挽回利權近接外埠來信問及價目本廠每袋向售洋二分並不漲價凡各省各界請用本廠老虎牙粉價廉物美常擦開胃散鬱口齒香凉殺虫止痛齒白到老堅固一切汚穢惡臭均能消除每日早晚擦用可保永無牙症眞所謂衛生牙粉之寳也上海四馬路晉戴春林香粉老號總發行所 
[眞正起首戈善慶堂戈製半夏老店]  
本堂家傅眞方秘製半夏創自乾隆年間入蘇州府志迄今百七十年起首老店各省馳名耑治痰疾痰飲氣急氣虚哮喘咳嗽中風驚風痴癲痰厥等症功效早著遐邇咸知各界信服銷路廣大以致近來售製半夏者不可勝計假冒隱戤者層見疊出矣本堂前已禀請府縣給示嚴禁在案無如防不勝爲特登報廣告倘蒙各界紳商賜顧者務須認明戈善慶堂牌號並大印仿帖爲記今老店在上海新北門内三牌樓大街老宅在州閶門外上塘義慈巷底三六灣念二號兩處發兌方是的眞無誤遠處函購郵局妥速 
[上海四明銀行廣告]  
本銀行總行開設上海寗波路分行先設寗波江北岸温州府城内兩處重整營業章程商業櫃存銀活期三厘計息定期三個月四厘六個月五厘一年六厘存洋活期二厘計息定期六個月四厘一年五厘兼營各業商號往來逐日收解無不克已儲蓄櫃存洋活期三厘計息定期六個月五厘一年六厘二年七厘其餘滙兌各欵格外公道賜顧者請至本行面議可也 
[上海殖邊銀行廣告]  
本行呈准大總統財政部立案爲安全中國自辦商業銀行股本定額二千萬元先後於北京天津奉天張家口漢口上海成都重慶哈爾濱杭州等處設立分行並與倫敦紐約桑港孟買小吕宋浦鹽斯德東京横濱大阪香港各大銀行訂約代理共念餘處經理各種往來存欵定期存欵儲蓄存欵借欵貼現放欵國内外等處滙兌押滙及金銀買賣有價証劵買賣貴重品保管發行信用狀及其他一切銀行業務無不敏捷公道上海分行在南京路三十三號電話○事務部三八九三○營業部四四九二活期往來存欵利息二厘半通知存欵三厘定期三個月存欵三厘六個月四厘九個月五厘週年六厘長期面議 
[專買安𡽪鐵路各種股票]  
　　辦事處在西藏路一號電話三千五百三十四號　　 
 
 

Page 5

 
 
   
 
 

Page 6

 
 
要聞二 
[國體問題之北京影響]  
　　各方面之籌備禮制館近因國體變更將成事實一切典禮上之籌備極爲忙迫大略已如前報所載兹悉此項籌備事宜實由内務部會同禮制館協力從事所議者爲年號國旗朝服皇帝即位典禮羣臣朝賀儀節册立皇后皇太子典禮及皇帝臨朝時應用之一切儀仗等等現正在悉心斟酌之中尚未一律脫稿云又日前總統在春藉齋召集要員十數名開會討議一國體變更後舊有各機關之併合及改名問題二新機關之增設三現行法令有無抵觸四應行公布之臨時法令等並聞是日清室内廷亦召集遠近各親貴及内務府各大臣開緊要會議就民國國體變更以後各種問題詳加討議 
　　徐相之移居徐國務卿旣奉令准假一月卽日預備移居五條胡同私第已誌前報兹聞徐氏業於日昨實行遷回惟外間盛傳其將赴津養疴恐亦不確蓋以私第頗爲靜適無離京之必要且徐氏在事實上雖無重回政事堂之理然名義上尚未免職在一月短假之中亦未必遠離都下也兹補錄大總統批其續假呈文之詞如左據呈病情未減非可旦夕就痊披覽之餘殊深焦念應准給假一個月務宜安心調理爲國自重一俟假滿即行視事用副倚畀所有職務已另有令派員暫行兼代矣此批 
　　軍隊之察視日前政府特派張永臣氏偕同秘書軍官二十餘人於星期二由京啟程往山東江蘇等省舉行陸軍第四五六十師之秋季檢閱又陸軍部爲普及國民之軍事思想及視察軍隊之訓練狀態特派遣徵兵巡行宣講員四十餘名分赴各地定下月一日出京先赴直隸省内各地巡行講演以次及於山東河南以至南省預定每縣停留一星期明年可以遍及全國 
　　憲法之改組國體問題解决在即憲法起草事目前雖暫時停頓稍緩或解散另組或派人補缺自有一種辦法今聞政府已定於國體决定之日將該委員會實行改組大略對於辭職及未就職之各委員一律准予免職而將現在十人之額擴充爲二十人其中半數歸君主指派半數歸參政院推舉其委員長亦另行改選並限定於國民會議召集期前將草案草就至國民會議何時召集則未可知云 
　　赦令之議廢自附亂自首特赦令公布以來已近一年其眞心悔罪者固多而反覆無常之徒亦復不少每伺中央政府有新事件發生時蠢蠢欲動各省將軍前曾上有條陳請廢除此項條例以免流弊政府頃因國體問題發生各地謡言蠭起深恐黨人假托自首乘機擾亂故於日前會議國體問題時提議及此有人主張廢止該條例滿塵贊成聞已决定於十一月三十日暫行廢止凡在十一月三十日以前尚不自首者一律嚴加緝捕可不俟中央命令隨時隨地處以死刑云 
　　鎗彈之破獲前晚天津津浦路車站有一搭客携帶行李多件新由南省北來海關人員以其形跡可疑欲將其行李檢驗該搭客抗不許搜海關人員遂招鐵路巡警帮同搜驗該搭客遂抽鎗擊傷巡警乘間逃脫海關將其行李開驗搜去手鎗子彈等等等並有機關砲之機器數小分云 
[華新專利權有取消一部分說]  
　　華新编織公司辦法自財政部呈奉總統批准後外間嘖有煩言疊誌各報兹聞對於此事反對最烈者爲農商部以該公司所定章程明設限制與現今政府提倡實業之宗旨未免背道而馳蓋直魯豫三省實業尚在幼稚時代舊有機廠寥寥無幾僅僅一千萬元之資本勢難遍設安能卽限制他公司不再發生况三省不乏通商口岸概予限制則外人或據條約爲言滋多支節否則獨令華商偏枯亦乘政體所言根據事實尚有理由呈上之後聞已交由政事堂會議數次僉以該公司專利三十年限制他公司發生一層殊有未當已有取消之議云 
[張振勲與王廣圻]  
　　中美銀行發起情形詳誌前報張振勲參政本爲發起人中之重要分子日前在京與各方面接洽周妥業已凖備出京前往上海籌備一切其參政請假呈文昨日已經總統批准遣缺並任命袁金鎧署理又聞張氏此行除籌備中美銀行外尚有預備創設中美商品陳列所事宜此項陳列所之地點已定在天津漢口上海廣州四處 
　　新簡駐意大利國公使王廣圻奉命日久尚未起程兹聞王君因喪母以後靈櫬覊京急須歸葬爰定於今日（三十）午前十時在東車站起行扶柩南下俟抵上海原籍將葬事辦完即由滬放洋前赴意國新任不再回京矣又聞王君此行所調隨員有陳籛者現任駐墨使館主事爲庫倫都護使陳籙之弟又三等秘書王某爲現任駐荷使館隨員二人均在海外此次並非同行云 
[江蘇國民代表投票記]  
　　南京特約員 
　　江蘇國民代表未選各員於二十八日在省城通俗圖書館互選一律補齊江寗以初選人有四十七名之多代表遂占七名以三票爲當選次常熟縣得三名寶應懸得二名餘每縣一名尚有七八縣未選出者 
　　代表諸人於二十六七日紛紛來寗每一代表有一該縣選舉事務所長伴之又特派候補縣知事公署職員將軍行署職員分别招待每一代表共招待員至少爲三人併另有總招待員十數人分赴各處察看引導 
　　江隂代表繆荃蓀爲碩學通儒聞係江隂縣知事敦勸而來又嘉定代表戴思恭扶病到省 
　　二十九日晚各代表大致已到全又特備候補者十數人以防不足巿廛間烟塵揚飛駟馬馳驟代表諸人之馬車也坊間車行中爲之一空 
　　二十九日深夜約在三十日上午三時代表大會監督長官（上將軍及巡按使）飭發通告各代表定於三十日下午一時在督院街宣武上將軍行署内爲投票場所及至四時又發公文派定各代表之爲職員者 
　　當送通告時附一金色徽章形爲菊花周圍刻國民代表之章六字以爲憑證該徽章係是銀質面上鍍金顔色燦爛絶似日本親王所佩之菊花勲章 
　　三十日各代表寓所有一便服探員守護平時代表諸人酬酢紛繁惟投票期因責任重大故多在寓吃飯 
　　三十日正午各代表乘馬車佩徽章至宣武上將軍行署共約五十二人有七八人因路遠趕不及即以候補者充之導引員領至簽名處親筆簽名入場先有照相者攝取投票場所之狀繼以馮監督齊監督及各國民代表共攝一影繼入會場職員合攝一影 
　　代表至領票處領票親筆署名簽花押 
　　票爲白色上等宣紙中紅書石印君主立憲四字下有二圈以備塡寫之用 
　　代表中有小恙者爲談荔孫尚可撑持惟戴思恭臥疾不能興起將軍特派可睡馬車迎接到場又用籐睡椅抬人會場優禮甚至一時半至二時票已投竣當由開票員拆　宣讀 
　　贊成贊成之聲絡繹不斷直至六十票讀完而止其結果則江蘇國民代表六十人一致贊成君主立憲 
　　開票後鎭守使王廷楨發議三呼萬歲於是王即向北立首發聲君主立憲萬歲各代表應呼萬歲者不下四五十人二呼應者漸稀三呼後其響寂然王發音尖銳馮上將軍戎奘禮服聞聲湛然微笑 
　　君主立憲旣已解决君主何人亦應連類解决即草擬勸進表文以碩學通儒遺老耆紳之繆荃蓀領銜以省城代表夏仁虎次之以下一律具名 
　　將軍行署於是日以國民代表投票解决國體事關重大特調多數軍警週圍守護 
　　下午五時投票旣一致贊成勸進亦一律署押代表諸人遂興盡而出 
[鄂省選舉國民代表紀]  
　　鄂省各縣初選因多不足額舉行二次投票故遲至十月二十七八日各縣始報竣事將當選人電達巡按署審查現王將軍段巡按以本省交通多不便利若俟各縣覆選人來省投票選舉國民大會代表須十一月下旬方能到齊未免迫不及待特查照國民代表大會組織法第四條之規定擬卽以各縣在省人士之有覆選被選資格者選舉之業經委派國民會議覆選審查會調查員兼仕調查合格者有一百六十人左右王段二公遂决定於二十八日在前省議會舊址舉行國民代表選舉大會並先由軍署委參謀仇俊凱巡署委江漢道尹范守佑爲籌辦主任先於平湖門外乙棧設立國民代表大會招待所由王將軍段巡按於二十七日蒞該所舉行開幕禮召集在武漢之各縣初選當選人蒞所宴會並以審查資格如合於覆選被選即由招待所員給予國民代表大會選舉人徽章以爲次日赴會選舉之證至省議會之布置較諸歷來慶祝盛典無有及者内外滿懸燈綵門前高紥牌樓以電燈圍繞中書湖北國民代表選舉大會十大金字輝煌奪目是日辰八時軍警各隊伍前來保衛者不下千餘人氣象森嚴附近一帶均不許人民觀望未幾各選舉人次第至會均由左門而入首至簽到處簽到再由招待員接待王將軍段巡按以次各官咸着大禮服而至循右門入場至十一時舉行投票由王段二君監視票匭至一點多鐘竣事選舉人陸續散去王叚二君亦即回署該處燈綵因留待解決國體投票並未撤去至於當選之代表人名容探明再誌 
[漢商電請緩徵警察附捐]  
　　漢口警察經費年約不敷六萬元當道因擬於貨物稅附加警捐飭下漢口商務總會核議該會總理吳幹廷爲見好官場起見並未集衆公議只與少數議董商酌承認每正稅錢一串加抽警捐五十文而以開大會通過朦禀巡按批准實行現漢口商界譁然均不承認特電禀巡按使請飭暫緩實行電文云巡按使鈞鑒漢口警察附捐近奉憲飭財政廳於十一月一日實行商等不勝詫異查警察爲保衛地方要政自應普及抽捐不能偏取納稅商帮若就貨稅抽收竊恐貨捐加重貨價愈高將來商販裹足商務稅收均受影響今商會並未訂期會議徒以少數人私見朦禀鈞署謂爲公同議决商等實不知情嗣接商會通告當函請商會撤銷議案置不答復並於本月十五日禀請漢口徵收局轉詳未邀允准現在商情憤激萬難承認如謂警費不敷不妨就原有房舖各捐再議酌加以免偏枯兹當尚未開辦特電禀請迅飭財政廳轉飭漢口徵收局暫緩實行以順輿情而安巿面不勝迫切待命之至浙寗廣東黃州咸寗等十八帮商人同叩 
[湘巡按之新猷]  
　　新任湖南巡按使沈金鑑氏自十月十八號蒞湘接印後連日發行政務頗形忙碌兹特彚紀如下 
　　沈使此次來湘並木多帶隨員凡公署舊有職員辦公勤愼者概予留用曾於接見各員時諭謂諸君學識經驗各前使均贊助本使下車伊始務各盡心供職如非遺誤要公或踰越職務範圍以外者决不擅予更換以資熟手云云並於署内設一特别招待室委任宋渭春爲主任員規定接見章程凡軍政警學紳商各界進見者均須照章實行惟薦任官以上及有特别公務者不在此限 
　　沈使以湖南近因屢易省長致行政方針變遷無定現當任事之始一切政務自應預定宗旨以便依次推行遂親擬飭文一通分致四道尹及七十五縣知事查照原飭約數千言大致首叙湘省過去及現在情形次叙地方官應盡責任再叙此後行政方針計分六項如下（一）整頓吏治（二）籌備民生（三）調劑金融（四）勤治盜匪（五）普及敎育（六）振興實業 
　　沈便又仿浙江成例於行政會議之外在署設置諮議會會員以紳耆充之躬自兼任會長每月開會三次如認爲必要時得開特别會現正擬訂會章又以公署文案處職掌重要亟應首先改組將總核主任佐理各員改爲總辦會辦委員接充又查公署機要室曾嚴使任内裁撤應即規復委王禮趙士㑺姚人駿三人爲辦事員禀承辦理一切秘要事務又於總務科添設會計課專辦合署銀錢出納事宜至總務科之收掌課向止課員四人現又添派二人分掌監印收發其餘各科椽屬均於十九號分别考詢特加委狀以專責成 
　　政務廳長賀綸夔自爲劉前　倚任後陶嚴兩前使仍繼續堅留屢以省親及入覲爲請均未遂其去志沈新使蒞任甫三日該磨長復申前請沈使以該廳長深悉湘中情形值兹蒞任之初正賴佐理一切特爲極意挽留 
　　沈使對於全省政治欲爲根本之銳速整頓特將署内政務會議每星期加開一次二十日午後開會至晚始散聞此次會議係提出水利進行懲治盜匪整理金融三項問題並演說官吏須切實做事於中央地方兩面尤應兼顧云云 
　　沈使以全省自治應提前辦理日昨調取署内各項公牘百餘件督同新委機要員王禮等悉數檢閱一周當即擬就催促各縣知事趕辦自治事宜長文一通以便分别飭行 
[江西僞皇帝被捕詳情]  
（曳泥） 
　　江西僞帝兩三年來流竄贛北一帶屢捕屢逸以致匪徒愈聚愈衆各屬鄕愚被其煽惑挾迫附從搶刦者亦頗不少前次匿跡樂平蔡村未能弋獲此次昌武將軍又得密報謂僞帝聚衆千餘濳來景鎭勾結鎭匪等語乃派黃參謀官蒞鎭與駐鎭陸軍孫營長協同緝拿又軍府羅偵探自上年駐鎭以來成績極好此次彼受重命緝拿僞皇帝遂加意偵察先拿獲僞國師一名禁押在監伊子痛父被拘欲求開釋特來浮梁縣署據情具禀事爲羅偵探所知以伊父與該匪相處甚久必知該匪行徑乃告以苟思救父必報明僞帝所在俟得僞帝保可將功以贖父罪其子乃稍稍述其蹤跡然僞帝時時遷徙居無定所羅旣得梗概乃假裝湖北匪首楊某並以重價購得布票一張携同助手二人前往樂平婺源一帶着手偵探崇山峻嶺深林幽谷跋涉殆遍卒得僞帝所在乃在離鎭百五十里之山沿中該處四無村落入則須越十數嶺至則見僞帝所居乃新造茅屋一問其中牀案椅桌皆懸絙支板爲之護駕者僅國舅左右丞相及將軍元帥等十餘人羅乃詭稱自鄂來贛訪主投誠者乘間得其秘密餘匪均聚散無常羅即留其助手二人在彼監護免致逃遁無蹤已乃托故回鎭帶同軍隊暗藏手槍於本月二十一號前往該處詭稱接主赴鎭左右僞丞相見勢不妙方欲逃竄羅乃突發手槍二人相繼仆地僞國舅急抱僞帝出奔羅等追及又殺斃國舅一名乃械繫諸匪挾同僞帝於二十三號到鎭解入營部諸匪供認護主不諱而所謂皇帝者乃一亂臭小兒稍能作幾句官家語耳知事及軍官覩此小兒知無訊供之必要以如此懵懵苟知實在必致驚啼仍以皇帝待之及今午接軍府來電謂須解省訊辦該小兒乃問到省何爲豈省城已光復乎衆漫應之小兒猶謂諸位如此盡心保孤眞是難得惟同來諸人何以不見乃答以彼等太不盡心久屈聖駕於荒山之中故已逐之矣於是乃用舢板二艘於今日解省此兒年僅十一照法應不爲罪况小兒任人播弄如要戲者之猴兒無知無識情亦可憫惟此事殊特别案早上達中央尚須候政府命令但不知將來如何發落也 
[四川省立中學之風潮]  
　　因要求放假而罷課 
　　誠可謂之無理取閙 
　　四川省立第一中學校學生因國慶節與星期同日乃於星期之次日要求放假譚灼安校長不准衆學生遂相約不上講堂譚校長以爲放假與否校中最細微之事學生竟敢反抗至於罷課萬難姑容一面通告省公署一面諭諸生有敢倡言罷課者按名黜革即盡數除名亦無可惜諸生知反對無效不得已而具悔過書校長更擇爲首者數人懸牌斥退衆學生見牌示謂旣經悔過即無再受斥退之理大爲譁譟被革之學生則逗留校中作種種無賴狀滋閙至夕（十三夜）成華兩縣知事奉上峯命令至校意在逐被斥之學生出校而諸生即與兩縣舌戰并恃衆要挾嗣又牽及廚役謂曾毆學生兩縣對斥革學生云署中儘有餘地可以棲止而學生又以入署爲嫌費辭良久諸生則三五成團院中廊下立而嘲謔多有出不堪之言者以暮夜中人衆難於稽察也至被革諸人是夕竟盤踞校中並未移出次晨查被革各生已無蹤跡大約前夜夜深時逃逸矣而校中各生大憤乃集合禮堂大開演說决議全體整隊出校詎方舉步而已有多人越 
 
 
 

Page 7

 
 
出隊外所决議全體出校之舉動又未能實行適敎育科長及兩縣知事警察廳長齊至科長按册點名應者凖其留校否則斥革是時各生多已散漫於大門之外聞風蜂擁而入深恐被守門警兵拒絶竟有多人越牆而入其結果被革者又得十餘人十五日始重行上課然每班人數俱不能如舊矣而門外警兵鵠立有如戒嚴此結束後之現象也 
[濮陽秋汛安瀾之呈報]  
　　督辦濮陽黃河決口堵築事宜徐世光呈總統文云竊世光辦理濮工前於秋汛水漲呈報情形恭奉大總統批令此次秋漲較激仍應督飭工員趕籌補救悉力堵防母稍鬆懈等因捧讀之下欽悚莫名現據籌備堵築濮陽習城集漫口事宜姚聯奎留任大名道尹辦理濮工善後事宜何炳庠聯名詳稱初入秋汛情勢甚順自九月十三日河水迭長致將龍門口迤下淺水舊埽蟄失十餘段飭營晝夜補還當即添募汛兵四十名一面電商山東上游再撥一汛隊伍一面調金堤新招工營一百五十人前來合力搶辦奈溜勢節節上堤塌堤還埽此加彼蟄岌岌可危幸各處汛兵先後到齊派員督率均能奮勇當先竭十餘晝夜之力拚命趕辦勉强保守至九月二十五日河水仍漲溜又提至深淺水占交接處大占土櫃一時陡墩丈許所幸當時工作堅實一律均係平蟄尚可著手亦賴料物存餘無缺激勵員夫一鼓作氣併力搶加遂得轉危爲安目下大溜雖已提過龍門此係極深水占大約不致再有妨碍統計盤修裹頭及新做補還各埽共大小三十餘叚迄未動摇而溢口之處漫流淤淺情形較前又見輕減將來似易籌堵更擬格外愼重退後展長於西壩趙屯爲土工起點處所爲將來易守計目下霜清在邇時不可失已於九月二十七日興工先辦兩壩補還殘土及較遠土方並蔴繩用盡正雜料物亦屬無幾派員添購等情前來查黃河水性無常時呈險象秋汛期内水性洵底尤覺可虞當時世光來京之時即預飭在工人員妥爲布置並令多儲物料於險要占埽加意嚴防以備不虞如此審愼於幾先尚有日前之錯失嗣經電飭該道尹等竭力將事去後猶恐百密一疏發生意外函電馳問不絶於途據詳報前情併力進行一律平穩目下節近霜清旣已興工或不致再有疏失此次獲慶安瀾固由員弁兵夫同心併力遂得奏功要亦國家福德綿長河靈効順之所致也再工用款項前於原估並未領齊時時撙節幸得足用刻以大工所餘之欵如不再生枝節或可敷此叚工程之需用云云已奉批令據呈秋汛安瀾良深忻慰現旣興工堵築應則督飭趕速籌辦併力進行務期永固河防用袪民患交内務財政兩部查照矣 
　方通信 
[松江]  
　　鹽營近事漕涇鹽捕前營逼近海濱汛境達遠故各鹽營之調查户口改編鹽警先從前營入手日内已由營長徐君帶同書記親往沿海查察并聞運使更派員暗地調查各鹽營優劣該專員已於昨日到松矣 
　　緝獲烟販郭某以烟土起家奉禁後仍往來販運所獲不貲本日由滬回松在車站爲偵探緝獲起出烟膏等類解經警局轉送縣署訊罰 
　　小學校第三次運動城内荷池衖甲種小學敎員講習所附屬小學校成績優異全體職員頗爲勤奮年開運動會一次現定十一月四號開第三次運動會先期分送入場劵請各團體蒞觀松地第一第二高等小學及第一女子高小皆附入來賓運動中届時必有一番熱閙也 
[揚州]  
　　創辦露天敎育之實行江都縣敎育會前於開常年會時提議創辦露天敎育經多數會員贊成課程由城内各學校校長敎員擔任現已將授課地點擇定東南在徐凝門莊家橋一帶西北在雙井李碾坊巷一帶東北在便益門江家橋一帶西南在大汪邊文昌閣一帶居中在敎場馬神廟一帶每日午後由各敎員輪流前往授課現經縣敎育會長焦汝霖行文到縣請周知事飭知各警區臨時派警在場維持秩序 
　　擬籌圖書館購書經費揚州第一圖書館自前清末季建築成立迄今數載並未儲存圖書現僅作縣敎育會及産欵經理處辦公之用殊爲可惜敎育界諸君早有聯絡同志籌集鉅款購儲圖書設立閱報室採訂中東西各報任人觀覽以增智識之意後因經費難出因而中止現聞敎育界又擬開　籌定確實經費從事實行云 
[杭州]  
　　國民代表被選名單浙省選舉國民代表一節除龍游等二十三縣由朱屈二監督委托各縣知事選出國民代表二十三名外其餘各縣歸省會選舉已於昨日（三十一）上午開票計得當選五十二名兹將姓名錄後　王裘　徐維則　倪旦　顧松慶　余光啓　張化習　陸慶楹　吳清　周鈞堂　姚思濬　潘補　趙文衡　林鍾崍　盧棻　吳汝明　吾鴻墀　方於笥　董策　傅國琯　徐定超　屈爔　盛如彭　章萼銜　郭雲章　張偉文　劉槃　歐仁衡　王遂鎣　洪錫承　程祖伊　章壽齡　姚景夔　徐之棨　羅蘭　王明　劉煊　金百順　吳元煜　丁鑅　丁紹瀛　王犖　潘士邦　趙瑞文　錢遵訓　湯在容　夏時風　洪曰洵　沈善保　畢成亮　周昌甸　千秋鑑　傅典藩 
[湖北]  
　　調查田畝之進行鄂省財政廳長近奉部令通飭各屬調查田畝以爲平　賦稅之着手現已决定於廳内附設　查田畝處其職員即以廳中科員兼任惟增書記二員並於荆南襄陽二道署各附設調查田畝分處一所以督促各縣進行所有各縣調查限期原擬以三個月爲率嗣因各知事以清丈一切頭緒紛繁萬難三月辦竣特改定爲六個月併飭於十一月一日起一律着手調查於來年四月竣事以便改定糧額開徵新賦至調查辦法昨已詳細指示首在分區（一縣面積如在百里左右可分爲四五十區）分區愈多則面積小而程功速一區之内分若干段每段查畢須若干日又每一區必須置書記弓手六人分爲二組或三組多邀鄕董老農同時分段進行即由各區預計程期景爲支配所需經費於調查時每畝收銅元一枚不足一畝之畸零亦以一畝論所收之款除儘支調查造册及其他必需之費用外餘欵得留充官吏紳董調查之需 
[雜評一（步陶）]  
　　徐督辦之失詞國家福德河靈効順此徐督辦呈報秋汛安瀾文中之語也即文解義是國家之治河第一須視已身之福德何似其次則爲河伯之意向何似而導修工程與工料經費猶其次而又次之問　矣再即其文而詮釋其反面是濮陽前次之决口　其他工程或致出險皆由國家不德之所感河靈對於國家情誼不洽之所致而官吏役夫之辦理情形若何又可不必深究矣由此言之國家欲防河患惟須自造其福自修其德自明敏其手腕以傳河靈之一盼斯亦可耳勞勞焉設官備欵究年累月以重苦吾民其奚爲哉吾故曰呈報安瀾而有此八字之奇妙文章誠矣哉其徐督辦之失詞也或曰此種措詞命意皆前清奏摺中習見之慣語意者前清之金龍四大王等感於運會特假徐督辦呈報之機會以爲異日恢復其王位之地位與嗚呼然耶否耶吾蓋不忍細思其言中之意味矣 
　　僞皇帝之被捕雷福保亦十餘歲之亂臭小兒耳以爲人利用故竟於荒山絶嶺間擁其江西僞皇帝之尊號更歷二三年之久微僞國師子急於救父則茅屋中之歲月方長天兵神將之來去莫測其捕獲固尚未知果在何時也乃者其機一洩遂爾丞相死國舅逃元帥將軍以次械繫而所謂僞皇帝者猶自稱孤道寡絮絮爲省城光復之夢語其可笑可憐之情狀爲何如者謂爲兒戲寗得爲過然而未捕獲以前軍府爲之密防偵探爲之窮究贛北一帶爲之騷擾不寗者累歲迨至其幕旣揭曾不過如是如是之一場兒戲而已嗚呼中國人之自擾擾人其内容固大抵若是也雷福保特其描寫之惟妙惟肖者大耳吾安得不爲吾一般社會之常識痛也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[六誌謡言黨人起事之防備]  
　　鎗剌刀一律除去淞滬警察各區及各分駐所近日派出之站崗巡警均持鎗實彈頗爲嚴肅兹聞徐廳長以目下謡言稍息所有日間在防各巡警槍上之剌刀已於昨日起諭飭一律除去以免别生意外 
　　遷居爲擾亂人心淞滬警廳徐廳長昨出示諭一道照錄於下照得前因滬地人民輕信謡言紛紛遷徙業經示禁在案查匪徒散布謡言無非欲使愚民聞之驚慌自擾乘其遷徙之時以肆刦掠手叚我商民人等何以甘心受愚中其詭計本廳長有保護治安之責現已嚴密防範力保無虞一面飭派得力警探查拿造謡之人務獲究辦爲再剴切示諭仰地方商民人等一體遵照自後務各安分營業不得聽信謡言再有遷徙情事倘敢故違則是有意附和謡言擾惑人心定行照例嚴辦其各凛遵 
　　偵緝員引進眼線浙江將軍行署駐滬偵緝員近至上海軍警兩機關報告謂有温台人劉錦庭趙鎭五兩名前被黨人王志剛派往温台招集黨徒之陳福熙勾誘來滬充當排長每月各給薪餉洋三十元嗣因見事不佳設法逃出至偵緝員處報告願充眼線等語聞軍警兩横關均准其指引查緝云 
　　注意黨人與貧民黨人蕭國卿即蕭梅成與張金海等現已由法租界捕房緝獲收押候解公廨訊究在案兹　淞滬警廳長得悉蕭國卿於毆擊二區一分駐所第十八崗警察張萬福古衛生兩人並奪取鎗械一案頗有關係業已飭知偵緝隊長翟世清帶同隊士候法公廨提訊兩犯時投遞公文聲請將蕭張兩人引渡歸案訊究又恐黨人計誘之貧民因事失敗散匿各處故又飭知各區署所一體派警在沿浦各碼頭及水陸要道分投查緝母任漏綱云 
[木板内夾帶手鎗十誌]  
　　照偷漏稅餉例判斷 
　　甬人董贄塘與吳士品吳文興叔姪在虹口武昌路八百零四號門牌及塘山路二十三號門牌又五百三十三號門牌米店等處分藏大宗軍火以洋鐵匣裝置夾入板木内於上月十六號午後雇令小車夫徐土寶薛良甫車運被哈爾濱捕房包探薛正昌截獲協同卜羅斯脫潘處兩西探分往各該處所搜出产析式手鎗一百二十九支子彈二萬零八百三十粒並夾層寫字檯一只一併解至公共公廨迭經中西官研訊業已辯論終結判吳士品與小車夫徐土寶薛良甫無罪開釋董贄塘吳文興押候禮拜一即十一月一號上午宣佈判决在案昨晨屆期由捕房將董吳兩人押解公廨捕房代表牛門律師及董贄塘之代表穆安素律師吳文興之代表恩格利律師均到堂候示江海關代表沃沛帮辦馬斯德律師以此案已辯論終結故不到堂觀審迨至九時半由原審官俞代襄讞會同英副領事卓乃爾君升坐樓上公堂命將董吳兩被告帶案即由中西官宣諭曰此案迭經各見證到堂證明被告實有知情之罪按照民國現行刑律第二百零五條如在本國内私運軍火應處四等以下有期徒刑且該被告等擬將此項軍火運往印度擾亂治安故英政府頗爲注意惟察核被告所供各節係受人之愚姑照偷漏稅餉例從輕辦理判吳文興發押西牢三月董贄塘交五百元人洋舖保如三年内再有前項情事除着保交案嚴懲外並着保人賠洋五百元充公起案之手鎗子彈等件暫存捕房候再查核 
[再誌浦東閙學怪劇之第二幕]  
　　浦東北蔡小學校於上月二十七號又被鄕民聚衆搗毁校具並將遷出之神像十四尊重復舁回由蔡校長報告道縣兩署請爲查究等情已誌前報兹悉南滙縣馮知事業已飭警查悉此次舁回神像係由王瑞咸起意已於昨日派警將王緝獲解縣訊辦矣 
[再紀楊道尹之去思]  
　　官紳商學界之送行卸任滬海道尹楊省川君自交卸篆務後本擬即日晉京兹悉楊君已於昨日（一號）乘滬寗鐵路十一時夜車往寗轉道北上同行者有馬祖乾馬羣武馬祖蔭趙德明曹有成諸君輕裝就道未帶眷屬上海鄭鎭守使海軍李總司令上海縣沈知事淞滬徐警長以及舊屬各科長紳商學各界於某菜館餞行後同赴車站送行聞頗熱閙云 
　　總商會之公餞楊道尹蒞滬兩載與商界感情尤爲浹洽前月三十日楊道尹交卸後總商會總協理會同南商會總協理邀請楊道尹至天后宫總商會内開筵公餞陪坐者爲商會全體議董席次總商會總理朱葆三君協理沈聯芳君起立宣言大旨謂楊道尹接受滬海道任時則兵燹餘生瘡痍滿目而商業凋零影響尤大楊道尹與鄭鎭守使維持秩序能處處以商民爲念商民之得以安居樂業者皆二公之所賜也而我商人亦以安居樂業爲本命勉力納賦爲天職舍此别無希望今者楊道尹奉命另簡去有日矣凡我商民咸有去思應請覲見大總統時代爲呈述並願福星載道霖雨蒼生敬獻一觥爲壽楊道尹亦起立謹答晟兩載於兹毫無善狀辱承不棄匡以不逮不致有所隕越皆諸君子之所賜也今雖去矣而對於諸君子拳拳於懷不能已者謹爲諸君子告上海爲東方商業大埠貴會爲全國商業總樞當此商業競爭願諸君子力策進行爲商業上佔優勝地位敬答一觥爲頌衆鼓掌歡聲雷動 
　　山東帮之歡送滬上山東紳商各界於十月三十一日午後一時在吕班路山東會館開會請楊道尹到會作話别紀念是日到者三百餘人揚君於一時田軍樂隊歡迎到會先演說繼拍照至五時許由各董事三十餘人乘坐馬車恭送匾額一方至楊君寓所文曰柔遠懷邇 
　　國貸維持會之茶話會楊君於前日三時出山東會館乂往應國貨維持會茶話會各業公所代表到者二百餘人攝影後即由楊君登台演說略謂鄙人奉命來滬任事於兹二年愧無成績惟諸事仰體大總統振興工商之意遂破除官商階級盡力將事幸諸君子均能明白事理聯合進行實爲一大快事惟鄙人抱定宗旨提倡國貨不論何時何地必使我國國貨擴張爲天職云云是日楊君興味甚高起而發表意見者四次均以扶助工商爲已任聞者鼓掌如雷繼由王文典王介安舒惠楨相繼演說楊君德政至六時散會 
　　敎育聯合會之序文道屬敎育行政人員聯合會余芷江君等昨送紅緞金箋序文云共和紀元之三年政府特定道官制以上海爲滬海道道尹治所上海爲東南關鍵中外觀聽所繫尹斯土者必其才識宏毅學同淵　歐陽公所謂蓄道德而能文章者乃能優遊敷政於是少卿楊公遂由外交部特派交涉員奉命兼任内政外交措置裕如聲敎所及遐邇歌頌復以道屬敎育事業乃江蘇全省之標凖提倡不遺餘力而於行政上之興革損益尤因勢利導俾日臻於完美朔自興學以來縣各有敎育會爲研究機關惟行政方面籌備設施情勢隔　不相聯絡欲謀進行之一致良非易易沅秉公之敎重賴同人他山之錯於是設敎育行政人員聯合會因以作其氣而同其風語云欲木之長者必固其根本欲流之遠者必洨其泉源我聯合會之造端公實啓之公之造福於滬海敎育界也寗有涯涘耶抑豈惟滬海實全國學子所仰望而慶幸者也今者公奉命入都述職沅等仰懷令德惓惓而不能去詩云中心藏之何日忘之斷章取義竊爲公詠塵海飄摇遺艱投鉅匪異人任並祝公以嘉謨入告而宏我漢京也是爲序四年十月道屬敎育行政人員聯合會長道視學余沅副會長道公署内務科員兼敎育主任顧有容會員各縣公署敎育科主任李宗鄴楊家駿樊燧春李熯吳振寰沈崇基顧葆康黃祖温施恩霈顧思宣各縣視學朱賀徐守清朱聲鳳陸培亮蔣乃曾李銘訓施祖恒張言揚倪宗伊陳龍章朱庭祿戴洪恒各縣學務委員賈豐芸等同頓首拜言 
[復旦公學十週紀念之餘興]  
　　復旦公學於上月二十五日開十週紀念會詳情已誌本報嗣該校因是日隂雨來賓未能畢集故訂於三十日續開娱賓會一次該校假設李公祠原有舞臺一座面積寛廣該校員生一部分　織新劇團特請春柳社員馬夏兩君先期敎授演習兩君亦熱心贊助慨任義務届期午後七時男女來賓聯翩蒞止驗劵入場約五六百人頗有因後至座滿不得入場者舞臺上下遍綴電燈是日所演正劇爲社會鐘佐以趣劇二則諸團員化裝表情老成諳練竟與滬上各新劇家不相上下觀者咸嘖嘖　敎者之指導有方學者之進步捷速堪稱二難每逢閉暮時又有該校音樂團員雜奏中西樂器亦渢渢可聽至九時半劇終則有該校之體操　及童子軍合舉提燈會列隊局行校内外一過步伐整齊精神活潑饒有成績末復燃放燄火二具以盡餘興散會已鐘鳴十一時矣並聞該校於先期知照法界電車公司於十一時後增開數乘以送來賓亦可見該校辦事之不苟矣 
[海軍造船所新舊交替記]  
　　高昌廟海軍江南造船所總辦陳兆　君奉令　任福州船政局長並簡任王齊辰君署理江南造船所長曾記報端兹悉二君於昨日上午實行交替午刻由副長　國華君率同全所員司匠目並洋工程司馬根在海軍軍械所設筵爲陳局長錢行並歡迎新所長柬邀海軍李總司令吳參謀長何軍衡長曁海軍同人會宴約近白人其廳中并陳設全所公贈陳局長紀念品物及聯額等件席間首由鄺副長表述全體餞送及歡迎之忱次由陳局長答詞大致謂在造船所服務前後共十年深賴諸君羣策羣力今奉調任承諸君過愛厚頒紀念多品深爲慙或謹當銘誌不忘復由新任王所長宣言謂此所由陳局長整頓以來成績昭著今鄙人承乏此間辱荷歡迎曷勝榮幸惟有遵循舊規力求進行仍望諸君共同襄助云云末由洋工程司馬根君演說繼又全體攝影留爲紀念迨陳局長起節時各廠工匠均出恭送本所巡警則由路管帶督率排班歡送並燃放鞭砲至一時之久以表敬意 
[新道尹謁見鎭守使]  
　　新任滬海道尹周金箴君昨晨特往鎭守使署謁見鄭君移時握别 
[變更開駛電車時刻]  
　　華商電車公司總理陸伯鴻因現在日晷漸短是以仿照英法租界電車公司辦法自十一月一日爲始將行車時刻變更每晨開車改爲五點二十五分晚問提早半時於十點三十分一律返廠民國路之電車則於十點十五分停止云 
[電車公司接軌工程紀要]  
華商電車公司近在滬杭車站至高昌廟半邊橋一帶接鋪軌道現已將該處馬路一律放　所需鋼軌等項材料昨已配齊運儲望道橋以内派令工匠尅日鋪設聞陽曆本年年終即可行駛電車云 
[蔡統領巡查海灘]  
　　兩浙緝私鹽捕統領蔡和林君訪聞近有鹽梟光蛋在沿海灘老虹窩白龍港等處海口濳伏私將槍彈藏在對岸某沙灘希圖肆擾當於昨日乘坐海濤兵輪由嘉興起程來滬駛往東海灘一帶密查相機拿辦 
[丹陽旅滬同鄕會成立]  
　　本埠丹陽同鄕於隂曆九月二十三日午後二時在英租界盆湯弄開同鄕會成立會同鄕到者約二百餘人當由發起人孫瑞康爲臨時主席登台報告開會宗旨繼由朱伯華景惠如徐紹穆裴漢丞先後演說并當場推舉臨時職員劉景文爲臨時正幹事胡俊明朱伯華爲臨時副幹事其餘職員依次推定散會時已鏟鳴六下矣 
[通俗宣講社宣講記]  
　　通俗宣講社於前日午後二時在西門外方板橋西首華英商業學校開第八十一期宣講會是日來賓聽講者以農工兩界爲衆先由發起人袁頌豐報告開會緣由及說宣講之利益次由汪春鑑講業精於勤則生財恒足决無凍餒之憂汪龍超講戒除迷信則可省糜費作事合羣則業成必速汪馥瑞講愛用國貨可以挽回利權惟須工界實力改良方足使人信用洪賡揚講不吸捲烟非惟能節財且足以延壽王立才講各種衛生方法並謂人生最寶貴者曰精神精神爲名利之代價設衛生而不得其當即失其精神之可貴欲圖名利如何可得葛雲韶講儲蓄之益及國民宜注重衛生張筱剛講國民具愛國之心腸國可賴以鞏固及至日暮始振鈴而散並聞該社擬自下星期起逐期分區宣講以期普及云 
[深夜報警]  
　　美租界北蘇州路南德安里第十一號門牌粤人某姓家披屋内於前晚二時許忽然失火經救火會到場救熄燬去樓房一間事後捕房即派包探查明起火情形再行核辦 
[規約各宜遵守]  
　　帽業製作同人社代表祝大鳳等投上海縣公署禀訴店主尅扣工價續請傳訊等情昨經沈知事批示云禀悉此案現已查明周仁和等因夏令生意清淡自願減價而永泰和工作丁佑永　　强近尅扣情事姑寛免究惟工資已經議定訂約禀准立案應各遵守辦理彼此均不得稍有變更致啓爭執之漸嗣後無論如何母得再有前項情弊倘敢私自減讓定行嚴究不貸着即持批轉諭一體知照一面已批飭帽業公所轉諭各店主知照矣 
[鄕人藉屍圖詐]  
　　浦東鄕人徐林生因與姜錦堂索還借閱之三國志起釁在洋涇鎭婦人曹陶氏所開之茶館内爭毆致徐受傷身死由屍父徐阿元投報上海地方廳即經林檢察長委派褚檢察官沈檢驗員等前往相驗據二十四保二十圖地保陸秋橋禀稱姜錦堂於肇事之後即行逃逸其妻陳氏聞已由茶肆主婦曹陶氏扣留派人看管至徐林生當時被毆之後即在茶桌上俯伏片時氣絶而死是實屍父徐阿元投稱兒子被毆身死請求伸雪旋由褚君驗得徐林生展後有擦傷痕跡並非致命其右太陽穴有木器傷一處委係致命而死塡明屍格屍父又請求自行備棺收殮求免發封褚君准之着令具結送查聽候緝拿姜錦堂到案訊明懲辦詎褚君等返廳禀復之後徐阿元並不將其子屍身棺殮即舁入曹陶氏茶館中藉端恐嚇曹陶氏乃協同該地保陸秋橋至地方廳禀請核示由林檢察長飭派法警協同該氏等前往押殮 
[船夥失足溺斃]  
　　小輪船夥潘阿尺前日在抬和碼頭不知如何失足溺斃當將屍體撈起車入驗屍所昨由其友曹某報告捕房請求免驗自行棺殮捕頭准之 
[鬭毆傷人類誌]  
　　在西倉橋開設鞋底作之錢恒彩昨與伊夥王振華細故口角繼而爭毆將王之頭額擊傷流血滿身當由巡警將兩造拘送二區警局轉送地方廳訊辦又爲磨剪刀生意之宋雲祥在黑橋浜被萬阿福爭奪板凳糾衆毆傷並將其右手臂咬傷當場由警將萬拘送地方廳午後經檢察官驗明王宋兩人受傷屬實判發堂醫治錢萬兩犯分别收押候辦 
[被拐小孩斃命]  
　　小孩明飛前被拐匪誘拐來滬被警查獲解經地方廳訊明留候家屬認領在案嗣因患病發送普育堂醫治無效延至昨晨病斃由堂函請檢察廳派員驗明收殮 
[成衣匠拐逃]  
　　浦東楊思橋成衣匠王秋根在白克路拐得婦人沈王氏與之偕逃行至三林塘地方爲氏夫沈阿三跟蹤尋獲扭送地方第五區警局解由縣警察所移送地方檢察廳請辦昨日午後經檢察官預審之下判王收押該氏背夫私奔本應究辦姑寛先交伊夫領回管束 
[扭控丈母]  
　　前日有任炳雙扭其妻母徐彭氏至四區警署控稱伊妻徐氏被母藏匿不放請爲追究當經姜警正質訊據該氏供稱因婿不願家用女已濳逃並不知情判解送司法科核辦 
[扭控逆子]  
　　　學成前日扭其子陳蓮貴至五區一分所控稱兒子不務正業專與無賴爲伍屢次訓戒反敢行兇抵抗請爲嚴辦經許警佐訊問一過判解閘北司法科押候究辦 
[提出理由之期限]  
　　匪徒沈阿福唐少卿因在新閘太平坊攫取陳龔氏金耳環消贓於某銀樓得洋八元二角由探將被告兩人拘解公共公堂訊明分别押辦所有在被告身畔搜出之現洋一元七角銀表一只着給該銀樓金環則給還原告具領因該銀樓不願抵銷判候再核在案昨日復訊原告又投案請領原贓該銀樓無人到案判將現洋銀表及金耳環併存捕房如兩禮拜内該銀樓不來聲明理由即將原贓給予原告具領 
[新地保不能任咎]  
　　徐聖友前至法公堂控稱民人有地一方坐落二十七保四圖内於上年間售於洋商已轉道契詎該圖地保趙大其舞弊並不通知册書銷號又向民人收取漕糧忙銀不遂所欲即被軋入城内逼令納洋若干元始得放回請求訊辦趙供上年係候根全充當地保民人接手未久此乃侯根全延宕不將該號呈明註銷實被根全所誤民人不能任咎求察聶讞員判趙交原保着將侯根全交案再行訊明核奪 
[虧欠車租之賠累]  
　　法商有寗公司前延蒲石律師代表至法公堂控稱利秦雜貨店主諸景湖代王阿松查阿福等擔保承租黃包車虧欠租洋等項共計一千一百元請爲追繳等情嗣因押追不理判令將店發封在案今蒲律師又稱該店祇值洋三百元諸仍延不料理除將該店推歸原告經管外再請追繳現洋四百五十元餘欠或令陸續拔付可以通融辦理諸供除去店業别無家産可抵求宥判交人銀兩保限一月繳洋四百五十元到案再行核辦 
[保人追償賠欵]  
　　周文林前在法公堂控陸金和李阿才等承辦牛皮若干擔由王秋江錢義昌擔保逾期交貨不足核算須由陸等償還損失洋二千六百元請爲追繳等情曾經傳訊尚未理結今又由原告禀稱現由保人王秋江賠洋一千八百元了結請求銷案王陸禀稱商人賠去之洋須請追還判將周之控案註銷陸等人銀兩保諭令王秋江於七天内起訴候向陸等追還賠洋 
[發封保人店業]  
　　美昌號在公共公廨呈控劉順興不理抵欵等情業經傳案交保在案昨日上午由王襄讞會同美領畢君升坐民庭研訊據管理傳提事宜之華捕禀稱此案曾奉判决詎被告抗不遵斷奉傳避匿故將保人王瑞生傳案請示中西官研訊之下以王旣爲保人應負責任判將王所開之王順興光粉作發封聽候拍賣備抵 
[債務人臨訊避匿]  
　　張趙氏控甬人竺保福不還借洋三百元昨晨由公共公廨中西官傳訊因被告避匿不到判傳保人責令交案訊追 
[駐寧德副領事來滬]  
　　駐寗德副領事佘福來君因有要公於前日搭滬寗火車來滬暫寓德國總會内一俟公畢即當返寗 
[攫取首飾之懲治]  
　　沈友法因在浙江路芝罘路轉角攫取朱高氏金挖耳由捕拘解公共公廨經中西官訊知沈染瘡壽判送醫院醫治在案兹已醫愈昨田捕房將沈解廨經關讞員會同英　康君研訊屬實判沈押西牢三月以儆 
[查究收買失贓]  
　　曹山記因失竊珠花報捕請緝在案兹經滙司捕房包探奚德安查得此項失贓係王金初戴和卿二人收買昨將王戴二人拘解公共公廨經中西官略訊一過判均押候禮拜六德領堂期解訊 
[姑念年輕無知]  
　　僑居新閘成都路之印度人海拉星控西息沈阿四竊取絨毯與丁和尚質洋化用等情昨由捕房將被告二人解至公共公廨請究原告偕證傭婦王劉氏上堂證明前情訊之沈丁兩人供認不諱中西官姑念被告均屬年輕從寛判各交保如六個月内再有違法情事除提案究辦外再養保人賠洋三十元充公 
[巡捕追獲小竊]  
　　鎭江人王金山前日在南京路摸竊劉德標袋内銀洋圖逃由捕追獲昨解公共公廨經中西官訊明判王押西牢五月期滿遞解回籍 
[均須遞解回籍]  
　　清江人王二在浙江路電車上摸竊王海泉銀表又湖北人周炳安在廣西路攫取楊阿六銀表均經包探查獲昨晨併解公共公廨經中西官分别訊明判王二押西牢四月周押半年期滿分别遞回原籍 
[氣候報告]  
　　（上海徐家滙天文臺天氣測候報告） 
　　十月三十一日颶風在廣東東沙附近南海及台灣海峽有大烈風揚子口天氣隂清有信風 
　　十一月一日上海北部有凉風天氣隂燥氣壓漸降 
　　一日下午四時三十分預測颶風大約將充滿所達之處台灣海峽冬季信風頗烈且有巨浪菲律濱羣島極東有旋風發現一日下午四時前二十四小時内上海氣候温度至高六六八至低五三八去年同日至高七八一至低五八一 
雜評二 
[楊道尹臨别贈言（宇）]  
　　楊道尹蒞滬兩載與商界感情甚爲融治今則奉命述戰去有日矣而於上海商會諸君猶殷殷屬望以力策進行俾吾國於商業上佔一優勝地位爲臨别之贈言是楊君雖去而其惓惓於懷者仍未有已也何其懇切之甚耶然而今之新道尹則固與上海商界周旋已久者此後提借商業之措施必尤眞切而美備楊君亦何不可以自慰哉 
來件 
[觀巴拿馬賽會歸客談]  
　　此次巴拿馬賽會赴賽者有二十五國之多吾華歷次往歐美赴賽輙致失敗獨此次竟占優勝爲各國所推許固由質地優美亦近年中國各物進步之證也試詳言之當亦爲關心商業者所樂聞乎吾華出口向以絲茶爲大宗此次赴賽者有義大利日本兩國之絲製造之佳幾奪華絲之席然本質均不如華絲以故相形減色至茶葉爲吾華特産而印度紅茶日本綠茶均以機器製造色香兼美頗奪華茶之利而華茶赴賽經審查詳加考驗其本質實較他國爲優因列第一倘吾華茶商能改用機器製造則進步正未可量也若夫瓷器爲外人所推崇輙稱吾華爲瓷國嗣以製造不精久爲人所屏棄况此次奥德日法英各國之瓷無不推陳出新有美必具而日本復用七寶燒瓷尤爲顔色鮮明燦爛奪目華瓷厠列其問似難爭勝幸而上海商人沈敦和氏在御　廠定製仿古瓷二百件式樣旣各各不同而着色純用天然礦石顔料給工尤極精緻故雖未花樣翻新而質地之佳製作之妙實駕乎列邦以上而江西瓷業商人亦復剔選精品赴會爭賽故瓷品一宗竟得大奬華僑聞此消息以祖國品物獨占優美欣喜過望特 
 
 
 

Page 11

 
 
製彩旗大書中國得美　于沈製瓷陳列之門以爲光寵其愛國熱誠有足多者至繡貨則義大利日本法蘭西三國均極擅長且近來均以西洋汕畫法施之繡品遣近分明尤易動目乃相形之下轉不如吾華北京湖南江蘇繡貨之美故亦獲邀上奬焉四者以外其餘中國賽會各種品物計得百餘件受奬之多或得金牌或得名譽誠爲空前絶後之特色雖有指摘監督辦理未周布置未善者然以天質之超羣絶倫近年之製作進步故能出人頭地實爲始料所不及若毛筆畫吾華開化最早似應高出列邦乃此次美國賽會宗旨以新發明爲最中國則以仿古爲優故難合格日本則變通辦法或以西洋油畫法畫樹石參用中國唐宋法人物或用華法畫樹參以西洋法之翎毛故覺耳目一新得列前茅云 
來函 
[寗波旅滬同鄕會來函]  
　　昨見十月三十一號星期日□□□報第三張寗波新聞欄載寗波學界對於帝詢問題初極淡漠有某某君於澳門國體維持會之組織擬即踵起組織分會業已派定某君赴申與甯波旅滬同鄕會諸鉅公接洽商辦等語查敝會章程規定以敦厚鄕誼圖謀公益爲宗旨凡範圍以外向未過問不知該報所登諸語從何得來近日來會甬人亦並未提及組合分會事關本會名舉並與章程宗旨大相背謬除函致□□□報館聲明更正外應請貴報登入來函欄以供衆覽寗波旅滬同鄕會　啓 
[節錄七寶莊芝泉來函]  
　　昨閱貴報來函欄内所載七寶鎭賭風極盛一節内有保正莊某從中奔走運動等語種種情節閱之不勝駭怪鄙人爲七寶鎭公僕已有三十餘載吾鎭要界數十年來賭之所謂錢和者鄙人從未聞之即使果有其事自有地方警局長官等查禁鄙人區區一保正安能左右之乎鄙人雖係鄕愚亦知名譽爲重故敢上言敬懇更正並希登入來函欄内不勝咸激之至七寶鎭保正莊芝泉敬上 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[罵管城子文] [  任人]  
　　天下之人自君相以至士庶凡所以資紀載通情意莫不於管城于是賴管城子毛姓頴名昌黎韓氏曾作傳以褒之謂其爲人强記而便敏自結繩之代以至秦事無不纂錄隂陽卜筮占相醫方族氏山經地志字畫圖說九流百家之書及浮屠老子外國之說皆所詳悉又通於當代之務官府簿書巿井貨錢註記惟上所使而又善隨人意正直曲邪巧拙一隨其人嗚乎是何但知其利而　知其害耶吾嘗深維始終以爲天下之亂亂於管城子人心之壞壞於管城子風俗之偷偷於管城子試數其罪而駡之天下之事是則曰是非則曰非不相混也管城子出乃爲之顚倒黑白舉夫官吏之批牘衙署之奏剳但使賄賂已行情面已託即不難文致塗飾雖涉欺罔所不暇顧雖有屈抑所不暇思由是上下不相見以心而相見以文遂致民氣鬱結釀成禍亂則天下之亂於管城子者也人心本自深然自有管城子而鈎深致遠窮極幽險談道理則必溯諸天言性命則必求諸始甚或一事之情理本極顯露而必析及於微芒一物之原質本爲易明而必索及於杳渺坐視天下之心愈用而愈靈亦愈靈而愈幻深噩之不復其故實由於此則人心之壞於管城子者也然此猶曰經世明道所不容廢尚可爲管城子曲原也若夫月露風雲淫詞滿紙詩詞歌賦粉飾徒工少年讀之而神馳婦女聞之而神蕩而管城子方爲之揚厲鋪張惟恐其不動心而悅目方爲描寫風情繪狀神態甚或污穢之語狎褻之詞亦不憚津津道之風俗之偷非管城子作之俑乎有此數罪雖有小功亦不足抵昔者春秋旣成見絶於宣聖封侯有志被投於班超余也忝列儒林雅與管城子交好固不敢爲刻情之論亦何敢狗諱過之私故名場潦倒不以罪管城子生涯落撼不以罪管城子惟此關於天下人心風俗者雖欲不以罪管城子而不可得而顧猶靦居四寶之列榮膺中書之封自今以後方將褫汝冠髠汝髮以彰厥罪其勿悔（四） 
[請願來辭] [  潘葛民]  
　　請願來兮帝制將興胡不思旣自有心求利祿奚惆悵而獨悲悟已往之不諫知來者之可追實迷途其未遠覺今是而昨非頌皇皇之帝德嘆摇摇之國旗問共和之前路憾程度之低徵仍結團體載欣載奔攀龍附鳳仰企侯門三請四請面孔休存馬尼不拍使失本心懷願書而自得迎意旨以怡顔倚皇恩以寄命　善政之籌安具丸泥以見志功錐小而封侯藉此舉以顧用博頭　而壯觀擁新主以出世吃老俸而無慚保妻子以終老撫姨太而盤桓請願來兮隨宦海以遨遊世與我而相合必有願兮可酬喜運動之敏活得位署以無憂國人告余以時至將有事於更籌或女君子或書踱頭凡有志以歸順盍與我而同條識時務者爲俊傑没先機者居下流此風雲之際會宜進行之莫休已矣乎人生在世貴得時曷不盡心竭力求胡爲遑遑欲何之富貴本吾願帝鄕可不期懷白璧以引誚棄青紫而塗泥嘆窮途以號哭賦流水而誰知聊上行而下效樂夫請願復奚疑 
栩園詩選 
[臨邛道中二首] [  許伏民]  
　　春雨廉纎斷客魂杜鵑聲裏又黃昏生涯冷落長門賦艶羡當壚犢鼻褌 
　　病渴文園祇自哀千金散盡不言財敝裘未典非寒甚留待臨邛換酒來 
[度龍越嶺]  
　　夜宿龍扒舖曉登龍越嶺鳥道如螺盤九盤臨絶頂垂枝翳層隂積雪白天影俛盼小羣峯雲濕衣裳冷 
栩園詞選 
[滿江紅度七里灘利風直抵蘭谿用白石泛巢湖韻] [  華痴石]  
　　飛出雲軓四千里連天碧瀾蓬窗外亂流明月摇盡青山郤羡提壺來枕石從敎抛網不彈冠想釣臺今夜好秋風魂夢環間中事愁裏看甚時候雁將南有數行燈火半個城關自别責昏灘上去夜潮何苦把人瞞更玉筆鳴　忒酸心杯酒間 
小說 
[家庭小說嫣紅刦] [  常覺小蝶合譯天虚我生潤文]  
　　第七十章（續） 
　　安西來旣入廠威廉遂赴理痕辦事之室安西來亦歸已室雪笠兒隨之寸心乃躍躍不寗知此生命運之否泰實在此頃刻之間旣而安西來果呼之令前曰雪笠兒雪笠兒聞語立前恭足之態乃爲從來所未有安西來莊容曰汝事吾已問之密斯安西來渠頗不爲然故此事但能作罷雪笠兒聆言在理當失望顧乃不然張其目似勿信曰何謂耶安西來不禁愠曰此誠何謂然汝亦不必問我但自問可耳雪笠兒不可必欲問安西來究竟安西來乃怒曰雪笠兒汝何狂悖乃爾汝一生之事汝亦自當知之何必問我汝縱不以爲羞而我殊難於出口已矣請君息此妄念母再提及言次竟自出室去雪笠兒亦大怒不可遏然猶望轉圜故不敢肆無禮見安西來出怒與愧併乃無聊賴則取櫃上之手套檢之用爲消遣忽威廉推門入見雪笠兒方檢手套則亟止之曰雪笠兒　昨不嘗語汝此爲上等手套汝可任之不必檢奈何今又檢之雪笠兒一腔懷怒正患無處發洩乃大怒曰吾喜檢此又票何汝亦不過受雇於安西來與我等耳未必便見高貴何得預乃公事威廉曰吾豈好預汝事特主人實嘗命我此爲上等手套必宜細爲檢審不可粗率而汝性躁美惡往往不分故威廉語未畢雪笠兒已一躍而起取櫃上手套立擲威廉之面威廉亟避乃未中而雪笠兒怒益甚復取第二束欲擲顧尚未脫手而臂已爲人所握且吐其嚴重之聲曰止視之則安西來也 
[奇情小說秘密汽車] [  東埜譯]  
　　第十一章（續） 
　　柳仙道只因院中許多議員和他們政見不同他們啣恨在心就使出一種卑劣狠毒的手叚想毁壞議院致許多政客於死地也是小人器量褊淺規模卑狹之處據我觀察他們也嘵得風聲已經走漏急欲實行一個或是兩個禮拜以内達而登約齊他的黨員都不到議院中列席那時大隂謀發作院中人將無噍類了勃立南聽到這裏毫不驚詫反覺好笑起來問道他們想把議院中人誅鋤一個凈盡這事如何可以辦得到呢密司柳仙這是他們大言不慚一種威嚇的会倆你不要輕信　言自貽伊戚現在文明世界凡事須徵實在不比以前迷信神權事代說暗中可以取人家性命的你想英倫國會門禁森嚴凡在入幕之賓苟隨身携帶一只皮篋還要開出來搜查他們的計畫是絶對做不到的柳仙微喟一聲道子爵明鑒他們的計畫只憑他們自已力量果然是做不到經不得子爵和密司脫滕達兩位扶助他們他們的大隂謀就不難實行了勃立南道這話怎講是不是說那汽車柳仙道正是我已經說過他們得着這一件殺人的利器就可以肆行無忌母待外求我且問子爵這一輛秘密汽車和尋常車子比較起來其最不同之點安在勃立南道比較尋常汽車其不同之點不止一二件論汽車内部器械裝置法甚是複雜你們局外人是不明白的我且說他的外形及其功用這汽車開行速率較尋常車子快過幾倍聲音又是狠低便是他優點所在再論形式車上座位周圍的護板較尋常者高出許多人坐其間途人不容易辨認　出最奇怪的在底板夾層之間安設一個圓穴周園圓徑有洗臉盆一般大小深約一尺四周用鋼板掩護我總不曉得他有什麽用途柳仙道那汽車的秘密全在這個圓穴中了這圓穴他們用以安設一種新發明器具的只恐現在已經安置好了那器具乃是一只圓形鐵箱中貯壓縮的空氣那壓力甚强據我探聽得來的消息每二十磅空氣壓縮成一立言寸圓箱蓋上裝置一根彎形鋼管形式略似汽槍長一尺有餘旁邊附着機械可以向四周自由旋轉機械上又附設一個圓規測量角度極速極凖彎形鋼管之口下端甚小上端漸次放大猝見之下竟如一個喇叭喇叭口上配設一個渾圓水晶球形似小西瓜又如極大的橘子這圓球外殼用螺旋紋旋合原可以分爲兩半圓球中央安設一種性質極猛烈的炸彈用何物質化合而成只有我哥哥和柏利德兩人曉得現在柏利德已死只有我哥哥一個人曉得了總之他們的利器乃是汽車鐵箱炸彈三件東西組合而成不過鐵箱和炸彈兩　均安設在汽車之上所以他們最重要的東西仍是汽車一輛而已我現在把他們設備的東西講明的了再說他們的隂謀到某天晚上達而登約齊他手下的黨員不到議院中列度他們黨裏派出一個人來 
　　（常覺小蝶天虚我生）東埜天虚我生栩園小蝶甦劍秋小青天白濟航吳悔初詩癯楓江蔚雲室主天台山農山陽宋焜花奴炎炎魏醒厂冰心語溪蠖屈醒榭鄒碧痕瘦菊劉子吉耐寒李誅心寄盦靜觀子紹唐諸君鑒上月感承投稿本館備有漙酬希惠函或飭使向本館賬房陳寶賢君提取爲感 
 
 
 

Page 15

 
 
   
 
 

Page 16

 
 
   
 
