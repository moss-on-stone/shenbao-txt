# 1922 - 110 - 4917663

 

Page 1

 
 
   
 
 

Page 2

 
 
   
 
 

Page 3

 
 
時評 
[嚴守中立之各省（冷）]  
　　奉直今將開戰矣奉直之戰無論何方勝負决不於中國有何利益故兩方雖各以國家爲標幟然實則奉直兩方之私戰而己旣爲私戰則我人所望者惟求其戰事範圍縮小而速了今之各省嚴守中立之策即使戰事範圍縮小與速了之善法也雖然今之宣言嚴守中立者僅爲各省掌兵之當道耳各省之人民祇有詢問而反未有所宣言是各省人民之意旨未達也故余謂今日嚴守中立之各省人民亦宜公同宣言其嚴守中立之義並聲明各自監督其本省之當道必使踐其宣言如是則嚴守中立之約更爲可靠而戰事自不至擴大而遷延矣是亦所謂無可挽救中之一小小挽救也 
命令 
　　四月二十六日大總統令近日直隸奉天等處軍隊移調以致近畿一帶人情惶惑閭閣騷動糧食騰踊商民呼籲情急詞哀迭據曹錕張作霖等電呈聲明移調軍隊情形覽之深爲惄然國家養兵所以衛民非以擾民也比歳以來政局未能統一之故庶政多有闕失民生久傷憔悴方謀拯救之不遑何忍斵傷之不已本大總統德簿能鮮不能爲國爲民共謀福利而區區蘄向和平之願則歷久不渝該巡閱使等相從宣力有年爲國家柱石之寄應知有所舉動民具爾瞻大之爲國家元氣所關小之亦地方治安所繫念生靈之塗炭矢報國之公誠自有正道可由豈待兵戎相見特頒明令著卽各將近日移調軍隊凡兩方接近地點一律撤退對於國家要政儘可切實敷陳以求至中至當之歸其各協意匡濟奠定邦基有厚望焉此令 
　　又令特派梁如浩督辦接收威海衛事宜此令 
　　又令國務院存記之朱肇林著交財政部黄寳楠著交鹽務署嚴式琦著交蒙藏院酌量任用此令 
　　又令王萬順加陸軍砲兵上校銜此令 
　　又令陸軍總長鮑貴卿呈請授劉裕晟爲陸軍步兵中校並加上校銜張鎭顏善堂爲陸軍步兵中校黄瑞芝陳登元曹振清鍾廣由趙玉山崔貴方劉玉清爲陸軍步兵少校史長春張翰卿宋鎭乾閣希賢丁克蕃曹忠平趙連友均加陸軍步兵少校銜王熙爲陸軍二等軍法正均照准此令 
　　又令海軍總長李鼎新呈請授林舜藩爲海軍中校萬嘉璧爲海軍造艦中監尹祖蔭爲海軍少校均照准此令 
　　又令王正廷晉給一等太綬嘉禾章此令 
　　又令李士熙給予二等大綬寳光嘉禾章李士綱晋給二等嘉禾章方兆景晉給三等嘉禾章史贊清洪震王殿張壽慈薛光鉞均晉給四等嘉禾章此令 
　　又令孔憲芳晉給二等文虎章齊凱勝鄒化高均晉給四等文虎章此令 
　　又令陳德修給予三等寳光嘉禾章高俊傑給予四等寳光嘉禾章侯元勝倪占魁趙廷恩均給予四等嘉禾章此令 
　　又令袁正黄給予三等嘉禾章劉子椿給予四等嘉禾章此令 
　　四月二十三日大總統令特授林建章以動四位此令 
　　又令任命孟星魁署潼關鎭守使署以參謀謀長此令 
　　又令參謀總長張懷芝呈請任命秦國珍爲潼關鎭守便署中校參謀于起光爲少校參謀均照准此令 
　　又令外交總長顏惠慶呈請任命汪延年爲僉事應照准此令 
　　又令馬肅給予二等大綬嘉禾章此令 
　　又令陳垣給予二等嘉禾章此令 
四月二十四日大總統令陸軍總長鮑貴卿呈准正紅旗蒙古都統繼祿咨請以瑞忠陞補參領恩齡陞補副參領常明陞補印務章京榮喜陞補公中佐領均照准此令 
　　又令多賀宗之給予三等文虎章須藤理助給予四等文虎章此令 
　　四月二十五日大總統令代理部務財政次長鍾世銘呈署陜西財政廳廳長薛士選呈請辭職薛士選准免署職此令 
　　又令任命薛篤弼署陜西財政廳廳長此令 
　　又令鄺國華給予三等寳光嘉禾章此令 
　　又令戴吉士麥奕羅伯生均給予四等嘉禾章此令 
國内專電 
　　北京電從奉直方面打聽咸不否認二十八日起有所較量 
　　北京電昨記者在英館談話時某方電話謂琉璃河附近之溝頭地方步線接觸今日電話詢蘆溝橋謂尚未開火（二十七日下午一鐘） 
　　北京電二十五申刻訪日武官東乙彥談（一）外面報告多靠不住秦皇島并無助吳之兵艦到來長辛店亦無如報載大隊之奉軍且有人報告說天壇駐有軍隊一團派人往看并無此事（二）勝敗誰屬無從豫測因國内自殺與國外戰爭不同軍無必鬭之志雖形勢佔優勝但臨時不戰無從豫測曩直皖之戰皖軍十路出兵本佔優勢但臨時有數路始終不戰此乃前例（三）開戰尚須有待因運輸不便雙方决不肯茫無準備而動 
 
 

Page 4

 
 
　　北京電二十五晤美參贊裴克謂外交團根據條約範圍若有危其外人生命財產者則應防護之至强迫裁兵及禁止鐵路運兵不欲越爼代謀至外人恐華軍忘記辛丑條約義務卽由北京大沽之交通並不得作軍事行動之地域故提警告再使團有多數人提議以友誼的勸告中政府無論何方兵士戰勝戰敗不得進入北京城内至連日報載公民某團體某將來使團請願却並無人來不知是否人民眞意（二十六日下午二鐘） 
　　北京電徐令直奉撤防已頒 
　　北京電梁通電主和卸責 
　　北京電闞朝璽通電駡吳 
　　北京電保息在豫之趙傑部繳械完畢（二十七日下午一鐘） 
　　北京電施肇基朱兆莘唐在復均有電政府詢問時局謂駐在國政府詢問竟無辭以對（二十七日下午一鐘） 
　　北京電吳佩孚派人至山西要求閻錫山派兵二旅或接濟軍餉一百萬閻婉辭謝絶（二十六日下午四鐘） 
　　北京電洛訊吳佩孚俟馮玉祥到洛卽開軍事會議（二十六日下午四鐘） 
　　北京電吳佩孚不滿意調人之電報置之不覆（二十六日下午四鐘） 
　　北京電黑電大連日代表以赤軍武裝越境沿烏蘇里南下有違日俄軍事協約巳與赤代表提出警告（二十六日下午四鐘） 
　　北京電昨酉刻内務部决組六組索薪團共八百人二十七出隊赴財部坐索次長爲隊長會計爲隊副（二十六日下午二鐘） 
　　北京電馮煦請給哈同勳章部核格於成案（二十七日下午一鐘） 
　　天津電奉張三次誥誡軍隊對地方不准有絲毫騷擾 
　　天津電洛吳委技術人張某爲鈎鎌槍隊長練習對待馬隊之用 
　　天津電奉軍現已進駐良鄉距直軍四十里 
　　天津電交部現飭修理被毁津浦路係外交團責言 
　　天津電趙玉珂奉召秘赴保定 
　　天津電津十字會組織救護分隊赴靖海係該縣團體所請 
　　天津電連日雙方軍備進行未懈和平異常困難（以上二十六日下午十一鐘） 
　　天津電日來津人倒曹運動甚烈以李實沈爲領袖 
　　天津電烟台青島間電線線惟不甚暢 
　　天津電京漢南段三月份之薪水今尚未發僅給各機匠九千元其他工人因向隅鼓噪 
　　天津電贛陳敬電告急謂孫文輕兵返粤李部已抵韶關許部已抵連州贛邊萬分危急乞卽救援 
　　天津電吉林軍民兩政孫已委參攻兩長代拆代行據確息孫將二次入關主持軍事 
　　天津電新新議員請徐發歳費三個月徐無以應結果津貼奔走最力者十七人每人五百元向隅者因之不平日間將有别種舉動（以上二十六日下午七鐘） 
　　蘭州電陸洪濤初接督篆有回部少數軍官以文電誤會表示反對因陸勵精圖治軍民愛戴各鎭一致擁護變其原始態度 
（二十五日下午三鐘） 
　　漢口電吳派參謀張錫華來漢與蕭商籌軍餉蕭派副官長勞炯光赴鄭代表犒軍寢（二十六）又派員運送機關槍十架彈六箱至鄭後方總糧台卽設在鄭 
　　漢口電省議員葉蘭彬等提議制定省憲實行自治 
　　漢口電熊祥生電辭財廳長願赴前敵效力聞吳巳允由鄭焯兼代財廳長（以上二十七日下午七鐘） 
　　漢口電吳使寢（二十六）來數電報告前方形勢調解似已絶望一說寢夜雙方開始總攻擊在琉璃河方面激戰吳擬續調駐鄂軍隊二萬人北上三師步隊一團二師暫編一旅二十五師五十旅鄂軍第五旅均準備開拔 
　　漢口電馮玉祥有將移駐徐州消自寢日派兵來鄂解去大批械彈鎭嵩軍已有五營到洛尚有二十營在潼關待運 
　　漢口電漢廠日造彈萬顆槍百枝定間日一運 
　　漢口電田賦改征銀元由蕭呈吳核准（以上二十七日下午六鐘） 
　　成都電駱成驤電劉湘允籌備大學速滙欵擬就高校原址開辦預科 
　　成都電孫中山代表劉鴻逵通電各將領請速出兵 
　　成都電省議會催議員報到預定下月初開常會 
　　成都電某工廠因重慶方面未將材料運來有暫停工說 
　　成都電田頌堯劉斌有升師長息楊森部隊離省後賴心輝將開兵塡坊（以上二十六日下午十一鐘） 
　　成都電井叙鐵路測量竣事工程師劉杰巳由瀘返渝總理馮汶昨巳就職成渝馬路情形刻正從事分段報勘 
　　成都電王旅部隊昨巳紛紛開拔東下 
　　成都電黄金鰲等奉命來省調和省憲因事權不一并無正式通知電劉湘請示 
　　成都電陳樹藩現决出兵計劃（一）由内河進攻鄂北鄖西巖谷（二）由紫陽進攻南鄭（三）分向興安直攻會師西安（以上二十五日下午十一鐘） 
特約路透電 
[日諾瓦會議之現狀]  
　　二十六日日諾瓦電法總理普恩賚在巴勒竇演說後時局爲之不寗故現有召集凡爾塞和約簽字國開會研究法總理言論以清空氣之議大約此會下星期可開 
　　二十六日巴黎電日諾瓦消息英相喬治與法代表巴爾都密談英法懸案時喬治主張在日諾瓦召集協約國會議討論五月三十一日德國不能依約付欵時各國所應採之共同態度喬治建議法總理應與會 
　　二十六日倫敦電每日捷報之日諾瓦訪電稱俄人五名連著名宣傳家薩温柯夫氏在内已被捕 
　　二十六日日諾瓦電可恃方面否認英相喬治將於本星期底返英之說實則大會重要事業未告畢以前英相决不離日諾瓦 
　　二十六日巴黎電日諾瓦消息俄代表齊吉林函致波蘭外相史寇門氏要求史氏不得出席於俄事委員會因史氏贊助協約國對於俄德條約之抗議也並聲明俄國如不獲已將取銷俄國與波羅的海諸國四月一日在里加所締結之條約 
　　二十六日日諾瓦電波蘭外相史寇門函覆齊吉林略謂波蘭與他國間之關係俄國無權干涉之波蘭之參與俄事委員會與里加條約無關再里加條約並不束縛波蘭使之助成他國對於俄國在法律上之承認簽字於此約者不過須表示承認勞農政府有益於東歐改造之意見耳 
　　二十六日巴黎電昨日電傳之半官文中並未言及法國欲佔領魯爾流域不過泛言法國之單獨行爲係依據凡爾塞和約耳今日小巴黎人報稱普恩賚並不欲單獨行動因協約國如英國等之好知識必不使法國有施行其嚴格權利之必要也小巴黎報又謂英法宜多思何以擴張其盟約而少思對俄德續予讓步云 
　　二十六日巴黎電比京消息比相歸自日諾瓦對新聞記者談大會事謂日諾瓦會議現有越出其經濟財政性質之趨勢歐洲改造事於必要時可脫離俄國而爲之故大會之成功並不繫於政治决議比相又言及俄德條約謂此約之發表適有促成協約國行動一致之良好結果各國將向俄國要求切實之聲明無論如何各國不擬立即承認俄國協約國間縱意見不同然未宜太重視之預料日諾心大會將有完滿之結果云 
[大使會議與殺死法兵兇手]  
　　二十六日巴黎電大使會議請德使轉告其政府速設法拘獲近在彼得斯道夫於法兵挨户搜查軍火時殺死法兵二人傷二十五人後避入德境之暴徒並聲明此事如不速辦則將發生德國責任之問題 
[法政府不許過激跳舞家入境]  
　　二十六日巴黎電法政府不許曾與俄國過激黨有往來之跳舞家·著作家·及優伶入境巳訓令駐倫敦官吏勿附署史貝雪女伶之赴法護照史爲俄羅斯跳舞會著名脚色近曾在倫敦西端演劇現擬來巴黎據該跳舞會經理聲稱史不傾向過激主義又向住巴黎之鄧根女士現游俄國者將亦在屏絶之列 
[荷蘭油公司與美孚]  
　　二十六日倫敦電據荷蘭亞姆斯特丹來電荷蘭某報紐約訪員電稱荷蘭油公司總辦台特定氏否認荷蘭油公司與美孚油公司間友好借欵之說謂並無在美發行債劵之問題此次游美專爲考察公司在美洲所得物起見 
[英國煤油廠失愼]  
　　二十六日倫敦電今日哈克尼地方煤油提煉廠失愼火光直冲有救火車四十輛從事施救以砂土若干噸傾諸油上附近人家及工廠皆走避一空火勢後經撲滅鋼質廠屋已彼　矣廠内尚有油池五每池裝油五千加倫得免於火 
[西班牙政務部失愼]  
　　二十六日西班牙瑪拉加電今晨一時此間數政務部所在之某厦失愼屬員所居之上層爲火隔斷有數員之眷屬葬身火窟消防隊無力撲救現恐將延燒至下層該處儲有斐洲陸軍之軍火目下仍未熄惟可望隔斷火路以免燒及民政長辦公處迄今已查見屍身二十二具恐瓦礫中尚有多具且有多人因躍窗領命 
　　二十六日瑪拉加電現查大火罹禍者共有五六十人之多 
[日本大地震]  
　　二十六日東京電此聞地震牆壁多爲龜裂迄今僅聞死傷者各一人横濱震動尤甚華僑寓區受損最重死一人傷數人地震區域内電報電話均爲停頓聞歐人亦死傷數名 
　　二十七日西京電英太子巳於今晨九時三十分抵此全城滿掛旗綵市長及文員等歡迎者極盛午後英太子赴桃山御陵申敬意並致電日太子弔慰地震受難之人 
[各國近事記]  
　　二十六日日内瓦電鴉片委員會决議與鴉片問題有關係各國之紅十字會開始討論以期實行教育運動表示鴉片之弊害 
　　二十六日倫敦電愛爾蘭共和軍第三柯克旅司令萊爾氏偕軍官數員在巴登附近某農民宅中盡職務時爲人槍斃現已拘獲一人 
　　二十七日喀爾喀特電某監獄之因徒縱火焚屋希圖逃亡爲守獄者擊斃三名獄中無政治犯 
　　二十六日巴黎電一九二一年法國各大口岸船隻出入之統計載明噸位减少此因商業不振之故船隻出入最多者首爲馬賽計五百萬噸次爲里昻再次爲哈佛·波爾杜·登扣克·南特斯等 
　　二十六日東京電公報稱五月二十日將發行五釐息鐵路債劵一千萬元九三實收定一九二八年六月間償清以六月五日爲截止期 
[張吳身臨前敵]  
　　二十七日北京電張作霖已抵軍糧城吳佩孚已抵保定雙方軍隊續向前進戰事似已逼近聞京漢路線與津浦路線均有哨隊衝突惟大戰或尚須稍遲數日大約在一星期後調和之舉仍在進行且有新團體加入但迄今毫無效果各界華人以兩黨今將在戰塲一分雌雄咸爲欣慰蓋信苟且之議和僅足延緩終不能免之戰事耳 
　　二十六日漢口電吳佩孚已於今晨赴保定 
公電 
　　蔣拯何豐林通電各省巡閱使督軍省長各特别區都統各省省議會總商會教育會各報館均鑒竊以近來時局不靜畿輔風雲日形緊急滬上華洋雜處中外具瞻爲東南第一商埠稍有疏虞所關至鉅我海陸軍駐軍松滬同負保境安民之責自當以保衛商民爲唯一之宗無論何方均不爲其摇動務使人民安堵閭里無驚保障東南唯力是視此心此志終始不渝敢佈悃忱諸希亮詧蔣拯何豐林沁印 
　　杜錫珪通電各報館均鑒昨閱張使通電表示以武力爲統一後盾之謬旨至爲憤慨夫中國之不能統一其禍即原於武力今奉軍無故入關是統一之謀尚未發軔而武力之禍已肇京畿以此謀國國何以堪彼若自知其非幡然改計迅將全師退出關外危局尚可挽回倘竟一意孤行甘冒不韙則我海軍當隨諸公之後共伸大義以衛國家邦人君子幸共鑒之杜錫珪叩宥印 
 
 

Page 5

 
 
   
 
 

Page 6

 
 
公電二 
　　岑春煊通電天津王聘卿先生趙次珊先生張金波先生王子春先生張敬輿先生曁各位先生均鑒頃致曹張吳三使一電文曰保定曹巡閱使奉天張巡閱使洛陽吳巡閱使均鑒比年世變迭乘和平愈逺近日奉直調兵舉國皇然京津耆碩起而調解竊以爲和平統一本全國人民心理所同昔玉公嘗贊成廬山會議無非爲謀統一揆之雨公所主張實異名而同物即此推求何來爭點夫以戰爭求和平以吞併求統一治絲益棼覆轍具在况十年内亂重苦軍民與其再次犧牲何若即時建設與其重勞士卒何若同倡裁兵是以爲公計有百害爲私計無一成三公之明詎不見及且華會善後興亡所判友邦之希望固殷國際之監視尤厲倘有不測行且沉淪諸公愛國之肫誠恐永無自白之機會興言及此悚懼尤深以煊愚見雨公本無他意撤兵奚難玉公徒備非常兵退斯已而統一大計在公諸國民民意發皇實集中國會此提綱挈領之道抑共和建國之常頃者舊法新選旣未實行時機危迫更難坐待則惟有各方撤兵聽六年解散之兩院議員自由集會一面由三公發起召集全國會議釐定軍制整理財政廢督裁兵速辦善後小以泯奉直之猜嫌大以去南北之障礙近以息目前之糾紛逺以奠國家之基礎一舉四利易如反掌是諸公功在國家名垂百代寗不勝於今兹鬩牆之爭萬萬也煊衰年伏處厭聞世事惟一片愛國愛友之赤誠乃迫其不得不言戇直之詞幸垂察焉岑春煊有等語諸公苦心斡旋無任欽佩務乞竭力進行並盼賜教岑春煊有 
　　南京商聯會代電各報館轉全國各公團鑒頃致山東田督軍電文曰山東田督軍鈞鑒並請轉山東全省各界公民鑒箇電悉膠案關係重大甫議收回萬不可再生他變敝處除電請奉洛兩方撤防息爭外務請貴省軍民一心嚴守中立免使客軍入境捲入戰潮敝處誼屬鄭封用懍唇亡齒寒之戒敢以全省商民公意誓爲貴省後盾等因務請一致電請魯省軍民嚴守中立免爲膠案之累全國商會聯合會江蘇省事務所南京總商會 
國外要聞 
[墨西哥拒絶華工入境]  
　　一月上旬墨西哥之薩列那克魯兹埠（ＳalinaＣruz）有某輪自廣州載來華工一千名左右擬投入農場及各建築工程處工作　墨政府拒絶上陸留居船中者約兩月有餘曾因久幽艙底食將不給致起暴動有華工多人躍至海中　圖　水登岸當即溺斃數名其餘亦多染病而死直至近日始允其上陸禁於一蓬帳之内候船遣回中國適今日（三月十八日）墨總統接見各新聞記者鄙人乘間叩以華工何以被擯上陸及無受雇之權利墨政府是否採用排斥華工政策總統答稱墨國原有禁止他國工人入境之律向因工人缺乏未經實行今則謀事極艱墨人失業者甚多故欲施行此律以期保護本國工界之利益凡他國工人不問國籍一概拒絶入境華工抵墨適當厲行此律期間未能上陸深爲扼腕但華工未來之時此律早已施行總統又稱墨政府並非專拒華工入境非俟墨國内務恢復常狀則實有排斥各國工人之必要 
國内要聞 
[直奉備戰中之寗訊（紹丰）]  
　　直奉稱兵津保河洛問戰機已動長江下游各省以派别不同不免有互相猜疑之處日前江浙忽發生訛言以致地方人士羣起恐慌一若有大禍之將至者嗣由兩省長官直接間接表示意見雖觀察或稍不同而保境安民之宗旨則一羣情於以稍慰乃近日浙督有表示贊成奉天主張之電文蘇督有與洛陽聯銜之通電一片疑雲遂又無端再起寗垣人士飽經變亂復抱隱憂當由紳商集議至督安要求宣佈眞相並加詰難（某君面詰齊督謂公旣宣佈保境安民不入漩渦何以又有與吳聯銜之電詞頗嚴厲）據齊督對人言謂諸君責難甚當但鄙人旣以保境安民爲職志絶對以服從民意爲依歸斷不容參加個人意見惟江蘇所處地位與别省不同旣不敢贊成何方又不敢不贊成何方蓋贊成何方面固足顯分派别不贊成何方面亦足貽人口實况事前某方面曾派人至徐州察看駐兵地點某方面對某方已表示贊同欲求眞正保境安民自不能不多所顧忌至吳電列銜事前確未徵求同意且未徵求同意者亦不祗江蘇一省僅發一電通知謂巳列台銜發一通電云云（吳於馬有二日來電均謂已列台銜發一通電事機急迫不及先商請鑒原爲荷上銜爲魯田豫趙贛陳蘇齊鄂蕭陜馮）各人所處地位不同對此頗感困難然在表面上似不免有共同之意思實際上絶對無共同之行爲良以意思雖可强同而行爲則自可鑒别總之無論北方鬧到若何地步江蘇决不准有一兵一卒出境亦不能任何方面一兵一卒入境始終以保境安民爲主旨其他皆非所知云云羣疑爲之稍釋惟聞某方對蘇列銜吳電尚表示不滿云 
[奉直戰局雜訊]  
　　文滙報二十七日北京電云目下戰事尚未發生北京現狀安靖如常 
　　東方通訊社二十六日天津電云據中國方面消息靜海之奉軍第三梯隊司令李景林今日致急電來此以戰機切迫請急送軍糧該方面前綫之奉直軍之距離已迫近三十華里奉軍在馬廠占得大砲十六門砲彈一萬發士氣旺盛期以必勝又二十六日北京電云徐總統於今日向奉直兩軍發大總統令大意命兩軍各退回原駐防地同時又向各省軍民長官發一通電略謂須開中央會議命關於軍民財政三項各選代表一名送至北京云云此事據總統府方面消息徐總統於今日正午召集趙爾巽王士珍王占元鮑貴卿張景惠田文烈張懷芝王懷慶劉恩源等於總統府内開宴就調停時局方法開種種協議其結果乃發前項命令與通電 
　　國聞通信社二十七日北京電云落垡會議奉重要軍官對曹電一致憤慨有主將以前曹致張各電發表求世公判者但察知曹實受包圍失去自由一切聽吳益難望和平據保定消息吳佩佩孚已到保開軍官會議吳演說詆張甚力並云直軍迭經戰事蕭耀南馮玉祥由此各得督軍望諸將努力個人前途均未可量結果全體主急戰 
[奉洛兵爭中之魯省狀况]  
　　田中玉宣布戒嚴 
　　山東多日喧傳之戒嚴令昨日（二十四）已正式宣布原文如下現以時局不靖濟南地當衝要亟應宣布戒嚴以達保境安民之本旨兹依戒嚴法特布戒嚴令凡濟南所屬以及膠濟津浦沿鐵路各站均爲警備區域以四十七旅施旅長爲戒嚴總司令官除另委並分行外合行出示曉諭自宣布之日起凡在此警備區域内無論各界商人均按後開各項戒嚴條件一體遵行計開戒嚴令條件（一）在警戒地内司法事務有關於軍事者以其管轄權移於該地之司令官所有地方行政官及司法官均應受司令官之指揮（二）在警戒地内凡與軍事有關係之民事及刑事案件均由軍政執法審判之（三）凡經軍事執法審判之案不准上告（四）在警戒地内司令官有執行左列各項之權（甲）郵電各局其往來函電須受稽查委員拆閱（乙）集會結社講演戲劇以及新聞雜誌圖書告白等件認爲於時機有妨害者即勒令停止（丙）檢查私有槍砲彈藥兵器火具凡係危險物品於時機之必要得没收或採買之（丁）所有製造軍械及存儲軍械之處其附近應一律斷絶交通（戊）凡車站船舶往來客商均須檢查如有形跡可疑者即拘留之（已）商賈行旅寄宿警備地内者須受檢查因時機之必要可令退出（庚）出入城門之人凡携帶物品均須檢查有形跡可疑者即拘留之（辛）城門啓閉時限由司令官隨時規定（壬）限定時刻内街市應一律肅清如有行人即嚴行盤詰（癸）無論家宅建造物及船舶中在警備地内者因時機之必要不論星夜須受司令官之檢查（五）在緊急時人民所受之損害不得請求賠償（六）戒嚴之情事終止即爲解嚴之期其時期另以命令公布之（七）本令自宣布之日施行 
　　自戒嚴令下後警察廳即訓令各區令轉知各報館驗稿各報羣起反對以侵害言論自由寗停刋亦不驗稿昨晚（二十四日）在報界聯合會全體議决向軍警當局請願取消驗稿否則一律停刋以資對待兹將警廳訓令及報界呈文錄出如下（一）爲訓令事查濟南地當要衝現值時局不靖巳奉督軍依戒嚴法宣布戒嚴在案查戒嚴條件第四條第二欵内載集會結社講演戲劇以及新聞雜誌圖書告白等件認爲於時機有妨害者即勒令停止等因本廳以省垣各報館往往記載失實當此時期誠恐以訛傳訛妨害治安該由本廳遴派專員認眞檢查報稿以昭愼重所有各報館均限定於本月二十五日起應先呈送報稿到廳俟檢閱之後方准印發其送稿時間每日至晚不得逾下午六鐘除分令外合亟令仰該署長迅即傳知該區内各報社一律遵照（二）呈爲各報同遵戒嚴令懇請免驗報稿以通消息而保公安事竊奉鈞署頒布戒嚴條件第四條第二欵載曄明新聞雜誌圖書告白等件認爲於時機有妨害者即勒令停止各報社捧讀之下仰見督軍於戒嚴期間警備森嚴之至意當經聯合集議共同遵守以期保護乃昨日又奉警廳傳知所有報稿統須於每日下午六鐘送廳檢騐後方准刋登等情查各報編輯新聞均於夜間四五鐘後始能齊備六鐘發印七鐘發刋若必一一檢驗勢將如前年直皖之役各報一律停刋從此地方之消息不通外報更任意簧鼓則人心驚慌必有不堪言者各報爲保公安起見除分呈外理合據實直陳請分飭警廳准予免驗報稿以通消息而保公安停版以待伏乞批准施行 
[膠濟路第二段已接防]  
　　四月二十二日實行 
　　國聞通信社濟南通訊云膠濟路第二段接防已於本月二十日由京處長會同公署委員程立·日本委員由比維·帶同第二隊總隊長蘇義山·及全隊長兵二百零九名專車於午前二時自濟啓行六時二刻抵張店九時二刻復由湖口按站支配長兵覔店居住以備接防下午五時抵黄旗堡支配完竣并酌留職員分駐坊子黄旗堡待接防後沿站查視情形二十二日下午六時餘據留駐坊子等處各員報稱各站官長兵已於是日午十二時到站執行職務其大小站勤務均照第一段所定辦法辦理湖田坊子各站乘車巡警亦於同時登車服務沿路各站日本守備隊經己完全撤退至第二段各站分駐官長警數目如左第一小隊金嶺鎭車站駐排長一名巡警六名湖田車站駐小隊長一員排長一名巡警十三名（警乘在内）鐵山岔道車站駐排長一名巡警十一名（警乘在内）第二小隊辛店車站駐伍長一名巡官六名青州車站駐分隊長一員小隊長一員排長一名巡警十一名淄河店車站駐排長一名巡警六名普通車站駐排長一名巡警六名第三小隊昌樂車站駐小隊長一員排長一名巡警六名楊家莊車站駐伍長一名巡警五名譚家坊子車站駐排長一名巡警六名堯溝車站駐排長一名巡警五名朱劉店車站駐排長一名巡警六名第四小隊濰縣車站駐總隊長一員小隊長一員排長一名巡警二十二名大圩河車站駐排長一名巡警六名二十里堡車站駐排長一名巡警六名第五六小隊坊子車站駐分隊長一員小隊長一員排長三名巡警三十名蝦蟆屯車站駐排長一名巡警六名兩流車站駐排長一名巡警六名黄旗堡車站駐小隊長一員排長一名巡警十四名（警乘在内） 
[皖人議决對奉直戰之態度]  
　　嚴守中立要求張馬正式表示 
　　皖省居長江中樞現值奉直戰爭爆發影響及於市面各界因慮皖省陷入漩渦更爲惶惶昨日（二十四）下午一時由安慶總商會發起召集各界人士關聯席會議到會人數約數百人由臨時主席程慶福報告開會宗旨略謂奉直兩方將不免於一戰吾皖居長江之中形勢甚爲危險當以保境安民爲主今日聯合各界開聯席會議似乎人民方面須要求軍民長官有所表示方爲妥洽請大家討論嗣沙相讓史毓琨王毓衡張曜宣等相繼發言均謂皖省頻年災祲不宜再入戰事漩渦對於程君主張極表同情惟新新國會議員舒鴻貽主張暫緩數日俟戰事實現再議衆皆反對旋公推舒鐵香起草電稿經大衆通過隨卽拍發電文曰「蚌埠張督軍蕪湖馬帮辦安慶許省長鈞鑒奉直風雲日緊謡諑繁興皖值奇災撫息尚虞不給倘受戰事影響人民尤不堪命應請鈞座本安民保境之心守中立不倚之態明白宣示而維皖局毋任叩禱吳傳綺·舒鴻貽方雷·何毓琪·史毓琨·沙相讓·陳懷德·程慶福·李德膏·舒景蘅·曁紳商學報各界全體叩敬 
[戰雲彌漫中之蚌埠要訊]  
　　倪道烺自奉張文生令充全皖陸軍總司令後即怱怱去蚌赴津（十八日令下倪十九日行）對司令一職未辭亦未正式就當然係留看風頭惟全皖陸軍總司令招牌一面已懸於倪公館門首馬聯甲曾有電賀僅敷衍故事并非甘心擁戴省蕪兩處教育界反對異常激烈先後均有游行表示堅决連日發來反對電不下數十起張文生以連日奉張態度轉軟且直軍沿隴海路佈防已達徐州蚌埠勢處孤立亦頗自悔孟浪刻正亟亟託人向直系方面求諒解并一面遣某參謀赴浙要求浙盧爲其地盤之保障 
　　此間盛傳馮玉祥將由隴海取道徐州南下攻取蚌埠爲貫通津浦全路聯絡長江之計刻正由某督居間向皖省某派軍隊商量條件馮爲皖藉巢縣人駐軍浦口年餘年前倪嗣冲以病廢去職時皖人即有要求馮督皖之表示且某派軍隊中之中下級軍官多曾隸馮部下奉直果正式交手此事終必實現 
　　津浦南段旣亦爲雙方所必爭特將沿津浦南段各站駐軍調查如下至其派别所屬則久已彰彰在人耳目無待附註徐州駐有蘇軍陳調元所部一旅第六師步兵一團新編安武軍馬砲隊約四營屬於張文生直轄之一二路步兵五營陳德修所部五營南宿州駐有新編安武軍錢廣漢所部者二營屬其他路者二營蚌埠駐有老安武軍第二旅步兵兩團爲李傳業所部第四旅步兵兩團爲高世讀所部（此兩旅擁戴倪道烺最力）直隸馬聯甲之馬砲兵各一營第一旅步兵一團第三旅王普所部步兵一團（以上皆不甚擁戴倪道烺）新安武軍衛隊營及殷恭先所部者總計不過十營其他分駐壽縣正陽關者約五六營渦蒙各縣者約三營泗縣二營有事時均可調回蚌埠故亦作沿路線軍隊計臨淮關駐有所新安武軍三營明光二營明光以南至滁縣共一營烏衣駐有老安武軍馬聨甲所部之第一旅步兵一營烏衣以南即入蘇境東葛駐有蘇軍一連浦鎭花旗營一帶駐有蘇軍二營此爲近數月來之形勢近日亦尚未見大有調動其屬於蘇軍曁老安武軍均係按陸軍編制每營約有五百人至六百人其屬於新編安武軍者則仍緑營編制且一再裁汰每營少有至不足二百人者多亦不逾三百人 
[各省在湘代表之任務]  
　　湘省來賓招待所共有兩處（一處在總司令部對門高級代表多居於此一處爲理問街前裕湘銀行行址）除普通代表不計其數外聞共有重要代表二十一人一代表離湘該省必再補派一人此往彼來川流不息總司令部設宴欵待幾無虚日此　足見湘省地位之重要也兹將各代表之任務探誌於後 
　　蔣作賓代表孔庚即前鄂省臨時省務院長來湘以後卽召集鄂省民軍頭目向海潛金華袞等秘密會議欲再慫恿湘軍援鄂惟湘省鑒於前次之失敗不肯發動孔等知湘省志在收回平岳故與武漢各鄂籍民黨要人聯絡欲俟直奉决裂湘軍力爭岳州之時再行組織鄂省自治軍近日此派進行甚力大有不達目的不止之勢惜力量甚薄未易發展也 
　　四川代表趙南森劉湘但懋辛熊克武所派於湘省援鄂之時來湘覊留年餘迄無去志趙本湘人大約將不返川矣近日石青陽已來尹昌衡將至均與川局有關並聞劉湘加派代表張駿長期駐湘聯絡感情以便川湘一致行動湘省亦有代表駐川湘要人嘗謂西南各省惟川湘局勢相同故頗贊成兩省表示一致之傾向今後川湘行動必有相互之關係（如南北戰事湘取守勢川必亦取守勢若湘攻鄂南川軍必再出鄂西）可無疑也 
　　貴州鄧代表自盧燾辭職後卽離長沙繼之者爲袁祖銘所派之張慰彬張本居湘袁遂加以黔代表之名義以便與趙接洽以前王伯羣過湘赴黔時曾請湘趙加以贊助及袁祖銘過湘亦有同樣之請求趙乃聲明不作左右袒近因袁軍大勝趙巳表示湘黔親善且劉顯世如回黔省必須假道湘境故黔省尤不得不與湘携手此外尚有多數代表或居招待所或在私宅均有重大之任務未及一一調查聞孫中山代表宋大霈與人談論謂西南北伐之軍旣已深諒湘人苦衷不再入湘且已接濟湘人利器則湘省縱不出兵擊直系之後至少限度亦應以武力奪回岳州方足對己對人此種論調頗爲多數高級軍官所贊成連日總司令部軍事會議關於整理財政及收回岳州兩問題均加討論除財政問題已將十四團長條陳一一通過外其收回岳州一事亦已擬有辦法苟北方時局不似今日之不戰不和則湘軍將勒令沈鴻英之桂軍勿得逗留平岳如沈軍不服制止即採相當之手段云 
[廣東政局之變動]  
　　陳炯明被排去職 
　　廣東政局發生惡潮外間傳說已非一日但以孫陳之關係政見容有不同斷不至决裂公府宣傳局已力闢此種謡言蓋陳素服從孫氏卽令孫果不滿意於陳陳亦未敢公然抗拒何至以兵戎相見此驅陳之說所以未可盡信也惟昨日（二十一日）孫有命令到省内稱（一）内務總長兼陸軍總長陳炯明呈請辭去本兼各職陳炯明應准免去内務總長職專任陸軍總長（二）廣東省長兼廣東總司令管理全省軍務陳炯明辭去本兼各辭陳炯明應准免去本兼各職（三）廣東總司令一職應卽裁撤所屬海陸各軍直轄於大元帥（四）特任外交總長兼署財政總長伍廷芳兼署廣東省長則是陳果失去地盤矣孫之於陳本深倚畀以何原因成此結果殊耐人尋味也考其逺因一由於許崇智之怨望因陳之回粤許之力居多粤局旣定陳兼綜軍民兩政而許獨向隅故深爲不平特擁孫以與之帥往日陳許所部尚勢均力敵今則鄧鏗死洪兆麟辭職陳之勢力遂薄此次許軍返省長騙而下陳若與决裂則是自起内訌不若將總司令一職裁撤以平許憤一由於廣東省長一席孫本屬意於胡漢民實行軍民分治惟陳氏欲發揮其政治之手腕以改造廣東自任故孫不能强其交出今陳旣不能守其地盤而胡又不願上臺故屬之伍廷芳且伍朝權聯奉功成此亦所以報也至其近因則孫因改道北伐催發餉械急如星火而廣東財力支絀難於應付造謡者遂有通北聯直之嫌故陳不得不去又陳前此回粤贛督 
陳光逺力守中立未嘗不得其助故援贛之舉陳始終不表贊成今孫氏出師計畫已定陳不欲捲入漩渦惟有以一去了事現陳氏個人已浩然有退志惟其部下則頗持異議陳能否制止尚未可料因此省中人心極爲恐慌 
[醖釀中之態系倒劉運動（成都通信）]  
　　順慶會議之進行 
　　熊劉二氏私交原本不惡前年驅逐滇黔軍問題發生川中民黨吕超石青陽等乘機倒熊熊氏幾至一蹶不振後賴劉湘之竭力轉戰乃得恢復其戰前地位故頗感激劉氏擢升亦異常迅速未幾而軍長而前敵總司令後因熊氏下野以自治名義擠走北方任命之川督劉存厚川中領袖無人劉氏以功高望重故出而組織川軍聯合辦事處自取處長一席而以其副位置熊系健將但懋辛氏後更進而攫取川軍總司令咄咄逼人之態度頗不爲熊氏所欲徒以勢力巳厚足智多謀之熊氏亦無可柰何只好徒呼負負而已 
　　劉氏自接總司令後更進而兼攝省長毫不爲地醜德齊之但懋辛氏（劉爲師長時但卽已系軍長）留絲毫餘地彼時熊克武亦曾指使省議會出而反對徒以劉氏大權在握勢燄方張亦無可如何然憾劉之心絶不因此障碍而稍減而倒劉之逺因亦卽埋伏於此時會鄂人騙王運動發生熊氏以爲有機可乘且湖北地理上之位置亦較四川爲重要故决計消弭内爭以圖向外發展而劉氏亦落得身邊清淨故决意出兵助熊此所以川直之戰川軍旅長張冲較湘軍尤爲奮勇而出兵之期反在湖南之後者蓋因最初雙方條件未曾妥洽劉恐但之引虎入宅自貽伊戚而但亦恐劉之乘機襲擊反退無所歸耳迨至川鄂和約簽字後但懋辛率隊西歸向外發展旣屬不可能則不得不轉而注意本省政權此所以近日倒劉之聲浪忽然發生而順慶會議亦突如其來也 
　　順慶會議現雖未曾開幕然據近日報紙所傳則已有盤盤彎弓之勢内容如何局中人雖嚴守秘密然爲一種軍事性質則毫無可疑戰罷歸來之但懋辛席不暇煖卽藉巡視防區爲名僕僕道途同時成都方面銷聲匿跡之熊克武亦忽於日前首途此會之重要情形卽可想見惟熊系方面有主張温和者頗不贊成此種激烈行動熊氏亦頗然其說此所以近日省議會方面忽有藉軍民分治爲名主張否認劉氏之省長巳得議會同意之說者蓋此部份之議員實爲熊系曾屢因省憲問題與劉湘作對者 
　　在此風雨飄摇之時局中忽有此意外的問題發生實予 
 
 

Page 7

 
 
川省北伐一大打擊受此影響最甚者厥爲棲流川地之陳樹藩故近日陳氏特專函約熊氏先期至綏定一會勸其勿釀内爭以免影響北伐惟此片面之疏通熊氏能否採納吾人尚難預測也（四月七日） 
[内務部罷工之武劇]  
　　内務部因索薪風潮釀成全體罷工巳誌昨報兹將當時激成罷工情形補紀如下先是高凌霨以該部全體部員發生嚴重索薪舉動故數日託故未敢到部所有與部員接洽索薪辦法均由次長何煜擔任該部全體部員曾舉出代表數名與何交涉何一口承諾允於十八日無論如何决先行設法發放一個月欠薪至其餘積欠當再陸續設法補放力勸各員勿爲軌外行動及至十八日下午各代表麕集次長辦公室要求何煜履行前兩日面允於本日先發一個月次薪之口頭契約不料何頓翻前議於懷中出一支票以示各代表曰余前日所以毅然面允諸君於今日先發一個月欠薪者實恃本部略有某種欵項存於某銀行可以挪動詎知該銀行所出之支票（卽出示之支票）現在尚未能發生支欵效力實出意外事已至此惟有重再設法改期發放其時全體部員均在室外候信一聞此言僉以何次長有意調弄槍花臨時搪塞衊視衆意違背信用於是有激烈份子某某數部員大聲喊打羣衆同聲附和大有聲震屋瓦之概何面如土色坐在椅上不言不動幸羣衆并未實行動手但洶洶然鼓譟而已不意部員中忽有一不知進退之周某想於此時大拍次長馬屁乃大聲向羣衆曰諸君此種舉動實爲法律所不許若非次長大度包容豈不可電調軍警將諸君捉將官裏去乎周話尚未畢突聞有劈拍之聲二發於周之頰際蓋激烈份子以周亦係索薪之一份子乃不顧大衆公意趁機獻媚因而餉以耳光兩下也一時羣衆復同聲喊打得好打得好周方知衆怒難犯當卽鼠竄而去羣衆以次長旣衊棄信用同人亦祇有卽時實行停止辦公之一法於是大衆動手擁至文書科將科長林某强迫出室隨將文書科封鎖復擁至樓上秘書廳大呼罷工踏地板聲呌囂聲凡不肯退出辦公者一律拉出當時有人謂願罷工者卽罷工否則不妨隨便詎料此言一出觸動衆怒大呼打打之聲不止於是秘書廳亦遂被封閉矣大衆繼復至次長室卽將該室内外包圍其時天色已晚室内墨漆有人先將電燈門看管不准開燈只見次長室内萬頭攢動砸棹椅聲摔茶碗聲交雜不絶並有人高聲揚言旣不發薪吾輩可與次長同在部中餓肚以待嗣各司長及參事等以各部員突走極端於索薪之實際亦復何補因出而調停一面力勸何煜無論如何卽日如有現金可發務儘數先行發放若不足一個月之數當於明日（十九日）設法補足何於此際忽又宣言其支票可以設法通融支欵當卽允以四萬元卽日先行發放其不足一個月之數允於明日補足各司長及參軍等卽以此種辦法轉告全體部員並勸大衆照辦迄至晚十時許始由義賑奬局提到現欵四萬卽時發給職員薪水於是秩序略平何煜始派警衞封閉各室啓封惟因職員中仍有不同意者旋又封閉迨至十時以後人數漸散乃再啓封但約定各科官印暫時仍不准動用各部員復於次日（十九）開會僉謂枵腹不能從公遂一致議决罷工非達到發給三個月欠薪目的不恢復原狀各科推舉代表二名組織代表會議並公推鄭毅權爲正代表王亞良黄尊三爲副代表逐日開會討論辦法一面派人監視部印實行不工作之主張如同人之中有破壞本約定者則以敵對之手段對付之云 
[長春通訊（力士）]  
　　軍事倥偬中之禁烟文告 
　　東省鐵路沿綫一帶類多窮鄉僻處林密山深一般浮居之民素以種植毒卉爲生涯黠者糾衆而盡保護之力以分其肥歷年匪患之深且烈皆以此爲根據當局雖剿撫兼施迄未稍戢詳確調查實因大利所在不忍積極擢殘而兵與匪往往取一致行動每刀各應分得若干有一定之慣例故表面上稱爲禁烟而實際上不啻遣軍隊以盡提倡之力也如此禁種種何能絶然事關條約非稍事紛飾不足以杜外人之藉口乃於戎馬倥偬之中重申禁烟文告并附規則兹特照錄如下吉督軍公署爲布告事案查禁烟爲國家要政條約具在國信攸關有司視爲考成民德於焉觀始乃近年邊逺各屬烟匪出没每於深山窮谷乘隙偷種一隅發潰害卽潛滋蠧致病民重爲國僇推原禍始雖由愚昩無知希圖牟利而地方官吏軍警不能隨時查察消患未萌遺悞因循詎可諱飾本軍長迭經會訂章則通令遵照復於本年一月間嚴令各屬實行烟地歸公懲辦隣佑各辦法認眞稽查期在有犯必懲一面刋刷布告曉諭鄉閭俾使父詔兄勉曉然利害共相鑒戒兹際春融冰泮尤應先事預防爲爲拔本塞源之計合亟通令各屬遵照迭次訓令分赴鄉區剴切勸導仍協同駐在軍隊隨時嚴切偵查以肅禁令本軍長除惡務盡令出惟行不憚詰誡諄諄與民更始各該官吏等均負有禁烟專責共體此意勉旃勿忽切切此令（一）哈長車站設檢查員對於往來苦力嚴行詰詢凡赴東山裏者無正當職業概不准前往（二）凡運糧至東路者起運時須有商會保證或護路軍執照（三）東路沿綫商會與有保證責（四）禁烟分三期第一播種第二收穫第三買賣此三期均由軍隊嚴行搜查取締（五）凡囤積糧食者須有確切的保證指明何用（六）軍隊如有袒護種烟情弊予以重罰成績佳者重賞云云禁烟之責委之軍人將來效果可以想見蓋大批販運之人卽爲負有查禁之責之軍隊往事昭昭在人耳目可覆按也說者謂此次禁令重申係出於護路軍參謀長張占棠氏之手筆聞曾有人詢以實行期間張云卽日著手實行稽查或曰此次開拔入關之衞隊旅滿載而去有所聞否張不能答可知此等文告徒爲軍隊敲詐糧户之地耳矧吉省軍民兩署中之嗜吸者幾何人並未聞有禁吸之說則能否卽此不由他處運省亦爲最顯明之事矣 
[濱江通訊鴻]  
　　市民贖路大會到會者三萬餘人 
　　今日（十六）在道外濱江公園舉行市民集金贖路大會事前由濱江集金贖路會職員分頭與各界接洽並通告工商各業休業一日以表示市民同心戮力之誠意籌備就緒始定期十六舉行不料十五之晨忽爾大風雨至午後四時始晴夕陽雖現而道路濘泥已艱於行矣贖路會發出之通告有風雨無阻字樣故未因雨而改變日期是日赴會人數達三萬人以上泥濺滿身不能阻其勇往直前之氣此足見人心之未盡死而國事尚可有爲也兹述開會秩序如下十六日上午十時在道外公園開會下午四時閉會（一）振鈴開會（二）作樂（三）會長報告開會宗旨（四）支配演講（五）各組幹事分頭勸募（六）銀行收欵（七）俱樂部文藝武術同時開演（八）學生運動（九）學生游行唱歌（或立唱）（十）作樂（十一）閉會（附則）甲凡有多數集金者由收欵之銀行用紙條立時通告集金報告處乙集金報告處接到銀行通告條立卽將集金多數之姓名懸榜譽揚並知會各講臺演講主任藉以宣佈而勵來者（一）凡持有手旗隨同大旗皆是有團體者（二）凡持粉紅手旗者是各組主任幹事維持秩序（三）凡持正紅色手旗者是糾正員（四）演講員佈置員及各職員懷前各有自識之標至會塲佈置極爲簡單全塲設有講演壇八處由贖路會職員擔任演講員職務並任人隨意登壇演講中國交通東三省三銀行皆設臨時收欵處而國貨公司中如南洋烟草公司廣生行張裕公司三家均在塲賣貨充作儲金另有武術學校學生習演拳術以提倡尚武之風午前十時會場中即已人山人海各學校皆整隊前往工團商夥連袂而至總數在三萬人以上各人手執贖路救亡旗幟演講壇前聽講之人最爲擁擠說者痛哭聽者流涕護路軍張召棠司令於午時匹馬而來登臺痛陳贖路之利害聲淚俱下並由張召棠氏繳欵二千元以爲之倡因之羣起而認繳儲金三銀行設立之暫時存欵處均如山隂道上有應接不暇之勢千元以上者十數人百元以上者無算苦力勞工亦踴躍爲贖路之運動並云我人今日到此純爲救國起見力有不足亦應竭其所有之力以收衆擎易舉之效人心如此洵屬不幸中之大幸事而往來車馬徧揷贖路大會旗幟最足令人注意四時散會整隊而出游行正陽大街整肅無譁各商店多數停市熱心救國萬衆一心前此未之有也 
[大連會議破裂之眞相]  
　　此次大連會議破裂其唯一原因實在撤兵問題赤塔代表於十日以前之會議曾要求日本方面確實聲明撤兵日期并將此項聲明載入基本協約之内而西伯利亞鐵路之損失及建築物使用之代價等亦要求日本與以相當賠償日本代表則以日政府之旣定方針已决定撤兵問題不能與大連會議相提並論不允赤塔之請赤塔方面以日本曾有限期十日成立基本協約之通告知其急欲會議成立故亦强硬主張不肯稍讓最後日本代表允將赤塔要求致電東京外務省請示赤塔遂將條件提交日本代表内容其分二大項即關於軍事協定之下列二項日本必須承認如日本不能承認赤塔政府斷不簽字於基本協約其二項爲（一）日本於其本協約簽字後究於幾個月以内實行撤兵請明白示知撤兵之日期（二）日本之西伯利亞派遣軍前年在海參威解除赤軍武裝之時所没收之軍裝須與基本協定簽字同時交還赤塔政府彼時日本派遣軍無論尚在駐紥中抑已撤退爲移交軍裝起見均應許赤塔軍隊派往海參威日本代表松島氏當即飛電報告東京外務省請示外務省接到此項報告當即召集外務陸軍兩省當局開一緊急會議討論結果關於軍事問題决定不能容納赤塔要求并即電令松島代表查照松島代表接電後即要求赤塔代表於十日開會討論開會之後赤塔代表以日本竟不容納其要求對於基本協定遂不允簽字松島代表不得已再電東京請示東京政府恐因此會議破裂在列國之前及日諾瓦會議席上均於日本不利因改變方針不拘泥於自主出兵自主撤兵之體面論决定四伯利亞之撤兵俟基本協約簽字後三個月内實行關於没收軍裝之交還則於移交時所必要之赤塔軍隊許其即日派赴海參威接收換言之關於軍事問題殆全部承認赤塔之主張惟對於基本協定及附屬文書中尚未得雙方同意之問題如漁業條約黑龍松花兩江航權問題廟街事件·及海參威改爲自由港等問題則要求塔須全部承認日本之主張以爲交換於十四日夜半由外務省發電與松島代表令其再與赤塔代表交涉如赤塔仍不承認則相機停止會議退出大連至於四伯利亞駐兵亦决定暫不撤回派遣交代兵前往將第八師團殘部·全數於五月初旬派赴西伯利亞交代而第十一師團則速行撤回以備大操之用時期定在五月中旬松島代表於十四日夜半一時接到此項最後訓令十五日下午二時遂與赤塔代表開會討論赤塔代表以日本態度如此於赤塔方面毫無利益故不承認日本方面因此又變態度謂如赤塔不承認日本之要求則日本對於撤兵亦不能明示日期須待基本協約成立後再議撤兵協定待撤兵協定成立然後决定撤退日期赤塔代表亦不應允會議遂以破裂伹松島代表仍希望會議不致破裂曾要求赤塔代表略待數日當電東京請示否則於基本協約中另加一條說明撤兵之事赤塔以此條與其要求相距尚逺亦不允許乃宣言卽日歸國日本代表以赤塔代表此種舉動前此曾屢試行之結局不過爲一種威嚇手段此次聲言歸國當亦爲此種威嚇手段遂不甚措意不料赤塔代表已整行裝派人購車票日本代表因大恐慌乃要求赤塔代表爲最後之一談十六日下午五時彼得羅夫乃往訪松島代表略事交談仍無接近之勢至下午七時二十分赤塔代表已就晚餐預備上車矣彼得羅夫以旣已决行須與日本代表再爲一利害聲淚俱下並由張召棠氏繳欵二千元以爲之倡因之羣起而認繳儲金三銀行設立之暫時存欵處均如山隂道上有應接不暇之勢千元以上者十數人百元以上者無算苦力勞工亦踴躍爲贖路之運動並云我人今日到此純爲救國起見力有不足亦應竭其所有之力以收衆擎易舉之效人心如此洵屬不幸中之大幸事而往來車馬徧揷贖路大會旗幟最足令人注意四時散會整隊而出游行正陽大街整肅無譁各商店多數停市熱心救國萬衆一心前此未之有也 
[大連會議破裂之眞相]  
　　此次大連會議破裂其唯一原因實在撤兵問題赤塔代表於十日以前之會議曾要求日本方面確實聲明撤兵日期并將此項聲明載入基本協約之内而西伯利亞鐵路之損失及建築物使用之代價等亦要求日本與以相當賠償日本代表則以日政府之旣定方針已决定撤兵問題不能與大連會議相提並論不允赤塔之請赤塔方面以日本曾有限期十日成立基本協約之通告知其急欲會議成立故亦强硬主張不肯稍讓最後日本代表允將赤塔要求致電東京外務省請示赤塔遂將條件提交日本代表内容其分二大項即關於軍事協定之下列二項日本必須承認如日本不能承認赤塔政府斷不簽字於基本協約其二項爲（一）日本於其本協約簽字後究於幾個月以内實行撤兵請明白示知撤兵之日期（二）日本之西伯利亞派遣軍前年在海參威解除赤軍武裝之時所没收之軍裝須與基本協定簽字同時交還赤塔政府彼時日本派遣軍無論尚在駐紥中抑已撤退爲移交軍裝起見均應許赤塔軍隊派往海參威日本代表松島氏當即飛電報告東京外務省請示外務省接到此項報告當即召集外務陸軍兩省當局開一緊急會議討論結果關於軍事問題决定不能容納赤塔要求并即電令松島代表查照松島代表接電後即要求赤塔代表於十日開會討論開會之後赤塔代表以日本竟不容納其要求對於基本協定遂不允簽字松島代表不得已再電東京請示東京政府恐因此會議破裂在列國之前及日諾瓦會議席上均於日本不利因改變方針不拘泥於自主出兵自主撤兵之體面論决定四伯利亞之撤兵俟基本協約簽字後三個月内實行關於没收軍裝之交還則於移交時所必要之赤塔軍隊許其即日派赴海參威接收換言之關於軍事問題殆全部承認赤塔之主張惟對於基本協定及附屬文書中尚未得雙方同意之問題如漁業條約黑龍松花兩江航權問題廟街事件·及海參威改爲自由港等問題則要求塔須全部承認日本之主張以爲交換於十四日夜半由外務省發電與松島代表令其再與赤塔代表交涉如赤塔仍不承認則相機停止會議退出大連至於四伯利亞駐兵亦决定暫不撤回派遣交代兵前往將第八師團殘部·全數於五月初旬派赴西伯利亞交代而第十一師團則速行撤回以備大操之用時期定在五月中旬松島代表於十四日夜半一時接到此項最後訓令十五日下午二時遂與赤塔代表開會討論赤塔代表以日本態度如此於赤塔方面毫無利益故不承認日本方面因此又變態度謂如赤塔不承認日本之要求則日本對於撤兵亦不能明示日期須待基本協約成立後再議撤兵協定待撤兵協定成立然後决定撤退日期赤塔代表亦不應允會議遂以破裂伹松島代表仍希望會議不致破裂曾要求赤塔代表略待數日當電東京請示否則於基本協約中另加一條說明撤兵之事赤塔以此條與其要求相距尚逺亦不允許乃宣言卽日歸國日本代表以赤塔代表此種舉動前此曾屢試行之結局不過爲一種威嚇手段此次聲言歸國當亦爲此種威嚇手段遂不甚措意不料赤塔代表已整行裝派人購車票日本代表因大恐慌乃要求赤塔代表爲最後之一談十六日下午五時彼得羅夫乃往訪松島代表略事交談仍無接近之勢至下午七時二十分赤塔代表已就晚餐預備上車矣彼得羅夫以旣已决行須與日本代表再爲一面將其意見完全發表乃電約松島代表松島氏請其即時至寓面談彼得羅夫乃偕軍事委員杜利托夫乘汽車馳赴遼東旅館時正下午七時四十分也松島島田兩氏接見彼得羅夫二人甚爲殷勤彼得羅夫將對於會議之意見詳細面述並言會議破裂之不幸日本代表亦無法對付相對惋嘆而已至九時二十分彼得羅夫二人辭去歸寓略事休息旋偕委員等八人同赴大連車站至十時而赤塔全權代表彼得羅夫·軍事委員阿薩寗·杜利托夫·秘書加沙林·諜報部員巴斯金·勞農政府代表委員馬爾夫列斯基·與秘書米哈伊洛夫及女書記一人共八人遂同時乘頭等車向哈爾濱出發矣日本代表松島氏及島田副領事等均到站相送臨行彼得羅夫對衆言明會議破裂不得已之苦衷並感謝日本代表及大連市民之厚意且謂將來或可再開會議亦未可知云云日本代表松島氏及軍事委員時乘中佐則於十八日前赴旅順訪河合軍司令官報告大連會議之經過聞松島島田兩氏不日仍當遄歸海參威將會議始末報告於派遣軍司令官云 
[山格夫人之生育限制論（再續）]  
　　社會主義者之原理及對於資本主義之攻擊常博得勞動領袖之同情且能使其漸注意於貧窮根本之原因與工人所生產之資財比較兩者而觀察之惟余竊以爲此等勞働領袖對於一事似未措意何則卽其分子如陸續增加不已則無論其因改革工業制度獲益如何之多其利益終不能有些殘餘而已彼種種工會自亦有承認其工資與分子數目之關係者如高等技術工人之工會尤然嘗毅然奮鬥以求限制學徒之數目俾外人不易加入其工會顧彼等旣未認定勞動者應有一般之團結亦未認明幼年人無限制加入勞働界將使其所獲利益將益以減少之事實其目光未免偏於一隅卽使其所行之策足以維持其一己之生活然其必於勞動界謀一席之兒女奈何不爲之留前途一線之機會耶關於一般之所謂「自由」勞動問題吾人當觀察大戰後世界之狀態而論之交戰各國數百萬最健全最有爲最聰俊之青年於大戰之後非已死亡卽成殘廢當戰事進行之時工人有不足之感似乎戰後倖存之工人其每人所生產之物品應較前增多顧在此三年之中失業一事竟成爲最顯著之問題一九二一年之冬彼世界第一富庶及未蒙劇烈戰禍之美國每一非熟練工人之位置希望之者數逾百人彼嫻於若干種商業之人員亦輒因非自身之過失僅能於街頭掃雪以博得些微收入之機會者在此種情形尚如此更焉能談及自由勞働乎 
　　夫工人彼此競爭致彼此生活益艱且不獨成年人爲然耳家庭人數旣衆兒童勢必亦出而勞動兒童作工其結果遂使彼一般父母之工資益以減少如每一工人家庭之中僅有二三兒童則此工人常可以使其子女受高等學校之教育有時並得入專門學校受業反之如一工人之家庭之中有兒童六人至八人則其兒童之年長者勢必不得不於取得勞働許可證之後即出外工作而其弟妹亦必次第於極早之時期加入勞工市塲之内婦人所育之兒童愈多其在家庭内之負擔愈重同時其出外工作以謀補助家庭收入之必要亦愈衆雖家庭之中彼係不可少之人物否則兒童將受磨折然家庭飲食旣不可少乃不得不從長計議假使婦人仍在懷姙期間而其已生之子女又恃其母之收入爲生財則此婦人之健康勢必因過勞而破壞然此種破壞健康之觀念决不足以阻婦人之勞働彼受絶對之必要所驅使益不得不然耳（中略） 
　　男女性之關係爲家庭生活之基礎婚姻愈滿意則夫婦間感情愈濃節慾愈覺苦痛此種節慾之結果必至男女雙方同受極惡之影響在男子一方固感苦痛最甚然男女感情强烈之婦人當此種情形亦鮮有不發生神經錯亂或精神病者節慾一事對於少數例外之男子及極小部分之婦人或可不害其健康此法旣不可强制執行究無裨於實際對於家庭人口問題之大體問題仍非解决之辦法 
　　今者並不欲將此困難之事付諸已婚之男子俾得限制兒童之數目惟求防止男女兩性細胞之結合不致化西爲胎現在對此問題旣未嘗作如何科學的研究但目下所用之防胎方法當可知其係粗劣不適於用至提倡生育限制之目的並不重在教導防止受胎之方法但在引起社會對於人口過多現象之注意造成主張限制之輿論故防止法今不詳論 
　　總上以觀强迫女子爲母實爲婦人不能獨立之重要原因婦人不能獨立則又爲人口過多之張本而生產旣爲婦人的問題自當處婦人於得以解决其自身困難之地位婦人當有身體權選擇生產時間權假使此等　利可完全屬諸婦人則生產過多兒童之傾向可以遏止生產心身不完全兒童之傾向亦可以阻止也 
[湘省新議會定期開會]  
　　湘省新議會議員已有七十縣如期選出湘政府以北代軍旣改道粤贛南征更不成問題内部風潮亦己略爲平息此實厲行自治之絶好時機惟一切進行事宜其樞紐全操之於省議會非將新議會從速組成政府實無設施之憑藉查此次產出之議員雖已至百五十名以外然各屬人民提起選舉訴訟者數亦不少各當選人以證據已落人手因而未免心虚不敢遽然應選故近日到省人數僅及六十餘名政府旣盼議會之束成又不能公然打消各訴訟案曾於日昨召集軍政各要人開一非正式秘密會議决定由各軍官對業已到省之各議與表示爲絶對之擁護仍一面發一擁護新議會之聯名通電其作用在一方可使新議員無所顧慮坦然而來一方可使反對者憚於聲威不敢再行攻擊故各新議員卽於日昨協議决定五月一日正式開會不再展期刻已舉出籌備員數人積極籌備一切聞舊議會方面以此次開第十二次臨時會實緣政府再四催促而新議員不察竟肆意詆毁指爲戀棧兹爲免謗起見特於日昨在協議會議决至四月底即行閉會所有未了事件概往移交新議會辦理至選舉事務所以新議員旣經先後產出本所已無設立必要已呈由總監督核准於五月一日正式撤銷其一應卷宗概移交省署内務科保管又聞法制編纂會近編各種新法制草案（共有五十餘種）刻下已次第脫稿咨達省署俟新議會開會後即行提交該會則於本月底收束員役一律解散云 
[蕪湖快信]  
　　安慶許省長·蚌埠張督軍·督署參謀錢廣漢·皖北鎭守使殷恭先新安武軍駐徐州統領陳德修·尹鳳山·駐合肥統領楊瑞文·陸軍第二混成旅長李傳業·第三混成旅旅長王普·第四混成旅旅長高世賢·第五混成旅旅長史俊玉·均於漾日來電贊成蕪湖紳商學各界請求保境安民與鄰省聯防之禡電 
　　倪道娘派代表吳鵬來蕪二十三日假惠中大萊館大宴蕪湖軍界全體 
　　馬聯甲擬俟倪道烺啓用安徽陸軍總司令關防後即將節制舊安武軍五混成旅之文卷移交聞馬之帮辦安徽軍務銜牌將移掛蕪湖皖南鎭守使署門首 
　　舊安武軍第五混成旅旅長史俊玉二十五日由蕪赴蚌見張文生倪道烺 
　　蚌埠來省者云倪道烺自上年九月免去鳳陽關監督職後各分關悉被新舊安武軍要人把持僅留蚌埠一關交新任姚煜至今數月姚在武人勢力之下亦無可如何惟蚌埠一關仍由倪之私黨唐少侯包辦姚常駐滬上上月中央任命徐鴻賓爲鳳陽關監督姚煜仍回滬關張文生屢電擋駕力保倪道烺回任中央未許可日前新任徐監督派人來蚌見張文生接洽張有條件須每月擔任軍餉若干方可接事徐遲遲不敢到任刻經張仍委唐少侯代理鳳關聞唐南京人向做小銀店生意爲倪所倚重近數年來唐之家資已達百萬 
　　皖人解决新舊安武軍軍餉問題大會定五月五日在蕪開會刻皖蕪兩地各推籌備員五人從事籌備 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[田中玉堅持預征丁漕]  
　　國務院飭停無效 
　　魯督田中玉强迫各縣預征民國十二年丁漕魯人一致反對國務院於十八日來電令田氏取消預征詎田中玉不惟不聽反於十九日拍發七十九縣（災區除外）通電一道强迫進行其通電原文略謂財政緊急已達極點預征丁漕萬難延緩該知事負征收之責應卽積極進行倘爲浮言所動仍前徘徊觀望卽以玩忽要公論立予撤任以爲敷衍因循者戒着將辦理情形五日内電呈本署察核昨駐省百七縣代表聯合會得此消息因即急函各縣絶對否認其原文云各縣各法團各界公鑒查國務院巧日電飭田督軍停止預征文云奉交山東旅京同鄉聯合會會長柯劭文等呈山東數年以來水旱頻仍哀鴻遍野本年丁賦交納巳形困難若再預征一年更屬無力擔負田督軍督催預征或有不得已之苦衰但人民租稅之所出悉恃地利之所入地不能提前收穫則租稅從何出備况魯省盜賊亂黨勾結之勢巳成倘因强迫激成禍亂前途不堪設想請迅飭山東督軍將預征苛法即行停辦以蘇民困而弭亂萌等語查所呈各節係屬實情自應停征以順輿情希查照辦理院巧印又接山東旅京同鄉會函開逕啓者敝會奉國務院一百三十號公函内開奉大總統發下貴會呈山東民窮財盡無力負擔預征請飭山東督軍速行取消以速民困文一件已電飭軍照辦矣等因查本會反對預征奔走號呼瞬將匝月力竭聲嘶正甚焦急今幸旅京同鄉諸公關懷桑梓爲民請命政府眷念民瘼毅然電田督照辦是取消預征巳成定案倘各縣知事仍行催逼交納顯係違背中央命令萬勿輕予承認是爲至盼山東百七縣代表聯合會叩「附田中玉致國務院電」北京國務院鑒巧電敬悉預借丁漕案情勢所迫事非得巳質言之即借無息之債以債有息之債日前召集各界會議大致皆認爲無可如何各縣實行者已過半數况此項預借之欵總額七百四十萬元内有舊金庫劵兌現及軍事善後公債償本付息併計巳及三百萬元以上是借之人民者仍有十分之四隨即還之人民將來每年扣還亦無重大損失時局艱危金融緊迫舍此無法補救溯積虧原因如征湘援粤各用途中央應負償還之責今若取銷前議非中央立籌鉅欵接濟或便中玉完全卸責則後之來者或有良法美政取之於民而不以爲苛否則中玉在職一日值此萬象艱窘禍在眉睫爲大局計爲魯民計實不敢不負責任知我罪我付之公論諸希諒察田中玉印 
[福州小學之罷教風潮]  
　　福州小學教員因比年生活程度日高非增加薪俸不足維持於客歳十月間卽有小學聯合會之組織對於加薪問題着着進行李厚基亦認有理由但謂目下能維持現狀已屬不易嚴拒商榷故去歳王善荃任閩海道尹時曾請將此案付縣籌劃省長公署教育科長吳曾禔亦曾以是爲言均碰了一釘王去矣吳亦從此不敢啓齒適陳弢庵於月前回閩李宴之席間提及此事李又以目下但求維持現狀爲小學教員加薪勢必加重人民之負擔等語陳謂近年人民負擔日重歳入日增對於歳出一項教育費未聞增加李不答前旬閩侯縣教育會開歡迎會陳轉述此語並請暫爲維持越數日聯合會開會議决限各校長向婁知事聲請一星期内如無圓滿答覆卽由二十四日起停止職務詎初謁婁氏時彼卽着各校長使各校不願上課之教員簽名并開總代表及各校代表之名單謂另有辦法各教員以婁氏對於加薪問題旣無誠意之答覆且以上云云似小學教員可以威迫利誘者直蔑視教員人格十九晚遂開會公决停止職務各校長是早到會報告後即退席勸學所長何則文來會聲明簽名一事實爲着手分别勸導疏通之準備休息後閩侯縣教育會又開會公推會長陳鳴鳳向婁氏質問分爲兩項（甲）簽字之意已由何所長到會聲明唯必限以時間並開各校代表姓名及所太如不能維持而已撿定未委任之教員尚多等語其意安在（乙）各校教員已停止職務對於增薪之問題究竟如何據婁氏答覆請各教員簽字並請開各代表姓名者無非爲便於疏通勸導起見至所云檢定教員一節實無此語且謂大家以官廳此舉含有查辦之意不外出於推測今不問未來且將平日對於各校籌發經費等事便知之至增薪問題不敢承認亦不敢拒絶但本日停止職務者非徒縣立學校即省立四小學亦在内請俟遲十餘日王叔梅教廳長到閩時自當與之協商陳會長隨即到會報告少頃何所長亦來覆述婁陳談叙中之情形唯各教員以婁氏所言無非洗刷從前恫嚇之詞而當時對各校長限令向各教員簽名實含有侮辱教員之意非道歉不可卽增薪問題亦不得要領限二十日上午答覆一面刋有宣言書如下「省會小學教員爲了加薪問題受了官廳的摧殘不得已停止職務已經在傳單上簡明宣布了現在再把我們停上職務的本意並經過的情形詳細發表出來還請大家垂察垂察第一要求加薪是否正當現在生活程度增高環球各地是一樣的不是一個地方的特别情形所以小學教員加薪問題時時發生逺如美洲芝加哥一城小學教員薪俸數年之間竟加一倍又如歐洲英國據倫敦泰晤士的報告僅就爾塞克司一處而言男小學教員從前賺七十磅的已增至二百磅從前賺一百磅的已增至二百五十磅又加日本前數年損山榮次所著的戰後之小學教育也提倡增加小學教員的薪俸以安固小學教員的地位聰說現在實行增加了卽就我們中國而論廣東小學教員加薪己經實行京師小學教員增薪也正在運動就是本省龍溪加薪的問題已成爲事實思明縣也由縣設法增加了照這樣看來小學教員的要求加薪實在受生活程度增高的影響不是逾分的要求大家都可以明白了麽并且現在增薪的問題不是我們教育界單獨行動最近如工界罷工海員罷業都是用了全力去維持他的生活本省各界增薪的事實也已經屢見不少土木匠的加價藥商夥計的增薪政界的年功加俸皆是單單我們教育界獨抱向隅還是十餘年前的薪俸怎麽能夠維持現在的生活呢所以此次省會小學教員要求加薪是維持自己的生活因有了生活上的安全才可以專心去盡我們教授的天職不然救死惟恐不贍那裏有心去教授生徒呢第二當教育者的人應否要尊重人格我們對於加薪的要求很是審愼前年已經提出没有結果此次請各校長到官廳申請給他一星期進行的時間還要請他走了三次未始没有磋商的餘地偏是縣知事對於校長第一次的請求就要開總代表和各校代表的名單另行處分并且於我們教員還没有停止職務的時候就勒令各校長强制教員簽名承認照常上課這都是校長報告的還說提議加薪的教員儘管辭職是縣知事有改組全體教員的成心好像小學教員可以威嚇利誘這種手段把我們小學教員的人格丢在什麽地方呢請大家替我們想想有了以上兩種的事實所以我們小學教員宣告停止職務那麽這回的結果不是爭回人格和加薪有確實的辦法斷斷不能回復職務還望各界原諒原諒」此宣言一出福州空氣大爲鼓盪各界多不直官廳之所爲二十日該聯合會請省縣兩教育會會長王修陳鳴鳳到會託向當局轉述此次停課之原因以李厚基身上不舒服不見客遂託省署教育科長吳曾禔代達二十日該聯合會議决電京滬同鄉會及各報館謂婁知事摧殘教育乞持公道云云惟聞省縣教育會長己允出任調停結果如何尚未敢逆料也 
[行將閉幕之閩議會]  
福建省議會於前月七日開幕本月五日閉會第二次臨時會又於本月十一日開幕爲期二十日閉幕之期又將至矣記者以毫無色采久未涉筆及之兹探得第一次臨時會所提之財政質問案初似轟轟烈烈大起一般社會之注意厥後官廳答覆不得要領該會未有出而詰難者殊不可解目下雖有清理財政之提案顧恐亦徒託空言已耳第二次臨時會開後彼所稱爲犖犖大者即十年度十一年度預算案之審查報告及五年六年七年八年九各年度决算案等現在五年以至九年之决算案正付審查之年度十一年度之預算案已據審查報告分别門類連開二讀三讀全案通過矣外間所聞者即減省垣各校之經費以益外屬各校并將華僑學校欲取消而不得者議决移於厦門其他如教育而獨立案限期實行地方自治案各有所點綴然論者以此種議决案其實行亦恐終悠悠無期至於禁行彩票案則不准不禁聞且在設法推廣中各議員近經李厚基及行政司法界宴請後有爲寂然無聲者亦有自覺没趣者日昨福州某報撰論說一篇題曰告省議會責其不能乘時應運制定省憲促成地方自治以實行立法機關應盡之職卽如財政一門又不能從大處落墨將國家稅收入項下分劃若干推擴地方教育實業之用徒減甲增乙等語留省各縣代表亦分佈印刷物譏刺省議員爲官廳軟化省議員鄭作摳亦自提案咨催省長改選省議員其原案云吾閩省議會開幕以來議員任期迄今十年矣此任期之長靡特非法律所許考諸先進各國亦無其例且非獨諸先進國無有卽反觀吾有名無實之共和國吾不統一之民國各省亦殆絶無僅有然則吾閩議會議員獨坐擁此十年代議士之頭銜者無非以政府未及舉行改選省議會又不能一日而無於無可如何中祗有繼續厥職將以待新議員之代替也第考騐此十年内吾議員代表民情果何如者以言人民則十室九空蓋藏已鮮以言地方則萑苻未靖羣盜滿山以言官廳則重稅累征謀求無已本員夙嘗周游各都邑昔以殷富著稱者强半夷爲赤貧矣昔之衣食粗給者今兹轉乎溝壑矣比年偶罹水旱凶災則流離滿目餓莩載途讀鄭俠流民圖不禁揮今昔同情之淚也如上所述吾議員任期至於十年旣逾法定之期限又無例之可援而按諸事實絶不能爲民請命深夜捫心當亦自知奉職無狀繼自今惟有懺悔前非禱祝以求官廳之改選而已云云此案本月二十日業已通過然吾更未知其實行何日也 
[川省勸業會概况]  
　　川省古稱天府物產豐富甲於他省今年由政府提倡設勸業會陳列天然人工物品以資觀摩開會已届三週不久即須閉會現正從事審查以便分等給奬兹將近日運到物品分錄如下 
　　永川縣實業所此次陳列各品略可分爲三類（一）榖類共有七八十種其中最美而易於獲利者爲實業所農塲所出之寸榖曁三顆榖每届春暮耕耘適宜每穗均可出榖五六百餘顆每畝可收榖二石顆粒肥大長有五分寛一分餘性質粘潤略似糯米（二）製造類該縣所出之銀絲細麵元酒條粉品質精良味甚鮮美價值亦廉（三）染織類該所勸工局之布疋線機等類光華細密染色鮮美耐久悅目價亦頗廉達縣實業所之五彩提花線毯及細竹絲花鳥斗方等品均極精美可觀定價亦不甚昻他如花布毛巾等亦佳威逺縣實業所陳列者除五榖種及各項糖食外尚有翻花手巾三種手工之精顏色之美爲省城自來所未見德陽縣實業所除陳有五榖種子外并有該縣高等小學校學生手工成績品甚多如鉛筆寫眞刋刻竹器等物均極精美儀隴縣實業所運到該縣特產之蔴菓稽其說明書云係糯米舂熟九十兩月用清水泡月餘隨用火蒸攪拦均匀以芝蔴飾之故錫此名云邛崍實業所陳列碾房模型一座磨房一座又該縣湯茂九君發明一種脚踏船陳列會塲原料爲木鐵其形前後皆尖如青菓核狀可行駛福建省議會於前月七日開幕本月五日閉會第二次臨時會又於本月十一日開幕爲期二十日閉幕之期又將至矣記者以毫無色采久未涉筆及之兹探得第一次臨時會所提之財政質問案初似轟轟烈烈大起一般社會之注意厥後官廳答覆不得要領該會未有出而詰難者殊不可解目下雖有清理財政之提案顧恐亦徒託空言已耳第二次臨時會開後彼所稱爲犖犖大者即十年度十一年度預算案之審查報告及五年六年七年八年九各年度决算案等現在五年以至九年之决算案正付審查之年度十一年度之預算案已據審查報告分别門類連開二讀三讀全案通過矣外間所聞者即減省垣各校之經費以益外屬各校并將華僑學校欲取消而不得者議决移於厦門其他如教育而獨立案限期實行地方自治案各有所點綴然論者以此種議决案其實行亦恐終悠悠無期至於禁行彩票案則不准不禁聞且在設法推廣中各議員近經李厚基及行政司法界宴請後有爲寂然無聲者亦有自覺没趣者日昨福州某報撰論說一篇題曰告省議會責其不能乘時應運制定省憲促成地方自治以實行立法機關應盡之職卽如財政一門又不能從大處落墨將國家稅收入項下分劃若干推擴地方教育實業之用徒減甲增乙等語留省各縣代表亦分佈印刷物譏刺省議員爲官廳軟化省議員鄭作摳亦自提案咨催省長改選省議員其原案云吾閩省議會開幕以來議員任期迄今十年矣此任期之長靡特非法律所許考諸先進各國亦無其例且非獨諸先進國無有卽反觀吾有名無實之共和國吾不統一之民國各省亦殆絶無僅有然則吾閩議會議員獨坐擁此十年代議士之頭銜者無非以政府未及舉行改選省議會又不能一日而無於無可如何中祗有繼續厥職將以待新議員之代替也第考騐此十年内吾議員代表民情果何如者以言人民則十室九空蓋藏已鮮以言地方則萑苻未靖羣盜滿山以言官廳則重稅累征謀求無已本員夙嘗周游各都邑昔以殷富著稱者强半夷爲赤貧矣昔之衣食粗給者今兹轉乎溝壑矣比年偶罹水旱凶災則流離滿目餓莩載途讀鄭俠流民圖不禁揮今昔同情之淚也如上所述吾議員任期至於十年旣逾法定之期限又無例之可援而按諸事實絶不能爲民請命深夜捫心當亦自知奉職無狀繼自今惟有懺悔前非禱祝以求官廳之改選而已云云此案本月二十日業已通過然吾更未知其實行何日也 
[川省勸業會概况]  
　　川省古稱天府物產豐富甲於他省今年由政府提倡設勸業會陳列天然人工物品以資觀摩開會已届三週不久即須閉會現正從事審查以便分等給奬兹將近日運到物品分錄如下 
　　永川縣實業所此次陳列各品略可分爲三類（一）榖類共有七八十種其中最美而易於獲利者爲實業所農塲所出之寸榖曁三顆榖每届春暮耕耘適宜每穗均可出榖五六百餘顆每畝可收榖二石顆粒肥大長有五分寛一分餘性質粘潤略似糯米（二）製造類該縣所出之銀絲細麵元酒條粉品質精良味甚鮮美價值亦廉（三）染織類該所勸工局之布疋線機等類光華細密染色鮮美耐久悅目價亦頗廉達縣實業所之五彩提花線毯及細竹絲花鳥斗方等品均極精美可觀定價亦不甚昻他如花布毛巾等亦佳威逺縣實業所陳列者除五榖種及各項糖食外尚有翻花手巾三種手工之精顏色之美爲省城自來所未見德陽縣實業所除陳有五榖種子外并有該縣高等小學校學生手工成績品甚多如鉛筆寫眞刋刻竹器等物均極精美儀隴縣實業所運到該縣特產之蔴菓稽其說明書云係糯米舂熟九十兩月用清水泡月餘隨用火蒸攪拦均匀以芝蔴飾之故錫此名云邛崍實業所陳列碾房模型一座磨房一座又該縣湯茂九君發明一種脚踏船陳列會塲原料爲木鐵其形前後皆尖如青菓核狀可行駛江面船之兩旁各置橈水輪一船中安置機輪一部以脚踏之即能激動兩旁攪水輪以代橈櫓聞其行駛速度可與滑艇比較蘆山縣實業所陳列物品多至數十種而以該縣所產之檳榔竹形不甚大而竹上花紋竟似檳榔尤爲特色廣安縣實業所發明一種棕絲編花製成茶壺包二個赴會陳列聞係用棕絲染成五色編就人物花鳥工甚精巧觀者稱贊合川縣實業所新發明一種乾濕鞋鞋帮以棕絲織如胡椒眼狀塗以黑漆底爲二層下爲革製皮上覆以竹片雖遇天雨亦無浸水之患每雙定洋七角價甚低廉廣元縣出有一種筆鉛礦經集材公司呈請財廳立案前往開採現經該縣實業所將此項礦產標本運會陳列以備參觀古蘭縣實業所運到磁器甚多最特色者爲各種人物水壺茶壺及各種小磁器此外大小各碗亦頗堅實經用又有竹斑鷄一隻身有黑白斑點稱爲鷄中特色綦江縣實業所陳列藥材細絲布疋種籽等物甚多並陳有該縣所產鐵礦數種新津縣實業所在該縣周紳錫田家徵集朱熹墨蹟手卷一張定價一百元明拓原板淳化帖一部定價六十元又宋拓原板右軍聖教序一本定價六十元省中鑒定家爭先到會參觀中江縣實業所運來該所出品寛窄各布及該縣城外河畔所產之白石數枚此石若製國章頗似白蠟凍據云其質甚堅判刻頗不容易諺云中江石頭中江磨過了中江莫奈何其信然歟巴縣實業所運來木器籐器多件到會陳列共計槓擔二十餘抬資陽實業所元色青布色光毛細酷類絨呢係該縣林復興出品崇寗縣實業所發售一種繡花手巾定價極廉此巾工作係用竹鷄放入龍中脚踏車輪轉動外部之繡花機與縫紉機稍異筠連縣屬蓮花壩所產墨石質堅色黑而中空該縣實業所特將此石琢爲花瓶外雕各種花草運會陳列形式甚爲古雅樂山實業所陳列該縣所產之墨魚二尾據云此魚係雙腮下口有太極圖形僅產於大佛沱上下一里内餘處無之 
[安徽財政審查會籌備處成立]  
　　蕪湖各公團於二十二日在縣教育會開聯席會議討論組織安徽財政審查會業經推定籌備員十四人並設立組織籌備處先行着手籌備以期早日召集大會俾可解决軍餉及審查本省財政問題詳情已誌前報兹悉昨日各籌備員復假縣教育會開第一次籌備會議决（一）定 
名焉安徽財政審查會籌備處（二）籌備處地點假定縣教育會俟代表到齊另擇大會地點（三）推舉籌備主任吳松亭劉希平（四）分配籌備員職務文書股舒鐵香謝景平王迪成交際股姜少廷李子壽會計股錢肇洛潘惠齋庶務股陳慕蘭朱稼田佘小宋（五）大會時期假定五月五號（六）籌欵本會以省蕪兩方爲主體所有籌備各項經費應由省蕪雙方擔任作本省正項開支（七）書記公役薪工書記二人每人月薪十六元公役二名每名七食六元（八）辦事時間每日下午二時至五時（九）各縣推舉法由各縣法定機關公推代表一人至二人至内部辦事細則即由潘惠齋從事起草俟提交全體通過即日實行並議决先用快郵代電通告本省各公團及旅外皖同鄉届期推舉代表來蕪列席會議兹將電文錄後審查財政爲吾皖當務之急業於微日電達復經各省同鄉旣各縣法團多數電復到蕪均主張在蕪開會兹由省各公團公推代表來蕪會蕪埠各公團推舉籌備員十四人公同籌備議决定名爲安徽財政審查會開大會期爲五月五日大局日急務希迅舉代表於開會期前到蕪蒞會各縣請由各法團公推代表一人或二人籌備處暫定蕪湖縣教育會謹此電聞即希公鑒安徽財政審查會籌備處樣 
[杭州快信]  
　　高檢廳昨委江國元充義烏縣管獄員童穎充淳安縣管獄員 
　　教育廳附設之通俗教育研究會前日開會通過本會章程十條會議細則六條現已呈准立案 
　　杭縣奉口𨺗門修築塘堤案迭經浙西水利議事會核議呈覆省署令飭杭州惲知事轉飭瓶窰永泰兩區自治員召集紳董就地籌歎與修一再會議多數以地丁項下向有帶征水利經費不表贊成 
　　錢塘張道尹委金兆鵬會算海寗平湖兩縣交代華毓襄會算杭縣餘杭兩縣交代 
　　杭州印刷業全體約四百餘人昨在某報社開會决於五月一日（即勞工紀念日）停工一天各報暫不出版至游行問題因時局不靖打銷 
　　省垣開辦平糶在即警廳自昨日起通令各區署調查貧民户口詳晰造報派員覆查給發憑單 
　　本月份軍政警各費收支相抵又屬不敷已向各行商借凑數動放其不急之欵聞須延至下月初撥發 
　　此間米缺價昻所幸省辦平米台屬一萬石業經運到現貧民工廠請領三百石第一監獄請領二百五十石均照准 
地方通信 
[松江]  
　　商推義教期成會出席代表江蘇義務教育期成會函松邑勸學所教育會及義務教育期成會松江支會略稱擬於省議會開會時間召集全省代表開會籌商推廣義務教育經費問題以便將議决案轉向省議會請願通過囑推代表二人來寗列席云云各該機關接函後除縣教育會已經推定副會長周鐵橋代表出席外勸學所及期成會支會亦於二十五日午後四時在勸學所召集臨時聯席會議商推出席代表當推定陸規亮楊平剛二人届期代表列席並由陸規亮提出議案一件徵得全體同意决向大會開會時提議請議議案大意謂推廣義務教育須從整頓原有學校入手照八年度松江學務統計平均每級學生得三十五人現擬規定每級以三十人爲及格滿三十五人爲中等四十人爲甲等其學生數不及格者不得認爲官立學校不受公欵資助以節糜費而期整頓 
　　七寳鄉刦案盜犯破獲前此七寳鄉陸藹堂張書耕兩家連刦案並槍傷事主張書耕之妻一案現經事主偵獲夥盜孫雨棠一名解交縣警所訊辦闖事主初因該犯係屬無業游民因於肇事之翌日往搜該犯住屋當在該犯身畔搜出當票數紙一經向當舖查閱確係陸張兩家被刦贓物之一部遂將該犯逮捕解松 
　　變更縣校聯合會地點七縣爭管舊府有教育欵產一事經省長令飭各縣組織縣校聯合會共商處理辦法並因兩次開會未成由教育廳通令七縣定本月三十日重行開會業已迭誌本報現縣署又奉教育廳令變更開會地點謂本月三十日重行開會取交通便利起見指定在上海舉行仰傳知各會員届期一體與會云云惟松縣之張彬士張蔚丹顧家軒倪伯英四會員前因開會無期已向縣署呈准辭職現温棟甫縣長擬聘謝宰平張景韓朱鶴孫周鐵橋等四人爲會員云 
　　六高童子軍旅行松江縣立第六高小之童子軍獵犬水牛兩隊由校長馬敬時教練員汪千里率領於二十七晨乘車赴杭旅行隨帶團旗帳幕餐具塌車等一方面領略湖山勝景一方面實習童子軍各種課程往返以一週爲期云 
[蘇州]  
　　鎭署審訊盜匪蘇警廳派駐婁門外之水巡船前日查獲形跡可疑之江北船一艘當在船中抄獲手槍子彈等並獲匪徒二人嗣又由　門外金鷄河趙家殿地方鄉民瞥見形似匪類者二人在該處晒晾濕衣遂報由南區第七警察分所派警拿獲押解警廳訊係婁門外所獲之二匪同夥遂一併轉解蘇常鎭守使署訊辦昨由朱鎭守使令縣派司法科主任陳贊舜帶同法警四人至鎭署會審當由鎭署執法長彭丙乙提訊該四犯初尚狡展再四駁詰始據供稱一名姜西來一名王錦瑞餘二匪一姓李一姓張名未詳解案抄獲之槍彈有自來得槍七支白郎林手槍一支子彈七百餘粒九龍袋十二條該匪等曾在桃源　行刦三次此次在宿遷與匪首某約同赴滬私購軍械匪首已先赴滬該匪等旋亦至滬購得解案之槍彈等返途經過蘇州被獲云云問官據供後將該四匪先　拘押並嚴緝該案匪首矣 
　　保存拆卸水關磚石葑門水關環洞坍塌縣署派委那警佐會同葑溪市民公社先行拆卸磚石旋卽開工修建兹悉水關工程業已竣事葑溪公社因拆卸磚石縣署尚未派委騐收昨特請派委騐收縣署准函後卽復公社請將磚石妥爲保存愼勿失散並候呈請道尹派委騐收 
　　費承審員辭職吳縣公署承審員費祥麟因接吳江縣知事函邀特函請郭知事准予辭戰并轉呈高審廳改委郭知事據函後以該員旣有他就自難挽留故即照准銷委所有該員經辦各事應即分配各員辦理一面呈請高審廳免予另委以節經費 
　　會算交代公欵前任吳縣知事温棟圃自奉調任松江後所有吳縣任内經手各欵交代早經逾限故經現任郭知事一再咨催會算並將各欵造具駁册在案兹因温前知事業已派員來蘇於前日起在吳縣署憑同監盤委員開始會算當即先行電陳省道兩署暨財廳查核 
[無錫]  
　　水利督辦視察芙蓉圩蘇浙水利督辦王清穆君來錫視察芙蓉圩先期由無錫縣知事趙汝梅函知青城市董事薛葆沅圩董張元朗魏廷倫經董吳子泉等該董等准函後即於二十二日清晨會同圖董陳國章守候於保圍堂内約至上午十鐘王督辦始到鄉由縣知事代表水警隊長湯麓柯乘巡船護送薛董等卽詣船謁見請王督辦蒞堂茶話王首問此地離長江若干里離太湖若干里歷年水災是否江水抑係湖水爲患薛董答稱此地東北離江約有二十餘里西南離湖約有四十里湖水旣逺兼有順塘界住故爲害尚小長江水漲即灌入各港直至圩隄故爲害較大王云如果江水爲害須於沿江口岸築閘以禦之談至此時已午刻即開膳膳畢遂用小划船兩隻深入圩心察看地勢圩董張元朗謂江河是逺隄岸是近因此地跨錫常兩縣週圍六七十里常州得其二無錫得其一常在西北而地高錫在東南而地低有東西兩龍潭衝决尤甚常錫交界處有一界河中貫其間高低分界處有一抵水岸圩地邊高中低形如仰釜一遇大水圩心即未易出水必向圩邊囑食田禾亦連帶遭淹圩田之被荒者多由此圩民之多訟亦由於此最好將界河阻塞處東自薛家壩西至蓮花罨門前一律開通先將界河南北兩岸做大於界河東西兩頭設立大閘即於是處立頭等戽水機器一遇大水抵水岸北低田可灌入界河挺出大塘抵水岸外圩田可設車大圍戽水出塘或各設戽水小機器直接戽出如此則水患可弭訟端可消雖今錫常兩邑議辦全圩戽水機器苦無實力創辦尚請督辦指示等語王督辦旋即逐處巡視每過村莊橋梁一一登記視畢已晚即至附近玉祁鎭叙談並詢有無地圖藉作參考薛張兩董即將芙蓉圩圖及新舊治湖蹟籙送呈王督辦各董即興辭而散督辦坐船當夜即在該鎭停泊翌晨揚帆駛常視察矣 
[常州]  
　　大有鄉貧民搶米大有鄉夏溪鎭日前作集時有貧民數十人手携淘籮至米店搶米幸經圖董力勸風潮始息該店損失之米不滿十石 
　　公善堂點驗嬰孩武進公善堂於昨日點驗外堂嬰孩姚知事及各堂董均到堂監視上午十時開點嬰孩共有四百餘名姚知事捐銀四十元再由堂内補助數十元以作賞給乳婦車資每名均給小洋二角點驗竣事姚知事及各堂董均在堂午餐而散 
 
 

Page 11

 
 
[鎭江]  
　　最近金融消息時局緊急鎭江銀市依然緊急現洋因北帮需要暢旺釐價異常堅固二十五日開盤已高至七錢二分左右銀拆亦繼長增高標金自上海滙價暴漲後價即日趨跌落二十六日由三百十餘兩低至零五兩三錢今後鎊價放長標金仍看續跌 
　　近城發生刦案二十五日夜十一時有盜匪數人各執利器至城外鎭西倉東首朱姓家破門直入刦得值洋一千餘元之衣飾等物呼嘯而去現已報縣勘緝矣 
[清江]  
　　飢民沿街搶食二十四日下午三時許清江城内大街突來飢民男婦五六十人鵠面鳩形情狀至爲可慘詎行至大街草市口地方卽羣向餅店搶餅各望口内塡塞狼吞虎咽瞬息而盡及抵安樂巷頭又搶一家崗警形如木雞不敢干涉被搶店東亦復不敢阻撓只得聽其搶奪統計出城後受害者共有七八家云 
　　人民風鶴頻驚此間居民近因時局險惡陸軍第三師又兩月未見發餉人心陡覺動摇商店方面止欠不賒洋價己飛漲至每元一千六百八十文師長馬玉仁已向淮隂商會借餉藉濟眉急四鄉土匪亦聞風思動漣水警備排長王培英已於前日在火線陣亡人民大起恐慌云 
　　漣水大刦案四月二十日下午漣水黄家圩忽到股匪一二百人羣集鎭中由匪首號令一聲即横行搶掠居民一時惶恐無措四出奔逃致全鎭人家無一倖免搶後架去富户三人天晚方見退去故目前該鎭人心異常恐慌凡稍有資財者大都搬徙一一空 
[揚州]  
　　運河局守提欠捐揚州江蘇運河工程局近以施工需欵查高寳兩縣欠解畝捐各兩萬元淮城欠解畝捐五千元都未呈解特委專員吳俊年前往各縣守提以資濟用 
　　蘇當軸向淮商借欵江蘇布置防區需用軍費浩繁除電各縣逕解正雜各稅至軍署撥用外由齊王兩長會委陳禹言「軍署副官長」汪叔茀「軍省兩署諮議」蒞揚向　南場運濟南各商借欵五十萬元期以五個月爲限以無錫稅所五十萬元上海稅所七十萬元之稅收爲抵押品每月行息八釐各該商僉以國是未定向錢莊銀行方面挪借週轉爲難即日會議推代表在滬開會解决云 
　　軍隊小衝突駐揚憲兵下士王漢臣兵士張斌等二十四日晚在春泉浴堂洗澡不知何故與便服緝私軍隊某等衝突互相毆打憲兵方面受傷聞雙方各具情形呈報上官核辦矣 
　　韓此石遄返海安江蘇運河工程局會辦韓紫石氏前以公務蒞揚勾留數日於二十四日晚乘輪遄返海安原籍矣 
[南京]  
　　一農新消息省立第一農校自風溯發生後綿延數月洎至省署改委東南大學教授汪惪章爲校長後各方面始均表示滿意汪校長於日前蒞校接事該校全體學生在大禮堂開歡迎會汪校長即席宣佈就職前之經過及以後各項設施上之大綱兹記共重要者（甲）對於校内者（一）採用新學制（二）財政公開（三）聘好教員（四）講求設備儀器（五）組種種有益之會（乙）對於校外者（一）組織各縣鄉調查講演團（二）籌設各縣鄉農村小試驗塲（三）輔助各縣創辦模範農塲·模範農村小學·農業補習學校·及舉行農業觀摩會等講畢各學生無不歡呼鼓掌云 
　　省署整頓教育之訓令江蘇省長公署調令各縣知事文云查蘇省義務教育業經規定年限督促進行上年風水爲災歳收銳減酌合展緩瞬將滿期先事籌維是在經費惟查核各縣經過情形每當行政機關籌費之初輒招地方人士反對之議不曰勸學所開支對公衆無一字報告即曰小學校辦理歷數年無成績可言凡兹口實均礙進行各縣勸學所與小學校其開支及辦理狀况雖未必盡如反對者之言然空穴來風必有所自急應力加注意以復社會信心嗣後勸學所收發經費事項應列四柱清單按月榜示以昭公開其歷年收支數目有未經呈報官廳或雖呈報尚未公布者均應刋印成册送供衆覽至原有各小學校如有因循苟且誤人子弟者亟將該校校長教員分别解職遴員改良以上各節應由教育廳長責成各縣知事督同勸學所長曁縣視學分别辦理總之用一錢須有一錢之名設一校須有一校之實使地方人士咸曉然於行政機關之實事求是則種種阻力自可漸化於無形夫以開化較早之地教育普及猶未滿什之二以生產漸進之時人民負擔非絶對不可增此後義務教育經費問題應由教育廳長責成各縣知事督同勸學所長切實籌設並與地方人士和衷商榷務期急起直追與年俱進苟背此義在官廳則爲誤地方在地方則爲自誤責任所在關係匪輕其各勉遵 
[嘉興]  
　　縣立學校演劇籌費嘉興縣立各學校因去年災歉縣稅收成大爲减色故縣立各校經費於二月份起改爲九折支給各該校長以該欵不敷支配爰於日前集擬仿照區立各校辦法演劇募費藉資補助日内即行具呈縣署核奪矣 
雜評一 
[奉軍南下說（默）]  
　　戰鬭之間彼此以詐虞相尚朝言夕變固無足怪若對於人民正式之宣言而亦反覆不信則大失國民之同情苟其人而非喪心病狂者必不出此 
　　收回膠濟路關係何等緊要萬一外人有所藉口國家何堪設杨此張作霖覆山東各界之言也奉軍無次第南下說亦無人率領多人由大連陸續赴青島如其有之與奉軍無干應請盡力撲滅此亦張作霖覆山東各界之言也山東得此覆電而一時恐慌之人心爲之稍安者以信張作霖尚不致如此之言行相違也今忽又有奉軍南下之傳說張苟稍有人心吾知其必不出此下策何也口血未乾而背之不祥之甚者也其所失豈第予晉人以反詰之口實哉 
 
 

Page 12

 
 
   
 
 

Page 13

 
 
本埠新聞 
[奉直業已接戰說]  
　　本埠官塲昨日接得京電得悉吳佩孚於有日（二十五日）率領直軍第三師所部各營北上吳氏親在前敵指揮並有奉直兩軍已於宥日（二十六日）開火接仗之說探之軍界中人亦稱有此消息勝敗未悉云 
　　又一訪函云昨本埠津帮客商接到私電謂奉直軍有即日在馬廠開火之說而公共總巡捕房方面亦得同樣之消息當由刑事科長安姆斯脫郎乘車詣松滬護軍使署探聽確息當由軍法課長接見晤談之下謂雖有此種消息尚未接有官報云 
[新兵調蘇與南京戒嚴訊]  
　　昨（二十七日）路局方面傳出消息本日晨八時又有徒手新兵一百六七十名由寗乘四等車到蘇塡防並聞南京已於本日宣布特别戒嚴云 
[蘇軍保蘇之準備]  
　　保守徐州 
　　國聞通信社云頃據交通方面消息南京現有軍隊一旅行將開赴徐州業巳準備完全聞已令飭津浦鐵路備車載送又聞第一旅新招兵士甚多邇日教練極忙云 
[護軍使署之海陸軍官會宴]  
　　會商聯防辦法 
　　自奉軍入關直軍將調兵作戰之計畫傳佈後各處人心異常驚恐浙江督軍盧子嘉氏以戰事發生江蘇必受影響江浙唇齒相關防務尤爲重要特於前日派員到滬在龍華護軍使署下榻當晚卽在使署設筵柬邀本埠海陸軍佐將軍使何豐林吳淞要塞司令張長林上海防守司令榮道一海軍第一艦隊司令林建章等海軍總司令蔣拯另有要公未經列席所議如何情形因關防嚴密無從知悉 
[再誌駐滬海軍之行動]  
　　海軍總司令蔣拯以奉軍入關意存不測直軍調兵凖備作戰兩軍接觸即在目前我海軍素抱正義極應有所表示以定傾向特於前日會議後通電全國以明態度事前曾向各艦隊司令往返電商取得同意始行發表惟第一艦隊司令林建章傾向奉派不贊成此議當場退席昨日蔣總司令又派本署參謀長何品璋赴寗與杜司令齊督軍接洽而各艦艇官佐因海軍軍餉被欠四月一聞開差俱有難色要求艦長轉請總司令將欠餉發清始允出發故蔣總司令現已籌欵預備先發一月以便早日出發云 
[海軍維持地面治安之申明]  
　　與陸軍官相處如一家人 
　　昨接海軍總司令公署函云逕啓者頃閱本日各報内載聯合通信社云海軍薩上將携欵來滬運動海軍並謂通濟突遭沉没且有昨日軍事會議謂將海軍司令部移居聯歡社各等語純屬子虚殊駭聞聽海軍向無黨系各官員等均深明大義豈有受人運動之理薩上將到滬均係交誼上往還何得謂爲運動且通濟在閩係艙底水管滲漏被水浸入經掩護抽凈旋已竣事且該艦駐泊馬江並無奉令開行所云開至福州口尤爲無謂至此次通電亦期消弭戰端稍盡忠告何護軍使早經諒解本公署在滬有年與何護軍使相處如一家人何嫌何疑而有遷移之舉日來時局紛紜上海爲中外交通要衝關係匪輕方與陸軍提携左右共維治安乃竟有空穴風聲跡近挑撥殊堪痛憾爲此函達即祈照登云 
[津浦上行車已可開至滄州]  
　　自津浦路中間被軍隊拆斷軌道後僅可通車至濟南迭紀前報昨日滬寗路局得津浦路局消息濟南站以北已可通車至滄州站止滄州以上則因軌道未復仍難通行故滬寗滬杭路局於今日始已出售至滄州之通車票矣 
[滬寗貨車在外跨塘出軌]  
　　昨日（二十七）滬寗路由麥根路車站開赴南京之第十九次貨車計掛二十七輛均係重車駛至距滬八十一公里之外跨塘地方小橋堍機軍後面第三節輪盤忽然損壞後掛貨車直衝上前致倒翻車八輛均入河中軌道十餘根及橋梁均被撞壞傷馬兩匹幸未傷人當即發電來滬由滬局派工匠百餘人乘救險車前往修理故昨日下午六點三十五分四等車·七點五分快車·十點特别快車均未抵滬昨晚赴寗之夜車亦未開駛所毁軌道及橋梁昨晚可以修復今日上午七點四十五分由滬開行之車可以照常開駛 
[南火車站查獲運浙軍火]  
　　昨日（二十七日）下午七點十五分時滬杭路上海南站由滬開杭之夜快車因有四達轉運公司報裝木箱四只箱面貼有南京機器廠封條致爲駐站軍警檢查查得箱内裝有勃郎林手槍二百支當以關係軍火商家何能代爲輸送卽向該轉運公司詰問旋據該公司交閱江蘇齊督軍護照一張内載奉令運往杭州轉送福建交由閩省李督軍核收駐站軍警以並無押送員弁恐有他虞是以暫行扣留候再查明放行 
[航業要聞]  
　　英兵艦開津巡護法海軍紛調北上 
　　日后水手周潮中止日政府補助對華航業費 
　　奉直風雲緊急勢巳岌岌可危據昨日滬上所得消息恐兩軍交綏在邇矣故駐停浦港之英國兵艦蒙古利亞·與麥拉賽安號兩艘均於昨日開出聞將游弋長江上下游及華北各地以保外商云 
　　昨日怡和官升輪載法國海兵一隊赴津已誌本報今日太古公司之通州輪出口往津上海又有法國海兵一百五十名載赴天津專以保衛該地外商者據昨日之滬上所得津息觀之似雙方軍隊前線已經接觸故駐華外國兵艦連日紛紛開往也 
　　昌興公司日本皇后號内寗波籍水手二十六日上午九時爲欲得頒半年工資之故與船主發主爭執經滬公司設法請得巡捕至該輪復經該船主反覆勸導允許船到香港時照俄后號蒙抵格爾號兩輪中之優待辦法額外多給工資若干計歷十二小時之久方始講通各水手見一時殊難達到完善目的遂亦允可到港後取决因此日后號離滬往港時已在八時以後矣 
　　日本郵船會社所添開長崎上海班新快輪上海丸·長崎丸兩輪今已確定本年十一月内開航現該社因擴充對華航業起見列舉中日班内之「神户上海線四輪」「横濱上海線三輪」「長崎上海線兩輪」自本月份爲始要求該國政府酌給補助經費一年而於日本華北班内之天津線·牛莊線·青島線等營業亦援引此路辦理現經該國政府核准限定補助至明年三月底爲止日郵社得此巨大之助力故於對華航務上更爲急謀發展矣 
　　提督公司之巴馬拿號貨輪Ｐamona由西雅圖運貨來華詎在途中輪機葉子忽然損壞不能駛行故船到日本横濱後即行入塢修理須經一星期竣工其輪中所載之海參崴貨即卸在日本另用他輪轉口運去云又該公司貨輪自由號Ｉndependence自美來華於本月十六號駛抵神户二十三日至横須賀卸貨原定是日即趕開來申詎將欲開船時突然發生暴風以致不能啓椗連續三天風勢漸小昨日自由號乃發來無線電報稱 
二十六日夜間開出來滬明日可至上海船雖在日遇風但未遭損失云 
　　聞日郵社新加上海神户班内之博愛丸此次自日來滬在途中曾遇大風情勢頗爲危急後經船員等竭力支撑得以駛進吳淞口雖貨件與旅客均未受損害但已飽受驚恐而且行期已悞矣 
　　東洋汽船會社之高麗丸將於今日至申由舊金山裝來條銀二百三十六條每條均在一千兩以上又西比利亞丸於昨日赴美上海出口之貨物祗二十九噸可謂缺乏巳達極點往美客人有頭等六十四人二等十七人三等五十八　又有昌興公司之蒙抵格爾號本日往温哥武此間有華絲二百八十五件托該輪轉運至紐約云 
　　浦口有大批花生仁亟需運往汕頭昨日怡和洋行巳派廣生輪往裝五月二日更派新定生輪往運赴汕云 
　　提督輪船公司之漢雷號第一Ｈanley本月二十日由西雅圖駛出船中共有來貨六千六百三十噸花旗木頭二百四十萬尺又該公司現承美國航務部及美國商輪公司之委託有一萬噸以至三千噸之鋼質商輪出售聞船數甚衆開有噸價逺東及中國方面之欲購船者提督公司有議價售脫之權云 
　　中國公司之中國號今日十時可抵吳淞口接客小火輪在十二時至一時從海關碼頭登岸下午四時載送赴美旅客上船在天明時放洋經長崎横濱及檀香山至舊金山云 
[修改稅則委員會要聞]  
　　橷到葡國代表擬下月四日開二次會 
　　修改稅則委員會接到葡萄牙政府通知新派駐華廣東領事薛爾伐氏（ＤrＡdaＳilva）爲修改稅則會辦兹薛氏巳在途中不日卽可到滬又下次開會日期已擬定下月四日業巳通知各國代表徵求同意矣 
[銀行公會與北京來往電]  
　　上海銀行公會因聞鹽務署會辦耿布去職當以監餘關係公債特電國務院財政部請愼選繼任人物原電已誌二十四日本報兹已接得國務院覆電爰又直接致電耿布請將各債劵原案及經過情形詳告繼任者俾有始終兹錄來往兩電如下 
　　國務院復上海銀行公會電上海銀行公會鑒敬電悉耿面辭職實因病去不無可惜繼任之人自當愼選現正覓求相當繼任人才務期於鹽務經濟兩有裨益院宥 
　　上海銀行公會致耿布電北京鹽務稽核所耿布會辦鑒連年政府發行庫劵公債指鹽餘項下撥付者甚巨得公維持贊助信用日著銀行界深表謝意兹聞公有離職消息極爲懸念深盼公將各債劵原案及經過情形詳告繼任者力予維持俾有始終無任感盼上海銀行公會叩 
[江蘇縣聯會幹事之要電]  
　　請齊督貫澈保境安民之主張 
　　江蘇縣議員聯合會幹事莫錫綸·方家珍·李味青·梁鴻卓·楊友熙·孔昭晋·狄恩霖·劉啓文·焦汝霖·陳傳經·兪惟玨等昨電南京督軍省長云時局糾紛風雲丕變戰爭慘禍迫於眉睫蘇省爲南重鎭財賦要區萬一捲入漩渦幾使全國無乾凈土鈞座旣以保境安民爲宣言全省人民共聞共見造福地方萬家生佛錫綸等桑梓攸關難安緘默爲敢籲請鈞座貫澈主張始終一致當幾立斷防患未然則吾蘇父老昆弟九頓首以拜厚賜云云 
[江蘇縣聯會臨時規約]  
　　江蘇縣議會聯合會昨分函各縣云敬啓者此次本會繼續開會荷蒙各縣贊同函復到會計共三十二縣具見尊重法治之盛意本會當於本月二十一日開聯合大會兹將是日議案及聯合會規約各一份錄請台閱爲荷再議案第三條及第四條第二項務請鼎力提倡早日成立協力進行尤紉公誼臨時約規云（定名）江蘇縣議員聯合會以江蘇各縣縣議員代表組織之（宗旨）聯合感情交換意見取共同促進回復縣會之志趣（權限）韓事員權限於促進回復縣會範圍以内之事件應有完全行使之職權（經費）由承認各縣先行籌墊俟縣會回復平均攤還（時效）本約規　　　縣議會回復目的至成立江蘇縣議會聯合會時失其效力 
[國是會議開幕之籌備]  
　　國是會議籌備會於昨日下午四時開會到温少鶴黄任之沈信卿蔡俊卿邱醒旦林大魁等首由孫籌成報告（一）泰縣海門縣教育會報告書面公推代表（二）留美學生函請國内罷兵（三）旁聽劵機式及秩序單已擬定（四）崔藩徐瀛定五月三日到滬（其餘已在前次談話會報告者不錄）次討論開會日旁聽劵等事决定旁聽劵印一千張新聞記者劵五十張至開會秩序决定（一）振鈴開會（二）各省區代表入席（三）招待員導來賓入席（四）向國旗行禮（五）籌備主任報告（六）推舉臨時主席（七）開會詞（八）來賓演說（九）代表演說（十）主席答詞（十一）選舉正副主席（十二）茶叙（十三）散會至開會詞經公推沈信卿擔任議畢散會該會議近又接開封泰縣兩處法團來函照錄如下（一）開封律師公會爲推舉代表事復國是會議辦事處函云敬復者前奉電示集合法團會議國是愛國熱忱至堪欽佩早經函復贊成在案嗣於四月六日又奉電示决定五月七日開正式會議囑推代表早日蒞會自當遵照辦理惟敝會内部尚有應行商榷之處届時是否能推舉代表與會刻在不可知之數將來果有窒碍不克隨諸大君子之列當請貴會同人擔任敝會代表敝會極力敦謝逖聽佳音專復敬頌公祺開封律師公會敬覆（二）泰縣教育會來函發起全省縣教育會以書面推舉代表參與該會函曰敬啓者敝會前推代表黄立君參預組織大綱會議旋奉覆書對於縣全體代表貴會諸君意在由黄代表發起召集全省縣法團推出其推舉方法可自行酌定云云惟黄代表以爲個人發起不如法人發起較爲愼重關於縣教育方面特囑由敝會發起准此敝會於本月十二日集議推舉方法由敝會以發起人資格通告全省各縣教育會以書面推定代表寄由敝會彚轉通告業於日前發出一俟代表推定再爲函報謹先奉聞並檢呈通告一份即希查照是幸專頌公安泰縣教育會啓 
[海關宣布香港爲有疫口岸]  
　　海關副稅務司昨在各西報登載通告宣布香港爲有疫口岸凡由該埠入口之輪船均須依守上海港之衛生規則 
[美商會參觀團將赴杭]  
　　星報云美商會參觀團四十四人將於明晚赴杭擬趁夜車啓程其程序爲星期六日間赴杭城文武官員之宴及盧督軍之茶話會夜間赴商會之宴星期日游覽杭州附近名勝後復赴閘口是晚即自閘口乘車回滬 
[昨日之國内滙兌市]  
　　昨日（二十七日）京津滙兌又無市面漢滙洋例漲二錢五分計每千兩合申元一千零二十九兩五錢銀元漲一元每千元合申洋一千零零三元沙市九九銀每千兩合申元一千零七十兩無所變動宜昌宜平每千兩合申元一千零三十一兩五錢銀元每千元合申洋一千零十二元計宜平較二十五日市漲一兩銀元不動其餘别滙變動較少對於上海銀元匯價每千元合申洋數計九江一千零零五元南昌一千零零五元蕪湖一千零零四元安慶一千零零四元半蚌埠一千零零五元南京蘇州鎭江揚州一千零零二元徐州一千零零六元清江一千零零五元無錫一千零零二元常州宜興常熟南通各一千零零二元杭州寗波一千零零三元温州一千零零五元嘉興湖州紹興餘姚均一千零零三元蘭谿一千零零四元半海門一千零零四元福州一千零十元厦門一千零十元以上較前日市均無變動重慶九七平銀每千兩合申元九百八十兩銀元平萬縣九七平銀每千兩合申元九百八十五兩銀元平前日無市較二十五日市相同云 
[昨日之外幣市况]  
　　昨日（二十七號）外幣市况因各滙起色是以亦頗活動價格大都漲多跌少就昨日錢莊家做開價格與前日相較計英金票漲二分荷蘭票及花旗票各漲五釐法郎亦高二釐新加坡銀元遞加一分香港銀元漲一釐東京老期票漲三釐惟馬克疲七毫五餘如盧布新老票等均與前日價格同以今日市勢觀察日内外幣市價必不致有劇烈變化也兹錄各價於後英金票每鎊買八元零九分荷蘭票每盾買六角六分五花旗票每元買一元八角零五馬克每馬克買七釐七毫五盧布千盧布新票每萬盧布買規銀四兩二錢二百五十盧布新票每萬盧布買規銀一兩零五分五百盧布老票每萬慮布買規銀十六兩五錢五盧布至二十五盧布每萬盧布買規銀九兩二錢五法郎每法郎買一角六分六新加坡銀元每元買九角香港銀元每元買一元零零六東京老期票每日元買八角五分五 
[棉紗市面受時局之影響]  
　　棉紗市價近來表面雖跌而底脚則穩昨日爲陽曆二十七物品交易及取引兩所皆因陽曆四月小建辦理交割祇紗布交易所仍舊拍版上午標準小去二三錢午後又有奉直已决裂前敵已有開戰之說故又小去五六錢三品紗較前日略大數角美棉印花皆小現本紗買價文明小去數錢二十支寳塔則漲銀一兩日紗中十六支丹鳳亦小去數錢小包平平川帮買進二十支採花六十包十四支藍團龍五十包十支四季發財五十包二十支五福牧羊期大包二百包十支如意四百包其餘汕頭廣東江西香港牛莊蕪湖野鷄等帮共買本日紗一千四百餘包鴻裕廠開出十六支寳鼎小包紗又二十支寳鼎小包兩共一千包舊曆四五月期交易仍極暢旺惟人心疑惑故標準已太受影響而現紗仍居穩固之勢云（價詳商情欄） 
[昨日之金融市况]  
　　昨日現幣市價上午仍平爲七錢二分七釐一二五寗浙造幣廠現洋仍有運到出口無裝去下午遂小至七錢二分五釐七毫半因隂曆三月底已過期洋交割事畢無整項需要四月半期洋仍須七錢二分八釐一二五下午七錢二分八釐祇小去三毫七忽半 
　　銀拆上下午皆二錢二分各銀行收欵三十萬云 
[今日錢業常會之議案]  
　　今日北市錢業公會下午二時在文監師路會館舉行常會其議案如下（一）三月份拆息應照章由同業公决（二）均昌莊改組除已註册外核應報告其餘議案俟開會時臨時規定云 
[友華銀行滙市報告]  
　　昨日友華銀行匯市報告云二十六日倫敦紐約大條銀價俱照前日未動倫敦紐約間匯價長至四元四角三分今日此間各國匯價僅盧比縮爲二百六十二個半餘均未動早晨市况頗平英鎊成交價四月份三先令四便士八七五五六月份三先令四便士七五美金成交價四月份七十五元五角五六月份七十五元三角七分半其後市况微堅有少數匯票成交投機者多願售出下午英鎊售開價四月份三先令五便士五六月份三先令四便士八七五美金售開價四月份七十五元六角二分半五六月份七十五元五角昨日倫敦紐約成交甚稀市况堅定 
[工團派員參與全國勞動大會]  
　　聯合通信社云本埠工商友誼會因此次五一勞動紀念廣州特開全國勞動紀念大會實爲我國勞動者第一次之創舉故凡國内勞動團體必須派員參與以聯絡全國勞動者之感情該會近得駐香港會友關玉麟提議謂此次廣州勞動大會必然可觀務宜遴遣代表該會按到此函即由總務科派定關君爲代表就近出席尤爲妥便昨已發給證書通知關君矣 
 
 

Page 14

 
 
[四月份之上海事業界調查]  
　　四月份中本埠事業界之趨勢實屬毫無生氣旣無新公司之勃興失敗倒閉者亦屬稀少蓋交易所失敗於先而近來政局濛混勢至戰爭商業市塲所受之影響實綦重也 
　　至本月份證劵物品交易所已恢復營業其餘交易所之僅存者則爲上海紗布交易所華商證劵交易所上海棉業交易所雜糧油餅交易所機製麵粉交易所而已棉紗交易所已與取引所合併通商證劵貿易公司停業調查目下存在之交易所僅以上六家而已信托公司中易已解散清理存在者爲中央信托公司及通易信托公司云 
　　金融業中銀地界無所變動新發起之銀行計四家一爲中國工業銀行發起人爲邵馨如等地址在北京路一爲華一銀行地址在山東路董事袁寅舫常務董事徐聖禪嚴子良等總經理周德甫協理張楓庭襄理胡謹修資本五十萬元一爲杭州道一銀行之分行一爲民福銀行籌備處以上除華一銀行於今日開幕外餘均尚在籌備中華明銀行在北京路河南路南之新屋已告落成下月份或當遷移聞其舊址已爲閩商裕達銀行賃定大陸銀行於本月中遷至河南路抛球場新屋聚興誠亦遷至二馬路自建房屋云 
　　錢業界無所變動惟南市均昌滙劃莊有改組消息云其他事業界無所變動大中華紡織廠於本月開幕其餘毫無所聞云 
[白門歸客談]  
　　銅元病民與滬一轍 
　　聯合通信社云近來本埠銅元充斥商民受害甚深昨有客自南京來述及寗垣情形與本埠如出一轍爰記如下南京市面近有一種可悲觀之現象即銅元日多銀元日少因之銀元之價日形昻貴其初以一元兌銅元可得一百六十一二枚吾人已詫爲奇詎知近三月來銅元價益形低落已由一百六十一二枚漲至一百七十餘枚默察銅元趨勢旣無法使之减少則銀元之價即無法使之低落古列霞法則所謂惡貨驅逐良貨此時可謂信而徵矣其結果必至銀元愈减愈少南京市面必將大鬧錢荒其影響及於物價者至鉅足令一般居民大感痛苦蓋除日用品以洋價進出漲價尚小外餘如日常以銅元爲單位者無一不大漲其價較之往昔或加至十分之一及二十分之一甚有加至五分之二者兹約略計之普通麵粉每斤加銅元二枚肉每斤加銅元十四枚魚每斤加銅元五六枚鷄每隻加銅元十枚其於日用所必需之物莫不逐漸增加一經加後卽不可復落者普通小民生活之危險不堪設想矣况居民生活最要品厥爲米麥素昔市面上價格率以銀元爲單位以客歳歉收之故市價最高者至十元五角最次者亦在八元以上而貧民傭工之資仍未見增且以銅元爲單位故一苦力之一日所得昔足養三人者今難活二人或尚慮不足皆因銅元合銀幣之折太大乃至不支耳語云餓急無君子今日之南京甚可慮也查銅元所以如此之多者小半係蘇省自產大半乃由鄰近各省而來其來源旣湧且具有不可抗力當局者本得過且過之主義不欲過問其所以自爲計者誠良得矣然小民何罪而使罹此凶困故余深望當局者有以救助之也 
[謀刺田中案之豫審紀要]  
　　韓國刺客金益湘等二人十九日移送栗原推事後第一次豫審先經開訊第二次豫審昨日午前九時至午後五時二十分行之先間金益湘别無衰弱之狀其堅决之心盎然見於面所訊内容例不發表而金則爲流暢之日本語翛然對於推事正直而白其事實昨日審問中頻起腹痛而治以藥乃得維持現狀進行此　豫審將次結束審畢金益湘則更訊吳宗義云 
[盜匪拒捕槍傷華捕]  
　　華捕劉四福受傷頗重 
　　江北盜匪潘德喜侯天官吕阿福奚佐春四人前晚深夜三點餘時行至法新租界新貝勒路天祥花園地方徘徊窺探希圖搶刦適爲處家灣捕房九十八號一道頭金綫華捕劉四福瞥見以潘等形跡可疑上前搜查詎被潘匪突出白郎林手槍向該捕狙擊彈中右腰肋立時受傷倒地血流如注該匪等見已肇禍四散逃逸後由捕房得悉飭探將該捕車送廣慈醫院醫治迨至昨晨五點時法捕房督察員黄金榮·探目韓邦達·包探梁大寳王德奎黄芝芳陸根生陶德勝吳炳泉吳順成等偵悉該匪等匿居華成路八十八號門牌悅生客棧樓上當即禀明西探長戴薩克君不動聲色回至該棧内拘拿鉅該匪等袖出手槍拒捕該探等奮勇上前將該匪等一併擒獲奪下手槍帶入捕房經西探長戴君詰據該匪等供認圖搶未成槍擊華捕不諱諭令管押聽候查明有無犯案再行錄供解堂訊辦聞劉捕傷勢頗重恐有性命之虞云 
[虐女致斃案之昨訊]  
　　飭提案中人證 
　　邵徐氏卽陸邵氏又卽曹沈氏商通姘夫張水根凌虐伊女琴寳威逼服燐致斃由上海地檢廳訪聞獲犯開棺剖腹相騐各情已詳前報兹悉此案自該廳孫檢察官騐訊後除將邵徐氏張水根分别收押候辦外昨日午後孫君又飭派法警往提案中牽涉之張水根弟張水揚及着保交案之兪民安並兪兄兪民華等一干人證到案訊究 
[南市守望團今日開成立會]  
　　上海市納稅人會聯絡各團體及縣商會縣教育會救火聯合會等發起在南市組織守望團其詳細章程已紀前報兹聞該守望團訂於今日（即隂曆四月初二日）下午兩時開成立大會討論一切進行手續昨已分函各團體請届時各派代表來會列席與議云 
[俄災振濟會積極進行]  
　　俄災振濟會上海部職員王卓山王立明於昨午後同至徐家匯交通大學演講俄災情狀當由該校學生會會長陳廣逺招待入塲陳君主席王君略述俄災慘狀并論到交通上之關係吾人振濟俄災之理由及救災恤鄰之必要與世界人類並生並存之關鍵闡發理趣至深至微聽者感動迭次鼓掌王立明女士繼以新穎警闢之演說經主席當衆付表决全體一致贊成加入募捐隊者有四五百人之多云 
　　又午前十時該會副幹事長陳維新至青年會日校演講到者六百餘人講畢學生等非常贊成當即塡具報名單繳送該會云 
　　又昨日加入募捐隊之各校有聖約翰青年會中學交通大學中法通惠工商學校東吳第二中學中國工學青年會日校守貞中學裨文女學中西女塾上海女子中學神州女學女子工藝學校勤業女師亞東公學華英公學毓英學校啓賢學校益賽商業學校競榮職業學校勵志愛國宣講團振興學校等 
　　又該會致商界人士書云逕啓者此次俄屬旱災赤地千里死亡枕藉流離顚沛慘不忍言敝會同人本人道互助之義爲救災恤鄰之圖然欲救無數之災黎端賴仁人之助力溯自民國九年俄新政府成立無條件交還三千四百餘里之東清鐵路於我并取消從前一切不平等之條約俠忱義舉至可欽感今值該國大災生民塗炭我國人凡有血氣自當深表同情縮食節衣赴彼急難一文之錢一升之粟皆是救人性命夙稔執事熱心公益慈善爲懷萬望大施仁慈努力捐助俾得集腋成裘及早運糧振濟以慰嗷嗷待哺奄奄垂斃之飢民生死骨肉惟大君子恩澤是賴專此順頌善安董事長聶雲台幹事長曹雪賡謹啓四月二十七日 
[大批難民沿鄉滋擾]  
　　浦東北蔡鎭四月二十四號午刻到有假稱難民之湖南人三百餘人駕船六艘向店家求乞並强賒硬買見有柴料菜蔬任意掠取致各商店大起恐慌立刻閉門罷市即由紳董蔡頌堯衞誠甫高德甫協同地保出塲照料設法發給銅元三十千文限令即日動身至翌日上午八點時始開始起行旋聞該難民在偋家橋南首王家宅擁入王更生家滋擾搶掠並連搶王阿弟等四五家鳴槍示威而去地方人民見其人數甚多不敢與較事後由該失主投報逺北市七區警局並南滙縣李知事飭警嚴緝防範矣 
[縣商會再函催繳振捐]  
　　上海縣商會昨日又致各業認商公函云逕啓者查本届附振改名自由勸募一案關於本省振需迭經南北兩商會開會議决凡在貨稅範圍之列者依全稅十之一半稅與免稅十之二爲募集之標凖其不涉貨稅範圍之各行商亦經廣爲勸募兹由敝會刋發通告分别奉致在案查此案經過無數周折始得取消附加改作自由勸集兹查貴業應認前項振捐按照成數計算應認繳若干元義振會待振孔殷用再備函奉催務祈貴代表轉勸同人依照認額概予撥助尅日送會以憑彚解而濟災黎 
[厦門楊愚谷案移省之電知]  
　　旅滬福建同鄉會昨接厦門來電云福建同鄉會轉各報楊（愚谷）案上訴移轉管轄厦廳派一法警三縣役押解人卷敬（二十四日）赴省 
[十人團之會員大會]  
　　鼓吹贖路儲金 
　　南陽橋中華救國十人團聯合會鼓吹贖路儲金特開會員大會業誌本報兹悉開會日期定陽曆四月二十九日假三馬路慕爾堂爲會塲餘興中除新劇歌舞外並添會員陳長蓀之胡琴獨奏邱稼禾邱俊培之魯案時事曲北區公學童子軍任維持秩序之職想届時必有一番熱鬧也 
[上海學生會整頓消息]  
　　國聞通信社云以轟轟烈烈曾宣勞於國事及社會之上海學生會因經濟不支竟宣告破產吾人對之殊不勝今昔之感兹滬江大學學生會决議一面從事自己内部之刷新一面竭力與各校聯絡友誼業已推定代表十人持函往各校接洽定本月二十九日（星期六）下午二時半假尚賢堂商科大學開友誼會討論總會之刷新業已有二十餘校表示贊同至總會方面已由分會會長薛俊升與總會理事長嚴樾接洽妥當開會時亦出席討論云 
[出口米在奉截獲]  
　　國聞通信社云據商界消息滬米商湖州人沈某竟有輸運出洋之食米四十萬石在大連附近被張作霖截獲扣留並聞此批出口内有某國人合資十萬元云 
[新簡檢察長將來滬]  
　　新閘署理上海地方檢察廳車獻臣檢察長不日來滬昨日司法界已整備迎迓並聞車君有五月一號來滬履新之說 
[華會裁兵案之函知]  
　　本埠軍事各機關前日接陸軍部准外交部函云太平洋會議案已宣告結束所有關於中國議决各問題均經本部先後函達查照在案兹查議决各案亟待實行我國應行籌備各端至爲繁瑣自應早日着手以免延悞但各約正本寄到需時現將先就代表來電將九國協約·山東協約·關稅協約·及客郵等議决案分别付印訂成四册惟電文字碼錯悞或所難免將來自當仍以正約爲準除分行並俟正約寄到再行刊印漢英文合璧本分送外相應檢取一本函送貴部即希查照並請各就主管事項積極籌備是爲盼切等因並刊印太平洋會議議决案約各件到部准此查原文内載增加關稅以應中政府急需希望中國裁兵促進政治統一與經濟發展一案立意懇擊深洞吾國癥結現下南北政事尚未消弭裁兵一節急切尚難一致爲限制軍備經各國共同議决吾國外債疊疊内爭不息軍費過重實足引起友邦注意應由各省區將現有軍隊確數詳細咨報各就本處情形地方險要審愼規劃預擬裁留軍隊之最小限制曁縮减軍備消納之計畫勿别咨部以便彚齊討論徵求具體辦法遂斬推行注重國防消除内訌以副友邦希望和平之雅意除分行外相應抄錄太平洋會議議决案原文咨請查核見復云云附抄希望中國裁兵議决案（於民國十一年二月一日大會通過）大會於研究增加關稅稅則之稅率以應中政府急需之問題深覺中國因養冗灠之軍隊致其公帑上遂有巨大之流出此等冗濫之軍隊大半爲各省軍人首領所統率且因其長此存在致成中國今日不定之政局故以爲此等冗兵之立即大加裁减不維可促進中國政治統一與經濟發展之機且可速見中國財政之恢復並以大會實無干涉中國國内問題之意特爲欲覩中國與各國之商務俱受其利之誠念所動并爲本會議係欲以限制軍備减削顯然不足妨碍合業於國民發展之區大致精神所鼓舞故敢表示本會議之切望並具有對華友誼之誠意中國政府應迅速切實舉行裁減之軍隊與軍費 
[全國司法會議籌備處紀事]  
　　全國司法會議係上海律師公會受杭縣律師公會之委託實行籌備巳誌前報兹距開會期近雖已函電紛馳召集各法團准期到會但截止昨日止贊成者僅十一省三十餘團體諒因時局不靖之故應俟月底看情勢若何或須展期至各籌備員自二十四號起每日下午齊集籌備處討論進行方法異常猛進且已决定借救火聯合會爲司法會議之塲兹將收到函電摘錄如下北京大學法律系全國各大學法科各法政專門學校北京大理院廣州大理院轉各審檢廳各律師公會全國律師協會均鑒頃接杭州律師公會馬日代電擬在滬召集會議討論司法制度以爲收回領事裁判權之預備尊處想己鑒及民國司法制度之窳敗夫人而能言之操政柄者旣日肆干涉以遂其囊括三權之私而全國人民亦因久處專制政體之下習爲故常熟認無覩逡巡荏苒迄今十年不但司法未能完全獨立且并元二年之幼稚組織破壞殆盡今日所存之審檢兩廳幾等於告朔之餼羊而縣知事之兼管司法武人之管理要案且公然著之令甲垂爲定制如此而收回領事裁判權必不可得之數也我國士大夫頃年以來對於政治社會各問題亦嘗奔走號召以謀改進之策而司法方面尚寂然未之或聞夫共和國家首重法律若司法制度未能確定則法律之尊嚴莫保而國家社會咸失其重心近世立憲國家以法律爲立國之大本司法不能獨立人民憲法上自由誰爲保障法者天下之平法律失平則猾吏之怍姦犯科豪强之專横武斷誰爲制裁人民權利旣無最後之保障則社會秩序必日益紊亂而教育實業又將何所託庇以謀進行故我國今日若不先確立完善之司法制度不但領事裁判權不能收回而亂國擾民之端且將有横溢四出不可收拾之一日雖欲以護法手段挽救於事後文化運動呈效於將來恐已無及矣民國開國日淺法律常識未能普及我輩對於此等問題提倡討論責無帝貸况現行司法制度大率沿用前清之舊今世運旣己變遷斟酌損益尤賴海内宏達廣益集思未可僅委之政府少數人之手此間同人咸認杭電所陳允爲心今日之意務深盼同志諸公一致奮起不勝引領待命之至南京國立東南大學政府經濟系江蘇公立法政專門學校代電宥 
[蘇振會碭山蕭縣之報告]  
　　蘇省義振會宋南生稽查報告云稽查十二日抵碭山縣奉上文電又郵寄一稟諒達慈鑒十三日抵豐縣入境之始即順道查察災况旋入城會晤縣知事余君家謨振務員王君鶴卿及紳士等得悉各節列後（一）豐縣災情以西南北爲最重東南次之（一）地方先巳籌辦小平糶維持民食（一）振欵除本會義振一萬四千元外閩李督允該縣長余知事之請經募洋七千元自捐若干尚未到我帥可否代爲電請（一）該縣人才缺乏又多黨派一團散沙若非王鶴卿到幾無人問（一）北關外山西會館巳於三月初經王鶴卿設養嬰院收養災童百餘口仍陸續收養每日每口給紅糧小米雜麵粥兩餐（一）極貧災民約三萬口以外擬再嚴剔約兩萬内外（一）四鄉己辦大平糶即以閩督經募之欵採辦俟義振欵到即並平糶各欵湊合散放（一）刻下紅糧價每斤九十文白麥每斤一百三十文小米每斤一百二十文與碭山價不相上下（一）平糶紅糧己運到六百包糧價望落 
　　又自蕭縣函云稽查於四月十四日抵沛縣後交快郵寄上一稟諒達十六日抵蕭縣所見所聞列後（一）肅縣災情以西北上區八區爲最重一九六七區及城南之五區城北之十一二區稍次城東南之二三四區較輕（一）災民口數以大口計算二萬零五百餘口每口擬給三串文小口減半業己支配欵尚可敷頃聞電　加振係另有新淮少年藉出風頭不復可也（一）地方欵設慈幼所一處計收養災童三百餘口又臨時粥廠一處定額八百口額外五百口又苦兒教養院一所計八十名均日給口食（一）糧價白麵每斤一百二十文紅糧每斤約八十文豆餅每斤約九主文各鄉價值較高（一）查户業己完竣俟欵到定期開放云云 
[第七届工藝傳習會再開]  
省教育會理科教授研究會訂於本星期日（三十號在小西門中華職業學校舉行第七届工藝傳習會請羣益製革工廠經理許季玉君演講雪花膏柔髮香膏及各色皮鞋油等以提倡日用工藝品製造等情巳誌本報兹悉連日到該會報名聽講者甚形踴躍報名期本定於今日截止現該會疊接外埠來信要求報名期展緩一天以便逺道者亦得親自來滬報告入會聽講實習等因該會業己准如所請凡本外埠如有志研究上項日用工藝而尚未報名者得於明日到中華職業學校内報名以便後日（三十號）上午九時往該會聽講實習幸勿失此機會也 
[滬杭貨車在艮山門出軌續誌]  
　　前日（二十六號）滬杭甬鐵路由杭開滬之貨車在艮山門出軌計有貨車二輛車守車一輛翻倒己誌昨報兹再將詳情錄下當該貨車由艮山門道開行時適由拱宸橋開往閘口之區間貨車亦在該站第三道上因擬將石子車二輛搗入四道孰料機車一頂該石子車車鈎與其他車輛未即接連以致石子車二輛向前直走衝出一道適與正在開行之貨車攔腰相撞當將貨車二輛車長車一輛撞翻軌道之一段亦經損壞幸幹線上無恙故先將該貨車之兩端未出軌列車解下然後幹線可以行走故客車仍可通行無阻當經急電閘口機廠立派救險車赴艮將該翻倒車輛吊起並經軌道工人趕將軌道修好直至晚間八時始竣而該路車務總管當時由滬趕往照料又車長楊柳人因由車躍下以致跌暈現己送往醫院醫治嗣將該貨車開駛抵上海南站在夜間十時計逾規定行車章程四小時及貨物車卸畢已在夜間十二時矣 
[閳北地方自治會致工巡局函]  
　　請對欠捐各户勿斷水管火線 
　　閘北地方自治籌備會致滬北工巡捐局函云敬啓者閱本月六日本埠各報新聞載有貴局致軍署及閘北水電廠呈函各一件以整頓捐務擬照租界辦法對於欠捐各户以截斷水管火練爲最後之懲誡云云披讀之餘深佩藎籌惟查本埠租界當道用截斷水管火線之手段祗有民國八年我國遺送德僑時對於不遵命令之德僑偶一行之此係出於協約國方面一時之表示也而貴局對納捐市民至欠捐時亦用截管斷線方法未免擬不於倫果欲實行徒增惡感倘貫局所辦一切市政隨處得與租界相衡事事尊重市民公意將來不難使羣衆悅服踴躍輸將敝會爲融化地方感情計敢請貴局另籌和緩善策以期感發人心並希貴局長將過去决算及現在整頓計畫各項預算等公佈市民以昭核實至徵收捐欵時設有困難敝會常盡勸導之義務也專此佈臆祗頌公安 
[尚有本埠新聞等轉入後頁]  
雜評二 
[爲國爲民與禍國殃民（旡用）]  
　　大盜若聖大姦若愚非有此詭譎險狠之心理不能成爲大盜大姦自來竊國之侯寳國之賊鮮不别具此肺腸彼時欲與抗爭勢燄薰天莫之惑違其是非必俟百世後乃定今之爭權奪利者無不言冠冕而行堂皇焉不曰爲國必曰爲民幾將一己之私利犧牲凈盡信如所云雖昔禹湯文武周公孔子亦未有以過然似此爲國國益瀕於危似此爲民民益受其困民國十年來政治則廢弛實業則隳敗經濟則恐慌民生則憔悴要皆此爲國爲民一語有以致之欲求天下之太平須自當局不復如前之爲國爲民始 
　　爲國爲民至光明而又至正大之語也何以爲國爲民之政策卒得禍國殃民之結果蓋其口雖爲國爲民而心確不憚禍國殃民欲得準確之判斷求之於公然正式之電文之談判無寗求之於二三私人促膝晤對聚議時局評騭是非時或有眞理之可見蓋此眞理非可終秘也總爲浮雲能蔽日不轉瞬卽撥雲霧而見青天徵諸往事其例昭昭袞袞諸公盍作清夜之捫心少發其平旦之天良與正氣歟 
 
 

Page 15

 
 
本埠新聞二 
[寗波里市民注意公衆衛生]  
　　勞合路寗淚里内有數　市民不注意公衆衛生　將污穢垃圾傾出桶外致暑天臭薰蒸全里居民進出頗愁不便該里係寗波同鄉會之產新建市房里内有市民醫院出入病民甚多倘將薰入鼻内病人更不相宜今查得所傾棄之物多係遺剩碗脚腐敗小菜魚腹肚脹　腥氣惡臭近日該里居民公告禁止大意謂工部局設立垃圾桶原爲愼熏衛生妨害時疫曉諭居民已非一次夫衛生之道人民　當注意疫癘之害亦應時時嚴防查本里設有垃圾桶爾具儘可以敷用何不將垃圾傾入桶内共同防範今竟有意貪懶堆積桶外本里同人勸告至再至三乃竟置之不理甚至積污塞滿未居暑天己屬穢氣薰蒸屢勸不遵實屬故意違背工部局設桶之本意倘本里同人據情函告工部局衛生處勢必按章罰懲旣失體面又損金錢所以本里同人忍而不言萬一衛生處自行察出仍是同等之科罰後仍須守章傾入桶内不如預早留心免受損失如再不遵惟有函告查察爲此佈告祈各自遵爲重云云此公告一帖翌日不見該桶外垃圾傾出此亦市民自治之一斑也 
[平民義校二週紀念會]  
　　本埠文監師路上海平民義務學校於今晚七時起假座西七浦路麥古洋行舉行一週紀念會備有餘興多種想届時必有一番熱鬧又聞該校發行紀念彚刊一份需閱者可以函索云 
[旅滬皖學生之皖省政局觀]  
　　安徽旅滬學生所鑒於桑梓政治黑暗武人專横教廳財廳相繼發生事故特訂本月三十號即隂暦四月初四日（星期日）下午二時假江灣復旦大學開全體大會討論對付方法昨已由該會會長正式發出信件通知本埠男女學校皖籍學生届時蒞會 
[世界道德會組織分會訊]  
　　聯合通信社云昨日鎭江世界道德會男女會員錢秀寅樂秀迪邱菊生樂徐美英等十餘人因鑒於近日潮流人心險惡不法行爲時有所聞如長此以往不知伊於胡底擬在上海組織分會冀以矯正惡俗挽起頽風因思力梯薄弗克負荷現正徵求同志共策進行并聞該分會簡童己推定樂君迪起草議决後當發表 
[書業界之調查談]  
　　國聞通信社云上海商務館經理張元濟金伯屏高鳳池李拔可等因近年來出版事業大有蒸蒸日土之勢惟内地交通不便無同行寄售各地士女購閱頗難非設法推廣無以普及文化之效特派交際幹事黄警頑君於陽曆四月二十八日附新江天輪出發預定行程先往寗紹一帶視察營業狀况一俟事畢即赴湖屬各縣從事分設流動圖書館巡迴往來俾僻逺地方亦得隨意購閱云 
[商總聯會開會訊]  
　　各路商界總聯合會（會址在貴州路逢吉里）因有重要議案定於四月二十八日星期五（即隂曆四月初二）下午七時特開臨時會昨日發出通告請各路議董准時出席與議議題如下（一）選舉副總董（二）補選副議長（三）籌備自治講習所（四）執行部提組織案 
[代用師範學生赴杭游歷]  
　　滬杭甬鐵路昨日（二十七）下午一點二十分由滬開杭之一百○八號快車有江蘇第一代用師範學校學生五十九人前往杭州遊歷要局備掛三等客車一輛以便該校學生乘坐准於本月三十號（星期一）由杭乘坐一百○七號快車返滬 
[滬江影戲院之新片]  
　　頃聞本埠普通影片公司新由美國運到勇武偵探長片名爲父復仇記共十八集計三十六本此本情節離奇内有飛機在空中戰鬭猛獸在臺上串戲令人見之驚奇爲美國大力士愛的破虜生平傑作與滬上演過之馬戲大王及馬戲奇妙大不相同五月四日將在滬江影戲院初次聞演云 
[婦女賣物籌欵法]  
　　北四川路横浜橋北中華基督教會定於四月二十九號下午二時在該會開婦女賣物會聞所賣之物多出於該會婦女手製陳列塲中供人採買並設音樂茗點以娛來賓參觀劵售洋六角童僕减半緣該會專爲學校籌欵藉資補助云 
[譚起鳳續辦船捐之批准]  
　　滬南工巡捐局姚局昨發出譚起鳳呈承辦船捐認期届滿請援案續辦山之批示云呈及預繳捐欵並認保各請均悉查該商承辦蒲肇河河工船捐尚無欠欵贻誤情事兹因認期届滿援案懇請續辦業經據情呈奉松滬護軍使公准續辦一年在案除呈報省長軍使並另諭飭遵外合行批示仰即知照此批 
[失敗交易所之結束觀]  
　　聯合通信社云法租界交易所相繼倒閉後中外則訴訟尚無着落烟酒則由理事長理事等與股東再四磋商已告結束股東方面每股損失自十元至三十餘元不等現在并聞中外貨幣亦將師烟酒成法每股發還一元内中聞有股東心不甘服以理事法外虧浙應令自行賠償不應資之股東己有向法人裘耐清理員求其按　協助追求攢失裘君告人凡關清理事項如有合理要求彼亦樂盡正義扶持以彰法蘭西民族處事公道之特性云 
[乾繭交易所决行解散]  
　　聯合通信社云本埠乾繭廠絲交易所自去年籌備至今己届半年有餘近鑒於交易所事業不易爲乃於昨日（二十七）假總商會開股東會到者約二百餘人當由主席沈聯芳報告一切經過情形並公决解散或繼續進行手續衆股東自知大勢已去遂一致曁成解散聞每股十元可付還六元云 
[花布號清理賬目]  
　　南市愼豐永花布號係數年之老號向做客帮生意前日忽然停歇宣告清理賬目據同業謂係受東三省某客帮倒欠鉅欵所致聞該號虧欠莊欵有二萬餘金云 
[雜糧號司賬潛逃]  
　　民國路有順記雜糧號司賬顧某近來私將號中銀洋及號中往來欵項陸續挪調計共用空二千餘金前日因月底己到無法彌補遂於二十九晚略携所有衣服潛逃不返嗣經號主孫德祥等查知即派友四區追尋一面赴杭州顧之原籍追尋矣 
[新聞報館亦控王佑之私收告白費]  
　　告白掮客王佑之去冬因賣買交易所股票虧賬基鉅遂將代人登載告白之費私自收用携眷逃避新聞報館亦被私收告白費洋三千四百零五元五角八分故該報館己廷律師投公共公廨起訴因不知其匿跡所在故迄未傳到昨日下午該報館之律師投廨聲請登報傳達倘期内不到則請求缺席判决當經兪襄讞及美丁副領事核准請求着登報十四天再核 
[甘肅副劵之大奬號碼]  
　　昨日爲第六次甘肅副劵開奬之期午前在西門外共和影戲院内舉行兹將開出之五大奬號碼及經銷各票號錄下頭奬一萬六千八百四十七號本埠飛來福二奬四萬九千四百十七號本埠美最利三奬一萬二千七百七十四號本埠振華公司四奬二萬九千四百六十一號本埠大利元又四奬四萬零一百十六號本埠大有利東號五奬三萬一千三百六十六號本埠時利和又五奬四萬一千八百五十八號本埠大發源 
[馮一成索欠被砍三斧頭]  
　　寗波人馮一成昨晚七時許因向某甲索欠被某甲誘至南無錫路川鋼斧猛砍馮一成背部三下痛倒於地血出如注某甲即棄斧奔逸旋經人鳴得老閘捕房一千一百零一號華捕到來車送仁滬醫院醫治一面將兇器鋼斧一柄携回捕房呈報捕頭請究聞馮所傷頗爲危險云 
[跳電車跌碎頭顱]  
　　昨晚九時半七路電車駛經東西華德路有搭客吳小眞於車開行時忽遽跳下致碎頭顱骨不省人事當山提籃橋捕房一千四百五十七號華捕到來抄錄電車號碼另雇車送受傷人往同仁醫院醫治 
[車撞斃人命之訊判]  
　　孫學階白送一條命 
　　法商電車公司電車司機人周和尚日前駕車至法大馬路撞斃安徽人孫　階己誌前報昨經捕房將周傳至法公堂請究先由捕頭上堂稟明被撞情形詰之周和尚供民人是日駕車由東朝西行馳至大自鳴鐘地方見死者從横路冲出民人急即停車己經不及致將死者撞倒身死實係死者自不小心請求查察中西讞員判以死者自不經心與人無尤將案註消 
[分期賠償美女士損失]  
　　美國女士聞姆布在公共公廨控華利汽車公司主孫榮生及汽車夫錢金福司機不愼汽車與牆壁相撞傷及伊之頭面請追損失一案業己判着賠償銀一千五百兩經紀前報兹悉孫等對於此項賠欵因無力一次償清故延律師於昨日午後投　請求分期繳付而原告代表許理律師反對結果由中西官判着被告等於本日起算每月償還原告銀五百兩以三個月内償清 
[浦東銅鈿溝居民之恐慌]  
　　浦東南匯縣逺北市長田岸地方姜阿香楊孟山等家先後被盜搶刦各情己誌前報前晚（二十六）十時許長田岸北首銅鈿溝地方有盜匪十餘人擬入某姓家搶刦當由該處鄉民鳴鑼告警四鄰畢集該盜等見勢不佳紛紛散去現該處一帶鄉民甚爲戒備云 
[大洋橋匪刧螺螄船]  
　　獲匪一名 
　　本月二十五夜三時四區巡長陳聘卿率同巡警田長波李家讓王敬生李永生等巡經大洋橋相近忽聞人聲喧嚷上前查察有賣螺螄船户泰縣人施長興報稱被匪徒多人主船刧去銅元二十餘千文由該長警等追獲匪徒支小剛子張大二名解區訊問支供認與在逃之王三張小石子劉阿三等同往行刧不諱當飭該長警往提同黨惟獲劉阿三一名訊供之下據劉聲稱與支爲會欵糾葛挾嫌誣攀民在嘉興會館充看守田地之役素來安分云云奉判支小剛子與張大還押聽候提到王三張小石子再行質訊核辦劉阿三無干保釋 
[蘇州河中之搶案]  
　　船户湯寳源前日午後承裝南市十六舖施敏記松板赴震昌木行交卸將船泊於蘇州河畔以待潮來開往不料是晚九時許突來盜匪十餘人蜂擁上船將船夥手足用繩綑縛袖出利刅嚇禁聲張當向湯腰兜内攫刦去大元七元小元四角及　　一　呼嘯逸去昨晨經湯赴行報告被盜情形由該行經理致函海關水　捕房請求飭緝 
[田豐路之攔刦案]  
　　滬西周太僕廟釐卡職員某甲前日午後携有現洋三百元鈔票洋二百元乘坐黄包車經過田豐路突被匪徒數人攔住將甲所携現洋鈔票悉數刦取逃免甲即投靜安寺捕房報告捕頭允爲飭探偵緝 
[向黄包車上搶物]  
　　江北人胡阿根昨在西華德路黄包車上攫取乘客衣服洋傘等物携贓圖逃被包探柯振武查見將人贓拘入捕房押候解究 
[鐵廠小工狹路逢仇續誌]  
　　鐵廠小工張三狗被人砍斷脚骨曾誌前報兹悉張受傷後當經家屬舁赴紅十字會因舊重不納轉送上海醫院療治據醫生云張共受刀傷二處一在腿部一在腰際惟出血太多甚爲危險倘日内不增熱度可保無虞云 
　　又函云張三狗前在爛泥渡衛生園浴堂門口遭仇人用斧斫傷倒地當時由警趕到凶手己經逺颺乃將張解由三區警署因張受傷甚重判發上海醫院治在案兹悉此案警署因案關傷害函致地檢廳請爲澈究該廳楊檢察官據報後除飭法警往查本案行凶之犯獲案訊懲外昨日午後楊君因悉報三狗所傷極重恐有性命之憂立率沈檢騐員等蒞該醫院騐得張三狗下體共受斧傷數處傷勢甚劇口不能言諭令靜心調養楊君等即返廳核示 
[錢富根攅毆傷人]  
　　寗波人錢富根昨在虹口天潼路不知因何將董爲何扭住攒攢毆致董受傷當經七百七十五號巡街捕查見將受傷人送院醫治一面將錢拘入捕房捕頭諭存洋十元保出着自赴公堂候訊 
[愚民習神拳之拘禁三誌]  
　　四區一分所查獲習神拳之胡阿根等五名經警究出傳授人劉香山派警押送至新民路汝南里將劉逮獲並在附近空地上查獲于小十子一名巳記昨報昨奉段司法員一併判解警廳歸案訊辦又四區查獲之潘秀和江仁幹齊小九子三名業經顏署長訊得江齊二人係在旁觀看者己取保省釋潘秀和派寄押往各馬路游行示衆七天期滿轉解司法科核辦 
[許阿虎失妻]  
　　大南門馬路橋賣柴之許阿虎其妻瞿氏年三十七歳暗與附近楊木祥通姦曾爲許撞破數次迭向伊妻管教上月二十九日該氏背夫私奔兹爲許查悉遭楊姦佔藏匿昨日將楊扭控一區三分所轉解地檢廳由檢察官提案預審之下判楊收押命許出外偵查瞿氏實在下落覆候核辦 
[逆子身藏利刃押一月]  
　　法租界小東門外民國路某烟紙店主周如生昨扭其子連寳至法公堂控稱商人因乏後嗣前領連寳爲子由商人撫養長大爲其娶妻今連寳不務正業甘入下流日前竟携巨磚一方至店中向商人猛擲幸未擊中故未受傷前日又身藏刺刀一柄欲於晚間到來謀害幸被商人之胞妹得悉通知商人報告捕房得將逆子拘獲果在身畔抄出利刃一柄如此忤逆請求重究詰之周連寳供實因妻子吸食洋烟經民人屢次勸其戒除妻子置之不問故民人以此刀恐嚇有之不敢忤逆父親求宥中西官判以訊得被告雖無謀害父親證據然不應身藏　刃着押西牢一個月以儆 
 
 

Page 16

 
 
[設仙人跳攫飾之押儆]  
　　陸福林前至法租界霞飛路捕房報稱商人向在某作塲爲司賬有婦人周張氏前來將商人誘引至某客棧内詎爲時來久即由該氏之夫　四糾同多人到來不問情由將商人扭住毆打當被强攫去金戒一只銀表一只現洋十餘元鈔票二十餘元而逸請求提案訊究捕頭立飭包探前往將周夫婦並帮兇之李長發戴餘春朱玉山嚴重生等六人一併拘獲吊出原贓帶入捕房昨解法公堂請究先由捕頭上堂應明詢情繼由原告投訴拆梢情求究詰之周張氏供實係原告將婦人騙至客棧内丈夫向伊責問　之周四供民人是日在外營業由李長發到來向民人稱汝妻被原告誘至客棧内爲不端行爲故民人氣慣糾同李等前往向論不敢攫取銀洋餘供支吾質之李等供認帮兇不諱中西官判周押西牢六個月張氏李捕發各押三個月戴朱嚴三人各押一月以儆贓給原告領去 
[私售鴉片案兩起]  
　　廣東路北山西路德安里 
　　公共租界廣東路七十三檢屋内有人虚設同昌字號秘密私寳烟膏烟土前日被總巡捕房華探目夏廣林偵悉稟明捕頭協同五號西探前往搜出烟土拘獲王小梅李秀山二人連同烟土一併帶入捕房昨解公共公廨經兪襄讞會同美丁副領事訊明係王少梅所開判王押西牢一月李罰洋十元充公烟土銷燬 
　　又北由西路德安里五十一號屋内有鴉片煙膏出售購者極衆前日爲該言滙司捕房捕頭埃包鐵氏訪悉帶同華探王桂亭侯阿寳密往抄出證物連同私售烟膏之無錫人王子發曁王夥趙天德陳里安一併拘押昨解公共公廨請究王等延律師代辯陸襄讞以證據確鑿未便任其狡賴商之美領約君判王子發罰洋一百元趙陳兩人各罰洋二十五元充公烟膏送關焚燬 
[夾帶烟土二十一斤]  
　　紹興人潘榮生由漢口夾帶烟土二十一斤藏匿箱内附搭口商襄陽丸輪船來滬前日午後抵埠時經海關托巡登輪搜獲將潘送由水巡捕房於昨押解地檢廳訊辦 
[厦門路之賭案]  
　　老閘捕房捕頭偵悉厦門路四十九號屋内有人開設賭塲於前晚派令中西包探密往查拿各賭徒已聞風逃逸當將該屋内之踐紀維連同賭共一併帶入捕房昨解公共公廨經中西官訊明以錢聚賭違章屬實判罰洋二十元充公賭具銷燬 
[無照售牛奶之科罰]  
　　浦東人馬月生前日在虹口小菜塲兜售牛奶經工部衞生處西員查悉其並無執照當即喚捕將馬拘入捕房押至昨晨解由公共公廨中西官訊前情以馬兜售無照牛奶違犯定章判着罰洋十五元充公示儆 
[竊船客衣物押一年]  
　　寗波人金阿六前日行竊停泊東洋公司碼頭山城丸輪船内乘客葉安生之金表金練綢衣等物携贓逃出被包探柯振武查獲拘入捕房押至昨晨傳同失主將金解經公共公廨中西官訊實判押西牢一年期滿逐出租界贓交菓領去 
[兩個賊逃不脫]  
　　徐國根土海春昨在麥克登路十二號倪友生家竊取鋸子等物携贓逃出被包探尤雲卿查見將贓拘入捕房押候解究 
[公共公廨訊案彚錄]  
　　昨晨公共公廨民四庭由關讞員會同英包副領事訊理各案併紀如次（一）瞿文榮訴北福建路唐家弄一百七十號門牌房客泰興號欠租案結果應由原告正式具訴候訊（二）隆昌號訴晉昌機器船廠之劉晉康不理擔保貸欵案結果原告證明被告立據擔保應判償還銀八百四十四兩（三）工部局電氣處訴劉晉康欠電燈費銀案結果原告證明欠欵屬實應判被告還銀一百四十二兩零七分（四）陸漢庭訴劉晉康欠房租案結果應判被告還洋八十四元五角（五）高順泉訴劉晉康不還借洋案結果應判被告還洋一百八十元（六）梁誠謙延甘維露梁棣佺兩律師訴夏城樓延不將屋完工及不理由潘雨蘋擔保借欵案據朱斯芾律師稱伊代表正記前次堂諭着夏將窗門等件交與梁收領查此項物件夏己抵押與正記計銀八千兩梁若領去則請公堂准將梁所繳一萬兩之保證金内提還正記押欵云云該律師又代表潘雨頻向梁盤問擔保夏借欵情形結果本公堂一再諭令被告夏城樓將天通菴路作塲内門窗木料等件交回原告迄未遵辦應限該被三天内遵照前諭憑同營造專家馬海洋行估價雙方點明件數交原告具領如再違抗定予押究本案訂期續訊 
[誌謝]  
　　「上海總商會月報」第二卷第四號昨已出版承該會惠贈一册材料較前數期更爲豐富又商務印書館惠贈第上九卷第五號「東方雜誌」一册又中華書局惠贈第三期「國語判刊」曁第四期「小朋友」各一册誌此併謝 
來件 
[王清穆致汪荃台書]  
　　報載先生領銜電達京外當道請求撥給振欵疏浚白茆·劉河·吳淞江·藴藻浜·諸河具仰軫念太湖流域水患頻仍亟求澹災之至意清穆督治水政自知無狀聞悉嘉謨愧甚感甚愧則敝局實有所在丁費無着不得進行致勞肇省父老之暉籲感則　　計畫區域太廣難免顧此失彼之虞今得實廳工振減一分水患敝局亦可少一分疚心顧治水一事淺言之似極簡單深論之實至繁賾即就先生列舉諸河估量疏浚之費建閘之費非箸備數百萬不爲功此次工振欵多則靖河不妨同時並舉欵少則或僅能治工程校輕之處至浚河必須兼籌置閘其故有可得而言者古人之治吳淞江·劉河·七浦·白茆無一不有　無一不歸失敗何耶清穆之愚以爲此非閘之失敗也有閘等於無閘之失敗也有閘等於無閘而失敗則專主浚河不主置閘之必歸失敗尚复奚疑閘之制度有專備蓄洩者有兼顧交通者專備蓄洩單閘可也兼顧交通非雙閘不可吳淞江·劉河·七浦·白茆皆爲航行孔道而止修單閘此古人之所以失敗也古人之閘意在蓄清拒渾而考其結果絶對不能蓄清亦絶對不能拒渾若雙閘則異是閘内保留水位可以由人支配此利於蓄清者一也閘外渾潮涓滴不使閘入此利於拒渾者二也舟楫通過隨時可以放行此利於交通者三也湖水盛漲祇須落潮時間皆可啓閘此利於洩放者四也備此四利全在閘制改良故能師古人之長尤貴有以彌古人之缺與泥守古法者不同太湖下游向惟黄浦無閘然松江三泖之淤爲平陸皆黄浦渾潮之所致也上海南匯川沙奉賢等處農產易稻爲棉亦皆黄浦渾潮之所致也且潮之内灌向祗達蘇浙交界之楓涇者未幾而達嘉善矣未幾而達嘉興矣未幾　達海鹽矣及去歳調查乃知浦潮又越海鹽而至海寗内地支河小港之納潮者無不淤塞以此推之整理吳淞江劉河裁灣取直而不置閘則吳淞江之潮必將越瓜涇口而入太湖劉河之潮必將越蘇垣婁葑二門而入運河清流以散漫而力弱渾潮以高壓而勢强其爲利害當不待智者而辦之矣浚浦局工程師擬置閘吳淞口以其欲保留高潮七尺故蘇浙人羣起而反對之若爲蓄清拒渾計則黄浦置閘未始無討論之價值清穆之愚以爲黄浦下游寛處不易爲閘而上游狹處要以有閘爲宜黄浦之幹流不易爲閘而支流之旁通者要以有閘爲宜此雖非目前所能實現而留此一說以供水利專家之研究先生其許之乎夫拒外水莫如置閘而防内水又莫如築隄三吳夙稱澤國大利胥在圩田慨自農政失修隄防全壞水潦洊至不啻坐待凶荒清穆有鑒於此去冬咨請蘇浙省長令行太湖流域各縣修築牴鄉圩岸以防水患固事之至急者矣或謂宋　文正有言築隄浚河·置閘·三者如鼎足缺一不可今子乃汲汲於築隄之是務豈浚河置閘皆可緩乎則應之曰三者之無一不關重要我知之矣祗以絀於財力較量難易而分先後豈得己哉且築隄之在所當先尤自有說試爲喻言以證明之有慈善家於此爲冬令救濟災民辦法有二一建設大規模之暖廠足以收容一二千人一製備棉衣若干套分途散給前者需費較年其事難成後者需費較輕其事易舉二者相權必以散給棉衣爲便且暖廠之設即使能成而棉衣仍不可少太湖下游之濬河置閘猶慈善家辦大規模之暖廠費鉅則其事難成各縣修築圩隄築一圩可以弭一圩之患猶慈善家施棉衣施一人可以免一人之寒費輕則其事易舉故爲目前計自以修築圩隄爲急且濬河置閘即有成矣而低鄉隄工仍不可緩敝局勸導築隄請撥振欵猶慈善家之勸募棉衣云爾隄工由各縣自辦振欵亦由各縣支銷庶幾利益均沾與濬河置閘之顧此失彼者有間矣雖然此項隄工專屢於保衞農田者各縣市鄉猶能爲之此外尚有工程浩大敝局亦曾籌及而未能舉辦者厥惟湖蕩之隄與塘浦之隄何謂湖蕩之隄蘇浙水鄉深者爲湖淺者爲蕩千百年來爲民間占種成田者不知凡幾一遇霪潦漲水盈溢四周田疇咸蒙其害善後之方防侵占應有隄防泛濫亦應有隄此隄工之屬於湖蕩者也何謂塘浦之隄蘇浙内河凡通商行輪所及之地每值河水盛漲鄉民輒阻止行輪交通斷絶商旅苦之必須將沿河塘岸增卑培薄使塘浦漲水不至灌入田間而小輪亦得暢行無阻農與商並受其利此隄工之屬於塘浦者也故統籌太湖流域應築之隄若干應濬之河若干應置之關若干縱使經費充裕歳歳能照預算支撥大致以二十年爲期乃有次第觀成之望若如今日之財政狀况永利計畫不純爲紙上空談者幾希清穆忝領湖局一年有半所以不惜忍辱蒙垢强顏以任此勞役亦自謂平日研求水利僅僅得之於古籍中者必經一番實地考察始得抒其一知半解之謬見貢獻於我兩省父老之前幸得教正而實施之以希冀太湖流域於一二十年後略收治水興農之成效區區之愚如是而己而孰知事與願違欵不時至九十兩年度前後撥到開辦費七萬七千五百元（内蘇省六萬元浙省一萬七千五百元）不及預算十分之三經常費則蘇僅解局用浙未解分文若論就欵辦事則敝局竟無一事可爲不得己以開辦費抱注先從調查測量入手現除動用外尚存開辦費一萬餘元議者不察動責敝局何不分治下游諸河不知此項工程不但需費較鉅苦乏點金之衞即經費有着矣規畫未備亦不敢貿然爲此無益之舉陸桴亭先生婁江條議云小小疏濬所謂塞江非聞江也頃者工振疏河之議非不正當而功效猶在不可知之數不如仍照敝局去冬計畫將振欵分派各縣修築圩隄較有實際明華亭徐文貞論吳中水利云蓄洩之大者財力必多未易猝舉姑治其小莫若修築圩岸爲要是古人有先得我心者足爲水利歷史之考證故亟引之質之先生以爲何如再清穆才銓任重深懼弗勝業經籲懇中央另簡接替之人惟在未交卸期痱斷不敢抛棄職務所有上年指定測量地段仍令分隊出發繼續施測以爲他日興工之預備此函縷述水利計畫實以考察未周略舉綱要不自知其有當與否聊作商榷之資料徐定施治之方針尚乞先生不吝教育匡其謬誤幸甚幸甚王清穆啓 
公布欄 
[上海地方審判廳]  
　　批示一件沈銀財狀領案欵證件由准領此批一件韋喬狀請執行由狀悉候傳案訊追此批一件番匠勇狀領證件由准領此批一件龔瑞鄉狀請分别所案執行由狀悉此批一件夏樹興狀領啓封物件由准領此批一件李渭深狀領證件由狀悉准予來廳證具領此批一件看守所呈請將徐姚氏發堂產生由呈悉業已交保矣仰即知照此批一件陸秋濤等狀請執行並給領訟費由狀悉巳限令陸榮華於本月二十七日以前將系爭方單設法交案矣着即知照此批一件傅詵餘狀領沙船並物件由准領此批一件孫兆成狀請訊釋由狀悉候傳原告訊奪此批一件張火全狀交案欵由准交此批一件丁寛義狀交證件由准交此批一件曹佐臣等狀請發給營業證書由狀悉准如所請辦理此批一件曹佐臣等狀交案欵由准交此批一件朱靜庵狀請飭吏劃界由狀悉候派吏監立界石此批一件沈覲舜狀請執行由狀悉着即來案候諭此批一件金丙聲狀領證件由准領此批一件李蔣氏狀領訟費由准領此批一件婁桂芳狀領奉欵並證件由准領此批一年葉松年狀領證件由准領此批一件看守所呈報徐姚氏在所生產男孩由呈悉此批一件湯雲山狀請銷案由狀悉候傳案訊奪此批一件嚴趙氏狀請執行由狀悉着即來案候諭此批一件韓海林狀保傳陳氏　期搬柩由准保此批一件謝仲芳狀保徐姚氏出外生產由准保此批一件凌月季狀請執行由狀悉己函廨查照協傳矣此批以上四月二十五日 
　　批示一件陸子文等爲業陳擔保責任及現時情形由狀悉侯　同林罢秋到案訊奪此批一件喬漢濱爲覇勒租項聲請准予命令停止教租由狀悉查本件聲請與聲請人訴喬枬柝產一案有關該柝產案卷因喬枬抗告巳呈送高等審判廳俟該卷發還後再行核辦此批一件王蘇氏狀請銷案並領摺狀悉准予銷案呈案租摺一只若即來廳繳證具領此批一件馮財源狀領啓封假扣押案内動產由准予擔保承領此批一件徐胡氏等狀請銷案並給領半數訟費由狀悉仰即來廳候諭此批一件祝　紡狀請免予執行由狀悉准免執行此批一件兪致祥等狀請函縣劃糧由狀悉着即來廳候諭此批一件陳子良狀領證件由准領此批以上四月二十六日 
　　判决主文（民二庭）一件决定戴姚氏即楊姚氏聲請救助一案（主文）本件聲請駁回一件判决戴張氏訴楊姚氏覇居糾葛一案（主文）本件訴訟駁回訟費歸原告人負擔一件决定戴馮氏主參加戴張氏與楊姚氏覊居糾葛一案（主文）本件主參加之訴駁回參加訟費歸主參加人負擔楊姚氏之反訴應即註銷一件决定朱耀堂與于明庚因欠欵涉訟聲請澈銷假扣押一案（主文）本廳民國十一年四月二十二日假扣押之决定撤銷一件决定朱耀堂輿于明庚等爲欠欵涉訟一案（主文）本件訴狀准予註銷訟費歸原告人負擔一件决定陸志卿與葉茂如租屋涉訟一案（主文）本案訴狀准予註銷訟費歸原告人負擔一件决定陶志宏興陸其祥欠欵糾葛聲請假扣押一案（主文）本件假扣押之聲請准予註銷一件判决黄通庵訴戴子闌等因欠欵糾葛一案（主文）戴子蘭應　還遵康米行洋一百四十四元六角唐煟祥應償還源康米行洋四十元八角汪開蓀應償還源康米行洋七十八元六角徐永艮應償還源康米行洋一百三十九元八角徐孝龍應償還源康米行洋三十二元四角障鴻達應償還源康米行洋十二元六角龔鎭鄉應償還源康米行洋二十四元均繳由黄通庵具領黄通庵對於戴子閘唐煟祥汪開蓀徐永良徐孝龍陳鴻達龔鎭鄉其餘之請求駁回黄通庵對於周振民之訴訟准予註銷訟費黄通庵負擔百分之五十戴子蘭負擔五十分之十五·五唐煟祥負擔五十分之四·五汪開蓀負擔五十分之八·五徐永良負擔五十分之十四五徐孝龍負擔五十分之三·五陳鳴達負擔五十分之一·三龔鎭鄉負擔五十分之二·二一件判决李瑞夫訴兪仁初因房租糾葛一案（主文）兪仁初應償還通和洋行租洋二十五元五角繳由李瑞夫具領訟費歸兪仁初負擔一件决定胡桂祥與張杏鄉債務涉訟一案（主文）本件再審之訴駁回一件决定何天畏訴葉桂全因租米糾葛一案（主文）本件訴狀准予註銷訟費歸原告人負擔以上四月二十七日 
[上海地方檢察廳]  
　　批示許金福狀悉候傳訊核奪此批許文俊狀悉靜候偵查毋凟此批劉李氏狀悉爾子所立保單查係眞實並非彭蚩鄉僞造業經本廳不起訴矣仰即知照所請投案候質一節應毋庸議此批紀金魁狀悉准予上訴此批楊韓氏狀悉訴關民事本廳未便受理此批楊連生狀悉仰於本月二十八日來廳候訊核辦此批張長林着即遵傳到案候訊毋再曉凟此批倪亭松案經訊騐並調查明確爾之告訴不實毋庸置議如敢再凟定依誣告法辦凜之此批沈喬榆據訴爾媳被王小四子誘匿等情旣無確證一面之詞殊難憑信着自尋獲爾媳送案再行核辦所請碍難李准此批印香林候警廳將該被告送案再行核辦此批吳金灣狀悉案經起訴仰候同竅審判廳核辦此批王南坤狀悉此批陳源升狀悉此批王國楨案經起訴靜候判决此批董左氏王國楨夫婦傷害爾夫業經起訴何得牽累多人所請不准此批王小平等靜候訴辦毋庸多凟此批以上四月二十六日 
　　潘長江狀悉候淞滬警察廳送案再行核辦可也此批吳鶴羣着即來廳候領此批沈月秋狀悉已於前狀明白批示毋庸多凟此批倪玉松狀悉案正偵查所請交保一節未便照准此批要王氏狀悉候訊明核辦此批王連氏狀悉仰即來廳候核辦此批陳金福察閱來狀該縣係因爾撤銷告訴不准再理爾旣不服應作爲聲明再議候呈送江蘇高等檢察廳核辦仰即知照此批略小六狀悉已函水巡隊飭包探阿五到庭質證仰即知照勿凟此批李子卿據訴爾妻捲逃請求備案無此辦法不准此批林福衍狀悉案正偵查所請交保之處未便照准此批周阿陳狀悉查爾因鴉片烟案經控訴審判處拘役五十日併科罰金七十元迭經押追罰金未繳並未易監禁仰速如數措繳毋得一再抗延致干强制執行此批錢阿三本案爲維持夫婦和平起見業已却不如果爾嬪欲將爾女休棄係閩人事訴訟本廳碍難准理此批吳殿軒狀悉所訴係債務糾葛廳否以物抵償仰赴同級簽判廳請求可也此批王張氏狀悉查重婚罪係指重爲婚姻者而言爾夫王春陵旣以唐金保爲妾自與重婚之意義不符所請仍毋庸議此批以上四月二十七日 
 
 

Page 17

 
 
   
 
 

Page 18

 
 
自由談 
游記 
[龍華游記（下）] [  周眞]  
　　余等不願久留乃去廟散步於龍華道上不意一片乾凈土已被如甘霖瀉地之車馬踐污全盡塵埃飛舞不堪涉足其間故道上行人亦不甚多余等左傍一中年婦携一爛漫天眞之幼女視其人一望知其爲高尚者舉止亦温雅因避摩托車而陷入溝中噫遊樂而遇斯亦云苦矣余意遊人坐車未嘗不可惟須有限制車當停駛離遊地一里許或半里許始免公衆者受困想法治國國民總可少數服從多數於道德上公益上尤宜顧及焉余回憶前年在寗時與江冷叔異遊玄武湖北極閣等尚無車馬喧鬧此豈商務不盛之故轉使遊人得其賞觀天然景物之幸福歟吾等且行且語龍華園已現眼簾遂相偕入繞園一周則遊人除我四人外竟無他人世人之趨尚繁華可見一班兹園佈置平凡羅列花草亦屬普通余心最喜者惟棚下紫藤花含蕊將吐一種玲瓏凈潔之態令人神爽繼入茅亭促膝談天未幾卽出折而北行遥見車棚一座遂前赴爲談話所我等雖本尋常百姓但豆棚瓜架茆舍蝸廬之自然美景久未消受故一臨此境中心頓增愉快加之雲淡風輕清漪明翠密蔭交枝之下大足令人怡養心情竊念年年今日苟幸得消磨於林隂亂翠間則一生可謂無憾矣吾人談笑正濃不覺日之西斜出時計視之則搭四點十三分向東車爲時已不及心猶戀戀此景徘徊不忍去然夕陽雖好黄昏已近乃復過龍華道雇人力車作歸計余之車夫狀頗怪叩其年猶未而立然觀其容貌似年不惑此豈因勞力而促其見老歟以此余聯想及適之先生有感乎人力車夫而有新詩之作尚有一般人士相率不乘人力車此雖應良心之使命然非根本解决法使多數人皆不乘人力車則車夫之得資亦將減少故此法余所不取也斯時因中心多思而夕陽時長堤之絶好烟景已被神聖之勞工犧牲余之眼福矣 
　　附註遊龍華本類「家常便飯」極尋常事且無山水之秀實無作記之必要然人心不同猶如其面余之觸景傷情或與人之懷抱有異故不辭譾陋筆而出之 
曲話 
[西崑片羽（三）論角色命名之本義] [  蔗畊居士]  
　　旦之一字係裝旦之簡稱蓋優伶本係男子而喬裝作婦人女子者也按旦字係妲字之簡寫胡元方言稱婦女爲妲兒又美貌女子或平康中人物亦均以妲字稱而優伶之裝作娉娉模樣者例必稱以裝旦乃簡而又簡遂失胡元方言之本意試一檢青樓集則李嬌兒之爲温柔旦張奔兒之爲風流旦其事實均炳然可考者也 
　　古時無丑角其打諢謔浪之滑稽劇均以副凈副末二種角色任之其劇均隱含諷世懲勸之意不僅以引人解頤捧腹爲專能也此在宋代則如是至元人雜劇始有丑角或曰丑即砌之别字在當時謂之雜砌亦曰雜扮蓋取材於市井打砌調笑街巷戲謔之談徧爲戲劇其角色職志往往形容村夫鄉曲描摩不合時流乖違世俗以及寒酸傖俗諸種醜態務使淋漓盡致大凡取材雜砌者每另有一種短劇以資發揮諸種曲調俱備蓋爲純粹之笑劇也 
　　上述角色名目及其詮釋其大别則如是而今日崑劇之演於場上者諸種角色往往互相借用以表劇情例如老旦一角固女角也而劇中年老太監則必以老旦充之（如王承恩是）以其近於隂性故也又如風流帝王固明明掛鬚老生也而必以小生充之（例如隋煬帝明燕王是）搽量固明明女角也而有時以丑角充之刀馬小生固明明男角也必而以刺殺旦充之（例如鬭刀折之李洪基是）蓋不入規定諸種角色之範圍而因劇定色不得不互相借用藉以適合劇情否則必至杆格不相入也 
 
[縱横異势之電戰]  
劇談 
[李雪芳與曾瑞英之唱調] [  巖佛]  
今歳李雪芳來滬演劇新劇甚多若玉香緣錯姻緣是非圈璉城恨諸劇俱已一一排演觀者無不稱頌比予因事赴杭故玉香緣錯姻緣是非圈三劇均未往觀昨晚應王君莘田徐君元甫之約往觀李雪芳演璉城恨一劇至時劇演過半而以未觀全豹爲憾李雪芳之賈玉璉與曾瑞英之賈湘城方演至追舟别情一塲二伶所唱調門可謂在今日粤劇中放一異彩其調粤稱曰大調即十六枝大調之一或曰柳摇金滬人曰柳腰金此調在粤劇中近三十年來殊少能唱者據傳聞所述此調爲嚴興堂所留傳然嚴氏當初由何處傳授則無從稽考要之此調自嚴氏而後已成絶調不意今日李雪芳與曾瑞英竟能唱此實爲難能可貴予曾觀中華音樂會之滑稽舞用此譜調已嘆觀止今又獲聞李曾二伶之妙唱則雖未觀全豹而得聞三十年來未聞之舊調亦可告無憾焉 
　　璉城恨一劇李雪芳與曾瑞英之唱工已如上述而二伶之做工亦頗臻上乘用眞刀對擊一塲雖略略數下而粤伶中能諳技擊用眞刀者殊不多見是劇演止終點結構雖不能稱十分完密而編劇者似亦煞費苦心矣 
小說 
[社會小說人間地獄（八六）] [  娑婆生]  
　　第十四回佳人𥥆𥥆纎手加衣學子莘莘奮拳飛碗� 
正說之間蘭阿奶也從外面買物件回來見賈大人光臨喜　望外鄒芝誥是迷懸着憐影天天必到不以爲奇於是下勁的敷衍賈大人賈大人不知道薇琴回杭的原因由於程藕舲姚嘯秋諸人鼓動仍舊絮絮叨叨的問薇琴的事蘭阿奶只好搭赸着回答恐怕賈大人是程藕舲派來的暗探故此說話格外謹愼却一味拉攏他常來意思薇琴旣去不妨以素雲憐影以承其乏賈大人老於看花這兩個人却不入眼便也無動於中坐不多時便要回去鄒芝誥硬留着不放說我們呌兩客便菜來吃晚飯罷賈大人與他並不十分相熟堅執要去鄒芝誥便也無可如何聽賈大人自去他却在牯嶺路薇琴舊居與憐影開樽對酌那也不提賈大人一回棧房他家丁走過來道杭州的程二少爺新從漢口回來剛纔來尋老爺說停一會再來請老爺在棧裏略候一候賈大人正在無聊難得程仲梅來心想他是一個喜歡熱鬧的人有他來了不愁没處去遂靜候仲梅不一刻程二少爺果然到了賈大人見他穿一件二藍滿織碎花的杭緞灰鼠袍子罩上一件玄色絲絨馬褂那絲羢烏黑光亮和福漆一般頭戴一頂貂沿小帽襯著他一張雪白帶長的標臉格外丰采照人賈大人笑道幾天不見世兄格外的漂亮了怎麽面上毫無風霜之色呢程二少道長江輪船再舒徐没有那大餐間裏能比坐在自己家裡還要便當到了南京我又改坐火車來一路没躭擱所以没有覊旅行役之苦賈大人道此番去一䠀各事想可辦妥一時不出門罷程二少爺道明年春天或許再去今年已是年内無多日暫時不動身了賈大人笑道你離開上海别的不打緊可是薇琴讓給令兄如今已不在上海了這一件算是新聞呢程二少爺道薇琴本與我没有關係難得家兄賞識我便轉移了來得少個糾纒究竟那人還脫不了杭州本來面目一經落絮霑泥狠難擺脫這一次他和蘭阿奶鬭法我聽見柯蓮孫告訴我連我們老兄還夾在裡邊狠受氣呢賈大人道到底不知爲了什麽程二少爺見問便約略說了大概賈大人道怪不得蘭阿奶今天和我談起這事吞吞吐吐呢原來内幕中令兄還是主動人物程二少爺道薇琴去了我們暫且不去管他如今我却發明了一個人這一次我從南京坐火車來路過蘇州碰見的老世叔高興我們可以一同出去找個地方叫他來賞鑒賞鑒 
[餘瀋] [  菊影]  
　　洪自誠先生有言天地有萬古此身難再得人生只百年此日容易過旨哉斯言吾人今日不作有益於世之事即虚過此日一生不作有益於世之事卽虚有此身昔人咏桑云世間多少閒花草無益世人應自慚然則人苟虚有此生且不及無靈性無血氣之叄樹而等於閒花野草矣 
 
 

Page 19

 
 
   
 
 

Page 20

 
 
常識 
（一）投稿本增刋者其料料隂衛生法制道德經濟四項外增教育科學宗教市政雜錄問答六項其語涉攻盰個人者恕不登載 
（一）投稿者篇末須開明姓名曁詳細地址並黏一名片每句請自加單圈若籍幅過長及繕寫潦章字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
（一）問答一項專爲喜閱本增刋諸君實有疑載藉便討論起見當擇要登載恕無報酬 
（一）投稿者如不願取酬或不願將所署之名發表者請於原稿註明附函恕不作答 
（一）投稿登載時本增判得酌量增删其字句 
（一）投稿不登載者原稿恕不發還 
常評 
[戎首之解釋] [  覺]  
　　奉直兩方之通電皆避居戎首之名耳此戎首之名究如何解釋乎 
　　或曰先開戰者卽爲戎首此戎首之一說也 
　　或又曰先調兵者卽爲戎首此又戎首之一說也 
　　我國民試平心考慮之此二說者究以何者爲確當乎 
　　夫使兩方各未移動其駐兵之地點而忽有一方先行開戰則先開戰者爲戎首矣若兩方各有駐兵之地點而忽有一方移動其所駐之兵侵入彼方駐兵之地點則先調兵者又爲戎首矣而猶各發通電避居戎首之名一何愚而一何智然無論孰愚孰智而國民意中之戎首固自有在且其結果則戰勝者必不至居戎首之名而戰敗者必當戎首之罪蓋中國人之是非爲調停者所湮没也久矣故惟今日國民之意中有眞戎首也 
道德 
[春假歸途之所得] [  養氣]  
　　前日春假余自校歸里乘内河小輪由南通赴如臯輪艙中擁擠不堪過唐閘有二女士亦附輪往姜堰以人多無隙地植立片時旣而經某鎭艙中人有登岸者二女士乃得一容膝地不意近座數少年皆浮薄故相擠逼使二女士座位迫狹不得安舒其肢體以取笑樂余乃嘆此等青年道德之敗壞使其得志其必欺侮弱小可知也歐美文明社會視尊敬女子爲一種道德蓋即本於扶助弱者之心故會場雜沓之中座位暢適者必留待女賓火車上烟氣薰灼惟尾車灰飛不到則作女座旅館中備有女應接室陳設華麗空氣新鮮倘旅館窄狹應接祇有一室則僅女賓聚談乘坐電車如坐客已滿有婦女續至者男子必起立讓坐其重視女子如此今以不壯之男子安踞座上使彼柔弱之女子久立艙中已爲不平之事况俟其坐而加以戲侮人格何存哉 
　　抵如臯距吾家尚四十里水道不通余乃僱一獨輪車天適微雨途路泥濘遇難行處余必下車步行以紓車夫之力如此者數次車夫乃堅囑余不必下車且謂余曰「余所閱乘客多矣罕見如先生者夫余輩受人之值豈願故吝其力哉其有時遇斜坡不易上下之處請乘客下車者不得已耳顧乘客往往有端坐車中不知體恤反責余輩之不肯出力者殊令人心中怫鬱若先生之時加體恤余心爲之一快則勇氣且加百倍雖竭余力亦不覺其勞矣况乎先生恤余之用力余豈可任先生常常步行以致疲勞哉」車夫之言如此余於此知恕之爲道大矣先儒云盡已之請忠推已及人之謂恕我以恕待人人亦以恕待我且更以忠報我由是而言凡與人交際苟皆以恕行之則雖若小有所虧而實隂受其益又豈獨乘人力車一事爲然歟 
衛生 
[記我之遭鼠毒] [  薛守之]  
　　余春假返家睡之第一夜見室隅有捕鼠機（鼠竊食觸動機石墜鼠卽斃）隨手揭開見一死鼠乃取而棄之鼠血迸流蓋死已多日矣是夜余寒熱大作面不舒適至明日則面腫疼痛幾不見兩目且頸發瘰癧始知染鼠毒矣我父（内科醫生）卽取天南星生半夏末調醋塗面又連日服解毒散幸逐日消退但受其累已不淺矣若余而不棄此死鼠其後釀成鼠疫亦未可知則其禍更有不可勝言矣今日到校故誌之以告閱者諸君對於捕鼠機宜逐日揭看萬勿輕意作此篇時面腫猶未全消也（約已一星期）嗚呼可不懼哉（乙種酬） 
法制 
[上訴與再審之區别筱珊] [  ]  
　　訴訟法上所謂上訴所謂再審均係對於判决之不服聲明故人多滋誤會以爲二者乃類似之訴訟程序其實不然蓋上訴屬於普通訴訟程序再審屬於特别訴訟程序相異之點約有下列數端 
　　（一）上訴爲審判未確定前請求撤消或變更之方法再審爲審判確定後請求撤消或變更之方法 
　　（二）上訴係向上級官廳聲明不服再審係向原審判衙門請求再理 
　　（三）上訴可由當事人及其他訴訟關係人提起再審僅由當事人或其一般繼承人提起至其特定繼承人或從參加入則不得提起再審之訴 
　　觀此則不訴與再審雖同爲不服判决之聲明其實際固顯然有别也（乙種酬） 
經濟 
[商業問題之研究（續）] [  東初]  
　　零購學（一）購買之重要 
　　吾前於「零售業」三字屢弁篇端凡於零售方面須討論之各項無不挈引要理詳加分述惟該命題「零售業」之「業」字在理應改爲「學」字奈因開端數篇爲手民誤刋「業」字祇得沿用至今未得更正兹值「零售學」篇幅告終「零購學」新篇開始對於「學」字誤刋「業」字一節特行聲明更正於此尚祈閱者亮鑒 
　　近世商業日有進步不論售購及廣告方面均演成一種學問所謂學問者並非空談要皆根於經驗切合實用今吾於一得之愚復參酌西洋最近商學分類與國人共同研究藉謀吾國商業之改良諒爲商界同志所樂聞歟 
　　西諺有云「貨物買得上算不啻一半賣出」玩昧斯語可見商人於售賣之外購進亦爲極重要之問題也商人於經商學識若僅知如何售賣於人而不明如何向人購買則是只知其一不知其二唯旣善於售賣兼又善於購買此眞盡生意之能事矣 
　　大商店因範圍大不得不施行分工專職之制度此其所以於售賣則設發行部於購買又另設進貨部各按各的職責分别主持尋常商店範圍狹小者自不能談此然不論其賣買爲一人所兼管或多人所分理其應經過之各項手續與所抱目的爲求獲勝利則一也至言購買與售賣之同爲緊要或有時購買較售賣尤爲關係密切其理由似頗爲充分緣以購買爲生意之第一步起首不良結果鮮優况乎事關成本進得便宜則出得容易若不善購買者用去巨欵購進劣貨對於所謂「價廉物美」適得其反商業心理售賣劣貨如非原意欺人終覺問心不下如强迫店友故意以劣貨賣上十足價格則是自欺欺人結果未必美滿反之貨物買得眞實不問賣出與否店中上自經理下至夥役無不興高采烈意興勃勃其結果未有不能將該貨賣出獲有貨眞價實之聲譽者亦以開店雖志亦謀利而究含有供給社會與服役人羣之義務苟以規矩取得客家之錢所謂取之以義理直氣壯不啻對於人羣稍盡服務之責也 
　　大凡善於購貨者皆有老練之經騐專門之學識並非不論何人都可委以進貨之職責市上一般小商店主買貨之精密大概由學徒出身多年從事於某業何物來自何處何處產造何吕瞭如指掌一旦自作店主早經嫻熟門徑故進行極少不利吾於是知外行之做生意者輒遭失敗病在不學無術明矣 
 
[藝術是時代底策進者　　　]  
教育 
[這樣不是眞愛子女] [  冰因]  
　　我近日在各小學裏邊參觀看見校門外邊常常有幾輛人力車在那裏等候幾位小學生放學的時候接他們回家我因此有一個特别的感想覺着這種辦法不是眞愛子女因爲容易養成兒童以下的兩個惡習 
　　（一）好逸惡勞久必消失吾人跋涉的本能 
　　（二）依賴成習易起驕侈心 
　　如謂此等學生距家較逺往返不易不能不從權辦理余以爲旣能用車子每天去接必定也有力接濟學生在校留勝並且使學生可以得到共同生活的好習慣豈不是一舉兩得麽（乙種酬） 
[鄉村教育談] [  星白]  
　　吾國今日所急需者厥爲教育普及制度而實行教育普及制度非先謀鄉材教育普及不可蓋鄉村教育爲一國教育之中堅未有鄉村教育不進步而教育能達於普及地位者試問城市教育所教之人民能佔全體人民幾分之幾耶然則欲謀我國教育之普及當先著手於鄉村也明矣兹就管見所及列舉數端以爲施行鄉村教育之一助焉 
　　（一）教師宜有早起之習慣鄉民日出而作日入而息已成習慣教師宜利用此良好之習慣施以適當之教訓設使早晨兒童到校而教師尚晏然高臥鄉人必謂學校生活足以養成懶情之風也故教師宜有早起之習慣 
　　（二）教師宜以身作則鄉村兒童大率皆不講禮節不遵規矩教師當於教修身時彌補其不足然己身不正焉能正人故必自教師以身作則始蓋教師以身作則非禮勿行非禮勿言則凡就學之兒童均受無形之感化積久不但在校守規則即在外遇尊長亦敬禮有加焉如是則學校之發達可坐而致也 
　　（三）宜採用設計教學法日新月異教法良多其最適於鄉村教育者則設計教學法是也譬如講棉一課當未講時先率領兒童至培植棉花處細細觀察其形態使其得理科之知識次於課後實地調查棉花之栽培法俾與農業相聯絡再次使調查棉花紡織之方法及紡織後之暢銷地俾與商業工業相聯絡雖講棉一課而關於理科農業商業工業等知識無不備具耗時縱多而兒童所得之利益則甚巨 
　　（四）宜常召集學生家長開談話會頑固老農往往於新事業極端反對因是不入學校而入私塾者有之甚至有已入學校而轉入私塾者亦有之教師苟欲打消此種誤解非開家長談話會不可開會時或報告兒童在校成績或報告學校狀况利用此機以啓發其知識使家庭與學校相聯絡以固其信仰心其成效定非淺鮮也 
　　（五）宜多設通俗學校教師果不憚煩勞每日散學後與一般無知識之老農及自幼失學輩教以各種常識（最好採用申報常識）改變其不良之習慣造成其良好之觀念不但教學足以得圓滿之結果即改良社會之事業亦盡於是矣（乙種酬） 
 
