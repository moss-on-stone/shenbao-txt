# 1884 - 106 - 4903959

 

Page 1

 
 
[第三次石印鴻因緣出售] [  點石齋主啓]  
長白麟見亭先生所著鴻雪因緣圖記一書本齋兩次縮爲石印出售俱蒙海内諸君許可接踵爭購瞬息售罄今於第三次開印之前細審圖畵字跡間有未盡愜心　故又不惜重資倩善書者一手重抄圖則逐頁鈎摩惟嫂　肖歴一　而工始竣反覆校籌仍付石印以視從前所印者益覺精美絶倫毫無遺憾披閲一　眞有宗少文臥遊之趣現已印成準於二十八日出售仍訂六本外加鐫字紅木夾板計價洋一元一角惟所印無多賜顧者尚祈早臨爲盼售處悉仍其舊 
[續錄朝鮮治安策] [  東遊客稿]  
　　一宜禁錮其奴婢也人生斯世同此軀該卽同此性命至下而爲奴婢則不若人矣軀骸則賤類馬牛疇加愛惜性命則輕如螻蟻不盡摧殘民胞物與之謂何書理忍心兮乃爾爲問誰非人子乃令過受苦辛耶朝鮮巨族鄉紳其待奴婢之苛有直出情理外者無才可愛非同頴士家奴彼怒或逢更甚康成詩婢况乎奴而有後世任其差婢而無家老終於寡小民愁怨上于天和爲政者可不痛革其弊端挽回其末俗乎一宜禁奪取寡婦也琴彈别鵠聞者傷心鏡掩孤鸞見而隕涕蒼松節老矢堅定之孤貞彤管徽揚荷褒揚之盛典至有因貧窮太甚乃事二夫知不免羞愧難堪爰名再醮凡屬正人君子猶鄙夷而不屑與談誰言寡婦遺嫠可奪取以視爲常事乎朝鮮搢紳巨族閱閥名家行如當然習不爲怪見有青年少寡紅粉未衰者必妄想垂涎倍增蟻慕遂多方設計徧計鴆媒婦之墜其牢籠者不一而足婦有攀其權勢者乃貳厥心澆漓如斯愚幾安有感觀之日廉恥何在閭閻將無貞節之風亦世道之憂人心之患也室家宜而國基定男女正而王化行易俗移風造端何嘗不在此哉一宜禁妻子服勞以養其夫也司將中饋敢辭其勞稱以内人不外乎順雞防鳴牝艶妻本禍害之胎獅吼爭雄潑婦原室家之累求其無虧厥職亦曰德功並盡衣食相資而已若朝鮮有異焉者男子衣裳齊楚冠履新鮮烟吸竹筒風搖紙箑逍遙自在常爲街上之遊淡泊寡營若忘人間之事其婦則年雖逾甲操作殷勤力極勞辛形容憔悴往來毫無停趾重大胥任仔肩男子興盡而遊歸婦人心增夫畏懼趨承稍爲或懈飲食偶有弗精卽怒駡相加更鞭垂從事爲之婦者甘心承受忍氣逢迎倘或隣里聞知必將言詞嘲諷衆爲不齒辱及終身剛之克柔何其甚耶嗟乎梁鴻著美偕爲廡下之舂司馬多才伴賣壚邊之酒篤倡隨雅誼乃徴和順於家人有睚眦微嫌儘可包容其小過奈之何同心莫卜頓忘結髮之情反目偶占卽動揮肱之怒也難永垂爲家法實有繫乎民風一宜禁嬖頑童也恩承斷袖食荷餘桃史册貽羞古今並笑朝鮮俗殊當日淫尚男風浮蕩子徴逐往來偏有嗜痂之好士大夫繁華濡染誤求破老之方情之所鍾恬不爲怪柫依枕席事堪溯夫龍陽寵類櫻桃術宛工夫狐媚旣號淫朋密友又名罳子孌童迹雖異乎倫香行何甘爲逐臭允宜力爲化導嚴以創懲庶幾位正陰陽道分男子莫敢犯雞姦之禁不妄存漁色之思亦世道所關人心所繫也一宜禁嫁娶太早也三十而娶二十而嫁古禮也朝鮮則不然年僅届夫十餘詩多歌夫百兩者在男子甫當舞象卜良辰卽可委禽宜習勤義安　夫道　尚未　之歲詎　解作羹湯禮行合卺之文奚識和調琴瑟慕豈知夫少艾猶無好色之心實特賦夫摽梅非抱失時之懽亦祗牿亡其身體鑿喪其眞元而已矣亦何不稍緩數年始爲之吉占三商耶一宜禁痘殤懸樹也盜樹者以草袋裏身懸樹朝鮮國例也往往見有屍身細小亦復如是者童子無知奚犯森嚴之禁幼兒何罪宛加刑戮之條心竊異之意滋傷矣及向土人詢問知爲童輩痘殤置之樹株亦其風俗耳嗟嗟衣食免飢寒之作生前而愛護維周飄搖增風雨之悲死後則抛棄不顧惟高懸於木上弗深掩於土中抑獨何心忍爲此事耶 
[諭旨恭錄]  
　　三月十九日奉上諭前因升任内學士前光祿寺卿尚賢御史桂霖曾培祺前後陳奏奉天吏治疲玩並糾叅官員等欵當派徐桐薛允升前往查辦旋據查明數欵先行覆奏並聲明分案具陳一摺據稱廣寗縣界兵李姓毆辱貢生楊景和一案經該將軍等將滋事兵丁照例擬罪該管官弁業經分别示懲係屬從嚴辦理並非姑容不究遼陽廣興義錢舖與在籍守備劉維周涉訟驛巡道廣繁審辦尚無不合其各商公送匾對亦無抑勒及婪索多贓情事遼陽州加州革樾别創班屋管看未定罪名人犯並未濫押任令差役凌虐惟協領佛爾精額奉派點騐軍器輒　 
收受差規銀兩本當從重懲辦姑念陋習相沿己久現旣完繳贓銀著免其治罪從寛革去協領仍留世管佐領之職防禦哈福代送差規且於委員查辦時並不據實聲覆咎實難辭署與景安及一同結報之署防禦貴廉烏拉束禧春霖慶陞一併革職留任以示薄懲卽着該將軍將此項陋規永遠禁革毋任再有効尤筆帖式常善承辦遼陽税務藉差私徴肥己迨被武生盛直臣等呈控亦未營求開脫推勒完牛稅有違定制着卽行革職協領董永春知府高同善承審此案將盛直臣等斥革審訊而於常善辦理稅務不恤商民各節槪不深究辦理未能持平城守尉崇善管理稅務於常善等議加牛稅各情率行准辦並於　爾精額收受差規查辦未能得實亦屬不合董永春高同善崇善均着交部議處該處徴收各稅流弊如此恐他城　所不免卽應大加整頓着該將軍府尹會同盛京戶部將各城稅務章程詳加厘定奏明辦理餘依議該部知道欽此同日奉上諭前據内閣學士尚賢御史曾培祺先後陳奏奉天事宜並叅劾貪劣不職各員等情當諭令徐桐薛允升查辦兹據該尚書等查明具奏奉天辦理恭送玉牒大差於照例開銷各欵外向係藉資民力惟地方官吏胥役往往藉端苛擾貽累民生自應核實裁减以示體恤着照所請嗣後卽按上届攤派數目减半辦理由該將軍等先期將定數出示曉諭商民倘該地方宫等有苟派加徴等情卽行從嚴叅辦届時並着派出之王公大臣嚴飭官吏人等不准需索供應致滋擾累至該省兵勇是否應減厘稅是否可裁着該將軍等體察情形悉心酌核奏明辦理嗣後盛京五部司員保送内倉監督其已經派過者差滿後着俟扣足八年方准再送仍着該將軍侍郎隨時查察如有收受差規者卽行奏叅所有宫學經費應由該將軍等另行籌備無庸令該監督等呈繳至原叅道員陳本植辦理稅務勒索侵吞及遊擊左寳貴倚勢招搖侵冐兵餉等款或查無其事或並無實據卽着毋庸置議知縣魏鏞充當山 
 
 

Page 2

 
 
貨局委員雖查無侵蝕等情惟該員以在籍人員經管稅務致招物議着卽撤去差使原叅署知縣朱克揚在承德縣任内於栅欄諸弊均置不間現據查明尚無弊端惟該員迭被叅劾着該將軍府尹將該員留省察看如果堪以勝任再飭赴任盛京刑部主事楊得林查無貪劣各情仍着　部侍郎悉心察看倘另有劣跡卽行嚴參餘着照所議辦理該部知道欽此同日軍機大臣面奉諭旨此次京察一等覆帶圈出各員着自三月二十四日起按照名次先後每日二員於寅刻赴乾清門伺候召見如本日未經召見仍於次日預備俟召見後其次應行召見之員再行接續預備其餘各員以次遞推欽此同日奉上諭步軍統領衙門奏拿獲搶劫盜犯請交部審辦一摺所有此次拿獲之劉二卽劉柱兒又名劉剴郝二卽郝六張二卽張順兒陳六卽傅六十兒吳二卽盧三朱二卽朱長有黄麻子邵四卽邵連又名邵清邵六五兒連二卽連慶黄大李大曹二董二周二和尚邵寛黄輩兄均着交刑部嚴行審訊按律懲治未獲之常德仍着嚴緝務獲歸案究辦至拿獲此案之員弁等着俟刑部定案時聲明請旨餘依議欽此 
[本館接奉電音]  
　　昨由通州電局專發電音到本舘有三月二十四日上諭一道敬謹譯登○三月二十四日奉上諭戶部尚書閻敬銘刑部右侍則許庚身均着在總理各國事務衙門行走欽此 
[西人述法越軍事]  
　　昨有英國倫敦報館之訪事人由越南言旋道出滬濵與本館西友晤談言及訪事之難法人之待各報館訪事人殊甚無禮竟有遭甘詈辱斥爲畜生者前本館專派往越之訪事人回時本館猶疑其胆小怯懦今據英國訪事人言及則稱本館派人前往彼亦知之該訪事人見勢不佳汲汲遄返是爲見幾否則法人於泰西各國之訪事人尚且肆行詈辱若見華人當必有更深疑忌益加凌虐者九至言及法國軍務刻下暫爲安謐無甚舉動惟法人頗爲殘忍當桑台未失以前劉軍與華軍曾與法人連戰三四日法兵死者實有六百餘人黑兵尤爲凶暴無人理且無不視死如歸有一日黑兵三百人與劉軍接仗得脫回者止二十三人而黑兵愍不畏死竟有以死爲樂之志北寗之役劉提督早經知照華軍言北寗地勢難守法人鎗砲實爲精利倘被合圍四面攻擊大爲可慮不如棄北寗不守而另擇險要隨機乘使以爲後圖此則可見劉提督之智周慮密動合機宜燭照幾先足破法人之詭計矣現聞法人頗欲招致劉提督不惜高爵重祿以相餌蓋實知劉提督智勇兼全足爲法人之勁敵倘得入法人之彀中則或以地畀之劉提督而聽法人節制越事可以大定然聞劉提督必不墮其計劉提督本屬華人且忠義夙著安肯爲法人所用且恐法人詭計多端一經被其羅致安保將來别無他慮故劉提督决計不從也至中國之兵殊不乏桓桓熊虎之士第華官調遺布置未盡合宜耳然則倘有知兵之華官爲之統率法人安得逞志於東京也哉 
[議和傳言]  
　　聞得西人傳言云法人將到中國北邊商議越南兵餉一事想中朝當派李傳相與之會商也 
[福州水災]  
　　福州河水泛溢入城已列前報初以爲當春水泛乃閩中之常事不足異也乃昨閱福州西字報則云今年福州水勢較前尤甚月之十九日子夜水忽驟至滔滔滾滾其勢洶湧有駁船四艘被其衝去直至長橋觸於橋柱而碎有七人死焉此外又有舢板船一艘内有五人一婦人三女孩一男孩亦泊於橋邊次日不見蹤跡殆亦爲水衝去又有一橋名八馬橋爲水衝坍橋上有七人不及趨避隨波而去然則此次水灾又與前大不相同矣 
[英使赴高]  
　　英國欽差巴大臣偕英國新簡駐紥高麗之領事官於昨日坐英兵船阿伯搭刺司到吳淞口再換坐格理亞伯搭剌兵船啓輪前赴高麗互換英高和約使節所臨定足爲英國光矣 
[營口謠傳]  
　　中法尚未開釁而營口日來己紛紛傳說謂戰事岌岌　内旅順口卽見兵戈省垣練軍督標本左軍門寳貴統帶現因左軍門被叅須由直隸調員前來接統將移駐旅順口聽宋帥調用宋帥又委員在河南添募舊部二三千數日内可到營口又有耿軍門所統鎭海營滿漢洋槍隊營喬遊府練軍一營並毅軍留駐袁胡兩營直省尚有三千人調到連耿軍門新在湖廣添募之四千共計約有萬數足額此皆久經行間洵稱勁旅足資守禦也 
[赶築砲台]  
　　營口炮台本由道憲督辦係奉天練軍正兵前營喬遊府所部之步隊興作道憲念工程緊要員弁辛勤是以今正晉省面禀上憲可否奏請獎叙以資鼓勵上憲允准照詳代奏刻聞已邀恩准數日前功牌札子部照均經發到日内在工諸人無不鼓舞歡忻踴躍從事也 
[趣召稅司]  
　　前任津海新關稅務司德璀璘在津時辦理洋務每與傳相相助爲理現已由國回港發電至津傳相回電着有從速前來當有要公商辦也 
[閱操未果]  
　　前報李傳相於初三日往大沽閱操云云聞是時大沽口有兵輪船十三艘守候操演及傳相乘鎭海兵船到大沽忽風浪大作座船顚播不定傳相又有公事亟須回津不便久留遂未閱聞日内仍須補閱也 
[死於道路]  
　　前報蘇城天庫前南首土阜藏屍一節業已一再探登不謂距該處僅一箭地又於本月念五日早見有屍一具抛棄王摳密巷口土墩之側據聞卽係附近鞋底作學徒年二十歲上晚忽然不歸止深詫異次日黎明路人見赫然一尸倒臥在地并頸有白帶一條牢繫未釋頃刻喧傳聚觀雜還至晚不絶聞該作主己稟報吳邑尊請爲詣騐適陳明府赴寗謁見制憲大約須委鄰封代騐何近日省會重地無頭命案層見疉出若此耶 
[温州火警]  
　　初六日傍晚温州古爐巷某甲家失火延燒數家其母亦被燒死查某甲素業挑糞其母已有八十餘歲是日甲載糞往鄉間售賣其母晚間燒香誦俳不知如何將火落在柴上不能撲滅其母意欲進房携取物件被烟悶住不能出外致罹此厄說者謂温郡近年失火往往有被火燒死者豈亦如水鬼之輾轉索替歟○初十夜五馬街蕭正興絲線店之學徒將火落在草柴上幸該處左右隣居均係手藝工人齊來灌救不致燎原也 
[金陵官報]  
　　儲憲張屺堂觀察奉旨送部引見攺委首府趙粹甫太守接署粮篆遞遺巡道一缺卽以善後局總辦張西園觀察署理此已列報兹悉張西園觀察己定於廿一日未刻履新趙粹甫太守交卸巡篆後卽於念二日午刻接印任事念五日起身押運北上云 
[京師近事]  
　　比月以來京師人命重案層見疉出月之初旬内城炒麫胡同有刀斃人命一案死者係京東人其弟某乙素以販賣鄉麫爲生旋因帳目不清兼有虧短甲疑乙之浪費也乃自來京清算炒麫胡同住戶某僅欠五吊餘甲與其當面算明約日歸付嗣因間話口角某卽用短刀向甲連砍移時殞命又月之中旬前門内刑部街北頭粥舖某乙因與同行某甲以細故用鐵火炷毆斫多傷甲受傷甚重卽時斃命此二事皆非平素有隙僅以口角細故釀成巨案殆所謂夙寃歟○梨園中新貼有三上吊一　都下喧傳當塲出彩前數年不聞有此戲目也上月西班演之不意臺上正中上面欄杆年久𡮦朽方優人騁技手轉足移之際木忽中折優人竟從空跌下砸傷台心觀劇者數人幸未大損優人之腰 
 
 

Page 3

 
 
背不問可知矣當經城憲於各園門首張貼告示不准再演云○傳聞都下行使當十大錢殊多弊竇擬攺用制錢或與當十大錢對搭行使務使國計民生兩有裨益先由錢當兩商會議定章再由部臣具摺奏聞未審確否 
[賽力略誌]  
　　寓滬西商與兵船水手定於昨日賽力跳舞各奏技能已列前報昨日適逢天晴自午後起在會諸西人皆集至跑馬塲内圈往觀之西商士女絡繹不絶於道惟派有中西捕看守門戶華人槪不許擅入故不甚擁擠然其鬪賽情形華人亦皆不得知也 
[西人竊案]  
　　本埠西洋人爲琴工者名白拉格於本月十一日至禮查客寓内竊得表練紐頭等物賣於四川路生昌銀樓禮查查知失竊報捕查緝將其出店拘入捕房解送公堂訊無確據飭管押以俟續訊繼而該琴工又至禮查行竊復經報捕細查始知爲該琴工所竊拘獲後送至西洋領事公廨審訊現將該竊犯管押先研問証人等然後再行集訊判斷以成信讞而出店則卽行釋放然被押己十一天矣 
[廳官接印]  
　　上海縣主簿水利廳趙少尹丁憂並府委蔡少尉代理等情已列前報兹經藩司檄委何少尹森署理斯缺己於念五日接印視事矣 
[示期投考]  
　　上海龍門書院每年於臘月甄别外所有未與甄别之各生准於春間投考現聞上海道邵觀察懸牌頭門擇於四月初九日在道署課試投考諸生限於三日前赴學報名云 
[油價漲落]  
　　滬地各槽坊醬園出賣若油門缸每斤取價八十六文至二十四日忽漲至一百零四文至二十五日下午忽又跌至八十六文揆厥由夾盖緣油荳餅業近奉憲諭仍照舊章辦理不准漏捐數日之間船到看艙未免起貨稍遲以致油價頓昻前昨兩日沙衛各船紛紛駛到故又跌價也 
[嚴辦流氓]  
　　前報委員傷指一節經蔣明府將王上奎王阿商二人訊問據供湖南長沙府人向當營勇現已辭退前日在香粉店買物因换小錢口角起衅互相爭論適有人上來喝阻我等不知其爲委員亦未動手毆打至咬指之人麻面高顴骨者因我等被獲致彼遁逃求恩明察明府問十舖地甲供稱小的聞信前往金委員己將此二人拿獲不知如何起衅明府喝將王上奎責二百六十板王阿商責二百四十板管押着交咬指之人再行訊究 
[賭樣又變]  
　　套圈之賭旣禁近日復有無業之徒在四馬路聚豐園對面租賃樓房一幢仿套圈之例變而爲打單其法用小長檯一隻如西人之彈子　式　上置小彈十丸　面一頭有圓洞十個每盤取大錢五十文卽將小彈十丸滾去如有三丸滾入洞内可得玻璃杯一事以次遞加倘十丸俱中則白鳴鐘洋傘等件均可隨意揀擇如不欲貨亦可折洋然中者寥寥滾者濟濟此亦賭法中之别開生面者也 
[巡船下水]  
　　虹口成記木行新造外國舢板兩隻長約三丈餘闊約一丈首尾均尖兩旁有划槳十四支並有帆檣可以駛風船旁書營　 
口砲台巡船六字字係銅質鑄成現己工竣於昨日十二點鐘時下水矣 
[深防後患]  
　　浦東唐橋等處之天津流氓將老丹桂戯園伶人想九宵刼去逼立洋據始得放回等因已列前報聞想九宵被劫時同班伶人孫瑞堂張九如先往浦東商之天津流氓請將想九宵放出流氓等謂必須保出魏眞否則立據罰洋五百元孫張等恐想九宵吃虧一時祗得允從迨想九宵放歸後知事已經官且畏流氓之勢焰跼蹐不安聞須請官根究以免後患云 
[賭塲難禁]  
　　前有武毅營哨官歐慶雲控在靖遠大街捉賭被毆嗣有胡阿四投案稱向人索房飯資被毆慶雲霸阻等情均列前報昨由黄太守訊供胡阿四堅執如前太守隨問差役靖遠大街究竟有賭塲否差禀果有賭塲惟差等協保前去早已四散太守隨喝將胡阿四答責押候補提其餘賭徒再行從嚴究辦聞此等賭塲差來則各鳥獸散差去則聚賭如故眞有絶大神通未識何法可以禁之 
[請找工資]  
　　昨報索取工資一節由黄太守將魏瑞瑞訊供魏申訴前因旋由德國領事照會太守請將魏帶去間供太守隨飭差將魏送去并函致施繙譯略謂訊得魏稱伊等五十一人由耶松船廠工頭宣阿大張虎金等雇往厦門洋面富有輪船擱淺處言明每人每月工洋八元如其過月照算遞加如工不滿月亦給一月工洋雖祗半月而返應照前言各給一月工洋何以祗發半月工洋四元爲此理論並未行凶等語請轉達貴正領事官可否飭該洋商照找工資云云未識德領事如何裁奪也 
[棧夥爭執]  
　　前日午後有各客棧之跑馬頭人將泰安棧執事人陳必勝扭至法捕房法捕頭以此輩均在英租界爲夥着投英公堂控 
告因又扭陳至英公堂時已將晚黄太守飭將陳必勝暫押命原告明白呈候察斷昨晨據跑馬頭人李光有張雨田徐餘正等十五人聨名禀稱我等皆在客棧接客本無工貲向章接客扣用并代客買輪船票每津票價銀十兩零八錢其八錢作爲回用我等與棧主均分今因泰安棧主方儉積欠輪船公司鉅欵竟商通長發吉星兩客棧向輪船公司言明票不扣用存留抵欠然我等藉此餬口豈容被其一網打盡正在議論間又據萬安樓棧向怡和行買得津票五張言定扣用六錢我等思亦可照此圖利不料又被方儉商通招商局太古怡和一例無扣向方理論避匿不面祗令其執事人陳必勝出塲持蠻爲此扭案請補提方儉到案諭令不得把持等語又有祥發公老椿記謙益等三棧主公稟大略相同太守飭候批示核辦 
[索詐判押]  
　　曾松壽至英公堂稱在戯園包飯天津流氓劉三向我硬借洋三十元不遂竟敢行凶爲此訴捕拘案請辦劉三供安分營生並未向曾借洋實係曾欲向我借洋五元我祗許三元以致口角詎被妄訴捕房包探秦少卿稟劉前經犯事拘案遞籍今又來滬索詐黄太守商之翟副領事判劉三發捕房管押三月 
[英界公堂瑣案]  
　　船戶周掌生竊大東大北電線公司水綫由包探秦少卿緝獲并獲周之夥伴李勝發訊供發押等因已列前報昨據 
該包探稱失贓已久無從查吊今又獲石永先亦是周夥一併送案請辦周掌生李勝發俯首無詞石永先供被周李二人誣扳被拘求恩釋累電線公司西人亦投案申訴翟副領事謂周掌生竊取外洋電線值價至二萬兩光景雖吊得原贓然虧耗已多請判押周掌生三年李石從寛治罪黄太守謂周掌生竊線可惡然判押三年之罪未免太重不如判押一年李石或各押三月或笞責荷枷翟君謂電線係緊要之件如貴國北京各大臣有緊要之言忽遭若輩竊線阻傳信息殊堪痛恨判押三年亦不爲過太守再四辨論翟君堅請照辦太守謂容俟禀詳道憲候再批示核辦翟君允之隨飭將周李石三人仍交捕房○龍飛馬房西人稱修造馬車之張阿川常失鋸斧等物查無着落昨日午刻忽見宋阿福混入匠房竊取鋸鑿被張阿川獲住人贓並究出前後竊過五次爲卽交捕送案張阿川供同竊犯宋阿福供祗竊過一次翟副領事謂該竊犯膽敢白晝行竊情同行劫請判荷枷一月管押半年黄太守謂劫竊之罪逈不相同宋阿福行竊無疑計贓論罪荷枷一月足矣翟君謂照敝國律法定請照辦太守謂該竊犯係華人應照華例科罪辨論至再始照判枷一月贓交龍飛馬房領去 
 
 

Page 4

 
 
[蘇省撫轅抄]  
　　三月二十四日元和縣馬禀知赴婁門外勘河道汪嗣晉禀知奉委赴江浦縣公幹趙景熙禀銷鎭江稽查官輪船差藩轅牌示照得震澤縣知縣張東瀛調補寳山縣遺缺會查有截取進士本班儘先試用知縣趙昌吉堪以請署藩轅牌示照得蘇州府知府畢保釐前因病請假當經詳委常州府知府桐澤代理在案兹畢保釐告痌開缺所遺蘇州府員缺應卽飭令常州府桐澤接署婁縣知縣陸冠瀛調省另候差委遺缺查有准補斯缺之陽鎭堪以飭令赴任署靖江縣知縣查以觀調省另候差委遺缺查有　授斯缺之陳緒傳堪以飭令赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[觀察條示]  
　　署理寗紹台道馬爲　切曉諭事照爲政首重保民安良必先除莠本道現奉大憲奏委署理斯篆所屬寗紹台三府民情素稱純厚動儉可風乃下車以來訪聞各屬人心不古俗尚僥漓甚有作奸犯科引誘訛詐大爲地方之害本道不忍不教而蓋除飭各縣訪　嚴辦外合　列欵曉諭爲此示仰閤屬軍屬人等知悉爾等務須各歸恒業　分營生切　妄作非爲貽害良善自示之後如有不法之徒仍　　開各項惡習貽　閭閻准被害之人赴地方衙門指名呈請究辦本道　民如子嫉惡如仇刑章具在弗謂言之不預也其各懍遵毋違特示計開各條一嚴禁窩　窩　一嚴禁買空賣空一嚴禁　唆　訟一嚴禁誘拐婦女一嚴禁猜壓花會一嚴禁串客淫戯一嚴禁私宰耕牛一嚴禁兒從詐擾一嚴禁　酒滋事一嚴禁放火搶奪 
[懷人詩三十二章]  
　　汪子儀夫子國鳳夫子性澹泊不願居長安故鄉佳麗地轉覺宇宙寛饁餉通隣叟招呼謝熱官何日竹西去相尋到杏壇○方蘭　觀察丈德驥卓爾韋蘇州盛名馳幕府筆　千陣軍理足折今古讀書心不遷老去還閉戶眷言歸無田未堪解　組○土雲　世文　賓家偉哉幕膺才漢約夙所諳世年理繁劇一日馳百函談深得古趣量若江海涵恒居屢示疾藥鼎煎香枬○翁子文太守　秉　智若冥冥鴻弋人何由篡執法夷夏交上下言無間結客敦古風當機識憂患不屑擁箒趨埽門千顯宦○高一帆明府百齡種德　種樹　年見蓓蕾分葉蔭本根宗　敬無怠入幕獻郗超築臺尊郭隗歴刼屢不磨良材當有待○李莩香通守嗣泌讀書貴致用法律通蕭曹列侯欽韜略相府招旌旄思君渺雲樹念我心　勞頻促聞雞起毋學寒蟲號○吳端甫貳尹丈文祐吾愛柳下惠謙和人共知努力崇明德豈同俗吏爲無事且　酒有書還課兒清芬誧先澤次第編遺　○楊香藥明經士蓮吾里多君子之子尤篤信鍊行如鍊銅懷德若懷瑾十年幕府居書律俱精進念遠寄萱蘇頻頻承芳訊○朱韻聨茂才寳箎揷架書子卷遶門田百畝畊讀足餘歡弟昆亦師友吾齒君與齊君樂吾未有何時而草堂重與話尊酒○莫善徴刺史丈祥芝　清美鬚髯秀毓黔山碧風雅盛一門子弟亦荆璧卓茂循良名卿相嘗側席試看江海交湛湛流膏澤　高邕之問馬邕皎皎玉樹枝風而獨立愛古不薄今藏書滿　笈病起抒塊磊岡巒指頭集吾鄉奚戴傳推子能企及○章亥汀大令鴻森尺讀倒陳王文章推班馬使登著作庭終當扶大雅朅來溷風塵咄咄眞賞寡何日坐彈琴清聲播郊野○余嘯松上舍文楙肥遯梅花里朗吟白嶽菴烟雲供揮灑金右窮搜探亂同十年避禪共一指參嗟哉懷舊契父執僅二三○沈季華司馬丈逢春臨頓橋下流清遶梁鴻無彈琴坐長嘯誰識音調古薦達謝孔融恒飢嘲杜甫喜有蘭茁　書聲出　堵○周雲史茂才内弟寳森幼司十年讀相愛亡猜嫌自經離亂後所思惟蒼　舊懽信難續新愁知易添聞我賡蒙楚君袖淚同沾○丁曉芳鹺尹丈紹芬蘇晉愛逃禪東坡工説鬼夜坐忘雞嗚談深落塵尾洄溯江海湄一别歲月幾茹霅炊烟波仙舟漾蘆葦○沈賡虞　馬鳳韶親知篤愛敬於我尤綢繆飢分五斗祿寒解千金裘逢人每説項對酒不讓劉醉倒撚髭笑俯仰亡恩讐○何曼青茂才紹　讀書長水于芒鄰結朱李留賓酒在尊問字户盈履世事不可聞清興良有以嗟子苦行役舊業難共理○姚復安太守丈家淦君子德謙謙吉人心藹藹油幕扇清風嘗陪文酒會袖中出新詩古韻含天籟猶憶坐花間掀髯理綵繪○顧友笙參軍祖榮欲探江海源　衣窮大荒朝隨蘇武節暮詠皇華章一家大六合遭遇眞非常壯哉男兒志努力酬聖王○馮紫石孝廉錫　弱齡賦吳趨當户德星燦歡樂曾幾時參辰各離散絶交笑懶嵇罵坐思醉灌千里寄遥情白雲渺天半○安作舟參軍丈濟先生工八　晉帖動楷模弱冠始志學出年卽業繻儼然諸侯客愧彼章句儒吾道漸昌大有隣德不孤○宦莘齋上舍懋庸未甘巖壑老遠託江湖蹤當筵建閎議巨口張洪鐘書腹　萬卷酒腸容千鍾盛矣劉簧策終當知已逢○莫仲武分轉繩孫懿哉司馬傳名父生名子青箱五萬編黄墨勤校理近居和嶠憂負骨歸鄉軍還能念舊游素書倩河鯉○蔡瑜卿明經璠苕溪山水好鍾毓多名賢君才尤卓犖大筆懸如緣董謁多掌錄醒譚知必　行篋檢佳詠口誦心惘然○袁少珊少尉奎聚築壘澎湖漘揚帆獨來往三載經滄溟功成不受賞遠歸復近游吾道欣漸廣大際起朱霞懷君勞夢想○趙筱容上舍崧結客少年塲風流推趙大棄家游海陬晴醉雨日臥無錢詩壓囊有酒花滿座夜依燈燭光高典自倡和○王鴈臣别駕年丈賓右軍擅風雅讀律兼讀　立言必躬踐道義乃菑畬江城惟枳棘終非鸞鳳居今也偶棲託初願知未如○馮梓臣學博鋒晨風鬱北林霜　寒逾勁之子才不覊孝友　至性酒綠塊磊澆詩取　藟詠環堵日蕭然知是貧非病○嚴鳬香廣文表弟文藻盟府執牛耳壯志各不虚君今秉冷鐸我猶曳長裾曲折富春渚蹤跡日以疏相期同努力樹德昌門問○嚴樂賓秀才表弟潤章命宮臨磨蝎骨肉紛凋零落葉夜尤響池革春不青天涯望親含白雲南北停悲君長飄泊自顧亦風萍○張立侯襲尉承豫江漢日滔滔君子儕猿鶴顔忘陋巷憂陶惟飲酒樂别久簡　稱將何　寂寞思子坐中宵夕陰沈帷幕[  滄瓠室主稿]  
[上海北盆湯弄絲業會舘主施少欽經收順直山東江浙等處賑捐三月廿二廿三廿四日第二百五十五二百五十六二百五十七次清單]  
　　本埠城内天水趙濓記求自身軀健旺卻病　年助山東賑捐洋五十元又天水趙棻記求本身康健合宅平安助順天賑捐洋五十元又天水趙知非女史求本身痼疾安痊助直隷賑捐洋五十元浙寗居易齋爲四子百　叢生叩求灶君神前立願助賑旬日隨卽轉安完愿五十元江西許荆豐錢號移財神誕福筵費由政大局來六元長興朱儒本由凌薌泉兄來五元廣東感悟子幼年失怙今逢生誕預節數月日用移助以報母難四元池州嘉興人由全泰盛局來本洋二元天津無名氏完愿規銀二兩六錢三分○吳淞陳印波軍門代募捐册江陰鹽棧十六元李曉樓何詮亭二户各十元劉梯雲八元毛仿山梁巧山浙西江海緝私左哨一號悦生棧前蘭陵隠名氏五户各四元張厚田浙西江海緝私左哨三號鄭仙奎陳光裕堂四户各三元張全義楊壽臣李竹書立本堂胡尤寅軒張棟臣劉雨江繆　峰吳玉成丁潤階劉子卿鄭植生黄耀廷黄謙臣潘雨亭郭福如陳霍氏廣義利十八户各二元黄錦隆芳桂堂嚴培善堂　王竹樵兩潤堂盧姚少蘆鮑錦堂姚雲　陳杏村梁仰山陳飛軒陳何氏光裕堂陳氏陳鴻材陳鴻銓李石窗鄭永高余仁保王桐生英文齋陳鑑亭廣泗隆廿二戶各一元王懷德陳瑞廷柳俊章劉載之劉蘆茂成雲峰鄧松生王壽山李瑤階宋佐臣黄翰臣劉爕卿黄蘇尹祈生吳大光阿生鍾連登東丙坤馬長發如玖梁勇廿一戶各五角蕭珍周氏花女二戶各四角彭　黄少卿姜廣元三　名三角周雲隆郭蘇蘇其亮何來黄進有温新聨莊南壽李泰勝何麗章陳金福林馬春馮泰富黎惠山桂香侍女梅香侍女十五戶各二角顧全黄杏楊顯彰唐　生四戶各一角楊兆基二角半張有一角半共一百戶合併洋一百五十元由本埠悅生洋廣貨號交來○寗波招商局謝君益齋代募捐册第四批滃州張梅林爲弟述婚移答親友　席費與諸公祈福洋十元由滬局文報處王君心如交來○第八十二日出售助賑彩票靖江劉芝田兄五百四十六號一張計洋兩元以上二十二日○山西匯業公所○天后聖會　席戯資移助由侯克明兄來五十元頴川五齡童子有恙求保速痊二十元澧溪史青氏抱孫有慶節省湯餅筵費移助由周浦復成南貨號王竹南兄交來十元福建陳心容因病在大士座前許愿助賑遂痊酬愿由寗波廣大局來十元又代友不書名十元浙紹陸鳳山求寒熱卽痊二元金記香資完愿二元劉寳香資完愿二元金陵大測堂馬二元河南氏節省週歲資移助由　理峙兄來二元又移送竈君懺書愿二元○安徽休寧汪志道求妻病愈由胡秋甫兄交來雪梅舊大堂畫二張山東抱愧子助翠玉筆架一個連座統歸助賑彩票册内○本埠費公正水木作主人第六次助捐冊夾板仍不領工料十付計二十塊以上二十三日○太原氏爲室人患病求速痊由盛澤范德均兄來五十元鄭葉氏移醫藥資由本埠裕通恆報　行來三十元沙煥林由東臺全盛局來二元孫耀卿兄募姚東潤西席由如臯東關太古晋局來一元浙湖信女徐畹蘭求父親皖江吏隱肝胃病保佑速痊本洋八元○本埠招商局文報處王君心如代募捐册彭澤末裔問桃源人指助順直估平銀三十兩又指助山東估平銀二十兩零六錢六分洋溢齋直平銀四兩共三戶○無力子求嚴親精神强健咳嗽　　　來芥子國盡　共十三本十竹齋畫譜八本銘心書屋詩鈔四本琴學入門三本頳桐花舘試帖四本籹樓摘艶四本四川試　四本賦鈔箋略六本西國近事彚編二本困學紀聞　十六本草廬經略六本平圓地球圖一副計共書集十二種統歸助賑彩票冊内以上二十四日合併聲明 
 
 

Page 11

 
 
[光緒十年三月十九日京報全錄]  
　　宮門抄○諭旨十一道錄前○江督左奏仍請保獎摺○東撫陳奏請將利津縣重堤攺就民埝加高培厚片○又奏飭堵各口工程片○又奏叅革知縣片○蘇織造世奏請將傳辦各件展件展限辦理並飭撥解欵項摺○署皖果張奏恭報接署日期摺○河督成奏請令道員廻避片○江撫潘奏委署府縣夾片○三月十九日吏部翰林院鑲紅旗值日吏部引見三十五名○伯王因伊子代進領侍衛内大臣班謝恩○崑岡謝授正藍漢都統恩○芸公續假二十日○張佩綸請假十日○召見軍機福錕 
○○太子太保大學士兩江總督營理兩淮鹽政二等恪靖俟臣左宗棠跪奏爲承辦范堤出力員弁籲懇天恩仍准擇尤保奬恭摺仰祈聖鑒事竊淮南各塲修築范堤工竣經臣開單奏報並請將在事文武員弁擇尤保獎於光緒九年十一月二十五日奉旨該部知道單併發在事出力員弁准其擇尤保獎毋許冒濫欽此正在飭取各員銜名擬獎間撥准部咨范堤修築從未辦有請獎成案現今奏定嚴核保舉章程凡屬應辦之件一槪不准保獎該省修築范堤自係應辦事件今該督奏請保獎核與部定章程不符相應奏明更正等因臣查范堤年久失修到處傾圯以致商竈猝遭海潮關係國計民生至重臣奏明籌欵修築工至一萬數千丈費至十萬數千兩實非尋常修築塘壩可比部臣謂從未辦有請獎成案實因乾隆以後從未興修並非歴年修築而從未辦獎也且自嚴冬開工至夏始藏厥役各員弁或於積雪堅冰之下奔走經營或於炎天烈日之中循行測度海濵淤重沙土性鬆竭十夫之力行一架之硪日計工作不及他工之半錐試不飽又須翻築潮水猛至又須築圍一切艱難情形臣前次奏報臨工履勘摺内聲明較之運河堤工倍費工力早經上達宸聰今幸全堤如式告成商竈共享樂利而在事員弁倍極辛苦於前不獲邀獎於後未免均抱向隅且無以勸後之勇於任事　合無　懇天恩俯念范堤係奏明特辦要工不列部定章程之内仍准臣欽遵前奉諭旨擇尤保獎臣當飭核實開單斷不敢稍任冐濫庶於愼重名器之中不失鼓勵人材之意理合恭摺陳伏乞皇太后皇上聖鑒訓示謹奏軍機大臣奉旨着准其擇尤保獎他處不得援以爲例欽此○○陳士杰片再臣於工次後見利津堤工印委各員據利津以上北岸與濵州相接地段約十餘　可以修築重堤其縣城以下南北兩岸田園廬墓均在沿河一帶距河四五里以外便爲斥鹵之區且址近海濵河面較寛若離岸數目丈築堤須從鹽灘穿過於鹽務亦不無少碍臣查修築長堤原爲保衛民生起見今該縣精華皆在沿河帶數里以外便少田廬無事重堤　衛自應改就民埝加高培厚藉以俯順輿情除飭印委各員遵照辦理外謹附片具陳伏乞聖鑒謹奏軍機大臣奉旨知道了欽此○○陳士杰片再臣到十四戶工次察看上年十二月十五六等日小李家莊帶連决六處内小口五處已經副將黄金得等先後堵合尚有大口一處寛約四十丈水深三四尺至七八尺不等又卞家莊連决四處參差不齊合計寛約七十餘丈水深二三尺至六七尺不等合計添此一百餘丈工段彌長辦理尤覺匪易准細心體察情形自兩處漫决後水勢旣分十四戶口門　 
溜　較前稍爲平緩則引河可以改小施工較有把握若桃汛稍遲臣前請估三十萬金撙節核寔計工費不敷當亦無幾臣現飭在工各員弁趕緊先堵十四戶大口其小李家莊卞家庄各口亦卽以次各堵惟工程浩大頭緒紛煩思慮稍有不到差之毫厘便恐失之千里臣現親行駐工督率一切俟規模大定方好回省以期迅速藏事上紓宸厪又臣於登州府行次接濵州蒲台禀報正月十五日冰凌大作濵州北岸漫决一處皆隨時堵合均無　斃人口合併附片陳明伏乞聖鑒　奏軍機大臣奉旨知道了欽此○○陳士杰片再利津縣與蒲台接壤臣十四日到十四戶工次十五日卽接據蒲台縣知縣龔　琛禀稱該縣去臘丈量堤基時居民毫無異議今年正月杪委員到縣開工民間忽有不修重堤之謡聚衆抗阻以致呼　　靈懇請派員彈壓並委員接署等語臣當卽批令剴　　諭派撥兩哨勇丁前往妥爲彈壓無庸求退去後詎勇丁甫至縣城十九日復接該令禀稱仍求速委幹員接署前來查該縣重堤分爲十段只有第十段居民因不願提基壓占地畝致思抗阻其餘九叚並無　言乃該令不知　切勸　但求交卸並將家眷先行送省日望委員接署諸舉不理實属庸懦無能應請旨將蒲台縣知縣龔葆琛卽行革職以爲規避取巧者戒除　藩司知照並飭武定府前往開導先行委員代理外謹附片具奏伏乞聖鑒再部定　章叅革等缺嗣後一咨一留今所滬蒲台縣知縣係第一缺應照章聽候部選合併陳明謹奏軍機大臣奉旨着照所請吏部知道欽此○○蘇州織造奴才世勳跪奏爲奉傳慶典活計籌欵開工懇恩寛展限期並請勅下撫臣督飭司關厘局將派定之欵源源撥濟以免貽誤恭摺仰祈聖鑒事竊奴才衙門於上年六月十三日接奉造辦處行文傳旨派辦龍衣縀綢等項二萬三千五十五疋件因未奉撥欵未能開辦嗣於本年正月十五日奉到造辦處行知兩次奉旨再核减　令織辦二成計三千九百五十八疋件限於本年五月交記等因仰見皇太后皇上埀念時艱以節儉風　天下之　意跪聆之下欽感莫名遵卽查照　開按欵核實估計内上用各色　緙五彩十二章全洋金龍袍龍褂　衣襯衣曁各色縀綢紗旂袍褂料二千一百十四疋件約估工料銀九萬一千餘兩又上用繡緙五彩十二章全洋金龍使四章龍褂曁各色縀綢紗漢袍褂料八百二十八疋件約估工料銀二萬七千二百餘兩又賞親郡王福者用繡緙五彩四章全洋金龍蟒袍褂面　　　衣馬褂緊身褂襴曁各色紗羅縐紡一千一十六疋件約估工料銀八萬四千元百餘兩以上各款照例提廿九分平　爲裝盛　費等項之用當卽咨商撫臣籌撥去後兹准指派蘇藩庫十萬兩江海關五萬兩蘇滬兩　局五萬兩由潘司咨會查　並先行撥解銀一萬兩前來臣伏查此項活計上關慶典要需几緙　工程最爲繁細辦理頗需時日款　旣巳有著自應速籌開辦以免涇誤除由奴才　庫仔本屈大運及辦差項下暫行備動銀二萬兩連同蘇潘庫解到銀一萬兩趕緊購料雇匠敬謹　局開工外惟五月之限轉瞬届臨卽　派定之欵尅期可集勢亦不能趕到倘或撥欵遲滯未能順手竊恐不僅逾　五有貽誤之虞奴才責有攸歸倍深惶懽相應籲懇天恩俯准寛十限期並請旨飭下撫臣督飭司關釐局卽將派定欵項源源撥解　得多招工匠儘刀攅趕以期迅速而免貽誤奴才爲愼重要工起見謹恭摺其奏伏乞皇太后皇上聖鑒謹奏請旨軍　大臣奉旨所有傳辦名件着准其展限　理卽由　織造答行衞榮光將指撥欵項迅速撥解以負應用欽此○○二品　戴署安徽按察使徽寍池太廣道臣張　　跪奏爲恭報微臣接署臬篆日期叩謝天恩仰祈聖鑒事竊臣於本年正月十九日奉督臣左宗棠撫臣裕　飭知以安徽　司孫鳳　奉旨補授河南布政使所遺臬篆委臣署理　卽交卸道篆進省二月初十日准孫鳳翔將臬司印　文眷移交前　當卽恭設香案望　叩頭謝恩祗領任事伏念臣粤東下士知識庸愚由山東候補道員於光緒七年九月初二日　恩　放安徽　寗　太廣道涓埃未報兢惕方深兹復暫權臬篆受任愈重稱職尤難查皖省當江鄂要冲臬司爲刑名總匯舉凡險布防詰好禁暴明科條以察吏嚴保甲以衛民在在均關緊要如臣檮味深懼弗勝惟有勉策駑駘益矢勤愼　事禀承督撫臣實心經理斷不敢以暫時　篆稍涉因循以期仰笞高厚鴻慈於萬一所有微臣接署臬篆日期並感激下忱謹具摺　謝天恩伏乞皇太后皇上聖鑒　奏　機大臣　　旨知道了欽此○○成孚片再查定例凡外官有關刑名錢榖者核均令官小者廻避又吏部奏定章程内　河道總督　管　河各缺如有與　督係属祖孫父子伯叔兄弟及外姻親属有關考核紏叅之責者亦令廻避分别調補各等語查河督兼轉山東通省運河有考　紏叅之責奴才前在河南司　内爲子聘娶現任　河道穆特布之女爲婦係属兒女姻親例應廻避調補據該道具禀請奏前來相應據實陳明請旨飭下山東巡撫查照定例　　　省不管轄　河河道缺内的量揀　　穆特布　調奏明辦理爲此附片具陳伏乞聖鑒謹奏軍機大臣奉旨吏部議奏欽此○○潘　片　再署　州　知府　　金　臣飭囘　州府本　所有該府印務有准而臨江府知府王之　精明練達堪以調署又現署新喻縣知縣陳乃機經臣　署長甯縣如縣　有新喻縣印　　有　　　　　知縣　致中　眞　　世以　　至俞致中住丙並無盜劫三　届滿已起四叅及錢粮未完限將滿有關降調之案據　司劉　基　　　　齡　　　　分　飭遵外　　　　　學士兩江　督臣左　棠　附片具陳　　聖鑒謹奏軍機大臣奉旨知道了欽此 
 
 

Page 12

 
 
[光緒十年三月二十日京報全錄]  
　　宮門抄○上諭一道錄前○發抄旨四道○福州將軍穆等奏京恊各餉仍懇暫准匯兌摺○河督成奏　省查勘河勢工程片○直督李奏請旌表片○皖撫裕奏叅知縣議處片○豫撫鹿奏仍請將重犯就地正法片○黔撫林奏請開復中官並免引見片○三月二十日戶部通政司詹事府正藍旂值日無引見○明公　滿請安○許庚身謝在軍機大臣上學習行走恩○李端藥　　祭洒　○吉和續假二十日○童華請假十日○内　奏派騐放之王大臣派出肅王崑岡畢道遠周家楣○幼官學奏派管學之大臣派出德魁景善○召見軍機○發抄金順奏記名副都統王寛署察哈爾領隊大臣奉旨察哈爾領隊大臣着王寛暫行署理欽此○又請將在營病故之留甘捕用守江汝霖等議卹奉旨該部議奏欽此○又請將積勞病故之記名副都統富　議　奉旨着照所請該部知道欽此○又委恩綏　伊犂理事同知奉旨知道了欽此○○輻　將軍兼管閩海關税務臣穆　善　浙總督　　璟福建巡撫臣張兆棟跪奏爲　省京協各餉剛難起解現銀仍懇暫准匯兌以資周轉恭摺仰祈聖鑒事竊臣等於光緒九年十一月二十八日接准戶部咨各省應解京協各餉停止匯兌附片一件光緒九年十二月初五日具奏奉旨依議欽此抄錄片奏咨會到閩富經臣等轉飭各司道遵照辦理去後兹據福　布政使沈保靖鹽法君解煜曁善後税厘兩總局司道會詳遵查閩省濱海瘠區巿肆均用殘　洋元並通行銀帖非　紋銀稀少卽洋銀亦不充足所徴關税厘金悉以洋銀完繳　錢糧鹽課亦　搭繳五成紋銀且銀　　　别省不能通用所以歴年奉撥京協各餉屢經奏明匯兌兹奉戶部以號商未必司靠及餉銀匯兌號商取之爐房數鉅不能　額滋擾民㕓且有報批到日無欵可收延誤庫欵奏請停止匯兌槪令籌解現銀所慮極爲周至閩中如可設籌自當恪遵辦理惟核　海關藩鹽各庫奉撥京恊各餉藏需銀二百餘萬兩閩省係向不行用紋銀之地庫藏肆布均屬無可搜羅必致貽　　以洋銀傾趙紋銀數鉅亦虞不足况銀色低潮傾鎔折耗　之匯兌所費尢多無從賠貼閩省距京程限八十日沿途解運阻滯非三月不能到京號商　兌委　齎　航海赴京遲速逈别且閩省歲入各項不敷供支營餉向無解京之欵自照徴洋税厘金始奉撥　　餉　他省時形不同京都巿㕓原不藉閩書紋銀以資周　匯兌餉項似亦無甚關係惟號商匯兌未必可靠倒欠堪唐餉需關重自亦不可不愼擬請嗣後應解京　各餉先合各號匯解一經投遞文批卽行上兌不得屬緩俟添員報到上庫日期再行由閩提欵給發號商具領以期妥速等情具詳請　前來臣等查該司道所詳委係實在情形且閩省撥欵頻增所出奉撥京恊各餉每遇税課滿月追届限期俱係着令號商暫行墊解以應要需海關每　四結期滿核明六成洋稅不敷開報數目約有七十餘萬兩之多若非匯兌通利墊解於京恊各餉必致貽誤現議由號商匯解兌銀後再行由閩提欵給領可無倒欠之虞臣等再四籌商别無良法與其　循部議　悞餉需　若稍事　宜於公　濟合無籲懇天恩俯念地瘠民窮並無現銀起解與别省情形不同仍暫給商匯兌以免躭延如將來洋商願完紋銀巿㕓足資周轉容再察看情形奏明辦理臣等因恐遲悞京恊各餉起見謹合詞恭摺其奏伏乞皇太后皇上聖鑒訓示謹奏軍機大臣奉旨着照所請戶部知道欽此○○成孚片再桃汎將届河防日形吃緊奴才現將應辦緊要案牘逐一匯厘卽行出省周履兩岸查勘河勢工程預籌汛守所有工需用欵總當嚴飭各河員省益求省核實動支不任絲　糜費庶兾多節一分錢糧卽多盡一分職守以仰副九重實事求是之至意理合附片具陳謹奏軍僟大臣奉旨知道了欽此○○李鴻章片再據永定河道游智開稟稱署北岸通判茅光耀之嬸母茅壽氏係浙江山陰縣增生矛觀洋之妻二十四歲夫故經茅光耀迎養來或現年五十六歲計守節二十二年又該河候補同知周起濤之姪媳周郝氏係汀蘇沐陽縣文童周松齡之妻二十三歲夫故旋隨任來直至四十九歲病殁計守節二十六年又北岸六工覇州州同潘供辰之嬸母潘温氏係奉天寗遠州附生潘希會之妻二十八歲夫故迎養來直至五十歲病殁計守節二十三年又據候補道劉樹堂等禀稱烈婦陳趙氏係雲南保山縣文童生陳延齡之妻現任直隸臨城縣典史陳延慶之弟媳陳延齡避難至汴聘氏爲　旋卽病故該氏謀葬未棺事竣絶粒以殉氏年二十一歲原籍無人呈報照章由　屬服官省分同鄉聲請旌表又據懷來縣知縣何承祥詳稱該縣貢生徐永緒生性孝友父母有不悅百計解之遇病虔誠祈禱　减已算以益親壽　父嘗患痰喘晝夜不得寢則以身代枕覆臥支父背俾可少息七八年如一日病劇時衣不解帶目不交睫湯藥必躬自調進起臥必躬自扶持手滌溺器去穢污不令人代親殁哀毁骨立美食必薦與門人講詩書至蓼莪等篇則不忍卒讀有王天福者貌似其父遇之必肅然起敬或至泣下事兄嫂極恭兄亡則奉嫂如母擇佳兒以爲兄嗣詳請旌表等情前來臣查節婦茅壽氏　温氏周郝氏烈婦陳趙氏孝子徐永緒或節烈堅諸或孝弟　誠皆屬至性過人擬請旨勅部一併照例旌表以資觀感伏乞聖鑒訓示謹附片具奏軍機大臣奉旨均着准其旌表禮部知道欽此○○裕祿片再據布政使盧士　詳稱安省光緒九年分各屬徴解地丁正耗錢粮截至歲底止比較上届計少完銀六萬八千餘兩雖由上年壞寗濳山太湖宿松望江佽縣婺源祁門績溪宣城寗國英山霍山等十三縣上忙錢粮奉旨豁免而皖北沿淮各州縣亦多被水較重剔灾徴　徴收較少惟其中亦有並無災歉而錢糧尚多延欠者如休寗縣照額徴收建平縣係途荒徴　其完數比較上年均各减少又南陵縣完數雖較八年稍增而八年係除荒災徴收九年則並無災歉欠數尚多屢次催提仍屬延緩當此　頓錢糧之際亟應詳叅示儆以杜貽悞之漸應請將休寗縣知縣董汝良調署建平縣事霍邱縣知縣陳德明調署南陵縣事蕪湖縣知縣楊士玉隨案叅處以昭懲戒等情詳　奏叅前來臣覆核無異除飭藩司仍勒限嚴催各該縣將未完錢粮趕緊徴完批解歸人奏銷案内照例計考外相應請旨將休寗縣知縣董汝良調署建平縣事霍邱縣知縣陳德明調署南陵縣事蕪湖縣知縣楊士玉交部議處以示　懲　會同大學士兩江總督臣左宗棠附片具陳伏乞聖鑒訓示謹奏軍機大臣奉旨着照所請該部知道欽此○○鹿傳霖片再臣前准刑部咨各省土匪馬賊會匪游勇案情重大並形同叛逆之犯均暫准就地正法其餘尋常盜案現已解勘具題者仍令照例解勘未經奏明解勘者統十限一年規復舊制辦理等因奉旨依議欽此當經前撫臣轉行遵照在案惟查豫省東南毗連皖楚外　内奸時相煽誘西北爲各省通衢游勇往來動多勾結加以年歲歉收無業窮民羣然思逞搶刼頻聞臣到任後卽嚴飭清查保甲整頓捕務盜風仍未歛息且獲到各犯自知罪重招審到省幾於無案翻飭發委審復多方狡展遠道行提原拿兵役人等質訊不免遲滯拖累而正盜轉得藉此苟延致稽顯戮地方官慮及解費煩重因之消弭諱匿尤所不免卽嚴叅重處亦難禁絶種種弊端貽患甚大當此人心不靖不能不變通辦理臣現擬揀委明幹候補道府該管巡道前往各該府州設局清理將已獲搶劫殺人重犯會督該府州就近提集研訊如果贓証明確罪不容　禀由臬司覆核轉詳臣再逐細推究實係情無可疑卽批飭就地正法俾該處人民觸月警心知所畏懼　徒無從狡避庶可畏法歛跡其有情罪疑似或供詞翻異亦可就近提同質訊分别核辦不致久稽　日卽勒拿未獲各犯隨時懲治均較迅速州縣亦無從諱匿臣爲弭盜息患起見如蒙俯允所請實於地方大有裨益至尋常搶刼案犯仍當分别解勘用符定制是否有當理合附片具陳伏乞聖鑒訓示謹奏軍機大臣舉旨着照所請該部知道欽此○○革職貴州巡撫臣林肇元跪奏再臣前因黔省湘局勸捐各員紳欠繳捐項屢催未繳奏明請旨將揀選知縣高維岳分省補用知縣禹夢齡廣西候補知州徐兆蘭候　訓導曾森溎等一併革職勒限追繳以重公欵欽奏諭冐允准恭錄行催在案茲據委催湘捐欠欵候補知府馮　鵬禀稱查有已　揀選知縣　維岳於光緒二年委辦恊　捐務欠繳捐項銀一千八百六十餘兩今於限内如數繳清東請先行開復舉人俾得一體會試等情又據前辦湘局捐務候補知府陳鴻賢禀稱查有已　分省捕用知縣禹夢齡欠繳捐項銀六千四百九十二兩零廣西候補知州徐兆　候選訓道曾森溎共欠繳捐項銀二千二百二十六兩零今於限内如數繳清裏請將禹　齡徐兆蘭曾森溎一律開復原官並請將徐兆蘭免其赴部引見等情前來臣查該革員高維岳禹夢齡徐兆蘭曾森溎各將欠繳捐項於限内如數繳清尚知愧奮合無仰懇天恩俯准將兄革揀選知縣　維岳先行開復舉人禹　齡徐兆蘭曾森淮開復原宫並請將徐兆蘭免其　部引見之處出自鴻慈除咨部查照外　附片長陳伏乞聖鑒訓示再徐兆蘭係廣西候補知州前摺悞繕爲候補同知應請飭都更正合併陳明　 
奏軍機大臣奉旨該部議奏欽此 
 
