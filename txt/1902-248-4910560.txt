# 1902 - 248 - 4910560

 

Page 1

 
 
[新印大字正續資治通鑑并通鑑目録出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目録三十卷國緯年經提綱挈領尤爲讀通鑑之秘鑰至國朝鎭洋畢秋帆尚書所撰續編爲卷二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記杭州申昌書局海内通碩有留心乙部學者請即臨購閲可也此啓 
[讀八月初七日] [  上諭謹書於後]  
　　侍衛者即古虎賁旅賁氏之遺意也國初以八旗將士平定海内廂黃正白三旗皆天子自將爰選其子弟之弓馬孄熟膂力出衆者用以翊衛左右名曰侍衛謹考大清會典領侍衛内大臣六人内大臣六人散秩大臣無定員侍衛一等六十人二等百五十人三等四等二百七十人藍翊侍衛九十人三旗宗室侍衛一等九人二等十有八人三等六十三人每十人各設什長一人凡宿衛更番輪直共六班班分兩翼各設侍衛班領一人署班領一人侍衛三十人宿衛乾清門者爲内班散秩大臣二人侍衛親軍十人宿衛中和殿侍衛什長三人侍衛親軍三十人宿衛太和門者爲外班以領侍衛内大臣一人總統之内大臣散秩大臣二人隨班入直行幸駐蹕宿衛一如宫禁之制至其升除之例凡領侍衛内大臣散秩大臣等皆奉旨特簡滿侍衛初選均授爲三等侍衛藍翎侍衛歲以冬月推升一等侍衛員闕以二等侍衛引見升補二等三等侍衛員闕以次遞行引見升補漢一等侍衛以一甲一名武進士補授二等以一甲二三名武進士補授三等於二甲内簡選藍翎侍衛於三甲内簡選説入選後須按期在侍衛教塲校閲騎射二次步射二次領侍衛内大臣暨侍衛班領察騐之夫所以周詳鄭重如此者豈不以萬乘之尊宫廷内外理宜有桓桓虎士環衛森嚴方足等威而昭體制若夫巡狩省方翠華臨幸尤須警蹕清肅庶中外人民凛凛生敬畏之心而皇威益形肅穆然則所謂侍衛者宜如何選之愼而擇之嚴方可膺兹重任乃讀八月初七日上諭此次侍衛處引見三旗升等侍衛各員經朕連日看視步箭中的合式者甚少該侍衛等前年因遭事變流離遷徙未能隨時肄習此次加恩從寛仍照該王大臣等所擬缺分等次序補嗣後務當認眞練習以期嫺熟若再技藝生疏定當分别降革毋謂寛容可倖邀也欽此訓詞周摯實於曲意矜全之中寓策勵將來之意聖恩高厚莫可言宣然竊不能爲若輩解者當此時事艱危僅特穿楊貫蝨之能固不足爲禦侮折衝之具然本朝以弧矢威天下定制宜然若輩既爲國爪牙安得不勤於演習以求一日之知况弓箭且非所長倘試以槍砲更安望其能命中至謂因前年遭拳匪之變流離轉徙致荒厥功聖主如天之仁體諒固屬周至然憶前歲兩宫在秦中啓蹕時陜西巡撫升允迎駕後乘馬先行忽有侍衛海某並軌奔馳幾遭衝突迨詰問姓名又堅不肯言升允不得己加以鞭責致被世鐸以毆辱職官奏叅觀此則知各侍衛方且於乘輿播遷之時依恃禁近仍有狂悖無禮事情雖肇事者祗海某一人然此外各侍衛安保其不於京城擾亂之餘乘間肆其欺侮平民之事夫國家所以選用侍衛者居則翊衛宫禁行則隨侍屬車職分何等鄭重乃强悍者既如彼惰窳者又如此不亦重爲朝廷羞耶涉筆及此深仰聖恩之甚寛又甚恨臣職之有失己 
[宫門抄]  
　　七月二十八日户部廂藍旗值日侍衛處引見三十一員許珏謝賞二品頂戴恩明安假滿請安溥侗請假五日張翼請假十日文泰等奏請派進武職六班派出阿克丹吉陞誠全特圖愼值年旗奏派查城大臣派出博公召見軍機及崇中堂○二十九日禮部宗人府欽天監八旗兩翼值日侍衛處引見三十二員博公謝查城大臣恩阿克丹等謝補進武職六班恩興伯續假十五日毓朗謝以京堂候補恩禮部奏請換戴暖帽日期奉旨著於八月二十六日召見軍機及榮慶 
[美人訂約]  
　　日本東京某日報云頃得英京倫敦來電悉美國駐華使臣康君豫擬按照中英商約商訂中美贸易條規刻己欽奉美廷詔旨矣 
[貝子東遊記一]  
　　中國出使倫敦致賀英皇加冕之振貝子歸程繞道日本覲見日皇昨己譯登於報兹又閲大阪東京各日報云東歴九月四日之夜中國駐日大臣蔡和甫星使設席麴　節署柬肅貝子及日本侍從長德大寺君宫内大臣田中君以下各員赴讌銜觴話雨驩洽逾恒既而貝子傅諭留東肄業諸生於明日清晨八下鐘時齊集駿河臺會館中聽候查詢功課迨午前遊覽日本銀行及印刷局十二下鐘越三十分時就精養軒行邸讌日本小松宫彰仁親王華頂宫博恭王梨本宫守王及内閻總理大臣桂君宫内大臣田中君外務大臣小村君皇后宫大夫香川君侍從武官長岡澤君以下十餘員蔡星使及節署諸員皆簉坐席撤列坐庭中用泰四攝影法合照一小影旋相約至芝離宫觀主馬寮各員打毬之戲繼復親臨澀谷紅十字會周覽各處病房歸途繞遊芝山紅葉館觀野口小蘋小蕙二女士揮毫稍進日本晚餐然後命駕回行邸先是三日午前十下鐘越三十分時日皇飭侍從長德大寺君詣貝子行邸齎賜勲一等旭日桐花大綬章並將各項勳章分給衆叅隨十一下鐘越三十分時貝子率同梁叅贊以下衆隨員赴小石川東京砲兵工廠由日本小松宫彰仁親王令陸軍少將西村君陪伺隨步入後樂園憑弔前明逸民朱舜水遺蹟就茶室小憇閲片刻小松宫餉以午餐迨一下鐘時復步登中央氣象臺臺長中村君面試測天之術二下鐘時入宫城蓮池門至濟甯館觀皇宫警察署警視廳官擊劍晚七下鐘越三十分時臨麴區中國節署晚餐是日午前後日本文事秘書官長細川君圖書頭勝間田君式部官長崎君砲兵中佐柴君及式部官伊藤丹羽松平鍋島福羽酒井藤田諸君次第赴 
 
 

Page 2

 
 
行邸謁見貝子皆以禮欵之 
[火山爆裂]  
　　日本東京某日報云頃得英京倫敦來電悉西歴八月三十號西印度麥而氣尼苦島培利火山忽又火燄上騰焚斃民人一千零六十名口灼傷者約一千五百人近山有一市肆名木而内洛其者錦天繡地悉化刧灰既而司夫利賢而火山又無端爆裂按司夫利賢而及麥而氣尼苦二山與英人遥轄之耶痕托暨而希矮島壤地相接 
[阿南風暴]  
　　日本大阪某日報登有東歴九月二日由英京倫敦繞道上海之電報云阿非利洲南境好望角賢利苦培司埠陡起暴風人畜田園大遭蹂躪海濵泊有舟舶三十八號突被吹至岸上以致帆檣篙楫歴亂飄零箕伯揚威洵可畏也 
[印度水患]  
　　日本東京某日報云頃得英京倫敦來電悉近日印度所屬卡而卡之他省洪水爲災淹斃民人多至數百名口誠天降浩劫也 
[吕宋地震]  
　　日本東京某日報云頃得法屬西貢來電悉西歴八月三十號吕宋飛列濱羣島内米痕逹那哑島地忽震動壓斃民人約六十名口意者地下火山猝然爆裂歟亦非常之夑異也 
[臺陽海嘯]  
　　日本東京某日報云頃得日屬臺灣來電悉東歴八月三十日傍晚六下鐘許臺北忽起颶風加以暴雨猝至以致淡水一帶横流浲洞地溢成川直至翌晨風尚未悉殆即所謂海嘯歟 
[管學大臣張冶秋閣學遵擬創設學章程摺]  
　　管學大臣張百熙跪奏爲遵擬學堂程恭摺仰祈聖鑒事竊臣於本年正月具奏籌辦大學堂大概情形摺内陳明將來奏定京師大學堂章程擬即全照大學規模恭擬上聞仍將現在所辦豫備科並附設之速成科暨頒發各直省高等學中學小學各章程一併奏進候旨遵行奉上諭一切條規將來即以頒行各省必當斟酌盡善損益得中期於有實效而無流弊等因欽此欽遵在案臣謹案古今中外學術不同其所以致用之途則一值智力並争之世爲富强致治之規朝廷以更新之故而求之人才以求人才之故而本之學校則不能不節取歐美日本諸邦成法以佐我中國二千餘年舊制亦時勢使然第考其現行制度亦頗與我中國古昔盛時良法大概相同禮記載家有塾黨有庠術有序國有學試比之各國則國學即所謂大學也家塾黨庠術序即所謂蒙學小學中學也其等級蓋甚分明記又曰比年入學中年考校一年視離經辨志三年視敬業樂羣五年視博習視師七年視論學取友謂之小成九年知類通逹强立而不反謂之大成其一年三年五年七年九年之節即所謂大學中學小學蒙學畢業期限也其科目則唐有律學算學書學諸門宋因唐制而益以盡學醫學雖未及詳備亦與所謂法律算術習字圖畫醫術各科不甚相殊自司馬光有分科取士之説朱子學校貢舉私議於諸經子史及時務皆分科限年以齊其業外國學堂有所謂分科選科者視也最重意亦正同大抵中國自周以前選舉學校合爲一自漢以後專重選舉及隋設進士科以來士皆殫精神於詩賦策論所謂學校者名存而己故今日而議振興教術必以眞能復學校之舊爲第一要圖難中外政教風氣原本不同然其條目秩序之至賾而不可亂者固不必盡泥其迹亦不能不兼取其長以期變通盡利臣此次所擬章程謹上溯古制叅考列邦擬定京師大學堂章程並考選入學程暨頒發各省之高等學堂中學堂小學堂章程各一分又蒙養學堂爲小學始基前奉諭旨令各省舉辦謹再擬蒙學章程一分共六件一併開呈御覽恭候頒行抑臣更有請者天下之事人與法相維用法者人而範人者法今學堂圖始之時關係於學術人才者甚大法之既立非循名責實則積習所扭既不能返之一朝而粉飾相因且滋無窮之流弊臣擬請欽定章程頒行之後即乞飭下各省督撫責成地方官覈實興辦凡名是實非之學堂及庸濫充數之教習一律整頓從嚴以無負朝廷興學育才之盛心而學校選舉亦漸能合轍同塗以仰幾三代盛時之良軌至朝廷立法不厭求詳各本章程試辦數年之後倘不無窒礙或須更造精深之處應請隨時增改奏明辦理所有遵擬學堂章程緣由理合繕摺具陳伏乞皇太后皇上聖鑒訓示謹奏後附各項章程其文甚長容俟排日賡續 
[振興工藝]  
　　京師訪事友人云順天府新設農工學堂示期七月十二日招考學生到者約有百人及揭曉正取三十名著於二十日入堂肄業備取十六名俟日後缺出傅補堂中功課以工藝爲主上半日讀華文兩點鐘時下半日專習藝術現擬先學製造洋碱洋燭以後再行添課化學諸生皆須躬親操作以故陳玉蒼大京兆親臨挑選皆取年在二十歲以内聰穎耐勞者 
[示革澆風]  
　　京師訪事友人云前門外琉璃廠土地祠内某姓所開玉樓春番菜館日有惡少挾妓飲酒昕宵譁擾殊與風化有關順天府府尹陳玉蒼大京兆聞之會同五城察院出示嚴禁其文曰會辦五城事宜尹堂陳巡視五城察院爲曉諭事照得婦女嬉游有傷風化近聞琉璃廠玉樓春飯館仍賣女座優娼雜坐飲酒喧譁夜以繼晝實屬不成事體查該館與五城學堂近在咫尺學生均在青年血氣未定恐有耳濡目染之虞稍有沾習小則關繫一身大則釀爲風氣爲害最甚補救無從除派員弁嚴密訪查外示仰玉樓春知悉嗣後務將女座一律禁賣如再陽奉陰違本院定當責懲查封不貸母謂言之不預也切切特示 
[太守待質]  
　　揚州訪事人云前署揚州府知石太守因仙女廟鎭米案撤任待叅因向上游呈訴一切隨由大憲委員赴郡偵查并飭兩淮運司程雨亭都轉秉公質訊都轉飭太守暫居淮南局派員守獲其幕友家丁則分别派人看管一面飭提米業董事暨某某米行主大約日内即須齊集訊供矣 
[鄂省官塲紀事]  
　　漢口訪事友人云日前新任雲南藩司李馥庭方伯道出鄂垣行旌小駐大約稍遲數日即須握節長征矣○湖北候補通判孫别駕家瑊現奉上憲委查下巴河卡務於日前捧檄到差○秋試伊邇闈中諸務均須布置周詳日來大憲因候補典史法少尉鶴松素精歧黃術札委充當官醫亦因材器使之道也○近日大憲將武穴釐局札委侯大令昉辦理孝感釐局札委王大令之屏辦理蓋因前辦釐務之某某二君己届瓜期故也○上月杪鄂省大憲探知正副二主試將次入境特委孟二尹繼僖前赴汴之信陽州竭誠迎迓 
[上海官塲紀事]  
　　昨日河南候補道黃篤友觀察因公來滬命駕赴道轅拜會蘇松太兵備道憲袁海觀觀察繼至上海縣署投刺縣主汪瑶庭大令延入花廳茗談良久而别○江南派辦處文案試用知縣朱棣村明府江蘇候補知縣候東洲明府均於昨日因公至滬先後赴道轅謁見道憲袁海觀觀察然後投刺上海縣署拜會汪瑶庭大令 
[上丁釋菜]  
　　今日爲上丁釋菜之期昨日上海縣主汪瑶庭大令飭差傅諭牛牙預備祭牛並往學宫陳設一切届時俎豆雍容冠裳蹌 
 
 

Page 3

 
 
濟海濵鄒魯猶可想見三代遺風也 
[委騐砲臺]  
　　日前蘇松太兵備道袁海觀觀察委鈞和兵輪船管帶馬鎔軒千戎赴吴淞察看砲臺至昨日事畢回滬即詣道轅禀知銷差 
[大令騐屍]  
　　前日本邑西鄉徐家匯某姓家更舍内忽有一人僵斃經二十八保十七圖地保張金報請同仁輔元堂給棺收殮堂中司事察得其人似服毒畢命因遣丁恊保報諸上海縣署午後縣主汪瑶庭大令帶同刑仵書差呼殿蒞屍塲升座後張保禀稱小的查悉死者姓李不知其名向業薙髮人皆呼爲李司務原籍句容此地並無親族胡知妄作性甚乖張前日贸然棲宿更棚中大約因衣食不周自尋短見大令飭仵役如法相騐旋唱報騐得死者年約三十餘衣衫藍縷確係吞服洋烟斃命大令親視無訛仍飭善堂給棺收殮發壇暫厝候出示召認並著差保查明究竟有無事故禀復核奪 
[沙船遇險]  
　　日前南市某商號沙船滿裝貨物飛駛出洋甫至吴淞口外陡遇颶風吹至崇明絓於灘上號主某甲得信急具禀捕盜局請派輪船前往援救局員陶明府准之禀請蘇松太兵備道憲袁海觀觀察核示昨日觀察己飭鈞和兵輪船管帶某君駛往崇明設法援之出險矣 
[信船被劫]  
　　本月初四日滬上永和永利兩信局划船開赴杭州行至嘉善縣境張涇匯被盜刧去銀錢貨物約共值洋銀四百餘元聞己投縣報請飭緝矣 
[法界禁賭]  
　　某西人創設機器賭箱分青黃赤黑白五門令人投以四開小銀錢一枚舉手摇之勝負立判受其惑者頗不乏之初在英界各烟館獲利不貲後工部局董查悉情形定於上月杪一律禁止近日延及法界有劉盤龍癖者趨之若鶩捕頭聞之特派包探查明本租界内共有此項機器若干限西歴九月杪悉行收去 
[積犯瘐斃]  
　　積竊王和尚迭次犯案經法界公廨讞員杜枝園大令訊供管押近日忽患疫症因送入虹口司考脱路工部醫院療治旋即斃命大令得報飭包探赴某善堂領棺收殮瘞諸荒阡 
[惡鴇妄干]  
　　前者妓女高文秀因被惡鴇霸阻從良奔投英美租界公堂控訴經讞員張柄樞司馬訊明發交棲流女所擇良婚配在案前晚惡鴇高周氏忽投案遞禀聲稱假女文秀既奉大老爺判令擇良婚配小婦人不敢阻撓惟求將所帶金珠首飾賞還小婦人俾衰邁窮嫠得資養赡司馬閲竟大怒謂爾買良逼娼不法己極尚敢挺身來案恣意妄于乎著押候查明重辦高鴇大懼願具不再買良爲娼切結求恩釋回司馬諭令静侯核示 
[欠案移縣]  
　　前者順昌恒號倒閉時虧欠各店銀兩若干嗣股東周欣伯當公和洋行買辦又吞没億康莊票銀一千五十兩經莊主夏少堂遂具詞控諸英美租界公廨讞員張柄樞司馬訊得兩造供詞各執飭將周交人保出限三日内檢呈票根此上月十六日事也不意周竟將票根簿私行掉换直至前日始齎呈司馬查悉情形飭差傅夏查對果與原票不符因著連裁下之票根三紙移送上海縣署請縣主汪瑶庭大令訊追併諭令夏投縣候質 
[英美租界公堂會訊案]  
　　寡婦周王氏控地販楊士卿串同陶長卿强將房屋出租等情讞員張柄樞司馬准詞簽差將楊拘押既而英商通和洋行主人投本管领事署控周王氏立契反悔等情英總領事據情照請司馬訂期會訊前日午後司馬會同英繙譯官迪比南君訊質通和延律師担文主控周王氏延律師侯魯公聲辯先由担文律師倩帮辦西人聲稱此案始末請准本律師伸訴當四月二十五日周王氏之子樹堂稱有地基及房屋出租坐落英界大馬路虹廟對門門面三間另兩廂房又轉灣處面南除門面外尚有住屋三幢牆門一間己收洋銀五百元出有筆據約定緩日立契以二十年爲期事由楊士卿與陶説合先是周王氏本欲售去嗣聞通和每月允出租價洋銀五十元遞加至八十元復付押租洋銀五千五百元因此雖己簽押忽生悔心今將租據及周王氏所交工部局屋基憑據一併呈電當時言明通和如欲反悔定銀不還氏如反悔加倍罚洋銀一千元後因周金壽向中人勒索酬儀三百元不遂所求唆使涉訟查周王氏於五月二十二日來廨存案呈詞内並未言明此屋周金壽亦有分今者楊己提案通和洋人因命陶來此備質陶供稱初無恒業今在通和洋行經理地基二月某日楊言周王氏欲將房屋出賣囑向通和説合其地約四分七釐房屋約十餘間欲售洋銀二萬元嗣又言己與族中商妥擬將屋基出租隨於四月二十三四等日繕就定據至氏家將洋銀五百元交楊轉交氏收目見定據上己經畫諾允於八月交割不意忽有周金壽者向楊勒索酬儀聲稱至少定須二百元不允所求以致肇此訟端當畫押時座上尚有數人均不相識楊供小的先爲水木匠後在孫姓家當家丁今年二月某日周王氏言及欠債五千餘元利息太重欲將丈夫遺下虹廟對門房屋出售不獲購主只好出租當經小的與陶向通和洋人議定每月租價洋銀五十元漸加至八十元又押租洋銀五千五百元始允立據司馬問定據何人所繕楊稱由周擬稿倩小的代書司馬謂爾既代書何以化名維楨楊語塞司馬謂顯見爾與陶串通答稱小的實無此意周王氏收取洋銀時並無異言越二日周忽自稱與氏同族在清園烟館内向小的索酬必欲得二百元方己伊言如果不允定唆令氏來案控告殊不知定議簽押時氏弟王洪生氏姑夫高金良及一婢女均目擊其事且是日客堂内尚有數人惜小的均不相識未能指出姓名侯律師問楊曰爾到過公堂幾次是否在周王氏家治庖兼作水木匠修治房屋楊稱周先甚貧苦嗣後因贸易發財小的並未在周王氏家當過庖丁前者曾因地基案到過公堂兩次此處屋産氏與陳谷臣合買曾涉訟上海縣署有案可稽查氏應得地四分七嫠然道契上載明不止此數周王氏供此項屋基乃故夫金齋所遺並無出賣出租之事雖屢次有人來問小婦人均毅然回絶今此屋開設釘鞋店石灰店卜易館整容店按月能收租價洋銀一百十六元兒子樹堂年纔十九不能理事因倩夫弟金壽代理五月中聞人言及楊在外招摇稱有出租與通和情事因倩金壽登報聲明楊實係舊傭時有洋銀存寄小婦人處四月二十五日又存洋銀五百元總之小婦人並無將此屋租與通和之事定據上亦未畫諾實遭誣指請治以奴僕欺主之罪兹小婦人己與陳谷臣將地分析併托英商愛爾德出面轉換道契惟尚未領到求察樹堂所供與母相同周所供亦與氏相同侯律師曰此案周王氏供詞諒堂上己明無庸再訴惟楊將所寄洋銀膽敢揑據强指出租定欵且氏堅供並未簽押應請堂上將據撤銷迅速結案担文帮辦西人稱中証鑿鑿何謂誣控應請堂上按照定據辦理且通和洋人因公未到須俟傳齊復訊然後擬結可馬准之飭將楊還押陶交通和洋人保去 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　徐瑞春控族姪紀生争産不遂糾人擄至船中詐去洋銀六十元等情縣主汪瑶庭大令准詞派差提集一千人前晚升堂研訊王克昌供前月某日紀生之妹婿張福堂向武生言及紀生與伊叔瑞春在船忿争請喚地保往勸武生當即喚令地保李東來至船勸瑞春給紀生洋銀六十元以了其事張供其時紀生囑小的浼王邀同地保前往理勸小的允之至此後細情均不知悉李保供紀生將伊叔瑞春劫至船上勒詐洋銀王來喚小的前往勸解隨由王勸妥著瑞春給以洋銀六十元瑞春因未帶洋蚨將小的爲質旋即登岸措齊付給既而瑞春投巡防局控告王得悉急付小的洋銀十七元命開銷局中差費所餘若干伊等如何分派小的不知朱小弟供的小由王雇去駕盤豈知伊等竟將瑞春匿於船内訛詐洋銀小的實分文未得紀生供叔父瑞春欺侮祖父以故設計報復惟一切均由王調度船亦王所雇船上尚有林阿銀阿東父子一人所得洋銀均由王分派小的未得分文叩來鑒宥大令喝令笞臀二百板鞭背六十下仍執定前供問王研詰亦狡不承認迨喝令笞臀二百板鞭背四十下復上天平架良久仍不吐實乃叱將朱笞臀二百板鞭背二十下朱懼始稱所詐洋銀付地保李東來開銷局費十七元小的與阿銀父子等四人各得四元其餘均由王取去王至此知難狡頼始直認不諱大令飭連紀生及朱釘鐐收押所中李俟交人保出張無于省釋○前日朱增祥扭金清如到縣大令研訊之下朱供前由洪方氏爲王姓作中借去洋銀一百五十元其息摺即存氏處今被氏婿金清如出頭串頼爲特扭請訊追洪方氏供故夫在日被學徒士某借去洋銀一百元立有借據前月二十四日小婦人往女婿金清如家信住宿一宵次日回家見房門大開箱鎖扭脱檢查之下失去衣飾借票等物訪悉係鄰人朱增祥所竊向之詰問直認不諱本欲控告經人勸息不料朱反揑情妄控今將失單息摺呈電金清如供稱小的以評話爲業洪方氏母女被朱無端誣控叩求究治大令察閲息摺字跡皆新顯係僞造朱所控亦有不實因一併交差看管候傅王到案訊明察核 
[南市瑣談曰]  
　　前日大馬頭同元昌洋貨店主遣人投上海縣署訴稱所收房捐與租數目不符求恩查核昨晨縣主汪瑶庭大令飭公差薛貴往查尚未悉若何禀復也○本邑清道局委員袁明府查得城廂内外大街小巷垃圾堆積如山所雇扶夫殊屬疲玩爰於前日親率差役至南市各叚稽察隨飭地甲督率夫役赶緊掃除 
[英美租界公堂瑣案]  
　　安南人朱桂枝串同王阿結塗改匯豐銀行鈔票朦混兌銀昨晨經包探邵仁初解案禀稱伊等二犯持票向胡玉堂兌換洋銀自願折短十二元五角嗣經葉華堂察出破綻朱即奮步脱逃隨由印捕追獲連王解請究懲朱供此票在途中拾獲本己將五十元塗改五百元小的不過貪得蠅頭尚求恩宥王俯首無詞讞員張柄樞司馬商之英總領事署迪繙譯官判令各責三百板枷號一月期滿押捕房二年然後分别遞解回籍鈔票存案備查○包探陳洪德解張阿六到案禀稱此人行竊徐裕蘭所開店内白糖八包肥皂三箱約值洋銀一百元售與吴淞祥裕南貨店請大老爺備文移提店主歸案訊究司馬著將張押候移請寳山縣查吊原贓然後核辦○包探竇如海解車夫董言林到案禀稱此人駕車不愼撞壞西人登林所乘馬車雇工修理須費銀二十四兩故由小的送請訊核林供小無力籌措尚乞恩寛司馬判令枷號半月免予追賠○包探顧阿六解方阿紅到案禀稱此人行竊裕源紡紗廠内水龍上所用皮帶持至某押鋪質錢故由小的拘請訊究司馬判責三百板枷號一月○包探陳洪德解薛六子到案禀稱此人偕同黨數人在日本郵船株式會社碼頭外浦中撈獲重約六七百斤之鐵錨一具並不投報捕房故由小的送案請究薛供小的捕魚爲業偶然下網得此鐵錨是以邀友帮同撈起求恩鑒原司馬著將鐵錨暫存捕房薛姑念無知從從寛開釋 
[法租界捕房瑣案]  
　　綹手余泰生與積竊梅耀廷同匿某小客棧昨經包探緝獲搜出所竊烟槍水袋等物解請讞員杜枝園大令訊供余稱烟槍借自廣瑞豐烟館廣瑞豐夥王三聞知立即投案訴稱余曾將洋銀一元爲質借去烟槍大令頷之著將余押候過堂訊核○歹人瞿德生專造僞金首飾入市混售昨經包探緝獲解請訊懲大令著枷號一個月期滿責釋○潮州流氓陳阿根持破衣至厚興押店質錢不遂所求任情滋閙控經大令訊明著重責三百板交同鄉人保出不准再向紛擾違則重懲○偷兒陸萬春李金生劉春林前因犯案經包探解請大令訊供昨日飭提至案各責二百板以儆 
[美租界捕房紀事]  
　　昨日甬上匪人王小生濳入篷路第二千一百八十三號門牌某姓家乘人不備竊取衣服一包携之而出適被六十六號巡街捕所見連贓解入捕房捕頭略問緣由令押候解送公堂禀請讞員張柄樞司馬訊辦○昨日午前浦東怡和碼頭棧中堆貨工頭陳阿大不知緣何邀集衆工人霸不許工作旋被管門之印度人扭入捕房捕頭研究一番令押候解送公堂禀請訊明懲儆○前晚偷兒陳阿大在怡和碼頭貨棧前東張西望適爲支更人所見扭入捕房捕頭令押候解送公堂禀請訊鞫○前晚篷第十九號門牌某姓家被妙手空空兒林阿五濳入臥房竊去紡綢衫等物因於昨晨投報捕房捕頭令包探沈阿生四處偵查未幾即獲諸楊樹浦左近帶回管押聽候翌晨解送公堂禀請訊辦 
[金陵官報]  
　　七月二十日江防同知李上江督糧同知放下江均禀知督賣試卷通判丁大　中路栅欄宋瑞東路均奉委闈彈壓差知縣趙宗獻由四川公幹回又朱錫甲叩謝委解翰林院書籍赴京差又唐樹既廖德楙鹽大使程蓉齡均奉示寫履歴保民兵船楊永年辭赴江西接撫臺二十一日候補道陳桂森謝委淮北鹽務局調署漢陽鎭標田鎭恊准補江西饒州營叅將陳麟書禀知交卸金陵營叅將事署金陵營叅將劉炳庭禀知任事知府田承熙奉委文闈督同彈壓差准補湖口中營遊擊王昌齡到來省請咨通判彭鴻年奉委文闈彈壓稽查差縣丞駱兆奎奉委監試隨員差轅下頂馬官千總洪鳳岡叩謝廣東知府華承澐到由京來管帶新勝水陸各營徐寳山到二十二日厘捐局兼木釐局候補道穆禀知出江量簰委辦淮北鹽務局候補道陳桂森謝委兼理兩江漕轅營務處通判鍾嬴奉委文闈彈壓差又丁邦榕奉委文闈西路總巡差知州楊增芳禀知邳州任内正雜各肄一律算清知縣楊激雲奉委帮文闈内監印官磨對印册差又劉壽嵩謝委校對文闈試卷用印差又陳世輔奉府查勘上邑秋災差州判趚允龍禀知隨薛道赴大通縣丞馮奉棨委伴送簾員典史程國楨禀知到省知縣張祖綸到由蘇來派委來甯簾差並叩謝飭知歸特旨即用班二十三日調直隸藩臺吴見辭知府徐乃斌謝委代辦大勝關釐捐差同知劉卓栻奉委文闈和鸞彈壓稽查差知縣梅長元奉委赴溧水公幹又宋康恆奉府委查勘江甯秋災差又陶麟宸辭回河南應試羅先覺奉委文闈帮同核對印卷差縣丞黃序鴻到由蘇來分甯差委二十四日商務局候補道劉候補道俞啓元崔來臨張彬張鼎祐張子采黎錦彛唐郁輩翟衡璣楊覲圭均傅見改指江蘇補用道鄧琦由諓京引見回省試用道崔寳鴻由京引見到省正任江防同天梁祥到交卸海門同知回同知李宣龔奉委文闈中路補點差正任嘉定縣章鴻森知縣周慶賢均到由蘇來奉調簾差又張翼軫奉府委查六合秋災差又黃傅　縣丞王其恆均奉委文闈内提調隨員差又李光煒謝委文闈對籩啓閉府經歴楊寳晝禀知到省太平府經歴章炳仁州吏目竣汝賢由蘇來均到奉調文闈差巡檢曹詒録劉有誥均奉委文闈彈壓差知縣胡廷琛到交卸代理江都縣兼署揚州衛事回 
[六月十三日至七月十九日止施樂捐清單]  
　　無名氏洋十五元無名氏洋一元沙布崔孫氏洋一元無名氏洋二元隠名氏洋二元隐名氏洋五角命定炘翁洋　元郭善卿翁洋五角朱全炳洋三角無名氏洋一元吉姓洋四元無名氏洋一元梅里源記號交來崇儉耍洋一元李氏洋一元葛蕃甫翁七液丹藥二百服劉東峰川樸八兩○附登集福册捐計李學 
 
 

Page 10

 
 
究翁錢二千宋廣照錢五百王文科翁柳興逹翁韓紹虞翁宋象奎翁張兆祥翁五户錢三百同善堂三鳳堂修德堂銓盛行忠恕堂公興行無名七户各洋五角龔照福翁王保元翁二名各洋二角王義合熊泰昌二户各洋一角○附登孫君復瑞壽儀移助安懷捐計謝子英翁洋四元王濟清翁洋二元朱良生翁洋二元羅記衡翁洋二元馬森賣翁洋一元姚樂琴翁洋一元馬季藩翁洋一元丁甘仁翁助施材捐洋十元以上統共收大小四十六元四角錢四千七液丹二百服川樸八兩滬北天后宫前廣益善堂司董嚴信厚龔心釗施則敬朱佩珍唐榮俊葉貽釗等謹誌 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十八年七月二十三日京報全録]  
　　宫門抄諭旨均録前○兩江總督劉等奏爲省會知府因病出缺請旨簡放摺○又奏爲瀝陳徐州土藥收成情形並抽收釐金緣由片○又奏爲職官販米出口請旨革職嚴辦片○又奏爲仿鑄當十銅元以維圜法片○又奏爲委署知府片○兩廣總督陶奏爲選員請補知縣摺○又奏爲匯解抵補淞滬貨釐銀片 
　　太子太保頭品頂戴兩江總督臣劉坤一頭品頂戴江蘇巡撫臣恩夀跪奏爲省會知府因病出缺請旨簡放恭摺仰祈聖鑒事竊據江甯布政使李有棻等詳稱正任江甯府知府沈錫晉前經請咨赴部引見並將遺缺委員接署在案該員領咨起程於光緒二十八年六月初二日行抵上海因病出缺詳報前來臣等伏查該員沈錫　廣東進士歴補吏部考功司主事文選司員外郎驗封司郎中坐補　監督光緒十九年奉旨補授揚州府知府二十四年大計保薦卓異二十六年調補江甯府知府二十七年八月到任本年二月經臣附片奏保奉硃批著送部引見欽此當經轉飭遵照旋據該員以前在揚州府任内歴俸己滿六年並保洊卓異及此次所保之案一併請由臣給咨交卸北上在案兹據詳報該員行抵上海因病出缺所遺江甯府知州係省會要缺相應請旨迅賜簡放以重職守除咨部查照外謹合詞恭摺具陳伏乞皇太后皇上聖鑒謹奏奉硃批另有旨欽此 
劉坤一片再據辦理徐州土藥統捐局江甯布政使吴重憲徐州道桂嵩慶詳稱本年徐屬鶯粟因佈種之時雨澤愆期未能一律出土今春得雨稍資補救二三月間苗葉敷佈又以春寒過甚雨水較多禾苗率多黃萎及至楊花結實西南風大作天氣燥熱異常受損尢甚時以包粒雖大漿汁極微通境牽計收成約三分有奇據印委各員先後禀經該道履勘相同現值新土上市商民交易無多南商亦極稀少山東鶯粟收成更歉價值昻貴私販因之充斥復經該道廣爲勸諭認眞巡緝並於新土上市之先添設局卡期昭周密徐州毗連三省地屬平陽舉步即入鄰境防範實非易易當此用繁費絀庫欵艱難惟有督飭局員殫竭心力嚴杜偷漏並隨時派委幹員前往稽查以暢銷路而裨捐務等情詳請具奏前來臣覆核無異理合會同江蘇撫臣恩壽附片陳明伏乞聖鑒謹奏奉硃批户部知道欽佌 
劉坤一片再本年春夏之交青黃不接米價日見翔貴疉經嚴飭各屬禁運米糧出口嗣又欵遵諭旨飭屬查禁奸商私販出洋各在案乃署揚州府江蘇補用知府石作楨於奉文後委員訪查竟任甯波米董浙江桐鄉縣教諭舉人張傅芳盤踞江都縣産米之仙女鎭逐日偷運萬餘石或數千石出口人言嘖嘖或謂該府與沈馮兩委員受賄故縱恐難保其必無四月初旬該處饑民羣起閙事石作楨猶請張傅芳在公所筵宴人情大駭及張傅芳於四月抄潛逃石作楨乃於五月初一日密札江都甘泉兩縣拿辦詞極嚴厲以圖掩人耳目離奇閃爍輿論譁然石作楨以方面大員居心貪狡實屬有玷官箴張傅芳出自正途身膺司鐸而行同市儈尤爲衣冠敗類均未便稍事姑容據江甯藩司等揭叅前來相應請旨將三品銜署理揚州府江蘇補用知府石作楨卽行革職張傳芳革去教諭舉人勒回原籍交地方官嚴加管束以示懲儆而肅官　除飭司先將石作楨撤任另行委員接署一面飭查沈馮兩委員銜名另行叅辦外理合附片陳請伏乞聖鑒訓示謹奏奉硃批著照所請該部知道欽此 
　　劉坤一片再前因蘇州仿照閩粤章程奏准鼓鑄當十銅元頗著成效江甯地方近年製錢短缺銀價日低亟應仿辦以濟錢荒當經臣飭令該藩司妥籌詳辦嗣奉上諭近來各省制錢缺少不敷周轉福建廣東鑄造銅元民間稱便江蘇仿辦亦極便利著沿江沿海各督撫籌欵仿辦等因欽此又經轉行欽遵去後兹據江甯布政使吴重憙詳稱此案經前署藩司徐樹鈞會商江南銀元局司庫借撥銀一萬兩解交該局開鑄銅元陸續解司轉發錢典各鋪配搭行用轆轤鑄造商民交易及完納錢糧釐税均照制錢出入一律不准低昂其銅質輪廊悉與江蘇近造無異每鑄本銀一萬兩能鑄銅元一百四伍十萬元就現在銀價兌售約可得盈餘銀千兩之譜倘以後銀價稍漲盈餘即就輕遵數月以來頗能暢行並無流弊等情詳請具奏前來除咨部查照外謹會同江蘇撫臣恩壽附片具陳伏乞聖鑒謹奏奉硃批户部知道欽此 
劉坤一片再江甯府知府沈錫晉請咨赴部遺缺當經飭委候補知府朱其昌暫行代理旋即改爲署理以專責成據藩臬兩司會詳請奏前來除批飭遵照外謹會同江蘇巡撫臣恩壽附片陳明伏乞聖鑒謹奏奉硃批吏部知道欽此 
頭品頂戴兩廣總督臣陶模廣東巡撫臣德壽跪奏爲選員請補知縣恭摺仰祈聖鑒事竊准吏部咨缺單内開沿海調三項要缺廣東歸善縣知縣錢溯灝捐離任文尾坐光緒二十八年正月初五日發行按照限减半計至二月十九日限滿開缺於二月二十日接准部咨應歸二月分截缺辦理係外調要缺毋庸簽掣查定例州縣應調缺出俱令於現任人員揀選調補如無合例堪調之員知縣准以例准請補之候補並進士即用人員酌補等因今歸善縣知縣缺臣等與藩臬兩司於通省現任知縣内逐加遴選非現居要缺即入地未宜實無合例堪以調補之員惟查有進士即用知縣劉能年四十一歲四川温江縣人由廪生應光緒十五年己丑恩科本省鄉試中式第一百零四名舉人庚寅恩科會試中式第一百八十八名貢士壬辰科補行覆試殿試三甲第一百五十二名朝考二等第九十七名光緒十八年五月十四日由翰林院帶领引見奉旨以知縣即用籖掣廣東六月初一日經吏部給發執照祗領起程八月二十八日到省該員年力富强趨公勤謹以之補授歸善縣知縣缺洵堪勝任與例亦屬相符據藩臬兩司會詳前來相應請旨准以即用知縣劉能補授歸善縣知縣如蒙俞允該員係進士即用知縣請補知縣銜缺相當毋庸送部引見除咨部外臣等謹照章改題爲奏合詞恭摺具陳伏乞皇太后皇上聖鑒訓示冉粤東省補缺例限九十日此缺係歸光緒二十八年二月分截缺應以是月底起限辦理今在限内選員請補並無遲逾合併陳明謹奏奉硃批吏部議奏欽此 
陶模片再准兩江督臣咨准行在户部咨本部循案撥補二十七年釐金各欵附片一併光緒二十七年二月二十五日奉旨依議欽此咨會查照按照上年指撥銀數撥解等因當經轉行遵照查光緒二十六年分准部撥補淞滬貨釐案内係撥廣東减平銀十萬兩當税銀六萬兩所有光緒二十七年淞滬釐金自應查照上年奉撥欵目銀數分别撥解抵補經於二十七年十二月二十六日籌銀二萬兩匯甯投納業己奏咨在案現在粤省司局各庫異常窘絀所有原撥之减平當税等項均因凑還新定賠欵挪用一空本屬力難兼顧惟准兩江督臣電催速解大局攸關不能　竭力設籌兹於萬分爲難之中設法挪凑銀四萬兩定於六月二十三日給交商號源豐潤義善源兩號匯解金陵支應局投納作爲廣東省奉撥光緒二十七年分抵補淞滬貨釐之項據廣東布政使丁體常詳情奏咨前來臣等覆核無異除分咨查照外謹附片具陳伏乞聖鋻謹奏奉硃批户部知道欽此 
 
 

Page 14

 
 
[光緒二十八年七月二十四日京報全録]  
　　宫門抄諭旨均録前○山東巡撫張奏爲己故藩司遺愛在民籲恩宣付國史館立傅摺○陜甘總督崧奏爲揀員調補要缺知縣摺○右翼監○祥奏爲徵收○税一年期滿儘收儘解摺○又奏爲歸還部墊欵項片 
調補河南巡撫山東巡撫臣張人駿跪奏爲己故藩司遺愛在民據情籲懇天恩俯准宣付史館立傅以彰循蹟恭摺仰祈聖鑒事竊　在籍紳士前任户部左侍部吴樹梅等三十二員聨名呈稱己故福建布政使潘駿文由諸生議叙郎中改官山東知府咸豐十一年二月捻逆竄擾東省由長清縣一帶直撲省城官紳登陴防守勢甚岌岌該故員素有膽識奉檄會同叅將緒綸督兵迎勦敗賊於距省十二里之叚家店省城得以安堵是年委署理青州府知府事值淄川捻匪劉德培勾結臨淄博興土匪傅曰庠劉化龍等嘯聚於鳳凰山乃督圑募勇設伏兠剿旬有餘日劉化隴等就擒復隨大軍進克淄川縣城忠親王僧格林沁亟稱許之檄調前敵兼總理行營糧臺歴次剿平鄒縣白蓮池東昌教匪暨沂州兗州幅棍諸匪宣力行陣靡役不從其功之最著者同治五年八月捻酋張總愚等注意渡運潛分悍賊萬餘自靳家口韓家營一帶躍馬搶渡該故員嚴爲之備激厲將士露立河干以寡敵衆奮力堵擊斃賊無算凡四晝夜而賊乃西遁同治七年正月因張總愚復自固關出竄震動畿疆創議以東軍人衛隨同前升任巡撫丁寳楨轉戰於直隸任雄深祁之交克復饒陽縣城賊遂不敢北嚮未幾殲張總愚於高唐東境肅清中原底定厥功甚多洊保道員補授山東兗沂曹濟道擢按察使嗣在山西由臬司署理藩司護理巡撫升福建布政使所至勤政愛民百廢具舉而東民之感誦不能忘者尤在治河一事溯自咸豐五年銅瓦廂决口黃河北徙而東彌望汪洋漫無涯涘時值軍書倥偬未暇兼顧而小民蕩析離居情堪憫惻迨各省軍務大定丁寳楨深以東境河患爲急而苦無熟悉河務之員知該故員爲原任河道總督潘錫恩之子夙諳河務因令總辦河工得委後引爲己任策畫井井有條不紊先於鄆城濮州交界之紅川口盤裹壩頭束水歸溜厥後堵合侯家林大工悉如其議實爲東省創辦河工之始越兩年而堵合賈莊工大費鉅獨能力排羣議撙節經費堅忍耐苦以迄成功光緒八年至十二年河患頻仍如堵築桃園郭家寨姚家口等處皆極險極要之工始終不避嫌怨不辭勞瘁得以迅速合龍更于綜理河務之中兼籌通省賑務並建議設立河防總局添募河防勇營暨修築南北兩岸大隄俾東省數百萬災黎得以出昏墊而登衽席非該該故員之力不及此嗣以河南鄭州大工吃緊奉命隨同欽差馳往堵口駐工年除殫竭心力以底于成東境河流亦因之順軌至今士民感恩戴德積久益深造具事實並懇轉詳奏請恩施宣付史館立傅並請准予紳民捐建專祠藉伸報饗等情由布政使胡廷幹按察使尚其亨會詳請奏前來臣查該故藩司潘駿文早從軍旅頗立戰功歴辦河工勞勩卓著久荷聖明洞鑒其自道府而秉臬司開藩護理山西撫臣篆務敭歴數省皆有政聲在東最久遺愛尤多既據該侍郎等臚陳功績皆屬信而有徵未便壅于上聞合無籲懇天恩俯准府己故布政使潘駿文服官政績宣付史館立傅以表循良而慰民望可否在山東地方由紳民捐建專祠出自聖裁非臣下所敢擅請除將事實册結咨部外理合恭摺具陳伏乞皇太后皇上聖鑒訓示謹奏奉硃批另有旨欽此 
頭品頂戴陜甘總督奴才崧蕃跪奏爲揀員調補要缺知縣以裨地方恭摺仰祈聖鑒事竊奴才據甘肅藩司何福堃署臬司黃雲會詳稱山丹縣知縣劉至順奉文升補固原直隸州知州業己截缺報部例應由外揀調查定例州縣應調缺出俱令於現任人員内選調補又調補知縣必歴俸三年以上各等語今山丹縣知縣係衝繁疲三項應調要缺非精明練逹之員不足以資治理該司等在於現任簡缺知縣内查有合水縣知縣巢鳳岡年四十九歲江西新昌縣進士光緒九年十二月初一日以即用知縣到省准補合水縣知縣二十一年十一月二十日到任該司等查該員巢鳳岡樸誠廉幹爲守兼優詳請調補山丹縣知縣前來奴才查該員巢鳳岡才猷稳練樸實勸能合無仰懇天恩俯念員缺緊要准以合水縣知縣巢鳳岡調補山丹縣知縣實於地方有裨且該員以知縣調補知縣銜缺相當毋庸送部引見謹薛摺具陳伏乞皇太后皇上聖鑒訓示飭部議覆至所遺合水縣簡缺甘省現有應補人員應請扣留外補合併聲明謹奏奉硃批吏部議奏欽此奴才祥普跪奏爲經管右翼關税一年期滿正額銀徵收無虧盈餘未能足額遵照奏案儘徵儘解恭摺仰祈聖鑒事竊奴才前于光緒二十六年十二月二十九日蒙恩管理右翼税務當經循例奏派前户部縀疋庫員外郎宗室榮普隨同辦理維時京師聨軍未退税務弗能啓徵迨後和議己定奴才即行奏明于上年七月初一日開關啓徵並以時局多艱稽徵恐難復舊懇請試辦儘徵儘解欽奉諭旨允准飭部立案嗣准户部咨稱本部具奏據報右翼監督任滿應否更換一摺于光緒二十七年九月十六日拜發二十二日奉硃批著俟年期滿再行更換等因欽此欽遵在案伏查右翼税務每年應徵牲畜税正額銀一萬五兩一錢二分西山牲税增銀四十兩隨徵經費銀六千二百十六兩九一分盈餘銀七千三百二十一兩四錢此外尚有房地税銀向無定額奴才自光緒二十七年七月初一日開徵起至本年六月三十日止計一年差滿寔徵牲畜税正额銀一萬伍兩一錢二分西山牲税增銀四十兩盈餘銀一千三百四十五兩五錢房地税銀三千一百七十三兩六錢三分四釐除房地税銀向無定額不入比較外其牲畜税銀正額並西山牲税增銀及隨經費三項均己如數徵足惟盈餘一項比原額尚少徵銀五千九百七十五兩九錢實因庚子變亂之後市面蕭條商賈多未復業物力艱難迥異曩昔雖經竭力整頓設法捐徠無如事同創始而税課能否暢旺斷難以常年收數相衡然比較光緒二十三四五等年各任所徵税銀數目計奴才一任所徵税銀數目尚屬有盈無絀以兵燹之後比較承平之時徵數尚能如是此皆仰頼聖主如天之福實非奴才意料之所及况當庫欵奇絀之際奴才具有天良惟有合盤托出稍盡犬馬之力合無仰懇天恩飭下户部察照上年奏明儘徵儘解之案准予核銷免其賠繳之處出自逾格鴻慈奴才不勝感激屏營之至所有辦差動用並各項開支银兩謹繕清單敬呈御覽再奴才任内所徵房地税銀除辦差動用其下存銀兩盡數歸還部墊另行附片奏明辦理外所有徵存盈餘銀兩可否照例交納廣儲司抑或應交何處伏乞皇太后皇上聖鑒訓示遵行謹奏奉旨欽此 
祥普片再奴才所管右翼税課于上年七月初一日啓徵本任應交東陵咨取牛羊遵照來文數目業經交清其未開徵以前户部墊發之項但有徵收存欵自應陸續歸還查奴才任内徵收過房地税銀三千一百七十三兩六錢三分四釐除辦差動用過銀二千八十二兩三錢五分五釐下存銀一千九十一兩二錢七分九釐擬即儘數歸還部墊其不敷之銀可否飭下户部仍交接任監督遞推歸還以清墊欵是否有當謹附片具陳爲此謹奏奉旨欽此 
 
