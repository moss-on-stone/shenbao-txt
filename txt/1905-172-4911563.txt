# 1905 - 172 - 4911563

 

Page 1

 
 
[電傳諭旨]  
　　五月二十四日內閣抄奉上諭本日召見之道員用江西補用知府曹樹蕃著交軍機處存記欽此同日奉 
上諭朱祖謀奏因病懇請開去學政差使一摺廣東學政朱祖謀著准其開去學政差使欽此同日奉 
上諭廣東學政著于式枚去欽此同日奉 
旨左翼監督仍著訥欽泰接管右翼監督著薩廉去欽此 
[電傳宫門抄]  
　　五月二十四日召見軍機英瑞曹樹蕃　 
[論今日跪拜之禮亟應廢際續五月念四日稿]  
　　朱子之言曰古禮如此零碎繁冗今豈可行亦且得隨時裁捐爾孔子從先進恐已有此意（語類卷八十四）按議古禮謂不可更改者請視斯語又曰覲是正君臣之禮較嚴天子當依而立不下堂而見諸侯朝是講賓主之儀天子當宁而立在路寢門之外相與揖遜而入（語類卷八十五）又曰每日常朝王但立於寢門外與羣臣相揖而已然王却先揖羣臣就位王便入胡明仲云近世朝禮每日拜跪乃是秦法周人之劇原不如此（語類卷八十六）按用暴秦之法而猶昧然以爲遵古禮本朝不乏知禮之大儒而皆未敢昌言可怪孰甚 
又曰古之君臣所以事事做得成緣是親愛一體因說金人初起時其　長與部落同坐同飲所以做得事後來兀术犯中國虜掠得中國士類因有教之以分等陛立制度者於是上下位勢漸隔做事漸難（語類卷八十九）按滿洲入關之始甚强今乃如此正與朱子所言吻合端中丞不知此理猶謂中國文教定以等殺原有精義深受其害而不自知抑可悲矣 
又曰周禮所說古之朝禮君臣皆立又曰三代之間君見大臣多立乘車亦立漢初　立兇大臣如替者云天子爲丞相起後世　太　臣太學（語類卷九十一） 
又曰古人坐於地未必是盤足只是跪以其慣了故脚不痛所以拜時易也 
又曰太甲拜手稽首成王拜手稽首疏言通留之意是首至地之久也蓋其尊師傅如此（國上）按此可見惟其席地故常跪故拜時易惟其常跪常易於拜故臣拜君君亦拜臣今即曰藉存古以示隆重獨何解於臣拜跪而君高坐一若古禮之拜跪專爲人臣敬君而設者臣從古而君悖古其可乎况乎臣之跪而朝見亦非古禮也此其謬誤不辯可知矣 
由是觀之拜跪之禮所以未愜乎人心天理之當然而猶至今尚存者實由專制之君主以是便其尊君抑臣之私心而藉以肆其淫咸上行卜效層累以及社會之風俗雖以爲不便而未敢昌言廢之非果拜跪之禮之自有垂久之意也今則時局日變使再事因循不肯改革此微末之儀節吾恐其足以間隔君臣上下之情而大有所阻礙雖日言變法日言整刷朝政未見其有絲毫之益也 
或曰端中丞示諸生之文或亦守在官言官之義不得不曲爲解說以使諸生之守奏定章程耳推其本心或亦未必不怪煩文之不妨從簡也果若是公忠體國之大臣苟舉一事發一議而有益於國家者無不勉爲之此拜跪之儀之當改革爲　 
 
 
 

Page 2

 
 
似小關係實大是宜列其利害疏請於朝而變通之是亦千載一時之盛舉也否則悖古禮之意而又怫今人之心雖百方掩飾曲爲解說吾知人情不堪其束縳必有横决之一日者矣 
伊川程子有言曰大率淺俗之人以順從爲愛君以卑折爲尊主以隨俗爲知變以習非爲守常此今日之大患也吾欲今之大臣以廢拜跪之說陳之朝廷吾尤望今之大臣不可不先誦程子斯言 
[電請堅拒華工禁約]  
　　昨日舊金山來電云美國東南商政界大震動願改約旅美華人合羣望堅持到底拒約會　 
[美政府不允中國參與議和之事]  
　　二十三日北京電云華政府曾經請於美政府准中國參與於日俄議和之事美政府答覆云目下尚不能允中國干與此事但勸中國旁觀議和之進步並設法保守本國之利益及各國在中國之利益譯德文報 
[議和前不能訂停戰之約]  
　　二十四日倫敦電云美京華盛頓傳來消息請於西歴八月中旬日俄兩國議和大臣會議之前未必先訂停戰之約譯文匯報 
[俄伯爵因病暫緩和議]  
　　二十二日倫敦電云美京華盛頓傳來消息謂因俄外部大臣伯爵蘭姆斯陶夫有病故議和之舉暫時停緩但並無阻隔之處譯字林報 
[駐華海防軍撤回之說不確]  
　　二十二日柏林電云英每日電云德國除膠州之防軍外擬將駐紥中國他處之防軍撤回此消息實係不確蓋近日並未議及此事德政府之宗旨以爲須與有約之各國商定後始可撤退因當時各國駐兵於直隷省由各國訂定合同故也譯德文報 
[江督周致駐日楊使及外務部函電（爲德兵借操場事）]  
　　敬啓者二十四日接日本東京來電一件內開南京制台德籍詞體操借要隘美繼起事關大局乞先拒德弭後患江蘇留學生稽鏡等四百六人等語稽鏡等想係中國在東留學生此電不知果係諸生等所發否電中所言不知所指細揣之或係因外國師船借岸上隙地游息之事而發此事原委請爲吾兄陳之金陵儀鳳門內獅子山下有小操塲一所係該處砲台兵丁操演之地地面寛平四周築有圍墻上年春間由德國兵船至寍向管砲台官王牧暫借爲船上弁兵登岸散步抛球之用王牧未經禀明私自借給一次嗣美國兵船過寗又向魏午帥援以爲請午帥因地在城內且係砲台操場却之且因王牧前未禀明記過示懲此皆上年之事今年二月英國兵船來寗又欲指借第以各國師船經過借地上岸遊息本爲常事但城內之地及附近營壘砲台之所均非所宜未允所請而别於城外下關租界借給隙地一片圍以竹籬使其水手遊息散步並屬分班上岸派官約束旋即離寗此後别無他國援借此則現在之事也查他　船控　過停泊向主國借地以爲小手上岸遊息之用爲各國所通行且有主國兵隊出與相對抛球賭賽以爲樂者雖或沿　體操之名並無軍械與兵操廻異此次所借係城外租界隙地並　要隘且係遊息抛球並非操兵事屬平常不致滋生後患諸生所聞或係傳聞異辭故滋疑慮望執事轉詢諸生如此電果係諸生等所發乞將以上所述情節向諸生詳告以釋羣疑爲幸諸生關懷大局具見愛國之忱弟以衰庸謬膺艱鉅　石之論夙所願聞而實在情形亦不能不拘情相告耳 
敬再啓者封函畢復思有一事盡情奉告去冬弟抵寗後有某言官疏陳德兵艦遊弋洞庭鄱陽湖演砲應加禁阻周某在山東與德人有交誼聞其此次帶二德人偕往等語奉旨妥籌辦理竊思原疏誣謗之語原可置之不論惟查去年夏間實有兵船游弋洞庭鄱陽湖演砲之事究屬非宜今年春英德兵船過寗當將勿入內湖濱砲各節詳切轉逹旋據德領面允將此事函請水師提督照辦英兵船主亦允遵行但演砲一層雖經禁阻而不入洞庭鄱陽一節尚未切實訂明緣岳州長沙均係通商口岸即鄱陽湖亦係准其由通商口岸至內港內河買賣之地條約內旣有准兵船到不通商口岸明文前德領卽據此辨論細核條約語意係指沿海口岸而言今各處通商應否禁其遊弋內湖尚待詳查訂實方免論難此事應會商湖廣江西咨商外部核奪通行至演砲之事自應堅持不允毫無疑義諸生前電是否指此未敢懸斷望併轉告實情至各國兵船往來曾否限制船路有無章程閣下洞悉情形尚望　敎以匡不逮幸甚 
外務部鑒陽電悉上年德艦過寗曾向儀鳳門內砲台官借其操塲爲水手登岸游息散步之用一次因有拗球之事外間沿稱爲體操其實不持軍械並非操演嗣美艦過寗援以爲請魏午帥以在城內且係營壘却之近無德美借地事本年二月英艦過寗又欲借用某以客艦經過向主國借地俾水手登岸游息爲各國所通行不能徑却而城內營壘則不可因另指城外租界隙地一片借與登岸游息散步抛球一次旋即開船而去此外别無借地體操之事日本留學生電敝處亦經接到已函逹楊使囑其轉告諸生其函稿容另函呈鑒名印 
[柯逢時奏土膏統捐設局事宜武昌]  
　　八省土膏統捐以宜昌洪江梧州爲三大局早紀本報兹柯遜菴中丞已將土膏統捐辦法在此三處分設三大局并用小火輪拖帶貨船以免客貨停滯湘江一帶亦請湘撫遣派砲船沿途照料至分撥各省欵項統照新章辦理等情專弁入奏矣（履） 
[道員上控藩司及侍御奏叅之風傳江西]  
　　贛省官塲近日喧傳有候補道十餘人聯名赴兩江督憲節轅上控贛藩司某方伯　委繫缺指出過付証據并在贑省私置產業多處將奏派欽差來贑查辦又喧傳有御史奏參贛藩司賄賂公行確有憑據及劣跡多端等語均不知確否（晉） 
[武陟縣毆斃工人之義國兇手投案天津]  
 
 

Page 3

 
 
義國洋工司卜剌　在河南武陟縣鐵路毆斃工人王二元逃避一案早紀本報旋經河南撫憲陳小石中丞咨由各省協緝日久未獲日昨卜剌知不可免自投天津領事　即由領事照會官塲不識將如何辦理也（履） 
[萍鄉工人閙事已息江西]  
　　贑省萍鄉縣煤礦工人閙事勢　洶湧當經委員會同地方官極力彈壓善爲調處刻下風波已平（晉） 
[趙次帥已籌欵六十萬北京]  
　　趙次帥自奉赴東三省之命卽以籌餉爲第一要義已於月前自行電告各省請爲協濟兹聞粤督岑雲帥覆電允認十萬兩江寗浙江十八萬兩其餘各省尚有分認者刻下已得六十餘萬兩惟川督只允助二萬兩殊出意外（盈） 
[漢口後湖堤工之險象漢口]  
　　漢口後湖隄工因根基未築堅固現值夏汛異常危險闈第六叚尤不足恃旦夕有崩潰之虞張宫保已加派曾觀察廣鎔馮司馬啓鈞帮同搶險日前嚴諭堤工總辦桑觀察寶張鎭軍彪請此堤用帑六十萬兩　等竟視同兒戱　不能保護爾等可不必再來見我桑張唯唯而退（師） 
[電調續備軍恊勦會匪江西]  
　　近日福建之武平等處點會匪竄入廣東之嘉應州一帶及江西之龍南會昌信豐等縣迭誌前報　悉贑南鎭道於昨日電禀撫憲胡中丞以防營兵力單薄顧此失彼不敷剿辦請派兵馳往恊勦中丞即電飭駐紥吉安府續備左軍就近馳住恊同贑防各軍相機剿辦仍歸贑南鎭道調遣節制（晉） 
[電調贛皖兩省砲船助防圖山鎭江]  
　　長江水師提督　從周軍門蒞鎭後將名砲船分泊象山濱江各要隘已誌前報惟距鎭六十餘里之圖山下遊一帶亦係長江最要關鍵本駐新湘一營兵力單薄刻又飛電贛皖兩省水師各營抽調砲艇若干艘火　到調以資防守（觀） 
[粤督整頓水操之先聲廣東]  
　　粤督岑雲帥以現今各水師甚爲腐敗　　所有水師各弁兵一律學習水操　新任水師提督李準抵任後卽延聘日本水師敎習並選本國曾習水師之學生爲分教（暌） 
[西撫實力保護寺產廣東]  
　　西省梧州氷井寺前經府憲莊　寛　該寺查封改作學堂井將所以產業撥作該學堂經費業已定案該寺住持今忽赴省上控竟奉西撫批准將寺產一併給還并責成梧州府實力保護（暌） 
記者曰五月十九日本報載直督袁宫保奏遵旨嚴禁刁紳蠢役滋擾寺院並分别聲明　　撫見之當自謂何如 
[扣放米零移作學堂經費京師]  
　　總督倉塲侍郎會商每季所放俸米自王公大臣以至兵丁應領幾石幾斗幾升幾令者卽行奏明嗣後發放俸米祗將大數發給所有小零概行扣除在領米者所虧無多而聚集可成距欵　移此項撥作學堂經費推廣學額以宏敎實屬大有裨益云云聞此摺已經人奏矣（訟） 
[查封長壽寺餘聞廣東]  
　　長壽寺查封各情已誌前報兹悉該　物產甚多檢點　日尚未查清租簿一百十七册已繳人官庫矣日前該寺主持僧具禀制府願報効學費五千兩請免杳封寺產當卽批飭謬妄不准茲又有商人欲集合公司備價數十萬承領該寺及鋪產擬開街道建造房屋數百間租給各鋪董　現在西關地方人烟稠密租值飛漲可獲大利故也（睽） 
[電請查明撤退洋行餘聞江西]  
　　贑省日前電致領事請其查明撤退洋行各情屢誌前報兹聞章江門外太古洋行廣東商人現已懸有英商招牌改爲航業擬雇一淺水輪船由九江至省城往返裝貨搭客以圖抵塞蓋因內地准洋人行輪爲約章所有故也（晉） 
[會訊常備軍管帶縱弁肇禍蘇州]  
　　常備軍第二營管帶李瑞琳因麾下差弁文洗臣毒斃唐顯內一案經撫憲陸春帥撤差發押長洲縣署歸案訊辦迭詳前報兹悉長洲縣蘇大令於十九夜會同臬憲委員葛司馬提訊李一味推諉均稱不知司馬謂上憲以汝營中有此等不法情事汝寛毫不覺察已難辭咎况槍匠翁錦生於事後任其銷差避去又不將與唐弁同室之順姓覊留難保　通同容隱情弊故特飭本委來縣會訊今汝均稱不知姑不深究惟翁賴二人汝須交到共一方可塞責又問賴姓何名來營何事李稱賴前在湖北時認識祇呼其爲賴先生並不知其名號此次自稱來蘇謀事因人地生疎留營暫宿現已不知去向司馬曰豈　朋友而不知其名者乎因飭還押捕廳署限期將翁賴二人交案違干叅辦（隨） 
[優恤如皋縣民婦被誣案蘇州]  
　　如皋縣地甲誣指民婦吳徐氏謀殺親夫一案早經平反現聞撫憲以吳徐氏遭此奇禍雖　昭雪而傾家蕩產帖屬可憫詳內僅聲叙房產洋錢飭縣追賠等情係屬空言無補於事批　臬司派委幹員前往如皋務將吳徐氏家田產照原數贖回所存洋錢須照原數賠還房屋須照舊式賠建所失衣服等物亦須照數製還以示體恤等情朱廉訪已委派知縣胡燡前往辦理矣（蠱） 
[建築鐵路自開機器磚窰鎭江]  
　　鐵路開工在卽而定購之磚瓦萬難敷用乃擬在西門薛家巷後擇一合宜之土山自開機器磚瓦窰俾免貽誤要工且得收回溢利（并） 
[飭追虧欠鉅欵九江]  
　　錢業施錦鈁虧欠各錢莊銀兩一案經官銀號上控旋由大憲批示云該店主虧欠爲數旣鉅自應赶緊收帳分别歸還一面　羅籌備移緩就急乃延不清還殊失經營之道據禀施錦鈁愿將該店底貨抵歸該銀號等扣收欠欵應准公估點收餘欠之欵責令施錦鈁赶緊籌措分别清還仰德化縣遵照迅速提訊明確勒令清理具報母任宕延（遯） 
 
 

Page 4

 
 
[皖商擬定商會辦法安慶]  
　　皖省商會舉胡宋二君爲商董後由商務局諭勸各業商人議定商會辦法今各商迭次集議已擬定章程五條一請商務局添設發審公廨專理各商案情二總會擬設司帳書記一人其公廨委員清書勇丁薪水均田商會擔任惟承辦案件無論原被告不准需索分文三傳訊宜有區别受累商人不得與欠帳商人同一拖累四凡欠商家銀錢書有票據押據摺據如一再遲延卽由商會禀請商務局提追五省　各業如有劣徒描摹圖章僞造票據察出卽由商務局訊辦至　失票據商會立發傳軍作爲廢紙聞以上五條各帮詢謀僉同業由商務局轉詳撫憲立　矣（　） 
[江北提督將次到鄂武昌]  
　　新授江北提督劉侍郎永慶乘火車出京將於日內抵漢聞在鄂並水躭閣即馳赴新任又袁觀察世亷爲侍郎之姊夫北洋袁宫保之胞兄刻委漢口淮鹽督銷總辦聞觀察借差來鄂實於鄂中有所探伺云（比） 
[梁鼎芬已有行期武昌]  
　　襄陽道梁星海觀察鼎芬聞於本月杪由武昌首塗蒞任連日官場屬吏各學堂敎員多爲祖餞武昌黄鶴樓漢陽伯牙琴台冠蓋　集頗極一時之盛（比） 
[出洋州縣在滬候諭武昌]  
　　湖北派往日本遊歴實缺州縣十數員刻因海上烽烟不靖均萃居滬上觀望不前適值張宫保文孫私遁出洋在滬蹤跡得之慮其冐險急電促歸各牧令得此一好比例遂羣求趙竹君剌史發電至鄂邀恩緩行聞宫保尚未俯允亦未覆電（師） 
[瀛眷出法抵滬]  
　　出使法國欽使孫大臣之瀛眷已於昨附法公使輪船　滬（暫） 
[江督札籌新震旦學校經費]  
　　吳淞新震旦學校常年經費雖集有鉅欵尚虞不敷特由滬紳施予英曾少卿諸觀察等禀請江督恊助周玉帥以該校　理馬君相伯辦事核實造就宏多亟應力爲抉持業已批飭上海道每年設法籌助一萬金以期廣育人才云（别） 
[好稅司函復小輪傾倒煤灰之辦法]  
　　蘇滬各小輪沿途傾倒煤灰一事會經會議辦法並由總稅務司以所議未能盡等飭再妥議在案兹聞滬關好稅司以爲按照本關理船廳前議辦法及包運合同已屬妥便此外更無再善之法特函覆　道請爲轉禀上台示遵云（别） 
[賽生輪船案現已議决]  
　　二十四日據字林報所發之傳單云賽生輪船一案屢經辨　現已議决惟如何審判尚未揭曉　　　可宣布也譯文匯報 
[詢問瑙威瑞典戰事保險費]  
　　二十三日倫敦電云六芝　險公司於二十二日晨有人詢問瑙威瑞典戰事保險　譯文匯報 
[俄尼泊巡艦駛抵紅海]  
　　二十四日倫敦電云俄國輔助巡艦尼泊船上載有在香港附近所擊沈英聖吉爾特商輪之船員現已行抵紅海之及步鐵爾埠譯文匯報 
[日軍撈起俄巡艦]  
　　二十二日東京電云本處官塲宣告被日軍擊沉於旅順之俄巡艦白英載　七千七百二十六墩生點鐘能行二十二海里於今晨爲日人所撈起譯字林報 
[日俄滿洲戰情彚誌]  
　　二十二日東京電云駐滿洲戰地葉和城方面之某報訪事人云日軍將俄步兵及馬兵三千人及大砲三尊逐出即佔據萬溝嘴口北之南山城嘴日兵陣亡者兩人受傷者十四人俄人棄屍首於地者四十具測其傷亡之數約有三百餘人又電云本處官塲宣告滿洲戰地有日軍一枝隊於十八日派往擊逐附近南山城嘴向南而行之俄兵於二十日佔據南山城嘴西北之高地後俄軍經日人砲攻大亂遁去其半但在西高地之一軍力拒之日人於午後猛攻井佔據此高地後又在北高地與俄軍劇戰於是日軍之半繞至南山城嘴之西北二英里大平天子之東北以便截斷潰退之俄步兵及馬兵俄人遂懸升紅十字旗欲免日軍之砲攻仍被日軍逐至北面皆砲攻之功也此戰俄人共有三千人大砲數尊屍首之棄於疆塲者五十具度其傷亡之數約有三百餘人日軍之死者兵共二人受傷者官兵十七人譯字林報 
[駐韓日軍已過廣松]  
　　二十三日東京電云高麗日軍之先　隊已行過廣松二十五英里譯字林報 
[俄提督電陳拘留情形]  
　　二十三日東京電云拘禁於日本之俄羅斯第斯文斯開及尼蒲格韜夫二海軍提督報告俄皇之公文業已揭曉羅提督報稱對馬之戰提督之坐船蘇佛勞夫於上月二十四日午後已不能用於是本提督及屬員驚皇失措被人遷至滅魚雷船聞尼提督亦於上月二十八日至日本之佐世保魯提督於初十日奉日官之允准電致俄皇云對馬之事聞有俄兵輪四艘已投降日本於是心亂故戰敗之咎在余一人兩提督又電請俄皇之命謂投降於日本之海軍官竟究准其回國抑拘禁於日本並云各員似乎願留日本爲俘俄皇尚未答覆而日政府已預備房屋爲各俄員居住之計譯字林報 
[責令俄巡艦不得再犯商輪]  
　　二十二日英露透電局駐俄京訪　電云英政府爲俄海軍在遠東擊沉英商輪一事責問俄政府後現兩政府已議定英派兵輪通知尼泊及雷航兩俄巡艦以後不可再　擾　輪並令卽行回俄譯字林報 
[丹麥商人擴張航業]  
　　二十二日倫敦電云丹麥京都之商人現已設立輪船公司來往日本及瑞典挪威譯字林報 
[俄又官民互鬥]  
　　二十三日倫敦電云俄勞芝地方最後之消息謂昨日民人被官軍所殺死者計一百三十人受傷者約數百人內有四十一人於昨晚在醫院斃命該處各醫院已住滿 
 
 

Page 5

 
 
受傷之人今日民人與官軍續門至午時民人之傷亡者又有十八人屍首由工部局之垃圾馬車載往理葬譯字林報 
[英教員定期出殯]  
　　二十三日東京電云英人名壳克司者爲東京第一高等學堂之四文教習於今日辭世爲日政府辦事已二十九年將於今日出殯譯字林報 
[日韓訂立借欵合同]  
　　二十三日東京電云日本公司借於韓政府日洋二百萬訂立合同已聞此借欵以九七　元爲一百子金常年七釐以高麗大藏省之進欵爲抵譯字林報 
[法公文聲明對於摩洛哥之政策]  
　　二十二日柏林電云駐德法使爲摩洛哥事之公文已呈於德首相但公文內並無答覆前次德公文之言惟表明法國之政策然此政策已早爲外人所知譯德文報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[稅司爲義捐局設法杜弊鎭江]  
　　米禁弛後商人運米出口除報稅外須另完平糶義捐銀一錢四分四釐乃米商一經領到稅單即行開輪駛去捐局明知有心倫漏究亦無可如何刻經稅司代籌善法令米商必先到關呈驗捐照然復准其繳稅以杜弊端（并） 
[屯墾公司不准萬令干預（蕪湖）]  
　　宣城縣咸育屯墾公司前由萬方欽大令合資創辦已著成效前歲大令署任含山所有墾務暫倩其同里張某代爲經理迨大令含任卸篆股東凌某武某等忽控於蕪湖商局轉咨藩憲迫令大令不與其事日昨藩憲已飭宣城縣何潤生大令就近調停不知如何排解也（履） 
[漢口火車貨釐局起色漢口]  
　　目下蘆滇鐵路愈推愈廣往來貨件日益繁多計每月所收捐欵約一萬兩萬不等河南撫憲亦派委羅大令來漢分收稅釐（泰） 
[太鎭學會章程]  
一宗旨研求學問增進文明 
二地址　　於城內稅務　 
三　務公舉會長一人會佐六人幹事員六人言記員二人會計員一人各盡責任立之於左（會長）總理務有監察全會權有受會友監察之名分係六閱月一舉再舉者聯任 
可以已意舉會友爲代表（會佐）佐會長總理分任評議講演遞問調查等事隨時到會 
（幹事）分司圖書儀器收發等事輪曰到會整理之（書記）司記録文件（會計）司出人欵項自會佐以下於其職務有完全之權皆有受會友監察之名分皆係六閱月一舉再舉者聯任如延人代理須由會友公議 
四會友願與斯會者隨時寫明里居姓氏報明本會逢星期由會中公布經多數認可註明會册卽爲會友如願與會而有鴉片癮者請於戒絶後署名入會 
五講習分爲二事如左（甲講演）專講學　問並一切教育事宜凡會友私塾務必一律改良於每星期集議調查另立專章（乙研究）凡會中會外人互相質間會友應各就所知隨時條對如有心得列入札中簿 
六利益本會應籌欵添購圖營儀器專備會友研究之用另立專章 
七經費署名入會每人繳洋四角每月織洋一角籍充會費由會計員收明登册專備會中嚴　難費及購置品物之用按月清結同會公閱如有同志願助欵項者不論會中會外作爲特别揭費 
八特會分爲二事如左（甲大會）每年正七兩月各開一次由會友講演各種學理或延會外鴻儒蒞會講演會外人亦可入聽凡職務之更替章程之修改均於此時决行（乙議會一）凡會友有關於學務之舉欲向會中提議者須失期送簡明說帖由會長定期開會議决 
九會約凡在會中各宜遵守勿懈　一會友相　行相當之禮幸勿狎慢二會友交際當開誠布公勿虞勿詐三會友討論當婉曲詳盡但求相益勿執成見四會友有互相紏繆之責如有遇失當卽規　毋得私議五會友宜養成公德不可始勤終怠六會友一切期約許諾雖微必信七會友出言處事當一秉至公勿徇情勿偏執勿自私八會友於一切嗜好有損品性者勿隨俗委　以墮一身之品　　全會之名譽九會友有違約者得出會中公决令其出會十以上規約會友當互相規勉不可視爲談助（容） 
十附欵以前婁東學會及師範研究會均附屬之其書籍等件亦均移入惟師範研究會爲組織普通學堂及是會之起點尤當合力維持推廣敎育 
[搬運俄艦軍件]  
　　氣字　內　給軍火擬搬儲浦東藥棧山局咨請稅務司派員恊搬已志前報茲悉好君函致　觀　轉交魏觀察請即搬移毋須關上派員惟搬齊後所有各件關單送關查照云云故昨日已經飭派小工搬運矣（　） 
[委員起解機件]  
　　前報紀京師頣和園電燈料及工藝學堂水車等件由魏觀察札委崔二尹押解北十兹悉崔君另有要公故由觀察改委朱二尹倫管解起運（渙） 
[製造局擬裝電燈]  
　　製造局工藝學堂前奉憲飭令推廣聞暑假後開館即將廣方言館歸併辦理惟課程較忙秋冬日暑漸短擬添設夜　現由該學監督黄部郎禀明總辦擬在課堂及在廳裝設電燈業田魏觀察與北市威麟洋行訂明包設價銀四千二百兩昨日洋人已至製造局逐一測量將引擎設於鍊鋼廠內（滇） 
[匠目出洋未果]  
　　日前江督札委委叔倫觀 
 
 

Page 10

 
 
察等出洋考求製造在洋槍鍊鋼砲彈藥等廠選就學生匠目各五名擬帶同出洋昨由魏觀察驗得各匠目身材瘦弱不克勝任故擬禀請督憲在南京水師學堂中挑選學生若干人隨往云（渙） 
[俄兵滋事]  
　　昨有俄水手二名乘盧阿記之車至美界閔行務下車分文不給楊長而去虞向索車資反被兇毆當由六十六號西　並五十八號西捕將水手拘入捕房候送俄領事署訊辦（暫） 
[日人沿途醉臥]  
　　昨有日人一名飲酒遇醉倒臥於美界南潯路由九十八號西捕送入捕房押至酒醒釋放（暫） 
[西人投河遇救]  
　　昨有某西人至三菱公司碼頭雇翁阿生舢板艇渡浦駛至中流西人卽躍入水內由各艇夫救起事爲捕房所知飭探順福共將西人送入捕房飭令轉送公濟醫院求治（暫） 
[失竊金表]  
　　英工部局鮑總巡之夫人於本月十二號下午時行經泥城外失去小金表一枚其表壳背面緑色周圍嵌以鑽花現飭通班包探嚴行跴緝並聞如有人拾得送還必當厚酬（木） 
[副票開彩]  
　　今日爲南洋副票第一會開彩仍假南市商船會館爲開彩地并請各官到塲監視昨日已函致二十三七鋪巡防局届時派勇照料（土） 
[第二會彩票將出]  
　　南洋官彩票大票自本月二十日開第一會後已將紅票陸續收兌其第二會票現已在局刷印將於日內發出銷售（土） 
[請查刧匪]  
　　滬南大南門外城根前有匪徒黑夜狙伏刧奪行人飭拿未獲現聞大小東門等處亦有匪徒持刃强掠受害者不知凡幾事經該處商鋪集衆公議具禀地方官請爲查辦（土） 
[河工暫停]  
　　滬南陸家浜河道業已撥勇開浚河工局董秦君復具禀上海縣汪大令續開護城河及城內河道以通水利奉大令批准惟因天時炎夏議緩至秋間再行動工（土） 
[建橋將竣]  
　　西門外城根一帶前經各董禀准提台楊軍門在彼開築馬路建造房屋擇地造橋馬振興市面起見奉軍門批准飭提右營周參戎勘明興工日前已將橋工開造漸次告竣惟築路一事聞須俟城河開通　興工大約須在秋季矣（土） 
[護勇跌斃]  
　　道轅護勇張阿狗前晚　北市回南雇坐野雞馬車馳至洋涇橋馬忽亂奔致張跌傷頭腦等處經巡捕查見將馬車坐客一併送入捕房捕頭令舁送仁濟醫院醫治因傷勢甚重逾時而斃卽家屬備棺收殮聞馬夫已釋之使去惟馬車尚留捕房未知若何了結也（金） 
[斥革巡長]  
　　警察總辦汪大令昨日發出示諭一道略調西局巡長黄震前因不守局章夜巡不力本應革除在案今又敢干預訟詞代人遞禀實屬不成事體著即革除（金） 
[上海官事]  
　　江南　台楊軍門昨午在北市洋務局設席特請上海道袁觀察前出使日本欽使蔡和甫前提台李壽亭軍門吳淞盛軍領統戴棲田鎭軍製造局總辦魏觀察等飲讌貨捐局會辦袁明府世附救生局委員陳蓉鏡别駕昨均由蘇返滬○南市工程局總辦翁子文太守奉道台委發滬軍營月餉後因患病未痊　復袁觀察請另委發給○江蘇候補道陸純伯觀察樹藩海門廳向知丁通伯司馬孝熊江寗銀元局新廠委員朱二成榮商約　員廖宇泰太守等昨均到道拜會禀見（金） 
[上海縣案]  
　　湖北夏口廳獲解高東山同黨周春山到縣奉汪大令提審周供前隨徐老虎販鹽去秋回籍被夏口廳拿去管押未犯搶刧大令飭跪鏈踏扛片刻始供前年秋間由高東山紏同小的及葉子紅葉子青等至崑山搶一典當分得洋數十元去春三月又糾搶寳山某姓店鋪後到洞庭東山共有四五十人亦高東山爲首搶得當鋪銀洋首飾約計七八千金不料兵差追捕將贜洋抛樂登岸分逃大令判釘鐐收禁候再研訊○談忠秀控陳萬鋆霸單　質談供二十九年春將地一畝零之方單向陳抵借洋七十元去春已將本利洋八十三元還楚方單被霸求追陳供談託小的作中將方單向吳永發抵洋七十四元去年還來本利八十三元小的卽交吳收清吳稱單在家內延約多日忽往漢口太古裕爲夥方單未還大令判陳往漢向吳取單限一月交案○蔡明芝控倪長富調戱伊女由太陽廟巡局送縣訊問倪供蔡子阿大紏人拆梢不遂串父揑誣大令飾蔡將阿大交案據稱子早回籍大令　倪復詰供患病求釋大令判候遞解鹽城縣原籍○警察巡士劉開發前因滋事釀命與兇手一同責押在案昨日提申斥數語開釋（金） 
[公共租界早堂案]  
　　同協祥絲廠控船户楊得利王捕勝馬德元黄四明竊匿蠶繭七担搜出一担餘贓無著報捕拘獲解案內有一人供姓劉名惠生在黄四明船上爲夥彼等偷繭實出不知孫明府商之英副領事判將楊等三人各責三百板押西牢一年俟提到黄四明再訊○沙遜洋行前控房客主陳氏霸住不遷飭傳到案王陳氏供此房已租住十餘年房金分文不欠此次因行內買辦干福亭向小婦人索洋八百元婦人孤寡無力祇許洋四百元干不滿其慾遂唆禀押遷明府諭查明訊奪○日商都甲勒彌前控嚴桂寶抵銀不還飭提到案明府判俟過堂訊問○錢永叔控瞽者吳鑒光圖賴欠洋一百五十元經讞員屠司馬准詞飭傳詎吳兩次抗傳不到由原告禀請飭提司馬即於前晚簽差協探將吳提押捕房昨日早堂解案包探李星福禀訴前情襄讞孫耳三明府詰吳何以二次抗傳吳供奉傳後即囑胞弟到案求恩寛遂斷將吳管押公廨俟傳同原告到案訊辦○捕解迷路女郎杜阿林至廨經孫明府訊供據稱十三歲江陰人由叔賣與城內周姓家主人終朝凌虐苦不堪言因此逸出包探禀稱女身上傷痕甚多大半係火籖印判將杜阿林發幼女所留養○米店主何金科控吳四川尋釁拆梢鳴捕拘解何供昨日吳來買物去後復來忽稱櫃檯上遺有洋八元責令賠還判吳責三百板○張阿慶控被孫阿來毆傷頭顱鳴捕拘解華捕禀稱據醫云傷須工禮拜可痊判責二百板押一日○洋人槐恩控朱德桂王阿二行兇鳴捕拘解因查係美商判俟禮拜二訊奪○翁利興控王秀餘竊去綢衣十九件由捕拘解判責二百板押一月○西捕 
 
 

Page 11

 
 
稱有木匠傅明山馬長春周木金應阿桂並　匠陳阿四傅阿六樂阿庫丁阿大等將物堆於門外有碍行人傳案究罰判每人各　洋五元樂丁二人令婦女到堂各罰六元捕解快馬違章之王阿二徐阿福王阿四三人各罰洋三十元又張德卿嚴福興各罰洋二十元（木） 
[法租界公堂案]  
　　沈姓串竊金飾一案前目奉陳大令提回復訊昨日傳同原告將二婦一婢一并帶案婢女秋香供認與沈陸氏等串竊　　鈔票現洋得贜分用沈陸氏供分用鈔票洋五十元王姚供分用現洋八十元早已用罄無力歸還大令判沈陸氏掌頰二百下責手心三百下土姚氏秋香各責手心三百下秋杳交主人領回沈王二婦著押候本夫來案具領○嚴桃先之媳劉氏去年奉判發堂昨日亦奉大令帶回復訊劉氏仍求發堂人令著候伊兄及姑來案具領○王福卿扭控鄰人鄧卞根誘拐伊妻褚氏奉大令訊供知王誣控判將鄧當堂開釋王具改過切結領妻回家不准再買如違重懲○黄維琴前控新泰和館執事張茂林圖賴火腿洋二百四十元張供火腿由萬茂棧內買出後退還七十隻照算並無虧欠昨日萬茂店夥胡某投案備質大令判張交洋七十元給黄具領完案○流氓王根臬王德教前因在新租界圖竊被拘到案曾奉大令訊供交保兹因無人具保解案請判大令著各責二百板○魏阿林在江天輪船行竊衣服失主報捕查獲吊到原賊歸案請辦大令判各押捕房二十天期滿各責三百板贜交失主領回（水） 
[南市捕房事]  
　　前日包探在途拘獲積竊甲乙二人解入捕房捕頭在身畔搜出當票多張飭探赴各押鋪吊齊賊物再行解　工程局請究○昨日捕房捕頭因境內晉茂等木行被竊報案迄未破獲因著各探留心緝拿毋再玩忽（土） 
[美租界捕房事]  
　　賭徒姜福元楊烟林二人在裹虹口設攤聚賭由二百三十六號捕拘入捕房押候送辦○昨日五十八號捕在武昌路見有貧病者一人帶入捕房轉送公廨安插○昨有塌車一輛在閔行路將王月卿之包車撞壞由六百十二號捕將兩造一并帶入捕房捕頭飭塌車夫給修費一元數角了事（暫） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
