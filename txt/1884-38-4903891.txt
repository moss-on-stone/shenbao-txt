# 1884 - 38 - 4903891

 

Page 1

 
 
[招請賣報售書及探訪時事人] [  申報主人啓]  
　　廣東爲極大省會什商雲集本館現欲請一友人在穗垣代銷申報及點石齋申報舘兩處所印之書籍如有粤友願辦此事所來本舘而議一切推須在上海覔一殷實大鋪作保方可訂定也又欲另請一友在粤垣採訪新聞務須　實不虚措詞明順修修洋面議此布 
[論水手不肯救人]  
　　危急存亡之秋而能審於義理舉止不失其正此惟君子能之若概以此責之傭上食力之流似覺過刻然人各有主不聽其主而紛潰擾亂不顧他人死生但逃自已性命則實大謬於理而此風不可使長也船上以船主爲之主一切號令皆聽之船主者也乃禪臣洋行之鎭江輪船失事之際船主竟不能爲之主而水手等遂紛紜擾亂不顧救人但求逃命以致全船之人大半遭刦其情形爲可惡矣當失事之時競放小艇以救人自是正理然必先救搭客而後水手從之輪船上之小艇大都每艇可容二十餘人該船共計中西人不過七十九人若三次放艇每艇坐二十餘人則全船諸人當盡獲救而乃先放第一艇止坐十一人尚有欲上該艇者令其略待而不可得是第一船少坐十數人矣至放第二艇則益復紛擾解艇下墜不得其平遽令艇首先入水中人船俱没此猶曰倉猝忙亂不免有失然苟水手等能聽船主指揮安静無譁何致於此及放第三艇又僅救九人欲其再下數人執不之聽　開輪船倉皇竟去是第三艇又少救十餘人矣或謂第三艇上固不止坐九人尚有七人於將及岸時撞於石畔顚簸而入水耳然卽合七人而計之亦止十有六人尚少救十許人在彼以爲倉猝之間但得自逃性命何暇他顧然行船規例則固不得如是也或疑此三艇者殆搭客諸人爭欲下艇先開以至紛亂如此然搭客卽有紛亂而不能放艇其剌艇而去者非水手而何且該船桅上遇救之六人抵廈後其兩艇上之二十人已先在其中有水手十人該水手等告領事官則飾言已最後遁船上西人則早已逸去卽此一言可知該水手之機心矣該船共計有七十九人獲救者二十六人其間西人兩名餘則皆係華人未遇救者五十三人其間有西人五名盖以該船之開正值除夕非眞有要事者皆不願行故附客不多然核計搭客逃出者其數尚不如水手一則四分中逃其一一則　分中逃其六則是搭客之死實死於水手之不肯多救也夫客在輪船客之性命付之水手水手之號令繋之船主若水手而不聽船主之言則搭客之性命險矣一人之身生死固有定數卽如該船桅上待救之八人二西人力竭釋手遂與波臣爲伍而六人者竟得漁人救之以生此獨非有幸有不幸耶然數不可知而理則可知船旣失事自以救人爲急救人者愈多愈好此正理也不知此理而但委生死於大數可乎故吾以爲該客等何不幸而遇此不仁之水手也抑人之仁不仁亦正大異耳桅上待救之六人皆至天明得見漁人爲之援手然六人身畔所有之屝履糗糧則盡攫之以去攞之登岸令二漁人送之行二人送未數武乘之而去六人者凍餒交迫行不能前中途過一園有園丁正在灌菜見而憫之爲給湯水飯食始得稍壯氣力又爲之雇船一隻言明舟資洋十元乃得抵廈漁人雖有救人之功實則利其所有其罪可準其心可誅也彼園丁者殷勤噢咻較之漁人大相懸絶此可見仁不仁之分以園丁較漁人則漁人爲不仁以漁人較之水手則漁人尚爲仁人由此觀之水手之不仁爲罪無可寛者已但更有所不解者聞六人遇救抵廈後身外已無長物舟資十洋無所自出因請於領事官求爲借付領事竟不之允以爲此項舟資當向　臣洋行取償六人者計無復之乃貸諸他人湊措付給竊以爲該領事官亦不免過於頂眞矣此項舟資　當出之禪臣但當六人僅以身免困而相投夫豈不可暫爲應付而將來取償於禪臣必於此時斤斤焉分彼我之界不亦謬乎或者西官别有意兄亦未可定今姑不之論但船上水手而竟不聽號令紛亂若此自顧性命不問他人竊恐將來附搭輪船諸客皆有所懲儆而相戒裹足則於商務關係非細所願當其事者早籌良法以處之也 
[浙撫出巡]  
　　浙撫劉仲良中丞本擬於初六日出轅閱各海口砲臺此已列報兹聞是日適值迎春撫轅例有報春之禮且逢大雪不能出行因改於初九日起程隨帶練軍兩營駐防旗兵之洋鎗隊四百名并聞投誠之金滿亦　憲旌同去簡金滿早已到杭寓於太廟巷劉仲帥已爲其保五品頂戴是日動身合城觀者如堵謂金滿轎前有水晶　頂者四人並無兵勇云本館又接寍波來信知劉中丞於十四日到鎭海閲者炮臺畢仍坐元凱輪船於初更時到寗波憲駕由招商局码頭登岸進東　閏至提署道署拜會隨卽起程回省 
[疉獲海盜]  
　　去歲十一月間寍之石浦擒獲海盜已列前報兹聞該處都司於去臘親督弁兵續獲海盜土登佑等四名並獲船隻刀槍等件解送石浦廳訊問供稱黄岩人同在逃之陳有發張三壳黄二頭七人至金新港劫得蝦皮魚鮝同日又劫白底船上之猪三口先將魚鮝等物在市上售賣復又抬猪上岸卽被營兵拿住又獲盗犯陳金林等二人供稱在馬頭山洋面行刦葭芷航船之銀洋瓜分並夥金克三刀傷船夥不諱又於金鷄山地方搜獲盜黨楊永林何老有等三名供稱老黄呌小的同章明發卽楊明發楊永林老馬烏人石阿良在金雞山港下船開到蘇岙港内見有小釣船一隻駛出老黄同石阿良老馬三人開鎗小的同章明發楊阿林烏人等眞持刀跳過彼船劫來紅榖二十四袋糯榖五袋當夜駛回金雞山港供認不諱現聞石浦廰王剌史因該處海盜充斥擬將沿海村落編查保甲云 
[資遣實難]  
　　揚州留養北省災民二萬五千有餘兹聞於本月初十日起遣令回籍但災民之報出天花者查得有一千數百名又有産婦數百名若刻下迫令言旋出花之小孩與産婦性命大半難保况大雪盈尺寒氣逼人又無船隻裝送止擬給大口路費錢百文小口減半由揚州至山東千有餘里川資亦不敷用是以人皆歸咎董事之不善辦理然則爲董事者何弗將實情稟聞上憲請稍緩須臾一俟天氣融和再令上路乎爲德不卒諒亦心所難安也 
[拐賣婦女]  
　　去臘有拐子船冒充鄉船泊於湖北之沔陽鄉獨葢早勾通水販售其奸計也一日泊船之所來一女孩求乞拐耕謂我等船戶無力行方便汝旣告饑何弗往漢口求乞不獨免塡溝壑抑或另有機緣隨船問女孩家景並家有何人孩細告之蓋家中止一孀母也拐子謂汝若欲往漢口可不取船錢斯卽爲我之行方便孩聞之歸告其 
 
 

Page 2

 
 
母母年僅三旬竟来家挈女相從解維後中途又引兩女孩上船拐子嘱孀婦撫視並紿以利害於是三女孩俱認婦爲母免關津盤查及到漢住土壋街水販家始則田女將求乞於市販乃阻止遺以飲食旣而將女擇配對親假局假婿照面後百計籠絡將女賣與廣東人得身價錢四十八千文保正差役知之乃三股均分復誘孀婦出遊賣錢八千與新码頭之挑夫爲室其中途上船之兩女大抵不賣爲娼定賣作婢此客臘下浣之事漢友言之鑿鑿也 
[勘設電線委員銜名]  
　兩廣張振帥奏奉諭旨添設粤東廣州至粤西龍州電線此已列報兹將各委員銜名列左○總辦兩廣電線工程事務鹽運使銜直隷候補知府余昌宇江蘇武進縣人○工程處辦理支應總查工程委員五品銜廣東候補縣丞劉保仁江蘇武進縣人辦理文案料眞總帳委員六品銜分發補用巡檢葉學文江蘇嘉定縣人辦理收發物料船隻委員六品銜廣東候補巡檢陳祖庚江蘇江陰縣人監督全工總管器具司事席裕昌江蘇吳縣人管理工次物料數目司事鄭傳銈浙江歸安縣人管理查工催料雜務司事陸汝成廣東南海縣人管理寫桿編號貼示司事鄒凌宵江蘇無錫縣人○勘路處辦理勘路繪圖委員遊擊銜兩江督標補用都司吳世清江蘇武進縣人翳同勘路司事李榮光廣東東莞縣人○採辦處採辦電桿木料委員甘肅候補布照磨談震臨江蘇陽湖縣人辦理分運電悍委員廣東候補典史鄒企虔江蘇武進縣人辦理電桿　油委員六品銜浙江候補縣丞許紹猷江蘇陽湖縣人○粤委照料照料兩廣工程委員兩廣候補運同蔣偉江蘇武進縣人照料廣東勘路委員同知銜廣東候　知縣清安旗人○轉運處辦理廣州分局接應後路轉運三品銜知府用湖南候補同知周冕浙江嘉善縣人會辦接應後路轉運局四品銜直隷候補同知直隷州黄建笎廣東香山縣人○做工處廣東營務處哨官帶領湘勇八十名儘先都司周春龍湖南長沙府人强勇營哨官帶領强勇一百名儘先把總廖廣東廣州府人已於上年十一月二十四日東路停工西路開工節節前處十二月初四日奉調囘添設常洲營内支線初五六日運料設機初七興工十一完竣十五日已抵佛山鎭約計正月可抵梧州此係兩廣工程現在之情形也又洋電師勘路一人葛雷生做工二人閏森馬生俱丹國人 
[袁江雜錄]  
　　夫臘二十二日漕憲　赴邑廟求雪二十四日果兒墨雲四塞絲雨千行霢霢霖霖徹夜連朝雖街頭滑滑購年貨討帳目者不免歌行路之難而鄉野歡聲則已四起矣○雲曇　涵洞文渠溝之進水處也其底過高非伏秋大汎水不能入以致文渠淤漲城廂居民迭苦旱潦去夏經浦卜紳衿稟准漕憲在同善局撥秋數千於霜降後修浚文渠拆建涵洞將其底落下四尺視運河水面大有建瓴之勢從事數月於去冬竣功惟金門尚未啓放耳○節婦某者本太邱後裔適瑯琊名門青春　志白首猶存早蒙丹詔之褒嘉性又慈悲且能識大義近聞東省災賑孔亟爰出奩貲助賑一千兩交賑局代解是誠閨閣中之偉人也倘亦有聞風興起者平○某姬者唐軍門雲台之側室也容顏艶桃李節操凛冰霜兹因軍門遘疾仙遊姬痛　五内　以身殉私將金飾碎而食之數日未死召醫生視之則謂萬無生理此可以愧燕子樓中之關盼盼矣○徐紹垣分轉淮北之幹員也前辦蕩務久著成效兹仕斯缺亦負鉅艱雖丁外艱業經大憲禀請左侯相准其暫行留任清理經手事件其代拆代行則委淮北批騐所大便鮑昌熙矣○去歲淮屬秋禾歉收八九月以後晴多雨少落花生登塲稍好准北之民多食生油　已一律上市油價因之稍跌計每擔跌去八百文云○醉司命之翌晨楊石泉漕帥誕育文孫占燕夢於璇閨報鵲聲於鈴閣漕帥或亦顧而樂之 
[皖垣官報]  
　　去臘二十五日藩　牌示委署舒城縣德愷請病假應卽更委候補縣王萬甡署理二十八日示安慶府經一缺檄委候補府經章國瑞滁州吏目一缺檄委試用典史陳宗壽均署理題補潛山縣丞顧綰現奉部覆准補飭赴新任 
[棉花無市]  
　　本埠花業南北兩市夙稱極盛乃本年正月初五日至元宵業已十日而竟無一家開市鄉人挑花上街出售無一頋而問者因復挑之回鄉則市景其尚可問乎 
[工局議事]  
　　本月初八日英工部局議事之期内有一事緣裏虹口有華兵駐防前經工部局請總領事照曾道憲曾派陳寳渠黄芝生兩太守勘查後亦無聞現因華捕與該兵爭閙故虹口捕頭復禀知工部局由局禀知總領事請再照曾道憲言租界之内由巡捕管理已經二十餘年今乃忽有華兵竟與華捕爭閙巡捕拿人兵竟刼之以去殊多不是自後務請撤去倘華兵在租界巡邏必令巡捕逐去或與巡捕爭執卽當拘入捕房此本月初四日事也又因新到巡捕有不願執役者飭令總巡捕頭及各捕頭查明現　查覆云嫌辛資過少而不願執役者不過數人其餘則以每人月給四十五洋而定章須扣起五洋以課勤情俟將來仍行給還因此略有後言欲請將此五元亦并付給現在此事尚未議定也又有前此不肯與操之新捕由何君理代斷罰每人洋十元現經議定仍各發還矣 
[法工局收付清帳]  
　　本埠法工部局現已將去歲一千八百八十三年收付帳目繕成清册計所收銀十二萬二千六百八十一兩五錢所用銀十一萬七千四百六十一兩六錢四分尚存銀一萬二千六百零零一錢三分蓋併前年存銀七千三百八十兩二錢七分而計之也據稱本年約可收銀十一萬七千零十四兩用銀約需十萬零一千六百十四兩一錢三分然則至今年底可有存銀二萬八千兩矣 
[衣業整規]  
　　本埠除花糖南北貨外又以衣業爲大宗故市上洋價有照衣牌之說該衣莊年例于新正月間必聚同業設　濱戲以整店規兹閲本報後告白知已定於十九二十兩日仍在泉漳會館舉行屇時往觀者當必濟濟也 
[法員東去]  
　　前署理駐滬法總領事那君已調署日本領事昨晨乘三菱公司之托局麥魯輪船前往履新矣 
[攫物送案]  
　　租界之中良誘不齊近有一種外路人向各店舗乘間攫物幾於防不勝防前日城河浜德興舊衣店夥陸阿大扭送福建人林阿三到法公堂稱我出外與友人啜茗及回時將近店門見林阿三自我店中右手携花爆一包左手搿藍綢小脚棉　一條掛褲之繩尚繫住明係被竊故卽扭住詢之夥伴知彼先上櫃買夾襖長衫看不對而去不料已將所持之褲拉下翁太守訽之林阿三稱在天津山東來往之輪船上爲巴得買四現在請假回去過滬置辦物件昨至該店買長衫不成欲買褲子携到門口細看店主從外面走進卽謂我偷竊實屬冤　翁太守詰其花爆出若干錢買來何日來滬舖盖衣箱在何處身畔有錢洋若干答稱住六馬路寳善街客棧已有七八天我本在十八號登瀛洲兵輪船故鋪盖尚在船上花爆出一百四十文買來身畔祗有錢二百餘文有洋三元在吳淞翁太守得供謂眞乃一派胡言旋據包探禀伊身上袍掛等一律簇新恐是竊來復據原告陸阿大稱此人尚竊别家汗巾兩條束在身上大守着包探解下果是兩條正在盤問又有失主錢交壽投案稱十三日伊來買物將汗巾拉去而奔夜間未曾追獲今將店中照樣之物帶來比對太守以其未曾認實着將汗巾暫留捕房昨晨復爲提問始認汗巾實係順手拉取袍褂從城河浜買來太守飭法包探孫寳生帶出往問果有其事惟洋元從何處來則不肯實供仍飭管仲候訊 
[禀請約束]  
　　工部局董擬令各菜攤遷至會審公廨對面空塲由道縣各官商之美總事轉請局董一再展限定於今年正月三十日爲止卽着一律遷移並經華官西董先期出示曉諭等情節經列報刻下限期將滿各菜攤等恐臨時擺攤又有爭奪攤基吵閙情事遂於昨晨投 
 
 

Page 3

 
 
案禀請約束黄太守允屇期飭差彈壓賈副領事亦允函致工部局派捕照料云 
[英界公堂瑣案]  
　　○魏起元在法公堂控友人徐炳生在西人處爲買辦虧銀後代伊作保賠墊銀兩徐將自已田産畆數四址寫抵與我詎知田單被徐之堂兄徐介眉掯勒等情由翁太守訊供後徐介眉亦投英公堂控被魏起元欠銀三百兩有摺票可憑呈請追究黄太守飭差傳魏魏又禀明法公堂翁太守着魏投案呈明已列前報昨有英教士同徐介眉投案請追魏則遣抱周福投案聲稱魏欠徐介眉銀三百兩是實惟尚被勒其堂弟抵冩與魏之田單應令交出徐又稱此係魏另生枝節蓋此田單係徐炳生欠我銀兩先已作抵與我不知如何徐炳生又將是田冩與魏我會將此情　知領事照會道憲行文至寍郡　方查明了結詎又藉詞紏纒且昨被扭至法捕房由我洋東保出太守謂徐介眉控魏欠銀旣已認明屬實着限半月繳銀至魏控徐炳生所抵之田單被徐介眉掯勒一節係在法公堂看徐介眉投案候質誰是誰非自有官斷○富捕頭稱李鼎順包修鐵路大橋因欠散工林阿才等十餘人之工資昨索討爭毆李鼎順受傷甚重小包工頭徐桂長亦受微傷由捕拘林等十餘人送案李在醫院不能投質徐已到案黄太守謂李徐旣欠林等之工資應向索取豈容持蠻着將徐與林等押候李鼎順投案開呈細帳候斷○生泰昌京廣貨店因欠利亨錢莊等銀一千四百餘兩執事人避匿不面爲此利亨等控提店主到案覔保出外尋到執事人再行核辦并飭差捕看守該店利亨亦派有吳悅連照料不時失物昨由華捕見吳取一品紅三瓶當卽拘獲并將該店夥邱延林一併送案該捕申訴前因吳供利亨當手派我在彼照料前此失物不少至我取之一品紅係不堪用之物邱供星生泰昌夥如何失竊均不知情黄太守從寛將吳邱一併開釋一品紅交該捕帶回并飭原差着保交店主趕緊措銀料理如再延遲卽行定期拍賣攤償各債 
[上海陳家木橋賑局接山東潘振聲施子英兩孝廉大除夕書]  
　　杏蓀雨之陶齋蓮墹韻亭聲和少雲廉泉佩孜柳堂綏之諸善長大人 
　　閣下十二月初十十六念一三電並十一月念五合字一號函均照讀悉一十日曾發一電度蒙鑒入民表等謬膺重任負疚良多濟陽地執極低災區太廣饑民困苦情形十月中已屢有函告現在西北三鄉已於念七日一委放完惟東鄉一帶唐六如兄尚未查竣戶口總數因之未能開摺呈鍳大約總有五萬餘品卽以小口析作大口核算亦總有四萬餘口約放錢七萬數千串此係减之又减否則總有八九萬人當此天寒歲　得此普賑一二月中必能敷衍度日惟望明年黄水不來普種春麥小民便有生機利津於十二月中又漫三口哀此災民屢遭慘刼言念及此良用惻然一俟濟賑告竣民表擬偕視與梅兄辦理商河海豐兩縣約需銀四五千左右則敬擬偕楊棟鄉兄馳赴利津霑化一帶察看被災輕重擇要查放約需八九千金盖利津自霜降後已兩次漫溢李怐翁時有書來詳述灾民在大水之中眞有朝不保暮之勢霑化與利津交界被災村庄亦不甚多似宜一體查放商河被災各莊卽在濟陽北鄉之間濟賑辦畢卽可接辦海豐與利津相近民表如能赶早辦完或仍赴利津與則敬妥商辦理亦極近便所需萬三四千擬先請中丞縶發一半至如何歸還之法惟有仰仗諸君廣爲募勸心香一瓣頌禱良殷專肅奉復恭賀年禧祗　春安潘民表施則敬頓首大除夕四數合字一號 
[急籌續東賑啓]  
　　○啓者敝所急籌分解直東賑捐名五千兩叩求各善士速解善囊前經刊布公啓登列申報兹已於元宵日借湊公砝銀五千兩訏源豐潤莊匯解天津金苕翁嚴佑翁收放欲解東捐本無着落今日幸得揚州復茂恒莊募集洋一千五百元又蘇常一帶聞有千金可湊尚醫三千金方可成批起解務新各處善士設法捐募濟此急需實不勝翹企待命之至[  同人拜啓]  
[人日官霞偕友人過訪鄭卽史賦此留贈]  
　　雪飛臘盡逢人曰初八立春情興跫然應客星曠野迷漫失門巷寒林高露綴瓏 
玲人原康慨多幽賞座有嬋娟恰妙齡竊甚聲名濫似玉世閒那不比湘靈[  浣花傭待删草]  
[雪燈]  
　　○何來寳炬製偏工耿耿亭亭四面通燿景盡成銀世界照人長似玉玲瓏光寒本色心原熱冷煖交情氣早融七采九華奚得比 
清輝燭處便年豐[  西河生達之求是草]  
[滬上遇曹海澄世兄得聞雨邨老夫子健賦此誌感]  
　　回首蘭湖三十春珠光　氣尚如新恨餘文字偏遭刼義重師門未報恩木筆 
有懷情惓惓竹林相訪雅恂恂平安吉語私衷慰竊願歸來道貌親○春元二日曉靈試筆　倣陽關三疉體　水晶清澈玉無瑕威重光寒入帳紗内人妝罷喚儂起君可濡毫吟雪花○其二　倣禁體　沛然下雨一役同喜報新年五榖豐萬姓歡呼都望切大江南北謝天公　羅仕動偉生未是草 
[上海北市盆湯衖絲業會舘主施少欽經收順直山東江浙等處正月十四十五日第一百八十八一百八十九次賑捐清單]  
　　山右知非子求諸事化吉平安如意洋十元詒 
燕堂洋十元胡　記洋十元蝸角居洋五元無名氏洋一元以上四戶由晋生庄友交來本埠小東門内十鋪去冬公　費除已移賑外尚有結餘續助洋八元足對開一元虚對開一元四開一元錢二十五文　上清河仲子求佑闔家長幼均安名利小可洋二元虚對開四元苕子代求黎陽長親康健洋二元病鶴爲　慈六旬壽誕移麫　助洋二元桂舲少茶資四關洋二元○李蓉汀經募捐册交來七戶雙林李雪潹捐洋二元談閬苑蔣瑞慶周萼庭陸馥棠葉少峯蔣　甫六戶各助錢一百文○漢口馬家巷内蕭山韓季仙善士代募蕭山賑捐自助漢它平銀十兩陳杏川捐漢它平銀十兩知所無齋捐洋四元均指捐蕭山由全泰盛局來○愛石山房交來英二月分呂宋票半張第一萬七千零零八號○第三十四日出售助賑彩票桂育春三百六十九號一張紹興可三百七十號一張杭州蘇潢生三百七十一號一張青浦吃虧人三百七十二號一張共售四張計洋八元以上十四日○劉貫記交來無名氏規銀一百兩陸泰昌交來無名氏洋二十元酬愿印送善書人移資洋六元寄隱竹里梅鶴子洋六元吳門胡裕孚爲小女祈身體康健由泉漳會舘交來洋四元葉祥記爲小官祈病念洋三元清河女向　神前焚香叩禱保肝疾速愈由張　生兄交來洋二元慈谿徐交來沙売小錢三千五百文○第三十五日出售且賑彩票祥盛公三百七十三號一張蘇州楊三百七十四號一張南市李永生三百七十五號一張嘉善縣署内聊盡吾心子三百七十六號一張此票如得中彩囑將原物仍變價允助共售四張計洋八元以上十五日合併陳明 
[接錄上海陳家木橋金州礦務局内順直山東捐核奬公所經收正月十五日第四十單]  
　　揚州復茂恆内恊賑公所解到東賑第一批洋一千五百元○高郵丁鏡齋經事 
沈子陶先生門生入泮謝儀洋十八元倪净樂夏殿卿各一元林灼亭二千文解姓一千文郭宇平八百文留名望嗣堂六百文東記不留名不留名李三戶各五百文楊姓三百文　運生沈復興夏源成李會卿四戶各二百文竹筒零碎一百五十文王姓竹筒張朱鶴年不留名吳雲根戴復興不慴名戴士槐立仁堂吳本卿張潤時徐李氏十二戶各一百文以上廿八戶共廿八圓○杭州泰和興經募戴介眉五旬生辰回席費移賑六元以鳴諸友又姚和生二元不書名不書名不書名問心居士四戶各半圓○王玉衡念元無名氏廿圓無名氏十四陽戴國　四圓潘記一元○核奬加損石門　義彪庫平銀三十四兩五錢六分婺源鷄文灼三十四兩五錢六分丹陽朱嘉麒三十四兩五錢六分秀水陳湧年十二兩八錢○元日初五止　三十八單共收現銀十五兩洋七十二圓爐坯津烊見元三百七十五兩二錢五分一厘三共合規元四百四十三兩四錢三分○初六迤初十止第三十九單共收洋二百元合元一百四十六兩九錢七分二厘爐坯淨四圓烊見元二兩八錢四分錢五十一千八十文合元三十四兩五分三厘兩共合規元一百八十三兩八錢六分五厘○十一起十五第四十單共收規元三百廿九兩七錢四分八厘洋二千八百廿六元合元二千四十六兩二分四厘銅洋九圓烊見元一兩三錢五分現銀二錢六分合元二錢九分六厘錢二千一百廿三文合元一兩四錢一分五厘五共合規元二千三百七十八兩八錢三分三厘○元日起十五止三十八三十九四十計三單共合規元三千六兩一錢二分八厘○付解第九批順直賑公砝銀合規元五千三百七十五兩○付解揚賑彩票洋七十九元合元五十七兩一錢九分六厘 
[浙省撫轅抄]  
　　正月初八日同知郭文翹辭回塘棲厘局○初九日憲駕已刻出轅由下馬頭登舟至乍浦次詣寗波温台一帶閲視海口炮台○初十日　經歷張傳張 
[縣丞費綏祖俱禀辭赴津局]  
　　十一日候補府李寳章禀知　司委隨同經理胡紳欵項通判劉舜年禀知厘捐局委長興厘　差禀謝 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十二月念六七日京報全錄]  
　　宮門抄○教職單○上諭一道錄前○惠郡王奕等奏　情代陳摺○都統恭奏病請開缺摺○東撫陳奏請旌表片○鄂撫彭奏請旌表片○楚督卞奏籌解銀兩片○將軍希奏留員補用片○十二月二十六日○額勒和布等謝充輕　講官恩○尚賢等謝充直閣事恩○張家驤假滿請安○唐樹楠謝授陜西陜安道恩○内閣呈進賀表○禮部奏元旦禮節○待衛處奏派入座次序派出左邊烏拉喜崇阿在麟書之次延煦在烏拉喜崇阿之次春壽在惪銘之次右邊明安在尚宗瑞之次○召　軍機唐樹楠○光緒九年十二月分教職單教授直隷保定凌雲正藍舉河南汝寗湯起莘光州附甘肅凉州李篤慶蘭州舉浙江台州林鍾華寗波甲江西瑞州鄭夢湘九江舉貴州遵義黎同安忠南拔正諭順天涿州劉樹棫永平福建建陽林燾福州湖北均州李聯輝武昌四川珙縣劉烜成都雲南姚州黄鶴羣雲南俱舉訓導吉林雙城廰周保鑑順天直隷沙河丁大年正定山西和順霍天相太原河南封邱郭保忠河南林縣陳濤光州福建　源林廷芬泉州四川梓潼潘運文資州山東汶上王錞慶登州俱舉山西靈邱牛聯奎潞安浙江永康施榮綬湖州湖南新寍歐陽金永州江華陳自淮長沙廣東從化羅敬時惠州貴州正安王榮槐平越　歲復諭山西壽陽宋鶴齡汾州河南靈寳周景濓開封江西萍鄉郭崇輝吉安廣西荔浦雷登甲南寍四川隆昌王綸三嘉定俱役福建尤溪季孝昭建寍恩廣西永福梁敬祖南寍廪隆安謝以綸桂林舉復訓直隷易州劉成田奉天武邑詹錦堂河間福建歸化楊聯　　州湖南湘陰周作翰衡州綏寍梁弼長沙俱歲甘肅隆德張培基蘭州福建建寍鍾賛元汀州閩縣曾晴川汀州江西宜春黄樹　雨康貴州開州曾象衡遵義俱廪浙江海寗吳金生金華舉江西鄱陽傳春華臨江恩湖北黄岡傅上瀛荆州舉○二十七日烏拉喜　阿等各謝入座次序恩○舒璧此滿請安○絪貝勒麟書徐用儀各續假十日○本謙請假十日○掌儀司奏初一日祭奉先　漪　勒行禮○召見軍機○皇上明日卯正二刻至太廟行禮○○管理廂紅旂漢軍都統事務親王銜多羅惠郡王臣奕詳等謹奏爲據情代陳仰祈聖鑒事據花翎二品項戴候補道王海呈稱竊職於十一月二十五日伏讀邸抄謹悉御史劉恩漙奏捐輸義學地租請飭社弊以昭核實伏查職因有祖遺世職世産於道光二十八年在阜成門外羅道莊施捨棺木棉衣設廠　粥開放之日本地方添派官役照料至同治初年因人數衆多惟棉衣一事難以散放故此改爲陸續設立義學入處所有修建房間置買　具等項共用實銀四萬五千餘兩原爲培養人材起見在外並無知單緣簿募化絲毫亦無外人捐助分文其所用經費除地租外均係職自行籌備均未算入其所立義學係共見共聞現經言官入奏各處義學碍難經理職現年七十六歲又染痔氣精神委頓尤不能經理謹將所竭旂地一百七十頃前於光緒五年由本旗都統奏明在案今將此地契紙租册並生息銀五千兩執照一併交出歸官存案又將入處義學房問契紙傢具等項交出七處歸官派員經理其餘半壁街義學一處房間與本旂義學房間相連碍難交出職自行呈請本旗都統派員管理該義學所用經費職自行籌備不于預地租生息銀兩相干再於光緒五年四月間順天府府尹周家楣因貢院工程緊要及水溝工程急切修理按奏定章程錢粮不敷無欵可籌派委大宛兩縣面勸職捐修貢院添蓋拆修揭　房間號舍及水溝七處一律疏通等工共合工料實銀四萬一千餘兩職全行報効後又於八年府尹周家楣勸捐府學工程銀二千八百餘兩順天府修建候質所又捐工料銀一千兩亦均報効從未請有奬叙均經府尹周家楣奏明有案又於七年二月間西城副指揮李發榮面勸因外坊地面向少　塾貧苦子弟無力讀書再捐立義學一處職創　屋宇工竣後共設六齋經西城御史顺齡邵積誠查勘屬實先後捐建義學通共八處俱係自出重資並無毫釐告助從無請有奬叙是以移咨順天府公同列銜畢道遠周家楣順齡邵積誠奏請奬叙花翖鹽運使銜候選知府王海可否以道員候選並賞　二品項戴奉旨允准幾經史部查核捐數均已呈報明確爲此呈請代奏准將職所立義學七處房間契紙一切傢具等項曁所捐旂地一百七十頃契紙租册並生息銀五千兩執照一併交出歸官派員管理可保永久以免物議等因呈請前來臣等查該員前因捐建義學粥　並添修本旗義學請將該員祖遺及自置地租銀捐作永遠經費以期持久於光緒五年十二月十一日曾經奏明在案兹復在外坊地面捐建義學一所各處需用孔殷於租項外復捐銀五千兩按月生息以備不敷尚堪經久所有先後捐建義學房間器具並契紙租册及息銀執照旣據一併交出呈請分别歸官派員經理是否有當理合據情代奏伏乞皇太后皇上聖鑒謹奏奉旨已錄○○烏魯木齊都統奴才恭鏜跪奏爲奴才假期已滿病勢纒綿籲懇鴻慈俯准開缺並請簡員接任以重職守而靖邊陲恭摺　陳仰祈聖鑒事竊奴才因病請假仰蒙恩准兩次賞假三月天恩高厚悚感滋深自念宿病舉發以來藥餌時投綿延乃至三月之久比來夜分不復成寐痰喘時作氣體日見其虧偶一舉步喘嗽尤甚文牘久視輒形心悸醫家謂病根久伏筋絡而時已入冬邊地苦寒風雪侵骨微特腰脊酸痛諸証未能抉其根株卽氣喘亦由觸寒而重伏念奴才年甫五旬氣血不如壯時精力尚可耐勞乃爲舊疾侵尋幽　一至如出良由窮荒之地醫藥弗良見病每多束手奴才受恩深重雖捐糜頂踵未足云報敢忘盡瘁之誠初凝兩次乞恩賞假調治就痊照常視事無如病勢日深久無起色而邊務事體較大戀位食榮必多曠職奴才至愚不敢出此且幸連年築滿城整頓旗務屯田義學試辦似有規模遺戶回民漸歸撫恤至北路防務吏事經欽差大臣通政使臣劉錦棠次第經理　置裕如足以上紓　厪合無仰懇聖慈俯准開缺回旂一面簡員赴任以重職守奴才一俟醫治痊復卽當泥首宮門求賞差使一伸瞻依戀闕之　所有奴才假期已滿病勢纏綿籲請開缺回旗緣由謹據實具陳伏乞皇太后皇上聖鑒訓示謹奏奉旨已錄○○陳士杰片再據候補道曹濬澄等聯名禀稱江蘇泰州卽婦宮呂氏係已故濰縣知縣宮汝雲側室調署德州知州掖縣知縣宮本昻直　安州知州宮昱之生年十七子歸時汝雲妻孫氏目先明慮無　周事其姑命該氏代爲奉侍備得堂上歡心事孫氏尤謹二十年如一日孫氏患沉疴該氏刲股和藥以進竟獲全愈道光二十八年汝雲疾殁該氏年二十九歲絶粒三日誓以身殉戚族多方勸解告以二子尚幼撫孤爲重始泣涕勉從矢志守節孫氏故後該氏課子益　以克已愛人爲　節儉好施家無私　二子廉　所入悉令　人親族多賴舉火每歲施衣粥藥餌棺木諸善並舉往往典質從事光緒七年宮本昻署歴城縣該氏命捐粥廠經費銀一千二百兩經前撫臣任道鎔循例奏請建坊七八兩年先後又捐賑銀三千兩復　土屋以棲災黎備料稭以助工需樂善不倦已爲人所難能爲嫡刲股尤屬事所罕見該氏現年六十四歲守節已三十五年旬爲中帼完人宜沐 
褒鷄盛典該員等誼切桑梓見聞眞確不忍聽其　没除實事出具印結　奏前來臣覆查無異相應　懇天恩俯准勑　將節婦宮呂氏照例旌表以維風化除將印結送部並咨江蘇撫臣查照外理合會同學政臣汪鳴鑾附片具陳伏乞聖鑒訓示謹奏軍機大臣奉旨着准其旌表禮部知道欽此○○彭祖賢片再據鶴峯州知州長庚詳稱准儒學牒據署理湖南永綏聽同知吳振鷺等呈稱現存貞女徐五姐係已故庠生徐承壽之女許儒童李樹蘭爲妻尚未過門年十八　蘭病故女聞訃飲鶴解救後在母家矢志守貞現年四十歲計已二十二年開具事實甘結由學查明造具事實清册牒州遞加印結詳請旌表等情前來臣查禮部奏定章程貞女請旌聲明不拘常例年限援案請旌者係出自聖裁非臣下所敢議擬等因是以貞女過門守貞迭經中外臣工具奏奉旨旌表今鶴峯州貞女徐五姐等同一律合無仰懇天恩旌表以彰節義除册結咨送禮部外謹會同署湖　總督臣卞寳第湖北學政臣高釗中附片具陳伏乞聖鑒訓示謹奏軍機大臣奉旨着准其旌表禮部知道欽此○○卞寳第片再前准戶部咨奏令各省 
關於外銷欵項再爲楹節湊籌文職京員津貼案内每年令湖北籌銀一萬六千兩自光緒九年爲始限七月解半十月解清等因當經前督臣　宗瀛奏請在於湖北新關外銷欵内提銀一萬兩一成厘金銀下提銀六千兩分批解京奉旨允准在案兹據湖北布政使　德標會同善後局司道詳稱善撥新關外銷欵垠銀一萬兩　爲本年第一批京員津貼銀兩飭委補用知縣陳元□管解赴京交納等情詳請奏咨前來臣覆核無異除給咨管解外謹會同湖　巡撫臣彭祖賢附片具陳什乞聖鑒謹奏軍　大臣奉旨戶部知道欽此○○希元片再查吉　佐絶人員揀發留補兩項現均委署地方在省差委無人查有候選從九品趙良楷當差勤奮曾任實　公事熟悉擬懇天恩准將該員留於吉林補用籍資差委除飭取履歴咨部外理合附片具陳伏乞聖鑒謹奏請旨軍機大臣奉旨着照所請吏部知道欽此 
 
