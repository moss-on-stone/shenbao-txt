# 1922 - 334 - 4917887

 

Page 1

 
 
第一萬七千八百八十七號;中華民國十一年 西曆一千九百二十二年十二月八號
星期五 * *   
 
 

Page 2

 
 
第一萬七千八百八十七號;中華民國十一年 西曆一千九百二十二年十二月八號
星期五 * *   
 
 

Page 3

 
 
第一萬七千八百八十七號;中華民國十一年 西曆一千九百二十二年十二月八號
星期五 * *時評 
[今後政局之變化] （冷） 
　　今後政局之變化將在國會與保派之間蓋洛巳退讓黎已聽命所爭者國會與保派耳惟此尙係較有統系之爭若更紛亂爭之則國會與國會有爭保派與保派有爭國會又與保派有爭而其爭即以組閣爲其導綫 
　　張閣之來隱有國會之保險此蓋國會與保派相爭之微菌也國會非一二人之國會得志者與而未得志者拒此國會與國會之所由爭也保派亦然黨徒各異不爭何待故張閣之能否通過國會實難預料而以情勢測之不能通過之數或且什八也 
[國内專電]  
　　北京電張組閣步調先與政黨交換條件次赴保請示方針財交由四帥保昨已得四帥同意由津赴保代爲疏通若尙欠火候并鹽務署崇文門由保指定政學只須留李根源而犧牲彭允彝吳景濓只須褚輔成長法因之張伯烈大牢騒討論會要院秘長或張志潭交通張紹曾不睬又張擬約王家襄入閣讓參院議長於楊永泰但保派不對勁保曹詢張能於年内籌欵一千萬否張云連鹽餘及新公債之兩月售現於陰曆年關勉可千萬（七日下午一鐘） 
　　北京電保要新閣年内籌千萬以三百萬發保欠餉故張改擬劉夢庚長財吳毓麟長交託曹銳先赴保疏通本人日内赴保請示議員要入閣者多由吳斡旋如不入閣可薦子弟或親信爲關督榷運及路局以答高誼昨張紹曾因保無贊成電及籌欵爲難與各方條件頗難一一如願甚爲蹙額 
　　北京電昨有人爲張閣疏通各派議員想入閣者四十餘人謂張宣言履行議會政治使者覆命張爲咋舌（七日下午一鐘） 
　　北京電張閣疏通欠調因張意先同意再提閣員各派要求先定閣員然後同意預定下星期一列衆院議程儘此三天支配閣員　　北京電昨蔴線胡同會議因願爲閣員者多反對汪許案者有入閣優先權由張敬輿挑提因之各派議員有反感（七日下午九鐘） 
　　北京電外王魚㈥（日）就職通電略稱此次内閣更迭正廷謬膺外交總長之命事前旣未同意本不願遽行就職惟外交關係重大急須有人負責否則部長一日無人外交上事發生窒礙正廷爲大局計爰於本日到部視事俾對外一切交涉不致有停滞之虞特此電聞統希亮察（六日下午七鐘） 
　　北京電今明赴保祝壽頗多每日上下午兩次專車張作霖派袁金鎧鮑貴卿今申由京往保 
　　北京電熊炳琦電院保靑島商埠會辦劉恩源等五員請擇一任命　　北京電陽㈦（日）閣議决奥欵展期合同認爲并未成立責外財兩部依此旨不使該合同成立又秦瑞玠兼代農次又土布稅十二年起征五成决全免一年又甄用合格人員適用分發人員津貼待遇又馮軍餉由關稅抽五項下支撥 
　　北京電黎催凌文淵速就代部職可以鹽務署督辦名義令行稽核總所提取十一月鹽餘（七日下午一鐘） 
　　北京電曹電中行請代收中央發渠之欵中行函催財部速發支付　　北京電膠路理事會函保趙德三兼領該局長朱庭祺副局長 
　　北京電聶憲藩薛之珩因軍警餉無着乞辭黎令凌文淵速將十二月分公債項下現欵支出發餉 
　　北京電萬國航空會催繳會費 
　　北京電王廣圻電告荷蘭已被邀加入修改戰時法規委員會瑞典暹羅布加利三國已批准　盟會盟約修正案（七日下午一鐘） 
　　北京電姚飛請釋愛波夫及要求引渡馬爾闊夫今日由外部駁覆　　北京電政學會今日開會宣布李根源係個人行動與圑體無涉 
　　北京電張福來電土匪所擄外人已飭道尹知事帶官兵設法營救每救一人賞洋五千元並陞官級　　北京電馬聨甲電霍山新軍又調至蚌埠解散二營現已統裁二十三營（七日下午三鐘） 
　　北京電參院選議長昨又流會據知其内幕者言政學系欲操縱仍不肯放棄議長所以餘派以積極抵制使不成會（七日下午三鐘） 
　　北京電桂林秦步衢接受桂軍司令（七日下午三鐘） 
　　北京電奉命赴滬查辦招商局案之邵委員等來電不日返京交部以張閣將成電令暫緩來京以便着手（六日下午八鐘） 
　　漢口電孫福基七日持章太炎致趙省長函赴長沙宣講國是會議所擬之憲草 
　　漢口電商聨會副會長穆藕初以事冗體弱辭會内覆電挽留有衆望允孚萬乞俯就語（以上七日下午三鐘） 
　　漢口電漢領圑已開會推定赴鄭代表七人定陽㈦（日）晚啓行 
　　漢口電施利芬所運飛機經美政務廳批准運往福州作商業用品施利芬曾赴京運動陸部電令滬漢關准予在漢起卸美領以違反美政廳規定遂扣留魚㈥（日）晨復訊施延福祿土律師辯訴福州現有戰事故改運漢口並無售作軍用事刻須檢齊證據再審 
　　漢口電二師五圑三營魚㈥（日）晚七時由宜運省其駐省垣騎兵圑南湖砲兵圑及駐漢輜重營定陽日集中招商碼頭運往下游胡念先魚日由蒲圻來省胡旅二日内開往武穴（以上七日下午十鐘） 
　　香港電當道向德商定購駁殼槍數千枝已運到 
　　香港電財廳因軍餉急擬向九善堂借四十萬但市民多反對 
　　香港電海生輪船篠（十七）夜由省來港在零丁洋遇風擱淺船破搭 
客轉乘中安船到港 
　　香港電粤當道派兵赴惠陽屬之平海地方破獲刦瑞安匪多名起出贓物甚多（以上七日下午五鐘） 
　　香港電梧州調查處令各客棧凡客商投宿須有殷實商店擔保方許接納 
　　香港電財廳因軍餉急籌議按縣借欵按照各縣糧額爲準以應收十二年分錢糧爲抵押每縣組一財政委員會擔任捐借還期早造收割還十分四晚造還十分六利息分半限兩月收足解廳 
　　香港電陳炯明允月給駐桂滇軍十萬元並給棉衣萬襲滇軍允收到棉衣卽完全由濛江開赴桂平平南 
　　香港電某機關訊韓彩輝率部援韓彩鳳分兩路佔據東泉雒容沈部何才傑被困柳州楊愿公昨晤林虎商桂局（以上七日下午六鐘） 
　　蕪湖電張耀曾沈家彝陽㈦（日）到蕪庚㈧（日）赴寗（七日下午五鐘） 
[公電]  
　　北京吳景濓張伯烈通電各報館均鑒本日衆議院開緊急會議議决咨請政府將派署交通總長高恩洪前署財政總長羅文幹舞弊賣國違法瀆職擅定訂購鐵路材料合同聲明無效並將高恩洪等褫職查辦一案文曰查歷年以來法紀凌夷官常掃地不肖官吏以舞弊賣國爲能事視違法瀆職爲故常尤中以財政交通兩部行政最爲紊亂尤以現職交通總長高恩洪前署財政總長羅文幹舞弊賣國違法瀆職罪狀最重關於羅文幹等擅訂奥國借欵合同業經本院議决咨請政府查辦有案茲復查出現署交通總長高恩洪前署財政總長羅文幹夥同勾結簽定訂購鐵路材料合同一案其事實如左查此項合同高恩洪等於今年九十月間與比國營業公司代表陶普施商定總額爲英金三百三十萬金鎊用途爲訂購包頭至寗夏線路所用材料材料係包括車頭車輛及鐵軌等抵押品分爲三種㈠第一擔保以包寗線路之車輛料件及該段附屬產業充之㈡第二擔保以北京至包頭即現所稱京綏鐵路全線之一切財產及收入充之㈢第三擔保以京漢路未經抵押之收入充之利息八釐實交八七已於十月二日簽並陸續交欵共英金二十二萬鎊合華銀一百七十三萬一千五百餘元該合同載明係按照國務會議議决大總統批准訂立等語又查此合同名爲購料實則發行債票明係借欵合同性質與普通購料合同不同且金額達英金三百三十萬鎊折合華銀三千餘萬元之鉅其抵押品則爲全國兩大幹路即京緩全路之財產及收入曁京漢全部之收入以如此重大國庫負擔契約應　國會議决毫無疑議卽比公司京有請　國會議决之要求乃高恩洪等擅用部印公函以交通財政總長名義通告比公司謂此合同應由交通財政兩部總長完全負責將來中國國會如不承認此項合同應由中國政府對於比公司承認罰欵等語其罰欵條件亦極嚴酷此本合同成立經過之大槪情形也查此項合同名爲定購材料合同所稱材料包含車頭車輛鐵軌等在内此項材料按該合同第二條第一項係供給包寗線路之用至建立該線路及勘測購地等費尙須中國政府自行另籌然聞交通部對於此項包寗線路至今尙未勘測築路費用更未籌有辦法根本計畫尚屬茫然不知車輛料件有何用處又按該合同第二條第三項中國政府有支配敷餘材料於前項指定以外他項用途之權云云意指京綏京漢兩路而言然查京綏一路視在積欠材料車輛價額約達三千餘萬元之多而已定之貨尙有貨車四百數輛機關車頭數輛以該路不能交欵之故迄未交貨京漢情形亦屬相同積貨之多如此則此項三百三十萬鎊之敷餘材料究至何年何月乃能需用更屬茫然有人焉意欲於舊屋之旁另建新屋地基未購圖式未成且舊屋之裝飾品及陳設品尙如山積而該屋經紀人竟向承辦裝飾品及陳設品之公司訂立一定購裝飾品及陳設品之墊欵合同且先收其墊欵中之一部稱爲布置該裝飾品陳設品之費用而實則任意浪費謂非喪心病狂而何此對於該合同之成立毫無理由認爲應行查辦者一也又查該合同第四條之擔保品除包寗全線之一切車輛料件及附屬產業外當以京包全線財產及收入並京漢路餘利作抵該合同第四條第四項如中政府至期不能照付半年之利息或債本時公司對於擔保品有次第履行其應享權利及一切職務之權云云是無形之中斷送此兩大幹路也又該合同第十七條中政府應予公司以種種利便進行工程曁布置所用材料並應准予公司關於鐵路財政上之管理云云其財政管理權之廣泛不惟此項材料合同所不應有且爲歷次借欵合同之所絕無謂非賣路賣國誰能信之又該合同第五條此項債劵計一萬九千六百萬佛郎折合英金三百三十萬鎊折算劵面價値以六十佛郎合一英鎊計算等語查中國歷來鐵路借欵合同向無以兩種外國貨幣併列訂算之例有之自本合同始而據該合同第六條償還佛郎或金鎊則聽持劵人之便又據十月七日該公司致財交兩部公函則稱此項第一期發行之債票其英金與佛郎比例價値應以第一期一次爲限此後發行者尙須另行協議等語是將原合同第五條所定六十佛郎合英鎊之比例價格根本取消其結果日後鎊價高時則要求以鎊交付佛郎價高時則要求以佛郎交付普通交易無此辦法卽歷次借欵亦無此成例但就以上所列種種喪失權利之處觀之其觸犯刑律第三百八十六條規定損害國家公署財產之條無可逃免此關於該合同内容重大損失認爲應行查辦者二也又查該合同第一條有依照國務會議議决經大總統批准訂立等語而據所探查則國務會議並無此項議决又大總統批准一節亦有朦混之嫌是對内則爲舞弊對外則爲僞造又查此合同欵額達三千餘萬元之鉅爲國庫重大負擔應經國會議决毫無欵義比公司亦以此節要求乃高恩洪等竟以總長名義用部印公函聲明完全負責並稱將來國會如不承認應由政府賠償損失等語是就本身違法行爲對於外人反加以一層法外之保障非損害國家及公署財產而何此關於該合同訂立之手續違犯國法觸犯刑律認爲應行查辦者三也又查交通行政向屬特别會計故用途以關於四　之支出爲限卽前次閣議有交通盈餘撥歸財部之規定但亦以有盈餘時爲限依此合同所收入之二十二萬鎊根據該合同第三條第七項係專借開支所購材料之設備費用及公司所派人員之辦公費用乃聞交通部部賬此項收入並未入賬自非按照第三條 
 
 
 

Page 4

 
 
第一萬七千八百八十七號;中華民國十一年 西曆一千九百二十二年十二月八號
星期五 * *第七項開支可知該欵如無着落至今尙待審查若云撥歸財部則此欵並非交通盈餘項下何得擅撥財部顯損特别會計之精神及前次閣議之成案此關於該欵用途違背法規不實不盡認爲應行查辦者四也以上所列特舉大端其他弊竇及合同之損失尙難枚舉特援照約法第十九條第十欵及國會組織法第十四條第三欵規定提出查辦案咨請政府將現署交通總長高恩洪褫職連同羅文幹歸案訊辦除違背約法及行政法規應科以應得之罪外其他觸犯刑律專條應請移交法庭依法辦理以維法紀　儆官邪並請政府將高恩洪所訂合同對外聲明無效以保利權而重國法再約法上之國務員以國會同意爲條件該高恩洪等未經國會同意閣員法律上之資格尙未完全成立故按查辦官吏之例辦理合併聲明特此提案敬候公决業經多數可决咨達政府特此奉聞即希查照吳景濓張伯烈歌印 
　　安慶許世英通電各報館均鑒本日上大總統一電文曰北京大總統鈞鑒恭奉明令畀長司法應竭駑駘以供驅策乃昨日接讀衆議院吳張兩議長東電對於羅案提出質問謂世英爲華義銀行總裁理應廻避慙悚實深查世英至皖年餘名雖爲總裁實無暇顧及行事事實且在無可掩飾此次奥欵展訂合同係何情形毫無聞見業於五日據實電呈竊思閣員之進退本應視國會同意是否爲依歸世英學議疏庸原難勝任今衆院旣認爲理應廻避本無瓜李之嫌何必爲葛藤之繫理合敬懇我大總統乾綱獨斷立即准予辭職俾讓賢路臨電無任悚惶待命之至再羅案旣歸司法自應由司法衙門依法辦理合併聲明許世英謹呈魚等語謹以奉聞伏乞垂鑒許世英叩印 
特約路透電 
[張閣之前途]  
　　七日北京電聞張紹曾組閣問題將列入星期一日議程中而非明日按照約法正式總理須得兩院之同意故參院明日將開特别會議並將討論議長問題議員中有主選舉臨時議長俾表决新閣事者政界之目光今咸集於曹錕生日之保定會議王承斌曹銳昨晚均已赴保現信將討論張閣人員問題如有力方面反對張紹曾組閣則此議將作罷云 
[豫匪與外交委員赴豫]  
　　七日北京電十二月四日外交部以吳佩孚關於豫匪事之覆電致外交圑外交部謂該問題大約不日可以解决請外交圑展緩遣派委員圑赴豫調查吳之覆電中對外人表示歉忱並述援救被擄外人及保護僑民辦法㈠勸喻匪徒釋放所擄之外人㈡命各縣知事查明外人名數寓處派兵妥事保護以上辦法實行之後已大獲成效預注豫省治安不日可以恢復被擄外人亦可脫險豫省文武官吏均歡迎調查委員圑但因有上述之情由似宜延緩出發云云六日外交圑復致牒外交部謂外交圑已定十二月十四日爲委員圑出發之期蓋已展緩一星期矣 
[洛桑會議中之海峽問題]  
　　六日洛桑電今日復議海峽問題歷兩小時英代表克松俄代表齊吉林土代表伊斯美美代表季爾德各發議論後休會定星期五日再議 
　　六日洛桑電克松對海峽委員會建議㈠設立國際公有區域㈡以法英意日美俄土羅布希十代表組合國際委員會以管轄海峽土代表永爲委員長克松又稱管轄海峽之國際委員會辦事細則及國際聨盟會應否加入此委員會之問題應留俟將來考盧 
　　六日洛桑電克松對海峽委員會演說謂俄代表齊吉林欲以黑海爲俄國之一湖並以土國爲海峽之看護人協約國則建議商船有完全行駛自由在平時固如是卽在土國守中立之戰時亦然若土國爲交戰國則中立國船隻仍有完全自由而土國有搜查之權軍艦平時可自由經過海峽惟艦數與噸數有某種限制戰時如土國守中立軍艦仍有附以若干限制之同據自由如土國爲交戰國則中立國軍艦仍可在同樣限制之下自由穿行海峽至於船舶在博斯波魯斯海與黑海停留時間之久暫亦有若干限制云季爾德氏代表美國發言謂美國政策主張完全自由不以特殊權利加諸商船無論戰時平時凡中立船隻皆有此自由不可阻止黑海諸國使之不與世界商務相接近戰時中立國商務必不可受干涉世界各公海美國皆欲駛入之凡美國人民或商船可往之地若不容美國軍艦駛往以行使和平職務則非美國所樂聞云 
　　六日巴黎電君士坦丁法國高等委員貝勒將軍已起程赴洛桑以與英意同事接洽 
　　六日倫敦電泰晤士報巴黎訪電稱洛桑俄代表之參議海峽自由問題似未能促成法國批准華會公約之决議俄國以海權國地位出現於洛桑前未料及之困難今乃發生華會公約未有限制俄國海上軍備之規定如海峽問題之决定未能盡如俄土之願而俄國决計增其海上軍力則俄國儘可自由爲之人莫能責難果爾則他國將借口破壞華會海軍公約矣故新事熊業已發見法國須愼思之而後方可批准公約巴黎時報謂公約如須批准則當附以保留條件簽約國可依此新時局修正其程序否則公約當註銷另定範圍較廣包括俄國在内之新約云 
[英國海軍與華會公約]  
　　六日倫敦電海軍大臣愛梅立氏今日在下院答克榮子爵之質問謂華會公約如被批准則具有戰鬭力之主力艦美國有二十艘日本十艘英國二十一艘如不批准則三國主力艦數爲美四一·日二三·英二三之比例再公約不批准美國有巨特倫海戰後新式主力艦已造成者三艘在建築中者兩艘日本有已造成者兩艘英國僅有已造成者一艘卽胡德號然此艦之結構不過具有巨特倫一役之一部份敎訓耳如華會條欵見諸實施英國定當維持一個軍力之標凖如此約不批准美國除有已造成新式主力艦三艘外並另建造十三艘而現正改爲飛機運送艦之巡洋戰艦兩艘尙不在内日本亦有已造成者二艘並有四艘在建造中而英國則僅擬開始建造新艦四艘而已 
　　六日倫敦電今日上院討論華會公約與英海軍力關係之問題海軍當局稱國會業已核准之新主力艦兩艘何時開始建造擬於國會閉幕前宣布依照華會公約此兩艦如須建造則必須於年内開工故渠承認此事有立即决定之必要云 
[英商會之對德議案]  
　　七日倫敦電英國商會聨合會幹事已將决議案送達首相請准㈠對德國暫緩付現㈡以國際公債借與德國㈢决定適合情理之賠欵㈣國際公管德國稅關以監督共出入口稅俾籌付借欵利息㈤儘速撤回軍事佔領 
[英國之商業便利案]  
　　六日倫敦電今日下院二讀通過商業便利法議案照財政大臣昨日之動議許修正該法將借欵總額增至英金五千萬鎊並擔保國際聨盟商定之奥借欵及蘇丹政府水利借欵工黨議員美克杜拉爾特氏曾豫先表示工黨議員之同意惟並詆責協約國以前對奥政策工黨領袖請以公允寛厚之待遇予奥 
[美國之商船津貼案]  
　　六日華盛頓電參議員波拉氏於商船津貼案提出修正文現信其結果將使參議院復行討論經遇巴拿馬運河之沿海船舶免納船鈔問題如該議案可經通過則贊助免納船鈔者决計在案内加入免納船鈔一欵 
[協約軍事委員之對德]  
　　六日巴黎電駐德協約國軍事監督委員圑主任諾萊將軍已命各省委員圑主任立卽報告彼等監督所不及之各案及調查中所發生不規則之事端柏林總委員圑於是將取必要對付方法德政府與巴伐里亞總理將於星期二日開始討論拉索案之協約國牒文問題巴伐里亞總理曾在議會發言痛詆大使會議之牒文 
[美國之移民問題]  
　　六日華盛頓電豫料哈定總統致國會之文所述各事中移民問題亦居其一内閣已討論該問題據白宮消息此事尙未議决政界現信總統將建議繼續厲行目下所施之取締移民律惟將加以修正增高移民之程度聞工部總長現正草擬在抵境各口岸考試外國移民之計畫 
[國際淸毒委員會]  
　　六日倫敦電國際淸毒委員會今日通過决議案内有已列入國際保工局下届會議議程中之草約即用製毛刷毛氈及織品之毛髮除出產國已經列入危險極小國之名單内者及已在運出前淸毒者外均須於需用以前淸毒澳代表哇里佛氏建議在利物浦淸毒 
[法國之鋼鐵出產]  
　　六日巴黎電法國鋼鐵爐二百二十七座十一月一日工作者共二百零九座十月份共產鐵五十萬零三千噸較九月份增多四萬三千噸鋼之產額上月潙十萬六千噸今增至四十三萬噸自一月一日至十月三十一日法國共產鐵四百十萬三千噸鋼三百十四萬三千噸 
[布國之誤國案]  
　　六日布京電高等　庭審訊歐戰發生時拉杜斯拉伏夫内閣諸員誤國案歷十四月之久今已終結判詞尙未公布目下正在審訊被控負其他戰禍責任之閣員多人一九一二年巴爾幹戰爭亦在其列 
[英商人被控串騙]  
　　七日倫敦電有名安納佛者爲若干公司之董事聞曾發起組織與遠東有關係之數公司者昨與班納特氏被控串騙于威斯明斯檢察廳班氏准保一千鎊釋出惟安納佛則不許具保因被控騙欵爲數甚鉅也 
[各國近事紀]  
　　六日巴黎電今日午後總統府開高等國防會議由總統主席 
　　六日巴黎電衆院現正討論敎育豫算案 
　　六日巴黎電意國某大報謂意首相墨索重尼氏與俄國代表克拉新氏之談判恐不能有結果 
　　六日巴黎電希臘安特魯親王與其眷屬抵羅馬後今晚啓程赴英 
　　六日巴黎電賠償委員會將於星期五日討論奥匈債務由舊屬奥匈帝國之各國分負事 
　　三日布京電馬其頓自治黨所占之古斯登狄爾鎭已由陸軍大臣部下之兵一支隊奪回未受抵禦 
　　六日倫敦電英金一百零七萬鎊即失業調濟費之追加預算現已發出此欵大都用以抵付與農田通溝渠之工程及充地方當道之借欵 
　　六日倫敦電倫敦紐約間匯價今日已升至四元五角六分三七五法佛郎六五·三○比佛郎七一·○五德馬克三七五○○ 
　　六日譬資堡電美國陶工聨合會會員一萬七千名已取銷罷工允照舊薪上工 
國内要聞 
[北京通訊] （蠖公） 
　　汪張遞嬗中之政象 
　　張紹曾組閣中經波折至今日而　窮七見府方以張氏組閣徴求同意之咨文已於今日八時送至國會汪氏曇花一現之内閣將從此告終矣 
　　黄陂以保曹冬電到後汪閣已無維持之餘地而内閣人選爭執頗烈近數日國會方面津保方面各出以手腕爭一日之勝黄陂以一身居重圍中左支右吾幾有不能安居之勢至今日上午始决定以張氏提出組閣於三時蓋印汪閣之全體閣員亦遂於閣議中議决全職辭職以待張閣之重組黄陂並於三時召張氏入府以組閣全權相屬不加干預張氏素與國會及保洛均相接近或不致再演出汪閣之笑話使中樞有負責之人此則記者所希望也 
　　汪氏組閣之由來近日各報已紛紛登載或謂受政學研究之包圍或謂受吳景濓之迫脅實則皆不盡然黄陂爲人素無正確之主張而有時奮其乾綱獨斷之氣每欲一試其手腕即如此次之汪閣在黄陂心目中於保方留高凌霨張紹曾於洛方去孫丹林而留高恩洪於國會則用李根源彭允彝於外交則用素負時望之王正廷其布局落子何嘗不四面兼顧自以爲得意之筆而不料命令發表後其反動乃如此之甚也 
　　保定不足於王閣其惡因實根於孫丹林高恩洪而高之見惡爲尤甚汪閣發表後高恩洪巍然列於閣員之中識者卽知其不妙果也惡耗傳來汪氏避往香山雖經黄陂派王正廷李根源等迎回竭力挽留俾維現狀而十日之期尙未届满繼起之内閣已枚卜有人矣 
　　此數日中汪閣之命運盡人知之然各方之態度在此競爭無已之中有足使吾人注意者分别述之此亦談汪閣之一紀念也 
　　㈠汪大夑汪氏之資望甚老在外交界聲名亦頗顯著近以迫於黄陂敦促之故不得不犧牲一己殊不値得聞其初受命時欲以積極的態度整頓一切故於到院就職之初即囑國務院庶務處爲其預備一午後休息之牀榻且命預備午膳之素餐與例來總理開完閣議卽出院他往者廻異且於第一日即以法制局局長王業兼署秘長且擬將王閣引進之院秘書數人更行另換非王閣引進者率在慰留之例以爲除舊布新之計盡其　負責任自在意中不意迫於外力避往香山雖經黄陂敦促回京而十日之期於重大事件已不能有所表見惟聞每日至院於緊要公文仍復按部就班盡心披閱出院恒在下午五時以後其接見人員亦復和藹可親無私毫怨尤之意若不知有反對之聲浪者論者謂其經騐宏深故能於危疑之際度量渾融不露圭角自非常人所及又聞汪氏之親友多人於某日晚問麕集私宅要求位置者經汪氏一一接見告明十日之期爲時有限决不推薦一人十日之後當再另行設法云云亦可見汪氏態度鎭定之一班矣 
　　㈠王正廷王氏爲外交界之卓卓者且與府方接近爲人所共知此次出長外交不可謂非適當之人才惟王氏近因魯案簽字忙碌異常故第一日未及到部及第二日形勢驟變遂不得不意存觀望兼以魯案接收極爲複雜王氏不能不爲靑島之行連日因第二部鐵路問題雙方會議相差尙在四百萬元正在磋商故於連日閣議均未出席前聞有星期六日下午八時到部之說部中人員靜候至八時半尙未見王氏蒞臨乃由外部庶務科人員前往王氏私宅告以部員相待已久均須散値王氏以爲時太遲不復前往告之故今日外問有爲王氏辭職之傳說者實則今日閣議王氏已偕李農長彭敎長一同蒞止則辭職之說自無根據又聞王氏原意擬於就職之初到部一次以後暫由次長代理以便前往靑島今日出席閣議報告一切晚車即東裝啓行其爲以魯案問題先其所急抑或以魯案問題徘佪曕顧均未可定並聞王氏之參院議員現仍存在日昨業已報到如閣員否决將仍赴參院出席云云果爾則王氏之進退裕如不至别生問題即以王氏與府方及各方面之感情新閣改組亦必以外交一席相屬當不至有何變動云 
　　㈠高凌爵高氏爲保派之一人始則代閣之聲甚高幾有實現之勢自汪閣發表後高氏鑒於形勢之不佳不辭職亦不到部靜俟保方之後命近數日來高氏之意興已歸消極惟聞有自保方來者謂將來新閣成立内務一席當仍惟高氏是屬繼續組閣已成過去之問題不復能成事實矣 
　　㈠張紹曾張氏組閣爲吳景濓之所擁護且爲府方之所贊同保洛亦尙不至反對惟張氏對黄陂曾有經實力派協助經國會通過之二條件預爲要約以形勢論國會方面當然不生問題至實力方面現亦在疏通中保方所擬之顏惠慶旣不爲黄陂所許可靳氏重出之說亦尙未至時機則張氏之成熟爲時勢所迫不得不然至外間所傳黄陂提張爲一種操縱手段此則專爲促成顏閣爲顏氏造空氣者揣測之談恐非個中事實也 
　　㈠彭允彝彭爲湘趙之所推薦黄陂欲利用之以聨絡湖南其就職之時適爲敎部罷工之時各廳處人員對於部務久已停頓彭氏到部見此情形欲邀集參事司長等開一會議以期繼續辦事爲廳司所拒絕延至一小時無一人至者彭氏乃惘惘出部近聞彭氏欲任用尹叟武爲秘書以部員罷工無從下部令託某參事以私意轉致請其先行到部辦事其意以敎部總次長向爲北大及醫專之學閥所壟斷而他校不與咸有怨言此次欲力反所爲以爲見好於各校之地尹卽其中聨席會議之有力者故亟亟汲引之昨日各報所登彭氏之啓事一則且以部校欠薪引爲已任其欲積極進行以維持一己之地位蓋可想見而以後能否不致食言且不暇顧及論者謂其措詞頗欠妥善能否不引起反動正未可知也 
　　㈠李根源李爲政學系之首領且與府方極爲接近當民六督軍圑解散國會聲勢極盛之時李氏時在陜西獨擁護黄陂通信反對幾致危及生命故黄陂極感之此次招之來京久欲予以一席爲事勢所迫不得已以航空督辦位置之爲潘矩楹所反對始終未能就職此次組織汪閣供黄陂之奔走其出任農長即日就職殆窮困已久不得不稍事活動據個中人言李氏色彩雖深尙屬穏健一派與保方亦無惡感其所居位置尙非重要或不至爲新閣所否决並聞其親信某君云李氏鑑於形勢之不佳亦亟思於閣員之外取得一席地爲下臺之地步惟外間傳其就職以後由大同公庽移入債劵局爲積極維持地位之表示者據知者所言則李之移居亦係租賃性質與商恩洪之住交通博物館徴有異同也 
　　㈠高恩洪高之長交通爲津保所嫉視記者固屢言矣近因京綏路借欵問題發現益爲各方之所不容津保飲恨尤深故保曹冬電指摘甚至高氏亦知地位之不穏固當新閣發表之日已將就職通告送往印鑄局者得信後旋即撤回近數日來已不復到部且以急電促奉派往滬之私人參事殷泰初卽日回京日昨甫到與高氏接洽後即日赴洛其欲乞救於洛吳形跡顯然但保曹冬電業已發表數日洛吳素日表示服從曹使者此次以保全高氏個人出而與保曹爭執恐吳氏决不出此則未來新閣中高氏不能不歸於失敗可預决也總之此次内閣其始組織也即有五花八門之觀故一經外力之壓迫即不能存在惟聞交通一席保方已確定吳毓麟氏財政一席則爭之者大有其人如曹銳劉夢庚張英華張志潭王毓芝皆在逐鹿中歸於何人無從臆測雖與劉氏聨絡之壬戍俱樂部全民社兩圑體於星期日開會反對張志潭爲劉氏作後盾而府方之意則以王氏和平意欲以此席相屬云（十二月五日） 
 
 
 

Page 5

 
 
第一萬七千八百八十七號;中華民國十一年 西曆一千九百二十二年十二月八號
星期五 * *   
 
 

Page 6

 
 
第一萬七千八百八十七號;中華民國十一年 西曆一千九百二十二年十二月八號
星期五 * *國内要聞二 
[張閣同意案提出衆院之别報]  
　　黎黄陂本擬徇張紹曾之意將組閣事通電各省徴求意見俾張得一重保障汪亦得暫延時日嗣因津保空氣非常緊張黄陂知爲時機所不容已將通電取消提交國會自爲不可緩之事據公府確息黄陂於昨晨（五日）十時諭令府秘書廳即時草議一咨達衆議院擬特任某某爲國務總理請速予同意咨文稿一件送呈　閱旋即交還繕正將總理姓名留空白三字用印後即於正午十二時許送至國務院請汪署名適値閣議之期外交王正廷農商李根源敎育彭允彝及財次代理部務凌文淵内次劉馥陸次金紹曾等均在座汪大夑當將空白咨文傳觀後即署汪大夑三字於其上並親身送往公府交還黄陂黎氏當即納入袖内猶未宣布總理何人至下午五時許始親將張紹曾三字塡註於咨文空白之内裝入封筒嚴密封交收發處即時送達衆議院國會方面將於本星期五開會討論議員對張向表贊助當可完全同意保曹亦已接到北京電話昨日下午二鐘即命王毓芝回京昨晚七時可以抵京聞王此來即持有曹氏意旨對於分配新閣員問題有所討問云惟據日人某通信社七日北京電謂據晨報載衆議院議長吳景濓對於張紹曾總理同意案原擬於本日開會投票表决因院内各派之形勢頗不許樂觀遂展延至下星期一日將於此數日間爲張紹曾與各方面疏通意見云 
[憲法起草委員會國權二讀會]  
　　憲法起草委員會昨（五日）上午十一時開會首由湯委員長報告請假議員汪彭年等八人並衆議院咨開馬崇昌業經解職應由葉聲遞補等情及馬崇昌來函聲明熱心制憲遠道歸來因風阻遲到不幸以故障見擯至深歉仄等因各事報告完竣主席提出第一類已起草案逐條說明後諮詢大衆是否尙有大體上之討論如無大體之討論即當就草出之條文開二讀會王敬芳主張應有大體之討論蓋對於審議會之議决以及起草委員根據審議起草之結果係爲根本之反對主張中央地方雙方列舉雙方槪括如其不然將來倘或生一種事件性質屬於國家而不在列舉之中反之屬於省之性質者亦不列於省事權之中必致互相爭執而起糾紛故採取坎拿大憲法之立法例而主張應爲大體之討論者如此楊銘源謂大體早已成立不能討論衆請即開二讀會主席請王君以此意保留在二讀會討論遂宣告開二讀會郎誦第五章國權無異議第一條中華民國之國權屬於國家事項依本憲法之規定行使之屬於地方事項依　憲法及各省憲法之規定行使之無異議第二條左列事項由國家立法並執行之修正案甚多結果照原文通過一外交無異議二國防無異議三國籍法無異議四刑事民事及商事之法律係照孫潤宇之修正四五兩欵合併如此五監獄制度六度量衡七幣制及國立銀行銀行及交易所制度褚輔成主張移到第三條多數通過八關稅鹽稅印花稅烟酒稅及其他消費稅照原案九郵政電報及航空照原案通過十國有鐵路及國道無異議十一國產無異議十二國債無異議十三專賣及特許無異議十四國家文武官吏之銓試任用糾察及保障無異議移到第三條内删照沈鈞儒主張討論至此時問已届下午五時遂宣告延會 
[衆議院通過高羅查辦案]  
　　昨日（五日）下午一時衆議院因查辦高羅案特開緊急會議議長吳景濓主席報告列席議員三百零一人已足法定人數正式開會先由秘書報告議員張浩鄒魯等請假函電主席諮詢自無異議場下對張等請假均無異議惟對於鄒魯因患病請假兩月赴滬就醫發生疑議主席以鄒魯因病請假兩月赴滬　醫付表决起立少數否决又報告議員李國珍等來　請辭軍事委員職無異議通過就張書元等八人中籖抽三人主席指定上次檢查員徐象先湯松年杜成鎔抽籤結果抽得張書元等三人主席謂四日第十一次常會因不足法定人數以致延會現開始討論議事日程中『咨請政府將派署交通總長高恩洪前財政總長羅文幹舞弊賣國違法瀆職擅定訂購鐵路材料合同依法查辦案』請原提案人出席說明次由李景和出席說明提案大意略謂比月以來内閣竟發見兩次賣國大販案爲歷來所罕見而尤以此次高恩洪與羅文幹擅訂京綏鐵路購買材料合同爲喪權賣國之至查合同訂購材料總額爲三百三十萬金鎊合華幣約三千餘萬元之鉅其性質完全爲借欵的以全國幹綫鐵路京綏京漢作抵京綏路積欠材料外債尙有三千餘萬京漢亦有一千餘萬又驟增此項巨額之外債其需用與否姑不具論而擔負之重國何以堪細按合同訂購裝飾品耗去三百餘萬任意浪費此合同根本上不應成立合同第四條及第五條第十五條所訂各項舉京綏京漢兩路作抵押品其中苛酷之件爲各國各項借欵所未有喪失權利之處不可勝計至其訂立手續與該欵用途無一不違背法律故依照約法第十九條第十欵與國會組織第十四條第三欵提出查辦案云云余楶出席發言謂京綏路有材料科無設工程處之必要高恩洪爲從中侵蝕計特就材料科改設工務處位置私人吳鴻昌與會計科長郭鳳鳴朋惡相濟查辦案中應列入吳郭之名俾伸國法何虔出席發言謂提案大意共分四點甚爲得宜惟高恩洪應褫職查辦褚輔成發言謂高羅等此次擅自訂購材料合同旣屬違法則該合同應由本院咨達政府聲明無效馬驤請主席宣告討論終結主席報告在塲議員三百十二人旋以『咨請政府將派署交通總長高恩洪前署財政總長羅文幹舞弊賣國違法瀆職擅定訂購鐵路材料合同聲明無效並將高等褫職查辦以崇國法而保利權案』又加入余楶議員之加入修正意見付表决塲下對於余議員之附加意見有反對不加入於查辦案馬驤主張分别表决主席乃僅以『咨請政府將派署交通總長高恩洪前署財政總長羅文幹舞弊賣國違法瀆職擅定訂購鐵路材料合同聲明無效並將高等褫職查辦以崇國法而保利權案』付表决在場三百十二人起立三百零七人高羅查辦案於以成立矣唐寳鍔贊成余楶議員附加意見請以加入付表决主席以余限加意見付表决起立者九十六人少數否决某議員主張就上次國會否認政府濫借外債先例將京綏合同聲明無效事實由議長通電中外唐寳鍔謂議長通電僅係個人的行動萬不能代表全院本院全體議决之議案用議長個人名義對外宣布本席不能贊成議長通電之議遂罷場下大呼散會主席謂尙有郵電加價各要案待議請大衆稍安勿躁胡摰王蔭棠謂主席衹有維持秩序之責不能以惡語相加且今日乃緊急會議尤不應變更議事日程場内秩序稍亂范殿棟臨時動議變更議事日程請討論『爲天圖鐵路勢甚危急地方代表請願在案謹提緊急動議早付公决案及咨請政府否决天圖鐵路合同請願事件請願者霍萬程等請願委員會提付院議』主席諮詢范議員動議有無附議在五人以上主席以變更議事日程付表决多數旋由范殿棟出席說明提案理由審查委員長彭漢遣出席說明審查經過主席以『天圖鐵路勢甚危急請將范議員動議及延吉和龍代表請願書咨達政府建議案』付表决起立多數通過時正四時主席遂宣告散會云 
[魯案第二部協定了解事項]  
　　山東縣案第一部事項於本月一日簽字茲第二部事項又於本日（五號）下午六時簽字魯案完全　决其鐵路細目協定已據東方社譯稿在本報披露茲就了解事項譯之如左㈠照本協定第一條應行移交之鐵路財產現包括在鐵道部所屬之一切財產『卽由民政部陸軍部遞信部及其他移管之地皮築造物房屋等均在内』　有特别規定者不在此限㈡民國十二年三月中應交之川崎造船所定造之機關事價已包括在鐵路償價之内㈢照本協定第十四條第二項因經由他銀行匯欵而有無故延遲及不能在支付地實行交欵情事以後必經由横濱正金銀行靑島分行或濟南分行匯付倘上述之横濱正金銀行分行有同樣延遲及不能實行交欵情事以後應當經由他銀行滙付㈣日本主管鐵路之當局所訂合同契約將來應行繼績與否及其他相關問題應由雙方凖備移交接收委員會解决之㈤膠濟鐵路日本管理期内所有一切金錢上債權債務於移交之日尙未淸了者均由日本方面負責淸理『上項所述之金錢上之債權債務及訂約人之保證金押欵租金等之處理方法由中日兩國移交接收委員協定之㈥鐵路移交期内收支之處理及業務經營之方法由中日兩國移交接收委員協定之㈦（一）中國政府聲明對於膠濟鐵路現用職員中國希望留用者應於移交事務開始之日起一個月以内并於各職員在職辦理移交事務中從速决定（二）中國政府對於因前項選擇結果而離職之職員中國政府於其離職時』律給與一個月薪俸（三）鐵路聨合委員會協定凡鐵路移交後即須實行之更換職員詳細辦法由中日兩國移交接收委員會訂定之 
[魯人否認魯案第一部協定]  
　　山東民意之一斑 
　　昨（四日）日下午二時山東各界聨合會在省議會開外交緊急會議到會者四五百人李敬堯主席報告開會宗旨略云魯案第一部細目協定業已簽字惟其中之土地問題尙未完全解决吾人不能置諸不理故邀請各界開會討論拒絕簽字辦法及向英美兩國聲明不能承認日人之要求語畢介紹張文英演說大致謂承認簽字與否此責當委之與國會如國會不能俯從民意時我們再起而運動總之土地問題不解决我們决不承認簽字等語次周朗山黄西峯二人出席演說大致與張所言相同結果致電參衆兩院聲明不承認魯案一部條約原電如下北京參衆兩院均鑒魯案第一部條約業已簽字其中喪權辱國之處不可勝紀噩耗傳來令人髮指東人一息尙存誓不承認特於本月四日開各界聨合大會全體議决除由東人直接力爭外并請貴院俯順與情否認此喪權辱國之條約迫切陳詞伏祈鑒查山東各界聨合會叩支 
[參陸兩部實行軍事上之收束] 蘋 
　　關於中央各軍事學校之困難情形以及陸軍部裁汰諮議差遣辦法記者一月前曾分别通信據實報　過一兩次前於最近數日間又查得陸軍大學行將停辦陸部諮差正辦最後之結束其境其情實足爲當世之擁兵自衛者作一當頭捧喝用再細述如左以供留心軍事者一瀏覧焉 
　　參謀部所屬之陸軍大學乃軍事敎育之最高級機關於前淸光緖暮年卽已開辦其間學員皆從各師旅下級軍官中挑選學識較優者復行入學以資深造歷年以來成績昭著現充督軍鎭守使者頗不乏人近二三年來中央財源漸被各省督軍鎭守使扣留凈盡用以養兵自固以致原來造就督軍鎭守使之最高敎育機關轉無以自給去歲雖蒙曹巡閱齊督軍等允爲協助然往往口惠而實不至最近一二年中參謀本部欠薪積至兩年有餘其爲參謀部之附屬機關自可想見該校學員本年年底第六期畢業在即照例應於數月前通令各省遵章考送第七期之學員此次通咨早經發出陸軍部應行考送之定額十六名業已考取而參謀部忽以經費無着一再支持已覺精疲力盡若續辦下去而不預先籌有的欵實屬危險萬分因此通電各省暫緩考送而陸軍部亦同時令已經考取之十六名先行回籍聽信聞參謀部此電發出後祇有直隷省長王承斌復來一電痛陳利害不主張停辦惟巧婦終難爲無米之炊學校尤屬乏點金之術實惠不至空言何補結果如曾由該大學出而現充督軍鎭守使者不一致提倡認眞援助則該大學由暫行停頓進而爲永久之停辦可斷言也 
　　陸部諮差一項自張總長接任後曾發薪金兩次六千人中只限於在京之一千餘人每次各給現大洋十元每發一次又必有一次通告遍登各報囑令該項人員及早何籍另謀生計其中能以另　者見此情形固早改絃易轍遷地爲良其有日暮途窮無路請纓又除軍事而外别無所長情旣可憫境尤難堪之數百人仍復常在隆福寺開會結隊至陸軍部門首伺候總長圍繞汽車所具理由以中秋節前所發行之十一年公債曾經國務會議通過定爲四個月之行政費陸部諮差項下每月亦攤到二萬元業經公開在案又聞得總長初到任時即以諮差名義向財部領到五萬元當時祇發出二萬元前月又以遣散差遣名義向財部請領六萬元諮差等爲饑寒所迫情非得已云云於是張總　知風勢不佳又訂出一個最後結束辦法以爲釜底抽薪之計其辦法卽令本部設一諮差接洽處凡薪金在四十元以内前曾報名對過相片具過保結領過兩次十元現願自請取銷者着發給三個月欠薪六成現洋四成兌換劵以爲回籍川資此卽對於諸位諮差先生壽終正寢之辦法也聞第一批已核定一百零五人第二批又有二百餘人正在審核中將來第三第四批必接踵而起自可不言而喻惟陸部計劃最多儘此四個月之八萬元開支終了即算完事而諮差等近日復遍登廣告約定本月十號（星期日）借虎坊橋湖廣會館開會集議以輔助軍部自謀善後爲宗旨無論其是否踴躍有無辦法要亦不過强弩之末而已（十二月五日） 
[凌文淵再辭代部]  
　　財政次長凌文淵代理部務已見前日明令茲聞凌文淵昨日（五日）又具呈總統力陳財政困難情形務請收回成命原呈如下爲瀝忱陳請收回代理部務成命仰祈鈞鑒事竊文淵前日奉令代理部務業經呈辭在案當此羣疑衆謗之時復拜遺大投艱之命撫衷自省實有悚惶恐懼斷斷不能勝任者敬爲我大總統披瀝陳之伏思我國近年以來庶政以財用不足而停滞惟中央方面爲尤甚民國三四年間各省承解中央欵項取諸預算盈餘者謂之解欵取諸直接收入者謂之專欵兩項並藉四千餘萬以較彼此時中央支出原不過得半之數然有此鉅源源接濟斟酌分配自可查無虞竭蹶民五以後外省解專兩欵或截留或停解或非停解而等於截留中央失此財源遂不得不藉借債以爲生近則押品與國信均掃地無遺猶頼指定鹽餘借債以延中央一綫不絕之命脈無如此項收入指令撥欵日見其多重以各省截留爭之無效此後不特無餘可言且恐債權方面不能放任將有發生别項問題之慮至若關餘迭經指充公債基金絲毫不能騰挪去今兩年迭發庫劵公債先後三次内外銀圑所以不能不爲承受者實國庫積欠過多銀根奇緊以債濟債藉此稍稍周轉從根本上觀察非特國庫僅屬剜肉補瘡之舉即在銀圑亦有飲酖止渴之虞長此以往且將兩敗現時中央四個月軍政費雖有十一年公債售欵可以分配邇來陸續發給年關以内僅有一月軍政費之餘存且此亦不過一部分之支配其他部份籌措尙屬無從言收入則毫無希望言支出則時有增加最近軍政兩方復合有應行追加預算之欵平時已苦無法應付轉瞬新舊兩年關相逼而來稍一籌思不寒而慄况値閩中軍事未定應需餉項急如星火但有仰屋之嗟而無量沙之策萬一竟致貽誤尤屬不堪設想文淵本屬書生毫無能力倘或冒昧擔任自致罪戾文淵不足惜如大局何惟有披瀝直陳伏乞大總統俯鑒微忱收回代理部務成命永戴生成無任迫切待命之至　 
[日政府承認中國新稅則]  
　　上海關稅會議議定之改訂稅則原定自本年十二月一日起實施嗣因各關係國尙未全部發出承認通知爲尊重國際友誼起見不得不暫行展期確聞天津上海漢口安東營口長春及南京等處各海關均於十一月二十七日　　同時發出布告聲明展期實施 
　　此項新稅則日本政府以關係重大爲詞至上月二十九日始由日政府電令小幡日使通告我國表示承認之旨上月三十日及本月一日日本外務省且將承認我國新稅則及其改訂稅則内容以告示公表茲譯錄全文如左　　 
　　本年一月帝國政府（日本下倣此）與關係各國共同承認中國政府關於中國進口稅率値百抽五之提議本年四月帝國任命之委員會同關係各國委員於上海協議關於該稅則改訂之事至九月二十五日遂議定左記改訂進口稅則案帝國政府亦於客月（十一月）二十九日令帝國公使對於中國政府通告承認該改訂稅則之實施該改訂稅則一俟關係各國全部承認後即當實行惟在實施期日以前由本國港口運出之貨物仍繼續依照改訂以前之稅則徴收特此告示（原案如左） 
　　現在中國進口稅則係大正七年（民國七年）所改訂自八年八月一日起實施惟該稅率以自大正元年（民國元年）至五年間物價爲基礎而算定者將戰時異常價格之一部亦加算於内不適於永久故該稅則改訂之時關係國間曾約定得於戰後二年再行改訂大正九年以來中國政府乃根據該項約定提議再行改訂進口稅則而帝國政府則提議將該稅則再行改訂之事暫行展緩惟暫照現行稅則另加四分一至三分一之附加稅各國對此方在討論之間突有華盛頓會議之召集在該會議中參加各國乃承認中國關稅條約之簽字查該條約第一條規定中國現行進口稅則表務宜迅速改訂爲現實百分抽五故中國政府於本年一月對關係各國根據前記戰後二年再行改訂之關係國間之約定及華盛頓會議决定之精神邀請開進口稅則改訂會議帝國政府於是應諾中國政府之邀請簡派委員前赴上海而中國及英美法義比和（蘭）西（班牙）葡（萄牙）丹（麥）瑞（典）那（威）巴（西）等十三國亦各派委員齊集上海自本年三月三十一日起在上海開關稅改訂會議先行算定改訂稅則之基礎價格而採用自十年十月起至十一年三月止六個月間之上海平均發行市價惟於棉布及棉紗則因其爲夏節貨物若以短期間之物價爲標凖將失各個商品間負擔之平衡乃以此爲理由依照其前記六個月間之平均價格與其現行稅則之基礎價格之比較而算定其（按照貨物之國别輸入數量）平均增加指數以一律增加現行稅則即以此原則爲基礎而算定之同時現行稅目中其有變更之必要者亦各加審議本年九月二十五日第六次總會議議定改訂進口稅率表案復於該月二十八日第八次總會議議决關於稅率附屬規定之修正及稅關辦理方法改良之勸告案（改訂進口稅則表參照大正十一年十月二十三日發行之通商公報第九九三號）至於該改訂稅率之實施因華盛頓會議簽字之關於中國關稅條約尙未實施暫不得照行惟準該規定之精神稅則改訂委員會曾議决應勸告各國政府俟經關係各國全部承認後務能由本年十二月一日實施帝國政府雖無受該委員會勸告拘束之義務但顧念前述戰後二年再行改訂之拘束及中日兩國友誼因欲速行完了國法上承認之手續而中國政府亦依前項旨趣希望務必從速實施改訂稅則故乃迅速審議並經裁可後遂於十一月二十九日對中國政府予以承認此改訂稅則實施之通告而前記關係各國中除意大利西班牙兩國外其餘各國亦均已先後承認新稅則之實施故此項稅則一俟該兩國承認後即當實施矣至於改訂稅則實施後中國政府所得之關稅增收額其推算雖甚困難然據大正十年之中國稅關統計推算之至少當在年額六百萬海關兩即 
 
 
 

Page 7

 
 
第一萬七千八百八十七號;中華民國十一年 西曆一千九百二十二年十二月八號
星期五 * *九百五十萬元（海關銀一百兩合日金一百五十七元）内外且改訂稅則對於現行稅則之增加此例在從量稅全部平均當增二成七而加從價稅之有稅品全部則平均當增二成更將該年度中國進口之日本商品由改訂之結果觀之綿紗綿布增至現行稅則之平均五成八綿紗綿布以外之從量稅品平均增加二成三從量稅品全部則平均加三成四從量稅品及從價稅品之全部則平均增二成五而該年度輸入中國之日本商品之入口稅負擔額約爲九百四十六萬四千海關兩故改訂後日本商品進口稅負擔額之增加約爲二百二十九萬二千海關兩卽約二百七十五萬六千元（一○○海關兩作爲一五七元計算）今爲參考起見將該年度日本對華重要輸出品之改訂稅率與現行稅率之比較表揭　之（表略） 
[整理内債之困難]  
　　内債所負之總額已達三萬三千八百八十餘萬元主管公債基金之安格聨氏因所負責任綦重而當局又無人顧及爰有整理内債之說帖提出安氏之言謂鞏固内債信川可使債票價格加高國產增厚其言頗有至理然我國内債棼亂已極當此時局殊難定出辦法今試將内國公債所負總額調查如下八釐軍需一百七十七萬一千一百五十元整理六釐五千一百六十七萬二千六百十七元三年公債一千三百九十三萬零九十五元四年公債四百六十三萬八千七百四十元五年公債一千八百七十五萬七千五百九十元七年長期公債四千五百萬元七年短期公債四百八十萬元整理七釐公債一千二百二十四萬元整理金融公債四千五百五十九萬零四百元九六公債九千六百萬元十一年公債一千萬元以上爲有確實抵押者實發債額共爲銀元四萬零五百十一萬九千四百五十二元現負債額共爲銀元三萬零四百四十萬九千五百九十二元又整理六釐公債與整理七釐公債爲無確實抵押品者數目詳後其發行額與現負額均爲三千四百四十萬元總計有抵押及無抵押者現付額爲三萬三千八百八十萬九千五百九十二元其還本付息期雖確定不得延期卽以最近之金融公債而論應當九月三十號抽籤還本今則延期一月有餘安格聨氏之催促始定於本月八號抽籤即此一端可知公債信用鞏固之不易也 
　　十年整理六釐公債本定十一月十日還本押籤十二月一日實行還本付息逾期未能實行安格聨氏以該項公債價格漸形跌落亟應設法維持特於前日函達財政請就十一月份鹽餘項下撥付一百萬元以爲十年整理六釐公債補行抽籤還本付息之用財部接函後交年藏司核議但聞十一月份鹽餘早經軍政各費分配盡凈安格聨之請求恐難達到目的而十年整理六釐公債之本届還本抽籤已歸絕望矣 
[中日郵政協約將簽字]  
此次中日兩國互換關於郵務事件之協約會議聞今日（六日）可以簽約（大約在夜間八鐘以後）可分下之三項㈠關於中日兩國之郵件㈡關於中日兩國之包裹件㈢關於中日兩國之郵滙以上各項大致已協定矣 
　　又聞靑島日本郵局一項如照華府會議决須於十二月三十一日始能撤退今日本容納我國希望乃提於移交靑島同時撤退惟是靑島一隅我國向未設有郵局日郵撤退後關於郵政事務之管理不能不預有凖備故於中日郵政會議中作爲殘項協定另行商議辦法現據確聞中日郵政會議業於十一月三十日開會特議關於靑島日本郵局提前撤廢之善後辦法其結果已成立靑島地方的協定其内容略有三項㈠靑島日本郵局與天津日本郵局及日本之門司下關神户大阪東京京都横濱等地各郵局間交換郵件之件㈡爲上項郵件之交換關於中國郵局與往來船隻間之郵件收發之件㈢靑島日本郵局以外十郵局之應用一切器具物品價賣與中國之件故關於靑島地方之郵政事務自接收後當可如常辦理云 
[俄軍侵入扎蘭諾爾]  
　　俄新黨在中俄邊界厚集兵力已見各報茲據满洲里急電本月二日突有俄紅軍數百人乘夜侵入扎蘭諾爾該處駐有我國軍隊一營聞紅軍開來之訊正擬派員詰問詎彼軍出我不意直撲營部猛力襲繫察其行動直與刧營無異我軍趙營長趕即督部抵禦彼此激戰六小時之久不分勝負趙營長恐紅軍後隊繼至衆寡不敵尤慮子彈告竭坐困重圍故急派專員馳赴洲站求救當經海满總司令萬福麟抽派本部騎兵一營又機關槍砲隊各一連尅日開往援應一面馳電黑督吳俊陞請示因應方法聞吳督已於江日據情轉電來京聲稱俄黨乘夜刦營殊屬有意破壞國交除覆電萬司令迅以實力驅除外務請由部立向俄代表嚴重責問或飭駐赤總領事提出抗議派令紅軍即日退出扎鎭以重領土云 
[日報鼓吹中東路借欵]  
　　大阪朝日新聞載東京電話云中東鐵路之英美法日四國共同管理自日本軍於十月三十日撤退及同時廢止中東鐵路管理部之後即已銷滅而以該路之經營完全歸諸中國政府之責任此次中國方面欲改善該路之經營特經道勝銀行向日本政府及關係各國提議借欵一千萬元此事目下雖僅在商議之中關係各國亦正在討議之時但苟中國方面而能容認下列之條件則此借欵不難成立其條件如下㈠厲行整理頓及刷新中東路公司之業務㈡淘汰冗員㈢由債權國派遣會計監督常駐公司此項條件中國方面不易容認故借欵之商議呈停滞之景象實則中國而能承認此項條件該路爲世界交通之要道其經營實有一日不可怠忽之勢且與中國之文化亦有重大之關係至派駐會計監督之舉及欲嚴重監督該借欵之用途不使有濫用之虞不然則流入軍閥之手其結果必致助長中國之内亂故日本方面對於此項借欵苟不與其聲明的抵觸則有允諾借欵之意云 
[使圑調查豫匪委員將出發]  
　　英美法日意五國使館前議决合組委員會調查河南土匪情形該委員會内每國派委員一人明日（七日）動身赴鄭州會同漢口領圑及外僑代表協同向豫省各地調查河南被擄外僑其中並無日人惟使圑中要求日使館亦派代表故委員中亦有日委員一人至瑞典雖有僑民被擄但該國使館並未派委員加入委員會云云 
又據漢口通信聞漢領圑現正預備選派代表赴豫與使圑派定之國際委員會商關於營救被擄外人之一切辦法大約一二日内尙須開會協議推舉委員會之委員爲赴鄭代表云 
[京八校敎職員代表會議]  
　　昨日（五日）下午四時國立八校敎職員代表聨席會議在前京幾道北京美術專門學校開常會由程時煃主席報告近日經過情形後卽討論下列各問題㈠催發經費問題以政府迄最近欠四個月未發其輕視敎育無可諱言而彼等有切身關係不能置諸不問應嚴促當局卽日將上月分經費發出並速淸還舊欠結果决定由各校派代表一人會同正副主席於本星期四（七日）下午四時先齊集女高師然後同赴敎育部與總長嚴重交涉倘無結果即當取第二步嚴厲辦法㈡交通部欠發經費問題僉以爲始終旣未承認上年四月三十日閣議之無效自應嚴促其即日發淸並履行閣議按月儘先撥付敎育經費惟旣不願與高恩洪交涉而内閣又無負責之人自應逕向總統呈請遂决定上呈文於總統請即日飭令交通部按照閣議速發積欠並按月儘先撥付敎育經費㈢魯案問題魯案細目交涉不日全部解决靑島移交亦已定於十日在此千鈞一髮之際同爲國民一分子不能不發奮力爭冀收最後之效於是决定發表該會對於魯案之宣言限於八日發表並公推楊棟林馬裕藻程時煃張鼎乾四人起草呈文及　言至一時宣告散會 
[靑島接收中之匪患]  
　　靑島市面自土匪架去商會長隋石卿後風聲鶴唳草木皆兵商會旣無人負責商人營業自不能如素昔之安堵中日合辦之靑島取引所（即交易所）亦已罷市三日外帮客商俱怱怱旋里各大商户俱閉門卜鍵街市之問雖小負販之呼聲亦并不聞數日來由靑島開赴濟南之列車擁擠不堪而由濟南開赴靑島之列車乘客則寥若晨星昨日日本憲兵司令部雖聲明切實負責但商人多持懷疑態度駐靑英美領事因市面恐慌影響該兩國商人營業已迭次向日當局抗議請其從嚴取締土匪日當局始將土匪駐靑司令部封閉（自隋石卿被架後土匪即設駐靑總司令部於大鮑島中和棧内）遂移於前海崖某兵營内計共屯匪四百餘人而往來於沙子口者尙不在内昨日由匪巢釋回之田參議鳳來由靑來濟力言靑島土匪必須收撫否則接收之日靑島糜爛必在意料之中若損及日本英美之商人更恐惹起國際交涉熊省長田督軍擬從田之議酌爲收撫惟具體辦法尙未擬出故於昨晚在省署開特别會議列席者皆各機關重要人員并定於日内請省議會敎育會農會商會報界聨合會各舉代表一人參與會議當商接收靑島及招撫土匪辦法刻聞匪首孫百萬已對當局提出招撫條件并極爲嚴酷（一）須將該股匪軍盡編爲軍隊駐紥膠澳附近（二）發給招撫餉十萬元（三）招撫後政府對於膠澳軍事不能過問該匪軍亦切實聲明擔負膠澳治安之責任并揚言如不容納該軍條件即將茅少甫隋石卿二人槍斃大舉攻靑必將靑島焚燬然後罷休云凖是以觀則靑島大難正來日方長也 
[漢口商聨會閉幕情形]  
　　全國商會聨合會自十一月一日開幕迄今二月有餘議决議案一百餘件已於月之一日完全結朿並議定明年春在京開特别會下届大會在濟南舉行二日會長亦已選出三日行閉會式時會長呂超伯因屢次聲明不應選故未到會先開談話會由副議長蘇民生主席謂此次所選之三會長呂超伯堅辭不允穆藕初尙在上海張笙階業已動身今日閉會無人主席議决各案無由執行總事務所幹事長聶雲台君辭職問題尙未解决故特先開談話會討論三事（一）對於呂君辭職問題如何對付（二）此次議决各案將來究在上海總事務所執行抑在北京會内辦理（三）聶君辭職如何應付并宣讀呂會長二次辭職來函馬炎文謂呂君聲明在前堅辭不就以個人道德論無任欽佩何敢相强但本届會務有對外關係昨旣舉出會長衆望所歸請呂君須以會務爲重犧牲已意萬弗固執蓋呂君前年曾擔任會長駕輕就熟辦事較易衆皆贊成遂每省各推一人爲代表前往歡迎浙推唐愛陸蘇推王介安豫推鐵子祿晉推李梅軒直推王秀山陜推張銓丞滇推方竹銘湘推黄壽和川推胡鈞堂魯推徐仲良皖推余德　贛推羅伯農并持全體代表公函一件相率前往請俯順公意維持會務一方面依舊討論（二）（三）兩項結果以此次議决各案欲與政府直接交涉者多會長旣經選出不日到京則執行似在北京較便對於總事務所將來編訂商律草案調查天產人工物品事務甚繁去年所推各幹事旣經期满當即函告各省事務所迅推一人以時在上海者爲限聶幹事長辭職一層應去函挽留俟新幹事推出後再奪少頃前往歡迎會長之各代表將呂君圍而入場衆皆鼓掌乃振鈴開會由呂會長主席詳述堅辭苦衷全體向國旗行禮後即赴院内攝影時上海交通銀行經理盛竹書君在商會内各代表咸以本會創辦之初盛君煞費苦心故邀其加入共影旋入茶話室用茶點决定明日先開新推之評議員會接洽一切四時乃散 
[西報紀川邊現狀]  
　　字林西報打箭爐通信云北京政府於十一月五日任命川邊鎭守使陳遐齡爲川邊鎭撫使陳任川邊鎭守使多年專辦藏務於邊　允稱熟悉顧現在邊疆界綫多未明白劃定致南官道及北道之疆線仍犬牙相錯至不一律旅客自南官道同東尙能自由行走至北道則於藏軍允許之範圍内亦可通行北京政府之此項任命固尙難斷其用意之所在而以陳在川邊多年之勞績自亦應有此陞遷蓋川邊鎭守使之職與普通將領之地位不相上下而鎭撫使則差可與四川各將領如劉禹九熊克武等並駕齊驅查川邊地帶自打箭爐至江達形成一長條東西長而南北狹束至西馬行須三十日南至北十日卽可達土地甚高計達一萬二千英尺中藏人民雜居但人口極稀少完全係一種游牧民族陳之陞遷當然係抵禦藏番侵入之功但若北京政府能有良好之餉械供給則陳之收效尙可更大聞陳之部下共有一萬人皆極有經驗之戰士劉禹九對陳遐齡並無若何好感故陳能得川省之供給者極少而陳旣獲陞鎭撫使則陳與川中各將領劉禹九劉存厚熊克武但懋辛輩似已躋於同業地位且在事實上陳之地位較劉熊各將領之不時起伏上下者穩固萬倍蓋陳則幾有川邊與中國皆不可無此人之槪也云云 
[浙憲審查會紀]  
　　浙江省憲法審查會因各組彚編草案停止大會三天於七日上午九時續開大會審查員簽到者駱　等六十五人韋副審查長主席甲組主任朱紹文云查草案整理册歸入子類者爲數寥寥與丑類寅類相去懸殊雖由提出憲草純屬子類者固不甚多恐整理時遺漏亦所難免如舊憲草中法院一章用三級三審制並設陪審而廢檢察且法院長員均由人員選舉編制不爲不新於紅色毫無牴觸乃勿歸入子顃更可證明現今甲組彚編因條文採用未敷頗形困難本席爰先商諸本組同人擬將各憲草内丑類及寅類各條文凡與紅色性質無所牴觸而其主義取革新者合併子類一律採用是否仍請公决方鍾云本席對於甲組主張完全表示贊同王序賓云一百零一部草案前分三組整理除有顏色條文應各自分類外凡無顏色條文當然可互相採用馮晉楚云整理草案結果子類偏於紅色丑類偏於白色寅類偏於黄色惟其間共通性質當然可以並採主席云甲組彚編草案意見書各席旣一致贊成自可作爲通過此外有無提議事件樓曜云甲乙丙三組彚編大體今日可否報告王序賓云全部草案印刷未竟大體未能報告遂散會各組繼續彚編約兩星期以後方可開始初讀至審查會用費已由省議會沈議長與張省長商定借省欵三萬元昨已由財政廳先發給五千元以濟要需云 
 
 
 

Page 8

 
 
第一萬七千八百八十七號;中華民國十一年 西曆一千九百二十二年十二月八號
星期五 * *   
 
 

Page 9

 
 
第一萬七千八百八十七號;中華民國十一年 西曆一千九百二十二年十二月八號
星期五 * *   
 
 

Page 10

 
 
第一萬七千八百八十七號;中華民國十一年 西曆一千九百二十二年十二月八號
星期五 * *國内要聞三 
[保定通信] （淵如） 
　　保定市政之現狀 
　　保定爲直隷省會與天津同爲拱衛京畿之重鎭京漢綫上最扼塞要地也距京師三百六十里自北京乘京漢火車達保定才需四小時餘耳全城商務繁盛人烟稠密雖不能與北京天津相提並論而交通上軍事上形勢上保定一隅要自有其獨立存在之價値惜乎全埠尙無市政廳之組織關於市政建設一方面遂不免因陋就簡是爲缺憾耳京漢火車站在保定西門外距城約三里許新築一馬路寛量可三四丈兩旁居民商店胥新式建築望之宏敞可喜入城後則街道甚狹隘不過六七尺寛城内至繁盛區域爲西大街東大街北大街南門外稅務局街商店林立鱗次櫛比其繁盛不亞於北京西城什錦坊街一帶偏僻小巷大槪係京僚武官之寓宅崇閎壯麗門靡爭妍驟臨此地者覧觀之餘不覺與蘇州發生同一之感想保定何敢望蘇閶肩背聞者得母詫爲奇論實則是無足異蘇州距上海南京最近凡服務滬寗者率徙其家眷於蘇州今北京天津諸官僚武人因嫌租界首都房租之昻貴亦多寄家於保定取其交通上之便利正不獨保定與蘇州街道之窄狹形勢酷肖而已 
保定城内外皆通行人力車自車站到城裹約三四里需銅元十二三枚實較北京爲廉車夫索値亦無猙獰怪狀城内大街小巷口皆有新建跨街木横牌而大書其街名巷名另以洋鐵瓷面藍質白字小牌釘於街巷口壁上轉灣拐角處仿北京薛之珩總監辦法標明嚴禁車馬快行其實以保定街道之窄如有汽車一輛行駛卽須斷絕行人馬車過尙可行人力車一輛若兩輛汽車併行則不相容矣曹錕之出也人每議其淸道警蹕而後行實則街面窄狹亦爲一大原因街巷淸道夫尙勤於洒掃惟居民則太不愛乾凈公衆衛生缺焉不講間有隨地矢溺者警廳設立菜市場二一在大慈閣一在大夫第宰殺亦有一定之塲合不似山西省城臭肉擔之沿街呌賣飮料則保定以素乏河流槪係苦井水性含多分之鹹鹼質絕無甘香之美味淸苑縣知事近奉曹錕之命新鏧洋井八口水味甘甜居民便之 
城内外皆係馬路馬路上皆裝設電燈電燈廠係公司性質其中大股東最有實力者爲前湖北督軍王占元獲利頗豐王占元督鄂七載從未聞於武漢剏一實業利民之事大刮地皮失敗以夫極意經營商業面圑圑作富家翁民國貪黷武人之善自爲謀諸如此類聞電燈公司開辦之初規畫周密電力充足以電氣工程司鄧子安張子敬二人之力居多近因裝添至一萬五千盞電力稍嫌不足時有半明半暗之象聞王占元已召集股東會議主張添購機器矣電話局在保定亦異常發達商會某君語記者云『保定有一等郵務局論理電話局亦當獨立成局因天津與北京設有專綫所以能直接通話保定與北京並不能通話今吾保電話乃爲北京之分局未免名實不符本埠電話創自民國三年其時用户不過五六十家民國六年亦僅增至一百二十號幸十年部派工程司蕭懷瑜到保力加整頓今已增至六七百號現在吳佩孚擬設保定開封武昌三處通綫之長途電話保定當獨立改局即商京部以蕭懷瑜升任局長交通上將益形便利矣』至於自來水公司目前尙無人主張開辦是亦保定市政之一大缺點 
　　保定公共娛樂之場合比較上稍爲高尙者約有兩處一爲南門外之保定公園一爲城内之蓮池書院保定公園爲曹錕督直之最大成績一出南關迤邐而西約六七里長天然河流穿園而過中有舊戲院咖啡館大餐室打球房飯莊茶館鞦韆架賽跑塲現正極意經營大興土木復建築杏花村籌備添設紡紗廠門票售三十四枚曹錕蓋欲仿北京城南游藝園天津大羅天而舉辦者也一爲蓮池書院即前淸書院現改公園地勢不及城外公園之宏敞而花木樹石之幽雅勝之門首有徐世昌書古蓮花池四大字門票售銅子二枚壁嵌董其昌那彥成淸康熙金遼造像各種碑帖至夥有敎育博物院圖書館閱報室徧觀之皆　寂無人其石山亭台　沼與蘇州護龍街顧芝山之怡園　門外盛宣懷之留　多相似之點其於婁門八旗會館尤爲酷肖中多鄧石如史可法何子貞字鄧·海爲龍世界天是鶴家鄕一聨尢有名於時誠名勝地也至於下流社會娛樂之塲合則有八大胡同聚於一隅與北京相彷彿八巷中約有妓女二三千人分頭等二等此外西城内乾草林及東關外六十間房兩地方則三四等妓女最多該兩處皆苦力勞働家之消遣場合保定市政表面上之可紀者如是而也（十二月三日） 
[皖垣拆城築路之動議] （吉兮） 
　　皖垣居揚子江中流上通武漢卜達滬寗交通極爲便利城垣三面臨江僅北門與新闢之小東門爲旱道周城九里十三步自程振鈞任省道局長卽有拆城建築環城馬路擴充市廛之提議惟以茲事體大未見實行日昨省道局長程振鈞副局長孫同人警務處長王善荃懷寗縣知事劉汝洋發起召集紳商學報各界曁各圑體訂於本月三日在省長公署開會討論臨時并召集各街董在省立圖書館先行集議是日上午十二時許在圖書館開會贊成者頗多僅有一二年老者昧於時勢提出反對其所持理由不外治安與風水兩種風水之談經衆駁斥當然不成問題惟將來治安必須添募警察始足以資保衛經費問題亦多非難議無結果王善荃等遂至省長公署開會下午三句鐘紛紛到齊計有七八十人較圖書館所到人數稍遜振鈴開會由王處長主席報告開會宗旨略謂拆城築路關係重大擬具意見書諸君當已閱過可否照辦請諸君討論說畢舒彬如舒鐵香吳遁生等相繼發言對於拆城之舉極端贊成不過 * 
舒鐵香意見應先拆卸一部爲宜程振鈞說明拆城理由純係理想預算拆卸城磚估値六七萬元减半亦可値三四萬元以兩萬元爲拆城經費其餘萬餘元尙可補助建築環城馬路之需後到會諸人議論紛紜對於程說亦多非議有主先拆一部者將由玉虹門起迄東門止沿江一帶城牆雖去外城尙有金寳門同安門爲之保障如辦有成效再行續辦王處長擬以拆卸一部與全部付表决舒彬如謂衆人旣無提出反對者自爲衆人所贊成拆城之舉即從此定奪至一部與全部付諸主管官廳負責辦理王處長遂謂諸君均不反對拆城至應如何進行再會同省道局長計畫報告於是拆城之舉議决搖鈴散會但此項問題尙不能謂爲完全解决一般年老者大都迷信風水附城一帶墳墓太多難免不生阻力是日會議一方完全成立一方尙待解釋云 
[浙省實行取銷郵電加價]  
　　浙省反對郵電加價除由盧永祥通電聲明外並由盧督辦張省長函令郵務長電政監督·並通電各道尹一律於即日起取銷加價仍照本年十一月一日以前向章收費茲將各公文錄下㈠函浙江郵務長云逕啓者案照郵電加價前經國内各法圑迭電相爭乃未待解决已逕實行此不獨增加國民歲出之負擔抑亦阻礙交通事業之發達近聞川粤東湘各省區多數反對浙省自應擇善而從一致取銷郵電加價仍照本年十一月一日以前向章收費藉紓民困除令行電政監督遵照外相應函請貴郵務長查照將郵電加價即日取銷並希轉飭所屬浙省各郵局一體照辦無任企盼㈡訓電浙江電政監督云（上略）除函致浙江郵務長查照外合行令仰該監督即便遵照將電報加價即日取銷仍將遵辦情形具報查核㈢訓令警務處云（上略）除函致浙江郵務長並令行電政監督一體遵照外合行令仰該處長即便轉行所屬一體知照㈣錢塘道張道尹寗波黄道尹衢州沈道尹温州林道尹覧（上略）除函致浙江郵務長並令行電政監督一體遵照外仰該道尹即便轉行所屬一體知照督辦盧省長張歌印 
[南京快信]  
　　何恩溥昨啣黄陂命來謁齊督接洽張紹曾組閣事聞齊表示取不干涉主義 
　　齊督昨委王典章余家謨余醒民馮祖植充軍署諮議韓省長委譚夔颺赴贛榆縣查案 
　　省議員侯兆圭提出七百萬蘇省災歉善後公債有無召集各縣密商攤派方法質間書昨由會咨請省署於三日内答復 
　　省立電燈廠長單毓斌被控後垂涎此席者有于某夏某李某等四五人競爭頗烈茲聞韓省長擬暫時留單以　爭端 
　　全國商聨會已閉會蘇代表蘇民生馬炎文鮑執之昨均由漢乘輸返寗 
　　司法部令蘇高等廳迅將蘇省各縣獄政近况趕緊遺册彚報以便積極整頓 
　　銓叙局改定憑照收費辦法㈠簡任職任用憑照費一元印花稅二元㈡薦任職照費五元印花稅二元㈢委任職照費三元印花税二元各項分發執照一律收費五元昨咨省署查照飭知 
　　内部以法權取回内地雜居之約不久卽將實行地方警察有保護僑民之責非格外週密不可昨特省署對於此項整頓警察事宜應如何設法籌欵計畫整頓相應咨請查照迅爲籌畫咨復查核 
　　蕪湖租界問題現經駐寗英領布辣德赴蕪實地察勘與何交涉員譚判簽定新章已呈報駐京英公使備案矣　　上海蘇州通崇泰海各總商會紛電財廳請取消全省洋油捐以蘇民困 
　　財部電財廳轉飭停收附加一成振捐 
　　上海省立第五廠奉令停辦該廠機械器具現已運寗歸一工廠接收 
　　旅寜皖人因馬聨甲排擠許省長大起公憤集議電請府院堅留許氏並稱許氏爲維持現時皖局惟一人物此電已由陶知行程湘帆洪範五姚文彩周季高胡天濬等列名發出 
地方通信 
[蘇州]  
　　反對包認煤油稅之又一電蘇省煤油稅向歸廣業公認詎近忽由財廳核准認董陳鼎五等包認惹起蘇松常鎭太各商反對業由各該商會分電財廳請求取消現蘇州廣貨業公所以電廳多日尙未回復昨又續函蘇屬西總商會代電省署請求飭廳取消前令其原稿如下謹啓者吾蘇煤油一項向歸廣業承銷故捐稅亦由廣業負擔分認歷久無異詎於前月二十五日忽奉蘇城稅務總所令知煤油捐稅由財廳核准改由業外人陳鼎五等包認敞業聞悉之下羣情駭訝曾具函貴會請求力爲維持同業固有權利已荷電達財廳懇准仍照舊章辦理以免紛更而安商業盼復示遵等因迄已經旬未奉財廳示復但敝業對於認定煤油稅事關同業生計况業外包認例禁綦嚴如果實行不獨剥奪認商權利抑且紊亂國有稅源合再呼籲貴會分電本省各總商會合力對待環懇省長令知財廳此項業外認稅准予取消母任盼禱此致蘇州總商會正副會長鈞鑒廣業代表沈德琪徐家振薛祖耀啓 
　　齊督爲邵孝子徴文蘇城軍警政法各機關昨奉齊督軍公函略謂同邑已故孝子邵蔭卿先生（直隷　河人）生有至性窮且益堅萬里尋親歸骨鄕里缅其軼事實爲晚近所難誠恐代遠年湮姓名不著現有同鄕探錄事實徴集文詞用表幽光冀風未俗敬附事略一册敬祈嘉其至行錫以宏文俾得　爲成編垂諸志乘匪特名山著作可以遠詔方來卽海曲耆賢亦將永傳不朽矣 
　　日領請辦米種駐蘇州日本領事官籘村俊房氏前日接到日本福岡大學公函昨分函蘇省產米著名之吳縣無錫吳江等各縣知事署文云敝國福岡大學敎授農學博士加籘以研究東西兩洋米穀種類請爲轉煩採擇貴縣所產各類原樣用特備函奉托敬祈費神查明共有幾種採取二三兩送寄本館以便轉交無任感荷所有採買費若干並希見示卽當奉繳云 
　　發給小學敎員許可狀吳縣公署昨奉敎育廳訓令略謂據檢定小學敎員委員會呈准第五届受無試驗檢定合格敎員楊啓泰胡寳梁黄紹仁龔寳善姚元楷楊毓棻等六名受試驗檢定合格敎員龔楚書馬春華謝軼萬施福壽蔡明哲劉世棟許炳榮等七名所有應領之許可狀准予一併塡發仰卽查收分别轉給郭知事奉文後已令發勸學所轉發具領矣 
　　組織歐美留學同志曾蘇州靑年會吉幹事日前發起組織蘇州歐美留學同志會其宗旨分聨絡感情交換智識服務社會三項現已正式成立推定李廣勛爲會長俞秀愛女士爲書記張卜熊爲會計並定於耶誕前後舉行交誼會云 
　　無錫 
　　冬令糖市漸佳近日太古各糖以到貨見稀而時在冬初銷路稍好故市價看好後情亦堅茲錄昨市如下甲種每擔十一元六角乙種十一元二角丙種十一元丁種十元零八角　　十元零六角已種十元零一角庚種九元八角辛種九元五角壬種九元小塊冰糖十五元荷蘭赤糖九元三角紅龍赤九元二角依路赤九元至六元九角小呂靑八元四角至八元三角 
　　常州 
　　德澤鄕發生逆倫案德澤鄕鳳嘴橋有福林者經商在外因其姪吐生賃居其屋並承種其田前日回鄕收租吐生非惟不給膽敢集衆將其綑縛痛毆致徧體鱗傷血肉糢糊最後並用石灰迷瞎兩眼幾至昏厥五日夜十一時許由福林之兄全林投縣報案並舁福林到庭請驗徐承審員當即出庭審訊驗得徐福林確係兩目失明徧體鱗傷奄奄一息諭令從速醫治次訊兇手吐生猶欲狡賴徐承審以事關逆倫要犯除諭令釘鐐收外並飭傅共犯及鄰證到案集訊待退庭已十二時許 
　　鎭江 
　　沿江各洲圩修竣丹徒縣張知事前曾籌欵修築沿江各洲圩茲已先後告竣復經各洲董事備文將修圩情及支出之欵項呈送縣署以便派員會勘俾資結束　　各項商業活動入冬以來各項商業頗見活動尤以皮貨綢緞洋貨土布洋廣貨等店營業爲佳銀根因之鬆動各處客帮之購運冬貨者甚多故市上頗有大批現洋發現銀行錢莊存積現洋亦夥洋釐因亦縮小昨日（四號）開盤龍洋每元已減至六錢七分九三五銀拆亦鬆至二錢五分 
　　揚州 
　　引岸問題之兩電淮南場運食三商以請願廢除引岸有張騫署名特電張氏詢問茲將雙方往來電文錄下㈠揚州去電南通張嗇老鈞鑒接蘆綱公所函電報告鹽政討論會請願國會擬化除越界爲私破壞鹽法等情係我公與景學鈐等列名請願各商聞此信息同深惶急我公素以維持淮鹽全局爲重淮商向隷仁帡此次景等擬請改革鹽法欲置淮南於死地我公是否與聞其事想係景等假借我公名望希圖聳人聞聽現在淮南商民人心惶惑勢將破產斷絕生計務懇我公迅賜急電參衆兩院聲明係屬竊名以杜陰謀而安鹺業并乞電復先定人心不勝盼禱淮南場運食商全體公叩㈡南通來電揚州淮南場運食商公鑒電悉鹽政討論會請願取消越界爲私案係事後通知且言誤爲馬意似舞弄已以淮蘆狀况電誡該會矣賽豪叩 
　　請免灶民積欠北京鹽務署前令淮運使催徴元二三年灶民折價積欠卽經丁運使派委陳方鎔等馳往各縣辦理見其困苦情形頗難着手旋運署復據各該場知事爲灶民陳情要求豁免已轉呈鹽署核辦未識能邀允准否 
　　委員稽徴學捐江都勸學胡所長以敎育雜捐名目繁多經收設或愆期即生滞納之弊特呈報縣署委員麟伯稽徴以資整頓並擬在屠宰附稅項下撥付薪資八元藉資津貼 
　　南京 
　　瓊崖旅寗同學會消息瓊崖旅寗同學會於本月二日開會歡迎新同鄕王大文許登文符業昌黎光喬孫賢諸君等首由總幹事符奕賢致歡迎詞次王大文代表答謝嗣討論會務王君白天提議『西沙羣島爲吾全瓊命脈所寄頃有某國人驅我漁人奪我海利且欲箝制我輿論吾會應急電粤當道力爭』蘇君家雲又云『西沙羣島事除電粤當道力爭外並宜將某國人情形宣佈全國請各界聲援』主席宣佈併案討論結果通過請總務編輯二部分别起稿符君奕賢因有提案暫由總幹事馮君良輔主席符君提議『吾會建築會所除往南洋勸捐外仍應函請内地各機關各富户勸助』結果通過請文牘部韓壽愷蘇家雲兩君擔任起草王君白天提議『組織評議部案』結果由衆票選符君熙騰黎君才炳等十一人爲評議員並擔任起草該部細則符君奕賢提出『辭識案』經各會員極力挽留不護結果照准並當　選舉黄君鶴琴補充旋卽散會 
　　嘉興　 
　　油貨漲價原因各油坊出品向銷蘇滬濤漢　埠獲利甚豐今歲因内地菜子收成歉薄採辦原料成本加重因此油類亦連帶漲價最近市情菜油每擔售開十五元九角另售每斤三百十二錢荳油十六元二角另售三百二十錢聞日内尙須看漲 
　　冬雪誌瑞此間自三日起西風加緊温度驟低迨至六日午刻天降大雪歷六小時之久至晚未止屋瓦積雪寸餘天氣尤覺奇寒鄕民咸喜爲來歲豐收之兆云 
　　敎員加薪之進行城區各國校敎員月薪連膳費在内多者七八元小僅四五元實屬不敷生活前曾聨合同人請求增加薪金經金敎育會　呈請縣署令飭學務委員加給各校經費在案惟蔣學務委員本區學費向極支絀維持現狀尙屬不給故擬整頓烟酒捐徴收經懺渡船各捐俾資應付口内即行呈請官廳執行矣 
　　鄭州 
　　河南棉業新希望河南棉業自東大農科受華商紗廠聨合會資助於鄭州設立棉業試騐場以來爲時已逾三年主其事者爲東大棉作主任技師孫恩麔及該校棉作技術員胡君竟良該場在鄭州北鄕廟李寨附近場地計共五百餘畝就其試騐成績言約可分以下各項㈠美棉在河南極爲合宜產量豐富品質良好㈡歷年行嚴格選種美棉成熟甚早農民咸歡迎之㈢行用五齒中耕器在棉地除草中耕省工極多農民樂用之㈣棉區各種作物之栽培如高粱小麥大豆等亦均有改革之處本年九月十日在棉塲開展覧會附近農民參觀者逾二千人河南實業廳長張子晉君亦自開封來當以辦理豫西棉業育種場事相委託茲探悉其規定辦法如下㈠鄭州榮澤新鄕中牟新鄭榮陽鞏縣汜水洛陽　城十縣各設育種場一處每處暫定三十畝經費由河南實業廳擔任㈡廳委東大鄭州棉場技術員胡竟良君爲豫西十縣棉業視察員㈢　塲技務規劃及指導統由東大負責又焦作福中公司新辦之美棉育種場及開封農專新闢之棉場亦由東大代爲規劃一切似此行政官廳與敎育寳業界同心合作河南棉業前途實具有無限希望也　　厦門 
　　集美學校新氣象陳君嘉庚創辦之集美學校民八以來建築工程迄未稍輟校舍巍然層樓林立今秋小學部校舍百尺高樓工程方竣中學舍宿相繼興工來學者已達二千有餘敎職員多係四方名流今夏葉校長采眞又竭力延聘顧拯來君敎授童子軍及沈雷漁君主持小學部務兩君悉心規劃成績斐然并聞敎生實習時曾開兩次批評試敎大會參觀出席者各有六七十人之多該生等業往江浙兩省參觀敎育將來閩南敎育必有起色云 
雜評一 
[吾不解] （萍） 
　　近來最不可解之名詞曰包辦夫議員者四萬萬國民之代表所以陳民隱而達民意者也今置一切而不問惟以包辦之聲洋溢於四表忽焉而包辦張紹曾組閣矣忽焉而包辦高恩洪參案矣夫使張紹曾而果有組閣之才則衆口同聲何必以包辦爲市恩之地高恩洪而果有溺職之罪則公是公非亦何必以包辦爲徇情之計即或不然而衆好必察衆惡必察自屬聖人之所不廢讀聖賢書所學何事在議員諸公夙嘗奉敎於孔氏者初何不可獨醒獨淸以表明其主張乃沾沾焉懸一包辦以立之鵠亦胡爲者而况包辦與反對互相乘除互相倚伏也耶然則今日之所謂包辦云者果足貴耶抑不足貴耶是蓋匪所測矣 
 
 
 

Page 11

 
 
第一萬七千八百八十七號;中華民國十一年 西曆一千九百二十二年十二月八號
星期五 * *   
 
 

Page 12

 
 
第一萬七千八百八十七號;中華民國十一年 西曆一千九百二十二年十二月八號
星期五 * *   
 
 

Page 13

 
 
第一萬七千八百八十七號;中華民國十一年 西曆一千九百二十二年十二月八號
星期五 * *本埠新聞 
[大批俄僑抵淞] 　　謝米諾夫亦已抵滬 
　　俄國之軍艦不來上海已久今又開始開來昨有一艦名Ｂoihoi者已從海參崴　申當即進吳淞口至浦江内聞尙有十四艘俄艦行將駛抵吳淞更有俄難民六千名刻由釜山擬來本埠聞已經中國當道婉即矣 
　　又訪函云海參崴退出之白黨武裝兵船於前日由釜山開至吳淞所裝俄僑均是俄國海陸軍官眷屬昨日下午續有俄之運砲各艦共九艘先後抵淞船中所載除軍官眷屬外其餘類皆難民以及男女小孩約計千六百人之謂聞松滬護軍使何豐林已飭知水上警察阻止登岸並聞海軍總司令公署駐滬外交委員陳世光將俄艦抵淞情形報告海軍杜總司令核奪矣又聞江蘇特派交涉員許秋颿前於俄難民數千人由釜山擬來滬時因滬地俄僑謀生爲艱曾電請外交部令飭阻止去後詎今前項難民已陸續抵淞一千六百餘人除阻止登岸外昨又電請外交部核示云 
　　中國通訊社云昨六號晚吳淞口外到有自朝鮮釜山來之白俄軍艦十四艘船中載有俄國難民七千餘人煤炭千二百噸中有前謝米諾夫將軍與斯他爾克提督二人謝氏尙在病中故到吳淞時即轉乘汽車至法租界天文台路六百十四號友人家住居據云現時不欲他行將在上海養病俟其友人麥克維夫來時再議至於軍艦一部分將賣却一部分將赴香港及印度計前後來滬之俄僑已達萬餘人但此次來者皆帶有相當之資金不至凍餒云 
　　文匯報云本埠某日文報今晨稱謝米諾夫氏復抵上海聞乃星期二抵埠現寓法租界似係佇候末柯夫氏 
[航業消息紀要]  
　　靑島因匪盜横行致商業停頓上海各輪（除日本船外）之赴靑島者貨色旣少旅客又無唯來申時之旅客營業甚佳在此時間獨日輪則有增無減蓋能利用時間而求發展也茲查本埠之日本商輪直行靑島者厥有日華·中村·大連·南满等四家該四公司之赴靑島班輪在今日以後十天内由上海出口者共有（一）中村組汽社之第一多聞丸·射水丸·第三御崎丸（二）南满汽社之榊丸·西京丸·及長平丸（三）日華公司之吉備丸第二·扎榥丸第二（四）大連汽社之一進丸·益進丸等共十艘云 
　　日本國新任靑島副領事岩崎氏昨抵上海今日將搭乘南满之長平丸往靑島蒞新 
　　近來社會上各界以華商北洋班輪船太少不能應客家之需求故本埠喧傳有華商集四千萬元之巨資組織華輪公司以適應社會旅客之需要特創開上海天津間最新式構造之快輪班以期挽救國内航礶云 
　　提督公司之海雷號輪由美來華載有美木六十一萬五千尺内中在上海出卸者爲三十二萬五千尺又轉往福建省之貨物二千四百十噸上海貨七百九十噸又約斐遜總統號十七號到申亦有美木三十三萬尺貨物五千噸向來美國貨之運入中國内地者以北洋去路爲大故美輪之兼往塘沽天津者初頗衆多近來則大有變更美貨之運往北洋者較少而輸入南洋及吾國南部者數額頻增若閩·若厦·若汕刻下均有美貨輸開往而運去之貨色且較上海之貨爲多此亦美貨最近在遠東之變態也 
　　日淸公司之武陵丸上月二十日在上江擱淺後邇爲水勢日退致此輪依舊擱阻無法援出又有中村組之第三海雲丸此次由日載煤三千七百噸來華途遇大風後經駁輕船中運量方始勉强駛進吳淞 
　　聞大來洋行之司旦埃大來此次由維多利亞至小呂宋行至福來得雷海角其後稍之鐵柁失去船不能行飄流海面共計一百五十五里之多幸未損傷後經拖駁輪拖去該輪卽美政府在江南廠所造之官憲號所改今乃第二次行走遠東班云 
[輪船宜設消防隊之請議函]  
　　中國通訊社云上海南北市旅滬同人鑒於大昇輪船慘遭火災亟宜編成輪船消防隊預防火患致函省議會徐果人議長陳述一切理由其函鐘下果人議長鈞鑒敬啓者前月陰曆二十二日大昇輪船不戒於火旅客罹害者甚衆火熄發燼則葬身火竉者皆焦頭爛額慘不忍睹當火之初起也船尙現吳淞口外其時星星之火撲滅殊易旅客驚惶呼救老大及船員均置若罔聞但云開足快車俟抵埠後再行施救及火已燎原不可收拾傳聞老大船員首先　船而逃嘖有煩言雖屬天災實由人造致數百生命同爲灰燼見者傷心聞者酸鼻查上海所有長江外海以及内河小輪船數以千計船身貨物資本至巨所載旅客爲數至多而未聞有設備救火器械以預防火患者各船無非祇保水火兩險未能推已及人若不設法補救嚴行取締則旅客生命之危險不堪設想同人等目睹慘狀良用惻然擬求貴會轉請各公司此後往來輪船須有消防隊隨行大船酌用隊員二十人正副長各一人中船用隊員十數人隊長一人晝夜輪流在船梭巡且多備救火器械以便應用隊長隊員請本埠救火會代爲編制敎練隨時派遣船開出發船回歸隊不必拘定一船雇用以防日久疏玩並請稅務司隨時嚴行查察如有疏忽即行扣留關單至所需經費由各公司在客貨客票項内附加若干以期永久庶有備無患而往來行旅得免池魚之禍同人等爲鑒於此次大昇羅禍之慘爲亡羊補牢之計以期防患於未然區區一得之見如蒙採納即付提議專案咨請省長令行上海各機關核議積極施行嗣後行旅咸受裨益實爲公便議請公安上海南北市旅滬同人啓 
[商會電請督長取銷郵電加價]  
　　總商會昨致江蘇督軍省長代電云郵電加價案本會迭據各商公意要求轉電交通部請予俯順輿情毅然取銷詎交部一意孤行迄置不理其所據爲加價理由無非藉詞於物料增漲開支浩大無論國有營業不當以盈利爲目的即使料漲工加而以逐年營業增進之結果亦足抵償此項損失而有餘試一稽郵電逐年盈餘有增無減即足徴此說之非虚而賠貼之無稽以矛陷盾詎能藉此爲詞再向公衆誅求此令施行以來已經匝月商業往來所受影響已鉅非但國會方面迭提質問並聞浙省商民已有呈請本省長官通飭郵電機關將郵電加價一律取銷之舉蘇浙接壤事同一律　敢援例要求至祈鈞座體恤商艱照准施行云云 
[南洋大學表演國技紀]  
　　九齡童姊弟二人尤足欽倒 
　　昨南洋大學邀請馬子貞君演說并請其門下各武術家表演各種國技自下午一時起演至五時散會觀者如堵掌聲若雷頗極一時之盛到會者除該校職員學生外尙有各著名武術圑體如中華武術會吳志靑精武體育會寗竹亭公共體育塲劉德生陸軍砲兵第四營苗連長等表演秩序先由陸軍砲兵營官兵演中華新武術㈠拳脚科㈡率角科㈢棍術科㈣劍術科敎練純熟大有可觀次中華武術會演古武術服裝齊整有儒林爾雅之風藝術精純具龍虎擎拿之勢再次陸軍與各圑體敎員及武術圑人員演各門技擊藝工技熟亦爲武術界不可多觀之人才復次由中華武術會武術主任王子平君演石砘純以力勝如平臥地上翹足舉手十餘人猱升其上並加石砘三副足有千數百斤允稱吾國之大力士足見昔日敗康太爾非幸致也又次率角術二人對摔比較勝負而峻峰君力仆六七人無一敵手不讓東隣武士道亦足見吾國大有人在也殿以九鹷童龔雲苓·雲麒·姊弟二人演各種武技色色驚人有生龍活虎之槪全場樂聲掌聲贊美聲歡呼聲融成一片可云盛矣夕陽西下演畢而散 
[吳淞同濟中學部又將謀遷]  
　　同濟醫學校去年建築校舍限於經費新校舍僅足容工科及中等機械科其中學部及預備部仍借海軍學校宿舍自海道潤量局成立索回一部份房屋近海軍部又有恢復海軍學校之議全部房屋向同濟學校索回備川故同濟中學部明年恐又將至上海賃　矣 
[同德醫學校之維持]  
　　麥根路同德醫學專門學校自開辦迄今成績殊佳所有經費因學費甚廉故收入極徴而支出則年須三萬金左右前雖曾組織校董會在經濟上曾經一度整理惟因旣無基本金又無可靠之經當費故時虞不敷有時由校長代墊因而歷年均有虧空而以本年爲更甚日前因校長不能設法再墊校中主要之某君又聲言不能再爲負責敎員聞訊亦都不願到校故昨日正科祇上一課其餘已行停課因無敎員也學生方面咸有極誠意向學之心故已開會一次籌商維持計畫云 
[曁南商科定期歡迎檀會代表]  
　　太平洋商業會議我國代表穆藕初君等自檀香山回國後備受各圑體歡迎本埠徐家滙曁南學校商科將於本星期六下午二時半開會歡迎并請穆君等演講商業會議之結果及檀香山華僑商業之狀况云 
[各市鄕董再請減賦之呈文]  
　　上海縣各市鄕經董前以本年夏旱秋風收成歉薄曾經議决具呈縣知事轉呈省署財政廳請爲減賦三成旋奉財政廳長一再駁斥僅允減賦一成闔邑鄕民聞信紛紛請求各鄕經董再行呈請務達目的以蘇民困各經董昨又公呈江蘇省長公署及財政廳請爲照准核減以順輿情而安民心茲將原文錄左呈爲歲歉民困環求普减忙漕事竊本年夏旱秋風繼以霪雨棉鈴霉腐收成不及三分董等呈報災情籲求縣長減賦三成縣長以省庫支絀勉以官民兼顧議决減賦一成乃財政廳長一再駁斥民情甚爲憤慨廳令有云該邑今年所種禾棉雖因夏間少雨秋後多風要不過略受損傷無較去年加重之理是災歉已經勘實卽減賦之案已經成立但縣長求減之賦較去年本未加增而廳令忽謂爲數太鉅碍難照准一抑一揚前後矛盾此民情不服者一也廳今又云松江寳山金山各縣本年應繳忙漕均已照額全繳該縣與之接境即有歉收何至與鄰境大異查松江產米金山米棉兼種寳山皆種早棉獨上海米一棉九又以土壤之關係收獲獨遲故損失獨鉅且上海西接寳山東接奉賢南匯川沙金山本非接壤廳長不以奉南川比較而以松江及非接壤之金山爲比較是非顛倒愚弄吾民民情之不服者二也廳長改良秋勘辦法奉省長指令有勘定減徴分數尤應租糧一律例如減糧幾分卽減租幾分不得收租多於徴糧此層最爲持平扼要等語在董等換言之則徴糧不能多於收租減租幾分卽應減糧幾分本年上海全縣收租照額各減二三四分不等吾民恪遵省令請求減賦三成本不爲過廳長并一成而靳之并髦法令食言而肥民情之不服者三也董等一再集議惟有請求省長令行財政廳准將上海縣十一年份忙漕普減一成庶幾民情允洽共樂輸將是爲萬幸大共和政體官民相見以誠而互相扶助者也省長以蘇賢治蘇即廳長亦非異省人且非生而爲官者也當未官之時與吾民處同等之地位度未嘗欺朦長官者也何以一執政柄即視向日同等之同胞皆爲欺朦官長之敗類一則曰母得藉口災歉再則曰幸勿偏徇地方一若吾民狡詐性成足以凂吾賢有司者豈吾省官皆賢而民皆不肖耶抑吾蘇省之民一爲官即賢不爲官皆不肖耶此董等所大惑不解者焉願省廳長尊重本省人民之人格勿蹈專制官僚之惡習而以夜郎自大者藐視吾民則省長廳長之嘉惠吾全省之父老昆季者尤盼於減賦萬萬矣謹呈江蘇省長韓江蘇財政廳長嚴上海縣閔行鄕經董顧文郁塘灣鄕經董錢椒三林鄕經董趙履福陳行鄕經董秦錫祺　橋鄕經董施長光馬橋鄕經董楊維幹北橋鄕經董喬梅嶺楊撰羣洋涇市鄕經董劉志濤潘九賓漕河涇鄕經董張宗福張秀麒高行鄕經董談壽基蒲淞市經董沈寳寅顧視淸上海市經董陸文麓朱聞甲引翔鄕經董周樹蘭王銓運閘北市經董錢允利趙鏡芙法華鄕經董李鴻　曹行鄕經董劉增祥塘橋鄕經董盛麟書 
[各慈善圑體聨席大會紀]  
　　爲游民工廠基金債劵事 
　　本月六日下午四時上海南北各慈善圑體爲游民工廠基金債劵事假閘北救火聨合會續開會議到者有閘北慈善圑中華公義會浦濱公益會閘北救火聨合會及一二三四段救火會上海學商公會中國義振會同義善會中國公立醫院濟生醫院廣益中醫院閳北醫院中國婦孺救濟會惠兒院恤老院育嬰堂婦女寄養所滬西慈善圑閘北施粥廠江灣惜字會寗紹台工商協助會惠工學校等三十一圑體代表四十五人公推王彬彥主席首由尹村夫報告云游民工廠基金債劵前此開會已共承維持登報公告惟外間不明内容者竟與獎劵相混設至發生影響債劵頓挫即工廠受其阻碍查債劵辦法早經訂有章程募額一百萬元而有價値一百三十餘萬元之工廠爲擔保此其一不中籤之債劵換給還本證劵後年發息金三次此其二满期後照本發還尙可派得餘利此其三可作賣買抵押品此其四凡此四點均與獎劵完全不同且較其他儲蓄會爲優各慈善圑體旣負維持公益之責又承勸認債劵自應共圖良法云云次顧翕周云債劵有確實之擔保正當之用途並未違背法律且游民工廠爲救時要圖中外人士無不注意不得已籌募債劵惟有共起維持萬無摧殘之理次羅辛友云牽涉獎劵之論調不知理由何在如有存心破壤者即請其出資百萬辦理工廠否則不必發此不負責任之言次徐錦裳云牽涉獎劵之言因爲不明眞相然其主要原因並不在此因近來聞有假公濟私者欲圖效法故激起反對現應一方解釋債劵眞相一方阻止假公濟私者效尤徐子賢贊成其說並謂應將實情登報公告並呈請省署維持主席付表决一致贊成公推閘北慈善圑主稿末議組織慈善圑體聨合會事俟函邀各慈善圑體推舉代表再商辦法至七時許散會 
[閘北代表在省議會力爭水電]  
　　江蘇省議會六日下午三時開閘北水電特别審查會二時即有閘北請願圑代表陳維翰·徐春榮·湯有爲·到會聲請謁見議長徐議長派秘書長黄家璘代見該代表即向黄君說明來意要求議長介紹至特别審查會陳訴意見黄君允即請示議長少頃黄出持議事細則指明第十二條之規定並無明文許請願人民有陳訴之權相拒絕而陳徐各代表謂我等受閘北各公圑各公民之委託議會又係人民代表機關應有陳訴之權利况議事細則並無不准人民陳訴之明定今徐議長不肯接見閘北代表是否置閘北三十萬人民於化外在行政方面尙得面訴而人民代表之議長反不得一見顏色未免與貴會名譽有關黄又多方解說而該代表要求愈力并云如今日旣不得陳訴又不能旁聽吾輩維有坐在此間决不輕離議會一步黄無法始云議長實係無權必須問審查長理事而審查長理事亦須諮詢大衆允否方可作准遂即往審查會詢問仍未允黄亦托故他去該代表等知審查會旣已開會即逕往會場傍聽嗣見會議移時毫無結果而議員龔廷鶚許銘範等又極力爲官廳辯護直至五時後仍未解决遂一哄而散陳徐兩代表即在議會大門口攔住議員大聲演說略謂議員爲人民代表務請各位發現良心主持公道須知閘北有管無水已非一日一遇火災無水灌救損失財產而其餘事死傷生命更覺可憐豈我議員中無一主持公道者耶云云時議員中立而聽者頗衆皆爲動容直至車馬皆散該代表等始憤憤而去聞是日行政委員在會場報告此案毫無辦法頗受議員之責問云 
 
 
 

Page 14

 
 
第一萬七千八百八十七號;中華民國十一年 西曆一千九百二十二年十二月八號
星期五 * *[閘北圑體請辦電車之省批]  
　　閘北地方自治籌備會等具呈省署請將閘北電車歸地方辦理昨經省長批示云呈悉查上實電車有限公司業經交通部來咨准予立案在案所請應母庸議仰即知照此批 
[關於勞動問題之議論]  
　　增加工資與較佳之待遇可解决勞工之搖動 
　　以今日之上海言之已八於實業籌動時期就其勢觀之爲時匪短而爲害且將甚烈後當此大戰之後休養未富凡百貿易皆呈停滞之象則此種搖動殊足悲憫矣 
　　雖然其咎果何在乎良有研究之價値上海星期時報訪員因欲使讀者得以暸然於今日之上海勞動界之趨勢故造訪最先勞工運動之領袖（以下所述即爲彼之議論）記者擷其精要關心於浦東之複雜情形者讀之當可略見一斑 
　　以種種理由吾人殊不願宣布此勞工領袖之名但此人乃一大勞工組織之會長且爲勞工界中之活動人員已歷有年所云 
　　此君甚願以其議論見告於予蓋據彼言上海工人之地位外人多不明暸也 
　　工資與待遇此君曰『君欲予略述現在未决之條件及各業中常見罷工之故余敢斷言者則根本的原由實以今日實業界之工資與待遇皆爲普遍的不平等也當夫萬國勞工會議舉行於巴黎之時每日八小時工作之原理曾爲世界各實業國所公認因而列爲條欵且僉署之中國亦曾署名其上代表者爲顧維鈞博士然而此一條欵竟未行於中國以上海之勞動者言之工作最少者每日爲十小時其他有工作十四小時者甚至有工作十六小時者』 
　　生活費用『以上所述乃今日上海勞工界所受之罪惡而爲吾人所欲去之者然尙有一事最爲痛苦即工資甚低而生活費用甚高也往者吾初至上海爲時約在十年以前食米之價每石爲三元五角今日每石售價乃至十二元與十三元試再以其他用品衣服與房租等言之皆漸增加而超出工資之比例吾人所可爲者僅罷工運動一事足以達增加工資之希望然以僱主方面言之直至近日罷工之發現對於工資毫未嘗有所增加』 
　　以現在所支付與勞工一類之工資言之各廠大小不同其中以英美烟公司所付者爲最高每一工頭每月可得六十元之工資然各種實業所付之工資初非一致故槪括言之勞工所得之工資爲數確甚小也譬如兒童作工者每月僅可得三元至五元之工資其例不勝枚舉罷工之故斯時本報訪員乃舉一問曰『　如君言英美烟公司所付之工資旣如是之高胡以彼廠工人仍覺不满而有罷工之舉以要求較高之工資乎』 
　　此君乃微笑而答曰『彼等所要求者固爲增加工資一事但其罷工之重要原因實欲表同情於鄰近日華紗廠之工人其以增加工資爲要求者實欲藉此以助日華工人罷工之理由耳』訪員乃又問曰『然則自工人方面觀之何者始爲適當之工資也 
　　適當之工資此君乃答曰『自工人方面言之適當之工資必根於生活費用果使吾輩工人得有適當之工資與待遇後何事於罷工之舉以現在生活費用言之每人月須十元故支付工資之標凖必能使各勞工家室中每人皆有十元誠使各實業之工資皆照上述標凖而支付則兒童不必工作而每家之預算可無缺乏之虞自吾工人言之亦知此種標凖非一蹴可成然須互相定明工資至少須增加百分之二十而待遇工人之處尤宜力加改良至於工作時問問題吾人雖望八小時制度之成立然使工廠之中眞能改良待遇則吾人亦不反對十小時之制度但改良之處尤以夏日天氣炎熱時爲要』訪員又問曰『夫以今日實業衰弱之時實業界果能擔負此種增加乎』 
　　實業界能擔負增加工資此君答曰『然實業界足能將負此種增加以今日上海各公司言之歷年獲利者居其大半雖目前之貿易不佳而彼輩之地位仍足擔負此種增加蓋吾人已暸然於其地位也果使公司之營業實爲虧折其力不足以擔負此種增加則吾人亦不願任意妄求譬如近來之棉業殊不見佳若干紗廠已停夜工然多半爲中國之紗廠其虧折多由去歲金銀滙兌率變動所致捨此匯兌損失而外營業上未嘗不獲利也』是故解决之法不出二途非增加工資者則必減小生活所需之費用至於公司之爲中外人所立與否初不相關果使工資無所增加待遇未嘗改良則罷工之舉將進行而不已蓋勞工界之智識日漸增加且能知合力動作之價値矣 
　　俄國過激黨願加贊助訪員問曰『近來上海勞工之暴動論者謂有作亂狂徒從中鼓動又云俄國過激黨之間諜已於今歲來滬欲有所煽動者此等事果然乎否乎』此君未答之前稍加思索旣而曰『然但今日之上海已無此等人之隱藏於其間蓋南成都路之總機關已爲捕房所封閉矣』訪員又問曰中國勞工對於過激主義之態度如何』此君乃作色而答曰『吾輩工人殊憎厭過激主義彼黨之目的與吾輩相異吾人深信彼等之目的及活動皆足妨害吾人和平組織所行之合法舉動彼輩所恃者圓滑之宣傳論調及利誘勞工二法而已但吾人則拒絕其贊助如金錢宣傳書册及組織等雖曾有所表示吾人一槪弗納云』訪員問曰『據云上海過激黨徒所携金錢甚多其事確否』 
　　三千萬盧布此君答曰『然今春浦東日華紗廠工人第一次罷工時上海過激黨機關曾向吾人表示同情願加贊助庶可貫澈罷工之要求其領袖Ｃ君來自北京某大學曾欲以金錢爲助彼時Ｃ君居於法界因避捕房之疑數易其居吾人詢其金錢之來源則云出於若干勞工組織之募集而由其組織徴收者也但雅不願公布其各組織之名職是之故吾人有所懷疑恐其來自俄國於是拒絕之且自總部發出通告令各支部不得收受此種金錢是故吾人所敢言者即無論如何斷不致受過激黨徒之賄賂與贊助也據Ｃ君云彼輩願以三千萬盧布以資助吾人 
　　勞工同盟此君之結論略云『誠使上海欲免除實業衝突必須公開協議之以上海勞工組織之意旨言之趨向於造成一勞動同盟與英美之勞動同盟相同其中包括零碎之組織爲數約七十有奇同盟旣成之後則必　席會議以防抵觸而此種組織之勢力且將與僱主所組者相同』 
　　彼輩爲僱主者應知工廠之中苟無工人則工廠毫無用處吾輩工人亦當知無此等工廠吾等將無執業之地然使爲僱主者肆其高壓之手段則禍至無日乃理所必然若夫乞助於警署而解散吾工人之圑體封閉吾工人之機關吾殊未見其有一毫之用蓋吾人之精神仍然如故則罷工之事仍將賣行總之欲免實業衝突者惟有聨席會議一事足以解决之也 
[旅滬皖人定期開會] 　對付馬聨甲 
　　安徽旅滬各公圑聨席大會日昨發出通告定期開旅滬皖人全體會議通告如下敬啓者馬聨甲自攫得變相督軍實行勾結萬惡軍閥禍皖前日之漾電尤爲荒謬絕倫且馬聨甲殺我學生賣我皖省今又肆其兇燄排斥省長欲致裁軍改選兩大問題於無形中消滅俾遂　陰謀兇惡之手段茲特定於十二月十日（即陰曆十月廿二日）星期日下午二時假老靶子路一三三號中華全國工界協進會開旅滬皖人全體會議討論對付方法生死關頭務希届時責臨至盼即頌台綏安徽旅滬各公圑聨席大會公啓十二月七日 
[閩同鄕會長覆林森函]  
　　關於地方善後之陳述 
　　旅滬閩同鄕會會長沈次裳於前日接閩省長林子超來函報告閩省收朿軍事以及恢復金融情形並言劉子英回省地方上頗多惶惑其他於地方事亦多諮詢沈因於昨日回復一函茲將原函照錄如下子超先生惠鑒頃奉華翰具仰偉謀碩畫維持民治之意甚感甚感鄙人遁迹海濱不欲聞世事久矣特以桑梓之誼不能恝置稍竭棉薄無補萬一乃承獎飾逾恒愈深慚悚竊以吾閩久受軍閥摧殘元氣日剥現旣達到閩人治閩目的施政之始最要者厥有數端謹爲執事略陳之㈠ 
自治軍秩序必須維持當驅李之際自治軍本係倉卒成立編制容有未善今局勢大異似當從速改編嚴明約束以免各方藉口致自治進行或受障碍㈠金融機關必須恢復商業全恃金融活動若金融停滞則百業交困財政愈難措手勢不得不出於苛勒政府信用旣失則種種措施均難推行盡利㈠府縣界意見必須破除此爲數百年之積習欲破除之非將省政公開不可蓋各府縣每以福州一屬所佔利益獨厚因此積憤遂各挾意見若省政公開均平分配則私意自可化除以上各端均其犖犖大者他如省憲如何產出自治制度如何編定客軍餉項如何籌劃各軍地點如何安置亦屬當務之急想執事必有成算不待裳之煩言敬恭桑梓盡人有責裳力所能及者自不敢有所趨避也專此佈復順頌公祺諸祈愛照不備沈次裳 
[施肇基今日往訪何豐林]  
　　駐美公使施肇基氏何藉省親業於昨日回滬仍庽聨華總會聞今日往訪何護軍使昨已電話知照矣 
[英領事署移提帶土犯備質]  
　　江華輪船火夫陳才應阿堂前因私帶烟土七十七斤半當爲海關托巡洋員查獲押送水巡捕房轉解地方審檢廳訊明判决陳應各處監禁六個月並科罰金各五百元及上訴期满卽送漕河涇第二監獄執行收禁在案此案當發生時由某洋員甲乙兩名向陳應詐欺洋千餘元正成交時爲關員查悉破獲現在此事已爲稅務司訪聞明確業將甲乙解職函送英領事署訊辦茲因須將陳應兩犯提案質訊是以水巡捕房梅捕頭於昨備文派探至地檢廳投遞車檢察長允准候飭警將陳才應阿堂解赴領事署備質 
[女權運動同盟會之職員會]  
　　前日（六號午後三時上海女權運動同盟會假愛多亞路女子法政講習所開職員茶話會原擬攝影後以大雪不果到會十餘人理事長沈儀彬主席首由主席報告開會原因及成立會以來之經過大略隨請各人發表意見調查主任舒蕙楨報告已邀實業家歐譚惠然夫人入會前　之理事現缺一人可否推歐夫人爲理事衆贊成宣傳主任談社英提議四條㈠本會會章第二條『本會以擴張女權取得憲法上法律上及社會上男女平等爲宗旨』按會章旣有取得憲法上平等之字樣現値憲法修改之時正吾會絕好要求之機會北京總會已早請願上海似宜聨合各地支會同時上書或致電國會庶可達憲法上平等之目的㈠會中應發公函致各地女權運動同盟會要求將各會之章程及一切組織情形并已選定之職員姓名單互相寄換俾彼此不致隔膜而可互通聲氣㈠應從速舉行徴求會徴求會員旣可多集會員又可多得會費一舉兩得良爲不可或緩之舉倘謂定章會員需二人介紹亦可以每二人爲一隊則會員入會仍爲二人介紹也㈠當開交誼會以便與各界人士聨絡多結美感而促起一般人對於女權運動之觀念主席逐條宣讀付表决一致贊成通過并研究請願書之措詞推理事長沈儀彬評議部副長黄紹蘭二人爲起草員黄紹蘭提議前次評議部議决之議案應實行舉辦遂復討論會中一切事務散已五時餘矣 
[引翔鄕佔路之交涉]  
　　引翔港鄕香烟橋堍東偏有人佔出公路該圖董等曾函　鄕經董交涉迄今未見淸理故又於前日專函縣公署略謂引翔港鄕二圖十五圖交界之處香烟橋堍東偏向有空地一方不知何人管業西出公路口立有本鄕界石以防佔越之弊忽於陽曆九月初該業主於是項空地上編竹爲籬將本鄕界石圏圍在内佔出公路有三尺餘之譜董等見此情形即致函鄕經董請其查明拆讓以淸界限迭次函催迄今仍未照辦恐月久年深難免發生糾葛此係吾鄕主權旣有界石標示豈容任人佔越又况公衆道路車馬行人來往殊多窒碍而鄕經董何若是之颟頇耶爲此據情函呈務祈鈞鑒迅令鄕經董從速向該業主交涉令　拆讓以淸界限而保主權不勝盼切待命之至云 
[鄕民毆傷丈員懲儆後之文告]  
　　實山縣田地册單局局員派往江灣鄕淸丈田畝突被陸禎祥兇毆受傷一案已有多日茲錄該縣馮知事所出布告及致田地册單局公函於後㈠『布告』爲布告事照得本邑册單局丈員應人民之請求施丈田畝屬爲定界泯爭近江灣人民陸禎祥竟因爭執地界毆辱丈員殊屬悖妄業經依法　懲在案爲此布告本邑各業户人等一體知悉須知局員施行勘丈　爲各業户釐定疆界毫無利害之關係即或發生疑問儘可請求局董或本署派貝復丈豈可遽逞暴行致蹈法綱嗣後務各循軌守分如有不法之徒肆行兇横妨害公務者定當從嚴懲辦除令各警區隨時保護外其各遵照無違此布㈡『公函』（上略）逕啓者陸禎祥毆傷局員一案業已判决並示儆在案茲將判决正本曁布告念份送請察收分别交發側聞貴局職員以王君因公受累憤激停丈横逆之遭固難恝受册單局輔助縣署行政局員被辱私哀亦何能釋然惟現在辦公人員均爲公僕含忍求全賢者不免蠲小忿以維大局爲我輩分内事且經此次懲辦愚民當知儆戒似可無須過慮還希執事勸告各員即行開丈俾免業户之企望而民局外之疑猜幸甚幸甚（下略） 
[國貨維持會評議會紀]  
　　中華國貨維持會於前日在高墩路會所開第四十九次評議會當由徐枝春主席孫　紀錄茲將議决各案摘錄如下㈠會員黄惠任君函請電致漢口全國商聨會請力爭實行新稅則案（議决）照發㈡本會選舉大會舉行在即應請推定臨時職員以昭愼重案（議决）當推定糾儀員汪星一·徐枝春·王鳳儀監筒員舒霈之·盧金階·陳鶴年檢票員婁鳳韶鄭紫峰·萬選靑唱票員王漢强·舒蕙楨·葉晋康記票員程仲侃·孫寳輝·孫緯·程伊村·沈藢卿·韓濟時·吳念農·程子輝·邵廷玉招待員沈寳三·卓樂生·姜繼梅·馬梅峯·徐衡一·陳亨剛·章瑞麟·張松筠·汪兆麟㈡文牘處擬就輓前會長伍秩庸聨額請修正照辦案額曰偉業不朽聨曰溯十年擎領提綱國貨頼維持要知此日實業振興功應毋極痛一旦捨身殉難大業失依憑會看他年史册輝煌名垂不朽（議决）通過（四）旅暹華僑廖公圑君捐助本會特别費洋五百元照章應聘任爲名譽會員請通過案（議决）除登報道謝贈給名譽會員證書議畢散會 
[王介安辭國貨會會長職]  
　　中華國貨維持會會長王介安昨致各會友函云敬啓者介安才薄事冗謬膺副會長職十載以來毫無成績現在俗務更繁勢難負此重任誡恐有誤會務爲此據實直陳擬告假一載此次選舉會長萬勿將賤名列入名單介安力所能及仍當以會員資格追隨諸君子後力謀本會前途之發展如仍謬承將會長等職加之弟身則諸君子雖愛我殊深而介安惟有謹敬拜辭嗣後會務槪不與聞合先陳明諸希亮　爲荷 
[浙省振運之辦法]  
　　駐滬紹屬水災籌振會昨接浙省長張載陽電云上海紹興七邑旅滬同鄕會並轉浙屬旅滬各同鄕會均鑒案查路運振糧變通減價手續前經電准滬寗滬杭兩路照辦其京奉津浦等路能否變通復經電請交通部連同振衣一併核復在案茲准復聞浙省振運經行滬寗滬杭兩路已飭該兩路騐憑貴公署護照即予照章核收五折現欵先行起運仍請由貴公署隨時將每次所運振衣種類數目　下車站電電部補發憑單以憑核對至於經行京奉津浦等路運振糶糧振衣自應按照減價條例第三四條規定振衣振糧減按五折收費　糧減按七五折收費惟該路去貴省較遠若騐憑貴公署護照即予備運深恐反多周折且亦易滋流弊仍應請由貴公署按照條例先期將所運振品或　糧種類數量上下車站名電部核塡減價憑單或寄貴公署轉發或由押運員持函來部領用以資簡捷統希查照等因除分電外合亟電達即希查照張載陽微印 
[浙江金屬水災籌振會開會記]  
　　浙江舊金屬水災上海籌振會前日下午七時在廣西路報本堂開職員會議理事到者爲徐鋤榛諸葛泰·唐乃安·陳無咎·朱聲初諸君首由陳君發言謂本埠中國牛戲院在義鳥地方運來大批耕牛原說演戲助振現閱該院廣告並無助振字樣由本會函詢撥捐辦法亦無答復茲據同鄕調查係羅其仁等一二人包辦所得槪歸私囊似此假公肥已幸災圖利實屬有碍振務議决電義鳥縣知事如數追還撥振次議定陽曆年底收束捐務議决通告承捐人查照將領去捐册及欵項多寡繳會以便彚登報端藉昭大信散會時已鐘鳴十下矣茲將致義鳥電報錄下浙江浦江送義鳥李知事覽本地耕牛向來禁運近羅店羅其仁羅賢用振濟水災名義運大批耕牛來滬演戲助振乃羅某竟與中國牛戲院私改條約所得分成悉歸囊　顯係冒名圖利希飭傳羅商如數追還撥會用拯災黎浙江金屬水災上海籌振會陽 
[中華武術會建築委員會消息]  
　　推定各部主任積極進行 
　　南市中華武術會自成立建築委員會以來進行頗速昨晚委員長藍璧如君召集各委員假座福州路大觀樓開第一次議事會由謝强公君預擬職權簡則經委員長逐條表决完全通過次推定游藝會各職員部長樊發源君内塲主任·鄭正秋·錢化佛二君外場主任·縢克勤·金炳生二君廣告主任·謝强公君銷劵主任·藍璧如陳勇三君宣傳主任·謝介子·戈公振二君又推定建築工程部長吳潤生君皆全體通過分頭進行該會建築之門樓由孫中山先生命名『尙武樓』親題匾額並捐助經費百元此外有何護軍使特捐百元陳琴軒君助六百元英商哈同助五百元預料結果當甚美满云 
[友華銀行滙市報告]  
　　昨日友華銀行滙市報告云六日倫敦大條銀價近遠期均縮○六二五紐約銀價長至六角五分二五倫敦紐約間滙價長至四元五角六分七五今晨本埠滙價掛牌均與昨日同但自開盤即弱故滙價曾更動兩次收盤時掛牌價英金三先令一便士二五美金七十元七角五分日金六十八兩半晨間英金有少數成交十二月份價三先令二便士一月份價三先令一便士九三七五美金成交價十二月份七十二元二五遠期七十二元三七五惟照此價購入者頗多市况遂軟午後英金售價十二月份不能　三先令一便士半一月份不能過三先令一便士四七三五遠期不能過三先令一便士二五美金售價十二月份不能過七十一元二五一月份不能過七十一元三七五遠期不能過七十一元半收盤時日金售價六十八兩二五購價小一二五今日購遠期英金者甚湧銀行不願售出午後銀行滙票定價英滙三先令二便士二五美滙七十三元二五法滙一千零五十昨日倫敦銀市印度先購後售市况穩定紐約市况亦然照掛牌價購者頗多 
　　尙有本埠新聞等轉入後頁 
雜評二 
[國技] （豫） 
　　國技至今日可謂衰矣　論農工商各界之於國技絕少研習之者即各學校之學生亦罕有以研習國技聞者大國技之益人類能言之然非研習有素者究不能窮之也予於十年前一羸弱之人耳自習國技軀體不期康健而康健蓋明效也今境内之人類於予之羸弱者甚於予之羸弱者比比皆是也曷不研習國技以强其軀體耶即無予之羸弱者或非羸弱者亦曷不研習國技以更强其軀體耶雖然國技之益不僅在是防禦外梅蓋亦國技之益也故强壯軀體可爲研習國技之第一目的防禦外侮可爲研習國技之第二目的昨日南洋大學之表演國技可爲觀止以九鹷之二童子而能武藝驚人尤爲難能可貴國人有以起已衰之國技爲已任者乎其勿讓二童子專美於前可也 
 
 
 

Page 15

 
 
第一萬七千八百八十七號;中華民國十一年 西曆一千九百二十二年十二月八號
星期五 * *本埠新聞二 
[上海商業市况彚錄]  
　　金融 
　　昨日銀幣早市市價爲七錢二分七釐二五午市收盤七錢二分七釐六二五比較上日大一毫二忽半 
　　銀拆上午市價爲一錢五分午後收盤仍無升降滙豐銀行收欵四十萬兩其餘各銀行如麥加利道勝正金花旗等亦各有一二十萬兩 
　　昨日交通銀行由杭州來洋十五萬元又去銀十一萬兩又南京來洋四萬元又去銀三萬兩中國銀行從南京來洋十一萬元又去銀十四萬兩又杭州來洋十萬元又去銀六萬兩道勝銀行去天津洋十萬元本街各錢莊亦去天津洋十萬元住友銀行出倉洋二萬元麥加利銀行出倉洋五萬元滙豐銀行出倉銀七十萬兩正金銀行出倉洋一萬元中國銀行進倉銀八十萬兩各錢莊多存銀二十五萬兩多存洋十五萬元交通銀行出倉銀二十三萬兩三井銀行出倉銀五萬兩大通銀行進倉洋二萬元 
　　昨晚止中外各銀行共存現銀三千五百八十一萬兩現洋四千一百二十萬元大條三百九十八條 
　　公債票 
　　昨日各種公債市况雖不十分冷淡而價格繼續趨跌金融公債現貨千元票開盤六十一元半旋跌至六十元零二角後市買户頗多價稍日高收盤六十一元二角較前日尙跌去半元本月期交易平常市價常在五十六元六七角之間收盤計五十六元五角五分計縮九角五分一同期跌去一元一角收盤爲五十六元九角整六現貨除息開盤四十三元九角入後步步趨縮迨收盤時已疲至四十三元較前日遲去一元一角本月期除息前市受主寥寥價由四十三元跌至四十二元八角後市開盤初仍疲軟其後買户略見起色價格因之回高收羅四十三元二角五分較前日亦小去四角一月期除去八角五分收盤價計四十三元零五分五年大票收盤四十五元一角較前日跌四角七年長價計三十八元八角因交易不多故市價並無上落償還八釐前市毫無受主後市開盤二十五元八角買户雖不見多而價甚穩固收盤二十五元九角較前日漲高四角整理七釐跌去四角收盤價爲四十四元八角云 
　　國内滙兌 
　　昨（七日）各幣來電價格大都趨跌京津銀滙縮去五錢洋滙同跌半元北京公砝爲一千零五十三兩半銀元爲一千零十五元天津行化計一千零六十一兩半銀元爲一千零六十一兩五錢銀元爲一千零十四元靑島膠足仍爲一千零七十三兩半銀元遜去五角計一千零十三元五角漢口洋例低一兩計一千零二十九兩銀元降五元五角爲一千零十三元宜昌宜平不動價計一千零三十兩銀元縮四元爲一千零十八元九江南昌銀元各跌三元同計一千零十一元蕪湖銀元爲一千零八元安慶銀元計一千零九元較前日各跌三元蚌埠徐州銀元各　一千零七元較前日遜去一元以外如濟南濟平仍爲一千零五十二兩半銀元爲一千零十三元烟臺烟估爲一千零四十八兩五錢銀元爲一千零四元南京鎭江揚州無錫常州常熟宜興銀元同爲一千零二元蘇州銀元爲一千零一元半淸江銀元爲一千零七元南通銀元爲一千零二元五角杭州寗波嘉興湖州紹興除姚銀元各爲一千零三元温州蘭谿銀元同爲一千零五元海門銀元爲一千零四元五角奉天一千零十二元哈爾濱一千零十四元重慶九七平銀爲九百七十五兩成都九七平銀爲九百八十五兩銀元仍計九百九十五元萬縣九七平銀計九百九十五兩銀元爲一千元各與前日市價相同云 
　　　外幣 
　　昨（七日）各種外幣市况大致活動中外各商進出交易旣旺而錢業門市買賣亦不冷淡故價格大都趨高英票買八元七角二分校前日好起四元美票高一分買一元九角日票漲七釐買價爲九角三分二釐荷票提高半分計七角二分半坡票好起一分買九角九分法票大一釐買一角三分六釐羅卜一千元新票遞加二錢買價爲二兩九錢二百五十元票高一錢買一兩一錢五元至二十五元票漲五錢買六兩半五百元老票買六兩半較前日漲高一兩惟德票受主依舊稀少故市價續跌五分買八角半以外各票交易平常價格無所上落云 
　　金市與滙價 
　　昨日星期四大條銀近違期均縮○六二五標金開盤三百二十七兩七錢小至三百二十七兩二錢先令揭曉弗動惟美滙大二五東滙小半分俄滙小五萬四千德滙小五百馬克餘價均無更動斯時標金爲三百二十八兩先令等市况較上日爲軟銀行賣出元月份先令價三先令一辦士八一二五買進三先令一辦士九三七五又賣出元月份美滙價七十二元買進七十二元二五又賣出元月份束滙價六七八七五買進六七六二五所以標金高至三百二十八兩九錢後乃小至三百二十八兩六錢嗣後市况尤軟銀行賣出元月份先令價三先令一辦十七五買進三先令一辦士八七五又賣出元月份美滙價七十一元八七五買進七十二元一二五又賣出元月份東匯價六八分買進六七七五以致標金高至三百二十九兩四錢嗣因爬先令者甚衆以致先令改縮二五有美滙小半元印滙小二羅比法滙小　法郎東滙大三七五荷滙小一盾二五新會大二五是時標金爲三百二十九兩初改時市况與詢價相等嗣後銀行賣出元月份先令價三先令一辦士半買進三先令一辦士六二五又賣出元月份美滙價七十一元七五買進七十二元又賣出元月份東滙價六八一二五買進六七八七五所以標金最高至三百三十一兩三錢後爲三百三十一兩收盤午後標金開盤三百三十一兩二錢小至三百三十兩零六錢先今揭曉又縮半辦士印匯小二羅比二五法匯小十五法郎美滙小一元東匯大六二五荷滙小二盾七五新會大一分標金即高至三百三十一兩三錢銀行賣出元月份先令價三先令一辦士三七五買進三先令一辦士半又賣出元月份美滙七十一元二五買進七十一元半又賣出元月份東滙六八三七五買進六八一二五故標金高至三百三十一兩九錢嗣因賣者略多致標金又小至三百三十一兩二錢未幾市况仍爲前價而爬先令者仍夥所以人心亦覺頓堅標金乃最高至三百三十二兩五錢後由大連帮賣出標金若干故標金跌至三百三十一兩七錢收盤上午先令等交易有麥加利銀行結出三月份先令一萬鎊價三先令一辦士七五道勝銀行結出元月份東滙十萬元價六錢七分五六二五又結出東滙十萬元價六錢七分七五又結出東滙五萬元價六錢七分八七五又結出十二月份東滙二十五萬元價六錢八分三菱銀行結進十二月份東滙五萬元價六錢七分半大通銀行結進元月份先令二萬鎊價三先令一辦士七五午後先令交易稍多有麥加利銀行結出二月份先令五千鎊價三先令一辦士三七五又結出元月份先令三萬鎊價三先令一辦士半大通銀行結出元月份先令二萬鎊價三先令一辦士五六二五又結進元月份美滙五千元價七十二元住友銀行結出元月份東滙十萬元價六錢八分二五三菱銀行結出元月份東滙十萬元價六錢八分一二五道勝銀行結出二月份先令一萬五千鎊價三先令一辦士三七五臺灣銀行結出三月份先令二萬鎊價三先令一辦士二五麥加利銀行結進三月份先令二萬鎊價三先令一辦士二五華比銀行結出十二月東滙十萬元價六錢八分零六二五至六錢八分一八七五 
　　紗花 
　　昨日星期四大阪三品紗電報無甚　落美棉電報現期好起二　個磅音遠期好起二十一個磅音印度孟買電報朋　而小二個羅比奥浮辣跌去五個羅比白洛去跌去三個羅比各交易所標凖近期好起二三錢遠期好起五六錢市上客帮現本紗日紗買價均無甚升降川帮又續買二十支十支本紗一千包左右計二十支四季價一百四十六兩二十支火車價一百四十六兩二十支人中價一百四十四兩二十支寳塔一百四十七兩二十支如意價一百四十三兩五錢二十支地圖價一百四十六兩二十支紅福紅實鼎皆一百四十六兩二錢五分二十支孔雀一百二十一兩五錢十支得利圖一百十七兩十支四季與十支金鷄價均一百二十三兩其外牛莊汕頭天津漢口江西蕪湖烟台野鷄等帮共買本紗三百餘包日紗三四百包公會小包成交二十餘包市價略軟申新第三廠開出十六支人鐘六百大包價一百三十兩五錢扣佣期一個月出淸實成廠開出十六支如意一百包價一百三十二兩七錢五扣佣期本月份出緯通紗廠開出十支孔雀一百包價一百二十一兩五錢現出扣佣其他各廠無開出市面勢仍平定 
　　棉花市價平穩惟通州花價多數看軟振新紗廠購買現送火車站家鄕花二百擔價三十兩三新紗廠購買現貨送廠陜西花三百包價三十二兩一錢五分 
　　絲市 
　　昨日洋莊絲市交易不輰旺因滙票仍屬堅硬以致黄白灰各種絲經來價相差二三十兩故無成交市况依然淸淡統市惟廠絲略有交易售價與前相彷尙無漲落計信孚洋行購進元元牌二十擔ＹＺ牌二十擔金寳塔牌十擔均係頂頭號特别條份價扯一千四百五十兩云 
　　茶市 
　　昨日本埠洋莊茶市路莊綠茶去路尚輰惜來源斷絕供不敷求故各花色茶均有提漲之趨勢珠茶成交一百二十箱係由協和保昌等行購進　源屯溪之蝦目蔴珠售盤四十四五兩至六十四兩芝珠售盤二十五六兩市價雖高低不一然實際較前已漲二三兩至土莊改製之珠茶日來尙無大宗交易但至此時期來路莊貨行將售罄料土莊亦不難於脫手大帮中拆出之鳳眉昨由保昌洋行與華茶公司買進一百九十箱售盤二十六兩較前亦堅珍眉市面仍無變動路莊土莊兩路之秀眉怡和洋行仍多需要路莊貢熙白頭行依然觀望英行業已開辦人心又復安穩成交七十餘箱高莊貨售盤二十六兩低莊貨售盤十九兩雖較前未見回高然觀察大勢尙能堅定湖州平水大帮與路莊大帮因存底不多均無交易云 
　　顏料 
　　昨日星期四顏料交易各帮進胃頗發展市場上以元靑及各種深色品去路佔多數現號家有底漸見淺薄價格亦逐步提漲英美貨舶品仍鮮惟德貨依然絡繹運到致日貨動銷較前略好價亦隨之抬高一百斤裕興硫化元三十一兩一百斤謙信龍鳳硫化元三十六兩五錢一斤日光直接元靑開價九十二兩一斤聽金鷄開一百二十兩一斤聽裕興大刁元靑一百二十一兩半磅聽長城元靑七十二兩一斤聽元享馬車運開一百十五兩半磅聽裕興人鷄硃七十二兩一斤聽紡織墨綠一百八十三兩半磅聽雙章寳藍開六十二兩其餘各貨均有升漲之勢云 
　　又一報告云近日來之顏料市况似見進步出口雖不見旺而零輸星交易頗不少長江等埠裝往者源源不絕南通北通之不退　運頗旺天津帮日來添進紅綠等數甚夥内以德貨爲大宗美貨市上到貨不續市價亦不肯賤而存底中高貨居多次者殊鮮昨有營口某客購進花旗硃紅千餘磅其貨純粹頭號開價爲（每百磅）八十兩候輪裝　謙信大刁綠存貨有限出口不惡價格尙稱穏定在營業將行落令之際無上漲之機緣裕興雙塔地字灰日來到源雖少而滬存頗豐本埠一帶之染界添辦者甚形缺乏硫化元市價稍落然　售之定價尙未至也三井頭號紅光元開三十四兩靑光二十九兩次者二十五兩一星期中開出甚多計有五百餘箱之交易云 
　　呌莊 
　　昨日星期四輪値英商元芳洋行拍賣泰西緞元絨羽綢紅布市布漂布原布竹布漂標等疋頭之期共排列六百二十八件計二萬六千七百三十四疋比較上届多九件計一千一百九十四疋客帮到鳱者如牛莊營中濟南天津烟台漢口等各帮皆有拍進本街次之所拍市價仍不過和平之勢 
[寗波同鄕會募振浙災之踴躍]  
　　寗波同鄕會對於華洋義振會之浙災急振會一擔任貴州隊一隊日前開成立會時曾當場預繳一萬元現聞會員中徴募振欵極爲踴躍已向第一科報名者有徐金華陳蓉館石運乾樂振葆　茂林劉耀庭孫梅堂樓恂如錢庠元胡甸孫薛文泰屠康侯馮芝汀等三十餘人又來信加入者有姚錦榆邵恒昌二人聞該隊總隊長　李徴五君總參謀方椒伯君分隊長十人擬由加入徴募者内公推至會員方面每日向該會索取章程及函詢辦法者日數十起可見的人對於浙災之關懷預料將來結束必能超過定額云 
[旅滬無錫開化同鄕會幹事會紀]  
　　旅滬無錫開化同鄕會前日在偷鷄橋德豐里鐵業聨義會内開第一次幹事會到會幹事如浦粹和·王元勛·顧薛靑·陶志宏·陶志亮·王偉甫·周少秋·杜中立·張子才·陳博章·楊鑑盤·浦文德·陸文藻·楊伯琠等當場照章互選正副幹事開歷檢票以楊立三·王元勛·得票最多數當選爲正副主任幹事次議刋發同鄕錄數百本儘陰曆年内出版並擬通函徴求名人題序云 
[滬南烟兌業衆和社臨時會紀]  
　　滬南烟兌業衆和社昨開臨時會同業到者甚衆沈子卿主席張炳源紀錄（一）討論本社此後進行事宜經衆討論分治本與治標兩種辦法以期同業營業之發展（二）提議推銷惠靈公司香烟事由惠靈代表出席表示委託提倡之誠意當經公衆審查該公司所有出品頗爲合用且純係國貨本社應提倡之至五時議畢散會 
[南工巡局廣告稅招商投標辦法]  
　　滬南工巡捐局莫局長以本局廣告稅一項現已經董事會議决招商投標詳奉松滬護軍使核准照辦在案茲該局除發布告外所有廣告稅招商投標辦法照錄如下計開（一）投標認繳每月捐欵以三百元爲最低價格（一）投標日期定陽曆十二月六日起（一）開標日期定陽曆十二月十六日下午三時（一）投標人須聞其姓名籍貫職業（店號地址須詳細開明）並呈騐最近三個月地方稅票（一）投標人須隨繳保證金四百元（須現洋或鈔票）由局出具收據如無保證金即阻止投標（一）投標人須繕明認包數目親自封函投箱届日由本局長會同本局名譽董事監視當衆開標以最多數者得標認辦以一年爲期（一）得標人應自開標日期限三日内出具認包切結加具殷實商號保狀並繳三個月常存捐欵聽候給諭承辦逾限即將保證金充公改歸次多數接辦（一）次多數保證金於開標三日後發還其餘不得標者保證金當塲發還原給收據繳銷 
[競賣場解散後之被控案]  
　　商人陳劍冲投上海地方檢察廳禀控民國競賣場於去年秋間組織共集資本五十萬元至去年底僅實收十二萬零即貿然開幕甫及十天即行解散商人曾購得四百五十股計付洋二千二百五十元該所理事長朱某置商人血本於不顧顯犯刑律三百九十二條侵佔罪爲此來案起訴請求提究車檢察長据禀後已派警兩次往傳訂於昨午來廳候訊 
 
 
 

Page 16

 
 
第一萬七千八百八十七號;中華民國十一年 西曆一千九百二十二年十二月八號
星期五 * *[五紀小東門口之火警] 黄渡吊出贓物之檢點 
　　小東門素珍齊　腐店主李海元之義女阿囡捲物縱火私奔致焚斃七十四歲李之妻母楊朱氏及十歲親女二口嗣經警廳探警將阿囡並牽涉成衣店主朱阿四等拘獲解訊又飭探押同阿囡等赴黄渡鎭吊贓已誌前報前日該探警帶同阿囡乘車前往黄渡會同該處巡警按址蒞某姓家將所寄皮箱等悉數吊出一併解派送廳命傳李海元當衆檢點除金銀首飾衣服外還缺少洋二百餘元即具禀請求再追餘贓奉諭將吊到各贓存案阿囡與朱阿四等仍命還押候示 
[公義碼頭之火警]  
　　昨日午後一點餘鐘滬南公義碼頭恒豐盛花衣行樓上臥室内不知如何遺火頃刻濃烟勃發火勢上騰立即胃穿岸頂救火聨合會立即鳴鐘告警俄而各區救火會即將救火器具馳往澆救約　一小時火始熄滅計焚去該行樓而四間餘未殃及當由崗警將棧司錢毛毛帶至該管一區一分駐所由蕭署員詰問據供該行執事顧子賢於陰歷本月十六日因事回浦東高橋家内此次從何而起實出不知至保險一事並未細知等語當飭暫留候傳同執事人來案訊核一面派長警調查起火原因及該行營業狀况復候核辦 
[浴堂失愼即熄]  
　　昨日上午十一時一刻鐘滬城九畝地靑蓮閣茶樓下天一池浴堂爐灶烟囱不戒於火即經救火會到塲救熄二區一分署王淸河署員派警將天一池執事高萬俊拘署候究 
[船户要求損失賠償案多起]  
　　前日上午九時許船户周完生裝載黄沙泥數十噸駛經浦東東溝港口適遇日商雲海丸輪船進口不及避　致被撞壞船身桅桿風蓬等物事後由周馳報海關水巡捕房備案一而赴該公司請求賠償損失云又船户蒲阿三昨赴水巡捕房報稱前日午後一時許裝載花子三百包駛經浦東董家渡碼頭被日商雲海丸輪船掉頭不愼攔腰撞斷所載貨物傾入浦中舟子幸藻鄰船救起未遭滅頂請求索賠損失等情梅捕頭諭候函訽該公司核奪又船户王　興昨赴水巡捕房報稱前日下午六時裝載煤炭搖至太古公司外灘適週該公司拖駁小輪駛過不及避讓致被撞壞船身不能行駛現移擱隆茂棧浦灘等情梅捕頭諭令該船户先赴公司報告再行核奪云駁船户奚阿林前日下午承裝南京萬興行白米七十餘石駛至浦東董家渡碼頭正在交卸之間適有李榮記之煤船排擋撞壞船頭當由奚將該煤船舟子倪桂全扭解三區三分駐所要求賠償損失經宋警佐詰訊之下以事出浦江判解南市水巡隊訊辦云 
[判還修屋費限一個月出屋]  
　　貝明忠昨投法公堂控房客鴻昌號銅匠舗將馬達懸在樑上房　勢將坍塌令其拆卸置之不理並虧欠兩個月租洋請求勒令限遷以免房屋損壞等語被告鴻昌號主稱商人在該處住居已久原告於今年六月間始將房屋買下當時商人交付修費洋一百元今實欠兩月租洋請求免遷中西官判着原告將一百元退還被告限一個月出屋 
[煤氣悶斃女傭]  
　　楊樹浦平凉路九十號門牌某西人所雇之女傭高郵人徐容珠松江人耀阿小昨晨同臥一房火爐未熄均受煤氣昏倒迨西崽覧察擊開房門入内瞥見徐容珠受毒已深不及施救氣絕身死惟繆阿小奄奄一息遂報告洋東通知楊樹浦捕房派探耿德標往將繆車送同仁醫院醫治一面將徐容珠屍體車送騐屍所候報請公共公廨相騐 
[相騐路斃男屍]  
　　二十舗地甲邵梅生昨投地檢廳報稱藻萊路西段百忍里門樓下今晨倒斃無名男屍一具年約四十餘歲身穿破衣服形似乞丐案關人命爲此報請相騐下午該廳委張檢察官等蒞場騐明判由堂棺殮 
[汽車傷人兩則]  
　　昨日下午一時許某號汽車駛經南京路撞倒常州人謝開天腹部受傷由老巡捕房三百六十七號華捕到來將汽車號碼抄錄另雇車送受傷人往醫院醫治一而歸報捕頭候示又有寗波人蔣紀心昨日下午一時半在浦灘行走遇有某號汽車駛來未及避讓致被撞倒跌傷頭額等處經總巡捕房一千零四十號華捕到來抄錄汽車號碼另雇車送受傷人往仁濟醫院醫治即持傷狀單呈報捕頭請究 
[引渡山東命案中之祁鎭國]  
　　山東法庭派警丁玉生帶同袁春甫於前日來滬投楊樹浦捕房報稱有朱小毛梁樹淸在山東毆斃袁少庭一案祁鎭國受賄在外私和經屍弟袁春甫告發祁即潛逃來滬現偵悉匿居沈家灘地方聲請協提捕頭加派包探耿德標將祁緝獲昨解公共公廨來警偕原告上堂投文請求照章引渡經陸襄　會同美經副領事預審終結判祁交來警帶去歸來訊辦 
[引渡金司徒廟刦案中之方發標]  
　　曹家渡迤西金司徒廟婦人朱潘氏家於陽曆十月二十五號夜半　盜刦去衣飾嗣經上海地檢廳緝獲盜黨陳道生一名供詞牽涉滬西日商東亞製蔴公司看門之安徽人方發標業經該廳派警會回捕房將方獲解公共公廨奉飭押候來警帶同護據到廨再行訊核各情經紀本報昨晨由俞襄讞會同美奥副領事升座第一刑庭將方帶案預審即據來警帶同事主朱潘氏投案禀明前情要求引渡並據潘氏供稱是夜有盜匪數人來家搶刦均用墨塗面故面貌不能指認云云又據西探亨利華探劉六林投訴曾至製麻公司調查原告被刦之夜被告正在工作等語訊之方發標供與陳道生並不相識此事完全不知乞鑒中西官核供以旣不知情獲盜陳道生何能知曉姓名住址諭謂方曰爾旣不知情可至該廳自行聲明决無枉法遂判方交來警帶回質證 
[婦人控婦人騙飾]  
　　婦人吳王氏延律師在公共公廨刑事科呈訴婦人滕阿金用欺詐手段騙去鑽瑕等情昨晨由廨准飭捕房派探將滕婦提解公廨即據被告代表律師聲稱此事因兩造同賭被告輸負洋數百元原告自願將飾物假給被告再行賭博且每月給原告利息洋四十元刑事不能成立應准被告交二百元舗保候示云云並據原告律師譯稱被告欺騙原告値洋五千元之飾物而交二百元保與原告控數懸殊如准交保須加多保數等詞經中西官核供會判滕阿金交一千元舗保候展期七天研訊 
[閔行女子沈阿仙送回原籍]  
　　閔行女子沈仙於日前被匪拐來上海行經法租界失散由捕查見帶入捕房昨送法公堂請示詰之沈阿仙供原籍家中尙有母親父已早故女子被人拐來上海請求察核判准予派探將女子送至閔行交其家屬認領 
[婦人供訴並非被誘]  
　　成衣匠顧浩生浦東人前在四區控住閘北之大姨陶郭氏串逃 
伊妻顧郭氏陶之姘夫王紀生復將帮顧找尋之丁蘭新毆傷甚重昨經劉署長提到顧郭氏質訊據供前因被夫凌虐故自己走出並非受人誘惑判原被一干人併解司法科核辦 
[蘇州路之燕子窠]  
　　本邑人陳阿金因在蘇州路二百六十三四號屋内開設燕子窠前日適老閘捕房一千零十四號華捕與七十四號西捕奉諭至該星内往傳欠租案内之證人查見當將陳與烟具一併帶入捕房昨解公共公廨經中西官訊實判陳罰洋三十元充公無洋改押西牢一月烟具銷燬 
[指控門差華捕呑没押犯鈔票]  
　　滙司捕房捕頭阿包鐵昨晨率同三十號一百十九號兩西捕將該捕房代理門差華捕天津人陳少卿解至公共公廨第二刑庭禀稱該華捕在捕房審事間内呑没押犯張少軒之鈔票洋五十八元故特拘究陳延律師上堂聲請改期再訊並准交保出外中西官磋商之下判陳少卿交一千元舗保於下禮拜四訊核 
[串竊棧貨分别押儆]  
　　法租界太古公司收籌人汪福來日前串通陳梅等私竊太古棧内之花生瓜子等貨物出外銷售得洋化用現爲原告查悉報告捕房飭探李金生蔣長文前往將汪陳兩人及嫌疑人楊東新歐耀聞陳斷潤胡惟新等一併帶入捕房吊出原贓昨解法公堂請究先由原告投訴被竊情形詰之汪兩人供認行竊楊等三人自稱民人等雖係同事不敢串竊中西官判汪押西牢四個月陳押二個月楊出境一年歐等三人開釋贓給原告領去 
[公共公廨訊案彚錄]  
　　昨晨公共公廨民四庭由關讞員會同英包副領事訊理（一）吳華五訴范朱氏欠欵案被告延甘維露律師代辯結果候核供宣判（二）歐子新訴莫罄因等賠償名舉捐失案結果王根記張麟李根福避不到案　即傳到各交三百兩舗保候訊 
　　又午後民二庭由陸襄讞會同英米副領事訊理（一）英商克明洋行訴西華德路德大錢莊經理李馥淸不允增加房租請飭遷移案德大每月所出房租銀一百五十兩原告代表律師要求判令被告每月加二百兩連原有之租金爲三百五十兩否則着被告出屋被告代表律師稱德大當時係向新康洋行訂約租賃每月租銀一百五十兩迄已十六七年今該屋雖由克明洋行經管然合同今已期满被告反對加租結果兩造所訂租屋契約旣已到期倘原告不欲繼續出租被告應於民國十二年三月一號遷移其房租自本年十月一號起至遷移止每月租金三百五十兩計算此論（二）英商泰利洋行訴吳仲謀欠房租銀案結果註銷民四庭由張襄讞會同日副領事田中氏會訊（一）公記號訴任炳榮欠貨欵案海德禮律師請求改期結果改期一禮拜再訊（二）婦人吳周氏控吳祥貴離婚案結果准免堂費並諭令被告本案未訊結之前不准滋擾（三）夏建生訴王杏林擔保會洋案結果註銷（四）孫鏡山控楊文榮租屋糾葛案結果改期續訊 
[中華職業敎育社通訊]  
　　社址上海西門外方斜路三四八號 
　　特捐誌謝 
　　茲承季銘又先生經募　姚文敷先生　西菸分棧各捐銀一百元馮晸軒先生　王鼎丞先生各捐銀五十元　程詠梅先生捐銀三十元　江蘇二區菸酒分賣第五分棧捐銀二十元　　單允工先生捐銀十元代收特别社員四人社費八十元　　又承代托 
孫雅堂先生經募　李幹忱先生捐銀一百元　張乾生先生　陸潤蕃先生　董榮卿先生　陳載伯先生　　譚樹森先生　王鼎丞先生通滙寳號　南京中國銀行　大陸銀行曁　孫先生本人各捐銀十元　 
　　李功孚先生經募　施紀雲先生　徐協盛寳號各捐銀二十元　　吉寳號　　周發茂寳號　　梁寳康寳號各捐銀八元　　王公和寳號李源和寳號各捐銀六元　萬泰寳號　萬茂寳號　　萬全裕寳號各捐銀五元　黄日興寳號捐銀四元　萬昇寳號　發茂寳號各捐銀二元　長茂寳號捐銀一元 
　　孫少川先生經募　孫翊靑先生　孫述祖先生　孫體言先生各捐銀二十元 
　　汪伯軒先生經募　楊健高先生捐銀二十元　魏仁鈞先生捐銀十元並介紹普通社員十人共繳社費二十元 
　　楊槭三先生介紹普通社員六人共繳社費十二元　楊先生本人捐銀八元 
　　王丹揆先生介紹普通社員五人共繳社費十元均深感　贊助熱誠特此登報鳴謝 
公布欄 
[江蘇高等審判廳]  
　　刑庭判决姜德興强盜上訴一案（判决主文）本案上訴駁斥夏順喬因殺人覆判一案（裁决主文）本案發還靖江縣知事公署覆審任德灣爲竊盜上訴一案（判决主文）原判關於德濤處刑之部分撤銷任德濤共同竊盜之所爲處四等有期徒刑一年六月褫奪公權全部終身未决期内　押日數准以二日折抵徒刑一日其他上訴部分駁斥之高　春因强盜覆判一案（裁决主文）本察發還如學縣知事公署覆審蔡元美因私藏軍用手槍及輕微傷害覆判一案（裁决主文）本案發還句容縣知事公署復審 
　　公示送達　爲公示送　事案查徐煥章與殷明憲爲財產訴訟上訴一案業經本廳於十一年十月二十一日判决發交江寗地審廳送達去後旋據該廳覆稱徐煥章已回漂陽梅渚鎭現住該鎭吳永隆號其送達代收人蔣　南不願代收等情並繳還判决等件到廳復經本廳轉令　陽縣派吏按址送達茲據該縣呈稱據該吏覆稱遵往安徽即溪縣所屬之梅渚鎭吳永隆號訽據店内主夥均稱並無徐煥章其人不肯代收仍將判决正本　証據情呈繳前來查本廳判决書一件旣廳無從送達亟應粘貼本廳牌示處仰該上訴人徐煥章知照特此公示送達 
　　批示　　皆新南等呈爲　公　侵呑槍欵請令縣追還由呈悉訴名節仰　令縣秉公澈查具覆核奪此批（以上十二月七號） 
[江蘇高等檢察廳]  
　　批示楊少川狀悉本案應否准抗告仍應向原廳訴請核辦此批呂文蘇狀及附件均悉提起再審應由判决之原審衙門管轄本廳未便受理仰即知照此批王保台狀悉查被告判處違幣罪並無准予上訴之明文規定所請指定管轄衙門之處應毋庸議此批王金氏狀悉查該被告爲帮助和誘　經同級審判廳收判徒刑兩月並由該被告當庭聲請聲請捨棄上訴計自　押日起迄已届满請求保釋之處應予照准此批（以上十二月七號） 
[上海地方審判廳]  
　　批示　一件王少卿狀請强制執行由准予傳案執行此批一件李維新狀請給領由查本案僅據馮桂卿陸續交到洋一百七十元餘數正在限交該民願領該欵即先行來廳具領可也此批一件周順卿狀請拘案執行由狀悉准予傳追此批一件孫叙玉狀請依法執行由狀悉候照判執行此批一件徐茅氏狀請執行以資救濟由狀悉查該氏於十一月八日具狀聲請執行本廳即於同月十日批示並飭吏執行限回搬遷交欵在案茲已逾限正在傳催仰該氏靜候本廳核辦可也此批一件金貴卿狀請派吏執行由准予飭吏執行此批一件陸祥齊狀請執行由准予執行此批一件邱岡狀請實施假虚分由狀悉仰候依法核辦此批一件俞馥棠狀委王煥功領收證物由准予委任此批一件俞馥棠狀請給領証物由准予繳證來案具領此批一件張沈氏狀准給領案欵由仰候傳案給領此批一件王克記狀領訟　及租摺由准領此批一件張益生狀請給領　單及賬薄由准領此批一件王廷臣狀交欵洋並請展限由准交餘着邀照庭限交足完案毋稍違延切切此批（以上十二月六日） 
[上海地方檢察廳]  
　　公告本日提起公訴案件共十一起㈠竊盜案被告俞德虎㈠和誘案被告張鹷發㈠共同詐財案被告顧洪潘等㈠鴉片烟案被告張志綱㈠誘拐和姦案被告徐冬生等㈠竊盜案被告周明和㈠鴉片烟案被告施正南㈠竊盜案被告顧才等㈠侵入竊盜案被告王阿三㈠行竊案被告王四㈠開設館舍吸食鴉片烟案被告晁子卿等本日不起訴案件共十二起㈠傷害案原告王茂生被告夏少棠㈠傷害案原告陸阿根被告王士生㈠誘拐案原告李鶴　被告徐维㈠强取案原告陸順德被告毛阿土㈠誘拐案原告于九祿被告童典章㈠强暴案方張氏被告方翔森㈠詐財案原告劉士錡被告史濟川等㈠誘拐案原告金保成被告陳汝桂㈠傷害案原告耿照武被告褚永貴等㈠行竊案原告徐春生被告史共狗等㈠損壞案原告龔蟾香被告秦子良㈠毁路案原告金安卿被告王德明㈠强取案原告顧雲生被告杜春祥（以上十二月七日） 
　　批示吳國林狀悉案已判决仰即知照此批谷孫氏狀悉仰覓公保來　聽候核辦此批徐趙氏所請碍難照准此批吳桂芬狀悉所訴是否屬實姑候傳訊此批徐義坤狀悉案經起訴同級審判廳訊辦所請不准此批周立倡狀悉刑事無備案辦法所請不准此批徐李氏（即楊李氏）狀悉案經起訴同級審判廳訊辦所請不准此批楊桂生狀悉仰該民遵傳鶆廳訊明核寗此批鮑雲峯狀悉案已起訴候送審廳核辦此批褚曉舟狀悉已傳訊此批朱家棟狀悉本廳未准奏興　函託訊間所請應毋庸蹉此批張裕田狀悉案已裁决仰即知照此批劉葛氏狀悉案已飭傳仰即繳証來廳以憑訊奪此批施李氏狀悉案已判决仰即繳納罰金以便開　此批景煥章狀悉候訊核辦此批（以上十二月七日） 
 
 
 

Page 17

 
 
第一萬七千八百八十七號;中華民國十一年 西曆一千九百二十二年十二月八號
星期五 * *本埠新聞三 
[怡和洋行之商訊]  
　　訂購英國拔栢葛公司之鍋爐已到 
　　英國拔栢葛鍋爐公司素以製造水管鍋爐馳名歐戰期間受戰事影響出貨不多戰後營業日進出品愈速本年八月二十三日上海怡和洋行曾向該公司上海分行訂購拔栢葛大號水管鍋爐五具每具有四百匹馬力未及二月而全部鍋爐已經告成於十月十四日由墨利安輪船裝運來華聞怡和洋行已着手預備裝置云 
[滙芳照相館之新消息]  
　　靜安寺路滙芳照相館因西節將　連日趕製各種名勝風景潤以彩色鮮　奪目藉爲中外人士饋送禮品　適宜之物且取價極廉式樣繁多生涯頗稱不惡云 
[先施公司昨訊]  
　　先施公司洋什部新由英京先施莊運到大批羊毛衫襖·手套·毛襪等品貨身純滑價目相宜比歐戰前不相上下現又選擇上等毛絨線自造西式衫襖女界圍巾欵式時髦價値公平又今年夏間曾派專員到口外搜羅上等紫貂南水獺皮帽男女各式俱備價亦便宜云 
[冬季用品之調查種種]  
　　氈窗簾等類 
　　寒氣襲人氈簾宜備其他可使室中增煖之物種類亦多茲先略就調查所得列左 
　　南京路永安公司有蘇州產之氈窗簾兩幅亦甚精美價爲十元七角半又有一種更軟而美者則須三十四元餘 
　　火油火爐專用火油作燃料運用亦甚簡爽南京路滙利木器號有火油火爐兩種頗輕便價在十二元左右北四川路一三四號之陸信昌號有花旗火爐每件二十六元小花旗爐二十四元小天津爐十八元花籃爐有四元者亦有八元者 
　　永安公司四樓出售之火油火爐均係圓形燈心亦圓價分三種爲十三元十五元半及二三十元 
粤人又喜用一種火爐名曰油筒火爐與火油火爐及煤炭火爐均又不同在北四川路陸信昌號左近之鐵器號可以購得每件有三元者亦有五元者 
　　南京路先施公司有英國絨窗籬每兩幅需洋三十二元七角半蘇州貨則係十元半云 
[昨日之菜市] 價目稍有低昂 
　　昨日法租界菜市街黄魚等稍貴鯽魚等較廉各價如下 
　　湖葱每斤一百二十文薺菜每斤八十文蒿菜每斤八十文鮮龍頭魚每兩五十文鹹香瓜每兩四十文白菜每斤一百六十文菠菜每斤八十文芹菜每把四十文蝦每斤三角鮮蟹每兩五十文鹹蟹每兩五十文小黄魚每兩三十五文大黄魚每兩三十文靑魚每兩三十文鹹蛋每只五十文鴨蛋每只四十文大荳菜每斤一百二十文雄雞每斤三角六分鴨每只九角鴿子每只二角五分甲魚每兩四十文鯽魚每兩四十文牛肉每斤洋二角四分羊肉每斤洋二角八分猪肉每洋三斤蛤蜊每斤二百四十文藕萄每斤五十文冬笋每斤洋二角四分萬苣笋每把四十文蚶子每斤二百四十文鮮帶魚每兩四十文鳥賊魚每兩五十文靑菜每斤三十文　帶魚每兩三十五文葱每斤一百二十文大蒜每斤一百二十文班魚每兩五十文鯧魚每兩五十文塌　菜每斤一百文冰豆腐每斤一百六十文 
　　又昨日南市菜價蔬菜等無甚進出惟大黄魚及小黄魚鷄三樣較前日又略貴各價如下 
　　大黄魚每兩二十八文小黄魚每兩三十五文靑菜每斤三十文芹菜每把三十文鮮帶魚每兩四十文銅盆魚每兩三十文鯽魚每兩四十文菠菜每斤六十文鷄蛋每只三十文鴨蛋每只三十二文雄鷄每斤二角八雌鷄每斤三角鹹帶魚每兩三十五文薺菜每斤八十文班魚每兩三十五文大豆菜每斤八十文靑魚每兩三十文甲魚每兩四十文蒿菜每斤五十文猪肉每洋三斤半羊肉每斤二角牛肉每斤二角鮮蟹每兩四十文鹹蟹每兩三十文塌　菜每斤八十文天津菜每斤一百二十文毛蜅每斤五十文蚶子每斤二百四十文鹹香瓜每兩三十文大蒜每斤八十文葱每斤一百文冬笋每斤四百八十文海　每兩二十文河鰻每兩三十文天菜每斤六十文荳芽菜每斤七十文蘿萄每斤五十文湖葱每斤一百文鴨每只八角沙魚每兩三十文鮮龍頭魚每兩二十文白菜每斤一百文蝦每斤五百文鹹蛋每只四十文鴿子每只二角蛤蜊每斤二百二十文烏賊魚每兩四十文龍魚每兩三十文水豆腐每斤一百文蟹粉每兩一百文　魚每兩二十五文花靑魚每兩二十五文 
[果品市消息] 福橘來貨甚旺 
　　本埠近日福橘到貨甚旺價頗相宜大只佳貨每斤價一角四分至一角二分次之一角及八分不等零星售價大只售價每只售三十文二十文次之十文一只·十文二只不等云 
[同濟大學之足球比賽期]  
　　九·日與滬寗路員··十日·震旦··十六·華童校友會吳淞同濟大學對於足球素負盛名茲悉該校於九日下午二時在該校球塲與滬寗鐵路足球隊比賽足球十日下午二時與震旦大學比賽足球亦在該校球塲十六日下午二時又在該校球場與華童公學校友會比賽足球云 
[學校演說競爭會定期比賽]  
　　十五預賽···十六·决賽···演題『整理財政計劃』本届江蘇中等學校學生演說競爭會已訂在無錫乙種實業學校明倫堂舉行演題爲『整理財政計劃』日期十五日爲預賽十六日爲决賽預賽評判爲沈信卿·黄任之·顧述之三君决賽評判爲袁觀瀾·莊百俞·薛育津三君均已去函請定云 
[復旦大學新訊]  
　　實行合作研究讀書法···平民學社之進行 
　　復旦大學三年級生鑒於現代科學日繁光陰有限爲求學上經濟起見發起組織甲子文學會本互助之精神實行合作讀書法每星期開會一次輪流報告研究所得聞成立至今未及兩月已成效卓著該會初爲三年級學生局部組合近因敎職員均加贊許各級學生亦踴躍加入故已開放爲全校學術研究之組合矣 
　　又該校平民學社中向設有合作購買部歷來因限於經費故未能十分發展近該部主任張廷灝在社中提出擴充意見書已得多數社員同意故决自明春起重募資本組織大規模之合作購買部直接向外洋合作批發社定購貨物現已開始招股聞認股者頗形踴躍云 
[金大同學將開會] 本月九日 
　　金陵大學校友會上海分會定本月九日星期六下午五時半在江蘇交涉公署開會討論母校來函『協助靑年普益社』事并議『冬宴』事宜云 
[耶敎同學委員會將開叙餐會]  
　　十一日午十二時半···在靑年會 
　　基督敎大學同學會委員會已定於十一日（星期一）午十二時半在四川路靑年會會食堂舉行叙餐會餐次將討論選舉下届職員問題及其他事項云 
[耶敎徒將向佛敎徒等佈道]  
　　擬建叢林···宣掦耶敎 
　　中華基督敎協進會昨於北京路功德林叙餐舉行基督敎佛家佈道會委員會由鍾可托牧師主席討論結果擬於南京·鎭江擇定相當地點建築叢林招待佛敎及其他各敎之道友共研基督敎敎旨以爲佈道之資云 
[鄧璧上將之弟抵滬] 昨已赴北京 
　　大晚報云美國海軍總長鄧璧（ＥdwinSDenby）上將之弟ＣharlosDenby昨日（卽前日）抵滬將於今日赴北京與詣舊友相晤叙云 
[西報述電話之困難] （續） 
　　字林西報所載電話中之困難前段譯文已見昨日之本報茲再將其下段迻譯於下 
　　用電話者旣知所接語者非西六百七十三於是再搖之爾時用電話者已至忍無可忍之地位故突然示怒動鈴·····（用電者又連續搖鈴）接線者謂『汝欲何號』用電話者此時之答語已無狀故不能筆述惟曰給我四百九十九（即電話局中央處之總管號碼）接線者『四百九十九是否』用電者『此爲第二次對汝言四百九十九』越數分鐘始聞四百九十九號之女管聲此時用電話者可不須接線者煩勞矣女管者謂『我能爲君作何事』用電話者答曰『汝須敎練汝之厭惡之接線員半小時前余已在搖鈴欲西六百七十三但至今仍接錯我···此輩···』此時話筒中别無可聽僅聞四九九號女管之哈羅聲而用電話者之言語又似不能傳至女管處旣聞女管曰『我將查之不知接綫者作何事但汝欲何號』用電話者謂『西六百七十三』言時頗覺疲乏女管處答云『是了我爲汝接之』未幾又有哈羅哈羅之聲於是用電話者又問『彼處是愛麗斯否』對云『是湯姆但汝因何事出言粗暴乃爾究係何事』於是用電話者以電話中之阻難言之並謂電話殊不易用對云『汝對我之約期似覺不愜汝或將不愛我乎』此時用電話者又忽聞接綫員云『汝欲何號』用電話者乃大怒咆哮駡之繼聞愛麗斯發驚嘆聲『呀呀呀呀』而同時愛麗斯手上約指亦取下未幾用電話者又聞接綫員在問『汝欲何號』用電話者呼道『咳天殺的西六百七十三』用電話者在此次之接話中遇難如故畢竟仍屬無果旣聞愛麗斯問『汝係何人』用電話者卽續其辭曰『喂愛麗斯』而愛麗斯答曰『汝再敢語我者我當擊汝』用電話者急辯曰『但···』鈴······（用電話者再搖鈴）但早已不通於是用電話者再搖至四百九十九號之女管處『給我西六百七十三』用電話者向女管處發此言後卽聞話筒中作怪響旣又聞四百九十九號之女管道『我甚抱歉彼處無回音』（完） 
[寗波振品之成績] 共約售得千元 
　　寗波振品售賣會由各圑體發起組織業於本月二·三·四日假靑年會售賣振品並迭開游藝大會計總牧振品約二千餘件所得售價約在千元之譜茲將三日内情形約略述之每日上午九時起至下午九時止爲售品時間自下午二時起至五時止及七時起至九時止開游藝大會兩次其游藝劵並可換買振品以故每日來者約千餘人收支賬目一俟結束即將所得欵項移交寗紹台華洋義振會轉放災區云 
[神州醫藥會之職員會]  
　　籌備第十一届之大會内容 
　　對取締毒藥所將發表意見 
　　神州醫藥總會前晚在南京路事務所開職員會討論籌備第十一届大會表决分電閩·蜀·湘·粤·遠道各分會迅派代表與會外擬敦請名人演說内定名單一俟同意後再行發表繼議内務部在滬設立取締毒藥所一所擬具意見書向内務部條陳辦法或與政界開一聨席會對於該所章程及辦事手續加以妥當之修正庶免流弊討論結果公决提交大會討論以昭鄭重云 
[南洋醫專籌建新校舍及醫院]  
　　來春開募捐會 
　　小南門内之南洋醫學專門學校定於明年元旦日起四月底止舉行籌建校舍及附屬醫院募捐大會云 
[天賜醫院新設分診所]  
　　浙江路牛莊路三號 
　　新北門内舊敎場天賜醫院主任莊德醫生因北市求診日多爲便利起見特設分診所於浙江路半莊路三號分診所門診時間爲下午二至五時云 
[今晚之寳隆醫院廿週紀念會]  
　　展覧各種自製模型·標本·圖書 
　　開會詞···演說···電影···音樂···茶點 
　　寳隆醫院今晚（八日）七時在寗波同鄕會舉行廿週紀念會已誌本報茲續載該院之請柬及秩序單如下請柬敬啓者茲擇於陽曆十二月八日（舊曆十月二十日禮拜五）下午七時假西藏路四號寗波同鄕會舉行本院廿週紀念會除致開會辭外陳列各種自製模型標本圖畫供人觀摩並佐以電影音樂藉助淸興届時恭請諸公　第光臨毋任榮幸寳隆醫院院長柏德博士謹啓 
　　秩序單（一）院長報告開會宗旨（二）阮介藩君演說（三）來賓演說（四）歐本海博士演說（五）電影（六）音樂（茶點）（尚有本埠新聞轉入後頁） 
 
 
 

Page 18

 
 
第一萬七千八百八十七號;中華民國十一年 西曆一千九百二十二年十二月八號
星期五 * *[敎養院之又一福音]  
　　蕭嫻　書助籌經費 
　　節體會上海學生聨合會所籌辦之敎養院進行以來頗得各界贊助日昨復得蕭嫻女士願　審爲該院代捐蕭女士擅長書法至康南海女弟子各界人士如欲得其墨寳及捐助敎養院者可與霞飛路二八一號該會理事長吳天倪接洽一切云 
[靑年會將贈孤兒院以菓物]  
　　二十三夕···開聖誕交誼大會 
　　龍華孤兒院每届耶穌聖誕各界咸有憐恤孤兒之舉賚賜食物與銀錢俾數百無告孤兒得有歡欣之望上年本埠靑年會中熱心諸君曾贈送菓物三百份以三角牌毛巾爲包皮約値得二元之譜本届又發起聖誕交誼大會預備各種優美游藝所售劵資悉充該院經費聞已備函告知該院茲將原函錄後『逕啓者本會由鈕君立卿發起聖誕交誼大會定於二十三日禮拜六晚聖行每位售洋三角所收劵資悉充貴院費用惟内有聖誕老公公擬請某先生扮演同時可使來賓得知聖誕之眞義未識能否見允請示知爲荷』云云 
[進德會之廢娼運動]  
　　擬定辦法···在十六日該會年會提出 
　　上海進德會將於下星期四（十六日）下午二時在博物院路亞洲文會（卽博物院）開第二次年會又第二次徴求大會亦將於是日開幕共分四隊隊長爲陳維新·郝伯陽·張庭榮·徐錫佳四君其他尙有副隊長八人徴求目的共四千元幹事李啓藩將於年會中報告一年來事業之經過更將提議組織『濟良事業部』原因爲此次上海抽籤被去之妓女每苦難得相當之出路或轉致流爲秘密賣淫等類該會將設法救濟擬用四種方法㈠勸進濟良所㈡代覓相當職業㈢代覓基督徒家庭暫住㈣代爲擇配 
　　李君更將提議由該會印發一種卡片寄與各界人士徴求其意見片上所書共分四條㈠不進妓院㈡不發局票㈢不與不道德婦女往還㈣不租借產業作不道德之用云 
　　又該會將於十九日（星期六）下午六時在靑年會會食堂宴請徴求會各正副隊長云 
[鴨綠江完全冰固之滬聞]  
　　十一月二十七日起 
　　大晚報云鴨綠江之江水自上月（十一月）二十七日起即已完全冰固云 
[朔方雪訊] 厚三十英寸 
　　大晚報云满洲與高麗北部近已落有三十英寸厚之雪云 
[集會表]  
　　陽曆本月時期　地點　　　召集者　　　事由 
　　八日　　南洋大學　　南洋大學言語部中　　　中語演說比賽　　八日下午　水手總會球場　　西人籃球聨合會　　斑絞隊與西童隊比賽籃球 
　　八日至十六日　南火車站南　半淞　　菊花會 
　　八日下午七時　西藏路寗波同鄕會　寳隆醫院　二十週紀念會 
　　九日下二時　靜安寺路哈同路口　中華書局　第十次股東當會　 
　　九日下二時　復旦中學操場　復旦大學與金陵大學　比賽足球 
　　九日　滬江大學操場　南洋大學與約翰大學　比賽足球 
　　九日　　天后宮橋　總商會　慰勞出席全國商聨會代表之茶話會　 
　　十日　華童公學對面德濁里　孫童公學校友會　會所開幕禮 
　　十日　南市毛家弄　上海縣商會　會澄互選正副會長 
　　十日下二時　東新橋首恆　里　三友實業社　臨時股東會 
　　十一日下午　水手總會球場　西人籃球聨合會　白隊與　　學校隊比賽籃球 
　　十一日下午　水手總會球場　西人籃球聨合會　藍隊與斑絞隊比賽籃球　　十一日下二時　法租界大馬路鴻運樓　民國競賣塲淸理處　股東大會 
　　十一日晚六時　一品香　何護軍使等十一人　歡迎施肇基君之宴　　十二日六時晚　總商會　環球學生會等十四團體　歡迎施　基君这宴　　十二日　滬江大學球塲　復旦大學與滬江大學　比賽藍球　　十二日晚　靑年會　西人籃球聨合會　西童公學　與熊隊比賽籃球　　十三日下一時　寗波旅滬同鄕會　神州醫藥總會　全體選舉大會　　十四日　楊樹浦滬江大學　滬江大學與金陵大學　辯論會　 
　　十四日晚　靑年會　　西人籃球陛合會　熊隊與藍隊比賽籃球　　十四日晚　靑年會　西人籃球聨合會　美國學校隊與西童公學隊比賽籃球　　十五日下午　水手總會球塲　西人籃球聨合會　白隊與斑紋隊比賽籃球　　十五日　上海進德會　　上海進德會　年會 
　　十五日至十六日　無錫乙種實業學校　江蘇全省學校　第六次演說　設進會之預賽與决賽　　十六日　約翰大學操塲　約翰大學與南洋大學　第二次比賽足球　　十六日　復旦中學操場　復旦大學與東南大學　比賽足球 
　　十七日　暫定爲小南門羣學會　各公團　追悼伍廷芳愽士之會　　十七日下一時　天津塘沽永利製鹼廠　天津永利製鹼公司　第二届股東年會　　十七日下二時　愛多亞路三十六號　通易銀行　第二届股東常會 
　　十八日下午　水手總會球場　西人籃球聨合會　藍隊與美國學校隊比賽籃球　　十八日下午　水手總會球塲　西人籃球聨合會　白隊與西童公學隊比赛籃球　　十九日晚　靑年會　西人籃球聨合會　熊隊與斑紋隊比賽籃球　　廿日到廿一日　南京路市政廳　全城音樂大會　全城音樂大會　　廿一日晚　靑年會　西人籃球聨合會　熊隊與美國學校隊比賽籃球　　廿一日晚　靑年會　西人籃球聨合會　西童公學隊斑絞隊比賽籃球　　廿二日下午　水手總會球塲　西人籃球聨合會　藍隊與白隊比賽籃球　　廿三日　　浙江　浙江美術會　美術展覧會 
　　廿三日　南洋大學操塲　東吳大學與南洋大學　足球比賽 
　　廿三日　約翰大學操塲　約翰大學與復旦大學　比賽足球 
　　廿三日　大東酒樓　麥倫書院校友會　常年聚餐會 
　　廿四日　旅滬香山同鄕會　旅滬香山同鄕會　開幕　 
　　卅日　未定　滬江大學與南洋大學　足球比賽　　 
　　卅日　復旦中學球塲　復旦大學與東吳大學　比賽足球 
　　卅日　　子塲後江彎路　籌備遠東運動會各學校　第二次野外賽跑 
　　卅日至卅一日　新舞台　南洋大學義務學校　演劇籌欵建築校舍 
　　十二年一月一日　南市竹行　　城東女學校　廿週紀念會 
　　四日晚　靑年會　西人籃球聨合會　美國學校隊藍隊比賽籃球 
　　四日晚　靑年會　　西人籃球聨合會　西童公學與白隊比賽籃球 
　　五日下午　水手總會球塲　西人籃球聨合會　斑絞隊與熊隊比賽籃球 
　　八日至九日　南京路市政廳　中華音樂會　中華音樂大會 
[今日之氣候] 天晴·甚寒 
　　徐家匯天文台昨日午後三時十五分氣候限報云天晴甚寒馬鞍島尙有時今風頗大本埠温度在昨日午後三時前二十四小時内最高四九·一最低二六·一上年同日最高五六·八最低四八·四 
 
 
 

Page 19

 
 
第一萬七千八百八十七號;中華民國十一年 西曆一千九百二十二年十二月八號
星期五 * *自由談 
[座右銘] [  魏世傑]  
善莫大於悔過 
雜說 
[虎與象] [  曹文海]  
　　虎與象均獸類也其性則各異虎之性甚暴喜殺人然一旦爲獵者所得卒亦被殺象性甚馴雖龐然大物而不傷人以虎與象較則象似可長保其身矣顧仍遭焚身之禍何也蓋有二齒之可貴是以懐寳　傷身也 
　　夫盜匪之暴横如虎其失敗亦猶虎也今之武人權勢亦如象之碩大其擁產之多亦猶象之懐寳夫有其一已足以亡身矧如虎之暴横象之懐寳其不能長保也宜矣 
影戲談 
[情塲現形記（上）] [  展衢]  
　　是片明日即須起演於夏令配克戲院矣余幸得先覩茲撮其情節如次爲我邦仕女之嗜影戲者一助之爾 
　　歐戰告終後三閱月法京巴黎已漸恢復其夙昔繁華奢侈之原狀矣居巴黎之西隅矗立市梢有愛摩蘭邨第者建築窮極壯麗居斯之主人爲俄伯爵克萊茂靜氏出入必有二姝偕爲伯爵之從妹兩女舉止佻　似非出身貴胃伯爵居常喜服軍裝以爲糾糾武夫每足以傾倒女子邨中有女傭姿首僅中人伯爵猶不能恝然置之時作染指想伯爵之品格於此一端已可見其崖略矣 
　　某晨伯爵與兩女方進餐一檻褸者挈一女叩門入行藏甚秘斯人係專造假幣者賃僻屋爲窟置機造幣以供伯爵等之探霍蓋前述之伯爵實一萬惡騙棍喬裝俄貴族藉售其計而兩女則一爲其妻一爲北里中人耳（以下故以伯爵稱之） 
　　一日伯爵偶於晨報見載有新聞略謂美政府已特遣休士來法任爲全權大使辦理外交事務業已乘輪離國不日即可至巴黎并謂休士夫人極艶將來法京交際塲中心生色不少伯爵讀竟其婦嫣然曰吾儕居此日久恐啓人疑爲今之計宜多與若輩外交界有所往還俾可掩人耳目君善周旋於粉白黛綠隊中茲事當預籌備 
　　明日休士蒞此午間即須赴宮遞國書君可乘隙晤其夫人見機行事惟吾需切戒君者則此事純爲『營業』性質幸勿妄冀非分致逾此範圍也伯爵韙之 
　　休士旣抵埠暫駐節巴黎旅社即午公使入覲伯爵遄赴旅社冀一接公使夫人之韾欬時夫人方坐廊下安樂椅瀏覧 
書籍書名『愚哉彼婦』書中所述皆所以警惕婦女之不安分者適足以自敗其身名云云 
　　斯時伯爵苦無機過與夫人相周旋乃移近夫人坐處授侍者以一名剌賄其佯若自外室持片入者大呼克萊茂靜伯爵者再呼聲愈高愈妙其意蓋欲令夫人知其係　貴　出身也會有法軍官來晤夫人亦爲伯爵所稔知者乃乘機與夫人握手爲禮軍官旣去伯爵復慇懃與夫人接談因詢夫人是否初次蒞此遂進述巴黎之繁盛惟斯地良莠雜處新來者稍不愼易受人欺僕涉足是間已非一日此中消息類知槪略如夫人不棄願爲護從夫人笑頷之翌日伯爵挈其兩妹出游途値休士夫婦伯爵乃邀其赴賽槍會爵固善射連中二鴿休士夫人亦爲之心折晚聞伯爵又强夫人駕燈艇作泛湖之遊迨夜深始送其至旅社休士詢夫人曰日間游興佳否夫人怫然曰俄爵意極誠懇視吾甚厚君不以爲然乎休士曰余馬齒已增鬚髮蒼然顧識人目光尙堪自信耳爾其愼之 
諧著 
[學海觀潮記（下）] [  夷]  
　　夫潮之起由於流水之相激學海之中乍漲新磧突起中央乃易舊觀故揚帆千里尙不能得不工之速達况逆水行舟安得不載胥及溺耶然而四海之水皆以學海爲吐納消息之府而環海之遊亦以是爲濫觴斯而有行路之難則天下無康莊之道矣余觀夫學海之潮時起而不息不勝洪水猛獸之懼也然而海晏之望非不可得惟在治水者之審度大勢去其障礙減其衝突固不難化險爲夷耳蓋錢塘而去　赭不必錢鏐可以潮退學海之潮何獨而不然哉 
小說 
[社會小說人間地獄（二六九）] [  娑婆生] 　　 
　　第三十六回曉日蜜湖同心經繙生芻麥飯捧角哀榮正在發急之際柯蓮孫道來了來了只見嘯秋和麗香主僕乘了三部人力車趕到嘯秋手裹却捧著一大捧含苞未吐的荷花黎宛亭趕上來道你們怎麽這時候纔來我和蓮孫急壞了嘯秋道不然早到了船到荷花深處採了幾朶荷花蓮葉荷花圍住了船的四周一時划不出來以致遲了黎宛亭道你眞算得是雅人深致了麗香道程大少怎麽也没來柯蓮孫道他還没到嘯秋道你們只埋怨我們來得晚還有比我們遲的呢說著遠遠的一輛包車飛也似的夾著叮噹叮噹的鈴聲來到車站走下車來正是藕舲大家見了如獲至寳麗香笑道程大少再不來車子要開了藕舲道我對準了時候到站還有五分鐘買票上車儘來得及你們早來了還不是空坐著與其人候車不如車候人你瞧車子不是在外而伺候我嗎宛亭道不必多說了車票我已買好大家上去罷再捱一些時候眞要脫班了說罷將車票分投各人一齊出了鐵門上車嘯秋等捒了一間房問坐著狠爲寛敝此刻旅客早已登車只有幾個送客的人立在月台攀著車窗和車裡的人說話嘯秋坐定以後探頭到窗外一看忙喚宛亭道你瞧那不是莊艶芬嗎宛亭伸出頭去一　果然是的宛亭道大槪他是在這裹送客聽說那掛冠歸里的楊老二今天動身艶芬和他有知已之感當然要來揮巾一送了說著一聲汽笛車也開了程藕舲道莊艶芬雖是一個女伶他確有不可及的過人風義呢黎宛亭道你又言過其實給他吹了他给一班大小捧角家四面包圍了一動也不能動信口搭赸頭的敷衍人那裹還談得上風義兩字程藕舲道你眞是淺之乎測艶芬了我新近曉得的一件事告訴了你你也要贊成艶芬死心塌地的願意做他的捧角家了宛亭道什麽事我差不多天天到艶芬那裹去並没聽見他有什麽新聞藕舲道倘然這一件事大張曉諭便不値錢了也不能算莊艶芬的風義過人了姚嘯秋道藕舲專喜歡這樣有什麽話不肯痛痛快快一句說完偏要留著慢慢的講叫人等得性急藕舲道你們莫急待我來告訴你們可是口中渴燥得很必須潤一潤喉嚨說罷撳鈴喚了西崽來取了幾瓶冰凉汽水來大家喝了忙催著藕舲快說藕舲道這事一些兒不假受恩深重的就是我遠房的表姪呌彭宇澄他年紀很輕今年不過十八九歲人却生得漂亮然而也算不上潘安般貌他却非常的傾倒莊艶芬天天到鳳鳴舞台頭二包箱裹等着艶芬出台拼命的喊好彭宇澄有過人之處就在那條嗓子嗓子的好處在又寛又亮並不是能唱什麽戲可是於喝彩最相宜他提高了嗓子喝上一聲可以將别人喝彩的聲音全蓋下去有了他這一聲彩满園子全聽見眞是一聲能抵人千萬聲莊艶芬在台上也好像只聽見他一人喝彩喝得最賣力氣因此獨垂靑眼久而久之莊艶芬便認識了彭宇澄每夜散戲以後彭宇澄到莊艶芬家去莊艶芬必定親手斟一杯御用的茶給彭宇澄喝拍拍宇澄的小肩膀道弟弟呀你喝一鐘潤潤嗓子罷你的嗓子怎麽這樣的銃 
新詮解 
[馬上] [  觀欽]  
　　吳語謂立刻爲馬上如言立刻就去曰馬上就去立刻就來曰馬上就來 
　　吳人讀馬作末屋切讀上如浪惟稱馬上二字則不曰（未屋切）浪而曰馬（讀如媽）上其讀音與北方同此吳中土白之特别音也 
　　南北雜居則不能保守其純粹之土白其中必生變化馬上二字必非固有之吳語當係北方人所輪入習焉不察遂亦以吳語目之耳 
 
 
 

Page 20

 
 
第一萬七千八百八十七號;中華民國十一年 西曆一千九百二十二年十二月八號
星期五 * *常識 
常評 
[學生] [  箴]  
　　學生之名義何自來乎從求學而得之也若一日不學則失其求學之本旨而即不可復謂之學生 
　　近者學生之紛紛罷課即不學之表示也而罷課期中之宣言又無不自稱曰學生此所謂名是而實非靜言思之其能母啞然自笑乎 
　　且罷課非罷工比也罷工之損失本身與廠主並受之而罷課之損失則專在本身蓋罷課之與自行退學相去祇一間耳旣不退學又不上課决無可以長在學校之理亦决不能常冒學生之名此稍明事理者所易曉也 
　　然則學生惟學而已矣所學而不合乎人生之需要則雖學至畢業亦僅可謂之畢業生猶之未學也所學而合乎人生之需要則學至畢業後固不得仍謂之學生而可以生矣要其所以求學之目的則學爲人耳學校中之種種科目無論其關於物質與精神皆所以求達其爲人之目的耳知此而世界决無不學之學生何待煩言哉 
衛生 
[關於火爐之衛生] [  伯華]  
　　时届冬令朔風凛冽氣候嚴寒一般中等以上之人家均備火爐以禦寒惟火爐與衛生之關係甚大用之不可不愼中國之舊習均用火盆而以木炭爲燃料此種最有礙衛生蓋此種火盆無空氣之交流熱空氣恒集於火燄之四周而此熱空氣中含有炭酸氣最多久而久之則炭酸氣復與熾炭化合而成一氨化炭氣此氣最毒能致人命每有以燃火盆而窒息以死者則以此之故也是以此項火盆絕對不適用現在通常所用之火爐則大都利用交流空氣而以煤爲燃料煤氣則以鉛管遵之室外此類火爐以冷熱空氣之交流一氛化炭之毒氣不致發生惟冬日天氣乾燥用此火爐則空氣必愈燥於衛生亦有妨礙往往有以此而患喉痛等症者挽救之方惟有多食水果及蘿　等庶幾不致有疾病之憂最完美之火爐則爲蒸氣管此法利用蒸氣之熱而以鉛管導之室内毒氣無由發生且不致過於乾燥之弊而熱度亦得隨意增減不致過高或過低故於衛生甚爲適合惟建設較費僅大規模之工廠或公司等有之在普通人家不常見耳（乙種酬） 
經濟 
[商業問題之研究（續）] [  吳東初]  
　　店賬討論（十一）放欵部㈣放欵部主任之誠實人每以做生意非圓滑不可吾謂圓固不可少滑非所宜也是圓滑二字寗可偏於圓而不得重於滑設圓不足而滑有餘或借圓滑之名隱行狡猾之實則其結果如何可不待着龜而知其爲必失敗也 
　　放欵部主任對於應付客户不可不出之以誠唯誠能感人客户之無信實者固不足見信於人放欵部主任之不誠實亦難獲人之信仰也客户之視主任不營良友顧聞輔助人指導者設其待人接物毫無誠意則人將防之不暇誰復敢與之親近而就其範圍是其失去個人之信用事小走漏店中之生意事大爲放欵部主任者又惡可不推誠布公以與世相周旋耶 
　　吾國舊式商店之管事者雖不在　上招待生意但生意之困其處理客賬得法而無形增加者數頗不弱吾人所以重視一般商店之老管事者其原因亦無非在此蓋由其熟悉顧客之來路經騐豐富應付裕如買客之掛欠者固極满意即不得已而被拒絕者亦因管事當時以至誠懇之態度與言詞婉轉請其原諒毫未有得罪顧客之痕跡使之深信不疑抑若過非在店中而在客之自身者卒至將來對人說起某客請求掛帳未蒙認可乃因該客無見信於人之處如顧客自問對於該店之條件而能使其满意則未必遭其拒絕也於是一般共來往之客户皆殷實可靠所有欠帳大槪均能按期歸還店中營業不至受絲毫損失設放欵放部主任自身先乏誠意何能獲得上述結果故吾謂主任之誠實者不論對已對店客户三方面均受其益也 
道德 
[模範校役] [  朱漢臣]  
　　金山者吾校之校役也年三十餘不識字而好聞國事性慷慨常接濟貧人在校服務五年未犯一過作事周到無須人指導故講堂宿舍凈無塵埃是雖吾校學生之自治力强而金山之勞苦不可謂非無功也本月初吾校學生開儲金贖路大會中學部學生每人儲一元高小部學生每人半元計得一百二十七元五角會散金山向余曰僕雖非學生然亦國民之一份國家興亡與有袁焉夫路不贖不能救國金不儲不能贖路僕願捐七元以盡國民之責余曰　言良善爾志可嘉惟爾每月僅得工資五元自用恐尙不足安能儲金以贖路金山曰僕得工資五元以三元寄回老母以一元儲蓄銀行防不時之需以一元爲零用僕不吸烟不飮酒出則徒步一元零用已足足有餘而每日爲學生洗衣服可得三角上月得洗衣費九元一角已爲老母及妻子購冬衣之用本月幾二十天又得七元僕願全數捐入本校學生儲金贖路圑以奏集腋成裘之效言畢卽欣然從懐中取出五元二十三角由司帳黄君道中收下公佈全校敎職員學生無不同聲贊嘆咸謂今之刮民膏吮民血坐擁巨貲而不肯拔一毛以利國家者對此模範校役當有愧於中矣（乙種酬） 
法制 
[法律廢止之方法] [  杜邦瑞]  
　　法律之廢止云者使從前之法律失其效力之謂即法律因廢止而消滅也凡社會之事務均有生存亡之三時期法律亦何獨不然然律之制定譬諸生提案議决者猶胎内之作用也公布者猶產生也法律之廢止譬諸死自產生至死亡之存在中有法律之効力譬諸人自誔生至死亡之存在中有活動行止之能力也 
　　法律廢止之方法有二即明示廢止與默示廢止是也 
　　㈠明示廢止者即立法明言法律之廢止也乃廢止手續之最明確者現今之立法例舊法廢止之明文常揭示於新法之篇未者也 
　　㈡默示廢止者卽發布與前相抵觸之法律立法者並不表示廢止之意思而前法暗默廢止也蓋立法者雖不表示廢止之意思必得以最新者視爲立法者之眞義故法語曰後法廢前法然依後法而前法之被廢止者以與後法相抵觸之部分爲限其他之部分依然有効力者也是蓋一部分之廢止也若旣廢止此法律更發布他法律以代之謂之法律之變更而法律之變更亦狹義的法律之廢止也（乙種酬） 
敎育 
[參觀羣學會聾啞學校記] [  仰堯]  
　　余於本月十七日借戴君尙潔赴貧兒院看菊順道參觀羣學會聾啞學校承是校主任洪蔭萱君遵引洪君係畢業於南通聾啞學校師範科經驗學識俱富尤能指遵殷勤令參觀者均極满意是可佩也 
　　是校由羣學會曁各界熱心人士籌欵設立以改造聾啞子女使得受普通敎育及職業陶冶而不致終於殘廢爲目的成立於民國九年四月聾啞生約三十餘人男女兼收科目分普通科技藝科兩種普通科畢業者方得升入技藝科普通科科目注重音學（即發音力法）修身（圖示作法及應用禮儀）國語算術手工體操技藝科科目分圖畫木工裁縫三科 
　　是日參觀時一級學生均在圖畫敎師潘少春君敎授懇摰爲生徒品評甲乙甚勤觀者不識其亦爲聾啞人也據洪君言美國特殊敎育家調查人類千人中必有二人爲聾啞者是則我國四萬萬人口中至少有聾啞八萬人乃環顧全國設聾啞學校者除南通烟台天津廣州等幾處外絕少聞見國人之不注意於聾啞敎育致令此八萬之天生廢人束手而莫由自拔是可慨已且以上海市之人口繁盛聾啞者奚啻此數乃僅僅設有此校滬人士之於聾啞敎育事業似未免漠然耳 
　　洪君言聾啞生初入校時不能發言僅能作啊啊之聲且聾者必兼啞啞者必兼聾所以敎授備極困難初則敎以啞字母之手勢繼及拼法口式日積月練而字音漸見淸晣在初學時舌音木强人往往莫　也洪君言時即令其優等生何玉麟口誦國語課文手勢純熟字音淸晣舌根圓順有餘人幾不知其爲聾啞生繼又檢閱其　又則一級中大都通順字亦不惡算術演草亦極明白卽初來校之聾啞生令讀課文亦大致明白平日洪君之熱心敎授因得有此成績更足欽敬 
　　洪君又言訓練聾啞生較普通學生爲難不通言語有意難宣一也有意難宣心中必極憤警易致發怒二也性情暴躁每發惡聲或致用武三也有此三因訓練者惟有平心靜氣和顏悅色釋其怒平其憤兩造相爭必用個别訓話善言和解曉以大義彼必满意而去以後自不敢復犯倘聲色嚴厲加以毆駡彼等岡知禮節亦必以唇駡相加反尖訓育之效所以擔任聾啞敎師非有涵養工夫循循善誘之態度不易勝任洪君之言至堪玩味也 
　　予參觀旣竟作而嘆曰天生人類無一廢材敎育萬能於斯益信年來國計日蹙民生日苦識者每病社會上分利者之多而不知此八萬之聾啞者亦占分利者之地位國人日言興敎育振實業獨於此聾啞敎育多忽視而不屑措意僅賴少數人致力其間爲可慮耳安得廣廈萬間厚植師資俾舉國之聾啞者羣沾被於春風化雨中以各得一技一能自謀衣食於社會是則余記斯篇之意也（乙種酬） 
雜錄 
[船舶遇險時之注意] [  邦江張學斌]  
　　鄙人往歲在漢遭江寛之厄九死一生幾遭減頂日前附大昇輪船赴滬又遇意外雖然俱慶更生然已心膽俱碎自此當息影蓬慮不再涉江湖之險矣然世間衣食累人豈能人盡家居不事生業爰就經歷所及草爲斯篇以告世之不幸遇險者 
　　㈠宜鎭定母凌亂鎭定則神志不昏知所趨避凌亂則手足無措進退失據矣 
　　㈡母哭泣母懐念家人哭泣徒亂人意懐念只益悲傷意亂心傷是自求死也何如出其全力與死神相抵抗萬一幸而獲全則親愛家人終有相見之日不寗愈於心傷意亂而死乎 
　　㈢母顧恤衣物衣物身外物耳當此生命呼吸之頃生命爲重衣物爲輕　語云留得靑山在不怕没柴燒鄙人兩次所見凡已出艙而復入艙者不知凡幾然復入而再出者殊不多　鳴呼是皆衣物害之也 
　　㈣宜登高船舶失事之原因雖不一其結果必出於沉没之一途然船之沉也必由下而上且鮮有全部沉没不留纎影者故當失事之際苟無其他安全之法足以趨避則唯一妙諦莫如登高其利益有下述數種㈠如不全部沉没有不落水希望㈡縱使全部入水然落水必較遲可以多延時刻以待救援之來㈢易使救援者注意 
　　㈤母輕易投水人非魚鼈入水必死茫茫江海間風濤鼓之波浪撼之欲以血肉之軀效魚鼈之行寗能有濟且赴援者皆以船爲的離船而入水則援者誰耶故非萬不得已勿輕易投水試看江寛大昇二輪凡投水逃生者固百無一免也（乙種酬） 
 
 
