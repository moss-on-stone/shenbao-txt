# 1885 - 40 - 4904252

 

Page 1

 
 
[二十八號畫報出售] [  申報舘主人謹啓]  
　　皇太后五旬聖誕之前一日諸王之福晋貝勒貝子與入八分公之夫人并公主郡主等皆入内廷恭呈如意一柄以爲祝嘏皇上冬至郊　鉅　也輦榖巡行鸞儀肅穆凡此規模民間向不易睹京友摹圖郵遞願與普天下共仰之謹將兩圖編入此次二十八號畫報准於十六日出售後仍　淞隠漫錄圖說一則閱者鑒之此佈 
[任伯年繪神圖出售] [  點石齋啓]  
　　歲序將闌凡店戸居家均有謝年之舉本齋曾以重潤請任伯年先生繪成神軸一幅計長六尺由本齋石印而成山水着以青綠秀色可餐山水之　流雲四布長松挿天松下四神並立一城隍一土地一灶君一招財惟并神則盤膝而坐松旁有白石橋一座橋上爲符神位快馬飛騰神采發　父　有杏花臺右有石藏畫欄現繞曲徑通幽山之嶺則有天臺一座奇峯並峙日月合璧則帥位也其畫筆迥不猶人懸諸堂中洵堪奪目現由申昌言　室發　計墨色者價洋五角着色者一元已裱者另加裱工洋六角正此佈 
[分送月份牌啓] [  申報館主人謹曰]  
　　臘鼓將闌履端伊始本館例有月份牌分送閱報諸君兹已託點石齋石印中西月份牌用潔白洋紙印成中間中西合歴俱用紅字光艶奪目外圈緑色印就戲劇十二各按地支生肖命意新奇藻繪精絶皆係名人手筆閱之令人愛不繼手一俟明年開正工竣即當隨報奉送先此佈聞敬頌年禧不具 
[綜論上海市面]  
　　論市面于今年之上海則與前數年大有不同矣今年以法人内擾之故上海一隅雖經西官明示三令五申以爲通商總匯之區法人必不至此法官亦爲是言並且知會各國登諸西報不帝昌言於衆而衆人尙未之信也夫法官之言恐係兵不厭詐未足憑也各西官之言宜可信矣然又恐各西官亦受法人之紿故雖有是言而居上海者尙不之信當法事初起寓居上海者無不爭先遷避以兾免池魚之禍店鋪行號閉者多而開者少於是市面生意爲之一變迨後法事相持日久吳繼防營星羅棋布統領大員控馭有方一無滋擾且知馬江血戰南臺無驚而後知上海之地尙可無虞已往者復來將去者中止市肆交易復見活動于是而市面爲之一變迄今法事則尙未定而經營之人不能無所事事即西商等亦不能閒居而無所營因而日漸生動前之閉者成仍行開張前之收者或更爲推廣於是而市面又爲之一變然則論今年之市面不亦難乎顧吾以爲經營之中亦有一定不易之常道無論時勢若何但能守此常道則必有盈無虧苟失此常道則必有損無益常道安在不過曰胆大心細而已上海今年市情其上半年之不見生色者因胆不大故也下半年之得有轉機者以心甚細故也胆不大則一聞法人信息卽面無人色紛紛思避雖有可圖之利而亦樂而弗顧一人如此衆人效之以至市面蕭條人烟零落倘非下半年之漸有轉機上海之商務不且從此大壞也乎或者謂法人内擾是足以害商務此言雖亦有理然所書者在各西國之商務而已若我中國之商人則操縱在已收放從心苟不遭法人之蹂躪實無害於生意之出入何則華商之經營者小非若西商之經營者大經營旣大資本亦鉅一經躭延耗折不少故當此法人梗阻遇船必查西商因此大有空碍而華商則前此雖有被法人掠去之船大都出以粗心不知趨避之故而其後必無再罹其禍者矣由是言之胆欲大而心欲細斯言也固不得視爲老生之常談試觀上海今年之錢業南北合計約有四十餘家此數家者莫不獲有盈餘且所餘皆係現銀究其故則以前數年放帳空盤屢被倒虧錢業一項幾於人皆裹足今歲各家莫不兢兢業業不敢稍爲大意以故倒帳之事今年獨無又有票貼一項之入息此項入息向亦有之但向年以爭攬主客之故甚有將票貼全讓而不取者今年則同行公議一概不讓其有私讓者察出罰之故此項入息得以均沾夫錢業苟能不放倒帳按部就班取其所應得則安有不獲利者此即胆大心細之騐而其權　之在我者也錢業爲市面之根本根本旣茂枝葉自無不暢用是而推之可知矣絲茶兩項亦生意之大宗絲業則先時稍有銷路鄉間隨即增價其後出路阻滯以致販客大受虧耗惟絲號則尙有用錢可獲是絲業亦殊見平平茶業因外洋行情未見增漲故各茶客無利可獲除平水茶稍有微利其餘如徽茶不過足以敷衍兩湖茶則大有耗折是茶業亦未見生奐豆業各號均尙有利可沾而沙船號則以船上運去之貨並無旺銷之時故不免有所虧損洋貨行中則皆利市三倍無論行店咸欣欣然有喜色西人雖以外國先令價貴至中國而先令之價轉跌不無稍損而尙足以支持雜貨行則以莊銀不能如前數年之廣爲放出但能以現銀營運事事把穏刻刻小心雖經營不能如前時之大而亦多獲利者洋藥一項亦尚獲利綜計各項生意大都小心謹愼步步實地則咸能大獲錢業爲之倡而洋貨雜貨之類亦皆踵其後塵　驥尾而得以均沾利益一或不愼而絲茶各項卽已後悔無及然則所謂細心者獲厚利而前此之胆氣過小者尙不得因其畏葸而厚非之矣故曰胆大而心細是卽經營中之秘訣也總之有細心而後可以胆大倘專恃大胆而不以小心出之其有不後悔者幾希今年已矣倘如天之福法事得以敉定則明年商務必將大起爲告諸君尙其愼之於來歲也哉 
[長門來電]  
　　昨晨九點鐘後本舘接得長門友人電報云南平塘海面忽來法船七艘蠢爾强隣肆無忌憚亦知我中國猛將如雲謀臣如雨固不難薙陷廓清乎露布之書謹泚豪以待 
[西報照譯]  
　　文匯報載有法國官塲發來電報云本月初十日法兵在基隆東南奪取華軍砲臺營帳　役也戰至數點鐘之久華軍死傷數百名法人死九名傷二十一名至十六晚夜半時華官督兵一二千來攻是地法人擊之華軍却退有死屍二百餘具狼籍滿地未　取回其中有一西人髮黄腰束三色帶並有華官數員同時殞命法人僅死一名受小傷者一名然中國官塲並未得有此信旣云傳自法人諒仍係夸大之詞未足信以爲實也 
[東京信息]  
　　昨午後文匯報又發一傳單云華念三日接到河内發來電音稱法軍畢禮也現又奪得一地名頭灣緣十八口晚華法交兵戰至十九日法兵無一傷亡二十日黎明法之後隊亦到頭灣距頭灣一日之程有地名唐松者係華軍駐劄之所在法人之志因欲得唐松也然不能不先取頭灣乃是日十二點鐘頭灣果被法軍攻據於是遂 
 
 

Page 2

 
 
望唐松進發念二日下午二點鐘馳到見華軍有三大砲臺營外又有土城法卽肆擊俄亦攻開計法軍死者無多華軍則均冋官道退去現在法營中人並無疾病云 
[基隆獲勝]  
　　基隆幾勇及官軍屢獲勝仗大破法人本館前已訪悉實情歴歴登報昨又有友人之目擊戰事者貽書本館云沈方伯曁恪靖營務處陳廉訪總統王觀察提憲賀黄二軍門携帶二十四磅重之克屬卜砲三十尊勇丁五千名已先後安柢臺疆矣近日滬尾並無戰專基隆白林蔭堂部郎帶彰勇營前赴暖暖莊駐紥大水窟之後法人添兵已至十一月二十五日下午有法兵五六十名黑兵六七百名由大水窟大平坡鳥嘴峯三路來撲我軍伏而不動俟其將近排鎗齊發奮力猛攻戰至日落法人紛紛逃敗暖暖莊圑勇乘勢接應　取法人自級五顆彰勇割取法人首級七顆黑兵首級十二顆并陣斃五條金法官一員斫取兩手歸献營中統計法人陣斃者四十餘名受傷者七十餘名我軍　陣亡一名傷五名法人敗　連日外踞老巢不敢再戰至九芎坑獅球嶺佛祖嶺木瓜嶺仙洞旁各處冋爲法人所佔者自經敗衂皆加兵防守無懈可圖此待如進兵規復較之八九月間則倍難矣臺南時有法船游弋毎遇商船必先用砲擊然後擄搶貨物暴戾恣睢形同盜賊云竊謂華軍屢勝之餘定必勢如竹破區區醜領無難第次盪平而女匯報接有敗耗叙入報章盖祗據法人一面之信耳 
[嘉興大火]  
　　入冬以來風乾物燥各處火警時有所聞難由祝　氏之肆　然舖戸居民不可不加意防範也昨接禾中訪事人飛遞信息云念二日初更時嘉興北門外塘灣街中市大火水龍洋龍齊集救火之人幾如潮湧嘉興府宗太守及嘉秀兩邑尊立刻出城彈壓至如何起火及燒　房屋若干因發信時火勢正旺故未知悉容後續報 
[禾中近事]  
　　烏鎭中市于十九晚四更時大火至天明始熄約計燒毁店舖四十家焚斃男女四人事後查知起火之家爲熟食店云○寺堰埭鎭今冬舉辦巡防局中有抬鎗一桿裝藥日久不能施放前日加裝火藥用長線爲引擕至空地施放觀者數十人遠遠站立惟一豆腐店夥離鎗僅一丈許迨藥線引然後鎗忽炸成三叚鎗内有磚石飛射　夥之目烏珠突出痛不可忍當即倒地經人扶歸延二日而斃此亦无妄之災也○郡城文武等員於念一日夘時封印嘉秀倉務大約於念五六日停收○石白堰兠江姓盜案至今未了江姓復赴臬轅控告刻下臬憲檄飭宗太守提訊大約明年開印後即當提人訊辦也 
[臺嶠近音]  
　　台灣商家本月初八日有值致厦門各船號云法人自封禁臺灣以來前月初旬忽將兵船開往他處安平旗後二口不見一船是以内地商船載貨赴台者甚多迨至十一月二十左右法兵船忽來四艘分泊安平旗後各口又派船自恒春鵝鑾鼻起至大甲北溪一帶止往來梭巡掠刦中　船隻無論商船漁船即竹排小船亦開砲轟擊肆其截掠之計自本月初一至初七八日被其擄去及燒毁擊況商漁各船計有數十隻法之殘忍實出情理之外爲此飛報各商船此後切勿冒險赴臺遭其荼毒台南近來並無戰事等語此乃確實信息想沿海各商船聞之自必觀望不前矣 
[厦線續述]  
　　厦門添設電綫屢列前報兹聞陸路電線已由電報局接至迤邐至海關水仙宫卅六崎望高石草仔坡鎭南間山過將軍祠往高崎接赴劉五店同安縣總線年内定可完工委員王君清漪已經帶同工匠上路作工報局設在洋行街福昌洋行間壁承辦局務者係葉清渠觀察在局辦公則葉觀察之少君亮卿茂才也　不日即當開局從此大北公司不能獨擅其利矣 
[緝私釀命]  
　　厦門洋藥稅厘極重而走私者極多潘塗柏頭兩鄉之人毎以十二槳船包送私土船中刀矛林立鎗炮齊全以備拒捕之用十六夜十二點鐘後有柏頭鄉船裝載私土由匯豐銀行之舢舨船水手四人遞送被洋藥局巡船查緝截拿一時鎗砲齊施聲震遠近柏頭船乘間遠颺舢舨船人則立時擊斃一人受砲彈傷者二人受刀棍傷者一人至十八早受重傷者又死一人聞尙有二人不能保全性命恐未能草率了事也 
[京華維記]  
　　初十日内廷敬事房傳出皇上明日午初乘轎出吉祥門至中正殿壇城前拈香送巴苓後在西廠子閱看跳　札畢仍由舊路還宫所有前引　從王大臣侍衛及備差之内務府理藩院各項宜弁均於已正三刻敬謹預備查跳布札者係中正殿所屬喇嘛裝分二拾八宿及各星斗形像作舞跳狀繼以諷經亦禳災祈福之意耳○喀爾喀遣搜呈進九白貢物由理藩院代奏已蒙賞收奉旨有在禮部賜該使臣筵宴並派大學士王貝勤二員主　足見國家優待遠人之意九白者係預備駕輦之白馬也○前倉場衙門劄行戸部因各倉以存米石不敷來春開放請先籌核一節兹聞戸部擬於明春應放八旗兵丁甲米實領老米一石一斗再行减折一半改放老米五斗五升其減折之米折給實銀十錢連陳折　銀共放　銀二兩七錢餘一俟新漕到京仍照原放之報開放已移會倉場衙門酌核俟覆文到日卽咨各旗於來年正月起照此開放此雖權宜之計各兵已吃虧不少幸今歲秋收豐稔雜粮價廉尙無妨於兵食也○貴州巡撫李用清遣員呈進方物於十二月初四日到京由大内奏事處轉進所貢之物係芽茶五　計二十瓶檀香五支硃砂五匣計二十盒共重六斤雄精五匣重三十斤○前門外興隆街準提庵自游方僧　玉者寄居已久數年前有僧道强討惡化舖戸苦其擾累聖玉卽以之自任令舖家毎日各出京錢一二文不等統入聖鉢俟朔望日齊集僧道於空地由聖玉散布青蚨代衆濟施不啻借花獻佛撙其餘資據爲已有每日出入於妓寮烟館間久之諸僧道積忿於懷皆思與之作對前月抄突來僧道多人詈聖於街頭聖乃唆使本街鋪戸赴官公禀正持論間又有二僧一名空玉一名没修赴南横街法源寺控古聖玉　蹟法源寺住持乃僧錄可副堂官立派二僧持鎖尋拿聖玉於準提庵聖正　卧附近烟館吸食鴉片驀聞此信越墻而逸初五日又見該巷張貼告示上　欽命僧錄司正堂昌副堂行爲　諭事　乞僧空玉等喊控準提庵寄寓僧聖玉將鋪戸施捨錢文任意侵吞並辱毆僧道情狀禀訴前來查例載除强討惡化向于例禁如因飢寒化緣餬口仍須遵守清規倘察有别項　獘立即懲治至犯僧聖玉身依三寶强覇　門既已長罪潛逃　置不究除知照各廟不准存留外嗣後如有包攬侵漁者定行究治云云僧如聖玉者在在有之若此等告示則不多見于閭巷者也 
[揚城祈雪]  
　　入冬以來邗上雨雪稀少自上月十二日見雪後迄今未見滕六稅駕時屆五九鄉農望澤孔殷揚州府宜太守率同江甘兩大令於十五日熏壇虔禱並出示禁屠三日聞宜太尊茹素齋戒謹敬將事似此一片婆心彼蒼蒼者或當渥沛祥霙也 
[揚州官報]  
　　新任淮安府恩太守誠於十四日到揚約三四日勾留即行北上○十五日係曾文正冥誕程尙齋都轉曁湖南會舘諸君咸衣冠往等○毛平甫鹺尹禀謝回鹽運司知廳本任於十五日接印視事○壁虎攔江兩壩工前委范鹺尹前往勘估兹據稱計估工料錢共八千餘串淮南總局林叔園司馬俟禀明程都轉後即率同員弁擇日開工云○探　泰屬新興塲楊鹺尹于月初因病出缺委署何人容冉續佈 
[隄工緩辦]  
　　吳柏莊觀察本擬十六日赴東西陡估工兹因兩江曾爵督憲批飭藩運粮三庫湊撥之二萬金一時不能起解聞前日接有聯名公信商請暫緩故吳觀察年内不赴工次俟來春酌度情形再行會議興辦云 
 
 

Page 3

 
 
[九江雜紀]  
　　九江小南門内　利寺古刹也小小岡巒叢叢花太松隂看奕竹院逢僧時於此間得少佳趣以故風雅中人毎喜游焉寺之四圍栽竹千竿篩　摇風平安迭報毎歲仲春新笋抽芽參玉版禪者往往聞香而至今年孟冬寺東山麓忽吐嫩尹三枝至仲冬後已長三丈今則解籜生枝矣於是好事耆相率來觀幾如王子猷所謂不可一日無此君矣○今年各府州縣生童羣往白鹿洞書院肄業講舍幾爲之滿其中誠樸者固多而浮僞者亦不少胠篋之事時有所聞鄱陽縣人某甲今春因偷該縣積榖事露後遁若書院中同學者不知其爲僞君子也週高安縣人某乙篋内藏洋八十元甲覬覦久之上月某夜撬開乙之房門將洋盡行竊去仍歸已房熟睡次日乙起見衣物狼籍滿地尋覓洋銀已不翼而飛當卽告知監院將在院諸人衣箱按次搜尋查金甲房甲角變當塲搜出竊洋監院卽飭役送甲至星子縣究辦行至中途甲聳身一躍立於水中該役以好言紿之始就尋至縣聞已遞解籍矣○九江府經歴李海門現丁外艱朱太尊已委候　縣丞劉松亭代理於十五日接印 
[通州近聞]  
　　通屬和合驛驛丞張交杰於大計案内特保卓　今升滄州巡檢遺缺以許道江補授於冬月二十日接篆○高邑尊升授趙州遺缺委馬明府署理又聞宛平蔡明府有升授之說未知確否○三河縣何明府調署大興縣於冬月十六日接篆○寶坻縣劉明府調署五清縣於冬月十六日接篆○歴年南漕柢壩經倉憲坐糧廳騐訖責　百家經紀　收運京先期　卯掣籖派充頭役冬月二十一日倉憲在京署點卯百家經紀齊集掣籖掣得天字一號人馮煥　當卽派充頭役又派漕粮經紀山　林蕭樹棠宛彬三人帮理其事以資熟手○近日續到吉林黑龍江綏遠城甯　等處馬步隊數千名分紥通州三河縣聽候調遣○將軍行轅前奉州諭飭地保嚴密照料詎前夜轅門外失去拴馬繩數捆軍憲飭令巡　兵弁會同地保限鄭捕緝期滿未獲將巡察兵弁大加申斥並未深責地保人咸爲該保幸之○入冬以來從未見雪天氣頗　痬　流行冬月二十三日早隂雲密布微雪亂飄至二十四日積雪　有寸許農人咸喜　而相告矣○城内通利橋南岸有某甲夫婦年老而瞽賃草房一間居之一夜風雪大寒燃柴拷火延及窗紙火光　出被巡更人望見卽響號鳴鐘各局水龍爭先趕至高邑尊率同兵役往救善將軍亦派哨官飛馬來探幸火起時酅舍聞警先將瞽者夫婦救出旋用大鈎拉倒屋頂壓滅火燄未成巨災誠大幸也○新城敦化堂粥廠於十二月初一日開杓施放○前月芝麻價毎石增至十九吊四百文之多今有關東客商販運芝麻車駃齊至價已跌落兩吊有餘俗云價高招遠客信不朗也 
[宦途苦况]  
　　金陵吏治局向於初十日在下江考棚扃門課試本日課題爲歲者冬之餘論往年上游體恤微員臘月之課一榜盡　及第以免向隅之歎聞今年善後局經費異常支絀而考者則較往歲加增計有二百餘人之多恐不能雨露均沾仍須照常憑文以定去取甚矣宦途之苦也 
[太守履新]  
　　淮安府孫海岑太守前　上游調補首府現紅諭已到定於本月念七日接篆任事太守前曾兩署此缺想華翔五馬就熟駕輕定必措　裕如固不獨竹馬歡　爲足盡漢代循良佳話也○新任江甯縣椌實之明府前月廿一日接印之信現聞改期廿七日矣 
[委辦要]  
　　金陵太勝關　局爲上游入吳總口極盛之時毎年收欵多至數十萬金故非上游器　才識出衆之員不能勝任前由桂寔之明府辦理現明府　署江甯　差遂由上憲另委陳桓士司馬家熊接辦司馬前辦江堰大河口各捐均能潔已奉公錙銖不染後委　海門同知尤爲頌聲載道現值交卸回省是以委辦此差才長肆應　必　往不宜也 
[秦淮鯉信]  
　　江蘇關卡之弊不止大頭小尾李代桃僵更有一種不肖屬員勾引司事丁役使之賣放上而與安徽交界之横江一帶下而海口汪洋漫無稽查之處惟我獨　　獘易作下關僅一出入小港耳而毎月入槖者亦可數伯金王陽廻車王尊叱馭比比然　白前次痛懲後　乎吏行冰上人在鏡中局員之白顧考成者又恐比較不上時以陽城之考下下爲慮乃邇來海氛不靖商賈之富於舟車者轉以藏之外府不如藏之内府可以由我操其柄由是商日裹足厘日减色來歲又值乙西正科智珠在握不卜可知故老於厘務者擬預　知各岸宜早爲設法以顧國家餉需現聞下關梁大令已遍黜舊人而易以新者矣○天下事有惠而不費而賙人于無以卒歲之時恩過於摩頂放　者莫如年終貧員津貼一事總辦善後局務之鄧觀察用心忠厚凡有經前某觀察刻薄寡恩者此次果能合例無不曲予成全曰毋使家哭盖觀知江南體大　博斷不必以此區區數十百千苛求單寒于歲暮名爲辦公嚴寔則積德厚也語曰明德之後必有達人敢敬壽觀察頌○某武弁于克復金陵之口解組歸田間雨譁晴終歲不知世外事繼又念胼胝非所習又爲懋遷有無設米肆于中正街前月杪以月課赴城北小營内試鎗鎗三發皆中的歸過太平橋足忽蹶若有人推之者扶而歸腰以下便麻木不知痛癢醫治罔效越數口遂冷如氷徐達胸際久之并不能言語本月十七日竟嗚呼矣其家人云有一女鬼時來時去人多見之以其未惡作劇故並不怖畏乃竟以此索其命而去也豈果諺所謂寃　頭債　主與○世職中有李氏子者卽前日射獲飛甍走棟之强盜者也事後恐盜爲其魁　仇深匿不敢出門前月杪詣小營試鎗騎馬出行至城北僻靜處忽有一鎗彈　中其體幸未重傷四顧則竟如博浪椎之悞中副車不見擊者爲誰或曰是卽秦孟明拜賜之師不如詣官請驗而加以縱盜之名李慨然曰殺人之兄人亦殺其兄于地方官何尤吾但如趙襄子之于豫讓謹避之而已于是人多李之器量至今亦無他患云 
[野人頭]  
　　本埠土語凡設計騙人者輙詈其爲賣野人頭不料竟實有其事如白下友人所述者友言金陵某銅錫店資本頗鉅一日有一貎質無文者懷鉛一塊色黝而形圓權之重十斤鑽之則絶好點銅也其人自稱于土中掘得尙有拾餘塊不知頗合式否店主唯唯具人又佯爲不知美惡也者憑店主抑其酬毫不計較店主信其可欺即誑之曰有類此者無論多少均可挑來越日其人果肩兩巨囊至燈光之下見有淋漓跡店主疑舉火燭之則色殷紫詢以何物其人曰卽亦前日囑我挑來之物也問答間已疾趨入内室擲囊於地店主探囊省視則血泊中裹人髮無數面目模糊不甚辨以足蹴之似人頭可拾數杪店主大駭欲死長跽請教其人曰爾要此物我故做此勾當今爾不嬰將置此物於何地欲委而走店主抱其脚許以銀自拾兩增至三百兩其人始首肯索現金徐纏於背又索酒食醉飽夜旣分乃仍肩而出棄諸小巷中天將曙有早起者過巷見兩囊以手曳之則一血人頭墜於脚底曳者驚而號於是滿市人皆集相顧莫知其所自又見如此其衆滅門之禍正不知係於胡底計無所出擬且報官勘騐少頃地甲至見市人膝行而前號泣請命衆益失措至有乘間携輜重爲避地計者日旣上門多不啓適某店一小徒聞而往視蹲久大呼曰是僞物也胡爲乎來哉衆不解地甲乃如春指傾囊倒之果悉係乾煤炭圑豬血與人髮相與絡繹而已一市人皆笑莫悉甲來後知某店想討便宜轉展　搆此空中樓閣始悞局騙者之想入非非也 
[棧夥撞斃]  
　　九江客棧毎逢輪船抵埠時各棧可事羣往輪船接客無不捷足先登以接客之多者爲能事十二夜江孚輪船抵九江甫傍躉船時有福記棧夥李某爭先過船偶一失足夾墮爾船之中骨碎肉糜不省人事經同伴瞥見舁回逾時氣絶洵可憫也 
 
 

Page 4

 
 
[愛花成癖]  
　　凡花之藉人力以早放者謂之堂花見周密齊東野語其法先以紙糊暖室掘地爲坎辮竹如簾式置花簾上灌以牛溲琉横極培溉之方然後熾炭于坎内炭既然乃以水徐徐洒之使熱氣襲而不蒸再扇以扇盎然若春風之披拂隔宿則花放矣金陵風俗凡閥閱人家歲朝清供多以堂花飾庭廡誇姻婭非此便减色然不過梅桃海棠之屬恍惚楊家移春檻而已紅紫外未能以空谷幽芳頓替旃檀驚人鼻觀也近東花園有某園丁獨擅槖駝之技不候棗葉早湛蘭香前已忽于鵲尾爐前省識得素心者兩箭並頭者一茹託爲異乃供以紫砂砵覆以碧紗籠逢人說項爲知音物色張本果有執袴子聞風至子細端詳以爲合之則　美離之則兩傷竟以十千購得之大喜過望因遥呼長耳公自抱一盆與之載而以素心付從者使捧當心隨驢後已則頻頻顧正招摇過市詎驢忽聳其兩年嘷嘷長鳴似知背上之爲王仲宣喜聞其聲者然四蹄蓬轉駛益急抵内橋橋有冰蹄滑而蹶蹶時騎者不及防觸春額血涔涔滴然猶如趙子固之直立水中手持所愛大呼曰蘭亭在此若不覺已之頭破血出胡爲者噫若此公者眞可謂愛花成癖矣内橋爲南北雇脚之所正喧閙間適有買東洋參者騎而來因下鞍并銜于手駐足觀乃驢竟徐徐嚼其參且盡觀者于是不覺大笑指爲無物不偶焉 
[紳僧笑納]  
　　金壞聚寶門外長于里普德寺師徒兩人師曰大命坐方丈徒曰妙香爲行者行者當沙彌時實賴大倫爲之開不二法門而灌項以醍醐俾壁不必面九年而火可以消三昧者也於佛法當受大倫衣钵付袈裟詎大倫别有所屬妙香不能平漸至成訟訟時衆檀越有附大倫者有附妙香者正如爲劉氏左袒爲吕氏右袒互相攻訐城外某局謂以徒訟師傲不可長以紳訟僧欲不可縱將胥大倫妙香而逐之另飭向稱護林之臥弗等寺公平舉戒僧以爲普德寺主如是則紳不斥而自退僧不退而可斥批已下矣叢林謂江河日下佛　全非稱護法者固非佳子弟卽誦　者亦少好闍藜計不如勿蹈所舉非人之愆爲便故邇日城内紳城外紳仍各張僧旂鼓以俟能爲小夫人之掬乳向五百小兒口中作解脫者或曰止沸莫　抽薪今薪乃紳非僧也徙薪去薪是在不狃於後來居上者 
[總辦復臨]  
　　潘濂如都轉自隨左侯相巠閩叅贊帷幄深貲倚畀現奉侯相檄飭回吳因公至金陵節署曾爵帥以製造局務所關甚重特令回局辦事仍任總辦之職侯相特命精造水雷以備沿海防堵之用潘君巧思獨絶於西法深有所得故當軸極加信任用以收擊敵制勝之功回局之日上自委員司事下至工匠無不歡聲載道蓋其心悅誠服也久矣 
[歇浦贅談]  
　　會審公　前有西人馬車一輛由泥城橋疾馳將前行之東洋車撞翻坐客覆於車下該西人竟揚鞭而去東洋車之右輪已被擦落幸坐客與車夫均未受傷耳○裏虹口北婦人李姓現年三十九歲時届年關債務蝟集遂吞紫霞膏一盞以送錢生經旁人知覺舁送同仁醫院救治則已不及而斃該醫院卽知照其家自行備棺成殮旣無避債之臺　乏返魂之術豈不慘哉○昨早有羅松國兩枝半桅兵船一艘進口停泊北關碼頭北首○昨午白渡橋堍有柴船一艘因潮　傾覆柴草漂流不異落花片幸人口無恙不致唱公無渡河之句耳○前夜九點鐘時虹口公和祥碼頭對面浦中有某駁船裝籖白蔴一千二百綑至藍烟囱輪船交缷搬運時舵工失手將油燈撞翻潑及白蔴立卽轟燃其勢炎炎幸該船主急吹號召集水手人等卽用船上水龍喝力灌救得　樸滅亦云幸矣 
[清同誑騙]  
　　西商有拍賣行凡貨物交彼拍賣例須取用銀拍賣　時價高者售之無論便宜吃虧一經拍定各無　海定法雖甚公道然亦不能無弊盖平常受拍之人有限可先觀其貨之高低約定行情各不加過其　設有外人入内欲拍伊等卽有心檯價情願公同吃虧以期外人裹足　前然此亦小焉者耳更有華人之開拍賣店者尤覺獘竇百出所陳貨物間有　鼎拍定時必先付定洋或後悔則定洋已落空矣人之受其欺者不知凡幾此與　騙何異有地方之責者豈可不嚴行禁止　 
[誘賭被控]  
　　前有浦東人張某投英會審公廨控因姪擕洋一百六十餘元來滬購物被洋涇浜地攤賭徒誘賭及我往尋又被賭徒將姪藏匿爲特訪知賭徒名姓請爲提究黄太守准卽飭差協同捕房往提則該賭徒早已匿跡消聲矣 
[崔案已結]  
　　前報崔茂榮控周文善盜賣租地一　帮審委員王　屬集訊之下斷令周貼崔拆費錢七十五千一面將崔子桂文押令拆房在案前日周將拆費如數繳案至晚堂時　馬復令提崔研訊　周之拆費　已繳案爾房曾否拆竣答稱寔因受虧過重不願拆卸情願收取房價求請　繳可也司馬謂爾前堂已供願領拆费何至今又翻變答稱如蒙恩斷日後再無反悔司馬謂案經斷結本不容翻今爾旣願領價本分府亦不子　究可先將周繳案之錢七十五千領去餘俟周繳案　再行具領並着交保完案 
[照斷發堂]  
　　華何氏控華吟生領匿阿金昭林二女由黄太守斷將二女發堂擇配等因節列前報兹悉華何氏又續禀昭林已配與周姓收過財禮洋五十元請爲給領婚配又有王萬慶附控前被華吟生之叔華洪富借洋五十元立有借據係華之族長華耀山代　旋因華洪富病故向伊妻　周氏索取承認料理躭延日久後因該氏亦已病故曾向以姪爲子之華吟生收過利息現在我因另被人控欠遭　　案聞知華吟生與嫂華何氏爭奪二女爲　遣子具禀呈請究追前日晚堂由太守集訊華何氏王萬慶各訴前因王將借票呈閱華吟生供認叔父曾借王洋由我付利至叔母死後尙有現洋二百餘元及衣服等件均被華何氏吞没無可料理華何氏又稱華吟生串玉附控王又稱代筆係華之族長卽前經到堂帮同華何氏之華耀山何謂中控太守謂王萬慶旣執有　據不准牽在是案附追票據發還斥退華何氏又稱姑死後並無銀洋料理將已物典押質票甚多現在呈閱且已將　姑之　載　原籍安葬太守諭將二女仍照前斷發堂着華吟生交保以後不准向該氏饒古始准開釋一女已經擇配着同娶主投案候訊　果屬寔再行核斷 
[用生日韻再昕伯椌笙兩仁兄方家鑒定]  
　　申江初至歲庚辰五見迎春賦治春爛漫萬花俱是夢因循一世不如人詩書味美能鍾疾天地壚寒只鑄貧　稿災梨身勿藥抱詩　蜀戒逡巡敢勞吹笛引江風再爇名香拜長公一客禪心梅子熟七賢酒德竹林同歲迥冰雪崢嶸襄人老雲龍角逐中不憚雄談兼大嚼飛鴻吾輩易西東 
前夕諸至好忘形開心使我醉酒飽　精神四飛揚如出天地間留滬五年以北遭爲最樂與從前京洛雋游並皆佳妙復　餘興續此二篇非兩仁兄壎箎齊視安能笙聲同音成斯　集來滬五月未作家書幸　報中俾豫草　友妻　見之知棻平安近狀亦　仁兄所賜也抱詩還蜀四字係秋閬在潯陽江上寄陳右銘書中語棻蓄此願已歴三十餘年今已開　排印只須三百金　可裝訂成軼有詩本干部流布人問無論他日傳不傳卽此四十年中與師友唱　亦　未經識面之投贈其見棻姓名肅什於各名家詩文集中者棻已見有四五十人　數十人者不傳斯無幸矣果皆簿也則之候　時鳥必將附鸞鳳之吟鐘自之響同聲於天地間豈不幸哉王澤山同年二十年前序棻詩曰半仙以詩鳴一世一世之名旣成矣千秋萬歲猶今日也世可就今日交游多雄駿非常之士决之又以兩仁兄之愛我决之也甲申臘月廿四日忠　弟李士棻并識於同慶公客棧之天補櫌 
 
 

Page 5

 
 
[奉和李老自壽原韻卽請教正]  
　　已過六十四生辰　采猶涵一座春肯爲斗升儕俗吏久從湖海說詩人酣遊　　渾忘　坐擁書城不算貧祝嘏深漸無好句恃鴻尙自意逡巡峻潔襟期雨漢風曾聞一揖重三公龔黄政美身先隠元白名齊境不同鐘壽世鼎鐘文字裏隨身琴劍客遊中明年此會知何處詩寄巫壽峽雨東[  古越高昌寒食生桂笙何鏞手]  
[京江舟中月夜感事]  
　　萍蹤渺渺路　漫化固南徐壯大觀刁斗滿城愁裏聽關山千里客中看月摇水影隨舟動秋送潮頭過枕寒畢竟海氛誰克　揮戈我願所樓蘭吳中遥望帝王臺歴歴江山溯自來三月烟花傳故址六朝金粉剩殘灰生涯如此休云命時　於今只論財借間烏衣堂上燕主冠門第孰重開秋光轉瞬易蹉跎歴鹿風塵　奈何十載遊蹤知已少半生繫念美人多蔬狂易結庸流怨豪放長懷壯士歌行不得時行自得鷓鴣休與喚哥哥惆悵　窗秋又深江風飄泊逼寒襟車馳未遂男兒志肉食難安旅客心韓信臺空誰把釣仲宣樓古我高吟水仙琴操何人解好　鍾期共賞音[  嶺南瘦梅清舍主淡香生謝龍章曉汀甫求是草]  
[由申浦買舟抵津門寶翠女史送至舟中臨歧握手頗難忘情作此留别博海上惜花侍者一粲]  
　　回首歡娛又一秋不堪樽酒寫離憂明知蓮子心終苦　奈蘼蕪絡旣悠頰有啼痕難式涙口無刖語只含羞惜卿不若江邊水猶得長流送客舟人生最苦别離悲况復秋凉露白時珠涙暗將金扇掩玉肌冶與錦衾知琴弦難譜相如曲花月長懷杜牧詩莫到臨歧頻握手恐勞姐妹妬痴情梅州淡香生曉汀子甫脫稿於玩月樓 
[京江旅夜感懷寄呈同里諸子]  
　　跡寄江南憶嶺南輪蹄千里未停又驂早知旅况如今日問舍求田願亦甘秋風颯颯透簾幃縱有純鱸不繫　只記昨宵清夢裏嬌兒燈下讀唐詩回首鄉關路旣賒客中雖樂不如家傳箋寄語東園友何日籬邊賞菊花遊遍山亭又水亭大江南北數峯青良朋苦聞遊人跡待我歸來說與聽[  粤梅瘦梅清舍主淡香生謝龍章曉汀子未定草]  
[上海北絲業僵舘籌賑公所施少欽經收山東賑捐十二月十一日第五百三十九次清單]  
　　錢塘十一齡童子湯達卿積三年點心資移助九八五平陸　弍錢山西范德廣求病速愈三十元金逸仙求母病愈十元九牧堂林爲仁庠入泮之喜承親友賜儀申賀某忝属尊長理宜敬送糕　現因籌賑不易移資助賑十元槐青書屋六元沈記保子頭熱等症全愈藥資移助二元練塘陸少瀛二元朱敦記續助求舘地久長家中無病無灾二元戴九如求病速愈二元太倉横涇鎭戴松泉爲子宗源求病速愈五元佯鶴氏求子痰疾氷除三元顧子記二元練塘同春棧募汪耀春求兄　速愈三元程承源祈保平安三元程永林求父親右手麻痛速愈一元有願無力人五百如臬吳君雲山代募富貴源　同字二次三千五百八十六號册翠竹軒十元燕貽居公善居公善居三戸各五元祁邑謝文山遊子二戸各二元隠名氏無名氏佛慧生寄雲軒茗山居士程仁氏孫隆記無名氏恆記如記歛邑四十一戸各一元○南翔席普之募副貴源頭同字二次六千二百六十號册許記守儉堂萬竹樓石山房燒香移賑暗香樓主燒香移賑有心無力子八戸各一元碧松　四開三元無名氏四開一元隠名子六百文不留名聊表寸心二戸各四百文印姓承志堂曦力主人三戸各二百文沿波航無名姓一戸各一百文以貧濟急子十六開一元以上十九戸合來洋十元四開四元十六開一元○劉君　之募富貴源頭同宇二次一千七百八十八號册劉佑之十元又募富貴源頭同字二次一千七百九十號册仁壽堂一元榮國氏澄清書屋味蘭齋三戸各二百四十文醉㑽書屋文頴樓吉窀記向氷星經德堂五戸各二百文敬勝堂一百四十文唐子記恆記恆吉三戸各一百二十文以上兩册共合來洋十二元足對洋二元○旗昌募萬善同登昌字一萬四千八百五十六號册旗昌保險張房衆友節省廣費五元仁壽堂朱一元無力人四開二元○杭州孫樂安募昌字六千二百四十六號册陳霞伯四元連山六元○中西書院募昌字一萬四千六百九十四號册三餘書屋八開三元存誠書屋四開二元筆花堂陳鉅記沈　記許延記毛仲記無名氏六戸各四開一元一笔一蘭記八開一元以上九戸合來四開七元八開六元[  此稿未完]  
[江督轅門抄]  
　　十二月十八日誰補東臺縣黄丞暄見辭赴任署江寗縣桂禀知交缷大勝關厘捐差藩轅牌示江寗府員缺前經請以淮安府孫雲錦自應先飭赴任○十九日補昨坐辦江南機噐局候選運同潘露見辭回上海 
[蘇撫轅門抄]  
　　十二月二十一日候補通判王振鏞　丞陳泰清均禀辭赴海運津局差候補縣朱鏡清禀辭舉藩憲委提長元吳江各前令欠欵帥遠幃松屬催提漕項　李文郁禀知昨日到發審局差委署蘇州衞守備胡少卿禀知本日接凶前任蘇州衞守備謝藩禀知缷事縣丞郭瀾哇奉賢吳江震澤等縣催提漕項回倪文范銷落捷捐分局差並禀知本日到　齊葑分卡差蘿轅牌示江寗府員缺前經請以准安府孫雲錦調補自應先飭赴在探聞升任浙江藩憲許已於本月二十日由金陵起程旋蘇新任江寗府孫本月二十七日　篆○二十二日候補通判徐惟鍇縣丞李應埴主簿熊應崧均禀辭赴海運津局差　補絲陳官慶滸關塘工　金同壽禀辭回松滬厘局縣丞鄭濟霖常州府屬催提漕項回從九孫正愷松江府屬催兌漕粮回常鎭道陳於正月初六日江安道張於正月十一日均壽辰撫憲衞藩憲譚梟憲田糧道憲王自封印日起至開印日止一月内衙期均止轅 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年十二月初九日京報全錄]  
　　宫門少○諭旨六道錄前○將軍金奏爲保薦人才摺子○閣學徐奏保舉人才夾片○東撫陳奏請開復知縣處分夾片○晉撫奎奏補知府摺○豫撫鹿奏請暫緩城守尉陛見片○直督李奏查明覆陳夾片○晋撫奎奏委署知府夾片○又 
奏請飭部立案片○十二月初九日内務府國子監正紅旗值日無引見○道府萬培因逢潤古各謝恩○伊崇阿請假十日○掌儀司奏十一十二日崇奉先殿載瀾載瀛行禮○關防衙門奏十五日火神廟拜表惇王行書○召見軍機萬培因逢潤古○○帮辦軍務大臣革職留任伊　將軍奴才金順謹跪奏爲遵旨保荐人才恭摺仰祈聖鑒事竊准兵部咨光緒下年五月十七日奉上諭爲政以得人爲先迭經中外臣工遵旨保薦人才等因欽此又准兵部咨光緒十年五月二十五日奉上諭前有旨令中外大臣保薦人才以備任使兹據右庶子錫鈞奏密保人才易滋流弊宜核眞品而杜倖進等語嗣後内外臣工遴才薦舉著總陳實事出具切寔考語其未經召對人員均着送部引見欽此仰見皇太后皇上求賢望治循名責實之至意欽服莫名奴才　陋謹舉所知以備採擇記名副都統巴里坤領隊大臣沙克都林札布器宇沈雄勇敢善戰記名提督伊犂鎭總兵劉宏發勇略過人調度有方記名提督鄧增　誠勇敢善用後膛大砲致遠命中百不失一以上三員隨奴才軍營多年毎於攻堅奪壘無不身先士卒實爲將校中出色之員將來如能仰荷天恩量子器使必可得力惟該員等均帶隊扼札要隘之員更替容俟防務稍鬆再行送部帶領引見至於巖穴及下僚之士不乏眞才容奴才加意諮訪隨時上聞以期仰副朝廷求才得人之至意所有遵旨保荐人才緣由理今恭摺具陳伏乞皇太后皇上聖鑒謹奏奉旨已錄○○徐致祥片再福建按察使裴蔭森宅　純樸遇事講求堅苦耐勞始終不懈官塲羣目以爲迂然得什伯機警便捷之人不如得一二悃幅沈摯如裴蔭森者再得善用人之督撫調劑而任使之該臬司必能裨補吏治培養民氣江蘇候補道朱之榛以任子佐郡洊陟監司歴任督撫均加倚重委以要務臣前閱其所論吏治兵法海防邊　諸大政通澈時務切中窽要非勦說雷同者比曰故兩江督臣沈葆禎多採其說以施行臣籍隷江蘇　該道未一謀面嗣採諸輿論証諸鄉評跡其居官耳其辦事洵爲監司中傑出之員尤喜爲朝廷得一殊尤之器聞該道稍有　眚無碍公務應請飭下兩江總督江蘇巡撫出具切實考語送吏部帶領引見賜以召對敷納以言明試以功應如何甄摧之處恭候欽簡以上二員謹據實續行保荐伏乞聖鑒謹奏奉旨已錄○○陳士杰片再齊東蕭家莊民埝决口已於八月間堵合經臣奏明在案兹據印委各員禀稱所有生家寨等處大堤及縣城東西月堤各决口現亦賠修完竣一律補築如式此外並無冲决未修處所臣覆查無異該員等雖属疎忽於前尙知愧奮於後應懇天恩俯准將署齊東縣知縣張鴻鈞原叅革職留任並候補知縣文琦革職留工處分均予開復並免其送部引見以昭激勸出自鴻慈謹附片具陳伏乞聖鑒訓示謹奏軍機大臣奉旨着照所請該部知道欽此○○暫署山西巡撫布政使臣奎斌跪奏爲遴員請補選缺知府以重地方仰祈聖鑒事竊照澤州府知府蔣宗啓病故業經臣具題關缺係歸九月分截缺是月分選缺知府一項祗此一缺毋庸掣簽已將補行截缺緣由咨部查照並聲請扣留外補在案所遺澤州府知府員缺係冲煩中缺自應遵例按班酌補查該府管轄五縣政務殷煩且壤接豫疆爲東南入晉門户表率稽查均關緊要非爲守兼優之員弗克勝任查吏部通行新章内開知府部選缺出本省留補二次卽咨送部選一次以三缺爲輪週而復始上次寗武府知府降調缺出已送歸部選一次又寗武府知府回籍葬親缺出已留外請補一次此次缺出仍應留外請補又查病故休選缺知府一項上次澤州府知府告病一缺卽補用銀捐候補班前人員止今此缺坐補原缺截缺卽用廻避卽用留省另補新班遇缺先新班遇缺均無人按班應輪用候補本班人員酌補晉省雖有正途出身在任候補曁在省候補知府各員非現居要缺卽人地未宜未便稍涉遷就惟查有候補班補用知府周天麟現年五十一歲江蘇丹徒縣人由監生報捐主事簽分戸部山西司行走咸豐六年七月到部九年八月期滿奏留遵例改捐直隷州知州指分山西同治五年調赴江北大營當差於剿辦海匪出力案内保奏六年十一月十六日奉旨着俟到省後歸候補班前先補用欽此又於江北肅清出力案内保奏七年三月二十五日奉旨賞加知府銜並賞戴花翎欽此九年六月初十日經欽派大臣騐放十二月初八日到省期滿甄别奏請以繁缺補用因防河出力保奏俟補缺後以知府用十二年十一月初八日奉旨依議欽此題補保德直隷州知州光緒元年十一月到任以是年六月初七日接到准補部文之曰作爲候補知府到省日期三年三月因病禀請開缺七月病痊奉文起用於搜　包頭游匪出力案内保奏請俟坐補原缺離任歸知府班後加鹽運使銜歴年十二月十八日奉旨依議欽此遵例捐免坐補離任保舉以知府歸候補班補用於轉運賑糧出力案内係奏俟補知府後以道員用五年十二月初九日奉旨依議欽此六年四月初十日經欽派王大臣騐放准其捐免坐補二十五日復經欽派王大臣騐放堪以照例甲均奉旨依議欽此五月十八日回省該員才優學裕練逹精詳歴任要缺均能措置裕如係曾任實缺保舉應升之階候補毋庸試看甄别以之請補澤州府知府實堪勝任與例亦屬相符合無仰懇天恩俯念員缺緊要准以候補知府周天麟補授澤　府知府洵於治理有裨如蒙俞允該員係候補知府請補知府銜缺相當毋庸送部引見該員並無叅罰案件合併陳明據署布政使高崇　署按察使黄照臨會詳前來埋合繕摺具陳伏乞皇太后皇上聖鑒謹奏軍機大臣奉旨吏部議奏欽此○○鹿傳霖片再河南城守尉斌傑自光緒七年十二月初二日到任之日起扣至十年十二月初二日三年任滿例應陳請陛見惟查該城守尉駐防滿洲營城一切營伍事務頗能隨時整頓加意講求操練各旗馬步官兵深資得力現值巡防吃緊之際駐省各營兵勇多已　派各路扼札要隘省城稽查彈壓較平時尤爲緊要該城守尉於滿洲營城鎭守巡防是其專責時當冬令未便遽易生手合無仰懇天恩俯准該城守尉斌傑暫緩陛見出自逾格鴻慈爲此附片具陳伏乞聖鑒謹奏軍機大臣奉旨斌傑看毋庸來見該城守尉並無承辦緊要事件鹿傳霖輒代爲陳請殊屬非是着傳旨申飭欽此○○李鴻章片再准吏部咨留黔補用知縣李宗誥行查底銜一案據左宗棠奏稱該員由縣丞請以州同選用升銜實係筆悞惟未將該員究由何項官階保加州同分晰叙明碍難辦理應令原保大臣查明覆奏　行核辦等因臣查同治四年彚保克復江蘇常州等城出力各員案内淮揚水師左營有卽選縣丞李宗誥迭次打仗屢有斬獲請免選本班以州同留於江蘇遇缺卽補是年九月十五日奉旨允准在案兹查李宗誥於迭克東壩等處初次請獎案内由六品銜保舉從九品遇缺卽選其於克復常州等城二次請奬案内本係由卽選從九品保加州同惟因當時軍務倥偬淮揚水師原營將其從九品坐銜悞寫縣丞並無别項情弊理合附片覆陳伏乞聖鑒勅部更正施行謹奏軍機大臣奉旨吏部知道欽此○○奎斌片再寗武府知府俞廉三事理詳明熟悉營務升任撫臣張之洞于裁改營制一事定議具奏多質贊畫卽同治十三年晋省創辦練軍亦經前撫臣鮑源深派令該員一手經理著有成効現在營制事宜除尙未准部覆而整飭武俻　弱留强最爲國政切要之圖亟須認眞籌辦擬卽飭調該員來省委辦營務以資臂助所遺寗武府知府查有試用知府三照堪以署理除檄飭遵照外理合附片具陳伏乞聖鑒講奏軍機大臣奉旨吏部知道欽此○○奎斌片再晋省防練各營年來攺習洋梒需用洋火藥甚夥向孫派員赴天津採購不特道遠費煩且偶值購運未到卽有停操待藥之虞自非本省就近做造不足以濟急用比經升任撫臣張之洞飭於省城東北隅寛僻地方購新藥局一所派員經理招雇工匠倣製洋火藥以侐撥發各營計每斤工料需銀一錢八分八厘四毫惟工匠無多每月僅能造藥一千餘片仍須赴津添購搭配給發方足敷用所有建局地基工料曁仿製洋藥應用器具各價值細數應請歸於營務善後案内一併造報據清源局司道查照部章詳請奏明立案前來臣覆核無異理合附片具陳伏乞聖鑒敕部立案施行謹奏軍機大臣奉旨該部知道欽此 
 
