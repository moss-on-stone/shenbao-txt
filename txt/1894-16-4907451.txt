# 1894 - 16 - 4907451

 

Page 1

 
 
[新印温病條辨] [  圖書集成局代啓]  
　　温病條辨一書爲淮隂吳鞠通先生所著條分縷析精括詳明　歧黄家所必　者也本局　　式　　排印刻已告竣寄語杏林橘井中人尚其家置一編以供揣摩之助手訂成四本每部碼洋六角欲購者速　蘇申報藥山房及外埠均可　　可也 
[新印綸圖續今古奇觀出售] [  圖書集成局代啓]  
　　續今古奇觀一書取古往今來奇開軼事彚爲一編覩新奇於平淡之中寓褒貶於語書　表有功各教可佐淸談以視别種稗官或失之蕪穢或失之都陋不可同日而語復倩名手繪圖傳神阿堵一展卷而如見其人由某善坊託本局用潔白紙張代印訂成六本外加套子　部碼洋八角賜顧者請至各書坊及三馬路申昌書畫室購取可也此佈 
[論德國售酒漸少]  
　　西報言德國前此七八年每多釀酒以運售於外據西歴一千八百八十五年所有報單是年所售出之酒價計得二千七百萬麥克斯每一麥克斯約合洋蚨四角迨一千八百八十八年則所售出之酒價僅得九百六十九萬麥克斯更查前年一千八百九十二年所售之酒不足三百萬麥克斯該處所售之酒日少一日未免失一鉅欵然民間省此無益之費所得殊多矣西報之所述者如此按外洋稅則其最重者莫過於烟酒兩項蓋謂烟酒二者於人皆無益而有損故特重其稅其志固非專在於厚斂以爲如此則二者之稅旣重二者之價必昂民間或嫌其價之昂也而不過問焉是不啻爲民間除一害也顧旣以此爲足爲民間之害則何不禁之而反欲征其稅乎不知征其稅者於防害之中寓裕國之計重其稅者又於裕國之中寓防害之道固並行而不相悖也烟稅雖重而烟之銷塲尚不見减酒則已有明騐雖止述及德國一處想不難以類推也余前者曾屢著論說謂中國於此一事大可仿行西法中國之地烟酒兩項所出實多烟則無一處不開鑤酒則無一處不成缸今者中國亦有酒缸之捐然其所謂捐者不過虛行故事率由舊草挑委員差保等多獲意外之利而已若烟捐則更未嘗提出夫此二者外洋以爲害人之物旣民間樂此以爲玩具則國家不妨因此以科重捐而中國何獨不可行也外洋行之亦旣有年而絶未有因此而激變於民者蓋下民雖愚亦各自知其好惡之邪正彼亦以此二者皆係玩好之物無補於身心旣不能屏而去之則雖出重稅亦無怨焉中國若仿而行之於烟則嚴查其鑤烟從鑤出一家有若干鑤則可出若干烟按鑤而捐之約所取者不過十之一而爲數已不少矣酒則按缸而捐之酒出於缸無可遁飾也某家有缸幾何則可釀酒幾何照缸數捐之雖其中尚有可以轉移藏匿之處究亦十不離九所取者亦不過十之一而所得更不少矣南邊之所釀者黄酒爲大宗北方之所釀者以高粱爲大宗今酒捐雖有所征而稅則初未重於他物故民間之釀者仍多而因酒肇事者亦復層見疊出至於烟則耗損肺臟易致咳𠻳具所損於人者實較酒爲尤甚而各口烟稅亦仍與他貨從同且但稅其已成之烟而絶未一查其所出之數故業此者因得藉此以爲利嗜此者亦得借此以消遣而於國家課稅一無所裨不亦貽外人之笑哉外洋重徵酒稅而至於酒之銷數日少夫　數之所以少則以釀酒者不多故也釀酒之所以不多則以稅重價昂人皆望而裹足業此者無利可獲故舍而去之也而中國之操此業者乃惟見其日增未見其日减論者謂中國政尚寛厚不肯效外洋之重斂然可以重而不重則不重者有重焉者矣試觀左文襄公創議增收洋藥之稅驟加至一倍有餘而至今亦未聞爲衆怨所叢蓋明知嗜洋藥者一時必不能除癮雖增稅而出重價亦不能割愛而去之吾知文襄若在將不止一　而已雖至再至三而業此者固不肯固稅重而别圖他事嗜此者亦不肯因價貴而决然棄去蓋所加之稅雖重而分而計之則亦覺其無幾也且設或業此者因其稅重而别圖他事嗜此者亦因價貴而决然棄去此則文襄之心更爲大慰何則其創議增稅者原不專在乎增稅以爲國家裕其財實借增稅以漸爲民間去其害也今文襄　　去矣後之人無復有議及於此者而余烟酒加稅之說亦卒不能行以至烟酒之害無論中外人人知之而人人犯之不特中國不能去此害卽外洋亦不能絶此害不過外洋則雖不能盡除民間之害尚有以裕國家之課中國則幷此而無之爲可惜耳然余觀於德國之售酒漸少則又歎外洋將有以漸除其害而不禁於中國有厚望也且不禁於中國有重慨也 
[鸞坡珥筆]  
　　稽察本裕倉事務兵科掌印給事中桂給諫年現已奉命巡視西城所有稽察本裕倉例事奏請派員接充經都察院開繕給事中銜名淸單請派於十一月十六日具奏奉硃筆這接察本裕倉事務著吏科掌印給事中國秀去欽此○吏部爲示傳事所有漢廕生廖世蔭王育桐楊貴超李兆麟成楨等本部於十一月二十四日帶領引見相應示傳該員等於二十三日在内城左近歇宿二十四日五鼓穿天靑褂備帶補褂靑褂並佩帶對子荷巷手巾赴左翼門外本部朝房書到聽候排班帶領引見並於二十二日午刻衣冠赴部演習口背履歴萬勿遲悞特示○管理太常寺事務禮部尚書臣宗室崑岡等謹奏爲具題請旨事恭照光緒十九年十二月十一日孝和睿皇后忌辰應行遣員恭詣昌西陵讀文致祭謹案臣寺祀則應由陵上守護公等中題遣一人就近恭往致祭准宗人府將守護公載卓載遷等銜名開送前來臣寺繕具題本進呈恭候欽遣一人俟命下之日再由臣寺轉行遵照謹此題奏請旨十一月十八日奉旨遣奉恩輔國公載卓行禮欽此○嚮導大臣處爲咨取事查本處兼行嚮導章京現在懸缺應行咨前鋒護軍營三四五品人員揀充兼行相應咨行貴營卽將護軍叅領副護軍叅領委護軍叅領中保送三四員務於文到五日内咨覆本處以憑辦理○吏部示傳所有擬補内閣中書劉鈺德一員本部於十一月二十四日帶領引見相應示傳該員於二十三日在内城左近歇宿二十四日寅刻穿天背褂備帶補褂靑褂並佩帶對子荷苞手中赴左翼門外本部朝房書到伺候排班帶領引見再傳於二十二日已刻衣冠赴部演習口背履歴如是日不行赴部卽將引見扣除毋違特示○咸安宫爲咨報事本學現有期滿漢教習一員於十一月二十一日帶領引見相應開具滿漢排單各二分先行封送軍機處查照○紫禁城内值年總管内務府大臣巴敦甫少司馬現屆一年期滿應行更換值年大臣俾得經筦紫禁城内一切事宜以專責成經内務府開列堂銜請旨更換於十一月二十日具奏奏硃筆圈出總管内務府大臣戸部右侍郎立山欽此○侍衞處爲知照事十一月二十一日奉旨朕於明日辦事用膳召見大臣後出内右門走隆宗門出西華門進西苑門德昌門至釁澤園門步行至頤年殿皇太后前請安侍膳 
 
 

Page 2

 
 
畢出豐澤園門乘轎出德昌門西苑門進西華門走隆宗門進内右門還宫欽此○新任山西大同鎭總兵程總戎之偉由防次入都陛見上月十九日進京暫假梵宇歇宿繕具安摺膳牌由内廷蘇拉賫入内廷於二十夜子刻交由奏事官呈遞程總戎卽於二十一日寅刻趨詣内廷在景運門外茶房假座候旨旋由軍機處發出傳單程之偉第一起入見上御乾淸宫西暖閣召詢由何出身山西曾否到過距京若干路幾日可達程總戎逐一奏對畢退出内廷仍走車華門至栅欄外驅車回宣武門外繩匠胡同本宅午餐後往謁當路諸鉅公 
[賢王壽誕]  
　　上月廿一日爲和碩恭親王嶽降之期所有近支王貝勒貝子公等曁在廷王大臣躬往叩祝輿馬如雲府第中回事人員有應接不暇之勢恭邸傳集四喜徽部演劇數晝夜天保九如之頌不禁爲王咏之 
[甌海雪鴻]  
　　温州府徐乃秋太守廉明勤愼大有政聲近日訪聞府差劉進等奉查城廂停棺在外需索隨於上月廿三未牌親坐堂皇籖提究問該差等匍匐案前極口剖白徐太守訊無得贓確據着令具結存案候查一面諭飭認眞辦公不許索擾倘經指控　懲不貸○温州朔門兵營巷徐舜卿之子年甫九齡不遵管吵致被阿母鞭撻山奔在外無枝可棲當譙鼓五下時站在鐵井欄口榮東昌銅店門口身無棉絮瑟縮如蝟形影相吊泣涕漣如適有屠戸慶某破曉起身出外汲水見而憐之喚令入内向火取暖並飼以雙弓米一甌詢知爲母所逐遂置不問詎料轉瞬間童己不别而行不知被何人脫去敝衣蹣跚而歸其母駭問爾從何處來童答以自屠家來其母不加研詰遽曰藁砧謂子被慶妻剥去外衣舜卿信一面之詞糾同朋黨逕往慶家滋閙慶枉遭誣陷百口莫辨比鄰共抱不平將舜卿扭送琴堂控以稾詐邵邑侯准詞隨堂傳審訊亷得確情以徐有心圖詐喝令笞責二百板當堂斥釋○飛鵬巷口有縫工某甲兼充守兵使君有婦風雅宜人甲素與同營戰兵某乙訂莫逆交客歲謀補戰餉缺乏資斧向乙告貸洋蚨三十翼訂期今秋措還屆期僅償十番其餘遷延不付現因索欠齟齬漸成嫌怨乙逐日向索聲色益厲甲心生一計密與其婦設成美人局意圖借此賴債上月二十七日未刻乙又來索甲告以洋銀具在但恐露眼請君入内如數點交乙以招我由房何妨逕入孰料入室數武甲卽反扃其戸誣爲誘姦揮令妻妹扭住竟將八千根煩惱絲割斷尺許迨乙竭力辨白回顧靑絲只存其半心不能甘糾合羽黨大興問罪之師幸經和事老爲之勸解始各分散○平陽某客向在嚴州種山甫於前月杪旋里住宿小高橋下客棧内患病逝世因無親丁遂由棧中人用籐圈套屍冐充病人扛舁出城擬返平陽盛殮異地覊身故鄉歸骨此亦人世傷心事也 
[吞烟請騐]  
　　揚城賢良街某氏女吞烟自盡已紀前報兹聞當日經人排解令女之夫家某姓從豐棺殮並延僧道齋醮事已可了不意有已出閣之胞姐手足情深見女慘死定欲請官相騐居間者往返商酌姐堅執不允遂呈請地方官相騐甘泉縣尊立卽帶同刑仵穩婆等臨塲當據仵作報稱探條盡黑委係生前服毒斃命縣尊復出坐詳視一周並無别故飭令塡格具結棺殮說者謂女歸某姓已有數載鄰里咸稱其賢令以家庭細故竟爾視死如歸遽萌短見其行雖愚其情亦殊可憫已 
[漢皋米市]  
　　漢陽糧食行米價時漲時落原無一定有時湖南等處運來之米多而購之者少則價减有時來米少而購之者又多則價增目下來米不多而潮浙帮販連下水者爭相購辦旬日内米價陡漲多者每石加銀二錢少者亦加八分如凈港頭號米前值一兩五錢六分一石者現值一兩七錢六分二號一兩六錢四分三號亦值一兩五錢有零益陽紅米目下消路甚暢從前每石一兩四錢者現值一兩五錢上曰者一兩六錢下者一兩五錢易俗河所來之米高者一兩六錢五六低者一兩五錢四五較前每石皆加錢半蒼港米漲至一兩五錢四分來貨不多馬家河米高至一兩六錢六分現尚有價無貨米價似此騰貴數米爲炊當歎餬口之不易矣 
[一跌而斃]  
　　金陵某縣差聶某專管人命及盜賊之案十餘年來家道頗裕狀貌魁梧久爲邑宰所重用冬月三十日因事進署行至大堂口轟然一聲仰跌砌下各役扶之使起口不能言徧身靑紫如棒傷狀用木板舁出頭門已氣絶矣據其家人云某日夜行見有無首者三四人在前彳亍大骇擲燈而歸今忽無故跌斃豈眞勵鬼爲祟歟 
[士民戴德]  
　　護理浙江巡撫劉景韓中丞愛民如子凡有益於民者無不盡心爲之且樂善好施孳孳不倦上年臘月曾製棉衣二千件交善堂散給貧民衣被甚衆又聞同善堂正蒙義塾塾帥脩脯不豐高才生鮮有樂就者因捐廉生息增其修金計上下堂十四齋每席每年各加洋八元按季致送幷命該塾正隨時查察各師之勤惰年終給奬有差故爲師者無不盡心訓誨以副中丞之望前月復發下洋三百二十元交丁紳收領爲三學寒士度歲之資丁紳因遴選公正董事逐叚查訪擬每人給洋四元以八十人爲度凡報名者須開明三代年貌及入學年分以村冐濫而惠給貧民之棉衣亦在製辦想中丞施恩有加無已而浙省士民之戴德爲無涯矣 
[失愼卽滅]  
　　武林奎頭巷何紳家有花㕔三間非會客則無人至焉上月二十八日午後有客來坐片刻而去至四鼓時其家丁某於睡夢中聞爆裂之聲急起視見花廳中紅光滿屋立呼衆人齊起辛家有洋龍水槍登時救滅炕上陳設及炕後畫臬等物均成灰燼後面屏門及屋柱半已焦灼終莫得其起火之由或謂當客來時偶遺水烟火於炕墊上遂至燎原其說頗是幸紳家人手衆多屋中亦無引火之物故不至蔓延否則將不可嚮邇矣可不愼哉 
[惡僧斷臂]  
　　佛教以慈悲爲本以清靜爲宗若竟自殘肢體以爲强計硬化之計愚夫愚婦或相與震而驚之而自有識者視之則殊不值一噱揚州有某僧自稱爲溧水某寺住持因該寺修造大殿經費不敷此僧遂於神前發願出外募化如不足數誓不生還於是芒　竹杖得得行來上月中旬行至揚州終日在大街小巷托鉢募化迄無應者本月初三日僧又在教塲街等處口誦佛號往來叩募直至日墜虞淵依然未遇施主僧驀然長歎一聲順手向教塲中某攤上取劈木刀一柄至某茶社門口咬牙切齒向左手脉門砍刴不意刀鋒甚鈍連砍三次始將左手　下鮮血淋漓頃刻滴地成汪僧帶有小徒年約十一二歲在旁痛哭僧面不改色向徒斥曰何必乃爾遂將砍下之手令徒取繩索繫其大指挑掛竿上口中仍念阿彌陀佛不已一時遠近閧傳圍而觀者如堵墻其腰纒充裕者爭以洋蚨票劵靑錢施與俄頃之間集資甚夥有某藥店聞之急以家藏刀傷藥代爲敷治乂某公館賞給參湯一杯令其嚥下當日僧言語舉走無異平時至翌日仍至原處募化始猶站立繼竟力不能支倒臥路隅蓋初時麻木不知次日傷口經風疼不能忍故如此也邗上不乏佞佛之人苟能苦志募化未嘗不可如願以償何必傷殘肢體作此驚人之舉耶吁僧志雖堅然已失佛教宗旨君子無取焉 
[英電彚登]  
　　英京電報云意大利駐紥馬梳華之兵現在紅海之西不知何故與土人肇釁大開軍仗攻戰甚急土人聚兵盈萬以與意國爭雄不意敗於意軍以至死亡甚衆意營將弁死者亦有四員兵之死亡者則約近百名云○又電報云現在美國欲派撥戰船一隊馳往巴西國都城外間忖測之詞謂美國忽欲干預此事者想緣亂黨煽謀欲立君主也○又電報云英國北阿非里加公司之兵追擊逆酋途次適遇河水泛漲不能前進而勞萬牛朥酋長業已敗逃大局已覺肅淸想不日卽有凱歌之唱矣○又電報云非洲英將扶合士引軍追襲馬打迷吕敗軍馬兵忽回軍惡戰北阿非利加公司之軍現因糧餉乏絶不得不由山牙尼河而返當退回之際將砲槽等概行棄去中途復因餉源匱絶不得已宰馬而餐現在英兵已安抵因野池地方矣○又電報云西班牙國馬施勞那都城前有黨人在戲園内　擲炸砲致傷多人現經執獲二人詰之　 
 
 

Page 3

 
 
認當日之役是其所爲附近西班牙國都城之峻嶺上經西廷搜出裝造炸砲之物料甚多於此觀之可見近日亂黨縱横之甚矣○又電報云非洲猶顔打地方現有天主教人與耶穌教人相攻其勢甚狂電文止此其詳細情形則尚未得悉也○又電報云馬刺加士加國前者已歸順法人近日山内土人又忽結黨進攻法國駐防邊疆之兵卡法國議發兵前往剿辦惟尚未悉能否有成也○又電報云模洛高王現已允照西班牙所請將滋事之人送交西廷懲辦幷補償戰費更允劃定太平疆界得免日後相爭然則西模之役當有了結之望矣 
[潯陽冬旭]  
　　九江訪事人云委署九江鎭總兵周德泉鎭軍於上月廿九日抵潯以嶺南會館爲行臺本月初一日附招商局江裕輪船至金陵謁見制軍然後擇吉腹新○署理九江府邵傅巖太守考試合郡文童已畢日前發出正案計德化批首張世畸德安批首袁盛游瑞昌批首柯逢吉彭澤批首朱忠玉○本月初一日稽查輪船委員范玉珊明府在招商局江裕輪船上拿獲竊取搭客衣包之賊一名判令笞責二百板荷以巨枷又在江永輪船拿獲圖竊棉紗之賊一倂枷責○初二日育嬰堂委員蔡次眉大使與會辦堂務之黄藻濱叅軍察出冐領錢文之曹開虎判令笞責一百板枷號示衆 
[海運局示]  
　　浙江海運滬局爲曉諭事照得浙省光緒十九年海運十九年新漕奉文仍行由海運津提前赶辦所有上海一切交兌事宜業奉藩糧憲詳委本府等赴滬設局辦理等因兹擇於十二月初七日開局合行出示曉諭爲此示仰闔局各役並考舵船戸丁胥人等一體遵照切切特示 
[格致書院秋季課題]  
　　此次格致書院秋季課題乃江南制造局三品銜繙譯西員傅蘭雅先生所命其題爲中國仿行西法紡紗織布應如何籌辦以俾國家商民均沾利益論此題按時勢以立言眞爲中國當務之急中國邇來推尚西學仿效西法一切無不舉行而可與西國爭衡者獨以紡紗織布爲一着之先誠能持之恒久於商務中大有生色小民受益於無窮傅蘭雅先生在中國數十年於西學無所不通所譯著之書幾可盈兩牛腰皆爲肄業西塾者導夫先路宗西學者仰之如泰山北斗今以紡紗織布兩事殷勤垂詢其命意蓋有所在矣自出題之日爲始限至明歲正月杪止截逾期概不收錄所有課卷仍交三馬路格致書室可也課卷自備不拘格式凡得列於前茅者加奬由傅蘭雅先生自損廉泉定必格外從優也 
[士師庖代]  
　　前報記英國駐滬國家狀師威金生署理日本英臬司之職將於明春泛櫂東瀛兹悉上海國家狀師事務已由英廷派大狀師哈華托兼攝矣 
[限期拆屋]  
　　欽加總鎭銜卽補恊鎭江南提右營上海叅鎭府廖爲出示曉諭事照得本營顧桂松胆敢在學宫西首營地上起造房屋並不禀知希圖吞没至傳訊始行供認該馬兵係年深兵丁竟敢作知法犯法之事若不從嚴懲辦何以肅營務而杜效尤姑念年老格外從寛免其將屋充公著令將房屋折卸限於來年正月内一律拆盡除取切結附卷定將名糧開除外合口出示曉諭爲此示仰諸色人等知悉須知顧桂松爲撞造房屋已經斥革嗣後在滬地各處倘有經手干預之事許卽送轅究辦不稍寛貸其各凛遵切切特示 
[不允加價]  
　　有蔡徐氏者曾在滬南鈎玉弄中造屋數間憑中售與羅刁氏上年曾冋加價立有收據至本月初因有急需又欲加洋若干元刁氏堅執不允蔡徐氏不服邀同族姪蔡和尚等十餘人蜂擁而去與之爲難將室中門窓盡行取去刁氏忿甚遂將一干人扭赴二十三七鋪巡防局請訊局員黄衡堂二尹以蔡徐氏不應糾衆吵閙申斥一番所有加價一節著原申理處 
[會訊案略]  
　　前者晉泰洋貨號虧欠脫逃欠日本小泉吉昌兩行及華商十二家貨銀三千餘兩旣控案卽在蕪湖吊回原貨十六件由中日各商自行分派現在晉泰號主胡厚培重來滬上遂於昨日午後三點鐘會訊華商利興等夥歴訴前情幷稱胡央同業王寳臣言明不論中日各商一概對拆歸還計現銀四折期票一折其标以明年四七十月爲期當時原各允議逐一簽押爲據旣而日商不允另收期票已現收四拆半了事華商則祗有六家分過尚有六家無著約欠銀三百兩吉昌小泉二行主稱當時允議對折是以畫押惟所收貨多銀少不若華商之貨少銀多况所收洋傘等物照市價估算總共收不過四折未免不公利興等各華商稱公攤之事言明各照晉泰進價計算現銀祗一百餘兩今日商早已收齊而華商尚有六家分文無著似不得謂之不公蔡太守會商日本領事諭以此案旣有人理處總應以簽押之允單爲據今旣稱所派之貨不值應派之數不妨將貨由華商另行變價歸銀王稱谈渭堂情願包銷吉昌等應攤之貨照四折算如有缺少如數賠足案遂定 
[祠宇重修]  
　　滬南行仁弄　街口向有土地詞歲久外深雨淋日炙岌岌欲圮近經各鋪戸集資重修並將神像裝塑一新於前日告竣各鋪戸均於淸晨赴廟拈香亭午時排齊儀仗並頂馬劊子手五梅花六件頭清音等至滬城縣南街迎神端坐顯轎以八人舁之過彩衣街出大東門過鹹瓜街然後返廟觀者爲之塞途 
[冐取公欵]  
　　本埠南北錢業公所向在邑廟内園每月公所開銷之欵必向司月收取前日忽有一人冐刻錢業司年字樣向南市司月處收取上月公所用欵計洋二十餘元司月並未覺察如數付給至午後司年往取始知被騙察看圖章明　冐造可月遂報捕緝查未知能否破案也 
[船戸荷校]  
　　本月初六晚四鼓時有局勇多人至陸家渡喚渡其時月黑江空各船戸均已歸家祗餘一葉扁舟繫向蘆花淺水局勇以無人鼓枻不禁大怒打毁船上之物並到船戸家中吵閙旋有船戸名秋濤者年未成丁畏若輩之凶横急爲裝載送至大馬頭局勇始揚長而去次日上午該勇等又至江于大言曰我等晚晚奉某軍門差遣被爾等拖延時刻以致悞差言畢卽將秋濤並夫頭所雇之夥名阿二者一倂拉去覊押局中至前日禀明高介臣二尹將秋濤等各笞數百下荷以頭號巨枷發馬頭示衆 
[投井免騐]  
　　昨報紀墜類銀缾一則兹悉徐書田卽徐稭田其妻石氏卽曹氏前日經屍子徐昌寳徐毛毛屍弟曹仁生屍母曹陸氏邀集親友等向金子銘之母金顧氏理論紛紛擾擾至晚未了二鼓時屍　子昌寳等以母死非命同投上海縣報請相騐惟屍夫稭田避匿不出縣差禀報黄大令昨日下午三點鐘大令升堂訊供徐昌寳徐毛毛同供本邑人家住老北門内紀家弄父親稭田向在四馬路開設泰來衣莊並爲掮客上月廿八日及本月初六日向金子銘處掮得翡翠頭面首飾皮衣等物共約洋八百元當時付下期票一張計洋三日元係本月初七日期票初六日金央伊母顧氏前來向母親逼　母親卽付洋廿二元餘俟父親回家再付顧氏不允在家坐索是夜父親不歸母親惶急異常次日遣小的昆弟出外買糠母親卽投井自盡迨小的等回家不見母親四處尋覓始知投井及救起業已氣絶本應求請詣騐因母親慘死可憐由親友等再三解勸爲此來案禀明叩求免騐情願自行棺殮曹陸氏供稱曹氏係小的之女嫁與徐稭田已閱多年昨日聞女兒被逼自盡是以到案禀明現求免騐仁生供與母略同紀裕卿供稱年廿七歲係本地人家住紀家弄有餘屋數間借與徐稭田居住已有二年昨日命傭婦赴井汲水見有女屍及撈起知係徐曹氏餘不知情十二鋪地甲金文投案訴稱昨日伊等來喚小的前去見徐曹氏投井身死查詢之下據云因索取欠欵而起金顧氏供稱蘇州人兒子子銘爲珠寳生意上月廿八日徐稭田向子銘手中取去翳翠頭面首飾二副計洋三百餘元當付下本月初七日期 
 
 

Page 4

 
 
票一張計洋三百元兒子信以爲眞並未往對至本月初六日稭田又來取去皮衣等物計洋四百餘元兩共約洋八百元此貨係兒子向大東門内楊王二姓處轉賒而來及持票往對知係僞造卽向稭田理論稭田匿不出面兒子情急央小婦人往索不知伊妻曹氏爲何自盡泰來衣莊現亦倒閉兒子尚未回家求恩明察大令得供謂徐　寳曰爾母自萌短見與人何尤旣求免騐本縣可以准如所請惟爾父所欠金姓之欵爲數甚鉅不能含糊了事今著爾赶緊將爾父交案迅速淸理昌寳唯唯大令卽着兩造具結呈案 
[函追保人]  
　　前報載莊智豪投莫公堂禀控沈德甫侵用帳欵蔡太守准詞立卽簽差將沈提案暫押前晚太守升坐花㕔原告職員莊智豪投案禀稱在華英大藥房爲　事本年四月間用沈德甫經收銀洋帳目至十一月止共被侵用洋銀四百七十餘元經職員察知情由卽命湯有仁司帳將各項帳目逐細查對均有弊竇保人是包叔濤現不在滬往漢口貿易求請究追質之沈德甫供認文用不諱惟洋銀均已花銷盡凈只可信追保人來滬調處太守　准所請飭將沈還押並令原告靜候包叔濤　滬冉行核辦 
[竊物宜懲]  
　　十月初八日應　林　英公堂禀親戚　杳溪家被女子王阿寳竊去金押髮珠花銀飾等件曾經報明捕房查獲王阿寳並其姘識之翁阿寳送案分别暫押已紀前　前日翁阿寳管押期滿太守飭稱役趙金將翁等帶案比追失物王阿寳供稱所竊各物已與翁阿寳使　盡凈翁阿寳亦稱無力措繳太守飭將翁　一百板並令具結攺過王阿寳掌頰一百下仍交官媒看管俟管押期滿卽行斥釋 
[吞鴉片]  
　　啓者近人往往視性命如鴻毛偶因細故吞服生鴉片烟自盡設或知覺爾遲或施救不得其法不免送入杜死城中殊可憫也本店購得陳竹年先生高足徐君　韶所製急救靈丹並求傳授心法屢試皆騐前者老北門城樓兵某甲將烟和高粱酒吞服同伴知覺來店乞藥當卽告伊用法携回如法施救幸慶更生本店尤恐遠近未得周知是以請登報牘無論晝夜或邀往施救或來店取藥立卽秤付不取分文特此面陳伏維鑒及[  上海新北門内新街南首順泰洋印花店壽君氏啓]  
[種福良殷]  
　　袁江市隱芝彬氏由常州寄來規銀五十四兩係淸江福五堂善士所助委解順直散放好行共德彼灾戸當欣然感頌焉隱居市　俯恤時　　善　　其殆加人一等欺[  上海北市絲業會館籌賑公所施善昌謹誌]  
 
 
 
 
 
 
 
 
 
 
 
 
 
　　存濟堂大藥局發兌兩月期滿照常一律不折不扣開張法馬路東首永興里口近來影戤甚多購者留神 
　　五鞭膠 
　　善治諸般虚症無病服之百病不生有病服之奇功立見有返老還童之功不寒不燥益隂扶陽男婦可服能種子益壽功難盡述每兩二元虎骨膠善能定痛追風專治筋骨急變癱瘓麻木利風痰降相火止久利脫肛等症男女相宜久服能延年壽全副者每兩七角四腿者每兩八角龜版膠龜爲介中之靈至隂之物首藏向腹能通任脉大有滋隂之功升水降火補心腎益大腸主治内傷隂虚骨蒸勞熱婦女崩漏帶下每兩二角二仙膠專治眞元虧損精神恍惚痰弱氣虚目視不明夢遺洩精骨蒸發熱益氣養神能大補精髓及婦女經水不調崩漏赤白帶下每兩英洋二角驢皮膠此膠能養心益腎清金滋木化痰止咳理虚火男女相宜本堂親赴山東東阿縣督煎阿井之水其味甚甘誠補隂之妙品也每兩一角六分 
恒濟局鍾洪南發兌鎗上拌烟藥粉 
　　本局創製此粉不但能除烟癮并能固本益元健胃除痰强筋壯骨精神爽朗兼治百病無論癮之大小將此粉和入烟内照常吸服戒除仍舊過癮并無難過戒至第四天功效大見面轉紅色鼻内烟油去凈癮能除去一半如每日吸烟一錢者用元號粉五錢可以除鎗癮深大者及至十　天准能戒絶眞爲藥到癮除早巳四海馳名世人獲此粉而除烟患者巳指不勝屈欲戒者卽請來局包戒爲盼未便來局者可函至上洋打狗橋北姜衍澤堂對門原班回件元號粉每兩洋兩元二號粉每兩洋一元服法細詳仿單諸公勝藥須認明住址牌號切勿錯悮皆因丸散無從辨　眞僞雜藥亂投害非淺鮮在本局購藥戒絶者不可勝數若在别家購藥如其不能見效請来本局一試卽多年老癮皆可立除此佈　　上海五福弄口天下馳名百餘年老鋪京都同德堂藥局發兌又有假冐購春留心 
　　善治遺精丸 
　　善治遺精丸○夫精者腎中之眞水也全賴與火以養焉此穴寄於腎間行於三焦人於膽經能温首骸通七竅合五臓六腑之精氣而聚於醫中皆此火也本堂存心濟世謹遵祖傳治病求本虔治此丸善治遺精能添精種子療腎水枯竭心火上炎銷鑠肺金脾土不運肝胃不和形容枯瘦夜臥多溺夢遺滑精陽痿等症早晚每服三　七日全愈每兩英洋半元極重八兩包好中外仕商試騐多人遠處信資自給 
　　治遺精膏藥 
　　治　精膏藥○五　各有藏精無停流之所蓋人未交感精函於血中未有形狀交感之後慾火動極周身流行之血至命門變爲精以泄焉一身至寳尤宜寳貴世人未明此　或先天不足後天失調　心過度酒色内傷致患遺精等症此膏藥治遺精爲主無論橷久貼命門肚臍兩穴各一張七口全愈無病貼之種子益　每張洋六角功用甚多另詳仿單 
　　上海中西大藥房 
　　戒烟梅花參片减價　由　杜假冐啓 
　　啓者本藥房創製之無雙戒烟梅花參片經今六載銷塲幾遍寰區原非一朝一夕可能取信于人者良由用藥之異選取中西王道佐以大參滋補貴品故服之百病不生精神煥發戒後身體强壯僉稱百發百中效騐如神但申江地大人雜每有一種無恥小人罔顧利害往往竊取皮毛倣造假藥更有以花爲名者　頭露尾春奸顯見遠路客商稍不加察易受朦欺屢有人持其假藥投本藥房紛紛退換初審之似是而非細辨之味淡而澁色晦而熱兼怪孕服之者精　神疲諸病皆作如此　獪實堪痛恨奈作弊日多無從防杜惟有賤售一法庶可絶其倣樣之源本藥房亦可盡普濟之心情愿　本　價出售不精作僞做樣之徒無能施其伎倆而寒士戒烟所費亦省多多矣此後交易務望詳辨指明四馬路轉角大洋房内其參片祇紅白兩種並無别樣雜色片底印成梅花一朶卽命名之意面上中西藥房四字以别牌記其色亮其味甘而其應騐無匹者巳歴歴在人耳目聞矣然本藥房苦口婆心發吵其好原欲世之戒烟者早出迷津共登彼岸云 
　　始創真方詹製鎗上戒烟三香膏 
　　廣東詹誠德堂始創鎗上戒烟三香膏發兌上洋英老巡捕房對門中和里内只此一家並無分店 
　　本堂首先始創上戒烟三香膏以來巳歴年久四海風行銷流口廣濟人甚　分店上洋巳十一年此膏用龍涎香枷楠香上沉香高麗參發四草等藥三十二味製成故能掃除腸内烟油烟積無微不至功效無窮人所共知共信非但戒烟靈效如神雖三四十年之老癮多病瘦弱者亦能消患於無形以體驟能强壯　痿復能種子雖烟容甚重一吸此膏漸能退去而轉紅潤而生光彩飲食倍進步履身輕最奇者將三香和入烟中調匀呼吸數天後烟癮自减極大之癮亦僅一月包可斷　　烟不思　無心癮戒後可保不生他病兼能愈百病並治瘴癘水土不服疾病瀉痢肝氣腹痛夜寐不寗便濁畏冷凡暑天將三香和烟吸可免一切　症若不欲戒烟之人將三香少許和烟吸能解烟火之毒其益無窮癮亦减輕面無烟色若無癮之人和烟吸之可以不致上癮誠戒烟之秘寳也用法詳仿單賜顧者送藥目書一本若無此書卽係假藥並雙獅印　口爲據近來假冐效尤者甚多外埠託妥實信局代購庶不致魚目混珠每兩足錢二千五百六十文始終定價劃一向無折扣○發四草戒烟丸每兩一千二百八十文○詹氏戒烟丸　兩三百文○參　扶陽乾健膏每兩三百文○參茸調經坤順膏價仝上早晚開水冲服三錢○外有乾健坤順小丸價仝上○大丸每元四粒 
 
 

Page 5

 
 
　　匯豐銀行告白 
　　啓者本行收足資本洋一千萬元公積洋三百九十萬元另議定備用股本洋一千萬元總行開設在香港分行在倫敦厦門選羅包帶維亞孟買加拉吉打古隆北福州荷蘭澳口神戸長崎意陸伊羅禮容吕宋紐約檳榔冷宫西貢舊金山新加坡天津横濱其上海行與各商往來暫存本行之銀每日結帳者其息長年二厘存至二十萬爾爲止存三個月者其息　長年算三厘存六個月者四厘存全年者五厘代付本埠匯票並辦理銀行一切應辦事宜匯票可以匯至倫敦及歐洲印度新金山美國中國東洋等處處大通商碼頭特此佈聞光緒十九年七月十七日 
　　上海中華匯理銀行告白 
　　本銀行現備股本銀五十萬磅日後可增至一百萬磅本銀行以香港爲總行香港董事未士機利士未士希士未士活頓陳傑臣翁周東生翁關愷川翁總司理人未士卑啡上海首董未士韜本司理人未士高魯威本銀行分設英京倫敦日本横濱中國上海福州厦門及各通商口岸外洋新加坡檳榔嶼印度新金山美國各口舊金山等處本銀行專做各種押欵存棧穩妥貨物按揭銀兩各口匯票以及各項銀行生意諸君如有銀兩欲存放本銀行者以十二個月長年給息按每百兩計銀五兩六個月長年給息按每百兩四兩三個月長年給息按每百兩三兩此佈英一千八百九十二年四月廿七號謹啓 
　　米得洋行告白 
　　啓者本行開設在英大馬路二十號門牌今又運到外國柳條花之綢被其色格外美觀可備眠牀椅子馬車東洋車内之用最爲便當合宜其重每條不過二磅半人人知綢之爲物此别物爲煖此被之煖每條可抵四磅重之絨及五磅重之棉花如用此被綑緊在身更覺煖氣宜人各醫生皆言此被爲天下各被所莫及顏色鮮明置之房室中亦覺異常出色本行又接到外國上等香餅酒各人飲之皆爲喜悅其價格外公道如買一瓶價洋八角如買十二瓶價洋八元又有全絨汗衫男女小孩皆合用每件洋五角又薄汗衫每件洋一元又有製棉衫之布面極堅固悅目可以水洗每碼洋三角又有綢洋傘每頂洋一元九角又女人所用洋傘由倫敦新到甚覺可觀又有遮太陽之眼鏡每副洋二角五分又有　條自來火其價較别家格外公道不論何時可免潮濕之弊本行此外傢用之物甚多請卽賜顧特此佈聞 
　　盖燭紅粉大减價 
　　蓋燭紅粉是本號始創遐邇所共聞者也前以宏裕齋三星爲記近因假貨假冐者多故將外洋所來的　原貨出售顏色比别家所售鮮明不用宏裕齋牌號改用福祿壽三星爲記圖中有福祿壽三字每合重六兩有七百斤紅油可合計洋二元五角原箱另議來往信資洋力自給新製綠色每洋二兩可合五十斤黄色每洋一兩可合八十斤顏色較糠青薑黄冷消黄綠一洋起碼上海英大馬路盆湯弄口九大燭號啓 
　　天福茶園 
　　十二月初十夜演 
　　大减價擡包每位二角正 
　　天官賜福火焚棉山行走夜路替夫報仇金鑲玉春秋配李春來伐子都李長勝三煩演進汪桂芳宫落花園内志誠嫖院 
　　天仙茶園 
　　十二月初十日演 
　　　麟慶陽打嚴嵩二進宫黄馬褂九龍盃小二過年審頭刺湯寗武關莊周扇墳金台傳 
　　十二月夜十夜演 
　　大長春轅門斬子金山寺雙銷山月英偷情新排新戲鐵公雞名角合演進美採蓮 
　　天儀茶園 
　　十二月初十夜演 
　　四美全圖平貴登是殿宫門寳帶牛准八諸　山演大仙　鎭人才駙馬辭楚歸魯秋湖戲妻新遊巧百排四變花新馬戲勝戲　法會 
　　丹桂茶園 
　　十二月初十夜演 
　　敬請諸位爺台清客會申 
　　申江測颺姑蘇簫詔松江陽清集 
　　折柳陽關扯本醉監認子北　脫帽跪池議劍月會遊殿　齋絮閣　松偷書盗令受吐獨占全本釧記講詩落院小審大審 
　　丹桂茶園 
　　本園特請蘇申諸位爺公客申數日全崑腔暫留小園會演准於初十夜准申務請諸公早臨賞鑒是幸特此佈聞周桐蓀告白 
　　丹桂茶園 
　　本園敬請姑蘇簫詔集申江測颺集松江陽清集諸爺台客申遊殿閙齋議劍刀　絮閣掃松偷書等劇外邀姑蘇　福　名角到申彚演准於初十夜一齊合申務精早臨賞覽是荷園主告白 
　　禮拜二拍賣 
　　准於初十日兩點半鐘在本行拍賣稍有漬破謙和花其新獅斜文廿包天祥十一磅藍三車市布卅二支藍狗棉　餘貨不計此佈瑞和行啓 
　　袁花晉康告白 
　　今遺失硤晋裕莊上杭鼎記莊十二月十二票洋五十元晉字第三百四十六號此票因前月廿八寄杭途中被盜刧失巳向該莊關照止付望各寳號切勿收用爲要 
　　禮拜二拍賣 
　　初十日兩點鐘拍賣和大雙工龍牌色小呢魚脾色羽毛牛頭紅嘰等貨此佈公平行啓 
　　禮拜三拍賣 
　　本行於十一日十點半鐘拍賣人馬羽毛紅馬頭雙鳳虎牌嘰紅洋單鳳呢紅孔雀呢八四黑瓶ＸＸ藍解蟹藍鐘ＸＸ藍瓶ＤＤＤ藍雙瓶布十磅藍瓶ＤＤＤ十一磅藍鐘市布二四紅瓶標等貨此佈怡和洋行告白 
　　禮拜四拍賣 
　　啓者禮拜四卽本月十二日十點半鐘拍賣路燈九老羽毛人鎗小呢莖嘰船牌九老羽綾十一磅彩三元十磅十二彩人鎗十磅紅三元細萬　　紅　美紅人鎗　布八磅四五子燈科紅三元藍彩人鎗藍三元藍四美藍人鎗洋房雙人七磅藍三元藍四美藍人鎗採圖原布八磅彩三元花邊藍獅七磅紅三元紅彩人鎗花邊藍獅藍三元挺市洋標八砂雙松鼠細斜紋十五磅老人頭十四磅老人頭善獅九獅粗布十二磅人鎗九獅細布劉軍圖彩萬壽紅金星白三元七十二線紅二美紅五星紅雙路燈六十四線烏金三元藍雙路燈藍洋房光　市　布等貨特此佈聞十二月初八日元芳洋行啓 
　　拍賣車糖 
本行　　每逢　拜一四早十點鐘在本行拍　　唛四　車糖拍定卽收定銀限兩禮拜出　如　期不出將定銀罰去下　　　特此佈聞老太古帳房啓 
　　上海中西大藥藥 
　　集聖葆元丸 
　　專治氣血　虧陽衰火盛盜汗遺精女人帶下經愆等症久服培元固本種子延年五角三 
　　威洛時直放烟台 
　　本行威洛時輪准於十二日開往烟台如各寳號欲裝貨搭客者請臨小行面議水脚格外克巳此佈震記洋行 
　　絶弊妙法新昌聲明 
　　浙江餘杭　糧廳周購再造丸五元常熟龐翼鳳翁購　寳四元蕪湖蕭子昂購必孕丹三十元安慶陳小坡購再造丸十元揚州廖雲卿翁購馬寳廿元珠街閣恆裕號購狗寳八元南京譚公舘購必孕丹十二元崑山大森號購再造丸十六元湖北惲公舘購老山人參一百廿六兩三錢又參鬚十二元常州倪子卿購再造丸四元一併聲明請均覽此法爲嚴杜假冐起見凡託友人來購以及本地交易一概不登而免瑣屑閱者諒之如報上無之卽被假冐請速追究可也此佈新昌人參號識 
　　上海中西大藥房 
　　牛骨髓補粉 
　　本艸云牛骨髓服之能塡骨髓治瘦病潤肺補腎澤肌悅面安五臓平三焦益氣力止洩利久服延年中國牛髓腥氣聞不能下咽兹德國醫生用童子牛取其髓製成哥粉臊氣全無功難盡述每大盒一元中盒六角小盒三角 
　　眞正便宜幸勿錯過 
　　本行開張巳久積貨日多現在本行主人擬另就别業停止在卽所有存貨鐘表器皿銀物刀义各樣寒暑風雨表千里鏡金銀手釧頸鍊其餘物件不能細載一概照本錢再减價售現賜顧者幸卽前來勿再觀望以致當面錯過爲要此佈大馬路美記洋行白 
　　聲明拆股 
　　兹有洪姓與祝姓在新開河浜拼開萬和舊貨店今因意見合將店内貨物生財一概於本月初二日拍賣倘外有欠帳轇轕等情均歸祝姓自行理直與洪姓不涉恐未週知特此聲明洪姓告白 
　　仁慈堂電報 
　　英正月漢門仁兹堂票電報頭彩三千二百十七號二彩二千二百八十九號專此佈聞棋盆街北首喜得信啓 
　　冬令要症痊愈揚名 
　　家母年近古稀素患咳嗽氣喘之症每交冬令則病更加倍延醫覔藥終難見效屢見申滬新聞各報盛稱上海五福衖口之京都同德堂妙葉廣備遂詣該堂購化痰丸孫製陳皮孫製半夏各一元分别服食幸獲全好且精神飯量格外加增鄙人夙有遺精已經兩年亦用該堂善治遺精丸八兩治遺精膏藥二對業巳見效特登報麦揚以謝鴻施盆塘衖口義成洋廣貨號内余心齋誌 
 
 

Page 6

 
 
　　附送月份牌 
　　專接零躉批發專收各號紅票 
　　英臘月三彩本行售出現售英正月票雙張分條照市公道函購立奉認票封劉海爲記上海棋盤街 
　　附送新增時花月份牌 
　　正月票頭彩十萬雙單雙張比衆公道分條六角函購上海棋盤街 
　　附送十二花神月份牌 
　　正月票頭彩十萬雙單張比衆公道分條六角信購上洋棋盤街 
　　當行方便 
　　前在京都同德堂購五鞭種子丸服之甚靈果然名不虚傳刻内人臨盆在卽特登報章謝靈藥當行方便並告世之望子者吳淞魯陞白 
　　軋銅局告白 
　　啓者本局首創有年前爲機器參差近巳配整專軋紅黄白各種銅皮厚薄聽選如自備銅來軋工公道裝箱報關一切辦妥蒙賜顧請至上海垃圾橋天益豐號商可 
　　樓棧招客堆貨 
　　小棧開設有年在泰安棧西首轉存客貨現因貨多另分一棧在虹口黄浦路卅二號門牌倘蒙貴商有貨寄存棧租公道此佈沙遜洋棧啓 
　　名不虚傳 
　　久聞申江鐵馬路東首益三堂大寳號發兌神效耳聾復明靈丹天下馳名余患耳聾三年諸醫莫效因購服寳號丸藥三元病痊特登報鳴謝寓杭城南門浙江洪公舘啓 
　　立愈凍瘡靈藥 
　　靈冬極寒多生凉瘡熱之則　冷之則痛紅腫紫脹手足尤甚無論多年老患巳潰未潰一搽此藥神效大瓶四角小二角京都同德堂發兌 
　　躉批照吕宋代勞 
　　英正月份票零售單張六元分條六角函購上海四馬路 
　　頭彩十萬元仍送彩票 
　　並送按月章程開彩日期月份牌 
　　七月二彩聲明前報現售英正月票全張十二元附送彩票兩張分裁照算條頭六角半送彩票兩條信購上海法馬路 
　　附送時樣月分牌 
　　英正月票零售單張六元分條六角躉批分條五角七分函購上海四馬路 
　　新到减價 
　　廣東滿香齋腐乳 
　　老鋪在粤東省城專辦酥香美味腐乳四遠馳名兹因初到每盅暫收錢一百三十五文上海棋盤街普大和蠟號内寄售 
　　頭彩十萬元分條六角 
　　英正月大票出售雙張十二元零躉拆兌劃一公道函購卽奉上洋四馬路 
　　利濟局木輪船逐日往蘇州三六九日往杭嘉 
　　新式八音琴 
　　本行新到大小八音琴内敲鐘皷其音甚妙以及號簡戰皷洋笛洋簫等各色樂器俱全其價格外從廉凡貴官紳富賜顧者請駕至英大馬路三號便是謀得利琴行啓 
　　躉批分條五角七 
　　正月票零售單張六元分條六角送月份牌信購申四馬路 
　　找尋胞兄 
　　朱清錡號寅齋現年二十九歲身中面瘦南潯西木巷人於辛卯冬往蘇一去不返有知下落或領到或通信定當酬謝决不食言胞弟寅州告白 
　　頭灞潘恒泰具 
　　余長子潘法英素喜浪費於是月初一避匿無踪尋無着落恐在外向親友借貸挪貨物切勿照付如有借去與余無涉侠報聲明 
　　天下馳名 
　　京都同德堂 
　　本堂獨製五鞭種子丸　邀購服者咸稱靈效今新到虎鞭鹿鞭海狗鞭　鞄馬鞭牛鞭熊胆鹿角鹿尾虎骨象皮象牙人參龍涎香枷楠香龍涎香油設上海五福衖口 
　　法良意美 
　　予昔年因病吃食洋烟迄今巳歴廿載千辛萬苦戒之終難脫累敝友比予癮更大悉係購本埠詹誠德堂鎗上戒烟三香膏和烟呼吸得脫苦海蒙友將用剩之膏送予試用果然數日之間烟癮大减再購四元巳斷烟根謹登報章以廣傳揚此佈上海點石齋汪景賢白 
　　管可壽首創纒脚藥 
　　纒脚藥五十六爛脚藥七十文雞眼藥七十文玉容散八十四四時藥茶十四消食飯灰十四南晝錦内櫃 
　　重訂六書通 
　　是書爲五湖閔寓五先生稿本海鹽畢既明先生所篆訂也兹有三魚書屋家藏初拓善本精妙工雅特付西法影印後附百體福壽圖一卷一元六角上海掃葉山房啓 
　　新出三十家燈謎大成 
　　游戲各書最可觀者燈謎也其中隱語别開生面閱者能可醒睡消悶價洋四角寄棋盤街醉六堂書坊 
　　正馮了性藥酒批發 
　　今本號新到正藥酒數十担專做批發價格外克巳如各寳號貴客欲購者卽請惠臨是荷棋盤街普太和啓 
　　咸北打蘭士亞蘭的火燭 
　　保險公司 
　　本行專保火險規矩妥當賠償極快價亦公道貴客光顧請至本帳房面議代理人禪臣洋行啓 
　　妙妙妙 
　　舍親前任湖北鹽道因手足麻木購服京都同德堂四腿虎骨膠數兩卽愈余年巳五旬子嗣尚虚去冬亦購該堂鹿茸膠五鞭膠各四兩與内人每晨用酒釀炖服精神强健今秋幸一男追思盛德登報以謝常州瞿廷韻誌 
　　三月送售頭彩○七月二彩副彩又送票頭彩 
　　本行創誤多年常中大彩附送彩票不取分文○今售英正月吕宋票雙張十二元附送彩票一雙張○單張六元四四開三元分條七角彩票照送○躉批劃一公道紅票照市滙兌○彩票頭彩二千二百元函購立奉上海四馬路 
　　上海樂善堂老藥房 
　　風濕搽擦葯 
　　凡遇風濕麻木腫痛等症俱用此藥搽擦患處卽能活血通氣毒邪消散其痛立止百試百騐神效無比價洋二角 
　　附送石印三國月份牌 
　　現售英正月票雙單張照市分條六角半紳富信購指明上海棋盤街 
　　洋房出租 
　　　有大洋房一所坐落北京路轉角計樓上三間樓下四間自來水俱全如紳商欲作行號公館者及其相宜合意者請至本行面議租金各外公道此佈兆豐行啓 
　　只此一家起首老行 
　　英正月雙票出售雙張十二元單張四開照算份條七角附送月份牌函購上海棋盤街北朝東石庫門内原班帶奉不悞天成啓 
　　附送五彩眞金月份牌 
　　本行創設多年屢獲大彩四遠馳名現售正月票雙張照市分條六角半信購立奉上海棋盤街 
　　收族爲大 
　　浙紹山隂中澤南墩兩村王氏關乎一族今年修譜明春完竣所居異地履歴開明帶至柯橋大元藥鋪收領交祠一齊纂葺特此通知譜局謹啓 
　　遺失往來摺 
　　今遺失鴻生莊往來摺一個巳向前途說明作爲廢摺特此聲明裕成啓 
　　新到白木耳 
　　新到白木耳 
　　本號新到上等白木耳零躉批發其價格外公道欲賜顧者請到興聖街京江棧第六號劉集珍而議包管貨好價廉 
　　保險公司告白 
　　英國倫敦北英商老保火險公司資本銀二十四兆有餘又康買興有寗保火險公司資本銀十五兆有餘 
　　啓者本公司在上海專保中西二商火險一切房各貨物巳十有餘年據有外國權柄國家准據在上海辦理火險之事現本行仍開設在五馬路第二號門牌諸君賜顧者請至本行面議自當悉心照辦其保價與别家一律特此布聞巴勒洋行啓 
　　種子奇法 
　　前在申江之京都同德堂購眞正東阿膠一玻璃匣計長方式十六塊去洋四元内人望子甚切以此膠用酒釀炖服甫經二月卽身懷六甲感戴之餘登報銘謝至該堂虎骨龜鹿五鞭等膠聞其素求道地想購之者必能分别眞僞也粤垣徐成齋誌 
　　冬季搢紳錄發兌 
　　文武八角單文六角蔣氏心矩齋叢書六種五元薛叔耘出使日記八角籌洋芻議三角上海棋盤街醉　堂啓 
　　本公司實本二百萬元公積三十三萬元專保中西東洋各口洋面平安水漬照章接辦賠欵迅速保費公道貴商賜顧請至三井帳房面議此佈上海三井洋行經理水險公司啓 
 
 

Page 7

 
 
　　彭誠濟戒煙藥局 
　　創製極貞參片丸藥零售批發 
　　本堂創製極貞戒烟人參藥片自光緒紀元以來迄今十有九載名馳天下巳經戒絶而脫離苦海者如恆河沙數不可勝記皆因本堂所用藥品選擇精良故戒絶後身子反增强健永無弊病參片名目計分八種頂高延益參片○筏渡參片○回生參片○立命參片○定心參片○安神藥片○保安藥片○極貞藥片○參茸定神戒烟丸○保安戒烟丸服藥之法載明仿單倘蒙客商代售批發公道賜顧者認明兩店招牌老鋪蘇州閶門内宋仙洲巷朝南牆門内廳發兌分鋪上海棋盤街街北老巡捕房對門藍牆爲記並有吳縣嚴禁假冐告示新添仿單爲憑庶不致誤餘外並無分出 
　　看書卽知戒烟法 
　　此書蒙克王爺賜鑒定章倉塲督憲宗室鍾曁上海道憲沈賜序最奇者服藥後腸中積滯烟油悉由毛孔而出故能除心癮愈百病增飲食豐容貌冬月手足不冷夏天身體不熱鬚髮竟可轉黑旣痿復能種子每兩價銀一兩每癮一錢服丸三兩除根惟藥丸無凸凹形者卽係假藥另有狐騷臭藥每料一元三日除根雀班藥半元十日退清髮秃藥六角半月種生淋癬等藥兩角瘧痢瀉目疾等藥一角賜顧者送書一本上海只此一家金陵另有一鋪其餘省城各碼頭並無分鋪上海北門外吉祥街如意衖金陵城内土街口生生堂同啓 
　寗神安眠養血藥水 
　　嘗謂人身如一小天晝則起而夜則伏隂陽合度氣體康綏此理之確鑿無疑者也人如心腎交虧神不守舍則日覺倦疲夜難就寢久之形神凋喪精血漸耗而覺得頭輕足重至此地步勢成莫救矣今本藥房秘製寗神安眠養血藥水急取服之不特逍遥黑鼾抑且培養精血藉此藥而回春者不勝枚舉耳仕商賜顧務認招牌爲記切切服法臨睡之時用温水半調羹和藥水半調羹服之切勿過飲自效爲禱上洋老德記藥房謹啓 
　　洋務叢抄出售 
　　是書係景東劉韞齋先生所輯凡十一種計十九卷訂十六本加錦套實洋四元萬國公法一元五角江南全圖十二福四角生生數金錢數各一角音言可笑二角售處在上海南晝錦理文軒 
　　上海恊安 
　　本號批發吕宋票屢獲大彩遠近馳名接兌匯票專收紅票現售英正月票批發零沽格外克巳 
　　始創眞方傳世秘寳 
　　立刻止獨 
　　本堂始創傳世秘寳包愈白濁一方已歴年久天下馳名獨用正料珠粉琥珀調元等味爲君佐以除熱利便止痛清濁等妙品製成藥散無論男子腎水虧弱心經火旺宿娼受毒濕熱内秘小便淋濁尿管痛癢服之立刻止痛清濁應效如嚮輕服一瓶包愈重者再服一瓶除根此種良方四海之内獨本堂授祖傳秘製之良方屢試屢驗之妙藥倘市上仍有無業小人假藥冐名仿造登報有亂氣僞者必應雷殛火焚絶子滅宗倘本堂徒托空言冐效他人妙藥白稱靈丹亦然如此貴客立能分清玉石也每瓶價洋一元正○珠粉下疳散每瓶七角無論小便破皮腫爛流膿搽之立愈○三日愈濁丸每瓶三角○鋪分上洋鐵馬路東首廣東益三堂啓 
　　靈效誌騐 
　　啓者戒烟有實效者趙同春堂戒烟丸確乎靈矣敝友黎玉堂兄每日食洋烟七八錢者自前年服該號龍涎香丸戒斷之後遇友卽談此丸戒烟服後身體康健心不思食烟此爲最易戒者我等見玉堂兄確能戒斷亦約同試戒去年五月購服此丸訂明堅心永不食烟開例議罰今幸俱巳戒斷該同春堂戒烟丸靈騐名不虚傳也兹特誌之陳雲蓀劉東初鄭葆如梁浩池仝啓 
　　玉液金丹 
　　鄙人性好洋烟日久癮至一兩二錢親友交惡屢戒無效勢成痼疾七夕在友人案頭見五福弄口京都同德堂藥書載人參百補眞陳烟膏癮一錢者三分過癮且能斷除老患因以英洋三元試購一兩果然效騐二月之内卽獲斷癮特誌數言以謝之安康里陳公舘少石白 
　　治喘止咳順氣化痰丸 
　　夫痰之本水也則原於腎痰之動濕也則生於脾痰之結氣也則停是故於肺是故脾爲生痰之原肺爲儲痰之器語云治痰先治氣氣順則痰除得其要矣彼凡外感六淫内傷飲食肺氣被鬱卽業液而成痰失治則留伏經絡結成痰核或胸膈臌脹或哮喘不能眠或手足痛不能舉或筋骨引痛咳嗽心悸或痰迷心竅舌强不言種種怪症不勝屈指雖致病緣由有風寒暑濕熱酒食生冷之不同要在一氣字盡之矣本閣精究有年製煉此丸專治老痰頑痰各種怪症無論受病淺者藥到應騐如神卽使病延日久痰漬己深務須携帶傍身不時服食自使原氣漸復客氣無權痰涎不攻面自愈此丸前在嶺南久經流傳行世用再刋佈四方俾衆咸知焉每瓶大洋三角廣東延春閣蠟丸號分設上洋棋盤街北首東向開張 
　　廣東趙同春堂蠟丸號 
　　婦人白帶丸 
　　婦人赤白帶下之症多白濕熱積滯月經不調或肝經鬱火寒痰凝結或房勞耗傷膀胱受濕以致脾胃不和或見小腹偏痛肚腹疼痛本堂製煉此丸專治赤白帶之症除宫中之濕提下陷之氣化痰解鬱清火調心所以帶下卽除腹痛立止脾胃健飲食加增月經調而身體壯也每丸洋一角雙料二角半小丸每兩二角半鋪在上海老巡捕房對門開張分設杭州○蘇州○温州○江西○鎭江○無錫○江隂○蕪湖○金陵等處寄售賜顧請認趙同春堂招牌爲記 
　　愼安堂批發大票 
　　本堂五家現售英正月吕宋吕宋大票零躉批拆並收兌本堂紅票價皆大市兼匯兌吕宋香港粤東銀兩惟本堂等之票各號均另有騎縫圖記若非本堂之紅票概不收兌誠恐魚目混珠之弊倘蒙貴客惠顧請認明本堂中西文圖章庶可無悞此佈上洋廣揚興普仁堂恊廣惠和廣泰祥恊安仝啓 
　　頭等金鋼鑽 
　　本號新到頭等金鋼鑽大小顆皆備鑲工精巧兼售廣東皮箱英大馬路聯和 
　　廣東普仁堂蠟丸膏丹略列 
　　參茸衞生丸治男婦諸般虧損提神養血每丸洋二角五龍涎戒烟丸此丸服後不思吸烟癮漸輕每瓶洋五角扶陽乾健丸治男子腎元虧損陽事不舉每兩洋二角五調經坤順丸治婦人月信不調培補眞隂每兩洋二角五參茸白鳳丸治婦人百般虧損調經種子每丸洋一角婦科白帶丸治赤白帶下及月經不調等每丸洋一角經期腹痛丸治經前經後腹痛服後卽愈每丸洋一角赤脚大仙丸治色慾過度又能煖腎壯陽每兩洋一角金鎖固精丸治腎元虧損夜夢　精立效每兩洋一角三鞭壯陽丸能培補氣血兩虧皷舞眞陽每兩洋二角龍涎哮喘丸治哮喘氣發服後立卽止喘每瓶洋二角九製蒼术丸治痰喘水飲哮喘咳嗽立效每兩洋一角舒筋活絡丸此丸能宣暢氣血舒筋活絡每丸洋一角參貝製陳皮能順氣化痰生津止咳俱效每兩洋一角立止牙痛散治風火牙痛牙肉浮腫立效每瓶洋一角茄楠氣痛丸此丸治肝胃氣痛服之立效每丸洋二角五腸風下血丸治大便下血糞前糞後立效每瓶洋二角立止白濁丸治花柳酒濕鳺毒水管刺痛每瓶洋三角花柳搜毒丸能搜花柳傳染諸般惡毒等每瓶洋五角紅毛墜金膏治隂陽毒瘡貼後拔毒生肌每兩洋一元珠珀百花膏治發背瘰爛肉去腐生肌每兩洋五角小兒回春丹專治小兒萬病藥到定回春每丸洋一角一寄鎭江洋街大福來號發售○一寄揚州敎塲順記號發售○一寄寗國府城内福興大街德大昌參號代售上洋棋盤街普仁堂啓 
　　包銷嗎啡 
　　廣招批發 
　　嗎啡以英國麥花醫生所製獅馬牌爲正本堂專運二十餘年誠實可靠萬口傳揚今承該醫生來電讓價將廠内每月所出嗎啡若干託本堂包銷故本堂之價與衆不同能於便宜辦來卽可公道發出現貨路貨均便如欲速辦者代電定貨迅期照交多買其價格外大减此佈○粤省百年老鋪分設上洋蘇州金陵杭州鎭江漢口鄭福蘭堂啓 
　　城濟堂啓 
　　戒烟呬噶草 
　　戒烟呬噶草靈騐異常服此戒脫皆稱仙草每服錢廿一文近來假冐甚多認明包内有逹醫士小像爲記上洋棋盤街北四馬路口分售朱家角同順豐號 
　　上海華英大藥房啓 
　　新到牛乳 
　　牛乳爲補血神品馳名有年本藥房今從外洋名廠購來加料精製牛乳發售與衆不同購者幸認明牌記爲要 
　　輪船往神戸 
　　啓者今有克脫登輪船準於下禮拜三開往神戸倘各寳號有貨裝者請至敝帳房面訂可也此佈仁記洋行謹白 
　　塞門德坭出售 
　　塞門德坭爲要工所必需考其性入水易堅者敗亦易遲久而堅者歴久如石不可不知也本行常運此堡得蘭牌水坭著名中外久邀仕商鑒賞務認此牌爲記免致貽誤又本行專運舉凡五金顏料一切雜貨以及玻璃火石煤紙等貨皆可代爲經辦物料必求其佳價值務取其廉倘蒙賜顧請移玉英四馬路義記洋行面商可也 
　　貢燭大紅粉 
　　棋盤街平和里泰康號代售謙信行每听重拾弍両每両保用油臺百五拾餘斤貨真價宜 
　　失票聲明 
　　今遺失公裕莊票元四十三兩第四千一百八十二號本月初八期巳向前途說明作廢望各寳號切勿收用惠記掛失 
 
 

Page 8

 
 
　　眞不二價 
　　本號設申小東門内歴有年矣專售哈喇大呢羽毛嗶嘰花素羽綢各色咈布顏色鮮明親自督梁今於癸巳臘月朔爲始定價劃一不二倘蒙諸尊賜顧請移玉小東門外大街坐南朝北便是先行交易擇吉開張 
　　大減價 
　　虹口曾瑞昌照相 
　　啓者本樓主人不惜重本以新法白金紙印相鮮艶玲瓏年遠不　諸君光顧讚賞良多今願减價洋溢聲名如蒙賞鑒仰祈賜顧　設在白大橋青雲東里對門是也本樓主人謹識 
　　新到洋紙 
　　本行所售東京印刷局帋廠所造各種帋及機器帋花色俱備洋連四印刷帋拷背帋支帋匯票上江所用帋錢票帋暗字錢票帋惟帋名甚多未能細載如各寳號欲辦者請至四川路本行面議此佈上海四川路三井洋行告 
　　輪船往釜山仁川 
　　啓者本公司科被麥魯輪船船主名哈司委於禮拜六卽十二月十四日早八點半鐘開往東洋等埠至長崎另換輪船於十二月十九日開往釜山仁川如各寳行號欲裝貨搭客者請至本公司面訂可也此佈日本公司啓 
　　輪船往神戸香港昇加坡 
　　庇寗等埠 
　　啓者本行波西當輪船准於十二月十四日開往神戸香港昇加坡庇寗等埠如各寳行號欲裝貨搭客者請至本行面議可也此佈老沙遜洋行啓 
　　招還送銀簿 
　　十二月初七晚在南市老白渡裏街遺失送銀簿一本如有人拾著者請卽送還南市茅家衖德明里内寳昌莊當謝洋一元决不食言此啓 
　　心胃氣痛良藥 
　　閱報盛稱上洋盆湯衖壽榮齋心胃氣痛散極靈屢書則不一書矣余久患心胃氣痛速購藥一瓶需洋五角服下卽愈登報申謝周森齋具 
　　廣東趙同春堂如意油 
　　本堂始創萬廣如意油氣和务厚疎風解毒扶正除邪統治四時感冐○傷風頭痛○霍亂吐瀉○山嵐瘴疫○風火眼熱○傷寒食滯○胸脹肚痛○風火牙痛○偏正頭風○眉心刺痛○頸項强硬○肝氣疼痛○風痰鶴膝○酒混濕腫墜○手足抽筯○小腸疝氣○跌打腫傷○蛇犬咬傷○瘀血凝滯○咽喉痛　○癰疽瘰○頭面瘡癤○頑癬爛癩○皮膚燥癢○無名腄每○花柳疳疔○魚口横　○巳上等症搽之卽愈每瓶洋一角廣東同春堂鋪在上海老巡捕房對門開張 
　　八寳兒科回春丹 
　　專治小兒急驚風傷風咳嗽哮喘夜啼吐乳啼哭無涙寒熱往來瘧疾痢疾撮口臍風與及一切疑難之雜症書所未載醫所未讀萬病一切異症皆能治之每丸洋一角分設上海河南路三馬路口 
　　無師自通寫信捷徑要决 
　　是書係近時商號生意往來各項緊要對答之語曁頌揚稱呼擡頭時令起筆述事收尾等法　寫信格式無不全備且逐節註解如文理初通之人一見便明只須依法動筆連絡貫　矣附看洋易知之决共五本洋六角在上海四馬路文宜書局各書坊代售 
　　吕宋發財大票 
　　英正月份臘月十九開彩雙張分條十一元四角照算申三馬路認明各行　寳賚不必愁范財記錢運來大家有 
　　老太古洋行經理 
　　倫敦崙格西火險公司勞洽愛司眞火險公司 
　　啓者本行經理以上兩保險公司事務巳歴多年現可代客保房屋棧房及各屋内所存衣服生財貨物等保費格外公道貴客欲保者請臨面議可也 
　　大東惠通銀行 
　　啓者本銀行集足本銀英金二百萬磅收足本銀英金二十五萬一千零八十三磅總行設在倫敦其董事一係怡和行之開錫惠先生一係恩德利行之恩德利先生一係公平行之愛未生先生一係匯豐銀行之麥格林先生一係情老沙遜行之沙遜先生一係司都阿行之司都阿先生其存銀處係英國大銀行所設分行在香港孟買格拉吉打新加坡檳榔長崎神戸横濱厦門福州天津等處本銀行代客收存銀洋三個月者付息三匣存六個月者付息四厘存十二個月者付息五厘要存本行之銀每日結帳者付息二厘並辦理銀行一切應辦各事此佈光緒十九年九月廿五日經理本行事務白倫納啓 
　　開平礦務總局啓 
　　兹據普源公經報有開平礦局趙枝記戸股票一紙係第一萬零七百九十六號至一萬零七百九十八號止計三股於上年被友遺失歴查無蹤到局掛號並請援例補給應准照給原號股票一紙寫明補給二字倘日後找出原票概作廢紙爲此登申新兩報以期週知 
　　華英大藥房 
　　滋肌香蜜膏 
　　此膏以白蜜爲君佐以玫瑰潤肌各香品質既澄瑩氣尤芳馥冬日朔風凛冽婦女小兒用以沐面搽手容光煥潤香味常流眞妙品也 
　　老德記急救時症痧藥 
　　近日時症甚廣乃秋令寒痧又名子午而發則朝起暮死勢成莫救今本藥房不惜工本製得一種藥水無論腹痛吊脚等冷痧急服此水立可挽回而患是痧者經救騐數百人矣如蒙仁人善士購携窮鄕以行方便則功德無涯卽紳商士庶亦宜購備數瓶以防患之未然也上洋老德記藥房啓 
　　赤脚大仙魚鰾丸 
　　赤脚大仙丸者誠爲廣嗣之良方也自雲南大理府周氏九妾無子忽日偶出遊名山遇一赤脚仙人傳授依方製煉服至四十餘日自覺身體强健目明髮黑果有水火既濟之功隂陽兩益之妙久服連生數子專治腎元虧損身體虚寒酒色過度陽事不舉夜溺頻多腰軟膝酸腎冷精稀臨事不堅等症服之種子培元延年增壽每兩洋一角减附桂每兩洋八分廣東鹿芝舘分設上海三馬路巡捕房對門分寄杭城鼓樓外元成參號内發售 
　　新到聚秀班 
　　聘請京蘇戲齣女童名班顧桂蓀春新蘭仙鳳玉黛玉寳玉金玉客串林寳寳二寳三寳等全班合演蒙君賜顧請至東薈芳面定可也 
　　上海樂善堂老藥房 
　　麥液潤肺膠 
　　專治諸般咳嗽痰咳勞咳流行疫咳老年乾咳小兒久咳喉痛聲啞等症服之降火順氣袪痰寗嗽其疾如失神效之極大罐價洋五角小罐三角 
　　英商巴勒水險告白 
　　啓者本公司備存資本洋一千七百萬元在中國專保各口洋面水險凡平安水漬艙面皆可照保保險章程俱照英國規條辦理無論禮拜夜深均可代保保價格外克巳以廣招徠如蒙賜顧祈至五馬路口二號本帳房面議可也巴勒洋行謹啓 
　　聲明更正 
　　上月二十日英公堂案中列有張家花園園丁張阿谷控楊阿榮行　花盆一案楊阿榮供在朱二老爺公館中燒飯等語敝處所雇之庖丁名山招生並無此事楊阿榮係爐花蕩朱紀豐公館　飯合亟聲明以釋疑抱可門外朱公館告白 
　　輪船往東洋等埠 
　　輪船往東洋等埠 
　　啓者本公司賽局麥魯輪船主名格納於於禮拜六卽十二月十四日早八點半鐘開往長崎西門舍革神戸横濱等埠小包收至禮拜五卽十三日下午五點鐘爲止搭客票出至是晚七點半鐘爲止如各寳號欲裝貨搭客者請至本公司面訂可也此佈日本公司啓 
　　平湖感德人上言 
　　鄙人年將不惑遺精之症己患六年醫藥試盡不效新正寄購上海購京都同德堂善治遺精丸六兩遺精膏三張幸獲痊好登報誌謝 
　　十二月初九日錢洋並匯銀票行情列左 
　　新滙劃收市七錢三分零七五銀拆二分洋找頭七錢三分銀找頭一千文市銀一百三十八千文文卡錢一百三十七千文衣牌一千零三十文足赤三百十兩零五標金三百零七兩五銀行電匯銀票三先令一辨士五八銀行現銀票三先令一辨士七五銀行三十天期票三先令一辨士七五銀行四個月期票三先令二辨士一八 
　　十二月初九日進口輪船禮拜一 
　　福和輪船由長江怡和行太生又由香港怡和行 
　　十二月初十日出口船禮拜二 
　　大通輪船晚往長江太古公司海定又下午往寗波招商局斯美輪船晚往淡水基隆壳件行通州又晚往烟治太古公司海琛輪船晚往福州招商局 
　　十二月十一日出口輪船禮拜三 
　　德興輪船晚往長江鴻安公司泰和又晚往長江怡和行北京又下午往寗波太古公司新豐又晚往香港省城招商局 
　　十二月十二日出口船禮拜四 
　　萃利又晚往長东麥邊行威洛時又日往烟台震記洋行 
　　十二月十四日出口船禮拜六 
　　波西當輪船日往神戸香港昇加坡庇寗等埠老沙遜行科被麥魯輪船早八點半鐘開往東釜山仁川等埠日本公司 
 
 

Page 9

 
 
[幾遭火化]  
　　茸城西門外方字橋堍有某少婦者花信年華丰姿嬝娜生有一男孩襁褓提携極形歡愛詎於長至節前染病逝世藁葬於白龍潭相近荒地去月杪該婦手携冥鏹躬往焚化哭之甚哀奈該地茅草蓬蓬兼之日燥風乾易於惹火轟轟烈烈鋒不可當婦痛子情深直至燃及衣裙始行知覺急爲脫卸而褻衣已遭殁及莫可奈何卽上體亦爲絨衫所苦急欲褫去以致滿身斑痕當卽喚人舁歸奈遍體灼傷調治實非易易刻經多方醫療而紅膿白泡依然痛楚難熬特不識能免性命之憂否也 
[虹口瑣聞]  
　　甲乙二昆仲向充巡街捕賃居虹口漢壁禮路永祥里昨日購得德禽兩翼以竹籠罩之置諸庭院妙手空空兒見之欣然曰今日烟資有著矣四顧無人竊之而逸適鄰家婦倚樓閒眺見而大呼居民疑有火災驚慌出戸及訪知情節相約窮追追至同文書局旁將賊攔住本欲拘送捕房請辦後有旁人勸解遂釋之使去携籠田家○前晚一下鐘時有一不知姓名人自南而來行經白渡橋大呼一聲躍入浦内幸蘇州船上人持竹篙援起代雇東洋車送回○前日午前十下鐘時有一姑蘇幼婦齊齊整整嬝嬝婷婷手抱三歲小孩由武昌路雇坐東洋車向南途經北河南路大橋適某甲坐東洋車由南而北兩車互撞婦與孩跌仆道旁及扶起雖未受傷而羅綺滿身已悉被汚泥泻染矣眞无妄之灾哉 
[縣案彚錄]  
　　永興飯店主潘亦仁控范裕生紙店主范寳才不付菜洋擅劃與元生長米店楊寳榮收去一案由十六鋪巡防局送縣訊辦已紀前報前晚黄大令請帮審委員葉司馬提訊潘訴稱本邑人現開永興飯店此店本係莊德所開小的於去年二月接開上月廿八日范令夥周秉章定菜十桌計洋廿一元於三十日送去初一日往收菜洋范忽稱被元生長米店收去查小的店中並未欠米店之洋此係莊德前欠不能蔣小的之欵劃抵因此情急扭局送案求恩訊斷范訴稱上月大東門外火災集資建醮令周定菜該米店小的亦有股分查知永興尚欠米洋遂在菜洋上劃付周供與相同楊供稱在元生長米店爲夥與永興往來被欠米洋一百七十餘元是以將菜洋劃抵司馬得供以永興之欵係莊德所欠不應在　處劃抵喝令拖下笞責楊一再苦求司馬大加申斥著退去補詞候提莊德到案追究復問范曰此洋曾否劃付答稱未付司馬曰旣未劃付著將洋廿一元呈案給潘具領○榮陸氏控兒子介錫違忤前晚由葉司馬提訊榮陸氏訴稱本邑人丈夫已故向開花行嗣子介錫浪費錢財不聽教訓不得已投案控告叩求究辦榮鎬金榮開卿榮文耀同供我等均係榮氏族人介錫本生父名義坤自嗣與榮陸氏爲子不務正業是以控告榮介錫頭戴金頂大帽身空天縀馬褂上堂遞禀口稱公祖司馬怒曰爾母來此控爾違忏亦出於不得已爾尚裝腔作勢遞禀强辯耶介錫俯首求恩司馬令差役將大帽縀褂除下交該氏領去一面將介錫從重匿責二百下收所俟攺過再核 
[英界公堂鎖案]  
　　包探沈金隆禀稱厚吉土行主王裕投捕房報稱學徒郭炳濤竊去川土六包小土四十兩售與周益大土行及小的拘　時王又稱此事已自行理處請免深究王訴稱潮州人與郭同鄉此事已由董事調停矣求免究辦郭俯首求恩蔡太守飭郭覓人保釋○包探唐寳榮禀稱陳和尚竊取金對時表倩胡義興鐘表店主黄阿四修理阿四轉倩其兄阿三換給銅表將金表轉辗倩人求售旋由新園烟館主周某購去今特吊贓送案蔡太守訊供之下飭將陳及二黄管押候查明再訊此數日前讞詞也昨日覆訊唐探禀稱起到之金表並非原贓惟陳之行竊二黄之掉換均是實情陳及二黄各供如前蔡太守判令將陳發捕房管押半年期滿笞責一百板阿三罰洋銀一百元阿四開釋金表存在捕房再查失主○日前寗波人范仁榮挈妻丁氏控稱某日在朱陳氏家赴喜筵被同鄉人方寳生卽方全淸調戲事後又糾同其妻前來尋釁將丁氏毆傷方供稱同在朱家賀喜與丁氏說笑以致口角並無調笑逞兇之事包探張阿五禀稱小的查得伊等均在朱家說笑丁氏摸方之嘴方妻見之卽將丁氏辱駡范知之將丁氏毆擊丁氏言方先舉足擱伊身上方又告知已妻致成此釁朱陳氏所供與丁氏相同蔡太守飭將方暫行管押俟丁氏醫痊再核昨日覆訊兩造各執前詞方又稱小的並未兇毆丁氏被范所箠以致老羞變怒太守判罰方洋銀四元給丁氏爲養傷費范稱小的不貪此項洋銀太守謂若然則如數充某善舉可也○包探黄四福禀稱陸福春被沈榮全捉姦縶其手足剪去髮辮極聲喊呌由巡街捕拘至捕房今特送案請訊陸代稱小的係本邑人贅於孀婦沈王氏家已歴三年今其夫兄沈榮全圖詐錢財糾人妄指爲姦剪夫髮辮沈土氏供稱丈夫向開木作後往寗波患病而亡旋由夫兄說合贅陸在家今忽捉姦實出意料之外沈供稱胞弟病故後弟婦不能接管木作小的　薦陸爲夥誰知竟與弟婦通姦蔡太守飭一倂移送上海縣究辦○一百零三號華捕禀稱林錦堂投捕房報稱婢女來旺被林阿就拽去圖姦小的因拘獲阿就送案林訴稱原籍粤東婢女來旺年十五歲昨夜阿就忽叩門而入拽出圖姦是以報捕拘案來旺訴與相同阿就供稱小的與錦　爲鄰小的住樓上共有三人正在閒談忽來旺到來竊聽之餘錦堂前來尋訪致與口角小的不敢圖姦蔡太守問華捕曾否查過禀稱小的查明阿就等三人共臥一榻太守飭將阿就暫行管押俟查明究竟如何於禮拜三覆訊核辦○包探朱銀生禀稱陸阿棠與不知姓名之啞吧及王阿江串同在怡和碼頭竊取劉寳慶之煤百餘斤經小的拿獲人贓解送案下劉投案領贓陸供稱小的與啞吧等竊煤罪該萬死啞吧叩首階前作乞憐狀王供稱伊等二人竊煤小的惟爲之扛運而已蔡太守判令將陸及啞吧各笞責一百板王笞責五十板贓給失主領去○包探黄四福禀稱鄧延壽報失綢衣二十餘件小的查明家丁屈雲廷所竊吊出原贓送案請訊鄧訴稱職員家所失之贓旣已吊全請卽給領屈供認行竊泥首哀求蔡太守判令笞責一百板贓給鄧領去○華捕解送天后宫前誘賭之周阿三請辦周供稱小的初次犯賭以後不敢再犯矣蔡太守判令管押一禮拜賭具存候毁去 
[法界捕房紀事]  
　　上海縣監斃之山東餅師馬長根由黄大令禀請鄰封相騐後其表兄張姓籲准自行棺殮前日下午雇人舁棺木至日暉港載回淸眞教中義塚安厝出老北門時將棺暫放弔橋上四十七號法捕見而喝阻以致口角互毆附近老虎灶上甲乙二人更助之逞兇捕遂向捕頭禀訴捕頭立飭朱包探前往拘拿而舁柩之人已不知去向僅將甲乙拘獲送入捕房翌晨克捕頭訊明命押候堂期解請讞員懲究○鄉人某丙衣衫藍縷與乞丐無殊前日雇挑靑菜至租界中沿街喚賣竹至八仙橋左近被巡街捕拘入捕房昨晨克捕頭飭包探查明卽行釋出○今春三月有積竊某丁竊取招商局江天輪船某客之衣經包探拘送捕房解請葛同轉笞責之餘驅逐出境前晚二點鐘時又在公館馬路某里内用鐵鏟撬開大門失主在睡夢中驚醒追至里口適爲巡捕所見拘送捕房捕頭命押候解訊○前報紀野雞挑夫竊取蓮忛售與後新街聚泰南貨店葛同轉訊供之下飭吊到原贓給領並訊得小六子亦分得贓錢遂擬飭探拘提訊究昨日英包探某甲投捕房禀稱竊賊小寍波供出之小六子匿跡吉祥街五十六號門牌小客棧内請恊同提案質對克捕頭准之立飭包探將小六子提到交英探帶回待案銷送歸捕房幷案辦理 
[上海六馬路仁濟善堂經收南北兩市各米寳行米麥雜糧捐十月初一至十一月初十日第六十四五六七旬淸單]  
　　永愼和寳行錢五十三千一百十三文豐和三十四千五百三十八文同泰公廿六千四百七十文元昌豐二十八千四十九文萬順公廿六千七百九十七文裕祥十八千九百廿文振豐廿千一百十一文同吉泰十五千七百廿七文生源八千五百九十九文同順十六千八百三十九文萬源四千七十一文穗祥十四千五百九十五文恆祥十四千六百五十一文豐號五千五百九十二文愼茂豐八千二百三十二文義記公四千五百三十五文潤元二千九百十七文元生長二千一百五十二文德盛二千六百廿五文永順二千三十文　源一千四百七十八文錦祥二千四十三文恊記九百二十文大興合二千一百七十八文新興和一千四百三十三文昇記一千一百五十一文衡大七百五文同興一百六十九文萬昌四百三十七文同德五百一文宏茂二百三十七文洽興昌七百七十七文德大二千一百九文義生一千四百四十四文咸茂一千三百五十七文裕愼一千七百五十三文晋泰九百十五文正豐六百九十七文唐永愼一千三百六十狼文三和八百四十六文恊豐三百五十六文錢恆泰三千九百二文源順恊三千八十二文裕和二百五十八文同發一百十三文餘生三百六十七文恆裕二百七十五文天成義七十文源豐泰四百八十二文同泰七十九文元吉泰三千一百七十六文衍源廿一千四百五十文萬生廿千五百三文裕昌三十一千九百九十六文正義隆二十一千五百五十三文長豐廿九千六百四十二文恊昌泰五千三百七十五文泰潤六千九百十二文長義八千六百五十四文仁和利廿千七十七文松盛四千五百六十文震大十九千二百十文葆生八千六百七十一文寳泰十千九百八十五文鼎昌源五千八百八十八文元和五千八百九十四文餘六十一千七十文萬隆四千九百廿四文三泰八千三百五十六文潤和五千四百十九文潤泰七千五百八十四文愼餘一千五百四十四文天和三　十七文生泰四千五百五十六文和記一千六百三十文公正八百六十八文愼生一千一百七十四文天元九百五十文聚泰一千三百六十四文義記一千四百一文萬祥八百四十六文同泰一千一百九十一文泰興一千廿九文和泰五百十文萬盛泰八百五十二文甡義八百六十四文惠裕八百七十一文元泰一千六百七十三文元長二百十四文萬祥昌三千九百七十文南元昌一千五百九十五文萬成三百五十一文萬祥泰三百五十二文新興五十九文以上九十八戸共收錢三百三十一千五百五十六文 
[上海六馬路仁濟善堂籌賑公所施少欽經收山東順直賑捐九月十二至廿四日淸單]  
　　吉祥齋主　善士　五百元兵輪支應局劉四川卓景㴻同子錦雲平湖陸延慶陳鉅美殷賛虞恊成祥七戸各一百元無錫劉世恩堂天十元續助廿元劉頌年朱小汀姚福厚王隱名四戸各五十元叚洲書屋四十元星江　定氏洽盛恆施初榮綺　堂四戸各三十元黄文灝求父病愈龐汝霖四若居士均求病愈木瀆徐炳生鄒元熙趙貽孫朱煥文崔程氏蘇州無名氏無名氏幼童崔觀淸十一戸各二十元安徽葉曦齋十八元靑　氏十五元崔丁氏十二元公修省堂十元銅洋一元裕昌同仁免疾病契蘭子求父病愈陸嘉生妻病求兪潘共根孫病求愈姚江　名繼妻　愼負移助三字堂主人閔　同源當汪記孫雲記龔錫爵龔福恆不書名吳守雲無名氏均求病愈張連生求病愈中　堂求母病愈存心居士　孫求愈李　　　替　　子　求徐仲　寤覺　　祈平安程 
 
 

Page 10

 
 
世綱完愿女士戴學貞張渠卿蔡正勇萬茂本號宋邨洗心生曲園老人浙西知非子怡情軒經緯書齋顧御書堂啓迪堂崔周氏崔孫氏金陵氏鹿城隱名氏隱名氏北野無名氏無名氏三十九戸各十元高連氏同子景不書名完愿人幼童崔寳淸古歙鄭元墉焦東有心無力人金蕙蓀六戸各八元崔陳氏六元吳芝馨求父病愈隱名氏求母身健平安金陵寳善堂病求愈無名氏求母病愈李明德堂金沈氏均求病愈服符病愈人毋取非義氏山左錦洋河北居士婁東錢五吳子相孫硯香不留名榮記李汪氏黄施氏無名氏叚　恩堂十八戸各五元積德堂四元銅洋四元古歙鄭元增求毋康健鄭山子病求愈相曾貽妻病求愈徐邦彦祈平安巢昌翼昌燕高王經資徐蔭田崔朱氏氏有心無力金輔記張愛記十戸各四元彭安壽父隂壽資冥福崔趙氏兪春巖王惟卿不留名金安六戸各三元無名氏二元銅洋一元徐合興陳鼎盛莫萬盛紀義太余生太公和合二元補過子保身平安蕭萬生求母日疾速愈周霞湘朱蓮生張子山均祈病愈棉力子林惟卿風月軒均祈平安求病愈應人溧陽官鹽棧寳昌當紫來居士楊申仁欽記郭達夫陳紹登幼女如意陳崔氏蕭氏軟香氏陳隱氏隱名氏吳無名氏無名氏無名氏毛森昌氏吳敬脩堂廿六戸各二元同和公一元八角吳小子一元五角胡聘三一元銅洋一元不書名丨元銅四元丁柏平丁孟仁丁幼和劉謙三吳錫圖吳仁甫董光焯田國祥周雨階胡文政程之釗朱昌言魯義昌徐裕大倪潤芝苪瑶圃張舉賢劉全有汪鴻琴本洋元昌號本袁經記策記同記記野鶴山人爲子却病人懷德堂積腋堂進德堂陳愼修堂徐攺仁堂時遇安堂陳明德堂計敬友堂費承啓堂毛荷馨餘曁易金氏無力子彭隱名三十九戸各一元李幹卿六角候繼盛馬誠齋鮑厚甫吕元大義源均本洋萃豐源和碧村趙泰和藥鏡三胡錦茂丁小白丁少屏毛嗣玉本洋十四戸各五角無名氏三角無民氏萬列三各二角求智慧子無力有心人勉力子溧陽無民氏各一角淮安姚隱名規銀二十兩余兪林堂紋銀四兩凌問樵觀察棉衣三千件如臯無名銅洋二十九元不書名銅洋五元唐茂盛銅洋二元無名銅洋一元珠湖道人錢四十千文安愚居士四千文爲亡兒解刼人二千文獲平安人無名氏尤受卿各一千文奶奶手無名氏張夢魚瀛記吉記各五百文以上共收洋二千六百四十元銅四十八元規銀二十兩紋四兩錢五十一千文 
　　　上海六馬路仁濟善堂籌賑公所施少欽經收山東順直賑捐九月廿五至十月初八日淸單ＡＢ福州述善社經募洋合申規銀三百六十二附五錢秋舫氏二百兩思補堂滬南下士各一百兩葉玉澄四十二兩厚記來無名氏二十兩江西裴根石紋銀五十兩無名氏廿八兩八錢無名氏廿兩山東招遠黄仲靑代募十一兩三錢七分裘順民安合助洋一千元頤園舊主健庵氏洋一千元袁勵忠陳頴生平湖婉記存心堂四戸各洋一百元白海珊一百六十元孫鴻棻八十元酬愿子六十元金陵梅公舘山東元合號太原樹德堂不敢留名氏松山氏胡楊氏六戸各洋五十元高郵無名善女三十七元龎建亭秦倪氏無名氏陸少園來隱名氏源生鹹魚號五戸各三十元留餘堂先酬半願人洋二十五元小民婦子心願二十元棉衣五副隱名氏妻病求愈生意順遂福和祥來隱名氏東臺王名下甕城隱名氏安心氏不書名六戸各二十元舒有容堂儉德堂各十二元平記求産平安十元銅一元苕東徽雲經舍主求否去泰來女孩關煞開通余氏祈産後平安存心氏爲母完願吳興愼餘子妻健平安丁性齋爲母冥壽隱名氏妻病愈完愿松蔭山房主人媳病求愈詹麓芝祈孫强健朱蘭生祈平安新安汪補過子孫顧氏倪金門均求病愈盛太太祈産後平安三昧菴代募求壽母安康人金陵存心向善人梧蔭書屋不留名邵慶雲朱相仙鎭澍記源泰源昌王墀王樹滋堂彭培仁堂亦政堂張蓉卿安走無名氏李嚴代望山氏平安氏三十一戸各十元白沙景顔氏東臺楊名下各九元胡張氏祈病愈繼記氏各八元陳奎記七元陸朱氏祈病愈隱名氏無名氏許寛裕四戸各六元蔡文彬祈父病愈壽萱軒保母病愈錫堂氏保子種痘平安顧魯氏病祈愈無名氏祈子易養楊浩庸爲父母隂壽花縣生顧新記沈德記三槐堂戈鋤月堂蕭敏元蕭敏羣王襄臣張學熙鍾隱名通州無名氏十七戸各五元雲陽亦政堂項祈小産病愈奮雲生爲弟外症求愈守心主人爲立志主人病愈愿望月舘主妻産平安劉仁翁祈諸事順遂隱名氏祈病愈種菊山人本洋江生花堂范石卿無名氏十戸各四元莫釐悟愧子綺園朱少梅募第五批各三元六角無名氏子病祈愈隱名氏祈病愈東武心愿人足齋退修　五戸各三元陳小蘭二元錢六十七文焦東勉力生求母病愈江炳生求母病愈徐桂馨女病愈徐守淸妹病求愈錢青代募無名氏荻溪勉力人陳六官沈森源均求病愈微力子芝茂堂均本洋德慶堂淸芬堂守硯齋周子雲李介甫計錦昌翁寅生袁經笙報福壽人棉力人馮氏汪高氏無名氏無名氏無名氏無名氏無名氏廿八戸各洋二元不要收照人一元銅洋一元劉立仁求母安康新太太腹痛求愈宫承恩妻産平安陳蘭章求身健毛不書名目疾求愈程廷瑞祈病愈求海瀛氏汪府均本洋戈鋤堂下士謙益堂鎔記雪賴軒金力不從心人汪程太太安貧人新安子陸侍楣許炳璿丁介仁竺國佛子拳玩月軒主人曹隱氏無名氏無名氏無名氏無名氏無名氏無名氏養德堂無名氏祈病愈廿九戸各一元銘炎女子李鶴汀魏茂順各各五角教子學好人四角章小梅子姪浙湖不書名杜安雅堂吳讓齋堂蘭花女史鑑湖予氏六戸各二角章存德堂銅四十元章聚興銅洋十六元盛川祿曉主人無名氏無力人各銅一元東臺信昌代募錢八千文高郵鹽棧募錢四千八百文無名氏錢一千五百文恆孚桶内另散戸錢六百八十九文吳來代友四百文槐韻書屋三百文福和祥桶内零戸二百六十四文楊世楨二百文以上共收洋三千九百九十九元三角規元八百二十四兩半紋銀一百十兩一錢七分銅洋六十一元錢十六千二百二十文棉衣五副○再朱少梅募第五批内義成記一元張記代太岳丈求福壽安康二元椅園號堂倌三名不　店規罰欵六角 
　　上海各火險公司訂定保費章程告白 
啓者所有上海保火險各公司今於癸巳年十一月廿五日卽英一千八百九十四年正月一號起公同議定保費章程一律遵守庶無彼此軒輊之弊特此佈告以昭劃一計開各欵價目錄列於左上等石庫門房屋四面有高圍墻者每千兩保費常年十五兩洋房店號每千兩保費常年十五兩店號市房或住宅木架房屋每千兩常年保費廿兩烟館照以上各價每千兩均加三兩以上各價各公司會同議定極爲公道上海巴勒裕昌公裕保宏太古永平豐裕各公司仝啓 
　　眞新會甜橙 
　　啓者本號親到地頭採辦正新會地道進貢老樹甜橙發客如假包換每斤價洋二角如蒙光顧請細察香甜蜜味與别不同其橙皮甚爲大用幸勿舍棄並有眞廣西沙田柚發客每個一角上海虹口昇利啓 
　　火險公道 
　　本公司向在德國始創有年分設上海巳有數十年資本甚巨專保中外房屋貨物棧房等其價格外克巳倘有不測賠欵迅速如蒙紳商賜顧請至外洋涇橋本帳房面議德商泰來洋行經理 
　　英正月份票出售 
　　英正月份票出售 
　　今售正月份吕宋票定拆公道兼兌紅票格外克巳零沽雙張十二元單張四開照算分條七角華十二月十九開彩凡蒙函購原班回件此佈老廣豐新廣豐萬福來萬寳來萬利昌仝啓 
　　新到壽枋 
　　本號特自四川汀州柳州選就道地獨幅壽枋運申發售並蘇廣綢布壽衣一應俱全物美價廉賜顧者請移玉步觀音閣碼頭長齡號啓 
　　産業出售 
　　啓者今有産業一所坐落英租界黄浦灘内有行棧房茶樓冩字間等合意者請至本行面議可也此佈長利洋行啓 
　　新開恒裕醃臘 
　　本號十二月初二起開張小東門外水關橋南堍雙間新門面内專辦州來兩鄕淘披女披四樣頭等醃肉每斤價八十八秤準十六兩如搭次貨短少秤頭男盜女娼 
　　信生廠縫衣機 
器 
　　定價照常格外公道 
　　本行現有無蓋之脚踏機器四十箱每箱一部躉售拾箱以上减價每部售洋十七元因恐貴客躉買零售亦可取利故此减價讓利也再此等機器乃爲頂高市上無出其右者此佈專理代售信生機器彚司洋行告白 
　　招人承買柏油 
　　啓者本公司今欲招人前來承買本公司餘下之柏油每月約出九千加倫自一年包起或三年爲止所有承包之信收至本月十七日正午十二點鐘爲止信面寫明承包柏油之信投經理自來火公司人收此佈十二月初六日上海自來火公司啓 
　　遷移 
　　本號移棋盤街北同芳居對過天成票行石庫門内交易親自揀選大小洋藥批發如蒙賜顧格外克巳并格名外克巳并售天成老牌吕宋大票廣昌土棧告白 
　　零躉批發 
　　本號十月朔日遷移英大馬路抛球塲東首鴻仁里口福和利内交易今批英正月份月吕宋大票並收紅票皆照大市承蒙各埠惠顧請指明本號牌記特佈魁號利記告白 
　　上海中西大藥房 
　　照相干片藥水格外减價 
　　本藥房專運英國名廠製造各種照相器具藥水紙料發售數年以來迺承海内照相家爭先賜顧咸稱價廉物美銷塲既廣貨益新鮮兹又新到大小各式鏡子鏡箱不但輕巧靈便利於舟車携帶並且　光迅速無論飛禽馳　可以一攝而盡至於人物山水更能隱　畢現毫髮無差所用藥料俱係洋字牌子獪恐不能明曉本藥房譯出華文並製成冲片藥水亦載明用法簡而易知倘不懂照相者覽之亦能一目瞭然也所有大小船牌干片快片月到一次新鮮無比雙料蛋紙堅細異常放大紙厚紙放大鏡磁片牙片金粉銀粉巴筩磁盤玻璃量杯軋光機器着色顏料舉凡照相所需一應俱全仕商賜顧請認明四馬路轉角大洋房内交易庶不致悞 
　　大清各口巡工司示 
　　本巡工司現准朝鮮署理釜山關稅務司移送朝鮮國第六號警船示内開查釜山關所屬界内左水營地方由朝鮮火輪船管駕在該處查出示載海圖内之喑礁合將其情形度勢開列於左計開一朝鮮釜山關所屬界内左水營海灣查有暗礁一叚其度勢在緯度三十四度四十五分北經度中國中線十一度十八分二十七秒東英國中線一百二十七度四十七分十五秒東該礁於十月十六日午後一點半鐘潮落時露出水面一尺之高因是日爲木星過月適又西北風大作故而水落石出此礁相距是處無名海島之北角向西北少西十五分西該船管駕意料此礁甚少露現出水是以向未查出云光緒十九年十二月初四日第二百八十二號示 
　　合豐衣莊 
　　本莊揀選原典估衣專辦各色綢緞時式新衣自運粗細皮貨不合包退回換加工重料克巳定價每兩七角承蒙賜顧童叟無欺棋盤街中 
　　廣東水險公司 
　　分派利息 
　　啓者本公司歴年於英正月份派利息今届一千八百九十三年其息業經開派有　諸君祈携般單到本行寫字樓領取爲　怡相洋行啓 
 
