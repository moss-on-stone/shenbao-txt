# 1904 - 206 - 4911235

 

Page 1

 
 
[續登北洋大臣袁宮保頒發各州縣教案簡明要覽]  
　　同治四年二月總理衙門咨行教士如買地爲建堂之用其賣契内只可載明賣作本處天主教堂公産字樣石係洋八在内地置買私産與條約不合仍應禁止此後如有教士在内地買地建作教堂公産卽照咨内事理妥細查明辦理勿任混淆等因是教士買地只可作爲本處教堂之用如置買私産卽與條約不符應立卽禁止以上一條是教士買地建堂辦法光緒十七年六月總理衙門咨行各省督撫分飭該地方官將境内共有大教堂幾處小教堂幾處堂屬某國某教各堂是否洋式抑是華式教士係何姓名係屬何國之人是否均屬洋人堂内有無育嬰施醫各事分别確查按季册報本衙門以憑稽核務須嚴飭地方官不事虚矯隨時履勘更不得假手胥史致多騷擬且不妨預告該教士以清查教堂處所原備保護起見切勿另生疑慮此係中國自理之事各國敎士設堂於此自以得中國保護爲樂地方有司自行查理所查僅堂外住地並非堂内教規無害公法等因是各州縣於境内教堂奉文詳查册報以後自應一律遵照辦理以上一條是清查教堂辦法光緒二十七年七月前北洋大臣李核定兩司會銜曉諭民教告示一去年民教相仇之案現已議賠議撫應各消釋前嫌一槪完結無論平民教民不　尋仇報復違者照例論罪如再以身命財産等事控告到官立案不問至著名拳首及大二師兄兇惡最著之犯本應拿辦倘悔罪投首到官有公正紳董作保保其以後安分守已並効力緝匪准免其死罪取結報查倘再有犯立卽就地正法二投誠免死之匪旣已繳槍取保資還歸農應照良民一律看待無論何人不准欺侮違者照例論罪三無論平民教民不准身帶刀槍如違拿究倘或拒捕格殺勿論如家内藏有後膛快槍應卽繳官領價好槍每枝給銀十兩由各州縣先行墊給後領歸還若藏槍不繳查出照私藏軍火例加重論罪其曾當土匪者論死至教堂及辦保甲紳董人家留槍爲守夜防盜之用者不在禁例但須由官查明限定數目不准多藏四平民教民先因案未議結彼此佔奪房産田地現在案已議結俱應一律各還原主五教民除迎神賽會無益之費聽其不出資外其餘如積榖書院保甲巡夜及地方有益身家之事大家出費教民應一律照出該地往紳董地保人等務須將教民一體約束保護不得歧視各等因查當時因拳匪亂後民敎相仇故特出示曉諭寛其旣方嚴杜將來近數年來聞天主教民因得有賠欵之故氣燄顚張復搜求從前曾經習拳之人肆意凌侮多方索詐其人多投入穌耶教會以相抗一經入教益復尋仇互相糾纒兩不相下近來兩教涉訟之案半由於此要知該民雖曾　誤業經赦宥許以自新他人自不得妄引前事意圖株累本人亦不必求庇教會恃爲護符如有似此案件地方官自當就事論事秉公分别懲辦庶安良戢暴兩教無事以上一條是教民借事索詐爭訟辦法光緒二十八年四月北洋大臣衙門准法國駐京公使鮑照會前因羅教士在威縣被害特派領事往查如何被害根由以免嗣後再生此等情事兹據該領事查復兇首係武舉人景廷賓等但懲辦匪犯不能抵補尙應另設妥法以杜後患而安民心此項辦法其一則係團練所有軍械全行收回愚昧輕信之人手内持有軍火實屬可慮貴部堂士持收回團練器械經本大臣通飭各處教士凡教民存有軍火者均皆一律收回加意存儲俾於團練軍械收回後事同一體至此次肇亂根由乃係莠民謡傳於民間抽捐賠補教民而起以致嫌怨難以解釋若直省賠欵欠項在於藩庫一齊撥給清結辦法莫善於此此辦法之二也至平民將地畝抵押教民以爲賠欵若直省藩庫有力可籌本大臣願盼貴部堂　助原業主贖回抵押之地本大臣一面轉飭教士隨時勸令教民允從照辦以爲恊助此辦法之三也末則本大臣注念因庚子拳亂民教或人命或搶掠或爭競各等詞訟案件應當一律全行革除不再提問俾得安謐民教人心除轉達主敎教士等襄助奉行外尙望貴部堂深明本大臣但期平靖之懷轉飭各有司妥爲安謐民教等因查鮑公使所議辦法甚爲公允當經分行核辦出示曉諭在案民間私儲軍火原干例禁教民前因亂時所存軍火業經法國鮑公使轉知主教教士飭令一律收回與團曾繳械一律辦理如嗣後教民私儲軍械誠如鮑公使之言實爲可慮應由地方官查明確據迅卽知會教堂查照前次來文將所存軍火器械一律由教堂收回加意存儲以杜釁端而安民教以上一條是禁教民不得私存軍火辦法稿尙未完容再續登 
[本館接奉電音]  
　　昨日午後京師友人飛電傳來旨一道敬謹譯登○六月十四日内閣抄奉旨翰林院侍讀著趙儒翰轉補馬吉樟著補授翰林院侍講欽此 
[電傳宮門抄]  
　　昨日午後京師友人專電告知本館云六月十四日皇上召見軍機大臣及于齊慶趙爾巽 
[澤日電紀大石橋之戰]  
　　昨晚十二點鐘時接日本東京專電雲陸軍統將奥氏報稱華歴六月十二日我軍進攻大石橋所駐之俄國砲兵約計有十六中隊兩軍相接先敗敵之先鋒我某師團復乘夜襲之繼以他師團連環攻擊敵不能禦大石橋一帶之地遂爲我軍所據惟我將校以下死傷之數約計已在八百名左右矣 
[譯俄報紀大石橋拒擊日軍事]  
　　昨日承駐滬俄國辦理軍務大臣德希路君函示華歴六月十四日上午九點一刻鐘盛京來電云十二日日兵至大石橋之南及東南兩處攻擊我軍其始兩軍各以先鋒隊發槍互戰迨後則發大砲環攻約歴十二點鐘時我南邊拒日之軍砲火甚利以致日軍不能還砲相應下午四點半鐘日軍意欲擊我中軍我軍士奮力擊走之日兵之死傷者無算入晚兩軍各收隊息戰旋見日兵由大嶺及翻嶺兩路而來意欲至析木城及 
 
 

Page 2

 
 
海城等處我統將殺路排哀夫預受方略故於日兵來時率兵望北而退日軍亦未來追 
[俄艦駛至神戸]  
　　華歴六月十四日日本神戸來電云海參崴俄艦隊三艘駛經神戸海面惟未聞發砲攻擊也 
[俄退牛莊]  
　　華歴六月十四日牛莊來電云俄人已退出牛莊刻下已由日人據守矣 
[調軍保教]  
　　寗波訪事人云去年寗海縣屬匪人王錫彤聚衆鬧教一案迭經當道委員商辦幾費唇舌迄今始克了結人心爲之稍安不意日前彼處人民忽起謡諑聲稱某鄉民將與天主教爲難約期本月初八日卒衆進城云云當經地方官飛禀浙江提憲呂道生軍門立調練軍副中營勇丁委張易軒參戎管帶馳往寗海駐紥以資保護而備不虞 
[膏捐計數]  
　　廣州訪事人云前者膏捐局總辦某君派員詳查省城各烟膏店共有若干間所每日銷膏若干呈候察核旋經各員查得上等大膏店約一百間次等中膏店約一百五十間下等小膏店約二百五十間合計五百間每日約共售膏一萬六千八百五十兩常年計算約共售膏六百萬有奇若照新　每兩抽銀六分每日可得銀一千三百四十八兩全年可得四十七萬有奇遇閏照加然此僅就省城言之若并作銷膏計之其數當更十倍於此豈非粤省一大進欵乎 
[查詢學堂]  
　　蘇州訪事人云本月某日長元吳三縣主蘇金李三大令謁見江蘇巡撫端午帥詢及三縣學堂共設若干所答稱三縣合設一所問學生幾何答稱每縣一十五名午帥訝曰難道一縣子弟僅有十五名能讀書餘皆不堪造就耶三大令稱經費不敷難以增額午帥曰經費須悉心籌畫如皆如此辦理則煌煌上諭豈非等若具文乎三大令唯唯而退現聞府縣學堂均將擴而充之矣 
[整頓銅圓]  
　　江西訪事人云撫憲夏菽軒中丞擬就銅圓局内歲提十餘萬金爲創造農工實業學堂經費札委藩司周瀚如方伯總理一切而以文芝塢觀察副之孫樹臣大令爲提調陳仙洲大令司文案張小房大令管收支事務唐植之二尹專事稽查耿階平千戎督視工作其製造局廠專造銅帽處則委沈仲盤觀察爲總辦曾元卿司馬爲提調唐植之二尹兼辦文案收支 
[粤鹽難辦]  
　　廣州訪事人云去年粤東鹽務清釐局擬裁商埠就場征稅初以一切配運需本甚巨議借洋欵一百萬以資挹注嗣恐利權外溢事不果行目下局憲攺議招集商本一百萬其中附以官欵二十萬作爲官商合辦然說者謂中國官商素相隔膜恐一百萬貲本亦不敷周轉不知當局者將以何術維持也 
[土匪已獲]  
　　松江訪事人云後岡人陳某曾拜華亭署壯役沈四爲師充作差夥平日虎威狐假在南鄉一帶恣意爲非前任縣主陳仲陶大令曾懸賞八十元購拿迄未弋獲近日陳大令已交缷陳以爲事已鬆懈貿然潛歸事爲原差所知馳往拿獲帶回縣署新任縣主孫花樓大令升座研訊詰以入帮爲梟情事狡不承認飭鞭荆條三百下釘鐐收禁候再究懲 
[獲解梟匪]  
　　蘇州訪事人云本月初五日蘇捕營管帶胡豐齋游戎率領師船十艘至崑新一帶查哨巡至周莊鎮見有梟匪多人麅集聚購當卽拘拿拘住甲乙丙丁四匪解回省垣禀經統領孫少襄軍門飭解至崑山縣署訊辦 
[派營查案]  
　　江西訪事人云新昌敎案雖經上憲一再委員查辦無如案中龔姓等人抗傳不到更得清江縣境邊江會匪爲之羽翼以致洶洶之勢益復鴟張縣主某大令不得已禀請上憲派令瑞州吉安續備軍馳往辦理藐兹小醜黨不敢奮螳臂以當車矣 
[蘇撫新政]  
　　蘇州訪事人云新任撫憲端午橋中丞見號房某甲頭戴晶頂因詢之曰汝是何功名甲答稱並無功名中丞曰然則爾如何竟戴晶頂答稱係前任撫憲恩大人賞給中丞曰旣然何不從恩大人去甲語塞中丞曰在水部院處當差不能違例甲唯唯因卽當塲摘去於是署中人知之莫不心焉惴惴○各省上憲衙門例有三八及五十等衙參之舉本月初五日撫憲端午帥以天氣炎熱預飭某家丁傳諭號房某乙一槪上轅詎届期藩臬以下文武各員均仍趨轅伺候乙並不擋駕禀知中丞中丞一一傳見後唤家丁及號房某乙嚴加申斥復飭將二人荷校發號房門首示衆以爲懈怠當公者儆 
[扼要駐防]  
　　鎭江訪事人云駐防鎮郡之江南武威新軍統領魏鎮軍榮斌以俄日搆兵江防最爲緊要爰飭麾下各營管帶挑選精壯勇丁若干名擇江濱扼要之區分布駐紥以資防守而備不虞 
[蘇省命案]  
　　蘇州訪事人云盤門外鄉人某中年逾知命無賴之尤本月某日同鄉某乙在田間工作誤將其所豢之狗失手擊斃甲聞之大怒趨至田間將乙楸往拳脚交下立時死於非命翌日屍屬偕地甲投元和縣署報案縣主金大令帶同刑仵臨場相騐將甲拘至縣署押候訊供核辦又初四日葑門外巡捕房後面河中浮女屍一具年約十六七頸間有繩索痕併有血蹟由地甲報知縣主金苕青大令騐得實係勒斃後棄置河中大令飭屍母某氏自行棺殮候緝兇擬辦 
[燈艇命案]  
　　蘇州訪事人云本月某日有籍隸廣東之甲乙丙三人至閶門外燈船上作狎邪游正在興高采烈之際突來流氓數人持 
刃上船百般敲詐甲等驚惶無措舍舟而逃不料甲失足墮河竟占滅頂旋緊多人併力打撈杳無蹤影翌日相距三里許之某河中浮起男屍一具身有刀傷家屬聞信往視並非甲屍閱三晝夜始在原處浮起經屍屬偕地甲投長洲縣報請縣主蘇靜菴大令相騐騐得屍身青腫似係毆傷飭差捕嚴緝兇手至身有刀傷之男屍則另由吳縣李大令詣騐 
[嚴究劣差]  
　　松江訪事人云金山縣差役姚晉甫弟兄二人前因通梟　發由縣主蔣瀾江大令派入拘獲親解至府署禀知府尊田紹白太守發交華亭縣獄收禁本月初五日新任華亭縣孫花樓大令案研訊姚堅不承認大令飭用荆條鞭背一千下釘上鐐銬還禁候再究懲 
[潤州官塲紀事]  
　　鎭江訪事人云常鎮通海兵備道郭月樓觀察以時交夏令疫症盛行大半因各街道垃圾堆積穢氣薰蒸所致因於日前諭飭各叚保甲委員速派夫役逐一挑除復出示禁止居民毋得將穢物傾棄街衢以防疫症傳染○簡任荆州將軍清秋浦留守銳由京南下在滬小作勾留卽於月之初八日附招商局江永輪船至潤文武各官咸詣舟次迎詣脚靴手版忙碌異常未幾鼓輪而西赴荆州履任○徒陽緝私營管帶李保城都戎於月之初八日因病殁於防次遺差經上憲遴委易都戎升爲之庖代都戎奉委後隨於初十日來鎮接差 
[羊城雜志]  
　　廣州訪事人云前署鹽經廳毓幹因把持鹽務侵吞公欵業經督憲岑制軍奏革並發交鹽運司看管嚴追罰欵六千兩兹因日久尙未將罰欵呈繳上憲震怒於四月中旬毓攺發南海縣監押進監後不勝其苦卽將罰欵照數呈繳現大憲已將毓釋之出獄矣○粤東省河船捐大憲已准商人何世清承辦每年認繳餉銀二十二萬元於五月初一日給諭開辦又粤東全省豬捐自攺爲屠捐後省憲特派委員 
 
 

Page 3

 
 
并會同各地方官妥爲辦理各縣商民多已遵照善後局統計每年所收餉數約可得洋銀二十五萬元○粤省奉撥匯解磅欵爲數甚鉅近因庫欵艱窘出入相權不敷至三百餘萬故去年此欵不能解足現大憲准戸部電催速將所欠如數籌解滬關○廣東全省番攤自官督商辦以來截至四月底計共收餉項八十四萬餘兩○三水河口支路業已告竣前月二十九日已經開車至松柏地方而粤漢幹路亦赶緊興築自南海縣北門查勘路基後督理工程師連路君已在黄沙地方建設工廠一區以便監築○前者　德縣舉人譚　英因控告善後局委員陳望曾及肇慶府屬闈姓等案是日傳訊後卽被收押南海縣五月初一日大憲特委員三人及番禺縣親詣南海署會審至譚若何供詞刻尙未能詳悉也○永安縣屬上義圩有會匪千餘突於四月二十三晚將全圩刼掠一空幸吳星亭軍門督率所部前往剿辦現已一律肅清吳軍門亦於五月初一日遄返惠州矣 
[鄂垣小志]  
　　武昌訪事人云調署江夏縣鄒大令履和接任未　卽頒發韻示勸民息訟情詞頗爲懇摯鄂垣居民頗有爲之感動者○鄂省　學堂招考學生現已足額擇於本月初四日開堂教授俟數年後考取給得文憑方准懸壺行道從此庸醫殺人之禍或可稍免矣○楊江縣要犯黄　在四川緝獲解回縣署經李大令訊實口供親自押解來省以便覆審 
[甬江夏汛]  
　　寗波訪事人云寗城各染工前因議加酒錢停工把持經各染坊主聨名禀控署鄞縣縣主周少軒大令諭令匠首錢阿木立卽開工靜候核辦近日各染工以案懸日久尙未斷結相率隨同工首錢阿木投縣禀請定議照加大令閱詞好言撫慰諭候緩商衆匠不服堅請仍如前說大令謂若此爾等竟糾衆要挾矣飭差將錢等二人提案略訊數語卽命笞責押候訊懲衆始散旣而衆匠復詣府署其禀籲求恩典不知能如願以償否○入夏以來雨水過多頗於早禾有礙以致市上米價陡見增高至近日更因桐廬金華等處商人來甬購辦絡繹如梭市價益蒸蒸日上目下每米一石較前約加三角之譜○錫箔一項每於五月間銷塲較稀售價亦必稍减近則因北沙客帮來甬購辦裝運出口者頗不乏人故目下箔價陡昻每塊較前加增一二角不等業此者皆詫爲前所未有亦可見市面之變幻無常矣 
[五茸選勝]  
　　松江訪事人云府尊田紹白太守以郡城興辦巡警圑練事宜率同華亭縣孫花樓大令婁縣黎子新大令假座普照寺内邀集城廂内外各紳董再籌商是日提憲楊鏡巖軍門適在府署因與太守偕至與聞一切旣而兩大令復邀四鄉紳董於二十二日仍在原處會商辦法蓋以此事募勇籌欵在在需人經理故必藉紳董之力用以聯絡民志籌措捐資也○提憲楊鏡巖軍門下車之始業經察閱本郡城垣嗣以是日只巡行一周而要隘處尙未詳勘復於本月初十日策騎登城查察當年髮匪滋擾時位置大砲之處中軍何雪門參戎城守曾鏡亭遊戎隨侍左右據實指陳時適雷聲隆隆大雨將至乃各下城而歸○南鄉亭林鎭有阿土者生有一女略具姿首一時逐臭者皆趨之若騖近更與土匪某甲姘識久而不歸其夫某乙遂投府署聲控另者楊阿大者亦因事被人告發府尊田紹白太守大怒面諭華亭縣孫花樓大令嚴拿懲辦大令懸賞洋銀一百元派差馳往一併拿獲帶回縣署大令研訊之下著各責千板收押化莠所候再訊懲○後岡左近土棍盛阿二曾因擄人勒贖被曹允臧上控札飭全山縣蔣瀾江大令派差禽獲押候訊懲在案近日署華亭縣孫花樓大令以盛另案被控移請蔣大令將盛押解來署歸案訊辦本月初十日金山縣差役已將盛解到大令略訊口供飭卽收禁○府署東偏朱某之妻顧氏向與營員陸某姘識朱絕不顧問一頂綠頭巾牢牢戴住已十年於兹矣近日忽因錢債細故遽引霸佔妻室爲詞投中營署指控隨奉何雪門參戎批示並委右部蔣千戎至鄰近一帶密訪緣起聞者皆嗤之以鼻 
[備迎貝子]  
　　昨日本埠官場派差至泥城橋外洋務局預備一切供張大約因倫貝子將由外洋回國道經滬上故也 
[札保教士]  
　　英國教士枯君近欲向江浙各省傳教禀知駐京欽使照會外務部轉咨江浙兩省督撫札飭所經各州縣地方官一體妥爲保護昨道憲袁海觀觀察已接奉此項札文卽札飭各屬一體遵照 
[傳問要公]  
　　昨日蘇松太兵備道袁海觀觀察特傳城廂内外保甲總巡朱森庭明府及浦東保甲總巡謝岳松明府到轅詢問公事 
[火厄未成]  
　　昨日午後四點逾三十分鐘所閘路鴻慶里某絲廠内烟囱損壞以致火星飛墜蘆棚上幾兆焚如幸卽察知得以取水救熄當經鄰人投訴捕房捕頭派包探張天林前往查明核辦 
[扭控拐犯]  
　　昨日某兵輪船舵工丁木生翁阿其扭唐地忠至南市二十三七鋪巡防局控被將妻子及小孩拐去濳逃無蹤今在途尋獲求恩究李伯屏二尹以事關誘拐命自投上海縣署禀控 
[示知加蓋]  
　　保甲總巡朱森庭明府以現届盛夏暑氣薰蒸而各糞夫所擔糞桶並不加蓋以致穢氣四溢殊爲居民之害爰於昨日明定章程限黎明五點鐘起至十點鐘止一律加蓋運挑如不遵所限時刻立卽拀局嚴辦不貸業已出示曉諭懸掛通衢矣 
[英美等國租界公堂會訊案]  
　　上年英商怡和洋行德商元兯洋行瑞商某洋行華商義善源等控同發昌號主鄒輔臣鄒紀南虧倒銀十餘萬兩迭經英德瑞各國領事蒞廨會訊迄未定讞前日午後三點鐘英副領事德爲門德副領事麥令豪瑞典副領事馮谷先後蒞廨會同讞員黄耀宿司馬升堂覆訊捕房派某號西捕及華包探李星福將鄒輔臣鄒紀南解案華洋各原告公延律師高易到堂主控被告延律師侯魯公伸辯安和祥主盧耀卿延律師愛禮司到案候質先據侯魯公律師聲稱前次奉訊後著被告將地交出被告實無地可交又初次公堂斷交銀二萬飭兩因被告不願所以押交但被告在上海貿易三十餘年屢次虧本以致倒閉故實無産業可交祇須查帳卽可知悉高易律師謂帳已查過無庸再查惟前次被告律師曾有請釋放鄒姓之事本律師有二節難以允許第一被告帳簿甚爲舍糊致一切無從查攷此案原告華商居多其中牽涉洋商數家致各國派領事到堂會審故被告律師請釋放鄒紀南一節仍照前議不能准行再鄒紀南所出銀單各華商均有收執至去年七月底八月初同時發出止單致各原告銀均無從收取推原其故由出單與止單皆情同欺騙請堂上卽照華律欺騙之案亦當定以死罪侯魯公律師起而言曰原告律師今日所說之事前次從未提及但此項票子係日本正金銀行簽字並非被告自已簽字卽如同發昌與各原告往來貿易頗大所收利錢亦不少此次倒閉實爲衆原告逼迫而成所以請堂上原情准將鄒紀南保出料理是爲正辦黄司馬與各領事互相商酌隨著將鄒紀志交保先將所收銀兩赶緊交案再有紅白糖一事亦赶緊交出侯律師曰諾於是鄒紀南卽交原保人帶去並諭如鄒補臣亦欲保出須先存銀二萬五千兩原告高易律師仍請徵其欺騙之罪黄司馬謂如貴律師欲辦其欺騙須另案指控高易律師謂請堂上寛限二三天卽行指控請問屇時訊理之時貴分府獨審抑會訊司馬曰屇時再定於是中西官相約退堂鄒輔臣仍交捕房帶去 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　本縣差役沈翔遣夥丁坤下鄉催　錢糧詎丁膽牧侵用錢一百餘千又將汪大令賞給各地保之花紅　经吞投　十面刻爲沈查知將丁坤解案禀請究追前曉汪大令命提至案沈役禀訴前情質之丁供小的當差多年從無貽誤此次家中因有要用暫爲夥挪知知咎戾求請恩寛卽爲設法措交大令判責二百板押限五天速將侵用之錢糧及銀牌一併如數繳清如有玩延血比不貸○攺過所委員姚殿卿二尹函送毆辱前城守營程厚菴守戎夫人之凶犯程少卿至縣謂該犯收押後頗不安分時向同號押犯詐錢今有新收押犯於前日進所程瞻敢勒索錢洋肆意行凶爲特送歸案下請爲懲辦大令判責五百板攺押本署自新所○三林塘巡局函送吳湘桃吳聽桃及受傷之莫福生與十三圖地保傅夢花至縣前晚大令提案研訊吳湘桃供前月堂兄聽桃來家云周浦有一朱姓閏女與小的年貌相若祇須茶禮洋銀六十元及小的至周浦觀看聽桃遽易一年届四旬之寡婦小的知係受愚遂回家内翌日堂兄糾人到家勒允婚事一言不合遽將小的兇毆求鑒地保傅夢花供此事並不知悉吳被毆後至巡局控告始知其事惟查得湘桃弟兄三人曾將聽桃毒毆併將在傍解勸之莫福生用刀戳傷兩足是實吳聽桃供朱姓姻事是湘桃母舅作伐事成之後始邀小的爲媒後因朱女貎寢悔婚向伊理論反遭伊等弟兄三人兇毆求鑒莫福生供與湘桃同宅而居見伊等互毆出爲解勸湘桃之弟怪小的相助聽桃卽持刀向小的足上戳傷求騐大令命仵作驗得莫之兩足刀傷屬實遂判將吳湘桃重責二百板莫傷自行醫治一併斥釋 
[馬路工程局瑣案]  
　　昨日江北划船戸朱尙海石朱氏陳友桂陳范氏等在萃豐碼頭金鳳茶樓評理爭論之餘互相毆擊并被毁及茶桌店主金阿五鳴捕扭控捕房捕頭令解至馬路工程局總辦翁子文太守倩襄讞委員黄衡堂二尹研訊朱尙海供被陳友桂欠洋銀二元向之索取竟敢逞兇求鑒二尹斷令陳赶緊措還著四人合賠小洋銀五枚償還所毁之物各具切結而退○歹人徐秋松在浦東某處竊得衣服五件行經馬路被巡街捕所見拘入捕房轉解工程局黄二尹研訊之下判責二百板 
[南市捕房紀事]  
　　昨日森和柴炭行傭人張杏春雇增祥馬頭划船劉金元裝運柴炭不知因何忽起爭端互扭至捕房捕頭令押候解送馬路工程局禀請總辦翁子文太守訊究○船戸陳裕生被張銀和訛詐不遂糾人行兇巡街捕見之一併拘入捕房捕頭令解至馬路工程局禀請翁太守訊究 
[英美等國租界公堂瑣案]  
　　日前某姓携眷來滬僑寓鼎陞棧被家丁詹伸和行竊金臂釧兩雙一重七兩一重五兩曾經懸賞購緝詎料詹潛將五兩重之金釧換得金戒指並購皮箱等物匿跡大馬路長裕里雉妓院内前晚十二點鐘時詹在里口東張西望情狀慌張四百二十四號華捕見而疑之上前盤詰詹懼飛奔而逸捕遂追至泥城外跑馬廳左近急吹號呌召集他捕帮同拘獲帶囘捕房捕頭詰知前事立派包探竇如海張寶榮帶同至雉妓院起出皮箱一口考籃一只金戒指四枚金臂釧一雙昨日午前解案請究失主某姓遣司帳人李省山投案領贜詹俯首無詞襄讞委員王松丞刺史商之英總領事署繙譯官德爲門君判責二百板管押半年起案之贓給李領去○邇來虹口有恒路洋人彚林所開同昌脚踏車行失去脚踏車二輛查係侯舟湖張桂林二人串竊報由包探沈阿岳拘獲並在泥城外二百零三號房内緝獲一輛送案請懲侯延律師愛禮司投案聲請交保彚林洋人稱此案未便交保免生枝節愛律師謂公堂章程可以准保刺史著存洋銀二百元准將二人保出俟下禮拜一覆訊核辦○龍增喜向鄉販李利生購豇豆三十文混用銅質僞銀八開適爲一百四十一號華捕所見拘入捕房捕頭令搜其身畔尙有銅質僞八開數枚因即解案請究李伸訴前情刺史判枷號五日發菜市示衆期滿管押一月○工部局執事洋人以洗衣作主沈阿芳將穢水洗衣因於昨日傳案請究沈供此係作夥所爲小的實不知情後當痛攺前非尙求恩宥刺史姑念初犯判罰洋銀十元○偷兒陳阿狗混入莊怡春興昌祥全昌成等號託名購物乘間行竊對時表十一枚前日又全全昌成施其故技被夥窺破扭交包探趙銀河帶入捕房昨日解案請究趙探禀稱陳竊得之表已經付質當在身畔搜出洋銀二十元計表十一枚内莊怡春一枚興昌祥八枚全昌成二枚求鑒　史將表分給三家領去押店請追押本卽以陳搜出之二十元攤償陳免責管押捕房一年 
[法租界公堂瑣案]  
　　本年四月間松江人阮餘堂之女阿小被鄰人楊紀根誘拐來滬匿跡法界被阮尋獲扭訴捕房昨日解案請訊楊供小的於四月十八日由松乘王三省所駕航船來滬候寓英租界寶善街翌日至四馬路某茶肆見阮女與華亭縣差夥吳九成同　品茗上前盤問吳卽乘間逃逸以故阮女並非小的所拐求恩明察讞員陳楚生大令著將楊押交吳到案再核○甯波人鮑阿坤向在某輪船上執役前年娶宜昌婦人徐氏爲室近被鄰婦過趙氏勾引以致連日出外不歸經鮑查悉將過趙氏扭案請　過趙氏供小婦人賃居法界已歴有年徐氏雖與爲鄰平日不通聞問此次如何逃逸實不知情過春和投案禀稱趙氏係小的之妻素不爲非尙求恩釋大令著將過趙氏管押捕房令過帮同尋緝○蕭和士禀稱去年十月有狐皮袍一聾倩縫工顧阿安攺製被顧質銀浪用曾報請捕房查緝日前由汪元泰茶葉店汪某將質劵一紙封在信内交郵政局轉遞前來小的察知與顧同謀故將汪扭案請追汪供稱在虹口某店爲夥店中設有郵政信箱收信人因見信上不黏郵票不肯代送故由小的順道送往不料卽被扭送案下求察大令准交人保出顧阿安前曾犯案交保開釋今當著保交案候訊○張炳貞前曾被贓竊去鐵數條旋在護城河畔華萬順鐵鍋店内尋獲因報捕查吊原贜解案請究華供此鐵當時其人來售時尙携有舊鍋二口由妻子收下不知竊贓尙求恩宥大令判罰洋銀兩元○偷兒陳阿福行竊王惠記周林志等家衣服若干件經包探緝獲人贓解案請究王周投案領贓大令判枷號半月責四百板贓分給失主具領○張阿與以偷兒吳德貴在馬棚内行竊衣服上前拿獲反被拔刀行兇拘案請辦大令判押捕房十日責三百板○流氓李阿德在鄭家木橋左近連劫車墊十餘副經包探拿獲人贜解案請辦大令判枷號十日責四百板○招商局巡丁某甲禀稱前晚倫兒王順生在碼頭上行竊衣服對時表等物經小的追獲人贓解案請辦大令判責二百板贓給還失主○潘松泉嚴信安同寓某客棧因備貸起釁口角爭毆扭訴捕房昨日傳同棧中茶房袁夢卿一併解案請訊袁供二客同附某輪船來滬借宿棧内此次借銀糾葛致啓爭端因此報　拘押嚴尙有洋銀四元現存捕房身畔有質劵數紙吊出各件均係已物求察大令判將所存洋銀給還一併斥退 
[美租界捕房紀事]  
　　前晚西國水手某甲醉態酕　在斐倫路一帶恣情胡閙某號印捕見之恐肇禍端拘入捕房捕頭令押至酒醒時釋出○昨日崑山路六號洋房内傭婦某氏失去衣服若干件疑係出店某甲所竊向之盤問甲不服致相扭毆氏卽扭至捕房據情聲訴捕頭令六十六號西包探將甲拘　押候解送公堂禀請讞員黄耀宿司馬訊究○昨日甬人高如生行至吳淞路途選同入人徐來生向之索欠一言不合互相扭毆適爲某號華捕所見一併拘入捕房捕頭令各押乞丐牢一日 
 
 

Page 10

 
 
   
 
 

Page 11

 
 
   
 
 

Page 12

 
 
瑣細之捐亦可逐漸停緩總期去一分積弊裕一分餉源卽爲吾民保一分元氣不得意存敷衍延宕寨責用副簡練軍實體恤民艱之至意欽此跪讀之下惶悚難名當卽恭錄轉行並與司道等一再籌商力求實濟兹據布政使聯魁將辦理情形具詳前來奴才悉心考察部議籌餉十條停止不急工程一條曁鹽務四條安省均毋庸議外一奉飭嚴核各省錢糧一條查安省　屬田地兵燹後大半荒熱迄今承平年久尙多缺額其中類多磽瘠沮汝之地收穫較難而狡黠業戸飛灑詭脫在所不免前於光緒十二年間曾經由司酌定查荒章程詳經奏明飭辦又於二十二年設局舉辦清賦議定條欵實力查擠經各屬陸續清出隱熟田畝約計十成之三上年奴才到任後復嚴定地方官查報考成通飭遵辦是安省於查荒一事歴次定章尙稍詳備要在督率各州縣認眞稽查設法勸墾卽可杜欺隱而裕課賦如或奉行不力仍舊因循卽予從嚴叅處安省因災歉緩徵錢漕事所常有每年勘辦秋成時向係由該管道府直隸州督同履勘將應緩銀米總數繪開圖摺報司核明詳奏一面分村分莊出示曉諭俾災戸遇知定章本密而核計所報分數輒仍徵少緩多固由旱澇時聞收成荒歉而刁劣紳衿勾通蠹吏以熟作災互相分妥亦難保其必無奴才于上年查辦秋成之際督同司道嚴加釐剔尙無例災吃災之弊此後倘遇災歉惟有責成該管道府直隷州加意確勘如有勘報不實災熟混淆以及揑報災荒扶同中飽卽行嚴叅懲辦民欠未完錢糧各省皆然安省地屬貧瘠兵燹後民力更形拮据以致應納糧賦未能依限清完歴届奏銷常有民欠各州縣徵收錢糧係遵例設櫃大堂令民封投隨時裁串給執州縣交替咸以册串爲憑須由後任盤查截存串根與徵報銀米各數相符未完糧米實欠在民方肯接收體察安省情形尙無如部奏截糧包糧名爲民欠實則差欠情事至劣紳大戸包抗錢糧嚴飭各屬隨時整頓務除弊端其熟田錢糧再於奏銷册内仍前列欠除照例開送職名議處外當擇其欠數較多之州縣立予撤任查有情弊官則嚴叅書差一律處治如此逐一整飭認眞考核於國家維正之供庶可日期起色　水衝沙壓地畝安省前於光緒八年被竣洪衝壓之處已逐漸墾復僅有濳山太湖宿松三縣尙未挑墾成熟所報沙壓無徵銀兩爲數無多由司飭令各該縣赶緊設法挑墾以復原額其應酌提院司道府各缺餘欵効　公業於欽奉諭旨酌提州縣浮收案内彚集成數另摺具陳一奉飭酌提各省雜稅一條查安省各屬應徵牛驢等項雜稅兵燹後僅據桐城宿州靈璧阜陽毫州太和渦陽泗州等州縣開辦其餘各州縣未據禀報啓徵此項雜稅向各就地徵收專欵勻歸入契雜稅奏銷册内造報核計每年報徵銀數兩及數十兩不等爲數甚屬寥寥其中難保無隱匿情弊已由司通飭查辦遵照部議發給三聯印票責成各州縣妥定章程核结徵　悉數解司造報以期積少成多一奉飭核提漕務閒欵一條查安省漕糧兵燹後攺徵折色其隨　徵收之漕項贈行月糧等米及苫蓋楞木松板輕齎等項早已歸公歴年由糧道造入漕項奏銷案内列收　部核銷有案此外並無閒欵可提其限外完漕加價安省州縣徵收漕糧向無此項名目無從提充公用一奉飭清查沙田沙洲地畝一條查安省各屬蘆洲坐落濱江坍漲靡常定例五年大丈一次漲者升增坍者减除造具册結詳請具題如有新生災漲亦由該州縣查勘明確另造册結詳咨自兵燹後各屬案卷鱗册均遭燬失迄未辦丈時閱四十餘年沿江洲地多有增减雖據陸續報升而隱匿未報者所在多有以琽地方豪猾棍徒互相侵佔把持時有爭控之案前奉上諭飭將沿江洲地認眞清查遵將查辦情形覆奏在案現尙未據各州縣勘明造册事本繁要故難尅期應再由司嚴催各屬將境内官民洲地逐一立限勘丈明確分别上中下地按則升科其有新漲洲地或召變充公或招佃承租分晰造册詳辦不令畏難因循至應行變通土藥稅釐辦法安省土藥歴年辦理未能盡善流弊滋多奴才上年到任後與藩司力籌整頓旋據司詳查有丁憂江西知縣彭騰瑞前辦江西土藥捐務卓著功效該員現在來皖詳加諮詢所陳皆切中利弊屬其擬議安省土藥統捐條欵亦甚周詳請派該員辦理土藥統捐事宜當經批令先行試辦安省土藥同分南北兩路現在南路業已查竣正在接查北路經此次攺章嗣後收數自不至仍前短絀以上各條安省現辦情形揆諸部議多已查辦在先竊謂搜及本無自不若還其固有故奴才送次批扎無不諄諄誥誡誠如聖諭均清釐於定例之中並非搜括於正欵之外第勢當積重之餘益以清丈查荒各節事較繁難不能不稍寛時日究竟每年能增欵若干一俟辦有成效核出數目再行具奏當此詔旨嚴切餉需窘迫之時奴才惟有愼選賢良體查地方情形破除情面切實清釐斷不敢敷衍延宕自外生成冀稍紆宵旰焦勞於萬一所有部議籌餉各條安徽省辦理情形理合先行恭摺具奏伏乞皇太皇皇上聖鑒敷部查照施行謹奏奉硃批戸部知道欽此 
[河南巡撫陳奏爲查明開歸河北二道徵收奏卯年河銀遵章已解司庫摺廿六日]  
　　河南巡撫兼管河工事務臣陳夔籠跪奏爲查明開歸河北二道徵收癸卯年河銀遵章已解司庫恭摺仰祈聖鑒事竊查豫省各州縣每年應解開歸河北二道額徵河銀向係就缺動用歸入搶修案　發辦工嗣於光緒十年仰蒙欽派大臣來工查辦核减案内將河銀一項除留道支發堡夫工食及採割隄葦草刀銀兩外餘銀儘數解司聽候部撥奏明行令遵照在案兹據開歸道曹福元詳稱查光緒二十九年連閏分南岸各州縣應徵河夫銀二萬九千二百六十一兩一錢九分五釐是年道庫共收銀二萬七千七百二十五兩六錢二分二釐内除支發南岸堡夫工食銀四百五十一兩三錢二釐又發各汛採割隄葦草刀工銀五百六十二兩五錢七分一釐計應存銀二萬六千七百十一兩七錢四分八釐業經掃數解交司庫兌收此外尙有各州縣欠解銀一千五百三十五兩五錢七分四釐俟有續完歸入本年造報又是年續收二十八年分河銀三百三兩八錢七分一釐亦已隨同二十九年河錢一併解司等情並據河北道馮光元詳稱光緒二十九年連閏分北岸安陽等縣應征河夫銀九千九百九十二兩九錢三分三釐乘據陸續解齊除支發堡夫工食等項共銀一千五百二十四兩六錢二分五釐五毫下餘銀八千四百六十八兩三錢七釐五毫如數解交司庫收儲各等情先後詳請奏報前來臣覆核無異理合恭摺具陳伏乞皇太皇皇上聖鑒敕鄒查照施行謹 
[河南巡撫陳奏爲拿獲會匪審明就地懲辦摺廿六日]  
 
