# 1909 - 279 - 4913181

 

Page 1

 
 
　　浙路公司開收第三期股欵癀告 
　　本公司續招股份照章截至本年四月底爲第二期因上洋股東會决議展期四個月至八月底止仰荷各股東及時迅激源源而來紉感曷已今届第三期開收各處經理業將函發收據以便股東按期　繳共有工期未及照繳或繳又　認者即體從　補繳無任盻荷 
　　 
[上海怡盛昶記洋貨抄莊始創劃一真不二價]  
本號向設英大馬路中市坐北朝南門面迄今二十餘年貨眞價實童叟無欺前因修葺房屋刻已工竣特加昶記先行交易現擇於九月初二日開張謹此廣告 
先行交易股擇於九月初二日開張謹此廣告 
　　初級英语讀本 
　　是書分四册上二册可供高等小學之用下二册可供中學初級之用全書注重之處約四端曰會話曰繙譯曰練習曰文法他　一音之變存在彼　　音而在此則　短　者一字之别有漢文可删而英文不可不　或英文可删而漢文不可不用者各詳加符號以爲　　是又本書之特色非他　讀本所可比　現　一而已出版定價洋二角○上海商務印書館發行　 
　　蘇州禮昶受記旅館併股聲明改牌利昌旅館廣告請看後幅 
[上海眞不二價四大洋貨號謹擇於八月念七日開張]  
本號創設小東門外四達舊址今因改造門面專做零躉批發特備各國名廠定織花素泰西綢緞異樣各色絲光蓆法督浙廣藍竹布呢絨布疋一應俱全名目繁多不克細載置貨精良定價格外克已以圖久遠而廣招徠特此佈告 
　　華商體操會招補新班準於九月初十日截止廣告本會招補新班一百名專習兵操以備選補華商義 
勇隊茲因開操在即定九月初旬截止報名凡商界諸君有志健身尚武者請速駕臨三馬路小花　對過商　辦事處取閲新訂章程報名幸勿遲悞爲盼 
　　招商局新銘快輪准初一晩開往焑台天津本輪帳房關灼棠謹啓 
 
 

Page 2

 
 
   
 
 

Page 3

 
 
[上諭]  
　　監國攝政王鈐章八月三十日内閣奉 
　　上諭各省諮議局爲採取輿論之所仰蒙德宗景皇帝欽奉孝欽顯皇后　旨飭辦朕御　後繼述前徽責成内外諸臣俊限辦理業據各省陸續奉報諮議局選舉事宜均已照章籌辦完竣茲届九月初一日各省招集議員開議之期用特重申誥誡各該諮議局議員於地方利弊情形均當切實指陳妥善計畫務各恪遵前奉懿旨勿挾私心以妨公益勿逞意氣以紊成規勿見事太易而議論稍涉囂張勿權限不明而定法致滋侵越各該督　亦當虚心採納裁度施行以期上下一心漸臻上理至開局以後各該督　尤應欽遵定章實行監督務使議决事件不得踰越權限違背法律共攎忠愛以圖當强上以副朝延勤求民隱之衷下不失官民守分盡職之義朕實有厚望焉著將此　敬謹繕錄懸掛各省諮議局議塲一體欽遵欽此軍機大臣署名奕劻假世續鹿傳霖那桐假載鴻慈 
視詞 
[諮議局行開幕禮祝辭（穀）]  
　　各行省奏詔設立諮議局籌備至今未及一年賴政府之督促士庶之奮躣得如期竣事於九月　一日行開　典禮是日也爲脫離專制政體之第一日爲人民叅與政權之第一日曾文正曰聳前種種　如昨日死從後種種　如今日生今日爲議員　生　政　生之日前途似海來日方長戮力一心攙神州陸沈之禍孕歐　美爲炎黃帝胄之光議員之責任　矣記者之希望深矣爰爲之詞以表歡慶之忱詞曰 
　　　稽　古鴻濛混淪橫目睢盱榛　糾紛有智者出是安是宅倫理擊興乃分天澤於斯之時禮制易簡君不甚尊民不甚賤木稱毁謗鼓陳敢諫好問察言靡隱弗顯亦越夏商以曁於周賢聖繼作與民同休立於外朝以詢國謀立憲微意隱然可求周綱旣墜昏暴接軫偶語腹誹懸爲厲禁萬民無口君乃安枕奸胥墨吏肆其毒熓民弗堪命呌天叩閽金門上書瀝血以陳虎豹九閱弗達帝聽沈沈千年有睡無醒道咸以來環海大通外侮薦至墨雨歐風印埃覆轍非澳遺蹤專制政體無地能容炎黃有靈佑我衆裔英辟哲后應命而起宸衷獨斷不惑衆議立憲照下萬民歡忭九年預備百端待理先帝曰咨咨我臣民上下一體心齊股肱期於明年諮議局成民權之址國會之萌明詔敦促至再至三刻期以待迅若風 
 
 
 

Page 4

 
 
不外有弊者謀所以革除之有利者謀所以興辦之利弊叅半者謀所以更張之而已如財政之紊亂徵收地丁錢漕之騒擾銅　之充斥等均與國計民生有莫大之關係者其中弊害　應詳細調查斟酌討論以期掃除舊日之習惯而謀更新之方又如籌畫廳州縣地方自治經費迫促籌辦地方自治之進行等均爲目前至急之務亦應徵集大衆意見折衷至當早見實行又如已辦之　業如敎育警察實業等辦法均未完備在敎育應謀實行普及之方在警察應謀切會改良之法在實業如鐵路航利農產工藝等應力謀擴張之辦法此皆爲應興應革應更張之重大問題諸君子苟能認定此旨詳加討論斟酌推行盡利之法呈候督撫裁奪一一見諸實行則其裨益於全省之政事造福於全省之人民固非筆墨所可縷述者矣此議員所宜注意者二也 
　　諮議局含地方議會之性質有執掌立法監督行政之權爲民權伸張之基即爲官權减削之漸方今朝廷實行憲政上下一體共謀進取在人民固不生輕視官吏之心而在官吏亦未必存忌視人民之念惟其互相聯絡推誠布公乃能謀憲政之實行此次諮議局開會督撫爲監督將來議决之事件亦須呈候督撫裁决可否乃能見諸實行則諮議局固　官吏有不可離之關係者在官吏固應寛虚心受容之懐而在議員尤應存謙恭未遑之心最貴和衷　濟切忌各懐意見萬一不幸而蹈兩不相謀之弊則其爲事實進行之阻碍也實非淺鮮當此開局伊始允宜樹厥模範昭示來茲期爲永遠和融之基此議員所宜注意者三也 
　　按諮議避定章凡所提議之件應從全省立論不得偏舉一州一縣之事此固循名核實一定不易之理但議員來自各州縣平日旣未互通聲氣而學識又逈不相侔則對於全省利弊興革之意見自不能盡同一日同堂集議意見稍有叅差最易引起衝突之處竊以爲各人之學識旣不相同則對於議事之意見必各有所主張此固勢所不能免者苟存心坦白不懐私見亦何至於種突具所以不免衝突者大抵由於局量淺狹而無含容忍耐之氣度也同在公共集議之會塲我爲公人亦爲公意見即有參差不宜各是其是最貴平心下氣互相討論期臻至善我之意見果見勝利未可謂榮卽　失敗亦不爲辱何必固執不化徒取紛擾哉諸君子倘能洞達此旨則意見之衝突庶乎其可免矣現在各地同辦公益事務之團體其以意見衝突而致失敗者所在皆是指不勝屈（前月湖北浙江敎育總會議事衝突之風潮至今未息此種怪現象設竟發生於諮議局中則如之何而善其笔乎覆轍不遠可爲殷鑑）諮議局會議結果之良劣關係於全省大局之利害斷非尋常集會議　可比　望諸君子抱定推誠布公和衷共濟八字爲討論疑　問題之張本最忌不　大局妄逞意見萬一私心自用各不相讓則諮議局之前途不堪設想矣不見其利徒見其害我國憲政之萌芽從此摧殘豈不可痛也哉此議員所宜注意者四也 
　　江蘇諮議局之開幕 
特電 
 
 

Page 5

 
 
[報界致江浙等省諮議局賀電]  
　　江蘇浙江等省諮議局議長議員公鑒諮議開局爲人民預聞政治之始即將來組織議院之基實我中國未有之盛舉興大利革大弊保國權維民氣咸於議長議員是賴初一行開幕大典邦基鞏固萬衆歡呼同人謹爲立憲前途賀更爲　省諮議局前途賀申報新聞報中外報神州報輿論時事報民公叩 
專電 
[電一（北京）]  
　　張文襄遺摺云生平不樹黨不殖產朝廷大計滿漢應視一體理財宜恪等祖宗永不加賦之規粤漢川漢鐵路臣意官民各半垷官爲主持應准民永附一半股本臣死之後請飭郵傳部接辦 
[電二（北京）]  
　　軍諮處奏叅謀係贊輔鎭統大員籌畫國防及用兵機關之員應以畢業生正校以上充補直隷軍諮處 
[電三（北京）]  
　　度支部吏部會奏清理財政造報逾限議處章程奉旨依議 
[電四（北京）]  
　　澤公昨日面奏各省財力支絀舉辦新政確多爲難攝政王諭自以移緩就急爲扼要辦法不得再事搜索 
[電五（北京）]  
　　政府以新簡某臬使將次來京意欲將汪大夑外放以消前嫌 
[電六（漢口）]  
　　海軍大臣洵貝勒提督薩鎭冰二十九日午刻到漢申刻乘海容兵輪東下 
[電七（南京）]  
　　諮議局研究會今日（三十日）開招待議員大會演說時局危迫議聯各省要求速開國會組織責任内閣 
[電八（東京）]  
　　日本陸軍大臣寺内正毅定陽歷十一月二日招待清國及列國來日觀覽陸軍大演習之武官十三名開午餐會 
緊要新聞一 
[某御史請飭妥訂司法權限北京]  
　　某御史奏頒行憲法爲鞏固邦基之要策自簡派考察憲政大臣曁設立憲政館以來凡憲政上應行預備之事大致已議有就緒轉瞬九年不難聿觀厥成惟微臣尚有不能已於言者蓋司法獨立爲憲政中最要關鍵考察大臣李家駒言之詳矣當奉硃批憲政館知道欽此側聞京内各部署於交下摺件非批令議奏者不加核議立憲政體貴乎立法行政司法三權並峙前次改訂官制時添設大理院即本此意祗以國民程度有高下未將司法獨立之權限議訂明晣應請飭下憲政館會同法部大理院按照李家駒原奏將司法行政司法獨立權限妥議妥晰不第於憲政有裨即收回領事裁判權亦易爲力也奉旨憲政館知道 
[攝政王優卹張文襄北京]  
　　張相國始患腰疼益以鬱結旋服西醫之藥過尅眞元遂致不起聞心時局者咸慟惜之當降旨開辦海軍時張相曾力陳用人最宜甄擇未蒙採擇旋值　議穂處某大員之事張又力言須俟孝欽顯皇后奉安之後當時樞府未從其議張以事多不克順手遂稱疾乞假此奉温詔挽留已動銷假之意適又患咯血之症不得已再二次續假諭旨亦僅准假而已旋復牽動氣分終日駡鹿不止緣張相力言某一事時鹿　贊一詞之故本月二十日攝政王以樞臣而奏張相病亟退朝後卽往視疾温慰有加並問有何說話張對此時無話說矣王又問意中有無蘆賢自代之人張答端方可及頒賞人參到時張已不省人事矣遺摺中聞共保四人尚有寳熙戴鴻慈在内攝政王覽奏頗爲震動曾云重臣日少如國事何當諭樞臣飾終之典從優擬　及諭稿呈覧用硃筆改出多語如賜祭一壇硃筆所添入者也惟樞臣所擬諡號尚有優於襄字者議者均謂以後當尚有後命 
 
 

Page 6

 
 
[外人弔唁張相彚誌北京]  
　　張文襄夢逝外人極爲震惋昨由德使奥使比使等致函外務部請將弔唁之忱轉達張文襄家屬日本外務大臣小村伯爵干二十二日致電駐京伊集院公使請轉達張京堂權其唁詞錄下驚聞張中堂訃音不勝惋惜之至即希代達本爵之唁意二十四日日本參謀總長奥大將與次長福島中將致電青木軍門請其代唁文云驚聞張文襄公訃音不勝惋悼之忱祈代達弔唁敬意青木軍門即於是日午後往謁張府申唁弔意 
[張相夢逝之影響於學務北京]  
　　張相國逝世後一切學部事宜嚴侍郎將大爲更動榮尚書則意不謂然故日内榮尚書與嚴侍郎之意見不甚融洽 
[廷都護補授法尚原因北京]  
　　熱河都統廷杰調補法部尚書之原因聞係先由某軍機　保因廷都統早年曾在刑部以主事兼允提牢差務在部多年深悉審判及監獄情形爲故尚書薛允升最所倚重之故 
[考試留學生第一塲揭曉北京]  
　　二十五日午刻考試留學生揭曉第一塲所考之學生共有二百八十五人第一名爲彭樹滋係蘇州府人 
　　學部此次考試留學生人數比上届增至一倍有餘故待學生之禮亦稍薄上届考試有豐盛酒數十餘席此次每名僅給肉包子六枚而已 
　　本届報考留學生内有因病不能入塲者數人昨已陳明學部該部以各生旣係獲疾准予明年補行考試 
[吉撫請赴延吉辦理善後北京]  
　　吉撫陳簡帥以此次延吉界約旣經簽定所有應辦善後如安撫韓民開辦審判以及開埠立界一切事宜尚須斟酌妥善方可稍資補救因於日前將籌定善後辦法分列條欵電達外務部請示聞俟得覆後即須親赴延邊會同督辦邊務吳禄　都護察看情形速爲布置 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[京師近事]  
　　樞府奉諭遴選京師各部院署通達時務四品以上人員開單請簡資政院議員一事已記前報現探悉已擬定外務部周自齊吏部孫紹陽民政部延鴻度支部紹英學部嚴修禮部劉果陸軍部許秉琦法部徐謙理藩部達壽農工商部楊士琦郵傳部汪大夑其餘各署容探再錄 
　　政務處王大臣會議現在整頓藏務最宜注意者莫過於政權敎權之區分亟宜奏請將國初以來欽定管理西藏各條例及唐古忒敎律提出飭趙爾豐會同達賴斟酌修改務期劃清權限期於政事敎務均有裨益 
　　攝政王昨諭慶邸及各軍機大臣云張之洞溘逝未久體仁閣大學士一缺暫行從緩簡派因國家舊例朝廷篤念藎臣該缺須緩三月再派今相國老　碩望若　行簡放此缺殊非褒揚賢良之意也 
　　軍諮處濤朗兩貝勒自奉核議陸軍部籌備軍事三摺即諭正副總軍諮官馮哈二君率同廳司各員審愼參核並著通咨各鎭叅謀叅軍等官將關於軍政制度詳擬呈覆作爲條陳軍事意見書以便採擇叅訂 
　　陸軍部各堂以近畿陸軍各鎭拱衛神京關係至爲重要故於光緒三十三年請旨簡放帮辦督練大臣王英楷藉資助理乃該員到差以來屢患疾病至今尚未就痊刻擬奏請改派段祺瑞充當此差目下正在磋商不久即當入奏 
　　海軍大臣洵貝勒薩軍門考查各省水師回京後又特派船政司司長程璧光帶同隨員赴沿江沿海各省再行核勘以昭鄭重 
　　甘肅候補道裕端去年護送達賴進京理藩部内務府兩衙門以該員熟習藏情奏留在京照料並派其護送回藏乃近因事與護督毛慶蕃不合日昨毛護督有摺到京奏叅裕端在甘劣跡夙著請予革職未識政府准如所請否 
　　天津巡警督辦吳籛孫現在丁憂服滿業經禀明直督瑞午帥應到民政部丞叅上行走所出巡警督辦一缺已保坐辦劉觀察署理 
　　外務部左丞高而謙昨日有電致部略謂澳門劃界約章細則尚須與葡使磋商故到部蒞任一節須行從緩 
　　大學堂以分科大學明年春間即行開辦現已籌辦一切昨將分科修築常年兩項經費預算列表咨送學部請爲轉咨度支部將經費銀先期發給三萬兩 
　　義國公使照會外務部稱現奉本國外部來文自西歷本年十一月起至明年六月止在義國佛羅棱薩城舉行第五次美術博覧會應請貴部贊助并通知貴國美術家俾可赴此盛會一俟該會秩序單遞到本大臣即當致送貴部查閱并希見復云云 
　　北京日本駐屯隊自八月二十八日起至九月初三日止爲實行秩序演習之期擬經過通州沿白河至天津操演行軍聞此係照例舉行之事 
[胡護督請免解積欠京協各餉不准北京]  
　　護理兩廣總督胡湘林奏請將廣東積欠京協各餉免予補解一摺現經度支部覆奏云臣等伏查清理財政兼出入兩項而言出欵則報銷與撥解截然分爲兩事前因各省動用欵項延不報部臣部本年正月有勒限清釐之奏行令將光緒三十三年以前作爲舊案免造細册開單奏銷是此項章程本專爲報銷而設並非謂各省欠解撥欵可以援引此條分别年限查明寛免也今該護督將三十三年以前欠解京協各餉作爲舊案陳請免解實與臣部前奏不符至清單内開廣東省歷年欠解各餉截至三十三年止各項京餉東北邊防經費籌備餉需固本兵餉内務府經費共欠解銀七十六萬六千三百十二兩二錢撥抵淞滬釐金共欠解銀一百零六萬九千三百兩貴州協餉共欠解銀二十九萬七千兩雲南銅本共欠解銀二十萬兩以上各項併計共欠京協各餉銀二百三十三萬二千六百十二兩二錢臣等按單查核均係京外計授要需及臣部專案指撥之欵現在部庫放項較前倍增該省積欠甚鉅卽内務府經費亦有應解還部墊之欵應令該督迅籌解京以供支放其淞滬釐金一項前因稅司代征抵還英德商欵蘇省京協各餉以及該省防餉皆取給於前項撥補銀兩不容絲毫短小黔滇兩省應給兵餉及辦理銅務需欵亦屬甚殷所有欠解各餉請免予補解之處實屬碍難照准應仍令該省陸續補解以資接濟 
[西報譯要]  
　　哈爾濱將復爲自由口岸二十九日柏靈電云俄國財政大臣柯科齊甫决議將來由遠東回國後將海參威復爲自由口岸此事大約不日即可宣布 
　　德報登載張相哀傳二十九日柏靈電云德國伏西希齊東報登有張之洞之哀傳係前任駐京德國公使勃郎特脫君所撰 
　　美國駐華新使失言獲咎三十日倫敦電云華盛頓電稱美國新任駐華公使克郎在舊金山正將登輪赴任之際忽爲政府電召回京一時 
 
 

Page 11

 
 
評論者頗不乏人現外間皆謂芝高加某報所載預計美國遠東政策及謂美國將以正式公文抗議近今中日條約讓與日本之權利因其有違開放門户政策等語均係克君授意國務部大臣考克司君業已通告克郎謂如果辭職必可嘉許 
分類新聞 
政界 
[温處道查報甌關陋規杭州]  
　　浙省清理財政先從省垣撫司道入手次及各道府州縣曁關卡局所現在春季報告將次造竣接造夏秋兩季惟澈查全省衙署關局陋規一項疊經監理官會商各憲兩次嚴札通飭必須和盤托出不得絲毫徇隱去後迄今匝月報者仍屬寥寥聞日前温處道郭則濤觀察通禀撫院查得甌關向有撫署書吏津貼一名每名每月給庫平銀八兩加以油火火紙張雜費飯食每年需洋二百餘元銀三百兩共合五百兩左右年分四季滙交院書王裘二人照收以上所需確係甌關陋規之一應否一併裁停仰乞憲示祗遵等情聞增中丞已據情札飭藩司詳查核復矣 
[會議調查財政辦法常州]  
　　惲莘耘觀察於月前奉上憲派充財政議紳特於二十七日下午三時邀集士紳並各鄉鄉董假商會開特别大會籌議一切辦法聞到會者甚衆云 
[縮小城廂自治之範圍松江]  
　　青浦縣孫令曾於七月中將劃分城廂自治區域情形禀報籌辦處當奉批示以圖中所畫紅單綫包括太大飭照定章更正另行繪圖禀報覆核在案茲悉該縣業已照會所長副所長依據館意繪圖更正其所定範圍皆在城廂五十保之内此外均歸鎭鄉區各自籌辦比照前繪之圖約改縮十分之五似此一轉移間與章程固有之名義旣　吻合　與地方向來之習惯亦甚相宜云 
交涉 
[麥奎私運開礦木板闖關之糾葛蕪湖]  
　　銅官山礦師麥奎七月二十一日因派姚崇義在池州府購買開礦所用木板用民船裝運行至流波機地方因闖卡抗釐致被該卡扣留後經麥奎砌詞具禀蕪湖英領事有該卡巡勇用木槳將民船水手兩人打傷頭面並搶去洋三十八元衣服兩件等語業經駐蕪英領事致函關道請轉飭該卡將民船放行不得留難至姚崇義所失銀洋衣服船户被毆亦須查辦如果屬實請即賠償究辦等因到道前關道郭子華觀察除函復英領事外並札該釐卡切實詳覆事後皖撫朱中丞據大通釐局委員禀陳前情特批示云洋商在内地採買土貨如未經領有三聯單者仍照章完納釐稅惟銅官山礦約刻正議廢磋商吃緊之際一有不愼枝節橫生該卡旣有衝突自應一面嚴飭司巡照章辦理一面將實情飛禀本部院及蕪關道以期接洽司巡人等尤應嚴加約束務須因應之際著著佔理方足以照折服而杜藉口此次旣經了結嗣後固不得以輕心掉之也仰蕪湖關道轉飭遵照 
軍界 
[組織水師學堂之先聲寗波]  
　　海軍王大臣前次南下查閱軍港後擬于象山開闢軍港茲該處紳士李厚祐等議就公立益智學堂改爲水師學堂以爲培養水師人材之地日前呈請撫憲奏咨立案矣 
[陸軍暫設執法官之原因長沙]  
　　湘省陸軍第二十五混成協現當訓練之時旣難驟成軍鎭一切軍事司法上應辦事宜端緒繁重斷未便令他官兼任更不容使司法虚懸目須亟派專員經理方足以維軍紀而免疏誤昨由楊協統晉查有分省補用巡檢劉雲和辦事心細人尚老成向充該協書記官於軍隊情形甚爲熟悉堪以暫行委充副執法官現已禀奉上台批准札委派充矣 
學務 
[集議變通新頒小學章程蘇州]  
　　長元吳勸學所因奉學司札飭遵照部章變通初等小學章程並敎育總會决定辦法三條（甲）以實行四年之簡易科最爲適宜亦可參用二三（乙）體操爲三育之一應作必修科惟經費不足之處及鄉僻之地可免穿操衣（丙）將來開辦單級小學後宜變通部定時刻呈請備案交各勸學所實行茲悉該所日昨開會會議以各處小學議定辦法送交到所者甚屬寥寥特議定再行 
[武陽學務進行之狀况常州]  
　　武陽各學堂自經濟統一後頗有起色勸學所總董徐果人君於月前邀集各學　堂長籌議　開聯合運動會曁會考文算兩科以覘精神之進步運動會則擬於重陽節前後會考則每逢星期日舉行以免曠課當於二十七日假武陽　學會考高等四年級曁初等一年級與考者高等二十餘人初等七十餘人勸學所以接奉學司來文案准學部奏定九年籌備憲政事宜兩年之内每府應設中等實業學堂一所各州縣應設初等實業學堂一所電咨各省飭將課程辦法報部核定等因奉文後正在籌商一切日昨乃又奉提學使嚴催速詳以便報部敎育會議定每月之末一星期日開敎育研究會當於二十七日在先賢祠開第一次研究會到會者三四十人將研究會規則公同研究以圖進步冠英學堂堂長莊苕夫君承辦該堂成效昭著不幸於日前染疫作古現經公舉其子莊伯俞君爲該堂堂長矣 
實業 
[商界反對五成警捐之劇烈杭州]  
　　杭垣商界因巡警局創議援照房捐成案加捐五成警費一事迭起反對聯合上中下三城全體商店羣赴各憲轅跪香求免懸案莫結日前仍由仁錢兩首縣發起柬邀各業董擬定二十八日下午二時假座三元坊湖南會館開會集議其意仍主 
 
 

Page 12

 
 
勸捐詎各業董以此事關係全體問題重大特於昨晚刋發傳單約本日上午先在金波廟公决對付方法而主持繳免者全體一致當塲公舉陳荔生葛季卿傳禹成錢子亨朱子長季培甫葉省溪朱錫九壽雀卿宋翰卿等十人爲省城九圖全體代表仍恐或不得當故届時紛紛到會人數多至千五六百人會塲幾無容足地蘇盛兩大令見人數過多語言嘈雜一時勢難理喻又見衆商憤憤深慮釀成暴動意欲托故解散經各代表力請勉强入座聲明此次警捐出自憲意而公家財力支絀勢不能不酌量勸捐以資維持然商情困難亦當兼籌並顧擬請諸君再具一公禀俾兄弟等得以據情上復或能邀免言畢即怱怱散會 
[京堂考察浙省鹽務杭州]  
　　晏安瀾京堂奉命考察各省鹽務利弊出京後挈帶隨員九人由兩准查畢次查兩浙初擬先到省垣再赴各屬嗣因事改道先赴寗波查察沿海產鹽各區畢轉赴紹興日前運司王耜雲轉接據紹局電禀謂晏欽使准二十五日由紹興起程二十七日晨刻渡江來省都轉當即遴派仁和塲徐鹺尹率同本轅巡捕衛隊届期馳赴西興迎候隨節過江茲聞欽使於二十八日十鐘到省寄寓大方伯錢宅爲行台下午拜會撫憲就商調查辦法聞擬即日先查杭屬各塲竉產銷情形及近年商力云 
雜記 
[鄂屬災區飢民之苦狀武昌]  
　　鄂屬被災州縣飢民無以爲食鬻子賣女相望於道其有耕牛者則减價求售昨經陳小帥訪聞以售賣子女於本境尚無大害而减價鬻牛實有妨礙來春農事亟應設法維持特札飭籌振局分飭截留饑民各委員於附近設立典牛所准貧民暫時典押隨後贖取此項經費即於振欵内酌量撥給責成各印委會同各地方官妥爲辦理一面由局通行有災各屬地方官一體遵照會商本境公正紳董收當耕牛認眞籌辦以杜貧民賤售致誤春耕至奸販屠户乘機截買耕牛尤宜嚴辦是以並飭各地方官出示嚴禁一面密查暗訪務期有犯必懲至災民待食孔亟雖經派員前往津保一帶採購雜糧仍恐不足接濟查安徽現雖禁米來鄂雜糧並未阻禁特委候補知府施啓華巡檢羅澧携文馳赴安慶蕪湖一帶採購雜糧以濟民食現粤督袁海帥亦捐廉銀萬兩以振鄂災蓋因現在將届嚴寒湖北饑民過多各省如不協賑鄂民無以爲食勢必挺而走險故海帥允梁紳鼎芬之請捐欵助賑亦救災卹鄰之道也 
[查拿抵制日貨之醉痴子蕪湖]  
　　蕪湖警務公所總辦沈叔瞻太守前日奉關道札飭内開准駐寗日領事官井原函稱頃有安徽醉痴子者在蕪佈散傳單抵制日貨相應函請貴監督嚴行禁止並查拿爲首者等因轉行到所沈太守除飭各區官隨時查禁外並出示曉諭居民一體遵照 
[畢業生朦混投効之批斥蘇州]  
　　上海巡警畢業生張春耀具禀撫轅求請量材錄用等情經瑞中丞以該生前在南洋將備學堂僅及一年雖經派充敎習排長迨改編新制遽爾見遺該生程度亦可槪見至投考上海巡警畢業後由巡警拔充巡長當差二年因何回籍是否犯有事故當飭據上海巡警總局查得該生張春耀在滬畢業後兩次派充巡警並未拔充巡長均因沾染嗜好開除從寛　還文憑等情具復中丞以該生迭犯事故計無復之乃竟飾詞具禀希圖錄用實屬朦混嘗試情殊可惡如果前來投効應即將其文憑扣留呈繳聽候核奪 
清談 
[江蘇今日]  
　　我將於今日諮議局開幕之日有以告我江蘇之人民 
　　今日何日曰我江蘇人民將出水火而登袵席之起點也 
　　今日何日曰我江蘇人民將解倒懸而履平康之起點也我安得不拜手稽首爲我江蘇人民賀 
　　濟濟百二十人才此人才爲何等之人才曰所以捍衛我江蘇人民之猛將也我江蘇人民利益之得以保全者慛此人才皇皇新中國事業此事業爲何等之事業曰所以保護我江蘇人民之砲壘也我江蘇人民禍患之得以袪除者惟此事業 
　　然則我江蘇人民責望於諮議局議員者何等大反是而觀我江蘇諮議局議員之責任何等重故今日之衣冠咸臨官廳悉至非尋常開談話會比也爲議員者當思有以革除我江蘇人民之弊害弊害革則議員之職務盡今日之萬姓騰歡列邦瞻仰又非尋常懇親會比也爲議員者當思有以興起我江蘇人民之利益利益興則議員之職務盡 
　　是故今日非我江蘇人民恭賀議員之日是江蘇人民寄托其責任於議員之日是故今日非我江蘇議員凱旋奏捷之日是我江蘇議員臥薪嘗胆之日 
　　諸議員其勗旃我江蘇人民將拭目延頸以觀諸後 
新語 
[報館記者之歡頌議員（東吳）]  
　　天生人而予之以生命不可以無所保衛也於是由圖騰社會而宗法社會而軍國社會其保衛之法隨天演人爲而日進於盛强一言以蔽之則經制法度較爲完善而已顧以範圍萬千百人之經制法度而操縱於不知誰何之少數之人則法有時而疎以不知誰何之少數之人而操縱萬千百人之生死性命則權有時而縱疎也縱也皆於保衛有未盡即於生命有障害者也則由軍國社會而更進於國民社會尤爲階級所必經時機所必達十年以前歐風東漸全國之人皆昧昧焉夢想立憲之盛治預備立憲詔旨旣下全國之人又竊竊焉希望立憲之實行譬諸人劇場者當其垂幕之未開似有無竊之渴望苦霪雨者偶覩晴光之微露益思朝旭之東升而今者各省諮議局開辦之日至矣堂堂焉非劇幕之初開乎熊熊焉非朝旭之東升乎自申歷酉屈指而待者不知其幾何日二十二省引領而望者不知其幾何人從前人民之生命如懸懸雲霧之中而今則有所托從前人民之生命如出入狼虎之口而今則可以安各省諮議局者各省人民保衛生命之堅甲也各省諮議局議員者各省人民保衛生命之利兵也兵以摧人甲以衛已其有利　翊衛而保持之其有害則廓清而掃淺之今日人民所托賴即他日議員所設施今日人民之幸福即他日議員之光榮報館爲代表輿論之關負捍衛人民之責任值茲諮議局開辦之日敢不拜手稽首謹進一辭以期互相切磋互相篤勵共圖經制法度之完善爲堅甲利兵之後循而無負於拿破崙十萬毛瑟之言 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局 
[記者敬告（靜）]  
　　本館自去年開辦諮議局調查選舉後即創立此門廣搜資料以供各省之研究由是而初選而複選莫不詳諮博訪分别編輯以見各省進行之遲速而生其競爭比較之心今雖各省一律開辦矣然證以從前舉辦初複選之先後參觀近日籌備之手續其進行之速率亦大有區别者未至初複選期而先籌辦選舉旣過初複選期而即預備議案及開局而已措置裕如者江浙等省是也籌辦初裑選時則怱促敷衍以從事於選舉旣辦初複選後又不即預備議案及開局而若將措手不及者皖贛等省是也舉行初複選已獨後於他省旣辦初複選而又寂然無所舉動一若不知有所謂議案也者及至開局則氣象蕭索茫然無所適從大抵邊僻之省往往類是由斯而論今日開局雖同而他日所收之效果相去必有不可以道里計者然則當此之時議員而毫無預備者固宜激起其保國權維民氣之熱忱以追隨於各省之後即籌備有素者更宜終始如一以樹各省之風聲此非可以空言搪塞也異日諮議局議辦之事必發表於報紙某省某事辦理善某省某事辦理不善記者仍一一彚錄此欄藉以比較進行遲速之程度而各省諮議局之名譽即於是分焉者也 
專件 
[蘇撫瑞中丞議案]  
　　一籌定自治經費案 
　　地方自治章程頒行以來已於省垣照章設立自治籌辦處現對於各屬籌備進行方法大致粗定預計明年春夏之交城廂議事會董事會必可一律成立惟議事會董事會成立後即各有應辦之事如學務衛生道路工程振興農工商務及各項善舉皆在地方自沼範圍以内而辦事必須欵項查地方公欵公產照章本可正名爲自治經費然公欵公產有專屬城廂者有專屬鎭鄉者有爲城鎭鄉所共有者有不能確定其所隷之區城者應如何叅酌習惯研究其來源用途之界限指定何種公欵公產應撥歸城廂自治公所之用何種公欵公產應撥歸或鎭或鄉自治公所之用何種公欵公產應撥歸將來廳州縣自治公所之用庶杜爭端而歸實用此必預爲籌擬者一也各地方原有公欵公產爲數大都有限未必適敷自治公所之需如因陋就簡則自治永無發達之期稍求美備則經費竟乏搜羅之術查定章除將原有公欵公產撥充自治經費外本可徵收公益捐公益捐又分爲特捐附捐兩種但應查酌分析如何情形始可令其擔荷特捐如何情形始可令其擔荷附捐總期居民不苦擾累而地方克受其福方與自治前途有益或民間有已出之欵向歸吏胥保董所得而按其性質可移撥自治公所之用者亦應就各地方情形詳細討論此必預爲籌擬者二也以上二端於地方自治關係至鉅一則注重於分配原有之欵一則注重於籌集未有之欵應請公同籌議决之 
　　附蘇屬地方自治籌備處擬定清查公欵公產辦法并表式二紙說明一紙 
　　支配諮議局用費 
[福建]  
　　閩省諮議局籌辦處擬定議長公費每月一百二十兩副議長一百兩常駐議員五十兩旅費則以路途遠近分别照給旅行之費每人每日三元旅食之費每人每日一元薪金一節亦已擬定書記長每月六十兩書記員每月四十兩雜費則全年預算四千兩預備費全省亦預算四千兩 
本埠新聞 
[高等實業學堂畢業生之獲奬]  
　　學部會同郵部具奏略云上海高等實業學堂係就南洋公學基址設立該學堂鐵路科學生本年五月肄習本科期滿經學部郵傳部分别派員會同該學堂監督前農工商部侍郎臣唐文治舉行畢業考試由該學堂監督會同敎員分科擬定分數呈送郵傳部覆核復由郵傳部咨送學部核定成績頗優具有高等程度原擬分數亦俱允協計畢業學生五名畢業考試分數與歷年歷期考試分數平均所得畢業分數均在八十分以上照章應列最優等吳思遠高恒儒潘善聞胡士熙鄭家斌等五名應准作爲舉人以知州儘先選用以資鼓勵 
　　又奏云查上海高等實業學堂現歸郵傳部管理該學堂設有附屬中學以備遞升高等前准該學堂監督唐文治咨明附屬中學第一班於本年五月畢業當經學部郵傳部派員會同該監督舉行畢業考試茲准該監督將畢業試卷分數表册咨送郵傳部覆核由郵傳部咨送學部核定並准該監督咨稱李大椿黃理中張承良王開屏盛守鈺徐恩第徐荄過科先陳大啓施鎣顧光賓陳明壽王翀程鵬展王大炎華應宣葉廷芳徐維綸吳鍾英陳懋沂陳永垣等二十一名均經在校扣足學期徐佩璜周象賢陳慶堯徐佩琨閔紹棠等五名由南洋中學　學前數學期之分數均從該校查取確有可憑羅惠僑楊貽誠等二名係寗波中學堂畢業生轉入補習兩學期其餘揷班諸生張廷金許復陽席德柄方於桷唐榕炳梁啓英邱養吾戴濟席德懋吳清度金時中唐榕錦郭守中謝繼連沈炘來徐乃蓮邱宗孚黃灝胡明堂張松堂等二十名從前所入學堂分數無從考查黃照青顧維精金鵬等三名到堂僅兩學期或一學期等語學部查上年臣部附片奏明所有京外中學堂無論官立公立私立無論學生何時入堂均應恪遵定章扣滿五年課程一律完全始准畢業請奬奉旨允准通行在案該學堂附屬中學課程揆之定章略有增加並無闕略其滿足年限之學生李大椿等二十一名應准畢業照章給奬其由南洋中學 
 
 

Page 19

 
 
轉入之學生徐佩璜等五名前數學期之分數旣據稱確有可憑尚與學部通行轉學章程相符應一并准其學業給奬原擬畢業試卷各科分數　屬妥協其分數有應照章降等者亦經分别降等辦理頗爲覈實所有列入最優等之李大椿徐佩璜黃理中張承良王開屏盛守鈺徐恩第徐荄陳慶堯王大炎等十名擬請作爲拔貢列入優等之周象賢過科先陳大啟施鎣顧光賓陳明壽王翀程鵬展閔紹棠華應宣葉廷芳徐維綸吳鍾英陳懋沂陳永垣等十五名擬請作爲優貢列入中等之徐佩琨一名擬請作爲歲貢其羅惠僑等二名旣係寗波中學堂畢業生並准浙江巡撫咨明學部有案應歸原案核議張廷金等二十名原入學堂分數無可稽考黃照青等三名在堂時日尤淺均未便准其畢業應由該學堂分别酌令補習俟在堂滿足五年再行畢業如蒙俞允即由臣部分行遵照辦理奉旨依議 
[華商團練又得銀杯]  
　　昨晨上海萬國打靶會賽奪第一只銀杯名爲阿斯他銀杯華商義勇隊副栅長劉綬蓀君打六十八分佔最多數獲得銀杯 
[批斥破壞以原就被之定例]  
　　滬道蔡觀察批公共公廨寳讞員禀云華人雖爲洋人服役仍係中國子民不論爲西官用人洋商用人皆受治於華官法權之下斷不能因係洋商用人稍存外視稍爲類别故光緒三十二年十一月所訂以原就被辦法决言之曰華人已賅括外人用人在内更聲明之曰被告如在租界以外廨員亦不得任意收訊所謂租界係專指公共租界而言豈該令猶未寓目耶且七月二十三日該廨答復被告律師璦禮思之函旣稱此案兩造均係華人已嚴拒該律師之辨護即魏清濤廨控原呈亦從無一語叙及開設魏清記字號及與美商羅去合股情事魏因房地糾葛明是個人交涉與羅何關何能於本道批飭之後忽復容洋商出頭干預從中牽制仰即仍遵前批立將應忠才刻日開釋毋再違延滋人口實是爲至要 
[分給調查户口單式]  
　　總工程局佈告各區居户定於九月初一日起調查户口已紀前報茲悉該局昨已將刋就單式飭甲分給東南西三區境内居户責令遵照部頒章程塡明人口三天後由警務處取回彚送道縣兩署存查 
[示禁窰户壟斷居奇]  
　　上海縣田大令出示云奉本府憲戚札奉農工商務局憲札奉撫憲瑞批宜荆兩縣釐捐局等詳宜荆丁蜀山窰業禀控同業號商朋串把持乞分飭所屬嚴行查禁並請咨明浙江撫院飭屬一體嚴禁由奉批窰户原禀所叙賣買交易聽主客兩願買客不願成交可以停自已之裝運不必禁他客之行銷持論平恕未背經商法理乃蔣聲揚等挾賒貨不遂之嫌竟敢朋串把持禁阻同業裝貨甚且充公議罰百端要挾將使窰户販客生機盡絶是意在擾亂商業居心實屬不良而汪祖成等又以改良陶器挽回利權等無據空言來轅朦請立案將其摧殘同業壟斷罔利之宗旨抹煞不提尤屬狡黠可惡仰農工商務局照會商會先將閶門所設之集議所立予解散一面分行各屬出示曉諭嚴禁並行該縣局傳知窰户此後宜和平交易愼勿居奇自困至列名具禀之汪祖成等果否確係窰商是何牌號設立何處應一併詳細確查如係局外無干兜攬生事妄冀設立公所收捐歛錢即指名詳請懲儆並候咨請浙撫部院飭屬一體示禁仍候督部堂批示繳摺存汪祖成等另禀一件摺兩扣並發仍繳等因到局奉此查此案未據該縣局並詳本局無從批分行各屬一體出示諭禁毋違等因到府奉此札縣一體出示諭禁毋違等因到縣奉此合行出示諭禁爲此示仰窰貨闔業船户販客人等一體知悉自示之後各宜懔遵憲札和平交易愼勿居奇自困倘敢朋串把持禁阻同業裝貨要挾滋鬧則是有心擾亂商業一經訪聞或被告發定提嚴究不貸 
[徐硯臣與單宗範]  
　　奥商新拔維晏洋行控告單宗範即徐硯臣違背合同昨日午後由廨會訊原告洋人偕勃老克巴德兩見證西人到案請受理司律師代述據稱去年三月間與徐訂立合同徐爲買辦詎議明簽字後徐悔議不面查徐係無錫人伊交在無錫某署當差直至今年西歷六月間在河南路遇見徐即奔入美華利鐘表店内從後門逃逸今始控奉傳案徐又改名單宗範希圖抵賴應請訊究單延高易律師辯稱被告未與原告訂立合同今原告所控徐硯臣與單宗範無涉請爲察核李襄讞商之奥副領事判單交原保著各邀見證到堂候再訊核 
[催詢安徽彩票銷數]  
　　彩票認捐公所前因江南票停辦捐欵减少禀請滬道於向來無捐之安徽副票取償曾由蔡觀察照會安徽彩票公司並由公所派人前往調查銷數以憑議捐在案茲該公所因開彩期近昨特函催安徽公司迅速照復並開明實數俾得轉禀道憲存查 
[華人定貨糾葛]  
　　甬人徐頌堂控孫馥仙定貨不出昨日午後由廨會訊徐稱孫所定羽綢已出五箱餘貨延不出清所有華人與華人定貨向無定單請爲究追孫供此項羽綢係聳托汪長川作保向魯麟洋行所定商人惟與徐代銷請察判孫交保候函致洋貨公所詢明有無定單俟復到再行訊奪 
城内 
[流氓就獲]  
　　流氓張全全即套子全全因向某銅匠店勒索洋銀由滬道蔡觀察飭探查提去後昨由偵探在城内拘獲解送道署發交上海縣收押候究 
[合股紏葛]  
　　朱清等控胡宗瑗呑没股本昨日由縣集訊朱與沈昌齡錢以烺等供由胡宗瑗紏股在閔行開設鼎裕洋貨店迄已三年並未虧本及至閉歇資本全無著落求究又據洋貨同業陳桐生朱錦玉劉錦舟等附追被欠貨欵胡宗瑗　是文生鼎裕洋貨店實由鄭功薌發起紏股店務亦由鄭經管文生自入二股盈虧未悉且文生早已將股拆出立有筆據此事實與文生無涉判胡發學看管赶邀鄭功薌自行理楚 
[抵產不贖]  
　　哈嘉成控顧子範不贖抵產昨日由縣提訊哈供去年顧將陸家浜南樓房八幢抵去洋三千元今已一年期滿向催不贖爲此控追哈仲餘供與某姓二人爲中餘言與哈嘉成所供相同顧供向爲磚灰生意願即措資回贖判顧交保限半月清理 
[烟賭齊備]  
　　前晚七句鐘一路一區楊副巡官查見魚行橋馬金氏家聚衆賭博當將該氏及與賭之張鶴卿吳紫來徐朋海等多人拘住並抄出烟鎗兩只烟燈三只遂即帶至局中經游正巡官訊明判氏掌頰一百下張吳各責三百板徐無干省釋 
[誘拐眞相]  
　　鄧漢卿控張陳氏夫婦拐　九歲侄女一案經工程局解縣審訊鄧供張 
 
 

Page 20

 
 
　氏在局供認由伊夫拐賣求追張陳氏供夫名金標囑令婦人將鄧孫氏之女誘出婦人不允夫竟持刀威嚇不得已將女誘出由夫領去據稱賣于販私船户張錦元丈夫逃匿何處實不知悉判氏押交其夫到案訊究 
[拐案解勘]  
　　劉朗弟林松生朱文玉等串拐婦人姦宿繼復販賣後爲閘北巡警總局查獲解縣訊實經田大令擬定林松生治以軍罪劉朗弟徒罪朱文玉監禁禀詳上憲請示在案茲奉批回諭將劉林朱三犯解送司府過勘大令遵於昨日派差將該犯等押解赴松禀請府尊審勘 
[官事]  
　　中書科中書吳尹全正任陽湖縣知縣伊立勳昨均到道禀見調補元和縣卸任南匯縣知縣王念祖禀知赴蘇高陸行工巡局委員嚴善增續請病假五天 
南巿 
[殃及比隣]  
　　昨晨七點半鐘小南門外大水橋地方某姓家失愼延燒比鄰兩家共燬平屋三間 
[自縊遇救]  
　　湖南人李裕金向在某營當兵被革後流落無依昨晨在小南門外鈎玉弄地方坑厠内解帶自縊幸由七十五號巡士解下送至南區盤詰據稱因來滬尋兄被人騙去衣服四件銅元四千是以圖盡局中當飭地甲帶至高昌廟地方指尋其兄給領 
[誣指行竊]  
　　天發棧寓客毛金華失竊箱内綢衣四件及鞋子雜物報請工程局查緝後由該棧司賬楊子卿與已歇茶房朱銀狗硬指同寓人陸仁貴所爲百般凌辱茲由局中淚探將楊陸朱及茶房羅正生王小林又與毛同室之季金玉等一併解案經　裁判訊明判朱戒責四十下　楊回棧自行招尋否則賠給毛洋十八元 
[窩留竊賊]  
　　楊永興小客棧主楊阿林窩留小竊張廣福案發昨由工程局飭探拘案判戒責一百下罰洋兩元充公並具改過結交保 
閘北 
[姦拐婦女]  
　　住居西門外南陽橋之陸錫榮與徐毛生合開柴行陸妻顧氏被徐引誘成姦于本月初五日約同逃　前日陸在閘北撞見將徐扭至四路一區昨奉黃正巡官提訊陸偕伊子毛狗到案毛狗供年十一歳眼見母親與徐同睡一牀質之徐供稱該氏現在母家實被挾嫌判徐還押著陸邀到該氏母屬再行訊究 
[圖賴借欵]  
　　李福林控妻弟張永芝張永龍藏匿其妻張氏圖賴借洋三十二元昨經四路一區黃正巡官提訊判張氏掌頰一百下交李領回管束並限五天著張繳洋十二元具結了案 
[不應帮兇]  
　　王阿三昨與其妻口角由妻弟周德昌　同將王毆打經巡士拘入四路一區請爲訊究黃正巡官以周並不勸解反敢幫毆判責手心二百下與周氏同具改過結一併斥釋 
新租界 
[相騐女尼]  
　　女尼壽星前犯拐案由英公堂判押一年嗣因患病於本月十九日送往棲流所醫治延至前日斃命昨由縣令派委捕廳趙少尉蒞所相驗委係病死即由該所收殮 
英租界 
[原告未齊]  
　　源豐潤義善源大德通等各票號控賈品筱虧空巨欵昨由公共公廨代理襄讞德大令會同英副領事布君復訊因各原告尚未齊集判賈還押候禮拜五訊奪 
[號夥入獄]  
　　南順記號夥吳林生私收帳銀九百兩昨由捕房解廨告原倚張義林爲供表到案請追訊之吳供認欠銀屬實判押西牢半年如能繳洋准予酌核 
[積欠租金]  
　　莫兆熊控黃芝軒積欠租銀一千五百三十四兩昨由差探將黃傳至公堂請訊判交差候二堂訊追 
[船户被獲]  
　　德商禪臣洋行控被船户沈紫陽撞壞駁船一案昨由包探在無錫縣境將沈移提來滬　　請究判押候禮拜六德領堂期解訊 
[差役違章]  
　　崇明人郁江富在髾籍犯有命案逃匿滬上茲被該縣偵悉派差魏根久魏阿四陳逃榮持文來滬詎該差並不投文簽字遽十前日在北河南路與郁遇見軋至某茶館内被匯四捕房包探查悉一併拘入捕房昨　八堂請究判押候函請崇明縣飭令見証到廨訊明再核 
[仍未訊斷]  
　　華洋各商環控裕豐潤號主葉吉生將大成假莊票騙調貨欵一案昨由捕房將葉解廨請爲復訊判仍還押候禮拜五訊核 
[女子回滬]  
　　徐小弟將徐炳祥之妹徐毛二拐匿蘇州前日由差協探赴蘇將徐毛二移提來滬昨解公廨請究李襄讞會商英佛繙譯官以此案曾由德領陪審判徐女押候禮拜六解訊 
[竟成怨耦]  
　　李陸氏背夫私逃被控收押在案昨經公堂復訊中西官以該氏被夫李天福虐待受傷判交氏母陸潘氏領回 
[妬姦行兇]  
　　陳福海因與周洪良妬奸將周戳傷由探拿獲昨解公堂訊究陳供詞狡賴判陳交保候查明實情於下禮拜一再訊 
[龜鴇狠心]  
　　龜奴張阿林與鴇婦張李氏在三馬路開設雉妓院因將買女毛兒凌虐受傷被老閘捕房查獲昨解公堂訊究判張押三月氏押三禮拜女發濟良所留養 
[賣良爲娼]  
　　潘方氏陳王氏串拐吕張氏販賣爲娼昨日由控將兩氏查獲解廨訊明判方王兩氏各押女所兩禮拜吕張氏暫發濟良所候核 
[凌虐婢女]  
　　蔡周氏因將婢女陳二寳凌虐昨由捕房傳至公廨請究判氏罰洋五十元交由捕房代存生息女發幼女所俟擇配時准將此項罰欵本利悉數交女具領 
[弱女可憐]  
　　常州女子陳二寳被同鄉人唐瑞昌拐至上海押入法租界八仙橋普安坊趙桂和所開之妓院内因被虐待逃入濟良所昨日送廨請訊據供伊叔陳雄忠住居原籍判女暫發濟良所俟其叔來案再核 
[惡姑宜懲]  
　　顧邱氏因將養媳阿寳虐待由廨判押在案昨日復訊判女發幼女所留養氏押三月 
[拐匿婦女]  
　　鄉人陸子濤控王少卿拐妻一案昨經公堂復訊明晰判王押三禮拜陸妻唐氏交其父領回管束 
[限期還清]  
　　羅梅生控紹興人余賢渭欠銀五百三十兩一案前晚由廨復訊余倩其妻沈氏投案繳洋二百五十元餘求寛限判將繳案之洋先交原告領回氏交名具結限九月三十日理楚 
美租界 
[印人暫禁]  
　　甲乙二印人因醉滋鬧拘入捕房復將辦公處坡璃窻擊碎解送英署訊辦等情已紀昨報茲經英臬使訊明判甲押西牢五天乙押西牢四天並賠洋數角了案 
[不應吵鬧]  
　　有恆路猶太妓院侍者王松華因向院主索討工資致被逐出王投控俄署俄官以王不應吵鬧函送捕房押候解訊 
[洋人獲賊]  
　　王阿生前晚闖入北四川路一百三十號某西人家圖竊當被扭獲送入捕房押候究辦 
法租界 
[車照朦混]  
　　王長生馬車行夥俞洪生前日駕馳快車被二十三號巡捕拘住查驗執照乃係前讞員景大令之車照隱戤朦混當即解廨請爲究辦中西官以王長生前因朦領執照罰辦有案此次未便輕恕判俞押一月王罰洋四十元充公 
[巿脯勿食]  
　　某小飯店出買腐敗猪肉昨由捕房將該店主婦陳宋氏拘解公廨訊究判罰洋兩元充公 
[控告無憑]  
　　陳景華控被陳良桃用刀戳傷茲經公堂查閱新巡捕房報告册並無此事恐係虚揑因于昨日傳案申斥將陳開釋 
[自縊免驗]  
　　菜巿街寳興里口門樓下前日縊斃一人已紀本報茲悉死者姓俞係蘇州人向爲木匠後由屍子俞泉寳親赴捕房求免報驗自行備棺收殮 
[呑烟自盡]  
　　菜巿街高裕記鷄鴨店夥小陳不知何故呑烟斃命後由屍叔陳六到店盤同店主高裕庭願給衣棺費洋一百二十元同至捕房求免報縣捕頭諭令具結了事 
[來函更正]  
　　寗紹航業維持會來函云昨日請登各木工開會新聞一則當場其集捐洋四百元之譜而貴報將百字誤　千字以致該工匠殊爲不然敝會係　務性　不得不具函懇請貴報聲明更正以紹徵信 
　　記者按該會交來新聞底稿係於四字左旁僅加一圈是以排作四十此實該會少加一圈之誤並非本館誤排合并聲明 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[江蘇諮議局事細則草案（續）]  
　　第五章議塲秩序 
　　第八十二條諮議局每會期開會之始由議長命書記長抽籤定各議員之席次並附以號數議員到會時應按照籤定號數入席 
　　第八十三條凡議員入議塲者除開會式閉會式應冠服外一律天青對襟褂並穿便靴 
　　第八十四條凡雨具洋傘風帽斗篷等物不得携入議塲 
　　第八十五條議塲内勿吸烟勿食菓點勿涕唾在地 
　　第八十六條議事時非爲參考不得閱讀報紙及書籍 
　　第八十七條議事時無論何人不得譁笑或發贊成反對之聲致妨他人之演說及議案之朗讀 
　　第八十八條議長鳴警鈴時無論何人皆須沈默 
　　第八十九條凡議塲上有紊亂議塲秩序者議員得隨時喚起議長之注意 
　　第九十條議員會議時如有違背諮議局章程及議事細則或紊亂議塲秩序者議長除執行諮議局章程第四十三條外得依據本細則第三十條特設審查會待其報告交由諮議局議决應否照諮議局章程第五十八條辦理 
　　第九十一條諮議局開議以後到會議員不得任意退出議塲 
　　第九十二條凡議員因有事故不能於會議時到會者應具理由書預定日數向議長請假其因疾病或其他不得已事故未經請假而不到會者應補具理由書報告議長得其承認 
　　凡請假時未經議長許可或事後未得議長承認之闕席議員以無故不到會論 
　　關於議員請假及會議時到會時刻諮議局議員得於諮議局章程及本細則範圍以内另行公訂規約互守之 
　　第六章警察 
　　第九十三條諮議局設守衛及巡警受議長之指揮執行諮議局内部之警察權 
　　第九十四條諮議局除自行雇用守衛外得於每會期開會之始先期酌定巡警員數呈請督撫　派由諮議局編制之 
　　第九十五條諮議局得因事務之必要設置守衛長受議長之指揮統率守衛及巡警 
　　第九十六條諮議局議塲以内之警察守衛掌之議塲以外之警察巡警掌之 
　　巡警非經議長命令不得入議塲以内 
　　第九十七條諮議局開會時凡糾察旁聽席查騐旁聽劵指導旁聽人等職務統由守衛掌理 
　　第九十八條諮議局内之燈火及消防掃除等事應由守衛監督之 
　　第九十九條諮議局閉會後所有關於巡警職務均歸守　掌理 
[江蘇諮議局旁聽規則]  
　　第一條旁聽席分官員席外賓席公衆席及報館記者席四種 
　　第二條凡官員旁聽應由所屬官廳知會本局書記長承議長之指揮限其員數照送旁聽劵 
　　凡受本國聘用之洋員不經領事介紹由所屬官廳照會者　律入官員旁聽席 
　　第三條凡領事或領事介紹之外賓旁聽應由督撫或本省外交官知會本局書記長承議長之指揮限其員數照送旁聽劵 
　　第四條公衆旁聽由議員介紹之 
　　書記長承議長之指揮預定公衆旁聽之員數分送旁聽劵於各議員　　凡由議員介紹之外賓一律入公衆旁聽席 
　　第五條凡開設本省各埠之日報館應由書記長承議長之指揮分送報館記者旁聽劵每報館以一人爲限其不在本省之報館亦欲派人旁聽者應俟該報館之通知照送旁聽劵 
　　第六條凡議事開始之後過一小時旁聽席仍有空位者書記長得因議員之介紹承議長之指揮臨時發給旁聽劵 
　　第七條旁聽人應以旁聽券交守衛騐明以守衛指示之所入席 
　　一不得携帶雨具洋傘風帽斗篷水旱烟具等物入席席 
　　二不得在旁聽席飲食吸烟或涕唾在地 
　　三不得對於議員之言論表示可否 
　　四不得談笑妨碍議事 
　　第九條凡携帶兇器及酒醉者不得入旁聽席 
　　第十條凡旁聽人無論何等事由不得闌入議塲 
　　第十一條旁聽人已經入席以後如經諮議局按照諮議局章程决議禁止旁聽時應由議長宣告即令全體旁聽人退出 
　　第十二條凡旁聽人有妨害議塲秩序者議長得令其退出遇有必須送交巡警者得令守衛執行之 
　　旁聽席如有騒擾情事議長得令全體旁聽人一律退出旁聽席 
專件 
[浙江諮議局辦事處辦事細則]  
　　第一章通則 
　　第一條本則凡本處辦事人員皆適用之 
　　第二條本處辦事人員均受議長副議長之監理 
　　第三條本處辦事人員各分職守其有特别事件發生時須聽議長副議長之指揮共同辦理 
　　第四條本處辦事人員一律駐局除休假日外若有不得已事由須請假者必受議長副議長之許可 
　　第五條除前條規定外如請假至三日以上須商請議長副議長承認 
 
 

Page 27

 
 
託人代理 
　　第六條本處休假之日如下一星期一節假（端午中秋各一日）三暑假及年假（期限隨時酌定）四萬壽日 
　　第七條本處辦事人員如有不規則之行爲得由議長副議長選請撫院撤換 
　　第八條本處如有重要事件須繼續辦理者得臨時停止休假 
　　第二章權限 
　　第九條書記長書記之職務由議長副議長分配之 
　　第十條書記長除承議長副議長之指揮監督主任其事務外有稽察其他各課之責 
　　第十一條書記除承議長副議長之指揮監督分任各課事務外須受書記長之稽察 
　　第三章職掌 
　　第十二條辦事處分爲五課職掌如左一總務課二議事課三文牘課四庶務課五會計課 
　　第十三條總務課以書記長任之掌左列事務一關於議員之缺席請假辭職及請求補缺選舉之事項二關於編製議事日程之事項三關於建議書質問書及議决議案類之配送事項四編製議員名籍及諮議局要覽之事項五諮議局内部選舉之事項六各種報告之事項七其他不屬於他課掌管之事項 
　　第十四條議事課以書記一人任之掌左列事務一關於常年會及臨時會會議之事項二關於應議事件預行通知各議員之事項 
　　三關於議案提出讀會之事項四關於議員發言列表之事項五關於編製議事錄及速記錄之事項六關於編製先例彚纂及各省會議記事摘要之事項七關於議事時應行廻避之事項 
　　第十五條文牘課以書記一人任之掌左列事務一關於一切文件起草及各種記錄之事項二關於議員資格異議告發書答辨書收受交付之事項三關於編製諮議局日誌之事項四關於懲罰記錄之事項 
　　第十六條庶務課以書記一人任之掌左列事務一關於公文書類接收配送之事項二關於保管諮議局關防之事項三關於保管圖書記錄及新聞雜誌之事項四關於員役僱用進退賞罰之事項五關於印刷文件及投票紙旁聽券等製備分付之 
　　第十七條會計課以書記一人任之掌左列事務一關於具領諮議局經費之事項二關於議員旅費公費薪金支送之事項三關於購辦應用器物之事項四關於保管諮議局房屋器具之事項 
　　第四章附則 
　　第十八條本處書記以下應設必要員役得由議長副議長酌量任用 
　　第十九條本細則未盡事宜得由議長副議長增修删改之 
小說 
[奇情小說美人虹英敦勞斯著瘦譯意（九十二）]  
　　第四十四章 
　　葛蘭崖别佛　後逕至已房闔門加扃焉斜臥於睡榻上心中忽喜忽怒忽悲忽懼思潮分湧一落萬丈繼更喃喃曰爲吾計亦良難令雖令　憨怒我損於我正大有造於梅黛嶺也嗟乎佛憨承君厚愛未免有情然一掬愁腸正復難爲君語蛛絲螺結孰喻吾心惟瘦影孤鐙或在旁知狀耳言至此愁量侵眉凄然欲淚 
　　忽有剥啄門外者啓門爲辣司登夫人急肅之入辣可登夫人坐而言曰葛蘭崖吾正有事相瀆當君高歌之　吾適在書室中君妙齡秀質何所見而聽烏含愁問花惹恨耶言已葛蘭崖紅暈兩頰脉脉不答一語辣司登夫人曰吾更聞君第二次歌詞葛蘭崖仍無言辣司登夫人曰更不止問君之言葛蘭崖詫問所以辣司登夫人曰吾意君歌詞誠發攄心中之素蘊而君言乃適與君詞相反夫求者甚殷拒者巷切揆之常理已覺矯情今君乃甘絶此可尊可敬之人其故何歟葛蘭崖曰吾未嘗絶之辣司登夫人曰君試回思頃問之情形果絶之否耶今苟容吾爲友者吾當爲君之勸喻人葛蘭崖曰君必不能勸喻因未知彼美而强作解人亦徒勞詞費耳 
　　辣司登夫人曰是人爲誰曰君此時尚不之識異日終富相見君今僅識鄙人事事自皆右吾一旦彼美當前行且比我爲嫫毋庸姿與國香同乘恐置之後車猶嫌元規塵汚矣辣司登夫人曰是人乃能具此權力耶曰君不之信耶君苟見是人者必信之矣辣司登夫人今能垂聽一極長之往事乎此事雖僅指梅黛嶺而言然係合數事而爲一者吾當詳告無隱辣司登夫人頷之葛蘭崖乃以其事告彼蟬聯而下不漏一語於已之受伴雪愛蘭之　伴雪梅黛嶺之窺破伴雪亦一一詳告之言至此辣司登夫人聞之面色慘白若死仰息椅中呼曰伴雪耶其别名爲何 
國外新聞 
[英國軍界近聞]  
　　二千九日倫敦電云英國海軍部將組織徵調新局辦法宣布凡管理此局及通信局之各士官將合成一軍事公會由第一海軍知事充當會長節制一切 
[英人抵制華工之一斑]  
　　西九月二十三號即華歷八月初十日英國殖民部次官西萊君在下議院答議員華特君問脫蘭斯佛爾歐亞工人總數問題云一九零七年正月脫蘭斯佛爾金礦所用之華工其數最衆共有五萬三千八百六十五人當時白種工人共有一萬七千八百 
 
 

Page 28

 
 
七十四名土人共有十萬零二千四百七十七名至去年七月間白種工人共有二萬二千零二十一名華工五千三百六十名土人十七萬一千一百名華君復問曰華工何時將盡乎西萊君答曰爲時不遠矣明年西正月合同滿期所有華工均將於短期之内出境 
[美鐵路大王家產總數]  
　　三十日倫敦電云據美國鐵路大王哈里門君之遺囑所載當哈君死時共有家產奬金六十兆磅 
[俄撤波斯駐軍]  
　　二十九日柏靈電云俄國已將駐波斯之軍撤退數隊 
[奥國感謝德人助力]  
　　二十九日柏靈電云奥大利亞因近今近東問題或釀戰禍全賴德人竭誠相助故得和平了事現在維也納組織專會討論設立感謝德國友誼之紀念碑事宜 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
