# 1899 - 212 - 4909450

 

Page 1

 
 
[售報社弊告白] [  申報館主人啓]  
　　啓者本館托漢口江左漢記書局代售申報已歴數年查漢口一埠爲七省通衢是以批發之價照上海一律以莫旺銷此誠格外體恤之意也乃貪利之徒竟收買上海閱過之殘缺舊報寄至漢口私售與人甚且塗改年月日期附張亦遺失不全有礙本館聲名殊爲可惡曾於去年三月十一等日登報誥誡無如若輩置若罔聞且有串通本館送報人互相舞弊情但邇者帋墨之價一切皆昂若不杜絶弊端賠累伊於胡底是以本報　　　售　　　今此爲始另租洋街一碼頭内花樓後街洋房懸挂分售申報牌號歸江左漢記書局上下兩家經理敬告明　　請知照該處以便飭妥人按戸送呈免致歹人將殘缺舊報搪塞其向來誠實之人願承送本飽申報者必須立一保單倘圾拖欠錢文私售　　舊報等事惟保人是問特此布陳諸維雅鑒 
[書徐蔭軒相國敬陳管見摺稿後]  
　　國家財賦所出地丁漕糧而外以關稅釐金鹽課三項收數爲最巨朝廷歲出之欵皆　　　　　　弊相沿每有委員司巡人等窟穴其間種種侵吞瘠公肥已數十年來庋支所損不知已數千百萬而得高官擁厚貲者大半由此中侵蝕而來朝廷非不知其弊特以時事方盛帑藏充盈則亦不屑剔扶抓羅以存寛大之政近數年來海疆多事外侮憑陵内則耗於軍糈外則困於洋債左支右絀國帑空虛宵旰焦勞不無顧慮爰以練兵籌餉事理本屬相因而論近日情形則於籌餉一事尤爲急務特降綸綍令各省封疆大吏於關稅釐金鹽課項下裁汰陋規則除中飽認眞整頓涓滴歸公在京大小臣工皆以爲聖明洞燭隱情應請飭下各該將軍督撫澈底淸查專案奏報徐蔭軒相國雖與會同具奏而更籌及於積弊所在尚有數端昨觀其敬陳管見一摺略謂關稅釐金鹽課三項以外尚有獲利最豐中飽尤甚當大加整飭嚴提歸公者莫如輪船電綫鐵路礦務等項輪船招商局創於同治季年凡承　漕糧例免貨稅二成是以近來規模益宏幾與太古怡和兩洋行相將電綫初祗津滬一路今則廿一行省無論官電商電消息靡不靈通頭等官電尚出一半報費其餘官電及各省商電爲費更屬不貲鐵路發軔於津　推行於津蘆由是　　及關東一帶皆接續興造而萬方輻湊百貨充牣總以京津一路爲最優金銀等礦各省尚少成效惟開平煤礦自光緒初年購用機器開辦以煤質旣佳煤産亦旺運赴遠近無不一律暢消以上各項或招集商股或提用官欵或官督商辦事體各有不同而多年承辦之人坐享厚利固盡人所共知也又謂締造經營歴數十年官商各獲巨資公家徒費存本且各項盈餘不惟未嘗歸公並每年收支數目亦未聞咨報戸部不實不盡尤屬顧然非認眞釐剔何以淸弊　而裕餉源應請旨嚴飭管理招商局輪船電綫事務大臣盛宣懷督辦津蘆鐵路大臣許景澄管理關平礦務北洋大臣裕錄迅將經管各項近年收支欵目　銀戸部　核並酌定餘利歸公章程　年提　　　　　　　人　　國此奏乃蕃餉中應有之義何以諸臣工多有見不及此者夫卽以輪船招商而論每年裝　　　一項已可　　餘銀一百二十萬兩太古怡和兩洋行皆不准承裝故此爲招商局　得之利而生理亦遂較太古怡和兩行爲大哭聞裝運漕米一石須水脚銀四錢有餘而太古怡和兩行謂祇須銀二錢有餘已可裝運至京夫漕米爲天庾正供何以收費　如此之鉅若照太古怡和兩行所云每石核减水脚銀一半則國家歲可多銀五六十萬兩亦不爲少或謂輪船招商局與電綫開平煤礦皆招商股而成倘將漕米水脚核减入公則商股似太受虧必不允洽但太古怡和兩行　顚以二錢有餘之水脚銀承裝漕米一石此中必尚有利可圖斷不至折本從事照此辦法似尚非苛待股商有意刻剥其利况其餘免稅等事可爲釐剔者正多至各省電綫開平煤礦等亦何一無弊特當事者不肯悉心查察故任其將收支數目久不造報而亦不加顧問也惟鐵路一項雖京津一路貨物駢闐聞亦並不得利其餘不問可知是豈因侵漁者多故不得利歟抑本無利之可得歟此在督辦大臣嚴查而根究之局外人莫由深知其細也 
[引見日皇]  
　　日本長崎埠訪事友來函云近接東京來電知中國派往日本遊歴之劉　二員已於上月十九號由日本外務大臣引見日皇 
[法人要索]  
　　廣州博聞報云法國政府欲請中國總理衙門准其在雲南蒙自開闢租界因是處法領事衙門近被土人毁壞法人故借端要索开請將雲南提督馮萃庭軍門調至他省蓋以軍門在一千八百八十四年與法人打仗甚爲勇猛故也至總理衙門若何回復尚未知悉 
[允准寄屆]  
　　日本訪事友來函云華人雜居日本内地之例從前未訂條約以致多所齟齬兹經各華商再三禀請業蒙日皇允准上月二十八號諭令内務大臣行文各府縣以後中國商人准與西洋各商一例准往各内地貿易惟下等工作之人一概不准前往所有章程刻下尚未定議也 
[日艦過津]  
　　天津訪事友人云數日前日本常備艦隊司令官提督角田君帶領隨員數人乘坐高砂浪速二艦赴津下椗唐沽登岸後卽命駕入都旋由京師乘火車回津詣督轅晉謁北洋大臣裕哥帥仍附火車至唐沽回艦　駛 
[日本海軍大管堂章程]  
　　第一條海軍大學堂爲教授高等學術於海軍武員而設第二條大學堂置各竊員總理副總理教頭教習主計長第三條總理隷屬海部大臣綜核堂内事務第四條副總理承命總理掌庶務第五條教頭承命總理監督教務第六條教習承命教頭教授各學課第七條主計長承命總理管理一切度支事第八條本學堂除第二條所列舉各員外另置判任文官若干員承命上官辦理庶務第九條入堂武員一律稱海軍大學堂學生第十條區别學生爲四等將校科甲種學生將校科乙種學生機關科學生選科學生第十一條教授將校科甲種學生以高等兵學曁他藝術爲將來充樞要武員及任高級司令官之用第十二條教授將校科乙種學生以砲術水雷術航海術諸課第十三條教授機關學生以關機器一切學術第十四條選科學生各任意選擇功課而修習之第十五條將校科甲科學生拔擢才學德行出羣者如下二式經本堂學生銓衡員鑒定海軍大臣命入堂一官秩至大尉而海上服務過二年者一及第招考者第十六條將校科乙種學生 
 
 

Page 2

 
 
如下三式海軍大臣命入堂一官秩至大尉而海上服務過一年者一素給廪食使研究砲術水雷術航海術者一及第招考者第十七條機關學生如下二式海軍大臣命入堂一官秩至大機關士而海上服務過一年者皆少機關士而兼備才學者一及第招考者第十八條選科學生選舉自佐官機關監若大尉而服務三年以上者或大機關士海軍大臣命入堂第十九條本學堂學生銓衡員將校會識本學堂總理曁洵軍大臣恊同商議選舉自佐官以上武員特命之員中置員長一名先進將校充之第二十條入堂招考程式海軍大臣定之第二十一條學堂畢業者給以證書第二十二條將校科甲種學生畢業者自證書外更給徽章以表明其及第第二十三條將校科乙種學生畢業後從其術技所長或入海軍砲術訓練所或入水雷術訓練所更研究奥義第二十四條學生有不勝其任者總理禀請海軍大臣海軍大臣卽行斥退甲種學生之不勝其任者先經銓衡員鑒定而後總理禀請海軍大臣第二十五條學生在學中有進升官秩者仍可留學以俟畢業第二十六條本學堂定員於别表定之 
[能吏邀奬]  
　　天津訪事友人云前者直隸總督裕壽帥奏保大名府屬獲匪奬案遵照部駁另擬改奬請將大名府調補天津府榮銓從優議叙以任候選府經歴新樂縣典史請開缺以府經歴補用已奉硃批吏部知道欽此又片奏候補知府沈傳義仍請照原保俟補知府後以道員用亦已奉旨兪允矣 
[江學抵省]  
　　江西提督學政李伯虞大宗師按臨撫建饒廣各郡舉行科試現已事畢於上月初九日由廣信起程接　南昌十九日文旌抵省闔城文武各員皆　滕王閣恭迎始禮少頃宗師排導入城駐節校士館示期開考 
[利源廣闢]  
　　江西訪事友人云萍鄉縣屬素産佳煤去春盛杏蓀京卿籌欵百餘萬金秦明開辦於是購機器訂礦師廣爲開採初派盧大令洪昶駐萍籌辦近又添派張大令贊宸會同經理購置安源田百餘畝設立礦局其中機器房洋礦房練焦爐無一不備每日約出煤數百墩小民得此噉飯之所莫不喜形於色未幾有開築鐵路之議由南門外河干起迤邐至安源一帶計程十四里名曰萍安鐵路一切工程歸賴礦師經辦惟應購地畝由盛京卿札委萍鄉縣顧大令家相會同辦理今夏畚挶大興聞俟中秋節後可以開駛火車俟此路告竣當由南門越河造一鐵橋繞道西門過湖南醴陵縣至渌口俾與湘粤幹路銜接名曰萍醴鐵路計程一百八十里去冬經工程師柏生士與叅贊李治勘騐已有端倪派恭太守鴻年爲總辦大約東籬菊綻時再當覆勘現在張大令擬設礦務學堂造就人材顧大令排印勸學編曁陳次亮樞　所著續富國策中農書取其深切易行名曰富國農書分送士子以開風氣又通禀各憲保奬邑生胡志伊文童李光彝以示矜式學術昌明利源開闢當可拭目俟之矣 
[鄂鈔暢銷]  
　　武昌訪事友來函云鄂省紡紗局仿造洋紗極爲精美而銷路未能廣遠總辦王雪岑觀察訪聞川省民間織布無不購用洋紗歲耗金錢不下百萬因禀商湖廣總督張香濤制軍於川省設立分局俾蜀人得以就近購買日前王觀察接到川中電信知存　銷售已空急須源源連濟嗣由招商局輪船裝載若干包轉運入川幷諭飭局中工匠昕夕赶造以應要需似此銷路日宏經管盡善利源式鹿固將拭目俟之矣 
[風波可險]  
　　宜昌訪事友人云上月中旬某日某商家接到渝城來信謂有掛旗船一艘載貨二百餘件行至崆岭湍流水急　工運掉不靈被浪冲至石巖之側略一碰撞船遂傾覆所載貨物悉付東流幸舟子素諳水性得慶更生○某縣差役十名因案欲赴三半抨由長江　雇一划船駛至中善壩忽遇旋風一陣將船激翻船中差役已斃其六餘四人手攀船底狂呼救命久無應者未幾又斃其三一差隨波逐　至某石灘經人救起得卽返魂吁行船之險如此乘風破浪者可不愼哉 
[續誌瀛洲水患]  
　　瀛洲水患已誌前報昨又接日本訪事友來函云下野佐野地方因連日大雨河水陡增五六尺隄防决　水勢灌入農田萬頃禾苗悉成澤國宇都宫高橋川水亦漫溢民居之被災者約一百五十餘戸又仙臺縣栗原郡之挾間川黑川郡之吉田川同時决堤近川之田廬房屋以及鐵道皆被湮没火車數日不能通行縣知事親往查勘被災輕重以便申詳政府 
[江右火警]  
　　江西訪事友人云上月十七日三鼓後城内磨船巷某米鋪不戒於火延燒鄰右十餘家十九日上午城外簑衣浹某姓家早炊失愼致兆焚如被災二十餘家殃及釐金分十二十日上午城外滕王閣左近某瓷器鋪又復朱火焚燬二十餘家均經各水龍竭力救熄當此天氣炎蒸風乾物燥居家者可不愼之又愼哉 
[浙省官塲紀事]  
　　杭州訪事友人云上月二十三日爲致祭火神之期先期由仁和錢塘兩縣主飭差役將吳山火神廟鋪設一新至夜半後文武各官先後戾止惟臬憲李健齋爵廉訪偶因感冐請假未到時交五鼓撫憲劉景韓大中丞命駕而來各官迎入未幾中丞更衣升殿主祭各官以次陪祭禮畢退入官廳更換公服然後次第回署時已東方發白矣○本月二十二日藩憲惲松耘方伯牌示云定海廳歸知缺委試用同知郭鍾岳署理會稽縣知縣缺委卽用知縣黄裕元署理永嘉縣知縣缺委候補知縣查蔭元署理龍游縣知縣缺委候補知縣楊葆光署理遂安縣知縣缺委候補知縣熊志方署理○讞局正審委員唐大令濟現奉臬憲李健齋爵廉訪調辦督審局提調所遣正審一差委顔大令其慶接辦 
[扶桑錄要]  
　　日本長崎埠訪事友來函云日本政府自准各國人民雜居内地已將前定租界盡行撤去兵庫縣知事大森君市長鳴　君議定一切善後事宜申詳上憲以俟批准施行今將各條照錄左方一公園游玩之處外人亦須一例供給其費用一切由各該地方政廳設法維封卽著市役所官管理並置外人爲委員以便帮理二市役所衞生課内亦須備有醫治外人醫士遇有傳染疫癘及預防消毒等一切衞生事務使之經理三神戸舊時租界内之救火會首事卽著西魔君經理四各國船上人上岸必須派一精通英語之警捕頭在碼頭常川巡視幷在美利堅岸旁添設碼頭倘遇不測有所依傍五内外人所設各項飲食店宇時時巡察如煎炒湯水等有妨害於人者嚴令收拾六倣照横濱所置之食物尤宜詳察因横濱查察不嚴以此爲誡况上海香港等處來者甚多故須加意防範也○前者六甲山忽然大鳴經兵庫縣知事照會預防震災會派出專講地震之理學士今村明恒君往查東歴七月二十三號行抵神戸會同縣知事及書記官等同往有馬地方騐得二十一號夜九點五十分鐘北麓舟板村之南連鳴兩次二十二號一點四十五分又鳴兩次至二點二十五分及三十八分時聲尤宏大先如雷鳴後如巖石崩裂之聲屋宇皆岌岌震動至六點四十五分尤甚八點十二分及四十七分五十二分又鳴三次則已微弱矣總計共鳴十次其聲自南而東據云明治二十一年磐梯山崩裂時亦如此鳴震此次恐亦難免意外之虞也 
[雲津漁唱]  
　　天津訪事友人云前者礦務局棧房所存花生失去一百三十七包嗣經局中巡役查知此貨爲秦二何二張二穆老等盜賣與田錦標因卽禀明局憲將買賣各人一倂拘獲送縣訊究田供認收買此貨實出津錢一百數十吊秦等一味狡展堅不承認大令飭將秦等重責還押候覆訊核辦○去春丁字沽宋王氏串同姦夫某甲謀害親夫藏屍柴棚與姦夫偕遁未及一月案已破獲拘禁獄中迄今已逾一　尚未定讞近經屍兄宋兆林復投天津縣署禀催縣主沈大令提訊之下氏供詞刁狡仍不承招大令飭責柳條三百下手心八十下還禁候再訊究 
 
 

Page 3

 
 
○近日直隷按察司覺羅廷廉訪出示曉諭略謂本省各處匪徒往往擄掠良家子弟關禁勒贖名爲請財神又名賣綁票此等匪類害民不淺現奉刑部新定章程凡此等匪徒按照强盜律嚴加重辦擬以斬梟立决等罪自示之後倘有無賴之徒搶人勒贖訛索錢文准禀地方官拿獲按律懲辦亦不得挾嫌誣告致于反坐 
[甬江雜誌]  
　　寗波訪事友來函云上月初六日鄞邑尊畢大令因公晉省面謁各大憲禀陳一切兹已事畢於二十三日回署○六月二十六日恭逢皇上萬壽聖節文自道憲李觀察武自提憲陳軍門以下各官均於黎明時赴萬壽宫行禮儀容肅穆共效嵩呼誠一時盛典也○月前老江橋下有一門板隨潮浮起小船帮人見之卽以竹篙挽住不意門板下釘一女屍年約二千餘身穿官紗衫褲駭而築之依舊隨波逐流而去 
[鶴樓茗話]  
　　武昌訪事友來函云漢皋爲通商鉅埠華洋接軫交涉日煩非平時加意講求臨事每難肆應張召濤制軍有鑒於此因與江漢關道岑馥莊觀察一再籌商擬於江漢關署創設時務月課凡候補人員無論官階大小均准報名應試如有通達時務熟諳約章公法者立卽優加奬勵并報明兩院酌委要差一俟擬定章程卽當示期開考需次諸君逖聽風聲無不摩厲以須躍躍欲試○卾省賭風素熾並有仕途中人藉聚賭抽頭爲生者于次棠大中丞聞而惡之日前特密飭保甲局朱太守江夏縣陳大令務須勿避嫌怨嚴加查拿如有不肖職官窩藏賭博者幷將賭具起送撫轅以馮叅辦不准稍事瞻徇太守等奉諭後連日已督同鋪委逐叚密查矣 
[秦淮打槳]  
　　金陵訪事人云自下關至浦口昔年有所謂擺江船者渡客往來定例每船載客三十人車馬　牛半之十餘年來此船無一存者大江南北惟藉划船飛渡船户希冀多載往往任意攬客舟輕載重失事頻聞前年邑中紳商捐集巨資仿救生局紅船式製造多艘禀奉官憲准在下關江口設立義渡局載客一切悉照擺江船章程無奈駕船者暗中漁利私載多人以致去年某號渡船失事淹斃二十餘人經江寍府劉嘉樹太守山示嚴禁渡船划船均不准違章多載渡船多載責在義渡局局董划船多載卽由救生局董稽查近來日久玩生漸加人數日前有一划船其船之小僅容六人而竟坐至八人之多且船頭又有羊角車三輛前重後輕一經放櫂卽顚簸傾側見者咸爲寒心幸是日風平浪靜得以誕登彼岸然亦僥倖於萬一竊願　長官車申厲禁俾若輩不致輕人命若鴻毛也○城守恊楊鏡巖軍門蒞任有年所部二千五百人莫不畏威懷德兹者遵奉憲檄出鎭福山上月十七日　行部下弁兵皆恭送至江干而返○六月十九日俗傳爲觀音大士誕辰自旣望起紅男綠女咸爇心香一瓣膜拜運臺香火之盛以城北觀音樓城西石觀音爲最而通衢僻巷二三里内必蓋蓬棚一二處懸觀音像於中兩旁分掛十殿閣王籍歛資財雇唱淸音蓮花之類男女雜坐最易滋事釀姦且所唱有皆屬淫詞靡靡之音不堪入耳所願有地方之責者出示禁止未始非正人心厚風俗之一端也○上月十三日河水陡添幾欲平堤拍岸水中帶有一種霉氣不能汲飲月望以後外河亦然幸越一二日卽退居人始得歛用如常 
[金閶客述]  
　　蘇州訪事友來函云閶胥門外總巡一差現屇瓜代之期上憲遴委候補縣陳明府其壽接辦明府奉札後已於上月二十六月到差視事○道前街萬雲居客棧係前充地甲之某甲所開某日有某省候補府洪太守之公子寓居棧中臨行時忽失去綢衣數件疑被同棧之乙内二人所竊遂赴西路總巡局控告陳司馬准之飭差拘乙内研訊供稱與棧主串同行竊司馬乃將甲拘案笞責一千板具結釋放乙丙各算數百板荷以聯枷發道前街示衆 
[上海官塲紀事]  
　　出使法國大臣裕朗西星使昨日上午十點鐘由天后宫行轅帶同隨員及公子二人命駕至法總領事署拜會白　泰君曰君延入内廳晤談片刻然後握手而出○前日川沙廳陳桓士司馬家熊因有要公來申命駕入城先詣道轅晉謁繼赴各署投剌至上海縣署時縣主王欣甫大令延人花廳暢談良久妨行辭出○昨日江蘇海運局總辦張子虞太守命駕入城至縣署拜會王欣甫大令晤商要公良久始别○前日松滬釐捐局督辦錢怡甫觀察遷入局中滬上各宫紳均往道賀觀察爰於昨日命駕赴各署謝步至縣署王大令飭丁擋駕○昨日午前江海關道憲曾經郛觀察上海縣主王欣甫大令先後命駕赴北河南路天后宫側星使行轅拜會出使法國大臣裕朗西星使星使延入廳事茗談良久始行辭出 
[井亭工竣]  
　　本邑大東門外紫霞殿東首向有井亭一座建於前明曾載上海縣志迄今已閱數百年相傳是亭之建藉以鎭壓火災同治初年屋宇欹側兩旁僅存石柱破瓦頽垣已無復舊時景象近年來該處火災迭告附近居民倩堪輿家視之謂宜將是亭重新興築爰商諸十六鋪紳士鍾孫二君募資重建經之營之現已工竣惟捐欵尚難籌集未知董其事者能免賠累否 
[礙難理勸]  
　　全盛合記信局主鄭王氏投上海縣署控虞秉恒霸業圖吞經王欣甫大令一再提訊以虞秉恒攬權生事殊爲不合判　秉恒仍准在局爲跑信夥惟須聽憑李德謀約束不得再生事端其故父虞瑞泰乾俸領至本年底爲止存局議簿一本交出批銷虞瑞泰在日所欠帳洋一千餘元從寛免追著具結完案乃虞秉恒嘵嘵瀆辯實屬可惡本應澈究姑寛著交差邀同親族妥爲理淸限三日覆奪如延專提莫秉恒嚴辦以儆刁風兹據各親族以鄭王氏係鄭王豐之繼室並不是妾虞瑞泰與李德謀均係鄭正豐雇用之夥並非德謀由瑞泰添雇瑞泰故後德謀再三勸令鄭王氏給予故俸三年何止逼寫不准到局筆據前報所錄虞秉恒供詞皆係虛言且虞德元死後伊子咸通諸事不管立有約據虞秉恒何得以其父虞瑞泰曾爲局夥妄希朦混砌入種種無理之處知非可以情喻故各親族徘徊觀望刻下尚未往勸也 
[查緝賊蹤]  
　　前日南市裏馬路關橋南首常春甡轆轤店被賊猱升屋頂入内竊去衣服什物當卽開單投報十六鋪巡防中局請爲查緝局員文斌臣二尹立飭汛捕前往查察見屋上遺有水烟袋頭細加查視知賊由某弄管門人窓上躍過遂據情禀知二尹未知能將此賊弋獲否也 
[限遷屍棺]  
　　昨日楊樹浦巡捕房黎副捕頭傳十二圖地保周子英五十一圖地保嚴渭祥令恊同中西探捕至所轄各圖内督令各卿民將浮厝各棺尅日遷徙如敢故違立卽拘送公堂禀請讞員翁笠漁直刺訊究 
[上海縣署紀事]  
　　昨報紀有口操北京音之某甲至上海縣署喧閙縣主王欣甫大令飭差役帶候訊究嗣悉此君姓陳名仲雲係湖州府屬歸安縣人曾任山東鉅野縣知縣後因事革職來申小住察其情形似患瘋癲之疾大令遂飭送普育善堂妥爲醫治○申湖小火輪船行至本埠南黄浦被招商局小火輪船撞沉事後船主沈阿美投上海縣署報明被撞情形請爲核奪縣主王欣甫大令諭候將屍身打撈齊全再行訊核　 
[美界捕房紀事]  
　　松江人龔阿七沈阿福均在某姓駁船上爲長年昨午忽爾起釁互相兇毆旋扭至捕房聲訴捕頭詢得兩造各有不合令押乞丐牢一日以儆○昨晨小竊張阿二混入漢璧禮路某姓家竊取衣服適爲某號華捕所見因卽拘入捕房捕頭令押候解送公堂禀請讞員翁笠漁直刺訊辦○昨午跑灘賊吳阿羊混入公和祥馬頭竊取舊鐵肩荷而逸適爲某號巡街捕所見卽將人贓拘入捕房捕頭令押候解送公堂禀請訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[失愼未成]  
　　美界天潼路五百三十二號房屋粤人某姓家前晚持洋油巡捕捉蟹　偶一不愼延燒蚊　　時火勢炎炎幾致不可收拾幸經家人竭力蒞救得卽撲滅然四鄰已使受虛驚矣 
[上海縣署瑣案]  
　　南市施家弄陸生記軋花廠主陸晴卿前控二十三鋪地甲移主長　卽搶花阿四　　　傳　　服辯經王大令提訊未結前晚又提復訊王長慶供正月某夜途遇萬裕醬園小主人大新觀及沈伯英糾同小的到蔡陽弄内前　紙店之鍾延春家賭博内有陸晴卿者恃有某總辦勢力帶同牌九司務顧福章騙去洋銀數十元被衆人　破令將所騙之洋交還由賭客鍾雨春鍾延春鍾濟春逼冩服辯濟春起稿令陸照冩小的言陸係舊家子弟不應作此無賴之事陸因此挾嫌投案誣控服辯現在鍾家求鑒顧福章供是晚在鍾家飲酒並水同賭陸樹梅卽晴卿供係文童是夜路遇顧福章向索洋銀五元顧囑鹽往收取被誘至王長慶卽槍花阿四家勸令同賭童生不允王卽將童生身畔銀洋攫去復又逼寫服辯求恩追還土大令以陸　係文童何乃與甲夥犯賭實屬不知自愛判將四人一倂交差看管一面派差到鍾延春處取出服辯再核○滬軍營统帶龍軍門前日函送誣竊之二十三鋪汛捕張順及甲夥張錦堂到縣請究亦經大令提訊張供小的在外緝案甫行回申此事不知底細求鑒詰之張錦堂供因有湖南人某甲向人言有綢衣服若干擬質錢使用小的疑係竊賊向之盤詰伊卽投營聲訴致被送案大令查得張順前曾有訛索王阿江竊釘之事顯見不安本分判責五百板斥革錦堂從寛斥釋 
[英界公堂瑣案]  
　　包探秦少卿解德元館司帳人賈晉卿至案禀稱此人持稍强水澆灌楊根山髮際故由小的送請究辦楊偕德元館主張錫藩投案訴稱張開設德元館用賈司理帳目今因舞弊用虧洋銀三百五十餘元囑令小的前往查核情弊顯然彼因挾恨用硝强水圖害設計甚毒叩求嚴懲張訴稱小的雇賈爲夥今被盜用洋銀經小的查知倩楊查對各帳核算之下共虧洋銀三百五十餘元並在其身畔搜出店中空白票三紙已蓋圖章顯係揑造銀票在外索詐叩求究追賈供小的並未用虧洋銀且與楊素不相識安有圖害之事襄讞委員張柄樞司馬商之任繙譯判將賈重責三百板帶回捕房管押一年○包探石金榮解胡仁植至案禀稱此人在平湖竊取永興烟館烟槍一枝綢衣四件逃避來申小的見其形跡可疑因卽拘獲送請訊究胡認竊不諱司馬判責一百板贓存捕房待失主認領○舟子周根榮控蔣富根勒收船捐攫櫓不還由包探顧阿六拘案顧阿六拘案請追蔣供詞狡賴司馬判責三百板押候追繳○某洋人控袁子卿行竊銅梗售與李阿寳經包探竇四海緝獲人賊送案請究某洋人投案請領失賊袁供一時貪小後當革面洗心李供不知竊贓故敢收買司馬判將袁責二百板營押一禮拜李從寛管押三日○包探金立生解馬夫胡阿高至案禀稱此人攫取傳阿維香蕉反敢將傅毆傷今特送請訊辦傅投案訴稱與胡素不相識彼因攫取香蕉不遂所欲將小的肆行毆擊叩求究辦胡供偶與口角不敢逞兇司馬判罰胡洋四元給傅爲養傷費從寛斥釋○怡和馬頭管棧西人控陳耀山竊取紫銅數十磅由包探金立生緝獲人贓解案請究陳供紫銅係在途拾得並非行竊司馬判責一百板枷號二十天發犯事處示衆賊存捕房候失主認領 
[法界公堂瑣案]  
　　馮學海陳子勤二人同居成德星僅隔一壁馮在樓上排設機車紡績絲絨頭繩車聲軋軋陳頗厭其喧囂口角之下陳控詣捕房捕頭飭探傳同兩造於昨禮拜六堂期解請朱明府何繙譯會訊陳投案聲稱與馮素來相識因其在樓上擺設機器樓板震動終夜不安向之熟商可否將機車移置樓下馮非特不依反肆辱駡是以報知捕房解案請判馮學海供稱彼此各租房屋小的排設機車並無不合明府謂爾等同居一處理應和睦何必以瑣屑之事涉訟公庭致傷和氣馮稱安排車軸翻建樓板頗費周章未便搬動明府謂陳曰爾旣嫌震動不妨搬至樓下何致各執一詞公庭匍匐爰與何繙譯會商著一幷退去俟下期傳到收租人再核○前日捕頭傳諭包探凡在租界居民鋪戸不論大小賭博一體拘拿無任漏網旋經包探拘獲义麻雀牌及婦人挖花共十七名口昨日一倂解案請判朱明府與何繙譯會商謂爾等各有恒業何得爲此無益之事姑念初犯從寛斥釋各人俱叩謝而退○前者甬人吳阿才控朱方氏誘領養媳阿翠藏匿别處希圖價賣經明府訊供判交保出外帮同尋緝迄今案懸日久消息杳然吳投縣控訴王大令准詞備文移提朱方氏歸案訊究昨日堂期明府著保將朱方氏交案以便移解縣署何繙譯以此案尚欲覆訊著交原保俟下期傳同原告覆訊核奪○王李氏禀稱家住八仙橋浜西生有一女現年十九歲近被住居洪源里之甬人張福生誘拐藏匿報捕拘案請爲訊究張供慈谿縣人與王姓女郎在洪源里會過一面並未誘拐明府謂觀爾形狀必非安分之徒本擬從重笞責姑全體面准予交保出外赶緊找尋如違重懲不貸○蔣順卿前控流氓吳金福錢金榮等持刀恐嚇藉端訛詐等情經明府訊供押候交同黨到案一倂嚴辦昨日捕頭飭探將吳錢二人並刺刀一柄解案請辦明府以此輩罪無可逭著押候各責三百板○包探禀稱積竊張春寳偕同黨王掌榮在江天輪船行竊衣包當塲拘獲賊已交還失主解案請辦明府判將張責二百板王責一百板○包探禀稱偷兒王何六掩至陶蘭生停泊之柴糞船上竊取布衣二件報捕查獲解案請辦王阿六不認行竊明府判押候重責五百板○張趙氏禀稱在興聖街開設復興客棧被寓客張阿仁乘間竊去衣服數件報捕查獲人贓送案請辦明府判責五百板贓還失主○傅松泉禀在德順里某姓家司關前晚存沈阿定者掩入房内圖竊當塲拘獲送案請辦明府判責一百板○崇明縣舉人蔡霽峯因沙田涉訟案懸未結昨日投公堂遞禀請提谷寳瑞到案覆訊明府著保人將谷交案下期來案候訊 
[蘇省官報]  
　　六月十七日首府總捕三首縣均禀知下河接欽差四品銜坐選廣東雷州府徐聞縣知縣葉叔亮安徽人由籍來知縣許溎祥禀謝奉飭給予奬勵班前先援委署事一次○十八日知縣熊兆姜禀知奉委解金陵餉差縣丞鄭光弼禀知赴寗見制憲○十九日金陵厘捐局稽核委員前先補用知縣董汝誠由寗解餉來同知銜指分江蘇議叙試用知縣許文濬浙江人由京傾照來省禀到補用從凡品董桐曾起服　省禀到典　房　獲禀銷分常差遣期滿回省欽憲剛中堂於今晨到蘇○二十日候補道鵠雲鵠辭行正任吳江縣方交缷任事回省吳江縣朱禀到知縣朱鏡淸禀知隨欽憲由寗來又董汝　禀辭回寗管帶蘇防左營二品銜儘先遊擊黄春懷辭赴嘉定淸浦查　○二十一日知府黄家瑋禀知交缷松　釐局總巡差回省並謝奉委調辦牙厘局總巡卽日到差知縣熊兆姜禀解餉赴金陵正任長洲縣典史陸桐華禀知交缷署光福司巡檢任事回省並謝奉飭調署常熟縣典史事候補把總朱廣樂禀謝奉撫憲檄委胥門路巡查卽日到差○二十二日太常寺卿盛宣懷由滬來通判徐敦業禀知赴滬見道憲卽辭知縣程慶明禀辭赴寳山五岳墩復　店工差又周濂禀辭赴太倉復勘塘工差巡檢陳鳳　禀謝奉飭試用期滿留省補用 
[皖省官報]  
　　六月十九日准補旌德三溪司王錫齡飭赴新任委辦無爲州保甲候補同知吳道灼到候補知州黄建簃知奉接　委銀圓局總監工兼帮辦提調○二十日壽春鎭郭寳昌辭行四品銜雲南補用知州饒能　到懷寗人指分安徽試用典史金　到江寗人○二十一日候補知縣李長郁知奉委赴無爲州訊案伍芳榛知奉委赴江西購造救生紅船○二十二日委辦華厘卡知府許鼎霖到卽用知縣陸春官辭委解京餉侯補直隸州王大　知奉委查六　州會文經費○二十三日前准補舒城縣祝煥勛到起服來省候補知縣朱郁菳蔡康聲均面試○二十四日花翎知椅銜朔署滁州代理懷　縣熊祖始到分甯國府差逭巡檢李玉芬到由甯國解案來省皖北發審知縣曾行淦到由鳳陽差次來省直隸州王大慶辭赴六安州渣會文經費李長郁辭赴無爲州訊案○二十五日巡檢梁玉書辭奉營務處委赴皖南探硝磺價 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十五年六月二十二日京報全錄]  
　　宫門抄○尚書孫奏爲假期已滿舊疾未痊籲恩賞假調治摺○御史徐奏爲嚴懲貪吏敬陳管見片○漕督松奏爲江北河運漕船全數挽行出境摺○將軍壽等奏爲添練旗兵洋操情形摺○越撫劉奏爲臬司到省飭赴新任片○又奏爲遴員署理知縣片○秦督陶奏爲勸借昭信股票銀兩籌還本息緣由摺○六月二十二日内務府國子監侍衞處值日無引見○張俊謝賞朝馬恩○王宗高預備召見○内務府奏派致祭雷神派出繼祿○召見軍機王宗高○○降一級留任恊辦大學士吏部尚書臣孫家鼐跪奏爲假期已滿舊疾未痊籲懇天恩賞假調治並請簡員署缺及管理要差事竊臣舊有筋骨疼痛之疾每遇風寒侵襲四肢運動維艱然往時以温藥薰敷不過十餘日卽有功效此次觸犯獲疾四次蒙恩賞假將近兩月而左腕右膝筋脉牽掣行走跪拜皆不靈便臣之職守以吏部尚書一缺最爲繁要月餘不能到署曠職實多至臣管大學堂差使祇臣一人管理並無同官其事又屬創辦一切章程隨時須斟酌而生徒之講學立品非時時親與接見不能周知臣月餘不能到堂尤深焦急惟有籲懇天恩將臣吏部尚書一缺簡員署理並將臣管理大學堂差使簡員暫行管理賞假一個月俾臣得專心醫治一俟肢體全愈卽行銷假當差所有徵臣續假及請簡員署理要缺緣由謹繕摺具陳伏乞皇太后皇上聖鑒謹奏奉旨欽此○○徐士佳片再懲治官員之例重者至於革職所以昭炯戒也乃由今觀之革職可以儆常人而未足以懲貪墨故朝廷以爲赫然怒之者此輩直若怡然安之誠以彼方借入官爲謀利之階但使蓄積饒多則已償所願其初念本未嘗以一官之去留爲榮辱也所以常人革職則一朝貧賤誠有不堪言狀者貪吏則滿載而歸依然富戸求田問舍其樂或反過於有官卽或年力方强宦情尚熱則挾其多金以結交勢要而河工洋務軍營各優差求無不得不數年而開復原官矣又不數年而保升過班矣夫貪吏而偶然敗露者祗十人中之一二耳而此一二人者其究竟仍未嘗有所損也良由所憑者厚而勢處於常伸故進退升沈無往不可以自得而法令幾於無權無怪乎朝廷日嚴懲貪之令而貪吏仍日見其多也擬請嗣後遇有徵辦貪吏之案於處分之外復量其資財分别罰繳贓欵以充軍餉庶法令有權而貪吏稍知斂迹夫金作贖刑著於經訓况當財用匱乏之時籌欵匪易若將貪吏悖入之資充整軍經武之用無傷政體且亦得情法之平未始非籌欵之一策也是否有當伏乞飭下吏戸兵部核議施行謹奏奉上諭一道○○頭品頂戴漕運總督奴才松椿跪奏爲江北河運漕船全數挽行出境恭摺由驛馳陳仰祈聖鑒事竊照光緒二十五年起運二十四年江北東漕共船三百七十二隻又提淺太平船二十六隻於五月初九日挽過淸江各閘經奴才由驛馳奏在案一面督飭該糧道吳重　率同勷辦委員候補直隷州知州方臻喜等加緊催　不任稍有停留兹於五月二十八日挽過邳州之黄林莊全數出境聯檣北上據司漕各員陸續禀報前來奴才仍當催令迅速上駛以冀乘汛渡黄早抵通壩仰慰宸厪除咨會東河督臣山東撫臣一體催　外所有江北漕船全數挽行出境日期理全恭摺馳陳伏乞皇太后皇上聖鑒謹奏奉硃批戸部知道欽此○○廣州將軍臣宗室壽隂兩廣總督臣譚鍾麟廣東巡撫臣鹿傳霖跪奏爲廣州駐防旗兵挑足二千人添練洋操恭摺仰祈聖鑒事案准軍機大臣字寄光緒二十五年正月十二日奉上諭練兵爲當今要務各省駐防生齒日繁閑散中不乏精壯之十著該將軍等各就本處情形挑選若干教練成營以資捍衞所需餉項應與該省督撫藩司妥籌恊撥奏明辦理等因欽此當經臣鍾麟臣傳霖附片奏明駐防旗兵本已挑練洋操一千七百餘人餉需由善後局支給以後或增或緩俟臣壽蔭抵任再行會商酌辦欽奉硃批著俟壽蔭到任後會同認眞訓練欽此欽遵在案臣壽蔭於二月二十一日抵任後分次校閱洋操旗兵步伐整齊槍砲有準訓練均屬得法此外閑散旗丁年力精壯者頗不乏人惟粤省庫儲臺乏捐借俱窮情形逈非昔比舊存及新募各軍餉力已虞不繼勢難多練旗兵臣等會同商酌原練之千數百人洋操具有規模尚未明定營制擬由臣壽蔭閑散中悉心挑選湊足二千人編爲四營悉照洋操認眞教練愼選將材爲之統率應需餉項由善後局源源撥濟以資飽騰而備捍禦將來餉源稍裕再行添練以成勁旅所有加練旗兵二千名緣由謹合詞繕摺具陳伏乞皇太后皇上聖鑒訓示謹奏奉硃批覽奏已悉卽著該將軍認眞訓練以資保衞所需餉項並著該督等源源撥濟毋任匱乏欽此○○劉樹堂片再新授浙江按察使李光久前蒙恩准暫緩入都陛見先行赴任該司於五月初四日由滬抵浙因奉命督辦防務由臣商令該司先赴沿海一帶察看布置當經由電奏明在案現在該司於五月二十九日自防旋省應卽飭赴新任署按察使世杰飭回鹽運使本任署鹽運使陳允頤亦仍飭回杭嘉湖道署任各專責成除分檄飭遵外理合附片陳明伏乞聖鑒謹奏奉硃批知道了欽此○○劉樹堂片再署江山縣知縣陸爾昭調省差委所遺員缺係要缺應行酌量委署兹查有新選常山縣知縣劉朝鎔堪以委署據藩臬兩司會詳請奏前來臣復核無異除批飭覈遵外謹會同閩浙督臣許應騤附片具奏伏乞聖鑒謹奏奉硃批吏部知道欽此○○頭品頂戴陜甘總督臣陶模跪奏爲報明甘肅官紳商民繳借昭信股票銀數另籌備還本息銀兩並請補發股票恭摺仰祈聖鑒事竊查甘肅勸借昭信股票銀兩前將籌辦大概情形恭摺具奏在案計自設局開辦起截　本年三月底止文武大小各官共繳借銀十萬兩各屬紳商士民共繳銀十二萬二千五百兩除官員繳銀業已准作報効移奬奉部頒發章程應别核辦毋庸給票外其給票紳商士民散在各屬認借數目多寡不同繳銀遲速不一起息日期難歸一律擬請照依部章卽以光緒二十五年二月爲初年付息之期凡於二十四年内繳齊者各按繳銀之日起截至是年年底止由屬遵照定期給患裁回初年息票一方塊若係二十五年始行繳齊者則應俟二十六年二月再行算付以後按年分别付息挨次裁回至籌還此項股票統計二十年本息約需銀二十一萬四千兩經部指撥之養廉現有銀三萬六千一百餘兩勉敷初二三四五六等年還息之用此外所短尚多甘庫異常支絀的欵實無從籌查光緒十四年甘肅籌借河南賑銀三十萬兩旋復轉撥各省辦賑除節年撥還動用外尚欠銀十五萬六千六百六十六兩六錢六分七釐原議分四年歸還今已逾十年尚未還清擬請以此項備疑收作陸續應付昭信股标本息之用計連三成養廉及收還借賑各銀可得十九萬二千七百餘兩仍不敷銀二萬餘兩數不甚鉅屇時再由甘省設法籌補至奉部頒紳商士民換領股票九百十張計十萬兩尚不敷股票二萬二千五百兩之數應請由部按一百兩一張照數補發據藩司丁體常先將各屬紳商士民繳借銀兩總數並報効各官銜名銀數分别開具淸摺詳請奏咨前來臣覆核無異相應請旨飭下河南山東山西陜西四省將前借甘肅借撥賑欵銀兩仍分年悉數解還並懇飭部速補發股票以便換給而昭信守除淸摺咨部外所有甘肅官紳商民繳借昭信股票銀數另籌備還本息銀兩並請補發股票各緣由理合恭摺具陳伏祈皇太后皇上聖鑒謹奏奉硃批戸部知道欽此 
 
