# 1893 - 15 - 4907091

 

Page 1

 
 
[精印隨園三十種告成] [  圖書集成局啓]  
　　隨園太史文章經濟冠絶古今海内通懦無不仰之如泰山北斗生平撰述博至數百卷益以他著共成三十種兵燹之後原板蕩焉無存翻刻者亥豕魯魚幾至莫可辨認本局覓得初印眞本悉心讎校排印成書紙張旣潔白無瑕墨色尤光潤可愛分釘四十八本盛以全椐木箱刻已告成卽日出售核定每部實價洋銀五元諸君子有先覩爲快者請移玉至申報舘帳房購取可也 
[助賑可以禳災說]  
　　火之爲禍烈矣哉無情一炬焦土可憐無論瓊樓玉宇廣厦崇旃金碧輝煌雕甍畫棟頃刻之間悉成灰燼至於茅簷蔀屋圭竇蓽門虐燄所經尤爲傷心慘目蓋祝融税駕所至每不擇地富貴貧賤同罹於浩刼之中事後追論輒歸咎於人事之不臧局外旁觀者以爲然卽局中自解者亦未嘗不以爲然不知此其中蓋有天焉當其火之始發或由於焬　間餘火未熄遺燼忽燃夜定更深未知收拾或由於爆竹横飛油燈燄熾不能自檢致兆焚如或由於求神媚佛焚化紙　逼近簾幙遽爾延燒或由於曲突薪多蔓延所及一星之火可以燎原凡此皆孽種於彼殃興於此火勢旣張變起倉皇回祿之威已無可遏人事之未盡固其顯然可見者也而推究其故冥冥之中人事耶抑亦天意耶蓋有防不勝防者矣乃人或於此仍復悍然不顧不知返躬自責克盡人事以仰體乎天意則殊非恐懼修省之道而藉以免禍而徼福也蓋惟人事旣已克盡斯天意自可挽回前日四馬路中失火自北沿及於南曲折一隅幾盡付離明之厄當火初起時東北風正大火星飛舞無等諸摧枯拉朽其對門正顧君松泉所設中西大藥房也戚友之望火者咸代驚惶以爲難保忽爾風色頓改轉而爲南赫赫炎威返駕向北卷斾而回掉首不顧一若至此而不願旁及者當時衆人以爲中西藥房祗隔一街近在咫尺况火勢炎烈若是終不免波及之虞豈知轉馭回飇略無累及卽所懸過街招牌亦安然無恙天意若斯豈世人之力所得而挽回耶或謂其所以不火者其中當必有故從來賣藥一業悉皆本少而利宏雖以西藥之良亦靡不什百倍蓰牛溲馬勃收諸藥籠者率以賤物而徵貴值人見其有效於身心可袪夫疾病於是爭相購致視若靈丹仙液妙劑奇方而入市韓康遂得取盈焉然此猶言其藥品之眞而非以贋鼎市欺者也其有但知牟利以僞亂眞甚至藥不對症適以殺人在購之者以爲某藥可治某症孰知名不副實非徒無益而又害之也松泉則不然幼習醫理熟諳藥性專心致志於中西盧扁之技者幾二十年故配合君臣毫釐無失又知身體氣脉中外不同調劑平和服之多効平日參究中西藥料愼之又愼其存心也在乎濟世不沾沾於言利今日飛災不及安知非平日所積有以致之乎成以此語松泉松泉謙讓未遑欿然若不自足曰此天佑也非人之所能爲也其敢貪天之功以爲已力乎敬節酒筵之費具洋五十圓函致賑所敢云爲同人倡或可無阻同人好善之誠荷天默眷幸免凶災本欲以此酬神且謝探災各友今悉以助賑想必有聞風興起者耳而今後益當勉益加勉夫人火曰火天火曰災天之所罰誰能救之固非平日好行其德不能上邀天庇而下慰人心也或謂火災之所及多在繁華熱閙之塲而罕在寥落荒凉之地抑知殊有不然者近日火殃之所至如四馬路中乃滬北菁華之淵藪如白衣菴九畝地率皆貧民之所居繩樞甕牖草舍蓬廬號寒啼飢時所不免值此隆冬方虞無衣無褐無以卒歲更加之以火災窘迫情形其何以堪若不早爲之所其不至塡於溝壑者幾希幸有好事者出而籌勸藉以施濟聞已集至二百餘圓竊恐貧戶衆多不能遍及勢難再呼將伯其奈之何其地寂寞蕭條數十年來未逢火警今火神之臨抑若不擇地也者然其爲示罰則一也惟是四馬路中無論屋主鋪主率皆席豐履厚擁貲鉅萬且俱向行家保險失之於彼取償於此較之白衣菴左右其苦樂之殊有如秋荼之於甘齊重霄之於深淵一念及此有不憬然自覺勃然興起者哉惜再無松泉其人慨然解囊俾貧民爰歌得所其爲感激何如其爲功德何如我知當必有繼之而起者矣天下事與其臨事而震驚葛若先時而警惕區區布施雖不足以居功而禳災卽在其中矣余且拭目以俟之焉 
[雪電彚登]  
　　昨接天津來電云連日肅州侯馬山東安徽保定揚蘇均報得雪數寸天津十九日得雪數寸二十二日又得寸餘又接皖省電云二十三日得雪四寸蘇州電云二十五晩得雪寸餘杭州電云二十五晩至二十七日共得雪二寸餘天尚未晴寍波電云連夜得雪未積前日傍晩至昨晨止得雪三四寸紹興電云得雪六寸嘉興電云二十五二十六日得雪三寸餘南潯電云連日得雪三寸肅州電云二十六二十七日得雪半寸侯馬電云二十一至二十四日得雪四寸餘餘姚上虞電云二十六日得雪四寸餘刻又見下無錫電云二十四五六等日得雪四寸餘 
[閩中雜錄]  
　　有某甲以琢玉爲生被同行逐出心甚啣之前日行首在西二叚地方某廟議事申遂以棍徒拜盟等詞具禀保甲局督辦楊觀察因案情重大親提該行首訊問並繳簿一本内載姓名均係行夥並非無賴詰問再三亦無拜盟情事觀察退堂諭令拘甲到案治以誣告之罪以警刁風觀審之人咸頌公明不置○布司二埕測繪輿圖總局門口有一種匪徒作樗蒱戲經局員飭丁驅逐倔强不依函請保甲局委員周少尹親帶勇丁立拿賭徒三人到局督辦楊觀察訊明甲乙與賭屬實喝令笞責著以連枷示衆丙供係某公館家丁在旁觀看並未入賭著交差取保○又有賭徒數人在開元頭設迷龍之陣適保甲委員卜鄧二少尹巡查過此喝令拘拿甲乙二人其餘各鳥獸散旋經提調柴司馬訊取供詞各責數百板以示薄懲○南臺新橋頭賭塲林立前日有某甲屢戰屢北心不能平與同賭之某乙齟齬乙自恃人衆將甲痛打一番驅逐出戶圍而觀者如堵墻雖代抱不平然畏乙之凶横不敢攘臂相助也○華昌洋行主人於前日請各洋商讌飲時美國兵輪新到具柬敦請船上水手在門外各賽西樂其聲悠楊可聽美盡東南珍陳水陸洵屬一時盛會聞是夕所費約六百金云○閩縣蔡大令侯官李大令於本月二十一日在貢院五覆文童二十二日揭發全　閩案前三名葉向榮陳宗恪高彤共取二千三百七十五人侯案前三名楊景祁陳翼恭李淑金共取二千三百五十五人○龍山巷有某孩年可十二三以　蠣爲生日前有别孩與之口角竟將破蠣小刀刺其額角皮破血流自知理屈奪路奔逃未知以後作何了結○時届年冬故員家屬無人養贍者困頓堪憐經官憲捐集義欵酌量分給以爲度歲之用誠善舉也惟其中良莠不一不免有冐領之斃現經潘方伯札飭經廳著各省故員家眷由同鄉官出具切結方 
 
 

Page 2

 
 
准照領以免朦混而昭實惠 
[新船下水]  
　　馬江船廠新造福靖快船現已告竣本擬本月十八日下水現改至下月初三日放洋想在事出力人員定可仰邀奬叙也 
[閩省軍政]  
　　軍政有關大典閩督譚文帥於浙省武職員弁分别舉劾業已具疏上聞并出榜文仰所屬知悉計開正荐官九員杭州協副將林耀光老成勤謹材識俱優紹興恊副將楊春和材識精敏營務認眞樂清恊副將秦懷亮精明穩練表率有方乍浦恊副將陳旭才具開展營務勤明湖州中都司穆同春人才魁梧技藝精熟　湖州左守備周輝川才長技優營伍諳練寍城守備馬雲龍年壯技嫻辦事勤敏紹興左千總方得高才技優嫻營務老練海門左千總林定三鎗砲嫻熟操防勤奮罷軟官二員磐石營守備程夢熊嗜好頗重技藝亦疎提標前千總孫鴻才具平庸馬步全失年老官三員陞補提前遊擊寗波城守營都司松奎精力已衰難膺戎務湖州右守備李文鈺年力衰頽難以供職玉環右千總劉大鎭年力就衰難期振作有疾官一員紹興右守備王建功年老病深不堪驅策才力不及官二員衢州中千總李成明年力漸衰技藝平常　定海右千總林懿美緝捕操防未能得力不謹官一員樂清中都司查聲邱習氣甚深操守難信 
[八火警]  
　　閩垣下杭街長發香店後面於某日三更許忽兆焚如其時海防廳朱子香司馬南臺保甲局委員管協戎督帶兵勇各舁水龍星馳往救幸四圍均有高垣祝融氏不得飛越雷池一步鄰右不致波及亦云幸矣 
[錢鋪倒閉]  
　　福州南臺恒安錢鋪係吳姓所關現因盤本計欠各號商洋銀十數萬元蔚泰厚兌局張姓得信最早禀請官府首先將借欵追回其餘各號商則已瞠乎在後祗得聽候歸結聞該鋪只倒各西號及本地錢鋪其現出零星大小錢票幸未被倒故市面尚不致掣動又聞各號商咸以張不應先劃存銀欲與之興訟後經公正人調處咸以張此與並無不合始免雀鼠之爭云 
[兵艦抵閩]  
　　北洋海軍濟遠威遠平遠定遠等兵船於十七日先後抵閩管帶及哨弁各員擇於二十一日在天后宫設宴演劇以答神庥小住數日再行出巡詩云王事靡盬不遑啓處其是之謂歟 
[安慶火警]  
　　本月十四晩五鼓時安慶省垣東門内黄家獅某公館不戒於火各水龍如雲之集灌救移時火勢漸微得免支蔓只焚去中同屋字數椽前後概未波及臬憲嵩書農廉訪聞報卽親臨彈壓火熄始呵殿而回 
[中江釣雪]  
　　本月二十二日福和輪船泝江上駛行至蕪湖下游二十里華山江心遥見有民船一艘遭風傾覆船中人沈浮水面泛泛若鳧遂卽停輪施救先後撈起七人置之火艙中帶至蕪湖飭人登岸購棉衣七套給之然後送至岸上○德興輪船下水時船中搭客過多爭先喚渡以致兩男子一婦人被擠墮水雖卽經人援救然已衣服淋漓矣○日前保甲緝捕委員李君子役金陵事畢乘坐江孚輪船回蕪湖中途見妙手空空兒竊取他客行囊立卽扭獲帶至蕪局禀請總辦吳太守研訊匪自認爲洋底子洋底子者卽探囊取物之隱語也太守錄供後連犯移送蕪湖縣如法重懲○自去年閙教以來江干常有兵輪船駐泊船中西水手暇時登岸遊戲往往非禮横行某日又結伴四五人向墟頭買醉三蕪之後聨步郊遊行至鷄窩見一嬝嬝婷婷齊齊整整之少婦倚門癡立若有所思突向之擁抱求歡婦駭極狂呼鄰人坌息奔來若輩始釋手而去洋務局委員聞之深慮滋生事故立卽函請英領事福格林君轉商兵輪船統帶嚴加約束勿使惹禍招災○某日有二鄉民肩挑落花生兩擔行至洋街有某青皮冐作巡丁向之訛詐鄉民懼而哀懇給以青蚨二百翼青皮猶不肯休連稱爾旣漏私須帶至旱卡發落適保甲巡丁至此立扭青皮回局總辦吳太守庭訊之下飭責若干復以巨枷械其頸項令遊行都市俾同惡相濟者知所儆懼○江口及内河兩案之操小划船爲生者率皆蠻横如虎訛索行旅無所不爲月前大憲整頓保甲時將各帮所泊叚落編立字號擬每船給以小旗上書籍貫姓名令揷於船頭使喚渡者一望而悉近已由保甲總局照式製就分紅黄白及廂邊爲記由委員按帮給領 
[穗垣寒雨]  
　　有數人衣履翩翩至榖埠某花舫喚妓侑觴諸妓見其值止繁華有類世家華胄曲意逢迎不料飲至半酣諸人各於懷中取出洋槍多方恐嚇將各妓金飾衣服搶掠一空其時更深人靜海闊天空龜鴇大聲疾呼終無一人前來助救該匪遂另坐小舟從容逃散計掠去各物約值銀數百兩翌日龜鴇赴有司衙門報案請緝未知卽能破案否也○河南纜路尾地方有某姓者富家也前晩初更時突來盜匪多人明火執仗破門行刼各盜皆以硃墨塗面使人不能辨認傾箱倒篋搜括靡遺慾壑旣盈始揚長而去事後禀官追究大憲以該處營汛近在咫尺何以不出追捕廢弛已極遂勒限查緝贓物如逾限未獲卽當從重撤叅以儆玩泄○十一日午後司道各憲齊集營務處卽令差役在南番兩縣獄提出犯人八名逐一訊問各犯皆供認如前每犯給以大饅首一個俟飽啖畢卽行綑縛伸赴法塲處决聞有一人因犯强姦致罹大辟祗圖片刻歡娱不顧終身抱恨彼登徒子一流人可以此爲鑒戒○十二日有某甲體態龍鍾行至沙基火船碼頭暈仆在地近前撫視則已體冷如　魂遊地府矣待至日暮仍無親人來認後由地保代報善堂乞得薄棺爲之收殮人生若此亦可哀也○近月以來又復盜賊滋熾刦案纍纍日報中幾筆不絶書此外未及訪聞者諒亦不少前數晩番愚露岡鄉某宅被賊明火持械攻破門扉而入家人伏匿任賊搜刦一空街鄰有某乙聞戶外有聲啓扉出視把風之賊燃槍　擊乙卽仆地殞命迨賊去時鄉民驚覺號衆齊出追捕賊與拒敵　槍斃鄉民一名事後由事主鄉民禀縣報案請騐業經縣憲委員前往騐勘以憑追緝賊兇○城西某甲前夜在天羅巷諸妓院外行行且止鶯花隊裹徧作平章凝　注目之餘不暇顧及此中人叢迹雜有匪數輩窺甲頭上帽子爲珊瑚珠頂猝向攫奪卽諺所謂挑頭盔者是甲見匪夥衆多姑暫置之度外作墮甑不顧之情旋於翌晩約同數人懷挾刀鎗自戴新帽復前抵是處站立妓院門前作浪蝶尋花之痴態匪等又施其伎倆甲喝聲搶物數人將匪圍擊匪黨向與格鬥而力不敵數匪被傷乃抱頭鼠竄而去○日前佛鎭有商人某甲在街上昻頭掉臂大踏步而行被匪從後攫去其帽甲屋追不休沿途喊搶匪勢已窮蹙計無所之轉身燃鎗以拒追逼甲竟中傷嗣回家醫理迄無見效恐有性命之虞○南海縣屬之水藤鄉近設有機器製紙局自開辦以來　極流通生理頗稱暢旺月前該股東等因核算數目已暫停工現復有周姓商人承辦業於月之初旬制造紙料工作如常計機器每日可出紙百餘担翻覺蔡倫所造殊費人工是處闢此新機當有無窮利藪○歸善縣城水東平二坊大隆布店初六日下午被焚共燒去店戶五十六間聞是日救火之勇有搶奪貨物情事該處惠隆布店起火尚隔數家有數勇聲言代爲搬貨紛紛奪去事定後疋布無還事爲衆所目見坊衆代爲不平初九日該店鳴鑼集衆公議各店擬遍給圖草聨名禀控此事如果屬實則勇等乘危搶奪自當按律懲治也○東關東賢里居民某甲前數晩深夜之際由外而返行抵東校塲附近遥見榕樹之下彷彿有一人倚樹而立高僅尺許身披紅衣其鬚則赤轉瞬卽失其所在甲大爲驚駭速奔而歸喘息旣定以告諸衆詫異久之獨據一鄰人謂數年前曾有見此者此乃古榕樹神也 
[海盜正法]  
　　月之廿一日寍波南門外法塲斬决盜犯金守本金良玉二名聞卽上月象山縣解到拒捕之海盜　初由送府勘審後寄禁勤縣獄中是目清晨接到釘封文書鄞縣楊大令會同城守馬都戎提該犯至大堂綑綁用無項小轎抬往法塲前後有兵勇護衞號砲一聲該犯已身首異處矣作奸犯法者其知所儆戒也歟 
 
 

Page 3

 
 
[憂喜交集]  
　　粤垣東關東皋里有某姓爲其子完婚賓客满堂鼓樂交作新婦入門後諸人擁進房中爲閙房之舉笑語喧闐不提防悮將火油燈碰倒在地登時烈燄上冲不可響邇幸人手衆多得卽撲滅不致成災然房中牀張各物已被燬一空破耗不少又西門外某機坊主人娶某姓女爲繼室彩輿抵戶僕婦扶新人登堂紅氈交拜忽聞狂呌一聲新人已倒臥在地急舁入内室爲之施救卒無效騐竟至玉殞香消賓客見此情景咸相顧失色各自散歸說者謂是日係紅煞當令擇日者未能趨避致有是厄然乎否乎 
[蘇省官報]  
　　廿二日藩轅牌示照得松江府教授汪麟昌丁憂遺缺查有前通州訓導謝高育堪以委署知府譚泰來上海來禀知奉委海運滬局差縣丞何福　禀知十七日到閶門旱關差府經王石麟回南渡厘局縣丞姚祖順赴河運差從九司徒汝赴江鎭催漕項並謝飭知上年冬防案内記功三次訓導叚紹襄辭回陽湖籍廿三日統領太湖水師全軍朱洪章辭行赴各處查哨太湖水師正前營李松榮辭赴各處巡湖會哨河南候補知州吳若鏞禀知領到回文辭回河南直州周煦山謝上年冬防案内記功二次長洲縣王下鄉回知縣賴豐熙交卸内河厘局卽辭赴滬龍賀新儲憲委赴江　催兌差理問趙善培銷嘉寳金三縣催漕差縣丞俞試上海來禀知奉委海運津局差倪煥章禀知糧道委赴吳壇溧催兌差巡檢張繼勳禀知調辦葑門水關差從九丁年辭赴河運差孫澧蘭禀知分常差遣卽辭晁貽澤銷閶門旱關差趙鑑三謝飭知十四年海運案内蒙保補缺後以縣主簿用沈斯湛銷瀏河厘局司員差水師哨弁劉介田朱楚勝均巡湖常青雲謢解學臺銀兩胡正日解銀赴揚州均回銷差 
[皖垣官報]  
　　十一月初九初十日新選太平縣黄家傑由　建軍餉案内報捐同知銜准補合肥梁園司周之芳由淮北解餉來省分發安徽補用州吏目馮國琛試用典史石兆麟新海防試用典史金道榮巡檢任傳綸均禀到婺源縣縣丞張肇基禀辭十一日新選鳳陽縣訓導吳賡颺飭赴新任候補巡檢金則揚委署太和廳洪山司巡檢新選當塗縣采石司巡檢謝登朝禀到無爲州章維藩禀辭知縣許崇貴禀銷查貴州鉛船出境差指發安徽試用縣丞應義衡禀到十二日試用按司獄萬寳書委署亳州吏目巡檢張汝欽委署寍國府胡樂司巡檢直隸候補知縣高維敬候補知縣楊兆琛均赴唐州舒城一帶察看應設電柱回陸延齡請假三日韓澤延面試府經吳鍾瀛禀辭赴皖北措資縣丞朱邦楨自皖北回禀到巡檢王乃徵禀謝行知入本班儘先補用帮辦華陽縣吉水溝分卡知縣馬德光禀辭廣德州吳雲濤禀辭十三十四日調署貴池縣本任石埭縣顧懷任禀辭回貴池清理交代候補縣曹敦鉞禀知奉安慶府委赴望江公幹皖南牙厘局總辦許景壽卸署唐州府徐寳謙委辦和州厘卡直隸州徐宗澄均禀到委辦　港釐卡同知祟安委辦中梅河釐卡通判德壽均禀辭蕪湖新關吳德懋指發安徽試用典史濟普均禀到十五日卸辦鳳凰頭釐卡知府楊璋辦理蕪湖電報局知縣王善詒調署太湖縣事祁門縣金士翹五品銜指發安徽試用巡檢楊澐分發安徽試用吏目楊傅厚知縣吳以敬均禀到 
[京江茗話]  
　　有名小王子者開設妓寮選名花三五枝移植曲欄招引游蜂浪蝶已則在風月塲中分取纏頭餘潤年逾花信性善逢迎曵尾泥中者以尤物目之一見魂銷爭欲與这繾綣近與龜子名連陞者締歡喜緣兩情如漆以戴月披星不獲停眠整宿未得大暢所欲遂在悦來堂左近板壁巷内賃得廂房一間倫得半日閒卽在此處選陽臺之夢其夫某甲固甘帶緣頭巾者日前從江北向索每月貼費又添索洋蚨三元佐卒歲之計二人靳而不與甲銜之一日訪知二人重尋舊約遂邀集多人破扉直入在被池中將二人雙雙綑縛二人計窮力竭願給番佛若干尊以息其怒始得開釋受此一番驚恐比翼鶼鶼想不免有遷喬之舉矣○保甲局撰成簡明告示一道着坊保鳴鑼曉諭並刊印若于張在大街小巷挨戶黏貼其文云年近歲逼火燭留神拐子又來各告鄉鄰青皮送辦扒竊宜防小錢禁用諄誡工商 
[開倉例志]  
　　上海縣黄大令定期本月二十七日開倉起徵本年冬漕昨日届期清晨大令命駕出城至江蘇海運局左近倉中行開倉禮本邑各紳董及各堂董均衣冠往謁大令晤談片刻命駕而回 
[庖丁保出]  
　　本邑英界抛球塲東首火焚後上海縣黄大令提訊被燬之廣興木器店主何桂芬并將庖人吕阿芬刑訊旣又將何交保吕收入待質所已皆本報所登者也前晩廣帮中紳董民人聨名具保大令卽著公差往所中將吕帶出交諸人保去 
[縣訊木輪船案]  
　　利濟木輪船局股東魏勉齋李松雲投上海縣互控魏稱李侵吞銀兩李稱魏私押船照前日之晩黄大令傳齊各股東升堂研訊魏挈侄伯超訴稱職員係紹興人前年與李合股開設利濟木輪船局職員糾合王守愚　國才等數股共置木輪船十二號各營六號行駛蘇杭湖嘉等處由職員往金陵領得執照十二張共用去銀一萬七千兩旣而職員有急需將船照三張向許姓抵押銀三千兩昔時倫創造三號因無執照事遂中止後職員往領並非易事至李惟在局中照管而已外埠均由職員一人創設不料局中一切贏餘均被李吞沒王訴稱 
職員與倫等均由魏糾合共出股本銀二千五百兩李訴稱職員係廣東人與魏合股開設木輪船局每股出查本銀一百兩職員名下有唐茂枝朱培初陳鼎艾雲初等數股共置木輪十二號各管六號行駛蘇杭等六處魏往領執照後職員曾給銀三千七百兩詎知魏潛將木輪船三號向許姓抵銀三千兩迄今尚未贖回目下許催贖甚急計六號中已去其三尚餘三號腐爛不堪現泊浦東灘畔派人看管每日出錢七百文局中生意清淡並無驘餘求恩鑒察魏又稱李所給之銀祗三千兩付與湖北某捐局總辦朱姓並非職員所用有朱所出收條爲憑唐朱各遣抱呈與陳投案訴稱職員及家主均是利濟股東所出資本或數百兩或數千兩不等開設以來生意寥落因令魏停止魏不允以致涉訟大令謂曰爾稱拖延已久何不各自認虧俾得隨堂斷結乎李等同稱惟求公斷大令送斷令李出銀七千五百兩給魏王倫再給銀二千五百兩魏嘵嘵置辯稱受虧不起大令開導再三魏始遵斷具結李稱許處之木輪三號須令魏親自贖出大令曰卽著具結李又稱今日股東中尚有數人未到是否應允尚須出外商量大令曰爾意如何答稱實在受虧太甚可否求恩减斷大令曰不能隨麾令退去赶緊禀覆 
[英界公堂瑣案]  
　　包探黄四福禀稱張炳照在寍波竊取衣服四襲質取洋銀携之來滬被王阿桂等擁至某茶肆拆梢因之一併拘案張供稱小的在寍波鄞縣某姓家行竊及來滬卽被王等偪令至祥春樓正在　擾間由包探拘住王供稱小的與張爲友今得相逢向之稱貸有杜金二者囑小的至茶肆卽被包探拘拿杜供稱小的係崑山縣人向爲舊貨生意阿金曾欠烟嘴錢是以尾隨往取及至茶肆忽被包探拘拿黄探又禀稱查得杜曾因犯案遞籍今又來此蔡太守判令將杜笞責一百板押候備文遞解回籍王交人保出張連贓移解鄞縣辦理○瞽子史明揚扶墻摸壁躃躠上堂訴稱小的以賣卜爲生有許福林者嗔小的起課不靈擁至萃芳園烟館勒索洋銀六元不得已遣人報捕　許許惟泥首求恩蔡太守判管押三禮拜期满交保史乃扶墻摸壁躠躃下堂而去○包探唐寳榮禀稱王阿七竊取其戚瞿桂寳家洋銀眞珠金約指金鑲籐臂釧　小的查獲人贓解送案下瞿訴稱王係妻弟某日至虹口家中穴壁行竊旣由包探吊贓願酬洋銀二十元并乞免懲以全　誼小的前曾犯事送縣收禁旋奉准縣主大老爺交保出外安分守已不敢再犯事端矣王供稱小的與瞿係戚串行情急行竊尚乞寛典蔡太守判令營押二月贓給瞿具領呈繳之洋銀二十元給賞唐探諭令　安分守已不得違犯以自取戾○包探張九意禀稱銅工楊錫春有擔一副雜置錐鑿銼刀之類被陸掌苟竊去押取洋銀三元五角今特吊贓送繫楊申訴前情請將贓給領陸供稱小的欠人之債被逼不堪不得已而行竊蔡太守判令 
 
 

Page 4

 
 
管押兩禮拜着繳洋銀三元五角擔給楊領去○縫人周乾齋訴稱小的向主顧某甲索取工資口角間突被王茂芳擊傷左目急呼巡捕拘案請懲王供稱小的雖從中相勸並不逞兇蔡太守判令管押兩禮拜○楊樹浦捕房三道頭西捕禀稱吳克順支搭草房堆積柴草易肇火患且違定章是以傳送案下吳供稱現願將柴草遷移蔡太守限三日移至他處違　提究○包探也阿才禀稱李葛氏等向徐五根藉端索詐因之一併送案徐供稱小的曾有洋銀五元借與李葛氏今向索取不料氏卽邀同張長生尋扭小的至某茶肆訛詐小的不得已將衣服質取洋銀二元付給事後心不甘服是以報捕拘氏及張并將隨同滋詐之張洪氏李阿才王長生黄　甫送案蔡太守諭候過堂訊供核辦 
[法界公堂瑣案]  
　　花烟館鴇婦袁沈氏頭破血流拖泥帶水種種惡狀無異藥义奔赴法公堂訴稱某輪船水手嚴永茂向小婦人拆梢不遂邀同著名流氓多福爛頭大新發小新發等多人簇擁小婦人至某茶肆勒索洋銀五枚小婦人執定不依彼等復擁入家中吸烟五盒及衆人皆去嚴欲烟娼陪同宿夜娼以有病討嚴卽將小婦人扭毆　地满身受傷不得已呼巡捕到來拘嚴解案葛同轉問嚴曰爾在何處輪船當水手因何不務正業常常滋擾花烟館供稱小的本在温州輪船當水手現已歇業前日遇向在外洋輪船者之阿三約往花烟館尋歡取樂至晩阿三與鴇婦打架小的實不相干同轉判令掌頰二百下押候提到羽　再行核辦　鴇送講仁齊醫院療治○包探王榮培禀稱積竊周阿三竊得棉被一條拘獲後又由某押店吊到布馬褂等物今特送案請究周供稱小的原籍常州七年前曾在治下犯竊本月十五日由鎭江乘某輪船來此川資用罄不得已在租界外稍稍重理舊業尚乞恩寛葛同轉判令押候笞責二百板備文送縣遞解回籍○包探帮庭湘禀稱小竊張新寳竊取有柄小銅鍋一具拘送請懲張初不承認葛同轉再三推鞫給供稱竊自英租界四馬路某糕團店比鄰某酒　内携至醬園弄求售致被巡捕所獲同轉判令押候掌頰八十下贓存捕房待失主具領○通事　稱葉阿根在某處習縫衣私自逃出經巡捕帶入捕房解送來案葉供稱小的年十三歲今春在新街左近成衣匠顧曉章處習業日前因悮製布衫屢被師父毆辱是以逃出葛同轉問爾欲往何處供稱小的欲往帶鈎橋畔某客棧訪尋叔父阿福謂爾父母命爾習業應受師教　今竟敢背　而逃殊　瞻大遂判令押候責手心四十下仍交其師牧領○廣成烟膏鋪主郭高升具呈訴稱鋪務託潮州人林正大經理事經數　林作弊多端屢經查出現又查得各烟客所欠之帳及麗桐等所欠烟膏價皆屬子虚故於上月杪將林辭歇林交下滾存帳應存現錢一百五十餘千其實　七千有奇侵蝕一百四十餘子在比鄰賃屋開設烟館希圖攘奪生涯是以求恩提究葛同轉准詞立飭某包探將林提訊林供稱廣成由小的　管迄今六年並無錯悮上月三十夜一點鐘時郭忽將小的辭歇小的向問緣由郭言小的作事無悮惟因生意不佳欲圖節省各帳雖小的所　然錢均由郭親自經手同轉謂爾已在伊鋪爲　數年不應就近另開烟館供稱烟館係阿徐所開與小的無涉同轉著卽押閉復將林交探出外限三日内料理帳目○吳梅齋控稱監生係湖北人與周順木之父結爲異姓兄弟光緒十一年被伊用去牛皮水脚銀若干其時監生見伊光景不佳未曾過問十三年積欠房租洋銀無可料理又向監生借去五十元後爲他事監生又代出期票旣而周父去世周不思習上故不能向之追究不斜周竟敢無中生有控監生欠伊父洋銀投案瀝陳聲訴此　湖北帮董事早已深知葛同轉謂今日周未來質訊著交人保出限十日内　　事料理禀覆○某行主高瑞昌抱呈周吉雲控夥友卜鳳山侵夻帳欵洋銀六十五元已詳前報昨日周投案訴稱卜所欠洋銀現已由友人　明求卽銷案同轉允之○紙業公所中人蔡中如訴　治下順泰店主龔順山虧欠同業洋銀三百十三元有奇棄店而逃今由公所查本檢存貨　來禀請備案葛同轉准其所請令尋龔送案究辦 
[筵資移賑]  
　　本館協賑所昨承中西大藥房惠函云本月二十一日晩七下鐘北隣失愼自北而南頃刻廷至四馬路口敝樂房近在對面危險異常當火初起時北風甚狂乃焚至轉角忽轉南風幸未殃及事後思之天鑒昭然可敬可畏此後敝藥房脩合藥品更當虔恪無欺以答上天保全这德當時諸親友均來慰問本擬設席以酬高誼因念西北災區待賑孔急用節筵費洋五十元送呈貴所望卽彚解以表感激之誠凡我同人當必有聞風興起也敝所再三雒誦具見愷惻慈祥發於至性卽此一念之誠自卜駿福蕃臻鴻猷聿煥除掣奉收條外理合節錄來函以勸來者並代災民叩謝 
[眼前功德]  
　　謹啓者敝堂接奉姚江不留名大善士爲母病請符祈求速愈由沈芝庭仁翁交來樂助施粥經費洋五十元善願格天　推恩於仁孝窮黎飽德宜逢吉而康彊符到回春自當預祝敝堂粥廠經費浩繫向在公鑒今歲各省災荒奔走來滬者實繁有徒每　　廠　　不下三千五六百人需米七石有奇旣無恒産又鮮常捐全賴諸大善士俯念時艱解囊接濟眼前功德勝似尋常十倍不勝叩禱之　　上海六馬路仁濟善堂董事施善昌等謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤東官報]  
　　督憲牌示　州東眞營守備缺以　　思州恊左營守備陸路提標左營儘先守備黎象賢請補廣西柳州城守營都司缺以儘先都司朱錫康請補廣西潯州協副將缺委留粤簡放提督易松林署理廣州協左營右哨外委千總缺以該協右營記名外委鮑超羣拔補 
[上海六馬路仁濟善堂經收南北兩市各業行米麥雜糧捐十一十一至二十日止第三十二旬清單]  
　　穗祥寳行錢十一千九百四十四文同順錢六千九百三十二文恆祥五千九百三十六文生源錢五千二十八文裕祥三千五百十一文元昌二千六百八十五文萬順公二千五百七十四文愼茂　一千四百六十六文振豐一千九百八十二文同泰公二千二百二文大和一千七百五十四文恊昌泰一千七百四十七文永愼和一千五百六十四文豐和一千二百十四文　茂一千一百九十三文聚源一千五十三文德盛六百四百文元生長六百三十二文恆源五百一文豐記四百六十七文三和四百六十五文義祀公四百五十二文同吉泰四百四十五　乾利四百二十一文潤元四百二十文恊記三百九十文德大三百七十四文錦祥三百二十六文同德三百二十四文天成義三百三文義生二百八十四文唐永愼一百八十一文宏茂一百六十一文晋泰昌一百五十文恊豐一百二十文恆裕七十五文德大一千三百九十八文錢恆泰一千一百五十六文源順恊一千五十文新興和七百六　大興合五百四文同興一百二十五文恆隆一千五百八十二文螮記九百六十二文衡大五百七十二文長　錢十一千八百五十二文衍源四千四百九十八文裕昌三千五百四十九文實泰三千四百四十一文震大三千九文松盛二千八百十一文三泰二千　百七十六文和泰二千六百十九文　義隆二千二百七十二文元吉泰二千一百七文長義一千七百七文生泰一千六百十九文泰潤一千六百八文仁和利一千五百五十文鎭生一千四百六十四文萬隆一千二百三十五文餘大一千二百十四文萬生一千二百十三文元和一千一百九十五文潤和一千一百十九文葆生一千一百五文潤泰一千九十九文愼餘一千五十四文元長七百五十五文聚泰七百五十一文天和六百九十九文周義記六百七十文萬祥六百五十七文萬盛泰六百十四文愼生四百六十八文萬祥成三百七十一文德豐三百七十文和記三百五十四文同泰三百三十四文愼益二百八十三文長泰二百六十二文南元昌二百三十五文荷茂一百九十五文泰興一百八十三文萬成一百四十文元泰一百三文鼎昌源九十四文和生義八十九文以上八十戶共收錢一百三十二千六百六十六 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
