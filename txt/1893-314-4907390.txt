# 1893 - 314 - 4907390

 

Page 1

 
 
[續印二十四史出售] [  國書集成局啓]  
　　本局續印二十四史校對精詳字跡清晰紙色亦極潔浄洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[珍物助賑] [  申報館恊賑所謹啓]  
　　本館恊賑所承遠近善士擲下珍物囑爲變價以充賑欵今將各物臚列於下文徴明山水人物册頁五十元草虫花卉冊頁二十元伽捕香朝珠　頭記念全五十元古銅大香爐二十元翠玉鐲一雙計洋四元米南宫手卷高澹游山不一幅朱漁珊帖一部董其昌帖一都木板四庫全書總目一部計一百二十本戴醇士西溪松蔭圖手卷一軸羅將希世之珍與火齊木難而鬥異藉作拯災之舉俾困麟嗷匯以同蘇當亦諸君子所踴躍歡欣解　不吝者乎如蒙購取請移玉本館帳房爲盼 
[論厦門整頓煤油厘金事]  
　　昨有鷺江友人郵簡述及厦門一帶煤油之入口者每年約有數十萬箱大都爲洋行中人包攬運入内地卽就本口銷售者亦皆先入洋行然後分運從無完納厘稅者而厘捐局之司事巡丁等亦俱置之不問陳鈞石司馬鴻運以整頓厘務爲事念此種煤油厦門一隅無論大家小戸無不然點每日所需何止數十箝而厘金盡被漏越於捐數大有關碍故擬另定新章核减煤油厘金與子口半稅相符以冀商人樂於完納是亦變通之策也然必使洋行中人不能包攬則變法或有裨於捐數若厘金則减矣而洋行中人仍行包攬厘捐局不得過問則彼包攬之人直且一毫不完又安肯因其與子口半稅相符爲數不多遂激發天良踴躍樂輸哉若此則非徒無益而反有損蓋其减收者則已减矣是較之從前損及其半夫豈策之上者哉厦門其一處耳煤油之運入中國者其數幾何在外洋運來入中國口岸固自完納關稅其厦門所云漏越之弊則洋行中有人包攬故也所謂洋行中人雖不指明爲華人爲洋人然洋人不至有此等風竊狗倫之事必其洋行中之華人而假洋人之牌子者也中國商人其於厘金往往若出之不願誠以厘捐創自軍興之　原所以助餉需之不足今軍務告竣肅清計巳二三十年而大憲失信於商民藉口於善後迄今有增無减此其故實於國家無甚關　無非爲調劑冗員之用而彼受其調劑著又不知仰體憲意俯察下情往往見懦則欺見硬則懼如厦門洋行中人包攬煤油卽無人敢於過問而鄕人之寸絲尺縷偶被指爲偷　數倍其罰或竟取其貨以去名曰充公鄕人愚懦無可告訴敢怒而不敢言此其所以取怨之道也夫華人旣怨厘金之爲害又軌肯樂輪者然劍整頓厘金而　滅捐以爲招徠之計抑亦左矣然而謂洋人不屑偷捐者則亦未必盡然見諸西字報謂西人於書　烟之　　　　　者　往設法偷漏有異想天開者令婦女偷稅蓋西婦着裙每空其中而其外則碩大無朋馬於其中空之處以　盛烟繫於裙裏關上司巡不及覺察遂爲走漏嗣後亦被看出乃搜及婦人裙裏而從此絲毫不漏矣故謂　人未必漏捐者　也特華人則尤甚耳而煤油一項則究非小物可比苟非有人包攬斷非可以藏匿倫漏者近來煤油之用日增月盛其捐數殊爲大宗卽就上海一處而論至於置放煤油擬開池以貯之祗以中西人皆紛紛議論以爲將來池有滲漏煤油入水必致害人設或一有火災凡水之所至油亦至焉是直可以使遍浦中成燎原之勢以故議者雖尚未中止究亦不敢尅日興工而卽此以觀可見煤油之來路若何其廣其用塲若何其盛其厘金亦應若何其多矣近聞外洋因煤油之用日廣恐彼此爭奪生意或致有碍大局擬分疆晝界令美利堅所出之煤油悉數運銷歐羅巴洲俄羅斯所出之煤油悉數運銷亞西亞洲雖未見有成議而西報已載其說則將來可望有成來路旣有一定則關稅厘金自必確守定章無敢作弊但使華人之在洋行者不假洋人之勢以杭拒官長偷漏厘金則煤油一項其捐務必且大有生色於中國稅厘不亦大有裨益豈獨厦門一處而己哉非然者减捐以招徠而减者已减漏者仍漏又何益歟 
[大部鴻文]  
吏部爲曉諭事所有光緒十九年八月分分發道吳懋鼎等三十七員本部於九月甘一日已刻給照相應曉諭該各員務於是日親身赴部承領毋得違悮○吏部爲曉諭事所有光緒十九年九月分月選太常寺博士徐嗣龍一員同知汪長康一員知州商作霖一員知縣唐廷鎭孟桂庭寗春等三員共六員相應出叙傳令名該員於二十四日赴部過堂二十五日黎明赴天安門外朝房聽候掣簽如有不到定卽指名題叅毋違特示○戸部示傳 
東陵咨領八旗禮部工部文武官員本年秋俸銀兩定於九月二十八日辰刻開放該委員員外郎扎普善等知悉務於是日辰刻赴庫關領毋得違悮此傳○禮部爲知照事所有本年癸巳恩科順天新中舉人奉旨於九月二十四日在保和殿覆試欽此相應知照内務府飭知於是日五鼓開放保和殿槅扇並照例預備茶水可也○吏部爲示傳事所有擬補中城兵馬司正指揮沈墉補授浙江龍泉縣知縣胡文淵等二員本部於九月二十四日帶領引見相應傳令該二員於二十二日己刻衣冠赴部演習口背履歷二十三晚在内城歇宿二十四日五鼓穿天青褂備帶補褂元青褂並佩帶對子荷包手巾赴西苑門外六項公所内吏部公所書到同候排班帶領引見再是否原任現任一二品大員子孫抑係現任一二品大員兄弟立卽赴部呈明毋違特示○詹事府爲考試日期事照得本府額設供事懸缺業經出示招考今據投考人等均己投遞印結在案自應定期考試爲此出示傳令投考人等知悉務於十月十五日黎明自備筆硯赴本府伺候點名考試各宜懍遵毋違特示○吏部示傳年滿四川總督衙門筆帖式奎元一員本部於九月二十四日帶領引見相應示傳該員穿天青褂備帶補褂元青褂並佩帶對子荷包手巾於是日五鼓赴西苑門外六項公所内吏部公所書到聽候排班帶領引見並先於二十二日午刻衣冠赴部演習口背履歷萬勿遲悮特示○吏部示傳勞續保舉江蘇候補道錢德培保舉山東補用知縣沈瑞祺保舉四川補用知縣萬民樂等三員本部於九月二十四日帶領引見相應示傳該三員於二十三日在内城歇宿二十四日寅刻赴西苑門外六項公所内吏部公所書到聽候排班帶領引見並於二十二日巳刻衣冠赴部演習口背履歷再是日穿天青褂備帶補褂元青褂並佩帶對子荷包手巾毋違特示○廂藍旗恩護軍統領朁交諭本營新授委護軍叅領文廣著管理三申事務並在印房帮印上學習行走新授空銜花翎吉祥著管頭甲仍兼印房委隨同辦事之差此交 
 
 

Page 2

 
 
[合龍愆期]  
運糧河紅廟地方决口久未合龍疉列前報前通永道張筱傳觀察定於九月二十五日夜子時合龍先期預備楊木樁四十餘根高約三丈在口門兩邊排列打入水底上用粗鐵條連環盤繫中以板片蘆蓆柴草膠土麻褳袋實之正在萬夫搶築之際觀其形勢似甚得手不料水底係沙土木椿陷下五六尺少頃一一浮出隨溜冲去在工兵勇夫役直追至三十里外始將木椿截回最奇者口門波濤　洄不定有時大溜直下二三丈　仍復激回衝激隄身或一次二三次而復去因之隄身不能稳固合龍旣未如期運貨仍多不便刻下鹽茶洋貨雜貨米麥等物雇駱駝大車遵陸裝連應接不暇脚價亦甚昻貴洋白米由天津雇駱駝䭾至京都交缷每包脚價需通制錢二吊四百文　駝可䭾三包俄商茶箱由蔡村　雇駱駝馱至通州棧房交缷每箱脚價需通制錢一吊三百五十文餘可類推往年密雲縣兵米由山東糧道憲委領運千總籤米至通壩聽候十月初密雲縣來通騐收裝車運回以充旗兵口糧目下正值交米之際粟米仍在中途膠擱押運委員十分棘手歎爲從來所未遇某日有鄕民挑杮子一擔在紅廟隄工售賣被挑土勇夫啖食過半並不給錢鄕民赴支應局謝大令處呼寃大令飭差將勇夫拘送香河縣懲責藉以儆衆按運糧河往年江蘇浙江江北江廣漕糧山東奉天粟米以及諸色貨物均賴此河暢通得以源源遞運今河路阻隔已有一月之久東北兩關雜貨棧麥子店洋貨棧俄商茶棧無所事事鋪戸有缺貨之虞扛夫無覓食之地轉瞬寒冬土脉堅凝河工更難措手聞李傳相已札調候補道吳觀察來通襄理想觀察素精河務一經布置自不難立奏膚功也 
[粤省官塲紀事]  
潮州遺缺府周太守開銘業己到省連日謁見上游極形優異潮州府缺大憲詳請以瓊州府劉太守名譽調補遞遺瓊州府缺卽請以周太守補授一俟奉到部文當可榮蒞新任矣○羅定直隸州楊懿卿剌史文駿捐升道員遞遺該缺藩憲詳請以記名分發候補直隸州關剌史廣槐題補聞剌史到省多年班次最久又得大力者爲之說項始得請補是缺云 
[盜勢披猖]  
廣東黄沙某店前日下午時候突有匪徙四人闖進鋪内手執洋槍向鋪内手執洋槍向衆指嚇旋將現存洋銀搶掠而去適有巡防營勇丁十餘人巡查到此聞匪去未遠卽奮勇窮追追至將軍廟前卽與該匪相遇匪等殊不慌忙放槍拒之勇丁亦燃槍攻擊兩下相持約歷一點鐘之久勇丁見該匪槍法利害恐爲所傷卽引身避去該匪遂得逍遥法外意以十餘勇丁而不能獲數匪人勇丁之技倆如此無怪乎盜匪横行肆無忌憚也 
[皖垣瑣綴]  
安慶邇來正出柴米之時而柴米之價仍屬昻貴上熟柳米每擔三千熟柳米每擔三千二百文中熟三千文次者二千八百文尚有多年不堪之老米每擔亦須二千六百文據牙儈謂近年入秋以來雨多晴少兼之疫氣盛行鄕間十病七八甚有全家俱病者聞之令人心寒近日鄕間運米至巿者殊覺寥寥諺云油鹽柴米俱由天作價以此証之良不誣也○皖垣邇來城廂内外凡孕婦或七八月或臨月每染病動輙以瘧疾起或三四次或五六次卽觸動胎氣往往因之墮胎或横生或倒養稳婆見之束手無策多宛轉斃命天災流行何其酷也○每屆霜降前一日各防營將弁兵丁恭迎撫憲甲胄上月十三日晨撫標三大營練軍防營水師防營鼓集撫轅靜候恭迎鐘鳴八下甲胄出轅走中軍署前三牌樓鐵牌樓天后後宫出東門過先農壇轉走河沿進西門上司下地龍門過梓潼閣迤邐至撫署始各散歸觀者爲之塞途○近日城廂内外竊案疉出百不獲一聞到有一種不法之徒或僑寓僻處或賃屋開設烟館或留寓飯店行動舉止决非善類現經首縣章榦臣明府訪悉一面曉諭通衢一面嚴飭差役恊保密查想若輩當難逃法網也○某甲者年三十餘家素貧寒向有肚脹之病屢醫罔效邇來愈脹愈大兼有亮光令人可畏現穿棉衣之時彼只能穿單褂一件單褲一條日臥於小南門外隙地口呼腫服痛不可言有好善者施給錢文亦不知拾取是殆所謂現在地獄歟○　府聯仙蘅太守現蒙大憲遞保鹽運使銜在省文武各官均往道賀輿馬紛紜不絕於道○上月廿六日江寛輪船抵埠有浙江人某甲年三十餘由鳩江附之來皖上岸時忽被竊去行李内有洋二十元該賊將所竊行李乘間以白布包裹甲遍尋無著繼而船已開去各客登岸甲在躉船守查見一人年近三十口操楚音肩擔行李物件東張西望飛奔登岸甲急前窺之果係己之原物遂喝令放下賊人心虚卽　行李而逸甲追至岸上飽以老拳搭客見之莫不稱快 
[巴山清曉]  
客商往四川採辦土藥或裝民船或裝輪船種種弊竇防不勝雖有弊竇防不勝防雖有緝私營兵及土藥總局仍難保無漏稅情事宜昌　監督周觀察遂出告示曉諭客商其文曰川省樂土未裝旗船應投局稅與關無干若搭輪舟仍須報關倘再故違罰難從寛○近接漢口信以後輪船裝運貨物不論大小貴賤一律漲價如絲頭一件加銀一兩白蠟一件加銀二兩此外各物以次增加而客商尚不肯遵依不知以後若何耳○招商局在漢口新造輪船一艘吃水四尺餘較江通寛而且長不日卽可來往宜漢裝載客　冬令水淺亦可暢行無碍也○南門大街自闢租界以來添造房屋日多一日街巿巳增拓半里許每逢夏令水漲時在河下貿易者均遷至是處氣象頗形興旺往年有粉房一家被怡和洋行將屋租去作爲堆棧近來該粉房復在龍王廟下首擇定地叚蓋造房屋重行開設似此逐漸擴充巿面之興自必有加無已也故宜昌生意當推大南門外爲最 
[節孝可風]  
漢陽東門外汪忠連之妻陳氏自喪所天誓守柏舟之節家無擔石無之節家無擔石無以自存遂辭翁姑携二子入貞節堂翁年巳七十素患風疾四肢麻木不能運動氏常以針黹所得寄回家中爲翁甘旨之需近以病勢日劇氏於九月中旬歸家省視恐終不起遂爇香於爐自操利刃剖腹取肝出復裹以帛手不顫色不變也旋將肝縷切入廚下煮之跪而獻翁翁啖之甚甘不知其剖肝也由是舊疾若失漢陽縣薛大令之太夫人聞其事慨想其爲人招氏入署解衣騐視刀痕宛然太夫人贊嘆不己贈洋四元以大轎送歸至上月二十日大令又遣本署差役以全副儀仗鳴金升砲送陳氏進貞節堂道旁觀者莫不嘖嘖稱羡他日者邑乘紀之國史采之彤管揚輝可與山水同其不朽矣 
[蘇臺宦轍]  
鎭洋縣吳大令鏡沆前奉上憲調充簾差所遺員缺委候補知縣郭大令冏代理傳聞上月郭大令以某案詣太倉州署拜會州尊正在侃侃而談適瘧疾大發神思昏迷不由自主向州尊大聲詬詈州署中之幕友人等出爲解勸癲狂更甚不得已將雙手縳住舁送歸署此係道聴塗說之詞迨大令交缷署任卽於上月下旬回省逕赴臬憲衙門控告州尊及幕友等無端將伊綑縳七晝夜求請伸寃云云陳廉訪閱禀之下殊深詫異以其中必别有情節密委候補知府朱太守往太倉詳細查明禀候核奪○吳大令鏡抗闈差巳竣省憲飭令留省另候差委所遺鎭洋縣缺藩憲於本月初一日牌示以候補知縣劉大令樹仁酌委署理○浙江主考殷周二主試於本月初一日乘坐大號官舫行抵蘇州停泊胥門外官碼頭印委各官咸集接官廳迎接入城次日卽詣各衙門拜客聞二主試在蘇小作勾留卽當回京覆命○新授蘇州府遺缺知府彦太守秀於上月二十九日由京來蘇在湖南會館暫駐襜帷聞太守在途次略受風寒以致政體違和是日卽飭家丁詣大憲衙門請假三天故尚未出外拜客也 
[預備憂賀]  
本月初十日恭遇皇太后萬壽聖節本邑道管　縣及文武各員届期應往西門内萬壽宫行慶賀禮昨日黄大令已飭差役人等預備應用各物赴萬壽宫伺候 
[嚴查會匪]  
山東巡撫福中丞查　會匪尚未絕跡問有扮爲客商在江蘇之上海等處私辦軍火情事遂移咨北洋大臣轉行札飭蘇 
 
 

Page 3

 
 
松太兵備道查拿究辦聶觀察奉札之下立卽札飭上海縣黄邑尊嚴密稽查邑尊隨派幹差趙金在浦灘及虹口一帶留神細查凡購辦軍火而有護照公文者始准放行否則隨處拘拿送案訊究 
[傳聲機器]  
愛第森所造傳聲機器前曾携至滬上人已知之矣今新造之器比前更屬得法其聲大而遠特派謝而司先生至東方一帶經理此事謝先生在虹口禮查客寓小住將機器任人觀聽往者甚多此處房屋寛廣可以大展所長器中之管甚多有西國音樂粤人戲班所唱之曲並各種人言語聽之甚覺分明無異覿面晤談聞謝先生在滬六日卽欲往東滬欲聞奇響者愼弗父臂失之也 
[賽會續聞]  
西國官商定於本月初十十一兩日舉行慶賀盛會疉紀報端兹將屆期工部局部署一切如竪桿搭臺諸事將次告竣惟英租界大馬路道里綿長所需木桿不敷建竪祗於靠南一面遍立木桿爲懸燈扯旗地步靠北一面概付闕如火會首領預紥　龍一條夭矯空靈不可思議救火水龍車數架遍綴燈彩車窓上彩畫樓房及諸西人救火情形簇簇生新惟妙惟肖又以紗糊成救火會中西人所戴之銅帽式中可燃點燈燭以及一應救火器具無一不備亦無一不精並用五色火把其餘燈彩不可枚舉華人如寧商則向寧郡都城隍會中運到旗幟燈彩臺閣等件粤商則獨出心裁别成機杼五光十色炫異矜奇其燈彩衣裳又迥乎不同想屆時必有一番豪舉也並聞初十日在英租界賽會十一日在虹口美租界賽會云其路徑單附後初十晚七點鐘在虹口元濟善堂後面空地齊集各帮出會空地在文監師路起程朝東至百老匯路朝南過大橋至北京路朝西至河南路朝南至福州路朝西直到泥城浜至西藏路隨水龍會走大馬路口黄浦灘朝北至大橋垜英公館水龍會讓華會過大橋卽散水龍仍轉頭朝南至洋涇浜十一早九點鐘仍在虹口元濟善堂後空地各帮齊集出會十點半鐘起程由天潼路朝東至百老匯路朝北至文監師路朝西至河南路朝南至北京路朝東至黄浦灘朝南至福州路朝西至湖北路朝北至大馬路朝東仍回黄浦灘口散 
[願隨簫史]  
本邑人周阿金者素以撑駕駭船爲業文姬稚齒雅擅丰姿有朱林榮者在周處爲夥年甫弱冠性頗靈敏周以爲得婿如此一個明珠不憂辱沒矣遂以女字之然而姻緣作合僅賴一言未行六禮也近日周另有屬意之人隂有梅盟之意朱知之遂商諸周女乘周出外時以一葉扁舟將女載至楊樹浦地方行合　之禮比周知覺則生米已煮成熟飯惟有徒呼荷荷而已 
[幸未成災]  
滬城侯家浜某姓家前晚八下鐘時因煮晚膳遺火積薪中當時並未知覺後見披屋中烟霧迷漫勢將冐穿屋頂大聲呼救隣人紛紛集視汲林曉　　卽息滅又南門外馬家廠畔某姓所開竹器店因遇壽辰雇用庖人在披屋中烹調五味祗以火力過猛以致烟囱中火星亂迸被對面人家瞥見以竹梯升屋將鹽水灌下火燭遂是尚稱幸事又蘇州河畔德安里口有甯人某甲開設銅鐵　鋪生涯頗不寂寞前晚遺火於樹柴中炎炎上熾幸人手衆多立時撲滅鄰人以前此該鋪亦曾遺火此次復然責其太不小心而甲則委諸孤仙作祟事聞於房主欲令甲遷往他處免致附近居人嘖有煩言云 
[火警餘聞]  
南巿火災巳紀前昨兩報兹悉被焚之房屋十之七八皆係董家渡天主堂之産出租與花行爲最多日來適有新花上巿棧房中幾於充牣花行門首之空地亦復堆積如山此次被災焚去新花以及棧中底貨共有數萬包約值十餘萬金鼎泰昌花行亦在其内所有貨物不下三十餘萬金盡付祖龍一炬亦可憐矣當火熾時有劉姓家將家中物件盡行搬運至南碼頭空地上暫放突有小船帮無賴四五人乘間竊取羔皮馬褂料數件及自鳴鐘等物約值洋五十餘元四出追尋已不知去向矣又有沈源元家失去銅脚鑼錫燈臺等十餘件跟蹤追尋至賴義碼頭見有江北婦女三人手中攫有銅器逃上前盤詰支吾以對前將銅器取回昨日有乞兒及江北小孩婦女等在瓦爍塲中扒取物件二十三七鋪巡防局員黄劉兩二尹遂派局勇八名在火塲中往來梭巡以免疏虞當火焚時有道署護勇扒上樓屋救火失足墜下以致身受重傷事爲聶仲芳觀察所聞卽命家丁賞給洋蚨十元爲醫傷之費當火之逼近樹興木行也由沉香閣大號洋龍汲水灌救十分出力樹興木行一家得以保全該木行主向洋龍司事再三稱謝並贈洋龍挑水小工人等大錢二十四千以酬其勞一時拜賜者無不歡聲雷動 
[待詔忿爭]  
有薙髮匠名阿和者前在滬城叅府衙門左近開設一店嗣因生涯清淡遂爲改絃更張之計投提標右營充當營兵店則時開時閉如舉棋子不定剃髮一業本有定章須離十間門面方許再設一店有某甲亦爲待詔業謂阿和之店業巳閉歇遂在阿和隔壁開設一店當向穿心河橋同業司年嚴阿興處領得同行單一張擇吉開巿阿和見之向之理論甲謂曰我己告知司年然後開設與爾無干阿和大怒復向嚴阿興理說嚴曰爾店巳閉何妨任伊開設阿和忿不能平於昨日上午紏合同袍諸人奔至嚴處揮拳振臂一擁而入將店中生財任意攫取揚長而逸迨嚴報知地甲摇擺而來阿和等己去如黄鶴矣未知鷸蚌之爭荷時始了也 
[懸賞緝盜]  
金匱縣王爲賞格事光緒十九年九月初六日據景上鄕天七圖地保謝仁記報據監生陸士林卽藝甫報稱伊姪荻洲家於初五晚二更時被賊五六人用石撞開後槽側門進内伊嫂過氏驚起喊捕被賊拒傷並刦去洋銀衣飾等物往勘屬實緣日久未獲移請恊緝如能拿獲眞正盜犯者賞洋一百二十元拿獲從犯者每名賞洋六十元知風報信因而拘獲者每名賞洋三十元 
[逆子弑父]  
浦東廿二保西溝相近魏家宅地方有鄕民羅某者生有一子年逾而立素以耕耨爲事無如性情懶惰往往輟耕而歎喜從無賴游揮霍貲財毫無吝色羅屢加訓責誨者諄諄聽者依然藐藐前日羅又演訓子一劇尚未終塲而其子巳忿不可遏出言挺撞羅怒甚取木棍毆擊其子趁勢迎上將棍奪下與父互扭偶一失手將父之天靈蓋擊破當時倒地不省人事未幾氣絕其子知犯彌天大禍急欲脫逃被家人拘獲告知族人有謂事關逆倫如送縣署恐遭拖累欲以家法處治其稍知大體者謂此事終須經官該圖地保亦以非調停所能了事遂於昨日午後投上海縣禀報案關倫　想父母斯民者必有以處之也 
[分發人員騐看名單]  
新海防擊簽分發郎中劉煃直隸梁世烺山東員外郎花翎文鑑正黄主事李元齡廣西王應堂河南奉恩將軍毓均廂藍○新海防分發内閣中書熊育鏞江西徐宗瀚江西○海防掣籤分發知縣陳元焯廣東○新海防指省分發知府凌家森雲南江蘇同知兼襲騎都尉王念祖福建浙江通判郭維銘湖南浙江鍾壽康浙江江蘇知縣黄紀年福建浙江王元常湖南江蘇寗英湖南江蘇趙聯元江蘇折江李文輝江西山西潘毓岱江蘇河南章瑞浙江福建吳永浙江直隸張允武陜西廣東徐承諫浙江江蘇袁運恒湖南江蘇鹽大使彭熙臣奉天兩淮沈棠江蘇廣東鹽經歷洪鼎棻湖北兩淮直隸州州判陳厚德山東廣東金沛田安徽江西州判張守謙江蘇廣東府經歷李文赫順天雲南賀彦彬湖北江西王澋湖南甘肅譚錫墳湖南江蘇王傑山西直隸劉景焯江蘇浙江陸恕江蘇浙江黄紹祺陜西雲南李錫疇浙江山西楊蘧四川浙江丁乃菑浙江江蘇鄧寳仁安徽直隸縣丞高登滬福建浙江楊樹春廣西廣東陳昌先湖南江蘇六品銜祺威正紅廣東常壽　湖南江蘇孫孝藩安徽四川朱文聲江蘇直隸屈賡雲江蘇浙江何述度安徽浙江錢清詒江蘇廣東孫傳淓安徽浙江郭錦文江蘇廣東陳繼光浙江直隸吳正誼浙江直隸桂蔚章浙江江西陳福疇浙江江蘇陳世輔四川湖南六品銜蕭鑫廣東福建周玉章安徽四川劉萬增直隸湖南縣主簿莫鈞浙江北河州吏目林毓蕃福建江蘇張樞江蘇四川白子銘雲南河南鹽巡檢張懋勲直隸河東李拱宸江蘇廣東巡檢楊際春順天廣東曲廷襄順天河南敖烈光湖北福建劉道基山 
 
 

Page 4

 
 
東河南李光誠湖南廣東戴燧湖南江蘇尹寳恕雲南山西董國鈞陜西四川姚厚德河南湖北孫寳瑞浙江江蘇張文坦浙江江西馬家光浙江河南吳羣賢浙江山西陳家壽安徽江蘇從九品李盛昌直隸江蘇姚傳永廣東江蘇李國鍈浙江福建鈕彝庚順天河南吕壽昌浙江直隸典史温葆元直隸山西鄭昌年順天四川馬治原山西四川柴祖述山東直隸錢寳琳安徽福建應運安徽江蘇洪恭壽安徽湖北曹炘江蘇浙江吳棅河南江蘇張文治浙江福建程瞻綬浙江福建鮑增譽浙江直隸許德林浙江江西閘官傳謙安徽南河未入流龔國珍江蘇河南何昭涇浙江河南丁燿浙江河南項森浙江江蘇黄樹東浙江湖北沈守先浙江福建○海防指省分發道花翎三品銜劉盛芬安徽直隸知縣程忠詔江西浙江○籌餉指省分發同知李韶級廣東福建縣丞趙福元順天江蘇孫孚貞安徽江蘇從九品陳寳晉湖南湖北張祖煐江蘇浙江典史黄鑾湖南湖北徐顧璜江蘇河南未入流李慶元順天江西○勞績掣籤分發縣丞章金鏞湖南○勞績指省分發道花翎二品頂戴王澧湖南江蘇知府王善澤山東河南直隸州知州黨鳳岡山東四川藍翎知府銜陳錫純安徽江蘇知州左肇南湖南雲南知縣邱樹勲直隸江蘇張炳榮貴州廣西銘峻廂白滿直隸五品銜曹和濟江西河南汪煦江蘇浙江沈幹浙江江蘇汪鳴鳳浙江江蘇州判桂連壁安徽四川縣丞楊鴻猷福建廣東巡檢李春祺江蘇四川蕭貽昺湖南廣東○恩廕呈請指省分發知縣同知升銜劉曾枚直隸廣東○進士呈請掣籤分發知縣陳桐翰江蘇蘇保國雲南王寳光雲南○教習呈請掣籤分發知縣孫奉先奉天李德煥河南○應補呈請分發知縣章紹洙浙江直隸孫鼎烈江蘇浙江從九品李際春湖北安徽未入流 
諸源浙江福建祖文煥江蘇湖北周敬銘直隸山西 
[筵資移振]  
本埠榮廣大花行貽書本館恊振所云初五夜隣居失愼承萃秀堂沈香閣等各洋龍及諸親好友出力救息公義碼頭敝南棧得保平安不勝感戴本當踵門泥首並設筵酬謝誠恐或有不周特助順直賑捐票洋百元送交貴館代解災區爲諸君廣種福田云云以設筵酬謝之資爲濟困扶危之舉仁恩所被善果同栽其獲報豈有限量哉當世不乏好善君子當必有聞風興起者矣 
[助賑彚登]  
謹啓者敝堂接奉湖南永州府署菊隠廬善士續助順直賑紋銀二十兩又募各戸合申紋銀三十兩花洋八元福州蔡賢箴善士經募各戸合申規銀九十一兩四錢二分一錢不落空地集腋可以成裘施濟貴乎及時功德尤爲無量合登報牘冀廣善緣上海六馬路仁濟善堂籌辦順直賑捐滬局施則敬謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[不翼而飛]  
本邑人某甲素有烟霞癖前晚至小東門外某烟館一榻横陳吞雲吐霧迨精神拌擻惠鈔欲去不料所挂元縐馬褂一件忽失所在有人謂曰頃見一年輕者穿着而去矣甲無如何惟有報捕查緝烟廕則已過矣所惜摇擺出門時少此一衣未免外觀不雅耳 
[覆訊賣娼]  
根究賣娼一節已疉紀前報兹據原告吳金元投案備質同轉飭提吳蘇氏至案供稱由寄母領至閔行花烟間内姚天成代爲贖身寄母得身價洋四十元後由姚轉入周王氏花烟間内係劉金山作中同轉謂印子洋究竟誰用姚供並無印子洋周王氏供親手交與姚孫二人姚供小的己出過洋四十元吳蘇氏供尚有衣服在周王氏家内同轉檢閱票據陸吳氏洋巳交還著將票據當堂銷毁吳蘇氏不守婦道背夫潛逃著掌頰二百下交本夫具領姚天成旣爲吳蘇氏脫籍不應輾轉賣娼著押候笞責四百板交到洋三十元孫正元劉金山慣做蟻媒著押侯各笞二百板以儆周王氏買良爲娼亦有應得之咎著押候掌頰八十下王張氏黄張氏吳陸氏著各掌四十下原告斥退下期投案備質 
[再懲誘拐]  
研訊誘拐一事己登前報兹據張金寳供稱先至南京陳王氏家後至上海被劉二售入劉薛氏家爲娼問劉薛氏金寳究係何人收領供稱由劉二李三薦來出洋七十元同轉謂陳王氏現爲鴇婦擅用烟托剌入妓女肉内忍心害理莫此爲甚著鞭背三百下交到劉二劉薛氏著押候掌頰三百下所出洋七十元究係誰用著繳案充公劉巖氏卽三寳著押候本夫　雙喜來案具領王春榮得洋一元不應擅自代人假冐上堂朦領著押候掌頰一百下交保張金寳現未字人著從實供明具結發堂擇配劉順興擅爲蟻媒作保著押候交到李三如延不交案從重嚴比 
[續訊巨賊]  
巨賊成擒已紀前報兹由包探郁庭湘將積賊金雨卿並窩贓之陶金榮仇扳三樊占春一并解案吊到湖縐十疋呈請給領同轉先訊金雨卿供稱竊贓縐紗四疋元縀四尺洋三十八元至新碼頭陶金榮船上托伊消售又寧綢十一尺洋十二元寄存二馬路小烟間内被前爲探夥之樊占春將去祗還小的洋二元質之陶金榮供稱小的船泊新碼頭衆目昭彰豈能遮蓋實因同在自新所中將伊毆過此次有意誣攀樊供稱小的前在老行爲探夥去年八月住二馬路長泰客棧後面遇見金雨卿旋爲英包探顧阿六拘獲禁押至五月之久因此挾嫌誣指又據郁包探禀昨奉諭至十六鋪帛到烟壺二個内有一個當本洋二元半尚有贓物未齊求請嚴比又據南巿延泰錢莊金雲生投案禀稱本年四月十三日失竊各贓求請追比金供由後門挖洞而進竊洋十元紡綢洋傘一柄於五月十六日在大團鎭巳爲該處之捕夥朱阿米携去問天青寧綢對襟馬褂等現在何處供在籃内尚有縀鞋一雙及水烟筒等被朱一并拿去問尚有聚寳盆牌號藍竹布三疋藍布搭連袋及鮮腿等物供稱只有縀鞋並無别項又據天成綢莊葉讓卿投案禀稱九月初二夜共失竊湖縐十四疋二藍寧綢一疋元縀一疋除吊到外尚少之贓求請追給同轉謂金曰爾當洋藏於何處供稱除陸續用度外餘洋三十元在虹口鄭阿六處包探禀昨帶同質對鄭不承認同轉謂爾可實供不得仇扳尚有洋一百餘元長義茂等當本究在何處供　周浦李阿小等拿去洋二十四元其餘均己用去同轉問當本如何金供求向窩　家追取當先諭原告金云生曰爾家失竊之衣服可往義茂益昌先行掛失天成缺少贓物候追比吊到之湖縐十疋先行給領又據仁大當俞志清延大質均順之同投案下求追當質各本又據德和米莊陳順卿投案請領失贓著將吊到之銀挖耳一支給予領去竊賊金雨卿等著一併押候復訊原告候下期投案備質 
[縣案彚錄]  
浦東廿四保二十圖地保每年於八月間更換上年由莊逹祖承充今年輪應三梱首陸珍琪接充詎陸一味推諉欲令金裕明承辦金係廿五圖人未便越圖辦公遂由莊具禀控於縣署黄大令以錢漕關擊緊要豈容推諉立卽飭差提案於前晚在花廳研訊莊伸訴前情金供係浦東廿五圖人耕種餬口向不干預二十圖之事今陸藉詞推諉叩求明鑒江雲卿供現充册書查得地保實應陸珍琪承充陸供田産不如金之多應由金管理大令一再研詰各執前詞遂謂陸曰目下衆以僉同爾毋庸推諉如果不願接充今日卽當收所究辦陸堅稱不願大令著卽收所差役正欲將陸帶下陸供稱小的願充求免管押大令准如所請著卽下鄕勤愼辦公○張定全與陳徐氏犯姦被其夫陳阿富拘獲送往巡防局轉解到縣黄大令提訊之下判將該氏責懲交陳領回管束張則收所候究巳記本報前晚大令飭提至案略詰數語張俯首求恩大令判笞一百板枷號一月發十六鋪示衆旋據王生泉投案聲稱小的現爲小本經紀與張爲友知伊犯案管押已蒙笞　求請開恩交小的具保出外安分貿易大令曰此案由本縣判定不能更改著卽退去毋庸多瀆 
[英界公堂瑣案]  
昨禮拜二由美副領事易孟士君到堂觀審易君偕四友二人觀蔡太守發落捕房各案夏富全稱在德國領事署爲傭昨遭王阿福闖來行竊油衣一件拿獲人贓交捕送案王阿福認竊不諱蔡太守判管押十四天贓交夏富全領去○華捕稱朱寳山屢次犯竊今又在怡和碼頭竊鐵拿獲人贓送案朱寳山供無錫人行竊是實尚乞施恩蔡太守判管押十四天期滿遞籍贓存捕房候領○包探孔阿才稱竊賊邵阿大前因犯案遞回潮州今又來滬爲特拘案邵阿大供犯事遞籍現已改過尚乞施恩蔡太守判笞一百板押候仍行備文遞籍○包探黄四福稱顧掌亭前曾犯竊今又行竊黄賢賢衣服八件查獲人贓送案黄賢賢投案領贓顧掌亭供崇明人行竊該死乞求施恩蔡太守判笞一百板押候備文遞籍贓交黄領去○張菊堂稱陳阿大向我一再借錢不勝纒擾與論遭毆報　拘押捕房有人出爲調停言明以後不再纒擾求免究辦陳阿大俯首求恩蔡太守謂旣由原告求免從寛開釋○包探陳阿九稱張子元住居德鄰里其妻於前夜失落金簪一枝被吳光昌之子拾得當向索還願酬洋二元吳不允將金簪質洋十元交還質票昨由張報捕往拘吳光昌原　俱在並其子一併送案金簪亦巳吊到張申訴前情吳直認不諱蔡太守將吳申斥謂旣由爾子拾得金簪酬洋二元儘可交還何擅自質洋致被報捕咎由自取今姑從寛開釋金簪交張領去銀洋十元歸還質鋪○西捕稱孫金高以傷馬駕車有干定章爲特拘案馬亦帶案　騐孫金高供此馬擦有皮傷容當醫養蔡太守飭將馬交龍飛馬行喂養醫治傷痊給償醫料資領還馬匹○史利華稱我之馬車被胡硯賢之東洋車撞壞雇匠修理需銀八兩爲將胡硯賢交捕送案胡供悮撞馬車賠償無力副巡捕頭謂胡不照定章致有碰撞之事蔡太守飭將胡暫押候示○華　解送在路打架之張阿德毛長生請訊張供與毛爲友戲言遭毆由捕拘案毛俯首求恩蔡太守判毛長生管押三天以示薄懲 
[法界公堂案牘]  
金熬榮控楊沈氏錢桂芳一案屢紀前報兹據原告金熬榮同媒人王相林投案伸訴前情楊沈氏供爲錢桂芳做媒共費洋五十六元同轉判將錢金氏掌頰二百下遞回原籍金氏旣經字人不應擅自姘人着掌頰一百錢桂芳處旣有庚帖著卽交出現在據稱有病着俟病愈後解送公堂掌頰一百下楊沈氏不應專做撮合著掌頰一百下王相林金熬榮同求將金氏領出送至許浦彭家橋交其夫陳勝文收領同轉准之著預備船隻至捕房候領張壽申著限七天内交到錢桂芳張遵諭而退○小東門有利船局張渭烈投案禀稱有不識姓名之湖南人至小的店門口不問情由擅自擁入欲吸水烟小的詢其何來則以伺候某人大夫人出殯對小的以素不認識未經酬應伊等各人將小的拖至十六鋪橋肆行痛打爲捕房門差所見拘獲一人衆復擁至小的店内擊碎玻璃窓什物等開單呈電據顧義馨供有軍門太太靈柩在小東門路過小的同李桂才等商借坐地訊至此卽據軍門遣家丁顧彩琴持名片投案聲稱兵勇鹵莽肇事擊壞之物照數賠償又據右哨官周元吉同投案下同轉問因何起釁供稱因機器放在門口所致同轉謂此事尚未訊明遂商諸魯繙譯將原告失單另抄一紙給予帶回並據二十二號西捕禀稱囉唣之際錢指小失去金戒一枚計值洋十二元魯繙譯商諸同轉各認一半同轉將所拘之顧義聲李桂才董桂庭唐正濤王瑞卿藍德卿一併交與帶回并囑將情上逹貴主飭探同投營中立候禀復○又據陳乾恒禀住　瓜街彚昌參號由寧波來滬雇秦華富小車裝載行李失去鞋籃一隻求請究追秦華富供被扒手偷去同轉飭將秦押候查明核辦○又據包探禀昨至卜鄰里見林王氏後門被王阿田挖　偷取衣服五件及銅吊酒壼等物人贓並獲解案請訊該氏投案領贓同轉飭將王阿田押候笞責一百板贓給該氏領去○又提八月間小東門外迷失路途之嚴阿瑞飭探送至上海縣備文移送南匯之三墩鎭交其兄嫂領回撫養○又據通事禀賣水果之張阿八上月廿六日在老北門林裕豐烟館被吳清卿混名小徽州用刀戳傷左右脇及脉科等處送往醫院療治現已就痊惟脉科内一刀最重家内尚有老母無人侍養醫院内尚未付給飯錢求請斷給同轉飭吳貼子養傷費洋四元再枷號一月期滿笞責一百板 
[鎭1江打索街集泰和代收順直賑捐九月清單]  
張先生代募無名氏洋十一元趙不留名許願求病愈洋十元張濟舟手募洋五十元漢口益　　金子翁代募普賑捐冊助它紋銀十兩少蓮氏高記錢十千文唐佑記錢二千文愚昧氏它紋銀五兩無名氏九八錢三千文漢口萬源棧聶澤翁代募晉賑捐冊移助無名氏洋十元無名氏　一千文億茂錢五百文孫長泰錢五百文朱仁昌錢五百文田寳豐錢五百文守拙軒洋三元無名氏洋一元無名氏洋一元滬捐冊四千一百三十六號合浦氏求子　愈遠願足錢二十千文袁雅翁壽儀移助洋四元又洋二元又洋二元又洋二元又洋四元又洋一元又洋一元又洋一元五角又洋一元又洋二元又洋一元又洋三元又洋三元錢六百文又洋二元文洋二元又洋二元准上隠名氏曹平紋銀一南五銀八分四好堂洋一元福濟洋三元無名氏洋一元 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十九年九月二十八日京報全錄]  
宫門抄○諭旨一道錄前○楚督張奏江漢關徴收華洋稅鈔各數目摺○又奏籌解固本兵餉銀兩片○又奏解京餉銀兩片○又奏解淮軍月餉銀兩片○河督許奏核明黄河上游七廳辦過歲修土工用銀總數摺○粤督李奏解加復俸餉銀兩片○東撫福奏經徴錢糧未完一分以上各員摺○浙撫崧奏飭知府仍回本任片○九月二十八日吏部翰林院侍衛處值日無引 
見○肅王濂貝勒兆伯景善各假滿請安○葆公齡公崇禮阿克丹各請假五日○大額駙續假五日○召見軍機麟中堂廖壽恒皇上明日卯初二刻升中和殿看版○○頭品頂戴湖廣總督臣張之洞跪奏爲江漢關第三十一結期滿徴收華洋稅鈔及支解各數目遵照部章開單恭摺具奏仰祈聖鑒事竊照前准戸部咨鈔奏内開各海關洋稅收支數目辦理未能畫一應令遵照定章按結開列清單奏報一次仍扣足四結開單奏銷一次概不得以收支數目串入原摺以致混雜不清仍一面造具四柱清冊曁支銷經費銀兩清冊分送戸部曁總理各國事務衙門以憑核銷等因光緒十年二月二十五日具奏本日奉旨依議欽此又准咨第九十五結期滿清單僅有收支欵目以致各結總數未能聯貫嗣後應令將舊管新收開除竇在分爲四柱逐欵開列以昭明晰等因均經轉行遵照辦理兹據湖北漢黄德道監督江漢關稅務惲祖翼詳稱江漢關徴收各項稅鈔及支解各數目前經截至光緒十九年二月十四日第一百三十結止詳請奏咨在案兹查自光緒十九年二月十五日起至五月十七日止第一百三十一結期滿徴收洋商各項稅鈔六成洋稅除支解外計不敷銀七萬零二十兩零三錢四分九厘五毫四絲六忽應在於下結所收六成洋稅項内照數彌補又四成洋稅除撥解外計不敷銀十一萬八千二百十三兩六錢一分應在於下結所收四成洋稅項内照數彌補又另欵征收招商局各項稅鈔除撥解外計存四成八厘各稅銀七萬二千零九兩二錢六分己如數歸併六成洋稅内開報又五成二厘局稅除撥解外計不敷銀十二萬七千六百三十三兩四錢二分九厘應在於下結所收五成二厘局稅項内照數彌補又上結報存洋藥稅厘銀及本結遵照新章徴收洋藥稅厘銀除支解外計存銀三千九百零九兩七錢三分八厘又英商局商在漢販運土藥出口徴收正稅銀二十八兩六錢已歸入華洋稅項内開報等情詳請奏咨前來臣覆核無異除俟一年期滿按結造具收支經費各册另繕總單分别報銷外所有第一百三十一結徴收洋商華商各項稅鈔及支解各數目謹會同南洋通商大臣兩江總督臣劉坤一湖北巡撫臣譚繼洵恭摺具陳並繕具四柱清單恭呈御覽伏乞皇上聖鑒謹奏奉硃批該衙門知道單併發欽此○○張之洞片再前准戸部咨原定各省應解固本兵餉湖廣省按月應解銀五千兩改令徑解部庫交納又准戸部咨酌定分年帶解固本練餉欠欵擬定有閏之年解十五個月計銀七萬五千兩無閏之年解十四個月計銀七萬兩卽自光緒十一年正月起按年照數解清各等因所有湖北省應解十六年十月以前固本兵餉銀兩業經按年照數先後解部附片奏報在案兹據湖北布政使王之春詳稱會同鹽法道在於鹽課項下籌撥銀一萬兩作爲光緒十六年十一月十二月固本兵餉飭委大挑知縣司徒袞候補知縣本任漢陽縣縣丞黄新鍔管解赴京交納等情詳請奏咨前來臣覆核無異除給咨管解外理合會同湖北巡撫臣譚繼洵附片具陳伏乞聖鑒謹奏奉硃批戸部知道欽此○○張之洞片再前准戸部咨豫撥光緒十九年京餉案内提撥湖北鹽釐銀十五萬兩又准戸部咨續撥本年京餉案内撥湖北鹽厘銀五萬兩行令分批起解等因業經籌撥本年第一批至七批京餉鹽厘共銀四十萬兩委解赴京交納附片奏報在案兹據湖北布政使王之春鹽法武昌道瞿廷韶籌撥本年第八批京餉鹽厘銀二萬兩飭委補用知縣羅忠祥補用知縣江夏縣縣丞張南瑾管解赴京交納等情詳請奏咨前來臣覆核無異除分咨外謹會同湖北巡撫臣譚繼洵附片具陳伏祈聖鑒謹奏奉硃批戸部知道欽此○○張之洞片再前准戸部咨議覆直隸督臣李鴻章奏淮軍月餉支絀請將江漢關應解額欵於四六成洋稅項下通融匀撥議令江漢關應解淮餉如六成洋稅無欵卽在四成洋稅及五成二厘招商局稅内按數提解等因奉旨依議欽此咨行欽遵辦理查江漢關奉撥應解直隸督臣李鴻章淮軍月餉四成洋稅銀二萬兩六成洋稅銀三萬兩均解至光緒十九年五月分止隨時奏報在案兹應解光緒十九年六月分四六成淮餉卽在第一百三十二結所徴四成洋稅項下動支庫平銀二萬兩因六成洋稅無欵可撥並在是結五成二釐局稅項下動支庫平銀三萬兩作爲直隸督臣李鴻章及提督劉盛休所部淮軍月餉委解湖北淮軍收支轉運局交收轉解所有欠解四六成淮餉銀兩容俟徴收有項再行補解據湖北漢黄德道監督江漢關稅務惲祖翼詳請奏咨前來臣覆覈無異除分咨外謹會同湖北巡撫臣譚繼洵附片具陳伏祈聖鑒謹奏奉硃批戸部知道欽此○○頭品頂戴河東河道總督臣許振褘跪奏爲核明癸己年黄河兩岸上游七廳辦過歲修土工用銀總數恭摺具陳仰祈聖鑒事竊照豫省黄河南北兩岸大提向以土工爲修防根本必須歲事增培方期鞏固庶足以資保衛晒本年入夏以來雨水淋漓剥削坍塌水溝浪窩殘缺過甚若不及時修築難期抵禦汛漲在苦帑藏充足每歲預期勘估專案請撥銀兩辦理比因庫欵支絀經費難籌祗能　時察看情形擇其緊要勢不可緩者間叚酌估奏改新章後欵有定額限於錢糧所有癸己年兩岸七廳應辦歲修土工僅按照近年辦章撙節核减分别飭廳估辦兹據各該廳先後星報修築完竣逐叚按册查騐尚屬一律如式堅實並無偷减草率丈尺不足以及錐試滂漏情弊核計本年上南中河下南黄沁衛糧祥河下北七廳共估辦土工十六叚共長一千六百五丈五尺每方估例價銀二錢一分六厘及一錢九分二厘不等共例價銀一萬六千四十四兩一錢四分五厘其隔水遶遠取土艱難者每方估津貼銀一錢三分四厘共津貼銀八千七百七十八兩二錢六分統共估例津貼價銀二萬四千八百二十二兩四錢五厘覆加查核委係實　實用銀土數目俱屬相符並無浮冐所有核明癸己年黄河上游七廳辦過歲修土工用銀總數緣由理合恭摺具陳伏乞皇上聖鑒謹奏奉硃批該部知道欽此○○李瀚章等片再前准戸部咨各省應解加復俸餉一欵應行仍令遵照奏案自光緒十五年起將每年應解銀二十萬兩按年如數解清以濟俸餉要需等因當經行司遵照辦理在案兹據廣東布政使覺羅成允詳稱查此項銀兩先經詳奉奏明藩運兩庫各半籌解並將光緒十五十六十七十八年應解銀兩如數解清所有光緒十九年分應解銀兩先經籌銀十萬兩分作兩批飭委試用同知章廷綸等候補同知吳國章等領解赴京投納在案現在藩車厘金項内籌銀二萬五千兩又由運庫課餉項内籌銀二萬五千兩共銀五萬兩作爲報解光緒十九年第三批加復俸餉照案發交商號日昇昌百川通蔚泰厚蔚長厚新泰厚匯兌至京遴委候補知縣何維桓試用縣丞祺威蔡維藩領齎匯單於光緒十九年七月十九日起程由海道進京支取銀兩赴部投納等情詳請奏咨前來臣等覆核無異除咨明戸部外謹合詞附片具陳伏乞皇上聖鑒謹奏奉硃批戸部知道欽此○○尚書銜山東巡撫奴才福潤跪奏爲光緒十八年經征錢糧未完一分以上各員繕單恭摺具諫仰祈聖鑒　竊照州縣　收地丁錢糧前經戸部條奏應將未完一分以上之員先行開單奏報以嚴稽核等因歷經遵辦在案兹據藩司湯聘珍詳稱光緒十八年各屬經征起運存留錢糧除全完及未完不及一分者仍歸奏銷案内另行造報外所有未完一分以上之臨清直隸州知州陶錫祺等十一員二分以上之觀城縣知縣祥成一員開册詳請具奏前來奴才覆查無異除仍飭設法催征如有續完另行詳辦並咨部查照外理合繕具簡明清單祇呈御覽再此案奴才於本年八月初八日據藩司詳報合併陳明謹恭摺具奏伏乞皇上聖鑒敕部查核施行謹奏奉硃批戸部議奏單併發欽此○○崧駿片再正任嘉興府知府宗培給咨赴部引見現已回省應卽飭令仍回本任以專責成據布政使劉樹堂呈報前來除檄飭遵照外理合會同閩浙總督臣譚鍾麟附片陳明伏乞聖　謹奏奉硃批知道了欽此 
 
 

Page 14

 
 
[光緒十九年九月二十九日京報全錄]  
　　宫門抄○諭旨一道錄前○尚書麟等奏查明鄕試倖中各卷據實覆陳摺○直督李奏蘇浙海運經費銀兩仍由各省攤派片○江督劉等奏揀補知州摺○又奏揀調知縣摺○漕督松奏前叅各守備未完處分請分别免議减議片○新撫陶奏報各屬被災情形片○浙撫崧奏查明八月分海塘沙水情形摺○九月二十九日戸部通政司詹事府廂黄旗值日無引見○山西遺缺知府寳梁謝恩○崑岡續假五日○吏部呈進冬季摺紳○召見軍機寳梁皇上明日寅初二刻至太廟行禮畢還宫卯正入座吃肉畢還海○○臣宗室麟書臣徐桐跪奏爲據實覆奏事内閣抄出光緒十九年九月二十三日内閣奏上諭御史聯　奏科塲舞弊倖中多名請飭究辦一摺著派麟書徐桐調取本科順天鄕試中式舉人周學熙湯寳霖蔡學淵陳步變黄樹聲萬航錄科卷與中式墨卷覈對文理筆蹟是否相符據實覆奏此次覆試著禮部卽將周學熙等六名先行扣除另行奏請定期覆試欽此欽遵當經咨行禮部去後旋據禮部將該舉人周學熙等六名錄科卷並中式試卷封固咨送並據片稱二十四日覆試據周學熙黄樹聲萬航三名取結投卷業經扣除其湯寳霖蔡學淵陳步鑾三名並未赴部投卷等因前來臣等詳細覈對查得蔡學淵錄科卷文内誤字過多詩失黏四字文理與中式墨卷不符筆蹟尚符黄樹聲文理尚符筆蹟不符萬航文理筆蹟均不符其周學熙湯寳霖陳步鑾等三名文理筆蹟尚屬相符臣等謹將覈對不符之蔡學淵黄樹聲萬航等三名錄科卷並中式墨卷三套及覈對尚屬相符之周學熙湯寳霖陳步變等三名錄科卷並中式墨卷三套分别黏籤另行封固隨摺恭呈御覽俟命下之日再由禮部照例辦禮所有臣等據實覆奏緣由理合恭摺具奏伏乞皇上聖鑒訓示遵行謹奏奉旨已錄○○李鴻章片再據天津道方恭釗詳報本年直隸應辦蘇浙海運事宜仍照案設立官剥總局南北委員會同經理並派員油修剥船連海河應需迎護導引沙船弁兵口糧塘撥兵馬津貼文武委員書役兵丁薪水飯食船價外國托手經費紙張油燭等欵共用京平銀八千二百三十一兩零江蘇應攤銀四千九百九十六兩零己准移解銀四千九百兩浙江應攤銀三千二百三十四兩零巳准移解銀三千三百兩其不敷銀兩由道墊辦詳請照案免其造冊報部仍分項造冊咨送各該省彚核辦理前來臣查歷屆蘇浙海運解津經費向由漕項内動撥將清冊咨送蘇浙核辦此次仍照案辦理附片陳明伏乞聖鑒謹奏奉硃批戸部知道欽此○○頭品頂戴兩江總督臣劉坤一江蘇巡撫臣奎俊跪奏爲揀員請補沿海要缺知州恭摺仰祈聖鑒事竊泰州知州張兆鹿叅革遺缺於光緒十九年二月十七日奉旨後第五日行文應扣至三月十七日作爲開缺日期歸三月分截缺所遺員缺係衝繁難沿海要缺例應在外揀員調補該州政務殷繁必須精明幹練之員方足以資治理臣等查江蘇省並無簡缺知州應調之員卽候補正途出身人員内亦難其選查有曾任實缺現署是缺之候補知州王端啓年四十五歲順天監生遵例報捐按察司經歷不論雙單月選用投効軍營於克復雲南永昌府滅等處案内保以知縣不論雙單月儘先選用並戴藍翎復於克復貴州興義府城等處案内奏保同治十二年十一月十三日奉上諭著免選知縣以知州分省歸候補班先補用並賞換藍翎欽此光緒元年八月初十日蒙欽派王大臣騐放奉旨著發往雲南以知州歸原班補用欽此二年閏五月到省九月在滇捐局捐運同銜新章考試取列三等三年期滿甄别奏請以繁缺補用四年九月補授馬龍州知州五年六月到任七年正月丁母憂回籍守制服滿起復九年八月赴部候選因吉林請揀人員十月三十五日蒙欽派王大臣騐放二十六日覆奏奉旨着發往吉林差遣委用欽此十年三月到省十二年十二月丁父憂回籍守制服滿起復遵例捐離原省改捐江蘇十五年十月到省十八年委署斯缺七月二十二日到任查該員才具稳練公事愼勤自署篆以來於地方應辦事宜均能認眞經理以之請補是缺洵堪勝任與例相符據江寧布政使瑞璋等會詳請奏前來臣等往返函商意見相同合無仰懇天恩俯念員缺緊要人地實在相宜准以現署是缺之候補知州王端啓補授泰州知州員缺實於地方有裨如蒙俞允該員係曾任實缺侯補知州請補知州銜缺相當毋庸送部引見亦毋須查造叅罰謹合詞恭摺具陳伏乞皇上聖鑒訓示謹奏奉硃批吏部議奏欽此○○頭品頂戴兩江總督臣劉坤一江蘇巡撫臣奎俟跪奏爲揀員調補沿河要缺知縣恭摺仰祈聖鑒事竊甘泉縣知縣劉沛霖開缺另補於光緒十九年二月十七日奉旨後第五日行文應扣至三月十七日作爲開缺日期歸三月分截缺所遺員缺係衝繁疲難四項兼全沿河要缺例應在外揀補該縣係附郭　邑水陸通衢政務殷繁非精明諳練之員不足以資治理兹於通省現任知縣内逐加遴選惟查有桃源縣知縣汪懋琨年四十五歲山東舉人光緒十二年丙戍科進士引見奉旨以知縣卽用欽此籤掣四川親老告近改掣江蘇十三年二月到省十五年奏補桃源縣知縣十六年四月到任歷俸已滿三年覆查該員年强才裕熟悉河工以之調補甘泉縣要缺知縣人地實在相宜洵堪勝任與例亦符據江寧布政使瑞璋等會詳請奏前來臣等往返函商意見相同合無仰懇天恩俯念員缺緊要准以桃源縣知縣汪懋琨調補甘泉縣知縣實於河工地方均有裨益如蒙俞允該員係現任知縣請調知縣銜缺相當毋庸送部引見一切因公處分亦毋須覈計謹會同漕運總督臣松椿合詞恭摺具陳伏乞皇上聖鑒訓示再所遭桃源縣繁缺容俟接到截缺部覆另行遴員請補合併陳明謹奏奉硃批吏部議奏欽此○○松椿片再據湖北督糧道岑春蓂詳稱光緒十七年分漕項帮津資役奏銷案内襄陽衛守備叚必魁經征未完三分八厘帮津銀一千九百八十四兩五錢一分一厘一毫又未完六分六厘資役銀一千九百七十七兩四分四厘均於光緒十八年十一月十四十九年四月二十九六月二十九七月初九等日先後全數續完解儲道庫業經分别列入光緒十九年春秋撥冊並俟列入二十年春撥及十八年帮津資役秦銷各册内報部查覈又據浙江督糧道世春詳稱光緒十七年漕項津租奏銷　内嚴州所守備韋西華經征未完四分九厘四毫四絲津租銀四百十兩二錢二分現於光緒十九年三月十五日續完津租　二百七十六兩計續完二分一厘二毫二絲仍未完二分八釐二毫二絲所有續定銀兩業經解儲道庫俟造入光緒十九年津租奏銷冊内報部查覈應請分别免議减議詳候具奏各等情前來奴才覆核無異理合仰懇天恩俯准飭部將襄陽衛守備叚必魁嚴州所守備韋西華前叅未完各處分查照分别免議减議以符定章相應附片陳明伏乞聖鑒謹奏奉硃批戸部議奏欽此○○陶模片再臣據署奇台縣知縣陳彤輔禀報該縣東西吉爾等十九渠共種地四萬八千餘畝入夏雨澤稀少禾苗日就枯稿又庫車廳同知劉人佺禀報該廳六月二十五日東關外河水漲發淹倒民房二千五百一十八間官地民房一百七十四間壓斃男女大小一十八丁口又署莎車直隸州知州潘震禀報該州七月初七八等日大雨漢回兩城坍塌民房一百九十餘間又葉城縣知縣王俊禀報該縣七月初連日大雨坍塌近城民房一百餘間各等情前來臣先後飭司移道委員迅赴災所會同確勘奇台　額征糧石庫廳官地民房租銀應否觸緩莎車葉城及庫車各鄕莊地畝房屋有無衝壞並飭將該廳州縣被災各戸妥爲撫恤壓斃人口淹倒房屋分别酌給銀兩取具冊結詳轉核辦除俟勘覆至日再行奏明辦理外所有奇台庫車莎車葉城被旱被水被雨大概情形謹附片具奏伏乞聖鑒訓示謹奏奉硃批知道了卽著飭屬妥爲撫卹毋令失所欽此○○頭品頂戴浙江巡撫奴才崧駿跪奏爲查明本年八月分海塘沙水情形恭摺具奏仰祈聖鑒事竊照浙江省仁和海寗二州縣海塘沙水情形向係按月繪圖具奏兹據布政使劉樹堂杭嘉湖道王祖光會禀稱八月朔望兩汛時屆仲秋潮勢極大查勘得東塘尖山護壩併西塘范公塘兩處沙塗及南岸各山之外新舊漲沙誌樁丈尺逐細查量均無升　與上月相同惟東塘念尖二汛海中新漲陰沙現被旺潮衝刷坍缷各等情禀報前來奴才復查無異謹繕單繪圖恭摺具奏伏乞皇上聖鑒謹奏奉硃批工部知道單圖併發欽此 
 
