# 1918 - 39 - 4916162

 

Page 1

 
 
   
 
 

Page 2

 
 
   
 
 

Page 3

 
 
時評 
[决一勝負（）]  
　　歐洲戰局全在今春大戰之决一勝負中國戰局全在此次湘鄂大戰之决一勝負蓋不决勝負戰局决不能了和議决不能生也　雖然歐戰之春季决戰是爲必有之事但戰後而謂即了戰局尙不可知何則或尙須有第二第三次之决戰在後也至於中國之湘鄂間决戰今雖其勢洶洶似已斷不能免然謂必能决戰亦未可知何則或尙須因戰而又和因和而又戰更有第二第三次之翻覆在後也 
　　夫同一戰局而其情勢若是相異者蓋一則有眞力量一則全無力量無殊兒戲故也 
專電 
[北京電]  
　　曹錕及吳金彪均來電懇堅留陳光遠曹並電陳力阻辭職（十四日下午七鐘） 
[北京電]  
　　龍濟光報告一月艶日冒險渡海東日抵安舖擬即率軍直趨廣肇請速濟彈餉 
　　（十四日下午七鐘） 
[北京電]  
　　天津近日又有秘密會議聞在朱家寳宅與某項問題有關（十四日下午七鐘） 
[北京電]  
　　唐代表由宗龍陳鈞昨謁馮談一小時馮言對川事現在尙無辦法熊克武督川恐難行（十四日下午七鐘） 
[北京電]  
　　曹錕自漢口來電李少將來漢奉到計畫書二册巳遵行（十四日下午七鐘） 
[北京電]  
　　王占元報第二師第三旅旅長王文熙赴岳指揮不力巳交軍法處請以王都襜或劉林臣繼任（十四日下午七鐘） 
[北京電]  
　　倪電巳飭駐宿靳幫統率隊赴豐防勦但張文生電則稱駐徐軍力太單萬難勝任代行勦匪事宜（十四日下午七鐘） 
[北京電]  
　　李天佐電蒲城一帶軍事萬急乞由蒲州經同州至蒲城設軍用電線（十四日下午七鐘） 
外電 
[北京電]  
　　山西督軍察哈爾綏遠都統以防疫醫士撫卹與保險條陳上諸内務部該部巳轉達總統不日可望批准（十四日）大陸報 
[北京電]  
　　據某方面消息謂段派中現分兩派一派主張推倒現内閣即取而代之一派則主張時期尙早之說段祺瑞猶不肯出山王總理雖時露辭職之意但因與馮總統個人之關係不忍使馮總統獨留於此難局故不至有斷然辭職之舉現正亟欲求得調停之機會冀能和平息事照目下情形苟無何等新事件發生現内閣當然不至有所變動云云（十五日） 
[北京電]  
　　昨日江西督軍陳光遠電中央取消辭呈請假十日馮總統許之（十二日） 
[北京電]  
　　馮總統得譚延闓將赴湘就任之報對於時局頗抱樂觀以爲此舉果能實行必大有利於和局惟依歷來之關係甚希望譚氏盡力於撤退岳州南軍之舉昨日馮總統巳將此意電告王占元李純（十五日） 
[北京電]  
　　湖北省議會議和請願委員派往北京南京江西湖南等處（十四日） 
[北京電]  
　　譚延闓近有將赴湖南督軍本任之說其報果實或可望時局之轉圜（十四日） 
[漢口電]  
　　兩湖宣撫使曹銀昨日午後移駐武昌省長公署（十四日） 
[漢口電]  
　　前有張敬堯本日（十四日）來漢之報伹未到（十四日） 
[漢口電]  
　　張敬堯昨晚十一時到漢口有步兵一營機關鎗隊騎兵和隊護衛隨行（十五日） 
[漢口電]  
　　王金鏡免職後第二師師長已命王占元兼任（十四日） 
[漢口電]  
　　昨晚曹錕召集各師旅團長會議進攻岳州事宜擬於一星期内開始攻取岳州 
　　（十五日） 
[漢口電]  
　　此間英國輪船公司因漢口宜昌曞航路受南北兩軍砲擊甚爲危險暫行停駛 
　　（十五日） 
[廣東電]  
　　據從香港歸者言莫擎宇現匿香港某處有與龍濟光密使共商何等陰謀之形迹 
　　（十五日） 
[廣東電]  
　　此間某民黨領袖關於程璧光爲督軍之說語某外人云莫榮新與民黨感情極親密於主義上完全一致本省人民對於莫氏之輿望甚盛故此時如以實力不充足之程璧光爲督軍反足致時局於紛糾不可收拾余從此見地緬懷時局極希望維持現狀且信陸榮廷之意見亦與余一致云云（十五日） 
[東京電]  
　　憲政會之内閣不信任案於本日（十四日）在衆議院討議由武富尾崎關望月諸氏陳述其理由新政會政友會國民黨各派一致反對裁决之結果不通過 
　　（十四日） 
　　以上東方通信社電 
戰電 
[倫敦電]  
　　國會於今日開會禮節如常英皇之開會詞讚勉全國軍民甚爲懇切下院答謝如儀愛士葵氏起讚海格爵士與勞勃森將軍之功績且謂全國對於二公之信任毫無移動並請政会宣布擴張協約國軍事會議職權之範圍及曾否决定或議及更動二公之地位與職權首相喬治氏宣稱政府仍堅守彼於本年之初代表同僚在工業聨合會代表會議宣布之言德首相赫特林伯爵與奥國外交大臣塞林伯爵答覆彼與威爾遜總統之宣言令人大爲失望二氏語調固異彼願其本旨實不相同塞林伯爵一旦能知協約國要求之眞正本旨則始堅决不可侵犯塞林伯爵視美沙波太米亞與巴力斯坦與比利時之地位確切相同其對於意國僅述及戰前所提出而今巳撤銷之一二條件云（十二日） 
[倫敦電]  
　　各報評論外間所傳俄國與中歐諸國媾和告終之說大旨如下　每日電聞謂德國之地位殊爲奇特一面佔據俄國之土地而未得國際之認可一而對於俄國提出爾將何爲之質問又不能作切實之答覆德國釋負於東歐不能恃其兵數之衆擊敗西歐之協約軍此種輿情巳由海格將軍微實　泰晤士報謂過激黨失敗之關係不在軍事而在政治一般理想家渴望議和者當可恍悟知儆　每日郵報謂德人顯以爲可迫令協約國承認此種可悲之狀態其狂妄實無倫比　每日捷報謂過激黨巳廣啟全國分裂擾亂之門戶德人僅　戰慄而入威爾遜總統巳使世界返於眞實之地位使人知協約國必堅持到底每日紀聞謂戰爭結局如東歐大專制國之皇室一無所得則其利亦不屬彼得格勒之革命黨乃屬力能挽回巨禍之英法意美民治之團體云云 
　　（十二日） 
[亞姆斯特丹電]  
　　柏林電稱彼得格勒之俄德代表簽定合同擬　述交換不勝干戈之俘虜奥土布三國亦與俄國簽定此項合同（十一日） 
[羅馬電]  
　　意國公報云敵軍以大隊在薩索羅索南坡與伐爾佛蘭齊拉東面前進爲意砲隊轟斃甚衆敵軍意料中之重要戰事因此遂未發展（十二日） 
要聞一 
[東報歐戰之觀察（心危）]  
　　三月間西部戰局之預測 
　　歐洲戰場自俄德休戰後聨合軍方面不免受其影響今東部戰線已成停戰態度而德軍遂移其軍隊至西部以與聨合成對抗之勢東報預料其三月間必將開始攻擊蓋雙方勢均力敵行將一决雌雄茲錄東京時事新報所載姑觀其後日之驗否耳 
　　德國自陽曆正月以來封鎖其國境以東部所餘之兵力漸次集中據各種報道德國兵隊之輸送西部者漸增正月中旬其兵力巳與聨合軍幾相等蓋據十二月下旬之調查西部戰場聨合軍總兵力一百九十六師團（外騎兵十四師團）德國兵力一百五十四師團（外騎兵三師團）兩軍之間尙相差四十二師團乃目下德國東部軍隊集中計巳過四十師團若此則與聨合國兵力固不相上下此東部四十師團之移動雖非容易之事而俄國軍隊已無關志所有塹壕鐵網等均巳毁壞無遺是德國東部已若無敵故即移至西部戰線亦非不可能者也若德國軍隊於西部每月增加十師團計本月中旬已較聨合軍增十師團若至來月半則有二十師團之兵力矣現在德軍主要兵力集中於桑乾旦以北所謂興登堡線者當英軍之正面英軍之精銳悉集於是砲火旣豐　　亦堅德軍果爲正面突擊與否雖尙屬疑問而集中於英軍之對面者或爲一種牽制之作戰也現在德軍集中或將侵犯瑞士之中立而與聨合軍决戰亦未可知前月二十九日德國封鎖瑞士國境說者以爲伯林罷工德國恐陰謀者由瑞士　入故有此舉而瑞士因德之封鎖令亦增國境之守備隊是可見德之封鎖瑞士所以掩其兵力集中之痕跡也况德軍急製多數之迫擊砲亦可見其對於戰備之熱心吏以奥軍阿爾本兵團增援之事實而觀則德奥軍春季决戰之準備旣成而雙方衝突於瑞士方面者巳無容或疑矣說者以爲德國伯林罷工之舉影響於作戰聨合軍方面誠可樂觀惟據近來消息伯林罷工勞　團本部未與其事且勃發時期過　終至於失敗此種舉動是否眞正之社會黨勞働團所爲不能無疑一說以爲伯林罷工乃德國穏和派與激烈派所演之喜劇要之伯林罷工恐不能抑制其作戰之野心本月之末或三月間聨合軍最須警戒者也 
日本政局觀（心危） 
[政友會之眞意]  
　　日本第四十議會未開以前各政黨態度鮮明故自開院以後惟憲政會質問較爲激烈此外類多緘默蓋政友會所持者是是非非主義國民黨所抱者萬事犧牲主義故對政府無正面衝突之虞也此次議會除憲政會外至爲冷靜寺内内閣當無動搖惟其運命仍　於政友會本議會雖可無慮而將來暗礁當伏於此蓋政友會表面上爲局外中立爲是是非非其内容則稍異是乃政友會之眞意一不欲永久與官僚政府爲伍二此次議會雖非衝突時期而欲示以相當之威力三示以威力可以全己　之面目且足以擴張其黨勢四政友會自黨勢力擴張足弱政府威信故此次對於國防預算問題爲一部分之反對如國防計畫即海陸軍充實問題大致承認政府之方針惟對於財源之增稅則僅認戰時利得稅所得稅造酒稅改正三案其他如飴稅織物稅醬油稅清凉飲料稅郵稅等之增加則否决之至通行稅消費稅等之廢止亦表示反對因之財源所缺尙有一千萬圓則削除不急之預算或於減債基金五千萬圓内流用一千萬此說該黨主張者較多如此以觀政友會與政府尙有調停之餘地彼政府但能通過　防計畫財源能收支適合則已得敷衍國民黨昨日黨議之結果認政友會爲友黨大致贊成政友會之提議惟廢稅則國民黨所贊成而爲政友會所反對然國民黨亦未表示極端之意思故二者尙能提携者也至若憲政會則其反對政府之態度固未嘗一日變開院之初雖竭力質問外交乃所得效力殊鮮况此次重要問題在國防及增稅故未足喚起彼國民之與論至若外交問題其國民因鑑於大隈時代之失敗對於寺内政策亦表示苟安之態度憲政會目下處於孤立地位初尙以黨勢關係未敢大張撻伐而今旣孤立勢不能不與政府肉薄故近日院外各處開會攻擊政府之非其目的仍在外交問題藉此以激起其神經過敏之　民且憲政關西代議會議决不信任政府或　　會中提出不信任案亦未可知蓋處反對黨地位亦不能無聲無臭以終也 
[大陸報之北京政局觀]  
　　大陸報十日北京通訊　北京政局今陷於紛擾混亂巳達極點之境自黄陂爲張動所逼解散國會以後政象紊亂從未有如今日之甚者周自齊梁士詒朱啟鈐之遇赦即帝制黨復入政界之初步都中人士類熊知之至於陳錦濤之特赦令則不過爲陪襯之舉動當道藉以表示無所偏黨以避責言耳今王總理何如乎就各種現象觀之王行將辭職聞王嘗有憤懣之言謂政府所行之事非其完全所贊成者又謂時局紛亂若此彼不能實行其政策王之政策果爲何物似無人知之吾輩從未聞王總理有若何建設政策王果否有所謂政策者在歟吾人不能無疑也王初主戰意在表明其能力視前任爲强繼見不能收功乃轉採和平政策今則毫無一定政策矣權詐陰謀到處皆是爾詐我虞無時或息代理總統爲若干陰謀所集中之點外間似有推翻河間復擁黄陂之行動此事進行甚爲敏捷第以目前情勢言之若南方不獲大捷則此舉難望成功現有若干理由可信黄陂並非置身事外據天津可恃消息云黎接見賓客較往日爲多客非僅來問安者而陸榮廷李純岑春煊等處亦有黄陂之代表焉說者謂河間此次出巡原欲脫離北京避往上海或至南方而爲南方領袖但此說不爲都人所信以意度之京中確有人極願河間出京而蚌埠阻駕尤爲若輩所樂聞若河間進退兩難則若輩更不勝踴躍矣實則若輩當時　有施行政變之機會但未乘此機會耳綜之時事混沌非尋常人所能推測今惟有代抱杞憂而巳 
[南京快信]  
　　此間昨日喧傳贛北鎭守使吳金彪在九江宣布獨立惟尙未得官電徵實 
　　聞現由調人提出南不攻武漢北不攻岳州等條件向雙方接洽正在磋議中 
　　李督態度仍極鎭定明日即擬電京消假惟贛督陳光遠迭電李督堅欲去職保贛北鎭守使吳金彪繼任並謂此後不負調人之責 
　　李督昨復電張　仍主息戰謂無論雙方情勢若何純始終不變初志 
　　南昌來電魯軍前站巳開抵南昌省城主客軍尙無衝突 
　　倪軍昨有六營由浦經過換輪運赴蕪湖 
　　軍署昨又開軍事會議團長以上軍官均列席 
　　陸建章確巳於前日離寗 
　　海州鎭守使白寶山日前來省請示機宜昨已回防 
　　長江巡閱副使王廷楨昨渡江入城晋謁李督商浦口軍防 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[李純覆張作霖電]  
　　特急盛京張督軍鑒奉閱庚電不禁慨然良友箴規敢不敬佩第細繹尊電責備主義祇在應戰而不應和平姑無論兄弟鬩牆自古爲戒即以吾國現狀而論風雨飄搖危如累卵内鬨不巳外患將來種滅國亡慘禍立見而廻顧吾民痛苦不　火熱水深慘怛呼號惟期寗息於此而有人提起調和排難解紛勝則歸於和平共謀國是豈不甚善不勝則無妨再戰即此求一明白是非師出有名以揚國威何爲非計何有阻碍乃曰首倡　和長彼兇鋒怠我士氣欲加之罪非所敢承若夫調人之旨自在和平旣爲一種主張何能復有更易即政府下令主戰亦進諫陳言况敝處卅一通電實在奉到討伐令以前電文可考公自未加詳查耳至於軍人之義首在服從經於中央命令無不敬謹奉行助餉助軍無不竭盡棉薄事實具在公自未知公志勇奮發主戰之聲高而且烈半載始終未見一兵南來或仗虎威即能殺盡同胞而削平内亂耶大不能也所謂主和者爲發抒個人之政見備戰者爲恪盡督軍之天職並行不悖迭電聲明公亦未明斯義耳而遽曰貽北軍羞爲天下笑深文周内不甘任受總之國内之爭是否應和吾國大勢是否應戰天下後世公論自昭惜乎士大夫無遠大之眼光逞一時之意氣神明華胃將欲渝胥而猶若不知是則眞堪太息痛恨而無淚可揮者也益友之前言無不盡傾懷無隠尙乞鑒原幸甚幸甚李純蒸 
[附張作霖庚電]  
　　捧讀卅一日尊電惝恍迷離不勝駭異慨自西南抗令破壞統一藉名護法隠遂私圖亂黨舞文而有非常國會之開暴徒稱兵而有聨軍司令之號滇黔小弱思攻蜀以爭雄桂本瘠貧欲吞粤以自利兵連禍結誤國殃民石星川黎天才等殘民以逞違反國家迹其行爲實屬叛逆而護法者且引爲友軍公道何存是非安在大總統本衛國保民之旨抱寗人息事之誠委曲求全原出於萬不得已我公身膺節鉞首倡調和長彼兇鋒怠我士氣兩月以來未睹其效然猶得曰仰體元首之意旨也迨申討明令已下而尊電仍和戰並提軍人職在服從毋乃貽我北系軍閥之羞而爲天下笑乎况釁自彼開原有公論而尊電乃歸咎於荆襄我公當代賢豪何至若是之悖意者左右執事千慮一失而我公軍書旁午或未加察耶總之彼方時勢是否能和現在情形是否應戰所謂護法者是否違法所謂愛國者是否禍國元首申討命令是否應遵西南　張爲幻是否應討願我公一再思之作霖不才學識遠不逮公唯以保國爲前提此志尙堪自信辱承明敎敢貢愚忱狂瞽之言惟垂亮焉張作霖庚（八日）印 
[荆沙戰况（赤水通信）]  
　　王占元初有暫置荆沙不顧之心爲救吳光新出險計遂派陸軍第十八師及第三混成旅入監利於時吳軍攻宜都當陽枝江等處攻監之軍爲湘西軍堵擊湘軍前衛司令卽胡瑛與北軍一戰於柴碼頭再戰於烏龜州湘軍敗向華容而監利遂完全爲北軍佔領溯江而上絶無阻滯湘軍總司令張學濟退歸沙市宜昌之軍爲荆軍第二師長朱兆熊迎擊戰於白楊一敗戰於董市再敗於是宜都等處相繼失陷軍隊沿途潰散朱兆熊逃歸沙市以電話通知總副司令部各官准備作逃計惟唐克明鎭靜徐徐下令各敗兵渡江向公安集合徐圖再整自二十一日晚起至二十二日晚紛紛渡江沙市人民惶惶無主商會擬備鉅欵歡迎北軍一面懇石軍團長鄒廷燮維持秩序荆沙所餘之殘部三千人由鄒集合舉鄒爲臨時總司令警備沙市一面商會代表與法人馬某往說條件時吳光新已入荆州城即遣人搜索沙市殘部　處於兩難之際開鎗作街市戰於是街頭巷裏均有鎗彈之音一時死者傷者逃者啼者喘者衆聲並作其狀不可形容自上午至下午一時尙難解决乃有中國紅十字會漢口分會所組之救護隊隊長王明福與會長王明文冒險執纯十字旗搖於市上勸令停戰鎗聲乃稍止一而向敗進士荆軍要其繳械允由十字會給資咽籍衆始將檜械交出該會分途保護至文昌宫萬壽宫禹王宫三處停住計一千四百餘人乃與吳光新商同准送回籍由該會發給護照不加殘害於是荆沙完全爲吳軍佔領敗殘之軍及總司令鄒廷燮曹團長衣軍官三十餘人兵士一千四百餘人由該會每名發給官票五千保護出境回籍 
　　荆州獨立凡兩越月吾民之痛苦乃至極點沙市商會所出之欵達二百萬有奇而石星川逃走之夜敗軍搶刦商家由中國紅十字會出爲維持允給資回籍刦風始止被刦者凡五十餘店記者於宜昌以下監利以上皆曾親往觀察其被禍之村落市鎭凡五十有六處而尤以宜都之董市石首之塔市驛爲最慘云 
[川中戰局之觀察]  
　　字林報一月二十日成都通訊云成都内外秩序頗佳軍隊出入甚爲整齊附近一帶閭閻安靜惟距省稍遠之處仍不安寗自滇黔軍來盜　愈熾綠林之士持挾武器假靖國軍之名義縱横於蜀北此輩當反抗袁氏時自命護國軍迨至此勳得勢時忽改稱光復軍今值時局紛擾之際遂居然爲靖國軍矣成都在表面上固覺秩序無恙然居民心中憂慮巳極蓋恐黔滇軍隊長驅直入報復前辱也羅督被逐戴戡被殺仇隙已深一旦滇黔兵復入成都將有舉動乎此乃蜀人所疑問者也且蜀軍若敗則當滇黔軍未至成都以前蜀軍安能離城乎蜀兵多屬匪類爲衆共知苟有　可乘將不問仇友祗知攫財自肥恐戰事失利時未必肯空手出城而以富於資財之省城遺爲敵人之捕獲品也不獨民間憂慮即官場亦復惶惶不寗自吳光新退出蜀境重慶被佔後成都政府不僅須防禦南方且須兼顧東境並抵制北境之靖國軍質言之南軍方面今已四面進逼直撲成都瀘州見奪於南軍順慶聞巳爲靖國軍所有而熊克武之兵復自東進行已佔據數處距成都僅兩日路程耳劉存厚曾派人向數方面議和但南軍要求勢難依允傳說其條件中有一熊克武督川二唐繼堯爲西方各軍巡閱使三蜀南留駐滇軍兩師兩旅四駐蜀滇軍由蜀省擔任軍餉諸項聞第一條未嘗不可更改南方非絶對排去劉氏但劉自知縱得保全祿位然爲時亦暫耳故不肯承認之近數日戰事復作據官報云蜀軍克復潼川遂寗又奪咽自流井以南之富順惟周道剛所部一師業已潰散且有投効　軍者今蜀軍所存者惟資州之第三師與劉存厚之第二師而巳劉部下人數今巳大增察其兵力約有三師若能効力當可暫保時局第國民黨近又大活動佔省會之多數具勢力於省垣故前途若何殊難斷言也 
[汴省軍隊有不穏消息]  
　　大陸報九日開封通訊云本地軍隊近日幾將譁變開封得免掠搶亦云幸矣據聞此星期中官商兩界煞費苦心始克無事汴省現銀缺乏籌欵不易已非一日軍餉積欠頗多兵士致生怨望揚言如不發餉即將肆刦藉以彌補積欠並巳佈置一切擬於此星期實行掠搶旋爲官場所知卽向紳商設法籌欵商民以爲集資　安固彼等之不利但若兵士譁變則民間損失尤多兩害相權取其輕者不得巳遂擔任籌欵開已籌借五萬元目下一切安靜但財政現狀苟不急　補救以善其後則軍隊要挾之事勢必復生恐將來事變尙不備此也 
[閩省之軍務近聞]  
[李督又發告急電]  
　　閩督李厚基日昨有急電到京略言據臧鎭守使致平報稱閩邊兩軍相接愈近危機間髮林虎所部粤軍實有意挑釁旣不免小有衝突中央援軍若再遲回不至後患不堪設想等語查中央允派援軍巳逾一月現仍未聞有一兵一卒開來閩防設有疏虞或竟至不保則維持秩序之責厚基將不能負云云除此電外並通電皖魯浙等省告急中央接閱後即將此意轉電魯督張子志請其速派軍往援又一消息閩邊鎭守使臧致平近有飛電告急言粤桂海聨合大軍六十餘營逼閩前隊業已出發閩邊駐軍僅止二十營現正激勵士卒竭力防守仍懇派軍援應云云聞參陸辦公處已電李閩督謂援軍已發（原電並未註開何項軍隊）稍遲可到在援軍未抵閩以前務望轉飭唐臧兩旅固守詔安上杭等縣不可冒險進攻以防敵軍誘詐 
[閩省之防務]  
　　閩安上下游防務佈置已極周密茲軍署爲特别愼重起見派有十一旅高級軍官分往各屬巡防巡防區域計分四區第一區爲古田尤溪南平永安寗洋漳平長泰龍溪各縣巡防委員爲十一旅二團團長沈珂第二區爲福莆仙晋詔平定各縣巡防委員爲十一旅一團團長沈國英第三區爲長寗福三縣巡防委員爲十一旅砲兵營長王深第四區爲閩清永泰兩縣巡防委員爲十一旅工兵營長林文瑛 
[添聘軍事諮議]  
　　邇來閩省軍事非常紛繁軍署除額定職員按日辦公外尙不敷用茲特添聘軍事諮議三人每月每人薪束五百元皆北洋軍事上之特色人物現已到署視事矣 
[增加軍事特别費]  
　　閩省因軍需浩　繁呈請增加特别費十萬元茲已由參陸辦事處核准按月由參陸辦事處直接籌撥聞一月份特别費業由京籌撥到閩矣 
[軍界要事餘聞]  
　　陸軍第十一混成旅第二　第二營第六連楊連長因奉軍令移駐漳州溪南現巳拔隊前往保定軍官學校第二期畢業生候棹雲前派第一旅見習現巳期滿候差於日前蒙軍署升補　長此届所招新兵業巳暫編爲補充營駐紮東湖每日由該營長官督率調練以期純熟以備應用楚同砲艦近奉海軍部令來閩協防茲聞該艦長奉令後即行啟椗前來云 
[廣州聨合會之所聞種種]  
[改組問題]  
　　二號午伍廷芳唐紹儀程璧光三君具名邀請軍政府及督軍署要人各代表各議員在海珠會商軍政府及護法聨合會改組之問題先是護法各省聨合會原定日内召集開會嗣以成立草案大爲國會議員所非議而伍朝樞赴少面運動外交團承認又不得結果衆至是始知護法聨合會者興軍政府分立决難得外人之承認而川滇黔鄂各軍亦有主張聨會隸屬軍政府之下者故伍唐程諸君遂有雙方面改組之提議在國會議員之主張改組條例必須經非常國會議决惟向主張設聨會者又不贊成故是日開會伍老博士曾有須敷衍武人之說即此意也開會之結果决定雙方聨合廢止總長總代表名義而改設政務委員七人一切條例須由非常國會通過之惟向主張設聨合會者及伍朝樞湯漪楊永泰等則仍力持不必經國會議决之說故此事尙在擱淺中 
[會場地點]  
　　護法聨合會成立後經由莫督電催各省迅派代表以憑開議至會場一節初擬另擇地點組立機關嗣因城内各處尙未覓得適當房屋以故迄未實行設立茲聞當道爲迅捷事機起見决擬暫在軍署騰出地點爲聨合會議臨時會場現下關於該會往來文電亦由本署暫代收發以歸一律俟日内將會所機關組織妥協後再實行遷移云 
[莫督通電]  
　　萬急上海岑西林先生南寗陸巡閱使陳聨軍總司令唐行營唐聨軍總司令並譯轉重慶熊鎭守使貴陽劉督軍長沙譚聨軍總司令行營程總司令並譯轉荆州石總司令襄陽黎總司令廣州送伍總代表唐少川先生李軍長陳總司令均鑒聨合會議組織條例業經另電詳聞諒邀贊同查組織條例第二條之規定除外交總代表議和總代表巳由各處迭電公推外尙有軍事財政兩項總代表應由派出代表各機關公推又查聨合會條例第一條第二項無定額之規定廣東擬推舉唐冥賡程玉堂陸幹卿三先生爲軍事總代表唐少川先生爲財政總代表事關全局在榮新不過聊盡各舉所知之義以備公等採擇是否有當仍候會商一致然後合電公推大局幸甚莫榮新叩銑印 
[李烈鈞電辭代表]  
　　李烈鈞通電云護密迭聞諸公讜論愛國家而兼顧地方重團體而輕視個人同志相助惟義是從曷勝欽仰現在叛逆披靡義師雲起大局固極可爲只得始終做去烈鈞現赴前敵相距漸遠扶輪國手惟望羣公有責匹夫勉盡天職至滇黔全權代表除貴州全權代表劉燧昌巳到粤當與接洽外滇川兩省并望速派代表共策進行鈞非敢卸責道遠實難兼顧耳謹電奉聞佇候明敎烈鈞叩篠印 
[湘軍改派代表]  
　　湘南行營來電武鳴陸巡閱使唐行營聨軍總司令長沙譚聨軍總司令廣州莫督軍程總長李軍長陳總司令并轉伍總代表唐少川先生貴陽劉督軍重慶熊總司令上海岑西林先生譚組安先生荆州石總司令襄陽黎總司令鈞鑒成密日至兩公銑電敬悉護法各省因無統一機關進行諸事頗多隔閡且形勢上人心渙散之象前所組織聨合會議旣經宣佈條例似應早日成立以鞏固團體敝處共派代表三人應查照第一條第一項之規定減去二人惟李周二君資格相等未便於中選擇茲特改派陳君强赴會與議卽乞查照爲禱程潛趙恒惕劉建瀋林修梅叩巧印　又來電云（銜同前從略）成密莫程兩公卅一電所示聨合會議條例潛極表贊同特此電達程潛叩文印 
[南京通信]  
　　李督所持之態度 
　　誤傳馮玉祥獨立之原因 
　　水利協會進行之催促 
　　中央對於西南巳下令討伐除飭曹張各師迅赴前敵外復電商李督出兵援助李督以武力解决與平日調和之宗旨相違反然經中央迭次電商情又難却已允調兵前往助防昨日特電飭陸軍第七十四混成旅旅長陳調元來寗商榷辦法大約陳旅長接電後日内卽可來寗矣又聞李督軍以南北兩方和戰各持一說未能融洽特派副官李登科赴京晋謁總統總理陳述南方各要人願就和議但討伐令初下成命難以收回因令秘書廳擬一長電大致謂中央對於西南本擬聲罪致討迭據某督軍等以兄弟鬩牆雙方不利先飭前敵各司令暫行按兵不動俟南方果有願和誠意政府亦當不爲已甚云云又聞李督意此電如不見採納則中央之决意用兵已明白無疑擬請將江蘇督軍一缺一併開去自今以往决不與聞國事惟此電去後昨日接中央覆電力爲剖解始言時局艱難務望同舟共濟勉任鉅艱終言前此主張調和仍勉主進行甚毋以討伐令下致謂中央無調和之誠意等語李督軍接電後特於昨晚七時三十分鐘召集本署參謀長副官長各課課長齊鎭守使等會議討論調停辦法直至十時始散至詳細情形容探再誌 
　　陰曆新年以來寗垣謠詠頻興僉云馮玉祥在安慶獨立其實所謂獨立者並非獨立乃馮旅暫守中立之誤傳也先是馮玉祥統第十六混成旅抵浦口後逗遛不進巳非一日嗣取得中央發來餉銀三十六萬與蘇省墊欵四萬始行開拔赴皖一切船車由李督軍遣派妥員代爲布置迨開至安慶即通電來蘇將所統一旅暫行獨立對於南北無所偏袒俟大局平定再行束身歸里中有同類相殘公理不容等語聞該旅獨立並未經倪嗣冲同意李督軍閱電後恐安慶武穴將有戰事除派員前往武穴一帶坐探一切外並派員赴蚌埠與倪督接洽今已分嗢首途矣 
　　蘇省水利協會雖於去歲開成立大會祗以研究員一項迄未提出所有進行事宜不無遲滯近日該會准省署復函後已函知各會員限於四月一號以前將研究員從速提出以便開會討論一切水利計劃其公函略謂去歲十月二十四日本會開成立會時　研究員一項本條例定有由各縣會員自行提出每縣以一人爲限至如何提出方法未有明文規定當經大會公决函請省署咨交省會議定再行依法辦理去後茲准省署復函内開水利協會研究員一項茲准省會咨本會會議僉以研究員提出方法應 
 
 
 

Page 7

 
 
由各縣會員具函推舉加蓋圖章並署己名以計算多數者爲及格其通函期限可由水利協會自定多數可决相　咨復等困相應函請查照云云用特酌定通函期限務祈即日書就郵寄本會以便彙齊開拆又謂研究員責任重大故本會及省會異常愼重云 
[蘇敎育廳褒奬學校之訓令]  
　　江蘇敎育廳訓令省立師範中學等各校文云案奉省令内開案准敎育部咨第一三二號内開據本部視學錢家治主事周　　等報告内稱江蘇省立第三師範學校訓管周密敎授合法體育衛生亦頗注意改進校長顧倬辦理校務聚精會神始終不懈且事事踏實不尙浮華與談施敎情形眞知確見俱從體贴事實而來此次視察蘇省地方小學敎育所見敎員凡爲該校畢業生者大半具有相當學識任事認眞勤苦卓絶之風殊屬不可多得附屬小學主任唐昌言研究小學敎育用心專一其責任心又足以助成之全校職員與主任辦事方針亦復有共同一致之精神論其價值影響於該縣地方小學者决匪淺鮮而尤以童子軍之成績爲最著代用師範學校管理有一定方針訓練採用積極敎材如提倡勤勞主義近年學生中已能於學校休假日不藉舟車之力徒步行二三十里回家所定農工分組作業辦法意在使學生心身勞逸平均慣於習勤耐苦實行年餘頗著成效全校職員又能和衷共濟實事求是養成一種堅苦自立之校風使地方小學咸被其化附屬小學以勤儉二字勗勵兒童實行不用外貨不穿綢衣尤具特色此外如敎　上注得實用等良法美决堪供他校參考者不尠南通私立甲種農業學校常年經費祇有一萬七千餘元而一切設備實習場規模應有儘有靡不組織完善主任孫觀瀾人極清勤學識經驗俱優且富於研究心能運用美德日　之新學理謀農業敎育實際上之改進敎員亦復熱心毅力不尙空言將來能實際裨益地方農事者當首推此校省立第二師範學校對於學生在校服務事項極爲注意如組織國樂金石等部以敎員爲部長藉以聨絡師生情感訓育當易收功辦法極是校長賈豐臻辦事練達力謀進步附屬小學職敎員均富於研究心責任心學生恂恂有理於尊重規律之中饒有活潑之致第五師範學校管理嚴肅爲主訓練以誠毅二字爲中心注重鍜練意志關於學生成績每年列表比較考查最爲精細校長任誠學有根柢辦事崇實而其對於師範學校分科選習問題之研究所具意見提綱挈領確非空泛膚廓之談足資一般敎育者之參考附屬小學辦理頗爲合法主任陳達亦肯負責第二女子師範學校學生氣象均質樸無華處吳會奢侈之地能力持勤儉以挽回社會浮靡積習爲此校之特色敎授各科注重實用學生衣服悉令自製學校與家庭社會能謀接近者當推此校附屬小學辦理情形亦尙有條不紊武進縣立女子師範學校國文圖畫成續均佳訓管事項亦頗有可取惟校中經費縣署未照原規定數發給據聞頗爲困難擬請咨商省署酌給補助或令縣籌撥庶當事者不致顧此失彼時虞竭蹶附屬小學主任劉植才識練達檢閱會議錄所載各事項學理與事實並重頗能切實討論省立第四中學校訓管力持嚴格採監督自治主義校風日臻美善學生漸知尊重規律彬彬有禮成績大致尙優校長章欽亮質樸耐勞敎員亦多勤懇稱職第五中學校校長童斐任事巳將十載經驗旣深人亦么實與談校務如謂中學敎育當注重薰陶培養理解力則學生遇事思索不致好爲逾越範圍之舉動語極扼要堪供辦理中學者之參考訓管狀况亦頗嚴密學生成績大致尙佳所組織之游藝會足以養成學生相當之技能國文成績優劣懸殊相差太甚似宜注意整齊江寗私立鍾英是學校訓管尙見整肅校長顧琪辦事勤懇名譽校長曹家麟年輸鉅欵補助該校經費歷有年所不厭不倦其熱忱尤不可及無錫私立競志女學校校風樸素訓管從嚴對於女子體育研究尤多心得所定游技種類及運動順序規畫井然校長侯鴻鑑以私人勞力所獲之薪資獨立經營已歷十三年之久備嘗艱苦志稍不懈論其辦理成績在各女校中實不多見等語前來查學校辦理得法則社會受益良多該省省立第三師範學校代用師範學校南通私立甲種農業學校旣據組織完美校風善良影響於當地小學及農事者極鉅應另案分别給奬省立第二師範校長賈豐臻每五師範校長任誠第二女子師範校長楊達權第四中學校校長章欽亮第五中學校校長童斐武進縣立女子師範學校校長任玄珠江寗私立鍾英中學校校長顧琪無錫私立競志女學校校長侯鴻鑑辦事均屬切實著有成績應各傳知褒奬以示鼓勵又武進縣立女子師範學校經費應由地方官廳力予維持以資進行相應咨請令行敎育廳分别轉行遵照等因准此合行令仰該廳長分别遵照此令等因到廳奉此除分行外合行訓令該校長知事遵照轉行此令 
[武林短簡杭垣商業之大槪]  
[去年之盈虧紀要]  
　　杭垣客歲商業雖受政潮影響幸當局竭力維持市面卒賴安謐年終結束舒齊均早調查各業得利者首推錢業次之煤油紙箔以及五金藥材均沾盈利木布二業美中不足絲業平平南貨米業因市價步趨下風均抱虧耗綢業因洋莊停滯積貨過多更兼漢口甬江各處往來者因受軍事影響疊遭倒閉杭帮帳面均付東流以致損失最巨茶業存貨高積消路斷絶損折尤巨 
[錢業同行之狀况]  
　　杭垣錢業客歲賴市而平靖均獲厚利　爲商界之首茲將各同行盈餘數目彙誌如後惟康莊實盈五萬元崙源莊四萬元晉泰莊四萬元開泰莊三萬元生昌莊二萬五千元泰莊二萬四千元泰生莊二萬元安孚莊一萬八千元德昌莊一萬六千元怡源莊一萬五千元義昌莊信昌裕莊各一萬四千元寅源莊慶和莊各一萬五千元交泰莊一萬二千元同泰莊八千元大昌莊三千元謙豫莊六千元志成莊五千元德康莊一千元以上大同行共二十家計盈餘洋三十七萬一千元 
[錢市之新消息]  
　　杭垣錢業同行定於一月十五日爲第一次開市聞新創錢莊巳有三家一瑞康錢莊資本一萬六千元開設大福清巷二安裕錢莊資本一萬元開設聨橋街三德泰錢莊資本三萬元開設湖墅均定於今日上市 
[杭州快信]  
　　本省徵補新兵昨已議决實行共劃定金華東陽義烏浦江湯溪永康天台仙居開化常山江山淳安衢縣諸曁新昌等十五區每區各設一局長一委員一軍醫就一二兩師現役軍官分别委定准巧日一律出發 
　　長江下游　稽查米占元昨由滬來杭謁見楊督軍面陳一切兩浙緝私統領一席以米最有希望 
　　省會陸軍監獄軍醫張鎔因事辭職督令照准遺缺委王樹基接充 
　　二師師長張載陽請假回籍省親奉督軍照准定今日（十六）啟行職務委參謀長汪鎬基暫代 
　　温州警備隊六區向祗六營現梅統帶以幅員遼闊不敷分配呈請添募一營月内卽招補成立昨奉省令照准 
　　省署准交通部來咨前津浦鐵路濟韓地務段事務員李學仲串同司事焦赫然捲欵遠颺昨已通令各屬一體協緝 
地方通信 
[松江]  
[歡庵將設繭廠]  
　　本邑絲繭營業逐年發展大有蒸蒸日上之勢但全縣繭廠二十餘戶均局於楓涇一隅猶爲缺憾浦南人楊士清等擬於歡庵地方籌設繭廠一處業已招集資本着手布置命名協記惟因設立繭廠照章應由該管縣農會及商會出爲保證方許備案給照故該廠代理人巳將章程等件彙送農商兩會要求作保茲聞農會長吳步蟾及商會長鄭子松等擬俟派人　查後再行核奪 
[學校提倡國語]  
　　縣立第一高等小學校長錢邦泰因鑑於語言不能統一之弊特開全體職員會集議辦法旋經各職員討論之後議决依照江蘇省敎育會提倡國語方法俟春季開學後每星期增授國語一小時即以敎職員中之嫻習國語者充任敎師至平時敎授國文字句亦擬悉依北音敎授力避土音以期語文歸於一致 
[商人承辦桑秧]  
　　縣公署第四科主任莊仲清以蠶桑爲大利所在爰持呈准省署自民國七年春季始逐年購買桑秧萬株發交各鄉領種所有第一届採購事宜先委縣立苗圃管理員吳履剛前往嘉湖等處調查價格茲該員已調查妥洽並保商人吳三倌承辦購運業已由縣核准矣 
南通 
[亢旱中之喉疫]  
　　入冬以後天氣亢旱異常雨雪並未一見軍山氣象台之預測一般醫家之逆料冬臘二月中當有流行之時疫及惡喉等症發現詎料本月二十後城廂各處果有喉疫發現若中學内之學生仲某罹症祗數小時未及延醫診視卽行斃命亦云慘矣 
[淮南北之墾務]  
　　淮南墾務總辦吕鹿笙辦理淮南各處墾務現已工程告竣卽日裁撤接續前往淮北着手辦理其進行之程序以陽曆三月爲開始時期限一年辦竣 
蘇州 
[蘇垣瑣聞]  
　　十三日午後二時地震屋内懸掛物件均覺旋盪蘇地銀圓價值每届年關每圓均跌至值銀六錢六分去冬錢公所以洋價低落頗與商業有碍在各錢莊誠獲巨利而各欠戶每因洋價低落由洋折銀較之春季向錢莊支用數目大相逕庭以致不能週轉因而倒閉是各錢莊亦不免受巨大之損失特邀集同業開會議决其價格以每圓六錢七分爲限　第三區煙酒公賣分局新局長錢遵訓定二月十六日視事 
杭州 
[鎗斃柳金義之布告]  
　　浙江督軍署於二月九日出有布告云案照獲犯柳金義於本年一月間改名楊樹隨同吳劍鄭永林等在温州城内潛謀運動軍隊就甌起事圖擾地方由佯被誘惑士兵報經該管官長派兵緝獲解送温處屬戒嚴司令部呈解到署飭經迭次研訊供證確鑿值此戒嚴時期該犯柳金義膽敢潛謀運動軍隊圖擾地方實屬罪無可逭應即按照陸軍刑事條例第三十一條並依同條例第二條第二欵判處死刑即於本月九日在陸軍監獄署内執行鎗斃以昭炯戒特此布告 
[火車碾斃鄉人]  
　　十二日自杭駛滬之特别快車行經臨平站遠方信號處（約距站一里）適有一鄉人在軌行走避讓不及致遭　斃血肉糢糊慘不忍睹嗣由蔡站長飭警長前往查明家族棺殮一而電報省中備核 
南京 
[財政廳推行官中]  
　　財政廳致各縣知事電云各縣知事覽案查辦理官中實爲稽查契稅隠漏起見本省自通行以後稅收漸有起色足見官中有益於契稅者甚大所有官中應得中佣及代售契紙經紀買賣各手續均於官中及契稅章程内詳細規定並節經電令取締不准稍有弊混在案茲再由廳擬就六言韻示隨電印發卽由該知事查收實貼通衢俾衆周知其有官中未經招定之縣務遵節次令飭趕緊招補督飭遵章實行俾裕稅收均母違延切切仍將收到布告實貼處所錄報備查廳虞印 
揚州 
[地震紀聞]  
　　揚郡於本月十三日午後二時十分鐘地震已誌前報專電茲悉是日之震以新城南河下舊城頭二巷爲最甚室中陳設均錚然有聲東關北門一帶則感覺較輕云 
[組織校友會]  
　　江都縣立第一高等小學校原名篤材嗣改兩淮高等迄今已十有六載學生不下數千人現該校長洪選九等以學生散處四方情誼疏闊特組織校友會擇於十七日在本校開成立會 
嘉興 
[丁已年之商業狀况]  
　　嘉興去歲商業之獲利最大者首推煤鐵顔料次之金銀又次之餘若綢緞布業因成本稍重殊難獲利南北貨曁醃臘等除開銷及官利外盈餘極微米業因去歲田禾受損營業減色加之去冬天寒氷凍交通阻滯客米不能來禾故雖米價大增而各米肆仍難獲利絲市因受歐戰影響生涯亦稱平常惟各旅館營業最稱發達其餘茶寮酒肆等雖生涯不惡然因結欠頗多故亦無利可沾 
雜評一 
[敷衍與决裂（默）]  
　　犬陸報論特赦帝犯與陳錦濤藉以示兩無偏黨質言之特兩面敷衍而巳以余觀之中國之政治無一不以敷衍出之中國政象之混亂若是無一不由敷衍釀成之至於今日且有欲敷衍而不得之勢敷衍彼派則此派起而牽制敷衍甲黨則乙黨起而憤爭事事敷衍卽事事引起糾葛然欲不敷衍又無與之决裂之能力欲决裂又不能不瞻前顧後故每至决裂時仍將以敷衍了之政局若此直可謂之無所措其手足世界曾有手足無措之政府而國得不危者乎蓋威信一隳無往而不陷於厄境已 
 
 
 

Page 8

 
 
明海山　小如意　紫霞宮 
陳嘉祥　馮志奎　時慧寶　林樹勛　李春棠　王芝裕　明海山（三顧茅廬） 
李永利　小達子　蓋叫天　王月舫　佟遇成　趙君玉　拿費德公　　蜡廟　嫌貧反目逼休改嫁聞報痴夢馬前潑水 
天蟾舞台新正月初六夜戲特煩著名藝員拿手傑作 
開設二馬路新新舞台原址　電話三七〇二 
李長勝　牧虎關 
小楊月樓　吃人肉 
馮志奎　王月舫　丁甲山 
小如意　虹霓關　佟遇成　喜封侯 
王芝裕　楊瑞亭　周五寳　程少餘　有勇無謀　冀州城 
時劉柴　慧松桑　寳亭口　孔明弔孝 
小達子　李永利　趙君玉　郭小福　小如意　刺巴杰年 
林樹森　蓋呌天　李德山　王益芳眞刀眞鎗　 
趙君玉　陳嘉祥　明海山　小楊月樓　李人俊　特別打武（頭本　羹）堯 
大舞台正月初六日戲 
價目注意　特別包廂四角　特別官廳三角　二等正廳二角　三層包廂一角 
李素雲　三疑計 
孫慶芬　探寒窰 
張桂芬　打鼓罵曹 
殷春虎　姚俊卿　趙如泉　陳月樓　沈韻秋　李寳龍　三本公鷄 
馬俊山　陳月樓　陳月樓　陳嘉璘　殷春虎　佳楣　趙如泉　白玉崑　毛韻珂　趙竹卿　于振廷　張春海　王祥雲　孫紹棠　三本三門街 
大舞台正月初六夜 
本台特煩全體優等藝員准演好戲 
價目注意　特別包廂七角　特別官廳五角　二等正廳三角　三層包廂二角 
孫洪奎　御菓園 
殷春虎　陳月樓　張桂芬　應寳蓮　白玉崑　趙如泉　姚俊卿　于振廷　趙竹卿　張春海　頭本關公走麥城 
毛韻珂　桑園寄子 
白玉崑　應寶蓮　（拿高登） 
毛湘泉　張桂芬　應寳蓮　姚俊卿　毛韻珂　白玉崑　趙如泉　佳楣　于振廷　張萬年　新排善遊斗牛宮 
亦舞臺新正月初六日戲 
價目注意　特別官廳二角　頭等正廳一角　特別包廂二角　月樓三角 
李長奎　三鞭兩釧 
李長奎　父女擊掌 
小崑崙　劉永慶　李壽仙（三岔口） 
筱小穆　李蜜投唐 
劉蕙琴　採花趕府 
（趙醉梅　于雨亭）普佑安　汾河灣行（路訓）子 
劉吉祥　李小珊　楊四立　常春恒　朱凌雲　劉雨田　小崑崙　銀菊花　全本大英節烈 
亦舞臺新正月初六夜 
價目注意　特別官廳三角　頭等正廳二角　二等正廳一角　特別包廂三角　月樓五角 
李少珊　兩陽關 
李小珊　銀菊花　九件衣 
陳月泉　于雨亭　朱凌雲　趙醉梅　常春恒　劉蕙琴　楊四立　劉雨田　常雲恒　普佑安　筱小穆（托兆碰碑） 
陳月泉　常雲恒　朱凌雲　于雨亭（常春恒　趙醉梅）楊四立　劉蕙琴　劉蕙琴　劉雨田　小崑崙　後本大名府 
九畝地新舞台初六日戲 
二等一角　頭等二角　特廳三角　特廳三角　特廂四角　欲知說明書請閱本舞台日報 
李祥林　湯雙鳳　潘桂芳　張德祿　張順來　許奎官　曹甫臣　楊善華　前本後本一日演完　大名府尚　 
歐陽予倩　潘月樵　何月山　江九更天金錢豹 
劉漢臣　邱治雲　周鳳文　夏月珊　夏月潤　趙文連　邱沁如　鍾鳳林　（重排燈彩好戲　新排燈彩好戲） 
九畝地新舞台初六夜戲 
二等二角　頭等四角　特廳七角　特廂八角　欲知說明書請閱本舞台日報 
李祥林　偑鳳打焦 
劉漢臣　千金一餐 
鍾鳳林　趙文連　周鳳文　潘海秋　許奎官　歐陽六　予倩飛　新排燈彩斗牛宮月霜塔子 
周鳳文　夏月潤　潘月樵　何月山　夏月珊　張德祿　張順來　潘海秋　趙文連　夏月潤　潘月樵　夏月珊　周鳳文　邱治雲　邱沁如　斗牛宮月霜塔子溝就是我　新排燈彩　三本四本實事新劇翻新打武接演五六本並有十餘丈長橋 
[笑舞臺]  
廣西路汕頭路口　電話三五一五號 
日戲樓座三角　特廳二角　頭廳一角 
夜戲　頭廳二角　特廳四角　特廂五角　月樓六角 
陸嘯梧　陳素素　韓達心　陶殘梅　史海嘯　鄒劍魂　王无恐　查天影　李悲世　凌憐影　徐半梅　董天厄　朱孤雁　駱夢鶴　王夢蘇　陸鵑紅　江若無　吳天霞　張顚顚　周樂天　顧覺因　丁楚鶴　愼裹影　張蘇新　邵氷心　汪紹野　彭德惠　陸劍影　歐陽天賜 
初六　日戲　鄭元和　落難唱歌 
夜戲　頭二三四本　珍珠塔 
九條问题一言解决 
（一）問新年中的戲館　有不加價如笑舞台者否 
（二）問新年中的日夜戲　有認眞如笑舞台者否 
（三）問新戲有勝過笑舞台者否 
（四）問角色有完備如笑舞台者否 
（五）問佈景有好看如笑年内排演否 
（六）問笑舞台外　肯以熱鬧戲珍珠塔於新年內排演否 
（七）問笑舞台外　肯以名劇　鄭元和排作日戲否 
（八）問他家之鄭元和　有若笑舞台嘯梧之蘇州阿大无能之揚州阿二否 
（九）問他家之珍珠塔　有若笑舞台劍魂之方母悲世之方卿无恐之陳御史半梅之陳太太襄影之翠娥憐影之采屏殘梅之紅雲等角色旗鼓相當否 
答曰　笑舞台一家之外　笑舞台一家之外　實在没有了　諸君不信　請問問笑舞台的老看客 
[鳴新社]  
地點在三洋涇橋南首歌舞臺即民興社原址 
價目注意　夜戲　特別廳廂四角　日戲　特別廳廂二角 
吳寄塵　汪優游　王幻身　沈映霞 
沈正鳳　錢娟影　王玲兒　張莎因　洪康基　黃夢梅　夏石梅　李立佛　黎孤芳　龔傲霜　秦哈哈　張冶兒傅秋聲　錢天吾　徐寒梅　馬恨情　馬孟康　蔣呆兒　王無知　王翠英　朱劍靈　吳嘉甫　程玉峯　龔一舟　錢書浩 
三笑　初六日　五六七八本　果報錄　初六夜　五六七八本　 
張勳愛妾之艶史　今晚加演　雙齣好戲 
鳴新社之雙絕　日戲價廉物美 
我國稗官之最有趣味者　莫三笑若　三笑中之最有趣味者　莫祝枝山寫對　明倫堂評理　周文賓扮女　王老虎搶親若　新劇界之扮演三笑角色而最耐人尋味者　莫優游之周文賓　映霞之王月英　寄塵之祝枝山　幻身之王天豹若　上海戲館在新年裡售價最便宜者　莫本社之特別廳廂兩角若戲情如此　人才如此　價廉物美如此　諸位茍失此好機會者　蹈破鐵鞋無覓處了 
夜戲諸位名角均演雙齣好戲 
刁南樓（幻身）王文（優游） 
刁劉氏（映霞）王俆氏（傲霜） 
玉蘭（天吾）毛龍（寄塵） 
刁王氏（寒梅）劉通政（秋聲） 
王六（無知）茶博士（冶兒） 
果報錄爲本社之絕作　凡一般老看客及昨日看過頭二三四本者所公認　但昨日所演者　如說書先生之方說開場白　僅演果字之引子尙未及報字今晚如南樓服毒王文吊喪　王六拾書　茶訪私吊毛龍寫狀漸由果字而達報字　在在結搆佳妙　好看無比　外加雙齣好戲　張勳愛妾之艶史　此劇爲優游映電之絕作　早已譽滿春申　無庸貲述　諸君不看果報錄則已　看則須看今夜的也 
[新世界]  
上海第一游藝場　英大馬路泥城橋 
盤梯二角電梯三角　中餐券半元西餐券一元　游資在內常券第月三元 
一層　 
跑水場　上午十時起下午十二時止 
戲園　 
髦兒戲　女子新戲　影戲 
第二層　 
也是娥　五義圖　 
何處女　金台傳　 
佟殿順　巧耍花場 
王金子　大鼓 
馬金鳳　時調大鼓 
章文啓　快書大鼓 
劉筱香　大鼓 
人人笑　百鳥朝鳳 
王銀桂　京音大鼓 
李品一　戲迷大鼓 
韓亨斌　皮恩榮　改良雙簧 
鄭少賡　改良蘇灘 
第三層 
張步蟾　描金鳳　雙珠球　外加大套　（琵琶） 
張福田　日夜繡香囊　文武香球 
黃兆麟　日夜三國志 
謝品泉　日夜三笑玉蜻蜓 
朱蘭庵　朱菊庵　日夜　六才子　空谷蘭 
魏鈺卿　日夜　珍珠塔 
特請俄羅斯華沙國家戲院女伶 
波的波惠趣　妹二人 
唱歌跳舞 
下午五點鐘起　晩間十點鐘起 
在樓下影戲場唱歌跳舞 
偵探影戲紅眼睛准眏念三本念四本 
（欲知詳細鐘點菜單劇目請閱新世界報） 
[勸業塲　邑廟豫園]  
價目日夜一律盤梯兩角電梯三角童僕減半 
春新樓中菜　鏡花樓宵夜　桂香邨番菜　六露軒素酌 
一層　 
周杏泉　趙中山　中西幻術戲法 
初八日戲 
董奎官　飛熊兆 
梅蘭卿　祭長江 
馬金鳳　對銀盃 
王鳳卿　青風亭 
張彩云　蓆棚會 
東方亮　遺翠花 
呂筱山　薛家窩 
初五夜戲 
董奎官　遇后 
馬金鳳　雙斷橋 
王金卿　黃鶴樓 
海云峯　盜仙草 
呂筱珊　九更天 
汪處　洪羊洞 
東方亮　翠屏山 
二層 
謝鴻飛　三笑 
吳玉蓀　玉蜻蜓 
郭少梅　水滸 
朱蘭庵　朱菊庵　西廂 
筱桂生　蘇灘 
吳陞泉　白蛇傳 
朱蘭庵　朱菊庵　三笑 
楊月搓　楊星槎　珍珠塔 
謝呂泉　玉蜻蜓 
三層 
明德社 
（文明戲） 
日夜　桐葉落　花魁女 
四層 
林緞青　蘇灘 
（天津班） 
快書雙簧　紅姑娘大鼓　趙翠蘭歌詞　趙小卿小曲　百鳥朝鳳　筱桂生　蘇灘 
財神閣內承珍藏家陳設各種古玩文件珊瑚瑪瑙歷代奇珍以供來賓眼福 
二層商場各貨全備價目克已三層新到特式財神閣一座雕嵌玲瓏別出心裁游戲園各種新奇四層彈子房諸君光臨隨意賞鑒 
新到四眼四耳兩嘴兩頭乳牛一只實從古未有獨一無二之奇物陳列三層樓任人參觀不另加資 
[介紹周文卿]  
周君文卿外科擅長究心獨得兼於花柳一科富有經驗縣壺海上十有餘年登門求治者日不暇接特爲介紹使抱病諸君有所問津焉　診所六馬路朝陽樓對門存濟局 
介紹人　楊小川　沈卿芳　陳潤　　董榮卿　徐冠南　余炎卿　王　生　蘇筠尚　陸崧候　姚慕蓮　姚紫若　林仲立　虞洽卿　錢貴三　楊信之　敖雲亭　張樂君　顧馨一　莫子經　李英石　張逸槎　李右之　同啓 
[四明林渭川專门外科]  
在英界二馬路跑馬廳安康里東首第一家永濟堂內候診　永濟堂號房謹啓 
[玄愈肝氣胃痛將軍丹]  
肝氣之症世人慮者最多皆因性情大怒事逆氣悶憂處過度成則者轉不舒致傷肝木從此　怒歸　　　　　　　　　　　　　　　　不　　年正無一　其　　本性　之　攷古之方有左金丸治療照法試之毫無效驗今本藥房不惜苦你心訪得御方名日將軍丹無論男女如忠肝胃氣痛之症服之奇功立見若係二三年新忠之症二瓶卽　全愈如其一二十年舊恙至多一科永遠斷根保不復發會經試驗萬人皆　日見功從無復萌之人如此奇驗未敢秘藏特登報告　忠斯疾者皆得解脫呻吟床廣之苦則幸其矣〇每瓶實洋一元每料六瓶洋五元遠埠信講原班回件　上海三馬路大舞台對面鍊雲大藥房謹啓 
 
 

Page 9

 
 
   
 
 

Page 10

 
 
本埠新聞 
[總商會再爲茶商請命]  
　　上海總商會致北京電云外交部農商部鈞鑒前奉駐英施公使電詢滬商紅茶銷英噸數茲據上海茶業會館函稱查得歐戰前三年每年銷英紅茶平均約計一千六百四十餘萬磅又據稱昨由英商公會報告奉總稅務司通令所有運赴海參崴貨物一例禁止出口等因消息驚聞闔市震動想因俄德實現單獨　和故有此禁乃運銷俄地紅綠茶葉其路巳絶現查華茶存貨約一千一百萬磅又茶末一千八百六十萬磅英於紅茶旣未完全允許進口而對俄又禁止運輸交迫互煎茶商將坐以待斃贈屆榖雨卽屬採茶時期舊茶未銷新茶又到丁此時艱惟有呼籲據情電呈鈞部迅電駐英施公使向英政府交涉取消茶禁多遣船隻裝運華茶毋再加以限制不獨解華商倒懸抑以甦英商生計併聞英商會巳電呈政府爲同一要求務懇公使相機併進以蕆前功至海參崴禁運出口俟奉有明文再求維持等情華茶存積旣多不獨茶商坐斃關於商業金融大局亦非淺鮮合亟懇請鈞部電達駐英公使迅賜交涉凑合英商會電呈要坟之時機能達取消之目的不勝感幸上海總商會 
[海軍司令部遷回上海]  
　　海軍部所轄各艦凡有調遣皆歸海軍總司令指揮原設司令部於上海高昌廟地方去春因海軍第二艦隊軍艦較多長江上下游均歸第二艦隊管轄是以呈部核准將總司令部由滬遷往南京以便就近調遣乃自去冬以來岳州風雲日益緊迫武漢一帶頗受影響如海軍總司令部設在南京諸多窒碍是以饒總司令擬將總司令部仍設滬上電部請示業巳邀准將文卷物件於昨日遷移來滬仍設辦公處於高昌廟兵工廠内所有候令聽調各軍艦亦將駛滬云 
[僞造紙幣之根究]  
　　寓居公共租界福州路二百九十八號門牌某旅館内之杭州人陳雲松藏有某銀行五元僞鈔票一百零六張希圖混用被派駐老閘捕房專查特别事件之華探目陳雲忠李星福石金榮等偵悉協同前往將陳拿獲搜出前項鈔票帶入捕房詢知僞造機關在閘北蒙古路二百六十三號門牌卽投閘北四區一分所聲請加派警探同往拿獲關係人鄭連生及二房主張洪氏兩人抄出製造僞票之機器紙張顔料等物寄押該警區回禀捕房並將陳解至公共公廨諭着押候移提人證質究在案茲悉捕房曾於本月六號上午將鄭與張洪氏及機器等物解廨請究經張襄讞會同英白副領事略詰一過判鄭與張洪氏分别押候帶同陳雲松到案質訊再核 
[范高頭羽黨就擒續誌]  
　　伏誅巨匪范高頭之牙爪崇明老二（即宋老二又名宋秀生）經派駐老閘捕房專查特别事件之華探目陳雲忠等查與公共租界麥根路彭友生家及派克路許松春家被刦衣飾現洋案有關協同西門外警區警探將宋緝獲提回收押巳誌前報茲悉捕房除飭傳事主至寫字間辨認面貌外並詢悉宋於民國四年五月十二號糾合大帮梟匪在内地夥刦老公茂開往湖州及某公司開往崑山之小輪又搶刦内地繭行現洋三萬五千元且在通崇海一帶迭犯搶案業巳咨請内地官廳查明前案以便澈底根究 
錢莊金號上市單 
[錢莊]  
　　昨爲夏正初四商界俗例稱爲財神日是以北市錢業大同行上市者計有四十四家小同行二十家南市十三家茲將牌號錄下　（北市）　永豐　信孚　福康　滋康　賡裕　承裕　義生　順康　鼎康　信成　合豐　鴻勝　安康　存德　安裕　予源　長盛　潤昶　益大　源餘　滙昶　信元　永餘　恒興　信裕　光裕　恒祥　聚康　志慶　兆豐　鴻祥　寶豐　怡大　彙康　元甡　元盛　同餘　振泰　衡通　瑞昶　泰康　祥生　祥裕　潤餘　（以上大同行）　同豐　信康　久和　源和　致和　同德　愼益　敦餘　謙成　鼎大　同益　鼎甡　瑞康　長和恒甡　元順　元久　久大　大德　慶祥　（以上小同行）　（南市）　致祥　衡九　源昇　乾元　元春　義昌　茂豐　益愼　益康　元善　徵祥　元孚　晋德 
[金業]  
　　北市金號昨日上市者共計四十三家牌號錄後　源豐永　永昌祥　裕慶　成豐永　公尉豐永　萬豐永　晉亨　晉康　申康　晉祥　萃泰　春源永　協盛永　晉大永　鼎泰昌　福順　裕豐永　永康　永豐餘　乾豐永　全豐永　恒孚　義豐永　壽豐永　華比　振豐永　久成　乾昌祥　同豐永　大豐永　大順　恒裕祥　震昌祥　延豐永　振昌愼　泰康潤　景福　元盛永　昇平　大德成　宏興永　元亨　春源永　現未上市者尙有九家牌號如下　聚昌　涵恒　坤元　惇豐永　泰亨源　福興永　辛豐永　恒豐永　盈豐永　此外尙有　晋昌永　泰昌永　泰慶　兩號亦將擇日開幕 
丁已各業盈餘調查錄（三） 
[北貨]  
　　本埠北貨業共有三十家南北兩市各佔其半北勝利因直魯等省水災蔓延來源缺乏市價日漲故莫不利市三倍茲將盈餘之數錄下　震豐二萬兩　坤元一萬四千兩　日新一萬五千兩　德豐一萬四千兩　生大一萬兩　益大一萬四千兩　乾康五千兩　立新三千兩　厚生八千兩　聚元二千兩　勤豐二千兩　協泰一千兩　新記一千兩　慶記二千兩　鼎盛一千五百兩（以上北市）　鼎泰五千兩　承泰新三千五百兩　昌泰三千兩　裕成三千兩　義大三千兩　乾記泰生義和元和承衡昌潤大昌振泰七家均二千兩（以上南市） 
[糖行]  
　　滬上各糖行去年營業因歐戰以來英商太古車糖水脚保險莫不增漲日本車糖又受滙水影響故獲利頗難然亦有盈餘者茲特調查如下　裕大恒一萬兩　元生一萬兩　方惠方一萬兩　方萃和八千兩　泰記五千兩　廣源三千兩　元和八千兩　德和八千兩　萬新三千兩　宏裕三千兩元裕壽和志成葆和義生協新均平平　元隆聚和元泰恒元昌四家未定 
[綢業]  
　　綢業花色甚多日新月異是以歲底結束成績極佳茲將該業全年營業及盈餘之數列下　大綸營業一百六十五萬盈餘七萬五千兩　天成營業八十二萬盈餘四萬二千兩　老介福營業九十萬盈餘四萬兩　老九章營業五十萬盈餘數未結　九和營業三十萬盈餘十萬　大盛營業八十五萬盈餘未詳　何恒昌營業二十萬盈餘一萬四千兩　大成營業十六萬盈餘一萬　此外盈餘三千至五千不等不贅錄 
[防疫與商家之關係]  
　　自張家口外察哈爾之豐鎭地方發見鼠疫以來政府已會同外人設立防疫機關並由中西醫士檢查火車輪舶以杜傳染對於郵政信件包封等類亦均須查驗故滬上各商號來往之該處郵件向來六日可以遞到今則須延至二十天陰曆年關彤與該帮往來滙欵者直至新正始能接到其所受影響亦非淺尠也 
[商輪被扣運兵]  
　　招商局行駛長江之江永江孚兩輪船去年由滬駛至漢口適因鄂省防務吃緊乃由王督軍商由該局借用該兩輪運兵江永先行駛回滬上江孚則自浦口裝運兵士上駛旋至武穴因水涸不能進行卽在武穴椗泊暫爲坐船以待王督命令又行駛漢口沙市之固陵快利兩淺水輪船現亦被扣運兵泊在漢口相近聞各該輪非俟軍事平息恐一時不能卸責也 
[長江上游航路之阻滯]  
　　招商怡和太古寗紹各公司往來長江漢口各埠之商輪自舊　江水淺涸（以黄石港黄州一帶爲更甚向年水淺之時至少亦有九尺有零今則僅七尺餘寸）僅能駛至九江爲止自九江至漢口即以該公司等開駛漢口宜昌之各輪將貨客轉運惟漢宜一段亦因軍事停止航行故尙兩得其宜至日清公司之輪船數艘吃水甚淺尙能直行漢口一般乘客咸趨之若　故每班　行幾無容足之地云 
[新軍艦裝配砲械]  
　　海軍部新造之永健永績二軍艦船身機器鍋爐艙房均已置配完備茲因防務緊要奉令候調所有該二艦頭尾砲械自應裝配惟原擬裝置之新砲一時不及趕造故將前在海天軍艦上拆下之四十鎊子彈英國快砲四尊重行修理暫時配裝於該二新艦上不日即可　差矣 
[趕造閩省軍用品]  
　　邇來福州軍隊需用軍火甚繁　鎗彈一項閩省已能自製而鎗彈頭上之尖頭　盂則不得不向滬廠定購故由該省李督軍電請上海兵工廠速造　孟數十萬以便配　銷彈解濟軍用茲謝總辦巳飭知練鋼廠着於二月十八號起加開夜工趕造矣 
[砲廠仍開夜工]  
　　上海兵工廠額定製造快砲自民國七年起改爲造尬入十四尊每月應須造竣七尊工程甚爲浩大故由砲廠黄主任規定於今日（即十六號）起仍開夜工以便趕造 
[浙江興業銀行新屋落成]  
　　浙江興業銀行上海總行自建新屋於北京路十四號舊曆正月初五日爲遷居之期自上午九時中外來賓聨袂往賀車馬盈門途爲之塞至下午五時猶絡繹不絶參觀各部規制崇宏秩序嚴整靡不嘖嘖稱美推爲中國各商業銀行之冠探得是日收進存欵現銀與現洋共有三十餘萬之多其他滙兌各項亦極爲生色云 
[修改稅則委員會第五次會議記事]  
　　修改現行進口稅則委員會於二月十五日開第五次會議先由張秘書報告謂前次會議錄適因舊曆新年印刷停工未能如期分給容俟補送核閱云云隨即開議將暫行辦法繼續討論曾主任謂旣承各國政府美意贊成此舉應即組織審查會從速審查當付表决全體贊成卽由曾主任與各會員商酌指派英法俄美日本比等六國會員聨合中國所派之會員於本月二十日下午二時仍在總商會開審查會惟查現行稅則名爲值百抽五其實徵收之數不到百分之四連年以來中國所受損失甚鉅現各國政府旣允許中國修改稅則而調查貨價手續繁重斷非三數月所能蕆事非有暫行辦法藉以補助是中國於修改期内仍未得有值百抽五切實之效果各國委員旣承各國政府之意旨贊成交付審查想必有善法以彌此缺陷也 
[交涉員轉達木商困難]  
　　木商代表江紹堅昨日致函江蘇交涉公署略謂南市木商停泊浦灘之木排近被浚浦局將木纜斬斷致使木植漂漫受有莫大損失曾向理論無效合將種種爲難情形陳請轉致該局顧全公理體恤商艱等語聞陳交涉員以此事前經薩前任致函浚浦局尙未得復據函前情巳函致浚浦局查照前函酌核辦理務以體恤商艱爲主歸云 
[赴英華工之淘汰]  
　　去年英國在滬招募出洋之華工内有手藝平常者因其不能勝任業已陸續遣回茲聞陰曆年底英國公司輪船抵埠停泊浦東其昌棧碼頭又有華工一百九十四名運送回滬一面仍由駐滬招募華工事務所重行招募現已募集二百餘名内分冷作車床鉗床銅匠翻沙五項定於昨日（十五）在浦東陸家嘴英商祥生鐵廠考驗一俟部署妥協卽須放洋云 
[駐美領事提倡國貨]  
　　本埠工商研究會接駐美紐約領事來函云敬啓者溯自歐戰發生以來美國商人研究拓展海外貿易不遺餘力我國商人雖亦有提倡國貨銷行之舉本館亦具輔助提倡國貨之熱心無如遠駐重洋間於國内商務改良情形未能深悉每遇外商詢及或有意　内地華商聨絡之處碍難切實答覆茲特將應行調查各項情形開列表式於後務乞貴會詳爲示復以資提倡而便參考無任企盼之至　附表式一國貨物品二國貨出産地點三國貨製造地點四中國商品製造廠若干家及其姓名住址（此係因外商往往有欲與我國製造廠直接函商定購貨物等事）五新近發明各種器具說明書 
[法捕房發封德商洋行續誌]  
　　法租界外黄浦灘七八兩號洋房德商美最時洋行由法捕房奉令派探前往發封已紀前報茲悉英法美商茂興綿義斯文法興四洋行以美最時係德商所開然其後埭棧房及棧内所堆各貨均爲綿義等四行所有且以代理華商寄存之貨爲多各客商巳羣向經手洋行詳詢辦法故綿義等行大班洋人昨特分函法捕房請即查明啓封以便運卸現法捕房巳禀請法總領事覆候核辦矣 
[昨晚發生之兩刦案]  
　　昨晚七點半時法租界西新橋街德順里内四十八號門牌婦人潘方氏家突來盜匪三人均穿長衣袖出黑白兩色手鎗各一支一匪把門二匪奔上擱樓將潘方氏手上所戴金　一付金戒二只共約值洋一百餘元携贓出門而逸事後報告捕房即由西探長石維也華探目沈德福包探陸海林前往察勘一週回禀捕頭諭飭各探捕留心查緝務獲嚴辦 
　　又昨晚八時法租界火輪磨坊街覆興里二號門牌夏馥蓀家突來盜匪四人袖出手鎗三支嚇禁聲張一匪把守大門二匪擁至樓上房客譚志實房内刦去金鐲金表鑽戒等物又一匪在樓下至夏房内搶刦金鐲皮馬褂等物兩共值洋二千五百餘元携贓而逸事後報告捕房當由捕頭阿而風西及西探長石維也率同華探目黄金榮包探華春林劉官發等前往察勘一週即回捕房諭令探捕嚴加查緝 
[破獲同新烟紙店盜案]  
　　盜匪林阿正（卽林阿根）章良臣（即張良卿）於本月四號夜糾黨持械搶刦楊樹浦路上海紗廠東首一千四百零六七號門牌同新烟紙店值洋二十餘元之現洋銅元並拒傷事主吳光輝頭面等處逃逸旋被楊樹浦捕房華探目陳銀松包探季立仁等將林章兩盜拿獲拘押捕房六號上午將該兩盜押解公共公廨由陳探目等上堂禀明前情並請展期開審以便緝拿同黨中西官判林章兩盜還押候查並着補提同黨到案質究 
[盜黨又獲一人]  
　　盜匪齊少彭洪雲中王金榮劉永年趙鶴亭張友三等於上年十二月問糾同黨羽搶刦法新租界協愼　坊新萬昌槽坊張永茂元豐兩米店等數戶贓物嗣經探目黄金榮包探韓邦達等將各匪拘獲解經法公堂詰據齊等供認搶刦不諱並稱當時尙有何大連子王福桂同往行刦現何等不知逃匿何處等語判齊等禁押三四五年不等送監執行一面諭令各探捕查拿何王兩匪到案　　在案茲經黄探目等偵悉盜匪王福桂匿跡陸家浜地方當卽前往拘獲並在該處協大押店内弔出協愼皮坊被刧之羊皮六張帶回法捕房旋即解送法公堂詰據王福桂供稱前在某茶肆内與素識之何大連子遇見何欲糾合民人同往行刦民人因膽小未往後由何等搶得羊皮託民人持往押店質洋是實求恩寬宥中西官判王押一年贓給原告領去 
[檢察廳失竊烟土十二誌]  
　　上海地方檢察廳贓物庫日前失竊大宗煙土經林檢察長飭警查究並懸賞洋八百元購緝在案茲悉淞滬警察廳徐廳長因據檢廳來文請爲協助除飭所屬嚴緝外今又加懸賞洋四百元無論軍民人等如將此案破獲連同檢廳賞洋一併照給云 
[土棧破壞烟禁之證實]  
　　東棋盤街六十八號門牌已閉宏泰土棧私將烟土賣於土販沈桂茂被總巡捕房八百六十八號華捕查見將沈連同烟土帶入捕房本月六號傳同該土棧夥王坤寶將沈解送公共公廨質究先由中西探捕上堂禀明前情繼由沈桂茂投訴曾在宏泰郭煜盛兩家定土多包昨日至宏泰取得烟土出門被流氓兩人窺見上前圖搶因即鳴捕拘拿兩流氓飛奔逃逸該華捕卽將我拘入捕房是實又據被攫烟土之張義仁投訴民人亦在宏泰内購買烟土被匪攫去等情訊之宏泰夥友王坤寶延律師上堂代辯良久中西官以宏泰土棧破壞烟禁判罰洋一百元充公王坤寳斥釋張義仁退去沈桂茂因在捕房所供與到堂供詞不符着押西牢三月以儆 
[私賣烟土案改科罰金]  
　　潮州人陳國來因在蓬路五百十三號屋内私賣烟土由捕拘解公共公廨訊實判押西牢半年在案茲陳之家屬不服判决延請羅斯律師禀准公廨於本月七號飭由捕房將陳帶堂即由羅律師投案訴明不服理由聲請改易罰金中西官判陳改罰洋一千元充公並著具結於五年内不准再犯如違查出併究 
[學生會學校之補習班]  
　　寰球中國學生會學校校長朱少屏君以寒假期内靑年學子請益無門虚擲光陰甚爲可惜爰於校内開一補習班使一般好學之學生得遂其志願業於本月一號開課學生來學者甚多敎授亦頗有精神旋因舊曆年節依事實及習慣上之關係特於十一號始放假三天前日（十四日）已重行開課聞須直至正式開學日（二月念五日即陰曆正月十五日）爲止并聞該校現正籌備擴充學額加開班級除巳添聘美國意理拿愛大學學士兪希稷君敎授外尙須添請敎員云 
[同文書院建築艇房之擇地]  
　　東亞同文書院前擬於龍華百步橋地方建築艇房以備學生操習之用當因盧護軍使以該處地鄰軍署諸多未便　由交涉員轉致日本總領事飭令該院另覔他地建築去後茲聞該書院業巳覔得龍華港　灘爲建築艇房之所特請該管領事而致交涉署請爲轉致　護軍使迅即派員履勘以便興工云 
[基督敎會紀事]  
　　閘北長老會堂堂長兪宗周君定於舊曆初八日三時歡迎傳道聨會全體會員置備茗點以便傾心暢談該會是日假座堂中集議星期布　及艾迪布道等事麥家圈天安堂明晚（初七）七時半行新歲大布道宣講新年之樂趣届時無論何人均可往聽 
[分期演講植棉方法]  
　　中華改良植棉社留美農學碩士穆藕初君辦有穆氏農事試驗場兩年來對於改良植棉一意經營不遺餘力現擬遍歷浦東各地演講植棉方法茲將日期地點列左　陰曆正月初十日上午在川沙縣敎育會　十一日午後在南滙縣敎育會　十二日午後在大團鎭第六校　十三日午後在新場鎭第四校　十四日上午在周浦鎭圖書館 
[徐警廳長禁賭]  
　　元旦以來城廂内外賭風甚熾每夜呼么喝六之聲達於戶外雖經淞滬警察廳長出示嚴禁而犯者如故甚至沿途擺設賭攤各處崗警與巡邏巡警亦不顧問昨爲徐廳長訪悉令飭各區所長警自即日始無論大小賭博如有所見一體拘拿解究若有得賄包庇情事一經察出或被告發革究不貸云 
[英美總巡禁賭]  
　　英美總巡麥高雲以舊曆新年有等流氓賭棍每在深房密室或假旅館書場或在私設之總會内紏合男女賭徒日夜聚賭抽頭漁利實爲社會之害今届特飭各捕房中西探捕留意查拿毋得狗情故縱致干咎戾云 
[寶山縣查報現存槍械]  
　　松滬盧護軍使前曾通飭　　區域内各縣知事查報現有鎗械以資考核去後昨據寶山縣張知事　　　存鎗械如下寶山警察所存五響快鎗六桿老毛瑟鎗一　　　　八桿盛橋鄉警察分所前膛鎗三桿殷行鄉警察分　　　　老毛瑟鎗各一桿廣福鄉警所前膛鎗六桿劉行鄉警　　　　六桿月浦鄉警所長苗刀南陽刀各四柄前膛鎗十桿 
[四區警署遷移]  
　　閘北淞滬警察第四區向在天　里内設立辦公所現因公益里小菜場對面有房屋一所地點適中故由徐警　長飭即遷往該處聞該區已於昨日遵令遷入矣 
[明月樓中之兇劇]  
　　匪徒周松亭前日午後四時許因與同黨夏雙林等結算賭賬並瓜分在外詐得銀洋起釁各糾羽黨數十人聚　西門外明月樓茶館吃茶評理未能解决嗣邀請帮中頭目（混名老頭子）季友三到場排解夏以季友三語多偏袒大爲不服一聲喝打彼此動手飛碗擲機鬧做一團夏等又袖出利刃　季周等戳傷該處崗警急報二區二分駐所孟警佐立飭全班長警馳往將夏雙林劉阿大胡金發朱金采陳二奎王正興吳阿良吳德林等連同受傷之季周二人拘住並抄獲木棍凶刀等物押解到所由孟警佐略詰一過以案關刑事備文飭警解送上海地方廳請辦旋經李檢察官提案預審之下判將夏雙林等八人分别收押季友三頭面受傷甚微判令自行醫治周松亭受傷稍重判送新普育堂醫治一面飭法警查拿在逃各犯到案訊究 
[船商携帶銅圓之限制]  
　　江海關監督馮國勳復上海縣商會函云一月二十一日准公函内開據號商公和茂興愼茂永記萃豐源盛順源聚源等聨名蓋章略稱爲船用銅元被扣懇祈轉請維持事竊有商船日字葉利盛携帶本船零用銅元二千餘枚又衆水手十餘人所帶零用七千餘枚於本月十日出口被淞關關員查見連同搭連袋一併扣去查定章每船每人准帶銅元四千枚今船中水手人等所帶　 
 
 
 

Page 11

 
 
　　元　係全船零用之資並非夾帶私運關員不問多寡不問是否自用槪行抄没則全船人衆將無零用爲特具詞略乞貴商會分轉海關監督總稅務司嗣後各船與各水手等零用銅元應請明定限制出示曉諭倘有逾額提扣充公庶幾商等有所　循而免　害不勝感激等情到會據略前情零用銅元人人所需該商等所請限制辦法言亦有理除分致總稅務司查照外相應檢同原禀函乞核示飭遵等因并附原禀前來查葉利盛携帶銅元一案業經木署函請稅務司發還在案至限制銅元出口數目一事查民國五年十一月十九日奉有江蘇省長齊快郵代電令道縣會同總商會議准暫禁銅元出口其數在五千枚以下者不在此限等因四年八月一日奉巡按使署行准財政部咨如運大宗銅元非待有巡按使或部照不可各在案准貴會函稱前由當經本署查明前案擬訂標準函商稅務司去後茲准稅務司復稱來示援引銅元一案自係指商人搭客所帶銅元而言應仍按照舊章辦理至於船用水手人等鄙意嗣後凡水手每人准帶銅元四百枚每船船用准帶五千枚如逾此數並無護照一經查獲立予充公所有准帶之數仍應報明本關以憑查驗祈核辦等因到署查稅務司所擬限制辦法與省長禁運銅元出口案内限制辦法大致相符自應照辦嗣後凡船上水手每人准帶銅元四百枚每船船用准帶銅元五千枚仍應報明海關查驗如逾此數並無護照查出立予充公以示限制除出示曉諭并函復稅務司外合即函復貴商會請煩查照轉知各商船水手人等一體知悉爲荷 
[航商留意]  
　　中國各口巡工司布告云查鎭江關稅務司所屬界内通州天生港往任家港左岸一帶水底曾建石壩數道現於極東之一道壩上特設紅色木桿警船浮一個自浮視任家港爲南七十三度東相距九十八丈凡船隻行經該處必須離開所設之浮往西六十三丈以外各處船隻務宜留心詳記以免危險云云 
[鄉民因賭輕生]  
　　浦東隆茂棧地方有鄉民朱阿堂前日因賭輸虧欠大洋數十元一時氣憤吞服紅頭火柴三盒自尋短見迨家人覺察施救業已不及賭博之害人誠不淺也 
[小茶館聚賭抽頭]  
　　虹口華記路二百三十五號門牌顧王三舟山路三百零六七號門牌施耀曾寶和里二百零四號門牌陳友生等均因在所設之小茶館内容留外人聚賭抽頭被捕查見當將賭具帶入捕房禀明捕頭請廨出單前往將顧施陳三茶館主傳究 
[賭徒分别判罰]  
　　浦東三區警署巡官劉恩誠前日午後帶同長警在陸家渡小茶館内拘獲聚賭抽頭之孫金榮沈阿二及賭徒唐毛囡張妙珍王良　沈阿狗等十名連同賭具併解至署經解警正略詰一過判孫金榮沈阿二二人各罰洋一元其餘孫連生等五名各罰五角周毛毛等三名各罰三角賭具銷燬 
[棧主婦不認私賣女子]  
　　蘇州女子徐阿毛前至淞滬警察廳訴稱女子於上年六月間由原籍來申尋覔生意無著住在法租界趙夏氏所開之客棧内詎夏氏心起不良遽將女　子賣於某姓帶往寗波現在逃回上海請求　拔等語當由廳長派警將該女子帶至法捕房禀明前情昨由捕頭飭探將夏氏傳解法公堂詰據夏氏供稱該女子前借男子阿根同來借宿僞稱夫婦不料爲時未久婦人置在　　上之大洋二十元被阿根竊取而逸故將徐阿毛扭住欲送案下請究後因阿毛再三懇求並稱候寫信至蘇州懇伊父來申歸還故未送究阿毛旋亦乘隙逃逸尙有寓客王阿四在場目見可證並無將伊賣往寗波之事今被誣告求察又據見證王阿四供與夏氏相同讞員又向夏氏詰問曰該女子旣與在逃之阿根竊取銀洋汝尙欲控追否夏氏答稱因伊貧苦可免追究中西官遂判將徐阿毛仍交來警帶去了事 
[女孩一再被賣]  
　　住居閘北談家宅之婦人張徐氏去年將來歷不明之十一歲女孩賣與鄰居王朱氏得洋八元近又誘出另曹與某姓前日被王朱氏扭控四區警署經余署長訊問一過解送司法科押候訊辦 
[接回養媳之爭執]  
　　湖北人張紹堂住居五區一分所轄境去年春間憑媒聘領楊懷公之十三歲女兒巧子爲養媳陰曆年底楊欲接女歸家度歲張不允許致起爭執互扭至警區控告經孟署員略訊一過判併解司法科候傳到媒護再行核辦 
[老嫗糾人拆梢]  
　　寡婦崔氏揚州人六年前由原籍來滬由老嫗吳夏氏薦至嘉興路某粤人家帮傭嗣與無賴夏玉發姘識所得工資均被姘夫取去化用迨該氏患病不能操作玉發竟棄置不顧復由吳夏氏撮合與木匠薛月山姘識詎該嫗一再向薛借貸銀錢纏擾不休近因不遂其慾陵使夏玉發串同巡捕劉得勝向薛拆梢洋八十元勒薛書立筆據前日薛將該嫗及夏劉等一併扭控五區一分所轉解司法科經段科員訊明屬實轉解淞滬警廳究辦 
[混用僞輔幣類誌]  
　　王桂林前日在吳淞鎭附近行使僞質小洋當爲巡警查獲在王身畔抄出僞小洋十九枚並當票等物押送六區一分駐所轉送地方廳由檢察官訊供一過判王收押僞角當票存案再核 
　　法捕房包探張掌福日前在法新租界查見無賴李榮手持銅質四開小洋向趙天元所開之烟紙店兌換當卽拘住在李身畔抄出僞質四開五個帶入捕房昨送法公堂先由該店主趙天元禀明李持僞質銀角前來混兌各節請求究辦詰之李供此項銅質角洋係向許潘兩人出錢買來並非自鑄判押西牢一月僞角銷毁 
[迫令遷居之衝突]  
　　江北人王文照賃居閘北梅園路因有餘屋轉租與同鄉陳華章陳楊氏夫婦居住去歲年底王察悉陳非安分之輩情願讓去房租一月囑令遷居他處詎陳移居後其幼子忽然夭亡陳遂歸咎於王之迫遷所致於前日糾集多人擁至王家將王妻劉氏毆打成傷由四區二分所崗警到來一併拘獲據王供稱伊妻已懷孕數月恐傷胎氣請求嚴懲經署員判解送司法科訊明屬實轉送地檢廳核辦 
[公共公廨訊理刑民瑣案補誌]  
　　杭州人何阿培於本月五號午後在東棋盤街攫取張義仁所帶煙土四包圖逃被包探李阿三追獲帶入捕房翌晨將何解廨經中西官研訊屬實判何押西牢四月 
　　廣東路正粤街上海樓旅館因不將庽客姓名登載循環簿被總巡捕房捕頭偵悉派令中西包探往查屬實於本月六號將該旅館主清江人馬榮齋傳至公廨由中西包探禀明前情請究中西官判馬退去聽候查明再行傳訊 
　　程志雲控潘海槎不理擔保施慶榮虧空賭洋四百餘元一案本月八號午後由關讞員會同義副領事羅君升坐民庭研訊原告投訴前情請追訊之被告供詞推諉中西官以被告旣出保信應負責任判被告按照原告控數還洋並擔任堂費 
　　汪寶山控徐根川不理擔保張子瑛借欵一案亦經關羅兩君傳訊原告延律師到堂代表請追訊之徐供求飭提張子瑛到案究追中西官判徐交保候展期一月傳張子瑛到案再核 
　　恒豐裕記碾米廠呈控陸榮培欠洋不理等情本月七號由捕將陸傳至公廨經兪　讞會同義副領事羅君研訊原告投案訴明被欠洋五百餘元請追訊之陸延律師到堂代辯中西官判被告交保候　期研訊 
　　土販譚月明至老閘捕房指控丹陽人朱正興以買土爲由將伊誘至直隸路一興旅館内　取值洋一百八十二元之烟土等情本月七號由探將兩造一併解廨經中西官研訊一過以原告私販烟土有違禁令判交二百元人洋並保被告朱正興押候復訊核辦 
　　徐鏡清控絲商張沂靑不理押欵銀一千五百兩本月七號由兪奠孫襄讞會同義羅副領事提訊原告未到據被告代表律師譯稱原告臨訊不到應請將案註銷問官會商之下以原告堂費旣繳傳訊不到殊屬藐視遂判將案註銷 
　　婦人李王氏延朱斯芾律師控夫王增祈抛妻寵妾不顧瞻養請求斷離等情迭經傳齊見證研訊判候會商堂諭宣布飭遵在案本月七號已届判决之期原告代表朱斯芾律師與被告代表穆安素律師均到廨候示中西官升俯磋商之下以本案迭經集訊明晰判兩造准予分居完案 
　　王子偉控王正伯陳金寶不理欠欵由廨訊明判着被告照數還銀在案嗣因被告抗不遵斷故於二月七號復經中西官傳集兩造復訊原告由代表律師到堂譯稱本案已奉判决乃被告屢延律師到堂反對惟第二被告陳金寳願先付原告洋二百元因原告不允故未解决請求嚴追質之王陳二被告供詞推諉判被告押候繳銀開釋 
　　南京路勝家公司西人偕證吳紀生控松江分銷處經理兪秉彝吞用機器價洋三百五十元由廨簽出提票發交捕房於本月七號派探將兪提案經王襄讞會同美博副領事略訊一過判被告押候復訊再核 
　　寓居天津路四十四號門牌某客棧内之紹興人馮通林因被同鄉人陳金奎串同在逃兩人設計騙去值洋三百元之繡貨三包質洋分用報由捕房飭探將陸緝獲吊出原贓解廨訊押在案二月七號經中西官復訊屬實判陸金奎押西牢半年贓給原告領去 
　　江北人蔡阿三前在圓明園路八號門牌怡和洋棧内竊取值銀三千八百兩之烟土五十四包携贓逃逸業經管棧洋人報捕派令特别探自李星福將蔡緝獲拘入捕房本月七號由　將蔡解送公堂經中西官研訊屬實判蔡禁錮西牢九月 
[私售烟膏之科罰]  
　　陳錦泉在法租界内私設挑膏店出售雙美人牌號烟膏當爲捕頭查悉帶同包探前往將陳拘獲抄出已挑就之烟膏及空洋鐵盒一考籃帶入捕房昨解法公堂訊究陳供實係自吸不敢售賣求宥中西官判陳罰洋二十元充公烟膏銷毁 
[鐵路巡警拘獲竊賊]  
　　滬枕鐵路巡警昨日拿獲竊賊方順一名詰據供稱所竊鐵路材料先後消贓與郭利仁處遂將郭拘獲一併函送地檢廳訊究 
[滬南工巡捐局批示照錄]  
　　商人汪洽記呈再陳爲難情形懇求逾格體恤由批呈悉查該商所陳各節雖然盡屬飾詞但此項清潔捐欵係屬包認繳價無論盈虧均應該商完全負責已由杜前局長詳細批諭並由本局長諭飭催繳在案仰即遵照迭次批諭迅速籌解以重公欵毋稍藉延切切 
[淞滬警察廳批示四則]  
[陳王氏禀批]  
　　呈悉查螴就山陳根生爲上船搜檢騷擾行旅之犯前經判處拘留已屬從寬逾格現在執行未滿何能遽予開釋所請著不准行此批 
[傅秉剛禀批]  
　　據呈巳悉所請易科罰金之處未便照准此批 
[沈介福禀批]  
　　據呈巳悉仰侯并案追理可也此批 
[魏孫階禀批]  
　　來呈巳悉所陳各節如果屬實深堪駭異仰候飭偵緝　查　解究此批 
補錄命令 
[補二月五日大總統令]  
　　賴心輝鄧錫候廖謙均授爲陸軍少將袁　加陸軍少將銜陳光仁授爲陸軍工兵上校邱渚洲加陸軍砲兵上校銜此令 
[又令]  
　　陸軍總長段芝貴呈請授趙雄飛爲陸軍步兵中校並加陸軍步兵上校銜應照准此令 
[又令]  
　　張載揚陳樂山均晉給二等大綬嘉禾章雲韶姚煒均給予三等嘉禾章此令 
[二月六日大總統令]  
　　任命陳　　　理口北鎭守使署參謀長此令 
[又令]  
　　劉弼良授爲陸軍少將劉邦俊授爲陸軍步兵上校洪璧授爲陸軍砲兵上校吳榮憲授爲陸軍一等軍法正此令 
[又令]  
　　任命張福來爲陸軍第三師步兵第六旅旅長陳清源爲步兵第十一團團長董政國爲步兵第十二團團長此令 
[又令]  
　　陸軍總長段芝貴呈陸軍第二十師步兵第七十八團團長閻永陞因病辭職閻永陞准免本職此令 
[又令]  
　　任命石紹明爲陸軍第二十師步兵第七十八團團長此令 
[又令]  
　　署司法總長江庸呈請任命周衡爲京師高等檢察廳檢察官譚汝鼎爲直隸保定地方審判廳廳長均照准此令 
[又令]  
　　署司法總長江庸呈請任命郭慶琳署貴州高等審判廳書記官長張宗輝署福建高等檢察廳書記官長均照准此令 
[又令]  
　　陸軍總長段芝貴呈請任命孔憲瑞爲陸軍第二十師步兵第七十八團第三營營長趙蘭芝爲工兵第二十營營長均照准此令 
[又令]  
　　徐鼎襄朱芾煒均給予二等嘉禾章寇廣生張伯良均給予四等嘉禾章此令 
[補二月七日大總統令]  
　　國務總理王士珍呈請任命黄仲則接充地方捕獲審檢廳評事應照准此令 
[又令]  
　　國務院存記陳光弼着交財政部任用前政事堂存記韋紹臯着發往浙江交該省長酌量任用此令 
[又令]  
　　内務總長錢能訓呈准江西省長戚揚咨請任命邵賢南試署江西省會警察廳警正應照准此令 
[又令]  
　　郭宗熙給予二等寳光嘉禾章此令 
[又令]  
　　張宗昌給予二等嘉禾章此令 
[又令]  
　　黄榮良晉給二等嘉禾章金在業晉給三等嘉禾章王乃成胡寶善李鑒鑾均給予四等嘉禾章此令 
[又令]  
　　劉崇忠晋給四等嘉禾章此令 
[又令]  
　　署司法總長江庸呈稱陜西商南縣監犯高三保悔罪守法擬請宣告減刑等語本大總統依照約法第四十條將該犯高三保原判二等有期徒刑五年減處三等有期徒刑三年以昭激勸此令 
[補二月八日大總統令]  
　　王飛虎授爲陸軍少將李天佐授爲陸軍步兵上校此令 
[又令]  
　　財政總長王克敏呈請任命陳遵楷爲僉事應照准此令 
[又令]  
　　財政總長王克敏呈津浦全路商貨統捐局總辦姚贊元經徵稅欵情節可疑請予免職查辦並將會辦盧毅一併免職均照准此令 
[又令]  
　　内務總長錢能訓呈准浙江省長咨據寗波警察廳廳長周琮因病懇請辭職應照准此令 
[又令]  
　　陸軍總長段芝貴呈請授張鴻　爲陸軍步兵中　李秉璋高步雲加陸軍步兵中校銜楊忠爲陸軍步兵少校並加陸軍步兵中校銜岳維峻張義安周禦武爲陸軍步兵少校郭秉成　章保屠第龍爲陸軍騎兵少校崔向濤和德廣加陸軍　兵少校銜嚴天振加陸軍騎兵少校銜均照准此令 
[又令]  
　　齊耀琳給予二等大綬嘉禾章此令 
[又令]  
　　邵恒濬晉給二等嘉禾章此令 
[又令]  
　　嚴鶴齡王繼曾周傳經陳恩厚均晋給二等嘉禾章王景岐吳台謝永賴長福程遵堯均晉給三等嘉禾章許同華李殿　江華本朱應杜　霽陳海超張肇棻崇鈺均晉給四等嘉禾章此令 
[補二月九日大總統令]  
　　陸軍總長段芝貴呈請任命董文蔚爲直隸陸軍第四混成旅步兵第一團團附曹士傑爲第一營營長柳蔭池爲第二營營長趙繼文爲第三營營長　晋銓爲第二團團附史文籙爲第一營營長馬望援爲第二營營長張輔廷爲第三營營長董富禮爲騎兵第一營營長葉芳林爲砲兵第一營營長康紹疇爲少校副官均照准此令 
[又令]  
　　參謀總長蔭昌呈請任命楊潤芝爲朝陽鎭守使署中校參謀馮麗生爲少校參謀均照准此令 
[又令]  
　　陸軍總長段芝貴呈請授馬鎭南爲陸軍步兵中校應照准此令 
[又令]  
　　陸軍總長段芝貴呈准鑲藍旗滿洲都統巴哈布咨請以緒昌接署世管佐領玉連陞補佐領均照准此令 
[又令]  
　　那彦圖給予二等大綬寶光嘉禾章此令 
[又令]  
　　王印川給予二等嘉禾章此令 
[又令]  
　　趙福滙給予三等嘉禾章此令 
[又令]  
　　秦毅晋給三等文虎章此令 
[又令]  
　　楊起元給予三等文虎章此令 
[又令]  
　　姚詩富黎士安均給予四等嘉禾章此令 
雜評二 
[商業開市之希望（訥）]  
　　凡人必抱有一種希望然後肯奮發精神從事職務商人所抱之唯一希望營業發達而已今日爲各業開市之日正商人發展希望開始之時然而今後之希望果將何如乎以前所受戰禍種種之影響至去歲歲底而窘狀畢露以後兵爭一日不息者則希望一日不能達無待煩言乃今日之主戰派方且盡力鼓吹有力之軍人方且忙碌於輸運軍隊致運貨之商輪被扣以備運兵外人公司之輪船亦有懼被炮擊而不敢開行者阻礙商貨之流通僅爲商界受害之一端况其他困難皆將隨戰事而益增者乎然則今年商界前途之希望亦大略可覩矣 
[本館啟事]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
自由談 
游戲文章 
[問馬（八股文）] [  賊菌]  
　　朱子註魯論廐焚章不問馬三字作一句讀毛西河四書典制辨正嘗駁之以不字爲答辭問馬爲一句理解充足民國八股已非騙取功名之物調雖仍舊解可從新也 
　　問及於馬望流年交好運也夫馬者戊午年之年神也馬年旣交能不望好運之來乎嘗聞算命先生有言曰戊土中央午年屬馬馬到中央之地縱横馳騁榮華富貴之機緣也然而崎嶇遍歷我馬方瘏新境初逢揚鞭直指爲夷爲險向前途而不得不一問識途者矣』夫去歲之流年丁巳烈火燎原蛇涎肆毒人皆怨壞運之所遭今何幸蛇去而馬來乎』乘八駿以馳驅絶地奔霄久具如龍之象則此日負圖而出可卜應徵休以合類聚之言』駕兩驂其如舞洋場廣路羣誇脫兎之名則今朝執轡而遊必能供騁驟而與汽車相逐』然而亦難言之矣』帶馬抬槍南北之紛爭莫决華陽歸放不知將待何時定策奏膚功問白馬將軍之何在』厲兵秣馬法英之公使頻催西極奔馳究竟難捱多日遠征傳捷報竪馬援銅柱之何時』馬乎馬乎望爾佳運之來問之安得不亟亟乎』拍馬爲時行之風俗與吹牛異曲而同工茲何以不用拍而用問乎拍以手而必待慣家方免馬蹄之踢而問則口頭之事也馬臉長於人臉不嫌言語之嘮叨應當香火虔誠如祝馬神菩薩不可打馬而開心』　馬爲秘密之生涯得靑蚨損人而利己茲何以不用縴而用問乎縴須女而必同板凳方拉馬尾之繩而問則男子優爲也馬嘴不對驢頭儘可隨嘴而熱鬧切勿語言粗蠢有如倒馬婆娘以駡戳馬义而爲戲』果將何以問之哉』斯民病水火久矣翻馬頭之易課起馬前馬頭孃能默佑蠶熟之豐乎馬鳴佛能普救衆生之妴乎苟能水火無災則御欵段馬以游何殊新息』斯世苦刀兵甚矣成馬到之功侯封馬上馬元帥能大展神威乎辟馬瘟能稍熄心火乎果使刀兵不起則却大宛馬之貢比美漢文』嗟乎叩馬無夷齊之諫儼同仗馬寒蟬相馬無伯樂之才盡是土牛木馬予問馬而馬鳴蕭蕭予之希望無窮而馬之命運究未知其何若也六 
家庭常識 
[褪色照片復原法] [  E鶴]  
　　凡用白金紙所印之照片歷時旣久必漸褪色甚或影像盡消欲使復原可以照片連卡紙（即承貼照片之紙板）覆浸冷水中數時後易浸微温水内將照片輕輕揭下用海綿拭去背而之糊乃以昇汞二分食鹽四分和水百分作爲溶液取此拭淨之片仰漬其間則一二十分鐘後影漸消滅然後取出用水洗淨復投阿莫尼亞之稀薄溶液中影像至是始漸清晰終乃復顯鮮黑之像另用清水漂洗半時許俟旣半乾貼於卡紙即與新片彷彿矣 
[自來水龍頭接管] [  吾愛吾廬]  
　　家家來水龍頭多半離地二尺餘取水時稍開機塞則水噴出四散致衣襪往往沾濕茲有一法可免此患取竹管一枝長一尺許口徑須較龍頭爲大通其節以一端套入龍頭以繩繫於機塞後部如是則取水時水勢緩面聚且可任意左之右之注水於方尺之間 
[油餃] [  馬岑孫]  
　　購洋麫粉一斤用蔴油調和乾匀爲度揑成多少塊以白糖猪油丁作　裹成餃形置釜中仍用蔴油煤之熟而啖食酥美適口雖天津鍋貼遠弗若也（却酬） 
工業須知 
[金屬着色法（三）] [  左丹]  
（乙）灰黑色着色法一配合量　酸化砒素一盎斯鹽酸二盎斯硫酸半盎斯水十二盎斯二着色法　將上之配合液浸漬靑銅達適當着色時取出乾燥之再用麻布粗紙研磨之光彩輝發矣 
（丙）黑色着色法一配合量　疏酸銅二十六瓦水二百八十瓦安莫尼亞水適量二着色法　先將硫酸銅溶解水中但溶解時見有沉澱之生成其時即用阿莫尼亞水徐徐加入而沉　即漸見消失待沉澱完全消失時即可停止阿莫尼亞水之加入此種之温液中投入靑銅卽能變黑若冷液中投入時雖亦能着色然易於剝脫也　又法一配合量　硫酸銅二盎斯水（以溶解硫酸銅爲度）阿莫尼亞水（使硫酸銅液中和後稍呈鹽基性爲度）二着色法　如上之配合液温熱之投入眞　即能着色發出美麗之靑黑色且富有耐久性較上法着色時問更增進一增迅速也此種溶液使用於銅時則發出一種斑痕宛如一部鍍金者然與靑銅之色彩不同此其特性也 
　　三鐵之着色法 
　（甲）黑色着色法一配合量　次亞硫酸鈉三瓦水一百四十瓦二着色法　將上之配合物品充分溶解之使用時加温此液浸入鐵約十分鐘問即能着色當浸入時須時時磨擦之　又法一配合量　鹽化蒼鉛一分鹽化水銀二分鹽化銅一分鹽酸六分水五十分二着色法　同上 
（乙）灰黑色着色法　一配合量　硫化阿莫尼亞水一盎斯水六盎斯二着色法　先將鐵之表面施以銅鍍金然後浸入上記之液中可得美麗均匀之着色其浸漬時間尤久則其結果尤良而硫化阿莫尼亞若代以硫化曹達硫化加里時其結果相同 
（丙）靑銅色着色法一配合量　鹽化　適量橄欖油適量二着色法　將鹽化錏與橄攬油充分調和煉成假漆狀微温之匀塗於鐵之表面放置之待見其適當着色時拭去其塗料水洗而乾燥之可也若效力薄弱時可滴以硝酸少許可復塗之能反覆多塗數次則保持着色之力較大焉（未完） 
長篇小說 
[二城風雨錄] [  英國郤而司迭更斯原著常覺小蝶天虚我生合譯]  
　　卷中　第二十三章　（一） 
　　次日爲湯訥結婚之期天氣至佳日光璀燦如黄金曼萊老人方與其婿密談於内室蓋踐前約叩其眞姓名也曼萊則已盛裝花冠錦服態度如仙是日男賓惟一勞雷而女儐相則苞洛也苞洛對於此事初至不悅旣知婚嫁實人倫之大禮不可廢者則亦無奈聽之而已然終以曼萊不嫁其弟爲缺憾也而勞雷甚樂笑容不去其面伸兩手於衣尾之後假髮娟潔乃如新磨之鏡時時蹀躞於室中而目光則於眼鏡之角凝注曼萊且撫其手而言曰美哉女郎不謂當時我抱汝渡海乃有今日是則吾人徒勞而湯訥坐享其成甯不使我生妬苞洛駁之曰汝不過一保抱耳即自以爲功然則我自哺乳而至於今其感想又將如何勞雷此時以樂極而忘畏因笑曰此中蓋有天緣媪與我皆無功也且媪亦勿哭苞洛亟拭其淚曰我何爲哭者若汝則眼角有涙痕矣實則勞雷以笑極而涙則曰媪勿作謔今吉時已届翁壻且出吾尙有數言須告女公子即顧曼萊曰露蒔禮成之後自當爲蜜月旅行尊甫吾能爲伴且有苞洛侍側可毋慮岑寂俟汝自惠而斯歸時吾必還汝一康健矍鑠之老人今願與我親額少頃汝卽爲他人所佔有雖老友無敢一親近矣言次因親曼萊之額復以假髮與黄金之髮相熨此時湯訥翁壻推門出矣老人面白如雪神思頗倘恍勿寗時時以目視湯訥而又避之若不敢正視者曼萊覩狀殊詫又不敢問而勞雷旁觀頗晰則覺老人目光凝滯固與曩年楓陰之下遇雨時同也老人出即携女郎之手登車湯訥則坐其右勞雷苞洛亦共乘一車齊赴禮拜之堂時爲亭午口朗而明暖風吹人温和遍體神壇中樺燭初然閃閃耀爲虹彩牧師被緇衣摔聖經而待然堂中絶無他客蓋老人之意但期兩小好合即爲一門幸福餘事皆可從簡且老人在英本無交游史蒂爾旣不復至卡登亦巳遠行故其相稔之人亦惟一勞雷耳行禮時人人皆有所感則以巾拭涙痕然覩此璧人並肩對立則又展爲笑容矣禮成而歸歡讌至樂惟老人殊無多語迨至餐罷老人始起握其愛女之手授之湯訥曰今以吾女屬之汝矣願汝好爲之湯訥致謝而旅行之車巳候於門勞雷與老人扶掖女郎登車上道致聲珍重曼萊至此亦悲不能勝則於車窗中揮其素巾直至車出街尾樓影巳爲綠楊所遮始返其身則一肩已爲湯訥所挽含笑而呼曰露蒔今汝屬我矣（未完） 
 
 
 

Page 14

 
 
   
 
