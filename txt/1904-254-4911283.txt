# 1904 - 254 - 4911283

 

Page 1

 
 
[重印明季稗史發售] [  圖書集成局白]  
　　明季稗史一書搜採名人箸述十有五種所紀皆前明鼎革時事中間如廷臣門戶之爭疆吏撫宼之議以及庸奸之賣官鬻爵奄宦之納賄擅權舉凡勝國之遺聞皆足爲盛朝之殷鑒惜坊間向少刊本本局曾用大號鉛字排印成書紙張潔白校對精詳每部六本僅售洋蚨六角定價尤極從廉以是海宇風行久爲有識者所鑒賞兹特重行付印以廣流傳售價仍照曩例海内士大夫之欲研究明季遺事者請臨申報館及各書坊購取可也續編葺華尤廣不日可以出肅此佈陳諸維雅鑒 
[續錄皖撫誠遵旨查明知縣被參各欵摺]  
　　又二十九年十一月周榮期任内據杜平昇以族人杜惟於公祠旁建造厠屋拆毁公祠圍墻杜湧泉阻止被擲甎玫傷呈經差傳未到卸事經現任知縣張炳燿傳集人證查騐杜湧泉傷已平復從寛斷令杜惟賠修公牆不准後建厠屋各取具遵結完案檢查縣卷核與所訪相符此外並無兄弟械鬥釀命之案該縣似無得受兇手賄銀勒令和息之事原參旣未指明過付證據委屬無從查究以意度之或卽前二案傳聞之誤亦未可知且杜張氏死非因傷無須行賄杜平昇公祠一案係周榮期任内之事經後任張炳燿訊明斷結事隔兩任何至追問前任周麟述行賄况該縣平日居官地方紳民公論咸謂人極忠厚事必躬親訊案亦甚勤明從無貪劣之名輿論似尙可信此查明周麟述被參各欵之實在情形也至後署貴池縣周榮期被參各欵如原奏周榮期罰欵人私盜案不辦前任安徽藩司湯壽铭在任向習賭攤而周榮期經理攤局湯壽銘内眷入局以金釧代銀全行輸去周榮期出資爲之購還由是得寵於湯壽銘二十七年遂令署貴池縣一味貪黷不理民事一年之間盜案二十餘起被盜之家如王學臣吳步雲王佩文姜子培金賢友人培根林志伊夏雲嘉王寅贊陳佩雨章錫海鮑金波劉增壽傳良善吳丙忠孫文華錢薌林陳永才趙復南韓士林吳月瀼董德奎周榮劉盛周張萬福王丙朗其日期皆歴歴可考而被盜且受大辱者則爲丁姜氏均未獲案捕務廢弛盜風愈熾一節查該令籍隷湖南善化縣以戊戌進士卽用知縣籖分安省委充讞局正辦前任藩司湯壽銘聞其品學優長調辦署内文案湯藩司素性公正馭下極嚴從未聞設局賭攤之事原參謂其内眷以金釧代銀賭輸周榮期出資爲之贖還詳細訪查影響全無該員委署貴池縣係輪委到班並無别故至盜案較多之故查詢該邑四鄕者老僉謂貴池報盜之案歴年皆多不獨該員任内爲然緣該處瀕臨大河四通八逹鄰縣貧民迫於飢寒四出求食乘便攫搶圖得些須財物一經得手旋各四散以致案難破獲如事主孫文華家被劫係在二十四年五月周榮並劉盛周家劫案係二十六年十一月劉增壽布店被劫在二十七年三月均係該員未經到任以前之事聞劉盛周一案業經周麟述任内獲犯吳炳良等訊辦吳步雲王佩文姜子培林志伊章錫海王寅贊等六家先後被劫金賢友江培根合夥販米停船被竊行强韓士林布店被劫皆在二十八九兩年均經該縣勘緝通報王佩文姜子培王寅贊三案亦已獲犯訊辦其王學成卽汪學成吳月懷卽胡悅懷傳良善卽傳良喜夏雲嘉卽夏雲等十案姓名與原參不符或傳聞之訛或另有其人調查縣卷均已報勘詳緝有案其陳永才張萬福王丙朗三家遍查並無被劫之事亦無呈報案據丁姜氏於二十九年八月二十二日雇船往鄕收租回城是夜停泊小賽地方被劫衣飾錢詳報經該縣勘訊通詳奉批飭緝並未據報有受辱之事以上各案俱經該員迭次比捕勒限嚴緝並未置之不辦嗣因贜匪無獲均經照例開參在案核與原參各情俱有未符此摺仍未登完容俟明日繼續 
[本館接奉電音]  
　　昨晚十二點鐘京師友人飛電傳來上諭二道旨一道敬謹譯登○八月初四日内閣抄奉上諭四川補用道劉慶汾著發往南洋交李興銳差遣委用欽此同日奉上諭陜西漢中鎭總兵員缺著程鼎補授欽此同日奉旨這所參疏防越獄之管獄官陜西葭州吏目許鴻模著卽革職拿問交升允提同刑禁人等嚴行審訊按律懲辦有獄官葭州知州俞恒齡雖據報先期公出惟未能先事預防亦難辭咎著交部議處仍著嚴緝逸犯武橒兒務獲究辦欽此 
[俄國徴兵]  
　　華歴八月初三日英京倫敦來電云俄皇明降上諭命了代殺地方之兵預備赴敵其續備軍中諸武弁亦命若干員同赴遠東聽候調遣 
[俄艦東來]  
　　華歴八月初三日英京倫敦來電云俄國屯駐波羅的海之艦隊刻已奉命由克浪斯逹脫啓行駛赴遠東助戰矣 
[俄帥意見]  
　　法京巴黎斯馬逹恩日報云目下俄軍屢屢敗退日人迭報勝仗然戰爭之事迄未告終聞俄帥苦洛拔托金之意謂俄國朝野上下於陸軍戰事及一切行政機關不免因之激動恐於敬愛苦洛拔托金之禮貌由此漸衰應於尼古拉伊或鳥衣氣公爵司誇之司將軍與大帥夫司科洛磨利諾夫中選擇一人總攝滿洲軍務而令苦洛拔托金爲總參謀庶幾人心翕然輿論因之而定云 
[俄船過美]  
　　華歴八月初三日英京倫敦來電云俄國運兵船名來那者由海參威開往俄國刻下已駛抵美屬舊金山 
[俄用烈彈]  
　　昨日駐滬日本總領事小田切君函示華歴八月初三日東京所發電旨云我軍之駐紥滿洲某處者由電報稱日前在遼陽奪獲俄軍所用之物中有逹逹姆槍彈兩種其一種卽中國光緒十七年俄人槍中所用者因我軍所受諸傷甚爲重大故意其用此物也 
[俄廠被焚]  
　　俄京聖彼得羅堡某日報云西歴七月二十六日俄國海底電線局工廠中驀然火起全廠屋宇 
 
 

Page 2

 
 
悉化劫灰海陸兩軍因此大爲不便計其所失約逾盧布三百萬枚 
[日知俄計]  
　　華歴八月初三日英京倫敦來電云俄日開戰以來英國人民咸以爲俄人所定計謀絶無所用刻下方知俄人初非漫然英國德律茄拉夫報嘗議論此事謂俄帥苦洛拔托金之戰策刻下日本大元帥大山巖已知其有深意矣 
[擬攻盛京]  
　　華歴八月初三日英京倫敦來電云英國德律茄拉夫日報訪事人於華歴七月二十九日由遼陽來電言日帥黑木氏所統之兵現已馳至遼陽迤東十五華里刻方預備由西邊往攻盛京并擬本年必將盛京奪占據大約三閱月内可以告厥成功矣 
[遼奉道里表]  
　　日本大阪某日報云由遼陽遵大路以逹奉天省垣計程一十五日里若由迤西沿遼河前進行六日里卽與大路合山此可直抵奉省西門另沿太子河以逹大路則中間三四日里岡車起伏一望埦蜒兹將各處路程列表如下計由遼陽至迎水寺一日里有奇由迎水寺至韮菜園二十五町有奇由韮菜園至接官廳一日里有奇由接官廳至張臺子二十五町有奇由張臺子至三道壩子二十五町有奇由三道壩子至狼皮鋪二十五町有奇由狼皮鋪至烟臺堡二十五町有奇由烟臺堡至五里臺子二十五町有奇由五里臺子至十里河三十町有奇由十里河至板橋堡二十五町有奇由板橋堡至張辛店二十五町有奇由張辛店至干家堡二十五町有奇由干家堡至沙河堡二十五町有奇由沙河堡至張家鋪二十五町有奇由張家鋪至白塔鋪一日里有十五町由白塔鋪至渾河堡一日里有十五町由渾河堡至奉天省城一日里有十五町都一十五日里有十五註日本計里之法六尺爲一間六十間爲一町三十六町一爲里每里合中國六里八零卽一千二百九十六丈 
[探極生還]  
　　華歴八月初三日英京倫敦來電云中國光緒二十七年有輪船名尋覔者由英開往南極刻已返英舟中所載多格致名家英人慶其生還咸願籌資爲供養終身之計英皇則特製賞牌給發舟中各人并擬增船中統領官秩 
[譯英報論天津商况]  
　　英國中華商務報云目下關心工務者咸請中國火車鐵路刻已爲蛛結網到處蔓延其於天津贸易場中確有關係雖邇者天津鐵路火車來往如梭然再閱二十年則直北及西北方贸易利權必被他處所龍斷相爭相競可豫期也去歲直隷止西山東河南諸省貨物之行銷於天津一埠者計直隷約値銀一百八十四萬九千三百兩山西五十四萬零五百兩山東一十七萬零七百五十兩河南一十七萬零七百一十兩至貨物之由天津轉運前往者如蒙吉如黑龍江如奉天之某處如甘肅如山西如河南如山東之北境共値銀一千萬兩然所産山羊皮則由蘆漢鐵路運往漢口咸由山東鐵路運往靑島羊毛則出張家口經庫倫至培路司輕司科然後附蒙古鐵路往歐洲與天津胥無關涉以故俄華銀行在張家口派人收買羊毛并於山西歸化城創設分行經理其事且準備於山西太原之間陜西開封之間西安甘肅之間西安蘭州之間修築鐵路將中國西北各省所産羊毛一律由此裝運展轉以逹漢皋允若兹則天津出口貨物必因之銳减蓋各處大巿塲其勢力必此牽彼引也凡欲整頓天津商務者盍於此三思之乎 
[商部議派各省商務議員章程十八條]  
　　一各省旣設商務等局應由該省督撫於候補道府中擇其公正廉明熟諳商務者出具切實考語造送履歴淸册到部由部加札委用作爲商務議員以專責成一商務議員應以各該局之駐局總辦派充其領銜遥制者撫庸兼充設或該局並無總辦僅以提調駐局筦攝諸務者該提調亦准充商務議員一商務議員遇有公事准其逕行申部聽候辦理一面仍應詳報本省督撫查核一商務議員有提倡考查之責凡屬農　路礦應興應革之事務當悉心體察隨時報部以袪壅蔽而挽利權一商務等局如應派委員分歴各處考查一切由商務議員於本省候補州縣中揀選禀明督撫核派一面隨時申報本部一各省土産生貨若干價値若干何者暢行何者滯銷何者可以製爲熟貨何者當設法改造按期分門别類詳細申部一各省洋貨輸入土貨輸出各若干價値若干分門别類按期詳晰申部一各省農工商諸政每年按四季詳報年終彚報一次一各省已辦農工商諸政若局廠學堂公司等項無論官立私立均須按前次通行表式詳塡申部一商人如有具呈商部者可逕報商務局由商務議員標明年月日寄部無須節錄原文另牘詳報以期迅速其有公司註册等禀呈亦均照此辦理若各埠已設商會商人卽投呈商會由商會總董寄部亦可惟商標註册應由海關轉寄者不在此例一商人如有設立公司無論何項由部批准註册後札知商務議員應任切實保護之責仍遵照公司律辦理一各省農工路礦等公司遇有窒礙難行之處或旁人阻撓或各衙門需索規費應由商務議員認眞考杏迅速申報本部以憑核辦一商人禀呈事件如係絲毫爭執之事應由商務議員設法排解以免涉訟其事重大以及創立公司等件均應甲報本部酌核辦理　一商務議員旣予以提倡之權凡各省均應遍設商會已辦者極力推廣未辦者迅速振興遵照商會章程隨時辦理至商會集議之時各該議員應隨時親臨以期聯絡商情袪除壅隔惟不得任聽從人吏役於會中稍有需索並不得遇事鋪張致滋糜費一遇出洋華商回華如有被人訛詐及中途梗塞者由商務議員切實保護迅爲理直如有扶同舞弊者一經覺察由本部嚴參一商人創立公司集貲雄厚者由商務議員查明報部按照奬勵公司章程辦理其有克建實業獨攄意匠者亦應隨時報部酌擬奬勵以昭激勸一商務議員由本部直轄尤宜詳稽功過其有留心商政才究詳盡見諸施行者如果三年始終其事由本部奏奬一次如有敷衍塞責漠不關心者亦由本部奏明議處一該議員除以上所列按年按季及應辦事宜詳報外倘有别項事宜或有推廣商務有裨商業各條陳應隨時各抒所見呈部察核 
[備迎新督]  
　　金陵訪事人云此間自七月二十三日接奉二十二日電傳上諭著魏午莊制軍調署閩浙總督而以李勉林制軍署理署理兩江總督兼南洋大臣次日續奉電諭著李制軍迅赴兩江署任午帥遂囑幕府督率書吏辦理交代理宜隨由江寗藩司黄花農方伯檄委劉鶴秋大令壽松舒雲亭大令霈張叙平大令存彝置辦新任督憲行轅一面派人出境迎迓 
[蘇省官塲紀事]  
　　姑蘇訪事人云荆溪縣知縣奇大令齡署事期滿經藩憲效堂述方伯撤回遺缺委車坊釐局總辦候補知縣恩明府厚署理於本月初一日下札飭知矣○本任江陰縣知縣調任元和縣知縣郭大令曾程於六月二十四日交卸江陰縣篆請假一月回籍省親兹己事畢言旋擇吉七月二十九日接篆任事 
[星使起程]  
　　襄辦練兵事務兵部左侍郎欽命查辦事件大臣鐵寳臣星使秉節蒞滬詳查江南機器製造局一切事宜現已告畢昨晨八點鐘時由美界天后宫側出使行轅起節帶同各隨員及洋員哈卜門君至某碼頭登官舫導以小輪船向蘇垣進發瀕行時自蘇松太兵備道袁海觀觀察以下文武印委各官均詣江干恭送如禮當星使出京時京師測繪學生名良弼號賚德者隨節南來假寓某客棧刻已赴湖北 
 
 

Page 3

 
 
省親矣 
[札拿賭棍]  
　　兩廣總督岑雲帥查得賭棍胡松林改名胡舉博在京報捐知州分發廣東候補飭屬緝捕逃逸無蹤近始偵知區跡申江與著名賭棍李少亭爲伍因咨請江蘇撫憲端午帥轉札上海縣嚴密查拿務獲解粤究辦昨日縣主汪瑶庭大令已飭差遵札辦理矣 
[帶征塘工經費示]  
　　上海縣正堂汪爲出示曉諭事准各縣轉移内開奉府憲丁札奉署藩憲效札奉蘇撫憲恩札准戶部咨江南司案呈擬江蘇巡撫恩奏寳山縣境西塘新出險工估需修費請於蘇松太受益熟田項下攤征以濟要工一摺光緒二十九年六月十二日奉硃批該部知道欽此欽遵由内閣抄出到部查案内稱寳山縣境各工經費先由司庫江海關借墊以應急需援案仍於蘇松太三屬受益熟田項下每畝攤征錢二十文分作二忙帶征解還歸墊等因下縣奉此兹屬下忙開征除分諭册串各書加戳帶收外合行出示曉諭爲此示仰闔邑業戶人等知悉修築海塘係爲保衛民生起見所有爾等應完光緒三十年下忙條銀每畝帶征錢二十文各隨各忙淸繳毋稍觀望自取追呼其各凛遵毋違特示 
[琴堂冠蓋]  
　　江蘇候補同知汪麗棠司馬鴻年吳淞釐卡委員候補知縣俞同甫明府志善均於昨日命駕至上海縣署拜會縣主主汪瑶庭大令 
[惡黨傷人]  
　　有著名流氓渾名豆粞者與黄雲發等人在太古馬頭結成二十四个黨潑皮訛詐無惡不爲日前借端與招商局金利源馬頭扛夫陳阿狗王掌生因事齟齬互相拳擊豆粞被毆受傷投訴捕房捕頭令人送入仁濟醫館療治一面提到陳王解奉讞員陳楚生大令訊供判將黄枷號兩个月責六百板豆粞聞風逃逸前晚十點鐘又糾同其黨小桂生大桂生黑毛錦榮十三點小海泉等三十餘人各持兇械蜂擁至金利源馬頭將陳王毆擊經巡街捕舁送捕房捕頭騐明傷痕令人舁送某醫院醫治尙有被刃砍傷之三四人著自行醫治一面令包探會同各捕前往兠拿至則其黨已四散無蹤祗獲小徽州一名搜出兇器帶回捕房捕頭命押候嚴拿各流氓以便解送公堂禀請盡法懲辦 
[命犯候解]  
　　前者江北扛夫趙天壽至虹口揚子馬頭陸銀生船脣大便陸怒偕其夥瞿阿桂毆傷斃命報經上海縣主汪瑶庭大令明塲相騐將陸瞿發押捕房昨日捕頭派人解送英美等國租界公堂屍兄趙天華蒲伏案下泣請伸寃襄讞委員王松丞刺史商之美總領事署繙譯官白保君羅著將陸瞿押候過堂然後送縣辦理并諭令趙天華自行投案候示 
[上海保甲巡防局紀事]  
　　前晚南巿十六鋪保甲巡防中局委員王坤元二尹親率勇役往巡各叚巡到某處見有陳德榮者形狀慌張因卽帶回研訊陳供小的係浙江寗波府屬某邑人來此甫及數月訪友不遇無處棲止是以彳亍途中二尹命押候飭地甲查明如果安分良民准卽交人保出○前晚南巿外郎家橋左近松茂煤炭行被賊撬門行竊比及覺察急出追捕時賊已從近處栅門逸出不知所之事後行主查得郎家橋栅門終夜洞啓鎖鑰全無因於前日據情投禀十六鋪保甲巡防中局請卽設法嚴防局員王二尹飭傳栅夫某甲研訊判令笞責二百五十板交地甲帶回約束 
[馬路工程局瑣案]  
　　前日駁船戶王阿海泊舟南巿王家渡碼頭被賊潛入艙中圖竊當場拘獲處以私刑經巡街捕查見一併拘入捕房捕頭令解送馬路工程局禀請總辦翁子文太守訊究太守允之○馬路工程局總辦翁子文太守查知淸道夫某甲辦公疲玩因傳工頭蕭吉祥到局責令將甲嚴加禁約所有境内垃圾立卽掃除延干比究○昨日大東門外直街恒茂綢縀莊主以前日牆忽坍倒具禀馬路工程局請給執照以便雇匠興修總辦翁子文太守諭令捕頭前往查明始准給照 
[英美等國租界公廨晚堂瑣案]  
　　江西著名拐匪曾天龍饒孟海誘拐丁抱男等各女各人來滬 
女寄養虹口濟良所前日抱男之母丁張氏聞風來滬禀請將其女給領回家以全骨肉司馬據情函致濟良所西女董包氏氏隨親送抱男至案入晚司馬升堂研訊抱男供奴年方十五父親已故兄長在安徽滁州爲石匠奴自幼許字雷姓本年四月初四日被天龍誘至滬上學習彈唱此次母親至滁尋兄不遇取道來此適聞天龍事案發是以赴案請領丁張氏供稱小婦人於六月初八日偕尹多子及抱男至滬寄頓天龍家今旣獲案求將抱男領回司馬詰其上海有無的實保人答除開設妓院之某鴇外並無熟人司馬著將抱男暫寄女押所俟覓有妥人具保方准領去○前者陳英華控陳英毓霸吞遺産等情司馬研訊之下著英毓將應付英華之欵速即邀同叔父瑞海歸還前晚又經提訊司馬問英毓曰現在爾應交爾弟之欵若何措置答稱先時英華不肯收領現在小的已家破人亡無欵可給矣司馬惡其刁狡著即管押候懲 
[法租界捕房紀事]  
　　通州某教堂童貞女某氏逃來滬上被流氓朱阿毛杜阿榮俞阿毛等人串匿浦東楊樹浦對面八埭頭地方堂中教士函致捕房捕頭令包探將朱等拘獲解奉讞員陳楚生大令訊供朱等互相推諉大令飭將朱杜禁押捕房俞交人保出勒限交女到案昨日俞將女尋獲送入捕房捕頭命暫行管押聽候堂期解請大令訊究○昨日淸晨瘋人某甲闖入菜巿街永興里第一弄某姓家樓上當塲拘獲送入捕房捕頭詰問之下見其語無倫次命押候解送公堂禀請核辦○昨爲捕房發落之期緣判責人犯無多讞員陳楚生大令飭丁咨照捕房頭暫停發落 
[萬國紅十字會來函]  
　　七月二十七日烟臺分會來電吕盛吳欽憲諸同仁鑒　電敬悉金州難民爲數太多廣仁堂及公處空屋甚少均難安插擬仍由其賃屋居住房租衣食由會開支五日一給十一至二十日旅順來烟難民一千八百三名口已從優給資妥遣回籍昇全叩沁○七月二十九日新民屯分會來電勘電悉奉近改早車四更卽起鎭日無暇難民又多流離可憫火車不敷已電梁觀察飭調來新病傷難民請李大夫醫治謨珙往晤業經商妥昨有彈穿衣袴者已送院留醫矣謨琪章儉○八月初一日新民屯分會來電昨寄倹電到否今日奉天營務處派差送到謀牛工作難民二百餘名而哈爾賓千金寨兩處之人尙不在内連本會資遣幾近五百需費日鉅已商蘭翁電請續匯天氣漸凉難民中往往衣服不完瑟縮可憐能否略備棉衣袴施予較苦者頭緒紛繁號信須略遲謨琪章豔 
[定邀天眷]  
　　孟河巢君松亭平生利濟爲懷遇有貧病者流持本堂醫票登門求診不取其値如是者已歴有年所今年季夏之吉喜兆弄漳彌月之期承諸親友往賀本擬肆筵設席以答盛情旋念本堂善舉育嬰一項年中所費不貲爰將湯餅筵資洋銀五十元悉數移助爲諸親友代結善緣孟子不云乎老吾老以及人之老幼吾幼以及人之幼一念慈祥定邀天眷而俾熾俾昌俾壽而康在巢君固宜多福備膺諸君子亦且造福無量矣乞附報章藉伸謝悃滬北天后宫前廣益善堂司董嚴信厚龔心銘施則敬朱佩珍祝大椿葉貽釗周鴻孫等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　 
[宫門抄]  
　　七月二十二日刑部都察院大理寺廂紅旗値日無引見李經邁服滿請安葉景葵謝交軍機處存記恩都察　院奏派專司稽察　派出漙良皇上召見軍機大臣及李經邁○二十三日工部鴻臚寺正藍旗値日無引　見　公假滿請安恭王睿王各請假五日孫中堂續假五日載　請假十日良泰續假十日皇上召見軍機大臣及　公 
[鷺江擊檝]  
　　厦門訪事人云福建興泉永道黎觀察蒞任逾半載近日忽經大憲撤任所遺篆務委福州府知府玉太守貴暫行署理○同安縣差役陳禧陳吉兩名前犯盜案經縣主訊明擬辦日前厦防廳同知高司馬接上憲來電著卽就地正法因升坐大堂飭差將二犯由獄提案如法綑綁會同營勇押赴法場梟首示衆○蘇人某甲行竊某乙洋銀金飾控經厦防廳同知高司馬迭次研訊未得確供旋經人出爲調停令甲給乙洋銀一百五十元以了其事○彩馬街某氏婦早喪所天力撫一孤年已十六方冀經營正業克紹門楣不意某日亭午時徙倚門前突被人糾至後河蕩滌垢穢力弱水惡漸不能支不禁大聲呼救當經某甲奮身援起業已氣絲不屬其母一慟幾絶備棺殮之歴代宗祧至此而斬吁可哀哉○厦地警察事宜自興泉永道黎觀察倡設以來已勘明地基布置齊整正擬七月初一日開辦不意觀察忽經上憲撤任息肩有日不及舉行大約踵而成之須待署任之玉觀察矣○七月初旬某日之晚禾山鄕後埔社某姓家忽來盜匪若干人明火執仗破扉人内刦去金銀首飾衣服爲數不貲當經事主開列失單控請地方官勘明嚴緝○保甲總局委員朱子京别駕忽染熱症醫藥罔效延至竟於七月初五日之　撒手西歸聞者惜之○邇來厦地到有外省匪徒四五十人頭上密剌長針爲駭人之計某晚中有四五人至關仔内某肉鋪肆行劫掠鋪主某甲突起扭其髮辫以至手腕被針刺入痛極而釋匪遂逃逸無蹤 
[京口官塲紀事]  
　　鎭江訪事人云駐防鎭郡之江南武威全軍統領魏鎭軍榮斌以俄日交兵江防吃七月二十七日之晚附招商局江永輪船赴金陵謁見簡署閩浙總督正任兩江總督魏午莊制軍禀商防務 
[上海縣署瑣案]  
　　湯國祥租妻弟陶發隆家餘屋兩間開設老虎灶茶肆言定每月租錢三千文近有同業許陶者謀租是屋逼令遷讓湯心不甘服具禀控呈前日縣主汪瑶庭大令升堂質訊湯聲訴前情陶供稱湯姦佔小的寡姊歴十一年此次又欲圖謀房産求賜究懲大令怒其妄供喝令笞責哀求始免乃飭陶償湯裝修費洋銀八十元限十日繳案然後令湯遷出陶稱小的願予明日繳案求飭速遷大令斥其違抗限湯於一月内遷移○夏趙氏鄧王氏串賣小孩被人控發前晚大令升堂研訊夏趙氏供前者通州匪人某甲拐得一小孩帶至滬上託小婦人售與粤婦鄧王氏爲子得身價洋銀三十六元及由金兩元後由鄧王氏轉與人小婦人並未知悉鄧王氏供稱此孩已由同鄕某氏婦買去帶回廣東求寛限日期究小婦人函追到案大令飭將鄧王氏釘上脚鐐交官媒收管限一月内將孩交案夏趙氏亦交官媒管看○飛划緝私營統領孫紹襄軍門標下哨弁李君子敖緝獲梟黨張良臣陣子卿趙順寳三犯解送縣署前晚大令升堂訊鞫陳供稱小的係金陵人販賣綢縀爲　趙住小的家中昨日入巿買物忽有哨弁指趙爲盜指所佩銀對時表爲劫贜意圖勒索叱令丁勇押至小的家中遂將小的張適來探望致被一併拘送案下求恩鑒察張趙所供略同大令飭押候查明再究 
[英美等國租界公堂瑣案]  
　　前者南潯人林楊氏被其鄰邱陳氏誘之來滬赁居甘肅路沈孫氏家餘屋意圖價林楊氏知之求救於沈孫氏孫氏沈遂訴請其夫沈其新報知包探金立生一并拘入捕房解經襄讞委員王松丞刺史會同美總領事署代理繙譯官安立德君訊明著將邱陳氏管押幼女阿囡發棲流女所寄養一面函致南潯囑林楊氏之姑林姚氏及其夫慶發前來候核昨日林楊氏投案訴稱丈会慶發巳偕姑林姚氏來滬惟小婦人前次所供邱陳氏誘騙圖賣等情實因年幼無知誤聽房主之語林姚氏 
絲並無價賣事情剌史謂林姚氏曰前次爾媳被邱陳氏招人價買賣鑿鑿可証且當堂供明當時若無房主沈孫氏訴諸捕房爾媳尙堪設想乎今爲何悮信人言陡然翻變隨著沈孫氏來案對質沈孫氏因病未到由其夫沈其新至案將前事一一陳明剌史惡林楊氏出爾反爾以怨報德商之美總領事署繙譯官白保羅君判將邱陳氏責手心三百下交人保出阿囡准予領回林楊氏責手心一百下交其姑林姚氏具領回籍不准逗留沈其新無干省釋○日本東華大藥房安江稻次郎投本管總領事署控華人戴裕昌行竊鈔票銀元等情由日總領事小田切君照會公廨讞員黄耀宿司馬准詞僉差協同包探王寳生將戴提到昨日解案請訊剌史著押候訂期會鞫○前者于守一以學徒汪金福行竊金鎖片質錢使用等情投訴捕房解經司馬訊供以金福之兄金榮不允賠償著將金福發押棲流公所永遠不准領回旣西翁文學范斌全汪錦榮等人查知金鎖片實被金福之師兄唐阿坤所竊倩金福付質禀求提訊司馬准卽簽差協同同包探孫阿星將唐解案剌史著押候過堂訊奪○洋人胡巴被夏岩朋行竊洋酒二打及零星綢料約値洋銀六十餘元報由六十六號西探偕華探陳三林將夏拿獲昨日解案請訊剌史著押候查明再核○洋人羅治被陳阿標等串竊銀茶壼價値洋銀三十元報由六十二號西探偕華探倪順泉拿獲昨日解案請究剌史著押候吊到原贜然後訊辦○丁楊氏投案訴稱小婦人家住派克路二百二十四號門牌屋内前日素不相識之陳阿生託名相宅乘隙將小孩臂上所籠銀釧一枚攫之而去幸經六百零八號巡街捕追獲搜其身畔贜巳不知所之求恩究辦陳供小的實因叔父倩借房屋至彼觀看突遭誣陷尙乞明察剌史著一併逐出○日本人吉田某控船戶金三男裝運菜餅二百四十擔來滬短少十擔零八十斤等情剌史研訊之下吉田訴稱此項菜餅分裝四船有裝四百五十擔者有裝二百七十擔者有裝二百五十擔者皆不短少惟金裝二百四十擔獨短至十擔有奇顯中途私賣金應領水脚洋銀二十四元除已付外尙存八元有奇尙求察核金供小的並不私賣惟裝卸二次總有虧耗剃史著賠洋銀八元俟繳淸方准開釋○包探竇如海偕二十五號西探解倪林洪到案禀稱此人在山東路二百九十三號屋内聚賭抽頭因連賭具籌碼等物解請訊究刺史判罰洋銀二十五元賭具充公諭以後如敢再犯定當重懲○朱木林被朱福海在雲南路第一百二十五號門牌某茶館内索詐洋銀三元經巡捕拘獲解案請究有李阿桂者訴稱小的親見福海向木林强借洋銀三元後付以小銀錢四枚適爲五百六十九號巡捕所見當卽拘入捕房刺史判責福海二百板以儆 
[美租界捕房紀事]  
　　前日傍晚時舟出路第七號洋房某西人所雇馬夫金阿三駕車而出撞壞寳善所曳東洋車應索貽不得喚令巡捕將金拘入捕房事爲洋人所爲爲之保出○前晚某姓所雇車夫曹阿二曳車經百老匯路一百號印捕見其未携燈火拘入捕房曹留存洋銀二枚請暫釋出捕頭允之○前晚甲乙二日本人至蜜勒路粤妓郭阿翠家尋歡不知緣何忽起爭端將郭妓扭住兇毆撕破衣服桌上火油燈亦遭擊碎事爲一百九十一號印捕所見將甲乙拘入捕房捕頭詢得情由令郭妓自投日本總領事署禀控○昨日江北小工張阿和在怡和馬頭某號棧内竊取洋布若干　之而出被包探倪順泉所見拘入捕房捕頭令押候解送公堂禀請讞員黄耀宿司馬訊辦 
 
 

Page 10

 
 
[東三省新民屯萬國紅十字分會五月十五日起至二三日遣難民淸册]  
　　十五日張成直隸遷安縣人至北戴河李海仝上人至仝上孟昭銘直隸平泉州人至錦州李鴻友仝上人至　州孔淸海奉天廣甯縣人至溝帮子喬萬珍直隸遷安縣人至北戴河張華煕男一名小男一名女一口直隸寗津縣人至天津王德直隸臨　縣人至山海關郭文平直隸衡水縣人至天津吳有發直隸天津人至塘沽王太同山東肥城縣人至天津李如谷山東東昌府人至天津王長林山東濟南府人至天津○十七日張國淸直隸樂亭　人至昌藜陶文升山東充州府人至天津劉萬春萬元各直隸河間府至天律徐貴榮直隸靑縣人至天津嚴玉順劉振聲仝上人至仝上景福順山東濟南府人至天津劉忠直隸昌黎縣人至昌黎蕭玉生直隸順天人至北京王玉林直隸　州人至塘山王占魁直隸新城縣人至天津王雲海山東濟南府人至天津何香玉直隸　州人至　州劉炳南雲南昆明縣人至天津○二十三日于德順直隸寗河縣人至　台劉樹田張庭剛仝上人至仝上趙連順李樹平直隸遷安縣人至　州張理海一名小男一名直隸天津人至天津郭玉山直隸深州人至北京王連福直隸樂亭縣人至昌黎王太珍直隸豐潤縣人至唐山○二十四日王慶和直隸東光縣人至天津楊發直隸建昌縣人至錦州程　亭山東德州人至天津孫殿元仝上人至仝上崔連遺直隸盧龍縣人至北戴河潘廣利直隸臨榆縣人至山海關李得勝仝上人至同上李明玉直隸棗强縣人至天津張治直隸昌黎縣人　昌黎高有一名小男一名小女一口直隸臨榆縣人至山海關王有德直隸臨河縣人至盧台○二十五日崔得勝直隸樂亭縣人至昌黎王興起奉天錦州人至溝帮子陳泰旺直隸豐潤縣人至唐山田玉章山東東昌府人至天津宋福如山東東昌府人至天津趙恩普直隸玉田縣人至唐山王宗元山東濟南府人至天津○二十六七日劉光智一名小女一口湖北安陸府人至塘沽謝玉亭壽詒楚三三名女一口小女一口王克湖一名小男一名女一口同上人至同上王光羣一名小男一名女一口同上人至同上蕭文治一名小男二名女一口小女二口蕭國煥文年二名女一口同上人至同上李天中一名小男二名小女一口趙觀成一名小男一名女一口小女一口田選明王　山田廷潤均同上人至均同上高竹軒徐長發均直隸天津人至軍粮城郝蘭芳蔣廷元郭紹桂均直隸天津人至均塘沽尹秋西山東萊州府人至天津張　直隸永平府人至北戴河晏喜　隸遷交縣人至灤州董方福直隸臨榆縣人至山海關費光耀直隸昌黎縣人至昌黎劉書田山東東昌府人至天津○廿八日任渭蓮直隸武淸縣人至天津嚴錦波直隸臨榆縣人至山　關左文華直隸樂亭縣人至昌黎張朋義一名小男一名女一口小女一口直隸豐潤縣人至塘山孟克緒同上人至同上單作璧直隸樂亭縣人昌黎李正祥直隸河間府人至天津○二十九日季永和直隸鹽山縣人至天津孫玉秀同上人至同上王德和王寳董長庚同上人至同上趙小珍直隸　州人至天津王玉堂山東濟南府人至天津金太　直隸豐潤縣人唐山李金才直隸吳橋縣人天津又女一口小女二口王廣英直隸宛平縣人至北京五月分共救護難民男一百七十九名小男十六名女十三口小女十一日[  上海萬國紅十字會同人]  
 
 
 

Page 11

 
 
   
 
 

Page 12

 
 
鹽釐亦較往届多收錢十餘萬串江寗庫欵藉資挹注臨省餉需亦不無裨補伏思鹽務積疲上年各路暢銷局員辦理得力經臣先將一切情形奏明准予優奬現在截數均有溢銷目應分别援請以資　勵除鄂岸及五河卡總局道員均非一手經收毋庸給奬外所有儀棧總辦二品銜江蘇候補道蒯光典可否仰懇天恩破格甄叙出自鴻施其下關總辦二品頂戴江蘇候補道趙有倫湘岸督銷局總辦二品頂戴升缺升用安徽候補道席匯湘皖岸督銷局總辦二品頂戴江蘇　補道程龢祥三員擬懇交部從優議叙又西岸督銷局總辦江蘇候補道歐陽霖正陽關鹽務總辦江蘇候補道顧輔淮北官運局總辦鹽運使銜江蘇候補道陳桂森三員並請賞給二品頂戴俾昭激勸理合恭摺奏請伏乞皇太后皇上聖鑒訓示謹奏奉硃批蒯光典等七員均著交部議叙欽此 
[兩江總督魏奏爲江北漕糧仍行海運謹將兌竣開行日期摺十四日]  
　　頭品頂戴兩江總督臣魏光　跪奏爲江北漕糧仍行海運謹將兌竣開行日期恭摺具陳仰祈聖鑒事竊江寗淮安揚州徐州通州五府州屬應徴光緒二十八年分漕糧前經奏明採辦秈米十萬石仍行海運經該糧道派委坐辦委員在鎭江設局赶辦兹據江安糧道胡延詳稱疊經督飭坐辦及派赴上下江等處委員携帶麻袋繩索雇備剝船赶將各永次購定米石多添斛手加緊驗收運赴鎭江提騐入棧存儲該道旋卽商准招商局派撥泰順輪船來鎭計裝正餘耗等米一萬九千包於五月初三目開行當飭各委員將未兌米石上緊催騐斛收一俟商局派輪來鎭接續趲運北上不敢稍涉延誤等情詳請具奏前來臣覆核無異所有海運江北漕糧第一批開行日期理合會同署漕運總督臣恩燾署江蘇巡撫臣端方恭摺具陳伏乞皇太后皇上聖鑒謹奏奉硃批戶部知道欽此 
[兩江總督魏奏爲懇恩俯准吏部主事恩華照案免扣資俸片十五日]  
　　魏光燾等片再江南建設三江師範學堂規模閎大學務較繁經臣延請吏部主事恩華爲該堂提調經理一切查前次延請翰林院編修方履中爲該堂稽查業經臣援案奏奉硃批允准免扣資俸在案該主事恩華事同一律合無仰懇天恩俯准吏部主事恩華昭案免扣資俸出自鴻慈除咨部查照外謹會同署江蘇撫臣端方附片陳請伏乞聖鑒訓示謹奏奉硃批著照所請吏部知道欽此 
[山西巡撫張奏爲遵籌練兵處常年的餉分别報効辦理情形摺十五日]  
　　山西巡撫臣張曾敭跪奏爲遵籌練兵處常年的餉分别報効辦理情形恭摺奏陳仰祈聖鑒事竊臣於光緒三十年三月初八日欽奉上諭現在時局艱危非多練得力勁兵無以爲固圉安民之計迭經降旨通飭認眞籌欵以備餉需内外同爲一難全在各省不分軫域合力通籌移緩就急等因欽此並准部咨先行提解北洋常備軍餉山西奉提二十萬兩等因照前來仇查臣自上年迭奉諭旨飭籌練兵要餉並准部議十條當飭分行司局欽遵辦理又因籌欵需時而待餉孔亟先經飭司提解銀三萬兩以濟要需具摺陳明在案臣忝膺疆寄受國厚恩仰蒙詔旨話誡至於再三但能除弊節　裨益餉需之處曷敢畏難避怨惟是晉省自庚子以　籌防籌振措辦公約及本省償欵舉行新政各事宜每年驟增出欵一百數十萬兩以素稱貧瘠之區尙能供支無誤半係取給於外銷之項中飽之資兹復督同司道各局於無可設法之中勉力籌措期于不擾民生可資的餉謹將擬議報効辦理情形爲我皇太后皇上縷晣陳之如酌提差缺一項晉省府廳州縣本無優缺其稍裕者亦僅及他省之中下自經湊解償欵舉辦新政已提州縣驛站商富契稅報効等項所入約十去三四而著名苦缺仍需酌提各缺羡餘均匀津貼誠以府廳州縣均係親民之官語云刻核太甚必有不肖之心應之若竟搜括無遺深恐别滋流弊至省城局差及各軍薪餉經前護撫臣趙爾巽以入　敷出大加裁减臣抵任後又將局用委員從嚴裁併歲約省銀一萬餘兩現在常年支欵均係必不可省之需尙屬不敷其鉅其釐稅各差歴次加增此較化私爲公吏無盈餘可撥臣再四思維擬自储廳以下缺差免其報効惟臣與各司道受思深重自應竭　奉上兹由臣報効銀三千兩藩司報効银四千兩臬司二千兩冀寗道一千兩河東道三千兩雁平道八百兩又歸化關向解臣署公費銀二千兩一並報効並據歸緩道將向解公費銀一千八百兩作爲該道報効之欵通共銀一萬七千六百兩自光緒三十年起每年照數解充兵餉如加增烟酒稅項一節晉省向來徴收數目與直隸相等而産地銷塲一律納稅較直隸尤有增無减是稅則無可再加尤恐有隱匿斤數之弊疊經委員馳赴各廳州縣按簿澈查並裁减各局用費每年約可增銀四萬兩此擬辦差缺烟酒之實在情形也至部議十條除漕項沙田及兩浙兩淮甘肅鹽務四川土藥各條晉省無庸議辦外如鹽引加丁加閏一節河東鹽務自咸豐年間捐免充商能銷一引之鹽始獲一引之課與按綱認解者不同前因災祲遞壓至五綱之多近届奏銷甫能及額即使勉强加增徒多欠封之引並無加課之實惟有督飭該道竭力疏銷但能提淸綱數較之加丁加閏更有實際至官辦土藥一節晉省有畝稅有行商稅坐賈釐定章程已極精密况民間多係自種自食若由官設局售銷非特財力　及亦恐徒滋擾累得不償失如嚴核錢糧一節晉省州縣徴解均係用銀並無浮收折徴等弊荒地項下舊案已奏明永豁自丁戊大祲新報荒地錢糧二十餘萬兩節經已墾升科僅闢七萬餘兩實由丁戶尙未復元並非督徴不力現由司督飭州縣實力勸墾再加糶變米豆盈餘等項約可得銀一萬七八千兩此後如有加增儘數報解至於商畜契稅均于償欵新政案内歴經提解惟府州以下旣免其報効應再分别酌提每年商稅銀一萬兩畜稅銀一萬五千兩此又擬辦錢糧稅項之實在情形也臣維練兵係根本至計必需有常年的餉方爲經久之圖誠如聖諭搜括病民之政斷不准行而公家固有之利本省外銷中飽之資竭力搜羅匀撥合之臣等報効之欵每年可認解銀十萬兩實因限于財力所籌祇有此數現奉諭旨飭裁官缺業經督同兩司擬將同通教佐等官實力裁汰另行奏報每年省出常欵悉數報解作爲練兵之費以期仰副朝延勵精圖强之至意除咨呈政務處軍機處並咨戶部查照外所有遵籌練兵處常年的 
 
