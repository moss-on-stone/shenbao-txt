# 1909 - 206 - 4913108

 

Page 1

 
 
   
 
 

Page 2

 
 
上論 
　　 
[監國攝政王鈐章] 六月十六日奉上諭直隸總督兼北洋大臣端方著賞給一等第三寶星欽　此軍機大臣署名奕劻蕊續張之洞假鹿傳霖假那桐差論說 
　　 
[對于湖南諮議局之言] 徐公勉稿日前各報喧傳湘省諮議局初選各種怪狀。不佞當日聞知。疑信參半。疑者何。因湘中不乏新學人才。區區照章選舉之事。何至即騰狼狽跋疐之譏。信者何。因湘中大吏。平日玩視憲政。知識卑污。或者諮議局事。正紳因此不能盡力。致有覆敗。亦意中事。此不佞當日疑信。相參之所由來也。然外間流言。幾成市虎。指斥之處。似有所憑。於是令人心理。更徘徊擾攘而不能已。及近日詳查湘中選舉情形。乃深悉日前傳聞各節。多係反對憲政者。勝蜚語以撼人心。妄兾破壞選舉。摭拾一二節末而夸大之。並詢悉辦理選舉諸君。勤勞數月。擘畫精詳。初選甚稱得人。於是湘省日前選舉各事。可以宣示天下。俯仰無慚。不佞亦欣欣有餘幸焉。急欲表章。祛人疑惑。以廻復湘省諮議局與議員之聲譽。此文之作。其在斯乎。按選舉係吾國創舉一切規模。前無所授。士紳既少經騐。平民尤無禀承。偶有謬誤。原不足奇。即如不佞前在日本。值彼國開第十六次國會之期其選舉之紛擾竸爭。溷人靈府。彼尚如斯。遑論吾國之開幕立憲耶。故湘省此次選舉所有之傳聞。縱或實有其事。亦當徐圖善後。並非奇恥。乃旅奉同鄉。遽然電達都中。措詞嚴厲。似已使湘中辦理選舉者。無可自容。而湘中所。刋佈之辯明書。立言亦未得體。　蚌相持。殊非憲政之福。竊謂湘人如以各報所載者。爲不符於事實。更正可也。對於旅奉湘人。說明可也。平易近人。樸實說理。則是非自明。感情自洽。彼此同爲熱心憲政。同爲民黨中人。不必存文人相輕之心。與政客相攻之習。夫國中所急當解決之大問題。不知凡幾。環顧海內人物。祇此落落晨星。今日在鄉中同爲監督地方政治之人。異日在國中。即同爲監督中央政治之人。尚可自相矛盾乎。吾湘人性毗於剛。往往因血性過人之故。激動感情。其衝突力恒不如思考力之強。每辦一事。發起時雖氣象崢嶸。不轉瞬則內部必軒然波起。以壞初基。例如戊戌攻擊之事。猶曰新舊兩派。本難牽合。若夫五年以來。則相　者彼。此多係新派中人。少年黠桀。慣持激。論以誤大局。以致有識者。皆潔身遠引。不問地方公益。鳴呼。往事已矣。若夫諮議局者。爲法定之民選機關。與國家相終始者也。非如自由結合之團體可以隨。時解散者可比。倘有決裂。則國家將與之同陷于悲觀。能無 
 
 
 

Page 3

 
 
懼耶不佞目擊蘇人辦理諮議局事。進行極猛。而條理極富。不聞有所衝突。議案研究會。久已成立。近又禀明撫憲。著手于全省之正式調查。將來成績之偉。可以逆覩。此豈辦人皆英傑哉。不過三五人主持有方。研究有素。以爲全體之表率而已。豈吾湘即無此三五英傑耶。夫各國之議會。雖號稱以多數取決。其建議之主體。惟此極少數人。某多數人。則旁立於贊成與反對之兩派中耳。參觀他國之開議會時。即可知此理由。故不佞急望湘省有少數人。以力任其艱。毌使意見紛歧。輕於決裂。則甚幸矣。且不佞尚有一言。深願湘省議員。日後實行者。蓋因湘人之博有政法學一口氣者。多分佈于京內外。今日湘中複選已即揭曉。則未在本省者。皆難當選。而湘中新政。毫無根基。社會事業。更多阻滯。留湘少數人。思慮必難精到。則聯絡京內外同鄉。不可不特設一定之機關也。其名目。或爲諮議局協進會之類。其團體員。或由議員公推。其性質。則純係補助議員。其成立之期。則當在議員當選之後。從速發起。其各同鄉之旅寓何省。辦理何事。皆當從速詳查註冊。以便遇有重大事件之時。京內外各同鄉。均可繕遞意見書其利益（一）則可以旁徵意見。以助議員識見之所不及。（一）則可以廣樹聲。援以戢行政部之威力。（一）則可以消除隔　。免生誤會免有掣肘。此湘省與各省之特別情形。不可不注意者也。雖云諮議局章程。其第六章之規定。本省人民有陳請建議之權利。然無特別責任。則人人淡漠視之。故本省議員。當有聯絡之法。與敦促其研究之法焉。（未完）來稿 
　　 
[江蘇省視學侯鴻鑑第一次上樊提學書] 續三（丁）維持已有規模之學堂。不使中途停輟。今兩邑各小學。大抵皆私立者居多數。今雖不能擴充範圍。而已有成效之學堂。萬不可坐觀成改。任其停辦。自應由地方官及勸學所。設法維持。縱經濟缺乏。茍能以節省之費。爲維持之用。亦未始非救急之謀。蓋教育之普及。不在高等兩等之多設。而在初等小學之遍地皆是。然欲遍設初等小學。則小學教師之不得不早爲栽培。而已有成效之小學。又萬不可不維持者也。以上四端。不過就目前情形而言。數年以後。情事變遷。則又當別爲計畫者矣。（四）教育欲謀普及。非私立學堂。日多一日。不足以言普及也。故四年於茲。以個人之力。創辦竸志女學。速成師範。模範小學。女子理科。手工傳習。幼稚園。藝術專修。各種學校。開辦常年兩項。幾達二萬金之教育費。個人負擔之重。亦云甚矣。心力交瘁。補苴無方。欲毀家而家無可毀。欲捨身而身無可捨。致有借債募捐之計畫。而欲爲衆擎集腋之綢繆。公債而可借也。特捐而可募也。則如願以償。爲私立學堂。別樹一幟。足爲摩頂放踵者之勸。萬一公債竟無可借之地。特捐竟無可募之人。惟有明年先將各校停辦。而竸志一校學生二百餘人。萬無遣散之理。祇可改私立爲公立。付諸錫金全邑學界之人。或讓諸勸學所徐待他人之接辦。倘竟無人續辦。則以身徇學。本鴻鑑之初心。屈時而既可告無咎於同人。亦可畢興學之目的矣。縣揣逆境。良用慨然。惟高明垂察焉。鴻鑑生性愚而激。辦事亦甚粗疎。昨承殷殷指示。私衷感荷。夜不成寐。因更瀝陳積悃。岡識忌諱。逐條所言。毫無成心伏惟鈞鑒。尚祈將所言交議紳評議是非。並傳示六科。更祈賜以批評。俾知所言之謬妄。或何條可行。何條不可行。尤所叩祝禱之至。專電 
○電一（北京）浙撫奏塘工浩大修費共需六十萬無法籌措現在錢價甚賤鹽商困苦請准蘇五屬改售洋碼塘工修費六十萬即由鹽商報効度支部議覆謂改售洋碼無異加價八文礙難照准所需塘工修費無庸鹽商報効均歸部撥○電二（北京）魯撫袁奏保幕職沈同芳請註銷知縣賞給編修銜廩附生黃敦懌方表以知縣分省奉　硃批著照所請○電三（北京）孫中堂因資政院章程未定被人叅劾決計告退○電四（北京）攝政王昨又諭令世中堂至張相處視疾緊要新聞一 
　　 
[新官制暫緩開議之原因] 北京　　○內閣會議政務處前擬開議內外新官制。未及實行現該處提調又奉政務大臣諭以新官制一事關係緊要非詳細研究不足以期完善現在天氣炎熱。且那相出署直督張相假期未滿自應暫時從緩。俟下月中旬再行開議。　　 
[議請革除重文輕武之舊習] 北京　　○陸軍部尚書日前在樞府提議我國重文輕武積習已深。現值舉行憲政之際首以養成軍國民資格爲目的擬卽奏請於改訂軍官帽時嚴定軍人升堦出身痛除濫獎冒職等弊。使人人知軍職之不可倖邀至舊例督標用副將撫標用叅將品秩相去無幾。而奔走隨從儼同僕役。此種體制。尤宜首先革除。云云聞諸王大臣深然其說不久即可入奏 
 
 

Page 4

 
 
　　 
[咨催覆報限制紙幣情形] 北京　　○度支部通咨各省督撫略云本部前曾通行限制商號銀行錢莊發行紙。幣辦法。趕即施行在案現在各該省是否一律施行。速將一芄在情覆報本部以便通盤籌核辦理而免歧異　　 
[殖邊學堂續招蒙生] 北京　　○內城闢才胡同奏設殖邊學堂。現因新設講堂續招蒙部生二百名。不論滿蒙漢藉以十八歲至三十二歲。身體強健中學員有根柢准可報名。入學時試以中文算術兩科錄取後取具圖片京官印結繳納保證洋十元。即許入學其膳宿各項皆歸自理凡願應攷者均於本月十八十九二十等日赴該堂呈交相片。並納報名費銅元四十枚塡空冩報名書聽候示期考試　　 
[粵督奏報西沙島物產之富饒] 廣東　　○粵督張安帥奏云查日人佔踞東沙島迭經臣與日本領事據理力爭彼已認爲中國屬土刻正派員前往會勘不久即可將該島收回茲又查有西沙島者在崖州屬榆林港附近先經飭據副獎吳敬榮等勘得該島共有十五處。內分西七島東八島。其地居瓊崖東南。適當歐洲來華之要衝。爲南洋第一重門戶。若任其荒而不治非惟地利之棄甚爲可惜亦非所以重領土而保海權爰派藩運兩司暨現調廣東高雷陽道王秉恩補用道李哲濬會同將開辦該島事宜妥爲籌畫一面移商署水師提督臣李準督派兵輪由該道李哲濬帶同文武員弁等前往覆勘情形茲據分別勘明將各島逐一命名以便書碑並繪具總分圖呈核前來查西沙十五島。大小遠近不一。距崖屬之榆林三亞兩港僅一百五十餘海里。島產則有礦砂爲多年動物所積成。可作肥料之用。化而驗之。內含燐質。此項銷用頗廣。日人之在東沙島。即因此致獲厚利。而西沙產砂尤富。若一律開採實足以濬厥利源。且粵人工作於外洋者動遭他族之欺淩欲歸又苦無生計該島開闢以後需用工役必多招徠而安集之尤爲殖民之要策。惟各島孤懸海外淡水與食物均爲難得。卽輪船亦無避風處所。必須就近擇地。藉資接應。幸與榆亞兩港均近。擬卽在島內設廠。先從採砂入手。派員駐於該處經理其事並聘西人之精於化學者隨時化騐燐質等物而於榆亞委員設局以爲根據之地一面派輪船往來轉運俾得接濟一切俟東沙收回後亦即併籌辦理至榆亞山水環抱形勢天然。地土亦頗饒沃。實擅瓊崖之勝。物產則鹽爲最富。如將該處沙垣。盡築鹽田。其利甚大崖州各屬之深林。尤極繁盛。林叢亦可以振興。誠於該兩港次第設施收林牧魚鹽之利爲通商惠工之謀他年瓊島一隅當可蔚然生色此又與辦理東西沙島連類籌及者也臣維西島之開辦既以杜外患而固吾圉亦以裕國用而厚民生今已一再勘明自應及時區畫其大要如兩港設局各島設廠輪船之經費飲食之儲備員司工役之薪費當此創始之初欵尚難預算已由臣行令鹽運　善後局暫行酌擬銀兩以資興辦惟海南一帶夏秋颶風無定。輪船未便駛行。且現未修建廠房。無可棲止擬俟八月後再派員前往經理。臣去粵在卽一切未盡之事不及統籌應由新任督臣諭飭該司道等隨時禀商核辦　　 
[粵省拆城築路之先聲] 廣東　　○粵省紳士因鑒於天津拆城築路後商務與盛日前聯名函懇張督。奏請將省城城墻拆去。改築馬路。以便交通聞張督甚爲贊成。但未知是否將新舊城一律拆平抑拆舊留新須由紳界繪圖注說以便據實奏請核奪　　 
[浙省陸軍之退化] 杭州○逃官駭聞　第一標掌旗官王堃山。素行卑鄙濫竿要津近忽不安其位託故。省親。要求督練公所某觀察爲之担保。預支二月薪水。請假回藉事爲楊協統訪聞向某觀察追詢底蘊觀察恐其累已不認担保旋即派弁跟追王已豋輪啟行矣同時又有督練公所新委先鋒官周鼎甲始以鄉誼進見斬叅議冒稱候補副將。會在江南陸軍當差有年。叅議信之言於增中丞即日委充先鋒官嗣中丞以周某行踨詭異。擬卽澈查。周懼機露。先行潛遁。比委札送到。行已三日矣。○隊官氣燄　第一標一營督隊官趙某係督練公所靳叅議之舊交到差未久氣燄逼人該營各隊排等官。因其爲參議私人。趨奉恐後。並導往所歡處打牌聚飲。意圖聯絡。近忽與某成衣之婦姘識。情好日篤。惟是婦本爲某隊官舊交怒趙奪其所好。以致挾嫌成隙。時起　端。甚至相值後各揮老拳云○管帶機警　一標二營某管帶前充督練公所委員夤綠得差於外務內容均極腐敗自楊協統任事後。某恐難安其位。百計設法。探得協統欲位置其表弟黃某。尚未發表。適該營某隊官辭差。或云係管帶諷使自退。即日面謁協統。特保黃某補充。以結楊之歡心一時　輩無不羨其機警○標統談鋒　新委一標標統劉詢。係日本士官畢業生與前任蔣君百器爲同學交情頗密此次奉調來浙由中丞特委任事後面詢蔣君以浙軍近狀蔣告以辦事困難之原因劉云怕則不來。來則不怕。總當盡力維持。云云到差後校閱所隸各營見其服裝暗淡。形式參差。不無譏評語。楊協統聞之。頗不愜意。未審以後辦事能免掣肘否○運動捷徑　二標一營蕭管帶極力結歡協統中傷標統。思攫其位自蔣君辭差後經楊協統特保因與論譁噪事敗垂成聞其雄心未已秘密運動督練公所某觀察。爲之說項。已允其請。聞某觀察以佐雜到省善於夤綠不數年洊升道員久踞要津又爲增撫所信任宜蕭某之複爲終南捷徑也　　 
[旅滬議員預備會紀事]  
　　○月之十五日爲旅滬議員開第四次預備會之期是日到者孟森潘鴻鼎秦瑞玠顧瑞張家鎭孟 
 
 

Page 5

 
 
昭常陶惟坻諸君提議事件如左　（一）議省局派銷官印刷紙事。　江蘇新立官印刷紙廠自六月初一日起派銷官印刷紙計分官用品及民用品兩種定價過高且妨害民業其民用品中有須貼用部頒印花票者。若限買官紙。不啻重征。即各種官用品。亦似無省局派銷之必要。徒形朘削而益增官困當議救濟之方法　（一）議州縣釐卡勒短洋價事。　蘇屬各州縣及各釐卡征收丁漕各項捐稅往往勒短洋價及限制銅元現据調查確悉州縣征收丁忙漕折於銅元僅許搭用二三成。洋價每元照市勒短日數十文不等。房捐每元僅作一千文。抑勒更多。至釐金局卡。則更藉口應收卡錢。概不收納銅元。且銀洋每元亦僅作價一千文。似此情形。無異暗將銅元減折。亟宜設法以杜其弊　　 
[京師近事]  
　農工商部溥尚書因法人近日屢次要求雲南礦產。雖經拒絕其覬　之心仍不能免昨特電飭該省大吏從。速設法。自行開採。以杜外人窺伺。　民政部測繪學校此次畢業學生共五十二人內有李鳳標侯宗琨二人在部供差榮斌吉太謝寶英伊錦阿葛長華張東寅滕雲龍廣山八人在順天府供差李鳳標等九人均在堂學習半年。其餘半年。併無一日在堂聽講。廣山一人竟未上過一堂。現均與攷併列上等而住堂諸生終日孜孜皆落後塵今聞在外供差諸人非與總辦聯姻。卽係監學交友。續辦一年以來期攷月攷並未榜示故此次分數由管理人任意增減遂致前後倒置黑白混淆邇日中等諸生擬聯名上禀肅王懇求面試以伸不平　順天候補縣丞現署良鄉縣典史楊嚴恭。曾有煙癖業已戒除此次禁煙局以該員形跡可疑調局查騐已住五日該員忽請出局監視員以照章七日爲辭該員。謂某某調騐三日。某某調騐五日。何獨我必需七日。非徇情卽受賄。於是大起衝突該員當即具禀府尹謂禁煙局辦事不公禁煙總辦斌觀察亦以該員不服調騐禀請府尹懲辦　民政部肅邸擬將江鄂閩粵等省水師各營奏歸本部管理。改編水上警察不久入奏又聞籌議海軍時已經決定內地水師。不必強附海軍。云　聞張相國近因甘肅民人數甚衆若僅恃發帑賑濟恐難均被其澤擬由官銀行刷印賑捐票若干張。飭令說外大員。各領捐票一紙。量力捐欵。以拯窮黎 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
　　 
[魯撫統籌法政學堂畫一辦法] 北京　　○魯撫袁中中丞奏云東省法政學堂開辦既久從前一切習慣因仍之不可驟易之不能必比較其與京師法政學堂相異之點。而馴致夫畫一之方。如行路無論高卑遐邇而所向不迷必有終違之一日臣焦思殫慮如理棼絲至是始有端緒相異之點何在一日年限查京師法政學堂有五年畢業者前二年習科後三年習正科又分政治法律兩門有三年畢業者爲別科有三學期畢業者爲講習科東省前定之長。期速成兩班。雖與京師學堂年限相同。而五年畢業之預科正科。尚未開辦。此一異也一日資格。京師法政學堂預科須年在二十五歲以下別科須各部院人員及舉貢生監年在三十五歲以下正科則須預科畢業始准入學肄業者均稱學生東省則凡到省候補人員年在五十歲以內者。皆得應考。其附學者。亦均係有職之人。其無職之生監。不得投考。故概。稱學員京師學堂則惟講習科爲吏部新分發及裁缺人員而設肄業者亦稱學員然講習僅屬附設其立學總義實以造就完全法政通才爲宗旨即別科之三年亦係另設以應要需與東省專教官吏。期收速效者懸殊。此二異也一日學費。京師法政學堂預科別科學生每月繳學費銀二元正科學生每月繳學費三元在堂午膳者月繳膳費二元五魚概不住宿本堂學員。多係候補無差之員。非僅不收學費且經前升任撫臣楬士驤奏明按官級酌予津。貼分別十五兩十兩八兩六兩不等。此在部章未經奏頒以前斟酌東省情形爲一時權宜之計此三異也有此三異。乃生兩大弊。學堂經費照章須以十成之六七聘教習方爲合法今該堂常年經費。核計教員。月薪不足十分之三。其耗於津貼及一切費用轉居十之六七弊一學習法政與各種學校情勢較殊純在講師之口授與私室之研究故每玉人數無妨略多外國法政學校有合三四百人爲一班者該堂。因校舍太小。前此學生僅二百人。而分爲五班。以常年經費平均計算。每學員一名竟費至二百一十餘兩。糜多數之經費養少數之人才弊二欲去二弊。乃有必不容緩之三法。一修改教室。該堂基址本狹只能將現在之監督提調職員各室改造洋式樓房兩座分爲四教室。每教室足容學生二百人。計修造添置用具各費除將歷來撙節之欵動用仍不敷在四千兩上下。然此爲擴充經久之基礎無論如何爲難必應有可居之肆而後有可成之事已飭藩運兩司籌解擇日開工一俟工竣另行咨報核銷此必不容緩者一也一擴充學額。現在新政繁興需才甚衆卽以審判一端而論東省百餘州縣計至宣統八年。各級審判廳之推事檢察等。員約需二千人內外。而律師及公證書記人等尚不在內。今該堂合官紳不過二百人至本年上學期講習科畢業之後合計不過百六十人且官額太多紳額太少既非普及之法更慮求過於供然欲開本科必先開預科東省中學畢業者寥無幾卽盡致之亦難成一班況未必皆願來學也茲擬定本年添招別科一班。請習科一班每班約在百二十人上下。俟年內司法講習科第一班卒業後續招一班定額亦在百二十人以外俟。明年暑假後悚支講習科第二班畢業後卽以其欵開設預科爲設本科之階梯約而計之以現在常年。之經費論。本年可加收學生二百四十人。合之舊有學員爲四百人明年春季以司法講習第一班之欵又可新招百二十人秋季又可以司法講習第二班之欵新招百二十人至宣統三年又可以別科第一班及講習科第三班之欵新招二百四十人分作兩班共計各班。可定爲六百人矣。以平均計算學生一人用費每年不過八十五兩有奇矣此必不容緩者二也一優待教員。照章教員月薪應居全堂經費十之六七以便遴選通才具有深意茲擬自監督以下之火食薪工及季考時向有之酒席等費可減者減可裁者裁其原有學員津貼概歸藩司酌量財力另行撥給至遲以舊班畢業時爲止預計宣統三年。全體永遠停止津貼。以騰出之欵。聘請教員。則薪水可以加優通才不難招致並擬酌用日員以期學有專門共資深造聘請既有定章操縱無難由我此必不容緩者三也抑臣尤有慮者部章畫一辦法無非以節省　糜造就眞才爲宗旨以期費一錢得一錢之益教一人收一人之用今按之事實尚不盡然者何也考騐外官章程。既除去正途出身及曾任要差各員。人情趨易而避難。則凡歷正途而任要差者。誰肯投身於學問之途。以淹滯其從政之歲月。其非自正途出身及會充。要差者。或中學淺陋。或闒冗無。能未必有能習法政之願力。而紳士之足與法政之列者。選錄之時。亦必取其國文較有根柢。此輩類多舉貢生員出。身自停止科舉之詔下譏者或慮此輩坎坷終身殊失朝廷嘉惠士林之意於是有考職及加倍舉行優拔之畢。今屆適在舉行之年紳士之可以習法政資格者。亦相率趨易而避難。不特後此新招人數。尚無把握並有現在法政及自治各校所肄業。而見異思遷者。是雖有節省經費之計畫尚未必有多得人才之效果此事開繋全局恐尚不止山東一省爲然應如何爲根本上之整齊再求枝葉上之畫一微臣既有所見並請　旨敕下憲政編查館及學部從長核議以利施行至於職員應一律正名學員宜一體相待。在該堂範圍所應有亦部章繩尺所莫踰亦均次第施行漸臻盡一六月初七日奉　硃批學部議奏分類新聞 
政界 
　　 
[財政調查局現辦情形] 杭州　　○浙藩顏方伯日前具詳撫院略謂前奉憲政編查館奏頒各省調查局辦事章程飭將光緒三十三年全年出入欵目無論正項外銷均即分門別類造具表冊送部各等因查本司衙門爲財政總滙之區業經遵照定章設立統計處遴員辦理詳明在案祇以表式久未奉頒而憲政館原奏且未指定年分當查外省全年出入內銷之欵向至次年奏銷大致方能清楚外銷之欵完解尤遲部奏既令全年列表自當依據奏銷庶幾收放完具年欵截清爲預算決算之基礎半年以來逐欵鈎稽本已漸有就緒茲准調查局移到憲政館審定表式並總例解說內戰統計以三十三年爲斷自正月至十二月爲起訖既奉 
 
 

Page 11

 
 
頒發表式明示限期則從前造辦之表體裁均未合式年度又屬不符自當遵照新章逐一釐正本司總纜度支欵目至爲繁賾冊安本嫌複雜名稱尤慮參差兼以承平而後數十年來陳陳相因從不一爲清釐雖庫欵絲毫核實而賬目每多套搭欲求截清年度排比整頓非旦夕所能竣事惟有督飭統計處在事各員分別稽核認眞趕辦總期斷限清楚規制畫一以備編纂年鑑之用　　 
[新粵督隨帶之人物] 濟南　　○升任兩廣總督袁海帥以襣選已經畢事籌辦自治亦已詳定辦法特飭令諮議局籌辦處參議沈君同芳黃君敦懌及自治研究所所長方君袁釋其識務隨同赴粵以資調遣　　 
[申飭操切浮躁之主簿] 南京　　○護督樊藩司批鳳陽縣主簿祖廷恩禀云蚌浦爲鐵路經過之地該主簿分防咫尺遇有民間阻撓出而彈壓開導固屬分所應爲如或有地方棍徒敢於出頭滋事亦不妨立時拘拿惟該主簿並非問刑衙門凡屬拿獲棍徒必須送縣懲辦若如所禀該主簿將郭洪提到質訊認供後拖出用刑突被訟棍高樹官等閧堂奪去等語是該主簿並不遵例送縣擅自用刑以致棍黨聚衆閧鬧足見該主簿舉動浮躁辦事操切咎實難辭本應記過示懲姑念事出因公從寬申飭希皖北道查照嚴札飭遵至讀處棍徒膽敢滋擾路工閧鬧公署亦未便稍存姑息併由道飭縣確查此案爲首滋事主名提案嚴辦以儆效尤　　 
[自治研究所定期開講] 蘇州　　○蘇垣地方自治會議定附設自治研究所自本月二十日起報名至七月初五日截止如教育會商會勸學所均可報名每日講義非本會會員須先繳講義費洋二元不得半途中止如本會會員欠繳會費者須先具函催繳現聞研究所定於七月十五日左右開辦交涉 
　　 
[開會公議余案進行地步] 江西　　○贛省紳商學界因余發程案關係國權民命同懷公憤經旅滬同鄉公舉代表戴木齊君抵省當於初九日在商務總會開會公籌文明抵制決議速籌鉅欵以爲訟費力圖進行並舉代表賀主政賛元請示贛撫奉馮中丞面諭此案總宜注意力爭以達懲兇目的而慰贛人之望　　 
[給發西教員查礦護照] 天津　　○直督那中堂據北洋大學堂詳稱該堂西教員德雷克擬於本年暑假前往順天府房山縣西山一帶查勘礦山以爲報告之資請查核給照等情除批准照辦處當即給照飭經過沿途各州縣一體保護勿稍留難　　 
[札飭保護遊歷外人] 天津　　○直督據津海關道呈新學書院教習英人戴樂爾楊姓由津赴直隸河南山東山西游歷又呈日本學生新田神量由津赴直隸山西陝西甘肅四川湖南等省游歷又呈美人讓垂由津赴奉省錦州府游歷除咨行外務部各該省大府外卽札飭所屬一體保護軍界 
　　 
[士民禀報防營被誣之眞相] 杭州　　○黃巖紳商學界上省憲電云五月二十五台防排長陳慶祥奉縣札拿獲花會賭棍喝黨鳴鑼拒捕奪回嚇追不休兵丁回擊一鎗連斃二人一畏法不報一抺情揑控文武官未審實情竟將排長及兵押獄置棍拒捕不問將來賭風匪情立見梟張大礙治安乞各憲主持保全大局迅電示台民幸甚黃巖潘錦城林榮周偉烈潘倬洪尚文潘衡應震東等公叩撫院得電後卽致黃巖縣盧令電云海門局轉黃巖盧令覽頃據黃巖潘紳錦城等電稱排長陳慶祥事原案是何實情即據實查復並告該紳等知照院眞印　　 
[部咨改良軍制辦法] 鎭江　　○陸軍部以整頓軍務亟應改良軍制現將改良辦法六條咨送江督轉飭沿江各防軍一體查照　一詳定軍政機關　一明定軍事教育方針　一重訂海陸軍之制度　一優加軍人之位置　一選派貴胃學生嫻習西文　一嚴訂舉劾將弁之賞罰日昨駐鎭巡防暨各標營統領均奉札遵照矣　　 
[督練公所新訂權限章程] 安徽　　○皖省督練公所自去歲經馮夢帥規復後所有一切辦法章程未經籌定適值馬炮兵變軍書旁午以致未及籌擬就緒嗣經朱經帥遵照部章重瓣組織派委大員辦理兵備參謀教練等處迄今數月由督練公司擬定辦事權限章程禀詳撫院　定一俟奉准批示後即行刋印通行所部軍隊查照辦理用資遵守　　 
[新軍操演時間更章] 鎭江　　○南洋新軍各部隊所有操演時間原定上午九時至十二時下午一時至三時茲陸軍第九鎭徐固卿統制因天氣炎熱特會商教練處更定術科時間上午自五時至七時下午五時至六時刻已札飭江寗鎭江江陰各標營一體遵照學務 
　　 
[考試優拔職塲彙誌] 蘇州　　○蘇松常鎭太五屬拔貢姓名榜已詳昨報茲悉樊學司諭飭各選拔生著於十六日來棚閱看錄取試卷如有錯悮脫落者換卷重謄隨時更正並奉撫院傳諭定期十七日七下鐘親自蒞棚覆試當輕學司牌示各生於是日五下鐘携帶筆墨各穿冠服先由提調官點名魚貫而進聽候撫院點名給卷覆試各背履歷毌得自誤是爲至要　日前爲考職頭塲之期五屬與考各生約三百餘人茲將題目錄下　經義題　君子上交不詔三句　史論題　李德裕献丹扆箴論　又聞各屬優生頭塲草案定於日內發表　　 
[千倉師範學校請予立案] 南京　　○調任直隸督前江督端咨學部文云據南京千倉師範學校校長江蘇候補道李宗棠禀稱職紳前於光緒三十二年夏間在熲州阜陽縣東鄉永興集地方捐辦千倉義塾兩所是年七月開學業經阜陽縣知縣詳奉會奏咨部在案本年　月職紳又在南京創設千倉師範學校亦已呈請奏咨立案查此項師範專爲增廣義塾造就教員計現在阜陽縣東鄉永興集原設之千倉第一第二兩塾擬請併爲南京千倉師範學校之附屬學校以便將來增設第三義塾俾歸一律而副初心今該義塾及師範學校皆職紳一人創設例應歸併並無不合乞賜批准咨部立案等情除批示外租應備文咨請貴部查照 
 
 

Page 12

 
 
立案施行實業 
　　 
[開徐海清路線勘竣] 清江　　○奏派測勘開徐海清路線郵傳部路政司司長阮惟和鐵路總局顧問官沙海昂暨部派科員林兆璠章洪政唐翼雲朱照已由開徐海抵清邇日亟段測勘聞將將告竣不日赴滬由水道進京覆命　　 
[維持淮北票鹽問題] 南京　　○樊護督批准北票販裕源等禀云關銷爲塡銷之根豫販本重不前勢所必然而該販等遂同受其影響所有蘆私侵佔准界情形與夫鹽價之相去懸絕經該販等派夥隨委前赴豫省准界引地調查明確准鹽與蘆鹽相較每斤相去竟至二十八文之多且蘆商又屬包課溢銷更可減價民間焉得不去淮而就蘆雖經端前部堂請將豫省舊案加價每斤減去二文即部議能予照准亦屬無補於事淮北課　爲各項警餉上年已短銷二十餘萬包本年竊慮尚有過之該販以利害切已兼之受困已深爲豫呼籲彌切摺開豫省六項捐輸以每兩二千四五十文之銀價計之種種剝削每包竟須多繳銀四錢八分之奇何怪豫販視淮鹽爲畏途耶現在正陽已委袁令接辦該令勸能素著當必統籌全局端督部堂又調任幾輔淮鹽之大宗將無立足之地早在洞鑒之中倒懸之解定有以維持於其間候飭海分司會同正陽卡袁令彙同前次勘界各案將豫省鹽捐層疊亟須減除必使淮蘆持平辦法一律並一面將鐵路走私章程如何嚴密防範具詳來院以便分別轉咨雜記 
　　 
[皖南北災民待賑詳情] 安徽　　○壽州轄境之正陽關濱臨長淮而毗連各州縣又屬山嶺叢雜河道交通每遇山洪暴發該鎭卽虞浸淹茲因潁上縣山洪下注淮河水勢陡漲異常洶涌正陽城鎭被水侵入積水約有數尺該處田禾亦多被淹沒汪洋一片災民遍野近日糧價飛昂百物翔貴被災居民男婦老思飢啼之聲慘不忍聞現該鎭通判以及商學各界公電皖撫懇予酌撥賑欵撫卹以濟災黎經帥准電後即札飭藩司派委查勘並行支應局皖北道撥欵賑撫　青陽縣自四五兩月暴雨之後江潮泛漲水勢浸溢所有該縣濱臨江岸本鎭焦家埠等處附近一帶地畝約數十里禾苗悉行被淹近來粮價昂貴每本洋一元僅買米斗餘民食維艱實屬不堪其憂現經該令督飭農民設法疏消補種晚禾以冀補救　　 
[荊楚籌辦水荒要政] 湖北　　○鄂屬水災以沔陽潛江公安天門等縣爲最重其生存者多流離至武漢就食日昨有由各該縣來之饑民千餘人由武勝門外大堤口豋岸擬蜂擁入城守門吏立即禀報城守營尚叅將其奎轉禀督院奉諭攔截嚴禁進城以免擾害商業並飭巡警道妥爲安撫雇船押解回藉　荊州府屬江陵縣全境除城內尺土外餘則一片汪洋刻由荊宜道吳觀察荊府斌太守商同地方紳耆日備麪食裝至四鄉放振以救餘生府屬石首縣被災亦重除由荊宜道在鈔關借撥銀二千兩購米往振外省城籌振局因公欵支絀僅派員購米五百石運往振撫陳小帥因籌振局欵絀擬勸同僚助濟特先捐銀五千兩存放該局以爲之倡　　 
[颶岡折毀船隻房屋] 安慶　　○省垣入夏以來淫雨連綿潮濕異常十三日下午雷聲震耳大雨傾盆忽發颶風自東南來沿江蘆船民船損壞極多城廂內外民房一標一營房屋巡警道署之瞭望亭悉被折毀惟尚未傷損人命亦幸事也　　 
[高寶各州縣守護隄工] 揚州　　○省憲以揚屬高寶運河一帶水勢陡漲拍岸平堤在往年可啟放高郵車南新三塡使之人海現距嵋榖之期甚遠若卽啓壩則裡下河數州肥秋禾盡忖東流而各處之荒亂不堪設想是今年須堅守該三垻不准輕易啟放爰通飭沿河各州縣一體認眞守護毌稍疏忽而淮揚道吳觀察暨堤工局總辦耆觀察亦隨時親出巡防相機妥辦並籌鉅欵督同淮揚兩廳及河工在事各員將堤之單薄者均幫　坡卑窪者一律加高庶隄可多支持一日即可多守一日云清談 
　　 
[其不可解者]  
銅元充斥。數年於　。減折風潮。迨遍江　。於是滬上有銅元研究會之發起。廣徵意見。研究辦法。今則官鑄猶是。私鑄猶是。私運猶是。而銅元之價值。自一百四五十枚。竟短至一百二十餘枚。豈研究會發起以後。官鑄私鑄私運盡行停止耶。仰有把持者。故意操縱其間。以避減折之風潮耶。此其故曷在。小說 
　　 
[夜花園]  
　　一名極樂世界（五）老四素來歸家。必定由前門進去的。是日因爲　裹有些欵惑。就到後門將車停下。後門之內。卻是一小小花園。也有些花木假山亭台之勝。布置十分精致。老四進後門一看管門昀老頭兒也不在。時　已薄暮。遠遠地見一個人影。從亭後走了進去。後面跟的一個了鬉。似翠娥的樣式。翠娥本來服事五小姐的。看見老四入來。便慌慌張張跑了進去。老四本來是久慣花柳的一椿人物。豈有看不出這個道裹。但又不會看　十分明白。未便呌翠娥　問。且兩個妹子。是他　親素來鍾愛的。無諭　有其　。倘然　　。一定要向我吵鬧。即使　有其事。毌　也。要爲他包庇的。只好隨他去　。沒有別的　　　他。主意已定。便呌老媽子。尖喚管門的人來。問道。你在何處。那老頭兒　有些不妙。便師辭答道。我在看門李四鼻子裹哼了一聲。冷笑道你在看門。我剛剛從後門　來。　你的影子兒也沒有看見。爲何還說在看門。不知你看的是什麼門。那老頭　也是一只老狐狸。看見少爺發起性子。又不好實說。只得低著頭不做聲。老四又道。我請你進來。不是但呌你去吃飯困覺。是呌你看門的。現在上海地面不但盜賊流氓甚多。更有不三不四的人。東　西流。亦　不少。我剛繞進來的時候有一個上流氓在門口窺探不知要想做什麼。以後你看見這種流　。闖將人來。一　　住送他行裹去。老四一面說一面回顧鳴來。看見妹子口雖不言面上露出一種憤怒之氣。翠娥站在旁邊。面孔已是嚇得通紅。李四一　。定是翠娥等無疑。又對老頭兒大罵道。今朝姑且饒你。以後倘再如此。不但請你回去。還要。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　　 
[各省籌辦諮議局]  
　　　　定期複選　四川四川成都府於宗潼太守頃以各州縣初選名額俱已畢足特札飭各初選監督於六月初三日前將當選姓名造冊申報並定期六月十五日舉行複選所有當選人員須於六月十二日齊集郡城　　 
[初選舉訴訟]  
　九江德化當選人廖桂賢被控情形已見前報詎廖桂賢日前復串通書記員史秉信將簽名簿帶回家中私將簿內到字改挖以圖狡賴事爲附生周斯孚等查知復即具禀府憲請究奉批云昨據該生等暨舉人廖桂賢先後來府控訴均經批縣確查及調驗在案今稱廖桂賢興伊戚黃心竹並無選舉資格混以貢生註入冊內及投票簿內黃心竹等十六票所簽到字均出一手已憑庶務員閱看現已塗改五字黃文體名下到字又忽挖補係書記史秉信携歸生弊等情如果屬實殊屬有干懲罰且所控各節均有事實證佐可案一經查訊不難廉得眞情仰德化縣立即查照前後控情及批飭事理併案確查依限且覆廖桂賢倘經查騐該生等仍應分值監察不得諉卸　　 
[瑣聞]  
　山東博山複選舉事聞初選諸人至府投票時竟各塡冩自己名姓以致開匭時每人皆得一自選之票特經複選監督呈報籌辦處定期再選噫諸君子豈以爲信人不如自信這眞歟仰傳聞之訛歟本埠新聞 
　　 
[華比商會代表致日報公會函]  
　　○明年比京舉行博覽大會各國均將選派代表前往與會僕謬承推爲該會駐滬代理現欲謀使華商運貨前往或於會中銷售或僅陳列以供觀覽設事有濟則將在會塲設一華貨陳列之地想此事必與華商大有裨益也中國在各國之商務今已日見興盛僕沗爲比京華比商會之代表故極欲使中國商業輸入敝國敝處現已設立比京博覽會中國與賽預備會俾得部署會中各事及鼓勵華商運貨前往擬請貴會派代表兩員入會襄理一切如荷見允感紉無量敝意擬舉現放駐比公使楊道台及上海比國總領事四拂爾君爲該會會長海關西員裝西淡司君於賽會諸事頗有經歷擬舉之爲副會長此外並擬請上海中國商會舉派代表兩員並於寗粵蘇各幫著名紳士中選舉會員數人俟會中大綱組定則將請中政府援照上次博覽會成案佽助比事如蒙不棄俯允入會共謀則僕獲益實巨一俟接奉回玉當以開會之期奉達左右　　 
[尹克昌無可諉卸]  
　　○鎭江造紙公司總理尹克昌以監工鍾勉之私訂合同捲欵潛逃等情具禀督撫請爲提省訊辦現奉蘇撫批云查公司機器房屋所值無多備抵銀行欠欵不敷尚巨責有攸歸應惟該總理是問來禀所稱各節難保非飾詞聳聽爲藉端諉卸地步究竟是何確情仰上海道查明酌辦具復一面仍遵部電勒限迅速清理勿任推宕　　 
[禀報賠繳公欵之撫批]  
　　○松滬釐局及貨捐局被元源泉莊倒欠捐欵一案業已賠繳歸人局庫禀奉蘇撫瑞中丞批云局庫被倒捐欵已據該道等如數賠繳並無絲毫虧短尚屬急公仰上海道遵照前　會同商會迅速查追元源莊客欠並發封該莊東夥財產一併湊數備抵俟追有成數卽以局欵商欵按成勻攤開摺呈送聽候分飭該道等具領歸墊并移劉道篤烈即日到差將先後賠繳局欵按數接收具報仍移行該道等知照　　 
[預備迎迓紤江督]  
　　○調任兩江總督張安帥業已交卸粵督篆務即由香港乘新銘輪船來滬本埠各官先期知照捕房屆時請飭包探妥爲照料茲經麥總巡探悉張督約十八日抵滬故即傳諭各探屆時赴金利源碼頭照料一切　　 
[出品所舉定職員]  
　　○南洋勸業會上海出品事務所昨開職員會公舉王一亭爲總幹事長姚子讓朱錫百顧丹泉謝酉山朱子堯爲分任幹事員莫子經單春雨范應生爲文牘科長邱立山爲會計科員周廉生楊信之爲庶務科員兼分任幹事旋又開議第一次調查出品特類應將各業出品各取一種陳列所中俟將來品物推廣時再遷至馬路橋江蘇海運局內以期便於調查　　 
[發給吸煙牌照續誌]  
　　○總工程局東南西三區經發煙民執照昨已分別給發共有數十張茲聞此次之照由蘇省禁煙公所定章祇准去年報名者具領局中調查三區境內共報二千二百名左右現發之照僅二千二百名昨日已被未經報名者領去十餘張深恐不敷分派當由局董議定以本月二十五日爲限著未經報名之煙民迅速報名以便彙送拒烟總會請縣轉報禁煙公所照數補發　　 
[包探拾獲藥線]  
　　○老閘捕房探目張寶榮包探劉森堂蔣文彬孫岳廷等連日晚間在福建路北京路一帶拾獲地雷上所用之藥線約有數磅之多一併帶入捕房經捕頭察得此項藥綫係匪人所棄昨特傳諭通班中國探捕人等一體留心偵緝務獲究辦　　 
[縣令歸咎地保]  
　　○本縣田大令前日下鄉閱看河工塘工被二十保二十九圖鄉民圍住胡鬧已紀昨報茲悉大令返署後立傳該圖地保陳奎甫到縣嚴斥謂圖內鄉民聚衆之事斷非一時起意爾極應早爲禀知且當滋鬧之時爾又避匿不到顯係知情捺報殊爲可惡判交差看管限於日內速將爲首聚衆之人查明交出如違嚴經不貸　　 
[滙解濬經費]  
　　○長蘆鹽運司張都轉每年認解滬關濬浦工費銀四萬兩所有本年上半年應解之二萬兩業已解滬茲應起解本年下半年浚浦工費銀二萬兩仍由張都轉在於打牲鳥拉餉內提出昨已解送江海關道查收支用　　 
[義領事赴日避暑]  
　　○義總領事馬納歌君現赴日本避暑民遺事務委計細君暫代昨已函致滬道查照 
 
 

Page 19

 
 
[城內]  
　願充眼線○去年江督訪得革命黨鄧鴻壽羅日珍爾人札飭滬道密拿拘獲解省刻經發審局訊明供認願作眼線報効判發回上海縣候示昨日已由上元縣滬差將鄧羅兩人押解到縣禀知田大令諭飭收押候示　並非票匪○昨日江寗府上元縣滬差押解會得勝一犯來滬因奉江督派員提到眼線楊自祥質訊會雖與票匪認識並未入幫亦無售賣票布情事判令省釋發交上海縣當地交保田大令諭飭看管候示　失火罰洋○前晚十點鐘時廟西　驛橋南首飛熊鞋子店起火幸八舖四舖洋龍皮帶車近在咫尺立即灌滅一路巡局當將店主殷水金拘局罰洋四元充公　道批四則○商民湯朝綱梁觀環禀批著即來轅聽候查詢明確再行垓辦如有虛假即發縣遞解回藉切勿嘗試相片附　王司杜禀批費盛茂所欠該民人存欵洋元既已由廨諭飭讓還何以一任挺搞復　　保殊爲不解仰公共租界會審官立即著保勒限清償如再違延即行提案封店嚴追毌任久縣　蔡子明等禀批呂松年於飭提訊究後輙敢聞風捲店私逃情殊狡惡仰太倉州立提該店夥等限交呂松年嚴追給領母稍違延仍具報察奪　周木生禀批俞樹才冒領造價找銀挺　不還情殊可惡仰公共租界會審官照案此追如仍挺延即予移解南匯縣原藉查產變價給領母違　官事○瀏河厘局委員正任太倉州知州姚炳熊　候補通判陳鼎雯昨均到道禀見　鈞和兵輸管帶馬廷樹昨日到道禀知於十八日清晨至吳淞口迎接新任江督張安帥 
[南市]  
　船戶私逃○平安糧米公司前在工程局控告運糧船戶俞阿土短交漕米十石已將其船扣留雇用劉四在船看守不料被俞於夜深時將劉捆縛私行駕船逃至呂泗場賣於　翔　處今　劉尋獲送局由局派探持文將船緝獲並將俞兆祥馬金高二人先行解回由孫裁判提訊馬供向爲船匠因在船看守遂被拘案俞供僅將船上器具抵於王處得洋二十五元並未賣去求宥判劉俞押候復訊馬開釋一面諭令平安公司夥胡長齡迅將該船駛回以憑核斷　因賭肇禍○大王廟弄甬婦葉李田家樓上前晚有人抹牌爭鬧誤將洋沺燈　翻滬至樓下　姓牀帳頃刻著火幾致燎　後由衆隣幫同灌救始得熄滅事後將葉李氏拘至工程局管押候訊旋忽患　由其天阿懷保回醫治　失足溺斃○前晚有一年約五十餘歲之窶人手携布衫在楊家渡浦濱納涼失足溺斃旋由救生局巡船擇起因查無屍屬報堂收殮厝擅召認　　 
[閘北]  
　男女無恥○著名蟻棍蔡兆　昨與住居南川虹路之女巫田朱氏因暗昧事起　口角互毆扭至四路一區經黃巡官提訊氏供蔡強令婦人與伊錢識並被吞沒寄存物件請爲究辦質之蔡供詞狡展巡官以兩造均屬無恥判蔡笞責四百板氏掌頰一百下一併驅逐出境　押追存欵○凌賛孫控王祥休虧室存款一案昨經四路一區黃巡官提訊判王押候繳洋開釋　再　五天○包車夫陳華山竊錢恆泰來行洋一百五十元潛逃被該行夥尋　扭局控告已誌前報昨經黃正巡官提訊判陳再枷五天期滿驅逐出境　無知免究○車夫顧耀炳欠開車寓之張國夫車租錢二千餘文被張吊打已記昨報昨經四路一區黃正巡官提訊以張擅用私刑本應究辦姑念愚魯無知從寬申斥顧欠車租著按月拔還了案　　 
[新租界]  
　飛來橫禍○昨晨六時有住居重慶路之龍丁氏及住居馬樂裡之陳益庭同在重慶路鳳興花園啜茗適新閘捕房三道西捕巡至孟納拉路見草地上有一無嘴套之犬該捕開鎗施擊不意流彈飛至該茶舘龍　二人均被擊傷背足頭額等處當由該捕車人捕房捕頭命送仁濟醫院醫治　　 
[英租界]  
　騙取洋緞○朱福生冒充河南路鼎泰號夥持厚大莊僞票銀一百四十五兩向四川路河井洋行騙取東洋緞十疋逃匿昨經河井洋行察悉遣夥沙魁榮投報捕房　緝　馬夫被疑○馬夫顧阿春王巧雲昨持金練等物至某押舖質洋九十餘元適被包探李星福興四號西探查見恐其來歷不明一併拘入捕房押候查明核辦　揑詞謊告○葛亮其昨至總巡捕房控被河南路和盛米店經理人王守臣竊夫定購打米機器合同字據希圖向熾昌鐵行取貨請爲查究捕頭即飭包探鍾星南與一百八十三號西採往查不實將葛帶入捕房捕頭以其謊告飭令收押候究　兜售賊贓○滬北爾業公所查得吳啓賓在杭州及紹興等處收得賊贓蘭絲十二担計值洋二千七百元存于某輪船公司棧房內茲因在市兜售被該公司報知捕房飭探獎吳拘入押候解究　練習車務○總巡捕房六百八十號九百零六號兩華捕昨奉卜總巡諭令學習開駛電車又一百六十四號八百二十號兩華捕飭赴電車上學習賣票事畢回本捕房當差　妓女失竊○北海路一號妓女金秀雲被傭婦阿巧竊去金釧臂一副及珠練等物共值洋八百元報由老閘捕房飭探查明阿巧已逃往寗波　縣鄉間該探等卽回禀捕頭請廨出票移提究辦　遇人不淑○寶和里四百六十二號雉妓王愛寶昨投老閘捕房控稱被夫陳甫清押入雉妓院爲娼求請援救捕頭飭將該妓送往　良所旋經包探將該妓本夫陳甫清查獲解入捕房押候解辦　同居起疑○日新里妓女趙玉環現已從良隨陳某爲妾賃居南京路三百三十九號門牌前日因趙妓之舊傭婦黃老四等前往探視適陳他出被同居之謝醫生與妻陳氏見而生疑將黃老四毆逐致受微傷黃即投報捕房飭探往查復核　幸未燎原○前日午後北原路同興煤炭店起火幸即澆息事爲捕房聞知恐有別情派探往查禀候樓奪　追繳租金○虹口探花樓茶酒舘主徐玉波控粵人歐陽恆虧欠租金二百餘元前晚由廨提訊判歐陽先繳洋四十元餘著交保限一月清理　不理貨欵○許榮初控徐阿弟姚杏圖不理貨洋五百餘元前晚由廨提訊判徐姚交保限半月各繳洋五十元餘欠著陸續拔付　欠銀不還○魏廷禎控吳松範欠銀不還前晚由廨提訊判吳交保限爾月清理　　 
[美租界]  
　撞　婦人○徐長貴昨乘腳踏車行經　華得路將行路婦人張蔡氏　倒跌傷左賛旋由印捕追獲送入捕房押候解廨訊究氏送同仁醫院醫治　船戶盜賣○裝煤船戶某甲泊船斐倫路浜內昨因私將船上之煤出售與人被探查見將人贓一併解入捕房押候解廨究辦　私遞食物○楊紀昌昨爲捕房押犯朱香濤傳送食物被捕查見拘住押候究辦　違章賣瓜○陸阿毛昨將西　切片在西華得路喊賣巡捕以其違章拘入捕房押候送廨訊辦　竊取銅器○宣春福昨至捕房控被萬阿三行竊銅器等物捕頭論令押候查辦　　 
[法租界]  
　領事避暑○駐滬法總領事巨賴達君擬赴東　避暑所有一切公牘暫由副領事羅福嘉君庖代昨巨君已秉輪前往約四五禮拜即可返滬　淫棍兇很○銅匠金寶前日在新街口與蔡云亭之妻調笑經蔡撞見向之理論金寶反紏同阿三阿寶等將蔡毆傷旋即投報捕房飭探將金寶等一併拘獲押候解廨訊辦　梟匪成擒○甲乙兩鹽梟近在某省犯有巨案逃匿來申匿居新街某客棧內當爲包探偵悉禀明捕頭前往拿獲押候解廨訊辦　怙惡不悛○李阿三迭經公堂懲辦有案近又行竊某輪船搭客行李衣物由探拘入捕房押候究辦 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
　　 
[美人虹] [  英勞倫斯著] 瘦狷譯意（十九）　　第八章倍梨村中。驟失梅黛嶺之踨跡。咸竊然議。梅黛嶺何往。梅黛嶺何往之問題。傳遠近。屋克來中之奴若婢。平日皆親愛梅黛嶺。今者玉人影杳。翩若驚鴻。其惶急尤難描述。一背安索之面。則複房餐室。細語喁喁。無非談議此事。有歡息者。有流涕者。有撥不於倫而互相辨駁者。辨駁不決。則聯袂造海介之室。嘩然詰問。若奴婢。若邨人。日必數起。羣以海介爲梅黛嶺之乳媼。少狎長依必知是事之底蘊。顧海介老矣。長日閉門寂處。安有閒情以講酬應。且逆知梅黛嶺氣憤而行。旋且遄返。冷語生稜。若嘲若諷。訪問久之。終莫得其朕兆。溽暑垂闌。芳蹤益渺。安索初欲攝以鎭靜。繼亦時往城中。聲言以事責之偵探。實則厭聞村居囂議。爲習靜計耳。蓋彼熟知梅黛嶺與已。素有柄鑒之隙。一旦途窮出走。勢必不返。縱冥索狂搜。亦豈能回天涯粉絮。重作掌上明珠耶。因是而偵探二字。亦僅視爲口頭禪而已。時則倍梨村之小旅館內。驟來兩遊客。披旅館中之姓名簿。墨痕尚新。一爲埒根台佛靈。一爲西脫雷史夫人。自稱兄妹行。西脫雷史夫人。孀也。年少而美。粧束入時。縞衣素服。若表其藁砧餘痛。曾未去懷者。顧淺抹淡粧適益增其岡韻。蝶醉花香。蜂迷春色。天下好合之速。又孰有逾於曠夫怨女邂逅相逢者。果也安索見西脫雷史夫人後。採蘭贈芍。備極緾綿。不數日而客來不速屋克來中。漸有西脫雷史夫人之足跡。更不數日而宵深留榻。西脫雷史夫人。時寄居於屋克來中嗟乎。乍逢一面。便訂三生。非設阱以　人者。必無是理。顧冥頑若安索。即入其阱奚覺者。專件 
　　 
[上海出品所簡章]  
宗旨　本所聯絡紳商農工學界調查全邑物產運送郡城物產會以輔　　　佐南洋勸業會之進行地址　借南市薜家浜海運局爲陳列出品所職員　推舉總幹事一員分任幹事無定員文牘科長一員文牘科二員　　　會計科一員庶務科二員調查科長二員分任調查無定員職任　總幹事掌全所事務分任幹事協助總幹事各就商學農工本界　　　提調出品事宜文牘科長總核文牘文牘科員掌繕冩稿件收發　　　函牘會計員掌所中各項收支報告庶務員奪司收管物品及所　　　中一切雜務調查科長專司督促調查之進行調查員分別擔任　　　應行陳列之出品　以上除文牘科員會計科員得支薪水外餘　　　均爲名譽職庶務員之舟車費得以於報告時隨時支給經費　所中開支各項暨陳列品之包紥運送等費約定洋二千五百元　　　郡城物產會經費洋五百元合共洋三千元由官擔任一半其一　　　半由各團體分任類別　（甲）天產品（乙）工藝品（丙）美術品（丁）教育品　由調查幹　　　事將以上各品悉心搜羅送交本所配置　商學農工各界之頒袖及各調查員各將調查出品物支配裝潢　　　並照章逐件備具說明清單附黏標注浮簽先行安放外各公所　　　並會館（如教育品先安放於勸學所是）一俟陳列定期再行運　　　至出品所期限　以六月三十日止爲調查期七月二十日止爲出品期人月初五　　　日止爲陳列期八月十五日止爲運送期會限　每星期爲本所職員常會期研究本所應行事宜俟物品搜集復　　　於八月初五日後擇期開一評判會邀請各界公同評判再送郡　　　城物產會附則　本所未盡事宜謹遵南洋勸業會事務所詳訂各章辦理賑務 
　　 
[伊犁長制台致盛宮保電]  
甘省旱災甚重聞升吉帥已奏請頒振上海各善長亦籌辦義振具見飢溺爲懷實深欽感庚遠在極邊一時萬難赶到而道途遙遠又未能詳悉災情莫名懸系夙仰執事痌瘝在抱用特專電奉懇務祈商同籌振局諸公俯念甘肅災區既廣從速設法寬爲捐集以拯哀鴻紉佩仁風非可言罄敬候惠復庚虞　　 
[盛宮保復電]  
頃奉虞電敬悉甘災積重難返官欵既少查放太遲弟會同在滬紳商捐墊已滙過銀十萬五千兩公所零捐另匯數萬兩并公派兩人赴甘詳探災情計日甫抵潼關近日因江鄂均有水災未免分力各公所又因久不接甘報以致勸捐稍懈茲承台屬已豋報徧告同人以期公同集腋副慰遠厪再振捐向皆奏獎甘省似應援辦況甘灾甚厪聖懷京官亦有捐助請速商護督爲民請命似宜盡力爲之宣咸　　 
[上海商務會廣告]  
頃據狄楚青先生函稱溧陽水灾情形較他處爲重發蛟之地即在溧陽地面他邑皆由此彼及現據敝邑人來報告實狀發蛟之地尸骸未葬室廬萬然其餘各鄉仍一片汪洋可慘之極是非速辦急振垂死之灾黎亦不能救矣務乞尊處速匯洋二千元逕交溧陽商會以爲辦急賑之用等情據此敝會當將續收江浙賑欵撥解英二千元交溧陽商會察核辦理持此廣告 
 
 

Page 27

 
 
   
 
 

Page 28

 
 
   
 
