# 1888 - 67 - 4905351

 

Page 1

 
 
[恭印光緒十三年諭旨] [  本館謹啓]  
　　本館每將歴年諭旨恭印成書俾薄海臣民共仰兹已將光緒十三年邸抄中所有諭旨敬謹排印告成卽日出書計一本收回工本洋一角五分售處仍照曩例 
[新出四書味根錄出售] [  點石齋代啓]  
　　四書味根錄一書與題鏡合編成書錄中絺章櫛句銓解詳明俾閱者嘹如指掌題鏡更將題之章旨命脉推闡盡致洞澈無遺誠作文之枕中秘也每部定價洋二元六角印訂精工便於携帶在三馬路逢源里愼記書庄發售如欲躉購當格外從亷也此佈 
[硃批雍正上諭全書印成發兌告白] [  點石齋主人謹啓]  
　　憲皇帝御極十三載手批章奏無閒宵旰天縱之明如日月天威之赫如雷霆而極之屬精圖治之心則本天心之仁愛一天道之　成庶　而已　本齋知是書之有功世敎也從事於此書者數十人歲紀一周始獲告蕆其初每過一關必校兩次層層遞進校益嚴密及至書成復又通　遇有　入重印而止其所以不告劳不辭費者蓋以聖人經世之謨與臣下効忠之悃俾世之讀是書者無官無商無士民聞風興起皆油然生忠君愛　之心焉分裝六十册外加文木箱子定價四十元准於本月十五日由本齋帳房三馬路申昌書盡室清遠里新泰絲棧發兌至於紙張之潔白字跡之湛精猶爲此書餘事有目共賞不叢目也已此佈 
[租界將禁婦女燒香啜茗推廣應禁事宜說]  
　　同安氣短英雄郵來一稿云滬上爲通商總口繁華甲於天下九流三教雲集於斯觀英法兩公堂瑣案何奇不有風俗之薄於斯極矣猶賴各日報館秉筆者不憚煩勞每遇有傷風化之事著論立說佈列於報紙當軸者間亦採擇施行其挽回澆　豈曰小補哉日者英界將有禁止婦女入廟燒香并入館吃茶等事又頌賢太守爲民造福豈可限量已有是令爰爲推麕說之曰宜禁佛店宜禁冷店宜禁醫生高抬醫資宜禁婦女入館吸烟惟數者之害日報論不一次則此說也閱者目爲陳文可耳佛店者係外來流僧租屋一所將門面之墻堊以黃色大書某寺下院並南無阿彌陀佛或稱某某道院等字樣屋中陳設木偶數尊集三五不僧不道之輩亦爲暮鼓晨鐘喃喃念佛巧立觀音會運船會等名目沿門發帖哄動婦女入店燒香或誘拜爲師父會則無月不有錢則無日不騙男女混雜大傷風化哄騙錢財猶其小事最可惡者莫如師父與女徒也猶之父　與兒女一切不避嫌疑必須親熱以爲不如是定干佛怒云云查此等佛店人都在租界因租界租屋無須中保外來流僧得有英餅數枚便可租屋開店比之募化造廟便捷萬分一店開成便可坐享其利甚至如日報所載和尙臺基一案尤爲駭異今欲禁止婦女入店燒香治水必先治源似宜先禁佛店禁之之法宜爲飭探細查將租界所有佛店若于某店開設某路某號門牌繕一總單密飭捕房將佛店一槪封閉所有佛像鐘皷及一切物件官爲拍賣槪充賑欵想佛以慈悲爲主亦必歡喜無量流僧流道一槪驅逐出境并宜立一新章預飭房主不准將屋租開佛店違則重罰房主旣不租房佛店何由而設此卽治源之道也佛店旣絶則婦女之入店燒香可不禁而自絶矣冷店者舊貨攤之謂也店中陳設無非爛銅廢錫及破爛衣服過客偶一詢問便以硬賣爲事彼黨一唱百和勢極兇横萬一不買必須强客出小洋一角或錢數十文名爲利市錢否則必以老拳奉敬此等惡習翁太守辦理法公堂時曾經諭飭在案今則日久玩生間嘗散步是處硬賣之事何日不有今宜通飭捕探遇有冷店硬賣之事拘案重罰訊明屬實捕探奬以賞銀則冷店雖横恐技亦于此窮矣醫生高抬醫資尤爲陋習租界醫生不可數計雖高明者並不乏人而胸無點墨者亦復不少然其擺架子則一也案上必陳請封數十包牌上必掛張王李趙請醫者數十家一至午後便坐飛轎南抵陸家浜北至新閘港人家視之以爲時髦先生而先生可以身價自高醫金需一羊轎資必八百然一羊八百猶爲起碼若路途稍遠價必倍之倍價之外猶有拔號名目去年滬南某局員請醫曾一遇之伏思租界事事仿行西法於醫生一道何不仿而行之宜預出一示着寓租界各醫生報名投考其醫理明白者給以憑據定以醫資使其行道其胸無點墨者一槪不准懸牌違則重懲事已出乎一律窮氓抱病不致坐而待斃一舉而兩善備矣想醫家本有不爲良相而爲良醫之語亦必樂從俾今之高抬醫資者曰此係俗尙使然初非我等之本心則幸甚至於婦女之入館吃烟吃茶本干憲禁租界雖云習俗使然終難禁絶然天下之事何事不可爲特患無人爲之耳猶憶數年前葛同轉權理英界時不以五日京兆自命首先嚴禁婦女入茶館烟間如有婦女入館堂倌一同科罪自第一樓堂倌枷示之後租界之烟間茶館婦女爲之絶迹於此觀之禁革猶爲易事耳至於臺基之宜禁淫戯之宜禁拆梢之宜禁賭博之宜禁拐騙之宜禁所禁之事不可以僂指計有向所已禁者有今當急禁者有前雖禁而今已弛者有名爲禁而實則否者有易禁者有難禁者有見爲難而實則易者有見爲易而實則難者有視若可禁可不禁而實不得不禁者引而伸之觸類而長之是在賢司牧之作用而已蒙寄居海上於此數者初無德怨於其間不過就事論事而已知我罪我非所問也 
[諭旨恭錄]  
　　正月初十日奉旨敬信現在穿孝所管廂白旂滿洲副都統着崇禮署理欽此同日奉上諭敬信現在穿孝禮部左侍郎著清安兼署欽此○十六日奉上諭順天府奏援案請撥京倉米石專備春撫一摺上年順天各屬被水成災業經賞撥漕米俾資賑濟惟念災區較廣積水未消現值青黃不接之時民力尙形拮据自應量爲接濟加恩着再賞給京倉漕米三萬石以資散放餘依議該衙門知道欽此○十七日奉上諭德馨奏神靈顯應請頒匾額並加封號一摺江西省城崇祀許眞君並龍神風神均著靈應每遇地方水旱經該官紳虔誠祈禱無不暘雨應時實深寅感着南書房翰林恭書匾額各一方　德馨祇領飭屬分詣敬謹懸挂以答神庥至所請勅加許眞君封號之處着禮部議奏欽此○二十二日奉旨阿克東阿着加恩賞給委散秩大臣欽此同日奉旨慶麟豫隨均着加恩賞給委散秩大臣張培榮椿均着賞給三等侍衛在大門上行走欽此○二十三日奉旨伊犁副都統着富勒銘額補授照例馳驛前往欽此 
[本館接奉電音]  
　　昨接京友發來電音有本月初一日上諭一道敬謹譯登○二月初一日奉上諭朕自沖齡入承大統仰蒙慈禧端佑康頤昭豫莊誠皇太后垂簾聽政憂勤宵旰十有餘年中外奠安羣黎被福上年命朕 
 
 

Page 2

 
 
躬親大政仍俯鑒孺忱特允訓政溯自同治以來前後二十餘年我聖母爲天下憂勞無微不至而萬幾餘暇不克稍資頤養撫衷循省實覺寢饋難安因念西苑密邇宫庭聖祖仁皇帝曾經駐蹕殿宇尙多完整稍加修葺可以養性怡神萬壽山大報恩延壽寺爲高宗純皇帝侍奉孝聖憲皇后三次祝嘏之所敬踵前規尤徵祥洽其清漪園舊額謹擬改爲養和園殿宇一切亦量加葺治以備慈輿臨幸恭逢大慶之年朕躬率羣臣同伸祝嘏稍盡區區尊養微忱籲懇再三幸邀慈允欽奉懿旨自垂廉聽政以後夙夜祗懼如臨淵谷今雖寰宇粗安不遑暇逸之心無時少弛第念列聖勅幾聽政問民疾苦凡苑囿之設蒐狩之舉原非若前代之肆意游畋此舉爲皇帝孝養所關深宫未忍過拂况工料所需悉出節省羡餘未動司農正欵亦屬無傷國計但外間傳聞不悉或竟疑圓明園工程亦由此陸續興辦則甚非深宫兢惕之本懷盖以現在時勢而論固不能如雍正年間之設正朝建公署卽使民康物阜四海乂安其應仰紹前猷克光令緒者不知凡幾尢當審時度勢擇要而圖深宫隱願所存豈在游觀末節想天下亦應共諒惟念皇帝春秋鼎盛此後順親之大尤在勤政典學克己愛民不可因曲意奉親轉開逸游宴樂之漸至中外大小臣工尢宜忠勤共勵力戒因循浮靡積習冀臻上理庶不負深宫殷殷求治之意實所厚望欽此朕仰承慈訓惟當祗服懍遵不敢稍涉侈縱諸臣亦應仰體聖慈諄勉至意各勤職業共賛昇平現在西苑工程將次告竣謹擇於四月初十日恭奉皇太后鑾輿駐蹕其一切值班守衛事宜照王大臣等前奏章程敬謹辦理將此通諭知之欽此 
[畿甸近聞]  
　　京師銀市于正月初四日開盤非錢票不能買銀各鋪所收現錢皆不流通於外故近日生意蕭條倍於客歲云○良鄉縣站差入京投遞公文於正月二十日日暮時取道護城河冰上行至河中冰忽碎裂連馬墜下適遇拉冰床者爲之拯救人馬皆得無恙其背負公文幸有油紙包裹未經濕透當卽入城假城門旁官所烘乾衣履次晨赴兵部投遞兵部憫之並不咎其遲悮○永定門内大街綿長半里許正月二十日各鋪湊集錢文燃放烟火並邀五城子弟演習各樣雜劇傾城士女如水如雲車馬喧闐竟夜不徹當經南營派兵數十名爲之彈壓故是夜甚爲安謐云○武備院咨移户部内稱大婚時内廷應用毛氈甚多自應預先敬謹恭備以免貽悮相應咨行貴部轉飭張家口臨清關速將十四年分應解寒羊毛各六千觔解京交納該部卽飛催張家口監督及山東巡撫轉飭臨清州知州一體遵照○宣武山外椿樹三巷某甲夫婦二人年皆在大衍以外膝下三子家稱小康正月中旬老夫婦因家事勃谿經隣人爲之解勸甲以有事率其長子出門婦則遽萌短見潛買阿芙蓉膏以水融之逼令次三兩子先服一半所餘一半已亦一吸而盡鄰人聞兩子嗚咽聲急來盤詰尋甲歸家延宣武門外大街英國施醫院醫士以靈丹調治兩子得慶重生其婦因吞服過多烟毒已散竟溘然長逝矣甲當卽首報北城司署次日經司官騐明詳報城憲刻尙未聞如何究辦也 
[擬增榷費]  
　　各省洋關歸稅務司經理者凡十有九處一切經費均於所徵洋稅項下開支同治初年經總署奏准每年各關只准開支銀七十四萬餘兩迨至六七年各關所徵稅課日見暢旺全年竟徵至千萬兩之譜當經赫總稅務司以事務頗繁詳請總署加添經費旋由總署會同户部擬定各關以銀一百十五萬八千兩爲永遠定章奏明通行遵辦在案刻赫君查得上年各關所徵洋稅計銀一千五百萬兩有奇各關咸以稅旺事煩原設巡役等人不敷應用必須添派以便巡查庶走私奸商無所施其技倆擬再加經費銀二十五萬兩又上年新設粤東九龍拱北兩關尙未奏請准支經費若干現擬每年支銀十八萬兩各省沿海緝私大小巡船綠設自近年尙未議及經費亦擬每年支銀十五萬兩以上三款計共銀五十八萬兩已於正月二十左右照會總署核辦矣 
[盜案彚登]  
　　廣州訪事人云番禺縣署後街有鄧姓者富家子也一日有盜多人潛入内室將諸人綑以繩用布塞其口使喑不能言然後傾筐倒篋搜括靡遺慾壑旣盈揚長而去次晨鄰人見其門户洞開入内察看情形大爲驚駭急將各人解救查檢各物所失約值千金鄧係畏事者不欲控官隣里以事關盜案未便諱飾遂代爲出首赴縣禀報邑宰會同營官親往踏勘一面飭捕赶緊查緝然海闊天空未知能否弋獲也○某甲向在佛山貿易一日携銀至省垣購貨船至五鴉口天色已晚突來强盜兩人手持利刃多方恐嚇甲畏縮如蝟不敢與爭所帶之銀悉數掠去甲疑係船户通同作弊遂扭赴縣署報官邑宰將船户監禁聽候審辦 
[嶺南春色]  
　　正月十七夜珠江某花舫有一客飲至酩酊失足墜入水中四處打撈茫無蹤跡次日其屍浮至海幢寺前經親屬撈回棺殮○南海某鄉落陳黃兩姓因爭水埠各率健兒互鬥陳姓勢盛傷黃姓一人由黃告官請斷陳畏罪浼人調處願以孔方兄爲和事老人云○南海某生因被匪人牽涉禁諸縣獄日前患病身亡聞者咸歎息不置○正月十九午刻河溪陸姓家因煎茶遺火積薪中致兆焚如之禍幸食指繁多且家臨河畔易于取水僅燒去廚房一所餘皆無恙 
[榕城紀事]  
　　福州府屬文童由廷太守出示定期二月初一日開考閩侯長三縣文童初五日開考際此桃江浪暖梅塢香清童子軍白戰無譁當有出人頭地者矣○經院鋪俗呼錦錢巷爲烟花薈萃之處春風十里捲上珠簾杏白梨紅引人入勝有黃日具者在是處開張小客寓肩挑貿易者皆托足焉去臘二十六日朝鮮國人張汝享偕僕兩人至寓投歇携有高麗參等特蓋皆彼國之土儀也新正十四日有湖南人易福開等數人貿貿然至自稱販運洋藥爲生黃亦欣然留之十八日易等乘張外出將參竊取嗣張回查知所失之參約共三十餘斤卽赴閩縣禀求查緝劉大令提訊之下以寓主失於謹愼咎不容辭飭差帶同追究詎易等得贓遠颺一日在馬尾地方經寓主之相識者遇見告之寓主始由黃禀縣簽差拿到大令當堂究問易堅不吐實大令令笞責數白押候比追○小王府某甲家頗小康有屋數椽賃於徐氏婦居住事經半載租錢不付分文甲無可如何情願出資令其遷徙氏索錢三十千甲許至二十千氏尙不允一日甲向之催促以致口角相爭氏自恃宦裔具禀琴堂閩縣劉大令查悉根由飭差至甲家着將所貼遷資如數付給俟遷居之日再到縣領錢十千○扈嶼鄉葉某與鄰村施某爲葉子戲施每賭輒負始僅欠錢十餘千積年未還利上加利竟多至百餘千文一日葉因屢索不還將施拘禁樓上施以奇辱難忍卽於是晚投繯葉聞知施救不及將屍移至某廟墻邊廟丁某甲微聞步履聲出户探視黑暗中不辨何人遂潜尾其後行至葉家甲狙伏門外側耳而聽盡得其詳卽推門入内着其將屍扛回葉知事已敗露無奈負屍而回現施之家屬已具禀閩署由發審委員甯司馬臨塲相騐兇手則已遠颺尙未弋獲本舘按此事有關人命確否未敢噫斷推施已死葉已逃相騐之時又不聞甲到來作証其如何自盡如何移屍夫果誰見之而誰述之者惟據訪事人言之鑿鑿一若目擊身親因姑删削其詞綴諸報上○地棍鄭孔政充當營兵每招紈袴子弟賭錢藉以漁利前經閩縣王吉人大令訪悉其狀移請斥革名粮聞者快之新任劉特舟大令疾惡如仇疉次簽差拿辦差得其厚賄終不送案現已示革二差逐堂嚴比除暴所以安良其大令之謂歟○省會稅厘提調余太守兆奎丁繼母憂定於正月二十五日在北門南離殿開吊楊石泉制軍曁司道文武各官均親詣行禮車馬喧闐異常熱閙 
[廣州官報]  
　　藩轅牌示准補歸善平海司裘士瀛茂名赤水司嵇如沂羅定州吏目魏應辰均飭赴新任 
[懸旂志慶]  
　　昨爲意大利皇誕辰滬上各領事署及浦中所泊兵船俱懸五色旂以伸慶賀 
[縣批照錄]  
　　客臘之杪宋子藹用手鎗擊斃張書常一案勘騐情形迭登前報　由張氏屍親具詞投縣籲求昭雪裴邑尊批云宋效璟 
 
 

Page 3

 
 
卽宋子藹因借錢不遂輙將張成績用鎗轟擊實屬兇横已極而宋效璟亦卽自行擊斃無可究抵伊父宋書升平日管教不嚴以致養成兇惡之性揆諸情理不能無辜候提集兩造人証訊明詳辦 
[告示已懸]  
　　蔡太守禁止婦女入佛店燒香及至烟館開燈吸烟并移請法界縣署一體查禁等因節登前報兹捕房已將告示糊裱分懸棋盤街四馬路一帶憲示煌煌人所共見捕頭又飭包探陳阿九知照更上一層樓金粟園東益泰等家凡有婦女到來不得開燈免致取咎云云惟法界則尙未聞重申禁令有心人恐不免爲淵敺魚也 
[上海縣署瑣案]  
　　前日有廿七保二圖孀婦康瞿氏遣抱康錦堂控稱夫姪錫根阿和誣指佔地將屋拆毁叩求提究裴邑尊傳到該圖地保查訊據禀瞿氏係康姓長房日來新造房屋錫根等以佔地爲詞揭去屋瓦數行並不全行拆毁邑尊諭令該保下鄉調處如竟調處不明再行禀候親臨查勘○昨報列武生李九臯搜尋媳婦楊氏一案前晚裴邑尊庭訊之下李稱寡媳楊氏擅返母家難免有不端之事武生屢次催令回家伊竟避匿陸處是以至陸處搜尋今陸旣將楊氏交案叩求給領回家管束陸稱楊氏係外甥女甥婿夭亡自甘守寡孚人面獸心屢次欲行非禮楊氏羞忿恐懼是以歸母家李猶糾纒不休竟敢糾衆到小的家滋閙陸氏稱小婦人孀居守節寡女正在青年李素來作事不端意圖污衊是以歸至小婦人家李胆敢糾衆滋擾叩求明察楊氏稱小婦人于十九歲時守寡堂上無姑無人照管兼之翁生性不端是以去夫族而返母族實不得已之苦衷叩求鑒宥邑尊飭將楊氏交其母陸氏領回守節李叱退着各具切結存案備查○前晚十六鋪汛捕見王氏投河自盡救援送縣王氏稱小婦人家住如臯縣前年被歹人陳姓誘來滬上售人小東門外花烟館賣娼刻患惡瘡不能接客時被鴇婦凌虐是以投河覓死家中尙有母兄叩求遞回原籍邑尊謂此等娼妓最爲可惡着交官媒詳細盤問如果所供屬實候備文遞解可也○前報列食馬成訟云云前晚原差王鶴亭庭將貴韞川等解訊裴邑尊著將供詞從實繕寫呈候訊究人暫交差 
[英界公堂瑣案]  
　　公平洋行控稱李逸仙有絲頭托運至外洋銷售由行先墊付銀兩現售見之銀除去一切開銷應向李找銀三百餘兩蔡太守傳李到案會同賈副領事庭訊李供照向日開銷大約祗一分之數照算尙有贏餘此皆已登前報者也昨又會訊公平西人申訴前情并呈西文帳目又稱實因躭延日久費用較多然亦祇一分之譜耳李堅執如前并稱西文帳目我不認識太守飭將西文繙譯華文交李核算再行覆訊核斷○靛青行夥某申訴稱舊同事金何兩人躭擱行中見有交易强取用錢已給洋二元尙嫌不敷屢屢饒舌被拉碎馬甲并持小刀戳傷二處爲此報捕拘案請懲金供躭擱行中執事人托攬主顧言明扣用甲不依與論爭執不敢恃　惟以前確曾借貸現在未得用錢何供與同蔡太守飭金何覓保靜候傳執事人再訊○包探陸阿祥禀稱昨日巡行虹口百老匯路見袁阿喜肩挑硝磺三包半拘拿盤詰據　　富順輪船火夫頭　囑挑不知運往何處小的揆度情形大約挑往南市惟伊不肯說明耳今特送案硝磺呈閱袁供粤人昨在碼頭有富順火夫頭土阿永囑挑　貨及被抱探查　王卽不知去向小的實不知運往何處叩乞施恩蔡太守飭將袁管押候備又移縣究辦○西人馬立師處糞頭吳瑞林訴稱鄉人董炳祥等將小的父子二人拉至分水廟逼立任被鄉人挑糞之據致失洋銀拉破衣服捕頭聞之派中西探捕拘獲董等解案蔡太守訊供之下飭將董等押候補提爲首之董炳干董多多到案再訊以上各情已詳前報昨日捕房提到炳千多多連在押之炳祥等送案吳申訴前情并稱多多當時並未在塲惟面上有瘢點者據言名多多今獲案者並無瘢　炳干供富毆擊時小的並不知情多多祇此一人並無他人名多多者多多供稱小的事不干涉已由吳認明乞恩開釋煙　松寳楊永全顧村郎等同供如前太守問吳究竟爲首行兇者何人答稱面有瘢點聞名多多非今獲案之多多也太守飭將多多開釋炳千炳祥松寳永全村郎等一併押候查明爲首之人拘案覆訊究辦○殷啓洪訴稱平空被醉人王阿大扭毆致失洋四元陳阿四見而解勸亦被兇毆由捕拘案殷裕泰稱父親殷啓洪被毆後經小的扶歸陳供王實因酒醉肇事與殷尋釁小的向之解勸王已不省人事王供實因酒醉糊塗惟求恩恕蔡太守騐得殷受傷甚輕判罰王洋四元以儆 
[法界捕房瑣案]  
　　八仙橋巡防局鄧守戎飭差送賊犯沈秀至捕房王司馬訊供之下該差禀稱沈竊得衣服押在公館馬路某烟室沈供認不諱並稱烟館己忘其字號司馬飭包探李雲發協同來差將賊帶往烟館吊贓○太倉人陳金和在江天輪船挖取沈順直袋内洋十二元獲案後王司馬訊明倩節押在捕房昨晨司馬蒞捕房時汪盛郎投案請追金和供稱實在挖取洋四元並非十二元盛郎呈出寗波來信實係十二元司馬怒金和圖賴謂除起獲之三元外尙少九元如交出當可從寛金和依舊游移司馬喝令笞責一百二十板始稱奉押捕房無可措繳司馬謂然則可央人人錢並保釋出措洋○昨報登沈錢氏控姚阿二滋擾行兇經王司馬斷令枷號一月期滿遞籍等因昨晨司馬飭提到案姚俯首求恩司馬以姚迭次肇事不便寛容喝令枷號一月發小東門示衆○用紅黑籌誘賭之小耳朶在蘭芳里花烟舘滋閙索錢經龜于喚捕解案王司馬訊供之下稱前曾爲紅黑籌賭今已改業昨日路經蘭芳里伊等正在口角忽被拘拿王司馬以小耳朶面目兇惡令押候查明究辦○大場鎭人陶少蓮赴捕房訴稱妻王氏於前月二十八日來滬徧尋無着今日始訪悉在金德興客寓雖未姦情昭著而該棧係著名花客寓實與臺基無異因之扭請訊究王氏供稱正月二十八日來滬因與該棧主相識是以借住其家司馬謂何以不告爾夫知道其中情節不問可知今旣緝獲爾尙有面目見人乎本當究辦姑念初犯令陶帶回勿任再出肇事陶叩謝而退 
[上海陳家木橋電報總局豫皖賑所接汴梁江蘇會館助賑轉運所來書]  
　　杏蓀竹坪少欽蕃甫秋坪心如蓮珊綏之尊兄大人閣下兹奉十二月初十日第六號公函知前復三號汴函已邀青鑒十二月十七日收第八批庫平現銀三萬兩旋發四號復函想已遞鑒正月初八九日由蔚盛長合盛元交到第九批庫平銀各五千兩由金淦等泐有復函交蔚合兩號帶上已分函知照嚴孫兩公佑翁任勞任怨世所罕見孫劉二公以及諸君子在西華十二月二十七日來函艱辛已極來往於雪地氷河之中大約上元後可以發錢查户先須敲氷始可行舟水深則小艇不穩水淺則大船難行更有水落溝存車船均難爲力者南中諸大善士輪捐之義籌捐諸公利濟之心可敬可佩亦賴有佑嶼浩翁諸同人冐雪冲寒不避艱險災黎始能霑此實惠上以副　深宫厪念災黎之至意下以副籌捐出捐諸位善士之苦衷第豫省祥中尉扶西淮六邑最重灾區春賑仍定續放耳艸此布陳敬請德安教弟朱壽鏞鄉晚胡金淦楊大訢同頓首正月初十弟五號 
[上海陳家木橋電報總局豫皖賑捐處正月廿八至三十日事略]  
　　本月下旬計收英洋規銀對開洋銅洋制錢五項折合規元四千六百三十三兩八錢一分四釐連同絲業來五批一萬兩高易十二批五千四百八十兩與昌七批三千兩文報九批二千兩共收規元二萬五千一百十三兩八錢一分四厘正細數另載清單○廣西臬憲張印聯珪桂林府秦印煥撥來粤平銀一千兩申合規元一千另七十七兩七錢七分除備函掣奉收據外謹登報章以誌仁澤○章門寓客青蓮學士之後裔也隱其姓名孜孜爲善惟日不足鄭州之厄寓客登高倡募信從甚衆去臘曾寄到銀六百兩又續寄二三批銀五百兩申合規元五百四十六兩八錢五分八厘董勸多方可敬可慕○滇撫署函云閱申報審豫災極重哀鴻遍野慘目傷心執事力任其難廣求振撫雲天高誼遐邇同欽用是邀集同人勉副盛舉湊得滇平銀三百二十兩匯呈察收轉解爲荷云云敝處實收到規元三百三十八兩一錢止○太湖救生局募十九二十批無錫知仁莊募廿八批汕頭電局廖四批杭城宋樹翁十批均到先此報聞 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十四年正月初十十一日京報全錄]  
　　宫門抄○諭旨三道錄前○粤督張等奏設瓊州練軍籌議餉項操練章程摺○豫撫倪奏沁河漫口堵築合龍摺○滇學政戴奏續報科考大理楚雄完竣摺○直督李奏開復知州摘頂處分片○正月初十日豫土請假五日○關防衙門十五日奏大高殿拜表慶王行禮○召見軍機○十一日明秀續假十日○掌儀司奏十四日祭奉先殿親行禮節○順天府奏京師得雪二寸有餘○召見軍機恩中堂奎潤○○兩廣總督臣張之洞廣東巡撫臣吳大澂跪奏爲酌設瓊州水陸練軍籌議餉項操練章程以奠巖疆而期持久仲祈聖鑒事竊照瓊州一島爲海疆第一冲要孤峙大洋逼近越境内綏黎客外籌海防在在胥資兵力而勇營需餉浩繁殊非經久之計迭經與督辦欽廉防務提督馮子材水師提督方耀署陸路提督鄭紹忠曁瓊州鎭道往復詢商臣等督飭司道叅考羣言覆加酌核惟就瓊州原有之制兵酌設練軍加足練餉一洗緑營積弊庶可化虚糜而爲實用查瓊州鎭標裁存額兵四千零九十九名擬就瓊州鎭標左右兩營崖州協萬州營儋州營海口營海安營共七營每營抽練陸軍一底營計二百五十名書識號令親兵紅藍旗俱在其内七底營共一千七百五十名先將馬兵戰兵儘數歸練不敷之數以守兵補足又瓊州水陸額設崖州儋州海口海安等營拖船十號現擬先行整頓七號分撥崖州二號儋州二號海口二號海安一號共配撥練軍二百五十名連前陸軍共二千名陸軍不論馬步戰守每名均給月餉實銀三兩每練軍十名設副長一名月餉三兩三錢拖船正兵月餉三兩每號設正副舵工各一各正舵工每名月餉六兩副舵工每名四兩五錢陸軍每營五哨中哨營官自帶拖船每一號爲一哨陸軍哨官二十八員拖船哨官七員水陸哨官均於本營千把外委内選充不拘實缺候補每員月給薪水銀九兩所有薪糧均不扣建營官七員卽以本營現任副叅遊等官兼充無論官階大小每員月支辦公費銀一百兩如遇有剿捕擇要屯防爲日甚久管帶之將官未便終年在外應每營各設帮帶一員以便更番而資兼顧卽於本營現任都守酌派兼充帮帶官七員每員月給夫馬費十五兩以瓊州鎭總兵爲號統領自支辦公費銀二百兩統計練餉薪水公費每年共需銀八千八百四十八兩各營除抽練之外尙應存守兵二千零九十九名以充看管城門局庫護解人犯各項例差及匀撥各處緊要塘汎以存舊制此抽撥練軍酌定練餉之章程也查此項抽練之馬步戰守各兵原有底餉銀三萬三千餘兩又原有本色糧米七千二百石每石按照部章六營均折銀七錢海安營折銀五錢共銀五千餘兩又馬兵原有馬料米折銀五百六十餘兩一律由藩庫道及高廉雷瓊各道分别扣出移交海防善後局湊撥練餉旣歸畫一且免延欠共抵銀三萬八千五百餘兩尙不敷支銀五萬餘兩擬卽就瓊州現駐防勇十底營中酌裁五底營每年計裁銀八萬一千餘兩除撥補此項不敷之練餉外每年計可節省銀三萬零二百餘兩遇閏之年應加月餉薪費共七千三百七十八兩有奇除原有餉米外較之閏年勇餉所省仍多俟勇營報裁之日卽爲練軍起支之時其挑剩之守兵二千餘名應支餉米仍照舊章此酌撥勇營撥補練餉之辦法也至抽練之兵悉按勇營規制一律挑選精壯足額臨時派委大員點騐向來虚伍攤扣散渙驕惰等積習嚴行禁革其有革退事故卽由練營募補不得沿襲缺底頂充之弊革退者將積欠餉米清給本人已故者清給家屬其底營之本管都守千把等官不得干預但不得以别省之人充補應專募廣東本省之人毋庸拘定瓊州一府之人餉項每月支發一次陸軍七底營務令一營合紥一處朝夕操練不准散處城市兼習工商海風猛烈支帳難以耐久均令搭蓋營房居住卽以每年應領帳棚經費抵作工料修理之用所有軍器仍由軍需局照章核發拖船責令住船勤操巡洋會哨練習風濤沙綫水路均由瓊州鎭督率考校認眞奉行至支發練餉責成雷瓊道切實稽查按季禀報如有缺扣禀明查叅此挑練成軍屯紥操練發餉稽查之章程也以上各條略仿直隸練軍章程而月費薪水及火夫長夫等項撙節甚多至統領管帶各鎭將雖係有缺人員而廉俸無多又經减成萬萬不敷用度以致攤扣百出難期整頓况海外瘴鄉尢須優加體恤方能專心盡力且本營各有將官統帶之總兵不能照别省章程自帶一營别無薪公可資津補自宜一律籌給以資辦公而免流弊由海防善後司道局核議會詳請奏前來臣等查瓊防勇營分布黎峒及郡城海口地方巡察鎭壓爲數不能過單若非酌設練軍則勇營斷難議裁而緑營無憑整頓原有之底餉銀米徒滋虚耗今加餉抽練挹彼注此一轉移間營兵可爲有用勇餉亦多節省似於瓊州不無裨益所有酌設瓊州水陸練軍緣由謹會同署水師提督臣王孝祺署陸路提督臣鄭紹忠合詞恭摺具奏伏乞皇太后皇上聖鑒勅部核覆施行謹奏奉硃批該部議奏欽此○○河南巡撫臣倪文蔚跪奏爲沁河漫口堵築合龍恭摺仰祈聖鑒事竊照本年八月底武陟縣小楊莊沁河無工民堤因陰雨連旬水勢過大致有漫决經臣將失事之巡道知縣專摺奏叅並將收撫災民搶辦盤裹飭勘籌撥兵工進占各情形先後奏明在案兹據彰衛懷道曹秉哲禀稱東西兩壩共造成二十占後金門收窄溜勢愈急所幸天氣晴朗羣情踴躍連日赶將兩壩門占盤壓堅固隨於十一月二十五日挂纜合龍當卽督率在工員弁催䟎兵夫土料並進層層追壓一面加廂護掃增培後戧並開放引河汲水歸槽竭一晝夜之力門占追壓到底壩下亦已絶流大溜全歸故道其方陵决口係於二十七日挂纜堵築現已一律完固等情具報前來伏查沁堤本係民工自前撫臣鹿傳霖改歸官督紳辦失事各員旣予叅劾則大工合龍在事員弁當必錄其勞勩分别給奬懲勸方得其平查該道曹秉哲係於沁堤報决之次日接篆視事其時險工迭出災民徧野護城堤岸節節坍卸道庫存項不及千金羣情頗滋疑懼該道不避艱險躬駐堤上督率縣紳弁兵日於風雨泥淖之中分投搶護又復捐資購饝紥筏賑恤災民水勢稍定卽撒手收料赶緊盤裹不使續有冲刷嗣復勘估核實措辦合宜用能迅速竣事洵屬倍著勤勞擬請賞戴花翎其餘在工出力各員容臣於騐收後再行擇尤保奬並乞恩准以資鼓勵所有沁河漫口合龍緣由謹會同署理河東河道總督臣李鶴年恭摺馳陳伏乞皇太后皇上聖鑒訓示再臣定於本月初八日帶印駐工督催䟎料並先繞道河北騐收沁工合併附陳謹奏奉硃批曹秉哲着賞戴花翎其餘在工出力各員准其擇尤保奬毋許冒濫該部知道欽此○○雲南學政臣戴鴻慈跪奏爲續報微臣科考大理楚雄兩棚完竣情形仰祈聖鑒事竊臣本年夏間科試迤東南四棚及省棚情形業經恭報在案隨於八月二十日起馬出考大理附考麗江府永北蒙化兩廳次考楚雄並黑鹽琅鹽白鹽三井兩棚文風自以大理爲較勝此次生場尤多清暢之作各屬童生俱照定額取進惟楚雄縣本案外補入戊辰歲試正額二十名府額十一名黑鹽井本案外補入壬申科試正額八名考闈内外均極整肅並無槍替滋事等弊於十月十二日考畢回省臣查滇省士風尙稱樸實但恐里居偏僻未能盡識規繩臣每到各棚用心勸導發落生童之日敬謹刊錄御製飭士子文各授一卷俾凡在庠序共懍遵循以期仰副朝廷作育士林至意現統計雲南通省歲科兩試一律全完應俟明年七月舉行錄科事宜所有此次科試大理楚雄兩棚完竣情形繕摺具奏再臣經過地方雨暘時若百榖順或民情亦極安謐堪以上慰宸厪合併附陳伏乞皇太后皇上聖鑒謹奏奉硃批知道了欽此○○李鴻章片再開州知州賈孝彰前因黃河北岸下游民埝漫溢禀報延緩當經奏叅摘去頂戴旋據大名道府查覆係因阻水未能速禀且漫口係在濮州地界七八月間黃水節次盛漲開境金隄自虎山寨迤東至陳莊一帶險工林立該員督同紳民設法防搶並捐助樁料保護平穩甚屬出力擬請旨將該員賈孝彰原叅摘去頂戴處分開復以昭激勸理合附片具陳伏乞聖鑒訓示謹奏奉硃批賈孝彰着准其開復摘頂處分該部知道欽此 
 
 

Page 10

 
 
[光緒十四年正月十二十三日京報全錄]  
　　宫門抄○總兵王奏報署水師提督日期摺○總兵鄧奏赴潮鎭謝恩摺○川督劉奏審明禁卒疎防監犯服毒悮報病故摺○廣西撫李奏試用縣規避差委摘頂示儆片○又奏調署知府缺片○正月十二日睿王長善各假滿請安○清安崇禮各謝署缺恩○内務府奏派遞酒之王公派出阿拉坦呼雅克圖○掌儀司十五日早晚祭奉先殿載瀾載津行禮○召見軍機錫珍熙敬徐用儀○明日宗親宴午正入座○十三日長春續假十日○順天府奏京師得雪三寸有餘○召見軍機高萬鵬李文田伊勒洪阿○皇上明日卯正二刻至奉先殿壽皇殿行禮○○署理廣東水師提督調補北海鎭總兵奴才王孝祺跪奏爲恭報奴才接署水師提督印務日期叩謝天恩仰祈聖鑒事竊奴才於光緒十三年八月初九日在廉州北海防次承准兩廣總督臣張之洞照會文開廣東水師提督方耀現在晋京陛見所遺永師提督印務查有調補北海鎭總兵王孝祺堪以署理除恭摺具奏並咨行外合就照會等因到奴才承准此旋又奉督臣電催迅速赴任當將高州鎭署任關防暫交中軍遊擊看管遵卽乘輪就道本月二十四日行抵虎門准水師提督臣方耀將提督廣東水師總兵官銀印一顆曁王命旗牌例書文卷等件委署提標中軍叅將丁志德齎送前來奴才當卽恭設香案望闕叩頭謝恩祗領任事訖伏念奴才一介武夫知識庸陋自咸豐年間投効軍營轉戰東南數省遞保記名提督光緒九年蒙恩補授廣西右江鎭總兵前年從征桂邊倖獲南關之捷旋邀北海之移感天地之生成愧涓埃之未報兹復謬權提篆悚惕滋深查廣東爲南洋首冲水師尤今日急務舉凡練軍緝匪巡海籌防責重事繁在在均關緊要自　愚昧懼弗克勝惟有竭盡駑駘隨時隨事咨呈督撫臣籌商妥辦决不敢以暫時署篆稍涉因循冀以仰答高厚鴻慈於萬一除將到任日期恭疏題報外所有奴才感激下忱理合恭摺叩謝天恩伏乞皇太后皇上聖鑒謹奏奉硃批知道了欽此○○廣東潮州鎭總兵奴才鄧安邦跪奏爲叩謝天恩仰祈聖鑒事竊奴才在署廣東廣州協副將任内仰沐恩綸補授廣東潮州鎭總兵當經具摺叩謝天恩並籲請陛見差弁齎回原摺奉硃批着來見欽此等因奴才遵卽稟請兩廣督臣張之洞委員接署交卸起程嗣於光緒十三年六月二十四日奉督臣照會飭赴潮州鎭本任並奉飭知奏請奴才暫緩赴都陛見所有分辦東莞一帶匪鄉未盡事宜仍令奴才兼顧迅速清理等因奴才卽交卸副將印務於七月十二日馳抵潮州府城准署潮州鎭總兵戴朝佐差委署中軍遊擊方鰲將總兵關防王命旗牌文卷等項齎送前來奴才恭設香案望闕叩頭祗領任事第奴才一介庸愚毫無知識渥承恩眷荐擢今職涓埃未報兢惕方深兹復飭赴本任仍兼辦東莞一帶匪鄉撫躬循省益切悚惶伏查潮州爲濵海要區總兵係專閫重任撫綏彈壓在在均關緊要自維愚昧深懼弗勝惟有遇事稟承督臣妥爲認眞辦理以冀仰答高厚鴻慈於萬一除到任接印日期恭疏題報外所有奴才感激下忱謹恭摺叩謝天恩伏乞皇太后皇上聖鑒謹奏奉硃批知道了欽此○○頭品頂戴四川總督臣劉秉璋跪奏爲審明隆昌縣禁卒楊超疎防監犯程四卽程中秋在監因病服毒身死悮報病故旋卽查明據實檢舉按例擬辦恭摺仰祈聖鑒事竊查前據署隆昌縣知縣梁億年稟報該縣因公出境監犯程四卽程中秋染患痢疾醫治不愈在監病故當經由司照例詳請具題旋據叙州府知府王麟祥轉據該縣具禀於回署後卽同該縣典史吳厚餘查明該犯程四卽程中秋係因病磨難受自服敷瘡藥末毒發身死誤報病故據實自行檢舉稟請更正等情由司詳情奏咨在案一面由府檄委富順縣知縣陳錫鬯前往確查騐報並批司飭將典史吳厚餘撤任行提人証卷宗到省發委審辦去後兹據成都府知府黃毓恩督同讞局委員審明議擬解由布政使崧蕃按察使游智開會詳解勘前來臣親提研訊緣楊超籍隸隆昌縣向充該縣禁卒程四卽程中秋係該縣詳報縣民程五卽程中淋因向陳余氏調姦不從將陳余氏揢傷身死聽從棄屍復將陳余氏之女陳沅貞揢傷身死棄屍報作自溺賄令仵作匿傷不報經該縣會同委員覆審檢舉得實案内照故殺律擬斬監候奉准部覆彚入光緒十二年三次秋審情實之犯禁卒楊超平日在監人犯均係依法看守十二年十月初三日該犯程四在監染患痢疾楊超稟由典史報縣撥醫調治未愈程四常稱病磨難受不如尋死楊超與同監犯人宋鮮畫等各向勸慰留心防範是月初四日該署縣梁億年接准瀘州轉准電報局移會以電錢工程行抵瀘州所屬衣錦鄉與該縣地面犬牙相錯圑保互相推諉恐悮要工約會前往勘辦梁億年隨卽起程馳詣衣錦鄉會同將電工地叚逐處勘定當將公出日期稟報初六日楊超因身患瘡疾在不知姓名人草藥擔上買得醫瘡藥末一包進監敷治餘剩藥末不知有毒置放床頭席下詎程四因病磨難受乘間將楊超席下敷瘡餘藥竊服是夜三更後毒發呻吟楊超曁宋鮮畫等聞聲起身攏看程四已不能言語移時身死楊超一時未經查明卽以程四病故等情禀知典史吳厚餘該典史亦因該犯先本患病醫治未愈以爲必係因病所致初不料其服毒斃命當卽據情轉報初七日該署縣梁億年轉回中途接據前情卽禀請委員騐報當經前署司黃雲鵠將該犯程四卽程中秋在監病故緣由照例詳請具　題梁億年回署後卽同典史進監察看程四面色並十指甲十趾甲俱青色不似病故情形並見程四身旁遺有藥末查明程四係因病磨難受竊服敷瘡藥末毒發身死於未經委騐之先據實檢舉禀由敘州府禀司詳請具奏一面批飭將該典史撤任由府檄委富順縣知縣陳錫鬯詣騐訊詳委提人卷來省發委審辦兹擬成都府等訊明議擬由藩臬兩司轉詳前來臣提犯騐訊據供前情不諱詰係一時疎忽並無鬆刑及知情揑報情弊並據該典史吳厚餘呈遞親供核與縣禀檢舉相符亦無規避情事案無遁飾查禁卒楊超因身患瘡疾買藥進監敷治致監犯程四因病磨難受竊服餘剩藥末毒發身死事後又不查看明確輒行混報病故實屬異常疏忽若照失於檢點致囚自盡律擬杖似覺寛縱而楊超買藥入監不知有毒且係程四目行竊服較以可以自殺之具與囚究覺有間遍查律例並無治罪專條自應比律酌减問擬楊超應比照獄卒以可以自殺之具與囚致囚自殺者杖八十徒二年律上减一等擬杖七十徒一年半年逾七十照律收贖無干省釋屍棺飭埋典史吳厚餘於在監人犯並不留心照管致斬犯程四在監自盡實屬疏忽所有斬犯在監服毒自盡之管獄官職名係隆昌縣典史吳厚餘相應開送署隆昌縣知縣梁億年於監犯程四服毒自盡係在會辦電工公出期内應請免議再該典史吳厚餘於光緒四年在京捐局加捐二級復恭逢光緒十三年正月十五日恩詔加一級相應隨案聲明除供招咨部外所有審擬緣由理合恭摺具奏伏乞皇太后皇上聖鑒勅部核覆施行謹奏奉硃批刑部議奏欽此○○李秉衡片再本年五月間西隆州屬苗匪攻撲猴塲村戕害民命經臣抽調邕防營勇迅赴泗城府責成該府知府鄧輔綿親督前去察看應剿應捕妥爲辦理於六月初四日附片陳明在案臣以西隆正當有事該州知州石鳴泉人地未宜應卽撤回飭委試用知縣吳大椿由南寗厘卡就近馳往接署州篆將地方要件認眞經理乃吳大椿遷延觀望迄將三月尙未據報到任似此意存規避若不撤叅示儆必致遇有差委相率効尤除飭將吳大椿撤委另行遴員接署外相應請旨將該員吳大椿摘去頂戴留於西隆州聽候鄧輔綿差遣以示懲儆俟查辦苗匪事竣如實知愧奮再懇恩施倘始終取巧怠玩卽請從嚴議處據藩臬兩司具詳前來謹附片具陳伏乞聖鑒謹奏奉硃批吳大椿着摘去頂戴餘依議該部知道欽此○○李秉衡片再南寗府知府何昭然據報丁憂所遺員缺查有現署鎭安府事准補梧州府知府陳善均守潔才長器識宏遠堪以調署所遺鎭安府員缺查有補用知府林苑生勤樸認眞勇於任事堪以委署據藩臬兩司會詳前來除分檄遵照外理合循例附片陳明伏乞聖鑒謹奏奉硃批吏部知道欽此 
 
 

Page 11

 
 
[光緒十四年正月十四十五日京報全錄]  
　　宫門抄○諭旨一道錄前○粤撫張等奏粤省開設書局奏明立案摺○又奏飭降調員赴河工片○又奏委署總兵片○又奏刊給木質關防片○將軍恭奏派充統領片○直督李奏開復已故知縣處分片○閩督楊奏知州請開缺回籍片○豫撫倪奏神靈昭著請頒匾額摺○正月十四日○豫王續假二十日○嵩山請假十日○内務府奏派管理處所派出崇光圓明園咸安宫○召見軍機徐桐徐郙○皇上明日卯正二刻至大高殿壽皇殿行禮畢還宫辦事後辰正升保和殿筵宴○十五日崇光謝管處所恩○侍衛處奏泒雍和宫聽經派出長有○順天府奏京師得雪深透○召見軍機松森童華○皇上明日午初二刻廷臣宴入座後出神武門西安門至醇親王府看視畢仍由舊路還宫○○兩廣總督臣張之洞廣東巡撫臣吳大澂跪奏爲粤省開設書局刊布經籍以裨士林奏明立案仰祈聖鑒事竊維經學昌明至我朝爲極盛道光年間前督臣阮元校刊皇清經解一千四百餘卷藏板學海堂旣以表彰先正亦以鼓舞來學於是海内通經致用之士接踵奮興迄今六十餘年通人著述日出不窮或有稿草遺編家藏槧本當時未見近始流傳亟應續輯刊行以昭聖代文治之盛况學海堂爲當日創刊經解之所是粤省尤當力任此舉勉紹前規臣等海邦承乏深惟治源亟宜殫敬教勸學之方以收經正民興之效此外史部子部集部諸書可以考鑑古今裨益經濟維持人心風俗者一併蒐羅刊播上年卽經臣之洞捐資設局舉辦然必須籌有常欵擇有定地方能經久現經臣等公同籌度卽將新城内舊機器局量加修葺以爲書局名曰廣雅書局臣之洞捐銀一萬兩臣大澂捐銀三千兩順德縣青雲文社捐銀一萬兩仁錫堂西商捐銀一萬兩省城惠濟倉紳士捐銀五千兩潮州府知府朱丙壽捐銀五千兩共銀四萬三千兩發商生息每年得息銀二千三百六十五兩又誠信堂敬忠堂商人每年捐銀五千兩共七千三百六十五兩以充書局常年經費計欵項尙不甚充如以後别有籌捐之欵再當湊撥應用視經費之盈絀爲刊書之多寡檄飭兩廣鹽運司綜理局事博訪文學之士詳愼校勘將來各書刊成當隨時刷印咨送國子監以備在監肄業者考覽之助所有開設書局並籌捐經費各緣由據善後局司道會同鹽運使英啓具詳前來謹會同廣東學政臣汪鳴鑾恭摺奏明立案伏祈皇太后皇上聖鑒謹奏奉硃批該衙門知道欽此○○張之洞等片再准吏部咨光緒十三年九月十一日奉上諭降調浙江按察使陳寳箴着發往河南隨同成孚倪文蔚立理河工事宜卽着兩廣總督飭令該員迅速赴工毋稍遲誤等因欽此查降調浙江按察使陳寳箴上年經臣奏調來粤差委派令會同司道總理營務處事務措置裕如嗣於本年閏四月奏明派委該員會同臬司王毓藻總理省城緝務局事務一切均臻妥協現值河工緊要需員也亟臣先閱邸抄卽經恭錄諭旨札飭該員赶將　手事件料理清楚迅速赴工當據該員禀報在粤並無經手未完事件遵於十月十三日起程馳赴河南隨同辦理河工事宜等情前來除咨明河東河道總督臣成孚河南撫臣倪文蔚查照外理合附片陳明伏乞聖鑒謹奏奉硃批知道了欽此○○張之洞等片再新設廣西柳慶鎭總兵接壤湘黔苗疆緊要准提督蘇元春電稱新授柳慶鎭總兵馬盛治現統邊軍遠在南關未能離防自應先行委員前往署理以專責成俾得速行料理裁改諸事宜查有補用總兵奏補廣西慶遠協副將董履高謀勇兼裕紀律嚴明光緒十年剿擒思恩縣匪徒莫夢弼辦理迅速於柳慶一帶情形尤爲熟習堪以署理除檄飭遵照並刊發木質關防另片奏明外理合附陳伏乞聖鑒謹奏奉硃批該部知道欽此○○張之洞等片再廣西新設鎭道以下各缺印記前經奏請飭部鑄給並委廣東解餉委員劉廷棠等赴部請領各在案惟鑄成齎領到粤轉發西省尙需時日新設文武各缺均係邊要柳慶鎭總兵一缺駐紥柳州控制苗疆舊係提督坐鎭之地必須該鎭早到治所經理建置移撥諸事宜惟有刊發木質關防條記以便先行委署應用除廣西太平歸順道關防業經護撫臣奏明刊發其餘文缺應由廣西刊給外兹由臣飭營務處刊刻木質鎭守廣西柳慶等處總兵官之關防柳慶鎭標左營兼管中軍遊擊關防柳慶鎭標右營遊擊關防柳慶鎭標左營守備條記柳慶鎭標右營守備條記龍州城守營遊擊關防龍州城守營中軍守備條記共七顆發給委署各員開用俟部頒到日再行飭銷謹會同護理廣西撫臣李秉衡附片陳明伏乞聖鑒謹奏奉硃批該部知道欽此○○恭鏜片再據齊字營總統特爾慶阿帮統鈕楞額等呈稱右翼統領愽爾托善於本年九月初五日病故遵卽呈請原任欽差練兵大臣穆圖善派員接統未奉核辦兹值換練之期統領重任未便久虚應請迅卽派充等情前來奴才查有花翎副都統銜黑龍江城恊領雙福久歴戎行迭著戰功堪以派往充當齊字營右翼統領之任除檄飭外謹附片陳明伏乞聖鑒謹奏奉硃批知道了欽此○○李鴻章片再據藩司松椿詳稱因浙江錢塘縣人已故知縣葉希謙虧欠東明縣任内結交收銀五百八十二兩九錢二分六厘延不完解業經彚案奏叅革職查抄嚴追兹據該故員之子葉可福將前項銀兩照數完解司庫兌收詳請免其查抄開復原叅處分前來應懇天恩准將已故知縣葉希謙原叅革職處分開復以昭平允除咨浙江撫臣轉飭錢塘縣免其查抄並將完解細數入撥年分咨部外理合附片具陳伏乞聖鑒訓示謹奏奉硃批葉希謙着准其開復革職處分餘依議該部知道欽此○○楊昌濬片再查本任永春州知州彭鏊江西寗都縣人由監生考職列二等以州吏目選用遵例加捐縣丞保奏免補本班以知縣不論雙單月選用赴部投供應同治甲子科順天鄉試中式副貢選授寗德縣知縣領憑到任調補南平縣歴委署理晋江漳浦福清閩縣彰化南平復調補閩縣升永春州知州光緒八年六月初九日到任奉文調取引見囘省委署福州府知府十二年七月初二日到任八月二十七日卸事兹據該員申稱到閩以來迄今二十餘年現接家信知本年秋間本籍山水漲發祖基爲水所侵修理刻不容緩請援案開缺給假回籍修理等情由福建藩司張夢元署臬司解煜會詳前來核與曾經奏明成案相符除分咨外臣謹附片具陳伏乞聖鑒飭部開缺所有永春州知州調缺閩省現有應補人員俟接准部覆再行請補合併陳明謹奏奉硃批吏部知縣欽此○○河南巡撫臣倪文蔚跪奏爲神靈昭著懇請頒賜匾額以酬靈貺而順輿情恭摺仰祈聖鑒事竊據汝寗府知府李德泂詳稱該府城隍神素著靈應咸豐年間捻匪兩次攻城皆蒙神靈呵護轉危爲安嗣後每逢雨澤愆期虔誠步禱無不立沛甘霖又據署考城縣知縣吕耀輔詳稱光緒二三年間亢旱異常該官紳士庶前詣城隍神廟祈禱甘澍渥霑成災輕於他縣嗣後遇旱往禱雨輙隨至又據沈邱縣知縣汪慶長詳稱咸豐同治年間髮捻各逆迭擾縣境鄉圑助守輒於夜間遙見城隍神燈賊卽他竄平時求雨祈晴亦捷如影響又據前署汲縣知縣但弼詳稱該縣當光緒四年災祲之後疾疫流行紳民竭誠禱於城隍神疫癘頓止至上年春夏秋均經雨澤稀少三次設壇祈禱輙敷闓澤得慶有年又據遂平縣知縣延懌詳稱該縣城隍神曁白龍神保衛地方凡遇水旱偏災有求輙應上年春雨愆期二麥就萎該縣率同紳民詣廟祈禱旋霑渥澤轉歉爲豐又據長葛縣知縣王錫晉詳稱同治年間捻逆圍攻縣城勢甚危急該縣率同兵民虔禱城隍神曁黑龍神立時大雨滂沱賊卽引退城賴以全近年每逢亢旱祈求甘雨輙得應時洵屬神功著被又據前臨漳縣知縣徐本立詳稱該縣城隍神曁漳河神靈異非常光緒十一年秋間連日大雨河水乍漲入城平地忽深數尺合城數萬生靈危在呼吸該縣奔赴兩廟虔禱卽時水勢頓消等情據各紳民具呈府縣由司先後詳請具奏前來臣查廟祀正神實能禦災捍患功德及民者例得奏請恩施合無仰懇天恩府准頒發汝寗府考城沈邱汲縣遂平長葛臨漳等縣城隍神及遂平縣白龍神長葛縣黑龍神臨漳縣漳河神匾額各一方由臣祗領轉發敬謹摹製懸挂以答神庥理合繕摺具陳伏乞皇上聖鑒謹奏奉硃批另有旨欽此 
 
 

Page 12

 
 
[戊子上元前二夕聽劇丹桂園初識徐郎介玉卽贈四絶幽恨盈懷不暇計工拙也錄塵高昌寒食生政]  
　　試燈風裏舞衣輕一瞥鷺鴻百轉鶯金粉南朝誰得似羊車人合讓芳名郎名玠本來傅粉屬何郎更占瑤臺第一香萬紫千紅驕不得珠聲工價擅當塲是夕演花報瑤臺悄將新詠細敲推欲爲卿家續玉臺絶世丰神難繪出愧無題翠品香才蒹葭笑倚我何堪腸斷誰憐酒半酣别有閒情等孤負芳菲時節怨江南[  眞梅道人于弟一生修梅花館拜稿]  
[花多福詞史年十六居清和坊善吳歈娟秀而文憨態可掬爲塡百字令兼呈倉山舊主郢政]  
　　春風歸未倩鸚鵡喚醒樓臺楊柳繡出鴛鴦君莫看笑問袁絲怎繡用隨園弟子絲絲親自繡袁絲句碧玉年華木蘭姓氏門巷枇杷售盈盈秋水隔亷猶自回首最好白裕書生紅粧弟子着個蒼髯叟如此烟花如此月都付與卿領袖鄭舉都知薛濤記室一曲張紅豆永豐坊裏重來相與杯酒太僊韓奇倚聲 
　　悼亡室王儒人七律五章錄塵綺禪懴情瘦鶴驪睡太憨太痴問梅愛蓮惜紅知白潄石補雲茜紅奏緑紅豆館味道館賦秋懺綺八詠桂 
[斧花隱并海内吟壇同正倘蒙不吝珠玉不拘原韻賜和一言以光泉壤曷勝銘感之至謹乞夢畹生大詞宗削刊]  
　　痛抱黃門劇可憐凄凉爲補悼亡篇膏肓忽染纔終日藥石無靈竟絶絃内子臥病一日而殁三載瑟琴情好幻五更風雨夢魂牽殷勤拜倒詞壇側願藉　章光九泉○一現曇花歡刹那青年夭折命如何内子長余一歲年祗廿二老親傷感肝腸裂内子家在周浦惟存岳母祗以病起倉卒殁時未得見面聞耗後一慟幾絶弱妹零丁涕涙沱内子無兄弟惟有妹一人針線篋留縈夢想塵絲鏡滿忍摩挲事多逆境宫臨蝎觸景關情遺恨多○福薄災生慨厥躬逹人從不怨蒼穹憶卿問字挑燈際伴我觀書刺繡中手撒荆釵成永訣心知泡影本虚空深宵倚枕悲難寐涙滴衾裯盡濕紅○耿耿柔腸日九回每懷往事有餘哀鵾弦遽迸同心結鸞鏡中分壯志灰地處繁華能守檢人憐貧病獨輕財内子每見貧困之人不吝施濟夜臺寂寞應無伴夢裏何妨相見來○轉瞬兩經葛與裘人間天上恨悠悠青衫幸得披桃月碧玉何期碎桂秋余於丙戌三月歲試倖得一衿内子卽於是年八月亡最是傷心遺襁褓那堪回首舊粧樓内子惟生一女時方二歲遣懷惟有狂浮白述到愁腸筆恨投鶴沙七酒聽鸝生郁周張文彬揮涙草 
[上海陳家木橋電報總局豫皖賑捐所經收蘆州電報局第一批賑欵細數]  
　　蘆州福星元錢莊募永豐同四千同心永興發壽楊福星三户各念文日生源鄧利貞黃正順同順和四户各一千鄧逹源五百共十四千五百蘆州厘局王詠卿道台募草鞋沱厘局委員羅銀五兩救災圖單册徐介甫募安爲福一千無名三千熊志貴七百張靜山四百五十膝國貞四百念係洪興譚雲程宋海亭熊占彪鍾明遠龍萬洪順李文忠楊桂記丁松山陳得勝孫洪彬龍炳順季昇卓興順討福廷陳善十七户各二百關義山劉金山周錫三王元興傅忠玉李寳臣老五七日各一百熊自貴三白蕭玉成五拾以上共念四千五百念銀五兩於拾月念八日實收到規元念兩五錢合併聲明 
[上海北市絲業會舘籌賑公所施少欽經收山東順直河南皖北賑捐十一月初八日第一千五百七十五次清單]  
　　萬齡市隱酬愿洋一元趙雲樵爲妻患肝胃氣痛　症求速愈先助棉次欵洋十元無名氏求家宅平安四元通州蓮舫氏祈保慈親余氏康安延年益壽續助由豫豐錢莊許柳塘交來洋十元又十元安成書屋由源豐潤交來一元寓武濟陽氏亦知非子三元一鑑齋由江陰鹽公堂寄來三元周莊儀一堂一元黃金燦代妻朱氏求病速痊規銀五十兩衍澤發記酬神資移助五元顏姪一元蘇城舊學前程庚伯二元陳孫氏三元陳徐氏一元陳王氏一元采芝外史銅洋四元○袁浦項耕娱募勉力子銀二十兩問心堂存德堂二户各十兩源記漕平銀十兩○源豐潤號交來厚道堂孚信堂各洋五角善爲至寶坤兌望如青雲種推第十三記各洋五角田此一三記各四角心記三角厚積光流祥占大有孚允旁逹叶同人十五記各錢四百吉記三百共三十五户合洋十五元○恆源泰募吟蘆書屋有心無力人各洋一元春榮堂二元蔡順甫潘心齋合一元陳乘國莫春山沈瑞春合一元林築三五角求合家平順二角薛禹甸錢五百共十一户合洋七元二角○湖北武邑大生典募延年益壽洋一元允裕氏馨和氏積德氏有心無力四户各一元恆生典錢五千大生典衆友氏張百忍三户各二千立雪書屋無名氏同春氏吳顯庭四户各一千三德堂四百邵定福二百無名氏熊昌志汪記三户各一百寗固堂五百共十八户合紋銀十兩零二錢五分批見規銀十兩零七錢八分六厘又洋五元○河南捐蘭谿全記移酒筵資洋三元吳詒經堂洋二十元上海南市合順質諸友三元太圑楊浩節省火食資二十元吳興鈕氏求夙恙全消身體康健纘助洋三百元顧炳奎求氣逆卽愈十元左菊人因初七日早經過城内小橋堍拾得紙包一個有英餅一枚擬欲送還無從探訪移助鄭州代前途造福由恆康莊來一元乍浦馬方守英德銘子由聚豐木行來二元蘇州震記薛善士四元無名氏四十元心太平　由嘉興勸募公所寄來七元浙紹誠求子求保平安二十元鄞東周文彬爲做先父墳墓承諸親友惠賜隆儀奉慈命并自湊足移助代諸君造福洋十元丹陽縣署同人將長至新春各節令酒席費移助六十元又刑錢書啓硃墨征收帳房同人將冬至立春開印封印元旦酒席資費移助三十四元金昌香虚對開一員○口友氏經募美髯翁席珍老人各洋二員延月軒主桂蔭軒主惜陰書屋知琴外史十里山隱清和客淡蕩人夢方醒人敬書樓主吟黃葉山人笙歌叢裏客萬事不關心人求永壽者淡墨書屋十四户各一員石友氏求女病痊洋三員八十老人銅洋一員石友氏吕純卿椒花舘主友鹿老人鄭燿庭醉春風書屋六户各錢二百惜花舘主一百五十黃葉村叟窮谷翁瓏眉逸老　髮小童愛月山翁三户各五十又無名氏洋五員共三十一户合洋二十六員銅洋一員錢一千六百文 
[上海陳家木橋電報總局豫皖賑所經收寶應城通源莊第一批賑欵細數]  
　　三百八十八號册裔石仙裔慶生王朝幹三户各五元左廣春八元裔光生次子步祿三元陶效朱潤卿二户各二元裔朗山陶富春徐錦萬梅樹堂裔隱氏五户各一元王進榮蕭義大彌陀寺放生庵陶必盛五户各一千陶必科顧瑶廷二户各八百裔應馬陸養源裔步馴朱士傑許韓臣于桂安東林庵夏少賓德儒和尚盧長泰張桂蘭十一户各五百周燦文王恊堃陳仲康文王廣福張義和陶必成許曙東張金良九户各三百周堯岐胡瑞南裔少龍張壽辰曹餘樂王誰林王淮湘王淮居孫太和羅永盛許友三十一户各二百文陳永增二百五十黃文魁徐保金劉謙張天池曹餘和裔法銘裔德文張占魁八户各一百趙恆順四百樂善堂十元好義堂二元世德堂一元集福堂三千勝會超深錫蕃二户各五百乘兩甘應小蕃林芳吳小亭四户各三百殷萬青殷愼思太元堂三户各二百以上共計洋四拾八元錢廿四千二百五十又三百八十五號册楊維幹無名氏無名氏三户各五百誠德堂二千二百五十文胡治卿張仁記日新昌無名氏馬德盛五户各三百俞品驥無名氏慶陛齋無名氏萬記無名氏恆陛無名氏同和義劉德明復順裕康十二户各二百張朝山張朝剛無名氏吳景成無名氏江已記義興仁應恆盛無名氏松微堂無名氏　記無名氏粹記鄭合盛張生輝江天益王廣生大興義大順劉天泰廿一户各一户各一百以上共計錢九千梁百五十又三百八十九號册無名氏二十一户各一百榮貴堂八百梧眞子一千延壽堂一千文消災氏五百吟芳舘主人五百薛凌霄一百文以上共計錢陸千統共實收洋八十六元錢一百于正月廿六日到 
[上海陳家木橋電報總局像皖賑所經收宜昌電局第四批賑欵細數]  
　　謝侣松先生募使君受福册綏字一百七十五號復盛正義恆大生厚廣生同裕盛榮德生義長順號恆益公鄭興順石大生戴晋　王慶興蕭吉華江恆泰譚天源張崇興以上十六户共計捐宜平九九銀八伯兩憶專舘問梅亭致眞居瑞雲閣含翠軒玉水堂六户各十元永康室元善齋同樂居三益經四户各二元以上共實收到宜平銀八百兩沙平銀四十八兩二共佑見申合規元八百正十一兩六錢九分四厘於十二月拾四到合併聲明 
[上海陳家木橋電報總局豫皖賑所經收杭城同善堂上年十二月分賑欵細數]  
　　鑒忠堂四員又錢一千無名氏四員宋世德堂積善堂二户各三員俞爾恆爲先繼母六旬冥紀燄口資又爲先兼桃考六皆公五十冥紀燄口資有心無力人屠復先一經堂李琴峰求安居秋節拆席七户各二員俞爾恆爲室八了目疾願棉衣资玉村江墨妙堂韓王蒼林劉　衢方雨村六户各一員蔡塘孫保室人生產平安一周二百瓊華室英洋一員銅洋一圓無錫臧氏江齊氏二户合一員龔公舘救命摺二户銀七兩以上共計實收洋三十七圓銅洋一圓原平銀七兩錢一千二百於正月十七日收到合併聲明 
[上海北市六馬路仁濟善堂經收廿五至卅日咸有一德册一文愿施藥善捐清單]  
　　朱經餘捐洋二元不書名洋一元謝鑄洋五角王件山覇棲生景柯曉峰柯利貞王均五户各捐洋一角謝子分洎父母妻弟共捐錢五百平安吉卿記共錢四百安定如意姚秀記盛紫記陳秋記姚世記謝子記不書名潘明記李秋記高竹記顧振記黃安康顧竹泉袁胡氏袁福生袁周氏戴袁記周沈氏陸薛河胡陸氏胡龍生程餘寶全記廿三户各捐錢一百劉福三錢五百沈登順錢四百張之馨錢　百廿翁學俊鄭傅槐翁長林徐再志徐郎仙張藹如孫光况王子端徐松茂劉延禧姚阿慶陳祥麟沈阿根劉生桂徐炳初十五户各捐錢二百隱居同友程以欣二户各捐洋一員求免服藥人無名氏兩户合洋一員誦芬堂雷捐洋五員李裕和洋四員周正湧費輔仁二户各洋五角程伯龍敬修堂隴西氏敬修堂四户各洋二角森記糖行殷受嵩二户共洋十五員無名洋二員四益堂洋一員　痴半翁洋五角泰西總會書　郁瑞芬留滬使者諸桂林三户各錢一百胡聚星錢三百胡體乾黃雲成汪德林汪壽如四户各錢一百廿汪鑑青錢九十張竹亭陳廣煜王仁義徐靜齋四户各錢六十青江浦周李氏洋一員梁祿昭洋兩員梁冠英洋兩員李日熙洋一員順泰莊錢一百三十周芝泉陳奏雲成趙氏成金氏朱翹仙郎再生葉靜軒成少山成愚泰九户各錢一百齊眉室錢一千四百四十棣鶴同榮軒捐錢七百廿文共收洋四十二員三角錢十一千九百廿文 
[上海四馬路文報局内恊賑公所經收湖北藩署賑欵細户清單]  
　　另登正月初六湖北藩署荆稚農部郎經募賑湖北天門縣正堂聶少菴明府募同順昌慶春隆永昌伏三户各銀四兩危明鴻銀三兩陽巨川兩益生泰興元慶成鑑金象春詹發盛六户各銀二兩張同興乾興公二户各銀一兩五錢永豐信和德張全盛朱遠大協盛公金繼劉裕泰瑞蔭棠全順德周吉祥十人各銀一兩又天門縣左堂伍募慶春隆彭和順　吉泰鮮德聚四户各銀四兩永昌瑞同順昌態興祥梁恆春泰胡泰興程國定天門縣伍丞岳口厘金局梁丞八户各銀三　慶成鑑義生元梁廣盛陳恆豐周吉祥金永盛張同興朱遠大夏謙順九户各銀　兩恊盛公韓全興陳恆昌胡萬茂裕泰永金逢吉金繼興胡三益危永發全盛煥記秦美祥興永謝和義夏宏興恆興德戴福茂康泰興康泰和益昌乾鐘萬豐彭元茂二十一户各元一兩鄭和順　壽興李萬順程永隆彭儀茂張洪元富天泰夏泰興張大興簡隆勝十户各元六錢彭合興夏義發唐同興三户合共銀二兩八錢雲夢縣正堂劉明府募東甌香客銀二十兩古越寶善堂銀四兩懷德堂洋兩元鋤經堂錢二千憂患餘生餘卿堂龔裕大王信記鄉記劉洪發任良弼和記潘長順黃占榜李永森盛學亷盛芝生十三户各錢一千潘智記帥世藻汪品三袁魁亭萬永汝高以賢黃得華盛學順八人各錢五百許立仁錢二百統共計銀一百五十一兩八錢洋二元錢十九千三百文合併聲明 
[上海四馬路文報局内恊賑公所經收賑捐正月下旬清單]  
　　廿一日河南捐埠招商滬局陳作琴翁經交香港郭昌儀堂募有心無力人洋五元不求人知洋五元郭榕輝洋二元從善堂洋一元隨緣軒黃氏郭陳氏三户各洋五角隱名氏無名氏二户各洋四角黃阿應黃妹李氏洗張氏陳氏何彩菱官宅七户各洋二角陳宅洋二角五分巧蓮瑞英巧林鳳簫隱名氏黃氏無名氏瑞雲隱名氏慶雲隱名氏陳阿妹春花林湛十四户各洋一角○杭城勉力學好人交來茅錢氏募金士瀾求病速愈桂林二户各洋一元錦復莊葉菱官慶生裕後四户各洋五角○無錫慶昌隆廖子軒錢一百又募潘式範洋二元廖王氏廖壽寶嚴義昌三户合助錢二百八十○○廿二日河南捐本埠華昌號銅洋二元盧氏子祈合家平安洋四元○○廿三日河南捐仙鎭王陶慕先生交來爲母求消灾延壽人洋十元○常熟張永茂號交來江陰華墅鎭永裕號募陳汝昆陳汝銘陳汝嘉陳琬卿陳朱氏何胡氏六户各洋一元陳李氏龔雲卿二户各錢五百陳蔣氏錢四百章王氏錢三百無名氏錢七百徐周氏徐季氏龔胡氏汪趙氏馬胡氏章王氏陳周氏周華氏汪朱氏汪錦標王郭氏承顧氏平增全周家鴻周陳氏吳文瀾平耀標陸平氏徐藹亭徐夏氏徐謝氏徐儉齋張可楹張濟佳陳三女陳四女承四女長宜閣程倪氏二十九户各錢二百章夏氏曹金寳曹培榮郭和生顧金培趙孫氏趙司馬氏八户各錢一百共實收洋十五元○杭垣楚郢僧杯渡和尙募精舍如福宏道號純宵雲解儀合助洋一元○松江府署汪善士洋一元○三天共收英洋五十四元小洋三角五分銅洋二元錢三百八十文 
 
 

Page 13

 
 
[上海陳家木橋電報總局豫皖賑處經收宜昌電局第五批賑欵細數]  
　　謝侣松先生經募使君受福册一百十一號家楷記三千文宏順萬順羅德泰萬福成馬慶貴五户各一千文彭福記六百文合昌信局吳鴻發二户各五百文萬昌信局四百文共十千文又一百十三號册裕發源六百文鄭子順四百文又一百十四號册陳義興五千文義和祥三千泰順昌吳興順陳興茂董豐茂興發昌丁正泰范正元七户各二千王瑞昌江德豐陳義泰王錦昌蔡順發黃順昌胡孝先范正大八户各一千共二十千又一百十五號册羅輔臣一兩陳存著堂一元孫允大無名氏陳存澤堂陳方伯堂項沛然無名氏六户各一千陳永太八百文方南山五百崔祥興陳永祥羅瑞大天益美四户各四伯共一兩一元八千九百又一百十六號册周良才四千又一伯十八號册晋昌典崇福典二户各十千劉炳豐張天泰羅裕泰三户各三千胡廣聚瑞昌和同義泰三户各二千無名氏孫金若王鴻鈞范瑞卿無名氏李新發陳子秀七户各一千共四十二千又綏字一百七十五號册宣恩縣楊九七平陳三十兩施南恊鎭張沙銀廿四兩宜鎭左營遊府朱沙平銀廿兩施南中營都閫府丁沙平銀十兩三錢三分四厘聽濤閣張雲川二户各十千康立復宜鎭施南營文案孫二户各沙平銀二兩六分六厘八毫遠安營遊府吳沙平銀八兩黃德順匯欵補平銀二兩八錢周紫卿一元共九七銀三十兩沙平銀六十九兩二錢八分八厘錢廿千洋一元又綏字一百七十二册厚記代王大壽十六千無名氏二千文無名氏六户各一千升記代烏　隱姓氏十千福洲隱姓氏歸安隱姓氏彝陵隱姓氏三户各二千彝陵隱姓氏三户各一千西蜀隱姓氏一千祥記代無名氏十六千無名氏二千無名氏六户各一千通裕代汀州隱姓氏六千夷陵隱姓氏汀洲隱姓氏二户各二千夷陵隱姓氏一千同記代無名氏十千和興代無名氏十千恆代江右隱姓氏六千無名氏二千無名氏二户各一千隆記代蓉城隱名氏二千渝城無名氏三元無名氏渝城無名氏彝陵無名氏四户各一千文裕記代隱姓氏五千乾記代立誠堂五千公記三益堂三千無名氏一千峰記代紫陽堂一千正記代無名氏二千恆記代無名氏一千共一百三十九千又何命延生册無名氏十千何振山鄒梅亭韓衡湘三户各一元張記王卝合一元曹耀仰十千黃德順仁記二户各宜平銀二兩八錢八分共錢二十千宜平銀五兩七錢六分洋四元以上統計二百七十四千九百沙平銀七十六兩二分八厘九七平銀三十兩洋六元共計原來申合規元二百九十八兩七錢八分三厘除扣前墊規元二百十五兩八錢五分應找規元八十二兩九錢三分三厘於十二月廿八日由收支所劃計規元一百兩凈　存十七兩六分七厘合併聲明 
 
 
 

Page 14

 
 
   
 
 

Page 15

 
 
   
 
