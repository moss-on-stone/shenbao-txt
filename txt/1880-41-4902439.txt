# 1880 - 41 - 4902439

 

Page 1

 
 
[新印繪芳錄出售] [  本館主啓]  
　　章回小說總不脫才子佳人黨臼其能翻陳出新者世其推紅樓夢及品花　鑑二書俠紅樓夢結局太苦品花寶鑑則多淫　語讀者惜之遺聞有名流某新撰繪芳錄一書能合紅　品花爲一手面兼去其兩病惟尚無刋本絕少流傳爰懸重金以購果不句日而得繙閱一過知人言木謬用卽付諸手民然卷軼頗繁猝雞蕆事至今始能印訂齊全計每部十六本擇於月之初八日出售每部收回紙料工價洋八角正諸君請　新正多暇之時仍　購處所購閱當亦以先賭爲快也此啓附駕新禧 
[防邊防海難易說]  
　　古之爲治具要在於防邊今之爲治其要在於防海說者謂防邊易而防海難蓋邊疆有險可扼有城可守而海面遼闊出沒無常風潮之險我與敵共之而海外諸國習於水戰居多船堅器利皆非中國所可此故明時倭寇之亂不可阻遏東南數省蹂躪幾遍其後俞大猷胡宗憲戚繼光等皆屬各將玫守兼籌制馭得法而卒不能制其死命僅足防堵而已可知海防之法其難固有十倍於邊防者誠不可忽以視之也然今之時勢則大異於昔矣海之所以難防者以口子太多周巡不易防東則失西防前則失後其道難也今則各口皆爲通商之路已可無須防矣且通商者不止一國則其勢有所牽制不敢首先發難故近日海防但當講求通商之利堅守和約深固邦交而礮臺之設口子之守皆虛文也蓋所難者在彼不在此也至於邊防則反爲近今之要務而防之實難何則近日海外各國習共利好惟日本似時有窺詞中國之心此東南之大患也然日本雖有此意而東南各口皆有通海往來其間决不肯聽日人之長驅直人設或日本欲爲首禍各國必有出而排解者排解之而不可將必有力爲阻撓者其不止一二國已也通商大局所關者衆日本有所顧忌亦安得逞其意之所欲爲放曰防海之兵雖不可廢而其情猶可從緩也俄國跨有三洲之地時有覬覦中國之意此西北之大患也近以伊犁一事漸有齟齬而駸駸之志已有可乘之隙此正邊防吃緊之時矣西陸新近肅淸左俟重兵尚未盡撤俄人亦未嘗不有所顧忌而東三省陵寢各旂兵丁日就凌夷末能整頓目前見於章奏者已屢此則患之大者所不容不切而物之者也夫東三省之地界與俄甚逼越興安一嶺卽己入華疆設或一言不合戎伏于莽取徑極易若之何其不危也奉天爲龍興舊地由是而北直接俄邊雖其地蒙古八旅兵衛林立然如前日言官所奏則其兵衛亦皆係有名無實一且猝發此等疲敝之卒其足以囚吾圉乎若東三省有事則日本必乘間而起以掣中國之肘而希得漁人之利非必日本有愛於俄而其勢所必然其事可逆料也東三省武備旣弱不足以制俄則滿洲舊地更何所侍斯時卽砍韶西陸之師還而相救則俄人且乘機躡其後而事將不可問矣故吾謂斯時之計防邊更急於防海而防邊之道則尤要在東三省東省爲國家後門步步益高本易防守蒙古外藩又皆畏威懷德服從已久所謂淪肌浹髓固可有恃不恐然外藩之衛雖足恃而內地之兵亦宜認眞整頓以備緩急今則陵寢之兵皆以無業游民充袖其缺甚至有虛報名糧並無實伍者是直以重地而輕視之也近來中國仿照西法製造輪船購辦槍炮南北兩洋各有大臣講求海防之法頗能殫心竭慮而邊防所恃僅在左侯一旅之師雖他處亦有鎭守將軍駐防共卒而習於偷惰不復有如　如虎一旦禍機忽發深恐一無所倚而强隣接壞尤爲可虞則曷不未雨綢繆先事振作復其舊章作其士氣無事則可以謹守要隘有事則可以出邊陲雖有强敵不敢生心雖無外患如待大敵此則內脩之畏策卽足爲外攘之先聲當今之急務孰有過於此者哉或曰籌兵先在籌餉今餉需不足兵安不疲余曰額兵額餉歲費本無所省但卽舊定之額兵力加整頓亦足資用惟望經營王事者勵滿以圖之可耳 
[恭錄　諭旨]  
　　○十二月十四日奉　旨此案着交涂宗瀛督同臬司親提人証卷宗秉公嚴訊確情按律定擬具奏抱告民人廉胡成該部照例解往備質欽此同日奉　上諭明春奏帮辦大臣因病請假懇請開缺　一摺哈密帮辦大臣德克吉訥着准其開缺囘旂欽此同日奉　上諭前據都察院奏山東民人楊元忠遣抱以栽私害命等詞赴該衙門呈訴當降旨交文格訊擬具奏復據都察院奏該民人之弟楊元太呈稱回省後高齠齡串役秦允考藉詞傳案竟將伊母害斃等語所呈如果確鑿高齠齡等實屬目無法紀着周恒社督同臬司迅卽提集人証卷宗秉公嚴訊務得確情以成信讞原告民人楊元太該部照例解往備質欽此○十五日奉　旨這所叅疎防監犯越獄之管獄官雲南會澤縣典史許登錄着卽革職拿問交杜瑞聨提同刑禁人等訊明有無賄縱情弊分別擬辦有獄官署會澤縣知縣唐湛春雖據稱公出究屬疎於防範着交部議處仍勒限將逸犯廖 
 
 

Page 2

 
 
治祥嚴緝務獲餘着照所議辦理欽此同日奉　旨頭品頂戴長順着作爲哈密帮辦大臣巴里坤領隊大臣沙克都林札布着卽回任俱着馳驛前往欽此 
[箔坊情形]  
　　○年前江省錫箔坊衆工匠要挾興訟一節見列前報兹復據江友函述云前次經南昌崔苐春明府傳集兩造　堂老板卽申訢停工要挾歇業各情由及訊各匠頭又據訴以各行一樣工作何得獨厚裱金一行所以衆情不服老板復訴紙名有所謂花箋者較他色紙張稍粗而價廉客貨可以通銷是以多用此紙裱匠以帋粗則刷漿濡滯屢欲停手所由酌量加其外水並非獨厚彼而薄此明府謂汝等貪紙張賤而加工錢不仍與用貴紙無異而竟率爾許之是乃自啓其隙致令各匠得以藉詞今云生意淸澹若依各匠斷加萬無此理若依老板不加亦終不能平計惟有除去花箋裱匠亦減照舊價兩造皆曰可於是各具遵結宗案乃一波未平一波又起次日各迸頭復聚集於茶肆商議謂每人可向老板借錢三千文度歲否則雖已起工一日只作半日之事數日後老板究問工作短少始知其故又以狀赴南昌明府卽傳各匠頭着管押候懲及過堂匠頭等則以短少工作在彼各人手上與匠等無涉至勒借錢文有何憑據寶老板之架詞也明府亦以老板太過煩數薄貴斥退故刻下問老板集議將於今奉暫歇一季但未知果否屬實也 
[失竊可疑]  
　　○江垣東大街某裁縫舖去照聞以失竊開單呈報巡局計所開男皮衣女外套等件皆貴重之物所值甚鉅於是委員傳集坊保親往查勘見其櫃台內放四方大木櫃兩隻舖面甚窄卽以衣案爲櫃台賊由攔下拆開板壁兩塊約寬尺許適當櫃台內空處不左不右問其衣包所放則云木櫃內問店夥睡何處則云衣案上委員謂木櫃一面靠墻且又高低恰如床式安有舍此而睡於衣案者案情可疑可自往縣署報案本局不能追理云 
[拿獲私鹽]  
　　○年前蘇郡各處查私嚴密無弊不搜有犯必懲幾於不遺餘力無如查者自查販者自販懲者自懲犯者自犯照月初十罰在山塘桐橋河畔經水巡查獲鹽船一隻起有鹽斤數十包當解公堂呈縣發落傳聞該私販歷經關卡高扯官銜旗號毅然揚帆駕槳而過此足見私販之計愈狡而瞻乃益鉅也 
[嚴追倒帳]  
　　○前年蘇閶某姓錢庄倒塌虧空山西各客銀兩至有六萬餘金常將經乎者監禁追比續又提到該店主甲乙兩姓覊押勒繳至去冬已屆一年尚未了結臘月初府憲復將甲乙提催據甲已遵斷如數照繳立時釋放乙則欠繳尚巨府憲飭當堂立限謂須以內一律淸楚如再逾限延宕定須詳請褫革功名監禁嚴追云 
[小竊遊街]  
　　○年近歲逼貧民旣無恒產又無恒業告貸無門窮極無賴乃不得己而爲梁上勾當此固非積匪痞棍者比也臘月廿一日蘇城癩痢某甲竊得社壇營中弁兵棉被一條當被該弁拿獲斛赴該管守府懲辦守府詢甲並非積賊實係因貧所致誠恐移交縣署一經捕役看管必致終身爲賊無可自新爰卽自行發落懲責百棍復使弁勇數名牽甲周行街市鳴鑼示衆以爲行竊者示儆云 
[留宿被累]  
　　○蘇閶外仿機某姓浴堂於去臘十七日有同鄉某甲自申至蘇將欲回至丹陽因時向暮不及動身懇向浴常借宿一宵浴堂主某乙因有鄉誼不能推知遂留寄宿詎翌日淸晨喚甲不應視之已挺然似斃當時隨喚地保報知善堂騐得死者周身並無傷痕惟行李空空不有一文乃由某乙買棺爲之收殮云 
[鴉片誤人]  
　　○揚城運署前某甲家其婦因吵鬧吞烟自盡此猶意中事也不料越兩日舊城某姓婦因病勢日重苦狀雖耐自行吞烟以矣速死及家人知之用藥灌救孰知灌後又嘔吐不止病久氣弱登時喘促目瞑而逝其情亦可患矣 
[寍郡苦雨]  
　　○寍郡自去臘初旬以來雨多晴少至立春日雨下如注念八九兩日稍霽而元旦下午又雨雜雪珠初四晚更大雨旁沱阿水漲與堤平在低窪處水已沒膝故米價每石頓長二三角云 
[官員公出]  
　　○本埠海關道劉觀察聞卽日乘坐官船另用小火輪舟送往金陵稟見署督憲吳制軍後再行赴蘇禀駕各大憲新禧英界會審委員陳司馬亦於昨日晉省駕禧約初十左右方可回滬所有逐日捕房解送之小案由西官專理如有緊要公件仍湏俟公旋後發落云 
[議創自來水]  
　　○本埠前曾有西人商之工部局議創造自來水仿煤汽燈之法而變通之未行而止近復有西人糾約股份興建此舉其水卽取之於大黃浦瀝而淸之然後注入鐵管盤旋曲折散於各家途中亦議設水櫃滿注淸水以備緩急此舉若成誠無窮之便利矣問今日工部局有應議事件會集衆人相與計議此事亦在議中未識能否告成容俟續探以報 
[加收燈捐]  
　　○英工部局之烟燈捐向例每盞每月捐洋四角現擬於西歷二月分起每盞加捐洋二角業由捕頭派通專隙維勒先行按舖查明禀報以便届期照收云 
[馬車肇事]  
　　○挾妓乘車招搖過市本亦無甚趣味而紈袴子獨嗜之成癖并好自行拉韁此眞不可解也昨午後某生衣履雅潔帶同妓女大姐乎自揚鞭行至旗昌碼頭正欲轉灣朝西而馬頭忽撞在墻角以致驚跳皮帶斷裂幸馬夫飛身下車將馬拉住不至帶傷行人然妓女等已面如土色赶換東洋車回丟所有應修之車價生允賠償云 
 
 

Page 3

 
 
[無意獲贓]  
　　○天仙戲園於去臘底失去英洋一百二十餘元及衣服等件正苦查無蹝跡乃前夜有胡某向該戲園已歇薏箱之安慶人邵三商借洋一元邵故奇寓在王才照客庽中邵先不允而胡不肯回邵怒曰汝欲在此窃物乎胡聞聲大肆咆哮嗣亦在該庽住宿及天明胡告寫主曰邵有竹箱一只渠旣昨宵謂我將行竊可請開看以明心跡邵向之照罪胡不理自將其竹箱翻倒忽見溒出洋圓一封查點八十五元衆謂邵於去冬停歇生意本甚窮苦何得有如許銀洋復檢其箱中尚有紫羔皮馬掛及棉袍套褲等邵乃失色無語咸議至成記烟館理說邵至中途逃脫一時傳播戲園主趙和卽來認看衣果原贓卽銀洋之圖記亦相符合不過缺四十餘元耳隨卽一併收歸派人追尋邵三再行根究云 
[自縊身死]  
　　○本城內玉液淸茶館後之籬笆上前日淸晨見有自縊身死者年約三十左右身穿灰布　元布馬褂用舊布條自纏頸骨而脚未離地也當由該處地甲查無屍親報縣請騐昨午後上海縣莫邑尊卽帶同仵作人等前往騐屍云 
[西商虧銀]  
　　○法工部局之四黃閣薩現虧公項銀數千兩經人告發已由法領事飭傳訉實并聞將解往西貢照辦云 
[緝獲梟犯]  
　　○去冬十一月間本埠東南躑與華亨縣交界之沙港口有鹽梟拒捕致傷巡鹽水師船哨宮及斃巡勇二名卽經上海縣縣賞緝凶等因曾已列報茲悉由會捕局練勇目鄭錦和於小除夕在小東門外茶烟舘內拿獲匪首何老二業已解縣俟訊供後再行詳　 
[土地列士地名考]  
　　○日報中常言士地列士埠恐人未能遽明兹爲詳言之俾讀者知其梗槪焉士地列士乃英國屬士在亞細亚洲爲最要之區其埠有四日新嘉坡曰庇能曰威里士厘曰麻六甲合四埠之土地計之約四千七百六十里合四埠之人民計之約三十一萬此版籍之數乃一千八百七十一年所稽竅者也新嘉坡在馬孻海股南嘴廣　二百二十四里人民十萬有餘一千八百十九年爲英國所得其時英國總兵官爲士担活喇當路後封爵授巴圖魯英於新嘉坡設官置戍創立規模扼要建瓴形勢頗壯今設總督一曰羅弼巨年俸金錢五千磅輔政司一曰師蔑卽前本港華民政務司師君也年俸一千七百三十九磅以下律正司一人年俸一千五百零一磅庫務司一人一千零二十磅經歷司一人一千零二磅司機噐官一人一千五百三十磅皋司一人二千五百磅副臬司則有二人俸皆一千七百八十五磅復有議政局司書一人俸無定額庇能又名布運士阿當威路士挨倫在馬儘海股之西縱橫計一百有六里人民六萬一千餘一千七百八十六年基達國王割以界英者也威里士厘則在內地與庇能相向廣　合英里二百三十四里一千七百九十八年基達國王割以畀英而又以奇里善河顚丁邑地屬焉民籍七萬一千餘此埠不設官吏以庇能副總督兼攝其政新嘉坡貿易極爲繁旺商賈輻輳帆檣林立往來有如梭織威里士厘水士淑嘉氣候和煦土產香料甘蔗殊爲繁植麻六甲則介於新嘉坡庇能之中縱橫廣表合計之約英里六百九十五里一千五百一十一年爲葡萄牙人所據建立埔頭一千六百四十一年荷蘭人逐葡萄牙人踞爲外府千八百三十四年與荷蘭人立約民籍七萬七千七百五十六人其中馬孻人五萬八千餘中國商民約一萬三千五百人擁厚貲爲巨費購田園長子孫者不知凡幾物產則胡椒樹膠牛皮牛角糖米香料顔料加非煙絲錫等一千八百七十八年麻六甲公家人息共金錢三十三萬六千四百四十九務國家每歲度支三十三萬九千五百三十五磅設官則總督一人議政員九人定例局員十六人其中有官守者十人無官守者六人皆國家所遴選者以上四埠合而稱之曰士地列士 
　　選錄香港循環日報 
[贈乳溪蘇東卿]  
　　○詞壇旂鼓各相當才思橫空孰短長舉世競推蘇玉局逢人偏說沈東陽重來申浦追高躅共剪寒燈話別腸却笑客窓無箇事歲蘭猶是詠霓裳 
[光緒五年十二月初八日京報金錄]  
　　宮門抄○上諭一道錄前○大學士寶等　奏自請停免議叙摺○晉撫曾　奏爲知州暫行留省片○都察阬志等　奏爲請　旨摺○將軍恒等　奏據稟循例入　觀摺○江撫李　奉請革職拿問摺○黔撫岑　奏請更正保舉開報錯悞片○十二月初八日理藩院蠻儀衛光祿寺正白旗值日無引　見○漪貝勒由　東陵回京請　安○廣壽熬粥覆　命○興廉前往　明陵詞　訓○儘先副將李慶陞謝　恩○理藩院代奏蒙古工公到京請　安○召見軍機　蒙古王公○皇　明日卯正二刻至　大高殿拈香○○監修總裁官大學士臣寶鋆等跪　奏爲敬陳感悚下忱籲懇　天恩停免議叙事本月二十五日　穆宗毅皇帝　實錄　聖訓告成欽奉　諭旨監修總裁官正副總裁官作何講叙之處着該部查照舊例紏酌妥議具奏等因欽　竊臣等備位班聨漽荷　穆宗毅皇帝　深仁厚澤未効涓埃敬溯　聖德　神功立隆千古自先後奉　命纂輯以來惟懼蠡測管窺未能導揚萬一廼以　受書之吉同邀　緆命之榮鶴序增輝異數難酬乎　高厚　龍綸賁寵崇銜慚次於公孤級重荷乎晋加　恩復逮於後嗣香同蕊榜許注籍於桂宮宿應郎官俾策名於粉署微勞曾無足錄　隆恩愧弗克勝今復仰沐　鴻慈給予甄叙　聖德有加而無己臣心　覺其難安性有籲求　皇太后　皇上　天恩　俯加鑒察將賞給臣等議叙之處停免交部庶得稍紓下懷曷勝感激惶悚之至爲此合詞恭摺具奏伏乞　恩准謹奏奉　旨巳 
 
 

Page 4

 
 
錄　○○曾國荃片　再新選隰州直隸州知州張熙齡於本年九月二十九日到省本應飭赴新任淮隰州當大祲之後招撫流亡查辦荒地散放耕小採買倉谷在在均開緊要非初任人員所能辦理臣接見該員悃幅無華撲實勤敏大有可造之姿惟甫膺民社於災荒事宜未嘗十分諳練自應暫行留省泒赴太原府讞局帮審案件藉資歷練一俟明年春夏委公熟翌再行飭赴本任以重職守據藩臬兩司會詳前來除批飭遵照外理合附片陳明伏乞　聖鑒謹　奏軍機大臣奉　旨知道了欽此　○○部察院左都御史臣志和等跪　奏爲奏　聞請　旨學據奉天　婦楊馬氏以挾嫌栽贓刑拷殞命等詞赴臣衙門呈訴臣俘公同訊問據楊馬氏供年四十四歲奉天廣寍縣人綠氏夫楊允元與本縣捕役朱孝達有嫌光緒三年四月二十三日蔡俊家被搶報案朱孝達謀陷氏夫二十六日使李榮孫振等多人向民夫言有人扳咬隨搶去氏家財物氏夫到縣訊無証據朱孝達等計串以人丁票一張靑銅錢幾十個栽爲贓証氏夫呈明伊等挾嫌串陷徐縣不察商民人等聯保不釋五月二十日提出嚴刑拷問二十一日朱孝達更用非刑氏夫死而復　二十五日遣控軍督夜間卽被朱孝達等刑虐斃命並將良民馬義方任才李崑趙玉虹等嚴拿刑逼各家哀訢不理復遣探軍督六月初二日蒙批飭委員驗訊詳報突於十七日徐縣將馬義方等四人斬臬並將氏夫戮屍不知如何揑報十九日府委錦縣馬抵廣人巳殺戮無可騐訊乃馬縣關同寅情面仍照揑報各供攺拚添砌逼氏完案氏追李榮孫振等搶去財物喝令包陪錢五十吊氏於八月間奔控軍督批飭提訊據報察奪九月杪徐縣親平錦城詭弄多日旋送捕役朱孝達等七人到錦空訊數次說已辦成案詈氏通結　朱孝達等置之不問冬月十九日廣屯拿三賊造城有二人喊搶蔡姓是他等自報姓名李占英康玉並喊听夥同張合等數人不是死的那五人及堂審仍認前供氏禀正賊被獲請飭提訊至十二月間徐縣卸事親至錦城安排州四年正月初三日府委經歷司陳同朱孝達等突至廣城同卸任徐縣提問李占英康玉等仍認搶蔡姚氏係原告並不同質連訊數日仍照供先殺滅口四月間府忽將氏移與錦審辦縣恨上控氏攺認包賠搶掠錢作帮助錢不允喝打下堂後不知揑造何供迨馬卸任王新任不肯澈究五年五月間徐縣過錦城串辦將到案人等釋回反使朱孝達之姪朱大彪等稱是府差到氏家吵擾聲言搜人解夫完案氏夫遭戮馬義方等杆殺寃莫能伸情迨來京瀝訴等語餘與原呈大畧相同臣等查該民婦揚馬氏呈稱伊夫楊允元與捕役朱孝達有嫌因蔡姓搶案栽贓誣陷並搶去伊家財物伊夫控縣押不准保被朱孝達等刑虐斃命並拿良民馬義方任才李崑趙玉虹等刑拷逼供控省飭委騐訉該縣突將馬義方等斬梟並將伊夫戮屍迨委員到縣徇情不究僅飭包賠搶掠錢文嗣拿獲正賊李占英等供認蔡姓並無伊夫等在內乃不與該氏同質仍照別供先殺滅口轉逼該氏攺認搶掠錢作帮助錢究不能伸等情控關栽贓誣陷殺戮寃沉亟宜嚴切根究以重民命而成信讞謹抄錄原呈恭呈　御覽伏乞　聖鑒訓示再竊查察木多呼　克圖於光緒三年報明遺派堪布等起程赴京呈進　貢物維時臣等因山陜荒旱飢民較多驛路未能暢行奏請將貴物留川代進於三年十一月十二日承准軍機大臣宇寄奉　上諭察木多喇嘛貢物准其留存代進等因欽此當經欽遵轉行在案兹據該氏結稱在本府挫告六次　盛京將軍衙門控告三次經府提訊合併聲明謹　奏奉　旨已錄　○○四川成都將軍臣奈室恒訓四品頂戴署理四川總督臣丁寶楨跪　奏爲察太多堪布等齋　貢抵川投遞各呼圖克圖原禀懇請照例入　覲恭摺仰祈　聖鑒事察木多堪布等　　貢抵川經臣等飭令交存代　進隨據該堪布等投遞察木多各呼圖克圖來禀以世沐　天恩情殷向　日並探間山陝一帶道路巳暢行無阻籲懇臣等代爲奏請仍令該堪布等循例至京瞻伸　天顔親呈　貢物等情臣等查山陝兩省本年秋收尚好地方現已安靖驛路尚可暢行兹該察木多堪布等仍懇進京呈　貢可否准其起程北上之處恭候　命下臣等謹當欽遵轉飭遵照辦理所有察木多堪布等齎　貢抵川仍懇循例進京緣由謹合詞恭摺附驛具奏伏乞　皇太后　拿上聖鑒訓示再此次該堪布等尚有土產禮物分送臣等因向不收禮臣等仍照數發遺合併陳明謹　奏軍機大臣奉　旨察木多堪布等着准其來京該衙門知道欽此○○江西巡撫臣李文敏跪　奏爲特叅疏脫監犯之典史請　旨革職拿問並將有缺官先行議處以肅功令恭摺仰祈　聖鑒事竊照監獄重地理宜加窓防　不容稍有　處茲據進賢絲知縣黃海儀禀光緒五年七月初八日據黃吏張景熙禀稱初七日夜風雨交作監犯傳萬億樂行禁人等睡熟扭斷鐐銬扳折　　挖開內墉洞緣木踰外墻逸走等語常卽前詣勸得監獄坐落縣署頭門內右邊有內外圍墻二道中係巡更夾道墻外係風小街監房前後兩進房內各設木籠該犯傳萬億收禁後進左邊　內籠　扳　地上有扭斷鐐銬紅衣褲內監　挖有一挏量高一尺二寸寬二尺一寸外監　旁架有斷籠　根　上轉　有扒毁形跡提訊刑禁人等命供並無鬆刑賄緃情弊等情並述藩臬兩司轉據該管道府揭報前來臣查　萬　因索欠豆價錢文起衅故殺無照族叔傳　和粵死拟斬監候巳入本年秋審情實　回該縣監禁聽候部覆之犯該管　官於監候斬犯　應督率刑禁人等加意防範乃　漫不經心以致重犯越獄脫逃實非　當疏忽可比有獄官未記先事豫防亦　咎無可辭相應　實奏叅請　旨將管獄官進賢縣典史張景鸆　革職拿問以便提同刑禁人等解省　訉有無賄刑情弊按律理有獄官進實縣知縣董海儀先行交部議　俟限滿有無　犯行查叅除　飭衛　逃犯傳萬億務　究報外至所遺進賢縣與史員缺江西省現有應補人員應請扣留外補臣謹會同兩江總督臣忱葆楨恭摺具奏伏乞　皇太后　皇上聖鑒訓示謹奏奉　旨巳錄　○○岑毓英片　再臣前在雲南巡撫任內遵保克覆澂江府等處出力文武員弁案內所有單開之候選從九品朱際昌於同治八年正月初六日奉　旨若以縣丞不　雙單月選用並賞加六品銜欽此又連年在營帶勇助則　保知　留於雲南補用奉准部覆請咨赴部引　見經部查核原保淸單係由從九品保舉縣丞今該員離營文內係由從九品未入流保　以府經歷縣丞不論　單月　里並查該員保舉知縣案據係由雙單月選用府繹照　承列保前役坐銜並所保縣丞之案均有不　等因由該員避奉部批京懇奏請更正前來臣　　朱際昌本儀貴州平核直隸州人由俊秀於克復修文　　出力奏保以從九品未人不　雙單月選用嗣到雲南軍營以帶　助剿迭次出力保　淸單內要坐銜之未入流及保升知縣時　列府經歷縣丞字樣以致不符委因財值軍務吃緊由營　報錯悞並別基項情　合無仰懇　天恩政部近正以昭邀　謹附片具陳伏乞　聖鑒謹奏軍機大臣奉　旨吏部知道欽此 
 
 

Page 5

 
 
[蘇省撫轅事宜]  
　　○十二月二十三日縣丞李保衡禀辭奉委赴江北緝捕差　主簿黃十芬卸署吳江縣主簿事回　兼襲　府尉分發江蘇試用巡檢甘肅奎福建人由京騐署來省禀到藩轅牌示常州府教授閻維城病故道缺以候補訓導甘　熙署理　洋縣　導趙廷楨病故遺缺以候補教　周家　署理　○二十四日准補吳江縣主簿李弼隨勘丹徒運河回並謝飭知准補卽辭回寶山塘工　藩轅牌示照得寶山縣主簿陳以恭丁憂遺缺查有試用府經歷金慶恆堪以署理　○二十五日未入金振　禀知由常州事卽辭回常州並奉江安道札委赴河運差　○二十六日候補縣趙昌言禀知奉委接辦東路總巡差　卽用縣李淸平　縣丞張寶　均禀辭赴津局　○二十七日新任福建將軍穆牘魯由京來赴任　蘇糧道王上海回　通判林廷墉禀辭赴滬淸理塡捐局務　○二十八日候補同知注鼎　　鼎元　候補縣蘇升紀均禀辭赴津局　指發江蘇試用從九金　熙安徽人　儘先補用典史劉錫恩浙江人均禀到　○二十九日同知阮祖棠解官犯赴山東辭 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
