# 1908 - 322 - 4912869

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　十一月初四日奉 
　　上諭國家現遭大事尙未逾十五日照例不應奏事乃該大學堂總監督劉廷琛於本日遽行呈遞封奏殊屬不合著傳旨申飭欽此 
[交旨]  
　　二十六日奉 
　　旨今年年班應行來京之蒙古汗王貝勒貝子公台吉塔布囊等無論御前乾清門行走外邊行走到京時准其叩謁梓宫本年例貢均毋庸呈進其本年不值年班之蒙古汗王貝勒貝子公台吉塔布囊等均毋庸來京叩謁梓宫以示體恤該部知道欽此 
　　二十七日軍機大臣欽奉 
　　諭旨大行太皇太后殷奠禮派貝子銜鎭國將軍載振恭代致祭欽此同日軍機大臣欽奉 
　　諭旨大行太皇太后初祭禮派貝勒載洵恭代致祭大祭禮派貝勒載濤恭代致祭欽此 
　　二十七日交内閣王大臣等本日貴王大臣等會奏籲懇皇上 
 
 
 

Page 4

 
 
節哀仰遵遺命一摺奉知道了欽此 
　　禮部奏本月二十八日 
　　大行太皇太后几筵前行殷奠禮己初齊集同日寅刻恭頒 
　　大行皇帝遺詔王公百官在天安門外行禮 
論說 
[論編纂光緒政要實錄之重要]  
　　本館曾接專電。有派陸潤庠爲總裁。將開館編纂光緒政要實錄之說。偉哉斯舉。誠史臣之所宜有事也。 
　　光緒朝二十四年中所發生之事實。類皆新奇光怪。瞬息萬變。非特爲我朝開國以來列聖所未經。抑亦中國前代歷史所未有。我大行皇帝。自入承大統以迄賓天之日。一身所歷之事變。一切外交内政。有時如奇花美卉。發異樣之光彩。有時如狂颶驟雨。乘不測之風雲。我大行皇帝對於奇花美卉之芽茁者。涵養而煦拂之。使一一。盡逹其生機而後快。狂颶驟雨之飄搖者。綢繆而補葺之。使一一盡臻於夷境而後。安以故光緒朝歷史之重要。足握政界過去未來之樞紐。上以洩前古未宣之秘鑰。下以開後世一綫之曙光。吾知光緒政要實錄之編纂。將來占國史上重要之位置。而增我。朝文献光者。蓋必首屈一指矣。 
　　自古創業之主。制禮作樂。興賢舉才。講信修睦。明農勸工而已。守成之主。敬天法祖。繼志述事。遵守典章。相承勿替而已。我大行皇帝所處之地位。雖守成而實兼創業。且所創之業艱難偉巨。卓絶邁倫。爲歷代君主所未遇。如外交。則英俄德法日美諸國。或聯盟。或開戰。或訂條約。其間交涉紛繁。措施困難。是前古所未有也。如内亂。則匪徒之蔓延於各行省。革命黨之徧布於海内外。時發時伏。根株終不能盡絶。亦前古所未有也。如興學則先廢八股。後廢考試。徧設大中小各種學堂。分遣東西各國留學生。立學部。改設提學使。事務糾錯。部署竭蹶。亦前古所未有也。如交通。則置輪船以開航路。設電局以利郵遞。造鐵道以行火車。經營辛苦。實力布置。亦前古所未有也。如興實業。則工農商礦各種之舉辦。或立局。或設官。或聘外人。或設專科。次第辦理。經畫勞瘁。亦前古所未有也。如經武。則大變綠營制度。廢弓矢刀石。改用鎗砲。仿西法練兵。行陸軍新制。恢海軍舊規。亦前古所未有也。至改革政體一事。發議最久。初則僅改官制。編訂各種法律。迨豫備立憲之詔下。而改革政體之議始定。自逐年籌辦之詔下。而立憲著手之方針始定。自有此舉。而從前之變法。支支節節而爲之者。皆跧蹄矣。此等非常大變革。豈非曠前古而未有乎。夫以千古未有之事實。發爲千古未有之撰述。使後人瀏覽是編。據此以窺測一朝之掌故。知我大行皇帝所處之地位。與所行之政績。艱險宏巨。當必有油然而生其發憤之心者。則光緒政要實錄之作。洵乎其重要而不容一日緩矣。 
　　雖然。實錄云者。據事直書之謂也。若循史臣摛藻揚芬之陋習。或稍事舖張。或稍爲曲諱者。皆非實錄也。我大行皇帝所行之政治。其彰彰在人耳目間者。固不必論。至其所處之變端。與所蓄之苦心。冥然於萬人之心目中而懷疑莫釋者。亦當仰承。大行皇帝之遺意。曲體。大行皇帝之初衷。而一一詳述之。方爲實錄。嗚呼。董狐直筆。自古爲難。執柬爭書。誰歟繼起。曠觀著作之林。遠覽藏書之府。卽云古史。有一實錄者乎。非然者。蘭臺石觀。古人。何歎乎才難。秘閣靈書。後人何譏乎媚史。敢以敬告編纂光緒政要實錄之爲總裁者。 
專電 
[電一（北京）]  
　　昨日（初三）三鐘各王大臣晡祭後在政務處特議新皇登極後召見辦法擬請攝政王在側就坐又議恭上大行太皇太后尊謚擬用毅字等類先帝尊謚擬用孝字等類又議决監國攝政王體制即日入奏 
[電二（北京）]  
　　禮部定初五日奏新皇登極禮節 
[電三（北京）]  
　　辦喪大臣奏先帝梓宫定十六日奉移觀德殿 
[電四（北京）]  
　　禮部奏加上列聖列后尊謚請交内閣恭擬 
[電五（北京）]  
　　逹賴喇嘛定初五日進雍和宫誦經 
緊要新聞 
[廷寄東南各省密防孫汶北京]  
　　軍機處字寄沿江海各督撫二十九日奉旨端方朱家寳電奏安慶兵變現經剿平但孫 
 
 

Page 5

 
 
汶有來華之說難保非孫逆暗中主使沿江沿海各省恐有逆徒響應請旨電飭各省認眞防備等語昨據朱家寳電奏業經降旨飭沿江各省嚴加防範國家新遭大故逆匪正思乘隙蠢動着各省督撫嚴密設法一體認眞防範查拿萬勿疏懈貽悮地方但仍愼密鎭靜亦不可稍形張皇致滋紛擾欽此 
[逹賴喇嘛誦經續紀北京]  
　　二十七日逹賴喇嘛率堪布宗徒八十人黃冠紫衣於上午十鐘由理藩部尙書引導先至寧壽宫皇極殿大行太皇太后梓宫前供獻奶油饅首及油燈百盞上祭行叩謁禮即在殿前誦經約有二十分鐘出宫於三十分鐘由壽尙書引導至乾清宫大行皇帝梓宫仍按前供獻奶油饅首燈盞誦經禮畢仍由壽尙書引導送出景運門聞逹賴出門時猶以袍袖拭涙 
[駐京各使入内弔唁詳聞]  
　　領銜公使致外務部照會照得日昨本府會議各國駐京大臣驚悉大皇帝龍馭上賓皇太后仙馭升遐同深哀悼各國大臣同定帶孝二十七日並挂半旗二十七日以誌哀悼本大臣現代各國大臣照請貴親王代請攝政王定何時日准覲見各國大臣弔唁並請攝政王襄理國政也爲此照會並希見復是幸須至照會者 
　　外務部復領銜公使照會接准貴領銜大臣來照稱（中略見上）各等語本爵大臣等接閱之餘實深感謝現定於十月二十八日十點鐘請貴領銜大臣偕同各國大臣届時進内恭奠相應附送禮節畢即希貴領銜大臣轉知各國大臣可也須至照會者 
　　附禮節單届日本部派弁導引各位大臣進東華門至上駟院前下轎馬換乘椅轎進錫慶門皇極門外下椅轎步行進寗壽門在寗壽門外帳房内齊集少坐候届十點鐘時本部大臣帶領各位大臣至皇極殿門外一鞠躬進殿一鞠躬至大行太皇太后几筵前一鞠躬側向攝政王一鞠躬述陳慰唁之詞繙譯譯畢攝政王答禮並答詞繙譯譯畢各位大臣聽畢向上一鞠躬退後數武一鞠躬至殿門一鞠躬禮畢仍至寗壽門外帳房少坐由皇極門外乘椅轎出錫慶門進景運門乾清門外下椅轎至乾清宫門外一鞠躬進殿門一鞠躬至大行皇帝几筵前一鞠躬側向攝政王一鞠躬陳述慰唁之詞繙譯譯畢攝政王答禮並答詞繙譯譯畢各位大臣聽畢一鞠躬退後數武一鞠躬至上駟院前換轎馬出東華門回館 
[附銜名單]  
　　日國使臣賈思理美國使臣柔克義繙譯官丁家立繙譯官裴克奥國使臣顧親斯基書記師特克副領事官盧逹偉法國使臣巴思德頭等書記潘孫納二等書記端貴英國使臣朱邇典頭等書記甘伯樂二等書記阿積松二等書記梅爾斯三等書記塞德比國使臣柯霓雅參議德勒高尼德國使臣雷克思二等書記安錫德通譯官夏禮輔俄國使臣廓索維慈頭等書記阿協聶頭等書記阿列斐總領事官柯理索福日本國使臣伊集院彥吉一等書記官阿部守太郎二等通譯官高尾亨義國新任使臣吕賁署使臣牟納格醫官儲拉墨國使臣胡爾逹二等書記阿格斯逹繙譯官谷塞額和國代理使臣歐登科通譯官羅巴斯葡國代理使臣柏來樂通譯官瑞爾師瑞典國代理使臣克德倫 
[國恤彚紀十二]  
　　駐比李大臣致外部電比主聞大行皇帝龍馭上賓同深感動派御前大臣篤脫爾蒙世子派提督雄博羅啟前來使署懇爲代奏恭請太皇太后慈躬聖安敬逹慰忱謹以奏聞請代奏盛鐸 
　　駐法劉大臣致外部電頃法總統派禮官來署弔唁已面晤致謝乞代奏法外部亦派員來唁並聞訓養禡 
　　駐和陸大臣致外部電昨和外務部親到女主曁太后均遣禮官致唁謹聞祥漾 
　　駐日本胡大臣致外部電來電均謹悉兩宫升遐哀痛無極即日率屬成服行哭臨禮本日日君日后均派專員臨唁瑞典葡萄牙兩使面屬逹唁忱全體學生均於三日内來署舉哀行禮德敬 
　　駐英李大臣致外部電坎拿大僑民電禀稱僑民哀悼發喪懇代逹大部致唁等因謹代電陳方漾 
　　駐美伍大臣致外部電二十二日驚奉兩宫哀電悲慟不勝遵即照會外部轉逹並即日查照會典率屬素服舉哀朝夕哭臨門首下旗懸素並電各館參領傳諸華僑遵制舉哀唐使現在途中二十八日始抵金山各電均轉逹謹電聞廷漾 
　　新加坡總領事致外部電國遭重喪南洋商學界華僑人等同深哀慟請代奏隆漾同日又致外部電南洋商學界華僑人等叩祝嗣皇帝登基請代奏隆漾 
　　横濱紳董等呈外部電兩宫升遐海外華商哀痛迫切謹於二十五日在中華會館設位哭臨以表哀忱横濱紳董廬耀庭等叩敬 
　　外部致各國駐使南斐洲新嘉坡駐韓總領事海參威委員電各國駐京使臣定於本月二十八日進内詣大行太皇太后大行皇帝儿筵前恭奠各使館及領署應同日受弔參酌中國及該主國禮節接待其已定期者不必再改外務部有 
　　古巴代辦使臣希碧格致外部電太皇太后仙馭升遐大行皇帝 
 
 

Page 6

 
 
龍馭上賓本大臣驚悉不勝悼慟之至本國政府特命本大臣代致哀戚之忱 
　　駐比李大臣致外部電養電駭悉大行太皇太后仙馭升遐攀號何極謹遵逹外部據稱已電柯使詣大部敬逹唁忱謹聞鐸漾 
　　駐法劉大臣致外部電太皇太后仙馭升遐法總統特派禮官來署慰唁詞意懇摯已面請致謝乞代奏法外部亦派員慰唁並聞訓敬 
　　駐美伍大臣致外部電美總統派員來館慰唁極道哀忱並准外部照復驚悉大行皇帝賓天復聞太皇太后升遐美國官民同深哀悼已電柔使致唁藉伸哀悃等語謹電聞應否代奏乞鈞裁廷敬 
　　駐俄薩大臣致外部電頃接外部文稱據兩次照會稱貴國大行皇帝太皇太后升遐當經奏聞茲本國大皇帝實深感悼已飭駐京公使特逹唁忱蔭敬 
　　駐奥雷大臣致外部電大行太皇太后大行皇帝之喪外人同深感慟奥外部及各使均來唁日使内田並道其夫人感戀慈恩屬爲轉逹謹聞補敬 
　　駐日本胡大臣致外部電國電兩通即轉外部代遞使署恭設兩宫遺詔除游歷官全到哭臨外東京及京外學生四千餘人女學生百餘人咸來行三跪九叩禮各校停課五日德有 
　　駐德孫大臣致外部電漾電悉謹已成服昨外部曁各使來唁知外交通例大禮均由領袖公使商定現擇卅在館受弔禮節因地制宜參酌中西琦敬 
　　駐南斐洲葡屬老倫考地方副領事費里士窩傳致外部電兩宫升遐領事曁全體華僑同深悲慟謹電聞 
　　湘撫岑堯帥二十五日牌示定於二十七日就督練處設位爲大行皇帝舉哀二十八日爲太皇太后舉哀湘提學吳子脩學使諭飭官私各學堂自二十七日起至三十日止各穿素服在本學堂行禮 
　　揚州運署示諭十月念七日在舊城萬壽宫宣讀喜詔十句鐘在新城萬壽寺宣讀哀詔哭臨三日計六次都轉以鹽員到者寥寥飭令號房查傳聞揚府嵩太守每次必痛哭不止 
　　江南船塢督辦薩軍門總辦鄺觀察曁海軍各人員於初三日起舉哀三日並由鄺觀察於昨午牌示各廠工匠小工人等一律停工半日 
　　上海北市貰器同業定於今日在英租界盆湯弄吉安里行舉哀禮 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[皖省兵變續誌安慶]  
　　此次馬砲兩營滋事宗旨在於革命因十月二十六日砲營左隊隊官熊成基先已暗約馬隊各營舉插紅旗放火燬營爲號迨晚間二更後砲營管帶陳昌鏞見營中燈火未息且有刀鎗碰擊之聲正在詢問適隊官至房聲言大行皇帝現已賓天我等今日當舉義旗同謀大事陳管帶聞而大駭答以不應如此即至講堂演說曉以大義詎隊官及兵丁等便舉刀欲砍陳管帶逃出營外竟被砍殺數刀取下首級帶回營内升堂議事並令各兵一律站隊聲言願從者皆舉右手不從者即照陳管帶一例於是衆兵皆舉右手各携鎗械隨同熊隊官等先燒營房後即擁至馬營放火合軍攻城各弁兵由玉虹門至北門城外相約各標營攻城沿途燒燬營房陸軍小學堂并搶菱湖嘴藥庫復回砲營扛抬大砲擁至東門攻擊是時城内各官已探知此事堅閉城門朱撫台立調巡防隊及安左右三營各項兵丁上城擊敵一夜砲聲不絶合城百姓大爲驚恐二十七日相率閉市朱撫台出示安民并親自沿街撫慰一面發給巡防營及安左右三營各子彈數千粒並親自策馬上城督同官兵開砲擊敵并飛請水師程從帥及楚材各從艦赶將大砲轟擊至下午二句鐘叛兵等因子藥將盡紛紛逃散是夜匪徒又竄聚西門外放鎗攻打二十八日天明散逃各鄉鎭二十九日江督端午帥自太湖來皖駐節省垣進城謁見皖撫連日勘閱砲馬營及陸軍小學堂週閱五城並會同朱撫佈置防守事宜所有叛兵除已緝獲斬禁外餘匪聞均竄至鄰邑經過樅陽地方向司官强索川資供給火食比即竄往桐城縣適值餉銀過境均被刦奪聞首領熊成基（甘泉人）皖撫已懸賞二千金通飭捕拿並將其家屬拘禁勒交曁派隊迎頭敵擊不遺餘孼又經端午帥札派皖督練公所總參議田鎭中玉督同江北來皖秋操之馬步兩營李占鰲岳世傑兩管帶各率所部前赴桐城舒城一帶追緝並令招安脅從三十日防綠營各營在小南門内李姓家搜獲洋鎗一百六十桿子藥兩箱窩藏户主則已遠颺刻下省城五門雖已照常開啟而稽查出入仍極嚴禁夜間稽查尤爲認眞云 
　　又一函云閱兵大臣蔭午帥二十八日午後田太湖起節過皖所帶會操各兵隊已次第遣回原省駐防聞南京兵隊由桐城繞道回金陵連日五城堅閉以致郵件不能通行電局若無印照槪不傳遞又余大鴻及水師協卒兵出城搜捕餘黨比卽拿獲砲營排長蔣某兵士馬某等共五名水師恊收回馬匹四十一匹一律鎖帶入城余大鴻督同執事官郭恩鑅率兵奪回鎗子一千六百合陸續運至在省兵船備用所獲蔣某等暫發府監禁錮是晚九點鐘無師又提出闖城送信之砲營排長胡文彬一名即在東轅門口正法復親自督隊巡邏五城稽查街道并出城賞給兵船每艦銀二百兩以資奬勵二十九日巡隊又獲叛兵三名餘黨紛紛逃遁 
　　又聞有德和輪船由滬開駛來漢甫泊安慶下貨是日適逢匪徒暴動城上軍隊開放大砲誤擊該輪三層洋樓船主大驚當即加足火力急開快車奔漢幸未擊斃人口然搭客已飽受虚驚矣 
[電奏怡和興莊主革職漢口]  
　　十月二十八日鄂督致軍機處請代奏電云漢口怡和興等錢店倒閉虧欠華洋官商鉅欵業經電奏請旨將店東安徽候補道黃家瑋候選道黃宗嶽兄弟一併先行革職歸案嚴行訊追在案茲據江漢關道齊耀珊面禀該錢店等欠多抵少不敷甚鉅自非嚴追隱匿寄頓各財產不能早日攤償歸結查該店東尙有江蘇候補道黃家瑜湖南候補道黃𢡟楨二員頃聞黃𢡟楨已在上海等處逃匿難保無隱匿寄頓之事相應請旨將江蘇候補道黃家瑜湖南候補道黃𢡟楨即行革職分别緝獲歸案嚴追以重華洋欠欵而維市政乞代奏夔龍肅感 
分類新聞 
政界 
[嚴定城門禁令南京]  
　　江寗城守何副將日前上禀江督略謂省城九門夜間因公出入向以對牌照驗放行原爲愼重門禁起見近來各衙署局所以及新軍鎭協標各營均由巡警局請給對牌現已發至一百多對夜間出入之多尤以儀鳳門爲最南門水西門漢西門三門次之據儀鳳門門弁蕭鶴齡屢次來禀新軍曁各局所新兵通宵出入其間因公事者固多藉此以作情面者想亦不少前此竟有僧人及婦女等持對牌而出城者業經蕭千總扣下此對牌查係前任已裁局所未曾收回輾轉調查不知何人更有民家眷口以及商賈中人亦有持對牌者似此徇情濫用誠恐夾有匪人更屬防不勝防現届冬防伊始夜間最宜認眞查察儀鳳一門又爲水旱碼頭緊接之區更當嚴緊擬請通飭各署局以後遇有緊要公事除持有對牌之外另加圖記手條註明某局某人某事因往何處方准啟鑰放行若單持對牌不聲明有何要公者不得開城仍於每月月終由門弁彚詳一次似此嚴加防範庶於門禁冬防兩有裨益云云奉批查省城地方遼闊人類不齊現寗事赴皖會操又值冬防伊始所有各門之禁亟宜益加嚴密所請嗣後各署局遇有緊要公事對牌以外另加圖記手條註明某局某人某事須往何處方准放行自係爲格外愼重 
 
 

Page 11

 
 
起見應准照辦 
[督促生員戒烟常州]  
　　武陽二縣會同儒學出示略云凡在學之廩增附生曾染烟癖者均應限防戒絶倘逾限不戒一經查出便不得應各項考試 
[江寗銅元局將次停工南京]  
　　江寗銅元局會辦景凌霄因所儲之銅業已鑄罄特於三十日禀明江藩樊方伯即日停工 
[絞决罪犯展期蘇州]  
　　奉金上三縣令以所有解勘死罪各犯適值國喪應否行刑禀請省台核示在案茲悉已經廉訪批飭展緩至二十七日後再行絞决以愼國典 
[詳懲玩延清鄉州縣蘇州]  
　　督辦江浙緝捕清鄉蘇藩瑞方伯以青浦崇明寳山三縣僅據呈報開辦清鄉延不造册送核鎭洋嘉定兩縣則並未具覆曾否遵辦杭嘉湖三屬亦有於濳嘉善孝豐等三縣延不遵辦實屬疲玩輕藐除札飭嚴催外詳請江浙督撫分别示懲 
[調查局咨催財政表武昌]  
　　湖北調查局總辦胡嗣瑗咨呈督院以湖北全省財政向由藩司鹽道各衙門及善後局牙釐局籤捐局主持非由各該衙門及各該局逐一清釐分别造報調查局委實無從著手遷延至今各衙局仍未將三十三年全年收支欵項造具表册釗局現在部催綦嚴未便久任延宕應請嚴飭各衙局迅卽會同詳議以文到半月爲限速將三十三年全年收支欵項造具表册標明凡例移送過局以憑彚轉咨部等因昨陳小帥已札行各衙局一律照辦 
軍界 
[補誌秋操時外表安慶]  
　　安慶訪員函云上月十九日乘船由省垣起程行經洪家埠淄口等處沿途小輪拖帶民船往來如織均係載運秋操供給物料兩岸砲艇滿載子藥以備不虞電話線桿如林以遞消息聞操務告竣均須酌量撤銷二十日舟抵石牌鎭該鎭爲水陸交通要區乃舍舟登陸一切夫役輿馬迎送内外賓至周且備乃由旱道直抵太湖縣城山路崎嶇計百里之遙一律修築平坦行旅往來無不稱善如茶棚嶺鴉鵲嶺彭家牌樓臘樹柯分水嶺等處均設欽使行轅一所華美可觀逐叚巡士持鎗鵠立尙屬整齊憲兵巡邏非常嚴謹二十一日抵太湖境甫入城見南北兩軍悉行駐紥城外號聲旗彩炫聞耳目城内考棚改建欽使行轅陳設一切無　窮極華麗縣署左近隙地另建外賓館槪仿西式糜費不資皖撫行台即設縣署内然軍隊齊集尙無騷擾情事經商貿易者流無不利市三倍所有闔邑之祠壇計四十九處其餘舖房飯館均賃住觀操員其人數之多可知矣二十二日傍晚忽奉兩宫賓天哀詔軍界大爲譁然廕端兩欽使與皖撫朱中丞密議舉哀儀節南北兩軍容爲之改觀二十三日行伍舖　一律改辦素色軍警兩界改着孝服諭飭停止觀兵式大晏會乃下半旗外賓館亦下半旗以誌哀悼致陸軍總理司異常忙碌大有備辦不及之勢二十四日晏會塲改爲舉哀塲是日晨刻欽使率同軍官等齊赴塲行三跪九叩禮號咷痛哭各國觀操員槪照各國服制着孝色禮畢旋散是晚總理司仍照常發給觀操之入塲劵腰牌輿馬徽章等項豫備次早閱操又聞太邑附近之小市港被鄂省夫役於廿三夜搶刦數十家赴縣報告廿五六七三日實行南北軍會操皖撫朱經帥因兩宫賓天僅於廿五日閱操半日隨即回轅查此次秋操原派江鄂兩省各認籌七十萬現己溢額至二百萬之多將來不知若何開支 
[秋操鄂軍已歸湖北]  
　　秋操軍隊已奉陸軍部電止會操即日開拔回鄂陳小帥特飭日清公司長安大亨兩輪及鄂省水師各兵艦於二十七日開往小池口裝載人馬軍械聞各軍分作五批返省 
[鄂省防範革黨之嚴密湖北]  
　　鄂督接江督電咨革黨孫汶等聞兩宫大行濳入長江意圖作亂請飭嚴行防範密拿等情當即密飭文武地方官一律查拿又以省城重地人烟稠密深恐匪類於夜半混入號召作亂特札飭城守參將尙其奎凡省城各門均於每夜二鼓一律關鎖如有緊要公文及各衙門局所緊要事件須持有印信對牌爲憑方准放其出入倘有執持官家名片及肆意狂呼者准該門官拘送地方官嚴懲並飭武漢電政局於此一月内不得代商人傳遞密碼電報及有牽涉國事之語又諭令巡警道轉飭警局各巡士有街談巷議國事者即行阻止以靖流言 
[新兵分别入伍蘇州]  
　　蘇省陸軍於淮徐兩屬添募新兵三百名等情已誌前報茲悉該兵業已募齊到蘇點驗後當即分别撥入四十六標第一營二百名第三營一百名歸伍操練 
[開辦營員驗烟局松江]  
　　江南提督劉軍門以沾染烟癖最爲營伍之忌故初三日於世英堂武聖廟設立武員驗烟局派中營李參戎前營余遊戎常川駐局爲督辦調集各營預行查明曾染烟癖人員一例到局核騐 
學務 
[法文學堂之風潮湖北]  
　　漢口法人所開之法文學堂各生因國喪羣向監院西人請假三日以誌哀慟監院不允各生遂一鬨而出致釀罷學風潮旋經法領出爲調停諸生始照常上課 
[學堂因水停課湖南]  
　　常德府此次大水係於十月十二三日陡漲三丈有奇旋即稍退越日復漲丈餘上下南門已築閘板五六層東門外第四小學堂及賀八巷吳氏小學堂均因地勢稍低致被淹没俱各暫行停課俟水退後再行開講 
[淑賢女學開懇親會漢口]  
　　漢口淑賢文藝女學校係南漳馮德生君夫婦所組織頗著成效日昨該校開懇親會各女生家長親友男女賓到者百餘人當由校長淑賢女士將各生成績演說並勉勵各家長整齊家政說畢合拍一照散會以爲紀念 
[開辦劍西官立兩等小學堂浙江]  
　　處州龍泉縣據龍邑西鄉莊職員吳建鰲等禀請開辦劍西官立兩等小學堂一所禀請立案等情轉詳撫憲現奉增中丞批云據詳該縣職員吳建鰲等創辦劍西官立兩等小學堂苦口勸捐集成鉅欵辛勞備至殊屬可嘉捐户吳正誼等慷慨樂助具見急公好義應即准予立案其捐欵由該學堂妥爲經理務宜撙節開支勿稍虚糜爲要仰提學司轉飭遵照并照章核給鈐記 
 
 

Page 12

 
 
實業 
[贛撫維持市面辦法南昌]  
　　贛省自怡生厚倒閉後市面頗爲恐慌旋經馮中丞出示云怡生厚錢莊虧倒過鉅市面驚慌現正搜查該莊主等業產備抵在案本日又有德和當舖滙和錢莊福大錢莊福大錢米店虧倒之事錢莊爲街市流轉錢財之源相率受擠虧閉亟應力予維持無論官家商號有在本城市面存放之欵未到期者一槪不准提取已到期者如一時不及周轉亦應報明商會妥商辦理其名譽素好資本殷實店舖一時不能周轉由商會與官銀號設法接濟實係虧空不能支持者亦須自投商會及地方官將賑目公同查核以明眞僞相與實力維持以安人心 
[官錢局放欵維持市面漢口]  
　　漢口自怡字號三錢莊倒閉後市面即週轉不靈近因倒塌之店愈多商情益形艱難現經官錢局總辦高觀察將該局存欵一百萬兩發交漢口商會轉借各錢店周轉惟每家只以三萬兩爲限一面由官錢局漢關道担保商請各外國銀行照常放欵並由關道齊觀察函請駐漢四川河南裕寗江西湖南天津交通大清各錢局銀號銀行經理委員人等於風潮尙未平靖之時萬勿收提存欵以免牽動全局聞各該錢局銀號等已覆　認可又聞陳小帥以漢口市面交通旣廣商務最大茲雖撥欵一百萬接濟然轉瞬年關銀根愈緊若該欵借撥以後仍形恐慌鄂省實無財力維持自非由度支部撥濟鉅欵不足以紓困厄聞已電請軍機處代奏預爲籌計以免大局動搖 
[覆勘岳蒲路線湖南]  
　　岳州府巴陵縣昨接湖北鐵路總局函稱現派補用巡檢何慶平武弁王廷鑑隨同洋員覆勘岳蒲兩處路線乘輪至岳上岸由岳起勘至蒲圻除該員弁夫馬均由總局發給膳費聽其自備外所有工程師技師及沿途輿夫挑夫煩請代爲照顧由該委發價並無折扣並希出示曉諭附近居民勿得驚擾仍請酌派幹役隨同彈壓 
雜記 
[郭道派弁會搜竄匪廣東]  
　　欽州自洞中至柏莊一帶地約百餘里均與越毗連匪徒易於竄越聞日前有匪數十名僞穿防勇號衣背負快鎗由該處李火山竄報蒙隘直入十萬大山現郭道探悉情形電致西軍定期會搜并派林管帶率營前往李火報蒙等處駐守以防竄越 
[東督嚴拿羊祖秘密敎奉天]  
　　吉撫近接東督電云哈爾濱一帶刦案日有數起而桃花江北之綏化府其地距哈埠二百四十里有大股鬍匪綽號天邊羊者分布羊字左右軍聯合蒙匪陶克滔約期起事傳聞該匪派其黨羽設有羊祖派秘密敎前往吉奉兩省傳敎惑人該匪黨赴吉林之五常廳傳敎者爲唐安邦應請速飭嚴密查辦以靖亂萌此間已電致施道一體嚴查除綏化府地屬江省由黑龍江行省衙門分飭查拿外請飭所屬各營隊查照案内開列之著名匪首天邊羊陶克滔唐安邦等並將該匪等謀亂情形飭軍隊隨時查探飛報 
[民圑演鎗釀禍浙江]  
　　湖北長興縣屬吳山門下市與和平毗連客民甚多盜案迭出迭由武舉殷得龍籌欵招集土民百名設立齊心會禀請長興縣給照購辦前膛洋鎗五十桿逐日在曠野地方試演打靶以資習練日前有客民何某在傍觀看被中鎗彈當經該客幫糾衆將某抬至局中定欲償命嗣由某紳出塲解紛斷令先行延醫取出子彈如未絶命由局出醫藥之費倘竟不測償衣棺撫卹洋三百元磋商再三該客幫始允散去 
[警兵嚴堵肉販入城常州]  
　　常郡向例冬間有四鄉肉担入城沿街挑賣自各肉舖認交巡警捐後公禀禁售經前縣袁令斷定於十一月朔售起本年復禀准府縣限至十二月朔方准售賣肉担大爲不服相約於十一月朔進城府尊特派巡警及江常營兵在六門偵守遇有肉担卽行嚴阻鄉民見各門聚站多兵謠言紛起致市面頗爲震動 
[專差滙信被竊南京]  
　　裕寗官銀錢局以懷遠分莊專差滙信被竊開單請緝現奉江督批云此次被竊滙信銀洋錢票各件爲數甚鉅旣經該局函致各分局商號一律止付並登報聲明自應槪行作廢所有此案贓賊候分飭巡警總局曁上江兩縣赶緊認眞查緝務獲究報并分行丹徒清河兩縣一體恊緝 
國恤紀 
[撞鐘]  
　　禮部奏大行皇帝喪禮京師各寺廟撞鐘三萬杵驟聞之頗以爲異旣而思之南省風俗初喪時必用僧道銅磬置之靈前而富家且至寺院撞鐘四十九日夫士庶沿用俗例擊鐘磬以召亡魂而天家獨不可因襲舊制撞廟鐘以妥先靈乎然每寺多至三萬杵大有銅山西崩洛鐘東應之景象矣 
[誦經]  
　　向來宫内誦經祇有雍和宫本願寺萬善殿喇嘛僧官此次兩宫登遐適值逹賴留京之日廿七日逹賴居然黃冠紫衣供獻油燈以釋迦之嫡派爲天朝之祈禱不知幾卷經文一心懺悔逹賴果眞有接引西方之能力得遂兩宫賓天之意志否 
紀事 
[烈女羅蘇軼事（續）]  
　　伯爵抵美庽於某逆旅中遇盜艷其財伺於夜半熟睡時殺之且寸斷盛諸革囊中盜刦其財物而逸翌日日及中伯爵不起逆旅主人疑之啓門入不見伯爵詢諸旅僕則以不知對然猶疑其他往也及夕未見伯爵歸寓愈益疑之乃挈其囊囊重不能挈啓視則血肉狼藉莫能辨顏色報諸警局查勘似圖財釀命顧兇手已黃鶴末由緝獲 
　　羅蘇自伯爵去後怏怏殊不樂日俟伯爵書至里有爾來特者巴黎輕薄子也其父巴黎大賈家勢盈千萬故爾來特日時游蕩縱酒爲事貎旣美麗而好自拂飾與巴黎女子爲淫穢者約數十輩故人頗鄙其爲人慕羅蘇隹麗百計求之不能得聞伯爵他往大喜曰癡女兒今在我掌握中矣 
　　乃密商諸友其友曰羅蘇與伯爵善爾所知也今伯爵已赴美曷不以僞書絶其眷戀之情若羅與伯爵已絶然後乃可圖也爾來特然言乃擬僞書曰 
　　密司愛鑒蜜司遇我之情厚矣惟迫於父母禁令未能公行伉儷之禮心殊燄然近至有美都獲遇某女士淑愼令德學問淵博已有婚姻之約父母亦准許矣非我二三不能踐曩日之誓實迫於情勢有不得已而然者倘密司不咎僕之食言而永好焉是所敢望也若欲捐棄前好則亦惟命是聽是在密司非僕所敢下斷也語倍爾根謹上 
 
 

Page 13

 
 
   
 
 

Page 14

 
 
   
 
 

Page 15

 
 
G> 
[透魯士人體滋養料發明之緣起]  
此透魯士人體滋養料始於西一千八百八十年西士透魯士以畢生經騐衛生之心法發明此藥親嘗有年體壯力健到老無恙且壽長至一百二十四歲於是此方遂流行西士屢經皇家醫生化驗無不嘖嘖讚美並證之曰性味和平效力極大迄今歐美兩洲人民莫不常服此藥目爲壯身肥體雖一無二之妙品譬諸農家培植花木蔬果必得相當之滋養料以灌溉之則花木長大較速蔬果色味必佳乃一定不易之理人爲萬物之靈苟無相當之滋養料安得如花木蔬果之發榮暢茂可立而待雖諺言藥補不如食補飲食爲滋養之最佳料猶花木蔬果之必吸受雨露然人生自幼至壯自壯至老孰能無病既病必致飲食减少氣體漸虧如花木蔬果之根本己傷縱有雨露不能爲力是則飲食而外固宜别有輔其所不足補其所有餘者在舍此透魯士人體滋養料其誰與歸今本藥房訂立專約特運來華我知衛生家必争先購服俾使一身壯健百病消除保長壽命僉謂非尋常補身藥餌所可同日語也人體滋養料之先發見於亞東 
透魯士人體滋養滋今運行來華矣而仰知滋養料自米洲發見後風行南北兩大陸漸推行於歐州全境近則日本東京亦有醫學博士發明此滋養料顔其名曰人間百二十五歲健康法 
長命滋養糖燐酸其發見時正在日俄争戰時代每逢軍隊出發一般人民之饋行者俱以此長命滋養糖燐酸爲贐囑其奮身報國日本軍人之健强恃此藥力者甚多今則不特軍界服之官紳商學界女界兒童界人人皆服之矣是則滋養料爲用不其偉哉人體滋養料之効力及服法 
此透魯士人體滋養料之效力專主　滋補　壯肌　肥體　養胃　健脾　固腸　平肝清火　安神　去滯　消痞　胃皖氣痛　作酸　嘔惡　反胃噎痛　酒膈　口臭　脾濕　腹脹　腹鳴　婦女肝胃經水各疾　小兒驚風夜啼疳積等症三日見效七日後諸病漸去飲食知味食量加添精神自爽一二月後非但諸病不作且能身體增肥盖緣脾胃二經既得滋養之力日漸强健則養生路之機關因此日見活潑而新鮮滋養料逐日培補各部可决其百體强健也服法一二三歲之小兒每日三次每次半分四五歲至十歲小兒每日三次每次一分　壯年人飯前服每日三次每次二分　婦女每日服三每次分病重者三分老年人每日三次每次二三分俱開水服定價金原碼大盒四先令小盒二先令今售大洋二元每打二十元小匣洋一元每打十元 
人體滋養料初次來華之特别贈送 
人體滋養料之定價金己詳言矣兹因初次運華又值本藥房遷移伊始因定十月十八日起至十一月拾八日止購滋養料一瓶贈送一瓶購一打者贈送一打外埠函購如發信之日在一月期内一律照送惟希不寄郵票概用郵局匯票爲禱中國總發行所上海棋盤街萬國大藥房廣告 
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　江蘇寗屬 
　　江寗籌辦處呈請江督蘇撫略謂諮議局章程第二條各省駐防均以所住地方爲本籍旗制未改以前得於該省議員定額外每省暫設專額一名至三名其名數由督撫會同將軍都統定之又議員選舉章程第一百八條各省駐防專額議員之數視舊日取進學額全數在十名以内者設議員一名二十名以内設二名二十名以外設三名各等因查京口駐防地方其區域實在蘇屬尋繹第二條按語將來旗制裁改自應以所居地方爲本籍等語之意似該駐防應歸蘇屬辦理惟向隷於江寗將軍應否歸併寗屬專額選舉之内抑仍以所住地方爲斷其江寗駐防學額舊有若干現在議員應定幾名爲額本處均未敢擅定理合具文呈請憲台鑒核乞批示祗遵望切施行 
　　河南 
　　汴省諮議局籌辦處旣經開辦所有科長俱由撫院札委其餘課員則由該處總辦錢觀察分别委派刻下計續委主稿姚大令晟年孔刺史繁祉收發洪巡檢亮鈞監印劉少尉學恒核對吳生樹芬收支經少尉田置備周大令安瀾惟現在局員均係官界中人當道尙擬選派紳士已分電北京天津陜州等處各令酌來數人擔任義務 
　　湖北 
　　湖北諮議局籌辦處選舉科編制審查兩課課員尙未派人刻由該處官紳會同選定彭敬時戚運機黃炳言三紳充編制課員周彌羅兆鴻二紳充審查課員聞此五紳均曾留學日本法政畢業昨均奉札到差 
　　山東 
　　籌辦處自十九日開辦目前入手辦法先設司選員演講所定於十一月初一日開講先期於十月二十八日聽講員塡具志願書並設旁聽席昨已出示諭知云本處爲籌辦諮議局選舉事宜而設業於本月十九日開辦茲奉撫憲面諭參照直隸辦法應派司選員到各屬演講並襄助地方官辦理一切亟應遴選公正明逹樸實耐勞之紳分途前往並先由首縣歷城辦起爲各邑倡現在省城應先設演講所養成此項司選員俾資練習等因奉此查選舉事宜條目甚煩非預爲講解則無從措手本處擬即附設司選員演講所於十一月初一日開講先期由各紳士保薦此項人員其願依照章程來所聽講者務於本月二十八日上午十點鐘至十二點鐘下午兩點鐘至五點鐘止由本人到所塡具志願書以四十人爲足額其有願來旁聽者本所另設旁聽席亦於二十八日依時由本人到所取入塲劵並須得有公正殷實紳商二人之介紹書爲據將來講畢之後分别考驗在正額者除遴委十餘人分赴各屬外其餘即留在省城襄辦歷城縣選舉事官派爲調查員查照直隷章程司選員須至複選事畢方能回省勢不能不舍其固有之執業自應優給薪水夫馬至調查員均在本境調查凡紳商學界尙可兼顧擬至調查選册事畢由縣酌送酬勞現在開辦演講所司選員旣可養成省城調查員亦即在此遴取似屬一舉兩得爲此示諭仰紳商士民等知悉其有志願來本處演講所聽講者務究儘本月二十八日依時到所塡具志願書並取閱演講所章程以期周知而免延誤（演講所章程錄專件欄） 
[士民動議調查）]  
　　江蘇蘇屬（松屬南滙 
　　南滙縣至今尙無信息聞本任王少谷大令已由端午帥檄辦秋操差事適委他人代理故對於各項要政不甚注意籌辦處雖文電交馳然終未覆一字昨又發電催詢惟聞該縣紳士則已協力舉辦云 
[士民實行調查]  
　　江蘇蘇屬（松屬上海） 
　　上海城鄉各區選舉草册業已陸續造齊昨日公舉朱錫百項蓮生蔡山泉梅問羹姚孟壎曹幹臣顧肖巖楊月如沈商耆葛彬甫等十員專司檢閱草册自本月初四日起至十五日止每日至同仁輔元堂事務所檢閱 
專件 
[山東諮議局演講所簡章]  
　　一本所專演講關於諮議局選舉章程及各種調查方法一選舉章程講畢時擬接講演說學期於聽講各員用其所習得感動之益一聽講員資格須不吸食鴉片能筆述講義得公正殷實紳商之介紹者一此項演講所與學堂及他項講習所均不同講者不居敎習之名聽講者更與學生有異但所講不出選舉章程範圍以内聽者如有疑義可俟講畢時質問一每日定下午二點鐘開講四點鐘止每一點鐘休息十分鐘自十一月初一日起約十日而畢如有不能講完則酌展一二日一正額旁聽各依志願分别但額滿不能容坐則槪難收納一本所規則略依照學堂勿吸烟勿隨意涕唾勿談笑講堂勿會客未下課不能離座勿無故缺課致妨考驗一本所講畢後分三天考驗第一二天由聽講員登座演講爲實地試驗第三天請總辦考驗再分别宣示錄取姓名其派赴各屬者爲司選員其留在省城襄辦歷城選舉事宜者爲調查員均呈候撫帥核定演講所因旁聽人多且開講之日須請在事各員演說非擇寛廠房屋難於容足茲已商借中州會館爲講所開講之日邀請來賓並預發入塲劵惟國喪期内槪行便衣戴摘纓帽已分别列入到會規則矣 
本埠新聞 
[嚴防匪徒竄擾華界]  
　　滬道蔡觀察接閘北巡警總局汪觀察來文云據三四兩路分局正副巡官報告近日人心惶惑租界工部局已請商圑巡查彈壓以致匪徒流氓竄入華界等語除諭飭多派巡士晝夜巡邏外請飭城内營縣一體撥兵嚴密梭巡等因蔡觀察因即移行提右營上海縣迅即多派幹練兵役加意巡查以保治安 
 
 

Page 19

 
 
[補錄江督由太湖致薩軍門電（爲皖亂事）]  
　　頃接朱經帥電安慶城外砲營西門外馬營謀變馬兵管帶受傷刻經帥派人彈壓此間亦選派三營前往並商鄂軍鎭將派兵相助方亦即日回寗蘇城上海一帶駐兵處所請密加檢察如有不能信心之隊伍所發子彈卽收回軍裝火藥庫均關緊要此外應如何布置防範希密爲籌備 
[調處義塚交涉案之周折]  
　　李萼仙司馬陳鎭東二尹函致工部局總辦云頃據水爐公所衆人來稱白克路義塜被掘地方已由貴局竪立洋文界石並梅白格路標誌木牌人多口衆羣情洶洶聞悉之下不勝託異查本委員等前奉道憲札諭面商貴總辦將所掘義塚復還原式經貴總辦再四婉陳以馬路業已築成礙難復還原式請爲購地易葬並認給遷費等情本委員等勉徇貴總辦之請允爲轉禀道憲請示並向水爐公所剴切勸諭並非卽爲定議也該業共有二百餘家日來陸續傳董分投曉諭無如衆憤未平舌敝唇焦尙難就緒貴局理應靜候本委員等復音再定辦法方足以洽輿情而平衆忿乃並不待本委員等商定回覆而遽有竪立界石之舉以致衆心愈忿辦理益難措手未知貴總辦是何用意實爲大惑不解用特專函奉詢即祈貴總辦將界石木牌拔去候本委員等回復到日再行辦理 
　　附譯英工部局雷福森君復函西歷十一月二十三號接展大札内載水爐公所塜地竪立界石一節均已聆悉未奉台函之前敝局已明知該地所立界石閣下等必有函來辯理當即飭將該路牌界石遷開以顯調處該路各議辦法尙未完備是以接讀大札之時所有應辦事宜早經料理定妥故僕敢代敝局全體致謝閣下等之高見並申明應辦之事業已遵示理結也 
[淞口兵輪赴皖防護]  
　　淞口總砲台管帶趙都戎巡防總統徐太守自得皖省兵叛之信日夜嚴防禁止弁兵出營夜則派隊出哨護衞三官堂火藥庫其停泊淞口之海籌南琛江元等各兵艦均於上月底調赴皖省協同保護德法兵艦二艘亦於日昨赴皖 
[訂期會議倒欠案件]  
　　滬道蔡觀察函致商務總會約定初四日下午三點半鐘在會集議元源晋益升兩莊倒欵並各項要件 
[滬道電請劃撥墊欵]  
　　滬道蔡觀察以津浦鐵路債票滬關認派銀五萬兩曾由蘇藩墊解現在庫欵竭蹶歸墊爲難且債票尙未解到無從發售特於前晚電禀蘇撫請於滬關墊放他項欵銀内劃撥以免爲難 
[不忘註銷華人入籍之善政]  
　　泰晤士報云駐滬西班牙總領事愛君前曾註銷華人入籍檔案不再加以保護外國各圑體對於此舉頗爲稱許會審公廨藉此可免掣肘聞中國官商兩界已禀請外務部向西政府稱譽愛君政策之善茲愛君已由政府召回詢問舉行此政之意見吾人聞之深爲抱憾深望西政府顧全上海之利益勿使愛君已行之政策稍有改動不勝幸甚 
[電車慘斃兩命案近聞]  
　　王龔氏母子被法界電車輾斃一案迭經滬道照會法領事飭將司機人李甘扣解縣訊辦法領未允復由上海縣禀請各憲核示在案茲奉蘇撫批示云電車駛行極速最易肇禍全在司機人謹愼從事駕馭得宜方無危險之虞此案王龔氏母子旣被電車撞倒該司機人理宜停車乃竟置之不顧任意開行以致傷斃兩命仰按察司速移上海道照會法總領事速將司機人李甘扣解縣訊明禀辦 
[籌措修理衙署監獄經理]  
　　寳山縣衙署監獄年久失修現經該縣禀奉上台札派太倉州吏目章有慶勘估計衙署監獄待質所罪犯習藝所約需工費洋二千數百元刻經議定在漕忙公費項下按年提捐從本年上忙起每銀一兩提錢三文每米一石提錢六文無分正任署缺一律攤捐昨已通詳上台立案施行 
[度支部催解洋欵]  
　　度支部以各省應解俄法英德洋欵及常津增稅抵還賠欵等項竟有欠至數月尙未解到者因特電飭各省關局赶速籌解免滋口實 
[解繳絲廠罰欵]  
　　錦華盛廠工章阿金毆打巡士曾經上海縣將軍章訊押旋由該廠經理自願認罰築路經費洋五百元懇請商會函商滬道准予從寛了結在案茲商會已將該廠繳洋五百元送至道署即由蔡觀察移送巡警局兌收撥用一面札行上海縣將章開釋 
[催解漁户賠欵]  
　　金源興帆船裝載日商三井洋行火柴等物在南滙縣境滙角海灘擱淺被刦曾由該縣飭提行刦各漁户勒令賠償在案茲日本領事因此項賠欵未據解滬爰又照會滬道札行該縣迅即起解以便給領完案 
[兵輪管帶舞弊獲譴]  
　　普陀輪船管帶易錫棻前在洋面救護難民經滬道飭將出力水手舵工等開列名單詳報省憲賞給功牌十四分後被易管帶舞弊私將功牌出賣屢經水手等赴道上控在案茲由稅司查明此項功牌實有冒領情弊滬道蔡觀察爰於昨日將易發交上海縣飭發捕廳看管候訊 
[寳山鄉民聚衆肇禍]  
　　寳邑楊行鎭近有西鄉頑民二百餘人藉摘取落花爲名到處横行初一日至東鄉陶家宅見人家所晒棉花衣服恃衆攫取該村鄉民鳴鑼齊集附近各村民追拿各頑民胆敢拒敵刀矛畢備竟將陶家宅鄉民刺傷十餘人該處地甲飛報楊行廠董立請駐鎭飛划水勇排隊追捕頑民始散僅獲二人 
[小輪互撞之交涉]  
　　南市大逹公司大新小輪在江陰江面被祥茂公司泰寗小輪撞沉後除將漂失各貨禀報滬道外其船身亦尙未浮起該公司以虧損不資復請蔡觀察向祥茂交涉一面設法起撈船貨 
[薙髮匠停工之原因]  
　　薙髮匠韓長林在新閘路王雲瑞店内爲夥前日聚衆停工經王控奉捕房將韓拘入昨解公共公廨請究韓供茲逢國喪停止薙髮查我業定例所得修鬚打辮之資向與店主四六分拆每日兩飯一粥今各店主議定每日兩粥一飯三七分拆小的等因錢不敷用食不充饑是以各友均欲停工非小的一人主使求鑒判韓押滿兩天開釋候飭知該業董會商善後辦法 
 
 

Page 20

 
 
[巨竊改裝]  
　　巨竊陳蘭林改扮遊學生裝束到處行竊月初又至吳淞鎭圖竊站崗巡士見其袖盤五道金線帽釘徽章有背國制向彼詰問反被毆擊巡士急吹號呌召集多人始得擒獲正擬解局該竊暗將身藏手槍一枝刺刀二柄鐵鑿一根悶香一包抛擲浦中當經巡士撈起解送寳山縣釘鐐禁押 
[定期會議學務]  
　　本邑領袖各董昨日通知城鄉各董定於十二十三兩日齊集明倫堂會議學務並更舉勸學所總協理及各區學董 
[城内]  
　　騐收河工○本縣李大令昨晨渡浦驗收河塘工程並至洋涇鎭察視洋涇至楊家渡新築石路午後回署 
　　委員騐屍○二十五保二圖地保昨晨到縣禀稱奉捕房傳諭垃圾橋南首浙江路永興小客棧寓客浦東人錢小弟痰喘斃命該棧已將尸稱抬至驗屍所請爲相驗大令即委水利廳孫少尹帶同刑仵書差前往代驗 
　　著交店主天福洋行買辦張少霞咋至老北門内將益昌染坊執事陳福林扭至北五區禀稱益昌店主韓珊寳曾向本行買去靛青計價銀八千餘兩現韓避匿不面爲此將該店執事扭案請飭著交該區副巡官當即轉解中區送縣訊核 
　　俄人行竊○俄國人某甲近在吳淞鎭某綢莊竊取綢緞一疋當塲查獲將贜及甲解送寳山縣押解來滬道台蔡觀察遂命道差先將該俄人送至俄領事署一面諭飭該縣將贜解道以便會訊 
　　厘捐總局批詞○窰貨認捐泰昌等禀批此案昨據貨捐局報稱該商承認以來辦理諸多不善商情扞格被控多端一年期滿積欠捐欵爲數甚鉅屢次嚴催一味延宕又復率請核減三成兾圖接認旋有王三和等請減一成承認並查該商前辦認捐尙無蒂欠即批准於十月二十六日起改歸三和承認等情具報前來各項認捐一經核准應繳捐項自應按期掃數清繳如有延欠不待期滿即應繳銷或承辦之人辦理不善苛累商人以及同業指控劣跡昭著者亦在應撤之例今該商旣欠捐欵商情亦屬扞格該局批催捐項又復堅請核減三成更挾撤銷之嫌砌詞訴瀆並在報紙刋登告白以恭遇國恤二十六日停捐一天明係阻撓三和應收之捐又稱新商擾害似此舉動實屬目無法犯若不嚴行究辦何以懲刁玩而維厘政仰貨捐局迅速移縣追繳欠欵並予嚴懲以昭炯戒 
　　官事○分省補用道李國筠候補同知樊炳煦廣東試用府經歷王彥昭補用府經歷關斌昨均到道拜會禀見洋務偵探委員候補知縣楊繩武禀知由太湖操畢回滬銷假糖捐局總辦姚炳熊禀請感冐假數天 
[南市]  
　　米店違章○總工程局定章凡小車裝米以三石爲限違則拘罰昨日外灘協泰米店雇載四石被站崗巡士拘解到局由當值處照章罰洋一元車夫亦罰洋一角 
　　貪利冒險○沿浦各渡划船向章載客不得逾六人邇來各划船户貪利忘害竟有載至十餘人者義渡局員囚於昨日飭令船埠頭隨時喝阻以免失事 
　　查獲逃牛○總工程局巡士陳方測昨在馬路查獲逃牛三只帶至當值處留候失主認領 
[閘北]  
　　女子迷路○女子周阿梅迷路啼哭由地保帶至四路一區分局訊係大場人父名吳兆元隨父來滬帮傭在鐵馬路失散判送棲流所留候其父來案認領 
[新租界]  
　　屍屬何畏○兇犯王瑞生顧良卿旣釋復獲已屢誌前報昨日捕房以尸屬張根銓臨訊不到禀廨出單飭探將張傳入捕房候下禮拜二解訊 
[英租界]  
　　騙子推諉○匪徒趙元山朱少洪葉少泉租賃雲南路安康里空屋至裘天寳銀樓騙取值洋一千餘元之金飾一案昨由捕房解請公廨復訊該銀樓夥高桂泉偕見證沈掌元投案求究訊之趙元山供與朱葉二人在火車上遇見後庽太安棧此事係朱葉二人起意判仍還押候下禮拜五再訊 
　　歸咎監工○木作頭魏清記因監工不愼以致跌斃學徒姚阿二昨晨由探傳至公廨請究判交保候下禮拜一再訊 
　　窶人可憐○童生友因貧不聊生躺臥電車軌道自願碾斃由捕拘送捕房昨解公堂請訊旋由童之妻弟殷阿唐到案勸慰帶回 
　　薦頭受累○張云生控荐頭吳桂生王九連串竊值洋二千餘元之金飾昨日由廨提訊據供三月間荐鄉婦李王氏至張姓處爲傭今被竊去金飾逃逸實不知情判一併押限　禮拜交人 
　　深夜賣酒○梁朱氏羅阿四等均因深夜賣酒由探傳至公廨判各罰洋五元充公 
　　焚燬披屋○前晚十二點鐘老垃圾橋北首承業里一弄第三百四十一號王易安家起火焚毁披屋一間 
　　賭棍宜懲○張明月徐士州王福生王阿耀陳阿月黃林在楊樹浦開設花會紏人聚賭由探一併查獲解廨請究張等供詞狡賴判一併還押候再訊奪 
　　曾否吞没○張文逹控伊子之姘婦張王氏與二房東楊張氏串同吞没衣洋昨由官媒解廨復訊張王氏供不承認判仍還押候下禮拜一訊斷 
　　勒交當本○吳杏泉控李竹金騙取寳石昨經公堂復訊判李還押限一禮拜交還當本洋三十餘元再核 
　　喜占勿藥○美副領事巴君前日抱恙昨已痊愈蒞廨會訊 
　　拐案一○沈梅生姦拐鄉人張建生之妻王氏匿居滿庭坊小客棧内由探查獲解廨請究判沈押西牢半年王氏押女所一月期滿著其夫來案具領 
　　拐案二○趙森控何貴生陳老五陶順和串拐伊孩昨由公廨復訊屬實判何陳陶三人各押西牢四年期滿一併逐出 
　　拐案三○徽州人汪安斌誘拐南潯人閔順官之妻戴三寳來滬爲閔尋獲控奉公堂訊押在案昨日復訊判一併移送南潯分防廳訊辦 
　　更正○報載魯麟洋行控萬選青定貨不出由差傳案交保訂期會訊等情茲悉該行並無控告萬選青定貨不出之事合行更正 
[美租界]  
　　日人欠帳○日前有某日人至漢碧禮路萬裕板行賒取木板計洋十餘元避匿不還昨被該行夥在途遇見向索不理因即扭入捕房捕頭飭赴日領事署禀控 
　　塌車傷人○唐虞氏昨挈女孩至塘山路被趙阿大陳阿林之塌車撞跌碾傷左足由捕將趙拘入捕房旋經塌車行主徐順興繳到傷費洋五元了事 
　　走失小孩○沈連生之四歲男孩順秀昨日走失找尋無著由沈報請捕房飭探訪查 
　　攫取銀洋○王阿昌前晚行經北河南路被流氓討飯東生搶去洋六元昨報捕房飭探查辦 
[法租界]  
　　酌予撫卹○包探周根福身故後家况蕭條麥總巡因該探辦事有年尙無貽悮給洋五十元撫卹家屬 
　　捆獲竊賊○沈菊生陳阿三串竊某姓等三家綢布衣服等物昨由包探拘入捕房一併收押候訊 
　　一再起火○新街口潘聚泰南貨號日前失火未成燎原茲捕房以該號保有火險銀數千兩去冬曾經失愼查無他故免予深究乃事隔期年復循前轍爰派包探往傳　　執事　錫朝到案著令交保候查明訊究 
　　火場獲賊○陳阿富混入火場私取德發祥鞋店遺下之鞋子等件爲捕緝獲解入捕房押候解廨訊究 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[短篇小說鐵血姊妹（六）]  
　　老人曰諾。復曰。凡文明國家。兩軍相戰。必有第三國臨陣觀軍者。老人曰。請以屬主人。然非舉手爲號。毋許先發難。女士曰可。 
　　老人袒一臂。踞石磴。作勢如伏狸。兩女士對面立。相距約五步。阪井在左。綠野右之。後倚槐。主人薩氏則蹲石案而以雙手持頣。作壁上觀。面慘沮無人色一若此次失敗。不獨兩女子枉死不可贖禍。且滅門。 
　　女士折腰謂老人曰。吾視君如虎。君得毋視我如鼠乎。即舉手曰。虎來。：虎來。：老人大叫曰殺殺。如鷹突飛而過。轟然一聲。老人植立失所措。飲刃於槐根。殁其柄。女士乃在槐顚。慰老人曰。區區兩。弱女子何勞丈人行。自獻於長者前耳。言已。躍下。撫老人背曰。翁得毋過勞乎。老人氣急。不得發一語。握拳自搥其胸。女士知其意曰翁。若有遺憾者請再試。 
　　老人曰。請以手搏女士曰。如命。老人折腰盤足。仰面伸拳。作猿猴舞。一進一退。女十足輒。從老人頭上過。老人勢急。欲以頭撞其臀。紅光一閃。忽失女士所在。老人踣地上噁噁嘔。如狗吠夜。流血蔽面。 
　　薩氏當此時。以頭搶地。大呼曰。天乎。余無罪。余無罪。兩女士進曰。今日之事。不以累主人。當自首於官府耳。乃扶老人曰今。日勞丈人至此。妾當親送丈人歸矣。 
國外新聞 
[希定博士陛見日皇]  
　　初三日東京電云著名探險家希定博士已於今晨陛見日皇蒙賜頭等寶星一塵希君業於今晚啟程前往西京擬在彼處游歷一星期 
[日本專使遊世]  
　　初三日東京電云日本派往西班牙葡萄牙之專使全權大臣已在森賽培斯汀病殁 
[郵船失火慘聞]  
　　初三日倫敦電云巴巴揚里公司郵船沙提里號（載重一千五百十六噸）近由小吕宋開至埃及駛至凡里塔口外一里之處忽兆焚如船中共載客二百五十名有歐人二十三名阿拉伯人百名落水淹斃 
[法海軍大臣演說]  
　　初三日倫敦電云法國議院近討論海軍預算案時新任海軍部大臣闢茄特演說砲術改良及管理策畫聽者大爲歡迎 
[無線電報之遠及]  
　　初三日東京電云據舊金山無線電報接電人宣稱有時且接日本發來之電信此說果確實爲無線　遠及之創舉惟聞其字多不明瞭云 
[英德抗衡軍力P ] 
　　初三日倫敦電云英國上議院討論軍備問題各處評議紛騰仍未稍已德國軍務專家著論發揮者頗不乏人咸謂英國力能攻入德國云以上譯字林報 
[近東大變局四十六誌]  
　　初四日倫敦電云駐土奥國大使派萊維西利與土政府約如不於西歷十二月前停止抵制奥貨之舉則將决意離土初一日柏靈電云塞奥兩國斥候兵在塞國邊界起釁互鬥傳聞奥兵殺斃塞兵一名奥政府已接俄政府東方大會之答書故目下復須將　題重行討論 
[俄皇政躬不豫]  
　　初三日栢靈電云俄皇政躬不豫 
[法國整頓軍政]  
　　初四日倫敦電云法國議院軍政員已採納政府意見將砲兵聯隊自四十增爲六十並將每隊砲兵自五百零六名增爲六百三十四名每師圑有大砲一百二十尊（按前僅九十二尊）初三日栢靈電云法國議院已將海軍預算案通過並允將改革海軍議案早日批准 
[俄政府擬借巨債]  
　　初四日倫敦電云俄政府近於議院呈遞議案擬借羅卜四百五十兆圓該議案將由議員閉門討議以上譯文滙報 
謝贈 
[紹介新箸]  
　　廣智書局贈中學西洋歷史敎科書平面三角法講義物理學公式及問題女子算術敎科書各一册各科排列理數精深均合中學敎本之用又斯克芬之美人笏由記小說或譯或箸均有趣味 
　　商務印書館贈高等小學手工敎科書動物學新敎科書商業敎科書農業敎科書英語捷徑前編各一册又歐美名家小說博徒别傳蛇女士傳義俠小說紅蘩路傳各一部均爲新出版之書足供考索者也 
　　浦東中學校贈第一期雜誌一册分圖畫記載撰述雜箸課藝附錄各門發揮社會主義亦可見斯校之宗旨矣 
 
 
 
] 

Page 27

 
 
   
 
 

Page 28

 
 
 [G 
[倘能常備一箱可保一家無肺疾癆切之患]  
肺助呼吸膠香 
　最靈妥最滋潤順氣平喘止咳嗽化痰爲水功效快速斷根極易 
助肺呼吸香膠主治效能這是西來助肺的良材和匀呼吸的要品凡肺痿咳嗽的病不論新舊輕重一經入口立能痰化咳止當覺喉嚨滋潤口角生香如能常備非但可保一家的人無咳嗽肺病的患處且可保一家的人面色紅潤身體强健這就是吃了助肺呼吸香膠的功效因吃膠人的肺健了呼吸匀了那胃口也好起來了心經既然和了胃經的許多滋養料心臟的血液自然也多起來了若是五臓皆好這個體軀那有不肥壯的道理特勸我同胞己患肺病的這個助肺呼吸的香膠是萬萬不可不吃的此膠味美而甜氣香而清入口即化功能滋生精液以潤喉性能化痰止咳以清肺力助肺壯而呼吸匀如老年氣喘痰塞而咳嗽隨時食化三四塊立能痰順氣平咳止中年傷風乾咳或濃痰厚結或咳少痰多或喉管發癢頻咳不止或操勞過度以致肺痿咳嗽日吐稀痰精神自必衰耗内臟養生之精液皆爲痰若不治愈則身體决無健壯之期每次可服二三片每日可服三四次如幼年偶感外寒而致傷風若不即愈便成驚駕咳嗽頻咳不止大爲可憂或痰内致患急慢驚風此膠隨時服之一二塊能使内結之痰立化爲水往下則由大便利出往上則由喉管吐出痰去則咳自止且肺自壯而呼吸自匀若能常時備用肺病可免一家赤子可保决無痰驚之患肺體既壯則長大自速小箱二元每打廿元大箱四元每打四十元外埠托局函購原班保險回件總發行所上海四馬路老巡捕房對面青花石三層大洋房五洲大藥房 
[專製布質引擎帶]  
是帶異常堅報耐久不壞用以運動機器其牽引力甚大且較牛皮橡皮各帶更爲耐久堅韌其價甚廉上海專售處瑞記洋行 
[（法捕房諭）]  
本捕房六續吊出之各臧存積甚多今定於十一月初一日爲限仰各失主自今日起須在限内前來大自鳴鐘捕房具領若逾限概不准領准於十一日初十日在本捕房將各臧物一律拍賣特此通諭 
[（又新到杏仁霜千餘打）外國杏仁露]  
此霜最便冲開即是杏仁露香甜美味能化痰止咳老少最宜常服衛生佳品露霜功同霜每罐二角露每瓶二角半原打批發○竹生居上海五馬路寳善街 
[乾坤和]  
本號開設法大馬路陳列所隔壁精製良工揀選金陵名機貢緞杭寗挖花時樣中西水陸男女學士文武操靴皮鞋一應俱全始創劃一價廉物美以廣招徠格外克己　仕商賜顧者認明牌號庶不致悮今於冬月初三日開張謹啓 
[寄柩回籍]  
每年清明冬至二節專帶鄞慈奉鎭四縣靈柩回籍欲寄者望速請來二馬路全盛局内面議可也　張孝全啓 
[公信洋行英國磗瓦廣告]  
本行經理英國有名磗瓦公運來各色牆磗火爐磗地磗等花樣甚繁貨質堅固且極美觀價尤克己諸君光顧請到英人馬路十三號本行觀閲可 
[戒煙無過於此善後亦無過於此]  
本公司發行惠醫士新發明之戒烟善後丹反對於鴉片嗎啡之毒如湯沃雪極有影響當未經發行之前己經吃烟之人屢試屢驗乃能出面問世因非尋常戒烟藥品可以望其肩背最善者凡係服食他項藥物戒烟而受毒不化者此丹有犁庭掃穴之功可使毫無後患購試諸君定可知戒烟無過於此善後亦無過於此矣售價每匣一元每打十元躉批另議○本公司創設上海英租界大馬路巡捕房東首逢吉里三百卅九號門牌便是日勝公司啓 
[醫學大博士島村先生保効立止牙痛神藥註册商標日本丹平虔脩今治水[高德醫生光學專家]  
本醫專門考驗眼光包配深淺合格購用之後可治目酸頭暈即各種新式眼鏡架子與脚各色透光晶片皆由本行攷製而成邇來新發明之吒力克鏡片較各種更爲精美現己名馳名四海試過諸君莫不滿口讚美世之苦無目力者請嘗試之也可兼備頭號白銀鋼眼鏡適合國喪時用行設江西路廿五號紅禮拜堂對面高德醫生敬啓 
[萬國大藥房贈幻影世界影戲票一星期]  
本藥房遷移伊始現定本月初二日起初八日止計一星期購貨　諸君如滿英洋壹元者贈美界海寗路巡捕房東首幻影世界影戲頭等入塲劵一紙盖緣西醫研究衛生凡人每日須多吃新鮮空氣外苟或意有不適尤宜怡情排悶之時庶幾身康無病如我輩華人現值國哀方戚舉凡戲園書館一切背禮演唱之處俱非士大夫涉足之塲惟影戲則既無音樂又有山川風景對之不啻臥遊最合陶情淑性本藥房因購有此項戲票專贈　諸君子想爲　諸君子所許可也　上海棋盤街萬國大藥房佈 
[遺失提單]  
英十一月十三號江新由漢口到申A第五十八號提單黃連一件今在途遺失己向招商局説明永作廢紙　寗順泰 
[洋房出售]  
啓者今有洋房一所計房屋七間另有馬房菜園及抛球草地坐落英租界西首欲購者請函致該洋商由申報館轉交可也]  
 
