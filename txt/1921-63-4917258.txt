# 1921 - 63 - 4917258

 

Page 1

 
 
   
 
 

Page 2

 
 
   
 
 

Page 3

 
 
時評 
[懷疑之消息（冷）]  
　　政府電王謂報載舉張蓋非事實方今異說分歧之際或非事實亦未可知然而余以推測其他消息之果爲事實與否有甚懷疑者焉何也苟使所傳者而皆非事實則實今日政府之幸也 
　　所謂今年財政之難關果如傳者之甚耶所謂叨林之失守援庫軍之遲延俄蒙匪之猖獗果爲傳者所妄言耶所謂敎育費之無着敎職員之辭職提早暑假之方策果實無其事而爲人所讕言耶抑其事雖有而爲人所張大耶其外所謂各種之交涉各種之借欵有喪失權利者悉爲人所誣侮而無一非遠於真相耶苟或若此是不特今日政府之幸亦中國之幸矣 
 
 

Page 4

 
 
   
 
 

Page 5

 
 
   
 
 

Page 6

 
 
命令 
[三月十日大總統令]  
　　署財政總長周自齊呈司長盧學溥呈請辭職盧學溥准免本職此令 
[又令]  
　　任命張潤普爲財政部司長此令 
[又令]  
　　國務院存記趙志元著發往浙江交該省長酌量任用此令 
[又令]  
　　參謀總長張懷芝呈江西陸軍測量局局長劉麒請免本職另候任用應照准此令 
[又令]  
　　參謀總長張懷芝呈請任命宋煥彩爲江西陸軍測量局局長應照准此令 
[又令]  
　　署海軍總長薩鎮冰呈請任命趙士淦爲海軍總司令公署副官應照准此令 
[又令]  
　　劉成志晉給二等大綬嘉禾章首鳳標晉給三等嘉禾章徐經郛張廷金邢森均晋給四等嘉禾章此令 
[又令]  
　　曹元森晋給二等寳光嘉禾章此令 
[又令]  
　　斯美德給予三等嘉禾章此令 
[又令]  
　　曹景彬晋給四等嘉禾章此令 
[又令]  
　　兹制定證券交易所課稅條例公布之此令 
專電 
[北京電]  
　　政府對全國各界聯合致全國各商界各團體電認爲背後有人决取放任態度并謂彼所指摘皆前内閣事現政府絶未濫用可憑澈查（十一日下午二鐘） 
[北京電]  
　　昨史蒂芬偕克蘭見顔總長史首述赴南方觀察結果證明中國未開發利源正多甚賴交通之輔助粤漢線有提前築成必要史氏因在京羊儀賓胡同新賃一屋請政府早發執照該屋係阿卜脫舊居聞史氏希望永貸恐不能辦（十一日下午二鐘） 
[北京電]  
　　財部年底所發之二成期票至今不付各機關政費毫無着落此一個月内各師旅軍費除援庫二十萬外餘分文未付京師巿上外國銀行紙幣激增政府無法取締（十一日下午二鐘） 
[北京電]  
　　王士珍庚（八日）電靳吳子玉來正定勸駕惟老病侵尋赴任無裨時局如政府無意另任他人請裁此缺靳復張使并無保少軒事報載無稽奉元首諭盼吾師卽日赴任爲東南屏蔽 
（十日下午二鐘） 
[北京電]  
　　鄒芬電敵兩千餘三面攻叨大砲機槍戰事甚烈佳（九日）九鐘開仗至四鐘尚在激戰又據叨開來汽車稱佳晚九鐘離叨雙方仍在劇戰至叨南二百餘里尚有敵匪發現追擊（十一日上午十二鐘） 
[北京電]  
　　援庫總司令部來電庫倫俄黨日來確欲向庫倫附近出發我軍現己分駐各處以防他虞第一支隊開赴車臣漢第二三兩支隊扼守叨林第四支隊出防烏得劉式金所部開往庫北嚴防渾勒圖馬玉驤富樂衡兩軍作爲游擊隊巡防各處惟一時尚未發生激戰（十一日下午六鐘） 
[北京電]  
　　黑督電黑河上游臥牛屯匿有俄舊黨兵官與庫匪合謀舉事除飭令送哈外擬暫停發給俄人來黑護照（十一日上午十二鐘） 
[北京電]  
　　黑省尚未出兵赴蒙院灰（十日）電催（十一日下午二鐘） 
[北京電]  
　　赤塔電恰難民到赤多車輛有限久滯俄境恐生事故請加車每日一次（十一日下午二鐘） 
[北京電]  
　　宋支隊昨回京駐北苑（十一日下午二鐘） 
[北京電]  
　　曹銳陳光遠先後來電言選舉不必停辦仍繼續進行 
（十日下午二鐘） 
[北京電]  
　　政府將桂應得五百萬庫劵全發内半數有利前次所携去者係預約劵又海軍北歸案亦正在談判劵價格（十一日下午二鐘） 
[北京電]  
　　財周赴津接洽小借欵專爲湊付到期外債息金（十一日下午六鐘） 
[北京電]  
　　參謀部因薪水無着自本月起局長以下各給三十元雇員十元專充火食免致枵腹 
（十一日下午六鐘） 
[北京電]  
　　政府議開放楚岸以迫川北歸熊克武代表黄某電稱中央前次取消楚岸開放川人銘感川省統一關鍵不在人在請維持原議准川鹽銷鄂先收民心 
（十一日下午二鐘） 
[北京電]  
　　蔡成勳電院迭據所部催領薪餉而職區瘠苦一籌莫展應懇飭部忱賜設法將所部各師團支隊月餉共二十五萬元如數照撥以解倒懸（十日下午二鐘） 
[北京電]  
　　將派唐在禮二次赴法爲聯盟華武官主任（十一日下午二鐘） 
[北京電]  
　　駐義王使電院資遣留土難民船位均巳定妥請轉飭外財兩部迅將資遣費二千鎊滙義以便發給（十日下午八鐘） 
[北京電]  
　　顧使電陳巴黎行政院進行就緒雅島案僉以美國移交日本管理一節旣不認可應行讓出行政院議案範圍認爲無權受理當下會務依諸舊貫辦理並無停頓惟國際聯盟二次開議期近我國魯案似宜專提二十一欵且應仍在最高會議提出因各國支配土地問題權在大會行政院不過執行内政細則請按斯種手續備案庶幾合法望卽採擇（十一日下午六鐘） 
[北京電]  
　　鹽署採納外人議整頓緝私决將各省緝私營仿警察辦法另行改編署中添設一廳直接管轄（十一日下午二鐘） 
[北京電]  
　　王克敏由杭來電報告江蘇選舉雖起風潮經向各方疏通不致發生變故（十一日下午二鐘） 
[北京電]  
　　吉鮑辭職將照准黑孫調吉吳俊陞督黑將付明日閣議取决（十一日下午二鐘） 
[北京電]  
　　交通大學校長葉恭綽當選（十一日下午二鐘） 
[北京電]  
　　海薩决意引退保李鼎新繼（十一日下午二鐘） 
[北京電]  
　　法卜使任滿繼任爲畢雷氏外部巳表示歡迎（十一日下午七鐘） 
[北京電]  
　　頃傳南口有大批馬賊行刦商旅京兆尹巳派隊馳剿 
（十一日下午七鐘） 
[天津電]  
　　真（十一）旅津鄂人推代表請黄陂領銜電懇撤王 
[天津電]  
　　先後由津運黑增殖之災民共萬人（以上十一日下午十一鐘） 
[漢口電]  
　　劉定删（十五）接篆沈澤生辭政廳長繼任擬屈德澤 
[漢口電]  
　　張漢王汝勤佳（九日）由沙巿來省 
[漢口電]  
　　省議員羅樹蘅等以外傳象鑛抵借日債特提質問 
（以上十一日下午五鐘） 
世界路透電 
英相之懲戒德國稅 
[十日倫敦電]  
　　英相喬治氏今日在下院答覆議員之訾議謂反對黨旣宣言應令德國賠償而又不以迫令德國賠償之舉動爲然可謂言行不符彼並不欲迫令德國陷於窮蹙之境目下之懲戒實爲挽回巨禍之最善方法且適合吾國保全公道之决心且懲戒條件之能發生重大實際利益確然無疑蓋協約國目下所收德國之出口品佔其全數百分之五六十德國當然不肯犧牲此巨額之商業故英國希望本年藉强制之徵稅收得英金二十萬鎊德國如有誠意之提案則彼早巳盡其能力以應其願望但德國迄今未悟解决之必要以故西門士博士未接協商解决之訓令德國如一旦覺悟協約國以公正之道堅决之態度待遇之則必幡然變計而就範圍設吾人自鬧意見則恐未易達此也 
德國受懲後情形 
[十日柏林電]  
　　德内閣一致贊成西門士博士在倫敦大會之行動 
[十日維也納電]  
　　總統在國會宣讀宣言書對德表示同情謂日耳曼同胞之遭遇奥國實爲痛心 
[十日華盛頓電]  
　　陸軍總長維克斯氏宣稱美政府未發命令與來因河美軍 
[十日華盛頓電]  
　　陸軍總長宣稱美軍之佔據來因河土地乃根據休戰條約條件非根據凡爾塞和約條件故國務院不致贊成美軍參與協約國之懲戒德國計畫 
俄國内亂近述 
[十一日倫敦電]  
　　彼得格勒被佔說雖尚未成事實但該處與附近之紅軍顯處困境據芬蘭京城路透訪員電稱彼得格勒至克拉斯拉雅哥爾加之鐵路巳被截斷 
[十日巴黎電]  
　　俄國亂事乃革命社會黨所爲巳無可疑該黨領袖近多由巴黎前往里伐爾擬即在該處組織俄國新政府彼得格勒巳完全入於叛軍之手俄國紅十字會會長格志柯夫氏致電哈定總統請其供給糧食金錢以維持白軍格氏言白軍之勝利全賴耐餓之力久於莫斯科政府格氏請哈定總統以屬於芬蘭霍佛機關之糧食六千噸供克朗　太之柯士洛夫斯基將軍臨時政府需用 
倫敦會之近東問題 
[十日倫敦電]  
　　昨晚喬治氏以修改對土和約軍事財政條欵之意見書提交近東大會擬畫定所謂海峽區域修正士麥那條欵以維持土國主權並規定雙方人民之參政權法代表白里安氏意代表斯福柴氏及英外相克松之代表一員今日以喬治之建議送交土代表團並由喬治氏與克松氏送交希代表團雙方代表請容其考慮後再行答覆 
[十日倫敦電]  
　　希代表巳接受喬治氏之建議惟須略加修改希代表團將即赴雅典比克薩米氏將即赴安哥拉商諸各本國政府並將儘速歸來高等會議仍未休會以便解决近東問題 
[十一日倫敦電]  
　　協約國擬提案於本月十三日送交土希兩國政府法土兩國巳商妥法軍退讓西里西亞辦法 
[十日倫敦電]  
　　聞協約國建議解决土耳其問題之根據如下（一）恊約軍退出君士坦丁（二）海峽大部分由土人管理（三）塞拉斯作爲萬國公有之地（四）加里波里歸希臘管理（五）士麥那自治由希人握優越之政權（六）士麥那港許土人自由經商 
各國近事記 
[八日巴黎電]  
　　政府决議派前總理維維亞尼氏赴美賀哈定總統之就職 
[十日華盛頓電]  
　　哈定總统不日將派委員團赴歐考察然後對於國際聯盟會將有確切行動 
[十日華盛頓電]  
　　伍德將軍約在本月二十五日由舊金山赴馬尼剌充哈定總統之代表查覆菲列濱羣島獨立問題同行者有副官一員伍德將軍大約將在菲島勾留三四月之久 
[十日鹽湖城電]  
　　禁止紙烟議案規定禁止在烏太出售紙烟巳由州知事馬倍氏簽定 
[十日紐約電]  
　　美國司法總長之意啤酒可爲藥品之一種不妨釀製售與執有醫士證狀須需滋養奮興料者禁酒會現信此舉可消滅威士忌酒之需求 
[十日紐約電]  
　　現有人集資五十萬元以敬禮前總統威爾遜氏此欵利息每年由威爾遜氏贈給公决大有功於人道之人蓋仿照諾貝爾和平獎金之辦法 
美總統之就職詞 
[四日華盛頓電]  
　　（續哈定總統就職詞）悔昨日之錯誤尤當知今日之事實喪失無數生命浪費無量物力戰之遣害莫此爲甚各國今尚暗中摸索冀復康途吾人與戰疲之國同亦負使人不快之債欵而此債務又不可不應付之文化存在一日則債務一日不可否認吾人能减少異常支出並願減少之吾人能打銷戰稅吾人必詳悉應盡之事業而對付獰惡之需要吾人必挾人造法律不能挽回天演公例之了解而進行不息吾人極危險之趨勢在責望於政府者太奢而自巳效力於政府者太少今吾人宜立即舉辦整理我民國之事業端賴有嚴峻而穩妥之經濟輔以財政上之明决凡此舉措必以個人審慎出之戰事反動力影響於商界物質生存所賴之血液於此流焉經濟機體原稱複雜其中各部互相依恃今於需求大增貸欠膨脹物價騰起之後備受震動經常均勢失其平衡支配機關阻塞不通而勞工與管理之關係愈見緊張吾人必以細心勇力而謀整理之我人必取舍兼施物價受戰時活動盛極而衰之返照往昔工資之率此後殆不可得蓋戰事確巳釐定酬金矣試察生活必要品即可知其不可分析之關係但吾人當勉力求其常度俾臻妥定凡各損失未能輕减亦未能平均支配蓋無法爲之也撥亂反正非一蹴所能成吾人惟有應付此獰惡實事之情勢清付損失重新奮作耳此乃文化之最古敎訓也余願政府竭其能力有以和緩之此事惟互相了解互換利益共謀公益始克解决舍此别無他法能奏奇功若怪誕之試驗徒增糾紛吾人最善之擔保厥在率循舊規認真辦事而巳商人進取之途徑允無隕越人民現舍破壞而事建設實業界巳覺時局變遷而我國人正急起直追恢復其進取之常度有生産力之美利堅宜乘時進行余知國會與政府對於人民之志願屬望政府採行助復常度敦促進行之政策者必贊成之余所主張者政府行政宜有實力捐稅擔負宜加輕减商業經營宜事穩健貸欠便利宜求充足農業各問題宜予以同情之注意政府對於營業宜廢除非必要之干涉並停止政府在營業中之試驗一面注重人類之活動庶社會上實業上經濟上之公平得與正義人民之宗旨相適合今女子參政全球採行吾人希望女子之智慧修養與實力可增高社會程度並希望女子執行其公民之完全權利可達到實業和平之最高階級余願我美人防備内敵當與防備外敵同我國根本法律不分等第種類故立法與行政不容稍有畛域其最高之主義厥在共和人類渴望國際和平吾人與有同情余爲美利堅切禱者爲實業和平以共所獲普分於爲均等機會所感化之人吾人得有今日賴此均等機會故均等機會莫可否認惟享受均等機會宜有準備故相當之注意以造成全體國民參與均等機會之資格者可加增國民之力量而宏大吾人之功業設欲以革命推翻巳成立之程序則此悲慘之試驗不妨任他人爲之我美利堅不容有此也方文化之爲世界戰爭所扼也吾人竭資産致生命以保持之方革命之爲禍也吾人展法律秩序之旗以抵禦之吾人享憲法所賦之自由以民意爲最高法律而少數人亦獲尊嚴之保護凡吾人之修正改造以及進化無一非沉思熟慮之判决與按步就班之進境所以療治我疾苦但非毁壞我效力也凡實業之爭端余寗願於衝突未起之前交諸會議而不願衝突巳起痛困巳見之後始付解决世界渴想好意而了解爲好意之源余願能布告良好感情之新紀元而見我國人團結興盛及有保護實業之福祉焉我國巿塲旣巳公開於世吾人乃不能維持美利堅生活之程度與機會亦不能在平等競爭中保持吾人實業之優勢此乃迭經證明之事實今日尤非從前可比皆謀商業之擴充吾人乃不得不整理我稅則以與新程序相應合吾人深知苟不購入則不能售出苟不運貨則不能奏售出之效今日機會所召喚者不獨爲恢復常狀且爲開闢出産輸運與貿易之新紀元吾人應此時機之最善方法在以美國船隻裝運我巿塲所餘多之貨品分赴世界口岸以應其需求吾人不願我美人僅居本國之内專爲本國而生活但願我美國自給自足且高尚富强日進不巳吾人信任我憲法自由所養成之最高程度故請世界同臻此極但自矜巳成之事物無關於未來之事業我國肆力之目鵠爲公共福祉富不即是福夫人事旣才具互異勤儉不同則所獲當然不齊惟我國當爲無啼飢號寒大缺憾之國故吾人當設法防衛失業之危險吾人欲以美利堅爲有希望有幸福之家庭不使爲人母者有離其家門操作長時工役之必要我人欲美利堅孩提生産於適合健康且有希望之情態中而無礙及其發育之危害吾人並欲規定一切私利或實質上之必要或機會之缺乏胥不得爲獲受敎育之助力蓋敎育爲最良公民所不可缺也凡此理想施爲事實未有捷徑可取凡籌畫不善之方法欲補助社會與經濟之凌亂者功效未見禍害巳成此爲世界所習見不鮮者但吾人在今日尤注意於新式實業主義之衝突吾人必研究其原因而以謹慎之手續减除其罪惡於是才幹與公道及愉快定可成更大之公共福祉矣勤務爲生活之最高束縛余願欣然宣布金科玉律之新紀元而以勤務之專利權爲其冠余豫言我新政府以及政府所屬各機關皆將勤其職務且增進政府純係民意的一種表示之了解焉（註原文係美國無綫電報傳來傳遞之際字句間有漏脫） 
太平洋路透電 
日本近事紀 
[十日香港電]  
　　日皇太子昨日微服登岸稍作盤桓即回座艦接見香港總督等員 
[十一日東京電]  
　　某商業協會擬於今日在大阪開公共會議兩次討論裁減軍備問題預料與會者必衆 
北方近事紀 
[十一日北京電]  
　　滿洲中國軍事當道卒派兵赴海拉爾剗除該處恩琴之根據地恩琴之兵日見增多現將庫倫作爲攻擊紅軍之根據地赤塔政府並未建議協助華軍攻擊恩琴亦無單獨行動聞恰克圖之紅軍兵力日厚 
[十一日北京電]  
　　據華盛頓電稱駐華美使現有候補者五人福開森博士亦在其列但尚未决定何人 
 
 

Page 7

 
 
國外要聞 
南遊通訊（四）（旅行記者抱一） 
[禁賭築路有功者與失業者之消長法理與事實之爭持老百姓但求爲地方造福]  
　　記者旣由斐立賓抵香港以廣州近在咫尺久不往游政海消息氣象萬千頗欲以生客冷眼一覘其真相乃乘上元張鐙之夕潛往觀焉越宿而返吾所着意者乃以社會的眼光評察政治也 
　　一至廣州只覺吾眼簾中少了一種剌激物從前沿街徧巷皆賭場也臨風招展皆賭旗也徹耳喧呶皆賭聲也憧憧往來皆賭人也今則一掃而空之又覺吾眼簾中添了一種新氣象從長堤行環城漫游曲折以達軍政府盡是五丈内外之康莊大道吾於四五年前嘗一度來游丁令威化鶴歸來不勝人民猶是城郭巳非之感晤一老友其人不涉政界以老百姓資格語余曰我們地方有幾句公道話拆城築路不能不算楊永泰魏邦平一班人的功勞禁賭不能不算陳炯明的功勞吾們老百姓誰來誰去什麽都不管惟真能爲地方造福者必牢記之又晤一老友其人曾出入政界矣叩以廣州政局之前途答稱他事吾不談惟失業的人日多經一番政變添一番有功的人即添一番失業的人飯碗只有此數即新添些碗無奈飯之分量不加而嗷嗷待吃之人日多自命該吃而没得吃之人日多慣吃而被奪没得吃之人又日多則爲吃飯計焉得不一戰此君之言如此吾思之豈惟廣州全中國皆如此即全世界亦何嘗不如此單論律師一項在廣州法庭請求登記者至去年底止約五百人核准發給證書者三百餘人律師公會所登錄者一百九十五人大都在廣州巿區營業一隅之地擁擠至此以故除著名諸人外大抵門堪羅雀亦吃飯困難之一現象也 
　　廣州方新設巿政廳頒布廣州巿暫行條例所延聘之人物多負時望其中專門家亦不少而省議會認該條例爲未能適用（一）不設巿會僅設參事會（二）參事會會員由省指派十人幾占總數之半（三）無歲出入預算决算之規定（四）巿長局長不由巿民選任（五）巿募公債不須議會議决以上各點皆認爲未合民治本旨正在修訂中某君言依法理省議會之言良是而論事實則一般喁喁望治之巿民轉謂該條例之精神即於被指摘之數點中若負時望若爲專家欲聘則逕聘之苟出於選舉則結果如何非所敢料人之持法律論者一旦任行政往往爲法律所窘議員口頭所爭執之法理如此衆人心中所預測之事實如彼此事且觀其結果如何非記者所願率爾下斷惟欲掬誠以告凡爲當局者有可以藉手之機而不爲固貽後悔然爲之要須勿逞空想勿說大話勿標榜新奇勿塗飾門面注意多製飯勿浪添碗切記老百姓所云但求實際爲地方造福則無論最終之成敗利鈍如何他日必有念之者即境過情遷捫心亦滋自安焉 
國内要聞 
北京通信（野雲） 
[都門學界之經濟觀]  
　　凡百事功非財莫舉况敎育係精神的生産事業尤必賴有物質的營養乃可收發榮滋長之效北京爲全國首都創造新敎育爲時最早學校亦最多兹可本經濟的觀察以一述都門學界之近况 
　　就北京各學校分别所屬可區爲三大類即（一）國立類凡直轄於敎育部之各校屬之其受轄於京師學務局之公立中小學（其經費亦領之於敎部）亦附焉（二）部立類屬於此類之學校其經費雖出自國家而其管轄之權則專屬於一部一院一署一處與敎部不發生關係（三）私立類此類純屬於私人出資所設立本文所述之範圍應以中等以上者爲限 
先述國立一類計大學一高等學校二專門學校五中等學校一其外復有公立之中學小學若干每月各校所需經費國立者則由各校向敎部會計科自領公立者則由京師學務局向部領出再行轉發年來庫欵支絀發放不能依時去歲遂有兩次敎職員同盟罷工之舉第一次罷課目的旣爲金錢兼爲傅氏第二次則純以欠薪太多爲唯一之題目結果乃有按月照發攤還欠薪之表示支持數月在敎部一方巳可算竭盡心力無如司農仰屋羅掘俱窮舊欠旣未還清新欠又積三月以清苦之敎員自難枵腹登壇置身家於不顧以故嗟怨之聲盈於黌舍怠工之勢巳見端倪其所以不及召集大會提出要求者要亦有故（一）則因北京小學以上敎職員聯合會中堅人物爲馬叙倫王家吉兩氏兩次熱心奔走咸賴其力惟馬氏以受一小部分人之攻擊不免灰心巳辭去職務王氏則因北京師範易長風潮爲學務局所擯近雖任職於女高師及中國大學等校頗抱消極觀念（二）則因學界對於范敎育總長感情甚好不願爲急激之舉震驚全國蓋苟非萬不得巳絶不再行罷課也有此兩因所以該會尚消息沉沉無所舉動但各校敎員相遇無不互對嗟吁多謂勢難支持行將他適其中並有一部人巳開始另謀生活之道如北京大學方面外國人之作敎授者往往旣不請假又不上課其意蓋謂義務權利宜相對待旣無錢當然可不授課在學校亦無法以難之也現在各校職敎員異常慨憤雖日日辦公授課大都没精打睬毫無振作氣象近數日間忽有專門以上各校行將停辦之說此說由來有謂范敎育總長曾發過此種議論者又有謂各敎員巳暗中約定待至春假如不發薪春假以後即行一律罷課者内容真相究屬難明但學界現象若此前途未許樂觀則可斷言也次述部立一類之校如外交部之清華學校俄文專修館財政部之財政講習所鹽務署之鹽務學校稅務處之稅務學校内務部之警官學校交通部之北京郵電及鐵路管理兩校陸軍部之軍需軍醫等校參謀部之陸軍大學蒙藏院之蒙藏專門學校大都爲各部院處署所專設與敎部不發生何種直接關係所有校費皆取自各主管機關其中除陸軍大學清苦如國立各校警官及蒙藏兩校校費不甚充裕外若外交財政交通鹽務稅務各機關平昔固以豪富著稱者其所轄學校之經費當然能按時撥發不至蒂欠且其敎員薪水皆甚豐多半由本機關職員兼任以視國立各校其榮枯頗有天壤之别也再次述私立一類各校私立各校貧富亦不相等如四成中學爲四成學會所設立會中首領爲徐東海經費當然充足成達中學係正志所改稱初係徐樹錚個人出資私立近則由東海及交通系要人公同出而維持校費當無虞缺乏河南中學係河南旅京人士所公立有基金有捐欵校費亦甚充裕此三校者皆私立中之較富者也故凡謀中學敎員位置希圖維持目前生計者大都注意於此焉朝陽大學爲汪有齡氏一人所創立欵雖無多尚不至提襟見肘中國大學由校長姚恨吾一人極力支持東挪西借不免竭蹶至若清華商業中央法政等校則更拮据不可名狀作敎員者往往授課數月不能見一文惟金融界所設之通才學校校費頗不絀北京學校之經濟觀此可得其大凡矣 
[旅京蘇人會議裁兵與選舉（靜觀）]  
　　旅京蘇人聞蘇督有裁減馬玉仁白寳山所部各一團之舉知蘇省裁兵巳有動機惟以所减人數太少猶未能十分滿意特由陳某在同鄉會提出議案主張電請蘇督就蘇省所有軍隊照馬白成例一體減去四分之一如此則可年省軍費二百餘萬元原定六日（星期）下午在江蘇會館開幹事會嗣以法定人數未足改爲談話會議决下星期二（即八日）再續開會並當場推定文書幹事預將擬發之電文呈文草稿擬就以備討論八日下午幹事會又在江蘇會館開會到者頗多公推辛某爲臨時主席當由文書幹事報告前次開談話會情形報告畢主席詢大家有無意見衆謂應將巳擬就之文稿宣讀一過以備討論遂由文書幹事起立宣讀計致蘇督之電一呈府院部之文一電文頗長言極婉委呈文前述裁兵辦法末復推論兵之所以不可不裁之故語多痛切讀畢吳某提出意見謂宜於電文中加入「江北多匪之區尚可裁兵兩團若沿江一帶素無匪患則裁之更易」一層意見衆贊成之次陳某提議謂此項電文是否用電抑係用快郵代電應先决如係用電則文不必如是之長此等重大事件似以用電爲是衆贊成之於是决定用電當即推定起稿人當場草就復有人提議發電後須繼以詳函除發督軍一電外並用快郵致省長兼函各公團如省議會敎育會商會農會又六十縣各團體至本省負有重望之人如張靈庵韓紫石王丹揆黄伯雨等均須一一函告請其合力主張衆亦贊成之討論旣完電亦擬就當由主席宣讀衆無異議遂通過其他函文呈文亦略加討論决定由文書幹事分别繕發裁兵問題討論旣竣時巳五點乃接議選舉問題當由南來之郭陳兩君入場報告本省選舉舞弊情形請求同鄉設法補救大致謂江蘇此次選舉辦理多不合法選民册旣無真確人數投票時又復由少數人任意填寫如上海縣則有人於投票所拾得入場證五六百張現在第二第三各區巳有選舉訴訟案發生若第四區並有武裝選舉互用手槍之怪事初選如此覆選可知將來選出之議員尤可知討論結果認定江蘇選舉旣如此腐敗本會萬不能不有所表示因决定辦法四條（一）致電蘇省長請嚴飭各縣重行認真調查選民毋准虚造選册並投票作弊（二）致電蘇省司法官廳請其嚴密糾察依法檢舉如巳發生訴訟事件者並宜從嚴罰辦（三）致電蘇省各縣各公團認真監察無使選舉作弊（四）呈請内務部咨行蘇省長認真辦理選政並於呈文中詳述選舉不法各情形議决後公推吳許兩君爲起草員當晚即將文電分别拍發散會時巳鐘鳴七點矣 
　　又據北京某報消息近來江蘇督軍齊燮元迎合蘇人希望裁兵之意遂以江北白寳山馬玉仁兩鎮使新編之兩師各裁去四分一而節省軍費僅有二十餘萬以江蘇現在軍費一千一百餘萬論之尚不及六十分之一緣馬白二師係用小編製法所成名爲二師實不足也故雖各裁四分一而所節軍費止此些微之數若能以此四分一爲裁其他各師之標淮則每年可省軍費三百餘萬蘇人張一　等乘此具呈政府請令再裁並於昨日特開同鄉緊急會議推辛漢主席請顧名報告江蘇齊督裁兵問題並將張一麘所擬呈稿及孫幾伊所擬致齊督快郵代電稿朗讀後付諸討論全體對於此事認爲江蘇根本問題一致贊成惟許卓然謂此事重要不應用快郵代電應即改用電報方昭鄭重吳榮萃謂淮北多匪患江南較爲治安以言裁兵當先裁江南各師方爲正辦今乃種種倒置在匪患叢集之淮北旣巳裁兵若江南無須多兵自應隨時裁減以輕蘇人擔負若此層辦到吾人方可信齊督之裁兵出於誠心此節應請加入電報全體贊成乃擬電致齊燮元文曰「南京齊督軍鈞鑒公首倡裁兵白馬兩師巳各汰四分之一減少蘇民負擔無任感佩查蘇省軍費年縻千一百餘萬漕糧釐稅抵押殆盡請公廣此宏願將江蘇各項軍隊悉依白馬兩師成例各裁四分之一並定爲計劃明白宣布除呈府院部外特電奉聞江蘇旅京同鄉會庚」繼由主席介紹陳則民郭寳書二君報告本省選舉舞弊情形略謂此次選舉舞弊約有四點（一）各縣選民册之人數反多於户口人數（二）報告初選監督處往往先定總額後凑人數（三）各票匭内之票均一朿一朿的極爲整齊不似平常投票（四）徐州因爭奪選票竟至開槍互毆以上四端有一件即不能爲合法選舉况選民册全屬僞造根本上不能成立討論結果决定（一）要求蘇省長王瑚請其重新切實調查造出真正選民根册按法定次第辦理以爲正本清源之計（二）致電各公團請就近調查證據依法參加訴訟（三）上書内務總長及選舉事務所長說明緣由飭令改辦兹將各項電文錄後（一）南京王省長鈞鑒選政至重江蘇此次辦理選舉手續全屬違法舞弊各縣調查名册無不出之僞造如上海句容江隂等縣報載業巳依法起訴選民旣均僞造則選出之僞議員何能代表我蘇民我公責職所在應請重行切實調查造出真正選民名册以爲正本清源之計現雖初選巳畢旣非合法亦屬當然無效謹代江蘇全省人民請求迅予施行不獨蘇人之幸也（二）上海敎育總會代轉全省各公團均鑒選政關係人民權利至重此次辦理選舉在政治上固爲糾紛無益在法律上則違法舞弊當然無效即如各縣區選民根册可謂全屬僞造其他舞弊之事罄竹難書人民巳起訴有案應請就近調查證據依法參加訴訟務使違法選舉歸於無效至爲人民幸福是禱（三）内務總長及選舉事務局長鑒選政何等重大辦理選舉全屬法律上手續稍越範圍便是違法江蘇各縣區選民清册全屬僞造根本上巳不能有效其他初選時舞弊證據甚多各縣人民業巳紛紛依法起訴大部及貴局責任所在應請速電江蘇辦理選政長官取銷僞造名册切實調查真正選民數目按法次第辦理初覆選我蘇人民方能承認是爲至禱 
[叨林發生劇戰]  
　　叨林與北京之間巳電綫中斷據烏得電訊叨林六日又發生戰事雙方鏖戰地點係在東廟附近該處本爲匪黨屯聚之所東日一役爲我軍佔領當在廟中搜獲大喇嘛二喇嘛等多名并起出槍支炸彈剌刀及其他軍用品甚夥蓋匪黨該以該廟接近叨林原擬利用其地隨時偵查我軍虚實以便相機進取現因落在我軍手内於彼大有不利故復於六日糾合大隊擬先奪回該地乘勝直搗叨林此戰事又起之由來也至其詳細戰情及結果截至九日止政府方面尚未接有確報因烏叨間電綫由七日下午起突然阻斷前方消息完全隔絶僅據烏得司令部發來急電數則均以匪黨來勢較上次爲兇猛上次攻叨之匪雖號稱千餘人而實際只有七八百人今次則多出三倍以上我軍駐叨者合計約達四千餘人然除死傷疾病及潰逃之外實能應戰者僅存千餘人加以餉糈缺乏後援未到前途危險實難言喻懇請迅籌辦法等語未識當局接此警報如何應付也 
[林支宇離湘後情形]  
　　林支宇之不能久安其位殆巳盡人皆知惟不虞其離任如是之速耳自辭職公文繕就後復親自擬定辭職通電及致政務廳長馮天柱函並條諭各一紙又致總司令留别書一件概交秘書沈彬令於次日分别發送部署旣畢即馳回柑子園私宅挈其眷屬數人悄然出城登湘江丸赴漢此五日晚間事也林氏旣離湘省直至次日午後趙氏據羅棻報告始知其事於是一面派委專員數人立乘長武車赴岳攔迎請林氏仍回任職一面發出布告以定民心是日晚間得專員由岳來電謂湘江尚未抵岳大約可以面晤省長云云此六日事也七日上午省議會爲此問題特開協議會决定仍留林氏在林氏未回任以前請總司令暫行兼代巳飭備具咨文即日送達總部趙總司令亦於午前十一時召集各界首領在總部大花廳開會到者七十人首由趙氏報告林氏離任情形畢馮政務廳長更將林氏辭職及離任先後各情詳細報告然後備述自身不能代行省長及不能再任廳長之苦衷請准辭職於是李漢丞仇鰲彭兆璜胡瑛等先後發言皆請趙氏暫兼省長趙氏以軍民分治夙所主張故聲明無論如何斷不能兼惟於省城秩序則擔負完全責任其後更經討論决定湘省政務暫由政務財政兩廳長負責仍由馮廳長暫代省長職務一面由本日到會各人聯電挽留林氏如林氏覆電决絶再開大會解决衆無異議遂散會兹將林氏電函及趙氏布告錄下（一）辭職通電趙總司令各師旅團長各鎮守使各司令各廳長各處長各縣知事各局所各團體均鍳支宇謬膺民選暫筦民政賴與炎公當局有所商承諸君同袍常加提挈雖曰莫展萬一幸能守府三月然林力竭蹶時事艱難旣隕越之時虞復尸素之多愧倘使民選失其價值即爲藐躬重其罪愆業巳咨行省議會决絶辭職請其另選賢能維兹艱局支宇巳於魚日去職離湘所有省長職務暫委政務廳長馮天柱代拆代行軫懷家國恨未遲遲其行悵望鄉關率爾怱怱以别臨電神馳不盡依依（二）致馮廳長函一兄大鑒此去萬非得巳湘事艱難及予之苦况屢與吾兄言之祈吾兄勉力支持一時俟繼任省長選出進退均可聽兄自使但繼續之交吾兄决不能言去耳（三）趙氏布告林省長委任馮政務廳長代拆代行於三月六日離省業經派員挽留回署任事現在一切政務照常進行本總司令負維持治安之責爾軍民人等各守職業毋得自相驚擾 
[田中玉返魯後之談話]  
　　據濟南消息田督昨日（七日）晚八點由津專車返濟下車後即乘汽車逕赴督軍署各廳道以下及軍政兩署各科長均由車站跟至軍署田督當即宣布此次此上之經過略謂到京後適值靳閣動摇其動摇的原因由於曹張兩巡閱使對於靳閣近日微有不滿意之處但事出誤會並不是有很大的意見予到京某要人即請予出而疏通現在誤會巳經掃除曹張仍竭力維持内閣靳辭意亦巳打消矣又云中央對於國會選舉一定繼續積極進行决不因一二省分主張緩辦而變更方針直隷再延期十天即行舉辦初選予意山東亦可僅延十天（按山東選舉巳於七日電請中央再爲十天或十五天之延期）又云政府對於張財政廳長所擬之山東財政計畫甚爲贊許定可准如所擬辦理不日將以明令公布予此次言晉京本竭力辭却兼職水蒙邀准云云談次頗露欣喜之意 
[南京快信]  
　　蘇省十年度地方歲出入預算財廳刻正日夜編造聞本月中旬即可造竣送署轉咨議會審議 
　　南京急賑會昨接北京來電報告漢口募賑巳逾十七萬五千元北京現巳收入者巳達八十萬元一俟上海廣州天津等處集欵匯來後總數當在一百三十萬元之外津浦路口站昨接天津管理局來電云桑園一帶忽然發生鼠疫傳染甚烈通車自今日起由浦開至濟南天津開至楊柳青 
　　李厚基派參議胡思光由漢口兵工廠領到七九步槍三千桿無烟藥四十箱昨由福康海輪運往福建 
　　無錫商人反對花邊徵稅財政廳巳徇所請昨通令各稅所取消前議 
　　蘇菸酒事務局長鄭焯未能接事昨巳返京 
　　許錫同赴徐密查銅山縣知事趙興英被控昨巳返省又丹徒縣公民宣布縣署承審張之銳十大罪王省長批令丹徒張知事查復 
　　川熊克武派顧問柳夢莊來寗謁齊督有所接洽通志局總編纂馮夢華昨由滬來省謁軍民兩長 
　　尚有要聞二及地方通信轉入後頁 
雜評一 
[飯碗問題（默）]  
　　多製飯少製飯碗此今日之名言也然無米不能爲炊飯又安能多製無巳惟有將所有之飯與碗而支配平匀之 
　　軍與政飯碗最多宜大裁其碗有名無實與帮軍政爭飯碗之議員則宜大减其飯飯少則碗可不爭敎育界爲能間接製飯之人且其飯碗本不多飯量又不大目前縱不能添製碗决不能再使其碗之常空 
　　然而今日碗之可裁者則不能裁飯之可減者亦不能减獨至萬無可裁萬不能減之敎育界反使之枵腹從公不能維持其飯碗國家旣少製飯之人而飯與碗之支配又不能平安得不爲飯碗而亂哉 
 
 

Page 8

 
 
國内要聞二 
[京津鄂人之排王運動]  
　　自鄂省長更易消息傳出後擁夏派以此事全由王占元主動大爲憤怒一面向府院請求留夏一面則在京津兩地召集會議爲驅王運動前晚以劉承恩代夏令下擁夏巳無可擁乃决定全力排王七日特在天津某宅召集緊急會議討論排王進行方法當塲决定三條（一）將王占元在鄂七年吞没軍餉之證據宣布全國（二）將屢次兵變人民受禍慘狀調查清楚一面向政府控訴一面通告各地鄂人（三）直電政府請求撤換王占元誓不達到目的不止聞散會後並致府院一電原文略謂「鄂督王占元歛財數千萬乃猶貪得無饜日以吞没軍餉爲務以致一年之間兵變十餘次無法制止徒謀掩飾顯巳喪失統取能力鄂民遭此浩刧伊於胡底瞻念前途不寒而慄望速撤王占元以維治安而紓民命無任盼禱湖北旅津同鄉會叩陽」又聞旅京鄂人昨日巳正式向總統府國務院陸軍部等處控告王占元並通電各地請其一致進行通電如下王占元禍鄂罪狀櫂髮難數吞没軍餉斂財數千萬致令兵變之禍愈演愈劇鄂人忍之又忍原冀得一賢明省長或可軍民分治少减積年痛苦乃以忠厚和平如夏省長者猶不見容逼令政府撤換而兵變之慘尚無底止後患何堪設想同人等忍無可忍爰於本月七日齊向府院籲請罷免王占元以紓鄂難尚望諸公一致進行爲禱旅京同鄉會叩 
江西之新舊省長 
[戚揚離贛之情况趙從蕃辭職之說詞]  
　　江西合羣議員劉子貞黄人庸等二十七人於趙從蕃長贛令下之日即由京電省議會請嚴清戚揚交代翌日讜言議員劉濬源亦由贛州來電清釐公欵議員之提議者亦接踵而起屢開談話會討論未有結果及日前九江求是社員請求算賬電到議員又擬積極進行四日議會開會磋商留戚算賬事讜言起而辯兩造言語衝突揮拳謾駡幾致鬭毆幸和事老調停將兩社激烈分子拖出始免巨禍戚至是乃决定五日黄道吉時準備榮歸矣先是軍政界人醵金設筵爲戚祖餞陳督特在督署大戲院演劇三日全城文武紳商均與盛會（惟合羣議員一人未請）三月一日至三日止各機關完全停止辦公各縣局所接洽公務人員留滯守候（江西自巳未以還官塲競尚應酬知事局長奉承上意遇有喜壽年節盛會往往棄職來省紳商尤而效之亦時時設筵演劇以娱長官歲糜鉅金不稍吝惜而於地方事業如電燈公司餘干煤礦南潯鐵路諸端則悉置不問深堪歎息）五日清晨軍界營長以上政界簡薦任職等因聞陳督預備送行爭先恐後齊集省署騰王閣牛行車站等處站班十時戚揚出署警務處長閻恩榮警備隊統領張宗良左右夾護隨以軍樂連軍警小隊沿途流氓乞丐因聞路餞可獲重賞紛擺香案上列青菜水碗并一小鏡隨地叩首城内得賞復繞出城重擺窮人家亦想出此法大打抽風旣獲賞金又可看盛會一覩戚省長顔色可謂雙絶計擺路餞者約百餘桌戚花費洋五六百元至騰王閣時督軍亦到携手渡河一般文武各往牛行車站恭送十一時即開車矣送至九江者軍界有岳副官長餘均爲接近省署人員其讜言議員之在省者則完全偕送至潯云 
　　新省長趙從蕃昨（六日）致函省議會表示辭意原函錄下省議會諸公偉鑒前辱推許不獲承命乃不以爲罪復蒙賜電勸勉詞意殷懇從蕃雖不敏寗能恝然顧念諸公熱誠毅力奔走數月固將以發揮民治之真詮導入共和之正軌自非明通公溥學識宏富之材不足以應時需塞衆望從蕃循省才力實非其倫雖竭蹶以從苟於地方之事有濟亦胡所惜誠恐因一人之不材使父母之邦久呈杌揑之象窒新機而滋紛擾致奔走數月所得之結果乃反於所期而貽故鄉父老之羞又加甚焉是負巳負人又累及全省將焉用之此從蕃所爲聞命愧汗西望趦趄而遜謝不遑者也比奉院電敦促復經電呈懇辭期於得請乃巳倘荷鑒其愚悃另簡賢能竊願以贛民資格從諸公之後貢其一得商榷遠謨决不敢以身旣退閒遂如秦越人之相視肥瘠以此自効並以答慰諸公嘉惠桑梓之盛心若夫艱鉅之膺請俟能者惟諸公圖之肅復祇請道安諸希亮察敬啓三月二日 
[杭州快信]  
　　旅京浙人龐鎮中張崇道等發起浙江旅京自治促進會昨通函各界勸速組織自治團體以樹各省先聲 
　　許引之有日内北上說蔣邦彦接任尚無確期 
　　省城貧民工廠廠長馬衡昨赴滬購第二批材料造幣廠長沈葆瑩亦因開鑄無期同日赴天津總廠接洽一切留日學生官費外向有實習巡歷各費上年十二月間經敎育部通咨停給各學生多未接洽紛紛請撥概遭駁斤 
　　高等審判廳長陳福民請假治喪巳奉部准現定十二日午車起程回蘇 
　　前海寗知事韋紹臯虧欵潛逃案迄今尚未清結現國務院咨浙巳據高等文官懲戒委員會决定褫職停止任用六年並交法庭緝究巳令高檢廳查照 
紹興總商會昨函杭總商會附加振捐案准紹統捐局函奉財廳令定三月一日起一體照收查是案早經各商會赴貴會全體議决一致反對敝會屢次召集各商討論均以堅持到底不肯承認爲目的除擬呈請院部外應請貴會極力維持再電部院力爭以順商情 
地方通信 
松江 
[處理府公産之省令]  
　　七縣爭執舊府有敎育慈善欵産管理權涉訟多年最近發生拉租風潮雙方互控現省中巳有訓令到縣飭令持平解决兹錄其要點如下案查松江慈善敎育公産各縣爭執一案前以奉賢金山等縣發生拉收租欵情事迭令禁阻迄不停止經本公署派遣委員沈陳棨前往查辦並飭將上海縣知事呈報松江拉收强恕學校田租一節并行按查各在案嗣據沈委先後電陳奉賢金山拉收租欵各數及勸阻停止並函松江縣知事將拉收上海租欵悉數繳還各情兹又據該委呈稱竊委員奉令查辦奉賢金山等縣拉收松江慈善敎育租欵一案遵即先後馳赴各該縣會同知事及勸學所長詳細查悉業巳分别電陳在案查此案發生原因奉賢金山等縣實因民國八年所訂六條章程其中有未盡滿意之處積至今日遂觸發拉租之舉然松江亦有截收上海同仁輔元堂强恕學校租欵及收回金山大觀學校田租情事現聞各該縣公正士紳在上海集議願任調解并有修正六條章程之議不久當有圓滿之解决合將查辦情形先行回省呈復仰祈鑒核指令祗遵等情前來查松江奉賢金山等縣之互拉租欵係本案枝節問題旣據沈委查明情形業經令飭各縣遵照從前迭次省令將所收之欵分别歸繳以後毋許再有此等情事發生至各縣爭端之起據查民國八年所訂六條辦法有未盡妥善之處是本案根本解决實在此點本公署前據上海等縣紳士姚文柟等來呈經批令上海縣知事有一切統候沈委查復到後當有持平處理之法以慰各縣人士之望等語蓋早注意及之惟本公署猶有進一解者此等處理地方公益欵産事項與其官廳解决毋寗地方自决前　姚文柟等來皇有共同監察共負責任使原有事業益復發揮光大等語足徵六縣紳士宗旨光明對於前項公産本以原有事業爲斷絶無分割之私惟求管理之當蓋以原有欵産在原有地方辦原有事業固爲本案不可變更之原則而以處理之未盡適當欲以和衷共濟之道謀改絃更張之方此不獨六縣主張所同想松江人士廓然大公亦當别無異議旣據沈委查稱各該縣公正士紳在上海集議願任調解并有修正六條辦法之議現在此項會議巳否舉行有無結果豈惟本省長之厚望抑亦七縣地方之福也（下畧） 
[典業銀行之開幕式]  
　　閔瑞芝發起之典業銀行於三月十日下後一時行開幕禮股東來賓等共到四百餘人首由閔君宣布開辦情形並致歡迎來賓詞次齊督軍代表郭于埜何護軍使代表許永鎮十工傅塲長五庫稅務所文所長防守王司令第四區菸酒公賣局丁局長金山縣知事朱宗衡等各致頌詞次該行董事高吹萬勗同事詞次該行答詞及該行同事答高董詞再次來賓龍子英等演說然後茶點撮影而散頗極一時之盛 
金山 
[衆院初選舉結果]  
　　金山衆議院初選當選計十一人名單錄下（朱涇巿）黄芳野姚天一畢靜謙（張堰巿）丁泰來何超錢潤藩（北鄉）封德彝趙伯賢（吕苍鄉）葉秉常（東一鄉）姚醉歐（西鄉）彭之羔 
蘇州 
[吳縣籌備春祭]  
　　夏曆二月初六日爲春仲丁祭之期業經吳縣温知事令行舊府學管理員錢宗廉預爲置備一應牲宰祭品等項一面函致勸學所潘所長將派定各項執事人員開單呈核並巳函請四高小校每校遴選佾舞生四十名另請胡心培胡簫和張兆棟胡心智四員先期敎舞以資應用 
[警廳更調巡官]  
　　南區警察第一分駐所巡官韓允執昨奉李廳長訓令與敎練所敎員鍾人傑互相對調又南區第二分駐所巡官寳芝亭撤委遺缺以敎練所嚴敎員調補又北區第二分駐所巡官朱桐撤委遣缺以本區巡官丁啓臻升充各員奉令後均巳分别交替矣 
鎮江 
[師長由寗回鎮]  
　　駐鎮陸軍十九師楊春普師長日前因有要公晋省謁見齊督軍而陳一切兹巳公畢業於於九日午後二時乘車回鎮 
無錫 
[蘇社第二届大會之開會秩序]  
　　蘇社第二届大會於十一日在錫梅園開會兹將開會秩序如下上午十時開會（一）公推主席（二）報告上年度社務概况（三）提議本年度進行事項甲請設籌備自治機關乙請清理各縣財政丙請籌辦全省道路丁各社員提議事件十二時休息午膳下午二時開會（一）投票互選理事（二）攝影（三）開會（四）摇鈴閉會 
嘉興 
[江北草棚大火]  
　　嘉興北門外中街底　堰上係江北人聚集之所草屋櫛比不下四五十間十日午正十二時許該處草屋不知因何失慎頓時火光燭天因東風甚大天時乾燥故火勢頗猛迨至各坊義龍到塲施救該處一帶草棚巳成灰燼共計焚去草屋四十餘間一般被火江北人以流離失所均圍坐大哭聲振天地聞慈善家將籌欵分給受災人民以資救恤 
來函 
[安徽省議員侯伯來函]  
　　申報館主筆先生惠鑑敬啓者近閱貴報本月七日公電攔内載有安徽省議會曁各界歌電一則省議員中列有伯名不勝駭異原電有無作用姑置勿論第伯自七年謬任職後凡在會内所發言論悉巳刊載速記錄内有無價值不難考查一離會塲例不負責原爲省議會法條文規訂閉會後從未在省逗遛一日亦從無出位之論蓋旣爲法人不得不守法也若近日省垣之内果發生非法團體軌外行動依法取締當然責任在官廳至倪前督軍任皖八載福皖猶彰彰在吾民心目中將來褒貶自有信史要皆毋勞我輩於閉會期内作無謂攻詰辯護之周旋横來冒名實出奇特除巳另函省會根究主名外素仰貴報爲國之鐸不容假借敢請即將敝函登入來函一門用杜混淆而明真相無任心感事此奉懇敬頌譔安安徽省議會議員滁縣侯伯鞠躬 
 
 

Page 9

 
 
   
 
 

Page 10

 
 
本埠新聞 
聯合急募賑欵大會開幕會紀 
[巳募得七十二萬餘元]  
[女界義賑會獨認三古萬元]  
　　聯合急募賑欵大會於昨日午後五時假公共租界南京路議事廳舉行開幕大會雖值天雨中外士女到者猶達二百人由聶雲臺君主席其秩序如下（一）主席致開會詞略謂今日聯合急募大會開幕諸君冒雨蒞會實深敬佩兹會之組織蓋因北方二千萬災民嗷嗷待哺不謀急救後患且滋諸君請觀今日會場中所列災民之所謂食物皆不能下咽者况此猶爲災區實情之萬一乎此後謹願爲二千萬災民請命樂善君子慨捐巨欵幸甚幸甚云云（二）法總領事韋禮德君以英語演說詞甚簡要略謂兹會成立具徵華洋士女之慈善心熱良用佩慰開幕以往極希協力進行募欵甚多以救華北災民云云（三）孫仲英君報告災地狀况（四）中西女墊學生唱歌哀音激楚感人甚深（五）華洋義賑會代表蘇育德君（美國人）演說略謂本會運往災區之糧食不敷分派每至一村用抽籤法施放不得籤者只得束手待斃言之可慘故希望諸君盡力相助庶不致杯水車薪顧此失彼云（六）工部局總董司密斯演說孫仲英譯述大致皆鼓勵之詞動人不淺（七）女青年會學生跳舞甚嫻熟（八）余日章君演說申述急募賑欵之需要並解釋數疑點謂華北旱災的係實情毫無詐僞美國拉門德君等所組織之賑災委員會曾派人來華實地調查但聞其報告催賑之一電竟達一萬二千字是誠可以證明北方災情之確實矣繼謂認捐者爲保持救人救澈之心當不厭再四認捐也末復詳論不急籌春賑之害謂果如此則災民勢必將麥苗吃盡必將續辦夏賑秋賑冬賑無巳時矣且癘疫現巳發動於石家莊一帶若不急救則前途岌岌南方之人尚能推諉不問高枕無憂耶是以深盼認捐者之極端踴躍也（九）女界義賑會陳女士演說詞亦扼要且該會除巳捐十萬凶外又認募二十萬元共計三十萬元矣（十）陸達權君報告巳籌得捐欵計厲滬日本官商捐助華洋義振會春振一萬元又助中國濟生會九千七百八十五元四角九分又藍建樞杜錫珪王賡廷姚文敷徐國樑趙慶華劉冠南俞壽璋沈寳昌關炯許沅等各助一百元普善山莊聯義善會中國濟生會仁濟善堂北省急振會共助洋十萬元又認募洋十萬元華洋義振會捐十萬元法租界急振勸募隊助十萬元女界義振會捐洋十萬元又認捐二十萬元聶雲台余日章兩君合募助洋一萬元何護軍使認捐一千元總數共計洋七十二萬餘元散會時巳七句鐘矣 
新垃圾橋堍大火紀 
[公棧被燬損失數百萬]  
　　新垃圾橋堍北蘇州路六十一號門牌與北西藏路一號門牌「轉角」之公棧内昨日上午兩句餘鐘不知如何遺火至三時許冒穿屋頂登時烈燄飛騰紅光直冲霄漢延燒北西藏路四五兩號及北蘇州路六十二三四號四洋棧（中儲絲繭米麥麵粉等貨）並某米行救火會中西隊員聞警各驅皮帶拆屋抽水等汽車馬車駛往施救閘北一二三段救火會聞警全部隊員亦往施救而海關之救火小輪亦鼓輪至蘇州河帮同澆水惟因火勢猛烈且各洋棧風火牆甚高注射之水一時頗難得力直至午後四時經各隊員先後將圍牆設法拖倒並將四週火路拆斷火勢漸減惟餘燄至昨晚尚未盡熄故各皮帶車仍在灌救有中國救火隊員興化人楊香林於昨晨八時許自三層樓上跌下頭腦受傷旋經同伴車送同仁醫院療治又下午六時許復有救火西人自高牆上墜入河中亦受重傷旋送入公濟醫院醫治當火熾時該管匯司捕房捕頭麥搿利　率同通班中西探捕到塲彈壓並巳派探詳查起火情形保有火險若干復候核奪聞該棧等損失共有數百萬之鉅云 
絲繭與川蠟最近之巿况 
[絲繭]  
　　本星期廠絲成交五百担百司洋行買金雙麓牌頂頭號特别條份念担價一千一百二十兩三井買進藍象童子軍二牌六十担價九百六十兩人馬牌一千零五十兩信孚洋行買進藍龍牌粗條份五十担價九百五十兩公安洋行三井洋行買進久成牌新式絲三百担價扯一千零三十兩係久成大有利元元三廠合抛計三四月份七里絲交易無多價上牌八百五十兩次至七百七十八兩沔陽黄絲五百兩至四百七十兩本星期内約成交三百担左右今晨二點鐘新垃圾橋浜北上海公棧起火延及安記彚記承記並豫康六十二號繭棧數處計損失存絲四千担左右存繭四萬餘包約二萬担故繭巿將看起色云 
[川蠟]  
　　川蠟自去年年底以來巿面日就高昻新年以後因到貨不多需要甚旺以是價格飛漲雜貨中巿面最好者當以此爲首屈一指近星期來價尚平穩三月七日之巿價計米心一百八十二兩上白占一百七十九兩次白占一百七十八兩較之二月二日之巿價未及匝月計高出七八兩之譜聞目前到貨仍未見旺恐價格仍將抬高云 
南北貨最近之巿况 
[紅黑棗]  
　　自北省災荒之後津紅産額減色以是頭户紅棗價仍須十四兩五錢至十一兩五錢二户八兩八錢至七兩二錢毫紅六兩六錢黑棗除博平頭户高莊與廣府大棗申地存貨尚多巿價無變更外其東昌等棗近據南京鎮江等處來信云底貨巳罄急須添辦適滬上現貨亦不多致價昨巳漲起一分鈿計東昌高統手價漲至九兩二錢又中統手八兩八錢起碼次統手八兩二錢又二棗七兩四錢較紅盤巳漲銀二錢至四錢矣 
[香菌]  
　　本星期内自日商三井採辦新菌三四十箱後南巿各行有存貨者莫不居爲奇貨以致新秋菇巳無現貨可得而新蘭溪菌昨亦漲至九十八兩新福建菌九十六兩惟冬菇價尚平設洋商續辦建菌等價尚須看高也 
[車糖]  
　　昨日大里N　仍開十三兩三錢五分但訂購者寥寥緣必需之時巳過之故惟有某糖行限價「日幣」十六元電致日本採辦未得復電所以申地糖價目前不致鬆動各行存貨亦巳無多但今後之糖巿將以國外之匯水升降爲轉移云 
[認購特種國庫劵之踴躍]  
　　財政部發行之上海造幣廠借欵特種國庫券二百五十萬元由華銀團擔任發售歷見報端兹悉此項國庫券巳於本月七日起至九日止在上海銀行公會掛號認購聞認購之數計共三百六十五萬五千元巳逾定額一百十五萬五千元可見人民對於公共事業投資之踴躍矣 
[撥抵浙路股欵之公債劵巳到]  
　　浙路各股東以股欵無着曾經舉定代表疊向交通部催索屢誌前報兹悉交通部日前巳將金融公債券撥抵第十一期股欵計共公債劵三萬八千八百零五張票額銀九十萬零一千元該券共分五種係五元券一萬張計銀五萬元十元券二萬六千張計銀二十六萬元百元券二千五百張計銀二十五萬元千元券三百零一張計銀三十萬一千元萬元券四張計銀四萬元除收過外計第十一期股欵尚短數萬元至於第十二期股欵百餘萬元以及蘇路之十四十五兩期股欵目下尚無着落云 
[航業消息零拾]  
　　太古公司現以北方河巳解凍故牛莊班巳自星期日起開始航行派定蕪湖宜昌山西北海四輪往來該路較去年增派兩輪云 
　　日郵船八幡丸失火後今巳入塢修理該輪之煤艙巳完全損壞旅客艙位與貨艙等均未波及刻下暫行停駛三班聞本月下旬便可修竣來滬云 
　　法國郵船公司本年頗注意於添駛貨船去年初意於盎凡爾每月派出一輪者本年决定月派兩船第一船名揚子號係一月一號開出十九日可抵上海第二輪密安號Man係一月十五號開出下月上旬亦可至滬更添航歐州直達中國之漢口班一路在廻航時亦經上海並往鄧扣克哈佛馬賽等處現巳派定番羅號CapitaineFaufe一輪從四月份起開始行駛云 
[歡讌美實業家紀]  
　　美國大實業家沃斯彭及開勒君等考察我國商業由美來滬頗受各界歡迎前晚又由盛澤承厲樹雄二君公讌沃君等於靜安寺路一百十二號盛宅並邀請駐滬美總領事曁旅滬美僑作陪而滬商如陸伯鴻宋漢章鮑星槎錢新之宋子文姬覺彌許建屏楊夢齡諸君等亦均與宴席間首由盛君起立致歡迎詞由宋君子文代譯繼由沃開兩君相繼演說大旨謂此次來華考察商業係爲發展中美實業之張本並謂美國實業界頗希望協助我國工商業之發達云云繼由陸君伯鴻演說許君建屏代譯大致謂活開諸君此次來華考察鄙人今日得躬逢其盛因有機會得將鄙意貢獻深望貴國協助之精神由中美人士合辦一偉大之新事業云云至此活君起立表示贊同之意并謂須由兩國人士積極進行云云嗣美總領事潑君演說中美商務上之現狀兩國人士之敦睦及將來中美實業前途之希望頗爲詳細來賓均鼓掌稱善觥籌交錯至鐘鳴十一時始散並聞沃君等將於本星期六赴北京考察一切並擬轉道高麗赴日本一行云 
[查禁米商囤積之兩商會覆函]  
　　上海縣沈知事昨接總商會曁縣商會公函云逕啓者准貴公署函開本年二月二十五日（中略）以便核轉等由准此當經邀集縣商會米業董事會議僉稱滬地居民稠密産米素少全恃客商源源販運以資挹注一旦中途阻滯船到愆期民食即立起恐慌稽諸往事歷歷可溯其不能不預有存儲以爲不虞之需蓋亦情勢使然今欲避囤積之名則米商畏觸法網必致隨販隨售不敢再有旬日之儲滬上食米需要旣如此其繁而積儲又在所不許供與求旣不相應米價之騰巳在意中且恐客路米商楨知滬米存底不厚益將乘間操縱以逐倍蓰之利是道尹議禁囤積原所以抑平米價者其結果乃恐適得其反如謂普通存儲銷售者在所不禁大宗私囤意圖販運者方予議罰不知進貨之多寡原以資本之厚薄銷路之廣狹爲斷資本厚者進貨亦鉅萬石之米在甲店可謂普通存儲者在乙店或即可謂之大宗私囤科條旣設爭議斯起告發日至斯時官廳又將何以處之竊恐米商營業自此無寗日矣如以資本之多寡定普通存儲之標準勢必多分等級限制其存儲石數而石數限定以後實際上是否超過如果隨時抽查則商家不勝其擾如果並不過問則限制亦屬空文况存儲待銷與意圖私運在尚未販運出境以前何從分晰何從質證竊恐令甲雖嚴規避仍工於民食未必有益於私販仍屬無損商會等從長計議竊謂扼要之圖專在私運果能就陸路之浦口浦鎮一帶水路之沿江沿海一帶由稅務司及地方長官多派員司嚴密稽查有獲必懲則若輩自無所施其技而私販或乃歛戢以上各節討論均屬一致相應函請查照轉復爲荷 
[商會對於加徵振捐之爲難]  
　　滬上各業商否認貨物稅加徵振捐一成曾經官商迭電北京財政部内務部督辦振務處等陳明關稅與貨物稅同時加徵不啻一貨四徵商力實不能支籲請體恤商艱迅行取消前令當經滬上稅務所俞所長奉到財部電令事關通案碍難准行等因巳紀本報兹聞南北兩商會昨亦接奉財部令同前因兩會奉電後以各商聞知此項消息後對於籌募春振手續忽生阻滯故商會方面對於此事頗難解决云 
[江浙絲綢機織聯合會之呈文]  
　　江浙絲綢機織聯合會昨呈府院曁農商部文云江浙絲綢會議在杭議决整理蠶桑絲綢辦法五條懇乞批准公布以維實業而安人心事竊以上年四月一日蒙浙江省長召集江浙兩省絲綢機三業團體各代表在杭州實業廳開會集議整理蠶桑絲綢旋經公衆議决辦法五條當蒙江浙省長准予咨請大部在案乃去年十月間江蘇省議會少數議員昧於工商狀况貿然通過撤消限制繭行條例案消息甫傳絲綢業恐慌大起蓋我國綢緞爲大宗實業素以上絲爲原料近來繭行林立吸收原料出洋過多以致土絲缺乏供不敷求綢機無米爲炊停工失業者日見衆多若再一一開放繭行漫無限制任其吸收殆盡行見土絲更缺商輟工停小民生計所關羣情激越比經兩省人士紛電力爭要求蘇省長維持咨會復議幸蒙齊前省長明鑒利害俯納輿情駁回原案乃十一月省會審查復議仍主開放馴至挑起惡感而有寗垣機工鋌而走險擾亂議會之舉王省長下軍伊始以此案之大佛民意也立予駁回再交復議竊思蘇議會到底不懈力主開放用意所在殊難懸揣兹聞蘇議會行將開議深恐死灰復然爰於本月五日召集江浙兩省同業各團體代表在申集議僉以推舉代表赴京請願之舉爲不可緩當經敝會會董徐申如爲兩省同業全體代表即日首途北上晉謁鈞座伏懇俯納所陳立將整理蠶桑絲綢辦法五條迅予批准明令公布以杜奸謀而維實業不勝屏營待命之至謹呈 
[限遷航空站購地内墳墓布告]  
　　上海縣公署昨發布告云案准航空署勘地委員函開京滬航綫選用站地應給地價業經頒發所有墳墓請出示布告限半個月一律遷移俾便興工等因到縣查航空站需用地内墳墓遷費分等發給前巳出示布告有案兹准前因合行布告仰各業户人等知悉所有航空站購買地畝係國家收用地内各墳墓自布告之日起限半個月以内一律報明遷移照前次布告等則給領遷費不得逾限干咎特此布告 
[運電料碼頭標識問題之磋商]  
　　交通部駐滬運輸電料處高處長前因對於運輸電料起卸不便擬於麥根路（即蘇州河）建築碼頭一座以利運輸惟因該處係屬工部局範圍曾函商江蘇特派交涉員與工部局商訂辦法除關於貼償工部局建築費及該電料處獨自使用外所不能解决者因高處長欲於該碼頭上書明交通部運輸電料碼頭之標識而工部局對於該要求一時未能遽允以故此問題又經許交涉員向領袖領事續商解决云 
[逆倫案之省長指令]  
　　浦東三林塘張萬興米店主張欣生毒斃其父張駕雲一案上海地檢曾將偵查大略情形先行報請高等檢察廳轉呈江蘇省長鑒核兹悉高檢廳接省長公署第四千八百十一號指令云呈悉謀殺之事惟恐人知况毒及其親盡人駭憤謀與同謀者斷無不嚴守秘密之理乃察核此案現時所供情節離奇至此殊不可解即以朱潮生所供而論逸犯張欣生與朱健臣本係密友如果向健臣購藥以謀毒其父張駕雲約定事妥酬洋健臣執有筆據自可無虞翻悔何必輾轉將朱潮生邀至趙望官家脫口告知原情請其調處並任其照抄筆據無乃太無忌憚潮生敢預此等逆事决非善類若無所圖豈能擔任過付而原議六百元一再減至二百元又豈健臣所能甘心錢旣交付健臣何肯再立過割之據即立亦必與前筆據併由欣生收回銷滅何以事隔年餘尚在潮生之手並由潮生自行狀繳一若預爲保存以爲告發非虚之證惟考驗健臣筆跡與據相符真出人意表其餘證人之供除望官係潮生所舉不足憑外餘均於毒害情事無所陳述至欣生之母張康氏到案即請開棺檢驗若非迫不得巳心何其忍欣生即使畏累母巳傳案竟不投質妻復避匿情何其虚準酌情理均屬可疑案關逆倫屍遭蒸檢稍有疑慮不厭詳求况世情變幻詐僞百端墮其術中即滋枉縱仰即認真督察辦理以昭慎重將來該地檢廳偵查終結仍將詳細情形呈覆此令 
[選舉訴訟案之昨聞]  
　　此次本邑衆院初選開票後有初選舉人楊春綠因拾獲入場證六百十六紙於五日提起選舉訴訟並分電北京府院内司法兩部南京江蘇省長請求嚴行查辦等情迭紀前報兹悉國務院内務部七八兩日曾電江蘇王省長秉公查辦昨楊春綠又另備詳呈派人赴京遞呈内務部及國會事務局請求澈究上海地方審判廳自據被告初選監督沈寳昌遞送答辯後戚廳長巳决定本月十四日上午十時開庭審理審判官爲民庭庭長陶嘉椿昨己派吏分别送達傳票於兩造計傳原告楊春綠被告僅沈寳昌知事及巿經董陸崧侯二人昨楊春綠又補呈詞請求通傳其他全部舞弊人員到庭備質而沈知事接到傳知後即知照上海巿經董陸崧侯與管理監察各員携帶選舉票據到廳投質一面函知戚廳長查照云 
[江亢虎之演講]  
　　加利福尼亞大學中國文學敎授江亢虎博士假期回國道經上海昨應虹口澄衷中學之請蒞校作一小時之演講大旨分三層第一論新文化曰新文化三字非常籠統因爲文化是抽象不是具體的歐人思想分二大派一積極一消極積極派以社會爲本位補救物質文明的弊病破除國界及資本家是爲社會主義消極派以個人爲本位有中國莊列歸真返樸的思想托爾斯泰其代表是爲無政府主義二派皆爲救時而産生然主張各異青年應先自由研究然後就個性所近專門研究發揮而光大之第二論敎育曰中國政府摧殘敎育私人之能捐資興學如葉澄衷者極少故中國敎育有貴族的趨勢因非中産以上不能入學也所謂義務敎育者意指中央政府地方政府及公共團體應對平民負有施敎之義務也故社會主義不行則巳行則此層必先辦到第三論社會與個人曰改良中國應從何處下手社會乎個人乎在中國果然是一問題在外國亦然革黨迷信政治以爲政治改革其餘各問題可迎刃而解然而現在結果可見改革個人乎莫善於學校然如十年敎育之結果三四千人中不過一二人而巳所以社會與個人的關係有如鷄子與雞誰産生誰不易置答個人繁多不易改革社會空洞的很也不易着手我的意思以爲人爲的不平應該剷除但是個人程度也自然有不同的因爲造人之原料有三（一）遺傳（二）環境（三）敎育其實敎育是環境之一部分凡是後天的都可歸入環境敎育所造成的只佔三分之一其餘均歸於環境與遺傳少數得天獨厚的優秀分子應發生覺悟多負責任以其奮鬭之精神去努力於改造社會制度的根本改革這是一種優秀份子的義務不過此事不是每人分途辦事可以做得到的應組一團體大家共赴此鵠社會制度問題關係巨大改革社會制度便是改良環境製造空氣凡是優秀份子應當努力這折衷的辦法並非我個人的特别思想東西新舊學說都相通的江博士演說畢即赴他約聞江博士將有俄國之游明日即離滬云 
[海軍總長誥誡將士文]  
　　海軍總長近有敬告海軍同人啓分發海軍全體官佐以資勉勵兹將原文錄左風雲變幻時局靡寗扶危定傾端資豪俊譬如樓船泛海颶風大作存亡在呼吸之頃操指南而不迷趨向始能脫奇險而穩達平康鎮冰從事海軍忽焉垂暮半生惕勵有媿知方凡我同舟或白首舊游或青年後進或鄉閭之羣彦或袍澤之同儔咸篤寅恭敢忘忠告共有休戚相關之誼應盡肝鬲相示之誠勿興出位之思勿蹈自由之習勿冒天下之不韙勿隳畢生之令名彼攘利爭權禍福相倚電光泡影瞬息變遷今古然可爲殷鑒所願各盡服從之天職力杜非分之貪求效彼列强整我師旅保全固有之根本徐圖發展於將來庶幾正軌同遵國勢日臻强盛而我海軍之榮譽亦因之不朽矣此則區區素志與諸君子互相勸勉者也薩鎮冰 
[王正廷赴湘]  
　　聯合通信社云湖南省自治根本法起草委員會組織成立後又聘外省名宿如汪精衛王正廷等數人協同起草兹聞汪精衛因廣州事務覊身不克前往王正廷氏則於本星期二由滬乘車轉輪赴湘矣 
[海關查獲煙土初次送往法庭]  
　　本埠海關中西托巡各員及水捕房中西探捕如在輪船上查獲搭客等私運烟土烟膏嗎啡等物該被告送往上海地方檢察廳訊辦烟土等證物逕送海關存候擇期焚燬此歷來海關辦理烟案之定例也現上海地方廳譚檢察長以海關處置私運烟土素主嚴厲夙所欽佩惟對於法庭祇遂被告不送證物手續似尚欠完備爰據情申詳蘇州高等廳轉詳司法部請示去後兹經法部與北京總稅務司往返函商業巳議决嗣後上海海關所獲烟土烟膏與嗎啡等物除將被告先送内地法庭訊辦外其巳獲烟土烟膏等由海關秤見分量若干用包封固加上火漆印載明數目然後亦送法庭察看不准移動俟該被告判决後由法庭仍將原包送還海關候燬以上辦法經總稅務司電飭上海稅務司於即日遵辦本埠稅務司奉諭後於前日下午令飭水巡捕房梅捕頭轉派探目何春生將由洞庭輪船所獲搭客彭東興處抄獲烟土一百四十兩之包封一個爲第一次送往上海地檢廳察看當奉譚檢察長諭飭暫存本廳候將彭東興宣判後將包封送還海關云 
[本星期中進口之印日紗]  
　　本星期中進口印紗計三千二百七十六擔日紗計二千五百五十六擔自元月迄今進口總數計印紗一萬六千二百九十擔日紗三千零二百十二擔本週中巳出者印紗凡一千一百六十四擔日紗凡四千五百零九擔運往各埠者計鎮江日紗二十二擔南京印紗二百三十四擔日紗一千零七十一擔蕪湖日紗一百八十九擔九江日紗二百六十四擔漢口印紗十五擔日紗一千八百六十擔膠州印紗三十擔烟台印紗三十擔天津日紗一百五十七擔大連日紗四百零八擔香港印紗三百十五擔日紗二百五十二擔本地印紗四百五十擔日紗一百五十擔其餘别處印紗九十擔日紗一百三十六擔本星期止本埠計存印紗六萬三千六百八十六擔日紗二萬五千五百七十四擔云 
[友華銀行銀巿報告]  
　　中美新聞社譯友華銀行十一日報告云昨日敦銀價不動紐約價漲至五四半紐約倫敦滙價漲至三九一此間今日定價與昨同僅金元漲至五七巿况終日堅定無甚交易上午投機家賣出金鎊價三先令八便士又八分之三金元六○收巿時銀行以此價賣出買進則金鎊三先令一便士又四分之一　元六一倫敦紐約巿况均穩靜 
[外洋輪船進出口行程紀]  
　　天祥洋行之阿兀奇望砲台號此次由美國紐約來華業於昨日進口裝來之貨共有三千二百噸其中以鋼條一項爲最多共有七千件又有鐵管二千件鐵皮二千五百件桶油一千六百件洋釘四百桶香烟二千箱其餘悉爲雜貨該輪在滬卸清貨件將於星期一開往小吕宋又有中國郵船公司之南京號此次由美國新金山還申刻巳駛經日本十日從横濱開出約十四日到滬聞進口貨共有九百七十噸來滬後定十五日開往香港馬尼刺其出口貨聞巳有麵粉九百五十噸預備裝往云又有英國郵船公司之南　號業於三號至星加坡現將到香港大約星期一可至上海船上有一月二十和八日以前之英郵件又有蘇廷號係上月十八號在倫敦開出者昨日自埃及之愛抵來電謂下星期三可到哥倫布將於下月二號抵申又有開還歐洲之三角洲號刻巳行抵波脫賽特明後日即可至馬賽矣 
國内輪船運貨進出口之調查 
[進口貨]  
　　（寗波）寗紹公司之新寗紹輪船昨由寗波裝來草席二百四十七件竹木二百九十六件竹笋一百六十簍棉紗七十件掃帚八十二件漿粉八十包鹹魚五十四件布頭二十五件油桶十八只蚶干八件雜貨五二二件又太古公司之新北京輪 
 
 

Page 11

 
 
船裝來乳腐一千七百五十壜紙頭七百件竹木三百五十件香粉一百九十七件礦砂二百五十五桶牛皮七十件土酒四十壜草席六十六件茶末六十件藥材七十八件粉絲三十三件螟蛹三十三件雜貨三十一件（長江）三北公司之德興輪船昨由長江裝來之貨有磚瓦二萬張芝蔴一千四百包黄豆二百包機花一百零五包烟葉一百四十件綢子一百二十件鮮蛋一百十六擔牛皮五十二件桃肉六十五包桐油五十桶蓮子二十件白米九十包又轉甬貨白米一百三十四包宁蔴二百件烟葉四十件（温州）招商局之遇順輪船昨由温州裝來紙頭九千件白礬一千零七十六包紙傘一百九十八箱青田石一百二十六塊烟葉絲三十四件柑子十件棕衣六件鐵桶五百只（福州）該局之飛鯨輪船昨由福州裝來紙頭一千零六十三件橘子六百九十一桶茶葉二百六十七箱鹹果九十桶冬笋二十三簍笋干一百三十一簍松香七十二包次紙六百四十一件（烟津）太古公司之通州輪船昨由烟津裝來紅磚六千塊生仁五百包鹽四百四十八包綢子野絲二百二十二件生梨一百八十簍洋參七十二箱洋瓶一百二十八件棗子三十一包瓜子三十包猪棕五十一件水菓五十九簍粉絲四十八件草邊五十件香烟十四箱金子一箱雜貨九十一件 
[出口貨]  
　　（寗波）寗紹公司之新寗紹輪船昨日裝往寗波之貨有麵粉八百包玻璃一百箱肥皂九十箱香爐五十六件鹹魚一百四十八件烟葉四十六件靛青四十桶胡桃四十包甘蔗三十六件碱二十五件沙籐二十件雜貨一百二十八件轉口貨白米一百三十四包蔴一百二百件又太古公司之新北京輪船裝去之貨有麵粉一千包籐皮六百五十九件皮油一百五十三桶粉絲四十八件洋臘三十件紅木二十五件藥材十二件雜貨四十二件（長沙）太古公司之聯益輪船昨日裝往鎮江之貨有葵扇六百件糖一千零十一件肥皂八十箱海帶五十件拷皮三十件靛青十五桶鐵條五十件雜貨二百零一件裝往安慶之貨有鹽四百四十八包裝往九江之貨有土酒四十壜糖三十包瓜子二十六包白鐵一千擔雜貨一百十八件裝往漢口之貨有糖一千四百五十四包棉紗一百五十五件雜貨一千三百二十四件 
[蘭花會售券助賑預誌]  
　　木埠邑廟豫園點春堂每年春秋兩季向有蘭花會由藝蘭諸家齊集各種蘭花陳列比賽一次今陶沙塲沈氏俞氏西門賀氏因北方春賑方殷發起就會中售劵得資助賑並敦請各崑曲社社友奏曲曉風廬獨奏大套琵琶及少年宣講團絲竹以助餘興約在下星期擇日舉行並聞杭嘉一帶亦有來與斯會者届時必有一番熱鬧也 
[女界三團體會議籌振]  
　　女子歐美同學會上海婦女會女青年會三會會員昨日午後三時叙於華洋義振會事務所由上海婦女會會長石美玉醫士主席首請孫仲英君演講北方災情略謂此次水旱災延及八省災民二千餘萬每日死亡者不計其數賣子殺子時有所聞邇來甚至有食子之事發現諒君等必不忍卒聞也且水災旱災而外近又有瘟熱症發生此疫因災而起如不設法預防則全國均將受其影響通商亦將爲之阻滯其害之深决非言語所能形容也諸君均熱心振募諒必有以救此災民云云後由女子歐美同學會會長張蓉貞女士說明捐募方法謂數日前上列三會聯合委員會請聯合急募振欵大會特備各種捐募票上書「犧牲救命」三會之名及欵數有五十元二十元十元五元二元一元字様以各種票封入信封外書明一百元二百元四百元者由各會員隨意盡力擔任當時由會友取去之數綜計七千三百元約於五時各會員至 
南京路議事廳叙開幕大會云 
[總聯合會準備加入急賑游行]  
　　各路商界總聯合會開會議决以總聯合會名義加入聯合急賑游行大會其各路每分會人數以十人爲基本數即由總會編成一大隊加入游行所有旗幟徽章均由總會製備以歸統一業巳通告各分會請各分會將加入確定人數若干限於今日下午一時報告總會以便趕爲預備云 
[汽車撞斃男子之相騐]  
　　潮州人蔡平順未經工部局允給開車執照前日在南京路擅開四百六十四號汽車撞倒一年約四旬左右之男子傷及腦部當經三百十「號華捕查見將蔡扣留一而將受傷人車送醫院不及醫治殞命旋將屍體舁入虹口斐倫路騐屍所於昨報請公共公廨陸襄讞會同英赫副領事蒞所騐明委係生前被汽車撞傷要害身死因無屍屬着保報堂給棺收殮標封厝壇召屬認領聞死者身穿藍布短衫元色布夾褲白洋布襪形似工界中人云 
[靑年會消息]  
　　本埠靑年會二十一週徵求會開幕迄今各界助欵百元以上者爲數甚多今夜（十二號）八時爲徵求會末次結束閉幕之期收入之數大約必可超出目的四萬五千之外凡有志願入會者盍乘今日加入乎聞該會今晚訂有特别秩序各界人士均可往觀云又該會並於今晚（星期六）八時舉行會員交誼大會演放特色大電影義結鴛鴦連　五大本加特别游藝并演火棍尤足助興會員憑證入座非會員每座取資二角 
[湖州公學之紀念聚餐會]  
　　湖州旅滬公學昨晚假大東旅社三層樓舉行十五週紀念會特邀全體校董敎職員曁校友會同人聚餐到者百餘人七時開會（一）校長凌銘之致開會詞並述該校發達狀况（二）嚴濬宣高冠吾潘公展吳若安女士李緯文趙子求邱培洵蔡六乘相繼演說咸希望該校從速建築校舍添辦公商專科衆皆鼓掌（三）校友會會長李象先詳述諸校友畢業後非肄業國内外大中學即任職於政商各界無一失業者足見母校成績優良乃率該會同人向校長及敎職員行一鞠躬禮以表謝意（四）仲子通王挹蒼女士邢承照蔡仁抱各奏鋼琴以助餘興（五）校友會全體合唱校歌大呼母校萬歲者三衆皆於歡呼聲中陸續散去遂閉會 
[縣商會明日例會]  
　　上海縣商會因每月第二第四星期例開常會明日（十三）又逢本月第二星期爲今届第四次常會期昨日巳由該會通告各會董務於是日下午三時公同蒞會以便列席與議 
[紗業公會截止同業入會]  
　　三馬路紗業公會於前日下午因自組紗業現期交易所開全體大會表决並定於初三日下午三時開職員會設立籌備處推舉籌備幹事等員巳誌昨報兹悉前日到會職員係徐蓉紳沈伯琴汪昱庭張麗生吳惠卿張鑫三等其賈玉田張蕙史項華卿等三人未經到會現該會巳將籌備各事佈置進行而同業中一般未入公會者聞悉改組現期交易所紛紛投函邀由同業二家介紹添加入會以冀將來得佔股份利益但該公會自昨日上午起業巳截止矣 
[急募賑欵游行日禁止屠宰]  
　　江蘇淞滬警察廳昨發布告云案奉松滬護軍使暑傳開案據上海中國濟生會函稱三月十三日星期爲本埠聯合急募賑欵大會各慈善團出發游行之期無非本惻隱之心爲災黎救命顧念人命物命同在覆載之中旣爲蒼赤力挽生機似應廣我仁施推恩物類如能於三月十三日暫禁愭宰一日以表示爲民請命不忍多殘物命之意藉此叩求天鑒亦正所以激發人心使捐户互相勸導於募賑一事不無裨益仰祈軍使轉行警廳道縣會銜出示以儆人心而宏善願敝會等顧全賑務推廣募捐起見除分函外謹合詞肅懇等情前來合亟傳知仰即查照辦理此傳等因奉此合亟布告仰諸色人等一體遵照辦理毋違切切特布 
[上丁祀孔之籌備]  
　　本邑沈知事因舊曆二月初六日爲上丁祀孔之期一切祭祀典禮前經政府頒定儀制歷經遵辦在案現距祭祀日爲期巳近亟應預爲籌備昨巳飭公欵公産處查案籌備矣 
[展寛瑾記路之田價糧賦問題]  
　　龍華東首之瑾記路業由何護軍使令飭滬南工巡捐局將該路兩旁再行展寛各三尺開工填築在案兹悉此路係爲上海縣境二十八保頭圖管轄所有放寃基地因均佔及民地妨礙農業各業户等以非特田價無着尚須完納漕忙故巳要求圖董於前日具呈軍署請爲酌給田價否則豁免糧賦云云 
[許交涉員並未赴寗]  
　　許交涉員於九日晚十一時乘車赴寗等情曾誌昨報昨交涉公署某科長云許交涉員並未赴寗亦無某項要公須晋省面商云 
[法總領事夫人北上]  
　　駐滬法總領事韋禮德夫人於日前北上函請交署致函沿途各機關一體保護 
[正廣和洋行宴客紀]  
　　正廣和洋行向製汽水及各種酒類營業甚佳昨晚五時該行假座西藏路一品香宴客並有京劇來賓約二百人由該行林澄川君與中外諸執事招街至十時許始盡歡而散 
[新到中國之糖粒]  
　　愛同氏爽口糖粒爲美國諸糖食中之美品其味清香因此人皆愛之聞於此星期日（十三號）下午該公司欲在本城小世界分發游客糖樣每人一包云 
[勒斃親子案改判二等徒刑]  
　　婦人姚張氏駕舟爲生去年九月間將親子姚阿炳用繩勒斃一案當經水巡隊將該氏拘送法庭並奉將屍騐明判處該氏監禁十四年詎該氏奉判不服提起控訴奉諭將該氏申送蘇州高等廳訊辦在案兹悉此案業奉高等廳辯論終結撤銷原判改處二等有期徒刑七年昨日巳將原卷發回滬檢廳姚張氏則在蘇州第三監獄執行禁錮矣 
[汽車傷人兩則]  
　　寗波人陳寳山昨晨五時餘行經　共租界南京路遭某號汽車撞傷跌倒於地由老巡捕房四百七十四號華捕瞥見前來抄錄汽車號碼另僱車送陳寳山投仁濟醫院醫治一面歸稟捕頭請示又昨日上午十時虹口公平路有某號汽車駛過撞倒江北人黄包車夫黄信福跌破頭顱血流被面當由提籃橋捕房一千三百五十六號華捕到來僱人力車送受傷人往同仁醫院醫治一面抄錄汽車號碼呈報捕頭以備查究 
[汽車夫不慎之科罰]  
　　汽車夫李阿四陳根發兩人日前下午駕車至法新租界霞飛路地方司機不慎先後將工部局鉛桶及灑水車撞損當由巡捕查見抄錄號碼回禀捕頭於昨日傳至法公堂請究先由工部局洋人上堂稟明李等違章被撞情形繼據見證湯二上堂聲稱是日民人駕駛灑水車行經霞飛路被陳根發之汽車從後面馳來致將民人車上之水管碰損是實詰之李等供認自知不合求宥中西官判李陳兩人各罰洋二十元充公外着陳再賠償原告修理費洋十五兩以儆 
[指控華探違法逮捕之開審]  
　　虹口西華德路長樂池浴堂股東兼經理趙醇麟以閔行路捕房華探周小弟及唐仁山於去年十一月十五號將伊違法逮捕等情涇於公共公廨要求判賠損失洋一千元一案上星期五傳訊因被告周小弟尚未繕遞辯訴故判改期至昨晨開審首由原告代表律師譯述案情次由周小弟之代表捕房律師費斯福氏聲稱周係捕房辦事人員查工部局章程第二十六條凡屬於工部局管轄之辦公者其所辦公務個人不負責任周之逮捕原告係奉長官命令故應受該章程之保護原告如欲控告應控工部局而本案則不成立云云旋由張襄讞及美丁副領事磋商之下决定開審遂由原告律師令趙醇麟上堂詰據供稱唐仁山於去年十月間來案控我不還欠洋一百元公堂訂定十一月十六號傳訊詎至十五號晚周小弟突偕唐仁山來欠處周手執外國字之紙一張向我謂此係特别牌票因唐控爾不還欠欵由新衙門所出者爾可與我同往捕房但周其時並未將該紙交閱我遂偕往行至中途周令我作速了結我因不知何案未曾答應迨抵捕房寫字間内周向「西人云提到了我即問該西人我所犯何案彼稱新衙門欲提爾當命一巡捕偕同唐仁山將我送到新衙門即有一西人及一繙譯詢問誰是原告巡捕以唐姓對之又詢有無牌票巡捕答無該西人云旣無牌票焉得捕人遂命繙譯上樓檢查得唐姓控我案所簽之傳單一紙該西人乃命我退候十六號晨到案交保我與周認識巳久素無仇隙云云捕房律師照例向趙駁詰一過並命周小弟站入證欄詰據供稱在捕房服務巳有十九年去年十一月十五號下午六句餘鐘有五百二十五號門差華捕將我喚至審事間内見唐仁山巳先在彼當由一百八十六號三道頭西捕向繙譯周姓操西語畧發數言周即將外國字之紙一張交我謂係新衙門所發逮捕趙醇麟之牌票爾可與原告唐仁山前往指提我素不識西文且旣奉上官命令故即偕唐同往至則將該外國字之紙持於手上令趙閱畢同到捕房該外國字之紙交還周姓繙譯沿途係與趙同行並未實施逮捕並未向渠說速了之語惟一百八十六號三道頭西捕業經自行告辭職務不知何往無從找尋到案作證云云問官訊至此判候補傳人證到堂改期續訊 
[私擅逮捕各押四月]  
　　馮啓明於前晚至法租界金利源碼頭擬乘輪赴粤忽有李根源部下爲參謀之張伯長及陳守石兩人上前將馮扭住鳴捕到來將馮帶入捕心聲稱馮係暗殺李根源未成案内有關等語捕頭以張等並無正式公文牌票恐有别情諭令管押候究昨將張等解送法公堂請究先由捕頭上堂稟明前情又由三百六十二號華捕稱是時實由張等先將馮扭住後鳴我帶入捕房云云繼據馮啓明由巴和律師代辯稱張等並未得有官廳正式公文何能在租界内無故逮捕實屬干犯新刑律第三百四十四條私擅逮捕罪應請堂上訊辦詰之張伯長稱民人是日得有翟世伯前來報告聲稱暗殺李根源之人今日動身故此民人偕同陳守石兩人前往拘捕等語並延律師代辯一切中西讞員會商之下判以訊得兩被告實犯三百四十四條刑律着各押西牢四個月准予贖罪 
[剥攫棉袍各押三月]  
　　胡朝佑指控浦東人徐桂生陸林全在北浙江路新署後面福安里弄内剥攫所穿棉袍一件等情業由該管滙司捕房將兩被告獲解公共公廨命押候吊贓再訊在案昨晨吊出原贓傳同原告將徐陸兩人解經中西官訊供得寳判各押西牢三月贓交原告領去 
[控搶金鐲案註銷]  
　　向在某公館當差之木子公前被婦人顧胡氏在法公堂指控搶取金鐲等情判聽候查明再核在案昨又傳訊先由木子公所延之斐斯律師稱被告實在某公館當差素來規矩今有該公館信函可證况當時原告並未目見搶匪之面目實被誤控應請堂上將案註銷中西官判以原告所控證據不足將案註銷 
[昨日公共公廨訊案紀]  
　　昨晨公共公廨民四庭由張襄讞會同美丁副領事訊理信成銀行清理處訴陳詠韶不理道契押欵案「結果」改期一禮拜如被告再不到堂應即缺席判决 
　　又午後民四庭由俞襄讞會同美約副領事訊理（一）無領事管束之土耳其人安丁格訴格西亞不將所售之經卜票交出請追己付價洋二千四百元案「結果」候下禮拜五會商堂諭宣佈譯函兩件附卷（二）章雲樵訴楊志林不理往來賬欵案「結果」被告不到原告提出證據本公堂認爲可信應判令楊志林償還原告洋一千三百八十一元銀七百七十七兩並繳堂費報紙一紙附卷（三）寡婦張忻氏訴聚康錢莊不付存欵洋一萬元案因瞽者陳賢榮以該欵係伊所有故准予參加本案迭次訊明此項存欵實係氏與陳合併存儲判給氏具領五千元餘由陳向該莊結算兹陳不服又延甘維露等兩律師到堂要求復審而氏之代表律師則極端反對「結果」本案應否復審俟下禮拜五由原告邀阿良到案再核（四）丁毓泉訴胡美裕不理欠欵案胡巳另案判令開釋以故無從查傳「結果」着原告查明被告住所禀請傳訊民二庭由陸襄讞會同領商英總領事特派俄員麥拉夫氏訊理（一）俄商克發洋行訴虞瑞清不理擔保新康洋貨號主丁方正欠貨欵並損失銀二千六百五十二兩三千八百零一磅案據虞之律師聲稱丁旣逃避請先將該號存貨變賣以便從實核定損失被告旣係保人自應負責惟去年洋貨一業以受先令影響無不失敗請求堂上對於被告格外原諒云云而原告之律師則稱被告旣承認擔保應請照控數判决「結果」着被告丁方正照原告所控數目償還倘無資履行或延不理楚即着擔保人虞瑞清代爲清償虞准交原保先行出外料理暫緩執行（二）俄人米其惠訴同種柏父連阿夫不還借欵本利案「結果」着被告每月拔還原告洋十元以拔清七十七元爲限 
[放風箏礙及電話線之查禁]  
　　沿涙杭路線盧浙督軍設立之軍用電話桿線　來時常不通現經調查知被頑童施放風箏拉斷電線之故頃由盧督咨由松滬何護軍使前日通令所屬轉飭駐紥滬杭沿鐵路步兵各排長認真查察矣 
[律師控追律費之辯論]  
　　英國律師高露玲在公共公廨呈訴土商鄭子嘉不付律費銀二百四十八兩一案昨由李襄讞會同英包副領事會訊據原告律師上堂譯稱去年代表本埠洋藥公所會員二十六人在貴公堂起訴一人其時敝律師尚未設立事務所乃由海德禮律師處之繙譯楊凛知介紹爲本案被告代表當時被告付我律費銀五百兩繼又進行向加律費被告乃與海德禮律師訂有口頭契約追到此欵以六釐爲酬嗣被告與前案被告私自將案和解除先後收到律費銀七百兩洋九百元核算尚少銀二百四十八兩向索不付請追訊之鄭子嘉延牛門律師到堂辯稱按照英國律師公會規定當事人延訂律師須由該律師開賬常事人如不滿意可將賬單呈請按察使規定相當數目况被告與原告未訂酬金合同且英國律師素無索酬金之理原告亦非與被告直接曾由敝律師函請原告開賬原告雖有函復賬單仍未開來則本案不能成立應請將案註銷中西官核供判候展期再審 
[冒名搜查之押儆]  
　　何富五陳金意前日糾黨在虹口百老滙路冒充捕房人員將乘坐黄包車之袁漢軒拖下指其身藏烟土違法搜查被九百零三號華捕查見將何陳二人拘押捕房昨解公共公廨經中西官訊悉前情判各押西牢六個月以儆 
[私設挑膏店之科罰]  
　　劉以善王洪標胡紀生現在法租界鄭家木橋街永　里内私設挑膏店秘密售烟現被法捕房副總巡兼西探長石維也君楨悉以劉等不應故意違章爰於前晚帶同包探等前往按户抄出烟膏數缸及盒頭烟數千餘盒當即連同劉等一併帶入捕房昨解法公堂請究先據石君上堂稟明前情並將烟膏呈鑒詰之劉等供認私賣洋烟以後不敢再犯求宥中西讞員會判劉罰一百五十元王胡兩人各罰五十元充公烟膏銷燬 
[吸食鴉片之科罰]  
　　吳雲生朱阿友袁阿高徐阿表羅阿福章金　　朿林同在七浦路一千零四十五號門牌之燕子窩内開燈吃食鴉片前日被　司捕房中西包探偵悉前往查拿燕子窩主己預先逃避遂將以上各人連同烟具帶回准羅章張三人各存洋五元保出餘人押至昨晨解由公共公廨陸襄讞會同英赫副領事質訊之下判各罰产三元與不到者所存保洋一併充公烟具銷燬 
[違犯烟賭禁之懲罰]  
　　新閘捕房捕頭偵悉北成都路三百九十九號屋内有人開設私烟間並設賭具聚賭抽頭於前日派令中西包探協往將烟間主童善恭烟賭客高伯英李義盛張家厚李金奎李士明劉德法周阿二王天福費子義王四來王佩蘭方仁卿徐光義黄必興王廷香婦人王張氏童李氏連同烟賭具一併帶入捕房昨晨解送公共公廨經中西官訊明以童故違禁令判押西牢兩月烟客賭徒着各罰洋三元充公烟賭具併燬 
[代打嗎啡押三月]  
　　住居虹口華記路三十六號門牌之江北婦人邱吳氏以爲人打嗎啡針爲業昨被該管捕房包探將氏與證據一併拘解公共公廨由中西官質訊之睛判氏押女所三個月嗎啡針與嗎啡一併銷燬 
[續誌串竊鉅值雜糧案]  
　　船户徐杏生又名徐阿發前因裝載雜糧數百包駁運至滬南薛家浜地方藏匿經人密報滬寗鐵路警察局將徐並麥根路鐵路棧房司事陳夑臣陶菊生閔羅釗鍾世有姚裘根黄志堅鍾鴻章等七名函送地檢廳訊供收押候究在案兹悉此案發生後連日經檢廳提案隔别研審牽涉人證極多昨又密飭法警分投拘獲與有關係之馮經綸裴鴻賓侯履吉殷魁文等四名經張檢察官提訊之下判令分别收押一面復率同書記法警人等並會同淞滬警察一區一分署長警詣薛家浜某米廠棧房中查獲被竊之小麥白米及花生等共一百七十六包當據該棧房中人聲稱係由王守忠者前來租借堆放王亦住居在内等語即經張君諭將王之行李衣箱等物檢點清楚一併發封侯緝獲王守忠等到案再核 
雜評二 
[聯合急募賑欵會（訥）]  
　　聯合急募賑欵大會一呼而集七十餘萬滬人之急公好義踴躍捐輸亦可以概見矣 
　　吾於是敢告政府勿以反對貨稅附捐而遂欵商民之不熱心救災也商民於前此盡力者不計外今日急募賑欵一會竟能負如此重擔可知其反對附捐非有所吝於犧牲亦非漠視同胞之急難政府所欲得之附捐縱合全省計之亦不過六十餘萬今乃一呼而超過其數則足以證明商民之非反對賑捐而實反對其捐之出於强迫政府於此當有以自悟 
　　吾於是敢告内地女界勿以賑災非分内事而常甘居人後也内地之女界豈無鉅富如上海者内地女界之權能豈無如上海女界之偉大者今上海女界義賑會一呼而成此三十萬之巨額吾知内地女界必能聞風興起蓋慈善之心人所同具不以男女而别亦不以新舊而異力起而仿行之當不待人之勸告矣 
公布欄 
江蘇高等審判廳 
[民庭判决]  
　　一件胡德望與陳心垣爲佃田涉訟抗告一案（判决主文）原堂諭關於佃田之部分撤銷發還南匯縣公署迅予依法審判▲一件錢獻紹與錢鳴氏爲承繼糾葛聲請再審一案（判决主文）本件聲請照准▲一件巫永祿與巫永厚爲繼承涉訟控訴一案（判决主文）原堂諭撤銷本審發還句容縣知事公署迅予依法審判▲一件花翠鳳與蕭永玉等爲債務涉訟上告一案（判决主文）本件上告駁回以上三月九日一件宋小亭等與刁元壽爲房屋涉訟上告一案（判决主文）本件上告駁回訟費歸上告人負擔▲一件徐泉生等與錢光祖爲抵欵糾葛控訴一案（判决主文）原堂　撤銷本案發還吳縣知事公署依法審判▲一件袁永銘與袁必才爲嗣産涉訟控訴一案（判决主文）本件控訴應由本廳作爲抗告受理所納訟費除應收抗告費用一元五角外共餘二元六角二分　予發還▲一件許菊榮與陳壽章爲抵欵涉訟抗告一案（判决主文）本件抗告准其註銷以上三月十日 
上海地方審判廳 
[判决主文]  
　　（民一庭）一件判决陳張氏與陳壽頤爲廟租控訴一案主文原判决撤銷系爭廟租米五石一斗應由陳壽頤向陳建寅收還交付陳張氏收納陳建寅徐承德施惠祖周憶　金崑江之主參加訴訟不合法駁回本訴訟費用歸陳壽頤負擔主參加訟費發還主參加人等具領▲一件判决沈蔡氏等與顧鳴臯等因存欵涉訟一案主文顧鳴臯顧諟明顧鑑湯　償還沈蔡氏存欵洋一千九百元韓吳氏存欵洋七百元金志棠存欵洋六百五十元其利息均應照摺計算付至執行終了之日爲止訴訟費用歸顧鳴臯顧諟明顧鑑湯負擔▲一件决定吳錫欽與劉青廉肉契約涉訟聲明控訴一案主文本件控訴准予受理▲一件决定楊麗生與俞純然等因定貨涉訟聲明抗告一案主文本件抗告駁回抗告費用歸抗告人負擔▲一件判决范慶功與康關福等因抵欵糾葛一案主文康關福康鮑氏應償還范慶功經理之協久置産公司抵欵本洋四百五十元又利洋九十四元五角其自民國十年隂曆正月初八日以後之利息應照原本四百五十元以按月一分五厘算至執行終了之日爲止如康關福康鮑氏無力履行應由鮑永清負代償責任▲一件决定吳世泰與吳朱氏因墳地涉訟聲明窒礙一案主文本件聲明駁回聲明窒礙費歸聲明人負擔（民二庭）一件判决凌佩卿訴張鐘修滙欵涉訟一案主文張鐘修應償還凌佩卿銀五百二十兩零三錢七分張鐘修反訴之請求駁回本案訟費歸張鐘修負擔▲一件决定　利貞與張秀石經界涉訟聲　追加和解内容一案主文本件聲請駁回 
[批示]  
　　一件蔡嘯松狀請暫緩執行由狀悉准予暫緩執行此批▲一件黄雲其狀請着保理債由狀悉候傳案訊追此批▲一件俞鑑堂狀領管業證書由准領此批▲一件盛炎松狀領欵洋由准領此批▲一件盛炎松狀交欵洋由准交此批▲一件克太而生狀領欵洋由准領此批▲一件陳根記狀交欵洋由准交此批▲一件施友人狀交欵洋由准交此批▲一件袁老三狀請執行由狀悉前巳函知江蘇第二監獄矣應俟該被告人公訴執行完畢移送過廳時再予勒追此批▲一件邱積卿等狀請救濟由狀悉准再函催寳山縣知事從速查照辦理此批▲一件王少記狀請保外由狀悉巳當庭諭准矣此批▲一件汪芝昺狀請銷案由狀悉准予銷案着即偕同蔡順裕來應將呈案　據領去此批▲一件鄭廷贊狀請銷案由狀悉准如所請辦理此批▲一件李福康狀領賬簿及保證金洋由准領此批▲一件費克明狀領契據由准領此批▲一件韓長生狀領欵洋由准領此批▲一件張晋陞狀請傳案由狀悉案巳飭傳仰即來廳聽候訊明核奪此批▲一件鄭樂氏狀保夏鴻萃由准保此批▲一件顧永德狀請按究押遷由狀訴各節如果寳在係屬司法行政監督範圍不屬本廳管轄所請礙難照准附件及印紙費併發還此批以上三月十日 
上海地方檢察廳 
[批示]  
　　黄漲發狀悉查此案係民事執行問題本廳未便受理業將原卷發還原縣矣仰即知照此批▲王阿東狀悉候訊明核奪此批▲劉玉仁狀悉候傳訊核奪此批▲劉漢堂狀悉查顧曹元業經本廳訊明究訴所請續行提起公訴之處應毋庸議此批▲鄭恩樵狀悉爾弟媳楊氏能否再醮及爾之巳故之弟德樵遺産究竟應歸何人保管均屬民事問題應由該民自向同級應民庭起訴所請傳追之處不能准行此批▲陶劉氏狀悉案巳訊明仰候核辦所請保釋之處礙難照准此批▲高廖氏據請附帶私訴候送同級廳核立至查爾夫在本廳供明當時被孫心文李金奎二人共毆受傷並無孫心起主唆之語即爾母子至案亦未供及忽事後牽累殊屬不合所請不准此批▲姚才林狀悉此案己准警廳移送來廳靜候質訊核奪可也此批▲張初開狀悉巳批姚才林狀内矣仰即知照此批▲陳小弟狀悉查孫仲凸等業經本廳訴辦送監執行在案兹復狀請澈底根究前來殊屬不合特斥此批以上三月十日 
賞格五百元 
[上海公共租界捕房總巡示]  
　　如有人能通信捕房因而將繕寫左開信函之人捕獲懲辦者立將賞洋如數發給兹將原函用銅版刋登以供衆鑒祈各注意此佈 
　　此項賞格以四個月爲限期滿作廢 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[歐游日記（十七）] [  北大留英學生于世秀]  
　　地中海 
　　七日晴明而凉爽早七鐘船行入地中海沿避浪堤曲折而進堤長二十餘里燈塔十數相間立回望運河公司之白色樓臺高揷天空堤上築創辦運河雷賽君之銅像望之頗生仰慕之心堤之兩側有巳沉輪船數艘椲檣高出水表歷歷可指歐戰以此爲海軍戰塲潛艇兵艦之破壞者未知凡幾而勇敢將校之捐軀者更不一而足一波一浪其爲一腔血一頭顱乎觀之令人生悲 
　　八日寒暑仍昨而舟行益靜晚飯後右側現大島即刻利士島是也 
　　九日無風流向西北行稍覺炎熱近數日來將别友人每多茶話聚會各以勤攻相囑頗有依依之情焉 
　　十日晴爽小風仍向西北平靜如昨早七鐘入海峽左爲西錫利島亦壁聳立高數百丈東端有火山黑烟一縷繚繞如雲霧山巓山麓樓閣連互遠望街巿整齊右爲義大利半島之極端山峯錯落森林堵立村樹人家青烟高上汽車沿岸蛇行忽隱山洞之間忽現海灣之側房屋累累城巿之所在也繞峽而行愈進彌窄最狹處兩岸相距僅五六里左有沙洲伸入海中砲臺高建其上右岸厓石陟立如壁誠軍事上之要隘也再西北行遠望黑雲一朶隆然若蓋下爲一島即司敦鮑利火山是也行二小時過其左側山之週圍約四十餘里成圓錐形高出海面三百餘丈係活火山每十分鐘噴烟一次歷數分止山側廣厦參差人烟稠密據云土地肥美多産葡萄酒棉花等物 
　　十一日平靜仍前天氣較冷午前十鐘穿包尼法修海峽左爲沙丁尼亞島羣峰擁峙右爲喀爾色卡島拿破侖降生於此歷史上頗有盛名兩島相距約十里相抱若門户左屬意國右屬法國建砲臺駐重兵極爲險要云 
筆記 
[盲偶記（上）] [  靜淵]  
　　鴛鴦艶侣固可人憐蝴蝶相儔亦堪興美也孔文生生小喪明性絶聰慧家業農髫齡理蒿爲索井然有條稍長治網知漁涉水不假人導一日網爲航舟所破文生覺而追之得償始巳機警之能有非明眼人所可及者十五工絲竹符音中節笠歲習課命不閱月而解今乃以兹爲業舉世瞽人大率流爲星家者多矣杖小僮尋村售技日入盈貫温飽自給外尚有裕儲家人以其可自立謀爲置室惟匹難求會鄰邑農人陳其昌有女及䈂多姿而盲藍田碧玉似故綴以瑕者慧敵孔生業又如之天生偶侣撮合有人將委禽孔生欲先晤女乃由蹇修任之旣相對孔生啓言曰吾輩不幸天窒吾明黑暗世界中果何生趣但今謀生有術凍餒無憂倘獲伉儷相助琴瑟和諧亦差可慰平生吾與爾旣負同病妍媸自不相關兹欲試汝者藝耳汝之生辰干支耳於是告以巳命而叩女之干支各自推按移時生且决女性必柔婉貌娟秀而藝工穩沾沾自喜女亦知生堪耦微有羞澀意未婚眷屬乍聚又離在事理上應有特種難堪之表現惟彼兩人毅然無之而寸衷依依當亦不越於常情兩心交可遂填鴛譜矣星移物換幾度春風彼暗無天日之璇閨中時有悠揚之絲竹乘微風透吾治書之窗鼓人清興力不减大埠之聞披婀娜也蓋予廬與孔生居雖相睽里許其間悉係平疇無層樓之障巿廛之雜唱隨之歌聲經空野簸蕩而來倍增清婉予視綫所及遥見披蔭堊垣矮樓月窻中即曼音起處也 
劇談 
[顧曲瑣言] [  舍予]  
　　劇中嘗有揷科打諢之關節故鬥梗亦所以爲抓采也特胡調過甚便不近情 
　　老譚亦嘗作滑稽矣乃初無背反之弊抑且有頰上添毫之趣 
　　某夕白牡丹於亦舞臺演樊江關是劇本重鬥嘴薛樊互調非具粲花妙舌不能伶俐白固優此至末節救母忽插曰（老太太不見得死他還在唱嘠調呢）妙語解頣未可以胡調非之蓋所飾之角爲孩子氣本色也 
　　去臘天蟾舞臺演𧈢蜡廟小翠花飾張桂蘭被費搶後與陳月梅之張媽調笑陳戴珠翠而服單衫翠語之曰（這大冷天你滿頭珠子怎麽還在耍單）調侃世人真所謂要骨頭也亦屬雋永 
　　自宏碧緣一劇興遂創一種聯彈腔調屬於反二簧原板用多人接唱疊句旣乏韻味且類大鼓快書殊無取焉 
　　小生才難南北皆然上海之李桂芳可稱上選其鴻鸞禧之莫生寳蟾送酒之薛蝌堪稱無匹以寒酸氣描摹入微也 
笑林 
[紫羅囊笑蕊] [  君珏]  
　　小學生曰先生乎年假何時敎員指壁上日曆語之曰俟盡此日曆生曰然則明日苟盡去之則後日即爲我可愛之假期矣 
　　父問兒曰爾見虎杏兒曰見之父大驚曰虎在何處兒徐曰在第二册敎科書中 
　　某甲他出賊入其室甲歸賊尚未去乃走告鄰人乙乙曰速舉火焚爾屋甲曰若是如我屋何乙曰爾屋雖焚然賊可斃矣 
　　兒謂母曰兒今九歲阿兄非十歲乎母曰然兒曰然則明年我將與阿兄同年矣 
新聞拾遺 
[死烟鬼] [  累]  
　　崇明外沙和合鎮西里許有徐某者素嗜鴉片烟某夜往鎮上吸烟聽書回家不料半路燈籠着火燃及衣服竟至週身燒成木炭次晨其家得悉由妻子等往視形如跪而燒死者遂備棺入殮識者謂係寃業所致云（不受酬） 
[活土地] [  吳秉恬]  
　　浦東某鎮每值二月二日例有抬活土地之舉先期由鄉間選定一人届時舁以敞輿導以鼓樂遊行各村中云可卜闔境平安说迷信之一種本届當選者爲一劉姓翁年巳八十餘鬚眉皓白人多呼爲劉公公云 
小說 
[社會小說衆醉獨醒（二八七）] [  瞻廬]  
　　第四十五回運急智履險如夷起異心轉憂爲喜 
　　朱氏和慧姑都寛了心胸頭掇去一塊石頭林姓姊妹見錦心叙述遇險情形從容不迫談笑出之暗暗佩服他的膽識非常有巾幗丈夫的氣概聰生在旁雖然不懂得甚麽郤也聽得出神忙道錦姊姊怎麽你不曾醉倒醉了三個惡奴他們醉了幾時才能醒來錦心道好弟弟你問他們何日醒來除是挨到了末日裁判這三個惡奴再也没有清醒的日子（危言悚論爲誤入岐途者下一針砭）聰生不明白只圓睜了兩隻小眼睛向錦心呆睢錦心又把以下脫險的情形講了一徧慧姑聽罷連道可惜可惜怎麽這三個惡奴半個都不曾捉住原來西裝少年也是個不濟事的錦心道這也難怪他事起倉卒我又不曾指定誰是賊人所以吃他們都逃了慧姑緊皺了眉峰越想越氣便轟的起立道錦心姊姊你雖不曾吃他們暗算然而這輩狗彘不食的惡奴留在世間終究是社會之蠹我便要親到劉宅和邦平姑丈開個談判問他因甚延請這般十惡不赦的西席和那無賴張老三鬼鬼崇崇行使這般毒計不怕他不把伍青巖送到法庭連同那三個惡奴一起兒判决罪名說罷向外直走朱氏忙喚道慧兒别鹵莾須得從長計較善珍善寳也都搶步上前把慧姑攔住了慧姑道攔住我做甚善寳道慧姑姊難怪你氣憤但是你和令姑丈素來隔膜你去報告令姑丈怎便相信慧姑道信不信由他報告由我善珍接着說道他若信了果然没話說要是不信這幾個惡奴得知一發懷恨在心你早晚要遷往新村他們縱然懷恨也奈何你不得可憐我們姊妹倆住在蠍子窠毒蛇洞裏張老三曉得是我們走漏消息怎肯放我們過去姊姊一聲張豈非害了我們姊妹倆 
[餘瀋] [  鵑]  
　　旁觀者之目光如愛克司光鏡果能窺人之微無所不燭人苟有微疵而不自覺者彼可指斥之責備之即其人未嘗有疵亦必以吹求爲快然一旦易地而處則愛克司光鏡之目光亦立失其炯而不能自察矣 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
常識 
[本增刋三次修正投稿簡則]  
　　（一）投稿本增刊者其材料除衛生道德法制經濟四項外特增雜錄一項仍以有關常識者爲限其有語涉攻訐個人者恕不登載 
　　（一）投稿者　末須開明姓名曁詳細地址最好黏一名片每句請自加單　若　幅過長及　寫潦草字跡不易辨認者佳搆亦從割愛 
　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至月之一日（陽曆）可即向本館取酬其取酬時之署名蓋章須與投稿時同 
　　（一）投稿者如下願取酬或不願將所署之名發表者請于原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
　　（一）凡投揷劃稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
常評 
[安哉] [  老圃]  
　　猶憶在美國時與同學諸友大嚼於費雷台爾非亞之遠東樓樓主人粤産也向之索飯茫然弗解座中人有善作狡獪者乃支離其辭曰來安哉一個主人歡應乃得果腹自是以後知粤人名飯曰安哉每過樓輒呼安哉例得一飽然客不知其所以命名之故詢之粤人粤人亦無以應也後考太平御覽李尤有安哉之銘其辭曰安哉令名甘旨是盛埏埴之巧甌陶所成食彼美珍思此鹿鳴乃知安哉爲食器所謂安哉一個猶言一碗飯耳哉字當即　字之借說文　設飪也从丮从食才聲讀若載石鼓文有　字借爲載字安　猶言安置孰食吳世家注引系本曰吳孰哉居籓籬宋衷曰熟哉仲雍字籓籬今之餘曁也古人名字皆相應仲雍之雍即饔之借字其字孰哉之孰亦　之借字然則仲雍名字正取孰食之意而哉借爲　更得確證矣 
經濟 
[假銅幣之來源何在乎] [  先知]  
　　我記得好幾年前有某國公使曾因「銅幣輕薄有害商人」向政府提出抗議這件事體印入我的腦筋最深因爲我們自造自用的銅幣自巳不去理會還要外人來加干涉尚成什麽樣子過去的話不必說了現在是如何呢輕薄的銅幣不但没有减少僞造的銅幣並且一天多似一天這些假銅幣流入巿面上到了人的手内用不出去如同廢物一般幸而用出去也是好了自巳害了旁人還有那「紊亂幣制」「妨害金融」「抬高物價」種種的害處無一件不是因假銅幣生出來的噫假銅幣的害處真是「不可勝言」 
　　我有一個朋友曾和我說「學校放寒假時他從南京回家路上經過一個小鎮巿因缺零錢用就換了一元的銅幣那曉得裏面夾了許多假銅幣後來没有用出去」他說到這裡就從揷袋内摸出幾枚遞給我看這些假銅幣皆帶着淡紅色有許多斜黑線現在中間是新鑄的和我往日所見綠灰色的假銅幣不是一樣上面所印的「十文」和「TheRWepublicofChina」等字樣不甚清楚大約用三分銅七分僞質合造成功的我想我的朋友餘剩這幾枚假銅幣也受不了怎樣損失但是照人人如此一計算起來經濟上損失就極大了 
　　這些假銅幣若是中國人自巳造的還不要緊後來我竟聽人說「某國人專在上海天津等處製造假銅幣輸入内地將真銅幣吸收回去」照這樣說來我們「幣制」「金融」「商業」上受的損失真不可思議了我狠希望各省的長官快些設法禁止假銅幣流入和斷絶他的來源若是等外人用「僞銅幣流行有害各國在華商業」的話頭來干涉那可不好看了（乙種酬） 
公民常識 
[切不可自害害人] [  光]  
　　代表民意監督官廳是立法機關惟一的責任所以立法機關得人則民意伸張吏治修明否則就不堪聞問了然則凡是有選舉權的人應當如何謹慎選擇賢能呢 
　　現在有許多人不明白選舉的利害和關係所以往往至於賣票這真是自害害人了何以呢因爲我們一個人的幸福所值多少而一張票至多不過賣了百金乃至千金（指國會和省會覆選而言）因爲要得這點金錢就不顧自巳的幸福把那些無廉恥無心肝的人舉起來然後受他的痛苦這不是自害嗎其他不受金錢運動的人以及没有選舉權的人他們一文不得到後來也敎他們一同受苦痛這不是害人嗎 
　　所以現在人說做議員的不好拿金錢運動我說不怪運動的人只怪受運動的人假使選民人人不要錢不受運動那麽那些想做議員的就是錢如山積又何從運動呢唉要知道我們的選舉權都是革命的諸烈士將頭顱和血換來的而現在人毫不重視見錢輒賣真可爲痛哭流涕了（乙種酬） 
道德 
[逢場作戲之誤人] [  沈晦鳴]  
　　逢場作戲逢場作戲真正是人生墮落之源啊我會經見過許多有用的青年他們對於「狎妓」「賭錢」「吸鴉片」等的非人生活本來深惡痛嫉避之若浼不知爲了什麽一會兒狎妓的狎妓了賭錢的賭錢了吸鴉片的吸鴉片了或者竟兼而有之了這種從「避之若浼」進而至「安之若素」的階梯我真百思而不得後來我碰見一個墮落的朋友（三者兼而有之的）我問他爲什麽弄到這步田地呢我聽了他的答言方才恍然大悟你道他答的什麽他說「妓固然不應該狎的錢固然不應該賭的鴉片固然不應該吸的但是逢場作戲偶一爲之也未始不可以的」唉逢場作戲竟有這樣的功效我真想不到 
　　要曉得我們要修養品性提高人格對於墮落人格的一切非人生活都要絶對的和他絶緣絲毫姑容不得非但不能夠偶一爲之並且不能夠縱容他盤踞心中因爲「生於其心」便要「害於其事」（王陽明等言修養品性都注意於此就是這個道理）要是以爲逢場作戲不妨偶一爲之那便好像素食的人開了輩戒似的一不做二不休不久就會成習慣的唉「一失足成千古恨再回頭巳百年身」人生墮落以後還堪設想嗎 
　　我們現在就是退一步想「狎妓」「賭錢」「吸鴉片」等的非人生活就便逢場作戲只此一回下不爲例也仍舊是不行的要是不然那偷一回東西搶一回財物只要下不爲例都不妨事的了唉逢場作戲逢場作戲真正是人生墮落之源啊（乙種酬） 
衛生 
[兒童坐椅的商榷] [  贊陶]  
　　以前在私塾内讀書的人他的脊柱大都灣曲　　駝背他的原因有二種第一種是終日坐着没有游戲的時候第二種就是坐椅的不良現在國民學校的桌椅大都是極好的然而小康以上人家的兒童他的父兄每每不呌他進國民學校請了先生在家裡敎他國文英文算學等以爲功課可以多讀一些在鄉鎮上兒童進這種改良私塾的大約占了百分之三十然而對於書桌坐椅每每不加講究恐怕將來兒童的脊柱變成灣曲兒童的坐椅需低一些坐在椅上他的脚能夠放着地板後面要有靠背書桌的高低當兒童坐在椅上時適在他的胸口不可有極深的抽屜坐椅子方可靠近書桌他的兩膝可以放在桌下這是兒童讀書的檯椅再有兒童放學回家吃過了晚飯他的母親在燈下做針線呌他在桌横頭讀書坐了很高的凳子兩脚離開了地板桌子和他的兩肩相平這種的樣子旣傷目力又傷脊柱最不合於衛生再當兒童吃飯的時候因爲坐了攀不着桌子大都跪在凳上曲了背吃飯非但膝上生痛并且吃下去的食物不易消化脊柱易成灣曲所以家庭内兒童的坐椅除了矮椅外又需特製很高的椅子中間做一踏脚以爲吃飯及夜間讀書的用處（乙種酬） 
農業常識 
[蘆笋栽培新法] [  似蘭]  
　　蘆笋一名石刁柏又名龍鬚菜風味鮮美爲西餐中恒食之品惜我國栽培之者甚少菜館中往往取給於舶來之罐詰品聞每歲由歐美日本等處之輸入者爲數甚鉅且價值頗貴果能廣爲栽種不但可獲厚利亦挽回利權之一道也爰說明栽培法於後願有志者試爲之 
　　一播種陽曆四月問選優良種子先浸於温水中約二十四小時然後播種於苗床上覆薄土大約一月後發芽以後須注意管理除去雜草至秋季長達尺許須俟次年方可移植於本圃 
　　二移植擇肥沃而有沙質之地有天然排水力者最佳先整地作條溝每溝距離四五尺深約八寸或一尺至次年三月間掘取上年種苗移植條溝内株間二尺許深約六寸許上壅泥土厚約二寸過厚恐碍其生長 
　　三施肥凡人糞尿及廐肥堆肥綠肥均可用作肥料俟秋末莖葉枯萎將莖枝盡行刈去以肥料匀施其上須與泥土十分混和或於次年春間施肥亦可不過須在未發芽之前每年只須施肥一次春秋不拘惟須注意鬆土去草 
　　四收穫至第三年春始達採用之期擇其新莖長六寸或八寸時即可割取但以二十日爲限自第一日開割日算起過後不能再割然割亦不宜過多否則容易衰敗（乙種酬） 
家庭常識 
[幼稚敎育之初步] [  朱愛人]  
　　幼稚敎育爲各種敎育之基礎故又可謂之基礎敎育其爲重要不待言矣今試言幼稚敎育初步之要件於下 
　　（一）勿欺兒童天真爛漫苟以小孩子可欺而欺之　養成其詐僞之心矣故宜深戒 
　　（二）勿打駡打有損兒童　育駡有傷駡者人格故遇兒童犯過萬勿遽行打駡 
　　（三）勿姑息爲父母者一味姑息將來子弟必不可爲訓故宜留意 
　　（四）勿與過量之衣食幼兒往往喜索食物爲父母者不忍拂其意而多與之兒童乃受其害矣至於衣服太多則妨害兒童發育亦宜注意及之 
　　（五）勿使親婢僕婢僕多下流社會中人其言動多卑汚不堪兒童朝夕與共則習與俱化故新家庭不用婢僕即用之亦宜慎擇其人更使兒童勿過於親近 
　　（六）注意環境古人云近朱者赤近墨者黑今之敎育家謂敎育與環境有相互之關係是則家庭環境與兒童敎育深有關係也昔孟母三遷職是故耳（乙種酬） 
雜錄 
[醫藥界宜注意道德不可重視金錢] [  嚴伯夔]  
　　觀佛君之改良中藥談（見五日本報）誠爲中藥界下當頭棒喝亟宜羣起圖之鄙人更有進者按中藥之不能救人雖云製法不良然醫生之用藥失當及藥界之辦貨不真（中藥僞品甚多）固比比皆是亦無庸隱飾根本旣去欲求效力何可得哉乃近今之中醫以病家爲利藪視生命若弁毛潦草立方毫無價值旣喪中國固有之真傳復害病家枕席之痛苦甚且關繫藥業之興衰其責任何等重大則其行使職務豈容疏忽故中藥界之欲謀改良製法當自慎選貨品始貨品旣真製法旣良其效力之結果則視醫生之用法耳吾有一言敢盡忠告願醫藥界宜時刻注重道德不可重視金錢庶幾其有濟乎 
　　伯夔亦藥界一份子對於中藥一道在製法　墨守舊規又乏西法製煉的知識是以不敢妄加改革惟貨品之優劣則時加研究以期有濟於用乃考之本草或因時代之沿革或因地利之變遷以致與現在出産者都有不符似亦未可完全憑籍亟望海内有識之士斟古酌今詳加釐訂附以製法用法重編一種實濟刋本俾業斯者知所遵守而抱病者亦得以參考焉（乙種酬） 
 
 

Page 19

 
 
   
 
 

Page 20

 
 
   
 
