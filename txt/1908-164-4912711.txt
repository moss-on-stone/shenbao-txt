# 1908 - 164 - 4912711

 

Page 1

 
 
   
 
 

Page 2

 
 
   
 
 

Page 3

 
 
[宮門抄]  
　　五月二十一日召見軍機恩順 
論說 
[論官商合辦南洋勸業會事]  
　　處商戰。劇烈之時代。而不亟亟焉精其製造。利其輸運。整頓其各項商務之機關。僅恃區區窳敗陋劣之商業。以與之競爭於地球之上。未有不失敗者也。夫東西各國商業之發達。其根本在於。謀製造之進步。其輔助在於求轉運之。便利而樞機則在於設立勸工塲博鍳會等。以生其比較競爭之心。而商業乃益以發達。是故商業發達之國。無業不設勸工塲。無年不開展覽會。近來各國賽會之舉益多。若美若英若德若奥若日。無一國不舉行賽會。通咨各國。徵求各商業之品物入會陳列。是豈好爲有事以飾美觀而悅耳目哉。蓋其。作用在於比較成績之優劣。以圖改良。其目的在於競爭商業之進步。以求自立。此賽會之所以必要而不可一日緩也竊嘗研究商業賽會之性質。其所藉以爲比較之。地者大别有三類。一比較巳國與巳國之貨物以驗今。昔之優劣。一比較巳國與外國之貨物。以驗程度之高下。一比較外國。與外國之貨物。以便擇優而效法。十七世紀以前。歐洲各國。所舉行之國内賽會不過取巳國之商品。入所陳列。聊以比較巳國天然與製造物之優劣（如英國惠其打賽會之類）藉資觀感。略如日本之勸工塲而巳。自十八世紀以後。各國所舉行之賽會並臚陳外國之貨物。規模宏大。包羅萬有。（如近來萬國博覽會之類）所以然者其商業愈發達。則其財力愈雄厚。財力愈雄厚。則其振興之志愈遠大。而比較之觀感愈切競爭之力量愈宏。賽會之規模乃益以擴張。此自然之趨勢也。由斯以談。則近來各國之所以屢行賽會者。正以見國與國之商戰日益劇烈。而所陳列之各貨。若者不啻比較器械之利鈍也。若者不啻比較軍隊之强弱也。若者不啻比較鐵艦之多寡也游於其會。觀其所陳列不知者以爲從容爼豆。商賈揖讓之塲。而知之者則視爲商業競爭干戈相見之地。豈非大可懼哉。我中國素以重農賤商立國。故商業上之歷史一無可觀。渙散墮落之現象。不堪設想近數年來。感觸於列强商業進步之速。而大受其影響。於是稍稍講求。謀所以精製造。則設各種工廠矣。謀所以便輸運。則興航業造鐵路矣。謀所以整頓各項商業之機關。則設商務總分會矣。凡關於振興商業之事。無不次第舉行。然對於比較競爭之觀念。則未聞有謀設其機關者。有之自今日官商合辦南洋勸業會始。南洋勸業會之設今春巳有人條陳此議。今乃實行。誠商業前途莫大之幸福也江寗居南北之衝。握長江上下游之中樞商品運輸其便而地又空曠建築會所。頗爲合宜。攷其所擬章程草案。於陳列中國貨品外。兼准陳列外國貨品。是不特足以比較中國各省之物品。攷今昔之優劣驗彼此之進。退以生其發憤競爭之觀念。而資攺良之助力。并足以參攷各國物品之。精粗良惡擇其長而去其短。以爲則效之。師資。然則是舉也。雖爲内國商業舉賽之創始規模縱不及各國賽會之宏大而以較之十七世紀以前歐洲所行之賽會。巳駕乎其上。則將來商業逐漸發達。以與各國爭存於商戰之塲。而增商業之歴史之光者。均於是會。自賴。記者不得不歎是舉之關係公益甚大而服南洋各官商所見之卓越也 
專電 
[電一（北京）]  
　　考察憲政大臣于式枚奏報呈遞國書日期 
[電二（北京）]  
　　又奏國家圖强預備立憲下民莫不欣感乃有不士不農不工不商 
 
 
 

Page 4

 
 
之流不知當兵納稅但知推倒政府諭旨則妄加詮註律令則肆意譏彈煽動浮言形同逆黨東西各國無此政體願朝廷力圖自强用人行政一秉大公不令藉口東南疆吏尤宜選擇賢能防勸兼施十年内無變憲政自成奉旨憲政編查館知道 
[電三北京]  
　　東督徐世昌黑撫周樹模會奏裁三都統添三道加叅領銜添知府同知知州二十四缺奉旨政務處議覆 
[電四（北京）]  
　　郵傅部以各處鐵路集股甚難擬先借欵擇緊要各路由官修築得有餘利資助商辦鐵路 
[電五（北京）]  
　　某給諫奏叅浙撫馮汝騤難膺疆寄 
[電六（北京）]  
　　唐紹儀有調補浙撫消息 
[電七（北京）]  
　　今日（二十一日）政務處議西北攺省事擬先攺綏遠 
[電八（北京）]  
　　貽榖竭力運動翻案鹿甚恐 
[電九（雲南）]  
　　錫良電奏滇疆遼闊擬添總鎭一員擇要駐紥添募新兵統歸節制調遣 
[電十（奉天）]  
　　徐世昌電商樞府擬請簡派朱寳奎督辦墾務 
[電十一（武昌）]  
　　卾督陳夔龍奉諭召醫覆電保江西玉山縣令呂用賓 
緊要新聞 
[直隸紳民國會請願之動機北京]  
　　直隷紳民對於國會請願一事異常踴躍聞贊成發起者己有一百餘人皆宿儒名流此外簽名者巳有七八百名尙擬廣布全省集合同志數千人以厚勢力聞六月初旬即可將請願書呈遞都察院 
[陸軍部會議秋操詳情北京]  
　　陸軍部會議秋操事件巳略紀前報茲將所議綱要及與議銜名詳細登揭以供衆覽 
會議事件（一）會議綱領（二）編制（甲）司令部及各署（乙）步馬炮工輜各隊（丙）機關砲隊（丁）電信隊（戊）輕氣球（巳）架橋隊（庚）衞生隊（辛）軍樂隊（三）戰術（四）軍紀（五）大操敎令之摘要（六）閱兵處辦事條規摘要（七）閱兵式條規摘要（八）叅謀旅行計畫說略（九）檢查預備說略（十）雜件 
　　會議人員議長陸軍部各堂總叅議馮國璋副總参議吟漢章 
叅議盧靜遠馮耿光章遹駿周家樹姚寳來記載員陶雲鶴龔尙義 
江寗議員舒清阿孫銘陳　脩王遇甲劉全業程干青丁鴻飛張仲元方咸五湖北議員黎元洪劉錫祺寳瑛龔光明楊開甲吳光麟齊寳堂黄家麟鐵忠吳紹璘江蘇議員張祖褘周錚王宏儒傅應璜江北議員石隹華倪文翰 
[西報論中國攺良電政之難]  
　　字林西報北京訪函云據中國葡萄牙京城萬國電政大會代表周觀察第二次致郵部電稱自泰晤士報北京訪事馬禮遜君宣布中國電政腐敗情形各國電政代表頗被煽動故外人在滿洲設立電局侵害中國主權箕雖經呈諸會中而各國代表均謂中國不將電費減輕電政攺良各國政府必不能嘉納此議用敢呈請大部從速攺良電政庶中外消息均得靈通云云陳尙書得電遂决意以强迫手段購回商股惟官塲中人深恐商民以電股售諸洋人該部又須多開交涉故陳尙書巳設法嚴阻此事并聞郵部因庫欵奇絀（前月據度支部尙書澤公奏稱庫中祗存現銀四十萬两月終發放官員薪俸猶虞不足）巳向某國借銀五百萬两以爲攺革電政之用以是外間嘖有煩言盛宮保近自上海電告陳尙書請將收回電政純用華欵情形明白宣示以消借用洋債之說俾免商人猜疑云 
　　惟尙有可議者郵部即以强權收回商股小知能以何策攺良各事查各處電局總辦提調均在尋常官員中派允電政情形一無　知且書記打報人不過在上海電報學堂稍受新學而打報者又皆三等四等學生除宿膳外月僅膏火洋五元至十元其頭等二等學生派赴各局充當書記亦祇十四至六十元且聞直隸江蘇湖北各省因官電局耗費過鉅無力支持有與商電局併合之說以上種種攺良巳非易事故中國電政若無 
 
 

Page 5

 
 
中央合宜之管理必難組織盡善與外國並立現陳尙書擬在京設一電郵學堂大約即欲訓成學生以爲日後辦理郵電两政之用云 
[江督蘇撫電催漁業賽會經費南京]  
　　江督端蘇撫陳爲美國漁業賽會事曾電請沿海七省督撫各認捐三千两作爲派員赴賽經費旋據廣東山東浙江等省電復均經照認惟直隸福建两處尙未復到近又電催略云上月感電請尊處認籌赴美漁業會經費三千两未准示復漁業關擊海權不細此舉諒荷贊成現該公司巳預備派員赴會各事祈速籌定電復以憑彚案復部再奉粤東浙各省均承電復照認併聞等語旋得直督楊蓮帥復電云前奉尊電囑敝處認籌赴美漁業會又費三千两即巳飭提學司遵辦因在馬廠閱操十數日至緩奉復茲巳籌定即祈彚案復部爲荷 
京師近事 
[議設農工商局]  
　　順天府凌大京兆擬創設農工商局現巳擬定章程所有該局局長副長并叅事官由府尹委派又設總務農務工務商務及會計五科每科設科長一員管理各科課程由局長選派出具考語禀請府尹札委刻正籌集的欵一俟籌齊即行奏請開辦 
[進呈秋操戰圖]  
　　前日召見軍機時慈宮垂詢本年秋操及整頓滿洲事宜袁尙書先將秋操戰圖呈進御覽又奏對滿洲條約應將日俄所讓界線劃清 
[請交助埠革匪]  
　　政府以革命黨匪六十名由河内逃至星加坡巳被英警署拘留擬照會駐京英公使要求解交中國懲辦 
[電查晉省匪]  
　　政府電致山西巡撫謂蒲解二州時有會匪濳蹤難保無勾結煽惑情事務請飭屬認眞巡緝並希查明該處究竟有無匪黨迅速電覆以憑核辦 
東京通信 
[朝日新聞論清國學生]  
　　六月十日朝日新聞論清國學生敎育問題謂日政府向主來者不拒之主義故凡清國學生之至東遊學者旣不行干涉手叚亦不施保護政策清國學生中之不知自愛者遂得自由行動甘自墮落良可浩嘆前年頒一留學生之取締規則詎知留學生大起風潮反抗特甚日政府小受頓挫乃益任放縱遂不敢復加聞問一時牟利興學之徒得乘間蜂起或數月即卒業劉學生急於躁進喜其速成相繼入學日夕歸國今北京政界之最新進如楊度者即此流也頃者文部有命各學校廢止速成一科此後當施以完全敎育俾留學生得達圓滿求學之目的因近來中國政界之留學生咸挾一知半解之見欺侮政府或嘲笑日本殊傷两國之感情云 
[關東製鹽問題]  
　　關東製鹽問題日本外務省與專賣局復於前日協議以關於此次關東州製鹽内地輸入總額及價格等點爲最重要擬再向清政府交涉聞輸人數額中政府僅允七萬石而日本都督府則十張二十萬石不知我國當局者將如何應付也 
[辰丸賠款問題]  
　　辰丸損害賠欵問題頃聞辰馬商賈顧問藤新太郎氏昨巳至外務省訪問石井通商局長面呈損害要求賠欵調查書及各種文件全部提出外務省巳允與清國政府開辦交涉要求賠償計金二十萬元 
[派定鴨緑江森林委員]  
　　日清森林條約前巳簽押昨日外務省特命奉天領事加藤本四郎爲創立委員倘加藤因病不能任事着安東領事岡部三郎氏任之 
西報譯要 
[美總統羅斯擬游中國]  
　　字林報初八日華盛頓電云美總統羅斯佛俟離白宮後即擬游歷中國巳受有中國駐華盛頓公使邀請之文牘 
[暹羅親王赴日學習造船]  
　　字林報云據某日報稱近有暹羅親王两 
人隨從貴胄八人行抵神户擬人船廠學習造船彼等年齡不過二十四五巳於某日下午入廠任事一如日本常工之狀東京各報大爲稱讚並謂令人憶及俄皇大彼得之遺事云 
　　按中國近議興復海軍有派親王出洋考察之說而至今未見舉行得毋較學習造船尤爲勞苦耶 
[美國抵制中日商貨新法]  
　　泰晤十報紐約電云自美國鐵路增加運費後紐約日本各商會公請美國鐵路協會酌量减輕查此次增加運費中日商業皆將大受響影此舉之行似出於美國政府之命令緣中日商貨價美國爲廉足與美國製造品競爭故各廠主人禀求政府出此抵制之策據鐵路官員云自今年正月一號鐵路運費增加後所入將倍聞日本磁業亦大受摧擊云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[籌辦南洋第一次勸業會集股簡章]  
　　（一）本會以垷值工商競爭世界中國工藝商業之不振實原因於官商之隔閡遂無提倡進步之效力故此次籌辦第一次内國勸業會議定官商集股合辦以厚實力而資勸興 
（二）本會招集股本總額計龍洋五十萬元作爲十萬股每股龍洋五元無論官商士庶以及旅居外洋之華商等皆可出貲入股 
（三）本會股本總額計龍洋五十萬元歸官商各半擔任招集所有官界擔招之二十五萬元巳先由公家墊出以資開辦至商界之應招二十五萬元除即就近分勸招集外復由南洋大臣端派員往各商埠分勸華商入股總　招足二十五萬元爲度如商界認股踴躍溢於原額官股亦可臨時加增以資推廣 
（四）本會係初次創辦預計工程薪食雜用一切約以五十萬元爲額凡入股者無論官商均於股欵交到次日起給官利（週年八釐）一俟會事告竣再行綜核出入確計盈虚如獲贏餘除先提取官利花紅奬勵等項外其餘若干官商各半匀攤以作餘利萬一設有虧耗議定先在官股二十五萬元中照數塡撥作爲補助務使商股本利两項不至稍有闕蝕以照信用 
（五）本會巳蒙南洋大臣奏明開辦刋發開防凡有本會股票收據曁章則函牘等項均鈐用關防以昭信守 
（六）本會每股五元均以一次交清交清時由本會先給收據俟招股足數截止後即行定期一律換給本會三聨股票并息摺一扣凡換給股票時或仍由經手承招人轉換或由本人自向本會辦事處交換均聽其便 
（七）本會股票印就中西合壁之三聨簿式并編立號數鈐印簽字爲據其票式計分五種（一）一股（二）五股（三）十股（四）五十股（五）一百股 
　　（八）凡購入會股票者如欲轉售他人照章必先向本會辦事處報名註册并將該股票呈由本會執事員簽字爲憑惟不得售與洋人及抵押洋債（如有以上糾轕本會即將該股欵照數充公）倘股票有遺失者該失主須記明號數至本會辦事處掛號註册并登報聲明一月後由殷實作保再行補給股票 
　　（九）本會援照西例於正股外另備紅股準諸股本全數之二釐（即二千股）以爲酬贈經手招股之勞勩（每招百股贈紅股二股）但此股不給官利其花紅餘利一律分給 
　　（十）本會於股本招足後參照公司商律定期招集股東擇地間會以便推舉職員并公議一切此後凡遇特别緊要事件皆照章邀集股東及本會職員議員等開會公議可否行止決於多數本會并立議案專册凡經公議决定註册之件本會皆當照册執行 
　　（十一）本會定章凡爲本會招股至五千股以上者公舉爲本會名譽參贊員資贊助一切 
　　（十二）本會凡遇會議時照章以每購一百股者即有一議决權惟至多以不得過二十五權爲限制其餘零星小股亦可湊合百成數託人代表與議（未完） 
分類新聞政界 
[蘇撫第二次考驗外官蘇州]  
　　蘇省考試外官新章曾經撫憲陳中丞考過一次現經藩憲瑞力伯第二次申送自道府至佐雜除正途出身之劉篤烈等六十員得有法政巡警等文憑免考外共有一百十四員三十四年正月以後到省者八員經中丞定期二十日在貢院扃試是日撫藩學臬四憲於清晨命駕蒞止中丞遴委候補知府陸　勳應德閎爲監塲知縣鄒壽褀陳棠爲巡綽塲規硃形嚴肅 
[蘇省銅元充斥之害蘇州]  
　　蘇州商會以近銀價日昂錢價日賤各省銅元充斥市上龍洋一元竟兌至一百二十餘枚之多各業商民受虧或議加增物價或攺用洋碼或欲仿各處減折辦法議論紛紛市面極形恐慌推原其故一由於私鑄之充斥一由於官鑄之無限制一由於山東浙江两省多將銅元减折授奸民以販運漁利所致特呈請督撫憲赶緊設法挽救嚴杜私鑄並通飭各關卡暫禁各省銅元進口以平市價又聞三首縣亦以銅元充斥敗壞市面巳會禀上台設法維持 
[加收烟糖捐之糾葛蕪湖]  
　　蕪湖勸業道童次珊觀察因所辦煙捐迭經烟商禀求酌減觀察堅執不可迄今仍未就緒近又開辦糖捐前日委提調沈益齋大令到商會宣布辦法聞係每糖百斤運往指赴之處繳此項落地捐錢八百文各商以進口之糖每石向完新關稅銀二錢半稅一錢常關一錢二分厘金二百文如再加此項落地捐錢八百文商力實不能支亦聨名禀求减免聞觀察立定宗旨煙糖两捐决計照所訂章程辦理倘有不遵即將違抗之商店發封各商得此消息現巳公舉代表縷晣禀陳省憲核奪如再不能挽回惟有全體閉市以爲對付之策 
[警政棘手之一斑漢口]  
　　漢口巡警自攤民滋事之後異常腐敗各店舗所認繳房捐亦抗不完納雖經出示催繳遵者寥寥聞馮巡道巳託商會代爲勸諭各商照繳以免警務中輟又警攤交鬨時各巡士坸有損失衣物等件現馮巡道巳捐廉各給予銀洋三十元以償虧累所有遺失文憑則詳請督院補發俾昭信守 
[巡警委員請撤督辦揚州]  
　　揚州城外巡警局委員王寳畊日前具申臬憲略謂本年三月間奉憲札委揚州府嵩守督辦揚州巡警事務諸事不諳地方之事亦難勝任四月下旬將城中五分局一律撤委目下所委各員皆係年幼無知保非人情所致且將定章薪水攺發七折種種非是殊難枚舉况終日飲酒濫行施威實在不成事體非速將嵩守撤換另委賢員辦理不足以服人心蘇臬左廉訪閱禀以該委員所稱各情無 
 
 

Page 11

 
 
論是否屬貫以一委員而率請撤換督辦之知府實屬無此政體下流訕上此風斷不可長應先將該委員撤差聽候查辦巳札行揚州府將王委員撤差一面按照所申各節據實查復 
交涉 
[英領事干預宣講之原因武昌]  
　　武昌開辦宣講所第一次演說國恥極其痛快日前演講中東戰紀聞者竟至泣下事爲英領事所聞即派敎民李作化前往傍聽李即將一切情形報告法磊斯君以其主持排外有傷邦交當即照會卾督查禁陳小帥一面飭令暫停數日并札行提學司妥議禀覆高提學論令編輯員將不合之處一律删去刻巳由陳小帥照覆英領事查照矣 
[敎堂置産之交涉安慶]  
　　日昨皖撫接法總領事函略稱據皖省敎堂報告謂敎堂置買公産田地往往爲地方官阻難不肯稅契實與約章不符究竟敎堂買地如何情形地方官會否不肯稅契請詳細示覆以便據以轉達北京欽使核辦未知皖撫如何答覆也 
[銅官山案之枝節安慶]  
　　日前駐蕪英領事以銅官山礦師麥奎於上年被竊洋元一案數月前巳經銅陵縣緝獲形跡可疑两人惟經該縣傅訊數次旋即釋放銀元並不追還殊屬不能盡保護英商之責爰於日前函致皖撫要求將該縣嚴加訓斥並須將所失洋元從速追繳 
軍界秋操事宜彚誌 
[限裝電線]  
　　安慶函云陸軍部以安慶太湖縣秋操地段尙無電線函請郵部札飭電政監督汪道迅速派員前往興修限七日内完竣等情經紀前報現該監督巳派監工員徐文濤來皖布置一切并另禀皖撫飭屬妥爲照料 
[赶辦軍衣]  
　　武昌函云第八鎭張虎臣統制因秋操伊邇各標營軍服除官佐各員毋庸製備外所有兵士均需置備哈七布服裝特委砲隊軍需長吳澣就鎭司令處暫作軍裝製造處招集縫工三百名連夜赶辦 
[運道攺途]  
　　又函云江卾本年秋操前經陸軍部勘定安徽太湖地方卾軍所經行之處係由黄梅縣小池口上岸過宿松以至太湖現因勘得黄梅至宿松一路雖僅四十里而道路崎嶇軍隊糧秣艱於行運巳决議中黄梅過停前驛至凉亭河以達太湖戰地 
[叅觀北洋大操之感觸杭州]  
　　本届北洋第四鎭大操除欽派大臣校閱外各省均派有陸軍人員前往參觀浙省所派一標二三營馬志勛張載揚两管帶及督隊官徐則恂敎練官淳于玉龍等巳於昨日回省銷差聞此次叅觀成蹟比較浙省現有两標其中應攺良規仿者多至十餘條擬即日會訂條呈上之大帥呈請參酌攺良云 
[卾督飭屬嚴查軍火湖北]  
　　陳小帥以漢口爲通商巨埠近來攤民湖民先後聚衆滋事其中必有匪徒煽惑清源之策惟有嚴查軍火出人以絶禍根昨特密札等八鎭統制張彪防營營務處總辦杜道預北善後局總辦金道鼎巡警道馮道啓鈞兵工鋼藥两廠總辦蔡道琦江漢關道桑道寳火車抽局總辦鄧守鶴鳴加意查探隨地留心協同防範如有獲犯之員即予擾奬聞各員奉札後即於十六日會議協同巡緝辦法以資策應 
學務 
[旅潯粤人械斃學生九江]  
　　九江廣東會館演戲中學堂學生欲入内廳觀戲閽者不納以致打傷等情巳誌前報學生羅德鋋巳於十四夜丑刻斃命十五日上午經德化縣陳典韶大令帶同刑仵來館相騐遍體傷痕脊背之傷共有六處悉中要害以致斃命九江學界大爲憤激巳公電北京學部及江西撫院提學等究辦茲將各電原文列下 
[致北京學部電]  
　　北京學部中堂大人鈞鑒九江廣東會館違示演戲前月由師範監督羅大經等禀請禁戲巳經出示禁止巳屬藐法日昨酉刻該董事蕭某又恃勢逞凶棍打中學堂學生羅德鋋（即大經胞姪）丑正斃命慘酷異常當經倉太守陳大令赴館相驗遍體鱗傷痛哭流涕事關學界前途特此電禀大人懇飭地方官嚴辦致江西提學司電文同） 
[致江西高等學堂電]  
　　江西高等學堂轉呈敎育會及各學堂鈞鑒九江廣東會館違示演戲巳屬藐法日昨酉刻該董事蕭某又恃勢逞凶棍打中學堂學生羅德鋋丑正斃命慘酷異常當經倉太守陳大令赴館相驗遍體鱗傷痛哭流涕事關學界前途特此電請大力維持并求代籌善後辦法電覆（致两江師範學堂監督李觀察電文同） 
[致京師大學堂電]  
　　京師大學堂監督劉轉蔡燕公及同鄉諸公鈞鑒九江廣東會館違示演戲巳屬藐法日昨酉刻該董事蕭某乂恃勢逞凶棍打中學堂學生羅德鋋丑正斃命慘酷異常當經倉太守陳大令赴館相驗遍體鱗傷痛哭流涕事關學界前途大人等誼切桑梓懇請飛電江西巡撫提學轉飭地方官嚴辦 
[致江西巡撫電]  
　　江西撫憲鈞鑒廣東會館違示寅戲十四日九江中學堂學生原任台南府羅大佑之子德鋋路過該館該會首士蕭某等挾其胞叔舉人羅大經請官禁戲夙嫌督衆朋毆立時斃命經縣詣驗遍體鱗傷懇飭地方官迅速嚴辦 
[致北京商部電]  
　　北京商部大人鈞鑒九江學堂監督羅大經等禀禁演戲獨廣東會館恃商會總理鄭官桂虎勢違示演戲日昨中學堂學生羅德鋋過館尋友該董事蕭某挾其叔大經禁戲夙嫌督衆朋毆立時斃命經縣詣驗遍體鱗傷總理抗不交凶特此電禀大人乞速撤總理關防勒令歸案究辦九江師範府縣學堂監督徐庭蘭羅枚齡魏調元等率學生百九十四人公叩 
[調查學堂情形楊州]  
　　江寗省視學沈君來揚調查學務茲據沈君報告以两淮小學二三两堂亟宜改良諸多不合高等學堂之學生習氣太重任意冶游江甘所立小學八堂未免徒耗經費宜量爲歸併若民立僧立各學堂僅有旅揚之丹徒幼女學堂尙稱合格餘俱無足觀 
[提學札飭禁食鴉片蘇州]  
　　蘇垣毛提學札學務公所文云查學 
 
 

Page 12

 
 
務人員本司有管理稽查之責自學務公所各員以及大小學堂各員司其素無烟癖者應即出具切結其夙有烟癖而巳經戒斷者亦即隨結據實聲明如有未能眞正戒斷情形可疑者速卽呈請具限戒除凈盡先由省城切實辦起并示期定於本月二十一日清晨八點鐘在學署接見學務公所各員司面加考驗呈遞切結其大小各學堂由本司定期親詣各堂一律辦理爲此札仰各員司一體遵照 
[女學添設補習會蘇州]  
　　蘇蘇　學以各處女學缺乏敎習因於暑假期内添設補習會一班計二十四人以備各處女學堂敎習之選 
實業 
[浙路近事記聞浙江]  
　　浙路工墅線自開頭二三等客車以來乘客日形擁擠而上下河載運客貨尤爲興旺近日絲繭茶米等車每至通宵達日惟江墅四站初開客車設有女客房一所自前月分等後即將此條册去現紳商界頗有以挈眷乘車男女雜坐爲不使者又杭嘉線土方工程現巳築過硤石所用小工以江北及甬人爲多聚衆逞蠻賒强硬欠等事時有所聞本月初九日在離硤石十餘里之某鎭搗毁麵店經監工員革退爲首數人了事詎前日離臨平某段小工又因調戲農婦聚衆肇釁經事主控諸工程司某君將該叚小工全班撤換乃若輩竟聚不肯散公司中恐再閙事函請仁錢二縣派撥兵差馳往彈壓 
[卾省委派購地人員武員]  
　　卾境粤漢鐵路武岳一段開工在即陳小帥特札委路局庶務員曾太守廣敷充購地局提調伍大令卓初充稽核工程專員均月支薪永一百元飭其尅日到差以便佈置動工事宜雜記 
[請免勒閉新開膏店蘇州]  
　　蘇省禁煙總局沈觀察查悉包辦膏捐之郭廷楨有得賄擅發膏店執照情事以致膏店愈開愈多特派委員司事抽查各膏店須有從前禁烟局執照方准開設如係郭某所發之照即行吊銷勒閉現巳查明應勒閉者九十餘户乃郭廷楨又以目下蘇城内外烟膏店共有六百九十餘家若新領之照均須勒領閉歇則包賃之捐欵五千千恐收不足數可否免於勒閉或將捐欵照數減短以免賠累等情具禀各憲未知若何批示也 
[湖墅水師營勇擾民詳聞杭州]  
　　臨平縣屬丁香壩俞姓家於四月初二夜被盜刦去多物本月十三夜忽有曹岡三祝亦卿楊子慶三人帶同湖野巡防水師第一營營勇至該處捉拿金品元楊廷榮徐正天徐瑞華四人帶回營中嚴刑拷問逼勒誣攀復於十四到壩將鄉民王貴玉郎寳壽二人拿去并攫去絲四十四車米十餘石衣服雜物不計其數餘如大蒜蠶荳鷄蛋等任意擄掠一空復將失主俞某之幼子帶往營中逼令糊認鄉民一時激動公憤扶老携幼奔赴仁署喊寃水師營聞信亦即將所拿七人及絲十餘車并衣物等件移縣李大令立刻升堂訊悉誣枉情由當將王貴玉郎寳壽等五人保釋金品元楊廷榮押候查核抄掠之贓俟查明給領目下營勇鄉民各執一詞尙不知如何了結云 
[札拿周渠清羽黨杭州]  
　　周渠清拿獲一節迭紀前報茲馮中丞又札仁錢二縣云據江山蒯令電禀積訟周渠清黨羽甚衆獲案後謡啄紛興深恐變生意外巳攺收遷善所嚴防並嚴拿餘黨聞其子正杼正鑑並黨羽榮福均在省揑控請飭仁錢二縣密拿等情查昨據生員周正鑑具呈到院經將該生先行押發仁和縣看管並行司轉飭仁和縣遞解江山縣收訊在案茲據電禀前情除分行密拿外札飭尅日派差密拿黨羽榮福周正杼務獲解究具報 
[雨雹烟台]  
　　烟埠南五台一帶五月十五日冰雹甚烈約有四五寸深幸麥巳登塲未遭其殃惟春苗則巳受灾福山境内天氣亢旱雨潭愆期忽於十六日午後雷雨交作霎時冰雹遍地禾田大受其害 
[高資鎭火車失事紀聞鎭江]  
　　鎭境西鄉高資鎭十六日午班火車經過撞斃年約十三四歲之孤子一名鄉民鳴鑼聚衆與火車爲難堅不放行幸經該鎭巡檢飛電寗鎭两處請兵彈壓保護并由車站允給撫卹洋二百元始各解散 
記事（蛻園）江蘇某大員之歷史（一續） 
[第二章某大員荒淫之穢聞第一節]  
　　某大員之無行。盡人皆知。某御史所參。特十之二耳。某自到任以來。廣闢秘密室。爲藏嬌地。行縱樂主義。據其僕媪。傅言每逢夏日。某之如夫人恆冶容裸體。懸春宮唱淫歌以媚某。某以目淫耳淫引起肉慾觀念觀念。則姨太太即更番承恩寵　。故某大員見客出衙之。時間常少。此荒淫之穢聞一。 
[第二節]  
　　某氏女。（僅十九歲）之得幸也。由某大員之某姨太太間接。某大員旣與該女之父爲盟兄弟。内眷往來逐漸親暱。一日某大員之某姨太太往拜該女之母。見女美而悅焉。携歸衙署以媚某大員。某一見傾倒。百計誘騙。竟奸佔爲妾。亂朋友之倫理。鑿女子之性眞。此荒淫之穢聞二。 
[第三節]  
或曰荒淫乃個人之私德。似不能持此以咎某大晨。然是說也。爲匹夫匹婦解免則可。豈有身爲監司大員。膺整躬率屬之責。而弁髦國法。敝　道德荒淫無恥。如某大員者乎。且其幕賓等每作詩以博某大員寵。邪媚滿紙。竟有南唐後主原情種。北宋開皇是本支之句。此則不但荒淫而悖逆矣。（未完） 
清談 
[雨雹]  
　　雹吾國人目爲災異者也。今年入夏以來。若吉林。若烟台。若徐州。若揚州。雹災之告。日有所聞。其熟于耳者詳矣。不謂昨日上海一埠。亦且冰雹錯落直挾雷雹風雨以偕來。向之熟於耳者。今且目覩之。天其或者以此警人乎。 
聞之春秋家言。雹者陰脅陽之象。其意謂陽氣無洩。凝而爲雹。人君當恐懼修省。預弭此變。今日者。上而母后當陽。更新庶政。下而女權膨脹。競談平等。豈榖梁氐所稱爲陰脅陽之象。而天變果與人事相隨乎。 
　　然吾又聞科學家言。高處水氣。遇冷先合爲雨點。其下有一層極冷之空氣。雨點落至此處。則結合爲冰而成雹。（如水氣先結成冰而復相合。則不爲雹而爲雪）此以氣候之冷度。斷爲雨雹之由來也。近來日本東京亦大雨雹。房屋財産。損失無算。其灾較之山東徐揚爲大。豈亦有陰脅陽之象。而召此天灾乎。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後 
　　西泠悟痴生譯 
福徐徐謂之曰。君眞誤會矣。予豈以酬金始來耶。旋又聞一人呼曰。勢巳至此。何必作周旋語速動手速動手。福知情形巳被看破。一手取出鉛槍。一手取出警呌。忽見屏門大開。擁出多人。向福等開槍亂擊。時波士倫正會齊花李二人。率領巡捕。二十名。狙伏僻處。驟聞槍聲警呌聲。遂直撞入屋内。可憐咖啡館之堂倌。不知原因。駭愕無措。方思奪門而出。而槍林彈雨中。巳遭擊斃。眞無辜枉死哉。 
　　福思愛姆生黨羽如此衆多。器械如此精利。實非尋常狡賊可比。此番若再令愛姆生脫逃。不獨於生平名譽。或有關係且貽此巨患亦切己之隱憂。遂奮身大呼曰。無論何人。有能生致愛姆生者。願賞給一千金磅擊斃。愛姆生者。五百金磅。衆聞之莫不賈勇奮鬥於。槍彈紛飛之際肉。薄齊進彼黨漸漸不支。各自逃去。福首先入門。見裡面屋宇寛暢。器具精潔。中間一座講武堂。两旁小屋數間。堂外一廻廊。廓外一天井。天井内有腰牆。牆有一木栅門門外是一座大花園。園中頗有山水花木之勝。穿園過。則一後門。終不見愛姆生蹤跡。誰知愛姆生由停尸塲遁回。即欲趁船遠逃外國。嗣欲殺二印捕以滅口。遂致稍稽晷刻。及福攺裝診病伊早料定爲福爾摩斯。其敢與相抗者。因見入門止有三人。疑其輕身冒險。故又生倖獲之心。後見援軍湧進。早於後門乘一快艇飛駛矣。 
福等尋至園中見後門大開。正臨泰姆士河巳知其由水路遁。急呼花潑根曰。君可速調汽船來此。予等姑沿岸追捕也。遂率衆尾於快艇之後。繞河奔走。行無百碼。瞥見一隻漁船。斜擊柳陰之下。赶急與勞脫波士倫李師德飛身躍上。巡捕中有矯捷者數人。亦隨同躍登船面。直向快艇追來。無奈舟小水急。且巳相距太遠。亦惟有遥作聲勢而巳。 
本埠新聞要事 
[三誌外人在寶山購地之交涉]  
　　寳山縣鄉民毁壞美白副領事花園一事巳两誌前報昨閘北巡警局汪總辦據三路一區德正巡官禀報並接滬道移文即密派吳委員前往訪悉係某某等三人所爲即諭飭偵捕隊飭探赶緝務獲解究　 
[工部局禁閉烟館之示諭]  
　　昨日英美工部局出有禁閉烟館示諭云前於本年西歷三月間按照付捐人年會所議第六欵即定於西歷七月一號日前閉歇界内烟館四分之一所有當衆挑取法則早經曉諭在案現在轉瞬届期合亟將西歷四月十八號當衆挑出應閉各烟館之居址路名曁其門牌號數開列於後明白曉諭俾衆週知仰各煙館人等一體遵照毋違特示（牌示住址均見前報不再照錄） 
[議辦借錢局之佈置]  
　　城内淘沙塲思濟堂各董事現擬開辦借錢局業巳募有股本二千金尙須續募推廣凡貧苦無本小販均可覔保向局借錢貿易如借錢一千文每日還錢十文以五千文爲限再多不借並不取利刻正議擬章程以便禀縣給示開辦 
[大雨雹]  
　　昨午天氣鬱蒸雷電交作至一點鐘忽起大風移時下雨雜以冰雹大者如小糰子小者如蠶豆逾十五分鐘始止至一點半鐘又復雨雹約五分鐘止 
　　按今年雨雹吉林則四月廿五日徐州豐縣則四月廿四日揚州則五月十四日烟台則五月十五日其見於報紙者己非一處而上海乃於昨日發現雹乎雹乎殆巳自北而南矣 
[救火聨合會演龍紀事]  
　　前日爲救火聨合會演龍之期除道憲未到外縣廳營警各官均在信成銀行樓上閱視各社先集蓬萊路計到會者輔元等共十八社聯隊至總工程局先演洋龍惟北鎭出水最遠餘均平等澤濟稍次旋七鋪利濟果育輔元八鋪等復演皮帶比較出水遲速以八舗爲最速祇一分五杪其次一分二十杪一分四十杪不等最遲亦不過二分餘是亦可見華人救火之進步也惟時有梁東昇司事拖車撞跌車在身上滾渦幸即扒起未受重傷 
[謝書]  
　　昨日蒙商務印書館惠贈各種書籍用錄於左以鳴謝忱日本明治學制治革史政治學及比較憲法論十六國議院典例 
歐美敎育實際新體中國地理附圖地理讀本東洋史要英文範網要新體英語敎科書歇洛克奇案開塲 
[謝券]  
　　中國自新醫院今日下午一時假丹鳳茶園演劇藉充經費蒙贈人塲券三紙敬謝 
瑣事城内 
[逼令賣田]  
　　鄉人張某前日來滬貿易途遇同族張梅榮挾盜賣田地不遂之嫌紏同陸木生陳富全康炳桃王順卿攔住逼迫將田抑賣不允肆行兇毆昨張某巳投縣禀控 
[騙案候訊]  
　　着名翻戲薄端卿近因串騙蕭姓等銀三千三百餘两被滬道訪聞飭縣派差查獲解縣收押在案茲被害人蕭姓有事離滬倩其友人鄭漢波投縣禀明奉諭靜候質訊 
[何用表弟]  
　　一路一區巡局遊正巡官批民婦何許氏禀云該氏抱呈不用兄弟子姪而用表弟康雲峯名具見該氐平日所行不正帶壞兒媳况該氐與寡媳何金氏均以不 
 
 
] 

Page 19

 
 
守婦道致生枝節尙有何顔來局投控實屬不知自愛雖以該媳所姘干祥生串竊房單假裝瘋病毁物毆人持刀詈罵等情爲詞查其情節支離碍難准理着即嚴斥出外調處以存體面可也此批 
[隣人拐女]  
　　周鍾泉控薛世福拐女由縣提訊周供薛世福前與小的隣居是以認識三月廿四日伊邀女兒往龍華遊玩一去不返小的往尋巳被拐往蘇州求追薛供蘇州胥門外人周女被戴姓高姓二人拐去判薛收押着交周女到案訊奪 
[又獲一人]  
　　龍華巡局前解攫搶婦女銀鐲金戒之陶耕華由縣責押在案近又由縣捕陳昌獲到同黨陳阿連解案質訊陶供陳與其友首先將乘車之婦女推倒攫取陳供此事小的與浦東人王阿三各得洋二元求宥判一併釘繚押候拿到餘犯究辦 
[押追欠欵]  
　　王少魯控楊德貴圖賴抵借銀洋一案經本縣襄讞李明府升訊王供楊開德和米店將田單抵去洋一千一百元又借銀六百两曾由伊弟勸先還洋七百元届期仍不照還求究楊供欠王銀洋扣除担保米洋八百餘元外應找五百十二元明府判楊收押理償 
[道批彚錄]  
　　黄世榮禀批此案現據高令禀復典舗報價往往與上海卡錢價不符光緒四年巳由程前令詳准櫃價逕聽上海卡錢價作収並以近年十枚銅元兌洋上兌每元約虧六七十文櫃價差短一二十文係搭収三成銅元虧耗之故並無抑小至三四十文其規復二百文奉准本年上忙征收尙未開征等情復經本道派員查訪尙屬非虚然該縣並未將先後辦法碍難强同情形通禀立案出示曉諭殊不足以昭信實何怪人言嘖嘖巳批州核明轉飭矣著即知照李餘筠禀批據禀繳票銀五千一百五十五两巳照収暫存並札飭廨員速將拍賣杜緝庭小輪等項銀二千一百两解道以憑彚送此案贖欵總數前與英領事商明共銀七千二百五十七两計短少二两著即照數補繳呈候核辦可也領狀附郁煕濂禀批袁鴻鈞圖謀該職房屋揑據誣控旣巳由縣批駁應准傅案抄粘附邱少卿禀批查閱抄粘案巳由縣飭提何以延不解訊據禀前情仰上海縣照案比催提案訊斷具報抄粘並發西門外巡警敎練分所全體學生禀批候據情函商酌核飭遵 
[官事]  
　　上海縣李超瓊棲流公所董事陸文麓崇明駐塘委員蕭清瑞雲南選用州判景其湘均到道禀見 
南市 
[愼重工程]  
　　總工程局前令工人投標承包十六舗以南沿浦塡築木駁營造碼頭工料前日午後由工程部傅到各工揭標核其最大者有八萬兩之數咸以此項包工事鬭重大非覔殷實担保不可定今日常會再行集議 
[揭示功過]  
　　總工程局及西南區巡目巡士等今屆正二三四等月守崗功過業巳調查清楚於昨日揭示其有功或四月不假者作爲勤功另予優賞其有過無功者照罰以示勸懲 
[短交糧米]  
　　大茂米棧夥扭控承裝婁縣漕米之船户胡金松夏子培短交米七十五石由南區解至工程局請訊旋有該縣差役投案飭令帶回訊追 
[扭控胞姪]  
　　鎭江續備新勝營哨弁楊鳳舉扭控胞侄來源不務正業誘拐劉潘氏來申匿居李冠林處由工程局孫明府審訊判來源戒責四百下令楊弁覔保將一千人帶回原籍控究 
[吞没存欵]  
　　周益生控協泰沙船號夥張寳全吞没存洋二百元經工程局孫明府派探查悉張欠該船號洋四百餘元亦未理償判交保出外自理 
[搶匪宜究]  
　　陳長桂張嘉泉攫取路人布物由南區解至工程局判陳戒責二百下押五天張押候查明再究見證顧全福斥退 
[减成還洋]  
　　去冬廣安隆葷油棧控楊三興等猪作十三户預收定洋一千四百五十餘元掯不交貨一案昨由工程局復訊孫明府以該棧重秤進貨亦有不合斷令三興等折照六成歸楚 
[追悼會觀察]  
　　十九日商學補習會假外鹹瓜街大王廟爲曾少卿觀察開追悼會由來賓馬湘伯曁主席葉惠鈞二君相繼演說聞者涙下 
[禀留章敎練]  
　　商學補習會學生禀陳滬道略云學生等聞本堂敎練官章梁彪請假銷差不忍舍釋環乞賞留章敎練仍充本堂敎練不勝感激 
英租界 
[人証未齊]  
　　和商臘召頭控美商用人劉鏡泉林祝三盤買照相生財後忽背議等情昨由公堂會訊原告延禮明律師申訴前情劉林延弗心惇律師到堂辯駁中西官以人証未齊判候補傅人証復訊核斷 
[定貨不出]  
　　德商克魯森洋行控協興洋貨號主沈少堂定貨不出昨由公廨會訊原告洋人投案請追訊之沈供因貨與原樣不符是以未出判沈交保限一禮拜繳銀三千六百两再核 
[外國瘋子]  
　　昨日午前有一印人至福州路總巡捕房控稱同事印人被某西人砍斃請爲查究捕頭立飭中西包探往查無蹤旋由捕頭向該印人詳如盤詰知係瘋癲飭送英領事署押候訊奪 
[洋人騙洋]  
　　無領事管束洋人雪克司騙取郭定甫陳玉岐顧綸山樂元昌金阿順許安才等生財銀洋一案昨由公堂復訊郭等供稱該洋人托言開設新沙利洋行招請買辦合共被騙洋四百餘元求追被告延穆安素律師到堂辯護中西官判雪克司交三百两人銀的保赶緊料理 
[棧主罰洋]  
　　泰安樓夥陳國賓因冐同業牌號到輪船接客控奉公廨訊押在案昨晨由探將棧主張海山傅至公堂請究判罰洋五十元充公一併省釋 
[跳出火坑]  
　　妓女馬小寳不愿爲娼昨由濟良所解廨據供在蘇州爲娼家中並無父母求請超豁判送濟良所留養 
[取還偑刀]  
　　駐紮徽州會舘附近其營武弁尹寳生前日奉營官諭赴吳淞辦公因身帶偑刀行經租界被印捕拘入捕房昨解公堂訊明判赴捕房取刀以便派捕送出境外 
[電車撞倒東洋車]  
　　昨有二十三號電車駛至南京路山西路附近將張阿寳東洋車撞倒致坐車之陸阿福跌出幸未受傷由捕將張帶入捕房飭赴公司自向理論 
[公堂瑣案]  
　　張史榮竊某洋人衣服時表押候訊究某洋人失去鈔票洋一百二十五元疑係西崽蔡阿洪竊取控由捕房解案因訊無証據判交保候查李永庚控張德清拆梢由探拘獲解案判押捕房一禮拜 
朱錫華竊喬子梅綢衣押三禮拜馬夫劉阿大撞傷王寳生判賠償傷費洋二十五元再押捕房七天過犯陳阿二復至租界搶物押两禮押逐出丁紀成控車夫洪文炳吞没衣物研訊不認押候查明再訊雉妓王寳琴違章拉客罰洋五元充公 
美租界 
[貨車被撞]  
　　昨有六十一號電車在西華得路與秦其華之貨車相撞致傷秦之手背印捕將两造帶人捕房捕頭以受傷甚微一併斥釋 
[馬車肇禍]  
　　馬夫曹文瑞駕車至百老匯路撞傷某西人家傭婦姚孔氏由捕一併帶入捕房分别管押送醫候解公堂訊核 
[新店違章]  
　　吳淞路某槽坊昨日開市將什物堆置道旁由捕查見以其違章禀明捕頭請單傅訊 
[族人被控]  
　　陸福寳扭控族人開洪毆打其妻某氏愛傷捕頭飭各退去候查明核辦法租界 
[棧房起火]  
　　吉祥街臨平里瑞泰洋貨店棧房前晚失火焚去房屋三幢捕房以該棧保有火險飭探將店主拘人候解公堂訊核 
[養媳訴寃]  
　　葉陳氏家養媳阿招前日逃出經陳氏在顧朱氏家尋見報捕解廨訊究阿招供在湖絲棧工作因被姑凌虐是以逃出顧朱氏並不拐騙求鑒判阿招發堂暫養朱氏交保令陳氏於下期邀到族長再訊 
[犯案纍纍]  
　　流氓周永生周阿三專事在途搶物經英捕房拘獲判禁西牢一年在案 
 
 

Page 20

 
 
茲法捕房以两周於上月初四晚在法界内夥搶某氏婦金壓髮同時又搶周根發洋十三元於昨日移提解廨两周同供贓物由同黨兌去洋巳用散求恩寛宥判阿三枷一月押攺過所半年永生枷一月押攺過局三月仍送還英界収案 
[脫去馬褂]  
　　曹金泉至陸義記鐘表店購買眼鏡乘間竊取鍍金表由公堂判押候查在案昨又有人和衣莊夥陳潤甫投稱曹身穿之實地紗馬褂是店中騙去求請給領判將馬褂脫下結陳領去曹還禁候查明核辦國外新聞 
[美國共和會第二日要聞]  
　　二十日字林報華盛頓電云計茄閣共和會第二日集會到者甚多長期議長勞巨君亦蒞會演說羅斯佛之行政有一時之久會衆齊聲歡呼并聞化議士九百五十席中贊助塔虎脫者有七百零五人之多故塔虎脫總統一席巳可決定勞巨君乂謂羅斯佛退任之言不能復行收回羅斯佛所條陳各欵均巳許可泰晤士報同日鈕約電云今晨計茄閣會中述及羅斯佛之名接續歡呼至四十五分鐘之久代議士及傍聽之人均起席大呼曰羅斯佛連任四年此可爲明日選舉之預兆塔虎脫恐將失敗云 
[高麗報館訟案巳定]  
　　二十日東京電云高麗日日新聞股東裴塞爾君因案被控昨日巳在漢城審畢傅聞裴君儲有韓國太上皇曾用御璽之公文甚多又電云裴塞爾君巳定監禁三星期此後再由警察監守六個半月 
[亞工又將註册]  
　　二十日倫敦電云裴洲菲台興議政局有上亞工註册章程者聞與脫國所定大同小異以上譯字林報 
[美派兵隊赴巴拿瑪]  
　　二十日紐約電云羅斯佛總統巳派海軍八百名馳赴巴拿瑪因政界情形日益危急也譯泰晤士報 
[馬其頓問題近聞]  
　　二十一日倫敦電云英俄馬其頓條約之意見業巳議定一俟此約定後尙須使各國互表同情○二十日栢林電云法國台姆泊斯報宣言英俄旣於馬其頓有所要求法國亦應有保全土爾其完全之利益 
[土將撤退撒母兵隊]  
　　二十一日倫敦電云土爾其政府巳决意撤回撒母斯島兵隊惟留步兵一隊以資防守 
[德國拆息己减]  
　　二十日栢林電云德國銀行之拆息巳减至四厘以上譯文滙報 
來函 
[江蘇旅皖公學來函]  
　　昨見初九日貴報載皖省朱氏子逆案一則内有朱之二子悉是江蘇旅皖公學生徒云云查朱長子雖曾於去年上學期人本校肄業因其到校甫一月餘忽一日竟於夜三更時在臥榻施放爆竹帳褥俱燃全堂驚起始獲撲滅緣此察知其母素有顚病其子得有遺傅性若此舉動常常有之因而登時飭令退學此去年三月間事現在久巳非本校生徒至其次子則並一日未入本校遠道傅聞不能無誤用特縷陳請即據此登報聲明 
[賑務]  
　　保安堂經募雲南旱災三月二十四日起至五月十七日止清單無名氏捐洋五十元 
袁瑞芬張慶復各捐洋十元愼泰捐洋一元不留名捐銅大洋六元銅小洋二十八角謙餘莊魏政清鼎康莊各捐銅大洋四元無名氏無名氏普天邨各捐銅大洋一元共大洋七拾一元銅大洋拾七元銅小洋廿八角又經募桶捐三月廿四日起至五月拾七日止清單本堂門口一號小洋四角銀一伯七拾弍文銅大洋弍元小銅洋三十三角紅廟門口弍號大洋一元小洋八角錢一千六伯零九文銅大洋三元銅小洋八角大王廟六號一伯廿文城隍廟七號小洋四角錢三伯九十七文銅大洋一元銅小洋六角天后宮九號銅大洋一元錢一伯零四文共大洋一元小洋十六角錢弍千四伯零弍文銅大洋七元銅小洋四十七角保安堂司董謹白 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
調查 
[吉林山産及皮張價目表]  
　　吉林商務總會呈報 
[山産類]  
　　山鹿産吉林南山等處共産一千餘支每支二十吊 
山狍同上共産一千餘支第支八吊 
山猪同上共産六百餘口第口十六吊 
獐子同上共産五百餘支每支十八吊 
宣羊同上共産三百餘支每支八吊 
熊掌同上共産三百餘付每付十八吊 
鹿尾同上共産三百餘支每支八十吊 
鹿油同上共産二百餘觔每觔二吊 
鹿觔同上共産四千餘觔每百觔二百二十吊狍觔同上共産三千餘觔每百觔一百吊 
黄油産新城共産六百餘觔每觔二吊 
鹿邊産南山共産四百餘個每觔二吊 
乳皮産新城共産三千餘觔每觔三吊 
牛油同上共産六萬餘觔每百觔六十吊 
山鷄産南山共産五萬餘支每支一吊五百文 
沙半鷄同上共産二萬餘支每支一吊 
飛龍同上共産二萬餘支每支一吊 
鐵雀産長春共産十餘萬支每百觔十八吊 
虎脛産南山共産二十餘付每付五吊 
熊脛同上共産五十餘付每付一吊 
[皮張類]  
　　貂皮出三姓共出三千餘張每張八十吊 
豹皮同上共出五千餘張每張二百吊 
水獺皮同上共出二千餘張每張五十吊 
狐皮同上共出一萬餘張每張十五吊 
狼皮同上共出五百餘張每張十吊 
貉皮同上共出一萬餘張每張八吊 
虎皮同上共出三十餘張每張四百吊 
貛皮同上共出二千餘張每張三吊 
羊皮出伯都共出六千餘張每張一五百文 
狗皮出長春共出一萬餘張每張二吊 
　鼠皮出吉林南山共出四萬餘張每張一吊 
灰鼠皮同上共出六十餘張每張一吊 
猞狸皮同上共出三百餘張每張五十吊 
海豹皮出海山崴共出四百餘張每張二十吊 
鹿皮同上共出三百餘張每共十吊 
狍皮出吉林南山共出六百餘張每張二吊 
山狸皮同上共出六千餘張每張三吊 
宣羊皮同上共出二百餘張每張三吊 
猫皮同上共出八千餘張每張二吊 
元皮同上共出二十餘萬張每張三吊 
牛皮出伯都共出六千餘張每張十二吊 
馬皮出吉林四鄉共出五百餘張每張四吊 
跳皮同上共出四千餘張每張二百文 
 
 
 

Page 27

 
 
   
 
 

Page 28

 
 
   
 
