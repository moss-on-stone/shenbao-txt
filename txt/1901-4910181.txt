# 1901 - 159 - 4910181

 

Page 1

 
 
[勸募順直秦晉急振] [  申報館協振所謹啓]  
　　畿輔一帶自遭兵燹居民流離轉徙家產蕩然困苦情形筆難殫述而秦晉兩省又旱　爲災徧野哀鴻嗷嗷待哺甚至易子而食析骸以炊不顧害理忍心以兾苟延殘喘其稍存惻隠之心者每致全家餓斃傷心慘目雖鐵石人見之亦當爲之涙零朝廷疊降恩綸勸募振捐以救被災黎庶本館協振所自慚綿力無補車薪維藉四方善士海内仁人慨解囊金以蘇涸鮒聚沙爲塔集腋成裘但求振欵能多募數金卽災民可多活數命立待彙解乞勿延遲功德之深無有涯涘肅此謹佈諸維德鑒 
[論淫棍正法事]  
　　自滬上三十六個黨頭目張桂卿正法後越五六年而淫棍顧阿六又明正典刑顧阿六者混名小百哥蓋匪棍之領袖也從前專在西門外羅家灣一帶效剪徑賊之行爲黑夜攫人財物經前署上海縣篆之王欣甫大令訪聞拘獲懲辦未幾卽蒙混保釋至前歲有鄉民趙文文者挈其甥女尹朱氏由引翔港來滬行經水仙菴後顧阿六瞻敢糾同張杏寳等數惡棍强曳氏至某姓墳塋左近先攫其臂上所籠銀釧然後按倒用强事後由趙文文控之上海縣署維時綰縣篆者爲戴子邁明府立飭拘拿顧張兩棍到案子以笞責復令荷校通衢執筆人以滬上匪棍之橫行巨案之迭出非嚴加懲辦不足以安良善而戢淫兇特大聲疾呼著爲論說冀當軸者俯採末議爲懲一儆百之思旣而省憲果以此案辦理太寛不足以昭炯戒特札飭重行提訊而顧棍奸詐百出屢認屢翻上憲以愼重民命爲心迭次飭解府解司悉心推鞫幸而衆供確鑿罪狀昭彰顧棍始俯首無詞一一供認蓋自犯事以來事越兩年始行定罪今者顧棍刑誅己伏而帮兇之張杏寳亦科以永遠監禁罪名彼羽黨聞此風聲雖平日視官法若弁髦至此亦應瞻懾雖然愚竊又有說焉夫顧阿六之兇殘淫暴旣爲法所難究有司按律以懲其事亦尙易辦然今日滬上之流氓匪棍凡遇貧家婦女之稍有委色者或則用計以誘之或則恃强以逼之彼碧玉小家苟非具至貞至烈之性情矢一死以堅志鮮不爲其所動墮彼術中迨至名節被汚此身即難自主或竟被展轉略賣墮入烟花此等奸狡伎倆雖較之化日光天之下瞻敢糾合黨羽用强姦汚其事似有不同而其情尤爲可惡且此次尹朱氏之因被姦而呈控亦因其母舅趙文文雖係鄉民並非懦怯故敢逕投縣署據實以陳若眞係謹愿之鄉愚卽遇此等事情或恐播揚而貽羞漸或慮挾仇而圖報復又或虞一經涉訟必須守候審訊廢時失事所損必多故毋寗忍氣呑聲自甘隠默若輩稔知其故以是益肆無忌憚任意橫行此外若挾仇而挖人之目睛糾賭而傾人之囊橐窮兇極惡之事殊屬數見不鮮而訛詐錢財强攫物件猶事之小焉者耳彼受害者往往畏其兇燄默不敢控卽控矣而地方官亦多存息事寗人之見不過拘提至案或笞責數百或荷校數旬而斷不肯嚴行懲辦上之敷衍如彼而下之畏葸如此兇棍之勢安得不日張良民之氣安得不日餒哉然則爲之奈何曰凡辦匪棍須核其情而不宜盡拘於律如訪知有不法情事卽按之律文非在應斬應絞之例而其情有實不能恕者或立斃杖下或處以站籠庶法律不致終窮而奸暴得以稍戢周官所謂治亂民用重典尙書所謂辟以止辟者皆此意也若謂此次旣誅顧阿六一人而此外必可觸目警心不致再有違犯則曩時張桂卿伏法之後一時亦略覺安甯何以不轉瞬而姦殺劫奪之事仍接踵而起也然則嚴之一字非今日治匪人之大要哉 
[本館接奉電音]  
　　昨日亭午西安行在飛電傳來上諭一道敬謹譯登○七月初五日行在内閣抄奉上諭通政使司副使著裕庚補授所遺太僕寺少卿著陳璧補授欽此 
[照錄京師領袖日斯巴尼雅國葛使照會賠欵辦法並按年付銀表]  
　　爲照復事本年西歴五月卽中歴四月間接准來文以各國償欵海關銀四百五十兆兩按四釐息己奉旨允准照辦等因在案此文當時轉逹矣兹諸國全權大臣囑爲轉致以上諭旨現均查照海關銀四百五十兆兩應按照西歴一千九百零一年四月初一日卽中歴光緒二十七年二月十三日巿價易金按四釐息即爲諸國償欵一定總數又附送還本表一紙此表恰合貴王大臣擬還本息之願照附送之表還正本之欵在一千九百零二年正月初一日起直至一千九百四十年爲止應據此在一千九百零二年正月初一日中國止應將海關銀四百五十兆兩之息六個月利息付給其息乃自一千九百零一年七月初一日至一千九百零二年正月初一日者惟以相助中國將此項息欵付清諸國可允將該數分攤三年自一千九百零二年至一千九百零五年但此息欵之利亦應查照付給且諸國全權大臣囑爲轉致貴王大臣將其所定承擔保票之財源開列於後一餘剩之新關各稅又以進口貨稅增至切實值百抽五將所增之數加之所有至今進口免稅各貨除嗣後再述仍應免數種之外亦應歸入切實值百抽五貨由二所有常關各進欵常關亦應歸新關管理三所有鹽政各進項除歸前泰西借欵一宗外餘剩一併歸入至進口貨稅增至切實值百抽五諸國現允可行惟須二端一將現在所有照估價抽收進口各稅改爲按件抽稅幾何將來諸國派員會同專辦惟其辦理未有頭緒之時仍應按估價征收二北河黃浦兩水路均應修濬中國政府亦應撥欵相助其餘歸欵之法詳細情節俟後再陳至北京撤兵一事不日亦可將日期奉逹本大臣合行照會即希貴王大臣查照可也須至照會者附表一分○賠欵表一千九百零二年至一千九百十年計九年每年歸本利十八兆八十二萬九千五百兩合一百六十九兆四十六萬五千五百兩一千九百十一年至一千九百十四年計四年每年歸本利十九兆八十九萬九千三百兩合七十九兆五十九萬七千二百兩一千九百十五年歸本利合二十三兆二十八萬三千三百兩一千九百十六年至一千九百三十一年計十六年每年歸本利二十四兆四十八萬三吉八百兩合三百九十一兆七十四萬零八百兩一千九百三十二年至一千九百四十年計九年每年歸本利三十五兆三十五萬零一百五十兩合三百十八兆十五萬一千三百五十兩總共三十九年計歸本利九百八十二兆二十三萬八千一百五十兩 
[俄求礦利]  
　　日本某日報云頃得京師來電悉俄人向中國政府要求奉天吉林二省開礦利權并謂朝廷如肯允從則東三省一切事宜日後方可平和商議 
[韓弛米禁]  
　　日前本報曾登高麗因年榖不登嚴禁運米出口一事兹閱日本報云刻下高廷己向安南購得米二百一十萬石民食不致艱難此令遂卽日廢去矣 
 
 

Page 2

 
 
[日患地震]  
　　日本某日報云東歴八月某日青森縣境地忽大震所有上北下北三戸諸郡以及輕津尻内古間木間八戸町諸處損壞民舍二百餘戸其間中學校火車站裁判署亦皆磚瓦零落椽柱傾欹由尻内經野部以逹地間火車不能行駛亦意外之災也 
[武衛軍容]  
　　聞之京師友人云六月下旬某日武衛右軍結隊入京暫駐崇文門内東單脾樓煤炸胡同神機營内每日黎明四點鐘許卽由營官督令操演人皆茁壯技亦精良各國之人莫不嘖嘖稱羡 
[京師巿價]  
　　聞之京師友人云近日巿中物價仍未稍平每銀一兩易當十大錢十四千三百文洋銀每圓易大錢九千九百文白麫每斤直錢五百四十文白米每斤直錢五百六十文老米每斤直錢四百六十文凡爲五斗米折腰者益深長安居大不易之感矣 
[設局籌欵]  
　　有客來自青齊述及山東巡撫袁慰帥創設籌欵總局札委朱觀察仰田總理一切事宜所有章程刻己陸續議有頭緒計地丁一項每銀一兩徵收京錢四千八百文每年可得銀五十餘萬兩酒稅當捐二項每年可得銀十餘萬兩鹽課土釐煤稅每年可得銀三十餘萬兩烟館中每燈一盞日捐錢二十文以省城内外計之每月可收錢三百餘千文此外鋪捐房捐尙未議妥現方派員分往各府設立分局以期逐漸推行 
[皇仁溥被]  
　　南昌訪事人云贑省自患水災卽經朱學土益藩會同梓里諸巨公聨名奏懇施恩振撫奉旨撥帑銀五萬兩濟之日前電信傳來撫憲李勉林中丞亟傳知司道各員飭卽分别被災重輕斟酌派分以廣皇仁而蘇民困並告知丁囊在籍紳士前護理陜西巡撫李薌垣中丞前御史華再雲侍御以及梅筱巖觀察岡補孫魏斯逸梅慶源三主政商議章程一俟廷寄到江卽當欽遵辦理矣 
[虎將南來]  
　　江寍訪事人云北洋海軍統領葉桐侯軍門邇因有要公航海南下六月下旬某日秉節抵白門卽趨詣督轅拜會兩江總督兼南洋通商大臣劉峴帥晤談良久然後興辭 
[軍斾過邗]  
　　揚州采訪友人云簡授長江水師提督程從周車門欽承恩命總制雄軍感激馳驅不遑啓處自將福建提督篆務交缷卽趨赴行在恭聆聖訓旋於六月初旬某日陛辭由秦晉豫魯以抵袁江然後揚帆南下本月初四日道經邗上椗旣下闔文武官弁齊集碼頭上呈遞職名軍門以禮接見先是長江水師協某協戎曁瓜洲鎭高盡臣鎭軍調派砲船來邗伺候至是各勇會同本郡陸防營勇列隊河干槍聲若貫珠遠聞數里軍門隨乘輿至各署謝步並順道拜會兩淮運司程雨亭都轉迨事畢回舟小憇卽傳令舟人解纜翦江而南各營仍鳴槍恭送如禮 
[課吏有期]  
　　漢口訪事人云湖廣總督張香濤制軍見吏治日壞亟思逐加整頓因與湖北撫憲端午橋中丞會商准於秋間舉行課吏之法一切悉仿江西所定章程現在方籌議奬銀以期持久云 
[嚴訊票匪]  
　　漢口訪事人云逆匪李和生曾入康梁叛黨在長江一帶散放富有匪票勾結黨徒後見諸逆大半伏誅遂畏罪投誠願充眼綫未幾忽又心懷反側因卽下之獄中首鼠兩端眞小人之無忌憚者哉迨六月下旬某日之晚經湖北營務處諸觀察飭提訊鞫並令先後所獲各匪與之對質訊至五點鐘之久始退堂當時關防嚴密異常以故供詞無從探悉也 
[德興租界]  
　　漢口訪事人云通濟門外德國租界地勢極爲遼闊現在前馬路己建造高大洋房後馬路則方修治民屋蓋以備華人租賃也倘華人自願建屋或租用地畝亦無不可通融似此辦理得宜商務其將蒸蒸日上乎 
[詳述杭州各業請禁私錢事]  
　　杭州各店業禀請官吏示禁私錢昨報己登其大略矣兹得本館訪事友手函云邇來省垣小錢充斥雖經官憲出示查禁無如積重難返依然陽奉陰違目下洋銀一圓可兌錢一千六七十文之多然每百文中鵝眼砂壳多至五六十文各店鋪因之虧折相率將貨價高擡以致百物加昻巿面日壞絲綢米油南貨各業董事見而憂之會同酌議禀請撫藩臬道府縣各憲憲力示禁各憲准之爰定於七月初一日爲始巿中行使槪用制錢所售貨物亦一律减價城中共設三公所上城在烟業會館中城在南貨會館大城在絲業會館倘有徇情收用小錢者卽由公所董事禀官究治若買客强用小錢則交地保送保甲局懲辦所需費用由公所捐項内開支至各店鋪所存小錢擬由各業董查明分儲公所俟將來設局收買鎔化以絶根株上月二十八九日仁和錢唐兩縣主己發出簡明告示責成地保鳴鑼傳諭并由府尊出示遍貼通衢現在洋銀每元己酌定易錢九百六十文各貨照前價减至九折 
[漢皋火警]  
　　漢口訪事人云本月初三日晚餐時石馬頭河街某木器店無端火起霎時紅光燭天警鑼震地各鋪水龍風馳電掣而至竭力救援約逾一點鐘時火始告熄共燬平屋十數家 
[蕪邑官塲紀事]  
　　蕪湖訪事友人云大關便商委員王采卿二尹前因其封翁現任安慶撫標協鎭某協戎偶抱采薪之憂請假赴省省視現在協戎己喜占勿藥二尹遂於月初某日遄回○前署鳳陽府許九香太守因公館地勢卑下迭曹水患暫假廣東會館以安瀛眷己於六月下旬某日喬遷矣○太平府劉沛然太守瓜期己及大憲另委他員署理至太守若何遷調刻尙未見明文也○六月二十六日蕪湖縣陳雲湘大令赴四合山查騐積屍至次日始回署○蕪湖爲水陸通衢電信往來昕宵不絶大憲恐電局總辦黃柏三大令不遑兼顧特委陸子羽二尹副之○邇者内河關扣留菜子一案控經大憲委前署鳳陽府許九香太守來蕪會同關道吳季卿觀察妥爲調處太守本兼辦勸捐事宜事畢復與蕪湖縣陳雲湘大令接見闔埠紳富勸令量力捐輸有志顯揚者宜無不踴躍從事也○委辦天長釐捐總局胡仲甫大令曰内將次來蕪大約小作勾留卽須赴局視事也○大關查船委員袁澤民二尹向假道署左近某姓房屋爲公館近忽江水汜濫遍地橫流爰卽移遷入城俾免其魚之歎 
[寗省官塲紀事]  
　　江寗訪事人云本年欽奉諭旨將河運漕糧改爲海運江安督糧道　述堂儲憲因將襄辦各員一律下札委定定期本月初十日押運北上○江寍府遺缺知府鈺太守斌由京琶省後卽奉上憲調補揚州府知府旣而藩司恩藝棠方伯查得署江寗府王鹿峯太守瓜期己屆因飭本任揚州府調任江寗府沈碧香太守速赴江寗而令鈺太守詣揚州履任日前鈺太守正擬涓吉就道而兩淮運司程雨亭都轉以揚屬現值水災振撫事繁未便遽易生手詳請兩江總督兼南洋通商大臣劉峴帥札飭沈太守仍留揚州府任鈺太守則留省學習三月適王太守經江寗紳士禀留是以一時均不及更調也 
[吳農話雨]  
　　蘇州訪事人云六月二十九日午後一下鐘時鄉人某甲持新絲至閶門内某絲行售得洋銀六十餘元携之而返行經胥門外小日暉橋突有匪徒六人從叢薄中持白棓躍出毆仆子地攫取洋銀飛奔而逸猶幸途人瞥見追獲一匪搜出洋銀十五元交地甲解送吳縣署禀請嚴懲縣宰田大令准之○省垣采蓮巷周姓家於本月初旬某夜被梁上君子所算失去皮箱三口内儲衣物約值洋銀七八百元之譜治天明即喚同地甲分投吳縣署及西路總巡局報案旋經局買汪大令會同吳縣主田大令親臨履勘飭捕緝查翌日渡僧橋冷攤主某甲持贓赴某典鋪質錢適爲周見因卽拘解吳縣署禀請究追 
[上海官塲紀事]  
　　昨日午後出使日本道逹歉忱之那琴軒星使命駕至上海縣署投剌縣主汪瑶庭大令飭丁擋駕蓋謙不敢當也○太倉州知州蔣羹臣直剌於昨日因公至滬命駕詣道轅禀見蘇松太兵備道袁海觀觀察旋又至上海縣署拜會 
 
 

Page 3

 
 
[星使行轅紀事]  
　　昨日午前八點鐘時駐滬日本總領事小田切君帶同繙譯官某君乘馬車至出使行轅拜會那琴軒星使至十點鐘時星使乘綠呢大轎呵殿入城赴各衙門謝步回轅後復於午後二點半鐘乘轎式雙馬車至英法德美各國總領事署拜會至四點鐘時而返 
[傳諭烟董]  
　　前者江蘇藩司陸春江方伯札委陳荇香明府來申查辦烟膏捐議定日後由縣征收按期彙解隨卽回省銷差兹者上海縣主汪瑶庭大令查得廣帮各烟館應繳捐項往往玩延因於昨日飭差傳齊烟館董事張廖等姓諭令此後核定應繳若干不能稍有短絀違則嚴追各董懾于憲威咸唯唯遵諭而退 
[大令騐屍]  
　　鎭江府屬某邑人徐明章向在本邑美界包探劉某處充當夥役日前因事至浦左爛泥渡見某輪船停泊浦滸知有匪人匿蹟爰卽入内稽查不料匪人突持刀向戳傷及頸際旋復推墮浦江中至昨日屍身始浮起由救生局某號巡船撈獲帶至南巿老白渡十六鋪地甲裘鎭見身有傷痕因即投報上海縣署縣主汪瑶庭大令諭令預備屍塲聽候親臨騐視迨傍晚六點鐘時大令帶同刑仵人等至屍塲旣升座裘保禀訴前情屍兄徐子卿訴稱胞弟明章年四十歲本月初五日至某輪船訪友未遇突被長江竊賊某某二人戳傷推入浦中溺斃屍妻趙氏泣請伸冤大令命仵作如法檢騐旋據唱報死者身上並無刀傷惟頸間皮破處似三角形亦非用刀戳傷大令離座親視無悮徐堅稱有傷大令令其指出傷在何處徐始默無一語大令遂飭具結自行棺殮然後鳴騶回署當大令蒞騐時遠近往觀者蜂屯蟻聚萃豐馬頭左近金鳳樓茶肆有一小孩年甫十齡偶不小心從樓上失足跌下腦漿迸流氣弱如絲雖經其父延醫敷治恐難免有性命之虞也 
[暫停發落]  
　　昨日禮拜三爲法界捕房發落各案之期因無笞責人犯由捕頭禀知讞員杜枝園大令及法總領事署某繙譯官暫停一期統歸下次發落 
[法督閱操]  
　　法國水師提督某君由天津乘某兵艦來滬暫駐法總領事署前日午後五下鐘時駐滬法兵統帶官帶領各兵列隊浦灘法總領事署前禀請提督閱視約歴一點鐘許始整隊回營 
[英員觀審]  
　　英國駐滬副領事梅爾思君調任駐京英使署譯員不日卽將赴任遺缺由英繙譯官偉吾代庖昨晨梅偉二君同詣英美租界公堂觀審聞禮拜五卽本月初十日公堂會審事宜歸偉君接辦矣 
[傳訊冤單]  
　　前報紀虹口人徐氏自缢身死地保投報上海縣署及縣主汪瑶庭大令詣騐由屍兄徐二求免等情前日英美租界公廨接上海縣來文内開徐氏身有冤單牽涉汪少卿應請查提送縣以備訊究讞員張柄樞司馬遂飭差協同包探劉光震將汪提案並傳徐二及地保對質徐二供稱從姊徐氏確係自縊身死小的故敢叩求免騐地保禀稱此案由小的報縣後汪大老爺卽命駕蒞屍塲徐忽具結求免汪大老爺登樓勘明確有自縊形蹟遂令徐自行棺殮並未聞有冤單汪供小的並無口角情事叩求鑒宥司馬商之梅副領事諭令徐恊同地保明白具稟聽候備文移復隨卽將汪開釋 
[粤婦鳴冤]  
　　昨日午後粤婦郝氏奔投上海縣署泣稱丈夫賃居虹口今日突被流氓多人尋仇戳斃叩求詣騐伸冤縣主汪瑶庭大令慰以好言諭候騐明訊奪 
[因疑釀命]  
　　前晚本邑人徐王氏因事至美界吳淞路第七百三十三號門牌粤婦蔡梁氏家迨更漏三下始緩緩而歸蔡梁氏以月黑途去遣其婿卓鴻生伴送行至篷路三元宫後適爲氏夫徐阿木所見疑有别情突出利刃向卓腹上猛剌立時腸流於外痛極仆地後經家屬到來舁送同仁醫院求治無奈傷勢過重延至昨晨斃命捕頭聞報卽派包探張阿五將阿木及氏拘押俟卓之家屬報請上海縣汪瑶庭大令相騐時解案訊供 
[美界火警續誌]  
　　美界火警己紀昨報兹悉火起於北河南路天后宫後恒慶里安徽人某姓家因潑翻燈内洋油延燒蚊帳以致烈烈轟轟不可收拾幸救火會各西人急用皮帶接自來水龍頭吸水狂噴始得熄滅計共焚燬房屋十四幢起火之家有小孩二口不及奔出以致葬身火窟中至昨晨始將屍骸尋出業己焦頭爛額肢體不全矣慘哉 
[馬路工程局紀事]  
　　新委本邑南巿馬路工程局總辦翁子文太守自本月初四日蒞局任事後例應將到差日期申報上憲爰於昨日飭吏繕就文牘申禀道轅并移知上海縣署以及在滬各同僚蓋亦官塲通例也○前日小竊張仁林潛至南巿曹家浜李阿三载柴船中圖竊適爲李所見張突出利刃向之恐嚇李遂喚到巡街捕將張拘入捕房捕頭令解送馬路工程局禀請總辦翁子文太守研訊張供小的販賣水果不敢竊物行兇太守著笞責八十板 
[南巿捕房紀事]  
[　　太倉船戸周錦昌泊舟本邑南巿萬聚馬頭昨日抗繳馬路工程局捐欵并將水巡丁某甲攢毆致被巡街捕拘入捕房捕頭令押候解送馬路工程局禀請總辦翁子文太守究辦○前日船戸周根全在竹行馬頭浦中與巢河船戸張友春劉友朝互相扭毆水巡捕見之一併拘入捕房捕頭令押候解送馬路工程局禀請訊辦 
[英美租界公堂瑣案]  
　　前者老公茂洋行細崽行竊金銀及金鋼鑽戒指等物約值銀三千餘兩報捕緝查未獲至前日始由包探顧福其查知所失金剛鑽戒指一枚在某小錢店主顧桃十處當經連顧解入捕房昨日清晨解案請訊顧供日前某茶葉店出店人携金剛鑽戒指至小的店内押去洋銀五角據云卽來取贖小的並未收買竊贓讞員張柄樞司馬令交人保出限半月内尋交抵押之人違干未便○楊仁生攫取吳阿寳所佩銀對時表報經包探劉光震拘角至案司馬判責二百板○積賊陳竹春潛入畢寳氏家圖竊經某包探拘獲解案司馬判責三百板逐出租界○賊犯林昌全行竊陸寳順家衣服四件報經包探沈阿岳拘解至案司馬判責二百板贓給還失主○陸阿二李阿茂二賊犯在某弄中圖竊經巡街捕拘解至案司馬判令各責二百板遞解回籍○賊犯周阿高行竊施順新家面盆二具報經包探竇如海拘解至案司馬判責二百板贓給還失主 
[英界瑣聞]  
　　厦門路一百四十七號門牌某姓家積薪過多未經留意昨日清晨七點鐘許不知因何遺火幾肇焚如幸鄰人汲水灌之始得熄滅○前日厦門路倒斃一無名男子旋經某號巡街捕知照地保報堂收殮○有張金生者貧病交攻行至蕪湖路奄奄然物化隨經九百三十四號巡街捕回報捕房旋由其友某甲備棺收殮 
[法租界捕房紀事]  
　　四明公所後荒僻處時有流氓狙伏其間刼奪行人衣物事爲捕頭訪悉令各包探嚴行查緝昨日拘獲甲乙二流氓解入捕房押候解送公堂禀請讞員杜枝園大令令究辦○上月某日積竊劉阿德竊取甯波某商船上洋銀一百元迨報捕查緝己逃往蘇州迄今逾月查緝稍寛遂於前日潛回滬上適爲包探所見拘入捕房捕頭令押候解送公堂禀請訊究 
[美租界捕房紀事]  
　　昨日午前五百十一號巡街捕巡至乍浦路被方阿德王茂卿卜新林朱啓中諸人所拉載貨車壓傷左足血流如注因將方等拘入捕房捕頭令押候解送公堂禀請讞員引柄樞司馬訊辦○前晚賊犯趙阿三潛入北河南路某姓家竊取衣服適爲巡街捕所見拘入捕房捕頭令押候解送公堂禀請懲辦 
 
 
] 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[憲札照登]  
　　頭品頂戴兵部尙書兼都察院右都御史兩廣總督部堂陶爲札飭事照得花紅原爲鼓勵拿匪線勇而設旣難動支公欵又難槪令捐廉不得己以匪產變價充用更不得己曹令匪之父兄呈繳原爲有花紅方可得捕匪之人非爲繳花紅便可爲贖罪之地乃廣東各屬往往以匪己在逃勒繳花紅了事地方官於旣繳花紅之後遂置匪於不問匪族亦以遵繳花紅遂可藉免交匪其謹愼者不過以此塞責不肖者更將緣以爲奸於是始僅責成匪之父兄繼遂推至匪之親屬甚且及於疏族祖祠眞匪飽刼掠之資平民受追呼之慘而地方官之視追繳花紅轉重於勒交匪犯殊失清鄉捕匪之本意亟應通飭整頓合行札飭札到該縣卽便遵照嗣後捕匪花紅如地方有公欵可籌先儘公欵籌備公欵實無可籌始准責令匪之父兄親房措繳不准由親及疏妄行波累籌定花紅之後務須存放殷實當押鋪戸官紳均不准挪用仍以購線嚴拿正匪爲主不得以己繳花紅遂置該匪於不問倘敢沿襲陋習仍以追繳花紅塞責或任意牽累靳索擾及無辜定卽分别撤叅决不寛貸切切毋違特札 
[上海縣署瑣案]  
　　前有榮順元者扭控杜阿榮誘拐伊女阿招等情縣主汪瑶庭大令升堂研訊杜供榮女由許王堂誘出賣與南匯縣境六團瞿姓家大令飭押候備文簽差往南匯關提至前日提到蟻媒楊常氏榮阿招及買主瞿連生入晚大令研詰情由阿招供年一十有六去年十月初五日許玉書邀令觀龍舟競渡被騙至船當晚卽開行翌晨領至楊常氏處囑呼爲寄母暫住數日至十月下浣由氏與許送至瞿家堅囑不得告知眞末并言如果聲張定必置之死地不得己與瞿成親瞿供小的年二十有四自幼習爲羽主父親憑瞿慶和等介紹價買許玉書之妹與小的爲妻計出身價洋銀一百四十四元初未知爲誘得今奉訊明叩求鑒宥楊常氏供小婦人丈夫名阿寳在家耕種去年十月初六日許托吳姓領一女子來家稱係其妹因父母逝世乏資棺殮亟欲價賣與人後許托瞿慶和等賣與瞿家繕立賣身文契由許出名計身價洋銀一百四十四元除付氏房飯洋銀七元外其餘均歸許等俵分杜供小的係銅近此事實由許一人作主小的並未分得洋銀大令飭將楊常氏掌頰二百下交官媒管押阿招交差送回其家并傳其父到案訊供核奪杜還押瞿交差收管聽候訊供並飭赶緝許訊辦○鄧秉田控胡玉田圖賴貨銀大令研訊之下鄧供小的係廣東某邑人在治下開設永生麫粉號問由香港運麫粉來滬由胡經售陸續被欠銀九百十餘兩叩乞究追胡供小的係廣東某邑人所欠是實惟亦被他人虧欠以致無力歸還大令惡共刁狡喝令笞責胡始稱小的願措貲折償大令著照六折歸楚并令具呈切結限十日内理清如違嚴比 
[英美租界晚堂案]  
　　袁周高控景其仁卽景大富呑没股本及所借洋銀讞員張柄樞司馬准之飭差提集案中人於前晚升堂研訊袁供小的前與景合開貨車行各出貲本洋銀三十一元後景又向小的借去洋銀一百元由尹傳立佟祥山二人介紹旋因行中虧本以致停歇照帳核算景共欠小的洋銀一百四十二元延不清償叩求追給景供小的虧欠洋銀一百元有貨車五輛作抵每輛值洋銀二十元尹佟供詞大略相同司馬諭令將貨車拍賣歸欵兩造各具呈遵斷切結而退 
[光緒二十六年七月至二十七年五月分教職單]  
　　教授直隸宣化解延慶舉四川綏定廖平申叙州羅長澐舉正諭直隸昌平蘇守惪廪四川廣安朱文光廪直隸赤城馬贊卿濼州楊肇曾曲周毓隆安徽鳳陽章獻琳六安程慶熊山東金鄉朱銘逹恩縣張慶源德州陳夢庚魚臺張去病山西文水賈守中河南汝陽康鴻猷舞碭任景芝夏邑任學椿南陽施春和陜西蒲城吳熙敬甘肅寗州汪霖平凉姜守敬安定劉文傑浙江餘杭張有培鎭海車書福建龍巖林慶禧漳平陳鍾嬀武平郭欽銘建陽李駒江西金谿翁桂馨新城余生芝湖南安福周永年武陵曠經壽會同麻心佐廣東連平陳錦騰廣西宣化張家熾養和李懋實四川綿州蒲瑞霖劍州熊祥謙雲南保山甘孟賢霑益李承祜俱舉訓導直隸廣平李洪歲安徽績溪儲昶瀛懷遠熊錫恩繁昌洪釗山東樂陵荆土莪長清黃澤涇鉅野劉鑾山西稷山史官箴左雲王徽五太原張汾泰河南湖川張家鏞考城郭銘鼎郟縣吳之幹新蔡蘇毓珍孟縣荆嶲祺林縣王壎内黃李渤陜西孝義鄧繼文寗陜阮善述甘蘇兩當董大體江西弋陽劉春熙崇義燕文炳新淦晏松榮德化姚文晰南康蔡沐榮湖北當陽李炳范長樂吳鳳起應山彭鴻　湖南永興劉鴻度臨武彭藙江華梁士淦廣東開建黃恩榮四川大足黃天錫羅江陳觀忠大邑徐發經新都邱交泰井研張天桂隆昌胡安瀛貴州安南陳淦俱舉山西長子楊錦春挨河南遂平郭琴堂歲江西東鄉李垚挨四川馬邊廳喻學先歲復諭直隸元氏于鏡蓉舉昌黎劉本謙歲密雲李舒園廪井涇孫星橋舉南　史鍾華附南皮王廷珠廩寍河高凌雲歲安徽巢縣鄭鶴章舉山東　縣高福澐附朝城劉延坦舉鄆城盛朝秀濟陽曹含錦山西太谷葛化行永濟梁星聨俱廩沁水朱映澄河南確山張雲奇俱附陳留徐之嬴增蘭儀王恩沛舉虞城劉祖懃附温縣趙壽祺舉鞏縣周宗濂襄城薛炳文永寗耿品三俱附新　傅雲舉陜西城固時遂新廪甘肅靈臺馬河圖西寗楊茂春俱舉文縣宋萬祚副浙江新城錢乃昌附福建德化張拱宸江西湖口張璧熊俱舉湖南桂陽譚福葆　縣余炳奎慈利曹昺星俱廪瀏陽毛宗典副廣東新安歐陽暉拔廣西武緣况曜生舉四川雅安歐陽堃蓬溪樊宗源俱廪峨嵋萬科進舉永川周宗濂什邡曾繼祖俱廪隆昌劉簡雲南富民陳玉相俱舉江川李延拔貴州清鎭錢榮光舉復訓直隸故城李慶凱增廣平張鎭廪晉州傅錦綬增江蘇奉賢朱循歲邳州陳丙喜舉江寍樊梓附山東魚臺金光炆增恩縣李慈銘菏澤楊兆煥山西霍州劉瑞璋俱增安邑喬炳南附解州邵永慶歲臨汾馬鳴瑞附河南洛陽趙賡言汝寗施正鈵俱增鄢陵韓文獻歲商邱郭毓榮舉陜西漢中屈彬廪大荔吳克襄廪浦城徐應聘懷遠牛林耀州武文炳俱附鳳翔郭慶譽廪榆林郭文附甘肅凉州路堯階廪階州雷鳴夏歲寗夏孫紹德增秦州于郁拔浙江臨安何粮熙廪烏程查光華舉福建沙縣周錦章汀州陳錫彤江西廣信夏鼎饒州彭天華俱廪贛縣李球琳歲寗都何土垣附湖北鄖陽孔憲甲優武昌張清瑞灃州易家泰衡山楊毓春茶陵吕斆孚廣東曲江潘伯熊惠州鄭鵬升四川漢州楊秀新雲南通海楊樹銘俱廪南寗李毓秀副腾越鈕尙質舉四川廣安周鼎煥歲貴州鎭遠陳炯舉 
[蘇州官報]  
　　六月二十一日代理靖江縣高禀辭赴任委署吳縣主簿蔣家昌禀知接印任事從九曾勉濟禀謝奉委京津海運差卽辭二十二日按經歴馬永釗禀知交缺署吳縣主簿事縣丞歐陽榮藩禀知赴滬措資回二十三日知縣熊兆姜禀謝奉飭因管解軍械節省耐勞蒙奬歸勞績班酌委署事一次二十四日管帶蘇防前營補用都司徐誠檀辭赴宜興防次二十五日蘇省五屬督銷鹽局浙江候補道張雲逵由瀏河公幹回　翎儘先推補副將徐光斗禀知奉叅憲移知蒙督憲奏留兩江補用　歸江蘇差委知縣劉怡由上海貨捐局專丁來省禀謝期滿統比有盈照章留辦正任丹徒司巡檢程廷獻禀知奉江安糧道憲委江北海運差　辭赴甯二十六日知府鄧心茂禀知由滬回謝委漕運京局總辦並奉發木質鈐記卽辭赴都帮辦上海會文局委員試用府經歴李嶽蘅由滬專丁來省禀知在順直賑捐局報捐知縣仍指原省試用並加花翎回知升銜府照磨王家梁縣丞馮詠芝巡檢李福鴻從九沈昭序均禀辭赴海運京津局差巡檢朱永臨禀銷海運津通局差卽辭赴滬候補守備王春華禀知接辦間門外山塘巡查差二十七日調補元和縣典史瑞成禀知交缷署靖江縣典史事回省並謝飭知赴任二十八日管帶蘇防左營補用遊擊黃春懷由黃渡來卽辭升用都司儘先備撫標水師哨弁吳桂芳禀知護解餉銀赴甯卽辭二十九日指分江蘇試用府經歴王紹甲又試用從九品馬健齡均浙江人又試用巡檢陳昌緒廣東人均禀知奉撫憲騐看到省七月初一日知縣王敬銘由奔牛厘局專丁來省禀謝奉飭試用期滿蒙加考留省補用許涵治禀謝奉委守提鎭洋公欵差卽辭縣丞王祖蔭由江寗籌餉局遵章捐過三班歸知縣班候補調補元和縣典史瑞成禀知接印任事 
[上海陳家木橋電報總局籌賑公所經收陜西義賑第十次清單]  
　　浙諸隠名氏英洋二元龍洋三元爛　洋十四元銅洋一元梁鈺堂翁交來洋關張玉堂翁經募三十一元俞錦山洋半元俞王氏洋半元樂安氏洋二十元趙記洋二元樟樹電局委員金洋二十元又經募阜興公號洋五元重慶電局謝經募永泰祥洋五元又敬德堂沈五元又茂昌號洋五元又陳彩文　五元又甡記號洋五元又顯德堂鄭洋五元又袁智房洋五元又遠游子洋一元又卷石山房洋一元半又滋德堂童洋五元又長記號洋五元又 
 
 

Page 10

 
 
敏愼堂邵洋五元又怡和洋行洋五凶又李子樂洋三元又潘錫琦洋十元又無名氏洋五元又恊慶祥洋五元又韓海記洋一元又謝太守房洋五元又高巨翁洋五元又張子翁洋五元又鍾伯翁洋三元又曾元順洋五元又羅德記洋二元又陳瑶翁洋五元又經笑山洋一元又賈星五洋一元又宋範九洋半元又周朝臣洋半元又金良駿洋五元半又王逹卿洋十元瀘州電局趙洋五十元又經募李承銓洋十元又余飲清洋三元又汪鳴鶴洋三元又公益記洋四元又許午樓洋十元又黃文燦洋三元又袁牖洋入元又候化宣洋四元又楊禹卿洋五元又汪臣彥洋五元又張紹熙洋六元又趙致衡洋四元又陳周溪洋十元又聶坤德洋二元又永豐同鹽店洋六元又余雲墀洋六元又陳碩甫洋六元又劉世勲洋二十元又陰綽然洋二元又梅東閣洋四元又商汝幹洋十元又李仁宇洋十元又朱文吉洋五元又熊家權洋二元又黃文謨洋二元太原電局姚經募宋公保湘平銀二百兩又馬門軍湘平銀二百兩又錫撫帥湘平銀三百兩又王叔銘湘平銀十兩又方錦章湘平銀十兩又章曼仙湘平銀四兩又李碩卿湘平銀八兩又朱子欽湘平銀四兩又李企龍湘平銀二十四兩又姚雨時湘平銀四十兩以上十戸共湘平銀八百兩原合來規元八百四十一兩六錢陳養泉翁交來林屋山人領募虎生氏規元七十兩又魁記規元五十兩又撫松館規元三十兩又錦章公所規元一百兩又盂蘭移欵規元五十兩又蔴客規元三十五兩又思補老人規元八十兩又浙湖客規元六十兩又清溪漁子規元二十五兩又邵琴濤翁經募璞隠氏洋五十元格非子求合家平安洋四元建甯電局史經募迓祥軒重洋二十元又保生氏重洋十元又補過軒洋十元又辰山庫房龍洋十四元又紫陽氏龍洋六元又五溪庫房龍洋七元又樂安氏龍洋三元又立成號龍洋二元又卓萬興龍洋四元又祥美興龍洋三元又三槐堂王中洋四元又惜餘生重洋五元又三省堂重洋五元又嚴婢奴中洋六元鄭夏茂中洋一元張吉人中洋一元林允成中洋一元韓文政中洋一元補不足小洋五角以上十九戸原合來洋一百　元○以上共收規元一千三百四十一兩六錢洋五百六十六元爛板洋十四元龍洋三元銅洋一元正○再第九次單内所登京口籌賑公所柳少　翁交來魏梅繁庶常募集　平銀五千兩原合來規元五千三百五十五兩七錢五分昨接柳少翁來信該欵係安徽鳳頴道馮夢華觀察捐集合亟更正以照核實 
 
 
 

Page 11

 
 
   
 
 

Page 12

 
 
[奏疏彙錄]  
　　頭品頂戴署理浙江巡撫湖南布政使臣余聨沅跪奏爲浙海關匯解南洋防費銀兩恭摺仰祈聖鑒事竊浙海關應提華洋四成稅銀每結除解加放官兵俸餉銀五千兩外餘銀分解南北洋以充經費歴經解至一百四十七結並一百四十八結期内解過銀一萬兩曁將一百五十八九兩結銀兩如數清解各在案兹據護理浙海關寗紹台道春順詳稱浙海關應解南洋經費實緣近年徵不敷解竭蹶萬分以致未能按結清解現於無可設法之中先將一百六十二結期内應解之欵湊集赶解以供要需查是結共收華洋各稅銀六萬七千三百三十兩九錢四分六釐應提四成銀兩除提部庫加放官兵俸餉銀五千兩外尙餘銀二萬一千九百三十二兩三錢七分八釐應分解南洋一半防費銀一萬九百六十六兩一錢八分九釐照數兌足於二十七年三月初九日發交商號楊源豐匯解南洋大臣衙門投納移交詳請上奏前來臣覆核無異除分咨查照外理合恭摺具陳伏乞皇太后皇上聖鑒謹奏五月十四日奉硃批戸部知道欽此 
署理浙江布政使江蘇按察使奴才誠動跪奏爲恭報奴才在浙接署藩篆日期叩謝天恩仰祈聖鑒事竊奴才蒙恩摺授江蘇按察使當經恭摺請覲奉硃批毋庸來見欽此正在交缷寍紹台道篆務料理起程接奉撫臣余聨沅行知光緒二十七年四月初一日承准行在軍機處電開奉旨誠動著准其署理浙江布政使欽此飭臣卽赴署任四月十八日准前布政使榮銓委員將印信文卷移交前來當即恭設香案望闕叩頭謝恩祗領任事伏念奴才菲材薄質屢荷生成久承乏於監司實疚心於報稱三吳　陳臬事正捧新綸兩浙據攝藩條復邀寵命戴山知重伏地增慚查浙省本濱江負海之區藩司有用人理財之責整躬始能率屬貴精白於乃心開源尤在節流庶維持於不敝東南之民力己竭宫廷之厪念方殷邦本不可動摇臣辱敢忘夙夜舉凡籌財用以濟餉需飭吏事以愼邦交際此時艱在在尤關緊要奴才自維擣昧深懼弗勝惟有隨時隨事禀循以期仰答高厚鴻慈於萬一所有奴才署理藩篆日期並感激下忱理合恭摺叩謝天恩伏乞皇太后皇上聖鑒謹奏五月十四日奉硃批知道了欽此 
頭品頂戴署理浙江巡撫湖南布政使臣余聨沅跪奏爲查明光緒二十七年三月分海塘沙水情形恭摺仰祈聖鑒事竊查浙江省仁和海寍二州縣海塘沙水情形向係按月繪圖具奏兹據布政使榮銓代理杭嘉湖道郭集芬會禀稱三月朔望兩汛時屇季春潮勢較大查勘得東塘尖山護壩並西塘范公塘兩處沙塗及南岸各山之外新舊漲沙誌樁丈尺曁東塘念尖兩汛海中新漲陰沙逐細查量均無升刷與上月相同各等情禀報前來臣覆查無異理合繕單繪圖恭摺具奏伏乞皇太后皇上聖鑒謹奏五月十四日奉硃批工部知道單圖併發欽此 
陶模片再准戸部咨應還俄法借欵每年指撥廣東鹽斤加價銀五萬兩加放俸餉銀五萬兩闈捐銀二十四萬地丁等項銀二十四萬兩各按六成之數於三月内解交等因兹據廣東布政使丁體常兩廣鹽運使國鈞善後局司道先後詳稱木年三月分應解前項銀兩現經設法挪湊並令各號商借墊足數作爲鹽斤加價銀三萬兩加放俸餉銀三萬兩闈捐銀十四萬四千兩地丁等項銀十四萬四千兩共銀三十四萬八千兩於二月二十六日及三月初一等日先後交號商源豐潤等匯解江海關道兌收備還俄法之欵詳請奏咨前來臣覆核無異除咨部查照外謹會同廣東巡撫臣德壽附片具陳伏乞聖鑒謹奏五月十四日奉硃批戸部知道欽此 
奴才宗室崇寛跪奏爲遵章揀派稅務委員恭摺仰祈聖鑒事竊奴才查前於光緒十年四月初九日准盛京將軍咨稱查奉天牛馬稅局擬由該監督查照左右翼監督委員成案在於省城各署官員内擇其妥實可靠者酌委一員責成常赴總局總理一切稅務其在總分各局當差之家丁書吏巡役人等統歸稽查經欽差查辦事件大臣徐桐等奏准照辦等因歴經各前任監督遵辦在案兹奴才現蒙恩管理稅務自應援案揀派妥員以昭愼重查有盛京禮部郎中文綽持躬端謹辦事認眞堪以派委認眞稽查倘總分各局當差之家丁書役人等有勒索賣放等弊一經查出應由該委員禀知從重懲辦若該員有扶同徇庇情事由奴才隨時叅撤以防流弊而重稅課所有奴才揀充稅務委員綠由理合恭摺具陳伏乞皇太后皇上聖鑒謹奏五月十五日奉硃批知道了欽此 
署理廣東潮州鎭總兵官印務崖州協副將臣王世明跪奏爲恭報微臣缷署鎭篆日期仰祈聖鑒事竊臣奉兩廣督臣陶模照會内開現據署潮州鎭總兵王世明稟陳舊傷復發祖塋待修請准交缷鎭篆並開去崖州協副將本缺俾得回籍修墓兼調理舊傷等情前來查該署鎭辦理營務一切尙屬妥適應暫緩開除崖州協副將底缺先令交缷鎭篆給假醫調所遺潮州鎭總兵篆務查有記名總兵馬進祥堪以署理等因奉此兹署潮州鎭總兵馬進祥於光緒二十七年三月十六日抵潮州府城臣隨將欽頒光字一千五百八十一號廣東潮州鎭總兵官關防一顆王命旗牌五面杆副曁節奉上諭御書未用火牌文卷等項差委署臣標中軍遊擊丁學清齎送接收外臣卽於是日交缷所有微臣缷署鎭篆日期理合恭摺奏報伏乞皇太后皇上聖鑒施行謹奏五月十五日奉硃批知道了欽此 
奴才增祺跪奏爲現因善後需欵孔亟先由華俄銀行息借過銀兩數目請旨飭部立案恭摺仰祈聖鑒事竊前以變亂之後庫欵蕩然無存稅釐亦未能暢旺善後一切需用浩繁非籌有現欵卽難措施擬由華俄道勝銀行息借銀三四十萬兩以濟眉急曾於上年十一月間預籌善後事宜摺内先行具奏在案旋值年近歲迫各處兵隊皆數月無餉宗室覺羅八旗滿蒙漢内務府各官兵亦均困苦難言官役回署辦公無資當經電商全權大臣奕劻李鴻章覆准先由華俄道勝銀行借銀八萬兩續因不敷開放又電請轉奏再撥銀二十萬兩亦經奉旨允准知照前來現在統計共由華俄道勝借過銀二十八萬兩年息八釐指由本省進欵内歸還定期一年本息付清相應請旨飭部立案再統核奉天省每年進出各欵將來籌還尙不拮据合併聲明除分咨全權大臣戸部查照外理合恭摺具陳伏乞皇太后皇上聖鑒謹奏五月十五日奉硃批該衙門知道欽此 
增祺片再部定章程勞績保舉候補人員無論何項出身何項勞績均應扣足一年期滿甄别補用又試用人員到省後應扣足一年期滿甄别補用歴經遵辦在案兹查有候補道徐鏡第自光緒二十五年九月初二到省之日起計閏扣至二十六年閏八月初二日一年期滿又試用道景賢自光緒二十五年八月初二到省之日起扣至二十六年八月初二日一年期滿又盛京撫民同知孫壽昌前在東海關通商洋務案内出力保俟選缺後以知府補用應以光緒二十五年九月二十四日接奉部覆准補斯缺之日作爲候補知府到省日期計閏扣至二十六年閏八月二十四日一年期滿又試用知縣紹康自光緒二十五年八月十九到省之日起扣至二十六年八月十九日一年期滿又試用知縣徐之慶自光緒二十六年四月初六到省之日起計閏扣至二十七年三月初六日一年期滿奴才等復查該員徐鏡第老成諳練辦事精詳堪以繁缺道員補用景賢舉止安詳辦公勤愼孫壽昌才具穏練任事實心紹康安詳謹飭辦事勤明徐之慶年富才明留心吏治俱堪照例補用除各員履歴咨部外理合附片具陳伏乞聖鑒謹奏五月十五日奉硃批吏部知道欽此 
 
