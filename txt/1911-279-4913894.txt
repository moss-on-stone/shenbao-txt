# 1911 - 279 - 4913894

 

Page 1

 
 
   
 
 

Page 2

 
 
評論 
[武昌革命）無（）名（]  
　　余昨日言評武昌革命黨之洩事失機而昨晚即得武昌新軍之變省城陷總督走督署毁張彪傷武昌之革命已成一發難收之勢此其事爲革命黨舉事以來最爲成功之事雖其後之變幻不知何若而就今之可評者言之約有數事其一爲四川之事必更一時而難平也武昌爲中國樞紐武昌一失守則中國之機紐斷而四川孤援於內官兵之勢愈孤而人民之胆愈壯其餘鄰省無不以擁兵自守爲急而决不敢再來相助且以前之川人僅以文明爭抗未嘗有心叛亂也後爲官吏所慘殺其蕴怒已深然怕於官之勢力又不敢明白宣戰也今聞武昌之事已經得手則胆氣頓張而胸胸之憤怒必然勃發以求報復此必然之勢而無可徼倖免者 
其二爲粤湘之事必又連翩而並起也粤爲革命黨人之根本地屢起而屢仆者以他省無事難以一處動搖之也今春圍攻督署之事已近幾希去年新軍之變亦已前兆而路事之爭亦與川省互有關係其人心之動已可概見湘省人民强悍爲革命而死者人已大　革命之思想亦灌輸已久近日爭路之布置亦正趨步川省之後塵滿地亂機如散炸藥今復動以武昌之變起安有不受燃而火發者 
專電 
[漢陽又失守漢陽府逃失無踨]  
　　革命軍今晨）二十一（圍攻漢陽兵工廠隨佔據之獲來福鎗二萬枝并獲野戰砲過山砲甚多守廠兵士皆與革黨表同情故未甚抗拒商辦漢陽鐵廠平安無擾 
　　革命軍已到漢口惟不仇外人不擾商務漢關道逃 
　　武漢兩埠中國銀行鈔票已不能通用革命軍發軍用鈔票代之 
 
 
 

Page 3

 
 
　　革黨以諮議局爲軍司令部聞該部已與外人相約决不干犯外國官商外人亦嚴守中立不干涉該黨之事 
　　鄂督瑞澂現駐漢電內閣有願犠牲一身不恢復不瞑目之語 
　　協統黎元洪現爲革命軍大統領已在武昌內外遍貼告示一不許私匿官員一不許傷及外人一不許侵害商務一不許攻擊外國義勇隊一不許濫殺同胞違者論死又能搜獻口人及接濟餉械保護外人財産生命者均有賞 
　　新軍砲隊一協馬隊二隊步隊二協工程隊一營同時變叛此時只餘步兵四營可用 
　　鄂督仍駐楚謙兵輪漢口尙安靜 
　　張彪受傷未死已逃登鄂督移駐之兵艦 
　　今日）二十一日（此間有外國兵船八艘英二日二美三德一 
　　岑西林在鄂也險日內卽回滬）以上漢口（ 
　　廷寄岑春煊鄂省近有黨警川匪聞風復起著即銷假迅速赴川 
　　瑞督十八日電奏謂會抄獲革黨文件多種內有擬以湖北爲行軍根據地繼由該省進圖湖南暨揚子江流域各省等語並請即派天津第一鎭陸軍赴漢 
　　鄂亂報到京師大震陸軍一二兩鎭二十夜乘專車赴漢廕昌奉命親往調度明日）廿二（出京薩鎭冰程永和亦奉命率江師全隊赴鄂鄂督瑞澂先行革職許其帶罪立功 
　　姜桂題吳祿貞奉調統軍來京防衞（以上北京） 
　　江督電致滬道命粤軍暫駐新昌輪船（即四鄂裝運粤軍者）不必登岸聽候調遣）南京（ 
　　廣州因鄂亂亦受影響大吏已調兵嚴防並電滬道催黎天才所統入川一營迅速回粤惟此軍現爲鄂中電留已由粤督再商政府設法（廣東） 
　　楓浙交界鄉民　患水災請撥築圩捐未准毁自治公所一學堂二董事遣兵拘捕當鎗斃十二人鄉衆大憤趨嘉善縣大堂鳴寃適遇紳董沈少圃即上前咬斃并將沈守瓶搗斃蘇界尙安靖（松江） 
[譯電]  
　　今夜（二十日）據漢口美領事葛林電告云美副領事瓊生會赴武昌欲將各敎士載至漢口黨軍阻其登岸謂各敎士現均安居城中請勿過慮華官請各領事派艦梭巡江面阻遏叛兵過江各領事答稱外國兵船祇能保護租界不允所請）大陸報二十日北京電（ 
　　據最近消息漢陽鐵廠已爲革黨所佔奪漢陽府及漢關道均逃現革黨已至漢口惟頗以文明之禮遇待外人中國銀行已不允付款）字林報二十一日漢口電（ 
　　十九日下午有砲兵隊步兵一隊工兵一營在武昌起事據城總督逃至中國砲艇張彪逃至漢口目下正在猛攻督署聞有革黨一枝已赴漢陽大局危極寓此各國人民已組織義勇隊日本砲艇隅田已赴武昌現恐漢口亦將波及）文匯報二十日漢口電（ 
　　武昌仍在戰鬥惟目下大都從事搜尋滿人革黨領袖已頒發告示其主要之欵以驅逐滿人爲宗旨革黨政府擔任保護外人及各國租界違者論死昨傳張彪死信尙不確實中國砲艇現正豫備戰事）文匯報二十日漢口電（ 
　　革黨已發新紙幣從前通行之紙幣漢口華界不復通用革黨自今晨起自管理一中國家銀行瑞督仍在砲艦張彪現居日本租界恊統黎元洪現充革命軍領袖指揮武昌軍武昌軍隊）文匯報二十日漢口電（ 
　　漢陽已爲革黨占據華人現紛向外國銀行提款上海各銀行已允匯款協助）文匯報二十日漢口電（ 
　　武昌革黨已張揭告示大旨謂凡有藏匿官員或傷害外人或欺侮商民或阻礙商務或屠殺人民或焚擊漢口外國義勇隊者均須梟首凡有接濟革黨糧食軍火或保護漢口外國租界及外國敎堂或以以敵人行 
 
 

Page 4

 
 
　　動報告革黨者均有酬賞下署黃帝四千六百零九年八月某日張貼革黨業已編制民兵現有中國兵船三艘魚雷艇兩艘在武昌附近游弋該艦等顯尙忠順政府瑞督亦在艦上武昌城門已閉一切人等不准入城敎士有離城者）大德和二十日漢口電（ 
　　北京政界極注意鄂事各處均增防兵攝政王及各親貴之府邸尤甚現議如各省情形益壤則北京全境將頒行軍律）大德和二十一日北京電（ 
　　漢陽兵工廠已爲革黨占據 
　　漢口不靖中國鈔票不能流通貿易停止 
　　據逃出之某日人言武昌革黨有步隊二恊砲隊一協工程隊一營而政府所有惟馬隊一協耳革黨先佔軍械局軍火充足全城遂入革黨之手是晨革黨設砲於山上轟擊督署下午移擊藩署）以上日領署二十二十一日漢口電（ 
要聞一 
[續紀本埠驚聞鄂亂情形]  
　　本埠昨接武昌失守之電人心頗覺皇皇第因此時商電不通或猶未敢信爲確實惟本報據各方面之報告并接鄂垣訪友最後電音因確信其實有此事今日十二鐘時又接訪友來電謂兵工廠被攻不一鐘復接來電云革黨已至漢口同時某商家亦有接到此項電信者查漢口握南北交通之中樞爲長江上下遊商業之中心點本埠商家在彼設立分號及與該埠商號往來交易者頗多於是人心又覺不定以電話向本館探問消息者絡繹向至幸四鐘時又按電音謂革黨至漢不仇外人不擾商務云云并據派出訪員回報謂某洋行亦接來電革黨以極文明之法待遇外人并極力安慰商家使勿驚擾等語本館以此兩電大有關係凡遇前來探問者皆以此項消息告之人心居然賴以稍安惟至晚間運接訪員數電知鄂事愈形劇烈幾有不可收拾之勢總之武漢局勢爲商業上重要地點其情形更非粤川可比春間粤亂本埠商務已受一打擊此次川亂本埠商務又不免損傷今漢埠商貨復一律停裝矣設鄂亂蔓延不已則不第上海商業大受影響即長江上下遊各埠之商業亦將莫不受其影響此理能不望當道者速有以敉平之矣聞泊於浦江之英國兵船開特末斯號會接漢埠無線電音着俟克里哇兵船駛抵上海卽赴漢口現該船已於昨晚啓椗赴漢又金沙兵船亦接赴漢之命令法國砲艇台西杜號則於昨晚　由滬開出英國兵船胡特拉克明日亦將離滬尙有英國兵船白萊姆白爾已由鎭江來滬英國艦隊司令官現乘阿拉西克里的兵船駐泊南京并聞美國艦隊司令官亦接駐京美使電音命卽措備保護美人生命財産一切事宜 
　　又聞昨日晨間上海英領事署接漢口二十晚電音謂革黨已占據武革黨領袖已出示諭告誡人民凡有擾及外人或外國租界者均須梟道武昌仍在戰門中惟漢口及漢陽兩處均尙安靜漢口外國義勇隊除日本人外共有二百人昨夜均在各街巡邏并已豫備令寓漢外國婦孺除寓於江邊者外一律移上輪船度夜寓漢口華界及漢陽之敎會婦孺已勸令移居漢口外國租界武昌城門已閉惟聞城　　中各敎士現均平安下午英總領事復接漢口電音謂武昌城已爲革黨所據革黨放火燒監縱釋各囚漢口巡警均已逃逸聞北方已有軍隊開來 
[留學生皆革命黨耶]  
　　此次學部考取之遊學生解王陽等三人被民政部飭警拘拿一案以民部辦理此案頗形秘密而又事起倉猝故外間皆莫得其眞相但聞此三人皆與革黨有連而已姑將京友先後來函彚錄於下以資參攷 
　　函云此次學部考取之最優等優等留學生江蘇人蘇人解樹强王汝圻成都駐防陽炯等三人住外城張相公廟內適有青年婦與廟儈往來甚密時爲該生等所見僧往恐爲所發露思有以先制之窺該生等所携箱篋頗多又甚沉重遂密告偵探險兵謂係革命黨人十四日有身着便服者兩人面謁該生等言伊老爺相請問爺爲誰答以學部德姓問在何處答在總廳該生等立赴總廳則並無其事隨即回廟則已有巡警多人圍住將箱篋倒開搜索一過其內皆洋裝書籍並無嫌疑不知何故巡警仍將該生等帶區迄今仍未放回　　又函云解樹强汀蘇阜寗人此次之案係由阜𡩋縣令方在鏞以印禀密告民學兩部謂該學生與粤省革黨暗通消息云云民部據以出奏旋卽奉旨拿問交由大理　密訊解不 
 
 

Page 5

 
 
　　承認同庽之王汝圻陽炯亦侃侃而談毫無實據今聞王陽二人已有可望開釋消息惟解則仍須拘留續訊云　　又函云解樹强案係由阜寗縣拔貢左人豪等四人出首密告由江督蘇撫轉報到京致被拘訊其王汝圻陽炯則因同庽亦被牽連刻因大理院迭次研訊皆不承認暗通黨人故已由大理院電致蘇省飭傳原告左人豪等迅速赴京到院備質按此函與前函所述稍異姑兩誌之以觀其後 
　　又函云解樹强爲𡩋省派赴日� 
本官費曅業生近以應考到京取列最優等詎發榜後經有人密告其與革黨首領某往來甚密且謂本年三月間革黨圍攻粤省督署解亦預聞其事然被逮時搜檢箱篋並無暗通革黨之信據惟解面部有巨瘢巡警偵探疑爲粤省一役所受槍傷之證卒被拘去今聞大理院憲擬不苛求如有妥保可邀釋放云 
[川路滴滴血）二（）十（（三）]  
　　十四日四川旅京學生接到家電云川東川南甚危黔滇巨� 
匪侵入重慶瀘州尤可慮 
　　岑西林此次辭差本已决計不再赴川聞其原電中不但力辭助勦之任並請准其來京面商要事據此以觀則其辭差確爲權限問題而起惟閣臣以川事正資其力若中途而返恐川中人心愈形惶惑大局必至不可收拾故但許其賞假調理并未准其來京之請并聞刻已有電勸其假滿迅即入川勿存退志 
　　端方至今仍留滯巴東不敢前進風聞川人以此亂之起實由端方帶兵釀成恨欲得端而甘心端方大有戒心近因接得岑春煊賞假之電恐其不再入川爲已臂助故已有電致岑勸其刻日銷假帶兵赴川會同勦辦一面并電請政府促岑前往勿任告退云云惟聞岑已有電郤之矣 
　　川省亂事各屬蔓延愈甚久已傳播中外乃前日端方電告粤督謂方准期十二日由夔州起程直往成都沿途不見亂事 
云云按其措詞與川督近日奏報如出一轍不知何故 
　　鄂省派赴援川之陸軍恊統鄧承拔三十一標標統曾廣大近有電禀瑞督張提云該標裝運輜重船隻行經巫山峽江中因水勢急流將運船激翻二隻幸鄰船援救得力僅淹斃兵士劉鴻鈞等數人損失軍裝器械不少聞張提已有復電飭該統領等嗣後務須認眞督率好爲駕駛如再有疏虞定惟押運之官弁是問 
[南漕改折之動機]  
　　江浙漕糧最爲病民前人言之屢矣上年資政院决議改交折色摺上留中浙撫續電亦未兪允年來米價加昂有漕州縣賠累甚重紛紛規避是不但直接病民抑且間接病國今秋江浙兩省又届奇荒斷無百萬石現米可交兼值裁首縣併府治之際浙省杭嘉湖三府首縣徴額爲全省之冠府缺向來清苦斷難賠墊此項巨欵業已先後陳請省台預籌辦法而浙紳亦會倩財政監理官向撫院重申前議增撫允爲極力主持嗣經電商蘇撫亦頗贊成然迄今未見施行聞增撫之意須由紳士具正式公牘呈請方可聯合蘇撫據情會銜電閣云 
小說 
[無名罪人）六（）十（）無名（]  
　　愛姑一見。不覺大。驚原來。那來的不是别人。便是昨日裁判所內。坐鄰席。的那年長的。婦人。男爵夫人此時。却不在意。只顧對那米心姑娘說道秋家姑娘我今。日帶了捐錢的人來。和我同坐馬車來的。他肯。捐助五百法郎。他就是。我的。外甥也可寫在。發起人的名簿上。說罷。便向。外招。呼那。同來。的人同來的人。便走將進來。愛姑一看。不覺。又是。大驚。只聽得男爵夫人說道這便是我的外甥。克路小候爵。米心姑娘一聽小。候爵的姓。名不覺也是一怔。心想這不是方。纔愛姑。說的。他也。盡力幚。助我阿兄的人麽忙向他細細一看。年紀約與阿兄。相仿眉清目秀。果然是個可靠的紳士。此時克路小候爵。也向米心姑娘細看。只見他淡裝素服。瀟灑風。流其美秀在骨。又含着一種。凛凛。難犯的项氣。以視巴黎交際社會中。抹脂傳。粉飾翠懸。珠的。奚啻有仙凡之别心中。不覺又是欣羡。又是。尊敬呆了半响。纔問道姑娘。便是。這工塲的監督麽。米心姑娘道。正是。我是草創。布置。的甚不完備。男爵夫人在旁道甚好。甚好這是姑娘的客氣。愛姑此時在旁。見他三人相談。恐怕被他們問起姓名來。洩了秘密。忙退至婢女雪姨之後。不料男爵夫人。早已回頭過來。問道姑娘你不是昨日在那裁判所內。和我同坐的麽。愛姑一時不便躱賴。只得答道正是。夫人看見跼促不安的樣子。又問道姑娘昨日見了裁判所的罪人。十分可。憐他了。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[楓涇鎭亦釀毁學風潮]  
　　楓涇爲蘇浙巨鎭人烟稠密舗户如林係浙之嘉善蘇之婁縣接壤二十日浙界某學堂不知7如何與莠民臣釁竟連搗兩學堂有波及自治公所之謠嘉興府得信立派軍隊四五十名星馳彈壓松府署得信即晚傳見婁縣李大令諭速派差察看果於二十一晨延擾婁境紳董姚九香沈少圃沈守瓶等三家先被搗毁遂毁及姚紳比鄰之某學堂亦聲言搗毁自治公所人心惶惶謠言蠭起大令聞信立帶壯捕乘火車馳往並聞現有某紳士指令兵丁鎗斃十餘鄉民之說不知確否 
[皖公山忽演閉城虚驚]  
　　安慶省城於十七日晚七句十分鐘時由巡警道傳令各城門一律關閉（向例每夜十一句鐘關城）霎時間居民異常驚恐事後探其原因近日長江一帶驚報頻聞皖省突於前暗中運動起事以扼長江中樞又謂湖北有革黨十八名潛來謀亂被偵探訪悉遽報警道全玉如觀察聞報後心驚膽落急命閉城如防大敵次日爲朱中丞聞知即傳全道來轅申斥一塲而罷 
[兩浙飢民之風聲鶴唳]  
　　杭州杭垣告荒鄉民回至小林鎭地方閙荒詳情已誌前報茲悉臨平自治公所於十七日連致撫憲電云杭州撫憲鈞鑒小林亂民藉荒紏衆搗毁范議員鳴鏘費生員本褘兩家身　衣服雜物肆意搶掠公立小學堂亦被搗毁聲言今日到臨拆毁各團體及各議員住宅事在危急請速電飭　橋標營派隊尅期駐臨保護遲恐不及臨平自治公所銑又杭站長轉撫憲鈞鑒晨電諒鑒今日亂民仍鳴鑼聚衆各鄉響應殷户波及現亂民紛聚臨平圖毁各舗户市面岌岌請電標營派隊火速駐臨保護遲恐不堪收拾臨平自治公所銳又叩 
　　紹興紹屬蕭山縣勸學所高等小學堂於初九日被沙民搗毁後告荒者日來二三千人紛紛要求出示免租翁邑令允沙民於十八日出示在案居民舗户均以爲十八日必有大批沙民來城倘告示不如其願必有一番閧閙無不驚慌所有富户如陳宅等大半收拾細軟以及文契等項於是日雇定船隻倘一聞風聲不妙卽落船赴郡或往鄉間遷避小康之家皆將箱籠衣服銅錫往當典當錢以免逃避時之累贅間有膽小者已於前數日避往他處該縣翁令亦恐有變特先行出示涌告大略以沙民閙荒必有匪徒從中造謠生事除一體嚴密查拿外倘有抗拒官兵等情一律格殺勿論謂已奉有撫憲批示查照現行律辦理又遍揭告示以沙民前次滋事現已訪實姑念鄉愚無知概不深究倘再閧來城决不寛貸等語不意是日並無沙民來城告荒者亦於是日絶跡迨十八日下午紹興府城忽有小金等處灾民三百餘人乘船十二隻相率至府署跪香因人數衆多差役不及攔阻直入花廳滋擾不已該府溥太守匿不敢出任令各災民在署中喧閙直至黃昏時猶未散去 
　　湖州湖郡程安二屬四鄉災民請撥賑欵分别辦理平糶施粥等事各官紳屢次集議四鄉客董保並不邀到同議以致范然不知原委本月十四日西南鄉紳董已將賑欵具領在南門外總管堂會議辦法不料爲一般客民所聞遂以土民已邀賑撫客民未得恩施有誤會客董保報熟有指客董保不力請者甚至有誣客董保吞没者否則災無輕重豈有專振土民使客民向隅以是大起暴動紛紛向各客董保家爲難恣意搗毁搶食米穀若南鄉客董張大仁西南鄉之李宗典西鄉之朱泰興熊國義諸家莫不受累以是該客董等連夜進郡向符轅告急請示惟南𦤑橋一帶客民因該處紳士陳君開歸平糶施粥高書不分土客四字故客董胡文田許應富二富户未遭波及云 
[勘界會又來曲突徙薪矣]  
　　粤東勘界維持會昨上張督書云茲據香山恭都紳民函稱本月初七日申刻突有葡國馬交淺水兵輪擅進內地駛入南屏三益圍河面灣泊各鄉聞耗互相驚傳民心浮動業由各鄉紳商竭力勸慰免生衝突等情竊思葡人浚海加　未已又復勒收九澳黑沙田稅居然擅毁田基拔去禾苗激憤鄉民大生惡感今又用兵艦窺伺內河騷擾村鄉葡人此舉無非故意刁難激民暴動使鄉人 
 
 

Page 11

 
 
　　不忍小忿迫釀事端致令友邦貽爲口實不直我國遂得投閒抵隙擾亂鄉村乘危攫取奈何北京政府時恐匪徒煽惑别滋事端妨礙界務前途殊不知葡人舉動適足以鼓動鄉民利在暴動耳總之鄉人暴動固宜提防彼激鄉民以致暴動尤不可不防也現值葡立民主一週紀念之期訪淺水兵輪料必駛回澳門舉行賀禮或不致釀成交涉惟葡謀迫隱患方長懲前毖後覆轍堪虞查前山內河在在應爲防範若盡信葡人磋商界務就我範圍遂將防務疏忽如故實使葡人詭謀層出不窮矣仰懇憲台咨商李提憲分遣淺水兵輪刻日到該處梭巡河面並勒令該國淺水兵輪即行出境以保治安若既經出境仍懇追究勿徇葡人托詞避風受其牢籠是否有當統希憲裁 
[贛省防軍拿匪肇禍記]  
　　贛省臨江巡防管帶劉藩東月前奉文飭拿匪首徐壽子後探悉該匪在新喩縣境水北壚地方演戲並知會該管府縣遂哨官蔣契炎帶領兵十十二名分作兩班前往該處密拿適值該處演戲班名春和班首姓鄒亦名壽子正絲竹金鼓嗷嘈之時忽見短衣健兒數人持槍上台打傷戲子數人捉向飯店拷問壽子下落將該班徒弟陳貴發等綑綁圈禁四出搜尋旋至敖姓菜園旁將一十二歲小孩驚跌塘內伊祖八十歲老翁拚命喊救因此觀戲者大動公憤互相爭吵毆打兵民互有損傷該地離縣城七八十里縣官周家衡聞信星夜帶領兵差馳往查辦其時蔣哨官業已回郡上訴該營官劉藩東不察輒以該地紳民聚衆奪匪毆傷營兵電省請即添派防營前往助拿嚴辦馮中丞聞報即電派朱管帶鼎炎帶隊前往同劉管帶會同該縣拿辦並有只要務拿匪首徐壽子到案不准波及無辜等諭詎劉管帶於十八日到墟日日帶兵上街搜捕見紳即行辱駡周令恐激成事端屢次婉商亦受呵斥 
　　十九二十兩日居民二千餘户因劉管帶異當驚擾遂一律閉門墟場罷市由周令步行上街挨家勸諭竭力開導始安靜如常是夜購線探實鄒壽子下落云在上高縣屬窑下地方吳姓家中患病適吳姓有人上街到墟經紳士問明報告周大令由紳民引路會同劉管帶妥派兵役其時朱管帶亦到分三路前往上高將鄒壽子拿獲會同訊供據稱伊只姓鄒并不姓徐且無匪情事周搜其箱籠亦無票布犯禁之物質之蔣哨官何以得知鄒壽子即徐壽子蔣亦言語惝恍並無証據周令以事關匪案擬即交劉星夜送府審究劉管帶不允聲言尙須拿辦毆兵凶犯周遂向紳士設法責令即日交凶由紳民指交張高彩等三名提堂責懲千板送署管押詎劉仍不行單開在場毆兵凶犯約有百名並云打落馬刀子彈及銅元五千須追還鄒壽子所騎黑騾亦應繳出乃行地方紳民譁然始於念二日下午由周令會同劉管帶解匪赴郡五鼓抵城周令親至府署叩門禀明原因約與李太守坐譚三句鐘之久遂將鄒壽子發交清江縣管押經李太守親行提訊該犯鄒壽子并非姓徐亦無爲匪証據應即片請劉管帶率蔣哨官到署面質問蔣何以知鄒即徐有何憑証劉蔣均面紅耳赤言語惝恍李太守當即嚴詞申斥並一面錄供禀復撫院叙述兵民起釁之由聲明鄒壽子並非姓徐亦無爲匪證據况有紳耆百餘人隨同周令上府環保除即日據禀詳院外並先行電禀可否施恩保釋請示遵當奉撫院沁電准即保釋李太守奉電即將鄒壽子保釋並將鄒失黑騾一頭勒令劉管帶追還已行知　喩縣卽將前交紳十看管戲箱一概還鄒收領完案矣 
各埠通信 
湖南 
[巡防統領部落成]  
　　湘省中路巡防隊統領向無一定駐紥所在殊爲不便現因綠營已經裁撤由撫院飭將舊日之先鋒廳改建中路巡防營統頭部刻聞已經落成由統領吳觀察諭飭所部軍隊日昨一律遷入矣 
[派員採買穀石]  
　　兼署湘藩黃伯雨方伯以本年濱湖州縣均遭水患來春青黃不接平糶振濟需穀甚多計省倉存穀四十五萬石不敷接濟春荒之用當此新穀登塲自應委員分投採買爰即派委當德官錢分局委員沈太守保宜赴武陵桃源一帶購穀即存常德府城備撥武龍沅三縣振糴沈别駕保澂赴澧州安鄉一帶購穀分撥南洲華容兩廳縣振糴有餘運塡省倉衡州官錢分局委員龔大令承祖湘潭官錢分局委員蕭大令詠恩益陽官錢子局委員謝贰尹雲官攸縣紳士劉贰尹德禨近在衡永湘潭益陽攸縣一帶採買均着運至省倉以爲備荒之用聞尙須另派妥員前往寗鄉縣採買云 
[江華匪亂已平]  
　　永州府屬江華縣前有匪黨多人在該縣濠口地方肆行搶掠經後路巡防隊統領張部郎其鍠會同府縣竭力剿捕業已弋獲首要分别嚴辦其餘從匪亦均星散已於日昨將 
 
 

Page 12

 
 
詳細情形禀報撫轅察核矣 
山東 
[萊陽又有亂耗]  
　　萊陽自去歲曲士文激變後已届年餘詎八月初九日又有匪首郭鳳年會合黨匪數百人作亂將該縣合山村譚葛莊一帶民居焚燒殆盡又殺該縣往捕丁役三人十二日官兵與亂黨在妖山頂接戰擊斃亂黨四人被獲二十餘名當卽　放無辜良民十餘人其餘被擄十三人已解回城十四日官兵仍在譚格庄一帶梭巡現下城廂左近尙覺安靜 
[女姑商務之蕭條]  
　　即墨西南鄉舊有女姑口一區逼近膠澳北岸南通吳越西逹齊魯帆𣞱絡繹貨物雲集� 
商務之盛不減龍煙自德人租靑以後建市埸造船塢通輪船行火車裝物運貨便利敏　遂致滄口興旺女姑蕭條該埠商民亦知無法振興也近轉紛紛盡移滄口建立埠頭以謀發逹　 
福建 
[洋關收數之暢旺]  
　　厦門洋關自開征以來每年收數少則七八十萬多則八九十萬而以八十萬爲足額征有餘額則洋稅司每一萬得四成花紅上年洋藥大漲收數已逹百萬今年洋藥加稅收數更較上年爲多即以近日而論每日收餉多至二三千兩上下而洋藥一項竟居十分之六七云 
[厦道禁米出口]  
　　厦門食米向仰給於漳州以及外洋安南仰光等處數十年來米價每担均六元上下近日忽漲至七八元而上等米一元祇購十三斤據厦人云爲從來所罕見厦道昨已出示嚴禁米出口矣 
安徽 
[趙協統因嗜好被參]  
　　安徽陸軍第三十一混成協統領趙康侯平日與軍士頗有感情惟因深嗜洋煙一時難以戒斷已被御史石長信風聞奏參將來恐無良好之結果云 
[電阻小輪行駛]  
　　宣城縣俞令炳章日昨電禀皖撫云該邑金寳圩水勢漸　查勘各　尙有險處仍飭圩夫挑築當可保全誠恐水　之後圩堤被水浸久土愈鬆浮最虞浪擊現在河內萬不能行駛小輪應請電飭蕪　道轉知稅務司八月內不准小輪行駛以重圩務 
[劉三大王監禁五年]  
　　全椒縣境山叢雜素爲青紅帮匪出没之區近年迭告水災勾串飢民到處搶掠尤爲居民之　茲經該縣拿獲安慶帮匪首劉三大王當即嚴訊供詞狡展刻已擬請監禁五年具禀各大憲核示祗遵矣 
浙江 
[浙藩嚴禁書吏舞弊]  
　　藩署禮房吳巢生去年販賣孝亷方正近日　書兪麗生販賣差缺挖補親供履歷均經方伯訪聞斥革在案近聞書記某某等又有勒收呈費包其批准凡學堂請欵領欵等事尤須預先招呼否則必被　閣事爲方伯所知異常震怒昨特手書硃諭重申厲禁略稱照得本司衙門分科治事所有書記寫生薪水紙張　墨亦均由庶務股給發以資辦公從前相沿一切紙飯規費等名目早經諭禁永遠革除並隨時伸儆在署書記寫生切寳遵守有違立予斥革懲辦在案誠恐民間未及周知或被無知之徒招搖朦混合再出示核辦應即來司領抄隨時給發如敢仍蹈舊習勒索陋規等事准其指名控告 
[學界組織聯合運動會]  
　　浙省尙武會成立後原擬先辦商團公推沈紳鈞儒主持其事並借定旗營操場嗣因各屬水災商情凋敝此議　致阻擱現擬聯合省垣官私學堂組織連合運動會特於本月十七日下竿邀開預　會是日各校各舉代表與議者計共十一處决定辦法三端（一）由尙武會備文申報提學司並公函各學堂（二）預備經費一千元由尙武會擔任五百元其餘歸各校恊商擔任（三）議定於二十四日下午續開預備會一次以便商訂會期選任職員及一切布置進行辦法 
揚州 
[鎭道批駁江都縣]  
　　順江洲自治職員徐仲熙等以日前宜陵鎭董許小泉等盤獲該洲陳某中江北購來平糴米糧指爲私運出口等情當由徐等函請鎭江商會轉函該處地方官以此米係該洲辦平糶之用已領有關道護照應請照章放行等語旋許董以甚所辦米色甚白絶非平糶所用疑係舊照朦混私運禀請江都縣辦理桂大令即轉禀鎭關道請予察核林觀察閱禀之下心滋不悅批飭桂令將此項米糧是何奸商私運該縣何以知護照無效所朦本道之處何在糶米應買何色載在國律何條勒限三日一併查明具禀 
鎭江 
[徐董事黑心呑賑]  
　　沿江各洲圩被水成災前經省吏撥欵賑恤災黎咸由各災區紳董承領造册挨户散放現聞某洲亦被水災由該洲董徐壽霖造册領得赈銀以八成㪚放災黎其二成竟入私　並呑蝕災民張順華等十二户赈款云 
常州 
[庸醫屢次害人]  
　　常州庸醫沈仲芳向襲其亡師錢觀生醫名以兒婦科插標賣首初尙膽小近年益以人命爲兒戲去年曾誤醫一錢姓孕歸致斃罰數百金了事今夏復誤醫西倉橋高姓幼孫認痧症爲霍亂慢驚一服而高姓幼孫幾斃幸高重延錢同增薛友聲會看治愈本月上旬大街伍紳搏純之子偶患咳嗽痰喘因伍紳出洋未歸其家屬就近延沈醫治沈又謂爲驚風但服一刻又轉險症終延錢祝恩同增叔姪醫治而愈此事傳布後益爲醫界所不齒矣 
松江 
[淫妾激動公忿]  
方阿娟西外石潤橋孫姓之妾也狂蕩成性人盡可夫夏間隨某老妓逃往滬凟其夫遍尋不獲近日該　忽在會審公廨控松郡醫生胡姓誘令捲逃新廨遂派差兩名來郡關提投宿於普照寺前大升高客棧僞爲請醫治疾殆胡至即挾以偕往婁署擬於翌日領文解滬胡母聞耗即詣案禀訴誣控　未親族亦以該妾在松與有苟且者不可勝數徒以胡年輕多金以致聽陖圖噬遂羣抱不平呈遞公禀請李公飭令廨差自回一面備文來滬特提方阿娟到松質訊 
[鄉民報請勘荒]  
　　婁境天馬山四十三保四十圖鄉民數十百人十九日蠭擁至婁署報荒婁縣李大令允俟勘明再核 
蘇州 
[學董情急呼將伯]  
　　長元吳學欵處自某董接管後經濟日形窘絀前擬停辦公立中學又恐學界不贊成不得已商懇敎育會會長通告各會員徵集意見期資補救而分資任該敎育會正副會長即上年管理學欵處之紳董想藎籌碩畫當必能設法　欵以維學務也 
[江寗]  
[勸業道有保護郵政之責]  
　　日前江督札江寗勸業道云爲札行事准郵傳部咨郵政司案呈據本部郵政總局總辦帛黎呈稱案照向來各省郵政總局有需地方官襄助之處若係重要事件則請關道或勸業道或交涉司轉行所在地方官照辦業經歷辦在案現在郵政歸入本部本總局已經札委各省管理郵務最高機關改爲郵政局曁郵政分局其究應與某項地方官交際公務自宜劃一以免岐異查各省勸業道於本部所轄郵電船路四項照章有督飭保護之責嗣後各郵局及分局倘需　方襄助或與地方交涉重要之事擬即專請勸業道查照辦理似與情弊較切惟各該局設立之所是否均有勸業道駐紥未敢懸定理合開具淸單附請鑒定分别咨札辦理等因前來相應抄單分别咨行貴督查照希即轉飭辦理可也等因到本大臣准此合行札飭札到該道即便移行遵照辦理母違 
[不准飢民南下]  
　　淮北及沭陽安東各邑今年迭被水災飢民紛紛南下逃荒聚衆滋閙甚至有搶刦情事江督張制軍特電請江北提督叚軍門飭屬截留不准飢民南下並資遺回籍以免　離一面電飭瓜洲鎭陶鎭軍派礮船在瓜洲江口認眞堵截 
[淸談）東吳（]  
　　今日東。　閙革。黨西也閙革黨。其小者則捕革黨數人而殺之大者非戕官刧械。流血滿地不止。 
　　嗚呼。誰爲爲之。孰令致之。革黨誠有應得之罪。其爲革黨所仇者。果無問心自恧之處耶。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[天文臺報告]  
　　今日中國沿海海濱季風甚大臺灣海峽尤甚 
　　茄羅林群島北之颶風仍向西北進行 
本埠新聞 
[法租界不許中國電燈公司裝粗電桿]  
　　法總領事喇君近日查悉中國電燈公司在法界徐家匯路自斜橋起至麋鹿路一帶換裝粗而日長之電桿殊於法界大有危險且工程局迭次侵佔法租界地址查徐家匯路一帶地址前由白前總領事曾與余前升道續議推廣界址案內允爲劃入租界而中國電燈公司前於一千九百零七年初設電桿之時曾經爭論不許建竪嗣因念及邦交姑置不爭今又欲換裝粗長電桿又被工程局佔地實屬違背前議故於前日照會滬道請飭中國電燈公司不得換裝電桿其工程局勿再佔地所有前設電桿旣已竪立姑准照舊以免違背前議現聞劉觀察已飭城自治公所紳董遵照矣 
[魏寳炎展保一月]  
　　滬道劉觀察批關絅之寳子觀禀北市兆康等三錢莊倒賬事文云此案現據南北市錢業全體董事公函懇求展限聲明仍歸董等全體具保督飭魏寳炎赶緊淸理如其稍事懈怠准由董等照案隨時送廨押追等情姑准錢業全體董事展保一月責令魏寳炎隨同股東妥速淸理限內如有逃避全由保人担其責任如限滿仍難理結即責成原保各董交案還押仰即遵照辦理仍具展保毁結錄送備查○又批職商虞浚奎禀云此案現准商務總會移請展限姑准原保人沈紳懋昭卲紳廷松展保一月責令虞浚奎督同經理人魏寳炎會商各股東妥速清理限內如有逃避應歸商務總會總協理着落沈邵兩紳是問倘限滿仍准理結即由商會及沈卲兩绅交案押追仰關守寳令會同遵辦移取商會復文錄報備查至唐靜波漢口房産早經前道扣抵豐裕押欵如將來變抵有餘方准再抵兆康井卽傳諭兆康股東經理人一體遵照原禀曁商會來移一併抄發 
[寳順債户求追血本]  
　　寳順莊等全體債户日前具禀督憲因被元豐莊倒閉共計被欠銀三十一萬一千三百四十二兩九錢七分三釐查悉該莊股東唐静波三股陸雲生三股唐晉齋陳芝生各二股此四人身家殷實坐擁厚資禀請札行滬道親提股東等到案訊追以保血本等情茲經張督憲批示云禀悉嚴究錢業架空牟利維持工商實業資本拿押奸夥切實追償欠欵並責莊東破産清理迭經本大臣嚴飭在案據禀前情仰江海關道迅速催辦結報 
[官塲鬼蜮記]  
　　上海巡警總局拿獲僞造憑照之龍振海等並起獲各要件一案歷紀本報茲悉警道已將訊供情形禀陳督撫示遵等情茲奉程中丞批示云據禀並供摺均悉查此案先據江蘇補用道龍佐才以寃遭牽累等情來禀剖訴當經札飭該道並上海警局查復在案茲據訊係龍佐才出繼之子龍振海僞造憑照似龍佐才止於失察之咎原可暫准取保候質惟是否實係江蘇候補道府人員檢查本衙門官册並無　名應再詳訊察辦其餘犯證亦應察酌分别覊保案關僞造曅業文憑部照札鈐記等件情節較重目應由審判衙門究明按律擬辦仰巡警道迅再會同滬道集訊研訊確情錄供擬議應得之罪通詳移司察核並候分得提法司滬道查照辦理仍候督院批示　 
[巨竊拒捕案提訊一堂]  
　　長江積竊王阿順於前晩夜半在虹口怡和碼頭圖竊被探夥應阿三查見上前盤詰王卽手持六門手槍將應腿際擊傷當由四百另五號五百十一號兩華捕將王追獲帶入捕房經捕頭詢明飭將應車送醫院醫治昨晨解送公堂請究先據探目石金榮與西探禀稱查西歷一千九百另九年五月間有一西人失竊衣物等贓約值洋三千元左右內有手槍一支係四千一百七十八號號目今查王竊之槍號目相同並有槍珠六粒一併呈請澈究並據應與見証沈錫卿投訴前情求究旋由四百另五號等兩華捕上堂証明王竊於本月十八夜半在怡和碼頭用槍擊傷應阿三並追獲各情訊之王供鎭江人來滬祗八天向爲摸竊手槍係向人借來並非竊取求察寳讞員會商美海副領事判王還押候下禮拜二再訊核辦 
[不理抵欵之交涉]  
　　洋商藍極爾控朱竹亭不理抵欵一案前日午後由廨會訊原告代表愛理司律師上堂譯稱原告與朱本不相識由顧大鏞介紹先將莊票陸續調去現銀一千六百餘兩届期往收無着向顧追索即將道契作抵逾期有贖請追訊之朱供認祗抵銀一千二白另六兩餘銀係顧私用未便全認等語王襄讞核供會商西洋副領事沙君判朱交一千六百四十七兩半人銀並保候補傳人証到案再訊 
瑣聞 
[城內]  
　　到底有傷無傷○閘北鄉民吳秀春奚晉　　　 
堂等於本月初旬投縣控被奚妙根等紏黨租賭行兇受傷抬驗等情富經田大合驗訊明確並無傷痕以其情節支　斥不准理前晚帮審承明府升堂訊案時吳等復又眛　控據吳供稱閘北人有奚妙根等來向小的租屋開賭起釁爭吵竟被紏黨陸掌全等毆打受傷並據奚供吳秀春與奚妙根爭毆上前解勸亦被打傷明府驗得吳等畧有微傷飭令自行醫治再行核辦 
　　都是根老班閙的○古董業之𡩋波人陳� 
松泉控被華錦仁王叙堂爲中保抵與顧根生洋五伯元本利無着等情帮審承明府提訊陳供由華錦仁經手持來二十八保七圖田單一張云地在寳昌路地方抵借洋五百元每月二分起息由華去挽王叙堂保息保贖係顧根生出面借的祇收利洋八元本月二十二續去收利推諉不認旋查並無此地始知假單情急控追借票田單呈鑒質之華錦仁供居中是實有王叙興桶店主王叙堂作保等語訊之王叙堂供陳松泉華錦仁顧根生均不相識由同行李順興桶店主李松亭挽我作保云有地保蓋戳祇保贖不保息乞察明府得供察核單據並不是假判斥退去候查再核 
　　圖賴磚灰捐○嘉定人周世鑣吞没磚灰公所捐欵七千五百餘兩於六月十五日獲案訊押追繳在案迄今分文未繳分肥之股東又不交出前晩經帮審承明府提案訊追據供嘉定人向在杭州敎讀現在正在攀産料理官詰可變多少答稱四百多元明府諭 
 
 

Page 19

 
 
曰此欵分毫爲重現尙數目懸　趕緊設法交出股東料理違干重責判仍還押候再訊追即傳原差何松諭謂曰初爾討保此案現在將周獲案就可搪塞過去了麽餘者德記磚灰行等七家迄不解案殊屬玩廷本應重責姑限三天解案違干並比不貸 
　　吃緊地保○洋商維禮德控有二十七保南十二圖美册一千四百八十九號道契地上被該處鄉民某甲硬搭草棚等情由值年領事照會滬道查究當經劉觀察立飭上海縣查明禀復等因田大令接文後立即派差徐德往傳該圖地保陸阿金到案委帮審承明府升座花廳提陸訊問據陸供稱小的祇於今年接充二十七保南十二圖梱保圖內並無出賣洋商之地亦無人造屋搭棚情事乞察明府得供察核照會祗有圖份並無地方諭謂陸保曰從速查明詳細禀復不可玩延違干未便陸阿金唯唯而退 
　　道批三則○南北信業老福興等禀批查文報局奉文飭繳滿費雖經本道商减未能照辦該信局事同一律本難代爲轉請旣據禀懇姑候上詳兩院憲鑒察能否咨商之處聽候核辦仍俟奉批飭知可也　大虚莊等禀批　此案兩次批飭迄未照辦茲又據禀前情仰會審官寳令遵照前批切實辦理具復勿再徇延　民人張阿富禀批　察閱抄粘甚爲明晰該民人應遵堂諭候顧氏到案再行集訊復核所請着不准行抄粘揭還　　道轅紀事○海同知查燕緒昨日詣道禀銷馬蹟山洋面監哨差　山東候補知縣秦崧年　前武進縣候補通判徐之模均禀安　管帶鈞和兵輸補用守備馬廷樹禀知銷假 
[南市]  
　　戇大舞弊○滬南同益公浙省米棧在南市裁判所呈控湯阿桂即湯秀卿又名戇大秀卿前次經手配就船户五人承裝嘉善海鹽兩縣漕米因其舞弊短交米石共值洋三百五十元屢催遊約有意庇呑等情昨經陳裁判提案研訊據供現下各糧船開出未到者尙有多數俟其到齊後自當傳諭料理判交保出外予限七天內理算清楚後即着該棧據情呈復毋違 
　　控水果欠○滬南協茂水菓行執事徐成波昨扭塘棲水菓客姚阿慶至裁判所控被欠去貨件洋七十餘元久不歸楚經陳裁判訊據姚供已由該行夥阿珠收去帳洋十六元其餘無力措還求察判求保趕緊清理 
　　控竹頭欠○前日陳掌華扭仇興豪楊順標張在祖至裁判所控稱前次代仇等三人購買竹頭製造燈籠當時墊出本洋尙被欠去十七元延不料理經陳裁判訊得仇供彼此合股以後小的並未承買尙有貨五十餘担存於某船廠後由楊經手賣與虹口林聚豐處得價洋二十六元已將二十四元付與掌華收訖質之楊供詞推賴姑判一併交保予限三天內尋交　聚豐來案訊核 
　　控緞帶欠○南京婦人陶彭氏開設緞帶作被販户潘鴻鈞欠去貨洋一百四十六元七角出票三紙到其無付一味圖賴昨扭控裁判所氏供明前情並稱已收過四十元及另有二十元之賬已入未收潘供無力措還前經人勸妥每月拔還洋一元官以明欺女流意圖呑　刁狡已極判交保出外予限一星期內先還洋四十元其餘每月拔還十元分十個月拔清 
　　婦人私賣燈吃○賃居大王廟弄之揚州婦人董李氏近被其仇家投匿名函致警務處指其違禁賣煙及開設台基經警務長立派巡員往查拘獲形跡可疑之閩人劉阿三劉阿發叔姪連煙具兩副解由裁判所研訊氏供丈夫在捐局爲打印司事劉係借榻而居其姪來此探病均非吸煙者官以烟具已獲有何狡辯氏供煙具係賣檀香閩人林高友林阿福自備之物二林亦已因事逮　求鑒官謂爾未必是妥分女流姑着交保予限月杪遷移出境毋再逗留以杜事端兩劉從寛斥退煙具銷毀 
[閘北]  
　　續獲拐匪○匿居四路二區南林里之大帮拐匪經人告發破獲一案已記前報茲悉前日復經一區續獲該匪同黨桑小羅一名經蕭區長分别研訊供詞均極狡展奉諭仍行還押搜出之男女小孩六口除由華春泉徐阿生認去二口外前日復由陳黃氏認去小三子一口有一年約五六歲之某姓男孩因患痛甚重於前日夭亡當飭地保棺殮掩埋尙存男孩二口一年約六七歲王姓一因年齡太稚不知名姓區長諭留養局中候認再行核奪 
　　是否拐賣○婦人王張氏投四一區控沈潘氏拐賣伊女得洋百餘元請究前日經蕭區長提訊沈潘氏供去年曾憑孔包二人爲媒娶王潘氏之女爲弟媳並無拐賣伊女情事問官因兩造供詞各執判沈退去着邀其弟及弟媳到案再行核斷 
　　石子撞麥壳○船户韋阿福投四路分局控稱裝有麥壳百担停泊蘇州河內被王阿三石子向撞翻有河快唐五爲証請究經蕭區長傳王質訊據供因韋唐二人訛訴不遂來局朦控等情區長以兩造所供均非實在押候查明再行訊究 
[英租界]  
　　拐○顧陳氏控姚鶴鶴（即陶岳岳）與顧阿二顧長子串拐男孩英生一案由廨訊押在案昨奉公堂復訊原告偕証奚正咸投訴英生被拐後即由顧長子之母來稱愿償洋三十元囑勿根究等語訊之陶等供仍推賴奉判一併還押候下禮拜二再行訊核 
　　賴○王木金控傳銀寳不理抵控一案昨由差探將傅傅案奉判過堂候訊 
　　迷途○男孩連生因在虹口迷途由捕帶入捕房咋送公堂盤請據供年十一歲父母雙亡依親串家內奉判送棲流所留養候核 
　　串竊○北四川路居人梁戴卿控劉錦廷串同婢女鍾連好竊取值洋二百四十元之金飾一案咋奉公堂訊明判劉賠洋五十元再押三月鍾女押女所兩月期滿仍交其主領回 
　　碎玻璃○新順記號戚錦康控榻車夫孔阿大撞碎值洋四十元之玻璃等情昨由捕房將孔拘案訊明判賠洋二十元繳釋 
　　攫金鎖○流氓王友卿因攫取謝順記家小孩金鎖片由廨訊供收押在案昨奉中西官復訊屬實判王押三月以儆 
　　抵單不贖○李輝能（即李叔莊）控曹阿小抵單不贖一案前晚堂由廨提訊原告求追本利洋二百五十元訊之曹供稱祇用洋二十元等語奉判交保限一月內照據拔　如違未便 
　　票洋不付○程正銓控邵生財不付票洋一百三十元一案前晚堂由廨提訊因原告未到奉判邵交保候訊 
　　造屋後餘利○楊聲雷控木作頭陶全金呑没造屋餘利銀二千四百餘兩一案前晚堂由廨提訊原告將紅賬呈案請追訊之陶供前包造祥泰洋行房屋因不諳西語倩楊爲通語每月給伊薪水洋三十元並無與楊合股請察德襄讞核供判掏交保着照水木公所前勸令陶結楊洋一百元自向原告理處 
　　木作頭官司○黃藴瑜蔡　記徐榮記同泰升盈記等環控木作頭張承記不理貨欵一案前奉公堂訊諭張先繳現銀一千五百兩餘准交保出外料理在案前晚由廨復訊各原告投案求追並由田金遠萬順號等投稱愿保張出外於五天內將銀一千五百兩璬案等語奉判張准田等保出將銀繳案公攤因張尙有姚占魁控案着另行交保候示　　兩棧主違章被罰○四馬路湖北路轉角新鹿鳴旅館主李梅林不將寓客姓名登竊又寳善街二百另二號客棧主朱福元紏合棧客聚賭均屬違章被捕房查悉昨將李朱二人併傳到案訊明德襄讞會商美哲副領事判各罰洋十元充公賭具銷燬 
　　洋行侍者行兇○總巡捕房一千另十五號三百六十二號等兩華捕控漢口路愛立司洋行內侍者葛阿才行兇等情昨由捕房將葛拘解公堂訊明判罰洋五元充公示儆　　一雙龜奴串竊○龜奴楊阿銀張阿川因串竊精勤坊五十九號妓院內摀婦蔣李氏值洋八百元之衣箱兩隻被控捕房於昨由探將二人拘解公堂訊供不認奉判均押候查明下禮拜二訊核 
　　兩婦人串拐一孩○張王氏胡張氏因串拐沈祥生家六歲男孩阿美被探獲解公堂訊押在案咋解公堂復訊兩氏仍不吐　　判均交妥保着帮同尋緝 
　　小茶館聚賭違章○虹口小茶館主王阿二因聚賭違章被捕查獲昨將王拘解公堂訊實判罰洋十元充公無力改押一禮拜賭 
 
 

Page 20

 
 
具毁去 
　　老馬房汚穢違章○信大馬房內因積穢不潔破捕房查獲以其有礙衛生於昨將該馬房主陳福香傅案訊明判罰十五元充公　　摸竊兒三日小勾留○閔青海因摸竊沈長立袋內鈔票洋十元被探查獲昨解公堂訊實判閔押三月示儆 
　　忤逆子三月小處分○唐和尙因不務正業由母唐高氏訓斥不聽違忤行兇被控捕房於昨由探拘解公堂訊實判押三月以儆 
[美租界]  
　　被封者啓封○住居西華得路三十九號之陳長生徐阿文薛大如等三户前因欠租被房東控准公堂發封在案昨日陳等已將租金繳清禀請廨員仍派差探前往啓封矣　　塌車捐電車○蔡阿春昨拖塌車過百老匯路擦損八十號電車之汕漆由司機人扭控捕房捕頭諭令該公司赴公堂禀請傳案訊明 
　　何小不忍乃爾○王阿玉傅阿根二人昨因細故起釁在百老匯路互扭由捕併送捕房經捕頭訽明斥釋 
　　何相爭奪乃爾○小工朱阿三林阿仁高金泉三人昨在西華得路爭奪做工互相兇毆被捕併送捕房分别斥釋 
法租界 
　　欠租案各執○孫奎前向有恆洋行租借民房居住欠有房金洋十九元不還遽即私自搬去當爲經租人張東記尋見扭入捕房轉解公堂請訊孫供並不欠租一味狡賴聶司馬謂旣無房票可交不能任憑諉卸商諸西官着折還洋十元限七天交保料理 
　　小客棧發封○楊炳榮所開之小客棧專事　頓竊賊近因行竊謝耀生家衣物之陳阿根及辦過數次之積竊徐若榮等俱由該棧捉獲一併解廨請究聶司馬商之白副領事判楊押一月期滿驅逐出境該棧即　發封徐枷十四天押三月滿押亦出境徐枷一禮拜再押二月分别示懲 
　　兩造不實不盡○孀婦張陳氏控夫弟阿奎勒逼成親不遂遽將衣飾各物覇住不放等情經公堂判令押候查明再核在案茲經中西官查得兩造各有不實不情公堂未便准理判阿奎開釋不理案即註銷 
　　前領事今來作寓公○本埠法副領事兼公堂陪審員顧寳君自奉命升調成都領事後當即交卸任事赴江浙內地各處遊歷業已事曅回滬嗣因川蜀爲鐵路風潮尙未平靖因此暫不赴任仍在領市署暫駐 
　　如意園忽然不自由○如意園老虎灶因欠自來水公司水欵銀十八兩不還經由公司西人控廨飭將該店夥顧阿四傳訊諭限料理嗣因顧在押未了茲又提詰判限七天着探　出覔保料理 
[海上閒談）鈍根（]  
　　鄂省大亂武昌失守。亂黨恣横極矣。然外人旅居其地者。絲毫不受損害。是可知中國之亂黨。年來大有進步。亂耗傳至上海。無論紳商學界莫不失色驚惶。奔走相告。巷口路隅。爭購報紙。恐有未盡。又踵報館之門。詳訽最近消息。記者幾有應。接不暇之勢。是可知上海人之愛國心。年來大有進步。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
[要摺]  
[典禮院會奏遵旨編製國樂專章摺]  
　　奏爲遵旨編製國樂專章伏候欽定頒行恭摺會陳仰祈聖鑒事本年六月二十日前禮部等衙門會奏謹擬國樂辦法一摺原奏內稱所有應定國樂擬請由臣　　聘通才及諳習音樂人員參酌古今中外樂制詳愼審訂編製專章奏請欽定頒行等語奉旨依議欽此臣等遵即遴委禁衞軍軍諮官不入八分輔國公銜鎭國將軍溥侗海軍部參謀官海軍協都統銜嚴復同任编製事宜當經欽遵御製律呂正義後編樂制旁考各國樂章詳愼編訂協比聲律交由禁衞軍樂隊演習嫺熟復經臣等會同研考修正聲詞尙屬壯美節奏頗爲叶和堪以昭示來茲仰副盛典謹另繕清單恭呈御覽伏候欽定頒行擬請明降諭旨飭由典禮院通行一體欽遵並由軍諮府陸軍部海軍部通飭陸海軍樂隊遵照演習其從前各項樂章卽不得再行沿用俾免分歧臣等並咨行外務部轉咨出使各國大臣凡外交公讌均改用新定國樂專章以表尊祟而敦睦誼所有遵旨編製國樂綠由理合恭摺會陳伏乞皇上聖鑒訓示施行謹奏宣統三年八月十三日內閣奉上諭（已錄） 
　　國樂樂章　鞏金甌承天幬民物欣鳬藻喜同袍清時幸遭眞熙皞帝國蒼穹保天高高海滔滔 
[內閣奏各省請領印信關防擬酌收鑄費以充鑄本摺單]  
　　奏爲各省請領印信關防擬酌收鑄費以充鑄本謹繕清單恭摺仰祈聖鑒事竊查鑄造印信關防所需銀兩銅斤工費等項向由度支部領取不足之數由前禮部貼補每年由部擔任之費不下三四千金實則各省請鑄印信無諭道府州縣每印一顆查聞均有公費部費等名目凡百數十金不等此項費用向來并未解部難保無中飽侵蝕情事現在內閣接辦鑄印事項應請按照鑄造工本分别等級令外省領印宫署照解閣局以充鑄費當飭印鑄局按照品級規制酌定徵收鑄費數目開具清單嗣後外省請領印信均令按單繳納此外不得另有絲毫規費其應繳之欵卽由所派委員或提塘或文報局於領印時將該費如數齎交印鑄局查收然後給領以免拖欠印鑄局仍將該欵彚繳承宣廳照報度支部列入歲入項下其印鑄局所需銅斤本年六月准度支部咨該部寳泉局業已奏請裁撤嗣後應用鑄印銅斤由閣飭局自行採辦應與所需銀兩工費等項均准實銷列歸歲出項下以清欵目所有各省請領印信關防擬酌收鑄費以充本鑄各綠由謹繕清單恭摺具陳伏乞皇上聖鑒訓示謹奏宣統三年八月十二日奉旨依議欽此 
　　謹擬各省文武職官鑄印收費數目開單恭呈御覽）文職（一二品庫平銀一百兩　三四品庫平銀六十兩　五六七品庫平銀四十兩　八九品庫平銀二十兩（武職）　一二品庫平銀五十兩　三四品庫平銀三十兩　五六七品庫平銀二十兩　八九品庫平銀十兩 
要件 
[農工商部通行各直省調查牙當兩行情形交併程式]  
　　爲咨行事案查前准度支部咨稱牙當兩行皆經商性質所有牙當各帖應由農工商部給發一切事務均可劃隸農工商部等因當經本部詳加討論籌議辦法咨行核覆去後茲准復稱所擬許可大網實爲整頓扼要辦法惟向來牙當兩行換帖繳帖等事各省辦法紛歧亦不盡行報部其更換年月及編審日期本部亦無從稽考此次欲實行整頓似宜先事調查俟調查清楚然後規定換照等事始可持平釐定等因前來查牙行介紹賣買當行典質錢物均與小本負販及貧苦人民等交接旣繁關繫尤密如辦理稍失其平恐間接者受其影響轉多窒礙此次度支部旣以牙當係經商性質所有給發牙當各帖一切事務劃歸本部辦理籌議之初不厭詳愼相應咨行查照飭屬按照後開程式詳細調查限文到一月後造表送部以憑核辦可也須至咨者 
　　附調查牙當兩行情形程式　一各府廳）均指直轄地而言（州縣原有牙當數目及牙行之種類）例如玉器牙行藥材牙行及米穀牙行之類（　二各牙當現持帖者之姓名）若合夥者則併載其姓名（及當行之商號　三各牙當領帖之年月　四各牙當資本之數目及其種類（例如房産亦資本之一端）　五各牙當所設地址及有無分設處所　六各牙行抽收用錢（即牙行介紹買賣時之所得）之率）例如值千抽二之類）及其方法）例如買主賣主各抽其半之類（七各當行所用之利率（例如年利二分之類） 
來件 
[天文家葉友琴君推算日食之豫言]  
本年九　乙丑朔爲陽歷之十一月二十二號是日爲日食之期届時凡在亞洲澳洲太平洋兩岸南洋各島一帶者均能見之茲將各地日食情形豫爲推算如左 
　　世界　此次之日食在葱領逹哈馬峰最高地發見最先其時上午九點二十分至太平洋新希伯利地島而日光復圓其時爲下午三點六分日食之種類各有不同此次係金環蝕凡地方當月影之中線者其所見之蝕點最深自上午十點二十六分時發見於西域之鹹海中向　南輕西比利亞之塔什千天山新疆之喀什噶爾葉爾羌和　崑崙山西藏之拉薩緬甸之昔刹葛雲南　大埋越南之河內富春至斐利濱把拉灣島時在上午十一點五十五分復由該島向東南經民多羅島塞倫葛尼島聖逹維島沿巴布亞北海岸過斯可登島新英島波根維爾島蘇祿島加羅林島至愛利斯島而没時在下午二點一分在北界綫內均見環食 
　　京師　日食四分　五秒初虧右偏上三十七度爲平時已初九點三十九分三十二秒食甚右偏下三十六度爲平時已正十點五十三分五十二秒復圓下偏左二十四度爲平時午正十二點十二分三十七秒 
　　上海　據徐家匯天文臺所見日食五分十四秒初虧上偏右四十五度爲鐘時已正十點一分二十八秒食甚右偏下四十一度爲鐘時午初十一點二下四分五十五秒復圓下偏左四十二度爲鐘時午正十二點五十二分四十三秒按上海鐘時遲於平時五分四十三秒 
 
 

Page 27

 
 
   
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
自由談 
[徴文告白]  
　　海內文家如有以詩詞歌曲遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還 
游戲文章 
[風月談）愛（]  
　　風與月相會於天半。風見月即上前致詞曰。君終年奔波。亦辛苦甚矣。見君面團團若富家翁者。一歲中實無幾日。君有何悶損而致若是也乎。抑即爲奔波之勞以致瘦損容顔乎。月答曰。君胡爲短嘆長吁。時時不歇乎。豈有感於世。悲從中來乎。請先賜敎。風答曰。吾日行天地。所聞者皆悲愁凄慘之音。而少歡樂愉快之意。且終歲辛勤。無片刻之休息。曾不得人民一日之報享。不如君中秋一夕。家家紅蠟。處處沉檀。香花。羅列。瓜果雜陳。地下人民。有報答君惠之一日也。是以嘆耳。月答曰。君一知半解。未悉其藴耳。吾每過地面。見征夫塞上思婦樓頭。莫不以首向我。兩淚盈眶。吾見之大爲。凄然。往往　入雲幕中以過。蓋不欲見其凄楚悱惻之態也。至瓊樓高閣。飛羽觴而招我者雖亦有之。但以我觀之。方一刹那间。卽曲終人散。不但此也。且見其閱不久時。即變華屋爲山邱。矣由是以觀。欲我開顔歡笑。肥而不。瘦其可得乎。風曰。吾近今經過地面。於脫里帕里。聞意土爭戰聲。砲若連珠。震耳欲。聾於四川。聞人民呌。苦聲哭聲盈野。慘不妨聞。於武昌。聞官民。相殺聲。鎗砲齊施肉薄相接君亦不所見否。月曰。君聞其。聲吾見其色。烈熖騰空。碧血染野。殘骸剩。骨斷瓦頽垣。死亡流離。慘不忍。覩探其禍原。皆不平兩字有以。啟之耳。深恨吾無雷霆霹靂之。威手誅世上故爲。偏重之人於無旣也。君試。看吾面上。淚痕糢糊者。實爲。哀世以致如。此耳。言罷互相珍重而别。但見風東行而月西下云。 
　　有友某娶妻王氏名鳳姐色甚美爰集四書句爲文以 
[戲之）一柳燕航主人（]  
　　男女居室。樂亦在其中矣。甚矣。知好色則慕少艾。有同𣉟焉。之子于歸。天下莫不知其姣也。如鼓瑟琴不亦悅乎。喟然嘆曰。丈夫生。而願爲之有室。女子生而願爲之有家。豈不爾思。將以求吾所大欲也。庶幾夙夜。和樂且耽。內無怨女。外無曠夫。終夜不　親愛之而已矣。有斐君子。瑟兮僴兮。赫兮暄兮。有婦人焉。巧笑倩。兮美目盻兮。盡美矣。又盡善也。其心好之。不得盡其辭。不得已。鑽穴隙相窺。踰墻相從。而摟其處子。不已急乎。無他飢渴害之也。今也不然。）媒妁之言。成人之美。桃之夭夭。無失其時。丈夫之冠也。齋明盛服。端章甫。衣輕裘。父命之。必親迎乎。女子之嫁也。先修其身。或從其大體。可以衣帛矣。或從其小體。可以濯我足。母命之。往之女家。今日之事。鐘鼓之聲。管籥之音。吾聞之矣。車馬之音。羽旄之美。必有可觀者焉。）將入門。怡怡如也。睨而視之。有同美焉見於面。不曰白乎。啟予足宜若小然。王見之。赧赧。然睨而不。視甚心曰。鄉也。不知子都之姣。則皇皇如也。今也。見君子。而有宋朝之美。於我心有戚戚焉。有心哉。斯二者。舉欣欣然有喜色。不言而喩。天地位焉拜下。禮也。行其禮。奏其。樂足蹜蹜。升堂矣。）未完（ 
海外奇談 
[大游水（掩耳）]  
　　英人白格司。海軍也。於西歷八月二十六號。横斷英法海峽。自英之哥利士。游泳至法之納士。距離約有六十餘海里而費時不過二十二小時。其技能。其忍耐力。殊爲世界上所罕見也。惟其上陸時已昏暈不知人事。經二三小時後。元氣復旺。遂乘舢板而回。觀者莫不騖歎。按一千八百七十五年。伍衣卜軍校曾以二十一小時。横斷英法海峽。至今始有白格司繼之。該海峽最狹之處。惟二十海里。餘則海潮猛劇。游泳最難。故非有十分精熟之技能與忍耐力。不能從事也。 
[飾人爲猴]  
　　法京巴黎於西八月中。到有父子二人。善作狡獪伎倆向在德京柏靈。亦所著名。今自德到巴黎。設一遊玩園。日號於衆曰。園中有一老猿。能鼓琴音調和諧。請速進觀。機會切不可失。頭等每位四法郎。二等二法郎三等一法郎云。聞者多異之。各報館復紛紛傳述。有名醫士。著論考之。致四方來觀者。趾錯於門。一月後漸有疑之者。陰懹鐵針刺猴背。微見顫動。若不知痛。繼有拔其毛摘其尾者。均應手而落。不類生物。益疑之。卒有人揭而諦視。則一老人也。撫琴而坐。蒙以猴皮。泯然無迹。酷類眞猴觀者於是大譁其詐遂破。然已被騙看資不少矣。 
[尊聞閣詞選]  
 
 

Page 35

 
 
[王貞女環曲）貞烈（]  
　　王家有女字秀文。少年綽約蘭蕙芬。項郎名族學詩禮。金環爲聘約婚姻。十餘年來。人事變。富兒那得不貧賤。一朝别字豪。貴門。三日愁啼淚如霰。手摘金環自呑食。將死未死救不得。柔腸九曲斷還續。臥地祇存微氣息。詎料國工　靈藥。吐出金環定魂魄。至性由來動彼蒼。一夜銀河駕橋鵲。嗟哉此女貞且賢。項郎對之感且憐。朝來笑倚鏡臺上。代鎜金環雲　邊。 
[感懹調寄金縷曲）民（]  
　　七尺奇男子。怎甘心年年彈鋏。因人成事。落拓青衫　弔影。嘗徧辛酸世味。問誰是生平知已。拂拭吳鈎頻太息。且埋名小隱長安市。暫韜晦。待時至。　乾坤俛仰身如寄。業斜陽蒼茫獨立。排愁無計。出匣霜鋒經百錬。自笑雄心未死。要博　揚眉吐氣。何日風雲欣際會。振精神造出新時勢。披長劍。奮然起。 
[月夜歌（古妓女作）]  
對蟾光。歌短章。繁華勘破黃梁夢。綾　錦　臭皮囊。馳馬　車嫁禍殃。怎奈我俠氣雄才。美貌娘。俠氣冲宵萬丈　。匣中嘯響劍光　。雄才超澫斗難量。淹没寒蕪。衆草芳。閒中檢點自行藏。拍案　吟心痛傷。念切盟壇屬意郎。風吹浪打折鴛鴦。騐取羅巾半幅香。至今别淚尙汪洋。盟言設誓意荒唐。使奴兩載香閨望。望之不見兩目　。思之不即寸斷腸。遣懹强飮酒千觴。醉來何處是家鄉。拙簪散髪作顚狂。柳眉倒豎氣軒昂。圓睜星眼呌窮蒼。長呼大笑趨山塘。山塘月色陰。一路漫歌吟。碌碌長堤客。都不是知音。知音音信沉。一别到如今。還思不覺血淚淋。夙世寃仇海樣深。君來解帶裂我襟。剖我胸懹見我心。是眞心。是假心。）嶁東舞鶴錄（ 
新怪史 
[異雞]  
　　豐順　坑河溝唇某甲家。近生一雞四足。又某乙家。有　雞。重僅二兩餘。近忽連生蛋十 
二枚。均甚大。莫不稱異。 
[毒蛇]  
　　普寗青洋山　。有毒蛇一條。俗名簸箕甲蛇身大如椽。長三丈。惡毒異常。今年出現。已　嚙斃數人。本月初二日。有磨石坑鄉黃姓農婦。出門探戚。途經山脚。又猝遭嚙斃。身首異處。慘不忍　附近田園。農人不敢前往耕作。致荒蕪者有數十畝云。 
瞎費心思 
[宜與醫十相似）柏身（]  
官好殺人。醫亦好殺人。相似。 
　　官之殺人。　憑一枝筆。醫之殺人。亦全憑一枝筆。相似。 
　官喜擺架子。出必鳴鑼。醫亦喜裝塲面。出必乘轎。相似。 
　　官之大堂上多　。額不曰明鏡　懸。即曰民之父母。醫之私室中。亦多　額。不曰歧黃再世。即曰扁鵲復生。相似。 
　　爲官必　世家。爲醫　稱世醫。相似。 
　　執袴子弟。百事不能爲者。始改捐官。不通士子。百事不能爲者。始改學醫。相似。 
官之門多寃鬼。爲陽世殺星。醫之門亦多寃　。爲陰曹良佐。相似。 
　　官見上司。慣拍馬屁。醫遇紳　。慣吹牛皮。相似。 
　　官遇重案。賄託之外。必大肆敲求。醫遇重病。包金之外。亦多方需索。相似。 
　　官官相遇。必談缺任之肥瘠。醫醫相遇。侈言生意之好歹。相似。 
[官與醫十相似]  
　　官抱金錢主義。妓亦抱金錢主義。相似。 
官巴結上司。惟恐不得其歡心。妓巴結闊客。 
惟恐不得其歡心。相似。 
官怕革黨之暗殺。妓怕流氓之胡閙。相似。 
　　官講局面。出必　頂輝煌。妓講風頭。出必珠圍翠繞。相似。 
　　官受政府之壓　。代其剝小民以籌欵。妓受搗母之毆打。代其剝嫖客以發財。相似。 
　　官拜客有跟班。妓出局有娘姨。相似。 
　　官之到任。幕友跟班。每　肚子。妓之進門。　 
　　公搗母。亦出身價。相似。 
　　官講應酬。其乞憐也似狗。妓講應酬。其媚人也似狐。相似。 
　　官有紅有黑。妓亦有。紅有黑。相似。 
　　官不得好缺。一身債負不得了。妓不得闊少。一身債負不得了。相似。 
[心直口快（三立）]  
　　自古紅顔多薄命。美人心中祇有一愁字。留得聲名萬古香。文士心中祇有一名字。别離時多歡會少。情人心中祇有一惧字。 
　　風蕭　兮易水寒。壯士一去兮不復還。健兒心中祇有一死字。 
　　不遠萬里涉重洋。留學生心中祇有一官字。好官多得幾個錢。官塲心中祇有一財字。 
[戲攷（吳下健兒）]  
　　打金枝一名男梆子又名滿床笏。唐汾陽王郭子儀。平定安史之亂。肅宗以公主妻其幼子曖子儀生辰。八子七壻捧觴上壽滿堂跪拜。濟濟蹌蹌。獨不見公主以其挾貴也。衆皆訕笑。之曖受人奚落氣憤回房。痛毆公主。公主回宮哭訴於父子儀聞之恐天威不測。禍及家門。立命縛噯入朝請罪肅宗謂之曰。不痴不。聾不作阿家翁。又深責公主有。虧孝道。咎由自取。與曖無干。命釋其縛。携噯入宮。諄諄勸慰。遂和好如初蓋唐室復。興深賴郭。力故肅宗待郭氏父子。如此其厚。也。肅宗之優待功臣。子儀之責兒。無禮識者。謂於君。臣之道。兩得焉。小說 
[奇情小說意中鬼（再續）]  
　　旣抵逆旅御者逡巡請曰旣是兄妹。何不餐宿一宵。景山曰。嘻是非人。乃鬼也。因語之故御者失色曰頃幸未知若知是鬼不幾　煞耶及至家。老父無恙方與客對奕景山趨進拜謁歷述途中遇鬼事未意父遽叱曰。莫亂道。世安得有鬼。殆夢魔耳。景山。唯唯。不敢辨。客去父呼景山於隱處謂。之曰。爾所遇者。何嘗是鬼。爾妹不肖。與某大。户少子有。私爾去。乘間夜遁。惟一婢。知其詳。余不欲揭家醜。乃鬻婢於。遠方而以空棺野。葬掩耳目。實未。死也。景山追憶景玉。之言。爽然自失曰。是矣是矣。 
　　鈍根曰。天下事誤會者多矣。顧從未有覿面長談。彼此見解相。左而言語適相投合。到底。不自知其誤者。觀景山兄妹一夕之談。抑何人鬼之誤一至於此也。夫生離死别。　爲人生至悲極苦之事。景山兄妹。當時皇皇焉互致其離别之慘痛。不暇贅陳事實。遂不覺兩人意中之離。别之　痛。有生死之誤會也。閱者於此。必有恨不得親。臨其旁。發語以一點。醒之者。此見愚也。使當時無此到底不解之誤會。今日安得有此含蓄有味之小說哉。雖然。世之所謂。遇鬼者。從可知矣。 
 
 

Page 36

 
 
   
 
