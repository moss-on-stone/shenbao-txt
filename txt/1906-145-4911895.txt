# 1906 - 145 - 4911895

 

Page 1

 
 
   
 
 

Page 2

 
 
[續内閣學士吳郁生奏滬甯鐵路用欵過巨請另籌接濟以免續借受虧摺代論附跋]  
　　至欵之從何籌撥。臣尤有說。從前蘆漢鐵路開辦之初。由户部撥借官欵銀九百餘萬兩。除淞滬萍醴兩路挪用外。計蘆保一叚工費五百六十餘萬兩。全係動用官欵。現歸京漢一路統轄。應請飭下商部户部就京漢行車餘利項下。指撥銀二百萬兩。卽於應交官款息銀内。分年擹扯。又萍醴鐵路。盛宜懐爲萍鄕運煤之用。私挪蘆漢官欵修造。上年滬甯動工時。於銀公司借欵内。提撥一百萬両。作爲歸還淞滬造路之工價。卽以此欵一併挪用於萍醴。約計亦當在二百萬兩内外。夫萍鄕煤礦。本係商辦。近來煤價增昻。以運費供養路之用。必有盈餘。若此路併歸商辦。最爲名正言順。應責成商部户部。於一年之内。將萍醴招商接辦。卽以官欵撥歸滬甯。不得遲延貽誤。是滬寗既得四百萬兩公欵接濟。一面仍由唐紹儀督飭總管理處撙節動支。以昭核實。藉酌。盈劑虚之計爲。補偏救弊之謀較之續借公司磅欵既有九折。又有磅價上下滙兌往來種種虧耗。利權外溢相。去奚啻天壤。微臣籍隷江蘇。深維路事關係重大。令無仰懇天恩。飭下部臣通盤籌畫。奏明辦理。所有滬寗用欵過鉅擬請另行籌撥以免續借受虧緣由。是否有當。伏乞皇太后皇上聖鑒。訓示。謹奏。光緒三十二年四月二十八日奉硃批商部户部知道（交） 
按發售小票。虚收實還。受虧之巨。夫人知之。此次銀公司經理人到京。商議續售小票七十萬磅。部臣督辦。方事磋磨。而吳學士首持公論。侃侃力爭。我蘇人實利賴之。聞銀公司經理人到京之故。此間傳述。係由今春前督辦奏摺有節省原估十分之一之說。（原摺見二月初七日報端原估三百二十五萬磅今云十分之一得二百九十二萬磅半除已售小票二百二十五萬磅外尙需六十七萬磅半今議售七十萬磅確合此數）故今日對付方法。先宜將前督辦奏摺駁詰從實鈎稽。而後可徐議籌撥之法。去秋同鄕官開會提議要求核減。而盛氏有減少借欵一百萬磅之議。（據商部代奏尹克昌摺）又有照格林森續估不至逾二百萬磅實數之議。（據盛氏覆同鄕官書）是初次估單。能减十分之三。既已親出於盛氏之口。而今春忽日按照原估可節省十分之一前後歧。異相去太遠。其中實自有不盡不實之處。以子之矛攻子之盾。則蘇人議减造費。亦非無詞之可執。蓋已用之欵鈎勒既清。而後待用不敷之欵。可得而議也。願唐侍郎之注意此點。求所以挽回補救者。福我蘇人。 
[英外部宣告中國不攺稅務之辦法]  
　　初八日倫敦電云英國外務部大臣愛華德格雷伯爵在下議院宣言謂中國已切實允許海關稅務之辦法當仍照現行者一律譯文滙報 
[中國新造砲艦告成]  
　　初七日東京電云中國楚泰砲艦於今早在神户下水○同日神户電云中國砲艦楚泰一艘於今早九鐘由神户川崎船廠下水駐神户中國副領事傅君宣告此艦之名爲楚泰該船廠代中國水師建造與楚泰同式之艦共有六艘而楚泰首先告成記者按昨接一柬得悉楚泰於禮拜一下午舉行進水之式該艦長二百英尺闊二十九英尺吃水線深八英尺排水量七百五十墩速力每點鐘行十三海里裝設大砲四尊譯字林報 
[洋商在北京城内開設行棧之交涉]  
　　初七日北京電云外務部前曾照會各國公使禁阻洋商在京城内開設行棧惟各國公使謂此項利益應准仍舊譯字林報 
[直督採用台灣鴉片章程]  
　　東報云直督袁宮保所擬中國鴉辦法大致以日本在台灣通行之章程爲本譯字林報 
[請禁鴉片輸入中國]  
　　倫敦支那報云加拿大多楞多維多利亞大學校開一大會决議請英政府禁止鴉片輸入中國免有碍於敎務及商務二者現已具詞禀逹英國君相（暑） 
[彚錄江浙督撫來往各電杭州（爲禁米事）]  
　　浙撫致江督蘇撫電南京制臺蘇州撫臺鑒洪浙省米價飛漲民情洶懼官紳僉稱越食吳米出口米多故價漲查滬米弛禁展限已满請飭滬道嚴申米禁以保民食官民同感祈復敭冬 
江督覆浙撫電杭州張筱帥鑒冬電悉前香帥奏定運米出口封禁開禁辦法聲明上海斗斛較大大率以每石五元至六元爲平價七元以上爲貴價三月底上海限满封禁後米業衆商禀稱現在上等白米僅五元中等僅四元左右價仍看跌懇請展限並由商部電令體察情形量予推展當以時届青黄不接未便遽奏俟芒種收麥之時再行察酌電復現未據滬商　請貴省米價既漲上海自亦同增遵卽電飭滬道仍申前禁馥江印 
蘇撫覆浙撫電杭州張筱帥鑒洪冬電悉已飭滬道查禁刻蘇省米價亦漲細查情形或因湘省米災上江未來較少似不盡關出口也龍江印（的） 
 
 
 

Page 3

 
 
[商部致上海商會電（爲銷售麫粉以濟湘灾事）]  
　　商務總會冬接麫公司各職商電悉俟禀到核辦現在浙米翔貴湘罹水患公司存積麫粉先行設法銷售民食商情兩益仰轉商麫粉各厰酌行商部魚（南） 
[督批修攺上海會審公廨男女押所江寗]  
　　滬道瑞觀察禀修攺上海會審公廨酌擬辦法繪圖請示奉南洋大臣周玉帥批云查會審公廨近因案件日多押犯亦衆袁升道所擬添建房屋既經該道審度仍有人多屋少之患擬將男押所一律攺建三層樓除去工藝塲及養病房外共有二百七十四間可押犯二百七十四名女押攺建二層樓共約一百十間兩共估需銀三萬一千二百十八兩核與上年會電户部約在三五萬金可以修理之數尚無加増且動用米捐仍屬有盈無絀應准照辦惟查核圖册房屋仍不甚寛裕究竟公廨兩旁是否尚有隙地可畧擴充附近地畝能否量爲收買仰該道察酌詳復一面迅派熟諳工程之紳董勘估繪圖禀報卽行料理開工惟押所尚有器具及習工藝購料延雇工師等欵務須一併估入册内報候咨明外務部户部查照仍候撫部院批示繳圖存（永） 
[滬甯鐵路紀事三則吳淞]  
　　滬寗鐵路上海至蘇州一叚本擬五月朔日開車現因唯亭鐵橋屢被運石車馳驟橋身現已傾圮故須復加修理後再定開車日期○上海至蘇州一叚鐵路客車分頭二三三等現因在外洋所造之車尙未運華故往來上海南翔客車暫以石車代作三等客車之用將來俟外洋將頭二三等客車運到卽以此車爲蘇滬四等客車○上海至南翔一帶軌道時有鄕間無知男婦將石塊抛置鐵軌之上故近經工程司格林森函請工程處管理沈觀察咨請上海道瑞觀察分札嘉定寳山等縣飭差派仝地甲逐叚梭巡以防不測每當火車馳過時鳴鑼警告行人並聞公司對于地甲酌給工資云（川） 
[山海關道留省辦理交涉奉天]  
　　新任山海關道梁孟亭觀察如浩於四月二十六日到瀋趙次帥因營口海關日本尚未交還正在磋商之際而省城交涉局亦正需才遂留觀察在省會同金陶兩觀察籌辦一切要公（通） 
[蘇撫批勾引洋人滋事案蘇州]  
　　常鎭道禀流氓杜墨天等勾引洋人滋事擬請監禁等情已登前報此案現奉蘇撫陳筱帥批云如禀將該犯杜墨天監禁十年至王煦亭馮小東平日劣跡雖不若杜墨天之甚而引誘洋人倚勢妄爲厥罪惟均此時若不痛懲將來必爲杜墨天之續小懲大戒卽所以福小人應各攺爲監禁三年與杜墨天均俟限满察看能否攺悔分别核辦批飭按察司轉飭遵照將監禁起限日期通報（永） 
[派員測勘遼河流域奉天]  
　　趙次帥以奉省航業亟須自行開辦免爲外人攘奪爰特札委某某等員迅速勘明興辦札中大致略謂遼河爲奉省内地極大流域南北輸運關係甚巨惜田莊台以上節節淺阻不能行駛小輪而據日本調查册籍僉謂爲船業之利源亟應派員切實測量究竟某處深若干某處淺若干某處沙某處石如用挖泥汽船鑿石炸藥其工程究須若干應從何處入手卽由該員逐叚核實測勘繪具詳圖並標志段落附以論說呈候察奪茲查有候選縣丞應大心議叙縣丞程秉鈞堪以派委月給薪水銀六十兩所有來往川資及宿食各費應由財政局酌量發給事竣再行核實銷算（通） 
[保送喀什噶爾提督述聞北京]  
　　喀什噶爾在天山南路邊鄙與俄境相接時有交涉距新疆省城甚遠非設大員坐鎭難資控馭現由政務處議設提督一員咨商北洋選調陸軍統制以便到任後訓練新操聞袁宫保已保程軍門尤和徐軍門邦傑堪勝是任想不日可邀簡放矣（陽） 
[岑督照會接收粵路廣州]  
　　查此次商民籌集路股衆情踴躍前據禀報已收小股二百五十餘萬元現閱各報近復續收小股二十餘萬元以每股五元核計實所得有股本一千四五百萬元而外省外埠已認未交之股爲數尚多是二千萬元股本不難刻期籌集現時總辦副辦各員既經舉定又經奏明歸商辦理自應由商赶緊定期接收以免路工久曠至于公司通例雖有收足股銀方能開辦之說惟此係指創辦之事而言此次粵漢鐵路係先由美國合興公司開辦而粵省境内枝路又已早經行車粵商乃接辦之人與創辦情事不同且歐美各國公司集股亦須俟股本招足始行開辦卽如合興公司前售金元小票卽其明證現在粵商籌得之欵已有四分之三卽實收之銀亦將及三百萬元接收開辦各費斷無不敷之理從前商辦宗旨未定粵省尚且極力籌集恐後爭先若路工由商接收則集股必更形踴躍可爲豫决應由該商會赶緊傅知各商刻日定期接收以興大利母再稽延是爲至要（野） 
[蕪湖商務局禀覆繳銷礦商舊照安慶]  
　　安徽撫憲誠中丞以蕪局所發礦照係按早年成案與現在部章不符應卽停止發給一面飭由商務局勒令各商將舊照繳銷如不遵新章换領執照卽行禁止開挖仍先查明已發礦照若干及商人姓名礦地界址開摺具報茲由商務局將各屬礦商所領礦照其姓名礦地界址及塡發月期與夫已發礦照若干並已繳未繳礦照各若千一一分晰開摺具文申報中丞鑒核查考矣（多） 
[湖南水灾八誌長沙]  
　　湖南水災自永州由衡州直至湘陰受患最重衡州衡陽地界東北冲倒田廬版瓦無存約二百餘里南鄕地勢稍高受災略輕湘潭所屬亦成澤國易俗河米倉均經冲去易家灣已撈到溺屍六七千具長沙至靖港亦收有二千餘具均由善堂收殮各鄕難民進城已有數千米捐局統核尙欠一月之糧約米二十七萬石之譜且聞東安縣有連縣城冲刷淨盡之說云（南） 
 
 

Page 4

 
 
[紀滬上善士籌賑湖南水災事]  
　　此次湖南水災較去年八月崇寳沙災情爲尤重滬上辦振諸君競謀集款振濟除前曾匯解振欵若干外現又續匯銀五萬兩（除諸善士已認墊二萬七千五百兩外由報館恊振所今又認墊規銀四千両）擔任散振義務者上海共十三人公推純泰莊經理劉純之君爲領袖同赴漢口相機辦理因漢上同志甚多必須會同商酌故也至祝蘭舫君麫粉放振之說須得袁海觀京兆回電再行籌議（南） 
[九續修律大臣編定刑事民事訴訟法]  
　　第一百五十九條　凡產物查封之後未賣之前被告能具保到　聽審者可呈請公堂將產物揭封暫緩變賣 
　　第一百六十條　判决後兩年之内無論産物已未抵賣被告亦可申請公堂收回判詞提案覆訊如公堂查明前訊該案之時被告實未知悉尚屬有辭可辯自應准其所請至定如何限制由公堂秉公酌核辦理 
　　第一百六十一條　公堂覆審後如收回前定判詞或將查封票註銷者本案眞實購買産物之人一概不得株累 
　　第九節　减成償債及破産 
　　第一百六十二條　凡欠户不能將所負各價如數償還可定期邀請各償主會議面陳困苦實情願將所有貨物傢具及産業交出變賣按照各債數目平均减成償還了結如有債主不能赴會者將以上情形具函通知 
　　第一第六十三條　如各債主允諾欠户之請人數過半且所索債數合計已占四分之三無論是否臨會即有議决之欋應書立允諾字據未允諾之債主不得異議該欠户　具立券約將所有貨物家具及産業悉行交出以便變賣備償 
　　第一百六十四條　所立券約由欠户及允諾之各債主公同簽該欠户立卽呈遞公堂存案并附呈清單將貨物家具産業放出債項及各債主之姓名債據逐一開列 
　　第一百六十五條　各債主應公舉債主或局外一人専司收取放出債項及變賣貨物各項事宜俟所得之欵彚齊卽按照各債數目代爲均平减成償還　　第一百六十六條　所立券約一經債主簽押及呈堂立案後各債主俱應遵守凡附單内開列所欠各債即作了結不得再向該欠户索討 
　　第一百六十七條　凡欠户無力清還各債或因債被拏及被監禁者可向公堂呈請破産自呈請之日起本人及一切貨物家具産業卽須聽候公堂命令　　第一百六十八條　該欠户須於呈報後三日内或於公堂所准展期内將關於本人財産貨物之帳簿契約合同等件一併呈交 
　　第一百六十九條　於前條之期限内並將左列各節繕具清册簽押矢誓一併附呈 
一　詳記本人姓名事業現時並欠債時住址及何期應還之債項並債主姓名 
二　詳記本人現有之貸物家具産業他時可望有之欵項或何項利欋經人代理及何人係其欠户並將此等欠户及證明此等欠項之姓名住址逐一註入 
三　詳記前十二個月之收支細帳 
四　詳記應留爲本人並家屬必需之衣服等物及本人工作必需之器具但統值不得過一百圓 
　　第一百七十條　公堂接到呈詞並附呈之清册即可判定該欠户爲破産人或展期判斷亦可 
　　第一百七十一條　凡債主均可呈控公堂請將欠户判爲破産人惟必須如左列之數方准呈控　 
一　債主之索欵數在三百圓或三百圓以上者 
二　兩債主之索欵合計數在四百圓或四百圓以上者 
三　債主三人以上之索欵合計數在五百圓或五百圓以上者　　未完 
[德議院又起紛爭]  
　　初七日倫敦路透電云昨日德國議院又大起風潮其故由於德政府聲明决議减少德國西南斐洲逹瑪蘭屬地兵隊乃德皇之事且此次减少之意亦出於德皇也 
[美國森林火災]  
　　東報載舊金山電云美國密西干省樹林失火蔓延至二百五十方里之廣人民之因災而無家可歸者計有六千人 
[　　初七日東京電云太平洋輪船公司郵船西畢利亞號因船中所用火夫華人一名染患疫症故在横濱停留十日 
[高麗南境亂事]  
　　初七日東京電云高麗南境公州地方亂黨暴動日本已遣步兵兩小隊砲兵二十人前往 
[旅順降將之末路]  
　　初七日倫敦電云斯丹逹報聖彼得堡訪事電稱查辦旅順開城案之大員聲覆前旅順陸軍總司令官司徒塞爾中將應按軍律懲治 
[奥國内閣辭職之原因]  
　　初七日倫敦電云奥國内閣以奥皇准匈加利自行管理稅政相率告退 
[俄國民院獨斷獨行]  
　　初七日倫敦路透電云俄國國民院於政府之文告置之不顧仍於昨晚商議爲民求益之法譯字林報　 
[英國核定茶稅之數]  
　　初八日倫敝電云英國下議院議員已核准茶稅爲五辨士至减爲四辨士一說當行投票法决議計賛成者爲一百七十票而反對者爲二百七十五票因即作廢 
[意大利政界要聞]  
　　初七日柏林電云意大利國大員基歐第君於一千九百零五年三月因病辭職現又重任組織一新内閣鐵托尼君復任外部大臣之職 
[日本簡放外交官之消息]  
　　日本泰唔士報云日本將簡小村男爵充駐英大使前駐韓使臣林欋爲駐華公使外務部副大臣爲駐奧公使前駐華公使内田康哉爲外務部副大臣外部省書記官爲駐華使館參贊但尚未見明文耳 
[英相將辭職之風傳]  
　　初七日栢林電云斐葛羅報載稱英國首相白 
南姆君以其夫人有病行將辭職 
[英俄恊商士波兩國邊界事]  
　　初七日栢林電云英外部次官斐史满理司君在議院宣言英俄兩國商議土耳其波斯邊界事已有成議 
[英俄中亞恊商之要點]  
　　初七日柏林電云英俄中亞洲恊商内之白葛逹德鐵路一問題實爲要點此路是否築經逹羅斯或再向南尚未决議 
[俄政府寛大爲懐]  
　　初七日柏林電云俄國政府並不欲因目前之衝突遂將國民院解散 
[德國之殖民部]  
　　初七日柏林電云德國議院展限至西十一月十三號爲止殖民部獨立行政之條件既已作廢則霍漢陸親玉是否仍充隷於外部所屬之殖民地大臣一職不能無疑 
[俄外部與英俄邦交之關係]  
　　初七日栢林電云伊克拉報稱俄國新外部大臣伊斯窪爾斯基君爲英俄兩國修好之人譯文匯報 
[志謝贈書]  
　　昨承商務印書館贈以簡易國文課本簡易數學課本各二册簡易歷史地理修身格致等課本各一册語甚淺顯而事實頗完備最合於半日學堂夜學堂星期學堂等之用又繡像小說五十五六兩期其中文明小史已成全編以立憲結穴頗具含蓄不盡之意新編之花神夢哀感頑艶凄入心脾不堪於冷風凄雨時讀之（顚） 
 
 
] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[署理蕪關道接篆蕪湖]  
　　初三日本報紀新任蕪湖道馮觀察蒞蕪接印一事茲悉係署任毓觀察因馮觀察蒞任需時故省憲特委毓觀察來蕪署理初一日接印者卽毓觀察也前報小有失實故再紀之（容） 
[添設旗員仕學館奉天]  
　　奉省自去冬開辦仕學館専敎政治法律兩科惟學員中漢人居其多數旗員未免向隅刻趙次帥特又添設旗員仕學館一區照請盛京副都統多文爲監督並飭財政局撥銀二千両爲該館開辦經費（古） 
[籌欵擬設將弁學堂甯波]  
　　日前有提標候補人員十餘人聨名具禀提轅擬在甬郡創設將弁學堂以左營敎塲作價變賣並以綠營營房逐年租金一并撥充經費提憲吕道生軍門卽札委候補人員黄殿魁將前項確查禀覆聞左營敎塲約值價萬金各營房逐年租金約有三四千金有此巨欵學堂不難開辦矣（故） 
[鄕民阻擾學堂甯波]  
　　去臘寗屬慈谿縣北鄕衛前蔣村地方有佾生某會同紳商等創設小學堂一所禀邑邑尊吳馥之大令擬將迎賽都神會冗費移作經費不敷之欵則酌撥蔣氏宗祠内公款該處棍徒聞之遂煽惑鄕民出而抗阻復播弄蔣氏族人出而阻撓某等因人衆難以理諭旋禀請邑尊出示曉諭一面派差妥勸上月二十六日棍徒等並蔣之族人擁至學堂將棹椅等物盡行撃毁昨某某等又具禀縣署呈請提辦未識吳大令作何辦理也（具） 
[督批勒交肇禍艙長蘇州]  
　　前飛划營艙長周雲章喝令勇丁李阿生等開鎗擊傷潘小和身死經華亭縣騐明解府審辦一案前因周雲章在逃經各憲迭次行文勒令投誠梟匪沈小阿妹哨弁沈葆義交出審辦乃沈久延不交經松江府禀請將李阿生先行審結昨奉督憲批云此案尙未妥恊批飭勒令飛划營將正兇周雲章交出解府審辦如再抗延將該營官徐海山及沈弁一併參辦（永） 
[委勘警察分區站崗蘇州]  
　　蘇垣前議整頓警察並清理街道擬將蘇城内外七路每路劃爲四區每區設巡弁一員所有各巡長巡警站街均須按崗站定現經巡警總局派委李凌雲赴各路會同各總察勘定崗位並每區釘立某區小牌聞已分别辦理（永） 
[委員辦理繭市蘇州]  
　　無錫金匱二縣絲繭上市現經蘇省牙釐總局督辦朱廉訪札委候補縣丞曾廣文前往辦理絲捐事宜並經管帶飛划水師中營謝别駕謙飭派領哨楊鳳林帶同飛划船十隻前往彈壓巡緝（永） 
[紳商禀請飭縣保護菜塲蘇州]  
　　錫金商會董事周廷弼等及各業董擬在本地興辦菜塲日前公禀各憲請飭縣彈壓保護並令各店收進水櫃以清街道略云錫金踞水陸要衝絲米巨埠行商坐賈輻輳　集而街道湫隘囂塵加以各項菜担魚籃復爭就熱閙處所設攤售買兩旁店舗惡其蕪穢泪洳各就門前安設水櫃以爲自衛之計致以曾不盈丈之官道喧逐塡塞路人幾無插足之所腥臭薰蒸易釀疫癘因思就目前而論非先設菜塲清道難期實行職等一再集議擬仿照公司集股辦理現已集成股洋三千元在崇安寺及城北邑厲壇内大河池沿三處建就菜塲三所擬卽先行開辦第一年試辦期内無論何種貿易就塲設攤概不收租提籃小户永不繳納塲租以示體恤現已落成菜塲兩所其城中崇安寺一所業於四月初先行試辦擬再擇吉將城北菜塲接續辦理理合環求飭縣彈壓保護並令各店將水櫃一律收進實於清道衛生兩有裨益云云昨經朱署臬批示云據禀議設菜場收水櫃清理街道本係警務應辦之事惟商民習慣已久必須婉切開導先令人心悅服方能克著成效仰無錫金匱二縣赶緊會同該紳等妥爲議辦先行明白開導實力保護母得稍存大意致生事端是爲至要並照會該紳等知照（永） 
[嚴禁米榖漲價南昌]  
　　經旬霪雨水漲至九尺餘雖望後天晴而水猶未退王二十左右始退四五尺各米鋪居奇增價南昌縣孟紫卿新建縣趙小洲両大令因會銜出示曰照得米榖兩項爲民日用所需江省歷年豐足儲積尚有盈餘偶爾經旬霪雨豈可抬價居奇顯係市儈刁狡祇知惟利是趨罔顧下民口食實難寛縱須臾本縣爲民父母晨夕念切民依用特嚴申禁令迅將現價减除倘敢意存違抗定行執法以拘似此諄諄誥誡勿謂言之不預（用） 
[辦米賑糶長沙]  
　　湘省因此次水災榖米價値更加騰貴貧民待賑甚亟前由長沙新　在下游贛省一帶購辦米糧十萬石以資賑糶不日卽當裝運到湘昨由新關司事至省城各糧棧租賃倉間暫爲存寄想待食貧民莫不聞而色喜也（刻） 
[禀請運鹽越界充公蘇州]  
　　陽湖縣上各憲禀略云准武陽緝私營王道輝移右哨阮勝坡在陽邑鄭陸橋地方查見鹽船一隻在姚瑞興醬園門首河岸起鹽查據夥船唐守正云店夥高廷珍由江陰販來當時扣住查點計鹽一千五百三十斤酒十罈錢七千八百文解送到縣並據同知金家桂等禀稱在江陰西鄕前周鎭横村開設金鼎恒醬園常年額銷官鹽向歸江陰總棧及西石橋分棧領運經過陽邑鄭陸橋到鎭别無他道可繞歷經緝私營騐票放行今届營弁不知挾有何嫌誣私妄拿解縣請全數給還等情具禀到縣查該金鼎恒醬園坐落江陰横村由内河到江陰西石橋不過十里乃現由陽邑鄭陸橋繞越轉多二十餘里雖同係行銷浙鹽境地第陽邑一商江邑另係一商牌號不同各有界限鹽價亦低昻不一卽係越境應作私論似應充公通禀請示（永） 
[舵工行凶厦門]  
　　太古洋行順川小輪船前日開往石碼抵埠時舵工某甲至包仔街某烟館吸烟不知因何將烟館主某乙及夥某丙用刀戳傷隨卽啓輪返厦由輪船管事人據情訴之該行買辦陳君以事關人命卽拘甲送廈防廳管押旋聞乙因傷斃命廳憲當將甲犯加上刑具派差押解漳州交龍溪縣歸案訊辦（中） 
[來函]  
湖南衡州電乞救灾吕尚書盛宫保楊京卿瑞觀察暨各位大善長均鑒四月初旬衡郡大雨如注湘蒸來三河同時暴漲平地水深 
 
 

Page 10

 
 
丈餘沿河兩岸房舍田園冲毁無數城垣衙署亦多坍塌小民困苦流離徧野哀鳴嗷嗷待哺目不忍見聽不忍聞洵二百餘年未有奇灾啓瑞等捐廉倡率官紳施放急賑並於省城請發銀榖以資撫卹無如灾重欵輕且水灾甚廣無從釆買尤有朝不保暮之勢伏乞仁人君子飢溺爲懷籌募巨欵並運榖米多數來衡以救倒懸不勝拜禱衡郡官紳譚啓瑞王之春聶緝槼彭述等謹叩 
正陽關來電新閘任振采兄鑒金山奇灾公電敬悉茲勉籌英洋五百元由大德通電　請察收入册並逹商會諸公胡銘業歌 
籌解湖南賑欵袁大京兆昨在洋務局邀請官商籌解湖南振欵議定由申派人前往散放除前電匯三萬兩外擬再行續電滙五萬兩以資接濟放振同人定於十一日起行初八日先在仁濟堂邀集籌賑諸君會議辦法昨日擔任籌墊諸君銜名列後瑞道台一千兩周金箴陳潤夫両君合籌四千兩孫直齋觀察認籌五千兩黄公續君籌墊二千兩王瑞芝樊時勛虞洽卿郁屏翰諸君各籌一千両祝籣舫朱葆三兩君各助麵粉二千包李平書君助麵粉二百包李雲書君捐銀五百兩仁濟堂張雪堂籌撥銀五千両曾少卿君籌墊六千兩是日共認籌規銀二萬七千五百兩麵粉四千二百包 
[蘇省學預備科全體學生上張殿撰書]  
　　季直先生座右　禀者游學預備科有裁併之說昨曾有電懇請鼎力維持諒邀鈞鑒矣電詞簡畧未敘顚末今請將詳　情形爲先生一述之本科爲前撫陸公所奏設其宗旨在乎造成出洋游學者可以直接各國専門學堂故非中外學問稍窺根柢者不得　入去冬招考時曾通飭各屬官私學校擇尤保送維時生等或在學堂肄業或任他處敎員聞風逖聽之下莫不相顧色喜一時聨袂偕來者千餘人及經兩番覆試幸而獲選以爲從此可以遂男兒之願償壯游之志苟可以增學職精藝術者雖離鄕背井去之千萬里外亦所不辭無他鑒於國事之多艱誠不敢放棄此身竊願學成一材一藝以備應付社會以盡國民天職也今春　校後前撫陸公解組去新撫陳公來人言藉藉僉謂本科將裁撤生等未之信既而道路悠悠愈傳愈廣乃進而訽之監督蔣季和太史以爲是謠傳耳陳公決無此舉此上月間事也孰料相距僅匝月昔之所謂謠傳者今且實騐矣校中執事人言之鑿鑿不稍隠諱嗚呼本科之命運遂終於此乎成敗之權雖操之在上生等誠無能干預其間惟有不容不伸辯者則以主張裁併之人其所執持不外左列之兩說 
一常年經費已　勉强支持畢業後資遣東西洋爲數不資將來無以應付也 
二學部有電方今注重師範不注重游學也 
明詔維新百廢待舉財政困難羅掘一空當局者辦事之苦心本不容不量但本科經費每月一千二百金舍小學堂外較之省城各學校本科爲獨少何以各學校皆在推廣而本科獨不免放沙汰乎推當局之意不過曰高等師範中小各學校之名目見諸奏定章程爲一省所不可無游學預備科可有可無者也不知本科與他校名目雖異培才則同多一學校卽多造幾輩人才况朝延設立學校之命意究欲造就具才乎抑備僅國此虚名而已乎卽謂本科之每月一千二百金重爲蘇省財政累　本科未設以前其他要政未見獨興盛本科既設之後亦未見獨衰敗也畢業後遣送出洋之資爲數過鉅誠不可不虚本科學額八十人奏定章程畢業後　得最優等優等女　者方可派送此兩等人數佔學額之半亦四十人耳前撫壇選派之政法師範生不　令該地方官籌欵乎仿此辦法以六十三州縣計之縣不及一人區區之數當不　　而成全多矣由此觀之則本科之不可裁而出洋經費無着之說亦無容慮 
各省接學部來電（方　亟謀敎育普及宜注重師範游學預備科如未設立暫可從緩）曰（從緩）見游學預備科之非果不立也曰（如未設立暫可從緩）未當曰既設立者一併裁撤也卽以注重師範言　省師範學堂經費每月五千金爲數不可爲不鉅辦理苟得其人舉從前之積弊擢陷而廓清之推廣學額不難也此足証本科之不必裁而師範學額自能推廣此外尤有一端爲本科萬難併入他校之處本科設立之初意原爲鄭重游學起見故校中課程注重東西文除每星期經學三小時外其他理化代數幾何等學純以洋文課本敎授此爲本科之特色而爲他校所無若併入之强不同以爲同而生等從前之學業勢必有所抛棄寗無痛乎有此上數者之原因生等逮敢匐匍呼號於先生之前不能不希冀先住爲生等一　手以請命於陳撫者亦有二端 
一照常開辦畢業後　送出洋飭令該管地方官籌欵派漕此維持本科不　之辦法也 
二縮短學年或兩學期或三學期給發文憑及格者仍飭令該管地方官或學務公所籌欵派遣此本科不得已而散之善後辦法也 
嗚呼天下事創之甚難壞之則易本科爲前撫陸公苦心組織而成監督蔣季和太史深明學務得管理法故用財少而成功多形式精神兩無缺憾未一學期而破壞之經濟界之補苴亦甚微細其如政體得失何其如士心向背何其如學風消長何先生一代之大敎育家爲全國所仰望爲學子所託命况三吳年少盡先生之于第行乎煦嫗而　　之惟先生之力是賴先生其憐而玉成之學界幸甚中國幸甚 
[振武宗社記員報告]  
　　蘇州高星槎等來函鵝郎草國說及戒烟章程請即寄下以便照單煎服（後畧）同志銜名　于後方林光瑞陳世忠　孝先沈步洲錢壽昌周子山沈少　張雲斌葛鳳石沈偉卿　根庭朱長卿席德林董斌卿華鶴卿徐益山　雲能○東台安豐塲恆裕典來函貴社刋送鵝郎圖說殊深距躍他日强國强種皆公等提倡之力乞賜鵝郎圖說及詳細簡章俾得廣勸親朋（後畧）○常州振武支社于定一來函上帝悔禍惠我中國篤生　草以消黑毒自經　社發明繪　立說極爲詳悉　處按圖採藥頗疑似是而非貴社謂鵝郎草至六七月抽藉開花而敝處所採之草形狀頗似但三四月已開黄花花落結成白球如銷刷子未識此草是否鵝郎草（後畧○澄江永豐源劉文宣秦毓梅來函僕屢欲戒烟苦無良方市所售戒烟丸非烟灰卽嗎啡不敢　試得貴社　草圖說照圖尋採照註煎服數劑後此癖若失僕規勸親友匣日以來戒斷者十三人（後畧）○漢口李玉田來函周君献章送來貴社戒烟鵝郎圖說欣知天生靈草以救同胞鵝郎草　說簡明章請各寄二百張鄙人將勸同鄕親友焉○仙居縣安洲學堂王嘉動王家瑾王振風陳寳鑑來函前由報舘蒙賜振武宗社戒烟簡章并附鵝郎草圖說敬悉二公熱心救世（中畧）僕等現仿貴社辦法立五支社本城安洲學堂爲總支社四鄕爲分支社報名來會訪求靈草者趾　相接乞賜　草數莖仰作　本（後畧） 
今日尙有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
外謹附片具陳伏乞聖鑒謹奏奉硃批該部知道欽此 
宫門抄二月二十七日刑部都察院大理寺廂紅旗值日無引見貴福謝授浙江紹興府知府恩麒德謝署缺恩榮　　 
肇定壽預備召見肅王請假五日桂公續假十日召見軍機貴福榮肇定壽 
　　　江蘇巡撫陸奏蘇藩司應解旗兵加餉加撥邊防經費加復俸餉三欵奉部畱作賠欵片 
陸元鼎片再蘇藩司應解旗兵加餉加撥邊防經費加復俸餉三欵奉部留作賠欵計每月司庫及撥補釐金共應攤解銀一萬二百四十九兩九錢九分九釐自光緒二十七年十二月第一期起至三十一年五月第六期止均按月解清奏報在案茲查自三十一年六月第七期起至十一月第十二期止共銀六萬一千四百九十九兩九錢九分六釐並補零尾銀八釐又關平每百兩加補水銀一兩六錢四分三釐計銀一千一十兩四錢四分三釐並補零尾銀四釐統共庫平銀六萬二千五百一十兩四錢五分一釐均按月解交江海關道兌收彚付現届半年期满據蘇州布政使濮子潼具詳請奏前來臣覆覈無異除分咨外務部户部查照外理合會同署兩江總督臣周馥附片陳明伏乞聖鑒謹奏奉硃批該部知道欽此 
[蘇撫陸奏奉部飭蘇省耗羨不敷准借蘆雜等欵不准再動地丁等因片]  
　　陸元鼎片再蘇省前因歲徴耗羨不敷濟用奏明在地丁銀内按年酌撥支放嗣奉部飭蘇省耗羨不敷准借蘆雜等欵不准再動地丁等因業經先後在于蘆課等欵内共借撥過銀一十三萬三千八百兩收入耗羨支放均經附片奏明在案茲據蘇州布政使濮子潼詳稱耗羨一欵司庫存數無多不敷動放再于光緒二十八年蘆課欵内借撥銀一千兩三十年蘆課銀三百兩三十一年雜稅銀五千五百兩三十一年　脚銀一千二百兩共銀八千兩收入耗羨以資支放等情詳請具奏前來除仍飭催各屬將荒田一律開墾復額俟解欵充裕行卽停止並咨户部查照外理合附片具陳伏乞聖鑒謹奏奉硃批户部知道欽此 
[修訂法律大臣奏爲擇定法律學堂地址擬請將相連荒地撥入界内以備建築而廣造就摺]  
　　修訂法律大臣謹奏爲擇定法律學堂地址擬請將相連荒地撥入界内以備建築而廣造就恭摺仰祈聖鑒事竊臣等奏請設立法律學堂於本年七月初三日經學務大臣議准具奏奉旨依議欽此竊維科舉既停陶育人材以資任使胥於學堂是賴矧研習法律嚴行裁判尤爲當務之急開辦之期奚能刻緩奉命之後遵卽遴擇地址大率不失之狹隘卽失之僻遠嗣查有宣武門内象房橋西蔡姓菜園頗屬相宜該園西首相連官荒一叚計東西寛約二十丈有零南北長約三十丈　零詢之鄰居民僉云係屬官地荒廢幾及百年臣等以該園毗接該地尚足敷建築之用遂即購定惟該地是否官荒有無業主無憑檢查當卽咨查步軍統領衙門去後旋據覆稱蔡姓菜園西墻外相連空地一段北面係已廢鑲紅旗覺羅學地基其東北並西北及報面詢悉私産地基係屬何姓之産坍塌多年無從查悉等語臣等查興辦學堂非基址宏敞廣建講堂學舍難期敎育普及現在請地建學事所恒有擬請將該地撥入學堂界内庶規模不致狹小以公濟公於義既宜卽使該私産日後果有的實業主仍可由學堂照章給予官價以昭公允如蒙俞允卽由臣等行知步軍統領衙門並學務大臣備案以便尅日興工所有臣等擬請將荒地撥入學堂綠由謹恭摺具陳伏乞皇太后皇上聖鑒謹奏光緒三十一年十月初七日奉旨依議欽此 
宫門抄二月二十八日工部鴻臚寺正藍旗值日無引見召見軍機 
[豫撫陳奏前惟部咨新定各國賠欵河南每年奉派銀九十萬兩又户部指撥銀三十六萬八千兩片]  
陳夔龍片再前准部咨新定各國賠欵數鉅期迫行令各省分籌匀解河南每年奉派銀九十萬兩又户部指撥銀三十六萬八千兩自光緒二十七年十二月第一期起至三十二年二年止業經按月如數籌解先後具奏在案茲據布政使瑞良會同糧鹽道詳稱豫省籌解賠欵司庫共籌銀七萬二千三百三十三兩三錢三分三釐又加足關平銀一千一百八十八兩四錢三分七釐道庫欵内除蘆鹽新案加價銀二萬兩已由蘆商包繳長蘆運庫代解不計外籌解銀一萬三千三百三十三兩三錢三分三釐又加足關平銀二百一十九兩六分六釐又補長蘆運庫代解之二萬加平銀三百二十八兩六錢發交商號承領定限於光緒三十二年三月初一日解交江海關道衙門兌收作爲豫省解到光緒三十二年三月分本省暨部撥新案賠欵應給滙費照案核發等情具詳請奏前來臣覆覈無異除分咨外謹附片具陳伏乞聖鑒謹奏奉殊批該部知道欽此 
豫撫陳奏爲豫省每年認解練兵經費銀三十萬兩自光緒三十二年二月爲始按十個月匀攤每月應解銀三萬兩片 
陳夔龍片再豫省每年認解練兵經費銀二十萬兩所有三十一年分應解銀兩均已掃數清解並先後奏咨在案嗣以部議飭照原派定額籌解復經臣督同司道勉力凑集每年增解銀十萬兩共三十萬両自光緒三十二年二月爲始按十個月匀攤每月應解銀三萬兩茲當籌解之期由籌欵所措銀三萬兩作爲本年二月分練兵經費發交商號承領匯解户部衙門交納轉解練兵處應用匯費每百兩給銀七錢據布政使瑞良會同籌欵所具詳請奏前來臣覆核無異除分咨查照外理合附片具陳伏乞聖鑒謹奏奉硃批練兵處户部知道欽此 
[浙江巡撫張奏爲已故訓導學行純焠請從祀名宦祠以彰盛典摺]  
浙江巡撫臣張曾敭跪奏爲已故訓導學行純焠請從祀名宦祠以彰盛典恭摺具陳仰祈聖鑒事竊准禮部咨據陜西道監察御史朱錫恩等聨名呈稱已故浙江海寗州學訓導錢泰吉于同治二年病故當經邑紳呈請從祀名宦適徝禮部釐定新章須故三十年後方能辦理計至光緒二十五年已满年限復因該故員之子工部尚書錢應溥雖已告病蒙恩賞俸與現在無異該故員從祀之處應俟錢應溥身故後再行辦理茲查錢應溥已于二十七年在本籍病故此外並無現任九卿子孫呈請核准以光祀典由部咨行到浙轉飭地方官確查詳辦去後茲據兼署布政司督糧道顔鍾驥詳據杭州府轉據海寗州詳據在籍紳士翰林院 
 
 

Page 17

 
 
[禀控委紳擅用禁器統衆截搶湖南]  
　　湘省中路礦務總公司前委掠選知縣梁紳維藩在安化縣藍田在方設立分公司抽收鐵稅旋有司事梁毓瑩等因違章抽收致被新化縣職商楊延直等先以詭朦截搶等情禀控撫轅嗣又以擅用禁器疊搶不休續禀到院而梁紳維藩亦卽赴院呈訴昨奉龐劬帥分别批示其批楊廷直禀云前據該職商以詭朦截搶等情具控梁毓瑩等當經批局飭縣移提歸案訊辦在案茲復據禀稱梁毓瑩等膽敢統衆冒稱護勇擅用禁器迭搶不休如果所禀不虚尙復成何事體仍仰礦政調查局迅飭該縣尅日提集人証併案澈訊秉公究辦母任狡延致滋事端切切批梁維藩禀云該職既經中路總公司委在安化藍田地方設立分公司抽收鐵稅自應照章辦理不得稍有違悖乃據職商楊廷直等先後以截搶等情求轅具禀均經批局飭縣查究在案茲據禀稱各節亦係一面之詞不足憑信案經飭訊應卽赴縣投質母庸瀆禀併仰礦政調查局轉飭新化縣遵照迅辦（時） 
[飭造弁兵汛境細册松江]  
　　昨日提轅奉到江督咨文轉飭中軍何雪門參戎移知提標中左右前後城守暨金柘青各營飭將各營現存綠營兵額若干第二次裁去若干第三次裁去若干營汛若干幅員若干汛境敎堂若干逐一詳細造册呈報按此舉或因攺爲警察所致（）酒 
[米司求加價滋事寗波]  
　　甬江各米棧所雇短班米司向章每人每日工價三百七十五文現因百物騰貴各米司議訂增加工價由各米棧禀請寗府示定照前價略予增加各米司仍不满意於日昨相率停工鄞縣高子勛大令飭拿爲首數人發押諭令照常作工始行釋放各米司仍不允至黄昏時聚集數人擁至灰街老協興米棧肆擾將棧内什物搗毁寗府喻庶三太守　縣高子勛大令聞之立卽親往彈壓各米司一齊　請大令釋放被押各人大令一再勸諭衆仍喧嘩嗣由吕道生軍門帶勇前來衆始解散當由大令將某米司等數人帶縣訊辦（具） 
[嚴懲毆妾斃命陜西]  
　　陜西臨潼縣民人楊培林將妾劉氏凶毆受傷以致損胎殞命控由縣尊李大令訊實供詞禀詳藩司樊方伯批示云女子不幸而爲妾媵分雖卑賤而性命則同璧如衣冠中人毆殺菜傭酒保未有不問抵者獨家主斃妾則輕減其罪以致冥頑凶暴者任意楚撻推而至於悍姑虐媳悍妻虐婢皆得恃尊任性慘肆奇刑此事理之最不平者也此案楊劉氏爲楊培林之妾有孕在身而培林輒用麻繩木器毆傷十七處其間致命者五處而左右前後肋左右前後脅左右前後臂膊及脊背脊膂皆重疊受傷以致胎驚血潰而死論其慘毒實無人理試問胎爲何人之胎楊培林不但自斃其妾抑且自殺其子狼心性恨不立時打殺以彰天報而快人心究竟因何事如此痛毆若専爲抛棄殘飯便下此毒手尤爲奇酷此案仰從重問擬勿稍輕縱現在更定刑法罪人俱不輕笞杖而一介平民敢以非刑施於家庭且於母子俱死之時視渃分所應爾悍然棺殮私埋尤堪痛惡仰於擬訊時先笞干板以快過屠之意然後塡格錄供通詳禀報勿延仍候督憲撫憲暨臬司鹽道批示繳（霜） 
[滬城官事]  
　　署理江南提督徐吉雲軍門傅隆已於初四日接印定於今日來滬公幹○升任順天府府尹袁海觀大京兆定於十一日北上履新昨至道縣各署辭行○江蘇試用縣丞彭仲卿二尹守訓奉道憲札委辦理稽查供布差○梅家弄巡防局員沈霞標參軍賦城由蘇到滬昨至道轅銷假○卸任安徽學政毓文宗浙江學政陳文宗均于前日來滬現須進京覆命昨至道轅辭行並定是晚乘新濟輪船北上○浙江官書局總纂翰林院檢討黄補臣太史壽袞山西全省公立學堂庶務昌張蔚華字崑山俱因公來滬昨至道轅辭行赴都○會辦上海濬浦事宜何觀察維樸又張季直殿撰　截取直隷州崔儀臣直刺鴻昨均因公到道拜會○江蘇候補府姚桐生太守　武由蘇來申住開泰棧又候選縣丞楊經儒二尹壽棣由蘇來申住復來棧又日本畢業警察縣丞楊二尹寳書梅二尹祖培昨亦因公到道禀見○松江府戚升淮太守揚因劉金松謀斃王錫卿復騐一案到申舟泊天后宫對河絲廠碼頭午後到道禀見（合） 
[美總領事贈美商圑練兵大旗]  
　　昨晨八點鐘有寓滬美商圑練兵一隊至跑馬廳操演由美總領事舉行贈旗禮贈以大旗一面操畢整隊而回（力） 
[派員駐堂經警察事宜]  
　　滬城九畝地添設警察學堂以便招選巡警到堂學習預備派往新放華界各處已志前報茲聞滬道瑞觀察擬於開辦之時仍委警察幫辦馬午橋叅軍駐堂經辦一切事宜想不日卽當下札矣（事） 
[蘇捕水師拿獲梟匪]  
　　南匯北蔡等處梟匪自鄧海青正法後繼其後者爲李秀卿李死有南橋著匪他蘭亭繼之去冬經降弁凌德勝保充李爲哨弁化名李耀樑陽已去邪歸正陰則仍在浦東一帶販私爲匪且其弟李阿虎倚勢率帶槍船横行無忌事爲蘇捕水師統領徐總戎所知日前至北蔡訪明劣迹立飭左哨魏弁將阿虎拿獲並在船中抄出快槍凶刀等械就近解送用沙廳嚴訊昨投道轅禀報瑞觀察提勘究辦（寳） 
[撥船緝拿著匪]  
　　著名十匪范高頭現匿江浙交界之區爲道轅偵探訪悉禀明瑞觀察立飭該探帶同眼線並撥槍船二十餘艘於前日飛往緝拿解辦（寳） 
[不允俄領事會審閧學案]  
　　閧閙竸存公學一案涉訟公廨本訂初七審判届期未奉傅判經竸存公學鐘觀誥等禀廨催訊昨經關讞員發出批示照錄如下此案業經照會俄領事訂期初七日早十點鐘到廨觀審因俄領事堅欲會審核與向章不合未便遽允一俟議妥卽當訂訊仰仍靜候可也（力） 
[諭禁違章拘人]  
　　滬南總工程局包探近有在外擅自拘人 
 
 

Page 18

 
 
之事爲總董所知以其違背局章前日傅諭各探嗣後非奉局中派出不得擅自妄拘致千查辦（寳） 
[劉金松謀斃王錫卿案攺期今日開棺會騐]  
　　劉金松謀斃王錫卿一案定于昨日往騐已志昨報茲悉上海縣汪大令因奉委各員未經到齊故又攺期今日赴驗昨日諭飭書差人等先往預備一切並飭原差將劉金松先行帶至寳邑候訊（嚴） 
[無禮罰鍰]  
　　俄國宦婦投該管領事署控被北四川路華人沈錫昌成衣店夥楊錦昌逞兇扯碎裙子等情經俄領事闊雷明君照會公廨讞員關司馬飭差將楊傅案于昨日早堂會訊原告俄婦投廨訴稱前者嘱楊承做衣服因不合式嘱其攺製詎楊攺好之後並不送來一味持蠻併將婦人推拉致將裙子揉碎請爲懲儆質之楊供該婦定製衣服於一禮拜内做好因不知住處故未送往後婦親自至店聲言製不合式嘱爲攺製店中欲令簽字方可送往詎婦不允拖扯有之不敢行兇關司馬以楊無禮本應押辦姑念生意中人商之繙譯官判罰洋二十元以儆所有該婦應付衣價洋五元三角著往收取完案（當） 
[馬車傷人又見]  
　　粵人關某手持柏油一桶行經英租界寗波路江西路轉角忽有馬車一輛横衝而過將關撞倒碾傷胸部而逸旋由某西人將關載送同仁醫院求治旋卽因傷身死當由家屬投報美捕房奉飭自投英捕房報請核奪（似） 
[上海縣案]  
　　廿二保五圖梱保孫耀增孫惠增赴蘇藩轅禀控縣差慶之夥吳杏林一再詐擾發縣審辦又有衛宗英在縣禀控孫耀增圖賴會洋等情前晚奉汪大令并訊孫耀增供吳因至鄕催繳錢粮被耗烟飯資二十餘千惠增供詞相同質之吳供孫蔣將梱内錢粮掯不完繳小的故往慛追伊自代惠烟飯各鈔竟赴藩轅誣控詐擾請察衛宗英供曾糾一會共計十人每人每次洋十元孫耀增收會後　賴不付向論恃蠻求請究追質之耀增認欠屬實大令惡其揑誣上控霸賴會洋判責二百下掌頰一百五十下押候究辦餘人叱退○張何氏扭控王木英攫洋亦奉訊究氏供庽浦東寄母家中在滬途遇素不相識之王木英被詐攫洋十二元求追王供氏夫張阿大因朱紀昌盜案牽涉收禁南匯縣監刻下患病故託小的寄信適在天成昌烟間相遇告明情由詎被扭案乞鑒大令以王擅入南匯縣監顯非安分之徒判掌頰一百下責二百下押候查明有無詐　實情再核○陸王氏投案喊稱有胡姓央洪桂姐爲中借去洋銀今向索討關賴求追質之洪桂姐供作中是實大令判候查明核奪○陳王氏投案喊稱夫堂兄陳阿華前向婦人訛詐今又硬將伊叔阿桃之房屋兩間掗賣不遂打毁房屋門窗求究大令核供不甚近理判候查明再究○唐林春禀稱墻門内有出入公路一條被族人唐金泉造房侵佔並將坑厠硬搬　保理論反扭小的母弟至楊家渡巡局誣控管押求恩移提等情大令判候移查察奪○貨捐局函送巡丁陸祥李全到縣請訊陸李同供昨至浦江米船查騐突被船户毆打請騐大令判候查核○劉公祠學校被人撃毁器具什物將門丁李桃樓地保沈介祥送縣訊究均供不知毁物之人大令以李有看管之責判即收押沈斥退　飭查明情由禀復候核（宜） 
[總工程局紀案]  
　　益升水菓行主夏得匯扭控春記膠州莊主王　山欠洋三百五十餘元請追王供與夏合做水菓生意縣本所致夏供並朱合做孫明府判王减交洋一百六十元交保限一月理楚○正興客棧主曹木華經批　山婁　等處粮米被船户曹阿　短交十三石五斗控　請究明府斷賠洋七十元○大東門内　器店主戴正喜在關　駁運　槍　十一包被包探　獲解局　　　供槍子由東三省陸姓客所賣明府以本應嚴辦姑念無知免予究關縣槍子充公兇　○仁　　行夥胡阿榮住洽興街張王氏樓下前日氏在樓上　　便　　　　　　　　　　　肆毆扭局禀控明府以事起細微斥退（尺） 
[英美公廨晚堂案]  
　　妓院傭婦朱阿金等控龜奴徐阿五匿妓賴債前晚奉襄讞孫明府覆訊阿金等投供前堂奉判徐阿五交保措繳洋七百六十餘元至今分文不繳求恩究追妓母徐大寳姐供女兒名醉雲　院中各事均阿五一人主持現在人已領回求恩明察訊之阿五供求寛限繳洋明府以大寳姐不能置身事外判押候將伊女各債折半償還阿五仍交原保赶緊理楚○英大馬路壽　里席裕麒控偷雞橋保康里席文光冒牌出售亞支奶尅烟藥前晚亦奉明府傅訊原告供爾　亞支奶尅烟藥係去年起首發售曾在東京領有商標乃與日本木野正太郎合請文光係無服遠族窺商生意起色串人於今年二月在五百八十五號房屋　售致與陳　元毆打裝傷抬至商家吵閙商故遷至壽康里發賣詎文光挖租商五百九十四號　宅冒銷僞藥請予澈究質之席文光供去年與原告合夥賣藥後被該族吞　故於今年二月自行製造與日斯巴尼亞商王弼臣併股裕麒乃商人譜名明府以各日報載有席文光字裕麒字標自相矛眉似有不實判姑交保聽候飭查明確再行訊核（力） 
[英美公廨早堂案]  
　　蘇人王瑞保王阿虎前日陪同婦人錢氏至提藍橋西牢探視錢子阿土司閽人囑令守待王與阿虎四處探望管牢西捕疑有情弊拿獲解究襄讞孫明府以鄕愚無知商之英副領事斥釋○林阿福在洋人處索欠工洋吵閙交捕解究明府以不應吵閙判將工洋罰去開釋○陳阿寳竊邱開桂洋五百三十餘元内有通商銀行鈔票一張上有字記經邱報捕抄出原贓鈔票三百四十元解案請究質之陳供詞支吾包探沈阿岳禀鈔票在陳之兩肋及褲腳等處抄出顯係竊取明府判押半年贓洋給邱具領○沈膳子竊義記洋行舊銀由捕解究補拿供出之巧福未獲昨日解請定斷明府念沈患病判押十四天仍送醫院調治○憑了頭與楊葉氏姘識昨將該氏之孩誘匿報捕解究明府判押候過堂訊奪○王金華向傅貴林索欠小洋一角不給行兇報捕拿究明府判押十四天○海寗州人蔣條君盜用嚴公　洋四百元經嚴報探獲究蔣供己經困致父親將房契取出作抵歸還明府以蔣患病判送棲流所限一月將洋理楚違千定罪○葉　生竊龍將楊華田車子拉去被人竊逃經楊報捕解追明府判押五天帮同尋找○顧巧全竊錢阿根等家衣物張美金竊恊和煤行之煤六百餘磅張阿松竊永泰祥洋燈罩方阿小竊朱阿根等五家衣物由捕解辦明府判顧押一月張美金押十天張阿松押七天方阿小竊　未齊押候再辦○許月山王阿才王興福徐彩庭王阿德張阿其楊榮生許阿和等違章在路相打由捕解辦判各罰洋一元○張子卿吞没張談氏方單控由上海縣至廨移提明府判交保候示○又法公堂移提吳春記出票倒閉案内之潘菊生昨由捕房解廨判押候傅齊人証訊奪○蔡小狗違章將貨物碍路傅案請示判罰洋三元充公（當） 
[法租界公堂案]  
　　西崽朱鶴林出店陳來發被洋東扭案控竊鈔票洋五元請究質之朱供當時適有客至故在廚房烹茶不知失竊之事陳亦不認行竊陳大令商之魏繙譯判押候查明再核○菜市街朱天成南貨店主朱榮生上年娶張氏爲妾時肆凌虐由隣居於十二月間具控法廨奉判發堂留養在案茲因該氏在堂吵閙昨由堂董送回大令判由堂擇配完案○馬文奎於二月初八日在新北門外被垃圾馬車碾傷足踝舁送醫院日久未痊昨日投廨禀請提馬夫訊究大令判候下期訊奪○包車夫王阿二陸阿三停車違章四十九號捕阻喝不服扭案請究大令判各罰洋二元○女子沈祥貞控黄庭泉竊去衣箱　洋奉判繳洋五百元限先交二百元在案昨日復訊由黄友倪洪堂出勸繳呈鈔票洋三百元求請　案注銷大令　之○李順福扭控李三虧欠會洋六十五元向索行兇求究大令判交保限十天　楚○徐　才扭控蔡少卿竊銀贊一枝請究大令判押捕房七天○毛老二搶某烟間洋烟由探　究大令判押捕房十天（　） 
[美租界捕房事]  
　　　有　馬一頭至黄浦路經六百六十七號捕扣住送入捕房旋由馬夫戴阿明投請　回捕頭允之○天　路亨得利雜貨店主扭某日人至捕控房强兌　　不　反被兇　等情捕頭將兩　由斥一番釋出不理○葉小工　　　　　　　　栓芳　由　巡見禀知捕頭　　地保報堂　　○某印　巡至　老　　兇有　馬一口　臥在　當卽送入捕房轉送公廨安捕○三百四十六號　　　　　　　　　　　小孩方　生一名帶入捕房送廨安　（似 
 
