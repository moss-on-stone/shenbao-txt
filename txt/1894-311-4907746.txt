# 1894 - 311 - 4907746

 

Page 1

 
 
[繪圖後施公案出售] [  圖書集成局代啓]  
　　施公案一書始於江都縣令終於倉塲總督而以後許多情節離奇變幻可泣可歌迄未叙人閲者憾　本局不惜重資延請海内知名之士採　　公軼事凡名臣傳方略實錄無不搜羅殆盡其事實旣蟬聨而下面其叙次之周密屢　之精奇尤薦前　面上之而施公之　　於是乎全也　　新鑄鉛字排此成帙并倩名手繪成圖像冠之篇端至其紙張之潔白刷印之精良　其　事每部六本碼洋八角卽日出售欲購者請向天津文　齋本埠江左書林文淵山房掃葉山房三馬路申昌書畫室可也此佈 
[正續古文辭類纂出售] [  圖書集成局代啓]  
　　正續古文辭類纂搜羅宏富選擇精嚴古今鉅製名篇燦然大備由王益吾祭酒付之　　早經風　海内今用石印法印成紙張潔白字蹟清疏每部釘十本定價碼洋一元六角賜顧者請向文淵山房掃葉山房醉六堂購取爲盼此布 
[新印繡像醒世姻緣告成] [  三馬路申昌書室啓]  
　　是書爲西周生手箸雖倣章回體例而和平中正絶無　褻情形時而寫才女之綺思時而傳佳人之閨怨時而記名臣之功績時而狀俠士之行繪影繪聲各極其妙誠小説中出乎其類者也更延名　史績成　　冠諸卷端不特　　如　抑且　　畢現兹已告　每部分裝十本釐定碼洋一元四角诸君子盍亦於酒尾茶餘藉此作掃　之　乎 
[閲報記皇上召見德員漢納根事感而書此]  
　　漢納根者以德意志人宣力北洋已有年所此次中倭事起乘高陞船赴高麗督戰幾畢命於海中其後大戰於鴨緑江佐督帥運籌一切厥功尤偉屈計前後戰務無不目擊身親月前側聞皇上將召至京師面陳一切有客問於予曰皇上之召漢納根何爲也哉曰將以詢中倭事宜俾得從長籌畫也客曰皇上而顧及邊疆此固薄海臣民如天之福也然諸公袞袞能坐言　必能起行召而詢之自必悉舉所知以對奈何竟召及外臣耶曰子所謂袞袞諸公者我知之皇上豈不知之其有寄專閫之責者平日兵符在握惟知尅扣軍糧飽其私囊以供酒地花天之揮霍雖亦或依時簡閲然惟是虚排陣勢如演劇然一至兩軍相見於疆塲則膽小如　綏未交而先已逃竄所謂兵不血刃者非敵之望風披靡實我之不敢加兵耳至於爲水師大員者拖雙眼翎穿黃馬褂頤指氣使威望益高歲得數萬金祗以縱酒酣歌爲樂偶至外洋巡閲商民望之如望歲思以一見顔色爲榮而若人顧而之他惟顚倒於秦樓楚館雖具厚瞥以謁之設盛筵以欵之不顧也若而人者而欲其殺敵致果戮力宣威不誠難若登天非意想之所可及哉若夫文臣則漸染更深委靡更甚略舉其習厥有數端一曰貪今之爲官者大抵皆坐擁厚貲腰纒百萬錢莊典鋪林列於通都大邑中而家業益隆貪心益熾剝削吞噬靡所不爲甚至如前報所紀某員經購軍火私肥至二百餘萬之多某大員聞而惡之舉手批其頰者再雖事之虚實未得而知然苟破綻全無亦何致謡言蜂起哉一曰鄙今之爲官者見子民如虎豹攫財賄如鷹鸇一怒之威令人股栗及謁見上憲則奴顔婢膝不顧忝顔一笑一嚬盡情獻媚無非望上憲曲爲庇護得以久據要津竟有以監司大員而呼上憲爲乾爸爸者以木天清望而使妾媵寄名於當路巨公者蹟其委瑣齷龊之情直不足污我筆墨官箴如此尚何言乎一曰庸平日一無才智惟知養尊處優问以錢榖而不知叩以兵刑而不答日行諸事幾如刻板文章一至大敵當前而今日辦團明日募勇糜費錢糧無算終難收尺寸之功間有告奮勇備前駈者亦祗如清人之河上逍遥仍不敢與敵人鏖戰虚聲純盜無補事功比比然也尚得謂非庸臣耶一曰闇位旣列百寮之上自宜検束天百寮乃百寮中弊竇良多不能檢束甚且供其奔走使令者亦暗中勾結敵人而親戚友朋平日仰其鼻息者更不免虎威狐假威福自專舞弊營私屢被言官所彈劾已則深居簡出凡事皆付之不見不聞幾如日在漆室中不能燭一物目以闇於事理當亦百喙難辭矣今日者倭熖方張强敵奛於境上皇上宵衣旰食刻勵憂勤欲深察宼警若何邊防若何若何而可以制强鄰若何而可以歸藩服而文臣旣爲貪爲鄙爲庸爲闇無一可以定大計决大疑武臣更畏葸無能一遇倭奴幾如鼠之見狸奴相與退縮屏息如某大帥者當倭兵四面圍合猶在營中徵歌命酒慶賞中秋革員衛汝貴更縱兵刦掠尅扣軍糧辱國靈師聲敗名裂一旦宣召而至自必逞瞞天之妙手花言巧語以惑宸聰反不若西國外臣猶能圖報涓埃衝鋒陷陣此皇上所以召令陛見咨詢敵情也客曰國事如此能無貽笑於友邦乎則應之曰是何貽笑之有在諸臣雖碌碌不足齒數而我皇上聖聰天亶智勇兼全目今旣見絀於倭妈日後自當奮發有爲盡湔惡習貪者殛之鄙者黜之庸且闇者沙汰之夢卜求賢以爲之輔而又選干城腹心之士畀以兵柄重振軍威不數十年舊規頓改行見師武臣力國富兵强且足駕泰西而上之尚何畏乎倭奴之肆行猖獗哉客曰誠如是言是則僕所馨香禱祀者也子盍筆諸報端以當左劵乎曰諾於是詮次其語付諸手民 
[本館接奉電音]  
　　昨由京友電傳上諭二道敬謹譯登○十月十三日奉上諭李秉衡奏節交霜降黄河普慶安瀾請頒發藏香並請將修防出力司道各員奬勵一摺本年黃河各工大溜頂衝之處險工環生經該撫等督飭在工員弁力爲搶護現在節逾霜降各工一律穩固仰賴神靈默佑普慶安瀾實深寅感著發去大藏香十枝交李秉衡祗領虔詣大王廟敬謹祀謝以答神庥署鹽運使齊東泰武臨道張上達兗沂曹濟道姚恊贊候補道丁達意候選道高開玉均著交部從優議叙署濟東泰武臨道候補道吉燦升著交部議叙餘著照所議該部知道欽此同日奉上諭定安辦理東三省練兵有年乃平日訓練不精以致所調營勇臨陣不能得力實屬大負委任正白旗漢軍都統定安著交部嚴加議處依克唐阿督兵進剿節節觀望遷延於賊渡　石河等處未能援救亦屬畏葸無能黑龍江將軍依克唐阿著交部議處欽此 
[吏部鴻文]  
　　吏部爲曉諭事今甲午科順天鄉試挑取謄錄一百二十名先准至公堂將薦卷裝箱封送當經本部拆封塡榜曉示在案查王思杰等一百十三名俱生監令其於每月初一日漢人取具同鄉京官印結滿洲蒙古漢軍取具佐領圖結赴部騐到俟各館咨取時挨次傳補至卷面内開工部候補主事張潤鴻臚寺序班并崇祚刑部候補主事陳瀏刑部學習主事邵椿年中書科中書馮斆高鴻臚寺序班王其侯户部候補主事徐士鍾應照例將該謄錄查銷此外倘有候補候選及已經分發行走而卷面未經開寫者令該謄錄取具同鄉京官印結滿洲蒙古漢軍取具佐領圖結卽日詳細赴部聲明以憑核辦可也○廂黃正黃兩旂各營應領本年十月季兵丁大擋　米折色銀兩刻經　庫各堂改期於十月初一日開放由銀庫移付俸餉處轉行該旗營查照辦可也○鴻臚寺爲咨行事本寺現在辦理啓疏 
 
 

Page 2

 
 
奏請皇上升殿所有陞遷調補加級紀錄曁開復處分寛免罰俸以及降革留任等項人員應行一體謝恩相應咨行各該衙門卽將應行謝恩官員銜名卽已造册咨送本寺以憑繕入啓疏事關大典萬勿遲延可也○景運門檔房爲咨取事所有本年仰山窪八旗合操應由前鋒統領護軍統領中請派四人分翼帶演交衝馬相應咨行左右兩翼前鋒營八旂護軍營各將本堂及署堂銜名繕寫緑頭簽卽日送交本檔房以憑奏派可也○吏部爲示傳事准海軍衙門咨查有江蘇常州认陽湖縣人花翎遇缺前先補用直隷州知州陶琪堪以調往本衙門水操内學當差相應咨行貴部查照迅傳該員前赴本衙門内學堂認差等因到部相應出示應令花翎遇缺前先補用直隷州知州陶琪前赴海軍衙門内學堂認差可也○兵部爲知照事武選司案呈現出有直隷提標左營游擊一缺照章截歸九月分由部推選按奏定變通新章應用俸深漢三等侍衛擬選查有趙萬忠應行到班係直隷人例應廻避應以其次之孫振龍年四十二歲山東臨淄縣人由癸未科武進士漢三等侍衛行走四年期滿引見奉硃筆圈出以游擊用欽此應將該員擬選是缺相應知照貴領侍衛内大臣處查照轉飭該員於九月二十五日前赴天安門外本部朝房聽候掣簽萬不可悞可也○協辦大學士吏部尚書兼署禮部尚書管理太常寺事務臣宗室麟書等謹奏爲具題事恭照本年十月初十日慈禧端佑康頤昭豫莊誠壽恭欽獻崇熙皇太后萬壽聖節應行遣員前往顯佑宮讀文致祭案臣寺祀則應由臣寺滿漢卿等中題遣一人往祭謹將臣寺滿漢卿等銜名照繕題本進呈恭候欽遣一人俟命下届期遵往將事謹此具題請旨九月十三日奉旨遣署太常寺少卿貴賢行禮欽此○吏部爲曉諭事所有光緒二十年九月分選國子監博士梁孝熊一員知縣武延緒吳良棻李書翰等三員並補議八月分知縣楊介康一員共五員相應出叙傳令該員等於二十四日黎明赴部過堂二十五日赴天安門外本部朝房伺候掣簽如是日不到卽行指名題叅毋違可也○江寍布政使瑞茀侯方伯璋遵旨來京祝嘏進京後循例假宿梵宇繕具安摺膳牌專弁齎往西苑門於上月十七日夜子時交由奏事官呈遞瑞言伯卽於十八日寅刻趨詣西苑門六項公所候旨奏事官口傳奉旨知道了欽此方伯仍回廟宿次日仍遞膳牌前往預備於卯初由軍機處發出傳單瑞璋二起備見上於勤政殿内召詢南洋要務數語方伯逐一條達宸聽畢退下遂卽出海乘輿遄回兵部窪高碑胡同本宅○新授新設布特哈副都統業普泰以蒙恩補授布特哈副都統應卽力圖報効以答高厚查該處收束牲丁一切俱爲創設惟乞恩准入都陛見俾得親聆訓誨有所遵循等情專摺入奏九月二十一日奉硃批著來見欽此 
[盟長勤王]  
　　聞近有吐謝圖親王密疏以海疆多事防剿是亟情願自率本盟旗馬步蒙兵効力疆塲以圖報稱應需一切軍火請飭給發以供征剿等情上深爲嘉許准其帶兵効力云 
[烟臺訪事人述中倭戰事]  
　　本館昨接派赴烟臺專訪軍務之友人十一日來函云初十日得旅顺消息謂花園登岸之侮兵已竄至金州城附近地方按金州城至旅順口袛三十里耳○有東邊之商人距九連城較近得聞戰事較確於初十日行抵烟臺言及上月廿五日倭兵三四千人搶渡江岸依軍帥率兵擊之頗多斬獲倭人渡江之具形如竹笆以籐爲之可以逐層折疉用人扛擡隨處安設以便濟涉未幾倭兵大隧亂流而渡依帥之軍寡不敵衆遂爲所困斯時宋帥在九連城附近之虎山駐札督率毅軍馳往接應頗資得手連戰三晝夜無如江岸諸軍各懷意見不肯奮勇擊敵致任倭兵悉數過江及過江後又不合力痛剿毅軍諸營獨力難支只得暫避敵鋒以圖再舉九連城遂於九月廿七日失守○初九日闔街喧傳東邊地方於初四日大獲勝仗謂九連城等處失守皆係詐敗爲引虎入牢之計當倭兵佔據各城後地雷齊發倭兵張皇失措不知所爲我軍乘勢兠擊轟斃斬獲約兩萬餘所剩敗殘兵卒爲數無多已退回鮮境云云按是日已聞我軍有退守遼陽之説忽又得捷音雖不必果有其事而不能不作是想所謂過屠門而大嚼雖不得肉亦足以豪○十一日又有船自營口來搭客僅四五百人不似前數日之多據諸人言該處於初九日聞東邊消息當鳳凰城兵敗之後我軍退紥遼陽界之摩天嶺適河南所募之新勇數十營馳至此皆豫省壯士半隷宋帥舊部者也又有嵩武軍十餘營係前張朗齋爵帥率領出關剿撫叛回之勁旅亦已星馳而至旋於初八日逼近倭壘倭兵不料我軍猝至倉皇迎拒遂不能支紛紛潰敗傷斃兩三萬之多我軍篛勝追逐直至江岸然烟街尚未聞有確電也○又有客自東河地方來者言及自倭人過江後所有東河一帶商埠俱遭焚掠無一完善之區九連城鳳凰城均被倭人縱火焚燒至於大東溝沙河鎭大孤山大莊河城堆子皮島口等處俱係當地土匪乘機放火肆行搶掠惟皮島一處經倭人由花園前去出示安民爲欺騙愚人之計嗣卽他往其餘各處距倭軍甚遠而竟遭此殘害可謂殃及池魚尤奇者大孤山原有旗隊五百名駐札此處距九連城約有二百里一聞警報旗兵皆先行逃遁其强壯者則逗留在後任意搶掠土匪繼之遂使圜　變爲邱墟不異咸陽一炬可見國家非無兵之患有兵而不能禦敵反以殃民乃深足患也○十一日午後又有民船數艘自金州所屬各口駛來裝載男婦老幼不少僉云金州城失守又有去大連灣亦有倭兵 
[制軍接篆]  
　　金陵訪事人云正任湖廣總督調署兩江總督張香濤制軍於本月十一日行抵江寍用小火輪船帶官舫至旱西門登岸合城文武各員先至接官廳恭候各營統領亦整隊相迎香帥卽鳴騶入城至奇望街行臺暫駐旋示期十三日接篆是日清晨劉峴帥將總督關防及將軍印信各一顆安置中堂望闕行三跪九叩首禮謝恩然後飭巡捕戈什哈等護送至行臺香帥亦望闕謝恩畢敬謹接受執事者高唱啓用關防吉語文武各員相率行叅謁禮階下衛隊及督標等營排班鵠列轅門外砲聲震地觀者人山人海熱閙異常旣而香帥入内小憩須臾巡捕官持帖至堂前先請司道繼請江甯府及各州縣入花廳接見晤谈良久至峴帥起程北上日期尚未擇定也 
[江省防務]  
　　江撫德曉峰中丞籌兵籌餉近顧本省遠顧南洋兼顧北洋全力專注引爲已任旣調親兵營駐紥九江又調振武營駐紥吳淞并調剛字營復添募駐紥天津籌兵可謂不遺餘力矣昨中丞查核藩庫儲銀數百萬兩雖足支持大局但恐倭亂方長刻難平復不得不寛籌餉項力顧大局卽飭專設籌餉局於藩署派裕竹邨方伯總其成王書臣明府裘紹箕叅軍分任其事敦請蔚長厚票號朱復升布號萬福洋貨號分投勸諭巨商碩賈暫行挪移中丞擬章各票號挪三十萬兩各錢號挪三十萬兩各鋪號挪四十萬兩每典架本滿八萬串者挪二千兩滿五萬串者挪一千兩不滿五萬串者挪五百兩均加七厘利息作兩年半清還給發藩司印票以昭信實聞已一律應允不日措齊上兌通盤核計一舉可得百餘萬兩以濟餉需查江西全省入欵除解京解各省及本省支應外一二年内約可贏餘百餘萬兩卽可如數清還挪欵不消兩年半特照部章故以兩年半爲限耳各巨商碩賈食毛踐土祖宗世代皆沐國家深仁厚澤致有今日自必敵愾同仇毁家紓難萬衆一心况暫挪而加息付還旣伸公憤復保私財且獲贏利一舉而三善備焉較流通市上韞藏櫝中更覺有益無損宜其歡欣鼓舞感慨報効也然非中丞之悉心籌畫安得有此○砲槍之外火箭一項亦爲軍中利器蓋前陣方砲槍攻敵後陣卽用火箭擾敵也或燒營燒伏亦所必需江省軍火局原有工匠製造火箭不少本年復調該匠往九江製造日前由潯解到火箭多枝禀請中丞委員騐收中丞鄭重軍事卽於九月二十八日親臨德勝門外婁妃墓江干當面試放初據稱大者遠可放三里小者遠可放二里均約略至江北對岸而止及騐時大者祗落中洲沙上遠不滿十丈小者竟落水中遠不滿五丈衆皆大駭中丞亦滋不悦旣命駕而返殆羊公之鶴對客不舞歟 
[武林火警]  
　　杭垣下城文星巷地方某姓錫箔作坊因夜工將歇入廚下煮雙弓米以充飢而作坊人家往往喜購茅柴爲爨之資取其價廉而易燃也現當風乾物燥之時不料遺火積薪中夥伴聞爆灼聲急往探望則已濃烟滿屋火焰穿屋頂直上層霄民社龍集瞭望者急 
 
 

Page 3

 
 
鳴警鑼招集人夫望烟馳救幸該處四面高牆火勢不能外越僅燬平屋三間云 
[土章又改]  
　　蕪湖訪事人云安徽土藥税厘去春經藩司德方伯擴充舊章變通辦理將皖南北舊設之二總局改爲南北提調總卡並添設寍國徽州廬州阜陽太和泗州宿州巸淮各處分卡稽徵出境坐銷税厘其餘各州縣城鄉落地税厘則由地方官代收又將總卡舊有之文案大票稽核銀錢等司事改派佐雜人員贊襄經理今春方伯又將向隷北岸之廬州分卡改歸皖南總卡管辖並陸續增改税章按照每百斤捐銀三十兩實收實報使與江蘇淮徐之税捐數目等量齊觀無畸重畸輕之弊乃天不做美鶯粟收成奇歉出貨旣少售價自高且質味又大不如前種户更攙和灰麫以致烟霞窟中人往往攢眉不樂大半改吸廣土銷塲旣鈍來源不多税厘亦因之寥落然局用已較前们蓗以入抵出殊多棘手之虞凡充總卡提調之員鮮能奏效蕪湖總卡王珊元别駕通籌全局以憲章甫經頒定未便率更惟有撙節薪糧以便周轉擬請將總卡新添之文案大票稽核銀錢等委員一律裁撤仍用司事辦理總分各卡緝私巡勇亦裁去大半俟將來税厘起色再爲核奪署藩司員梧岡方伯允之批飭於十月初一日爲始皖北總卡亦照此辦理並將徽州分卡更委縣丞梁月舫二尹接辦寍國廬州兩分卡裁否尚俟隨時察看至商家運土税厘及開設土店須納費領單改爲行户單費一年一換惟是商情國課總需銷路通暢欲求銷路暢達必望天公做美使來年收成豐稔土價從廉否則坐使華民無數脂膏悉流出外洋成爲無底之壑吾恐當軸諸巨公終不忍出此也 
[採米平糶]  
　　福州因倭氛不靖海禁較嚴商貨不免遲滯卽厘金亦爲之减色米價昻貴異常民食將虞不繼大憲現已派員赴揚州一帶採購榖米以濟民生約有二萬餘石由海山輪船載運來閩准在本月初旬可以抵省通省善後總局已飭海防廳預備駁船出口守候盤運并派員押解入倉再行示期平糶 
[示禁謡言]  
　　倭奴犯順我皇上命將征討街市小民有妄談軍務大事者九江總鎭周德泉軍門特出示嚴禁其文曰照得謡歌有干例禁妄行布散煽惑聽風聞傳唱密拿懲儆嚴行禁止示諭軍民倘蹈前轍拿正典刑决不寛宥各宜凛遵 
[萬壽無疆]  
　　十月初十日恭逢皇太后六旬萬壽杭垣萬壽宮搭蓋琉璃廠懸 
花紥成福壽字樣撫憲廖榖帥曁印委及候補文武員弁五鼓依次排班行慶賀禮並傳集菊部演演戲三永日頗稱熱闹城中自鼓樓前以下直至回回堂爲止兩面店鋪林立各掛燈彩大井巷及珠寳巷亦然其燈景以慶餘堂藥鋪爲最其次若恒豐綢莊人各布店均花樣翻新光彩奪目晚間燈月交輝眞有城名不夜景象 
[武闈試竣]  
　　浙江巡撫廖中丞考試武生步箭於初八日千竣初九日接試技勇初十日因恭祝萬壽暫停一日聞步箭塲中不到及被貼者約一千餘名故考技勇者不滿二千人已擇於十三日出榜矣 
[東粤紀聞]  
　　日前大憲札飭南海番禺兩縣鄉民舉辦團練以壯聲威各鄉奉札之下皆能踴躍從事現已一律成團各將練勇名册呈送到省禀請大憲校閲大憲現因辦理武闈未暇兼顧俟武闈事竣卽可示期往閲○日前有一渡船由鄉來省將及抵岸忽艙中走出搭客一人徬徨瞻顧竟縱身一躍投入河中是時波濤洶湧援救難施遂遭溺斃次日屍始浮起卽經其親屬認明棺殮人生實難其有不獲死乎而究竟甘之如飴想必有大不得已者在也○初二晚掌燈時南門外某米店被匪徒數人僞托購物闖入鋪中手執刀槍向衆恐嚇遂將櫃中所存現洋搜括一空呼嘯而去迨匪去已久店伴始敢喊追然已無及矣 
[憲示彚登]  
　　欽加二品銜署理江南蘇州等處承宣布政使司蘇松太兵備道黃爲出示曉諭事照得各屬折收上下忙地漕等項錢糧銀價曾於光緒三年十月間詳奏减價案内自該年爲始每届二八兩月查明市價奏報一次現届下忙啓徵之期查明市肆銀價與本年上忙數目不相懸殊仍應照案每兩折收錢二千二百文無論花户完納先後一律徵收以昭平允除詳奉院憲附片具奏外合行出示曉諭爲此示仰各屬糧户人等知悉爾等須知下忙銀價仍照案連公費每兩折收錢二千二百文係屬因時體恤務當激發天良赶將本年下忙錢糧照例自封投櫃踴躍輸將掃數完納掣串安業倘敢觀望遷延任意遲悞定由府縣提案追辦决不姑寛其各凛遵毋違特示○署理江蘇按察使司韓示孀婦守志鄉里光榮搶則斬决例禁分明如何匪徒尚敢橫行聚衆夥謀搶奪爲婚並敢價賣身價平分大江南北相習搶親明目張膽不畏典刑亟應嚴禁以遏强橫合行出示曉諭軍民痛改惡習勉爲善民倘敢再犯故態復萌拿獲嚴辦决不從輕 
[火警釋疑]  
　　虹口迤東楊樹浦織布總局自前次被災後興工重造迄今尚未告竣局内築有鐵路二條以便搬運貨物東達大純紗廠西至總局計有六里之遥紡紗廠早已告竣工作多時近日忽聞傳言布局失愼遣人訪之始知本月初三日午後三點鐘時局内車牀間樓面所積要花及花衣等被烟囱内墮下之火延著幸時在白晝人手衆多取水又便當卽撲滅惟樓板略有焦灼四圍玻璃窓於灌救時自行碰碎餘皆無恙 
[幾遭火患]  
　　前日本城石皮弄强姓家執爨不愼遺火薪中霎時間烟霧迷漫回祿神卽乘機爲祟家中人大聲呼救經鄰人襄同救熄不致燬及屋梁亦險矣哉 
[認捐轇轕]  
　　本邑綢縐一業自湖州裝運來滬業是者計共二十四家向來元茂等十六家爲一帮慶祥等八家爲一帮應納厘捐由慶祥等八家總包按年認納銀三萬三千四百兩總繳買捐局行之已有年矣今年輪應元茂錦春老仁太春生等十六家經辦因與八家有嫌隙不肯總包八家遂赴貨捐局禀陳貨捐局委員卽據情申詳松滬厘捐總局總辦朱竹石廉訪正在批示間元茂等十六家亦聨名赴總局環禀請各歸各捐不願總包廉訪抄案頒發上海縣札飭傳齊訊奪黃大令奉札後飭差傳元茂等十六家夥友前晚張元生邱　錢兆綸吳鶴年沈士衡五人投案大令諭以現奉總局朱大人批發勸諭爾等試辦一年明年再議邱等供稱職員等均湖州人在滬業是者已多年矣向來各歸各捐至去年慶祥號主鮑某偷漏厘金以致受罰今年改換牌號曰瑞林昌起意欲職員等一械包捐其時適縐業公所董事任松橋抱病沈重鮸遂私取公所圖章出具公結禀呈貨捐局立案職員等均未知悉是以赴總局禀陳各歸各捐已奉朱大人批准給諭照辦大令問諭單曾否携來答稱未携大令復諭以旣稱伊等八家願一併包捐爾等如何不允爾等今可回去與十六家公同再議今年且試辦一年邱等堅不允從大令諭令將諭單檢呈再行核奪 
[枷犯脱逃]  
　　著名流氓張長慶前在上元飯店滋擾經保甲總巡葉司馬提案嚴懲釋出後又由其兄赴局控稱長慶依然不改前非仍求大老爺提究司馬提案枷號頭門示衆前晚長慶串同枷候遞解回籍之竊犯二名毁枷逃逸昨日地甲禀明黃大令諭令該地甲聽候訊比一面限期拘獲如違重究 
[不准占地]  
　　本邑南市十六鋪南沿浦灘開築馬路已見報章有盛姓者近欲在鹽碼頭灘上造屋以開茶肆監築馬路委員姜二尹查得侵占官地二丈有餘遂備函請黃大令查辦大令飭差役薛貴恊同十六鋪地甲裘鎭諭令柝讓如違提案重懲 
 
 

Page 4

 
 
[故智復萌]  
　　某某諸無賴在本邑大南門外淮陽公所鬥蟋蟀以賭輸贏拆梢打降靡日不有事聞於上海縣黃愛棠大令立飭差役往拿此上月事也邇者日久玩生仍　聚公所中作半閒堂之戲興高采烈更甚於前不知大令曾有所聞否 
[佛店仍開]  
　　佛店藏垢納污殊爲風俗之害兹經署蘇臬韓古農廉訪出示嚴禁其稍知法律者已作遷移之計至若小街僻巷依然會啓無遮禪叅　喜一若不知禁令爲可畏也者其藐法也甚矣不知在上者聞之其將押令閉歇耶抑仍令開設耶吾不得而知之矣 
[伉儷情深]  
　　悼亡感逝固深於情者之所爲然未有以身殉之者證以周萬山之事是可異矣周本江北人挈妻來滬賃居裏虹口妻於上月杪因病謝世周展視空牀摩挱遣挂颇有觸物思人之意愁腸百結無計安排竟於昨晨暗購烟膏一盞吞下誓欲抛却紅塵相從地下至十二點鐘時家人察知有異急雇人舁送同仁醫院以西法治之得將所服之毒吐盡可保無恙惟不知寂寂鰥魚此後能秀心任運否耳 
[剝膚之災]  
　　北京路第一千一百十三號門牌某舊貨店主日前在外收得木箱一隻昨晨開箱檢視見有火藥少許取火然之藥性忽然延及店主之衣店主大聲呼救幸旁人代將衣服扯去然肌膚已焦灼不堪宛轉呼號慘難入耳旋經人送至仁濟醫院求治據醫生言受毒已深能否奏效殊難預必也 
[演劇遭驚]  
　　戲劇中最危險者莫如三上吊一齣前經官府禁止今則花樣翻新將三上吊一戲鋪張揚　裝作無數鬼形與賊共搏賊則登高履險以避甚危事也前晚寳善街天儀戲園正演此戲扮賊者在繩上往來行走不料繩忽中斷幸扮賊之伶人心靈手敏不致從高墜下迨後又作鑽火圈等技而所穿之衣忽然燃著幸經他伶代爲撲滅不致殃及其身亦幸事也然是戲之危險於此已見一斑 
[細故輕生]  
　　寗波人某甲在大馬路四祥南貨店爲夥前日與同夥某乙因細故口角甲心甚迂執愈思愈憤乘人不備購行承芙蓉一盒一飲而盡在帳檯假寐迨毒發始有呻吟聲店中人察知其故立卽倩人至陳與昌絲棧請人救治無如受毒過深非藥石所能奏功當卽謝絶延至夜半一縷幽魂已向枉死城中去矣旋經店主報知屍屬許以從豐棺殮且召羽士爲之超度屍屬亦不願多事爲之首肯事乃寢息 
[誘娼請究]  
　　昨有潘聚香者扭談李氏至英公廨訴稱女兒　妹被談李氏引誘來滬在四馬路爲野鷄娼今得尋獲是以扭案請究值日差詢明情節禀知宋通刺著暫交官媒押候堂訊核辦 
[壽儀助振]  
　　德義生等十四户以錢君蓮生之太夫人六十大慶本應備物明虔今以順直一帶又被水災待賑孔急物集洋蚨二十三元交本餘協振所彚解灾區爲太夫人造福哀鳴鴻鴈中澤流離得此　澤旁敷有不同聲合掌共祝大慈大悲大菩薩無量福壽哉除掣奉收條外合綴數言以揚盛舉 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
 
 
 

Page 9

 
 
[橫死可駭]  
　　杭垣候補人員某甲談者隱其姓氏謂其父亦顯宦也甲納粟入官秩晉黃堂棲梅鶴於金閶隨身僅帶僕從乙丙丁三人寓於白　廟巷地方春間出差滬瀆居於某客寓更闌人靜忽聞有物墮地以火燭之則見白團團往牀下辭竄命僕捕之得小狐狸一頭殺之剝其皮用薑桂烹而食焉迨差畢旋省亦安然如故至前月某日甲自外歸神情恍惚喃喃作　語告家人曰今夜堂伴宿不知何故膽怯也及晚家人入室見其燈下握管直書悞爲家函不敢近視少頃投筆而起舉刀辭舞如與人鬥毆狀知必有異向前奪之不料作太阿之倒持自刺其腹約長三四寸並無血跡漸見腸從刀口流出尺寸口中嘵嘵不休家人懼告於屋主復搜其燈下所作之書知爲妖狐索命謂旣殺我子復食其肉殘忍太甚今我爲子索命也未行更有自作之孽不可遺害他人云云於是與屋主商酌屬丙丁守護榻間乙卽持書往錢塘縣禀報翌晨束邑尊親臨騐視甲氣未絶尚能言語便告邑尊以食狐之事并將書託其寄至家中語畢而腸及刀口作黑色高聲直呼而逝更聞當　語時非止狐也尚有男女二鬼自言向有僕婦花容月貌旖旎温柔垂涎久之百計引誘婦若不知情也者乃設計將其夫謀斃以奪之婦知夫死亦投繯自殉今偕狐以來索命也噫甲之死於非命如此至於狐耶鬼耶傳聞若是非執筆者能知其眞僞 
[英廨晚堂瑣案]  
　　安徽人王錦堂扭優伶肅永佳至公堂以誘匿其妻吳氏捲去衣飾等物訴求訊究前晚宋通刺升堂訊鞫徐吳氏投案訴稱小婦人原籍四川年三十一歲太夫徐不舟係蘇州人由拔貢報捐户部員外郎光緒十五年在京師病故翁在日在貴州省當差小婦人素來隨侍自丈夫及翁相繼逝世小婦人由貴州至金陵繼至安徽池州府城内賃屋而居旋被彼處醫生王錦堂引誘成姦哄騙來滬賃居治下止豐街近日王心存叵測將小婦人衣物典質一空時與小婦人尋釁稱不遂意毆擊隨之目下小婦人在虹口某絲廠工作通刺謂爾現與何人姘識住居何處供稱現在虹口與舊鄰肅永桂同居王供稱監生係池州人向在原籍行醫原配某氏不守婦道業經休退由母族收領嗣因内顧乏人央同鄉人張某爲媒娶再醮婦吳氏爲室現在租屋正豐街行醫爲事吳氏水性楊花與粤伶肅永桂有私將監生衣飾物件陸續搬運一空於七月二十日逃逸昨日途與肅遇向之詢問肅不肯吐實一味支吾爲此扭至捕房轉送案下肅供稱小的前與王同居至本年七月遷至虹口旋由王之姘婦吳氏向小的轉租餘屋半間現在吳氏日赴某絲廠工作小的並未與之姘識亦不敢誘拐捲逃通刺判令將吳氏交官媒收管王肅均交的實人保出候查明覆訊核奪○日前招商局函送徐長根至公堂通刺於前晚升座訊究長根訴稱小的向在怡和洋行當出店人生有二子長名錦川次名阿明阿明前在招商局某號棧房管事無賴唐金泉糾合嫖賭以致用空局中銀兩復被唐誘至金陵日前小的得悉其事囑錦川日往怡和馬頭守候長江各輪船抵埠時查問阿明下落某日某輪抵埠阿明與唐同船回滬錦川卽將阿明扭住突被唐覇阻將阿明放去錦川禀知小的將唐扭赴捕房解案求老爺訊究可也唐供稱小的素與阿明爲友日前由金陵同至滬上及抵埠錦川等不問情由將小的扭案通刺判令將唐還押著交阿明到案再行訊核 
[虹口捕房紀事]  
　　昨日十點鐘時甲乙二人在美租界西華德路相遇不發一言便以老拳奉敬甲孔武有力乙頭顱擊破鮮血淋漓經某號印捕拘入捕房捕頭命將甲押候解送英公堂究辦飭二百零七號華捕將乙送至同仁醫院施治○張阿六在美界鐵馬路觀音菴内竊取銅香爐一隻並某姓衣服前晚經一百七十八號夜差華捕拘獲送入捕房昨晨捕頭飭包探張阿五押吊贓物該包探詢知銅香爐質於法界某押店内衣服藏於鐵馬路迤北之古塚内立卽吊齊原贓捕頭命押候解送英公廨究辦 
 
 
 

Page 10

 
 
   
 
 

Page 11

 
 
[光緒二十年十月初五日京報全錄]  
　　宮門抄○諭旨二道錄前○直督李奏長蘆鹽課撥解京餉銀兩均已如數解清片○又奏選購戰馬片○又奏建立石壩請　各員片○又奏查明被災各屬情形片○閩督譚奏開送經徵錢糧未完一分以上員名摺○又奏請將知縣革職勒完銀兩片○東撫李奏春夏二季委署州縣各缺班次銜名片○府尹孫等奏京師廣仁堂請發米石以濟窮黎摺○又奏請賞給米石摺○十月初五日户部通政司詹事府廂黃旗值日無引見○八額駙等得賞謝恩○前湖北提督程文炳服滿到京請安○　書謝授侍衛班領恩○文珮謝放粤海關監督恩○内務府奏派致祭四廟派出寳公克公慶公阿公○又奏派致祭内外城隍廟派出崇光立山○掌儀司奏初十日祭奉先殿載津行禮○召見軍機程文炳文珮○○李鴻章片再據長蘆鹽運使季邦楨詳稱本年長蘆應解京餉户部原撥鹽課銀二十五萬兩續撥豫岸榮工加價銀五萬兩添撥内務府常年經費銀一萬兩共銀三十一萬兩遵照部覆動撥鹽課先後劃解銅鉛價銀二十五萬兩又欽奉寄諭動撥加價撥解北洋的欵銀五萬兩又在鹽課項下於五月間委解内務府經費銀一萬兩計本年奉撥京餉共銀三十一萬兩均已如數解清請奏前來理合附片陳明伏乞聖鑒敕部查照謹奏奉硃批該衙門知道欽此○○李鴻章片再北冰淮練各營馬隊砲隊馬匹均有疲弱倒斃亟應另購換補以資操練據各統領禀報擬派遊擊衛得元都司黃國安千總徐國順把總王懷元副將呂賢階等前赴張家口喇嘛廟一帶選購高大臕壯戰馬共八百五十四匹内淮軍盛字各營四百四十四匹楚軍馬隊營二百五十匹係大練軍一百六十匹俟購齊分解回防應用除分咨兵部察哈爾都統查照並行經過地方官照章餧養接遞護送外伏乞聖鑒敕部給票並由部知照張家口監督照例免税放行謹附片具奏奉硃批兵部知道欽此○○李鴻章片再盧溝橋西岸建立減水大石壩本届伏秋兩汛水至二十五次减壩過水六尺二寸大溜拍岸盈隄幾有全河莫容之勢卒能搶護安瀾河流順軌實屬辦理行法成效昭然伏讀本年二月初九日　上諭嗣後永定河保案除興辦大工不在尋常漫口合龍歲修各工之列者准由該督奏明請旨辦理外其常年防汛漫口合龍等工仍照尋常勞績給奬每案人數至多不得逾五十員等因欽此此次添建减水大壩設立河防局修辦兩岸工程創抛甎石均係奏奉特旨准欽派東河督臣許振褘來工勘籌與尋常歲修情形不同所有辦工各員自應奏明請旨從優給奬以示鼓勵查歴辦閘壩工程均須先期購備物料必待積年而後成此次大工自二月初十日開辦起至五月十五日卽已告竣工程之艱鉅限期之急迫爲向來所未有除廳汛外遴派候補候選熟悉工程一百數十員又由山東河工調用鐵軌運送土石分投赶辦晝夜兼營並將南北兩岸埽工數千叚槪加修補或添做邁埽抵禦橫流或改築挑壩抛護磚石自春徂夏寢處弗遑在事各員勤勞倍著若祗准請保五十員向隅甚多殊不足以昭激勸可否仰懇天恩俯念此次興辦大工爲時過促用人較多迥非尋常歲修各王可比請奬額數酌量從寛其尤爲出力各員並准按照異常勞績給奬出自逾格慈施如蒙愈允臣仍當從嚴核辦方杜冐濫至多不得過一百人之數以示限制至常年防汛人員應照向章俟兩届安瀾再行彚案請奬除將辦工各員銜名咨部立案外理合附片陳請伏乞聖鑒訓示謹奏奉硃批該部議奏欽此○○李鴻章片再前奉寄諭御史陳其璋奏永平府屬夏水成災請旨飭查一摺據稱本年五月二十日至六月十八日山水陡漲承德府屬之熱河灤河一帶狂溜下趨永平府屬遷安昌黎灤州樂亭盧龍等州縣田廬多被漂没並有淹斃人口情事該府縣意存隱諱置若罔聞又天津所屬各州縣因德州運河决口成災甚重請分别賑撫等語著李鴻章迅速派員確切查明據實具奏一面籌欵先行賑撫毋任一夫失所是爲至要等因欽此查本年順直各屬因夏秋雨水過大被災州縣甚廣不止永平天津兩屬迭據各該州縣禀報卽經批飭迅速勘辦一百查明被災最重之天津靜海獻縣灤州盧龍安州豐潤玉田等處飭由司局分委妥員會同義賑南紳前往查放急撫其被災較輕州縣麥秋幸獲豐收水退後尚可補種晚禾仍令察酌情形擇要籌辦冬撫以資接濟現查各屬民情均稱安謐似可不致失所堪以仰慰宸厪除辦理賑撫情形業經另摺具奏外理合附片覆陳伏乞聖鑒謹奏奉硃批知道了欽此○○太子少保頭品頂戴閩浙總督臣譚鍾麟跪奏爲查明閩省十九年經徵錢糧未完一分以上各員職名開單具報仰祈聖鑒事前准部咨錢糧奏銷一面將未完一分以上各員名開具簡明清單專摺奏報等因兹據福建布政使黃毓恩督糧道陳鳴志於二十年八月初四日將十九年經徵未完一分以上各員開送職名前來臣覆覈無異除册咨部外謹開單繕摺具陳伏乞皇上聖鑒謹奏奉硃批户部議奏單併發欽此○○譚鍾麟片再前署光澤縣知縣周有基徵存光緒十九年地丁銀一千一百八十四兩零耗羡銀八百八十兩零米耗銀一百七十四兩零節催未解實屬玩違據藩臬兩司督糧道會詳揭請叅追前來應請旨將前署光澤縣補用知縣周有基革職勒限兩個月完繳清欵倘敢再延另行覆叅追辦除咨部查照外謹附片陳明伏乞聖鑒訓示謹奏奉硃批著照所請該部知道欽此○○李秉衡片再定例州縣缺出先委正途一人次委勞績一人再將各項委用試用人員輪委一人於應署班内統按出缺先後察看人地相宜之員酌量委署無庸計其科分名次並試用年限俟届三月彚報一次歴經遵辦在案兹據藩司湯聘珍將光緒二十年春夏二季分所出州縣各缺曁委署各員班次銜名造册詳請具奏前來除咨部查照外謹附片陳明伏乞聖鑒謹奏奉硃批吏部知道欽此○○臣孫家鼐臣陳彝跪奏爲城内廣仁堂收養童幼婦女照案籲懇恩赏米石以濟窮黎恭摺仰祈聖鑒事竊臣衙門前於光緒七年據紳士翰林院編修袁善朱百遂刑部郎中馮光勛兵部員外郎季邦楨等呈請倣照天津廣仁堂辦法在廣安門内爛麫胡同購屋建立廣仁堂一所收養無依童幼分設義學延師課讀資質蠢愚者另教工藝以備是久資生其衣履等事由堂供給又京師舊有敬節會於婦女靑年守節查明按月給費其翁姑子女亦各照加分數由堂量撥經大學士直隷總督李鴻章籌貼屋價並前兼管府尹童華前府尹游百川援案籲懇天恩每年賞給小米三百石以濟困窮而垂久遠仰蒙兪允照撥又於光緒八年推廣辦理於順天府各屬分設義塾及工藝紡織等所以直隷總督原撥甯河四釐善捐專作京師廣仁堂中支用尚恐不繼復請增撥船捐以資各屬分設義塾等因奉旨依議欽此凡兹窮黎莫不仰沐天恩同資教養續經奏明由臣等及直隷總督隨時稽查除由經辦各紳照料稽察外並酌派臣衙門經歴邢兆英同稽出納以期周密今計上年奏請恩賞米石已周一年擬合照案仰懇天恩賞給小米三百石以濟堂中按口授食之需俟奉旨後卽照成案咨部具領所有京師廣仁堂請發米石緣由理合恭摺具陳伏乞皇上聖鑒訓示遵行謹奏奉旨已錄○○臣孫家鼐臣陳彝跪奏爲循案懇恩賞給米石以惠窮黎恭摺具陳仰祈聖鑒事竊照廣案門並濟堂收養貧民向於十月十五日開堂起至次年清明節放堂止每年蒙恩賞小米三百石同治五年七月臣衙門以收養人數衆多米不敷用會同五城御史奏請每年加賞小米一百五十名奉旨允准欽遵具領並分給功德林米一百五十石施放在案臣等伏查本年又遭水災貧民生計維艱來廠就食人數必多所有並濟堂功德林兩處粥廠應援照歴届成案提前一個月自九月十五日開放起至來年清明後展放一個月止仍察看開廠以後如就食人數過多不敷支放或來春展限滿足應否續行展限再行會同監放御史隨時奏闻所有每年恩賞不米三百石並奏請加賞小米五百石一併仰懇天恩照案賞給俟命下之日臣等循照舊章於普濟堂功德林兩處按數分派委員陸續關領認眞散放俾貧氓早資果腹以廣恩施是否有當理合恭摺具陳伏乞皇上聖鑒訓示遵行謹奏 
 
 

Page 12

 
 
[光緒二十年十月初六日京報全錄]  
　　宮門抄諭旨三道錄前○署皖臬丁奏報兼署藩篆日期摺○雲督王奏蒙自關徵收税銀及支銷撥解提存各欵摺○署皖撫德奏應徵本年漕糧仍請折徵摺○閩督譚等奏揀補知州摺○鄂撫譚奏部選人員委署别缺摺○總理衙門奏請飭部核奬片○大臣唐奏運銅失事緣由片○十月初六日禮部宗人府欽天監正黃旗值日無引見○恭王等督辦帮辦軍務謝恩○瀅貝勒因伊子得賞謝恩○德隆等得賞謝恩○雅爾堅假滿請安○召見軍機長麟○○布政使銜署安徽按察使兼署布政使安廬滁和道臣丁峻跪奏爲恭報徽臣兼署藩篆日期叩謝天恩仰祈聖鑒事竊臣接奉署撫臣德壽會劄飭知遵旨進京祝嘏署布政使員鳳林欽奉諭旨暫行護理安徽巡撫所遺藩篆委臣兼署九月初一日准員鳳林將藩司印信文卷委員移交前來遵卽恭設香案望闕叩頭謝恩祗領任事伏念臣一介庸材起由軍旅仰蒙簡命監司已越十年現攝刑章積計亦經八次念涓埃之未效日省多慙兹屏翰之兼權冰兢益切查皖省地方衝要藩司政務殷繁舉凡吏治庫儲在在均關重大臬署爲刑名總匯並須兼顧周詳愚昧如臣懼難勝任惟有益加振作们竭悃誠於兩署公務隨時禀承督撫臣勤愼經理不敢以暫時兼攝稍涉疏虞以期仰答高厚鴻慈於萬一所有微臣兼署藩篆日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○雲貴總督臣王文韶跪奏爲蒙自關第一百三十五結期滿徵收税銀及支銷撥解提存各欵循例開單奏報恭摺仰祈聖鑒事竊案准户部奏咨洋關徵收税銀遵照章程應行按結開單奏報扣足四結專摺奏銷等因業將蒙自關自光緒十九年十一月二十五日起至二十年二月二十五日止第一百三十四結期滿徵收税銀支銷撥解欵目循例開單奏報在案兹據雲南臨安開廣道兼管關務湯壽銘將光緒二十年二月二十六日起至五月二十七日止第一百三十五結期内徵收正税分别四六成四成作爲京餉其六成洋税項下除開支正半税傾鎔折耗及關用經費外餘欽提一成五厘出使經費所收子口半税全數歸入六成項下供支並將實徵船鈔各欵數目開具四柱清單詳請奏咨至蒙自開關以來並無洋商運貨出入所收税鈔均係華商完納又此結内税務司送存提歸總理衙門三成罰欵銀四十五兩四錢六分自應遵章隨結堀叙等情具詳請奏前來臣覆核無異謹開列管收除在四柱清單恭呈御覽並咨總理各國事務衙門曁户部南洋大臣查照外謹會同雲南巡撫臣譚鈞培恭摺具奏伏乞皇上聖鑒敕下該衙門查核施行謹奏奉硃批該衙門知道單併發欽此○○頭品頂戴暫署安徽巡撫布政使臣德壽跪奏爲安徽省應徵光緒二十年分漕糧體察情形尚難徵運本色仍請照案折徵以勵輸將恭摺仰祈聖鑒事竊據署布政使員鳳林江安督糧道馬恩培會詳稱奉札户部咨奏催江西等省欠解漕折銀兩案内飭令安徽省體察情形本届冬漕能否起運本色奏明辦理等因伏查皖省自兵燹後議徵折色事本權宜原以有漕各屬倉厫久廢糧艘無存歴年庫欵支絀迄未建復加以荒歉頻仍民間元氣未復漕額缺數甚鉅小民相安折徵已久一朝更改尤恐民懷觀望轉致貽誤是以歴届漕糧未能籌復舊制節經縷晰詳請循舊折徵奏奉諭旨允准在案今届光緒二十年分應徵新漕自應通籌今届徵運本色何敢照案仍請折徵有誤正供惟安徽省各屬荒田雖經設法勸墾續有墾復而餘剩頗多磽瘠驟難刻期復額加以連年水旱民情困苦元氣未復本年自春徂夏晴雨未調二麥歉收嗣於五月以後亢晴不雨高岡之處禾苗類多受旱其低窪田畝復因江淮並漲又皆被淹受傷察看情形收成恐更减色是欲改徵本色委實難以措手若擬仿照江寗各屬民折官辦雇船起運章程辦運本色若干無論安徵省江船不能行駛運河運費諸多掣肘卽值此頻年歉收分投採辦亦恐有妨民食該司道等往返函商悉心籌議就本年情形而論仍難徵運本色惟有循舊折徵等情具詳請奏前來臣覆加察核委係實在情形合無仰懇天恩俯准將安徽省應徵光緒二十年分冬漕仍循舊章折徵並將折徵銀兩飭司按限批解部庫濟餉一面分别造册咨部查核仍俟協餉稍鬆運費有出雇船較易倉厫建復再行辦運本色以期妥便而免窒礙出自鴻慈謹會同兩江總督臣劉坤一漕運總督臣松椿恭摺具奏伏乞皇上聖鑒訓示謹奏奉硃批著照所請户部知道欽此○○太子少保閩浙總督臣譚鍾麟頭品頂戴福建台灣巡撫臣邵女濂跪奏爲揀員請補台灣要缺直隷州知州以資治理恭摺仰祈聖鑒事竊准吏部咨稱准將福建候補知府台東直隷州知州管元善補授台北府知府所遺台東直隸州知州要缺應令另行揀選光緒二十年正月二十日具奏奉旨依議欽此坐正月二十五日等因按照限减半計算應以三月初五接到部文之日作爲開缺日期業歸三月分截缺案内咨部在案所遺台東直隷州知州係台灣海外衝繁難調要缺該縣所轄自埤南至花蓮港相距五百餘里地皆新闢錯處民番應辦地方及撫墾一切事宜均關緊要必須熟悉情形能耐烟瘴之員方克勝任臣等督同台灣司道於閩省現在直隷州知州及應升人員内揀調非現居要缺卽人地未宜一時實乏堪調升之員復於候補直隷州知州班内逐加遴選查有現代斯缺候補直隷州知州胡傳志年五十四歲安徽績溪縣歲貢由就職訓導投効寍古塔邊防留營差委委辦文案光緒八年九月以賢才特保知縣留於吉　酌量補用赴部引見領照到省委署五常廳撫民同知卸事問訃丁母憂回籍守制服滿起復奉調鄭工差遣於大工合龍異常出力保舉免補知縣以直隷州知州分省補用並戴花翎赴部引見簽分江蘇領照到省於河南鄭工防守大壩及善後案内保俟得缺後以知府在任候補奏調來台光緒十八年二月抵台禀到委代台東直隷州光緒十九年六月初一日任事遵新海防例捐離原省改指福建二十年六月二十九日接部文坐五月二十日按照限减半計算應以六月二十九接到部文之日作爲到省日期臣會查行該州胡傳志志趣遠大守潔才長在臺有年於海疆風土民情極爲熟悉現代斯缺措置裕如以之請補臺東直隸州知州洵堪勝任雖調缺請補與例稍有未符第人地實在相需且係海外要缺核與變通補署章程亦相符合合無仰懇天恩俯念臺灣後山新設員缺緊要准以候補直隷州知州胡傳志補授臺東直隷州知州俾要缺得人而理實於地方有裨如蒙兪允該員係候補直隷州知州請補臺東直隷州知州銜缺相當毋庸送部引見惟係初任人員仍俟試署期滿另請實授并免核計叅罰據臺灣布政使唐景崧臺灣道兼按察使銜顧肇熙會詳前來臣等謹合詞恭摺具奏伏乞皇上聖鑒飭部覈覆施行謹奏奉硃批吏部議奏欽此○○頭品頂戴湖北巡撫臣譚繼洵跪奏爲部選人員領憑到箥委署别缺恭摺仰祈聖鑒事竊部選廣濟縣知縣夏廷楷於光緒二十年三月二十四日到省現經臣等委署雲夢縣知縣印務附片奏明在案兹據湖北布政使王之春按察使陳寳箴會詳該員夏廷楷到省後委署别缺未赴本任請照章奏咨立案前來除將文憑咨送吏部查銷外理合會同湖廣督臣張之洞恭摺具陳伏乞皇上聖鑒勅部查照施行謹奏奉硃批吏部知道欽此○○總理衙門片再臣衙門於本年八月十九日據日斯巴尼亞國小呂宋鳥中國商董陳謙善匯到倡捐軍需銀一千兩懇請兌收等因當經臣等電致新嘉坡總領事候選道　遵憲將該商董籍貫履歴查明聲覆旋據覆稱該商董係福建同安縣人候選同知等語臣等查該商董陳謙善懋遷異域依戀中華雖壤流之助無補軍需而芹曝之忱殊堪嘉尚除將所捐銀一千兩咨行户部兌收外擬乞聖恩飭部覈奬以爲海外○氓觀感實於時局有裨謹附片陳請伏乞聖鑒訓示謹奏奉硃批户部議奏欽此○○唐炯片再臣於七月十五日接據十三起二批京銅運員王國江電禀初五日行至忠州魚洞子突遇暴風吹至石梁打壞船隻沈溺銅十一萬四百觔當經臣電屬四川川東道黎庶　轉飭忠州地方官　　打撈兹據黎庶昌禀復據忠州報稱沉銅處水深二十餘丈須俟水落始能打撈等情前來臣已檄飭該運員會同地方官上緊設法打撈中數不准藉故耽延惟查此時川江秋水正漲打撈不易此批京餉年内恐不能到京除咨部外理合附片陳明伏乞聖鑒謹奏奉硃批户部知道欽此 
 
