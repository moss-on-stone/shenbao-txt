# 1915 - 216 - 4915266

 

Page 1

 
 
   
 
 

Page 2

 
 
時評 
[不談政體（冷）]  
　　政體已成實事矣何必多談 
　　總統已明白宣言矣更何必多談 
　　今日所宜談者憲法也非政體也 
　　古德諾者憲法顧問也非政體顧問　　 
　　古德諾多事矣亞細亞國民公　等　　　 
　　何則談政體非今日所急也 
[命令]  
　　八月八日大總統申令内務部呈准文官高等懲戒委員會議决江蘇巡按使齊耀琳呈劾捕蝗不力之已撤睢寗縣知事于景清交付懲戒一案依照知事懲戒條例應受降職處分等語于景清着准照所議即行降職此令 
　　又令内務部呈准文官高等懲戒委員會議决江西巡按使成揚於舉劾屬吏案内呈劾已撤永新縣知事吳贊清已撤安福縣知事鄭業盛卸任雩都縣知事馮克寛卸任弋陽縣知事李凝卸任樂平縣知事戈銘猷等交付懲戒一案依照知事懲戒條例吳贊清鄭業盛李凝戈銘猷均應受褫職並奪官處分馮克寛應受降職處分等語吳贊清鄭業盛李凝戈銘猷著准照所議即行褫職並奪官馮克寛即行降職以示懲儆此令 
　　八月十日大總統策令廣東巡按使張鳴岐電呈請將廣東政務廳廳長鄭謙仍留原任等語鄭謙應准留任此令 
　　又令任命沈家彝爲奉天高等審判廳長梁載熊爲奉天高等檢察廳檢察長此令 
　　八月十日大總統申令據全國水利局總裁張謇呈稱各省興墾之區必先通治溝渠量植林木以立水利基礎等語水有所歸乃不爲害愚民狃於近利不知遠圖或曲防以病鄰或貪地而障水一遇霪潦爲患川壅成災工賑兼施所損已鉅該總裁所陳各節懲前毖後洵爲切要之圖嗣後凡新墾之地應通測地勢高下及旁近各地面積不分畛域不論官私於宣洩之途交通之路一一先行闢治即其餘已經報墾處所亦應疏通溝渠以資灌溉培士林木以固隄壑若内務農商兩部會同該局通行各省地方長官督飭遵辦盡心民事以救天災是所厚望此令 
　　又令據内務部呈稱各省寺廟財産爭訟糾紛請明令保護以維宗教而資信守等語民國肇建於法律範圍以内均有信教及財産之自由惟改革之初土豪莠民往往藉端侵佔控訴之案紛紜不决關係於僧侣廟産者尤多嗣經該部規定寺院管理暂行規則藉示限制而訴訟舊案往往繼抗不休此等廟産或由於教徒之募集或由於人民之布施其所有權未經讓與以前當然屬諸寺廟應由該部通飭地方官吏對於寺廟財産責成該管官切實保護除僧侣熱心公益自願捐輸仍准禀明立案外均應嚴禁侵佔違者依法治罪關於廟産搆訟事件秉公清結毋任宕延其在該部寺廟管理規俿公布以前事實業經解决權利早已移轉自當不溯旣往所請舊案仍查明當時□讓之教徒由該部量予褒揚並准於施捐地方勒石表彰以昭平允總之保護民間財産爲地方官應有之責權國家一視同仁斷不容營私罔利之徒横加蹂躪將此通令知之此令 
[專電]  
　　北京電古德諾關於中國國體之意見昨日北京各報多有評論亞細亞報則詳舉共和政治立國根本及歐美歷史謂共共政體之得失乃全世界問題非中國問題將來國家根本問題非古氏個人之私論國民公報則謂政體有理想之優劣而事勢旣成斷無容人較短絜長任意取舍之餘地古氏議論仍不脫學者本色云云 
　　北京電吉林巡按孟憲彝即當解職聞將以王揖唐繼任閩巡按許世英或暫不更換 
　　北京電籌辦煤油礦事宜熊希齡久有回籍省親之意因事中止兹聞熊太夫人年老多病熊將檢呈前後所得函電日内謁呈袁總統面陳一切並請派員代理未知能邀准否 
　　北京電袁總統近日分召周樹模章宗祥顧鼇垂詢大理平政權限問題將特定條例 
　　北京電查辦張弧之章宗祥有日内赴張家口調查說張弧聞可無事 
[戰電]  
　　基一（英人路透電） 
　　彼得格勒電今日公報謂星期六夜敵軍復進攻柯夫洛防禦工程翌日以各口徑之大砲猛轟俄軍陣地其最大之砲亦參與是役敵軍進攻俄軍前鋒之陣地甚爲猛烈星期日夜間敵軍襲擊柯夫洛西陣線大受損失俄軍炮隊現正奮力回擊特維拉河與尼們河間之俄軍在佛里特里區斯太特方面進逼敵軍且擊散維爾柯米爾東北數村之敵軍星期日拉里夫河左岸有零落之戰事洛姆沙方面及洛姆沙與哇斯特洛夫太道北戰事尤繁（十日） 
　　亞姆斯特丹電柏林電稱旭爾資將軍之軍已占據洛姆沙（十日） 
　　巴黎電今晚公報謂全陣線除各地點有砲戰外餘處較爲安靜今晨有携炸彈之飛棧三十二架由巡哨機護送攻擊薩里白魯克之車站及廠所是時天氣不佳諸山谷隱於雲氣之中但有二十八機卒飛抵目的地擲下炸彈一百六十四枚德飛機希圖阻撓爲巡哨飛機逐走炸彈落處有濃烟及烈火勝起（九日） 
　　巴黎電今日下午公報謂沙歇亞貢勞蘭之戰事仍在進行德軍進攻者殊易敗之 
　　德軍猛轟泊萊特叢林繼乃進攻即爲法軍砲火所阻敵軍復於夜間進攻且施放含有煤氣之砲彈亦爲法軍炮隊擊敗（十日） 
　　倫敦電費蘭巨元帥公報謂英軍在胡巨所獲之地業已鞏固德軍之進攻亦被擊退此後兩軍砲戰極爲劇烈以致胡巨南面兩軍戰壕皆不能守英軍略向後退但與戰局無關重要（十日） 
　　倫敦電哈米爾登將軍報稱英軍於前數日之戰事得有實有進步英軍在南部戰區克里西亞路東面廣三百碼之陣線得地二百碼雖經敵軍猛攻有堅守未退且將敵軍擊敗加以重創土軍在他處進攻者亦數失利哈米爾登深讚法軍出力相助又謂澳大利亞與鈕絲倫軍團曾獲重要勝利在林之吕克巴爾（薩里巴爾山之一部分）得有立足地激戰之後奪獲山巓且轟擊固防之陣地頗爲得利敵損失復甚重大被俘者六百三十人失大砲一尊臼砲兩尊機關槍九枝炸彈來福槍等甚夥英軍復在海濱登陸頗爲順利（十日） 
　　亞姆斯特丹電今日土耳其公報有甚爲重要之言據謂聯軍於七日之夜藉艦隊砲火之掩護以一軍在薩洛斯灣端加拉恰里自愛洛斯至布萊大道間登陸又謂聯軍且在澳大利亞及鈕絲倫軍團所守之陣地附近以新兵分兩處登岸（十日） 
　　倫敦電海軍部宣稱驅逐艦林克號（九一二五噸）昨日在北海觸雷而沉艦員四人水兵二十二人已被救起（十日） 
　　倫敦電海軍部宣稱敵飛船一隊昨夜從八時半至十二時半飛至英國東面海濱數處房屋爲炸彈擊中延燒旋被救熄無重要之損害惟死男一婦八小孩四並傷婦六小孩二齊泊林一艘爲陸地防軍砲火所中晨間該飛船飛回哇斯丹時登扣克飛機起而攻之德軍發炮相助但 
招生簡章及各科詳章附郵函索即寄　校址閘北川虹路新民坊口 
[敎育部正式立案吳淞中國公學專門部法律政治商業本科豫科中學部一二三年級招生]  
報名處在上海西門外江蘇敎育會曁靜安寺路寰球中國學生會欲閱詳細章程者請逕向該處或本校索取可也 
[寰球中國學生會日夜館廣告]  
日館程度中學及高初兩等小學考試科目（一）國文（二）算術（三）英文考期卽日起隨到隨考學費中學每年四十八元小學每年三十六元分兩期繳納膳宿費每學期三十五元寄午膳十二元半證金五元考取充作學費開學新曆九月一號夜館科目國文商學薄記打字縮記英文德文法文等資格入商學薄記打字縮記等科必須有三四年英文程度方可其餘各科不計程度學費自四元至十六元止報名卽日起隨帶証金一元開學新曆九月三號校址靜安寺路五十一號詳章函索卽寄 
[浙江公立醫藥專門學校續招新生]  
試驗科目國文數學理化英文（或德文）體格檢查資格中學畢業或與中學畢業有同等程度者畢業醫科四年藥科三年報名期八月十五日起試騐前一日止報名處上海西門外江蘇省敎育總會浙江省城衆安橋河下本校試驗期上海八月念五日念六日浙江九月一日二日試驗塲上海報名者在江蘇省敎育總會試騐浙江報名者在本校試騐　報名時須塡入學願書繳驗文憑或證明書并繳最近脫帽之半身四寸照片及受驗費二元考否概不給還 
[復旦公學招生廣告]  
程度中學一年級起至大學預科止納費每學期學費四十元膳宿費三十元運動費一元考期八月二十號上午九時在本校考試投考手續先一日向本校或跑馬廳寰球學生會報名隨帶四寸相片一張報名費二元章程簡章函索新印詳章須附郵票十分校址徐家滙○李登輝○李公祠○王寵惠同啓 
[江蘇省敎育會會員公鑒]  
本會照章定於八月二十九日（卽陰曆七月十九日）開第十一次全體會員常年大會并請各會員携帶應交會費先期至會所换取入場劵其開會秩序届時再行登報廣告先期於二十八日下午二時開評議員會此佈 
[上海耑修德文學社招生]  
本社組織之宗旨欲爲研究斯學者立一基礎也以言語隔膜文字異别而直接往德留學或肄業德人耑門學校欲得其奥旨豈不難之又難乎鄙人曾身歷其境飽嘗此中苦况是以爲學者謀一捷徑之法有此耑修德文學社之設新定社章兩年畢業程度即可挿入他耑門學校四年級班或遊學彼邦矣每日授課四小時年分兩學期學費每期祗收洋廿元寄宿者外收膳宿費每月洋八元今定於陰曆七月初一日開課并兼收稍有程度者學費每期收洋三十元膳宿費同暑假補習科每月收費六元夜課費與耑修科同但授課僅兩小時社内附設有英文及中國速記夜課有志者請速報名可也凡函詢者請寄郵票　空　函恕不復校址白克路成都路南　本社敎員主任潘季生披露 
[江蘇省立第二師範學校續招本科第一部生廣告]  
詳章見同日時報告白 
[競進中西補習學校擴充校舍添招日夜課生]  
本校開辦已二載補習者日形踴躍所以本届特行推廣校舍藉以擴充課堂書報室等處課程除中英日三文仍照辦外刻又增設法文一班以廣方言有志者請來取閱詳章（學費）每學期國文洋六元英文洋九元法日二文每月各收洋二元（校址）英大馬路抛球場東五百七十五號（開學）陽曆八月廿六號即陰歷七月十六日 
[蘇州景海女學招生]  
本校開辦十三年正科畢業五次正科畢業後可直接升入歐美女子大學其品學兼優者卽由本校聘爲敎員或薦至他處擔任事務本校編制分高等中學兩等小學各級均可挿班現正　招考陽曆九月四號 
添建三層西式房屋擴充學額有志來學者向本校索閱章程可也　開學陽曆九月六號 
[召盤押當]  
西門外方板橋銀河里三弄口通元押當向由鄙人開設現因鄙人欲出外就學無意營業爰將此店出召并於舊曆七月初一日起先行止當候贖如有人欲營此業者請向上開住址之押店内接洽可也　通元押當主人告白 
[信安公司經理仁安公司水險賠欵迅速]  
六月十六夜本號運貨駁船驟遭風災損失甚巨幸在仁安公司保有水險當向該公司報告卽蒙該公司調查確實如數賠償足見該公司賠欵迅速誠信可靠無任欽佩用特登報鳴謝　致和祥謹啓 
[巢鳳初啓事鄙人抱病多日徒勞諸公往返良用抱歉即日起照常應診特此通告]  
[福茂滙中肥皂公司聲明加價]  
啓者敝廠肥皂料重質堅去垢耐滌信用卓著社會上異口同聲年來置造肥皂原料無一不驟漲幾倍成本旣大照現市若不稍爲加價營業難可支持此種實情諒蒙各界寳號所洞鑒今於乙卯舊曆七月朔日起中華皂每箱加價洋一角長盛皂加價五分除此兩牌外其餘各種牌皂每箱均加價兩角非圖蠅頭爲保成本肥皂爲日用繁品質料高低分毫可辨敝廠寗加幾釐不減工料能苟原料稍鬆皂價即隨而減誠爲大宗交易公平之道恐未週知登報聲明 
[新學會社寔業各書定期特别減價]  
本社譯印各書向以實業爲主旨近鑒於政府及各團體之亟亟提倡實業不能不竭綿力以資臂助茲定陽曆八月二十日起九月二十三日止凡本社出版農業蠶業各書及各種地圖現售者一律照定價七折八扣外埠函購以郵局發寄在限期内者爲憑每書價一角加郵費一分如以郵票代價概作九五計算空函訂購者不發來往記帳無特别利益　上海總社濟南廣東寗波漢口分社同啓 
[天一保險公司賠欵迅速]  
六月十六日小行代客經裝吉和廣濟往各口之貨忽遇大風其時各貨尙在駁船致遭吹沉幸均保有水險當卽報告該公司調查明確隨卽如數賠償足徵該公司賠欵迅速誠信可靠謹叙事實藉揚聲譽　義源　瑞記報關行同啓 
[上海聯可水火險公司誠實穏固之廣告]  
敬啓者小號有草蓆雜粮生仁等貨由小駁儎往恒生輪船經在上海聯可公司投保水險詎於本月十六夕颶風爲灾船貨沉沒該公司立照賠銀九千三百兩並無分毫扣折足見該公司誠實穏固謹掇數言登報鳴謝　北京路清遠里同永泰謹啓 
[金秋圃啓事]  
鄙人因就亞細亞報發行事務已與時報館代派事脫離關係各埠代派處以及諸親友如有信件往來請寄望平街十一號洋房亞細亞報館可也 
[辦礦者鑒]  
本公司經營礦業已數十年分設上海亦已歷有年所今爲利便中國紳商起見特於上海本公司内附設化驗分析所專代化驗分析各種礦砂備有化學機器任便選擇試驗並派富有學識經驗礦師駐滬應聘查勘礦山測量繪圖或代籌畫探礦開礦等事凡關礦務均可代辦並兼收買各種礦砂如蒙　惠顧請至英租界北京路三號本公司面訂備有規則奉閱古河公司啓 
[寄售紗縀大放價]  
雪白生香雲紗每尺六角二分　加重杭素官紗每尺五角二分　白熟香雲紗每尺尺角八分　國產電光紗每尺八角二分過烏拷雲紗每尺六角二分　過烏拷紡綢每七三角二分　各色杭花羅每尺四角五分　各色杭素羅每尺五角六分　各色時花縐每尺二角六分　雜色紗袍套料每疋一角八分　其餘花色名目甚多一律削平價目以副　各界惠臨之盛意棋盤街久大衣莊謹啓電話二九一三 
[巡按使署立發行戒煙新藥]  
留學日本藥學士徐錫驥先生發明戒烟新藥戒時不吐不瀉眠食如常七日斷隱絕無後患自張　湯壽潛兩先生發起新藥戒烟社完全戒絕者已達十餘萬人現蒙美國丁義華君全國禁烟會會長章遹駿君提倡推廣並由浙江巡按使分咨各省通飭所屬一律勸戒俾全國烟毒早日廓清再徐君著有戒烟必讀一書曾經前清禁　大臣頒行各省現又由全國禁烟總會印二萬部分派全　爲爲戒烟之指南此書　種戒烟良法戒後調養法以及各種戒烟丸　擇怯凡關於禁烟緊要法令無不詳備每部定價二角戒烟新藥大盒十元中盒四元小盒二元外埠函購原班回件如郵匯未通之處郵票准以代用概須作九五折什計算總發行上海清和坊西首對門浙江路七百七十五號新藥戒煙社 
[醫學博士譚以禮廣告]  
時間門診出診六元 
上午九時至十二時下午一時至三時半出診下午三時半至八時醫金門診一元號金一角割症戒烟面議車資在内診所上午在美界海寗路一千五百十號洋房内下午在英界四馬路華英大藥房内　電話住宅二六六九華英藥房二六七 
[德醫張近樞設診於華英大藥房]  
先生醫學精通治有實效遐邇馳譽今被聘設診於四馬路老巡捕房東首華英大藥房内道旣交通病家便之（診例）門診一元號金一角（時間）上午九時至十二時在北四川路崇德里北弄林家花園住宅内下午一時半至四時在華英藥房（出診）五元號金二角時間）下午四時後至晚十時前皆可應診如逾所定之時診資加倍○（電話）住宅二零號藥房二六七號又四一九一號　李葭琯章顯達同啓 
[二馬路新旅社内壁良濟局周鳴岐出立保单包醫梅瘡白濁獨步]  
夫濟世之天心莫重於道德療病之功術莫先於精求醫藥人無病則不死病無藥則不生蓋當世名醫雖有救病之藥非高價不可得富者可求貧者束手待斃本醫生目覩心慘故以濟世爲懷不敢漠視我同胞用將世祖家傳秘寳不惜工本修合考驗純用王道無損無害之藥非别家大言牟利取巧倒提可比識者鑒之患毒同胞來局包醫察毒病之重輕定藥資之多　本局當給予保單限日全愈過期不愈即還原洋購金藥資分文不取　　　久楊梅穿頂塌鼻咽喉破爛四肢酸痛半身不遂概能醫愈○按白濁一症共有五淋○氣淋○血淋○膏淋○砂淋○勞淋○下部腫爛　名曰下疳此實楊梅　之根苗　其毒發部位雖在寸分之内毒根深淺大有分别有燭瀉疳○鷄眼疳○鵝袋疳○種根疳○翻花疳○袖口疳○　脉疳○　　疳○包　疳○穿皮疳○　　疳○内陷疳一切横痃魚口危險毒　均可包醫永　不發患　者請試之方知所言不　也 
[介慶醫院戒煙自由]  
本院爲利便烟户起見特製　妥秘方可住戒或走戒或　　間戒均　自由無論　之大小深淺或時仍可　　　　不　身爽如常且戒斷後體力倍壯决無後患經本院戒斷者日衆爲此敢　具　　以　　實　　亦廉○食　　　　　　　資○倘帶有舊病就戒者一經戒斷則病痊　脫○戒費備有　章○　治男婦内外小兒各科○精　胎　　科○包醫花柳毒症○發售戒烟藥水靈妙無比取價極廉○偷鷄橋西芝罘路貴州路口三號洋房西　孫介謹啓 
[中國首創第一家國貨浙江硤石鎭振興織襪厰]  
上海批發處興聖街隆記號協康成要用頭等線襪須認明眞雙山老牌小東門外陸家石橋乾坤和 
本廠自造愛國商標織襪機器織造雙山牌各色線襪及男女大小精細各種絲襪○　昔年南洋賽會　曾得優等奬憑　每天出數千打各省分銷不敷　預備全國通銷　尙在廣增出貨　每人購襪一打可用三年不破　每打一元八角　郵費稅餉在内　無論數千萬里均可郵匯來講　尙有各種花色　機器亦可銷售　各省名都大邑總經理處均有　發明創辦人郭幼川謹啟 
[腫聖藥療腫健步丸]  
竊滬江最華之場乃人民彙集之區寄商作嫁在在於此乎近視世人患抱足腫如瓜　　　　直至胸滿面浮攸關壽命呻吟在床　成棄業回鄉本主人研鑒於此將異授之良方考製成丸　　新舊一切足　　　疼痛脚膝拘攣麻木　　　　　　等症服之效速驟然大盒洋一元小盒洋五角服法别詳　　上海四馬路羣仙戲園東首　同壽老藥　啓 
　　　　　　　　　　　　　　　　　　　　　　　　　　　　　 
 
 

Page 3

 
 
齊泊林船背已破後部又傷後竟炸裂是夜天色甚黑且數處有濃霧故英飛機不易飛行飛機隊中尉羅德氏陣亡（十日） 
　　彼得格勒電海軍中人謂里加灣與德國戰略大有關係故德國海軍欲據有之以掩護里加灣西境海岸上之德軍星期日德艦隊出現於德本海峽之外此峽爲大船通入里加灣之唯一要道德艦三次攻擊冀破水雷防務俄艦與飛機竭力保護卒將德艦擊退（十日） 
　　倫敦電俄京來電謂德軍之大戰略乃欲於俄軍未退至伯萊斯特里杜夫斯克陣線之前力攻俄軍今此計已失敗故德軍不復進攻里加俄軍在拉里夫陣地奮力拒守實爲德軍不能實行其戰略之主要原因 
（九日） 
　　　倫敦電布國於歐戰發生之前曾向德國借債分期繳付兹布國似已與德銀行議妥由德銀行續繳債欵（九日） 
　　彼得格勒電華沙大學校之藏書樓不克及早遷移致落敵人之手（九日） 
　　羅京電羅内閣决定籌募英金四百萬鎊之兵費（九日） 
　　倫敦電路透電聞外間所傳瑞典將取銷中立一節實屬全無影響之談瑞典與俄國交誼固甚親睦也（九日） 
　　倫敦電七月份英倫諸島輸入貨品較之去年同月多値英金一千六百十七萬一千六百六十三鎊輸出貨品減去英金九百六十八萬三千八百六十九鎊（九日） 
　　其二（德人德文報專電） 
　　柏林電（由倫敦轉）八月九日德國大本營公報如下伊泊爾東胡巨附近曾見大戰亞貢法軍之進攻者受挫而退伏斯巨德軍擊落法軍飛機兩架伊泊爾岡特里克桑巨哈爾巴萊附近亦有法飛機爲德軍飛機擊落後二架曾以炸彈擲擊戰地外之區域未釀關於軍事之損失僅平民數人受有微傷俄國柯夫洛前之攻軍已逼近砲臺俘俄兵四百三十人軍官三員獲機關槍八枝德軍已於洛姆沙西北兩面陣線得有進步俘軍官三員兵一千四百人獲摩托車一輛德軍已越洛姆沙至哇斯特洛夫及維虛柯夫大道向南而進俄軍猛禦之後已敗走洛伏喬治夫斯克砲臺與東面之交通線已在拉里夫河與維斯土拉河之間截斷維斯土拉河右岸泊拉加之郊原已爲德軍占據德軍現在向東續進德軍於華沙浮敵兵數千名華爾斯區將軍之軍已在伊凡哥洛東北越過自加哥里恩至庫洛夫大道俄軍爲麥剛森上將之軍所迫渡過維泊里士河麥剛森上將麾下之中軍及右翼現進抵布格河哇斯特洛夫干斯克烏格魯斯克陣線（九日） 
　　華盛頓電駐美國奥國大使署宣布八日奥軍大本營公報如下飛蝶南大公爵之軍在維斯土拉河與維泊里士河間進攻者已於數處擊退敵軍占據魯巴爾土夫且向北進至維泊里士河折向西流處潰逃之俄軍已渡過維泊里士河奥軍且在米恰夫南面及西南面大獲勝利報陣前之俄軍逐過維泊里士河俘俄軍官二十三員兵六千名又在魯巴爾土夫及米恰夫附近獲砲兩尊及機關槍十一枝德奥聯軍於維泊里士河下游取攻勢後俄軍因見力不能敵已棄伊凡哥洛西北維斯土拉河之陣地向北退走德奥聯軍正在追擊之八月六日意軍步隊於砲隊猛轟之後復進攻杜白杜高原邊際及波拉沙與佛米格里亞洛附近之地仍遭挫衂 
　　又九日大本營公報如下德奥聯軍追擊由維斯土拉河陣前退走之俄軍者昨已越過自華沙至魯白林之大道向東而進伊凡哥洛地方之維泊里士河左岸又維斯土拉河右岸已無敵兵蹤跡奥軍渡過維泊里士河者向北面及東北面前進俄軍倉皇逃亡飛蝶南大公爵所俘之敵兵已增至八千名奥軍在里斯特河烏細士柯上數地點擊敗俄軍俘敵兵一千六百名獲機關鎗五枝杜白杜高原南部及泊拉伐附近有砲戰薩格拉杜附近意軍步砲隊進攻者均失利加林西安邊界白拉特洛區有小戰敵軍委棄死屍百餘具鐵洛里斯邊界亦有小戰（十日） 
　　柏林電（由倫敦轉）德軍大本營八月十日公報云伊泊爾東英軍勁旅占據胡巨之西部波塞旭爾附近曾有地雷轟發無所損傷法軍於逹末扣區西之橋樑毁壞後曾在拉巨河築造浮橋仍爲德軍擊毁哈爾士森林邊際有瞭望汽球一枚爲德軍擊落法飛機一架在德國巴典某處被迫降地飛行家二人及瞭望員一人均就擒尚有法國陸軍飛行家一員在瑞士境被迫降地德軍於柯夫洛陣線更向前攻兩軍正在砲台線附近接戰德軍復俘敵兵百餘名獲砲四尊福克中將之軍擊破洛姆沙之砲台線昨日下午攻陷第四砲台今日拂曉占據全鎭德軍在洛姆沙至哇斯特洛夫大道南越過哇斯特洛夫該地仍由敵軍占守德軍已抵布格河波茄萊附近自八月七日起德軍於此共俘軍官二十七員兵一萬零一百名華沙東里哇波爾特親王之軍已進抵近斯台尼斯拉伏夫至洛伏明斯克大路附近之某地點伏爾斯颧將軍之軍追擊敵軍者已抵希爾恰夫北面及東北面境内加入麥剛森上將之軍之左翼麥軍現由南面向哇斯特洛夫至布格河陣線進發已擊退敵軍之後衛 
（十日） 
[譯電]  
　　北京電國權報載稱青島稅關條約尚未簽定豫料青島日本陸軍當道將於本月杪以稅關交還中政府段芝貴寓京已閱數星期不日將回鄂原任（十一日） 
[特約路透電]  
　　東京電日皇已任加藤男爵爲貴族議院終身議員此間輿情多稱許大限伯組成之新内閣（十日） 
[東方通信社電（日本人組織）]  
　　東京電山東交戰區域問題於本月九日在北京開始交涉聞撤兵一節一時恐難悉數撤退惟軍用電信旦晚可以撤廢云（十一日） 
　　東京電政友會今日開議員大會議决反對現内閣（十一日） 
　　東京電外務大臣之後任續與駐外各大使交涉現在尚未决定此時惟有由大隈伯爵兼任暫由加藤前外相援助以待時期而已 
（十一日） 
要聞一 
[比京德人之布置]  
　　大陸報七月十六日倫敦消息云倫敦郵報載中立國人某君來函曰六月間余遊比京不魯塞爾旅行中所見所聞其最擾人清興着乃俄砲轟擊英飛機之聲此砲本爲俄國野戰砲德軍得之於戰場移送至此安置城外以固防務而拒飛機此外余未見有何等重要防衛之現象德軍官曾稱德人已凖備一切若不得已退棄比京則當毁城而走然就余遊覽所及從未見有此種凖備德軍官又謂新得克虜伯砲廠遠射程之新砲數尊但絶未言及英人所傳說之快砲兩星期前余在特納芒聞德兵二十萬人過境赴伊泊爾德人常以進攻伊泊爾爲言而不言進攻開雷由洛文開來之車裝運大砲陸續經過比京者不下萬輛德人有機車頗多糧草過境者亦頗不少比京德兵泰半爲國民軍籍散佈四鄉助民割草事後即撤回軍管比境中年德人余知其曾臨戰陣者迄今尚未從戎友人來自柏林柯倫等處者謂德境内亦然比境少年德人新近始由政府召集德人對於糧食問題處之泰然不以爲慮其所亟欲得者爲橡皮遇有極舊之橡皮輪圈亦不吝出重價而購之比京小販收買棉花者爲數極衆舊棉絮舊棉氈亦居然得善價而沽此重定係受德員之命令故貪得重利四出搜羅觀此可知德國之缺棉矣比國出産品悉爲德人收買送往德國故比境食物無怪缺少比境德總督比辛氏曾曰比利時爲德國之金礦蓋謂德國大得比境之接濟也比京附近飛船停泊所有飛船三艘及石油甚多爲聯軍飛機擊毁今已重造德人在比境重建衙署修葺工程視其舉動殊無五日京兆之意修改議院以爲公署大興土木以設銀行並驅俄俘在邊界添築鐵道凡運往砲位悉由新路而不行舊有之幹路以免軍情外洩種種佈置德人殆欲久有比利時歟德人逐戶稽查如遇空屋搜索尤爲認眞甚至以鐵棍戮入花圍空地以視有無要物埋於泥中比京生活較諸比國他處尚非難堪德軍已在盎凡爾添築炮壘多座云 
[交通部之歳計（一）]  
　　（八月八日）（遠生） 
吾國以後國脉之存續在於財政今人僅就財政上而知財政之危險且以爲交通部者乃吾國財政上之一財源而不知事實固絶對相反嗚呼非有興廢繼絶之大計畫則國脉上之危機殆不遠矣區區箇人之得失出入不足道也記者前於路案固已略叙及此認爲歷年辦交通部者之一大罪案往者已矣來者何如一月以來從各方面彙集村料略得該部歳出入之梗概有心者幸勿以數字爲煩而忽之也 
　　總計至民國四年爲止交通部欠負外債約計爲五萬萬零二百零七萬六千六百餘元欠負内債約計爲六千三百五十萬六千五百餘元積欠各欵約計爲一千七百二十一萬六千三百餘元合共六萬萬二百七十九萬九千四百餘元人欠之欵則號稱爲一千九百二十七萬三千八百餘元兩抵計之交通部實在所負債務爲五萬萬六千三百五十二萬五千六百餘元然其欠人之欵則欵欵皆實人欠之欵則能否收回並無把握其理由並詳於後 
　　（第一）今將負外債之名目數額開列於下 
　　（一）名目（二）除已還外之現負數額 
　　京奉鐵路借欵英金一百七十二萬五千鎊 
　　滬寗鐵路借欵英金二百九十萬鎊 
　　滬寗購地借欵英金十五萬鎊 
　　道清鐵路借欵英金八十萬鎊 
　　粤漢購路借欵英金十一萬鎊 
　　廣九鐵路借欵英金一百五十萬鎊 
　　廣九鐵路墊欵英金五萬鎊 
　　津浦鐵路借欵英金五百萬鎊 
　　津浦續借欵英金三百萬鎊 
　　津浦墊欵英金九十七萬七千四百百六十七鎊零 
　　滬杭甬鐵路借欵英金一百五十萬鎊 
　　京漢鐵路公債英金四十五萬鎊 
　　京漢贖路公債英金十九萬四千四百鎊 
　　整興實業借欵英金五百萬鎊 
　　漢粤川鐵路借欵英金六百萬鎊 
　　隴泰豫海鐵路借欵英金四百萬鎊 
　　浦信鐵路墊欵英金二十萬鎊 
　　同成鐵路墊欵英金一百萬鎊 
　　寗湘鐵路墊欵英金五十萬鎊 
　　滬烟沽正水線借欵英金十四萬五千三百六十三鎊 
　　滬烟沽副水線借欵英金三萬三千七百二十九鎊 
　　大東大北公司預付報費英金四十四萬七千四百六十四鎊 
　　天津電話借欵英金三萬七千六百鎊 
　　汴洛鐵路借欵法金四千一百萬佛郎 
　　正太鐵路借欵法金三千六百十八萬七千五百佛郎 
　　正太鐵路墊欵法金一百二十六萬三千佛郎 
　　京漢贖路公債日金二百二十萬元　 
　　吉長鐵路借欵日金二百零九萬六千二百五十元 
　　新奉鐵路借欵日金二十二萬二千二百二十二元二十五錢 
　　正金銀行借欵日金一千萬元 
　　德華銀行短期借欵規元七十萬兩銀元五十萬元 
　　折合銀元約共五萬零二百零七萬六千六百餘元此表中所最宜注意者卽（一）利息用費均未列入（二）凡欽渝墊欵滬楓抵欠借欵不由該部償還本息之欵均未列入（三）已定合同而未交欵者亦未列入是也 
雜評一 
[息謡法（無名）]  
　　息謡之法在去空談空談愈多則謡言愈出謡言愈出則可以擾人心可以授人借口非國之福也故余謂事後而千言解釋不如事前而少一空談眞愛國者其留意之 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[平政院辦理鉅案近况]  
　　平政院近來連續奉交鉅案審理進行異常秘密聞第二庭所有與聞各路參案人員自書記官以下如錄事速記生等皆具有不得洩漏違者願甘受罰之切結其初本有不用速記生由書記官錄供之說未能實行案中重要關係人都被看管在大宛兩縣署内院中於此亦極爲注意誥誡兩縣知事凡有親屬人内探視必令人監視其旁其問答之語亦一一錄出隨時送交平政院查閱聞某路案内主要人某君之夫人入探其夫開口卽問現在你的事怎麽了我在家日夜愁急某君答言並無大事儘管放心諸如此類自無一語要緊該院曾有自設看守所之議以後巨案若源源而來自不可少然經費旣難籌措照料亦非容易不過有此一句話而已莊都肅政史近曾上一呈於總統奉交平政院察核政事堂交片到時本係密件例應逕呈院長親拆乃某某書記官等議論紛紛有謂此係都肅政史彈劾肅政史者又有謂係彈劾平政院者情不自禁貿然拆閱院長覺之怒即立將該書記官等記過云 
[三次長之查辦案近聞]  
　　葉恭綽氏爲鐵路參案之内幕人物據個中人云津浦一案恐於葉無大損失緣葉以十年交通日資格精明老到之本領决無何等拖泥帶水之破綻故日來關於葉氏傳聞咸謂其蕭然自得至葉氏之能回復原有地位與否據接近葉氏者云須視其願意與否爲斷即此可以知葉之根基矣 
　　徐又錚案現方在某總長查辦之中究竟如何不得而知唯聞徐氏雖爲某公提拔人物而其被參乃以徐氏自身之軍裝轇轕問題爲最要他人自無能爲力據聞徐氏參案頗有數欵不易刷洗 
　　張弧氏參案發生於免職之後故有謂旣免官即可不究者而肅政廳之議論則謂並非打死虎因呈已繕好適後一日遞上其中頗有贓欵關係不得不嚴行揭舉此爲普通之兩種議論日前已喧傳張氏參案不日竣事然近又寂無消息聞張現仍居北京 
[蒙藏問題之近訊]  
　　藏務會議之動機西藏問題前擬繼續開議以期早日解决乃政府自與駐京英公使交涉後英公使曾據以電告本國政府迄今尚未有若何之確復頃據外交團傳出消息駐京英公使曾接本國政府電令前日即派使館一等書記官某氏歸國想與藏務會議繼續問題極有關係該書記官歸國後必見進行因該書記官爲前年大吉嶺藏務會議當時英國委員列席之一人於英國外交界中號稱第一通逹藏務者也 
　　册封專使之行色徐固卿劉榮竹農次長自特派爲册封外蒙專使後遲之又久迄未成行所以然者由於選擇隨員問題從前清室對於滿蒙事件特設理藩部以爲管轄故熟悉蒙事者極多民國成立僅有一蒙藏院儲養此項人才大半新進年少而經肅政廳彈劾蒙藏院又大加淘汰此次徐榮兩專使被簡後爲遴選隨員起見曾一再向蒙藏院調取往返磋商至一月之久僅調得范某一人兩專使原定天氣稍凉再行啓程繼因總統特飭政事堂轉飭兩專使迅速啟行故定本月九號銜命出京前日徐榮兩專使因於册封名號以外於蒙古現狀及中蒙間事件尚有必須調查之處特晉謁總統面請訓諭總統以蒙古各盟旗素聽庫倫活佛指揮現在活佛旣經歸順正可乘時宣慰當將政府優待滿蒙之德意隨時宣布又有珍物多件頒賞哲布尊丹巴者飭徐榮兩專使乘便賫往又徐榮兩專使行色怱促所帶隨員不過四五人由張家口逕往漠北預算行期約三月可以歸來所有榮次長之職務準由沈冕士次長兼代並不另簡人員 
[最近之理財消息]  
　　審計院愼重稽核審計院近來對於各機關之决算稽核非常認眞稍有可疑之點即力行指駁故各機關報院之月計日計表册亦力求精細逈非如前此之籠統核銷者可比但該院取事後監督制度各機關之巧立機關混支經費仍不能有所防止徐院長曾屢次召集審計各員討論補救之策昨已議决咨請財政部將各機關之收支細數附屬機關名稱詳覆院備案以供參考以後各機關如有益出範圍非確有理由者卽據以駁斥又聞該院對於各徵收機關亦籌有嚴重之計畫擬即咨請財政部轉飭各海關常關及財政廳遵照辦理共理由以各稅收入關係極重前次各徵收機關報院之收入計算書有僅列總數而不分稅目者有未將收入之淡旺及比較增減之理由詳細說明者殊難考核嗣後報院之收入計算書須將稅目分析編列並將淡旺情形及比較增減理由詳細說明庶各徵收機關之蒙混弊竇可以杜絶云云 
　　財政部金庫政策金庫制度有益財政已爲一般理財家所公認財政部去夏曾呈請總統實行統一金庫制度各省設立分金庫凡有省内一切收入支出皆歸經理一時騰挪浮濫之弊爲之一清惟因經費支绌採寄托金庫制度委托中國交通兩行代理金庫各省金庫亦卽附於分行各省長官間有不便私圖遲延不交者都由財政部嚴行催促兹聞完全成立者爲江蘇直隸福建湖南湖北山東安徽浙江河南等十數省有由官銀號代辦者如吉林黑龍江等數省惟甘肅新疆兩省或以分行未設或以財政雜亂金庫尚未成立廣東本令財政廳長劉慶鏜到任後移交兹以災情奇重昨已電飭其暫緩辦理 
[儲備治水人材之第一步]  
　　近因各省迭告水災水利局總裁張謇氏曾上呈請籌設河海工程測繪養成所以爲救濟當奉批令照准各節已略記昨報兹得張氏原呈爲錄如次竊維本年入夏以來雨量過於往歳如粤桂湘鄂川贛江浙各省向恃江湖河流收交通灌溉之利者今乃災䘲交乘紛紛入告上累公府振撫之憂勤重念熬黎昏墊之困厄謇忝司水利彌益旁皇每一念及災區之廣災狀之棘長此不治伊於胡底即欲引罪自劾亦恐無以謝天下謇初見二十年以内之水災以淮爲最著故注重導淮漸次推及於各省而局居京師限於經濟不能多延外國河海工程專家分投測勘即本國之能明新舊河海工程者亦復散而不聚故前此呈請設立各省水利委員會爲提挈討論之機關時越一年各省報告該會成立者僅有浙江新疆黑龍江數處然就今年災狀而論則各省緩視水利其害大彰即今不圖後將益困本年春間謇即派諮詢工程師及僉事技正等員分别前往奉直江浙曾報工程之處勘視然以三數人分赴各省誠有不逮而諮詢工程師甫測長江下游海口之流速流量粗有梗概又派勘直隸北運永定山東南運等河專營旣所不能兼顧實又不及查前請設立河海工程專門學校於江寗校欵由直魯蘇浙四省認撥其正科修業年限定爲四年特科條業年限定爲二年該校成立現僅一學期即使兩科次第畢業不足供各省之用而河海工程非先測量則規畫估計無從措手故目前第一救急辦法惟有仰乞申令 
各省急設河海工程測繪養成所以儲治水第一步之人材其學科專修工程測繪入學學生以中學畢業或有中學相當之程度者爲合格畢業年限爲二年該所所長或由遴派或由各省自擇曾學工科中河海專科之稍有經驗而穩練者充之期能畫一約計開辦時購置教具儀器需銀五千元其他所長教員薪俸學生膳費夫役工食以及實習測繪旅費每年約需銀一萬元上下該所房屋則請由謇咨商各省巡按使擇宜撥用不必建築至此項經費應請批准許令各省巡按使列入預算由地方行政費項下支銷其學科課目之支配經費預算之限制亦請由謇擬定再行咨商各省巡按使妥籌辦理總期該所早日成立俾測繪人材足資應用或於全國水利稍可致效於萬一蓋我國河渠溝洫之學日就荒失由來久矣所有各省水患其大要在宣洩之失宜淤窒之不治或專恃隄防而致潰决或貪填圩蕩而成漲溢良以昔日之治水多偏於一隅而在今日之治水宜籌其全局且西江暴漲粤桂均當其衝洞庭失潴湘鄂咸蒙其禍故欲從事疎渫非先加測繪不能窮諸水之源流祛積年之痼弊若以普通測繪行之於地面河身高下之比較流速流量蓄泄之參分未能精確則於施工計畫必有差失糜欵費工勢所必至及今儲材則猶不失爲七年之病求三年之艾也管見所及理合呈乞大總統鑒核批示施行再各省或原有測繪傳習所其性質與工程測繪相合者擬請更定名稱釐正學科以期畫一合併呈明謹呈農業銀行將由京兆試辦 
　　財政農商兩部呈覆核議經界局條陳設立農業銀行情形文云竊承准政事堂鈔交經界局呈請設立農業銀行以圖經界事宜之進行一案奉批堂部核覆等因原呈及農業銀行條例鈔送到部學煕等詳查原呈所陳辦法大致以經界需款擬預籌農業銀行資本五千萬元即發行三倍之紙幣以充經界經費係爲挹注各省經界經費起見具見擘畫苦衷惟證以現在財政金融情形未易舉辦謹將管見所及爲我大總統陳之查原呈内稱銀行資本擬在四年預算官産收入内撥一千萬元並由各省分募整理農業公債四千萬元以清丈後收入作爲抵押一節查官産收入旣已列入預算指定用作未能改作銀行資本至募集公債雖原擬辦法有分省分期之說然四年公債甫經募集若再辦整理農業公債恐民力有所未逮且公債抵押未盡確實若無的欵可撥將來付息還本勢必又費籌畫此應從長計議者一也又農業銀行發行紙幣三倍於資本之數一節按發行紙幣原爲周轉金融起見然市面需要原有定數旣盈於此必绌於彼現在中國銀行兌換劵信用已孚將來各省遍設分行推行盡利藉以　劑金融已有餘而無不足似不必另設銀行加發紙幣反致彼此紛歧妨害幣政此應從長計議者二也又農業銀行暫兼辦商業銀行業務一節查原呈内已聲明係爲經界尚未辦竣以前暫爲維持銀行起見然農業銀行係爲發逹農民生計而設若照所擬則與設立之初衷似有未符此應從長計議者三也惟經界局所陳辦法核與上述三項情形固有窒礙難行之處然農業銀行確於民生有關不容緩設學熙等現正籌議將來規畫定後另案辦理或先由京兆區内試辦俟有成效再行推及他省雖程序有前後之不同而求所以利國便農之意無甚差異如蒙照准當由學熙等另擬條例妥定一切辦法再行呈請鑒核云云奉批令准如所議辦理仍由各該部會商辦法妥擬條例呈候核奪矣 
[蘇省軍巡分駐問題之討議]  
　　江蘇紳士曾有巡按使駐蘇之呈請聞政事堂關於此事已會議數次其辯論之要點第一軍民大吏分駐後於地方防務有無影響第二遇有交涉案件須將軍巡按使協定者有無遲誤第三現在秩序甫定巡按吏移駐於公共安寗有無妨碍現在江蘇將軍巡按使是否分駐尚未决定推聞簡中人言此議恐終不免打消也 
[兩法師開講楞嚴經]  
　　昨日（八日）北京江西會館講經會第一日開幕與會聽講者幾逹二千人門外車馬塞途壇前座爲之滿振鈴開會後先由諦閑法師入座講演楞嚴經開首大佛頂等語以一字一義乃至一字數十義引伸之至於無窮義講畢即由月霞接講惟兩法師均操南音而在座多北人聽時不能了了生公說法此則大足爲點頭者之障碍耳座衆問法師此次講經可否編發講義法師云演講楞嚴經至少須半年以上余等急須南下但能爲演講五十日之預定略舉精要並須二人輪講以期互相參證故事實上斷難頒發講義爲正式的講演云又開講之前一日午後有居士多人於法源寺開會歡迎諦閑顯珠二法師即有某君素精莊老之學所持主義原與佛之大乘相同唯派别旣屬殊源立論不無異趣故坐談之際致與二法師大開辯論之端其爭點乃爲無與眞之區别持老說者謂無即眞而持佛說者則謂眞非無雙方討論共歷三小時以上其結果卒歸一致蓋所異者唯文字之表而其觀念之内容則實無異也當辯論之際同時該寺之内忽發現有一僧徒投井自殺以經時旣久無法施救據該寺方丈道階法師云因持咒入魔致有此事座衆擬有他故及細詢寺中諸人均言此人素爲方丈及諸僧所器重平日專從事於念經持咒絶無何種事實足以引起其自殺之念者亦異聞矣 
[吉林模範監獄之大炸獄案]  
　　吉垣模範監獄初六下午二鐘時忽然炸獄聞係該獄以被罰苦力犯四十餘名修補該獄之北套牆値晚飯時看守兵回屋晚餐僅留二三人在彼看守苦力犯等見守兵無多遂起逃獄之心即將守兵所持之搶盡行搶去一時蜂擁向前院奪門逃跑聞走出數人當有守獄警極力阻攔被犯人用槍將某警腦部撆傷身死當時勾動重要犯人羣起狂呼遂將獄内看守兵之槍械六十餘桿盡行搶去衆犯攻擊守兵槍聲隆隆逾數時未息擊斃及受傷之守兵現尚未得確數獄内之獄官及職員等均未逃出街上崗警聞係炸獄急鳴警笛前往堵剿而逃者已遠此時東營陸軍高旅長徐旅長皆率兵來此警察廳趙廳長亦率警相助遂將該獄圍住衆犯見外面兵多不能逃脫即將獄内廚房用火燃燒立時烈燄冲天遮蔽雲日消防張隊長急帶隊拉運水龍前往撲救至獄門後該隊長奮勇闖入亦被獄犯用槍擊死現在受傷看守兵五六名消防隊兵受傷一名皆設法抬出獄外送往吉林醫院醫治而獄内火倘未熄也 
　　聞昨日之事因各犯内有胡匪數名槍法頗精爲之部勒一切且傳聞外有胡匪數名作爲策應以放火爲號惟此說尚未徵實當獄内槍聲一起不移時即火燄冲天各街買賣人等遽聞槍彈聲均異常驚慌紛紛閉門上板巡警按巷下卡禁止閑人消防隊馳往救火警廳長趙憲章素稱勇敢聞被槍傷（惟據崗警云警長未傷）消防署隊官某架槍由獄門闖進被犯槍洞過前胸立時殞命一區署長某頭部受傷二區署長蔡麟閣彈由頦下進傷較重獄内看守役共七十餘名逃出者寥寥受傷者七名均抬往醫院其餘受傷軍警均在獄門之前監獄三科科長當各犯忙亂時乘間由便門逃出　鎗至某律師事務所暫避凶鋒陸軍聞警令調馬三營及馬二營全隊列於巴爾虎門外砲隊列大東門並派各陸軍將省城七門嚴行把守以防各犯逃逸現監獄各犯精於槍法者仍分布獄内大樓上及獄門之内持槍以待軍警稍前該犯即用槍擊大有一夫當關之勢 
該獄晚餐例在下午四時當二時半値飯班守兵爲各犯開飯時獄中十字間之犯人（係重要刑事犯）乘人不備遂鑿開刑具各持素日工作鐵器木棒等起事獄中各守兵聞悉即羣集十字間門口抵禦奈當時前門守兵祗守大門未能内顧而内中守兵以寡不敵衆所持之槍及腰間子彈遂被犯人刦去當時軍警尚未到場獄官及各科員長等均極惶恐遂向外疾走是時聲浪極爲龐雜而事已不可收拾矣高等審檢及地方審檢各廳均鄰近該獄當獄内事起時該兩廳人員極爲恐惶即將案卷暫爲運出以昭愼重是晚軍警指定戒嚴極要範圍北至巴爾虎門東至東城牆南由通天街而牛馬行北至城牆均不准行人來往餘各街巷防範亦嚴至晚二句鐘許槍聲尚連續不絶火光又起正在酣戰中結果如何容探續誌 
[滇訊]  
　　工人之慘斃雲南近日因雨水過多致將宜良至阿迷沿途鐵道衝倒多處以致停車數日法人亦以不急修理有碍交能乃添雇工人趕緊修補不料日昨該工人因日間工作疲憊至夜十一點鐘火車未至以爲今夜不來即就軌道休息酣睡未幾火車開到倉猝不及避讓該工人等竟被碾死十餘人血肉狼藉屍體分裂慘不忍覩又有三人重傷趕即送至醫院醫治可免性命之虞此亦該工人等不自小心之過也 
　　川匪之近狀雲南昭通縣有地名許晏者突來股匪數百人盤踞該處經宜賓商會電滇商請滇川兩政府派兵剿辦以維稅欵昨已經滇將軍電飭駐昭鄧支隊長速往會同剿辦頃接綏江由昭通來電云現在川省宜賓剿擊股匪函請漢境速爲防範以免竄擾等情當派軍團前往堵緝施據分隊長劉慶福拿獲匪探劉得成一名訊據結夥二百餘匿高縣照院地方大滇川大肆劫掠匪首羅興沙派探虛實不諱案關重要請照治盜匪法第三條一項就地槍斃候示另詳綏江知事湯希禹齊 
　　財政之困難雲南近日財政萬分困難所有軍界薪餉作爲八折减發政學界薪俸作五折减發尚無欵可支已有兩月未發恐慌情形已可想見頃接京財政部致巡署財政廳電略謂該省財政概算不敷甚巨至於警備隊年需七十餘萬此項費用不能列入概算前貴州呈請倡辦警備隊經主座諭從緩辦滇省事同一律務乞設法遣散以節糜費云云使滇省果裁警隊又不知將增若干盜匪也 
地方通信 
[蘇州]  
　　菸酒公賣分棧成立江蘇第三區菸酒公賣分棧由省分局 
 
 
 

Page 7

 
 
長委任錢維鎭爲經理已於八月十號成立是日下午二時行開幕禮蒞會者吳縣知事警廳長代表及各團體各菸酒同業領袖當由分棧經理錢君報告成立及開辦宗旨繼由江隂武進常熟吳江等處各代表誦讀視祠並次第演說終由經理人誦答謝詞至五句鐘散會 
[鎭江]  
　　催填農商統計表三年度農商統計表票簿前由巡按使飭發各縣限期填報刻已届期齊巡按使以丹徒縣章知事至今並未將商會公司錢業工廠紡織工廠銀行保險鑛業等項調查填報特行飭催現章知事已查照辦理矣 
　　道委解省過鎭淮揚道委華永富前因查辦烟苗被人控告有栽詐情事由齊巡按飭令左道尹將該委解省俾便訊究日昨該委已過鎭赴省矣 
　　罪犯罰作苦工鎭郡王警務長以時交秋令極宜注重清道以免釀成疫癘惟警費支絀所有清道夫不敷應用因將拘留罪犯發往各區境内清掃街道以節經費 
　　知事勸購印花鎭郡印花稅票自省委王某來鎭勸購後銷數漸見暢旺現章知事以商界中尚有觀望者日昨特邀各業董進署勸令按照營業大小分别認購以免將來查出受罰聞當日各業董承認購票逹千元之譜云 
[杭州]  
　　公賣局成立後之温紹酒業厄温屬酒商魏光斗等於本月九號致電浙垣當局云財政廳烟酒公賣局籌備處鈞鑒冬電敬悉温屬實難再加公賣費情形有三一酒成本每百斤祗値二元左右較紹興祗合四分之一上年印花捐照紹酒率七成征收已屬不得其平一門莊每斤原有三十餘文市價除銀水折耗及正雜稅捐外僅合洋二分三四販運又須减成爲全省酒價之最賤一自加倍捐後銷數停滯已形極點若再辦公賣必至全體失業以上三項實情可查况永嘉産數年僅十餘萬壜釀戶八十餘家除各園占有多數外餘戶不過一二千壜生意瘠苦如斯必蒙體恤不得已環叩核准公賣費暫行展緩永嘉釀戶魏光斗等全體同叩佳 
　　自八月一號浙江烟酒公賣局成立後紹興酒捐徵收局改組爲第五區烟酒公賣分局仍以楊局長爲該分局委員曾將一切辦法公佈曉諭兹於八號紹興城鎭鄉各酒店均於清晨一律停閉門首標明維持營業整頓價目八字採其内容大約此次頒佈烟酒公賣局章程黃酒每百斤應徵費洋八角土酒每百斤六角燒酒每百斤一元二角所有從前牌照稅缸捐印花捐附捐及現加之捐仍須照常繳納此外凡有存酒無論是否低貨均應一律照辦繳費由是各酒商謂重疊加捐雖可取之吃戶而捐率太高價格必貴實於營業大有妨礙且公賣局旣係八月一日開辦法律不溯旣往從前存酒似難追認照加於是相率停歇籌商維持所有要求情形與杭垣酒業停市風潮大略相似自停市後遂由商會總理與金知事籌商辦法當由金知事允爲設法并轉商公賣局楊委員暫照省辦法通融辦理楊君亦無異議遂於當晚由商會分發傳單知照各酒號一律照常開市故今日（九號）各酒肆已照常交易矣 
　　浙典商徵求各省意見全浙典業公會以十元以下當票概貼印花辦理諸多困難特致函總商會請其轉商各省商會徵集意見以便合力請求免貼各節已紀昨報兹聞杭商會接函後已爲通函各省埠商會略云典商營業對於持物質錢自含有利濟貧民性質以視他商之貿易本屬懸殊値此商民並困典業維艱該公會所稱禀部請求凡十元以下之當票一律准免貼用印花稅票懇爲曲加體恤特别從寛等語藉以惠貧民而維典業並顧兼籌洵屬實情事關全體諒荷贊同兹准前因合即函致貴總商會請煩查照希卽通函所屬各商會轉知各典業徵集意見應如何具名禀部之處尚祈尅日見復是所企禱 
[濟南]  
　　河工人員之更勲聞原任上游河工分局長吳建勲日前自濮工回東經上游王局長飭回原差其代理局長釐祥渭仍充督工委員又第二科科長黃仁淦辭職遺缺委余晉接充第一科科員范　榮辭職遺缺委姚永輝接充 
　　新發明之體育鎗商埠日新工廠經理張綬桓近創造體育槍兩種一爲普通體育槍形式與現時軍用槍無異每枝價銀二元一爲特别體育槍以空氣代火力以木拴代子彈可射擊十餘密逹每枝價銀二元五角昨已禀送巡按使公署請咨部註册准予專利未知能照准否也 
[吉林]  
　　下九台刧案已破吉林下九台地方於五月間有僑居日人藤長冲田二人被匪刧殺此案發生後吉林縣知事李葆三卽懸重賞吉錢一萬吊撰刷佈告多張分貼通衢購線嚴緝李知事又因巡閱之便親赴該處查訪於是得悉盜蹤密託陸軍混成旅馬隊第一營營長曹志剛帶兵變裝前往哈爾濱拿獲巨匪龐錫九綽號掃北陳奎綽號老紅二名電知李知事赴長會訊龐錫九等供認不諱解由軍署軍法課覆訊無誤當將懸賞吉錢一萬餘吊提交曹營長分賞原拿各兵現聞軍法課已訊取確供依法定讞並詳報孟將軍一俟批廻即可執行矣 
[雲南]  
　　殖邊銀行開幕雲南殖邊銀行由北京本行委任漢人李某就　招股籌辦現在股本已招足百萬一切籌備事宜亦已就緒遂於七月十五日舉行開幕式　省自此又多一金融機關矣 
雜評二 
[嗚呼模範監獄（默）]  
　　模範之名詞最初入中國者爲模範監獄數年來模範監獄之成績若何姑且勿論而今日出極大之炸獄案斃守兵焚獄署以防守監犯之鎗械資彼抵抗軍警之用負嵎燒殺竟日未息則吉林之模範監獄也平日有無積怨致變之道吾不敢知第觀起事時倉猝無備致令汹汹之勢一發而不可遏則其疏忽當不僅在一時矣嗚呼以此爲模範人將謂之何耶今我國人紛紛言模範使此後其他之模範亦如彼監獄之成績則模範不幾墮地耶吾且因之有感 
　　中國近來之改革固無一不奉他國爲模範者也非特所謂模範省模範自治模範小學以他國之模範爲模範即法律政治種種新局面實亦無一非模範他人倘所模範之無成績皆如監獄或更以無成績而遊移其模範之主張忽而模範西又模範東忽而模範新又模範舊則模範之義愈淆矣吾甚懼之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[德領對於推廣租界之意見]  
　　大陸報云近來華人方面盛傳閘北闢爲租界一舉因上海德總領事提出抗議故已展緩實行云云兹由駐滬德總領事克理平君否認此說謂彼未聞有人反對推廣租界如果有之亦非出於德領事署就彼個人之意見而論此舉必按原議實行云 
[開辦海塘搶險工程]  
　　沿海一帶堤塘如吳淞之東塘松江之金家嘴角太倉之方家堰等處於上月風潮劇烈之時多有坍毁幸當時搶救得力保全實多兹聞江南水利局滬海道楊道尹以及被災各縣知事以海塘關係重要搶險工程刻不容緩現已先後查勘實行開辦其搶險工程地點除勘定寳山北王廟吳淞東塘太倉茜涇鄉方家堰等處外其餘沿海一帶亦均擇要分設現已僱工三百餘人先將坍損之處趕緊修理並購備蔴袋蘆柴石塊竹笆木椿等物爲暫時防患之計一俟此項搶險工程佈置完備即將興修海塘計畫切實進行聞連日各署局對於上列各事業已會擬辦法備具圖說詳請齊巡按使鑒核矣 
[統率辦事處查緝僞幣之賞格]  
上海鄭鎭守使飭傳淞滬警察廳長文云案奉統率辦事處公函内開迭據探報亂黨謀亂費用皆恃僞造紙幣接濟現在上海均派有經理鄂贛僞幣之人行銷之數甚鉅是僞幣確爲逆黨財用之泉源若不將此禁絶不特擾亂金融損失國家信用而爲患終無底止然彼等非在外國製制運回行銷即在租界秘設機關似非空言所能緝獲現從優暫訂賞格俾中西探捕稅關人員有所散動盡力查緝以期奏效除呈奉批准外用特刷印函送貴鎭守使希卽查照再此項賞格專係對於在租界僞造行銷或自外洋運入各口而設如亂徒潛匿内地僞造行銷旣爲我國行政權完全逹到之處平日防範宜周臨時較易查緝獲案另行核奬不能援用合併聲明附刷印賞格一件等因奉此合亟傳知該廳長即便遵照轉飭所屬一體知悉切切此佈 
　　計附抄件查緝製運行銷僞幣暫行賞格一警探人等凡探得租界内製造大宗僞幣或行銷機關因而人贓破獲訊實者給以三百元以上一千五百元以下之賞金一凡密告舉發或作線指捕在租界製造大宗僞幣或行銷機關人贓破獲者給以二百元以上一千元以下之賞金指拿或告密自外洋輪船運入大宗僞幣因而人贓俱獲訊實者亦同一租界外國捕房爲協助華捕等破獲在租界製造大宗僞幣或行銷機關人贓俱獲内解訊辦酌量案情給以四百元以上二千元以下之賞金一租界外國探捕拿獲在租界製造大宗或行銷機關人贓俱獲内解訊辦者酌量案情給以六百元以上二千五百元以下之賞金一海關員役如查獲由外國或租界運入大宗僞幣人贓俱獲訊實給以二百元以上一千元以下之賞金如僅獲大宗僞幣未獲人犯者仍酌量核賞 
[煤炭店被搶之嫌疑]  
　　無錫人顧鴻元曾於四年前在滬西义袋角附近糾黨持械搶刧當被前在靜安寺捕房現調新閘捕房當差之華探目陳雲忠查獲解送公共公廨訊實判押西牢四年期滿驅逐出境詎顧釋出後又潛回租界與其弟顧根元同在麥根路復經陳探目查見即將顧弟兄一併拘解公共公廨訊供收押嗣經查得顧鴻元與新閘白克路六百四十四號門牌仁和煤炭店被搶現洋八十八元一案有關禀奉中西讞員諭着訂期研訊在案昨由捕房傳齊案證將兩顧押解公廨由會審官王肇之君會同美領郭君在特别刑庭研訊先由陳探目與西探海明威及靜安寺捕房包探侯阿寳先後上堂禀明顧鴻元前曾犯案並在麥根路七十三號屋内將顧與其弟一併拘獲情形繼據仁和煤炭店夥徐同生李生其趙連元相繼上堂禀明七月十一號夜九時突來盜匪六人闖入店堂開鎗刦去現洋八十八元當時見一盜匪面上有麻身穿元色拷綢衫褲似與顧鴻元面貌相似並稱顧等經捕房拿獲曾有頭戴草帽身穿白官紗長衫之人來店說情要求到堂質訊時爲兩顧成全等語訊之顧鴻元供稱奉釋後向在曹家渡同鄉人張裕廷所設之祥泰糠食店内爲夥每月工洋五元是日由張給我洋十餘元囑至新閘南京會館附近瑞與祥南貨店内批貨適與我弟根元遇見邀至麥根路七十三號門牌即我弟家内甫經坐定即由包探陳雲忠帶領夥計多人來家拘拿當將身畔之洋抄去現實安分求察並據顧根元所供與其兄略同又據祥泰店主張裕廷投訴七月十一號仁和號被搶之夜顧鴻元確在店内是實復由顧鴻元所延之代表律師到堂向中西包探及原被人證逐一船詰良久中西官以時已過午不及研訊遂宣告退庭判被告帶回捕房定期下禮拜四再訊 
[因賭糾葛案繼續復訊]  
　　甬人方積順及鄭鴻猷朱錫泉陶新福劉範卿與四川人董雲招陳原玉因賭糾葛被控於公共公廨並經逹商帮辦阿梅逹律師代表洪稚可附控方與吳松廷等不理虧欠伊叔鉅欵等情業將方等先後逮案迭經公堂訊供候核等情已屢紀前報前日午後由廨繼續復訊捕房刑事科代表牛門及原告代表禮明阿梅逹與代表被告之費性惇穆安素維傑德爲理等各律師均相繼到堂至兩句半鐘時襄讞聶榕卿君會同美領畢君在樓下正式刑庭仍命原告陳幹庭（即陳原玉）上堂由捕房牛門律師詰據供明被告劉範卿於此次方等四人拘獲後前來理勸云如原告臨訊不到被告愿歸還洋三千元了結等故復報由捕房派探至江西路六十一號門牌將劉拘案繼由被告代表費性惇律師向原告將前後所供各節逐層盤詰良久復由兩造律師互辯移時旋由牛門律師命寗波路安裕錢莊夥友陳松濤上堂將在被告處抄出之安裕莊本票兩紙給閱並向詰問據稱此票並非伊莊所出之本票且圖章紙張字迹均不相符遂將帶來該莊已經圈銷之本票呈案比較繼復供稱此票是否僞造抑另有同名之莊究係何人所做均不知情與原被兩造亦均不相識云云供畢退下訊至此因時已晚中西官宣佈退處候再復訊核奪 
[瓊士律師爲國捐軀]  
　　上海高易律社係由漢森·美克尼爾·瓊士·三君組成頗爲一般人士所信賴去年十二日間瓊士君曾告奮勇回國從戎後受隊長之職昨日該社接瓊士君陣亡噩耗電文甚簡並未云及陣亡地點按瓊士君係英人於一八九九年來滬充當律師頗有聲望故昨日噩耗傳出後中外人士皆爲惋惜上海總會且爲之下半旗聞瓊士君年約四十尚未完姻云 
[救國儲金昨日之收入]  
　　昨日（十一號星期三）爲中國銀行收受儲金之第一百零二日計收銀洋二百零二元又銀八錢六分連前共計已收洋七十二萬三千二百七十八元銀五千四百六十一兩一錢零四釐 
[會勘蘇浙交界水道]  
　　聞江蘇齊巡按使近曾咨請浙巡按使派員前往太湖黃浦各交界處會勘水勢設法疏濬以興水利云 
[梅家弄發生盜案]  
　　上邑西鄉距離龍華鎭八九里之梅家弄爲滬杭鐵道經過之區上月十號夜半一時許居戶羅錫卿家突來口操鄂音之盜匪十餘名明火執仗撞門入室事主從睡夢中驚起喊捕該盜示以手鎗嚇禁聲張旋即傾筐倒篋席捲財物向北呼哮而去臨行又開放空鎗一響示威事後經該事主檢點計被刦去現洋一百十元小洋七十角白皮箱一只内有皮夾單綢布衣服二十餘件錫字件一副花衣一大包昨特開具失單分赴上海松江兩縣報告請求查勘飭緝 
[親戚糾衆行刦]  
　　南滙縣四團鄉人周妙生糾衆滋事無惡不作當經該處村衆並周之親族等驅逐出外不准在彼逗遛周自被逐後即携資來滬在大南門内開設篐桶店藉以度日周有一妻弟某甲早經物故遺妻吳氏向居本城西門内楊家橋附近薄有積蓄守寡苦度周迭次引誘該氏必正言拒絶周以無計可施遽於前晨糾衆突至該氏家乘氏他出擁入内室攫取皮箱三只並首飾匣等物一閧而逸隣人等見來勢凶横且各持器械不敢上前顧問直至該氏歸家始據實告之該氏立投該處二區二分駐所禀控警佐立派長警馳赴周家吊到原贓並將周拘解到所檢查原贓已缺少甚多警佐以案關糾衆行刦飭將周妙生並贓物申送淞滬警察廳訊究一面飭警知照該氏着令自行投質 
[第二平糶所昨已開辦]  
　　本埠紅十字會假閘北慈善團續辦第二平糶所已略見前報兹聞該所所長一職係推舉錢貴三君擔任業已布置周妥於昨日開糶聞自辰至晚糶去數十石云 
[訂期會議賑務]  
　　上海縣沈知事以此次風災本邑捐失最重現政府雖已撥帑賑恤惟蘇省受災之區有二十餘縣之多將來核發賑欵不敷尚巨亟應聯絡紳商妥籌辦法聞擬於本月十四日邀集各紳董會議善後辦法以惠災黎云 
[會議計政問題]  
　　本邑公欵公産經理處因奉縣飭編造支欵計算書訂於本月十六日開會討論兹將是日會議合問題錄下一此次函送審計規則係審計院呈奉大總統批准之件凡屬地方機關本年七月一日起應遵照縣飭切實履行一凡四年七月以前之各種書據由各機關自行保存一本處但負核轉之責所有按月應行塡送支付預算書及騙製計算書據一切手續由各機關自行辦理一下月支付預算書須於上月十早日以前送處以憑彙轉一逐月支出計算書據須於下月五日以前送處以憑彙轉一支付預算書及支出計算書用紙須向省立印刷廠購買外其單據黏存簿式各機關應歸一律 
[國貨維持會開會紀要]  
　　國貨維持會代徵農商部國貨農覽會出品於前晚（十日）八時開第五次籌備會並聯合舉行特别會議由趙鏡清主席報告於昨日（十一日）起實行收貨之手續公議出品標簽部中迄未寄到由會自行趕印該貨隨到隨收並與捷運轉運公司接洽會商堆棧辦法並妥爲保管繼由王副會長交議北京紅丹交涉案衆議設法維持繼議公讌陳蔗青司長及楊道尹公議設宴於大觀樓定十二日午後舉行並歡迎游美實業團至十一時散會 
[中華國貨月報批准備案]  
　　李卓民創設中華國貨月報定九月十日出版禀請道尹公署立案保護並轉咨上海郵務管理局准予掛號行銷昨奉楊道尹批示云禀悉商業凋敝之秋該公民主張提倡國貨創刋月報言論爲事實之母果能宗旨純正因勢利導挽回利源豈曰小補察閱簡章甚爲妥協應准備案仰出版後檢陳縣應依法審查如於報紙條例並無違背詳候函致郵務局掛號行銷可也 
[女帽業開會紀事]  
　　前日（九日）午後二時女帽業公所邀集同業在新北門内軒轅殿開會籌議原料須用國貨辦法到者有國貨維持會代表王文典勸用國貨會代表袁履登及女界舒蕙楨等百餘人首由該業領袖周雅卿報告開會宗旨謂女帽原料應用國産請諸君討論次王文典起言須徵求各種花式以便帶往蘇杭兩處勸該業仿造袁履登云今年國貨與去歳比較已大有進步若不設法提倡則仍難持久殊屬可惜舒蕙楨云製帽原料應用國貨無待贅言惟女界禮帽亦應從速製就以免無處購買馬倬雲去今日有三問題應行討論（一）要求國貨維持會勸告緞業改良製造（二）要求女界注意國貨女帽（三）要求帽業不可陽奉隂違李佩蔭云周福記等十餘家以國貨製出之品極佳各店號應一律進行王鳳儀云向來國貨緞料必須整買此後應准零剪以便購買至此已鐘鳴五下遂散會 
[提倡國貨之商酌]  
　　勸用國貨會昨致新世界董事會函云貴處以清曠之樂境供士女之遨遊雅事雅人宜今宜古又况補置商場陳列國貨敝會同人曷勝欽佩惟轉移風氣鼓勵人心以期國貨普及實爲今日至要之舉兹所懇者（一）商場中可否純列國貨（二）影戲場可否挿入國貨圖畫（三）說書場可否挿入國貨演說（四）可否由本會將書畫送上陳掛統希示覆云云 
[美國博士教授商業會話]  
　　英大馬路盆湯弄口三餘英文夜學社成立迄今已届六載該社主任鄭克文因來學者大半係商界中人特於今春增設商學一科請江海北關供事蔡君擔任教務一學期來成效頗著下學期添聘美國函授學校教務長羅傑博士教授商業會話並添教閉目打字不另取資連日報名者甚多聞已定於隂曆七月二十晚開學 
[精武體操會設立分會]  
　　滬寗車站北首中國精武體操會開辦至今已及六年近因會員增多原有地址不敷運動特在城内設立分會已禀請淞滬警察廳徐廳長給示存案一俟會務佈置妥洽即派敎員到會授藝警應示諭錄下案據中國精武體操會禀稱竊以强國之道尚武爲先尚武之要體育爲重日本以武士道會强其明證也前技擊專家霍元甲發起中國精武體操會禀蒙前上海道批准在案近以錬　體操頗著成效而有志之士向學者復源源而來總會操場碍難容納本會因公同集議擬就上海城内設立分會一處以擴充尚武精神一切組織均照總會章程辦理爲此禀諸給示存案等因據此除批示外爲此示仰地方人民一體遵照不准在該會有滋擾情事如違定干查究 
[查辦保安國民黨]  
　　駐滬軍事機關訪悉奉賢縣境之鄔家橋地方近有保安國民黨名稱設立機關聚集數百人時有擄人勒贖訛詐商民錢財情事昨已密飭奉賢縣雲知事嚴密查辦矣 
[新裕替代甬興]  
　　寗紹公司甬興輪船在崇明縣境銅沙遭風擱淺後船中所裝各項貨物已由該公司派鎭北府浙二小輪陸續駁運起岸該輪船身旣輕船頭已經浮起不日當可設法拖回修理又聞該公司因甬興修葺需時甬班未便久停已向招商局租借新裕輪船二個月抵補甬興班期定於今日起裝貨搭客駛往寗波 
[崇明人續置輪船]  
　　崇明孤懸海中交通不便崇明人於數年前有滬海公司之組織兹該公司之新泰商輪已在張華浜遭風覆没前功盡棄該帮中人慮此後不復能趁自備輪船乃由崇籍紳富黃某沈某等發起糾集股欵銀五萬三千元向寗波某公司購得輪船一艘名新氷盛擬開設公司繼起駛行現正籌備一切不久即可開班云 
[電車上之慘劇]  
　　前日午後有形如銅匠年約二十歳之某甲乘坐由外大橋至靜安寺之十一號電車至黃浦灘北京路口不知何事探首出外觀看適有通行提藍橋至火車站之某號電車由南疾馳而來致被撞破腦部於車中跌出旋即氣絶由捕查見將屍車送虹口斐倫路驗屍所報請公共公廨俞代襄讞會同英領卓君蒞所驗明傷及腦部身死飭塡屍格因無屍屬着保報堂棺殮厝壇召屬認領 
[飯店内鬧成命案之結果]  
　　崇明人沈忠祥之子沈華卿於本月五號至北四川路横浜橋老德和飯店内果腹因惠鈔起釁與該店主鍾阿良爭執被鍾擊傷要害身死由捕將鍾拘解公共公廨押候驗屍再核在案兹經中西讞員蒞所驗明死者生前素有肺疾係被擊動肺葉氣閉身死已飭屍屬棺殮昨晨傳諭捕房將鍾帶案卽由屍父沈忠祥投訴伊子無故被鍾毆傷致斃叩求伸雪訊之被告供稱實係死者先行動手我祗順手一推並未毆打乞恩明鑒俞代襄讞與英卓副領事以死者素有肺疾且先動手姑寛判鍾貼給屍父洋五十元作爲撫卹並向訓斥一番着令繳洋開釋 
[園丁跌傷致死]  
　　曹家渡鄉民曹阿毛向在工部局花園爲小工前日在樹上鋸截樹枝忽然失足墜地磕破頭顱受傷甚重當送同仁醫院醫治至晚氣絶昨由屍兄將屍體舁回家中成殮 
[是否因傷殞命]  
　　賃居南市新街地方開設絲線店之陸士英有子名根大年祗八齡於陽曆上月十九晚間在外遊玩適有近處席姓家女傭張阿寳在彼泡水不愼以致碰撞燙傷延醫敷治迄已多日乃該孩忽於昨晨斃命陸痛子情切即將該女傭張阿寳扭控一分駐所請爲究懲宋警佐飭送警廳訊核 
[紗廠工人行兇類誌]  
　　楊樹浦瑞記紗廠工人王小二子前日遽持銅管將女工顧李氏頭額擊傷又三新紗廠工人張秀泉用鐵棍將小工李慶蘭毆傷均經捕房查悉將王張兩人拘押昨解公共公廨請究王襄讞商之英白繙譯官以原告均在病房不能到堂判被告分别還押候原告傷愈再訊 
[法警遺失文卷]  
　　川沙鄉民顧鳴臯前犯私種罌粟之嫌疑爲川沙縣知事范鍾湘提案訊判監禁二年又十個月顧不甘服遣妻至上海地方審檢廳上訴范知事違法濫刑等情奉諭飭將全案卷宗並罌粟證物以及顧鳴臯一併提解到廳一再研訊判將前判撤銷改判監禁五個月發回川沙縣執行監禁在案乃自上海地方廳林檢察長備齊公文連同全案卷宗並顧鳴臯飭派法警解赴川沙去後該法警即與顧乘船起行詎至半途所帶公文卷宗證物忽然不見在舟四處找尋杳無蹤跡其時天已黎明舟抵川沙該法警立往川沙縣公署報告並請將顧先行收押范知事通融照准一面着該法警往覔原文來署呈核該法警不得已於前日返申投廳禀報林檢察長聞之大怒仍飭該法警往覔公文並卷證等到案如延干咎 
[無賴設榻賣烟]  
　　無賴朱阿五綽號跑龍套在虹口百頓路四百五十七號屋内私設烟榻售烟前日因失衣物疑係烟客徐阿桃所爲將徐毆打傷及頭面並將解勸人沈阿毛兇毆被控捕房派探前往將朱拘獲並查出烟具一併帶入捕房昨晨解至公共公廨經中西官訊明判朱罰洋二十元充公無洋改押三禮拜烟具銷燬 
[泥水匠碰斷電線]  
　　内地電燈公司司事沈元芳於前日傍晚時查知滬南同益里口某姓家雇有泥水匠在彼修理房屋正欲停工將竹梯移動時偶將電線撞斷墜下幸路人甚稀不致觸電當即據情報告一分駐所派警往拿該工人早已避去昨日始將黃寳根一名拘所詰問不認旋傳工頭陳某則抗避不到乃將黃移送警廳司法科請爲認究 
[迷路小孩待認]  
　　男孩蔡四寳年八歳前日隨其隣居人出外遊玩嗣在南市十六舗迷失歸路由崗警查見帶至一區署詰問供父爲成衣業住在北市泥城橋諭飭留候家屬認領 
[誘拐女子之訴訟]  
　　錢阿元前日偕證人周阿增至警廳控金文元誘拐伊女桂英　叚科員飭探將錢女及金一併　案移送檢察分庭預訊屬實判金押候解送地方廳核辦 
[使用僞質小銀圓續紀]  
　　陳夢慶在閘北檢察分庭控林春張何三混用鉛質小洋一案前日下午由李檢察官提起公訴經孫推事判林罰洋一元張無干開釋 
[排解疑僞串詐]  
　　徐永生前日向小南門外孟仲禮售貨店中購得皮鞋一雙出價洋二元九角迨回家細察該皮鞋係紙料所成遂卽退還孟不允以致爭執當經孟之隣人任國樑出爲排解勸令孟還洋二元了事嗣孟心有不甘至上海地方檢察廳禀控任國樑串詐等情林檢察長以一面之詞不足憑信昨已往傳任到案預審核奪 
[再誌傭婦串竊之嫌疑]  
　　住在大東門外篾作街之徐豐漣前在淞滬警察廳禀控傭婦王孫氏串通鄰人朱肅氏竊去値洋四五百元之手提小鐵箱一只當經該廳司法科派員一再提訊該氏等始終不認判王孫氏收押朱肅氏交保候飭探偵查在案兹悉此案自發生以來爲日已久而警廳偵查手續仍毫無影響是以徐豐漣復投地方檢察廳具禀控訴一面要求警廳將此案解送檢廳訊究前日午後司法科准將王孫氏等並案卷函送檢廳即由褚檢察官提案研審原告投案伸訴被竊情形請求嚴追質之王孫氏朱肅氏均不承認問官判將王孫氏等分别收押聽候調查實情再行訊究該原告又稱王孫氏等旣奉收押可否禁止其親屬接見以免原贓遠颺問官准之 
[竊賊分别禁押]  
　　吳阿壽竊取九江路三百四十八號門牌羅見秋衣物又陸老四行竊松江路三百十二號住戶羅耿氏値洋一百元之衣箱一只又張炳一竊取西華德路袁張氏等各家衣物均經包探查獲昨解公共公廨經中西官逐一訊明以吳係過犯判押西牢三年期滿逐出租界陸押九月張押半年起案各贓着各原告認領 
[銅元三百枚徒刑兩個月]  
　　陸貴生行竊恒通里陸裕秦經租帳房内銅元三百枚前日由閘北檢察分庭提起公訴經孫推事判决陸處徒刑兩月起案之銅元給原告具領 
[建造救火會之開始]  
　　美租界吳淞路老靶子路轉角處有隙地一方經工部局董事議决將該地估價購下建造三層樓救火會一所昨已雇工圍築籬笆填土興工矣 
[跑街追償墊欵]  
　　廣茂和土棧主楊秀之前在法公堂控路街夥楊紹康私用客帳洋二百二十元楊供私用洋七十元尚有一百五十元實被主顧朱之藻虧欠迨將朱提案後楊即向原告料理清楚判楊開釋朱交保限一月交還楊紹康洋一百五十元乃至今挺押不保亦不繳洋昨楊請求嚴追朱供在押難以設法可否出外陸續料理判朱押追 
[證明蓋章作保之實情]  
　　勝家公司前遣蔡君德至法公堂控稱跑街夥陳琴山經手放出之賬計洋五十二元由德泰店蓋章作保惟德泰即係陳所開故請向陳訊追陳供德泰實非商人所開現已閉歇德泰店主亦不知現在何處判令交保候傳見證方新侯訊明核辦昨方投稱當時陳將保單交至公司由商人前往照對德泰實陳開設今已閉歇故有意推諉不認求察聶讞員以證據確實判陳交人銀兩保限七天繳洋 
[深夜拖人之科罰]  
　　福建路公陽里一百八十八號門牌雉妓院大姐王阿金深夜在馬路上拉客被捕查見以其有違工部局第二十七條定章將阿金帶入捕房轉送公共公廨昨晨由中西官訊明判罰洋三元充公示儆 
[衛生處注意冷食]  
　　粤人鄭侣祥在乍浦路二百六十二號屋内出售冰忌淋未向工部局領照經衛生處西人查悉請廨出單昨將鄭傳至公堂請究中西官諭令退去　見證到堂於禮拜五訊核 
 
 
 

Page 11

 
 
[水巡隊更易駐泊地點]  
　　淞滬警察廳水巡隊原駐保泰碼頭刻因辦公座船及汽輪等駐泊地點與挖泥工程稍有阻碍業於前日移至董家渡南首利川碼頭駐泊 
[幸未燎原]  
　　美租界東有恒路二十五號陳姓家昨早因自來火管走氣着火幸由鄰衆帮同撲滅未致成災然已受驚不淺矣 
[房租限期還清]  
　　楊福生在閘北審判分庭訴夏永泉積欠房租四月計洋十六元前日下午經孫推事開庭辯論判夏交保限期清還 
[縣知事公署批示兩則]  
　　染業朱省三等禀批據禀酒資業已議妥各坊已照常工作等情而黃錫記等來禀則稱願增薪工其酒資則新衣各店尚未允洽并粘附各店節略到署核與爾等來禀情節不符現旣據各坊允加工資該坊司等亦當安心工作至酒資問題應俟將來各方面酌量營業狀况和平協議此後如再有藉端要挾迫衆罷工情事該業董責無可諉定干提究不貸仰即知照 
　　黃錫記等禀批來禀并各衣店節略均悉據稱願再酌增薪工應由各該坊全體連署蓋章另禀備案至其他各節已於朱省三等禀内明晰批示矣 
[閘北檢察分庭之批示]  
　　烟犯李耀琛帶有印花土一大包無印花土一兩六錢於六月二十二號由五區探警查獲移送檢察分庭提起公訴經孫推事判處徒刑一百十天迭次由該犯家屬請求易科罰金均爲推檢官駁回仍照原判執行在案前日又有程鴻翥具禀爲李請求昨奉批示云迭經明白批示瀆陳無益此批又烟犯張如堂亦具禀再求易科罰金奉批候送審判廳决定可也費士卿在檢察分庭訴秦小四冒名騙物一案奉批仰候傳訊核奪 
[氣候報告]  
　　（徐家滙天文台天氣測候報告） 
　　十日日本海壓氣向北而移中國風雨表皆向上昇中國海濱有不定之和風上海天氣暝熱而潮溼揚子江一帶有雨 
　　十一日侵晨上海有大雨天氣沉鬱而潮溼風雨表仍向上昇　　十一日下午四點三十分預測天氣潮溼且有間斷之暴雨沿海濱一帶有新起或勢烈之季候風 
　　十一日氣候温度至高九○至低七二·四去年同日至高九三·六至低七五·四 
雜評三 
[江浙濬河之動機（訥）]  
　　水利局現正着手組織測繪養成所而江浙大吏亦將派員會勘水勢矣水利局之計預備全國治河人才爲百年根本計也江浙之會勘預備及時疏濬爲止前救急計也此二者之治標治本固宜同時並舉然以國人悠忽之習中已已深又加以集欵不易畏難之心乘之中國百事之遷延不舉者原因均不出乎此故無論謀治本之策爲期遥遠危機一過勢將逐漸淡忘而或致敷衍之結果卽以治標論亦恐不免徒託空言如廣東去年水災後濬河之議大興設機關派督辦未嘗不毅然舉行然而忽忽一年尚無絲毫成績一旦大水又至而始悔前此程功之緩慢其將奚及江浙大吏毋再蹈此覆轍哉 
本行呈准　大總統財政部立案爲完全中國自辦商業銀行股本定額二千萬元先後於北京天津奉天張家口漢口上海成都重慶哈爾濱杭州等處設立分行並與倫敦紐約桑港孟買小吕宋浦鹽斯德東京横濱大阪香港各大銀行訂約代理共念餘處經理各種往來存欵定期存欵儲蓄存欵借欵貼現放欵國内外等處匯兌押滙生金銀買賣有價証劵買賣貴重品保管發行信用狀及其他一切銀行業務無不敏捷公道上海分行在南京路三十三號　電話○事務部三八九三○營業部四四九二　活期往來存欵利息二厘半　通知存欵三厘　定期三個月存欵三厘　六個月四厘　九個月五厘　週年六厘　長期面議 
[專賣毒門聖藥首推永壽大藥房第一家]  
本藥房自始創迄今已有七載汪家田醫士秘製各種靈藥早蒙各界歡迎今將最著名之藥列下珠黃十寳丹珠黃掃毒丸各兩元止濁丹夢遺丸立好白濁丸珠黃下疳散小腸疝氣丸立止白帶丸横痃退腫膏癩疥瘡癬角虱藥水爛脚藥小兒胎毒楊梅瘋痛水坐斑瘡各一元如外埠來函問病不取分文郵片答復信購郵政妥速發行所上海小花園斜對門 
[彚亨專收珍珠鑽石]  
上海三馬路中美仁里口發兌珍珠鑽石兼收各種珍珠鑽石等件出價格外從豐此啓　電話三三六四 
[感謝神符救命之恩]  
客春僕之小兒忽患咯血之症在最劇烈之時甚至氣急昏迷不省人事在申遍訪名醫服藥調經殊難奏功呻吟床第之間已一年有餘矣前月舍親李君由漢回申道及周鳳書先生在漢以神符濟世屢見奇效言之頗堪動聽故僕當日卽邀請來家經　先生畫符三道用開水吞服至晚間即氣平血止後復連請四次病體竟已霍然似此仙心神術實屬世所罕有敬告患病之家蓋速往一求之　先生現寓法租界八仙橋西昌大當斜對面鼎慶里三號　滬北愛而近路嚴子峰啓 
[錫金公所施醫團廣告]  
本公所自開辦施醫給藥以來已届一月成效卓著目下扶老携幼來求診者日見繁多大有應接不暇之勢爲此除己請西醫丁福保君内科倪銘三君幼科毛玉書君外科任際運君陳修安君徐橘香君推拿針科嚴雲亭君外今再添請名醫内科陳勳伯君王舜卿君女科須聞欽君逐日到所風雨無間恐未週知特此登報尙祈各界善士廣爲傳佈俾貧苦宿疾者均登彼岸也此佈 
[良醫難得]  
余席兩江督幕埀三十年公餘習醫亦十餘年凡江蘇盛名鼎鼎之醫士莫不窮其底藴而求一名實相副如高子波君者蓋未見其人余家多小兒亦多婦女凡有驚風痧痘胎產癆弱以及喉症眼疾全恃此君爲主治卒無不瘥親友中或有病傷寒瘟疫瘧痢腫脹温病時邪咳血便紅及瘋顚淋濁各雜症雖至危殆亦無不痊今者國病漸瘥民病未已良醫難得顧有心人一辨别也下部大馬路廣西路永隆當隔壁　江海關監督施理卿謹白 
[感謝懷德堂淋濁聖藥]  
名不虚傳　的係名家 
只此一家的眞　治白濁血淋刺痛眞正當日立止 
余患淋濁之症已二月有餘受累不堪溺溲時痛如刀割紅腫欲破苦不勝言庸醫診治無效購各藥房之丸丹服之反出血淋重症心中十分憂悶後蒙友指示六馬路中市朝陽萬年樓西恒和油酒店隔壁懷德堂王雨香先生醫治○即服先生珠黄止痛止濁丸每盒一元最奇者服丸三點鐘後其血淋立止其痛亦鬆接服先生珠珀白濁立止丸一元其症即霍然全愈蓋懷德堂之醫藥眞乃上海第一靈效也○該堂魚口便毒内消丸及下疳腫爛生肌丹每盒一元亦靈效極速之丸也　後馬路興仁里錢業成蘭生誌謝 
[愛衆聯保壽險有限公司廣告]  
本公司章程之美備取費之細微久爲各界所推許故創辦不過數年而投保者紛至沓來日不暇接間有道遠者每以不獲投保爲憾是以本公司爲便利遠人起見特多設代理於蘇州南京松江硤石崑山無錫常州等處以期便於接洽　諸君如有欲投保壽險者請就近與各代理處接洽爲荷本公司無論總行及代理處向無與人認欠及擔保等事至關於營業單據仍須盖有本總公司圖章及總理趙詠邭協理鍾安樵二人中之一人簽字方能作據此白　 
上海四川路一百號愛衆聯保壽險有限公司謹啓 
[王喬松]  
星卜家仍在三馬路仁安里同和公又茲有在外冒名朦混妄言圖利者祈諸君注意 
[京都天德堂包醫]  
○來堂包治○出立保單○過期不愈○即還原洋○ 
○醫金藥資○不取分文○備有男婦○養病房間○ 
○代煎湯藥○藥不忌口○不悞公事○隨便往來○ 
本堂每見滬上售花柳醫藥頗多考其有效者甚少不是混用倒提薰頂凉藥就用江湖生意門一套流口說的天花亂墜地震山搖妄言騙錢害人非淺本堂奚占一大醫士爲此起見故而特將包治價目列名於左○初起白濁四元○日久血淋十五元○魚口便毒横痃四元○已潰久不收口十二元○下部腫爛五元至十五元○婦女花柳毒症八元○白帶血崩三元○以及楊梅倒發升天落地週身斑點塌鼻壞眼咽喉破爛半身不遂筋骨疼痛髮脫齒落痔漏疥癬小腸疝氣小兒胎毒一切危險大症察病之輕重訂價包治立給保單門診隨到隨診外埠函請包治訂期不誤劣藥害人雷殛火焚患病同胞幸勿自誤請認明本堂牌號庶不致悞 
局設上海四馬路羣仙戲園東隔壁平望街内便是 
[周一興土棧]  
分設法界大馬路自鳴鐘對面 
本號首創在上海英界帶鈎橋數十餘年自運揀選烏皮公喇三冬小土每手十八兩二錢承蒙諸君光臨讚美今添新印花通銷内地包頭每包兩元五元十元以隨客便原莊洋樂如假包退還洋小號並舊積存三十餘年眞正頂上正色公烟罐頭大罐一元中罐五角小罐三角土皮批發零售貨眞價實倘蒙賜顧格外克已認明本號招牌庶不致悮 
[針科尤松泉門人張希孟女士]  
現寓上海派克路富華里八零三號專門針治風濕癱瘓四肢酸痛麻木不仁及肝胃兩氣胸滿腹脹偏正頭風痰厥痴呆氣喘咳嗽三陰間　以至婦女經水不調等症 
[寄售汽車]  
此車由法國名廠製成其機器異常堅固可載重四千餘磅如欲裝載板木雜項等物最爲相宜上身可以活動改缷如合意者請至有恒路二千零十號永昌煤號領看 
[咳嗽藥貴能除根]  
咳嗽多端或傷風寒酒濕或因房事七情過甚或久處寒方濕地種種失治致成咳根故一冷一勞四時卽發也病因縱各不同病根總歸肺脾腎三臟嗽原肺鬱能調肺氣嗽爽痰鬆平氣之品反傷清陽之氣痰因脾滯能建脾土痰自不生專用化痰則隨化隨生喘因腎逆温潤丹田腎氣自納强壓之品反損腎陰此久咳根種失治之原因也徐氏蕪橘散先祖靈胎公參透三臟病本製煉功深藥性中和善治嗽根凡咳嗽症不拘如何危險深久三五盒永可除根新咳一盒立愈每盒一元半料五元上海鐵大橋大東輪船局東首四家老德安里二八八號徐氏總發行所分售英大馬路萬生　樓寳善街源康銀樓大東門寳成銀樓中虹橋寳興銀樓松江德豐銀樓寗波新江橋瑞泰祥燭棧紹城水澄巷陳源泰金箔號 
[萬國九洲第一靈驗耳聾聖品]  
京都天寳齋○謹吿同胞○耳聾痼疾○我有神劑○服此立聰○奇騐神藥包可斷根○另有立止心胃氣痛散服下立刻止痛每瓶洋一元 
凡患耳聾一症皆因腎水虛損相火上炎或因鬱火傷肝以致耳鳴耳脹耳熱耳痛等症本齋家藏良藥屢蒙官紳試驗故敢出而問世非徒漁利已也善治男女老幼久年初起一經服此丸二三盒立覺血氣調和呼吸靈捷補眞陰生津液退浮火除邪熱雖十年念年舊症服丸一料竟獲奇功雖極重久年老聾服此丸二料無不轉聾復聰眞乃惟一聖品每盒一元每料六盒洋五元若有虚言欺人罪我惟天以昭信實如二耳挖傷再吹八寳吹耳散無不立愈每瓶七角○舖設上海二馬路西鼎新里内京都天寳齋啓 
[浙寗陸氏老醫局基康長子丕善遷寓廣告]  
本局向在上洋小東門外大街歷有四十餘年今于陽曆五月十六號卽陰曆四月初三日遷寓小東門口北首新開民國路第十五號門牌設局開診　號房謹白　 
[愼昌洋行經理意奎推勃而火險有限公司廣告]  
本公司備集資本銀四百萬兩在中國經營保險事務歷有年所辦事公正捷速素爲　各界所信從保險價目亦極低廉如蒙　諸君惠顧請　駕臨圓明園路四號本帳房接洽可也 
[感謝存濟局淋濁聖藥]  
海上名醫○窮推第一　治白濁血淋刺痛眞正當日立止 
余患淋濁病纒綿閱兩月受害無窮下部刺痛紅腫破爛苦不勝言延醫診治殊鮮效騐繼服各藥房丸丹一變而成血淋愁城日坐寢食不安嗣承我友指迷六馬路中朝陽萬年樓茶館斜對面存濟局　周文卿先生包治卽服　先生湯劑已覺稍愈並服先生珠珀立止白濁丸就覺痛止濁少未及數日症已若失並能斷根久未復發足徵存濟局醫藥神效可推滬上第一　該局秘製珠珀立止白濁丸每料一元　珠黃下疳散每罐一元　珠黄掃毒丸每料二元横痃魚口内消丸每料二元横痃魚口立消膏每張一元要皆靈騐無比特此登報鳴謝以告　同病　三馬路貿易公司紀才駿謹啓 
[尋人賞格]  
此像係父潤卿之小像兒楊念慈面部相似 
常州人楊念慈年十九歲身穿白紡綢短衫褲柳條紡綢背心東洋式頭髮面紫黃色於本月念二夜十點鐘竊取店内鈔票洋一千七百元逃走如知風報信因以尋獲者謝洋五十元將人送到者謝洋一百元貯洋以待决不食言　正豐街寳泰土 
棧謹具 
[（遺失提單）]  
七月廿三號寗波輪船由汕頭來申第四百四十八次第九號唛神香五件已向太古公司聲明作廢特此登報作廢福元號啓 
[人定勝天]  
嗟乎民生不辰逢天之怒孰有甚於今日之中國哉湘粤贛浙匝月之間相繼以水災見告罹禍區域綿亘至數千百里被難户口先後達數十百萬况復大水不已繼以大火大火不已繼以大風哀此窮黎身罹浩刦使父母妻子伯叔兄弟或飄流失所或死别生離骨肉不相完聚田廬蕩然無存見者慘目聞者傷心在身受者更不知若何痛苦豈中國果有人滿之患耶不然彼蒼蒼者抑何降此鞠凶也獨是時當盛夏炎威逼人遠想被災各省尸横遍野腐臭薰蒸穢氣與水氣乘風　盪散佈空中難保不釀成疫癘况轉瞬秋凉尤爲可慮雖湘粤贛浙之刦後餘生固知其救死之不暇遑計其他而其與湘粤贛浙毗連之各省同胞安可不豫有戒心乎大抵疫癘之來每發於人所不及備惟體質强壯者外感即不易侵入值此夏秋之交尤宜各自珍攝人造自來血有補益人身氣血增進人體健康之大効力服之可免一切苦厄可避一切危險費有限之金錢保可貴之生命寄語　衛生家尙其匀詔子兄勉弟夫勗妻視爲護身之常備藥雖有天災尙可救也上海五洲大藥房人造自來血發行部啓 
[汪意中國新工藝珍光公司巧製眼鏡首飾]  
本公司自創設以來出品之精中外同聲讚許荷蒙各界歡迎銷途日廣銳意擴充故本主人不惜重資特由粤東加聘著名巧匠數員專製首飾眼鏡鑲嵌靈妙裝配得宜所造最優等之托力克片各欵眼鏡驗目配光研之有素凡驗光室磨光機等一切器械靡不俱備兼選辦頭等鑽石珠寳翡翠製造各種眞金洋裝首飾如彈璜寬緊小照盒火漆印圖章戒指手鐲耳圈貨美價廉包用包換務使賜顧　諸君得有完全之滿意尙希惠臨上海南京路四百四十三號石路口西首　電話第四八九號 
[天津啓新洋灰公司告白]  
謹啓者敝公司在上海分銷向有經理處接洽諒客均知惟現已改換慶昌鐵號代敝公司經理分銷如蒙　貴客賜顧以及在前倘有向舊經理人尙有未盡事宜務請移賀與該號接洽一切幸勿有誤爲盼特此佈告 
[白濁香甜露]  
此露治五淋白濁眞如仙丹一般靈驗且極香甜可口如溺管十分刺痛小便不出痛苦到要命一服此露立即利水止痛即愈每瓶三角上海抛球場北首可林軒啓 
[（乾血癆第一聖藥）婦女閉經活人無算]  
此藥專治婦女衝任損傷及腎虚血枯血少血閉而或憂鬱思慮過度而經不行則中氣益損陰氣益乾致成瘀血凝聚癆瘵險症本齋世祖秘傳良方久已馳名活人無算無論婦女老幼遠年初起一經服此聖藥三日健脾開胃養血滋陰重者服藥二盒足矣血脈流通功效大見因此藥十分靈驗故敢出而問世非圖漁利也每盒二元每料四元不靈包退還洋舖設上海二馬路西鼎新里京都天寳齋 
[阿拉廷燈]  
中國各地所用本公司之燈逾一萬五千盞誠以阿拉廷燈爲燈中最平安而最著名者諸君購燈之前請商諸本公司本公司爲燈業之專家如欲估計裝費及閱看品目者請函致本公司可也　上海漢口路十三號光耀有限公司啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬出賣黃鶴樓契事見十日本報] [  漱冰]  
　　立永遠絶賣契人湖北行政長宫今因國用不足情願將歷朝遺留之黃鶴樓一座挽中出賣與 
　　資本家先生爲業計開四址如下東西以江岸爲界北以漢陽晴川閣爲界南以黃鵠山麓爲界上連歷代古蹟祠廟亭臺花草樹木一應在内下連基地一方三面議明時値估價計新銀幣一萬萬元其銀當日收足歸入國家正用自賣之後任憑 
　　業主開劃過戶入册輸糧無阻永不找贖業不重抵並無大小官紳亂言有份如有轇轕得銀人自行理直不涉出銀人之事恐後無憑立此永遠絶賣契存照 
　　計開外加 
　　驗契費銀五十萬元 
　　印花稅銀一十萬元 
　　佣銀一百萬元 
　　中華民國四年月日 
　　立永遠其賣契湖北行政長官印 
　　見中湖北財政廳長印 
[戲擬某知事筆答事見本月五日本報要聞] [  蓮僧]  
　　竊知事紈袴舊族銅臭餘蔭幼讀父書錯認夫魯魚一體壯遊泮水記得是宣統二年祗以技擅鑽營心薰利祿仗孔方之能力鑽狗洞以成名善吹特别牛皮慣拍圓通馬屁吮難呧痔荷殊遇於層峰狗苟蠅營善夤緣於當道於是一官至手輝煌翎頂於前清嗣以勝朝鼎革恭效馳驅於民國營營亟亟維吾田園家宅是圖碌碌庸庸聽他尸位素餐之誚刮脂刮膏刮地皮張開黑幕頻年保爵保禄保身家仰賴氷山千載乃承巡閱廉明垂念現任資格召登保案候詢來京意謂幾句訓詞不過文章官様虛應故事何妨晉謁隨班散完幾隊逐臭蠅演畢一齣　狲戲如此而已豈有他哉孰料大膽人民竟敢小覷官長多端劣跡雖云事出有因一紙糾叄究　查無實據其理由旣　充分證據亦欠完全想爲法律所不承抑亦人情所否認者也幸蒙總長仁慈提出個中一欵擲來原禀何嘗目不識丁看去全篇不過認差豕亥豈因程度之懸差實以腦筋之判别耳况以總長之威儀儼肅望之儼然而知事之惶悚矜持幾乎嚇煞因忘却詩云子曰輸他小學生徒幸學會作揖請安趨奉大人恩憲今旣承恩筆答合亟上乞栽培俯念一官不易總爲進賬多些明知萬事糊塗惟有叩求恩典嚇昏顚倒不知所云謹呈 
譯著 
[間諜生涯] [  天虛我生]  
　　（五）大公爵之情書 
　　予在南斐洲時曾以救傷之役彈傷左脇并創肺　醫治許　始痊可今以積勞過度舊疾復發遂病肺炎苦乃萬狀柏林肺學專家曰柏容者謂予病根實深要唯屏棄鹿俗日於松林中吸臭養氣病或良已諸君試思予安得此暇晷然部中亦旣許予暫事休息予遂預備作行訃德意志及腦威之松林雖多然吾友之居其地者實繁有徒果予往者必多無謂之應酬則欲休息而反勞形矣故予籌度再四計惟兩處可往其間雖有二三舊雨但交誼至稔無異家人起居一切皆可自由一在匈牙利去柏林頗遠一在茀司敦林去柏林僅五十八基羅米逹兩兩相較故予寗舍匈牙利而就茀司敦林也茀司敦林之地境極幽勝萬松環翠天爲之碧因風作響有類濤聲胸襟不期而爽予居其間凡三禮拜病果大瘳一日予主臥於樹林中繩牀之上爲意滋適忽一郵使喘息至以一函授予啓視不禁詫異其阿曰吾親愛之格那佛鑒自君之出小極諒占勿藥然予實深繫念兹有□□公爵（原文如此因事實故諱其名）來懇於予爲彼探一秘密吾思此事惟子能勝其任故特馳書奉屬度必願往惟須遠適英國事亦棘手然幹練如君固無虛也事成則酬報當不菲薄願好爲之葛拉夫凡特上書予讀已爲之　然蓋予鄉居已久頗生撫髀之感今得此役又將一試予之好身手矣然此一事實爲個人之私事初與公家無關今以私人之事託諸公家偵探懸賞雖豐顧予心中殊不滿蓋其危險一也終不如爲公家出力之値得耳因即答復謂可盡力者無不盡但須一見公爵以視其事之如何 
筆記 
[蠻荒慘劇（十續）] [  指嚴]  
　　一部十七史可謂之相斫書又可謂之膿血世界彼蠻峒小天地不過雛形而已充類觀之復何足怪嗟乎血肉葅醢不辨目由之神袄火燒空寗避女貞之木是時㠄峨縣祿氏土豪之行刑場置一蔫碎花篤之好女子貌慘悴而婉美熊困頓而娉婷楚楚堪憐盈盈欲涕而有剛毅不屈之色高潔無瑕之致流露於意氣精爽間場中立一表柱以巨綆縳女子手足於上一若享祀馨潔之犧牲河伯娶婦之所陳者旣而獷悍狰獰之劊子手奏刀　然片片宰割又若野人割甡生臠其肉以貨之途人者於是呼聲之慘沈痛噍殺如羊鳴甕中令人不忍聞然女子絶不乞憐但呼曰願衆人代妾求絮妾之父兄及妾夫妾死不怨如是者不絶觀者無不下涙蠻割旣畢又以二人舁至第二場置惡木之上四周積薪如阜若庖廚廣置薪蒸待牲牢之至而舉火然者維時榮父子及亦愛咸在將待旣焚榮女而後行刑榮女雖飽受臠割之苦痛殊不甚呼號但時作唉噫聲目猶能啓閉神經未絶口尚能言乃復呼前語者三於是祿氏之佃夫豪奴亦有天良棖觸者意大不忍羣爲之哀求彼死則死耳願釋彼父兄及夫以快其心而後死祿亦憐之乃使人告以必釋汝父兄及夫汝知罪重累及父兄及夫死後當勿怨主榮女猶作聲謝主恩謂妾死後魂魄必不仇生此妾自取之罪也云云於是果當榮女之前釋三人以脫之榮女乃瞑不語必明猶趨視戟指詈之言惡奴累人全家死猶假惺惺以是欺人人誰受汝欺設早肯聽人言者何至是惡奴毒蛇榮女瞑噤不復答須臾火起青蓮挺勁排烈燄而翹升碧血精凝比金剛之鍊出而榮女竟以慘劇結果矣必明請曰吾不願逆子之復歸乃卒與榮父子俱就繯首刑 
　　指嚴曰昔聞游黔友人還言黔中蓄蠱之家蹤跡詭秘一日宴尊客酒肴豐腆夫婦親獻饋并飾其及笄女以進客擁女入室夫婦自門外羅拜之各盡歡而去或曰此蠱師也然則蠻俗但有是獨榮女佼佼可謂難能矣聞之不禁涙涔涔下也（完） 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第五十章（續） 
　　威廉遂亦匆促赴蜂蜜村順道返家以省其母且取物以威廉之心理言之則其欲赴安西來之家亦正與亨利之欲其往同一急切故返家後亦不多語即開其抽屜取小巖石一盒懷之復曰母見吾之顯微鏡乎嫣紅乃從衆人讀書聲中答曰吾假之配新司矣小愛克汝試往取之戚廉曰毋吾自取之可也勿荒弟讀言次遂赴理痕之家則配新司正坐廳事中治其活計旣以顯微鏡之威廉則曰威廉汝何往耶乃衣此晚禮服威廉曰吾在密斯特安西來家兹歸耳配新司曰然則安娜已歸乎曰否媪何問配新司曰吾將倩人迓之耳渠父兹適他出乃無人可往吾欲遣女使萊司果遣者渠又見與約翰漢勃理區閒談無嘗一時或捨威廉曰將婚夫婦是亦無怪其然但婚時已近乎配新司曰甚近轉瞬且至言次似甚不以爲然蓋配新司生性孤獨最不以人婚嫁爲然矧萊司尤爲其所愛之女使故殊不願離之耳因又曰威廉汝尚須往安西來之家乎果往者則請并偕安娜歸可乎威廉曰諾遂自赴蜂蜜村則安柱勃倫夾谷伯克洛斯亞當桑奶克洛區勞倍脫意司得共他尚有多人均已先集威廉乃以顯微鏡及巖石授之諸人令讀書之暇不妨以此爲消遣品明晚當來爲講解言次遂又赴安西來家 
短篇小說 
[愛河一波（五續）] [  小青譯]  
　　有頃突曰特根吾處暗中久心殊餒却亟思一覩光明屋中當有鐙汝盍燃之特根愕然已知美搿心猶媕婀即亦承之探囊出火柴燃燈燈明器物盡燭位置井井初無凌亂之象而屋角哈立遜晱晱之目光亦已幻化弗見意乃釋然特根覷狀知美搿疑懈因詢曰吾愛若是不旣足耶美搿曰足矣惟...此時有槍聲砰然來自屋外兩人咸驚愕語遂中斷歛神聽之則又闃然方擬啓關覘狀陡聞石徑中足音踐蹋之聲似一人疾犇而至特根立前卒然曰惠耳哈立遜且語且趨前扉若蓄勢備抵美搿亟横身格之兩手力扼其肘勿聽前出復曰特根汝幸弗前吾心且碎矣今宜避匿爲上語至此兩扉已闢一人闖入旣入立戢其足瞠目注兩人兩人亦相顧𥈭眙蓋入者非哈立遜乃老農葛利甫之佃人名� 
阿列克美搿素稔之時阿列克駭曰密斯芬克汝乃在此耶吾遠瞭見燈光知屋中有人故來趣助不圖爲密斯也美搿曰汝何事乞助然哈立遜又奚往汝得毋見之阿列克目注美搿之面答曰哈立遜耶密斯詎無聞覺彼今方横陳五十碼外亂草中槍彈直洞其腦死矣美搿聞此慘狀立暈特根即張臂圍之詢阿列克曰彼乃槍死耶然誰竟槍之阿列克曰彼蓋自殺也吾目擊其狀方吾嚮笛克家行沽時經岔道過見一人冉冉直趣此屋雖天墨未能了了然卜以行態知必爲哈立遜也迨歸見岔道中又有一人方媻媻往來大疑因疾行趣偵比近其人亦覺遽自腰間出短槍聳臂作勢余立伏地避之同時鎗聲一發其人亦仆始知彼人出槍之意初非死人蓋自槍也余前進察審見其人右手尚執槍槍彈貫腦而出血被輔頰糢糊難辨但更一凝視余乃大震蓋死者非他卽惠耳哈立遜也特根默然目注阿列克木然弗答已而移目視美搿時美搿尚暈枕臂弗動靨色如死灰慘戚不忍卒自久之特根亦色變摇首作長吁嘆曰嗟夫愛河渺渺風波殊險惡也 
（完） 
 
 
 

Page 15

 
 
   
 
 

Page 16

 
 
   
 
 

Page 17

 
 
　　申報弟五張中華民國四年西曆一行九百十五年八月十二號星期四舊曆乙卯七月初二日共五張 
救國儲金 
[中國銀行收欵清單]  
　　八月七日第九十九次報告 
　　第四百七十三册九十八號至一百號嚴汝霖大洋五角合元三錢六分胡福生大洋五角合元三錢六分溥益元大洋五角合元三錢六分 
　　第四百七十四册四十號盧根來小洋五角合元三錢六分 
　　第四百七十六册九十四號至一百號景縣公署承審員薛翔鳳月薪十元又財政主任員王向春月薪十元又政務主任員唐鼐月薪十元又警佐何繡林月薪十元又代理政務助理員沈毅月薪四元又自治委員洪昌驥月薪四元又司法書記員鄧謙月薪四元 
　　第四百七十七册一號至十三號景縣公署財政助理員張國勷月薪四元又選舉所長程祖伊月薪四元嚴汝霖四百元嚴鼎澄十元鄒順木十元岑春洪八元何順餘六元陳曾甫六元莊鳳知四元盧根來一元胡福生二元溥益元二元鄭阿鳴三元 
　　八月七日第九十九日計收儲金銀元五百十二元銀一兩四錢四分分連前共計已收儲金銀元六十四萬四千零五十二元銀三千九百五十四兩五錢二分中國銀行謹啓 
[八月九日第一百次報告]  
　　四百七十四册四十一號至四十五號張鴻大洋五角合元三錢六分李柳溪元五兩尤大南大洋五角合元三錢六分孫勤墀大洋二角合元一錢三分沈佑民大洋八角合元五錢八分（以上均中華書局來） 
　　四百七十七册十四號至一百號徐乾麟一元又一元又一元又一元又一元又一元又一元又一元又一元又一元又一元又一元又一元又一元又一元又一元又一元又一元吕少卿一元胡志逹一元嚴子廉一元羅金三一元元章伯年一元劉瀚一元葛又邨一元陸蘭江一元宋保基一元姜子賢一元吳衡卿一元伍旭齋一元顔棣華一元徐絮一元劉崇向一元王蘭仲一元阮荔舫一元羊澄清一元章夏奎一元梅韻清一元蔣松隱一元王仲甫一元李警衆一元沈逹先一元范石渠一元張崇玖一元顔枚孫一元支那　賸一元張子鈞一元劉心白一元渴允迪一元沈卓夫一元楊茂如一元陸熹一元江耀初一元周斆肅一元周鳴崗一元方吉生一元李乃棻一元劉曾望一元沈旦清一元朱志新一元謝作舟一元朱味誠一元楊雲成一元蔣香林一元孫申甫二元郭紹虞二元汪馥炎二元孫汝礪二元沈伯經二元陳鳳儀二元林嵩尊二元楊戍生二元鄭子禾二元朱介蓀二元唐顯庭二元王道平二元黃少芹二元鄭修之二元淦銘溥二元王竹亭五元沈鼎臣五元沈潤生五元吳樵茗五元裘公勃五元谷鏡蓉五元陳秉珪五元朱慕唐五元 
　　四百七十八册一號至二十一號裴麗生五元朱筱棠五元汪處廬四元孫駟甫四元孫韻笙四元沈駿聲四元張萼蓀四元顧苕狂四元溤徵四元王均卿十元汪友箕十元陸費仲忻十元戴劼哉三十元張士一三十元高欣木三十元戴懋哉四十元陳協恭四十元吳和士四十元沈芝芳五十元范靜笙一百元陸費伯鴻一百元徐孜亮七元周東壽三元沈育蓀三元李玉昆三元　誘君三元 
　　八月九日第一百日計收儲金銀元六百八十一元銀六兩四錢三分連前共計已收儲金銀元六十四萬四千七百三十三元銀三千九百六十一兩九錢四分中國銀行謹啓 
[交通銀行收欵清單]  
　　八月九日第七十四次報告 
　　第四十七册十二號　四十六號王仲爕五元陳時俊五元張　二元徐組成一元李景賢一元朱祖熹一元瞿文夙一元陳德　一元徐文魁一元徐樹魁一元王玉書一元徐榮光一元王炳熹一元吳泮祥一元陳德煌一元陳德杰一元陳德粮一元瞿鶴九二元衛文光一元瞿鐘煜一元瞿薰琴一元奉賢分水墩惜分學校全體七元奉賢分水墩惜分學校全體元一錢八分二釐尤文奎胡家祥合一元胡永全顧阿福合一元龐茂才胡天富合一元汪佩清十元胡均伯四元趙連城三元汪受生二元張禮根二元王炳林一元馮全福一元鄧海青一元朝鮮富領事署一千五百五十八元元六錢五分四釐 
　　八月九日第七十四日計收儲金銀元一千六百二十三元銀八錢三分六釐連前共計已收儲金銀元七萬七千六百九十三元銀一千四百九十三兩三錢三分四釐交通銀行謹啓 
專件 
[江蘇省菸酒公賣暫行細則（續）]  
　　第九條凡輸入域産製之烟酒即在本縣境内銷售者應按各該處市價由棧核征公賣費百分之十二粘貼乙種印照 
　　第十條販運烟酒已征過産銷地完全公賣費後粘有甲乙兩種　照者如再運往他處本省區域内不另征收 
　　第十一條酒類由産釀之區域販運至十斤以上應赴各分支棧　章繳納公賣費貼用乙種印照方能行銷釀戶於十斤以下不准零售但釀酒之戶如有零售之必要應照本細則第十二條另設零沽商店仍嚴禁私行運販 
　　第十二條凡酒類産釀之區域零沽商店運酒至十斤以上應先赴各分支棧報完公賣費於儲器封口處黏貼乙種印照方准門市零沽仍由局棧隨時檢查不得以私酒混銷 
　　第十三條凡他處輸入烟絲及各種烟類認爲已完公賣費者零躉聽售但躉售必以有原貼印照爲憑 
　　第十四條分棧支棧代征公賣費應遵部訂棧章第十五條隨時塡記四聯憑單及日記簿分别繳存 
　　第十五條分棧支棧代征之公賣費款按旬或五日結總謄入收解簿内如有錢款應照市價折合銀元連已銀錢市價單曁截存代征公賣費憑單兩聯填用解單解赴省分局或監察所兌收製取批迴收單爲據 
　　征費支棧按五日一次解交分棧按旬彙解省分局或監察所 
　　第十六條分棧代征公賣費照部訂棧章第十七條准於徵起款内提給該棧二十分之一但由支棧經理徵收之公賣費其所應提二十分之一按十成分攤分棧得三成支棧得七成按月由省分局核發不得坐扣 
　　第二章查緝 
　　第十七條各種印照應黏貼於烟酒包裹或盛儲器具封口　所並將種類數量月日塡明照内 
　　第十八條商店輸入烟酒征費貼照錢分棧支棧得依部訂棧章第十三條隨時檢查如有疑點立即報由省分局或監察所核辦 
　　第十九條省分局監察所對於分棧支棧得依部訂稽查章程第六第八兩條隨時派人巡察監視並有調閱賬記單據之權 
　　第二十條省分局監察所派出巡丁隨時發給巡緝印照如過大宗私運烟酒不服盤查得持照就近報告所在地軍警協助緝捕 
　　第二十一條凡販運整躉之烟酒如未黏貼乙種印照及産釀之區販酒至十斤以上未貼乙種印照者均以私論 
　　第二十二條烟酒包裹或盛儲器具上所貼印照如有塗改舞弊形迹得干涉之 
　　第二十三條販運私烟私酒警察團首約保人等以及鄰近居戶均有干涉舉發之權 
　　第二十四條征收局卡扦查烟酒飭陳公賣局聯單驗明是否相符如有未貼印照及趨避情事准卽扣留知會所在區域内公賣局所核辦 
　　第二十五條省分局所巡丁未能遍設時依部訂局章第九條應由各縣知事及征收局員同負緝私之責如遇必要時得照章商由縣知事加派警察帮同辦理（未完） 
來稿 
[中國赴美巴拿馬萬國博覽會之感言（于定一投稿）]  
　　民國四年七月江蘇籌辦巴拿馬賽會出品協會報告書刋印甫竣適値美國會場審查評奬揭曉之時吾國與賽出品成績頗優得大奬章以次至千餘名之多中外報章所騰載公私函電所報告類皆信而有徵得此榮譽誠是爲吾國實業前途賀鄙人因喜生疑因疑生懼不禁有言敬告我同胞 
　　斯會爲慶視巴拿巴運河工成而設美之通牒在民國元年二月其時國基始奠未暇問津至二年六月始設籌備事務局於京師七月農商部電知各省江蘇軍事粗定於十二月始行籌辦協會各省亦同時着手距美政府通牒時幾經兩載矣三年六七月而各省協會先後開幕展覽其後審查檢選包裝時日甚促全國賽品於十二月放洋鄙人承乏江蘇協會凡諸手續皆所親屬以爲期急迫故雖竭力辦理昕夕不遑而缺點良多固無庸諱飾爲也以吾國實業程度之幼穉與歐美諸先進國較敢云奢望矧以預備之怱遽若是乃與　結果所得甚重則誠有喜出望外者 
　　雖然有果必有因吾人當思今日所得之良果其原因究何在蓋由於國内之組合者半由於國外之機遇者亦半所謂由於國内之組合厥因有三吾國參與各國賽會向無專一之預備機關此次則中央有專局各省有協會以今較昔徵集出品手續備而範圍廣其因一國體改革民氣刷新各省之推廣教育始亦不遺餘力獨至提倡實業苦無憑藉之端値此協會舉行皆有踴躍奔赴之觀念其因二清末南洋勸業會官民聯絡稍有基礎今仍利用此法隔閡較少其因三所謂由於國外之機遇亦有三因歐戰忽起各國咸盡力於軍事赴賽之舉不能注以全神其因一此次審查以出品數量定審查員多寡之標凖（會章評奬第四條評奬會會員各國人俱得派充會員全額六成須由美國人承充外其餘四成查照各類賽品數目多寡重要程途按類匀擬）吾國出品較多得占優勢（入選賽品以江蘇爲最多計一萬六千餘件包裝三百四十餘箱次則浙江二百十餘箱他如直隸等百箱以上者約十餘省）其因二美之於我舉國上下持親睦主義求中美商業上之聯絡蓋已十年當然厚我出於情不自覺（日本自日俄戰後在我國之貿易驟增一千九百十三年輸入中國貨物値華銀一億一千九百三十餘萬兩列强無與倫者美國輸入貨物僅値銀三千五百二十餘萬兩美欲挽東方商業之衰落其求親於我也固宜）其因三綜上三因則知吾國與賽之得占優勝其能信爲實力使然歟 
　　抑更有言者機械轉運農業牲畜園藝採鑛冶金在太平洋界内新發現物及航海等十二門此次出品分類爲敎育美術社會經濟文藝製造工藝吾國出品以製造工藝爲大宗如絲織品陶磁器漆器諸種視日本之羽二重七寳燒陶磁器繡品爲何若如絲則視日本義大利爲何若其可以多産之數量爭勝者惟農業門之米麥大豆棉花藥材皮毛等以今日之萬國博覽會固能以原料品爭勝乎不煩言而可解也苟爲無本涸可立待此則鄙人所由因喜生疑因疑生懼也 
　　今爲同胞進言之實業之倡導必其體用兼賅乃可實獲效益以學校培植人材爲體以社會聯合促進爲用今日者國恥毋忘人咸知奮民窮財匱因極思蘇政府方有生計委員會之組織國貨展覽會之預備人民亦有國貨維持會之提倡不可謂非實業前途之曙光惟是賽會之舉以法定程序言必以地方爲起點進至於縣於省於全國毋若昔日之謀教育以京師大學爲發軔地方賽會又必有經常之預備而品評而奬進而改良母若從前之科舉然隔數年而循例一行之同胞勉旃愼勿沾沾自喜於赴美賽品得奬之優且多也 
 
 
 

Page 18

 
 
   
 
