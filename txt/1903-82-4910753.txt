# 1903 - 82 - 4910753

 

Page 1

 
 
[重印正續時務通考出售] [  圖書集戚局啓]  
　　時務通考一書正集編自京津諸名士其時朝廷上下多以不達時務相詬病迨是書出至　　年　有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裹閱乾必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集共計十元批發克已此佈 
[續錄署兩江總督張香帥查明劉忠誠公戰功政蹟奏請]  
　　該故督臣起逢寒儒於地方利弊夙所究心初爲廣東臬司到任未久卽赴廣西接辦軍務迨同治四年補授江西巡撫乃得專心吏治首劾貪劣守令十餘員每接見僚屬必舉作秀才時所見州縣衙門積弊懇切吿誡刊發佐治各書令其置諸府右朝夕省覽裁汰各項陋規籌給瘠缺津貼以養其廉吏事蒸蒸日上前大學士臣曾　藩稱其居心公正辦事精明見之奏牘又以江西軍興後餉項報銷四千餘萬各州縣交代積壓九百餘起輾團轇轕流弊滋多該故督臣設司澈底淸查嚴劾虧空之員並議裁各處門釐酌减坐賈釐金民困以蘇餘如修圩隄興水利辦積榖設粥廠添築貢院號舍百廢具舉復以江省徵收丁漕向有畫一章程方者欲攺定銀數如有不敷叧准加收該故督臣慮有包庇侵漁之弊詳切陳奏力持前議得旨允行該省至今循守江西本該故督臣立功之地在任十年休養民生澄淸吏道一時翕然稱頌迨同治十三年調署兩江士民不忍其去多有依戀感泣者光緖元年補授兩廣總督粤省官塲積習過深營務亦多廢弛該故督臣到任後嚴加甄别叅劾文武七十餘員並以釐務爲叢弊之藪該故督臣嚴叅數員官方肅然嗣兼署粤海關監督卸篆後餘銀二十餘萬兩奏明以十五萬兩妥交藩庫優詔嘉奬准其議叙復兩次奏請飭部註銷議叙之案餘欵悉以助賑修堤及各項善舉之用未嘗一錢入已五年調任兩江是年秋間琉球因日本侵併遣使求救議者請三面出舟師東征該故督臣以爲未可輕舉疏陳利害援據古今其議遂止七年開缺回籍十六年復起爲兩江總督十七年春間到任蘇湖等處匪衆焚燒教堂沿江騒動一夕數驚各國議調兵艦入江勢甚岌岌該故督臣相機因應調撥兵隊分往保護緝獲首要各犯立置重典旬日之間民情大定教案亦得從容議詰復以各處伏莽未靖會匪甚多必須捕治黨魁方能設法解散適鎭江查獲美生私運軍火並在案慶　　　　李　　審明　辦匪　始　十數年來籌辦江防沿江砲臺後臚者多係雜式舊砲聞有較新大砲則仍　前　不　適用該故督臣飭土海製造局仿造英國大鋼砲及快砲多尊創造吳淞口附近獅子林砲臺一處皆設新造大砲其餘江陰等處各臺亦量爲添設沿江砲臺有新造後膛大砲自該故督臣任内始二十年中東事起奉命赴山海關督師欵議定第仍回兩江本任二十四年科渦陽土匪滋事聚集二萬餘人縣城被圍該處爲捻匪老巢一經分竄將有燎原之禍該故督臣商安徽河南撫臣三路進兵協力兠剿一鼓　平奉旨優叙二十六年近　拳匪之變該故督臣維持東南大局苦心孤許堅定不搖業蒙天語褒美無俟臣之洞贅陳是年七月當有票匪在長江裕溪口張貼逆首康有爲僞示煽惑愚民句結會匪搶去砲船軍裝藥彈竄擾大通毁劫鹽局釐局遠近震動該故督臣迅派開濟兵輪載衡字營勇駭往會合安徽防營剿辦彈壓該匪逆謀因之不得遽還人心大安厥後力爭東三省條約會商各國商約皆　統籌國家租害極力堅時有裨大大此該故督臣之政蹟也臣查該故督臣劉坤一天性患摰器量寛宏歴官封圻幾四十年吏事最爲老練見事最爲敏速平日接下以和撫民以惠不爲　角峭厲之行而每遇有危疑明决應機不爲衆論所　惑古人所稱能斷大事洵無愧色其辦理外交開誠布公和平而又堅定十年以來上海地方屢有橫生枝節皆以鎭靜堅持處之絶不爲所搖動久之卒就帖服近年力保長江之約各國尤所稱佩身歿之日各國領事兵官先後來寍弔奠送殯並下旗誌悼江南士民於此舉尤爲感頌不忘誠如聖諭可謂國家柱石之臣矣該故督臣歴任兩江最久近年疆事日棘臣在湖廣總督本任内江楚接境聨屬合辦之事甚多故於其經畫太端知之尤詳該故督臣處事旣有定見聽言又能虚心臣每遇有要事與之商確從善如流不存成見尤爲人所難及謹將其生平居官事蹟遵旨臚陳仰請宣付史館立傳以彰　績出自鴻施所有遵旨查明故督臣生平戰功政蹟緣田理合𢚈摺具陳伏祈皇太后皇上聖鑒謹奏奉硃批著照所請該衙門知道欽此 
[本館接奉電音]  
　　昨日午前京師飛電傅來旨一道上諭二道敬謹譯豋○二月三十日奉旨署於三月二十七日換戴涼懀同日奉上諭許應騤奏營員懈弛分别叅劾一摺浙江樂淸協副將湯明盛任用江汛千總徐得元交通聲氣藉公營私署金華巡防都司補用都司王友佳擅離職守遇事張皇湯明盛徐得元王友佳均著一併革職温州鎖總兵劉祥勝於所屬貝漫無覺察著部議處以肅營伍該部知道欽此同日奉上諭雲南臨安開廣道員缺著魏景桐補授欽此 
[電傳宫門抄]  
　　昨日午前京師友人專電吿知本館云二月三十日皇上召見軍機及叚友　穆特賀陸鍾琦 
[備建分局]  
　　蕪湖訪事人云江南機器製造局向設滬上自鄭蘇　　察總理局務以此局廣儲　省軍火慮有他變特爲未雨之謀禀請設立分局時張香濤宫保尙未交卸兩江督篆深　其議卽委鄭觀察赴蕪勘地初擬度地淸水河左近嗣以彼處逼近江干恐爲敵砲所乘議攺大荆山一帶宫保躊躇未决　委潘芸蓀親察前往覆其隨以淸 
 
 

Page 2

 
 
水河大荆山二處離江均不其遠擬在三十里之内另擇善地旋查得内河方山距灣沚較近正可造局遂　　貼說呈送官保　　 
[鳩江興學]  
　　蕪湖訪事人云蕪地應設學堂前因經費難籌將前辦籌防一欵提出銀二千兩　充此欵尙餘四千爲修　　　　　　造士需欵浩繁蕪湖關道劉葆良觀察爰飭所屬將一切廟宇不入祁典者一律變價以重學務而濟要需 
[售地糾葛]  
　　蕪湖訪事人云此間江口有地一方係涇縣鉅族潘氏之產年湮代遠契據已失近者彼處創興馬路地價日　被她方虎而冠者將地售與洋人赫醫士潘氏有職至監司筮仕川省者以地被他人盜賣堅執不從適署兩江總督張香濤宫保籌設製造分局委潘芸蓀觀察來蕪勘地觀察因方諸蕪湖縣王小午大令請爲設法轉圜大令答以此事已電致川省詢無確據未便遽信一面之詞觀察言如老父臺執意不允惟有禀請南洋大臣及皖撫憲核辦矣 
[劇盜成擒]  
　　寗波訪事友人云上月某日駐防大嵐山之某營管帶鄒參戎擒獲盜魁王阿發研訊之下供認行劫某某等數家叅戎卽飭釘鐐押解省垣以憑按律懲辦 
[糧食出口計數]  
　　今年正月分蕪湖一埠糧食出口計白米二十九萬二千五百九十九石十九斤蠶豆黃豆一萬七千三百九十四石二斤小麥四千一百八十九石六十七斤粟米三千四百九十九石十六斤菜子三千三百五十二石六十二斤花生六百五十三石七十六斤錄匯報 
[江西農工商局加訂限期勸懲章程]  
　　一江西各府近山患旱近水患澇其原皆由荒山太多無樹木以蔭潤泉脉斂蓄雨水土燥山　壅塞水道通省受累非輕查上開農務各條宜先舉辦種植蓋種植之事集資易收效速興利卽所以弭害且上產多則工藝興販運廣又爲工商之根其贑南寗吉瑞袁廣各府州山多流遠尤宜注意本局據廣豐縣陳令廷業禀擬種榑章程甚屬周妥業已通飭各屬斟酌仿辦并詳請撫憲給予優獎俾收成效兹再酌定各屬舉辦詳報期限以便實施勸懲分列於左二首次限期截至本年十二月底申報到局將奉文後舉定紳士凡姓名職銜年歲事業均須註明設立局所凡城鄉共幾局局在何所紳士工役幾人如何分辦各事籌集經費凡名目如何輕重如何收支存放之法如何擇定地方凡地在某鄉離城幾里或荒山或荒田或𦢓堤或公產或私產地有若干畝山有若干里約計能種若干株酌定樹種凡種必有出息之草木某地宜某物某人認種某項每株工本若干幾年有出息每株歲息若干何處銷售爲便栽植時候或本冬可栽或先墾待春方種或移本或分苗或插枝或下種各宜何時凡此六條必須聲叙明晣不得含湖遺漏不得空言塞責三二次限期截至二十九年五月底申報到局將首次所報栽種樹木已經種過若干地實種某項若干株生活幾成有無補種如何保護防樵採防野火防旱乾均應報明又本年五錮月内再加籌定種植之事照首報六欵分别聲叙明晣四三次限期截至二十九年八月底申報到局將首二次所報種植樹木實在生活幾成補植多少本年有無出息又六七八三個月内再加籌定種杆之事照首報欵式聲叙明晣五三次申報後本局即分起委員分赴各屬按照所報循環互查彚覆到局察核虚實勤惰詳請實施勸懲委員祗一主一僕由本局酌發薪水夫馬所到州縣局所僅代雇船車夫轎派人導引來往利便無庸供給各費違者子受同科六一年期内查實各廳州縣有實力舉辦確能爲地方興大利者兼農工商各欵在内其出力之正印官或佐雜教職或記大功或調優缺或留署任或提前酌補或破格保獎其紳民或奏請獎叙或賞給頂戴或其子弟優予考試學堂各利益或准專利免稅倘兩限内未報辦一二事者官則實缺離任署事撤委如查明所報不實者調省察看均届期分别詳請施行七二十九年九月以後仍照上開限期每年次第聽理除種植之外其他農工商務各條各屬陸續舉辦者均照上文限期申報每舉辦一件卽分一案申局以便分類歸卷共勸懲之法亦悉照上文辦理八各屬州縣遇有新舊交替卽將交篆日期報局備查其遷延逾限不報及報而不辦辦而不實者仍照前飭墾荒記過章程辦理以免推卸仍由局將前次詳定及此次章程彚刊成要凡有新任之員於藩司衙門牌示後卽各發給一本俾便遵照籌辦免到任後查卷始知多誤時日 
[潯郡官塲紀事]  
　　九江訪事友人云當新任兩江總督兼南洋通商大臣魏午帥旌節過潯時湖口水師總兵李雨亭鎭軍江西督銷淮鹽局總辦歐陽觀察咸來迎謁事畢卽分道言旋○德化縣江雲鄉明府以省城開設警察局奉飭各縣挑選學生因示期上月十六日早八點鐘起至四點鐘止在塔公祠選取年力强壯之人送局學習○江西候補道楊少農觀察因公至潯小駐嶺南會館旋卽回省○前者饒州營守備姜守戎陽春與九江後營守備王守戎惟軒互相調署兹已奉上憲檄飭各回本任矣 
[京口官塲紀事]  
　　鎭江訪事友人云署丹徒縣洪鷺汀大令以目今國家崇尙新學建堂督課需欵孔殷因念各處菴觀寺院凡不列祀典者皆可一律發封將其屋產變價充作學堂經費現已派差協保將城廂内外佞佛之區逐一查胡聽候酌奪○二月二十五日署溧陽縣胡大令萼輝乘舟蒞潤謁見道府兩憲禀陳要公大約小作勾留卽當回溧也○鎭江下游釐捐總辦胡太守玉瀛前奉江蘇巡撫恩大中丞電飭赴省面詢公務兹已事畢於二十四日乘官航遄回京口 
[蘇省官塲紀事]  
　　姑蘇訪事入云蘇省李文忠公專祠經上憲度地虎邱山之麓鳩工建造委候補知府田太守庚候補知縣洪大令冀昌監理一切太守等奉委後已於上月二十六日前往開工矣○丹徒縣典史缺前經上憲以候補典史張捕廉士彥咨補兹捕廉業已奉到飭知於上月二十七日由寗來省詣上憲衙門禀謝○蘇省自開辦房捐以來各屬相率觀望未能踴躍輸將上憲患之特委候補通判劉别駕文澍馳赴各屬催提别駕奉札後卽於上月二十七日禀辭就道○吳縣教諭缺現經上憲札委劉廣文達丙代理已於上月二十七日接印任事○候補通判劉通刺國邴經上海淞滬局憲委解餉銀來蘇上月二十八日行抵省垣卽詣善後局交納旋卽返棹回申○吳縣訓導程廣文詒孫現經上憲札委兼辦學古堂附課鹽院已於上月二十八日到堂視事○蘇省運河前經撫憲恩大中丞札飭長元吳三首縣按叚作壩分别開濬兹已一律挑竣禀請中丞委蘇州府向太守前往騐收旋於二十七八等日次第啓壩○荆溪縣知縣全大令善於二十三年海運案内蒙上憲保獎補缺後以直隷州知州用現已奉部覆准頒到飭知大令遂於上月二十七日來省詣各憲轅禀謝縣丞沈二尹丁文亦於二十三年海運案内蒙保加同知銜亦於是日禀謝飭知矣○正任昭文縣主簿孫少尉文　現經上憲飭令回任遂於上月二十七日禀辭啓行○省憲以邇來蘇屬各處新漲沙地甚多爰飭候補道郭觀察本謀在省垣設立沙洲公所專辦升科等一切事宜觀察奉札後遂於上月二十八日開局辦公○蘇垣管糧通判梁通刺書祥現經上憲飭令赴任爰於上月二十八日禀辭發審局襄讞差擇吉履新○候補知府王太守毓江經金陵釐捐總局憲札委兼辦 
 
 

Page 3

 
 
駐蘇捐局差太守奉札後卽於二月二十八日到局視事 
[鸚洲碧草]  
　　漢口訪事人云本届會試借闈汴梁各省公車大率取道漢口乘火車抵信陽州攺乘騾車逕赴河南豫鄂兩省官憲先期派人在車站照料一切信陽地方官併在彼處設有旅館以息征瞻而鄂督端午帥叧備火車票若干張發交武昌府署轉給各孝廉嘉惠士要無微不至彼身受斯惠者宜如保感激圖報哉○蘆漢鐵路已築至信陽州以上現由執事者在彼處設一分局主持載運工料及一切事宜○客有自湖南至漢口者據稱湘省序入仲春内河水勢漸漲廻不似從前之枯涸難行故刻下已有小輪船一艘行駛長少湘潭兩處矣○自强學堂教習田孝廉吳炤前奉上憲而諭赴荆宜等處查勘學堂情形兹已事竣回鄂勾留數日卽赴試汴梁俟過塲期尚須北上　經濟特科考試也 
[廬山眞面]  
　　九江訪事人云此間裁撤軍士業經鎭憲劉仲恒總戎督同彭寳林劉淸泉兩營官發給三月恩餉遣散歸田旣而被裁勇丁仍持瓣香詣道府縣各署求恩當由道憲寳湘石觀察捐廉六百兩府尊孫景裴太守捐廉二百兩又撥公欵三百兩縣尊江雲卿明府捐廉四百兩分别散給一時領者歡聲若雷○德化縣屬應設小學堂經已議定就五邑公所房屋開辦除由湖北補用道孫詞臣觀察廷林按月捐銀五百兩紳士丁覲臣主政繼瑜按月捐銀一百兩外另再籌集經費堂中肄業生額設三十名自十六歲至二十五歲爲率其府設之中學堂亦已接踵而興矣 
[白門春柳]  
　　金陵訪事友人云上元江寗兩縣所轄各鄉自光緖二十五年經上憲札飭興辦團練以資巡缉而衛閭閻不意日久玩生盜賊橫行仍不稍减以致日來赴縣報案者幾於時有所聞日前兩縣主通諭各鄉團董督率丁壯分叚巡防毋任奸宄業生恣爲民害特未知若輩經此誥誡能不再如前之故事奉行否○此間當冬末春初時雨雪稀疏城鄉四民望澤綦切自正月下浣迭沛甘霖迄今雨師仍時時稅駕省憲關心民瘼飭府縣竭誠祈晴上元縣陳小山江甯縣盧肅鄉兩大令因於二月二十二日設壇祈禱時雖稍放晴光至二十四日午後依然微雨紛飛黽更初動之時迅雷一聲大雨如注詰朝簷溜聲尙淙淙不絶殊可憂也 
[邗水笙歌]  
　　揚州訪事人云揚州城内保甲總巡淩大令邇忽搆疾逝世所遺總巡一差由總辦李觀察遴委趙大令嗣鼎來揚接辦兹大令業已到揚隨擇二月十九日入局視事○十二圩新河口西鹽楚鹽兩查艙局經運憲程雨亭都轉於本年正月間裁撤所有局中應發艙單攺歸淮南總局給發旣而西楚兩岸商以載鹽各船户良莠不齊此局一裁深恐狡黠之徒難免因稽察無人或滋夾帶之弊爰公同聨名至淮南總局具禀略謂除艙單遵由憲局給發其餘各事擬公舉司事常川駐局專司稽查空艙以免夾帶等因局員俯順商情轉詳運憲核示旋奉批准現已田局轉諭楚西各商一體遵照矣○邗上都天行宫去秋嘗有僧人站關募化乃壇塲甫设爲前保甲總辦章觀察所聞惡其惑衆立飭親兵數人至廟毁其關撤其擅一時見之者莫不撫掌稱快迄今未及半載又有某僧接踵而起擇於二月十五日入關其法以木籠一具高四尺餘四面皆板迎面留一方洞以露其面籠底密釘排釘上鋪寸許厚草紙僧赤啼立於紙上謂一畫夜不出僧足及紙皆穿籠門上遍釘銀鎖數十把大小不一謂有人出洋銀二元卽可開一小鎖十數百元開一大鎖鎖開盡僧方可出籠一時善男信女之聞風而來者未及半日鎖已齊開僧至是含笑出關携取多金而去 
[蘭亭修褉]  
　　紹興訪事人云餘姚等縣所產棉花向較他處爲勝近因連年災歉兼有西人來越廣爲采辦以致積貨一空現在頂高上白花每百斤須銀十五六兩價値之昻爲從來所未有據業此者謂今歲卽能豐收花價亦難遽跌蓋因各埠銷塲大旺殊不敷售耳○壽昌縣境俗儉民貧素稱瘠壤自邑尊員達夫大令藴章蒞任後辦積榖以備荒歉設育嬰以援溺女興利除弊百廢俱興刻又創設小學堂定額三十名所需經費由大令捐廉介率不足則向紳商籌集刻已遣人來郡采辦書籍不日卽可開塾矣○紹屬上四縣及大嵐山等處民風强悍素爲盜匪出沒之區近因錢荒米貴生計益艱若輩竟敢糾集壯丁拜會結盟潛謀起事事爲是處紳耆等所知深恐釀成禍端爰爲禀請當道設法争散以遏亂萌○上虞一帶蠶汛最盛近年以來各蠶户咸以鮮繭出售數殊不資刻下各繭行已紛紛禀官請照整備開市因奉牙釐總局憲派委候補縣金梅丞大令甌來越設立繭捐專局傳諭所屬各行按照向章辦理矣 
[上海官塲紀事]  
　　江蘇候補縣吳昌碩明府現奉蘇松太兵備道憲袁海觀觀察委辦義渡局事務昨日午前詣道轅禀見旋至縣署拜會縣主汪瑤庭大令以禮欵之○昨日午刻江蘇候補府陸映庚太守桂星命駕詣縣署拜會汪大令大令延入花廳茗談良久而别 
[救護日食]  
　　昨日爲日爲日食之期本縣教諭邱贊思廣文縣丞劉二尹主簿孫少尹典史趙少尉齊集縣署先由陰陽學在大堂上𢚈設香案僧道排列兩旁竭誠誦誠誦經届時縣主汪瑤庭大令率同各官行禮三次並飭樂人伐鼓鳴金藉伸救護 
[示禁燒香]  
　　昨日上海縣汪瑤庭大令發出吿示一道文曰爲查案嚴禁事奉道憲札開查婦女入廟燒香有干例禁本道訪聞上海龍華寺每於春三月間有等無知婦女前往燒香甚至住宿廟中實屬有傷風化札飭查禁等因歴經前縣示禁在案現届香市之際除飭差查禁外合行查案示禁爲此示仰諸色人等知悉爾等須知婦女入廟燒香例禁森嚴自示之後務宜恪守婦道不准輕入寺門燒香宿廟倘敢故違定提該夫男到案究辦並將該寺僧一併嚴懲不貸各宜凛遵毋違特示 
[飭查軍火]  
　　前日招商局江寛輪船由湖北裝運洋槍一百三十箱及皮帶三十箱抵滬後卽由駁船攺裝北洋通濟兵船事爲法界捕頭所聞以通濟泊在吳淞即派包探前往查明再行核奪 
[上海縣署瑣案]  
　　瞿炳元控地保金梅亭霸呑房價前晚縣主汪瑤庭大令升堂研訊瞿供前者金梅亭唆使小的嬸母將公產房屋私行售去是以小的將金扭控蒙諭小的與嬸母三股均分計房價洋銀二千四百元小的與嬸母僅得一千四百元尙有一千元被金呑沒求迫金供瞿炳元之嬸母朱氏將房售與陳福松計價洋銀二千元陳將原契轉售與嘉定廖姓計洋銀二千四百元瞿向陳索取四百元之找價陳出存據交瞿收執言明日後付洋此係實情大令判瞿不應慌控判掌頰五十下金係地保兼爲中人與陳患呑價洋亦責一百板候提陳訊究○成衣匠顧蘭洲之幼子被王曹氏誘去售與邱姓牽累多人近始將王曹氏破獲前晚大令提氏復訊氏供認不諱大令判令釘　發交官媒看管候辦旋因陡患急症大令著發普育善堂醫治候痊解究 
[贈書例謝]  
　　妖怪百譯日本井上圓了所輯舉古今荒艇不經之說痛　無遺又釋　牟尼傳一　於佛家事迹頗稱詳畫昨承新中國圖書社以此二書見貽例志數言以鳴謝　 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　前日南市汛捕某甲拘獲形迹可疑之周阿虎王阿壽二名解至十六鋪巡防南局局員買　玉參軍研訊之下供　竊過某姓家衣服數件二尹判各責三百板押候飭捕吊贓核辦○滬南洪源酒行遣夥扭周永春至十六鋪巡防中局控被無端滋　局員黃　堂二尹飭押候訊究 
[南市捕房紀事]  
　　華仁榮王甫梅楊祥生昨在祥記馬頭某猪作因事起釁彼此互毆七十八號巡街華捕見之一併拘入捕房捕頭令押候移解馬路工程局禀請總辦翁子文太守訊究○東洋車夫某甲昨日驅車至馬路中不知因何遽觸八十四號巡街捕之怒持木樹作當頭捧喝以致傷及眼角甲投控捕房捕頭令傳該捕到來詢明核辦 
[英租界捕房紀事]  
　　王品珍在浙江路竊取某木作内鐵器數件報由包探徐阿華拘獲帶入捕房捕頭令押候轉解公堂禀請讞員張柄樞司馬訊究○昨日新閘某公館僕人在英大馬路購物被賊乘間竊去金飾數事當卽投報捕房捕頭已派探嚴行查緝矣○張少云投捕房報稱前在南京路購物失去縐紗夾衫一件請爲查緝捕頭准之○偷兒王子卿行竊楊阿華家棉被由包探張寳成拘獲押候轉解公堂禀請究辦○胡阿三行竊朱榮生家金表一只事主投報捕房昨由包探李星福在小東門來泰當内查得原贓帶回捕房押候解送公堂禀請研究 
[法租界捕房紀事]  
　　海門廳人某甲投親不遇資斧蕩盡流落滬江前日在小東門外泰源客棧呑烟覔死適爲棧主察悉立卽報知捕頭派包探舁送仁濟醫館求治得卽轉危爲安隨帶回捕房押候解送公堂禀請讞員孫建臣大令資遣回籍○某甲向某乙藉端訛詐爲包探拘入捕房捕頭令押候解送公堂禀請訊究○前晚甲乙二小贓竊得燭臺花瓶及混衣棉被等物携之而出後經包探查獲拘入捕房捕頭令押候解送公堂禀請究辦 
[美租界捕房紀事]  
　　昨日午前偷兒某甲掩入穿虹浜左近某姓家行竊衣服若干件携之而出適爲事主追獲扭交某號華捕帶入捕房捕頭令的候解送公堂禀請員讞張柄樞司馬訊辦○昨晨積竊王阿金潛入吳淞路某木作内行竊木板數方携至中途適爲包探陳洪德所見連賊帶入捕房捕頭令押候轉解公堂禀請懲辦○昨日亭午時流氓楊阿三在北河南路見某姓女郎珊珊而來上前調笑某號巡街捕見之扭入捕房捕頭詰知尙未肇事令押乞丐牢半日以儆 
　 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十九年二月二十日京報全錄]  
　　宫門抄諭旨均已錄前地蘇撫恩奏揀員調補沿海要缺知縣摺○署江督張等奏崇明縣紳董捐助海塘工費查照部議請獎摺○又奏報光緖二十八年上半年金陵釐捐收解數目摺○又奏遴員署理府篆片○闽浙督許奏爲新墾田畞入額升科摺○新疆撫潘奏𢚈報接印任事摺 
太子少保頭品頂戴署理兩江總督湖廣總督臣張之洞頭品頂戴江蘇巡撫臣恩壽跪奏爲揀員調補沿海要缺知縣𢚈摺仰祈聖鑒事竊照常熟縣知縣楊家騵於光緖二十八年四月初十日病故開缺歸四月分截缺所遺常熟縣知縣係繁疲難沿海兼三要缺例應由外揀選調補該絲濱臨海疆政務殷繁民情凋敝必須精明幹練之員方足以資治理兹於通省璨任知縣内詳加遴選查有金壇縣知縣鄭鍾祥年四十八歲係浙江鎭少縣舉人光緖十二年遵舊海防例報捐知縣分發江蘇新班先補用十六年五月十二日經吏部帶領引見奉旨著照例用欽此八月十四日繳照到省十月初三蟲隋訃丁母憂回籍守制十九年六月二十六日繳咨起復回省二十二年請補金壇縣知縣二十三年正月經部覆准八月到任是年漕項銀米首先全完海運案内保以直𨽻州在任候補二十六年試俸期滿咨部銷去試俸字樣是年恭逢恩詔加一級並先後報銷尋常加三級二十七年在順直振捐案内捐免歴俸經部核准在案覆查該員穩練詳明勤於政事以之調補常熟縣要缺知縣洵堪勝任且人地實屬相宜與例亦符據蘇州布政使陸元鼎等會詳請奏前來臣等往返函商意見相同合無仰懇天恩俯念員缺緊要准以金壇縣知縣鄭锺祥調補常熟縣知縣實於地方有裨如蒙俞允該員係璨任知縣請補知縣銜缺相當毋庸送部引見至調補要缺一切因公處分例免該員係初次請調所有應完罰俸銀兩仍飭查胆依限完繳謹合詞𢚈摺具陳伏乞皇太后皇上聖鑒再所遺金壇縣知縣員缺江蘇省現有應補人員應請扣留叧行遴員請補合併聲明謹奏奉硃批吏部議奏欽此 
太子少保頭品頂戴署理兩江總督湖廣總督臣張之洞頭品頂戴江蘇巡撫臣恩壽跪奏爲崇明縣紳董捐助海塘工費查照部議請獎恭摺仰祈聖鑒一竊案據蘇州布政使陸元鼎詳稱崇明縣添築護城塘岸工大費鉅該縣紳董沈應熊獨能首先創捐洋一千五百元合銀一千二百兩並叧勸集各户捐洋至二萬一千餘元之多俾大工得以迅速吿成洵屬異常出力懇請專案奏請從優獎叙並以上年業經奉旨停捐實官其捐銀千兩以下義户事在停捐以前能否按照新海防例四成實銀核獎實官抑照現在振例五成核給虚銜封典等項並准移獎親族之處詳請酌核奏獎前來臣等查崇明縣添築護城塘岸工程係前經候補主事王淸呈稱請户部代奏奉旨飭修所有捐助工費之紳董曾經户部於代奏摺内聲明捐銀在千兩以上准先行奏請給將以示激勸今該縣紳董沈應熊首先創捐銀千兩以上並叧勸捐洋二萬一千餘元俾大工迅速完竣實屬急公好義尤爲出力核與户部代奏給獎之案相符自應專案請獎查沈應熊前於捐助團防經費案内業由候選知府核獎以道員雙月選用並加二品頂戴嗣在順直振捐局報捐三班分發試用此次創捐海塘經費並勸捐出力未便沒其勞績相應仰懇天恩勅部從優給獎至其餘捐銀千兩以下各户亦屬見義勇爲並應如何量予獎勵之處應懇飭部酌核議覆再飭各捐户遵照請獎以示激勸除飭取該紳董詳細出身履歴咨部查核外謹合詞𢚈摺具奏伏乞皇太后皇上聖鑒謹奏奉硃批該部議奏欽此太子少保頭品頂戴署理兩江總督湖廣總督臣張之洞跪奏爲交緖二十八年上半年金陵釐捐局收解數目循案開具淸單𢚈摺仰祈 
聖鑒事竊查金陵釐局抽收釐金歴係遵章按半年彚報一次業經開報至光緖二十七年下半年止其局用經部核准卽照向章開支各在案兹據辦理金陵釐捐局司道詳稱該局自光緖二十五年間奉飭每歲增籌銀二十萬兩嗣後常年收數以七十萬兩爲比較定額惟所轄地叚祗有江寗揚州二府及通州海門二屬本非商賈薈萃之區而近年過往商貨每藉洋旂運送各卡無從抽釐惟有米捐一項爲收數大宗若遇年歲　稔商販流通捐報尙可暢旺自二十七年江水爲災秋收歉薄近又禁米出口以致釐金减色辦理不無爲難節經設法整頓剔除中飽現計二十八年上半年共收銀三十七萬七千九百餘兩核之加籌額尙屬有贏卽比較二十七年上半年收銀三十七萬七千六百餘兩亦尚有盈無絀祗以年來奉撥各餉逐漸加增每致不敷周轉惟有督飭各卡員實力稽徵多收一分釐金卽多濟一分餉項所人光緖二十八年上半年釐金收解各數及茶土兩項捐釐數目開單詳請具奏前來臣覆核無異謹循照舊音開具簡明淸單恭呈御覽其局用照章開支仍邀免造報細數以歸簡易除飭該司道嚴督各員隨時加意整頓以裕餉項並將所送淸册咨部查核外謹會同江蘇巡撫臣恩壽𢚈摺具陳伏乞皇太后 
[皇上聖鑒勅部查照謹奏奉硃批户部知道單併發欽此]  
　　張之洞片再江寗府知府員缺前請以徐州府知府羅章調補現已經部覆准應卽飭赴新任以專責成所遺徐州府員缺查有候補知府江雲龍堪以署理據江寗布政使李有棻等詳請會奏前來除檄飭遵照外理合會同漕運督臣陳虁龍江蘇撫臣恩壽附片具奏伏乞聖鑒謹奏奉硃批吏部知道欽此 
閩浙總督臣許應騤跪奏爲新墾田畝入額陞科恭摺仰祈聖鑒事竊准部咨各省有浮滷淺沙之地飭令地方官勸民開墾相其土性之所宜及時種植俾無棄土仍將墾過地糧按年造册報部等因歴經遵辦在案兹據福建藩司周蓮詳據閩縣册報光緖二十七年分里民鄭揚光首墾光俗里三圖土名林湖靑字六十七號老田下首墾額外壅溢荒營沙地計田八畝四分零九毫九絲每畝按則應籢銀一分零三毫四絲一忽計應徵銀八分七毫加耗羡銀一分一釐又每畝按則應徵米二合九勺四抄四撮計應徵米二升四合八勺加耗羡米三合共應徵銀九分八釐米二升七合八勺係光緖二十七年分首墾應照自首墾之例於光緖二十七年入額起科造具圖册普應徵銀米總細册結由府委員勘支取結送府加結轉送前來臣覆查無異除册結送部外理合𢚈摺具陳伏乞皇太后皇上聖鑿謹奏奉硃批户部知道欽此甘肅新疆巡撫西林巴圖魯臣潘效蘇跪奏爲恭報微臣接管撫篆日期𢚈摺叩謝天恩仰祈聖鑒事竊臣前由新疆布政使入都陛見叩聆聖訓欽感莫名陛辭就道行抵甘肅甘州府城欽奉電傳諭旨補授新疆巡撫當卽專摺謝恩籲懇陛見專弁齎回原領欽奉硃批毋庸來見欽此臣卽由甘州前進於十一月二十一日馳抵新疆省城准前任撫臣饒應祺委署迪化府知府潘震署撫標中軍叅將蔡義興齎送甘肅新疆巡撫關防一顆王命旗牌八面桿並文案卷宗等件前來臣卽恭設香案望　叩頭謝恩祇　任事伏念臣湖湘下士軍旅　材邊塞備員由牧令而洊膺方面涓埃未報捧絲綸而驟綰疆符聞命自天悚慚無地查新疆地當邊要境接英俄居民則種類不齊通商則交涉煩瑣値時局艱難之會更財源支絀之秋舉凡飭吏綏民練兵節餉變法以盡利靖内而睦鄒事務浙屬繁多責任實形艱鉅如臣檮昧深懼弗勝計惟督率文武共　勤勞遇有重大事件隨時咨明督臣和衷商稽妥愼經　翼答高厚鴻　於萬一所有微臣接受撫篆日期並感激下忱理合𢚈摺叩謝天恩伏乞皇太后皇上聖鑒謹奏奉硃批知道了　此 
 
