# 1894 - 239 - 4907674

 

Page 1

 
 
[新印二十年夏季諭旨告成] [  申報館謹啓]  
　　本舘於報首　時恭錄邸抄諭旨復分春夏秋冬四季搜季排印將板式放大俾薄海内外臣民咸得莊誦　王言共知遵守本年更　　書皆令已印成每本碼洋六分賜顧者請向三馬路申昌各埠申昌及售申報人購取爲盼此布 
[重印增廣申江勝景圖告白] [  點石齋主人啓]  
　　本齋會於光緒十年分石印申江勝景圖及與友如先生乎繪並諸名人題咏計託遥梁形勢畢肖久己風行海内所印七千部早經售聲令又添入愚園張園徐園及　布局諸圖畫加印出筆精墨妙海内咸　近有射利之徒將此議略加去取原書翻板照印更其名曰申江名勝圖魚目灑珠殊足令閱者齒冷用特詳爲申說爲諸君告幸勿爲所或幸甚計卽日出　價洋七角在棋盤街本分局北申昌並各省分莊均有發售特此佈聞 
[新印繪圖續永慶舁平告成] [  圖書集成局代啓]  
　　永　　平　書雖小說家言而歴叙俠士之行踨名臣之規畫與夫豪强土寇勢利人情無不宛轉如生惟妙惟肖兹由文淵山房主人以續永慶昇平囑爲排印閱之覺言情叙事尤爲娓娓人情良由筆墨空靈故足文言道俗也茲己工竣紙墨裝釘色色精工冠以繪圖尤爲佳妙計六本碼洋入角由天津文姜齋上海三洋涇橋文淵山房江左書林掃葉山房三馬路申昌書畫室出售諸君子其亦先覩爲快乎 
[論日人妄出大言之可笑]  
　　昨報載倫敦電音局外諸國以兵凶戰危勸令中日兩國罷兵修好日人堅執不依答以必至中國北京而後己譯竟不禁啞然失笑曷笑乎爾笑其輕舉妄動不自量力卒致師喪於外民怨於内不自悔悟尙出大言以欺人此何異甫離襁褓之童稚被人玩之於股掌之上心旣有所不甘力亦萬不能敵祗得肆口詈駡以洩一時之忿聞其言者亦不過付之一笑而己在日人之公然出此言者豈不以彼國陸軍皆倣德國兵制甚至鞋帽衣服一律强效他人忘却本來面目平時訓練偶有一知半解便詡詡然脾睨一世以爲無人可與之敵不知日本兵制仿傚德國己在二十年前今德國兵制精益求精密益加密以視從前固己進而益上而日人但襲其二十年前之成法亦趨亦步不知通變己爲有識所齒冷况用兵之法變化無窮日本但傚德國舊法亦徒得其皮毛便侈然自以爲是不暇計及可用與否急欲輕於一試彼又見夫德之勝法也曾以兵三萬名自此門而入由彼門而出穿行一過以快軍士之心彼旣事事仿效德國見德國有此一舉不勝艶羡遂有必至北京一語一若不如此不足以步武德人也者不知中之與日大小懸殊强弱顯判迥非德法之權勢相等者可比日本將驕而無謀兵怯而不振斷不能及德國之萬一而竟貿然出此一言不顧他人竊笑於其旁無論中國各海口防堵嚴密斷非日本所能窺伺一試於威海再試於旅順均被砲臺所擊奔避不遑黔驢之技固己窮矣彼又豈能交黄鵠之高飛窺我得地耶日本欲以此效德人之所爲我知德人亦必目爲不肖弟子屏諸門牆之外矣大抵日本此次圖佔朝鮮純以虚聲相恫嚇初試之於鮮王鮮王不爲動遂敢擅行廢辱今又試之於局外勸解諸國此其藐視一切之槪不特爲中國所萬不能容抑爲旁觀所萬不能平自日人有此一言各國益當曉然於曲直之所在卽中國大張撻伐不制其死命而不止亦當爲各國所共諒矣夫言語者爲觀聽之所繫卽爲榮辱之所關况當樽爼周旋之地宜如何出以愼重日本乃専尙虚憍妄肆夸張初不睱計及所言之兇副所行否試舉日本所行之事令其返躬自問亦當爽然若失溯自用兵朝鮮以來僅刼我遞信之操江運兵之高陞二船乘我不備出以詭道在中國失此二船初無關於輕重而彼乃僞報勝仗傳之國中以誆騙其兵民之心其所有吉野浪速八重山松島筑波等兵艦悉爲中國海軍擊毁回至横須賀修理非緩以時日不能修竣此爲由日回華之人所目覩萬萬不能　飾彼國海軍之伎倆巳可槪見更以陸路戰事言之中國陸軍之抵平壤著自上月十二日起屢與日兵接　所向披靡陳斬日兵無算迭復中和府等城至十九日又擊毁磐城天龍鳳翔天城四艦日兵勢益窮蹙鮮兵乘勢内應遂殺東學黨渠魁金學元及日本陸軍少將大島義昌手持首級赴中國軍營投降我軍乘勝連復三城殲斃日兵約以萬計日兵退守臨津漢城指日可復在日人平日訓練軍士旣奉德國爲鼻祖且迫不及待急欲出而一試自問當稍有把握初不料兩軍相見之下中國屢勝日本屢敗幾有泰山壓卵之勢日人於此苟尙有一隙之天良必當自怨自艾以前此之妄動爲非計從此深自歛抑不再敢以大言欺人不謂其兵屢敗其意不悛輙敢以不情非禮之言陳於大廷廣衆之際不知日本海軍之游弋者窺伺威海旅順尙不得逞何論其他日本陸軍之在朝鮮者望風輙靡傷亡過半以我中國勁兵擣之無異疾風掃籜首領旦夕不保何暇作非分之想乃猶出此大言以相恫嚇北京爲大皇帝所居日本苟欲入覲　天顏除非效大島義昌割下首級賚與官軍馳驛護送入京獻俘闕下庶可慰日本之願耳卽不然俟朝鮮全境恢復日兵悉數就殲我軍鼓輪東駛奪彼口岸直擣東京執欲至北京之人械至中國在六街三巿間游行一周以遂其觀光上國之願俾知我中國不忍指人之意曲爲體貼而日本史臣亦可奮筆大書紀載此事傳之無窮作壁上觀者亦譁然爲日本賀日曩者之言騐矣豈不快哉日人盍坐以待之 
[日兵登陸]  
　　昨日接到烟臺西人發來電報云日兵在旅順口登陸電音止此又聞日人於五年前己偵知旅順迤北十八里有一河道水甚深可以泛舟而進此次想在此處用船駛入載兵登陸中國亦早知此處可以進兵必巳妥爲設防日人雖欲狡焉思逞豈可得哉 
[己設水雷]  
　　近日日本沿海各要日及口外山脚等處均經埋有水雷故捕魚爲業者咸稱不便云　 
[忍棄其民]  
　　日兵係募平民充當向例三丁抽一限六年爲滿前三年在營習練後三年歸家聽調其備兵名有三種一日應備兵卽在營習練之輩早己悉數調往朝鮮二日預備兵皆歸家執業聽調之輩今巳調遣三曰後備只老壯不分舉國之民皆是也今亦調出此等人或耕種在鄕或貿販在市兹忍道在軍前生死莫側臨行時與父母妻子訣别涕涙交流傷心慘目以不教民戰是謂棄之何日人忍棄其民竟至此耶 
[海外飄零]  
　　前次高陞輪船被委奴擊沈内有北塘練軍左營兵李裕發馮玉山又古北口練軍右營喇叭手陳永海等三人幸未沈没被倭軍擄去强加詰問李稱三十五歲直隷故城縣人馮稱三十四歲直隷河間縣人皆充洋槍隊步軍高陞於六月廿一日早三點鐘出大沽口至廿二日晚駛近牙山灣遇日本兵艦被查停輪當時見一杉板船坐一日本軍官前來查問瞬卽不見我船内共有兵兩營一千一百人其時船主洋人欲降而船中吳羅二鎭臺大怒洋 
 
 

Page 2

 
 
人落海卽被日艦發砲將船擊沈云 
[鮮民公憤]  
　　朝鮮至日本之軍報電線韓民迫於公憤急行割斷後爲倭官查出五人送交全羅道鮮官鮮官謟事倭奴擬以死罪倭使大鳥擬以輕罪監禁鮮民尚有公憤鮮官乃以媚倭爲事可見人之賢不肖固不以貴賤論也 
[兵艦述聞]  
　　日本訪事人云中國軍艦在豐島地方與日兵開戰復有數千兵登助浦地方卽將該地縣官殺死並聞近有南洋兵盤將欲駛往東海地方此係仁川來電未知確否 
[尋覓倭船]  
　　烟臺訪事人云有人自威海來言及我國兵船准備出洋尋覓倭船此次有德人漢納根在船帮辦己挑選堅固船隻砲位較大者八九艘必欲擊壞倭船而後甘心焉 
[保護有人]  
　　日本東京皇華使館及横濵理事署房屋自汪芝房星使及理事官各隨員等奉命回國後卽一併封鎖統交美國保護刻下㝢居横濵之華人遇有交涉案件細事則由中華會館經理如有緊要事件皆由新請之西繙譯關厚祥禀報美領事照會辦理 
[補述牙山戰事]  
　　烟臺訪事人來函云有自朝鮮回者述及前月牙山之戰葉軍門見倭兵陸續大至自以我軍衆寡懸殊外援又絶不敢爲株守之計廿八日又值天氣晦冥深慮倭兵乘夜刦營遂留兵三百名看守營壘餘俱拔隊啓行自南而北欲與北路大軍相合至夜倭兵果來刦營運到大砲數門連環攻擊營壘俱毁我兵奮勇衝突逃出二百餘人此卽前次牙山小挫之情形也彼見我兵衝出者不多以爲仍有重兵在内四面圍攻層層進逼槍砲齊施愈逼愈近是夜天陰月黑咫尺莫辨倭兵自相轟擊天明點視傷斃二千有餘可謂天奪其魄矣此係確信特補錄之 
[補述朝鮮軍情]  
　　昨接本館派赴烟臺訪事人來函云侫朝鮮七月二十日遞來信息叙及我軍之前據平壤者大獲勝仗乘勢進兵至松都地方各營星羅棋布不下三四萬人倭兵悉調赴松都一帶爲螳臂之拒聞十八日又獲大勝斬馘甚多倭奴爲之奪氣○倭人以釜山爲窟穴糧餉輜重軍火皆屯積其中留兵防守餘者調赴松都漢城仁川僅有倭兵少許甚屬空虚七月初旬由長崎等處載到倭兵一萬有奇陸續在松都進發有見者謂倭兵老弱居多精神疲困步履艱難今乃驅之以拒我百戰百勝之雄師是何異以羊餵虎耶○有由東邊來者言及我國派往朝鮮之兵渡鴨緑江而去者前次巳有三萬餘人近又由蒙古陸續調去二萬有奇其間馬隊不少誠勁旅也 
[日人歇業]  
　　日人之僑寓鎭江者皆在城外寶善街一帶開設東洋雜貨等鋪現因中國聲罪致討大獲勝仗日人自覺赧顔相率將店鋪關閉乘長江輪船先赴上海然後回國 
[稽查奸宄]  
　　鎭江爲水陸通衢人類不齊自倭奴犯順以來奸宄充斥更宜嚴密稽查日前府尊彦詠之太守以城廂内外客棧林立誠恐藏匿奸宄遂面諭保甲局員飭令各棧設立循環簿書明姓字以及里居並作何業往何處歴歴載明以便稽查局員奉諭之下現己遵章辦理矣 
[鎭江患疫]  
　　鎭江自立秋以來天時不正疫癘叢興比户呻吟通宵逹旦重則急痧瘟疫有未逾半日而魂游墟墓者七月二十八日上午城外譯家巷某整容鋪夥年甫二十餘晨起平安無恙一轉瞬間忽發急痧仰臥於地亂滾亂呼當經鋪主用針刺之並無效騐登時命返泉臺此外患瀉痢者不一而足衛生者可不防之於豫哉 
[豸旌過鎭]  
　　鎭江訪事人來函云新簡常鎭通海道吕觀察海寰領憑南下由上河乘坐頭號官舫用小火輪拖帶於七月二十七日上午行抵邗江旋發電至京口憲舟約於是日傍晚蒞止丹徒縣王伯芳大令接電後遂飭辦差人等在義渡碼頭搭蓋蓆棚張燈結彩陳設一新俄而寶蓋山新兵前營吳養吾營帶率領麾下健兒在蒜山排列隊伍預備迎迓直至金烏西墜望見瓜洲口靑烟縷縷上蔽層霄知憲舟己至各隊燃放排鎗聲若連珠少頃就怡和碼頭下碇闔郡文武各官員均詣碼頭迎接觀察一一接見互叙寒暄始各興辭而出一十八日天甫黎明觀察啓輪上駛前赴金陵謁見兩江總督劉制軍小住數日卽須赴姑蘇詣撫轅繳憑然後至鎭江履新聞接篆之期大約在中秋節後云 
[京江望雨]  
　　鎭郡四鄕禾苗黄萎望澤情殷地方官在郡廟設壇拈香祈禱數日以來雨師仍未稅駕王大令憂心如擣於上月二十五日出示禁止鷄鴨魚蝦不許入市以前年兩次亢旱皆迎請都天大帝入城得以大霈甘霖遂擇吉二十四日早迎神入城供奉萬壽宫道府廳縣各官親詣拈　二十八日下午狂風大作走石揚沙掖而雷聲隆隆電光灼灼頃刻大雨如注未及片時雲收雨散次日清晨陰雲四布氣候較凉細雨如絲霑衣欲濕究以田疇龜坼土脈乾鬆瞻彼良苗未見生機蓬勃尙望癡龍三百睡起行雲俾胼胝者流納凉柳下熙熙皥皥同歌喜雨之章則幸矣 
[揚城祈雨]  
　　揚城自七月以來雨師從未稅駕加以天氣酷熱前此所得甘澍早己乾涸田疇依然龜坼禾根漸形黄萎胼手胝足者甚以爲憂甘邑西北鄕尤甚兩邑宰關心民膜卽於七月十九日在郡廟薰壇虔誠祈禱並出示禁屠三日 
[漕督過揚]  
　　漕運總督松漕帥奉命隨班祝嘏正擬起程適有要公須與南洋大臣劉制軍面商遂往白門一行憲舟於上月十八日上午駛抵維揚前有小火輪一艘拖帶都轉以次府縣各官均至碼頭恭迓接見有差寄掟片時卽向瓜洲江口進發鹽揚等營曁五臺山三汊河等處防營均列隊江干唱名跪接槍砲之聲隆隆不絶迨憲舟啓碇仍恭送如禮 
[吊客如雲]  
　　前辦泗源溝總緝鹽厘楊子穆觀察騎鯨西去巳紀前報兹公子等筮期七月廿二三等日開吊大門外素旐高懸直至靈幃一望如雪銜牌執事均在兩旁排列自江都轉廖叅戎以次印委各官均往奠醊其舊部弁兵追念恩澤亦各具生芻一束先段由江口來揚躬親叩奠並有瞻遺像而墮涙者蓋觀蔡督帶緝私水陸弁兵廿餘載於兹矣非眞有實惠及人曷克臻此至出殯之期尙未擇定約在秋末冬初云 
[修築城門]  
　　杭垣雉堞參差蜒蜿三十里西南面江乃上游要道東北背河乃下游要道撫憲廖榖師蒞任後閱視一周雇工修理　西南之清波門正南之正陽門候潮門東南之清泰門正東之慶春門東北之艮山門正北之武林門西北之錢塘門均己修整完固惟正西之湧金門爲西湖遊玩出入之處並非要隘故興工整理爲十門之殿茲因主簿羅二尹堃督修撫院工竣經藩可趙方伯札委興修湧金城樓卽傳泥木匠人估值開工 
[義龍復興]  
　　杭省義民水龍夫與中署洋龍夫口角閙事以致義龍停止兩月本館言之屢矣兹悉善堂叔董復奉府憲面諭勸令舉辦爰於七月初四日邀同上下城二十四集司事設筵相欵諄諄相勸告以事屬義舉當以救災爲重不可因小忿而廢善舉各集司事均巳首肯惟二聖廟司事某以年逾七旬　勝重任爲辭須另覓公正之人方可復興其餘廿三集均己照堂舉辦按義龍之興肇於康熙年間其時雖有官龍良以營規所在必須整隊而行不若義龍聞營卽救較爲神速初立義龍之時屢以官龍在前義龍在後相轉而行互相聯絡並無　域之分爲可事者皆係身家毁實樂爲義舉者故不取薪資集内人夫皆選擇安分良民並無遊手好閒之輩平時各安生業遇事則含業往救略給工錢爲數甚微其撌水各夫以水之多寡分别給錢以示鼓勵惟因此受傷者重給　費死亡者撫卹極優在集署各給號衣以防匪徒冐充各集標識日則 
 
 

Page 3

 
 
有旗夜則有燈辦理誠屬妥善自兵燹以後義龍先興官龍尚禾　舊迨添設洋龍而營勇又人半隷籍他省不知舊規亦有歧視義龍之意遂致時有齟齬今當復興之際并由紳董酌定規條四則禀請府憲定奪一擬　龍在前義龍在後理宜仍照舊章惟洋龍以皮條灌水雖爲靈便而龍身笨滯如在狹巷之中當讓羲龍前進倘火警時義龍先到則洋龍亦宜在後以免擁擠一擬擔水人夫應各顧各集以防越爼一擬義集中短具一役係爲泝缷房屋以拔火弄義槓一役係爲搶擡棺木以免橈燬必須深入重地此等人夫洋龍當讓其前進不得攔阻一擬洋龍兵丁宜與義龍人夫互相聨絡須絡義龍一事係民捐民辦不動官欵不得逞勇向前致有爭執府憲閱禀後當卽批示准行一面移知中衡白叅戎請其嚴飭洋龍統帶約束兵丁如有事端禀官究辦不得擅行用武巳札縣出示曉諭矣 
[川與子同仇]  
　　臺撫邵大中丞日前接總署密電略云日人在高麗地方任意鴟張不遵條約不守公法我中國運兵前往保護詎行至中途突有倭船多隻乘我不備在牙山地方海面開砲傷我運船釁由彼開斷難再事姑容著沿江沿海各將軍督撫及統兵大臣整飭戎行遇有倭人輪船入口卽行迎頭痛擊悉數殲除等語中丞立卽通飭各營知照未幾又明奉電傳上諭一道大旨與總署密電相同軍民見之十分踴躣加以　　　出示懸賞能毁敵人船隻及斬敵首者賞銀有差一時巷語街燄莫不以殺賊洩憤爲事師直爲壯曲爲老彼倭人烏足以知之　 
[電述聞]  
　　臺北電報總局向設在大稻埕火車碼頭北首查各省電局章程雖由盛杏蓀觀察督辦委員分赴各處設局通電其中招集商殷居多故日商辦惟臺灣一省從前撫憲劉省三爵宫保以其孤懸海外集股恐非易了奏明另立章程由公家撥款興辦局員以下皆由官憲主政故與内地電局似合實分然其傳電各事則與内地無異局設報生數班究以地僻事簡平日輪流一班尚覺裕如今自防務戒嚴以來商電雖仍如常而京畿曁各直省有關軍務各電來往增至倍蓰日易報生數班尚慮接應不暇夜間則向定十一點鐘收報者今則通宵逹旦不能成寐從辭各鋪户與内地交易之處有因行情貴賤隨時漲落或生意中機密要事恐爲旁觀識破均用暗碼代逹近則該局接李傳相電示以現今中日有事巳於高麗地方開戰凡沿海各處電局所收華洋商報内有明碼論及軍情及一切暗碼均不准發臺局奉此己將傳本來電揭示各鋪户遵照辦理此亦愼重之一端也 
[臺北防務]  
　　臺北自辦防務後大憲於城廂内外及基隆滬尾兩處頓添二十餘營之多近日厦門提督楊軍門奉命來臺督辦防務所帶雄　四營分駐艗舺大龍洞等處人烟湊集頓異平時市廛鋪户無不將貨價高抬兾圖漁利勇丁與之貿易時有争訟李麗川司馬聞之因高懸厲禁諭令鋪商不得故昻價值勇丁亦不得恃蠻賖取以期安謐○臺地自攺行省後文武兩途聽鼓人員大憲輪班委任非若曩時之破格擢用進取之途旣隘斯賦閑之人愈多近日備辦海防文則有營務處籌防局差遣武則添募二十餘營自統領營官以下位置良多仍有一班向隅之員或於從前法人窺臺一役著有微勞藩憲愛才如命因從武員中查有提督以迄都守如余君清勝陳君得勝李君春海等十四員捐廉月給薪水銀八兩以資旅費暫歸營務處差遣俟有統領營官缺出卽行委用○前在大嵙崁統領隘勇某游戎因奉憲檄調赴滬尾防守並飭另招土勇一營歸其節制近游戎保有本地人蔡國樑充富管帶上月十一日巳在府前街招募成軍立卽開往防次聽調○臺北前接電音以廣東地澳鎭劉淵亭鎭軍會辦臺灣防務大憲立派罵時快輪前赴廣東迎迓地方官亦預將城内天后官歸余請絜備註憲罵初九日督辦臺方之揚軍門巳由福建乘坐兵輪抵臺斯美亦由廣東駛回聞鎭軍在澳因公稽滯大約十六日左右方能另坐兵輪抵臺也○臺南有安平旗后兩口亦海防緊要之地聞大憲擬飭統領棟字等營林蔭堂觀察督率雄師多營馳往防禦惟觀察前由中路調至奉委駐紥基降獅球嶺一帶觀察業至彼處勘明營址今上憲意將調赴臺南故尙在郡小住想須奉到明文後方能定奪也 
[招募民圑]  
　　現當海防戒嚴粤省駐防各營皆調往虎門砲臺駐守大憲己札飭南番兩邑宰轉諭城廂居民招勇成圑俾得自爲保衛並由官設立圑防局以總其成如果辦有成效地方乂安准發功牌賞給各街董事以示鼓勵 
[儉遭回祿]  
　　皖垣南門内藥王廟地方有畢姓香鋪開設有年上月廿二日因早炊遺火薪中登時烈燄上騰幸在白晝人力易施得以卽時撲熄 
[九江火警]  
　　九江信云七月廿四晚鐘鳴十二下遥望對江東北一帶紅光燭天約歴兩點鐘之久始滅又城内老府門口下首某剃頭店西門内某傘店不戒於火幸人手衆多登時撲滅薛明府以久旱之後火燭宜防遂出斗方告示一道黏貼木牌飭差沿街游行鳴鑼警衆 
[舉辦圑防]  
　　揚城各憲刻因海疆有事邀集本郡紳衿議辦圑防以衛閭里前巳登報兹聞官紳會議巳有端倪擬先招募精壯百名每名月給口糧可得孟嘗食客之數每十名立一什長逐日操練按期會哨晝則分布新舊城各門夜則輪班巡綽先行試辦如人數不敷尚擬續招或擬於保甲周内調撥百名由圑總約束現聞各紳擬公舉殷君爲圑總七月十七日業己開招凡具男兒好身手者均至殷宅報名約一二日内卽可足數至所需經費聞由運庫雜欵項下先行籌撥若干餘各續籌接濟嗣以掛號投充者紛至沓來於正額外溢出數倍殷君遂會同什長於十九日在興教寺内逐名遴選必身軀雄壯相貌魁梧膂力過人面無烟色者方堪入選現己足額每日朝暮兩次在大院内教習洋槍籐牌刀矛等技總局卽設於寺中蓋以地處適中院宇寛闊可以施展也目下山門外旌旗耀日創戟凝霜另有大旗二面大書揚州府圑練總局頗壯聲威 
[派兵揮壓]  
　　距鎭江城東十餘里有地名京峴山爲往來要道奸匪易於潛蹤現當中日有事不得不預爲之防統領兩江督標親軍等營劉廣才軍門特派後營王管帶率領勇丁二百名前往駐紥以資防守刻下各城門由副都統保統制添派弁兵以資防禦 
[祀事犯明]  
　　今日致祭文昌帝君之期上海縣黄大令飭辦差人役置備祭牛祭器於黎明時赴文昌閣行禮循舊例也 
[軋斷手指]  
　　昨早九下鐘有馬車一輛行經西門外斜橋西首有某姓數小孩正在游玩不及避讓跌仆於地車中人見之急行收韁不料馬性　劣致將孩之手指軋斷孩號哭不己經其父覔樂敷治雖無大碍然己殘缺不全矣亦憾事也 
[店夥吞烟]  
　　蘇人金保和在英大馬路清園烟館爲堂倌日前曾向某洋貨店夥購得羢布等物價值頗賤私心竊喜不料此貨係該店夥行竊得來故以賤值售脫近日事發至金處查問前項貨物爲烟館主所知以金收買贜物與賊爲伍將貽累於他人遂於前晚與金結清帪目當將生意辭歇金遭此不日愈思愈憤不願再履人世遂將紫霞膏一盒和酒吞服有頃毒發宛轉呼號被店中人察知立卽舁送仁濟醫院求救醫生以金受毒過深無可挽回延至昨晨一縷冤魂己向芙蓉城中去矣店中人查得金並無家屬祇有胞姊在滬素以看香頭爲生乃將其胞姊尋至具告以故其姊不肯十休務欲報官烟館主遂扭送捕房捕頭以事關人命飭轉送英公堂想須報官請騐也 
[大開色戒]  
　　租界中佛店大都藏垢納污而以彩市街之觀音庵爲尤甚有游方僧名清波者六根雖淨色戒未空上年與小東門外某烟妓叅歡喜禪被流氓偵悉搗以降魔杵狼狽情形令人發噱近來該僧又與大脚烟妓某氏有染前日適地藏王誕辰僧引妓八庵以焚香禮佛爲名共登樓上正待啓無遮大會忽爲該處一帶甲乙等流氓偵知消息一聲暗號蜂擁上樓將姦僧淫妓雙雙揪住僧合十頂禮乞垂憐憫該流氓等終不肯釋司香火之某乙見此情形知不得了急出外人呼救命觀者如堵僧無奈願出番佛廿尊以十尊立劵甲乙等不允須出洋四十元方肯干休正在擾攘之際適巡街浦至　　遁去將妓　向人大浦房昨經克捕頭研訊妓稱向僧借資並無私情僧　瞑目不作一語　頭不忍 
 
 

Page 4

 
 
苛求將妓僧申斥一番從寛釋出 
[不服稽查]  
　　包探唐清山至英公堂禀稱有日本婦人二口及小孩等住居虹口小的恐有别情故往查詢甫欲上樓忽有陳清財者强行攔阻不許上樓故將陳拘送案下請爲訊究陳供寍波人日婦係友人在長崎所雇　有包探來查小的不知是辦公之人是以阻止通刺間爾友在何處答現在外面通刺命將陳友傳進先據尙德順漢稱南京人向在神户中國領事署爲巡捕與日婦生下一孩今年回國因哺乳無人在神户日本衙門禀明准將日婦帶至中國以兩年爲期期滿仍須送回日本帶有日婦出口單一紙呈騐旋據童竹安供寍波人向在神户爲藥材生意亦因生下幼孩故雇日婦爲乳媪訂期兩年亦有此處衙門所給出口單呈閱通刺問爾旣爲藥業與誰家往來答滬南德興隆及法界天佑生俱有往來通刺以其中恐有别情遂令一併遵堂覆訊出口單兩紙暫行存案 
[男孩待領]  
　　包探張阿五見有失路男孩瑞園一名解送英公廨請爲安置值日差禀明宋通刺飭交官媒暫行安插待期家屬來案認領男孩語無倫次不知父母姓名住居何處上身無衣下身穿花布褲無鞋 
[飭探彈壓]  
　　七月三十日俗傳爲地藏王誕辰居民鋪户咸於晚間燃點香燭遍地皆然小東門外各花焑館香火最盛克捕頭恐流氓等遇事生風查照成例諭飭郁孫朱三包探帶領副役分投彈壓 
 
 
 

Page 5

 
 
   
 
 

Page 6

 
 
   
 
 

Page 7

 
 
[尋弟]  
耿子通胞弟覽去秋曾登報誌尋蒙遣人送信來家已悉詳細現原籍母親來信刻因年老多病思子情切囑再登報務望我弟見字後卽速來家一同回籍免老母倚閭懸望盻切　姊耿氏　啓現住虹口外虹橋文記　人和坊第一百零九號門牌 
[石印大明奇俠後傳告成]  
單購後傳　價從嚴向上海四馬路文宜書局購閱再繪圖大明奇俠前後傳共五十四回所詳東三省事情共訂八本價洋三角 
[開印後西廂記啓]  
是書接西廂之後傳自租廂拒色起至平苪慶圓止其中曲折不能盡述惟殫詞家必備之書定卽日出書其價格外公道在各書坊發售　 
[茂生洋行]  
近有不法之徒冐充本行夥友在外招搖撞騙誑取貨物任意妄爲殊深可惡以致蘭艾不分清濁莫辨用特佈告各號遇有前項情事切弗輕信貨物必須送到本行盖印爲憑用杜假冐故特聲明 
[如皋影梅室啓]  
啓者影梅室詩鐘係如臯祝君隱名氏所出今巳行第三次矣江北一帶頗爲暢行緣取列一秉至公毫無私見所有冠軍至前十名均非自作希圖肥槖實欲結翰墨之緣以廣見聞倘蒙各處　吟掌先生不吝珠玉其贈彩章程以及題紙請向各信局取閱可也特此聲明外附吟香室對句條統由胡萬昌信局轉售亦或函寄如臯本社取條又啓 
[呂宋發財大票]  
英九月份雙張十二元四開分條照算申三馬路石路請認各行天寳賚范財記不必愁錢運來大家有運來錢莊 
[江蘇藥水廠肥皂作告白]  
啓者本廠歴來自製磺强水硝强水鹽强水及各種藥水發客又有洗衣洗面之肥皂賜顧者請至本廠面議可也 
[舟行須知]  
倭冦順犯各處防務整嚴而本局爲軍火根本重地尤宜防衛本局東西兩百安置水雷巨砲以備不虞當經上海縣水利局傳集十六鋪以至閔行等沿海一帶河快地甲飭令嗣後每日從黃昏時候起至天明止無論各項輪船及民船商船一槪禁止業出示禁在案本局恐各色人等尙不及周知若各項船隻仍於黑夜暢行其中卽無倭奸暗渡亦難保不誤觸水雷致遭不測甚屬右虞望各色人等速卽遵照以昭愼重滬南製造局告白 
[酬謝]  
嘗聞作善降祥行道有福世人未有不以爲善爲最樂者也綠梁天興　歲遷鋪開張生理蒙諸友作賀理宜酬謝燕樂用答厚誼高情天興忖思　諸君固豪富中人又皆樂善好施之輩斷不以杯酒之奉爲見意焉是以將銀廿元送入廣擊醫院俾作善舉幷與　諸君廣種福田是亦善與人同之意云爾 
虹口廣肇醫院謹啓 
[Ｇryot 's　Tar　Solutlon　歸育柏油藥水]  
啓者此種藥水能醫傷風咳嗽及肺家之病或咳嗽氣管不舒服等症如處極熱之地服此藥水亦甚有益因此種藥水能醫發燒霍亂時症且以少許放入日用之水内可除水毒法國有大醫院七所用此藥水其效如神聖羅意師病房前醫生巴生云各醫生應將此種藥水試用用之卽知其中益處望各處醫生俱用以治病惟用時須將瓶細視招帖上有西字查明巴黎斯雅各路第十九號門牌弗來累製此外各埠均有分分售處上海則寄存大英醫院此佈 
[上海鴻福來　號單已到]  
查英八月票本行送售中彩甚旺請速兌洋購票爲盼 
[上海快發財　號單已到]  
查英八月份票本行送出彩票中彩甚旺請速兌洋購票爲盼 
[一舉兩得○正四月送出兩次頭彩　快發財　附送彩票]  
本行久設自運呂宋大票常得大彩早已聲明加送彩票不取分文今售英九月票雙張十二元六角附送彩票一雙張單張四開照算分條七角附二條○躉批公道紅票現兌信購卽奉上海四馬路 
[畢耐仙先生推拿聖手]  
先生治喉風毒門藥到病除精理兒科全活尤衆向例邀診兩元從錢君善言减潤一元小兒驚風蒙君推拿回生特謝仁德雲臣曹安卿 
[頭彩五萬元　一本萬利有　五福來]  
英九月票雙張十三元單張四開照算分條照市拋球塲萬有利啓 
[埽葉山房北號告白]  
古號店面房屋更造暫行遷移倘蒙士商賜顧購辦書籍請移玉趾至大馬路望平街坐西朝東門面須認招牌便是八月朔日爲始 
[二彩誌喜]  
英八月份赤金大票二彩第一萬一千四百八十五號由小行售與寗波施君獨得全張計洋一千元然施君鴻運小行亦叨榮幸矣四馬路廣發謹白 
[姑蘇新開正源土莊]  
本號開設閶門內東大街朝北墙門自運大小洋藥提尖川土向在豐碭採辦提尖本土零躉批發凡仕商賜顧者須認明本莊牌記庶不致悞 
[尋狗]  
昨晚六點鐘在本行門口失去小洋狗一隻名麥克司短毛身白頭與背帶墨色點如有人送到北京路八號門牌內祥生住宅謝英洋五元决不食言 
[堃記木行啓]  
近有無恥之徒冐本行招牌在外私做生意竊取貨物甚屬可惡恐各寳號被其所惑故特登報聲明倘有上落者一槪與小行無涉 
[精華錄箋注○夢筆生花]  
漁洋山人所著不下十餘種惟精華錄爲最惜原板已毁刻訪初印本重加校　石印六開訂十本價洋三元夢筆生花六本價洋八角由上海文宜書局左掃葉文瑞各書坊寄售 
[石印瀛環志略]  
徐松龕先生著圖考明晣論斷精詳爲談洋務家必不可少之書茲特重校付印紙潔圖明舟車尤便每部價洋一元請至上海千頃堂購取 
[英商熾大洋行]  
啓者本行由英屬三大家鐵厰分設在此期便招徠所有承攬生意胥照英京巿價槪無經手用費視他家代行經辦者情形旣殊貨價尤爲眞實一切軍械無烟火藥或定造魚雷鋼快炮船靈捷鐵路以及紡織等機器均屬近今新式以紡機牌爲記並售鋼鐵等五金一應油漆廠木設史一處高設軋一史個賴一設孟諸史德咸屬久遠馳名老廠敝東富因治君先人大股創設者也幸請光顧閱樣議價無不格外克己以副敝處分設之意此布北京路十九號啓 
[義興祥烟袋號]  
本號在上洋棋盤街開張有年貨眞價實名馳各省今因遷設在四馬路中巿開張誠恐遠方往來未及週知故特聲名主人告白 
[僞經考廣藝舟雙楫]  
南海康長素孝廉所著新學僞經考辨明毛詩古文尙書費易周禮左傳爾雅說文之僞原板初印計實洋二元四角廣藝舟雙楫專論南北朝碑原板初印計實洋六角同文書局啓 
[石印史要]  
任釣臺先生仿十七史蒙求體例以四言韵語編成始於盤古迄於有明比事屬詞瞭如指掌較之鑑略等書殊覺精美詳備每部實洋六角上海四馬路古香閣發兌 
[正獅馬牌嗎啡]  
本堂寄售獅馬牌嗎啡批發原箱原磅價格外克已貴客賜顧請移玉爲荷申石路蔣鶴齡啓 
[杭州德記號]  
發兌外國藥水香水丸粉糖片各貨俱全照申批拆信購卽奉近多假冐賜顧認明大升巷元元銀樓間壁石庫門内 
[老瑞生鞋帽號啓]  
本號因翻造房屋暫移至抛球塲北首蔡同德北隔壁第三家交易凡蒙光顧請移玉趾是荷 
[天主堂學堂開館告白]  
啓者本學堂設在南潯路定於禮拜一卽八月初四日開館館中有中國學生兩班一班爲已讀西書者一班爲初學者如欲就學請來館面議此佈 
[捷如影響]  
頃閱友人購書一部首頁載有人翻刻雷殛火焚八大字竊思翻書一事雖無律例專條第數載勤勞幾萬血本賴以活家養命一旦被人翻印其怨有不共戴天者也今閱某書翻刻不到四天卽受奇災此街書肆林立祗焚此一家豈非報應之速無逾斯耶奉勸書肆中人須存忠厚以後毌效此輩行爲也 
醒世子告白 
[金陵成美學館告白]  
啓者本書院之成美館開設有年矣由成美升入本書院之愽學館者今已二十餘位而現在成美肄業者尙有七十餘名人數雖云衆多額設不妨推廣爲此登報通布凡有願子弟學習中西藝業者祗須覔一的保儘可送其前來束修每年洋六元房飯各費每月洋一元五角如欲加學英文束修每年洋十二元房飯等費同現本書院歇伏已將滿期准於八月十九日開館有志者須及早來商幸勿過期自誤切切特佈匯文書院院長福開森啓 
[西洋海參出售]  
今有西洋海參十餘担價值公道本號自運白鐵鉛皮錨鍊繩索天平洋龍大小保險鐵箱各色洋釘瓦流白鐵一應油漆洋貨鐵器俱全如要購者請移玉至新北門外東首河浜第七十四號門牌面議可也萬源號啓 
[鳳陽府]  
鳳台縣李懷珍號聘臣精於書法懸針垂珠屋漏痕折釵股則船過渡草書氣勢如龍行蛇驚名爲冩家者洵不誣也 
[産業出售]  
啓者今有産業一所坐落英租界黃浦灘内有行棧房茶樓瀉字間等合意者請至本行面議可也此佈長利洋行啓 
 
 

Page 8

 
 
   
 
 

Page 9

 
 
[江臬小泊]  
　　分發江蘇補用道陸春江觀察元鼎引見出京行抵滬江己登前報兹悉觀禀於七月二十三日傍晚自滬　　　　　局江寛輪船湖江而上卽　二十四日晚七點鐘時駛抵鎭江文武各官均詣江十恭迓觀察亦以　答拜直至鐘鳴九點始啓輪上　　　　　謁見兩江總督劉制軍而築事宜瀕行時水陸各防營升砲鳴鎗恭送如禮 
[石梁修竣]  
　　九江東門外五里橋乃　衢要道向有大石橋一座今春被水冲刷關道誠果泉觀察捐資修理札委黄悔　　　　　　都戎督工現巳一律告成從此熙來攘住者可免欲渡無梁矣 
[梵鐘聲寂]  
　　邗上每年七月中旬以迄月杪大街小巷盂蘭盆會幾於無處無之彼牛山濯濯者東奔西馳如入山陰道　　　　　本届因海氛不靖各處經防居民意興索然咸不欲踵事增華徒資糜費又值保中局出示預禁不准攔街搭臺池放燄口以免滋事　　　　日中各街巷祀觚燄口幾寥落如　星有善謔有謂倭奴無端犯順不僅佛門弟子恨入骨髓兒令永堕阿鼻地獄恐九幽十類無祀　　　　　　　牙爭欲飲倭奴之血矢 
[酯風大]  
　　某氏婦居虹口公義局相近向與居外虹口之阿敖姘識奈氏水性楊花得新厭故又與某中有私阿敖　　　　　含　意遂爲兩　不並立之勢前晚甲方赴坐山之約　敖突如其來將手携鐵祔洋傘向前直竊正中中之　　用力太猛泂革　　　　　　阿敖乘間遁去甲經人舁人同仁醫院蹙生用象皮當將傷痕封固據云不致有碍惟申家誓不甘休定欲投捕房控告經魯仲連　　　加　解顧令阿敖負荆　罪刻下　敖尙未尋獲恐難免雀鼠争也 
[拐被控]  
　　寍彼人　長娶妻某氏資居虹口元昌路日前氏被鄰近陳阿三誘騙出外阿長偵知蹤跡遂於前日　　　同包探江　三將陳拘獲　入捕房捕黠詰　氏之下落答現在寍波捕頭令押候解送公堂究辦 
[交保候核]  
　　工頭陸子卿等於上年五月閭在滬招雇廣東寍波無锡及本帮工匠多人往俄羅斯作工當時議　　　　資在做工處　給各工匠懦用尙有一半在滬給各工匠家屬田陸等信地亞士洋行買辦代爲擔保各工匠旣至俄羅斯作工或水土　　　　食不慣死亡相繼各人均有戒心先後回華兹者各人向陸等索取工資無著遂至地亞士洋行與買辦索擾英捕房好代捕頭聞之以　　　　應至地亞士洋　　閙卽飭中西　　將　工匠　工頭陸子　等一併抲解公堂請判宋通刺疉次研訊著將陸等
交保赶緊設法料　　　保出後卽向經理人再三酌議各　入个月工賀　結咨工人均也應九將應找工洋找結惟戴兩香張阿毛等五人　不允諾赴道轅上江黄　秦仍發　　　員復訊核　日　通　汝奉憲札即飭原差著保將陸子卿交案訊究戴雨杳等同供往俄羅斯作工共有三十二人其　　人工資名爲酌　八固月其實棱子卿暗中另有貼補　我等五人並木貼補分文故不願了結乃陸存心苛刻明欺我等愚　不　巳赴道　工經十家　　　　從嚴究迫陸子卿供前家　准父保旋同經理人向　自上年五月十五日起至本年正月十五日止酌給八个月工資了　　人氏己允諾惟　則香等五人　不肯了以致　訟不休豈明領工　秉公發給並無絲毫肥己亦無偏袒情事求請明徐通俩研詰再三陸　　前　遂判將陸　交原保候確切查明日行核奪 
[串吞無據]  
　　吳明齋控王士林　桂主中吞蠶繭提用一案宋通刺研訊之餘因要證吳桂生往金陸未回無　核　　將王士林 
俟函追吳桂生來案再行覆訊嗣因吳由金陵　　田原差提案通刺於臨堂覆訊吳明齋伸訴前情並　吳樓生所　　繭日七十掮由小　辭合售與王王林當時言明每　酌提用錢二　共　三百四十兩現要貨己交齊吳桂生忽串同王士林圖賴小的用　　恩究追吳桂生供　州人今春小的與王士林等合成十殿仁寗　　淫縣收連蠶繭來滬銷售王卽央人先向三井注行借銀數千兩作爲　　資本並言定所收確繭無論多寡須售與三井　　不得售與他人追　所收之賞均經王士林運售三井洋行小的並未托過掮各吳明齋　　許適提用實被誣　王士林供與吳桂生略同　縣以英明齋所控王士要等串吞用銀毫無證據禾使判斷吳尙嘵嘵置辯通刺大怒飭吳　齋交保王士林吳桂　當堂省釋完　 
[吊贜候辦]  
　　鉅竊陳德元桂德勝卽木元竊取孫太守等各鉅贜訊供清形迭詳本報昨日包探等將陳桂　咸盤詰所寄十二圩劉姓處之原贜陳愿自行冩信索回禀明捕頭復將英吳兩界押票分赴各極店查芾贜物解案請辦 
[解歸原聨]  
　　吳江竊前出刦案派捕　德帶同副役余德生等二十餘八到申緝捕赴英公廨上海縣投文　號不待照會捕房恊緝　余與住居虹口之顧昌照有隙故約同伴入人在居德商前詭言虹口有盜可同至該處緝抽及到其處見顧在茶肆　茗　稱獲盜一名被　　去扭顧互毆經巡捕拘入捕房解送公堂　送到縣訊供各請己詳前報前晚黄大令升坐三　飭原差　到地保　　到並從押所提山顧余　八復訊先謁孫順和供是地保其時余等毆打小的並未到塲事後查悉實係余與顧訊仇未解今次緝捕到此借公　　元呼　啜茗不由分　誣顧將盜縱去衆夥吵閙以致拘進捕　余之行爲素不安分余　主强辯數語卽求開恩大令怒日　之層心如此險惡深堪痛恨喝里笞一　板押候備又　解吳江縣究　再請遞　原藉不得寛縱顧昌照父地保領　 
[縣署瑣案]  
　　野鷄妓女吳秀蘭昨日午刻赴縣署喊冤值日差盤尙清由據稱鎭江人意欲從良殺鴇婦　　　人老爺作主值日差　明黄大令飭暫行看管聽候訊核○十六鋪楊炳凌役上海縣呈控陳鼎　虚踞滋詐黄大令准詞己於昨日飭差　何地甲到該處驅逐如　　案訊辦 
[英界公堂琐案]  
　　二十號西捕禀稱許　法王長根二人在河南路火場串竊爥銅一包是以拘案請究　　同供實因　小拾取宋　刺商之薩副　事判將許王各枷號四日　犯事地方示衆許會經犯案懲辦期滿再交捕房言押一個月五姑念　　　滿開釋○小工陳統　在虹口竊取張阿元之舊竊二條經九十七號印捕何送到廨請爲究辦通刺判將陳管押三經○龜奴姚襗松郭　　因上月廿九夜河南鈞　和里失火住居平和里西言之野雞妓院紛紛恀運物件以致姚郭之物互相搬　　欲掉回　致口角互相毆擊　　梋　經二百十六號擊　拘送到廨通斬以二人僅受微　各自竊　從寛斥釋○黄順發闖入西人尊臣住宅適爲侍言所見疑具圖竊遂　　十四號西捕送案請究　人與侍省投案申訴前情黄竊安徽入餘語含　有類瘋顚通刺判令交捕房帶回押上便船送回安秞原籍○稍　王阿五曾經犯事懲辦今又在老　紀行竊自鳴鐘一架由包探顧阿六緝獲人贜老順記遣夥投案領贜王供行竊是實如今只乞施恩通　　　王兩五交捕房營押　　　期滿遞回寍　　父失主具領○蔡蕙香鍾阿毛二人同竊湯兩珠等四家物件經包探黄四福緝獲送究蔡供　相人鍾供蘇州人不得己　此下策叩求恩宥　竊以此等入不便容留租界遂判令分别遞解回籍 
[邗江官報]  
　　七月十三日新季寶應縣徐大令福壇過揚應任彭　尹　　季遣鹽查艙張鹺尹鍚銘委六漫閘差吳鹺尉摇鴻解　　同餉來○十四日經知火營其　因員均委運北　差○十五日　　尉昌起復回淮○十六日陳鹺尹鳳均委　州　差○十七日　　合葆慶解京餉超程○廿一日趙鹺　　迎　　分司餉來○廿二日丁　陳兌孚司總　稽核差孫鹺尹擊炘到發照善○十三日祁鹺尹暄銷悔角稽收差○李鹺尹德程禀赴楊莊卡○廿四日何鹺尹福嘉委蘇　　○廿五日陳分轉康赴　　差　尹分轉霖　解京餉起程 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十年七月二十二日京報全錄]  
　　宫門抄○諭旨兩道錄前○新撫　　發歸毆斃命攬　定擬摺○東撫褔奏報東海關洋樂釐命收支銀數摺○大臣光等○義　　要差援案請撥欵項摺○豫撫　　　報下忙完解丁耗銀數摺○東撫福奏報漕船全數出境片○江撫德奏校閱營伍情形摺○七月二十二日工部鴻臚寺正白旗值日無引見○召見軍幾江鳴鑾立山○○頭品頂戴甘蕭新疆巡撫臣陶模繼一奏爲鬥毆斃命按律定擬恭摺仰祈　聖鑒事竊查前據喀喇沙爾廳詳報客民朱珍毆傷纒民牙買提身死並可以提傷輕平復一案當經臣批領審擬去後兹據署該屬聞端蘭審明義　解經署阿克蘇道黄丙焜提訊咨由鎭迪道兼按察使銜丁振鐸核轉前來臣覆加查核緣客民朱珍籍隷甘肅安西州赶車營生與巳死吐魯番廳纒民牙買提並受傷平復之河以提均不認　光緒十九年十月初四日晚朱珍攬運客貨由該廬進省行至清水河海子地方與河以提等車師撞遇朱珍因路窄難讓央令退後繞走河以提不允彼此争吵河以提牽拉朱珍輙毆打令後退朱珍生氣混罵順取車轅木棒毆傷河以提額驢牙買提持棒攬護朱珍將棒格落毆傷牙買提額驅牙買扼灣身拾棒朱珍　其拾取受虧閃至身旁冐毆一下迎傷牙買提左耳根倒地擦傷右腿經韓義赶抑勸阻適牙買提表兄托夫他車輛亦至問明情由一同救治罔效牙買提移時殞命報經該前廳符瑞獲犯騐訊具報未及詳解缷事聞端蘭到任查騐河以提傷早平復審擬解道提訊咨由臬司核明轉詳臣覆核無異查律載鬭毆殺人者不問手足他物余刃並絞監侯等語此案客民朱珍因與擾民河以提爭走車路口焦互鬭牙買提攏護該犯用捧毆傷其左耳根等處身死自應按律問擬朱珍合依鬭毆殺人者不問手足他物金刃並絞律擬絞監候秋後處决河以提因朱表不肯讓路輙缷朱珍轅騾致肇釁喘亦有不合姑念被毆有傷　與救阻不及之韓義均免置議屍棺飭屬領埋兇器木捧案結銷燬徐全案供招咨部外所有鬭毆斃命按律定擬緣由謹恭摺具陳伏乞皇上聖鑒飭部核覆施行謹　奏奉硃批刑部議奏欽此○○尚書銜山東巡撫奴才福潤跪奏爲東海關光緒十九年收支洋藥厘金銀數繕單恭摺具陳仰祈　聖鑒事竊東海關抽收洋藥釐金上届自光緒十七年十二月初二日第一百二十六結起至十八年十一月十三日第一百二十九結止所　銀兩數目棄經奴才開單奏報並造册送部核銷在案兹據東海關監督登萊靑道劉含芳詳稱上届舊管並無存項尙不敷輪船經費銀二萬一百四十一兩四錢三分二厘八毫七絲二忽在於庫存稅銀内借動　自光緒十八年十一月十四日第一百三十結起至十九年十月初一日前署道李正榮交缷止又自該道到任接徴起至十一月二十四日第一百三十三結止按照稅厘併徴新章共收洋藥釐金銀二萬七千一百二十一兩除開支奉文捤回光緒十六年七月十八日起至十八年十二月三十日止民駁輪船稅　九千六百六十八兩四錢七分五釐又扣提准支洋藥緝私並各項善舉經費銀四千兩又按照洋稅章程洋藥厘金每兩扣一分二厘傾鎔銀三百二十五兩四錢五分二厘共銀一萬九千九百九十三兩九錢二分七厘實存銀一萬三千一百二十七兩七分三厘除撥還上届不敷之項仍不敷銀一萬七千一十四兩三錢五分九厘八毫七絲二忽俟下屈徴收有欵再行撥還等情造册詳請具奏前來奴才覆核無異除清册分咨總理各國事務衙門認户部查照外所有東海關光緒十九年收支洋藥厘金銀數謹照歴届成案繕具清單祗至御覧爲此恭摺具陳伏乞皇上聖劉謹奏奉硃批該衙門知道單併發欽此○○奴才光裕意普又瑞跪奏爲恭備要差無欵可籌援案請旨飭撥欵項以濟急需恭摺仰祈聖鑒事竊本年五月二十七日准總管内務府移咨内開六月十四日婉貴妃金棺奉移東陵順水峪暫安凡有應行應辦幾轉傳之處查照原奏辦理等因前來查原奏内稱各祭期禮節並應用紙錁羊酒飯桌餑餑桌等項以及搭蓋念經枷座令喇嘛僧衆念經之處均擬奏明交　陵寢大臣敬謹遵照辦理等因准此奴才等恭查婉貴妃金棺奉移順水峪饗殿暫安所有各項禮節查内務府原奏事宜内開三滿月内每日供獻三次所有應用飯桌餑餑桌紙錁等項並二滿月禮三滿月禮百日禮初週年禮應用冠服紙錁羊酒飯桌餑餑桌以及搭蓋念經棚卒喇嘛禪僧念經供品津貼飯食曁内務府禮部項部八旂各衙門執事守護員役官兵口分薪水紙張等項需欵甚鉅奴才等所管永濟籌備兩庫無欵可籌現在承辦一切典禮均開緊要尚有貽誤關係匪輕惟奴才等衙門並無辦過貴妃等位百日内暫安成案溯查光緒二年九月内恭辦暫安事宜所需呆張例質津貼等項曾經奏請按年由户部請領銀四萬五千兩支用在案此次婉貴妃暂安前准内務府來文所有開列由百日之内以至週年大祭照例應用各項查照成案合計例價需欵一萬兩有奇比照光緒元年前案約在十分二三之間惟爲日過促請欵不及奴才等再四商酌除一面先行設法墊辦外惟有援照成案仰懇天恩請旨飭下户部暫行撥給銀一萬兩以濟急需如蒙俞允奴才等遵卽派員赴部請領一俟差竣彚總造册有無找繳再行咨部查核所有恭備要差援案請撥欵項緣由理合恭摺具奏伏乞皇上聖鑒謹奏奉硃批户部議奏欽此○○頭品頂戴河南巡撫奴才裕寛跪奏爲查昭光緒十九年分下忙完解丁耗銀數人數考核潘司功過恭摺仰祈聖鑒事竊前准部咨各省錢糧考核藩司督催功過奏合豐年以額徴爲準蠲緩之年以應徴爲準上忙匀爲三分下忙匀爲五分於徴收截止後上忙限當年十一月底下忙限次年五月底分晰成數奏報等因歴經遵循辦理在案兹據署布政使長祿將光緒十九年下忙完解丁耗銀數造册開單詳請奏咨前來奴才覆查無異除各册送部外敬謹循例繕具清單恭呈御覧爲此恭摺具奏伏乞皇上聖鑒謹奏奉硃批户部知道單併發欽此○○福潤片再山東省外河德正首幫漕船開行北上日期業經奴才奏報在案兹查在後之濟寗前後及東昌濮州東平等五幫跟接首幫漕船依次開行於五月二十二日一律挽出德州柘園鎭東境連檣北上據督糧道恩憲詳報前來除咨直隷督臣飭屬催趙外所有山東省漕船全數挽出東境日期謹附片陳明伏乞聖鑒謹奏奉硃批知道了欽此○○頭品頂戴江西巡撫臣德馨跪　奏爲校閱省標營伍並親兵吉字等營及江軍内河各水師情形恭摺仰祈聖鑒事竊臣前准部咨欽奉上諭派閱江西營伍務當認眞簡校不得稍涉瞻徇等因欽此欽遵於三月二十七日起程出省馳往湖口鎭及九江饒州廣信墲州各府調齊各該營及駐防省外各防營分别認眞校閱於五月初一日回省業將出省查閱各營情形並回省日期先後奏報聲明省標各營及親兵吉字等營另行示期查閱在案臣於拜摺後卽示期考廳據臣檩左右二營並南昌城守營各將領造具官兵花名清册呈送前來臣於五月二十二日親赶教塲按册遂加點騐尚無短少及贏弱充數等弊軍裝器械亦修　完整連日悉心校閱陣式及馬步弓箭槍砲刀矛等項俱各整齊進退迅速槍箭中靶均在八成以上除將技藝較優各弁俱分别記名獎賞外其技藝稍疏而年力漢仗强壯尚堪造就者分别責懲勒令練習不堪振作者槪子革伍其親兵吉字各六營操練洋陣抬砲步武整齊聲勢聨絡江軍水操駕駛靈捷合演陣式亦頗嚴肅惟調閱内河水師操陣及該軍後營左營各舢板駕駛不能如法該哨弁等差操不力固應示懲該營官督率無方亦難辭咎據該統領記名提督李榮陞隨營揭報前來相應據實請旨將内河水師後營哨弁把總蔣桂森外委叚鵬左營哨弁守備朱保龢千總章得勝均卽撤去哨弁差使由該統領遴選年壯特優之弁接營其督操前營營官記名總兵唐始全後營營官遊擊張萬葵左營營官叅將張金榜各先記過一次以觀後效而示懲儆臣巳嚴飭該統領認眞整頓確加覆查如尚有老弱充數技藝生疏以及操防不力之弁立卽隨時叅奏不得稍事姑容以仰副聖主整頓武備講求營伍之至意此外臨江吉安贑州營應俟本年秋闡事竣再行酌量定期前往查閱事畢另行奏報所有校閱省操營伍並親兵吉字等營及江軍内河水師情形理合恭摺具奏伏乞皇上聖鑒訓示謹奏奉硃批著照所請兵部知道欽此 
 
 

Page 14

 
 
[光緒二十年七月二十三日京報全錄]  
　　宫門抄○諭旨二道錄前○署浙鎭劉奏報接任日期摺○粤督李奏報總兵服闋片○又奏揀員請補左營守備片○又奏揀員請補右營遊擊片○又奏揀員請補中軍守備片○江撫德奏巡閱江西水師片○浙撫廖奏委員隨辦無景事宜摺○七月二十三日内務府國子監正紅旗值日吏部引見二十二名太常寺八名鑲曰漢四名鑲監漢三名值年旗二名○山東巡撫李秉衡請訓○吉恒　滿請安○李培元謝授少詹事恩○莊王請假五日○花尚阿請假十日○倉塲奏漕船五日回空○太常寺奏派對引之大臣派出敬信○又奏派致祭崇聖祠派出薩廉多歐王懿榮吳樹梅○掌儀可奏初一日祭奉先殿瀾公行禮○召見軍機麟中堂崇禮李秉衡○○記名提鎭署理浙江温州鎭　兵官奴才劉祥勝跪奏爲恭報奴才到任接印日期叩謝天恩仰祈聖鑒事竊奴才接奉閩浙總督臣譚鍾麟行知奏委署理浙江温州鎭總兵篆務奴才當卽交缷省城防營事宜前赴署任於光緖二十年六月初十日行抵温州准正任温州鎭總兵張其光將關防一顆并王命旂牌吏胥文卷委員齎送前來奴才當卽恭設香案望闕叩頭謝恩祇領任事伏念奴才三湘凡質一介庸愚效力戎行愧時艱之無補督師防禦慚訓練之未精屢經獎叙微勞謬附虚名於専閫初權鎭篆未報涓埃兩舉將材蒙恩存記凡此隆施之逾格實己感切而難名兹復奏署鎭篆於温州益覺悚惶之莫措查温州地屬海疆總兵有關表率舉凡操防緝捕會哨巡洋無一非職分所當爲奴才惟有勉竭駑駘益加奮勉督飭員弁實力講求認眞整頓遇事禀商督撫臣指示機宜俾得有所遵循斷不敢以暫時權篆稍渉懈弛以冀仰答高厚鴻慈於萬一除循例恭疏題報外所有奴才到任接印日期并感激下忱理合恭摺叩謝天恩伏乞皇上聖鑒謹奏奉硃批知道了欽此○○李瀚章片再廣西右江鎭總兵張春發於先緒十七年八月十四日在任聞訃丁親父憂時值黔苗滋事邊防緊要經臣奏奉硃批張春發著攺爲著任欽此嗣據該總兵呈報自光緒十七年八月十四日聞訃丁憂起不計閏扣至光緒十九年十一月十四日二十七個月服闋經臣據情咨部現准兵部咨覆應行奏明辦理等因前來臣查該總兵在任日久熟悉邊情措置咸宜軍民懾服現己服闋理合會同廣西巡撫臣張聨桂廣西提督臣蘇元春附片陳明伏乞聖鑒訓示謹奏奉硃批另有旨欽此○○李瀚章片再准兵部咨廣東陸路提禀左營守備謝繼鼎病故遺缺係陸路部推之缺應有儘先人員旣據扣留應卽迅速揀合例人員請補等因查定例各省題調武職各缺如因員缺緊要人地相需將不合例人員保奏應於摺内聲明請旨交部核覆恭候欽定又准部咨儘先人員均按奉旨先後挨次補用各等語兹會同廣東陸路提督臣唐仁廉在於經部覆准註册序補之陸路儘先守備内詳加揀選其名次在前各員除黄宗錦奉行開除何懋鑣黄國楝俱己病故崔連鑣因病請假未報回營黄永安先經請補那扶營守備外其吳錦黄麟翔馬松貴等三員均於此缺人地未宜未便遷就請補查有督標中營儘先守備李森年五十四歲廣東廣州府番禺縣人由勇目前赴滇省投效連年援勦出力遞保補用把總旋因克復澂江府城案内出力保奏於同治十年五月三十日奉上諭補用把總李森著免補千總以守備儘先補用並賞戴花翎欽此銷差回粤歸標效力咨送履歴經部覆准註册序補該員才具穏練營務講求並無在外省軍營叅革朦保情弊現署海口營中軍守備辦理裕中以之補授陸路提標左營守備詢堪　任雖儘先名次略後與例梢有未符惟在前各員均不合請補謹隨摺聲明合無仰懇天恩俯准以李森補授廣東陸路提標左營守備俾營言地方藉資裨益如蒙俞允俟部覆到日再行給咨送部引見以符定制謹會同廣東陸路提督臣唐仁廉合詞附片具陳伏祈　　鑒敕部核復施行謹奏奉硃批兵部議奏欽此○○李瀚章片再廣西右江鎭右營遊擊劉鮨升補遺缺係題調之缺接准部咨行令迅揀合便人員請補等因查定例各省題調缺出先儘現任人員題請調補如無合例堪調者准於應升人員内保題升用又起調缺出照例揀選具題其有員缺緊要人地實在相需而所保之員與例稍有未符將不合例之處詳細聲明請旨交部核覆等語廣西　江鎭右營遊擊註紥泗城府城係烟瘴題調之缺必須熟習風土能耐烟瘴之員方克勝任粤西内地遊擊非現居要缺卽人地未宜　無堪以調補之員應於現任全例人員内揀選升補兹會同廣西提督臣蘇元春詳加揀選查有梧州恊中軍者司王建松現年四十　歲廣州駐防廂藍旂漢軍京城景凱佐領下人由藍翎侍衛在京當差期滿遞保都司選補今職光緒十四年十月十二日到任光緒十八年軍政薦舉卓異本年給咨進京三月初六日兵部帶領引見奉硃筆圈出著准其卓異註册回任候升欽此該員年强才　　逹勤能且熟習風土能耐烟瘴係歴俸期滿合例應升之員以之升補洵堪勝任但調缺請補與例稍有未符惟人地實在相需例符専摺奏請合無仰懇天恩俯念烟瘴要缺需員准以梧州恊中軍都司王建松升補右江鎭右營遊擊與地方營伍均有俾益如蒙俞允該員因軍政案内甫經引見回任毋庸送部應請給子升補廣西右江鎭右營遊擊劄付令其赴任其所遺梧州勵中軍都　　部推之缺廣西現有儘先都司人員應請扣留外補合併陳明謹會同廣西提督臣蘇元春附片具陳伏乞聖鑒敕部核覆施行　奏奉硃批兵部議奏欽此○○李瀚章片再准兵部咨廣東欽州營中軍守備積逹會勒休遺缺係陸路題補第五輪第五缺應用儘先人員旣據扣留應令迅揀合例人員請補等因查定例各省題補武職各缺如因員缺緊要人地相需將不合例人員保奉奉於摺内聲明請旨交部核覆恭候欽定又准部咨儘先人員均按奉旨先後挨次補用各等語兹會同廣東陸路提營臣唐仁廉在於經部覆准註册序補之陸路儘先守備内詳加揀選其名次在前各員除黄宗錦周海洋周蘭黄俟英益國陞方光儀六員奉行問除嚴振武駱有源前經離營應查明回標日期保洪壽未造送履歴何懋鑣黄國棟俱己病故崔連鏣因病請假未報回營黄永安先經請補那扶營守備李森另片請補陸路提標左營守備外其吳錦黄麟翔馬松貴范蘭芳李樹勲趙興發譚復盛張武陳占魁染承誥等十員或於此缺人地未宜或營伍尚欠歴練均未便遷就請補查有督標中營儘先守備何玉順年四十歲廣東廣州府順德縣人寄籍香山縣由軍功前赴黔省投效隨同勦匪出力遞保藍翎儘先千總復於克復香爐山牛角坡並收復安南普安等城案内出力保奏同治十二年九月十十八日奉上諭藍翎千總何玉順著免補千總以守備儘先補用並賞换花翎欽此銷差回粤歸標效力咨送履歴經部覆准註册序補該員年力正强營務練悉並無在外省軍營叅革朦保情弊以之補授欽州營中軍守備洵屬人地相宜雖儘先名次略後與例稍有未符惟在前各員均不合請補謹隨摺聲明合無仰懇天恩俯准以何玉順補授廣東欽州營中軍守備俾營伍地主　資裨益如蒙俞允俟部覆到日再行給咨送部引見以符定制謹會同廣東陸路提督臣唐仁亷合詞附片具陳伏乞聖鑒敕部核覆施行謹奏奉硃批兵部議奏欽此○○德馨片再查長江水師提督定章以半年駐下江半年驻上江周歴巡查兹提督臣黄翼升由安慶華陽行抵湖口縣卽閱湖口鎭標水陸各陣　臣校閱九江鎭提臣與臣晤商一切事宜隨於四月初六日起行駛　上游按營校閱請循例會奏等情前來所有照章巡閱江西水師緣由理合會同長江水師提督臣黄翼升附片具秦伏乞聖鑒　奏奉硃批知道了欽此○○頭品頂戴浙江巡撫臣廖壽豐跪奏爲委員赴京隨同辦理無景事宜恭摺仰祈聖鑒事　　准總理衙門來電以本年恭逢慈禧端佑衆頤昭豫莊誠壽恭欽獻呈太后六旬萬壽各督撫應率同本省文武各於前次奏明　　養廉外報効銀數若于請賞地叚點景一俟奉旨允准先期堜派道府大員來京隨同辦理等因業經前護蕪臣劉樹堂會奏　　　景經費銀三萬兩欽奉硃批准其報效聽候部撥該衙門知道欽此當將前項　兩委員恭解赴部交納並奏咨在案所有　　事宜自應進飛大員前往以昭愼重兹查有浙江升用道特用知府　雲俶堪以派委先期赴京隨同内務府將添設地叚照綴　　　宜敬謹辦理除咨總辦慶典王大臣暨内務府吏部查照外謹恭摺具陳伏乞皇上聖鑒謹奏奉硃批知道了欽此 
 
