# 1922 - 248 - 4917801

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[秋節用途（冷）]  
　　每發公債或庫劵必有一名義上之用途今次千萬之庫劵其用途名之曰秋節是可謂新異之至矣秋節僅一時序之關係而亦有所謂用途耶 
　　據日人之推測以爲至秋節中國之財政當有極大危險共管之說由是以傅我不知此千萬庫劵果能度此秋節之危險也耶 
　　雖然秋節過矣冬節何如秋節之庫劵幾經困難而後始成冬節之庫劵其成也必列難於此以前中國政府遇一次大事乃發一次公債或庫劵今乃遇節而行之他日庫劵之多將浮於馬克羅卜矣 
[命令]  
　　九月十一日大總統令特派梁如浩爲接收威海衛委員 
會委員長此令 
　　又令派吳應科吳佩洸爲接收威海衛委員會委員此令 
　　又令任命凌文淵兼署財政次長此令 
　　又令財政部呈直隷財政廳廳長王之杰呈請辭職王之杰准免本職此令 
　　又令任命金孝悌爲直隸財政廳廳長此令 
　　又令羅迦陵晋給一等一級寳光慈惠章盛孫用慧林盛關頣均給予五等寳光關惠章此令 
　　又令宋壽徵張錦給予二等大綬寳光嘉禾章陳鑾給予二等寳光喜禾章恩豐黄錫銓給予四等寳光嘉禾章此令 
　　又令袁承愷周仁壽均晋給二等嘉禾章祝際盛給予三等嘉禾章凌愼安凌愼恕姬覺彌均給予四等嘉禾章此令 
　　又令祁重喆晋給二等嘉和章周篤成李嘉瑳李纘曾湯紹斌均晋給四等嘉禾章此令 
　　又令韋榮熙給予二等嘉禾章此令 
　　又令色木丕勒諾爾布給予四等嘉禾章此令 
　　又令程炎勳給予三等嘉禾章此令 
[國内專電]  
　　北京電　借欵不成將七五庫劵擴爲千萬、以停付俄賠欵及七年短債擔品、移作擔保、安格聯始拒而終就該劵得八釐預扣、分三年淸、十一月起還本、用途係過秋節安由靑島來電同意、（十二日下午一鐘） 
　　北京電　八校經費、今日院部派員勸慰代表並經張英華向外圑交涉轉令安格聯將九六基金放鬆但財部應直接向安商量、不應由外圑轉、因之手續上又生枝節議論（十一日下午一鐘） 
　　北京電　教育費王允力籌一月、教職員不滿校長再辭（十二日下午一鐘） 
　　北京電　魯案停三星期、在膠開一分委員會後、再在京開照過去成績論至十二月二日未能結束、又魯紳對市長競爭者多、又在膠日人百計挑眼的、爲進行之梗、又鑛 
山日資本家伊籐、已携欵到京、華資本家徒有空名、魯大公司、認股者均不繳相形見絀（十一日下午一鐘） 
　　北京電　膠州灣東海岸有薛家山島之海盜、時來搶刧鹽包、山東稽核所電請外部、向日使嚴重交涉 
　　北京電　顏惠慶昨到京、王寵惠請顏組閣、願處法長相助、顏竭力擺脫謂擬再休息、並望財政委員長案緩發表（十一日下午一鐘） 
　　北京電　眞日參院决盧信解職、曹汝霖陸宗輿除名、十三衆院日程第一案、爲唐閣咨文、吳景濓連日疏通、可望退回（十二日下午一鐘） 
　　北京電　洛電不贊成吳佩璜爲院秘書長、謂長於交際短於磨練、因之王决留林步隨（十二日下午一鐘） 
　　北京電　蔡成勳覆院、佳電悉、潯變案業經奉中央電令、分别處分、伍金榜等亦奉懲罰在案、是此案業已結束、贛人請願顯有作用、蔡并南昌五日兵變未報政府 
　　北京電　吳馮日内攻陜州匪、并禁船舶沿南岸行駛、因趙傑在黄河扣船泊陜州、爲失敗後退路、吳馮商定先斷其退路、然後猛攻 
　　北京電　鄂訊、楊森號到宜求孫、出師、孫不肯楊卽赴洛、約亦川議員蒲某一同到洛、吳以奉事緊急不允援川、楊遂仍回宜、現其殘部在鄂西利川附近已請盧金山收容交涉尙未辦妥 
　　北京電　豫西土匪、掠去鐵路工程師法人兩名現由嵩軍救出、參陸處電請護送出境、並報院部立案 
　　北京電　川代表周某段某見黄陂要求中央電飭鄂蕭勿收容楊森殘部（十二日上午十二鐘） 
　　北京電　財政部現計劃九釐公債一千萬、以償還軍政欠費、不允提出閣議（十二日上午十二鐘） 
　　北京電　陸部令顧問諮議差遣調查候差五項人員着一律來部、領路費十元、各自謀生（十二日上午十二鐘） 
　　北京電　政府與兩院議長商、如民八派擾亂、在院内以院法繩之、在院外以地方治安法繩之、如舉動文明、則和平待遇、并聞保洛亦同此意（十二日上午十二鐘） 
　　北京電　陸徵祥因病不能出席國際聯盟、現由駐英朱代辦以帮代表名義、代爲出席并擔任裁減軍備及社會公益兩股事宜 
　　北京電　英館息、唐在復在國際聯盟所提禁烟修正案、經數次努力抗爭、已由大會通過（十一日下午一鐘） 
　　北京電　外部今日正式照復勞、農代表、允卽開議中俄一切問題 
　　北京電　隬籙電部、十月十七日國際鐵路專門會議在巴黎開會、法外部轉送法國鐵路公司致東淸南滿亦漢京奉津浦局請柬五份 
　　北京電　沈金鑑咨部浙水利一案 
楓涇至硤石段内添設水管、已辦、改築屠家港壩希速辦、海口設閘正在勘籌（十二日上午十二鐘） 
　　北京電　王景春因喘再赴扎蘭諾爾醫、調東路俞會辦代 
　　北京電　交部委檀香山領事譚學徐、列席太平洋商務會議 
　　北京電　新疆迪化南開闢商埠、内農兩部核准（十二日下午一鐘） 
　　北京電　韓國鈞派卜廣海入京、商徐州開埠事（十二日下午一鐘） 
　　北京電　府院再挽王瑚勿辭、促赴魯任（十二日下午一鐘） 
　　北京電　日使館衛隊、今晨交替回國（十二日下午一鐘） 
　　北京電　某方借運蘆鹽計劃、又進行不巳（十二日下午一鐘） 
　　北京電　黄報載段微服赴滬 
　　北京電　雙十閱兵黎親與行 
　　天津電　省會副議長迄未產出、聞有王某本係王秉喆派、近乘此機會、用暗渡陳倉計、以謀當選、事爲王黨所知因而大譁（十一日下午十一鐘） 
　　香港電　陳席儒擬組財政委員會聘財政專家爲委員 
　　香港電　翁式亮定日間由惠返省俟陳炯明復職卽回北江 
　　香港電　周醒南有任市廳長說 
　　香港電　陳炯明派金章鍾景棠赴惠勸葉舉返省（以上十二日下午六鐘） 
　　香港電　温樹德擬派永翔艦游弋廉洋、協擊黄明堂部 
　　香港電　王寵惠齊電陳炯明、謂今日事勢非統一不足以裁兵、非裁兵不足理財、非理財不足以救亡願公以大局爲重、表示主張、息爭排難、端視公言 
　　香港電　陳炯明昨乘艦赴唐家灣謁唐紹儀、聞係勸唐出任善後督 
辦（以上十二日下午九鐘） 
　　無錫電　文（十）（二）日颶風雨、稻損失甚巨（十二日下午五鐘） 
特約路透電 
[北方政局記]  
　　十二日北京電　總統應王寵惠之請、已下策令、允撥將來所增之關稅二十九萬元充教育費 
　　十二日北京電　唐繼堯之代表蔡某已抵京、謁見中央政府大員後、擬赴洛保、現信此行結果可使雲南與北京完全了解 
　　十二日北京電　聞參院昨開秘密會議、取銷曹汝霖陸宗輿之議員資格 
　　十二日北京電　王正廷已赴魯 
　　十二日北京電　山東會館之魯人約百名今日午後集於公府外、表示對於魯案談判之不滿意、並要求無條件 
收回威海衛 
　　十二日北京電　開封消息、梁啓超九月九日抵該處定十四日回京、十日曾向多數軍官兵士演說、且擬分日向學生演說 
[東三省之逃兵]  
　　十二日北京電　滿洲消息、問島張作霖之軍、因當局久未發餉兵心浮動、近今二道溝兵變後、逃兵若干人携來福槍向安東退走、圖門溝等處之逃兵若干已與聯合、敦化及寗古塔亦有兵士逃亡、寗古塔之兵自八月杪至今、逃者約四十名 
 
 
 

Page 5

 
 
   
 
 

Page 6

 
 
特約路透電二 
[希軍大敗後之暴行]  
　　十二日倫敦電　聞希軍自烏夏免陷落後並未交綏而逃沿途施行破壞手段使東安那土里亞盡成灰燼退走時並犯種種慘惡暴行云基瑪爾將軍通告國際聯盟會聲明希軍摧殘地方土人不負責任基瑪爾此舉蓋預防世人責其苛待基督教徒也國際聯盟會秘書覆稱交戰國一方面之暴行不使他一方面卸除尊重戰爭公法之責任云君士坦丁土人聞希軍敗績興高彩烈超越法律範圍之外外人窗户與店舖有被毀者故協約軍司令英人哈林登氏已發示文如再有此種舉動當宣布戒嚴令 
[土將軍之軍略]  
　　十二日倫敦電　士麥那之英軍艦爲輔助共同行動之計畫已駛抵韃靼海峽最狹處之恰萊克地方法軍已赴白魯薩俾阻產業之損毀該地今仍由希軍扼守恰萊克爲中立區域之要隘基瑪爾氏如向韃靼海峽張其軍威則勢必圖襲該地基瑪爾氏之單略大受一般人士之稱讚基瑪爾氏豫以三軍圑伏於山林深處而爲希軍飛機所不能偵覺故在土軍施持擊之前三日希軍參謀猶茫然不知土軍將取攻勢加以土軍施擊之地爲希軍百料所不及以故希望軍遂一敗塗地也 
[希土戰後之中立區域]  
　　十二日倫敦電　今日消息伊斯米德半島與韃峽亞洲海岸之中立區域向由英國軍官統率英土兵警據守者現將由洗意兵士協同助守此消息傅出後人之對於近東時局而疑協約國圑體之不堅者可消釋其疑慮法意協守之議係君士坦丁協約國高等委員及司令會議所决定並議决照會安戈拉政府告以中立區域依然存在按數星期前希軍會擬攔入中立區域之歐洲海岸當爲協約國所制止今協約國旗幟已懸掛於中立區域之海峽兩旁藉以暫告基瑪爾軍隊勿得干犯否則視爲對協約國全體之戰爭行爲法國政界旣有與英一致行動之决議昨日指基瑪爾勝利爲英國政策失敗之法報亦即變其論調巴黎時報與辯論報昨未與其他報紙作快意之論調者今皆以法國不可不維持海峽自由爲言謂政府如許土國復得海峽管轄權則難辭其罪云 
[英報對於近東問題]  
　　十一日倫敦電　倫敦報紙對於近東時局有惶慮之論調但抱協約國必能爲自己利益起見從速議定共同方針之信任法報主張一致動作英報歡迎此言且皆謂時局急待迅带堅决不措施預料此後數日内外交界即將有發展每日電聞報之軍事訪員稱英國苟不確知協約國可爲我助或不能自信獨力或合他人之力能支持大局則海峽駐軍似將撤回云但此種變局人不之信一般輿論且以海峽自由爲英國政策之要着每日電聞報主張協約國彼此宜先作秘密談話然後討論土國議和條件該報預料基瑪爾將軍必鄭重從事不提出極端要求該報又謂法國意見對於塞拉斯與君士坦丁兩處顯有區别要知此爲空想蓋土國旣恢復勢力於塞拉斯自必礙及君士坦丁之管理權也每日新聞謂時局須以最穏善之政治手腕辦理之列强如不欲再造成巴爾幹之禍變則今日不可不有切實之决議不僅要求一紙空文保障少數民族之安寗而已也云每日郵報稱大局嚴重已極非復無經騐者所能措置裕如宜籌思帝國之責任及對法之明白了解而斷行穏善之政策云史本德氏投稿於威斯明斯報贊成希臘政治家維尼齊洛氏之原議主張巴爾幹之總組合俾由最有關係且可恃以維持之各民族獲一解决辦法 
[英國對於希土戰事]  
　　十一日倫敦電　土希風潮使政界極爲忙碌英相喬治氏刻在鄉間時與唐林街及陸海軍部通電話陸海軍部因土軍之勝利或將引起意外事變現正竭力設備俾保英國與其他協約國政策之一致土耳其曾向國際聯盟愬述希軍於退走時之種種暴行倫敦頗恐土軍將藉端報復但政界接土軍入士麥那之詳情土軍入境後因阿米尼亞兵或希兵任意開槍人民稍起驚亂但半小時内即由土軍司令恢復秩序該司令擔保不施報復行動星期六日土軍司令擔任巡邏全城時復有人開槍亂擊繼以搶刦協約國海陸軍支隊得土司令之同意後已在士麥那登陸難民之危險因以大减糧食不足殊令人心惶惶 
　　十二日馬爾太電　皇家衛成砲隊奉命凖備開往君士坦丁 
[德國克虜伯廠與俄訂約]  
　　十二日析林電　聞德國克虜伯廠代表歐赫特氏與俄代表克拉新氏現已締結之合同係以德國史汀萊氏與法國呂白薩氏之合同爲標凖又聞此合同事業以發展俄國利源爲目的俄國請克虜伯廠參與此新事業故德國實業办以克虜伯爲代表 
[菲列賓銀行總理控案]  
　　十二日馬尼剌電　前菲列濱銀行總理康賽浦興氏被 
控妄用行欵案今日由高等裁判所取銷判康氏開釋當時陪審員表决主開釋者五不同意者四此四人以爲地方裁判所判康氏罰金二千五百元應有效康氏且因妄用行欵由其他裁判所判决徒弄兩年今在執行中 
[各國近事記]  
　　十一日倫敦電　金峯斯邸號無綫電稱該船現載哈摩尼亞號遇救人三百八十五名赴索桑登現推料該船離維哥時哈摩尼亞號船中有搭客三百六十名船員一百九十七名此外尙有三船載哈摩尼號遇救人一百五十六名 
　　十二日馬尼刺電　菲督伍德將軍已展緩赴摩羅境以便歡迎海峽殖民地總督勞倫斯爵士爵士已於今晨乘加拿大皇后號抵此 
　　十一日海牙電　荷蘭農工商部大臣伊塞爾斯丁氏已准請假以待内閣風潮之解决現將赴南斐然後至荷屬東印度視其子 
　　十二日華盛頓電　國會兩院聯合會議已删去以外債利息抵付兵士酬金之候正文該議案已呈交總統 
　　十二日巴黎電　一九二一年宴會稅共得四千六百萬佛郎一九二○年爲三千七百萬 
　　十一日華盛頓電　哈定總統夫人之病現稍减退 
　　十二日紐約電　東部鐵路公司數家已停止除糧食外之各項通車俾使機車載白煤至紐約 
交通大學無線電 
[土國對希之議和條件]  
　　巴黎電　駐巴黎之安戈拉代表費立德氏言及對希之議和條件謂土國所將提出之條欵在實質上即土國素來所爭之事項以土地整全爲唯一之根據又爲希臘擬佔君士坦丁之謀曾得英政府之明白同意安戈拉政府將以土皇在君士坦丁區域内擔任宗教等管理權惟土皇刻在英國軍人勢力之下土人不能授以署名之權以發表政治經濟財政性質之命令俟協約國决計退出土境土皇方可爲行政元首云 
[美路工潮之近聞]  
　　紐約電　鐵路工潮雖未大靖然火車開駛漸復常規而裝運煤斤之車每星期逐有加增足見鐵路局尙能支持一切補其所缺也最近所議之解决辦法大約爲工圑准許工人向各公司單獨和解蓋因各鐵路態度不一所持辦法不同如南方鐵路受罷工打擊最甚故其所擬條件較他處鐵路爲優各路處境各異勢難一律辦理也 
[馬克滙價]  
　　柏林電　十一日匯市對英六八二六·四○對美一五六八·一○對荷二五一二五馬克 
國外要聞 
[德國特約通信（王光祈七月二十九日柏林）]  
　　德意志之中等教育（七） 
　　記者昨函所述柏林Lichterfelde中等學校Realgymnasium各種設備皆係關於智育方面者今請再述關於體育方面之設備德國中等學校之注重體育由來已久當一千九百年時德皇威廉第二知欲雄飛世界非先有剛毅健壯之民族不可欲養成剛毅健壯之民族又非特别注重靑年體育不可故特下諭旨獎勵體育次年教育部發布中學教令於體操一項特别加意於是全邦各中學校於正式體操課程時間之外更獎勵打球划船游泳滑冰諸技故德人自少至老游戲興味之濃精力體魄之壯實爲吾輩束方病夫所未能夢見記者常見此間中國靑年同學與德人共運行李而其負重之力乃往往不及德國一位六七十歲之婦人良可慨也自大戰以還德國處於戰敗地位一般德人益知重興祖國更非特别注重體育不可於是向者德國之獎勵體育係出於政府方面者今則多發自社會方面尤以愛國如命之靑年學生爲最游戲運動之會幾無日不有各家報館除於每日報紙中特闢一欄專紀此事外更於每週發行寫眞週刊一次紀載運動新聞印刷游戲像片其提倡之勤亦可以想見一斑矣 
　　該校體操場共有二一在院外一在室中當記者參觀時該校學生正在院外操揚自由運動或在扛架上翻舞或在平地上賽跑更有好事學生高踞牆頭樹上拍掌呌好興高彩烈不可名狀其一種喧囂嘈雜之聲有如戲院德國學校管理極嚴無處不保其整齊嚴肅之象獨於游戲時間則聽其自由憨跳以活潑其精神强壯其身體此眞可謂寛嚴得其道矣記者由院外操場轉入室内操場其時正有教員在彼處教練體操室中懸粗繩二其形頗似吾國之鞦韆惟於繩端各墜鐵圈一枚學生用兩手各攀一圈足離平地前後飛舞蓋所以鍊腕力也其他一室尙有划船設備專供學生在室内練習划船技術之用 
　　德國中小學生除校中運動外每月尙須由教育率領向附近各處旅行一二次先期由其父母備辦糧食飲料裝入背囊由該生自行背負於黎明即起集隊旅行往往盡一日之力而歸歸時沿途歌唱聲韻悠然山花野草雜置囊上此種旅行之有益於身心訓練不言可知而况旅行時教員往往利用機會指點歷史古跡採集博物標本其有益於德智兩育亦殊不少 
　　其次再言德育上之設備德國者「偶象」之國也每人心中皆各自有其偶象或慕俾士馬克毛奇興登堡或慕歌德康德擺提火粉（德國音樂家）以之爲其終身模範人物故各校中之牆頭壁上無不遍懸各先烈學者之肖像以引起學生觀感使之潛移默化現在德國右派勢力以大學生爲中心未始非此種像片引誘之魔力也近來左黨主張　各校皇帝軍閥像片一律取消以改造靑年思想從此可以想見其關係之大矣 
　　德國中等學校管理極嚴在戰前係欲藉此以養成良好紀律之軍士及保守秩序之公民戰後徵兵制度雖已廢除而此種訓練方法則至今未改學生之於枃長有如兵士之於長官唯命是聽不敢妄駁所謂學生自治參預校務之說在德國中等學校内迄未聞見記者曾以此詢問該校校長云貴校學生亦有參預校務之機會否該校長即連搖其首曰「否否」惟學生雖無自治之權然對於校中各事則常有襄理之責譬如整理校具掃教除室皆由學生擔任不用雜役即其例也 
　　此外尙有所謂家庭代表會議係由各學生家庭共舉之家庭代表所組織壁如該校有學生六百人即由此六百人之家庭其與代表十人與該校教職員其組一會以溝通家庭學校間之隔閡使管理之責易於實行德國中等學校之管理較之各國中學爲嚴而一到大學則究全任其自由又較各國大學爲寛此種制度頗與吾國從前科舉時代之私塾書院相似在私塾時尙須大胺體罰而一到書院則完全自由其組織雖各不同其精神則極近似也 
　　此次記者參觀該校爲時甚短關於智育體育德育三方面之設備所知尙不完全惟該校校長已函約記者再到該校參觀教授情形俟將來參觀後再將教授方法詳爲介紹此次所能報告於諸君者請止於此惟尙有一事尙須附記者卽校長住宅是也德國各中小學校於學校之旁多築有莊嚴堂皇之校長住宅一所凡任該校校長者必居是宅而德國各校校長若不發生意外事變又動輒擔任數十年之久無撤換驅逐之虞因此校長對於 
學校校事有如自己家務努力辦理决無五日京兆之心記者常參觀中德意志Taunus山中之某村國民學校其校長之家眷卽住於該校樓下樓上則爲學生講堂此外尙有良田十餘畝爲學校產業其每年收入亦歸校長故該校校長除薪水外尙有此種額外進欵在彼任職已四十年娶妻育子儼然成一田舍翁矣卽此一例已可槪見記者此次所參觀之中等學校其校長住宅建築費係四萬六千金馬克約合華幣二萬三千元試問中國之中等學校曾有人爲其校長用二萬三千元築住宅者否此中國教育家之所以不安於位終想作官也 
國内要聞 
[京學界請願修正憲草之醖釀]  
　　栖京中知識階級所組之「中華民國憲草修正請願圑」業經開會多次上次開會時經全體圑員推出總代表王家駒·李建勛許壽裳·寗協萬研究股幹事黎淵·傅銅·衛挺生·張武等組織審查委員會并指定李建勛王家駒許壽裳三人審查「教育獨立」一綱單獨提出文其餘委員則審查㈠聯省民主㈡女子參政㈢教育獨立㈣勞工保護四大綱合併提出文其所以教育獨立一綱别爲單獨請願者蓋因該圑組織之動機乃由感受八校索薪事件而起圑員全體教育界又占多數爲特别表示重在教育起見故將請願書分作二件同時簽名遞上此爲李建勛所主縬當經全體贊同者也而合併案中之教育獨立一綱與單獨提案之教育獨立其内容又自有出入當時羣以國會憲法審議會進行甚速爲免稽延時日起見特責成審查員全體擔任請願書及條欵之起草只待圑員全體簽名蓋章爲最後遞呈之手續而已茲將審查會起草之請願書及條欵全文照錄如次「其一」爲請願事竊維立國之要重在立法得其當則治不得其當則亂古今中外無以異也法之大者無過憲章欲求憲法之完美必以民意爲依歸否則不能推行盡利甚至政治上經濟上及社會上蒙種種不良之影響以至於革命結查仍非尊重民意切實修正不可故吾人與其受事後之犧牲何如本匹夫有責之義爲先事之建議溯自民國肇造十有一年外患内亂紛乘迭起推原禍始原因不一實則無根本大法有以致之比者國會重開續議憲典和平統一惟茲是賴雖然國無憲法其弊也亂有憲法而不完美仍不能有良好之結果理固然也臨時約法不能行之久遠於是有天壇憲法草案惟查該草案成於民國二年十載以還中經歐戰吾國之情勢旣更世界之潮流亦異取法太舊不合國情紛糾之來可以預卜試觀憲草全部僅規定少數人民之權利而未注重多數人民之報福即就國家之内部組織而方亦與近代思想不合如教育獨立勞工保護女子參政以及聯省自治皆爲時勢所必需而又爲全國國民所引領渴望者也該草案均未有規定不予修正寗得謂平况世界大勢自經此亘古未有之戰局以來政治思潮與經濟思潮皆非昔比新興各國之憲法　不　改舊規據此而論亦須修改方合　流卽如萬國聯盟規約無異國際憲章然成立未久且加修正各國巳成憲法亦多修正之例矧天壇草案二讀未竟尤非正式憲法可比及今修正簡而易行用特條舉綱目聲述理由送達鈞院務懇順從全國人民之公意盡代表人民之天職俯予採納俾利推行豈惟某等之幸抑國家人民全體之福也謹致參衆議院附請願修正憲草條文（說明從略）㈠憲法草案第一條原文爲中華民國永遠爲統一民主國請修正爲中華民國永遠爲聯省民主國㈡憲法草案第四條原文爲中華民國人民於法律上無種族階級宗教之别均爲平等請修正爲中華民國人民於法律上無男女種族階級宗教之别均爲平等㈢憲法草案第二十三條原文爲衆議院以各選舉區比例人口選出之議員組織之請修正爲衆議院以各選舉區比例人口選出之議員與國立省立專門以上學校並私立大學選出之議員及各省商會工會農會選出之議員組織之另加前項學校選出之議員北京各校共五人各省學校每省一人全國商會工會農會選出之議員各五人㈣憲法草案對教育及學校未有規定擬請另添一章於左第某章教育及學校第某條學術及學術之傅授爲自由國家須與以保護并協助其進行第某條每年教育經費至少須佔全國預算案歲出百分之三十每年提出之教育基金至少須佔全國預算案歲出百分之二其保管方法及用途另以法律訂之第某條國立省立專門以上各學校之基本產業無論動產不動產以及國家指定或各省指定之常年經費皆不得移作别用第某條國立不处立專門以上學校專任教授爲國家之終身教職其他中小學教員之保障另以法律訂之第某條國立省立專門以上學校及國家認可之私立大學定爲衆議院議員選舉之一種惟各該校畢業生有選舉權及被選舉權㈤憲法草案對於勞工保護未有規定擬請另添一草如左第某章勞工保護第某條勞工無論男女不得視爲一種之貨物或商品並須由國家予以特别保護第某條勞工之工資其最低限度以能維持其隨時隨地之適當生活爲標凖第某條凡勞工之勞働時間以不妨害其身體健康爲度十二歲以下之幼童不得從事勞工第某條無論男女對於同一價値之勞工應受同額之報酬雇主對於勞工並應設農工補習機關以資補習「其二」爲請願將學校組織及基金定入憲法以維國本而重教育事竊維教育爲立國之根本歐美諸先進國關於教育規定於憲法者不乏成例請略舉之攷以學校定入憲法自一千七百九十一年法　憲法始凡小學至大學均定於憲法二百九十六條至三百條中此外瑞士亦以大學及製造學校定於憲法最近德意志聯邦新憲法亦明定公立學校之建設組織而巴丁憲法則定高等教育機關之基本產業不得移作别用此皆近世各國關於教育定於憲法之先例也以我國言之現在學校组織分大學專門中學小學四級而年來因財政之困難不特未能發展且以基金無着恐有不能維持之虞民國憲法中更變亂未觀厥成今幸法統重光同人等不揣冒昧謹擬教育及學校一章共計六條以備採擇查天壇憲法草案關於教育止有初等教育義務一條其餘大學高等中學均付闕如殊欠完密似應槪予明定以期美備而重教育無任急切屏營之至此致參衆議院附請願增加於憲法中之條文（從略） 
[甘議會請願查辦張王（]  
　　潘齡臯與高等檢察廳長張藎臣地主方檢察廳長王毓昆勾 
結在省議會開會時逮捕議員馬振聲致釀成絶大政潮潘亦因是解職惟馬振聲至今拘押待遇酷虐該廳又復多方羅織冀興大獄日昨省議會特縷述經過情形請願國會懇請轉咨政府查辦張藎臣王毓昆等違法凟職之罪并請將潘齡臯交法庭依法懲辦以儆官邪其請願書原文如下綠本會去年開會時奉令選舉省參事員同人等因派别關係互有齟齬而省長潘 
 
 
 

Page 7

 
 
齡臯以本會反對之嫌意圖報復挑撥本會議員張新銘將議員馬振聲等在臯蘭地檢廳提起訴訟本會一方面議員亦以破壞選舉等情將張新銘等提出議員懲罰案兩相爭持勢不相下而張新銘即知受人播弄頗有悔心於是督軍陸洪濤烟酒局長賈纘緒現任安肅道尹王世相省長顧問王友曾師範學校校長楊漢公等從中調停商同高等檢察廳長張藎臣審判廳長蘇兆祥研究了案方法該兩廳長授意調人令張銘以事實錯誤等情遞狀自白而潘齡臯以陰謀披露亦加入調停會同陸督軍及諸調人將原卷調存省署完全了結有各調人爲證至本年六月五日本會以違法溺職彈劾潘齡臯在案乃潘齡臯仇恨愈深急欲藉端陷害忽於六月十二日將已了之案訓令地檢廳出票傅訊該廳仰承意旨於六月三十日在本會　第二次臨時會期内未得本會許可竟將議員馬振聲夤夜逮捕卽行監禁本會當卽屢請潘氏出席意欲質問訓令法廳違法逮捕情由無如潘氏始終拒不蒞會不得已遂於七月二日本會議員前往省署質問甫至大門該門首及二門屋頂軍隊林立如臨大敵衛兵阻攔聲勢兇惡本會同人見潘齡臯已伏殺機難以理論正擬回轉間王警務處長學伊林教育廳長錫光洪財政廳長延祺李實業廳長迺棻前來接洽聲稱在省署内參事會預備招待本會同人等遂相隨而入將進門閾相距省署二門猶有數十武忽聞二門内笛聲一發人聲如雷潘齡臯及蘭山道尹徐仁鑑政務廳長楊光熊等身穿短衣手執槍械喝令其衛兵及身衣便服口操京語者約二百餘人緊關大門開槍轟擊刃石交下聲言將議長議員全體槍斃自有伊等負責本會同人等受傷殆遍傷重者二十餘人幸賴陸督軍聞警趕來彈壓各廳處長盡力護持同人等始得苟全生命蹣跚而歸其當時横暴情狀陸督軍及各廳處長所親見皇天后土所共鑒本會同人豈敢虚造一字乃潘齡臯於扄釁第二日又嗾使一般無賴組織燕趙慷慨圑以威逼勢迫之手段公然於本會來函揚言暗殺欲使本會無形解散茲當痛定思痛令人不寒而慓現在中央體恤甘民調潘入京固爲息事寗人計但潘齡臯横逆殘暴形同造反搆成現行罪犯倘使逍遙法外何以肅法紀而彰公道本會爲尊重法律整肅官常起見卽以蓄意謀殺槍擊議員等情將潘齡臯等向臯蘭地檢廳起訴在案頃准該廳來函不惟不將潘齡臯等扣留歸案按律審判反謂本會議員等觸犯騷擾誣告等嫌疑云云查司法獨立何等遵嚴該地檢廳旣認爲參事訴訟案之可成立何以聽其省長調卷了案該廳所司何事洎乎起訴時效已過省長以訓令發　進行該廳又何以直受其指揮而不拒况原告訴人於未判决之前遞狀自白法律且有明文該廳更何以於告訴人自白已了之案七月之久而無異詞忽然受人指使舊案重提此法廳之違法凟職應查辦者一也查訴訟證人應由原告訴人或被告訴人提出方爲合法該地檢廳爲獻媚長官欲煆鍊成獄竟使其高等廳書記官馬師融爲參事案之證人蛛絲馬跡不無可疑此法廳之僞指證人應查辦者二也查本會按暫行法第二十二條之規定以半數以上之議員請求召攠臨時會法律適合毫無疑義况省長於開會特派代表蒞會議案咨復日日往來且省長咨復旣經許可并無異言該地檢廳來函竟敢信口雌黄不認本會爲開會弁髦法律摧殘民意會期之内逮捕議員此法廳之違背法覣應查辦者三也查潘齡臯蓄意謀殺槍擊議員確係現行罪犯各廳長均當場受傷人證俱在事實昭彰且於次日該廳首席檢察官親赴本會遍騐傷痛眞相無不了解自應提起公訴以伸國法乃該廳竟若寒蟬　之不理及本會告訴在案并未一次傅訊忽而來函反與本會同人妄加嫌疑謂潘齡臯等不負刑事責任并不扣留聽其遠颺徇情偏袒無過於此夫立憲國家法律平等今則議員無辜而欲綢羅成獄省長有罪而爲巧詞袒護似此暗無天日蹂躪立法三權鼎立之謂何此法廳之出入人罪應查辦者四也總之潘齡臯之種種殘暴恃法廳爲爪牙而法廳之種種違法以潘齡臯爲護符狼狽爲奸倒行逆施凡屬甘人莫不痛恨邇者該廳自知理屈挺而走險對於馬議員振聲非常虐待居則墨屋食則草具現染時疫亦不許保外醫治對於前後訟案函稱巳請北京總醱察廳移轉管轄其實含沙射影以定解散本會之方針神出鬼没以行揑造陷害之毒計似此黑暗法廳殊爲中外罕聞同人等卽犧牲議員亦何足惜惟對於國家體統實屬自玷萬望大會主特公道維護立法咨請大總統將高等檢察廳長張藎臣地方檢察廳長王毓崑迅予解職從嚴懲辦並將潘齡臯等令交法庭按律判决不惟整肅官常遵重國憲亦可以稍平甘肅九百萬人民之公憤矣謹具請願書懇祈大會公决施行 
[汴西匪禍之慘况（開封通信）]  
　　陜州失陷後之損失 
　　西平觀音寺之蹂躪 
　　汴西靈　閿鄉盧氏等邑前後失陷已誌前函茲有汴商某君赴西口外辦皮由陜州折回述陜州失陷情狀綦詳記者特錄以告關心汴事者陜城（此陜城乃汴省所轄非陜省管地）亂前數日余方擬出西口其夕突來匪軍萬餘勢至汹浩守城兵當即棄門逃避匪軍入内喊聲大震如萬馬爭馳遇人非架即殺不一時死者即有五百餘人被擄二百人傷者四百餘合計總在千數半均做生意者余急棄離客棧腰纏獨奔意欲東回凡伏草莽中二日夜始抵堂鎭（即觀音堂）陜州隴海西線 
方在測量工人被慘殺十餘人洋員擄去二人釐稅局長陜州電報局長楊莪甫等現均未贖回土匪以洋人爲奇貨即以渠介紹當道以得改編正式陸軍一師一混成旅直歸中央管轄爲條件始能釋放此項土匪目的在於成軍其餘則在得快槍搶掠勒贖而已最慘酷者爲二十四日當匪軍萬餘一致進城街巷遍滿搶至二十點鐘之久後又由北關分奔靈寳道經橋頭溝章店塞大果村一带搶掠情形與城内同沿途農家牲口被牽去者一千餘頭又陜州西城泰益號計失現欵四萬餘城内各舖號無一倖免人票被拉十居八九城亇如温莊如大營各村殺死人數更甚温村一小鄉死六十餘人肉票至三十餘張最慘者架女票至二百餘人由靈寳奔走　洛鎭（沿途即以所掠牲畜驅坐）逐一强迫姦隨不從者倒栓樹上剚刀於腹以上陜靈情狀大略如此某君行囊俱失言下猶有餘悸噫可謂慘無天日矣方屬稿間又接西平友人來函言西平匪勢猖獗亦達極度因併誌之西平近山一带已無民居日前由陜分派一股捍首陳鳳林楊德魁張西庚等（均曾充趙氏連長）糾土匪約千人至酒店村張村等十餘寨（北邊居民類築堡聚居名曰寨）均大肆燒殺所架人票半巳奄奄垂斃血肉狼藉慘不可言月之初一晚四更又圍攻觀音寺寨寨内居民宣言與匪共存亡死力抵拒相持至天　彈藥俱絶婦女丁壯猶各執棒石格鬭死守匪偵知寨内空虚蜂擁直上刀槍飛舞彈聲隆隆死傷約三百餘人架去者數亦相等殺絶不留一人者凡十三家該匪旣已洩憤出塞未有重獲　沿途數十里内之莊村盡被焚燒擄掠同時復攻破潭山塞受害情形相同此慘無人道之匪禍各處皆有汴西人民已入十八層地獄中當道未聞認眞派隊剿除方忙碌於政爭之凖備嗚呼（九月九晚） 
[洛陽最近軍事消息（開封通信）]  
　　榆關直軍之增防忙 
　　洛吳對会湘局之手腕 
　　連日京漢汴洛兩路軍事運輸復形忙碌鄭州現有軍隊巳集中數師且安排隨時可以出動之凖備（按吳前派員向湘邊定購軍米數十萬石巳陸續南運北上昨又有派戴子彬津向某領事商購前此扣留之軍械）自吳前昨到鄭與直軍各將領商議後據鄭州電話當局又檄召原駐馬廠王孝伯二十三師之一旅由京漢路軍向榆關增防廓房一带直軍十二混成旅亦奉令開赴灤州該路貨車幾幾不敷供求可見前方之形勢矣又據軍事機關消息目下山海關方面關内外直奉兩軍駐數直軍僅有奉軍之半山海關現駐奉軍有三混成旅兩騎兵隊砲隊及廣大之斥候隊張氏設有長期防卡其司令官爲張學良湯玉麟（張學良刻已回潘報告防務）吳以前方增防而汴梁土匪又不大靖頗形焦灼擬重派新撤回鄭之張福來部協同十四師（即第八混成旅）全數開往灤州·山海關·一带警備張尙無所表示靳雲鴞甚不欲開拔離鄭託詞防匪至必要時或加派現駐順德胡立生第一師開往前方亦未可知吳已電令漢廠開夜工趕造械彈鞏縣方面連日亦開夜工矣就目下情形觀察直軍勢須分防如東北防張中部防匪又須應付川湘川事吳氏對之似有收束之意湖南則未能恝置巳有軍事上種種設備其原因蓋自湖南選舉省長問題發生後内部暗潮震盪日甚一日近陳旅復糾合滇軍返據湘邊趙氏環境楚歌大有不可支持之勢於是急派代表赴洛求援前日鐘才閎赴洛請吳迅示辦示吳方悔張福來撤軍過早至是遂乘機提出對湘兩項辦法令鐘氏回湘覆命（一）取銷聯治主張９二）由湖北派勁旅進駐鄂湘邊境遇必要時直軍得以入湘聞第二項辦法已由吳急電蕭耀南商定派寇英傑旅前往矣 
[中東路沿線之匪患]  
　　字林報八月二十八日哈爾濱通訊云本年中東路東段林場内鬍匪雖不甚猖獗而不嶯線一带刧案時聞自五月杪盧永貴部叛變失敗後中東路上時有鬍匪出没衛兵單薄之車站及僻靜地方常遭若輩攻刦致西人之僑居鐵路區域者莫不異常恐慌今夏如一面坡等著名避暑地方亦行旅裹足路局雖置賃値低廉之避暑房屋發行廉價之月季票等竭力鼓舞而問津者仍鮮軍事長官以近來客車時被鬍匪襲擊特命車輛行駛一面坡至邊境一段時加掛武裝車案設快槍及機關槍以資保衛並以行駛其餘路線時將車中衛兵增至四十名至林場内匪風稍戢之故實緣滿洲東境及烏蘇里區域種植　粟甚衆匪衆或在山村從事收穫或出外私銷或向私種私運者勒收重捐以此無暇刦掠也 
[吉林追悼陣亡軍警大會（隠）]  
　　今夏奉直之戰吉軍之參預者有四五混成旅之多事後 
歸來者不及半數除潰散外陣亡亦不少惟當道至今無確實之公佈故未能道其詳張作霖爲鼓勵三省軍心起見特發起追悼奉直及剿匪陣亡軍警會定於夏曆七月十四五六日在三省省城各自舉行吉林督軍孫烈臣代理省長魁陞遵即屬令省會警察廳預爲籌辦即在廳内附設追悼會事務所指派專員辦理額定經費爲吉大洋五千元延請和尙道士對壇超渡壇設德勝門外北山下東南隅高搭蓆棚布置頗莊嚴壇之正中面南設立陣亡軍警神位軍階最高者爲第四梯圑長王某以及下級軍警官目兵警士圑丁不計其數其追悼職員名單如下陸軍總指揮官爲吉林暫編第二獨立圑圑長武漢卿警圑總指揮官爲警務處視察長劉春齡司儀員爲吉長鎭守使署參謀長翟景儒糾儀員爲吉長鎭守使署副官長富長林及劉視察長招待員爲鎭署副官楊鴻祺葛烈勳留維昌警廳督察長谷金聲署長張全桂郭崇韜讀疏祭文員爲警務處秘書長馬超羣司午員爲鎭署副官周鳴歧關啓琉警廳科長劉育春趙成蔭司酒員爲鎭署差遣柴國慶張耀宗警察署長德貴署員鄒文韶司焚紙員爲鎭署差遣丁耀東警廳督察員宋世昌司砲員爲警廳庶務張錫晋带巡長二名九月五日（即夏曆七月十四日）爲追悼會之第一日下重三時行設位禮六日爲追悼第二日預定上午十一時行悼祭禮因孫督軍專爲此事於五日在五站啓節趕回躬與祭禮不及凖時舉行延至下午一時孫督軍魁代省長各簡任官以及各界代表均先後到齊軍警到者約二行名省立第一師範及第一中學全體學生亦整隊蒞臨市民觀者約二萬餘人各處挽聯計有四百餘幅是日各界各機關均放假一日並懸旗哀悼軍警維持秩序七日爲追悼之第三日下午十時行送神禮其事遂畢聞孫督軍急欲赴長春魁代省長堅留一夜不允即於六日晚十一時專車起行矣 
[甘肅大礦廠之消滅（蘭州通信）]  
　　現又擬籌辦銅廠 
　　甘肅自前淸光緒三十四年總督升允飭令蘭州道彭英甲與比利時參贊林阿德訂立合同從比利時購運煉銅機器一付鑫礦機器一付共銀四十餘萬兩至宣統元年賡續運至古浪縣屬之番地哈西灘礦山山麓同時聘用化驗師比人賀爾慈採礦師戴德根工程師古德利亞機器師哈利亞在哈西灘建築房舍安置機器嗣以該地礦山狹隘開採不易經月所存不敷一日消煉且距炭山　遠運輸維艱又地處崇山峻嶺之間恒六月積雪尺許中外工人均感不便未届期年復採獲碾伯縣屬之老鴉峽慈利寺藥水泉靖遠縣屬之猪嘴啞吧等處礦山約十餘處其礦苗又較哈西灘爲旺於是擇適中之地就炭山之便於宣統二年年底將礦廠遷徙平番縣屬之窰街煤炭山山麓購民田百餘畝大事建築并將金礦機器亦附設在内迄宣統三年始獲竣工共需建築費十四萬兩有奇又添雇冶金師英人韓生西班利亞人鐸孟等三人於七月間開工化煉每晝夜銷鎔生礦二十四萬斤凈銅二萬斤而各處礦山用土法開採生畜駝運仍難繼續供給於是又與林阿德訂購挖礦機器并設輕便鐵道旋以革命事起礦廠停工迄及民國僅派員看守而已比至司徒頴長甘實業廳將礦廠租借洋火公司礦廠機器檢擇蒸氣機吸水機等件運至省城零售織呢公司及機器局等處應用器械均作廢鐵銷售約獲數萬金略事報銷少資敷衍而囊括以去於是甘肅數年之經營數十萬資本之大礦廠破產於無形矣而甘人處於官冶之下無敢過問記者曾肆業礦務學校在該廠實習年餘故知之至稔而痛惜亦至深也現陸洪濤覩甘肅金融之恐慌人民之奇窮擬籌辦銅廠以資救濟派委員司勘查礦廠收集機械惟此爲大規模之工廠非提倡者具有决心籌有巨欵聘用專門人材詳事考慮仍難善其後焉 
[魯議會選長中之災民請願]  
　　昨日（九日）省議會開大會下午二鐘議員陸續到會者六七十作檢點已足法定人數由最年老議員王承訓主席孫介人起立主張十六日爲選舉議長日期通過董心如又提議連日投票總使議長選出而後止全體贊成通過監察員經全體討論仍用前次所推定之武章·趙仲如·萬光煒·高元繼。鄭翰靑·孫寳洙·朱　如·圾子冲丁春符·董心如·李慰靑·孫寄雲·蔡唐卿·陳玉三·姜翰三·孫介人等不必易人亦通過散會後武屬災民扶老携幼到議會請願堵口破口大駡議員駡畢繼之以哭議會開前哭聲震天但自始至終秩序井然各議員見無可脫逃遂許與災民同赴督署請願先是武屬災民來省後連日赴各機關請求堵口昨日午後一時許又赴河務局要求局長張慶澐同赴督署田見田兼長求速籌辦確定興工日期該局長當即出見略謂諸位來省後余因公赴洛口未得見面各報皆謂予故意匿避實屬揣測之詞此後諸位到此余必面見以洗故意匿避之名余身爲河務當局對於堵口辦法自當竭力籌劃責無旁貸惟已見省長數次仍以欵項無着不能確定興工日期余本爲諸位訴苦而長官不察反責我催促大急今日實不敢再往瀆請自叨咎戾云云災民等聞言以該局長有意推諉遂極力敦勸正在懇求之際適値省議員姜魁傑（霑化人）到局勸災民等先到他處請願始爲該局長解圍災民等由河務局轉赴道尹公署面見黄道尹請其轉達省長速籌堵口辦法黄道尹謂余爲地方官堵口爲地方要務自當竭力諸位先請回店余必即時去見省長要求速定辦法言已並出洋十元使災民等購買痧藥作爲避疫之用災民出署因聞省議會是日開會乃齊赴省議會哀懇及至先由武屬議員出見將請願書带入議塲議員遂退入辦公室商議辦法並推出十餘人與災民代表接洽災民訴說來省困苦被災之慘痛及請願迅籌堵口之情急聲淚俱下議員等亦皆動容遂允齊赴督署面見省長請求非速籌堵口不可災民代表感激之至便跪倒在地崩角致謝議員約有五六十人齊赴督署災民持旗跟隨塡街滿巷人山人海及到督署議員先入災民繼之衛兵横槍一阻災民冒險擁入大門爲之推倒傷災民數人田督見議員後即歷述以前之歷史并將來之預備議員國進修莊英說明災民啼哭請願情形實可憐再不堵口良心愧怍李汝枚董毓璋謂民在水深火熱中宜急速籌劃刻日興工方可對一方災民常壽宸謂銀行公會現在確有一種籌措欵項似無問題云云遂傅進災民代表與之說民年前决定興工今先由省議會來函催促定期省長答覆准於幾時興工堵口後再由省議會函告災明如届期仍不興工災民卽向議員是問災民又切實丁寗議會應負督促之責任始各退出時已七鐘「附災民向議會請願書」竊自去年宮家壩黄河决口淹没民等村莊至今週年黄河汜濫政府旣漫無籌劃人民毫無生路死亡有日呼號無門哀此子遺九死一生不得已匍匐乞食來到省城無衣無食何以生活旣無堵口之希望那惜殘喘之犧牲惟有泣懇貴會矜此數千萬民命鼎力協助催促堵口施惠災黎以救殘生不勝感激涕零之至謹上省議會議員鈞鑒具禀人利津濱縣霑化無棣災民王子西鞠有倫王松齋李芝禹常振南劉守讓等四百二十九人謹上 
[西安將開募股贖路大會]  
　　自華會山東條約成立西安各界即由省議會實業會教育會總商會省農會紅十字會自治協進會七圑體發起開聯席會議組織陜西籌贖膠濟鐵路募股會公推自治協進會長惠春波爲主任幹事省議會副議長王曉峯爲副主任幹事一面通函外縣各法圑組織分會對於講演除請省立縣立各講演所講演外又由本會講演股負完全講演之責并由本會編訂股册註明認股人姓名籍貫年齡並認股年月繳股日期由各講演人携带我份將認股人詳登股册庶招股皆有着落不至空言無補其認股數目以一元爲單位名曰儲金五元爲一小股四小股合爲一大股儲金機關由總商會選定殷實商號十家代收存儲本會槪不經收其收股方法用三聯單一由認股人收存一由商號繳會一歸商會存根所募股欵自收到之日起通常以年利七釐起息　對各種計畫均已次第實施昨四日各法圑又在省議會開聯席會議由主任幹　惠春波主席報告一切經過情形并籌備開募股大會事項議决先以各法圑名義招集各校所社會長共同規畫一俟籌備就緒卽由本會一面登報宣傅一面散發傅單廣爲通知擬定陰曆八月十四五六三日在蓮花池大體育場開募股大會并由全省男女各校學生在會場開游藝運動會實業界開新出品展覽會劇界各社組織各種新舊戲曲輪流唱演省立及各縣立講演所擔任講演并請省城各機關及外縣各法圑派人蒞會至於此項經費已由各法圑共同擔任統計已有千元之譜如再不足由總商會并臨時入場劵貼補想届時必有一番大規模之運動也 
[龔漢治蒞皖之任務]  
　　吳佩孚倡議聯絡直魯豫皖鄂五省在鄭州開一五省剿匪會議名爲廓淸匪患實則意在備奉吳頃派中將龔漢治至寗與齊夑元作一度之磋商後昨日順道乘商輪到皖先期張文生聞信即派新安武軍統領楊瑞文來省招待龔氏下榻於近聖街袁宅龔到皖之次日乘輿拜謁許世英曁史俊玉旅長各廳處長初次見面關於政局問題尙未談及聞與龔同來者有龔心湛之子龔安蔭龔氏此行與長江防務實有莫大之關係至於鄭州會議皖省方面聞即以楊瑞文爲代表日内即將赴洛 
 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[烟濰路工程之進行]  
　　年内可全路通車 
　　星報六日萊州通訊云今夏天氣雖炎暑異常爲多年所未見然吾人旅居此土猶有一快意之事在即烟濰汽車路業已通行至黄縣是也該路刻有汽車十三輛以客貨極多仍不敷用不日卽將增加此路現由交部管理開辦時所遇困難甚多其一即係籌欵購車築路是今汽車業經通行該路巳有收入且便利交通爲益良宏目下車資每里收洋二分視驢價固稍昂較雇轎則大廉且時間又省如濰縣至龔口坐騾轎須行四日半今汽車則半日可達車費自濰縣至沙河收三元九角濰縣至萊州收四元八角濰縣至龍口收七元二角黄縣在龍口之東四十里汽車已通行至此自此至登州一段目下正在趕築橋梁塡平路基近記者自登州乘機器脚踏車至黄縣沿途野草叢生道路狹隘有大批工人方從事刈草鋪泥碾平路基有大橋兩座橋基業已築成而此段中橋梁今僅此兩座未成至此段完工後所有從事工作之二千人將悉往趕築登州至烟臺一段今全路雖未告成而自膠濟路之濰縣可乘汽車至龍口行旅已極便利蓋自龍口乘船不數日間即可至天津牛莊大連安東烟臺登州諸埠聞路局擬儘年内趕成俾全路　車照目下工程情形而觀届時當不難辦到也 
[成都通信（）]  
　　不了局之四川軍隊 
　　四川之軍隊無歲不起鬭爭今且演成最大之内鬨戰禍蔓延及於全省現在雖小有結束而以洞澈川事者之眼光視之則謂其餉絀兵多難期整理其爲禍且方興未艾也惟以該省交通不便一般人對於其所以致此之原因頗難明悉今特將其禍亂演進之底藴析舉而縷述之想亦關心時局者所樂聞也 
　　（一）五師時期　四川軍隊在前淸宣統初年除舊制兵營外只有防軍十餘營末年始購快槍成立陸軍一鎭民國反正各省川籍軍官紛紛返省將全省陸防各軍擴充編爲四師即一師周駿·二師彭光烈·三師孫光鸞四師留存厚而熊克武由南京得黄興之助率兵千餘返重慶集合川東軍隊編爲五師二年熊因討袁敗走五師解散其餘經胡景伊切實編成三師四年陳宦入川又復改編聲言只留一師一旅其時二師長劉存厚藉淸鄉下川南爲名延不歸省纟繼雲南護國軍起劉即通蔡鍔攻陳五年陳獨立一師周駿因受袁世凱督川之命目重慶丁上攻陳陳敗走蔡劉又聯軍將周逐云羅佩金率滇軍入督川事周駿殘部由周道剛統率仍編爲一師川北之鍾體道編爲三師成都陳澤霈爲四師熊克武又由滇反川招集舊部編爲五師劉存厚雖仍長二師而其所部實已一師有餘自稱軍長其他如石靑陽盧師諦顏德基及覬𧢢非分等輩紛紛自樹名義編集隊伍稱雄一方故雖復元年五師之舊制實已開八年八師之先河即今日之川軍總司令劉成勳亦當時以圤手數人奪取圑練快槍數枝設立司令部招集匪類應時而起之一人也 
　　（二）八師時期　六年戴戡率黔軍入川任省長羅佩金將四師解散劉存厚以同住省會之故因種種事件互相防忌致啓連次之成都戰爭其後戴敗死羅退駐下川南中央命周道剛督川事集合各軍從事擊逐劉意未愜乃改任劉爲督軍劉即將所部擴充成二四兩師及兩獨立旅又求得北軍管金聚自陜西吳光新自湖北來援夾擊滇軍戰事稽延不見進步七年靖國軍起熊克武在重慶暗中聯結滇黔軍及石靑陽盧師諦并川中號稱民軍等輩崛起反攻劉大敗北軍亦敗走熊入成都爲四川靖國軍總司令劉率殘部約一師及鍾體道所部一師退入陜南熊即將所部五師擴張成第一師但懋辛第五師呂超以劉存厚所遺之二師旅長鄧錫侯編歸獨立旅長向傅義爲第三師及所遺之四師旅長劉成勳編爲第四師周道剛之一師改爲第二師以劉湘爲師長八年又編招討軍石靑陽爲第六師此外尙有江防軍余際唐川邊軍陳遐齡靖國招討軍盧師諦楊春芳及其他附屬之非正式軍隊等不在正式編制之數於是以區區一省竟擁兵八師有餘且滇黔豫鄂各軍尙横亘川東南一逞非川軍所得而過問者也 
　　（三）十師九混成旅時期　九年呂超石靑陽顏德基向傅義等勾結滇黔各軍倒熊熊以所部并聯劉湘劉成勳討禦之楊森以川籍滇軍圑長反戈來助熊因受呂超背襲率全部敗走保寗呂超入成都爲川軍總司令熊用留湘謀入陜西聯劉存厚得其資助彈藥并遣所部二十一師田頌堯二十二師唐廷牧及川北邊防軍賴心輝相援熊即將所部編改三混成旅成立第一軍以伹懋辛爲軍長劉湘亦將所部擴充由熊任命爲第二軍軍長楊森編爲第九師自屬於劉湘之下一致反攻成都劉成勳當熊敗走時稽守原防意存觀望繼聞反攻勢盛遂將部屬改編三混成旅自稱第三軍軍長以應之向傅義三師之旅長鄧錫侯等京反戈相助呂超及滇黔各軍均以子彈缺乏節節敗走直至同過叙瀘東過夔萬舉呂石等及各客軍在川之地盤勢力完全掃滅而劉存厚乘川軍主力悉集東南之時徐自陜南以兼靖川軍總司令名義入駐成都任命大批司令師長欲以招集隊伍而復七年之督軍名位熊及劉湘等大爲不懌十年春乃又聯軍西上將劉逐入陜南熊亦去督軍之職各軍師旅派出代表組立各軍聯合辦事處於重慶共謀善後以第二軍作戰出力劉湘被舉爲川軍總司令大開會議編制軍隊劃分防區而以九十枝步槍爲一連作編制單位於是各運手腕互相扶植竟產出十師九混成旅及川邊軍川北邊防軍二部之多其番號系統關係列如下表 
　　㈠三軍及期所屬之師旅（第一軍但懋辛行一師喻培隸第五師何光烈第六師余際唐第二混成旅張冲（第二軍劉湘）第二師唐式遵第四師潘文華第九師楊森第三混成旅李樹勳第四混成旅袁彬第六混成旅劉炳勳（第三軍劉成勳）第七師陳國棟第五混成旅劉國孝第七混成旅藍世鉦（未完） 
[楊森東下後之川局]  
　　川省自楊森解甲東下後又聞一新局面從此或可以暫 
時又得苟安也聞楊森確於八月十二日由涪陵東下因電信線斷成都至二十一日方得前方正式電報此電係楊森所部袁斌（第二軍第四混成旅長）拍來略謂今次戰雲突起自顧棉薄僅以保境息民了個人之願守我原防未越雷池一步乃他方不察竟以兵戎相加彬爲貫澈初衷不得已讓出涪陵以示始終不渝茲子惠業於文日解甲東去戰禍已告結束和平曙光於焉實現竊彬所領部曲誼同袍澤若認爲有咎則請給資解散俾免數千子弟流爲饑民以重個人之愆云云其詞頗爲委婉劉成勛擬電復之大槪亦安慰之詞 
　　楊森此次東下殊出人意外據個中消息楊氏原無走意因爲部下襲迫不得不出此一着楊森東下方向外傅謂其係向川鄂交界之施南利川方面進行但有知其内幕者言此說殊不近理施利旣未駐有彼軍楊森去係死路頃聞楊係向宜昌進行乘某國巡游川江小兵船往此說似較近理因楊早與孫傅芳携手前此曾有請孫軍援川之事也 
　　據渝中消息楊此次出走尙不僅爲部下襲迫卽劉湘亦有意使之離川當楊森戰勝但懋辛於綏定時劉湘會令其停止戰鬭藉此結束楊不聽嗣後經多方周旋方調其回渝而楊森歸渝後仍欲貫澈其武力政策與劉成勛諸軍一决勝負劉湘深滋不悅戰事旣起劉湘乃囑其直接部隊劉文輝（第一混成旅長）向聯軍調和並通電二軍將領勒令停戰此電曾將楊森名義除去楊森知之乃始開兵離渝向長壽涪陵方面退却川省軍隊服勝不服敗重慶要地旣失軍官兵士大半離心多數將領均向聯軍總部接洽楊森氣俀遂出於走之一途聞興楊森同氣之第二軍第六混成旅長王陵基亦同逃走聯軍總部行營已委前任旅長邱華玉前往收集六混成旅散隊矣劉湘現駐渝城對岸某外人所辦之絲廠中態度甚爲安閒聯軍總部行營曾派員前往慰問劉即令將前總司令部文卷一律移交今總部行營故聯軍此次對於劉湘所部軍官佐等一體優待劉湘原委用之人員亦未出走如重慶銅元局長劉炳勛在聯軍抵渝委任白瑜接任後方離局所刻仍正式辦理交代至於劉文輝在聯軍入渝前擔任重慶衛戌總司令藉資過渡現在行營總部已委第七師長陳國棟接充劉文輝遂仍關回叙府所屬原有防　巳於八月十七日由渝運部隊輜重出城十八日完全離渝 
　　頃得消息劉湘已由渝起程西上意在游山玩水興盡後始返其原籍（大邑）劉氏起行時曾電告成渝各方面謂局促經年時時艱莫補撫衷自問慚愧實滋前者通電讓賢解除職務引身而退俯仰皆寛惟念鞍馬廿年曰歸未得高堂白髮介眉多疎茲於有日乘輪上駛由叙而嘉道返廬里省視庭幃并便道覽凌雲游峨眉諸勝結靈香火因緣云云劉氏現已乘輪抵叙劉成勳聞之遂由成都通電勸其到成都稱吾兄頻年鞍馬功在梓桑今茲念切高堂辭甲歸里孝思亮節欽佩莫名現在川中軍事將次結束善後亟待籌　議我兄壯猷宏富成勳延佇維殷昨經電囑福五（陳洪範）自乾（劉文輝）轉陳鄙意恭迓節麾計已達覽亟盼緩轡蒞蓉切賜教誨懸榻擁衾跛予望之大邑距成都雖只一百餘里恐劉湘未必即行返籍亦未必轉來成都因成都現爲川省政治中心熊克武又在此地居處言話動輒不便劉湘或暫駐嘉叙之間亦未可知也 
[旅寗贛同鄉籲請撤蔡]  
　　旅寗贛同鄉以南昌又遭兵變昨開同鄉會公决再電北京府院籲懇立將蔡成勳撤職嚴辦以維政府顏面原電錄下贛省自戰事告終瘡痍滿目刧每哀笔毫無生氣蔡成勳大權獨攬旣無撫民之方更乏馭軍之力自九江兵變後呼籲之口血未乾焚燬之瓦礫猶在曾幾何時復有省垣兵變之事堂堂國軍行同盜匪哀我無辜罹此慘厄軍閥之殘民以逞爲中國武人之特色乃共和政府竟姑息以養成之盜增主人實干天理前讀大總統魚電廢督裁兵萬國共聞贛人前以蔡成勳縱兵虐民違法歛財迭請中央撤退只以痛苦過甚不能不瀝血上陳非敢開罪於大軍閥也不謂小民所不能忍者而政府竟泰然視之不惟打銷撤懲之閣議而且授以變象式之督軍天下萬國其如宣言何元首之尊榮何如政令之威信軍閥之可畏何如民意之難違南方不惜犧牲以護法而中央竟不肯犧牲以伸法千秋萬世其如公論何茲贛省戰禍已熄總司令固在所當裁而駐防軍隊悉來自北欲求善後只在一調遣之勞若委權於蔡是求善後而反得惡果也務懇大總統國務院體上天好生之德齊贛人人類之觀立將蔡成勳撤職嚴辦以維政府顏面否則前抗令而後冒功朝受命而夕殃民斯惡不懲國家賞罰墜地矣贛人披髮纓冠惟在救死臨電徬徨罔知所措江西旅寗同鄉會叩文 
[杭州快信]  
　　財政部電浙浙省應解中央專欵除菸酒增加牌照等稅一百三十九萬八千六百十六元劃歸菸酒事務署辦理外現在編造十一年度浙省專欵預算仰带查照十年度辦法列表尅日送部以便彚案辦理 
　　桐廬申天環溪兩莊械鬭案經張知事會同何連長馳往勸導無效九日兩莊又排隊激戰軍士彈壓反被奪去軍械子彈環溪殺傷多人申夭並將活人擄去焚燒斃 
命已電省派重兵鎭懾 
　　湖墅同裕鼎泰米行呈准赴安徽蕪湖購秈米三萬三千石省署咨蘇皖兩省騐照放行現已得復照准 
　　吳興無帖私開絲行八十餘家經財政廳飭查後該縣吳知事會同絲業董事一再勸導聞已允納稅領照 
　　舊金屬查災委員李藩昨呈報鬭查該屬水災狀况以東陽義烏金華爲最重蘭溪浦江等縣次之 
　　此間昨午後又起大風入夜大雨如注今日更甚惟風勢至午稍息 
　　各屬患水區域現已奉令　飭趕辦防疫病院 
[南京快信]  
　　軍署昨准陸軍部電查各省軍隊全轄於督軍省長幾無直轄軍隊茲本部特將國家軍隊與省有軍隊管轄權劃分淸楚㈠陸軍爲國防軍隊應分駐各本省直轄於督軍㈡省設警備隊分隮重地直轄於省長㈢縣設警備隊直轄於縣署㈣省警察與縣警察直轄於警警處 
　　揚子江昨派僉事吳亮卿來寗調查長江現在水勢 
　　部令教育廳轉飭所屬將所轄區域内之私塾詳查呈報並速行組設私塾改良所以養成小學師資 
　　財廳委程壽慈充松江淸理田賦委員孫蓉赴淮陰鹽城阜寗各縣守提前次畝捐張煥彤赴沛蕭碭等縣提欵姚崇義赴銅宿邳等縣提欵 
　　韓省長派第一造林場長宋廷模赴各鐵路調查木材 
兩長會委劉嗚復會審銅山縣盜案即辭赴徐 
　　農商部重訂商標登錄辦法昨飭蘇實業廳遵照辦理 
　　美國商務次長賀思敦氏日内可到滬兩長特派温世珍赴滬歡迎以表敬意 
　　交部昨電南京郵電局以後創辦電郵學校或講習所非經本部准予立案所有學生無論畢業與否本部直轄各局所槪不錄用 
　　海軍部派科長劉田甫押運無線電機三付計三十九件昨運寧交海軍總司令部騐收應用 
　　鎭江警察局長張舜琴辭職王警處長慰留 
地方通信 
[金山]  
　　反對畝捐之激昂　金邑紳民反對带征義務教育畝捐前經呈部批准撤銷茲韓省長又飭縣以每畝带征三分五釐公布征收故復由紳商學界分電省長否認原電錄下電㈠韓省長鈞鑒金山畝捐兩次士紳會議全體否認廳委與縣勾通朦禀財廳據爲定案已屬荒謬公民等因縣會未成轉向省會請願迄未議决公蒞任伊始不察事實遽飭縣公布誓死不能承認合請收回成命以恤民艱禱切金山高怕陳貽芬高爕姚光叩灰電㈡韓省長鈞鑒公五年巡蘇因增加省附稅三角聲明蘇屬賦重各縣永不再加獨對金山三分半畝捐悍然飭縣公布頓食前言民力不足恤其如公人格何伏祈體恤民艱以踐前約金山商學界林棠蔡光照李杏林等七十五人叩灰 
[松江]  
　　三中校長已定　教育廳新委之省立第三中學校長張彬士因原任之本縣勸學所長職務繁重並因各方面之堅挽遂將委狀繳還教育廳呈請遴人另委當經莊教育廳長電邀赴寗懇切勸駕故張君已允暫時兼代不脫離勸學所長職務蔣廳長並徇張君之請另委洪彥傑來松協辦三中校務現該校已在籌備開學事宜聞開學期已定本月十七日云 
　　四次颶風之損失　松江本夏三遭風災所有樹木建築農作物品損失不知凡幾詎自十一日傍晚起風雨又作風向自東北來初勢尙小漸吹漸大至十二日上午八時呼呼之聲如波濤驟至雖不若上數次之狂烈然再接再厲亦殊可畏現値晚稻吐華之時經此一吹花蕊散落難免秀而不實矣 
[蘇州]  
　　組織美術學校　蘇人顧仲華顏文樑等近集合同志發起組織美術學校假滄浪亭爲校址并據校董會公推顧仲華爲校長頋公柔爲中國畫主任近日報名投考者頗形發達顧等并組織美術會於護龍街怡園以便課餘研究云 
　　請欵修葺學宮　吳縣勸學所近以府學學宮自光復以來迄未大加修葺牆垣房屋日漸坍損雖經學欵處雇匠局部修葺而大成殿工程浩大需欵頗鉅學欵處無欵可撥轉瞬丁祭此項工程未便從緩故特函請縣署撥欵以便興修 
[無錫]  
　　靑城市命案四誌　靑城市富户華勤韓因索周金甫債欵致周妻朱氏躍河身死一案詳情已三誌前報茲悉華於趙知事回城卽僱人將朱氏屍棺扛去當爲周之童養媳蔣氏所聞即奔赴到塲勸阻因寡不敵衆仍被扛往附近塜地蔣氏一時情急馳至華家門前河干奮身躍入河中幸河狹人多立卽撈起未遭斃命然蔣氏仍奔入華家直入灶間手取菜刀擬卽自刎又爲人奪去未成慘劇現神經錯亂臥於華家以求速死前日已由周子浩祥具呈縣署控告華勤韓仗勢逼人請求伸寃未知趙知事如何辦理也 
　　修築澄直塘路　澄屬靑暘鎭至江陰直塘道路近年被小輪往來冲融坍損不堪現由各鄉董何發起修築日内卽可動工以利交通云 
[常州]  
　　自治講習所開學　武進自治講習所於十一日開學學員報到者五十餘人實到者四十餘人上午十句鐘行開學禮首由姚知事訓話略謂諸君將來辦理自治首宜注意道德云云次由所長訓話其注意之點有二㈠上課問題照章三月畢業時間甚短希望按日到所聽講㈡膳宿問題因經費支絀以致自備對於個人動作宜自檢束以免指摘非特不負官廳創辦之苦心並不負地方人士渴望之至意次由會長訓話略謂現在社會一般人民莫明自治事業爲何物希望諸君學成之後灌輸社會俾明眞諦則地方各事自易舉辦云云　　新式客車上市　武邑郭文軌李振球等以舊式小車於形色上衛生上諸多欠缺特聘技術專家研究改良新製一種文明客車組織賃貸所牌號同利函請市公所遵照市區納照規約先行出車十乘上街試辦一面陸續製造逐漸添照擴充已經市公所將該車眞形實行騐看式樣尙稱靈便准將市區小車餘額提出十號歸同利補充並已通知警所隨時保護故此項新式客車巳於十一日上市雇乘者以其便利頗見踴躍云 
[鎭江]  
　　航船中途被刦　由鎭開往東台之王姓雜貨航船前晚行經江北小蕩地方忽來盜船一艘江北口音之盜匪八九人各持利刃鐵尺一擁上船刀傷夥友張三頭部刦去大洋一百餘元及洋糖十餘包刻已報官勘緝矣 
　　茶館一律加價　鎭埠銅元日跌每銀一元已可兌一百八十五枚城内外各茶館深感痛苦業已邀集同行公議增加茶資每壺加錢十文並議决自本月十五日起一律實行 
[揚州]  
　　議復水車捐辦法　水車捐收原爲補修待道之用每輛月繳五百文嗣經路政局及各法圑函請縣署取締而茶社及老虎灶方面要求維持原狀月加捐欵五百文刻經欵產處集議以所加之數抵補警費准其照舊推行呈請縣署知飭查照矣 
　　五師開學式　省立第五師範學校校長任誠業經慰留照舊供職經費亦議有着落故已於十一日行本學年開學式一至四各級學生均於是日上課預料生因新建之教室未竣改遲於十月一日授課云 
[淸江]  
　　九中四年級甲組生並未解散說　省立第九中學四年 
 
 
 

Page 11

 
 
級甲　學生以校中開課　已定各級學生均接奉通知惟該級獨無羣起恐慌疑爲全級解散（因該綫級爲前此風潮之發端）茲據另一消息九月八日該級學生多人特赴校齊向新校長張開軒君提起質問張校長聞之詫異謂並無其事通知書久經發出學生以未接奉對張校長卽加調查知係被人舞弊擱壓隨卽補發一通學生始各釋然 
　　推定新勸學所長　淮陰勸學所所長王義成君呈請辭職後當由地方紳董推出高小校長王登雲爲繼任所長王前所長則將交代辦畢後卽赴淮安就任九中學監職務云 
　　泗陽辦理保家隊　泗陽匪患頻仍迄無寗歲知事方作舟爲整頓防衛起見特將所有游擊隊保衛圑等一槪撤除辦理保安隊由淮揚鎭守使署特派駐防營長王兆武統之不日卽可成立 
[南通]  
　　屠宰稅移交消息　通邑屠宰稅係認商張地山承辦前經各法圑公决改歸勸學所辦理以裕教育經費刻下張認商已趕緊結束預備移交矣 
　　三樂鄉發生命案　縣屬三樂鄉農民馬三素性庸懦前在馬路牧羊被俞寳如敲詐多金近因馬路有犬被汽車碾斃穢氣薰蒸馬三即携埋荒地而俞寳如又加以私埋家犬之罪名擬科重罰馬三以欺侮太甚誓不承認致被俞寳如糾集無賴兇毆肩骨折斷遍體麟傷未幾即斃刻該區公民以俞寳如恃强行兇釀成命案殊屬目無法紀業呈縣籲請嚴懲以儆不法一面由屍親馬二曁馬靄庭請求瞿知事開棺檢驗俾明眞相云 
[南京]  
　　省長取締吏役之布告　江蘇省長公署布告第九號云爲布告事查蘇省前因籌辦司法各縣普設審檢廳其司法警察承發吏等項間有考選招充尙知守法者自縣知事兼理司法所用警吏大都以衙役改充積弊漸生遂爲民害本省長前在巡按使任内深知此弊曾通飭各屬愼選警吏造册呈報革除副差白役等項名目懸爲屬禁在案近來日久玩生各縣警吏頗有把持需索情事訪聞所及以東台泰縣如臯武進無錫南匯奉賢丹陽崇明靖江等縣及淮徐海三屬爲尤甚各警吏平時私用白役自數十名至數百名不等簽案下鄉結黨成羣擇肥而噬民間受累無窮推原其故無非積習相沿毫無限制以至於此然其弊資滋多實由地方官漫不加察縱任收發員役收費標差各警吏遂愈無忌憚串同訟棍地痞向原被人證百計勒索馴至禀到庭訊京巧立名目收取陋規習焉不察往往尋常户婚細故案未判結而兩造家產蕩然甚至　妻賣子欲罷不能興言及此實堪憤恨要知警吏之設專供傅提奔走之用狡黠者恒居多數在循良之吏事必躬親猶不免爲所朦蔽若官廳不自檢束上好下甚遇事受制爪牙所布血肉爲摧凡在民牧各有身家試爲小民設身處地淸夜捫心何以自解今與各該知事約自經此次通令後務須激發天良勤求治理愼選收發人員隨時關防不准與警吏人等朋比營私所有衙署上項陋規悉數革除標派警吏應由知事酌量功過勤惰親自核塡勿得假手於人致滋流弊受理訴狀民呈亦不得需索規費壅蔽擱壓其司法警察承發吏酌量繁簡規定名額揀選幹練妥實之人分别承充造册呈報備案其貧猾巧詐聲名素劣之舊役破除情面一律裁革勿留餘孽即遇新舊任交替亦不准額外添設化名復充其傅票送達費等項属遵本年六月大總統第十五號教令公布修正訴訟費用規則第十條酌量道路日期遠近遲速從寛劃一規定揭示縣署大堂並於傅票送達證内明白塡註該法警等倘能諳練緝捕破獲命盜重案多起即酌量獎勵其額外需索者准人民控告從嚴革辦各知事如能嚴守官箴整躬率物形端表正速於置郵自可造福地方聲譽翕然本省長當優予保獎不没其勞如敢陽奉陰違仍前縱容擾累民生一經告發查察得實定即撤懲不貸除通令廳道各縣遵照外誠恐地方人民 
未及周知令行剴切布告仰即一體知照特此布告中華民國十一年九月十一日江蘇省長韓國鈞 
[嘉興]  
　　熙春橋坍倒請修　東門外車站附近之熙春橋前因霉雨大發冲毀橋石數塊迭經地方人士函請鐵路工程處飭匠修築在案現尙未動工致於十一日午後該橋南堍完全坍倒不能行人就地士紳已於十二日函請 
該工程處趕速飭匠興築矣 
[湖州]  
　　積儲會議决解散　吳興積儲會係由士紳許玉農李恢伯王安申温選臣等所發起曾於民國八年秋間開始存儲規定共設一千會列甲乙丙丁等十字碼每字編列一百號每會每月儲銀一元按月開獎一次分爲十五年開齊意在集零爲整且月僅一元付欵較易爲力故人皆樂於存儲其按月收下儲欵指定分存華孚儲豐兩銀行由發起人完全負責保管但存息微薄收支容有難以適合之虞加以此後存欵愈積愈多深恐將來提取不易難得圓滿結果有此兩種顧慮無寗半途中輟是故議决解散以免各儲户將來有所損失遂於本月分截收儲金停止關獎並即通告各户一俟統計造就後再行宣布還本辦法云 
　　和平鎭遭災請振　長興縣屬之和平鎭迭遭風雨山水泛濫淹没田畝冲毀房舍不知凡幾人民慘苦情形不堪言狀該處士紳特具災狀由湖專電省署請予撥欵濟以救災黎云 
 [來件 
[新民主主義新社會主義說明書] [  江亢虎] 　 
　　新民主主義　民主主義爲近世人權發達文明增進一大動機各　改良或革命之運動無不懸此爲鵠的然精神雖是而制度多乖理論甚高而實行或　頑舊保守者固始终反對之即嶄新之共產黨人亦主張勞動等政而以民主主義爲詬病焉綜其大弊不外兩途一眞正多數無論何時何地無學識無經騐之人必佔多數多數政治是爲愚民政治一名多數而實少數强權者迫脅民意巧黠者假造民意富豪者買收民意是爲暴民政治姦民政治富民政治新民主主義爲矯正以上各弊揭　選民政治選民者人民之優秀者也以普通教育爲本位以參政考試爲出身以職業選舉爲登進蓋承認經濟組織爲政權分配之原則一方謀政治智識之普及一方期人民程度之提高其輿舊民主主義不同者有如左三事（一）選民參政中國取土用人向有學校制科選舉之異宜兼取其長而并用之凡具最低級學校畢業相當程度願爲議員及官吏者須更通過參政考試以普通法政智識爲標準由立法機關執行及格即　選民有選舉權及被選舉權惟同時必别有所屬之職業綜各職業而計其選民人數爲各該職業投票權代議權之比例差選民不第有代議權而已又有直接投票權採近世全民參政學說劃出議會事權最要之一二使選民全體參與之其已考定者日創議權議會不提出之案選民可自提出也日複决權議會已議决之案選民可再議决也曰免官權議員及官吏不職者選民可予罷免也以上皆依法定手續以總投票或局部投票行之蓋代講制以一人代表多人經遇長期時間處分若干法案萬不能盡如所代表者之意况當選以後地位不同態度或變自由爲惡監督無從必如今議然後可免議會專制之弊也或疑選舉以前如以學校與考試之限制則勞動界選民必稀似爲不平等不知學校考試均屬公閒即機會平等之保證且以促進教育普及而選民必有所屬之職業又以促進勞動普及實减免階級衝突之要道也（一）立法一權三權　立之說自來法政學家奉爲天經地義其實司法乃行政之一種立法與行政界限不淸衝突時見名爲互相監督實則互相牽制一事不行故凡大建設大成功不在兩權之調和而在一權之超越然與其偏重行政權而恢復君主制毋寧偏重立法權而實現民主制且徵之憲法祖國英倫之慣例下議院多數黨組織責任内閣不信任即辭職不啻立法一權矣今議國會省會縣會等各互選行政委員處理中央及地方政府之事司示亦爲其一部而皆由所屬之立法機關產出且爲之代表而對於人民全體負責任議會及選民皆得依法定手續彈劾而罷免之如是則權旣不集於少數而政亦不出於多門理論實除兩無窒礙遠勝舊制也（一）職業代議代議制者數百年來各國志士仁人無量數心血頸血之代價也然自現行國會組織法選舉法考之則不遇一二特殊階級最少數人之勝利而已蓋人類之利害關係恒視其所屬之經濟圑體而異自官吏律師地主資本家壟斷投票大多數人無復建議决議之權即使議員淸白乃心不盡爲金錢勢力所吸收然自身非出平民則不能代表社會之人多數自身果出平民又不能戰勝議會之大多數今議以職業爲單位以地方爲區域以選民人數爲比例平均分配投票權代議權假定某省選民總數爲一百萬人又假定該省會議員名額爲一百人即每議員代表選民萬人又假定按職業細分之結果選民爲小學教員者一萬人養蠶者二萬人業織造者三萬人則此省會中當有小學教員互選之議員一人養蠶者二人織工三人又如木匠選民僅有五千人不足一代表權則可與最近職業若石匠泥水匠缸瓦相合足數互選一人至於職業之定義宜以有經常收入者爲斷服官從軍皆視同職業社會主義未實行前並地主資本家亦同享有此權惟此類人數必甚尠故不眞其操縱把持也游手漢寄生蟲當然無參政資格矣（未完） 
雜評一 
[魯案之責任（默）]  
　　魯案以前之失敗其責任政府當局負之以後而失敗其責任國民當同負之也何也以前之交涉國民無參與之機會當然不能代負其責任以後則非但國民可以參與交涉且予國民以着手籌備實行收回權利之機會若仍因循坐誤而失敗則其責任不能盡歸之政府當局此其理固顯然可見者此次中日魯案會議不可謂無國民參與將來中國當局議至困難之點而不能堅持當局固負喪失權利之責任國民亦未嘗不負監督不力　責任况乎今日魯案一面會議一面尤當爲接收之籌備日本之人民與資本家已向各方紛紛活動而我國之人民與資本家或爭個人私利或觀望坐視而不進則交涉縱勝利而最後必歸於失敗其責任尤非異人任矣 
　　吾此言非爲政府當局脫卸其責任特以今日之魯案旣政府與國民聯带負其責任我國民能先盡其責任不稍放鬆則政府自亦無從諉卸其責任否則上下相諉前功盡棄矣 
 
 
 

Page 12

 
 
   
 
 

Page 13

 
 
本埠新聞 
[颶風變移方向之報告]  
　　上海將有大風驟雨 
　　星報云此次颶風自吹過温州之西卽變更方向迫揚子江口欠來而本年第二十二次颶風之中心今復進至呂宋之東二百哩處向西北進行此次自台灣以至揚子江流域一带受其鼓盪俱有大雨之報告星期二正午徐家匯天文台報告颶風中心約在北緯二十八度東經一百二十度處下午三時一刻天文台報告稱温州颶風於將抵揚子江時變移方向將於今夜或明日吹過揚子江口附近折回海中東海黄海中有暴風雨上海有大風驟雨太平洋中低氣壓又將抵呂宋台灣一带 
[昨日大風雨之阻滞交通]  
　　電報不通　昨日風雨交作中國電報局各路電線均阻南路杭甬西路鎭寗線均被吹落地北路京津借用大北水線仍可通電前次大風實較此次爲烈亦僅南路吹斷其餘均屬無恙此次不知何故連結各地之線全被吹斷 
　　火車遲到　昨日下午滬寗路鎭江車站及渣澤之間被風吹倒樹木電桿甚多均横於軌道上迨特别快車由寗開來時駛到該處不能通行乃由鐵路人員沿途將樹木等逐漸移去始仍開行計在途延遲二時三刻之久故昨晚南京特别快車到滬已在十二點四十分矣據南京來乘客云昨日長江中風浪甚大自鎭江至漢口一带失事船隻甚多津浦車至浦口後因風浪交作不能渡江故昨晚京津乘客及郵件均未到滬 
　　船隻停駛　前晚九點鐘時滬上又見大風暴雨相繼而至南市浦江水巡隊潘隊長誠恐各項船隻不及防備未免發生危險急派隊士知照浦江内各種貨船停止行駛幸値小汛潮水未見大漲昨日風勢雖大不若上次之猖狂惟防備不得不週當令各渡船划子船載客過渡提早停止各路航船及十六鋪一带之小輪船均行停班寗波班輪船如招商之新江天寗紹之甬興昨亦未啓椗崇每各埠小輪則觀察風色再定行止 
　　滬杭路莫干山至山橋埠間之汽油船前因水阻不通至十日始水退載客行駛詎至昨日大風暴雨水又大漲故昨日又不能通行矣 
[關於商辦閘北水電之所聞]  
　　須俟省議會開會解决 
　　省署對於閘北地方自治會虞代電之批示　閘北地方自治籌備會等爲省令查禁閘北水電公司籌備處登報招股一事曾致代電於省署陳明並未違法萬難制止籌備茲省署已有批示錄之如下虞代電悉查經營電氣事業非呈准交通部立案不得開辦招股雖在開辦以前實爲開辦之始來電旣稱恪遵公司條例第九十七條九十八條各欵辦理公司條例之九十七九十八兩條即與電氣事業取締條例第四第五第六各條發生連带關係此各條未經呈請核准公司即不能著手組織蓋辦理電氣事業須多一立案手續非比組織其他公司祇據公司修例所能解决也營業區域四字見取締條例第四條第三項各公圑對於取締條例並未注意乃於營業區域四字發生欵義一經批示當可釋然至閘北水電廠電機未備出水不良本署歷經飭廠整頓非但不欲自掩其短且對於閘北市民深爲抱憾然所以致此之故實在於商辦之時負債太鉅接收以每省庫支絀未能根本整理然總計投資亦近百萬從未以分文餘利收歸省庫即以改歸商辦而論本署不但未嘗反對且已定爲根本計畫之一咨交省議會公决在案惟未經議决以前遽以商辦公司名義登報招股按之法令殊有未合本署亦萬難放棄職權不加取締各公圑領袖爲閘北人望所歸苟能深體此意種種誤會當可冰釋省議會開會在即當由本署咨請將水電廠計畫案提前解决無論如何必有根本改良之法以慰閘北市民之望至接通租界水管係爲整理水池暫時辦法有裨出水無損主權並即知照此批云云 
　　水電籌備處致商業公會函　商辦閘北水電公司籌備處致閘北商業公會函云敬啓者閘北商辦水電承各商號懸旗表示關心地方公益衆志成城無任欽佩此事前蒙何護軍使極力維護省長亦已洞悉地方困苦誤會業經冰釋一俟省議會開會議决必有圓滿辦法敝處受地方各公圑之托自當積極進行擬請貴會將情形轉告各商號此時靜候解决可否暫撤旗幟並望踴躍投資早觀厥成不勝企盼此致閘北商業公會 
　　紳商踴躍廳股　商辦閘北水電廠自設立籌備處以來聞閘北紳商如錢貴三陳炳謙徐乾麟沈聯芳等數十人均認講巨股而滬北工巡局長許人俊亦以公民資格認籌股欵一萬元云 
[接辦國外郵政之預備]  
　　中國郵務管理局副郵務長西密史君以中國客郵撤廢在卽一應事務亟待預備昨特發出通知訓告各局員及郵務生等略謂客郵收回在即一應國外郵政事項即須移交中國郵務人員接手辦理惟此項事務極形複雜關係重要各郵務人員亟應先時預備愼重辦理此後如遇有外人遞寄郵件等務祈妥爲接待謹愼從公免爲外人所非議云云 
[聯太平洋會年宴預誌（二）]  
　　聯太平洋會將於星期六午刻十二時半在卡爾登開年宴已誌昨報茲悉該年宴中將有美利堅·澳大利亞·坎拿大·菲列賓·日本·安南·諸國之演說家即席演說該 
宴將爲午餐形式列席者擬爲二百五十人演說者如次 
美國商務參贊Mr·Julean---Arnold代表美利堅澳大利亞商務專使Mr·E·S·Little代表澳大利亞坎拿大會會長Dr·D·MacGillivary代表坎拿大美國按察使Judge　Charles　S·Lobingier代表菲列賓日本時事新報通信員Mr·T·Sahara與同文學院代表共代表日本荷蘭領事Mr·A·A·M·Daniels代表荷屬東印度羣島法總領事Mr·Wilden代表法屬安南以上各代表均將各演說其本國國民對中國之幸福有如何之見惠並各限五分鐘說畢本埠聯太平洋會會長楊晟君將爲主席開年宴時各種報告及職員之選舉與音樂均將布置入演說秩序之間卡爾登將特懸沿太平洋各國之國旗有願加入該宴者須在星期五以前向費吳生君（電話中五二○○）接洽 
[航業消息彚錄]  
　　日本郵船會社八月份載客營業異常發達較七月份增多收入達日金十七萬七千餘元蓋緣歐洲航路内新增一萬四百噸之榛名丸·箱根丸·筥崎丸·等三輪中日綫内又闢名古屋上海之自由班輪竹島丸並開航大阪靑島綫之春日丸更於孟買綫加航上海綫之郵船四艘因是載客甚衆據該總社昨日發表八月份旅客收入之總數共計全月全部之各路載客爲九千四百八十一名艙位價收入計八十一萬九千十六元三十一錢而七月份之收入總數爲六十四萬一千三百二十四元九錢七八兩月對照八月内增多收入十七萬七千六百九十二元二十二錢此僅就載客營業言運輸費尙不在内也　　花旗公司紐約班貨輪東方愛倫號定二十三號進口由美運來之進口貨有火油七萬六千四百五十五箱棉花一千七百件洋燭油一千七百五十九桶又該公司之克里扶倫總統號因遭擱後在滬修理延期原定十六日出口亦不及修竣故改十九日由上海往舊金山云 
　　營口安東邇來需用船舶運載荳子荳餅與高梁粟往上海及南洋本埠太古公司已調派多數商輪行駛是綫現在怡和洋行亦調裕生·德生·永生·樂生·等四輪專開上海至營口安東班即於本日爲始先令裕生駛往矣 
　　日郵社之違甘丸從德國亭寳來申昨日進口運到上海有彈藥二十八件小子彈十二箱手銃四箱鹽酸加里一千件針金四千九百四十件顏料六百三十七箱扎鐵二萬七千一百五十一件鋼條一千三百二十七件生棉七百九十二包機器十三件又香取丸赴歐運去馬賽倫敦之東洋湖絲九百件絹物三百三十件魚油四千九百九十桶麥酒七百桶並有人力車四十九輛裝往梹榔嶼 
　　日本郵社之日光丸兩次由東載來東白糖二萬二千三百包花布二千二百六十三件時計二十箱曹達三百件氷糖四百二十包棉織品六百五十二件錫紙二百五十四箱牛皮十八件罐食三百二十件 
　　法國郵船公司之亞摩遜號十一號七時已離日本神户十四日晨可到上海船泊河筒定十六號由申赴法上海出口貨有湖絲絲頭及茶葉等載出旅客中亦有留歐學生放洋云 
　　中國郵船公司之尼羅號從舊金山經檀島横濱長崎 
神户來申現得電訊准十八日進口船泊中棧十九日赴香港又有中國號定十六號由香港駛出十九號可至上海當日即出口往美仍經長崎横濱及檀香山而行大約十月十日或十一日之天明抵舊金山云 
　　昌興公司之坎拿大后號與澳后號由上海至香港班將不再經小呂宋凡旅客往來於此路者可改省二日之路程且該二船之容積甚大爲太平洋航行上最大之輪舶且陳設之美麗佈置之適宜尤非他輪所比且昌興公司所造之輪船皆半取合乎熱带之氣候所有房屋寛暢而能通空氣桌椅床舖又以舒適爲宜船上尙有大廳一以便公衆聚叙之用又有游泳池健身房等至於二三等之客艙亦較他公司之輪船爲佳膳宿費槪不另取云 
[商會繼續討論股東責任問題]  
　　上海總商會因接得金業紗業等四公會公函要求召集特别會董會議討論公司股東責任問題原因卽爲某游戲塲債權人根據公司條例第三十五條追控股東而起已紀八日本報宋方二會長即於前晚召集特别會討論出席會董如田祈原·徐乾麟·馮少山·榮宗錦·徐慶雲·陳文鑑·袁履登·趙晉卿·勞敬修·傅筱菴·王鞠如葉鈞·朱吟江·虞洽卿·謝蘅牕（袁代表）等十餘人並宋方二會長及與此事有關係之錢庠元等由宋會長主席將四公會之抄函傅觀後開始討論各會董均有意見發表研究殊久多數主張先以某游戲塲控案提開卽以此種問題爲討論題結果已議出一具體辦法唯關係重大一時暫不公佈當晚即另發通告定於昨日下午五時繼續開會公决可否然後公佈茲錄其繼續開會之原函錄下敬啓者本日議董特别會議討論股東聯带責任問題因事關重大未能决議爰定明日（九月十二日星期二）下午五時繼續開會務祈撥冗駕臨至盼至禱此頌台安上海總商會啓九月十一日 
[美棉業家愛佛剌氏之談話]  
　　美棉業家愛佛剌D·Everts氏來華考察棉業一節已誌昨日本報茲悉愛佛剌氏曾往歐洲各國及香港考察各該地之棉業情形據愛氏云我國人在香港設辦之紗廠約有八九所規模皆甚宏大刻下該處（指香港）尙安謐惟過激黨風勢甚烈因彼處俄僑頗多又云欲中國棉業發達務須培植人才至於紗廠中所用之專家又宜雇用留學畢業之學生蓋外人雖有特殊之才能但不諳中國風土人情故於事每多矛盾又謂中國棉產雖甚豐富而每年向外國購紗線者爲數仍屬浩大是足見中國棉業尙未十分發達聞愛氏尙須在滬逗遛數星期以便考察本埠各大紗廠此後又擬赴内地調查云 
[再誌嘉興路毆鬭之兇劇]  
　　施鳳伍已於昨晚斃命 
　　本報昨誌美租界東嘉興路橋亞洲機器廠工匠施鳳伍因與人毆鬭被槍傷一節茲悉施已於昨晚七時三刻因傷斃命於醫院茲將當時肇禍原因及公堂開審情形分誌如下 
　　肇事之詳情　上星期日（即九月十日）夜半十二點鐘亞洲機器廠工匠施鳳伍李春儀由大世界返路經肇勤路燒餅店瞥見該處附近有人與二女子調笑因出徽言譏笑此人卽出惡言施李不服上前理論並欲毆打時燒餅店内尙有該廠工匠李玉亭杜教長二人亦上前助施等相搏此人見勢不佳乘機逃逸施鳳伍與李春儀見此人已去乃從容歸廠不意此人逸去後卽糾集同黨二十餘人並公共租界特别機關華探目姚阿生趕至亞洲機器廠再與施李尋釁施李二人亦喚起廠中同事帮同應敵施方人數雖少但以孔武有力且諳拳術故對方不能見勝時姚阿生左腕已受微傷故即出手槍向施鳳伍胸部開放施即倒地衆人見已肇禍皆爭先逃逸後經該管哈爾濱捕房捕頭戤畢生氏聞警親自率同中西包探前往調查一過當將華探姚阿生押入捕房一面將施鳳伍送入同仁醫院是夜施鳳伍至醫院後稍有寒熱神志尙淸至次晨忽昏去於是由該院美國Dr·Tuker德醫生用手術剖腹鉗出子彈將腸縫好傷處計共七洞小腸對穿三處大腸洞二處受傷已深终未能出險自開刀後神志昏迷滴粒不進至昨日下午仍不能開口延至昨晚七時三刻斃命卽由捕房派捕將屍車送驗屍所候驗並聞李春儀現已失踪云 
　　公堂之審訊　公共捕房特别機關華探目姚阿生於十號夜在虹口肇勤路開放手槍擊傷亞州機器廠工人施鳳伍後昨晨由西探長壳羅香將姚探带至公共公廨第一弄庭即據該西探長禀稱是晚因有多人至姚探家碰門姚探啓視彼等紛紛奔走當經姚探追獲一人带至肇勤路忽來多數亞州機廠工人各持鐵器蜂擁上前姚探爲自衛計開槍示威彈中施妖腹部受傷現在醫院醫治惟此案未發生之前姚探之弟媳觀劇回家於途被人調笑現本案眞相未明尙須調查等語訊之姚探延牛門律師到堂辯稱姚探因見多數人持有鐵器與之爲難乃開槍自衛並無不合請爲明鑒云云經關讞員核供商之美雅副領事以被告乃在公人役着令具結出外候訊 
[籌贖膠濟鐵路委員會開會紀]  
　　議决組織招股機關·須先調查·然後會議组織 
　　昨午十二時籌贖膠濟鐵路委員會在泥城橋功德林開 
委員會盛竹書·史量才·沈信卿·黄任之·樓恂如·余日章·嚴愕聲君等列席先由委員長余日章君報告討論招股事項應先决定招股機關組織方　法招股方法及認股大會之籌備經衆討論以爲入手方不地先須調查各業會所同鄉會等所在地點及中心人物姓名由會中分頭接洽邀開聯席茶話會交換意見切實洽商一俟各業自行認股有成數後再開認亂大會商議組織機關至詳細辦法俟招股大會决後再行實施議畢散會 
[通令禁用斥革路員]  
　　滬寗鐵路管理局任局長奉交通部訓令内開前派委員密查津浦路車務積弊旋據該委員呈稱車抵吳村時在二等車内查有由徐州上車之乘客男女三人持用三等過期廢票車隊長關玉成并未查驗一次軋票員丁君戎軋騐兩次并未發覺情弊顯然呈請鑒核等情令飭該路將該車隊長關玉成軋票員丁君戎從嚴懲辦以昭炯戒去後茲據該路呈稱遵將車隊長關玉成軋票員丁君戎一併斥革拍照存案以杜更名復充謹檢送該革員等照片擬請通令各路永遠禁止錄用等情除分行外合將該革員關玉成等照片令發仰即遵照飭屬一體嚴禁錄用此令等因任局長奉令後業將該革員等照片添印多張分發各站一體禁用矣 
[整理路政之部令]  
　　交通部近日訓令各路會計處内容計有二端一爲京綏鐵路前任唐局長在任四個月除支薪水不計外濫支公館修繕夫馬應　等種種名止費用竟達二萬餘元現已訓令路政司轉令該前局長繳還濫支巨欵誠恐各處路局再有此項情事發生另訂條例訓令各路會計處長如遇濫支應酬等費准予拒絶並准該會計處密報到部以憑查辦一爲現在各路添購材料往往未經呈明該准即行購買雖事後呈報屢經駁斥不准殊非鄭重辦公之道嗣後各處路局凡對於添購材料物件均須先行呈部核准後方可遵照辦理云 
[稅則會之末次審查會]  
　　修改稅則委員會於昨日下午二時一刻仍假總商會開審查會審查前次未了之布疋火油兩項貨物由委員長蔡廷幹報告中國提案關於火油一項依照中國原案通過甚爲順利至布疋一項本係從量徵稅關於徵稅標凖之規定依原案分甲乙丙三項日本主張合併爲兩項當時英國代表稍表反對故對於重量之規定甚爲困難後經各代表詳細討論改訂爲從價徵稅表决通過即行散會該會所有三十項貨物之審查會於此宣告結束惟尙須再開大會將審查案件付總表决該項會期尙未有定云 
[南昌兵變後旅滬贛人之呼籲]  
　　運動撤蔡 
　　日前九江旅滬同鄉會接得南昌兵變之信當即召集會議開討論對付辦法到會者趙星台·夏文瀾·詹慧齊閔定一·蔣大川·李赤霞·等數十人蔣大川主席議决事項如下㈠致電詰問蔡成勳一面并電保洛爲撤蔡運動㈡致函江西旅滬同鄉會請一致主張㈢對於九江方面商圑設法進行推閔定一調查萬國商圑可否許立九江分圑藉免去官廳方面種種干涉提議南燖鐵路總理蔡儒楷擅借日債斷送路權應通電反對咸贊成其致本埠江西同鄉會函略云同鄉諸公大鑒九江兵變方了南昌驚耗又來哀我鄉人遭此茶毒蔡成勳入贛以來除予吾人以痛心疾首之兵禍外一無可述此次變兵竟爲其直接管轄之兵且在耳目咫尺之内尤可駭異長此變亂何以聊生潯人浩刼曾經聞之悲憤敝會當即開會討論對会辦法因發出南昌保洛各　敢請貴會一致主張以壯聲援促軍閥之覺悟謀根本之解决届時如開聯席會議布卽函各當推代表到會警從諸公之後藉成衆力之擎貴會爲鄉人視聽所繫務祈登高一呼云云 
[莊藴寛昨日北上]  
　　審計院院長莊藴寛氏於昨日（十二）下午十二點三十分快車上附掛花車轉寗北上滬寗杭甬任局長及各課課長親至二號月台恭送警務處并派路警隨車照料 
[陜州被擄工程師出險消息]  
　　文滙報云據本埠所得北京私家消息日前在陜州被擄之外國工程師兩人業已出險此次由於陜軍大破該匪截獲其所擄人民兩人遂得出險云 
[縣議員聯合會致北京衆院電]  
　　請復自治之迫切 
　　江蘇縣議員聯合會昨（十二日）致電北京衆議院文云衆議院議長議員均鑒上月十六日貴院張議員善與提議恢復縣自治公道在人深慰海内喁喁之望嗣付審查尤殷翹企乃時逾浹旬尙未公决今日閱報悉贵院定於十八日閉會而此案尙在懸擱殊深惶駭總之同屬議會貴會兩次恢復省會一次恢復獨令縣會向隅不平孰甚當此憲法尙在審議正式縣制未定以前惟有恢復非法停辦之各省縣自治藉以發展民治伏乞貴院將此案於閉會前議决以符法案而順輿情自治幸甚全國幸甚江蘇縣議員聯合會幹事莫錫綸李味靑方家珍梁鴻卓孔昭晋楊友熙陳傅德狄恩霖焦汝霖劉啓文俞惟珏叩文 
 
 
 

Page 14

 
 
[最近留日華工之歸國]  
　　多爲温州之傘商 
　　日本驅逐華工一事現表面上雖似平靜然一般温州傘商在東受盡環境之壓迫殊不能久居東瀛近數星期來由日還滬之華工最多者厥維温藉之傘商幾無一輪到滬無大批傘商之歸國者前昨兩日之日郵船博愛丸筑後丸等來申温州傘商之返滬者有林銀洪·周作聲·卓園衣·鄭仁記·周烈勛·等三十餘名而料理商之華人返華者亦頗不少 
　　華人王月武前次由滬赴日當時購票上輪尙無問題發生詎知抵日本時王月武正擬上陸爲日人檢驗得患有疾病不能允許登岸遂合乘日郵船熱田丸带回上海送歸本籍 
　　中國通信社云旅日華工之被逼歸國者前後巳有四批人數九十五昨日博愛丸由日抵滬時又有回國華工十八名尙有四十餘人則乘熊野丸等船來滬正在途中據昨日到滬現年三十三歲之卓克仁云日本兵庫縣之外事課藉口吾六十一名之中國華工住居於神户南脇濱二丁目之内長屋雜突而且污穢生活實有害於衛生當向日本内務部詳問可否即行取締五日即得驅逐命令於是六日葺合敬察署署長梶原即带同警察十餘人將吾儕押送到警察署樓上限吾儕於十日内一律出境故吾等不得已乘日本郵船博愛丸熊野丸熱田丸等一律回國現已四十八名餘約四十人亦將陸續到滬此外在神户尙有工人三名因乏川資未能回國 
[民國路商聯會致總商會函]  
　　代被逐留日華工呼籲 
　　國聞通信社云日前民國路商界聯合會爲日本驅逐華商華販等回國事曾邀集職員會議决函請總聯合曾開會據理力爭茲將原函錄下逕啓者九月一日滬報載留日學生通電日本驅逐華商華販回國種種虐待慘狀令人髮指（事見九月一日滬地各報）查外國禁止他國勞働入境之例亦僅對於未來而禁初非對旣來而驅逐也即令退出亦有正當方法固絶無嗾使警察爲法外之摧殘我國駐日公使避暑海濱縮首不聞雖經該生等屢向日當局交涉仍不與問逍遙事外我國外交官之無能殊爲痛恨茲經敝會九日職員會議决請本總會速即召集緊急會議籌商救濟辦法以謀抵制云云 
[商聯會對鎔化湘角事之復函]  
　　本埠全國商會聯合會前接長沙總商會來函要求對於湘角被扣一事加以助力昨該會覆函云逕復者上月二十九日接准大函以德昌和銀角被滬關提扣一案奉幣制局電示囑爲帮同交涉等由前來當經叙述尊意函達江海關監督公署請其諭飭銀爐於鎔化時照滬上通用銀式提鑄不得多所折扣又搬運鎔化兩費尅實計算不得浮報致商人多受損失去後茲准復稱此案敝署現甫奉到稅務處令除於第一百五十六號公函轉致稅務司照辦外相應奉復即祈轉知赴關接洽等因到所爲此函告即請轉囑德昌和莊客逕向滬關接洽可也云 
[沈信卿拒任專科大學講演]  
　　江蘇省教育會沈信卿君接專科大學陳織雲來函敦聘擔任演講沈君以該校無案可稽内容亦未素悉未允擔任茲錄覆函如下「織雲先生大鑒奉函已悉見示一節查貴校在本地方教育行政機關無案可稽内容亦未素悉滬地新創之校鄙人苟非確知其著有成績者不願擔任講演等事用即布復並頌台安沈恩孚啓九月十一日」 
[證劵交易所電催九六債付息]  
　　華商證劵交易所昨致北京電云北京國務院財政部總商會銀行公會鑒九六公債初次付息即巳一再延期迄今未發以致市價暴落在二五以下較之政府八四發行之數差折太鉅若不急求補救則商民血本損失政府信用墮落伊於胡底查該項債劵票面載明債劵基金指定在鹽餘項下第一年提撥一千二百萬圓第二年至第七年每年提撥二千萬圓專欵存儲以備償本付息之用俟關稅實行切實値百抽五之日起改由關餘項下撥充倘關餘不敷應撥之數仍以鹽餘撥充等語現在鹽餘旣以他項挪移無從撥解而關稅實行增加爲期已近惟有懇請鈞院部貴會援照整理案辦法將前項公債基金明令改歸總稅務司管理應付本息即專指實行增加關稅爲基金并迅行定期付淸初次之息以資挽救是否有當乞速賜復無任企盼上海華商證劵交易所啓 
[友華銀行滙市報告]  
　　昨日友華銀行匯市報告云十一日倫敦大條銀價近遠期俱長一二五紐約銀價長至六角九分七五倫敦紐約間滙價縮爲四元四角五分半今日此間各國掛牌滙價僅佛郎長至一千枚終日市况穏定投機家願購入者較多而銀行則多願售出遠期尤甚英鎊成交最短之價九月份三先令五便士五六二五十月份三先令五便士六二五遠期三先令五便士六八七五美金成交最短之價九月份七十七元二角五分十月份七十七元三角七分半遠期七十七元四角三分七五銀行通日售出俱照此價購進英鎊較長零六二五至一二五不等美金較長二五日金有大宗成交其價十月份交貨六十二兩二錢五分佛郎遠期稍有成交價一千零二十枚銀行定價英鎊滙票三先令六便士半美金匯票七十八元七角五分佛郎滙票一千零四十五枚市間匯票出售甚少昨日印度在倫敦稍有購進倫敦紐約市况俱穏定 
[無錫米市之快信]  
　　昨日米業接無錫快信報告糧食市况云今市破粳銷數 
甚形活絡出數不甚湧旺故價高中次者均提升一角新粳挺立來源亦未多新客秈米均平定小麥雜糧亦 
居堅穏之象 
上海商業市况彙錄 
[金融]  
　　昨日銀幣午前市價爲七錢二分一釐六毫二忽五花旗銀行買停現洋五萬元由中國銀行售出價照市午後收盤爲七錢二分一釐五 
　　銀拆全日平穏早午兩市均一錢五分匯豐收欵五十萬兩花旗麥加利道勝大通等銀行收欵各一二十萬兩江南小洋早市爲六錢二分一釐二五午市六錢二分一釐五小半釐廣東小洋午前六錢一分八釐五午後六錢一分八七五與上日相同銅元二百四十六千五百長五百文衣牌一千七百七十九文大四文角坯一百五十二文大一文貼水二十五文勿動 
　　昨日大條銀稍有進口滙豐銀行大英公司輪船來二百 
五十六條大英銀行來三百五十條銀洋未有進出前日中國銀行所烊去大條六十條熔見寳紋一千三百二十隻計重銀六萬兩各銀行進出倉尙多麥加利銀行進倉洋十二萬元滙豐銀行進倉銀三十萬兩花旗銀行出倉銀三十五萬兩各錢莊多存銀十萬兩少存洋十萬元交通銀行出倉銀六萬兩住友銀行出倉洋三萬元台灣銀行進倉銀二萬兩三菱銀行進倉銀二萬兩 
　　昨晚止中外各銀行共存現銀四千零二十四萬兩現洋三千七百二十二萬元大條四千六百十條云 
[公債]  
　　昨日公債市况仍甚疲軟價格漲少跌多現貨交易仍極淸淡市價繼續跌小期貨市面前市疲軟後市略形穏定金融公債現貨收盤爲四十七元一角較前日價跌落四角九月期前市開四十七元一角五分後市略涨計四十七元二角十月期除息開市價四十三元八角後市漲至四十四元三角較前日收盤價均漲起數角不等整理六釐現貨前市開三十六元一角後市漲至三十六元二角較前日價跌小五角餘期貨在前市頗爲疲軟後市漸見回漲收盤九月期三十六元三角較前日跌小五角十月期三十六元八角五分較前跌小二角整理七釐債票略有成交惟價格自開盤後步趨跌落收盤爲四十二元二角五分較前日跌小六角五分五年公債價略見回好計三十八元八角七年長期平定計三十三元五角五分償還短債八釐債劵收盤爲五十五元二角跌小三角云 
[國内滙兌]  
　　昨（十二日）各幣來電價格較前日漲落爲巨計京津洋匯各低一元銀滙俱縮五錢北京公砝爲一千零四十五兩五錢銀元爲一千零一元天津行化爲一千零五十三兩五錢銀元爲一千元濟南濟平降半兩爲一千零三十四兩五錢銀元仍爲一千零五元烟台烟估高一兩爲一千零四十兩零七錢五分銀元爲一千零五元漢口洋例高一兩五錢爲一千零三十二兩銀元漲三元半計一千零九元半九江南昌銀元各漲三元均爲一千零九元蕪湖銀元遞加二元半爲一千零七元半安慶銀元亦高二元五角爲一千零八元蚌埠銀元增一元爲一千令六元成都九七平銀暴漲十兩爲一千零二十兩重慶九七平銀高二兩五錢計九百八十七兩五錢萬縣九七平銀遞漲五兩計九百九十兩重慶成都萬縣等銀元仍與申洋相同其餘如靑島膠足仍爲一千零七十兩零五錢七分銀元爲一千零七元半南京蘇州鎭江揚州無錫常熟等銀元各爲一千零一元半徐州温州等銀元各爲一千零五元宜興南通銀元均爲一千零二元淸江海門銀元各爲一千零四元杭州寗波嘉興湖州紹興餘姚等銀元均爲一千零三元蘭谿銀元爲一千零四元半福州銀元爲一千零十元厦門一千零八元哈爾濱爲一千零十元均與前日市價相同毫無變化云 
[外幣]  
　　昨（十二日）外幣市况甚爲湧旺銀錢兩業進出交易 
仍以美日票及馬克爲最暢故價格繼長增高計馬克高一角買價爲三元一角老頭票漲一釐買八角五分九釐花旗票遞加五釐買一元七角八分其餘如英金票仍買八元荷蘭票買六角七分香港票買一元零二分二釐新加坡元買九角一分法郎買一角四分半羅卜千元新票買二兩九錢二百五十元票買九錢五百元票買七兩五錢五元至二十五元票買七兩各與前日市價相同云 
[金市與匯價]  
　　昨日星期二大條銀近遠期各長一二五標金開盤最小價爲三百零三兩六錢後卽高至三百零四兩先令揭曉弗動祇法匯大五法郎標金價相彷先令等市况平穏銀行賣出十月份先令價三先代充五辦士六二五買進三先令五辦士七五又賣出十月份美匯價七十七元三七五至七十七元二五買進七十七元六二五至七十七元半又賣出十月份東匯價六二半買進六二二五所以標金最高漲至三百零四兩八錢嗣後先令美匯仍與前相等惟東匯較鬆賣出十月份爲六二二五買進六錢二分而標金賣者亦多以致又小至三百零四兩收盤烚赤做過三百十一兩五錢午後標金開盤三百零三兩九錢先令弗動銀行賣出十月份先令價三先令五辦士六二五買價三先令五辦士七五至三先令五辦士八一二五又賣出十月份美滙價七十七元三七五買進七十七元六二五惟東匯較緊以致金價未跌賣出十月份東匯價六二二五至六二三七五買進六錢二分至六二一二五故標金最高價爲三百零四兩六錢後爲三百零四兩四錢收盤綜計金市先令等成交者有三井銀行買進本月份大連東匯二十萬元價六二一二五三菱銀行買進十月份大連東滙二十萬元價六二一二五麥加利銀行買進十二月份朱令一萬五千鎊價三先令五辦士七五道勝銀行買進十一月份先令二萬鎊友華銀行買進十月份先令七千五百鎊價均三先令五辦士七五交 
易因風雨故甚形淸淡云 
[紗花]  
　　昨日星期二大阪三品紗來電比前日漲起一二元美花電報現期遠期各小去三十個鎊音印度孟買電報朋搿而小去二羅比奥浮辣好起三羅比白洛處小去三羅比各交易所標凖上午因滬上又見大雨略有風起人心又以棉花關係致紗價又高六七錢下午見雨又小故紗價又回落三四錢市上客帮買價現本紗十六支午前漲起五錢至一兩午後又回跌五錢日紗則漲起二錢五分印紗未有成交川邦買進二十支通縣大生魁星一百四十大包廣帮汕頭漢口天津蕪湖威海衞野鷄等帮共買本紗三四百包日紗三百餘包公會小包市面相彷成交三四十包大生紗廠開出二十支魁瘇一百四十大包價一百五十兩零七錢五扣佣現出其餘各廠皆未開出市面全視天時爲轉移如果再有風潮則紗價或可轉機然客帮銷路則仍有限耳 
　　昨日天時又雨故人心對於棉花收成尙有關係蓋通太等花正在採收幸少數已經採落美棉電報現期遠期均跌三十個鎊音印度棉花有漲有跌交易所標凖略高數錢大豐紗廠買進新本花三百包現貨送廠價二十九兩又買家鄉花一百包現貨送廠價二十九兩七鉽五常州紗廠進家鄉花一百件現送車站價三十兩零五錢怡和進新極司非而路本花及太倉花各一千包現貨送廠稅蘭舫出緯通廠買新通花二百包現貨送廠價三十二兩大豐廠又買印度花一百件現貨送廠價二十八兩市面堅固有續高之勢 
[絲市]  
　　昨日廠絲市面頗稱不惡雖售價較前爲廉而成交甚多美法二莊銷路仍暢惟所抛各貨均屬十一月至十二月份解期計怡和購進培耶牌頂號特别條份二十擔價一千三四十兩又雙鴿牌頂頭號特别條份二十擔價一千三百十兩又日鹿牌頂頭號特别條份二十擔價一千二百七十兩美信購美女牌頂頭號特别條份三十擔價一千三百二十兩華通公司購長壽牌頂頭號九至十一條份二十擔價一千三百十兩又石臘紅牌頂頭號特别條份十擔價一千二百八十兩和興購幸福牌頂頭號特别條份二十擔價一千二百四十兩泰和購石臘紅牌頂頭號特别條份三十擔價一千二百八十兩有餘亦買二十擔價同開利購雙英牌頂頭號十一至十三條份二十擔價一千三百三十兩信孚購ＹＺ牌及ＣＳ牌頂頭號特别條份各二十擔價均一千二百八十兩統計交易有二百五十擔 
　　白絲經市况依然淸淡花旗貨銷路亦已停滞祇有倫敦莊口略有交易然均須現貨昨惟公安洋行購辦銀雙象頭號輯里絲二十包價八百二十五兩較前漲起五兩黄絲經昨日成交亦多售價較前略大里昂市面頗形活動其成交者有百多洋行購進沔陽絲和合牌三號五擔價六百五十五兩固益購ＳＴ牌沔陽頭二號三十擔價五百九十五兩又購Ｃk牌頭二號十五擔價同上怡和購裨農金雙鹿牌四川機械廠經頭二號二十擔係十三至十五條份價一千二百三十兩開利購進揚返木機黄搖經閻字牌頭二號十三至十五條份二十擔價一千零五十七兩五錢又購長城牌源昌貞牌頭二號各五十擔價均同云 
[茶市]  
　　昨日洋莊茶市因婺源到貨頗多故交易稍形暢旺大帮市面雖仍呆滞但其中拆賣之茶英美行家均多需要珍眉成交五百十四箱婺源東鄉之貨售盤七十兩北鄉貨售開六十七八兩較上星期雖不能見高但市上存貨不多來源有限市價當無跌落之虞鳳眉市面因惠利洋行開辦去路頗爲暢消娥眉拆出雖多然消路尙稱活動故售開盤價較前約提漲一二兩秀眉針眉禮昌惠利各行仍多需要伹其中低莊貨尙仍呆滞秀眉售開一百八十箱售盤十四五兩尙無起落針眉　去九十七箱或交雖屬無　但成盤三十二三兩較前日約提漲二兩珠茶消去五十餘箱僅由天裕洋行購進他行仍在徘徊觀望中故售開盤價有跌無漲寗紅成交二百餘箱係由公福隆茶棧售出市上已完全售淸 
[木市]  
　　昨日閳北被風雨所阻河下不能開斛到船亦祇寥寥數艘人心堅硬陳破遂喊高一角至二角新粳亦漲二角三角不等米行及店家均稍有購買惟未斛而已廠貨則皆斛客秈等爲多白元消路平常交易亦少 
　　昨日滬南米市因浦江風狂浪急各帮米船雖有來滬咸在浦東小港抛錨不能駛至碼頭攏岸市上前日起因到貨不旺人心巳有轉機故各貨已喊高一二角船貨未經斛出惟新粳尤見堅俏 
[雜糧]  
　　昨日北公會上各項交易仍未見旺轉口帮略有辦去故漢口等豆稍高數分小麥洋米等價頗穏定且近日所到各貨均中次爲多聞須在中秋節後可望有高貨運來計轉口帮辦徐州車黄四車油廠家辦漢口早黄一千五百包早靑七十七包粉廠家買漢口陳毛錄二百三十六包江北帮去大連苞米二車本街辦九江遲豆一百包武昌白蔴三十五包九江白皮三羊子一百五十包本街内地等各米舖進江西早米蕪湖機米小絞洋米一千六七百包 
[油豆餅]  
　　南市浦江各號之北帮沙船均無抵滬采菽堂貿易所交 
易亦淸淡異常一則天時陰雨到者不多祇泰豐茂興兩號售開夾倉生油一百件價較前盤小去一錢新記售出牛莊籽油十件價高起五分巨昌　售出和家餅二百片價略小市面平穏 
[呌莊]  
　　昨日星期二爲公平洋行輪値折賣各種疋頭之期共排列三百四十八件計一萬四千八百三十疋比上届多二十四件譸　千零七十四疋天時陰雨到者不多客帮拍進者不及半數本街所拍進冬貨毛織各物略有起色其餘則仍平常而已（市價列商情欄） 
[糖市]  
　　昨日公會車糖划盤現貨七兩三錢本月底七兩三錢二分半進出兩方有五千包交易據錦茂號傅出消息謂產地市面異常堅挺故行家多有收進期貨則因出主方面索價過高八底要七兩五錢九底七兩六錢故無成交中砂錦茂有向行家買進價六兩六錢荷赤聚德隆開盤六兩三錢不見甚俏太古車糖行盤仍要前價糖行方面毫無過問劃盤則七兩七錢然赤惟存有現貨者方願售出也 
　　尙有本埠新聞等轉八後頁 
雜評二 
[整理路政（訥）]  
　　中國無論何政每不從根本整理而但枝枝節節以整理之枝枝節節之整理縱能切實認眞結果亦必將顧此而失彼况乎所謂枝節之整理亦僅徒有空名耶今日之路政中央果有權力以整理之否即曰有之我知其權力亦僅及於極小而又極不重要之部分也權力旣僅在極小而双極不重要之部分則其整理亦僅在此部分而止逾越其部分而大言整理其能獲實效耶是故中央之於路政旣無根本整理之權力則惟有以枝節之部令敷衍面止而已 
　　雖然今日之路政尤非枝節整理之時也罷工風潮雖爲大勢之所趨然當局苟能熟察其趨勢之所由來而預謀所以避免之方則工潮亦未始不可减少吾謂此乃關於路政中今日最急要之務而其他之所謂整理誠枝節中心枝節已 
 
 
 

Page 15

 
 
本埠新聞二 
[寗波急振會幹事會紀]  
　　昨日寗波急賑大會在寗波同鄉會内開幹事大會到會者有李徵五秦卿袁履登洪賢鈁踐雨嵐陳良玉鄔志豪等五十餘人四時開會當提出三種進行辦法㈠與華洋義振會磋商㈡請葉子衡將江灣跑馬總會慈善欵項名下撥付若干㈢中秋節筵資助賑由文書股擬就白話傅單勸告各同鄉並望在會諸君遇有各商號主任時須負口頭勸告之責是時在場之秦潤卿即首先將伊所經理之福源錢莊中秋筵資折半助賑計大洋二十四 
元以爲之倡而洪賢鈁即當場自捐大洋二百元錢雨嵐亦認募四百元時已傍晚遂宣告散會 
[商報館女書記縊斃案續聞]  
　　洞庭東山同鄉代爲訴寃 
　　洞庭東山旅滬同鄉會爲席上珍自盡案致各界書云本會昨見各報均載有席上珍自殺一節閱之深爲詫駭特由調查董事向席上珍之母席方氏及上珍胞姊詳細調查詢得上年五月間湯節之創辦商業信託公司時向上珍力言信託公司之利益上珍信以爲眞當交湯洋五千元購買商業信託公司股票另代其姊買股票一千數百元乃姊股票即日收到至今尙在上珍之股票屢向催索一味游移搪塞至今年五月湯仍置之不顧反勸其嫁伊爲妾謂嫁我後家用一切我可擔任上珍以欵未索到反受侮辱憤不欲生曾兩次在商報館中尋覓短見均經湯節之救治未致殞命近因復向追索湯始於前月立給五千元分三期三載歸還之摺查上珍購賣股票之欵大半係乃母養命之本餘則借貸而來到此欵去不來所以怨忿自盡臨死之前曾對其胞姊言妹之性命不能再活惟我死後當有詳細之寃單請姊爲我伸雪云云迨在商報館自縊乃姊得訊前往時湯節之已先到身上衣紐已解而所謂寃單得徧索不得今湯節之登報聲明承認席上珍託買股票然商業信託公司股票始終未到席上珍之手又云五千元之摺據是一種救急的善意然商業信託公司股票至今尙値若干湯節之何不將股票交出而以債務人自居且旣屬善意席上珍何以非但不知感激反幾次三番欲死在商報館之中此則殊難索解者以上云云均出死者母姊所述本會爲鄉誼所關且係死者名節自不忍緘默不言用特代訴情形懇當道諸公 
曁各界諸君鑒此含寃主持公論庶幾上珍不白之寃稍可伸雪伏惟公鑒陰曆七月二十日洞庭東山旅滬同鄉會謹啓 
[妓女與狎客共同服燐圖盡]  
　　妓女招弟已斃 
　　狎客劉春曜送醫院醫治 
　　女子招弟年十九歲前被人押入某氏妓院内爲娼國因與狎客劉春曜愛情甚篤劉欲代招弟贖身出外苦無分文前晚劉偕招弟同至法租界愛多亞路三百八十三號新同和客棧内借宿一號房間互談之下彼此頓萌短見由劉出棧購買赤燐數十盒回棧與招弟均各吞服招弟因毒發身死劉因吞服無多呻吟在床事爲該棧茶房聞悉見此情形立即報告捕房飭探魯錦臣前往察視當在房内檯上檢出絶命書一封並餘剩赤燐數盒當將劉車送醫院醫治一面再將女屍舁至同仁輔元堂騐屍所聽候禀請中西官檢騐核奪 
[縣商會姚會長辭任赴漢代表]  
　　中華全國商會聯合會今届第四次常會在漢口舉行業經江蘇省事務所通函本省總商會縣商會請爲查照照章推舉代表十五人於本年十月十日以前赴漢齊集惟先將推定之各代表姓氏履歷等函寄省事務所以便彙集轉寄茲距開會期近各該商會紛紛推定代表聞松江縣商會推舉上海縣商會姚會長爲代表昨由該會函請查照而姚會長以上海爲商業薈萃之區商會會長責任綦重况均有商業之經營未便遠離且漢口路遠往返需時故已 
復函辭却請爲另行推舉云 
[道路會審查會及幹事部細則]  
　　中華全國道路建設協會昨發出公函如下「敬啓者昨經董委聯席會議議决定於本星期三（即十三號）午十二時在靑年會會食堂開開審查執行董事會會議規則曁委辦會會議細則與公推各部職員名單用特專函奉申届時務祈撥冗蒞會審查一切實紉公誼審查長洪伯言謹啓」 
[各學校消息彙紀]  
　　尋源學塾　外日暉橋織呢廠街尋源學塾於昨日開學本届學生視初開時倍增英算等科以熟習爲主國文尤極注重方法精巧又簡便易行學生肯用功者一年可望成就次者二年或三年國學根抵必極深厚不僅闰通所謂通順已也海上學校已漸有採行之者聞該塾主任定每星期一下午四時至六時爲商槯國學教授方法時間不論何人儘可前往接洽期於互述所長俾學者有益云 
　　女子美術學校　法英霞飛路　康里中華女子美術學校昨日考試新生由國文教員陸家慶女士監考又聞該校校長唐家偉女士在湘招有美術學生二十餘名回滬挿政云 
　　勤業女師學校　該校本届學生益形擁擠教室幾無𨻶地故設法將墻壁打通添置坐位校中除吳山·張冥飛·王立明諸君等擔任教職員外近又添聘暫湛恩君任教育何士楨君任經濟法制周浣芳女士任監學兼教授陳維新狄侃劉元甫諸君任天文地理理化論理等課云 
　　平民學校　閘北大統路慈善圑平民第一學校於日前舉行開學式聞該校辦理頗完善故新生之報名就學者擁擠異常祇以學額　多後來者不免抱向隅之感又閘北裴家橋慈善圑所辦之災民小學校本　期爲普及教育起見改爲平民第二學校廣招新生云 
[省視學視察各校評語之公函]  
　　上海市第一區學務委員賈豐芸昨致市立各學校函云逕啓者案 
准勸學所公函内開案奉縣知事公署訓令内開案奉江蘇教育廳訓令内開案據省視學章慰高報告本届視察該縣教育狀况内稱該縣教育事業逐年比較均有進步雖由於熱心人士之合力進行然非行政人員提倡維持之力不能致此詳情見縣知事興學考成表曁縣教育狀况表該縣知事勸學所長縣視學三科主任上海市學務委員等應請分别酌予獎叙以昭激勸至義務教育前途逆料爲經費所困恐不能充分發展杞憂曷極查上海情形確與他縣大不相同人口之多占全省殆十之一而各地旅居滬上者尤日見其衆觀於四郊之新屋月異而歲不同可爲明證是以籌集義務學校經費萬不能以縣爲單位且非一縣之力所能勝任處現行制度之下惟有懇請廳長垂念上海爲全國特别區域實中外視瞻所係能否建議中央政府在關稅增抽後總額得一萬三千萬元項下年撥二三十萬元以助上海義務教育經費俾可於建築校舍分畫區域試騐新制設計教學補習教育等之得以次第施行較之枝枝節節籌欵維艱空言無補徒多阻力者其利害不可以道里計此視學謹爲上海至邑六萬零八百十九失學童呼籲以請者也倘蒙採納陳請萬幸萬幸又此次抽查學校共至二十八處以旦華小學富有研究精神洋涇三校訓練頗見得法應謂傅令嘉獎附上之且華校設計教學報告二册擬請發登教育公報使各校有所參考餘詳評語二十三紙是否有當統祈鑒核等情並附呈視察評語前來據此查該縣教育逐年均有進步現在學校巳有二百三十五所學生數已有四萬三千五百七十九人據查該縣三科主任錢允中佐理行政因應悉當勸學所長李宗凿　老成持重辦事認眞縣視學朱賽視察學校日不暇給均由該縣知事傅知嘉獎以昭激勸至旦華小學校富有研究精神洋涇第三國民小學校訓練頗著成效公共體育場辦理發達應由該知事一併傅知嘉獎日華小學校設計教學報告頗有研究價値應准登江蘇教育公報閘北惠兒院國民學校課業並無一定視學生爲婚喪之點綴品殊非設院本意應由該知事督令改革以求名實相副此外各校間有管理不合缺乏研究者應查照省視　評語由該知事督同勸學所分别傅令整頓以圖改進至增加學校前經本廳呈請督軍省長轉咨國務院將此項經費專充施行義務教育國庫補助金在案應俟核准後再行酌量支配除仍派遣省視學隨時前往該縣視察外合將單開評語抄發令仰該知事轉飭所屬各校一體知照此令計抄發視學評語一紙等因奉此除分令外合行令仰該所長即便知照並轉知各校一體知照此令等因計抄發視學評語一册奉此合將評語抄發除分致外相應函達即希貴委員知照等因並附視察評語前來據此合即轉致希察照爲荷 
[法租界烟兌　業衆和社昨日開會]  
　　法租界烟兌同業衆和社於昨日午後召集全體會員在法租界商業聯合會開會到會同業如新昌祥恒生祥泳全昌永愼裕愼昌乾大混泰等三十餘家開會時公推葉貺辰爲主席略謂衆和社公會曾派代表沈德華來社接洽囑本社併入該會即請同業公决云云各會員互相討論議决除由本社函復拒絶加入該會並派員分段接洽各同業加入本社外一而將各同業貨物價格略事整頓即日刊印傅單專人分送同業以期貨價劃一議畢遂即散會 
[南京路商聯會遷移會所]  
　　南京路商界聯合會昨日發出通告云本會因靜安麉路福源里二九號舊會所房屋翻造業已遷至牯嶺路十六號辦公嗣後如有公文信件等請逕寄至該處爲幸云云 
[浦東電氣公司近訊]  
　　浦東電氣公司自去年秋間向南市天泰木行訂購張家浜北岸基地九畝五分本約三個月内將地基撤淸契銀兩交嗣因事交涉遲至本年七月間始將地上房屋及沿浜木棚全部撤淸雙方交涉遂告結束沿浜有大路一條亦係契内之地該公司經理童世亨恐有糾葛故將路價銀數千兩提存上海地方審判廳經審判廳轉給天泰受領並由天泰股東莫寄蘋當庭聲明情願會同童世亨向愛爾德律師請求保護此路主權將來如欲劃作公路必須照市給價等語已由上海地方審判廳及愛爾德律師處備案照辦矣該公司現正在該處建築洋房七幢約明春完工届時聞擬將南市事務所遷設一處以便管理云 
[三在里加租風潮之昨訊]  
　　西門三在里房客　房東爲加租不遂借力普愛堂經租費房出面藉翻造爲詞勒令遷移涉訟迤今尙未解决近聞普愛堂有函知房客代表李耀　仍舊限期令遷一般房客聞之僉以現已訴訟未曾終了普愛堂是否取得房東資格尙未决定何得一再干涉乃於昨日假靜修　開全體大會經主席以普愛堂來函付表决全體起立大呼反對間有登囊演說者大旨不外爲房東假外勢以凌同甩旋即議决公推代表於星期二往謁該堂神父聲明不能承認之理由並攝影而散 
[河南劵開獎紀]  
　　昨日爲第三十三次河南救濟有獎副劵開獎之期在新北門外民國路該總局内舉行開出之五大獎號碼及承銷各票號照錄如下頭獎二千八百六十一號南昌福順祥二獎一萬一千三百八十九號杭州仁裕三獎一萬三千六百七十二號漢口大達四獎三千六面零三號杭州仁裕又四獎四千六百五十三號漢口大遠五獎一萬五千一百八十八號北京月中桂又五獎三萬二千一百零五號本埠大利元 
[招領女孩龍金蘭之一再布告]  
　　去年陽曆五月十四日下午有六歲女孩龍金蘭在閘北迷路由四區崗警查見带入警署經顏署長訊問該女供稱家有父母惟其籍貫住址職業等等均不明白當發慈善圑留養出示招領在案昨日顏君接該圑來函云現有人欲領金蘭爲義女請示有無窒礙等情顏君因默察該女似非貧家所生必係被匪拐出者故昨又出示佈告限該家屬於一星期内來案認領逾期准許該圑給人領去以昭鄭重 
[又一交易所失敗人圖盡]  
　　紹興人王瑞卿前晚在法租界馬路旁楊樹上解带自縊　盡　適爲巡街捕查見上前救下带入捕房昨送法公堂請示先由捕頭上堂稟明前情詰之王瑞卿供民人於上年間來申向交易所購買股票失敗無面回家流落在申貧不聊生故出此下策求宥中西官判送紹興同鄉會遣回原籍 
[電車撞傷小孩]  
　　昨晨九時許有一江北小孩年約十歲在西門南中華路三區救火會附近行走忽有來往小東門西門等處之華商電車駛來不及避讓將孩撞出磕傷頭部由警到來抄錄電車及司機人號碼另雇黄包車將孩解送二區警署諭送醫院醫治 
[滬寗車碾斃人命]  
　　昨日滬寗路由寗開來早車駛至望亭車站相近有一老年男子在軌道上行走不及避讓被車撞斃 
 
 
 

Page 16

 
 
[墨店夥宗旺開縊斃之相驗]  
　　方浜路廟東街二妙堂墨店夥皖人宗旺開年三十七歲家室均在原籍前喚宗與同事俞某汪某等口角幾至用武當塲經人勸散詎宗氣忿交加當晚潛入作場中背人解带自縊而死天明時經人知覺解救不及由警報告一區二分所令飭四舖地甲投報地檢廳委派郭檢察官等蒞塲相騐先傅把作人查姓及俞汪等到案略詰一過命吳檢騐員如法相騐當騐明宗量開並無别故委係自縊而死塡明屍格判令該店備棺成殮 
[汽車傷人兩則]  
　　八百五十三號汽車於昨日上午九時四十分駛經北河南路撞倒順源隆衣莊夥曹金林跌傷腦不省人事當由滙司捕房一千一百三十號華捕前來押令汽車載送受傷人往同仁醫院醫治旋即带該汽車夫入捕房禀候捕頭發落又有某號汽車於昨下午一時許駛經河南路撞倒北京人柏維順腿膝受傷由老巡捕房二百零五號巡捕到來抄錄汽車號碼另雇車送受傷人投仁濟醫院醫治一面歸報捕頭候示 
[請示破產須號主到案]  
　　法大馬路增興春記主汪春炳前因倒欠瑞大等往來各户錢洋甚巨棄店逃逸衹留其妻張氏在店經各原告察悉扭控法公堂被告延律師請求破產判先行將店封閉改提被告到案再核在 
案昨日傅訊原告律師稱查破產一節須店主親自投票力可發生效力今被告旣不到案請求破產實不合法求請嚴提被告到案訊追中西官判展期七天再核 
[韓恒山搶親續紀]  
　　昨報紀西門外大吉路三育里十號婦人王徐氏之女阿珍遭湖北人韓恒山糾衆搶親由氏鳴警追獲一干人證經二區警署函送地檢廳訊辦一案雙方押解後即由郭檢察官提案研訊以此案係屬民事範圍不涉刑事處分諭飭兩造自赴審判廳民事起訴將王阿珍交給乃母領去韓恒山開釋該氏母女甫出廳門行至習藝所門前詎韓恒山預先糾集之十餘人及黄包車等在彼伺候一見該母女走到由韓上前將阿珍抱上黄包車向北如飛而去該氏趕上攔阻被衆將氏推倒若　紛紛四散迨氏扒起鳴警則已去如黄鶴該氏情急央人各處偵查旋悉阿珍被韓恒山搶往滬城金家牌樓同安里五號乃由該氏報告二區一分署請求提究王署派警往查據韓聲稱此乃婚姻糾葛毋勞警察干預該警返署報告昨晨王徐氏又投檢廳遞稟請求拘拿來案訊辦車廳長諭候示下辦理 
[養女不准虐待]  
　　住居甘肅路德興坊向在電報局服務之無錫人張子雲與其妻陳氏及所雇奶媽將七歲養女王　珍凌虐經人函告捕房不扔探將一干人拘解公共公廨訊供情形已誌本報昨晨續審由華探某金福派包探陳連奎協同西探將男婦各被告解廨並將捕房所到之告發信呈案請究而張夫婦則延許理律師到堂辯白否認凌虐經李襄據與美經副領事磋商之下從寛判着被告具結將女領回以後不准虐待如違提究不貸 
[尋獲二年前逃妻]  
　　斜橋達仁里戎天福之妻楊氏年二十歲前於民國七年成婚至九年背夫逃逸到今二年餘毫無信息此次有人報告得悉楊氏爲西門外林蔭路松盛里楊菊生姦佔爲妻曾生一子上月間菊生因病而死戎天福往看屬實將楊氏並菊生之父楊　榮扭控二區 
警署函送地檢廳訊辦 
[浦東楊家宅之賣烟拒捕案]  
　　浦束楊家宅潘林全私設烟室供人吃食洋烟茲爲三區警署查悉派警往拘詎潘糾同各烟客與警拒捕並扯破警服當經該長警將潘及烟客張职囝一併拘獲抄出大小烟證餘均逃逸遂將潘張押送到署於昨轉送地檢廳訊究 
[張一明等販土之訊罰]  
　　總巡捕房五十五號西捕頭於前日午後在河南路十六七號屋内破獲販賣烟土機關一所拿住潮州人張一明張阿福楊阿玉王文炳葉慶永等五人連同烟土一併带入捕房押至昨晨解送公共公堂即據該捕頭上堂稟明前情並將抄獲之烟土呈案訊之張等延律師到堂辯護經關讞員核供商之美雅副领事以被告等故違禁令判張一明罰洋一百元張阿福罰洋二十元楊阿玉罰洋十元一併充公王葉二人開釋烟土送關銷燬 
[木行夥電車中失竊]  
　　滬南公義碼頭增泰木行夥胡某在泗涇地方收賬師來乘火車回滬後換搭華商某號電車行至董家渡下車不料所带之賬洋計鈔票現洋等共一百七十六元已被匪徒在中途竊去比及察覺已不及追捕遂回行報告前情立即開具失單投報一區一分駐所請爲追緝 
[搶金圈押十四天]  
　　無賴宋金奎日前在法新租界攫取婦人徐楊氏身上所戴之金圈而逸當由該氏大聲喊捕適有包探到來查見上前將宋人贓追獲带入捕房昨解法公堂請究先由捕頭稟明前情繼由原告投 
訴被搶情形詰之宋供民人實係一時戲玩並非有意求宥中西官判押十四天以儆 
[公廨判罰違犯烟禁案六起]  
　　昨晨公共公廨訊判違犯烟禁案數起併誌如次（一）嚴者芝在北四川路二百二十五號門牌私設廣福昌鴉片烟膏店出售烟膏判押押牢一月（二）楊阿裕在天潼路三百八十九號屋内秘密私售鴉片烟膏楊延甘維露律師辯白判押西牢十四天（三）陳阿二在天潼路九十六號屋内私售鴉片烟膏陳被拘入捕房係存洋一百元保出乃臨訊不到判展期一禮拜再訊（四）廣東人陳子元在天潼路一百十號屋内私售燈吃鴉片烟供給譚仲察大開燈過纏判罰洋十元譚蔡兩人免究（五）陳福昌與婦人王陸氏同在北西藏路二百零二號半屋内私售燈吃洋烟判各罰洋四十元到案烟民費阿菊江阿華朱阿昌何日興顧春常施洪生翁永廷李阿二邱張氏等各罰洋三元（六）婦人陸顧氏在龍泉園衖六十六號星内私售燈吃洋烟判罰洋三十元所獲烟民岳餘生陸芝成訊無吃烟證據從寛免究抄出烟膏烟具均着銷燬 
[公共公廨訊案彙錄]  
　　昨日公共公廨訊理華人民事訟案併記如次（一）婦人徐吳氏聲請給諭執管其故夫徐芝階遺產案結果旣據雙方和解改期下禮拜一上午將和解證據據呈案當庭簽字（二）陳生春延失斯芾律師訴蘇有法不還借洋案結果原告有據有案可證應令連堂費共還洋二百二十八元五角惟念被告無力全措着每月撥還洋十五元（三）張源泰訴劉養泰欠貨洋案結果被告承認欠欵已當堂信還原告具領矣着繳堂費五元（四）董開顏訴華　衍不 
理花邊價洋案結果着被告還洋一百二十九元五角七分並繳堂費花邊一包發還被告 
[誌謝]  
　　昨承銀行週報社惠贈「票據法研究」册又商務印書館惠贈第 
十九卷第十三號「東方雜誌」一册誌此併謝 
公布欄 
[江蘇高等審判廳]  
　　批示　▲律師陳立人呈請改指吳地廳執行職務由呈悉該律師旣願改在吳縣地方廳管轄區域内執行職務應自向江寗律師公會聲明退會後再向吳縣律師公會聲明入會由兩公會轉報本廳辦案至所請在江寗地審廳巳受委任未經辦結各案於改指區域後仍繼續瘘辦一節核與定章不合碍難照准併仰與委任人商議複委任或解約或俟各案辦結後再改在吳縣地方廳執行職務可也此批（以上九月十二號） 
[江蘇高等檢察廳]  
　　批示　吳忠瀾狀悉候調卷察奪此批▲王鼎新等狀悉查此案前已由審廳裁决嚴斥所請應即毋庸置議原縣調令一紙仍予發還此批▲張劉氏狀悉姑候轉送審廳核辦此批▲葛秉松據訴沈杏初係共同傷害正犯是否　實候令上海地方檢察廳依法核辦抄件存此批▲傅爕卿狀及附件均悉仰候調卷核奪此批（以上九月十二號） 
[上海縣公署]  
　　批示　華嵛織造工廠呈爲謹防假冒請求給示保護由批呈悉准予給示保護可也仰即知照此批▲上海德記毛刷第一工廠方龍笙呈爲遵章註册請求給照公告由批呈件均悉准予註册塡發執照並公告可也此批商標備案註册費存▲裕華春記染廠孔春芳爲遵例註册懇乞給照公告由批呈及商標均悉核與商業註册規則尙無不合應准註册給照並依法公告可也仰　知照此批註册　三元存 
 
 
 

Page 17

 
 
   
 
 

Page 18

 
 
自由談 
[座右銘] [  陸游]  
　　天下之事聞者不如見者知之爲詳見者不如居者知之爲盡 
雜說 
[閳北水電廠問題（上）] [  愛棠]  
　　閳北的水電廠本來是官辦的腐敗的了不得此是市民都知道的我也不消說了 
　　但現在有三數商人想收歸商辦我也不能表示同情爲什麽呢因爲一到了商辦時代要没有壟斷的惡現狀試問有那一個人敢出來立保票 
　　我們要知那些商人無論辦什麽事只顧一味摧殘勞工這種事實在報紙上常有許多記載我可不用引證了現在他們要經理水電其結果恐怕仍是一副官辦式的面目呢 
　　照此說來我們要改革閘北的水電只有市辦問題没有商辦與官辦的問題的了 
閒話 
[消夏雜說] [  禹鐘]  
　　余第三弟年事尙幼於讀盡無所長惟擅簫笛習之已有年凡學校中所教之歌譜咸能按入工尺鳴鳴然饒餘韵也余於對酒時恒令於遠處吹之爲聲頗悠揚悅耳然余恒於此竹吹聲中使百感潮湧而起故往往未醉於酒而心先醉於聲音矣傅曰聲音之道感人至矣余謂聲音何嘗能感人特人自感之耳彼飽食終日無所用心之人身未嘗經憂患心未嘗攫哀樂混混噩噩儕於木石則雖有曼妙之聲當其前聞之亦未必能稍動其心絃耳昔人謂酒不醉人人自醉之世稱知言然余謂酒之爲物究有醉人之力陶淵明曰偶有名酒無夕不飮顧影獨盡忽焉復醉酒人如靖節尙復言醉况人非靖節者乎若聲音者初無形質可言而聞之輒復生感者則以人之心坎中先已孕有哀樂之機故遂觸而成感非聲音能挾哀樂以投人於不覺也 
　　余此次居鄉較久日必與諸友出入於茶寮酒肆間或以詩酬唱狀至自得而狂態尤易遭人詬病以是頗有人竊議於後曰沈某寄人籬下者何尙戀家不行乎其意若甚以余之久事鄉居爲非當者余意鄉人之居家不事生事者蓋十有八九此輩家計大率咸擁田车二百畝或市屋一二所取其租値自給已深得營己自足之樂矣余固貧窶不能以產自豪然爲力尙能供饘粥而所業亦非全無自由促迫若爲奴者即居家一二月之久亦未必遂至於隕越且余雖菲才初無振辜之方顧自問較之奴隸式之賈傭尙非其匹即一朝罣誤失其業料亦不至束手無術謀噉飯之地雖然彼等能以余名掛及齒牙於我實爲不薄且殷殷爲余慮度術業之得失則彼等誠長者惟以余生長之鄉里而目其久留爲非分者亦殊可笑矧余與彼等絶無干係可方眞可謂吹縐一池春干卿底事也 
諧著 
[關於姓名之滑稽問答一打] [  君]  
　　問古人姓名誰是婦女式答馮婦丁夫人徐夫人翠鴛鴦靄翠 
　　問古人姓名誰是部首式答田子方黄香朱方大高力士石大用毛士龍 
　　問古人姓名誰是數目式答六十七七十七七十五八十六九十 
　　問古人姓名誰是干支式答申亥寅午辰丁申丁丙 
　　問古人姓名誰是卦名式答郼革大有 
　　問古人姓名誰是詩經篇目式答周南鹿鳴 
　　問古人姓名誰是論孟式答斯爲美殷禮先進端章甫奚自莫如爵 
　　問古人姓名誰是朱注式答殷尙質周尙文 
　　問古人姓名誰是韻目式答覃元先宋有元馬錫泰阮咸蕭敬齊泰阮元 
　　問古人姓名誰是同韻式答田延年錢延年王祥娘張王綱陳洵仁田娟娟復陸福 
　　問古人姓名誰是繁筆式答欒壓鱗罐釁蠻釁瓚邊鸞鬱讓（三字甚多不贅） 
　　問古人姓名誰是省筆式答丁外人三旦八丁元公尹一仁毛一公王子一丘一中（二字甚多不贅） 
小說 
[社會小說人間地獄（二○○）] [  娑婆生]  
　　第二十八回冷卡荒江王孫飲泣 
　　閒花野草稽核迷魂 
　　賈大人道我說話說太多岔了開去身分上的呌化了却忘記說了談起這一憎盛衰倚伏一轉瞬間滄桑之感更呌人不塞而慄了我這一次到差的時候南京一方面有人薦一個姓滕的司事給我他到旅館裏來見我我見他氣宇也狠軒昂談吐也還明白我便收下了至於他肚子裏的學問怎麽筆底下的本領怎樣也可以不必去問因爲做釐局司事 
的本可以無須乎此我接差以後便派他在張家港做司事家港是一個中下等的港口分卡據說那卡子上旺月每人可以分到三四十塊錢淡月至少也有二十多塊我和姓滕的本無絲毫交情這也不過是敷衍薦主的面子了我一個人情新近莪去閱卡查到張家港那分卡上的房子本是十分狹小只有兩間半瓦半草的小房子我到裏面一瞧只見外面一間上半間是兩個巡丁扦子手鋪牀地方下半問就是鍋灶風爐他們煑飯燒水的所在燒鍋的碎蘆柴横七竪八堆了滿地已是骯　不堪我想那裏面一問是司事下榻之所大槪總略爲淸爽些踱了進去只見當中用舊蘆蓆隔成兩間外面却鋪了兩張铺裏面鋪了幾張鋪隔着蘆蓆可瞧不見了那張家港上共總派了三員司事除了姓滕的以外還有一個姓王一個姓李這日王李兩人出去查艙去了没在卡裏只有姓滕的一人我去了姓滕的自然戰戰兢兢的奉陪我照例問了幾句卡子上的公事我便問這卡子房屋十分狹小你們三位有屈了姓滕的連稱不敢我又問你的床鋪設在裏面麽姓滕道臉了一紅道正是我道裏面没有窗户那不更黑暗不透氣了嗎姓膫的臉上更紅了起來道還好說到這裏那蘆蓆的隔間以内嘁嘁喳喳一陣聲音我一聽好似有女人的聲響我不知内容也不便追問只裝着没聽見的模樣再瞧那姓滕的臉上很侷促不安我正在納罕忽然裏面有小孩子啼哭的聲音啼聲甚洪接著是女人哄著孩子的聲音這時候我未便再裝模糊便問裏面有家眷嗎姓滕的也不敢再瞞便直說道是晚生的家眷在裏面不瞞局長說此地荒村僻壤一則也另外等不到房子二則晚生人口衆多蒙局長栽培賞碗飯吃大家分着喝粥度日更没有力量另外租房子了所以斗膽只好住在卡子上我見他所說的話也是實情便安慰他道只要卡子裏同事大家能對付彀住就是寳眷在一起也没什麽要緊但是這半間房子狠小不知寳眷有幾位竟容得下嗎那姓滕慘然道窮途末路也講不起什麽只要免掉露宿就是局長的深仁厚澤了論到晚生的人口不瞞局長說可不算少現在還有一個賤内四個小妾兩個小女一個小兒連晚生共總九個人我道全在這裏嗎姓滕悽然欲涕點點頭道没有法子只好擠在這半間屋子裏面 
[隨便說說] [  瘦鵑]  
　　世外桃源的山西太原電閻錫山召集五十餘縣知事開 
市村範大會與會者五萬餘人現省署日開行政會議全省教育會議我看了這條專電頓時起了一種感觸以爲山西一省也是在二十二行省以内的爲甚麽别處干戈擾攘兀自鬧着兵亂匪亂獨有這山西却像世外桃源一般自有一種衆人熙熙如登春台的氣象那市村範大會中意把五十餘縣知事一齊召集攏來大約長的矮的胖的瘦的老的少的甚麽都有可不是一個洋洋大觀的知事陳列會麽論起老閻這個人毀譽參半但他無論如何總有不干國政不和别人淘氣的好處所以十年來安居在山西督軍的大椅子中好像關門做皇帝一樣别省督軍大可學他這種做官的秘訣百姓們只求安居樂業也没有不歡迎的 
 
 
 

Page 19

 
 
   
 
 

Page 20

 
 
常識 
常評 
[律師] [  老圃]  
　　唐六典道士有三號其一曰法師其二日威儀師其三曰律師此律師二字見於書傅之始然爲道士之稱非今之律師也續漢書百官志司隸校尉假佐二十人孝經師主監試經月令師主時節祠祀律令師主平法律此律令師雖法律專職然爲官名亦非今之律師也但春秋時確有律師左傅僖二十八年衞侯與元咺訟寗莊子爲輔鍼莊子爲坐士榮爲大士俞蔭甫茶香室經說謂鍼莊子爲坐不過代衞侯坐訟耳至其往反辯論與晋獄官對理則皆士榮爲之名之曰大士蓋當時有此名目也衛侯不勝故士榮之罪獨重鍼莊子爲坐者次之寗武子爲輔者更次之按俞說是也士榮爲大士即今之大律師寗莊子爲輔即今之訴訟輔佐人鍼莊子爲坐僅代表水人如前淸命官令家人上堂而士榮爲法律專職故正其名曰大士大士京稱攝成四年鄭伯與許男訟於楚皇戍攝鄭伯之辭其後訟不勝楚人執皇戍及子國蓋子國爲坐皇戍爲大士也觀此知春秋時法廷亦許用律師但古法嚴酷律師責重偶一敗訴即被殺被執今之律師多抗告立法者欲加罰或議其苛然較之被殺被執固有間矣又春秋時子產殺鄧析鄧析亦律師也子產治鄭鄧析務難之與民之有獄者約大獄一衣小獄襦袴民之獻衣袴而學訟者不可勝數子產殺之事見呂覽鄧析嘗著竹刑爲中國刑法學之祖而在當時以代理訴訟爲業蓋亦所謂大士也 
道德 
[記南京某國商店] [  王叔惠]  
　　南京三山街一带某國商店林立昨有友人假主顧之名與一店主相談甚久歸爲余言相對嗟嘆不已爰記之以告我國人 
　　友先至該店時略作普通之寒暄繼曰汝此來若干年店主 
曰共九年矣友曰余每日見汝店營業甚淡此九年中如何支持耶店主笑曰先生汝若夜間來此必見利市三倍矣友曰然則汝店皆於夜間交易乎曰然且皆批發也友又曰若是每夜能進若干金曰四五百不等··同時友又至一我國商店厨中貨物陳列甚富顧某國貨居太半但定價較友適所見者已加倍數矣 
　　嗚呼一店如是全國之某國商店且不可勝計則利權之外 
溢何可限量或（乙種酬） 
經濟 
[財產傅給子孫的害處] [  雪生]  
　　我國人受了幾千年來世世相傅的遺毒父母有了財產不 
管子孫是歹是好總是傅給他們而不曉得就是害了他們我現在有三種最淺顯的理由寫給大家看 
　　一兒子不肖　漢疏廣說『賢而多財則損其志愚而多財則益其過』就可以明白傅給遺產是萬惡的了所以纨袴子弟不是窮奢極惡就是坐吃山空不但害及家庭百且爲分配財產的結果常常鬧出竟見落得兄弟不和四字的笑 
話 
　　二宗族不和　有財產的人死了而没有後嗣去繼續他勢必族人互相爭奪鬧得停屍不殮大家告狀打官司不但費丢許多金錢而且心機也用空了弄到後來宗族不和 
　　三害及社會　家產傅給子孫子孫不肖因此地方上多一個分利的人而且有財產的不做地方上公共事業社會事業必不能發達照這樣看來家家如是社會上豈不要受極大危險嗎 
　　照以上三種理由財產不能傅給子孫可以明白了所以我們有了財產應當辦地方上公共事業或捐助學校裏充作經費··等這種光明正大的事人民旣感激無窮社會上各種事業也可以振興了對於子孫還是早點教育他成功他有了本領自然能創家業如此處置財產的法子豈不一 
舉兩得麽閱者諸君以爲何如（乙種酬） 
[商業問題之研究（續）] [  吳東初]  
　　零購學（八十六）貨產保管與記錄（八）贈送貨樣 
　　商店贈送貨樣所以爲招徠生意應酬買客也所贈貨品若 
以個人計算所値不多每位買客所需索者最多不過幾份惟旣送貨樣勢不止一二人故贈送一事若不愼重其始結果店中耗費必大譬如布店送布樣買客見詢則送之一人一寸十人一尺百人一丈推算起來實不在少數然貨樣又爲聯絡買客感情而非可完全拒絶者 
　　贈送貨樣事屬兩難故其中頗有研究之價値布店每於贈送布樣寸數固大有分别卽如何自整疋上剪下亦須認定剪法也蓋横剪一寸與直剪一寸雖同爲一寸之地位殊不知對於該疋已剪一段之門面寛窄不同矣紙類亦是如此不可不愼若任店友之所爲而漫不經心則其結果必有關於店中之損失矣 
　　夫贈送貨樣含廣告用意唯恐買客對於某貨知之未詳或日久忘却乃與以貨樣少許或由客親自携去或附函寄奉雖未必立時促成交易而種子已撒將來買客詢購朱始非昔日贈送樣貨所發生之效力也故此項開銷雖每年結算甚鉅按照商業通例則可列入廣告項内 
　　然而店中亦不能不有預算預算之謂不僅指每年應送幾何亦指貨色中有當分别可送與不可送者不可贈送者或因價値太巨或因貨質之組織特殊只能到店視看而不能分贈買客此固不待言即就可以赠送者而言亦當規定尺寸與分量與夫决定贈送之專責 
　　有些商店責成存貨部辦理其事每於新貨收到即於貨樣 
分别預備齊全送交發行部贈與買客以免臨時措手不及或辦理不得其法店規之森嚴者店友除巳備之貨樣外不能自由取自完全貨物上而隨便贈送吾意有限制之贈送實不可少亦以店友不無誤於感情作用以及責任心之不深切若漫不加察一任其爲所欲爲則贈送之益未得而贈送之弊已現豈非與原來用意相背馳乎 
　　做生意原無白費開支之理有一開支必希望遲早能發生效力而有利於店中之營業也故於貨樣之贈送需記錄貨名與夫買客之姓名住址以便日後可着人訪問或通函而促成其交易也 
衞生 
[便秘之害及療法] [  王鑑淸]  
　　吾人之食物大體上分析起來有可消化與不可消化兩類可消化者經胃腸後即被吸收輸入於血而導至身體各部不可消化者聚集之成糞便以排出於體外其餘如腸脫落之上皮剩餘之消化液以及未消化種種分解之產物亦皆需逐日隨之排出故有一日之食物即有一日之糞便人一日不可缺食物即一日不可缺排便也一旦腸蠕動之機能不循生理的原則而停止作用則聚集之糞便必秘結於腸中其弊害不僅腹部作脹壓重及身體不快等感覺如食慾不振頭痛眩昏等且日久在腸中腐爛敗化足以傷害腸管而成潰瘍腹膜炎等病症腐化後所產生之毒素被吸入血又可引起全身中毒所謂自家中毒Autointoxikation是也 
　　療法可分爲數種茲述之如下 
　　㈠理學療法　不藉藥物不藉器械全憑天然的理學作用 
以療治凡便秘症之輕者可應用之如運動身體遠足散步與腹部按摩術等皆是 
　　㈡食物療法　凡新鮮果實以及蔬菜類皆足以促進胃腸蠕動之機能宜多食之若冷開水淡鹽湯於早晨空腹時飲之亦有效 
　　㈢器械療法　通便的方法中最簡便而最無害者當推灌腸法與電氣療法所謂灌腸法者即用灌腸器將水或含藥液體由肛門灌入腸内軟化糞便同時刺激腸膜而使糞便排也 
　　㈣藥物療法　若腸中附着有微生物或其秘結在小腸中用上列之方法難以全治則不得不藉重瀉藥以行治療其瀉藥中最常用者爲輕粉Calomel人工加路路斯泉鹽Sal　Carlinum　Factitium瀉利鹽Magnesium　Sulfurlcum萆蔴子油Oleum　Ricini數種（乙種酬） 
法制 
[國民當注意法制] [  黄馘]  
　　一般國民是必須要粗知法制的大要這是怎麽說呢西儒說過「吾人生活於法律動作於法律存在於法律」所以一國的人民一時一刻是不能脫離了國法的範圍人民的行動是要受法律的限制人民的權利是靠着法律何護人民的義務是要受法律的拘束人民同法律的關係有這樣密切還能夠不曉得法制的大要麽再者法律有一種强行性質人民是不能夠不服從的一不服從那法律的制裁隨後就要來了照這樣看來法律拘束我們覺得狠爲利害我們逃到外國那麽豈不是脫離了法律的關係麽要曉得逃到國外還是不能脫離關係就教他入了他國籍也是要依據國籍法的規定倘若有條件不合就不承認他出籍的了倘若能夠出籍入籍他國又要受他國法律的裁制所居的地方又要受該地法律的拘束脫離法律拘束這件事還可以做得到麽法律同人民的關係有這樣深切所以人民是必定要注意法制的了（乙種酬） 
雜錄 
[禁止獎劵聲中之忠告] [  曹文海]  
　　民國成立七年春間慈善獎劵發行以來一時含有賭博性之獎劵相繼而起或假借名止飽已私囊分爲正副二類竟日日有獎劵之開彩人心爲財所迷旣存徼倖之心日日有希望得頭彩之慾念故購者趨之若鶩將勞力換得之金錢擲於茫茫大海之中致生計日窘甚至自戕者有之即或徼倖而得頓成暴富而必任意揮霍終無善果 
　　今黎黄陂二日下令禁止獎劵停辦發行在知此中黑幕者 
莫不額手稱慶謂可爲民除害而乃一般經辦獎劵業者如受天雷之擊驚惶萬狀紛紛推舉代表晋京運動余願政府力顧信毋再受人之欺朦聞盧信堅持不允未爲失也 
　　禁止獎劵聲中卽農商部倡辦之有獎債劵亦當同時停止可無疑也蓋責人而不責已謂之藏身不恕旣認獎劵爲貽禍社會之蠢蟲下令禁止即部中發行之有獎債劵亦必自奉令日起一律停止日後之永不准呈請開禁亦可無疑况發行彩票本爲刑事罪犯洗律所不許獎劵者即彩票之變相也淸末年間已厲行禁止民國自獎劵發行以來貽害貧民已不可勝言今幸而禁止余願辦獎劵者速自覺悟勿再爲無謂之運動大凡人之擇業貴能爲社會生利爲人類謀幸福若夫流毒社會蠢害人類者雖獲利萬倍亦無足取不然世間取利之術多矣男盜而女娼何以爲人所唾駡不過爲其利己而害人耳（乙種酬） 
[牛之年齡與齒牙] [  笑雲]  
　　牛之年齡亦與齒牙有關係不獨馬爲然但世人鮮有知之者今特將牛齒生長之順序錄如下 
　　牛有齒八枚皆生於下腭牛初生時有乳齒二枚以上至一月後增至八枚近二歲時乳齒之中央一對脫落卽生固齒至二歲時此一對之固齒完全生成二歲半至三歲間距離中央之第一對乳齒變爲固齒至三歲時完全生成三歲半時距離中央之第二對乳齒變爲固齒四歲時完全生成自四歲半至五歲間最末之一對即在牙牀兩端之一對變爲固齒至五歲時牛之齒牙全部生成五歲至六歲中央一對齒牙漸次磨平其旁二對則一部分磨平七歲至八歲中央一對漸次磨損八歲至九歲旁二對磨損十歲時最末一對磨損自六歲以後牙牀漸失其彎度十二歲時幾成直線同時齒漸成三角形齒𨻶漸大十二歲時各齒皆相分離矣（乙酬種） 
 
 
