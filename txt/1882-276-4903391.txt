# 1882 - 276 - 4903391

 

Page 1

 
 
[縮印臨文便覽出售] [  點石齋主人啓]  
　　臨文便覽一書於鄕會塲及科歲試大有裨益盖不特字體之正譌可以立辨卽凡檯頭避諱以及對策格式塲中貼例皆擇要詳載學者於平時苟家置一編潛心觀玩臨塲自無錯誤惜是書從前只有大本舟車携帶微嫌累墜本齋今用石印照相法縮爲中版每部訂作二册字則仍然清晰而置之巾箱亦覺便易現定於卽日出書紙色潔白裝訂精工每部收價洋三角五分正閱者祈向上海英租界三馬路大禮拜堂南首申報館間壁申昌書畵室購取各外埠悉歸賣申報人出售此布 
[增印新式字典] [  點石齋主人啓]  
　　本齋用石印照相法印成之康熙字典業巳不脛而馳購者踵接惟字樣太小在年輕人固喜其輕便老年人似費目力現故飭工重印將版口放大卽老花眼視之亦能一目瞭然每部仍訂成一　用采色綢面惟書樣放寛則紙張多費是以定價每部實　三元並有用外國裝訂法者每部價洋三元五角若前所印之小樣康熙字典仍照前價但刻下亦有用外國裝訂者每部取價洋二元三角至是書紙色之潔白字跡之清晰裝潢之精工早爲藝林珍賞無待贅言如欲價購祈移玉至上海英界三馬路大禮拜堂南首申報舘間壁向申昌書畵室購取各外埠之經賣申報者亦有出曾此布 
[縮本南巡盛典出售] [  點石齋主人啓]  
　　牙籖玉軸鄒架紛羅固藏書家快意事也然面驢背船唇提挈累厪行遠者弗便焉高廟南巡一書民間向不易得以出自御賜者居多今本齋購得善本仿巾箱本而變通之倩人繕寫一通校勘數次圖則鬚眉畢現字則點畫分明外束錦函内裝綢面續成八本定價四五角披閱一過覺全盛時之氣象親模不啻身親而目覩所願留心掌故家早賜靈鑒焉現定於八月十五日出售上海在三馬路大禮拜堂南首申報舘間壁申昌醫畫室發兌各外埠售處仍遵幾例此佈 
[論高麗之役]  
　　國家綏靖藩服緩急不失其時剛柔各適其用示强示弱具有權衡固非常情所能測也朝鮮世奉正朔爲國東藩供職惟謹以地言之則最近以情言之則最親洵非越南緬甸僻處南荒比也近以國之王大臣識時達變弛禁通商朝士之拘執成法與國人習陋狃常者咸懷怨望有李昰應者國王之本生父也其子之繼嗣承統與宋英宗明世宗雖分異尊卑國殊大小而其事則同第英宗世宗卽位之日安懿興献已亡爲不同耳昰應又不知引義遠嫌總攝大政居之不疑致政後以事權不屬意恒怏怏因民心思亂陰結爲變導之進據武庫遂爾弄兵環國王之宮毁使臣之館民亂於内矣興日本之師壓朝鮮之境敵窺其外矣况日人師出有名隣懈無備簡輕兵倍道疾馳逼其都入其郛軍於宮府之衢將求爲城下之盟而不得矣於是告難上國大吏以聞我皇上赫然震怒命將出師李伯傅相張制軍承廟謨擘碩畫爲之運籌於帷幄之内諸將吏乃能决勝於疆場之外曾不句日削平禍亂元惡就擒艦致昰應於津門告捷於朝乃下詔曰李昰應當國王冲年專權虐民惡跡昭著迨致政後日深怨望上年卽有伊子李載先謀逆情事此次亂軍初起先赴伊家申訴旣不能正言禁止乃於事後擅攬庶務威福自由獨置亂黨於不問及鴻李章等遵旨詰訊猶復多方掩飾不肯吐實其爲黨惡首禍實属百喙難逃論其積威震主謀危宗社之罪本應執法嚴懲惟念朝鮮國王於李昰應誼屬尊親若竟置之重典轉令該國王無以自處是用特沛恩施姑從寛减李昰應着免其治罪安置直隷保定府地方永不准回國仍着直總督優給廪餼嚴其防閑以弭該國禍亂之端卽以維該國王倫紀之變吳長慶所部官軍仍着暫留朝鮮彈壓該國善後事宜並着李鴻章等悉心商查用副朝廷酌法准情綏靖藩服至意高國王旣上表謝復瀝情陳請釋昰應歸國更爲明降諭旨禮部奏接據朝鮮國王來咨轉奏各一摺該國此次亂軍之變經朝廷發兵戡定深知感激殊堪嘉尙至所稱中情震迫瀝懇天恩准令李昰應歸國一節李昰應以宗族至親積威震主謀危宗社罪無可逭朝廷酌法准情姑從寛减前已明降諭旨擇地安置優給廪餼原屬格外恩施該國王顧念天倫係懷定省以李昰應年老多疾咨由禮部代奏乞恩詞意迫切自屬人子至情惟李昰應獲罪於該國宗社者甚大該國王旣承先統應以宗社爲重不能復顧一已之私所請將李昰應釋回之處看毋庸議仍准其歲時派員省問以慰該國王思慕之情嗣後不得再行瀆請該部知道欽此竊謂朝廷之軫念朝鮮也定大難於俄頃救東藩之傾危不失爲　武處置昰應也足以絶覬覦之患不過傷人子之心斯之謂仁明高國君若臣孰不拜手稽首而頌中國之有聖人或謂朝鮮之役是於琉球之傾覆琉球之傾覆基於臺澎之議和涓滴不戒流爲江河今者東隅耀武可謂收桑愉之功不得謂著鞭在先也不聞漢臣魏相之言兵乎恃國家之大矜人民之衆欲見威於敵者謂之驕兵兵驕者滅利人土地貨寳者謂之貪兵兵貪者破爭恨小故不忍憤怒者謂之忿兵兵忿者敗敵加於已不得已而起者謂之應兵兵應者勝救亂誅暴謂之義兵兵義者王信乎兵義其王必不得已而後用之也 
[本館自己接到電音]  
　　本館於昨日接到在津友人專發電音到本舘内有八月二十四日上諭三道敬謹讀登○八月二十四日奉上諭河南河北道員缺着許振禕補授欽此同日奉上諭廣東雷瓊道員缺緊要着該督撫於通省道員内揀員調補所遺員缺着崇絢補授欽此同日奉上諭御史洪良品奏雲南報銷一案戶部需索賄銀景廉王文韶均受賄遺鉅萬等語覽奏殊深詫異事爲朝廷體制重臣名節所關諒洪良品不敢以無據之詞率行入奏着派惇親王翁同龢飭傳該御史詳加詢問務得確實憑據卽行覆奏欽此 
[東報彚錄]  
　　據東京新聞云來年東京上野公園地内須開設水産博覽會以比賽水族物名兹有北海道根室縣下生捕大龜一尾甲作金色光芒射目爲從來所未有此龜於進會之前擬先呈宮内以供御覽云○中國曾訐東洋鑄造銀洋局代造洋銀十一萬元今已由大坂造銀局造成由大坂稅關轉送兵庫稅關遇有便船卽行轉送中國也○法國博物卿派法人軋師的魯赴日本請與縱覽國内各寺院珍藏古玩器皿於是日本内務卿行文各府縣廳准其隨處縱覽以京都府地方奇品最多故令其先至大和國法隆奈良等寺遊覽也○大坂府下大和國宇陀郡西谷村地方僻處山間向來米糧不足以供一方之食有久保田伊平等盡去榛蕪竭力開墾疎通水利自慶應三年以至明治二年間山間荒蕪遂成良熟於是村民得以足食日廷嘉其力田有功勅賜藍綬褒章以旌其門云○又據長崎新聞云長崎港内小管造船塲此次新製第五號輪船一艘業已竣工禀請地方官騐收於本月十七日早八點鐘落水甘時副縣 
 
 

Page 2

 
 
令率同屬員五六名臨場騐看遊人縱覽者約有三千餘人頗形熱閙此船係工部省飭造以供礦山局運送之船計長二十三丈八尺闊三十七尺深二十四尺半可載二千五百七十餘墩機器有一千匹馬力每點鐘行十英里造船者松尾氏四等工部技手造機噐　列金疎氏下水後卽日放過對岸鐵廠裝配機器其造費已用二十萬金據聞尙須金十萬方可行駛也○又據東京日日新聞云自由平權懇親會於本月十六日在大坂府下新街扇屋内開筵先行布告黨内會友言我會以平權主義集會凡商人車夫髮匠水木泥等匠不論是何等人每人須提會金半元便可於會上開口言畢也○又云横濵南仲通地方星野氏君由信州高井驛運到蠶紙六百五十張係前由日國商人定買者本年名地方運到橫濵蠶紙總數約四十萬張云 
[朝鮮國王陳情表]  
　　朝鮮國王臣李熙謹奏爲臣本生父航海入朝臣席藁俟罪衷情窘迫瀝血祈籲冀蒙矜憐事臣伏念君臣之義天地莫逃父子之情血氣攸同方寸旣亂疾病必呼伏惟聖明少垂察焉臣於今年六月初十日軍變之後卽已具咨吏部瀝陳事狀嗣又内亂靡定外虞踵接一國群情莫知趨向不自意天朝明見萬里仁覆海外曲軫小邦單弱之狀特垂宸厪命將派師俾援東土臣與國内臣民感戴皇慈與天無極兹於本月十三日欽差陸軍提督吳長慶水軍提督丁汝昌候選道馬建忠入城來訪臣本生父奥宣大院君是應私次談晤而歸臣本生父卽日出赴吳長慶駐劄營中報謝寒暄未畢該督令軍人拏留一行跟没内外隔絶音耗不通臣聞臣本生父經夜不還莫悉其由該督揭示人民宣布廷旨其中事屬臣本生父勾通有曰變告上聞道路流傳言爾國太公實知其事旣知其事必知主名先以爾國太公入朝親問又曰今丁軍門暫與國太公航海詣闕臣始知臣本生父發行消息兵陳嚴密火輪迅駛茫茫雲海無由一别臣於臣本生父義雖有厭情實惟深臣心之焦煎震剥何異於嬰兒之離懷膝撞心飲泣如窮無歸惟以天朝至仁盛德萬萬不應置其子而責其父尙賴無恐黽勉職守望斗瞻雲一心千祝庶幾早賜延還相聚如舊第伏念臣本生父今日遭緣兵起卽因軍變一事軍變之所從來卽由臣懷綏失宜今若以臣之罪歸之於臣本生父則是豈天彝民則之一日攸容也原小邦軍制按月支餉自頃以來疆塲有故交際多端元供有限而經費無絶以至軍餉權停幾期此輩内懷怨毒竟　於此又小邦自來不嫺外務近蒙天朝醇複飭諭之心次第通私日本人來往京城無知軍漢少見多怪橫生疑怒屢經曉諭終不悛舞伺釁鬪發是變所來緣此二事遂至臣之一身不卽自恤宗廟之危迫有頃刻臣本生父垂老養閑之餘卒當此變躬冒刀鎗翼蔽臣身染血揮涕開誠曉義俾亂小戢國勢僅存此時此狀天日照臨功不見暴傳聞爽實謗議橫加黯曖罔極古今天下焉有其寃如此至若懲討一欵臣雖愚昧豈不知亂逆之必誅而危疑未定又恐一時急遽無罪横罹輙以服念旬之儀姑緩亂重刑之典容俟后日稍久罪人斯得兹事因循至今無所處置皆由私見不能竪確之故上煩天朝命　由前由後皆臣之罪臣本生父並無一毫干涉只緣臣不職無狀七十六年自此遭罹衝炎凌颶單身遠赴疾病誰救飢渴誰恤伏惟皇帝陛下孝治天下聖極人倫俾萬邦各遂其生無一物不得其所至於小邦之感激銘鏤三百年如一日至寃至痛天理人情夫豈有上下中外之殊臣獨何人焉不痛寃兹故不避猥越實暴哀懇情窮勢迫言不知裁懇冀特降歡旨將臣本生父卽許歸國俾小邦父子君臣感誦皇恩永永無極臣不勝瞻天望星痛泣祈祝之至 
　　右稿係本館派在東洋之訪事人從時事新聞内譯出寄來其大略要自無誤惟間有費解處是否譯者之悞抑高麗文理實係如此均不可知閱者觀其意焉可也[  本舘附識]  
[調兵續述]  [ 
　　本館前譯西報有牛庄崇將軍赴天津之說兹接本館派赴牛庄訪事友人來信知由湄雲輪船往津者實係宋軍門並非崇將軍軍門到津見傅相面請方畧旋將所統毅軍九營遵札調赴旅順口現已調動七管一半由車道從金州進發一半由輪船載赴其餘兩管留守新築砲台云 
[塞北秋成]  
　　今年各省多報水荒惟奉省田地豐收目下稻已登塲有秋足慶而糧價尙嫌稍貴者則以宋軍門之營兵駐紥故也 
[新造頓船]  
　　宜關稅務司前曾租雇舿子船一隻凡貨物之上落者必令運上舿船聽騐近因前船破漏乃派人往宜都定打一艘寛約二丈長六丈計價銀八百兩八月初已由招商局輪船拖至宜關從此看騐一切較前爲穩使也 
[爲貧而死]  
　　天津楊柳青地方有石姓者財雄一鄕四分公室其中亦有肥瘠之不同然最亞者猶爲村中巨擘也棟宇雲連貲財山積尤工籌算所餘之屋一槪賃與他人而已則收其租息村有尙某賃石姓屋數楹開設浴堂利市三倍房租亦不逋欠嗣因同村人又别開一浴堂利權遂分日形支絀房租遂不能歸結日甚一日欠至三四百千文尙自壯年卽藉此謀生今則年已古稀矣而石姓不念其老反速其訟今年春以欠租控官笞尙　板浴堂亦被收去旋經人調處擬補錢百數十千文作爲櫃價池工業已講妥而事忽中變尙於是盡失舊業老境益無聊賴一日貿貿然來登石氏門請拆池櫃石不之理尙益憤念家中有一妻一妾一子與其飢寒而死爲子孫累不如死於石氏之門向晚挈繩往乘聞自縊翌晨路人言石氏門前有人縊死矣尸親急至泣涕漣洳禀諸官而石氏亦請官詣騐適天津縣尊公忙未能卽騐尸在門樓包以蓆而懸之已兩日矣迨驗則尸已潰石姓購薄棺草率成殮尸親不肯遂購棺重殮尙之子尙妾之所出也妾旣痛夫死又爲子謀欲向石拚命旋有人調停令石出錢八百千以二百千出殯以六百千養家其事始寢云 
[毆斃號軍]  
　　南闈塲中士子驅使號軍多故意叱咤呌詈以致號軍手忙脚亂毁壞物件然幸幸無事一任其凌虐而莫之聞今科喧傳西文塲某號有打傷號軍一事已許給五十金養傷矣乃十八日監臨　示着徽州府送考教官將歙縣附生江屬舉傳送上元縣管押候辦因該號軍已傷重致死也夫辛苦三年忿怒一刻以致覊身囹圄俾父母妻子傷心抱泣而莫能救若此生者殆足爲虐待號軍之殷鑒無按闈中士子往往於號官號軍任意凌虐殊堪痛恨僕與考時曾爲大抱不平然積習已久爭亦無益其最不肖者竟有將已得火腿月餅等物藏起礪向號官號軍補給不與則毆罵交作醜熊百出矣夫號官職雖卑小然亦地方之官長也豈容蔑視如此至號軍則以數晝夜之辛勤博此區區之賞犒計亦苦矣何忍更虐使之乎且聞有出場之後幷此區區之費往收而無著者蓋所塡庽所之僞也間與號軍談論據云吾儕小人命誠苦薄考客之仁厚者一考卽中難得次候刻薄者則祝其高發而不得噫其所刺者深矣士先器識願諸君自愛也可 
[籍貫悞傳]  
　　前報順天闈中有自宮之河間某生繼聞該生乃直隷深州籍因其父現任河間某縣教諭故悞傳爲河間云 
[局騙妙手]  
　　皖垣馬王廟正街某號兌換銀錢兼售赤庄洋藥鋪面甚爲華麗有某甲者年三十餘在該鋪爲夥素稱諳練舖主給以上等辛倖年終復酌提餘息以酬其勞前日有某乙進舖年約三十許身穿新竹布衫秋羅套褲縀鞋紈扇欵書雲甫行一問赤莊洋藥每件價洋若干甲一面應酬一面令徒取茶烟以相欵隨答稱赤莊每件洋七元四角充陳則每件可減二角乙卽講定赤莊每件價洋七元二角且言已在皖北某局前因晉省公幹此貨乃友人托購者甲卽與之定價先買二件計洋十四元四角乙允付洋十五元所餘六角請先爲找出甲卽先找錢七 
 
 

Page 3

 
 
百三十文乙欲令該舖小夥持土並錢隨乙到寓取洋甲將土用洋巾包好並所找之錢囑小夥隨往取土洋十五元乙遂前行小夥隨之行至天后宮見一所房屋甚大乙囑小夥跟進乙謂小夥曰土與錢先交我我卽取洋給爾小夥到内堂將洋巾交乙乙入内小夥在外守候不見其出遂大聲而疾呼之房主某丙出詢何事小夥備述所遭始知被騙蓋屋後小衖本通文昌宮小南門等處也 
[意使赴津]  
　　意大和國欽使盧君嘉德於昨日　輪船赴津聞盧君於滬上亦有行轅在跑馬廳西艸鞋洪地方故不時往來津滬也 
[日使行期]  
　　日本新簡駐華欽使榎本武揚抵滬等因已列前報兹悉欽使與參賛吉田二郎繙譯渡部與郎暫以美租界之禮查洋行爲行轅定於二十九日乘輪赴津然後取道入都云 
[傷孩涉訟]  
　　昨報載馬車軋傷小孩一則兹悉該孩之父胡君卿訴捕不理心難甘伏於前日下午復赴會審衙門繫鼓喊寃已蒙陳太守准詞照會英領事查辦矣 
[查拏賭攤]  
　　昨夜虹口之門雞塲地方有搖骰賭攤被巡捕瞭見知係賭博前往拘拿詎設攤之犯早已聞風逃遁僅獲廣東人一名未識是否賭犯諒解公堂訊斷也 
[燈破受驚]  
　　前夜寳善街昇昌祥洋廣貨店内櫃上所點之西瓜式火油燈忽一燈跌於櫃上幾兆焚如幸各夥赶將此燈推出街心火仍轟燃後用冷灰罩之得滅亦云幸矣 
[男子鹵莽]  
　　有東鄕婦年約二十左右前日至滬城就醫醫畢出小南門沿河而北有男子尾之行至大東門相近處男子回顧無人突在後將女狎抱女卽大喊適有小車來車夫將男子擒住至大東門吊橋堍茶肆評理有與男子相識者喚其母來向女服罪而女之同伴亦到欲送官究辦嗣經地保調處令購香燭花砲等物在該茶肆燃點始得寢事此男子亦可謂莽矣 
[還地續聞]  
　　前報列石史記租首善堂安樂里地基建屋出租而首善堂以石史記將房租與妓寮有違善堂章程控諸法公堂輕中西會審官判限月底拆屋還地目下限期將滿故石史記於昨晨禀稱該處所住之東洋女等均已遷出前次之事非敢故違定章實由西人出面祗求施恩免讓地畞翁太守閱畢商之于繙譯官轉詢該堂管事人可否將石史記科罰准其滿期免拆于繙譯乃着石記於三點鐘時至公廨候信云 
[傷痊再核]  
　　昨報列水手互毆一節昨由捕房將徐阿心解案薜捕頭禀訴前情因錢阿土傷重不能投質爲此先將姓解案幷稱在徐身畔搜出小刀三柄呈閱徐供福建人因持刀嬉戯誤傷錢阿土云陳太守飭將徐阿心管押候錢阿土傷勢略痊再核小刀存堂 
[英界公堂瑣案]  
　　惠捕頭至公堂稱錢阿五因在租界溲溺由捕獲押捕房不料在押之周阿大肆意欺負錢阿五與論被毆左眼特將錢周一倂送案錢據實供訴幷請驗眼傷周供係他人將錢拖扭錢反誣指我我祗將錢一推以致跌地受傷陳太守謂在路溲溺者到案後亦不過薄罰四開洋一元否則管押一日今錢旣受押卽可斥釋周阿大在押尙敢圖詐逞兇寔堪痛恨押候遇堂重責再發捕房管押○華捕禀稱沙漏水洋行拖水車之馬臀脅有傷有違工部局定章特將馬夫王小妹及馬一倂送案請罰馬夫寂然不語陳太守騐得該馬傷痕屬實判罰王洋一元撥充醫院經費馬則俟傷痊後始准駕車○九十一號華捕獲沿街擺設念一門頭小賭之文松茂幷獲賭具請究文供寧波人係擺水菓攤不敢設賭只求施恩陳太守判枷號七天賭具銷毁○葉小村禀稱向在洗衣作昨夜被賊竊去衣照十九件由捕拘獲人贓往認無錯爲此投案請爲給領該竊吳三勤供寧波人祇求施恩陳太守判管押二月贓交葉小村領去 
[法界公堂瑣案]  
　　昨據捕房解到周錫堂請訊幷將伊身畔搜出之銅戒銅莉茉簪各一件煙泡兩個呈案法通事聲稱周錫堂在路暗遞烟泡與積竊顧阿大爲巡捕所獲翁太守詰之周錫堂據供宜興人由太倉到滬賣栗子爲生現住十六舖森記客棧隨主人陳永夫同住該棧銅戒等係在鄕時所買是以帶在身邊並未知顧阿大是竊犯翁太守研詰再三着暫行交保候查明再核○前報竊案内業經管押之張得才經翁太守覆訊據張供上月二十八日由漢口至金陵欲在督署謀事不成因於本月十八日來滬上岸後在茶肆遇一人自稱王姓欲用僕人我卽隨之而王少爺在舟中是以隨住船内所有舖盖等件亦均在船所以先行者諒王少爺不及待我耳翁太守謂如此狡供當爲嚴比旋據法包探禀稱押犯中有積竊陳錦光者言能識此人翁太守着仍交捕管捙 
[秋興]  
　　霜林紅葉正飄蕭人世繁華逐漸消照水夕陽金鏡朗盤空秋隼碧雲高心縈故國三千里夢繞揚州廿四橋遲暮自嗟緣底事封矦有願愧班超西風習習送輕寒感慨悲秋强自寛虎阜十年時未偶龍鍾雙袖淚難乾魚書遠答江波渺雞肋虛縻顧影單籬菊性甘留晚節春光桃李已闌珊[  吳門吏隱青蓮氏筠棲拜稿]  
[乞賑詩]  
　　月離于畢雨滂沱洪水爲災可奈何百萬哀鴻停遠渚休嫌俚鄙乞恩多○田廬漂没一無存此際隨身止淚痕熬得粥湯還是福譬如去齩樹皮根○只爲飢驅不計寒五更殘月始知單驚心昨夜西風起無褐無衣卒歲難○墻坍壁倒付洪濤露宿風餐徹夜號爲是家人謀聚處勉支篷廠庇兒曹○無數尸骸逐浪浮傷心棺木盡漂流遙知風雨昏黃後定有隂魂哭未休○木氣薰蒸不可當况他憂苦積衷腸那堪鵠面鳩形輩疫症流行又死亡○挨戶編查散賑齊得延殘喘賴提携只憐此日兒和女未解年荒餓便啼○幾塊花邊幾百錢統登申報表君賢消灾免難多逢吉更喜將來福壽綿○倘助千金與萬金活人無算契天心世家大族非凡貴只是當時種德深○塗鴉滿紙不成詩推望仁人賜鑒之多寡不拘同救命誠心爲善有天知[  八月朔願花常好月常明館主人拜稿]  
[蘇州楊乾豐經收棉衣捐八月中旬清單]  
　　免災求安助新棉絮襖五百件求平安氏新咈布面棉襖褲二百件誠如堂洋七元　蔭居洋三元種德堂洋四元詒榖堂洋十元慶盛洋二元震泰洋一元沈春甫募一百三十三號册内沈詒榖樂善士洋各三元錢萬源紫石山人洋各二元正昌仁募一百六十四號册内正昌仁洋二元方賢訓俞立中愼昌金四美洋各一元葉紹紀洋三元陸雲卿王少甫廣茂南號乾利行洋各半元葉春園一百六十六號册内先募四戶振裕仁大有恆安裕裕源洋各一元泰隆昌募一百四十一號册内泰隆昌乾泰祥鄭泰隆洋各一元○以上共收洋五十五元新棉絮襖五百件新咈布面棉襖褲二百件現在天氣漸寒災區待衣孔亟同人等現巳墊款趕辦倘蒙仁人樂助務祈以速爲貴此項棉衣亦交挑花塢同人彙解理合聲明[  同人公啓]  
[江甯上元學經收元魁會第二單]  
　　李英元夥縣江有聲又朱龍翔又汪鳳瀛元和程守龢黟縣阮强桐城黃奎璧又張傳仁江寗張孔鎔丹徒以上九會各捐會一元捐募賑九元○張燠江都胡嘉鏡夥縣倪釗無爲丁翰清又王作楷全椒姚氷構桐城孫錫恩六合以上七位各捐會五角賑四元五角 
[桃塢同人經收皖賑附沙洲賑八月中旬清單]  
　　寧字册江寗公所經收顧旬侯二百文姚遇龍經募本洋三元五千七百文馬荻洲一百文淮安清河無名氏五十元黃氷叔二百文王樾亭二元蔣仁卿三百文談守愚三百文吳佑之三百文三元記九百文無名氏本洋二十元洋十元寳紋十七兩三錢對開六個四開三個八開三個無名氏本洋二元二百文趙光輔募六元九百文宜興無名氏一元謙吉一元蔣求飭交一圓二千三百文劉祖望一圓張姓一圓張誦穆六百文楊姓一圓李姓一圓李姓五百文金匱學五圓槐蔭書屋一圓元和守 
 
 

Page 4

 
 
拙生一圓張培泉六千六百文數德堂一圓補過子五百文葉錫麒募廿一戶本五員洋一員四千四百文徐文栢一圓錢熙元二圓朱星桓一圓錫金考寓二圓長安橋不留名一圓敦倫堂陳念圓吳捷三百文善隆庄經收七月十三至八月止章姓本洋三圓洋一圓休寗張也顚一圓山陽劉灼如一圓山陽楊仁恕二圓山陽杜養興一圓李太太本二圓洋十圓端木基二圓金陵不書名五圓無名氏五圓金陵萱壽堂十圓萬先生四圓胡茶農二百文袁子文二百文鮑聲甫二百文朱愼菴二百文東臯食德堂晉手念圓古香樓六百文卾不草堂劉四百文光思永軒六百文紫籐舘主求益母算一百四十二圓迪光堂陳五十圓無名氏四圓澄江冷官母子平安五十圓不留名一千二百文○鎭字册鎭江電局經收木稅局陳募枌海愚人十圓厚邱居士五圓脩省齋十圓潼陽循記五圓無名氏二圓池晙山房紀四圓歸梅生募晋源二圓又募震豫二圓又募恆吉綢莊二圓輪船局趙募無名氏二圓又募嚗書閣二圓又募犀香室二圓丹徒絲帳房四圓無名氏二圓李姓一圓黔南曉珊氏十圓無名氏二圓○清字册清江電局經收師吉　齋子玉合十四千公濟典十千武日新十千晏吉仲十千晏友漁七千二百文銘心堂李六千鴻雪軒主人四千同春裕李四千錦源四千安東無名氏六千蔚豐厚五千謙吉昇五千文廣源四千億源四千廣厚四千鼎成四千敦和四千仁豫四千元康四千永椿四千德春二千宣盛三千仰恩堂張二千註禮堂戴二千桐蔭堂唐二千張學禮二千世德堂周一千槐蔭書屋無名氏一千鎭江無名氏一千王如松一千總興一千廣成一千晋泰一千湧茂一千生泰一千隆昌一千裕成一千鉅源一千洪源一千明昌一千宜興一千愼源一千億昌一千恆昌一千李海門一千陳傑夫一千朱秀生一千許指南八百文陳湘山一圓孫德生一圓章兆渠一圓岳覲文一圓吳天祺一圓全報堂一圓淮楊海道桂助賑罰欵十圓[  此稿未完]  
[書家移庽]  
　　湖州沈君蘋秋一字菊泉工行書久爲名公卿推重近因江皖各處水災願照仿單减收對折書楹聯二百副紈扇三百柄取資助賑本舘早爲登報兹以舊庽湫隘己於月之念二日移居雅宜閣誠恐乞書者未及周知用特補明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年八月十六日京報全錄]  
宮門抄○諭旨三道錄前○發抄旨五道○湘撫卞奏恭報到任日期摺○新授湖督涂奏恭報交缷湖南撫篆起程赴鄂日期摺○又奏揀員調補知縣摺○豫撫李奏請移奬片○御史桂奏遵保紳董摺○川督丁奏撥還藩庫銀兩片○八月十六日吏部翰林院侍衞處値日吏部引見二十名侍衛處二名○錫光熙敬前往口外賜奠請訓○召見軍機○發抄何璟奏候補令施錫衛補漳浦令奉旨吏部議奏欽此○又仍以晉江令羅大佑調閩縣令奉旨吏部議奏欽此○又琉球遭風難人宏仁達等十一名照例撫恤奉旨知道了欽此○又飭臬司張夢元赴任奉旨知道了欽此○又請將解清欠欵之前署龍溪令已革通判李煐叅追之案註銷奉旨着照所請該部知道欽此○○湖南巡撫臣卞寳第跪奏爲恭報微臣到任日期叩謝天恩仰祈聖鑒事竊臣欽奉諭旨補授湖南巡撫當卽趨赴闕廷叩謝天恩敬聆聖訓仰蒙温諭周詳莫名欽感陛辭後於四月二十五日出京六月十九日行抵長沙二十一日准升任督臣凃宗瀛飭委長沙府知府何樞署撫標中軍叅將施鴻恩將關防文卷並王命旗牌等件齎送前來臣恭設香案望闕叩頭祇領任事伏查湖南撫有三湘界連六省苗猺雜處須寛猛之兼資民物殷繁宜教養之各盡如臣庸愚深懼未能勝任惟有懍遵訓示吏治力求整頓武備時切講求勉竭駑駘以期仰答高厚鴻慈於萬一再臣經過地方直隷河間一帶稍形亢旱安徽湖北江水盛漲間有偏災山東江蘇春麥豐登秋禾茂發民情均屬安靜知關宸念理合附陳所有微臣到任日期除恭疏題報外謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○新授湖廣總督湖南巡撫臣涂宗瀛跪奏爲恭報微臣交缷湖南撫篆起程赴鄂日期仰祈聖鑒事竊臣欽奉恩命補授湖廣總督當卽具摺叩謝天恩籲請陛見嗣差弁齎回原摺内開軍機大臣奉旨着毋庸來見欽此跪讀之下莫名感戀兹新任湖南撫臣卞寳第行抵湘省臣卽於六月二十一日檄委長沙府知府何樞署理撫標中軍叅將沅州協副將施鴻恩謹將湖南巡撫關防一顆並王命旗牌書籍文卷等件齎送卞寳第接收視事臣卽於是日交缷並將地方應辦事宜與之逐細酌商隨卽束裝於本日起程赴鄂除俟抵任後專摺奏報外所有微臣交缷湖南撫篆起程赴鄂日期謹繕摺叩謝天恩伏乞皇太后皇上聖鑒謹奏軍機大臣奉旨知道了欽此湖南學政翰林院修撰臣曹鴻勛跪奏恭報長寳衡永郴桂岳常澧六府三州科試一律完竣情形仰祈聖鑒事竊臣於上年十一月二十一日接印視事恭摺具奏卽於三十日出棚赴岳州澧州常德三屬科試本年二月初七日回長沙初九日開考三月初一日考畢初六日出省前往寳慶次及永州桂陽郴州衡州已於六月十六日竣事二十二日由水路到省九屬文風惟長沙爲省會之區人文極盛衡州寳慶常德夙多積學能文之士岳澧永三屬秀良不乏郴桂風氣稍殊亦多彬雅可觀至於槍替等弊向所不免常德永州桂陽三棚有經臣自行查獲者有衆童生指攻者均交提調官分别情事輕重照例懲治其廪生濫保者亦卽分别　降此外均尙安靜童生正塲後有提覆一塲臣尤加意防範文理筆迹不符卽行扣除槍替尙無從僥倖臣於按試各屬時面諭各廪保以認眞稽查扃門坐堂終日不退督飭値塲教官不時周歴巡查試畢發落朂以敦品勵行不得干預外事總期廣拔眞才仰副聖朝作育人材至意臣現擬七月初旬開辦錄遺錄科事宜謹將六府三州科試一律完竣情形先行具奏再臣自去冬及今所過地方雨啺宜時民情安謐回省開考常澧一帶水發爲患合倂附陳伏乞皇太后皇上聖鑒謹奏軍機大臣奉旨知道了欽此○○補授湖廣總督湖南巡撫臣涂宗瀛跪奏爲知縣要缺需員仍請揀員調補以資治理恭摺仰祈聖鑒事竊照湖南長沙府屬湘鄕縣知縣齊德五於光緒七年八月十九日病故本日作爲開缺日期歸八月分截缺前經奏請以辰谿縣知縣姜鍾琇調補於光緒八年三月初八日奉到部覆以該員未經到任並非現任無俸可計且未據捐免試俸核與調補例章不符行令另行揀選題補等因查定例應題缺出先儘候補正途人員題補無人准以應升人員題升如實無合例堪以升補之員始准於現任人員内揀選調補又查咸豐四年奏定章程嗣後各省題奏咨請升調到部該督撫將該員捐免歴俸實授試俸之處業經詳辦聲叙者卽行議准又光緒五年吏部奏定新章未請實授及歴俸未滿年限人員照舊令其捐免方准升調應令一體赴部交納各等因今湘鄕縣知縣係煩疲難要缺例應揀員題補正途人員内均於是缺人地不甚相宜卽應升人員内亦無堪以勝任之員仍應在於現任人員内揀選調補臣與藩司龎際雲臬司孫翹澤於現任知縣内逐加遴選查有東安縣知縣任之駒年四十一歲江蘇宜興縣人由附監生遵籌餉例在京銅局報捐知縣不論雙單月指發湖南試用嗣湖北捐輸案内議叙同知銜同治三年十月十五日蒙欽派王大臣騐放領照起程四年五月二十四日到省勦辦譚益各属會匪出力保奏同治十三年十月十五日奉上諭着俟補缺後以直隷州知州用欽此光緒元年在京捐局加捐分缺間前補用免試用並捐免保舉復在黔捐局加捐四品銜湘軍援黔疆肅清案内出力保奏光緒三年七月十八日奉上諭着俟補直隷州知州後以知府用欽此四年奉准部覆准其補授東安縣知縣係捐納之員仍令試俸三年等因六年八月二十七日到任該員係補授人員毋庸捐免實授惟試俸未滿三年歴俸亦未滿年限應卽照例捐免已據該員禀報遵例捐免歴俸試俸於光緒八年五月二十四日查照新章專丁赴部庫上兌據藩泉兩司會詳請奏前來臣復查該員精明幹練以之調補湘鄕縣知縣洵堪勝任惟題缺請補與例稍有未符第人地實在相需例得專摺奏請合無仰懇天恩俯念員缺緊要准以東安縣知縣任之駒調補湘鄕縣知縣實於治理有裨如蒙俞允該員係現任知縣請調知縣銜缺相當毋庸送部引見又初次請補毋庸核計叅罰所遺東安縣應歸部選湖南省現有應補人員應請扣留俟接准部覆照例截缺擬員請補再此案扣至六月十一日揀補七十日限滿司中於六月初七日出詳合倂陳明謹會同兼署湖廣總督臣彭祖賢恭摺具奏伏乞皇太后皇上聖鑒勅部議覆施行謹奏軍機大臣奉旨吏部議奏欽此○○李鶴年片再甘肅鞏秦階道譚繼洵前由原籍赴任經過陝州靈寳閿鄕三州縣共捐銀六百兩經前撫臣涂宗瀛會同臣奏請給奬奉旨允准並經戶部奏請飭查該道願得何項奬叙奉旨依議欽此欽遵咨行到豫又經臣等于光緒六年十一月奏辦賑捐續五夘奬案聲明本省賑捐未奬銀數無多屢次飭催並無到局請奬以後似可停止給奬惟外省樂輸未奬銀數尙鉅日後如有到豫請奬應查明原捐銀數核辦等情各在案兹據布政使覺羅成孚總理糧台候補道黃振河詳據甘肅鞏秦階道譚繼洵咨請奏明移奬前來臣查該道所請移奬虛銜核與原奏部議相符銀數亦有贏無絀自未便以請奬爲日較遲致令向隅合無仰懇天恩俯准將譚繼洵之子譚嗣襄由實錄舘議叙分省通判請奬加鹽課司提舉銜並其姪孫譚篤譚誠譚元芳譚輝芳四名各奬加從九銜以示鼓勵出自鴻施除將移奬姓名年貫清册咨部查考外爲此附片具陳伏乞聖鑒訓示謹奏軍機大臣奉旨戶部核議具奏欽此○○巡視南城掌廣西道監察御史臣桂年等跪奏爲遵保會同獲盜之紳董恭摺仰祈聖鑒事竊准步軍統領衙門咨稱會同拿獲首夥　犯李二卽李保桂等一案經該衙門於光緒七年八月二十三日奏交刑部審辦當經刑部擬結於光緒七年十一月初八日具奏奉旨李二卽李保桂楊全頭俱着卽處斬梟示餘依議欽此除恊獲之都司唐福等巳由該衙門自行保奬外會同獲犯之紳士開單移咨轉行各城遵照辦理等因前來臣等查吏部奏定章程五城水局紳士如有拿獲斬　盜犯者無論名數多寡准保官階班次按照尋常勞績請奬章程辦理等語通行知照在案今臣城水局紳士董志敏等會同弋獲罪應斬梟者夥盜犯緝捕尙扃得力未便没其微勞臣等擬將紳士五品銜候選知縣董志敏請仍以知縣不論雙軍月選用候選知州楊炳霖請加四品銜候選兵馬司吏目王應泰請以吏目遇缺先選用候選兵馬司吏目黃子鎏請仍以本班補用候選兵馬司吏目楊毓斌請以吏目遇缺先選用仰懇飭部核議施行再此摺係北城主稿合併聲明伏乞皇太后皇上聖鑒謹奏奉旨已錄○○丁寳楨片再查黔滇官運總局前借藩庫帑本原議分作八年歸還所有節次撥還過銀兩均經臣分别奏報在案兹據黔滇官運總局新授雲南布政使唐烱詳現准藩司移撥過銀四萬兩撥解愼餉復於鹽本項下發出庫平銀五萬三千兩於五月初六日飭委候補同知柳宗蘧承領解赴藩庫交收統計撥還銀九萬三千兩等情詳請奏咨前來除飭司照數兌收並咨部外理合附片陳明伏乞聖鑒謹奏軍機大臣奉旨覽欽此 
 
