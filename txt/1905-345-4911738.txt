# 1905 - 345 - 4911738

 

Page 1

 
 
   
 
 

Page 2

 
 
[湖南長沙關禀鄂督新訂發審兼會審章程文代論續廿二日稿]  
　　五各國領事官如有案查辦該國人民無論在船在岸均可函請督捕恊同辦理督捕不得推諉督捕有案請于領事官亦然 
　　六通商界内華洋各商如有不守應遵定章之處應由捕勇報知督捕查辦 
　　七通商界内倘遇回祿不測等事督捕應立派捕勇到該處防拿匪人保護一切惟直班站街捕勇如未經調派不准擅離原派之處 
　　八通商界内巡捕拘獲人犯先由各叚捕長問明可釋則釋否則送巡捕局由督捕移發審局審辦　　九巡捕局收到各叚拘送之犯應立時移送發審局審辦如值是期亦應越日送審不得久押其經發審局發押者不在此例 
　　十巡捕局設有管押所凡發審局送交待質人犯曁捕勇拿獲人犯除女犯另交正派保正寄押外餘均一律在此管押該督捕應督飭捕勇小心防閑看管凡犯人在所每日應給飲食或藥物均由巡捕局督捕發給開報至於收犯之所有官員殷實正人來均准遊歷察看倘所押之人有病斃或自盡者由督捕會同發審委員禀報監督札飭地方官相驗具文通報立案 
　　十一巡捕局應需一切經費按西歷月分由監督送交稅務司轉發督捕散給各人所有經費支放帳目月終由督捕開具清單送請稅務局查核簽字轉呈監督查核備案 
　　十二以上總章十一條係屬試辦如有應行增改者仍可隨時更訂附長沙商埠巡捕局與地方官交涉公事章程 
　　一地方官出票在通商界内拿人應知會巡捕局督捕派勇協拿如所拿之犯逃入洋商行棧内卽由巡捕局督捕一面通知該行棧一面代拿交案巡捕局出票應拿之人逃至通商界外卽由督捕禀知關道轉飭該管州縣派差代拿帶交巡捕局 
　　二巡捕局與警務局及水陸軍營交涉亦如之三凡照上二條拿辦之犯應由出票之官收押分别核辦 
　　四或有未出票而應追拿者當追拿時該犯倘由商界内逃出界外則應追之捕勇不必停步直行前追可也如在界外拿獲該捕勇卽投地方官衙門禀明暫交收管或由界外逃入界内者則應追之官差亦不必停步直行前追可也倘在界内拿獲該官差卽投巡捕局禀明暫交收管再由地方官移送督捕或由督捕移送地方官照章核辦 
　　五凡捕勇在通商界外有勒索不法等情官差在通商界内有勒索不法等情均當扭送該差勇本管官辦理 
　　六巡捕局拿獲人犯如遇重傷拐帶强盜人命等案應須重刑嚴辦者宜卽時移交發審局委員送請地方官辦理其輕者亦應立文發審局審訊分别釋辦 
　　七凡送縣辦理各案縣官應按月將所送之案並如何辦理等情照錄一通送至發審局以便該局照抄一紙懸示局門俾衆周知並移巡捕局知照 
　　八以上七條章程係屬試辦將來如有應行增改者可隨時更訂英美租界罷市彚志 
[店鋪罷市]  
　　本埠英美租界前日下午五時因閧閙公堂一事裁議未决有人刋發定期二十二日罷市傳單下署申商滬商同啓事爲商務總會所知亦於晚間十點鐘時急發傳單阻止無如爲時已晚未能遍及至昨晨各店仍大半開門突有多人蜂肆兹閙於是始 
相率停市 
[英大馬路一帶滋閙情形]  
六點半鐘時卽有我人由四川路自北至南九點鐘後大馬路一帶人多於蟻馬車汽車人力車概不通行四馬路大馬路両處捕房門首環聚多人大馬路有閙事之人一部分與過路西人爲難五雲日昇樓相近有某西人所乘之機器車及脚踏車被焚公共公廨讞員關司馬金大令聞警急出彈壓在大馬路一帶步行其時捕房内不知如何起火押犯三十餘人竟被一哄逃出房屋所燬無多旋卽救息先是捕房因門外人多擁擠故由印捕開放空槍不謂依然不退始放排鎗撃斃華人三名受傷者多人是時捕房又開自來水龍頭套以皮帶吸水噴激冀散多人而若輩仍未稍却而快利洋行及某香粉店與泥城橋西金隆西飯店等已被毁損 
[德國領事受驚] 　　 
　　昨日午前十句鐘德國署總領事碩爾資君與繙譯師謀君行經大馬路被衆人所辱譯員告以係德國總領事官衆人始散道憲聞之派員往德領事署代道歉忱 
[西兵分隊彈壓]  
　　聞上海道昨接領袖總領事照會謂因保護租界西人身家起見不得不令團練兵出隊水兵上岸午前十點鐘各國團練兵皆出隊水兵亦上岸各領事署各銀行各捕房新關提籃橋均有洋兵駐紥晝夜嚴防 
[上海道嚴禁暴動告示]  
　　爲嚴禁事公堂一案正與各國領事籌商辦法爾等忽然暴動實出意料之外當經本道會同紳董親往彈壓解散如再聚衆滋閙卽是目無法紀非我安分良民本道有地方之責惟有嚴拿按律究治其各凛遵母違特示 
[上海道安民告示]  
　　爲出示曉諭事此次英陪審官嗾捕閧閙公堂一案迭經本道照會各國领事理論並將案情詳禀南洋大臣及外務部與駐京英公使交涉現在案雖未結然各領事中亦頗有能主持公道者且更換副領事及革懲西捕頭頃由英公使轉商並外務部辦理非倉猝數日間所能卽定曾經本道迭諭商董暫行分告今晨忽聞英界有罷市之舉然爾等誠亦激于公忿惟案尙未定自應靜候外務部磋商核辦若因罷市而復釀成别項暴動不特本道一片血心付諸流水卽爾等合羣愛國之熱誠亦將不能人人體諒有理轉爲無理且恐有無賴匪徒藉此滋閙重爲爾等之累本道待罪此間奉職無狀自問於政治不能有所裨益然平日辦事未嘗有一語期吾父老子弟當爲爾等所共諒自示之後其各仍□生業並 
 
 

Page 3

 
 
相戒勿聽無稽之言勿爲非理之舉以顧大局而保團體倘再有無賴匪徒尋釁生事是爲破壞國民全體之蟊賊本道惟有執法嚴懲其各禀遵母違切切特示 
[關司馬安民告示]  
　　凡我同朐均屬文明公堂一事上憲調停如果野蠻轉爲人輕各家小孩父母宜禁務宜守分切勿自驚諄諄告戒望爲切聽 
[會審公廨傳單]  
　　今早罷市皆因閧閙公廨而起現奉道憲出示曉諭並督同紳董沿路勸令開市一面再行與各國領事商辦爾等商人俱係安分良民須知市面稍有擾亂均於商業有碍務各自安生業照常交易立卽開市爲要幸勿誤聽人言再行聚衆滋擾有碍商務致干嚴飭拿辦勿自誤也會審公廨二十二日 
[商務總會傳單]  
　　啟者租界爲華商薈萃處所不幸今晨驟然罷市有損治安現在各帮董事禀商道憲妥籌辦法必能使同胞滿意爲特傳單奉告請各安分營生晚間尤宜各自歸家不必在街閒走免致自蹈危機至要至要商務總會謹啓 
[英工部局傳單]  
　　爲出示曉諭事照得現因租界以内不法之徒甚多專爲滋生事端並有無知之人誤信各種謡言故本局不得不設法保護一切安分之居民商人及拿辦滋事之人現特示仰租界以内諸色居民人等一體知悉現在各人切勿到路上觀看且夜間更宜在家内不宜外出到路上因不能分辦故也如有無知之人明知故違倘遇不測則其自貽伊戚也總之現在本局已設法保護居民商人之身家性命及拿辦滋事之人故爾界内諸色居民鋪户人應卽開市照常貿易切勿誤信謡言各宜遵照母違特示西歷一千九百零五年十二月十八號光緒三十一年十一月念二日 
[德國署總領事致滬道照會]  
　　爲照會事本署總領事今早帶同本署總譯官師謀在大馬路卽南京路安靜行走忽無故有極衆華人喧嚷甚爲兇兇口中亂嚷打打本署總領事與繙譯官師謀卽被攻打并將堅硬之物擲於本署總領事等身上且用足踢本署總領事見機迫萬狀若非赶緊急走回署致有性命之憂本署總領事查此事到此地步足見係唆使百姓哄閙之不好人等地方官未預先設法嚴禁免此哄閙所致也今亟照會爲此照會貴道查照辦理須至照會者十一月二十二日 
[華官範情形]  
　　滬南總工程局總董與正裁判官孫明府飭三等敎習另派巡士十二人到十六鋪橋常川照料並飭裏街駐防各巡士亦一律照料落差亦不得出外仍舊在局伺候昨晚沿浦渡船祗准載客赴浦東不准由浦東戴客來滬稅務司已嘱水巡捕往來梭巡商市天主堂及各處敎堂均由地方官派兵保護午後四下鐘浦東陸家嘴各洋棧及爛泥渡等處經總巡謝明府函請本縣汪大令親率通班差役渡浦前往善言開導幸無滋閙情事滬南滬軍營管帶龍葆珊總戎奉道憲派赴浦東留防四隊官昨晨 
　　　憲袁觀察飛飭親往北洋務局及天后宮惻考察政治各大臣行轅駐紥 
[受傷華人計數]  
　　木匠韓阿榮在大馬路被洋槍刀頭傷及面部　　住楊家灣之張有財槍傷足踝江北車夫周成龍在新閘槍傷左脮趙金標槍傷頭頂新署後粥店内之何照倫鎗傷頭頂 
　　江北人章仁堂鎗傷腰肋手臂又張阿寳曹順卿等俱經受傷投報公廨除何照倫自醫外餘在同仁醫院醫治 
[道憲親自勸諭開市]  
　　昨日四點鐘時道憲袁觀察親在大馬路諄諭各店鋪開門人心稍定 
按此次罷市幾於暴動蓋因有莠民和入其中故至如此 
[周督致上海道電（爲轉告商民愼勿暴動事）]  
　　德爲門違章毆差一案我所索撤副領懲西捕交女眷三事已電部轉商英使並無拒詞德决不再會審希轉告大家靜候商辦無理者是德爲門一人與英國邦交無涉與各國商民更無涉務須保我文明愼勿暴動别滋事端是要馥養 
[中國駐英欽使行抵倫敦]  
　　二十一日倫敦 
路透電云中國新簡之駐英欽使業已行抵倫敦譯字林報 
[駐英公使參贊辭職]  
　　二十日倫敦路透電云駐 
英中國欽使館之英國參贊兼書記員馬立特麥加納君刻已辭職按麥加納君於千八百五十八年任英國駐華兵隊之外科醫生千八百六千二年在南京創設中國製造局卽爲該局之總辦迄千八百七十六年返國任中國欽使館之參贊今始退職譯字林報 
[議對付浙路廢約杭州]  
　　浙省鐵路前由官紳公舉湯劉二京卿收回自辦在京同鄉朱侍郎錫恩以前由盛宮保與英商怡和洋行訂立之蘇杭甬路工草合同應向撤廢已逾三月尙未舉辦現因新撫張中丞將蒞新任而湯京卿守制已及百日須速合力磋廢故經全浙士紳刋發傳單訂期本月二十一日在高等學堂内公同會議籌商對付之策俾便早廢免多轇轕并擬禀稿俟張中丞蒞杭時投遞聞稿係樊侍講恭煦領銜云（必） 
[慶邸遵議立憲北京]  
　　聞兩宮近日面諭慶邸謂端方等奏請預先宣布立憲期限以安民心然後出考洋查較有把握但此事關係甚大須先立根基方有實效汝等可從長計議慶邸遵諭卽於次日會議擬派各省舉貢諸紳出洋遊歷調查地方自治之法一面俟五大臣回國再行宣布定期以昭愼重（月） 
[鄂督覆陳憲政京師]  
　　近日兩宮於立憲一事頗甚注意特電問江鄂兩督意見如何兹聞鄂督覆奏略謂以目前時勢論立憲萬不容緩惟國民程度未優欲速不達轉恐爲憲政之阻擬請一面先行設立考察政治局研究憲法俾國民由嫻習而其資格一面迅飭考察政法諸臣起程分住各國悉心調查從速返國尅期實行較有把握云云兩宮深以爲然（閏） 
[請兵迅剿興化附近梟匪鎭江]  
　　駐鎭新勝水陸各營管帶徐寳山都戎近得分駐裏下河一帶緝私哨官王得元 
 
 

Page 4

 
 
第四版 
禀稱興化左近到有大帮梟匪擄刧船户雖經本營兵丁分頭追捕究以兵力單弱未能得力故特禀請迅卽添派勁旅馳往圍拿都戎得信後飛飭麾下勇丁若干名前往助勦（此） 
[江督派專員查辦泰興縣民人糾衆毁學案江寗]  
　　泰興縣糾衆閧學案現經周督專委吳純甫太守前往該縣率同印委嚴拿肇事首要務獲懲辦並稽查捐數及學堂需用經費若干一併詳覆太守奉札已禀辭就道矣（化） 
[禮部咨查科塲開銷數目北京]  
　　前禮部電咨各省以今後科舉旣停著查科塲歷年支銷數目仰卽查覆聞粤省已由程藩司飭善後局將近三科數目檢查計每届共支銷庫銀六萬餘兩云（日） 
[黄州考生要求開考之辦法武昌]  
　　鄂省自 
奉科舉停止之諭漢陽府曾通融開考實係權宜之計乃近日黄州府各童生援例要求府尊仍行開耉府尊琦太守璋恐釀事端詣省請示鄂督張宮保以已阩明諭萬難挽回諭飭太守將各屬府縣案首予名爲案首生仍用頂戴入省城師範學堂肄業其前列數名予名師範生各留本邑師範學堂肄業藉示體恤（文） 
[簡放監督述聞北京]  
　　探聞張家口監督將簡放户部司官傳蘭泰日内卽見明文（月） 
[伍侍郎乞退消息北京]  
　　伍廷芳氏之在外部也與各大老意見諸多不合乃自調入刑部以來又與各員多不投機人多以伍鬼子目之彼知難與共事擬上摺告病歸里云（辰） 
[辜鴻銘並不到部供差武昌]  
　　物賞外部員外郎辜鴻銘久在鄂省督幕充當繙譯近由江鄂兩督奏派開濬黄浦江經理事宜月支薪水銀六百兩故辜甚不願到部當差（文） 
[江蘇結局之勒索北京]  
　　五城司坊裁缺改補其間應交免保人員例得取結呈請分發而掌管江蘇結局者乃照捐班例索各結費至數百金查各省印結章程凡捐保兩無所涉者例不出費此次五城改官係奉旨升補旣非捐納亦非保舉何得任意婪索卽非正途出身亦只取免保一結可矣倘欲指省又再取半張足矣此外則统用小結而已且京員向例或改調衙門或簡放截取均無結費惟由捐輸而得者始行取結然亦以同係京員只出半費若在局中仍行免收指揮正班本來出結副班亦分津貼固儼然爲同局人矣而江蘇乃意存歧視需索種種聞該省改官人員現猶以體貌對付不然將别有一番衝突也（月） 
[不允陸欽使辭平和會員之任北京]  
　　新简 
駐荷欽使陸徵祥兼辦荷蘭弭兵平和會事宜陸使電辭充弭兵平和會員之任外部不允已於日昨電覆矣（閏） 
[警部設官誌聞北京]  
　　巡警部徐尙書與趙侍郎等擬定本部額設司官之外另設五六七品三等裁判官五六七品三等書記官五六七品警部裁判書記爲文職警官爲武職文職每等設十缺武職每等設二十缺以上人員概以内外城巡局委員及巡官内選補以示鼓勵按此係警務留學生所條陳蓋因從前工巡局委員兩年始酌保一次並無别項升途竟有當差三四年而未得奬叙者所以辦事不能認眞今擬定章程嗣後遇有資深勞績文武各員每届三年由本管理總監督出具考語禀由警部堂官奏保分别官階補授（月） 
[整頓户部之三字訣北京]  
　　目下两宮下詔維新閣部卿曹咸有進步改良之舉惟户部因循如故泄沓如故舉凡積弊毫釐未改且有從而加厲者以其得獨傳之秘訣也去年趙尙書鑒該部積習之重積弊之深極擬改良疊下嚴諭並面加誥責領辦總辦無以對付乃請命於各經承遂得一訣其訣維何卽辦不動三字訣也臘月某日堂司圍坐三圓桌趙尙書宣言擬提捐納房照費一二成作編案津貼及計學館經費等用黎大鈞增厚両領辦首先厲聲答曰辦不動其餘各領辦總辦乃按資隨聲羣起而答曰辦不動辦不動一時辦不動之聲如雷動自辦不動之聲雷動而運動調閕趙尙書之原動力已如草木之萌芽矣厥後黎增等人各謀外放而傳衣鉢者均靑出於藍趙尙書主動力旋移注陪京自是該都於興革要政均無不以三字訣了之以故積習愈重積弊愈深蔓延 
堂憲痛陳利弊未知稍有影響否（日） 
[韓人行剌日員]  
　　二十日東京電云韓國南部日本郵政局之總理某曾被局内之韓國執事人行剌該韓人刻已自盡想韓人尙不能全然安靜也 
[韓人求助美政府之望已絶]  
　　二十日東京電云駐法韓公使電請美政府干預日本筦理韓國之事業已絶望 
[日艦浮起]  
　　二十一日東京電云在旅順撃沈之某日艦現已浮起該日艦卽當時封閉旅順口各艦中之一也 
[英國電請印度總督囘國]  
　　二十日倫敦路透電云英國擬電請印度總督冠仁伯爵回國商議舉行選舉法時代表倫敦人之意見刻已全體贊成蓋不僅一部分之人以爲然也 
[俄國日俘虜至德情形]  
　　二十日倫敦路透電云由汽車載往哈姆堡之日俘虜一千七百八十五名於昨日經行哥尼斯堡與日本駐法之兵隊在邊陲相遇俘虜中之衰弱有病者皆改乘醫院專車舁送哥尼斯堡之紅十字會二十一日電云日俘虜已抵栢林德皇爲設營帳併送與紙烟餅干等物另有菊花球若干饋送日本各兵官以示優待駐法日公使及德皇所派之代表於日俘虜抵埠時皆至汽車中與各兵官及受傷者握手爲禮德國紅十字會亦以橘子糕餅等物送與各俘虜俄人欵待日俘虜之禮節頗爲公衆所不滿意蓋日俘虜在俄時所居之地爲極冷落而與都市暌隔遥遠之被毁各區也譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
冉續商部奏訂各省礦政調查局章程 
[第十一條]  
　　各省礦政調查局辦公經費或在礦稅項下提用或另行籌撥均由各該省將軍督撫酌量情形籌欵支撥惟不得過事鋪張致我糜費其每年撥定的欵每月動支經費及該局辦事員司名目均應由該局於年終造具清册詳由本省將軍督撫咨報商部備核 
[第十二條]  
　　礦務議員專司一省礦政而與部有直接之關係凡各該將軍督撫奉准部咨飭查一切礦務或由部逕札該議員調查之件視路之遠近限定期日迅速查明報部自文到之日起至遲不得逾三個月 
[第十三條]  
　　各省礦政調查局内均應設立花騐處一爲分析室一爲分析爐及附屬器具凡遇礦苗化騐必須詳細分析清楚再往查勘庶免往返徒勞 
[第十四條]  
　　調查礦産時須隨處測勘試挖地面倘係民地必須通知地主其地主卽不得拒絶設有損失該地所産物什由該局照數補償母得苛刻所帶丁役尤當嚴禁騷擾 
[第十五條]  
　　各省紳商士民遵照商部奏定礦章赴局呈請辦礦該局卽應派員會同地方官查勘明確具報商部一面仍詳由本省將軍督撫咨部酌核辦理倘爲官辦之礦亦須將圖說案據及辦理情形詳細報部備核不得漏畧 
右十五條爲辦事章程 
[第十六條]  
　　凡勘礦時先須取具該廳州縣地圖查明礦山距離城邑及附近之鎭市各若干里礦界所占之地爲若干方里其中官荒若干民業若干民間有無影射侵佔情事如係民業應會同地方官騐明圖契糧串以徵信實應分别記註繪圖貼說存案備查 
[第十七條]  
　　凡勘礦時須分别高山平壤地基高過水面若干尺地内附近苗脈之處有無泉水挖至若干尺方見泉水泉水出有多省勘畢均應詳載報部 
[第十八條]  
　　凡勘礦時須詳細審察苗脈入地深淺係何種類或團脈或聚脈或絡脉或散苗更須騐明其苗脉來自何方去向何處苗脈共有若干條各條相距若干尺寸或遠或近或深或淺及其長寛厚各若干尺寸均應詳細記載報部 
[第十九條]  
　　凡苗脈有入地淺者有人地深者有鑽過數層山石始發見者均應審察苗脈之上下係何種礦石何種山石土石分若干層每種每層有若干尺寸均須按其層次繪圖備載報部倘礦右名目爲中國文字所無准以外國文字記寫 
[第二十條]  
　　凡勘礦時採得礦苗礦石仍須詳細化驗分别其實質有百分中之若干分若含有雜質其種類若干每種爲百分中之幾分均應詳細記載報部 
[第二十一條]  
　　凡礦務發達全恃運道通暢故勘礦時凡水路運道皆應詳查旱路之道或平坦或畸嶇水路或上水或下水其距銷售處所各若干里運費各約需若干附近有無大江大河應否修築小枝鐵路以資轉運或預備小輪均須通盤核計詳細備載或報部 
[第二十條]  
　　凡勘礦時應分别上中下三等如脈旺質佳運道近便銷售暢旺提鍊所用之煤或柴炭易於購辦並可在山場設立　爐就近提鍊者爲上等運道不便煤炭難購者次之苗脈不旺入地太深雜質太多者又次之並須估計某礦需欵較鉅某礦需欵較廉其應需資本各約若干均應詳核備載並於圖說内載明某礦應速辦某礦暫應緩辦一併呈報商部由部核定分别次第飭開 
[第二十三條]  
　　凡勘礦時應分别查明某礦只需干法某礦宜用機器其用土法者必苗脈不深山石不堅地中泉水不多土工不貴資本不大礦沙易於淘洗礦苗無甚雜質其宜用機器者必礦苗太深山石堅硬非鑽過數層硬石不能得礦苗之所倘開至深處非用懸機不便上下非用機器不得空氣呼吸地中泉水太多非用機器車不能抽盡礦苗雜質太多非用機器鍋爐不能提煉成質皆應詳細審查備載報部 
[第二十四條]  
　　凡勘礦時遇有民間業經私挖之礦及曾經開採中止之礦應詳查舊峒共秀若干處每峒有若干深是否因泉水過多或資本不足或因别生事端或因辦不得法以致中止均應考察情形查取案據繪圖貼說詳細記載報部 
右九條爲勘礦章程 
　　以上各條係斟酌大概情形訂定應由各省將軍督撫轉飭各該局員及地方官一體遵照辦理如有未盡事宜仍應查照本部奏定礦務章程辦理（珠）未完 
[南潯女學堂停辦原因湖州]  
　　南潯鎭由紳士創設中西女學堂邀請中西女師各一内有一西文女師素與甬人某通事有染而該堂體制所雇執役均係婦女某通事乃百思籌計巧扮西式女裝冒稱西文女師表妹混入堂中託名帮敎至八月内西女師告假赴滬堂中事件均由某通事代理内有某紳之女向宿堂中前日無故回家堅不肯去至晚就寢之時女母再三盤詰略露眞情女母當卽密告其交某紳得情立卽親謁孫司馬飭派兵役至該堂將某通事拿獲一面電達湖府李太尊會銜電禀撫憲核辦另檄烏程縣張大令赴潯查勘將堂暫行停止以後未知作何辦法 
（存） 
[商部札天津總商會文（爲訂定商號帪簿格式事）]  
　　本部奏定商會章程第二十欵内載中國商人所有行號簿册各不 
開三項一流水簿二收支月計簿三總清簿等語現在本部編計各種商律查帳目一層尤關緊要亟應將帳簿格式訂定頒行章程以便稽查惟向來商家所用簿册均有一定習慣若一旦飭令換用新式亦恐窒礙難行必須詳查考察參酌折衷庶足通行無弊爲此劄飭劄到該總理協理卽便遵照限文到一月内調取商家各種簿式並照奏定章程所開三項擬定通行格式呈備採擇務期簡明清晰便於稽核斯爲合格愼勿草率了事此劄十一月初五日（胡） 
[黔撫留意人才武昌]  
　　新簡貴州巡撫岑馥莊中丞於十五日乘坐民船取道湘江所邀軍學兩界中人約共二十名以外想馥帥抵黔時必有一番振作也（字） 
[太倉拿獲鄰境盜犯蘇州]  
　　太倉州陶剌史飭巡勇黄智先拿獲鄰境昭文縣龔墉呂炳元兩家被刦之盗犯李俊卿卽李老么一名研訊供詞申詳省憲當經署臬憲朱廉訪批飭昭文縣派差迎提歸案訊辦巡勇黄智先著於定案後隨詳請給功牌（首） 
 
 

Page 10

 
 
[會剿巢匪餘黨湖州]  
　　總理浙西水師營務處張立德參戎接奉兼撫瑞中丞札開湖州巢匪四出滋擾迭經派兵剿捕雖據先後獲報數名根株總未盡絶今本兼署部院派委督練處委員劉丞頌年督同嘉湖水師吳張兩營務處帶師船五十號會同蘇小水師節節搜捕除電請江蘇撫部院轉飭李道知照外札卽遵照會同水陸各防軍並地方文武曁會同蘇省水陸各軍嚴密搜捕務絶根株以杜後患張參戎奉札後已會同吳劉兩員督率師船練勇四處巡緝匪黨矣（益） 
[紀寗鄉煤礦湖南]  
　　寗鄉縣五都十區仙山橋之對江坪等處産煤磓旺前據該縣職員湯之鳳禀請礦務總局委員勘騐奉批該職等所稱寗鄉五都對江坪等處田山探有煤苗現擬集股開採與他人田墓廬舍確無妨碍仰卽前赴中路總公司照章編號納稅一面由本總局札縣查勘出示保護（初） 
[木帮爭界互鬥武昌]  
　湖北省城外東北臨江一帶素爲木幫停泊木牌之所夏間祁常金壽兩帮因爭界械鬥互控案尙未斷結此次祁常幇又糾聚多人强將金壽幇花園（地名）界牌搗毁金壽幇人不服亦擬糾衆報復幸地方官極力勸止未釀巨禍（字） 
[自費卒業生奬給龍洋武昌]  
　　昨日武昌學務處牌示云如有自費卒業生領有文憑者可呈處騐看給予龍元二十枚說者謂是亦牢籠學界中人之一法也（字） 
[紀郴州磺礦湖南]  
　　郴州磺礦前由職員李守中與南路總公司合股開辦旋因爭佔股分經礦務總局嚴行批飭遂由該職員擬就應行議訂各節復禀礦務局批示候移行南路總公司會同核議再行飭遵云云（初） 
[浙江海運總辦將次到申]  
　　探聞浙江海運局總辦楊太守月杪卽可到申開局辦公（欣） 
[示開米禁節錄]  
　　上海縣汪大令昨日發出開弛米禁告示略謂案奉蘇撫陸中丞札准江督周玉帥咨稱由部奉奏弛禁米石出口三月務於年底爲止自應札屬出示曉諭按照蕪鎭成案抽取義捐充作寗蘇地方正用由道發給聯單不得半途私運出洋（近） 
[滬南火警]  
　　昨日天未黎明時滬南竹行碼頭南首老馬路源通烟膏店失愼由工程局及各段皮車救熄計焚去石庫門内樓房四幢警察當將店夥楊石安楊法雲楊桂勛拘局候訊旋有鄰佑東來衣莊正大鐵行東來昌鞋店十餘户聯名投局禀稱源通曾保火險一萬四千六百兩請嚴究孫明府諭候訊奪（欣） 
[美界火警]  
　　昨晨天潼路六百十四號亨德利洋貨號失愼當卽救熄比鄰李阿增家被鍾美清徐才大搶取皮箱一口爲倪包探拘獲押辦（古） 
[諭禁女堂]  
　　縣尊汪大令日來訪得城廂内外大小烟館有違章私開女堂引誘子弟入館情事故於昨日諭局一律查究（近） 
[妓女鳴寃]  
　　妓女方瑞珍方寳珠昨日同赴公共公廨喊稱被鴇吳尤氏凌虐不願爲娼求爲超豁等情關司馬飭交官媒看管聽候訊奪（見） 
[發給棉衣]  
　　總工程局總董查得城廂内外天燈夫垃圾夫及更栅夫向由道憲於冬季發給棉衣故由總董照章給發（欣） 
[總公程局記案]  
　　南叚駐防所巡士昨晨在萬裕碼頭見賭徒數人聚賭立卽往拿有一百零一號及一百零二號二巡士被剌受傷經巡長恊同拿獲小富泉搜出尖刀並某甲二名解送總工程局飭押候辦○前日法界十九號包探王某帶同啞子賊一名持陳大令名剌至局請向太平碼頭泰豐押店吊取竊贓銀時表一只局員立派探捕恊同往吊○流氓楊阿四王志堂與周阿大在南碼頭口角互扭周之頭額受傷由巡士拘解總工程局察得傷勢頗重立卽片送縣署請騐核辦（欣） 
[法租界公堂案]  
　　陳子明控同昌順號主蕭谷峯不交定貨紫銅因蕭山回紹興原籍將弟谷慶拘訊候核在案昨日谷峯自行投廨請訊陳請賠償虧耗銀三萬餘兩蕭谷峯供所定紫銅成單寫明四月起逐月交貨至十月交清詎貨到後屢催不出今忽投案朦控現在紫銅均在棧中祇須償還棧租利息卽可往出旋有禮和洋行西人投稱蕭之紫銅在棧未出是實陳大令商之蘇繙譯著下期復訊○捕送迷路女孫張阿巧請示大令著發普育堂留養○周茂生張阿根張王氏周馬氏等各失男孩投報推房在葉張氏家拘獲拐匪曾奉山王四友陳兆裕張香雨等四人當場抄出周茂生家之男孩一名昨日傳同失主一併解案請訊曾等同供祗有周孩一名其餘並未誘拐大令判曾王二人各押捕房一年陳張各押半年葉張氏係二房東著交保查明核辦○顧梅庭控管棧人徐雲卿竊牛油六件賣與張榮卿有許金川眼見奉訊收押在案昨日復訊張供牛油向崇明客人買來許供張之二房東來告所有牛油實係竊贓大令判張交保吊贓再核許交保著邀張之二房東來案候訊（居） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
