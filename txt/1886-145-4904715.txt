# 1886 - 145 - 4904715

 

Page 1

 
 
[丙戌科會墨出售] [  申報舘主人啓]  
　　本屆丙戌科會試揭曉後本舘除先後將電傳題名錄登報外並託都中友人將官板題名錄并會墨迅速馳寄其官板題名錄已列入十九日報中所有會墨亦卽付工晝夜赶緊排印仍將題名錄列於首幅訂作一本刻已將次工竣定於本月二十四日出售白紙每部收回工本洋八分正想諸君當無不爭快覩矣售處仍照曩例先此布聞 
[七十七號畫報出售] [  申報舘主人啓]  
　　福利公司新到外洋救火藥水日前在白墮橋邊演試照會中西仕商同往觀看以驗功效見者無不喝彩本齋之圖之也蓋望四處居民分叚購儲以備不測更望好善君子開此風氣留以待失愼之家之所需以取信於目所未覩者則造福實無限量畫報之末仍附淞隱漫錄圖說一則准於二十六日出售此佈 
[論法美二國薄待華人事]  
　　我儕行跡不踰千里讀書未及五車四大洲中一切洋務情形素未究心卽使强作解人亦祇捫燭叩槃之見特交隣有將自古相傳講信修睦諸大端載於史册凡他邦之流寓者自宜互爲保護俾得賓至如歸任其自來自去以尊國體而重邦交豈可無事生非不遵和約一味夜郎自大欺凌客籍諸人大君不爲之主張議院不爲之剖理如近報所述法美二國事亦已奇矣昨聞越南之廣南埠有貿易華人六百餘名本月初六日新到法國官員甫下車卽招齊華人之有名望者諭以新設一例本官所到舖屋不分晝夜必要開門延入各華人勉强允從此晚叩張姓鋪門一童出爲啓關當卽撻之流血撲地號呼張出勸阻亦復掌責差拘張係管理稅關事務人員次日關内法員力保始釋初八日又遣兵丁將　隆　非酒店搗毁一空店東赴署喊寃詎法官云汝店專沽惡酒飲我兵丁致多受病若再如此當罰坐監七年于是店東憤回歇業又於每日下午放工騎馬閒行一遇華人肆行鞭打不堪受虐通埠聯禀水師兵總卽傳該法員研訊因問是何道理毆打平民如果汝簽字不要此埠本水師卽旋國面陳更易他處該員無言可答但認酒酣亂性云云又西四月八號紐約太唔士報載金山稅務司宜撤任論大略言現任稅務司名欺詐者人地不宜難膺其任專以厭惡華人爲念而於商務則置諸度外無非攻擊華人以求取悅於工黨上臺申飭猶不知悛其膽愈豪其虐愈酷觀於前日中國新任公使行抵金山亦被留難現經投訴外部想上議院必不再用僞惡之人專務左袒金山惡黨致玷美國之善人惟將欺詐撤稅務司任可也夫法美之近論如此使論者而爲華人歟兎死狐悲物傷其類猶或流於過激未足以服兩國　心又使論者爲别國人諺云路見不平旁人剷削雖崇論閎議實能感發天良馴至爾無我詐我無爾虞然事非干己越爼而代庖焉言者諄諄或仍聽者藐藐也乃一則法水師六畫兵總言之一則美紐約人言之以本國之人論本國之事光明正大不激不隨旣非回護桑梓亦不攻鋤覊旅可知公道自在人心彼法美之爲伯理璽天德者何竟褎如充耳耶溯美自通約以來凡寓居於華者保護賠償已非一次甚至所償過於所失其銀留庫後仍還之中國法人於馬江肇釁後牧師之散處各省者無不妥爲照料送之出境所遺房屋器具官爲之着人看守議和旣定一律交還彼以是施則此以是應相提並論豈不大爲懸殊哉卽令華人不得在法美二境受廛爲氓亦當先期曉諭將不可寄居之意榜示通衢而後限以時日迫以遷移是雖于柔遠之經已難藉口然地非中土風氣不同猶可以强詞奪理也國雖民主權自上操豈有太阿倒持一任其殘忍至此或謂該法員兄弟四人諒山之役實死其三今見華人聊興報復之心是以專爲起難美國以華民工值較土着者爲廉被土着人所憎嫌漫爲是不近人情之舉法美二國之虐待華人非君主意也非通國皆然也抑知養虎以噬人曰非我也虎也試問養是虎者誰乎法員之肆横尚祗一人一地且其中或有不得已者原不必苛以繩之若金山一事見於日報者陳陳相因美廷仍熟視無睹焉且撤一稅務司任亦細事耳猶不肯俯納人言以全和約則將來究竟亦不得而知之矣 
[本館接奉電音]  
　　昨日下午一點鐘逾二十分時本舘駐京訪事人由電飛傳本月二十七日上諭二道敬謹譯登○四月二十七日奉上諭倪文蔚着來京引見廣東巡撫着張之洞兼署欽此同日奉上諭前據内閣學士周德潤御史唐椿森各奏廣西梧州關稅弊竇太多亟應查禁各節當經諭令張之洞等確查具奏兹據查明覆奏所擬免抽梧關經費裁禁浮收規費嚴禁書吏整頓厘務各項辦法均着照所請行丁憂梧州府知府梁俊未能禁止書巡多取規銀迭經飭查復不據實禀明查禁咎無可辭梁俊着照所請以同知降補該員選授梧州府缺於召見時諭以認眞辦事當據面奏曾任營官紏人過失斷不自蹈愆尤子人指摘乃履任後竟於關稅弊竇毫無整頓被叅得實殊于前言自相矛盾用特明旨宣示以爲妄自矜詡言行相背者戒欽此 
[鄂督出巡]  
　　本年輪應湖北大閱春間已奉綸音裕壽山制軍擇定本月二十二日出巡荆　等處是日辰刻排導出轅乘坐官舫帶以官輪兩艘將至漢陽城外長江水師高鎭戎卽督飭水陸各營及各砲艇列隊江邊恭　憲節甫傍岸文武官亦皆呈遞手版一一唱名中丞旋登岸至鎭署小坐片時隨入城至府署茶叙復赴貢院拜會學臺然後渡河至漢鎭督銷淮鹽局午後就道署用膳至五點鐘時升輿出署迤邐至米廠碼頭登舟泝流而上大約指日可抵荆州矣 
[茶客潛逃]  
　　本年甯祁兩湖等處茶客莫不折閱多多當其發軔之初旁觀者早知其不利盖一則上年得意本屆斷難步其後塵二則錢價奇昻轉輸不便三則山價太貴成本較鉅於常年有此三端無怪乎苦荈生涯到處動形棘手也邇聞某茶棧某客辦得祁門茶一二字待成箱後核其成本每担在洋銀六十元以外再加水脚等費到漢出沽每担祗值銀二十餘兩計算成本未及其半客至此進退維谷無奈夤夜脫逃計虧負棧銀約有三萬餘兩將來不知如何收塲也 
[皖省紀聞]  
　　徐二尹捉賭被毆因傷身故各情前已備登於報嗣製造局工頭葛雅義程福有兩人逮案後屢次動刑始供稱是晚有九人同賭正兇實係某姓甲乙二人問官遂飭局員派役緝拿至今尚未就獲云○新署懷甯縣 
 
 

Page 2

 
 
熊鞠生大令中庶吉士選授旌德縣調署靑陽縣精明幹練爲守兼優月初因公晉省適逢徐二尹被毆傷斃之案大憲委令相騐大令悉心檢視推究精詳大憲器之會錢少雲明府丁艱出缺遂卽檄委調署大令下車之始查閱驛獄點視書差終日勤勞不遑暇逸現值江水始漲深恐圩堤衝决因傳諭圩董督同差保沿圩察視挑築塡修以爲未雨綢繆之計百里侯有此賢員彼彈琴蒔藥之風烏足傳爲佳話哉○吳子健中丞示期秋審前已錄登兹悉本月二十二日中丞病尚未愈祗得力疾從公計犯六名提勘畢照例賞給錢物逐一發回 
[茸城紀事]  
　　江南提督李質堂軍門上疏乞休聞已仰邀俞允代理篆務者聞係崇明鎭騰立林軍門然尚未見明文也○打毁教堂之童生皆稱南匯靑浦兩邑故姚少　太守已派幹員往該處提人矣○四月二十六日奉東嶽神出巡共有會六起興高采烈之時忽見白雨斜飛紅塵暗濕落花芝盖楊柳靑旗未免黯然無色游人遂紛紛散歸 
[鴛水棹謳]  
　　咸豐十年歲在庚申禾城陷於賊士民殉難者實繁有徒承平以後郡人卽於是日在育德義塾延僧禮懴並禁屠宰以慰忠魂以誌哀感迄今二十餘歲每歲行之無敢忘也○瞿學憲於二十四日由禾啓行宗太守以下出城恭送憲舟至烟雨樓暫泊縱覽一周各官咸陪侍焉湖山無恙亭榭依然使君於此興復不淺○武童校射時所發之矢往往旁見側出向空亂飛甚有以旁觀之人爲箭的者日前武試時有二鄉民午旁閒看爲流矢所中幸不在要害處故得無碍○瞿學憲按試嘉屬風裁峻　規例森嚴有嘉善某童當點名時挨保某廪生以其冒籍不肯畫押學憲命暫立一旁及點名畢某廪生忽又肯保學憲知其中必有情弊發交嘉興府查辦武試時嘉善某童越次而前學憲罰令長跪及試步箭有兩人混入觀看亦罰跪公案前及射畢始縱之去○有一販魚船泊于塘灣舟子賣魚得錢相與沽酒以遣長日甲乙二人飲興尤豪各以多少爲勝負巨觥疉舉醉顔漸酡未幾而玉山頽矣至次日乙始醒而甲則一醉不復再醒麴生之爲禍亟矣然使劉伯倫見之當與之把臂入林 
[肺石洞天]  
　　上江兩縣於發交看管之件往往有未經叅革之官犯旣不能令其與囚徒爲伍而置之閒散又或爲蒼鷹之脫鞲轉嫁禍於看守之員役地方有司視此爲畏途上年大府允兩縣之請特置待質公所以待職官之有事於訟庭者公所在中正街聞已歇之裕太錢店主鄭景周現覊其内刻因咯血危急其子鄭鶴章在督轅籲懇身代俾其父得以暫出調治大府未之許也查裕太前虧欠無息之正公欵五萬餘兩不一月已繳淸時已故賈刺史在江甯任疑鄭有寄頓朝夕誘令完繳凡中官經手有摺生息之欵亦指爲公欵前後在監獄中又繳銀五萬餘兩共計歇店後繳出銀十萬數千兩内中有六千兩期票係當時藉以了案者卽民間之興隆票也詎鄭旣出追此甚急鄭恐累保家自投公所現因咯血甚迫其子請代不許然則鄭之命其終於此乎夫鄭之辦此十萬金也無雀不羅無鼠不掘假使鄭豫存負人之心料必有安排於决裂之先者何至今日室家蕩析妻孥失依耶幸公所中屋宇之潔飲食之勤與夫起居之適較之尋常囹圄中不惟福地且洞天焉 
[金陵近事]  
　　金陵友人來信云火匪吳義順黑夜在戚家灣某姓家屋簷下將洋油塗其承塵蘆蓆正擬舉火以焚行人見之聲喊隣右執而擁至該處叚巡局局中委員騐得確據申送總局訊明因與兄嫂不睦思欲投諸一炬以快其私云　委員判枷號一月然後發縣按照放火不成律從嚴懲辦並出示拿緝其餘想宵小聞風應亦稍知歛跡矣○三月二十八日晚有妙手空空兒至黨家巷歐陽公舘由後門入上房竊去小皮箱内洋蚨四十元元絲銀二十兩碎銀十八兩架上衣服多件家人睡熟毫無知覺次日晨起見户牖洞開始知其故當卽報官勘騐比　緝查未識得珠　合浦否又船板巷某公舘家無男子月初東嶽會過其處眷屬盡出觀會轉往胭脂巷眷屬又趨至後門觀看洎觀畢返内見寢門雙鐍盡脫洞然大開互相驚疑急查藎篋則失去珠花　枝金飾二兩有奇及各種銀飾或猜係新雇之老嫗所爲當覓保人再三船詰嫗堅不肯承遂亦置之不問逾時老嫗忽去查如黄鶴○蠶以葉爲生葉價視蠶之盛衰以爲增損淸明左右每百斤祇值洋七八角嗣以育蠶者多葉價遂日漲一日增至每百斤需洋一元三四角頭眠風和日煖頗稱無恙二三眠則天氣寒冷大有損傷葉價遂跌至八角之譜刻屇大眠葉又漸貴十六日自晨至午暴暖異常旋忽雷電交作風雨驟至次早始霽又復其凉蠶婦靡不仰屋而嗟恐今歲新絲未免較往年减色耳○本月十六日天氣災熱無殊槐夏光陰午後四點鐘時黑雲一片從西南角飛來移時四布迷漫滂沱傾注雷聲殷殷倐止倐鳴夜三鼓忽聞霹靂聲屋瓦振動有如萬馬奔騰約一時許方息次晨訪悉江甯府儀門上屋脊擊去丈餘城南磨盤街梅公館比鄰某姓機作灶櫃被毁損壞一鍋其廚房後牆與梅宅廳事毗連廳有樓樓之隅置洋油一箱海梅方桌一張樓下懸玻璃燈八盞當雷擊時將洋油並方桌提往空處靠壁之一燈移諸地上毫無損傷壁閒堊粉劃裂一線計寛數尺隱隱現字痕皆作蝌蚪文不可辨識亦奇事也○鴉片流毒中國爲害實多而逞忿輕生者尤不可數計有心世道者每蒿目咨嗟無能爲力金陵善堂林立醫藥局凡數四惟於引獨缺焉頃有東牌樓某善士約同志者集貲購買泰西機器藥水並拜投上海陳竹坪大善長門下學習救治之法立願自備資斧設局施救不避風雨不取分文從此枉死城中可少無數寃鬼其功德豈有涯哉 
[禁刊印淫書示]  
　　欽加三品銜升用道候補府正任松江川沙撫民廳調辦上海租界會審事宜羅爲出示諭禁事奉蘇藩憲李臬憲朱會札照得淫詞小說向于例禁前於同治七年奉前撫憲丁遵飭禁燬在案迄今事閱多年不無日久玩生近聞上海有等淫棍醜類竟將前禁金瓶梅紅樓夢等項淫書工楷繕寫繪圖付印少年子弟見之貽害實非淺鮮所幸尚未印成售散亟應預先查禁以儆邪淫而維風化合亟札飭立卽遵照出示曉諭同文積山各書局無論西商華商所開或照請領事官或傳諭局主均不得違禁代爲刻印其餘活字之鉛板錫板並木板等一體禁止務期多繕示諭分貼各書局書肆門首凡淫書之類一律毋許代印倘敢故違察出定于嚴懲等因到廨合行出示曉諭爲此示仰各書局書肆人等一體遵照倘敢故違察出定于嚴懲决不寛貸其各凛遵毋違特示 
[會審命案]  
　　三月二十六日報列法捕房押犯撬關鐵栅逃逸中有王阿毛身死一案經屍妻等投縣控告莫邑尊因於昨午後二點鐘時至法公堂會同翁太守曁法繙譯官祁君訊理法捕頭備德祿帶同三道頭捕并是日值班三道頭捕法包探嚴頌眉王榮培等伺候捕房將李阿二及同時逸犯王桂生陶金標王阿福陳阿喜等解案邑尊先問李阿二如何將王阿毛打死李供三月廿五夜間三點鐘後聞監内喊救命開門查看衆人已出鐵栅門一擁而出將藥水及盌亂擲其時自來火已被吹滅黑暗中我被伊等所打值班捕頭之脚亦被打傷故將王阿毛捉進邑尊謂王阿毛旣被爾提何能逃逸究竟將何物打死伊李稱祗我一人管門時已慌亂捕房中祗有木棍邑尊謂前曾騐過實是鐵器傷何時將伊銬起答稱四點　鐘時三道頭捕着將伊用脚銬當時不死邑尊謂死者傷痕甚多三道頭捕來時手中可有物件究竟銬後再打抑打後再銬答稱三道頭手中無物我見伊等一鬨而出時已慌亂邑尊謂爾若慌亂便不能打人爾如不打傷從何來前在醫院問過逃犯在捕房時又問過押犯王桂生等皆稱是爾打死何以地保來報說是病死且爾一人亦不能將伊打死必有多人相助究竟用何兇器李供祇我一人監房祇有木棍並無鐵器邑尊謂外邊皆說爾用鐵郎頭打死伊况伊並未逃出寔屬有意將伊處死王桂生等亦均供明爾須直說李供此是伊等串通之語 
 
 

Page 3

 
 
邑尊謂騐得傷痕屬實豈不是打傷李始供實是失手邑尊謂可是用鐵郎頭打李供是邑尊又詰鐵郎頭現在何處王阿毛在何處捉回李供在總門口捉回鐵郎頭已由伊等取去邑尊謂此二語難信究竟誰人先銬答稱先銬王阿毛後陶金標陳阿喜最後王阿福四人先後捉回故亦先後用銬邑尊謂可是銬後再打李供銬後打一下邑尊謂打一下决不致死若打得如此亦不用銬矣李堅稱與伊無怨銬後並未曾打伊於黎明時身死邑尊謂騐傷不止一處據爾供時已慌亂所以亂打然王阿毛頭面手足均無傷傷處均在身上顯見不是亂打李供伊是竊賊偷人物件諒早被人打過數次身死翻出傷痕當日在監内搜出刺刀等物鐵郎頭亦是伊物邑尊謂在醫院之人傷痕何人所打語畢請祁繙譯官傳是晚值班捕頭到案詰問幾人逃出可曾將逃犯打過祁君傳到值班捕頭據稱兩人逃出捉回三人走到寫字臺邊攔進我並未打過邑尊謂前據李供王阿毛逃出在外用車舁回其實王阿毛並未逃出爲何用手銬三道頭所說倒是眞話兩人逃出提回三人攔回究竟死者在何處提回李供是包探提回我失手打傷伊邑尊謂包探提回之人現均無恙爾並不是失手乃是慢慢打伊着傳王桂生研問據供我逃到二門口提進王阿毛未曾逃出陶金標陳阿喜王阿福三人不知逃到何處提回當時我睡熟聞王阿毛喊救命起來時火已滅在後將人提回反縛上銬阿毛到天明時身死銬後西捕頭已出外李阿二常進來邑尊謂王阿毛旣未逃爲何要銬起伊來王桂生供王阿毛喊救命王阿福將衣掩捕嘴因阿毛騙伊開門故恨伊邑尊謂李阿二爾聽王桂生所說不錯爾等身當巡捕人犯逃走自有干係王阿毛喊救命騙爾開門爾故恨伊將伊毒打今姑問爾王阿毛究未出捕房凡事總要照例辦着王桂生退去卽傳陶金標陳阿喜王阿福三人到案研詰陶陳王三人均與王桂生供詞相同邑尊謂李阿二爾聽見否李供此事伊等串同陷我邑尊謂頃間三道頭亦如此說豈亦陷爾耶卽使王阿毛喊救命騙爾開門後來禀官自可加等治罪亦不應將伊打死况王阿毛手上有手銬痕可是爾將伊銬起李不認邑尊復請祁君傳三道頭詰問據稱實見銬過邑尊謂王阿毛腦後之傷何來李供認將伊推倒跌破邑尊謂前已騐過腦後之傷並不致命身上實被爾打傷三十餘處鐵郎頭在何處李供抛在花園内不知去向邑尊以招房所寫之供招間有虚字及小的字樣殊屬不合着再錄過着李阿二盖指印畢復謂祁君欲將該犯帶進城中祁君謂俟禀總領事再行核奪邑尊隨着李阿二交捕管押正欲退堂有李阿二之母及妻到案求恩邑尊着退去隨與翁太守各自回衙 
[竊犯訊供]  
　　昨報巨案立破一節昨晨英捕房包探將人贓解案并稱除珍珠翡翠披霞等件外尚有衣物被賊典押今已贖出羅太守問所吊各贓已齊全否該包探答稱祇少翡翠鎖等件曾盤詰竊犯張德福王阿生言有小江北邀同伊等於當夜三點鐘時挨門而入小江北與張先匿廚房後乃乘間登樓見藏首飾之小箱放在床後箱上因卽竊取王阿生在外接贓又竊衣服將黎明時始同出外尚疑珠翠是假祗將衣服質錢小江北分用洋四元先往他處至張王二犯前因犯竊管押甫經釋放又敢犯竊小江北亦係積竊家丁姚金上堂稱主人住四馬路西首德鄰里竊案旣破請領贓物竊犯張德福王阿生供認前情麥總巡捕頭稱此種值價之物藏放必然嚴密竊犯何能入室便取務請深究太守隨問該竊犯等時在深夜何能挨門而入便取值價之物答稱據小江北言該處公舘有金器甚多起意往竊當夜後門未閉故得挨入暫躱廚房後再登樓見首飾箱放在衣箱上面容易竊取太守隨諭該家丁曰爾主人失竊之物值價甚鉅破獲甚速英法包探均屬出力爾當領贓返告主人酌賞該包探等以示鼓勵麥總巡捕頭又稱所有衣服卽交該家丁領去珠翠等件容我面交失主太守然之 
[訊案避嫌]  
　　英副領事佩君之侍者失竊衣物由包探秦少卿緝獲人贓昨解公堂佩君謂羅太守曰原告係本副領事之傭人自應廻避請俟明日與美繙譯會訊太守以爲然隨飭捕房將人贓帶回 
[差保無罪]  
　　前報列差役被押一節昨由捕房將莊阿春及妻莊孫氏并李阿大卽王阿大解案副捕頭禀稱旣奉派差提莊地保馮錫昌不應向莊索費洋十元且該地保前因勒索曾經黄太守懲辦該地保禀稱縣署及此間差役囑我指提莊阿春初時未遇繼與差等言明見莊卽行關照後在路見莊卽行阻住伊要穿衣我不允有王阿大爲之擔保詎竟一去不來俄而差役到我向王阿大索人王反出不遜之言又欲奔避我卽追赶由巡街西捕拘至捕房誣以勒索兩署差役各訴前因副捕頭又稱地保索洋十元莊祗有六元已將洋交到捕房今將呈案羅太守問此洋何人交到捕房副捕頭答稱在王阿大身畔交出太守謂旣在王身畔取出殊難指爲勒索之據佩副領事謂該地保於去年四月間勒索人財有案可稽請責以儆莊阿春遞呈禀詞太守鑒閱之下向佩君曰凡差提人証例由地保指拘該地保從前犯事已經懲辦可置勿論此次贓洋在王手不得信爲勒索差役前有非是自當懲辦此次之事則不能歸咎又向莊阿春曰爾被楊王氏在縣控告係爲細故爭毆起見如果理直氣壯不妨投縣申訴决無受屈之理何致胡閙若此飭將莊夫婦及王阿大暫押俟過堂再行移縣訊理呈案之洋發還 
[縣署紀事]  
　　甲乙二人均操淮南王術少相狎長相優耦俱無猜其自得也昨晨甲乙因索欠爭吵甲驀操檀樹棍作當頭棒喝致乙右目受傷十六舖地甲聞之調停未妥至亭午乙遂赴縣訴寃莫邑尊着補詞候核○時交夏令縣中循例減刑昨本縣莫邑尊懸示五月初一起熱審减刑行杖八折 
[捉姦削耳]  
　　昨有一人捨命狂奔後有赳赳者持刀追赶一若勢不兩立也者追至西門内石皮弄奔者觸物踣于地狂呌一聲一耳早被割去淋漓鮮血頰輔通紅旁有識者曰甲住孔家弄内其妻搔頭弄姿素日不守婦道邇與舟子某乙私通甲知之不甘以一頂緑頭巾壓倒鬚眉七尺前晚糾人到家適乙與妻雙宿雙飛同作鴛鴦之夢遂繫以麻索欲送諸官乙以對簿公庭難免尊臀受辱遂央地甲調處願以洋蚨七翼爲遮羞錢甲允之乙將洋如數交地甲地甲分派各人已費其六甲祗得一枚忿然曰彼滬北野雞尚不能以區區者尋歡一度豈人家好兒女竟若是之貶價求沽乎遂赴廚房中搶取菜刀釀成此禍云 
[英界公堂瑣案]  
　　葛天福稱開水菓店前被妓女吳小寳欠水菓洋五十元現在妓已從良其母已往蘇州前往向索據云曾託王雲山帶交洋三十元然我未經收到當由伊給信與我向王索取爭執間中捕拘案王供吳小寳之母曾欠我洋六百元如何有洋寄交葛天福之理羅太守飭將王雲山押俟過堂覆訊○西人稱在禪臣洋行爲小寫因失衣服疑侍者杜松林所竊送捕暫押後因無據釋放杜向我吵閙因又交捕送案杜供甯波人西人失去布衣四件值價無多將我管押捕房要我保銀五十兩覓保出外在後查得布衣已由洗衣作交齊因向西人索工洋九元西人卽欲回國急切不付反遭毆打求請伸寃西人稱衣未查着工資不願照給羅太守向佩副領事曰指竊無據工資理合照給佩君以該西人係德國商人應由該管領事會訊太守謂伊卽欲回國恐不能久待佩君又問該西人則稱定於禮拜四下船儘可候訊太守諭俟照會德領事會訊可也○包探王阿二稱昨見王阿才持綢縐衣服十餘件皆是竊贓查明失主共有三户今均投案太守隨判王阿才管押三月贓交施子嘉等分别具領○包探陳阿九稱查獲竊犯王增福起到衣服係蕭阿生及西人福蠟之贓今特送案羅太守判王增福管押七天贓交失主○西捕稱有無領事經管之西人到粤人李阿連所開飯店吃飯爭毆爲特拘案李供被欠飯錢三十二文向索不付反被打傷羅太守商之佩副領事判罰西人四開洋二個給償李阿連 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　大吕宋公司英六月大票出售 
　　本公司經售本國吕宋票誠　　欺中外　知外埠寄購原凴信　近有奸徒私刋各號圖印外埠　冐銷售各情經本圖領事　　移咨請查究辦外望　　諸　切勿貪小受愚各處寄購務祈指明吕商公司牌號並乞騐明各號　式回件　章是要今售英六月份　雙張十二元單張四開照　分條洋七角設票二萬五千號　彩六萬元二彩二萬四千元三　八千元其餘得彩另刊　程　　附送開期華歴　月初七日在吕宋開彩卽晚有電報到申如得　欲隠名者悉隨其便特此佈啓大吕宋公司分設各洋行列益 
　　廣惠和立發天成必得　記天祥同得利 
　　同發行啓 
　　英六月份大票頭彩六萬元 
　　本行向在香港現設上海四馬路開設有年接售六月票雙張十二元單張四開照算分條七角躉拆格外公道賜顧者請騐明回件大發來仝啓 
　　英六月大票 
　　自運吕宋票及頂陳吕宋烟均可發行門庄零售照市公道遠客信購指明牌號原班回件專收彩票克巳英二馬路禮拜堂後首廣泰祥棋盤街萬寶源仝啓 
　　新開鐘表行 
　　啓者本行現開設在上海英大馬路廿三號門牌洋房内本行主人前在美記鐘表行執業現由自己開張代人修理鐘表並由外洋帶來各種工等鐘表發客貴客如有鐘表首飾及船上所用羅盤南針并各樣物件均可來本行修理可以包好此佈四月初十日雙龍洋行啓 
　　寄售說文五翼 
　　上虞王汾源先生煦邃精小學爲邵二雲王菉友諸名輩所推服所箸說文五翼尤爲鄒書津逮原版久燬今詳加校刋每部實價白紙洋七角竹紙洋六角在上海泰安坊德泰莊杭州高銀巷口務本堂書坊寄售第刷印無多欲買者請速購取 
　　速戒之 
　　余購得上洋三馬路中詹鶴齡寶堂鎗上戒烟四香膏和烟呼吸未久而癮自除眞神丹也該膏每兩二千四百文倘同病相憐者速往購之幸勿河漢斯言而自誤也 
　　吳淞豆市街生和昌　號何具 
　　新開乾泰土棧 
　　本號開設上洋四馬路桃源里内石庫門自運大小洋藥躉販零剪俱照原箱批　精製清水公烟每洋三兩熱籠三兩二　籠二兩六公膏二　二陳膏二兩小土膏二兩五平頭外加　灰六成貴客光　請認字號 
　　佈悃 
　　僕年四十餘矣體弱腎虧醫治　效後患陽痿症術更窮於所施俯念膝下全虚宗支莫接遂徧訪名丹冀續子嗣聞渠愷悌有乾健丸購歸歸照　久之體豐腰健陽　振矣今春得舉一男喜出望外因述巓末用誌不忘 
　　謝公儀識 
　　六月票出售 
　　自運吕宋票雙張單張分條　市收兌紅票克巳紳商賜順原班回件上海棋盤　中 
　　復成烟膏 
　　在上洋棋盤街中市精製清膏每洋一兩三錢陳膏還灰洋一兩九錢公膏二兩二錢冷籠二兩五錢熱籠三兩二錢平頭外加比衆公道凡仕商賜顧者請認招牌爲記 
　　頭彩六萬元 
　　英六月大票雙張價洋十二元單張六元四開三元裁條廿份一足 
洋七角小行等並無出外抖銷及分枝别處遠客寄購祈指明投交當卽 
回件騐明圖印信封不悞上海老廣豐萬　來新廣豐萬寶來仝啓 
　　逐月批發 
　　在上洋大馬路抛球塲南首自運吕宋票及吕宋烟批發兼　沽專 
收紅票英六月大票全張半張四開分條均照市遠客信購當班回件兼 
售廣東臘丸馮了性藥酒漢口水烟袋 
　　名畫宜求 
　　四明胡君伯讓陳紉齋先生高足也歴游浙東西筆今自杭來滬六 
法愈見精進爰爲立潤格如左屏幅三尺每條六角四尺一元五尺元半 
六尺兩元堂軸横幅照屏加倍扇册五角帳額元半餘件另議潤資先惠 
寓英大馬路抛球塲口芝蘭室箋扇莊内秀水張熊四明舒浩長洲王韜 
秀水蒲華嘉興朱偁海鹽徐成仝品定 
　　英六月票巳售 
　　六月大票雙張十二元單張四開照　條頭照市　五月初七開彩 
收兌紅票格外如升信購勿悞 
　　聨發烟膏 
　　本號開創多年蒙四海見信今移實善街口精製清督每洋一兩四 
錢陳膏還灰洋二兩四公膏二兩六冷　二兩八熱籠三兩三平贖外加 
比衆格外公道士商請移玉步 
　　新到自來火黄白梘 
　　發售東洋頂上各墨自來火　鳴隆　局黄白梘合　請來而訂　 
隆啓 
　　專收彩票 
　　本號開在吕宋香港上海並無枝分别埠自運吕宋烟吕宋票逐月 
零售全張分條皆照大市號頭上俱盖腰子華英字印以　假冐來信買 
者原局回件老巡捕房三馬路口廣揚興行啓 
　　彌羅洋行告白 
　　啓者本行代辦法國各種貨物今有粉盒花玻璃子千里鏡　子及 
各物出售現可代客至外洋購　各種貨物如有欲託辦者請至本行而 
議可也 
　　英六月大票出售 
　　雙張單張分條價照同行大市紳富信購原班回件指明棋盤街中 
市 
　　奇奇奇 
　　前報奇命奇法奇人以三奇贈小游仙紫微斗數悟元子奇門惟法 
出兩途試者各領奇騐諸君欲問休咎悟元仍在棋盤街抱芳閣掛號選 
擇合婚大課風水酬另議小游仙移在大馬路鴻仁里裕泰厚掛號男命 
一元女加倍同文局抱芳閣裕泰厚啓 
　　利記行 
　　本行公設杭城焦棋行直街恆達利號内收兌票價格外克己按月 
仍照市分售此啓 
　　揚名四方 
　　鴉片烟之害人也　甚俗語云上癮易戒則難僕曾身歴其境方知 
斯言不謬也緣僕至幼好耍洋烟爲取樂不覺成癮亦不爲意年逾三十 
身體日見虚瘦烟癮則日吸日大少吸則頻患遺精多方調治百無一效 
後蒙友人送我戒烟丸藥囑余服之頗有効騐惟僕吸烟年久一旦藥鎗 
不吸終日無所事是且吸烟之念不絶將情告友而友勸余出外遊玩奈 
何四肢困倦脚軟難行自料癮深戒之不易矣茲于去年冬間偶閱日報 
知悉上洋英界中和里内詹誠德實藥號精製發四戒烟膏發兌戒烟仍 
在鎗上呼吸何樂如之而且價亷物美吸此則不須吸烟可省烟資又除 
無窮之累僕患念餘　之烟癖今巳見烟無我分維思海上有此靈丹　 
登於報以廣傳流此佈江西南昌府朱守之敬啓 
　　石印小題文府出售 
　　同文書局自去歲大題文府出售以來久蒙士林珍賞茲復精選小 
題文府現巳一律告成其文皆理精法密詞警語新其尤足動目者沈悶 
題無字不醒重笨題無語不靈典雅題風雅出塵而辭典弗用手法題理 
法完密而著手成春題無一式不備笨無一法不全兼之延聘翰苑名流 
　庠老宿逐萹精閱有稍舊者卽新之有稍疏者卽密之稍淺者卽深之 
稍晦者卽明之共文一萬肆千餘萹眞所謂萹萹錦　字字珠　也若夫 
校核則覆覈再三亳髮無　印訂則超越什伯眉目畢清精益求精妙而 
又妙每部二十本價洋十二元躉售更亷再有四書典林四書合講加　 
考兩書均是一元六角賜顧者請至英大馬路鴻仁里裕泰厚號面議及 
同文舘抱芳閣各書坊均可購取此佈裕泰厚啓 
　　四月廿八日錢洋並匯銀票行情列左 
　　新會劃收市七錢四分零五本洋八錢二分銀拆收市八分洋拆一角洋找頭七錢四分二厘錢找頭一千零五十文卡錢一百四十七千文衣牌一千一百二十文銀行現銀票四先令六辨士三八六個月期票四先令七辨士七五又四個月期票四先令七辨士五八商人票六個月期四先令七辨士五八又四個月期票四先令七辨士三八 
　　四月廿八日進口船禮拜一 
利生輪船由汕頭怡和行福和又由長江怡和行華利又由長江麥邊行海口又由汕頭太古公司愛達又由烟臺禪臣行阿弟外又由東洋馬立師恊秋麥魯又由東洋三菱公司 
　　廿九日出口船禮拜二 
　　上海輪船晚往長江太古公司海口又晚往汕頭太古公司華利又往長江等處麥邊啓江天又下午往寗波招商局永清又往天津招商局保大又往天津招商局保大又往烟臺天津招商局吉星又晚往香　省城怡和啓利生又晚往厦門汕頭怡和啓順和又晚往烟台天津怡和啓 
　　五月初一日出口船禮拜三 
　　希魯西麥魯輪船早十點鐘往東洋仁川三菱釜山元山琿春等埠公司泰和又晚往長江怡和啓武昌晚往烟台天津太古公司宜昌又下午三點半往寗波太古公司天津又晚往牛庄太古公司海琛又往烟台天津招商局潮州府又往汕頭招商局 
　　初二日出口船禮拜四 
　　南陞輪船晚往福州治和啓央思又晚往香港省城禪臣啓 
 
 
 

Page 9

 
 
[上海文報局籌賑叢八十八]  
　　頃承冀臾生室賜函云亡兒在日荷諸親友分贈押歲錢積存洋三元無祿消受寄請彚解災區較之延僧懴罪似爲有益云云夫物在人亡莫解西河之痛仁至義盡遂療東魯之飢祇此一滴楊枝洒作千家甘露我佛慈悲皆大歡喜必曰送个麒麟與汝○錫山含記來書云有洋八元欲買闌姓恐難着彩卽將此欵助於山東賑捐寄請轉解與其以有用之錢擲於亡何有之鄉不如移無名之師濟諸没奈何之地存心如此將來大富大貴福祿綿長必然疉中巨彩○南　電報局來函云急單甫經分送卽蒙沈鑑記善士助洋二元　溪好善人多度隨緣樂助者必定不少謂予不信請先刊諸日報以待謹遵付登報續所望潯鎭紳商乘此蠶絲利市三倍之際量力捐助濟賑源源惠寄則感禱無涯矣○茗隱廬主人函云兹因妻病甚危許願助賑仰祈速痊刻因安痊兹特送上洋十元賑濟山東災區夫修德必獲報古人不我欺况救人之德其報尤捷賢夫賢婦齊眉白首夫復何疑 
[上海北市絲業會館山東籌賑公所施少欽經解賑銀]  
　　謹啓者敝公所今解山東本年第五批賑銀庫平足銀匯票一萬二千兩函請烟臺登萊靑道憲方佑民觀察速卽專差轉解撫轅并第四號賑務要函禀請陳雋帥騐收也飭交放賑紳士嚴佑之先生具領接放○今解匯票託許春榮封翁向瑞林祥寳號匯價一千零九十兩現交規銀山東向收庫平銀一千兩○又原來前任福建撫憲張寄到恊同慶庫平匯票一千兩新泰厚庫平匯票陸百兩今一併在内解出合併聲明[  教弟施善昌拜啓四月二十五日]  
[地圖助賑]  
　　甯波某客前印甯波鎭海地圖出售早已不脛而去兹尚餘着色圖七十六紙不着色者三百四十紙因聞賑務孔亟願將此圖託本館代爲售賣即將所得價銀每月底悉數彚交陳與昌轉解賑所計着色者每幅價洋六分不着色者每幅二分旣可供几席之淸玩又可助灾民之杯勺斯眞仁人之用心所謂其利溥哉 
[筆潤助賑]  
　　瀏河收運局諸同人今因東賑孔亟仍照去年粤賑會擬于五月初一日起八月底止儘數將書潤資助賑雖杯水車薪不無小補聊存有心無力之意今將潤格列下如有交件仍由法大馬路吉祥街口德錩福記洋貨號陸星橋翁代收代解 
　　黔南楊式甫隸婁東施僅史隷册水毛似蘭行書土笠夫行書竹石雜卉沈夢華行　琴壼女史細楷山水海上李玉畬山水梅石紈摺扇一角堂幅三尺三角四尺五角五尺八角六尺一元八尺二元對聯屏條横幅照堂幅例减算往來不計外七天取件 
[寄贈甬江小林史卽呈鹿門山人蓀寳居士一笑]  
　　小小年華近破瓜性幽貌美静無譁一回相見卽相愛忍使殷勤望眼賒林下丰姿不染塵寸心係戀究何因梁間燕子花間蝶雙宿雙飛寄此身[  聽濤居士戲詠]  
[上海三馬路與昌絲棧陳竹坪經募山東賑捐四月廿五日第二百八十七次淸單]  
　　匯康莊募漢口孫滋本堂銀七兩九錢五分永興公榮昌和聚記榮發和各銀二兩同人和鼎豐恆臨順昌集記號　興劉德臣東興貞戴愷升瑞泰和金　生萬順全益美兀全興德全美無名氏各銀一兩德慶祥李　齋各銀一兩五錢悅盛宗魁興福恆辰昌怡昌行律靑允德慶　永盛恆積盛永元興隆長發豐聚信隆各銀一兩二錢兩宜氏洋兩元作　以上三十四户共來規銀五十兩○漢口方芸記洋四元袁氏銀一錠計重一兩另一分汪云記錢二千五百吉記錢一千培翁錢六百恕記錢五百景裕堂錢二百五十和順不書名各錢三百鳴記錢一百五十十四户錢二千八百廿七户錢二千七百二户錢一百慳吝子銅洋一元無名氏銅洋五元以上五十五户共來洋十四元銅洋六元規銀一兩另一分○九江存心氏續募洋廿元又　綠墅山房二户錢十千文○太倉致大局寄來濟源莊開市酒筵移助洋十元○杭州鼎記莊洋兩元愼德堂潘勉力于各洋一元求病愈勉意人保家安旡災各洋五角十户洋兩元以上十　户共洋八元○劉河泰和當　隱名氏十户計十　共洋十元○樂善洋二元十七户錢一千二户共洋兩元錢一千○恩沛元林願天常生善人各洋一元○寗波張孝林無名氏各錢一千張寗生錢山百周錢一百十六户錢八百以上廿户共洋三元○鎭大昌經募十五户共洋一元○陸裕昌未秋圃郭位卿各洋一元高冠軍銅洋一元韓趙氏錢五百陸氏月珍虚對開一個陸鴻飛錢二百　殿軍錢一百五十三户錢二千六百五十以上六十一户共來洋五元銅洋一元虚對一枚錢一千二百五十文○元茂沈錦記各洋一元五户共洋一元以上七户共來洋三元○正茂順正大行各洋一元三户各錢四百五户錢一千以上十户共洋四元○陳和生堂洋一元四户共洋一元以上五户共洋兩元○蘇州落地捐分局陳少卿募懸楊齋錢十千三户共錢九百五十以上十户共洋十元○無名氏洋兩元張李氏無名各洋五角四户錢四百四户錢二百以上十一户共洋三元錢六百○黄中和米號爛英洋一元○湖北還讀山房主人經募十五户共錢七百五十○悅來米號洋五角又錢店夥來兌小洋扣住移助銅洋兩元以上均塔册○四千五百三十六號同字册永和興各反洋三元李貝徐陳李子鳴魯馨山各洋一元徐甸孫蔚之各洋兩元張　雲鳳　記各洋五角毛菊如王良卿各洋三角貝蓮芳陳俊生各洋二角以上十二户共洋十二元○嚴大生洋一元石淸素堂洋六角無名氏刻本洋一元又無名氏銅英洋一元福潤泰錢五百恆泰銅洋七元○康泰仁求女病速愈洋廿元寧波張家彬洋一元○本日共收英洋一百三十一元爛印洋一元銅洋十八元小洋十一角虚對洋一個規銀五十一兩另一分錢十四千一百文合併申明 
[上海三馬路與昌絲棧陳竹坪經募山東賑捐第二百八十八次淸單]  
　　前湖南撫憲李大人經募長順晉洋十元無名氏洋兩元又四户洋四元刋上惟記無名氏不書名勤琴記各洋一元無名氏隱名氏張氏各洋五角溥記音記春記貫記無名氏洪　記各錢一千文峻記錢六百文怡怡精舍衡記恆記景方書屋　川姚氏寇記椿記德安萬鼎記陶次文不書名碧記各錢五百李氏元記各錢四百文兆記錢三百文無名氏十二户錢六千文京江曹茂二户錢一千文汝記錢二百文日記錢一百文無名氏銅洋三元又銅洋一元曹氏銅洋一元以上五十六户共來洋四十二元七角銅洋五元○甯波　地房洋一百元周怡情諸友折儀　三十六元榮昌行洋十元任秉權李茂林各洋一元以上六户共合來規銀一百十一兩由茂昌號交來○廣東湖陽縣署蘭雨汀經募程明卿錢十千蕭雨汀錢二千五百文廬緝齋無名氏各錢二千文金品山錢一千五百顧月坡周樹田葉　亭無名氏伊○池黄景星劉佩山車子修各錢一千文劉松山錢七百五十文余　庭肅九　葉春庭蕭李氏户科庫科倉科各錢五百文俟森甫倫子靑楊秀　各錢四百文無名氏二户錢四百文鍾釣山　瑞　劉鳳　陳恕庵靑　鍾春陳耀亭華記各錢二百文四户錢四百文以上三十八户共來規銀廿二錢五　三分六厘由厚安糖棧交來○杭省舒蓮記扇莊洋十元又册無名民募顧錦管氏各錢五百文謝樹人二百五十文又于吉錢三百沈啓炳一户錢三百五十文劉氏錢二百文順梓農錢一百五十文十一户錢一千一百文以上十九户共洋二元○溥涇味吾味齋洋三元阮峻德洋二元湯承志邵永和黄承德不留名各洋一元兩記萬同順萬順程隃記各錢五百文駱恆昌乾記太和堂名錢四百文程萬昌錢三百畢祖德全記各錢二百文以上十六户共洋十二元錢五百七十文○杭州成大衆友洋四元無力子祈父嗽症全愈洋一元○華榮昌洋一元又銅洋二元靜慮居洋五角一户錢四十文以上四户共洋一元足對一個銅洋二元錢四十文○王蘭亭合興和記不留名各洋一元○泰源永莊經募榮卿錢一千筱明海𡊢周寛圃各錢五百　靑　槎光伯各錢三百文十一户錢二千二百九户錢九百文以上廿八户共來洋六元錢四百文○邵芝香錢六百周秀峰錢五百六户各錢二百四户各錢一百五十文錢毓芳錢三百文靜舟錢二百五十文九户各錢一百文一户錢五十文以上廿四户共洋四元○朱家角曹豫豐茶號經募廿五户共洋三元一角○嘉興由車港倪泰源募六户共洋一元○恆豐號沙能記利盈記各洋一元○崑山福昌行五成齋黄選臣各洋一元袁和度福昌恆記各銅洋一元福昌錢五百文三户各錢二百文四户錢四百文大隆錢一百五十文以上十三户共洋三元銅洋三元○黄石港全泰盛局張雲集善士續募紋銀四兩九錢四分申批規銀五兩一錢七分三厘又次錢八千八百文○崑山天和燭號諸友端節席資移助洋三元顧問陶求病愈洋一元○談任之翁募一萬二千四　百八號册椿記銅洋十元萬盛公南悅盛各銅洋二元永大銅洋三元向大昌銅洋一元東來源裕紙號柳微和豫康各洋一元成大儀二元大和恊成合洋一元○太寳泰南恊興義記公恊記新各五角大　榮郎順明合洋五角萬來新大元鮑生泰順昌裕大成森盛和各虚對一個内估看出銅對洋一个順昌乾足對一个以上廿五户共洋七元足對一个虚對五个銅洋十八元銅對一个小洋三十角又募泳興頤行錢八百蔣姓錢五百朱姓二户錢四百文吳姓二户錢四百文袁姓錢一百文以上七户合來洋二百又募泰成洋一元同吉祥銅洋一元錦豐復昌祥大順各洋五角裕源虚對一個開泰朱源茂各二角朱和升晉德各洋二角茂元錢一百文以上均係塔册○牧爱堂花洋十元常州徐葆遺洋四元漢口隱名氏洋一元杭州虞吉齋銅洋一元不記名錢四百文○祝向心先生同字册鼎豐典各友端節折席錢四千八百文厚存四百五十文仁德錢二百五十文以上三户共合洋五元○本日共收洋一百三十元内花洋十元規銀一百二十八兩七錢另九分銅洋三十元五角足對洋三個虚對洋六個小洋五十八角錢二千另十文又次錢八千八百文合併申聲　 
[上海北市絲業會舘核奬籌賑公所施少欽經收山東賑捐四月初十十一日第九百八十八九次淸單]  
　土晴嵐漕平銀五十兩又以太太黹餘資移助洋廿元又以少君書院膏火餘資移助洋廿元三户自彭城寄滬恆興申號交來袁浦無名氏求妻胎産平安二七寳銀五十兩由巨豐莊合來九八規銀五十三兩八錢五分江鍾祥奉先慈嚴淑人遺命賑捐以資冥福由瑞樓書坊交來洋一百元蕭山縣蕭品三求龍氏夫人患病速愈由蕭山正大局來洋一百元印德甫求保濁病速愈洋十元沈蕩周何源號洋六元周浦金山屯署靜安室主人遷弟婦患病旋愈願由日生局來洋五元浙甯趙善士求病速愈洋五元有心無力人求佑父病卽愈洋二元點銀册人洋二元○蘇垣張潤甫求佑妻久病卽愈洋五十元又募救灾圖說祝同心先生勸募册同字一次第四千五百零一號不書名洋十元不書名洋四元三户共六十四元由全盛局來○盛川恆茂公記募救炎圖說祝同心先生勸募册同字一次第二千二百廿二號消灾積福老人洋二元姚翁氏洋一元穎川閨秀節省釘黹洋一元三户共四元由全盛局來以上初十日○京都同人由源豐潤號交來銀六百七十六兩二錢六分無名氏洋廿元梁溪六齡童王傳琮求佑祖父濕温病卽愈洋廿元楊全慶求保合家平安由揚州全泰洽局來洋二元虞山學酉壺隱子還子患鼻卹許賑卽愈願由常熟寳順局來洋二元存心堂求病卽愈洋二元梁顧氏三月四月份捐洋一元平安居士由東山全盛局來洋一元○吏考資洋八元東萊人洋二元心剛循禮潔陰道士兼識子山東人以勤補拙五户各洋一元共七户合來洋十五元○鄒元氏售木噐洋一元錢五百文黄徐氏洋一元趙曾三求子長生目疾卽愈本洋二元三户由州趙公舘寄通裕局來本洋二元英洋二元錢五百文○浙甯又號由陳顯齋兄交來洋一百元○德錩福記銅洋一百四十一元○福建侯官龔泰中洋一百元又募富貴源頭同字二次五千七百九十九號册無名氏銀合洋七元九角三分又金閨福幼册五千一百六十號册張門萬氏萬門吳氏萬門張氏三户各洋二元萬七姑萬巧姑二户各洋一元又歸太原楊氏募金閨福册一千一百四十四號歸太原楊氏洋三元適榮陽陶氏無名氏歸樂安王氏歸東海陳氏歸東海劉氏五户各洋一元歸白水琅玡氏錢一千文歸太原楊氏錢五百文歸榮郡桂氏錢三百文係門張氏錢二百文以上共十七户由泰亨源號交來洋一百廿五元錢八百文○浙甯永義泰局來救灾圖說祝同心先生勸募册同字一次一千六百廿一號愼修堂丁移酬三願洋四十元○常熟寳順局來田莊隱名氏銅本洋二元銅鐲一雙無名氏洋二元五角吳德香嚴子鈞守貧氏三户各五角五户合來洋四元銅洋二元銅鐲一雙○江左漁人募得似齋金飾二錢五分翠記金三錢二分銀一兩四錢文記金三錢二分銀二兩八錢美記昭記二户各銀二兩一錢貞記銀一兩四錢衞子仁銀七錢琴发六齡童子銀七錢八户共合來金八錢九分銀十一兩二錢五分以上十一日 
 
 

Page 10

 
 
[上海四馬路文報局内恊賑公所經收賑捐四月下旬淸單]  
　　廿日日同字圖册三千一百廿四號武陽保嬰局募不書名不書名蔣二刻各一千文善忍堂二元不書名汪蔣光淸不書名胡馬永順不書名胡同豐甡周鴻賓七户各一元不書名金不書名不書名程不書名袁不書名泰戴均蘭不書名吳普州孫介眉九户各五百文不書名龔不書名陸不書名費不書名劉不書名不書名吳不書名查不書名唐不書名不書名冷不書名吳十一名各三百文不書名莊六百文不書名高六百文實收英洋十九元錢七十文漢口泰生典同字圖册二百零八號募體心堂五元裕通莊吉泰莊二户各四元泰生典靈名好善二户各二元恆裕莊學山募仰禮德堂羅樹芝堂程四户各一元二宜堂李嘉會堂吳同心軒桐蔭軒春和堂汪隴西李六户各五角○急單湘城恆新典募仁和當恆新當隱山居沈子軒求舊恙速痊四户各一元無名氏承志堂貽德堂武林高翼善堂五户各三伯文裕茂堂琴鶴堂楊星嘉張泰來益堂戴許榮興爾宜堂餘慶堂八户各二伯文無力子琴鶴趙二户各四伯文玉蘭書屋五伯文實收英洋八元羅店潘同興行募元記益記守記經記文記煥記桐記君記八户各一元陛記也可居和記保記筠記五户各二伯文芝記厚記恆記錦記似記奎記亦記心記張泰和祥記十户各一伯文桂記二伯十文實收英洋十元張堰浦東署來李震東二員嘉定濟平公典諸友省節酒十員羅店鎭潘同興行募惠記裕記　記三户各一員志記陸氏朱氏榮記泉記福記汪氏良記亘記丹記永記　記邱氏王氏十四户各五角實收洋十元庽潯閱報人求女患汗速痊六員○本日共收英洋八十九元錢七十文 
[上海四馬路文報局内協賑公所經收賑捐四月下旬淸單]  
　　廿五日急單蘇州安節局徐子春翁交來茗隱廬主人爲妻病安痊助洋十元無錫鹽棧顧山樵翁募汪慶門包錦章省點心費節席移賑四户各一元省　菜二元汪浩然包佛元有心無力人了願氏四户各五角汪衡照包月峰二户各一千無名氏包汝瑚樓兆梅無名氏四户各五百董祖蔭無名氏周步成湧泰　四户各三百實收英洋十二元錢六百山陰安昌謝正大行募盧有林五元謝久餘五元愼餘堂余又内衆謝黄氏謝海珊内四户各一元徐嚴氏謝徐氏二户各二元張國英趙梅舫二户各二角易文鴻徐一潮徐本生徐荆齋徐信遠潘免承易介臣徐得勝易大樑九户各一角婁記四百趙以炳一百謝容生二百七十七文實收英洋廿元羅店鎭同興行潘惠　翁募潘成永潘元晟潘蘭亭潘裕照潘良卿朱氏錫記行素軒益記元記十户各一元慕記遵記陳氏三户各對開一個隱名氏侣眞氏二户各六百昌記文記貞記啓記順興記陳瑞記六户各二百楊潤記元熙記富記邦記四户各三百退思齋五百祐記祜記福記三户各一百實收英洋十四元足對開一個虚對開二個錫山含記欲買闈姓恐難着彩移助賑捐爛印英洋八元江西高安縣署募皖懷同仁堂九三八平銀六錢八分樂善居士一兩南匯縣學趙募無名氏六百無名氏廿八户各二百春暉堂二百實收五元錢九百○蘇城太湖救生局募無名氏謝顧氏謝陳氏寄鶴齋遊山書屋行素堂商善居士七户各一千那拉室棟鄂氏平局二户各四千陳振遠堂月良召子東可久雙金再來人無名氏無名氏三敎堂九户各五百伏道人不足齋種樂人三户各四百吉金至復月三槐堂歸本三槐堂五户各二百阿毛重召合數目何記殷記消災彌難六户各三百無名氏四百廿無名氏無名氏二户各一百無名氏一百八十實收英洋廿二元高郵丁鏡齋翁交來第廿五次王默卿翁募同字圖册有名氏萬大房萬二房無名氏四户各五百求免災二元順生三元無名氏不留名二户各一百實收英洋七元鄭耀廷翁交來李姓求病速愈二百力薄氏求合家平安三元○本日共收英洋九十三元爛印英洋八元足對開一個虚對開兩個九三八平銀一兩六錢八分錢一千七百○附收江靖沙洲賑捐英洋二千零九十九元 
 
 
 

Page 11

 
 
   
 
 

Page 12

 
 
   
 
