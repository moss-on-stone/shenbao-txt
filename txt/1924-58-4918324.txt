# 1924 - 58 - 4918324

 

Page 1

 
 
第一萬八千三百二十四號;中華民國十三年 西曆一千九百二十四年三月六號
星期四 * *   
 
 

Page 2

 
 
第一萬八千三百二十四號;中華民國十三年 西曆一千九百二十四年三月六號
星期四 * *   
 
 

Page 3

 
 
第一萬八千三百二十四號;中華民國十三年 西曆一千九百二十四年三月六號
星期四 * *   
 
 

Page 4

 
 
第一萬八千三百二十四號;中華民國十三年 西曆一千九百二十四年三月六號
星期四 * *時論（特約） 
[共產主義復活之試騐　心史]  
　　共產本爲一主義其形成主義不始於列寗而其形成事實則以列寗爲標幟列寗以共產主義改造俄國遂以此宣傳於世界恒以其迎合多數之心理博人類之同情舊有組織之國家政府除吾國尚感覺不靈外無不疾視之顧政府疾視而人民有多數表其同情禁遏之效等於防川宣傳之禍疾於加矢各國無以相禦乃轉而相率承認之至是列寗改造之功成其身則已隨功成而先逝矣世人震於列寗之勝利其實列寗所勝利者乃世界之影響於宣傳而其所失敗者乃其共產主義之根本犧牲及其身已變爲新經濟主義然列寗方自犧牲世界之受其影響者各以自身所遇之環境爲有與相應和这故則初不問列寗本來主義之存否而各自發展其遞嬗而生之列寗主義焉夫遞嬗而生者不必合乎其本來此可去轉傳而不得云復活乃前日路透傳里加電則云蘇俄政府現復從事放逐主張新經濟政策者及被控作金融投機業之人俄民復起恐慌則眞共產主義之復活矣 
　　共產主義爲有產與無產之爭全國無一人能有產其成爲產業者皆歸之國有人民皆執勞工於其間不能作勞工而平日倚產爲生者乃其產悉被没收而其人則轉死溝壑散之四方俄國乞丐之接踵於世界度無一地無一人不接於耳目之前矣有產者受此報復無產者當引以爲快惟國有產惟民皆工在吾國本三代以上之所常行所謂井田之法三十受田六十還田田皆國有民皆佃人還授紛紜而阡陌固定期輸租之法夏后氏五十而貢殷人七十而助周人百畝而徹由孟子之言貢則猶以爲病民助爲最善而周之不免於用徹者誠以雨我公田遂及我私之道德可見於文字而不可實責於閭閻也且人口之孶生無定地畝之區域有定地廣人稀任意還授古之中原略如今之塞外吾嘗以實物證之車行吉林長春之間直至松花江以北彌望曠野而最足致疑者則有邱瓏成行往往極目無際私竊怪之以爲生人不多見安得有如許死人死人卽亦有顚踣於冰雪之中以殉其出關覓食之志願者又安得行列整然如古之北邙如今之公墓旣而問之土人乃曰此馬蟻墩也恍然大悟古人之所謂垤蓋即此物垤爲蟻封古云可以盤馬固言其回旋之過小然試問吾内地之所謂蟻封非蹄視不能辨絶不足以礙路何馬之可盤古云不躓於山而躓於垤詩云鸛鳴於垤孟子云泰山之於邱垤皆必有可以躓人可以容鸛可以比於邱之形質然則孟子之主張井田孟子時之中原尚遍地皆垤如今松花江流域之有土無人也商鞅之開阡陌爲吾國新經濟時代俄國之新經濟則非井田與阡陌之界畫乃人人無產而作工勤工則納於國者多身無加益惰工則納於國者少身無加省助法雖爲孟子所稱善而周室有不能行人類不能無自私之意識此實無可如何而列寗之新經濟主義已由國有財產而分之於私有此列寗未死之前共產主義已死之事實也 
　　共產主義與新經濟主義之交爭則爲勤儉治 
產與不勤儉治產之爭破壞之時已過人將安居以樂其業則不樂治生之人未必較樂於治生之人爲多數此新經濟主義之所以可行以列寧原倡共產之人忽然反其主張而不惜不難其個人之覺悟而難其平日崇拜共產以崇拜列寧者不責列寧之反覆又聽其矯枉作直戕賊杞柳以爲桮棬此非其道德操守爲衆所信前之共產以爲人羣非以博結黨之利後之新經濟亦以爲人羣非以圖賣黨之利何以能也爾反爾而使人惟意所欲乎故列寧之犧牲共產主義尤難於鼓吹共產主義之日新經濟創造之始若有力者微有利用於其間可以召反動之禍今列寗之骨未寒俄之新經濟政策又以主張爲有罪又有業金融投機而被控之人金融投機即利用此成就新經濟之機會者也主張新經濟其始即列寗而今則爲繼其遺志之當事也所謂俄民復起恐慌此非從前有產之民之恐慌乃共產以後勤儉治產之民之恐慌也 
[國内專電]  
　　北京電　贛北鎭吴金彪等電院忽有閩督圖贛事據報浦城邵武光澤崇安各處增防調兵甚形活動孫督已赴延平並於崇安大關一路安設兵站宣言必達據贛等語閩贛同屬中央統治孫將督贛權操自上惟孫督蒞閩無治績仙泉私鬥猶酣漳厦負嵎如故今稱兵犯順窺伺鄰封效尤割據分崩立見金彪等爲國法紀爲贛治安合力禦侮陳明蔡督早籌正當防衛請飭令將閩邊新增隊伍即日撤回該電發自省城吴金彪領銜各鎭守旅團長等列名（五日下午八鐘） 
　　北京電　孫寳琦詢陸錦贛電何故陸謂軍事處及陸部均無電令孫傳芳軍隊入贛勸察成勳勿相猜疑寳琦據以覆蔡（五日下午八鐘） 
　　北京電　孫傳芳代表戈某見曹說明孫并不入贛吴電係蔡固位表示 
　　北京電　洛吴三次電催發表温樹德渤海艦隊司令（五日下午八鐘） 
　　北京電　院電洛吴川各法團請發表楊森爲省長望併案核覆聞吴日前電院川吏令已逕電川查覆得報再請發表（五日下午八鐘） 
　　北京電　孫王隔閡孫詞氣堅强後王昨下午已到部視事（五日下午一鐘） 
　　北京電　昨項驤請取消永裕包辦合同 
王克敏不允永裕佈置面面俱到 
　　北京電　財部對蘇省擬辦滬甯長途電話宣布電信借欵契約一事王克敏云不便仍請交部主持（五日下午一鐘） 
　　北京電　銀行界消息劉堃自洛陽回青疏通日人撥欵供給海軍無效派員與中交兩行接洽擬不經會長簽字非法提欵銀行拒絶（五日下午八鐘） 
　　北京電　交民巷消息膠路撥給海軍欵經日人拒絶後劉堃與某銀行接洽私提路欵存該行間接付温司令同人聞之大譁有路欵以後不再存中國銀行家主張將引起極大交涉 
　　北京電　洛吴覆外部日使所詢膠濟收入移充青島艦費查此爲理事會議定作爲財部借撥自非流用路欵收入以充艦餉（五日下午一鐘） 
　　北京電　加拉罕請政府將中俄會晤經過雙方約期同時公布（五日下午一鐘） 
　　北京電　昨外顧約王正廷熊希齡交換承認蘇俄及中日交涉意見 
　　北京電　王景春江電外部云中俄間對於東路若再懸延不决更難收拾盼速根本解决以防危險（五日下午一鐘） 
　　北京電　日本閣議對俄通商决照東京談判條欵修改對俄試談未談承認案崴埠事件俟島田來華再與加拉罕商决（五日下午一鐘） 
　　北京電　外部電施使美禁未消毒食品入口農部意在美消毒恐覊時日擬照運肉例在華消毒請覆美商部　　 
　　北京電　政府婉阻英武官克利斯泰赴藏謂藏局未定應緩往（五日下午一鐘） 
　　北京電　昨中日鹽務會議交換意見不日提出大會决定（五日下午一鐘） 
 
 

Page 5

 
 
第一萬八千三百二十四號;中華民國十三年 西曆一千九百二十四年三月六號
星期四 * *   
 
 

Page 6

 
 
第一萬八千三百二十四號;中華民國十三年 西曆一千九百二十四年三月六號
星期四 * *[國内專電二]  
　　北京電　支（四日）芳澤見外顧談無線電交涉因汪榮寳見日外相商維持中美電台無結果仍將由部逕商 
　　北京電　歌（五日）衆院行政委員會開會議撤警推李燮陽等魚（六日）赴院交涉先撤警衛（五日下午八鐘） 
　　北京電　昨電旅長殺全眷係魯軍潘鴻鈞非潘守蒸（五日下午一鐘） 
　　北京電　京兆尹請核准援各省先例試辦烟捲特稅（五日下午一鐘） 
　　北京電　農部電覆蘇督長增加捲烟稅 
率一事自當竭力贊助進行 
　　北京電　程克向王克敏索丁祭費王即照發千二百元院向王克敏支二千未允軍事處請王克敏發衛隊餉數 
萬王克敏即將直魯豫二十三師餉劃撥府索十萬王立即發五萬鄂蕭請補發協餉謂十二年積欠百十萬元協餉王未允撥洛吴請撥統一費不給請撥漢陽兵工廠費已允請撥滇軍北歸費緩辦（五日下午一鐘） 
　　北京電　府訊曹主將各省兼省長者一律派員專任將交閣議（五日下午一鐘） 
　　北京電　稅務處與財部會訂機製洋式貨物增稅辦法并研究機製化裝品徵稅法（五日下午一鐘） 
　　北京電　審計院派協審官三人核算官 
六人支（四日）到財部接洽查庫賬問題並催訂確期（五日下午一鐘） 
　　北京電　交部歌（五日）續開路電會議再分電各省實行路電會議條例乃吴毓麟赴洛結果（五日下午八鐘） 
　　北京電　高恩洪膠澳督辦令有明日即下說（五日下午八鐘） 
　　天津電　張紹曾赴洛便爲吴景濂疏通洛吴已諒解張由隴海路轉津浦游泰山支（四日）午回津 
　　天津電　顧維鈞爲曹宴外國新聞記者報告曹病眞况藉闢謠言 
　　天津電　津各領事拒絶華人選舉調查權閻潤章等因請王承斌令交涉員與各國領事據理力爭 
　　天津電第三屆省會已滿期應依法改選議會藉口直接選舉擬自行延期津人對省選將有表示 
　　天津電　公府軍事處電直署將印花收入劃歸該處經費以後勿將扣留 
　　天津電　灰（十日）日本陸軍紀念日已舉出委員森田中佐等七人籌備開會擬招各國來賓參觀（以上五日下午五鐘） 
　　天津電　微（五日）上午九時王承斌拜會義國總領事（五日下午十鐘） 
　　哈爾濱電　楞德爾支（四日）晚返 
　　哈爾濱電　防止外商私運軍火濟匪使團認爲華海關及他官憲之權公文哈官已接到 
　　哈爾濱電　聞沃已降赤黨東鐵事嗣後恐益棘手（以上五日下午一鐘） 
　　濟南電　擁熊派議員郝鄷城李天倪等各通電反對高恩洪爲膠澳督辦朱 
名焯等通電主裁撤督辦 
　　濟南電　熊炳琦條陳交部整頓膠路辦法六條 
　　濟南電　熊派調查員李濟民等赴周村查勘火災並籌善後（以上五日下午四鐘） 
　　青島電　日人消息日會長佐伯氏提 
出覺書致劉堃謂預計十三年度營業收支兩抵除條換橋梁增加車輛外實無餘欵可撥軍用又謂根據山東懸案條約日會長有監督財政之權設本人一切不問任令軍人隨便提欵萬一因此危及庫劵利息牽動中日兩國問題本人不能負此重任希注意措詞極强硬（五日下午八鐘） 
　　漢口電　陳嘉謨支（四日）由蒲圻來省午後在二十五師司令部就任師長 
　　漢口電　武昌關新任監督程夔支（四日）到鄂日内就職 
　　漢口電　胡祖舜在漢口福忠里設憲政黨漢口交通處 
　　漢口電　潘守蒸昨赴洛與馬濟協商軍事（以上五日下午五鐘） 
　　長沙電　江（三日）財政清理處召集第一次會議議决函請各機關先將十二年預算决算送院以便提前清理 
　　長沙電　軍資處結束時公布該處成 
立後四個月内籌欵總數爲五十萬 
　　長沙電　省議會提議於本屆常會開會五日内將十三年度預算案送會核議（五日下午一鐘） 
　　香港電　方本仁部艷（二十九）突襲南雄 
防軍高鳳桂不敵向後退却現高電省促樊鍾秀部赴援 
　　香港電　孫方傳沈鴻英派鄧士瞻來省商投誠孫已正式委沈爲桂總司令 
　　香港電　李福林呈孫辭籌餉局會辦 
　　香港電　温雄飛昨謁孫請罪執禮甚恭 
　　香港電　馬濟派員赴梧謁黄紹雄商合作實現大廣西主義 
　　香港電　譚延闓飭魯滌平發十營守韶 
　　香港電　江（三日）夕有湘軍數百無票擁入先施公司游藝塲與夥伴衝突搗毁陳設品甚多該公司關閘湘軍以數人疊起踰閘而出 
　　香港電　廣州糞商議决如滇軍不取消糞溺捐則罷業（以上五日下午七鐘） 
　　蚌埠電　鳳關監督汪彭年以各分關稅收奇絀嚴催不理親擬規程十五條通令各分關遵照 
　　蚌埠電　五日裕隆園東失愼未成災　　蚌埠電　段壽皖馬派副官長李少林代表祝嘏（以上五日下午四鐘） 
[國外專電]  
　　芝加哥電　張孝若前日（二日）應市長正式招待後復經各實業銀行家欵待談我國財政整理問題昨（三日）考察各廠今日赴省城省長宴會後同往林肯墓獻花圈張演說美國爲華盛頓所創立實林肯所穩定功業不在華盛頓下中國共和前途正希望有林肯其人即晚赴司特洛意司（Ｓｔｌｏｕｉｓ）　（三月四日） 
特約路透電 
[承認俄國之未决]  
　　五日北京電　中俄談判之結果此間人士極爲注意外人各界之意非俟中國承認蘇俄中俄正式談判不能開始至於承認若不於俄國所享治外法權特别聲明則必許俄人復享之且將許蘇俄有接管北京俄使署之權利於是即將發生蘇俄代表與外交團之關係問題今有外交代表駐北京之各國多未承認蘇俄故最後一問題頗有興味中國政界稱中政府尚未决定對俄之方針華字報則稱中國旦夕將實行承認其他數國亦將作承認之談判惟據半官消息稱中國對俄之地位與各國多不同蓋中國並無急迫之要求須事解决俄國則與此情形相反蓋中俄問題一俟從優惠之條件解决後俄國大有所利也 
　　四日北京電　外間所傳中國即將承認蘇俄之說據某要津云今時機尚未成熟王正廷曾以關於談判之意見書呈交總統及外交總長但内閣今日並未考慮此事 
[金法郎案之商議]  
　　四日北京電　今晨閣議考慮顧維鈞提出之金佛郎案意見書内謂此匪特爲外交問題且多所牽涉故顧意此案當由内閣解决内閣各員討論多時乃建議將此案付公斷惟因財政總長未到故並未有何决議 
[周村大火]  
　　四日青島電　星期五日周村大火死三百人頃接消息謂受火傷及他傷者共約四百人起火原因乃由潑翻油燈所致街道窄狹驚亂之際踏死者數十人土匪乘機刦搶死屍道中滿積屍體無家可歸者數十人受傷者乏人照料熊省長現正組織救濟隊脫難者皆苦飢居民死傷者占全體八分之一財產損失值一百萬元計燬商店及住宅二百所 
[土耳其實行廢除敎主]  
　　四日君士坦丁電　國會開會時内外異常擁擠基瑪爾將軍演說極言政敎分立統一敎育制澄清司法制之必要除少數宗敎黨及保守黨外皆歡呼不置該二黨微有抗議並建議以敎主權授予總統或國會但經衆否决於是國會不經討論即贊成廢敎務部之議案繼乃提出廢敎主義案激辯後亦經全部通過基瑪爾將軍建議敎主眷屬之婦女免加放逐亦經衆否决聞敎主今擬赴埃及敎主宮内之婦女大爲驚惶正室夫人異常悲痛太監總管已絶食三日 
　　四日君士坦丁電　今晨二時君士坦丁總督及公安督辦偕同警察赴敎主宮命敎主御位即向宣讀廢位文繼乃命敎主降位即作離境凖備後一小時敎主率其二婦及子乘汽車赴邊界恰太爾加該處有特别火車候之　　四日君士坦丁電　敎主已赴瑞士 
　　四日德里電　此間回敎代表團體言宴待土耳其紅月牙會代表團時突接安戈拉廢敎主消息如青天之一霹靂印度各回敎中心點來電亦言回敎徒聞此消息皆甚震驚 
　　五日倫敦電　土耳其阿衡亞米亞里氏在倫敦語客謂渠意廢敎主之舉將爲回敎主義與回敎文化之大害恐將引起革命與騷亂蓋彼未開通之回敎徒皆信藉敎主之力可與至聖於精神上接觸也 
[英國會中之澳洲華工質問]  
　　四日倫敦電　自由黨議員白拉克氏今日在下院請政府注意於那魯島華工之狀况及在華招工合同之條件謂華工簽字於兩種合同第一合同係未離華時所簽者規定每週工作五十二小時第二合同係抵那魯島後所簽者規定每週工作五十七小時渠已獲得合同一份内未載明工資亦　可使華工携妻入島之合理規定云殖民部大臣湯姆森答稱渠未便接受此指摘澳洲之言但可將此言轉達澳政府至於華工携妻入島一層確有此規定但華工爲自己理由不欲携妻俱往耳 
[美國檢驗入境外僑現情]  
　　四日紐約電　外僑入境事務委員會已通告各航業公司自三月五日起二等艙外僑到境時必須送愛里斯島不得如從前在碼頭登岸至頭等艙外僑在晚間七時半後不在隔離所檢騐故商船到後須俟檢騐至次晨止各航業公司之代表聲稱此種命令如果實施將使許多二等艙客改道赴坎拿大且來美之游歷家十分之八係乘一艙之船而來而愛里斯島則以此爲二等故船公司將上訴反對此命令云 
　　四日紐約電　外僑入境事務委員會午後與船公司代表會商後允許二等乘客此後在頭等艙檢騐而不往愛理斯島委員會並修正察騐頭等乘客之鐘點但不允於日落後檢騐來船 
[比國工黨議案]  
　　四日比京電　比國工黨參議部通過一議案主張以多數黨組織新内閣推翻前相塞尼斯政府並發表意見謂選舉未辦時宜立過渡政府以施行恢復比幣價值·抑低物價·及終止魯爾佔領之計畫 
[德國叛逆案]  
　　四日墨尼克電　魯登道夫將軍與希特勒將軍等覆落時被告律師稱洛索將軍與西塞爾將軍散布小册自述　 
其關於叛變之經過情形以致案中證人及檢察官皆爲所惑且其他證人供司宣讀後嘉爾博士洛索將軍與西塞爾將軍曾合具供單送交承審之裁判官今洛索將軍亦將其供詞寄達軍界各證人云法庭繼研訊步兵學校軍官因須問及藏匿軍械事故諭令聽衆退出 
[法德之顏料合同]  
　　四日巴黎電　參議院通過一案核准與德國巴狄施顏料廠所定之合同法國依此合同每年可望得顏料十萬噸巴狄斯廠將盡力襄助法國製造顏料法國製造顏料之處爲杜洛之火藥局 
[英國之國防飛行案]  
　　四日倫敦電　上議院今日通過一議案注重維持充分有力國防飛行軍以防相距不遠處極强飛行軍攻擊之必要航空部大臣及大法官海爾丹子爵不以此案爲然謂可妨害政府外交政策航空部大臣稱政府現繼續前政府天空防務之計畫不過願得限製軍備大會之决議耳如不能得全體限制軍備之决議則政府有種種籌備以免爲人所乘但政府以凖備和平爲政策 
[美國之油案]  
　　三日華盛頓電　參院油案委員會復有新發展聞由華盛頓發往巴姆比區之電報數通曾用司法部舊密碼此密碼電乃由司法部調查局長彭士氏前秘書杜克斯坦夫人寄與其夫印美克林氏之僱員者今日參院討論决議案要求調查司法總長陶迪氏之行政時民主黨議員加拉威氏宣稱用司法部密碼發電陶迪氏實負責又稱渠願詢問總統曾否與佛洛里達氏通信 
　　四日華盛頓電　司法部調查局與彭士氏及杜克斯坦夫人今日在參院油案委員會前作證杜克斯坦夫人謂此數電乃於傳遞時被亂者彭士氏稱此數電僅擬請美克連氏辭去司法部專員之職蓋若蟬聯將與陶迪氏不利也 
[英屬油公司報告]  
　　四日倫敦電　英屬婆羅島煤油總公司報告書稱英波油公司所發起之達錫開拓公司已决定行使其在英屬北婆羅島所得之讓與權所當注意者開拓公司依照合同須將該公司每股一鎊之二十五萬股給與總公司方可收取油地開拓公司係以七十萬鎊資本組成但在考騐地質之事業未有結果時總公司不欲即將油地移交開拓公司云 
[產糖統計]  
　　四日倫敦電　工部大臣今日在下院詰問時稱英帝國外之糖產額未得官塲統計但據紐約某商行所編者觀之一九二三至一九二四年之糖產估計爲一千四百八十六萬七千噸約佔世界產額百分之七十八·八 
[南美地震]  
　　四日南美尼加拉圭國桑若安電　今晨此間地震三次又柯斯太里加國桑卓斯電稱該處亦有地震毁屋若干頗有死傷美使署毁壞一部但美使與眷屬並未愛傷 
[各國近事記]  
　　四日里加電　莫斯科消息俄政府諭令人民呈報因俄國白軍活動而受之損失俄俄國與他國開議賠償時可提出其要求 
　　四日那格浦電　不合作黨今日在中央數省立法會否决政府各種計畫 
　　四日華盛頓電　衆議院已决計澈底清查航務　將組織特别委員會從事調查 
　　四日華盛頓電　美德商約内有三條規定彼此同等待遇商船者現由參院外交委員會决定删去之 
　　四日倫敦電　孟却斯德紗廠鋼絲車工人聯合會幹事集議决定請紗廠聯合會合開會議以期解决桑翰紗廠之爭端現所爭者僅爲女工二人前管車三架現奉命管車四架者之每週工資三先令三便士一問題耳 
　　五日倫敦電　昨夜下議院成立一議案聲明凡各工業須首先籌給各工人以最低生活之工資並主張組織特别調查委員會 
　　五日東京電　三井公司與美國營造家乾姆斯史台華特公司訂定建造三井銀行新屋草合同該屋將爲東京地震地第一重要建築計有五層需費日幣一千五百萬元一俟政府地震後造屋規則頒行後即將興工 
　　五日東京電　富士紡績會社總理和田氏今日因開割腹瘤逝世氏爲中日著名商家政府近擬簡爲南滿鐵路總裁氏辭不受任 
[公電]  
　　北京通電　各省衙門均鑒本日令暫行代理部務司法次長薛篤弼呈京師地方審判廳庭長石福籛京師地方檢察廳檢察官王家標京師地方檢察廳檢察官高熙京師地方檢察廳檢察官查履署奉天高等審判廳推事曾有瀾山西高等審判廳推事葉在冉署江西南昌地方審判廳廳長林祖繩署湖北武昌地方審判廳推事周詒銑懇請辭職均照准此令暫行代理部務司法次長薛篤弼呈署直隸天津地方審判廳廳長單毓華吉林濱江地方審判廳推事廖江南署江蘇江甯地方審判廳推事高孝綱署湖北夏口地方審判廳推事周寳華均經調任調任離職請免本署各職應照准此令暫行代理部務司法次長薛篤弼呈請任命徐士楨田疇署京師地方審判廳推事李靈鍾署直隸第一高等審判分廳推事劉大魁署直隸萬全地方審判廳廳長趙金鏞署直隸萬全地方審判廳庭長嚴永恩署直隸萬全地方審判廳推事李文蔚署吉林高等審判廳庭長查貴陽署吉林高等審判廳推事魯同恩署吉林長春地方審判廳廳長陳文楷郭開周署吉林吉林地方審判廳推事王澤深署吉林延吉地方審判廳推事李紹言署山東福山地方審判廳推事石廣垣章鴻烈署山東青島地方審判廳推事楊潤署山西太原地方檢察廳檢察官鄭箎署江蘇第一高等審判分廳推事黎冕署江蘇吴縣地方審判廳庭長汪鳴豫署江蘇吴縣地方審判廳推事王果署江蘇江寗地方審判廳推事林學明署江蘇丹徒地方審判廳庭長丁德翰管之楫署江蘇丹徒地方審判廳推事錢紀龍署江蘇丹徒地方檢察廳檢察官邵善銓署安徽懷寗地方審判廳推事唐蔭芬署安徽懷　地方檢察廳檢察官沈炳滎署江西九江地方審判廳推事陳長簇署湖北夏口地方審判廳廳長余俊署陜西高等檢察廳首席檢察官李夢庚署陜西高等檢察廳檢察官曹文煥署甘肅第二高等審判分廳監督推事王士杰署甘肅臯蘭地方審判廳庭長陳海超署東省特别區域高等審判廳庭長陳廣德龍燦雅李蔭森署東省特别區域高等審判廳推事葛鵬雲吴鎭岳署東省特别區域地方審判廳庭長李師沉沈國楨趙林魚秦允獬署東省特别區域地方審判廳推事李葆光署東省特别區域地方審判廳檢察所主任檢察官孟澤芳署東省特别區域地方審判廳第一分庭檢察所檢察官均照准此令暫行代理部務司法次長薛篤弼呈請任命王廷弼爲直隸高等檢察廳檢察官王槱爲山西第二高等檢察分廳監督檢察官萬身正魯宗孔爲河南洛陽地方審判廳推事均照准此令京支（四日）印 
國外要聞 
[陸道赴德記　（程浩）　一月十三日]  
　　經西伯利亞鐵路 
　　自蘇俄交通恢復西伯利亞鐵道通行以還游歐者爲金錢和時間節省計已可不必破風乘浪繞道重洋而國人不察對於經過西伯利亞恒有懷疑之點一因不明俄國眞相者輒詆蘇俄爲暴亂的民族深恐途中發生不測之事一因海輪寬暢設備完美雖經長距離之時間頗不覺其勞若長途火車恐未必如是有此二點故寗耗巨額之川資樂走海道免蹈危險惟旣有此一條捷徑惡可不介紹於國人且沿途所經亦並無如何危險阻難之處特錄其大槪情形於次以免一般人士之懷疑焉 
　　（一）辦理護照　向外交部領之須由薦任京官出具保結一紙納洋六元四寸半相片三張繳上後需十日左右方可辦就可謂麻木　矣次請俄代表簽字納費五元半事先須向代表處領呈文四紙納費一元五角（英文者一俄文同樣者三）用英德文或俄文塡註半身相片四張首塗前數天往請簽字不可過早因簽字後二週内不出國境便屬無效德使簽字由外部代理之不納費 
　　（二）欵項分配　假定乘三等車者預購金盧布百枚每枚合華幣一元一角五分至一元二角（或經哈爾濱時向錢舖兌換）其餘除留存國幣七十元以應北京至滿洲里之需用外可一槪兌成美金隨身携帶金磅價值過大兌換時不若美金之利便 
 
 

Page 7

 
 
第一萬八千三百二十四號;中華民國十三年 西曆一千九百二十四年三月六號
星期四 * *　　二等車價加倍北京動身日期以星期一爲最佳因滿洲里快車每週祗有星期六一次能早到一天較爲妥當且可藉資休息由莫斯科經波蘭至柏林每週祇有星期二五兩次快車赤塔買票較爲困難惟該處華人甚多大約總能遇到一二不然即托能與之談話之俄人或兼諳俄語之外人請其代辦再不然請該處領事代辦 
　　（四）莫斯科居留手續　抵赤塔後發電致駐莫中國領事請其派員到站招待並預備房室比抵莫即請該招待員伴往俄外交部簽出境字再往波蘭公　處簽字繳費二元半美金惟中國官場對於小百姓素抱不關痛癢之心理發電請其招待十九無效據友人潘君云彼經莫斯科時同行日本人已由日領事派員迎迓而彼事前亦曾電達駐莫領事乃佇候至數小時之久不見踪影悻悻而罷故有私人可托其招待者比較電達領事便利多多若欲宿棧非經領事署簽字不可否則以閉門羹見拒 
　　（五）車中狀况　由赤塔至莫斯科歷時七晝夜車内備有床位可以隨意起睡並不覺苦每越一二小時即抵一站每站逗遛一二十分或一二小時可以下車散步沿途風景極佳貝加爾湖濱尤饒佳趣一船俄人大多純朴可親惟莫斯科車夫竹槓手段頗不弱車内飯食稍貴爲節省金錢計可預備刀义匙茶壺茶葉等自行購買鼓腹 
　　（六）携帶行李　愈少愈妙以手能提携者爲限蓋經哈埠後即須自己携帶厚氈毯或薄被爲必需之品新的物品和衣服宜少帶經滿洲里納稅極重某君携有留聲機一具納稅至六十元之巨其他可以類推 
　　（七）沿途兌換　在滿洲里可向錢舖將金盧布五枚兌成銀盧布赤塔以往須兌換紙盧布以備急用至波蘭東境將紙馬克一槪兌成波蘭馬克及抵波蘭西境後又須兌換德國馬克各車站中均有兌換處 
　　自北京至柏林途次不多勾留二十天足矣川資總計一切在内有華幣二百二十元可得中等旅客生涯德國馬克現分紙馬克侖頓馬克及金馬克票三種均不可在國内預先購買以兌成美金携帶爲宜 
　　國内致德郵件封皮上書明經西伯利亞Ｖｉａ　Ｓｉｄｉｒｉｅｎ則較平常經海道者快一星期餘且並不加價也 
[日本現内閣準備辭職說]  
　　（譯上海日日新聞） 
　　日本現内閣之不能維持久遠本早在吾人意料之中原來各大臣定做信封（記入自己姓名及年月等字）大抵預定一年此次大臣某僅定至七月止可知現内閣將於六月末特别議會召集以前凖備辭職毫無疑議蓋清浦内閣本無政黨　礎近被憲政政友革新三派包圍攻擊已無立足餘地而輿論譁然不曰清浦内閣宜　引責辭職即曰非立憲内閣宜加以重創清浦知四圍形勢日趨險惡故近來態度又趨消極黨初所以勇往邁進毅然擔任者以爲議會解散後之政友本黨必能於此次選舉獲最後勝利爲政府與黨以援助政府不料事與願違政友本黨旣受輿論攻擊運動選舉極感困難又值金融杜窘政府雖欲於此次選舉與政友本黨'以金錢上之援助亦苦無從調達故五月總選舉政府黨絶不能得過半數以控制議會實爲彰明較著之事清浦知之其他閣員亦知之於是對政友本黨之態度遂爲之一變對此次總選舉亦以公平無私相標榜有政友本黨黨員某與清浦本係至交此次出而競爭選舉求清浦書函向各方面先容清浦則斷然拒絶之曰予對此次選舉絶對以嚴正公平爲旨並曾警告他閣員不得干預蓋予此次組閣之二大目的一爲攝政皇太子婚禮大典一爲公平施行總選舉苟能貫澈此二大目的於願已足絶無他意時黨員某反詰之曰首相對政友本黨如此冷淡總選舉斷無多數當選希望若令政府不信任案通過特别議會首相將何以善其後清浦從容答之曰總選舉告竣可算予責任已了至下届議會事予實未嘗考慮於是政友本黨黨員始知清浦首相已蓄辭意黨内頓呈狼狽之狀日夜協議謀所以對付之矣 
國内要聞 
[北京通信　（仰籧）]  
　　孫閣愈陷窘境 
　　孫閣成立以來北京之政局表面上雖暫稱小康然内幕中縱横捭闔互相傾軋實日甚一日迄至現在孫閣已不能自存此刻雖未正式辭職但孫閣之敗徵已完全暴露連日外間盛傳孫氏提出辭呈此項消息雖未免過早但孫氏之棄甲曵兵而走爲期當不遠矣 
　　王克敏與孫寳琦鬭法曹派實左右之曹之所以助王　孫其眞實原因仍與金佛郎案有關此少明時事者皆能瞭然惟北方報紙不敢戳破是以大家故意裝聾裝啞耳承認金佛郎案一事王氏煞費苦心去年見時機不順曾向各方竭力運動京中要人入其彀中者大有人在即曹錕左右亦爲所動於是曹派遂與王合力以謀孫此鬭法之起因也最近進行金佛郎之手續擬分兩條路線進行（一）排去孫寳琦（一）對付現團會兹分述之 
　　孫寳琦之組閣不過曹錕一時未加思索之行動初不虞其通過衆院也迨至通過以後孫氏又發表其反對金佛郎案之宣言於是曹遂深悔孟浪醖釀至今惡感益深與王排擠孫氏之跡遂大暴露自二十五日起孫氏入府謁曹即均未得晤面二十八日閣議散後王克敏先行孫氏密詢其他閣員元首對本人是否有何意見各閣員僉稱不知二十九日孫氏又入府晋謁曹辭以牙疾並傳諭承宣廳明日亦不能接見孫氏聞訊負手徐行多時始快快出府此外王之不肯負責籌措二月分政費又不肯毅然去職亦爲故意與孫氏爲難之一明證楚歌四面咄咄逼人孫氏揆席之交奇遂有不能久坐之勢矣 
　　北京國會本無值值可言惟反對金佛郎一事則多有表同情者因反對金佛郎案之故遂釀成彈王案彈王案之通過審查會雖爲五百萬使領庫劵但其眞正原因實在彼不在此也王氏爲時勢所迫知不打倒衆院則發財目的不能達到即財長地位亦不能存立遂利用金錢魔力一面收買議員俾臨時會不足法定數一面利用臨時會滿期之機會運動閉會頭髮胡同六號谷之瑞等組織之無名的新政黨即負有爲王氏運動上述兩事之任務累次開會之所以不能成會與休會閉會問題爭執之劇烈實皆金錢爲祟之所致也閉會問題如能辦到依法須八月一日再召集常會這半年中彈王案固不成問題金佛郎案亦可乘機進行在此期間若舉行下届選舉則衆院議員將有多數人回籍預備初選而八月一日之常會將因人數關係不能開成遷延之結果衆院不啻無形消滅此實財王錦囊中第一條妙計也關於此點王克敏曹錕亦早有接洽孫閣組織之初以程克長内暗喑伏一着棋子即爲今日地步第孫當日大夢尚未醒耳 
　　王克敏上台之始目光雖注在金佛節案上而表面上 
則故意表示有整理財政之决心　收拾人心而和緩各方之反對銅元票兌現之空氣即王氏之策略也王氏呈請政府謂由四家銀行借欵一百萬爲銅元票兌現之用並任李彥青爲平市官錢局督辦一若兌現之期即在目前者迨至今日王氏對於此事已絶口不提以致李彥青亦無事可督無事可辦以今例昔可知王氏向之所謂兌現不過是一種口頭禪初無誠意連日此間盛傳四家銀行借欵根本上即莫須有此說吾人雖未敢遽信實亦不敢遽加滞認總之孫閣倒後王氏上台或有兌現之一日不然恐終是海上三山可望而不可即也 
[金佛郎案與閣潮]  
　　金佛郎案近來形勢似又嚴重據聞孫寳琦地位之搖動其原因亦大半在此一星期前曹錕曾面告孫氏謂金佛郎案一日不解决外交財政即一日無辦法我看不管外間如何反對總儘先解决才好孫答稱此事當然要早爲解决但外間對此早已鬧得滿城風雨且吴使亦有公開解决之言無論如何總應交一國會覆議政府方可站得住脚曹聞言艴然孫知不不好遂退而揚言幹不下去後有人告孫此或係府方趕君走路之一種手段君去此案未必即辦到君何妨試探其眞意再定進退孫以爲然旋又謁曹謂現經考慮交國會覆議事實上萬辦不到則亦不妨變通爲之擬請給余一手條俾余提出閣議請大家公决大家見鈞旨如此當然可以通過只要閣議通過此事亦未嘗不可辦也曹氏笑謂旣然如此遲幾天再說罷孫知曹不肯下手條即孫尚無决心辭職之說因之遂告中止并聞上星期六（一日閣議席上顧維鈞曾提出商議謂此案無無如何不宜久擱惟究竟如何辦法應請共同研究公開討論當時孫寳琦即主張據約再駁各閣員相顧無言王克敏則自稱避嫌不發表意見顧維鈞以再駁無濟不如交付公斷孫因顧王態度如此留待熟考聞王克敏之財政計劃本以金佛郎爲唯一骨幹今若不辦即德國賠欵問題亦無法解决全盤草案悉被破壞故王之欲早日解决誠爲不可掩之事實而孫則以前在參議院明日白宣言絶對不能承認出爾反爾殊無以自解故依現狀觀之孫未去職祇成擱置之局面耳 
[梁昌誥質問退回查辦案風說]  
　　王克敏查辦案孫閣據法制局及國務院參議廳之解釋擬將原案退回兩院議員方面得此消息昨特由梁昌誥等提出質問究竟有無此項擬議並列舉種種不能退回之理由兹照錄該質問書如下爲質問事報載政府對於國會咨請查辦王克敏一案認國會之查辦權僅對於普通官東而言王克敏爲國務員不適用憲法第六十四條之規定擬將原咨退回各本院等語不勝駭異查憲法第六十四條所指之官吏當然包括國務員在内蓋自其職務言之則爲國務員自其適用官制官規言之則爲官吏之一種正如關監督公使領事及各種督辦之類雖因其所辦職務各有專稱而其爲官吏則一憲法上大總統有任免文武官吏之權然除九十五條有任免國務總理之規定外並無任免國務員之專條果如政府所云國務員非官吏則大總統將無權以任免之安有此埋事關憲法解釋政府何能獨斷若此况衆議院查辦王克敏案内所臚劣跡係王在中國銀行總裁任内以代理國庫之資格侵蝕帑是所查辦者爲前中國銀行總裁之王克敏而非現任財政總長之王克敏與政府所擬議者實爲兩事若謂王克敏已爲國務員從前之舞弊營私皆可不問則試問王根據何種法律而得有此保障耶該案各欵具有事實而林議員樹椿在衆院特别委員會提出之五欵疑義尤爲社會一般所注意政府如有聞知應不俟國會之請求即可起而爲自動的查辦今旣經國會議决而猶膜視如此謂非有意扶同規匿其誰能信總之該案旣經國會依法通過無論事實有無必須經一次鄭重之查明咨覆國會方足以慰國民之望果如各報所稱不經查辦曲解憲法以爲對付國會之計是則政府違法國會必不能默爾而息也究竟政府是否如各報所載將查辦王克敏之咨文退回本院之擬議希即明白答覆提出者梁昌誥林樹椿等 
[中俄交涉將提閣議討論]  
　　王加會談已告一段落 
　　中俄交涉已至最後之關鍵昨據外交界消息近日雙方代表迭次磋商確有進步一日王加會面結果王正廷對俄國方面之意見允詳加考量一星期後再行答覆當日情形至此爲止聞王於散會之後即繕備公文四份一呈總統府其餘三份分咨國務院及外交交通兩部内容報告與俄代表談判經過並請示最後辦法其詳細情形現尚未至發表之時機微聞俄代表方面對於我國提出先决之交還中東路及外蒙撤兵兩問題僅允爲條件附之承認且提出一種具體對案其中重要之點大致關於中東路一項須由我國承認償還舊有之俄股而全路所用人員尤不得有白黨份子攙雜在内關於外蒙撤兵一項除要求保留駐兵區域數處外所有近年俄蒙間締結一切契約均須認爲繼續有效凡兹要求悉在情理以外故王氏認爲不便容納究竟政府方面竟見若何今日（四日）閣議席上當可提出取决也 
　　另據日人方面消息關於撤退外蒙俄軍問題大體上已無異議中東路問題經奉張代表張壽增來京接洽後奉天方面亦無異議所謂有償的收回鐵路一事中俄雙方對於各關係問題均已諒解一俟今日提出問議决定後即將訂立基礎的協定而承認蘇俄政府之件亦即於是確定是故今日閣議關係極鉅如無異議通過則承認之期當在數日之内兹將旣往中俄代表接洽之結果條舉如下（一）蒙古之領土主權仍屬中華民國之一部但蒙古之獨立狀態及運動俄國不負責任（二）俄國定期撤退駐外蒙俄軍（三）中俄兩國相互不爲主義之宣傳（四）中國在其領土内不援助舊黨之運動（五）松花黑龍兩江航權根據中俄平等之原則協定之（六）締結恢復通商條約相互承認最惠國條欵（七）關稅依通商條約定之其稅率倣照列國之例協定之（八）俄國與蒙古間之關稅依特别之協定（九）俄國無條件撤消治外法權（十）從前中俄間之債權債務組織特别委員會協議其支付方法（十一）一九一七年以前中俄間締結之一切條約組織委員會具體的審議决定之（十二）國境問題組織兩國國境委員會於相互的基礎之下解决之 
[蘇省捲烟稅交涉續訊（智）]  
　　農商部致烟酒署函 
　　江蘇舉辦捲烟特稅各節早誌本報農商部昨特函商全國烟酒事務署兹錄原函如下逕啓者江蘇舉辦捲烟稅一案本部前准國務院函交江蘇督軍省長麻電請與使團商議過渡辦法連同奢侈品一律暫定稅則業經分别咨商外交部財政部稅務處查核辦理嗣後外交部覆稱此案現由英美烟公司派人來京與有全國烟酒署商議辦法大致於原有二五捐外加捐若干逕歸各省應用並准全國烟酒事務署咨稱英美烟公司表示加捐一節本署認爲有商量之基礎至關於加稅名稱稅率數目與夫徵收手續俟與各省會商就緒再行咨達等因到部本部查江蘇督軍省長所請與使團商議過渡辦法連同奢侈品一律暫定稅則一節事關加稅若與各國公同商議勢必曠日持久現英美烟公司旣有願加烟稅之表示自不如逕與磋商較爲簡捷咨行查照又接江蘇韓省長函稱舉辦捲烟稅原因敎育經費而設收入預定二百萬元已定期開徵乃烟公司代表僅允各省二五保護稅約計祇得二十五萬元相差過遠非增加稅率不足以資抵補各省亦必難於妥協各等因前來查奢侈品暫定稅則外交部以須與各國公同商議曠日持久主張逕與英美烟公司直接磋商照此辦法自較迅捷關於稅率一節韓省長以該公司所允數目與蘇省預定者相差過遠此項事宜貴署擬與各省會商將來磋議進行苟能將數目照加該省敎育前途自多利賴除函復韓省長外相應函請貴署查核辦理可也此致全國烟酒事務署 
[外人紛紛販運軍火　不止一國]  
　　上海泰晤士報北京通信云近兩年來北方私販軍火營業頗見張盛最近復有二千五百噸意械運往三家店一事似此欲望内亂早日平息殊覺難能近以訂約禁止輸入軍火僅屬少數大國其他各小國乃紛紛乘此機會隨意以軍械售給武人私販幾於各國均有故吾人亦不能僅擇一國以爲批評之的且各小國中並有未經其政府允許而爲純粹販私似亦不能徒咎其政府關於意械遷運一事北京意使館絶對否認以械出售而京中有名之意人某更有强硬之表示至謂意械即使業已售出意人亦不應獨受指摘據其所云前項大批意國軍火係於五年前由日本輪船運來堆積山海關嗣因該處請其遷徙乃運至天津存儲近因軍火在彼逐漸毁壞天津人民恐生爆發之禍特懇意當局將其遷地安置故今乃移放三家店軍庫由意國水兵十名及中國兵丁看守如在彼處而發生爆發等事則其爲禍當不至如在天津及山海關之烈云云記者又曾詢以何以此項大批軍火乃運往完全爲中國軍人勢力所及之地而彼則答稱此係爲求外人之安全起見至於此項軍火設或落入華人之手其及於外人之危險則言者似未能想見也實則此項軍火旣運往三家店當然成爲華人所有而更有一事可注意者即一方意人雖否認該項軍火業已售出同時乃聞交長吴毓麟確曾因以賤價購買軍火而深爲洛吴所贊許也此項購買用欵幾何因參與者僅少數華人外人則不得而知又上述意人並謂德國並未參加禁輸軍火之列故常售槍械彈藥於華人日本亦然美人及墨西哥亦有軍火輸入至所謂德國日本墨西哥美國云云者係指該項軍火由懸掛德日墨或美國商旗船隻所運入在半月以内並有懸掛三色旗之某船滿載軍火運至牛莊即轉運奉天而不久復將有懸掛墨西哥國旗之船由歐洲輸入軍火一批於同地焉 
 [P魯運使更動五場知事預測 
　　非王財廳更動稅局長可比 
　　山東鹽運使柴維桐得充斯職原爲洛吴所汲引及到任後吴氏即專電柴氏令其爲伊籌餉不圖柴氏公出該署科長張某不知來歷即據向例復以無欵可籌及柴氏同署而吴氏二次嚴厲之催餉文又到運使署矣柴氏受此打擊乃一面將張科長撤換一面提欵若干怱怱赴洛見洛吴時當然承認籌餉并解釋復電之事不由己洛吴始轉怒爲喜又交下條子若干令柴氏酌量任用柴氏歸來即將石島場王官場永利塲萊州場濤洛場五處知事撤差而易以洛吴所薦者蓋魯省鹽場屬於該運使者止有六處即上述之五場與金口場也此六塲各由運使委一知事監理塲事皆薦任職而不隸屬於省署故柴氏行其職權毅然更換其五也說者謂魯省王財廳曾以更換大批稅局長激起風潮位置因以不穩且其所委任者一律作爲無效官廳威信從此掃地不意此次柴氏又更動大批鹽塲知事結果恐將與王氏不謀而合而其實有不然者 
　　魯省各縣知事鮮能久於其任而鹽塲知事以特殊關係則不與省署所委之知事同查石島塲知事郭澐永利塲知事李伯侯萊州塲知事王同冕及王官濤洛兩塲知事某某等到塲任事大都七年八年以至於十年其與各塲攤竃諸户平時接洽甚好故聞此消息即鼓動各塲户出而反對其理由根據去年鹽務署三三七號訓令（意謂嗣後對於各塲知事勿得妄自更動如必不得已亦須以功遇爲標準以資熟手云云）電請北京鹽署挽舊拒新并運動其他團體爲一致之援助而己則 
效法各處之稅局抗不交代且引用民國七年因束岸問題激起焚屋戕官風潮以聳動魯人觀聽惟柴氏此次動作後臺有實力者爲之聲援且柴氏發表命令後又赴京津作固位之運動故據記者觀察其結果當不至如王財廳也（三月四日） 
[魯財廳長易人之波折]  
　　山東財政廳長王宗元位置動搖已久熊炳琦前日已决定令王去職改委省署第一科長孫昶（字家彥直隸河間人）暫行代理已諭秘書處繕具委狀以省令發表昨日（二日）爲星期日各科例停辦公乃今日（三日）忽聞熊氏已將手諭收回不復發表探其原因熊氏作事向無魄力此次擬委孫昶代理財廳事前曾在省署宴請各銀行經理爲孫先容乃銀行界以與孫素無淵源皆以冷靜態度對之謂更易廳道爲省長特權商界不便過問接洽毫無結果加以政團方面以孫旣爲外省人不合魯人治魯本旨又爲熊妻弟聶某所荐反對聲浪甚高熊氏乃又改提前濟南道尹山東督軍署糧服庫長張仁濤按張爲安徽壽春人接近段合肥與北洋系人素有聯絡鄭士琦亦與之有舊今次洛吴傳見山東軍官時張亦同往因洛吴現主張聯段故張大爲洛吴所歡迎鄭士琦亦極力爲張推轂熊炳琦以爲張氏一旦上臺旣可應酬洛吴與鄭士琦雙方面子張又曾充軍需多年應付軍界之索餉當較爲熟手故又改提張氏詎意議員及社會方面又大起反感擁護王宗元者固不待論即反對王者原亦别有懷抱希望將王氏推倒而趁機攫取財廳今竟爲人作嫁事與願違遂相率赴省署包圍熊 
氏責其不用魯人治魯大背省民心理熊見風頭不好及又將手諭追回并傳見王宗元氏大加安慰令其安心辦公唯王氏雖得苟延殘喘而倒熊派之政治協會議員國進修舊民治社議員陳鸞書等則已擬更進一步作驅熊運動昨已擬就極激烈之攻熊電稿持赴天津拍發國進修等十餘人則已於昨晚乘特别快車赴洛作倒熊運動社會方面則十三區公民聯合會於今日聯名具呈省署請熊氏顧名思義用魯兴治魯不以孫家彥爲財政廳長兹錄其呈文如下省長鈞鑒竊查自民國十一年魯人以魯人治魯主張奔走都門聲浪所至舉省同心幸蒙政府鑒察下情眷念魯艱俾鈞座長台桑梓魯人得償夙願此中苦衷并非劃分省界居心排外實以地方行政非同文化學術等等歸之自治利弊之情形較熟善惡之顧慮亦切不至因隔膜而發生障碍主張化開友省亦皆諒解二載於兹斯念如初當鈞座到不之始所有措置雖未完全反此然日遷月延或有忘之漸生疑問以曩時魯人治魯之主張爲操縱政治之口頭文章絶非事實遂不惜中途改絃近更欲以地方財政托之於客藉官僚傳聽之下曷勝駭疑此事如果屬實善後何以維持是否鈞座别有懷抱非所敢知而破壞魯人治魯之處誰任其咎如謂與地方素無往來者即可免除紛擾减却弊端則周嘉琛之殷鑒不遠（田中玉兼長時周長財廳）膠澳之成績安在而鈞座更何以自解也民等不敏只知愛鄕愛國貫澈初志服從三千八百萬父老之主張有反是而行者即視爲魯之公敵誓不敢有所遵循利害切己難安緘默冒昧直陳尚祈鈞裁無任翹盼之至 
[南京總商會等反對電話借欵]  
　　南京總商會等電財政部云前閱滬上報載電報電話借欵秘密合同二種不勝駭異正擬澈查抗爭間旋准以蘇省敎育會哿電所述情事讀之尤深憤慨查電政爲交通命脈今竟爲秘密借欵之故不惜舉國家交通主權完全斷送是而可忍孰不可忍用特電懇鈞部迅咨交通部責成原訂合同之人將所訂合同立即聲明撤銷並將借欵用途詳細宣布一面通令滬寗長途電話所經過各縣在此等合同未廢止以前一致阻止進行以保主權而維電政臨電迫切鵠候示復全國商會聯合會江蘇省事務所南京總商會下關商埠商會叩感 
 
 

Page 8

 
 
第一萬八千三百二十四號;中華民國十三年 西曆一千九百二十四年三月六號
星期四 * *自由談 
[讀陳廉畫册記] [  蔣祖垚]  
　　陳廉字味久一字月生常熟人以畫著尤擅山水名不甚重知者絶鮮然觀其所作取境極高而落筆奇崛縱横生趣非時下畫家所可望其項背也近於友人處得讀其書册十二幅皆匠心刻意之作其最佳者爲玄墓梅花着墨不多幽深獨絶而梅花深處隱隱露古寺一角尤見韻致披閱一過不啻置身香雪海中時有冷香參鼻觀也又秦淮水榭一幅筆亦雅麗畫舫珠簾美人名士盡得風流令人想見六朝金粉或謂味久畫多粗邁之作而此幅獨工細無匹於遠近之中分虚實之妙洵佳搆也其次如西城樓閣爲虞山十八景之一亭臺邱壑絲毫無爽妙在於謹嚴中不失靈動之致再次爲黄山奇石鈎勒點染均得古法又海寗觀潮亦能揮灑自如不落一呆筆其餘數幅皆力追大米氣息渾厚骨格槍勁香山翁云千樹萬樹無一是樹千山萬山無一日山告律萬筆無一是筆有處恰是無無處恰是有味久殆近之矣此册聞吾友以三十金得之珍如拱璧如於香温茶熟時讀之一山一水無不入妙勝於平原十日遊也把玩之餘爲記數語以誌欣賞 
　　按味久畫不自珍惜人有所求輒草率出之是以流傳雖廣而不能致重價是册初爲趙氏物趙曾爲其子作伐味久繪此爲執柯之儀故所作獨佳也第以處境寒微不爲時俗所重雖終老丹鉛而聲名不出里閈斯可感耳又聞味久爲沈竹賓之高足故花卉亦清新可喜惟不易得云 
[匪窟姻緣] [  哈哈]  
　　王　結婚日文匯報所載 
　　昨天（四號）我友王　先生結婚禮堂設在一品香熱鬧得非常我當時因爲有事不曾能彀去心中萬分不快忽然送報的拿了一份文滙報來展開一看得到一件好笑的新聞我現在寫出來讓大家笑笑 
　　據說孫美瑤部下有某强盜婆（女賊也）他有兩位姑娘生得很標緻并且很風騷的這回他們又去綁票綁到一位富室的公子哥兒這兩個標緻的姑良當中的一個忽然和他發生戀愛關係到後來難解難分他們倆老實不客氣就雙雙的逃走了所以被强盜綁了去并不是椿壞事像這位不是得到（好報酬嗎） 
　　王　嫂嫂你們不必誤會我併不是拿他們來譬喻你們的我不過敎你們笑笑罷了 
[惆悵詞三首眎佛影] [  小蝶]  
　　未經情劫佛難成無計捐除薄倖名北寺聽鐘宵見月南樓催獨夜調箏花間有約期常改身後無名夢亦驚潦倒樊川舊來意青衫何以慰平生 
　　男兒生世本觚稜如爾狂狷得未曾未必能爲三語掾何當去作十方僧士安窮達能知會人在風塵便可憎世味猪肝原是累看他籬雀笑鵑鵬　 
屠沽從古起新豐幾輩能爲折臂翁劉伯生前惟酒德王　老去是情鐘官嫌五斗都爲累才有三升便易窮駿馬美人來有例天公竟可作痴聲 
[影戲雜說] [  周世勳]  
　　觀黎琳之影片如嚼橄欖先苦後甜别有風味 
　　中國影戲演員之表情每不透澈誠如隔靴抓癢不着癢處在演者已覺困難而在觀者殊覺淡而無味矣 
　　影戲女演員雖重美貌然若美而不媚亦覺了無生氣故美與媚不能缺其一巴賴南關麗之演劇媚則媚矣美則無之余愛影如命每見有新片開映必撥冗往觀一如嗜鴉片者必得大土而過癮雖身無一文亦必告貸票貨以慰渴想否則精神萎靡無事可作矣 
[愛蘭] [  楊一笑]  
　　百花之盛余獨愛蘭以其香遠益清有類拘道自守者一日余游西門陸家花園見有蘭一本蔚生其間花紫紅葉如劍修然而長淡然而芬余異而愛之買以歸植於庭階以其非凡卉也未敢以尋常視之然而世之愛花者每見牡丹圴藥則流連眷慕遇蘭則視之蔑如也曾無足輕重蘭之遇合抑何不幸哉蘭之爲物雖無牡丹之艷芍藥之麗以供庸流之賞玩顧獨有耿介拔俗之標瀟灑出塵之槪挺生於幽谷之間不長於王公貴人之家其品之高可見使非賢者紉而佩 
[國醫之妙論]  
之則王者之香將與野花爲伍矣 
[續推廣做壽法] [  醉痴生]  
　　前幾天冷梅君在自由談裏宣佈了一篇推廣做壽的方法設想周到應有盡有那一般大人先生見了是没有不贊成的但是生財之道多多益善研究之術不厭求詳所以據在下的愚見除了優陽壽之外不妨更做陰壽况且做陰壽這件事在我國社會上是很通行的那末現在的政界正大可效法將烈祖列宗一位位的請出來大祝特祝表示追遠的意思陽壽究有時而盡陰壽却綿綿不絶好在陳死人的誕辰忌口局外人也無從猜測今日做一百歲明日做二百歲隨便由自己訌定或陰或陽雙方並進忽男忽女再接再厲這樣一來月月可以做壽天天可以做壽做壽的範圍愈廣進財的門徑愈多大人先生們呀這件事是極有益於諸公的願大家起而提倡提倡吧 
[賺笑錄] [  天恨]  
　　新婚之夜新郎問新婦道我聽說你平時很反對舊式結婚是麽新婦道是啊可恨我們父母的頭腦太頑固了竟不許 
我們文明結婚新郎道那麽你旣主張文明結婚當然没有羞澀的惡習了怎麽今天人家和你鬧時又飛紅了臉呢新婦默然了片刻才道算我没有經騐過下次無論新式舊式决不像這回羞澀了 
　　某君很吝嗇一天他在一個朋友家裏和許多人吃晚飯吃罷從身上取出烟匣猛然憬悟道啊我今天失算了這許多朋友在着我不能一人獨吸啊那不是要將所有的烟分盡了麽但烟匣已經取出不便縮回只得說道你們可吸烟麽衆人都說不客氣不客氣某君乘機說道我本非和你們客氣你們倒和我客氣起來那麽我就老實不客氣了 
　　某日夜裏一個女郎家裏失了火女郎嚇得不知所措忽而伊的朋友某生奪門進來將伊一把抱起求出門外第二天某生向女郎道我昨夜奮勇將你由火坑中救出你再不能不愛我了女郎遲疑道你勇雖勇可惜有些傻氣某生急道唉你還說我傻氣麽我昨夜先設法放火使你家燒起來然後進來民將你救出試問没有智謀的人怎能如此呢 
　　某甲六十生辰他的兒子除掉替父親很熱鬧的大做其壽外又預做了一口壽材某甲一看搖頭道這口壽材尺寸太短而且太窄了兒子道父親你死後睡下去如嫌不舒服另做一口也不妨最好你此時先試睡一下罷 
社會小說 
[人間地獄　（二八○）] [  娑婆生]  
　　第六十回　　亂箐絲繡衾憐月瘦　燒殘紅燭杯酒替花愁 
　　剛拆看了一半忽然有一封紅簽條的信封封面的下欵寫着二緘蓮孫狠覺得奇怪並且那筆跡也生疎得狠究竟這二是何人呢翻轉信封一看並未封口忙抽出信來一瞧原來是一張請客票上面寫道 
　　速請 
　　柯三即晚一句鐘駕臨新疆路一號一蘋香三十二號西酌一叙幸勿遲却至要此請 
　　刻安　筝約 
　　蓮孫道哦原來是月箏約我吃晚飯我到不能不去再一細看請客票的角上還有兩個字道後文蓮孫暗笑道請我吃飯還有後文那更奇怪了忙翻轉看時只見上面寫道今日爲曼老六做生日千萬必到箏蓮孫暗道哦原來是月箏代曼老六做生日我更不能不去這種陪客機會狠難得的呢忙將那張請客票又重新看了一遍方纔明白那背面幾個字筆致非常稚嫩確是月箏自家的親筆於是蓮孫便珍重收藏忙尋那信封時檯子上早已不見了原來蓮孫在報館裏做事每天拆信得有八九十封多的時候要一百多封信封隨拆隨　所以蓮孫到館以後頃刻之間他的寫字檯下總是空信封縱横滿地這時候蓮孫要特爲尋那月箏的信封不得不立起來低下頭去在檯子底下重新尋了出來將請客　套好了放在袋内急急忙忙的再拆看其餘的信札接着發稿忙了一陣方始清楚 
三言兩語[  鵑]  
　　中國政治舞台上的人物有一種特别工夫叫做逼功去年逼宮旣逼走了黎菩薩如今逼閣怕又要逼走孫大鬍了唉大家逼來逼去逼得無路可走逼不得已怕就鬧出誤國殃民的事來歸根結底把我們中國逼到了死路上去纔罷 
 
 
 

Page 9

 
 
第一萬八千三百二十四號;中華民國十三年 西曆一千九百二十四年三月六號
星期四 * *   
 
 

Page 10

 
 
第一萬八千三百二十四號;中華民國十三年 西曆一千九百二十四年三月六號
星期四 * *國内要聞二 
[長沙通信　湘西之一波折]  
　　其一　湘西問題自劉叙彝田鎭藩投降後形勢即已大定省政府收束軍事計畫第一步將兩旅劃歸葉賀兩師長指揮第二步將劉旅調駐新化安化將田旅調駐漢壽沅江蓋以蔡部殘卒尚有退走黔邊者先將劉田調出老巢免其勾結聯絡然因此致啓兩旅官兵之疑懼以爲調防以後行將解散蔡鉅猷又派人誘惑勸其赴黔集合　以前蔡擬率兩旅退守黔境因劉田不允蔡始怏怏而去）劉部團長何隆幹竟入彀中率兩營逃去劉旅長甚愧已電請免職惟蔡部尚有毛炳文團退守靖縣前未就範現歸第七路指揮楊源濬收編所謂失之東隅收之桑榆者正此之謂也兹將來電照錄於後（劉叙彝辭職電）長沙省長趙鈞鑒職部第四十四團團長何隆幹率陶龐兩營潛赴芷江幸妳譚兩營深明大義未與偕去叙彝馭下無方應請免職以示懲戒從此解甲歸田退爲良民所遺部隊均乞改歸葉師長直接指揮不勝屏營待命之至劉叙彝呈印（楊源濬收編毛團電）省長兼總指揮趙鈞鑒濬漾午抵靖縣當召集行團各營長宣布改編諸事符號旗幟前已更換四十七團名義一切均經命令實行惟毛陶二員堅請辭職實内部稍爲窒碍并非别有所要挾也職意與其更動不如仍舊制度之易於就理明日兩行會商當可解决一切該團各官兵深明大義於黔芷方面事件絶不與聞蔡氏間有函電均被拒絶無他慮也可抒錦念濬叩寢申印（萍） 
　　其二　湘西劉田兩旅收編已經妥協趙遂下令劉旅調防新化安化田旅調防漢　沅江在政府方面設想以爲調防問題爲收編之一種交換條件前旣取得同意此際當更無波瀾不决此令一下劉旅何團即首先反對並率其所部兩營開往芷江以示堅决劉旅以調防一事原經取得各方同意今竟如此遂大爲懊喪業已電趙引咎辭職趙已覆電慰留不卜結果何似聞何團之出此係爲其所部營長饒繼虞所慫動饒本湘西土著在綠林中頗著聲威因不願調防遂慫恿何團反對何團所部四營以饒營實力最足（饒營人數共及十二連有槍八百餘桿）何亦不能不聽之也 
　　湘西旣發生此等小變動駐在洪江之省軍各長官即異常重視賀假耀祖葉師開鑫均因此不能如期來省第七路指揮楊源濬恐劉田兩旅之其他各部隊或因之亦生波折遂派員向其他各團宣慰現據楊氏來電毛團炳文已完全爲該指揮部收編是劉旅實力又減損一團矣 
　　劉田兩旅之實力何如甚有紀載之價值兹經再三調查表列如次 
旅别及旅長姓名　團數及團長姓　營數及營長姓名　其他部隊及長官姓名　各旅槍枝實數 
十六旅旅長劉叙彝　十六旅共三團團長　毛　三營營長許長勝陶　砲兵一營營長張子德機　　十六旅全部槍 
毛炳文何隆幹譚潤生　 
行　三營營長許長勝陶峙嶽劉盛價何團四營營長李桂生饒繼虞餘二人未詳譚團三營營長蔡澤南蔡先餘餘一人未詳 
砲兵一營營長張子微機槍兩連連長姓名略另有工兵一營營長諶昶（爲劉旅妹倩）現佔溆浦縣屬之龍譚落草 
十六旅全部槍樰合計約三千餘桿 
十七旅旅長鎭藩　 
十七旅共兩團團長楊毓棻彭籌恒 
楊團七營營長劉光榮甯雲峯楊永清袁少基劉某楊某餘一人未詳彭團三營營長洪本　田　　吴潤濤 
騎兵一營營長張少棠機槍一連連長姓名略　計約二千桿 
此僅劉田兩旅之實力若歸蔡鉅猷直轄之支隊長鄧黑七部·挺　司令盧鑫部·游擊司令楊再傑部第三縱隊司令周朝武部·皆已隨蔡離湘不在此數又有陳濬所統之保安營八營雖係蔡令組織然皆不啻黔陽芷江兩縣團防無政局亦不屬劉田故亦不在此數其實力亦無唐述及焉（粹） 
[澄白郃最近戰况（西安通信）]  
　　澄城已爲劉軍取得　白水尚在激烈戰鬭中 
　　經劉鎭華編制之陜軍第二混成旅長即前陜西靖國軍第五路司令高峻自民六以來駐紮澄白·郃三縣方圖擴張就陜軍形勢言確爲陜軍東路之屏障駐蒲城之緱保傑原係陳樹藩舊部雖已編爲鎭嵩軍第七路然其精神終與嵩軍格不相入屢違劉命而不開拔結果劉實莫可如何此非劉無意於撲滅實因澄郃一帶有高峻在且如陜北井岳秀三原田玉潔直接間接亦與高有絶大關係此次韓城麻振武與高峻開釁在郃陽屢與高之雷團一再激戰而陜軍各將領咸謂麻本係郭堅舊部究係陜軍不應以陜检攻陜人開陜人自殺之惡例故全體不滿意於麻之行動而麻本人則欲爲個人活動運動劉編旅長即以此爲攻高之交換條件劉則惟恐陜軍統一於己前途不利力謀破壞而剷除之此番劉對高之戰略計在行取得澄城分高爲兩斷因澄城在郃白之間澄城佔領則郃白動搖昨據澄城來省人云澄城確已被劉軍憨師梅雪園旅取得該縣所屬之寺前鎭嚴相娃一部業已投降韋莊鎭高部之李運則尚在積極預備戰鬭中自同州至澄城郃陽兩處沿途設置電線消息靈通而劉向高作戰完全以大砲轟擊高部頗爲不支節節潰敗郃陽方面則因與白水已失聯絡故高之團長雷龍溪即向麻聲明如劉軍將白水攻下渠即願聽麻之指揮軍署屢傳郃陽克復即根據此說而言到白水方面聞憨玉琨已抵澄城業飭該師梅旅向白水進攻連將白水所屬馮雷鎭西谷村李家莊小溝等處估領駐蒲城之鎭嵩電緱保傑現向白水開去三營以敷衍劉之面子田玉潔亦向白水將馬清宛馮子明等團共十八營開去意在不戰而取得地盤刻聞白水目下劉高戰事異常激烈軍署消息則謂白水業已克復但尚未徵實（二月二十七日下午） 
[孫洪伊離贛赴鄂]  
　　南昌通信孫洪伊由皖來贛後即下楊於軍署常偕贛北鎭守使吴金彪·及省署秘書長李金藻步行洗馬池楊家廠繁盛街市及萬壽宮　王閣名勝地方以事游覽餘暇則完全消磨於酒食塲中各機關各公團均迭爲賓主宴孫至孫此來原因外間紛傳不一約有以下諸說㈠爲某軍閥運動副座㈡代曹接洽和平統一㈢與長江大局有關㈣預備將來自己組閣言人人殊局外人尚難明其眞相惟據其隨員言孫氏此行完全係游歷性質日前省議員某某等訪問孫氏孫亦以游歷兩字爲言以偌大政客其行動自爲人所注意至謂完全係游歷毫無政治臭味亦似未可信現孫以逗留南昌已有一週本擬昨日（二十九）下午四時離贛嗣以尚未游覽百花洲乃於昨日偕吴鎭守使同往一游今早九時（三月一日）乘南潯車出省赴潯軍政兩界要人多至車站歡送（吴金彪伴送至九江）聞孫此去將赴鄂與蕭耀南會見即由漢赴洛僕道途豈果游歷耶 
[蕪湖近訊]  
　　馬聯甲對於出巡督剷烟苗一事現已决定本月十四日由省起程先至桐城而舒城而合肥即由旱道赴蚌略事休息數日再往皖北阜陽渦陽蒙城各縣如此次各縣知事果能認眞查剷則皖省烟苗當不難肅清矣 
　　大通榷運局長王學曾刻擬在蕪湖下游添設一掣騐局卡以期增加收入昨已偕同華洋兩稽核員乘小輪前往和尚港及采石西梁山一帶擇勘相當地點以便實行設局此間軍商得此消息業已表示反對 
　　皖南鎭守使署近接馬聯甲來電令將前次緝獲搶劫石埭縣監獄及太平蘇場第家之盜匪東福良姜長庚二名又搶刦青陽縣屬陵陽鎭警所之盜匪周德福一名依法處以死刑已於二日下午一時將該三犯綁赴十三道門後鐵路埂執行槍斃以昭炯戒 
　　蕪湖紙業打紙錢工人近因生活程度日高百物昻貴以致入不敷出特開會議公决推舉代表數人與各店東接洽要求增加工資如不允許即實行罷工 
　　蕪湖二日下午三點二十分忽然地震歷時約二十秒鐘惟此次震動力甚微故各處均無損失 
　　蕪湖新組織之瑞新錢莊資本共計四萬金業於三日晚訂立正式合同聘徽人汪秉臣爲經理房屋已賃定殖邊銀行舊址現正布置一切定期夏曆二月初五日上市 
[皖造幣廠又有開工說]  
　　唐家驥已到廠接事 
　　皖省造幣廠自周自元接辦後曾經胡捷三以銀東名義由漢口運來若干生銀開工鼓鑄僅四十餘日又復停鑄馬聯甲兼任省長後謀之者頗不乏人而尤以蚌埠塘工局會辦唐家驥運動最力當馬氏做壽時即有委唐氏接辦之說乃周自元忽然來皖并携有洛吴之函件謂奉吴巡閱使命赴浙與盧督有所接洽又稱造幣廠事已與某銀行訂有合同購辦生銀當時馬聯甲疑信參半遂暫不更動直至前日始决定仍委唐氏接辦聞馬氏與財廳長胡思義等計畫仍照胡捷三等鼓鑄時辦法 
所有廠務槪歸唐家驥辦理每月提欵一千元給周自元作爲薪水周自元尚未回皖先委唐家驥爲會辦代行廠長職務二十九日委令即下三月一日下午該廠員司即預備唐家驥到廠張燈結彩頗爲熱鬧旋因事躭擱二日清晨始行到廠該廠員司以爲開工有期均各歡欣鼓舞據聞唐家驥在蚌業向某銀行接洽妥協接事後即有生銀運皖决定月半前開工仍鑄銀幣不知果能成爲事實否 
[寗波軍警衝突案續紀]  
　　浙江寗波城内彭樓前浙　關監督署及警察三分署被第四團陸軍搗毁並毆傷警察雇員及海關署科員各節詳情已誌本報兹悉第四團石團長除前日親至監督署道歉外一面即調集肇禍兵士嚴加訓斥不許請假出外故近日街上並未見有兵士踪跡該監督署以前日被毁由於兵士之誤認爲警署昨日特在二門口懸掛（寗波交涉分署）之牌一方又書（浙海關監督分署）字樣一紙帖於門内以標明監督署與三警署之地點免致再有誤認情事到於被傷各員警在各醫院醫治略見鬆動可無生命之憂惟在華美醫院之易稅務主任受傷之眼眼珠之破難以救治林警廳長於此次肇事後親自履勘一過亦無若何表示一面先將三分署被毁各物逐件恢復一面據三分署顧署員呈報情形轉呈杭州警務處請示核辦矣 
　　另據杭州消息　浙江盧督辦對於寗波方面軍警衝突一案除派本處諮議馬志勛即日馳往查辦外並會同張省長於三月五日復浙海關袁監督電云電悉此次第四團兵士聚衆毆警誤毁該監督公署并傷及稅務主任曁科長門警公役等人實屬罔知顧忌深堪痛恨現該主任等傷勢如何殊深繫念除由本處訓令第一師師長查明嚴辦并派員澈查外特電慰問 
[浙省自治經費之難籌]  
　　財廳長陳述困難情形 
　　浙江省公署設立省自治籌備處曾令行財政廳月解經費一千二百元以資應用兹據張廳長呈稱查籌備省自治原爲當今要務惟所需經費雖經省自治程序法内規定由省欵支出歸入决算辦理惟查省地方决算自五年度起至九年度止出入相抵已不敷三十餘萬元十十一兩年度雖未經過决算因各該年度内田賦附稅各縣災歉短收就實收實支數目約計不敷又在七八十萬元本年度尚未終了收支實數兹尚無從稽考但就預算而言其原列墾放局沙灶地收入補助二十萬元至今絲毫無着益以原有省稅短收不敷之數必較往年更甚似此逐年虧短旣不能增加收入爲之彌補則所謂歸入决算辦理之欵非但徒增虧累亦實屬無從騰撥現在十三年度省地方預算轉瞬即須彙編交議前項省自治籌備處經費應請由鈞署通盤籌畫歸入十三年度預算案内分配列入俟提交議决後再行照案支撥俾免困難理合備文呈復仰祈省長鑒復施行 
[各省敎育界雜訊]  
　　北京敎職員會改選主席　北京國立專門以上八校敎職員代表聯席會議昨日（三日）下午四時在石駙馬大街女高師開會舉行正副主席之改選由主席許純祖宣告開會後即指定師大代表爲發票員美專代表爲檢票員法大代表爲開票員舉行投票開票結果工大代表許純祖仍當選爲正主席美專代表徐瑾仍當選爲副主席嗣徐瑾提出種種理由力辭副主席衆不許於是討論經費問題及該會本身問題均議有結果預定以次進行並要求當局速發欠費以資維持各校現狀至下午六時宣告散會 
　　魯敎廳訓令女高小添設蠶科　爲訓令事准山東實業廳一二號咨開案據第四届全省勸業會議經安邱縣勸業所長曹叔謙建議應於女校高級課中酌添養蠶科學一案内稱爲建議事竊觀夫人蠶繅以爲衣服墻下樹桑匹婦蠶之養蠶一項爲女子家庭唯一職業古有明訓且論該業性質付諸女子尤爲相宜惟各地養蠶視爲玩品鎈知注重襲用舊法難望發達所以欲謀擴充非廣儲師資不可欲圖改良非先明學理莫由擬請實業廳轉咨敎育廳飭令宜蠶各縣於女校高級課中酌添蠶桑鐘點借爲擴充改良之助必然見效速而成功易進行蠶業計畫謂此爲切要之圖謹就管見所及乞提付公决等情當經大會通過呈請轉咨貴廳查照施行到廳據此相應咨請查照核奪施行實紉公誼等因准此合行令仰該知事轉飭所屬女子高小學校查照辦理此令 
　　湖南平民女子讀書處之創設　湖南工團聯合會對於平民敎育極力提倡前後開工人補習學校入學工人三百有奇近鑒於貧家年長婦女俱屬失學特在該會内創設平民女子讀書處報名女子異常踴躍現已正式開學兹錄該處致各生家長函於下逕啓者本處爲年長女子失學無力扩女子學校者而設分兩期學習每期四十五日共九十日畢業發給畢業文憑第一期敎國文習字第二期敎信札簿賬珠算所有書籍用品槪由本處發給但學生不得無故中途退學如無故中途退學者當賠償書籍費一千文今有某生已來本處報名取錄特此函達貴家長請即日來本處證明某生不至中途退學（未經證明之女生槪不收取）以昭愼重爲荷 
　　湖南女生反對男校長之進行　湖南女界反對男校長歐鳴高接三女師範校長職曾誌本報現三女師範學生代表周文英齊君達何淑貞鄭瑤等來省請願收回歐鳴高爲校長成命昨二十八號連袂赴敎育司因李司長不在司改赴省長署向省長請願結果未悉但據該代表宣言必達到女子長該校方能上課 
　　湖南平民敎育近訊　湖南平民敎育促進會於昨二十八日午後三時召集各董事幹事爲募捐事開聯席會議到二十人由周方主席議决事項如下㈠本會募捐大會籌欵辦法稍有修改即行逐條通過其修改處則是將第二條組織（總司令）改爲會長第五條贈奬萬元以上者改鑄銅像並立紀念碑其餘照原通過㈠組織募捐大會所需經費交董事會議决定之㈠募捐記分辦法逐日造一報告表每隊每日一表分隊分數比較表各隊分數逐日遞加表㈠對於平校經費應向各界聯絡者甲議員乙各縣有聲望之人員及團體丙各報館編輯丁各縣報館均分途聯絡並請茶話其餘所定推舉募捐人員及討論敎育會附辦平校各案均因時間不早故未議而散 
　　浙一中核議毒案碑　浙江敎育廳　令第一中學校云案奉省署訓令内開據何紹韓函稱第一師校毒案學生在西湖公園建碑理有未妥等情查此案前據西湖工程局具呈到署經以查前第一師校毒案學生建立紀念碑一節前據敎育廳呈有明案據呈前情應准由該局妥定地點函復該校照辦等語指令在案兹據函稱前情合行令仰該廳核議復奪原函發仍繳此令等因計發函一件奉此合行抄錄原函令仰該校核議迅速具復候奪此令 
　　平湖乍區敎育會改選職員　乍浦區敎育會於三月二日改選職員縣委楊文候君到場監督會員共有十四人到塲投票下午三時開票結果汪蓉第當選爲正會長朱富年副之黄祖廉·莫文培·劉緒琅·沈樹桐·戈廷墀·李祝華·陳季孫·沈宗漢·龔應籌爲評議 
　　中華敎育改進社年會預誌　中華敎育改進社第三屆年會定於李年七月三日起九日止在南京東南大學開會同時并舉行全國敎育成績展覽會託東大敎育科主任徐養秋君主辦其事并約中華職業敎育社祖織職業敎育展覽部江蘇師範附小聯合會組織小學敎育展覽部請廖茂如俞子夷楊衛玉諸君分任各部事務業已分函各省社員徵求議案及論文矣　 
　　中華職業敎育社籌辦暑其學校東南大學每年有暑期學校之設成績卓著本年以口字房被焚校舍不敷應用停辦一年中華職業敎育社爲補充青年學識起見不忍此項學校中止特約同省立第一中學合組暑期學校設科辦法與東大相同已推定楊衛玉（該社代表）陸步青（一中校長）朱君毅（東大敎授）俞子夷（東大附小主任）諸君爲籌備委員并設事務所於一中及敎實聯合會兩處着手進行矣 
　　常州圖畫剌繡學校之擴張　常州廣述圖畫剌繡學校自客年開辦以來成績卓著今年添設中西水彩油畫中外繡法諸科報名者頗形擁躍因爲添班授課現已定期開學矣 
　　南通募欵補助東大　南通肄業東南大學學生於今正共組東大災後募捐會設立事務所於城南縣敎育會業經各會員分向各界勸募現已集得千元之數但尚未一一繳齊故各會員赴校後其收欵結束等事刻已另託孫君焯等（前南高畢業生）措理矣 
　　無錫天上市平民學校槪况　無錫天上市平民學校均已開學第一校設西漳敎員爲尤某第二校設西膠山陳村裏敎員爲高某此外尚有青年自治會平民夜校設堰橋鎭總計以上三校共有學生百名左右云 
[杭州快信]  
　　工專校長許炳堃辭職入山修養前日與家屬訣别起程前省長沈金鑑及親友俱有厚贈又聞代理工專校長朱守貞已奉張敎廳正式函聘前日開學 
 
 

Page 11

 
 
第一萬八千三百二十四號;中華民國十三年 西曆一千九百二十四年三月六號
星期四 * *　　平湖椎川學校校長葛嗣　鑒於國粹將絶創設講舍研求經學文義呈請敎廳備案張廳長以該校長挽文字之頽波延經術之墮緒創設尊古講舍維持道藝至堪嘉許已准照辦 
　　嘉興統捐局長陳炳華海昌統捐局長汪濂比較奇絀奉令調省以平湖統捐局長張承祖調任嘉興局長另委邱翊華充海昌局長陸鎭游充平湖局長 
　　添設錢江輪渡案杭總商會定九日邀集寗紹杭三商會推舉之購置輪帆人員俞襄周王清夫鄭宜亭韓子林四君會商購置事務 
　　各縣稅契每百元應徵六元者本月一日起加徵三元業已實行 
　　屈映光二日來杭後忙於酬酢昨赴雲棲寺游覽又在該寺午讌聞屈氏明日赴滬轉回臨海原籍 
　　浙省民食向恃隣省接濟瞬届青黄不接聞軍民兩署已派員詳查存米及每月銷數預籌救濟以裕民食 
[南京快信]  
　　曹派勞軍專員李鳳樓昨由安慶公畢來寗謁齊齊即在署設宴欵待聞李明日乘車返京 
　　孫洪伊電齊告知已由贛到鄂即轉車赴洛陽聞張紹曾日内將由洛來寗 
　　捲烟稅問題南京方面英美公司大班雖尚竭力反對惟限制各經理處祗許躉賣不得零賣倘因零賣未貼憑證爲官廳干涉公司不負責任故現時市面所銷之烟均係小販零賣已遵貼印花但弊混滋多稅欵所民睡無幾 
　　南京學生聯合會爲捲烟特稅事昨呈省長請拒絶交涉厲行　徵一面組織勸戒紙烟委員會極力宣傳並通告各校全體凡有紙烟嗜好者一律戒除以爲社會倡 
　　省署准駐日汪公使來電將蘇省留東官費生名册照繕一分註明起支官費年月現發至何年何月送館核對以杜假冒當令敎育廳繕送核轉 
　　實業廳通知省立各實業機關本月十日在寗召集實業行政會議先將提案送廳彙編 
　　兩淮鹽運使丁乃揚頃來寗謁齊韓商維持湘岸引額及限制久大精鹽事 
　　財政廳委吴兆麟充本廳徵榷科長又委徐淦赴阜寗守提前知事洪鑑徵存各欵 
　　省署前奉部咨籌設司法公署韓省長特召蘇高審檢廳長來省會議兹聞决定先設司法公署兩處應需開辦經常費即列入十三年度國家預算 
　　農商部昨令蘇實業廳海州漁業傳習所經費自二月一日起停發聞因該所取魚獲利每月贏餘有千餘元足以自給 
　　無錫稅所長王典章請假三月回蘇葬親嚴財廳長昨委本廳徵榷科長孫宗華暫行代理所遺科長委科員李某兼代 
[地方通信]  
　　蘇州 
　　自用車暫停領照　照本城市公所及工巡捐局前以自用車抗不領照特訂辦法四條限期領照即以所繳之費撥入圖書館支用詎市議會以該局所等未經縣議會議决擅自處分依法不生效力由陳任領銜公同函請警廳毋庸協助處罰而警廳則抄函轉致市公所及工巡捐局查照去後董事長蔣季和等以市議會殘缺不全置之不理因之領照者竟達四百餘輛詎自昨日起忽然宣告停止或謂須修正章程所致 
　　松江 
　　捲烟商停業後之呼籲　松江捲烟商大小同行一百二十餘家爲特稅問題由承辦處表示專賣之說决自五日起一體停業等情已詳五日本報兹該同業果於五日始一律停賣東自華陽橋西至倉橋灘除現爲承辦處調查之某紙號一家於玻璃櫉中仍陳粘有印花之少數捲烟外其他均一致封存並無私自售賣情事而捲烟同業公會以商會爲保衛商人而設本省各縣商會及滬蘇總商會對於捲烟商人增盡力維護並出負調停之責吾松亦有商會自不致袖手旁觀故於五日下午具請願書於縣商會會長馮靜岩張受之以求爲充分之保障聞商會中有於六日下午召集會議之說如果准期集會對於捲烟征稅問題必有調停之表示是以捲烟同業已請求旁聽以期對於同業征稅後之痛苦有所陳述俾求折衷有利之解决云 
　　反對電話借欵　松江縣敎育會眞日致督省兩長電云南京齊督軍韓省長勛鑒交通部敷設滬寧長途電話計劃即爲履行民七電話借欵秘密令同發端於江蘇貽害於全國此種賣國舉動敝會萬難承認爲此叩請鈞座電部嚴拒以保主權不勝迫切待命之至 
　　常州 
　　新盛典大火　誌　武邑小營前新盛典於四日上午一時忽發生火警以時在深夜待各區消防隊趕至火已燎原起火之處在第五幛樓上下之包房以房屋進深取水不便有少數消防隊以皮帶不敷應用致未能注射歷三小時始見熄滅所有樓房上下十四間典質之衣服值洋七萬餘元盡付一炬調查起火原因典中夥友及學徒均稱不知而典當舊規每於晚間五時后即停止營業結束日中一切事務後須將各處門户鎖閉包房爲精華所藏之地管理素爲嚴密該典起火原因不甚明瞭因之外間浮言四起縣署據該典經理盧淇堂報告后即派李警佐前往踏勘李警佐在塲傳齊典内　友學徒詢問對於起火原因均稱不知城内外一般當户以質物均被焚燬咸往詢問激烈者并在門外喧噪附近警區特派多數警察在典門維持秩序該典經理及官廳與地方人士均力籌善後辦法以預防數千當户之起而詰問也 
　　無錫 
　　縣知事勸捲烟業復業　無錫縣知事馮祖培昨日（五日）下午片請烟紙公會正會長吴伯祥·副會長王文卿（由龔海琴代表）及大同行朱福明·藍仲和到署談話馮勸烟紙店即日復業由龔君陳述此次風潮之内幕馮君勸化除意見以後有一切爲難情形不妨與敝知事面談從長討論請轉勸各店復業吴龔允返後竭力勸導而出未知該業能副馮知事一再調解之盛意而翻然復業否 
　　南通 
　　捲烟稅問題解决　通如捲烟業躉賣商停業歷有時日其後外商安得勝來通宣傳抵抗宗旨縣署警局以其干涉内政違背約章業經遣送出境該商等冰山旣倒難再撑持遂商承藍省委瞿知事於本月一日復業照章完稅於是數月爭持至此告一段落縣署特興省委會銜於四日呈報省署核奪至此間菸商損失不貲已覺往事受人之愚一旦復業市面情形頗佳聞鄰縣除崇明已經實行特稅外餘如海門如臯等處亦已洽商納稅矣 
　　更委鄕區警所長　縣屬平潮市爲西鄕巨鎭警察分所長汪芳近因施行捲烟稅未加協助致有捲烟商潘二毆辱李稽查員情事刻由承辦處電呈省署警務處財廳及省處令縣先行撤差並派盛學恕來通接事聞縣署於四日令調西亭警官陳人梓前往任職並委周少棠爲西亭巡官其盛學恕則另有差委 
　　揚州 
　　西門外又出劫案　西門城外都天廟張聚興米行被劫甫經報案尚未勘緝而該處三岔子地方義泰米行前（三日）夜又遭盜匪十數人前來打刦捆縛事主詐贓所幸該行隔夜已將錢洋送入城内存儲祗被掠去被褥衣衫現在附近居民一夕數驚頗難安枕云 
　　汽車公司開會預誌　江北長途汽車公司訂於三月 
六日在福運門外總公司内開董事會討論進行計劃並報告已往成績昨由經理盧紹劉氏函達董事朱嘉楨等查照矣 
　　蘇社社員開籌備會　蘇社第五屆常會訂於三月二十一日在揚開會已經該會通告在案兹該會職員於前日（三日）假甘泉街盧紹劉庽所開籌備會討論進行方針以便屆時供獻 
　　錢莊改組重開　左衛街恒豐錢莊資本雄厚爲贛商蕭裕豐·周扶九兩後裔與畢姓所經營本年以内部發生問題宣告停業兹悉該號業經交涉妥貼由蕭姓獨力經營周姓拆股另創新局取名裕豐以姚伯三爲經理一俟籌備完竣即擇期開始營業 
　　高郵 
　　團總請辦春防　縣屬湖西廣沛鄕保衛團總吴克寬以冬防期滿地方雖然安堵而隣縣天長盱眙等境仍未十分安靖尤恐竄擾滋蔓擬辦春防接續支更點騐團丁與警察及鄰鄕保衛團會哨並將各村里僱用團丁造具花名清册呈請縣署核示遵行 
　　紙烟特稅鳴鑼肩示開徵　本縣紙烟特稅前由經徵員宋槃勸商大有愼泰兩店領貼印花先行試徵等情業誌本報兹因吸户多不願購各店仍存觀望復請警所飭保鳴鑼肩示開徵如再觀望不遵定即照章罰辦云 
　　庭訊盜賣人口　縣屬七總八里馬踏港馬登泰之妻楊氏去年十月間因夫婦口角致被馬登勇誘至馬登明家串賣與陳德升爲妻迨楊氏知覺號哭回歸經馬登泰訴縣法辦等情兹經胡知事前日（二日）開庭訊據被賣人馬楊氏哭訴誘賣情形陳德升庭供係莊頭馬登勇出面送至民家與洋四十元並未立據等語馬登勇馬登明誤供含糊庭諭收押候偵察確實再行訊辦 
　　海寗 
　　組織南湖俱樂部　硤石學界吴某等因鑒硤石社會日形墮落一般青年不圖上進專事治游特發起組織南湖俱樂部以　消遣面增娱樂　内容　汾圖報·看書·絲竹·綱球一俟經費充裕再行添設業已着手籌備不日即可成立 
　　習藝工廠準備建築　硤石徐申如於前年（庚申）爲其母八秩壽辰祝嘏稱觴所有親友賀儀悉充慈善經費擬以開辦貧民習藝工廠徐母於去年抛世之時遺囑徐君將花園浜自有桑地十餘畝助爲該廠基址兹悉徐君辦理喪事已畢不違萱命擬即實行籌備聞已僱匠估計工料不日建築一般貧民聞之當必稱慶也 
　　寗波 
　　寳華輪撞翻駁船之慘劇　甬屬鎭海經過之各小輪回不靠停碼頭以小船駁織趁客異常危險本月三日上午十時寳華輪由台進口駛到港内尚未停泊有趁客七人均係台温兩屬農民急於上岸搭雇小船是時該輪尚駛快車致將小船撞翻溺斃乘客六人亦云慘矣 
　　竺家弄之火警　城内竺家弄定海籍僑户陳王氏於三日上午十時忽遭焚如迨人瞥見已不及灌救延燒至十一時半始由各水龍會救滅燒斃隣居周玉琛八個月男孩一口及隣居王阿定張金官密文德石阿增等房屋數間損失約二千餘金事後該管四分署將起火陳王氏飭傳到案訊明失火原由當即轉送警廳核辦矣 
　　支枝山海盜之猖獗　甬屬定海縣支枝山地屬海濱居民百餘家歷來游網捕魚爲業昨特來海盜于阿三等二十二名姦淫刦擄無所不爲該山王金榮之女年甫十四歲被一盜夥强行奸污下體受傷慘不忍聞且該盜由上午十時登山至下午五時始將現金雜物等搬運登舟並擄去漁民四人漁婦一人每名價索千元揚言至海門鎭前來取贖事後檢查損失不貲聞該山居民已向上峯呼籲未悉能破獲否 
　　蘭谿 
　　振興快船途中出險　蘭谿振興元號快船陰曆上月二十九日由嚴東關開駛大洋地方適值東風大作該船張帆疾駛不料船小風狂一時失措以致全船覆没乘客均落水中幸該處民船停埠頗多見該快船出險一齊趨至竭力撈救聞僅有一老者因不及施救當塲壓斃即將屍身暫厝該處河灘一面飛報蘭桐兩處公司嗣後未知如何了結也 
　　紹興 
　　賀履鄕盜風日熾　距紹興西郭門七十里之賀履鄕民情强悍盜風素盛當民國二年時該處葉家山竟發現大股土匪經軍隊一再剿捕始告肅清近來因受嵊匪煽惑盜風又熾去冬曾發生盜案數起經事主控訴地方分庭由分庭派法警會同軍警往捕捉獲匪首王某曁徒黨七名現王尚覊押紹屬戒嚴司令部其黨徒叫送交分庭訊辦已當庭供認糾黨夥刦洪姓不諱現聞該鄕匪勢仍不稍殺日前該鄕之賓舍村又發生連刦七家巨案現經該鄕士紳集議擬聯名呈請戒嚴司令部先將獲匪明正典刑以寒匪膽一面更派軍警入山剿捕以冀肅清 
　　和縣 
　　串拐幼婦之巡士現已拿獲訊明　南義鎭警所巡士劉貴突於前日將常某之妻劉三之女等二人串拐至姥鎭遂令伊等由新河口乘輪己則由金河口乘輪一同向南京逃走適有該鎭巡士見其形跡可疑比將劉某拿獲帶所審訊備文送至南義警所該所巡官何世藩對於此案不肯負責囑常劉等自行看管後由書記員李某代訊而劉乃供認不諱並說此女若不在南京西門某巷内十七號即在蚌埠某旅館内遂於昨日派人前往該處調查矣 
來函 
[江陰商民聯合會快函]  
　　申報館轉令各報館鑒江陰稅所長章世嘉密商縣知事張宗嶧　禀財廳在離城十里之雪亭鄕腹地濫設分卡苛歛勒捐照票需索先派砲艦繼請車兵高壓威脅羣情憤激將成鉅變已電省廳請予飭令取消並請派員查辦務乞貴報主持公論力予維持無任迫切江陰商民聯合會叩支 
[長江輪船公票總局來函]  
　　主筆先生台鑒日前閱　貴報二月二十一所載外埠新聞（揚州）標題爲（令查輪划溺斃百人案）閱悉之下不勝駭異兹將當時實在情形詳述於左按是日江天輪船經過高港敝處曾放　划前往該輪接客因該輪停泊過開適值狂風大作有一划力不能支被風吹至對江敝處深恐肇事比即飛請救生局特派大號洪船開往對江將旅客人等安渡登岸毫無危險如果確有溺斃百餘人之事案情何等重大斷無如此安謐此不待智者而後知也祗以關係重大謹將當日實在情形專呈台端即請登入來函　俾　羣疑而昭翔實毋任翹禱之至再此等情事亦非絶無僅有如二月二十七日（古曆正月二十三日）公和輪過境放去之　亦被大風吹至對江可見此事亦不足希罕也隨以附陳敬頌著祉口岸招商太古怡和三北甯紹日清六公怀洋棚公啓三月三日 
 
 

Page 12

 
 
第一萬八千三百二十四號;中華民國十三年 西曆一千九百二十四年三月六號
星期四 * *   
 
 

Page 13

 
 
第一萬八千三百二十四號;中華民國十三年 西曆一千九百二十四年三月六號
星期四 * *本埠新聞 
[歐戰紀念碑募足經費]  
　　文滙報云歐戰紀念碑建築經費業已募足共計銀三五九五六·一三兩洋五八六七四·二三元刻已停止捐募云 
[閘北水電廠案爭議中之函電]  
　　關於閘北水電廠問題昨日閘北公團聯合會又有代電致護軍使催促宣布商辦同時公團並將抄得之張實業廳長呈少署文披露兹將函呈並錄如下 
　　公團上護軍使電　龍華何護軍使鈞鑒張廳長在鈞署代表省長宣布水電商辦並請鈞使保證有耳皆天日可鑒報載省長復鈞使函並此亦竟不認尚復有何威信之可言仍懇根據前約電復省署一面逕由鈞署解决商辦以任宣言而定人心不勝禱切閘北公團聯合會叩徵 
　　實業廳長呈文　敬摺呈者頃奉崇　面諭以關於閘北水電廠一案護軍使來函内有（其時張實業廳長在滬辦理此事傳述尊意極端主張商辦并聲明委員會之設立即係改組商辦之過渡辦法囑由鄙人設法疏等袪除誤會鄙人因尊褐旣主商辦是與閘北商民要求原出一轍特在本署邀集張實業廳長·張委員長·等與閘北公團代表徐春榮等公開會晤溝通意見張實業廳長即席宣布全權代表省長决歸商辦張委員長同時亦有堅决之表示而公團方面尚不敢深信嗣經張廳長·張委員長·同請鄙人代爲擔保在座諸人均可作爲公證公團方面亦視鄙人一言以資取信故不得不勉爲擔保俾委員會早日接收積極籌備商辦以慰閘北商民之望當時張實業廳長並無尚須省議會議决之語）等語飭將當時情形據實陳復等因竊以軼　向來治事精警不足謹愼有餘久邀洞鑒此案事關省產一切當然以法令爲根據上年十二月奉令赴滬先後三次第一次雖經多數公團環詢意見並未有所表示特於二十二日馳回晉謁崇座商承方略復恐口傳語意容有參差經將最後商定辦法摺呈請示其要義爲該廠辦法不外官辦·商辦及省商合辦·三端官辦旣不能盡量擴充事實上固無可延長省商會辦公布雖久商民又久欠踴躍則惟有出於商辦之一途現在地方固力爭商辦憲署亦表示贊同其尚不免誤會者僅在手續及時間問題欲縮短痛苦之時間惟有加速建設之時期現在省商合資一案當然爲官廳唯一之根據而紳商則認爲不能迎合投資者心理兩方宜各開誠佈公一面紳商念官廳不能隨意變更法律之苦暫照確定之案進行一面官廳予商民以保障聲明一俟商辦案依法成立商股方面得立將官股購入照票面原價不增不减嗣於十二月二十六日奉到指令内開該廠係屬省產官廳受法律之拘束不能隨時變更現在自應仍舊根據上年議决公布案省商合資辦法從事進行閘北人民旣受水電不敷之痛苦如果將來依法改歸商辦積極整治本公署無不贊同等語軼歐第二次赴滬後除將呈令油印分送各方閱看外對於軍署則本年一月八日先請陸秘書長代呈此項印品一分十一日晋謁護軍使時復面呈一分當時一切談話無非根據於此十四日宴會席上非正式談話亦不外乎此總之就事實言自陳意見不出摺呈宣布德意不出指令絶未益出範圍就官規言軼歐分處屬吏當然亦祗能在良心上保證長官之用心决不能於法律外保證長官之違法此理甚明無俟贅述至十四日席上當觥籌交錯之際主賓歡洽大都隨意發言不成片叚亦無詰難其中容有彼此悮會之處但即如軍使此項來函所言軼歐當時並無尚須省議會議决之語可見軼歐當時亦並無不須省議會議决之語此項議决權超然於行政之外無可省略盡人皆知况前項印品早經分送在座紳商并兩次呈遞軍使察閱其中涉及商辦之處均以依法爲言固無須再事聲明也奉諭前因理合檢同前此呈令印品據實聲復仰祈鑒核謹呈省長韓江蘇實業廳廳長張軼歐 
　　韓省長復電　張一鵬等奉韓省長覆電云（閘北水電廠張雲摶先生·旣伯鴻·抒齋·兩先生鑒江電謹悉本署早經贊成商辦惟未經依法議决繳清省欵勢難移交台端維持省產務希明日轉告除電飭滬警廳嚴加　意外並望預爲接洽以資應付爲荷韓國鈞支印） 
[省長令查水電估價詳細單]  
　　并令將電錶一項備具說明理由 
　　閘北水電廠資產估價清單由總商會函送實業廳轉呈省署已誌本月一日本報兹悉省長之意以此項清單極爲簡略與前次省令所索之詳細分册本旨未盡符合即如電錶一項單開估數四千八百五十二兩而該廠所有電錶約共五千具之多照此計算每具所估不及一兩顯有疑義故韓省長又面諭張實業廳長向原估工程師復查更正查電部當時由工部局之戴工程師所估故張廳長已函請江蘇交涉員許秋颿君代爲轉詢并函上海總商會向通和洋行方面接洽請其將詳細估價清册從速抄送并將電錶一項備具說明理由以便轉呈聞交涉署及總商會均已允許照辦矣 
[捲烟稅問題昨訊]  
　　學商烟業五團體今日開聯席會 
　　本埠捲烟業公會爲進行聯席會議事昨晨由該會會長陳良玉面商總商會會長方椒伯說明該業苦衷略謂自官方堅持貼用印花之成見後同業因利害切膚有不得不走絶適之勢所以不肯草率從事者因兩商會曾爲善意之調解不便擅作主張聞官方已知貼用印花之後因華洋畛域關於係在烟業經營必生困難故有酌量改良辦法之說惟一時不易轉圜不若請總商會召集聯席會議一方面代官廳定一適當辦法會銜電請省當局採擇施行較爲順利一方面根據公會實在統計表 
重定同業所認敎育費凡同業可以勝任者無不從命云云方以爲然遂用電話與省敎育會黄任之磋商據云此事關於省署行政權限未便參預且已函辭該公會方謂此事官廳與烟業已成僵局若不出爲調停勢必稅無可稅捐無可捐而於敎育前途不無障礙云云結果黄允出席兹悉總商會定今日下午三時開聯席會議昨已函邀上海縣商會·江蘇省敎育會·上海縣敎育會矣聞捲烟同業請總代表虞洽卿·陳良玉·沈維挺·等三人出席聯席會議並悉該業公會亦於今日下午二時在寗波路開同業大會云 
　　又總商會昨至省敎育會·縣商會·縣敎育函云逕逕啓者接准本埠捲烟同業公會函稱捲烟特稅官廳辦理不公同業利害切膚應請邀集江蘇省敎育會·上海縣商會·縣敎育會·及同業代表開聯席會議俾早解决等語兹訂於本月六日（即舊曆二月初二日）下午三時在總商會開聯席會議專函奉約惟祈貴會推舉代表准時蒞臨預議無任企盼 
　　又訊昨日陳良玉偕所舉各代表詣兩商會謁見會長商榷訂於今日上午同詣龍華護軍使公署晋謁何護軍使面陳困難狀况及經過調解手續恐官廳一經開徵同業惟有停業若果一千餘家一經停止交易於市面不無影響而地方治官亦有關係籲懇軍使迅行電省請示施行云云 
[總商會保存米業浚淞捐]  
　　昨總商會復函米業聯合會云逕啓者頃承貴會將已經收起之浚捐欵計錢恒泰名下存上海銀行之一千元共一萬四千元交由敝會收存保管具徵貴同業任事奮勇欽感曷勝除由敝會照數點收另給各該户收據妥愼保聽候公議撥用外合行備函奉復即請查照是荷此致米業聯合會云 
[皖米商對於浚淞之意見]  
　　謂聯會虚縻捐欵 
　　米業浚淞問題自前日特會開成後形勢一變較前似有起色惟旅滬皖米商公會前曾有停止抽收浚淞捐欵之表示外間感以爲皖米商反對浚淞深爲詫異兹據皖米商公會中人言該會之所以反對抽捐并非反對浚淞其所持理由蓋有二端㈠抽捐未能公允㈡團體組織不善在㈠項理由會出席代表林春於日前於米業特會中言之甚詳兹不復贅㈡項理由則不僅聯會組織不完善須另行改組之一事其中尚牽涉捐欵問題據云自浚淞收捐之議實行核自去年元月起迄今已一年有餘聯會方面所收皖常蜆等帮捐欵已達一萬八千元有奇其中虚縻之費有四千餘元顯係濫支所致若不用加整頓妨害浚淞甚大爲公益計故有停捐之舉苟聯會能照特會議案實行改組加以整頓則皖米商定可繼續抽捐也 
[蘇浙縣聯會携手第一聲]  
　　浙江縣議會聯合會代表將次蒞滬等情已誌昨報兹悉昨日上午十二時各代表到滬者爲理事長陸佑之（杭屬）理事陳銘哉（嘉屬）李惠人（台屬）沈孟養（紹屬）姜在銓（潘更生代表）（金屬）萬碩侯王繪青（湖屬）趙鉢尼（寗屬）等寓振華旅館即於午後三時由沈田莘氏介紹同往北山西路江蘇縣議會聯合會訪各委員當由委員長李右之接談多時陸君爲浙江商報館總經理談及浙省縣聯會於前年組織成立去年督促浙江省自治法擬成草案與省議會一致進行業於今歲陰曆元旦由省公署公布並談及兩省和平問題以爲我輩自治人員祇知以愛護地方爲前提當由李君答以蘇省財政軍費及組織省自治法籌備會種種情形至四時興辭而出是晚六時由沈田莘東約浙聯會諸人及蘇聯會李右之狄子怡俞葆邨于潔夫傅越儕張南旣陳達仲諸代表一一枝香叙餐今日下午一時兩會代表在蘇聯會叙談共商進行方法晚間六時柬邀浙蘇各代表及沈田莘在會叙餐以盡東道之誼云 
[市議會昨開常會紀]  
　　上海市議事會於昨日繼續開春季常會各議員均於四時三刻到會計到會者三十五人於五時搖鈴開會新總董李平書與副董楊東山亦列席由議長沈恩孚主席計審查會報告之議案五件由議長提出逐件討論通過三件修正二件議至八時散會公决於今日續開三讀會時間仍定下午四時三刻齊集所議各案照錄 
如左 
　　一件賈豐臻提議請收回從前市政廳應收捐稅以充敎育經費案又一件林稚周提議請索閱工巡捐局歷届預算决案（附）王夑功君實行議决預算權意見書合併審查報告一件董事會交議縣署委任本市官契分發行所管理員案之審查報告一件胡祥君提議市立各校應按照學生家屬心理少用國語課本以期敎育普及案之審查報告一件鄭議員增基提議修訂翻告房屋築笆章程並取締路旁堆置水木工科案之審查報告一件毛臧胡三議員提議收回本市房捐充自治經費案之審查報告 
[追悼列寗定期舉行]  
　　本埠各團體追悼列寗大會現經議决準於三月九日（星期日）下午二時假小西門中華路少年宣講團舉行各界如有哀詞輓聯花圈等件請先期寄交法租界環龍路四十四號籌備處業由該籌備處通知各方面矣 
[國民外交大會將開紀念會]  
　　三月十六日開會 
　　愛多亞路國民對日外交大會昨日下午開週年紀念籌備續會推周霽光主席首述本會週年紀念曁改選職員預定大會期間甚促籌備孔亟上星期日雖由同人詳爲討論尚有未盡事宜還請各抒偉見公同决定云經衆討論决定之案如下㈠定於三月十六日開週年紀 
念大會㈡通告各團體蒞會惠敎㈢紀念　刋已付梓推徐翰臣沈莘農·校對㈣開大會秩序一振鈴開會二推臨時主席三主席報告經過情形四總幹事及各職員簡要報告五來賓演說六推選後二届職員七攝影八茶點散會 
[實測上海港之報告　續昨]  
　　海工程師歸國前所發表 
　　（造船所與船塢一上海有造船所五㈠耶松船廠㈡瑞瑢　 
船廠㈢江南造船所㈣中法求新製造船廠㈤平安船廠此外尚有怡和汽船廠·日本造船廠各一華人造船廠數處上海承造之最大船爲一萬四千噸船塢有八耶松占五瑞瑢·江南·平安各一大號起重機耶松有四架江南有一架碇泊大小有四十九輪船公司約五二家以上船隻約六百餘計五百萬噸艀船據一千九百十九年十月之統計有一百九十四艘艀船公司則英日各一家中國貨船在三四千以上舢舨一千二百以上沙船四百以上小火輪三百六十艘拖船八艘起重一至五噸者十五架五至十噸者六架十至十五噸者六架十五至八十噸者七架掘泥機小者二十架濬浦局有大者一架尚有一架較小者已經定購 
　　（上海與各埠之接通）㈠鐵路有滬寗·滬杭二路滬寗可以過渡至浦口而與山東·天津·北京·等鐵路接通而滬杭甬鐵路今已落成水路大者有揚子江其餘小者極多與上海直通各埠沿海者有青島·天津·秦皇島·牛莊·安東·大連·寗波·温州·福州·厦門·海州·香港·及日本諸埠内河則有通州·鎭江·揚州·南京·浦口·蕪湖·大通·安慶·九江·漢口·岳州·長沙·沙市·宜昌 
　　（工商業槪况）上海爲中國北部及中部工商業之集中地沿海與揚子各埠以及香港·日本·等埠均有輪舶往來所有貨物轉口者實居大半外貨輸入者·以棉織品金屬·礦質·化學品·捲烟·煤·燃液·顏料·機器·煤油·　皂·糖·木料·火柴·雜貨·等爲大宗土產之運入及輸出者以棉花·棉織品·煤·金屬·礦質·皮絲織維·荳·米粉·蛋·肉·等食料·捲烟·茶·羊毛·植物·油·爲大宗·（稅餉之徵收）凡貨物之運輸均須完稅通常值百抽五大都進口稅百分之五出口百分之二外貨運入内地則完通行稅約進口稅之半土產之通行各通商口岸則完出口稅抵埠復完沿海稅此外尚有釐金稅（未完） 
[航業要聞]  
　　國内航業近事　太古公司之大連班輪山西輪本於今晨出口臨時爲汕港粤線内近來滬上出口貨甚衆而長江北洋之轉口者尤多故將山西輪之大連班撤除改調港粤矣又招商局之同華輪今次由津返滬聞船内之鍋爐必須重行改裝亦將延遲行期該局又因天津烟台兩埠待運各貨甚多爰將福州班輪之新濟號暫不航閩改開天津班云 
　　發給升平執照　三北公司之升平號輪購入代價七十萬元惟尚未得交部之註册而營業執照亦未發下刻該公司爲急須駛航爰開列般路别爲㈠長江㈡南北洋㈢青島海參崴㈣日本㈤仰光新加坡㈥温州福州及海州等路兹業經交部核准昨已將航業執照發給該公司則該輪開班當不遠矣 
　　大阪擴張航業　大阪輪船公司之北洋線内爲謀與日郵社競爭决計先將青島班添加郵船更闢横濱至南滿大連灣航路内之船舶計議已經數月今因該二埠之進出口營業均甚起色遂於青島班内除原行之加義丸外又中派平和丸租輪一艘合派兩船行駛同時更以四千噸之呂宋丸三千噸隆昌丸調航横濱大連灣兼行華北之新航線云 
　　中日官吏來滬　近數天中日本外交官及稅關官吏之到滬者甚多總計連日到申者有澤慶治郎·田中未雄·丹定雄·飛鋪秀一·板垣只二·吉田梅次·多田紙三·并領事肖水八百等並有吾國外交官之葉和氏云 
　　大批海員回國　在此兩天内有大批中國海員由日本各地來滬或因滬外商輪之雇用或則辭退　役而返申者人數甚衆如招商避華甲校艦抵日本横濱後亦有大批海員胡子江朱寳興朱阿良陳卿賢謝阿壬鍾良卿等約近三十名回國亦有數名從近江丸返滬者又有丹麥輪拍立威亞號所雇之華海員三十一名昨亦到申云 
　　太古製造模型　英商太古公司之香港太古造船廠規模甚大每年承造之輪甚多現爲英帝國博覽會瞬將開會特請技士將該廠製成模型與全廠搆造不差累黍備送博覽會陳列又該公司航輪部亦在中國領海内航行之江海各輪製成模型送會陳列云 
[商團籌備處致各公團之公函]  
　　繼續徵求加入 
　　南北市商團籌備處昨依據議决案繼續徵求各商業公團加入昨致　各　公會云逕啓者本月三日邀集各業代表曁敝會商　籌　委員特開聯席會議討論商團進行計畫當塲公推吴亮生·王漢良·李澤源·樂樹滋·程子敬·藍璧如·張秉鑫·余仰聖·等諸君分頭向各公團接洽蓋章以利進行而昭愼重除將徵求書·簡章給予上列公推委員外理合修箋上達至希察核施行此請貴公會諸執事大鑒云云 
[日驅逐艦大隊游華]  
　　本月二十二日抵滬 
　　中國新聞社云日本海軍省爲便各艦兵士來華實地見習起見特遣二等巡洋艦旗艦北　號率第一驅逐艦驅一·野風·沼風·波風四艘第二驅逐艦隊冲風·凙風·峯風·夕風四艘第四驅逐艦隊太刀風·帆風·羽風·秋風四艘第五驅逐艦隊驅三·驅五二艘來華考察定本月二十二日下午三時半抵滬是日日總領事及日僑代將登旗艦訪問司令飴田延太郎少將二十三日　令等分謁何護軍使許交涉員林海軍司令日總領事等二十四日分隊參觀江南造船廠諸處二十六日招待參觀二十七日赴寗順長江上駛四月十六日由滬駛回佐世保 
 
 

Page 14

 
 
第一萬八千三百二十四號;中華民國十三年 西曆一千九百二十四年三月六號
星期四 * *[商團華隊練習出防]  
　　借定總商會議事廳 
　　上海萬國商團華隊訂於月之十日起至二十三日止每晚八時至十時練習出防擬借總商會議事廳爲集合地點並講演一切昨由華隊公會致函總商會商借已接復函謂所定日期以内尚無他項預約承囑自當照辦云云故該隊司令胡筠秋君業經通知隊員准時蒞會預備一切矣 
[工部局未准電車公司請求　]  
　　日前公共租界電車公司函請工部局總董費信惇氏雙方取消訟事進行時並提議交通章程三十六條乙項内未曾規定搭客違章後之起訴或强行下車辦法殊難滿意應請取消另訂新章當由工部局覆稱關於交通章程三十六條乙項所陳各節不無見地公司對於修改上如有意見儘可提議所請取消一節未便照准惟當兹該公司力免濫載從速製置電車栅門之際工部局准予暫免起訴法庭至該公司所裝栅門總巡謂未免過低且欠堅 
[租界内娼寮現狀]  
　　去冬上海醫學會曾致函工部局關於杜絶花柳病事有所條該局已於日前函覆並际總巡報告分期吊銷娼寮執照之結果略謂㈠界内娼妓並未減少昔日聚於一隅今仍散居各處甚有稱私娼反見增加者㈡在通衢中娼妓固不如往日之公然招搖引誘但在偏僻衖内依然如昔至公園及公共塲所則娼妓大見增加㈢領照之家妓數增加旅館等多爲娼妓營業之所㈣台基等仍不見减㈤閉歇各户之娼妓仍多留於界内㈥開設妓寮之人雖減而依賴賣淫所入以生活者反有增加（七）公共道德未見增進（八）花柳病未見減少且傳染之危險愈甚（九）從人道主義上言確有進步（十）純從警務上着想利弊參半云 
[力爭納稅華人會經費]  
　　商聯會聯席會議致蘇財政會書 
　　各路商聯會聯席會議昨根據議决案致書蘇財政委員會力爭納稅會費函云江蘇財政委員會委員諸君鑒上海公共租界納稅華人會經費係全埠租界市民參與市政之基礎各路商聯會當時力襄其成并由王正廷等呈准省署年撥一萬二千之經費吾市民方幸該會建設鴻猷爲租界華人造福乃省署自一年以還積欠經費久未撥放致該會有中斷之憂市民呈惶恐之象而貴會忽又於絶續存亡之交有裁撤該會常年預算之議决噩耗遙傳滬市震驚舉吾商人辛苦力爭而得參與市政之一綫希望付諸東流不稍顧惜各路商人因於冬日緊急提議僉以兹事攸關國體主權滬商人格認諸君之議决爲私人悖謬之舉全市商民誓不承認用特函達即希查照復議撤消原議以保國體上海天潼路·福德路·四馬路·吴淞路·漢壁禮路·東有恒路·崇明路·塘由路·兆豐路·愛克界路·長浜路·武昌路·漢口路·五馬路商聯會聯席會議謹啓三月五日 
[恒豐公司昨晚之春宴]  
　　本埠恒豐公事昨晚假大東酒樓春宴共到來賓四百餘人多爲印刷·書坊·文且·紙號·麵粉廠·以及錢莊各界人士西賓到者有該公司經理之美國加里福尼亞油墨墨膠廠總理格蘭漢君ＭｒＧｅｏｒｇｅ　ＤＧｒａｈａｍ及製墨技師律潑孟君Ｍｒ　ＭＬｉｐｍａｎ由該公司總理王星齋·經理張麗雲·洋經理歐特生君Ｍｒ　ＡＦＯｌｌｅｒｄｅｓｓｅｎ及紙頭部主任葛樂伯君ＭｒＨＢＧａｌｌｏｐ招待觥籌交錯頗極一時之盛餐畢由中華照相館攝影按恒豐公司設立已三十餘年專營油墨·麵粉機器·及細料紙張·等業係中西合資就中華人資本居多在天津已設有分行漢口·廣東·等處亦均有經理處每年油墨河做三十萬爲各油墨行家之營業最大者至麵粉機器在南方雖近不暢銷然其在北方之勢力固極偉大又文具及細料紙張等各種營業每年約可做一百九十餘萬云 
[美婦女會歡送羅平吉夫人]  
　　文匯報云美婦女會以前按使羅平吉氏夫人行將歸國特於昨日下午開會歡送由費女醫生主席交際股股長史噲愛斯夫人並於茶點外添備音樂以佐雅興進茗奏樂畢主席以銀杯相贈羅夫人答謝如儀繼由龍德夫人提議請羅夫人爲永久會員當場一致通過而散 
[青年會廿四週徵求會開幕訊]  
　　陽曆三月十二號 
　　四川路青年會第二十四週徵求大會定陽曆三月十二號開幕開幕之日自晨九時至晚十時全部會所備有優美秩序任憑會員携眷前往參觀晚八時在大堂行開幕典禮請有名人演講佐以各種游藝並映電影以助清興秩序如下午後二時至四時參觀會所及成績展覽四時至四時半放氣球四時半至五時半演講西藏風化五時半至六時活動電影六時至八時參觀會所及成績展覽八時至九時行開幕典禮九時至十一時影戲及演劇凡該會會員到會極表歡迎云 
[儉德會募金第四次揭曉]  
　　儉德儲蓄會建築會所募金會前日（四日）爲第四次結分之期下午七時止結算各隊繳入分數第一爲胡樸安隊得三九八三分第二爲吴頌華隊得一二○第三八分爲楊誦清隊得六九分本屆總計五三三六分連前共計二八六六六分在四期中分隊比較仍以胡樸安隊爲第一得一三五八八分第二則爲楊誦清隊得六○八○分第三則爲吴頌華隊得四七六一分個人比較第一爲徐芹香君得三二八五第二爲沈公謙君得二四四八分第三爲董芝初君得二四二八分各隊與隊員大都存分甚多暫不繳出須俟總結時作最後五分鐘之競爭云 
[約翰同門會滬支部徵求訊]  
　　第一次交分陸以銘第一 
　　聖約翰大學門會上海支部自上月二十六日開始徵求會員以來進行頗佳上星期六爲第一次交分之期共得五百六十分計陸以銘一百九十分楊潤身一百八十分蕭智吉八十分王建訓五十分韋伯貴四十五分蔣柯亭十分現定於八日閉幕 
[南市第一平民學校開學誌盛]  
　　平民敎育大運動　參與者一千五百人 
　　前日（三日）爲職業學校職業市及職工敎育館合辦之南市第一平民學校開學之期來賓達一千五百餘人校門旁設平民學生報到處總計男女學生報到者一百三十餘人會塲在職工敎育館機上佈置極莊嚴七時開會先由貧兒院軍樂隊奏國樂全體敎職員·學生·及來賓·向國旗行三鞠躬禮次由主席楊聲初致詞大致謂（職工敎育館本擬設立一工人學校而職業學校同學亦有開辦平民學校之議名義雖不同宗旨竟不謀而合當由兩方協商决定合辦連日出發招生達一百餘人可見設立平民學校不患無入學者而患失學者無入學之機會社會上失學之人無處不感受困難憶及余某日在途中見位拉車的苦同胞因爲不識字差用入一枚東三省造之小銀元及兌換始知差誤引起吵閙卒至貼永水面上這不是受了不識字之痛苦麽我願今日蒞會諸君竭力爲平民敎育宣傳有財者輸財有才者盡才我敢肯定一語從前中國受敎育之人其比例僅百分之二十平民敎育能繼續不斷的提倡和鼓吹數年後中國受敎育之人其比例必爲百分之九十九更進而言之其比例必爲百分之百也無疑次由職業市市長修君報告開辭平民學校之經過並謂（職業學校本有義務學校一所因經濟關係不得已停辦現在利用一部分膳餘撥充平校經費所以我們鼓起以前的精神重行組織又得到學校方面及職工敎育館楊先生等很多的帮助所以格外起勁不過在學生時代智識淺薄財力有限盼望社會熱心平敎諸君給我們充分助力這是感澈不盡的）次請沈信卿先生演說沈先生謂（平民敎育實爲今日時勢所必需而有提倡的價值深望人人能識字能作工能以自己技能去謀衣食則全中國人均有職業均有道德國家地位得以增高今日諸君如此踴躍爲南市一般平民造福實爲可佩極願各校相繼開辦使蕪數不識字之平民得有受敎育之機會此又敎育界人人應有之責任造端甚微結果甚大中國文化前途於此將大人利賴云云）次請潘仰堯先生演說略謂（今日到會者有一千五百餘人男男女女老老少少極爲高興可謂上海西南區平民敎育之大運動此種氣象我人辦學者益爲高興不過此種平敎運動要繼續不斷的希望今日以第不識字者約其親友聯袂來校識字的犧牲精力輾轉敎人一傳十十傳百百傳千繼續不斷不數年中國人可以個個識字回想成功之原因當以今日爲大紀念云云）次請黄任之先生演說云（我覺得對不住很多同胞何以我識字他們不識字我這識字之人不能使不識字之人個個都能識字所以我實在覺得對不住因爲不識字的人眞像盲目聾耳一樣很多的智識他得不到可憐得很現在好了人人能識字的機會來了每天祗要讀一小時四個月就能畢業就能認識一千字就能寫信·記賬比較我從前七八歲時讀書到十二三歲纔能開筆作文又簡便而又迅速得很並且不取學費我想這種絶好機會失學同胞當然没有不贊成的我有一朋友陶知行他是最先提倡平民敎育之人平民千字課就是他所編去年到漢口去鼓吹平民敎育的時候收了一位黄包車夫做學生敎他讀千字課本後來車夫竟能用千字文和陶先生通信我有一次在南京遇見陶先生他從衣袋裡取出許多信給我看原來都是這位車夫寄給他 
的諸君想平民敎育究竟有效騐没有效騐所以我們還想編千字報紙千字小說平民職業叢書來讓讀過千字文的人也能看報看小說以補學校敎授之不足如此盲目的可以變做明目聾耳的也可以變作聰耳了今天是南市第一平民學校開學之日以後第二·第三·至第十無量數的辦下去上海一埠無處無平民學校這纔是社會上眞正的幸福呢）是時滿塲常聲雷動繼以商務書館之影戲戲劇協社諸君復不辭勞瘁表演（好兒子）一劇演來淋漓酣暢描寫舊家庭狀况發人深省散會已十一時矣 
[平民職業小叢書之創刊]  
　　中華職業敎育社所發起 
　　中華職業敎育社鑒於各地提倡平民敎育有一日千里之勢不可不亟再預備一種出版品供業餘之瀏覽爲身心之修養因與商務印書館商定編印平民職業小叢書如小說·傳略·記事·歌謠·劇本·等用通俗文體提倡尊重職業·職業平等·信實·愛羣·服務·耐勞苦·快樂·規律·興風紀·守法·進取·節儉·儲蓄戒不正當之嗜好·等諸美德取材以職業爲中心而以趣味的·實用的·爲標準此外則表揚成功但不以富豪爲成功者代表不倡神權但亦不主張破除迷信不提倡命運說但亦不破壞其用字即以千字課本所錄爲限遇必要時酌加一二百字每種篇幅不求其長至多以五千字爲限擬先於一年内刋行五十種現正邀約文字界同志分投編輯云 
[平民敎育促進會籌備之進行]  
　　開成立會時請熊秉三夫人出席 
　　上寳平民敎育促進會於昨日下午三時起在江蘇省敎育會舉行籌備會到沈信卿·晏陽初·殷芝齡·周志禹·章君疇·鈕立卿·等十餘人沈信卿主席兹將議决各案錄下㈠致電熊秉三夫人該會擬本月十二日開成立會請其來滬如須改期亦盼電示㈠開大會時間假定十二日下午三時俟熊夫人復電定奪㈠大會三日前柬請當地團體官廳及各學校長到會小學校則由視學員代表㈠推舉臨時幹事沈信卿（主任）章君疇·李廷慧·鮑九思·鈕立卿·周志禹·殷芝齡·趙佩文·等九人㈠假定十二日開成立大會時由會員推選董事㈠由籌備會通告各區中心點在十二日以前開一會議勸學校或個人開辦平民學校或擔任經費至十二日開大會時請到會列席並由到會各代表自由擔任赴各區中心點接洽㈠總事務所暫設省敎育會將來再以總幹事之所在地定奪㈠定於七日下午三時在省敎育會開幹事會聞該會歐迎各學校團體及個人加入合作惟須於成立大會前向該會報名云兹將各區中心點地名錄下公共租界中區青年會東區辛酉學社北區女青年會西颧寰球中國學生會法租界上海商科大學及兩江女子體育師範南市上海市敎育局及市學務辦公處閘北區東部尚公學校西部南方大學寳山縣區江灣部復旦大學眞茹部曁南學校吴淞部同濟大學浦東區南部浦東中學北部縣立二高云 
[甬同鄕會歷年會務之報告]  
　　寗波旅流同鄕會自第四届徵求會員大會開幕後入會會員頗爲踴躍截至昨日止新會員已在一萬人以上昨該會製就歷年會務報告書一通分致各會員兹錄如左 
　　上略（屬於第一科者）排難解紛拯危扶弱廣行慈善維持治安爲本會重要業務以上諸端均由第一科承辦之同鄕來會請求者日有其人總計十二年度理案凡四百餘起其中屬於錢債案者五十起屬於婚姻者五十五起屬於地方治安者三十四起屬於雪誣及爭執案者八十九起屬於其他事故若援助樂志華招待日聟等案約一百八十餘起本會處理重大事件先開評事會評議之重要函電經會長或理事長簽閱而後發行之其事涉複雜一時難明眞相者付諸調查以求翔實總之本會辦理各案務得其平而已（屬於第二科者）敎育重要事業也本會創設公學於今四載其中經過事業與時俱增爰將大槪情形彙記如左（成立緣起）本會於民國九年徵求大會告竣撥出會欵三萬五千元充作辦學經費選舉學董負辦學專責於是年秋在美界七浦路·虹口鄧脫路·法租界打鐵浜·浦東陸家嘴·創辦公學四所·即第一公學·第二公學·第三公學·第四公學是也十年春又地南市大東門增設第五公學一所十一年秋得浙甯會館之　助復有第六公學之增設其校址即附設於南市篾竹街浙寗會館内此爲本會各公學成立之緣起（學務董事）學務董事於民國九年舉應季審·魏拜雲·陳謙夫·任矜蘋·袁明山·趙滄蓉·江北溟·林瑞甫·袁履登·諸先生任之嗣因袁履登先生辭職公舉陳布雷先生接代迨十年夏季本會所落成學務董事會遵照新訂會章改稱敎育委員復由委員中互選會計委員稽核委員各一人以司保管學欵稽核賬目之責而以陳謙夫先生爲委員會之長（歷屆敎員）歷屆敎員之添聘視學生之多寡以爲衝民九開辦之初敎職員共計一十九人十年春增至二十一人十年秋復爲二十三人十一年秋復增至二十八人今年爲三十人校中興某事宜由全體敎職員組成校員會協議進行常會每月一次臨時會隨時召集惟每於星期日行之歷届學生民國九年秋季開學各校學生統計五百五十一人十年春爲八百十人十年秋爲八百九十二人十一年春增至一千零九十九人十一年秋計一千一百八十八人今達一千四百十二人十年夏季及十一年十二年夏季前後辦理畢業三次得初級小學畢業者二百二十一人高級小學畢業者十三人各生畢業後多半升學其由學校介紹出就工商業者亦頗多（訓敎方法）各公學敎授法向採用自學輔導主義謂育方針則採取有目的·有組織·有社會性的分消極·積極·二項消極的是除去學生不良之習慣積極的是養成其獨力自營之精神涵養其共同生活之道德喚起其研究科學之興趣課外作業有圖書館·商店·學校新聞·以及演講衛生等統屬於學生自治會所謂羣衆的建設是也（經濟狀况）公學預算歷經敎育委員會通過而後施諸實行决算於月稍報銷逐月賬目年終報銷全年賬目均由稽核委員查核存卷平時自會計委員領取學欵亦憑稽核委員簽字歷年收支詳公學報告册（按六公學學額祗一千二百名而學生竟有一千四百餘人之多一至開學報名者仍絡繹不絶敎師以無法安插祗得婉詞拒却揆諸情勢殊有添辦之必要惟現有學欵祗敷本年之需欲期維持而擴張之端賴同鄕諸公） 
[交涉公署新屋定期落成]  
　　本月十七日 
　　江蘇交涉公署新屋業已遷入辦公現定本月十七日舉行正式落成禮昨由許交涉使具柬邀請中外官紳蒞署觀禮云 
[二月份上海物價指數表]  
　　財政部駐滬調查貨價處所編二月份上海物價指數云本月份總指數爲一五九·六比上月又增百分之一·八比去年本月增百分之一·三比上海物價最高時之九年六月份指數亦祗差百分之○·二故在過去之四十四個月間當以本月份爲最高此或因陰曆新年紅盤以後春帮生意漸見發動之故然上漲者固屬不少而下落者爲數亦頗多如本表八類以内燃料·建築材料·及工業用品·諸類平均俱見回落也兹列本月份上海物價指數表於下 
　　十三年二月份上海物價指數表 
月别 
二年　十三年　十三年　十二年 
二月　二月　　一月　　二月 
類别 
糧食　一００·０　一四六·一　一三九·一　一五三·五 
其他食物　一００·０　一五九·八　一五四·九　一五０·二 
疋頭及其原料　一００·０　一六七·九　一六五·七　一六０·六 
金屬　一００·０　一六六·六　一六一·四　一五三·０ 
燃料　一００·０　一五九·五　一六九·九　一八五·五 
雜建築材料　一００·０　一六０·五　一六三·八　一六四·七 
工業用品　一００·０　一七九·０　一八三·五　一九七·三 
貨其他物品　一００·０　一三０·五　一二八·八　一三三·六 
雜貨平均　一００·０　一五七·四　一六一·五　一七０·三 
平均　一００·０　一五九·六　一五六·七　一五七·五 
[絲收條保障條件已議有辦法]  
　　本埠洋商絲公會會長立得而氏對於華絲商要求於各洋行所出之絲收條中加訂保障條件一再與各外國銀行大班磋議因意見不能一致以致案懸未决嗣接絲繭總公所最後函催並聲明華絲商擬於絲收條事未解决前暫緩抛貨等情立得而會長即與書記議董開能氏等從長討論現已議有具體辦法大致以從前絲收條所載條件旣無效驗銀行方面又不承認協助保證則欲鞏固售絲之保障必須在絲收條另加條件方臻妥善除華絲商於絲貨内自製暗記與收條所載相符藉資佐證外並於條件中訂明該貨尚未付值不得抵押銀兩等字樣以資周密云現正將此項意見徵求各洋商同意一俟通過　可照復絲繭總公所實行會訂 
[旱烟改良會常會紀]  
　　中國旱烟改良會於昨日午後三時在南市烟業公所開第六次常會到三十餘人陳啓楣主席宣佈開會宗旨首由張詩品提議改良烟筒之式樣及做法并請前與模範·普益·兩工廠接洽已得同意因製烟筒之原料尚須考慮公决式樣决定做照歐洲最新　之板烟筒由本會繪就圖樣後再邀請兩工廠主任共公研究製造方法次由魏觀章提議研究瑞泰烟作最新配合之紅白兩種烟絲常即經衆研究該烟絲色味甚佳惟配合方法及原料須詳細審查所有審查手續留至下届常會討論再次　裘景芸提議徵求會員會因本會章程現在印刷中俟印刷告竣後再行討論徵求手續議畢至五時散會 
　　尚有本埠新聞等轉入後頁 
 
 

Page 15

 
 
第一萬八千三百二十四號;中華民國十三年 西曆一千九百二十四年三月六號
星期四 * *本埠新聞二 
[上海商業市况彙錄]  
　　金融 
　　昨日早市銀幣市價爲七錢一分五釐八毫七忽半比較上日漲一毫二忽半午市轉小二毫半價七錢一分五釐六二五核計較前日小一毫二忽五三月底期洋早市開盤價七錢二分二釐八七五又收盤價七錢二分二釐六毫二忽半比前日小二毫半中國銀行由清江浦運來三十萬元又由蘇州來洋十萬元各錢莊由長江來洋八萬元 
　　銀拆早市息價一錢一分午市收盤九分比前日大起四分滙豐 
銀行收欵四十萬兩麥加利道勝正金等收欵五十萬兩現銀無進出口 
　　昨晚止各銀行查倉庫存現銀二千二百六十三萬兩現洋三千七百九十七萬元大條九百二十三條日本銀花洋八十萬元各莊存現銀二百十萬兩現洋五百五十五萬元 
　　公債票 
　　昨（五日）各項公債票交易前市買户似多市面大都堅俏如常後市日前買進者因有利可占是以轉而售出多頭反爲空頭者亦不乏人致市面回落結果漲跌互見金融公債大票現貨前市由八十元零七角高至八十一元四角後市受主似鮮價稍回落收市八十一元一角較前日漲起五角五分三月期貨前市開盤八十一元三角嗣後逐盤改大至八十一元八角後市交易雖不冷淡但市價因需給關係且受現貨回落之激剌故市面步跌收市八十元零九角半比前日祗漲起一角四月期除息開盤七十八元八角其後曾高至七十九元六角後市最小低至七十七元七角收盤雖回高二角較前日已回落三角五分五月期市面亦初堅後軟收市七十七元八角半計小半元正六現貨開盤六十二元九角比前收盤價略低其後因需給關係市價不能立足收市六十二元五角較前日回縮半元三月期貨開盤六十三元半嗣後似有步落之勢收盤六十二元二角半較前回落一元一角四月期前市成交價常在六十三元五六角左右後市開盤即低至六十三元嗣後更跌至六十二元半收盤雖回高三角比前日尚跌落七角五月期結果比前日小四角價爲六十三元五角半償還八厘進出相等市面堅定收市十九元一二角比前日大二角整理七厘略有做出收市價計七十元七長現貨祗午刻做出一次價爲五十七元一二角與日前市價相仿四月期貨全市亦祗成交一盤價爲五十八元比前日大九角五月期交易亦稀價計五十八元六角比前日又高一元零五分 
　　國内匯兌 
　　昨（五日）國内滙兌據上海銀行公會報告各埠匯貼水市價變化仍少其中祗京津銀滙比前日回上一兩五錢北京公砝價掛一千零四十三兩半天津行化爲一千零五十一兩五錢銀元亦改高二角半北京銀元每千元計貼九元天津貼洋八元漢口洋例爲一千零三十一兩二錢半計高二錢五分銀元回高四元五角爲一千零六元其漲高原因大部份由於日前疲落後之反動餘如江浙川皖閩贛及奉天哈爾濱等市價悉皆勿　云 
　　外幣 
　　昨日各種外幣交易因標金回高故人心似穩買户繳以增多票價遂漲多跌少英金票買八元四角五分比前日改高三分美票好起五厘爲一元五角半港票買九角九分半日票計九角八分五比前日各漲二厘馬克千元票大一角計買一元六角法　銷路仍少市價反縮二厘爲八分八厘餘如荷俄坡三幣價仍如前云 
　　金市與滙價 
　　昨日星期三大條銀近遠期又均縮去零六二五四月份標金開盤爲三百十兩零八錢爲全市之最小價後則略好至三百十一兩一錢先令揭曉亦縮去二五餘有印滙小二羅比美滙小半元東滙大半分嗬滙小一盾新滙大半分斯時標金三百十一兩三錢高至三百十一兩六錢然先令雖縮而市况則仍與上日相仿惟　滙則較之鬆一二五諸銀行賣出四月份先令價三先令三辦士一二五買進三先令三辦士一八七五又賣出四月份美滙價七十元零三七五買進七十元零六二五又賣出四月份東滙價六錢三分六二五買進六錢三分三七五標金略小至三百十一兩四錢移時市况稍平銀行賣出四月份先令價三先令三辦士零六二五買進三先令三辦士一二五又賣出四月份美滙價七十元零一二五買進七十元零三七五東滙一則反鬆計賣出四月份東滙價六錢三分半買進六錢三分二五標金最高漲至三百十二兩爲全市之最高價嗣後匯價轉堅銀行賣出四月份先令價三先令三辦士一二五買進三先令三辦士一八七五又賣出四月份美滙價七十元零二五買進七十元零半東匯由某銀行賣出四月份五萬元價爲六錢三分三七五以致標金跌至三百十一兩旋至收盤時先令美滙仍與前價相等東滙又較回緊銀行賣出四月份東滙價六錢三分半買進六錢三分二五故又回升至三百十一兩五錢後爲三百十一兩三錢收盤三四月份登賬價格均爲三百十一兩補水三百十四兩烚赤做過三百四十一兩零　錢五至三百四十一兩午後標金毫無上落先令亦無市面計　金開盤爲三百十一兩二錢高至三百十一兩四錢後則仍爲三百十一兩二錢收盤綜計全市最高低相差篇一兩二錢其收盤價　之上日收盤則小去二錢云 
　　茶市 
　　昨日本埠洋莊茶市依然清淡英法方面仍無發展之消息各行家均　觀望市面仍難轉機但市上自前上兩星期大批大　紛紛拆收後有貨已不甚見豐故華人方面亦無前此之恐慌昨日全市計由怡和美昌謙義克發等洋行買進珍眉一百十二箱針眉四十二箱婺源北鄕段莘之高莊珍眉售盤六十六兩屯　貨售盤自四十一兩至四十三兩針眉售盤三十兩市價較前仍無漲跌貢熙市面尚呈平定之象但存底缺乏仍無交易珠茶市面極爲呆滯其餘鳳眉娥眉秀眉蕊眉等貨因上莊茶廠停止進貨均無交易云 
　　絲市 
　　昨日洋莊絲市仍未活動因紐約方面銷路依然疲滯而里昂市場需胃雖有無如匯率甚高致交易難暢行市益疲廠絲現交昨市法日等莊購成金雙鹿三跳舞等牌四十擔絲價均又疲小三四十兩七里干經下等現貨昨亦略有談成絲價平定上等白絲則由英莊購去十包價頗秀挺揚返黄經計由法莊購進十擔價尚堅定而沔陽保棉等絲印莊亦成交三十餘包價亦平定惟灰絲經交易無聞云 
　　花紗 
　　昨日星期三棉紗交易尚稱平穩江西漢口天津三帮共購進日紗七百餘包其餘各帮共買本紗二三百包市價無甚上落水月牌日紗漲銀五錢外其餘亦平平而已公會上小包本紗售開十二支公茂天宫十餘包價一百五十九兩交易所標準紗價比上日好起七八錢大阪三品紗來電較上日小去一元數角美棉現期勿動五月份漲八個磅音十二月份跌三個磅音印度電報朋搿而及白洛去各跌一個羅比奥浮辣跌兩個羅比申新紗廠開出十支童子軍現出大包七十五包價一百六十五兩扣們據同業觀測現貨原料關係不致過於上落期貨或將再軟云 
　　昨日棉業交易所通州棉花標準市價稍好四月份期收盤四十五兩○五較開盤漲起一錢三月期四十五兩六錢七月期四十四兩二錢據紗廠聯合會報告三新廠買進現貨送廠太倉花一千担價四十四兩廣勤紗廠買進現貨送火車站吴淞花一百担價四十玾兩五錢三新紗廠又買現貨送廠粗絨花三百六十七擔價四十一兩七錢五 
　　呌叫莊 
　　昨日星期三輪值英商怡和洋行第一千二百三十八次有限價有不限價者共排列羽毛羽綾嗶嘰彩呢西緞羽綢斜綢元絨毛布市布漂布等疋頭一百十二件計四千八百零四疋拍成八十三件計三千七百七十五疋未拍者元絨甯綢等二十九件計一千零二十九疋比較上屆少一件計四疋各帮拍進者尚少仍以本街囤户吸收爲多數市况平和價未能起色其中斜綢彩呢見漲餘皆跌多漲少今將所拍之價與上屆比較如下（羽毛）四件計四十疋價桃紅人馬漲七錢大紅亦加五錢新綠比前减去六錢大紅鵝牌如前盤仍爲三十兩零五錢（羽綾）二件計四十疋虎牌漲一錢五分人馬跌二錢五分（嗶嘰）二件計六十疋馬頭降去五錢虎圈漲三錢五分（彩呢）一件計六十疋大紅單鳳高起七分（泰西緞）七件計二百十疋價跌二釐五至三分五惟狀元紅見漲一分二釐五神童亦加二釐五（羽綢）十六件計六百三十八疋價跌二分五至二三錢惟五財童竟跌至七錢五之多而亦有數牌漲者由七分至一錢（斜綢）一件計三十疋價學堂圖漲二錢二分五（毛布）六件計四百三十疋跌二分至五分内七磅藍　漲一分（原布）十三件計七百七十七疋價漲二分至二錢三分然亦有跌一分至一錢一分者（市布）九件計四百五十疋價漲六分至二錢一分内有跌去二分至一錢者（漂布）二十二件計一千零九十四疋價漲自二分至二錢五分惟亦有跌者自一分至二錢二分不一 
[杭紹綢業聯合會開會紀]  
　　通告客帮應用取貨聯單 
　　日昨下午七時杭紹綢業聯合會在三馬路晝錦里四一三號舉行評議常會到者沈濟恩·陳鳳梧·邵楙章·茅春芳·沈志林·譚景孫·沈寳華·等十餘人張鴻蓀主席議决各案如下㈠遍造第二届收支帳目即送各會員以昭大信案㈡會同錢江會館通告各客帮改用取貨聯單以杜假冐案即席公推邵楙章等起草其文云敝會等因鑒於年來時有發生各莊號假條向客帮冐取綢貨情事爲此通告各莊號改用聯單以杜假冐嗣後貴客與敝帮交易倘向貴客收取退貨用貨時務將該項聯單與前次送貨時發票號碼定數·曁騎縫圖章·核對明白方能照付如貴客未經查核失察悮付致受其騙者敝帮槪不承認除通告各莊號改用聯單外特此鄭重聲明謹希公鑒云云 
[清丈籌備會明日開會]  
　　上海縣清丈籌備會因開辦清丈擬具清丈章程呈請省長公署報部備案嗣因省長公署對於清丈洋商道契地章程有所修改令飭滬海道尹·交涉公署官產處會同修訂迄今半載有餘業已修改完備由省公署批准開辦是以該籌備會現已籌備進行手續定於本月七日（即明日）開會昨日該會分致各籌備員及常駐委員等通告云逕啓者本縣籌備清丈一案業奉省令批准開辦並由縣議事會議决徵費辦法函縣執行兹定於三月七日（星期五）開會討論進行程序是日預備午膳務請午前駕臨以便准於一時開會幸勿却延是所盼荷 
[美商建路輸資之函復]  
　　旅滬美僑在大西路設立俱樂部由美僑勃拉克斯東君逖克君面談妥洽送規銀六百兩作爲該處公益之用函請交涉公署轉送上海縣知事查核辦理兹聞上海縣知事將奉發六百兩支票發交法華鄕鄕董李鴻翥查收具復去後據復查該俱樂部所欲塡之浜名吴淞涇坐落二十八保五圖七圖之間向通潮流爲農田灌溉公浜今美僑在浜南五圖購地建築俱樂部此浜爲出入要道塡築馬路浜必奉斷該僑商包克斯登稱情願排大瓦筒仍通流水並認繳地方公益捐六百兩不入道契之内等語兹奉交到原支票一紙計銀六百兩自當照收以公濟公應充疏浚李縱涇河之用合具領結備文呈復到縣由縣呈復許特派交涉員函復美僑勃拉克斯東知照云 
[警廳添辦指模之進行]  
　　字林報云淞滬警察廳行將添辦指模一科昨日曾派代表至工部局捕房詳細調查其人於指模一道本已具有門徑料將在内地警廳試行開辦捕房以華界倘有辦一極有效能之指模制度其事絶有價值亟願協助其成按自公共租界及法租界捕房採用此制數年以來交換犯人指模照片不下數千結果非常優美若華界辦有成效則此同樣之協作至爲重要希望警廳當道能挑選多人加以訓練利用捕房之經騐從事組織蓋此事須極端之謹愼與眞確頗非易易也至指模制度之在中國以上海採用最早香港天津漢口等埠相繼仿行遂令此制愈見重要日前京師警察廳曾派人至滬實習惟辦理成效若何不得其詳迄今亦未有照片寄滬交換今本埠中外警界苟能訂有恊作的辦法將於偵緝犯人上至有利益也 
[楊樹浦命案兇犯已解軍署]  
　　浦東人陶芝桂因姦佔周三狗之妻周陳氏至本年二月二十二號將周誘至公共租界楊樹浦海州路謀斃案發被捕解由會審公堂訊供明確判令被告押候備文詳解護軍使署按律懲辦各情已誌昨報前日午後經承審官李萼仙氏飭承錄供備就詳文發交楊樹浦捕房捕頭强生氏於昨晨諭令承辦此案之華探目季立仁·包探汪竹生·與九十號西探目將是案兇犯陶芝桂提出加釘鐐銬押登汽車解送護軍使署請按律嚴辦矣 
[墨西哥領事請假二月]  
　　駐滬墨西哥正領事兼巴西正領事來益斯君將離滬兩月在請假期内所有職權暫由仁記路二十五號修貝薛賚洋行薛賚君代理昨特函達許特派交涉員查照云 
　　又訊巴西領事里西氏通告工部局刻已向本國政府請准給假兩月假期内所有領事職務暫由嘉萊爾氏代理云 
[工部局籌建新菜市]  
　　工部局以北福建路北山西路一帶居户日繁已向業廣公司購地二畝許預備建築新菜市每畝三萬二千兩共價七萬二千八百六十四兩云 
[美國人控萬國體育會案續審紀]  
　　萬國體育會（即江灣跑馬場）被美國人在公共公廨狀訴將伊拘禁並施侮辱請求判賠損失銀五萬兩一案訊供情形已誌本報昨由李襄讞會同美雅副領事續審由見証公共捕房西捕頭瓊司及西探等上堂證明是日下午伊等均在該跑馬場觀賽見有警察四名將一西人擁護入辦公室未滿十分鐘即出並未見有頭戴二號帽子之華人持棍與警察毆打該西人之事云云又據徐金榮上堂供稱在跑馬塲司管車職務是日午後四時見原告偕一西人將汽車傳於不應停車之處故勸其將車移開原告不允向索名片亦不給我乃請其往辦公室原告允許遂與偕往旋由陳姓將原告帶至辦公室門首時原告即將陳推開並欲取我手中之棍棒毆陳我不允原告遂欲打我故將其兩手握住拖入辦公室適有四警察到來即將原告交與警察等語原告代表許理律師向以上證人盤詰一過中西官諭改期續訊 
[查封王秋屏家產]  
　　引翔港鄕董王秋屏代日商山口芳次郎購買地皮因交割不清被控於公共公廨請求追還已付地價及損失共有數萬金業已判决原告勝訴迄今王秋屏尚未遵判還欵故原告之律師於昨投廨請求執行將其所有產業一併查封備抵當經張襄讞與日副領事核准原告律師之請求下諭將被告租界内產業發封其在華界之財產則函請内地官廳查封云 
[南工巡捐局招商承包石料訊]  
　　滬南工巡捐局因整頓道路工程擬從中華路·民國路·等處交通繁盛之區路旁加用堍石砌築以期堅實而省工費遂招商承包石料訂期三日開標兹聞是日由副局長潘方爠在塲監視開出之標共有九人察核所開標價多所參差不能劃一勢難標定遵將九人之標簽一併抄錄彙送姚慕蓮局長察奪辦理此較最低價格再行訂期召集各該投標人當面酌定最低之標價即爲合格一經標定繕訂承纜即須覓保包辦 
[五星玻璃廠添聘副經理]  
　　閘北天通菴路中國五星玻璃廠開辦未及一載出品至爲精美頗受各界歡迎經理爲南洋大學敎授沈星五君營業發達定貨　積現經董事會决議敦聘李梅孫君爲副經理李君經騐宏富相輔而行深爲該廠得人慶云 
[鴨綠路火警]  
　　虹口鴨綠路五十八號門牌印度人亞達生寓所於昨晨七句二十五分鐘不戒於火登時　穿屋頂延燒至五十九號門牌房屋惟五十六號·五十七號·六十號·等樓面均着火當經各段救火會聞警各驅皮帶車至場灌熄共燬房屋兩幢事後捕房得悉派探陳維坤前往詳查起火情形禀候核奪 
[准領被殺三船夥屍棺]  
　　順全隆洋行前　駁船裝運直貢呢等三十六箱中途爲匪串刦並將船夥三名在船殺死嗣經該行報告各官廳即由探警在閘北黄鶴生木作内起獲半數原贓遂將黄及看管本木作之火厚全拘送法庭訊供判决火監禁三年黄監禁二年火黄奉判不服　訴高等廳奉諭解蘇訊辦去後嗣法庭又飭法警續獲船户邱元祥一犯不及地方廳判决由火黄二犯在高等廳牽涉是以令飭地方廳將邱解蘇備質在案查本案被殺駁船夥三人一爲趙在明年　十二歲海門人一爲尹玉侯年二十六歲一爲顧和尚年二十四歲均崇明人當時被匪在船殺死後即將三屍用繩捆縛分别抛棄浦中延至去年舊歷十二月三十日即除夕日爲救生局小輪在南黄浦夏家嘴附近將三屍悉數撈獲報請法庭詣騐明確判由堂棺殮發壇候認日來據已死趙在明之屍弟趙時祥尹玉侯之屍父尹在卿顧租尚之屍兄顧大和尚等在外分投偵查明白乃偕該駁船主楊順生等同投地方廳請領趙在明等三具尸棺車檢察長准如所請昨午飭派法警將在明玉侯小和尚等三尸棺分交尸屬具結領回埋塟楊順生着在廳聽候訊究 
[陳志康交二千兩保候訊]  
　　陳志康被丹商萬利洋行狀控定貨不出請追損失銀三千兩經公共公廨以特别傳單將陳傳案着交三千兩保陳因無保在押迄已數月昨日下午陳之代表慕思律師到廨請求准陳减輕交保謂陳係在美商著名洋行爲式老夫當不致脫逃云云原告代表羅傑帮辦胡薩律師反對聲稱原告起訴後費七日光陰纔在一茶館店將陳尋見若其果在美國行家爲夥當不難覔保今如凖其請求减輕保出恐將來判决原告勝訴時執行必感困難云云陸襄讞商之丹領諭被告交二千兩保候訊 
[糾衆圖搶女子]  
　　杭州人張月林之女阿毛在永裕紗廠做工住居曹家渡與上海人沈丙卿姘識前日張來滬領女回杭被邢玉龍李保林等覇阻不放詐去洋十八元張領女至北車站正欲上車詎沈糾合多人在站候劫當由阿毛之姊妹行劉情美偕同姘夫匡奇龍到來送行張即邀劉匡爲證人報告五區將沈邢李三人一併拘解司法科昨移檢廳核辦 
[刨棺賊解法庭訊辦]  
　　松滬警察廳呈法科昨午備文派警將刨棺賊胡德潤及抄出綢布棉夾尸衣三十六件押解地方廳請辦奉檢察官提案研訊之下以胡德潤迭次犯案判令收押贓衣存案聽候起訴重辦 
[汽車撞傷行人]  
　　某號汽車於昨日下午五時許駛經九江路撞倒江北人五金濤面部肩臂受傷由老巡捕房八百十九號華捕到來抄錄汽車號碼房诀車送受傷人往仁濟醫治一面歸報捕頭候示 
[上丁祀孔之預備]  
　　本月九日（即夏曆二月初四日）爲上丁釋奠之期所有祭品業經上海縣知事令飭欵產處預爲備辦洒掃局董事定於二月初三日上午二時演習樂舞生初四下午演祭昨日通告新舊樂舞生於是日到局伺候舊樂舞生於上午十時齊集新樂舞生於下午二時齊集毋得延誤云云 
[失女之追分]  
　　阜甯人陳學連前日扭趙學才至四區二分所控稱民女阿三已嫁周士蓮爲妻正月二十七忽然失踪昨趙央同鄕廖海山向民關稅欲將阿三爲趙弟學富之室願出洋若干退還周之聘禮有學富致學才之家信爲據請究經倪署員質訊解科昨葉科員判移檢廳究辦 
[誤觸電線殞命]  
　　江北人某甲昨晚六時在元芳路修理排糞鐵管誤　電線全身灼傷當由虹口捕房七百六十二號華捕到來車送同仁醫院未及醫治卽氣絶身死由捕將屍車往騐屍所候驗 
[公共公廨訊案彙錄]  
　　昨日公共公廨訊理之華人民事訟案併紀於下㈠湯漢章延台維斯律師訴徐渭庭火墊欵銀案堂諭被告不到原告呈出賬簿僞莊票應判令償還原告銀一千九百六十八兩七錢利息自起訴日起至清償日止按年八釐計算並堂費飭被告到案交保賬簿發還僞莊票一紙附卷㈡趙章記延朱斯芾律師訴其妻舅仇祥世欠借洋案堂諭着被告償還原告洋一百四十二元並半數堂費原告其餘之請求註銷反訴亦註銷限被告三日内交保㈢趙丕承延慕思律師訴陳邦亮欠借洋案堂諭旣據被告代表范剛律師請求因被告陳邦亮實係貧困應准自陽曆三月十五日起算月償原告洋五十元以清爲止如將來被告有力時原告得再到案請求即日漬償㈣源泰號訴海興公司欠貨洋案堂諭被告不到原告呈出賬單支票應判令被告償還原告洋一千一百十二元五角並堂費賬單支票附卷本案拍賣之欵應與其他各案平均分配㈤工部局訴海興公司欠電燈費銀案堂諭被告不到應判償還銀八十九兩六錢六分與其他各案平均分配㈥泰康公司訴海興公司欠貨洋案堂諭被告不到原告呈出賬單應判令償還洋六十九元並堂費拍賣之欵與其他各案平均分配（七）和大號訴海興公司欠貨洋案堂諭被告不到原告呈出賬簿應判令償還原告洋一百八十二元並堂費賬簿發還拍賣之欵與其他各案平均分配（八）黄紀生訴海興公司欠貨欵案堂諭改期原告證據呈案再訊（九）張子雲訴陸秋濤王阿聚等造屋誤工案堂諭第二被告請求復訊查無正當理由未便照准仍照原判執行（十）沈亦記訴晋　當舖主鄭培之不將所受當價值洋六千元之鑽石十五粒放贖案比商隆興洋行延羅傑律師到堂聲明該鑽石係原告向隆興賒去故請求參加本案被告代表海德禮禮明兩律師一致反對堂諭本案改期十天内倘比國領事公署不來函聲明比商利益即認爲華人訴案開審此諭 
來函 
[南京造幣廠來函]  
　　逕啓者昨閱三月四日貴報載北騐甯廠銀幣成色第五號作八八○·八一條小有差誤按第五號幣成色實係八九○·八應請　神更正爲禱南京造幣廠啓 
[滬閔南柘長途汽車公司來函]  
　　敬啓者貴報三月四日本埠新聞欄所載滬閩南柘公司春宴記一則查此日係李英石·黄　蘅·沈夢連·三君以私人資格泰請所有來往車費及自備汽車通行證費概由李·黄·沈·三君惠付並非敝公司宴客用特函請貴報更正以免誤會滬閔南柘長途汽車股份有限公司謹啓 
來函 
[國民黨對於謠傳之聲明]  
　　上海新聞報二月二十九日載有一粤政黨提倡共產中之政潮二節（尚有他報亦載有類似之訪函）其中所言多非事實自近來國内政治日益黑暗民生日愈憔悴於是有革新思想者以革命勢力不可分裂咸欲服膺三民主義擴大國民運動以改某中國而共產黨黨員乃有分别以個人資格加入國民黨者此今年全國代表大會以前事也大會中間舊日黨員有問共產主義與民生主義異同奚若者孫總理出席講演申明民生主義爲解决人民生計問題而函義至廣共產主義當然與解决人民生計問題之旨不相違異不過爲民生學稅之一種耳故以共產主義爲違背民生主義者謬也以民生主義爲即共產主義者亦謬也此視國民黨從來所標舉之黨綱與政策即可知其與共產主義之異同若觀此次宣言則尤足瞭解經總理演說之後新舊黨員亦俱無疑義惟外間不明眞相多所傳說不謂國民黨赤色化即謂國民黨分裂不知國民黨之主義依然是三民主義其解釋明瞭具見宣言有目共覩赤化何來到同爲黨員向同一之目標而行動實無何人與何人親洽或疏遠之可言其對於一種問題於未决議時意見不同有所爭執此亦政黨會議時之常事何足深怪推原謠諑之所由始大會改組前後香港反對國民黨之報紙即已有之然大會不禁旁聽有會議記錄次第發表如具體的考察國民黨此一兩月内之言動即可知一切　揑之非是兹更將報載各點擇要聲明如次㈠新黨章有准黨員跨黨之例按國民黨黨章凡八十六條並無此種規定㈡胡漢民汪精衛廖仲愷戴季陶諸人加入共產黨羗無事實胡等具在滬粤不可誣也㈢中央執行委員共產黨占半數二十四委員中只有一二人係由共產黨員加入國民黨者餘則多爲十年來之舊黨員黨内外宜共知之㈣（國民黨加入共產黨）（總理忽然倡共產主義）（謝英伯馮自由等要求脫黨）（鹽運使趙士北勸中山不可加入共產黨否則趙須脫黨）按國民黨黨員現無加入共產黨者國民黨更不待論該函旣云國民黨已加入共產黨總理又提倡共產主義又云胡汪廖鄒等相携加入共產黨隨意揑造不自覺其矛盾至趙士覲（訪函趙士北當是趙士覲之訛趙士北乃大理院長非鹽運使也）無向總理之勸告趙與謝等俱無脫黨之說悉屬傳言錯誤此外更有謂中央委會員丁帷汾覃振係軍人者又有謂本黨現尚設有評議部者只可以笑議自之總之國民黨之惟一職任在領導全國國民作反抗軍閥及帝國主義之運動鑒於歷年之失敗欲重新整齊其紀律堅强其組織以應全國國民革命之需要所有宣言章程及今後一切行動　有明文及事實可爲表證全國各界靜以察之可也中國國民黨上海執行部啓三月四日 
 
 

Page 16

 
 
第一萬八千三百二十四號;中華民國十三年 西曆一千九百二十四年三月六號
星期四 * *   
 
 

Page 17

 
 
第一萬八千三百二十四號;中華民國十三年 西曆一千九百二十四年三月六號
星期四 * *常識 
常談 
[春讌之感想] [  漸]  
　　春讌爲鄕里間聯絡感情之一事此風由來已久雖稍涉糜費然固全爲善意之周旋未可厚非也 
　　今則其範圍愈推愈廣一日之中或且應接不暇疲於奔命甚至抛荒正務廢事失時以善意之周旋而漸生流弊余以爲我國之禮俗殆已無一不然苟一經研究即有改良之必要特人情蹈常習故不加以注意則人云亦云終無改革之機會耳 
　　欲保存春讌之美俗而使之不生流弊則宜建築一可容多數人聚餐之大會堂由全邑之中心人物議定一每年適當之聚餐期人納餐費若干舉行一次已足最好在新曆之元旦行之若雄於資財欲表示與衆不同者可即在此聚餐之日認捐巨貲宣告願充本地方何項用途若貧民工廠費若敎育基金之類似較勝於輪流作主消費甚多而於地方之公益事業毫無影響也 
衛生 
[靜坐之研究及其利害談] [  劉嘉式]  
　　靜坐之所以有益於身心者以其能涵養生靈調攝胎息也莊子云水靜猶明而况精神但靜坐不可勉强第一要無念方可一絲不掛如春田之草木自然而生若心猿意馬妄想環生雖終日呆坐是靜肉身也非靜本心非但無益日久恐成顚症不若不坐之爲益也然初學之人每患此病所謂用心止妄念妄念反覺多試看他念甚麽則其念自消滅止念不難能反諸一念未起之前則念自不續矣總之靜坐以清晨起身及夜間臨睡時各坐一小時最爲合宜但日間辦事之暇或能再坐一二小時餘則作種種之運動如八段錦之類持之以久則於身心兩有裨益（乙種酬） 
經濟 
[精神之經濟] [  紹良]  
　　談經濟者咸注重於金錢夫金錢之經濟固爲到要然金錢之外精神亦宜經濟蓋金錢與精神乃有密切之關係經濟粗神即所以經濟金錢也譬如嫖賭之人終日花街柳巷呼盧喝雉將其精神消磨於不正當之處所一旦身敗名裂則金錢首受影響矣又如勤奮工作以圖以利然過費精神不知節省一日疾病纒身醫藥消耗受損失者亦屬金錢故欲經濟金錢首宜經濟精神也兹將精神經濟法條列於下幸我國人其注意焉 
　　㈠夫婦須有合力互助之精神而管理家政 
亦須共同擔負 
　　㈡移嫖妓賭博之精神敎育子女 
　　㈢作事有定時用腦有限止 
　　㈣不學無益之藝術枉費精神 
　　㈤注重衛生使身體健康精神活潑 
　　㈥不讀無益之不說不作無謂之酬酢（乙種酬） 
道德 
[追述寒假中之一夢]  
　　民國十三年二月七日爲余校寒假之期同堂師友聚首半年問難切磋之餘正幸稍有心得一旦判袂悒悒於懷始知人生離合感人最深自古及今無幾輩能破此關頭也余故還家之後家庭中自有融融之樂而與吾師友仍未嘗一日法懷又思吾校同學對於品行學問各端尚有數事宜亟爲改正者欲待來春開校交付校友會提議於是日明所思夜有所夢一夕就楊便深入睡鄕似即有綠衣郵使持片紙來略書本校今午開校友大會務盼及時惠臨籌議校務等語便覺此身飄飄忽已到校與師友把晤歡然道故彼此親暱不可言狀未幾各坐甫定即有某君某君提出議案數件其一爲我校同學在求學時代宜崇尚樸儉不得過事奢華一以思物力之艱一以免繡枕之誚嘗見有洋裝革履或狐裘皇皇以炫耀於人前計其一身之費非百數十元不辦雖極闊綽皆藉父母之庇蔭殊失求學之本旨矣其二以國語爲我一國之音自應格外注重而吾同學互談之際常操一種半國語而半土音之言似是而非豈不可笑後當互相校正以求進步其三英文一科現爲世界通用利器自應習熟以便將來爲交際之具乃吾同學嘗發一種中西合璧之詞甚有因人不諳而借此駡人以爲笑樂者不特失之輕薄且因此爲人齒冷亦宜竭力改過云云以上各節不意悉爲余所欲提議者於是當衆表决均以爲然即聞振鈴散會余亦驚寤而東方已白遂披衣下榻筆而記之（乙種酬） 
法制 
[禁烟之我見] [  朱痴鴛]  
　　鴉片之禍流毒蔓延無如吾國之甚者比年以來烟禁廢弛變本加厲如報載閩粤湘黔魯豫皖贛東省西秦烟區之廣幾占二十二行省之半而武人軍閥復明目張膽推波助瀾迫種烟苗徵收烟稅利慾薰心法令掃地影響所及馴至烟禍將次肅清之省分大有死灰復燃之槪禁烟二字直成過去之名詞瞻念前途不寒而慄在國人中之嗜此者亦鮮不心知其酖毒顧嗜者日衆仍無日不沉迷寢饋於其中明知故犯振拔難期說者恒歸咎於販運之多吾謂實在能打破迷夢者之少故一經上癮雖傾家蕩產而勿惜典妻鬻子而勿辭否則即烟土堆積於吾前於吾何有至官廳禁烟之不力又其一端按新刑律第二百七十一條吸食鴉片者處五等有期徒刑或拘役併科千元以下罰金又同律第二百六十九條開設館舍供人吸食鴉片烟者處四等有期徒刑或拘役併科三百元以下罰金又犯前二條之罪者將褫奪其公權立法用意未嘗不嚴然試觀近來内地之開設館舍供人吸食鴉片者日漸增我僅就吾鄕一隅而論已不下三十餘家秘密吸食者尚不與焉而地言警局亦熟視無睹甘心包庇誠不知其是何居心他處之現象若何吾不敢知所以欲求根本禁烟之計畫莫先於禁吸苟官廳雷厲風行破除情面不問身家對於吸食者按律科刑不稍廻護吾知掃蕩烟氛可拭目而俟積癮成癖者亦不難滌其舊染之污禁烟前途庶乎有豸甚願有地方之責者勿事因循放縱吾不禁馨香禱祝以求之者也（乙種酬） 
科學 
[茶之研究] [  仰子]  
　　㈠種類　茶有紅茶綠茶兩種 
　　㈡成分　茶葉内所含主要成分有四㈠茶質㈡單寗㈢精油㈣灰分 
　　㈢功用　茶有提神解渴健胃行氣之功其所以有此功用者由於茶葉中所含茶質之性使然但茶質性毒少飮則具有上述功用多飮則能使人脈搏增加神迷醉睡 
　　㈣澀味之由來　茶之澀味乃成分中單寗之味茶泡後放置時間愈久色愈濃味亦愈澀因此時單寗浸汁愈多故也 
　　㈤芳香之由來　茶之芳香乃成分中所含精油之香葉中含精油愈多味愈香美但精油極易揮發一經揮發則香味立减故善飮茶者必先講究藏茶之法 
　　㈥上色　茶之上色用石墨石膏及普魯士藍等物 
　　㈦紅綠茶所含精油分量之比較 
　　紅茶葉含精油百分之五 
　　綠茶葉含精油百分之一 
　　㈧紅茶泡一二開後何以即淡而無味原因如下 
　　紅綠茶葉内之單甯當製茶時均有損失不過紅茶内之單甯經發酵作用變爲不易溶解於熱水之質是以一二開後即淡而無味（乙種酬） 
市政 
[乞丐習藝所亟宜開辦] [  邁]  
　　日者余遊半淞園過南站後即步行前往甫行十數武見十餘小丐跳躍而來羣向余索錢前者呼後者應有跪地者有乾號者聆其音則均江淮客民余以給不勝給而後來者尚絡續不已乃只得置之信步前行將抵園門羣丐知已無望多申申而詈且握其小拳似欲得余而甘心余視其獰惡之狀太息曰　而爲丐即長而爲流寇之基也若不及早敎養則　來爲害不知伊於胡底矣 
　　晚近上海有乞丐習藝所之建議聞已籌備一切開辦尚無時日余以爲此事亟宜進行否則丐愈多而爲害亦　烈必有不可收拾之一日習藝所中尤應注重感化蓋丐之爲丐實環境迫之使然與以食敎以　彼未有不感動者且天旣生材必有所用世事儘多獨不能爲丐謀乎故余深願習藝所之速開辦也又上海地方廣闊丐亦衆多爲丐計應分南北東西四習藝所以　審之庶幾善念所至澤被四方焉（乙種酬） 
雜錄 
[輪船中購物之注意（二）] [  肅]  
　　前閱一月五日常識中截柴常森君所紀（輪船中購物之注意）一則因憶前年余由滬乘輪赴漢經過九江時適有販賣磁器者同房旅客陳君向其購買白磁描金飯碗一筒計十隻其中八隻以紙裏之而兩頭各露出一隻陳君防其僞也令拆閱檢視後始行議價嗣以價未議妥仍裏好而去須臾忽怱來加價少許成事交易後其人倉皇去矣後陳君將碗拆閱則紙裏之八隻已易以雜色粗質且有破損者一時大意致受其愚又船抵埠時碗販擁擠艙門有一搭客倚門閒玩倐忽之間而口袋中所貯鑰匙錢鈔竟不翼而飛矣人心之險行路之難有如此者 
　　再一月三十日立生君所載（乘長江輪應行注意之事）一則内有坐統艙臨睡脫去外衣交給茶房或枕於頭下之法愚意將衣蓋在身上以腰帶穿入兩袖而圍於周身牢固其結藏於身下亦屬一法因旅行人被褥無多不能不以衣代被蓋之也（乙種酬） 
 
 

Page 18

 
 
第一萬八千三百二十四號;中華民國十三年 西曆一千九百二十四年三月六號
星期四 * *   
 
 

Page 19

 
 
第一萬八千三百二十四號;中華民國十三年 西曆一千九百二十四年三月六號
星期四 * *本埠增刊 
[福祿莊將行開幕禮]  
　　法租界公館馬路三二七號·福祿鞋帽莊自今歲起由茅君績澄經理門面及内部組織亦大加刷新現正在佈置不日將舉行開幕禮云 
[西比利亞分公司合併]  
　　西比利亞首飾公司由本埠俄商創設始於西曆一九零五年專連售各式鑽石·珍珠瑪瑙·翡翠·以及金銀首飾等其四川路之分公司自今歲起合併於南京路江西路口二十七號該總公司云 
[太平洋運售車輛及附件]  
　　法租界八仙橋堍太平洋車行·專運售英德兩國名廠脚踏車·以及汽車上應用附屬品·撳鈕·喇叭·等另自設廠製造各式包車鋼絲精良保用三載已行銷多年新又運到Ｐ字包車鋼絲及雙輪飛脚踏車等甚夥該行除出售車輛外又兼售各色呢絨嗶嘰云 
[科學研究社發行藥品]  
　　上海科學研究社自設藥品部於界路二八六號舉行廉價大瓶化毫毛樂生毛樂均減售一元二角小瓶六角云 
[自來水律零件運到]  
　　水安公司經理之康克令自來水筆及鉛筆係美國製造裝璜美麗樣子亦多男女俱合用定價低廉今又運到大批零件如有損壞可重配新件近日往購者甚衆云 
[中德又到大批鋼器具]  
　　南京路中德商店向以出售德國零星日用器具爲名如去年銷售之鋼器具分甲乙二種定價甚廉凡學校學生習工藝科者無不購此利器即家庭中需用此物者亦不在少數故不滿二月所到之鋼器具已盡數售罄現聞又到大批仍分甲乙二種價目亦照舊云 
[愛華廠加工製貨]  
　　愛華瑞記香皂廠自寳山路西寳通路底新廠落成以來營業日臻發達近來本外埠商號定貨日有數起該廠總經理彭鳴盛君特增加男女工人一百餘名日夜工作以應定貨者之需求又該廠去年新出之旅大圖牌三色香皂刻下銷行益廣該牌香皂適在旅大交涉期中發行學校方面尤爲樂用近來各處學校販賣團多有致函該廠定貨承銷云 
[北市米糧公會今日開會]  
　　滬北經售米糧公會因滬北米業聨合會已通過繼續抽捐協助浚淞經費並須俟米聯會改組董事制成立後方能實行在此改組期間該會亟應提案報告徵求各經售同業意見昨特通告各董定今日（六日）下午三時開會討論要案云 
[出版界消息]  
　　巨籟達路二零六號黎光社專以研究文藝爲宗旨昨上午十時在該社開第一次籌備會當推定臨時職員閔德之任總務白聖秋爲文牘吴一鳴爲會計楊柏羣爲庶務並聘李劍虹爲編輯繼討論出版物定每半月一次即史黎光創刋號本月十五號出版次討論修改簡章及徵求社員辦法散會已十二時云 
[醫界新聞]  
　　閘北濟生醫院爲中國濟生會所設立近因求治者較前尤衆特添聘傅壯民爲眼科醫師傅君擅長眼科在滬設診有年又聘法醫宋悟生爲内科醫師及化騐師宋君畢業法國里昻大學得有醫學理化兩科博士（宋君前日曾代表總商會參與化騐寗幣）又該院以近日閘北天花盛行自今日起每日下午二時至四時施種牛痘不收分文云 
[電影女明星飛爾賓略歷]  
　　女明星曼萊飛爾賓Ｍａｒｙ　Ｐｈｌｌｂｉｎ爲美國電影界新進之明星智質聰慧色藝雙全入美國電影界以來未及三載而芳名已冠儕輩此無他蓋彼姝具有電影之天材也加之玉貌艷麗藝術獨進故有一般人士譽之爲曼蘭畢克福特第二名符其實也自伊最新傑作（情海輪迴）一片來滬後滬上人士凡稍踄足於電影院者殆無不知有曼蘭飛爾賓其人女士生長於美之支加哥髫齡時便能舞蹈及長入支加哥之音樂專門學校潛心習音樂與舞蹈未久皆精擅校中會有開會等事女士輒登塲表演觀衆譽稱之嘆爲絶技微特如是彼且富有圖畫之天才爲藝絶精嘗於支加哥藝術中學校中獲一學期之免費以其精於此術也厥後出該校時又獲同級中之榮譽云 
　　女士於入電影界以前頗慕女伶生活而女伶之中以利林甘熙女士尤爲稱羨一日與同伴數輩立於鏡前以玻鏡爲銀幕同伴爲觀衆己則作泣狀聲淚俱下芳影映於鏡中同伴見之一如覯之於銀幕上一時爲伊深刻之表情所動如覩實事俱潛然淚下其表情之動人也若是每日課餘之暇女士輒偕其友伴踄足於近地復特郎之影戲院中而今則伊之友伴時赴影戲院觀女士之影片矣 
　　三載前支加哥地方有愛爾克氏者創立一美容比賽會曼母訊其女何不郵遞一照片與該會以冀中選而女士反對之意頗淡漠其母無奈心思曼蘭才貌雙全酷愛戲劇而對於一己之前進又多所畏縮苟此時不寄一照片與該會一賽者未免坐失機會故私自爲之一來復後曼蘭得該會之電召前往面試旣至遇愛立克氏Ｅｒｉｃ　Ｖｏｎ　Ｓｔｒｏｂｒｉｍ（譯者按愛立克氏即導演女士於（情海輪迴）一片中者）相晤之下愛氏默不發一言惟飽餐其秀色而已此爲曼蘭生平所得之第一機會 
　　厥後有卡兒者Ｃａｒｌ　Ｌａｅｍｍｌｅ召之往辦事處簽一合同自此女士乃至西方悉心研究電影工作矣嘗自述云（余初來電萊華時不啻入極樂世界且喜訪余素稱羨之電影明星或與之握手曰（余此時亦入電影界矣）旣入電影界後扮演之第一片名Ｔｈｅ　ＢｌａｚｉｎｇＴｒａｉＩ乃與弗蘭克梅華氏Ｆｒａｎｋ　Ｍａｙｏ合演者繼乃與杜本脫女士Ｄｕｐｏｎｔ合演（假接吻）一片新片旣出觀衆皆稱其才藝不止而一般劇評家始注意其藝術矣厥後演畢Ｄａｎｇｅｒ　Ａｂｅａｄ後乃成明星今者自（情海輪迴）一片告畢後伊之芳名噪於全球度其前途未可限量也（觀灼） 
[（賴婚）映於中國大戲院]  
　　著名哀情影片（賴婚）滬地映過多家看客仍不見少良以劇情簡單而極高尚處處有令人如入其境之槪現在中國大戲院開映自今天起連映四日四夜日戲映一次夜戲映二次價目月樓四角正廳二角日夜一律幼童減半云 
 
[電影明星范朋克之少子（左角則爲范朋克）]  
[范朋克之子演就新片]  
　　電影明星范朋克之子一美麗活潑之少年也性情舉止和藹可親笑容時露蓋天眞未失處處均覺可人年十四軒昻如成人與之談話欵欵曲盡友誼彼之才能舉動在談吐間已使人欽佩·而斷稱爲一無上之好少年也Ｓｔｅｐｈｅｎ　Ｓｔｅｐｓ　Ｏｕｔ一片爲其初次現身於銀幕之成績此片售竣後之二日社會人士即於亞爾公劇院内與之會面此次雖屬其試演然成績已斐然可觀他日步履乃父後塵殆亦意中事耳（窺豹） 
 
 

Page 20

 
 
第一萬八千三百二十四號;中華民國十三年 西曆一千九百二十四年三月六號
星期四 * *[學務叢載]  
　　自治學院生事業　國立自治學院開校後諸事均漸創設昨日該校學生於第一敎室開談話會商議進行方法並推舉籌備委員崔志毛陳越錢同洵祝平畢兆麟等十餘人商議組織學生會本星期内將開學生自治會選舉職員云 
　　兩江女體師添聘敎員　盧家灣兩江女子體育師範本學期學生甚多體師科重要各課如球術田徑賽等已聘秦筠清女士主任敎授昨又添聘朱逸清女士授舞蹈許士騏君授圖畫震旦大學碩士朱怡聲君授心理敎育美國學堂音樂主任亨門女士授文科英文批霞挪云 
　　東方商中校之新敎員本埠城内縣基路東方商業中學已於上月二十二日正式上課校務大加整頓添聘南方大學敎授江紹挻·商學士吴希會·及前清秀士陸芸儒諸君爲敎員增加科目數種云 
　　民福創辦兩種半日校　民福學校現辦平民半日學校陰曆二月十四日開學每天上午九點到十二點上課書籍學費均免校址在華記路積善里内報名今天起至開校日止定額三十名滿額不收又辦民福婦女半日學校章程相仿云 
[藝苑清音　青年書畫會召集大會]  
　　青年書畫會自去冬展覽會閉會後正值寒假之期各會員學員均大多返里現該會駐會總幹事劉文淵以各會員學員到滬者日衆决定本月初五日（星期日）下午一時假四馬路海上題襟館書畫會開臨時大會討論議案㈠改選本年職員㈡討論研究會事宜㈢定期發行書畫叢刋昨已通告各會員又該會附設之函授部自開辦已來如北京·營口·松江·湖州·南京·等處學員投函報名者甚爲踴躍除原聘諸聞韻外現又請潘天授裴家璵黄伯庸助理云 
[宗敎消息]  
　　中華佛敎會上海分會籌備處現已聘請徐懷霖大律師爲常年法律顧問云 
[演講新紀　華僑之詳細歷史]  
　　眞茹國立曁南學校長趙厚生君前日午後三時邀請朝鮮烈士安重根之女安賢生女士·暹　僑聲報記者嵇翥青君等到校演講該校敎員袁希洛君演述安重根事略嗣由安女士演講安烈士歷史述畢趙校長謂朝鮮文化即中國之文化中國古代如荆軻張良近世如史堅汪精衛等皆與安烈士一轍諸生救國宜於未亡時救之方收事省功倍之效云云嗣由嵇翥青君演講略謂安女士爲有名烈士之嫡裔南洋華僑皆無名烈士之嫡裔當滿清入關鄭成功在厦門失敗以後閩粤義士狼狽南奔隻身海外勞苦營生後即與居留地土女結婚并將祖國眷屬接至海外蕃衍生息以迄於今在咸豐年間尚有陳某黄某等由海外歸來在閩省舉事以推清復明爲號召者在此經過常期時間如趙伯先烈士之鬰悶而死者不知若干及至孫中山等奔走革命華僑各烈士後裔與之一致行動卒收二百餘年未竟之功吾等門外高懸之五色國旗皆烈士之熱血華僑之精神所製成安女士能繼續父志力學勵行以救中國適纔趙校長謂安烈士之忠義係受中國文化激勵之故余以爲南洋各地以及世界各國無處不有中國之文化例如歐西文明之發達皆由於航海得來航海所用之指南針即中國黄帝所製造他如日本當日之文化即由朝鮮間接所得之中國文化暹國古來之文化經緬兵焚掠而後多不可考余以暹國社會推測當爲印度與中國文化會參之地例如暹人之宗敎則得之於印度而火葬親迎等禮則得之於中國他若鞦韆典禮鞦韆爲齊桓公北伐山戎時所得以此而推暹國之鞦韆非由中國所傳入耶趙校長希望諸君救國於未亡余希望諸君認定發展中國文化爲救國之唯一方針嗣由馬景行博士演講游歐經過事實至六時散 
[球戰歡聲]  
　　前日上海乒乓聯合會假青年會童子部開春季常會通過乒乓規則舉定約翰大學代表林澤蒼君爲編輯已誌昨報該規則擬印一千本經費各分會擔任每分會至少預定二十本此種乒乓規則將爲標凖（Ｏｆｆｉｃｉａｌ　Ｒｕｌｅｓ）爲國内所初創以期統一故歡迎海内人士參加意見庶成完本每本預洋售約一角五分出版後每本定價大洋二角云 
[郵信截止時間表]  
來往地點　火車或輪船　平信　掛號信 
日本（取道門司）　竹島丸　今晨（六日）七時　昨晚九時 
温州　飛　　上午十時　上午九時半 
青島大連　長平　午十二時半　午十二時 
威海衛烟台天津　通州　下午一時　午十二時半 
日本（取道長崎）　長崎丸　晚八時　晚七時半 
香港　州　　平介分　晚八時　晚七時半　 
香港　州（包裏）　同升　晚九時　晚九時 
汕頭　同升　又　　又 
　台天津　新　　又　又 
雙　（　　　口哈爾濱）　　火車　又　又 
俄　歐洲（駐　由滄口西伯利亞墨斯科往者）　火車　又　又 
西伯利亞（　　　口赤塔）　火車　又　又 
長江各　　火車與艙船　又　又 
[戲劇協社新劇之新評]  
　　（好兒子）一劇最近所演較第一次爲佳前次劇中的阿香係男孩所飾前晚不知何故忽易以女孩年齡稍大但活發則勝之處處能不失伊的天眞劇詞亦說得流利有趣以七八歲的小孩有如此的好成續眞是難得飾陸愼卿的表情深刻凄楚勤人飾陸母之女士完全把現在社會上舊家庭裏面的無知婦人描摹出來亦非易事飾陸妻的把受委屈而又海氣的少奶奶活現在台上惜嗓音太低陸友胡季仁是假慈悲的陰險小人某君飾此角頗稱職某女士扮演之娘姨口齒旣清表情尤佳爲全劇生色不少此角似不能展其材飾包探和收巡捕捐收房租的幾位演者都很神似朱君應鵬說（他們幾位都是學者不知道怎樣熊把這等人描摹得活現）我也抱着這種感想 
　　是劇表演者固可說是盡然盡美劇情亦很能動人我們要是在社會上這種情形隨處可以觀察而得我很希望戲劇協社以後多演這一類有益世道人心的戲那末歡迎你們的人一定還要多很可以在戲劇界上另闢一條路况且藝術的本身不必一定要（提高）或是（要有主意）才可算得藝術啊（楊承祖） 
[記新劇（紅衣女郎）]  
　　笑舞臺自排演（ＫＫ女士）（活神仙）等劇以來營業爲之大振近復賈其餘勇新編（紅衣女郎）一劇往觀之餘覺其情節旣幕屈折離奇演員復個個精神拦擻更勝（ＫＫ女士）等劇多多矣兹先記劇情如下 
　　在俄羅斯都城有米雪夫人者早喪所天擁遺產達百餘萬有女名麗心（即小紅衣）猶在孩提之年夫人愛之有鹿貞者法國西之黨人也旅俄有年慕其鉅產於是遂百計獻媚冀得夫人歡久之其計竟遂復後揚言久居於此必爲人所嫉妬恐遭種種嚇詐擬即日返巴黎夫人正當愛情濃厚之際驟聆此言情不能捨於是遂不惜隨之偕往時麗心年雖幼稚敏頴逾於成人力勸其母不可偕往且對於鹿貞尤倔强異常鹿貞心雖惡之然以其爲夫人之愛女亦無可如何也時夫人聆女言雖亦自知所爲非理然正感於情愛之熱烈時結果終究爲愛所勝於是乃盡貨其產業以所得之現銀悉存儲某大銀行並同時製二約指於二約指之間合印一字以一贈與鹿貞其一自收藏之同時對該銀行約定謂日後取此欵時須將二約指爲證缺一不能照付也議旣定鹿貞中心暗喜以爲此數百萬之鉅產遲早總在掌握中也夫人旣去整理行裝鹿貞乃獨行荒郊而此黠慧之麗心却暗暗踪其後以視其人舉動適有名求珠者鹿貞之昔日同事也早年與鹿貞合作時所謀往往不利乃自知鹿貞脫離之後竟開得一佳礦獲利不下數萬金適於是日歸家偶與鹿貞相遇二人前相互談近况求珠一一告之不料鹿貞聆其暴富頓起不良大聲發言求珠見其出言無賴怒不可遏意欲奪路而走乃此兇暴之鹿貞胆敢疾扼其喉至死盡劫其財而去少時求珠之女公子曰美立者（即紅衣女郎）因於早日接得乃父之電報知於是日返家特往輪站候接至則未遇悵悵而返將近家門忽見地上倒斃一人近前視之則生身之父也捫之氣已絶矣痛駭而號其母聞聲亦至見狀大驚撫尸大慟往招警察至警察旣檢騐畢見頭間有指裂痕知爲人所謀斃者顧兇手業已脫逃亦惟有令其家屬自行成殮一面懸緝兇手而已當衆人紛紛往警廳去時美立獨立原處悲哀飮泣麗心從樹後出爲作證人蓋美立之與麗心本屬近鄰平時感情甚篤麗心之對美立如己姊以事之美立之對麗心亦如己妹愛之麗心旣悉鹿貞之兇殘復感美立之悲哀故盡吐其實也至是欲命其往作證人則頗難自主矣蓋不允則義所難辭設允之又無以對愛己之母親正猶豫間適米雪夫人出見狀詢以故乃曰彼一幼女耳奚能作證人哉設有被恐嚇汝其能負此咎乎言訖强曳其女而去美立聆其言知難相强因思殺父之仇誓必報之但兇手旣已赴巴黎余亦必須至巴黎相訪因商於母盡貨其家產挾資偕母赴巴黎以冀遍訪其殺父仇人焉 
　　當歐戰時法國有勇士名路一森者屢戰必身先士卒勳功卓著時人咸稱爲小霞飛將軍焉當其未投軍時也與同鄕之某女郎（即可明夫人）情愛頗篤且有白頭之約當路一森赴戰線時猶相約俟戰勝榮歸後即當完姻乃自路一森去後忽噩耗傳來謂其已戰死沙塲女郎驟聞此耗驚痛欲絶且將抱獨身主義矣有福而林者路一森之莫逆交也現爲本地審判長慕女郎之才美一再懇商其母謂願聚之女母因羨福之高貴遂貿然允其所請此時女郎因迫於母命難違遂允母約謂期以一月在此一月期間設路一森返則此婚約當然不能成立在此一月期間設森一　不返則悉憑母親作主可也約期旣屆乃路一森沓無音償於是遂下嫁福而林焉不料婚尚未成忽傳路一森戰勝榮歸夫人至此悔感交集前於某日以書約路一森會於巴黎之堵路一森接書後憤感交集急匆匆往赴約途中適遇福而林二人固多年老友且以久别相逢自不免有一番契别之言路一森因與夫人有約意頗不耐與福略作寒喧路即别少時夫人至路一森驟見夫人氣憤交集不能作一言夫人因將種種出於不得已之情告之並希彼之原諒路一森聆其言無憤稍息相偕登塔施眺當二人之談話時也適有一期塗畫師名利斯者正開窗實地寫生見二人之情話喁喁遂將二人談話時之净態一一畫入噫不意此一紙之畫致此忠勇之路森險遭沉寃晨白矣（松廬）（待續） 
[三本（徽欽二帝）今晚開演]  
　　新舞台之三本（徽欽二帝）現已習練純熟佈景機關等 
亦配製齊全定今晚開演云 
[昨日之菜市]  
　　昨日南北市小菜塲各菜價目如下 
北市　南市　北市　南市 
蝦每斤六角　八百文　甲魚每　四十文　三十五文 
青魚每洋三斤　三斤　黄魚每兩三十文　五十文 
　　每兩五十文　五十文　鯽魚每兩四十文　四十文 
鯧魚每兩四十文　四十文　鴿子每只三角　二角半　 
牛肉每斤三角　二角半　　魚每兩三十文　二十五文 
蛤　每斤三百六十文　百二十文　　每只八角　一元 
烏賊魚每兩四十文　五十文　天津菜每斤一百二十文　一百文 
醉蟹每兩五十文　三十文　冬笋每兩三十文　三十文 
白魚每兩三十文　二十文　蚶子每斤三百文　二百四十文 
塌　菜每斤八十文　七十文　蜊内每兩六十文　一百文 
　帶魚每兩二十五文　三十文　小黄魚每兩三十文　四十文 
猪肉每洋三斤半　三斤八兩黄荳芽每斤一百文　一百三十文 
草頭每斤二百四十文　一百二十文　菠菜每斤一百文　六十文 
　菜每斤一百六十文　一百文　銅盆魚每兩四十文　三十文 
毛　每斤八十文　一百文　蟹每兩五十文　二十五文 
鴨蛋每只四十文　三十五文　羊肉每斤四角　三角 
　蛋每只四十文　三十五文　雄　每斤三角五分　四角 
春筍每兩二十文　菜尖每斤百二十文　一百二十文 
班魚每兩六十文　三十文　小上菜　五十文 
芹菜每把三十文 
[童伶李萬春之（珠廉寨）]  
　　珠廉寨又名（沙陀國）李萬春新演此劇於北京廣德樓李去克用扮相堂皇台風英邁坐帳四句白（太白酒詩百篇長安市上酒家眠）老當渾練報名（孤李克用）的用字尾音頗好見程敬思時三笑說（你我挽手而行）神致軒昻表情獨至一句倒板（大太保傳令把隊收）令字使一長腔把字一放隊字一擒收字腔凡三轉頓挫悠揚餘音嫋嫋一段西皮原板圓熟凝重最動聽處是（我與賢弟叙一叙舊根由）及（在那五鳳樓）句五字連拖三板鳳字一抑樓字幾頓神味盎然（太保 
推杯換大斗）一句倒板穩厚老到跪地一段流水板字句遒勁節節可聽（此一杯水酒飮下喉）一句最妙與程敬思對口幾段能體會劇情不慌不忙從容應付一句倒板（昔日有三大賢）行腔瀏亮劉關張一段原板板横沉着轉折自然有如流水行雲又若天衣無縫三個譁喇喇一個比一個高數太保一段佳腔頗多韻調俊逸他若觀寳時之神氣踢太保時之怒氣說三個不發兵之懼内樣子絲絲入扣維妙畢肖其餘種種做派亦老辣亦大方亦嚴正亦詼諧小小年紀扮老頭兒本不容易而李郎出塲一舉一動一言一笑宛若克用復生下半劇扎靠上塲儀容威武起覇乾凈與周德威幾塲鏖戟堅凑雄健刀法嫻熟儼然鑊鑠是翁接箭手法毫不拖滯工夫眞好藍月春之周德威知叚極好唱做亦佳武工更好小桂花之二皇娘大要骨頭不成樣子小桂芬之大太保平平小奎官之老軍尚屬不錯咬字辨音較小壽山勝多多矣陳斌雨之程敬思扮相甚好唱念均出色可造才也若肯用心研究必非裏子老生材料也 
[尚小雲王又宸小翠花之京劇]  
　　（虹霓關）及（金榜樂） 
　　尚小雲新在北京吉祥園演（虹霓關）及（金榜樂）先爲趙鳳鳴吴彩霞之（桑園會）次小振庭之（艷陽樓）武功尚可次小翠花尚小雲之二本（虹霓關）翠花之夫人刻畫春意如麗如繪小雲丫環活潑機警一叚慢二六清高悅耳又次九陣風之（無底洞）嵐秋當今第一武旦起打數塲頗多可觀大軸尚小雲王又宸之（金榜樂）又宸飾王有進嗓音甚佳寫休書一段唱工頗可聽他處平妥小雲飾孟月華頭塲一段原板清潤非常腔調亦佳搖板悠揚有致倒板爽朗嘹亮而快板之流麗動聽更其特長惟亭内二六似稍差耳做工精細绝倫行路遇雨之怱促急迫踏泥滑跌之敏活自然體貼劇情無微不至與柳生　而之嚴肅斥妹淑英時之凛烈描摹貞節婦人之狀惟妙惟肖聞有道言父母病篤則酸痛見親無恙則驚喜及知被休則駭極而暈更爲佳妙觀之覺爲天然之畫境幾不知爲舞台之演劇矣有道負荆時歎息云想我孟月華好不命苦一句含有無限幽怨之氣令人聞之欲涕至於白口之乾凈清晰態度之端莊嫻雅猶其餘事微聞小雲與又宸性稍懶不用私功辜負如此好天資深爲可惜此後尚望力求進步則聲譽將日隆矣配角中諸如香之淑英朱素雲之柳生劉景然之座師扎金奎之員外羅福山之安人慈瑞全之家僮皆一時之選全劇允稱佳構至翠花（醉酒）允爲傑作若得瑞全配演尤爲生色矣 
[集會表]  
　　陽歷工月時間　地點　　召集者　事由 
六日下午二時　寗波路　　　烟業五　　　控烟稅問題 
七日午十二時　　　路　　商會　商發　　　員會 
七日晚八時　河　路　總商會　演映奬商會運來實業影片 
八日至十二日　四川路中央大會堂　中華音樂會新劇　　表演新劇 
八日下午二時　方斜路省敎育會　上　平尼敎育促進會　成立會 
九日正午　四馬路一樰香　艷書聯歡會　本年第一次月會及新職員就職　 
九日　小四門少年宣講團　各團體　　　列寗 
十七日　法租界祁寗路　交涉公響　新　開幕禮 
廿四日　總商會　市民大會　一　紀念 
廿九日至卅日一　楊樹浦滬江大學　金　綦　敎育大會　討論敎育 
[今日天寒多雲]  
　　徐家滙天文台昨日下午四時三十分氣象預報云中國北部氣壓頗低將發生低壓向東進行遼東有　風　球與小笠原之間亦有　風揚子流域天寒多　或可轉晴本埠温度在下午三時前之二十四小時内最高五一·七最低三三·五去年同日最高六四·三最低三七·六 
 
