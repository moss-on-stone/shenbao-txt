# 1919 - 11 - 4916491

 

Page 1

 
 
   
 
 

Page 2

 
 
本會於天津河北五馬路與吕緯路之旁建造扶輪公學校舍一所爲此招商投標包造如有殷實木廠願承包此項工程者可向本會領取圖様與說明書各一份隨交現洋二十元准於八年正月十三號下午二點鐘以前送到北京西長安街財政部對面本會事務所聽候開標核定所有圖様與說明書等必須於開標以前交還本會並由本會退回現洋十元特此通告　　鐡路同人教育會啓北京西長安街全國鐡恊會内　　 
敬啓者本行六兩方聽弓箭牌盖燭紅粉其颜色鮮艶永不變色承蒙各　寳號殊深信用近日爲客家恐受僞貨起見故以陽歴元月份起有圓印弓箭牌滙泰洋行P。F。WISNER＆　CO。　　封口爲記恐未週知特此登申新兩報以廣招徕　上海滙泰洋行白　 
[愼康莊元益莊晉恒莊鉅康莊泰源莊愼餘莊貴執事公鑒]  
逕啓者閲陰歴十一月廿八日四明報登有戴薇瑞堂股票押欵逾限拍賣預告一則殊深駭異戴子華戴鶴年戴子範三户股單皆余等名號爲名大半出自内人隨奩之資及首飾摒擋所購置爲私人所有與薇瑞堂下公有股單以守業崇門第承家肯構堂詩徵紅杏貴瑞啓紫薇郎詩句爲編次者逈然不同約略證諸和豐賬略即可瞭然豈薇瑞堂主任戴理卿所能擅自盗押此三户股單於本年三月間與戴蔭棠户廿股同時交與和豐廠賑司吾戴氏親戚銭景賢囑其向廠中揭利不知如何　輾轉落在各寳莊之手以充押欵殊令余等若堕霧中當三月間交與銭景賢之後屢索不還并官利亦未收來迭次誘約余等恐其有盗押私用情事因於九月十六十九十月初三各等日登諸滬甬各報聲明遺失作廢各寳莊旣有此項押欵何以事歴數月之久竟若罔聞知不與原中唐式如交涉豈非情同默認况吾家本年二月初旬二四兩叔與長兄謀瓜分先祖雲章公遺產之時余等雖未普及以其留有未分財產如永佑昌石廠屋地乾大昌行基房屋大和銭莊推賬江厦街房及寗紹股單鐡路股單公債券乾豐歴年赢餘等尚待續分因此未向干預然頗聞其分書所載以上海德新里房屋抵還欠各莊執之欵以和豐股單抵還欠和豐紗廠之欵不知二叔理卿又何以忽然違反契約以此易彼此又一黑幕也在各寳莊因欠索抵理由正當固不虞二叔理卿出此詐欺手段以相愚弄今旣揭穿黑幕還請與原中交涉理明以免糾葛除函和豐廠外統希照察是幸戴文棠文翰文模同啓　逕啓者寒家於本年陰歴二月間分家之時由二叔理卿作主議以德新里房屋抵乾大昌欠單開載分書並立公舉據舉祀長理卿主管其事任憑典賣字様係寫分書人章甘泉起草公親錢景賢代筆余等公同簽押交其收執不知二叔理卿何意竟遷延不理甘聽重息至三月底各莊前來索欠始挽唐式如戴敦川將德新里房產押與各莊寫立押據内開震恒莊洋一萬五千元晋恒莊洋二萬元愼餘莊洋二萬元鉅康莊洋二萬元泰源莊洋一萬五千元愼康莊洋一萬元元益莊洋一萬元共十一萬元正限舊歴六月底贖清不贖拍賣如有不足仍向薇瑞堂全數補足等各字様係乾大昌賬房林瀛洲代筆薇瑞堂蓋印家長理卿見中唐式如戴敦川共同畫押此余所親見是向各莊做押欵者上海德新里房產非和豐股單也至和豐股單分書上寫明抵欠和豐紗廠之欵等且公舉據上股單並不在内豈容不行通知任意變更契約私自盗押今閲陰歴十一月念八日四明報登由薇瑞堂股票押欵逾限拍賣之預告不禁 
駭詫令人莫解爲此登報代函請上列各莊貴執事及中人唐式如戴敦川二叔理卿均鋻即日答覆　十二月初五日　　戴文耀警告　 
[緊要廣告]  
本堂女校江陰女教員姚女士於陰十二月初六日失竊皮箱一號内有田單紅契四十餘紙户名爲姚舜華餘耕積善宏謨等如有私將此項契據抵押出售等弊除向原籍江陰縣暑罣失備案外特此預告聲明無效又或有拾得送還本堂者酬洋十元貯欵以待拾得送還之人决不追究此白　南翔鎭天主堂白 
[森林籐器製造工廠招徒]  
本廠第四次招徒額仍限三十名報名期係陰曆十二月底截止擇新正月初六日開工欲知詳章函索請附郵票一分寄上海愛文義路戈登路東首遷善里口本主人謹啓　 
[陸維鏞啟事]  
茲因長子端芳又名粹芳又名善方現年十八歲自本年九月間與伊成家之後伊夫婦深信自由屢求自立鄙人欲成其志准其夫婦另居享彼自由幸福自登報之後永遠脱離關係除立據外恐遠近親友未知特此聲明中華民國八年正月號 
[陸瑞芳啟事]  
瑞芳於九月間與周氏成婚芳與周氏信仰自由是以屢次請救自立今已蒙　家父許可准芳携妻周氏另居自立門户自登報日起　家父所有財産或債務均與芳夫妻無涉從此永遠脱離關係除立據外恐遠近親友未知特此　奉聞　中華民國八年正月六號　陸瑞芳又名粹芳又名善方同妻周氏謹 
[購帆船者注意]  
温州西門外胡泰興號號主胡厚齋虧欠敝莊債務甚鉅業向司法機關控訴押追在案其所有帆船金利源(船主即厚齋弟屛西)當然在執行範圍之内且胡氏一面已失去售賣之自由矣恐未週知特此佈告温州怡生莊啓事 
[注意全國交通]  
本廠自造織襪機器　織造雙山牌及各牌等男女大小粗細厚薄　各色線襪　絲襪　紗襪　其堅固耐久每人購襪一打　可用三年不破　其取價之廉　每打不滿洋一元　至貴者三五元八九元均有　凡我全國念二省　或滿蒙回藏　或日本朝鮮　起碼郵匯來洋三元　凡寄奉貨包之郵費税餉　均由本廠自認完訖　不加　購主分文外費　本廠歡迎　主顧雖遠隔數千萬里　如在一鄕　故近數年來　貨遍全國　名震寰球　其郵局未通匯兑之處　三分頭郵票亦可作洋欲知詳細章程函索立即寄奉○及分銷章程中國浙江硤石鎭振興織襪廠謹啟 
[德醫沈奎伯]  
沈君畢業於醫科大學久在寳隆醫院臨診與歐洲諸名醫研究内外各科及打針割症至於花柳各科如梅毒下疳横痃白濁等症治法尤新設備尤全蓋沈君治病務除其根治毒務求其盡凡滬上名醫多用霸道霸藥獨沈君一概屏除不用故奏效極速而永無復發之虞也門診上午九時至下午四時診金一元出診下午四時至八時診金五元號金均一角戒烟割症六零六注射及包愈等另議診所新世界對面西藏路大慶里第一百十號介紹人沈聯芳　顧馨一　李平書　朱鑑堂　莫子經　吴懷疚　姚子讓　李右之朱葆三　蘇筠尚　貝潤生　張知笙　陸松侯　秦硯畦　沈信卿　黄任之　　虞洽卿　王一亭　項如松　席雲生　陸伯鴻　賈季英　王引才　朱子灝　同啟　 
[中學師範最近出版售價最廉之教科書五折彂售]  
[教育部審定]  
教科書愈新出者愈有進步本局新制中學師範用教科書最後出版最爲適用並照五折出售實爲現行中學師範教科書中最廉價最合用之本 
[中學用書]  
新制修身教本　四册　折實各一角半 
新制國文教本　四册　折實各二角半 
新制國文教本評註　四册　一三册各八角　二册　六角 
新制本國史教本　三册　折實各四角 
新制本國歷史參考書　三册　每册八角 
新制東亞各國史教本　一　册　折實　三角 
新制西洋史教本　二册　一　二折實二角二折實三角半 
新制本國地理教本　三册　折實各三角 
新制外國地理教本　三册　折實各三角 
新制地理槪論教本　一册　折實　四角　 
新制算術教本　二册　折實各四角 
新制算術教本答數　二册　折實各一角 
新制代數教本二册　折實各六角 
新制代數教本答數　二册　折實各一角半 
新制平面幾何教本　一　册　折實六角 
新制立體幾何教本　一　册折實三角 
新制平面三角法教本　一　册折實六角 
新制植物學教本　一册　折實六角 
新制動物學教本　一册折實五角 
新制礦物學教本　一册折實四角半 
新制生理學教本　一册折實四角 
新制物理學教本　一册折實五角 
新制化學教本　一册折實九角 
新制簿記教本　一册折實三角 
新制用器畫教本　一册折實三角 
新制法制教本　一册折實三角 
新制體操教本　一册折實三角 
新制家事教本　上册折實二角下册折實二角半 
[師範用書]  
新制修身教本　首四册折實各一角半 
新制本國史教本　上册折實四角中册折實三角下册折實三角 
新制教育學　一册折實三角 
新制教育史　一册折實三角 
新制心理學教本　一册折實三角半 
新制論理學　一册折實二角半 
新制各科教授法　一册折實三角 
新制學校管理法　一册折實三角 
新制哲學大要　一册折實二角半 
新制哲學大要參考書　一册定價　一元 
新制商業教本　二册折實各四角 
新制商品學教本　一册折實四角 
中華書局發行 
[南洋烟草公司啟事]  
敬啓者敝公司前於民國四年在農商部註册營業爲無限公司今爲推廣營業增添資本起見特在農商部照股份有限公司條例定章註册改爲股份有限公司已於民國七年十月二十三日經農商部批准註册並給有執照在案茲特通告各界嗣後敝公司定名爲南洋兄弟煙草股份有限公司資本五百萬元全爲華人股份凡與敝公 
司來往交易者祈爲　察照至公司營業照舊進 
行恐未週知特此奉告　民國八年一月一日上海　南洋兄弟烟草股份有限公司總理簡照南協理簡玉階謹啓 
[張一鵬啟事]  
茲定一月八日上午九時起在怡和棧房查騐存土所有政府指定機關及各界士紳業經分别通知並函送徽章合將監視騐焚存土規則登報通告 
●監視驗焚存土規則　第一條　爲便於將存土悉數焚燬起見就原存棧房先行分日查騐　第二條由一月八日起自午前九時至十二時午後二時至四時半爲查騐時間　第三條　存土現分儲怡和沙遜兩洋棧先騐怡和次騐沙遜　第四條　查騐時除特派專員部派員交涉員關監督科務司外由政府指定江蘇省議會省教育會上海南北商會青年會及函請各公署並中外公正士紳公同監視　第五條　特派專員部派員交涉員關監督税務司均得聘請技術師隨同到塲　第六條　税務司應選派工匠分别充當開箱剖土封鎖等役　第七條　第四條第五條各員由特派專員分送徽章第六條各役由税務司分給號衣以憑入場　第八條　開箱後查騐之次序如下（一）特派專員（二）部派員（三）交涉員（四）關監督（五）税務司（六）其地各員　第九條　查騐方法先用手術目力如有疑義則用剖騐更有疑義則用化騐　第十條　每箱騐畢仍貯原箱用鐵絲纏繞並由特派專員部派員關監督税務司簽字封固　第十一條　定浦東汽窰爲焚土場所俟全數騐畢分日押運過浦公同騐視原封並無移動痕迹人窰焚燬所餘灰燼投入大海　第十二條　焚燬時除查騐各員公同監視外無論何人均得在欄外參觀　第十三條　不論查騐焚燬除定期外雖星期亦不休息 
[吉屋出賣]  
今有坐落霞飛路新造洋房九宅每宅有巨室六間新式裝飾一應俱全每年可收租金八千兩屋主情愿廉價出讓袛須先付現銀一萬五千兩便可得屋餘欠可做押欵有意置產者請臨四川路五十一號赫門洋行接洽可也　　 
[朱鑑塘先生追悼會通告]  
夏歴十二月十一即星期日下午一點鐘同人等在西門斜橋南首骽業公所南隔壁洞庭東山會館特開追悼會凡團體諸君請届時早降致祭以伸哀忱　出口公會　聨義善會　山東河南府綢公所　滬南北廣益中醫院　普善山莊　洞庭東山會館　莫釐三善堂　惠然軒　東山旅滬同鄕會　惠旅醫院同啓上海孤兒院 
[上海孤兒院鳴謝]  
謹啓者茲承趙聘三大善士捐助敝院經費洋一百元陳伯言大善士洋一百元上海烟業公會洋一百零二元一角一分拜領之餘無任感級除分呈收條外特此登報鳴謝 
[上海孤兒院鳴謝]  
謹啓者茲承張如璋大善士將壽儀筵資洋五十元移助敝院經費除塡呈收條外特此登報鳴謝 
[中國紅十字會敬謝大冶鐵廠季冠卿君交來大倉洋行洋一百零八元五角]  
中國紅十字會會長吕海寰副會長沈敦和會計董事施則副謹啓敬 
[上海浙江興業银行開辦保管庫廣告]  
本銀行由美國赫令好馬文廠定到最新戒保管箱大小共七百只專備顧客儲藏貴重物品現在佈置已竣定於陰歷八月初一日開始此項庫房係照最新式之法建築四圍上下工程甚爲堅固租費亦極克已另有租用保管箱詳細章程請函示詳細地址姓名即寄奉可 
[上海中華匯業銀行廣告]  
本銀行奉　財政部批准立案頟定資本日金一千萬元先設京滬两行專營國内外滙兌以及各種存放欵項抵押貼現跟單押滙買賣生金生銀一切業務國内通滙地點北京天津漢口南京九江福州厦門廣州汕頭奉天長春大連等處國外通匯地點倫敦紐約香港新加坡孟買東京京都大阪神户横濱長崎名古屋門司山樽函館朝鮮京城等處各界賜顧請鴐臨江西路四十一號接洽可也　電話經理室中央一九四六營業科一九四一　 
[金城銀行廣告]  
本行遵照中華民國公司條例集資本銀二百萬圓經理商業銀行各項業務所有存放欵項利息滙水佣金無不格外克己以副　諸君賜顧之雅意總行設在天津法租界七路四十三號北京分行設在北京西河沿東頭路北上海分行設在英大馬路（山西路西角）四百七十六號經理室電話中一千三百五十號營業部電話中三千八百號　其他各都會商埠均有特約代理機關辦理滙兌等項事務　 
[上海慈善救濟會通告]  
敬啓者敝會春賑奬券兌紅時期曾登各報一再展限茲經董事會提議從寛限至陰歴年底爲止逾期即將零星奬銀撥充善舉决不延候得奬諸君尚祈趕兌幸勿自悞爲荷　慈善救濟會謹啓　 
[徵集湖南受災實况及善後辦法意見廣告]  
吾湘此次被災至廣且烈本會現擬採集各地受害實况及善後切實辦法以爲討論善後問題之凖備來稿務祈注明地址姓名（但發表時當酌量略去姓名）惠寄上海江西路三和里一一四號本會爲荷　湖南善後恊會啓　 
[公發英行啟事]  
啓者本行開設上海數十餘年專辦泰西各國名廠疋頭五金雜貨各色均全價格公道久蒙　惠顧各商號所稱許茲爲推廣營業起見特於一千九百十九年正月一號爲始倂入麥邊洋行照常營業即於是日起更名爲麥邊洋行仍設在江西路十七號原址經理福勒恊理霍姆士辦事誠實和靄可親其餘中西人員均仍其舊以資熟手倘荷各商號不棄尚祈照常光顧本行自當竭誠歡迎也　 
[德醫董振民]  
董君自德國醫科大學畢業後久在寳隆醫院臨診與彼邦諸名醫進究有年學多心得經騐獨富加以視察詳盡診斷明確洵非時流所能及同人等旣耳其名並見其實特爲一言介紹主治内外婦孺眼耳喉鼻諸科至花柳戒烟更備種種特别新法毫無痛苦根除極速診例上午九時至下午四時門診金一元一角下午四時至八時出診金五元一角提早逾時加倍貧病施診包醫戒烟割症打針顯微鏡室試騐等另詳診所泥城橋新世界正門對面榮昌祥樓上電話四千八百七十六介紹人周金箴　朱葆三　袁麟伯　黄涵之　顧馨一　温幹丞　沈聯芳　田時霖　沈仲禮虞洽卿　林仲立　莫子經　張公權　宋漢章　姚子讓　蘇筠尚　陳作霖　張逸槎陳光甫　沈韞石　顧企韓　毛安甫　李馥蓀　莊得之　孫藹人　沈瓞民　等同啓 
[仙品馬寳治癡如神]  
京都天寳齋　西藏馬寳　專治眞正文武痴癲　痰迷心竅　試驗萬人　靈驗如神　舖設上海二馬路西鼎新里内遠埠函購原班回件 
馬寳能有的眞經云治痴癲第一對症本齋濟世存心不惜千金採得眞正以救世人其性能入 * 
心肝脾肺腎專治百藥罔效之症惟各種文武新舊癎狂發痴作呆以及猪癎羊癎錯心失驚服 * 
之最有奇效雖諸醫束手危險萬分只須錢餘癎症無不立愈大凡染痴癎一症皆因痰迷心竅 * 
或憂鬰驚恐痰滯胸腹糊塗不醒或事結於心或功名未成或見色而痴或爲財而癲致染失魂 * 
落魄之症則自語自述大呼小呌弄文作武嬉笑怒駡染此之症受累無窮世人如患此症者即 * 
請試服輕者五六分告痊重者一二錢斷根最奇者服後永不復發誠天下第一除癲救命寳筏 * 
也每分二元或購一錢照碼九折　另製天下馳名癲狂鎭心丸曾經試驗萬人效驗如神○雙料每粒一元○單料五角遠埠函購郵局妥速信力自給京都天寳齋啓 
[北京京報館啟事]  
本報自出版以來風行一時近更刷印精良取材宏富以副歡迎本報諸君之盛意所有在上海全埠愛讀本報及欲惠登廣告者請逕向上海三馬路望平街申報館接洽爲荷再本報由快郵寄申例如一號寄發之報二號晚間即可到申倘火車或有延誤於三日清晨必能遞到也茲將本報内容及訂報廣告價目列左（内容）　持論正大消息靈通叙事確實商情備載另附小京報一張有劇評文苑筆記叢談等文辭高尚旨趣雅馴（上海訂報價目）　零售每分銅元四枚每月銀元七角五分半年四元二角全年七元八角廣告價目第一日至第三日每字銀洋八釐第四日至第七日每字銀洋四釐第八日至半月每字銀洋二釐五半月以後每字銀洋一釐五長期議訂特此佈告 
 
 

Page 3

 
 
時評 
[針鋒（冷）]  
觀南北近來之舉動針鋒漸漸相對矣針鋒相對雖似爭執而其意旨漸趨於直線也是其去眞心議和之期漸近也 
不觀乎地點之爭漸急乎地點者議和最切近之一端也以局外觀之事雖無甚輕重然以局内論之地點定而後得以集代表而後得以開議會是爲必不可避之途徑也 
專電 
[北京電]  
　　某使館員云第二次勸告仍在醖釀但在四五日内不實現政府求政治性質之借欵各國不應（十日下午八鐘） 
[北京電]  
　　朱電院速派周自齊林長民來甯襄助會務徐昨傳周林入見諭令即日南下（十一日下午四鐘） 
[北京電]  
　　閣員均於明日就職陸部今晚辦交代（十日下午七鐘） 
[北京電]  
　　各省財政長官將大批更動閩浙運使先發表（十日下午七鐘） 
[北京電]  
　　李思浩有兼管部務説（十日下午七鐘） 
[北京電]  
　　西岸晋北兩榷運局將更動（十日下午七鐘） 
[北京電]  
　　龔擬避過陰曆年關到任頃因兼代部務問題引起爭議去電敦促矣卽北來（十日下午七鐘） 
[北京電]  
　　某派要求皖省長仍由倪兼暫勿簡人徐錢不從吳炳湘出而運動 
（十日下午七鐘） 
[北京電]  
　　憲法起草會費財部承命先撥兩萬 
（十日下午七鐘） 
[北京電]  
　　某派報攻擊徐昨發財次對調及設烟酒專署兩令是違法 
（十一日下午三鐘） 
[北京電]  
　　二次勸告各國未全同意故不即實現西人語余無其事是不同意之表示（十一日下午三鐘） 
[南京電]  
　　吳代表鼎昌今日以鹽業銀行開會名義專車赴京其内容以各代表在甯已採擇各方輿論對於有關國本之事實問題詳細研究其辦法故吳回京搜集財政上重要材料（十一日下午三鐘） 
[香港電]  
　　國會電請美國國會轉達威爾遜總統請其爲解决中國内爭之仲裁人（十一日下午二鐘） 
[香港電]  
　　參衆兩院議長發電主以上海爲議和地點且謂已得各方面同意（十一日下午二鐘） 
[香港電]  
　　參衆兩院議員開聯合會議討論通告各國以孫中山等諸人爲參與歐洲媾和大會代表事（十一日下午二鐘） 
[北京電]  
　　陳光遠呈稱贛南軍隊已次第撤退總指揮一職應請撤銷政府已照准（十日下午一鐘） 
[北京電]  
　　陳樹藩電據張鴻遠報自克復武功後郭葉等忽於　日率步騎砲各營包圍武功經會同陳團竭力抵禦迄未稍却已飛飭咸陽王團往援（十日下午一鐘） 
[北京電]  
　　張敬堯電撤兵現正着手惟輸送車輛不敷異常擁擠懇飭京漢武岳各路局會同湘鄂各省妥訂運輸辦法（十日下午一鐘） 
[北京電]  
　　童保暄電十一十二兩月臨時費未發現值年關挪借無路懇如數速撥（十日下午一鐘） 
路透電 
[倫敦電]  
　　陸軍勤務隊之兵士又有示威舉動今日兵士四千大半爲前充步兵者整隊而行由皇家公園至首相邸求見首相相邸中人囑其赴騎衛隊操場兵士信之在操場中向勞勃森將軍訴其苦情嗣據兵士言將軍已允許數事凡个逾四十者不復調赴海外一層亦在允許之列解除動員問題今仍在討論中論者謂當道早應辦理此事而減除千百疾苦集於兵士之事態但爲當道辯護者則謂此問題極爲困難複雜且因戰事忽然休止故尤不易辦理今有關孫之各部連陸軍部在内方儘其力之能及迅速籌辦希望不致再有劇烈風潮（八日） 
[倫敦電]  
　　除俄國外現仍有戰事者厥爲高　索與外加斯比亞兩處英軍現已佔有跨來因河之三處橋端釋回俘虜之數至一月六日止共軍官六千九百員兵十三萬四千平民四千五百巴爾幹之時局因缺乏食物仍覺困難現有接濟品由兵持械護送運往奥京阿剌伯境内之土國駐防兵現已繳械惟麥地那城之防兵仍拒守不服今土政府已得通告苟麥地那不照休戰條約行事則韃靼海峽砲臺必須拆毁有責任方面言及俄事述參謀部意見謂目前地位乃在了結俄德之戰爭杜絶德國之將來侵略現有俄人芬蘭人等在俄國北部加入協約軍以拒過激黨由配姆至烏倫堡之鐵路長五百哩全由俄兵與西比里亞兵防守以抗禦十二萬二千過激黨人頗稱得手高加索北境與桐河境内有俄兵十五萬人係由前將軍亞力克齊夫所組織者協約國今以軍械接濟之 
[希爾新福電]  
　　愛沙尼亞政府請英國助來福槍二萬枝野戰砲六排及應需之子彈且謂若無此項接濟無力抵禦過激黨（八日） 
[瑞典京城電]  
　　芬蘭邊界所拘之過激黨謂彼得格勒現狀至爲可慘不日將成一大　地　倒途中者不計其數（四日） 
[巴黎電]  
　　國際同盟會之法人支會會長波基斯氏對客言渠與英美意各支會長現方編擬條陳呈諸議和大會請協約國先組織國際同盟規定强迫仲裁與限制軍備兩事然後以和約條件通告德國俟和局告成後即召集世界大會請與會各國遵守協約國所議定之條例各國皆須有保證而德國所提出之保證尤宜嚴密證明（四日） 
[丹京電]  
　　德國新外交總長藍超氏已發表其外交政策之宣言書外間尙未接見原文惟就柏林日報詳論觀之藍超力稱德國對於敵國所欲口授之和約條件决不一一服從該報謂德國應使世界知其决心願矢忠履行威爾遜總統之和約而必不接受他人之和約至於法總理克勒滿沙氏之和約尤非德國所可遵從又謂蓋超布告其政策明白直爽久爲德國政策所無（五日） 
[印度京城電]  
　　國民議會通過比桑特夫人之提議案要求人民與言論自由及在最短時期内予以完全自治權（八日） 
[金斯敦（英屬西印度）電]  
　　哲美加（英屬西印度羣島之一）居民染流行性感冒病而死者已有四千人 
[倫敦電]  
　　英國米蘭資西南大雨雪泰姆土河流域淹水交通半阻（五日） 
[巴黎電]  
　　塞恩河因大雨汜濫外交部屋基及　低之街道均被淹現正從事抽水（八日） 
[紐約電]  
　　羅斯佛之遺骸今日在壕灣安葬時值降微雪當舉行殯禮時副總統馬歐爾代表威爾遜總統參與追悼禮節各協約國之代表與美國重要人物皆來執紼英相喬治來電吊唁在安葬時間一　輟業法國無線電 
[里昻電]  
　　巴黎新聞接蘇尼克電稱據所得最近柏林消息云星期四日晚愛培爾政府已戰勝斯巴達克斯團興登堡上將自兩日來偕其軍隊駐紥波斯登以防備一切者將維持秩序俾柏林之國會選舉不致擾亂自政府軍隊奉命用武後時局現狀已完全變更且興登堡上將之戾止似已令柏林軍隊數大隊存有傾向最强方面之意者消滅其猶豫觀望之念政府軍隊復行佔據營房開始逮捕主謀者據日耳曼報所載其中有俄國過激派千人要之柏林現狀已見進步並已宣告戒嚴各省亦尙實行戒嚴云（十日） 
[里昻電]  
　　義國外相沙尼洛氏本擬於星期六日遄返維馬現將逗遛巴黎之期展長二十四小時法國國務總理克萊滿沙氏於星期四日與合何斯大佐晤談（十日） 
[里昻電]  
　　蘇尼克消息據巴特勒斯基氏所上比爾塞斯基將軍之聯合國民政府計晝内閣將包有古波蘭王國代表八人（其中社會黨三人他黨五人）奥屬波蘭代表四人德屬波蘭代表四人（十日） 
[里昻電]  
　　星期四日全日及晚間半宵塞納河水勢增高後已於星期五日晨開始下降據自由報載稱若不降雨可望河勢中止升高杜納爾橋之河勢約漲至六密達（十日） 
[里昻電]  
　　正月十日巴黎倫敦間滙兑率英金一鎊合二十六佛郎法國公債劵市價如下三釐公債六十一佛郎五五一九一七年四釐公債七十二佛郎三五一九一八年四釐自由公債七十二佛郎一九一八年五釐自由公債八十八佛郎七○（十日） 
各通信社電 
[北京電]  
　　政府請各使署由海關税項内撥付銀五百五十萬兩以二百五十萬兩贖回四年份内國公債以一百萬兩重辦上海之絲廠該廠自歐戰發生後停辦至今以一百八十萬兩充外交經費餘應政府年關要需（十日） 
[北京電]  
　　上海焚土事全國人士大爲注意因外間有六百箱已經掉換之説故也徐總統已贊成由外人監視焚土之議（十日）以上字林報 
[海參崴電]  
　　路透代表今日下午謁見吉蕯博士據稱外間所傳關於㨗克斯拉夫軍諸説皆屬虚妄彼意必係有人播弄是非又稱㨗克斯拉夫軍今有半數由前敵撤回重加編制且以服裝供給之近今配姆大戰第二師曾全數協助西比利亞軍蓋達將軍則已應柯爾恰克海軍大將之請指揮西比利亞俄軍㨗克斯拉夫軍雖受凍餒之苦而士氣甚壯並無逃降過激黨者外間流言實不足信（十日） 
[海參崴電]  
　　三日前海參崴車站意兵擊斃俄軍官一事外間所傳諸説多相牴觸愶約國國際委員會調查該案尙未　事（十日） 
[海參崴電]  
　　南烏拉爾因兵力單薄致烏發鎭爲過激黨所佔此間俄入甚爲痛心加以今日外兵紛集人口陡增日用各物價皆飛漲乃使居民更爲窘困 
（十日）以上路透電 
[北京電]  
　　本日午後衆議院開會出席議員二百零四名安福派居其大部分議决以三月一日爲兩院常會開會期蓋第一次開會延期期限以二月十二日期滿故再决議第二次開會之舉（十一日） 
[北京電]  
　　徐總統擬派張鳳　赴陜西辦理善後事宜現正與段祺瑞商議（十一日） 
[北京電]  
　　昨日發表命令擴張全國烟酒公賣局任張壽齡爲督辦傳説此係向美國借欵之預備 
[北京電]  
　　徐總統訂於今日下午四時邀集各方面人物開新年茶話會（十一日） 
[廣東電]  
　　昨日開政務會議參衆兩院議長出席由軍政府提出議和代表名戰其内容未詳然據可靠消息似爲如左十名章士釗胡漢民郭松年李述膺曾彥劉光烈王伯羣彭允彝饒子和李曰垓聞軍政府依國會代表之意見欲加入趙世鈺褚輔成二人因二人固辭而止傳聞李曰垓乃唐繼禹所推薦此事將交明日之國會討論乎抑將求國會同意乎抑將疏通意見而止乎皆在不可知之列國會要入對於此事皆　口不語而軍政府方面頗有樂觀之色傳説如國會竭力否認此案軍政府將以時局急迫之理由斷然决行派遣代表一般人士皆甚注意於明日之國會（十日） 
[奉天電]  
　　關於東三省巡閲使署之設置地址傳説不一但似已决定以張作霖新建築之邸宅充巡閲使署所有職員大抵均已内定不日即將發表 
[東京電]  
　　綜合日本著名各報對於中國日下時局之見解大致以爲南北和議之停頓實由於督軍之䟦扈若輩爲欲永久維持自己現在之地位與勢力起見不欲南北妥協之成立即如閩陜出兵皆出於若輩之願望此乃明顯之事實也故欲澈底實現南北妥協除以廢督軍制度爲先决問題外更無他法然今日中國中央政府微弱已甚欲賴中央政府之權力實行廢督軍制度恐必不能有此事如借他國之力而强制行之或能見諸實行然此事與中國政府體面攸關且列國亦不肯抛棄　所聲明之不干涉主義由此以觀則藉他國之力强制實行之舉亦不能眞有其事總之欲求中國統一而不裁撤督軍或削減督軍之勢力則斷無實行之希望也（十日） 
[東京電]  
　　青島民政部事務官中野有光本日被任命爲大連民政署長（十一日） 
[東京電]  
　　日本媾和使節西園寺侯爵等於今日上午八時半由東京驛啓程各大臣元帥及其他多數朋野人士皆至車站歡送原首相特送至國府津 
[東京電]  
　　日本内務省今日發布摩托車取締令將從二月十五日起實施（十一日） 
以上東方通信社電 
[東京電]  
　　關於中國米出口事日實業家現正由中國南方志士經手直接向中國實業界折衝現頗順手進行其交涉之目的乃以江蘇省南部地方之常熟崑山及其附近產米約超二百萬石而日本之購入者約可一百萬石每石不滿二十四五圓即再加税金水脚亦不出三十圓以外與日本市價尙大相徑庭故有主張以其半額或其以上之利益積而用於江蘇省或其附近地方之救濟基金諸事者（十一日） 
[東京電]  
　　取締日本人之密運阿片日政府於大正七年二月雖曾有訓令制裁而未見滅絶頗以爲憾今正更打算澈底的取締方法（十一日） 
[東京電]  
　　伊集院兼知子爵加入講和委員 
（十一日）以上共同通信社電 
[北京電]  
　　朱啓鈐電錢舊會不通過代表軍府不能自由唐紹儀謂如北方承認維持法理可以疏通請示辦法某諮議向錢建議舊會經政府解散無承認之理由代表通過與否乃由西南自身問題不必中央借箸止可催派代表錢已電朱仍主先决事實法律問題由議席公决 
[北京電]  
　　和平聯合會擬促西南即派代表赴滬由該會在滬寗問介紹雙方意見俟大致妥協再决會議地點 
[北京電]  
　　西南要求將參戰處根本取消徐置不復 
[北京電]  
　　張弧鹽署長張壽齡烟酒督辦姚煜滬海關監督馮國勳閩運使蔣邦彥浙運使均通過閣議即可發表 
[北京電]  
　　政府擬設棉業事務局振興棉業有周學熙督辦説 
[北京電]  
　　皖省長暫不簡放决定以倪嗣冲兼（以上十日） 
[北京電]  
　　畫界分防西南對福建方面已有表示陜西仍未有辦法 
[九江電]  
　　安武軍由贛南撤回之輸送隊有多數在此間遣散傅道尹恐其逗留生事商令軍警協同驅逐 
[杭州電]  
　　温台一帶有降南軍人潛回勾叛消息省令所屬嚴防（以上十一日） 
[安慶電]  
　　京來電催龔省長北上龔復電即行現正趕辦交代約十五前可起節 
[漢口電]  
　　此間盛傳南軍進襲之謠王督已令各砲台各軍隊特别戒嚴 
[香港電]  
　　莫榮新電陸榮廷辭督軍陸派員慰留（以上十日）以上中孚通讯社電 
公電 
[廣東參議院議員來電]  
　　各報館均鑒此次南北議和地點以上海爲最適宜輿論所　中外共瞻不僅西南片面之主張當爲國人所公認北庭堅持在寗其用意以寗爲北方勢力範圍得以避外人之耳目行其預定之陰謀以西南有數之代表在寗地軍警森嚴之中必爲所懾持即函電交通亦在北人監視之中倘或有延擱竄改外間即不得其眞相甚且利用其賄串假託之第三團以强行干涉則眞正民意愈無從表現和議前途斷無良果務懇主張議和地點必須在滬庶和議或有公平希望一髮千鈞無任企禱參議院議員童杭時焦易堂謝持周震　蕭渾錦賈述堯陳洪道陳毅龔煥辰叩印 
 
 
 

Page 4

 
 
   
 
 

Page 5

 
 
   
 
 

Page 6

 
 
公電 
[州王天緃通電]  
　　各報館均鑒去歲正月四日敝軍自淅川起義今轉瞬一週又經此日時序如流功業未京籌思大局未解顛危顧瞻中原徒深水火未嘗不惄焉以傷愀然而嘆也回憶前此起義豫西轉戰數省陷陣摧鋒忘身冒刃誓滅此虜綏靖我邦登生民於衽席掃濁世之　枇方期刻日可平一揮大定乃興師萬里未能直　黃龍血戰經年不獲盡　北虜撫今追昔慙愧初衷顧後瞻前益傷來日然當此嵗緒重新物華呈彩同袍舊侶半化蟲沙仗義諸君惟餘鋒鏑勞深可念痛定還思是以集合同人總率所部於支日在　門舉行豫軍適年紀念式聯佈　忱特此電告靖國聯軍豫軍總司令官王天縱率部一路司令官李魁元二路司令官陳金祥三路司令官党朝臣四路司令官張清岐五路司令官張漢興近衛司令官張矩濂叩江印 
要聞 
[德國内爭記]  
[七日巴黎電]  
　　佛蘭基斯希郵報載稱柏林中央現爲大戰之地斯巴達克斯團强入首相邸由該處轟擊伏瓦資報館柏林警務長愛區杭氏率兵若干佔據御厩輩固之地位斯巴達克斯團於新警務長住宅前駕機關　多數社會黨懇請軍工兩界同起保衛新民國斯巴達克斯團之報謂該團已控制德意志銀行與各兵房 
[八日倫敦電]  
　　電聞報洛特丹訪員六日來電謂柏林兵會會員現取瑪加維里亞政策彼等秘密佈置解除動員俾餘留之兵泰半薰染革命主義以故德國目下在伍之兵多屬紅旗軍此種政策已於白倫斯維克收效斯巴達克斯團已握該處大權其勢力目下且及於柏林 
[八日倫敦電]  
　　　林傳來消息多相抵屬故其眞相殊不明瞭據最近消息昨日戰事其劇烈焉前所未有維廉宫附近死者數百人斯巴達克斯團曾於該處攻擊外交部昨夜政府顯復得勢一説興登堡上將已抵柏林又有一説謂格羅勒將軍（魯登杜夫將軍之繼任者）已誥政府許其佔據柏林謂以可恃之兵四十聯隊不難安定大局 
[八日巴黎電]  
　　柏林消息斯巴達克斯團已在杜塞爾杜夫末爾漢哇白化森（皆在來因河下游）得勢宣布俄國制之勞　社會主權 
[八日亞姆斯特丹電]  
　　柏林消息俄國過激黨代表賴台克氏現仍在柏林前過激黨駐德大使約華氏亦抵柏林 
[八日巴爾電]  
　　德國各報　稱波斯丹有德兵一師携砲隊機閣槍魯白克有　騎兵若干現向柏林進發援助政府現有軍隊占據波斯丹並占據柏林車站數處惟柏林　路已停止通車因黨人轟擊火車之故柏林交易社佛　克　銀行與股票交易社均已閉門占據柏林胡爾夫電局之工人與兵士均携有手擲　彈 
[八日巴爾電]  
　　斯巴達克斯團已占據杜特孟特與魯萊堡兩處贊助政府之報館燬其印報機有水兵一人率斯巴達克斯團　襲塞克蘭堡希維林之屋占據公署與兵房數處後爲兵士逐出 
[八日亞姆斯特丹電]  
　　柏林消息現有不相統屬之警兵五團維持城中秩序愛倍爾氏政府曾派代表往晤警務長愛區杭氏商榷交代事宜愛氏手握短銃見之且謂非將此事妥爲解决　唯以武力是依於是代表乃唯唯而退 
[八日巴黎電]  
　　據柏林最近消息聲稱城内紛亂如故各項行政事務漸失秩序斯巴達克斯團佔據政府印鑄局並控制柏林鐵路鐵路已停通車該團目的顯在截斷柏林與附近各地之交通以使兵隊不能速抵京城昨日下午維廉宮附近有劇烈之戰　斯巴達克斯團大呼殺死愛倍爾氏施特滿氏吸血之徒彼等將抵首相邸時始爲兵隊逐退該團携砲多尊且有摩托車多輛以供運輸戰士及予彈之用被等現正圍攻禁術軍第三聯隊兵房 
[八日亞姆斯特丹電]  
　　漢特爾斯白拉特報訪員今日由柏林傳來電話謂斯巴達克斯團與政府之談判完全失敗該團希　減輕昨日電傳之條件政府堅不爲動政府之總司令洛斯基氏謂政府地位逐時鞏固因志願兵之來者絡釋不絶　踞波斯丹與安化特車站及白蘭登堡門與鐵路總局之斯巴達克斯團昨晚均被逐出電報總局曾有激戰且用及砲隊詳情未悉 
[八日巴爾電]  
　　柏林消息政府發表宣言書敬告軍工兩界與中等社會斯巴達克斯團現圖控制柏林李勃克萊區博士宣戰反對非社會黨會之人民故政府决計與之一决雌雄乞速組織保衛民國之志願軍 
[八日瑞士京城電]  
　　今日柏林消息斯巴達克斯團已設立新政府取名革命委員會在會者有李白滿氏李勃克萊區博士及斯巴達克斯團團長鐵克氏 
[八日亞姆斯特丹電]  
　　佛蘭克費特日報載稱昨夜柏林之巷戰其激烈爲前所未有今晨猶有猛厲之砲火各報宣稱愛倍爾政府今仍控制大局大軍陸續向柏林進發砲隊尤多愛倍爾氏復宣言謂此次爭衡可操必勝之劵政府之兵已奪回印鑄局 
[八日亞姆斯特丹電]  
　　柏林消息波蘭兵由柯爾瑪進攻者六日遇德國志願兵一隊遂相猛戰波蘭兵敗退德兵佔據柯爾瑪與維森化希雙方損失甚爲重大 
[八日彼得格勒電]  
　　泰晤士報華沙訪員電稱昨晨所傳猛斷政略歷時至短被誘匿之内閣人員現均查獲此舉徒足鞏固比爾蘇特斯基氏之手腕 
[八日丹京電]  
　　莫斯科消息特羅斯基氏因里甯氏態度過於温和且欲組織混合政府特加逮捕自爲絶對之迪克推多擬仍施行暴政 
[西報論日本應取銷二十一條之要求]  
字林報社論略曰歐洲和會開議之夕民國四年五月二十五日之中日條約問題勢必有人提出今北京導報詳載此約經過之情形並主張請和會取銷之此誠華人所當致謝者也吾人所不得不明白承認者二十一條要求乃世人對於日本政策斥爲缺乏誠擊之一事雖日本友人亦苦於無法置辯四年二月一日時距青島陷落不足三月駐京日使遽有異常舉動直向袁世凱遞呈要求二十一條其緒言中解釋要求之理由謂係日本維持東亞安寗增進兩國友交之意此言徒使聞者發生意思與結果判然不同之見解實則二十一條要求無異使中國以空白支票送與日本耳日本在魯省欲得絶對無限制之權俾可與德國締結關於青島事件之相當合同在南滿内蒙日本欲中國承認其特殊地位並擴張南滿鐵路安奉鐵路與旅順租約至九十九年且欲得購置田地行動自由辦理警務之權利此外又欲東縳中國不許以港灣島嶼割讓或租借於第三國至於第五項條件日本尤欲得漫無限制之權利以政治財政軍事之顧問供給中國並在内地購置田地開辦學校供給金　傳佈佛敎雖此條件卒經撤回然日本仍有俟將來時機成熟再行提出之聲明凡此要求初次傳出時世人猶疑信參半以爲何至若是要求之嚴酷著何姑置勿　而他種情形亦足使日本行爲不能爲人滿意第一中政府允守秘密不發表談判内容幸大阪某報披露條件世人始知其内容直至三月初句詳情始在倫敦發表第二各項要求多與中外條約開放門戶主義相反者乃偏於各國專力戰局無暇他顧之時提出第三日本先不使北京各協約國使署稍有所知嗣後通告而又　脱第五項要求此中疑團迄今不解豈日本當時已知第五項條件决不爲人承認故决計删除之歟抑加　外相不敢以此要求通告英國歟抑加　不能自主而唯元老之言是從歟然乎否乎一個悶葫盧至今未明第事實具在終屬令人不快之一事也談判自二月二日開始至五月七日共開議二十五次中國以條件傷害主權爲辯其言極合情理乃日人絶不置念竟提出哀的美敦書限中國於五月九日予以滿意之答覆中國遂不能不唯唯聽命雖條件略經修改第五項暫且　置但五月二十五日簽定这約仍不失爲一極可悸之條約也約中各條無一不有可反對之理由導報之主張取銷此約亦不過爲公理計耳導報之言曰此約之應取銷無待　言苟須言其理由則　須　顧當年此約所由成立之實在情形此約全無法理根據亦非中國樂從但强礶相迫武力相加中國始不得不屈服耳尤有一事必須主持公道者假使中國開罪日本有以召之則局面誠不免因之而異但首先發難者不爲中國而爲强隣俄德之約與羅德之約今皆取銷世人莫不歡忭况中國與俄羅不同旣非日本之敵國且係協約國之一然則中日條約之亦應取銷固在公理上不容異議矣甚望蘇彝士河以西之公道與蘇彝士河以東者同一程度勿使人有東西公道各異以蘇彝士河爲界限之言斯可矣云云導報之言若是凡爲日本之友者皆深望日本有政治智慮直認二十一條要求爲一大錯而有以糾正之或曰日本外交政策輒視國内政治爲轉移中日交涉當亦如是蓋青島旣下驕侈之徒愈　輕躁而商界因歐戰致當亦復妄自尊大政府不能不從輿情也要知國家久爲此種魯莽勢力所操縱未有不食惡果者日本對於中國近年誠不免有昧於遠識之行爲今若自行取銷二十一條要求則其所得者必較實施此條件尤多也 
[爭持未决中之陜局]  
陜西問題最近爭點在匪與非匪兩層北方先日提出陜西確爲土匪各證據用電報拍致西南西南尙未覆電現許蘭洲張錫元所部分别在　關西安一帶駐紥鍾體道劉存厚所部在陜南陳樹藩劉鎭華所部在陜北分地駐守最近數日並無戰事惟福建方面據李厚基報告仙遷一帶南軍陸續增加形勢仍極危險聞唐繼堯近有一電到京略云停戰退兵我公旣經通令則北方各軍隊自應遵照實行乃近據陜西于總悮令右任電稱陜西方面張錫元過西安晋軍進宜州張聯陞入白河隴軍攻鳳寳許蘭洲入關四面攻陜又據巫山黎總司令天才電稱鄂西方面北軍第八師全部已進據施屬大支坪後方部隊陸續進窺建始意在封鎖川江襲取施建又據辰州田總司令應詔等電稱湘西方面新到各軍分路進攻璟塘及太平舖又山東坪分攻樓家河開山源等處又據四川熊總司令克武電稱北方軍隊由陜西向四川進兵最近陳樹藩復以餉彈借給劉存厚鍾體道俾其率部反攻各等語當此停戰期内而北軍仍節節進攻深恐兵釁一開牽動全局查上年江蘇李督初主調和漸有端倪馮代總統已下令停戰乃忽藉名剿亂進攻荆襄至戰禍蔓延經年不解如或仍蹈故轍則兵事寗有已時爲實行停戰促進和平計特以兩事奉商一宜劃定停戰區域在議和期問各區域内治安由各軍自行維持雙方不得藉剿匪爲名互相侵犯二區域劃定以後甲軍隊越入乙區境時即認爲有意挑釁應負破壞和平之責 
近日北方當局發表陜西戰訊北軍頗佔勝利茲撮要紀下（一）劉存厚豔日來電稱續接前方報告我軍佔領陽平寗羗等語查川軍北犯幸托威福將敵全數驅出陜境特此馳聞（二）鍾體道勘電謂紫陽告急已請陳督派隊往援規復磚坪據探報囗（此字電碼不明）陽亦爲我軍收復敵軍已完全退出陜境（三）田書年儉電謂此次圍漢之敵係呂超所部兵力約四千人彭斗勝周啓夑所部約近兩千人江防隊約二千餘人顏德基所部約三四千人比較北方人數實超一倍川軍卒能以少勝多 
[和議進行之趨勢]  
自北代表南下後和議前途仍無何等佳訊聞三日前津滬和平派致南北首領通電對於和議地點名稱問題主張由在野扔規定以免爭執其事能否實現雖未敢斷但據公府某要人云當局對此决不反對錢幹臣亦表同情至事實問題據岑陸諸氏兩日來與北方要電亦均曾表示退讓大約地點問題北方或能允移在上海開議日内必有所表示又聞東海昨晨（八日）交諭專電處拍致朱桂莘元密電報一件内容係詢各代表抵寗後與和平派接洽所得之結果如何開議地點滬寗兩處均無不可望執事與少川磋商至退讓兩字但能與中央成信無傷政府莫不允從原電共有三百八十餘字 
據政府消息當局　於和議應辦之事早即籌定方針惟多關秘密且有隨時更變之處是以外間不明眞相現截至昨日止確將入手事項結束其前議中變者　去計可預布者略有數端一爲軍政方面雙方皆主張先謀和議以了表面文章然後同時撤兵以及施行裁汰改編軍隊諸事至外間有謂和議開幕撤兵者不確一爲速决財政因南方於政治問題外尙須索償兵費與籌辦善後在在均與財政有關一爲法律問題此項確可在議席上提出大致以慰西南護法心理餘則尙無所聞 
[伍梯雲赴歐之决辷]  
有十五日放洋説 
伍朝樞赴歐一事前旣商定由政府委派嗣施愚奉命赴滬與伍接洽因名義上雙方意見稍有隔閡磋商　延時日致誤二十八日行期中間又起許多誤解近日此事已協商就緒施愚於七日由寗電呈政府略云此次赴滬迭與伍君梯雲協商赴歐列席事宜伍君已遵命擔任擬十日由滬回粤定十五日由粤乘法郵船赴歐惟委任書務請即日寄出以便逕交云云國務院當於昨日復電謂伍君擔任赴歐甚慰已轉陳主座奉諭畀以全權名稱委任證書即日辦就寄交仍希轉達又據研究系之某報云此次吾國派赴歐洲議和代表已經决定七人其姓名業見前報即陸徵祥胡維德施肇基顧維鈞　宸組王正廷伍朝樞是也惟此七人之名義如何决定昨日又略有所聞政府已定以此七人分爲全權大使及專門委員二項其定爲全權大使名義者爲陸胡施三人定爲專門委員名義者爲顧　王伍四人又此七人中惟伍朝樞一人尙未赴歐日來尙以將來不能列席爲慮疊電政府較量名稱有知其内容者謂伍之不敢遽爾啓程實引王正廷爲前車之鑒王氏由美隨陸赴歐本未得南方之同意舊國會中人聞之大不謂然以王爲舊參議院議長此次因公赴美任務未終乃受北京政府委任　隨陸等歐行未免太失南方體面於是有議將王氏除名者伍聞之頗引爲鑒戒故不敢遽受委任一面與中央較量名義一面利用此時問向南方疏通日來疏通略已就緒業定本月十五日由滬啓程赴歐聞擬順途歸粤一視惟近日駐外公使胡維德等電致政府反對加入王伍二人語頗激烈未知伍氏之行能否因此阻梗耳 
[政治犯將免緝之由來]  
政府對於政治犯將予免緝一事業見昨報此事發端遠在東海上臺之初此次又爲蘇督李純所電請東海即交院議上星期六國務會議之時加一度之討論即决可行惟其形式與範圍頗費研究因自數年以來國事犯及類似國事犯不可勝數此次免緝是否槪與解除抑分别决定免緝與否此爲一問題免緝令之形式是列舉人名抑混稱免緝此又爲一問題上兩問題尙未議定故將來如何辦法殊難預卜惟據院中人云大槪四五日内或可解决發表政府之意欲藉此表示誠意以便南北感情上之接近 
另一消息取銷孫文等通緝令一事　閣議通過後日内可見明文昨日錢總理致西南一電述明此事原委大要係免除南北一切隔閡則和議不致再生阻力聞此問題事前政府曾迭向各省疏通現已一致贊同矣 
[外顧問條陳集中財權]  
頃聞某外顧問有一條陳呈達政府内容略謂世人徒知裁兵爲急務孰知裁兵之前尙有先决問題在也所謂先决問題者何即整頓國家收入是已現在中國財政非不敷支配實不善支配自南北用兵以來各督軍儼然以行省爲本人產業視屬下官吏如家奴國民所負擔者並不能直接補助於國家今宜力矯斯弊苟非毅力行之適足以長其藐視中央之氣茲定辦法三則如下（一）此後地方税欵無論絲毫一律按月解交中央地方官請欵時雖極少之數亦須向中央具領不得就近提撥中央亦不宜圖手續便利令其就近移轉以防自由提欵之漸在中央寗可多費匯兑之勞以挽已往之積習（二）擴張審計院權限予以有確實監督稽核財政之特礶凡審計院舉發及駁議者政府務力行之使官吏知審計院之有礶力自然有所警惕（三）財政廳長關監督不得由地方官保薦即地方官之反對亦不予以許可始能養成財政自然的獨立之基以消滅督軍省長之壟斷財　云云末謂督軍旣不經手財政則對中央必有幾分信仰力然後中央欲裁兵若干則裁兵若干蓋即不裁彼本人能力决不能養兵也 
[參戰處練兵之成績]  
三師四旅之人材 
參戰處督辦段祺瑞近以歐和將聞無參戰之必要所有參戰軍隊决議改稱國防軍關於編制事宜急待磋商昨午特在府學胡同本宅開茶話　靳雲　徐樹錚曲同豐陳文運張志潭馬良丁錦等均蒞會討論至午後四時始散聞國防軍團長以上已由該處呈請任命其員名如次第一師擬駐北苑師長曲同豐參謀長裴建準旅長苑尙品程長發團長李景霖姜炳焱韓賓禮馬登　第二師擬駐由東師長馬良參謀長許德懋旅長丁錦王得志團長吳毓麟楊承杰李澤霖程貴第三師擬駐保定師長陳文運參謀長楊杰旅長張濟光宋玉峰團長徐爲　杜經田安桂韾蔡弼良又西北邊防軍共四混成旅旅長宋子揚宋邦翰褚其祥張鼎勳現在四混成旅中之二宋已經成軍宋子揚駐廊坊宋邦翰駐洛陽又聞參戰軍訓練處長靳雲鵬現將任爲陸軍總長擬辭去兼職比經段氏挽留仍兼任參戰事務以資助理 
[陸軍部限制奬勳]  
近年賞勳之濫久成稗政近陸軍部始訂限制文虎章辦法呈准公布尙不失鄭重名器之意特不知此後力行何如耳原呈云竊自民國成立以來本部爲奬勵軍人起見制有文虎勳章一種分别武功勞績按等給奬法至良意至善也乃近年以來軍務紛繁請奬之案層見疊出往往一案之中不分異常尋常動輒開列多名甚至一年之内對於一人有請奬數次者一次戰役有分數次請奬者揚厲豐功鋪張戰績冒濫之弊至斯已極茲逢政治刷新之際本部欲挽積習擬訂限制文虎勳章辦法九條業經咨呈國務院出國務會議議决冀以杜流弊而重榮典庶於鼓勵軍人之中仍寓愼重名器之意理合繕單具陳伏乞鑒核訓示遵行附辦法九條（一）凡文職非於軍事確實出力者不得奬給陸軍勳章其雖軍人而出力事跡非屬軍事範圍者同（二）請奬人員應用正式公文並按所定履歷格式塡註隨案送部（三）陸軍勳章對於一人在一年之内不得請奬兩次但大總統特令頒給者不在此限（四）剿匪之案應俟肅清後彙案請奬如遇大股内亂一時未能肅清而接續激戰屢著特别戰功者得擇尤先請奬叙但服剿匪職務不滿六箇月者不在此限（五）前條剿匪人員在同一戰役雖可得奬兩次但須滿六箇月以外（六）任防剿職務人員特著勳績而限於前各條所列年限不能給奬者由該管長官咨部分别由部存記或呈請傳令嘉奬（七）請奬人員應由所屬長官切實考核不得冒濫並不得附名搭保（八）請奬人員應由該管長官按其勞績分别異常尋常出力由部分别核給勳章或予存記嘉奬（九）凡克復城邑請奬後因保守不力復行失守者則前次奬案應即註銷其因戰勝請奬後復潰敗者同 
[京華短簡]  
關於廢督裁兵問題東海頗爲注意昨有某君條陳主張設立軍事參議院將來廢督之後即以軍事參議院議員位置之又將來所有裁撤之軍隊皆遣往西北開墾聞東海對於此種辦法認有討論價值已命某某要人研究辦法之手續及接洽方法將來或即彙交朱桂莘作爲一種議案 
東海昨日傳見張景惠秦羣兩人面諭兩事一奉邊吃緊所有在湘奉軍宜從速撤回塡駐奉黑邊境二張敬堯請留奉軍在湘一節南北旣行議和自應移内對外聞張秦兩氏當允日内出京部署一切 
外交委員會成立後議事規程曁事務處細則業經訂定每星期各委員集合一次遇有交議事件則隨時開會近日開會多次總統府所收關係外交文件及各要電均發交該會由汪伯唐委員長林宗孟事務主任分别應行開議與否隨時通知各委員辦理汪林二君均按日到會其餘各委員除朱桂莘已　南方外遇有開會日期均經出席熊秉三亦到會兩次方行南下所議要案異常機密無從探悉 
張作霖對於京奉搭現一事極端反對與政府往返電爭旣久迄無效果目下奉省人民聞知搭現非常急切昨張又特派王迺斌來京面謁當局陳説此事並携有張之親筆書札大意謂搭現一節如不取消關係甚大務請中央極力維持 
京綏鐵路局因京奉路刻已宣告車票貨票均收現金擬即仿行業經該局擬訂辦法俟局長丁士源回京方能實行 
全國茶商聯合會公推代表吳紹　來京晋謁農商總長縷陳各省茶商受國内外戰事影響損失不資困難已極懇求咨商財政部税務處減免　税並懇特别設法以維一線之生機聞田總長已允設法維持 
新疆省内回　雜居論其宗敎雖同奉一回敎然仍有新舊敎派之不同其傳敎者名曰阿衡敎徒信仰極深以故阿衡之權力特重近聞回民有私聘外國人爲阿衡者竊慮將來滋生隱患新督楊增新爲防微杜漸起見因於日昨有電到京請予取締回民私聘外人傳敎以杜流弊 
[各省實業廳之狀况（靜觀）]  
各省實業廳之設始於民國六年八月段内閣時代雜時長農部者爲張國淦氏總揆與閣員本屬沆　一氣政府職權亦較鞏固途不徵各省軍民長官之同意官制甫頌廳長之簡命即下然而地方制度未能統全局以籌中外權限更未有明白規定根本計畫旣未免少疏而各省反動又因之紛起預防無術徒墮威信　不能不爲政府惜當時張國淦氏推薦各員大部分爲部内職員其外則注重地方有關係之人各廳長旣經簡任到任任事乾固有人然因地方之不靖或遭　吏反對而不克成立者亦復不少光陰　苒寒署兩更今特就所見聞一述各省實業廳之狀况如左 
（一）直隸直隸實業廳長嚴智怡係天津嚴範孫之子畢業於日本高等工業在津經營事業不少直隸實業界中亦復小有聲譽谷鍾秀長農商招之入部薦之政府簡任工商司長迨張國淦繼任農商乃有簡放直隸廳長之命曹氏兄弟對於嚴氏亦無絲毫異議當　直省實廳組織之順和推爲各省冠每月財政廰籌撥經費四千元不待催而即至所謂對外之困難嚴氏絶未一感覺也直隸幅員廣闊工商業頗形繁盛嚴氏進取之心素當年來措施尙有成效現由農商部臚舉政績呈請元首給奬已奉命給予三等寳光嘉禾章矣（二）奉天奉天實業廳長任命王孝絪至今尙未能到任王氏係福建人王仁堪之子服官奉省歷年頗久與張作霖亦略有關係農商部所以推薦王氏者亦係爲地擇人冀免督軍之拒絶也不謂張作霖　不顧中央體面不念王氏交情聲稱奉天暫無設置實業廳之必要斯言一出王氏遂不能到任農商部更無可如何去年十一月間張氏在京農商當局曾向之疏通亦無效果蓋彼不僅不能容實業廳之成立即財政廳中技術員前以鑛政事亦幾受拘禁威權之大可想見也 
（三）吉林吉林實業廳長陶昌善原係農商部農林司長浙江人日本農學士地部任司長者六年吉林督軍孟恩遠比較的尙屬和平故不拒絶其來陶氏雖非老官僚然略有手段故與孟氏相處無甚惡感在吉年餘各事尙稱順手中央頗嘉其能故此次考績之結果亦博得二等寳光嘉禾章焉 
（四）黑龍江黑龍江實業廳長初任命孟昭常孟氏亦曾爲農商部參事辭不受職蓋逆知本省疆吏之不甚歡迎也孟氏辭職得請乃改簡魏紹周魏固鮑貴卿之舊屬事前曾經一再爲之推薦者任命之後機關不日組成現已分别委任科長科員報告成立以 
（五）山東山東實業廳長初任命陳介陳氏湘人極有才辯初任農商部司長繼任秘書政府明知張懷芝之難對付故選此富於才能之人也不圖陳氏到東後竟飽餐閉門羹而回憤極辭職現聞張樹元有向政府請設實業廳之説農商部將推薦陶琪繼其任陶爲蘇人充農部議諮與張樹元小有聯絡將來或不難成爲事實也（未完） 
[德國黷武主義之食報]  
歐戰實報社云在布土奥三國相率投降數星期以前 
++ 
 
 

Page 7

 
 
德國已知失敗之不可倖免輿情惶震當時社會黨著名機關伏几資報曾表示北情發爲論説曰假令布國捨棄吾人則匈土亦必效尤今吾人在與國中之勢力業已喪失勉强作戰後無援力張目四顧盡是危機誠所謂進退維谷左右兩難矣設令吾軍之在西境者潰敗　散而敵軍越過邊界則吾人城邑將成刧灰敗兵東　難民繼之全國將無甯日至是吾國當道將應付爲難民氣墮落將有增無减萬一刧餘之民積鬰成狂主張激烈行動狂暴而當道復以武力拒之則流血之戰禍將發生於國内通衢化爲戰場民屋變爲砲壘屍陳街市血滿郊原矣以上爲伏凡資報悲觀之言今已大半突現布國降後　土相繼屈服而德軍自七月起迭經福照上將之錘擊亦不得不請求停戰實則所謂停戰者無異投降蓋德軍多被截斷不相呼應舍投降外無他法也今者福　上將以協約國名義授德國之停戰條約由協約軍監視執行匪特德軍所佔之地如比利時法國北部與亞爾蕯斯勞蘭等處皆已收回即德國土地亦復暫由協約軍佔領（參觀下圖）大批器械依約繳出全隊海軍如期來降德國政府復由德銀行提取巨欵以償還前從協約國刧取之金錢凡此諸端僅爲德國受懲之起點蓋德國在戰中所施摧殘人道傷毁財產攻擊醫院襲轟商船殺害紅會看護婦屠戮老弱平民殘害傷兵　虜掘毁塡墓破壞古蹟以及種種筆雞　述之暴行是皆一一須由德國負責而清算者也德國今以共和國自命但可異者今組織所謂共和政府之人大半即是數月前威廉未失敗時擁護威　唯恐不力之人以熱心帝制者而仍握政權則其改革政體正未便信爲誠摯是殆德人習行之計畫以其獲得較爲和緩之條件於協約國耳德人素受崇拜武力之敎育根深蒂固一旦遽主張共和其變抑何太驟第協約軍統帥不爲此計謀所動也德國現有數處發生重大亂事果如伏凡資報所逆料以致實業停頓財政日紊此爲德國自召之結果與人無尤至於德國人力之大損失更無待言戰中德國共徵集兵士一千零九十萬人喪亡過半今僅餘五百三十四萬人以上所云不過爲實質上之損失若德國精神上之損失則亦匪細蓋今日世界各文明國咸視德國爲化外之國不引爲同類非數十年後德國未能復共在世界國家中之地位也 
[直省會之嚴禁嗎啡案]  
順直省議會議員蘇莘等前提出嚴禁嗎啡一案後復建議修正共修正案如下案查本會前第二期常會議决嚴禁嗎啡建議案當經前省長朱令行各屬遵辦在案兩載以來嗎啡流毒較前愈烈　惟嗜鴉片者用以頂瘾繼迺無嗜好者亦染其惡癖中瘾愈速陷溺日多耗髓爛肌促登鬼籙傾家蕩產流入賊匪就履查耳聞所及沿津浦京奉路綫各縣較沿京漢各縣尤劇大凡盜賊十八九有此癖各縣村鎭約大半有嗎啡施打窩戶窩戶更多屬盜窟長此蔓延竊恐吾國民命不亡於鴉片又將亡於嗎啡可痛可悸聞直隷嗎啡來源以天津青島爲輸入口岸包售偷運百計詭巧外人貪利禍我愚民迷陷而不悟當民國三年四月政府公布嗎啡治罪條例嗣經省令迭次申禁迺各縣知事及警察官吏等總以無專責執行辦法相率因循敷衍以致流毒日滋積成豐禍茲擬定實行辦法如左（一）令關卡鐵路等處各該管官員嚴查販運嗎啡者一經發覺按法懲辦（一）許人民得告發販運嗎啡者查實酌予奬賞以助該管官員檢查之不及（一）令縣知事責成巡警官員嚴查所屬區内嗎啡販賣或施打等窩戶及嗜癖者拘案按法懲辦准用炳案罰金充賞辦法以奬勵之倘該巡警官員知有前項犯人故意縱釋者即按嗎啡罪例第六條治之（一）令縣知事責成巡警官員於所屬區内會同各村董挨村調查有無嗎啡販賣或施打等窩戶及嗜癖者塡表呈報以免有漏脱隱匿之弊（一）令縣知事於訟訴人發見　有嗎啡嗜癖者弗論何項訟案先處分嗎啡罪例第五條之應得罪（一）令縣知事按照縣境内嗎啡延布情狀酌定絶盡之期限至於須否設置調騐所或戒除所由縣知事自酌辦之其所辦事實及禁絶情形須據實詳報（一）以辦理嗎啡案之力否定爲縣知事之專條考成分别奬懲之由省隨時委員到縣履查務得確實倘縣知事有意存敷衍辦理不力者嚴予處分之（一）許人民知有嗎啡販賣或施打等窩戶及嗜癖者向縣署或警局告發之查實立即懲辦一面酌量給賞以示奬勵倘有誣控不實者則反坐予罰（一）許人民知巡警官員對於嗎啡販賣或施打等窩戶及嗜癖者確有故意縱釋事實得向縣署告發之查實立即懲辦一面酌量給賞以示奬勵倘有誣控不實則反坐予罰以上修正實行辦法几修是否有當乞付公决咨請省長施行修正人蘇莘李洪　朱希曾贊成人楊奉崗沈之洸郭子　王徹劉書城戰維馨曹　吳廷萱常琴堂張鳴謙吳錦榮張漢文李曰絅梁愈又議員宮保賢等前提議嚴禁嗎啡並取揥外人旅居各縣販賣違約一案後復補修今將修正建議案辦法錄左（前列六條與上案相同從略）（一）縣署及孺鄕各警局門旁製懸小木箱上開　孔封鎖之布告人民謂不論某處某人有札賣嗎啡情事爲巡警稽查未及者許人民投匿名帖告發之縣署各警局隔三日啓視一次按帖告情形偵察屬實認眞究懲但此項投帖告發以嗎啡範圍爲限他事不生效力（一）巡警官員對於箱内投帖所告發各札賣嗎啡之人確有袒庇縱釋情事許人民向縣署告發之一經查實立即懲辦一面酌賞原告人以示奬勵倘有誣控不實者則酌罰（一）順直熱察各區内除商埠外各縣城鎭鄉有外人賃房久居以販賣嗎啡爲營業者責成各縣知事限文到二十日内一律迫其出境勿稍瞻循其有執拗不服者起獲嗎啡證據解交該國領事館查處之（一）各縣旅店或民戶經此次布告後再有容留外人僑居者官家即將其房屋收没或封閉（一）各縣人民有勾引外人入境專售嗎啡者或監視外人之警察而受其賄託代爲暗售者一經查覺或告發須加等懲治之一嗣後外人到各縣遊歷時城鄕各警局附設招待所以招待之以免旅居各店私賣嗎啡不易稽查（一）各縣旅居之外人其有房店各戶支使多數押租或有欠外人債務以致外人藉　逗遛者官家應斥責各戶清繳之倘債務者遠出巧避應拍賣其物產以償還之（一）外人出境時携帶財物在所不免應責成得力警察護送出縣以防賊盜之危險（一）以辦理嗎啡案之是否認眞定爲各知事之專條考成分别奬懲之由省隨時委員到縣履查務得確實倘各知事有意存敷衍辦理不力者一經查出或從旁面徵實得嚴予處分之以上修正實行辦法十五條是否有當敬希大會公决咨請省長都統京兆尹查核施行修正人宮保賢贊成人任瑞元高衛垣郭聘三王汝揖趙中天徐紹宗蘇耀東李景韶張滋大曹雲漢宣要榮張子釗曾詒傳李祚周楊春秀成維新葛長霖予景　蘇　牛向辰潘瑞麟趙英 
[奉天巡閲使署成立紀]  
張作霖氏近因巡閲使署辦公規模較爲宏闊特將内宅騰出留爲辦公之用於新年後即遷入新宅所有一切器具均移入新宅即作爲巡閲使府第公署即爲三署辦公公所至軍署原有之衛隊四連以三連爲府第内外衛一連爲公所内外衛尙須續添衛隊爲使署之用其現有之一連即完全歸爲府衛已由張總參謀分派使署編制現已支配齊整計八處兩廳其人員均由内定尙未任職惟張輔臣氏已任爲使署總參謀長所有一切事宜均責成辦理現張總參謀長已移入軍署内宅辦公 
巡閲使公署完全成立後張使特於日昨（即四號）召集各級軍官及參謀顧問在署會議調回奉軍辦法（一）先將二十七八兩師所編之兩混成旅調回分布各縣駐防（二）所有輸送大隊即時解散並請中央發給恩餉兩月各回原籍（三）奉軍調回後編制第三十師并更動防務此外又議編制衛隊旅其編制法擬步兵一團一營機關砲一營機關槍一營合成一旅所有軍士除原有衛隊營改編外不足人數擬以蔡樹德所部之第三混成旅中抽調若干衛隊長一席亦擬以五十四旅長張作相兼攝 
[張廣建電告禁烟情形]  
政府近接甘蕭張廣建艷電云竊迭奉大總統令厲行烟禁將收買存土悉數銷燬各等因仁政偉舉震古鑠偏中外人民同聲欽服矧在奉行官吏值茲滌瑕蕩穢極力進行之日尤應奮勉以副殷期查甘省夙稱產烟最盛區域廣建自癸丑奉令赴甘沿途所視烟苗徧地積痼相仍逈異他少無論男婦半染癖嗜到任後力排衆議首先嚴切禁種而其影響涉於性計以及財政聚衆抗官時有所聞中間幾經波折堅持不懈數載以來按時遴派幹員並編禁烟巡緝隊履畝查察毒卉凈絶禁種一項早告肅清曾經部員洋員勘實具報此堪爲大總統告慰者也然萌　雖除存土甚多售者猶衆復經設立禁烟總局繼續禁運禁吸均經呈報院部有案本冀如期禁絶無如近年受鄰封亂事影響川陜匪巢及俄境等處種者蕃滋潛運各地雖嚴予罰辦而來源未清誠如明令所云稽查不及愚民即懷僥倖廣建職責所在不敢欺朦迭經將奉行不力之縣知事據實糾 
劾未便姑容而職權尙嫌薄弱故屢申厲禁而檢查及於官紳雖定嚴科而縣屬仍虞玩怠當此除惡務盡國家不惜巨金錮滅餘毒甘省禁烟業著成效若復始勤終怠將何以副大總統孜孜求治之盛意而廣建累年苦心未滿種運吸全數肅清願望亦實未敢即安擬將禁烟職權特加擴充於省城改設禁烟總公所由廣建兼任督辦躬自督察淬厲進行對於運吸兩項分别訂章嚴行防杜所有文武官吏議員紳商如犯吸食嫌疑立即調騐法行自上以樹風聲廣製藥丸以除沉痼不避艱瘁務達夙期如蒙俞允即當定立分報院部備案是否有當謹請訓示祇遵再甘肅烟毒之深甲於他省除新疆禁絶外鄕曲貧民聞俱有舊土窖藏勢難按戶搜掘吸風已頽者固多而私吸者仍屬不少非分期責限斷難掃凈根株然若不定辦法則陽奉陰違尤恐永無底止蓋厲禁固不嫌操切而辦不勝辦執法亦有窮時侈言旦夕竟功仍屬虚詞粉飾廣建惟有盡力所及劃期趕辦不敢誇張益滋罪責合併陳明張廣建叩艷印聞國務院已於四日電覆謂所擬擴充禁烟職權改設總公所一節已交内務部核辦 
[皖省近事]  
皖省財政當客歲八九月間最爲支絀之時省金庫特籌辦金庫證劵以爲救濟之計迨龔省長抵任後首以整理財政爲急務並令該廳將未發行之金庫證劵一律焚燬至十月十一月已發行者共三十餘萬元當未收回以前仍照章行用以免誤會而生阻滯 
敎育實業司法各機關經費自上年九月以後均未領得故數月以來皆由各機關自行挪用如司法實業兩機關胥以收入每月按三成發給現值舊歷年關待欵孔亟昨已由龔省長飭令各縣各　局迅速籌解以應急需 
電燈廠營業以來非常發達惟歷年均無報銷曾由議會提議查辦後忽寂寂無聞茲聞實業廳欲將該廠直隸該廳管轄業呈省署備案而吳廠長則以該廠兼理修整軍械應屬於軍署特爲此事赴蚌埠惟成功與否當視其能力何如耳 
省城警察廳近對於土車入城飭令每輛每月抽捐銀三角現各車夫一律否認據情呈請商會代爲呼籲並請轉呈取消以蘇民困究未識能達目的否 
[蘇商界要求旁聽和議]  
南北和平會議北代表朱桂莘等十人抵寗已經旬日而南方總代表雖已推定唐少川以陜閩問題未曾解决故唐君尙滯跡滬濱近傳此間軍署接陜閩雙方前敵將領復電允即停止進兵劃界自守兩不侵犯障碍旣除則和局妥協時機當已不遠全國商會聯合會江蘇事務所蘇岳宗張質夫蘇民生甘仲琴等因鑒歷年内訌首當其衝而受實禍者厥爲商民此次和平會議尤商民所切望特致函朱唐兩總代表請求列席旁聽藉明眞相原函略云連歲内爭危及國本受禍尤烈厥惟商民頃以國民呼籲之誠友邦忠告之雅雙方覺悟派員議和凡我同胞無論戰地非戰地對於此次會議無不引領企踵冀其妥速而受痛最深者其希望和平也亦最切故我商民對於此次永久和平之會議尤有利害切膚萬難漠視之勢敝事務所爲江蘇全省商會通訊之機關即爲江蘇全省商民寄託之耳目所有貴代表此次會議事件理應列席旁聽俾明眞相而慰輿情聞此函去後現兩方尙未確覆 
[南京快信]  
日前張一　谷鍾秀丁佛言三君赴滬與唐少川疏通地點問題張丁二君已於前日晚車由滬偕文羣孫發緒回寗昨日下午二時特到太平街北代表公庽報告與唐談話經過情形聞所述唐氏之言如下北方主張在寗鄙人雖不贊同如將來南方各代表贊同在寗鄙人亦决不反對但是鄙人終覺在滬爲宜張云李督主張息爭調和南北年餘於茲且李督籌備開會一切進行事宜頗爲完善倘南方必堅執在滬豈不使調人爲難我公明達必不堅持唐云此事斷不能予一人主張須俟南方代表派定來滬後方能商定故地點問題尙未解决而張丁等此行所得之結果僅止如此會議辦事處年組織之兩廳三所人員均於昨今兩日下午一時進見李督謝委 
南京和平期成會定明日（十二）下午一時假復成橋地方公會開會歡迎北京平和期成會熊會長秉三曁北京平和期成會來寗諸會員 
李督以冬防吃緊特委江寗齊鎭守使爲省垣衛戊司令所有駐紥省城附近軍警憲兵均歸指揮又委憲兵司令楊恩培兼任和議會務司令 
孫寳琦昨已抵寗即晉謁李督住下關惠龍飯店准明晨乘輸赴皖 
范源　亦已於昨日抵寗 
中央電李督擬派員赴閩陜鄂西商畫界剿匪事宜浙省長齊　珊定明日來寗轉津浦車回津爲太夫人做壽各機關人員已預備赴下關迎送 
財政廳委楊慰光充靖江税務所長游拯充運北統捐局長 
[杭州快信]  
齊省長昨瀕行時傳諭政務廳告誡闔署僚屬不得託名舊歷年終無故請假 
財政部飭查前銅元局新舊鼓鑄後存積廢銅及機件等類核實造報財政廳已委本署科員徐懋來詳晰調查不日會同官產清理處呈復 
高等廳昨咨蘇高廳請轉飭吳江縣速傳吳興陸融齋暗殺案内之已嫁婢女陸阿巧（現住洞庭山）尅日來杭以憑重開審理並聞原審推事將一律廻避 
開泰錢莊夥李翼巢捲逃一萬六千餘金由天津拘解來杭經地審廳判處侵佔罪五月徒刑同級檢廳提起抗告高審廳改判徒刑三年現李不服上告高檢廳昨將原卷呈送總檢察廳核辦 
黃　上澄學校經費民國元年呈准抽取該鎭麫粉捐現鄰近後許國民學校以該校越境抽收互相攻計敎育廳以上澄早經立案主張維持 
臨海知事呈請委任朱之章充椒江甲種商校校長奉令照准 
地方通信 
[松江]  
　　請清釐積穀之又一公呈積　欵項經吳基等歷次具呈 
縣署本月八號又進第三次公呈其文如下呈爲穀欵虧蝕案懸不　爲再合詞陳請迅賜察核示遵事竊公民等前　積穀布告以存典穀較欵較之存銀行者生息懸殊歷年吃虧甚鉅爰經申叙理由陳請援照成案改提存典以裕收入仰荷縣長鄭重地方公欵一秉至公批示照轉在案乃遲至兩月有餘該經董等並未定有何種辦法亦無隻字見覆詢之積穀董事則言所餘之穀乃任保管而財權惟管理處操之公民等逐細研究咸謂管理處對於財政出入操縱在手而變北從心積穀之外如義倉如浚河等歷年收入鉅大之欵究屬作何存放作何用途市鄉未見一字宣布爰條陳疑問四端陳請憲台查核管理處報銷擋案抄發歷年細賬一面由市鄉委員公舉代表前往核對並會同各該經董商訂存欵妥善方法不使偏重於一隅以昭公溥迄今又已數月未奉憲台批示亦未見管理處定有休種辦法公民等竊思積穀爲救荒要政關係民生現奉省憲通令准江蘇省議會咨開各縣積存穀欵流弊滋多亟願切實整頓議决清理積穀辦法三條令行各縣澈底清釐是整頓積穀存欵遵照省憲通令省會議决尤爲現今急要之圖不宜因循　宕且悉管理處内容渙散原派董事半已引避以若大公欵僅僅付託於零落少數之人設非及早清釐則歷年愈久頭緒愈　知者愈少危險有不忍言者回思縣議會取消之時緣地方公欵無所歸束乃設管理處以保存之非鵲有巢而鳩佔也欵係全縣之公有市鄉即爲直接之承受者主體相關休戚與共苟有所見不安緘默條陳欵問未奉憲台明白批示照轉前呈亦未見該經董隻字見覆因循遲宕究屬抱何見解爲再合詞陳請縣長大人迅賜察核示遵實爲公便吳懋仁等二十五人 
[蘇州]  
　　電燈公司收歸市有之主張總商會邀集城廂内外各市民公社於一月九日開會集議對付電燈公司方法是日到會者有二百餘人多數主張收歸市辦又有人主張令各商舖先行停用電燈者市董事汪炯之宣言收歸市辦事屬正理然先須籌集股本　如預約須洋四十萬元則必先有一富戶獨認二十萬元餘則招股方可着手進行未識到會諸君有能認此鉅欵者否各人皆未能對又有人詢及路燈合同事汪君云路燈一項每月由市公所在房捐撥解洋二千四百元原訂合同十年適已期滿本約在後日（一月十一日）另訂合同當經公議請汪董將此合同暫爲緩訂俟再開會議另商辦法 
[揚州]  
　　承審暫行試用縣署承審員馬桔生前由佟知事呈請高等審檢廳加給委狀茲奉該廳來文以馬資格關係祗能暫行試用仍須另選合格人員再行呈請加委云 
　　壩頭禀報壩工歸江十壩内之攔江壩倒卸後由運署委員黃煥章查勘興修該委員以此壩之倒係壩頭馮世宏草率所致勒令賠修該壩頭以修費甚巨無力籌賠特具請呈請運署核奪 
[嘉興]  
　　取締硝磺分售處嘉屬各花砲舖每年所需硝磺向由各舖主持照至省請領浙省硝磺總局爲便利商人起見特於嘉興北門塘灣街設立嘉屬硝磺發售處使各花砲舖就近領取成立已有數月前日杭總局特派俞銘鑑來禾函請張知事將取締章程布告各花砲商舖 
[杭州]  
　　江浙水警定期會哨江蘇水警第一廳長温幹臣浙江外海水警廳長來偉良電約本月十三日在江浙交界馬蹟泗礁洋山新沙灘等處會哨來廳長已調鎭海第一隊長帶領警船同往來廳長乘坐新寳順兵輪督率第二區第七隊長及第三游巡隊永福兵輪前往 
　　新銅元問題近日市上新出當二十文之銅元杭總商會已定於十二日集議昨日城北商會　發傳戰謂近來發現一種當念文銅元質地甚輕官鑄私鑄一時未能决定惟較原有通用之銅元分量相去殊遠倘任流行市面愈外愈多商業大受影　現擬將此種輕質念文銅元暫緩通用所有各商號已收入之輕質銅元暫爲封存一面呈請官廳察奪辦理云然人民解釋之力薄弱間有數處以及人力車夫無論新舊輕質重質之銅元一律不用又湖　聚寳齋點心店主陳某手持是項雙銅板向仁號南貨棧購物詎被拒絶致雙方大起衝突拱埠某公司輪船上海班抵埠時内有旅客黃某等二人携帶新鑄之輕薄銅元七千餘枚被三區檢查警查獲遂將黃　等連同銅元一併帶署　文解送上峯訊辦矣 
[寗波]  
　　苛捐病民之呼籲寗波總商會函省財政廳云蚶子水菓柴紙等類產於奉化各鄉均爲貧寒小民一手一足勞苦之所得零星售與甬埠各行是項貨物間有列入捐章當民國初年規定捐率迄今已久其所以遲遲未經實行者蓋亦鑒於蚶子水菓等類產於奉邑各鄉爲數甚徵非大宗出口之貨故歷任局長不忍因區區捐欵之收入病及貧民槪從豁免今陳局長自奉貴廳長面　於本年一月一日起將由奉運甬曁本邑南鄉所產各貨經道濠河分局不問其曾否列入捐章亦不查騐其貨物多寡一律徵收即如蠣房一種爲水產品食物之一市上售價極賤鄉民向海濱採來零星投行少則一二十斤致多亦不過五十斤估計價格以每十斤計算僅值銀元七八角左右此等貨物爲細巳甚考諸捐章曾未列入其餘等諸蠣房者不一而足鄉僻　民力田無資全恃入山入水之所獲遂日售與各行爲一家數口衣食之資一旦　加正附兩捐成本旣高銷路塞滯各行家因無利可圖從而拒絶吾恐啼飢號寒之民遍於四鄉雖國家收入亦應兼顧然充其量之所極於逐年比較增加幾何彼顛連無告之　民轉而至於溝瀆者比比皆是豈爲民土者忍心而出此無　之朘削耶甬市商例各種捐欵均由山客負擔此次徵收細碎雜捐於　木雄厚之行商太號曾不加捐而獨此零星販戶鄉僻　民一線生計竟成絶地噡望前途悲觀曷已　會爲體恤貧民起見用敢將其中困苦情形函請貴廳長查照飭令陳局長准將細碎雜捐從緩徵收仍照向例辦理以抒民困云 
　　青年會幹事到甬寗波青年會開辦在　幹事胡詠騏已回甬假定江北岸太陽公司餘　爲臨時事務所日昨美國來華遊歷之青年會幹事畢士坡上海青年協會總副幹事余日章韋爾白等到甬商議開辦手續該會董事在事務所設宴并痄引參　城市一週即返申矣 
[安慶]  
　　省議會議設礦務局省議會以皖省南北礦產林立久爲外人所覬覦而一般奸商遂藉開礦爲名請領礦照私集外股往往釀成交涉重案因於日前提議設立礦務局由省開採擬定辦法十餘條及每年開支經費一萬餘元所入預算業已咨請省長令行實業廳議覆核辦矣 
　　函請保護勘河工師太湖縣紳呂調元聘請荷蘭治港公司洋工程師起太查勘河工并派該縣紳董謝秩南爲鄉導由安慶江口起經歷懷寗潛山等縣直至太湖北鄉約計河流二百餘里須詳細測勘惟該工程師經過沿途地方鄉愚不知來由恐生誤會特函請　省長飭各該縣知事沿途出示保護 
[濟南]  
　　剿匪之消息張樹元離省剿匪已及兩月曹兗各地行漸肅清現張已於六日由金鄉返省先日尙恐零星小股散逸各處致遺隱患特與各軍長官議定六路分剿餘匪辦法一面電呈中央擬以鎭守使張文生任魚台豐縣兩界旅長吳長植任單縣西北及成武一帶鎭定使寳德全任單曹迤南及　魯　連各地旅長休鋒錢任曹縣定陶兩縣鎭守使張培榮任單北金鄉以西一帶常德盛任單縣以北分路堵禦政府對於此項辦法頗爲嘉許業已准其照行 
雜評一 
[兵權與財權（默）]  
今爲中國策治安者一曰削督軍之兵權兵權削則不敢自由行動故裁兵爲要一曰奪督軍之財權蓋以爲徒削兵權而不奪財權則兵雖裁可以復招將來之權勢依然故必以奪其財權爲本然而以此與督軍商不啻與狐謀皮縱一時迫於公論而允之而留此督軍制不廢安知不又肆淫威於異日吾意督軍而有良心者可放棄兵財亦可敝屣督軍而不爲苟頑然罔覺者何論督軍地位盤踞不忍去即其所有之兵財亦奚肯抛棄一二耶 
是故與其言削兵奪財母寗直言之曰廢督軍制 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中國綠茶最近之貿易]  
字林報云中國綠茶現仍有交易大半係法政府收買以供摩洛哥人民之用兩星期前法政府即由某美商經手購入三萬五千至四萬半箱珍眉價格較前便宜四分之一餘者價亦低落惟壽眉貨省故價稍昻由滬至馬賽之水脚今已大減水險亦賤是以法政府購入此茶之成本較諸此届茶季之初便宜多矣茶爲摩洛哥必要品視其他各處爲甚因其地人民多奉回敎不飮酒也聞因運費奇昻茶價因之漲起該處居民之不能以合情理之代價購得茶葉者逐有若干鼓噪法政府爲安定人心計乃核减水脚自行收買華茶按摩洛哥所銷者全係綠茶向由英商承購運入英國轉赴摩洛哥業已有年今法政府直接購辦其事頗爲此間商人所議論不一其詞有許多出口商人以爲此舉將擾動茶業蓋摩洛哥所有之茶係於水脚奇昻時運去者今新茶運去成本旣輕售價自賤勢必使舊存之茶在價格上大受影響此出口商人之所以引以爲憂也再此項貿易百分之九十五素操諸英商之手今法政府竟託從未運茶至摩洛哥之美商代爲收購此亦爲英商所重視者聞此次交易約達英金三十萬鎊傳説與承辦美商行有關係之某資本家當法政府議及購茶之時適在巴黎故美商行得以獲此生意云購辦華茶之出口商人今猶未得其政府之體念尤以英國爲甚境内市場現尙不許華茶　足其中即有輸入者亦必係政府收買或輸出而後可長此不已是自絶其生機也以中國而言法政府今忽有此大宗交易於華商不無裨益蓋存茶頗多又無市面今得售其存貨以換現資當可穩渡年關矣紅茶市面則仍寂寥 
[美國弛禁進口之貨物]  
美總領事昨接電告謂貨物進口禁令已經解除者如下棉製品．石灰．滑石．貝類．銅．烟葉．水菓．乾漬魚類．獸油．硼砂．石灰酸．建築用水門汀．蘇打理化物．牛酪製品．鉛．炭酸鎂銹．肉製品及冷藏肉．白蠟．浮石．澱粉．石及石製品．酒粕．骨．角（未製）木筐．竹桿．木之配合品．已製及未製之軟木税則内未經特别注明之食品．扇類．漂布土．家具．皮及其製品．膠．膠貨．髮及髮製品．人造馬毛及其製品．獸牙及牙製品．海草．紙及紙製品．已製及未製之草桿．茶末．廢物．石膏．字林報按美政府雖經經解除上項貨品及其他貨品之進口禁令然入口執照仍所必需本埠美總領署設不悉入口執照之號碼仍不能發給領署證狀云 
[查騐存土之第四日]  
昨日（十一日）爲查騐存土之第四日到場參觀者除各團體代表二十餘人外有荷蘭副領事樊賽君及張專員夫人偕女賓二人亦到場參觀上午查騐五十五箱下午四十五箱全日共一百箱上午十時三刻萬國改良會徐維繪持劵入場爲副税務司哈華阻止謂其前所詰問含有政治關係似於查騐秩序上有所妨礙云云後徐至威税務司處説明原委由威税務司畀以一函始得重行入場張一鵬專員答覆徐君昨日所詢缺少之大土七十四箱半引財政内務兩部收到馮特派員之電報以證電文照綠如下 
（第一電）財政總長内務總長鈞鑒徵密宥豔兩電敬悉存土一千五百七十七箱半除（煤）一箱實收大土一千零二十六箱小土五百四十九箱半大土短少二十九個小土按照合同每箱應秤足一百斤爲一箱内不足短斤者居多共秤得四萬七千一百二十四斤以足百斤爲一箱共合四百七十一箱實共騐收大小土一千四百九十七箱又二十四斤除付協濟大小土二百九十五箱外結存大小土一千二百零三箱又二十四斤遵將該土如數分别封存原租之怡和沙遜兩棧聽候部員到滬會同辦理馮國勳東 
（第二電）前奉鈞部發給公債票一千三百三十九萬七千九百四十元當經電請交由滙豐銀行擔保如點貨缺少照數扣給在案茲經騐收洋藥商行大土一千二十七箱又無主充公大上一箱又十三個者一箱又三十八個者一箱小土秤足每百斤爲一箱共四百七十一箱又二十四斤統共騐收大小土連同充公一箱計一千四百九十八箱又二十四斤東電一千四百九十七箱七字實係八字之誤謹特聲明茲按上數核給洋藥商行債票除充公一箱不給價我應付大土一千零二十四箱每箱四十個計銀六千二百兩共計銀六百三十四萬八千八百兩又一箱三十八個合銀五千八百九十兩又一箱十三個合銀二千零十五兩小土四百七十一箱又二十四斤每箱一百斤計銀六千二百兩共合銀二百九十二萬一千六百八十八兩總共合銀九百二十七萬八千三百九十三兩以七二六七五合洋發給公債票一千二百七十六萬六千九百六十六元六角三分二釐除尾數六元六角三分二釐由特派員墊付現洋外實存公債票六十三萬零九百八十元謹此電陳馮國勳紙 
四時檢騐旣畢由張專員報告云查騐存土連今日（十一日）已四天計共騐大土二百八十六箱小土二箱此間（怡和棧）未騐者尙有大土一百六十二箱小土一百九十二箱預計十三日下午可從事查騐小土先此通知届時請格外注意又有公民呂光照等十六人致函張專員略謂已騐之土請將其肉用鹽及碱水調匀使無烟力香氣以防弊端云 
英文滬報云今日（十一號）查騐存土較昨日爲速上午騐五十五箱其中有百分之二十以上曾經每枚剖視至下午三時止已騐畢六十七箱今日大約共可騐視百箱連前共二百八十八箱今日至三時止所騐各箱之土無令人可生疑者明日仍將照常騐視豫料沙遜棧房之存土騐視將較今爲緩現信内有若干並非純土故騐視之際須格外周詳 
大陸報云騐視存土特派員已遵北亦訓令請上海外交團到場公同騐視 
[海軍要人之行踪]  
海軍慰問使李鼎新氏奉命前往閩廣等省慰問艦隊事畢到滬又因籌商將來對於接收海軍統一辦法與海軍總司令藍建樞第二艦隊司令官杜錫珪會商妥洽定於今日乘滬寗火車轉道入京覆命並聞杜司令與李慰問使藍總司令會商事畢亦擬即日乘楚泰軍艦開往閩厦一帶巡察海軍防線云 
[黃炎培辭政學參議函]  
省議員不更受委任 
江蘇李督軍比在督署組織會議辦事處羅致本省人才任爲法律軍事等參議省敎育會黃副會長亦被任爲政學參議唯黃君以故未能膺聘當即具函懇辭原函如下秀山督軍賜鑒頃奉到會議辦事處參議廳政學參議委任證并到署日期單鈞座鋭意治平斡旋大局欽佩何似唯某現列省會議席未能兼受官廳之委任比又有南洋之行不日就道往返須三閲月已於前辭顧問月薪書中陳明謹繳原證乞賜鑒諒仍俟歸來趨前領敎 
[蘇督電召李英石]  
前江蘇督軍署諮議官李英石昨接李督來電略謂現因南北媾和將次開議所有關於和議事務極爲繁多特電台端希卽來寗駐署襄助一切云 
[愛瓜多號展期啓椗]  
大陸報云花旗輪船公司之愛瓜多號本日抵滬載有運滬之貨一千一百噸銀條一千四百條值銀一百四十萬兩該船茲已展期星期一日晨啓椗開往小呂宋 
[外洋輪船陸續來滬]  
自歐戰終止以來外洋各輪船已陸續開駛來滬本星期三到有大來公司輪船一艘停泊浦東其昌棧碼頭由花旗裝來電車輪軌十餘副並大宗五金雜貨等物日夜雇工起卸甚爲忙碌一般碼頭小工以生計轉機莫不喜形於色該輪巳於前日裝載大宗麫粉及各項國貨開駛出口矣又大英公司輪船亦於是日由印度孟買開駛來滬泊於其昌棧碼頭除内載大批棉紗洋布鐵板等物外並有牛奶二千餘箱業已駁運進棧於前日午後裝載煤炭並華工二百餘名起程出口聞該輪須繞道香港然後直達英國云 
[菲島國民銀行之分設]  
上海泰晤士報云菲列濱國民銀行在滬設立支行事由賴柴里哇氏到滬佈置兩月行將完備大約下月初旬可以成立馬尼剌總行將派菲列濱有經騐之職員來滬而以賴氏爲行長賴氏受任與否今尙未悉該行且擬於漢口天津等處設立支店上海分行將設於黃浦灘一號洋房内 
[電飭籌設農工銀行]  
上海縣公署昨接財政廳電云農工銀行條例早經頒布直省試辦逐漸推廣年來頗著成效上海爲通商大埠寗垣爲省會之區迭奉大部電催現擬仿照直省辦法先從寧滬兩處籌設然後逐漸推行除咨商外仰即查照條例會商地方紳董尅期籌備早觀厥成云云 
[國貨維持會歡迎會紀]  
前日午後二時中華國貨維持會開會歡迎農商部委員湯幼諳曁南洋三寳壠中華商業學校校長石鳴球到者甚衆正會長楊小川因事未到由副會長王介安起立首述開會緣由繼述本會發起及經過槪况又謂現在兵戰告終商戰開始本會目的第一步使人人有國貨觀念差幸有效第二步即須速謀仿造創作及推銷保護之方總望羣策羣力并請農商部本愛護工商之心竭力帮忙繼湯君演説畢即由石君演説略謂此次來申帶有南洋合銷各貨陳列會中以便祖國工商研究未有者速謀仿造已有者速謀推銷並列舉工商業應注意之點如擦鞋白粉他國之貨均附加海綿使人買到即可用寫字墨水除原蓋瓶塞外附加一塞以便開去後不致無塞可蓋無論何物裝潢均極精美容易動目且又起價此等雖小事爲經營海外貿易者不可不知繼由山東河南繭綢公所董事龐竹卿報告本業槪况謂本業之貨合銷洋莊向來每年銷貨甚多近來因織工不知利害尺碼門幅往往歧誤銷貨乃受影響亟欲整頓以保信用惟由大部提携收效較易繼由茶業會館代表陳翊周報告本業槪况謂世界茶業銷路向爲中國獨佔之利後被錫蘭印度之茶侵奪並因税則不良以致日見衰敗非請免去釐税恐難與錫蘭印度之茶爭勝於海外市場繼由烟酒聯合會會長陳良玉報告兩業槪况謂烟酒本爲銷耗品重税何妨惟洋酒洋烟盛行國中吾國以受條約束縳不能加税轉絶國内烟酒商之生路將來完全失敗非但於税收無益且千萬工人何以爲生雖此等事與財政税收有關不盡屬大部範圍可請大部與財政部税務處妥商維護之方繼由舒　貞女士演説謂須請大部定一永久方針俾便循序做去即使將來主管者或有更動繼起者亦不致茫無頭緒繼由徐春榮演説謂楊會長因事不能到會委託鄙人代向二位道歉又謂工商兩業關係財政交通敎育軍事之處頗多如何可以利便工商如何不致妨害工商須請大部隨時向各主管部磋商應力爭者自須力爭寗可不做官不可有負工商云云湯君於各業代表演説後均一一作答並允回京時轉陳總長末後略用茶點振鈴閉會賓主盡歡而散時已燈火萬家矣 
[調查桐油產銷之實行]  
上海縣沈知事前接實業廳長令調查桐油出產銷數已紀前報前日縣署致函總商會轉請查復現南市桐油進貨機關集成公司接商會來函已派員將全年本埠對外銷洋莊對内銷各客帮者分别向同行稽核簿册抄錄數目至進貨則集成公司自有實數無須調查一俟齊集即分别開列清單呈請商會轉復 
[一週間之金融調查]  
調查六號至昨日止此一星期間本埠匯豐花旗東方等銀行從外洋運來香港小洋及美國大條銀與安南退回之墨洋共值銀二百七八十萬兩之外祗有中交兩銀行裝往天津烟台漢口等埠之國幣二十餘萬元又來銀四十餘萬兩又内地來洋十萬元其南京造幣廠之新幣因滬地銀拆大而洋釐跌所以來源已絶茲將逐日進出口銀洋確數錄下（六日）客帮由天津裝來實銀二十萬兩交通銀行從蘇州來洋五萬元又無錫來洋五萬元（七日）客帮又從天津來銀二十萬兩烟台來銀五萬兩匯豐銀行從香港運來五仙小洋二千萬角（合大洋一百萬元）花旗銀行由美國裝東洋公司輪船來滬大條銀九百三十四條（八日）交通銀行裝天津去洋十萬元又裝漢口去洋五萬元（九日）興業銀行裝天津去洋五萬元中國銀行裝烟台去洋四萬元交通銀行亦裝烟台去洋二萬元東方銀行從安南退回墨幣二十萬元 
此一週間之大條銀與縍價表面上雖均無變更而各外國銀行結出之先令仍可放長半辦士至七五且東匯二次共縮小二五（現掛四二三七五）結出之價可退小一分二五香港滙水亦每元跌去一分半（計六錢四分半）國外之銀根一時尙不易樂觀也 
各錢莊之銀拆自七號午後收盤爲二錢八分至昨日午後已跌至一錢三分緣陰曆年關在邇大同行近日收進往來各戶之銀日多一日且無必需出欵是故年内銀拆不致增高惟小同行方面收欵尙少因來往各戶須待臘月二十四之後收欵方有把握也 
一月份驃金之價六日上午收盤尙售二百零九兩七錢嗣因先令暗長東匯暗小致金價日漸跌小昨午收盤爲二百零五兩一錢 
現貨赤條之價上届調查封已漲至二百七十一兩旋因廣帮抛出十天期之花旗金四開三四萬枚價每枚銀五兩三錢左右致赤條市面頓呆昨日開盤爲二百六十三兩上下尙無大宗受主轉瞬陰曆年關爲華商大結東之期各號之進貨有限况某銀行昨日結出本月份鎊價已放長至五先令三辦士二月份者五先令二辦士有此種之原因赤條之價須來春方有活動希望也 
恒孚與銀樓同行飾金價本與赤條價有運帶關係故自四十一元跌至三十九元五角泰亭源三十八元五角永豐餘三十九元五角 
墨洋與龍洋近因來源不多且有裝赴外埠最大之價（十日）墨洋爲七錢二分二釐龍洋爲七錢二分一釐七五昨日收盤龍墨洋均七錢二分一釐二五設無意外用度及裝運出口洋釐當不致有大升縮也 
昨爲星期六調查中外各銀行所存大條銀與銀洋之確數錄下麥加利存銀八十八萬洋一百零三萬匯豐存銀八百八十六萬洋二百三十三萬大條四條正金存銀一百六十六萬洋五十六萬道勝存銀二百萬洋三十六萬通商存銀三十萬洋五十萬東方存銀一百五十五萬洋四十四萬花旗存銀一百零二萬洋五十九萬大條銀二百五十七條華比存銀三十萬洋二十萬和蘭存銀二十一萬洋六十一萬中國存銀一百零二萬洋三百零八萬台灣存銀六十一萬洋二十萬各錢莊存銀八十五萬洋一百四十萬交通存銀三十四萬洋一百零六萬有利存銀二十五萬洋十二萬三并存銀三十三萬洋四萬住友存銀三十三萬洋十萬三菱存銀十四萬洋四萬朝鮮存銀二十八萬洋十一萬中法存銀六十五萬洋三十五萬總計存銀二千四百五十八萬洋一千三百十二萬大條銀二百六十一條較上届（四日）多存銀四百九十六萬洋亦多存八萬大條銀多存二百五十七條麥加利中國銀行等押欵銀三百十五萬一并還清矣尙有華商匯業中華四明興業聚興誠金城上海商業中孚鹽業永亨廣東浙江地方等銀行所存銀洋不在其内 
[一星期之鎔銀調查]  
調查六日至十一日止北市泰享源等各銀號其鎔化由花旗銀行運來大條銀五百八十二條又由福建等埠運來雜洋二十餘萬枚又由粤省運來廣東雙角三百三十五萬角又本埠廢銀二萬二千六百餘兩共烊見寳紋二萬一千零三十八隻核規銀一百十萬零八千七百餘兩並聞麥加利花旗及華比三銀行將有大條銀一千五百餘條運申大約下星期可到仍囑泰享源等銀爐烊寳銀云 
[反對檢查印花之苛求]  
南市縣商會致淞滬警察廳曁印花税駐滬分辦處函云逕啓者據大綸布廠曁各商號來會面稱印花税實行以來商民遵章購貼多就範圍每届檢查時而檢查人員不諳民間習慣謂賬簿不書陽曆不換印花即爲違法如陰曆本月初六日有浦東張家浜大綸布廠及志元布廠爲三區一分所檢查員謂該廠賬簿係屬戊午年舊簿現在陽曆新年何以不換貼印花指爲違法乃將該廠簿據盡數帶去查商家賬簿向來俱用陰曆習慣相沿本爲法令所不禁即政府亦不便强民間之所難而該區檢查員顢頇如此使商家營業夢寐難安貴商會領袖羣商應負保護維持之責懇即分函轉請印花税處警察總廳體念商艱飭令檢查人員母得再事苛求以順輿情而安商業無任公感等情前來查商界習慣舖戶賬簿向係沿用陰曆如本年戊午賬簿須俟年終結賬後開正重換新簿各商皆屬如此茲查大綸布廠賬簿每本簿面均貼印花並無違法除由敞會函致該分所請將原簿發還外據報前情相應分别奉轉希請貴處貴廳查照迅賜轉飭施行足級公便 
[租借日晖廠磋商允]  
龍華日暉造呢廠前經滬紳郭建侯邀同沈聯芳謝　牕吳善卿等籌備欵項向省公署呈請租借試造毛絨經齊省長派委會同滬海王道尹一再與各債權磋商因各債權主張出售致日久未决近悉各債權經王道尹一再疏通深恐若再相持不决廠屋機件愈益損壞故於前日邀由雙方集議後决定允予相借惟期以一年到期再行續租業經承租方面認可卽日訂立合同繳呈課證預租金一面派匠赴廠條葺房屋機件俾於陰曆年内完工明正即可開辦現郭等因所籌常本十萬恐尙不敷周轉連日邀各股東籌加附本若干萬以厚基金云 
[殖邊滬行兑現無期]  
殖邊上海分行停止兑現已數載於茲滬商受累頗深江蘇李秀山督軍曾電致農商部請嚴飭北京總行尅日開兑以恤商艱該部即據情致函北京殖邊總行管理處去後昨據函復滬行復業非常困難請轉蘇督婉飭各商遵照云云 
[開浚六磊塘河道]  
西南鄕六磊塘河道爲上海松江兩縣管轄上邑佔其多數東通春申浦北達吳淞港爲航路來往要道全部份屬於十八保界内之三十餘圖於前清乾隆四五十年問開浚以來至今未浚以致淤塞不通現經該處各紳董禀准上海縣沈知事與松江縣知事一再會商允洽所有松江縣界開浚手續歸上海縣一邑承浚責成民開民辦所需經費在忙漕項下分别帶徵業已議决委任曹行鄕經董劉增祥等爲河工局總董該局設在　橋鎭該河兩首已經築壩實行開浚並經縣知事諭飭該鎭地方警察第二分所撥派巡警隨時彈壓外又飭催徵吏分投照料聞此項浚河工程約計來春三四月間方可竣工云 
[滬杭路近事兩則]  
　　車輛重編號數滬杭甬鐵路局長任小由飭知該路機務華洋總管略謂本路各項車輛自商辦至今中號數重複者多現自本月起將各車號數重行編列依類改編書以紅油藉示區别其車輛上舊有之號數仍須留存俾便查考一俟紅油號數全行編竣再將舊號數除去以免混淆云云該路兩機務總管已飭匠興工知照車務處查照 
　　卸貨規定時間滬寗杭甬兩路邇來聯運貨物日見發達惟車輛不敷應用致貨物時有停滯然亦有因貨主於貨到後不肯立即卸清以致車輛停留者任局長爰特飭知車務處分飭各該運貨商人各轉運公司及各外脚夫頭目人等知悉自即日起規定各貨車到達後必須於六小時内將貨卸出否則由鐵路飭工代卸後向該收貨人繳收卸費再不然須向貨主徵收延車費計每天每頓貨收洋五分俾得疏通車輛以免客貨停滯 
[張淞間馬路亦將完工]  
楊樹浦至張華浜之依周塘馬路早經盧護軍使派兵築造完工虬港橋及新開港橋兩座亦已造成騐收惟張華浜至淞鎭之一段馬路由盧使繼續派兵建築刻下尙在工作今因築路之暫編補充兵第一團三營兵士二百名舊曆年内須回營操防故由盧使催令從速完工現據報稱該路工程尙有二星期約舊曆十二月二十左右可以完竣云 
[又是一批德華債務人]  
本埠德華銀行清理處代表律師在公共公廨控德國人利却爾不理欠銀五萬零一百五十四兩又𨕱根欠銀四千零三十五兩又邵婁欠銀一千五百四十二兩六錢又蕯丑好司欠銀一百零一兩各等情由廨出單派探邵錦春與西探目勞生於昨晨將各被告傳至公堂經李襄讞會同美丁副領事判分别簽字過堂候訊 
[德僑由潯來滬]  
護軍交涉兩署昨接李督軍齊省長電略謂頃接皖省長電開德僑賀爾頴（譯音）由九江乘江永輪赴滬等因希飭照章接護盼復等因昨已分别知照接護矣 
[皖望江商會函爭加賦]  
旅滬全皖同鄕會接安徽望江商會函云敬啓者頃接總商會函駭悉鹽斤加價案驟經省會以每擔一元與警備加賦案同時通過嗚呼吾皖三千萬旣饑且溺之同胞能有幾何膏血乃必竭澤而漁之勢不至盡驅入枯魚之肆不止正擬馳報間適見報端刋布諸公通告敬悉關懷桑梓倡義力爭感頌之下繼以涕零夫皖自改革後閭閻元氣銷於災燹者多耗於輪納者尤多災燹不恒有亦不普及輸納則丁漕外更有騐契税契印花屠宰牲畜牙帖牌照公賣公債之紛至沓來無地無之無歲無之又有所謂滯納加徵一五加徵衛田午科蘆洲繳價各縣地方附加税公益捐種種不可思議不能名狀之擔負可憐窮民終歲勤動罄其所入不足以應公家之取求此皖人所共知省議員固皖一份子也同此五官七竅未必不知皖民疾苦顧乃輕率通過加重擔負置我皖籍士紳商學曁敝會前今屢向請願之函電於不顧而反加以誤會之名誠不知其心之何居嗟夫嗟夫辱皖甚矣况一經加價彼蘇浙魯汴卾贛諸梟難保不利用此時機而盡挾其私以入皖皖正苦價貴難保不避重就輕而相率越境以販私就令嚴密巡緝亦恐巡不勝巡緝不勝緝名爲加價辦實業實則驅良爲私梟國計民生交受其困諸公洞悉母俟敝會贅述昨傳大通有臘初履行加價之風説至警備附加我縣曁鄰邑均已隨漕帶徵窮黎願死不得切膚引痛目擊情狀誰不惻憫用特飛函呼　尙乞諸公迅速舉派代表晉京爲民請命將加價曁續徵一五警備附加等案一齊設法打消俾八皖蚩蚩同解倒懸而延殘喘不勝迫切禱盼之至安徽望江縣商會會長陳崇議副會長蕭國　偕全體商民泣叩 
[醴陵派員請卹電]  
南京李督軍朱總代表請轉各代表上海唐總代表請轉各代表及熊秉三范靜生各先生湖南善後協會諸公公鑒醴陵兵禍甲於全湘文報迭詳中外共悉欣值會議開始謹派邑紳文啓　傅熊湘前來陳籲一切伏懇俯賜矜全予蠲予卹予償生死肉骨實惟諸公是賴臨電哀切佇盼仁施醴陵地方財務保管處曁各團體紳董易昌偉王榮柯謝樹衡劉青燃等叩蒸 
[崇明分治問題之集議]  
内務部員高幼農滬海王道尹因崇明分治問題爭訟日久茲定於本月十六號下午三時邀集崇明内外沙紳士施滋培王清穆等在道尹公署會議昨已發柬通知矣 
[瓊州遣散兵士將抵滬]  
松滬護軍使署接參陸兩部電略謂瓊州地方現有遣散新兵三營均須押送回籍該新兵等籍隸奉天與山東者爲多刻下將次抵滬請於到滬時妥爲護送等因昨經盧護軍使飭知憲兵營探問如該新兵等到滬應即妥爲照料 
[車站輪埠嚴查販土]  
松滬盧護軍使近聞車站輪埠旅客夾帶烟土往來販運者頗多自應嚴查以絶极株故於昨日分令憲兵營 
 
 
 

Page 11

 
 
及淞滬警廳轉飭各債探分往輪埠車站從嚴稽查 
[理髮匠自刎斃命]  
揚州人龔萬壽年五十一歲向在滬南老白渡與王福壽股開仁義堂順記理髮店近因龔虧負甚鉅無計彌補突於前晚七點餘鐘持菜刀自刎傷及氣管血如泉湧俄即斃命當由崗警查知卽將王福壽並學徒方才文子帶至第一區警察署詰得死者妻子俱在原籍當飭留候傳到十六舖地甲於昨晨報告地方檢察廳林檢察長即委檢察官會同檢騐員於午後四時蒞場相騐趙墨林署長飭將王福壽方才文子二人送請訊核先據地甲禀明前情據稱因死者虧欠會欵一時無計理值遽萌短見王方二人均供詞相同當經檢騐員騐得死者頸項受有自刎刀傷闊約三寸許傷及氣管委係自刎致命身死並無别故彷經尸親某甲願代備棺收殮求免標封當經核准飭具切結備查兇刀儲庫王方二人仍由警署帶回備函移送到廳歸案訊理 
[身藏兇器被拘]  
陶和夫陳阿三毛杏春三人身藏利刃携帶狐皮袍子綢衣線單等物一大包雇乘黃包車經過楊樹浦提監橋附近被八百二十二號八百三十七號兩華捕查見以其形跡可疑向之盤詰言語支吾當在陶等身畔搜出兇器遂將人與衣包一併帶入捕房經捕頭詰問口供一過諭着押候查明解廨訊究 
[各學校消息彙紀]  
　　工業專校徐家滙交通部上海工業專門學校於本月三日至七日在該校招考挿班學生錄取新生如下（專科初年級）陳崇晶（中學四年級）張海平蔣汝舟姚祖訓顧公毅唐在均徐寳田許紹棠李青鈕長敬蔡恒（中學三年級）朱鼎祜（中學二年級）狄儀陳壽椿（中學一年級）黃樹仁左景鴻榮廷楹程桂森沈仁樹黃石師楊文度謝慶模此次應考學生甚多惟該校空額甚少祗錄取二十二名其未錄取者多由該校唐校長介紹至霞飛路南洋路礦學校肄業聞路礦學校課程與工業學校相亞並設有補習科云 
　　留雲小學南市陸家浜留雲高等小學於清季時創辦現聘顧蔭亭爲校長共有學生一百二十人今歲復添列商業一科校務益形發達茲因新生報名甚多特於校後添闢新屋數幢限舊曆年内竣工期於來正開學時應用 
　　民立中學大南門外民立中學校長爲蘇頴杰共分正預兩科有學生七百餘人茲於舊曆十七舉行寒假休業定來正十八開課 
　　義務夜校南市青年普益社義務夜校昨日舉行冬季休業禮來賓六十餘人開會時首由校長汪春涵報告校務次全體學生唱歌次各生表演國文珠算國語三科成績次給奬計得奬者十四人次該社幹事包傳賢教員李崇九等相繼演説末全體學生唱歌茶點散會 
　　萃英學校北浙江路華安坊二弄私立萃英學校本學期考試已畢定陽曆一月十九日行寒假休業禮並補給國民科畢業證書聞校長高級秋擬請劉仁航徐祝平演説云 
[青年會今晚之演説]  
今日（十二號）晚七時半四川路青年會德育演講會請全國恊會演講科幹事韓鏡湖君演説（科學與上帝之關係）並用儀器證明實理更有聖保羅堂唱詩班全體唱詩助興 
[南洋約翰比賽足球紀]  
昨日（十一日）爲六大學生足球奪標比賽南洋公學與約翰大學第二次比賽之期比賽地點在梵王渡約翰球場南洋學生到者甚多滿立球場東南二線約翰學生占球場西線來賓觀者亦甚多午後二點五十分起賽公請西人裴來脱爲公正人約翰球員據場北南洋球員領場南上半時南洋球員取守勢約翰球員作攻甚烈南洋作全力抵禦始免侵入至三點三十五分休息無分勝負三點四十分續行比賽互易地位賽至三點五十二分南洋攻將李庭三盤旋飛奔而入禁地猛　一足遂中龍門公正人宣告南洋勝一球此後兩方無甚得失及最後五分鐘約翰方而　戰甚力南洋亦極力攻守卒未分勝負至四點三十分鐘賽畢結果南洋勝一球 
[學生會之儲蓄演講]  
寰球中國學生會附設之日校於昨日午後二時請青年會童子部幹事童星門君演講學生之儲蓄問題首由校長朱少屏介紹入席後由童君將所携之各種圖表詳爲解釋題目爲（儲蓄與學生謀將來幸福之必要）童君旣長口才又佐以中西圖表故甚覺明晰學生聽講之後俱受感動聞不日即將組織儲蓄團體云 
[照錄商團華隊之命令]  
工部局萬國商團中華義勇隊司令正隊長葛第四百二十四號命令云木隊特排正預備爲第五次習練號鼓日期西曆一月十三日上午七時便服在議事廳敎員郝伯陽又正備隊第十三次隊　十四日上午七時軍服在議事廳全備敎員宋雲奇劉正和又正備隊第三次射擊練兵課十五日一號至六十四號十八日六十五號至一百二二八號在虹口靶子塲候令開槍教員陸葆泉陳景塘又常正預三備爲十次演戰十六日上午七時在議事廳全隊教員羅司郝伯陽並附學各種軍歌又預備隊第八十一次操練十七日上午七時便服在議事廳教練排長宋雲奇劉正和 
[美紅會募集棉衣]  
上海美國紅十字會近以西比利亞之難民甚多又届嚴冬飢寒交逼困苦異常爰擬募集破舊棉衣轉運該處散賑現特在愛多亞路二十五號平治門棧房每星期一二四五日上午十時至十二時下午二時至四時專人收集如有慈善家　將破舊棉衣捐助者可檢出送至該處該會頗爲歡迎也 
[小東門又將多一銀樓]  
本埠小東門一帶拆城後南北電車通行商業日臻發達是以裘天寳慶雲景福等各銀樓相繼翻建洋式門面現又有某資本家在民國路口轉角建造巨厦開設方九霞銀樓用某記字樣尙未發表現已將舊屋拆造趕飭竣工預備明者開幕云 
[各口巡工司之曉示]  
各口巡工司額發出曉示云本巡工司查東海關税務司所屬界内烟台新建泊船内港北口之東邊移置警船浮一個合將其情形度勢開列於左計開一山東烟台新建泊船内港北口之東邊曾設黑色汽鐙警船浮一個現經移置自該浮新位視烟台山鐙塔爲南二度半西之處相距三百十四丈浮色照舊再該浮新位即設於海　北尾往北相近之地點各處船隻務宜留心詳記以免疎虞 
[財廳電提税欵]  
上海縣知事署昨接財政廳電案照本省軍警月餉欠放甚鉅年前亟須籌撥庫空如洗無米爲炊安危所繫窘迫萬狀茲查各縣七年各税解欵寥寥現值旺收之際堪以酌提銀萬元除委員守提外令仰該知事遵照 
[酒商爭認公賣費]  
江蘇第二區菸酒公賣分局長李碧澄前奉彭省局長令飭整頓所屬各分棧征收八年份比較旋經第一分棧酒商同福永吳鈞等以徵雅堂同業二十一家名義公舉王修庭爲經埋主任加認税欵請爲核准辦理等情正在查核間又據萬泰　酒商徐錦程亦具呈願加公費謂爲核示李分局長察核來呈願自認加但第一分棧究竟常年能征收公費若干須待清查方可照辦且認繳公賣費俱係同業性質共同擔負非業外人能干預該商徐錦程是否同業盈實候函致商會查明覆候察奪 
[懸賞緝拿輪船水手]  
公共租界總巡捕房總稽查處昨日飭派中西探持賞格投淞滬警察廳曁第一區警察署請爲協助通緝其賞格云爲懸賞緝拿事照得干生一名寗波人年約四十歲中等身材而瘦小向在江海關之並徵關輪上當第十五號水手於西曆一千九百十八年十二月二十六號逃匿無蹝爲因夥合私販烟土案業由水巡捕房出票拘拿在案並懸賞格如能將此人拿獲者當賞洋一百元因此合行通緝仰諸色人等一體知悉如有知其下落者請即報告總巡捕房總巡處可也 
[私售鴉片烟膏]  
潮州人劉成在漢壁禮路一千零四十六號門牌屋内私售鴉片烟膏被一百十三號西探與華探譯鳳池查見將劉連同烟膏一併拘入捕房押候解送公堂訊核 
[私賣燈吃之科罰]  
虹口茂海路一百四十七號門牌屋内之崇明人王瑞明因私設烟具容人燈吃鴉片被匯山捕房西探目柏生查悉將王拘獲連同烟具一併帶入捕房昨解公共公堂經張襄讞會同日領林出君訊供之下以王不應故違禁令判罰洋一百元公充烟具銷燬 
[臘燭坊學徒自刎受傷]  
南市新碼頭恒　臘燭坊學徒寗波人沈當生年祗十八昨日不知何故用刀自刎及同事人上前攔阻喉問已割開寸許血濺滿身　　於地當經臘燭坊主命人舁送公共租界仁濟　院醫治聞受傷氣管幸未生命尙可無虞云 
[江北貧民砍拆籬笆之驅逐]  
昨有江北貧民多人在高昌廟附近砍拆居民籬笆作爲柴用經高昌廟警區李巡官查悉派警數名馳往　逐出境 
[滋擾摶道所之請究]  
南火車站望道橋北首設有聖公會傳道所每届星期敎士等在内宣講敎理詎有流氓時在附近滋擾或以穢物抛擲故由該敎士昨函高昌廟警區李巡官飭派警士嚴查究辦 
[拘獲拐婦供出之共同犯]  
十八歲湖州女子王秀珍前被婦人王阿英誘拐擬乘輪往奉天等處當爲救濟會破獲函送地方審檢廳於陽曆七年六月二十四號經該廳派員提訊據王阿英供稱秀珍係陳德寳及婦人强盜老二（即陸素貞）等拐來託婦人代送云云當時判决阿英監禁一年送監執行秀珍即交家屬領回並緝陳等到案訊辦在案前日下午救濟會探員王緯文在北市滿洲路庫倫路口將陳德寳拘獲押送警廳昨日午後函送地方檢察廳請爲歸案訊辦該探員亦到檢廳報告一切旋經林檢察丰諭飭將陳收押一面派警往獄中將王阿英提回到廳令其指認是否誘拐王秀珍之陳德寳以憑訊辦 
[控訴姦拐處女]  
鹽城婦人朱張氏住居叉袋角前日扭李阿全至四區警署控稱氏女阿四自幼已受某姓之聘今被李姦拐藏匿請求究追經張署長研訊據李供認與阿四姘識三年賃居五區境内云云張署員逐諭派警將該女獲案轉解司法科訊辦 
[成衣匠尋獲逃妻]  
周浦人席阿林昨赴浦東爛泥渡三區警署訴稱向業成衣匠因髮妻宋氏年二十六歲曾於前年私逃出外四處找尋毫無音信現經訪悉匿居治下朱家宅請求提究當經曾警正飭派長警前往將宋氏並同居之婦人嚴李氏一併解署諭令押候轉解檢察廳訊辦 
[女孩傳屬認領]  
三區崗警蘇士誠昨在浦東爛泥渡鎭查獲迷路女孩徐妙英帶署詰據聲稱年十一歲家住楊家渡因隨兄往紗廠做工途中被人軋散以致迷路等語曾署長判交一分駐所就近傳屬認領 
[皮匠爭奪攤基之衝突]  
皮匠丁萬喜泰州人住居閘北新民路前日在長安路同志里口與同業滕長清爭奪攤基起釁互相衝突丁之頭部被滕以鐵器　破流血由崗警一併拘入四區警署經張署長訊問一過諭解司法科核辦 
[撞船案移送地檢廳]  
船戶沈志山日前駕舟過蘇州河被唐建才之船猛撞沉没由水巡隊將兩造拘解司法科訊辦在案茲悉此案業經段科員訊明移送地檢廳核辦 
[餘姚女孩候領]  
十三歲餘姚女子唐三土近被拐匪以找尋其母並代謀營業爲由誘拐來滬在西華德路失散徘徊經五百七十六號華捕查見詰悉其情帶入捕房昨解公共公堂經中日官訊供之下以該孩之母在某西醫處帮傭因判留候函送四明公所安揷 
[上訴人稱非本意]  
私帶烟土六百零二兩之滕二曾經上海地方審檢廳訊明判决滕罰金二千八百元烟土存案候燬在案嗣滕又延請律師提起上訴當經核准昨日下午一時該廳堵屠許三推事會同許檢察官開合議庭審理飭提滕二至案訊據供稱此項烟土爲友人李二托帶因李與李妻李兄均吸鴉片故購土如許之多求察問官得供問曰爾對於第一審有何不服滕答稱民人並無不服問官又曰然則何以上訴滕答係由我弟主張前來控訴於是由律師辯護一切問官請檢察官陳述意見許檢察官起而言曰本案旣據探訴人滕二自白對於木案並無不服上訴並非本意係由伊弟投遞禀詞此案第一審判决並無不合之處應請貴審判長將控訴駁回云云問官會商之下逐諭辯論終結判滕二還押候示 
[王志青請求覆訊之結果]  
南京人王志青（即王澤民）於前年陽曆九月間串同周夢熊書寫恐嚇信函迭向庽居新閘長浜路胡光國索詐洋三百元被控總總巡捕房派探王松濤將王周兩人獲解公共公堂訊判各押西牢七年迨至上月間周夢熊在牢患病身死後王志青家屬延律師到廨聲請復訊經公堂核准昨晨由捕在西牢内將王提至公堂經俞襄讞會同義羅副領事訊據王志青家屬代表律師上堂聲稱被告於前年被捕之前五日偕其妻子任氏來滬醫病同居法界客棧内在五天之中豈能作此非法之事已死之周夢熊素與被告相識致被誤拘要求准予將王開釋繼由王任氏投案證明前年夏曆七月二十一日同夫王志青來滬醫病至第王天夫主即被逮捕即據捕房代表律師譯稱被告律師聲請一層毫無理由敝律師極爲反對請照原斷執行中西官得供會商之下判王志青從寛押滿西牢兩年期滿開釋 
[法公堂訊理錢債案四則]  
　　吳迪甫控朱廟珍虧欠煤價洋三十八元五角一案昨日傳訊原告禀明前情請求訊追被告由伊子桂由代到供稱父親有事回籍故未到安惟此欵實係某公司之陳根生所欠現被原告誣控心實不甘情願將洋如數呈案請求堂上飭探往查方能水落石出中西讞員會判准如所請限十四天着被告親自投案候訊 
　　冉子星前延達商律師爲代表至法公堂控稱前有傳建亭向原告借去銀一千餘兩後傳去世原告向伊妻傅李氏索取不還迄今計本利銀一千七百兩要求追還後因被告避匿不到判原告登報限被告於一月内投案質訊如逾限不到准予缺席判决還洋在案昨因届限傳訊被告仍不到案原告律師聲稱前次率判限被告投案今逾限不到　請堂上訊席判决又原告查被告在湖北武昌地方頗有家產請求備文移知該處官廳發封作抵中西官判准如所請缺席判决並着原告查明被告家產究在何處禀覆候核 
　　虞瑞清前延逖百克律師爲代表至法公堂控周維賢不理抵押方單洋一千三百餘元經公堂訊判周交保限理在案昨又傳訊被告不到原告律師聲稱周自交保出外後祗歸還原告洋二百元伊洋仍置不理今避匿不到應請堂上仍將方單拍賣備抵判准予將方單拍賣備抵 
　　洪裕兆豐等數戶被振康祥五金號倒欠銀洋甚巨經和債權人具控法公堂將司賬傅子增拘案訊判交保後又經公廨迭次研訊派貝明忠爲理賬員清理賬目在案昨又傳案先據洪裕延達商律師到案聲稱此案曾由英法兩公廨訊得洪裕莊所交出票銀奉判給兆豐莊領去敝律師甚爲反對應將此銀交出公攤始爲正理兆豐莊延巴和律師聲稱此案已蒙英公廨判决由理賬員交與兆豐豈能希圖翻案敝律師决不承認又據理賬員貝明忠稱現尙有該號被人所欠之賬未曾收齊約兩星期内可以完畢所有該號生財貨物可否准予拍賣俾得早日結束中西讞員會判准予將生財貨物先行拍賣候再核奪 
[押店收質贓物]  
虹口華特路一千二百四十八號門牌某押店因收質某西人失竊之黃呢大衣一件被該西人查見報由捕房派令西探司密斯吊出原贓昨送公共公堂經中西官訊據原告西人上堂訴明前情該押店延律師到堂辯稱是項大衣被告收質之第二天始見捕房送來失單以故要求追償質本云云問官得供會判贓給原告領去當本不追 
[串竊飾手之懲罰]  
僑居靜安寺路九十九號門牌之江海關洋員狄克指控向爲西崽之虞來寳俞連生串黨李阿鳳王阿　許煜泉等竊取值洋一千五百元之金珠首飾現洋等物匿贓與靶子路一百八十七號門牌李阿鳳姘婦陳氏家一案業由老閘捕房包探居阿巧將各被告拘解公共公堂訊押在案昨晨由捕房將虞等男婦六人解廨經中西官復訊期晰判虞俞各押西牢一年李王許三人各押半年李陳氏罰洋三十元無洋改押女所一月分别示儆吊獲之贓給原告領去 
[竊賊分别禁押]  
無賴顧嘉法李阿四張德寳王大郎因先後串竊梧州路四百二十九號門牌朱海山肇勤路一千零四十五號衛阿洪東有恒路二千零零三號康生記等各戶衣物被包探周阿金西探鄧拘解公共公廨訊押在案昨晨由捕將顧等解經公堂中西官訊實判顧押西牢一年李押半年張押三月王押一月期滿一併逐出租界 
[竊銅圓押十四天]  
無賴馬永順在楊樹浦路八百零二號門牌徐阿二餠攤上竊取銅元十一千文圖逃被徐覺察嗚捕拘入捕房昨解公共公堂經中西官訊實判馬押兩禮拜以儆 
[商務書瓴增設貨櫃]  
棋盤街商務印書館總發行所近因出品日繁營業擴充原設各櫃限於地勢不敷展布因就二層樓上增設貨櫃分類陳列以便顧客選購業於日前布置就緒於昨日開幕來者自朝至幕絡繹不絶茲將其各櫃布置列下前樓正中爲收欵處分裝金錢運送機達於左右前後各櫃前樓之右方爲美術櫃凡影印之古今碑帖堂幅屏聯書畫扇頁及各種明信片卡片均屬焉又有舊版書籍數百種亦屬於此櫃前樓之左方爲西書櫃凡該館出版之西文書籍及由歐美各國運來出售之書籍雜誌并各種地圖均屬焉西書櫃之後則爲儀器櫃凡理化器左測量器械化學藥品標本模型給圖用具體操　具音樂用具打字機器教育玩具幼稚恩物幻燈影片照相器具顯微鏡望遠鏡鷹格索表等皆屬焉儀器櫃之對面爲定書處各種雜誌均陳列於此凡欲購閲及預定各種雜誌并預約各種圖書者均可向此櫃接洽樓上四圍均懸掛該館所印之堂幅屏聯又分設玻櫃多座陳列各種檥器文具中爲該館所自製者亦不少該館并因增設貨櫃之故於昨日起至十八日爲止凡往二層樓購買各貨其價值滿五角者均各贈劵一張滿一元則贈二張多則以次遞增以爲紀念其贈品亦陳列於二層樓上聽憑顧客按類選取云 
[誌謝]  
昨承商務印書館惠贈第五卷第一號婦女雜誌一册又興華製麫廠見贈五彩美女月份牌一幀誌此併謝 
來件 
[金業對於上海交易所應主分辦之意見書（續）]  
交易所爲中國商界自古未有之　舉商人大半淺缺此中經騐及學識即有熟悉交易所情形之理事亦未必能通曉各業商情之利弊何可包羅各業輕於試騐萬闰將華商全體初次倡辦之　大事業辦理不當不僅貽誤全局有傷元氣將視交易所爲畏途永無提倡發達之希望奚若貴成素有經騐各商帮分類逐漸試辦易著成效即有一二業辦理不善亦不致於全局失敗此在人才上不能合辦之理由四交易所之設立原爲保證定期交易在期限内危險起見若僅有現物交易而無期貨交易之業本可毋庸一併收入於一個交易所之内治至開市交易無如徒有是項物品之名而無是項交易之實虚　物品種類奚必定欲多多益善耶照理　將現有定期買賣之業着共趕即自行籌辦待日後再有期貨交易發達之業隨時續辦未爲　也此在實際上不能合辦之理由五 
一業之權利爲一業所亭有豈容他業所侵佔此爲商家之進例茲若强欲甲業之盈餘相　乙業之虧短以公理人　度之恐非所願若將素有定期交易營業之利益相劑絶無定期交易之營業於理愈不公允且有現貨交易之業侵佔定期交易各業權利之嫌莫若分類辦理縱使一業失敗亦不致危害各業而有　累全局之禍此在權利關係上不宜合辦之理由六 
滬上各商　有定期交易者本來原有公會或市塲今若合辦命其　牲原有公會抛棄原有市塲而入於合辦之交易所第恐於勢右所不能若多數各業商店在原有公會市塲照常　做交易其交易所之權力能否干涉亦宜計及倘不能禁止其原有公會市塲之營業則交易所　如不辦倘令將市上店號　改爲經紀人則經紀人又設額有限勢將市上商店大半收歇不可則生計艱難人皆失業倡辦者於心何忍若將原有公會市塲而改設各業交易所之塲所以各店經理人改充各業之總紀人是於分辦有何異耶此在固有團體上不能合　之理由七 
交易所合辦必以業外人爲理事而管理各業多數之同業試　其全體果　服從其指揮乎萬一有不願遵守章程而超越其範圍者在交易所旣准合辦定必以取締方法停止其營業且莫　租界以内能否達此目的即使果能停其營業是在各業觀念必將謂本有之業被業外人因管理而侵奪於心定有不甘或則交易所另招經紀人以營各業之營業其原有各業全體定必起而抵制從此則爭端大開商界永無寧日此於秩序安寗上不能合辦之理由八（仍未完） 
雜評二 
[檢查印花（庸）]  
印花税按季檢查不過爲督促進行起見遇有漏貼或貼不足數使非實係朦混隱漏顯有惡意之嫌尙不宜加以苛罰蓋過失錯誤人所常有法庭於審斷罪犯尙須考查其意思與行爲况偶於税制不符之輕微細故乎 
乃上海檢查印花於税制之外又有一特定之苛例商界之沿用陰曆夫誰不知即在北京首善之區亦相沿陰曆而不變北洋警察縱有來滬未久對於滬地社會情形尙多隔膜然商蜀結賬之用陰曆固南北所同知之而故意苛求此何説也最不可通者檢查員謂此係戊午年舊簿現在陽曆新年何以不換試問干支紀年是否屬於陽曆民國雖已八年而戊午年之最後一日則距今尙有二旬無理取閙若此豈又號稱模範者所宜出耶 
印花税之施行已稱擾累然財政當局尙知時以檢查力戒騷擾爲言而不謂奉行者之變本加厲一至於此殊令人太息不已也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒談 
[時事四首] [  顧佛影]  
北風獵獵捲旌旗落日湘　有所思故國自濺花鳥　新亭誰動兎狐悲天亡垓下　焉逝寇逼唯陽鼠亦飢寳界三千　刧過繁華消歇雨如絲 
眼前白日去堂堂堠火乾時萬不　金粉河山餘棘莽蓬萊言闕散牛羊亡秦浪説存三戶誤晉終難恕八王一片寒潮作鳴咽重溟西去月蒼凉 
爭把秦州作汴州風雲雙闕接高秋臥龍車騎猶堅壁擒虎樓船在上游豈有桃源供避世更無蟻垤可埋憂成名竪子今安往忍令神臯有脱甌 
哀猿千里夕陽邊極目惟　烏道懸久説珍珠棄嶺海又教金鼓滿滇川　牆而目恬無恥磨盾文章志更圓如此　年太　瑟何當散髮曲江船 
老申報 
[花蠱（見光緒元年七月十九日）]  
巫蠱之衛爲儒者所不道然竟亦有奇騐者南匯縣周浦鎭有某舖於本月初綁縳一人余過而怪之詢諸土人土人云此人以彈花爲業同治間與店某因事口角彈花某因罰去銀錢數元迨某將嫁女子歸有日請一彈花者彈被絮等項適前之彈花乾意圖報復謀爲帮工其間彈竣而去迨女適夫家不逾一年夫病沉重繼而姑病繼而翁病彌留牀　無可爲計聞某卜巫者有奇騐往叩之某曰卜象大異意媳婦嫁衣内有壓蠱之事是以成此一家大病其急騐之不然死無噍類矣女知卜兆急檢衣服箱物皆無證據　思被絮係某彈花所彈者其或有壓蠱乎急拆視之並無他異適以天晴謂旣拆之宜晾曬一番以除濕氣旣而攤絮在日中反覆檢視則被絮係和合者揭起視之似有物在内爰剖開細視則佛馬十餘張及小白裙小白鞋等女曰是果然矣不然此物何爲乎來哉急白諸父家遂詭稱有事召彈花某至呼人　而問之則實有其事也現聞經保正飭釋服禮陪罪云 
新拾遺 
[曾德女士臨終記] [  朱鴛]  
曾德女士字亞羅常熟孟樸先生女民國七年年二十二歲以八月十二日殁其遺世前十日訣衆言曰我病垂三閲月矣四肢百骸婉變袵席間與寒署燥濕冷　相搏拄人靡不痛苦我其實我無苦且樂也奚樂乎樂脱寄塵而遵歸途也樂受暫死而得永生也我此時神識炯然大似有好之錢前後洞　矣汝曹駭我言乎誠語汝我非死歸也以宿分論我歸宜三十三天顧以染世芒昧忽焉忘所自不　至教茹腥膻犯殺戒坐是退失彼天生四王四王在諸天中與人間最密邇君臣也可女也嗜欲也悉與人間世同所異者人間世多煩惱四王惟有快樂人間世咸痴闇四王無不明　耳　　爲八月二日於暝眩中忽憬然醒遣婢媪徧召親眷女士欠身半坐作淺　目　衆一周若愼而發　者其音泠泠其言纍纍若貫珠非夢　非亂命謂爲古大德説法似也又訣其　氏之亞女名雙慶者曰雙姊前我語汝我將去之不能無一語遺姊姊體孱多思夫思惱萌也姊今無壻家然終必嫁夫夫嫁惱根也我勸姊嫁壻而大賢固佳愚也亦安之壻而美固可喜醜也　何傷賢愚美醜皆軀穀上事靈魂無與焉所宜　而不舍者靈魂之修　耳幸勿信形神俱滅之説以自誤者自殺須知入世修一分福德離世時靈魂即得一分享川現在　一分罪惡未來　靈魂亦受一分痛苦如天秤然無銖黍之低昂我今知免矣知而秘之非所以愛姊而覺衆也語次且笑且堅其手握之曰别矣勉　雙慶聞語忍涙不禁哭失聲屋之人皆哭女士仰面笑曰痴哉哭也我無以勸惟笑耳且奚悲爲别暫也嫂適以藥進背首匿其涙女士搖首止之曰我今無需此矣嫂毋慟以我　嫂與世緣亦淺幸念我言汲汲修德以助長靈魂之苗五年後或相迓也衆悚然毛戴或又疑爲妄呈於色女士微覺之即顧衆曰姨等疑我乎其實所言皆實也我今與姨等同處此空界中顧姨等　有薄膜隔之我則破此膜而出豁然無不見矣我願留此返照世界这光不恤苦口　心警一般沈迷之善女等之熱狂　　則誤矣誤矣旣而以手爪布算推一合十者再獨語曰尙有十日尙有十日可厭哉言旣暝目而睡狀甚安息至月之十二日昧爽竟臥化適符十日之數女士自二日緘口一暝後不甚發言亦不肯進藥與欲食則飮食惟長日合兩掌作和南狀强孹之則隨擘隨合至化去之前二日忽不復合掌但以兩手指時時離合勾疊作種種姿勢或伸者或屈者或鈞者或叉者或圓如環或拱如橋疑爲臨終内風之鼓動然按其結搆之形鉤鏁有法變化有度一一合於秘密軌儀中之金剛手印化去時面　偃臥息調脈至呼这不應家人以爲　越兩小時仍不應斯時曉色澂佳滿室氤氳觸鼻生香非旃櫝非蘭　莫能名其何香也時已逝矣體温不散次日始冷殮時　體柔軟如生人骨　屈伸無梗習於殮術者靡不稱異 
常識 
○肺核病之新治法流俗相傳陳年鹹芥菜露可治肺癆此蓋於經騐得之初不知其理由也近紐約有盧適爾醫士新考得治肺癆之法用新鮮菜蔬蕷薯紅蘿蔔胡蘿蔔葱頭芹等榨之爲汁每日飯後服二兩據言已患肺病者有十一人由此法受治而愈今皆壯健如常尙有五十人正在療治其愈否未知盧適爾之報告云前人遇此種病不能完全醫治者大都因病人於食物中少一種滋養久欲考求未能確知又病人或因食物不甚適宜或其相隔之時間不合卒成不治之症今余查究多年始知確因菜蔬之生物質缺乏故用是法治之無不應手而愈現已將此各種菜汁徧寄售於茶肆供人購食又有人言將菜汁種於人身如種牛痘法則可免肺癆之疾未知果可實行否也[  叔豪]  
雜錄 
[世界小新聞] [  呆正未艾譯]  
○南洋產觀賞植物日本川越鹿兒島農林教授游歷觀察於南洋經日多時刻已回國謂人曰南洋產植物足以觀賞用者甚多而觀賞用植物中尤多於　科之植物即就東西加路里而論其珍貴之觀賞植物已有十七種之多而其餘普通者則遍地叢　觸目皆是其多也可知事載日本東京朝日新聞○南洋之水產業與農林業現象日本東京朝日新聞曰南洋產業本爲水產業然今亦進而爲農林業矣普通言之於水產則如采鋇之原料鮫之鍺等爲重要之物於農林則椰子爲有望又東加路里之阿　耶此浦諸島則盛行采掘燐鑛陸稻則亦有多少栽植而南洋諸島住民之常食者爲脂肪　與炭水化合物等之物質多而植物之蛋白質頗感不足云 
○温泉中之大魚凡物之成長須有多量之温度温度高則發育　而體積大是一般動物之發育現象盡　一致即若魚類亦然但徒言學説未有證明恐終不能引起人之信仰觀念而近據日本動物學雜誌謂某處之温泉湧出池其中所　之魚發育頗連且發育之連不獨專止於一魚凡百魚類莫不皆然而尤以鰻爲最著謂有數條直徑達五寸長　五尺餘云噫可謂大矣驟見之實足令人驚矣 
○南洋之燐塊島馬希爾羣島之一部有稱爲那爾島者位於南緯○度三十二分五十四秒東經一百七十五度五十五分計其周圍約有十二哩計其面積約有二千　全島蔽以椰子樹而無高山最高者不過爲百尺餘之丘陵地耳觀其島之全部殆若一極大之燐塊島而内所蓄積之量實達四千萬噸且其品質甚良大約有三七　乃至四○。二三　之燐鑛含量云 
○汽罐燃燒機之發明日本御法川直三郎氏苦心研究積十有餘年之工夫得汽罐燃燒機之發明氏自謂川此新發明之機　蒸氣之量相等而石炭之量可减五分後經試騐確知説之非謬但石炭之减量祗爲二分半然雖不如御氏之所言而工業界上之受惠已不淺矣吾不知吾中國之科學家有如何之發表乎噫嘻 
小説 
[滑稽二男爵（一）] [  英國喬斯氏原著（雄倡）]  
密司忒施蒂菽一日在人石村中沿海游散行步踽旅而氣概昂藏力支其腰腹爲貴人狀態行次忽止於三坐榻前聲折與座中人爲禮且道晨安言時以左手加膝右手中則弄一爲值十八先零（言其賤）之行杖座中一老婦應曰勳爵海　爾無恙老婦之右則赤面一老翁言曰今日天氣乃至炎酷乃得貴人臨貺令人如猝被凉爽矣中座一少婦則嘿不言但引目仰視施蒂菽微笑意甚羞　即又游目外嚮移囑海面時數十武外軍樂大作施蒂菽傾首偏嚮樂聲來處漫然言曰樂聲佳乎老婦曰勳爵海物爾是乃滋佳老翁則曰是太喧豗施蒂菽曰是爲步隊中最庸劣之軍樂方我領衛隊時句言至此詘然止舉冠似遙遙與人爲禮曰噫此杜美爵夫人也語時神情至淡漠似習與貴人晉接倦於稱舉貴人名號者座中三人乃皆迴顧施蒂菽曰行矣不可見矣我特一瞥遙見夫人在彼然已去矣老婦意若甚惜曰惜我乃未之見施蒂菽曰俟更相遇請爲先容老婦稱謝外史氏曰今余未叙下文之先請爲述施蒂菽得爵之由質實言之則僞襲耳其人本市僧爲克雷峯市肆中一走使經年中以五十禮拜治所業餘日則僞以男爵之尊自居出游時恒用此自娱幸無識者常對肆中同夥言僞襲爵號是不費一錢而得人人致敬盡禮於汝致足樂也此時目光又注射座中少婦曰密斯今日曾海行乎老婦代答曰我輩今晨因思作海上之游乃是間逆旅中無能划　者海瀕船人又皆事集逐不果行施蒂菽莞爾曰君輩宜招我則早成行矣少婦曰然則勳爵固善操舟矣施蒂菽愈形笑悦曰唯然我似能鼓枻卿當知凡大學中人句語至此遽止則又鞠躬與一空中樓閣素識之貴人爲禮老翁葛伯萊曰君在大學時與貴游子弟划　當非一次語時意似豔羡不已老翁者業建築茲適新罷業耳擁資旣廣輙挾其妻女出游瀕海諸名區用以自適遂爾邂　於此復曰君輩年少貴人樂事多矣施曰人生行樂固須及時外史氏曰實則施氏日來私計此老擁此多金不審當劃幾許爲其女　資者恒以此計慮不已乃又曰我恒思我應寧居自進於公人之列老婦大駭曰勳爵何言我决勳爵當不嗜此此等營業乃太卑微蓋誤聽矣施蒂菽色　曰馬丹當知所云公人者爲入議院之謂或其他公家事業類耳 
[來函]  
日前常識欄載余體先君治哮喘良方法用烏　鷄納入柚子中因柚子一物有所懷疑當就來函欄中奉詢余君茲承余君遠道惠書不我遐棄良足深感用將來函錄登以供衆覺並期無負余君一番盛意也 
（上略）哮喘方所用袖子即市間所售文旦（亦名沙田柚）並非新會橙此方功效的係數友實事當敝友年少時抱此劇疾舉家以爲難承祀續其父因而娶妾生子并令就醫於陳蓮舫及休寗唐竹軒均難除根後在輪船中復發此病有江西玉山友人教以此方照服果愈請代登報端以釋閲者之疑云云（下略）林　甫 
[自由談之自由談] [  翟逸父]  
唐少川之川爲流水之通稱流水自必入於春串江金陵爲朱明之發祥地朱氏（啓鈐）前往似有舊地重臨收效較易之勢足見和議地點之相持不下於兩總代表之姓字上不無關係也 
 
 
 

Page 15

 
 
   
 
 

Page 16

 
 
能積錦扇牌香煙空包二十只請向英界九江路大慶里口第二百三十三號本行兑換游劵一張錦扇牌香烟　上海永泰和烟行唘 
ＶＡＮＩＴＹ　ＦＡＩＲ　ＣＩＧＡＲＥＴＴＥＳ　ＴＯ　ＣＩＧＡＲＴＴＩＥＳ 
[三星帆布]  
宜彰帆布公司於民國初元在天津創製中國防水帆布第一家並製皮革箱筐以及衣包一切物美價廉誠實無欺行銷北洋不計及南洋各埠亦行銷數載於茲敢云守信守誠無虧商德故以信用換來今日之美满名譽今後精益求精以副光顧諸君之雅意更祈於購貨時務必認明三星商標爲要庶不致誤總批發處天津宜喴商行　上海總經理處法界天主堂街同順記長經理處寳善街福興立號 
[蔣永亮牙科醫學士]  
最新無痛治療術醫治各種疑難牙症骨槽牙疳牙癰盤根爛牙等善鑲金銀橡皮籜牙赤金橋牙電氣種牙赤白金粉磁粉補牙診設新約牙科醫院上海法租界霞飛路一百六十五號洋房電話中央四七零四分設英界四馬路望平街口第九十九號一百號電話中央三四一九 
[新到監白晒圖紙]  
四川路一百三十三號華泰洋行 
[中日實業有限公司滬行廣告]  
本公司禀經農商部第八○二號批准立案資本金額共爲五百萬元以通融資金應募債票承辦調查各種企業爲營業如有政商各界委辦各項實業借欵等事均可承辦本公司聘有專門鑛師可以代爲考騐各地鑛産鑛質及一切開採計畫倘蒙　惠顧議商辦法請於每日午前十時至午後四時駕臨香港路六號本公司滬行接洽可也　電話二千六百廿六號　 
[上海東方滙理銀行廣告]  
本銀行基金四千八百萬佛郎貯金四千九百萬佛郎總行在法租京巴黎専做各埠兑匯存項押欵如蒙　　賜顧請至本行面議可也 
[江蘇銀行廣告]  
本行開設七載素承各界信用總行設在上海江路西五十一號專收存欵兼做滙兑滙押貼現抵押放欵買賣生金銀及銀行應辦各項格外克己優待自有堆棧堆存押欵貨物及客商寄棧各貨並在蘇州無錫鎭江南京南通等處設有分行下關徐州蚌埠設有滙兌處又於上海總行蘇州南京兩分行内附設储蓄處專爲存儲零星欵須凡有銀元一元以上均可存儲活期利息長年四厘定期存欵利息特别從優面議並有特别定期儲蓄存欵利息可分四期每三個月支取一次以資便利倘蒙　惠顧本行無不竭誠招待也總行設上海英租界江西路五十一號電話二四五二分行蘇州閭門内德馨里　南京城内黑廊大街　鎭江風神廟巷　無錫竹場巷　南通西門闗帝廟　滙兌處南京下關惠民橋西首　徐州東門内　蚌埠頭道街堆棧　上海蘇州路第四十五至四十六號六十三號門牌　南京黑廊大街淨覺寺内 
[上洋王大吉新發明百補全鹿汁]  
鹿爲仙獸其夀最長性禀純陽故其一身皆資利益先賢定方爲丸功用雖妙然究不如湯汁之快速且無渣積之弊此理甚明本堂遵照原方悉心研究改良製煉參用西法合葺角精腦骨肉皮血參以上品諸藥改製爲汁凡諸虚百損五勞七塲男子陽萎精衰婦人子宫寒冷服之實能育子受孕補精塡髓健筋骨益氣血澤肌膚悦顔色益壽延年返老還童之妙用較之金鹿丸實有過之無不及自本月二十四日開幕發行以來承各界同胞歡迎賜顧異常發達咸讚爲國産中唯一之大補品一切功用另詳仿單每瓶售洋一元每打售洋十元分銷面議並增經驗新藥十餘種潤肺杏仁露生髪香油神效凍瘡藥等　杭州總分銷處五洲大藥房　常熟介福藥號胡春帆君　總發行所上海英界寳善街　分號法大馬路 
[上海壽豐火腿廠十三日正式開幕]  
本廠在虬江路自置地畝建造洋式廠房敦請西醫監製南北火腿原爲振興國貨愼重衛生起見　蒙各國允准推銷南洋羣島包運出口現于在河南路北京路口自建洋房爲發行所零躉批發至本廠事務均有張煒祥一人經理進出貨色及銀洋來往貨銀俱由張煒祥個人名義圖章爲憑若與夥友私相受授本廠槪不承認特此聲明　經理張煒祥啓事 
[泰縣泰來麪粉公司各股東鑒]  
本公司現定舊歴十一月二十日起至十二月二十日止換給新股票凡我股東速將舊股票息摺或紅股摺或新股収劇持向上海浙江路洪德里本公司換取新股票惟換票時各股東應將姓名籍貫及通信處詳細開明如將户名另立記號或一記號中爲數人共有者俱應推定一人爲代表其代表人姓名籍貫及通信處亦應詳細開明以符定章此佈　泰來公司啓 
[文章之寳庫　學子之宗師隨園全集]  
全六十四册中國連史紙印定價十四元上等有光紙印定價十元上海文明書局彂行 
 
