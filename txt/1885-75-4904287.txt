# 1885 - 75 - 4904287

 

Page 1

 
 
[三十號畫報出售] [  申報舘主人啓]  
　　自法人侵犯甬防遠近商民皆欲尋消問息本舘深知諸君殷盼故正月十五日之戰特派友人附江表船前往觀戰兹將該處海口形勢山名地名砲台營盤内口海外海兩國兵輪駐泊處所攻擊情形一一描繪朗若列眉閲者不啻身臨其境親觀戰事現己列入此次三十三號畫報以供衆覽畫報之自仍送畫讒兩圖一爲山水任君伯年所繪一爲人物沙君山春所繪筆致超妙大可寳貴畫報仍然九圖末附淞隠漫録圖説一則閲者鑒之此佈 
[書新疆劉爵撫請設南路各廰州縣分防佐貳摺後]  
　　新疆自左侯相出師以來回城殘破漸就敉平戈壁荒凉頗多生聚奇功偉績彪炳西陞軍務既定爰請仿照内地治理設立地方各官庶沙漠之民咸知嚮化一切善後事宜有劉爵卿帮辦諸臻妥恊俟相入關悉以委之而以張朗齋單門帮同辦理二公久於關外固能以侯相之心布侯相之治去年奏請設立南路道隨廰州奉部核准而爵卿即自拜新疆巡撫之命從此巖疆曠土浩漠無垠直接雪山葱嶺以北胥歸巡撫統轄而因其地廣人稀不敢多設官屬以節善俊經費而免紛擾故僅於喀什噶爾阿克蘇兩處設立道員各一人所屬温宿荷車和闐蔬勒四處各置直隸州拜城於闐棄城疏附四處各置知縣喀喇沙爾烏什英吉沙爾瑪拉巴什五處各置直隸廳於是新疆南路遂有十三廰州縣轄以兩巡道而統於巡撫大有内地規模矣然此十三廰州縣境相隔輙一二千里七八百里戈壁之中可耕之田百不一二水草所生僅供畜牧非若内地之毗連甚近也既設地方官則屬地民情治理錢糧獄訟皆歸理料所難者出産稀少聚落無多而地勢遼闊雖數百里無民居亦在控制之内分防佐職誠不可不設也現經爵撫具奏擬於道員之下添設道庫大使各一員而各州則以吏目佐之各縣則以典史司之各廰則以照磨兼掌獄務如該廰州縣等不能一人獨理或應分防俟准設之後酌量情形辦理否則堂屬同城一如内地之佐雜而己此摺經交部議當奉援例許可蓋既有道廰州縣之官即不應不設佐雜以承其下而民間庶務有爲牧令所不及親者即可飭委其屬互資治理故部議必爲可行也但此等佐雜各員選補章程應爲早定此時由外叙補一次吾知二十年來軍中差遣文員自必不少無事部中開選更不湏揀調於甘省且非久在新疆差遣勤苦之員不足勝任盖事係初創並無舊章可循分防之處與印官所駐之城白爾窵遠辛苦勞勩他項人員决不能禁何况未居回城者又與民情不合辦事有掣肘之虞更非新到者所能辦理裕加也惟現係初次自可以軍營人員揀補若經久之法必宜詳立定章始可遵守竊意部選一層嘗見每月缺選單内邊疆佐貳有甫選此人不久開缺另選者自捐輸以來一命之官百金可致本員初則望缺繼而以選授無期轉不經意而部中章程紛雜往往有數年不選而一旦怱見其名者本員或己他就或己病故或衰病不能赴官或温飽不藉微禄或更僻居鄉遠選單搢紳終年不見捐册之中止塡籍貫不具都圖報役不知直有終身未知者以故有查無其人及無下落者此項新疆佐雜官係新設又多分防比之内地更多緊要無論官卑路遠捐納之員居家待選一聞斯缺十九不願赴任即使肯赴任者亦大半未經諳練不禁勞苦之員若到關外人地决不相宜且亦無此旅費長征於數萬里之外也故部選似可不必置議計惟於甘肅省中候補人員定一敘補之法或於軍營差遣之内酌量間補但甘肅極邊省分外屬州縣往往止有教典兩員缺既不多分發到省者自亦寥寥恐由甘省出關投軍營當差者又去其十之三四無論内外總不如東南諸省之冗雜將夾補此邊缺荀人數太少必難選擇從前江浙捐納大旺之時大都指分鄰省盖取其便易離家又近之故若邊遠省分則有百金之捐欵獨無千金之川資雖人浮於事擁擠不堪斷不肯舍鄰封而就塞外鄙意謂停捐己久各省仕途淘汰數年尚覺英才濟濟目前以海防經費重復開捐實收八成出資者倍形鄭重不捐則己捐則不僅以此數有金謀一餬口之地是當爲國宣勞及時報効不憚辛苦不畏跋涉然則何弗於甘肅省中求一出關差遣人之人情耶現在缺止十三而巡撫道員三衙門之内隨時差使所在城人約略數十員自尚可容盖備奔走資諳練而即以爲異日補缺之地也捐生捐生此捷徑胡爲乎而不行 
[英使疾終]  
　　昨日下午四點鐘越二十二分時接得本舘在京訪事人專發要電云英國駐京欽使巴夏禮近日忽患疝氣纏綿床第幾閲宵昕至水本日邜時遽爾謝世查巴君握節京華約僅三易寒暑平日熟精事幾如掌上螺紋爲人亦温厚謙和毫無倔傲習氣一旦化去能無黯然銷魂哉 
[作法自斃]  
　　上月廿八日午後法船在甯波油山外洋面遥對金鷄炮臺連開十餘炮皆不命中遂將大炮高架桅上以便從高擊下詎炮身過重着然一聲繩斷而墜壓斃及受傷者共有三十餘人聞者皆撫掌稱快 
[四明紀要]  
　　前有立生號之山東船被法人擄去又有范姓商船開往鎭江法人見之即開小火輪向追范船行駛如飛法不能及開砲遥轟幸是時風順水急盡力避逃得離虎口然己險矣○近日法人米糧告　每至金塘　掠取居民牛羊等物惡貫己盈竟有力盡計窮之日天道豈眞瞶瞶哉○我軍因小港炮臺無砲恐法人乘間進攻遂即趕緊興修以便派撥重兵扼守○鎭海口門前己排釘巨椿中留船路以備臨警堵塞法人時以舳板游弋窺伺摇惑居民歐陽健飛軍門及薛叔耘觀察深恐好宄冒充商漁乘間混入因會商地方文武水陸各營將所留船路全行堵塞又在小金雞山淺水等處一律添用釣船沉下從此敵船不能過雷池一步矣 
[巨災疉見]  
　　前月二十七日午刻漢皋老官廟某錫箔店後草房内忽兆焚如火星飛入院中灾及箔作幸在日中趕緊邀人灌救不致蔓延亦幸矣哉至三十晚爲通鎭大開張之期各鋪循例暖牌速寳懽飲有德厚薛錢莊雇主福興班在萬壽宫演劇酬神演畢方在收拾戲箱不隄防燭花彈入箱中旋即烟騰火熾時梨園子弟俱己散若晨星洎會中知覺赶取水龍灌救即由戱房至戲臺早己節節曼延又值東南風嘯聲如虎分燒左右兩廊接燒兩邊鐘鼓樓以迄正殿時己十一下鐘諸龍咸集噴水成珠本鎭文武各官皆至彈壓隔壁禮智司衙門更嚴爲之備不致殃及池魚然己險矣查萬壽宫爲漢市巨觀門外牌樓及墻頭屋脊盡用佳磁描繪人物花鳥金碧交映費至十餘萬金工作數年始能蔵事一旦化爲焦土瓦礫盈塲所剩者惟新造之後殿魁星閣暨巷東舊存偏殿而己是時張藕芳太守胡都戎俱呵 
 
 

Page 2

 
 
殿而至守至鐘鳴三下方回衙署先是九點鐘大通巷後痘母祠背面某甲家草屋失愼延燒二十餘家甲妻懷娠將分娩彚砧他出未歸其子埽得街上爆竹紙一大堆負回棄積以俻次日向紙坊售錢不意火星未盡頃刻燎原一家三口一無得生即腹内珠脂亦成煨熽誠可哀哉 
 
[鳳城紀事]  
　　凡捐官赴部騐看例由同鄉京官六品以上者爲之出結結有費輸諸局中有一人總司其事月必瓜代按月將所收瓜分 
此固咸豐以來之成例也停捐後捐牛絶少結費寥寥公議較前且什伯倍此次因海防籌餉復議開捐前己有减爲八成之説原冀諸富糾輕而易舉慷慨樂從奈迄今數月來者仍未源源户部屢接臺局咨文商請設法傲勸以期踴躍輸將大司空明察秋毫謂諸富糾之裹足不前者皆因費多疑鉅致生吝心若再减成不但人品混淆抑且難爲實益刻己擬定將名省結局由官酌定結費俾各减成是亦開源節流之一道也○同治初年有蒙古某貝子來京借用長興厚商人王姓銀一千兩劵署一年歸還三分行息届期五赴貝子部落索取貝子胡賴不認王無如何垂頭喪氣而返客歲又值該貝子年班來京寓居東華門内北少灘關帝廟至新正十三日王遂赴步軍統領衙門控告官准詞飭傅貝子營事人質訉時王偕差役伺諸左近官廰管事人至即扭而鎖之詎該管事人力大于牛推倒諸差狂奔返寓鍵厥門差至不得入次日步軍統領復飭役街票傅該管事人到案押候訊理統計此項本利共需數千金步軍統領擬會同理藩院審訊未知如何擬結也○工兵兩部土地祠每值上元祀神必結綵懸燈異常炫欄今歲本署司務廰先期張貼告示謂己奉旨裁禁不准懸燈及期有不遠數里來觀者皆乘興而來敗興而返云○主某者雲南人僑寓京師宣武門外南横街其父曾任刑部秋審處總辦殁時王年尚幼入塾攻書家政悉由慈親經理客臘王忽有顚疾家人不以爲意王平日曾積欠鴻寳齋南紙舗錢百緡有奇年終送帳單至其母因所購皆不急物薄貴之王竟服阿芙容膏而死雖曰可憐然亦咎由自取也○京師琉琉廠火神廟每逢新正商賈雲集金玉珠寳書帖鼎彛羅列目前任人評玩然惟顯宦豪商得以輸金購致尋常寒酸輩斷不敢若楚子之問鼎經重焉今歲自正月初四日起雖極鋪張藻繢毫無顯者來觀豈京師風氣爲之一變耶抑恐銅山易頽未敢千金一擲耶○正月十九日爲邱眞人得道之期京師人呼爲燕九節西便門外曰雲觀於先一日起車水馬龍遊人絡繹衣香扇影門麗争妍謂之會神仙觀博二里許殿宇輝煜樓臺廻互羽衣客麕萃於此皆幻爲奇形怪狀以獵人財其最奇絶者一橋下有二道士相背而坐踞蒲圑不語不食無寒暑無昕宵咫尺不移儼如木偶橋下懸一金錢遊人以錢投孔中謂中者能獲福不中則再投有投至百數十而不獲中者兩道士面前錢堆盈尺其獲利常甲於諸道士○客臘有輿夫數名至前門外中和園觀劇因事與園中人口角馴至互毆轎夫恨恨而去自稱給事醇王府中園中人不以爲意詎新止初二日突來官投封錮園門園中人情急挽人説合定於二十二日啓封是日輪應瑞勝和班登塲新年無事觀者如雲延至日西尚不開劇園主恐座客散去乃飛貼紅籖上書今日祭神分文不取觀者因各少安無躁至三點鐘後紅氍初展緑綺徐調果有名角數人分濱四齡臺下諸人喝彩如雷謂見所未見云○喇嘛僧有打鬼之戲打鬼者何用以袚徐不祥猶三代儺之遺意也正月十六日德勝門外黃寺打鬼二十三日安定門外黑寺打鬼届時諸大喇嘛跪殿上鐃鈸叮噹香花馥郁志心頂禮虔誦番經又以君喇嘛扮作黑白鬼跳躍殿上及扮二十稚宿驅逐鬼魔移時自殿上逐下奔出寺門繞廟墻一周鬼即布五穀於地又以白土洒觀者俗傅洒著者主不祥故皆越而避之是日主僧遣執事喇嘛攔阻閑人不令入廟十六日有一閑散喇嘛冒充執事者踢翻一贸易担予贸易者悉其贋也潛約十數人伺諸廟外誘出攅毆隨呼哨一聲各鳥獸散 
 
[袁江雜録]  
　　去歲南門某髮匠被害兇手係營兵陸某就獲後復經逸去縣中立意索人營中知難推諉派兵四出稽查至正月十七日 
在清河南鄉廿餘时地方拿住由營送縣略訊供詞監候詳游天網恢恢疎而不漏作惡者誠何益哉○歲事方新即有各種把戯麕聚城廂金鼓雷鳴士女雲集江湖浪子藉覓腰纏昔歲大憲懸爲厲禁若輩無托足處幾于蹙損雙眉今正王邑尊體恤貧民特開一面之網一時奇巧雜劇紛至沓來至開篆後始下令一律出境不容逗遛寛猛兼施若輩咸畏威頒德○法人猖獗風鶴頻驚滬上工商有以浦以爲樂郊之適者曾見銀工數人匣中積有鏤金錯綵之件花紋新巧與淮上土製天壤廻殊一時繡闥紅樓争相購致粉盒脂奩之畔無不用以助妝風氣听開利市三倍遂僦屋一廛以爲久居之計云○狀元樓茗肆新來直省女妓三人以煮雪烹泉之地爲調脂弄粉之場問年而桂月將圓倚枕而檀雲欲軃艶聲所播傾動時流而摧花斫柳之徒亦時或衅生口角未知有情人能繫護花鈴否○前報列河南岸設立電缐直通漕署一事兹悉自上月十五停土以來至今毫無動静究竟因何分設因何暫停悶葫蘆無從索解也 
 
[鎭江紀事]  
　　正月二十七日己刻京口北岸六七濠江中猛起旋風捲翻一大商舶時救生船未經戒備幸義渡篙工見義勇爲遵章施 
救各人始不被波臣挈去事後訪聞經義渡救起二十人開江小划救起六人尚少二人查無蹤影一號救生船聞信駛至帮同打撈在覆船中撈獲一人另於後稍覓得一人然氣己早絶矣江河風浪誠險矣哉○旗人巴三挾妓至茅山進香行經鎭江西門外時己昏暮路絶行人巴遂先往賃定客機囑妓轎在後相隨轎至清海池浴堂門前突有李某飛奔向前首觸於轎遂與輿夫互詈妓亦出轎紛争正在鷸蚌相持而巴己贸贸然至詢悉顚未人肆咆哮舉手披李頰且握其髮辫將扭至客寓而甘心焉路人勸令釋去詎李廻思愈忿誓不肯休又不敢與巴鬨鬪隨糾集夥壯數人遷怒寓主與之尋釁寓主不欲多事笑臉相與許以今夜不留巴宿明口茗肆服禮李方霽威而去○京口驛丞某君恃勢作夙夜用自大口路之人目爲之側上月二十七日晚因事出門驀被仇家抛擲石灰眯其雙目暗中摸索如在漆室之中邑尊憫其苦也許爲緝兇究辦然四虑海捕莫得其名恐終於寃沈海底耳 
 
[禁放風筝]  
　　皖垣每届新春童椎輩放風筝以相娱樂風和暖草軟沙平三五成羣了不避忌客臘崇膠兩欽憲臨皖暫寓罷門行黜 
關防嚴密聲息不通該處之左係府學右係藩署前係正街後則毗連近聖街孩童之喜放紙鳶者彼往此來絡繹不絶一日午後欽憲方静閲公牘忽聞簷前鴛瓦墮地錚然猛擡頭望見有八角風筝飛落院内瓦即因之施下風筝上粘貼禀詞二張欽憲隨將禀焚化不予深求自此傅諭行臺附近各處不准再放風筝當收尹明府飭差督保昕夕梭巡云 
[宜陵録要]  
　　英國駐宜之夏嘉領事去夏卸任後其缺久己虚懸至今正十七日新任額領事始來宜接篆聞額君由臺灣調來支○宜 
江水勢己漲二尺有奇彛陵輪船來埠較往時略速聞江通亦於日内將來矣○聞鮑春霆爵帥所部二十四營兵勇中途逃散四營緣爵帥定章日行六十里不准騷擾民間一草一木軍令森嚴法無稍貸應募勇丁因憚辛勞以致紛紛潰散爵帥遂飭後路多設卡子嚴查逃勇獲則即以軍法從事云 
 
[惡奴欽主]  
　　杭桓上城水漾橋地方有陳公舘者世族之後也家惟母子二人别無婢僕僅一蒼頭供使令而己新年陳子以要事有嘉 
湖之行奈六旬老母獨處無儔兼以畏寒多病需人照看雖有同室之鄰而屋宇深遠呼喚不聞故亦不匪兼顧幸家中老僕畜己多年諸事尚可放心藉以穰紓内顧憂乃收燈節後春寒日增陳母以觸寒感疾日擁重衾臥不能起該僕以主人遠出老主母又病不省人事遽萌惡念遂乘夜 
 
 

Page 3

 
 
深人静之候潜人臥闥取棉被一條突將主母蒙頭覆盖升加氈條等物於其上四面壓定使其不能聲喚於是將房中所有盡情搜枯席捲而遁不意陳母被中挣扎幸未絶命至天曉央人徧請親友細告其事一面專函促其子歸報官緝捕乃上月二十六日早該僕偶從忠清里行過爲某號醬園中所見亟喚棧夥追獲之詰其事則直言不諱自云原贓俱在但典去綢衣兩件計洋十一元爲連日花用也聞醬園主人係陳母至戚故能認識見擬將樸送還其主待主人歸來送官嚴辦嘻舊巢語燕尚識主恩如該儀者竟忘豢養之恩忍作喪心之事眞獸之不若也 
[改躉爲零]  
　　蘇垣洋藥厘金十餘年來歸粤商郭某包完包辦按年繳局刻由督辦牙厘局憲議將洋藥子厘另設落地捐局由商逕投 
該局完繳厘金黏貼印花方准銷售己於本月初一日在閶門外胭脂河頭設局開辦矣昔聚零而成躉今改躉以爲零其中盈絀之數想智珠在握者當必别操勝算也 
[挖目可疑]  
　　嘉興南門外姚家蕩灘坆屋内有某姓母子兩人居住子年十七母年五十一上月念七日半夜時忽被人破門而入將母 
子眼珠挖去想必仇家所爲也次日母子倩人導引入城赴秀水縣署喊控當經邑尊飭役嚴查聽候究辦 
[東藩瑣記]  
　　客臘念九日二更後忽聞鎗炮聲不絶於耳約炊許始止居民無不驚惶華商亦奔走於途争相問訊以爲又有風鶴之驚 
矣有奔視而回者始知聲自王宫内出蓋宫中屢見變異趁此歲暮故調練軍數營入放槍炮欲藉此以驅逐之亦然爆竹之意也○聞宫禁之地每夜頗有變異有髣髴見其形者有依稀聞其聲者東逐則西奔南驅則北竄忽現忽隠莫測端倪宫女非結伴不敢夜行或正行時忽然駭倒間有致斃者亦厲氣之所鍾也故國王有移宫之舉○新正十七日國王移居於西門内三軍府處之王宫先十日即搬運物件絡繹往來届期宫女各乘小轎從者約千餘人先王而行隨後王與王太妃王妃世子等陸續前進其護衛扈從較尋常更覺整肅文武大小官員無不隨駕蹌蹌濟濟擁護以行駐防三營統領將官以及兵丁餘勇亦皆空壁而出節節防衛以此舉非常恐有意外之慮也惟當變亂而後民困未蘇又加此土木之工民何以堪雖舊相仍並非改作而略加修飾己用去數萬金矣○國王以三營均駐東門一帶西門以内未免空虚一有急警援應莫及遂請吴孝庭軍門移紥宫墻東之小南營内此即馬湘伯中書前住之所也與宫墻相隔一河不過半箭地孝庭軍門己於十六日先期而至惟地方窄狹一營駐此倍形擁擠耳○駐防水原方銘山軍門欲移入王京尚未定計而朝鮮居民己無不跂踵以待之○街上游手頗多營中查街者問之則對以局局務查街者問之則對以兵非兵非商行蹤詭密犯法滋事皆此輩所爲是以統領商憲己出示諭遇有此種即爲遊勇俟有船來押解内渡不得在此逗遛○日本公使近藤興鋤己於初五日入城住苧洞地方左右居民無不畏懼兵僅數百人而氣態恣睢道路以目去歲所築之衙署己棄置之比石縱横墻垣欹側尚有貧寒之人入内搜剔以求微利者日人經此低首不顧談者曰是有愧於心識者曰是有憾於心也○聞國王以當五錢諸多獘端有改換當一小錢之意此非諸商民之利實國家之和也○國有改換當一小錢之説銅價因之昂貴謀利人多有預購以居奇者○日高暫和彼此不無意見幸近藤公使非竹添一流人或可免起争端其國人奔避他方現己稍稍來歸○前聞電線將自上海運來由此地直逹旅順從此信息飛傅轉瞬萬里雖有意外變故亦可無虞○衣冠漸復舊制可見國王之勇於改過○元旦下午各家門首變松枝並亂髮一圑臭水可聞未愁何義 
[風波可畏]  
　　初四日黎明大風雨時覆舟甚多業己詳列前報兹悉往來蘇滬之航船在中途失事者有五艘斷檣損舵者二艘搭客水手雖有溺水皆慶更生尚有一嘉定航船駛至南翔相近忽逢風雨舟師急欲灣泊小港以避之而船舵己折船上男女小孩共有十三人見船將覆莫不號哭呼救舟師囑勿慌亂旋得駛進小港俟風静後始鼓棹來滬内河壞船己如此之多則外洋船隻更不堪設想矣 
[浦濱雜紀]  
　　虹口江北人所推小車俱在順泰碼頭守候主顧每有争奪肇釁情　昨有某甲將陳小蘭毆傷經巡捕將甲拘入捕房而送陳小蘭至同仁醫院○虹口小菜街某襪店前夜有落魄之某甲向借錢二百文不允漸减至數十文亦不允甲忿極遂將其櫃上之剪刀取去適被巡街捕瞭見乃將甲拘獲邀同襪店主同赴捕房該店主不願究辦捕頭當將剪刀給還甲得釋放○英租界居安里妓女李秀寳前夜十點鐘時在洪園門口向某客索討嫖錢未免言語唐突某客變羞成怒勢欲用武妓亦不肯少讓遂致扭作一圑旁觀者莫不掩口胡盧該妓又失金押髮一支愈不肯休乃扭客同赴捕房捕頭飭將某客押候解案○江北人杜濟川之子桂寳被各小工毆傷禀請英公廨提究一節己列前報兹悉黃太守己於前日飭差赴虹口捕房恊同包探孔長牛將被告周長林及其子大龍先行拘押候提集人証再行訊再行訊斷 
[縣旂誌略]  
　　昨日浦中停泊之各國兵船均懸德國旗號而德國各商船亦皆懸掛彩旗想係德國節期也 
[搶女己懲]  
　　前報載搶女待懲一案當由莫邑尊庭訊之餘飭將顧三押令交到媒人顧雲峯再爲核辦詎顧逾限日久並不交人前晚莫邑尊飭提原被覆訊旋據該女之父衛國瑞偕妻張氏投案訴稱我女秀寳被實顧三强槍伊既憑媒聘定何以不能交出媒人求請伸冤懲究顧供確曾聘定秀寳爲室嗣因衛欲賴婚小的心不能甘所以邀人去搶求請明察邑尊謂爾既確曾憑媒聘定倘可將媒交出以便斷給爾領現爾不能交出媒人顯係强搶良女尚敢置辦實屬可惡遂飭責四址板着具以後勿再滋擾切結並着交保秀寳交衛夫婦具領完案 
[賣嫂案結]  
　　匪徒賣嫂一案訊供各情早登前報前日下午三圖地保沈國良交到張姚氏　邑尊升堂集訊該氏訴稱日前由夫弟張阿六得洋七十元逼令再醮九圖地保張兆堂小婦人誓不允從阿六遂串同張錦春沈仁榮等至家邀我出外問話不隄防被擁至張兆堂家强逼成親我此時身入樊籠不由自主因暗中致信我弟姚秀華囑其向彼理説詎張等非但置之不理反將小婦人藏匿他方後張等探悉我弟己經控縣遂於本月初二日送我至沈國良處現由沈交案求請究懲張兆堂供小的與該氏本係親串前日該氏與母口角逃避我家並不逼令再醮求請明察邑尊謂現各于証皆己在案豈容抵賴洲供遂飭笞責四十板始從實供梁張錦春沈仁榮仝供我等與該氏爲媒實由阿六所託逼醮等事實不知情邑尊怒其狡展飭各責二百板隨詰張阿六供稱該氏實由伊母價賣邑尊謂此事由爾一人串出奚容推諉飭重苔二百六十板並着各具以後改過切給又諭張兆堂曰爾當地保理應守法奉公豈可申娶醮婦本應重懲今姑從寛免責如再違犯定子嚴懲張唯唯叩首而退邑尊判將張姚氏交姚秀華具領完案 
[拔妓述聞]  
　　英租界東棋盤街長順堂妓院内前日被人拔去一妓名月娥該鴇正在訪尋旋有人向該鴇理説願給鴇洋五十元爲妓贖身嗣後或從良或爲娼聽月娥自便不受鴇之管束聞該鴇尚未允從也 
[控追房租]  
　　劉維忠投英會審公廨控股開洪園茶舘之曹雲龍孚坤山積欠房租洋五百二十餘元且租房立有期限設未滿限不得退租特請爲訊究等因黃太守即飭差傅曹李到案於前晚庭訊劉申訴前因并稱租房定限十年且被拆卸改裝將來退租須裝遠原樣租摺契據呈閲李坤山供租房開張以來生理虧本房租甚大又不允商减實難支持擬俟月底退租所欠房租是實惟去年閏月讓租則欠伊租洋四百 
 
 

Page 4

 
 
十二元至十年期限及退租時裝還原樣等情我皆未允劉又稱筆據係伊司帳人施予青代書豈容翻悔李又稱劉欲立此憑據找確未經畫押劉又稱我租地造屋亦有年限地租不能缺少應請追償房租曹雲龍供與李坤山股開洪園惟給仔本諸事皆李一人經手我不干預且自開店迄今從未得過官利及盈餘之銀黃太守隨著李曹交保先行措辦應繳之房租至曾立年限與退租裝還原樣一節補傅代筆值子青到案再訊 
[儒醫助賑]  
　　謹啓者孟河馬培之先生久己名傅四海有高弟子江雯青兄早入儒林素好醫學精理内外隨培之先生案頭多年客棧孟夏二小兒紫卿住吴門詣馬府就醫盤桓良久深悉雯青兄醫學兼優李秋雯青兄道出申江卜居於四馬路南晝錦里仲冬應九江關道洪觀察延請半月回申臨敝會舘拜會談及山東江西安徽三省復遭水災需賑甚急尤爲躊躇者本年春賑爲日孔長需欵實鉅若弗竭力接募勢必前功盡棄無如市道之衰籌捐殊爲棘手善昌爰商之江雯青兄請其大發慈悲因今春天時寒暖不匀上海病症甚多將醫金捐助帮弟一臂之力當日承念三省億萬災黎慨然允諾酌定於是月起診因思滬上風俗凡醫家稍有聲譽者無論病家貧富門診内科須二百念八文外科須三百廿八文出診須洋封起碼若遇急病特請遂名爲飛號請封等均要加倍貧乏之家無力能請祇可付之天命也己善昌將此情形面述江雯青兄而雯青兄慨然允諾遂委定一規例爰議門診每號一百文出診每號四百文倘有願赴診者先將該醫封送到絲業會舘籌賑公所收下隨塡號票交給赴上海北市南晝錦里江公舘繳票診治至於請出診者亦將該醫封先行送到敝會舘收下言明某處黯録號票敝會舘當將號票着送江公館通知照票到府診視設有急病來敝會舘掛號無論早晚可代請江先生即一若夫轎封亦不計較惟路徑過遠須請酌給如有願至江公館掛號不願夾敝會舘者須照江公舘之規於敝會舘無與焉夫出阿江府名門世家雯青兄品行端方學養兼到少年英傑卓然可風今滬上得此良醫樂行方便即可補救夫災民抑且有裨於窮乏誠恐申地未及週知兹特託登貴報謹以奉聞上海北市三省籌賑公所愚弟少欽施善昌代啓 
[山東撫憲陳雋臣大中丞致上海籌賑公所施封翁書]  
　　少欽仁兄大人閣下雲物書祥快披簡翰並收到匯付莫觀廷第三披賑銀肆千兩復由烟臺方觀察解到末批新舊棉衣各件均飭局送交陳冠生殿撰散放就審行道有福作善降祥馳樂氏貸粟之書廣田梠解衣之惠修德必獲報竊爲橋梓誦之韓葆元等捐助棉衣己奏請坊奉旨邀准容即備文知照潘振聲孝廉史仲甫司馬赴患民霑化等縣查放聞令郎子英擬即東來同藉衆擎得成善舉仁人利溥忭感無涯東省灾黎地廣人禂惟接濟春賑約計放欵所短尚鉅尚望大力廣勸得能賑捐源源而來圓成善果永垂不杇核奬各捐户須移文本籍尊處禾刊鈐記勢難具文移送即請臺端就近在滬刊一籌辦山東恊賑局鈐記以昭詳愼事竣銷燬昨於公牘中知照請即酌辦是荷專復敬請台安並賀新禧諸希融照不備愚弟陳士杰頓首正月十五日 
[上海北市籌賑公所施少欽來啟照登]  
　　今本埠日昇昌票號批李香泉兄交到安徽宿州官幕諸大善士代募萬善同登昌字册第五 
千二百七十五號一扣共募九户計曹平一百二兩合來上海規銀一百九兩五錢一分○本埠泰亨源銀鑪交到萬善同登昌字册第一萬五千七百三十二號一扣共募四户計湘平四百十兩合來規銀四百三十一兩一分○以上兩項賑捐承代募捐册來銀均由遠道寄來善昌當備復函按户塡奉收單仍託日昇昌泰亨源兩寳號寄繳先行登報奉復餘俟按户清單挨日排印再富奉聞二月初四日 
[早春詞贈潄生]  
　　東風有足疾於馬䭾春一瞥滿天下春如遠客乍還家開口一笑梅著花春歸海上人猶客四十男兒頭半白相逢不 
用談窮愁明月催人上酒樓 
[次李芋僊剌史六十五初度韻却贈]  
　　梅花相約祝生辰競放江城萬樹春風月也應笑狂客頭銜端合署詩人胸多塊壘澆難盡腹 
有詩書氣不貧我欲典衣爲君壽望雲聊勸酒三巡君家劍外我山東骯髒論交氣　中經世文章從古少憂天心事幾人同十年宰相徒爲爾一卷楞嚴不負公眉老齊名推二李清言雅有仲堪風先生與訪眉生廉訪皆蜀中名士近時屢以楞嚴相饋故云寵九蔡錫齡初槁 
[投贈李芋仙剌史]  
　　文章心性兩相知咫尺天涯繫夢思却怪青蓮老吟侣從無報贈少陵詩名士從來自有實羣賡白雪和陽春十 
年海上不相識明月清風恐笑人平[  陵蔡錫齡龍九甫]  
[吴門朱孝子詩孝子名立增廪膳生郡志爲立傅]  
　　朱氏有長君避兵母病外既殮未及葬明日賊來矣長君馮母棺賊呼不爲起毋驚吾母靈立增兒在此受刃死不辭地下奉甘旨承平閭者兒知有朱孝子終以孝子旌姓名光國史明德有逹人厥後昌未己孝子家吴門過者式其里我爲賦此詩敦飭重倫紀[  平陵蔡錫齡寵九甫]  
[甲申歲暮書懷]  
　　歲事跎百感侵築郎城上倦登臨風雲并英雄氣天地同深遲暮心涉钜何堪遭白眼憐才誰自鑄黃金限寳買 
醉愁難遣駒隙光陰入短吟清宵寂寞數更籌蕭槭霜風撼竹樓照壁青燈沉客夢打窻黃葉替人愁凌雲氣壓相如賦似水寒賦季子裘欲典琴書嫌破碎得隨詩卷共淹留頻年宦况日蕭條客裏移家住近郊水洛游魚戀寒藻林空樓鳥語危巢逢人皆似相識著論何須廣絶交消息盈虚叅至理由來善易不占爻四海難容老大身歲云暮矣尚風塵沉塗幾輩搏臘翼尺素何時起鯉鱗鄊爲囊空歸有夢詩因貧累和無人萬間廣厦羅英俊失路誰憐草莽臣[  蔡錫齡龍九甫]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十一年正月二十四日京報全録]  
　　宫門抄○上諭一道錄前○發抄旨五道○江督會奏請頒賜匾額摺○又奏請旌表片○川督丁奏請開去遊擊本缺以副將留川補用片○將軍希奏特叅各員議處摺○織造世奏請留庫使片○將軍金奏循例請頒發祭文片○大臣色等奏請循例揀補員缺摺子○西撫潘奏委署知府片○正月二十四日刑部都察院大理寺正紅旗値日兵部引見一名理藩院三名○漪貝勒文秀各假滿請安○瀅貝勒請假五日○召見軍機錫珍○發抄曾國荃奏同知周文燾等海運保案分别聲覆改奬奉旨覽欽此○又候補令余志仁等期滿甄别奉旨吏部在道欽此○龐際雲奏沅江令樊森署醴陵令奉旨吏部知道欽此○又新甯令陳建常宜章令朱益濬對調奉旨吏部議奏欽此○又長沙令張正紀等署衡山等令奉旨吏部知道欽此○○太子少保革職留任兩江總督一等威毅伯臣曾國荃跪奏爲上海重建天后宫現己告成請旨頒賜匾額恭摺仰祈聖鑒事竊前出使大臣崇厚於光緒五年間奏請在於上海重建天后宫並餘屋作爲出使大臣公所擬在出使經費項下撥欵應用由總理衙門議覆應飭另行籌欵興辦未便動用出使經費奏奉諭旨允准轉簙欽遵旋經崇厚首行倡捐連同官商人等核計集銀四萬兩有奇由前督臣沈葆楨飭令蘇松太道督同縣委相度地勢查有光緒二年間收買上海至吴淶鐡路案内官地一方坐落蘇州河大橋北岸堪以興建當經購料集匠於光緒九年正月初十日開工至十年閏五月一律工竣委員騐收取結存案現據蘇松太道邵友濂詳請奏懇御頒匾額前來臣查天后護國佑民久著靈應此次修復舊規係奉諭旨勅建現當廟貌重新相應請旨頒賜匾額以昭誠敬而答神庥至此項工費係屬官商捐集應請毋庸造報謹會同江蘇撫臣衛榮光恭摺具奏伏乞皇太后皇上聖鑒謹奏奉旨己録○○曾國荃片再據江蘇候補知縣黃本第楊激雲等禀稱湖南長沙縣文童陳高翥之妻彭氏係同邑候選從九品彰楚賢之次女道光二十三年于歸時年十九歲翁姑在堂相夫盡孝次年夫病該氏躬侍湯藥衣不解帶者數閲月二十五年夫以疾卒氏年甫二十一歲痛不欲生誓以身殉族戚多方勸勉乃以夫兄之子秉圭承繼爲嗣時僅三歲氏茹苦含辛撫子成立迨翁姑先後病殁該氏哀毁骨立喪葬盡禮鄰里稱之該氏現年六十歲計守節三十九年其子江蘇候補巡檢陳秉圭現在服官江省原籍無人呈報黃本第楊激雲等以誼屬同鄉見聞較確不忍聽其湮没造具事實册結禀請具奏前來臣查凡有節孝婦女其家人服官他省原籍無人呈報者歴據該同鄉各官禀經奏奉恩旨旌表有案今陳彭民節孝兼備情事相同合無仰懇天俯准將湖南長沙縣節孝婦陳彭氏勅部照例旌表以彰至持而勵人心之處出自聖朝鴻施除將事實册結咨部科查核外理合附片陳請伏乞　聖鑒訓示謹奏軍機大臣奉旨陳彭氏着准其旌表禮部知道欽此○○丁寳楨片再據總兵銜儘先補用副將重慶左營遊擊琦明禀稱現年六十一歲係鑲黃旗滿洲富貴佐領下人由護軍挑補藍翎長歴補放護軍校委步軍校道光二十九年補授四川疉溪營守備升補平安營都司推補重慶左營遊擊承領箚副在案嗣於勦除墳壩股匪並進勦靖遠逆匪投誠就撫一律肅清各案内遞保免補叅將以副將儘先補用加總兵銜情願開去重慶遊擊底缺以副將補用等情前來臣查副將琦明由重慶左營遊擊遞保副將自應歸入副將班内補用合無仰懇天恩俯准勅部開去琦明重慶左營游擊本缺以副將仍留四川儘先補用除咨部外理合附片陳明伏乞聖鑒訓示謹奏軍機大臣奉旨着照所請兵部知道欽此○○奴才希元跪奏爲遞解歸入下年秋審斬犯乘間脱逃請旨將簽差不愼及添差護解各員交部照例議處恭摺仰祈聖鑒事竊查州縣遞解斬絞重犯理宜嚴密防範不容稍有踈虞兹據吉林府知府孫堪禀稱竊據敦化縣派役惠懷智温占東胡奎來省解回覊禁斬犯郭萬聚當經卑府提犯騐明刑具移營撥兵富禄雙慶簽派府役李發千德於光緒十年八月十九日點交押解起程去後兹於九月二十五日據敦化縣知縣趙敦誠禀稱竊於本年八月二十九日因赴縣屬南岡催繳荒價公出在途據卑縣解役惠懷智禀稱竊役奉派同快役温占東胡奎赴省解回斬犯郭萬聚於八月十九日蒙吉林府移營撥兵簽派差役于德李發護解李發因途中患病吐瀉在店調治不能前進於八月二十七日落時分解至府屬苦巴河西嶺道上營兵富禄先往找店因驟刮大風沙土迷目車馬驚跑將車翻入道旁坑内邊套車馬脱韁逃跑于德與車夫追逐馬匹營兵雙慶在地檢拾物件伊與温占東胡奎將郭萬聚攙扶出車在南首道上山邊站立伊等正在該處扛拾車輛適來三套貨車六輛伊等令往北首行走該車夫等以北首地勢低窪兼有積水恐被汚滯不允硬往南道趕走伊等因天時昏黑只顧拾車不期俟各貨車過去後查看郭萬聚己乘間入山脱逃伊等與營兵分投追趕無蹤在山拾獲扭斷鎖鐐銬始與温占東回案禀明胡奎現尚追犯未回等情由吉林道詳請奏叅前來奴才查郭萬聚因續姦不遂用火槍將郎大閨女放傷身死案内審依故殺律擬斬監候由吉林道勘轉當經提犯審擬正在發犯間即據敦化縣以縣監工程未竣請將該犯暫覊吉林府監一俟縣監工竣再行接回等情詳經奴才將犯飭發府監暫覊一面咨准部覆將該犯依擬斬候歸入下年秋審派差接回之犯今簽差護解各員並不愼選妥役小心防範致斬犯中途乘間脱逃實屬異常疎忽除通飭各屬嚴緝逃犯郭萬聚務獲究報並飭吉林道行提解役人等來省研訊有無賄縱情獘按律定擬除另文咨部查照外相應請旨將簽差不愼之署敦化縣知縣稍敦諴護解之吉林府知府孫堪照例議處以示懲儆所有斬犯脱逃簽差護解各員請叅緣由恭摺具陳伏乞皇太后皇上聖鑒訓示遵行謹奏軍機大臣奉旨着照所請該部知道欽此 
○○母勳片再織造衙門庫使筆帖式等員向例五年任滿呈報内務府揀員更替其或遇有當差得力之員歴蒙恩准奏留有案今查奴才衙門庫使文熙前因期限届滿經前任識造文山兩次奏准留任二年扣至光緒十年十月二十六日届滿本應呈報更替惟查該員當差勤奮熟習織務本年恭辦慶典龍衣委令常川在局監工催僣頗著辛勞現值開辦大運之際正資熟手可否仰懇天恩俯准將該庫使文熙再留二年俾資臂助出自逾格鴻慈謹此附片具奏伏乞聖鑒訓示謹奏軍機大臣奉旨着照所請該衙門知道欽此○○金順片再奴才准霍碩特部落盟長管理中旗札薩克貝子棍布札普呈稱棍布札普之母夫人德里克穆旺五十歲於本年三月初三日病故查棍布札普之父貝子多爾濟那穆札勒於道光二十七年娶於科布多所屬阿勒泰烏浪海散秩大臣逹什吉克巴之女爲妻彼時咨報理藩院嗣因伊犂南北兩路回匪變亂擾及游牧蒙衆各散一切案卷遺失無存等情呈報前來奴才伏查前准理藩院咨道光二十六年本院具奏内外札薩克漢王貝勒貝子公以及王公之福晋夫人病故請祭歴辦不能畫一請旨嗣後伊犁烏里雅蘇台科布多所屬漢王貝勒貝子公及王公之福晋夫人病故時蒙恩令其致祭均由該將軍大臣等具奏其應給祭文者由臣部咨行内閣撰擬滿蒙祭文由驛遞送至致察官員由該將軍大臣就近派員往祭所需致祭物件價銀即由公項銀内動用咨報核銷等因具奏奉旨依議欽此欽遵咨行在案今霍碩特貝子棍布札普之母夫人德里克旺穆病故自應循例派員往祭其滿蒙祭文理宜奏請頒發一俟内閣撰擬發交到日奴才再行派員飭備羊酒齎赴該游牧照例祭奠以符定章理合附片具陳伏乞聖鑒訓示謹奏軍機大臣奉旨該衙門知道欽此○○奴才色楞額奴才崇網跪奏爲循例挾補管理番兵生息銀兩俗官頗琫員缺恭摺具奏仰祈聖鑒事竊奴才等接據堂辦商上事務通善濟隴呼圖克圖阿旺班墊曲吉堅叅禀稱管理番兵生息銀兩俗官頗琫　結策忍因病出缺照例揀選應升五品番官懇請揀補具奏前來奴才埀查騐得五品大招業爾倉巴奪吉邊壩心地明白辦事可靠堪以升補朗結策忍遺缺以資辦公除照例繕發執照飭令接管任外所有照例揀補管理番兵生息銀兩俗官頗琫員缺緣由理合恭摺具奏伏乞皇太后皇上聖鑒訓示謹奏軍機大臣奉旨該衙門知道欽此○○潘鼎新片再柳州府知府楊庭璵聞訃丁憂所遺員缺查有試用知府魏綬光才具開展辦事認眞堪以署理又思恩府知府劉恩濬調赴龍州軍營辦事所遺員缺查有補用知府黄鵬飛静默寡言治事有條堪以署理據藩臬兩司會詳前來除檄飭遵照外理合循例附片具奏伏乞聖鑒謹奏軍機大臣奉旨吏部知道欽此 
 
 

Page 10

 
 
[光緒十一年正月十五日京報全録]  
宫門抄○上諭兩道録前○選單○雲督岑奏請叅革在籍武職訊辦摺○又奏請優卹片○又奏請奬叙片○又川督丁奏甄别道員摺又奏請奬勵摺○又奏請給奬片○江督會奏知府來省飭赴新任片○大臣明奏據情代陳摺○正月二十五日工部鴻臚寺鑲白旂值日無引見○禮王等謝議叙恩○廷侯溥偀各假滿請安○盛京副都統濟禄到京請○安甘肅按察使陳彛到京請安○内閣奏派騐放之王大臣派出肅王恩明堂敬信畢道遠○掌儀司奏二十九日祭奉先殿謨貝子行禮○召見軍機陳彛濟禄○○光緒十一年正月分選單知府甘肅平凉錫晉監同知安徽廬詶周慶榕監知縣山東城武黃玉成拔直隸威縣梅啓嘉附貢江西雲都徐殿臣文童河南扶溝沈祖惶監巡檢江西贛縣季春榮吏員典史廣西上林張家芳監○○降二級留任雲貴總督臣岑毓英跪奏爲在籍武職因口角釀成人命請旨革職訊辦恭摺仰祈聖鑒事竊案據署雲南羅平州知州胡政舉詳稱陸凉州客民周和呈報伊胞弟武生周玉昌因與在籍遊擊張祥口角争鬧被在旁拉勸之張招招毆傷張祥復言欲將伊弟送究以致周玉昌氣忿服毒身死等情臣以案關人命當經批司核飭提　全案人証訊明詳辦去後兹據署雲南安察使熊昭鏡會司布政使剛毅詳據雲南曲靖府知府施之博轉據署羅平州知州胡政舉詳稱查張祥原籍羅平州由勇目隨營打仗出力歴保把總同治十年克復徵江府城案内以千總儘先拔補十一年東南西迤肅清案内以守備儘先補用十三年善後事竣歸標委署曲潯恊右營分防大水井外委光緒二年克復甯州等處案内以都司儘先補用賞戴花翎六年剿捕蠻夷士教各匪案内免補都司以游擊補用將該員補用遊擊行知追繳詳請奏叅革職以便提同訊辦等情前來臣覆核無異相應請旨將花翎補用遊擊張祥先行革職俟審明確情再按擬辦理除咨部查照外廑會同雲南巡撫臣張凱嵩合詞恭摺具奏伏乞皇太后皇上聖鑒謹奏軍機大臣奉旨張祥着先行革職歸案審訊該部知道欽此○○岑毓英片再各營瘴故員弁迭經臣附奏請卹在案兹據查有揀選知縣雲南舉人石潤芷候補州判嚴經副將銜補用遊擊苗懷春副將銜補用都司楊天寳遊擊銜補用都司解玲雲補用都司劉蔚林滿萬勝都司銜補用守備趙璧榮劉德補用千總張寅童有才李建勳張廷楝楊文亮仇連級吴永祥叚發王定顯張忠沈得功補用把總李天祥吴永孝熊魁楊定玉余卓然李有能郭美六品軍功鄧鴻賓陳廷材顔汝瑶文監生蕭廷英共三十一員名均在營先後瘴故據記名提督吴永安總兵丁槐知府楊景修等禀報前來臣查該故員等隨征外域染瘴捐軀深堪憫惻合無仰懇天恩賞准勅部將該故員石潤芷等三十一員名分别從優議卹以慰忠魂謹附片具陳伏乞聖鑒訓示謹奏軍機大臣奉旨石潤芷等均着照所請交部分别從優議卹欽此○○岑毓英片再臣據記名提督劉永福禀稱前將所部出力頭目開單禀請奏保均仰蒙天恩賞准各員弁接奉行知無不感激奮興惟尚有管帶福字後營之六品軍功坠東環亦係隨營多年尤爲出力前禀漏未開列該軍功不免向隅懇請補保前來臣細查無異可否仰懇鴻慈賞准將六品軍切陸東環以千總儘先補用並賞給五品頂戴藍翎以昭激勸出自逾格恩施謹附片具陳伏乞聖鑒訓示謹奏軍機大臣奉旨着照所請兵部知道欽此○○太子少保頭品頂戴四川總督臣丁寳楨跪奏請道員試看期滿循例甄别恭摺仰祈聖鑒事竊查道府同通州縣等官無論何項勞績保奏歸入候補班人員即以到省之日越予限一年詳加察看認眞考核出具切實考語專摺具奏分别煩簡補用等因兹查有布政使銜候補班遇缺儘先前補用道黃沛翹年三十七歲湖南甯鄉縣人由禀生中式同治丁卯科本省鄉試舉人由四川候補知縣勞績遞保同知直隸州乃留原省歸候補班前先補用遵籌餉例報捐道員不論雙單月仍指四川試用剿平貴州古州丹江等處股匪全黔肅清出力保奏同治十三年三月十九日奉上諭着以本班仍留原省歸候補班遇缺儘先前補用賞加按察使銜欽此又剿平下江生苗殲除首逆克復蕨蔡平等處堅巢出力保奏光緒元年正月十六日奉上諭着賞加布政使銜欽此請咨赴部三年六月初十日經王大臣驗放領照起程四年三月初八日到省丁母艱服滿十年正月二十日回省計自到省之日起試看早經期滿由潘臬兩司詳請甄别臣查該員黃沛翹才具明爽人甚安詳應請留川以本班補用倘或始勤終怠仍當隨時核辦斷不敢因甄别在先稍事姑容致滋貽誤除咨部外理合循例恭摺具奏伏乞皇太后皇上聖鑒謹奏軍機大臣奉旨吏部知道欽此○○太子少保頭品頂戴四川總督臣丁寳楨跪奏爲川省機噐局委員勤愼將事請給奬勵仰祈聖鑒事竊查川省設立機器局制造機器槍藥等項事屬創始辦理殊艱全賴在局委員人等潔己奉公認眞督造開局之初即議定功過章程如執事各員克稱厥職准酌給獎勵兹查自光緒六年月開局之日起至八年十二月底止所有營造及製成機器槍等藥項並各項經費銀兩業經開具清單詳核奏銷在案惟在局人員謹司識事不憚勤苦未便没其微勞除候補人員並司事工匠人等由臣分别酌量給獎外所有知府銜候選同知曾昭吉府經歴黃德純巡檢高啓文在局最久辦事尤爲得力均非候補人員無從給奬未免向隅合無仰懇天恩俯准給予曾昭吉黃德純高啓文等三員加級以示奬勵之處即自逾格鴻慈除咨部外所有川省機器局勤愼將事請給奬勵緣由是否有當閣合恭摺具奏伏乞皇上聖鑒訓示謹奏軍機大臣奉旨着照所請吏部知道欽此○○丁寳楨片再查川省勸辦晉賑捐輸出力人員前經臣會同山西撫臣援案奏請奬勵嗣准吏部咨開不論雙單月選用知縣簫森林請以知縣不讑雙單月儘先選用查照章程勞績保舉人員由所捐之項加保者其捐案經户部覆奏核准照所捐官階保奏尚未核准者即將保案撤銷查蕭森林由廪貢生報捐知縣不論雙單月選用應請補交免保舉銀兩未經核准請旨將保案撤銷等因當經行司轉飭遵辦去後據藩司易佩紳詳據蕭森林禀稱該員於光緒五年奏委勸辦山西賑捐收繳無悮由同知銜不論雙單月選用知縣請仍以知縣本班不論雙單月儘先選用彚詳奏咨給奬嗣經吏部議復以報捐知縣不論雙單月選用之案應補交免保舉銀兩未經核准查光緒三年由廪貢生在貴州軡捐總局報捐不論雙單月選用知縣並加同知升銜當經領照四年捐册到部不知部章必須補交免保舉銀兩後始能核准兹己專人赴部照例呈繳惟奉吏部咨覆以捐案未經核准撤鎖保案但捐案於彚獎時雖尚未核准而在外局報捐之案到部實在彚獎之先現己遵交免保舉銀兩與給獎後報捐者不同且奉委勸捐外郡自備薪資奔馳數年之久不辭勞瘁收獲巨欵毫無貽誤現在報捐知縣之案己經户部核准應請仍照原保給獎禀由布政使詳請奏咨核議等情前來臣覆查無異合無仰懇天恩俯准敕部核給獎勵出自鴻施除咨部外理合州片陳明伏乞聖鑒訓示謹奏軍機大臣奉旨吏部議奏欽此○○曾國荃片再准安府知府孫雲錦調補江甯府知府遺缺請以簡放江甯府遺缺知府恩諴補授恭摺具奏在案兹查恩諴業己來省應先飭赴淮安府新任以專責成據藩臬兩司會詳前來除檄飭遵照外謹會同漕運總督臣吴元炳江蘇巡撫臣衛榮光附片陳奏伏乞聖鑒謹奏車機大臣奉旨吏部知道欽此○○奴才明春祥麟跪奏爲據情代陳哈密叵子親王呈請曹緩朝觀恭摺仰祈聖鑒事竊奴才等本年八月十九日准伊犂將軍金順咨准理藩院咨開本院具奏查回疆各城現己一律肅清所有應行年班朝覲之回子王公伯兄至今尚未舉行應請旨飭下陜甘總督伊犁將軍轉咨各城辦事大臣體察情形能否按照舊章輪班來京當差之處由各該大臣詳細查明具奏臣院再行核辦等因於光緒十年五月十五日附片具奏本日奉旨依議欽此等因轉咨前來奴才等欽遵之下當即札飭哈密札薩克回子親王沙木胡索特欽遵去後兹據該回王呈稱光緒八年蒙恩承襲親王自應早爲呈謂朝觀學習當差緣哈密現在大軍駐紥差務紛繁兼之招集流亡回民安插復業督飭耕作一切均關緊要未敢遽離職守致滋貽悮應請代爲籲懇天恩准予暫緩二年俟軍差稍減回民安輯再行呈請按班朝觀等情據此奴才等覆查該回王所呈係屬實在情行可否准予展緩二年後再行入覲之處出自逾格鴻慈恭候命下之日即爲轉飭該回王遵照謹將代陳哈密回子親王呈請暫緩朝觀緣由理合恭摺由驛具奏伏乞皇太后皇上聖鑒訓示謹奏軍機大臣奉旨該回王着准其暫緩入觀欽此 
 
