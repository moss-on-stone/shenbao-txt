# 1918 - 77 - 4916200

 

Page 1

 
 
   
 
 

Page 2

 
 
時評 
[起段苦衷（冷）]  
　　馮電自訴起段苦衷夫所謂苦衷者盖欲人之相諒也然而其苦衷果安在耶　　夫自民國以來之顯者在外無不視如轟轟烈烈而在内無一不有苦衷之不能訴盖國是敗壞至於如此平心論之負其任者無一非苦而熱心之徒一若樂此不疲此其故誠不可思議者也而馮今乃以苦自訴矣其殆本心之語歟　　嗚呼以我思之當日之去段蓋亦一片苦衷也苦衷不諒致更有今日之苦然則今日之苦衷果有人相諒而不至再生他日之苦也耶專電 
[北京電]  
　　段今日上午九時到院邀集閣員會議現曹在湯山傳在天津小段感冒江尚請假僅到錢内陸外王財田農劉海五人段先將辭呈交還並云一律不動惟王克敏仍辭餘均收回辭呈十時散十時至十一時在院開參陸會議（二十五日下午三鐘） 
[北京電]  
　　外人間最近消息長沙領事團致電北京公使團以北軍必欲攻克長沙與該處外人生命財産有大關係且與譚浩明接洽譚亦允不再戰中政府可否停止進攻請詢辦法公使團得電後即開重要會議結果以正式公文直將該電轉送國務院段復任後第一次閣議即密商此事（二十五日下午三鐘） 
[北京電]  
　　段今晨就職後即通告外交團述到任日期某使首用電話慶賀足徴段對外信用一斑（二十五日下午三鐘） 
[北京電]  
　　本日擬定之國員外交曹汝霖交通朱啓鈐敎育范源濓司法朱深財政暫自兼餘不動有無變須接洽後可决（二十五日下午三鐘） 
[北京電]  
　　段於今日上午八時到院就職（二十五日下午二鐘） 
[北京電]  
　　馮電西林述起段苦衷并令韓德銘回寗勸李純擁護段内閣（二十五日下午二鐘） 
[北京電]  
　　參陸辦公處已由府遷院爲實行責任内閣第一聲（二十五日下午二鐘） 
[北京電]  
　　奉軍司令處又有由津移京説因段擬自兼財政以徐樹錚爲次長如前陸部例故徐應即還京一説財政本定梁士詒現梁不欲親自登台改推周自齊但段派對周否認（二十五日下午二鐘） 
[北京電]  
　　段四次派人赴津勸梁士詒長財政朱啓鈐長内務周自齊長農商梁朱周均力辭梁宣言如政府果有誠意欲予收 
 
 

Page 3

 
 
　　中華民國七年三月二十六日星期二（申報）舊曆戊午二月十四日（三） 
拾時局頗願盡力惟自己决不上台（二十五日上午十二鐘） 
[北京電]  
　　府秘書長已提出辭職（二十五日下午二鐘） 
[香港電]  
　　伍廷芳昨已回粤其赴桂乃調和國民黨與桂系之意見（二十五日下午二鐘） 
[香港電]  
　　聞國民黨與桂系爭權不已粤局頗惡（二十五日下午二鐘） 
[香港電]  
　　李烈鈞復於二十二日克復陽江（二十五日下午二鐘）外電 
[北京電]  
　　内閣各員因總理已易段祺瑞照例辭職惟料除財政司法外其他各部總長均將復任梁士詒之到津大約將長財政非梁必屬梁之心腹周自齊北京導報載稱内閣之更動乃因各督軍由倪嗣冲領銜來電所致電内謂今應即下命令任合肥爲總理組織内閣未便猶豫如政府不允則各督軍將自起爲之且北軍在湘如能繼續獲勝則總理一席終屬合肥似無可疑果爾則總統勢將安處於位云云華字各報謂陸榮廷及滇黔川三省均派厚援赴湘助戰惟此舉出之過遲恐不能止長沙之陷落北軍之勝利云（二十四日） 
[哈爾濱電]  
　　阿爾穆議會會長兼充國會議員之某氏及阿穆爾哥薩克軍司令加穆夫氏由白拉哥凡斯成克取道墨爾根齊齊哈爾抵哈加氏携有大批軍費烏蘇里哥薩克軍之軍需長亦自哈巴羅夫斯携軍費逃抵此間（二十三日） 
[哈爾濱電]  
　　霍爾瓦資中將以所接駐北京俄使之電報交與鐵路職員會電文如下北京政府得悉鐵路職員會代表會議通過之决議案後即提出抗議該會已否提出要求徴實其干預鐵路事務之權利中政府則以爲凡俄華條約所未規定之團體均不能干預中東鐵路管理事務台端旣知中政府之切實意見擬如何對付該會要求希即電告云云俄使之發此電乃因鐵路職員近今開會議决辭退有經驗之科長二人並詆責以火車供西米洛夫運送兵隊與軍火之故（二十三日） 
[哈爾濱電]  
　　昨夜九時有傳人三名二服戎裝謁見哈爾濱行政會會長社會共和黨領袖華爾福維區氏華氏步至堂前時爲三人之一開鎗擊中胸部而逃室中先已有客二人聞聲串追刺客開鎗擊之不中復擲炸彈重傷之於是三人乃得逃脱受傷者均經舁入紅十字醫院聞傷勢甚重行刺目的款悉大約乃關於政治按華氏乃穏健派非過激黨近嘗竭力反對遠東委員會及西米洛夫支隊斥爲反對革命者哈埠俄國政界聞此兇案大爲震動穏健派商界居其多數現恐右團激烈派將如左團過激黨主張非由外國干涉不能止此種政治罪惡之重見云（二十三日）以上字林報 
[南京電]  
　　昨日復有一人染疫今日已奄奄一息是人與成衣店之症有關（二十三日） 
[南京電]  
　　昨日罹疫死者一人肺炎疫發生以來已死十九人（二十四日） 
[北京電]  
　　東城發生疑症一起患者曾與在檢疫所之一人接觸通州未續發見疫症（二十四日）以上路透電 
[北京電]  
　　段總理於本日决意就任其條件將參陸辦公處同時移於國務院管轄於斯政權再歸段派之手矣（二十五日） 
[北京電]  
　　段祺瑞民於今日上午九時半帶同國務院新秘書長張志潭出席於國務院集參議以下各員宣佈訓詞大致謂承蒙大總统懇切之請示遂再出而爲總理望諸君照常從事於職務（二十五日） 
[北京電]  
　　此間於總統任期已滿之後選舉機關猶未成立之時應當採取何種辦法之一問題有種種謡言據段派所言則謂雖約法中已有規定唯决無以内閣代理總統職務之事故已擬有辦法届時即令現參議院提議展延現總統之任期至次期總統决定時爲止（二十五日） 
[北京電]  
　　據國務院方面消息段總理就任後或將因别種原因更調司法財政或外交總長亦未可知其餘擬皆留任（二十五日） 
[北京電]  
　　昨日外交轉以公文警告外交部云請勿使長沙成爲擾亂之巷（二十五日） 
[北京電]  
　　段總理今日邀集全體閣員開特别會議慰留全部閣員除財政總長王克敏外槪取消辭呈故財政與司法兩部總長不日行將决定（二十五日） 
[東京電]  
　　日皇對於法國陸軍中將烏朶卡斯特爾諾氏以下百五十八八名贈與勳章由駐法松井大使傳達云（二十五日）以上東方通信社電 
[東京電]  
　　現居東京之何天炯氏論段祺瑞之復出組閣謂以段内閣之成立視爲南北調和之第一步實爲大謬段之復出適足使時局益形糾紛此後欲望段與岑春煊握手亦爲不可能之事段岑二人在根本上已成氷炭終難融和云云（二十五日）共同通信社電戰電 
[倫敦電]  
　　海格將軍今晚報稱今晨敵軍復沿全陣線大舉進攻英軍陣地今正在鏖戰中敵軍於數處得有進步並於數處爲英軍繫退英軍損失固大但就戰爭範圍而論尚不爲甚據各方面消息觀之敵軍損失仍頗重大其於各處所得之進步均乃以絶大犠牲易得者查敵軍進攻者初有四十師之衆助以多數之德砲隊及奥排砲尚有數師隨後加入今抵陣之兵仍源源不絶天空戰事甚繁英飛機擊落敵飛機十六架逐定六架又以砲轟落一架英飛機自失者三架（二十二日） 
[倫敦電]  
　　海格將軍正午報稱全陣線大戰進行至昨日深夜始已下午敵軍以步砲隊猛攻破聖康丹西面英軍防務英軍整隊退至稍西豫先佈置之陣地英軍現扼守戰線北段之陣地英軍刻仍與敵生力兵激戰今晚海格將軍報稱斯加泊河南面全陣線之大戰仍在進行異常激烈英軍占守聖康丹西南二面之新陣地與敵猛鬭夜間敵軍在宇西附近猛攻敗退在受損失敵軍在戰線北段進攻非常悍猛不顧損失屢仆屢進英軍經久長之惡戰後仍堅守陣地之大部分該區及南面之英軍作戰甚勇某地點敵軍進攻六次兩次且以馬隊參戰皆爲英步兵一旅逐退敵軍之攻擊仍在劇烈進行天空戰事至烈幾皆在亞拉與聖康丹問英飛機擊落敵飛機二十七架逐落二十架又砲毁三架英飛機失蹤者八架（二十二日） 
[倫敦電]  
　　海格將軍報稱夜間各地點雖仍有戰事而戰線無重要變動英軍現占守松末河至貝朗勒陣線小隊敵兵圖在巴爾尼附近渡河爲英軍逐退英軍右翼現與法軍相接松末河北面貝朗勒之英軍於前半夜屢次擊退進攻各地點之敵軍今仍固守陣地豫料旦夕尚有大戰（二十四日） 
[倫敦電]  
　　英軍大本營路透訪員於星期六晚電稱據英軍所獲德軍攻勢之規畫圖觀之敵軍第一日進攻目的欲於全陣線平均深入八基洛邁當第二日十二基洛邁當第三日二十基洛邁當敵軍迄今所得者遠不及其目的之遠昨夜敵軍圖於松末河駕橋四座爲英軍所敗大受損失德軍進攻時人馬砲車充塞各途爲英軍發砲注擊死者不勝紀數約略計之約占進攻全軍百分之三十與五十之間（二十四日） 
[倫敦電]  
　　德皇皇太子興登堡上將魯登杜夫將軍星期三日由斯巴地方赴聖康丹附近之某邸觀戰（二十三日） 
[倫敦電]  
　　各報對於西歐陣線大戰之結果一致抱樂觀並勸人民勿以損失重大或受小挫而沮喪勿以獲勝而歡忭當與戰地勇士競爭鎭靜與毅力云（二十三日） 
[巴黎電]  
　　公報宣稱敵軍以二百四十密里密達之砲遥轟巴黎四鄉每三十分鐘發砲一次已死十二人傷十五人法軍現方設法抵制（二十三日） 
[倫敦電]  
　　德國公報云德軍昨在亞拉與拉番爾所獲之勝利業已擴大俘敵兵一萬六千人獲砲二百尊比境及法國佛蘭得斯省猛烈之砲戰仍在進行德兵偵察隊屢破敵軍陣線德軍攻擊亞拉東南之敵陣地至拉番爾止德步兵奪獲廣區且於他處佔據敵軍第一道陣線萊姆與香巴業雙方砲戰更烈各地點俘虜源源解至德軍繼續從事毁凡爾登前之敵陣地與排砲（二十二日） 
[倫敦電]  
　　德國公報云德軍佔據克羅瓦細萊北面與西北面之高地破方丹萊克羅瓦細萊與摩佛間敵軍第二陣地進佔伏爾夫洛柯爾與摩希二村及戈齊柯爾等處西面之高地並奪獲羅瓦塞與瑪爾克二村由南北二面包圍伊泊希高地逐走猛力回攻之敵軍佔據凡爾滿北面之高地敵軍棄坎白萊北面之陣地德軍擊破松末河南面敵軍陣線並渡瓦斯河佔據拉番爾西面之高地德軍迄今已俘敵二萬五千人獲炮四百尊與機關鎗三百架今晚公報云大戰第一幕已畢德軍于芒希坎白萊聖康丹拉番爾附近之戰事均獲勝擊退英軍一大部分目下之戰事迫近巴卜末貝朗勒漠姆陣線（二十三日） 
[倫敦電]  
　　德國公報云德羅二國休戰期限已展長三日（二十三日） 
[俄京電]  
　　德軍已佔據俄迭薩東北四十英里之俄恰柯夫鎭（二十二日） 
[亞姆斯特丹電]  
　　德國聨邦議會已核准俄國和約奥軍大本營宣稱羅軍休戰期限已展長七十二小時（二十二日） 
[俄京電]  
　　勞兵會已組織陶里登共和國包括克里米全境（二十三日） 
[倫敦電]  
巴黎電稱菲加洛報之軍事專家謂德布軍現正準備於春間取大攻勢進攻薩洛尼加查馬其頓所駐之德布軍共有四十萬人（二十三日） 
[華盛頓電]  
威爾遜總统下令限制非要品之入口以止協約國金錢外溢並便各船得速回美重裝貨物（二十三日） 
[倫敦電]  
銀巿星期報告云十九日海電所傳華盛頓宣布售銀圓消息電報乃近今銀巿最重要之事該議案似將通過果爾則銀價將更高於前惟終將下落而定於每温司四十六便士左右另加雜費其數大小不定目下約合百分之七本星期内銀價漲半便士幾與美國之價相埒大約尚將續漲連日因製造家欲於美國計畫實行以前儘量購銀求過於供故更有漲價之象印庫存銀復減（二十一日）要聞一 
[中央政聞紀要]  
國務例會消息二十三日之國務例會即就星期四之議事日程開議其稍重要之案件（一）爲中東鐵路問題（二）爲照准朱澤黄改編軍隊案（三）爲籌撥前敵各司令軍餉及陜鄂各省請欵問題尚有新加之例案兩件（甲）爲已故海軍總司令饒懷文恤金案（乙）爲任命陳光憲爲江西西岸榷運局局長案此外陸外交段陸軍兩總長亦有重要報告臨時提出一説謂是日尚有决定陜督電懇代借軍費之件至大總統有無交議之案目下尚無所聞公府之近日情形二十二日公府情形仍極冷落至午後一時餘大總統始到寳光門内辦公室披覽重要軍電三四通比即傳見財政總長王叔魯中國銀行總裁馮幼偉諮詢七年公債案最近情狀及維持票價之辦法餘事因極秘密無從探悉王馮出府後又傳見步軍統領李階平詳詢維護京畿地孤 
方情形李君一一答陳元首特加慰勞此外尚密商重要軍事問題一件談至一小時後李始興辭出府總統對於時局態度元首近日已持一不欲多所主張之態度與人談及解决南北問題祗稱（一）須視合肥允否復出（二）須視北軍能否攻入長沙彼時再定辦法然觀其態度則似趨於樂觀方面焉又據軍界消息馮總統以長沙一日不克復時局則一日不能有解决之希望故於二十二日以特急密電分達曹總司令錕張總司令敬堯令其督催統兵長官尅日率兵向湘陰平江等處進攻以便取道進攻長沙並令各司令將中央對於進攻長沙之意旨宣示各軍末飭隨時將進攻情形按日報告中央又聞張紹曾氏前奉命赴滬與岑西林接洽和議日前曾有電報到京係陳述國會問題者其内容如何雖不可詳知但聞其要點爲省議會聨合會解决國會一事前晚總統已特復一電原文略謂巧電悉但能於各方面設法疏通不爲法理空談則事實容或有濟否則恐和平終無希望云 
[紀南京之肺炎疫（一）（新民）]  
寗垣自八日前軍衣廠學徒經理三人患窺似肺炎疫之病相繼死後近數日來患是症者傳染更厲茲將連日來死者之確數及官廳籌辦防疫情形人民恐慌狀况聁紀如左死者之調查此病初發生傳染尚不甚烈官廳亦並未注意詎近三日來死者日多傳染更厲昨珍珠橋某姓死三人松濤巷殷伯衡（醫生）家死四人秦漢卿（醫生）家死三人南巿樓附近某户死三人五馬橋死一人信府河死一人潤德里某户及淮清橋某理髮店甲乙二人均患類似肺疫經西醫施救已愈今日（二十二）此症稍殺據某處所得報告近數日内患是病死者四十餘人查此病初由城北發生前日始傳染至城南城南人烟稠密防範甚難人民又不知預防方法倘再不派警逐户檢查恐爲禍更烈也人民之恐怖自茶館酒肆戲園花舫公共游戲場停歇後人民始覺疫症之可畏街巷行人歛跡巿面門可羅雀其一種蕭條景况較之辛亥癸丑兵禍經過後之氣象過之無不及加以奉軍壓境謡言繁興寗人雖司空見慣然天災人禍相逼而來其一種驚慌之狀殊非筆楮所能形容今津浦滬寗兩路車均停駛人民轉覺又驚又喜驚者驚滬寗車不通避禍無路喜者喜津浦車不開奉軍不至即來尋釁此蓋爲一般普通人之心理也火車之擁擠滬甯車前日即有停駛之説因下關商會請求展緩故未停駛詎前昨兩日遷家赴滬者相望於道搭客異常擁擠每次車二三等無立足地至昨日（二十一）因傳二十二停車故昨晚搬家赴滬者更形擁擠連夜出城（大致均有開城證）無出城證者均由小火車搬運行李記者昨晚因送友歸滬十時出城詎至車站即見行李堆積如山搭客不下數千均鵠立於車站我詢之車站夫役始悉晚車已售出三千餘票車中無立足地旋聞汽笛嗚嗚車已開行而車站搭客仍不下數千人行李仍如山堆積嗣聞十二時一時續開兩班搭客仍未載清至今晨則滬寗津浦兩路車已停駛内河各小輪亦歇班不開走頭無路人心轉稍安靖學校之輟課金陵大學青年會基督學堂美以美聖保羅各敎會學校因肺炎發疫生於十八日起即已一律停課現省立各學校亦恐學生傳染各校長前日在敎育廳會議决定自昨日起暫行課惟學生卽時不許離省以免曠學昨由省立第一醫院製就藥水紗布面具數千分送各學校學生街巷守望崗警亦均戴面具以防傳染中醫之停診省垣各中醫以殷伯衡秦漢卿均因診病傳染致死故咸有戒心自前日起通城中醫全行閉門停診且負盛名之時醫楊某竟挈全督赴滬逃避亦防疫中之趣聞也西醫之忙碌上海工部局衛生處醫官疫症專家史登來博士昨日來寗謁見李督後即與臨時防疫局西醫施龍士斯米斯博士郝芝生博士爾克因博士馬林博士等研究消疫及預防一切辦法以防躉延　　防疫局之經費難臨時防疫局雖經成立所有開辦一切費用聞係由李督捐廉二千元齊省長前以省欵奇絀無法籌撥堅持緩辦嗣見疫症傳染甚厲始允在省税項下籌撥若干暫時接濟總辦俞壽璋會辦王桂林朱振儀陳超衡均以欵少無法支配事事掣肘進行頗難擬呈請督軍省長合電中央准在國税項下動支若干以利進行督軍署之消毒室李督爲預防傳染起見令軍醫課在軍署頭門内及參謀廳頭門内設消毒室各一處派醫官二人副官二人監守所有外來公文函件均須先行檢送消毒室試驗本署人員土兵及外客由外進頭門均須入消毒室任醫官檢騐始許入入亦愼防傳染之意也 
[寗垣最近之風鶴驚（南京通信）]  
寗垣自發生時疫以來約死十數人中西醫士遂爭説爲鼠疫而究竟是否鼠疫則尚無一人敢下一斷語防疫者又不能不預爲布置人民鑒於疫症之危險相率遷徙巿面因益冷落近聞駐寗西人主張挨户檢查遇有氣色不正顔容困憊者干涉之或拘送防疫院或將民屋拆毁同時警廳亦有檢疫隊之組織第紳商各界對於此事不甚同意已開會議决禀請警廳善爲婉阻如必須檢查或由紳商公推十餘人隨同警察親往民間察看云云此事一二日内當可解决至於滬寗津浦火車長江各輪均一律關至鎭江爲止惟防疫局昨日議决滬寗快車每日尚可開至南京一次搭客只許十人並須經檢疫所騐明實係無疫方准購頭等票上車二三等車票垣防疫之大槪情形也局長遵照辦理此日來寗垣防疫之大概情形也奉軍南下已或事實寗垣人民誠恐戰禍再見驚惶萬狀加之連日因防疫之故斷絶交通同時督署又實行特别戒嚴謡諑所播一日數驚始則謂徐蚌間已見戰事繼則謂奉軍已逼浦口甚有謂奉軍已有數百便服混入城内者街談巷議杯弓蛇影東南城居民尚屬安靜西北城人民則紛紛逃避行囊載道而行至儀鳳門又多爲軍警所阻攔其景象與辛亥年張勳據城時無異昨軍署特傳警察廳長王桂林令轉諭毋庸驚恐生命財産有督軍擔保决不致有意外云云然無論如何曉諭人民終未肯深信也記者昨晤漢西門某君云蘇奉兩軍雖未衝突現李軍麕集浦口奉軍如必假道恐終難免决裂並云此間商界異常恐慌紛紛請外人保險聞有保險商輪四艘日内即駛來寗作爲商人屯貨之地果如所言商界一有舉動人心將益摇動矣嗚呼疫癘兵禍相逼而來吾儕小民其何以堪 
[豫省有密會之傳聞]  
據某交通機關二十二日晚九時所得開封電訊謂豫省某要人近在某地召集秘密會議二十二日又開重要會議一次列席者有雷震春張鎭芳等　要人物十餘人密議時間至數小時之久内容尚難探悉等語是日晚十一時又據漢口到京之某要人言雷震春張鎭芳兩氏係與余在漢口同時上車（二十一日上午十一時）當晚到鄭州下車時鄭州知事派衛隊至站迎迓即時由鄭州轉車往開封云云以此證彼回豫省二十二日有何密議之説不能謂爲無因也 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國七年三月二十六日星期二申報第四張舊曆戊午二月十四日（六） 
要聞二 
[關於長江形勢之近聞]  
　　聞長江巡閲副使第十六師師長王廷楨二十二日有電到京略謂奉軍到浦口後與蘇軍頗覺融洽駐浦軍隊全係第十六師李秀督亦無異議業對各商民詳細解釋奉軍南下之原因云云據政府某要人言長江形勢險惡之原因無非因馮倪李之問稍有誤會之處當奉軍未南下以前倪丹忱軍力較弱故各方面相傳馮玉祥有圖皖之説奉軍南下之後此項傳聞業已平息長江方面反有較前此爲安靜之勢政府昨得第二路司令張懷芝來電請卽將馮旅調離武穴使其實行歸曹仲三司令節制已有照准消息馮如離去武穴則馮倪之間已屬不成問題至倪李之間有王廷楨盧永祥楊善德諸人力任調停加以奉軍從中牽制形勢當不至發生急變至奉軍南下後與蘇軍亦尚稱融洽李秀山處事穏健當不致發生衝突矣云云又據昨晚由武穴歸京之某君言馮玉祥原駐武穴之軍隊確於陰曆二月初五日（即三月十七日由武穴開往蘄州兩營十八日復由蘄州開至皖境英山宿松等縣駐紥到蘄之後極力調查入皖路程并聲明該軍此次拔隊赴皖原因確係防皖並非攻皖等語然其眞相殊難預測也 
[克岳後之軍事近訊]  
　　進攻長沙之計畫北軍旣得岳州後即擬急攻長沙茲聞參陸辦公處已預定計畫書發交各路統計第一第二路又各分兩隊每隊兵力各得三旅共約十二旅其内容如左第一路内分兩隊第一隊自岳州進第二隊自通城進第一隊爲曹錕所部之吳佩孚兩旅王承斌一旅第二隊爲張敬堯所部之吳新田一旅田旅樹勳一旅張敬湯一旅第二路内分兩隊第一隊自銅鼓進第二隊自萍鄉進第一隊爲張懷芝所部之施從濱兩旅張宗昌一旅第二隊爲倪嗣冲陳光遠所部之李傳叢兩旅張之傑一旅此外另有湖北之劉旅錫廣蕭旅安國等作爲游擊統計進攻兵力在七萬人人以上聞第二路中施從濱之軍隊已於十六日過南昌十九日開抵萬載又聞二十一日參陸辦公處曾拍發急電分致曹張兩使張總司令王鄂督及吳光新總司令略謂據諜報長沙敵軍現正紛向粤桂請援並籌運械彈務望各軍乘此敵援未至之時迅速猛攻庶幾事半功倍云云當局之急欲下長沙已可想見矣　　平江方面之戰情參陸辦公處連接張敬堯報告進攻情形之來電兩件（一）十七日報告分路進取平江電云現通城附近一帶之敵軍經我軍一再痛擊分向平江退却預定巧日分三縱隊向平江追剿以吳旅長新田率領第廿八團及第四十一團爲右縱隊由詹家橋向大荆驛前截擊岳州潰退敵軍之後路以後經長樂街向平不再攻以田旅長樹勳率領第二十一團補充第一團第二團第三團爲中央縱隊由三埠橋經上塔巿五里排向平江進剿以新編之第四十二旅張旅長敬湯率領第四十二團第四十四團補充第五團爲左縱隊由天岳關經虹橋巿向平江進剿並由該旅特派一部繞至平江東北向平江威脅以新安武軍陳統領德修率領所部五營經係定關聨絡右中兩路向楊梅球前進爲攻平江之總預備隊此種預定計畫謹電奉聞張敬堯叩篠印（一）十九日報告進駐揚林街南江驛虹橋巿電云職軍所部於巧日分三路進攻平江情形業經電陳諒邀鑒察巧日夜據右縱隊司令吳新田報稱本晚進抵揚林街宿營中央縱隊司令田樹勳報告本晚進抵南江驛宿營右縱隊司令張敬湯報告本晚進抵虹橋巿宿營均稱前方皆有少數敵人出没情形等語除分飭各路司令繼續向平江前進外謹電奉聞容再續報張敬堯叩皓印又聞平江方面二十二日已開始戰鬭譚浩明聞訊即派援軍若干是日已抵平江不日將有激戰云 
[岳州之現在與和局（武昌通信）]  
　　曹錕奪獲岳州勝電分馳國人盡悉武漢報紙鼓吹尤甚然武漢人民兩日來竊竊私議謂岳州得而復失此時仍爲南軍所有衆口一辭軍事當道絶以此説爲謡眞相如何難得究竟惟武岳路線尚未全通昨湘鄂路局總辦顔德慶特派車務處第二分段段長盧濬清接收新得路線僅令收至雲溪止雲溪至岳州尚距四五十里之程此可以知岳州方面情形固未定也茲據較確消息第三師入岳之先曾探得岳州南軍確已嫁盡始徐徐入城安駐及全師與第一混成旅共同入城後忽然南城火起地雷連續轟發各軍逃避不及房屋與人民兵士多爲碎粉死於此役之兵士官佐計數千人第三師長吳子玉亦受傷繼進之兵至雲溪城陵磯等處而止更恐臨岳一帶地方尚有埋没地雷特加意搜索因之一帶居民吃苦不少現在北軍居於岳陽前方要隘且聞湘桂軍仍有合力反攻之進行如此則鹿死誰手不得而知也　　張敬堯以攻岳總司令名義用兵由平江直取長沙大道不攻岳而攻長與命令相背蓋其志不在岳陽一部而實在湖南全省也曹張起初攻擊岳州之電申言僅得岳州保全北洋軍人顔面卽可議和今日已紛紛電傳岳州固爲曹司令得矣今昨兩日鄂中文武官均來慶賀且兼曹夫人有弄璋之喜人又爲慶湯餅以是漢口大旅館珠履盈庭户閾爲斷議和之説並未提起而一般商人希望和平之早成若大旱之望雲霓全國商會聨合會會長吕超伯應各商會之請求開和議會請求南北兩方停戰吕君已經來漢與漢口商務會協議茲因漢會中有種種障礙遂决議在天津開會然南方一般商人以事在長江以漢口爲宜於是在天津開會之説又擬變更昨日吕君以議會之意走詢王督軍曹司令王督極願和平允爲助力而曹則答以試觀前敵局勢再與張司令協商不過口頭敷衍而已吕會長又與漢口各團聨合會相商該會願籌協議經費俾早成立可見商人希望和平之心切矣武穴方面近日聲勢稍歇無所見聞王督軍初以時局艱難調和無望蘇督又有辭職之請於是亦擬辭職且以重禍在鄂兵匪雜擾無力鎭撫願卸仔肩之意早已表示今則仍然鎭靜毫無所聞或者長江之勢仍固而和平有庶幾之望乎 
[續紀北軍克岳詳情]  
　　北軍克復岳州情形迭紀前報茲再將各路戰况及佔領詳情錄下一第五旅於十四日佔領五里牌後并未休息僅將前隊露營工作抽調後隊一混成團爲衝鋒星夜追擊兩軍且敗且退迨十六日上午十一時將路口舖車站完全佔領旋據探員飛報南軍副司令趙恒惕親率湘軍約十營扼守雲溪於鐵路兩旁建築高圍安置大砲敷設散兵線於古樓壁元峯寺太平塘等處吳師長據報急令張學顔旅長趕速進攻一面加派第二補充團馳往路口以厚援力而防反攻迨下午六時該旅已抵雲溪兩軍衝鋒抵禦血戰半夜兩軍傷亡聞均以千計至十二句時桂軍約一營由左端之斗笠腦衝出以横擊北軍經北軍之接應隊一團盡力抵禦將桂軍擊潰斃傷二百餘名南軍始大紛亂退回岳州迨天明始將雲溪驛完全克復而岳州正面門户已入北軍範圍據俘虜云是晚趙恒惕左膀受傷尚輕其良驥一匹亦飲彈而死一第三旅由右翼攻取城陵磯十五日在雙馬廠（距磯十二里）戰鬭五句鐘南軍不支退入該磯北軍追躡直抵該處劉建藩在砲台上指揮對擊砲聲如雷自攻岳以來該戰最爲激烈北軍衝鋒五次卒未能下南軍死亡雖多負隅抗抵北軍損傷亦重而愈接愈厲不稍停息至晚間南軍砲火力漸漸微弱北軍再出大支隊之衝鋒途克奪城陵磯砲台南軍敗兵由江岸上船而遁其陸路潰退岳州者被北軍截獲六七百名而岳州右方險隘又入北軍手矣一第二旅於十五日克復臨湘後十六日由縣城出攻馬王山桂軍韋榮昌率隊約四營迎戰五句鐘之久第二旅王承斌督隊進攻尤烈猛撲多次卒奪該山追擊十餘里已抵岳州西門外之虹坡（距岳七里）因時已燃燈下令露營本晚吳師長接奉張敬堯司令電示以通城方面戰况謂田旅已由胡家山攻至南巿潭蕭旅安國由蜈蚣山攻至懸厓劉旅錫廣由斗冲攻至三介尖所向克捷奪獲陣地二百四十里左端險要盡得三旅已會合於平子（在岳之西端七十五里）是岳州已困重圍矣吳師長復據探險員余瑞清等急報二則（一）南軍前因敗兵爭車退回長沙在南津港機頭撞壞至今尚未能開車接濟已斷彈糧告罄（一）程潛已退入湘陰趙恒惕確已離岳馬濟已退入平江岳城敗矣狼狽僅有賁克昭率殘敗敢死團六營留守全城閉户幾無百姓蹤跡云云吳師長遂飛令各旅乘勝進攻十七日辰第三旅由城陵磯砲台瞄射其南第五旅由鐵路衝攻正部第二旅由馬玉山攻擊其西自辰至午砲林彈雨戰鬭最烈第三旅猛撲岳陽砲台衝鋒四次南軍死守抵戰損傷不少迨第五次衝進該台南軍始潰遂將岳陽完全佔領至午後五時吳師長接張旅長軍電云職旅三點攻奪砲台岳城完全佔領詳容飛報此時各路追擊隊向前追逐仍未休戰此十七日克復岳州之大槪情形也吳師長已於十八日正午率同行營各員由羊樓司起程入岳收拾善後并頒令各追擊隊就奪取各前方要道設防扼守以便乘勝直攻長沙云　　當第三師入岳陽之時適由臨湘擊敗之桂軍亦復退入岳陽見北軍將岳陽佔領遂起最激烈之戰鬭第三師疑爲城内伏岳於是退出岳陽桂軍隨而尾擊及至兩軍至城外之後三師方知爲臨湘擊敗之軍於是又反戈猛擊兩軍於岳陽城内外轉戰數次旋得旋失而卒以第三師獲最後之勝利焉　　昨日軍署接新堤軍電十七日湘西軍六千餘人見岳州危急由新堤對岸出攻以牽制攻岳北軍之右翼經直軍第一混成旅猛戰於花磯港南軍敗退直軍復追擊六十里是夜已將沅江縣城完全佔領北軍視爲奪得湘西門户藉爲攻取長沙右路之根據云 
[邊警聲中之東省消息]  
　　我國駐俄公使劉鏡人氏歸國一事據哈埠函云交涉局十七晚接到劉公使來電略謂刻已到滿洲里擬於十八十九兩日即可到哈云云該局接電後即由施總辦特派繙譯員馬伯樂氏乘專車至滿洲里迎接　　十八晚十二點鐘由滿洲里開至哈埠之小票車載有華工三千餘人到站時中東鐵路警察即禁止該工人等下車因人數衆多客棧不易居住候與鐵路公司交涉完畢即將該工人中之一部發往長春以便各回鄉里　　滿洲里俄過激黨與我國派往軍隊有相約各不相犯約各不相犯之説惟確否尚未徴實　　江督第十九旅混成步兵六營已經編成今將最近防務分配誌下（一）齊齊哈爾第十九混成旅（一）呼瑪爾河漠河等地方第四混成旅（一）黑河一帶第二第三混成旅（一）滿洲里第六第一混成旅　　海蘭泡形勢亦無轉機據逃民傳來最近消息殺人搶掠時有所聞電報交通仍斷絶如故　　吉林孟督軍駐崴邵總領事均電請中央撥艦赴海參崴經國務院函令海軍部酌撥據海軍部核復謂現在實無艦可撥刻已分别電復矣又聞海參崴運務已恢復原狀運員均已開釋　　托穆斯克西比利亞之臨時政府兩閣員逃往哈爾演擬在哈逗遛地方民主黨機關擬開大會歡迎該閣員蒞哈與組織遠東臨時政府事極關重要　　海參崴過激派以聨軍各國兵力薄弱仍有時擾亂巿面故各國領事又請加派軍艦保護僑民現接崴埠專電云英美法日四國軍艦又到數艘兵力較厚　　據滿洲里到哈之俄人云滿洲里境外之過激派軍隊内有德國俘虜專施煽惑手段意似欲使中俄兩國自啓衅端以使於中取利然華軍頗能固守疆界不爲所愚云云 
[奉天之軍事消息]  
　　圍場總司事許芝曰氏日前入關爲籌備該旅輸送並與徐副司令接洽一切日昨許氏旋奉與張督會議甚久聞係商定調遣所部續行開拔入關也　　岳州攻下張督接到捷報後卽電覆曹宣撫等略云我兄神威么麽小醜一鼓成擒早在意計指日可期恢復湘省底定大局大軍深入戰線延長現已迅運奉軍南下聽候驅策以竟全功並電元首始終主持以戰爭求和平並請不吝爵祿之頒以勵將士之氣張督以岳州旣復北軍聲勢驟壯除由徐副司令兼程運軍南下并分電中央及曹宣撫張檢閲張司令謂岳爲湘省門户昔者之失悞於駑將今旣克捷全湘不難規復惟桂粤之軍積勢衡永滇黔之卒集中沅辰雖與湖南一省作戰無異轉戰西南數省一宜避结擊虚以勞待逸用在贛各軍爲主力以新勝之軍爲合後以便早規長沙而齊功力一宜牽掣敵軍斷其援應吳軍近在䕫宜不必急於合圍應分兵堵截黔滇援蜀聨軍以收其效一宜收拾人心預謀南下劉張在蜀勢窮貌雖附合西南嚮北心尤未死徒以梗塞蜀道謡諑頻傳宜乘湘岳之捷收合其餘燼資以軍械予以後援用以牽制滇黔並可稍紓陜亂則湘圍可以立解西南不難坐制矣云云頃據某機關消息奉天此次入關軍隊之總數在三萬人左右前日由韓莊開拔赴蘇者係兩混成旅實數在一萬二千人左右此項軍隊確已於十八日行抵徐州停滯并未前進其現駐灤州之軍隊一旅忽於十八日移駐獨流鎭並聞此旅擬擇津浦路適中地點駐紥以爲後援之用至廊房方面之軍隊日昨尚無移動消息惟楊村車站近又添駐奉軍二營 
[成都通信]  
成都督軍署接到淪城熊鎭守使克武陽電時即召集軍政各界及調停諸人會議劉存厚督軍先表示護法宗旨張省長亦極贊成即將電稿擬就由張省長略爲修正經衆傳觀後譯發會散後調停諸人另開會議拍電致淪細述經過情形請熊使轉知前方各軍一律停戰越日調停諸人以劉督軍已宣布護法當即推舉代表分赴前方與各軍接洽聞赴黔軍袁團長處者爲劉漢章聶春華兩君赴安岳吕司令彭團長處者爲王克誠李景剛兩君到順慶石司令處者爲劉香浦諸君給予護照即日首途至所派中路代表范春膏重慶代表趙鐵橋諸君均經此間當道去電聲明護法主旨并請范等到自井内江與滇軍長官妥與接洽云聞劉督軍未經通電與南方取一致態度之前唐蓂賡及章太炎熊錦帆方面已俱有接洽旣經劉督軍表示與南方一氣和局自易就緒現各方俱已停止戰事惟聞簡樂之間尚時有鎗聲諒因未奉到淪城命令耳茲將熊克武覆電及調停人之致熊克武電探錄如左熊克武覆劉存厚電云成都劉軍長鑒三十一電奉悉克武此次加入聨軍純係爲擁護約法保障共和並非個人權利故事前對兄再四忠告情義兼至毫無隠飾試問欲爭權利者能希望吾兄至於如此否所惜者兄迷信北系過深以爲南北相持終當議和而議和之結果仍以北洋系爲政治中心故不肯回意向南自失根據而利用吾兄者每以引重當軸者又多於誘惑以售其奸克武每念護國之役患難周旋中途背棄自毁前功未嘗不爲史拊膺痛惜雖欲强爲附和而義有所不可也前電委曲解釋克武終能相諒惟兄之所以造派代表者云與西南取一致也今但言引退不言向南已足令人惶惑至遂寗安岳内江自井叙府閬中鹽亭皆聨軍所佔領區域而兄欲認爲中立地帶頗難得各軍同意前曾由貴代表趙鐵橋君等電述情形當荷鑒察要之宣布護法爲吾人良心上應盡之責任心待議和條件之成立而始宣布已覺輕視大義若並向南之意均諱而不言而惟以督軍問題私相授受不啻以不肖之心待人克武雖薄德寡能亦何致不識廉耻開誠布公一致護法惟兄實利圖之謹布腹心尚祈明敎克武叩陽印劉氏宣布附南後調停諸人請熊克武飭前方停戰電云重慶熊鎭守使鑒積公銑日始奉陽電即會商各方通電宣布與西南各方一致進行擁護約法諒達鈞座積公此舉爲國爲川出於眞誠今旣確切表示卽希我公迅電前方各軍將領約束所部不使再生戰事糜爛地方所有善後辦法務望隨時電示以便磋商不勝迫切之至游運熾朱大鏞唐宗堯劉瑩澤趙時欽熊兆渭熊成章蕭蜀使林啓一郭湘何其義李光珠等十三人叩 
[奉軍到魯與匪警]  
魯蘇邊境近今遍地皆匪署理四省剿匪司令張文生以土匪蜂起一時難報肅清日前特電請兗州鎭守使唐天喜曹州鎭守使方玉普均赴徐州面議會剿辦法以期早日淨絶唐方兩氏已於十八號到徐一説兩鎭守使此次赴徐係爲會商招撫郭匪辦法云日昨軍署會議聞係因接四省剿匪司令張文生來電請魯省酌派軍隊協助剿匪討論結果决定派十七團由濟寗進住金鄉魚台一帶已電覆張司令查照並飭十七團預備前往矣悍匪史殿臣日前由徐州竄回嶧縣又復擾曾誌本報頃有自台兒莊來者云史匪此次竄回魯境係被巨匪郭安所約意圖合夥大舉事爲唐鎭守使偵知故特調新編第二混成旅第三營至嶧境扼要駐守月之十六號史匪果由徐大至官軍遇匪於萬年閘地方迎頭痛擊當斃匪三十餘名生擒三名並截獲大小鎗枝無算復追至黑山交山等處（是處爲匪之老巢）經官軍用過山砲連　轟擊又斃匪悉越山竄去聞是役官軍方面最爲得手惜東南兩路無兵防堵致被逃竄不少云新軍第一補充團第二營昨日下午搭津浦車前赴禹城剿匪縣縣城南帶莊（距城四十里）現聚集土匪八百餘人日事搶掠十九日陸軍協同縣警備隊往剿遇匪於該莊北偏雙方即開始攻擊相戰四小時斃匪二十餘名生擒二十餘人匪勢不支分頭逃竄聞陸軍共傷二人警備隊亦傷四人此次奉軍南下除分駐徐州外並在韓莊台兒莊分駐數營頃聞其駐徐者固爲第二路後援分駐魯省者因爲張子志督軍以魯軍抽調赴贛山東水陸戒嚴軍隊不敷分布岱南一帶土匪又復大起係特電奉天張督撥借軍隊一旅以爲清匪之用故此項軍隊不須南下也 
[續誌湖北長湖堤之炸彈案]  
督軍公署稽查長杜福堂於十七日上午八時在長湖堤西街七號楊姓宅内破獲炸彈案聞所獲正犯楊伯高由程處長提訊供出同黨三十餘人十七夜又捕獲數名餘多聞風潛逃又聞楊受黨人運動擔任炸彈隊長預備乘機起事其手下聨合人數頗多其所藏炸彈多由漢口運來此案發生後省垣各警區調查户籍異常嚴密城門亦增派二十一混成旅軍隊搜查往來行旅箱籠愈形認眞所有各要區及陸軍審判處監獄前後均已增兵防範軍警巡查往來如梭通宵達旦履聲不絶又聞十八日警廳探員又在撫院街大陸賓館抄獲炸彈五枚並要犯龍某一名現正在研究中 
[南昌政界紀聞]  
陳督辯白張白張懷芝不提鹽欵西岸榷運局長王克均到任以來倚勢妄爲肆無忌憚鹽業中人嘖有煩言日前第二路張總司令以軍需孔急特令財政楊廳長與王磋商在商本項下通融移借二十萬元以應急需詎王竟倚仗乃弟財政總長兼鹽務署督辦之勢特密電報告財政部揑稱張總司令擬提取鹽欵二十萬作爲軍需財政部以鹽欵關係外交來電勸阻陳督軍接電後即送交張總司令核閲張總司令大爲震怒除面加申斥外並由陳督軍電部聲明並未提取鹽欵而王反因之惱羞成怒比即拍電辭職業已經部核准另以前任淮陽道尹陳光憲（浙江餘姚人）接充今（二十）日該局總務科長潘裕民以局長交卸在即所有承辦擋案自應清理以便移交遂條知文牘科會計科各將經手公文賬項趕速造報又西岸運商以王局長離任在即擬二十二日召集各職員開茶話會籌備歡送至於外間傳説謂王已潛逃一節據運商某甲用電話詢問王局長在局否該接電人回去待我去看未幾即覆電謂局長已出去拜客下午一句時有人見王局長乘輿返局可徴王尚未離職惟該局中人則謂王局長業已掮擋一切准於星期日起程赴京云茲覔得陳督致中央原電錄下北京大總统國務院財政部鹽務署鈞鑒頃奉眞電據西岸榷運局長電稱張檢閲使陳督軍請省長來言軍餉需欵欲借鹽税等語殊深駭怪前因張使到贛恐軍餉轉運遲滯會商榷運局長擬於商本項下暫挪以應急需乃該局長藉詞聳聽殊於軍務省分人地不宜擬請由本省遴員代理伏乞核示遵行陳光遠删印陳督反對張作霖遣兵入關奉督張作霖截刧軍械率師入關觀近日京報所載馮總統租屋遷移事足見奉軍勢力業已逼及京城矣陳督軍爲擁護中央威信起見特通電各省合懇總统嚴令該督迅將軍隊撤回所有截留軍械悉令交出茲錄原文如下頃得京報謂奉督張作霖截刦軍械率師入關迫脅元首更免疆吏種種舉動令人髮指東三省逼近强隣肘腋自俄德媾和後外患緊迫勢若燃眉該督職任封圻責在守土應如何簡練軍實以固國防乃藉名援皖遣兵入關甚且侵及元首任免之特權將演徐州實行復辟之怪劇跡其居心叛國已屬罪不容誅因蘇鄂贛三督之主張和平遍指爲通欵西南以實行其武力統治政策不知和平之希望原出自元首本懷三督力任調人乃仰體中央息事寧人之旨中間反覆波折倐戰倐和長岳之役棄地喪帥事後追惟猶有餘痛光遠調停無效早已引疚乞辭中央倘許退休寗非甚願若以豎子所要挾遂使負謗以去官則出處無名有慚古訓光遠雖愚誠不遑多讓者矣應懇我總統獨持英斷嚴令該督迅將軍隊調回所有截留軍械悉令交出諸公公忠體國諒有同情一俟大局稍平光遠即當引退以謝國人區區微忱伏惟諒鑒 
[安慶快信]  
前次馮玉祥屯駐武穴通電主和後倪嗣冲即調遣安武軍第一六七八等路軍隊開往宿松望江各要轄嚴防馮軍由鄂逼皖嗣聞馮有電致倪表明心跡兩軍各守疆界故鄂皖交界地點復稱安謐於是倪乃令安武軍第六路一三四營留守省垣不必盡赴前綫至該路第二營曁大砲隊一營業已開往即派第一八兩路 
 
 

Page 7

 
 
　　中華民國七年三月二十六日星期二申報第二張 
史分統星珊親往宿松駐守其兵力專注重宿松一隅不意含山合肥盱眙天長來安霍邱舒城等處警報迭傳調遺軍隊現又紛忙不堪矣　　含山縣收復後而太湖英山霍山三縣又有告警電音太湖縣知事黄中係前財政司黄書霖之子紈袴少年上控之案已有數起今忽聞有討倪軍逼境且佔據梅鎭距該縣僅二十里該知事心慌意亂莫知所措據外間謡傳該縣業已失守確否雖未證實惟聞官場消息該縣亦已迭次告急矣　　英山縣與鄂省羅田麻城等縣毘連向爲匪徒出没之區日昨忽有土匪數百人各持快鎗自稱護國軍由蘄州而來聲勢浩大該縣僅有衛隊四十名兵力單薄勢難抵禦而該縣又未設立電局凡發一電必須由太湖轉發（太距英一百八十里）據英山李知事來電僅云護國軍數百圍攻縣城甚急請兵救援云云太湖黄知事代發一電則云英山匪衆攻城毁署刦獄縱火搶刦商民佔領地方等語兩電紛歧莫衷一是然昨今兩日未據英山報告恐縣城失守無疑矣英山失守霍山戒嚴六安勢亦危急惟六安駐有王傳祿一軍足以抵敵云　　省城聞英山警告二十一號軍署卽令駐省第六路一三兩營星夜出發仍留第四營與第八路二四兩營駐省共維秩序並聞第六路出發限二十三號抵太湖復令駐紥宿松縣史公統就近撥隊會剿以免蔓延 
[蕪湖快信]  
　　蕪湖某機關於二十三日傳出消息謂省垣某署昨午接太湖縣來電據云英山已爲某軍襲得其地方秩序因有某敎士居間並未擾亂　　蕪湖江岸停泊之建威軍艦忽奉海軍某司令電令於二十三日午刻開赴安慶助防　　皖財政廳長劉鴻慶前日由蚌埠來蕪向中交兩行借欵一百萬爲軍事上用刻已就緒業於二十二日晚乘江寛輪回省　　蕪湖自南京發現時疫後新關瑚税司已令各小輪公司於二十一日起停開南京班各該公司已遵照辦理惟是日午後五時揚子公司之恒孚小輪忽由南京開來所載搭客約五百餘人新關瑚税司比令該輪搭客不得下船並令划户不准開赴輪旁違則鋸划示懲該輪以在寗並未接到停班之電旣已開來何能不許搭客登岸一時羣起鼓噪汽笛嗚嗚人聲嚷嚷岸上觀者道爲之塞各機關均派警隊前往彈壓後瑚税司晤徐監督面商辦法聞其結果暫准搭客登岸　　蕪湖紅十字分會職員連日正與警察廳曁各醫院西醫士討論防疫辦法　　蕪湖弋磯山醫院及留春園分醫分醫院均於二十二日暫停各西醫士專司籌備防疫　　　廳劉廳長亦添派防疫委員多人請查菜巿及街巷並調查城廂有無疫症發生　　大利輪上水於二十三日抵蕪時不准肩貨小工及販賣食物者上船　　蕪湖新關瑚税務司及查船洋扦手巡丁於二十三日起一律戴用藥布面具以防傳疫 
[南京快信]  
　　肺炎疫傳染稍殺據臨時防疫局所得各區報告昨日祇死一人史登萊博士晤人云三日後疫可消滅　　滬寗津浦兩路及江長内河大小輪停駛後謡言頗盛人心愈形恐怖日冒雨搬家赴鄉者絡繹於途其實疑神鬼徒自驚擾而己　　寗紳仇繼恒談荔孫曁商會總理蘇錫岱因省垣肺疫甚厲謡言繁興昨特晋謁李督籌商防疫息謡辦法以安人心　　江北離浦口四十餘里地方發生匪警搶刦某巿鎭傷事主數名聞已由浦派兵往剿　　李督昨派醫官多人赴各營醱查預防鼠疫　　李督昨對某紳宣言此後對時局决不表示意見惟願擔保蘇省治安　　李督態度仍極鎭定蘇皖决無事發生奉軍南下李督已派員前往慰勞惟謡言甚盛人心慌恐異常　　奉軍旅長許蘭洲派副官郝某來浦籌辦兵站李督已派員渡江接洽　　張懷芝恐蘇皖發生衝突前日派徐參謀長來寗面謁李督旋即渡江乘車赴蚌晤倪嗣冲轉達張意疏解一切誤會　　江寗鎭守使齊燮元由鄂回寗因受舟車勞頓稍有不豫昨請假三日　　蘇省新添招一混成旅原擬卽派員赴魯豫招募茲聞因奉軍南下恐滋誤會現擬暫時緩招　　軍署得　報皖北亂事係新安武軍受黨人運動起事與馮玉祥無關　　聞奉軍已開到滁州者尚祗兩營徐州四營中央復電蘇紳現正與張（作霖）電商後隊毋庸南下　　贛電張懷芝已由南昌起節赴贛西籌劃軍事准備進兵攻湘　　請段祺瑞出組内閣電李督亦列名由曹錕領銜　　警費預算盈餘五千六百元現已經齊省長核准撥充臨時防疫經費　　皖北太湖英山和縣均有失守消息　　齊省長委任金陵道尹俞紀琦徐海道尹段毋怠蘇常道尹王莘林滬海道尹王賡廷淮揚道尹王曜爲衆議員複選監督並於署内附設複選舉事務所　　省署派赴各縣抽查選民委員多未回省齊省長以選舉期迫昨用快函催促各委迅速回省報告以重選政地方通信 
[蘇州]  
　　限尋控告警長之鄉民光福鎭鄉民朱君謨凌一葦等前向省道縣各署迭次禀控該鎭警察分所長何震堃嗣經縣委查係虚誣由縣轉呈省長奉批傳訊嗣又有以該鎭鄉董姓名電禀督軍控何分所長准許光蛋聚賭收受陋規並嘯集匪類百餘人貽害巿廛等情者李督軍令行吳縣調查查得此電禀係凌一葦等拍發乃派警拘提凌逃避而朱獲案收押今有該鄉圖董雷某狀請將朱君謨保釋縣署批令出具五日限内尋交凌一葦到案違願併究切結呈縣方可保釋云　　防疫延定會員蘇州警察廳長崔鳳舞因南京鼠疫恐傳至蘇州昨又設立防疫會以資研究當請省醫學校長蔡禹門爲正會長蘇熊兩美醫士爲副會長並劃定防疫地段請中西醫生分段擔任其一切經費聞已稟請省長核發開支云　　警廳布告防疫要法蘇警廳臨時檢疫所延聘中外醫士着手辦理防疫聞榮梅生醫士函送預防切要辦法四條到廳當經警廳抄鎭原文分令各區警察署遵照勸諭並布告矣預防切要辦法如下（一）須聽醫生檢查時之勸誡（二）家中婦孺切勿出外（三）勿到公共聚集之所（四）須帶口鼻罩 
[無錫]  
　　重兵調錫之近狀第十九師駐紥江陰之七十九團吳團長汝棻奉令統率全團兵士調駐錫邑二十二日該團副官蘇荆山張西庵到錫佈置一切團長吳汝棻赴寗謁見督軍請示機宜後亦於是晚偕江陰要塞司令張席珍同來與蘇張二副官同庽新世界旅館二十三日張司令回澄其駐兵地點由吳午亭警佐協同該副官勘定北門塘都城隍廟駐兩連東門延壽司殿駐兩連南門南禪寺駐一連張元庵駐一連城中老城隍廟駐兩連團本部則設於遷善局内即蘇軍駐錫時之旅司令部也七十九團已有步兵一營昨夜由輪拖到暫駐北門都城隍廟内而舊駐無錫之蘇軍其營長張鵬翥將率所部由宜興來錫故連長武振華擬俟其抵埠後一同乘火車赴崑山駐紥云　　民情之恐慌自鼠疫發生鎭江至南京火車停駛且奉督軍令調重兵駐錫而寗垣復有不靖之風説以致謡言大熾民情驚惶異常竟有持鈔票向中國交通兩銀行紛紛兌現者紳商各界有鑒於人心之不安即於昨日聨合各機關電呈督軍省長請求酌減駐兵數目以安民心但七十九團則已來未知軍民兩署如何電復也　　糧商投機之失敗糧食巿况去年雖有時略起不久卽平今春喧傳米糧出洋以致價格暴漲至正月底爲止較之年底米價已漲出一元有奇麥價亦漲出兩元左右及二月初因出口未能實行内帮又不開辦致巿面日趨低落如小麥及秈梗各糧均跌去一元之多近日時局不靖謡風四起更有一蹶不振之勢云 
[鎭江]  
　　租界斷絶交通鎭江英工部局因南京鼠疫深恐染疫之人經過租界令將租界與華界接近之各栅欄一律關閉商民初見之不知何事甚爲驚欵并有欲契眷他徙者嗣探悉租界係爲防疫起見人心始定惟近日租界與華界仍然斷絶交通不准行人來往云　　防疫闢謡告示丹徒縣倪和甫知事於二十二日發出示諭張貼各處其文曰照得官廳職守地方貴保安寗南京發現鼠疫尚未波及鎭城租界遮攔旅客係防災癘流行傳聞恐有訛誤特此曉諭分明並無别項情事爾等愼勿疑驚值此戒嚴期内豈容謡諑蠭興商埠懋遷如舊各自安分營生倘有外來匪類膽敢煽惑愚民擾亂城廂秩序實屬干犯典刑業已派警偵察馬必去其害君一經訪拿到案依法處分非輕二十三日倪知事又示諭城内外商舖居民迅速購辦驅疫藥水澆洒屋内飲食一切尤當格外清潔以重衛生云 
[揚州]  
　　防疫停輪之阻力本城浸會醫院醫士邰樂爾氏恐南京肺炎疫流傳至揚昨特晤商戴生昌等各小輪停駛寗揚班以期堵絶嗣該公司等會議以營業攸關未便停駛邰醫士因函請駐寗領事設法江都趙知事特派警佐陳鏡如四區長朱康侯謁見邰醫士磋商方法决定一有發現即報告醫院用法隔離以免傳染輪船照常開行此間人民尚無若何之恐怖云　　巡警刀傷鄉民本城南河下居士巷左近二十二日有鄉人停重擔於道旁一區站崗巡士令移他處雙方言語不通遂生衝突該巡士用刺刀戳破鄉人之額角登時血流如注欲扭巡士至區報訴嗣經行人排解始得無事云　　大批新軍過揚揚州寳塔灣河下日昨有來自徐海帆船兩艘載運無械軍人甚衆聞係某督軍新經招募者在此稍作勾留即掛帆南下現已屯駐瓜州鎭舊游擊署待令開拔　　加委花捐人員江邑花捐自改警所收發王錫恩經徴後捐欵尚稱暢旺現趙知事特委朱實甫吳貴東襄辦其事並委前辦花捐委員張鎔甫爲總調查云 
[嘉興]  
　　電請禁運米石嘉興近有外來奸商向各米行購米數萬擔裝運出境致米價驟增一元三四角而各處躉户又囤積居奇巿上積米無多來源缺乏米價日增貧民小户咸起恐慌公民陳國雄沈銘遠張舒霖等特於日昨電呈錢塘道尹請求飭縣禁運米石出境以維民食云　　籌設防疫病院嘉興福音醫院康醫生以鼠疫已蔓延至南京鎭江若不先爲預防爲害殊烈特聚集同志多人於南湖中之倉聖祠籌設一防疫病院並於車站上派醫生多名檢驗旅客如有疫氣者即送入防疫醫院醫治業已籌集欵項布置一切不日卽可成立矣 
[杭州]  
　　路局之防疫滬杭路局以行駛區域旣經發生鼠疫凡行駛各列車自應依照火車檢疫規則實施檢驗（一）車中發現傳染病之人或疑似傳染病人時應即速將該病人移送路線附近之醫院或其他適當之處療治之（二）移送此項病人時所需費用應由地方官酌予補助其病人願自備費用者聽（三）火車行駛中途發現此項病人及因病亡屍體應卽將該車輛鎖閉禁止乘客出入（四）其與該病人或屍體同乘車之乘客應嚴重予以消毒其不同車之乘客及行李如認爲必要時亦得扣留予以消毒以上各條昨已通行各車長遵照矣　　兩浙鹽税增加兩浙鹽運使署昨日出有布告云本年三月十七日准兩浙稽核分所咨開奉稽核總所函復關於兩浙改編鹽巡一案應將現有之商巡槪行接管所有　地各屬之税率增至每擔三元並應由民國七年四月一日起將杭縣餘杭海寗崇德平湖海鹽乍浦等肩地及餘姚上虞百官嵊縣等住地之税率增至每擔二元二角咨請轉飭綢肩住各地商人一體知照雜評一 
[段派勢力（默）]  
　　自段再出而論者遂謂段派之勢力復佔優勝吾謂段前次之出未嘗無勢力也然旣出之後即一事不能爲幾與一無勢力者等則今日之所謂勢力亦尚難言也况乎此勢力僅對北洋之同派而言若對於西南則段爲主戰派之首領其出也戰禍必益難解段氏於此能保最後之勝利必歸段派者則始可言有勢力也段又爲對外宣戰之主腦今邊警日急出兵之聲日高段氏於此能操對外之勝算者斯更可謂有勢力也　　然而今日之所謂段派勢力果能有一於此耶 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國七年三月二十六日星期二申報第三張舊曆戊午二月十四日（十） 
本埠新聞 
[防禦南京疫症之流傳（六）]  
　　昨日法工部局刊就預防肺疫病之傳單准於今日分給界内居民一體遵守原文照錄於下上海工部局衛生處肺疫病傳單一傳疫緣由是適在病人咳嗽之時二防禦傳染須在鼻與口之兩部用布或面具繫縛緊密惟帶此面具正在與咳嗽病人接近衛生處曁各分處皆備有面具可取三最好勿與病人接近四設有患染是疫之人速赴本衛生分處報告分處中須帮助爾等指示如何辦法五染疫之人宜隔離居住勿與人混合六接近染疫之人應與人隔離七日過期後庶無傳染疫病危險七是項肺疫病狀初起頭痛發燒後來咳嗽吐血約二日即死服藥無效八疫病危險是懼生人傳染非爲死者九設家内有人染疫除病人外勿任他人與彼同居惟侍奉者小心繫帶面具未必卽受傳染面具用後宜置於火爐焚去或滾水煮過十勿離家中因家無傳染疫病之危險外間勿得行走勿得乘船與乘火車挈帶疫病出外外埠來者勿令入室俟彼獨居七日　　法工部局總辦辣斐理氏及董事醫官等邇因南京有疫深恐傳至上海除妥籌種種預防方法外並恐各華醫於疫症一門少有經騐故於昨日下午五時邀集界内各華醫陸肖鵬陳伯威黄文卿張玉林黄海漁程瑞卿保春堂陳惠林孫緯才王介眉三立堂薛福卿陳松年楊月庭吳吉人錢澄波陳可道陳志頤等至法工部局議事廳由工部局衛生處西醫官利郭氏向衆演説曰上海雖未發生肺疫亦須先事預防工部局已在法新租界寳隆路德文學堂原址設立防疫醫院計分三等一係治疫室一係疑似之症察驗室一係與無病人隔離室查肺炎疫症起初咳嗽痰中帶血且有寒熱諸君如遇有相似之症應速報告衛生處派員驗看如係疫症勸往醫院診治以重生命諸君如往疫病家醫治面部須用面套能戴眼鏡尤佳身上須加套寛長衣服診畢後即將面套衣服或用消毒藥水或用開水煮過以免疫氣傳染面套已由衛生處製就容俟派人送上以備諸君之用本醫士與諸君皆是醫生均有救世之心尚望諸君千萬留意以盡義務説畢並向各華醫慰勞數語而散　　淞滬警察廳因厲行防疫昨將所刊傳單分發城廂内外各居户云（一）本廳轄境内各居户逐日須將垃圾傾倒指定處所不留家内使鼠無可竊食（一）家内見有死鼠速送寳山路天退庵中國公立醫院化騐以便查得何處地面染有鼠疫設法消除（一）房屋修理完好使鼠輩無處藏匿多開窗户隨時流通空氣（一）一切腐臭之物切勿留藏各項用物洗物滌潔凈（一）多養貓隻並鐵絲籠壓板等捕鼠器滅除室中鼠類（一）日常飲食務必清潔（一）每日食餘肴饌米麵等物收儲在完好籃櫃之内又須留意蓋閉（一）室内務宜潔凈隨時洒衛生藥水（一）如有疫癘發生立即報告該管警署以便檢驗設法消除　　淞滬警察廳長徐國樑爲預防疫癘起見責成各區署所清道員每日協同長警嚴厲查察有無違時傾倒垃圾情事並督飭清道夫將街頭堆積之垃圾逐一挑除凈盡在案茲查得各處碼頭所裝運垃圾之船隻往往沿途狼籍或延誤時刻現當嚴防疫癘之時尤應切實整頓以除積弊爰又諭飭各清道員督飭各船户挨班裝運不准狼籍如違定干拘究　　上海模範監獄典獄長敖雲亭以南京發生肺炎疫流傳甚速滬上陸軍司法兩監覊禁人犯有七百餘名之多自應妥爲預防昨特親蒞各監房檢查一週並命厨役購備生萊菔（即蘿葡）數十擔用鹽拌浸加以生蔴油每日早晚餐給與各犯分食並令醫官張蔭伯將新收監人犯行钎隔别檢驗然後收入監舍餘如看守士並雜役等亦令第二科科長魏英逐一傳諭不准與社會接近以免傳染　　時疫流行各學校首宜注重防衛聞北四川路神州女學連日籌備防疫已立出辦法數條即日實行其辦法如下一所有宿食及敎室女僕室厠所等處每日須用解疫藥磚薰蒸二次一各學生宜令常佩樟腦丸一公用茶杯碗碟及澣面巾宜日用注有避疫水之沸水洗滌二三次一凡諸生來校所攜之圍巾外衣等宜先令經過藥磚薰解而後可掛一處一廚房逐日必用藥碍消毒薰蒸一力戒學生購食外間小食　　字林報二十二日南京通信云自上海工部局史醫士來寗後當局即設防疫會以委員三人主持之三人於防疫事務毫無所知故衛生長王桂林君建議舉用外國醫士防疫會不以爲然於是王乃主張請外國醫士推薦受外人訓練之中國醫士因乃薦定五人與其他未受良好訓練之三人分掌隔離醫院四所連日疑症漸多王君人頗精明辦理防疫事務甚爲認眞　　字林報云就吾人所知與當道之嚴備而論上海未見有任何疫症發生亦無染疫者抵此南京現局未足令人滿意其故殆因所任主持防疫會會員三人於其應盡職務未能了然彼等旦不欲利用城中外國醫士之專門學識當局者委任此種官員縱不能知彼等之態度亦當知彼等之不才如有溺職等情則當局者實難辭咎要督軍曾告史醫士與工部局謂將施行相當防疫方法星期五日電文中復允嚴厲防疫且聞已撥防疫費五萬元此等佳兆足令人興南京疫患可以早止之望所憾者以合資格之衛生長竟爲舊官僚所累彼舊官僚豈能望其行適當之方法善用五萬元之經費乎南京外人及受外人訓練之醫士今皆供李督軍遣用深望李督軍從速親自注意疫防蓋李於此事當知前已有重大之乖誤也 
[粉廠麥粉再請暫免税釐]  
　　上海總商會呈財政農商兩部曁税務處文云爲機製麵粉需用麥料據情懇請察核體恤商艱仍准暫免税釐以維實業事竊照民國六年三月間本會爲洋麫充斥内地妨碍華麵銷路呈蒙鈞部鈞處准予暫免税釐一年華商麫廠得以支持至於今日皆鈞部鈞處之所賜茲據上海機器麫粉公會具略到會以暫免税釐一案雖江蘇一省格於江北旱荒未能實行而商民實深感戴惟查設廠製麫大都集於上海每年需用原料小麥不下七八萬石江蘇所産供不敷求廠商非採自漢口即購諸直魯湘豫皖浙等省如果此口運往彼口及往來内地之麥重疉徴收税釐則商人避重就輕行將分赴各産地開設粉廠就近採辦製造旣免原料用麥之税釐同沾免税麫粉之利益成本旣輕銷路自廣長此以往勢必内地設廠日多上海各廠行將失敗不第關卡之税釐同一消滅卽航路之輸運勢必驟滅同業一再討論與其税釐自形消滅補救無從不如俯順商情維持實業略懇據情轉呈竣一年期滿仍予繼續免徴俾得減輕成本以資維持等情查近來麥價異常翔貴雖麵價稍有增加核之成本仍屬難以彌補若再徴税釐該廠商大有岌岌之勢據稱前情理合具文轉懇卽祈鈞處鈞部迅賜察核可否竣本年期滿仍予暫免税釐通令各關卡以維實業之處伏候批示祗遵 
[商會調和時局之響應]  
　　京師總商會覆漢滬商會函漢口總商會鑒并轉上海總商會公鑒願電敬悉愛國憂時仁言利溥莊誦再四欽佩莫名頻年以來禍亂相尋邇者内憂外患險象環生當臥薪嘗膽之時爲煑豆燃萁之舉國勢岌岌覆巢堪虞固不僅民商交困已也貴兩會本悲天憫人之懷爲息事寗人之計倡議調和解除紛爭旣深景仰尤表贊同至開會地點刻經全國商會聨合會各省評議員全體議决第三次大會四月八日開在天津藉以調和時局已於元日電達全國同時發起不謀而合足徴心理之同然觀念之統一届時貴兩會代表早日蒞會崇論宏議裨益大局敝會當追隨高明之後藉聆名敎也雲天在望無任馳係　　直隸商會聨合會覆全國商會聨合會函敬覆者頃准大會公函擬於本年四月八日在津舉行全國大會藉以調和時局足徴挽刦拯溺紉佩良深會場地點自應由敝會事務所妥爲籌備應請貴貴迅即派員來津布置一切可也相應函覆貴會敬希查照爲荷 
[五團體歡迎美公使]  
　　美國駐京公使芮恩斯博士近知斐律賓等處遊歷返華道經春申行將北上聞寰球中國學生會曁建設會江蘇省敎育會中華職業敎育社中國青年會等特訂於今日（二十六）下午四時半至五時半假座四川路青年會童子部開茶話會歡迎芮公使及其夫人並請芮公使演説昨已通告會員携眷到會藉以聨絡中美感情而敦睦誼云 
[南京戒嚴後之滬防]  
　　松滬護軍使盧子嘉自得寗省特别戒嚴消息後立卽召集軍官將佐參謀長秘書長等開軍事秘密會議以滬埠雖安靜如恒然於寗滬接壞之處自應密爲戒備以防不虞聞已令行所部一體遵照矣 
[預備會攻長沙之軍火]  
　　松滬護軍使昨接岳州方面張師長來電謂現擬會攻長沙應需子彈爲數必鉅特電請轉飭滬兵工廠迅爲配齊俾便派員承領云云 
[圖畫手工討論會之結果]  
江蘇省敎育會附設小學敎育研會於二十三日二十四日開圖畫手工討論會第一日參觀各學校陳列品開由各校師報告敎授圖畫手工之經歷第二日先由黄任之先生報告美國非列濱圖畫手工成績及其敎授狀况並提出重要之點爲我人所當注意者（一）在精神上須養成兒童創造力（二）在實質上須以美爲基本用經濟的方法以達適用之目的次山顧君蔭亭述對於圖畫手工改進之意見（一）對於敎授手工圖畫共同之目的（甲）須養成兒童創造發表之能力（乙）須養成兒童生産的能力（丙）須養成美感及共同心責任心（二）對於手工改進之意見（甲）須改少手工種類及敎材（二）製作品須有生産的價值（丙）須利用兒童自由製作及共同製作（丁）注重工作圖（三）對於圖畫改進之意見（甲）敎授圖畫種類以記憶畫寫生畫考案畫爲主要（乙）圖案畫須利用寫生畫由兒童自己發表繼又討論圖畫分類方法因時已晚公議於明日上午九時繼續開胃第三日公同議决各項重要問題如下（一）敎授圖畫方法以記憶畫寫生畫考案畫爲主要（二）手工科以土工紙工竹工木工金工爲主要種類女子加縫紝編物刺縫编績等其他視時與地之需要及原料之供給酌加之如麥桿柳條白楊鮑花女子加花邊之類（三）議定小學校敎授圖畫種類各學年分配表（四）議定小學校敎授圖畫種類各學年分配表（五）議定各種手工主要敎材以上各項議决案通告本省各小學校分别施行並徴集施行後之意見與經歷以便將來開會討論 
[日商小輪之損害賠償]  
駐滬外交部特派交涉員陳貽範君昨接日本代理總領事函云案查貴國癸丑年第二次革命一役本國人民損害賠償案内日商戴生昌輪船局在青浦縣地方之損害賠償前經貴國承認提出作爲另案商議在案現因其他各案之損害業經雙方商議妥洽此案亦應趕緊商議了結尚有該輪船局在蘇州河之小輪被刦損害賠償一案須於同時議决以免延擱相應函致貴交涉員即希查照云云陳交涉員以日商戴生昌輪船係在青浦縣境内被刦不能牽涉戰事損失而蘇州河小輪被刧一事亦關地方盜刦案件除查案函復外並分呈外交部及督軍省長兩署請爲核辦 
[國貨維持會評議常會記]  
國貨維持會於前晚八時開評議常會首由議長汪星一君主席報告本届應議各項事由畢遂相繼討論表决如下（一）
正會長交議爲工商研究會在城内勸業場場所辦之國網陳列所現因經費不敷勢難支持應如何寛籌經濟設法維持俾資持久事當經公衆討論僉以陳列所原爲提倡實業振興國貨而設本會天職所在自應力予扶助以埀永久惟其中詳細情形及經過成績同人等尚有未能深悉者應請該所主任徐春榮君到會宣布以便有所把握遂决議函請徐君於下届常會出席報告再行公議（一）
會員龐竹卿君函託代銷水災春賑奬劵事當由龐君起立報告略謂上年目擊北方災情奇重曾經鄙人發起籌賑當蒙諸君力子贊成嗣因手續紛繁暫停進行惟現届春令待賑更急現經商由中國濟生會發起籌辦春賑奬劵以冀籌集鉅欵拯救災黎惟劵數過多一時籌募非易用特懇乞籌議售劵辦法以期衆擎易舉早觀厥成云云當經大衆討論僉以龐君熱心於前同人敢不玉成於後遂公决將此項春賑奬劵酌量分送入會各公所公司廠號分别擔任售劵以副龐君之委託（一）
烟酒聨合會抄送北京全國商會聨合會來電報告爲　和南北戰事開會日期並徴集意見當經公議僉以南北戰爭相持年餘商民痛苦已達極點本會自應一致贊助以冀早達和平目的遂决議將此希望和平意見函請謥商會核轉以憑參考（一）
大中國貨公司函詢國貨供求狀况並請提倡事當經决議函送調查錄數册並代爲宣布以資提倡 
[美艦開赴長江]  
停泊浦江之美國捕艦ＶＩＬＬＡＬＯＢＯＳ號現奉該國政府電令着即駛往長江自鎭江以達南京一帶江面往來遊弋藉以保護僑居長江各埠之本國商人故該軍艦已於彰日離滬開赴長江巡查矣 
[荒僻處派兵巡防]  
步兵三十七團第三營營長王幹臣以所轄斜橋浜至老高昌廟之馬路係爲荒僻之區值此時局不靖深恐發生意外爰特令飭各連長於晚間督兵排隊分班輪流放哨並於原設崗位夜間加派雙崗以保治安 
[租界鹽棧之緝私計畫]  
公茂食鹽棧認銷租界食鹽月定九千九百六十擔每擔繳課一元三角餘茲因銷數不旺知爲私鹽所侵奪故擬仿照前浙鹽棧辦法自備巡船十艘來往浦江巡緝該巡領哨擬令北蔡私販首領趙某承乏藉以箝制現正與鹽捕統領磋商云 
[高昌廟發生搶案]  
高昌廟西栅後向爲豆芽生意之浦東人黄瑞生家於二十四號夜七點半時突來匪徒四人執有小刀一柄入内行强攫去金戒一隻金耳環一對銅元十一千大洋兩元小洋三四十角並衣服等件事後經事主投報該處警區李巡官即會同憲兵第一連吳連長馳往查勘拾獲匪遺小刀一柄帶回警署傳諭所部巡警迅卽查緝一面由李巡官報告二區警署請爲協緝 
[關於選舉調查之公函]  
上海縣知事沈寳昌昨致各巿鄉董經董函云逕啓者案查本届參衆兩院初選舉業經依法辦理並委任貴　董爲主任調查員附選舉法並擬定調查員辦事細則請查照辦理在案茲奉省長養電内開查修正參議院議員選舉法第二十六條初選日期由覆選監督定之等語茲經酌定初選舉於本年六月五日舉行所有初選舉人名册應於四月五日以前告成並宣示公衆其更正判定各事項並應於四月十五日以前辦竣仰即遵照切實進行勿稍延誤等因自應遵辦合亟函達即希執事查照該辦事細則内第三條將參議院初選調查名單提前五日儘本月三十一日以前送署以便編查名册依限呈送幸勿稽延實爲盼荷 
[公民調和會所接復函]  
營口總商會復函德立先生大鑒接奉來函展讀大著愛華熱誠溢於言表回環盥誦無任欽佩今者中華不幸南北搆亂主戰主和莫衷一是籌餉籌械各走極端一錢一鈔莫非民脂民膏一子一彈莫非民血民肉究不知累歲相持所爭何點閲牆對敵所禦何人坐使商業金融喪失全權長此紛擾淪胥無日先生具卓識宏力爲主持人道提倡公理起見登高先呼在海上設立南北和議公會合黨派爲同類聚南北於一堂共相討論以定國是此舉誠爲息事關鍵和議苦礎解决南北之紏紛卽以維持全國之和平敝總會同人極端贊成願効馳驅解萬民之倒懸仗茲宏議集雙方之代表釋厥紛爭從此中華困苦人民同登袵席先生提倡調停之功永埀不朽同人等不禁馨香祝之也肅此敬復諸希亮鑒嘉魚縣商　復函敬復者頃奉鈞諭得悉先生以人道主義具愛華熱腸首先提倡於上海组織南北和議公會解决中國混沌之局欽感之下不徒敝會冀附驥尾同深贊助凡屬國民莫不引領而望以拯倒懸出吾民於水深火熱之中而登諸袵席先生商痛苦言之綦詳毋容贅述惟方今南北酣戰甚盛若待調人召齊糾紛解决而始罷兵誠恐兎死羊亡將無濟矣莫若預請雙方停戰各守駐地暫勿侵犯苟當軸諸公傾意向和無不悉准所請以待解决否則一面許和一面進戰是和自和而戰自戰不但有負調召集討論終結俾兵戈早息一日而人民即少一日之痛苦迅速召集討論終結俾兵戈早息一日而人民即少一日之痛苦肅此敬候台祺　　景縣商會復函李德立先生台鑒昨接鈞函洵見先生持人 
 
 

Page 11

 
 
　　中華民國七年三月二十六日星期二申報第三張舊曆戊午二月十四日（十一） 
道之公義具愛華之熱城奉讀廻環欽佩無極戈操同室精鋭徒傷無論雙方曲直所在敗固不足爲辱勝亦何足爲榮况當此外患内侵日甚一日協力攻敵且不暇必待敵人登堂入室之後方始曳甲倒戈爲時已晚邇來邊疆告急雙方明達之士皆有悔悟之心趁此時機務懇先生一意進行再行電達政府及南北各軍長速息内鬨以禦外侮敝會雖勢微言輕願附驥末以期達到和平之目的將來開會有期届時當派會員到滬與議或請天津商務總會爲代表幸祈預先賜示俾便遵行不勝盼禱　　孝感縣商會復函敬復者三十一號接奉鈞函並宣言書數紙臨風二復慚感交加敝國近數年來國家多故貽笑憐封惟先生僑寓吾華歷有年所國是民情諳之有素前因政體改革南北議和曾賴大力維持民國因之成立久爲國人所欽佩茲因當道諸公意見不合致動戰爭相持多時末由和解國帑告匱民不聊生加以天災盛行人事煎急瘡痍滿目言之痛心自恨無寳筏慈航普渡衆生同登道岸雖抱人道主意之心卒難施手援天下之策亦只得束手扼腕徒呼負負幸先生又抱同舟之誼切膚之痛具愛華之熱腸秉至公之大度不忍華民塗炭不忍中國淪胥建議議和組織公會爲我南北謀樂利爲對人民策安全廣布丹忱徴求同意人非木石誰不心傾敝會乃中國一分子應以國事爲急務胸無成見事冀和平旣荷埀詢豈甘緘默無奈名微才淺未出里閭如鷃雀之剿藩籬不知天地之高大雖有管窺蠡測之見尚不及先生所言萬分之一又何敢再贊一詞况先生明鏡高懸如觀肺腑恐中原之沈溺遂不惜苦口婆心亟圖挽救想南北當事者斷不致過於固執甘忍危亡伏冀先生毋守謙虚之禮毋慮越俎之嫌速集南北鉅公到會表决融洽黨派破除畛域戮力一心以衛國家能得雙方認可即息爭端俾四民各安生業是則敝會與敝國人民同心禱祝者也臨穎不勝翹企之至　　臨川商會復電敬復者昨奉台函並附譯言欣稔先生愛華之誠無以復加棒誦之餘莫名欽佩竊思兄弟　牆雖有同室之人不惜埀涕而道而卒不能見諒於同胞此無他以同室之人不能不有所疑忌也故終不若鄉隣之出爲調人旣無厚薄之分悉冺偏私之見而解决較易也將來國慶和平民樂安康皆出於先生之賜也璜等不才願附諸君之後特此布覆伏希埀鑑是幸此致李德立先生江西臨川商會正會長聶希璜副會長李龍華同啓　　平陽商會復函敬復者奉誦琅函敬断一是敝國南北水火釀成内訌外寇日深　牆未已執事以鄉鄰之誼閉門攫冠偉抱熱忱良深感佩承示組織南北和議大會辦法並讀報章所載執事致上海總商會公函擘書周詳深中肯綮盍敝國商會會長純由民選無權無位不帶政黨臭味如能集會可望代表眞正之民意公論所在名正義宜垂涕由道或可排難解紛棄戈修好也除由敝會函請商會聨合會積極進行外用特備函奉復兼道謝忱 
[青年會中學附設二時免費學堂續聞]  
　　四川路青年會中學每日下午四時至六時附設二時免費學校專收貧寒子弟及商界學徒之有志求學而力有不逮者一切辦法情形業誌前報茲聞該校以現届開學之期所定學額百名尚未招足恐一般人士每因難覔贊成贊助會員介紹仍抱向隅之憾特通告各界凡願入該校肄業之學生不論青年會贊成贊助及特别普通會員均得介紹入學即無人介紹者祗須本生自往校中接洽該校並可代爲轉覔介紹人以宏造就面免阻礙滬上職業生計日形困難想有志經商面素乏敎育者一旦得此免費求學之良機定必爭先恐後也 
[致祭關岳之預備]  
　　四月一日爲致祭關岳之期主祭官爲盧護郓蛤我業由軍署按照禮節支配陪祭各項人員並於昨日函行上海縣知事預備一切且派員至西門關帝廟灑掃修葺以便届期舉行 
[豆餅與豆油之巿况]  
　　荳餅一物前因賣空買空業此者大受影響嗣經該業董事張樂君會商官廳竭力維持至今轇轕尚未終了乃本年以來雜糧頻漲荳餅亦被牽連每片亦需元一兩一錢三分惟每届春間銷路本屬有限必俟立夏節後鄉民農忙之際始有銷場茲經張董察得仍有抛盤之舉惟但做期貨不如前次之濫賣空盤故昨日巿面現貨期每片均已跌落四五分云　　荳油價格開近來逐步飛漲每擔牛莊荳油已至十四兩以上現因牛莊業已開河漸有輪船裝運南下面山東青萊等處到貨亦多且因國内多事銀根緊急客路銷場亦皆滯呆故昨日采菽堂該業貿易所開出巿價已跌至十三兩五六錢較前日跌去三四錢在巿交易者計有二千餘件各種小簍油之價亦漸見鬆動 
[小麥價值漸平]  
小麥前因洋商購辦出口又以各麫粉廠用場浩繁以致價格日漲竟有缺乏之虞現經官廳查禁以來各路到貨漸爲擁擠各囤户亦將手貨陸續賣出是以昨日巿價每百斤已跌落三錢云 
[最近三月之米價]  
　　上海縣沈知事前奉江蘇齊省長令飭調查上海近三月來之米價迅行列表呈報以憑報部等因當經函致南北兩商會曁米業董事遵照查明列表呈縣彚詳在案茲聞此事業經商會調查函復米董張樂君亦已將近三月之米價列表呈縣請爲查核聞三個月中統扯每石之價約洋七元八角五分日前緣有部員到滬調查米麥巿間即起謡傳米價驟漲至八元五角現已平定跌至七元六七角次者七元四五角云 
[銀拆忽然增漲]  
　　南北巿各錢莊之銀拆自今正紅盤迄今祗有二分至五分昨日上午忽漲五九分下午七分因各莊解與道勝銀行計銀三十一萬中法銀行七萬聞係各華商應解各洋行之進口貨欵銀拆旣大洋釐必小是以墨洋午後收盤爲七錢二分五二五龍洋七錢二分五一二五如此則街底現銀又少存四十萬兩現計實存二百十萬兩云 
[潮汕地震之賑務]  
　　本埠廣肇公所曁潮州會館前以潮汕地震受災甚鉅曾電廣東救災公所自治研究社及漢口潮嘉會館等各團體請求協力捐助以惠桑梓曾誌前報茲悉該公所昨接廣東救災公所復電業已先滙一萬元往汕以應急賑又接自治研究社復電謂得電後現已妥籌捐賑又接漢口潮嘉會館復電謂已先滙五千元往汕餘俟陸續廣爲勸募源源接濟等語該公所當將原電抄送潮洲會館一體備查惟該公所得悉此次被災以南澳爲最重全境夷爲赤地舖户傾塌無一留存現在糧食缺乏待哺嗷嗷爰又特向本埠興華機器製麫公司勸募已蒙該公司允許捐助雞蛋麫五十箱即日運赴災地散放以濟民食並聞該公所與潮洲會館自開募賑捐以來約計各集一萬餘金兩共三萬左右現尚極力勸募云 
[閘北二段救火會繼續募捐]  
　　閘北二段救火會爲添辦救火帮浦機汽車一輛以前所捐之欵不敷尚鉅昨由會長董事虞洽卿謝蘅牕戴運來何積藩陳炳謙徐乾麟陶子敢竇耀庭等邀請各紳商在一品香開晚餐會到者如姬覺彌陳寳庸陳文鑑薛文秦沈燮臣後俊葆鄔挺生朱榜生張雲江孫鐵舟吕耀庭朱節香陸慶萊俞宗周李學暢徐卿雲傳德予屠綏之周匡應甘熽初陳維翰沈佩蘭沈倜凡錢燧之尹蠢父并職員徐少棠虞廷愷徐芹香李嵪寳徐幼棠等三十餘人首由俞宗周報告開會宗旨繼由孫鐵舟演説火政與居民之關係畢開始募捐當經認定元五千餘兩所有不敷之數仍由該會董事會長曁諸隊員分認勸募 
[陸經董整頓契税]  
　　上海房産進出自頒用官契以來得主每爲減輕契税匿短契價近日鄭姓購進馬姓一産又有短塡契價情事昨陸經董致函七圖張志浩云去臘十一圖顧姓售與嚴姓房産因經中包辦一切致生糾葛一再邀開談話躱避不到殊堪痛恨不謂近日鄭姓得七圖馬姓之産又有匿價情事查該圖交來草契兩紙計一畝八分二釐八毫一畝九分二釐六毫計開樓平房各一所巿樓房一所並不將問數註明現經多人報告當卽派人調查匿價在三成以上爲數不資事屬確實務祈將樓平房若干問並四址八到詳細聲明以便鑑定如有扶同徇隠定請縣知事懲辦云云 
[南滙縣知事履勘河工]  
　　浦東大團鎭開濬巿河一案本月二十三日上午九時南滙縣杜知事下鄉履勘河工由該鎭四區警察署姚漢儀及紳耆黄菊坪等引領前往沿河一帶巡視當場賞得力挑夫銀牌數方以示鼓勵並順道重勘居民徐阿三拆橋佔河事當以徐姓所建洋台房屋五問河路均被侵佔徐阿三延不到案諭飭地保勒令拆卸恢復原狀一面仍飭提徐阿三到案訊究旋赴縣立第六高等小學校視察略坐片時卽行返署將河工辦理情形詳報江蘇齊省長滬海王道尹察核 
[木船遭風受損]  
　　本埠久大木號之濟川號木頭船於陰曆本月初旬在閩省地方運載木植行駛來申初七日該木船駛抵江浙交界之海面陡遇風暴因　脚過重力不能支舵工等卽將裝在艙面之木植設法卸去始得化險爲夷現已運滬聞該船遭此風災約計損失數千金該號遂具禀税務公所請求勸明免予徴税以示體卹昨經高所長批示云據稱遭風失木姑准俟勘艙時酌奪辦理所請免税碍難照准此批 
[西醫尚未報告]  
北京人史　泉於本月二十一號夜至浙江路香粉弄二十一號門牌朱培賢家找尋其友施某忽然倒地氣絶經朱報由捕房將屍舁入斐倫路驗屍所報請公共公廨張襄讞會同英白副領事蒞所相驗因未明其致死眞相諭候工部局西醫剖驗再核在案昨由捕房將朱培賢與施某及施妻邵氏並死者之友鮑安芬徐小梅郭福來見證楊曾榮一併傳至公廨請示由駐廨西捕頭惠勒上堂禀稱工部局西醫尚未將剖騐情形正式報告等語經張襄讞商之英白副領事諭令朱等退去候工部局西醫將剖驗情形報告到廨再行訊核 
[基地糾葛之上訴]  
　　蘇州望亭鎭青龍菴旁之居民劉其祥與婦人彭陳氏因侵佔基地紏葛涉訟於吳縣公署業經判决劉因不服上訴於上海地方審判廳准傳兩造並證人青龍庵住持僧原告陸順興等到案於昨日午後由該廳各推事官特開合議庭審理該氏供蘇州人年五十九歲丈夫名聽堂已故多年此項基地爲祖遺之産茲被劉造星侵佔因此控經吳縣奉判歸還婦人一分五釐詎劉不服上訴求察劉供此項地基共有一畝五分三釐七毫由民人向官産處承買執有財政部所給之部照故邀工頭在彼造屋適與青龍庵爲鄰前奉吳縣判决因工程已逾大半且四而牆垣已成是以不服來案上訴並據該證人陳述各節與劉之供詞略同問官謂劉曰此項基地前經該縣與官産處兩次清丈確有餘地可多然多出之地爾亦不能顧問現在本廳以爾等所爭無多願爲爾等和平解决爾等意見若何該氏答稱婦人不願收錢請求堂上歸還原地又由兩造所延之律師出庭互相辯論問官會商之下判令退去聽候宣佈判詞飭遵 
[爭攬渡客之衝突]  
　　浦東老白渡船夫謝福生日前與划船婦女萬小虎子因爭奪生意起釁互相毆打當場經人解散乃小虎子奔回家内白渠母萬范氏哭訴范氏卽紏合族中多人前往報復致將謝福生面部用竹篙擊破血流如注旋經崗警到來將福生萬小虎子萬范氏連同帮兇之萬鳳拘解三區一分駐所經許警佐詰明情形以事關爭攬渡客鬭毆有違官廳禁令判解警廳司法科訊辦 
[姪媳忽然出現]  
　　崇明人蔡九臯在南巿股開大生旅館其姪媳蔡施氏現年二十六歲於二年前來申被蔡喜業張茂郎顧立仁等同鄉三人騙至南滙縣境鄉間賣於鄉民吳順福爲繼室計身價洋二百元過門後相安無事嗣施氏母屬以女匿不見面迭向蔡姓交涉適前日吳將施氏挈領來滬購辦什物爲蔡在途撞見立向阻止詰間來歷吳謂出價娶來並非誘拐因之口角爭閙嗚同崗警帶至第一區署盤詰吳供年五十歲在南滙耕田度日施氏已娶二年今爲兒子擇吉四月十四日完姻是以借施氏來此購物並由施氏供明前情稱願隨吳歸家等語而蔡九臯則堅稱被誘請求核斷董警正以兩造各執一詞飭即移送警廳司法科訊究並飭氏姑迅行投質 
[收買女孩之受欺]  
蘇永祥至法公堂控稱前有婦人王小妹張錫昌羅金炳等挈領女孩阿輝來言該女孩之父母現均患病醫藥無資急欲售賣等語民人信以爲眞當即出洋七十餘元買下爲媳立有身契爲憑不料爲時未久該女私自逃逸後在民國路楊連生家尋見報告捕房飭探劉有法將王小妹等拘獲並將阿輝吊出今解案下身契呈鑒請求訊究楊連生稱該女孩係由伊母領來謂因貧苦難以度日情願賣於商人爲使女計出身價洋八十元立有身契呈鑒繼據該女孩之母禀稱婦人曾將女兒賣於楊連生並無賣於蘇永祥之事訊之王小妹供女孩由張錫昌羅金炳兩人領來托我代覓主顧是實張錫昌羅金炳同供此孩由劉金永領到民人等家中據稱該孩之母有病需用甚急故由民人轉托王小妹售於蘇永祥中西讞員以王小妹前已犯過拐案騙逐出境有案此次不應再犯判押西牢兩月期滿仍永遠逐出租界張羅南人各罰洋五元充公女孩阿輝旣由其母情願賣於楊連生應仍交楊領去蘇永祥所出身價着蘇另行起訴向王小妹訊追 
[懸賞招尋失孩]  
蒲東爛泥渡三區警署昨據小車夫張筱花報告本月二十二日午後三時伊子張才富年六歲忽然走失身穿白地藍花洋布短衫藍布夾褲腰束布作裙元布鞋子老布襪四方面孔崇明口音倘有人尋到此孩送至張家樓天主堂司鐸處謝洋十元决不食言懇請飭警恊查等語當經解警正准予飭警隨時留心查察 
[南車站查獲松江逃女]  
昨日上午十一點時嘉興火車抵滬時有松江女子朱小妹至南站下車後卽在車站前徘徊當爲駐站檢查軍警所見以其形迹可疑即向盤詰當據朱小妹聲稱現年十九歲家住松江西灘地方因與充當警察之某甲姘識囑我先行乘車來滬伊即乘下班車就來約定車站會見等語車站巡警以其顯係拐逃當將該女子扣留解送警察二區總署安揷以便函招家屬來滬具領 
[扭控誘逃媳婦]  
浦東婦人高羅氏前年憑媒李阿坤娶小高羅氏爲媳已生一女　本月初七日其媳被李誘逃找尋無蹤前日由高羅氏邀同證人羅周氏將李扭控五區二分所轉解司法科留候訊究 
[禁止兒童放鷂]  
四區警署余署長昨日出示略云每届春季有等兒童以放風箏爲樂事現在閘北一隅各馬路電線縱横此項紙鳶有碍電線交通爲特出示嚴禁以期保護公共建築如敢違犯惟該孩家長是問 
[木匠從高跌斃續誌]  
木匠王開成在小沙渡中興麵粉廠五層樓上工作跌傷身死由　四區余警正飭令十一圖地保報驗等情經誌昨報茲由屍妻殷氏於昨日自赴檢廳求請免騐自行棺殮當經核准飭即具結收殮 
[牛行主起訴無效]  
牛行主陸金和至法公堂控被主顧麥李氏虧欠牛價洋六百四十元向索不付請求訊追等情被告麥李氏稱婦人與陸往來有摺子賬簿可證收貨付洋均由陸之兒子在摺子上親筆書寫已經結清並無虧欠摺子賬簿呈請鑒察並稱陸於去年向婦人借去田單二紙應請追還陸稱商人與麥姓往來摺子上均蓋圖章且有賬簿可證呈案請鑒聶讞員察閲賬簿與摺子後卽着原告之子當堂書寫數字與賬比對筆跡相符聶讞員乃與法副領事德君會商之下以賬簿與摺子實係一人書寫原告不應朦控遂判將案注銷麥李氏請追田單一層着氏另行起訴俟再傳訊察核 
[垃圾傾入浦江之懲罰]  
船户劉洪福前日因載垃圾運至龍華附近傾入浦江内當爲水巡洋員查見以其妨碍水利拘解捕房經海關河泊司米勒君判罰關平銀十五兩示儆 
[追還殖邊票欵]  
張炳耀在公共公廨呈控本埠殖邊銀行行長徐畿亭不理票欵洋一千元一案昨經王襄讞會同美博副領事傳案研訊被告代表律師上堂聲稱此案經人在外理勸業已妥協請將被告繳存之洋給予原告覓保具領次由原告代表海德禮律師投稱被告繳案之洋請給原告具領毋庸覓保等語中西官判將被告繳存公堂洋一千元准交原告具領完案 
[被訴人傳案交保]  
孫楚卿呈控本埠貿易銀行經理陳廷孚不還值洋二萬七千七百元之漢冶萍股單七百五十股又同豐銀爐控沈子美不還透支銀七百二十三兩四錢五分又樂庭三控陳佐臣不還欠洋一千四百二十五元又美昌五金號賀培根控吕潤藻謝玉如不理擔保謝增浩盜用財欵洋一千餘元又銀三百八十一兩等案業經捕房將被告各人傳至公共公廨由中西官諭令分别交保過堂候訊 
[冒名取貨之敗露]  
吳品生前冒林四海烟紙店之名向杜子春所開之元秦烟紙店冒取强盜牌香烟五匣及皮絲烟等物共值洋六十二元後杜向林收賬始悉其事當即報告捕房飭探將吳拘獲昨解法公堂請究原告投訴前情請求追還貨價詰之吳品生供由原告之胞弟林小生囑令民人前往冒領香烟等物即由林小生取去是實原告聞之重復起言謂並無其事實係謊供務請究辦中西讞員判吳押西牢一月並着賠償貨價洋六十二元如違重究不貸 
[過犯圖刦烟土]  
周寅田前日携帶烟土兩包經過黄浦灘被流氓王阿大得悉糾衆圖刦經周嗚捕將王拘入捕房昨解公共公廨請究據周供稱此項烟土係前年所買寄於友人處今往取回被王等搶刦是實訊之王阿大供詞推賴經關讞員商之英卓副領事以係過犯判押西牢年半以儆 
[雉妓院先行發封]  
福州路一百零一號門牌雉妓院妓女黄新寳因被龜鴇虐待自投濟良所解送公共公廨訊供留候補提龜鴇訊究在案昨由捕房將强逼黄新寳爲娼之揚州妓女花芬蘭（即謝老六）龜奴田伍寳一併拘解公廨經中西官略訊一過判花妓與田分别押候查明再訊並將該雉妓院先行發封 
[出店私拆洋信]  
山東人李學業在虹口吳淞路某西人家爲出店前日因私拆洋東信函竊取鈔票洋五元被控昨由包探將李拘解公共公廨經中西官研訊一過判押候查明再訊 
[男女在途打架]  
甬人張小娘因與婦人張李氏及戚來根吳阿芳等在虹口東嘉興路口角起釁互相扭毆被三百零八號華捕查見以若輩在途打架有違警章因卽一併拘入捕房禀明捕頭飭各存洋一元保出候示 
[無賴設攤誘賭]  
無賴王召裕前日串黨在虹口頭壩路弄内設攤購賭被六百五十五號華捕查見將王與賭具帶入捕房昨解公共公廨經中西官訊實判王罰洋十五元充公賭具銷燬 
[地方廳訊判刑事彚錄]  
上海地方審判廳刑庭長端木棻君昨日下午一時會同樓舫檢察官在第六法庭訊判刑事各案當命庭丁飭提携帶某銀行僞鈔票十八張之江西人羅炳山到案訊明判决監禁十一個月並罰洋一百六十元又訊徐余發奚立生帮助在逃之王惠中行兇毆傷王張氏一案判各處拘役十五天又訊顧老二帶土二十餘兩一案判監禁三個月並科罰金二百元又訊婦侏趙氏背夫私逃爲本夫朱紀生尋獲一案判處該氏拘役三十天俟刑期届滿交夫領回又訊陳阿昌前向周全金算取工賬口角行兇將周毆傷眼角一案判陳處拘役三天又訊竊賊徐阿四串通更夫施德寳羅小弟並划船户潘小扣子等行竊布疋爲探警拘解到廳一案判徐施羅三犯各監禁三個月潘處拘役一個月又扭江北劣孩劉大沈子劉小卡子行竊白布二疋一案判各處拘役二十天又訊陳開榜汪連生等行竊陳王氏等家衣物一案判陳監禁二個月汪處拘役三十天 
[歐洲大力士戲技鳴新社]  
大力士康泰爾全球知名曾得各國寳星三十六枚今因赴美路遇申江爲鳴新社所悉聘請獻技數天如與雙馬角力及搓鋼條舉大鼎等觀之令人咋舌聞今晚汽車上台從康君身上駛過身不受傷誠滬上未有之奇觀也 
[勸業場之點綴]  
惠雨亭王憲臣郁屏翰周肇甫等家園中均植有蘭花多種際此春色融和花已開放特假邑廟勸業場二層樓上分别陳設供人品鑑並定期夏曆本月十五十六十七三天邀集同志大開宴會聞各種蘭花中有名虞梅春翠蟮春翠梅翠文荷花板荷素者爲不易多得之妙品云 
[介紹防疫須知]  
文明書局以鼠疫流行現已至寗深恐傳染至滬特編防疫須知一書以期消息於未形中述病源預防審症清潔消毒諸大綱無不井然有法足供預防者之研究特誌之以爲介紹來函 
[四明公所來函]  
昨日敝公所開特别會爲添建廠房籌募捐欵事荷蒙照事錄登無任感激雇惟認捐之中尚有錯誤今將改正者抄奉乞請續登爲荷沈仲禮捐洋二百二十元悞二百元裘信甫捐洋二百元無月捐徐銀之捐洋二百元每月認月捐洋五元唐華九捐洋一百元無月捐陸慶祥悞爲陳慶祥邊成慶悞爲邊國慶陳厚載悞爲陳存載募捐團洪賢芳悞爲洪賢才雜評二 
[防疫之難點（訥）]  
凡預防症之地有一普通之心理焉即以防疫檢查等事鄰於騷擾是也人孰不知死之可畏然疫之死未必及我而防疫檢查等之施行則我先受其不便焉於是但覺目前之生或更蔓延益甚試問其苦痛爲何如况乎疫又不能持其旣至而始設防耶是故地方人士當思疫之可危而不　辦理防疫者之肘辦理防疫者當益鄭重將事而勿子地方人士以口實庶乎其有濟焉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[通海花布之弊] [  吳鶴年]  
　　中國商業所以一落千丈而不能與外人爭衡者蓋有故焉外人每發明一貨一物無不細加研究精益求精以期暢消萬國而中國則反之中國每由一貨一物不但不研究求精反將天然出産之貨品和以僞質物料祗圖目前之利益而不顧後來之失敗華人心理大都如此欲其振興實業發達國貨奚可得哉即如我通海花布尚爲出産之大宗貨品物質良美外人亦曾嘉許其奈鄉販刁惡以爲軋花不和水子黄次不足以謀利織布不加礬漿潮短不足以賺錢而行家見流弊已久禁止非易亦只好糊塗收買運申消售矣遇巿面鮮燥時尚可勉强售脱若逢巿疲謀售買主無不吹求曰貨次價昻非折減不辦於是行家資本雄厚者暫棧不賣資本薄弱者存貨久擱則銀根週轉不靈且多棧一日即多加一日拆息核計棧租保險等費轉不若忍痛割肉售脱之爲愈也故我通海營業花布之家每每因收弊貨而罷業倒閉者有之傾家蕩産者有之（按去年通海營業花布之家均倖獲厚利者蓋因東洋廠家急於用貨故不問花衣好醜步步放價搶買此乃千古未有之巿面願我同業不可視爲常例而忽諸）推其原因則地方商會不能辭其咎也夫商會者經多數商家集資組織而成之團體機關也商家對於商會有捐助金錢之義務商會對於商家有整頓營業之天職今商會乃放棄取締責任商家又無禁止權力一任鄉販作弊其奈之何而商會又極意摹仿官場卽爲禁止亦不過如官樣文章之出一告示而已關於花布根本救濟上仍無何等裨益嗟嗟長此以往則我通海花布前途消路上必受打擊且必不發達可斷言矣願當局者有以矯其弊焉（六） 
家庭常識 
[防疫藥水製法] [  蔣孟潔] 　 
用綠礬打成粉末十二兩五倍子十二兩用雨水一斗二三升煑沸之攪數分鐘凡污穢不潔之地以此　之能防疫病之傳染又法用水六斗火油一升鈉養鈔養二水七合混和煑二分鐘亦可用 
[防疫二方] [  不署] 　　 
管仲一對菖蒲四錢黑豆一匙白礬少許用夏布包置水缸中可免鼠疫又防傳染用雄黄三錢蒼术三錢以上二味共研細末對酒中每日辰起取飲少許出門亦不患傳染 
工業須知 
[製造肥皂法（二）] [  玉聲]  
　　先以苛性曹達溶於水約成博美二十度左右（博美一度即液中含百之一之鹻之謂故度數愈高溶液愈强博美氏量表儀器館有出售）溶解之時務中攪拌或動摇之以助其溶化若靜置不動則鹻塊融成餅狀極難溶化困難生焉此不可不愼者也繼以單純或混合之油料與鹻液先徐徐加入釜中完全化合開開氣管使全體一致然後全部加入直至鹻化完全而後止所用鹻液分量因液之濃淡品之純否大有差異普通約用與油同重之博美二十度鹻液即足但此量純由經驗而定必使成品中無多餘之鹻質或加量之不足等弊過多歸於損失不足則含未化合之油質往往分解呈腐敗之現象發生惡臭此製造家所宜注意者也當鹻液與油料混合時須加敏捷攪拌化合完全與否更非經驗者所不能定欲試化合究竟完全與否先以少量肥皂溶解水中察其有無未經化合之油質浮於水面繼以舌嘗試有無激刺之鹻質含其中二者均無自然爲化合完全之表示（試驗之法甚多不外經驗而已不拘拘於手術也）油料與鹻類旣完全化合當加入食鹽於釜中使釜中流動之糊狀肥皂凝而爲粒狀之固體動作也蓋肥皂乃不溶於鹽水之物故一加鹽立與溶液分離凡不潔物皆隨殘液取出所餘爲純潔肥皂食鹽加入或爲固體食鹽或爲博美二十五度之鹽水視釜中情形而定倘釜中含水已多宜加固體食鹽以免容積過大（食鹽加入之量不可過多不可過少過多過少均有害無益加入時須分作若干份陸續加入每加一份繼以沸屬使各部均匀然後再加）直至釜中現粒狀肥皂完全與水液分離始止靜置之後則肥皂浮於表面乃由底部引出其不潔之殘液此殘液中含多量之甘油保存之以待提取（提取甘油之法非本法所及故從略）殘液旣經引出釜中純爲肥皂於是開各氣管加入松香及應與松香化合之鹻液松香塊之大小甚有關係倘其塊過大則立即沉下殊難與鹻液接觸化合不易倘遇於粉碎則唯積於器底因氣管之熱度常致融化成爲餅狀更爲困難普通大小約大於一拳小於二拳最　適宜鹻液與松香加入後沸騰盡日鹻液之量須核算極精不使過多歸於損失亦不使過少致肥皂具有粘性鹻液需徐徐加入永使肥皂作半溶解狀（四肥皂不溶於鹻液）直至應加入之量全數加入然後加以食鹽使其粒分凡含於松香中不潔物或有色物質皆與肥皂分鹻煑沸之後靜置待其澄清引出其殘液此殘液中亦含有甘油存之以待提取（未完） 
集益錄 
[答第八十六問] 　 
石膏工近今亦有列入學校手工科中敎授惟其欲製造陰模型等非兼具畫圖技術則不能使其形態畢消故敎者每多束手本校（寳山縣立第三高等小學校）手工兼畫圖敎員董先生軾對於美術一項研究有素前巴拿馬賽會曾製彩色泥工得金質奬章此次滬海道屬高等小學校成績展覽會自製黎大總統石膏像三件已送至該會陳列以提倡實用工藝爲各校之先聲且寓崇拜偉人之至意茲承聶漊溪君之詢用將董先生製造要訣備述於左爲關心此項工藝者告 
　　石膏細工之要旨石膏細工者用燒石膏模造種種物體之細工也其法以燒石膏混水使爲泥狀注入黏土製之型中或石花膠及石膏所製之型中使之凝固以成種種物質之狀習此細工可於各種物體精寗觀察以明其形態又可就鑄型之製法涵養其想像力故其關於形體之觀念益形明確而有發達美感之價值且此細工酷似金屬鑄物之法於工業上大有關係（未完） 
長篇小説 
[二城風雨錄] [  英國卻而司常覺小蝶迭更斯原著天虚我生合譯]  
　　卷下第三十四章（二） 
此街至僻行跡稀夾牆之隅有破屋一所立板以蔽風雨中有一人爲木工終日鋸板其間此人本爲清道夫焚愛芙孟爵邸一役嘗立首功而不獲其名位遂又棄其紅冠退隠於此實則民國偉人孰非竊窶即如竇瑪齊者已在偉人之列而其入欵轉不如在聖安東街賣酒爲豐也曼萊至僻巷之第三日其人遂不能忍停鋸而呼之曰女國民汝又來耶曼萊不禁一愕握小露蒔之手曰國民吾携小女閒游耳國民二字於時已著爲定名而出自曼萊之口終覺其格澀不純其人乃踽齒笑曰女國民汝之來意吾固知之又何諱言言次卽仰面望牆又張十指自蔽其面以代鐵檻卽於指縫之中眇一目以睨曼萊旣乃笑曰然乎雖然此事亦無關我問汝何爲則又擎鋸自解其木顧不一刻即又停鋸而望則曼萊去已久矣明日復至其人已停鋸以待見即呼曰噫汝果來矣且視小露蒔曰美哉此女小國民彼是汝親母乎小露蒔堅握其阿母之手曰母此人可與言乎曼萊曰吾愛汝言之亦無　小露蒔曰然則阿母令我告汝吾固名小露蒔也其人聞語笑曰美哉汝名尤美然我則無名惟吾鐵鋸則吾名之曰小巨洛丁耳因自取其一木庋於架加以鋸曰汝視之此爲婦人之頭遂鋸纔二三下本頭砉然墮地又取一木曰此爲小兒之頭纔一鋸而頭亦秃然墜地曼萊不解其意毛髮爲之俱戴遂不敢久戀即携小露蒔歸然明日又不得不往乃思結好於其人先授以貲令他去其人受金亦夷然不怪竟向酒肆中覔醉去矣曼萊心始少安乃得日至無間而不知湯訥處於鐵獄之中固不能日日登窗而望也且望亦未能必見故二三日或見曼萊一面或至數禮拜之久亦不能見然曼萊則以爲日日得與湯訥之身相近雖不能與觀面而慰情亦聊勝於無耳（未完） 
 
 

Page 15

 
 
   
 
 

Page 16

 
 
   
 
