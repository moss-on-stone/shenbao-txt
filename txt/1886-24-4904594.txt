# 1886 - 24 - 4904594

 

Page 1

 
 
[古今圖書集成出書告白]  
　　本齋開印古今圖書集成工程迅速擬分六期出書其第一期本可早出茲因石印事繁圖書不能速印故遲至丙戌年四月内始可出書六月終出　二期倘有因他故而第二次應繳之銀今年内未能繳到以致限滿罰去應歸本齋者無論若干部均湏出售处丙戌年正月分起至六月底止　　　銀二百兩其銀交足者卽付六期出書之憑單加過六月則湏加至每部三百五十兩先付定銀一百兩尚餘二百五十兩俟書成之後繳銀取書此　 
[六十四號畫報出售] [  申報舘主人啓]  
法事敉平之後中國籌辦海阞不遺餘力近從英國阿姆斯脫郎厰購到四十墩重之大炮八尊行將分置吳淞江隂等口以備外侮本齋特倩畫工前往閲視按其大小短長尺寸照繪以供衆覽報首畫譜走獸兩圖爲任君阜長所繪後附淞隱漫錄圖說一則准於十六日出售此怖 
[論中國欲分緬地消息]  
　　英與緬鬨相持數日而緬王被放緬地入英緬之所有者盡爲英有今者英已平緬患矣然緬中國之藩屬也今乃轉爲英有故必欲分緬北滿摩城之地於英滿摩與港報所稱之巴毫未知是一是二第此信一出論者言人人殊或謂英人恃兵戈之力而取諸緬必不肯拱手以讓人或　英人恐失中國之歡必不肯因一地以開釁端仰光西字報著有一論　中國欲得滿摩城此事於英國關係甚重商賈往來公私盈絀皆繫於此或與或否不可不详加核議因滿　當怒江之上流中國川滇貨物之出口與西貨之入愼者皆取道於此名雖一隅實得怒江全港之勢此固中緬之咽喉也得滿摩者卽可專全境之水利怒江譬之一箱滿摩其鎖也守其上掌其鑰則人之啓閉皆聽之于我有箱者非但不能專其利反受人之牽制矣若以滿摩與中國是英人得一寳貨充牣之箱而中國掌其鎖鑰也此固英緬之最大關鍵可不熟　而愼施乎又云英人此時與中國方稱輯睦卽舉滿摩城與中國分治之揆諸情理未嘗不可特不知中國設得隴望蜀治滿摩城不足又欲别求一地則英將如何是不可不計之於先者此西報之說也又有假名烏肚人者投來一函言中國索緬北之事固其大有關碍於英者滿摩旣讓則必不能專緬地之利滅人之屬國而復吝尺地又無以答中國之情近聞中國有兵二萬屯於雲南通緬界上雖曰用以自固邊圉不預他人之事然旣實逼處此安保其不相時而動也盖此　按情與理中國本非越分之求英若不允其請吾恐中國將北結俄人西和法國並起而與英爲難天此三國者外雖交歡心實相競固無國不欲英有兵戈之事也迨兵端一開則俄英法之得失雖不能預卜而中國則未有不得志者當三國交綏之際中國出一旅之師以收緬地英豈復能相顧耶此時求一城而不與日後勢必棄全緬之地而委之于人英人何用此滅緬之虚名爲爲英計者曰不若以緬北生番部落劃歸中國治理則英可以得讓地之名而不失專地之利然亦知中國其肯受耶且日後教以耕作導以禮儀安見瘠土不變爲沃壤番民不變爲良民同一地也同一與也生番部落豈遂遜於滿摩城耶徒貽中國以口實耳此假名烏　人之說也據西報之說則謂英人必不可自失其形勢據來函所說則又謂英人必不可結怨乎隣邦此二說者各有其道然皆一偏之見也吾則以爲中國必不願有緬甸之地也夫緬屬國也屬國見滅於人兩必欲分　地是誠何心哉其所以必欲分地於英者蓋將以存緬祀也非據爲已有也中國之幅𢄙亦廣矣卽不得緬地豈遂無以擅天下之利卽滿摩得怒江　港之形勢然失此豈遂不足以守邊圉何必據他人之要津哉誠以緬甸自定鼎之初首先效順乾隆中雖一犯邊陲旋卽賓服迄於今百有餘年貢獻無缺雖今者後王不賢不識親仁善隣之爲寳失歡與國見滅於英人然中國念其數世之勤勞不忍其宗廟朝堂鞠爲茂草故必欲覓一彈丸之地以延緬數世之傅或者謂中國旣欲存緬何不於其未滅也而助之而不知緬王爲政荒謬絶倫固天下所共知也若助之是黨惡兩怙私矣昔所以不之助者明天下有取亂侮亡之道也今所以欲分地者示天下以興滅繼絶之義也若乘人之危而分其利豈仁者之用心哉僕前者曾論緬事謂中國必且與英人共立緬君僕豈不知英之以得緬爲利哉蓋間泰西之人不輕滅人宗國諒英之於緬亦不過易其暴君改其苛致已耳閲孟加勞西字報之論亦以存緬爲言謂英印總統似不應盡收緬地而不存緬祀法當擇前王之賢子素行不與底母合者立以爲于從此彼政彼理我商我運相安於無事而已可知存緬之事固非一已之見爲然且不特中國當然而英亦無不當然也嗟乎千百載相傳之舊國一旦而社稷坵墟凡在隣封孰不惻然者而况其爲屬國耶而謂中國欲得其地耶雖然此事也兩國俱未見明文緬之存亡尚在未卜吾亦預議之而徐觀其後已耳 
[諭旨恭錄]  
　　十二月初三日奉上諭謙禧奏神靈顯著懇頒匾額一摺熱河豐寗縣關帝廟赫山龍土廟元寳山龍王廟均素著靈異上年窜匪滋擾圍塲一帶仰邀神佑縣境賴以保全每遇旱災經地方官紳虔誠祈禱旋卽轉歉爲豐寔深寅感眷南書房翰林恭書匾額各一方交謙禧祗領敬謹懸挂以答神庥欽此○初四日奉上諭前因京師入冬以來得雪稀少迭次親詣大高殿拈香並泊惇親王奕誴等分詣時應宫等處拈香虔申祈禱現在仍未渥沛祥霙倍深寅盻允宜再申虔禱本月初八日朕仍親詣大高殿拈香時應宫着仍派惇親王奕誴昭顯廟着仍派惠郡五奕詳宜仁廟着仍派貝子奕謨凝和廟着仍派貝勒載漪同於是日分詣拈香欽此同日奉上諭前任廂藍旗蒙古都統穆隆阿由散秩大臣擢任都統宣力有年無矌厥職嗣因患病開缺調理兹聞溘逝軫惜殊深加恩着照都統例賜卹任内一切處分悉予開復應得卹典該衙門察例具奏欽此○初五日奉上諭國子監司業治麟奏因病懇請開缺一摺治麟着准其開缺欽此 
[舘接奉電音]  
　　昨日下午三點鐘時本舘在京訪事人由電飛傳本月十八日諭旨二道敬謹登○十 
二月十八日奉上諭王嵩麟著调補四川布政使江蘇布政使着易佩紳調補欽此同日奉旨續昌補授内閣學士 
兼禮部侍郎銜此 
[刑天之流]  
　　法字報載有意大利聞云意國監内有覊禁女犯一口忽在獄中分娩孩生而無首見者爲之駭然說者謂該女犯縲絏中時恐不保首領以故結想成胎生兹怪異然山海經所載奇肱之國有身無首者以乳爲 
 
 

Page 2

 
 
目以臍爲口待干戚而舞名曰刑天意該女犯所生者或卽其流亞歟 
[東報繹]  
　　日本與朝鮮爲義州一路添設電線彼此爭執屢見前報近閲日本官報記此事業己議妥并立條約兩欵一係韓廷允于六個月内架設王京仁川至釜山一路電線以通義州而至日本一係日本官報電費槪收半額以二十五年爲期○日本改革官制亦已見諸前報兹悉外務文部農商務等三省中人員於西歴歲除罷免者計數百人之多而内務大藏司法等三省亦將次第裁撤至海陸軍兩省文員亦已盡撤查日本向例凡罷職之員准給薪水三分之一三年爲滿以示體恤此次裁撤係爲節省經費起見不能如從前之概邀寛典又問日廷檄召前大藏卿大隈氏及後藤板垣河野等爲大員未悉確否○英國輪船進香港　稱在洋面見中國鐵甲船數艘并德國所造之巡邏船威隊向南而駛一兩日前夜間在媽姐邊相遇内有一艘燃點電燈照耀海面宛如白晝○政府自改革以來在衙門辦事者日以繼夜現編史館置編史局於内閣之内復設查察官吏局以稽各員之勤惰特派井上毅爲局長云○中國招商局海定輪船開至長崎大坂横濵三口載運貨物搭客貪具便宜趨之如鶩日本郵船公司雖妬之而不能阻之惟抵神户時有日巡捕查取坐搭外國船隻准單如無卽傳至捕房照例處罰聞日人被罰者五名查此項准單係前年所設今則視爲具文現因海定船東來故借舊令以阻撓之也聞志遠船又將由申來東想郵船公司減賤水脚爭攬載客也 
[三韓雜錄]  
　　練兵逐日操演不似從前之怠惰惟聞數營弁兵尚各存芥蒂未能沆瀣一氣○太公閉門閒居不理國事其長子戴冕性亦柔懦金玉均探知其實故敢妄有舉動此係國人之言○有某商船由煙臺載貨而至又遭風濤將桅吹倒有漁船遇之見其隨流浮蕩思欲極救而無從已○土人於城外空闊處抛石爲戲百發百中盖習此以爲禦侮計也○英國又來兵船一艘將前此駐泊之船開去○對馬一島久爲日人佔據現也建立砲臺修造兵房爲長守計高廷不敢過問近聞該島之民誤傷日本兵丁一人日人遂執島民斬之以示衆民畏其威無不俯首聽命○海關甚庇日人凡所進口貨稅必較華人輕減雖嘖有煩言亦無可如何也○博文局現又開設執筆者係請他國之人一切章程與前相類○仁川通商會社是土人領官貲本而爲之者獲利甚多較去歲大覺出色○土人帶物行至城門有兵役逐件搜閲恐其夾帶紅參也○有走繩索戲者共五六人往來繩上輕捷飛此卽中國之踏繩索也 
[會匪正法]  
　　本月十四日辰刻浙撫劉仲良中丞札飭本標中軍傳集四營將弁　齊左右四營兵士二千名及洋槍隊砲兵馬兵等列隊轅門前刀矛林立旌斾雲屯當由林恊戎恭奉令牌由縣監提取要犯四名當堂綁縛押赴清波門外正法閲該犯皆哥老會中頭目卽前月二十七日恊戎奉憲密拿者一爲記名提督羅逢春一爲記名總兵劉漢廷一爲記名總兵吳東山其續獲之一人則未詳名姓誠恐久禁獄中或有事故故訊明後卽梟首藁街也 
[拐匪破獲]  
　　前日杭省錢塘縣役獲到拐匪一名聞該匪到杭未久連拐三人先得九歲一孩用麻藥斷其兩足售與某丐置之閙市哀告乞錢續拐得八歲一孩貎甚文秀人極聰俊因携至三墩裏售與某家爲子得洋一百八十元後又拐得六歲一孩尚未販賣八歲孩旣入某家無章中將情洩漏某細詰之孩卽歴陳顚末因告知差保帶孩至珠寳巷某糖食店樓上將匪擒獲其八歲六歳兩孩尚不知爲誰氏之子刻下尚無家屬認領問之該二孩亦不能將姓氏里居指寔想該匪旣經誘拐又犯折割之條一經訊明定須置之重典也 
[蜺旌將至]  
　　新授江蘇藩憲王鶴樵方伯奉有諭旨速赴新任不必來京請訓所有江西藩篆已由德曉峯中丞委鹽道長春帆觀察署理俾王方伯得以早日就道想年内憲旌可以指蘇遞遺鹽篆現委候補道王子奇觀察心渠署理頃恭讀本月十二日諭旨知王方伯已調補蜀藩想憲旌又當西指矣 
[章門雜錄]  
　　江省設有寳昌局鼓鑄制錢冬月開爐一次僅鑄千百串而攙和碎沙錢色不佳較諸康煕乾隆時所鑄者不可同日而語說者謂圜法之壞不可不力圖挽救也○江省土產不過茶木布油粗重等物向來價不甚昂近則業此者多有折閲市面衰而銀根緊商民安能不困○南新二縣向有施粥之舉一設進賢門外之繩金塔一設德勝門外之北壇皆於本月初一日開廠貧苦者受惠不少惟人極擁擠粥多蹧蹋似宜另籌善法以維持之 
[皖水雙魚]  
　　皖垣北門外至東門沿城濠一帶向無人烟濠外長途俗稱孤凄埂東至城門外吊橋大街北至碟子塘大街一望綿長人迹絶少某甲年甫廿餘住東門外開設柴行北門外昌家坡某水作及某糖坊等所用蘆薪皆由甲行送往其值每五日或十日結算某日午後甲向各鋪收錢旋在某水作晚膳酣飲日已西沉借其布袋將所收錢六千四百文置諸袋負肩上洋二元收存身邊怱怱回家行至街口轉上大路約一箭之遙忽有四人緊隨其後甲以爲同路之人不以爲意詎四人卽上前抓甲肩負之袋甲拉住不放四人扭甲滾地硬將袋内之錢奪去復欲搜其身畔甲抓住一匪死不肯放匪情急將錢抛洒遍地甲聞錢聲將手一鬆匪卽逃脫旋有數人來此問知情節同赴營中聲喊急派勇追尋迄無所獲○某甲年四十餘昔在漢鎭傭工旋卽因事告辭來皖寓居西門外小新橋某烟舘找尋于姪謀餬其口賦閑無事摹倣市用各錢舖票據時出混用西門外各錢鋪屢受其累而尤以四眼并正街某錢鋪爲最多一日又有某乙持票兩張計錢二千文上櫃取錢鋪夥視票不符詢乙來源乙稱甲在茶室啜茗囑來取錢鋪夥遂帶乙前往將甲擒住搜出身藏僞票九張遂交保押送二尹署訊供前情並無諱飾因重責枷號將僞票黏貼枷面押令遊街永衆○某甲年五十餘在小南門外正街搭盖蘆棚開設賭館往來商客曁本處年幼無知之輩受害已非淺鮮巡查委員及陳少尉久經訪聞嚴拿未獲緣甲每設賭時必預派二人站立前後瞭望如有官差掩至先行知覺賭具早已收藏故至今終於漏綱也本月初四日陳少尉某委員微服閒行在河邊找尋船隻復閒逛至甲棚乘其無備將賭具及在賭四人拿住棚外黏貼封條想必盡法嚴懲以爲設局害人者儆也 
[辦漕賠累]  
　　本年夏秋之間雨暘時若乃亦有秋不謂入冬以來米價日昂大有層累而上之勢辰下各州縣正在買米辦漕之際錫金常熟產米之區米價仍未稍鬆糙粳每石約需洋二元五角約計與舊歲相去五六角不等以致有漕各州縣遽形棘手現雖委員四出嚴禁囤户居奇無如雪澤未沾鄉農困累行市勢難鬆動年内爲日無多州縣皆須急切動手開徴以來收數未旺而折色示價早經通群又難擅增約略此屇漕務辦竣每縣終須賠累六七千金不等斯亦苦累極矣 
[甯郡試事]  
　　甯郡府試鄞慈奉鎭四縣文童一正四覆刻已竣事惟象山一縣孤懸海中諸生往返不便仍照曩例於學憲按臨之先再行傳考近悉該學官示期於本月二十一日起二十三日止在邑廟公所塡册想學憲按臨之期不遠也 
[訪拿賭棍示]  
甯紹台道薛爲曉諭事照得本道訪有虞娘子俞記會戴昌會胡正源等皆係著名賭棍作惡多端前經府縣歴次訪拿分别懲辦在案近聞故智復萌甚且僞充考客結黨聚賭愚民被其煽惑每至蕩產破家償逋稍不如數往往於白晝廣衆之中剝衣痛毆此等目 
 
 

Page 3

 
 
無法紀殊堪痛恨本道整齊風俗嚴懲豪暴除檄飭府縣訪拿賭棍虞娘子俞記會戴昌會胡正源及其黨羽等盡法懲辦外合亟山示曉諭爲此示仰商民人等知悉如該賭棍等仍敢潜蹤肆惡爾等或局外帝觀代抱不平或一時受惑被其逼索准卽將該賭棍等提解來轅或送府縣衙門一經訊實必當按律嚴辦决不姑寛其各　遵毋違切切特示 
[大風覆舟]  
　　有領港船名希輪者於初一日駛出吳淞口往來海面尋覓進口船隻初十日適遇天氣晦冥颺風暴作驚濤駭浪顚簸異常舟人見勢不佳急將桅杆斬斷而風浪愈急船遂傾覆當時有數輪船目擊情形皆不能救後有一輪船駛至大戢山洋面見該船飄流水中爰卽拖帶來滬已於昨日抵埠矣 
[本埠官塲紀事]  
　　蘇松太道邵筱村觀察於前晚乘輪回滬○莫邑尊於昨晨移委粮廰范少尹帶同書役人等前往東鄉催納冬漕○莫邑尊接奉上憲札開定於十二月二十日吉封印明年正月二十日吉時開印○新充訓術司曹正卿投縣報稱十八日得雪四寸十九日得雪五寸 
[查察槽坊]  
　　凡開槽坊須由同業到保稟經地方官詳明上憲核奪其燒鍋晒麯亦應照章領帖並認定觔則不准逾額興販誠以米麥攸關民食不容顆粒蹧蹋故未便准其私設也滬上槽坊林立間有不照定章者現經藩憲察出派委馮二尹來滬會縣查辦莫邑尊出有告示　令各坊主一體遵照其文曰爲再行示諭事案奉藩府憲札開各屬開設槽坊燒鍋矖麯向係認定斤則具結詳司批准在案作爲定額不准逾額西造大肆燒鍋虚耗米麥歴經通行遵照並於每年夏秋由司申明查禁令將境内槽坊如遇閉歇接頂以及新增開設取具同業互保各結詳司核定飭遵札飭查辦等因奉經節次飭查取結造册嗣奉營次札催又經分别勒催在案迄今未據遵辦取結實屬疲玩兹當新榖出市之際奉藩憲專札嚴催並奉府憲札委馮縣丞到縣會查除分别諭飭催差查辦外合行再出示諭爲此示仰闔邑各槽坊酒作一體知悉爾等須知料麥攸關民食燒鍋晒麯先須認定斤則不准有逾定額自示之後卽將該坊晒麯造酒各若千照章認定斤則並具不敢逾額興販用戳遵結交差彚呈核辦倘胡閉歇接頂以及新增開設務須同業到保結禀候核明示諭方准開設如敢故違憲章大肆燒鍋任意逾額興販以及私自開設接頂匿不稟報一經查出立提究辦决不姑寛其各凛遵毋違特示光緒十一年十二月十七日 
[寛限交人]  
　　江北人郭錦春投縣呈稱小的生有一女幼時憑媒字同鄉人陳洪泰爲童養媳嗣陳子病故陳竟將女兒藏匿旋卽勒令爲娼現在英界鼎豐里伊女唐巧寳家向論不理叩乞提追莫邑尊提案研訊陳供原籍通州現與親家李姓同居從未聘郭女爲媳邑尊再三研詰兩造各執一詞因着郭交出原媒陳交差看管此日前訊理情形也至前晚帮審委員王雁臣司馬升堂覆訊先問郭媒証可曾邀到答稱各媒俱被陳姓賄通現已知風避匿司馬謂爾旣不能交出　人顯見藉端訛詐姑再寛限半月邀媒到案如違嚴比隨着交保出外陳仍交差看管 
[不是賞錢]  
　　胡正祥投法公堂遞稟并呈光緒六年法公堂諭單略謂宋靜記名下每年由美最時洋行買辦沈蓮初貼费洋五十元無如去年被沈欠洋四十八元今年亦未付清爲請傳追等情翁太守准詞傳到沈蓮初據稱此項貼费係在力錢内扣下二成當時生意興旺每年力錢三百餘千故貼費亦巨現在時勢逈不如前每年力錢祗有數十千文何能貼洋五十元已向伊商量減貼二十元太守訊之胡正祥可有是說答稱並無是說太守謂旣未說過卽不能通融着照數繳出沈請公斷太守謂此係諭單上載明並非我所定斷沈稱從前備案時不知今日要告狀然力錢早經取去祗好將洋白送與伊太守謂爾肯送便好着於下期繳洋沈蓮初又稱帳未對過不知去年數目符否太守着同去算帳沈出外時謂胡正祥曰可同我去取賞錢太守聞之將沈申斥調頃爾說送字尚不背理豈可當堂說賞字下次出言尚宜謹愼 
[再訊銅洋]  
　　許阿大張阿四串用銅洋一案訊究情形已登前報昨復提訊許仍執前供翁太守謂爾等共有四人先持銅洋到錢莊估問後分爲兩起兩人到四馬路旋又分路一人站在墻脚一人將洋押錢復至燭店押燭後進老北門在飯店中吃飯復行出城此是爾穑蹤跡說與爾聽現可直說許仍不認并稱洋是賣棉綢所得尚有一疋在小東門清芬堂對面錢莊王文林處我趁栗子船到滬不與張同來張阿四仍供尋兄來滬太守謂爾等身畔均是銅洋實堪詫異着將許張兩人暫押着法包探將棉綢吊到再核 
[招認小孩]  
　　前晚法巡捕在西馬路見一小孩失路當卽領到捕房昨送公堂翁太守研詰之下據孩稱姓顧名榮郎崇明人今年九歲父母已故有兄名金郎伯父名富郎我被公公領來太守詰其家中作何事可是種田答稱家中無所事事太守着將孩送歸善堂候失孩人投案具領 
[子債父理]  
　　周啓臣至法公堂遞禀稱陳瑞林之長子將甯波地方田單二十七畝抵去銀六百八十兩嗣後伊要另押卽在雙鳳樓茶館將契交與伊之司帳人現在銀契均不交下爲此投案請追翁太守准詞傳到陳瑞林及司帳人鮑麗棠到案陳稱兒子早經分產現在天津此項田畝值銀一千餘兩由伊抵出待伊到滬料理或卽由周賣去抵欵亦可鮑稱九月二十七日周令其子喚我到雙鳳樓其時樓上有四人小主人亦在周將田契一包交我我以千係甚重不敢收執後因店中有事辭去諸事並不干預厥後周到我家令我作証伊兄亦來相商我均不允周因此懷恨亦將我名列入禀中太守問陳契現在何處答稱周交我了現在伊母處太守謂契紙有着便無妨礙復詰周押據在何處答稱在正號庄該庄夥現在外面本守着傳進旋據謝三仁將押據呈案包探又將契三紙取呈翁太守閲畢着陳等暫退謂謝周兩人陳子現不在滬俟其來滬料理亦可今姑限伊開凍之後寫信去追如逾限不來卽着陳繳銀周謝遵斷太守復謂陳不應將契收下現着仍交正號收執限二月十五日爲期追爾子來此料理如或逾期卽着爾還銀陳亦遵照退出 
[訊明誣竊]  
　　昨報紀扛夫姚茂木龔長英等硬指禇阿全竊太古棧白蠟三片一案經翁太守着扛夫頭瞿子英同棧房陳平記將褚之鄰右更夫傳案以便質間昨日捕房壯禇阿全解案陳平記瞿子英亦投案旋據褚阿全之父母妻等投案遞禀稱姚龔等四人向阿全索詐不遂誣指竊蠟伊等從未到我家如何搜到贓物但白蠟在伊等手中交出不知伊等從何處取來求請嚴究以分皂白翁太守閲禀畢問瞿子英更夫可曾傳到姚龔兩人何不到案瞿稱姚龔情虚逃脫昨夜曾到陳平記處至更夫在西門亦已走脫無從傳案白蠟在十一月内失去禇阿全在十二月初十日進來陳平記稱白蠟在四年前上棧今年十一月間因上海帶菜進棧體察情形諒是今年所失太守謂瞿子英昨日頗信姚龔等之言及訊案時亦知不妥故說伊等已停歇然停歇究爲何事答稱實爲打架太守謂姚龔等總在爾處做過着爾將人尋交白蠟暫存捕房禇阿全卽予釋放姚龔到案時尚須質對禇阿全等叩謝退出瞿子英稱姚龔常到陳平記處請飭伊見時交案太守着一體訪尋 
[堂諭照錄]  
　　清芬堂主人張某去世後姘婦王氏蟠踞店内經張妻湯氏控請押遷情形曾到於本報後告白内昨有該店主族人交來堂諭一紙請爲登列因照錄於左○堂諭訊得王氏係已故之張培峯姘識之婦並非妻妾現在不准再住張姓店内着限三日准將房内各物搬出自居嗣後無許再向張姓混索存項以及滋擾情事如違致干究處當堂具到遵結附卷仍令張湯氏好爲撫子守節並着張培春隨時照 
 
 

Page 4

 
 
顧寡嫂可也 
[滬北瑣談]  
　　今日係封印吉期各衙門敬謹奉行冠盖往還又多一番熱閙英會審員羅太守亦已先期飭傳樂工人等伺候矣○羅太守昨因政體違和知照捕房停解公事今日封印亦應停訊故各案皆歸明日發落也○英捕房總巡捕頭諭令各包探每日在捕房輪班同候免致有事時傅喚水到已從昨日起一律遵照矣○滬市向稱熱閙自去年海氛孔棘賈舶艱行市廛因而减色倒帳者接踵而起今雖欵局告成而市面尚不如前值此歲闌雜貨魚肉諸鋪尚覺門庭冷落則其他可知矣○十八日得雪一次麥隴尚未沾潤昨日曉起又見萬片梨花因風飄蕩向午卽已融化往來市廛者雖有泥滑滑之歎而望雲快慰者則欲置酒相賀矣 
[分發人員騐看名單]  
　　海防例掣籖分發内閣中書顧芳順天縣主簿朱龍光甘肅○籌餉例掣籖分發縣丞季長齡河南○海防例指省分發同知愃齡正藍江蘇鹽運司運判鄭震浙江兩淮知縣徐鳳藻順天山東蔣斯彲厢藍山西鹽大使王道生江蘇浙江府經歴張錫純廣東福建胡汝霖江蘇浙江徐晉蕃河南安徽郭紹聞河南山東張如瀾廣東福建縣丞喬汝楫止黄東河吳復元順天陜西賈作恭山西湖南魏象新山西河南左秉鈞湖南江西曹韶南安徽浙江彭庚孫江蘇直隷許文寳河南北河王炳靈四川江蘇沈乃釗浙江東河郗珍儒陜西山東韓毓驥順天山東州吏目胡致中直隷山西殷葆廉江蘇安徽府照磨王克讓浙江福建巡檢劉榘直隷山西邱大鏗福建廣東黄賛襄福建江西李長灼陜西廣東黄建樾浙江四川孫策勳四川廣東聶之蕃江西廣東張壽椿浙江江蘇從九品汪晋蕃浙江山東典史萬方清順天陜西吕賡安徽河南張運祥浙江陜西王斌如浙江山東史彬直隷山東廖敦琠江西四川未入流儲鳳銜江蘇浙江○籌餉例指省分發道花翎二品頂帶鄒仁溥江蘇浙江鹽大使萬祿廂鹽長盧鹽經歴劉煥廷江蘇兩淮府經歴李德垣貴州雲南鈕承藩浙江福建李蔭衢浙江江蘇縣丞鄢世仁湖南河南藍翎謝顯忠江蘇河南何象賓陜西四川錢雲湖北四川鹽巡檢張嘉淦順天兩淮余十煃安徽兩淮巡檢錢永華順天廣東章文壽正黄廣東陳沐安徽福建虞觀安徽江蘇張鴻鰲山東直隷張培遠湖北江西王成訓湖南廣東從九品雷福海江蘇福建盛壽琛江蘇廣東丁桂攀浙江直隷任元亨河南廣東周光霽湖南廣東典史王恂江蘇湖北陸福圻浙江河南驛丞張運超江蘇浙江○勞績掣籖分發直隷州知州廖振廣喬西鹽運司運判知州銜胡汝冀順天按經歴許瑩江西從九品邵鏸順天○勞績指省分發同知花翎潘培楷廣西廣東知縣藍翎同知銜柏以麗湖南甘肅府經歴楊寳仁安徽奉天巡檢胡宗洛湖南甘肅藍翎謝承經四川福建從九品藍翎尋汝僡山西陜西許第楷湖南雲面典史六品銜周晉煕浙江河南孫　章安徽直隷○議敘呈請分發通判黄昌清湖北○應補呈請分發知縣孫永濟湖北陜西同知銜王立勳安徽直隷鹽大使蔣濬啓鑲藍山東從九品聶鴻荃甘肅山東張肇基江蘇直隷未入流趙興宗順天四川○分發原省坐補原缺巡檢莫衍慶河南吉林 
[喜得彩洋酌助賑捐]  
　　謹啓者敝公所自辦賑以來凡仁人君子樂助賑需可謂周至業經屢列報章今有皖南隱名氏善士以吕宋正月分禀一條得頭彩提助洋五十元囑解山東拯濟旣擅勝以登場歡騰驥附廼酌提而救世惠逮鴻嗷倘能步厥後塵豈曰流於小補用伸謝悃謹抒微忱[  上海絲業會舘籌賑公所施善昌少欽氏謹誌]  
[求子助賑]  
　　謹啓者今福潤信局寄來紹城内屠隱氏助賑洋十元并悉求賜佳兒云云濟世爲懷定符占於態夢移資以助旋濟困於鳩形端憑量力而行數不拘夫多寡但願隨聲相和事亦底乎成　謹列報章祗呈德鑒上海絲業會舘籌賑公所施善昌少欽氏謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[常鎭通海道示]  
　　美教士郎某欠找匠頭狄萬順工料洋元狄爲各債户所追向索不償旋卽肇衅其中曲折前已詳錄簡端兹又經訪事人抄錄道憲告示一通爰卽照登于左欽命二品銜江蘇分巡常鎭通海兵備道監督鎭江關陳爲曉諭事中外商人交接及在中華教士　人爲善理應彼此和敬前有工匠等因工料帳目擅自生事現經派員會商秉公清理分别查辦爲此示仰居民人等以後遇有應理事件務宜禀官候示倘枚恃衆滋閙定千嚴拿提究其各凛遵特示 
[鄂垣官報]  
　　十一月十一代理布照磨江秉乾禀知任事候補縣史久齡奉委解高錫往京干錫蕃解京餉俱禀知十二日調署漢黄德道武震謝准補行知同日藩憲牌示安陸府同知員缺飭新選之施德濬赴任孝感縣馬溪河巡檢陳敬西圻水縣巴河巡檢姜枬麻城縣虎頭　巡檢蔣慶蕃靳州州判馮維崧黄岡縣但店巡檢李本貞鍾祥縣麗陽巡檢謝士燦大冶縣道士伏巡檢龍霖武昌縣白湖鎭巡檢謝雲鵬黄陂縣大城潭汪東源各回任十三日本任黄梅縣丞劉桂林奉藩憲委會辦漢州縣香花埦潰堤禀知十四日分發湖南侯補道蕭允文自京騐放來省禀到當陽絲典史李煥章謝飭知直隷候補道盛宣懷禀辭十五日候補通判王席珍謝儘先拔委一次同日巡檢謝雲鵬汪東源俱禀辭赴任十一月十六日新授雲南藩臺龎來省禀見候補同知許炳恭奉善後局委往上海驗收軍火坼水縣巴河巡檢姜枬禀辭赴任十八日候補道徐赴揚州公幹德安同知蔡懋賡禀辭候補州趙毓楠奉委武昌府發審局額外學習又謝儘先拔委一次候補縣楊詠春奉委往黄安縣會審案件十九日候補道周奉委查城鋪事務前來鳳縣唐殿華起服來省鍾祥縣麗陽巡檢謝士燦禀辭赴任二十日署江夏縣丞楊湘雲禀知任事調署沔陽州同葉雲鑑缷江夏縣丞任二十一日調補荊宜施道張聨桂禀到二十二日藩憲牌示崇陽縣桂口巡檢缺以代理之試用未入流從九品江國屏廣濟縣馬口巡檢缺以代理之試用從九品安煥文俱接署二十四日候補通判方泳沂謝提前拔委一次 
[皖垣官報]  
藩轅牌示貴池縣典史委候補典史袁起祥署理知州陸顯勛委解金陵各項經費銀知縣姚箣昌委解盛京餉銀方維濬委解新餉赴甘肅 
[贈吳少琴錄事]  
　　鍾情不覺爲情痴猶恨東風識面遲我郤獲花心意切箇人應共惜芳時○前身合是許飛瓊曾住蓬萊第一宫偶墮塵寰原小謫肯隨桃李逐春風○淡掃蛾眉畫未成不施脂粉更傾城格高眞與梅相似花史重題首讓卿卿曾有小傅編入春江化史○偶將鴻雪證前因細訴燈前倍槍神卿季母繡琴與余相識於蘇臺今殁已六年矣卿於燈下備述病狀爲之悵然不是紅顏多薄命曇花幻現綺羅身○閒談風月漏將殘回首蘇臺夢己闌閉口温存開口笑一團芳氣勝春蘭○珠喉宛轉試新歌指下柔情易惹魔繡琴以善歌名卿得其傳絃索登場曼聲入妙聽到四絃彈欲歇繞梁餘韻奈愁何○晶簾半捲曉妝時凉透羅衫薄不知斜掠鬢絲窺鏡影盈盈淺笑泥人疾痴○羅襪凌波淨絶塵覿妝合稱藕絲裙幾回步月空廊下貼地蓮輕陗不聞○窄欄逢處扇低遮欲語含羞臉暈霞害髻斜簪花末利大家風度譽非誇○水月空明悟此生潯陽幽怨動商聲願卿彼岸回頭早莫向花前誤定情○愁心自古美人深不語還傳一曲琴豔質休辜天付與好憑青眼覓知音○我亦蓬飄惜此游天涯誰識更風流縱憑一管生花筆難寫紅閨萬斛愁[  乙酉巧秋小桃源沁芳仙史求定草]  
[寄懷吳少琴錄事]  
　　挂帆南去太怱怱歸思離情一樣濃欲覔賓鴻煩寄語莫教瘦損兩眉峯○題贈吟箋笑我疾偶因紅豆惹想思半生高著評花眼不遇瓊枝不賦詩○歌筵乍啓月當頭七月旣望卿在旗亭侑酒嚦嚦鶯聲脆轉喉聽罷送　詞一曲教人怎不動離愁○回憶臨歧語尚留感卿囑别意綢繆吟身此去須珍重莫向章臺浪跡游○緘封欲寄轉沈吟悵隔層波思不禁一語爲卿申後約菊黄時節酒同斟中秋後六日小桃源沁芳仙史稿于西泠旅次 
[清商曲贈祝聽桐琴師]  
　　秋風蕭瑟天氣凉梧葉落雁南翔鳳凰噦噦不忍去獨鵠迷鶩宿其傍禽息鳥啼豈無故意是桐枝含鐘黄霜封露侵勁其榦雷霆霹靂感彼蒼祝君素諳伶倫術相搆雪梯陟高岡矚目盤根若焦尾躡屩巉巖遍縱横乃命樂工斵奇樸繭絲爲絃逈尋常祝君搊絃先均聲器舉樂奏調　張一彈流水聳魚聽冉彈風起韵繞梁覊愁百感困苦士聞之不覺發清狂調轉促柱揮危絃喑鳴嗚咽神暗傷雍門哀感田常淚秦青悽切㷀嫠腸是時九秋天氣肅豪情雲上發清商已矣整襟若有得餘音嫋嫋尚鏗鏘百樂節湊各具妙惟琴之德最優長海上種榆山人悅彭氏甫稿 
[題小樓吟飲圖并和原韵]  
　　何用瓊樓碧海尋此間使可敞胸襟千重雲氣開圖畫一覽江天豁嘯吟不揖長官能脫俗最難名士更虚心羡他豪飲文情逸詠出新聲鸞鳳音[  海上種榆山人悅彭氏甫稿]  
[上海三馬路興昌絲棧陳竹坪經募山東沙州江寧賑捐棉衣十二月十六七日第一百九十九十一次清單]  
　　寗恆益經募蔡柏房洋十元恆益號洋三元蔡成房洋二元蔡慧記洋一元以上四户共來洋十六元○寧壽全經募南記號洋七元留餘軒洋二元無名字洋一元以上三户共來洋十元○滬報舘經募退結軒主洋十元○溧陽林鶴琴蔣兆德兩善士經募昌字二千六百八十七册德茂舘洋五元日生德洋二元不書名洋一元又募昌字二千六百九十五册同人堂洋五元溧陽縣東西二社又西二社兩户各洋三元溧陽懸西東二社寳昌壬吉典裕豐典泰豐典寳泰典袓陽縣東頭社七户各洋二元吳慶泰不書名恊泰　泰四户各洋一元以上兩册共十七户合來洋三十七元○聚興莊交來聞子仁林福記戚德茂陳增高吳也秋楊錦春鄭榮記應文升八户合助洋十元○太華堂經募昌字七百四十五册共六十户等合來洋十三元五角虚對洋一个小洋十二角錢五伯五十五文○昌字二千一伯九十七册慈鷄隱名氐洋五元○杭州通濟典宋伸衡善士經募昌字七百三十八册俞奎照祈病速愈洋五元○昌字一千三百十九册寧波義成興銅洋十七元○京陵公所慶益堂寧波同豐建號兩户各洋二元王秀貞求病速愈洋一元○衍昌大茂源昌三户合助銅洋一元○昌字一千五百三十九册清江賴義和洋藥號洋二元又募無名氏銅洋四元賴心衡賴德和范蕙樓張端卿四户各洋一地以上六户共來洋六元銅洋四元○屯溪曹萬隆號經募昌字一千六百六册屯溪曹萬隆洋五元屯溪曹正記亦庵又庵協茂四户各洋五角　泰聚和二户各錢五百文方又茂生記益隆三户各錢四伯文休城洪順又永豐又裕記信發麗生五户各俴三伯文萬安興致又鴻晶又敘昌又益太豐休城新茂又臺臣又立成西舘義源　福義和金蔭高享茂永昌守貞仲純造民順昌福生伯存十八户各錢二伯文休城恆興又和茂又聚泰又永發芝渡永成又寧肇大又元盛巖脚僧成又曹興發又義泰又隆興西舘永生又源茂又義記又德盛杜松茂怡行元發和泰步茂在記海記靜記興州萬事豐年尚正孔念七户各錢一伯文以上六十户共來洋十六元○兩日共收英洋一伯三十三元五角銅洋念二地虚對洋一个小洋十二角鏡五伯五十五文合併申明 
 
 
 

Page 10

 
 
[光緒十一年十二月初三日京報全錄]  
　　宫門抄○上諭一道錄前○發抄旨四道○工部尚書福奉爲遵旨妥議河務摺子○又奏爲遵旨一併妥議河務夾片○　 
盛京將軍慶等奏爲文淵閣被竊拿獲賊贓審訊情形摺子○江督曾奏請獎勵江北河運出力各員摺子○十二月初三日内務府國子監正黄旗值日無引見○潘祖蔭謝管理火藥局恩○德慶等謝回俸銀恩○值年旗化奏八旗兵丁謝回餉銀恩○掌儀司奏初五日奉先殿親行禮節○又奏初六日祭奉先殿載津行禮○關防衙門奏初八日大高殿拜表惇王行禮○召見軍機○發抄張凱嵩奏查明勦平夷緬各匪出力各員紳請獎奉旨吳晴琦等均着照所請獎勵該部知道單二件片一件併發欽此○又補甲守黄增義等期滿甄别奉旨吏部知道欽此○鹿傳霖奏興安守童兆蓉漢中守奇臣互相調署奉旨知道了欽此○又審明武舉李大榮頂名入塲定擬並自議請處奉旨著照所請該部知道欽此○○工部尚書臣宗至福錕謹奏爲遵旨妥議具奏事光緒十一年十月十九日内閣奉上諭太常寺少卿徐致祥奏山東河患日深請亟籌興修一摺着該部妥議具奏等因欽此欽遵於二十一日抄出到部查原奏内稱東省黄河入海積沙百餘里理宜疏導特以工大餉絀因主築提之說兾其展拓河身讓地於河　勢或可稍殺不知下游於墊勢愈緩則河愈滯且黄河中激奔放順逆無常疏導之功要於築堤疏導之費亦十倍於築堤河工大治計非千萬兩不可然必責有攸歸事乃克濟查河東河道總督本兼轄山東汴工頻歲安瀾或責河南巡撫暫行兼管而移河東總督於山東專督厥事並請命其周歴審度地勢可否飭下部臣統籌緩急詳細規畵或交廷臣會議以期集思廣益等語臣等查山東省自黄河漫决以來頻遭水患日甚一日光緒九年侍郎游百川撫臣陳士杰議以大清河南北兩岸上自東河下抵利埠普築長堤兼修民埝以資保障厥後伏汎内上下游新修堤埝相繼冲决本年復决多處雖經先後堵合而趙莊溞溝兩口至今尚未合龍該省河患頻仍小民顚沛仰蒙皇太后皇上屢頒内帑賑撫窮黎百萬生靈同深感戴然宵旰之憂終未能釋者則以長堤之岌岌難保而瀕河州縣處處可虞也該京卿所奏併力疏導集欵濟用洵屬當務之急惟請移河督於山東一節查上年御史吳壽齡請將總河移駐山東當經臣部奏請飭下山東撫臣東河督臣會同妥議具奏旋據河臣成孚撫臣陳士杰以東省黄河距豫較遠河督未能統治河臣總司考核每屇伏秋周歴稽察駐工防守一遇盛漲出險往來躬督搶護已覺鞭長莫及若再兼顧東省工程相去各育餘里工遙境隔必致有悞事機山東河工請仍由撫臣兼辦等語會同覆奏在案本年豫省黄河據該河督奏報工險倍於曩昔幸赶催料物全力籌辦汴工獲慶安瀾查中牟榮澤等處從前屢有大工實係東南全局近來一律安穏未始非河臣督率搶護之功今若移置山東或恐顧此失彼未便率議更張至該京卿請特派大臣命其周歴審度地勢訪察輿情自係愼重河防爲民弭患起見臣等分同商度擬請特簡大臣前往山東躬親履勘統籌上下游形勢宜如何大　疏導其新築民埝應否加高培厚俾得束水攻沙抑或就現在分流之處堅築減水大壩以期盛漲時藉資宣洩總須籌一辦法然後再議經費至將來東省河勢大定後應否增置廰汎專設河督之處一併熟籌妥議奏明辦理是否有當恭候聖裁伏乞皇太后皇上聖鑒再此摺係工部主稿會同户部覈議合阀聲明謹奏奉旨已錄○○工部片再臣等正在繕摺間由軍機處交出十一月十一日軍機大臣面奉諭旨翰林院侍講學士惲彥彬奏條陳山東治河事宜一摺着該部歸入徐致祥前奏一併妥議具奏欽此查原奏九條大約主束水攻沙之法以爲舊時南河清江浦以下河身不過四十丈今東省河寛有九十餘丈　得以狹隘爲慮總須堅築民埝加高培厚緊逼河身方能收刷深之效而免横决之患海口隄岸亦然其言多本之前河臣靳輔似可見諸施行但與現在情形是否相宜臣部未能懸度至挑挖河身蔬通海口施工次第防守責成皆現在應辦之事其河流宜减不宜分一條亦爲治河成法應候欽派大臣後由部抄錄原奏行知該大臣群細酌度是否可行統俟奏報到日再行覈議所有臣等遵旨一併妥議緣由謹附片具陳伏乞聖鑒謹奏奉旨已錄○○奴才慶裕啓秀跪奏爲盛京大内因修理圍墻文淵閣恭存物件被竊當卽拿獲正賊起獲原贓謹將審訊大槪情形先行恭摺具陳仰祈聖鑒事竊奴才等前因盛京大内太廟等處要工較重當經會同敬謹查勘於光緒十一年七月二十八日奏請援案保護八月二十九日奉到迥摺後開軍機大臣奉旨該衙門知道欽此欽遵飭派掌圖記佐領聨善副護軍叅領銜佐領嵩恩佐領義秀督理錢粮活計敬謹修理在案九月二十四日據該佐領聨善等禀稱本日工匠散工後該佐領等照章督飭食俸催長等恭詣各處查論因見文淵閣後面西窗奧有隙縫赶卽開啟封鎖入門查騐所有恭存　欽定四庫全書六千七百五十二函均未缺少惟西偏條案上匣内四庫全書目錄四軸曁匣外黄布包袱一個黄線帶一條均已遺失又將木箱銅鎖扭壞竊去雉尾扇上銅鈴本個扇柄上備用銅筩二個另包書籍上黄綢包袱一個西窻上門拴已攘窗上有爬動形跡查係賊人由此出入現已密派該食俸催長聨奎督飭兵丁等嚴行查緝等語奴才等联信之下不勝駭異竊查　文淵閣爲恭存　欽定四庫全書重地該賊犯胆敢偷入竊取書目等件實屬不法已極當飭該佐領等將是日值班兵丁送交發審處澈底究訊並由奴才慶裕密派各隊分路訪拿旋於二十五日據該佐領聨善等禀稱督飭該催長聨奎等恊同長勝營隊兵將賊犯李成順並原贓各件一併緝獲等情奴才慶裕當將該犯飭交發審處嚴行審訊並會同奴才啟秀恭詣　文淵閣敬謹勘騐　原報情形相符奴才等查騐起獲書目等件均未損壞隨飭該佐領等將鎖隻修整完好將銅鈴三個仍繫雉尾扇上連銅筩二個一併裝入木箱其　四庫全書目錄四輔裝人匣内仍中黄布包包裏外用黄帶擒繫並用黄綢包袱將原包書籍照舊包裏均各恭放原處嚴飭值班官兵等小心看守不准再涉疎忽兹據發審委員等禀稱審得此案緣該犯李成順係山東萊州府昌邑縣民年三十歲犯父李興道在奉天邊外楊太城子謀生該犯於本年五月間前來尋找伊父六月二十四日行至奉天省城因無路費在城裏賣工度　九月間内務府修砌　文淵閣院西圍墻經工頭賈姓雇覔小工該犯於二十二日上受雇隨同前往由内務府官員按名點騐帶入　文淵閣院内隨同做工二十四日又往做工見文淵閣封鎖甚回疑有財物起意偷竊於日西歇工時乘官人不防獨自行至房後西窓下用手推窗因窻内竪擒𡮦朽順手推落開啓窗門爬進屋内見案上有黄布包袱外用黄綫帶擒繫當卽解帶開啓包袱見是木匣遂將盒抽開竊取　四庫全書目錄四軸用黄布包袱包裏並用黄綫帶擒繫藏入懷内又將旁放木箱上鎖隻扭壞掀起箱盖見有銅筩二个當卽拿起又見雉尾扇挂銅鈴四个隨摘去扇上銅鈴剛摘下三个忽然心慌赶將木箱盖住順手把旁邊包裏書籍之黄綢包解下包住銅鈴銅筩一併藏入懷内由窓爬出將窗扇關住回到原處做工至完時回至入西門不知姓名夥户屋内存住二十五日赴街售賣各贓當被内務储所派兵丁並長勝營兵丁查見將該犯拿獲搜出書目銅筩鈴黄布包袱黄綢包袱黄綫帶等件究出前情送蒙飭審審據該犯供認不諱有無勾串結夥以及窩留人犯等情飭該委員等再行研訊確情照例詳辦並俟定案後再將疏防各員奏請議處外所有拿獲偷竊文淵閣恭存物件賊犯起獲原贓飭審大槪情形理合先行具摺陳明伏乞皇太后皇上聖鑒謹奏軍機大臣奉旨覽奏已悉此案該犯有無勾串結夥及窩留等情仍飭令該委員等嚴審明確照例懲辦並着俟定案後將疏防各員奏請議處欽此○○太子少保兩江總督一等威毅伯臣曾國荃跪奏爲查明江北河運漕粮出力各員籲懇天恩分别給獎恭摺仰祈聖鑒事竊江北歴屇辦理河運出力人員均經奏准給獎今屇光緒十年分江北河運漕糧於十一年二月十七日開行七月初八日挽抵通壩十八日全數兌竣所有在事出力各員據該司道關單詳請具奏前來臣查江北漕運水程綿長幾三千里本年汶河及微山湖來源均弱運河底水尤小節節淤淺黄衞二水漲落靡常稍失機宜卽虞阻滯該糧道督同勷辦委員候補知縣金元烺等提前兌開經過五花橋龔家渡安山長溝等處提剝絞磿灌塘套送赶至十里鋪新閘趁汛入黄駛抵陶城埠運口排泊適值黄水增漲當卽啓壩進船前七帮尚爲順速及八帮進至三十餘號黄水陡落立卽淤墊淺阻復又隨船起剝加夫拉拽始獲全行進口甫交初伏送入衞河沿途晝夜嚴催不任停留得以早抵通壩交收無誤在事文武各員百計經營俻嘗艱苦洵屬異常奮勉謹擇其尤爲出力乾擬請援照成案分别給獎除將出力稍次武弁另行咨部外理合繕具清單恭呈　御覽合無仰懇　地恩俯准一體給獎以示鼓勵謹會同漕運總督臣崧駿江蘇巡撫臣衞榮光恭摺具陳伏乞皇太后皇上聖鑒訓示謹奏軍機大臣奉旨該部議奏單併發欽此 
 
