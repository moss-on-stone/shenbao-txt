# 1908 - 55 - 4912602

 

Page 1

 
 
   
 
 

Page 2

 
 
[上諭]  
　　正月二十八日奉 
　　上諭馮汝騤奏請將浙江各屬荒廢未種田地小塘蕩樓懇免應徴地漕等項並新墾之產分别徴蠲一摺浙江杭州等府各屬荒廢未種各田尙未全行墾復若將地漕等項照常徴收民力實有未逮加恩著照所請所有仁和等三十三州縣曁杭嚴衛衢所及嚴所仍荒未種曁沙淤築塘挖掘濠壘坍廢並報墾缺額民屯學籍沙牧各田地山塹蕩漊應徴上年地丁等項正耗錢粮漕白等項著一併全行蠲免其臨安等三縣新墾田畝著分别全蠲半蠲仁和等縣及杭嚴衛杭所民屯田地山蕩草塘著酌徴五成蠲免五成以紓民力餘著照所議辦理該撫即刋刻謄黃徧行曉諭務使實惠均霑毋任吏胥舞弊用副朝廷軫念民艱之至意該部知道欽此 
　　上諭馮汝騤奏查明兩浙被灾場竈蕩田及仍難墾復竈蕩請將應徴竈課錢糧分别蠲免緩徴一摺兩浙鹽場竈蕩上年夏間亢旱秋後節被風雨潮蟲以致禾棉疊受重傷若將竈課錢糧照常徴收民力實有未逮加恩著照所請所有海沙蘆瀝長亭杜瀆四場成灾竈蕩並海沙場潮患難墾杜瀆場新升復荒浦東場前被災荒難墾各竈蕩田地應徴上年竈課錢糧均著全行蠲免其勘不成災之海沙等場歉收田地應 
 
 
 

Page 3

 
 
徴上年竈課錢糧一律緩至本年秋後啓徴以紓竈困餘著照所議辦理該撫即刋刻謄黃徧行曉諭務使實惠均霑毋任吏胥舞弊用副朝廷軫念民艱至意該部知道欽此 
　　正月二十九日奉 
上諭外務部右叅議著梁如浩補授欽此 
上諭江蘇蘇松太道員缺著蔡乃煌補授欽此 
宮門抄 
　　正月二十九日召見軍機汪立元 
論説 
[論審梟]  
　　近數日來。剿匪獲勝之電官塲絡驛矣。匪黨之首領。死者死逃亡者逃亡。搶刧小輪之匪犯。獲者獲。正法者正法。官塲置酒相慶曰。從此可以戢梟匪猖獗之勢。從此可以洗南軍文弱之誚。從此可以盡保護人民之責。從此可以上慰朝廷之厪系。而一己之譴責可免。從此可以外杜各國之責言。而一已之功名可保。其欣喜過望之態。當必有出於意料之外者。今日心目中所視爲最要之務。祗有籌追勦餘匪之法而已。辦清鄉善後之策而已。然記者以爲今日官塲之所宜注意者。則在於獲梟後之審梟。試言其故。 
　　夫梟匪之所以難審者。在真梟與非真梟之别也。旣名曰梟。則安有所謂非真梟者。旣已獲之。則嚴刑之下。安得不自認爲真梟者。今日所捕獲之匪犯。與夫無論何種竊盜案犯。承審者苟以梟黨刧輪等之罪名加之。則其初無論真犯與非真犯。必同不承認。迨至鞫以嚴刑。則無論真犯與非真犯。又同歸於承認而已。然則真梟與非真梟。將從何而分。此審梟之所以難也。茲略舉難審之理由如左。 
　　一梟黨之混雜今日江浙之梟匪。無論土梟與客梟。均烏合之衆也。其所召集者。大半無知之鄉愚。或以利誘。或以勢懾。甚日隨處虜掠。不得已而從之者。或使駕舟或令司餐。大半爲該匪之俘虜。及一旦與官軍敵。則必玉石不分。死者固已寃矣。其不死而被獲者。則官塲方且視爲奇貨。雖有百口。將何從分辨乎。此其所以難審者一也。 
　　一刑訊之嚴酷中國刑法。素稱嚴酷。近來雖有改良刑訊之議。然而種種慘酷之刑具。依然如故。一遇重大案件。往往五毒並陳。苟不供認。則刑益加酷。雖至兇悍。見此亦未有不帖然而服者。夫梟匪刧輪之罪名。何等。重大。苟一招認。則生機立絶。承審者一致思焉。當必有惻然動念者。此其所以難審二也。 
　　一證據之難搜審匪非專以刑求口供者也。尤重證據。夫所謂證據者。一曰贜物。二曰指供。今日梟匪所刧掠者。不啻千萬計。苟獲一二贜物。則一時何從認識之。而必其爲某人所刧掠者。是贜物不能爲證據矣。梟黨旣係轉輾虜掠而來。則人雜而不能認識者必多。旣無鄉人爲之保證。他梟又隨意攀供之。是指供又不得爲證據矣。此其所以難審者三也。 
　　一形迹之難憑近日民窮財困。小民之流爲竊盜者甚多。自梟匪經此懲創後。往往分竄於内地。官塲紛紛窮搜餘匪。苟遇一雞竊狗偷之案。則每以形迹可疑。而視爲梟黨刧輪之要犯。不曰解省。即曰歸案審辦。此中寃否。豈易决乎。此其所以難審者四也。 
　　綜此四者。則審梟之難。奚待再計。承審者即悉心研鞫。公平判决。猶慮有誣。况乎熱中於功名者。不計人命關係之重。而第以爲今日之役。非多獲匪黨。不足以媚上官。非多得刦輪要犯。不足以謝外人而抵已過。於是不問真僞。不計屈否。今日獲一匪首。明日獲一要犯。嗚呼。捕匪之手段非不高。審匪之才具非不敏捷。然亦稍爲地方人民計耶。此次江浙所獲之匪。其已經審實者。果有寃與否。非記者所敢知。第恐此後承審官吏。庸或有熱心於升官發財。袛知仰體上官之意。而不計人命關係之重。鍜鍊周内以成其獄者。故記者不憚煩言以正告之也。 
時評 
　　中國用人。奕棋耳。雖然。奕者置棋不定。必有所以運動之命意者。梁如浩補任滬道。纔數月。而忽又調補外部參議。蔡乃煌補任郵部參議纔數旬。而忽又調補滬道。蔡之調補也。爲梁歟梁之調補也。爲蔡歟。蔡之調補也。梁幸歟梁之調補也。蔡幸歟。爲梁爲蔡。必有能辨之者。蔡幸。梁幸。則非外人所敢知矣。 
 
 

Page 4

 
 
專電 
[電一（北京）]  
　　御史張世培片奏浙撫馮汝騤揑報匪平若不澈查恐貽後患今日寄諭馮撫明白覆奏 
[電二（北京）]  
　　郵傳部派鄭清濂丁平瀾監督京漢汴洛鐵路 
[電三（北京）]  
　　法律大臣沈家本等奏陳現行刑律奉旨著憲政舘法部議奏 
[電四（北京）]  
　　東督徐世昌電告政府吉省交涉急迫電邀朱撫來奉商議仍難就緒 
[電五（）北京]  
　　某軍機以蔡乃煌防匪條陳頗有可採面保補授滬道 
緊要新聞 
[江督電商姜軍屯紥奏稿南京]  
　　江督日前電致鄂督贛皖蘇三撫曁程從周軍門電云樞電奉旨當已恭悉上年奉派夏軍屯紥長江作游擊之師專爲籌辦江防而設現在夏已出缺派姜接統仍是原派夏軍之意迭接姜軍門來電詢駐軍浦口有無碼頭起泊當派員查勘該處江岸灘坡輪船不能泊近亦無碼頭正電復間又接楊蓮帥電稱姜軍門面商紥兵地方夏軍原擬駐浦口翳青以馬步砲上下不便意欲改駐安慶又接程從周軍門電以接姜電二十後開拔擬駐軍安慶附近請轉商電復各等因查前奉諭旨派軍駐紥以江防形勢而言則江陰爲五省門户自宜駐紥重兵以資控制以上下策應往來便捷而言則安慶爲適中之地駐兵防守亦與諭旨游擊之意相符惟江陰一帶多係水鄉非馬隊宜駐之地鄙意浦口地方荒僻萬難屯紥大兵姜軍門旣擬駐軍安慶即以安慶爲姜軍坐營駐兵二千備上下巡查之用江陰駐兵三千固五省門户之防尊意如以爲然擬即會銜電奏請迅賜裁復 
又續致一督三撫電云前擬電奏請姜軍在江陰駐兵三千安慶駐兵二千當將電奏稿摘要電商旋得姜軍門復電稱藎籌極佩惟江陰距安慶太遠呼應較難適中之地似以皖省爲宜擬先到皖察看形勢詣寗奉商等語是姜軍門旣擬先行到皖察看形勢再定自應俟其到後再行奏陳特聞（其） 
蘇浙防匪彚聞 
　　贓梟陸續解府二十六日飛划營解到梟贓爲數不資已紀前報茲悉贓單所列尙有赤金數十兩珍珠一百四十餘粒惟黃哨弁解出之贓祗破碎棉被數件而已二十七日金山縣又解侯阿星一名亦有考籃皮箱等贜經府尊戚太守飭差點驗後即發婁獄寄禁據侯自稱係屬舟子於去冬十二月初四被擄入帮者又後崗左近有王阿生者曾經入幫現因梟勢窮蹙逃歸家内由家屬縛置屋隅不令外出不意爲董保訪悉遂拘解華亭縣請張大令訊究不日即將解府云 
　　梟探訊供紀聞駐防楓涇提標營兵見郭小六魏才松兩人形跡可疑恐係梟探拘解松府曾紀前報現經戚太守疊次研訊郭魏僉供在孫姓家幫傭儘可函告主人來保惟郭所携包内有年糕等物魏所携小籃有清河奩贈字樣太守詢以是否刧贜魏供小主人娶於張姓實係粧奩中物不敢爲非大約此兩人或可保全也 
　　松紳電留徐錦堂松江府屬士紳上蘇撫電云江浙梟患經徐統領錦堂督陣奮擊格斃匪目贜械並獲惟羽黨四散誠恐死灰復燃求緩更易生手嚴飭徐統領追捕肅清以靖地方松江府屬紳士陳鴻恩陸熙沈惟康王淇等公叩 
　　梟匪又解五名廿七日又經飛划後旗某哨弁解到梟匪三名併有鎗械船隻等件同日又有長洲縣某鄕團勇拿解梟黨二名均禀經瑞督辦飭發清鄉局訊供核辦 
　　余孟庭匿跡浦東上海縣李大令派差赴西鄉一帶查緝梟匪據土人密告謂余孟庭已被官兵擊傷兩手拘攣不能用武現匿在浦東䑵艒船内大令聞報立飭皂快等前往密查昨日傍晚回署尙未緝獲 
調軍護送杭輪嘉興函云本月廿七日杭班小輪駛至府城附近探悉前有大帮梟匪折回杭州嗣經禀請嘉府派兵保護廿八日楊太守檄調南洋新軍用輪拖帶護送得以安抵蘇滬 
[京師近信]  
　　京城向來每銀一兩合大個錢十一千數百文自行銅元以後各商相 
 
 

Page 5

 
 
約壓價每枚只作八文繼而爭相樂用又每枚作十二文近則銅元充斥銀價飛漲每銀一兩易錢至二十千文以致百物昂貴民力益艱雖經當道屢次查禁私販迄未見效袁大軍機因在樞垣倡議一面通飭各省搭鑄一文制錢以保銅元行銷之利一面飭部撥欵貶價收購銅元以平京師巿面當經請旨分飭各省曁陳尙書袁京兆照辦惟陳袁奉旨後以外來銅元旣不易禁即以京城原存之數而論亦非五十萬金所能收購若欲平巿實無良策然又未敢奏請另行設法迄今猶一籌莫展云 
　　間島問題至今未結日前政府會議該處旣有的確証據係屬中國領土萬不能稍形退讓如東省督撫不能議結此局即可移至京師與日使林權助直接議結或請交海牙和平會評議公斷 
　　津浦鐵路業經外務部於奏陳借欵簽字摺内聲明還欵之時准由直東蘇三省紳民籌欵抵股作爲官商合辦現直𨽻同鄉已公舉張相國預籌招股辦法以備將來贖回地步 
　　農工商部溥尙書現以年近六旬精力衰邁且各國注意東方商戰日形劇烈非精明强幹之員不足勝任與其濫竽戀棧有誤國是不若另請簡派賢員以資整頓現擬開印後具摺呈請開缺已與政府諸公商妥聞政府某軍機仍擬奏請簡派振貝子以資熟手云 
　　張家口爲西北商務繁盛之地政府擬將該處開作商埠振興直北商業迭紀前報現聞已派測繪學堂畢業生前往該處測繪地勢並派員將該口商務情形出入各貨切實調查以便開辦 
來稿 
[日本郵便攷]  
　　日本郵便之施行創始於明治四年三月當時有前島密氏仿泰西之例特行於東京大阪間稱郵便取扱所明治五年發布郵便規則至十五年大改正始稱完備其時日本通商口岸僅長崎神户橫濱三處均有英美法三國之書信館自八年一月一日日美締結郵便交换條約美國書信館首先撤去迄明治十二年撤去英國書信館十三年三月末撤去法國書信館此皆前島氏之功試詳言之先是歐人在居留地也以馬車載郵便往還京濱間日本官塲之公牘亦不允附寄適前島氏自歐洲考察歸訪英美法各郵便局長問日本書信取扱法局長曰吾對於日本不負義務者也前島憤甚曰吾將於相互政府間締結郵便交换條約也局長晒之久之乃言曰此或有其事雖然交换條約者以兩國同等之權利而締結之豈可以口舌爭耶前島氏曰請假我數年不可得無相見也前島氏歸憤抑不知所出旋繙譯各國交换條約書以爲準備明治六年偶言之美公使鐵羅克允之且樂爲運動英法二公使時有美工師卜賴安者至日本遂由美公使介紹於前島氏前島氏聘之由日政府派至華盛頓襄助日本駐美公使與美交涉締約事日公使森有禮旣盡力復得卜賴安竭力運動遂締交换條約於八年一月一日施行然英法二國之書信館如舊也八年一月八日橫濱郵便局舉行外國郵便開業式讌會各國外交官橫濱郵便局首造西式房屋皆前島氏一人布置極爲完備九年卜賴安游英法以交换條約事提議於英法政府英政府難之法則視英爲轉移遷延至十一年前島氏又請之英公使十二年英外部命英公使就日外務省協商談判至再遂以簡單條約書記名蓋印英約成法約亦成始終推前島密爲功首卜賴安副之此日本收回郵便國權之詳細情形也按中國通商口岸各國書信館遍設損失國權久矣今者郵傳部已立宜乘赫德回國之便囑助駐英公使提議於英政府英約若成各國援例以請斷難抗拒惜無前島氏之熱心者爲國家恢復郵權耳夫收回郵權首在於推廣東西洋之航路航路旣廣則郵便自可運送不受他國之挾制再各國郵便盈餘爲歲入款之大宗願郵傳部注意願駐各國公使注意 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[法律大臣奏定满漢通行刑律章程（五續）誣告]  
　　一八旗有將伊祖父時或係養子或係分户年久之人子孫復行混告者該部題叅係官革職係平人枷號兩個月鞭一百如有訛詐逼勒等情被害人告發審實者照嚇詐律治罪 
[千名犯義]  
　　一八旗有將家人爲養子分户開户之人年久値伊原主子孫庸懦或至絶嗣伊等自稱原爲養子或謊稱近族兄弟反行欺壓希圖占產爭告者審明係官革職枷號一個月鞭八十平人枷號三個月鞭一百將養子分户開户之檔銷毁仍給原主子孫爲奴 
　　謹按以上二條均係旗人與養子人等互相控告之例年久混告圖產爭告如所告不實自可按律坐誣鞭責枷號與民人辦法不同似應删除 
　　一几旗下家奴告主犯該徒罪者卽於所犯附近地方充配不准枷責完結俟徒限满日照例官賣將身價給還原主 
　　謹案此條係旗下家奴告主之例奴僕告主雖得實亦應满徒律有明文現擬删折枷之制此例無關引用似應删除 
[教唆詞訟]  
　　一凡民人投充旗下及賣身後或代伊親屬具控或將民籍舊事具控者槪不准理 
　　謹案此條係民人投充旗下之例現在並無此項情事無關引用似應删除 
[軍律約會詞訟]  
　　一八旗案件俱交刑部辦理該旗有應參奏者仍行參奏 
　　謹案此條係京旗案件交部辦理之例現在新改官制京師地方設立各級審判廳所有旗民詞訟均歸審判廳審理並不交部此例似應删除 
刑律雜犯　 
[搬做雜劇]  
　　一凡旗人因貧餬口登臺賣藝有玷旗籍者連子孫一併銷除旗擋毋庸治罪該管參佐領限三個月内據實報出免議逾限不報照例分别議處 
　　謹案此條係旗人銷檔專例在民人並不治罪旗人事同一律似應删除 
刑律斷獄 
[有司决囚等第]  
　　一奉天所屬十二州縣辦理旗民事件無分满漢俱令自行審理於訊明定擬之後旗人笞杖等罪槪行移旗發落仍知照該州縣備案至承審時遇有旗人應刑訊之處仍照例刑訊　　謹案此條係奉天省旗人專例旗人例應鞭責州縣衙門刑具無皮鞭一項故不得不移旗發落現在笞杖已改罰金旗人已無鞭責且該省官制改定新章此例無關引用似應删除 
[檢騐屍傷不以實]  
　　一凡外省駐防旗人遇有命案該管旗員卽會同理事同知通判帶領領催屍親人等公同檢騐一而詳報上司一面會同審擬如無理事同知通判之處即會同有司官公同檢騐詳報 
[審擬]  
　　一凡京師内城正身旗人及香山等處各營房旗人遇有命案令本家　報該佐領逕報刑部相騐街道命案無論旗民令步軍校呈報步軍統領衙門一面咨明刑部一面飛行五城兵馬司指揮星往相騐逕報刑部其外城地方人命亦無論旗民俱令總甲呈報該城指揮卽速相騐呈報該城御史轉報刑部都察院若係旗人並報該旗 
　　謹案已上二條均係命案相驗分别旗民之例現在新改官制各級審判廳均設有檢察官相騐乃其專職與從前情形不同此二條似均應删除 
例文應移改者一條 
[名例犯罪免發遣]  
　　一凡旗人窩竊窩娼窩　及誣告訛詐行同無賴不顧行止並棍徒擾害教誘宗室爲非造賣賭具代賊銷贓行使假銀揑造假契描畵錢票一切誑騙詐欺取財以竊盜論准竊論及犯誘拐强姦親屬相姦者均銷除本身旗檔各照民人一例辦理犯該徒流軍遣者分别發配不准折枷至八旗满洲蒙古奴僕有犯罪應軍流者依例發駐防爲奴　罪以下照民人問擬徒满釋回仍交與伊主服役管束毋庸銷除册擋 
　　謹按此條係旗人犯罪銷檔之例現在八旗兵制未改犯罪後不准再行充兵甚得尊重軍人資格之意應仍其舊惟字句須加修改今將修改例文開列於後再此門律文已删應將此條移入人户以籍爲定門内合併聲明 
分類新聞政界 
 
 

Page 11

 
 
[批斥貴池令辦事因循安慶]  
　　皖省貴池縣畢令禀陳撫院清訟恤囚各節奉批云該令承鈕令任後各事廢弛已久應如何振刷精神勤求治理據稱前任積壓各案難辦之件現在設法逐一清釐閲之不勝詫異該令到任已數月何以尙有前任積壓各案豈以難辦者遂不辦耶疲玩因循不能爲地方了事已可槪見仰按察司嚴行申飭姑示薄懲以觀其擬若再不知悛改立予撒换並飭凛遵前札條列十則認真切寔舉辦云（女） 
[禀催電政墊欵安慶]  
　　前督辦電政柏文竣觀察奉江督札飭添設池州府枝電並展設報房應籌工料墊欵銀九百餘兩洋七百元上下現在電政局修理各處電杆工程繁多待用孔亟經現辦電政汪道禀請皖撫飭速匯籌前項墊欵以應要需（友） 
[諭催鄉董聽講法政常州]  
　　常州法政講習所前由武陽二縣諭知各鄉圖董一律入所聽講已誌前報現該所將次開學報名者尙覺寥落武陽二縣因又刋發諭單嚴催各董速行報名即年满六十以上者亦須派代表來城聽講（同） 
[札派法政學堂教務長武昌]  
　　湖北法政學堂現已組織成立由鄂督趙次帥延聘邵太史章爲該堂監督昨又派留日法政畢業生周司馬宏業爲教務長會同邵太史編輯教科以資參考（生） 
[巡警學費之籌劃安慶]  
　　安慶營協標巡警學堂開辦之初所籌常年經費不敷尙多當由該營禀請撫憲擬將濳山營天堂鎭地方營基酌量加租以充經費即經上台飭縣勘估禀覆核辦刻據詳勘該營基址共有三十七家均係自行建盖房屋居住者經該縣同濳山營游擊切寔估値分爲上中小三則酌量加捐約可行四十千文以充前項費用（女） 
[堤工局總辦易委鎭江]  
　　堤工總局總辦何觀察亮標現因調省叧有差委遺差由江督遴委陸樹聲觀察接辦已於二十五日乘輪過鎭赴揚接任矣（射） 
[警務新章之試行安慶]  
　　皖省巡警總局將現行改良章程詳報總分各局及教練所奉馮中丞批云所擬巡警總分局及教練所章程大端略具其間仍有宜增補宜合併宜分析事項宜添列圖表應經寔地試驗後酌量損益此次暫照所擬辦理每届三月修改一次以期精確其餘未俻規條各項圖表及警察學科書籍並隨時研究繪造分别呈核仰該司轉飭警局岑守遵照辦理（女） 
[地價撥作新政用項安慶]  
　　安省丈地總局日前詳皖撫略謂沿江洲地將來清出官荒招佃繳價自應遵照前奏撥給新政之需所有懷寗具禀請撥給洲價修理文廟工程碍難照准（上） 
[鎭府因保記過鎭江]  
　　鎭江府承太守璋當宗加彌在丹徒縣任時於保荐屬員詳文曾推爲吏治第一現宗令因大記參革原保亦記大過一次爲察吏不實濫請獎叙者戒 
交涉 
[日領創辦中東商會漢口]  
　　駐漢日本正領事高橋君現擬創辦中東商務協會特於二十三日親赴漢口華商總會與各商董磋議辦法擇期開辦（音） 
[德領阻止水電公司安插電桿漢口]  
　　漢口旣濟水電公司現將電燈汽表火表等件購辦完備所有沿途電桿均先後安插定於三月初一日先在後城馬路裝配試燈四百盞日昨派人在華景街安設電桿乃該地爲華德交界之處被德捕房出而阻止該公司總理宋君當卽據情禀報漢關道照請德領倫愛森君查明核覆現據該領覆稱該地雖係華界然一經安設電燈與德界電燈大有妨碍應請限該公司在三日内將電桿拔去否則德捕房即將桿木充公云（生） 
軍界 
[安省籌畫新餉之難安慶]  
　　皖省支應總局詳請撫憲飭撥菸酒餘捐曁皖北茶釐藉助新軍餉項經馮撫批謂開辦新軍係屬緊要之事兩標餉需每月計二萬餘兩按期需放的欵毫無以致局庫一空防營月餉因之奇絀目前無可挪借皖省財力支絀本部院素所深知値此勢處兩難不得不移緩就急擬將皖北茶釐一項全數撥充新餉其茶釐原有支欵即由該局移商布政司酌劑盈虚騰挪濟用俟新軍籌有專欵足資應用再行截止其加抽烟酒捐一項除原撥練兵經費外悉數撥充新餉事屬可行應准照辦（孔） 
[水師擬歸憲兵約束鎭江]  
　　瓜洲鎭水師砲船巡緝江面時至鎭埠停泊鎭道劉觀察恐有兵丁登岸騷擾擬歸憲兵約束以肅軍紀當致函瓜洲鎭某軍門請其出示曉諭師船人等遵照（二） 
[調回鍾祥縣防軍武昌]  
　　湖北鍾祥縣境去歲因會匪蠢動由省憲派第二十一混成栛四十標第二營前往駐紮現在該縣地方安靖黎協統元洪特禀請鄂督將該軍撤回操練當奉趙次帥批准照辦（生） 
[諭飭練軍照常駐紥寗波]  
　　去年嵊縣土匪滋事經浙提呂道生軍門飭派練軍正副中營王國治凌紹清兩統帶率勇駐紥以資防衛現匪首裘文高仍在逃未獲王凌兩統帶日前回寗謁見軍門面禀嵊邑現在情形軍門卽諭飭兩統帶仍赴該邑照常駐紮務將匪首裘文高嚴拿解究（安） 
學務 
[籌畫旗營學費鎭江]  
　　京口旂營各學堂經費前奉部飭於該營屯田墾牧項下暫時挪用不准動撥關税正欵茲經副都統奎仲連與江寗將車商議以萬頃湖田屢遭灾歉動放正欵尙屬不敷若再挹注學堂經費實屬無可抵撥爰咨請江督飭滬鎭兩關於報單罰欵項下挪撥濟用一面商請度支部籌撥的欵以期久遠（射） 
[縣令維持小學鎭江]  
　　京口承志學堂旣已中道停止而潤東學 
 
 

Page 12

 
 
堂亦有不支之勢王緯辰大令因該堂基礎已立中道輒止殊爲可惜擬商諸道府力籌公欵補助裨得開辦 
[妥籌興辦女學經費安慶]  
　　婺源縣附生汪開宗擬創興女學校一所抽收茶釐作爲常年經費業已具禀上台批准照辦 
[加認鹽捐撥助學費寗波]  
　　鎭海縣鹽商向章認捐承辦近奉運憲札飭鎭海縣無論原商新商必須加認多數方准承辦該縣奉札當卽諭令鹽商加認捐欵現有李紳厚祺禀稱願照原數加認三千每年再認捐一千元撥助府中學堂經費當由孫大令據情轉禀省憲核示（安） 
實業 
[粤路公司又有風潮漢口]  
　　旅漢粤商近因粤路鄺丁程師引用私人濫用股欵開會决議公電廣州公司請將該工程師撤换並擬公舉代表往粤查帳將所認股銀如數追回以重路政（音） 
[官紳籌設工藝廠鎭江]  
　　鎭道劉觀察日前與各紳董會議籌欵組織一工藝廠俟擬定章程即當開辦（射） 
[會勘建造鐵橋河道武昌]  
　　鄂省望山門外白沙洲爲川漢鐵路將來建設車站之地現聞由該處入城有一小河鐵路工程師原口君擬先將該河建築鐵橋一座日前已與路局委員會同往勘（音） 
[湘省木料下駛之阻碍蕪湖]  
　　湘省西路素產木料所有木簰行經龍陽沅江各縣河下沿河各障有游痞藉口水淹冒稱飢民結伴登簰任意勒索甚或兇閙搶奪致木商聞風不敢下駛多在常德德山一帶停泊由商董禀請常德府設法保護已經王伯苹太守派勇彈壓矣（水） 
雜記 
[串盜蘆課糧串揚州]  
　　江都縣署蘆課書朱陳韋卜四姓近將三十三年應徴下忙蘆課錢糧銀一千餘兩之串單串同盜去業已由幕賓查悉勒限追繳（方） 
[三河壩工又塌揚州]  
　　淮北埝盱廳屬之三河壩去冬因風浪崩塌經江北提督撥欵脩築甫經合龍日前忽又坍塌八九十丈提督已派員前往查勘（易） 
[營兵獲盜鎭江]  
　　去臘夥刧高寳興泰各屬之盜匪經大憲派水陸各營兜拿未獲現該盜等散竄於邵伯仙女廟三多各鎭連日各營兵在該處附近拿獲二十餘名解至江甘兩縣一併收禁（御） 
路股報告 
[浙路甬屬集股處木郡甬上集股處認股清單]  
　　胡芸軒陳景清李炳章榮大行桑伯固應新來陳曉蓉屠漢章張運泰張振坊李省三吳子華趙竹庭王　俊章渭夫李進廉賈嗚和吳桂木王慶瀾洪筱满陳賢生李寅生徐孝圃毛惠卿章世沭汪少保以上各五股李有泉馬蓮生董本餘鄭慎安鄭友興汪　財春世澄漡錦榮洪定安葉長生丁在仁周炳如王蘭生李阿興施子卿陳依東陳禮門陳紹源夏秉瑺韓榮枝汪孟畬陳星聚陳光楣水被清王有　龔之芳紀炳章陳麗卿江子琴葉詩苞余祖林蔡有土陸本珍李金元應小虎胡雲生馮子耘周學文王紹琴翁大興胡筱記勵鎭用毛芝齡丁子璠朱雲生周維銘蔣惠甫姚豫紹裘鏡湶金榮成李嗣恩郭寳汾朱錦道陳麟生胡開明王阿甫徐久玲項德甫俞沈氏孫叢發張友梅王爽生陸性三許聖槐王侶梅王仰山許明德施耕齊姚樹棠徐桂記詹崇如張珪記周仁林陳賢荃殷子甫夏大興林星垣黃行福陳全來朱釋球丁行槐張持章林仕瀾陳興有卞晋卿裘莫記陳星伯張廷聲陳瑞沅楊泉葓林昌才崔賢佐李阿昌王運寳邱安全李采記楊順霖范鴻卿周之恩孫衛泉馬德宏王天龍陳松濤王韻笙董信記陳同福姚九如馮財興李貴福以上各股共三百四十八股 
瀛談 
[留東學界之穢史]  
　　留東學界。人數愈多而愈雜。品行亦愈趨而愈下。淫穢彰聞未有甚於今日者也。節錄來　　函數則。聊作喝捧　　東京神田南神保町菊家商店之女。專賣化裝品。日以誘引留學生爲事。頃聞中國公使館員某姓。過而艷之。特以千金厚贈乃母。密約爲妾。刻已成交。故該女已不復倚門賣笑。 
　　又中國公使館員徐某。私姦旅館女主人。竟舉一子特給日洋六百元。爲養育之資。二六新聞載法政大學生朱啓傳。因私姦麴町區飯田町三丁目二十二番地永田方寄寓之小石川區二葉裁　女學校生徒深野。（十九歲）同寓某。（姓名查明再登）亦與該校女生管井。（十七歲）。有染刻爲　察所知。已一律拘訊。 
　　早稻田大學。廣西林負材。曾在梧州搶妓被禁後。不知如何運動官欵來東留學。去年廣東梁某挈一弟一妹來東留學。梁因事往美。乃乞林某教其妹習漢文。詎梁去後。林不代其妹覔學校。終日以嬉以游。并詭稱未有妻室。欺騙該女。强求爲妻。女竟信從。雙宿雙飛。兩月餘矣。現聞兩廣同鄉欲開大會提議　逐回國。 
　　紀者曰。游學生之姦宿婦女。數年以前未始無之。然從未有中國使館監督處辦事人員。敢公然以納妾私生子爲事者。嗚呼。監督處方將監察學生之行爲。而躬自犯淫。不檢若此。則於法政大學之朱某早　田大學之林某。其又何誅耶。 
小説 
[諷刺小説新水滸（十）（八）泖浦四太郎]  
　　此時别的堂倌。聽見那個堂倌。四七二十八的算賬。一想這幾個客官剛纔進來爲何已經算賬了。多走了過來聽他。有掩著嘴笑的。有眤著眼看的。有側著頭束手歪著嘴不做聲的。有説道這種客人到是難得遇得著的有説道這也是我們的運氣有説道爲何被四個飯桶滚了進來。有説道今夜到要顯個土地解解悔氣。有説　明朝燒個路頭發發利巿。七嘴八舌的在旁説話間壁吃大菜的客人。看見堂倌擠在一堆。也多𨈀著脚引著頸爭軋到裹邊來看。王英看見堂倌種種輕薄他們的樣子。一把無名火自脚底心裏直透至三十二天。正要使氣一想身畔祗有四五塊洋。倘與他們鬭氣。吃了下來。一時曾不出賬。反被他們笑的更甚。只得把一種無名火降至爪窪國去了。王婆最是老奸看風把舵　一個婆子。看見勢頭不對。便站起身來説道。我們不如到中國館子裏去吃罷。朱三正在無可奈何。聽見一個走字。卽一溜烟跟了王婆就走。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[哀情小説情海波瀾記（廿六）]  
　　聖白拉者。曩與華特恩同學於法律學校。倫敦著名之律師也。今日適過華特恩之門外。欲入問候華特恩及其夫人。華特恩之門者。告以種種之事。聖白拉大驚。不待侍者之通報。遽入華特恩之室中。此時華特恩之幼子馬格。索母不得。遽大哭。華特恩一見聖白拉之面。疾握其手哭謂之曰。聖白拉君。美芬死矣。　　聖白拉力勸華特恩。往報警署。請派偵探查察美芬之蹤跡。且謂華特恩曰。今未得君夫人已死之實據。安知君夫人之必死。即使君夫人自趨於死。亦當求取其尸體。君徒以慟哭爲事。此何益者。華特恩聞聖白拉之語。深以爲然。乃偕聖白拉往報警察。警察長卽告以昨夜脱姆司河之事。華特恩大驚曰。是必吾摯愛之美芬也。是必吾摯愛之美芬也噫。美芬已矣。語已掩面而哭。 
　　越此事之數日。聖白拉又查得美芬未死之前。曾寓曼恩羅逆旅。乃偕華特恩同往曼恩羅旅舍。調查其女侍之報告。女侍言某號之早。有一美婦人。宿此一日。觀其狀態。似有不得已之苦痛。且命我送一函至郵局。寄交某處。晚間遂出而不返。待之兩日不至。恐有牽累。已由總理報明捕房。存案備究。華特恩聽女侍之言。一一脗合。知女侍之言不謬。而某夜脱姆司河投河之女子。必爲美芬無疑。乃痛極而暈。聖白拉急爲延一著名之醫士戈治。爲之施救。華特恩旣甦之後。乃至警署求警察長革來因。爲之求獲美芬之尸體。警察長允之。不料大索數日。不見尸體之所在。聖白拉以爲美芬之尸首。旣未求得或美芬投河未死之證。惟華特恩之意。則大不爲然。以爲果美芬而未死者。必不至絶無信息。至一星期之久。聖白拉默然無語。蓋聖白拉之所以語此者。特爲慰藉華特恩之計耳。 
　　距美芬死之半月。華特恩之債家。果控華特恩於警署。警署遂封錮華特恩之屋宇。及一切器具。招人拍賣。以爲逋負之抵償。斯時之華特恩。不名一錢。奴僕盡散。寄居於聖白拉之寓中。然華特恩殊不以此事爲意。以爲我生死相共之美芬尙棄我而死。此區區身外之屋宇器具。更何爲者。惟日日展誦美芬之遺函。無慮數十百遍。每晨起出諸衣袋之内。力與接吻。幼子馬格。則雇一中年之女侍。任看護之役。聖白拉見其窮困。乃謂之曰。君曾得法律大學高等卒業文憑。例得爲法律之代表。今倫敦之皇家律師。位尙虚設。吾當爲君竭力圖之。以君之才。不患不得最高之位置也。 
本埠新聞 
要事 
[浦東拿獲匪黨]  
　　匪黨王阿金昨在浦東楊家渡被武弁米登魁屬下之勇胡某拘獲解至巡局轉解上海縣押候訊究 
[省釋推運鎗子之車夫]  
　　裝運鎗子之車夫顧桂華被獲解縣昨日由李大令會同駐防徐家匯之潘二尹陳千戎提案覆訊顧供是日有不知姓名之人至小的車寓内雇車運物小的問是何物答是銅元後在路上有人觀看其人即驚慌逸去小的候久不至即將原物送至巡防局轉解到案是實大令與二尹千戎互商以顧並無不合着即省釋 
[巡警總辦飭查匪蹤]  
　　巡警總辦汪觀察通札各路分局嚴飭巡長士日夜梭巡遇有形迹可疑之人拘局究詰並諭各保甲如境内有容留匪類之家即行報局毋稍徇隱云 
[靖湖兵輪赴蘇未回]  
　　松江府戚太守前日函致本縣李大令詢問靖湖兵輪是否在滬當由大令禀覆略云該輪押解匪犯周錦成到蘇後至今尙未駛回云 
[糧道來滬騐米]  
　　江蘇糧道惠觀察昨由省垣乘坐火車來申先至海運局繼往招商局驗看漕米聞不日卽須回省 
[改築馬路之預備]  
　　總工程局路政處前議將外郎家橋南至王家嘴角及新馬頭至張河浜等處改築馬路已紀前報茲悉此項工程由總工程局主持其經費則由各商捐集昨已在商務分會集議招人包認 
[票匪就獲]  
　　前日城内警局緝獲票匪劉立順一名當卽禀奉閘北警局汪總辦於昨日照會英法兩捕房將該匪帶回候訊 
[巡警局復訊盜案]  
　　巡警總局警法科員聶司馬昨提盜匪吳霜田小任山復訊該盜等供認在無錫高橋地方行刦油坊在滬南碼頭攔刧信船不諱判還押候禀明總辦示遵 
[大馬路開行電車]  
　　英租界電車軌道大致告竣愛文義路至靜安寺一帶前數日已有電車多輛往來試行昨日在大馬路黃浦灘一帶駛行兩旁觀者甚爲擁擠 
[謀斃醫生案近聞]  
　　醫生徐仲伯前被匪徒誘出謀斃屍身無着由捕房拿獲情節可疑之徐祥廷（即祥林）等三人送縣訊供未認旋復送回公廨經寳讞員會同德副領事研詰供詞支吾昨因函請上海縣抄示供詞以憑核奪 
 
 

Page 19

 
 
瑣事 
[城内]  
　　疑是命案○一路一區巡士昨晨巡至縣署後面泥墩下見有絮被一條棉襖棉褲各一件血痕斑斑疑有命案旋查悉係清道局燈夫某甲因患巨瘡皿潰而殞因未報縣 
　　復訊盜犯○盜匪葉三張慶兩犯前日復奉縣署帮讞李明府提案研詰各跪鏈三點餘鐘仍不認爲盜判各還押候再嚴審 
　　失孩吵閙○龍華巡局函解曹根華禀控吵擾之凌裕山同妻何氏到縣經李襄讞提訊凌供鹽城人以船爲家因有五歲幼子被曹根華之友拐去向曹追問並不吵擾何氏供同曹供凌之幼孩是否被拐小的並不知情因凌同妻在小的處吵閙不休是以禀局解案襄讞以凌所供無憑判曹省釋候飭緝拐犯再核 
　　船户竊油○廣順成號控駁船户姚士生顧銀寳串竊菜油經縣署李襄讞提訊姚供該號菜油由船夥姚福生承裝小的並不在船聞竊得菜油寄於顧銀寳船上顧供福生寄油時小的亦不在船係由船夥李關林收下乞鑒判一併收押候查 
　　官事○江南將備畢業生鄒國楨昨日到道禀謝奉委巡警學堂帮教差監生王輔生禀謝奉委管理英廨押所差英廨帮審委員王斯沅禀銷病假縣丞鍾敬祖禀見 
[南巿]  
　　添建押所○總工程局裁判所判押改過局人犯前經該局姚委員函告因地位逼窄不能容納且又經費支絀無從推廣等情刻已由局董禀明滬道請爲籌欵添建 
驅逐網船○南碼頭蘇省鐵路車站附近泊有江北網船甚多茲該公司因與工程有碍且恐有匪徒匿迹特函致南區請爲派探驅逐 
　　恊吊贓物○法界包探昨帶小竊孫錫堂至總工程局協探至乾茂祥奏明興再興等押店查吊贓物十餘件帶回捕房候核 
　　拘押見証○顧大恒糖行駁船户陸長生前因被二十七號巡士誣竊口角由店司顧阿雲等帮同扭毆致各受傷一案昨由偵探將見証徐夢堯查獲解至工程局押候訊究　　尋獲逃妻○崇明婦人陶陳氏逃至滬上昨被伊夫陶阿富在大逹碼頭划船上尋獲扭至總工程局押候訊核 
[閘北]  
　　不願賣娼○烟妓李月紅不願爲娼昨至四路一區警局呼寃當卽解至總局訊判發堂候核 
英租界 
[會訊拈孖治洋行控案]  
　　俄商拈孖治洋行控華商董琴軒楊桂棠不理欠銀一案前日午後由公廨襄讞王肇之與俄總領事闊雷明曾訊該行經理洋人投請究追訊之楊等供求寬限料理判各交人銀並保限兩禮拜理處 
[窮和尚之淫惡]  
　　某淫僧前晚與香火關榮及干某三人同至福州路四百十三號門牌雉妓院住宿因嫖資不敷由僧將衣抵押詎次晨該僧忽投報捕房稱在該妓院失竊金戒衣服捕頭飭探查明實情關榮仍誣指干某行竊不稍退讓遂將關扭入捕房從寬斥繹 
[懸賞緝盜]  
　　去臘二十五夜海寗州屬袁化鎭潤生當舖被盜刦去巨贓緝拿未獲兹由該州移請公廨懸賞協緝能將眞贓正盜　獲者賞洋三千元昨讞員已照會捕房一體嚴緝矣 
[揑報失竊]  
　　鐵路工人某甲昨報老閘捕房稱在廣東路祥春園書場失竊金練一根現洋五十元捕頭飭探姜喬喬往查得悉因口角起釁並不失竊捕頭諭飭澈底查究 
[撞壞橋椿]  
　　船户錢雲卿駕舟不愼將洋涇橋木椿撞壞當由印捕拘入捕房存洋五元保出候訊 
[洋行失竊]  
　　朱文賢竊九江路瑞記洋行布疋等物昨爲包探張寳榮查獲拘入捕房押候解究 
[倒斃]  
　　河南路刷染店夥韓文林至翁義興烟間吸烟甫至門首卽倒地斃命當由捕房飭送虹口斐倫路騐尸所飭保報縣在案前日店主丁方高偕地保投縣求請免騐縣令准之遂田丁備棺收殮 
[摸竊]  
　　宗文炳昨投總巡捕房報稱在河南路被賊摸去莊票一紙計銀六十兩零並鈔票銀十兩洋八十二元求請查緝捕頭卽飭包探往查 
[捕房瑣事]  
　　花旗銀行夥友陸某前晚在金隆街新太和館失竊灰鼠馬褂一件飭探查緝張福元失竊黄馬兩匹飭探朱阿巧查緝封榮祖在西藏路被流氓五人搶去衣包一個飭探劉森堂往查北京路某姓家失竊素綢三十八疋元縐二疋飭探蔣文彬查緝 
美租界 
[日人毆傷車夫]  
　　前晚有一日本人在蓬路將東洋車夫田阿三毆傷由捕一併拘入捕房該日人自原給償傷費洋三元了事 
[巡捕拾獲票洋]  
　　四百四十三號華捕昨在外大橋上拾得票洋三十元送八捕房旋有一西人簽名領去 
[庖丁竊呢]  
　　密勒路某法人處庖丁桑開春竊取黑呢數十碼報捕拘入押候查辦 
[查獲錫餅]  
　　許永昌昨持錫餅多枚在途行走巡捕向詰支吾拘入捕房押候查開核辦 
法租界 
[店主逃逸]  
　　菜市街德興米店主某甲虧欠洋三千餘元逃逸房東因被欠租金六十元遣收租人魏汝林投報捕房飭探將各物限期拍賣抵還欠欵 
　　木料何來○錢阿金肩荷木料在途求售爲探拘入捕房詰知由英界竊來飭探送往英捕房究辦 
　　硬搶○流氓王子卿陸章明張榮福等前晚在城河浜强搶途人衣帽爲探拘入捕房押候究辦 
　　串竊○吳阿大顧桂生徐阿寳杜利生在新租界串竊物件爲探拘獲押候解廨訊究調查 
[日本輸入麥粉國别價額數量表]  
國名　　　　明治三十八年　明治三十九年　明治四十年美　利堅　價額　九六三三五四九元　七九二四二七一元五八五七○九一元又　數量　一七八五九四四担　一五四一三六九担　一一六五八二一担亞米利加　價額　一○四一○七　一六三六四二　二五三八八九又　數量　一八四○○　三一○六○　四八三八五濠太刺利　價額　二一○九九七　九一三一四　四二五五八又　數量　三六五八一　一六八○四　七七九○其他各國　價額　二七一四　一一七五五　五八七○○又　數量　六五七　二二九三　一○八○七總計　價額　九九五一三六七　八一九○九八二　六二一二二三八又　數量　一八四一五八二　一五九一五二六　一二三二八○三按日本全國種小麥地共有四十八萬六千餘　共出小麥四百三十餘萬石但麥質少黏膩麥粉欠潔白不合製外國餅餌及麫包等類故每年輸入外國麥粉之價額有九百餘萬元之多中國麥質黏膩冠於地球乃以米麥向禁出口麥粉連類同爲禁品不知麥與米異中國人民食米者十居七八食麥者十居二三麥同荳類均與民食無大關係荳類尙屬生料品麥粉則爲製造品荳類可輸出麥粉何不可輸出乎且去年税務大臣定章五年後須完税不爲籌麥粉之銷路但知加麥粉之釐税恐非所以保商之道也擬請各省商會合請農工商部奏明弛禁中國與日本比鄰以輸出日本論每年當得三四百萬元之價額振興商務其在此乎右表據日本大藏省歴年刊布之貿易冊而編次者附貢管見以備實業家之採擇 
來件 
[蘇省鐵路公司工程處丁未年十二月份報告單]  
　　第一叚 
[橋工]  
　　第三百三十八號現切雁翅 
第五百零二及五百五十一號橋工告竣現正開河 
P> [水溝 
　　第一百三十一號第一百四十六號第三百零七號第四百五十四號第三百八十七號雁翅均已砌好全工告竣 
[馬路]  
　　通龍華馬路橋梁已上現在趕墊板 
[車站]  
　　南門車站站房屋頂已盖好現在趕裏面龍華車站墻已砌好現在趕盖屋頂 
[月臺]  
　　上海車站北面月臺土已塡好墻頂上趕打洋灰南面月臺成其一半不日兩墻俱竣萃莊月臺地脚已挖好現趕打三和土 
 
 

Page 20

 
 
第二叚 
[橋工]  
第五百六十七號橋懸橋作好河已開竣 
第六百零二號雁翅砌好河亦開竣 
第六百卅二號橋動工砌雁翅 
第六百五十四號橋動工砌雁翅 
第六百七十二號橋雁翅砌完河開好 
第七百四十二號橋動工砌雁翅 
第七百七十五號橋雁翅砌完河開好通船 
第七百七十八號橋將動工砌雁翅 
第八百十一號橋將動工砌雁翅 
第八百七十二號至一千一百十一號橋全工告竣 
[月臺]  
　　新橋車站月臺地脚已打好南面岔道打起松江車站月台築至帽庭平帽模已安設在左邊岔道起 
蟠龍塘運石料岔道土方已將完工不日即可釘道 
釘道已至一千一百二十號本叚已完 
第三叚 
[橋工]  
　　第一千一百卅五號橛碼大漲涇橋兩碼頭雁翅石已砌好橋梁木均上好 
第一千二百零八號橛碼西瓜河橋橋梁並雁翅均完工 
第一千二百五十三號橛碼小晉陀橋東碼頭已打完西碼頭橋椿已打六十六根入地深三丈至三丈三尺用一噸重𡋉末𡋉打二十二分至四寸東西碼頭地基泥約挖卅餘方西邊水靶方椿竝板椿橋已打好現塡壩内空處之土 
第一千三百九十九號橛碼二尺洋灰水溝已竣 
第一千四百五十三號橛碼斜塘橋現打脚手椿已打入十二樏計八十尺入水每棵末鉈高十五尺入土二寸 
第一千四百六十八號橛碼二尺洋灰水溝已竣 
第一千四百九十號橛碼二尺洋灰水溝已竣三叚全路水溝均已完工 
第四叚 
[土方]  
業已動工現約有小工五百餘人工作 
[橋工]  
第一千五百十二號十尺空橋橋工全竣開河土方已做三分之二 
第一千五百四十六號十尺空橋全工告竣專俟橋梁 
第一千五百八十六號圓洩涇二百尺空橋橋墩之罐椿均已打完地脚椿已打七十根尙有 
二十八根 
第一千六百號十尺空橋洋灰已打至橋梁底 
第一千六百二十號二尺洋灰涵洞均已告竣 
第一千六百五十號十尺空橋洋灰已打至橋梁底開河土方做三分之一 
第一千六百六十四號二尺洋灰涵洞已竣工 
第一千六百八十號十尺空橋橋工告竣雁翅已砌就一面開河土方已做四分之三 
第一千六百九十二號六店灣兩一百六尺空橋東碼頭地椿脚七十四根已打齊四尺地脚洋灰並四尺大方脚洋灰均已打就河心脚手椿五排每排十五根均已打齊橋墩之權椿適在動工　 
第一千七百二十三號十尺空橋橋工告竣開河土方已做三分之一 
第一千七百四十一號十尺空橋兩面已壩斷地脚洋灰已打好橋碼頭洋灰已打四尺 
第一千七百六十六號十二尺空橋地脚洋灰已打好兩面橋碼頭洋灰已打至比橋梁底尙少一尺六寸開河土方已做一半 
通信 
[召領男孩]  
　　正月二十三日上午四點鐘安慶城外巡警局某隊長在大南門江口見有迷路男孩一名當即帶回狗兒山分局經巡官詳細盤詰據稱姓穆名福龍年十二歲南通州某鄉人父名復興向在南京銅元局充當火夫近年並未有信到家母已亡故依伯父伯母在鄉種田度日奈伯父伯母平日相待極嚴時常責打本月二十一日伯父帶至江邊由划船送至東方大輪至寗尋父實因年幼從未出門過南京時不知下輪誤到安慶爲輪船水手查明飭令下輪因此迷失路途等語現經該巡官拍印小照據情禀請總局移知江寗巡警總局派人至銅元局詳細訪查倘其父在寗可以持取相片來皖領回以全骨肉云 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
