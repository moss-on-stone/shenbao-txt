# 1895 - 84 - 4907878

 

Page 1

 
 
[新印國駢體正宗○典搭新樣○皇朝直省綢面輿地圖○亞細亞横披出售] [  點石齋啓]  
　　國　駢懢正崇　詳　曾竇谷先生選本得文一百七十二首凡四十三家鉅製鴻　蒐羅殆盡得名人爲之　點加以四明姚梅伯眉評洵　窺儘體之門　而爲藝林中必不可少之書本齋今用　白速史悉心校印分釘四本價洋一元二角又典搭新樣一書其中分門别類多係高華宏麗之文操觚寒得此裨益良多毎部四本價洋三角又皇朝直省綢面輿地全圖久已風行海内今已重印告後又亞細亞横披地圖弑成未裱者俱備偵仍曩例　向上海棋聲街本分局中昌購取此佈　 
[新印鉛板黄氏醫書八種告成] [  圖書集成局代啓]  
　　坤　黄元御先生醫學超絶治稱神術手著醫書八種曰四聖心源曰東靈微藴曰四聖懸樞曰傷案懸解曰傷寒說意曰金匱懸解曰　沙藥解曰玉揪藥解爲軒岐零要壽幾於家弦曰誦不脛而走惜坊本舛錯之處閱者生憾兹由飛鴻閣倩本局重加釐訂用犬號新鉛字鑄板印以潔白連紙毎部十二本碼洋二元補白上海三馬路望平銜飛鴻閣書坊購取 
[自强策續前稿]  
　　一曰興學校以儲人才也雖有美玉不琢無以成器雖有美質不教奚以成才在下者不能自爲教則必賴在上之人爲之發矇而振聵華人之心思才力本不亞於西人而任事之才毎不如西人者良由教育人才之不得其道也各州縣雖有學舍考取博士弟子員執贄廣文先生之門然有其名而無其實帥之與弟如秦越人之相覼漠不相關書院之設亦無非奉行故事徒以膏奬歆動諸生童蓋教術之不講也久矣况所習非所用所用非所習合一國之智愚賢否而終身沈溺於其中此人才之所以不出也時至今日五洲萬國通道往來視重瀛若庭戸他國皆講求新學惟日孜孜得成富張之業而我猶墨守成法以洋務爲不足談新學爲不足法因循坐誤簡陋自安無怪乎外侮迭乘國威不振也將欲教育人才以備異日任事之用不得不盡改舊習採用西法省會設大學院郡邑設小學院延西國名師以教之下令民間生男及歲必令入院讀書其質之椎魯者略解書數可爲一生衣食之計則失業者必少質之聰頴者教以天算輿地光學電學重學汽學鑛學兵學農學商學由小書院升入大書院月有課歲有程視其用力之勤惰造詣之淺深以定取去列上考者資以廪祿榮以官秩俾得辰所是以爲國家任事精一業者終身任職次第推升不復役以他事如習天算者不張以輿地之事任陸將者不强以水師之事也責任旣專事功乃著中國教育人才旣無專門任用人才不拘一格任吏部者可調兵部刑部禮部工部戸部人之才力有限豈能事事精通則惟有虚興委蛇任胥吏之舞弊而已要之造就人才貴有專門專則所造必精簡任羣僚貴有專責專則克盡其長苟能如是整頓而人才有不蒸蒸日上者吾不信也書院之外更宜廣興學會萃名流礦彦往復討論凡於利國利民之事務闢新機恥封故步此亦牖人之寶筏覺世之金針也圑　名籲之居於滬上者如艾約瑟林樂知慕維廉李提摩太諸君深有慨於中國風氣未關遂有廣學會之舉敷陳劉切具鬼救世婆心彼以西國名儒而爲我中國代謀如此其周然則當事者可不自爲之謀奮然以興躍然以起而急以教育人才爲先務耶一曰　地利以資挹注也中國礦産之多甲於他處惜不盡關採遂致棄利於地良堪惋惜間有開採而收成　者僅戄平煤　然所出之煤以運道艱滯未能暢銷各處湖北大冶等處開採煤鐵已立始基此後當以精心注之以大力持之庶使自然之美利不致終棄於地近年製造局所需造船鑄砲之鐵及所用之煤又兵商各輪所用之釁仍有購之他國者夫我本有自然之利徒以不盡開採之故致需用煤鐵仍購之他國豈非因陋就簡之所致耶英國所以能擅富强之業半恃煤鐵之多中國礦産不少而甘任其終於廢棄此誠不可解者也十年前纊局林立大抵官督商辮然爲總辦者無一不侵吞商股任意嫖賭甚有身未嘗一履山地而跪言已見礦苗幾處某　礦質甚佳實則備於山中搭　蘧廢一二處至於礦苗之有否礦質之佳否固未嘗詳勘而細騐之也久之則礦局扃門總辦匿跡衆時所出　本盡付東流此則設局以　　耳非設局以開礦也此時中國若欲開礦商股斷不能集計惟有由官開辦延著名　　先攑一二處試辦俟有成效然後次第擴充則地利盡闢而財不外溢矣至於建造鐵路利國利民之事尤非一　所能盡而其最有裨益着則爲開闢商路轉輸兵餉中國内地土産不少其運至通商口岸銷售者裝運不易耗費良多有鐵路則轉運旣速運價亦廉内地商販孰不聞風而起土貨必可暢銷中倭交兵以來各省調兵羽檄墨馳而所調之兵　涉長途非累月經旬不能遽集貽悞戎機所關匪細有鐵路則千百里之　　不祟朝而已　何致道路隔絶呼應不靈耶現所設者僅開平等處不過小試其端以中國幅　之廣正宜徧處築造先造幹路後造支路徧於二十　行省　之人身筋絡血脉無不流通自然運掉自如無壅遏拘孿之病矣泰西各國無不廣行鐵路故能變荒凛之土爲業盛之鄉國受其益而民亦享其利中國誠能次第興辦不獨有裨於通商運兵且於民間生計亦大有裨益誠何惲而不爲哉以上八條皆就最關切要者言之然任事尤貴得人果使朝野上下人人有惕勵憂勤之志毋苟且毋粉飾毋畏　而中止毋營私而　事恃以精心注以全力一二十年後必有成效可觀自强之術豈外是哉 
[諭旨恭錄]  
　　二月廿三日奉旨廕生振靈著以侍衛用錫綸治芳俱著以侍衛用崇端著以文職用刑科給事中員缺著謝雋杭補授截取吏科給事中褚成博著照例用刑部主事謝文翹著交部記名以直隷州知州用内閣中書陳再廉陳壽彭崔式衡蔣茂璧俱照例用擬補國子監學錄任元斌著准其補授兩淮安豐塲鹽大使章文傑保舉直隷候補知縣王世瑞山東候補知縣楊蔭堂甘肅候補知縣蔡世德雲南補用知縣王琳俱照例用卓異河南襄城縣知　郎壽宸著准其卓異加一級仍註册回任候升奏留吏部筆帖式致善西拉布瑞璿廣譽恩銘俱准其留部欽此○兵部題考試八旗繙譯會試監試馬步射並監試御史開列請點一本奉硃筆著派載瀅崑岡監馬步射欽此同日奉硃筆這監試著賡颺去欽此 
[本接奉電音]  
　　昨日午後京師飛電傳上諭二道敬謹譯登○三月初一日奉上諭吳大澂著卽回湖兩巡撫本任毋庸來京欽此○初二日奉硃筆山西道監察御史著唐椿森署理欽此 
[吉電遥傳]  
　　廣島初二晚發來電報云李傅相傷勢漸次就痊倭廷遣御醫佐藤毎日爲傅相療治據佐藤言傷勢無關緊要儘可安心然則天津訪事人電報果屬訛傳矣吉語傳來爲之喜躍不已來電又云是處縣官及巡捕頭當時疏於防範致小山得以乘間放鎗咎有難辭現已斥革矣 
[臺防鞏固]  
　　臺灣來信云臺灣基隆一帶防守甚嚴砲臺上皆設電氣燈以便夜間然放照耀海中無微不燭 
 
 

Page 2

 
 
免爲敵乘目下大軍雲集所調粤東西之兵有六七萬此外尙有寗波古州等處之兵爲數不少唐維卿中丞與楊西園劉淵亭二軍門協力同心其籌防禦之策蠢爾倭人當不敢正眼相覻矣 
[倭艦窺臺]  
　　昨接臺灣電信云有倭船在臺南恒春縣一帶海面游弋此處爲劉淵亭軍門設防之地想軍門韜略夙嫻威名卓著必能嚴密扼守奠臺疆於鎜石也 
[倭謀叵測]  
　　昨日本埠西人接厦門來電云倭人於二月廿八日佔奪澎湖有倭艦一艘擱於淺水不能出險倭人定於三月初四日往攻　灣之打狗埠倭人之狡獪如此守臺將弁可不大加懲創以遏凶鋒哉 
[逆蹟記]  
　　倭奴之竄擾東省者毎喜以假仁假義煽誘愚民然其惡蹟昭彰實有掩之無可掩者餅師某甲家於慈谿東鄉素在牛莊售水角以博蠅頭之利牛莊失陷被擄至倭營近得乘間逃回語於其友曰當在倭營時時見倭奴掠得我華婦女卽縶其手足恣意輪姦甚至聰俊幼童亦必向後庭問鼎小孩則以槍戳入糓道　之以共嬉娛惟一遇帶兵之僞官則稍稍斂迹耳噫此種行爲直與闖宼及髮匪無異而尙滿口講仁義道德我誰欺欺天乎○我聖清大皇帝不忍生民塗炭特簡李傅相前往議和帶有叅贊隨員繙譯三十人傔從九十人旣至馬關倭奴館之於圓成寺日與僞星使伊藤陸奥二氏在藤野旅館共議和好事宜○倭奴專慣飾敗爲勝雖瘡痍滿目猶且諱莫如深兹得其醫院中所列清單云自倭歴去年七月八日至本年三月二日受傷軍士之舁赴廣島預備病院療治者計共一萬一千七百九十二人其中醫愈者四千四百二十九人院中無地可容轉送他院者四千四百三十二人歸鄉自行療治者三十九人傷重不能醫治而死者四百六十五人因事辭去者二百十八人現留院中者二千二百零八人祇就一處言之傷者已若是其衆則他處之斷脰折　疾痛呻吟者更可想而知矣尙欲飾敗爲勝乎哉○第一軍司令官野津氏狼奔豕突兇悍異常殺人如麻絶不貶眼倭主大加青睞封爲子爵以奬其功○田莊臺之戰步兵大尉千葉氏經我軍藥彈擊中大腿軟部步兵少尉篠廪氏左右大腿均被　彈擊通嘻死期至矣尙能鴟張跋扈耶○華歴二月十五日午前九點鐘時屯紥九連　附近之華軍攻剿占據香爐溝之倭奴如火如茶望長嶺子進發倭將木邨中隊長出而抗拒慶戰至晚勝負不分旣而華軍力漸不支退至甸　　造廛役也輔靈字日報云華軍遺下屍骸七十餘具被倭奴奪去旂二面洋槍二十枝刀若干柄倭陸軍少尉宫地氏及下士四人中彈而斃○長三洲倭國文人也年逾耳順近忽淪亡將死時自吟謝世詩數章有知有詩魂未全死五千年後化梅花之句是亦不食人間烟火者也不料紛紛　豕申亦有此濟俊拔傖者 
[鎭軍出缺]  
　　九江訪事人云欽命長江水　湖口鎭總兵柳馥堂鎭軍金源於二月二十七日卯時因病出缺 
[鳩江烟雨]  
　　蕪湖縣王邑尊接奉學憲行文飭辦歲試遂定於月之廿五日舉行縣考先期出示於二十三日取齊合縣俊秀約共三四百人日内已擔簦負笈陸續雲集城廂無譁戰士銜枚勇下筆春蠶食葉聲將於風簷寸晷中見之矣○中江書院今年經袁觀察慨捐巨欵大加整頓擬俟甄别考取前列高才生八人留院肄業兹聞院中已整備潔凈觀察遂示期於二月二十日甄别是日恰值漫天大雪應試諸君於凌晨時咸冠其冕而藍其衫伺候於門墻之外雖不至立程門之三尺却亦厚可没脛俄聞鑼聲鞺鞳喝道聲喧則袁觀察已命駕而來降輿升堂督同監院王廣文點名繪卷　門出題諸生方入坐搆思其奈雪花飄拂等於落紅成陣而中書君卽墨侯亦以冰爲骨不任驅使觀察目睹情形只得仍令諸生携卷歸去但限以本日繳卷耳○蕪湖道袁爽秋觀察春初赴皖省並金陵謁見督撫各大憲叩賀年禧兼禀要公至二月十三日方賦言旋兹聞又奉督轅來電内關另有要公面商請速前來云云道憲遂於廿二日輕裝减從命駕至招商躉船登江孚輪船下駛聞往返不過三五日云○花朝以來連日暴雨屋漏床床從或少停不片刻依然簷溜如飛恍聽廬山瀑布聲二月十六七等日雨勢尤猛街衢積水幾於平地成渠十八日驚雷急電邃旦連宵耳根幾爲震破十九二十兩日滕六君更從雨中稅駕扯絮搓棉紛紛不已而阿香與列缺仍復馳驟空中天將破曉時更聞鴛鴦瓦上　瓏　　如聞敲金戞玉知爲李左車蒞止所下冰雹大者如桃小者如豆行人雨蓋頃刻擊成虀粉從來冰雹絶未有如此次之大且堅者蓋此數日内風雷雨雪氷雹幾無一不備氣候尤異常變幻十八九等日嚴寒刺骨墮指裂膚屋角詹牙氷筯垂垂幾長二尺隆冬亦罕覯也○署理繁昌縣何文輝大令籍隷四川服官皖水聽鼓叅衙不知幾更裘葛去夏始經委署斯缺到任以來方期潘花陸錦大展經綸乃二豎淹纒一病不起遽於百花生日隨花神冉冉西歸家丁禀報至府鳳韻笙太守札委當塗縣丞畢魯村二尹馳往代理一面詳報省憲按署何人懋不日必有牌示也○安徽吏治近年疉經言官彈劾丹書朝下白簡夕登省中大僚亦皆風勁霜肅守正不阿故早有澄清之象乃近日又聞皖北壽州及皖南宣城南陵等州縣有據彈章之說事經省憲遴委清廉剛正之某太守分詣查辦聞皖北某刺史已括垢磨光仍如白璧之嚼然無污現將轉斾而南並聞宣令章明府省憲因另有要差已於轅門鈔中見有明文矣○寗國府桂玉堂太守日前由郡來蕪郊迎升任貴州巡撫德大中丞洎憲舟過境太守小作　留卽向内河進發逕回任所○前報蕪湖所辦房捐省憲將作罷論云云兹查是語乃民間互相傳述究竟上台命意所在並此捐或收或否必須俟當道奉有省憲的實明文方能作准故再誌之以觀其後○驚蟄以來兼旬大雨外江潮水旣繼漲而增高内河山水尤暴冲而横决連日内河水勢澎湃下注如駿馬之下坡蓋徽寗各山河以及大小南湖高湻丹陽各湖水皆大半匯入鳩兹河匯注出江銀濤滾滾帆檣估舶咸收帆以避高唱無渡河之句蓋陽俟暴怒非人力所能與爭然船隻之因斷纜未堅下錨未穏被浪忽地衝下者仍復不少上月十八九日疉見有小船黄豆船米船共四艘先後被水衝决而下南門外浮橋卒不及避致來船傾覆而橋船亦一瀉無餘有一舟子墮入急流中已占滅頂幸素善泗奮力一聳抱得船板一塊浮波逐浪淌至江口四關始經救起其餘能否更生尙未盡知山洪之猛洵令人聞而生怖矣○二月十九日俗傅爲觀音大士誕辰是日廟宇中凡供奉丈六金身者莫不大敞山門廣施法雨旃檀馥郁梵唄喧闐而優婆夷優婆塞素以佞佛爲事者尤必先期齋戒結伴皈依齊向蓮花座下深深膜拜喃喃默禱明眼人從旁掩口方嗤其愚而當局者則謂南海燒香不啻西天見佛釋氏伎俩固不足怪也 
[壽院開課]  
　　杭州敷文崇文紫陽三書院於二月二十三日考試望課向例山長開課之期由三大憲親自到院送肄業生童進院本年崇文翁山長紫陽王山長均先期傳諭各監院辭謝送院之禮惟敷文則撫憲親臨講廬卽由監院請撫憲拜帖加具手版飭人送至吉祥巷吳左衆山長家山長卽命駕前來先謁至聖先師然後與中丞行禮山長居左中丞居右　拜四下起立並揖兩監院卽率同肄業生童十餘人行師生禮然後命題開課是日生題子貢曰我不欲人之加諸我也四章詩題木筆初開第一花得開字童題我子貢章詩題柳含微練杏黏紅得紅字崇文生題猶可以爲善國書曰若藥不暝眩詩題臥薪嘗膽得嘗字童題天時詩題背孤擊虚得虚字紫陽生題孔子曰君子有三戒一章詩題受孔子戒得廉字童題未詳詩題同上 
[戎旌北指]  
　　贑南鎭何采臣軍門明亮奉欽差大臣劉峴帥電調赴北已紀報章兹悉軍門乘坐官舫於上月廿二日行抵九江舊部九江前營後營城守營新勁營選鋒營飛虎營各將弁兵丁均赴江干迎接軍門於次日進城拜客擬卽日附輪啓節 
[大纛將臨]  
　　鎭江來信云近因倭氛不靖各處防務加嚴焦山象山爲五省門戸不可不以重兵駐守前任廣西提督馮萃亭宫保統率 
 
 

Page 3

 
 
常勝萃字十營由粤來鎭以資防禦日前宫保先委陳司馬玉斌陳直刺文序隨帶紋銀一萬兩至鎭江築立營壘兩委員奉札後於二月十九日馳抵京口在佛照樓暫駐次日往道署面陳一切吕觀察遂會同統領新湘等營陳宇山軍門乘輿至大校塲相度地勢建造瓦屋爲宫保行轅　於廿三日興工起造所有磚木各工經吕觀察札委水陸總巡周都戎德標照料聞宫保定於日内莅止所統十營擬以四營駐紥校塲六營分駐東門外京峴山及象山等處想雄師一至江上軍容大有如荼如火之觀也 
[降將還櫬]  
　　昨日有某兵輪船送已革北洋水師提督丁汝昌之屍棺至申江停泊小東門外浦中捕頭聞之遣包探前往告以不得泊近碼頭旋有邵伯划船駛傍兵船大約將柩連過卽須他往也 
[火災續志]  
　　前晚十點二刻時本城西門外迤北諸家橋萬隆興硝皮作對河某姓家晚炊失愼霎時間烟霧迷漫火勢冐穿屋頂地保鳴鑼報警城中各善堂董聞警之下急舁洋龍星馳而往汲水以澆時適飛廉怒吼祝融氏更覺興高采烈跋扈飛揚幸四圍俱有高墻得將火路阻塞不然殆矣 
[邀蓮集議]  
　　本縣黄大令奉上憲札飭籌議息備商欵一事屢紀報端黄大令現定每逄三六九期輪流邀請各業董事赴縣署集議昨日又請箋扇鐵店兩業到縣商議 
[派員查辦]  
　　南匯縣境六圑灣地方已革武生張連魁因抗祝起釁嘯聚羣不逞之徒釀成巨案經南匯縣汪大令來申禀請道憲劉觀察核示兹悉觀察已委幹員前往查明辦理并聞張連魁卽係從前在申包認花生捐之董事膂力過人遂敢脅誘鄉民甘爲犯法之事未知委員查明後如何辦理耳 
[小工送縣]  
　　製造局小工周順順等三人懶於工作不守局規經總辦潘觀察函送上海縣究辦到縣後值日差禀明内署黄大令飭暫看管聽候訊究 
[流氓收所]  
　　本縣前准英公堂移送積竊王阿根顧阿九拐　未東生請究黄大令飭暫收自新所聽候訊辦前晚升堂提訊王阿根顧阿九供行竊是實因被巡捕拘解英公堂移送案下朱東生供川沙人來中向胞兄借洋巡捕誤爲拆梢卽欲拘拿小的奔至匯豐銀行門首仍被追獲解送英公堂小的此次實未犯事大令曰闈犯案甚多不必狡斷判令三人一併發改過所以十年爲期到所後稽查委員吕二尹林少尹以流氓收所應釘脚鐐遂請保甲總巡翁明府蒞局核辦翁明府適　要公卽由吕二尹升座將此三人連朱金金共四名提案當堂釘鐐收所以免逃遁　 
[英廨晚堂案]  
　　寍婦梁　氏被其夫梁子榮凌虐用鐵練　銷頸項業由捕房解案請訊前晚由宋通刺升堂復訊氏供小婦人年十八歲係寗波奉化縣楊家墩人現住治下虹口地方丈夫子榮素以負販爲生小婦人曾積有洋銀一枚被丈夫私行取去向之詢問致觸丈夫之怒屢次毒毆百般凌虐不得已逃至老閘地方胞姊家暫避數日丈夫突如其來將氏拉回家中任意毒毆並用鐵練繫住不能行動　丈夫他往氏得乘間逸出被捕拘案不料丈夫反誣小婦人患瘋今奉復訊尙求伸雪通刺問官媒邱沈氏曰氏交爾看管迄今曾否發瘋答前奉飭將鄔氏交氏看管迄今多日並無瘋病梁子榮供　實患瘋癲時發時愈屢次逸出甚至在外露宿迭經小的尋回加以訓斥奈氏終不改前非此次又逸小的曾告知岳父鄔阿來故用鐵練繫其頸項通刺問鄔氏曰爾父母現在何處作何生意答父親現住法界向業木匠母親逝世有年尙有繼母在家問竊父往日等汝好否答往日尙好自娶繼母以來視氏若眼中釘以致小婦人不敢至母家故避在胞姊處又問梁曰究竟爾因何事故將妻凌虐梁尙嘵嘵强辯通刺判將氏仍交官媒候查明核奪梁申斥退去○湯錦章控陳雲山欠銀圖賴一案通刺庭訊之下湯供小的係本邑人母親在日曾有洋銀交與小的之姊丈汪昌通在三茅　橋附近開設同德錢莊當與昔存今故陳秀章卽陳雲山之父往來兹被揭欠銀若干光緒九年同德閉歇迨至十年間姊丈汪昌通病故後小的之母屢向索討當有陳之房東顧太太等出塲　保按月拔付立有拔摺爲憑不料母親來世後陳卽圖賴求請追究陳供小的係南京人父親秀章在日曾在新北門内開設皮樑店曾與同德錢莊汪昌通往來所欠銀兩已陸續拔清曾將票據收回今湯忽誣控小的欠銀圖賴小的茫無頭緒今奉質訊惟求明察通刺查閱湯錦章呈出票據係汪昌通與陳秀章往來與湯錦章不相干涉應不准理惟旣稱曾有　姓等　保按月拔付仍著自行向原勸理處明白毋得涉訟兩造唯唯而退○無錫人唐滕氏控同鄉夏阿金圖吞絲頭價洋二百八十元一案宋通刺庭訊之下判將夏押繳此上年秋間事也夏挺押至今遷延不繳前晚由通刺升堂提比滕氏供稱上年春間經夏糾合小婦人回籍收買絲頭運滬售與洋商可得厚利共計資本洋二百八十元詎夏心懷叵測將貨私行售去所得貨銀盡入已囊以致小婦人血本分文無著不得已將夏扭案控追不料夏竟刁狡異常挺押不繳求大老爺嚴追夏供實因虧本以致無力歸還求大老爺恩准交保容小的措繳决不延玩通刺以夏刁猾異常著還押候備文遞回無錫縣署就近訊追並令該氏自行投案質訊 
[英界公堂瑣案]  
　　家丁王守仁糾合多人手持利刃與馬販郭四貞尋仇爲包探黄四福所見當卽拘入捕房昨晨解案禀稱伊等昨在四馬路一層樓持刀爭閙適爲小的所見爲此將王郭解請訊究王守仁供天津人充當家丁因爭坐位以致吵閙並無别故郭四貞供山西人販馬營生餘供略同通刺以兩造均非安分之人判各罰洋一元充作醫費並令各交的保毋再生事○包探江阿三禀稱胡阿福竊取俞阿生布棉被一條經小的拘獲人贓送究通刺略詰緣由姑念事屬細微判將胡阿福交捕房管押五天贓還失主○四百四十三號華捕拘解小工張仁元姚雙福到案禀稱伊等俱在碼頭上爲小工昨因爭奪生意以致爭毆傷及張仁元之頭顱曾送醫院醫治據言約五六一乃痊張仁元申訴前情姚雙福供與彼爭執王仁元自行跌仆致傷額角通刺判將姚雙福管押一禮拜○包探張阿根禀稱吳阿孔行竊王阿三陳阿掌等布褲二條經小的拘獲人贓送究王陳兩人投案請領失贓吳阿孔供粤東人年十五歲偶爾行竊惟求恩典通刺以吳阿孔年紀尙輕竟敢作此無恥事判令戒責手心一百下贓還失主○一百八十七號華捕拘解蔣阿林至廨禀稱此人在天后宫糾人聚賭爲此將賭具一併解究通刺判令管押五天○孫光耀不知何許人昨晨獨行踽踽至垃圾大橋從橋頂縱身躍下以圖自盡嗣經船上人瞥見當卽設法撈起交與二百六十二號華捕由該捕帶回捕房向問情節不肯明言遂移送至英廨值日差禀知宋通刺著暫行看管聽候備函送交棲流所留養 
[法界公堂瑣案]  
　　邵朝福遞禀訴稱小的有東洋車租與張增祥由張輾轉租與沈狗郎兹被串同盜賣是以送案請追張供稱小的有病無力拉車故轉租與沈由沈轉租與王桂郎今被潛逃找尋一月形跡全無葛同轉問王係何處人向住何處供稱崇明人向住浦東上月初一日來滬租車至初三日卽逃逸同轉著將張沈押候交保限三日内尋到東洋車及王又諭令邵帮同尋緝邵稱伊家流氓甚多傳聞串通變賣同轉著候傳案質訊○包探禀稱竊賊小江北供出屈阿元將馬褂質錢與蕭玉田俵分兹將蕭拘案請訊蕭供稱小的當時但知伊等分用洋銀六角餘不知清同轉問爾與蔡福元同黨蔡今往何處蕭供稱小的向在湖北某營當勇繼又移駐拓林金山等處問統領爲誰蕭支吾不能對但稱現住高昌廟同轉命提屠質訊屠供稱小的與蕭素不相識蕭供稱馬褂由蔡竊取交屠事在正月二十以後問質得洋銀幾何供爾小的不知其細惟知分與蔡六角同轉着將蕭押候笞責一百板屠送縣遞回慈谿縣原籍○王張氏偕鮑小芳投案訴稱本月初一日小婦人在哂臺上失去 
 
 

Page 4

 
 
絨布及白洋布被二條鮑失去羽綢棉馬褂一件鞋二雙知楊慶榮棧内沈阿渭所竊故特訴請訊追沈供稱小的寄宿楊處伊等失物之後曾來棧尋緝適小的睡在牀上且無失贓故捕頭亦謂指竊無憑不能准理包探禀稱原告報失時稱賊由天窓逸出小的卽往看視見天窓塵埃堆滿形跡不符同轉著交保出外自行理處○包探禀稱二月十八日陸正祥控姚阿二扭落鐵鎖行竊開單呈請究追姚供出同黨吳少泉兹悉吳管英公堂特禀准宋老爺帶案請訊吳供稱二月十五夜八點鐘時小的與王云卿同至新街蘭芳里拆字人王先生處云卿囑小的在外守候旋見其携出棉被一條遂偕至寶源押店質錢四百文同轉謂爾在英公堂應先供明吳供稱小的家在松江來申覓就實不知云卿爲竊賊嗣又同宿客棧致被英探拘獲後又行竊治下永發客棧之贓當宋老爺提訊時判責一百板同轉著押候下期傳原告質訊○英公堂差役邱木三禀稱四川舉人某姓在鄱陽輪船失去銀錠十枚考籃一具查被賣檀香之福建人所竊由英包探拘獲解請本官宋老爺訊問本欲送至案下因贓未吊齊尙須覆訊是以命小的來案禀陳同轉頷之○吳松小火輪船管駕王麗元偕德全投案訴稱船戸蔡老泉停泊候潮後因潮退以致擱於灘上致壓折撑木因此拘入捕房捕頭著賠洋銀二十二圓蔡不允爲此送案請訊蔡供稱南匯縣汪大老爺雇船來滬停泊碼頭後有此事當時欲賠洋銀四十圓小的力有不逮求恩酌减同轉謂此木業經估見惟本分府格外體卹著賠洋銀十四圓斷木仍歸原主卽飭採將蔡帶至船上如數追賠如無洋銀帶回管押○江北人郭天雨楊正高同訴稱小的等向信隆洋貨店買信義牌自來火一箱共三百打計洋銀九圓後察知潮濕不能出售欲換别貨伊竟不允是以扭案請究金桂山供稱小的在信隆爲夥郭楊偕設攤邑廟豫園之趙根根來買自來火小的同至掮客處買定看明貨樣不知其爲潮濕郭楊同稱當時所看之樣與此貨大相懸殊兹特呈電同轉飭探當堂試騐果然有烟無火遂謂生意以信實爲主試問鄉人購此無用之貨何從出售乎隨飭探帶同原被至該店將自來火交還照數退換别貨○美包探張阿五禀稱竊賊楊樹林於四年前曾經辦過以後自新改過今又犯竊是以請帶回研詰同轉准之諭以訊過後仍須送回核辦○二月二十五日扒手鍾寶山在招商局碼頭竊取銀表一枚同轉懲辦後送縣遞回慈谿縣原籍○李福明卽老堯與桂喜串竊鄱陽輪船周姓金銀表各一枚同轉著送縣遞回安徽滁州原籍○屠阿元行竊泰豐客棧衣服贓已給還昨飭送縣遞回慈谿縣原籍 
[慈雲廣被]  
　　陳蒞莊大令之太夫人聞澎臺又有軍事卽令兒孫輩節省飲食零費捐助鷹銀二百元助紅十字會醫傷經費擲交本館彚　醫院節日用之資普仁慈之澤俾瘡痍士卒咸得起死回生拜賜之餘有不同聲歌頌共祝大慈大悲大菩薩哉特綴數言代鳴謝悃 
[中澤蒙恩]  
　　昨奉皖省陳君得三自金陵函寄洋十元略謂上年皖災蒙嚴佑之先生携欵往賑全活甚多此次丹徒告災係屬嚴公珂里吾皖感念舊恩極應倡捐集資以報前德祇以萍寄白門力不逮心勉竭棉薄節得兩月薪資以助杯水非敢云報聊表寸心并祈口吐連花廣爲勸募云云敝堂祗領之餘竊念嚴公放賑造福不僅皖省一隅樂施救命易地皆同如陳君者雖力與心違而一念肫誠已足通感格百昭激勸伏乞海内仁人同心共濟心香一瓣頂祝無涯[  上海六馬路仁濟善堂籌賑公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[虎口餘生]  
　　有藍亞水者廣東清遠縣茶樹　村寨人禪山杉街木工也自言村中向無山君之患各歲杪鄰鄉屢失豚犬因而生疑然究未自擊也元宵後寨中男婦數人腰佩鐮刀往附近獅子嶺　採迨至紅日當中正在鞠躬刈穫忽狂風頓起腥臭難堪左右長林皆爲振動頃間聞咆哮一聲有一虎躍而出負隅蹲坐欲逐逐而視眈眈樵者未及奔逃卽被擇肥而噬將少婦陳氏啣之以去衆且趨且蹶歸至寨前喘息欲絶面如死灰族人迎問何因甲惴惴而欲言不能迨驚惶梢定始疾聲大呼曰勿阻我虎來矣族人及旁觀者陡然色變飛奔入戸緊閉兩廊移時登瓦四顧蹤影俱無然後漸次開門詰甲遇虎情狀遂告婦夫福成福成之母聞耗悲慟言媳懷胎已十月矣今送入虎口母子兩命誠爲可惜旋揮涙囑明日糾集少壯持械往收其殘骸正紛紛議論間有寨鄰某姓老農來言適從獅子嶺過有婦人哭於山僻者聲甚哀往察之知爲　　　婦坐地裹兒託吾寄語爾家急往舁回福成聞之喜出望外偕衆荷戈而去至則妻子果在遂以筠籮舁歸細詰之始知婦被啣後早已　　　　不識不知未幾神定復甦則呱呱者已在袴下徬徨四顧幸虎已無蹤鄉衆騐視婦身齒傷無幾大約棉衣環護故也翌日將鷄酒携謝者農　言其事老農亦毛骨悚然 
[豫章道聽]  
　　江西省垣訪事人云署南昌縣周金箴明府交卸有日西鄉各紳耆製備萬民傘德政牌以誌去思牌上大書功　　　　挽狂瀾恩周南邑澤被西河旋又有人獻德政匾曰周知民隠德政牌曰淡交對水善政鳴琴蓋亦官塲酬酢之故套也○日前江西督糧　　　吉觀察接到兵部火牌飛遞上諭着升授山西按察使德中丞卽牌飭交卸起程前赴山西新任所遺糧道篆務委候補道張厚齋觀察署理二月十七日張觀察接篆視事○萍鄉縣上年蟊特爲災曾詳前報兹聞晚稻被災約及三分之一倉榖亦間有生蟲者幸米榖價值仍平不致民　艱食至隣近宜春分宜安福等邑榖價尤廉○南康府王榮卿太守奉飭前赴新任因禀銷總查七門城内保甲差上游另委殷君衡太守爲　　魏太守爲會辦刻已筮日到差矣 
[美界捕房紀事]  
　　前晚十下鐘時甲乙二潮州人至新碼頭喚第十七號杉板船渡浦而東舟子小爛頭堅索渡資洋銀一角甲初不允索之再始含糊應之及駛至浦心小爛頭復申前說一言不合遽爾揮拳小爛頭力不能支極聲呼救衆杉板戸聞聲而往扭住甲乙囋毆甲乙忿無可宣迨回卽奔赴捕房控訴捕頭遣巡捕前往拘拿而烟水蒼茫衆船已不知所向矣○舟山人某甲未詳其姓氏人皆以小白眼呼之賃屋　淞路萬陽樓茶肆後開設某客寓其妻某氏徐娘半老風韻猶存淫蕩性成喜與諸惡少狎小白眼惡之於昨晨八下鐘時投捕房聲控並稱德所私者甚衆故不能數求派巡捕前往捉拿捕頭允之卽遣某號華捕隨之而往縶其手足舁至舟山航船送回故里○吕宋人福良慣在上海招摇撞騙前日下午捕頭遣二十二號西包探在武昌路拿獲押入捕房捕頭研問之餘知非但撞騙且犯竊案甚多所竊皆西人衣服遂令押候吊齊再行核辦○積竊楊士林匿跡南市經包探張阿五查獲行至法租界被法包探朱姓截留此前日事也兹者葛讞員訊問之餘知美租界中亦有竊案爰於昨日上午十一點鐘時咨照捕頭遣張探至法捕房將楊士林帶回押候送請宋讞員訊核○前晚有偷兒毁吳淞路鎬興押店之門側身而入竊去翡翠首飾洋銀衣服約值百餘圓至昨晨投報捕房捕頭遣包探查勘情形允爲查緝 
 
 
 

Page 10

 
 
   
 
 

Page 11

 
 
[光緒二十一年二月二十三日京報全錄]  
　　宫門抄○諭旨三道錄前○將軍裕奏請補海疆要缺同知摺○又奏揀補要缺知縣摺○兵部額　　派查閱營伍大臣摺○又奏查明請旨片○粤督李奏知縣留帶防營片○二月二十三日戸部通政司簷事府正曰旗值　　引見○澍貝勒由東陵回京請安○大額駙光裕崇光各假滿請安○綏遠城將軍永德請訓○青州副都統訥欽到京請安○江南織造常山請訓○會章續假十日○持衛處奏派保和殿監試之大臣派出頭班謨貝子全福卓凌阿愛隆二班澤公福森布文啓松普載津○正白旗奏派致祭明陵派出珠爾杭阿○召見軍機永德張蔭桓常山○閱卷大臣派出徐中堂孫毓汶裕德廖壽恒○○奴才裕祿跪奏爲揀員請補海疆要缺同知以資治理恭摺仰祈聖鑒事竊查署鳳凰廳同知本任營口廳同知章樾奏叅革職於光緒二十年十月十九日奉旨按五日行文奉天照限减半計算應以十一月初九日作爲開缺日期歸十一月分截缺所遺營口海防撫民同知係海疆要缺例應在外揀員升調該廳地處海濵爲奉省通商口岸撫綏稽查防禦彈壓均關緊要非精明幹練熟悉情形之員不足以資治理奴才於通省現任同知州縣内逐加遴選或現居要缺或人地不宜實無合例堪以升調之員惟查候補同知陳忠偉年四十二歲浙江杭州府錢塘縣監生於光緒乙酉科中式順天鄉試舉人嗣因甘軍移駐鳳凰邊門調補營務撤防案内保奏以知縣不論雙單月歸部選用光緒十四年十月因捐助海軍軍械銀兩欽奉懿旨著以知縣發往奉天補用欽此十一月二十三日引見奉旨著照例發往欽此領照起程復於直隷賑捐局捐加同知銜十一月二十七日到省十五年五月因捐助南賑核奬花翎是年七月調署岫巖州知州是年八月因獲盜出力案内彚保以同知在任儘先補用經部覆准奉旨依議欽此按五日行文奉天照限减半計算應以十七年九月初八日作爲同知到省日期當經咨部註册在案是年十二月初六日在任聞訃丁母憂開缺給咨回籍守制二十年三月初六日服闋赴部起復領照回省復經給咨送部帶領引見是年八月初六日奉旨著照例用欽此是月二十八日領照回省該員才具精明辦事勤敏在奉年久熟悉情形以之請補營口海防撫民同知洵堪勝任與例亦符合無仰懇天恩俯念員缺緊要准以候補同知陳忠偉補授營口海防撫民同知實於地方有裨如蒙俞允該員係候補同知請補同知銜缺相當毋庸送部引見仍俟試署一年期滿果能稱職再行題請實授所有揀員請補海疆要缺同知緣由理合恭摺具奏伏乞皇上聖鑒敕部核議施行再奉天府府尹係奴才兼理毋庸會銜合併聲明謹奏奉硃批吏部議奏欽此○○奴才裕祿跪奏爲揀員升補要缺知州以資治理恭摺仰祈聖鑒事竊查調署營口同知本任岫巖州知州王頤勳捐升道員離任於光緒二十年十月十六日奉　准部覆按奉天照限减半計算應以十月二十日作爲開缺日期歸於十月分截缺所遺岫巖州知州係衝繁疲難兼四要缺例應由外揀員升調請補該州環山濵海民俗刁頑素稱難治非幹練有爲之員不克勝任查奉天現無揀發候補知州其現任知州内非現居要缺卽人地不宜亦無合例堪以調補之員奴才於應升班内逐加遴選查有勞績保升知州正任寛甸縣知縣咸斌現年五十三歲正藍旗滿洲松山佐領下人由附生遵例報捐庫使同治五年六月補工部製造庫使六年丁卯科中式文舉人赴玉牒館當差議叙以本部筆帖式補用七年補工部虞衡司筆帖式十一年恭辦大婚典禮保奏奉旨咸斌賞加六品銜欽此光緒五年京察一等六年十二月揀選奉旨咸斌著記名以知縣用欽此八年京察一等奉旨咸斌著記名以理事同知通判用欽此是年五月奉天請揀知縣經欽派王大臣揀選騐看覆奏奉硃筆圈出咸斌以知縣發往奉天差遣委用欽此領照到省十年正月委署義州知州十一年正月接署十二年九月委署錦縣知縣十三年四月因獲盜案内經前任將軍慶裕保奏俟補缺後以知州儘先升用經部覆准十四年三月卸署錦縣事十六年三月因籌捐奉天賑務核奬同知升銜花翎是年六月請補通化縣知縣奉部覆准十七年正月到任本年二月二十五日卸通化縣事調署開原縣知縣三月十三日到任二十年五月邊俸三年期滿甄别保荐歸於卽升班内升用未升以前仍在任候升是年八月因姻親廻避調補寛甸縣知縣均經奉部覆准該員安詳穏練辦事老成以之升補岫巖州知州洵堪勝任該員係勞績保舉應行升補人員並無應行叅罰降調處分核與定例相符合無仰懇天恩俯准以正任寛甸縣知縣咸斌升補岫巖州知州實於地方有裨如蒙俞允該員係實缺知縣升補知州俟奉准部履循例給咨赴部引見所遺寛甸縣知縣係繁疲難要缺自應按例在外揀員調補容奴才另行請補所有揀員升補要缺知州緣由理合恭摺具奏伏乞皇上聖鑒　部議覆施行再奉天府府尹係奴才兼理毋庸會銜合併聲明謹奏奉硃批吏部議奏欽此○○經筵講官太子太保大學士管理兵部事務臣額勒和布等謹奏爲請旨事查定例各省營伍分年差派大臣前往查閱兵部於毎年開印後具奏請旨並將領侍衛内大臣滿洲大學士都統尙書侍郎各職名開列進呈或欽點大臣前往或卽令該省總督巡撫就近查閱恭候欽定等語查光緒二十年查閱山東河南江蘇安徽江西五省營伍一摺光緒二十年二月二十日奉上諭本年輪應查閱山東河南江蘇安徽江西五省營伍之期山東卽派福潤河南卽派裕寛江蘇卽派奎俊安徽卽派沈秉成江西卽派德馨認眞查閱各省營伍關係緊要國家養兵歲需鉅欵原期一兵得一兵之用近來各省循例校閱往往視爲具文以致武備漸形廢弛殊失朝廷整飭戎行之意兹特申諭各該撫務當認眞簡校如有技藝生疏老弱充數及軍實不齊等情弊卽將該管將弁據實嚴叅不得稍涉贍徇欽此欽遵在案今光緒二十一年輪應查閱直隷山西陜西四川甘肅五省定例直隸山西應派大臣一員陜西四川應派大臣一員甘肅應派大臣十員除親王郡王貝勒貝子宗室公軍機大臣步軍統領總兵並蒙古漢軍及出差告假人員向不開列外臣等謹將應派各職名開列進呈或欽點大臣前往或卽令該省總督巡撫就近查閱恭候欽定爲此謹奏奉旨已錄○○兵部片再上年據前任河南巡撫裕寛奏稱本年輪應查閱河南營伍之期伏查奴才現在兼署河督篆務各廳正在辦理春廂不日便須親歴南北兩岸勘工騐料若卽繼以閱伍無論先赴何路相距動逾數百里桃汛甫過河工修守機宜瞬息難料本亦未敢遠離兼以秋審將届一經遠出則按程計日必至逾限現擬查勘工程後卽兼程回省將撫標營練及駐防滿洲營先行定期認眞簡校駐劄省郊各營亦卽一併操閱至三鎭各營目前實屬赶辦不及似宜緩至明歲春間再行查閱等因一摺光緒二十年三月二十八日奉硃批著照所請欽此當經臣部恭錄諭旨咨行該撫遵照去後兹據現任河南巡撫劉樹堂咨稱光緒二十年河南省輪應閱兵前撫裕寛將駐防滿營併撫標開封各營曁駐省練軍防勇校閱完竣其南陽等三鎭應閱各營雖經前撫裕寛奏請緩至二十一年再行辦理惟瞬届校閱之期並須先一月行知各鎭營遵照請仍由臣部請旨簡派俟奉旨後咨行到豫以便欽遵辦理等語臣等復查河南省光緒二十年輪應查閱營伍除省標各營經前撫臣裕寛校閱外尚有南陽歸德河北三鎭營伍未經查閱應否卽令該撫劉樹堂就近查閱或簡派大臣前往校閱之處恭候欽定所有查明請旨緣由理合附片陳明謹奏奉旨已錄○○李瀚章片再廣東省垣民物繁盛向爲盜匪所垂涎城外華洋雜居人烟輻輳尤須加意保衛原設巡防勇營三百餘人不敷應用現經添募二百人作爲一營分叚巡防兼備調遣惟管帶之員必須熟手查有前任定安縣知縣全家焯諳練營務緝捕勤能管帶巡防營有年搶刦匪徒鮮得漏網上年因冬防緊要臣與前撫臣剛毅商調該員來省緝捕獲犯甚多本年五月該員丁親憂止在扶柩回籍適值海防事起省城地方倍形重要據藩臬兩司禀請仍派該員管帶巡防勇營以資得力臣查帶勇巡防與在軍營無異熟悉情形著有成效者實難其選可否仰懇天恩俯准將丁憂知縣李家焯暫留廣東帶勇俟防務解嚴再飭回籍守制理合附片具陳伏乞聖鑒訓示謹奉奏硃批著照所請吏部知道欽此 
 
 

Page 12

 
 
[光緒二十一年二月二十四日京報全錄]  
　　宫門抄黔撫崧奏報交卸撫篆起程日期摺○又奏委署司道各缺片○將軍裕奏蘇臬續調到營差遣人員據情代奏摺○署直督王奏改奬漕運各員片○又奏知縣回籍修墓片○浙撫廖奏解清備荒經費片○又奏查明杭嘉湖新漕米數摺○江撫德奏續獲匪目懲辦各緣由片○豫撫劉奏調署知縣片○二月二十四日禮部宗人府欽天監正紅旗值日無引見○錫光因伊弟以侍衛用謝恩○鍑照明桂各請假十日○褚成博預備召見○禮部奏派稽察中左門派出阿克丹恩　召見軍機崑岡褚成博○頭品頂戴貴州巡撫奴才崧蕃跪奏爲叩謝天恩並恭報交卸撫篆起程日期仰祈聖鑒事竊奴才於光緒二十年十一月二十八日接准總理衙門由電奉旨雲南巡撫著崧蕃署理兼署雲貴總督未到任以前着岑毓寶暫江護理兼署雲貴總督嵩崑著護理貴州巡撫欽此聞命之下欽感莫名奴才當卽恭設香案望闕叩頭謝恩伏念奴才奉命撫黔甫逾三載涓埃未報兢惕實深兹復渥荷恩綸署理雲南巡撫兼署雲貴總督責任愈重報稱愈難奴才惟有竭盡心力俟到任後督飭司道妥愼辦理以期仰答高厚鴻兹於萬一復於二十九日准總理衙門電稱二十六日電旨應卽欽遵毋庸候部文並將起程日期由電覆奏等因淮此奴才遵卽赶緊料理現值年終將一切應行奏咨事件辦理清楚定於十二月初八日將貴州巡撫關防同王命旗牌文卷等件委員齎交護理巡撫布政使嵩崑接受奴才卽於是日交卸速檢行裝准於十五日起程赴滇署理各任事務除恭疏題報外所有奴才交卸撫篆日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○崧蕃片再藩司嵩崑奉旨護理貴州巡撫所遺藩司篆務卽委現署臬司黄元善署理臬司篆務卽委現署糧儲道候補道袁開第署理其糧儲道篆　查有改指貴州候補道蔣珣才具諳練辦事精詳堪以委署除分檄飭遵外謹會同兼署雲貴督臣岑毓寶合詞附片具陳伏乞聖鑒謹奏奉硃批吏部知道欽此○○奴才裕祿跪奏爲江蘇臬司陳湜率師來奉續調到營差遣人員呈請代爲具奏恭摺仰祈聖鑒事竊據統領湘軍江蘇按察使陳湜禀稱前在金陵因行營事繁需員差遣業將所調各員禀經兩江總督臣劉坤一分别奏咨在案現在率師來奉助剿遠道長征事務倍益煩劇所有沿途分設局所及辦理營務尤屬在在需人亟應添調委員以資勷理查有前浙江西防同知候補知府孫晉梓江蘇補用同知羅承恩江蘇捐升同知高松如山東候補知縣丁乃清江蘇捐升知縣袁國鉤三品廕生潘瓚江蘇候補府經歴趙鉅弼江蘇候補縣丞張續璿徐炳章江蘇候補主簿厲玉驥江蘇候補從九品馬洪勤等十一員該員等於營務一切事宜均稱熟悉迭經該臬續調到營聽候差遣藉收指臂之助又前調來營之浙江候補道陳乃瀚因不服水土請假回南該員到營未久併無經手未完事件業飭仍回浙江原省等情呈請具奏前來除咨部查照外理合恭摺具陳伏乞皇上聖鑒謹奏奉硃批吏部知道欽此○○王文韶片再查接管卷内准吏部咨光緒二十年天津辦理海運漕糧出力請奬各員内有四品頂戴在任候選知府靜海縣知縣楊文鼎請俟得知府後以道員在任遇缺卽補係屬層遞預保核與章程不符又同知銜特用知州薛翼運請俟補缺後以直隷州用以該員尙未服滿歸知州班補用此次由前知州請奬碍難核議應將全奏駁回俟將與例不符人員更正再行辦理等因前督臣李鴻章未及核辦移交到臣楊文鼎擬請改俟離知府班後加三品銜薛翼運擬請改俟服闋歸知州補缺後以直隷州用至該員原保單内本係薛翼運核與履歴册内名字相符部咨單内書作薛運諒由閣抄筆誤理合附片具陳伏乞聖鑒敕部將全案核覆謹奏奉硃批吏部議奏欽此○○王文韶片再據署藩司藩駿德署臬司朱臻祺詳稱文安縣知縣楊懷震年五十六歲廣西永淳縣人由進士卽用知縣籖分直隷丁憂服闋起復到省題補今職光緒十六年七月到任該員接到家書原籍近年山水漲發祖墳多有冲塌請開缺回籍修墓詳請具奏等情本任督臣李鴻章未及核辦移交前來應請准其開缺回籍修墓所遺文安縣知縣缺照章歸部銓選除咨吏部曁廣西巡撫外理合會同兼管順天府府尹臣孫家鼐府尹陳彝附片具陳伏乞聖鑒飭部查照謹奏奉硃批吏部知道欽此○○廖壽豐片再准戸部咨議復順天府兼尹等奏請撥江浙河運漕米以爲順天備荒之用一摺光緒二十年六月二十日具奏奉上諭備荒經費一欵毎年共應解部銀十二萬兩遇閏加增銀一萬兩著自本年起由戸部專催各省逐年如數報解另欵存儲專備順天賑撫提用餘依議欽此欽遵咨行到浙並查光緒九年間奉部議復御史劉恩漙奏請酌提各省厘金解部備荒摺内議令浙江省於厘金項下毎月提銀一千兩解部存儲備用嗣因浙省厘金撥解京恊各餉未能照數提存惟此項銀兩有關畿疆賑撫要需當經飭據司局籌動厘金銀六千兩委解赴部投納分别奏咨在案兹據布政使趙舒翹詳稱再於厘金項下籌動銀六千兩發交日昇昌號商匯兌戸部銀庫投納守候掣批回銷作爲浙江省光緒二十年備荒經費解清詳請奏咨前來臣復核無異除分咨查照外理合附片陳明伏乞聖鑒謹奏奉硃批戸部知道欽此○○頭品頂戴浙江巡撫臣廖壽豐跪奏爲查明浙江省杭州嘉興湖州三府屬光緒二十年新漕米數恭摺仰祈聖鑒事竊准部咨本届新漕欽奉諭旨提前赶辦設法寛籌徵運以供支放等因飭據督糧道鄭嵩齡詳稱查得杭州嘉興湖州三府屬情形委因兵燹之後民氣驟難充復是以荒産尙未全闢兼之晴雨不時收成實形减色除被災歉各州縣另案會詳請奏並將各州縣應帶徵歴年緩徵漕糧仍請遞緩一年徵收外所有本届新漕計可徵米四十二萬二千六百餘石較與上届計少徵米八萬八千九百餘石開摺詳請具奏前來臣查漕糧爲天庾正供且值京倉需米孔殷尤應寛籌起運以供支放惟杭嘉湖三屬荒産未能全闢兼以田禾又被災歉不得不量予緩徵以舒民力以起運米數而論尙屬核實徵收不遺餘力所有嘉湖二府應徵白糧應請循案一律剔荒徵熟其災歉田畝項下應徵白糧仍飭按數辦運統於漕糧内註扣以符定例並請援照歴届成案紅白兼收秈稉並納以示體恤惟有督同司道嚴餘各屬照舊開倉愼選好米分倉存儲隨後察看情形分别變價起運籌議章程另行具奏外理合會同閩浙總督臣譚鍾麟漕運總督臣松椿恭摺陳明伏乞皇上聖鑒謹奏奉硃批戸部知道欽此○○德馨片再本年正月間會匪鄧世恩等圍攻永寍縣城當經　散業將辦理情形先後奏報在案誠恐餘黨潛匿勾結爲害迭經嚴飭各屬整頓保甲認眞查緝嗣據調署龍泉縣事永豐縣知縣鄧宣猷禀報探聞匪目邱懷得潛匿該縣北鄉將軍嶺上會同把總羅慶雲分帶兵役並保甲圑勇不動聲色馳往掩捕卽於八月十三日將該匪犯邱懷得拏獲等情卽經批飭解府審辦去後兹據吉安府知府許道培提犯審明錄供禀報前來臣查該匪犯邱懷得係龍泉縣人祖籍福建冋在龍泉楓樹凹地方開設飯鋪有年與會匪鄧世恩等認識往來聽糾入會歃血盟誓并領票轉賣二十張得受二十長僞職率衆隨攻永寍縣城在塲助勢實屬甘心從逆同惡相濟法所難寛當經臣批飭吉安府督縣會營提犯騐明綁赴市曹　地處斬梟首傳赴犯事地方懸竿示衆以昭炯戒拏獲此案轉賣飄布隨同攻城匪目在事尤爲出力係調署龍泉縣事不豐　知縣鄧宣猷龍泉營把總羅慶雲相應照章隨摺聲明請旨俯准臣酌量保奬以示鼓勵除照例將犯供咨送軍機處刑部查　　　　　查保甲勒緝逸匪黄三祥等務獲究辦外所有續獲匪目審明懲辦并照章聲明在事出力人員緣由謹會同署兩江總督　　　　　片陳明伏乞聖鑒訓示謹奏奉硃批另有旨欽此○○劉樹堂片再查靈寶縣知縣舒樹基現在調署孟縣　　　　　　　員缺卽以孟縣知縣上蘭森調署又署中牟縣知縣史廷瑞調省差委遺缺查有湯隂縣知縣王祖畬堪以調署查明　　　　　　　　緝盜案已起　叅及經征錢糧有關降革處分典調署之例相符據藩臬兩司會詳前來除批飭檄遵外相應附　　　　　　　　　奏奉硃批吏部知道欽此 
 
