# 1889 - 314 - 4905956

 

Page 1

 
 
[附送募捐册] [  本舘謹識]  
　　本年浙省水災聞以湖屬爲最重業蒙上諭發帑十萬兩並承本省各官紳及上海各賑民所謁力捐助無如災區太廣爲日甚長誠恐撥人湖　尚覺不敷是以湖州總局專刋募捐册萬餘扣托本舘今隨報分送伏祈海内諸同人俯　顚速速賜拯濟災黎幸甚同人幸甚 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[寄售竈神馬助賑] [  本館謹啓]  
　　每至年終家家祀竈竈神馬張亦必更易一新今有賞墨居裱畫店主許君海珊介海上忘機客以竈神馬四千張托本舘代售所得之錢悉數助江浙賑欵閱之乃舒萍橋先生手筆梅紅紙描金奕奕有神光彩耀目計價每紙洋五分價廉物美不但本地可以通銷並可持贈親友卽躉售運往别埠亦可獲利而災區得此不無小補其善意誠可嘉也茲託南北申昌書畫室發賣並由賣申報人帶售務祈本埠閱報諸君迅爲購取卽可敬神並堪邀福誠一舉而兩得也彼百數萬哀鴻均延頸跂足以待 
[新印順天汀南浙江江西湖北廣東闡墨] [  申報館啓]  
　　普天同慶恩榜特開多士皆爭自舒翹以應熙朝之瑞本舘於揭曉後聖託友購　各省闈墨印釘成編其所告成者計有順天江南浙江江西湖北廣東六處類皆扶質立幹埀條結繁花樣嶄新宜於今而不悖于古洵乎投時利矣足供芸案揣摩焉其價計順天江南每本俱碼岸七分江西浙江湖北廣東各六分諸君子有欲奇文共賞者請移玉至本埠申報舘帳房申昌書室外埠各申昌各售報處就近購取可也 
[感香篇]  
　　余今春秋二十有五矣琴劍飄零江湖落魄自顧樗蒲久已視功名富貴如浮雲然而揷足紅塵烏能免俗每念親恩罔極雖欲報而無從但顯揚之志豈容暫忘顧兹生平又頗磊落略識大義雖牖下吚唔未嘗不以燕頷虎頭自許無如朅　日就委靡壯志漸銷形消骨瘦枯稿如柴雖欲振刷精神而體弱身孱徒嘆因循歲月亦幾疑終其身不復除名於黑籍矣豈科尚有今日哉蓋余本脫然無累所苦者皆洋烟累之也夫洋烟之入中國也被其累者亦不啻恒河沙數矣或因疾病之　侵引爲藥石或因消遣其無聊嗜同麴糵一燈呼汲半榻横陳其初亦覺奏功見效破悶除類久之壽氣薰烝徧於臟腑而痼癮成　旣成而始稍稍有悔心矣然而絕之未能離之不可也於是日復一日年復一年如疽附肯欲　無由久而又久癮愈深累愈重向之假以治疾者至此而疾滋甚藉以遣興者至此而興逾索惟任此身沈溺於茫茫苦海而已卒致筋骨懈散肌肉瘦脫支離憔悴不復人形而且資財破敗親友譏評此時此際雖深自怨恨亟思戒脫而無及矣嘗見富室因此凌夷顯宦因是罷黜廢時失事隳節敗名流弊種種可不懼哉苟家無恒産必致日就困窮生計漸蹙有不流爲乞丐竊賊者幾希甚且無顔復生自萌短見卽我輩文人墨客或譽重青蓮或名誇彩筆一與訶吳蓉爲緣每致書記誰延館徒盡散所如輙阻顚倒頽唐嗚呼傷哉洋烟之害至於此極雖癮有大小輕重之不同而受害如出一轍破家戕身比比皆是凡此情形非但吸烟者知之卽不吸烟者亦莫不知之而余豈未之前聞乃敢以身嘗試耶顧余之所以受其害與人異旣非　疾病之苦又非無消遣之方蓋甘心自殺耳其故何歟則難言之矣大抵變故頻遭傷悼不置幽憂抑　憤滿摧哀激成此舉自謂置身度外終老是鄉試問初心原非得已溯自中申殘臘爲始迄今萑苒數年將欲自殺雖未竟死亦幾不復聊生然自殺者余之志也雖害庸何傷乃初時朋友皆不知也漸而傳播卽亦不自掩飾於是愛我者憫我憐我者惜我且從而力勸我苦諫我我獨何心能如鐵石竟不爲之油感然惻然動翻然悔耶抑　我者笑我忌我者謗我且從而痛詆我深鄙我我獨何心能如木偶竟不爲之喟然嘆怫然怒憤然攺耶我始駸駸乎有戒心矣然而一言戒而三餐難咽矣再言戒而百病相纒矣有願未逮而疾首痛心懷慚忍恥者豈一朝一夕哉亦嘗立志堅剛效破釜沈舟之策而徧購市上諸藥服之非效騐毫無奈全功莫竟不得已仍尋舊轍夫乃嘆烟無不可戒之理特難得濟世靈丹耳九月初吾友百花祠香尉以烟痼太磓作戒烟新說發願救人合成玅藥用林文忠公原方加入培補諸品命名曰參耳珠珀丹吾師桂笙夫子復爲增靈寶二字以寵之余聞而欣然曰我庶幾可以披雲霧而睹　天矣香尉知余之志已决遂之此丹相贈試服之痼癮爽然若失非特疴恙全除而且精神倍長偶覺肝胃不和又服其和肝養胃丹而愈現自第一種遞服至第八種絕口不吸洋烟已近二月矣諸友眲余氣色大異於前莫不詰問告以故咸相慶幸余亦　自喜生平大患指顧而除微香尉之姓丹不及此香尉旣出此丹以濟世顧孱弱如余戒之且如此其易易何况氣體勝余者吾知一經推廣有烟霞癖者皆不難早出迷津矣是香尉之功又豈有限量哉昔桂師從錢昕伯先生之言而烟得以戒絕乃作感昕篇蓋雖有志者事竟成亦端賴他山之助也今余戒烟尤藉香尉之力居多愧無以報雖不文不可以無辭遂亦作感香篇至竭力勸余襄成此舉者桂師及絳珠舊侶月蘭秋榭弟也並書之以誌不忘已丑小春之吉太痴生高瑩稿 
[本龍接奉電音]  
　　昨由京友電傳上諭二道敬謹譯登○十月二十二日奉上諭前據張之洞奏廣東軍需善笔報銷請免造細册當諭令該部議奏兹據戸部遵旨格奏策來核查報銷均須造具細册方能按照例章詳細勾稽分刖准駁若僅開單具報無從核算前經該部奏明光緒九年以後軍需等欵概令造册報銷不准再有開單各省均經遵照辦理乃張之洞輙將九年以後軍需善後各欵率請開單具報不特與戸部奏案各省辦法不齊且事止一省時僅數年按籍可稽何難詳細造報國家度支所入絲毫皆關帑項豈容祇圖簡便不顧定章任意陳請至所稱册籍如山徒使堂可各官不能閱算祗供書吏刁難之具尤不成話該部書吏果有藉端需索情事張之洞卽應指出其人以便嚴行究辦何得藉案牘爆多冀史造册殊屬非是所有九年至十四年收支各案仍着督飭局員迅速造具細册報部核銷毋得稍有含混所請開單奏報之處着不准行欽此同日奏上諭崧駿奏查明下游中屬被災情形提欵備賑一摺浙江杭州嘉興湖州等府屬田禾被水淹没災情甚重飢民待哺嗷嗷爲日方長亟須寛籌賑撫該撫請於藩庫提銀十二 
 
 

Page 2

 
 
萬兩運庫提銀三萬兩作爲冬春查賑之需卽着照所請行該撫務當飭屬確查戸口妥速散放並以工代賑總期實惠及民毋任稍有虚糜至所奏光緒八年因災動用倉榖提銀十萬兩買補嗣經奏准銀榖並存欵未用竣日前就將此欵在於藩運兩庫　續提存等語究竟從前奏准銀榖各存若干未用竣之欵若干刻下正在提用何以又稱陸續提存聲口殊末明晰着崧駿據實覆奏餘着照所議辦理該部知道欽此 
[天津見雪]  
　　初十日四野天低同雲密佑是夜寒氣逼人翌日雪花搓絮撒鹽盤空飛舞竟日不止旋卽消赖融云 
[避地圖存]  
　　鮑春霆爵師歸神後薏苡萌珠卽興大　幸經昭雪而其公子等又鬩墻搆釁現經如夫人帶同少公子變産到津籲禀傅相旣就津門權住以爲避地　人之舉吁亦可傷矣 
[訪查稅司]  
　　東海關稅務司哲美森君於月之初八日出遊未歸經英領事移請關道飭屬查訪已列前報初十日保甲局福山縣會銜出有賞格謂如有導送來案者賞銀二百兩云云奈日來仍無下落十六日复由稅司之兄哲醫生由上涨到烟獨具賞格遍處張貼謂如有悉知生死下落及將本人送至侯家飯店哲醫生處領銀二百五十兩顧未知得有消息否 
[九江近事]  
　　南康府城與九江比隣現值龍大宗師按臨歲考又武生童之集郡城者不下數千人並城内赶考貿易者實繁有徒十五日上午城内教堂牧師在堂講書不知因何　子與之辯駁唇槍舌劍兩不相下由是觀者愈集愈衆均抱不平一時人聲鼎沸牧師見勢不佳急偕同伴濳遁考童等立將教堂拆毁南康府王太守以及星子縣文武各員聞報先後赶到彈壓各考童始各四散事後查點幸未傷人不識將來作何辦理也 
[餉銀沈溺]  
　　江省上月風災業已先後登報兹聞有鹽餉銀萬餘兩用大船裝載行近吳城被風折回二十里之青石院地方風浪愈大船漸毁　舟人高喊救命岸上人因駡漁船爭赴幸將委員救起業已渾身濕透行李衣箱亦多被水浸漬惟銀桶裝在艙底施救不及頃刻間見船板片片在浪中飛滾而銀桶不知沈落何處委員隨在院中烘衣一面飛禀省中撥礮船前來彈壓或謂當日有某某等搶物不救人則委員何以救起行李衣箱何以未失其中實情究非旁觀所能臆料也 
[停買夏布]  
　　浙江水災迭見　端上月下旬江省接到電信卽停買夏布蓋夏布銷路首推浙江而蘇州次之今浙蘇成災明年夏布必大跌市是以多財善賈者多觀望不前然夏布爲江省土産之一大宗土産不售相彼女紅得無停機而無停機而歎乎 
[笛步清談]  
　　讀書人窮年矻矻旣無杜陵之屋一庇其歡顔又無白傅之裘一煖其傲骨然則所恃以度晨夕計長久者惟此書院膏火之貲　金陵大吏雅　愛才於治軍莅事之餘咸從事於絃誦鼓歌之雅旣闢鍾山一院以試天下之士來就濯磨者又創設尊經專試江寗府屬之在府縣學與國學者至鳳池則更備童子軍彎弓躍馬之塲卽俗所謂小書院是也各院每月有官課有師課師課爲山長之藻　官課則自制府方伯糧道巡道迄江寍府各主講一次周而復始而一歲終矣向例每當大比之年榜後補奬不補課應課者卽以一爲二而倍其膏火故肄業之士尤津津以爲盛事本屆曾沅甫宮太保特循襄例於本月初八日開課鍾山文題射者正已而後發發而不中不怨勝已者詩題賦得抱一以爲式得爲字尊經文題聽思聰色思温貌思恭言思忠詩題賦得時和騐歲豐得和字每院各得五百餘卷云○士大夫紆青拖紫朱丹其轂傾心簿領之餘凝神民瘼之末此其志在大不在小夫豈屑以一材一藝與毛錐子爭得失哉然而窮年聴鼓捧檄無聞有此一端雖未必如錐之處囊立可脫頴而出而亦可如肉在枑稱量而施此金陵吏治所以趨之者多各思出人頭地向例每屆科塲秋季之課歸於冬季挨次匀補不若書院之一箭雙鵰奪標者可得兩狐之腋向隅者别無半羊之毛其法爲尤公而允兹聞十月初七日已在下江考棚試過一次題爲求忠臣於孝子論聞有由　員彈冠而來者誤認題解竟指爲丁憂人員援例文敷佐成篇自鳴得意以爲獨擅勝塲未知玉尺衡材者將何以爲之伴置也至與考者大班共三十餘人小班一百五十餘人云 
[禾中小誌]  
　　禾城東廟弄内某姓家於前日迎娶轎班王和尙飲酒畢向向帳房領取燈燭喜封忽怱出門忽聞扑通一聲某姓家人赶出視之疑其醉後墮河立卽打撈視之氣已絕矣家屬聞信號哭而至經人料理棺殮一則賀客盈門一則吊者在室哀樂之不同也如此○廣平橋　河後有男屍一具年約三十許騐得投河身死並無别故富由善堂給棺收殮發壇襟記以俟親屬認領 
[蓬瀛勝景]  
　　日皇與后本定上月廿一號行幸西京嗣因攺正條約事攺期起行曾錄前報兹聞於本月九號發輦星先抵西京設宴看菊徘徊幾日卽須回宮○新任總理大臣三條公爵向來氣體强壯前日在内廷參見日皇後議及政務猝然昏倒逾時始醒赶卽回邸醫治據御醫診得係感冒所致云○康京葱患醫院爲日后倡建按時撥助經費鳳輦間或臨幸頒賞於病人上月廿八號后又臨幸該院幹事長有棲川親王之妃爲先導院中病房分男女老幼是日后先入幼年室特賜加藤伊兵衛之二女及宇之助之長男名川西兼吉洋式烏帽各一頂更以拇指按兼吉之脈因其所病甚奇傳進高木醫長考問問畢退入堂中暫坐命從人分賜水菓與各室患病者一時歡聲雷動咸頌后之慈惠○鐵道局前在美國訂造能乘百人之汽車一輛近已運到日本交局試用此車上下間均設厠所種種便利較舊車判若天淵○十一月三號午後二點鐘接東京電報知本日舉行册立皇太子典禮日皇親下勅語曰朕遵祖宗遺範立嘉仁親士爲皇太子特此通諭合國知之授太子以祖傳御劍並命任陸軍步兵少尉敘大勳位授菊花大綬章旣定官職後又着宮内省置東宮之職按太子今年十齡係皇之第三子云○外務大臣大隈伯爵上月被兇徒用炸藥轟傷兩足疉記前報當日電告各國若俄若英若意大利諸國皇均發電慰諭由駐紥東京欽使轉達外務大臣邸書中大意謂接警報後皇與张理大臣及外務卿等無不深代憂慮但願傷處速就痊愈云云伯爵得書殊深感激亦可見平日之結好隣邦矣○并上鐵道局長官歴年董督鐵道事務頗著勤勞本月初奉日皇奬叙一等勳並以瑞寶庫印綬賞給　 
[朝鮮近信]  
　　華歴九月廿五日王妃誕辰是日上午各國欽使均進内行慶賀禮國王曁世子接見後各欽使又進宮叅見王妃妃以禮相待○國王與世子上月廿六日駕詣宗廟執事人等凡一萬名以上駕回時臨機器局察看各式器械並一切工作○上月廿九日朝鮮東萊水營火藥庫失愼事後查悉焚斃男子一名 
[東報西事]  
　　紐約近報美國羅烏以西埃那地方官麥雌枯埃魯别與同府之新聞社中主筆罷魯不知因何事故立約决鬭上月一號卽在該地用短槍爭鬥未幾二人均受槍九而死○十一月三號英京倫敦電報日耳曼皇出遊司湯僕魯賀到後該地設盛禮以待同日來電哥藍司敲製造局是日忽然　覆壓没婦人六十名内四十名埋没後卽死 
[京江寒浪]  
　　京口官塲接得電報知新任湖北臬憲沈廉訪前赴新任路出京口因此府道各員在江干預備迎接沈廉訪於十八日午後五點鐘乘坐宫舫用福安分司輪船拖帶抵新河碼頭旋卽登岸彺道轅拜會其時黄觀察早於義渡碼頭恭　及聞官舫暫泊新河遂循江岸迎至而廉訪已入城矣黄觀察回轅遂與廉訪相見暢叙一切至九點餘鐘廉方始回官舫○前夜二鼓後南門外官塘橋某姓家突來竊匪多人撬門入内竊去衣服銀洋甚多次晨某姓赴縣報案邑尊飭捕四面緝拿旋在西津坊緝得窩賊分贓之莊某及贓物又在别處緝獲同竊諸匪一 
 
 

Page 3

 
 
併解縣適土邑尊晉省公幹經陶少尉訊供書行收禁侯邑尊回署發落○十八日鎭江新河碼頭有鳳陽府屬難民二百餘人乘船而至當經地方官飭差前往不准登岸無如該難民人多口雜不肯遽往别處只得暫且容留擇一隙地過宿再行驅逐○某宦家丁朱某在某婦處因吃醋起見忽萌短見吞食生烟幸經人知覺當卽鳴保將婦及朱一併迭交江西舘赶卽用藥灌救未識能無恙否 
[粤東宫報]  
　　廣州府通判缺以軍功候補班前補用通判劉傳林詳補香山縣知縣缺以卽用縣史大令繼澤詳補藩轅牌示新會縣縣丞戴麔慶瓊山縣縣丞郭壽鋆東莞縣縣丞穆文均飭赴新任新選恩平縣錢瑩龍川縣張灼陸水縣李夢堯番禺縣沙灣司巡檢覃樑勳鶴山縣藥逕司巡檢孫魯茂名縣平山司巡檢劉宗提石城縣凌祿司巡檢翟汝成均飭赴新任澄海縣缺委署恩平縣事正任增城縣知縣黄維清署理河源縣缺委准補揭陽縣知縣張問崇署理 
[醮資助賑]  
　　本埠頭壩地方前因虔設公醮尙餘英洋廿二元六角生銀洋一元錢二百七十四文昨承照數交至本館協賑所以助江浙賑欵也此急公好義不特神靈默佑抑且衆口交推矣 
[駢死船中]  
　　昨有南匯友人投函本館云四團鄉人報稱日内是處海灘漂進舢板船一艘船内男屍七具年貌衣服尙未詳知刻已投報縣中請袁海觀明府辦理矣烟波浩渺魂返無期嗚呼慘已 
[相騐毆斃]  
　　格楞孟根西船上日本火工毆斃華工等已列昨報兹悉死者係粤人林阿福由其胞兄林阿九投英會審公廨喊寃并同地保投縣報請相騐當經蔡太守與上海縣裴邑尊訂於昨晨臨騐太守於七點半鐘時先至虹口華盛碼頭俄而美捕房巡捕頭到來向太守面陳一切適裴邑尊排道而來遂同坐杉板船至格楞孟根西船上相騐據仵作喝報死者頭額有傷胸前有木器傷背後皮肉一塊通紅船主言已由西醫騐過因跌仆傷腦致死邑尊親騐傷痕畢卽同太守登岸至日本領事署會訊所有拘押捕房之日本火工八名由英捕押解到來林阿九及受傷之火工五名均投案質訊 
[病斃可憐]  
　　昨晨巡街捕在路巡緝見有衣衫藍縷之人病臥在路因卽雇車舁送英公廨請爲安揷其人奄奄一息由值日差詰問姓名籍　已不能言未幾身死蔡太守飭地保查得並無親卽行報堂備棺成殮標記發壇 
[英廨停訊]  
　　英會審員蔡太罕昨因會同上海縣裴邑尊至日本領事署會訊命案飭知捕房停解一日公事 
[縣案彚錄]  
　　馬山船主施德照控丁阿發殷兩三恃强兇毆以致頭面受傷叩求提究裴邑尊將傷勢騐明卽飭值日差傳丁　二人到案訊辦丁聞風避匿差役將殷解到邑尊升堂質訊施稱小的向以　船爲業元興船行主丁阿發欠錢不歸向索逞蠻殷助丁行兇將小的毆傷求恩究辦殷稱施欠小的錢文向伊索取伊引小的任丁處索欠彼此口角爭閙並水毆打伊自不小心觸在硬木凳上以致皮破血流邑尊以兩造均非善類喝令將施笞責十板殷笞責四十板着原差帶往丁處理處明白如丁有取巧圖賴情事卽行帶案究辦　昨有浦東金家橋人周雲來投縣控稱小的兩目已盲藉算命度日有姪女嫁與金裕明爲室金以姪女無出納一簉室小的自松江回來忽聞姪女已故詳細訪悉被金毆傷斃命叩求伸寃裴邑尊着候查明實在情形再行核辦○張鑑榮扭張竹山并妻某氏投英公堂具控誘匿等情蔡太守飭差送縣訊辦 
[法捕房瑣事]  
　　昨晨葛同轉莅法捕房命提著名也棍王長順卽朱彪王忠孝卽王三麻子研訊先據鴇婦王陵氏訴稱牛臯等於六月間前來尋釁竟欲將妓女搶去由石麻子等理勸令小婦人出洋三十元事始了結在後牛臯等不時前來小婦人常以烟酒欵待前日復來硬借不遂其意伊遂糾黨尋釁不得已而鳴捕今請究辦同轉問朱彪曰爾向作何事朱稱小的來申祗有五天前日向牛臯索欠牛囑我至花烟館王陸氏處探聽肯否借洋甫坐定巡捕適至遂被拘案拆梢之事與我無涉求請明察同轉問爾何以攺名王長順身藏兇器作何用處答稱小刀係牛臯付我藉以防身同轉詰王三麻子爾與牛臯同來認識否答稱向來認識惟牛至花烟館拆梢閙事時我實與叔父啜茗悮被拘案同轉謂不用刑諒不肯招喝令笞責一百板仍不肯認再笞一百板命將二人一併還押諭王陸氏下期來案再行核辦○浦東人沈阿兆之妻王氏被誘來滬尋獲送案等情已列昨報昨日葛同轉提到老虎媽媽卽顧葉氏詰問據稱丈夫去世已有八年小婦人向以帮傭度日同轉謂爾做荐頭究做幾次答稱從前並未薦過惟此次有杏寶小寶託我薦生意杏寶不久卽回家中小寶經蟻媒管老仁海龍等領來同荐至漆近阿明拼婦洪吳氏家用過存頭洋一元同轉詰沈王氏卽小寶爾如何來申答稱由老虎媽媽來家喚出與杏寶同到滬上同轉問爾前次可曾來過答稱前次由老虎媽媽領至洪吳氏家帮傭　爲母親所知九月間來申將我領回家中同轉問回家後爾夫爾姑有何說話答稱丈夫及姑均因家計艱難無力養贍未嘗責備我同轉問曰現在爾意若何答稱丈夫若不棄嫌情願隨夫回鄉同轉謂爾在上海鮮衣美食尙肯還鄉耶爾言丈夫不養爾看爾身穿衣服頗屬清潔想爾家中未必貧苦爾竟一派游言殊屬刁猾有掌頰四十下謂爾自思回家有何面目見汝姑與夫耶命再掌頰二十下跪在一旁又詰顧葉氏爾曾誘拐幾次該氏仍執前詞同轉着掌頰八十下着於三日内函追杏寶並蟻媒海龍到案再行質訊又帶洪吳氏訊問爾姘夫漆匠阿明現在何處笞稱不知去向同轉着交到阿明方可了案着一併管押俟核○前報江孚輪船送竊小閙鐘袁阿福一案昨由杏花村酒店袁阿冬持杏花村保狀具保同轉判令袁阿福罰洋三元撥充善舉人准保去○昨報積竊金祥明身畔搜出火紙等件昨又解訊同轉命笞責一百板斥釋不准逗遛滬地如再獲案定當專辦 
[筵資移賑]  
　　湧源南號開張伊始各親友盛儀致賀本擬醵筵酬謝因念東省深災將席資洋三十元移充賑欵以爲諸君造福云禮尙往來自有代庖之計懷深飢溺遂爲借箸之籌其食報當靡涯矣[  籌賑公所施少欽啓]  
[震澤縣邑尊告災來書照登]  
　　少欽先生大人閣下久企光儀夙深傾倒徒以風塵奔走未親叔度汪洋景仰之私非言可罄敬維先生情關飢溺誦生佛者奚止萬家義車解推頌仁人者且遍四海德門在望曷勝神馳玉方質本樗庸忝權笠澤下車伊始遽遇災祲初自七月之杪浙境山水下注毗連處所積水已深繼以八月廿四日始歴四旬之久霪霖不輟低區悉成澤國高田水逾一二尺不等河湖泛漲無可宣洩以致禾稱腐爛不可收拾一片汪洋民心惶懼誠以垂穫之稻資力交盡一旦失望較之被災在五六月間者情形更復不同室有懸磬之嗟家無隔宿之食委塡溝壑岌岌可虞玉方周歴查勘雖經好言撫慰而似此顚連困苦眞有耳不忍聞目不忍覩者實爲數十年未有之奇災益以戸鮮盖藏其情較道光二十九年爲尤苦查震澤一鎭地勢最低被水尤甚哀鴻四野何以爲生若不亟籌撫卹窮民無告不可設想先生仁施普濟遐邇咸沾震鎭爲桑梓之邦當更聞而心惻前與鎭紳諸君悉心會議僉以該鎭尙有茶捐平貸兩欵堪爲賑撫之需其平貸卽係吾先生從前勸募餘項至今稱道勿衰此時籌畫得人爲先非先生惠然肯來主持一切災黎必至觖望用特九敂恭請錦旋闔鎭同人莫不望公如歲臨頴不勝迫切待命之至除謹備公牘由鎭紳轉呈外專肅敬請封安伏希涵鑒不莊[  李玉方頓首拜上]  
[見義勇爲]  
　　昨接紹郡來函有各善士墊欵開辦施　之舉閱竟不村爲三縣災民額手稱慶兹將來函節錄如左謹啓者今年自八月廿四日起至十月初五日　霪雨爲災幾於全省成災而紹屬如山會蕭三縣無蠶花之利益專賴八九月間刈穫早晚二稻不料遭此大小淹 
 
 

Page 4

 
 
没霉腐日内從大水中撈獲晒晾亦復不逮任歲十成之三盖其實十一府中紹府爲尤甚也現聞中丞飛章請賑滬上諸大善長竭力募捐將照上年各省辦賑成例官紳並賑而敝同鄉李君守常龍威諸善士又興辦山會蕭三縣義賑將次第清查散放捐數又寥寥無幾急難如願弟等心義之而憐其力之單也爰親詣該捐局面認先墊捐洋各如千元日後捐項大集量酌給還五六成俾得藉手惟弟等積蓄無多勢難爲繼所望貴館節弟等信略并捐數刊之報章吾鄉在外爲官爲幕者不乏好善之士庶幾聞風而起各竭力募欵寄擲上爲聖主分憂卜爲官紳分任則幸甚矣專此敬請德安無賜鄉愚弟夏葆生夏芝倫金兆祥土以中李雅亭李蘭亭陳斯美婁思渭王碩安鄭三多李寶金李錫賢夏紹基謹同　首拜啓○附墊捐各善士姓名數目紹興府山陰縣四十都一圖下天樂鄉居住夏葆生捐洋一千二百元夏芝倫捐洋二百五十元李雅亭捐洋七百元金兆祥捐洋一千四百元李蘭亭捐洋七百元陳斯美捐洋三百廿元王以中捐洋一千元婁思渭捐洋一千二百元王碩安捐洋二千元鄭三多捐洋二百三十元李寶金捐洋三百十元李錫賢捐洋一百五十元夏紹基捐洋八十五元共十三戸合先墊付捐英洋九千五百四十五元訂期本月二十六日彚交山會蕭三縣賑捐分局散放俟各處捐欵集後由局給還一半合併聲明速乞登報俾衆皆知 
[海寗附賑所啓]  
　　敬啓者海寗爲濱海瘠區農民素鮮蓋藏惟賴秋收爲終歲事畜之資今年七月下旬疾風暴雨四晝夜蛟水陡發田禾被淹雖竭力堵救而各處同時發蛟水無所歸積潦十餘日早稻之將熟者霉爛殆盡其高處田圩猶冀晚稻薄收藉資餬口詎八月廿四至十月初五又連雨四十日兼以海潮暴漲溢人内塘一片汪洋圩岸莫辨所剩晚稻至此亦顆粒無收矣夫以素鮮蓋藏之區小民竭終歲之勤其勞苦固不待言而播種之資本或出自告假或貸之質庫方謂功告垂成藉補不足而乃人力已竭天災遽加一再遭殃全功盡棄目下災歉初成四鄉窮民已有雜糠枇作食者以嗷嗷待哺之衆處岌岌不可終日之勢而距來歲蠶桑尙有半年之久則更不堪設想矣尤可慮者吾浙十一府七十七州縣同時被災雖蒙上游諸鉅化協濟諸善士多方籌畫而災區太廣其惠及吾邑者分潤無多杯水車薪時虞匱乏爰集同人廣爲勸募倘集有成欵卽當附入官賑協賑以冀多多益善凡我同鄉或宦遊他省或佐幕大邦或貿遷異地情關桑梓固宜迅賜解囊急子援手者也惟是獨力則難支衆擎則易舉若多一勸募之人卽多一捐助之人亦卽多一活命之人所望轉　同寅同事同業諸仁人不分畛域大沛鴻施不特闔邑災民羣沾厚惠卽經募諸人亦當一瓣心香爲諸君子祝延也臨風引領不勝翹盼之至再如蒙惠賜賑欵請寄上海二擺渡怡成絲棧間壁海寗附賑所掣付收條按月登報以昭信實一俟集有成欵卽當匯解海寗附入官賑恊賑内散放寓滬海寗同人沈能虎宋書升徐鴻逵土家振楊士蓮土宗羲張孝傳查濟元應鏞朱士俊陳子芩高朗莊㳯朱士廉公啓 
[聲明賑欵]  
　　敬啓者敝處前設振所專募瀘捐承各公所互相協助嗣經登報聲明於九月十五日停止兹蒙絲業會館施少欽封翁前募瀘捐除墊解銀兩收足外餘規元一百五十兩零八錢六分紋銀四十二兩二錢二分洋一百零四元花洋人元對開七元日本洋二元小洋一元九角銅洋三十二元錢三千一百七十文齎交前來以清瀘捐經手現在敝處募收浙江餘上賑捐合將前項來欵如數收訖以備浙賑之需用登報章　鳴謝忱[  上海四馬路盤記浙江賑所謹啓十月廿一日]  
[蘇省撫轅抄]  
　　二十日藩轅牌示照得署靖江縣知縣朱江調省另候差委所遺篆務當經詳委試用知縣徐錦華署理惟該員先經派委已丑科文闈簾差應候闈務事畢再行赴任飭遵在案兹據差竣回省務速遵照前札迅赴署任以重責守候補府潘學祖禀辭回吳淞江厘局正任陽湖縣金士準正任寶山縣葛慶同均禀辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[山陰關杏南大均有弄璋之喜二十五疉前韻和之]  
　　驪龍畏暑抱珠睡則向深潭老蚌探學養元功初念遂達生宗旨兩心諳家聲江左二千石　系淵明五十三君有印曰淵明五十二世孫他日命名仿羲獻固應小字曰如南 
[上海黄茂才夢畹協塤次韻見懷二十六疉爲答]  
　　清才叔度滄波隔千頃汪汪未易探閱世變遷雙眼冷論文得夫寸心諳金針廣濟成材衆玉振遥聞擊節三不信潮來黄歇浦也如萬派瀉東南 
[吳郡王上舍振甫肇鋐自津來書言將入都應試二十七疉寄之]  
　　王　自度莫哀曲名勝先從冀北探一顧空羣機逆睹睹廿年作客味應諳凌烟畵相何妨再太液承恩幸接三聖主求賢宵旰切敢同霧豹隱山南 
[寄懷滁州呂大令秋樵增祥津門二十八疉]  
　　立馬天津橋上望樓臺近水月先探大名彪炳同僚服小事糊塗妙旨諳錦句爭輸才有八金人愛學口緘三談邊偶建封侯略頡利成擒繫越南朝鮮之亂幽大院君而定是役君參戎幕　有功焉 
[如皋顧延卿錫爵將使英法二十九疉寄贈並懷佳弟仁卿同年錫神]  
　　龍門百尺高于阜　道當年負笈探劉興化師前主上海龍門書院導人以宋學爲宗余肄業八年君亦數次來學讀萬卷書名不愧論千秋事孝先諳太夫人春秋高君孝事惟謹絕裾温嶠貪升斗大被姜肱有兩三將毋且教余季代鵬槫天外快圖南 
[上海王二梓生玢彦久不得耗秋夜獨坐賦此寄懷三十疉韻]  
　　梧桐葉落秋風起菊綻東籬漸可探邊塞荒凉蘇武老江關蕭索庾公諳燕臺揮手星周兩蜻　相思漏轉三開附近　宗子貴君宗夔石制軍新由湘撫升督雲貴可隨棨戟發滇南 
[大鳥公使圭介奉使朝行有期矣同人就紅葉館餞别三十一疉送之]  
　　使君奉命乘槎大禹域縱横渡海探與國聲文通聘熟曾遊英法各國語言文字並皆精解宇都功烈野人諳維新之始守宇都宮戰功最著同洲交幸定十一立政無私奉有三他日還朝　高館大　影動御河南北都　館在前門内御河橋南○崔太平星使惠人侍講國因持節赴美道出東賦呈一律三十二疉德星海外爭瞻仰萬　堂高許我探唐　邠一門孝友宣宗嘉之題其齋居曰德星堂清到詞曹眞不爽例搜公法舊會　皇　豔說吾鄉再青陽師丈劉芝甲　丞奉使英法今得公爲二諫　欣傳讜論三春正今上親政公　封三條宸衷嘉納　　去花旗能輯睦黨人休逞北同南美洲爲合衆國向有南黨北黨之分互相攻擊[  光緒已丑中秋前十日來安孫點君兾甫自東使著嚶鳴館寄隔]  
[上海四馬路文報局恊賑公所經收山東奉天賑捐七月下旬清單]  
　　廿五日蘇城俞公舘經交賣　助賑人洋十元常州李勤甫募惺惺子五元　恩補過子三元　倉繆衡甫　來邵雲農募錢寒氏靜修　復初堂香雨　屋四戸各二元錢姚侯江西無名氏寶善堂三戸各一元鄭昌齡李聯璧郁佳楚三戸合一元江錢氏郭錢氏夏尙友錢吳氏聊寄齋五戸各五角無名氏二百念文皖湖劉二百文未悟子一百文以上實收英　十五元　讀鎭徐甸孫　夢花館主二元本埠愼餘莊來鄞縣吳頌青三元又元生莊來邱才眉拱家耀洪　據沈積山陳竹三五善士　洋二元無名氏五元延季山四元松記求病愈一元常熱張永　號來王客人銅洋一元○本日共收英洋五十元銅洋一元剣併聲明 
[上海四馬路文報局内恊賑公所經收山東奉大賑捐七月下旬清單]  
　　念六日宜興任樹　堂來久存心人曹平銀一千兩原申實收規元一千另五十兩由本埠和生莊交　本埠龐怡泰絲號來南尋無名氏爲求父病速痊一千元太古上海輪船來換鵝　主本八十元又來漢口華記洋行吳朗珊募斗記善士七十元杭省莊公舘來楊福同祈保病痊　元又來莊誦先楊靜記兩戸各五元長崎徐子琛募葉　橋爲祖母病愈完願二元蘇城得見齋善　坊募無名氏求病速痊十元龍平榮昌號募劉德潤有記十元蘇城楊叔英病　完願五元本埠顯泰棧曁同人等年例設醮從儉節省移賑十二元餘杭胡裕盛帳房募高杭聆胡范氏胡姚氏三戸各一元胡顧氏八角無名氏徐左泉無名氏胡榖成四戸各五角刮敏齋四角無名氏三角蔣鈞才二角無力子二角銅洋一元胡記銅洋一元九江同泰典來求平安者一元嘉興王店厘局募王店屠亭各厘卡司事公助六元又巡丁公助二元梁溪幼童四明何徐因兩戸各一元李愼徽五角裕泰隆茂兩戸各四角舞湖徐舜湖楊李豐泰隆順恆豐樂安士張錦齋七戸各三角公大孔　卿夏翰章三戸各二角善慶堂朱銅洋二元又源昌魚行敖堯倉募程穉廷一元許沈氏虚對開一個愼思堂陳五百文龍　募堂四百六十文童男沈爾臧王德福兩戸各二百文夏秉卿趙金寶陳宏牽包稻香文記益壽氏鄰玉氏七戸各一百文以上實收英洋三元虚對開一個本埠無名氏十五元新甫氏一元○本日共收規元一千另五十兩英洋一千一百七十二元本洋八十元銅洋四元虚對開洋一個小洋九角今併聲明 
[上海四馬路文報局内恊賑公所經收山東奉天賑擝七月下旬清單]  
　　廿七日總收支所交來吉林電局廖子忠翁經募吉平銀五百兩申合實收規元五百十八兩三錢二分常熱愼餘莊來徐鐘善士祈求次子順安平安如意十　都門全芸軒募無名氏十元武突椿　兆記募無名氏四角又募邢新之張椿林兩戸各三百復興作石有章王吉安周連翁田廣昌五戸各二百夏和尙堯萬興胡永昌林應如蔡發祥五戸各　百汪聯記六十以上共實收洋二元四角海昌錢雲章募挹翠軒二元陸恆全一元徐藕齋守愚山房兩户各五角陸文安退思草堂玉樹堂錢崇勳　戸各虚對開一個○本共收規元五百十八兩三錢二分英洋廿五元爛班洋一元虚對開四個小洋四角合併聲明 
[上海四馬路文報局内恊賑公所經收山東奉天賑捐七月下旬清單]  
　　廿八日○絲業賑所彙解第十批賑欵規元五千兩本埠戲鴻堂箋餔主周悅樵翁規元五百兩甘露惜榖局募第二次秦顧氏英洋三十元樂善居士十七元秦梅記十元又經募三元蔡振記十元蔡桂記五元秦寶森中和叔記蔡子明蔡顧氏悟忏司馬恆義六戸各二元秦汝舟秦大椿秦篤籩秦竹君蔡煥庭蔡星　月軒柳材楚輝蔡書　呂道生吳正茂呂仁本十三戸各一元蔡芝庭建齋兩君合一元以上實收英洋一百元銅洋一元福建闔邑許以禮翁祈求庇佑　子保養成人爐丕洋十元又許夢熊翁祈母壽延年英洋五元本埠恊同慶票號交長沙虢吉屏翁規元廿兩龍平榮昌號來撫榮堂長房十元無錫安鎭戴壽山堂來隱名氏五元本埠印溪生翁求汾兒應試順遂三元應榮善翁爲求名順適一元揚州章樹卿募九經堂忠貞堂兩戸各一元裕號九八錢一千五貴堂啓德堂諸春華無名氏四戸各九八錢五百補不足一百八十又德記號經募得彩主善翁　元力不足一元以上共實收洋十元泰興縣署崔魯齋　酉山兩善兄募生花堂江李叔平孫子山三戸各二元陳子卿李丙南培元堂張俊民李實君李春軒姚煥卿古歙程子良吳清連九　各一元劉璧田　老堂傳經堂壽萱堂將與給内同興徐馬李椀芝八戸各五角李華川胡小荃王高　誁丙記品記五戸各四角周小存復興張小蜂三戸各三角張俊民陳寄三江彭富三戸各兩角琴燦錢四百又合也一百廿五文以上寶收洋念三　元○本日共收規元五千五　廿兩英洋一百五十七元爐丕　洋銅洋一元○本旬共收規元一萬五千另四十四兩八錢二分三厘洋二千七百三十七元四角二分計規元二千另另五兩一錢六分原平銀十兩另一錢七分八釐批申規元十兩另三錢七分七厘英金票五十七　售見規元一百六十八兩二錢二分花本洋八十元合規元六十　兩八錢盧坯洋十九元鎔見規元十二兩九錢二分銅洋十五江鎔計規元四兩另二分九　虚對開　九個計規元二兩六錢三分七厘小洋廿五角合規元一兩八錢三分一厘錢二千九百八十七文計規元二兩另六分○十四共合規元一萬七千四百十六兩八錢五分七厘○退除所收戲鴻堂周悅樵翁三月廿五日捐欵規元一千兩○連前除退共收規　六十五萬二千另九十四兩八錢三分○○本日解東海關道第十一批東賑庫平銀一萬兩計規元一萬另九百六十兩○連前共解規元六十六萬四千八百八十三兩八錢八分一厘○實淨存墊解規元一萬二千七百八十九兩另五分一厘合併聲明 
 
 
 

Page 10

 
 
   
 
