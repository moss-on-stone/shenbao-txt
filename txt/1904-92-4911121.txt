# 1904 - 92 - 4911121

 

Page 1

 
 
[勸捐萬國紅十字會經費] [  申報館協振所謹啓]  
　　俄日興兵生靈塗炭曠日持入尙無已時兩國受傷之兵例由泰西紅十字會救治獨我東三省黎庶連天烽火骨折心驚去住兩難死生莫卜昊天不吊何又降此鞠凶耶滬上同人惻然憫之商之各國樂善諸君聨爲萬國紅十字會派人前往戰地救援難之人寒則衣之飢食之病則更爲之醫之藥之并特貨輪船載之出險特是事關重大所費不貲刻雖集有五萬餘金而來日大難亟須補助所望寰中義士海内仁人各解囊金拯民水火較之散財助振其功德更無可限量矣如荷樂施請交申報館協振所帳房自當掣奉收條以昭憑信率布寸臆伫盻慈雲敬叩善安伏維垂鑒 
[新印大字遼金元三史出版] [  點石齊啓]  
　　遼金元三史爲近時極要之書大小試塲命題皆兼及三史局刻繁重價值又昂海内寒儒每苦力難購置且三史中地名人名之類率皆　牙佶屈記憶難浩臨時若不檢查卽素經流覺者亦往往有差舛之虞貽悮匪淺此書最宜付之石印以便取携而竟無人計及於此今始由本齋用影石法縮印選取頂上紙墨故能字跡明顯朗若列眉平日用功旣屬不費目力而携带則尤極相宜裝訂廿八册價極克已祇收回工本洋銀四元八角欲購者請臨英大馬路本齊三馬路申報館申昌及各書坊購取 
[籌餉練兵說]  
　　草莽小臣嘗恭讀十一朝東華錄十一朝聖訓仰見列祖列宗鑒於前明之以加賦亡國屢降諭旨詔後世子孫永不得加增田賦如有言利之臣以加賦之說進者嚴懲不貸綸音所布薄海同欽培民氣卽以固國基故二百數十餘年雖迭經水旱之災兵戈之劫財政困乏羅掘俱窮而廷吏疆臣從不敢議增田賦無他以祖制之難違慮民心之易散也近年以來賠欵日增國用益匱疆吏持籌而無計司農仰屋而興嗟於是種種捐欵如房捐丁捐烟膏捐茶酒捐或試辦於一隅或通行於各省或早經開辦或甫議舉行苟有欵項之可籌不計民生之窘迫惟按畝加賦之法終以祖宗定例綦嚴未敢冒不韙名貿然奏請乃兹者總稅務司赫鷺賓槯使以中國自强之道首在練兵練兵之要先須籌餉因念中國地方以十六兆方里核算應得田八千兆畝每畝加征錢一百文可得銀八千兆兩卽或地有肥瘠歳有豐歉而折半核算亦應實徴四百兆兩之數因開具節略呈請外務部代奏正月二十一日欽奉上諭謂按里計畝按畝計賦令每畝完錢二百文磪可經久百姓亦不受絲毫擾累仰窺 
聖意蓋今日時局非練兵無以自强非籌餉亦無以練兵也雖然竊嘗思之祖宗舊制固不應違然事或有益於國有利於民則因時制宜未嘗不可稍形通變以今日中國處列强競爭之世眈眈虎視無一不存併吞之隠謀若不振我兵威誠不免爲印度波蘭之續所難者武備固不可不整民心尤不可使離溯自近數年來民間捐項之繁已不啻細如牛毛無一孔之不入以致百物騰貴民不聊生幸加賦之說未行小民守數畝薄田猶可藉供饘粥今忽欲於正賦之外每畝驟加錢二百文以江浙等處田畝素號豐腴猶難堪此重歛况西北諸省田多荒蕪有名無實正供猶不易輪納何堪加以重征此令一頒勢必至小民輕棄田廬不復從事耕耨貪小利而忘大害無乃非培民氣固 
國基之意耶或曰然則赫鷺賓槯使之議固不可行與曰是亦有說蓋槯使英人也西國爲政之道賦稅極重然民不以爲病者凡稅餉所入無論爲練兵爲購械以及辦警察而除盗賊興商務而濬利源以民間所納之欵仍用以保衛平民故閭閻皆踴躍輸將並不敢稍存吝惜今榷使欲以泰西之法行之中華殆亦以加賦雖拂民心然藉此欵以練成勁兵於民未嘗無益不知中國各省練兵之議早已行之有年數十萬黄金大半擲於虚牝非特虎狼强敵曾不敢稍攖其鋒卽内地小小匪徒亦復糜餉勞師無由收凱旋之效此次加賦練兵之議果定徒令庸劣之地方官多得一生財之道而小民困苦固何由上達九重况乎創辦之初造册丈量弊竇尤必百出聖諭所謂百姓無絲毫擾累者恐亦徙托空言斷不能見諸實際然則榷使之議殆亦但知其一而不知其二者哉比聞此事方飭下各督撫體察情形悉心會商逐條核復竊願身爲大吏者利害兼權本末兼顧庶不至蹈前明之覆轍而吾儕小民亦可暫安耕鑿之天哉 
[電傳宫門抄]  
　　昨晚八點鐘時京師友人專電告知本館云二月十九日皇上召見軍機大臣及長庚是日並無明降上諭　 
[旅順電音]  
　　前日俄國駐滬辦理軍務大臣德希諾君得華歴二月十七日午後六下鐘越五十分時旅順所發電音云我俄海陸軍總督矮立幾息夫刻已行抵旅順察閱從前被敵人擊毀之沙列維脫雷維生百拉得三兵艦及各處砲臺船塢病院情形旋又縱覽口門見各兵船仍出入自如全無阻滞知日人堵塞之計功效全無目下陸路民人依舊肩摩殺擊市中鋪户密比如林蓋已事過情遷無異昇平景象矣至房屋数處前被轟砲所轟凡甫至旅順之人咸乘暇來觀謂足留作雪泥鴻印云 
[俄製軍艦]  
　　　日本大阪某日報云俄國軍艦之方在製造者除戰船啞立爾及巡船司拉烏矮外尚有皮磨氣誇之唔及伊司磨爾之二巡船另一砲船供偵探波斯海灣之用以上皆製自聖彼得羅堡目下將次告成至黑海船塢中所製戰船一爲生托愛司他尼耶司一爲生托是摇恩一爲苦利沙司托磨又一巡船名卡唔爾啞氣耶苦之夫及水雷船九艘此外拔爾氣之苦及烏矮兩船塢則方製造載重一萬六千六百墩之戰船二艘約計明年皆可蕆事矣 
[俄築砲臺]  
　　日本大阪某日報云自西歴三月十四號爲始俄人在旅順老鐵山燈塔之東築一極大砲臺日 
役農民三百名多至五百名輔以工程隊三百五十名經之營之昕宵不輟至舊有各砲臺西園皆樹立木栅高五尺以上遍施銅線結成之網臺後距八尺許通以銅線二條蓋以防日人猝然攻入也火車站添備客車七百輛或曰其意實 
 
 

Page 2

 
 
準備退兵未知磪否 
[俄役華人]  
　　日本大阪某日報云旅順口駐有俄國陸軍第二十五及第二十八隊皆新自俄京到來此外尙有騎兵砲兵約二千餘人民政廳貲雇華人四十餘名每人月給俄銀四十圓令刺探日軍動靜有能將敵情密報者酌犒俄銀四五百圓某日俄官許外人由牛莊附火車華人之購票登車者較平時多至二倍甫抵金州車站卽偪令下車押往蘇家屯供建築砲臺之役 
[物價奇昂]  
　　日本東京某日報云旅順一地自被日人攻擊市中物價昂貴非常計火油一物烟臺每斤不及洋銀四分旅順售至三角麥麫每擔烟臺祇值英銀二元二角旅順售至俄銀六七元饅頭每枚烟臺祇值洋銀六七釐旅順售至五分至於華人所需食物較平時加至十餘倍尙苦無處購求也 
[德帥談兵]  
　　英京倫敦來電云德國陸軍某營統帥議論俄日戰事謂西歴四月末號以前俄人萬不可與日本交戰若必勉强從事則一著旣錯此局全輸矣至於比較砲步兩軍之力則日本似勝於俄 
[互賭國命]  
　　美國紐約克省秃利皮愛恩報云俄國諸海口四時皆被冰封極欲於他國得一無冰之港其所冀望蓋五百年於兹矣烟溯從　當伊朋皇拔希利皇伊排諾皮之氣皇在位時曾於白令海及北冰洋得有屬地然猶未足饜其所求也迨伊朋鐵利矮爾皇及矮司托拉亨皇踐阼越始湖而過得一陸地於裹海少濱洎乎大彼得皇力片經營乃由拔爾氣之他海灣得以直冋歐羅巴然仍苦被氷凌阻隔至女皇卡若倫之以來世擴地至愛幾希奴然達達内爾司依舊屬之他國所闢門户尙未能出入自如直矣皇矮立幾生違皇第二臨御以來靈駕旗乃得招展於日本海岸之一角至此而蓋烏拉地保司德港方入其版圖顧每歲半年猶在氷天雪地用是思越大西洋而北染指於瑞士腦威豪奪巧偷其本性也然欲由拔氣之他海直前急切尙未能如願乃改由地中海進占據薄司薄拉司曁違違内爾司兩岸以冀兵船得自本國出黑海嘻是豈英德兩國所容易依從者哉於無可設法之中姑籌一法則先將波斯征服俾風輪火琯可出波斯灣雖英人聞之急赴抗拒而俄已在地毬之上得握控制海面之權矣由是求擴士地於三韓所惜與本國相距甚遙爰先就滿洲經營締造此次戰端突起不幸而敗所得之則地自必歸還而日久月長枉自將性命貲財投諸大海頻年計畫失於一朝俄人當之能無惋惜其與日人交戰直可謂之以國命相賭博焉孤注一擲豈易言哉 
[英改軍械]  
　　英京倫敦來電云我英議改新式軍械一事計至一千九百零七年三月三十一號始慶成功核其所需應共籌出金錢三百一十五萬磅左右届時擬先頒給印度之一處俾得頓改舊觀　 
[續録赫鷺賓宫保籌餉節略]  
　　一以上出示報縣立簿發諭各事應限三個月内辦妥至三個月底所派之十員每日在縣署會同辦公身歴目覩必已明　卽應分遺赴本府所轄各他縣會同各該縣照第一縣辦法限三個月内辦清仍於分遣時各派候補官十員分隨學辦至第二期三個月底卽可謂本省一府之事辦結一第二期後應將隨同學辦之一百員分遣本省内各他府所轄之縣責成會同各該縣照辦至第三期一個月底卽可謂本省開辦之事辦結一每縣至三個月辦結時應將本縣四叚内共有畝數若干按每畝二百文應有錢糧若干報明本府由府詳呈上憲轉報户部立案以憑日後核對一已經註册之地畝若業户有售賣等事應由原業主曁買地人執持原領之諭帖一同赴縣報明卽將諭帖上按所報情節更改或分别新發其地畝册簿内亦一律照改一至十月初旬應由各業戶執持諭帖親自赴縣署户科或特指之銀號内按畝完納錢糧領取號收爲憑一面由縣將所收錢糧註入本届錢糧帳内俟應收錢糧彚齊解由本府轉交藩庫存儲報明督撫轉咨户部知照倘有已經註册之地至期不來完納錢糧卽行議罰一業户赴縣報明地畝或完納錢糧時不得出該縣書差人役向其索取規費該業户等亦不得自行餽遺各處征收錢糧不得於二百文之外多取絲毫解庫時亦不得留支少繳一開辦之第一年一省之事辦清卽應將隨學歴辦之一百員分遣附近五省照原省辦法由各縣開辦仍由各該省派遣候補人員隨同學習如此辦理至第二年底卽有六省地方辦清 
一第三年應將六省隨學歴辦之人員分赴其餘十二省隨同縣官一體照辦至三年底十八省地方均已辦清一此事之大略辦理卽係如此至各處各事必須之詳細章程應俟歴某事卽定某章惟總以章程愈簡爲愈妙此大略辦法或有應删應改之處至三年各省一體開辦後再爲斟酌増損以期盡善一此事原應責成各省督撫司道認真辦理尤應由户部隨時特派部員前往各省任擇數縣抽查所辦事宜以期各省曁所立册簿帳目號收等項實得劃一之效三年自必實有把握收數必可及四百兆之譜而有餘矣按國家旣得此四百兆之鉅欵若問應作何項開銷執政者自必具有意見惟若本總稅務司主張之則可用此欵者約有數項開列於後一保衛國民求益防損不能不請求練兵中國練兵可分四大隊大約足用一駐直𨽻一駐兩江一駐湖廣一駐兩廣每隊爲常備兵五萬人一隊中每年需兵丁錢糧五百萬兩又六等武弁一千人每年需五十萬兩五等武弁五百人每年需五十萬兩四等武弁二百五十人每年需五十萬兩三等武弁五十人每年需十五萬兩二等武弁二十五人每年需十萬兩頭等武弁十人每年需十萬兩共六百八十五萬兩此爲一隊之費合計四大隊共需二千七百四十萬兩又武備學堂四處每處年需五十萬兩共二百萬兩又軍火軍械年需三百萬兩統計爲三千二百四十萬兩以上皆爲常備兵之用欵惟常備應有年限限滿爲續備又滿爲後備其續備後備之用欵可按常備减數計算約爲一千五百萬兩如此辦理十年之内常備續備後備各陸軍可得五十萬人年費共四千七百四十四萬兩註卽按五千萬兩計之一陸軍應練自非緩圖然較此尤要者卽爲海軍緣整備海軍遇有戰事均在國外若無海軍一有戰事卽在國内查中國海軍應設爲三大隧一在北洋一在南洋一在適中之洋面每隊應有戰船大者十隻水雷船大十隻小五十隻本隊水手共一萬五百人年需錢糧一百零五萬兩又本隊各項水師武弁四百人年需六十萬兩兩共一百六十五萬兩此爲一隊之費合計三隊爲四百九十五萬兩又購備三隊之大小二百四十船約需費二萬萬兩每年購備十分之一永無停止計每年應需二千萬兩又水師學堂三處每處年需五十萬兩共一百五十萬兩以上海軍共需二千六百四十五萬兩註卽按三千萬兩計之節略未完容俟續登 
[帥旌蒞鄂]  
　　漢口訪事人云本月某日正任湖廣總督張香濤宫保自南皮珂里秉節赴天津取道汴梁由許州乘火車至磪山小駐十一日由磪山抵信陽下榻道署署督中恊張虎臣恊戎夏口廳同知馮少竹司馬均往謁見翌晨帥節由信陽啓行午後四點鐘時抵漢口文武員弁迎迓如儀少選宫保乘馬車入商務局接見藩司李少東方伯泉司岑尭階廉訪糧道譚伯成觀察鹽道繼蓮溪觀察漢黄德道兼江漢關監督陳復心觀察十三日清晨乘某兵輪船渡江赴鄂遄返督轅刻尙未悉何日接篆視事也 
 
 

Page 3

 
 
[松試有期] 　 
　　松江訪事人云江蘇提督學政唐春卿大宗師定於二月二十四日試竣蘇屬二十六日秉節赴晏江卽於是日取齊太倉州屬各邑生童屈計三月初十日左右文旌始可蒞松云 
[撤任有由]  
　　廣州訪事人云廣東封川縣向大令因案撤任一時人皆莫悉其由兹聞諸深知其事者謂縣中向有封船之舉每年一二次多或三四次所需價值皆由鹽埠發給相沿成習人皆莫敢或違自大令到任以來常藉封船爲名向盬埠任情勒索每歳多至數十次其實並無公事亦未嘗用船也去臘鹽埠緝私船與古勞販私船相遇互相轟擊槍斃私販一名古勞人遂投縣控告大令以例載聚衆販私格殺弗論遂批斥不准仍罰銀二百兩以示之懲繼又濳令典史某少尉至鹽埠告之曰槍斃人命律有明條本縣今已爲之解圍爾將何以酬報埠中人願如古勞所罰之數奉以爲壽大令少之索至六百金埠中人不能堪據情控諸兩廣督署督憲岑雲帥立飭陳大令繼曾捧檄前往查悉實情故有此讉又以大令平日受賄皆由門丁楊某經手因著將楊交出聽候訊追 
[姦擄駭聞]  
　　蘇州訪事人云邇有黄渡人金某者乘舟來省述及伊戚某氏女途中被梟匪强姦擄劫等情聞之殊堪髪指先是女家居靑浦縣治大村年甫二九許字鄰村某姓子涓吉三月某日行合卺禮女母某氏以無力直備妝簽於本月初七日雇舟挈女赴黄渡擬向戚串金姓家稱貸不意甫繋纜突來梟船二艘將女劫去輪姦越二晝夜載至近鄉售與某甲議定身價洋銀五百元金聞之向甲陳明謂羅敷本自有夫不可冒昧從事甲遂婉言辭謝梟黨遷怒於金拘置舟中勒令將女身價如數繳足旋經人排解再四許以洋銀一百三十元先付五十元餘容續付梟黨不及久待竟於翌日牽去金所豢之牛金因此偕氏至省垣十四日擬投憲轅控告或告以事在靑浦自當控投本縣越訴恐不准行金乃與氏垂頭喪氣而去 
[節烈承家]  
　　松江友人來函云婁邑孫嘯艇大令爲可亭封君哲嗣封君名希何道光庚子游幕臺灣越海覆溺德配許太夫人聞訃痛不欲生祇以子幼家貧未忍苦守柏舟之節旣而大令入皖江戎幕由軍功保與至知縣以太夫人不願就養官黟縣數年卽告歸養親客歳腦月偶櫻小極遽赴修文越日姬人丁氏仰藥以殉迨家人覺察早已玉殞香消附身之衣手備井井知其所志早决矣刻由族戚呈報有司轉詳太吏奏請旌表嗚呼峯泖秀靈鍾毓獨厚傅之里乘不亦足以勵名節而敦簿俗哉 
[甌郡官場紀事]  
　　温州訪事人云浙江温州鎮總兵余鼎臣軍門朝貴於正月二十六日偶抱微疴翌日卽騎箕西去公子卽遺丁投道轅及營務處禀報出缺日期一面由中軍黄佐卿遊戎將旗牌印信及防營統領關防遵例封送營務處王雪廬太守收領二十八日二點鍾時閩浙總督李勉林制軍電飭將温防統領一差權歸温處道童韶甫觀察兼辦至温州鎮篆則照章先由黄游戎護理○委辦狀元橋釐局之候補縣丞劉理南二尹瑋於本月初五日午刻由上海附招商局普濟輪船抵温歷吉十一日蒞局任事 
[鄂省官場紀事]  
　　漢口訪事人云鄂省勤成學堂監督楊太守鍾羲現經上憲委辦漢口釐金下局事宜所遺監督一差攺委周太守以翰接辦並兼監修工程○新任漢黄德道兼江漢關監督梁觀察崧生於本月某日蒞漢暫假熙泰昌茶棧小駐行旌聞履任之期當在桃花時候也○漢陽縣知縣周桂溪大令現届瓜期由上憲札委馮大令賞署理業於本月初十日彼此交替矣○荊宜施道余尭衢觀察因督憲張香濤宫保業經回鄂特於日前乘舟至省禀商要公 
[星使蒞申]  
　　出使奥國大臣楊星使晟　　陛辭南下前日由大沽口乘招商局新豐輪船抵申在洋涇浜長發客棧駐節俟將公務勾當就緖即須擇吉出洋 
[使傅回華]  
　　出使奥國大臣楊星使奉　　召回華秉節抵滬昨日午前命駕赴道轅拜會蘇松太兵備道袁海觀觀察繼至上海縣署投刺縣主汪瑶庭大令飭丁擋駕 
[致祭龍神]  
　　昨爲致祭龍神之期清晨九點鍾時上海縣汪瑤庭大令偕教諭邱贊思廣文率同縣丞楊玉書二尹主簿孫立幹少尹典史趙敬臣少尉命駕至南市龍神祠竭誠致祭　成而退分道回衙 
[上海官場紀事]  
　　昨日署南匯縣知縣張玉泉明府因公來滬趨詣轅謁見蘇松太兵備道袁海觀觀察繼至上海縣署投刺縣主汪瑤庭大令延入花廳茗談良久而别○昨日松海防同知黄小霽司馬命駕至縣署拜會縣主注大令蓋商辦要公也○昨日江蘇海運局總辦孫述庭太守因公至縣署拜會縣主汪大令互談良久始别○昨日松江管糧通判劉德生通刺因公來滬乘輿詣縣署拜會縣主汪大令茗談良久然後興辭 
[續録分發人員驗看名單]  
　　新海防例指省分發鹽巡檢鳳寛正紅長蘆巡檢王芸芳奉天直隸楊灏山西直隸左琦湖南安徽劉文燦山東河南培清正白廣東王憲章河南陝西王本晉四川貴州何琨四川湖北楊濱洲貴州湖南稱祖佑浙江四川從九品鄧琳湖南甘肅楊承殺湖南雲南高聿東四川陝西李運和湖南四川范嘉謨貴州雲南典史黄成憲湖南江西高焕春山西河南傅儒拍湖南甘肅王松年安徽河南王滋江蘇安徽陳國璋四川雲南江志清甘肅陝西孫逢辰浙江直𨽻未入流王光煒江蘇四川徐鑫江蘇湖南籌餉例指省分發從九品孟必昌湖南廣東特旨指省分發知府宋樾山東真𨽻勞積指省分發知縣朱作梅順天山東同知銜屠義瀚湖北直𨽻府經歴劉光烈順天奉天巡檢章復懋湖南奉天議叙呈請掣籖分發鹽大使五品銜胡福鴻山西州判于五� 
典浙江議叙呈請指省分發鹽大使甘世茂廣西廣東截取呈請指省分發同知劉秉權山西甘肅陳湘濤四川貴州恩廕呈請掣籖分發通判常文炳湖南胡承業湖南徐孝喆雲南恩廕指省分發通判張國勳河南雲南應補呈請分發知府夏銀疇四 
川廣東知縣張超南福建湖南阮鳳鳴江蘇浙江州吏目聞士溶江蘇直隸賀家瑞湖北廣西典史李書雲山東河南未入流 
孟承業順天山東鄭承培江西河南 
[萬國紅十字會電文]  
　　啓者本會奉吕大臣抄示四川軍督諸憲曁常鎮道先後來電匯賜巨欵並允勸捐仰見各大憲與賢觀察仁風愷澤拯濟羣生之至意同人曷勝銘感謹鈔乞登報伏希公鑒二月十六日四川蘇將軍錫制軍暨諸公來電吕盛吳大臣暨各位均鑒元電敬悉諸公苦心籌維救民水火欽佩曷勝公商籌匯銀一萬兩以應急需肅復蘇嚕岱錫良鄭沅馬維騏同鎮司道叩咸二月十五日鎮江郭觀察來電欽憲吕鈞鑒元電謹悉紅十字會遵捐濟並行道屬官紳商富勸捐濟用道直[  上海萬國紅十字會同人謹録]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[厦島瑣譚]  
　　厦門訪事人云水仙宫前菜市場早已落成前厦防同知駱司馬曾諭令水仙宫島美街各商民限定去年十二月杪遷往設攤貿易迄今逾限已久各商民猶觀望不前邇日新任厦防同知高司馬出示限十日内一律移徒不准再遲本月初七日各商民相約罷市旋由各董带同地甲再三開導始開市如常○厦門向有大　駁船装運各輪船貨物時往往有奸人私運軍械洋藥諸弊且匪徒乘機竊物尤爲防不勝防稅務司阿嗣理君因訂定章程三條一如輪船入口尚未泊定雙榮杉板等船不准搭篙上船如違或責令該船户罰銀或將該船入官拆毁一輪船停泊後杉板各船應離輪船三丈靜候本關鈐字手先行上船查騐完竣搖動小旗杉板人等見旗搖動方可上船如違或責令該船罰銀或將該船入官拆毁一如有駁船近輪起下貨物各杉板船不得靠近駁船應離遠處停泊違者照前罰辦禾山加禾等鄉地方廣闊居民繁盛械鬥之案時有所聞前年道憲曽設立保甲分局委員辦理如遇鄉民持械鬥毆可以隨時解釋現因經費艱窘籌措爲難已將是局裁撤矣○茶商向在清明前後籌集巨貲派人赴臺北購茶販售去年業此者　耗甚巨以至今年皆裹足不前雖節近禁烟渡臺者尙屬寥寥無幾也○本月十一日之晚八點鐘時畸頭宫許公館忽報火警經左右鄰出而撲滅當倉卒時有衣箱二口被匪徒乘間攫去○本月十一日之晚更魚三躍時清保蘇厝埕附近某甲家突來暴客若干人肆行劫掠甲自夢中驚醒大聲呼救被盗砍傷數處旋劫去金珠首飾衣服約值洋銀一千餘元翌日開明失單報請厦防同知高司馬履勘飭緝 
[鄂渚晴光]  
　　漢口訪事人云邇日鄂垣善後局發出銀五萬兩交銀圓局鼓鑄以利民用而濟時艱○湖北候補知府金峙生太守前奉兼督端午帥札委就襄樊一带招募勇丁若干名現已如數募足带回省城以便訓練成軍藉資防衛○日前緝捕營管带王先舟游戎率勇馳赴黄州擒獲要匪胡良起一名押解到省禀知兼督端午帥禁候訊明核辦○本月初旬有世職某某等人具禀撫轅請准迎賽燈會兼督端午帥允之是豈藉以點綴昇平耶不然胡好整以暇若此也 
[潯江紅鯉]  
　　九江訪事人云邇來府尊孫景裴太守目擊江上風濤險惡行人向渡不無覆没之憂爰飭令義渡局多備救生紅船若十艘隨時援救一面嚴諭各船户不准逾額多載客人○邇來常備中軍統領岳鳳吾鎮軍每日督率標下營弁勇操練泰西陣式平日勇弁非入市購物不准輕出營門亦可見軍令之嚴肅矣 
[示禁小錢]  
　　昨日上海縣典史趙敬臣少尉查悉邇來砂壳小錢市中充斥不特商民受累且持以購物易起爭端因卽出示嚴禁大旨謂嗣後一切貿易概用制錢不得强用鵝眼以及鉛鐵之類一面飭各鋪地甲隨時查察遇有犯者立卽禀明以便送縣訊辦 
[賽會路由]  
　　本月二十日爲清明令節好事之徒迎賽城隍神會先期○○定路由是日神駕出廟朝西走舊校場過北香花橋朝東福佑橋出天官牌坊過海防廰署往南過益慶橋東街彩衣街朝西縣南縣西往南虹橋往西杜家灣穿心河橋莊家橋往南過參府往南過楊家橋進胡家弄朝東過守備署薛家橋王家弄往北過陳篐桶橋沿浜朝東過化龍橋往北進談家弄過道轅往北過蔓笠橋出大東門過吊橋往南走裹馬路公義碼頭朝西過鹽公堂梅家弄往南過青龍橋朝東走小普陀橋朝四進東鈎玉弄往南陸家浜沿馬路一直到璮晚上進西門朝東過杜家灣穿心河橋往北走石駁岸過東馬橋朝東過南香花橋陳市安橋往南晝錦牌樓三牌樓往南過太平街朝東果子巷彩衣街往北老學前四牌樓長生橋往西回廟 
[象罔求珠]  
　　有錢銘志者行經英办寶善街宏茂昌襪店門前忽被偷兒乘間竊去身畔所藏珍珠四十粒所值不貲急投上海縣署禀請派捕嚴緝縣主汪瑤庭大令准之立飭捕投某甲赶緊查緝一面移文英美等國公共租界及法租界兩公廨請分飭探捕一體偵訪尙未知可望合浦之還否也 
[總巡除道]  
　　昨日本邑城厢内外保甲總巡朱森庭明府命駕至南市各街道巡行見吉祥弄施家弄等處垃圾堆積如山因飭十六鋪地甲押令挑夫掃除清潔 
[公廨停訊]  
　　昨日英美等國公共租界公廨輪應英總領事署繙譯官寶述德君會訊寶君以前日耶稣復活之期適逢禮拜須於是日補行慶祝因飭丁禀知讞員黄耀宿司馬停訊一期司馬以今日清明令節遂亦備文照會所有捕房各案統俟二十一日訊供至法界公廨　爲讞案之期讞員陳大令備函告知法總領事署繙譯官將各案併入下期判决 
[馬路工程局瑣案]  
　　前日丁祥甫所駕朱家角航船抵埠時被泗涇航船夥余芝田砍斷纜繩因之扭訴捕房轉解馬路工程局總辦翁子文太守倩襄讞委員黄衡堂二尹研訊丁供小的船甫到埠徐阻令攏岸向之理論遂唆使余將纜砍斷幾瀕於險求賜徐供丁繫纜小的船上商令解去陡被兇毆二尹判令將余枷號五日發馬路中示衆○屠夫錢采生驅豕過馬路適爲工程局總辦翁子文太守所見飭捕拘押旋經黄二尹研訊判令枷號五日發祥記碼頭上示衆 
[英美租界公廨紀事]  
　　去秋孀婦周王氏控其子調生違忤等情經前任讞員鄧鳴謙司馬提案訊明發交改過所羈禁前日氏投案籲求開釋讞員黄耀宿司馬准之昨晨將調生提到飭具改過切結交氏領回管束○去冬英商八巴利投該管領事署控恒和莊主人俞竹卿圖頼期票洋銀五百元等情前任讞員關絅之司馬接准領事照會移請蘇州元和縣將俞提到會同英總領事署繙譯官翟比南君質訊屬實押候追繳昨日俞求交妥人保出措貲司馬允之○張亦慶控顧長根糾黨將其妹張氏誘令捲逃向論兇毆等情讞員黄耀宿司馬查知顧在日商某洋行貿易因卽照會日總領事提押捕房聴候訊核○倪友高控趙聞新葉全生以田單抵借洋銀逾期不贖向論遭毆等情司馬飭押候訊明核奪○陳慶生控陳裕生呑没木價洋銀等情司馬飭押俟核奪 
[美租界捕房紀事]  
　　前晚十一點鐘時德國駐滬某兵船上甲乙二水手乘暇至虹口蜜勒路三百八十號門牌粤妓阿友家尋歡不知如何忽起爭端互相毆擊被一百十二號二百三十八號二印捕拘入捕房捕頭麾令出門自投本管總領事署控訴○前日薄暮時西人某甲不知因何被四十三號西包探拘入捕房捕頭令押解至本管總領事署禀請訊辦○前晚某國兵船水手某由醉容可掬在西華德路胡閙不休致被某號巡捕拘住雇令四千三百三十八號東洋車載入捕房捕頭令押至酒醒時釋出○昨晨妙手空空兒趙阿生掩入北河南路王靜蘭家行竊衣服若干件携之而出適爲包探顧福其听見拘入捕房捕頭令押候解送公堂禀請讞員黄耀宿司馬懲辦 
 
 

Page 10

 
 
[上海北市絲業會館籌賑公所施子英經手各處水災賑捐正月初一至廿九日第一百四十次清單] 　　　　　　　　　　 
　　初一日施程氏洋廿　　施氏十元○初八日無名氏銅洋五元○ 
初十日無名氏銅洋一元○十一日鼎豐號銅小洋八十二角○十三日留溪姚氏洋廿元○十五日王方氏求病痊洋一百元王愛寶求平安小金鐲一對重一兩二錢兌見洋六十二元八角公記銅洋二元○十七日顧溶爲次子完姻移筵資洋一百元○十八日李良基久病速愈求消災降福合宅平安洋五百元古歙　拙齊求病速愈身體早健兼代二兒病愈完心願小洋一百角銅洋一元二角○十九日益壽銅小洋二百角○二十日楊州江桐川酬願龍洋六元六角泰州陸士林求父外　還愈英洋二元無名氏小洋九角俞盤生銅洋一元○廿一日江都王利辛求家宅火燭平安洋二元○廿六日梁溪太原鎬氏棉衣擉廣東龍洋四十元○廿七日許建屏洋一元○廿八日長洲懷德堂洋一百元森記洋三十四元胡益記安記各十元餘杭何氏求在生平安臨終善化十元○廿九日寶應朱東朔洋十元朱仲修求平安各一元童子五角○正月份共收洋九百九十三元扯七二七合規元七百廿一兩九錢一分一厘龍洋六元廣東龍洋四十元扯七一合規元三十二兩六錢六分小洋一百廿八角扯六七五合規元八兩六錢四分以上共收規元七百六十三兩二錢一分一厘銅大洋十元銅小洋二百八十四角連前共收規元三十七萬一千八百七十八兩五錢二分八厘銅洋三十八元四角 
[上海六馬路仁濟善堂籌捐公所施子英經收山東各處等賑捐正月初一至卅日第一百十四次清單]  
　　正月初一已武林大原子求增妻壽合家平安洋一百元初五日顧崧齡洋五元初八日同泰莊洋一元銅洋一元初九日求生意平安多吉龍洋廿元初十日陸炳忠求病速愈洋五十元無名氏銅洋二元四角十一日顧隱名求消災延壽咳愈洋二元十二日立餘義昌各銅洋一元十六日無名氏洋五十元又無名氏洋卅元不書名求病早愈洋廿元元署聴松子無名氏各洋十元徐姓洋三元李執記洋二元戈鈕記無名氏各洋一元桶内點見單梅小姐洋八角無名氏彩票洋七角錢六十四文十九日不留名人求子病愈洋二元廿日崇明武陵人平安還願洋廿兀廿一日宋子仁洋六元廿二日求是人求資先祖父母冥福洋一元廿三日周信房周祖德周咨臣三户各洋五元余金田洋五元譙國戴求病愈洋四元正月份共收洋三百五十八元七二八申元二百六十兩零六錢二分四厘小洋十五角申元一兩零一分六厘錢六十四文申元七厘一毫以上共收元二百六十一兩六錢四分七厘一毫自内申四月初一日至本年正月卅日止共收元十五萬五千八百八十三兩一錢三分三厘除解各處賑欵外凈存元四百四十六兩九錢七分七厘銅洋五元四角 
 
 
 

Page 11

 
 
   
 
 

Page 12

 
 
届腹裹濱江二項除坍漲陞减畝課外總共地六千七十四頃八十六畝零通共實徴課銀五千七百一十三兩零並將圖册詳送等情到臣覆核無異除册送部外理合查照新章恭摺具奏伏乞皇太后皇上聖鑒飭部核覆施行謹奏奉硃批該部知道欽此 
[雲南巡撫林奏爲同知瘴故開缺日期摺二十七日]  
　　林紹年跪奏爲同知瘴故開缺日期恭摺仰祈聖鑒事竊據布政使李紹芬詳光绪二十九年十二月十九日據署昆明縣知縣桂福申據卸任大關同知陳喬崧家丁譚升呈稱家長陳喬崧係廣西北流縣人由監生於同治十一年報捐主事簽分刑部湖廣司學習行走並加員外郎銜十三年改捐同知指分雲南試用九月十七日經吏部带領引見奉旨著照例發往欽此加捐知府銜光緖元年五月十四日到省繳照於攻克騰越廳屬夷匪出力保奏請以本班歸候補班儘先補用六年七月初十日奉旨著照所請獎勵欽此委運京銅赴部交納清楚經吏部議准以卓異註册俟補缺到任後入於卓異班以應升之缺先儘升用覆奏奉旨依議欽此请補大關同知二十三年三月二十五日經部議准具奏奉旨依議欽此遵例報捐花翎二十四年十月二十日到任二十六年十一月交卸旋委署元江直𨽻州知州二十七年六月二十一日到任二十九年十月初十日交缺因染受烟瘴扶病起程於十月十九日行至州屬二塘坡因瘴身故等情呈由該署縣報經該司查明詳請具奏開缺前來臣覆查無異所遺大關同知係夷疆題調要缺例應在外揀選調補除另行遴員調補並咨部外所有同知瘴故開缺日期謹恭摺具陳伏乞皇太后皇上聖鑒勅部查照施行謹奏奉硃批吏部知道欽此 
[雲南巡撫林奏請試用知府試用知縣留省補用片二十八日]  
　　林紹年片再知府等字到省試用一年期滿例應查看才具出具切實考語奏明補用兹查有指分雲南试用知府英士元雲南議叙試用知縣梁昱墀分發雲南補用知縣汪本源均各試用一年期滿俱例應甄别據藩衆兩司詳請核辦前來臣查該員英士元舉止安詳梁昱墀明白穩慎汪本源辦事通奮均堪以各本班分别留省補用除將履歴册咨部查照外謹會同署雲貴總督臣丁振鐸附片具陳伏乞聖鑒謹奏奉硃批吏部知道欽此 
[山海關副都統革職留任倭奏爲庚子殉難官兵懇請飭部更正議卹摺二十八日]  
　　乾清門侍衛山海關副都統革職留任奴才倭恒額跪奏爲庚子殉難官兵當時誤報今已察明殉難實在情形懇請飭部更正議卹以維風化恭摺奏聞仰祈聖鑒事竊奴才接准國史館咨開飭察有無出師打扙陣亡殉難人員造册聲覆等因前來當經劄行左右兩可協領轉飭八旗佐領暨所屬永平府等四處防守尉等察明呈報去後兹據兩司協領圖勒筆善蘇倫布呈懅厢盬旗左領達杭阿等轉據本旗五品命婦關趙氏呈稱竊氏故夫原任永平府正藍旗防禦吉瑞於光緖二十六年閏八月初七日因聯軍甫至偏凉汀烘傅不日卽進府城故夫見勢難支卽以世受國恩不能報効有愧於心卽先飮滷水一甌復吞金三塊延至初八日時殞命故夫臨終遺囑勿許聲明氏遵故夫遺命當報病故未敢將殉難情形呈報今因奉飭行察不忍聴故夫終於湮没理合聲明情由等情並據該旗族長右翼協領蘇倫布暨闔族人舉人志凱等呈遞聯名押結稱該故員吉瑞平日事母至孝人無間言立品端方與物無競在官階清謹厥心有恒於光緖二十六年閏八月初七日聯軍甫近郡城因見時勢難支無力報効卽自服滷吞金殞命洵屬捐軀殉難本族人等見聞既確自應據實聲明爲此開具該故員履歴事實各等惟呈遞到旗復察屬實轉呈到翼由翼呈請核辦前來等情到司據此隨由左司飭察永平府防守尉去後旋據該處防守尉慶籌呈報察明已故防禦吉瑞實因光緖二十六年閏八月初七日聯軍到境服滷吞金殞命前因該故員家屬遵其遗囑報稱病故業已咨部理合聲旷更正等情呈覆前來復據正黄旗佐領燮瑞等呈報察明該旗馬甲來壽因光緖二十六年閏八月初九日聯軍到關見時勢甚危卽自吞服洋藥殞命由該關族出具押結復由該佐領等加具印結轉報等情兩司會同復察屬實復行加具印結由司呈請具奏前來奴才覆察無異伏思該故員吉瑞植品端謹孝行素著於鄉閭就義從容忠藎迥超乎庸衆馬甲來壽見危殉難亦屬可嘉可否仰荷旌揚以維風化懇請飭部更正議卹之處出自逾格鴻慈如蒙恩准再將該故員等履歴事實造具細册咨送禮部核辦所有庚子殉難官兵當時誤報今已察明殉難實在情形懇請飭部更正議卹以維風化緣由理合恭摺具陳伏乞皇太后皇上聖鑒訓示施行謹奏奉硃批著照所請該衙門知道欽此 
[學務大臣孫等奏爲選派各學堂及編書局監督摺二十九日]  
　　臣孫家飛張百熙榮慶跪奏爲選派各學堂及編書局監督恭摺具陳仰祈聖鑒事竊維創辦學堂事體繁重首在董率得人方足以杜流弊而收實效奏定章程内開宗室覺羅八旗中學堂教習進士館譯學館均應設監督一員由學務大臣派充等因查宗室覺羅八旗中學堂總教習鴻臚寺少卿毓朗因兼差過繁自行辭退總辦升任翰林院侍讀寳熙已出學差查有刑部郎中喬樹枬堪以派充該堂監督又查有翰林院侍請學士支恒榮堪以派充進士館監督江蘇試用知縣朱啓鈐堪以派充譯學館監督其各學堂提調酌量情形或以一人兼攝兩差薪水仍照原支數目發給總期官不多設事皆　實至將來規模大備學生衆多所派人員亦不得逾此次奏定章程之數至編輯學課本於教育人才關係頗鉅應派品粹學優夙有清望之員一手經理庶可整齊學術力遏危言查有翰林院侍讀學士黄紹箕堪以派充編書局監督兼令督辦譯書事宜以昭慎重所有臣等選派各學堂及編書局監督緣由謹議摺具陳伏乞皇太后皇上聖鑒謹奏奉旨依議欽此學務處奏接淮商部左侍郎陳等咨稱五城學堂章程應照中學堂辦理片二十九日 
學務處片再臣等接准商部左侍郎臣陳璧會同巡視五城御史咨稱查五城學堂設立較　學生程度較高現經釐定詳細章程 
 
