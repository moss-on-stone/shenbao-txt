# 1896 - 62 - 4908217

 

Page 1

 
 
[重印解酲語告成] [  申報館主人啓]  
　　解酲語一書雖類小說家言而事蹟新奇文詞頴秀前經蘭月樓主亭以得世未及數載挿架已空兹復重付手氏工料益爲精美　部仍碼洋一角八分世有欲步武劉伶者取而讀之當不必取資于五斗也售處在申報館帳房三馬路申昌書畫室及各外埠申昌或經售申報人　 
[珍物待購] [  申報館恊振所拜啓]  
　　本舘恊振所自經解賑欵以來屢承諸大善士源源接濟且有以珍物助振者惟連城之寶旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲廉泉旣能廣積隂功且可增輝藝圃誠一舉而兩得也計開朱漁珊帖一部高澹游山水一幅天青緞馬褂料一件 
[閱本報蘭州捷電書後]  
　　王者不得已而用兵兵也者固未可漫焉以試而使之散盪無歸流毒於潢池之内者也故曰佳兵不祥又曰夫兵猶火勿戢必自焚夫以數十萬睥睨盗睢之子弟萃於一處左提右挈與之馳逐於槍林彈雨之中殺敵致果同澤同仇則惟恐其不聞鼙而色舞望大纛而爭先横厲直前奮身不顧然其時可暫而不可常若夫跳梁者俛首就縛如終軍之係南越王以組而致之闕下抑或轉戰千里覆其穴而犂其庭如傅介子之斬樓蘭如陳湯甘延壽之平西域則彼發蹤指趵者方且紅旗報捷料理凱旋自以爲建此不世之勛正非援桴擐甲時之所及料僥倖成名心滿意足於是或思優游林下從容養望或思建牙專閫報稱昇平朝廷至是亦樂遂其素志畀以懋賞而不責以兵權否則飲至之後仍膺重寄付以鎖鑰使盡天子守在四彝之義此皆大丈夫得志於時者之所爲也然而此項兵勇當年皆與我出險入夷勞於王事居則相依帳下出則捍衛陣前久已櫛風沐雨與爾輩同甘苦非一日矣於此將委而去之使仍冐寒暑犯霜露將終其身於刁斗沙塲而莫之或恤試問同舟偶濟之情有心人於其去也尙且不勝悵望發爲謳思况數年來實佐我以羣策羣力之腹心手足乎又况誰無故土之懷誰無天倫之樂苟非家無擔石朝不饔而夕不飱又誰不念仰事俯畜雖菽水藜藿而甘之如飴者此其中不毋有無家可歸舍此别無生計餘興未盡樂此不疲然究非盡人而皆願爲兵也旣非盡人而願爲兵則功成而兵必散之歸田者情也亦勢也所以東山之詩一則曰自我不見於今三年再則曰倉庚于飛熠耀其羽皆言軍士思歸之切也夫東征何地三年何時而從事者且不願久役如此男女居室人之恒情序詩者故又從而明之曰一章言其完也二章言其思也二章言其室家之望汝也四章樂男女之得及時也君子之於人序其情而憫其勞所以悅也悅以使民民忘其死其惟東山乎古今人不相遠今日之貍貅十萬何嘗無雪來柳往之隠衷撤兵之舉國家不惟爲烏盡弓藏計實亦爲老於戎行者之休焉息焉計也昨閱本報所載蘭州捷電一則謂本月十六日九江接蘭州局電音内開魏中丞已將前在西甯擒獲之回逆韓文秀等交縣收禁復陣斬逆目百餘名勒令綑獻逆目八十四名先後正法目下西甯三關一律肅清惟西北兩川聚賊甚衆方在會合董鄧各軍分投痛剿等語本館前此一聞回匪倡亂卽翹望皋蘭引領洒湟以爲該匪抵瑕蹈隙於和議已成之日已屬後時後董軍門振旅西行又爲之展聖武之方略聽師曠之律聲且推闡前車之孰得孰失和該逆之氛雖惡而風不競官軍果節節進取大捷播聞今午帥又將西甯三關一律肅清賊聚兩川雖衆已犯兵家之忌此正如釜底之魚籠中之鳥偷生旦夕焉耳官軍苟不蹈車箱峽縱張獻忠出峽故轍聚而殲旃可計日待將來大憝就擒自必如光緒三年收復南八城時磔金相印父子之律治之其時並誅悍黨一千一二百人治亂用重典王者所以戢凶暴而顯刑章也第逆回亦盛朝赤子以地處嶢崅無耕鑿之可恃飢寒交迫故聞有人倡亂或隻身以赴者有之或持械率衆以赴者有之又或挈其父兄妻子以赴者有之其赴也無非圖免於飢寒而已百果眞有希冀奢望而圖事後攀鱗附翼之榮也未完 
[萄兵捷報]  
　　某西字報云二月之前阿非利加州之東某地有酋名公古籌馬者忽與葡萄牙國兵士交戰公古篛馬之兵大敗而遁所携槍砲多有被葡兵奪得者旣而葡兵狂道直進致公古篛馬統帥暮西雍領兵避入宫内葡兵旋將公古篛馬及一切眷口悉行擒獲押上運兵船名阿非利加者載返葡京 
[意兵敗耗]  
　　某西字報館得倫敦正月二十一日來電云意大利國之兵在阿非利加洲之北與某地之酋名末納列克者交戰大遭挫衂當兩軍相見之餘肉薄血飛各矜勇力意兵忽力絀而退致巨砲六十尊被末納列克兵奪去有統帥三員不知去向其一身上受傷傳言有統假名巴拉典禮者已自刎而死未知確否目下意大利之兵大爲鼓譟統帥恐其擾亂閉置營中并將一千八百七十二年時所練後備兵一萬餘名一律調赴前敵 
[大帥行旌]  
　　金陵采訪友人云署兩江總督張香帥於本月十七日辰刻交缷篆務午刻卽飭丁持刺詣劉峴帥行轅辭别午後鐘鳴三下闔城文武印委各官輿馬紛紜齊赴督轅叩送香帥温語欵之各官卽馳至下關官碼頭伺候少焉三聲巨砲鼓樂齊鳴香帥排導出轅至碑亭巷口改駕馬車由鼓樓直達儀鳳門外江口招商局馬頭沿途各營弁勇整齊隊伍以次報名鎗砲之聲隆隆震耳瑞茀侯方伯馬植軒儲憲及巡道胡觀察嘉楨江寗府李太守廷簫上元縣王大令芝蘭江寗縣翁大令延年并候補道府各員分班侍立香帥頷之以首旋揖别登舟鼓輪東指各官待至輪烟杳渺知憲舟去遠始命駕入城時已夕陽西下玉兎東升矣至前報所登二十四日起節實係傳聞之悞云 
[關道回署]  
　　分巡寗紹台兼浙悔關兵備道吳福茨觀察於新正初五日晉省已紀前報兹悉憲節仍日内河於十八日上午船抵西壩適值潮退不及過壩遂由西壩舍舟登陸乘坐緑呢大轎呵殿回署時已下牛矣 
[武林觀燈記]  
　　元宵爲普大同慶自禁城以迄各省會無不金吾放夜任人游戲向例杭州燈節各社舉行龍燈遊行街市而紳富人家早經該燈首事知照以俾預備接龍各家亦興高采烈紅燭火把預備整齊龍過之後大放邊爆名爲送龍今年上下城龍燈共有四處惟下城昭忠祠爲最熱閙前導雲燈數十架伴以蝦蟹蚌魚及鳳凰麒麟等燈製作極爲精巧并有五色紗牌燈五彩花籃燈玻璃梯子燈皆出新鬥巧者又樣馬一匹上座龍王太子頭戴雉尾身穿灑花紅袍以年約十四五小孩枌演後面鼓亭一座青龍二條龍身各十三節鱗皆彩畫精工元宵晚間行至太平橋忽遇大雨龍身一經雨打俱已一片模糊是日祖廟巷姚紳家本約接龍爲雨所阻至十六日始至其家在廳盤旋多時門外觀者甚衆比龍出門則由弼教坊入滿洲營至臬署前而回十七日又往下城各紳家送燈至四鼓方歸夜間燈光大覺可觀洵太平景象矣 
 
 

Page 2

 
 
[江口觀燈記]  
　　蕪湖采訪友人云獻歲以來天宇暢晴燈市中爭奇鬥勝么逢人日玩燈子弟正在安排蠟炬巧製花燈準備於月朗風清時游行街市忽邑尊高懸文告以往歲玩燈過久多有滋生事端者今届祗准自十三日起至十六日止旣不掃興於佳節復能點綴夫昇平賢長官曲體民情其亦無微不至哉試燈之夕好事者皆意興豪邁各矜爾能凡龍燈馬燈獅燈象燈蟲燈魚燈無不刻意經營惟妙惟肖並倩高蹻會扮就各種京劇遍遊於三市六街見之者幾疑長狄僑如復生斯世更有幼童十餘人各跨馬燈面塗粉墨其尤雋者妝成和番之王昭君玉貎絳脣柔情媚態就馬上譜胡笳二八拍一字一涙幽怨動人誠尤物也不虞上元之夕雨師作惡逹旦淋漓以致火樹銀花差疑在十二巫山半被雨雲所阻豈天厭繁華故爲是以掃其豪興耶而東鄰西舍蔣妹邢姨預期料理縷金鞋擬同賞長安燈市者至此不免銀缸斜背蹙損眉峯矣 
[白下觀燈記]  
　　金陵采訪友人云省城毎届元宵各處例有賽燈之舉迢迢良夜萬燭齊輝雖不能如余淡心詩云神絃仙管玻璃杯火龍蜿蜒波崔巍雲連　闕天門迥鶴舞銀城雪窖開然水西門等處所製龍燈錦簇花圑亦覺輝煌奪目其爲龍也有二二黄一青鱗中宛然盤舞空際廻旋夭矯作勢翻騰倘得僧繇點睛眞能破壁飛去此外爲獅子燈一以紙糊繡毬沿途拿攫幸不遇方山子否則雖不能踞地以吼亦當拄杖落地心茫然矣至於魚燈蝦燈與夫珍禽怪獸各燈幻相離奇不一而足復用綵絹糊成春王正月天子萬年八大字中然畫燭剔透玲瓏殿以采蓮船高蹻會及明僮所扮戲劇鬚眉巾幗見者幾不知烏之雌雄十七十八兩日游遍城廂所過之區游人如蟻而紅樓姊妹簾捲棗花鬢影低籠釵光暗溜迷香洞裏當亦遜此風流豈非太平之盛事歟 
[七濠觀燈記]  
　　鎭江采訪友人云七濠口寍波人之業米者毎值新正必迎賽龍燈以相娛樂今歲捐集巨欵覓得楚中製燈妙手裁筠翦紙刻翠鏤金經之營之良工心苦至十四日一律告蕆次日卽在街市遊行前列爲字燈毎盞縱八尺横三尺五色相間鐵畫銀鈎其文爲天子萬年春王正月蓋首明頌揚之意也繼之者爲牌燈或玻璃或紗羅映以赤金大字類皆綏萬邦屢豐年諸吉語毎三四對間以綵棚一座棲樂工八其内泠泠然聲如金石如是者約百數十人後隨秋千二架高蹻二十餘人妝作生旦丑凈排成諸戲劇高出檐牙正在神摇目炫間忽一燈船展輪而至中坐俊童八調朱傅粉艶若櫻桃品絲調竹餘音嫋嫋船之四面遍懸明角燈絢爛鮮妍幾若朝霞捧日殿其後者爲玻璃梯子燈紅紗軟燈各八架俄而馬燈十餘騎青黄赤白黑五色相宣上坐一俊童倫服貂冠裝束若胡人模樣其一扮作好女子鴉黄貼額宫樣蛾彎挿雉尾抱琵琶側坐雕鞍大有嗚咽不勝之意蓋明妃出塞圖也隨有蜘蛛燈獅子燈魚燈蟲燈之屬雜以鼓吹笙簧末後繡花五彩龍一條雙角崢嶸長髯披拂之而夭矯疑欲騰空前則一顆明珠光彩動蕩彩雲五色護鱗爪而盤旋所過市廛有燃放爆竹者龍燈卽廻舞盤旋閱半晌始去斯時也星月交輝露華滿地凡曳雪圑雲之侣騅龍綉鳳之才彼策連錢此乘油壁扇遮月小衫簇雲輕旖旎風流誠不减曲水湔裙之盛眞新年之勝事也 
[蓬島青鸞]  
　　日本來書云日廷派往俄國賀俄帝加冕之伏見親王定於東歴三月八號啓行隨帶工兵中佐上原氏及現在朝鮮之步兵大尉萩野氏公爵德川家達等數十人其經費由帝室支出銀十七萬圓前者曾擬遣伊藤侯同往彼都蓋以親王惟代國家致賀至於修訂盟約必當另遣大臣也兹以伊藤侯不便抽身另命大將山縣侯有朋前往隨帶文武官弁計池田等六員○日本政府選定駐紥中國天津領事荒川已次調任蘇州新領事而以芝罘領事久永三助調任天津領事所遺芝罘領事缺以朝鮮元山領事上野專一調任 
[東粤官塲紀事]  
　　廣州采訪友人云署廣東藩司張安圃方伯人駿署臬司魁文農廉訪元皆已拜眞除之命某日由兵部遞到綸音方伯廉訪卽望闕行禮謝恩更換頂戴僚屬搢紳紛紛道賀車馬如雲○惲次遠文宗試罷惠州起程回省本月十二日行抵馬頭廣州府南番兩縣主各學廣文皆趨赴河干以禮迎接聞文宗歴試各郡備極勤勞此次駕返省垣擬丁祭後始按試高廉等屬○去年雲南提督馮萃亭宫保子材奉命赴江南督辦海防現在和局大定防務撤銷宫保遂拔隊起程言旋坷里約計旌麾指日可到地方官遂將皇華館鋪設齊備以便暫駐襜帷○陸路提督張軍門春發肇陽羅道吳觀察仲翔廉州府劉太守潯先後來省趨詣各憲轅賀歲各憲排日設讌以盡地主之情毎當星月交輝仍有車馬來往洵足眲昇平景象矣○省中現任文武各官並道府班之有差使者定於本月十六日齊集廣雅書局行圑拜禮先期經南番兩邑宰飭役張燈結彩備極輝煌 
[甌海春鱗]  
　　據訪事人函云新任平陽縣巢梧仲大令鳳儀於去冬嘉平二十二日附輪抵甌寓鐵井欄匡公館隨卽禀見道府筮吉新正初五日接印任事○新任樂清縣何勉之大令士循已於正月十五日塔趁招商局豐順輪船來甌在乘凉橋一東陽春客邸暫駐襜幃俟禀見道府後筮吉二十三日接印履新矣○新委狀元橋釐局委員楊二尹世俊現未抵甌聞俟筮月之下旬來温接辦云○温州東門厘局向由同通輪流兼辦前年吳建侯司馬兼管現届期滿由吕子良别駕筮吉正月十一日接辦云○候補縣吳大令現奉廖中丞札委來甌訪查海洋被刦案件已於新正初五日由陸而來隨於十一日乘小火輪赴玉查探想一經查確卽須旋省銷差○刻聞邊制軍札餫温標中左兩營水帥兵船調赴寗郡仍將寗標師船撥調來甌互相對調以杜短配情弊劉吉園軍門奉諭之下擬將新一號新二號及搭　三船調赴寗防不日卽須點騐啓行矣○新署玉環右營守備陳茝仙守戎聨參筮吉去冬嘉平十八日履新任事○温州毎届新春賭風最盛仕商江賈莫不借葉子戲　消遣似乎封篆之間例所不禁以故毎届新年彼習牧猪奴戲者咸藉春明贏錢以卜利市本年因宗湘文觀察預於客臘頒發告示詳開犯賭之條暢宣例意雷厲風行有劉盤龍癖者均不敢以身試法春來半月不復聞呼么喝六之聲 
[沙溪春棹]  
　　沙市訪事人云向例旗兵牧馬名曰放青無論何處均可牧放立春日有旗兵策馬五十餘匹出城闉至慈雲禪林前見迤東一角之原上色尙青青乃逐驪黄牝牡躞蹀其間儼然一幅趙松雪手筆其圉人尤皆具徒御不驚氣象閒步長堤以策數之手持套馬索指揮如意一時帽影鞭絲與銀鬣霜蹄相映於斜陽影裏亦壯觀也○去臘月望同雲密布寒飇逼人至申刻風更緊撼戸牖作格格聲俄而六出花斜飛輕墜近黄昏台紛紛而下有大如掌者夜未央卽止詰朝寒威凛冽重裘不温仰視屋瓦一白無垠約厚半寸許少頃曈光一現檐溜淙淙路上屐齒聲幾不復聞人語矣十八日祥虞續布鎭日無休庭前積素相映如白畫十九日快雪時晴在貿易中人攘往熙來莫不歎天公之做美而三農望歲卜來歲之麥秋者尙未心滿意足也○道憲所購基地鎭江王廟下至人和公記止九月以前地價已準備全發因各地主意存觀望不遵傳領道憲曲順輿情只給地價一半去臘望日各地主紛求補領道憲以斯時錢價甚昻米榖亦貴已先其所急挪借此項委員出境辦米來少接濟俟正月開印再來領取○距沙市十餘里之陳家渡内河小村落也茅屋低排炊烟數縷流水繞其前田疇環其後此中人大都以力穡爲業有蔣學隣者積榖六十石堆置倉中去臘十七日雪後風寒特甚鄉鄰之乏食者登蔣門求貸升斗以餬口蔣不應又許以明歲耕種所獲當三倍償又不應鄉鄰相顧咸謂非强取不能得乃相約提筐負槖而來蜂擁入内將其積榖傾倒一空末後道謝一聲洪笑而散蔣至是雖深悔悟已無可如何矣○向來市上交易率皆登諸簿上直至年關已近始彼此以錢歸結以故朱提青蚨之類擔荷者不絶於途有某脚夫自恃力大弁白打數十串至天寶成首飾店門前繩忽中斷扁信望空打下正中在某行乞頭上血涔涔下乞兒遂將脚夫扭住大約非阿堵物不足作和事老也○沙市安設電綫已逾十年之久沿途電線電桿不無朽壞上年十一月二十八日荆南道周觀察接總辦電報盛觀察來電知已購辦木料分派修線 
 
 

Page 3

 
 
總管俞兆棟自重慶興工而下周亥自沙市興工而上以期迅速竣事惟恐修換時居民未能周知不免誤會又工料等件在在胥關緊要請迅飭沿路州縣營汛妥爲照料并曉諭一番道憲立卽將情札縣辦理縣尊已遵照責成該管保甲矣○荆州西門外半里許有太暉觀焉規模壯闊局勢閎深毎值上元下元鄉間之佞佛者悉奉香花燭錠來觀焚禱紛紛不絶去夏安陸府屬江京潛天四縣蛟水爲災災民結伴成羣求食於外臘月廿五日先至沙市計時不過數十人市肆中因各醵米斗餘加給青蚨數百文災民領之卽去聞近日聚集觀中者約有四百餘人之多其意無非等候上元香市兾得乞菩薩之餘福耳 
[宜昌雜俎]  
　　宜昌訪事人云今歲元旦日上半日天色微隂至十一點鐘紅日高懸初二日更覺暢晴初三日上半天晴明如昨午後略隂初四日晴隂叅半值此新年景象日煖花香人意莫不暢適惟鄉農望雨甚殷恐久晴則菜麥受損也河下遊人毎日極多較坡上街市更形熱閙各樣玩戲擁擠不開亦太平景象也○新正以來賭博者多有某飯館邀人聚賭某乙五木不靈阮囊记澀致將身上衣服質錢仍然輸却短衣歸家爲父綑打甚欲置之死地經人力勸而罷越日該館又聚賭正在興高采烈之時忽有委員及差役多人進館拿賭當將賭首拿出責打小板二百以儆又有某丙丁二人賭博爭閙彼此用武各受夷傷經地保拘去不知如何了結賭博之無益於人若是○初四日沙市輪船於早八點鐘抵宜裝載貨物約千數百件上燈時快利輪船亦到裝載貨物約二千數百件此次輪船來宜較往年爲早該兩輪悉在呼上度歲也○舊歲年成不能豐收年底百貨皆空而且昻貴猪肉毎斤漲至一百四十餘文魚亦貴至百三十餘文一斤米糧更爲缺少洋錢僅換八百七八十文一元錢色更壞亦往年罕覯之事也○舊臘底西壩之川主宫下首觖有一人手持雙刀奔入人家屋内值該屋兩人同兩小孩吃飯其人卽將兩人及兩小孩斫倒奔出復回又將一孩連斫數刀斃命又奔出遇人卽斫共斫傷十二三人後遇一鄉農肩挑茅草來街售賣又用刀相斫鄉人忙抽挑柴之匾擔回擊始將其人打倒爲左右隣舍綑住送縣次日地方官下廠相騐帶縣監押後訊知其人本有瘋病今乃傷斃多人不知若何了結也○宜地風俗寒冷之時人家多用火籃有城四某小孩頑耍時將火籃掀倒該孩身伏火籃之上不能扒起致將臉面口鼻烙傷不知能醫調全愈否又東門外一孩年十多歲亦將火籃提在下身衣内致將中衣烘燃下體致受重傷用烘籃者其可不愼之又愼哉○樊統領國泰自去冬來宜今坐快利晉省昨日上船城廂内外各營皆站隊河干升砲恭送○某西人被竊後前侂忽接該竊賊送信云所竊之物現在某處可前往收取及西人往查果有洋鎗及空箱在該處而銀洋衣物俱無恐不免禀官追查也○法國領事官名哈士君前日抵宜拜會中西官員鬢髮如霜云是往四川重慶開洋碼頭者又須往成都一行不日雇船前往 
[洪都新語]  
　　江西采訪友人云近十餘年來正月間必雨多晴少本年元旦天氣晴明黄人捧珥自是一連數日皆一輪紅日高掛銅鉦至初五日始小雨廉纎沾衣欲溼初六日復晴光大放諸父老色然以喜謂爲近歲所罕逢○元旦黎明德靜帥親詣萬壽宫行朝賀禮畢次第詣文廟文昌宫武廟行香道出棉花市適棚欄未啓憲輿不便徑行前導執鞭者卽召更夫箠之其亦咎由自取歟○元旦某弁翎頂輝煌由城外策馬入城叩賀上憲年喜正在揚鞭得意不知如何失去翎枝隨飭親兵沿途尋覓○正月初旬本城又武各員彼此賀年車騎銜接上猶縣李和卿明府不遠千里而來於熑三日到省豐城縣湯明府鼎煊亦於是日戾止至内河水師統領李軍門榮陞曁前後左右四營營官署德安縣黄明府錫光九江府尹太守序長帮辦九江招商局候補通判史别駕悠祺辦理樟樹鎭釐卡補用府安太守廷桂奉新縣鍾明府體志吳城營趙叅戎三星饒州營謝叅戎得才署新喻縣文明府聚奎代理進賢縣鄭明府榜詔辦理饒州牙厘分局徐太守元霖管帶湖口砲隊洪副戎福勝新兵前營駐紥樂平張遊戎祖恩脚鞾手版紛至沓來此外督銷淮鹽總局范觀察德培湖口掣騐局松觀察峻則前俱往金陵赴督轅叩賀新年禮數不可或遺也 
[預候節旄]  
　　上海縣黄愛棠大令探悉欽命出使俄國大臣李傅相由京南下日内卽將戾止遂於昨日飭辦差丁役預備郊迎並在天后宫側行轅裝飾麗都灑掃清潔 
[仙侣同舟]  
　　江海關道黄幼農觀察上海縣黄愛棠大令江寍督糧道陸春江儲憲由江寗賀歲而回昨日午刻觀察乘鈞和兵輪船儲憲及黄大令附鄱陽輪船同時到滬觀察大令次第命駕回署儲憲則換乘官舫停泊觀音閣碼頭俟二十四日祭海後卽返旆蘇垣 
[示祭海神]  
　　江海關道黄幼農觀察松海防同知劉乙笙司馬牌示定期本月二十四日致祭海神上海縣黄大令爰飭辦差人役將南市龍王廟灑掃一清以備届時行禮 
[巨案已結]  
　　廣東劉學詢巨案先經言官彈勘旣而控者紛紛去歲已歴登於報現據道路傳聞案已了結并傳電至滬自言挈眷乘怡和洋行廣東輪船至滬所爲何事不得而知也 
[嚴比汛捕]  
　　前報載保甲總巡曹荃生明府聞英租界中某包探在天福茶園獲一鉅賊因飭局差前往詢問是否行竊本城各案之正犯嗣據局差回禀此賊並未在城中行竊明府以近來頭三七各鋪皆有竊案未能破獲遂傳汛捕地甲比催捕甲叩求寛限明府喝令將頭鋪汛捕笞責四百板餘人均笞責二百板諭令束速卽緝獲如違再比 
[局懲船戸]  
　　南市小船帮中人專恃勇力毎毎打降滋事昨晨九點鐘時萃豐碼頭船帮與洞庭山碼頭船帮爭攬生意互相口角旋訴諸帮頭長毛阿五糾同百餘人互相毆鬥移時復扭赴十六鋪巡防中局喊控局員李蘭史二尹立喚地甲到局諭令將滋事之兩帮人一併拘拿訊問地甲禀稱尙有毛家弄碼頭各船戸亦在塲二尹研訊之下甲等供稱小的等裝運米包定章逐日輪替今日萃豐碼頭船戸章根福陸天生陳三和孫阿和沈耕福譚俊生等違章爭奪向論逞兇章等同供稱小的諸人在阿五名下圆駁船向各米行兠攬生意今日輪應小的等裝載不料伊等竟糾集衆人兇毆二九謂爾等旣有帮頭管束應照章裝運何致忽起爭端實屬咎有應得章等嘵嘵稱辯二尹大怒喝令將陸笞責一百板餘人各笞責五十板甲等亦有不合申斥一番分别具結開釋 
[英廨早堂] 　　 
　　婦人張丁氏生有一女嫁與俞金彩爲妻琴耽瑟好已有年矣前日俞因事出外張丁氏忽糾約流氓李正生陸榮華至俞處强搬皮箱三隻俞張氏出爲阻止亦被毆打比俞回家得悉情由報知捕房經包探趙銀河將張丁氏等一干人拘獲並起到原贓昨晨送案請究俞金彩投案供稱被岳母張丁氏糾同流氓來家强取皮箱三隻當時妻子曾經阻止竟被毆傷現亦投案求訊俞張氏供因阻被毆求訊究質之張丁氏供當俞金彩娶女兒時言明靠老今俞不顧贍養故而取物求鑒李正生陸榮華同供爲小工昨有張丁氏來雇搬箱三隻不知伊等究竟爲何别駕得供以兩造供詞各報著一併押候過堂起案之皮箱三隻先給俞妻張氏領回○積竊周阿炳犯案纍纍迭經公堂懲辦今又先後竊取瞿少白丁寶生劉少雲苗金生錢阿金各家綢皮布衣以及零星什物爲數不少經包探黄四福吊齊各贓於昨晨將周送案請究瞿少白等紛紛投案認領失贓質之周阿炳供本地人屢犯竊案該死如蒙恩宥定當改過自新别駕訊得周阿炳迭次懲辦不知悛改殊爲可惡判令笞責三百板後交巡捕房管押一年以儆○包探顧阿六禀稱張阿福竊取楊福林家布被一條由小的緝獲人贓送究楊投案領贓質之張阿福供因窮苦所致實是初次叩求恩典别駕以事屬細微判押三天○前晚有徐阿仁至某戲園强入看戲管門人向之攔阻不依後由四百五十六號華 
 
 

Page 4

 
 
捕拘送公堂請判徐供爲鞋底作生理至園觀戲曾出小洋一角不料該捕忽將小的拖出故與爭論别駕訊得徐阿仁强看白戲殊屬非是判笞責三百板管押一禮拜○包探范進才禀稱有山東人王德明積竊也專在長江輪船竊取物件近來犯案不少昨又在鄉竊取紅呢被一條經小的緝獲送究王供山東人行竊該死叩求恩典别駕得供判將王得明管押兩年期滿遞解○前晚十二點鐘時有妓女王桂香投奔英公廨呼寃云被鴇母王氏强　爲　心有不甘叩求超拔等語值日差詢明情節禀知屠别駕著交保候提鴇王氏到案訊核 
[法公堂案]  
　　昨禮拜四法公廨堂期上午十點鐘鄭大令會同祁繙譯升座靛青行主邱上選遞禀聲稱與張渭　往來貨欵四千餘兩至去年歲杪結欠　銀一千餘兩逃避無蹤兹查得此店與朱兆常姘股并其婿周宗監一并送案請追質之朱兆常供姘股屬實銀錢貨欵進出由張渭人一人經手去年歲底將各項欠欵歸清店已停歇人亦不知去向大令謂旣將各項歸清何得尙有人來控告周宗監供張卽小的之岳父伊家住城内九畝地原籍南京小的由金陵來滬因爲親事大令謂旣有欠欵理應歸還著將周朱押候交人保出限日理清原告斥退候傳○積竊劉和尙十四歲時在英界犯竊有案此次來　爲法包探拘獲供認竊贓寄藏江隂客棧寓客沈福海處昨日堂期包探將沈拘案請訊劉和尙供五年前在英界犯案懲辦以後改過自新並不再犯大令問所犯何事供十四歲時至妓院竊物現住周太僕廟開茶館度日家有父母年近古稀因遭火災來滬告貸沈福海供住江隂客棧與劉同寓押票係小的自已之物在滬小本營生大令得供著將劉和尙押候交保沈福海遞解回籍○奉賢三十六圖地保吳蘭桂因案禁押捕房昨日堂期命帶案覓保具結釋回○金毛毛卽銅匠毛毛在法大馬路與廣東人李茂坤口角爭毆抱入捕房經大令責懲押候研究同黨昨日堂期帶案覆訊依舊不供大令著帶回捕房嚴辦○趙源盛紙店主趙濟川玉卿父子因托名捕房包探開銷勒索洋六十元事爲捕房訪聞經鄭大令飭提到案枷號責懲追回原洋兹枷期已滿前日趙林氏偕其子銀泉先後繳洋六十元大令著具結交保繳案之洋存候充公○立興洋行與恒興瑞購買山羊皮騐貨不符一案改期禮拜六下午二點鐘到堂會訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[恭講聖諭]  
　　杭州書堂董事毎届朔望選請品學兼優之士統毆擊肩摩之處搭臺宣講鑒　向例因正九　　　　　人甚夥故特在東獄廟中恭講多日今年正月十二日爲始至十八日止漸民以仁摩民以義使之　於肌　淪於骨髓其斯之　歟 
[府試象山題目]  
　　寗波府程稻村太守考試象山縣文童正塲日期昨已錄報兹將題目照錄於下内摥首題來也東帶　次題海内之地方千里者九齊集有其一以一詩題賦得春寒花較運得花季五言六韵外塲已冠首題稱　　卿黨大題王在靈　於牣魚躍文王以民力爲沼未冠首題應對進退則可矣通塲詩題賦得春水緑波得波字五言六韵 
[縣試改期]  
　　浙省徐大宗師札行杭嘉湖三府於二月初二日縣試廿五日府試惟縣試之期係值丁祭由仁錢兩縣禀請府憲轉請改遲二日現奉批准定於初四日縣試由府通飭各屬及杭嘉鹽運分司同日開考不得參差以墮跨考嘉湖二府想亦當改期也 
[美界捕房紀事]  
　　昨日午後馬夫某甲牽馬往某處釘脚鐵行經虹口北蘇州路適有載貨車迎面而來馬受驚跳躍甲無力拉韁任其奔逸以致闖入某鐵棧廚房將灶撞壞旋復飛奔而出將行路之江北人某乙撞仆受傷直至二百九十六號三百四十五號兩華捕聞聲赶至始得將馬扣住送甲乙入捕房捕頭倩人舁乙至同仁醫院求治未幾管屠牛塲之西人愷捫聞信而至稱此馬係公部局所豢因將甲保出未知鐵棧被毁之物若何賠償也○昨日午刻有某甲者行經西華德路雇坐某號東洋車至十六鋪車夫某乙索價甚昻兼又出言不遜甲怒揮以老拳以致扭結成圑各不相下旋經七十二號印度捕一併拘送捕房捕頭令押候核奪○徐金松沈阿寶二小工向在百老匯路耶松船廠工作陸續串竊廠内銅鐵前晚經包控施奎江查悉拘解捕房捕頭詰問之餘知各贓均售與英租界福建路第三百三十八號門牌萬源祥銅店因於昨晨遣施探將店主拘押候解送英公堂請訊○寗波人某甲向與蕩婦胡二姐有私月給火食洋銀數圓邇者又與某氏姘識不免　棄舊憐新之意將二姐付之東流二姐訪知某氏香巢在篷路德華里遂於前晚糾約諸惡婦蜂擁而往大興問罪之師甲見二姐督隊而來卽從後門奔逸某氏無人臂助以致大受厥虧旋經一百零二號華捕將一干人拘解捕房捕頭以兩造均無恥之徒從寛釋出○前日下午有某甲者驅小車一輛裝泥至西人打　傷一失足跌仆於地久之已肌冷如氷三百零一號巡街捕見之遽情回訴捕頭立傳頭圖地保孫順和至令查明料理旋經屍弟備棺收殮 
[江督轅門抄]  
　　正月初八日洋火藥荒候補道蔡　器　候補道郭丁憂候補道宋均禀知今日開工軍據所候補道楊禀知今日開廪　　　委會辦洋務局並銷售辦善後局差署中恊俞禀知交缷署城守恊代理中恊袁禀知今日任事洋務局候補道黄由上海公幹回提中恊魯洪逹管帶南探兵船　仙廣東水師大　　副將　廷樊繁昌　辦理皖北河工缷署鳳陽府王詠霓壽州來廣東知府陳文　鎭江來署海防同知　火莊知縣鄭學書均由滬來都司林國祥廣東來謝　金陵　　　　隸州徐虞陞禀謝奏留江蘇補用行知知縣李逢辛禀知錢道報守洋將騐收徐屬招來馬炮隊二營練兵三百爫十六名委署宿遷縣蕭仁暉禀知新幕練　點交　　當　　管帶步隊華副營官守備寗鴻章禀知接管蕭委員新招練兵○初九日翰林院檢討　光興會廣東候補道五秉恩辭候補道楊兆鑒奉札飭遵設儲材學堂　併推廣問文　叩謝前署中恊俞禀知護軍中營遣散上船管帶前營吳友責亂送散勇赴湖北統領淞防營班廣盛叩謝請補江寗城守恊刑都　　吳毓年辭赴京　泰釐捐同知周澄　　江　　樊熖煦樊興釐捐愷齡交缷回禀知交代清楚通州直隸州汪樹堂海州釐捐通判倪人塏指分江蘇補用　　潘世杰安徽來上海縣黄承煊禀謝蒙保車　並謝十九年海　保加鹽運使　泰興縣玉　嵩如臯縣童秉厚江蘇補用縣鄒代鈞湖南來聶培新由京來倪文范由蘇來均到知縣汪如瀚禀知錢道沈守洋將騐收鳳陽馬隊一百八十名方　濟京知經錢道沈守洋將騐收招慕炮隊二百三十五名○初十日江西督銷候補道范德培湖北督銷候補道忠鈞到見辦理皖北河工缷署鳳陽府王詠霓沂江知府　　問知梁　熊太倉直隸州陳謨江蘇補用縣鄒代鈞聶培新均見江西候補道惲銷支應竊餉轉　局差正任督中恊王赴鎭江金陵營叅將楊禀知巡江回水師左營李光裕禀知奎汛回宿遷營遊擊李東武叩謝飭知赴任滁來全緝私遊擊潘守謙知府朱其昌知縣李　由清江接劉督憲回海州匯隷州徐　立仙鎭厘捐　判宋廷佐界口厘捐宋　力　　厘捐如縣沈善　高高縣李普潤清河縣侯紹瀛叩謝保薦卓異管帶南琛兵船請補廣東水師大　恊副將陳廷探辭回繁昌○十一日候補道容　上海回謝　洋務　　　　　湘合字營舒水勝大河口釐捐知府羅意雙何騐補釐捐縣丞徐葆華候選府經歴周家屋均到卽選道李宗棠禀知丁内艱前署中恊俞禀知護軍左營遣散上船叩謝賞　　二功牌委署宿遷縣蕭仁暉禀知營務處面諭會同營官寗鴻章提出五十名巡檢于富之從九蔡鑫由清江　　行憲回○十二日江蘇糧道陸見總理兩江營務　前推　道桂洋務　簇　道黄調辦大通督銷候補道沈候補道程儀洛江西候補道渾均傳見徐州道沈守　江蘇試用遺杜　由京來川沙　叅將徐傳隆知府勞元弼鎭江　海阆同　王　　泰分奇沈曾棨通判羅繼琛海州招募回丁堰釐捐通判王頤山陽縣程鑫泰興釐捐知縣黄煊孔家涵釐捐　明謙江　輪船楊　田湖南回均到總辦儲材學堂兼同文　　　　楊兆鑒禀知今日到差並叩謝去冬絲捐案内賞戴花翎辦理皖北河工缷署鳳陽府王詠　辭知縣方道濟禀知招　江靖宜荆隷兵點交翁營官接管候　縣蘇　　回　○十三日前署中恊愈禀知交統領護軍新兵等營　防並押送中左　營赴湖北道　湖北知府朱滋澤銷兩江營務　提　差赴湖北大通營叅將張華照裕　　叅將王　年蕪湖　遊擊彭源洽遊兵營遊擊莫長清六合釐捐直隸州裕恆候選　道王錫鼎揚州來永管輪船馬超　江西回均到同知　　謝委下　釐捐差知縣戴　謝委　下　　　○十四日上海道黄祖絡湖北武　掣騐候補道許元漳會辦金陵善後局兼辦山東器繼局候補道藩學祖由滬來缷統廣　擊字左軍各營兼代中營廣西候補道　　　　　　　督黄　富　江營叅將鄭國祥代奇兵右營叅將鄒理堂江平輪船宋德明江隂回鎭洋縣吳鏡抗　　巡檢書湘時由　來上海洋務届差遺候選從　宋　　　謝　　　巡檢耿　生辭　　北巡檢陳秉　叩謝賞保五品頂戴○十五日文武各官均禀寶江南提　　宫保辭行揚屬　河堤工　候補道何湖甫督銷候補道李沙　　緝　　　　于揚州保甲　候補道王大通楚西掣騐候補道馬候補道曾丙熙由山海　回蘇松鎭陳旭　授九江鎭　朝　　揚鎭潘萬才天津來署皖南鎭任祖文統　　　　　　　　大武淮　　　　　　心忠管帶青江馬隊丁大文缷代仲字後營叅將王正高淮　府車捕通判姚　衡正任南　縣汪以誠由蘇來補用縣盧孝保山海關　　　　　　　　　縣丞伊　　上海交洋雲輪船李家拳江清輪船祁正坤崇安輪船劉德輝均到分賓道黄遵憲禀謝奏　湖北差遣並謝委會辦　洋紡織局委辦下關釐　　　　　　　　差同知程　　禀知　劉督憲回○十六日督憲劉會分部員外郎沈適中到由湖北來候補道曾紀　謝委會辦鄂湘振捐　江西南　鎭何明亮統領新湘　　　　　　　縣　　　　　劉本　　　兵船徐九成禀知拖軍裝赴象山又拖劉帥回保民兵船楊　年由　裝炮來委管西壩　大使康　　　魚雷　王金榜均　沛縣馬　　禀謝　　本　府　歴　元　　湖北宜昌用鹽釐　委稽核聨票差翰林院蔡　臺到 
 
 
 

Page 10

 
 
   
 
