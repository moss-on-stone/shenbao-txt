# 1890 - 349 - 4906349

 

Page 1

 
 
[催取股書] [  圖書集成局主人]  
　　本局排印古今圖書集成早經　藏而遠　　　所購股票有　　　　取書　兹特限至年底爲止如再不持标來取　年槪不發　尚祈諸君原諒爲幸 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[點石齊發售各種精本石印書籍]  
　　硃批　正上諭御纂五經經策通纂五經文　經　淵海五經備旨三　　文韻府三　淵鑑皇朝各直省　國十三　　　史策案大題觀海初二集小題觀海大題文府小題文府試　三萬選試帖五鳳樓試帖宗海經餘必　八　手札元　　成　補角山　先正事略新印瞿子冶先生墨寳五　蘭竹　八角市裱加七角○本齋種類繁多不及備載擇其尤者登報以供海内文人賞鑒價當格外從亷卽希光顧爲盼售處一在三馬　申報舘東隔　又設分局在二馬路樻街三　樓紅墻洋房内此佈 
[答西友問律]  
　　近來盜賊之多直令人臥不安席見於各報者無日不有有西友問余曰中國之治盜賊何以若是之寛也余曰何謂也西友曰泰西之例强搶之盜其罪固重卽小竊之流其罪亦未嘗輕大都以監禁苦工爲輕罪其怙惡不悛者則必致之死地今中國之盜犯尚有斬絞等罪名竊賊則從無列刑不過枷責而止卽監禁亦不足以蔽其辜卽有辦至軍流者而若輩仍無所忌憚何不請中國從重定律庶幾竊盜之風右稍息乎余曰中國之律例其所以科竊盜之罪者又何嘗寛哉今之所以見爲寛者以官府之不盡遵依定律辦理故也刑律於盜賊一項條例最多有曰公取竊取皆爲盜公取者明欺事主不能與爭公　强取也竊取者恐事主知覺而暗中掏摸者也而皆謂之盜者卽孟子所謂非其有而取之者盜也　充類之義至盡也而其科罪則以贓之多寡爲準其竊盜專條内載凡竊盜已行而不得財者笞五十免刺但得財以一主爲重併贓論罪所謂以一主爲重者假如盜得二　財物以一家贓多者科罪盖從其重也所謂併贓論罪者假如以十人而共盜一家得贓一百兩雖各人僅分得十兩而通算作一處其十人皆得一百兩之罪也其爲從者减一等初犯首從並於右小臂膊上刺竊盜二字再犯則刺左臂膊三犯者絞監候以曾經刺字爲坐掏摸者罪同所謂不得財者又非賊人得財之後棄之中途之謂也如棄之中途爲他人拾去該竊仍以得財論盖該竊雖不得財事主則已失財也惟盜棄之而仍爲事主拾回或他人拾得仍還事主　事主不曾失財該竊方以不得財論免刺其定例之嚴爲何如者至於計贓論罪則又歴歴分明兩以下杖六十一兩以上至十兩杖七十二十兩杖八十三十兩杖九十四十兩杖一百五十兩杖六十徒一年六十兩杖七十徒一年半七十兩杖八十徒二年八十兩杖九十徒二年半九十兩杖一百徒三年一百兩杖一百流二千里一百一十兩杖一百流二千五百里一百二十兩杖一百流三千里一百二十兩以上絞監候三犯者不論贓　皆絞監候而且所盜之物又有輕重之分則其罪又不同夫是以盜賊之例最多而無如近來州縣官之辦盜案者往往攺盜而爲竊此避重就輕之常技也夫以明明爲盜而猶攺從竊論則其辦竊又安肯照律也乎揣輕辦之意亦自無他無非以不忍之心行不忍之政古者罪疑惟輕與其殺不辜甯失不經卽此意也然竊以爲國家旣有定例則必敬謹遵依彼所謂罪疑惟輕者罪之可疑者也若旣無可疑而仍從其輕則是婦人之仁不啻養　而貽患矣余　論治竊賊之法以爲莫妙於刺字而卒未聞有採納者殊不知國家定律时早有此一條初犯刺右臂再犯刺左臂三犯則絞盖定律者但取其有所稽查故刺字不於面而於臂誠欲其自知悔過猶可開其自新之路也苟果能照此定律辦理則彼鼠竊狗偷之輩又安敢肆無忌憚至此今惟以姑息爲愛而專以避重就輕爲事猶之辦命案者往往主於救生不救死之說是其所以行仁者猶未得其道也子以盗竊之多而欲令中國增重其律抑亦曾見此定律其嚴已有如此者而無如其有此律而不遵此律何也昔有小孩頑劣無比嘗立路隅見華服而咼則取田中爛泥擲其身上以污之有一人過被其所污不動聲色呼孩至前稱其乖而給以錢數文有問之者則曰彼小孩何是與較將來必有人鋤之者今之給以錢正不啻重其罪也後孩果　愈壯劣愈甚不數日而爲人所毆幾死然則官之辦理竊案所以從寛而不從嚴者意亦將以重其罪而使後人殺之也噫刺字之法明載於律而芻蕘之献卒未一採其他又何論焉西友聞言撫掌而起曰中國定律之意固如是其嚴乎其嚴也卽其愛民之心也今者辦理從寛者直是以甚不愛民之心將以致民於死地者也豈知律中之義者哉敬聞命矣 
[本館接奉電音]  
　　昨由京友電傳上諭二道敬謹譯登○十一月初八日上諭張煦奏特叅庸劣不職各員一摺湖南鳳凰　同知鄧子駿因循闒茸操守平常前署龍山縣事候補知縣吳紹先性情狡猾科罰營私湘潭縣縣丞張凌雲擅受滋擾不愜輿情長沙縣橋頭巡檢周化南情性乖謬擅受擾民慈利縣九谿巡檢徐治擅受科歛物議沸騰辰谿縣黄溪巡檢陳兆鵬擅理民詞縱丁索擾湘潭縣訓導周步衢遇事招搖不知自愛善化縣典史黄國忠沾染嗜好捕務廢弛均着卽行革職淸泉縣知縣顧汝熊識淺才疎難膺民社着以府經歴歸部銓選瀘谿縣知縣梁華齡才具庸閽馭下不嚴惟文理尚優着以教職歸部銓選試淺才疎難膺民社着以府經歴歸部銓選瀘谿縣知縣梁華齡才具辦理該部知道欽此同日奉上諭李鴻章奏特叅庸劣不職各員一摺直隷晉州知州胡振書居心巧滑捕務廢弛肥鄉縣知縣方俊南才識庸闇聽斷草率前署廣宗縣事候補知縣蒯鶴齡操守平常行同市儈均着卽行革職阜城縣知縣胡進異丁役朦蔽聽訟無能惟文理尚優着以教職歸部銓選任邱縣知縣林穗性僞才拙難膺煩劇着以簡缺酌量另補永平府同知希拉本年力就衰心地糊塗安平縣知縣阮恩光辦事竭蹶　罷不振均着以原品休致餘着照所議辦理該部知道欽此 
 
 

Page 2

 
 
[節鉞增輝]  
　　署兩江總督南洋大臣沈仲帥諏吉於月之初一日啓節東下皖垣電報局卽傳電告知沿江經過處所俾地方文武之守是境者得以料理迎送仲帥以輪舟迅速晝則無須行幄供張夜則無須傳籌扞衛一路并不接見僚屬卽候人津吏亦不過遙望旌旗傳遞手版而已初二日午後卽抵下關首府縣早已在彼伺候稍停輪便進口該處向有防營四座是日均夾岸丫隊擎鎗鵠立沿途觀者絡繹不絶剌事報馬尤揚鞭如織迨一片隆隆聲由遠而近若斷若續則憲舟已抵旱西門輪船馬頭矣旣抵埠各官之恭迓者齊列岸側旋就接官亭内次第傳見顧日影恰似王漁　斦咏殘照西風白下門光六遂命駕入城先到督署吊曾忠襄而後駐節奇望街之行臺計城外所見客黄軍門瑞藩臺陳臬臺糧道巡道曁營務處郭軍門餘皆不及抗禮越日十二點鐘接印卽借行臺爲節署計印三顆一爲欽差南洋大臣關防係銅質一爲兩江總督關防係銀質一爲鹽政之印係鐵質先是初二日瑞方伯將三印携儲藩庫所有三項公事雖照例代拆代行然皆盖用藩司印信至是仍用黄亭舁歸節署中軍官捧印安置煖閣之公案上由監印官啓鑰拭視再由江甯府恭請督憲向闕謝恩行三跪九叩首禮方升座用印禮成僚屬始分班衙參道賀　時大堂以下三大營率領先鋒官差官戈什哈等不下六七百員分官階之大小猩頂花翎更有衣黄馬褂者數位爲班首皆分行綴列於甬道之兩旁其官職如都守則已在儀門以外甬道下又附以各營之什長皆手擁本營之旂幟身着紅邊號衣馬裙爲第二層軍容之盛戎行之肅當無有能出兩江之右者矣宜詠者比之於百宫諾諾階前立甲第沈沈海様遙謂非天生偉人難得消受此福也向例供給多藉口於崇尚節儉遂使有公孫布被之譏本届特委候補知縣汪鵬翥司其事汪君敭歴官塲能持大體歴辦科塲供給杜無厭之苛求留有餘之欵項雖上下吏役紛至沓來從不以倉猝而張皇更不以追呼而失措與之共事者莫不推重其長材而不敢以虚僞相欺宜本届祗應内外缺乏措之裕如旣能仰體督憲俯卹　情之至意又能稱體大物博之江南洵非管仲之器所能當此鉅任也已 
[冬賑攺期]  
　　金陵於冬賑一事向諉諸城内外兩保甲總局每歲當軸之顧恤民命不啻孟子所謂稷思天下有飢者猶已飢之也是以如是其急也故每當開局散米常　十一月初一爲定期至遲亦不過再緩十日足矣良以該難民枵腹遠來兩肩荷一口早已别無餱糧旣抵石頭城下方謂朝三暮四朝四暮三飼之者當在目前乃期忽展之又展人豈不餓上加餓縱未必盡如於陵仲子之耳無聞目無見然試問枯腸轆轆求食不得誰實使之哉惟今歲因官塲有事籌欵　未能遽定多寡之數因是或米或榖亦未能遽事米辦現聞先儘所存倉榖准於本月二十一日開放城内向振土著今歲分次貧極貧汰之又汰只留極貧户口以期恩歸實濟馬觀察知委員查無或濫又恐未免過苛乃不辭勞瘁晝夜按叚抽查可謂從來未有至城外則遠方之就食者日積日衆現已分叚編　而後至者又不知凡幾劉觀察恐此中不免有移東挪西之弊乃議於某日截止後一槪不准補票先是米廠早在莫悉湖預備今因湖上誦經未畢遂將棚蓆家伙槪　在江東門賽公橋兩處支搭　遲二十二職是之　聞今歲城内已將米票總數截算度不過放至一萬六千餘石而止較往歲僅得其半城外之數雖不可截定然往歳丁口多至十三四萬今歳總减去三之一三之二而爲數尚鉅區區之米烏能徧給哉 
[慈雲普護]  
　　莫愁湖爲江南名勝湖漘有　嚴𤲅庭宇軒敞水木明瑟面湖　蕖萬頃足稱荷花世界近日沈仲帥爲其德配一品夫人嚴夫人就庵内延高行儈晝夜諷　經懴因是民間紛傳謂嚴夫人初聞廷寄有旨命仲帥署理兩江總督便謂此行當到莫愁湖一豁心目不料諏吉有期而夫人忽爾仙逝仲帥不忍違其意故借此爲淸淨瑶池想　魄所棲自必有如李夫人之姗姗於帪内者矣現在遠近之皈依蓮座者聞庵内有此道塲咸來稽首於慈雲座下合十稱弟子口中喃喃求來生得分夫人一點福　是亦心無妄念之明証也我佛有知定當普護 
[板橋刼火]  
　　板橋者金陵南門外之一鄉村鎭市也距城可四十里而近其地襟江枕阜半山半圩中爲南北通衢鄉民之依圩而居者大半菱塘柳陌麥隴秔畦春收花菓之成冬挹魚蝦之美雖終歲沾體塗足而烹癸剝棗悉取給于八家之井仰足以事父母俯足以畜妻子誠田家之樂事亦薫心富貴者所夢不到此者也該處冋足薪蒸土人因伐之以爲炭供城内邛烘作炙之用每當草木黄落該處卽有人穴地爲窰窰之大者一次可出炭百十擔小者半之其形如巨冡空其腹磊木于中從下燒之燒一晝夜便封閉使灼者不灰而僵爇者不燃而冷卽炭成矣前日有田姓者正啓窰詎窰火性未透得風依舊火發紫𦦨熊熊騰上適相近有捕魚於塘者亦田姓遙見同姓之窰失火卽棄魚而趨救七手八脚沃之以水火後查點同來火伴少一人意以爲彼先歸去矣少頃窰主檢點火塲見一人已炙斃於窰門口之旁穴中此穴原爲燒窰時窰夫潑未灰之燼以爲煤者救火人未暇兼顧失足跌下遂惟倉卒之厄窰主知人命爲重不得已請江寗縣前臨相騐且陳致斃顛末縣主趙明府亦以同姓救火是好意火主斷無置人於死地之理再三曉諭奈鄉人恃其愚賤無知竟敢譁然不理相持旣久明府又令窰主厚具棺衾爲檢并撫卹死者家屬且使當塲具結詎觀者猶恃頑不散明府知鄉間習惡往往聽信刁袊劣監藉屍訛詐今此舉必有從中主唆之人不覺赫然大怒立飭差役將爲首滋閙者五人鎖項帶進城内照閙屍塲例究辦初鄉人只知人命大似天不記王法猛於爐陡見官竟拿人卽各抱頭鼠竄慛恐黑索波及現聞此五人者尚在押所想賢父母於其枉死也則憫之於其逞刁也則儆之此中自有一定不易之權衡惟是一家飽煖千家怨此語雖俚竊願居林下者常以是爲南容之三復白圭焉其庶幾乎 
[八閩雜俎]  
　　福州妓院多在洲邊一帶有以船爲家者散泊大橋下及洪山橋等處不下數十艘水艦晨妝風窓夕凭花開姊妹夢穩鴛鴦夜合資較陸居者價廉數倍以故有登徒之好而又有和嶠之癖者每喜問諸水濵洪山橋下某鴇畜雛鬟數輩中有桂花者芳名兩字得氣之秋笑靨雙渦益形其媚旣擅色藝又慣逢迎貴客豪商搴芳而至殆無虚夕上月間被某客喚去侑觴行至半途忽爲某甲奪去緣該鴇前曾借甲錢百千久未歸還故刦妓以爲勒贖地步該鴇失却錢樹子窘急異常控訴於官經侯官縣陳邑尊提訊鴇婦供稱并未欠甲錢文甲堅稱委係被欠并有地保某在塲擔保桂花堅供不願爲娼叩求由甲發配大令察悉情形詰駁再三斷令甲將原票註銷准妓交甲發配只許領身價錢一百四十千文限期着甲先措身價錢交鴇婦收回至地保係在官人役何得爲娼家作保殊屬荒謬喝令笞責二百下以示薄懲一時觀者林立咸頌邑尊明鏡高懸判斷平允云○朝廷設關繳稅原非得已之舉乃圖利之徒營私舞弊雖脧削商民有所不顧是誠何心哉有某甲性忌刻前充某差因事被其排擠者數人外議咸爲不平現在因案告發上憲立時撤差另委幹員接辦官塲爲之肅然相與稱快不置○舊米倉有某氏者素以撮合山自任貧家子女有願鬻作奴婢者咸賴具一言以爲介紹上月間武弁某因其女山閣意欲買婢爲之囑氏尋覓氏信以爲眞適甲家有婢年紀尚輕正要出售當卽邀至武弁家突被拘留堅不肯還其意蓋欲扣抵欠債也甲家因婢價未償日向索討氏無以藉口復將某乙之女轉交與甲未逾時爲乙所知理論累日始鳴於官侯官縣陳邑尊飭差將各人一一限交到案各付本主領回案遂結○南街診壽堂西醫局失竊情形已登前報兹聞窩家與地保馬快爲隣中有朋比分贓情事失主林姓據情控諸閩縣王邑尊移文侯官請將保快押解到署以便質訊侯官陳邑尊遂將人証移送一經研訊諒不難水落石出也 
[解餉抵京]  
　　福建管解京餉委員現將領解交部地丁厘課等京餉十二萬兩零分裝本鞘於十月廿七日已刻到部當卽雇夫將餉鞘 
 
 

Page 3

 
 
扛入署内存於大堂之側鐵索結繫一處由原解兵役在彼看守俟解員將所齎文批投司禀堂方付銀庫兌收 
[京峴撫碑]  
　　京口人之用土塗壁者皆西門外之黄泥山刨取年深日久山麓竟掘成大洞其深數丈窺之窅然某夜有過客權就其中蜷時交三鼓後土忽坍下霹　之聲突被壓成　粉翌日居人將土鋤出方露屍身細視之穿舊短衣頗似剪徑之輩旋經坊保向善堂乞取棺木收殮掩埋○李某失去一妾一婢訪知被比鄰某甲夫婦誘去遂奔赴丹徒縣指名控告帥邑尊飭差往捕甲夫婦均不在家僅一傭婦守門户差役因拘提至案邑尊升堂訊問傭婦懼罪直招并　業已携赴上海乃將傭婦管押候關提甲夫婦歸案究懲○西門外薛家巷後烟妓三姑娘卽丁潘氏與小朱三錢貴兒均有枕席之好繼而錢因妬姦起釁將朱刺傷斃命報案後懸擱多日兇手尚未成擒帥邑尊遂嚴比捕保一面高懸賞格略謂有人能將兇首錢貴兒捉獲送案者賞洋銀一百元報信提獲者五十元 
[吳儂新諺]  
　　前報述蘇州銅爐作私燬錢文吳　馬明府訪悉情形判令笞臀梏項遍遊六門日内復飭坊保傳諭各錢店以後毋許選剔重錢攙和小沙如敢故違按律重辦○有某甲者奔至婁門外河干聳身入水旁人見而救起向詢緣由據稱係皖北人貧無聊賴至蘇訪親親又以虧折遠颺不得已暫宿旅店中幾襲破衣早經典盡窮途飄泊無可如何是以投入河心以圖畢命說畢涙如雨下泣不成聲路人憫之湊給洋蚨三翼勸令歸家○連年各善局施送棺木所費不貲時届嚴冬復分給棉衣及粥貧民得此驩聲若雷日内朔風漸催寒信忽至街頭丐子每夜必倒斃數人善堂聞之亦一律雇人舁棺殮瘞○婁門外某鄉人入城購物日之旣夕荷担而歸行過一荒亭実有黑衣窄袖者持棍躍出鄉人大駭急弛担奮勇以　其人力不能支狼狽遁去鄉人恐有餘黨未敢窮追及歸家已三更後矣 
[雜糧免稅]  
　　順直兩屬今髺夏被水成災鴻嗷徧野前經順天府尹奏請暫免運京雜粮厘稅以裕民食奉旨兪允所有奉天直隸山東河南各處雜粮販運至京沿途經過關卡著一律暫免厘稅以示招徠由軍機大臣字寄各將軍督撫飭令出示曉諭上月杪直隸總督李傅相接奉行知當札天河兵備曁津海關兩道火速出示招商兩憲遂遵札先後出示矣又聞京師於東西兩城曁驒馬市大街各設平糶局一所月之下旬由傅相委員運米若干晉京接濟平糶 
[松試紀事]  
　　江蘇學憲　文宗科試松郡各學生員業於初七日申刻發案兹將列在一等諸生抄錄左方○府學凌瀚夏光　錢同壽宋士祁陳金鑾朱昌鼎董人鑑陸炳麟黄應昌唐元斌張宗華沈功章唐宗義陳祖謨談廷杰徐國恩張作楫錢福墇張祖動顧德棻○華亭童召南李邦翰姚沅芷　如剛姜世綸沈琨吳前楣張祖蔭葉人駿陳憲章夏時行金佐宸錢尚廉王啓陽○上海李鴻膏蘇紹基曹基鏡王維泰王宗毅劉至淸李邦黻趙履福凌貞鏞蔣淸鏡汪永思錢椒范熙澤劉至濤朱壽鵬鈕永建餘案容俟補錄○一等案發後卽奉學憲牌示准於初八辰刻進院覆試今將題目錄登通塲文題夫苟好善一節詩題賦得梅初破蕾行紅路得行字五言八韻○初七日楊學憲考試奉金上三縣童正塲聞有金山文童金某預期與某甲買免搜檢所有窓作刻文均由金一人夾帶入塲後方欲與其友人剖分奈號門鎖閉睽隔東西不得已將文抛擲過去詎被搜檢某役所覷攫而去之金自以爲買搜者有恃無恐大聲疾呼某巡捕聞知其事遂禀諸宗師飭卽逐出不令終塲若該童者可謂咎由自取矣 
[粤撫起節續聞]  
　　昨報紀粤撫劉芝田中丞起節云云兹悉鈞和兵輪前晚在碼頭停泊一宵昨晨始鼓輪開往吳淞中丞卽換坐公司輪船赴粤法界讞員葛蕃甫同轉往碼頭恭送行旌知照捕捕停訊一期 
[雙鳬將返]  
　　上海縣陸邑尊赴金陵謁見新制憲已記前報兹悉邑尊於前晚自金陵起行約計程途今日當可抵滬矣 
[西節停公]  
　　本月十四日爲西國耶穌聖誕本埠各銀行於十四十五十六三日停辦公事至二十一日又値西國過年定於二十一日停公二十二日因公司船開行辦公一日至二十三日仍停公年例如是蓋以志慶賀也至海關則於十四二十一各停公一日云 
[瘋人殺子]  
　　本埠新閘附近篾作主某甲忽患瘋狂昨晨突持劈竹刀將其子連砍數下鮮血淋漓其子痛極狂呼隣人畢集間甲緣何㓾刃甲睜目直視不發一言閱時忽戟指指之呵呵大笑乘人不備自砍喉間兩下現在其子奄奄一息甲則傷勢較輕云 
[絨案訊結]  
　　德商順全隆洋行主梅也零控大春洋貨號東周雲峰定買法蘭絨竟不付銀出貨一案前已歴記報章所稱貨様不符之一百箱蔡太守曾諭令兩造邀公正人查察後再行定議前日禮拜五須全隆邀禪臣洋行主大春邀大興洋貨號執事陶則夫於下午時偕至棧房提出兩箱計八十疋逐一騐視則絨頭壓平者止十二三疋餘與大春交出之様絨無甚高下昨日禮拜六淸晨禪臣偕順全隆行主到堂聲覆陶尚未到太守飭差催傳幾次始來案訴稱奉諭後止能評論貨之高下至能出與否仍須原被自已說明須全隆行主稱當定買時原知絨布一項裝箱　重易於損壤是以不願代辦而大春再三央托遂令在定貨薄及電報底簿内聲明將來運貨到申箱中如有高低不能代保周情願簽字始得成交隨　陶曰試問此時貨有叅差是誰之責陶稱如有此等情節在先并由周簽名簿上圍應如數付銀出貨惟周不識英文况華商買成箱之貨或好或歹稍有叅差必須挑剔蔡太守以彼此辯論未免各執已見因與福繙譯官退堂傳兩造所邀公正人入内冉商閱片刻復升堂諭曰現在順全隆先經勸諭情願酌讓用銀二百兩經禪臣及陶勸令讓銀五百兩順全隆業已允許惟案延日久須一禮拜内出貨周仍以一時無力出貨聲請寛限日期陶復商諸順全隆同往行中立據簽名擔保過年定於華歴正月杪出貨彼此遂各遵斷 
[賭徒嫁禍]  
　　牌九司務蘇榮生勾同夥黨周逸文將寗人鄭迪金誘往城中賭輸現洋九十七元又立憑票洋一百元鄭乏資料理私造元裕錢庄票一紙計銀二百五十兩交於蘇手抵償賭欵嗣知受蘇之騙當在法界新恒茂烟館中將周逸文並蘇之外甥吳繼元等扭住送押捕房經葛同轉廉得確情當將周管押令交蘇至案再行核究詎料蘇榮生一聞此信當卽携洋逃逸避匿於南翔地方知所立期票藏之亦無用處遂於前日繕成一函將憑單期票封入由信局附寄來申信面書明送法界新恒茂烟館轉遞包探王榮培查收信内言勾賭一節均由周逸文起意且周共取用洋七十餘元云云包探接到此信當卽送入捕房繼送往葛同轉公館據情禀明並請飭差往拿局賭害人本于例禁一經拿辦自足以整風化而挽積弊也 
[行同梟獍]  
　　本地人聞某向無恒業日以遊蕩爲事不顧伊母養贍之計伊母不得已往依其婿藉以度日某時往纒擾前日又向母硬索錢文並以惡言相向其母無奈扭赴巡防西局喊控經局員高明府提訊之下判笞四百板以儆其違忤之罪並令以後不准再至母處纒擾夫烏鳥尚知返哺不謂靦然人面竟鳥獸之不如淸夜自思亦可稍知愧悔矣 
[提到人証]  
　　王雲標控沈懹堂徐蓮洲姚夢蘭沈蘭卿等兇毆受傷當經上海縣帮審委員宋二尹提訊之下飭提沈等到案訊辦已列前報昨日經原差將沈等提解到縣奉飭分别看管候訊 
 
 

Page 4

 
 
[英界公堂瑣案]  
　　包探土阿二張九意禀稱虹口居人王寳初之子年祇八歲項間帶有銀圏忽然失去旣向捕房聲訴小的卽往查問據言孩先與弄猴人孫阿連至田間捕虫螘驀被孫將圏摘去孩懼不敢向父母告知閱二日孩方熟睡其母不見銀圈喚醒間之孩始將前情直說小的因拘孫至捕房命孩指認孩指定被孫將圏摘去孫堅不肯認今特解請訊供所有孫身畔搜出之洋銀一併呈上王妻某氏挈子到案申訴前情孫供稱小的係山東人向在馬立師某夾板船上當水手帶得大小猴子七頭來滬求售每値牽猴出外孩子必結隊跟隨並無摘取項圈之事蔡太守研詰該孩如何將圈失去孩稱孫足踏縛猴之繩然後雙手將銀圈摘去藏入袖内言晚間卽可交還太守問爾小小年紀如何能知山東語究竟孫之所言爾曾聽明白科答稱不能明白問旣不明白如何知彼言晚間還爾孩語塞莫答包探禀稱此處販賣猴子之山東人甚多捕頭飭傳到六名聚在一所命孩指認孩子卽指孫且孫在捕房言願賠洋三元捕頭不允太守問孫願賠科答稱生意人被誣　竊恐碍聲名因此允爲賠値太守飭將孫洋銀酌提三元存在捕房當卽開釋俟七日内由包探稽查明白於下禮拜六投案候訊餘洋給還○包探張九意禀稱小的查獲樍竊趙錫勳詰得曾與奚阿福爲黨行竊高陞輪船上皮衣等件分質洋銀使用今已將趙質之贓吊出奚質者尚無頭緒問奚不認送案請追趙供稱小的係本邑浦東人竊得衣服與奚同在某客寓中俵分付質决不妄扳奚供稱小的係寍波人設攤賣糖爲業一日因趙站在攤旁向之驅逐不料其竟挾嫌誣竊信口妄供該包探又禀稱趙指定奚分贓奚不承認趙言與奚同住某客寓押至客寓查問則稱趙奚二人從未住過蔡太守飭该包探將人贓帶回捕房查明實在以便傳失　到堂覆訊核辦○西國成衣店主樂謹甫訴稱錢金桂來買絨布混用銅洋爲此交捕送案銅洋呈騐錢供稱小的係吳淞人向業髹工有姚少雲者付下工洋實不知是銅質蔡太守飭將錢交包探帶往拘姚覆訊核辦○包探黄四福禀稱吳阿大投捕房報稱被張永泉竊去花瓶由小的獲張吊贓送案吳請領贓張認竊求恩蔡太守判令管押十四天贓給吳領去○包探王阿二禀稱小的緝獲竊賊王金華起到水烟布衣等物據稱竊自張再甫等家尚有小銅香爐一具則係西人密司子味周士夫所失今特送案請究張及李信發曹錫堂訴請領贓王認竊求恩蔡太守判令管押兩月贓給各失主分别認領小銅香爐著該包探帶回捕房交還該西人 
[法捕房瑣事]  
　　小竊某甲在金利源碼頭偷得粉丹皮兩把被管碼頭巡丁瞥見拘獲人贓送捕房管押候訊○聾邱某素喜畜犬日前失去洋犬一頭疑被某甲所竊將甲扭入捕房管押○烟鴇某氏因虧欠工部局捐洋三元被收捐洋　送　捕房押追捐欵○法公司行出店某因行竊本行印花洋布三十疋經行夥查知送捕房請究○舟子林本生因合串行竊煤十二墩昨經包探往滬南補提到案管押捕房○車夫王家郎因竊古董掮客王靑泉之古董一包在英界典押適被包探查見當將人贓拘案昨日公堂將王家郎並小金獅子一對英洋三元鈔票洋一元金約指一枚上嵌金鋼鑽已被挖去一併送入捕房押候解案請究 
[蘇省撫轅抄]  
　　三十日藩轅牌示照得太湖聽用頭司巡檢暴式昭撤省遺缺查有候補巡檢申士林堪以酌委署理○十一月初一日敖式金禀知交缷松江府柘林通判任事回省候補府經歴彭炿禀知奉委赴松江府差遣卽辭委署南匯縣典史王紹燕禀銷閶胥門外二叚巡查差卽辭赴任分發江蘇試用縣丞黄兆蓉福建人由京騐看來省禀到藩轅牌示照得松江府知事程鼎病故遺缺前經請以籌餉試用府知事張思誥請補現據具報丁憂查有豫工頭卯試用府知事陳時榮堪以請補○初二日知州朱秉衡禀辭奉委查江南各屬鋪遞差家人來轅禀報家主江蘇候補同知司獄徐垚於十月廿九日卯刻在文山寺前公舘病故於十一月初二日大殮○初三日候補知府林文炳禀謝奉札飭知甄别期滿留省以繁缺知府用 
[江督轅門抄]  
　　十月三十日知縣左斌禀知起服回省○十一月初一日王澧謝委善後局隨員差同知周昌鳳到善後局會辦銀錢所差○初二新任督憲沈到廣束羅定直隸州曾紀　到見○初三日制臺接篆文武各官均禀賀知縣沈韻鏘奉委採辦撫卹局賑米差○初四日川沙同知倪運判楊保鈞梁世禮繆延恩均由揚來○初五日兵部郎中張光裕四川來進京 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[淮南落木]  
　　淸江浦上向只質鋪一家民人持物質錢任其貶押兹月某富室購得趙家樓某姓住宅鳩工庀料土木大興一俟落成卽須另開　鋪民人拭目引領咸望其早日開張云○屈臣　藥房現在浦上分開一鋪裝飾華美幾如元　曲云光油油耀花人眼睛而藥餌之奇尤爲淮北人所末經聞見故日來門外異常擁塞晚間燈市更熱閙非常云○刻下私鑄之禁稍寛若輩雖不敢明目張膽然九一之數逐漸而來鋪户居民俱爲不便云○徐分轉軫恤屬員見有貧苦不堪無可差委者節捐廉奉給以坐薪屬下感其厚恩頌聲載道○天氣温暖皮衣消售甚稀業此者恐不免於耗拆矣督憲以本　淮徐海各屬均報豐收應無災民南下故金陵不設粥廠逃荒老小一律絶止不准過江浦上官塲早已出示曉諭矣○運河廳徐司馬於上月二十四日移至裏河廳署内辦公 
[甬東雜誌]  
　　月之初二日早　波南門外法塲斬决囚犯聞係今夏五月初水師在定海洋面拿獲解送寗郡之海盜也監斬者爲寗郡城守營某遊戎及鄞縣徐邑尊正法　卽將首級解往犯事地方懸諸　竿以示炯戒○甯波府胡練溪太守循例在天甯寺開廠施粥外復於日前在府署分給棉衣現在天氣嚴寒　彼貧民　　廠可以餬口又者棉衣可以禦寒賢太守軫念窮黎之意可謂周且至矣○新委甯郡牙厘局總辦常太守現已蒞甯因舊總辦尚未遷讓故曹以校士館爲公館云 
 
 

Page 10

 
 
   
 
