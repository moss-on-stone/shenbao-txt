# 1903 - 150 - 4910821

 

Page 1

 
 
[重印正續時務通出售] [  圍書集成局啓]  
　　特務通考一書正集編自京津諸名士其時朝迁上下多以不逹時務相詬病迨是書出至戊戌年果有變怯之事人皆許爲能得風氮之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裏閲者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集第部實價洋銀六元四角續集四元八角合購兩集共計十元批克己此佈 
[皇朝政典類纂五百卷開印招股啓] [  圍書集成局白]  
　　是書纂錄后朝政治典章及奏議集部都八百二十二種其大恉　開國以迄嘉慶二十四年以會典事例后朝三通六部則例彚案爲主而叅之聖訓諭旨及欽定專門諸書自嘉慶季年至光緖二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦臚陳終始備舉靡遺方今崇尙實學朝野上下　究心經世之務官書卷秩繁重購實匪易私集事言龐雜抉摘尤難是編總裒諸書采輯精要而芟煩冗每條注明原書出處無嚴增易一字讀者勎偏見全引端振緖不啻舉八百餘書之菁英彙爲一編書凡五百卷千餘萬言可謂體大思博政典之淵海矣兹用本局大號鉛字鑄印裝訂一百厚本分三月五月出書俟全書告成後當敬謹進呈御覧原擬每部洋銀二十八元兹徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閲樣本可知全書之厓略矣外埠各坊均有出售此啓 
[讑梟匪橫行撫剿皆難宜熟籌善之法]  
　　浦左土著惡棍王升奎與客帮梟目鄧海青尋仇械鬥各率羣不逞之徒槍砲從事如臨大敵市塵爲之閉歇道路爲之不通視王法如弁髦以人命爲兒戯與潢池弄兵揭竿爲亂已相去幾希矣先經撫標滬軍營管帶龍葆珊遊戎帶勇至南匯下砂督剿適浙西鹽捕營管帶吳參戎福海奉蘇撫恩中丞札文督率巡船馳至會合直抵匪巢見築有土圍梟衆深匿不出游戎恐兵至則逃兵去復聚因留勇一百名防守吳參戎又赴奉賢南橋鎮督剿適與匪相遇飭勇擒拿詎梟匪毫不畏懼率衆抗拒鏖戰之下各有　傷參戎旋折回滬上恩中丞又添派飛划營統領徐輔臣參戎助剿參戎定於初八日會同吳參戎及鹽捕營統領姚清波軍門分兩路進剿一從周浦一從白蓮涇直抵下砂將梟首王升奎李秀卿先行剿滅然後再平北帮梟匪鄧海青徐參戎督帶師船二十四號吳參戎姚清波軍門統帶師船六十號如荼如火誓當掃穴犂庭聞鄧海青得信恐懼急向吳參戎麾下乞降而南帮王升奎李秀卿及南橋小妹等則先期　　匪徒高飛遠引果如斯言則此次勞師動衆又無非虚張聲勢耳夫自來靖匪之法不外剿撫兩途應剿則剿應撫則撫本無疑議惟此種土棍梟匪江浙之間幾於徧地皆是雖非大股之匪而殊有剿之不能撫之不可之勢何以言之蓋匪而爲土著也皆本地之游民聚則橫持散則無可拿捉若欲爲殱除盡凈之計必至玉石俱焚非但剿之不易而撫亦又無從撫者使匪而爲客帮也則遊勇爲之羽黨衆多類皆以船爲家散擾市鎮消息通靈東剿則西竄彼出則歸彼歸則出是其常技若果認真兠剿無可如何則始乞降原若輩本無爲亂之意自奉裁撤窘於衣食迫而爲此苟准收錄隷之部下予以餉糈自可安靜惟現當經费支絀之時本有之兵勇尙日漸裁汰以節糜費安來如許閒欵以養無數之游勇哉使僅托之穴言则恐今日乞撫而明日卽變矣兵至受撫而兵去卽變矣且此處受撫之梟匪至别處而滋事如故矣以此言撫撫何益哉是则旣不能勦又不能撫將任其擾害地方而置之不問乎日安可置之不問哉現在已有爲　不摧之患若再養癰將來潰敗决裂必至不可收拾故必熟籌善後之策也善後之策奈何曰治梟當先辦土客土棍猶内憂客梟如外侮也欲平外侮須靖内憂靖内憂之法仍不外乎保甲無論鄉村城鎭清編保甲如十家之中有一不安分色結匪徒滋擾地方者准九家出首匿庇者當與同坐如此認真辦理人而懼法自不難革面洗心若仍怙惡不竣置之重典如日光普照鬼蜮無所隠匿矣土棍一凈則客匪無勾引之人自然不能存身且諭民間格殺勿論則客匪之技自窮矣初則迫於衣食而爲匪至此則迫其不能爲匪則必叧謀衣食不剿而剿不撫而撫不愈於剿與撫乎現在各處舉辦巡警可以助保甲之不逮而保甲愈易爲力矣惟有治法須在治人斯法可行耳若有名無實則保甲自保甲巡警自巡警與梟匪何與哉中國之亂恐無已時矣杞人这憂曷其有極 
[本館接奉電音]  
　　昨晶午前京師飛電傳來上諭三道敬謹譯登○五月初九日内閣抄奉上諭本年京師雨澤稀少迭經虔誠祈禱尙未渥沛甘霖實深寅盼著派陳璧尅日前赴邯鄲縣龍神廟敬謹迎請鐡牌到京覆奏以迓和甘欽此同日奉上諭户部右侍郎鐵良著會同袁世凱辦理京旗練兵事宜欽此同日奉上諭鐵良現在出差户部右侍郎兼管錢法堂事務著特圖愼兼署欽此 
[宮門抄]  
　　四月二十九日禮部宗人府欽天監八旗兩翼值日無引見醇王等監試完竣覆命恩公稽察中左門覆命崇中堂假满請安並謝授大學士恩準良謝授西寗辦事大臣恩武玉潤文冲預備召見志公續假十日錫公續假十五日禮部奏派磨勘試卷派出陳邦瑞戴鴻慈裕德張仁黼沈家本唐景崇陸潤痒李聯芳又奏派鈐榜之大臣派出特圖愼召見軍機及武玉潤文冲○三十日兵部太常寺太僕寺侍徫衛處值日無引見景灃因伊子授編修謝恩濤貝勒假满請安長潤嵩連預備召見召見軍機及長潤嵩連 
[電傳宮門抄]  
　　昨日午前京師友人專電告知本館云五月初九日皇上召見見機大臣 
[政務處奏增攺中葡條約摺]  
　　奏爲增攺中葡條約謹將商辦情形恭摺　陳仰祈聖鑒事竊 
 
 

Page 2

 
 
三年春間總辦衙門因議辦洋藥税釐併征奉派税務司金登幹前往葡國議立節略四欵第二欵内載中國應允葡國永駐管理澳門以及　澳之地與葡國治理他處無異嗣於是年夏間該國遣使來京訂立通商和好條約復於第二欵載明前在葡國京都所訂永居管理澳門之欵大清國仍允無異惟現經商定俟兩國派員會訂界址未經定界以前俱依照現時情形彼此不得有增减攺變之事各等語本年正月間准該國使臣白郎榖照稱本國商民願在澳門振興商務修濬河道不得不將約内本定之事妥酌訂明前定和約已認澳門附近屬地爲葡國永居管理應將該屬地之界址廣闊等項丈量妥訂按對向山一島居澳門之西小橫琴大橫琴二島居澳門西南各該島係澳門生成　地又經和約認明敢請會商妥定臣等復以中國邊海島嶼向隷府廳州縣從無此島屬於彼島之事祇能就澳門現管界焉照約勘定不得於界之外另有屬地二月初間復准該使來照以上年各國公約第六欵所載進出口税則攺爲切實值百抽五葡未與議表明該國人民所運各項貨物應仍照光緒十三年兩國條约所訂税則辦理不可有背等因是意仍注重勘界而以税則爲要挾之具復經臣等嚴詞駁拒始據該使面稱願將商務暫置不提但求擴充商務以期彼此利益開具條欵爲抵换利益之舉核其所開條欵大約要分兩端如應允攺定税則稽征洋藥税餉在澳門設立分關爲有益中國之欵在澳門附近任便工程由澳至廣東省城修造鐵路爲有益葡國之欵臣等以澳門附近任便修造工程仍慮暗侵界直駁令先行删除設關一欵電咨前兩廣總督陶模督辦鐵路大臣盛宣懐分别核復旋據赫德復稱澳門設關有裨税收但章程必須妥定據陶模復稱由澳至省修造鐵路於地方情形尙無妨碍盛宣懐復稱造路於税務有益必須由總公司與之定立合同不必列入約欵各等語臣等復與葡使一再磋商將允造鐵路另用照會聲明不入約内该使亦已允從臣等復查此次葡使奉其國命來京意在展拓澳界粤省士民頗爲惶惑迭經禀呈兩廣總督請臣部設法駁阻然該使於澳門屬地一项則以舊約已經允認爲據於税則一項則以新約未經與議爲辭臣等堅認磋磨相持至數閲月之久晤商至十餘次之多始將勘界之議商允停辦現與議訂條欵第一欵聲明舊約照舊遵守第二欵聲明上的各國公約加增税則大西洋國均允遵照並與訂明该國人民所納税項不得較别國稍有增减以預留日後加税地步第三第四欵在澳門設分關一道以稽查出入澳門洋藥並征收各項税項該關須在澳門界内然膠州税關卽在租界之内辦理數年並無枝節但使税司稽征得力似於餉項不無裨益第五第六兩欵均申論設關事宜章程由兩國酌定第七欵訂約文字第八第九欵批准互换各節皆向來訂約應叙之欵無關要義臣等逐加反覆推求尙屬妥協谨照錄增攺條約各欵全文恭呈御覽如蒙俞允應請簡派大臣與葡使定期畫押再將約本進呈請用御寳以憑互换至設立中葡公司修造由澳門至廣東省城鐵路地僅二百餘里現辦粤漢九廣兩路已議定通至省城再添一路亦可藉以擴充商務旣與該使訂明另用照會爲憑擬俟命下卽將照會互换仍咨行督辦鐵路大臣盛宣懐與該國詳定合同以期周妥所有增攺中葡條約緣由謹恭摺具陳伏乞皇太后皇上聖鑒謹奏奉硃批著派慶親王奕劻畫押餘依議欽此 
[北洋大臣委津海關道唐候選知府梁會議津鎮鐵路札]  
　　爲札委事准外務部咨開光緖二十九年四月十九日准英燾署使照稱天 
津至鎮江鐵路一事現在華英公司會同德華銀行擬與中國政府開議定立正合同總望此事速行商妥等語同日又准德葛署使照稱光緒二十五年四月初九日所訂草合同准德國英國會同蓋造天津至南京鐵路並奉諭旨允准嗣於二十八年七月十六日照請奏請添派督辦大臣一人並飭其會同張侍郎開議等因二十八年七月二十九日准貴部照稱本月二十六日具摺奏奉硃批著派袁世凱爲督辦大臣欽此等因各在案查現在德華銀行之德國公司匯豐銀行之中英公司彼此均已商妥俱各派員迅速開議會商德國認定之一叚與英國認定之一叚津鎭鐵路詳細合同今德華銀行派天津領事柯逹士中英公司派前駐上海畢總領事應會同中國所派袁宮保曁張大臣商議應請轉致袁宮保等知悉並候迅速示復等情相應咨行貴大臣查照辦理並將會議情形隨時咨報本部爲要再此項鐵路係天津至鎭江該署使來照稱係天津至南京當係筆誤已照復應行更正矣等因到本大臣准此查津鎭鐵路本大臣前奉諭旨督辦兹准前因應派津海關唐道紹儀候選知府梁守如浩會同德華銀行所派之天津柯領事中英公司所派之前上海畢總領事先持開議隨時將會議情形隨時請示核定合行札委札到卽便遵照辦理此札 
[購地糾葛]  
　　蕪湖訪事人云此間北門外有曠地一區近被匪人盗取紅契售與弋磯山畢教士事爲縣主王小午大令查知屢向畢教士商請退還教士不允未知尙有他術可以轉圜否也 
[又請軍火]  
　　金陵訪事人云自廣西匪徒倡亂以來兩江總督迭准廣西巡撫咨請撥借軍裝以資攻剿均隨時籌撥或交原委或派員解赴前敵兹者匪燄未熄雲南臨安又報失守督憲魏午帥又准桂撫王芍棠中丞撥借軍火之電遂飭軍械所復如數籌撥解往粤省矣 
[官報設館]  
　　金陵訪事人云南洋大臣兩江總督魏午莊制軍以民間流覽報紙最易通知時事　智醫愚爰仿北洋官　之例創辦南洋官報由學務處司道擬定辦法籌欵置辦機器鉛字並招雇手民等粗有就緖江甯藩司李薌垣方伯初擬令學務提調張子虞太守爲總主筆不再給予薪水以節經費太守以兼頋未遑叧薦茅廣文謙以自代月給薪水銀六十金又派饒廣文爲之副布置已定設館於派辦處之側一俟機器解到卽將出報聞定章每月出報兩冊云 
[報館被禁]  
　　武昌訪事人云署理湖廣總督端午橋中丞近接張香濤宮保來電以漢口某日報議論悖妄宗旨欠純訪聞係湖北候補知府某守所創設托名洋商請傳諭該守迅卽將報館停歇如或違抗定卽糾叅等語中丞立卽傳見某太守面加曉諭太守以該報館係糾股開設實有西商股分在内今旣奉嚴諭自應停歇惟請酌給銀兩若干以彌虧累中丞允之現在該館已徧發傳軍暫停出報矣 
[總運動會]  
　　武昌訪事人云湖北師範學堂近延日本户野周三郎爲教習一切規制俱仿照東灜辦理現又於五月朔日舉行運動會由監督梁星海太守禀請兼督端午橋中丞往閲并柬邀武漢東西各官商同往閲看是日演引繩奪旗燃燈　雙足合跳二人三足諸戲法觀者人山人海擁擠異常東西人士無不拍掌稱善其跳走便捷者由中丞面加將許賞以墨盒磁甌及紙筆諸品以示鼓勵兹將會中執事師生姓名採錄於左監督梁鼎芬總務員户野周三郎陳毅吳紹璘設備員吳茂節余光輔易甲鷼吳紹璘會計官顧朔吳紹璘指揮官吳茂節易甲鷼吳紹璘號令官余光輔審判官户野周三郎陳毅陳衍汪鸞翔易奉乾賞品管理員曹履貞易國霖 
[蘇省官塲紀事]  
　　蘇州訪事人云吳縣知縣林　生大令近以修墓請假回籍遺缺經藩憲陸春江方伯檄調現署無錫縣知縣李　　 
 
 

Page 3

 
 
大令署理未到任以前則委長洲縣蘇靜菴大令兼理遞遺無錫縣缺酌委候補知縣許大令溎祥署理已分别札知矣○江蘇藩司陸春江方伯升署漕運總督本月初五日接奉廷寄即就藩轅大堂恭設香案望闕謝恩○署松江府知事姚參軍霆現届期满遺缺經陸方伯飭令准補是缺之胡參軍登衡前赴新任○署宜與縣下都司巡檢顧少尹有衡亦屇期满遺缺經方伯飭以輪委到班之補用從九品莫少尹琪署理 
[揚州官塲紀事]  
　　揚州訪事人云揚城保甲創自同治初年由大憲遴委監司大員總理其事其局中經費均由鹺商捐助迄今已數十餘載自拳匪亂後國用浩大雖有建議裁免者而格於衆論事不果行兹者兩淮運司程雨亭都轉忽將保甲總辦道員禀請裁撤其内外總巡及各叚巡員則仍舊貫一切局務攺由府尊經理其商捐亦令照舊樂輸左衛街總局已於本月朔日裁撤總辦李觀察鎭邦卽於撤局之日交卸回省銷差聞登舟時本郡紳商士庶臨岐叩送者頗不乏人云○新任甘泉縣沈大令以衙署中稿案差門錢糧各門丁積習最深故一律革除不用所有各項公事悉由親信卂事請示遵行○淮揚海兵備道沈愛蒼觀察因有要公赴省謁見兩江總督魏午莊制軍兹已事畢於上月晦日返棹過揚府縣各官員均出城恭迓觀察隨命與登岸答拜旋卽回舟揚帆北上傳聞觀察此行係爲淮北私梟拒捕之案未知確否 
[甌江紀要]  
　　温州訪事人云前署泰順縣張雨人大令樹德因交代案内欠解未清於上月二十九日趁招商局普濟輪船至温詣府禀到大約結清交代後卽須回省聽鼓也○城南保甲委員鄭紹平少尹以上月二十六夜虞師巷元大行被賊竊去棉花十二包隨於二十七日赴府禀報請飭捕追○玉環廳吳鏡茳刺史近櫸童紹甫觀察札調來郡發審坎門海關影射偷漏一案已於本月初一日晉郡暫寓道前連陞客棧○永嘉縣三十九都架書徐養吾私掝印信假造庫串致被各户告發拿案業經訊實科以軍罪詎徐異常刁狡解道勘訊仍復翻供現奉童觀察發回原縣未悉秦鹿坪大令將如何定讞也○前者永嘉縣江頭地方出有盗案嚴加跴緝迄未拘獲兹於上月二十八日拿獲此案正盗四名連日刑訊聞有兩盗已供認不諱矣○温標中軍遊府黃佐卿遊戎兼帶練軍過於苛刻兹被練軍兵丁聯名上控道府鎭憲未奉查辦風聞練兵等擬赴督撫提轅具控 
[湖上騎驢]  
　　杭州訪事人云四月十三日未刻下城六克巷口江西麫鋪因灶下遺火祝融氏乘隙而來幸爲比鄰所見當卽救熄事後附近各店鋪集資延僧禮懴三天并於鹽橋社廟中演劇一日以答神庥○浙省大學堂肄業諸生散學後經總理勞君函致肿生家中如係脅從者仍准其入堂習業現在出堂復歸及前來千退者共計有五十餘名核之原定額數尙不及半爰於五月朔日起十五日止凡有身家清白年在十四歲以上者准其報名投考○浙省房捐自去年開局以來各鋪户均不能輸將踴躍日前藩憲會同釐捐總局札飭兩縣再行剴切曉諭不許再有拖延○錢塘門外武總巡張守戎樹池於上月二十日夜在半街地方拘獲竊賊應提奎一名搜鞭身畔携有鐵尺鎖匙等物當卽帶回次日卽解至仁和縣署訊辦 
[沙巿述聞]  
　　沙巿訪事人云此間自入夏以來霪雨連綿豆麥均受虧損江陵縣張芸生大令爲民請命屢禁屠宰設壇求晴未知能上格昊蒼俾羲和早日臨馭否也○原任荆州將軍濟留守因病出缺靈柩暫停節署中上月十三日由公子輩扶歸珂里妥謀窀穸當舉襄時满漢文武各員均恭送如禮○數日前有一年約三十許之婦人某氏小立三清觀門首啜泣嚶嚶好事者向之詰問據稱四川某縣人被人誘拐來此船泊下堤街今介乘間脱逃又苦舉目無親無可依倚是以悲耳或勸其求援於是處紳富某姓未知能設法保人否 
[鶴樓笛韻]  
　　武昌訪事肥人云鄂省府試在卽十邑生童擔簦而來絡繹不絶横街頭一帶巿面頗爲生色而以各書肆爲獲利尤多○警察局開辦以來頗著成效惟勇丁良莠不齊往往遇事生風魚肉良善甚至在大街閙巿中有調戲婦女情事未知董其事者亦有所聞否也○省城内外東洋車不下數百輛車主貪圖微利每將窳敗不堪者濫竽充數因之六街三巿覆輙相循現由警察總局出示曉諭按月查騐一加特未知果能實事求是否耳 
[宮保將來]  
　　廣西提督蘇子熙宮保奉召入都刻聞乘招商局某輪船來滬日内已將次抵埠矣 
[留守來申]  
　　前福州將軍景月汀留守因病奏請開缺赴蘇調治兹已霍然因於日前來滬昨日命駕入城赴文武各衙門拜會至縣署時縣主汪瑤庭大令飭丁擋駕聞留守卽日須赴白下與兩江督憲魏午帥面商要公 
[清查栅夫]  
　　本邑保甲總巡朱森庭明府查悉城廂内外各叚栅夫雖保無縱容匪類等事爰明定章程每名各給腰牌註明年歲籍贯以筻隨時騐看昨日通飭各鋪地甲造具花名册呈局以便分給腰牌 
[童子溺斃]  
　　前日有一十餘歲之童子偶在泉章會館前水池畔游戲失足墮水人皆未知昨日屍身浮起始經人千知地甲轉告其家備棺收殮 
[失孩待領]  
　　前日傍晚時甬人某甲投捕房訴稱僑居吳淞路第一千三百十三號門牌房屋内突見一孩徙倚門首啜泣嚶嚶向詰來由默不一語是以無從送還等情捕頭令好爲留養候家屬前來認領 
[駁船傾覆]  
　　前晚有駁船一艘满載磚瓦駛入裹虹橋堍時適潮水大漲不知如何忽然沈没船上所載貨物盡付東流惟人口均經鄰船救起尙無性命之虞不可謂非幸事也 
[瘋犬傷人]  
　　前晚本城某紳之子由新北門外入城行經北香花橋東首驀一瘋犬上羊猛囓受傷頗重不知能免性命之虞否 
[上海巡局紀事]  
　　大東門外郎家橋某學堂司事查悉近有頑童三五成羣在塾前滋擾斥之不理因卽禀請保甲總巡朱森庭明府驅逐明府據禀即飭十六鋪巡防中局委員黃衡堂二尹每日傍晚飭勇驅逐以免滋生事端○滬南毛家弄恒大米行主張嘉年以失竊洋銀開單投報各巡局跴緝昨日保甲總巡朱森庭明府立傳汛捕錢福到局判責五百板限令赶緊率同地甲嚴緝毋得玩延○日前船户徐　狗王海清同投十六鋪巡防中局控被王阿炳無端糾人訛詐請究黃衡堂二尹飭地甲拘獲人證研訊供詞著交保出外調處○前日傍晚時有停泊滬南薛家浜稻柴船一艘忽然失火經江蘇海運局洋龍救熄事後二十三七鋪巡防局員韓仲甫二尹飭地甲傳船主到局訊問以懲疏忽 
[惠書鳴謝]  
　　昨承商務印書館惠小新印美國獨立戰史生理學問答造化機新論三種頒琳瑯之寳笈鴻筆爭推　歐墨之新機雞林馳　不脛而走拭目以觀爲綴數言藉謝厚貺 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　張勳巖被二馬路福昌和炒麫店主林阿彭與夥黃阿五兇毆以致氣閉殞命一案前日英美租界公廨讞員孫建臣直刺飭差將林黃送縣當晚縣主汪瑤庭在令升堂研訊林供小的係福建某邑人張來食麫藉口不佳多方挑剔致相口角時值堂人林阿羊在側略與争扭張卽倒地未幾氣絶今阿羊不知逃匿何處容小的尋獲交案叩乞恩施在令謂死者眼角處傷痕經本縣飭仵騐明爾知阿羊係用何物所毆林黃同稱忙亂時並未看清大令著將黃收押林交的保速尋阿羊到案訊究○前月某日浦東張家浜左近倪鑑明包錫卿兩家被劫一案報經大令飭差緝獲王小洪陳小五子訊不承認前日提案復訊五供四月十六日小的途遇湯老五邀至浦東稱由葉某起意行劫紏令入夥至晚至火油棧附近相會時葉已招集二十餘人遂偕至倪姓家由顧老六扒入竹籬猱升屋頂入内開門衆遂一擁而入劫得首飾洋銀回至原處分贓而散小的僅提洋銀五元旋聞事主報案湯葉顧等與小的逃往杭州將物付質小的先於日前返滬卽被擒獲陳小五子實係同夥求鑒陳小五子供小的年僅十七不敢爲盜因與王等相識願作線人隨台捕破案大令一再駁詰再三開導始供十六日遇見湯老五命小的同至浦東是晚給小蠟燭一包領至火油棧附近已有二十餘人同往行劫小的執燈在外並未入内叩乞施恩大令著仍分别還押飭捕赶緝餘盜○日前滬南製造局失竊砲耳數枚旋經縣捕拘獲串竊之劉竹藝及原贜兩枚前晚大令提訊劉供小的係湖南某邑人向在砲廠當機匠本月初二日有信居局前西栅口之某甲肩負砲耳兩枚而過小的見之急出攔阻甲卽棄之而逸小的拾得並未投局禀報今日正擬送回局中行經南門外被捕拿案叩求明察大令斥其狡賴判責一百五十板押候追繳餘贓 
[英美租界晚堂瑣案]  
　　雛妓王絹偕鴇母朱氏投英美租界公廨喊寃經値日差禀奉讞員孫建臣大令飭押於前日晚堂提訊絹絹供年十三歲蘇州人經鴇母名大阿水者輾轉押與朱氏處學習彈唱得身價洋銀一百五十元今大阿水又欲將小女子贖回轉押小女子不願叩求超豁朱氏供稱絹絹係大阿水抵押曾出身價洋銀一百五十元仿欲贖回轉押賣娼小婦人故將此女送案叩求擇配以免永墮青樓大令得供判將絹絹暫押候補提大阿水到案訊明然後發堂擇配○茂記等前控潮州人陳金波誑騙銀兩一案前晚奉大令提案復訊陳供冋在同吉泰米行内開設宜安保險公局有在逃之陳石屏周子英糾小的股開協泰莊號小的出洋銀六百元陳周兩人向與茂記及各綢莊往來此次忽將恊泰圖章印支票三千餘兩向各綢縀莊購買貸物逃逸小的實不知情如果串通誑騙何敢仍在途中行走被其報秿拘送案下叩求交保出外帮同將陳周找尋交案大令判還押候示 
[英美租界公堂瑣案]  
　　包探朱桂生解陳金山卽皮鞋金山王金才錢阿興卽德保等到案禀稱陳係著名土棍綽號青面虎同黨羽王錢諸人在美界身藏刀械魚肉鄉民日前向鄉人錢海松孫榮法等强借洋銀不遂將錢曳至空處挖去雙目投報捕房訪拿未獲昨日小的在某戲園拘住錢王二人詰知陳在鄉間因同西探往拿詎陳以手槍開撃幸未撃中旋得拿獲解請究辦錢海松由家屬扶至卽求伸寃陳金山供素在瞿龍龍赌塲幫閒手槍係瞿龍龍之物求鑒讞員孫建臣直刺以該犯橫行不法非重懲不足蔽辜擬送上海縣嚴究英繙譯迪比南君以事在租界商令將犯還押捕房候禮拜一定讞○包探黃鶴林解李長法木仁記到案禀稱二人係青口帮碼頭小工强搶王阿寶洋銀送案請究大令判李責五百板枷號二月期满押西獄一年木責二百板枷一月期满押西獄一年分别遞解回籍○包探趙銀河解王阿木至案禀稱王行竊朱雲祥家衣物請究大令判責二百板押捕房半年逐出租界○包探王長桂解張阿桂至案禀稱二人係遞解過犯請爲訊究大令判責五百板仍遞解回籍○包探陳金標解應書益至案禀稱此人串同在逃之蔣炳華王惠卿二人行竊戴生昌小輪船上不銀二千元由小的拿獲在婦人沈吳氏家起出原贜洋銀二百餘元至移請錢唐縣捉拿之王蔣二人尙未到案求鑒戴生昌遣夥投案催請關提并查得蔣在杭州均有產業大令判將應押候備文移杭催提到案再訊 
[法租界捕房紀事]  
　　甲乙等四人每日駕小舟販運菜蔬至法公局及各兵艦銷售混用大小銅洋爲西人查悉據情投報捕房捕頭飭探前往拘獲四人一併帶入秿房捕頭略加訊問命押候解送公堂訊究○糧米工頭賈金標爲浦東老白渡某姓案犯牽涉縣主汪瑤庭大令飭差協同包探將賈拘獲送入捕房捕頭令押候解送公堂俟課問後移送縣署歸案訊辦○長江積竊戊已等四人　在某輪船上行竊被包探拘獲解入捕房捕頭令押候堂期解訊 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十九年四月二十七日京報全錄]  
　　宮門抄諭旨殚錄正張○兼湖廣督端奏湖北省助餉新捐請旨仍照原册核奬摺○又奏陸溪營守備告病休致片○大臣春奏遵旨裁節餉需摺○直督袁奏接辦天津地方警務善後事宜片○又奏辦　烟酒捐以抵賠欵片○又奏派員考查學堂情形片頭品頂戴兼署湖廣總督湖北巡撫奴才端方跪奏爲湖北助餉新捐補交銀數查照部議聲覆請旨飭部仍照原册核奬以昭激勸恭摺仰祈聖鑒事竊查湖北助餉新捐會據各屬禀報約勸捐銀五十餘萬兩嗣奉諭旨停捐實官當經電請行在軍機處户部代奏請將勸獲銀數截止嗣因陸續據報請獎實官一千六十一名共捐銀五十四萬六千四百餘兩較原報之數溢出銀四萬餘兩經本任督臣張之洞會同奴才奏准請獎等因當以此項捐輸實因先據呈缴捐銀飭取履歴查核請獎多有原捐銀數不敷又令照數補交積少成多以致溢出銀四萬餘兩並非奉旨停捐以後續收之欵若將溢出之銀一槪駁斥則此溢出之銀仍係部庫准交之欵又經奏懇飭部仍照原册核獎欽奉硃批户部議春欽此旋准户部議覆以此項補交溢出銀四萬餘兩究竟請獎各捐生應行補交者共有若干名其每名補交银數若干均係彚入何項案内報部應令開單詳細聲覆核辦等因卽經轉飭遵辦去後兹據湖北布政使瞿廷韶會同助餉新捐局司道詳稱查湖北助餉新捐自第一卯起至第六卯止請獎各捐生因原捐銀數不敷文令照數補交者計有五百八十二名其補交銀四萬六千五百五十兩現將每名補交銀數及應彚入何項案内請獎逐一聲覆查造清册連前發第六卯獎册一併詳請具奏前來奴才覆覈無異相應請旨飭部仍照原册核獎以昭激勸除册咨部外理合恭摺具陳伏乞皇太后皇上聖鑒再湖北巡撫係奴才本任毋庸會銜合併陳明谨奏奉硃批户部議奏欽此 
端方片再准長江水師提督程文炳咨陸溪營前哨守備高道賢精力就衰兩耳重聽請開缺回籍等因奴才查例載軍政之年如有告病乞休者卽勒令休致等語上年係軍政年分因奴才到任未久奏請展至本年春間辦理現當舉辦軍政之時該守備旣係精力就衰難期振作自應照例勒休相應請旨將陸溪營前哨守備高道賢勒令休致以肅營伍飭取該員原領劄会付部核鎖外理合會同長江水師提督臣程文炳附片具陳伏乞聖鑒謹奏奉硃批著照所請兵部知道欽此 
奴才春满跪奏爲遵照部咨設法裁節餉需恭摺覆陳仰祈聖鑒事竊奴才上年九月承准户部咨陜甘總督奏估光緒二十九年甘肅關内外新餉光緒二十八年七月初四日奉硃批户部知道欽此恭錄飛咨　遵知照并部文内聲稱本部附片奏明令將甘新節需旗緑防練各軍一律裁弱留强切實裁撤應將實裁營哨若干缺節省餉銀若干萬並關内外各應分攤協餉若干萬核計確數報部等因於光緒二十八年八月奏准行知遵照迄今一年之久未准覆陳辦法現在欵項支絀各省關積欠甚鉅非極力裁節實無持久之策飛咨駐塔爾巴哈台伊犂副都統查照本部前奏將裁兵節餉辦法專案聲覆以符奏章等因咨行到塔在部臣職掌度支固應妥籌長策而在邊地同游化宇亦須共體時艱矧奴才忝屬旗僕世受國恩値此時局孔棘賠欵纍纍能節一分餉需卽爲朝廷寛一分餉力當將來咨分飭糧餉處曁旗緑各營旂一體遵照並電致甘新將軍督撫臣各就地面情形妥籌舉辦因思塔爾巴哈台兵力冋形單薄出息又乏毫絲减餉勢必裁兵舍此别無良法連日督同文武僚屬切實詳籌始於無可設法之中擬由塔城新满營八旗酌減前鋒領催馬甲春冬季一半馬乾可節省銀七千四百二十一兩五錢一分察哈爾額魯特蒙古制營酌裁甲兵半甲兵額可節省銀三千六百九十兩二十十卡倫酌裁各卡倫兵額口糧鹽菜馬乾可節省銀三千四百一十七兩七錢五分緩靖城守步隊中營酌裁正勇五十名口分可節省銀三千八十兩七錢城守開花砲隊一大哨挑留正勇四十名連砲癈歸綏靖步隊中營派員兼管該哨原設守備把　經制曁所餘勇夫一併裁撤可節省銀一千九百六十九兩一錢二分五釐又由漢隊各營旗裁去火勇口分可節省銀二千三百三十六兩四錢並於每年置辦軍火旗幟號衣項下可節省銀一千兩以上八宗殚自本年正月初一日起一年應節省湘平銀二萬四千四百六兩四錢九分五釐合計額爾慶額任内所裁一成正勇五十名銀二千一百一十四兩統共實節省銀二萬六千一百七十兩四錢八分五釐聽候部發所有裁撤官弁勇夫俸餉馬乾舊存銀兩亦以截至年内臘底墊發清楚毫無短欠奴才所部旗緑各營廗原定額餉一十六萬三千兩兹除節省數目不計外實需銀一十三萬六千八百二十九兩五錢一分五釐以之散放存留官兵俸餉仍係計口授食不可再少之欵懇恩勅部按年估撥源源接濟嗣後一應奏銷卽照此次所定立案開報其各省關歴年蒂欠應請一併分别催解以備找發存餉之需謹將裁節餉欵細數敬謹缮具清單恭呈御覽除分咨查照　所有遵照部咨設法裁節餉需緣由理合恭摺由驛覆陳伏乞皇太后竽上聖鑒飭部立案施行謹奏奉硃批該部知道單併發欽此 
袁世凱片再查天津在兵亂以前本有鋪車等捐以之修理街道雇飬巡丁自聯軍駐境各國都統衙門又按照西法釐訂章程抽收房鋪車輛各捐用以添募警兵展闢道路大抵就地方之財辦地方之事取諸民者仍資以衛民臣蒞直後以保定兵燹之餘伏莽未靖曾於上年夏閒仿照天津巡警辦法奏定章程分别捐辦而房鋪車輛捐數無多不敷開支甚鉅仍須津貼公欵嗣接收天津體察津埠情形地廣人稠華洋雜處巡警未可驟撤街道並須修培當復因仍舊贯但祇去其太甚然亦入不敷出另籌彌襠現在欽奉諭旨通飭各省興辦巡警京師亦蒙簡派親王辦理巡警街道事宜並准政務處咨明催各省迅速籌辦警務其津保已成之局自未便遽行中止現仍由臣督飭各員照舊捐辦以靖地方而便商旅理合附片陳明伏祈聖鑒訓示謹奏奉硃批著卽妥辦嚴查毋滋擾累欽此 
袁世凱片再查直隷本係缺額省分每年攤派新舊賠疑計一百八九十萬兩之多而支發淮練各軍海軍各船並新練直隷常備各營一切餉需與夫製造機器各局廠水師陸軍各學堂曁舉辦各項新政一切經費用　極繁多無的欵其各省恊濟之餉解到者統計僅及八分萬分拮据夙夜焦灼疉准部咨飭令各省合力籌欵並准就地設法等因近以直隷歉交乘物力彫敝實苦無法可籌惟查二十七年八月間户部埨通籌賠欵辦法第八條内開烟酒非民間日用所必需重徴尙無妨礙行令各省加成收捐臣思烟酒爲民間嗜好之物無關生養本計因擬定捐章奏明設局試辦數月以來徴解之欵已有十數萬兩如能逐漸推廣通年所入尙可集成鉅欵且實有裨國計無害民生現仍遵户部原議將烟酒兩項照舊抽捐以資集欵而裕餉項謹附片陳明伏乞聖鑒訓示謹奏奉硃批户训知道欽此 
袁世凱片再前奉諭旨飭令各府州縣設立中學小學曁蒙飬學堂而經費不敷欵無所出地方官吏紛紛禀請籌捐各紳民亦頗多自願捐辦臣遇有跡近滋擾者或立予批駁或飭司核議自籌辦以來訪查各屬均尙相安現仍督飭學校司隨時派員認真考查務期各就地方情形妥愼辦理嚴禁官紳藉端勒索以免滋擾　附陳明伏乞聖鑒謹奏奉硃批知道了欽此 
 
