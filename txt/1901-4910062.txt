# 1901 - 107 - 4910062

 

Page 1

 
 
P>延請天津牛莊采訪友人[  申報館主人啓]  
　　拳匪已殄北方重覩昇平報紙流行日漸推廣兹者本館欲就天津牛莊二處延訂采訪友人如有熟於官塲一切事宜及閭巷新聞中外交涉者請郵示近事數則幷詳列住址姓名以便修函訂定諸君子才識素裕當不以長材短馭爲嫌也 
[續登鹽城陳惕庵孝廉呈都察院請代奏書]  
　　三曰貴民夫貴民者非伸民權之謂也從古以來未有不知天之貴者而天有乾元之稱未有不知地之貴者而地有坤元之稱民則合乾元坤元而有元元之稱元者何也始也天地者萬物之始故易曰大哉乾元萬物資始至哉坤元萬物資生民者君之始故書曰天佑下民作之君傳曰城生民而立之君人君曰臨民而不知民之貴猶戴天而不知天之高履地而不知地之厚也古帝王則不然書曰王司敬民敬之者貴之也曰民爲邦本本之者貴之也曰顧畏于民巖畏之者貴之也貴之故養之優而田里樹畜有制貴之故教之周而塾庠序學相望貴之故問之切而立君遷國必詢至秦愚黔首而此義廢矣今歐美諸邦唯俄羅斯視民稍賤餘未有不貴民者厚其生殖無不贍之衣食卹其疾困無不養之聾瞽啟其智慧無不格之物理暢其議論無不逹之悃忱此其所以上下泰交此隆於二帝三王之盛也今欲取長外國上追中古必自皇上貴民始皇上欲貴民必自州縣貴民始今州縣之官多聞茸貪殘其視民猶土芥也居則養尊處優鮮衣美食出則旌旗騶從呵殿森嚴從無輕騎策蹇徒步微行之事從無身入閭閻問民疾苦之事從無巡行阡陌勸課農桑之事冤抑則屢訴不理任意斥駁而豪强得志劫案則改重就輕規避處分而盜賊横行其所急者唯事上無違催科足額已足以考卓異登薦牘矣親信丁役交結豪猾已足以飽財賄富子孫矣餘非所重也吏之視民且若魚肉民之畏役且若豺狼官之賤民更何待言如此而欲宣布朝廷德意胡可得乎今欲大署皇上貴民之心宜先定州縣貴民之制除鞫盜使跪外若詞訟之兩造中證皆立而待訊上若臬司府道下若佐貳雜戰皆同此制夫官南面而坐民北面而立崇卑之體制已分必責令長跽匍匐將以元元爲不足貴乎此制旣定急詔督撫秉公舉劾傷簡廉能使牧令課耕織勸畜牧誨節儉以裕民之財講聖諭立學堂設報館以開民之智嚴緝捕勤聽訟以逹民之隱此皆貴民之實政亦卽敬天之實心薄海禱祀而求無急於此也四曰教胄光緒二十五年十二月二十六日皇上立端郡王載漪之子溥　爲穆宗毅皇帝之子國本所繫擇師爲先從前如大學士徐桐禮部尚書崇綺膠枉鼓瑟不識時宜止可謂之正人不可謂爲良傅爲師傅者固當傷以大學正心之道語以祖宗創業之艱而東西各國之變法自强書策具在亦當置之經筵日講一卷便膮然于東西政治之美兵財强富之原而游覽親民尤爲切要昔者商王小乙使其世子武丁出居河上就學廿船故無逸謂其舊勞于外爰曁小人孔安國謂其久居民間勤勞稼檣孔頴逹則謂太子與小人同勞乃非常之事而不可以非常目之者蓋未爲太子也殷道雖質太子不得與小人雜居此蓋以秦漢以來青宫之貴妄測夫三代以前不知古帝王亦巡幸間　太子何妨在野堯有九男事舜畎畝祖甲爲太子亦久爲小人此又何足怪乎今東西諸邦猶存古制俄皇爲太子時曾游歴四洲足踴甚廣英新君愛德華第七爲太子時身入海軍測量駕駛練習風濤與士卒同甘苦日本儲君曾居陸軍少尉之職暹羅世子遍游泰西强大之邦古所謂太子與小人同勞者于此見之豈外國可行者中國獨不可行乎日本近在東洋往還甚便應請飭賢師傅與之同游增其學識在京各國使臣亦當時相接見略與周旋庶各國不以端王獲咎之重妄生擬議其在虞廷之教胄子曰剛而無虐簡而無傲二語最爲今日扼要之言端莊諸王　張跋扈開釁友邦焚燬教堂圍攻使館傲虐二字足以盡之今後愼毋再蹈覆轍致外人鄙爲無教之國此又皇上當與大阿哥詳切言之而未可責之師傅者也五曰循序皇上詔軍機大臣大學士六部九卿出使各國大臣各省督撫於時政之當因當革者叅酌中西各抒所見而切戒夫空言塞責畏事偷安知皇上變法之意决矣職不慮皇上行之不果而慮皇上行之過驟當此時危勢迫創鉅痛深職豈謂可仍優柔從事然求治太急而苟且輕率作　欺飾之弊即由此而生孔子所謂欲速則不逹孟子所謂進銳而退速也向者戊戌曾變政矣奏議紛至沓來詔書一日數下舉百年久速之謨一切重大之政期責成於旦暮之同部臣不及覆奏疆臣不及舉行文告不及宣布士民不及周知與疾風迅雷無異彼時職已慮其不可久矣夫弊有輕重先去太甚事有先後以次施行不講化學遽課種殖無益也不精礦學遽議開採無益也不興工學侈言製造無益也不練水師多購船砲無益也不罷捐官之令欲澄清吏治無益也不國申飽之誅謀充足財賦無益也不求考官之通逹責其甄拔才俊無益也不去大僚之私心使舉薦寳能無益也先乎其大握乎其原其先似遲其後轉速否則始以操切者必終以因循如人疾走狂奔不及數里氣喘足憊不能復前反不若安步徐行者之可以致遠職願皇上行之以漸不必求速效於耳目之前也此書仍未畢明日繹登 
[遼東俄兵分屯表一]  
　　日本報云俄國軍士之分駐西伯利亞東部者計狙擊隊第十聯隊一大隊在旅順駐紥又第十一聨隊二大隊在大連灣駐紥又第三聨隊二大隊在泥誇利司苦駐紥又第六聨隊二大隊在諾鳥啞幾賢夫苦駐紥又第七聨隊二大隊亦在諾烏啞幾賢夫苦駐紥又第八聨隊二大隊在拔辣拔哈駐紥又第一聨隊二大隊在辣是獨利司伊駐紥後貝加爾可殺克騎兵及鳥賢諾内烏氣痕司幾兵第一聨隊四中隊在大連灣駐紥氣痕司幾兵第一聨隊之一中隊在泥誇利司苦駐紥沿海州龍騎兵聨隊中一枝在辣是獨利司伊駐紥可殺克騎兵一枝駐紥之處未詳西伯利亞東部狙擊砲兵大隊之第一中隊携帶輕砲在旅順駐紥西伯利亞東部第一旅團之第四中隊携帶輕砲在諾烏啞幾賢夫司苦駐紥砲兵某隊若干及駐紥之處未詳西伯利亞東部工兵大隊本部及二中隊在哈拔洛夫司苦駐紥又電信中隊亦在哈拔洛夫司苦駐紥烏蘇利鐵道大隊之二中隊亦在哈拔洛夫司苦駐紥衛生隊駐紥之處未詳要塞克兵第一大隊四中隊在旅順駐紥又第二大隊西中隊又工兵中隊同在旅順駐紥以上總計步兵十三大隊騎兵五中隊二部隊砲兵除要塞砲兵外二中隊携帶輕砲十六尊工兵三中隊電信兵一中隊鐵道隊二中隊衛生隊一隊 
[京師募勇]  
　　京師訪事人云巡視五城察院前曾奏請就京城募勇數百名藉以緝暴安良二月初旬某日奉 
 
 

Page 2

 
 
到行在諭旨依議欽此然迄今半月有餘各城尚無招募消息也 
[英運火車]  
　　京師訪事人云南海所設火車於本年二月中旬某日被英人運出西華門以供津蘆鐵路之用行至西四牌樓忽被日本兵所阻現始運抵宣武門内大街大約已與日員講明無所糾葛矣 
[體念民艱]  
　　武昌采訪友人云去歲湖北黄州德安各府屬民教相爭幾釀巨釁幸賴地方官隨時彈壓得以弭患無形惟修復教堂撫卹教民教士在在皆需鉅欵爰擬就地丁項下按畝攤捐禀由湖廣總督張香帥批准施行近日各屬紛紛具禀或稱城垣傾圯已甚或稱學宫年久失修皆擬就賠欵外加派若干以資興作香帥以鄂省素稱瘠苦小民生計維艱此次派捐實屬萬不得已之舉若更任情苛派民力其何能堪且修建城垣廟宇往往不肖官紳胥吏從中侵蝕無非巧借名目圖飽私囊所請斷難允許當即嚴加批斥概不准行似此體念民艱誠不愧萬家生佛也 
[嚴禁習拳]  
　　金陵訪事友人云此間五方雜處良莠不齊入春以來忽有燕趙健兒齊魯壯士每日麕集貢院前演習槍棒初祇同類角藝不取觀者分文繼效江湖賣藝之流向人歛錢肥己事爲大憲所聞恐蹈去歲北方覆轍立飭府縣各官及保甲局員嚴行禁止違者重懲蓋亦杜漸防微之道也 
[薇旌過鄂]  
　　武昌采訪友人云本月某日正任湖南按察使升授山東布政使胡方伯廷幹由湘赴魯道出鄂垣江夏縣陳介菴大令預備行館以駐襜帷連日方伯詣督轅晉謁湖廣總督張香帥並遍拜司道各官旋卽解維西上 
[鄂學觀風]  
　　武昌訪事友人云新任湖北提督學政蔣藝圃大宗師下車伊始循例觀風子限兩月一律繳卷四書文題子曰君子博學於文一章五經文題敖不可長欲不可從志不可滿樂不可極詩題賦得夜讀兵書雨灑燈得兵字五言八韻賦題擬木元虚海賦雜作題左氏義稱君父說漢制使天下誦孝經論朱子論語集注訓詁考尚書　天正悞儀理圖跋春秋兵謀表攷擬補東漢會要方域門晉裴秀唐賈耽論朱子論本朝人才得失如何試舉數條暢言之讀諸史輿服志之法書熊襄愍公奏議後擬陸宣公集序駢體代數天元同異說徽積以變數爲用論凡行軍地圖主意在使馬步砲兵一望而知何處易過何處難過何處不能過其繪圖之法固重地形之斜度至其斜度若干爲各兵易過或難過或不能過之處試分别舉之圖有平剖面與立剖面之分測繪工程者以立剖面爲尚蓋築高挖深之功均可藉之推算然能設法將平剖面與立剖面形相合更爲美備其法創自何人其築高挖深如何顯出非有圖說不能明也各殫思以對擬杜工部行次昭陵詩元韻擬杜工部重經昭陵詩元韻擬杜工部喜逹行在所三首元韻題胡文忠公畫像五言排律不拘韻 
[蘇試三志]  
　　姑蘇訪事友人云本月初四日爲江蘇提督學政李大宗師考試蘇州府屬童生經古之期賦題編竹爲橋渡蟻賦以救蟻中狀元之選爲韻詩題賦得桑柘籠烟水滿田得田字五言六韻荇帶七律限歌韻柳絲七律限先韻經解題曰明都解碩人之邁解史論題范文正公義田論唐議復府兵論天文題畫夜永短由於南北星差說算學題造對數共有幾術當以何法爲便晝夜永短隨日之緯度而易圖說設有甲乙二物各三斤共值銀四兩三錢九分二釐假如甲增價十分之一乙增價十分之五則共值銀四兩九錢零八釐問甲乙二物每值幾何 
[奏明殺死一家四命兇犯照例正法摺]  
　　頭品頂戴湖南巡撫臣俞廉三跪奏爲審明謀殺一家四命人犯按律定擬仰祈聖鑒事竊照光緒二十六年九月初九日據衡陽縣知縣盛論詳報該縣民人湯五來謀殺唐榮楚及其妻女一家四命並犯父湯均和畏累投塘犯兄湯榮提撲水救父均各被溺身死一案當經臣批飭審擬解勘去後兹據該縣審明議擬由署衡州府唐步瀛覆審解經署按察使湍多布審擬解勘前來臣隨親提研訊緣湯五來卽湯駝子籍隸該縣係湯均和之子湯榮提係湯五來長兄湯五來素不安分久經湯均和將其分出各居在外遊蕩以搜尋草藥行醫度日與唐榮楚素識往來唐榮楚之妻唐何氏見面不避唐美秀唐三秀均係唐榮楚之女光緒二十六年二月内不記日期唐榮楚外出湯五來走至見唐何氏獨處遂與調戲成姦以後遇便續舊曾借給唐何氏錢一千二百文唐榮楚並不知情三月間湯五來賒欠唐榮楚棉布錢三百七十文未還嗣唐榮楚染患目疾央湯五來尋藥醫治給與小洋銀一角作謝湯五來嫌少欲以所欠布錢作抵謝貲唐榮楚因目疾未愈不允復向索討前欠湯五來無錢償還唐榮楚將其寄存棉衣一件扣抵湯五來往索棉衣彼此爭閙唐榮楚將湯五來推出斥其以後不准往來湯五來因棉衣被扣又不能與唐何氏續姦心懷忿恨獨自起意將唐榮楚殺死洩忿以便與唐何氏長久姦好八月十四日初更後湯五來執持火把至唐榮楚之門首揑稱唐榮楚堂弟唐榮斗之予與人口角吞服洋烟央其邀同唐榮楚前往解救並向借用鐵鋤挖尋草樂唐榮楚信以爲實卽携帶鐵鋤同行至對塘冲茶山湯五來令唐榮楚執持火把接過唐榮楚手内鐵鋤僞爲掘取草藥乘唐榮楚不備轉身舉鋤連毆傷唐榮楚之頭接連腦後並右太陽穴右腮脥倒地復拾石毆傷其右肋接連右脇當卽殞命湯五來携鋤轉至唐榮楚家内唐何氏卽問伊夫何不同回湯五來支吾回答攏向求姦唐何氏不允復向盤詰湯五來即將騙誘唐榮楚上山毆斃情形告述並稱不久卽接娶何氏爲妻囑其不可洩漏唐何氏當即哭喊不依湯五來攔阻不住一時情急頓起殺機順手取鐵鋤連毆傷唐何氏頂心接連　門倒臥牀唐何氏大呼救命湯五來復用鋤毆傷其右太陽穴接連右眼角人中當即殞命唐美秀唐三秀均皆哭喊湯五來恐人聽聞起意一併致死滅口復拾地上鐵斧連砍傷唐三秀右腮脥接連人中又連砍傷唐美秀右額角右腮脥右耳腕均各登時殞命湯五來棄斧逃逸經該縣訪聞差查據唐榮楚之兄唐榮茂具報該縣勘騐差緝湯五來於八月二十一日早晨潛至伊父湯均和家希圖躱避形色慌張湯均和再三盤問湯五來將殺死唐榮楚一家四命畏罪逃避各情告知湯均和當即喊同長子湯榮提將湯五來捉綑報族送官湯五來掙脫跑逃適鄰居之湯仁山聞聲走至查問湯均和告述情由並泣稱兒子湯五來身犯重罪逃走必受牽累不如早死免禍經湯仁山勸解並許帮同尋緝隨卽走回下午時分湯仁山聽聞湯榮提在外大聲喊救當卽赶出瞥見湯均和已入塘内湯榮提哭稱伊父畏罪投塘自盡隨亦撲入水内拉救湯仁山救阻不及當喊傭工人等將湯均和湯榮提救上岸查看均已被溺殞命湯仁山即邀同族湯岳友看明信赶湯均和次子湯榮錄回家報經該縣勘騐獲犯審擬由府司覆審招解到臣隨提犯親訊據供前情不諱詰無同謀加功之人查律載謀故殺一家三命者凌遲處死財產斷付死者之家妻子流二千里又例載殺一家三命以上兇犯審明後依律定罪一面奏聞一面恭請王命先行正法各等語此案湯五來與唐榮楚之妻唐何氏通姦嗣因賒欠唐榮楚布錢無償被唐榮楚將伊奇存棉衣扣抵並斥絶往來續姦不遂起意將唐榮楚謀殺致死後因唐何氏拒姦聲喊將唐何氏及其女唐美秀唐三秀一併致死滅口唐何氏係唐榮楚之妻唐美秀唐三秀係唐榮楚之女實係一家四命其因姦謀殺致伊父湯均和畏累投塘伊兄唐榮提救父均各被溺斃命湯五來即湯駝子合依殺一家三人者凌遲處死擬凌遲處死該犯情罪重太未便稍稽顯戳經臣於審明後照例恭請王命飭委署按察使湍多布會同署臣標中軍叅將劉尊照將該犯湯五來押赴市曹先行正法仍將首級解回犯事地方懸竿示衆以昭炯戒該犯並無妻子財產無憑斷付缘坐湯仁山赶救不及應毋庸議除將全案供招咨部查核外理合恭摺具奏伏乞皇太后皇上聖鑒謹奏光緒二十七年正月十九日奉硃批刑部知道欽此 
 
 

Page 3

 
 
[訂期會勘]  
　　本邑南市陸家渡爲來往浦東要道近經某洋商就浦濵起造棧房欲將馬頭移至别處浦左各紳耆以馬頭建築已久未便遷移相約聨名投上海縣署禀請縣主汪瑶庭大令核辦前日大令照會義渡局及會丈局委員某某二君訂期本月初七日前往會勘然後核定從違 
[局員更調]  
　　本邑西南鄕龍華鎭巡防局員楊聘侯二尹不知因何事故經蘇松太兵備道兼江海關監督袁海觀觀察撤去差使另委高昌廟巡防局員馬午橋叅軍接辦所遺高昌廟巡防局一差則委楊樹浦巡局委員姚殿卿二尹接辦至楊樹浦巡防局一差刻尚未知札派何員庖代也 
[監犯瘐斃]  
　　前年本邑漕河涇鎭人李阿妹糾同張全英戳斃屠夫孫小弟報經前縣主拘獲兩犯訉實通詳解省招勘在案兹者正兇李阿妹因病倒斃司獄中昨已由上憲札行到縣矣 
[不准滋擾]  
　　本邑西南鄕龍華寺前因住持僧有不法情事由前任蘇松太兵備道升任浙江巡撫余晉珊中丞札飭上海縣查封嗣經住持僧百計營求遂得朦混啟封不法如故現届暮春天氣佞佛者趨之若鶩且時有洋人前往遊覽而西門外一帶往來孔道惡丐沿途索擾最易取憎於人某國領事官因函請蘇松太兵備道兼江海關監督袁海觀觀察設法照料觀察飭西門巡局委員曾二尹遵照辦理二尹立傳丐頭周永春到局諭令隨時彈壓免滋事端違則重辦不貸 
[冤誣宜雪]  
　　前者金芝卿被南匯縣地痞奚啟疆誣以竊取洋銀控諸英美租界公廨時張柄樞司馬方爲襄讞委員拘金略訊貿然判令營押捕房後金查得奚所失洋銀的係奚夥顧阿海所竊因疊次禀請移提嚴鞫俾得昭雪冤誣日前復具詞投公廨聲訴昨日司馬備文簽差前往南匯勒提說者謂奚雖財可通神此次斷難逃賢官宰之法網矣 
[小工慘斃]  
　　前日傍晚時江北小工强士寳至美租界某碼頭輪船上扛貨偶不留意由艙面墮下以致腦漿迸流立時斃命後經人告知家屬備棺收殮亦可哀矣 
[上海縣署批詞]  
　　昨日上海縣主汪瑶庭大令發出批示兩道懸掛頭門兹特照錄於下一姚奎泉禀批曰查爾與顧兆榮代辦木料共計價銀三千兩除顧兆榮兩次匯付銀二千一百二十兩僅短銀八百數十兩經本縣訊飭顧兆榮備銀同爾赴漢取貨乃爾並不遵照約同前往輙行私自到漢擅將定木出售出以餘木運回呈請飭領藉圖搪塞了事殊爲狡猾應提案究追粘帳姑附一胡世長稟批曰此案韓祝三購買該行米石一去無蹤伍嵩如以經手之人不能將韓祝三尋交央由該行執事人張樂君等商懇願代折償了案在該行資本久懸未便有任短折而伍嵩如代人償欠無非求釋訟累情甚可原亦不得過事苛求轉令有所藉口究應如何酌償之處張樂君等必有持平之論著速議償完案毋得率請提追 
[英美租界晚堂案]  
　　日前英副刑司班德瑞君公館内忽然失去金剛鑽石鑲嵌之金臂釧及銀質對時表各一洋銀若干查得庖人張有亭曾將衣箱運出遂連管事人虞阿才函送公廨前晚讞員張柄樞司馬提案研訊虞供小的向在英總領事公館爲細崽已歴數載素來謹愼從公並無貽悞此次主人所失之物藏在樓上臥房不知何人所竊求恩鑒察張供小的只在廚房作事不能潛至臥房何從行竊至於昨日運出之衣箱現在均存捕房叩請查檢可也司馬諭令押候函覆班君再行核奪 
[英美租界公堂瑣案]  
　　包探李四春拘解王阿生至案禀稱此人專在洋涇浜一帶設攤誘賭經小的拘獲解請訉究讞員張柄樞司馬商之梅繙譯判令笞責二百板○包探沈阿岳拘解陸阿寳至案禀稱此人潛至潤昌棧行竊洋傘一頂經小的拘獲解案請究司馬判令笞責一百板○包探趙銀河拘解積賊史阿明陳利榮王阿渭至案禀稱伊等二人串竊金揚富陳彩林及商務書局等五家衣物經小的拘獲解請究辦司馬判令各押捕房二年贓分别給還失主○包探趙銀河拘解馬連子至案禀稱此人在捕房當馬夫行竊馬料二擔經小的拘獲解案請訉司馬判令笞責二百板枷號半月○包探張天林拘解彭阿三至案禀稱此人在新閘售淫畫是以小的拘請訉辦彭供小的係山東人不知租界章程求恩寛宥司馬從寛斥釋淫畫銷毁○五百七十八號華捕拘解顧阿米至案禀稱此人與陳阿生口角兇毆用茶壺擲傷陳面經小的拘獲解請懲辦司馬判令顧出洋銀一元給陳爲養傷費從寛開釋 
[第二十七届辦理輪船招商局情形節略]  
　　謹查本局光緒二十五年第二十六届結總已呈送刊布在案兹自光緒二十六年正月起至年底止是爲第二十七届結帳本年輪船水脚其收二百九十一萬二千四百餘兩除開銷船用及攤給怡太水脚外結餘船利六十六萬五百餘兩又各棧房產業　利五十萬五千五百餘兩其除運漕地租修理繳費官利各欵七十七萬一千一百餘兩凈計結餘銀三十九萬五千餘兩此利項大略也至本項欠往來帳及生息存欵五十九萬三千七百餘兩各存欵及煤炭尚可相抵添置遇順協和輪船兩號四十八萬八千兩海琛拆換機器一萬五千兩富順拆換鍋爐二萬五千兩挖泥船換壳三千三百餘兩翻造各處棧房住房等七萬八千一百餘兩以上共支六十萬九千四百餘兩售出輪船應銷成本一百七萬五千兩上海中棧舊料拆售三千八百五十兩蕪湖局房失愼保險三千五百兩輪船棧房折輕成本九萬二千餘兩以上共收一百十七萬四千四百餘兩較上届核輕成本五十六萬五千兩此本項大略也本年五月間拳匪啟釁聨軍北犯不特天津營口生意全無其餘江海各埠無不人心惶惶百貨阻滯幸賴各執事竭力設法圖維悉索敝賦尚得餘利三十九萬五千餘兩按照公議章程分作十成科派提船棧折舊四成十五萬八千餘兩股商餘利三成十一萬八千五百餘兩各局執事花紅一成三萬九千五百餘兩應提報効二成七萬九千餘兩本年應繳北洋公學經費二萬兩南洋公學經費六萬兩北洋兵輪經費六萬實不敷六萬兩九百九十餘兩仍在船棧折舊項下撥墊俟將來應提報効之欵多餘再行撥還北京和約將成羣雄環視勢必開門競利宜懷忝承會辦商務之命夙夜滋懼本年拳匪將亂之時即有言官侈言輪電公司之利似非傾覆之不以爲快及痛陳漢陽鐵廠萍鄕煤礦未成之舉全賴輪電兩局之商相與有成是以已定報効之外斷難再事苛求疏上報可蓋輪船本以煤礦爲養命之源長江之内僅一萍礦漸已見效此商局所理應相與圖成者鐵廠亦經南皮制軍奏明以輪電兩局爲基礎旣見爲天下之大利豈能甘心讓之外人本届續附股本他日亦必有厚利在焉竊願與吾商人始終共之耳光緒二十六年歲次庚子十二月盛宣懷敬識 
[定期致祭]  
　　茸城宋養初侍御承庠於去秋聨軍入京後仰藥自盡孤忠亮節薄海同欽邇者其靈輀由救濟善會護送回南於本月初四日抵滬定期初八日十一點鐘時在十六鋪南集水碼頭船上受弔凡我同人或夙聨縞帶或遥仰斗山届時理應具一束生芻前往祭奠誠恐未及周知特此登報佈告伏維鑒及曹繼善王宗壽陳秉鈞蘇紹良黄協塤雷晉席裕福同啟 
[更定三忠發引路由]  
　　啟者前因三忠靈櫬將次到滬以爲時太促不及與工部局董商明致所定路由未將大馬路列入現已商諸工部局董將路由略爲酌改計由金利源馬頭登岸沿浦灘朝北至法界大馬路朝西過三茅閣橋朝北至四馬路朝焉至三萬昌朝北至大馬路朝東至抛球塲朝北至北京路朝西過北泥城橋一直至大王廟馬頭上船在滬各紳商如有預備路祭者請先期知照其致送輓聨　額祈先行送交盆湯弄絲業會館以便發引時列入儀仗致香燭冥鏹等項請各送往船上敝處未便接收謹再布聞伏祈公鑒東南濟急善會盛宣懷等啟 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[惡丐行兇]  
　　蘇州訪事友人云省垣元妙觀每逢朔望進香者紛至　來　丐卽據爲利藪本月初一日有某甲者手持看　至大殿前焚香膜拜而出羣丐圍繞强索甲以青蚨一握擲之尚不滿羣丐之壑致將困　　心甲　而呵之　丐突　老　將甲頭　　破　中住持忿甚喚地甲至將最兇横之惡丐五名拘送長洲縣署禀請縣主蘇大令究辦大令准之在五丐身畔搜出手摺各一扣上書成　弟兄字　列有某某等二十六名訉其故五丐同供小的等時往各鄕行乞結爲弟兄俾得互相照顧並無他意大令飭各笞數百板將甲乙丙三丐釘上　鐐收入獄中丁戊二丐覊押化莠堂責令將列名之二十六人交案訊辦 
[上海巡局瑣案]  
　　前日無賴王文馨向楊恩林訛詐口角互扭至十六　巡防中局控訴局員黄衡堂二尹研訊之下楊供小的係筆工與王素不相識突被訛詐求恩嚴辦二尹判將王掌頰二十下押候覓的實人保出○南市陸家浜油紙弄某姓家平日常有流　　聚其間兼之男女混淆穢聲昭著事爲二十三七鋪巡防局員邱友林二尹訪知特飭勇目前往巒查禀候提究○前晚爲南市十六鋪巡防中局會哨之期三鼓時二十三七鋪及十六鋪南北各局員次第至局小憇移時始分道而回 
[南市捕房紀事]  
　　前日小孩張金富迷失歸途嚶嚶啜泣巡街捕恐入匪人之手因即帶至捕房告知捕頭留候家　　領至昨日有　朱氏者至捕房自稱金富之母僑居美租界求准將金富領回捕頭令靜候禀請馬路工程局總辦葉孟紀司馬訊明當堂給領○南市捕房向照租界章程摇取浦江中各項船捐以充經費前日司事某甲向湖廣船户王國裕收取捐資王抗不遵繳　味恃　因卽稟請馬路工程局總明葉司馬飭捕頭派印捕同往將王拘押捕房聽候訊究○前日某烟館夥張庭甫至新馬路順昌煤油行購買煤油不知因何與　夥口角行中人怒喚令某號巡街捕拘入捕房捕頭令押候解送馬路工程局禀請總辦葉司馬訊究 
[法租界捕房紀事]  
　　昨日禮拜三爲捕房發攻各案之期緣謝副捕頭别有要公先期派某包探禀知讞員杜枝園大令暫停發落一期○前日之晚甲乙丙三偷兒串竊某姓家衣服首飾及高麗參等物所值不貲失主報捕後捕頭遺某包探查獲人贓押　解送　堂禀請讞員杜枝園大令訊明嚴辦 
[美租界捕房紀事]  
　　昨日外虹口茂海路第六十三號門牌粤人談朝林家忽斃一婢比鄰　樂藥水廠某西人疑談凌　過甚所　函告捕房捕頭令包探邵潤初查明實在情形然後解送公堂廪請讞員張柄樞司馬核辦○乍浦路第四百三十九號門牌成衣匠曹岳庭向與　婦盛葉氏結爲露水夫妻近日氏探知曹已娶某姓女爲室因奔往理論爭閙之下　以兇毆三百六十一號巡街見之拘入捕房捕頭詢悉情由令氏自投公廨廪控○前晚偷兒胡阿二混入西華德路粤人某姓家竊取布衣携至某押鋪求質適爲某號巡街捕所見拘入捕房捕頭令押候解送公堂禀請訊辦 
[仁施渥沛]  
　　浙寗劉福房善士德性慈祥見敝堂辦理各項善舉經費支絀　助洋銀一百元俾資接　似此樂善不　　易塲中吾見亦罕福報之來正未有艾又陸續收到德記振捐洋銀五十元董氏十四元自在居士四十元存　公票號來山四無名氏規元三十二兩四錢九分三泰米行經募金匱華鶴書屋等洋銀二十四元裨益災區莫名欣慰祗領之下屏此誌　上海六馬路仁濟善堂董事嚴　厚黄宗憲楊廷臬朱佩珍施則敬劉芬謹誌 
[介爾景福]  
　　頃蒙汪穉亭善士求合家平安自身康健交到振捐洋銀一百五十元又應守翁來吟紅館主五十元　安　鹽公號朱　叔翁經募第一批三十五元又小銀錢三百三十五枚恒孚銀　經募三十五元九角又對開一枚始平氏寳林求保平安四十元又助敝堂粥　四元諸善士慨念災區迭輸振欵使孑遺黎庶袵席同登此德此功斷非尋常小善所可比擬天道好還有不永膺多福哉上海六馬路仁濟善堂籌振公所施則敬等謹誌 
 
 
 

Page 10

 
 
   
 
