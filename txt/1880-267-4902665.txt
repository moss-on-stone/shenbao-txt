# 1880 - 267 - 4902665

 

Page 1

 
 
[論本朝管太監之嚴]  
古者刑人不在君側至周而始有巷伯之官貝錦一詩見於　什而寺人之令秦人以此誇美其君自是而下中官日盛然不過給富門　除之事外事則不與聞也魏之宦者爲信陵君竊苻趙之宦者　蔺相如完璧秦之景監引進商君而秦因以富強嗣是而宦者之權稍稍重於昔然猶未見其爲害也至趙高相胡亥以覆秦而其　烈矣漢祖不知以秦爲鑑　獨枕一小黃門臥舞陽俟排闥入諫幡然改過漢室遂興其後　和之世忽反前轍和帝誅寶憲謀於鄭眾寺人之權從茲而起至順帝誅閻顯其謀皆出於中黃門孫程等九人桓帝誅梁冀其功皆出於中常侍單超等五人於是五侯肆虐十常侍之禍漢社遂墟自是而後唐以宮監裴寂之謀而得天下故稍假奄寺以詞色然有所限制猶未甚縱恣故天寶時如髙力士輩不敢開口言國是至肅宗而九節度之師統以魚朝恩而卒敗於相則宦　與知兵矣卒之劉克明仇士良輩遂覆唐祚至宋　一洗其習及徽欽童貫封王汴社以屋明初不用宦監自　樂以宮閨令刺外事而權乃潛移故終明之世如王振劉瑾汪直無代不有而魏閹之禍尢酷此皆歴古以來重用太監以致貽害之明騐載之史册而可徵者也本朝有鑒於此不予太監以纖毫之權聞都中太監有持宮人繡件出外易錢者有以煎過參渣售於人者太監之淸苦可知聞或有任傳宣之職供使令之役者稍覺體面而口粮定額本屬無多外官交接又干例禁亦不得有意外之獲歴今二百餘年不變卽此可知本朝之制度總以恪守成法爲是後人從不敢有變易前規之心較前朝之初終易轍者又奚啻上下　之　哉昨閲邸抄見將軍定安等奏據布特哈總管報稱分發該處爲奴之太監沈鳳鳴脫逃緝獲請從重圈禁一摺而歎定制之嚴至今遵守其規模爲邁越前代也近來官場凡有近身跟隨與人爭毆其主莫不庇護卽在平民之家有用人爲外人所欺侮咸引以爲辱而必欲爲之一洒其恥此無論其咎之安而居心已不免於偏袒矣況太監爲宮禁近侍之人　或稍存袒護勢必置其罪於不問而乃絕無私見其前在打牲鳥拉由配脫逃囘京被獲照例　責　發黑龍江給官兵爲奴今以四年之期尙未滿而又復脫逃緝覆之後立予圈禁是不亦嚴乎夫其在配脫逃並非別有他故不過因配所窮困不能受苦是以起意脫逃盖太監在京之時雖曰淸苦而富者衣錦饜粱肉貧者亦飽食煖衣居近　天　身親　禁　較之配所之衣單食缺與囚徒爲伍其相去　霄壞矣因此而思脫逃雖曰不知守法而其情尚屬可原乃執法者終不原情竟以大次脫逃之例永遠圈禁可見國法森嚴不稍　於近習而大臣守法不阿之美與　朝廷無所私庇之意胥於是乎見焉豈　處有漢唐近習之慮也哉竊謂本朝待近臣極嚴而遠臣若失之寬催科察吏捕盜榷關凡外省之摺奏往往有粉飾多詞毫無實在者有時亦優容之乃至如侵挪正雑銀兩之州縣亦僅取已故者奏叅塞責而從未指出詰聞此雖由於聖明之豁達大度而吏治未免漸弛恭讀雍正嘉慶時　硃批諭旨不禁悠然神往焉耳 
[恭錄　旨] ○八月十八日奉　旨內閣侍讀學士員缺着白桓補授河南道監察御史員缺着徐文泂補授欽此同日奉　旨此案着交岐元松林親提人證卷宗秉公嚴訊確情按律定擬具奏原告民人秦鳳山該部照例解往俻質欽此 
[俄船消息] ○昨報俄兵船勒喜阿行抵吳淞一節茲悉船中有兵千名武弁八十人欲　　春俟兵登岸後載茶而至歐洲再由俄載兵來華去○昨日又有俄兵船名內也思你克從日本而來此間矣 
[臣龜連異] ○福州於近數日內獲一大龜量得除頭之外身長四尺七寸許闊二尺九寸許高一尺九寸許不能權其輕重想須六人方可舉之有人願以十三元購取而不允聞將縱之江中也 
[京華瑣事] ○北京近日往往傳言中俄業已開戰然皆屬無稽之語惟自和戰未定以來各行生意　大减色而書畫古玩玉器等鋪尤覺淸閒云○京師盜風頗　前已登報茲聞宣武門外某布店於本月初六夜忽　偷兒潛入貨房竊布而出復至廚下飲水壺蓋墜地店主驚覺偕夥起視賊正自廚中出卽飛步追之賊遺布越墙夥已追至扭其扭其髪　賊於袖中抽刀刺夥左腕血流如注眾夥舉集賊已遁去聞刀傷深至寸許恐一時未能痊愈也○京師每有假造圖章者初二日有河南人某姓持四大恒　錢票十數張計錢數百千向前門外某錢庄買銀錢庄　客暫候一面着人對票詎恒號先已收過假票正在留意一見此票便扣留追問下落某庄人謂客尙在號中守候於是相隨出城盤問言語支吾身畔尙有各字號假票數十張旋送中城坊請爲懲辦云〇都中近日有一稱無籟之徒專詐各店鋪復暗通各城司坊差役代其拘人商民切齒已非一日南城興隆街源盛和烟錢鋪於本月初一日亦有草廠九條胡同某無籟至該鋪換銀鋪夥以銀色欠佳不肯收換某出言不遜遂致口角移時復來怒罵並將算盤茶碗　進更用碎碗自刺其面正吵　間南城坊役已至卽將無籟與鋪夥二人帶去然都中差役向不巡街何以貿貿然來適相遇合其爲串通可知○有名李二旦子者爲步軍統衙門差役俗所謂提督府大班也本非良善身充差役 
 
 

Page 2

 
 
更不免倚勢欺人恒在前三門外遇事生風前門內東城跟某參局前曾託菜市口某雑貨鋪代售各參一日有人來購某貨鋪卽入城取參囘鋪行至城外西月牆爲李二旦子所獲誣其私買人參有干例禁當卽帶至前門大街某茶館私刑拷掠勒令　具願罰銀六百兩切結遣人同往收取時鋪中已先得信卽託人通知西城察院察院出票將李與黨同拘至送往西城坊署押候過堂茲仍禁囚未釋也○都中七月不雨已列前報本月初三日夜雷雨大作電光怒發迅雷繼之崇文門外某禪寺有一老槐樹被劈兩截一鐵香爐約重千斤不知去向人咸以爲異云 
[皖省雜聞] ○前報安慶西門外徐小妹之夫徐小因張某借衣起衅兩共扭結投江徐遇救而得生張竟死於非命輕地保報縣懷寍尹明府卽飭差提徐小夫婦訊究並將徐小妹站磗小妹雖作娼妓卻未受此嚴刑隨卽患病飭交地保江升暫時管押醫治詎小妹於日前私自逃逸尹明府查知情形痛責江升數百板勒限緝獲如逾限不到將照律詳辦云○皖垣金保門耳城及大南門城垣今夏倒塌十餘丈現由府縣飭匠興修匠先不敢包工嗣講定工料錢七百餘千趕令建築然聞尙不敷所用也○郭軍門統領之卓勝馬步各營將赴山海關防堵其親兵已於十三日到省暫駐東門外軍門則自住慈雲閣兵丁均不準入城閒游遇有公幹湏持照簽出入城門口派一哨官稽查購買所需均照市價營規殊覺嚴肅也十六日有兵三名割耳游城示眾聞此三人均新募之餘丁因擅自入營請給口糧復肆強橫致遭此刑也十七日皖撫裕中丞與安慶協及文武大小各印委共四十五人公請郭軍門至湖北會館將演戲踐行軍門先則力辭旣念送者眾多恐重拂雅意　仍赴宴惟令四喜班囘園不必開演是日共設八席飲至燭跋始各散歸次早八點鍾中丞與司道復出東門至寅賓館送行畧談數語中丞囘　江干便砲聲震天文軍門遂率各營登舟北上岸上觀者約萬餘人云○十九早到有釘封公文午刻於此門外處決二犯男則斬決女則淩遲聞係亳州圖姦案犯也女犯有一子年約四五歲隨於轎後女時囘顧及臨刑時猶痛哭不止○十九夜十點鍾時小南門外失火是時北風正厲幸卽施救焚去十餘家而熄 
[皖垣官報] ○藩轅盧示署壽州正陽巡檢陳廷杰期滿遺缺以合肥縣官亭巡檢陳熙堃調署所遺官亭巡檢缺委試用從九視　燨署理無爲州奧龍巡檢王鶯期滿遺缺以試用巡檢熊秉鈞署理新選潁州府曹煒飭赴新任准補滁州直隸州文庚飭赴新任定遠縣主簿郎沅告病遺缺以超委試用從九顧培初署理 
[驚馬傷人] ○前日虹口有二馬夫同奉西人之命駕車送信於三菱公司車停美署之前一遂入內送信一立馬前見韁落於地欲俯取之微碰馬足馬驚而馳至大橋酒店之旁撞一小車車中一童頭面受傷車夫傷在左腿卽送體仁醫館醫治而車夫腿上血筋已壞流瀉不止至三點鍾卽死聞童亦難保無恙云 
[南市失火] ○前夜八點鍾時南市三泰碼頭某姓家失　禍及左右驎房幸得本城各衙署及各善堂之洋龍馳往集救卽得息滅計燒去房屋約十餘橦云 
[賭案又訊] ○局賭害人一事昨由陳司馬會同哲譒譯復傅包探方子慧到堂司馬　汝在捕房辦公十餘年固曾出力惟聲名太盛因而抱怨者眾多現在朱明理控陳變堂胡老三等誘賭云云曾指汝從中有　是否究查緝其人可從直說方稱朱初未訴捕亦未禀控我亦不能平空拘人及訴捕控究後若輩已早經避跡更難緝獲平捕頭令華捕代請問官究係何人控告方子慧普有無得賄之實據司馬謂固無人控告亦無得賄實據惟有人稱方與陳胡等有情而已總之人言藉　照本分府之意方不若自辭生意爲是薛捕頭謂凡遇控人作弊湏有實證豈可因妄瀆而便不加察乎辨論至再復經哲繙譯駁飭平捕頭乃令方退去方稱蒙大老爺訓飭實深感戴但似此辦公人實寒心情愿囘禀平捕頭辭歇生意耳 
[無端被控] ○二十三本報列棧單轇轕一案昨日法捕房仍將乾盛祥主劉吉庵郭炎光兩人解訊袁九齡偕漢口同源錢莊僗魏祖遠並洋人及太古行主投案原告　泰泰來久大慶安四錢莊亦來候訊又有山西票號韓應懷遞禀張司馬訊袁何日往太古袁禀稱本月十三魏祖遠來囑偕往照騐提貨單據太古稱今在法公堂涉訟未結須待事了方能提貨隨卽出來此不過念朋友之情干我底事該錢庄無端控我實出情理之外張司馬謂乾盛祥倒在月初曾列中外新聞紙爾豈不知袁稱緣事囘籍初十到　身抱瘧疾未閱申報實不知悉故　來相托卽同往太古一詢也張司馬又訊魏祖遠謂此案經孫大老爺斷定　歸　理漢歸漢結事屬至公何得托袁九齡往太古關說究係何日何處抵押付銀乾盛祥帳上可載同源開設何所棧單今在何人之手魏稱此提貨單乃漢口發記裝來前非乾盛祥之棧單同源開於漢口於六月十三日先將單載一百十三箱水烟抵銀二千兩後於七月二十九日復將五十五箱棧單抵銀三千兩至乾盛祥帳簿登載與否則不得知至棧單因不能提貨已交同源莊主在本城內開同昌典當之譚月樓處譚或交付阜康莊亦不可定張司　與白繙譯同謂棧單既在爾處自應交出着將魏租遠暫爲管押待交棧單釋放袁復稱旣係純泰等控告請賜原禀一觀張司馬不准所請着令退出然袁究無歸被控故心實不甘也 
[接錄輪船招商局第七年帳畧] ○一各欸帳目極宜詳細聲明也查本局雖輕歴屆備造淸册呈送南北洋大臣查考併咨送江津兩海關備核又分存總局及津漢閩粵香港新加坡等分局以備有股　君查覽在案誠恐有股者或遠居內地或因事羈身無睱赴局細閱應將各欸聲明以期明晰查股分資本去年帳畧八十萬零六百兩以後續招有二萬九千七百兩合八十三萬零三百兩之數其　羅檀香山金山華商所入之股尙多俟收到股銀再行　入下屇之帳總以湊足百萬之數爲止官欵一項前届係一百九十二萬八千八百餘兩旋於去年八 
 
 

Page 3

 
 
月寄還山東海關銀二萬五千兩故現祇有一百九十萬三千八百餘兩保險局欵比上屆多存銀三萬七千餘兩旗昌價欵除按期提還二十萬兩只欠六萬兩此款本年八月底便可淸還矣各戶存欵一項前屆六十二萬四千餘兩今屆五十三萬三千兩有零亦已　還九萬一千餘兩輪船價本前屆二十九船計銀二百五十六萬餘兩今屇二十八船折實價銀二百二十四萬餘兩其鎮西一船經已售去各口碼頭棧房除天津一口去年由大沽碼頭至紫竹林棧房設有電線又九江一口添有煤棧市房餘外各口無多添造其綵結帳上各船餘欵一項乃係全帮輪船所得水脚除開銷辛工煤費修理保險各項外淨餘之欸計　清利運和眾富有日新保大豐順江寬江永鎮東海晏海琛海定海珊江天江表江靖江孚　寗懷遠漢廣二十一號船原溢銀六十六萬餘兩除興盛江通美利洞庭江平保康康濟成大八船虧本三萬六千餘兩又合同派帳找出一萬四千餘兩故只得六十一萬零五百餘兩之數所有水脚高低均按時價攬收惟漕米水脚每石比前屆裁减三分亦於淸册上逐款列明其棧租一欸卽各口局董補還房產之租比去年多收二萬五千兩雜項餘欵前屆十萬零八千餘兩今屆只得四萬八千餘兩其相去六萬之由半在運漕水脚每石裁減三分又津賑捐每石捐錢三十文以至少收二萬五千兩之多其餘三萬餘兩係在客貨棧租及扛堆駁力兩欸緣近來輪船生意爭衡無一不將棧租减讓以至進欸寥寥其扛堆駁力原有九五扣之名目故前前屆淸册有進款一萬九千餘兩之多今已將各貨力核减據實開銷所以無此進欵各棧脩理及局棧等費比上屆所差無幾上屆漕務九千五百餘兩一欵內有豫省銀捐三千七百餘兩英茂文觀察扣去砲船經費五千兩等欵當時結帳未有撥入故在本屆上報銷其前屆總結出支躉船及籌防捐兩項去年已按新章歸輪船經費開銷毋庸另出公帳　此稿太完 
[光緒六年八月十五日京報全錄]  
　　宮門抄○發抄　旨六道○監督忠　奏差滿囘京奏　聞摺子○廣西撫慶　奏揀員請補知府摺子○湘撫李　奏道員送部引　見片○皖撫裕　奏前江西撫臣在籍報丁日期片○湘撫李　奏甄別各員片○八月十五日內務府國子監廂藍旗值日無引　見○興廉因伊子加級謝　恩○直隸副將梁嶔謝　恩○內閣奏派騐放之王大臣　派出肅王　恂長敘朱智○禮部奏派捧　册　實之王大臣　派出肅王桂全程祖誥○內務府奏派值年之大臣　派出恩承○又奏派致祭　凝和廟　派出果勒敏○廣順請假十日○召見軍機　○發抄　張樹聲等奏考察試用期滿各員奉　旨吏部知道單併發欽此○又邵承慈委署韶州府知府奉　旨知道了欽此○又粵東請停止分發奉　旨該部議奏欽此○裕寬奏南海等廣州縣被水撫恤奉　旨知道了欽此○何璟奏請以陳紹勳補　舺守備奉　旨兵部議奏欽此○又鄧福補遊擊奉　旨兵部議奏欽此　○○張家口監督奴才忠廣跪　奏爲差滿囘京關稅正額徵足無虧尙短收盈餘銀兩恭摺奏　聞仰祈　聖鑒事竊奴才荷蒙　天恩派管張家口稅務於光緒五年七月二十四日到任接前任監督文綬代徵日期核算自光緒四年四月初二日起至五年閏三月初一日止代徵一年銀兩錢文又接該監督文綬另文移交自光緒五年閏三月初二日起至七月二十三日止代奴才代征後任一百四十二日銀錢奴才除將另文移交代征後任銀兩錢文循例歸入後任報銷外所有接據移交自光緒四年四月初二日起至五年閏三月初一日止計一年關期征取正額盈餘銀兩及零星稅錢並動支核减曁提取代征後任稅銀及殘廢馬駝變價以及馬駝皮張變價銀兩各數目曾於光緒六年四月十六日逐欵分晣具奏奉　旨戶部知道欽此欽遵在案查奴才接前任監督文綬移交代征後任自光緒五年閏三月初二日起至七月二十三日止計一百四十二日稅銀一萬七千三百八十四兩一錢三分制錢一千零三千四百四十文奴才自七月二十四日接期代徵起至光緒六年三月初一日止計二百十八日稅銀一萬八千五十九兩四錢九分八厘四毫制錢二千一百七十六千八百文連前任移交統計一年共徵銀三萬五千四百四十三兩六錢二分八厘四毫制錢三千一百八十千二百四十文又自光緒六年三月初二日起至七月二十三日止奴才代後任代徵一百四十二日稅銀一萬七千四百一兩二錢五分制錢一千零二千七百五十文遵照例案一併移交新任監督宗室奕杕彚入下任錢糧數內報銷查張家口一年例徵正額盈餘銀六萬五百六十一兩零今奴才等代徵一年正額盈餘銀三萬五千四百四十三兩六錢二分八厘四毫制錢三千一百八十千二百四十文抵銀二千一百二十兩一錢六分二共銀三萬七千五百六十三兩七錢八分八厘四毫內除正額銀二萬四兩六錢六分徵足無虧外計徵收盈餘銀並以錢抵銀共一萬七千五百五十九兩一錢三分八厘四毫核與額徵盈餘銀數計短徵盈餘銀二萬二千九百九十七兩二錢一分一厘六毫查此項短徵盈餘銀兩前任監督文綬在任一百四十二日應征銀二萬三千八百八十七兩九錢五分該監督文綬代徵稅銀並以錢抵銀共一萬八千五十三兩九分計短徵盈餘銀五千八百三十四兩八錢六分奴才短征盈餘一萬七千一百六十二兩三錢五分一釐　毫　查張家口稅務向以南茶並恰克图皮毛等貨 
 
 

Page 4

 
 
爲出入兩大宗次則進口牲畜均係內地商賈往來興販是以從前稅　豐旺及至俄國通商後所有大宗茶貨俱由俄商自行販運悉皆照章免稅內地商賈漸多歇業是以每任征收均屬短絀奴才自接任以來竭力督徵冀得規復原額以期涓埃稍補無如俄商茶貨日盛較之上年有增華商貨物日微以致稅課寥寥至口外牲畜又因雨水綿道路阻滯馬駝牛羊未能隨時進口稅課亦屬减色是今歲情形與上屆等計奴才任內徵銀雖有多於前而爲數無幾難補萬一盈餘銀兩仍屬未能照額徵奴才萬分焦灼不勝悚惶實係事出有因非敢稽徵不力所有俄商販運大宗茶貨業經造册呈報戶部及總理各國事務衙門查核至奴才任內殘廢馬駝變價以及馬駝皮張變價銀共一千五十七兩四分照例交　儲司查收所有光緒四年四月初二日起至五年閏二月初一日止計一年徵收正額銀二萬四兩一錢六分盈餘銀一萬五千一百七十二兩二錢三分三厘制錢三千一百九十一千九百七十文前經奏明除將正額盈餘銀兩盡數動支並以錢抵銀外仍不敷開銷又提取代徵後任稅銀一萬一千五百六十兩四錢三分二厘二毫抵補其核减銀九十兩節省制錢一百七十三千六百三十二文易銀一百十五兩七錢五分五厘奴才親齎到京循例另文解交戶部查收所有奴才等一年關期報滿正額徵足無虧惟短收盈餘銀兩實係事出有因非敢稽徵不力查張家口近年短徵盈餘銀兩均經部議减免四成奏奉　諭旨允准在案茲奴才等所虧盈餘銀兩情形較之上屆大畧相同惟有仰懇　天恩勅部核覆酌量奏請從寬减免成數其餘不敷銀兩着落遵限賠繳謹將關稅期滿緣由理合一併具奏伏乞　皇太后　皇上聖鑒謹奏奉　旨已錄　○○廣西巡撫臣慶裕跪　奏爲遵　旨揀員請補省會要缺知府仰祈　聖鑒事竊准吏部咨內閣抄出光緒五年六月十八日奉　上諭廣西桂林府知府員缺緊要着該撫於通省知府內揀員調補所遺員缺着秦煥補授欽此升任撫臣張樹聲正在揀　滴　制事移交　辦伏查桂林府係省會首郡爲通省各府頭領袖政務殷煩時有發審案件現辦各屬善後一切皆實　襄非精明幹練實心辦事之員弗克勝任查定例應調缺出以現任人員周補如無合例可調之員准以候補正途人員題補　　臣督同藩臬司於通省知府內逐加遴選非現居要缺卽人地未宜一時　無可調之員查現署桂林府事遺缺知府秦煥現年五十三歲江蘇淮安府山陽縣人中優　生中式咸豐九年巳未　恩科並補行乙卯科本省鄉試舉人十年庚申　恩科會試中式貢士以主事用簽分戶部山西司行走五月到部十一月因辦理團防保奏奉　旨着免其學　作爲本部候補主事欽此十一年奏調襄辦江北團練事宜同治元年因捻逆南竄防剿軍功保奏奉　旨實加員外郞銜欽此二年回京供職五年隨赴通州　收漕　保奏奉　旨俟補主事缺後以本部員外郞遇缺卽補並賞加四品銜欽此九年三月辦理損銅局務奉　旨賞換道銜欽此十一年十一月恭辦　大婚　禮奉　旨賞加隨帶三級欽上十三年　福建司主事光緒元年升補廣西員外郞嗣在貴州總局報捐奉　旨賞戴花翎欽此二年京察一等奉　旨准其一等加一級欽此三年升補陝西郎中五年二月京察一等奉　旨記名以道府用欽此二月授工部賓源局監督三月因辦理京捐局務奉　旨俟補道府後賞換三品頂戴欽此六月十八日奉　上諭廣西桂林府遺缺知府着秦煥補授欽此七月十九日在都領照起程六年二月二十四日到省委署桂林府知府篆務查該員才具開展辦事認真署篆數月辦理裕如以之請補桂林府知府實屬人地相宜據　司范梁臬司　駿會驛前來相應仰懇　天恩俯　以桂林府遺缺知府秦煥補授桂林府知府洵於首郡　缺可收得人之効如蒙　兪允該員現放桂林府遺缺知府請補知府銜缺相當毋庸送部引　見亦毋庸核叙　　合併陳明歸會同兩廣總督臣張樹恭摺具奏伏乞　皇太后　皇上聖鑒訓示謹　奏軍機大臣奉　旨吏部　奏欽此　○○李明墀片　再貴州補用道員儲裕立自咸豐七年幫帶靖亟轉戰貴東擊剿苗教　匪先後克復　遠天柱淸江朗洞　　下江六硐四腳牛各城寨卓著戰功由從九品累保今職並蒙　特恩賞穿黃馬褂該員久於戎事忠勇　誠自苗教蕩平留軍駐防歴年於緝匪綏邊各事宜均資得力茲因所　靖字全軍業經裁撤並無經手未完事件該道係貴州候補人員現據呈請給咨送部引　見理合附片具陳伏乞　聖鑒謹奏軍機大臣奉　旨知道了欽此　○○裕錄片　再前任江西　臣劉秉璋前於光緒四年七月奏蒙　圓准　缺終養回抵查江　原籍　據署盧江縣知縣陸鼎戰　報劉秉璋之母胡氏於光緒六年六月十八日在籍病故該　撫臣係屬親子例應丁憂呈請具奏前來除飭取共結咨部外所有前江西撫臣劉秉璋在　丁憂日期理合附片陳明伏乞　聖鑒謹　奏軍機大臣奉　旨知道了欽此　○○李明墀片　再勞　保歸候補班人員應於到省一年後察看　別歴經遵　在案茲查有湖南候補知府麻維緒年四十八歲廣西臨桂縣舉人遵例報捐知縣分發湖南試用軍務出力遞保今職應以光緒四年七月十六日作爲知府到省日期連　扣至五年一月十六日一年期滿又知府用湖南候補班前補　同知直隸州知州陳瀾年四十五歲福建長汀縣舉人由　　知縣報捐通判　發湖南試用因勞績保升今歸應以同治十一年七月初三日作爲同知直隸州知州到省日期扣至十二年七月初三日一年期滿均例應甄別據　臬兩司會詳前來臣詳加察看該員麻維緒精明　　爲守　優陳瀾處強才裕均　留省照例補用　將詳細履歴咨部查明外謹會同湖廣總督臣李瀚章附片且陳伏乞　聖鑒謹　奏軍機大臣奉　旨吏部知道欽此 
[浙省撫轅事宜] ○八月十六日新授鹽運司惠差人禀到禀安　補用同知常安由京驗放來省禀到　○十七日同知黃傳煒禀銷白沙厘局差回省禀到　禇　元交缷曹蛾厘局同省禀到　○十八日補用縣徐先　禀見　知藩司委解京餉差　巡檢潘運恮禀知十五日到軍裝製造局　　交缷　江典史回省禀到 
[蘇省撫　事宜] ○八月二十二日安徽候補知府李松榮辭赴平望盛澤查哨　知縣　奉先禀知奉委守提　縣上海等縣　　並雜稅　兩差卽辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
