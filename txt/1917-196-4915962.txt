# 1917 - 196 - 4915962

 

Page 1

 
 
   
 
 

Page 2

 
 
時評 
[搖搖不定（冷）]  
　　全國無論矣各方面之中苟有一方面能確定不移者然後可定他方面之不定全中國事無論矣萬事之中苟有一事能確定不移者然後可定他事之不定今乃何如乎全國之各方面各事無一而非搖搖不定之景象也 
北京歟南京歟粤桂歟滇川歟總統問題歟國會問題歟内閣問題歟以及督軍問題軍艦問題歟誰則已確定不移崦非搖搖不定者也 
[命令]  
　　七月二十一日大總統命令中國銀行總裁孫多森呈請辭職係多森准免本職此令 
又令任命王克敏暫署中國銀行總裁此令 
又令任命馮玉祥爲陸軍第十六混成旅旅長此令 
[專電]  
　　北京電徵求　集臨時參議院可否之意見政府通電業巳脫稿今晚可拍發其内容先言恢復與改選之不能而以召集臨時參院爲比較有據云云 
（二十一日下午六鐘） 
北京電倡黎復職者以各省來電爲根據而研究交通各報則辨爲各省電係馮未宣布繼任時所發今巳過去聞黎擬先赴日再游美（二十二日下午四鐘） 
北京電今日上午十時至十二時半開第一次國務會議列席者段汪梁湯曹范張七人並無具體議案係以談話性質討論時局及今後大政方針 
（二十日下午八鐘） 
北京電新内長履新第二日　開八埠賭禁（二十一日下午八鐘） 
北京電靳雲鵬頃巳赴甯 
（二十一日下午八鐘） 
北京電日來各種命令仍擬就電甯復准照頒於簡派員缺必先徵同意（二十一日下午八鐘） 
北京電梁啓超戒僚屬應守不黨主義（二十一日下午鐘） 
北京電張懷芝電復兩次遣散定武軍四千餘尙無滋擾情事（二十一日下午八鐘） 
北京電討逆軍總司令部改名善後籌辦處（二十二日下午三鐘） 
北京電自昨止電請黄陂復職約有十八省（二十二日下午三鐘） 
北京電交通部四司四路長均調動權量被任吉長路局長負氣不就　（二十二日下午三鐘） 
北京電馮來准倪督蘇張懷芝移皖李長泰升魯督 
（二十二日下午三鐘） 
北京電北洋系軍人部有主復舊國會者段閱竟默然 
（二十二日下午三鐘） 
北京電交通系力謀交票兌現梁亦主借短期外債復中鈔信用（二十二下午三鐘） 
北京電劉冠雄南下撫慰海軍事成即到部（二十一日下午八鐘） 
北京電段派海軍次長劉傳綬赴津速劉冠雄就職聞劉意須以饒懷文代程爲總司令以杜錫珪補第二艦隊司令以林葆懌爲海疆巡閱副使林頌莊則補第一司令（二十二日下午四鐘） 
北京電海軍重要員缺將大更動（二十二日下午三鐘） 
北京電政府嚴電張作霖監視二十八師行動（二十二日下午三鐘） 
北京電引渡張萬劉逆犯巳完全失望（二十二日下午三鐘） 
北京電曹錕段芝貴陳光遠昨聯名電馮速蒞京（二十二日下午四鐘） 
北京電籍忠寅充中國銀行副裁（二十二日下午四鐘） 
北京電王士珍昨又提辭職呈段仍挽留（二十二日下午四鐘） 
北京電許世英錢能訓夏壽康饒漢祥瞿瀛均聘爲國務院顧問（二十二下午四鐘） 
北京電曹汝霖任交通即將部員大更動曾鯤化改任株萍局長權量爲吉長局長而以關賡麟胡礽泰劉符誠周家彦爲路航電郵等司長蔣尊褘姚國忻由司長調參事京綏局丁士源京奉局徐庭爵京漢局王景春津浦局不更動（二十二日下午四鐘） 
北京電公府指揮使徐邦傑派侍衞武官八人文承宣官四人今日赴甯迎馮確有二十六抵京消息（二十三日下午四鐘） 
北京電現有設討逆軍善後籌備處消息（二十二日下午四鐘） 
北京電烟酒公賣决併財部張弧改稅務督辦（二十一日下午八鐘） 
[外電]  
　　北京電二十二日命令中國銀行總裁孫多森准其辭職以王克敏繼其後任（二十二日） 
北京電靳雲鵬三十日出京赴寗其任務爲促馮國璋來京並帶有關於對德宣戰之使命（三十二日） 
漢口電王督軍再三勸告黎總統復職茲得黎氏復電謝其好意謂余巳决辭職幸勿再强云云（二十二日） 
漢口電湖北主要官民近集資本一百萬元設立商業銀行於二十日開創立大會（二十二日）東京電此次經樞密院諮詢决定之關東都督府官制豫定八月一日公布　時並擬許現中村都督因病辭職任命現南滿洲鐵道總裁中村雄次郎男爵繼其後任任國澤副總裁爲理事長中村男爵現爲豫備陸軍中將特命於在都督任期之内列入現役 
（二十二日） 
東京電此次新設之拓殖局同時並設拓殖調查委員會該調查會專就殖民地統治之根本方針調查研究確立一定之大方針凡内閣之更迭殖民地當局者之交替等該會均不受何等統治上之變動云（二十二日） 
以上東方通信社電 
[戰電]  
　　倫敦電美沙波太米亞戰報云英軍在幼發拉底河拉瑪第與土軍交戰加以重創英軍於近十日内沿幼發拉底河前進十二英里戰地今天氣酷熱難以續進（十九日） 
俄京電今日陸軍總長克倫斯基氏赴波洛克鎭時中途爲人狙擊未中一般人士咸信促成内國戰爭之陰謀已歸失敗各報今均要求澈查該案當道已卸除暴烈分子之武器並派兵拘捕暴動領袖當道宣稱各處治安業已恢復（二十日） 
倫敦電下院統一黨議員數人致書院内總理事謂彼等因政府任邱吉爾氏爲軍械大臣芒台格氏爲印度事務大臣故不願贊助政府統一黨幹事部開抗議會派代表謁見財政大臣巴拉勞氏謂政府宜速依照巴黎經濟大會及帝國戰爭大會通過之决議案與協約國商定戰後應行之政策近來工界頗形不靖非取廣大之政策無以安之聞巴拉勞氏答稱巴黎大會所定之政策自當實行惟邱氏與芒氏之職位旣已任定未便改動云（二十日） 
華盛頓電政府决議不受請參與下届協約　 
巴黎大會議蓋無關美國與戰事務之會議自無參與之必要也據官場宣稱此非永遠政策之表示將來戰局變更或仍參與 
（十九日） 
[公電]  
　　雲南唐督軍通電百萬火急南京副總統天津段總司令武鳴陸巡閱使各督軍省長議會各都統各護軍使上海岑西林孫中山唐少川李協和先生海軍薩巡閱使程總司令中華新報并轉各報館叙府羅將軍并轉韓司令康天殷鎭守使瀘州趙師長并轉韓參謀長顧師長廣州張方兩師長瓊州龍督辦重慶熊鎭守使周師長順慶鍾師長張道尹均鑒銑電計達繼堯前以復辟實現國勢阽危化日光天横行魑魅若不亟行撻伐何以奠安民國當經編集靖國各軍擬卽躬率北上助諸公一臂之力謀國家百世之安乃師行在即而川變噩耗適至滇川唇齒相依休戚與共權其緩急自不能不以靖請國之軍先盡恤鄰之　纓冠被髮責無可辭茲於本日由　啓　親督三軍誓除叛逆川省爲義師必　之地倘内亂未定則後顧多憂故思惟北征宜　靖蜀若先發諸將遂巳克平川亂則卽劍及　及與諸公會師燕薊迄掃逆氛否則不能不少延時日暫顧川局總之繼堯受國厚恩矢志擁護共和頗聞張動近日猶頑强抵抗盤踞京邑如國賊不除國法不立破釜沉舟義無返顧肝膽塗地所不辭也今當師旅瀕行謹掬誠　告唐繼堯叩號印 
唐繼堯通電馮副總統段總司令各督軍省長各省 
 
 

Page 3

 
 
議會各報　均鑒張勲背叛民國悍行復辟　不容誅段總司令督率　師進攻節節獲勝南省各督軍亦一致聲罪致討風　雲從逆賊敗亡無待　　此　民國如天之　亦足以覘全國心理之傾向矣乃頃聞又有主張詞停了事　繼堯之愚竊不謂然吾國自辛亥以來雖覆雲翻兩迭生禍變無非　停之說爲之厲階每經一次變故之後禍首罪　逍遙法外長蛇封豕唶長潛滋　至　釀旣熟又復乘機而起犧牲無限生命　　僅乃克之國脈民生爲之　喪面彼生心戒首無恙　然　國等於奕棋弄兵幾或兒戲　於此次復辟之禍本不自今日始張　自初次革命透出南京項　利用其犬馬之力以便私　遂爲　穴淮徐擁兵剥民　　　芽時　一　去年項城覆没亦復敷衍結局徐州一　　爲　制　　之　遂演今日復辟之禍綜　本末何莫非調停之說有以　之也解之者曰君主民主不過政見之不同而爲國之心則一國事犯在專　朝尙　寛大豈共和國而可過爲已甚乎不知君主　　在今日巳成弩末世界潮流羣趨共治如俄如德均巳見端縱屬政見　已不達時務矧若輩薰心利祿何嘗有絲毫爲國之見存究其極祗以敗壞國家重苦吾民耳夫誤國殃民者罪在不赦應懇副總統段總司令毅力堅持掃蕩廓清力求根本之解决　　所以安良懲前乃能毖後萬勿輕聽　停之語致貽後日養　之患各省諸公如以爲然並盼分電主張以清亂源今日國家之狀况奚若豈尙　一誤再誤乎迫切陳詞敬祈諫　唐繼堯叩巧 
張懷芝通電大　　國務總理各督軍省長各報館均鑒復辟變生天人共憤段總理聲罪致討傳　　師敝省特　一　隊隨同北伐幸賴國家洪福　復京都大局奠定茲奉令於本月十八日仍回原防服常駐紥特電奉問即希查照張懷芝叩要聞一 
[北京特别通信（九十六）（萍）]  
　　（七月二十日） 
湯濟武之國會談 
宣戰案即將提出 
今日之國務會議 
一月以前之衆議院議長湯化龍氏今旣依時勢之遷移與　等同時入　而爲内務總長愚　今後政治上唯一難題厥爲國會湯君前旣與國會有休戚之關係今爲内務總長則國會如有改選等事湯君尤爲其事主管故特懷抱此一題目而往訪之湯君出見與記者言曰余之來此誠爲奇事蓋此席初以爲必屬靜生（范）也記者莞爾答曰愚則早知爲先生矣湯君又爲愚言内務部規模之狹小殆僅足以管理京師地面之巡警且如袁項城時代内務總長與巡警主管可並肩以直接於項城則並巡警亦不在内務部管轄之列矣此爲内務部歷史上之遺傳性然也至於近日亦不過爲各省承轉之機關蓋各省有事則先直達於國務院由國務院發至内務部再爲轉　於各省豈非無謂記者曰事亦在人爲耳若依内務部三字之性質則職權大有擴張之餘地湯君復喟然曰在今日有至難者　欲實行内務部之職權有一前提焉即軍政民政之劃分是矣今日各省督軍之兼省長殆巳視爲恒例國家經一次變故則民政必縮小一層今後仍當注意於此記　乃請曰屬於一部之事吾人　且勿談記者之所欲知乃在重要之國務耳記者遂先出下列之題　　政府對於國會之處置其意見究竟如何湯君　言　於　問題今　未爲具體的討論故政府之意見今尙不敢奉答惟　人（湯君）以爲苟以嚴格從法律上論斷則國會自應可以恢復然事實上嚴格的法律論巳决無實行之希望蓋法律之力巳窮也故恢復舊國會一層殆可置諸不論然則可商榷者惟有兩個辦　一爲改選一爲改造以言改選則國會解散而後自屬當然之事但此中亦有室碍蓋　行改選則調查預備種　手續至少非十個月不能完竣前次選奉其名册並非眞正調查而得且尙須六個月之久故眞欲改選成功必在十個月之後此十個月以内旣無國會政府固比較稍爲自由然亦危險之事也更有進者一年以來余（湯者）對於國會之所經驗覺其組織之不良實國會結果不良之原因今欲乘此時機從根本上解决則不如實行改造以盡除此次國會兩院性質混合之弊顧其方法亦殊不易求其比較有根據者則不如依約法而召集臨時參議院由此臨時參議院而變更國會組織法再由已變更之國會組織法而産生國會此不過余（湯君）之理想不能即謂爲政府之意見記者乃進問曰依先生之所揣度政府將來之意見將趨重於何種方法將令何種方法成爲事實湯君答曰其殆改造乎其殆爲召集臨時參議院之方法乎（　者注意） 
雖然此　須徵諸各方之意見者也記者曰今更有一　　對德宣戰案如何湯君答言外交方針當然不變且余等（　君自　似括任公議責）夙同一主張者也記者問其時期若何湯君曰下星期之國務會議宣戰案殆將提出記者問若果宣戰當以何　形式出之對於國會如何是否留待將來追認湯君曰然哉然哉記者又問 
今日之第一次閣議所議若何湯君似躊躇似以國務會議不便向新聞記者陳述記者曰以愚所知今日不過一談話會耳是否爲收拾時局之討論似無秘密之必要湯君言誠然誠然今日爲初次　會不湯談話性質記者曰談話之要點有幾湯君言其第一層爲從速恢復政治之原狀取消司令部名義對於各省督軍省長凡事以國務院名義行之記者問此外有無其他問題對於南部反對之聲調曾注意否湯君言對於南方惟討議何方應竭誠聯絡何方可暫置不問如陸巡閱使與唐督軍其意見尙無大相逕庭之處解散國會亦無甚違言惟云將來有事應與事前商榷而已湯君又君今後問題甚難吾輩初意欲不入閣者亦以對於時局不甚樂觀辦法亦無把握故也惟願老哥勿爲嚴格的法律論諒察政府在政治上之難處而已記者曰豈敢豈敢此一席　對於國會及外交問題等大足以覘政府之意嚮讀者諸　所　加以法意者也至共評論一以　諸讀者 
[閣議問題與内閣系統]  
　　昨晨（二十）十　新内閣舉行第一次國務會議段總理及湯内務汪外交梁財政張農商范敎育曹交通等六總長曁張秘書長均列席自十一時開議過午方散此係第一次會議故事前未發議事日程當時决定先就國會問題川粤問題及諸善後問題詳　討論其國會問題曾議定一辦法先徵求各省意見已卽席擬就電稿飭局拍發矣兩月以來中央久成無政府之局從前國務院積案多至數十件昨由張秘書長分别緩急彚開一單先交各國務員傳觀以便下會依次續議並議定嗣後每逢星期二五日開會計每星期開國務會議兩次又據政界消息日昨國務院會議尙有兩問題（一）各部次長之選定閔事前已與各擬選員商妥均得同意該會議不過表面上之一種手續故提議時即行决定（二）現政府之財政方針我國財政現况關係甚爲複雜應取如何方針非倉卒所能議决是日會議僅譚及大綱並未詳述細目旋即散會又據新聞編譯社消息云昨日國務會議時間甚促並無具　之議案係談話會性質各員談話要點無非關於收拾時局之方法今後國務進行之步驟且有人提及速即取消司令部名義對於各省督軍省長皆以國務院名義行之又對　部意見未一致之處若者宜聯絡若者可從　亦曾付之討論須下次會議乃有具體的議案 
昨日英文京津時報載有通信一則題曰段氏一派之内閣其下註曰鑒於混合内閣之失也段内閣之名單余（該報通信員自稱）於十二日通信中已言之矣此實眞正之段内閣其閣員之人物大抵有聲於時而又參與密勿於此次再造共和之役者也（中略）余敢言段氏之所以組成此一系統之内閣者實鑒於前此之混合内閣一事無可爲也當時各政黨之代表者惟爭懷是務一議案之提出於議會也則誘惑其黨人之列議席者使勿與通過余猶憶及　日謁見段氏時正在段氏行將下野之前段氏告余以對於混合内閣之異常厭倦他日苟有機會另組新内閣者則務造成一系統之内閣並謂自伊就職以來日惟營營於調停之中伊自謂所以日惟繼停是務實爲保持内閣之安全而其結果乃一無可爲此實足令伊失望而灰心蓋此等責任固由伊負之也觀此一段談話則段氏此次組織一系統的内閣之故可曉　矣 
[京政局隱憂與南方警訊]  
　　新内閣之組織雲貴兩廣等省迄今尙未承認昨日會議仍主調停能否有效尙未敢定總統問題商之黄陂黄陂旣絶對不肯復任商之河間河間又半推半就迄無明白之表示中央政務日須進行乃彼此拉拉扯扯竟成爲無首領之政府外交之如斯急迫財政之如斯拮据軍隊之如是散漫内政之如斯廢弛而僅以國務院名義以統　之旣乏名稱之正何拒責備之來兼以閣員分子旣不純正洪憲餘孽大張聲勢其隱憂正未知所　又聞昨日倪　冲由　　致電北京云接閩督軍銑電　據日領自粤來電云本日有廣東兵輪三艘裝運軍隊由粤省放洋攻閩等　查廣督攻川旣經通電粤軍圖閩又成事實其處心積慮破壞大局巳無疑義若不早爲之所川閩儻有疎虞則鄂浙立即震動大局更形危險務乞採納篠電計劃處置川事一面另調得力軍隊迅速援閩或　江西進窺粤疆以牽其勢時機迫切稍縱即逝等語至於政府如何處置尙未得其詳然惡息之來尙不止此又據某機關消息海軍第一第二兩艦隊長爲海軍重要分子皆不滿意於劉冠雄氏海軍之勢已將不穩綜觀以上諸說是南方反對政府之勢頗　朱可盡侮者在也 
[馮河間北上之京訊]  
　　日前馮河間已允來京就大總統之職昨日又云不來其實馮河間並非不肯來京不過有條件未商妥耳（一）馮河間擬帶兵一師一旅隨同北來以作總統之護衞親軍（二）擬以李純繼任江蘇督軍以　後　大約此二事商允即北上矣又據昨日某處接電云馮河間北上一事一星期後當能確定日期並聞其北上時擬帶兵二萬就總統職後即充爲親兵駐紮京師又聞馮河間北上就總統職江蘇督軍遺缺自應另行任命惟馮氏頗不願畀以他人擬用一心腹人代理仍自兼任督軍以　系共在南方之勢力又聞靳雲鵬受段總理旨意定於今日出京赴寗歡迎馮河間晋京據聞靳氏此行可信河間必來之消息因渠　有臨時參議院問題及一切政務方針俟到寗後面議妥協馮氏卽當來京又聞河間代理總統後江蘇督軍巳任齊省長兼署聞東路司令段芝貴初頗有希望因馮總統　欲畀之王廷楨意見未能一致刻又擬將江蘇督軍仍畀之直隸系之北洋派即以曹錕調任江蘇而以段芝貴補直隸督軍以爲調停之說又據政府方面消息河間昨巳有確電到京允於月内啟程來京河間左右昨有電致某公亦言正在結束一切行期至遲當在月底合此兩　消息觀之則日前外傳巳定二十六啓程之說　未必盡確而行期必不甚遠則已無可疑矣 
[馮代總統最近之態度]  
　　馮代總統指日北上此固盡人皆知惟據馮之左右人言刻尙遲疑未决前日公府會議本决定月之二十六日啓節詎延至昨晚忽又猶預恐届期仍難啟行至於各方面之籌備則固未嘗吵懈也究其致此之原因第一爲繼任督軍問題段總理來電叙列三人一爲李純二爲王占元三爲段芝貴請求馮氏同意馮以李純列首卽同意李純外傳李純督蘇之說實由於此其實尙未電覆須俟入京後始能發表昨晚軍事會議對於　軍一席頗多爭執孔慶塘王者化等均主張挽留河間孔謂總統如走將來　任督軍不知何人與我們是否融洽難以縣揣馮氏默然者久之第三鎭守使問題徐州鎭使張文生原議改在張宗昌海州白寳山亦有易人之說嗣恐一有更動别釀事　遂决計暫不易人其實姑息養好亦非所　該處敎育商農各界雖來電反對終亦莫可如何王孔二公亦頗不以爲然刻下兵變問題雖　解决然土匪莠民揭竿四起洪湖一帶（如泗陽淮陰交界　家圩南新集等處）所有居民大都不能安枕是以日昨特派當地紳士就近宣慰期其防患　然以對於徐海方面尙未有十分把握故也第三南北問題近日署　接到西南來電反對總理者日有數起對於閣員亦我不表同情謂馮氏暫不北上大局尙可維持一經啓行南方恐生他故調停何人此語孔慶塘主張之王者化亦極表同情至於總統一席黎黄陂雖有寒電但民黨人物尙在爭執之中湖廣方面時有不穩之風傳雲南貴州亦時有意見表示會議列席人員如齊省長王廷楨王桂林孔慶塘王者化等僉以派員疏通爲第一要着齊省長尤極端贊成二十六日以前如能意見融洽即行啟節否則稍緩時日再定行期以上情形業經多數决定馮亦連聲曰好時林長民起言中央種種政務急待籌商何論如何總當一往否則芝泉必派靳雲鵬南下（前傳靳來寗不確）馮謂總以先疏通西南爲宜林無言乃散會此馮代總統最近之態　也 
[南京快信]  
　　陸營廷昨晚來電勸馮代總統緩就大總統職仍請黄陂復位馮二十六北上之期暫作中止粤湘昨復電反對組織臨時參議院請仍依法召集舊國會以慰民　段總理請馮代總統令吳光新率兵入川馮已同意命令卽下 
停泊下關江中各軍艦昨有四艘開至草鞋埉駐泊以固江防 
長江巡閱使管轄之建安建威金甌三兵艦現均撥歸倪嗣冲接管 
松滬護軍使盧永祥昨電馮代總統稱大總統印信五顆已由丁槐將軍交出請卽派員來滬接收抑由敝署派員呈送乞電示知俾有遵循 
馮代總統擬派李諮議赴滬接收大總統印信督署派輪護送白寳山赴清江一帶收撫定武潰軍深恐運河水淺特電駐揚張旅長派輪迎接柳泉前晚兵變已由張營長擊散 
據徐淮海各屬縣知事密電報告駐防各該縣之定武軍仍躍躍欲動 
駐鎭江第十九師師長楊春普將奉令督率所部移駐東海各縣 
軍署消息直督軍務廳長劉錫鈞有被直督曹仲珊軟禁消息 
聞段芝貴到津後因事中止南下 
蘇省選舉舞弊案高等廳定明日開庭公判告發人劉伯昌張凌　等今年已乘車赴蘇 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[新閣員與次長消息]  
　　閣員巳奉明令完全任命新財政總長梁啟超聞已於昨日（十九日）下午二時履新其他各部總長經明令發表後段總理即分途催促其即日履新除林劉諸人此時尙未來京外聞其餘諸氏約於今明兩日即行到部視事聞前日上午九時段總理到院各新國務員亦陸續蒞止即於十時開臨時國務會議商酌行政秩序之恢復及次長之辭留並及一二他事至十二時而畢該院自經公民團事起以後各部總長辭職國務會議即已停止自是以後國務院中之汽車馬車充溢門閭者已七十日不之見而一切應進行之政務亦由此擱置自十五日命令任命三閣員前日又任命五閣員且不在京者止劉林二人故前日臨時閣議國務院之車馬依舊暄闐會議廳之人物則悉更新者下午又有軍事會議國務院之會議忙又復從前舊觀矣惟此次組織段内閣全無民黨人物此事頗與南方人士以奇異之感某氏云此種舉動恐於收拾時局上頗有阻害 
各部次長現在都已定人惟農商次長一席最早外間即紛紛擬議李國珍昨又有屬諸江天鐸之說似乎尙未决定聞張國淦總長語人此席逐鹿者頗多渠所屬意者終不出李江二人因李爲舊時同官彼此極相得江亦有團體關係非同泛泛現在洰巳將名單開呈總理李居首江次之好在二人都曾爲總理辦過事都欲予以一種重要位置總理果用何人渠即將其他一人任爲次長云云大約今日當可决定惟聞李國珍氏正欲乘此時回籍省親無意投身政界昨日張總長親身造訪李庽晤談甚久李仍表示暫不作官之意但官場習慣照例總要推謝一二其眞意云何固未能遽斷也 
財政次長一席昨日已任命金還氏茲聞此次之財政次長問題尙有一重内幕爲外人所未知者蓋交通系此次乘時飛躍實欲並得財政上重要地位以貫澈其交財聯合之計畫而表面上又不能與梁啟超爭總長之席故當初曾主張以總理自兼財政而以交系中之人擔任次長此種計畫交系中人不便自己出頭主張由徐樹錚建議爲段總理所不採然因此之故而梁湯入京内閣問題遂爲之停擱數日及段總理最後邀梁湯入京内閣完全發表而交系中人仍未斷絶此種希望復由段之左右進計亽梁並介紹吳鼎昌爲其次長吳氏本由梁系出身已轉入交通北洋兩系爲梁所不信用且梁尤不願受他人之指使故斷然不聽而有金氏之任命金氏旣被任命交系之希望始絶於是宣言金氏與最近之財政大不接洽北洋派中多不知其姓名以此相訾　而在梁系方面則謂金爲理財專家旣佐趙次珊幕歷辦蒙古實業及銀行等事爲富有經驗之人物必能輔佐梁總長整頓部務云云卽此一端足見新内閣内部之相爭猶甚激烈也 
[雷張馮等開審之所聞]  
　　雷震春張鎭芳馮德麟三人自有明令發交法庭依法嚴辦後陸軍部軍法司巳將彼等收押在部中看守所並於昨日上午十時提出審問以便分别辦理茲聞開審時由軍法司周執法官先提雷逆到庭訊問雷述此次復辟之變渠實係受張逆脅迫不得不勉强就職等語最後作叩頭狀哀求法官網開一面曲予生全不似復辟當日翎頂補褂排起大尙書架子到部視事之威風矣部中人咸謂知有今日悔不當初旬日之間座上客爲階下囚不獨雷自料所不及即部中人亦不意其敗亡如是之速也周執法官略爲詢問後時已十二時遂閉庭雷逆曾將陸軍部所存軍裝軍械五千餘套及二百餘萬子彈發給辫兵應用雷又主張復辟公言不諱迨事敗乃嫁罪他人誰其信者又聞張逆於昨日自呈一履歷叙其醜史甚詳如前清之丁酉拔貢本科舉人壬辰進士直隸候補道河南布政使司及民國之河南都督等等獨於今次之僞朝度支部尙書缺而不錄又聞馮德麟烟癮最深一小時不抽烟則涕泗交下不能自支在部中看守所雷張馮三逆仍排起烟舖大抽特抽亦足見部中之優待矣該逆等自被拘以來極力運動各要人出爲緩頰冀可保全其生命各處代爲營救之函電盈尺叚總理均付之一笑聞該逆等由陸軍部軍法司審問後雷馮二逆將交高等軍法會議審判張逆則移送大理院辦理另一消息云張鎭芳雷震春馮麟閣三人巳交大理院審理總檢察廳連日審核起訴辦法現已擬定二十三日星期一開始預審聞政府又查出該犯等尙有盜用公欵軍械軍餉等事有俟開審後追加私訴令彼等賠償之議將於日内提出閣議取决至三人之内亂罪確鑿有據想偵查預審諸程序必無煩難不日可以判决死刑 
[鐵道協會歡迎軍界要人]  
　　昨日午間北京中央公園有鐵路協會在彼處設讌歡迎段合肥及逆討軍總司令部東西中三司令部之高級將領車馬全由天安門出入到者不下百人段派靳雲鵬氏爲代表段芝貴陳光遠王芝祥曹汝霖湯化龍張國淦李長泰張志潭王達吳炳湘諸重要人物均於十二鐘左右先後列席軍樂競奏水陸具陳酒酣葉恭綽起立代表鐵路協會全體會衆致其敬意略謂今日之會乃路界軍界實行聯歡之證而某又以北京巿民及公園董事資格得與諸公杯酒言歡幾爲數日前軍書旁午時所萬不及料我路界軍界服務上之關聯早已如肝脾之於臀指此次同仇討逆我等得以稍效微勞以佐軍界諸公成此美績此路界同人之好機會亦即接近軍人貢獻社會之好時期也况吾曹個人間之感情本甚良好此次又同患難嘗膽臥薪志同道合共情誼之訢合自不待言此種艱苦卓絶擁護共和之精神不惟在座諸公永垂不朽尤願各界同人盡知效法以造此時勢云云靳雲鵬起立代表段氏致答辭略謂段總理今日不能親來命某以數言代告在座諸公此次興師討逆最爲難者一慮牽動交涉一慮波及社會今竟以至短之期間克慶收京於前兩問題收意外良好之結果此皆諸公之熱心毅力與夫各方面之維持贊助方克臻此現巳再造共和吾人必使中華民國在列强中佔得一最優地位方能自立總須五族二十二行省四萬萬人合成一個單位同心協力同上一大舞台方能與人爭勝不然民國甫六晬之小兒過去年中雖屬三災八難若從此振興則六十年六百年以至億萬斯年日起有功繼長增高可坐而致也云云宴畢復在來今雨軒後院同撮一影迨三鐘後始各命駕而别 
[廣東時局嚴重之西訊]  
　　大陸報十七日廣州通訊云廣東將爲久長戰爭發施號令之地此次戰爭對抗者非南北也乃新黨與舊黨耳今第一鎗聲已發作矣廣東省議會已得其他六省議會之贊助要求即行恢復非法解散之國會再整旗鼓以抗未由國會認可之段總理廣東不欲派代表加入叚總理所擬召集之臨時參議院且阻陸巡閱使陳督軍應段之請選派代表駐粤滇軍司令張開儒宣稱復辟之舉馮國璋與段祺瑞實爲禍首故擬率師討之云云陳督軍與朱省長均否認駐粤滇桂軍之意見不洽之說且謂雙方决不致起何衝突陳督軍現正設法募債洋五十萬元以付所欠滇軍餉銀二百八十萬元之一部分滇軍因餉銀延久未發他軍餉銀從未愆期似頗不平陸巡閱使現復由桂派兵六千人來粤助防省垣是足徵滇軍苟聯合粤軍排逐陳督則陸將起而助陳也惟至今日尙未有人公然言及逐陳者粤省時局氣象殊爲不佳當局彼此猜疑全無誠心粤桂官員多欲使李烈鈞率師北伐因以調離駐粤滇軍賭徒之求恢復番攤者輦金運動報館等要求派兵北伐蓋如是則若輩卽可向當道建議報効賭捐黑錢矣滇軍雖恨當道用計去之然亦甘心北上也此間舊官僚之主張共和者口是心非蓋恐新黨一旦得志則彼等將在南方失勢故一再設計破壞北伐之謀日者陳督軍亦出示謂各軍隊非得陸巡閱使之命令不准擅自行動陸巡閱使託故足疾未愈仍居故里遲未東下今唯陸足艱於行動之故而餘人之足亦不得進退矣陸謂彼擬贊助中央政府中央政府旣由馮代總統與段總理主持今無派兵北伐之必要李烈鈞因以大爲失望巳有他適之志大約將赴上海或赴汕頭另有所圖孫中山今方來粤以圖發展其計畫特未知能否成功耳 
[粤省會議翻賭案之動機]  
　　自省議會通過賭案後一般輿論咸不謂然以立法機關爲此違法舉動失人民信仰之心且　源源公司倒塌後一般承商裹足第見私賭林立於所謂籌餉問題毫無實際近有一部份議員擬將前案推翻以免受人指摘昨有議員李冠華蕭世芬提出咨催督軍刻日出師討逆案文云查本會表决咨復督軍交議防務經費一案會聲明以出師討逆爲條件不能移作别用今此案通過巳旬日矣當局亦已招商承辦而粤省義師尙未見有一兵之出發豈以北方共和軍巳足驅逐逆軍而有餘粤省無容出師耶抑以出師關軍事秘密當局未便宣示耶如前說所云則出師條件已不成立賭案當然取銷當局應無容招商承辦若如後說所云則行軍方略須守秘密至於表示定期出師似無守秘密之必要意者當局出師計畫尙在磋商籌備中不得不審愼周詳耶然外間不察或疑當局無出師决心不過欲藉出師之虚名而實行開賭使本會負其責任以當外界反對之風潮此則議員等未敢信以爲然也蓋當前次倪逆倡亂之時本會有議决咨請當局出師討逆之案特以阻於無餉故粤省出師遂爾遲緩詎天禍民國逆徒接踵復有逆賊張勲擁帝復辟潛移重器之事我粤當局遂以籌備出師討逆爲不容緩於是防務經費案之交議本會同人至不惜犧牲平日反對開賭之政見而曲予贊同誠以出師救國爲重一時之賭害爲輕故甯忍痛須臾權宜通過以應時勢之需要此實本會不得已之所爲非故樂爲賭案之議决而别有用意也誠使當局確能依照本會議决咨復之條件實行出師討逆清除妖孽以盡粤省軍民救國之責任則粤民雖受一時之賭害尙可相諒如其不然旣不出師而又實行開賭微特本會不敢承認恐粤民亦羣起而訾議於後矣本席以此舉關係國家存亡及本會名譽用特依法提出議案應請議决咨催督軍刻日出師討逆以救危亡而釋羣疑是否有當請付公决連署人黄森然羅曉峰梁鉅熙梁惠榮張以銘吳志超楊文光陳樹榮潘學　羅乃勤梁捧陞王鴻鑑 
[復辟聲中之錦江潮　（成都通信）]  
　　電報爲導火線川人又遭糜爛川省於二號接到北京僞諭後軍政紳商報學各界莫不異口同聲一致反對卽前清之官僚少城之滿族（前清八旗駐防地點反正後多四處遷徙尙有十分之一二聚族於此）亦君詈張勲不知世界太勢是日午間戴兼督接京電卽派員率兵到電報電話兩局看守所有商民明電非經檢查員書准送二字蓋私章後不能照送至於密碼一概扣留報館之新聞電報亦然至於電話局除派員在機器房聽話外所有人民不能與軍界通話劉軍長經北京僞諭命爲四川巡撫陜西首有一密電寄省經檢查員扣留雲南有一明電寄來則經檢查後照送從二號起凡關於各處致劉密電皆經電局檢查扣留劉欲用密電致各省亦不能照發戴兼督以劉軍長身犯嫌疑故須加以取締其實兩人自川滇兩軍開釁後即互相猜疑所未能以兵戎相見者尙有一總統在耳今溥儀復辟黎公出奔戴劉兩人之心曲又無關係人爲之疏通故又致爆烈人民生命財産之損失又不知凡幾也 
三號戴兼督宣布戒嚴令附近各機關及各城門皆添派兵隊防守自中央政變起後各街已放步哨一月有餘矣劉軍在前此川滇衝突後即完全開出省城在北門外鳳凰山前清練新軍之大營設軍司令部所有西北門城内原爲川軍防衞區域亦交黔軍管理西較場之砲兵營部舊將軍署之砲兵團部皆交黔軍惟北較場原爲劉軍司令部所儲軍用物品甚多特留兵二營守護戴氏初欲聯川以攻滇繼又欲　滇以攻川以致惹動川軍之公憤羅去成都戴又以不能誠心與川軍相見使疑團愈結愈深川黔惡感旣深即無牽動尙恐難除况今事變疊興處與以發動之機會故識者早知其必有衝突之一日 
劉戴兩人何嘗不思弭亂各派中人亦多明白事理所不能開誠相見者即各有其利害關係在非單言片語可生效力裏面關係複雜月前通信已述其概略戴氏在一月前修理督軍署甚爲忙碌一如曩時羅佩金之辦法在上搭棚設砲皇　一帶人民本驚弓之鳥見此情形又起恐慌初僅唐家具移到他處近日以來夜間亦不敢歸屋所最慘者前　受災之窮民家屋被焚家具被掠今以竹棚編一茅屋聊避風雨突聞此耗又有無路之哭矣 
復辟潮興戴劉意見猶不能捐除兩面雖宣言以同一之主張擁護共和内實藴有一不同之意見（川黔惡感）在省議會對於此事屢次開茶話會多數贊成速爲調和朱議長於三號晨問曾以私人資格先到劉軍長處詢問宗旨劉宣言余原爲反對復辟之人今日安能以巡撫僞命遽爾反汗惟交通機關經戴兼督把持非請其將檢查本軍電報之令撒銷不能自由發表意見議員等主張請朱唐兩議長到戴兼督處要求一切戴兼督雖未明言劉軍長犯嫌疑其意實以劉軍長未拒絶僞命未聽本督軍調遣爲不合朱唐兩君以此事無結果深憂川黔兩軍必趨於衝突之一途也 
四號戴兼督請各界在署宣布擁護共和宗旨曾柬約有劉軍長劉以腹瀉不能到署派軍法長吳榮本代表到會宣布劉之（擁護共和保境安民）宗旨黔軍旅長熊其勲曾要求劉軍長速宣布取消巡撫之電報吳軍法長答以電報局經貴軍看守檢查劉軍長不能得外處消息故無從宣布且已屢電各處表明擁護共和反對復辟之宗旨矣熊旅長以非將此電拍後不能撤消檢查劉軍電報命令到會諸人仍推朱唐兩議長次日到劉處要求打電熊旅長并言如劉軍長不拍取消之電則從明日（指五日）起不惟密電不送即明電亦不能送本旅以死力維持地方甚難再待商量蓋大有張弓待發之概矣 
前川南巡閱使楊辛友（維）是日亦到會作調人於未到會之先曾到劉處詢其意見劉以頃擬告示示之并蓋私章令持回轉知在會者至電報一事劉在當時未曾提及楊並持有劉要求戴之條件數事因是日人多並未揭示大約係約戴率同黔軍一并北伐之意 
五號川黔兩軍各設作戰計劃仍如四月十八日以前情形各在本區搬石築壘斷絶交通川軍所駐北較場之兩營分布於附近各街黔軍亦在督軍署附近及接近川軍各處關閉栅欄安設步哨大有卽刻動作之意於是省議會及各界又四出調停朱議長到劉見拒絶僞命之電報業已擬好惟劉仍 
 
 

Page 7

 
 
謂不檢查方能照發曾奂如等調停擬以電局交警察看守川黔兩軍皆不派人駐紮川黔各機關各派一人到局檢查其議尙未妥協而是夜子時鎗聲遂作矣 
是日午後駐東南門外之黔軍概行調入城中駐紥各街交义處白畫放步哨人民皆憂今夜之難度不料果於子時（夜）督軍署首發大砲攻擊西北方步鎗之聲繼作連連續續並不稍休直至次日（六號）午前十鐘稍息以後東南方面卽未聞步鎗聲街巿傳言此時正在西北方大戰北門進有川軍數營（川軍原守北門）巳開到西門少城之刀子巷因見黔軍放火乃漸退去黔軍又搶刦石子門督軍署附近之羊巿街當舖川軍開始射擊黔軍遂應戰午後一時在砲聲猶在皇城内轟發自前一日子時起至本日午時約放百餘發此種彈藥不用對外及對張勲反用爲攻擊同派之利具殊覺可惜不知此次又耗失公帑若干矣 
戰端起後西北方有七處火起交通已斷地點尙未聞確據電話消息（一）在督軍署左方之紅土地廟起已燒至上西順城街（一）在督軍署左方之鼓樓街（一）在督軍署後方上升街起延燒西玉龍街羊巿街　馬巿街代書街天成街（一）在督軍署右方刀子巷其餘皆在西北門地方尙未查確焚燒時間自午前五鐘起至午后二鐘猶未止息各區警大半逃去故無消防隊前往施救而向城東南兩隅之逃難人民挾衾裹被爲狀甚可憫也 
[福建現在之政局（赤水）]  
　　福建現在之政避以表面上觀之無聲無臭軍事與民事均已停滯各機關中人每日到辦公處不過敷衍門面而已李厚基對於復辟之舉除以一電答謝皇恩一電反對復辟之滑頭主发義外再無所舉動卽汀漳方面之軍事臧唐兩旅長仍駐原紮地點勒馬停鎗按兵不動然暗窺廣州之動靜固猶未惰也李氏邇日所最急進者則在向馮段兩處作種種之活動第一要緊則在任命其爲福建省長之命令實現無使他人得手第二在核銷其獨立期中所浮濫之國欵故日前特派參謀副官各一人專赴寗津兩處明爲與馮段就商要事實則探聽馮段之意旨以便乘機而進並密託北洋某督軍爲之疏通意見近來旣急於此舉故一切軍民事宜咸遺棄殆盡矣 
李厚基本一介武夫其署中設計畫策悉出諸秘書長汪守坻汪自眩以刀筆吏出身無所不能而李亦以軍師吳用許之自逼走省長後汪出主意對内則用福建督軍兼理福建省長行之對外則以福建督軍兼省長而無理字凡一切電報公文致各省者悉本此此種官銜兩歧究不知其用意之何在汪氏最大之功勞即在迫走省長之策畫李氏無可報答當將厦門道尹鄧振璣撤委以此缺爲汪氏之報酬品詎發表月餘猶遲不赴任其懸職以厦門關監督兼特派交涉員羅文仲代理說者謂汪氏遲遲吾行之故殆嫌道尹之缺太無出息不如秘書長之權大利重又云汪氏爲李氏所倚重有一日不能離去左右之勢蓋汪氏雖僅秘書長而實兼有軍民兩長之實權即各縣知事之黜陟亦須由汪氏主持平時分發人員之逢期謁李氏者皆汪氏代見有訴知事違法者其批每云本省長自有權衡無庸人民妄凟故人民雖有寃而莫訴也 
各縣知事貪贓枉法土匪　起民不安枕現向兩署呼籲者有紛至沓來之勢均置若罔聞汀漳道尹曹本漳濫殺無辜詔安知事貪贓枉法雲霄知事盧承銘受賄埋寃皆經各該地方紳商民人指控案積鱗皆置之不顧甚且斥其多事閩清尤溪大田等處土匪明目張膽索欵寫捐且出佈告曉示人民姦擄燒殺無所不用其極人民來省請兵者亦以防務緊急却之有請軍火以自衞者則又以人民無自携軍火之必要拒之人民無奈不能下田而催租吏又復如火如茶上下忙不可短少分文財政廳因内庫空虚需費又繁房捐旣多方羅掘屠宰捐則雖三家之村星火之巿皆不能免丁漕雜欵催逼甚急小民之苦至斯極矣 
[恢復共和後之鄂聞]  
　　辫軍覆没以後第一問題爲黄陂是否復職各省督軍中之希望黄陂復任者未嘗無人但黄陂寒電已自表無繼續任事之餘地恐未必肯再上台昨鄂省王督軍爲此問題曾集各文武會議以段氏來電主留黄陂如堅持不出再懇河間赴京就職遂决定電勸黄陂復任其文云黎大總統鈞鑒寒二電謹奉聲涙俱下不忍卒讀伏念我大總統以仁厚愷惻之心處艱難困苦之境化除黨見擁護共和中外同欽人民稱慶不意羣陰搆難叛逆猝來我大總統堅定不移挽回無術暫避鋒刃傳檄義師此次馮大總統之代任及叚總理之復職皆根據命令而來是以將士服從膚功立奏殊勲偉績鈞座惟歸昔羑里之囚無損至德白登之困卒竟全功譬如彌霧遮天霧退而天仍朗浮雲蔽日雲去而日仍明觀過知仁此心可表况馮大總統虚衷謙讓已有奉還職權之宣言若彼此互推糾紛立見伏願我大總統權衡重輕收回成命復膺職務恐固國基臨電瞻依勿任盼禱占元叩咸 
張勲復辟時其正室曹氏即由津宅飛寄血書諫阻一面携帶重要物件數十箱逕回贛省避居鄉里贛人比之爲宸濠之婁賢妃刻贛省雖將張宅查抄聞仍優待曹氏矣 
漢口印花稅前議定由商會包辦詎因復辟影響商民意存觀望昨印花稅處長已據情禀奉王兼長面諭以漢口銷行印花稅各帮應繳稅欵應令從速收解如有意觀望抗不遵辦者即由商會查明報告該處派員專行檢查從嚴辦理該處長奉諭特函達商會並謂印稅爲歲入大宗當此財政竭蹶正圖積極進行萬無稍涉停頓之理茲奉前因相應函請貴會查照轉知各帮一體遵照務將包銷稅欵從速收解各商等如果心存愛國自應踴踴輸將若有不顧大局從中阻撓造謠煽惑影響所及以致稅收或有阻滯情事一經查明惟有了　遵督軍訓令從嚴辦理以示懲儆云云刻商會巳通告各帮勸導勿再觀望矣 
[皖省近事]  
　　昨有客自蚌埠歸來云日前徐州張逆之辫兵譁變現竄入蚌埠佔據青山竟與倪軍開槍射擊（倪軍守衞街巿與該山相距咫尺）互相戰鬭數小時該埠商民驚恐萬狀舖門緊閉交通立斷倪嗣冲當派軍隊將該山合圍繞攻辫兵見勢不佳遂相率潰散現正從事追捕當不難指日蕩平 
揚州解散之辫兵已結合成羣持械竄入鳳陽縣境該知事以該辫兵來勢洶湧無法抵抗遂一面令其駐於城外一面電陳倪氏示辦並請派軍前往鎭懾該辫兵雖無暴動之舉然人民巳受驚非淺現在當局如何處置尙未得聞 
當塗縣辫兵譁變已誌前報茲悉倪嗣冲又電飭省蕪臨時警備司令李良臣趕派軍隊往剿以遏亂源 
皖省陸軍監獄守獄衞隊現一律剪髮投誠惟該隊長昨已潛逃 
[戒嚴期内之浙聞（靜眼）]  
　　軍署參謀長趙禪被刺以後楊督軍特懸賞一萬元購緝正兇一面將警務處長兼警察廳長夏超記大過一次該管署長署員各記大過二次並嚴限文到後一星期將此案兇犯獲案訊辦所以近數日來凡稍有形迹可疑之人即被警廳帶去鞫問隨鞫隨放不下十餘直間亦有被拘信宿者日昨忽傳兇犯巳在南京獲到其人姓陳名鳳春河南籍惟據稔知陳鳳春之人揣測則謂陳斷不爲此事若非訛傳或者偵探有誤認之點亦未可知蓋陳與趙爲同籍且均係南京騎兵速成科畢業同時充當南京馬隊隊官感情亦頗不惡月前來杭向趙找尋差事趙亦允爲設法先寓自申旅館旋以囊空由趙另覔寓所爲之安頓所有房飯各費均由　清付自本月十三日晨聞趙被剌甚爲懊喪卽於十四日動身赴滬其人並無若何能力且有在鬍子與車夫所供亦不相符揣其被誣原因殆係警察檢查旅館因陳於趙死後次日即行遂疑及此其實陳因囊空如洗趙旣被剌差事巳無希望若再覊留將來困頓益不堪問所以從速離杭另覓噉飯地位於此案並無關係也 
近一星期間省垣謠言甚熾有謂寗波有不穩消息有謂廣東軍將聯絡海軍圖浙以余觀之巿虎杯蛇全非事實不過一般閒散軍人無所事事日奔走杭滬間造作種種謠言淆惑聽聞而已此等閒散軍人大抵做官熱度太高或以噉飯地位一時無着勢難伏處不得不出其種種手段以圖一逞而民黨一方面頗聞有急進之說然以力量有限效果若何亦可不問而知楊督軍自本月十七日宣告杭屬戒嚴後所有温台寗紹四屬壤地濱海爲浙東門户亦一律宣告戒嚴其餘嘉湖金衢嚴處等警備地域均已分别委任司令飭令查照警備條例切實防範並因討逆混成支隊出發以後省防空虚特調第四師駐滬步兵二營來浙塡防以厚兵力至衞戍事務關係重要業由衞戍司令部通飭各軍警機關於本月二十日起按照衞戍服務實行計畫第二表配備戍兵切實施行 
[杭州快信]  
　　趙參謀長定二十六日出殯附掛專車運柩回籍各界共設路祭四處 
京電院部分派來浙致祭趙參謀長專員鄭大爲王鏡銓已於皓日起程即日蒞杭業在陸軍同袍社預備招待 
混成支隊奉楊督軍電召撤回防浙哿日接潘支隊長電復以張逆潰兵不日可一律肅清容稍緩當奏凱旋 
此次運送軍隊列車如混成支隊出發及駐松十四團調浙所需車費一萬二千餘元已由督軍核實支給齊省長准督軍咨以富陽縣屬有沈國鈞私置軍械刦物傷人被控到省已電飭營縣切實查辦内務部來咨准粤商劉本鐸呈求發還没收劉莊原産省公署昨已咨覆須俟省議會議决辦理 
[徐州被刦之巿况]  
　　大陸報十八日徐州通訊云近二三日來徐州城内外較形安靜張勲之兵陸續離城似係開往距徐不遠之各地點今留而未去者尙近千名寗軍來徐者共約三團今仍駐站車一帶距徐州南十英里之三堡鎭亦駐有寗軍二三千名寗軍與辫兵似不致有何戰事也徐城四鄉刦案繁見兩軍與司令官對之漠然無動於中一若秦越之相關徐城大刦掠後次晨當道出示勸告人民安心營業且謂此次事變乃由土匪勾結新募之兵若干人所致此與事實全不相符蓋刦掠者雖非全係兵士而兵士或居什九且其中多屬曾受訓練數年之久者當刧掠進行之際當道並未設法止之僅城上開鎗數響地方官有維持治安之責任令兵士刦掠旣已溺職而復向民人說謊淆亂是非其罪惡尤浮於溺職也小商店現均照常營業大商店則尙未開門也 
地方通信 
[松江]  
　　金山縣添招警備隊金山縣知事詹亮疇以政局多故地方防務緊要爰詳准上峯添招警備隊兩排以補警力之不逮現已飭令徐亞伯警佐遴選精幹警兵聽候編制所缺警額卽由徐警佐另自募補 
息借冬漕之辦法省垣財政廳長飭縣息借冬漕一事縣署已定有辦法茲將省頒簡章及縣署籌勸辦法錄下（省頒簡章）（一）每縣按漕糧額征正稅數目以十成之三爲預借之標凖向殷户勸借一切手續由縣自籌（二）利息按週年一分計算於繳欵時先行核扣借期以七個月爲限自陽曆本年七月十五日起至次年二月十五日爲止七月三十一日以前繳欵到縣者其息以七個月計算七月三十一日以後繳欵到縣者其息以六個月計算至遲不得逾八月十五日（三）印收由廳印發用三聯式於騎縫處蓋用廳印發縣編號至塡用時於銀數上加蓋縣印以末聯掣給借户收執中聯送廳查考存根留縣備查（縣署籌勸辦法）（一）凡有糧業户皆應量力自行赴櫃投納陽曆七月三十一日以前繳欵者每百元減收五元八角三分三釐實收洋九十四元一角六分七釐七月三十一日以後繳欵者每百元減收五元實收洋九十五元（印收内均仍塡百元）多寡以此類推至遲不得逾八月十五日（二）凡有力資本家無論有糧無糧如願借繳者多多益善皆照簡章第二條先行扣給利息（三）繳欵者隨時取獲印收俟冬漕開征准持赴糧櫃抵完冬漕或照數還欵（四）收欵處縣公署二科東西兩櫃松江商會二十四巿鄉自治委員處 
巡警犯賭騷擾楓涇留鳳坊内有女名東風者本在家中　設碰和抬子與賭者都係落差巡士前晚九時許又有巡士十餘人在内爲牌九之戲適巡邏警隊經過其門席地少憩把風者誤認所長捉賭慌忙入報以致與賭巡士各自上屋逃竄有躍入隣家庭中者有避入人家樓上者屋瓦頓時粉碎隣人大受虚驚有三巡士竄入北隣某姓臥室中時某姓婦已臥其夫適在偬浴突見若輩躍入誤認爲盜大呼救命巡士知係誤會卽向聲明並俛首乞憐始聽其出門而去 
[杭州]  
　　撤回討逆軍隊浙省討逆軍開赴徐州前已駐紥光明楊督軍刻以本省防務緊要因特電令浙省討逆軍司令官潘或網迅率所部撤回防浙茲悉潘氏奉電後聞於今日（二十一日）電復軍座准於梗日（二十三日）由駐營地點開拔回杭 
敎育會聯合會開幕浙江省敎育會昨日（二十一）上午八時開全浙敎育會聯合會第一次大會會員到者二十餘人由省敎育會副會長孫增大主席依議程首議任用本縣辦學人員方法案朱作棨報告本案提出理由各席討論多時用舉手法表决計舉手者十二人多數贊成本案意思成立推定朱汲民汪起鳳許重平吳孔懷四君修正次議省立師校附設國文專修科案朱作棨說明本案提出理由宋思璟謂此案恐難實行（一）畢業期限有部章不能延長（二）經費問題不如呈請省公署通令注重國文或星期補習酈忱謂此案不能成立因師範生國文固不見隹但卽使專修科畢業亦未必卽佳者當從根本上敎授改良錢厚貽謂當從招生時嚴格錄取及平時注重國文討論結果本案不能成立遂打消議至此已逾法定時間由主席宣告延會 
[安慶]  
　　當塗辫兵之招撫聞皖南當塗辫兵近日已集有八營之多大有譁變之虞現該縣宋知事極力維持以故地方尙未大受騷擾惟該縣居民驚惶不已遷避紛紛刻聞馬統領督率安武軍星夜馳往并會同日前開往當塗之安武軍第八路第五營營長開導各辫兵勸令投誠聽候編制倘再固執定即防剿一面電呈倪氏核示 
大通添駐海軍艦大通駐有辫兵一營已近一載該營官兵挈眷來通者居多頃因時機迭變跡涉嫌疑有家眷者紛紛乘輪回籍該處商民莫知底藴頓起謠言互相驚異經該營張管帶會同駐通海軍許艦長及水陸警長齊赴商會表白并宣示保護地方治安羣疑始釋該鎭前有海軍建安艦一艘駐防頃又有永安兵輪由寗來通與原泊建安兵輪會同駐泊以資鎭攝 
倪嗣冲接兼督軍倪嗣冲奉令兼任督軍即在蚌埠就任所有督軍署四科科長科員一律恢復至測量局陸軍監獄等機關隸屬軍署者亦由徐州移交接管而督軍辦公處仍在安武軍總司令部聞倪俟徐州方面平定後尙須來省一行云 
雜評一 
[各走極端（一子）]  
　　今日之中國一神經錯亂之中國也政潮之起落變幻無定遂致人人無寗靜之理想無安固之態度無確定之希望無久遠之計畫其進也無奮勇之氣概其守也無沉毅之魄力以爲必死矣而忽又露一線生機以爲可生矣而忽又陷恐怖之境令我國人忽憂忽喜忽歌怱哭而不能自定者非中國神經錯亂之現象也耶 
中國所以成此錯亂之現象者不在全國之人而在一二有勢力者之心之不平不平則各走於極端而相激相盪遂成此反覆無常之時局蓋自民國元年以來人民經迭次事變而常顚倒於忽憂忽喜忽歌怱泣中者皆此一二有勢力者之心之不平有以造成之也 
然而今日之有勢力者尙以中國之顚倒爲未足方憤憤然示其不平而各走於極端嗚呼 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[國會議員與粤省議會往來電稿]  
　　旅滬國會議員通訊處昨接廣州省議會來電云法界愷自爾路惟善里沿馬路二七八號國會議員通訊處諸公鑒此次變亂根源首在解散國會無國會即無民國今欲恢復共和宜先恢復國會本會前經電商各省一致主張召集近聞黎馮兩公相繼辭職國家已陷於無政府地位應請諸公根據約法自行召集至開會地點究以何處爲善未悉有無擇定粤處邊僻如公意以爲可用當表歡迎是否可行卽乞見復粤議會叩皓印 
旅滬兩院議員覆廣州省議會電云廣州省議會公鑒皓電敬悉偉論佩慰在粤集會同人深願茲經旅津同人决定八月一號前到滬俟齊集時如何辦理再行奉聞吳景濂王正廷復箇 
[程林率艦赴粤之宣言]  
　　海軍將士爲擁護約法之故於前日决議發布宣言由程璧光林葆懌率第一艦隊赴粤與西南取一致行動嗣因霧重未即開行至昨晨黎明全艦隊始啓椗赴粤並通電各省聞唐少川汪精衞兩君偕同往粤茲將通電錄下北京黎總統南京馮副總統各督軍省長巡閱使都統護軍鎭守使護軍使師長均鑒璧光葆懌等今日謹率海軍將士宣言文曰中華民國海軍總長程璧光第一艦隊司令林葆懌謹率各艦長曁各將士布告天下曰自倪嗣冲首揭叛旗毁棄約法蹂躪國會而中華民國之實亡自張勲擁兵入京公然僭竊而中華民國之名亦亡今張勲覆滅中華民國之名已亡而復存矣然約法毁棄國會蹂躪國家綱紀蕩然以盡豈中華民國僅以存其名爲已足而其實乃可置之於不問耶夫綱紀陵夷則㚥宄横行故一切假託名義者乃得悍然無所顧忌竟至罪惡貫盈之倪嗣冲亦復當安徽督軍之大任益以南路司令之特權頣指氣使叱咤四省天下皆指爲首禍而顧以首義自居天下皆指爲元兇而顧以元勲自居循是以往中華民國不復爲國民之公器特爲權姦之面具而巳長此隱忍何以爲國魚爛之兆已見陸沉之禍安逃所爲中夜斫劍臨流擊檝者也夫我海軍將士旣以鐵血搆造共和卽以鐵血擁護之丙辰之際帝制已消國命未續我海軍將士以三事自矢一曰擁護約法二曰恢復國會三曰懲辦首禍蓋所求者共和之實際非共和之虚名耿耿此心可質天日今者以言約法則巳滅裂矣以言國會則已破散矣以言禍首則鴟張者凌厲而無前蟄伏者呼嘯而競起矣國基顚簸人心震撼　眙相顧莫敢誰何嗚呼我海軍將士豈惟初心之已戾抑亦責任之未盡也用是援抱而起仗義而言必使已殭之約法回其效力已散之國會復其原狀元惡大　爲國蟊賊者無所逃罪然後解甲自約法失效國會解散之日起一切命令無所根據當然無效發此命令之政府當然否認謹此布告咸使聞知云云謹此電聞伏候明敎程璧光林葆懌同叩 
大陸報云反對叚政府之第一次正式行動巳於二十日在上海發生矣海軍第一艦隊旣巳發表佈告全國之宣言書即隨程璧光開赴廣州而偕程璧光同行者則唐紹儀也海軍於通告全國後乃託路透宣佈其計畫海軍要求保全臨時約法重行召集國會懲辦叛督領袖並指陳北京現政府及國會解散後各種命令之違法無效海軍此項决計於二十日議定晨間八時程璧光登海圻集議决定請唐紹儀同行程即托友二人邀唐同乘海圻赴粤唐卽匆促部署而行當唐未登海圻艦時程璧光曾對人言謂按諸法律苟倪嗣冲等叛國而可免罪則國必不可治北京政府爲不合法之政府以其破壞臨時約法藉北方軍人之力握取政權也今海軍之所爭者即世界民政國人民在歐洲殺身流血以爭之主義與治法也第一艦隊二十一日因天氣不佳在江外停泊數小時計有巡洋艦海圻海籌海容海琛四艘又砲艦六艘輔助艦六艘 
[丁槐被拘三誌]  
　　總統府顧問丁槐携帶總統印信南來寓居公共租界江西路客利西飯店内業經政府電知駐滬交涉員咨照英美總巡麥高雲君轉飭總巡捕房派令中西包探將丁傳至公共公廨經中西官訊供之下當將丁與印信等送至護軍使署即經盧護軍使親自訊供諭丁暫留軍署一面專差將印信等物送往江寗呈請馮總統核示各情已兩誌本報茲悉盧護軍使已知照公共公廨關會審官將丁槐所供情形抄錄送核並聞丁槐祇匿交總統印信並無别種關係一俟馮總統電示到申即可解决回復自由云 
另一訪函云總統府顧問丁槐將軍因不肯交出總統印信由北京國務院商准駐京英使電請駐滬英領協助傳解護軍使署核辦等情迭記前報茲經切實調查得悉印信尙未送寗因盧護軍使現自詢問後尙有協商之處是以將丁暫交副官處看管一面電京請示辦理一俟接到復電立卽派委妥員會同唐浩鎭賫送北京昨報所記印信送寗一說係傳聞之誤云 
附譯大陸報拘禁丁槐將軍之手續頗引起本埠有敎育華人之義憤即外人中亦多有不以爲然者票拘也密審也始終不及四小時即解送護軍使署也嚴守秘密也凡此諸端皆爲昨日華人冷嘲熱駡之問題丁將軍於二十日午後二時半由會審公堂出牌票從客利旅館拘去牌票所控罪名未經宣布聞係私藏璽印字樣至於牌票之發出由於何人請求則迄無所聞拘丁將軍之西捕强開藏印之箱挾印而去丁先被解往中央捕房轉赴會審公廨查公廨習慣凡午後被拘之人必至次晨始提案候訊但丁將軍之案獨不如是蓋被拘後兩小時内即開審矣承審者爲英副領事卓君與王讞員是日午後卓君是否適在公廨抑有特約而至公廨非局外人所能知傍晚六時丁將軍即被解護軍使署丁被拘後曾否有友人隨往無從知之據昨日公廨主簿西員斯潑林斐氏言丁將軍當時確未嘗有人代爲辯護也審時情事惟在場者知之此案旣未按照向例列入案單而案情亦未照例發抄星期五日晚大陸報記者曾以此案詢諸公廨中人彼等皆答稱不知公廨人員果眞不知耶抑曾奉諭不許有所洩漏耶想二者必居其一斯潑林斐氏昨日　認此案未曾載入檔册案情亦未發出謄錄記者訽以此種審案手續果非不規則乎斯氏答曰非常案件往往須用非常之手續記者又詢以供詞紀錄可得而見之歟斯氏不允謂審訊各情當可於星期日或星期一日發抄但查向來辦法案件審後當日即將訊案情形發抄今丁案則獨不然耳捕房亦嚴守秘密値日捕頭亦稱不知曾有此事今大陸報查明丁案事實如下當黎總統避入日使署時黎以璽印五顆交丁保存丁乃公府人員之一也丁抵上海後即將帶印到滬俟奉黎總統親諭時卽行繳呈各情報告盧護軍使逾數日盧交來一電謂係黎總統發來諭丁即赴北京將印送呈段祺瑞以便轉呈馮代總統啓用丁乃與其滬上友人商榷友人勸其勿往蓋來電囑其赴京送印交段然後由段轉馮而不囑其赴寗直接將印呈馮此種曲折手續頗可異也丁遂以暫行留滬覆盧隔數日程璧光接黎總統親筆手書此書乃由駐京英代使轉遞而由上海英領署交來者書中有非親筆繕發之函未可視爲眞確一語丁聞此信後决意暫緩交印丁在泰安客棧屢接恫嚇函件故移居客利旅館以期得較佳之保護盧護軍使旋亦派人住客利就近偵察今丁將軍之被拘蓋巳第二步行動矣丁被控之罪名必爲刑事犯而非爲政治犯蓋政治犯須領事團發牌票始可拘捕也請發牌票者何人搜去璽印何故得印之後如何處置此案何爲力主秘密丁將軍有無辯護之機會凡此諸點皆極可注意之問題也 
[水陸防務彚誌]  
　　駐滬水警第三分署長王壽良以値此戒嚴之際所轄境内潮流通達之河港均應調派舢板師船駐防夜則乘潮遊巡以防匪類茲杳日暉龍華白蓮涇等河港皆與軍廠相近巡防尤關緊要故於昨日令飭巡官陳崇剛俞太和各駕舢板帥船二艘駛赴龍華港巡查又派車振聲劉得勝二巡官各率師船二艘駐於日暉港内梭巡又派張澳英潘安來二巡官各駕舢板划船一艘駐於兵工廠廣東碼頭防查浦江匪船又委何生樓唐晋昇二巡官駕坐划船各一艘駛赴白蓮涇港遊巡以资防範 
王分署長又以浦東楊思港口浦灘設有海陸軍火藥庫各一所内儲軍用各品關係重要雖經陸軍步兵三十八團派兵一連駐紥保衞惟沿浦灘尙無鎗船駐防値此戒嚴時際水陸兩路均應注意故昨特令飭二等巡官李連標胡金山二員督率師船二艘駐泊楊思港口以保藥庫 
王分署長又查得浦西兵工廠及浦東周家渡浦灘均爲裝置電電水線之處惟浦江兩灘時有捕魚船隻及渡船停泊恐將篙櫓繫斷水線致誤電政故於昨日特派張巡官往告各船户諭飭不得碰斷一面並繕佈告張貼俾衆週知 
盧護軍使以斜橋至兵工廠之馬路爲通達軍廠重要之區且與法租界毗連晚間防範應從嚴密故每晚加派軍士佩帶槍械雙崗站巡以重防務 
[偵獲浙江暗殺案之嫌疑人]  
　　紹興人王子全張順生陳惠慶於陰曆五月二十七日投寓公共租界北海路（即六馬路）義興旅館二十一號房内旋經老閘捕房包探王寳生查得王等與浙江督軍署參謀長趙禪被人暗殺一案似有關係禀明捕頭於前晚協同西探前往將王張陳三名及其朋友五人一併帶入捕房經捕頭詰據聲稱均爲茶葉客人不認爲非作歹奉飭一併押候解送公共公廨訊明核奪 
[趙禪被剌後之喪儀]  
　　浙江督軍公署參謀長趙禪在杭被剌浙江軍政各界定期七月二十二日（即昨日）假西湖忠烈祠開會追悼等情已誌前報茲悉昨日馮代總統及安徽督軍均派代表致祭國務院之代表爲鄭大爲乃前上海鎭守使鄭汝成之子浙江齊省長代表政務廳長沈爾昌松滬護軍使代表杜梅叔交涉公署代表陳震東淞滬警察廳代表曾承奎上海地方審判廳長袁麟伯上海工巡捐局長朱壽丞滬杭甬鐵路管理局長任傳榜以及杭垣軍政各界文武各官約有數百人均由籌備處預派招待員一一接待並在浙軍第四師混成旅部備筵外來代表先行宴飲陪宴者爲浙督署參謀長范憫黔副官長安溥泉秘書長雲海秋旅長陳樂山等宴畢各代表均赴忠烈祠會堂内向趙參謀長遺像宣讀祭文行三獻三鞠躬禮即匆匆乘車而返 
趙參謀長靈柩現定本月二十六日由杭儎運來滬其一切儀仗業經議定聞柩抵滬站停在滬甯火車北站應由北站預搭葦廠二十七日時發引停柩於湖南會館儀仗中需用之軍樂隊由淞滬警察廳撥派開導之馬隊商請英法兩捕房撥派餘如銘旌亭禮服亭勲章亭遺像亭命令亭以及抬亭抬柩扛夫均由籌備處預先派人在滬預備妥貼各亭均紥蒼松翠柏扛夫則穿號衣靈柩由使署撥派砲車用馬拖載上海地方審檢兩廳袁林二廳長與滬寗杭甬管理局長任傳榜擬任北火車站備筵致祭上海縣沈知事淞滬警察廳長徐國樑工巡捐局長朱籌丞擬在湖南會館設筵致祭昨已分别通知各機關一體知照 
[煙酒聯合會常會紀事]  
　　昨日（星期日）中國煙酒聯合會例開常會到者三十餘人首由主席陳良玉宣佈駐京代表函告京師大局已定地方秩序漸安情形次南洋公司代表陳茂楠及旱烟業維高等起言所望政局從此鞏固我儕商民庶可漸安營業所有三會請求改良稅則一案務望諸君協力進行次宣布山西高平酒商公記裕豐恒興勝永等七家來函内稱酒無銷路燒酒停燒擬將所派按月公賣費暫緩繳解俟稍有銷路至開燒後再行一併補繳函請據情轉請山西公賣總局准予暫爲緩繳又酒商泰順億來函稱因無銷路陳請歇業該處公賣分局批飭不准請據理函請准予報閉各等情公决即日分别函請山西省局長酌核辦理又宣布酒商裕豐恒函報河南輝縣吳村鎭警兵攔貨重懲有違定章請轉河南省公賣總局派員澈底查究等情公决據情轉請河南省局長澈查均交文牘部即日起稿核定繕發議畢時逾五鐘當即搖鈴散會 
[太倉查獲匪徒後之調查]  
　　護軍道尹兩署日前曾據太倉温知事電告查獲匪徒譚金生一名訊據供稱聽從逸匪馬俊顧德玉等來太希圖起事等情軍道兩署當以逸匪未獲情節可疑着再據實詳復在案茲聞兩署對於此案非常注意昨特遴委專員馳往調查是否屬實抑係該知事張大其詞及有無警探圖賞邀功情事即日具復以憑核辦 
[嚴查擾害治安之舉動]  
　　法捕房施總巡因七月十八號晚上有人持炸彈至法新租界貝勒路文源齋古董店主李文卿住宅後門外抛擲十九號晚上又有人書寫恐嚇信向某姓索詐巨欵不允欲以激烈手段對付情事雖李姓並未傷人某姓亦受損此風則斷不可長因特諭飭黄金榮沈德福兩探目督同各包探四出偵查務獲拘案以匪黨論加等嚴懲以保治安 
[艾家弄刦案七誌]  
　　艾家弄陳哲甫家被盜搶刦後經淞滬警察廳偵探在滬杭火車站緝獲從盜兩名及原　洋鐵箱一隻解由二區警署轉送司法科訊核等情已紀昨報茲悉司法科劉科長於昨日傳到事主陸曾氏提同兩盜訊問據甲盜供稱確係文瑞同黨刦贓後分得洋九元因分贓不匀互相扭打致被拘獲小民一人餘均逃去現所獲之一人並非同黨云云劉君詰其文瑞何往據云實出不知惟聞伊家住蘇州鄉下同里相近劉君復詰乙盜則極口稱寃實遭誤拘劉君又問陳曾氏是否原贓曾氏稱是故判甲盜還押乙旣非盜黨交保省釋原告退去旋即備文飭派偵探赴蘇追緝首盜 
[七誌夏粹芳被害之舊案重提]  
　　指使王慶瑞暗殺商務書館前總理夏粹芳之杭州人周棲雲（卽李海秋）由捕拘獲解至公共公廨迭經中西官訊明判周押候備文解送護軍使署懲辦在案茲悉此案已由原審官關讞員將訊供詳情申詳盧護軍使請爲核示並聞此案現由周之代表律師哈華托禀請中西官暫緩兩禮拜執行俟檢出新證據再請復訊故周仍拘留捕房尙未起解云 
[停泊木排之標識]  
　　浚浦局取締南巿各木行在浦口停放木排曾經規定以離岸六丈爲限茲經該局查得仍有逾越停排之事故就駁岸外六丈地點設立水門汀高柱以便攔護而免爭越現自董家渡迤南一帶已次第堆砌矣 
[中日商業聯合會之會議]  
　　昨日中日商業聯合會發起人在該會事務所開茶話會議計到會者華僑鄭元伯君及在滬華商劉李湯王翁諸君等又日商協豐洋行山田氏等共八人首由鄭君宣言鄙人發起本會純粹爲聯合中日商界感情促進兩國商業發達起見毫無政治上關係當此組織之初一切費用均由鄙人負擔母須諸君資助並擬附設一日文夜校專敎授華商夥友一上海語夜校專爲日商中補習華語而設庶期中日交易時無言語阻碍之弊非此不足以聯合感情所有該兩夜校經費亦由鄙人單獨負擔願諸君積極進行云云劉君起言鄭君如此熱忱令人可佩諸君須如本會純爲商人組合之團體以互相提携爲個人良心上聯合兩國之親善母須倩求中日官廳贊助若官廳表示贊助本會亦無何等之榮譽云云衆皆起立贊成斯言又李君起言鄙人素營紗業我同業中每每對日商交易時生交涉若能聯合感情則將來雙方可免訴訟上之爭執殊爲幸事云云續經日商山田君起言敝國人在滬經商多年從未逢今日聯合之機會鄭君居留我邦深悉我人之心理又承鄭氏負擔經費爲我邦人設立上海語夜校誠造福我邦商人於無極矣鄙人當代表我邦在滬商人感謝鄭氏之盛意云云旋議决數事如下（一）宣布本會簡章通告中日各商業機關（二）組織本會一切費用歸鄭氏負擔目下入會會員概行免收會費（三）擇日集合中日商界人士開正式成立大會（四）本會正式成立後卽開辦兩種夜校校中經費鄭氏單獨負擔 
附錄中日商業聯合會簡章一本會集合在滬中日商界人士組織而成命名中日商業聯合會二本會總部設在上海設支會於中日兩國各商埠口岸（支部規則另訂之）三本會宗旨以聯絡感情維持信用互相交換商業之智識促進商務之發展研究兩國商品調查兩國商業狀况及其他關係商業事項得陳述意見於行政官署並組織商業月報及中日商品陳列所四本會推舉正副會長各一員（以中日會員中最有聲譽或富於商業經騐學識者選舉之）其外分設理事評議會計文牌貿易交際調查各部每部設主任一人職員若干人均由中日會員互相選舉之五會員資格凡有關於中 
 
 

Page 11

 
 
日商業者皆得入會認爲會員六會費會員入會時繳納入會費二元常年經費每會員月繳一元特别費聽憑會員自由捐助之以掣取本會收據爲證七會期分年會職員會年會每年一次職員會無定期如有重要事項得臨時召集特别會議八會址總部暫設美界愛而近路均益里第二弄九十九號附則本簡章有未盡善之處得隨時修正之 
[救火會請減電話費之呈文]  
　　上海救火聯合會擬仿照租界辦法將電話裝設專機俾得報警敏捷赴救迅速呈經交通部批准惟月費按照京師似屬太貴特呈請齊省長請爲核減茲將原文錄下 
呈爲維持火政酌減電費懇請迅賜核准以利交通事竊敝會前因上海華界每遇火警電話接線延誤因擬仿照租界救火會裝設專機俾得報警敏捷赴救迅速曾經函請上海電話局查照辦理旋奉復函内開此案業經呈奉交通部指令開該處救火會裝設分機租費一節按照京局定章二十線分機一具每月收租費洋十元分機所用電話機每月收租費洋兩元此次救火會請裝分機事關地方火政特准通融辦理仍照京局定章收費仰卽遵照並與該會紳等接洽辦理等因函轉到會敝會因念上海華洋德律風公司於租界英工部局救火會所之二十門分機因機上祗有二線通至電話局故每月收費亦祗作爲二號收取今若遵照京局定章繳費價額未免過昻因復函請電話局查照華洋德律風公司對於租界救火會裝用分機每月作爲二號通局價額收費辦法准予仿照辦理函商上海電話局去後嗣於六月二十六日接奉復函開准函各節當經敝局轉呈交通部請示茲奉指令内開據呈稱上海救火會裝設分機以該處電話不能與北巿相接不允照京局分機之價辦理請予核示等情查該會分設之分機係通至該會以外之各警台並非僅供會内之用今僅比照裝用各室以内之分機價目收費已屬格外通融又查此項電話原爲聯絡各警台之用北市旣無該會之警台更不能以不通北巿爲詞惟事關地方火政准再通融辦理所有分機免收租費卽由該局酌收裝費其分機所用電話機仍應月收二元按副計算仰卽遵辦等因奉此敝局自應遵辦並即令本局工程司估計酌議以事關火政公益允宜格外待遇擬定分機一架裝費十元每一分用户裝費五元其原設有電話之處因係改裝工料較省可准減一元以示區别等情據復前來敝局長查核所議各費尙屬平允惟各分用户話機裝費似應仰體大部優待之至意再加酌減每機納收改裝費三元其租費仍應遵照部令分機一架免收各分用話機月收二元按副計算相應函達查照並祈見復施行等由到會仰見交通部維持火政格外通融敝會似不必再有異議惟念弊會辦理火政以來一切經費全由地方紳庶損欵維持從未受國家絲毫之補助百計圖維時形竭蹶祗以事關人民生命財産不得不力求撙節勉爲其難今蒙交通部體恤周全無微不至除分機一架免收租費外各分用話機准比照裝用一家各室以内之分機價目月收兩元其維持公益之美意實令敝會同人同深感激但查京局普通電話定章每機月收有七元八元之分别而滬局電話月費祗有三元不及京局之半今以滬上火會裝用之分機而照京局用户定章之收費不獨數額固已大相懸殊即按諸公私之性質亦覺未能比擬伏念敝會辦理消防經費出於紳商熱心捐助消防會員多盡義務所以滬上各種公共營業團體莫不踴躍相助例如上海南巿商辦自來水公司對於敝會救火所用之水並不收費商辦電燈公司對於敝會各區原有會所裝用之電燈均係義務概不收費商辦之電車公司對於敝會會員遇警出救坐車概行免費今電話局爲國家所設旣荷格外通融免收分機租費而對於各分用户話機仍欲援照京局之普通一家各室裝機者每月每副收費兩元比諸滬局尋常用户相去似屬無多在交通部援照京局定章似已特准通融然實際收費仍是二元按諸保護地方維持火政之職志尙不能完全貫澈倘能免予收費或收費而減半在國家之直接收入減少每副祗有一元而地方團體間接所受之利益影響於社會人民者實非淺尠敝會爲增進人民幸福顧全交通行政起見一再開會集議僉以各分用户話機援照京局收費實屬過鉅敝會委係無力擔負用敢呈請省長俯念敝會本無基本金及經常費之爲難情形并因敝會裝用分機全係報警敏捷迅速赴救爲地方保衞公安起見應請核准將分用話機免予征收月費七按照京滬二局電話月費祗及半數類推減折半數每副每月一元庶於敝會之保衞公安國家之交通收入兩有裨益實爲公便再敝會此項陳請自應逕呈交通部核飭遵辦祗以目前京師正有戰爭凡直接隸屬於中央之各機關今旣一律改爲直轄於鈞座敝會茲因上海已宣告戒嚴爲軍事上之警備有密切關係急待核定月費着手準備以防事故而應急需是以逕呈鈞署核辦合併聲明謹呈 
[各學校消息彚誌]  
　　梅溪學校昨日上午十時爲城内蓬萊路梅溪學校行第五届畢業式先期由校長徐芑洲君函請校友會諸君及學生家屬蒞校觀禮茲將其開會節目列下（一）展覽成績（二）振鈴入座（三）校長報告（四）學生演藝（五）校長給憑（六）師長訓詞（七）會長給奬（八）學生答謝（九）搖鈴閉會（十）校友會餐該校自張經甫先生創辦至今已經四十載成績優美聲名素著今夏新建雨中操室並創設學生營業所於昨日開始交易以便暑假中學生實地練習商業法良意美並聞下半年高等科尙有餘額有志學業者盍往報告 
養性女校派克路養性女學校曁附屬小學昨日行第六週暑假休業式午後一時開會首由全體學生唱校歌次校長謝强公讀訓詞繼由來賓周聽天李德甫成靜庵張志鵬諸君演說畢後由經理周學孟女士報告本年秋季定夏曆七月初一日始業添招本科附科及中學科新生又有了胡德貞女士業畢生致頌詞經學生龔純琯答詞申謝末由謝校長給發高等科畢業證書計五人給畢宴以西　而散其初等科因本期人數過多緩日補經茲將本届高等畢業女生姓氏綠後龔純琯江蘇吳縣周大智浙江慈谿王毓清江蘇江寗林晴霞浙江鎭海吳薔江蘇常州 
南强學校振中英文專門學校學監兼敎員惠人傑君因鑒於今之學子往往注重英文而置中文於不顧爰特糾集同志聘請敎員組織南强英華學校除英文算學商學外兼授華文二時刻已租賃新閘蔓盤路頣康里三弄末家爲校舍從事購置校具翕濟學校翕濟兩等學校前日暑假後因學生衆多原有校舍已嫌狹小特遷入南泥城橋西大沽路一號洋房内旁有空地作爲操場定陰曆七月初八開學 
同義學校法租界打鐵浜中華女子同義義務學校於前日（二十一日）舉行暑假休業禮並發給第一届初小畢業證書中西各界來賓甚衆八時半至九時男女兩部全體學生站隊校前歡迎來賓並奏軍樂九時半校長陸胡雄飛女士偕職敎員恭導來賓參觀成績十時開會（一）振鈴奏軍樂由職敎員恭導來賓入席學生站立致敬（二）全體起立面國徽行致敬禮（三）主发席報告（四）法聹紳訓詞（五）政軍長官訓詞（六）外交部特派交涉員頌詞（七）答謝詞（八）來賓演說（九）職敎員勉詞（十）授畢業證書及休業奬憑禮成奏軍樂散會並欵茶點觀學生練習技擊以盡餘興是届畢業者七人女生二名崔明慧陸飛霞男生五名吳鏡瀛 
薛大貞王漢三朱長生莊名利 
[夏令師範講習會記事]  
　　清心實業學校内借設之夏令師範講習會於星期一二三四五日由蔣君倜卿講關於訓練之種種實施方法李君鳳鳴講授算術並實施敎授四小時周君勗人講授檢查字典方法並實地敎授四年級之國文三時星期五日由楊君衞玉講演國文敎授方法大致以養成兒童自動之能力爲要點復於昨日（二十一日）上午由蔣君報告本會今日敦請楊君衞玉莊君百俞賈君季英西女士文小姐來會演說報告畢由楊君演說鄉土科之價値繼由莊君演說補習敎育之重要次由文小姐演說家庭與學校聯絡之關係次由賈君演說敎授與訓練之關係各人演畢至草地攝影而散 
[查報死難將士之辦法]  
　　上海縣知事公署昨日發出牌示云案查前奉督軍公署令奉大總統令辛亥以來死難將士令其後裔加具鄰紳保結呈報等因奉經出示布告在案嗣據該死難將士後裔人等呈送表結到縣當經派員分别調查以憑呈辦惟其中有上海人死難於他省他縣者有他省他縣人死難於上海地方者又有非上海人死難於他省他縣者共計來呈四百餘起情形不一派員輾轉查詢手續繁難誠恐躭延時日當經本署呈奉督軍公署指令飭將籍隷上海而死難於本省者查明取結核辦等因自應遵辦隨將被難人籍隸上海而死難於本省之顧仁泉張魯德沈文炳徐企文等四名取給呈送督軍署核辦此外籍隷他省他縣及死難在他省者尙有四百三十起雖不在督軍指令飭辦之列究未便竟令向隅任其湮没當由本署將原呈及保結分咨原籍各地方官查明呈辦以昭公允除呈報並分咨外合行牌示仰該死難將士後裔人第一體知照此示 
[法總捕房遷移伊邇]  
　　法租界會審公廨於前年秋間遷往新租界盧家灣薛華立路後每日應訊各犯須由大自鳴鐘總捕房另派探捕押乘電車至廨候訊往返諸多不便故在與新廨毗連之空地上建造洋房一所本定於七月十四號將總捕房遷入該屋辦公嗣因工程未竣展期至七月二十號落成交屋現房屋均已竣工惟屋前之水門汀街沿及屋内一切佈置尙未完備刻正由工程處雇工趕將街沿砌築並將預製之應用器具逐一裝設聞下月中必能將總捕房遷至該處云 
[興華磚瓦廠改組公司]  
　　北四川路興華磚瓦廠係金子兼所創辦茲擬改爲公司擬具章程添招股本二萬元分作二千股每股十元並由楊小川謝衡牕謝復初王文典項松茂郭建侯袁履登等十餘人爲發起人張效良沈邁士徐春榮王漢强沈卓吾王子鈞等爲贊助人昨午設筵於一品香席間由金君起立報告開辦以來之成績及擴充之必要述畢卽由楊君起立聲稱該廠成績優美將來定可發達惟所定磚瓦公司應改爲花磚公司金君然之遂當場改正爲興華花磚公司楊君當場認股百份繼而久記木行主張效良亦認五十股郭建侯認百股金子兼除將生財作抵外加認百股謝復初認十股即由書記塡明招股草中以備查考繼而金君將招股單逐一分送來賓重復暢飮至三時許始散 
[捕頭體恤巡捕]  
　　法租界各捕房捕頭以中西越各巡捕出差站崗向章每差須服務四小時現届暑熱若照舊辦理殊非體恤之道故傳諭各捕於卽月起如在上午十一時至四時之間出差者祗須站崗二小時卽回捕房休息各捕每晨操練亦停止俟秋涼後再照向章辦公 
[續請截清洋商租契之縣批]  
　　上海縣公署前據上海巿經董陸文簏朱開甲呈請截清洋商租契當經批示在案茲又據陸經董等續呈昨特批示如下該經董等前呈已遵令議覆茲據續呈各情旣經分呈仰候省長財政廳交小涉員道尹令行遵照辦理此令 
[調查帮匪擾害之虚實]  
　　淞滬警察廳據偵緝隊報告閘北附近之小沙渡曹家渡一帶近有兩湖紅帮匪徒百數十名聚集爲患該帮匪等大都爲舊時兵丁自裁撤後閒居無事專以聚賭抽頭販賣人口爲事殊爲地方之害請爲查究等情徐廳長以所報各節如果屬實應即嚴行取締昨已通飭閘北各警區查明核辦矣 
[增加工資之要挾]  
　　本埠軋花刀冷作工業因鐵價飛漲邀集同業議决每把加洋一公已紀前報惟店夥方面要求增加工資一事迄未議决各工人以店主但知利己於店夥請加工資一再敷延不能再待故於昨日起相率罷工以爲要求地步各店主即通知領袖顧籌生一面通告南北同業准明日午後一時在該公所集議解决辦法 
[養媳被人欺侮續誌]  
　　小東門内大生弄開設鑤花作之寗波人毛三前將鄰婦張錢氏家十三歲養媳一香用强欺侮以致受傷經該氏鳴警將毛拘送地方檢察廳請辦各情已紀前報茲悉此案連日經該廳檢察官將毛提案預審堅不供認而張錢氏執定一香實被汚辱逐判毛收押候示前日又據張錢氏將一香之血衣呈案作爲證據該廳諭着官媒將一香帶至女押所内室檢驗有無傷痕嗣據官媒禀復一香受傷屬實檢察官遂將一香交張錢氏領回治傷毛押候究辦 
[氷廠被匪搜擾案近訊]  
　　閘北談家橋洽豐冰廠日前被盜刦去銅元小洋衣物共値十餘元該廠司賬顧少全廠夥宋佛榮秦阿友王德成沈祥生等均被綁縛敲打逼問藏銀所在後經四區巡警及彭浦鄉保衞團聞警趕往當獲李榮壽王智福潘三朱金玉等四名解經司法科轉解淞滬警廳移歸地檢廳請訊在案前日經檢廳飭傳該廠主沈錫根司賬顧少全到案開庭預訊之下判李王等四匪分别收押候辦 
[汽車碾傷小孩]  
　　泥城外卡德路黄寳和烟紙店學徒某甲前晚九時出外購物適三百三十七號汽車疾馳而來不及避讓致被撞倒碾傷足骨由捕查見將受傷人車送醫院醫治並禀明捕頭飭將肇事之汽車夫拘入捕房押候解廨請究 
[霸阻房屋之辯護]  
　　奥商禮泰洋行在公共公廨呈控住居華界之韓雲生戴守安朱景劉秀記等霸阻房屋請追損失銀一萬五千兩等情因被告等抗不到案經原告禀奉中西官登報聲明由廨給諭拍賣在案前日午後經襄讞王崧生會同奥副領事孔君傳訊被告各人均未到堂由代表斐斯律師上堂譯稱此項房屋基地在城内殺猪弄本由衞元桂之姪衞榮奎管業嗣因衞榮奎虧欠存欵銀二千餘兩被控經審判廳給諭發封備抵並非韓雲生等霸阻有審判顧批示呈案且衞榮奎將方單抵押於衞元桂後由元桂轉抵禮泰其押據上並無地保到場簽字蓋戳應請飭傳該圖地保到堂質證並請函詢審判廳卽知此事與韓雲生並無關係云云即據原告代表律師投稱被告抗不投質被告律師已無辯護之理由請爲明察中西官命衞元桂上堂略訊數語判衞退去候查明押契於七天後再行復訊 
[空屋坍塌驚人]  
　　滬城肇家浜河道塡平後所有大東門至西門之面北市房經工巡捐避劃分九段諭令一律退建浜基推廣馬路振興巿面各業户之財力充足者已次第拆除退造其餘仍各遷延觀望以致馬路工程尙難進行前日工巡捐局朱局長諭飭本城各舖地甲向各業户按户知照限陽曆七月底爲止一律拆除退建如届時抗違不拆則由本局飭派小二協警代爲押拆現彩衣街郵政支局西首面北各樓房租户雖已遷空房主尙未雇匠拆建前晚十一時該樓房四五幢忽然坍倒其時行人不多故無傷人情事然面南各居户巳飽受虚驚矣 
[成衣匠誘拐女孩]  
　　婦人黄王氏控周根榮誘拐伊妹王小妹一案前日下午經地方審判廳趙刑庭長會同劉檢察官開庭研訊先由原告訴稱家住老北門内小妹是我胞妹上月十五日忽失所在至次日得悉爲附近成衣匠周根榮拐去急向根究始將小妹送回求請訊究小妹供年十五歲是日往周處囑做衣服周卽將女子騙到北巿寄在不認識人之家内當晚將我禁閉空室因我一再吵鬧次日將女子送回家中是實質之周根榮供稱王小妹來到我處托小民領到北巿游玩當晚不及歸家暫住友人處並無誘拐情事問官得供會判王小妹交黄王氏領回管束周根榮收押候辦 
[尋獲被拐女孩]  
　　住居閘北夏家弄之通州人王和尙有七歲女根生被人拐失疑係隣人吳妙榮所拐將吳扭控四區警署轉解司法科訊據供出同黨楊芝將女寄匿浦東奚顧氏家云云因飭偵探將一干人逮案移送地方檢察廳訊辦在案前日忽有此案同犯某甲爲分贓不匀至王處通知匿女地點當往寳山路菜場旁小弄内某號房屋將女尋見並扭甲乙二拐匪赴五區警署告發薛警正准予收押候解司法科究辦 
[脚踏車店啓封發還]  
　　已革二十五保四圖地保林鴻生前串同李姓改名張秀春冒充張姓後嗣盜賣張軾二百餘年之祖墳與王慶章得價洋二千一百元後爲現充該圖地保之諸芝香查悉通知王張兩姓至法公堂具控拘獲張秀春及中人成毛毛周維新等已經判决監禁西牢執行在案惟林鴻生聞風逃逸由張軾懸賞洋一百元尙未弋獲現又查得林有坐落愛來格路之住宅及巿房十餘間並在霞飛路愛多亞路開設脚踏車店各一所禀請公堂發封備抵已經中西讞員核准發封後有林之胞弟林毛郎遞禀公堂稱與胞兄鴻生早已分炊住宅市房實係鴻生應得之産至脚踏車店兩所係商人分家後出資獨自開設有親族可證此乃箇人私産難以備抵胞兄欵項請求啓封營業等情當經飭查屬實准予啓封交林毛郎收回營業 
[兩雄不並立]  
　　蕩婦李氏先與甬人陳修章姘識近又與張阿三有染經陳偵悉於前日糾同江北人吳扣子等在新閘愛文義路將張兇毆受傷由捕查見一併拘入捕房禀明捕頭諭將受傷人車送醫院醫治陳吳兩人押候解送公共公廨訊究 
[被誣歇業之怨恨]  
　　新閘路某蔴袋店夥陸道金因被告主李炳林誣指竊物辭歇心不能甘前日在福州路與李遇見陸將汚穢之物向李抛擲當經一千零九十五號華捕查見將陸李二人一併帶入老閘捕房禀明捕頭諭李自至自　水上洗去穢物並飭將陸押候解送公共公廨訊究 
[老人病莫能興]  
　　常熟老者李明老前日午後因病倒臥於漢口路經六百九十五號華捕查見帶入老閘捕房禀明捕頭轉禀公共公廨中西讞員諭候函送上海縣知事署妥爲安插 
[掮客藉端訛詐]  
　　前日有吳某至南巿宏泰鐵行購買生鐵二十墩嗣因論價不合未得成交而去詎事後忽有掮客崔長裕陸鴻寳等至宏泰算取應得佣金銀七十餘兩經行主丁紉秋聲明並未成交乃崔等胡鬧　駡因即由丁鳴警將崔陸拘至一區署指控訛詐董警正飭送警廳司法科訊究 
[限交阿弟]  
　　住居閘北新民路江陰人陸子香之妻王氏與華四海私姘偕逃找尋無着由陸將四海之兄阿五扭控四區警署已記前報茲悉此案已經司法科段科員判阿五交保限十天交到四海再行核辦 
[茶館不捐執照]  
　　浦東人王招福在虹口東有恒路一千一百六十三號門牌開設茶館不捐工部局執照被二百四十六號三道頭華捕查見以其違章歸禀捕頭候請公共公廨出單傳王到案訊罰 
[馬夫違章停車]  
　　馬夫揚州人瞿根寳前晚將馬車停於黄浦路被二百二十三號印捕查見以其違章將瞿拘入捕房捕頭諭飭存車保出候解公堂訊罰 
[洗衣作主違章]  
　　北四川路七百七十九號門牌洗衣作主施金生將洗淨衣服噴水被衞生避西人查見以其違章咨照捕房請廨出單傳施到廨請辦 
[被訴人傳案候訊]  
　　美商茂生洋行丹商寳隆洋行同在公共公廨呈控元泰成號經理吳槐卿定貨欠銀六萬一千三百餘兩又日商木淺洋行控張子昌欠銀一千二百七十七兩並洋六百元又金克昌控傳裕隆不還股本銀四百兩又張桂泉控沈永生不還墊欵洋一千四百零七元又葛顧氏控葛金寳不顧贍養又王明山控妻王杭氏串同伊母倪氏捲逃等案業經捕房將各被告併傳到案中西官諭令分别交保過堂候訊 
[工巡捐局批示]  
　　承辦東南區清潔之商人汪洽記在工巡捐局禀繳捐欵保結經朱局長批示云禀委旣據遵批預繳捐欵並另具認保各結仰候給諭續辦一年並由局呈省長護軍使道尹察核備案一面布告周知曁咨警察廳查照保護可也此批 
雜評二 
[海軍宣言（步陶）]  
　　據昨京電劉冠雄方南下和緩海軍乃滬上海軍獨立之宣言今又赫然見告矣夫海軍之獨立茲爲第三次所標主義仍與前二次無大殊所不同者此次逕率軍艦馳赴粤省且事前絶無消息似臨事之機密較前益有增進以實際言中國之海軍誠非若各國海軍之有充分能力然而西南有此聲勢其足以號招而增益其團結之力已必不少嗚呼一方面以陸軍團體自豪一方面以海軍艦隊相持吾儕小民之介於其中者其厄運將何時已也 
[國會問題]  
　　國會問題在北方勢難望其回復舊國會在南方必不贊成改造新國會故一方方揚言通電徵求同意而一方已凖備在粤開會預料此問題之結果必將南北各有一國會矣 
夫無國會之民國誠爲世界之異聞顧一國之中而至有兩國會之峙立其分崩離析之朕兆亦安從而倖免在理此番國會解散旣爲違法則吾民原可不認有此解散之前題國會議員早可遵照約法自行集會改造及臨時參議院等約法概無根據執政諸公亦本可無庸多所擬議各守其分之所當然以力求議會政治之改進夫何有於南北夫何有於新舊不此之思而惟一方意氣之是逞焉有不招反響而促紛擾者此我所以觀於粤省會與旅滬議員往來之文電而不禁栗栗危懼者也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[自由談女士圖像贊] [  赤水]  
　　（仿夏侯淇湛東方朔像贊） 
自由談之首嘗有美人圖像讀自由談者愛之愛美人之圖像實愛自由談之文章也赤水久存企慕無可發揮爰藉斯题用竭鄙忱詞意謭陋質之栩園得勿謂我唐突乎 
女士不書其姓氏或曰姓天或曰即天之夫人不能詳也第以其談論自由詼諧隨意遂號曰自由談女士凡言論界巨子咸能道其歷史女士博學宏才達時通權以國政之日非也故讜論以糾正風俗之趨下也故危言以挽回直道之不行也故游戲以諷世正論之觸俗也故詼諧以取容潔道高蹤清質濁文獨行其是佼佼不羣若乃文壇高築牛耳獨執嬉笑怒駡皆成有用文章忠孝節義一例收羅記載諸子百家之學天地陰陽之數五音六律之技古今明哲之論東西工藝之術格物致知之理琳瑯精華雜然紛陳又若詩詞歌賦傳奇小說漢魏六朝之體三唐兩宋之文采葑采菲無不備盡雖小至謎語聯話食譜閒評家庭常識衞生小言種種悉樂道之其胸襟之闊大規模之宏遠無出其右矣女士好結納廣交遊以文會友故往來皆鴻儒優旃曼倩之徒咸歸之以文章游戲結翰墨因緣類皆議論風生妙語解頣旣諧亦雅寓剌於諷秉天地之正氣任優遊於巿廛樂陶陶也不希權貴不求名逹見夫高車駟馬文虎嘉禾則避若水火棄若草芥者巳赤水避處海隅不得親見女士每讀自由之談覩女士之影或展箋吟咏於窗下或屈膝遊樂於溪邊體態常變神情逸然心焉慕之人或疑其恍惚迷離其栩栩善化之仙蝶乎僕不知也但仰其高潔之風不禁拜倒欣然有懷辭以贊焉其辭曰 
佼佼女士立言爲功不偏不倚君子之中進不避權行不阿貴占言之首出類拔萃矯矯女士文壇大開斯文濟濟一代賢才筆寓襄貶評開月旦振聾發瞶國魂斯喚處世高潔談論自由垂訓千古其道悠悠（不受酬） 
家庭常識 
　　食牛肉腹脹牛肉最補脾土黄牯尤效惟食之太過一時消化不及轉致腹中膨脹令人不適若用稻稈草燒灰存性冲滾水服下立愈初編所載謂稻柴心卽茅根其實二物各自不同應糾正[  墨老人]  
除臭蟲法臭蟲生殖甚繁每當夏令各處皆有擾人安睡良可恨也驅除之法可用牽牛花（即喇叭花）之葉與蔓草之枯槁者研成細末分播各處不一日而臭蟲自斃矣如其不信盍請試之煑海帶法海帶一物其質堅韌雖經久煑亦難使軟費時需柴在在可惜若於煑時加醋少許則易於柔軟而可口矣 
治鼾聲法人於夜寢之時作鼾聲者往往擾人清夢若於臨寢之前用冷水漱口則其患可除颇著奇騐[  曹桐廬]  
藕糕及荸薺糕之製法將頂好藕粉調以清水如稀槳糊狀加入白糖及薄荷（薄荷最好用藥舖中之薄荷葉泡水代清水用）桂花等（以上分量自酌）入鍋沸之隨沸隨攪俟漸厚成褐黑色傾入磁盆内盆外浸以井水數小時遂凝結爲固體切作小方塊食之沁凉甘美夏日最宜荸薺亦稱地栗荸薺糕之製法與上同[  一元]  
附白常識初集印存尙多儘可照附印例轉讓恕不一一函答 
集益錄 
　　答三十七問石印工術詳言之頭緒甚繁當分四種演述乃能詳盡（一）爲照相落石法宜於專業之印刷局家（一）爲玻璃紙落石法宜於小印刷店及公署學校（一）爲五彩套印法則又精深一層須賴畫工（一）爲彫刻銅版落石法則全賴手術而無賴畫工矣栩固嘗寢饋於斯顧欲一一筆述實鮮暇晷會當於工業須知中逐一披露茲得古堇蔡君毅投寄濕片照相法一稿卽爲照相落石法中之主要科目爰爲編入工業須知其曬膠落石等法及其他種種手術則栩當爲貂尾之續請原問者一注目焉[  栩園]  
工業須知 
[照相石印法（一）] [  古堇蔡毅]  
　　濕片照相法此法係石印書籍最先之一部其次爲晒膠落石二法則余非專家不敢妄談茲將濕片照相法分内外二部述之如下 
外部（暗房外）先以書底（有抄寫者有木板者）釘於木壁然後從攝影具（俗名皮老虎有照相鏡等物）後毛片（俗名沙玻璃）上窺之其所攝之影欲大則將攝影具移近於書底欲小則遠之故大小俱可隨意所欲惟不能過於放大耳且毛片上之影務宜清晰乃定旋螺去沙片務須使攝影具無搖動之虞於是外部之事畢 
内部（暗房内）以最潔凈之玻璃澆以哥羅弟恩（譯音）使極匀略乾置銀水中約二分鐘取出放於暗匣中即可携出暗房合在攝影具上抽開暗匣之前板去照相鏡之蓋照之其時間無定規視天之晴雨光之强弱氣候之寒暑書底之黑白爲轉移大約至少一分半鐘至多十五分鐘且光線最强時宜用收光圈插入照相鏡頭以抑之（光線弱時亦須插大圈收緊其光）攝時切勿搖動攝影具與書底并其他有關係之物旣攝後仍將暗匣蓋好携入暗房取出玻片用綠水（方列後）冲之字卽顯現再以銀水和少許綠水澆之使厚用清水洗淨浸黄水（方列後）中消去哥羅弟恩再用水洗後浸白水（方列後）内以白爲度（約十餘分鐘）水洗入黑水（方列後）盆中染黑用水洗盡上以膠水待乾則濕片成矣（未完） 
長篇小說 
[寫情小說柳暗花明錄] [  常覺小蝶天虚我生合譯]  
　　第二十四章（一） 
羅倫驟聞此語如中焦雷退立至五步以外兩手緊自撫其胸曰薏德何云薏德乃現奇異之苦笑曰遲矣再問不答但搖其首羅倫愕然半晌旣乃漸漸現爲笑容蓋以爲薏德乃愠已也則曰薏德恕我吾來固遲然失之東隅者猶可收之桑榆君當知我愛汝至也祇以其間有所障碍乃令我戰栗自危薏德月夜之言君當尙能憶之薏德低首曰是豈能忘難倫曰嗟乎使無此障碍者則當日之夜吾巳爲世界極樂之人矣今告汝句薏德之首益俯幾及其胸曰君不必言其聲愈悲羅倫曰君旣不願聞則吾亦不言蓋我之開罪於君多矣焉能使君再有不慊然此障礙今已撤除而吾身已復得自由矣薏德曰自由耶但君以前亦未聞束縛羅倫忻然握薏德手曰薏德汝蓋未知我之苦楚耳然今已如死囚被赦還我自由之身往事可勿復問而最可喜者則吾今可長跽於君之前求君之指環矣言時竟抱薏德喜不自持此時淡月如烟照見二人之面一喜一悲羅倫曰吾愛汝奈何無言疇昔之夕汝不自言愛我耶嗟乎汝心吾能知之汝雖不言吾固知汝心中鐫有愛字與我同也羅倫言時其聲懇摯似滿腔熱愛盡發洩於此時而薏德竟矗立有如石像亦不投懷而哭朱唇已失血色久乃迸爲苦痛之聲曰遲矣我將如何言者蓋薏德此時即欲言者亦有所不敢深知痴心之人神經至敏使於最滿意時一旦而聞最失意事則其神經激剌鮮有不癎發者然而薏德此時亦且癎矣則凄聲曰安得有人爲我言之不仁者天嗟乎吾愛此吾愛二字出聲至低而羅倫已聞則力抱之曰吾妻薏德亟曰母母言時竭力以避其吻曰吾愛汝汝聽吾言蓋汝來已遲我不能爲汝妻矣此語出羅倫又遭第二次之打擊覺其聲入耳起爲空聲立釋薏德曰此何言哉何曰不能言時乃發　笑大有痴意旣而又似清醒則曰薏德汝欺我矣汝何致於不能薏德悲梗於中幾欲失聲而哭覺此身如入雲霧幾不自持乃亟曰握我手我將暈矣 
趙季岑君鑒第九次畫謎早於五月六號揭曉此復 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之絲茶 
[西商反對絲茶兩行改舊制書]  
　　（見本報癸酉年五月初一日） 
近日華商欲改賣貨交兌舊制吾等聞之不勝詫異伏查吾儕與華商互相交易歷有年矣每年往來銀數甚爲鉅大華商所云先易貨致虧本者實爲鮮有之事卽偶有之數亦徽細不足措意若以生意場中之他業相提而論尙恐有甚於此者乃華商於此竟紛然聚衆揚言以後不能相信西人此語果何謂乎凡作生意者總以信實爲主華商今不我信豈不輕視我耶至電報一層尤屬藉詞强飾試問由吾西國所來電信華商曾有不即聞者乎若以西商賣洋貨相比則尤爲不倫蓋洋貨經手之　客多屬無銀倘先以貨交之往往有因此致失不得分文者此華商所共知無待我儕之贅述夫吾儕旣來中國豈有相猜相疑之理從前亦常有華商先借銀以辦絲茶之事是我儕非不以信實待華商也今華商無故遽行改制未免多事其意頗爲不善而其事亦萬不能允行雖華商羣起力爭吾西商亦必羣起力拒俟絲茶旣到之後華商必求速售以得銀欵吾等正不妨稍緩買之以殺其勢今作是書以奉勸各華商無任意更張則彼此均不致失好豈不甚善惟華商熟計之 
右係西商譯出之信所言與我華人各執一是前所擬改之章程恐一時竟難允洽我華商其力爭之以期於必成則衆人所深盼者矣 
尊聞閣筆記 
[曾貞女（見本報癸酉年正月初八日）]  
　　貞女曾壽貞籍湖南長沙府長沙縣揚州鹽捕營都司曾德麟之長女也幼失恃事繼母謹繼母愛如己出七八歲從師讀慧能解悟常誦烈女傳抱卷流連如有所思至十歲同鄉李軍門質廷聘爲次子良臣妻李授浙江黄巖鎭留統太湖水師正前營駐蘇城葑門外延師課其子良於營良於舊歲患瘵疾延至今春三月物故赴聞於曾曾未忍遽聞於女時女年十五益知詩書見父母涙痕詢之不語女固知良病狀至此疑有變乘父出竊檢匣得李書讀之一慟幾絶即欲辭父母奔夫喪止之益悲父慰之曰服喪可耳奔喪何爲爾夫已死歸將焉托女泣對曰身未字人則爲父也女身旣許良則爲良也妻忠臣不事二主烈女不配二夫良今已死兒何生爲曾知女志决遂於四月二十日送歸李門李嘉之盛備綵輿儀仗大書恭迎貞女四字遠迓於閻門之外觀者如堵罔不盗嗟嘆息旣至女吉服登堂謁公姑入室更衰絰設祭哭奠於夫之靈自製祭文約千餘言一字一涙聞者莫不感泣過數日曾欲偕女返女不可曰兒終三年喪必有以報命曾洒涕别去女每日必祭睡傍靈寢足不出户涙不乾毗數月如一日云（2） 
文苑 
[滬北竹枝詞（見本報壬申年七月二十日）] 1 
　　自從老子燬紅巾殿廡重遷又一新禮樂修明文物盛藻芹共樂泮池春書院原爲敎業興龍門幾輩快先登是誰能析程朱理鹿洞淵源一脈承堂開衆善慰窮黎老有扶持幼有携清節更看成美舉從今寡鵠得覊栖江干巿舶集如雲會館巍峨列郡分聞說建汀名最著地靈籌筆駐行軍（建汀會館在大南門外）（李節相曾開幕府恢復之功由此始焉有籌筆地靈匾額）靜安古寺蔓荒烟　有蝦潭與湧泉雲洞經台何處是殘碑猶訪赤烏年沉香佛　祀觀音一朶慈雲擁護深每値旱災祈不應楊枝氷灑作甘霖禪機三昧問誰參清景還尋一粟菴　向放生池畔立游魚聽梵出寒潭黄婆祠内白雲微夜月虚懸織女機寄語空門須繡佛因風莫逐柳花飛露香園址太荒凉勝地今爲演武場留得一泓池水在空敎詞客弔殘陽秦公古墓重修葺忠義新祠更創觀一片賢侯維世意甘棠留蔭頌聲歡（謂前任陳邑尊）董家渡畔泊魚　别有鐘聲破曉撞知是西人傳敎地不聞高閣說臨江小姑不字勵貞修天主堂中結伴游記得明朝逢禮拜五更　火照梳頭　山舊跡未全抛花插軍持更吐苞想見當年行犒賞酒酣士氣動征鐃爲看龍舟興自佳山歌一曲聽吳娃閔行鬧煞端陽節競渡何愁濁浪排鳥崧白菜品園蔬一　金花美可若更有鮮船連夜趕今朝宴客得鮮魚相傳顧繡玉纎纎花樣翻新逐日添何似田家工織素三更機杼響茅檐潮平日落卸征帆月映波心一鏡銜小坐石梁閒眺望浦濱凉氣襲輕衫渡口蘆花接古城夜來風雨作軍聲傷心莫問袁公壘眼底滄桑幾變更豫園花木未荒　九曲橋邊似畫圖一轟湖心亭　立居然風景賽西湖　 
神話 
[女仙降乩詞（見本報壬申年六月十七日）]  
　　西湖太和壇扶乩有女仙降壇書醉太平一闋云風來露凉雲歸月忙銀河界破秋光墮飛星過牆蕉陰半窗籐陰半廳回頭笑問檀郎是情長夢長請仙姓氏　乩已寂然矣繹其詞旨輕倩清圓宛似彈丸脫手杭州蘋香女史以詞名成廟宣廟時爲趙秋舲大令入室弟子所著花簾詞若干卷神似香消酒醒一編爲詞中别開生面此詞風致頗爲近之豈蘋香精靈不昧尙來往於六橋三竺間乎顧以姓氏請則終不應何也蘋香所適非天大有淑眞斷腸之戚常畫飮酒讀騷喬影自譜北曲一套題之慷慨淋漓銅琵鐵板每以豪縱爲解嘲而詞中則呢呢私語韵致凄清竟判然如出兩手豈尙不忘綺語之結習耶抑自遭兵火另有才女抑鬱以死而不能自閟其情耶 
 
[雜錄]  
　　來函照前閱貴報紙雜錄載有癲狗咬傷方增廣識見無任欣喜以爲後來遇有是傷者不致束手待斃想世界蒼生咸頌貴報館盛德重傷之人得此方法醫治感恩戴德於千世萬代矣惟地鼈蟲一物遍攷碎言及醫書醫師并藥肆中人俱不知解是何藥品故請貴報館即賜覆示解釋完全庶不致方藥有所缺憾萬里仰敎情出至眞祈勿以不屑不明答之尤盼（廣東汕頭梅縣白渡宋義記謹啓）栩按地鼈蟲南方隨處皆有形似臭蟲而大至十倍或三十倍體有奇臭背有甲壳類鼠姑横紋起節色棕黑節次略黄似鼈甲而無直脊正視之宛然鼈甲不見頭足反面乃見頭圓類蟹佛六足類蟬腹微凸亦肖蟬南方小兒稱爲臭烏龜形狀氣味頗稱厥名本草定名　蟲而述其形狀殊不詳鹹寒有毒下惡血破積聚功與水蛭相似仲景本有大黄　蟲丸用治久痢積結用意正與抵當湯同大抵水鄉易得水蛭山鄉易得地鼈乃因地以制宜耳又按此物性喜香燥凡米店倉房油坊麵舖及人家竈脚鬆土下恒有之大而雄者功力尤偉但不易辨雌雄可取活者以刀横截爲兩置泥地上以碗覆之越宿啓視則已接合復活是惟雄者能之豫章彭竹樓嘗以活地鼈蟲和自然銅等急救五傷五絶雖已死者亦能復活附錄於左 
活地鼈蟲（去足置瓦上文火焙黄研細用淨末五錢）九製自然銅（置瓦上木炭煨紅入好醋内淬半刻取出再煆凡九次研細用淨末三錢）眞乳香（以形如乳頭黄色如膠者眞每一兩用燈草二錢五分同炒枯與燈草同研細吹去燈草用凈末二錢）眞陳血竭（飛淨二錢）眞硃砂（飛淨二錢）巴豆（去壳研用淨紙包壓榨數次去油凈用二錢）當門麝（三分）同研極細末入小口瓶封臘貯藏勿洩氣每用一分五釐小兒七釐酒冲服凡跌傷壓傷打傷刀傷銃傷割喉自缢驚死溺死者雖遍體重傷死已數日者但身體尙軟可擊去門牙多用水酒灌入喉管少刻卽有微氣再灌一次卽活道光初年磁州地震壓斃甚衆彭氏以此藥馳往救活不下千人云 
 
 

Page 18

 
 
   
 
