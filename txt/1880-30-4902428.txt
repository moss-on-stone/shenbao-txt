# 1880 - 30 - 4902428

 

Page 1

 
 
[皇朝直省地輿全圖出售] [  㸃石齋啓]  
　　中國地圖向鮮善本而遍誌村鎭小　名者爲尤鮮鄂垣輿圖局昔年曾創印一圖自中國外分省繪圖二十有五卽西藏新疆等處苟有地名可誌無不一一載入惜版藏太謹不肯問世且原圖地名甚多而省會府　漏未分晰尋　爲難兼之版口大大旣不能裝訂成書又不能裝潢成軸讀者憾之今本齋　取初印原圖從新照寫凡省會府廳州縣及通商口岸分誌明晣且於經緯線旁註明由京東南西北若　度與離京遠近亦可一望而知又原圖於江海各水亦僅有其字而未繪其形本齋今更添繪水紋尤見醒目卽以照相石印之法印成縮本字雖繁細楚楚可觀刻己訂成一帙卽日在本舘申昌書畫室發售計綢面而用上等紙者每册價洋一元紙面而用次等紙者每册價洋七角諸君欲不出户庭而於中國大勢如視諸堂者　咸以先睹爲快也此佈 
[任伯年繪山水總神圖出售] [  㸃石齋啓]  
　　催殘臘鼓歲將更新萬家報賽莫不以祀神爲第一事月前有數友向本齋購山水神軸適　中　　此幅特以重　請任伯年先生用小　將軍山水神軸之式繪成一幅計長六尺本齋石印而成山水着以靑綠秀色可餐山水之間流　四布長　插天楊　四神並立一城　一土　　一灶君一招財惟井神則妒膝而坐松旁有白石橋一橋上爲符神位快馬飛騰神采發　又左有杏花臺有有石藏畫　環繞曲徑通幽山之嶺　有天臺一座奇峯並峙日月合璧則帥位也其書筆逈不猶人悉　堂中洵埧　自今卽日在本舘申昌書畫室發售計未着色之價畫五角着色者一元巳裱者另加裱工洋六角正此佈 
[論山西購辦開河機器] 　　 
　　晉省連年荒歉議蠲議賑不絶於書於今數年尙未　舊盖旱魃爲虐其禍烈矣說者謂山西之苦旱由於河道不能早爲濬治以至水源告竭故一遇天久不雨而饑饉立至本舘曾論及之以爲當此大祲之時以工代賑亦是一法不若將歴來未曾修理之河道逐漸間掘以期一律深廣斯蓄　旣富不憂溝澮之涸而舟楫之通行亦可便利卽有不虞移粟告糶之　舉亦易於接濟此誠法之善者也然以該省各官竭蹶圖賑尙未能繪故亦不暇議及於此今則屢報得雨民氣稍甦雖奏報之言未皆與賑局　人之來函相符然究比從前之析骸易子困憊不堪者有間矣及是時而急議善後之法則閒河一事固其首要然民力初復器具皆早以　粟卽欲從事閒河亦苦不能爲力此則晉省各大憲所朝夕圖維苦思焦慮欲爲晉民籌一良法以裕其後而急不可得者也昨報載上海關道憲接奉咨行由善後局派委錢司馬來滬購辦西法之一切開河機噐不禁爲晉省遺黎額手稱慶曰今而後晉其庶有豸乎西法開河機器其大者每日可開濬數十里小者亦十數里數里不等其爲功較中國尢捷中國向來掘河役徒紛聚畚鍾雜陳而數十人之力一日工程僅掘里許間或不及里許而機器則可以當十且可以以當百則事半功倍其用爲尤宜矣晉之河道見於經傳者曰有汾澮以流其惡自雍及絳有汛舟之役此其大要也若夫支流別泒貫串流通者不可勝數總以急者灌漑肥土田而通舟楫者更爲首要芍得用機器開掘各大憲實心任事分泒委員嚴飭印官按段分挑權其緩急相其機宜隨時督率晉民懲於前時之求水不得挽輸艱難未有不踴躍從事者况以工代賬挑夫各有工食可領不特後來更無荒旱之苦此日又有　畜之資則民之感恩思奮誠有庶民攻之不日成之之勢矣竊謂晋省此舉其利可勝言哉或者謂以工代賬則當役人而不可用機器用機噐則工可速竣而人功不必多用恐有苦樂之不均不若役人則人人皆可受役而荷鍤成雲者莫不仰食于役而絶無偏枯也不知晉之旱也久矣河工早一日告成則民早受一日之惠若待人功每日掘取里許將於何日觀厥成乎且機器開河雖不費工役之力然載土者有人做小工者有人雖叧有司機器之人而此外之有藉于人力者正自不少但須擇其尤苦者而使之受役其餘仍有以賑給之則少壯者旣有所事而不至於流爲盜賊匪類者弱者亦有所得食而不至於溝壑斃於道路而且機器之來始於今日而將來卽可照式仿造以代力作是代賑之受惠也有限而機器之流澤也無窮能不爲晉省遺黎載欣載忭也乎或又曰向也四法未至中國之時　河濬川亦自有其法今不師古而專事機器不亦貽桔橰抱甕之譏乎抑知風氣隨時會爲轉移事物與古今爲遷變向惟無機器之便利而晉省之河道日見其淤塞而不之治卽有見及此者亦患其工繁費重無從措手徒興臨河之歎今若旣有機噐而仍執泥古之說以開撓之其說固迁而無當其人亦且執而鮮通矣晉省各大憲破除成見購辦機器急思善後之遠圖爲晉民造無疆之福此眞所謂其功德不在禹下者也不特山右蒼生同生感頌卽非身受其賜者亦不禁歡欣鼓舞之不巳爰筆之以見惠政之一端 
[越南可危]  
　　○閱西貢本月初一日新聞謂得東京來信向年伴同法人都培士查勘越南地輿之富冷士里近忽爲人剌死查富冷士里早爲越南君臣所惡明雖使之鎭守砲臺　陰作顯縻之計此次橫遭飛禍未必非越南國家之指使故法國砲船前日巳駛往東京查探矣又據英公司傳來信息云接法京巴黎斯電報法 
 
 

Page 2

 
 
廷巳命駐泊中國洋而之水師提督移師越南攻取東京矣此音果確在越南不祀忽諸固堪痛恨而南望藩服我中國其將度外置之乎 
[閱視練勇]  
　　○地方之有團練所以除盜賊而安里閭也穗垣各關俱奉憲諭團練嚴定章程揀選勇丁分額勇助勇兩項額勇則有常糈每日以身從公助勇則擇其可任干戈者有事出而相助大憲戚爲重務辦理冬防時必經閱看以資鼓勵兹聞初四日廣東按察使司張廉訪赴東較塲閱看東南關練勇該處各街分約數以建旗號立隊長以爲督帶所有充練勇者皆昂　男子而古龍王廟八約練勇尤稱　齊柩於起隊以先由隊長督帶巡行本境隨赴東較塲會齊張臬憲卽在演武事前閱看甚爲嘉奬云 
[趕考虧本]  
　　○江省汪學憲於前月按試瑞州府屬所有南昌府城之筆墨書籍鞋襪等鋪多有隨往賣貨者俗語爲之趕考刻巳陸續回省聞生意極爲冷落所銷不及往年三分之一除往來費用外諸多虧本按瑞州一府四月纔辦科考八月又赴鄕試今幷此次核算一歲三考貢士就數十千之館業巳奔命不堪安有餘咨購物此生意之所以見淸也若謂爲時勢艱難猶淺之乎論事矣 
[夜行宜愼]  
　　○南昌之高橋跨湖水而立橋頭卽南新兩縣學宮地頗曠野學宮側每冬由官搭蓋蘆蓆一大座以爲乞丐聚宿之所日前聞有某布號夥二更後携燈籠燭獨過其處時値風雨飄搖閴無人影至橋頭忽來一丐乞火竟以紙條向某燭籠內引之燭爲之滅黑暗中被丐一手取帽一手取傘飛跑而去某以風大不能發聲燈暗不敢追赶無奈冐雨而回夜行者尙愼旃哉 
[行李被竊]  
　　○日前南昌之花園角地方有某甲收拾行李擇日出門因親友來坐談扺暮卽燃燈沽酒猜拳射覆不覺漏已三下家人大半就睡乃散甲入內顧行李有異急　之不見皮箱鞋籃等件速喚家人問故皆茫然不知惟見後門大開始悉被窃次日報官緝捕刻聞尙無着落計所失値百餘金甲因是至不能成行云 
[嚴拿烟館]  
　　○江蘇護撫譚中丞於烟舘一項深惡痛絶故前次守蘇時搜羅懲辦不遺餘力此次莅蘇重申舊禁且知開設烟舘之徒每多陽奉陰違少或寛弛卽復萌故智故現在札飭各路巡查委員分別查拿定以十日爲限如果逾限之後尙有開燈私吸者卽將該處巡查委員撤去差使是以日來各巡查員弁靡不認眞稽察城中平江路拿獲數起城外山塘一帶拿獲十數起當時解院由院發縣分別枷杖於街示衆聞所有烟館房屋尙須查封入官云 
[查缸懲獘]  
　　○蘇郡各處醬園缸所有定數報明醬業公所不能私自增添每年由督銷鹽局委員隨同公所司事分別查驗以核其數盖作　須用鹽觔醬園由鹽公堂買鹽向有定數故醬缸亦有定數也前月間某委員往滸　關某姓醬園查缸查見缸多四隻當卽回局禀明總辦擬卽照例議罰了事詎醬園主不肯認罰局中以該醬園私添醬缸卽有暗買私鹽之獘故現在移縣查辦已由縣中飭差發封矣 
[恃勇傷命]  
　　○天長地界聞有某客行至某村時巳將晚突見一虎不知從何處來踉蹌奔跑徑人某村荒祠中客將過　先以祠門反閉旋喚村人共逐之該村有武舉某係新科所中式者自恃勇力過人一聞此信遂持雙刀躍墻而入霎時　忽聲救命及村衆開門擊之某武舉業巳身受重傷虎見人衆亦衝突而出竟無一人能禦者綠該處不常有虎捕搏無法宜乎人衆而虎依然脫逃也嗣聞武舉某甫跳墻入足骨微閃虎卽奔噬不能與鬥其左臂皆折恐性命莫保矣 
[婦女行窃]  
　　○漢皋入冬以後窃事層見疉出今則愈出愈奇卽婦女亦有上街行竊者前月杪五顯廟某米舖來一男子携錢購米二斗約錢五百左右將錢交櫃候舖夥取錢過數畢但未卽傾入桶連板暫置桌上隨量米付客甫畢轉　入櫃而錢已失詢客客曰我巳交汝親收何以問我時旁人謂見一婦人携錢帶板捧去盍往追之該夥追至上首巷內瞥見該婦尙將錢由板抓入衣袋當經　住剝去上身衣服縛於柱而箠楚之然後縱之去 
[再述賊蹤]  
　　○邇來漢市紛紛傳說竊賊之案有被竊元寳一隻者有數隻者照所知而計之約巳十有餘錠該賊面貌衣服言之如在目前聞其人姓李年約二十餘歲身材適中而微黑頭戴瓜皮帽口操湖南音但衣服不時更換或着珠皮馬褂或穿靑布馬褂亦不能定前日跟某銀號出司到新碼頭下首某莊交銀立於其後信口答白被莊夥察知囑各防範該賊卽出手携銀一小錠以示換銀到此詢其誰家答是寳成忽而隔日又跟人至打扣巷正街銀爐房欲逞其計又被說破亦將小錠銀換錢叱之而去一日又至黃陂街某莊向內無端立看詢之答看時辰鐘幾㸃矣總之機詐百出辯答無窮而巳漢臯人尙愼旃哉 
[勸捐修廟示]  
　　○特用直隸州調補江蘇松江府上海縣正堂莫爲出示曉諭事奉蘇松太道劉批本縣詳覆修葺火神　大門戯臺等處估計情形請示由奉批此項工費前旣勸捐有案仰卽會督各堂董籌捐妥辦仍將辦理情形隨時報查此繳等因到縣奉此除照會同仁輔元堂紳董傅勸各業輸捐濟用外合行出示曉諭爲此示仰典商行號店舖居民人等知悉爾等須知修葺火神廟大門等處係屬要工務各踴躍捐助所需捐錢付繳同仁輔元堂經收以濟工用而新廟貌愼勿觀望遷延其各遵照毋違特永　光緖五年十二月十五日示 
[封印停訊]  
　　○蘇省官塲悉於今日午時封印巳列前報英會審署因亦循照向章知照捕房所有應行解送之案暫停一日云 
[賭負尋死]  
　　○租界自今秋以來巡捕頭飭令捉賭凡有賭塲如隱情不報者從重懲罰是以地方頗覺安靜但時屆年終賭徒復 
 
 

Page 3

 
 
萌故智昨午後有面白年輕人身穿單布衫褲在紹興會舘後之吳淞港沿意欲投河自盡經人援救據稱平湖縣人向業木行生理兹因失業賭負不能回家云云於是觀者或給以衣或給以錢着卽趁船囘籍云 
[跌落銀包]  
　　○吉祥街同順昌毡毯店主昨投禀法公堂稱前日遣學徒汪保慶送洋信到南市全盛信局着轉遞至盛澤鎭戴正興毡毯行收拆計洋五十一元嗣據學徒回稱行至大東門外城河浜小橋偶爾不愼以致滑跌手巾包連洋信一幷落河旋經路過人扶起卽下河撈摸竟不得見因思其時在三四㸃鐘潮巳退下豈有打撈不着况且下身衣服雖巳濕透而上身却無泥痕旣稱用手撈摸何衣袖亦無濕跡種種情節不符爲特喚到中保盤詰再三方吐出是前歇之夥王春林指使欲圖分肥呑沒因將汪保慶王春林送究當經孫明府質訊汪稱實係地滑傾跌致將信洋失落並未與王春林圖呑叩求恩斷官謂此事須交出洋元卽可了事旣稱失落矣應賠償着交保理結否則比追王春林旣由汪保慶供稱無干着卽出外 
[控詞可笑]  
　　○原告王某昨投法公堂聲稱前日在小東門外被建人林阿颜毆打孫明府詢其啓釁緣由稱與林素不相識初次被拉至三雅園烟舘將我馬掛剝去抵作烟錢翌日又約我到臥雲閣烟間要借洋四元不允第三次又在緑雲深處烟舘將我毆打掌頰爲特鳴捕送請究辦孫明府謂據禀殊堪詫異拆梢不過一次今接二連三何不早來控告林稱並無馬褂抵烟之事因有德坤欠我烟錢向彼索討爭論是實官謂兩有不實不盡但林阿颜久係着名匪類着責一百板以儆 
[易子作壻]  
　　○寍波人陳統泉控於同治九年曾領義子楊三姆立有螟蛉筆據攺名陳運華近因嫖賭日與匪人爲伍故於二月间仍憑原中及親族人逐出聽其自便豈料其心懷不良於七月間在寳善街路遇我生女被扭當卽鳴捕送案彼於臨審時逃脫今又串同棍徒王繼春硬作媒証謂我紹彼爲婿日來吵擾茲將彼自立之螟蛉筆據呈堂請閱昨據楊供曾爲陳姓贅婿完姻五年生子已五歲係王繼春爲媒現因陳統泉將女領回故向理論致被控告王亦投案稱是媒証陳實賴婚逐婿陳又供我女今年十九歲巳配　同縣徐姓今據楊供生子五歲則是我女於十四歲時生子矣叩求明鑒陳司馬訊供之下以王爲媒証口說無憑斥退着將楊管押飭陳函追生女投案如果訉無完姻産子各情再行嚴刑懲辦 
[非姦卽盜]  
　　○浦東祥生鐵廠支更人陳阿生昨至英公堂稱前日午後五㸃鐘問有人在浦江葉六南船上聲喊救命當卽下船探看據稱是捉賊又有婦人鄭潘氏諸此受傷人是其丈夫被人毆打據喊者云妻有外遇到此尋見反被毆打是以當卽訴捕在船上搜出鐵拳現在傷者甚重送醫院調治命尙難保不能投案葉供不敢逞兇鄭潘氏供並無姦情陳司馬隨將葉六南鄭潘氏分別管押俟受傷人投案再行案究 
[論俄人驟增兵餉]  
　　○近來歐洲之局又將一變矣英議减兵而俄議增兵英俄方相忌而其所舉動迥爾不同者殊出人意料之外豈英故示其從容而俄倍形其武勇歟夫以兵𢿙言之英統國之師不過三十餘萬俄則控弦之士一百七八十萬似乎英官增兵而俄官减旅今偏相反者殊令歐州諸國亦有所未解矣俄於一千八百八十年入息之數與國費相等而以所餘五千五百萬圓撥爲兵餉是俄國雖多抽五十五兆圓亦盡用之於水陸兵費而巳非以入盈餘楨項也且曰於兵餉再加銀五十五兆圓則原費所需爲數必巳見其鉅國家非將有大舉動何爲動耗此鉅欵耶昔普法之戰空前絕後乃事平之日普只索法償銀二千兆扶冷士約銀四百兆圓兹俄兵餉一年加五十五兆圓如舊餉巳有其半則合所加者當爲一百一十兆圓是較之法償普欵巳在二成七五之數積三年半之久便可盡出法之所價惟欠十五兆圓耳夫法於經受大創而後君民悔禍各竭其力編氓不謀夫旨蓄富戶不愛其脂膏臥薪嘗胆之餘而出以毀家紓難之計然後以輸賦爲衞國以抽稅爲干城以急消其債爲國家大計其民之出貲也其意曰今而後我法民可稱爲勤王之民也今而後我法民可稱爲敵愾之民也今而後我法民可稱爲公義之民而爲天下所同聲稱頌也且曰今而後我民可以放棄法君驅逐太子重新立國而爲民主之邦整頓朝網以洗敗亡之恥是君敗而民未嘗敗也是君亡而民未嘗亡也夫國存者民亦與之俱存則民之保國卽民所以自保民之出資實民所以自衞其身家而自全其性命也外有勤王敵愾之美名內有自保身命之實利此法民之所以自願捨貲卽傾囊解槖而不惜也且師喪地挫百籌莫展兵臨城下力絶計窮民於籌資之外更無長䇿此又民之不得不出貲以爲國者也夫法民以邀美名釣豪譽顧妻子保身家而又加以銅馬鴟張紙鳶信斷不得不傾家不能不破產然後得集此四百兆圓之數何其艱也且　四百兆尙籌於數年之後而天下人尙以爲神速無比此一舉也自開闢天地以來籌款未有如此之鉅者也敵國索賄未嘗有如此之多者也不謂今之俄國無端而作極力張羅之謀無端而作佳兵不祥之兆以俄國太平無事之秋而意視如法國危如纍卵之際於籌餉有過之無不及焉嗚呼其處心積慮尙可問哉其舍平順而就險逆尙可言哉法之償普四百兆圓而普未嘗問於未戰之先每年兵餉加以五十五兆圓也普葢六十餘年以來思所以洗普之深仇而報法之凶德一戰而聲析江河勢崩雷電墮巴黎之壯氣　伯靈之雄盛盖世功名彌天盛績然其始未嘗如今日俄國之張皇兵項也俄其蔑視普法之戰哉俄其思出普法之戰之上哉將以其兵盧牟六合橫掃八區再造元黃鑱新日月發玉穹以驚天捧金甌而擲地使俄國之兵如茶如火天下之民如蟲如沙萬國衣冠羣拜伏於聖彼得羅堡八埏珍寳皆歸聚於寄厘廉蘭宮雖馬每牛惟俄是貢婆駝槃木惟俄是賡然後極天下之聲名文物一天下之政教綱常破天塹之關防制　裘 
 
 

Page 4

 
 
之君長陽九陰六居天下之至尊太乙龍庭扼天下之要府踏虎穴躋龍城窟蛟宮羅鯤海爲鯨呑而羞爲蠶食爲鹿逐而恥爲蟻爭使敵國頭飛六角面縛三門伏慝廬空珍珠帳捲檄傳古莽碑借崑崙然後弓掛扶桑兵銷河鼓命容名以韜畧鐫金使都尉以降王嘟璧夫然後俄王夢中之脚可伸愁裏之眉稍展也不然是區區者而不俄畀俄將再發再厲不愛俄土不愛俄民俄主幷不自愛其九五之尊以踏𨀜於高天厚地自五十兆增至百兆自百兆以至千兆何不可者此非過論也謂俄爲欲富年積五十兆豈不爲富謂俄爲欲强綿亘數萬里天下孰强俄果保泰持盈守其百十年來太平之局駿德鴻業足以上光列祖下庇子孫粤稽俄史百年前法王拿波崙傾一國之雄師深入俄之馬士高京城俄民焚寄厘廉籣宮燒俄積聚以阴藉宼資賫盜糧之計法王僅保首領以出於險屍橫遍野血流成渠凍作冰山盡作胭脂之色殘兵踏屍而走省數十里於是兵士死者以五六十萬計俄主若能鑒於列國興亡之失察於前代勝敗之由必不肯黷武窮兵至於此極也嗚呼玉杯象箸始於其微而况其顯然者乎此固非歐洲之福非亞洲之福而亦非俄國之福也然而漆室之痛𣏌人之憂聞此而愈深矣 
　　選錄香港循環日報 
[惜丐行]  
　　○丐兮丐兮胡至此行乞窮途誰使是衣衫籃縷不由人繫筑吹簫南北市日中枵腹乏饔餐征逐囂塵惡可已猶有襁褓倚門旁匍匐哀求井上李無何刻薄吝施家一介之與猶蹴爾及今雪夜更堪憐短夢未成眠復起只因徹骨北風寒床頭莫覓蘆花被吁嗟若輩果何人守分安貧操素履倘能及壯覔生涯烹鼎奚虞無染指若夫老弱不須言筋力難爲供指使亟宜發粟調厥𩚑詎可旁觀徒坐視雖有善者樂爲施一髮艱爲千鈞恃竊願公子度𨆩躚出花入柳伊胡底肯將衣粟給他求堪拯一生于萬死君不見周家仁政首窮民鰥寡狐獨均得止惟願舉世師文王自求多福貽孫子 
　　嶺南養正書院留心人楊春田拜草 
[己卯季夏奉　命出守廣西桂林遺缺留別同人恭呈郢政並求雪和] 　 
　　○燕市論交酒上襟廿年農署二毛侵　自庚甲通籍剛二十年　莼鱸早動還鄕願竹馬偏牽報　國心靑眼鉅公新藥籠白頭幾輩舊笞岑岫雲自覺歸途好奈有蒼生望雨霖○龍城象郡古雄疆經緯需才　聖訓詳　蒙恩　召見　勉以地方緊要需才孔亟此去當實心任事　萬里馳驅原職分　九重埀問到文章　問暇時尙作文章　愧無鴻略襄銅政　本年二月膺寳源監督差　幸有驪靈慰梓鄕　出京先假回籍　一慟春暉恩未報松楸入夢感茫茫○五紽纔賦一編摩車駐臣門問字多文望敢邀司馬譽直躬無失展畬和喜逢宦轍淸歧路　捐例甫停　愁切民居念大河　江北民命繫於河道是所望於當路者　更盼淮陰人傑起不將襟抱負巍科○生涯猶未攺儒酸居室何曾計苟完琴鶴雅將行色壯龔黃政到古人難毋延黨禍勞　宸慮　二十一日　上諭黨援攻訐乃前朝台諫惡習我朝向無此風氣然亦不可不防其漸　聖訓煌煌當共懔之　欲洽輿情作好官非是問雞鞭著緩葵𢗑本自戀長安 
　　山陽秦煥文伯甫稿 
[光緖五年十一月二十七日京報全錄]  
　　宮門抄○上諭兩道錄前○都察院志等　奏爲請　旨摺子○蘇撫吳　奏委員查騐知縣自戕緣由夾片○浙撫梅　奏審明京控案件覆陳摺子○將軍岐等　奏委署知縣夾片○十一月二十七日刑部都察院大理寺正黃旂値日無引　見○豫王等㸃騐軍器宗竣覆　命○托倫布續假五日○齡中堂等各謝加級　恩○廣東叅將興瑞謝　恩　刑部遞核議四件○召見軍機　興瑞○皇上明日卯正二刻至　大高殿拈香　○○署都察院左都御史臣志和等跪　奏爲奏　聞請　旨事據湖南增生何進達以會匪竊發刼擄淫殺等詞赴臣衙門呈訴臣等公同訊問據何進逹供年四十二歲湖南永明縣增生緣生等世居水美塘與西粵富邑僅距數里澤源哥弟會著名首匪何大苟刦案如鱗去年復紏搶王志明何懷德等耕牛團獲送縣比經收押匪黨何應高何志宏何永綏並招住大苟之何希賢等保釋木允遂以挾恨及秋熟令大苟之弟三苟並申志典等聚集會夥盤踞楚粵交界之和尙岡地方立臺結寨連日竄界劫掠節次殺死村民何旺淸江開貴等兩命炮斃甘老四黎大明何接發等三人屍被毀滅殺傷何福文義一慶何年學何春若黃學保何新光何有雲徐昇易等八民成廢抗去何滿發王有順何神科何吉林何福養何鳳錫等六農極加慘毒兇擄何神德何有貴等妻及何元錫之媳蔣氏等三婦均遭淫辱又擄唐福玉秋玉兩處女縱汚勒贖並擄何大紏妻張氏捎贖未還頻劫田中稻穀地植雜糧牛羊服飾等贓不可勝計均節報縣主騐明立案縣主咨富富令推諉迨移　往堵匪恃富主徇庇敢拒傷外委葉得貴等二名僅擒莫秀勇劉如富二犯送縣押訊直認受雇於何三苟等給賞殺擄皆取辦於招主何希賢何樂賢兄弟時縣主探要刦獄詳禀撫憲飭調鎭湘管黃憲帶勇偕縣主到村駐札約富協剿富令仍如前諉匪仍如前拒並計聳痞紳李恒貴携一首級詐稱三苟經伊格殺具結立限拿匪還擄又囑何永綏等前來附具一結而管主到希家一宿旋卽徹勇各結並未一遵嗣李委員來縣訊辦又聽大苟翻異前供生等遵奉府批投府格於原禀以隔省難辦爲詞自此置刦殺重情致要匪得以逍遙法外今夏復敢糾掠殺傷何雲仕等報縣騐明呈府未辦竊思富川屢出會匪歴經懲辦在案今大茍志典等縱橫得志聚散無常村民勢難安堵情迫來京𤁋訴等語餘與原呈大略相同臣等查該生何進達呈稱伊村距粵西富邑數里澤源會匪何大苟糾搶伊村民牛隻團獲送縣收押匪黨何應高等拂保挾恨率大苛之弟三苟等糾黨結寨節次殺掠淫擄均報縣騐明立案該縣咨富富令推諉迨移管往堵匪敢拒捕僅獲莫秀勇劉如富二犯送縣押訊供認受僱殺擄不諱該縣詳撫調管駐札約 
 
 

Page 5

 
 
富協剿仍如前諉匪更計聳痞紳李恒貴携一首級詐稱三苟經伊格殺具結立限拿匪還擄何永綏等並附具一結該營撤退結並未遵嗣經委訊又聽何大苟翻異前供以致刦殺羣兇未能迅辦今夏復肆行殺掠等情控關紏黨橫行縱兇貽害如果屬實亟宜迅速會辦以除地方之害謹抄錄原呈恭呈　御覽伏乞　聖鑒訓示再據該生結稱在本府控告五次臬司巡撫衙門各控一次均未親提合倂聲明謹奏奉　旨已錄　○○吳元炳片　再據太倉州知州吳承璐禀報代理嘉定縣知縣劉履芬自戕出缺現委寳山縣知縣王樹芬馳往查騐等情當查劉履芬品學素優本年巳卯科江南鄕試正任嘉定縣知縣程其珏調派入廉據蘇藩司詳委該員代理到任以後辦事尙無貽悞現將交缷因何遽爾自戕卽經批司委員會查詳辦並飭正任程其珏速回本任查明禀報兹據署蘇藩司薛書常會同臬司許應　詳稱飭委候補知府楊靖會同太倉州知州吳承璐馳詣嘉定查明劉履芬寔係用剪刀自戕咽喉身死先經寳山縣知縣王樹芬正任嘉定縣知縣程其珏會騐明確督同該家屬等妥爲收殮隨提該家屬楊大許升張幅張慶陳慶楊丙等查訊僉供伊等家長劉履芬係浙江江山縣人由捐納主事畢軍營差委出力保舉以同知直隸州留於江蘇補用伊等跟隨有年家長素患咯紅痰症光緖五年七月奉委代理嘉定縣事九月二十日後家長偶患感冐帶發痰疾心神恍惚語會顚倒十月初二日黎明時聽聞家長長𠻳聲許升起身往推房門濵閉由板縫中窺見家長身臥地上喊同張幅等踢門進內驚見家長咽喉傷一處右手彎曲持有常用小剪刀一柄看已氣絶喊報聞署人等看明家長委因病發痰迷自戕殞命並無別故各愿具結究詰不移查看臥房內外惟床前地板上沾有血汚房門騐有跌損痕跡細核傷供悉相吻合其爲自戕無疑詢諸該故員子姪劉毓盤等及僚友人等各無異詞寔係一時痰迷自殞其生並無揑飾取具切結詳請具奏前來臣覆查無異除咨明部籍查照外謹會同兩江該總督臣沈葆楨附片具陳伏乞　聖鑒謹奏軍機大臣奉　旨知道了欽此　○○浙江巡撫臣梅啓照跪　奏爲審明京控案件恭摺事陳仰祈　聖鑒事竊淮都察院六據浙江監生趙覺堂以咨賣助產廢公漁利等詞赴院呈訴一案於光緖四年十二月初六日具奏奉　旨此案着交梅啓照親提人証卷宗秉公嚴訊確情按律定擬具奏原告監生趙覺堂該都照例解往俻質欽此抄錄原奏原呈移咨到臣遵卽行司委提全案人証卷宗來省秉公嚴訊去後茲據署按察使温忠翰督飭杭州府知府龔案情審明解勸前來臣親提覆訊綠趙覺堂籍隸長興縣捐納監生該縣城內向有　溪書院兵燹被燬同治四年官紳集資重建先是趙覺堂之胞叔趙如金趙書瑞堂弟趙苞生趙將生等有分受梓樹岕竹山五百畝賣與邑人許正朝等爲業契價銀九百兩而趙如金等僅收洋銀三十元時値匪擾避難外出肅淸之後趙書瑞被擄未回趙如金等均巳物故趙覺堂故父趙敏求在日往向許正朝等理贖不允聲言欲控許正朝憶及契價未淸慮受陰累呈請將此山捐入營後局充公趙敏求亦控縣訊明是山　非趙敏求巳　但趙如金等係其胞弟斷歸趙敏求經管每年捐繳山息錢一百千文以充公用善後事　作爲書院營火取結兇案同治六年趙敏求以此山日就荒　出息漸少完課交公轉致賠累禀請捐入書院永爲官山如日後趙書瑞回歸將巳產換給等情亦經由　批准　入志乘嗣書院董事朱楣王毓辰等以是山荒癢每年僅收租錢五十千文租戶因世葉等又不如意培植距城遙遠查察難時勢必漸就荒廢公欵類絀約議變通將山擬價生息以裕公費於光緖二年京經長興縣知縣憚思賛出示招買卽據錢潮俻價制錢一千四百串認買管業將錢發興生息每年收息錢一百六十八年較之前收山租加至兩倍有奇於書院膏火不無裨益立案照行而趙覺堂聞知慮恐湮沒伊交善舉欲將此山贖回該縣以錢潮　買在先未准趙覺堂　係王毓辰等暗圖漁利朦縣謀買節次上控批府　廢趙覺堂延不到案並悞聞邑人李鴻逵捐助書院田一百畝亦被變責懷疑未釋卽以前情赴京呈控經都察院奏奉　諭旨交審委提人証到省並查明李鴻逵捐田一百畝現仍由書院永種管業錢潮所繳山價　錢一千四百串亦李裕生興生息並無撥　情事提詞專堂質訊明確經臣親提覆　據各俱晣前情不諱案無遁飾查趙覺堂京控王毓辰等　賣助產廢公漁利各情業經訉明委因王敏辰等以趙敏求捐助山塲稽查　周日就荒廢酌議變通厘縣招買得價生息以格經費係属因公起見並無資賣　公情弊應毋庸請至趙覺堂原控雖未　宜究係事出有因且恐煙沒伊父善舉其情亦厲可原並免　議錢潮訊無勾通諜買情弊亦毋庸議趙覺堂之父趙敏求原捐書院山塲係属善舉　在縣志自宜仍歸書院　管以垂久遠應飭許錢潮廪繳山價錢一千四百串照數發還收回山塲貨令該董事等妥爲經理按年收息以充公用案巳訊結家到人證　年省累除俱招送部並分咨查照外所有審結緣由理合恭摺　奏伏乞　皇太后　皇上聖鑒訓示謹　奏軍機大臣奉　旨刑產知道欽此　○○　元等片　再署金州海防同知候補知縣　鎔現因關署另有差委所遺員缺查有候補知縣魏　老威穩實堪以署理除檄飭迨照外理合附片具陳伏乞　聖鑒謹　奏軍機大臣奉旨知道了欽此 
[浙省撫轅事宜]  
　　○十二月初七日典史鄭彭齡禀知藩委會查安吉土客開聖差叩辭　○初八日林　述禀奉運委赴江蘇公幹禀見叩辭　正任安吉縣丞程熙增交卽回省禀到禀謝給資赴　叩辭前署湖州府經歴鄒增雋交缷回省禀到　○初九日通判裘霎揀禀知縣委騐收海門營拆造艇船工程叩辭黃森禀辭解海運經費赴滬並辭赴津宣平縣皮禀謝藩司飭知回任江蘇松滬厘局補用縣張　立上海來浙領運絲捐　誠用縣丞苗昶田禀知丁本生父憂從九孫明　禀知臬委中二段保甲差本日到敗　○初十日候補班前補用道靳邦慶京缷衢州府事來省禀到　前署金衢道秦交缷回省差人禀到　補用縣施振成禀知臬委發審差禀見　　司猶吳興讓藩委湖州分府著　叩辭　巡檢陳鍚智禀知藩委集山竹山司巡撫叩謝　○十一日廣東補用同知陳廷紹自廣東來浙禀見 
[蘇省撫轅事宜]  
　　○十一月十五日知府用候補同知直隸州蔣　期滿回省禀到　直隸州湯慶源禀辭赴津局　候補縣　璨禀知接辦待質公所差　傳雜祚禀知交缷待質公所　給予儘先委署一次仍同發審局差　從九鎖振聲禀知奉委海運津局差　分發江蘇試用從九洪鐺安徽人禀到 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
