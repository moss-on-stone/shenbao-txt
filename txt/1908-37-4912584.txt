# 1908 - 37 - 4912584

 

Page 1

 
 
   
 
 

Page 2

 
 
   
 
 

Page 3

 
 
上諭 
[正月十一日奉]  
　　上諭瑞艮奏查明江西上年被災各屬分别緩征遞緩新舊錢漕等項開單呈覧一摺江西南昌等府各屬上年春夏之交雨水過多五六月間又患亢旱被災情形輕重不同收成均甚歉薄若將應征新舊錢遭等項照常征收民力實有未逮加恩著照所請所有勘實被災新建等縣並九江府同知所轄之南九二衛及勘未成災民困未蘇之南昌等廳縣並安義寄莊建昌等縣均着將應征新舊錢漕蘆課屯餘分别緩征遞緩以紓民力該撫即按照原單所開各廳縣村莊頃畝分數曁應緩銀兩米石各數刋刻謄黄徧行曉諭務使實惠均霑母任吏胥舞弊用副朝廷軫念民艱至意該部知道欽此 
上諭開缺山西巡撫胡聘之前任巡撫任内昏謬妄爲貽誤地方著即行革職其隨同辦事之江蘇候補道賈景仁已革職知府劉鶚膽大貪劣狽狼爲奸賈景仁著革職永不叙用劉鶚著一併永不叙用以示薄懲欽此 
宫門抄 
　　正月十一日召見軍機智格 
論說 
[論國家不當僅以法律爲目的]  
　　今之政府囂囂然號於上曰。修法律。修法律。今之學者齗齗然爭於下曰。習政法。習政法。一若東西各國。惟以此法律爲最要之點。而我國今日非法律不足以圖存。非法律不足以立國。非法律不足以當國家唯一之目的。雖然。法律誠不可不認爲國家之目的。若僅以法律爲國家之目的。則豈說之盡善者乎。試以各學說証之。 
國家究以何者爲目的。各學說紛紛不。一今舉最簡要之三說。 
（一）道德說以爲國家目的。重在道德。東洋古代。重道德而薄功利。所謂使民日遷於善者。即此意也。歐洲中世。宗教盛行。國家亦本此意。以使民遷善爲目的。 
（二）倖福說以爲國家目的。專在增進人民之倖福。十七世紀。此說盛行。歐洲工商業之發。逹均歸功於此蓋人生斯。世莫不欲生活快樂而畏痛苦。故國家當以此爲目的也。 
（三）法律說以爲國家當以保持法律爲目的。此外别無所謂目的。蓋法律云者。所以保護人民之自由。維持國内之安寗秩序。國家之目的逹。則人民之目的亦逹。而國家之責任盡矣。 
主張此三說者。各有一利。亦各有一弊。今試分辨於左。 
持第一說者。其意在人民無道德。國家不進於高尚。故必以道德爲目的。然道德之說。祇屬於人類心理上之作用。係個人分内之事。或下强制克已功夫。或講修身遏慾義理。均爲個人自由之目的。而不得全爲國家之目的。故國家僅可以此勸誘人民。而不得以命令相强迫。倘國家專以道德爲目的。則一旦生齒日繁。人民謀食且不暇。其反動力所激必將全置道德於不顧。而國家亦有無可如何之勢。此國家不得專以道德爲目的之說也。 
　　持第二說者。固足以增長人民之利益。然僅以倖福爲目的。則其弊尤大。一失於干涉。人民生計。在聽其自謀。若國家代爲助長。則勢必因束縛而不能發逹。一失於放縱。人民偏重個人主義。則人類將各恤其私。而不顧公德。勢必有侵犯他人之利以爲利者。此國家不得專以倖福爲目的之說也。 
持第三說者。以爲國家當盡保護人民生命財產自由之責。故必專以法律爲目的。然而保護生命財產目由者。人民之目的也。若國家專以此爲目的。則是國家專爲人民之傭役矣。蓋法律爲國家逹其目的之手段。一國自有一國之目的。必先有目的而後有手段。不得即以手段爲目的。此國家不得專以法律爲目的之說也。 
中國古代類重倖福說。唐虞以後。注重道德說。近今則始。以法律爲目的歐洲各國。於中世紀以前。注重道德說中世紀以後。注重倖福說。近世紀則已由法律目的而入於非法律目的。中國與歐洲各國程度高下之比較。在此一間。一則法律之說。始有萌芽。尚未足爲國家之目的。一則法律之說。已經過去。而國家之目的又變。然則歐洲各國。不以法律爲目的。將究以何者爲目的乎。我國今日。將必經法律目的之一途。抑亦舍法律目 
 
 

Page 4

 
 
的。而别求所謂國家之目的乎。此又我人今日所必當研究之問題。而不。可忽視者也。（未完） 
專電 
[電一（北京）]  
　　江浙鐵路借欵合同政府擬俟楊代表到京即行開議 
[電二（奉天）]  
　　徐督接外部電日人陰謀至内地測勘有無其事迅即查覆 
[電三（廣東）]  
日輪查獲軍火事李提督已與日葡兩領交涉日領答以須澈查來歷未例遽允充公 
緊要新聞 
[張撫佈置桂邊軍事廣西]  
　　桂撫張堅帥近來添募土客各兵八營俱已成軍由陳分統帶領進駐旅南及右軍山一帶查旅南與越南貼近前次會黨均由此來其餘與越接界之阿尋那漠尖山文瀾各要隘則由陸統領督同黄瑞卿龍覲光林紹賓陳炳坤等嚴赴搜堵并聞張撫近接探報謂黄和順已隨孫文返至海防現在越南祇有孖頭架梁秀春陳庭桂等督率黨衆欲圖偷運而近日偷運之處則由芒街大嶺地方暗入防東等情張撫當即飛飭龍道丁提加兵在汛對鵬翔一帶嚴堵務期杜絶至法國亦已由諒山及越南與右軍山交界各處添派兵隊帮同堵禦云 
[江督飭查孫汶私運軍火南京]  
　　江督端午帥訪聞逆黨孫汶近又遣派黨羽私將軍火運往沿江沿海各口岸接濟匪徒並有該逆黨現由越南前往星加坡乘機南來之說午帥以邇來江浙一帶梟匪猖獗若再勾結爲患尤難收拾爰特電飭長江各關道轉致稅司諭飭海關扞手人等無論兵商各輪進口均須嚴密稽查如有私運軍械等件及形迹可疑之人即予拘留禀請嚴辦（涵） 
[西報紀大津丸軍火來歷]  
　　字林報載初十日東京電云東京日日新聞謂日船大津丸所裝軍火現被中國海關扣留查此項軍火係香港德國某行之貨囑爲裝運並非日人之貨云 
[續中俄訂立吉林煤礦合同]  
　　第七條開出之煤每千斤鐵路公司交納吉省平銀一錢二分每年分四季交納第一次俄三月底二次俄六月底三次俄九月底四次俄十二月底又每產出煤窰洞每年交納山課吉省平銀十七兩六錢四分此項山課銀俄六月底一次交清 
　　第八條凡係官地亦須會同華官勘明劃定界址由公司議給租價惟須比照墾荒按等交納不得或過 
　　第九條凡鐵路公司與該處中國官家或華民有尚示商定事件將來就地商議不合之事均歸哈爾濱鐵路交涉總局查核定辦 
　　第十條以上章程係專爲鐵路公司自開之礦而定其華人自辦之礦無論新舊無論何處均仍照中國各章辦理鐵路毫無干預 
　　第十一條本合同應用華俄文繕冩二分核對如遇辯論以華文爲准　　第十二條公司所辦各礦由吉林之交涉局派員駐廠稽查出煤若干會同該礦辦事俄人登薄記數委員住房由公司豫備礦廠必須指定地叚或圈一圍牆以内巡警可不闌入倘有犯事華人逃匿礦地界内應隨時由地方官知照廠員派人協同中巡警前往查拿 
　光緒三十三年吉林專員花翎候補道杜學瀛押 
　　俄歴一千九百零七年東省鐵路公司總辦霍爾瓦特東省鐵路公司全權逹聶爾押 
[滇路開會招股貴州]  
　　雲南旅黔官商於十二月初六日復開集股會認股者頗形踴躍已認定股欵六萬餘金約計一千二百餘股每股五十兩十年交清每年每股交銀五兩並公舉蔣松華李培元錢良駿孫嗣奎四人爲庶務幹事徐曾祀爲書記幹事高占奎爲會計幹事 
[附愼蜀騰越鐵路招股公啓]  
　　愼蜀騰越鐵路自奏准自行修築後即將集股章程附函報告嗣於光緒三十二年閏四月於省城設立總公司於騰越設立分公司選舉紳董擔任要公無如人係蒹差事無專責未嘗并力一志以赴之集羣合衆以圖之以故開辦一載有餘不特路尚未勘工尚未動即此認購之股亦不能如他省之踴躍此非認股之無人實因勸集之不力然目昨歲以來我之騰越鐵路英使已一再干預矣人之滇越鐵路軌道已漸逹蒙自矣指日抵省我始議築路以抵制之晚矣故錫制軍自蒞任以來調查卷牘整頓公司添派員紳專司其事疊頒嚴諭期以必行旣責在省者從速認購期於擔任普及并望在外者廣爲勸集庶幾衆擎易舉用是敬郵公啓遠逹台端務念滇之築路實以救害非圖利也凡宦愼者亦各慼激振奮按照定章視差缺之優瘠爲認股之等差則我滇人應共體制軍爲滇之熱心而勸集擔任定不 
 
 

Page 5

 
 
肯　力矣[  滇蜀騰越鐵路總公司紳董謹啓]  
[礦務新章暫允收回]  
　　十一日北就電云中國所定礦務新章各國人以其於西人辦礦諸多不宜向中政府抗議不認現中政府已允暫行収回聞各國之意均反對礦章内所謂探礦者所查得之礦產若不允以鑛產之半交於政府且以餘利十分之一報償政府則該礦須交原地主或政府開產之條譯文匯報 
[蘇省防匪彚聞]  
　　松屬四縣電請水師防堵婁奉金青四縣日昨電禀蘇撫略謂梟熾嘉湖與婁青金三縣連界處處可竄稍進即逼華境前經知縣等督紳整理鄉團並面禀提憲曁本府設法派兵防禦自商輪失事日據偵探回報匪勢愈張謡言四起蕭軍雖次第可到然分駐太倉陸路已形單薄鹽捕孔張兩管帶赴浙會剿提標各營兵本不多且保護教堂不敷調遣松屬港紛歧匪由浙西竄越瞬息即至非有水師扼要梭巡不足以保航路而靖地方事前如不籌防有警不堪設想知縣等忝任地方焦憂無策惟有仰懇憲台速調大隊水師來松防堵大局幸甚知縣鵬翔怡清瑞夢泰同叩 
　　瑞藩司電請撤換管帶蘇撫前派浦千總永興管帶靖湖淺永兵輪赴滬歸瑞方伯調遣到滬後方伯卽傳浦千總面詢其歷次得保及當差情形浦回禀不甚明晰方伯已有不悅之色又詢靖湖兵輪上砲位機器等項及領江駕駛各事浦又茫然不知該輪兵勇原額十二人現僅八人方伯詢以缺少之故浦對以前委員移交時原少四名方伯大怒當即面加申斥并飛電蘇撫請將浦撤差另委妥員接管且請赶緊補足缺額 
　　米管帶電告匪蹤江督前派巡緝隊管帶米占元赴蘇浙一帶帮勦梟匪已記前報兹聞米遊戎探悉該匪有大隊數百人駕船百餘號麕集於元青二縣交界之陳河一帶特於昨日電禀江督轉電蘇撫陳中丞接電後飛飭統領飛划營徐錦堂及太湖營歐陽成祥等各帶所部水師迅赴該處會同米遊戎設法兜勦 
　南洋新軍續開赴松江督端午帥所派南洋三十五標第一第三兩營其第一營已於去臘抵松預備分紮松江太倉一帶第三營於初七日過鎭由梅管帶永貴統率即於初八日上午乘火車赴蘇然後向松進發　　鄂軍全營開拔來蘇湖北三十一標第一營由江督電調來蘇塡紮以備勦捕吃緊之際隨時援應現該軍定於十二日由鄂到鎭初九日端午帥已電飭鎭江水陸總巡周錦堂協其於該兵到鎭時妥爲照料 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[土藥統稅大臣柯奏陳緩裁土藥稅局摺]  
　　奏爲遵照部議土藥稅局從緩裁撤請勅部妥定畫一章程以資遵守恭摺仰祈聖鑒事本年十一月二十三日准度支部咨會議臣奏土藥收稅日絀請裁撤部局歸各省自辦一摺光緒三十三年十一月初四日具奏奉旨依議欽此刷印原奏恭錄諭旨咨行到臣查原奏内開禁煙爲自强基礎果使拔本塞源則稅餉之有無自所不計但總觀目前情形銷數並未大减其所以稅餉頓絀之故蓋有二端一由於官膏之外有異議一由於禁烟之辦未得法實爲洞見癥結並以臣請裁撤部局之處應從緩議等因自應遵照辦理竊維禁烟本屬善政軍餉亦係要需朝廷銳意圖新環球同深觀聽苟非通籌全局澈底澄清權其緩急重輕次第興理則事繁欵重牽綴滋多朝令夕更徒爲商民之累土藥一款外省所產實足以抵制洋藥而有餘無奈官吏旣不爲維持商人又不得保護取之無制遏之愈深於是洋藥乃得乘其機而私販益以張其燄自開辦統捐以後商民漸就範圍部中原定新章纖悉畢具而上年於外省撥款時有通融即產稅一端始議嚴行禁止繼忽通飭開徵於是川漢則不得已而中停兩廣又無端而展辦自下禁烟之詔鄂局並未奉部文僅得於報紙中略聞端緒嗣是稅務則漸收漸少微臣則忽去忽留曾未一年事已屢易幾於禁無可禁徵無可徵但使有裨公家似亦無分内外此臣所以有外省自辦之請也禁烟一事言之甚易行之實難前明之於淡芭菰我朝之於阿芙蓉何嘗不實力屏除刻意剗絶而終未見其效者非僅奉行之不力也當兹創深痛鉅之餘忽爲振瘠嘘枯之計長慮郤顧予限十年此十年中似宜以全神貫注酌盈劑虚堅定不摇必有實效大要在實查畝數以爲按年遞减之根即爲按年徵收之據然非地方官實力體察部臣嚴定考成恐亦終歸於無濟今陸軍餉項度支部已别籌抵補又添員考查土藥產數銷數振裘挈領秩序犁然果使内外一心兼籌並顧相維相繫自足祛痼疾於無形而於軍糈亦不無補助臣衰庸無狀分應投閒惟部臣旣請緩裁祇得俟各員考查回都屆時由部主持准臣交卸本年收數短絀已將總分各局用量加裁减帮辦程儀洛亦經卸差全局所關非臣力所能任應請勅下部臣提挈綱要與各省督撫臣妥商以後辦法釐定章程俾臣有所遵守以期仰副聖主與民更始之殷懷謹恭摺具陳伏乞皇太后皇上聖鑒訓示謹奏光緒三十三年十二月二十日奉硃批度支部議奏欽此 
分類新聞政界 
[諭飭自治研究會員入所辦事潮州]  
　　嘉應自治研究會接到州牧示諭略謂據李覲光黎元莊李倬漢等禀稱竊敝會前由職等禀請民政部王大臣立案札辦蒙咨前護督憲胡地方自治爲民政最要之端該職等禀稱各節相應咨行轉飭查覆報部核辦等因又禀蒙前護督憲胡批示地方自治爲立憲之基礎不可稍緩即提倡設會以研究自治學理法則爲要并愼選會員詳擬章程具報查核等因又蒙憲台諭開廣東全省巡警總局札行前由即便具覆赴州以憑轉禀詳請咨覆各等因職等約集同人竭力組織經於十月初五日開幕十二月十六日選舉會員均蒙派員到場監視并出示保護在案伏念自治爲地方公共之團體近日如省垣如汕埠亦復各自設會研究誠以科學繁賾非先分判官治民治之權限城鎭村鄉之辦法而又參以本地之情事其勢固有所不可也兹職等恪遵督批先行研究理法之訓詳訂章程復參用正式投筒選舉法愼定各職員以便擔任會中一切事務是會事業經成立理合抄粘章程會員名册選舉票數呈繳懇將會長幹事度支曁各員分别給諭以專責成一面轉禀督憲發鈐信守曁咨覆大部並通禀立案以便實行研究其章程名册票數禀懇分諭各會長亦轉詳立案給鈐等情到州據此除分别給諭並通禀各憲立案轉咨給鈐外合行諭飭諭到該會長即例遵照及早入所辦理一切事務母負委任是爲至要（子） 
[馮撫飭查浙西各州縣進出欵項杭州]  
　　浙撫馮星帥日前札行喩藩司略謂浙西近年因銀價增漲提欵浩繁米價昻貴兼之提攤各款逐漸加增浮費陋規未盡裁革各州縣時有賠累往往繁要之缺賠累更鉅若不設法挽回何以安民生而澄吏治現擬浙西辦起妥訂章程奏明請咨合亟札飭札到該司卽便電飭浙西各州縣將一切雜欵攤欵提欵及各上司衙門規費本署開支和盤托出不得稍有欺飾以憑核奏倘查有禀復不實之處定行参處此事須正月入奏務於正月十五日以前開摺禀復到院切弗遲延云云喻方伯奉札除另檄行知外卽先電飭各該府轉飭各縣遵照限五内專案開摺禀報（近） 
[法政研究所招生福州]  
　　閩省法政研究所現擬併入法政講習所内以鄭澹庵太史爲經理另招學生入堂肄習其課程分西洋歷史國際公法比較憲法國法學經濟學法學通論民法總則東語爲八門定期三年畢業（口） 
[閩藩牌示福州]  
　　署霞浦縣許中傑因病請假遺缺查有委署晉江縣本任屏南縣楊文榮堪以調署又晉縣羅汝澤撤任遺缺查有候補知縣舒鈞堪以酌委署理又代理德化縣曹桂籍撤任遺缺應以試用知縣葉新鈴輪委署理又署長樂縣劉彤寯調省遺缺查有試用知縣吳廷楨堪委署理又准補按照磨范廣敬准補惠安縣典史蔣志顯應即各飭赴任（逼） 
[批奬請設棲流習藝所湖北]  
　　前湖北候補知府鄧沅曾禀陳鄂督請設棲流習藝所收養游民教習工藝使得自食其力以免滋生衅端當奉批云閱禀所陳請設棲流習藝所教養游民各節詳徹周至足供採擇中國辦理善舉但知養人而未嘗教人久失古意本督部堂屢飭地方官興辦工藝仰候據再行通飭地方文武逐節詳查現在財力是否能及地方情形有無窒礙妥籌具禀復核奏施行可也（有） 
 
 

Page 11

 
 
[條陳添設販牲稅局湖北]  
　　竹山縣張翰丞禀請添設牽販牲口稅局奉鄂督趙次帥批云此項牲畜稅務施之鄂境是否可行竹山地方能否添設此項稅局仰牙釐總局一併查明核議覆奪（矣） 
交涉 
[禁止洋商私買基地鎭江]  
　　去歲鎭郡西鄉横山凹巨紳墳地曁北門官荒公產被劣董售與洋商由常鎭道向領事往反交涉始得退價収回兹劉襄孫觀察以洋商購置地皮必先報請本道札委丹徒縣會同洋務局員查明毫無糾葛方允寫契成交否則即屬私買何能作准用特照請英領事慈必佑君諭禁洋商以後母得再與民間擅立地契違者照约充公（眞） 
軍界 
[贛撫對於舉辦商團之愼重江西]  
　　贛省營務處會同藩臬兩司農工商礦局詳請贛撫通飭各屬一律舉辦商團奉批謂查核摺開各條尚屬妥協仰即照詳通飭各屬一體遵辦務將轄境城鎭商務繁盛之區會同紳商妥議辦法先行禀報立案其南寗一帶雖經奏派大員辦理團防清鄉事宜但籌辦民團與商團有别各該地方官仍不得借此推諉至事係創舉必弊竇全除而後可推行盡利抽丁固虞抑勒籌費尤戒煩苛甚或徒壯觀瞻毫無實際挾持團力横行里閭是衛民反以厲民即統率者不得辭其咎應通飭認眞嚴切辦理并移知商會一體查照（水） 
[軍人趁車例定半價鎭江]  
　　常鎭道劉襄孫觀察知北洋軍人乘火車往來但給半價現在南洋兵士屢由鎭江火車開往各處惟每次皆須發電與總公司商酌方能照半價收銀殊爲不便特詳請午帥援照北洋章程飭鐵路公司懸爲定例以免阻碍而省煩瀆（眞） 
[騎砲工輜學堂擇定基址江西]  
　　贛撫前擬編立騎砲工輜隊并設立速成學堂所需校舍或借用廟宇或租賃民房至今尚未擇定現教練處勘有八旗會館陸軍學堂南首空地頗爲合用擬即在該處建造一切材料即將拆卸陸軍學堂之舊料湊用業已詳奉贛撫批准照辦（工） 
[新年兵士之閑遊武昌]  
　　近因年節鄂省各營兵士多有告假出遊在漢口各戲園妓館中動生事故張統制於初二日帶同陳鍾麟管帶同往漢口密查果獲有兵士數人帶回營内懲辦初四日又派陸軍第四十一標第一營管帶戴壽山親帶兵丁六十名分作三班在漢口各戲館巡查又傳知每營各派隊官一名由統制親帶至漢尚不悉所爲何故云 
[請兵保護開礦安慶]  
　　皖省商務總局具詳皖撫略謂據職商叚士璋禀請擬酌設巡兵四名保護開辦宿松縣王家山煤礦所需口粮及教練經费均由礦廠籌備等情業經本局復查與部章尚無違背請卽批示立案現馮中丞已批准矣（上） 
[鄂省標營省界之嚴武昌]  
　　鄂省各標營定章不用外省人爲官弁兵丁現有貴州石阡府文生彭國憲具禀鄂督懇飭補入各營以資學習趙次帥以各標營定章兵丁缺額須在本省民籍中募補以求漸逹徵兵目的該生旣無黔省咨送明文碍難飭營收錄當即批飭不淮（生） 
[巡警教練所開學武昌]  
　　鄂省巡警教練所去臘開辦未及一月即放年假現因北局巡通三個月義務期滿需人更替該所遂於初六日開學俾早日卒業分往北局站崗（生） 
[煤廠請兵駐防江西]  
　　江西萍鄉縣安源煤廠總辦林觀察會同該縣汪令具禀贛撫請將巡防第八營兵丁駐紮礦廠第九營分駐萍邑桐木慈化湘東草巿各處以資防衛業奉護撫沈中丞批准照辦（水） 
學務 
[中學變通畢業辦法江西]  
　　江西南安府中學堂開辦以來所有一切課程及學生年齡均未合格現由該府李仲芝太守擬變通畢業辦法以五年之生照師範簡易科章程考試畢業未及五年者照傳習所章程辦理畢業分别奬給文憑以示體恤當經禀奉林學使批准於正月間派員會同考試並另招新生添設理化英文體操科以臻完備（工） 
[饒州府解釋自由之演說南昌]  
　　饒州府中學堂預科生計八十八名去臘考試畢業時周太守蒞堂演說略謂本堂前經京視學員調查謂後饒州中學有自由退學一事夫個人自由之權爲憲法所注重自應維持保護不使稍有虧損所以從違可以自由取舍可以自由行止可以自由此皆服從理法之自由也若使退學自由則顯背理法矣豈諸生所樂聞哉方今爲預備立憲時代自非力圖振作不可諸生果能銳志求學始終不懈俾底於成不特諸生之進步日見增高即學堂之前途亦不可限量况各省府縣均已講求自治他日諸生正科畢業後除優給出身外或咨送出洋肄業或選充議員或聘作教習在在皆堪大用自今以後望諸生益加奮勉共圖上進以誠正修齊立其基以治平格致完其量其庶乎本末兼該中西並貫云云（江） 
[誣控串造文憑被駁福州]  
　　福州高等學堂學生柯凌霄揑造畢業文憑一案現柯又具禀閩督控監學張國鈞串同僞造奉批謂查此案該生已經閩縣詳革有案據禀此項文憑係與張國鈞串同僞造倘非該生一人所爲何以張國鈞猶敢轉請學司查辦顯係該生懼罪狡賴誣扳希圖卸咎惟旣據禀各情候飭閩縣研訊確情核（由） 
[德化學界瑣聞九江]  
　　德化縣小學堂畢業生升入中學其遺額經德化陳令出示於二十日招考其中學小學文化啓蒙普育同文聖公會各學堂均於二十日開學（工） 
實業 
[條陳整頓茶業漢口]  
　　縣丞陳志粮日前條陳鄂督擬整頓茶業大旨爲購辦機器改良製法借款設局等事頗爲次師所嘉納業已批飭勸業道漢關道會同商務局轉飭各茶商會議核辦（生） 
[札飭興辦農林蘇州]  
　　蘇臬准江督札開興辦農林爲當今要圖 
 
 

Page 12

 
 
本部堂先於江寗城内閑隙之地廣爲試植其栽種之人槪令江寗副將吳鎭派撥勇役任其事宜惟旣經栽植之後倘無巡守之人未免宵竊及蹂躙等患是以札令江寗警察總局分令巡土嚴密巡防不得疏忽查江蘇江西安徽三省所屬各州廳縣曠野之地亦殊不少與其廢棄不用莫若廣植農林除分行外合行札飭該司通飭所屬一體遵照購運樹秧各就近營選派兵役妥爲察看土宜氣候先行試種並即知會各處警察實力防守至於長江一帶防營除九江一處已札該處總鎭辦理其鎭江吳淞江陰等處併由該司移行遵辦詳復查核（必） 
[蘇省業務學生考察浙路杭州]  
　　浙江鐵路辦法在外省頗有名譽去年臘月有江蘇鐵路業務學生十三名特行到浙考察實在詳細情形聞亦頗加贊美云（子） 
[札委勸業道坐辦漢口]  
　　漢口勸工院已於去冬劃歸勸業道管理原有總辦亦經裁撤現鄂督以該道事務紛繁勢難常川駐院特委知府陳完爲該院坐辦藉資臂助（生） 
[錢江行輪已經核准浙江]  
　　去年通惠公纱廠職商樓景暉諸君創議錢江行輪測量水勢沙線並無阻碍等情迭次禀請上台請准試辦現聞撫憲馮星帥批謂該職商禀創錢江行輪測量水勢漲沙並無窒碍自應姑准試辦昨已仰商礦局會同洋務局將該職商原遞章程悉心復核如有未妥處即加簽指明飭令更正務期官商利例衆情允洽云（森） 
[查究私採煤礦浙江]  
　　江山縣屬之恩泉村莊向係產煤之區客臘有武舉鄭步逹與生員姜良俊私造憲諭於虎岩山一帶礦山擬行開採並揚言由浙路公司及農工商礦局憲札委伊等擇地試採云云事爲邑紳周天保君等訪聞察悉種種僞據現已繕具公禀來省上控（元） 
雜記 
[徽商盜案彚電浙江]  
　　金衢嚴三屬徽商上各憲電杭州撫藩臬列憲鈞鑒徽信客馬目盜案經沈營張弁國英在東陽獲盜徐法水傅林狗兩名由蘭溪訊明供認解嚴歸案憲電森嚴萬商感激内有首盜翁子祥窩盜何照奎先經商等指名拿獲建德增令因病由劉典史開釋贓証確憑未便漏網乞速遴委督拿獲會訊以免徇縱金衢嚴三屬徽商舒世璪程世華等公叩麻 
　　浙撫致金嚴兩府電嚴州金華兩府鑒頃據金衢嚴徽商（見前電）等情查嵩守沈管帶麻電禀拿獲徐傅兩犯已認供即解嚴兹據電稱翁何二犯由建德劉典史開釋如何實情迅速查明禀復 
[沭陽縣留任緝盜蘇州]  
　　沭陽縣于令因案撤任後蘇臬陸申甫廉訪查得該縣民人徐李氏家被刦一案自通詳迄今贓盜均未破獲因飭于令暫行留任限期緝案業已批飭海州謝直牧轉札知照併詳明撫藩二憲核示（間） 
[路股報告]  
　　甬屬集股處繳股清單 
張厚生十股　張鶴笙十股　李張氏二股　六邑集全會三十股　丁聖祀一股　朱　記四十股　高調記五股　應寶珍十股　應招弟十股　江志成十八股　姚英四股　邵青青四股　莊采弟一股　戴祖繩十股　以上全繳共計一百五十五股　四明長生會二百股　長生同仁會一百股　四明公所一千股　生記一百股　蔡烈昌五十股　應慶祥十股　劉咸增廿五股　曹彩山二十五股　張程鳳十股　張永烈十股　乾大店三十股曹欽鳳十股　曹吉甫十股　曹昌彬十股　莊寶康十股　唐和汀十股　張葆楚十股秦臻祥十股　成衣冬至會二十股　金洪青十股　陶宗耀十二股　誠仁堂三十股　汪勉恒齋四十股　孫筱記二十股　黄煥記二十股　魚業同善會二十股　張春記十股陸賢齡十股　沈永明十股　周紹濓三十股　周次伯十二股　朱生周十股　王用賓十股　王長盛三十股　洪榮舫五股　李聖月五股　鮑賡記五股　李國記五股　李斤記五股　鄭遠香五股　胡伯英五股　李養之五股　汪新滌記六股　史通生五股　王競立十股　應季審十股　沈阿定五股　曹秀文五股　葛定甫五股　張洛生五股　徐滬寶五股　沈金記五股　沈甫記五股　顧少記五股　沈平甫五股　程頌平五股　倪永泰五股　蔣安定二股　陳世照一股　阮莘僑一股　施倫五一股　李孫毓一股　何李氏一股　王桂鳳一股　陳升記二股　屠壽生一股　屠揚生一股　沈阿方二股　倪子卿一股　屠潤規一股　王福生一股　王祿生一股　莊雄飛二股　鍾鶴齡二股　莊　蘭一股　朱岳記一股　屠洵規五股　朱少屏一股　岳慶書一股　毛省山二股　以上共計二千另八十四股 
清談 
[新名詞]  
　　自新學輸入。新學名詞遂囂然於莘莘學子之口。而新學之名詞於是爛。爛斯謬矣。試舉其例。 
時代 
[今日果爲何等之時代乎]  
　　談法政者則曰法政之時代。談實業者則曰寶業之時代。談軍事者則曰金鐵之時代。談科學者則曰科學之時代。談製造者則曰製造之時代。究之爲何等之時代乎。曰雜湊時代。 
宗旨 
[今日果爲何等之宗旨乎]  
　　留心政治者則以立憲爲宗旨。好談時事者則心愛國爲宗旨。倡言學務者則以普及爲宗旨。興辦實業者則以富國爲宗旨。辦理外交者則以和平爲宗旨。究之爲何等之宗旨乎。曰名利宗旨。 
小說 
[短篇小說新小滸（二）泖浦四太郎]  
　　說猶未畢。馬車已到面前。朱三道不差。不差前日我看見這個女兒。著了一件白灰花緞黑緞鑲滾的白狐緊身。黑花緞湖色嵌線的裙子。晶光煞亮珠子游成兩枝梅花的時灰花緞帽子。一只手揷在衣内。一只手取一塊白絲巾掩在口裡。獨自一個依立在洋檯上閑看。適來一乘亨絲梅馬車。上頭坐的是一個滑頭小李。他父親做軍裝買辦多年。現在約有五六百萬家勢。故兒子不務正業。專門吃花酒。坐馬車。吊膀子做濶少。這日正在三馬路經過。見了這個女兒。兩只賊眼涎瞪瞪不住的向洋檯上觀看。馬車過了。還把頭回了七八次。這個女兒也偷睃他數眼。嗣後天天在那裏兜圈子。這個膀子恐怕被他吊着了呢。王婆在後聽得清清楚楚。自後揷口道。别人家弔膀子。不弔膀子與你無涉。要你記帳在肚子裏做什麽。朱三不曾提防。嚇得一跳。急回頭看時。不是别人。原來是。紫石街的。王婆詫異道。你爲何也來上海。你幾時到的。王婆扯着風臉笑道。你來得上海我就來不得上海。你看得女人我就看不得女人。我是來的時候來的。朱三道。休得取笑。這裏不是講話之所。且就近到全安去泡了一碗茶再講。於是三人一齊。走到全安茶館泡了一碗鑲紅。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[哀情小說情海波瀾記（八）]  
　　伯爵旣去。華特恩植立室中。不言亦不笑。面上之神色大變美芬亦微聞伯爵之語。知事已大决裂。心經震動。如受銛刃之攢剌。肺葉相擊有聲。急問曰。華特恩。事如何矣。華特恩不肯遽言其究竟。尚以浮泛之語慰之曰。美芬勿憂。彼固拙之老人。乃欲我與汝離異。此胡可者。吾寗冒萬死。不作。此薄倖之舉動。彼乃負氣而去。兹事殊可笑也。華特恩雖强作鎭靜。以慰。此薄命之美芬。然目動音顫。兩手之震動不已。美芬乃呼曰。華特恩君。幸勿誑我。妾已知君之伯父。乃欲絶君之供億。妾與君此後。恐將長日坐困於窮苦之境界中。而不復有歡樂舒快之一日噫。以妾之故。乃使君遭此困阨。妾將何以。：：：：：美芬語至此。幾欲縱聲大哭。眥涙流滾。如珠。貝之脫綫而下。胸前之呼吸至促。嗚咽至於不能出聲。華特恩見美芬之狀態。乃直剌其目中。覺生平至可愁苦之境遇。殆無復逾於今日者矣。乃直前執美芬之手。謂之曰。我至愛之美芬。幸勿自苦。卿當知我一身之靈魂。皆淪入於。卿之勢力圈。一舉一動。皆若不能自主。每見卿有幾微之不悅者。吾之苦痛。乃至於無可自解。吾恨不舉吾之一身。化爲百千萬億之微塵。以泯此心經之苦痛。今卿乃悲恨至於極點。試思我之心更。：：華特恩言未及半。心中已至覺楚惻。語至此竟不能續。俯仰欲哭。顧恐爲美芬所見。乃立轉其首。不敢返視。良久良久。兩人乃都無語。相視木然。各有悲慘之色。美芬强謂華特恩曰。華特恩君。今當如何。今我兩人已非復富貴中人。蓋已爲倫敦無業之窶人矣。美芬言至此。悲不能忍。乃掩。面而哭。然猶謂華特恩曰君好自勉。以君之氣度丰采。必不至竟爲窶人子。所可悲者。妾之薄命。乃累及君耳。華特恩乃呼曰。美芬勿復言此。吾兩。人之相愛。豈復以此介懷。且曩日結婚之一事。乃吾强汝行之。至有今日之變局。汝苟再言此者。我必以手鎗自殺於此。以謝我至愛之美芬。今吾。惟望美芬之勿哭。苟美芬猶欲哭者。直如舉吾之一身。而置之冰窟之中。美芬乎。其聽我而勿哭乎。美芬聞華特恩之語。知華特恩之心。且較已更爲苦痛。乃强止其哭。舉手自掩其面。遽欹伏於餐案之上。 
華特恩見美芬雖不哭。然肩背乃時時掣動。知美芬特强抑其悲。以冀。華特恩之不見。此五六齡之童子。見其母掩面飲泣。乃立於其母之側。依依膝畔。華特恩心益痛。疾趨至美芬之左。力挽其袂令起。見美芬兩目赤腫。涙被。其頰華特恩殊不忍視。乃謂美芬曰。卿且勿憂。適此老人。雖作决絶之語。而銀行之支簿。尚在吾身畔。今且立至銀行支數千磅。卽以此作貿易之資本。美芬以爲何如。美芬聽至此拭涙應之曰然。君可速往。遲恐君之伯父。又絶君之生路也。時此童子在側。聞其父至銀行取銀。乃謂其父曰。阿父。兒欲得一最可寶貴之玩物。美芬聽童子之語。以手撫其金色之髮曰。馬格汝乃尚欲玩物。恐此後將衣食之不充矣。言已。涙又自頰而墮。華特恩不忍聞美芬之語。遽掩其面。出門去。 
本埠新聞要事 
[蘇撫嚴禁米糧出口]  
　　蘇撫陳中丞訪聞近有奸商在上海鎭江各埠採購米麥雜糧運浙私販出口爰特札行滬鎭兩道禁止各米鋪任意出糶一面電請浙撫嚴密訪查如有米糧出口立即截留充公以重民食 
[飭派水師查緝盜匪]  
　　杭班小輪被刧一案兹又由松江提台劉軍門札飭淞南提右兩營各派水師弁勇會同密查務獲究辦瑣事 
[城内]  
　　兇徒收押○縣役吳錫卿（卯名孫庭）之子阿新戳傷吉昇客棧小主經李大令訪悉嚴飭該役將子送究在案昨經該役在小東門外洋行街口將子尋獲連同伊子同伴高老虎扭解到縣收押候訊 
　　流氓解縣○流氓王德興搶刦王李氏金挖耳由一區警局笞責鎖示已誌昨報兹經上海縣李大令查悉立卽函致警局將該犯押解到縣押候嚴辦 
　　盜犯監斃○盜犯許順昨在縣監病斃李大令卽禀請滬道派委鄰封相驗 
　　拐犯病斃○拐犯吳桐江昨在押所病斃本縣李大令因查無家屬飭令善堂収殮 
　　叅將赴寗○提右營萬棣華參戎前日乘火車赴鎭江換坐輪船赴寗謁見江督面陳要公 
　　城守赴松○城汛周監之千戎昨日因公赴松謁見提台劉軍門不日卽須回滬　　 
　　火警○小東門内四牌坊閔家弄口阜成皮樑店於昨日午後失火幸卽救熄 
　　官事○浙江海運滬局帮辦蒹提調王康祖海運委員縣丞池澲明昨均到道禀見候補知縣孫鴻猷禀知奉江督電飭赴寗縣丞張雨田禀辭赴寗 
[南巿]  
　　定期開會○總工程局定於十四日午後開第一次常會並須議訂勸業博覧會章程昨已知照各議董届時一體蒞會 
　　控竊無憑○蘇省鐵路公司司事練子佳前日附乘長和小輪回崇明失去皮夾一只内有信件銀洋當將搬運街李宋錦培拘送工程局請究陳叅軍訊無証據判交保出外帮尋 
　　傭婦傷痊○登雲橋楊姓家傭婦孫楊氏被朱榮桂乘馬撞傷後業已醫痊經工程局陳裁判判朱罰洋七元以五元充公兩元提賞巡士 
　　扭控倒欠○閔行鎭恒康洋貨店主鄭公卿去冬虧欠同業及立昌仁綢莊鼎裕等錢莊共銀六千餘兩忽然倒閉昨鄭來申被人扭至總工程局陳叅軍命傳集原告訊追 
 
 

Page 19

 
 
　　失火罰洋○朱家弄山姓家失愼後昨經總工程局裁判官陳叅軍傳山到局罰洋十元以戒疎忽 
　　冒名○胡裕昌木行夥厲榮昌扭同業莊森泰夥徐子儀至總工程局控被冒名収帳洋五十元訊判交保理明 
　　家賊○北新涇鄉人劉父甫身穿女棉袄兩件手持土布三疋來滬巡士以其情跡可疑拘送總工程局陳叅軍訊知係私取伊母之物判戒責五十下逐出贜存局候領 
[閘北]  
　　姘夫捉姦○住居新閘之蕩婦沈氏前晚與落差巡捕洪阿四姦宿爲姘夫蔡阿三撞見扭毆旋由印捕拘入捕房捕頭以事涉猥褻申斥寛釋 
　　流氓搶洋○前日曹家渡鎭有流氓多人强搶詹金福楊如喜劉小二銀洋逃逸業已報由靜安寺捕房飭探查緝 
[英租界]  
　　掉換油仔○駁船户沈毛毛顧銀寶姚士生等將荳渣掉換長豐米行油仔一案昨由公堂復訊行主某甲偕同廣東買客葉祖望等投案請追各船户供係船夥小阿二福生等所爲且貨由李關林船過卸實不知情帮讞王松丞剌史與英巴副領事判沈毛毛交保姚顧送縣各押六個月一面補提李關林到案訊奪 
　　拘獲賭棍○廣西路某炒麫店前晚聚賭由包探拿獲二十一人昨日解公堂請究襄讞王肇之大令與英繙譯官判店主王其昌罰洋二十元爲首之王阿玉罰洋四十元餘人各罰洋十元内有華捕王阿四陳阿林沈阿二何耀三王學記陳阿毛等另行核辦 
　　不認誘拐○廣西路雉妓梁小紅被狎客藥斃一案已　誌本報昨捕房以該妓之夫梁玉清實非本夫解請公堂訊究梁供前在湖北出洋六十元買來並非誘拐求察中西官判押候查明再核 
　　私押賊贜○某押店主陳子卿陳松泉收押贜物甚多由包探王長根查悉解請公堂訊究中西官判各罰洋五十元充公 
　公堂瑣案○王桂生竊王家庫某洋人之檯毯洋酒等物判枷十四天再押三月天潼路二百十一號門牌粤妓梁阿金被狎客羅德梅毆傷報捕解究中西官以男女均屬無耻一併斥釋馬夫王和尚將疲馬駕車罰洋十五元某日人控王阿三杭沈氏竊金飾判分别還押候派探至當舖查明贜物再訊張阿三控張小弟在某妓院拆稍由探拘案供係探夥陸文奎所爲判押候下禮拜一查明再訊徐少山控翁祥太左發龍串竊皮箱衣物判押候禮拜五查明復訊杭阿富在百老匯路搶取陳阿狗緞帽判押一月福康莊控王阿小掘墻圖竊判押九月驅逐出境小孩殷小才子迷路啼哭由捕帶案留廨招領羅李氏王李氏杜榮光控陳阿鏢陳阿德范阿婁私竊圖章串騙貨物判各押三月 
[美租界]  
　　火警○前晚六點餘鐘百老匯路隆慶里某姓失愼延燒鄰左凉棚幸卽撲滅至八點鐘北西藏路某成衣店又報失火焚去樓屋三椽　　 
　路斃○昨有乞丐在百老匯路福和里口倒斃由捕查見知縣地保報堂棺殮 
　　女子迷路○女子三子年十三歲在北四川路迷途啼哭由捕帶入捕房候家屬認領　　婦人被拘○六十七號印捕以吳李氏設攤碍路拘入捕房捕頭念民其初犯從寛開釋 
[法租界]  
　　行追悼禮○葡萄牙國皇及太子被害後西洋總領事先期柬請本埠中西各官舉行追悼典禮已誌前報昨日上午十點鐘各官咸至新北門外天主堂行禮捕房麥總巡亦戎服佩刀督率中西巡捕前往弔奠 
　　捕房議事○法捕房應辦公務向由各董預議施行昨届集議本年應辦各事之期總董柏爾德君特邀集各董在大自鳴鐘大廳内公同集議 
　　錢債訟案○戴于明昨赴捕房控告莊逢生不還貨銀捕頭以錢債訟案應由公堂訊斷飭令自投公廨具控 
　　欠銀交保○陳金生去歲在公堂控告蔡雲卿欠洋六百二十元另代墊担保輪船買辦賠銀五百兩經中西官判令於年内先還一半餘洋過年清理昨有人將保單送至捕房捕頭卽交保人帶出諭令赶緊料理 
[謝贈]  
　　中國春陽社於十一日起至十六日止在張園開演血手印及黑奴籲天兩劇蒙贈人場劵兩紙 
　　瑞華烟公司贈月份牌兩幅 
國外新聞 
[南斐印人之近狀]  
　　初十日倫敦電云南斐洲喬内斯堡現復囑令亞洲僑民註册印度律師剛提及其他印度人之領袖數人先赴註册處途遇反對此舉者八入圍而攻之大受窘辱 
[美法裁判約章簽押]  
　　初十日倫敦電云法國與美國所訂公判一應交涉之條約已于美京華盛頓簽押 
[美總統偏護塔夫脫]  
　　初九日紐約電云美總統羅斯佛曾于信札中力辯並無偏護塔夫脫之意爲下屆選舉之總統而議員福來克則在議院援行其偏護塔夫脫之事實爲證謂在亞海亞省時之情形更爲顯著云 
[美國海軍議案]  
　　初十日紐約電云美總統羅斯佛議添軍艦一事已經衆議院之海軍委員會裁存二艘 
[目本慶祝立憲紀念典]  
　　初十日東京電云本日爲日本立憲二十週紀念日當憲法草案起草時伊籐親王之力居多故伊籐王舉行紀念大典以慶賀之并以伊籐新置之宅即從前皇宫之一部份爲日皇聽講憲法之地故即於此舉行祝典云以上譯字林報 
[英俄協約後之交誼]  
　　初十日柏林電云英國蘭芝唐在上議院演說英俄恊約與寇仁伯之意見適相反對渠甚以英俄恊約爲兩國和好之徵政府亦謂此約結成以來英俄邦交頗形增進 
[美議院撥欵造艦]  
　　初十日栢林電云美國下議院議撥美金一百兆元以爲海軍經費聞戰艦兩艘滅魚雷艦十艘海底艦八艘即將興造云 
[荷蘭政界瑣聞]  
　　初十日柏林電云荷蘭國藩部事務現暫由首相兼理因新簡之伊鄧白現爲蘇立南總督須俟到後方可接辦云 
[法屬總督更動]  
　　初十日柏林電云斐洲海濱法屬馬逹加斯卞總督現改任爲越南總督 
[駐奥俄使並未召回]  
　　十一日倫敦電云聖彼得堡官場均謂並無召回駐奥俄使之舉外間所傳實係謡言 
[批准限制亞人議案]  
　　十一日倫敦電云坎拿大之英屬哥倫波省知事鄧司慕已批准限制亞人議案以上譯文匯報 
 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
   
 
