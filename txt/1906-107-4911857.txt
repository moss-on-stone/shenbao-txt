# 1906 - 107 - 4911857

 

Page 1

 
 
   
 
 

Page 2

 
 
[電傳　上諭]  
　　三月二十九日奉 
上諭浙江金華府知府海福着開缺送部引見欽此　同日奉 
上諭浙江嘉興府惠格著調補山西平陽府知府欽此 
[電傳　宫門抄]  
　　三月二十九日　召見軍機　杜本崇 
寳銘　張士翰 
[駐東陜西留學生監督徐炯致學務處書] [  來稿代論]  
（前略）今日所聞者有二事焉一則日本將設日清銀行也一則南昌敎案也前上樊公書曾言及設銀行事蓋銀行者全國之利權所在使一一爲外人壟斷則埃及之覆轍爲大可慮昔俄有俄清銀行德有德華銀行今日又有日清銀行我國大權彼三國已起而分攘之而我曾無抵禦之術此大可懼者也此刻如能於路學學生处再挑政法（或其他專門）學生十人（學銀行者亦在内）則以後辦事庶不掣肘祈爲當路諸公言之如行則速以函來（舉辦一切大事必銀行立乃擔得起此巨欵泰西新政雷厲風行無他焉所恃者銀行其一也）日報記南昌敎案事因南昌縣江令被殺愚民殺斃法敎士六人英敎士二人致釀成交涉重案雖然前事已矣請籌後來辦法我國牧令深知國際法者尚無多人此次楊吟海購有政法粹編四卷此中國際公法國際私法二編新編入課吏館功課使有地方之責者人人皆知所以馭外人之衑蓋公私旣明則平時接之以情（所謂交際也）臨時裁之以法（所謂交涉也）外人雖横亦當帖耳以就我銜勒不然者地方官遇有敎案稍一偏袒外人立致惹動公憤此敎禍之第一原因也蚩蚩百萬旣不知何爲歐洲美洲又不知何爲德人法人更不知文明排外與野蠻排外之禍福迥異是故不可不敎之矣敎之於學堂則注重歷史地理兩科敎之於校外則莫如仿成都白話報之例慟陳本地方利弊使不識字之人一聽亦皆知之則庶乎民减其愚國紓其禍矣（地方之利如不仇敎不吃鴉片婦女不纒足開通溝渠裁種林木掃除穢惡以衞生廣興工藝以致富之類弊則反是）至於敎化已興而一時尚難普及則警察　　 
其要務也夫旣以公法敎官以學堂敎士以白話報敎民以警察敎兵而猶有倉猝之敎禍乎蓋可决其必不然矣至於學堂中之要素一請詳言之此時之禍我中國青年者非平等自由四字乎一閱此書如飲狂藥卽以儒先之格方相戒彼且以腐敗語斥之猶如牙關緊閉仙丹難入死症無救此眞可爲慟哭者也雖然有一語焉足以救之蓋平等自由四字彼以爲至新學說也而此一語者亦至新之學說也以新攻新以新藥新是爲對症之藥是爲起死之術雖然此一語究爲何語乎則重秩序是已蓋秩序二字本含有不平等之義而一切之野蠻自由又皆可以此裁抑之蓋彼雖自命爲至新之黨而曰我欲紊秩序則已失爲新黨之資格矣所謂以子之予攻子之盾其勢不難迎刃而解也如學生皆有秩序則學界可以無風潮如民間皆有秩序則百年可以無敎禍至敎禍弭而學問進則我國其强矣乎（後略） 
[梁署臬調查敎案及各案續誌江西]  
　　鄂署臬梁節菴廉訪來贛調查敎案及各案共七處八案已紀前報茲悉臺諫及京官分别糾參各當道十二欵有委缺及官銀錢號兩案上年陳觀察際清出結一案前次查辦敎案洋務局辦差糜費一案合前報八案共十二案頭緒紛繁事體糾葛不知何日查明也（用） 
[詳紀法參贊文案招摇索賭情形江西]  
　　法參贊文案趙庚雲招摇索賄送懲辦轉發首府收押擬監禁罪名已誌前報茲聞事前南洋大臣派來會議委員陳委同副戎素諳法文法語與法參贊面晤多日備悉該文案一切情事據實告知法叅贊當卽面詰該文案初尚狡卸旋因證據確鑿始自承認法叅 
贊卽喝令跪下送交撫院懲辦蓋因該文案在鄂在潯均有假名參贊開單索取物件之事在鄂得一百六十元在潯得二百元之說到贛省後開單索取衣物烟膏等甚多洋務局頗難供給甚有致函紳士歐陽觀察等招摇影射情事故叅贊聞之怒不可遏立卽送辦惟該文案臨送時尚與公所委員揖讓叙别毫無愧色見者無不鄙之又聞該文案係奉天舉人曾致函胡撫索取賠欵扣用五釐計銀八千兩當日法參贊送案有將舉人先行斥革以便訊辦之語卽經管押候審公所聽候辦罪同時并有周姓司事亦因招摇同押候審公所俟参贊到京與法使議定再行電請地方官治罪當不僅監禁已也又聞該文案索取物件字條積有百餘紙中以衣服爲最多約值五百餘金其餘瓷器洋貨各物亦不下數百金日前經供給所委員將條標送撫院察核並將所索各物一併充公（有） 
[江西紳民擬自請律師伸冤江西]  
　　江西紳民以官塲媚外不顧公理以衆目昭著傷痕顯然之殺案竟能一后遮天妄稱自刎一唱百和儼然以一面之詞壓倒公論因公同籌欵擬赴滬延訂著名律師與法人興訟（陽） 
[瓜洲罷市駭聞鎭江]  
　　聞二十五日瓜洲正街早晨開市如常忽然民情忿恨相率閉市經瓜洲高鎭台一再勸喻始得 
 
 
 

Page 3

 
 
照舊江都縣得報已派幹役訪查原由矣（工） 
[光福鎭因梟匪鬧事罷市蘇州]  
　　蘇鄉光福鎭因梟匪聚賭滋閙等情已記昨報茲悉二十六七等日鎭民已一律罷市光福巡檢由紳董保護避往他處現經禀奉護撫濮紫帥諭飭管帶飛划左營林建侯都戎飭派左領哨董紫文帶同飛划一哨前往彈壓（等） 
[順江洲鬧學紀事鎭江]  
　　丹徒縣屬之順江洲去歳由王家駒等禀立公益兩等小學堂以經費不充暫假文昌閣毗連之永善堂史公祠爲校舍亦經禀奉學務處批准立案副貢趙某之子仇視學堂乘三月間該廟賽會之期以學堂崇奉洋敎侵佔廟產等詞淆惑人聽並慫令地痞胡某王某於廿四日率同數百人擁至學董徐姓家搗毁一空聲言約期再毁學堂聲勢洶洶莫可理諭該處距城窵遠兵又單薄情形極爲可慮云（助） 
[金壇縣與學會互控鎭江]  
　　金壇學會王貫等十五人皆知名士也詎縣令某竟指王貫諸人爲匪類之尤而王貫等亦聯名具禀詳叙縣令誣良爲匪敗壤學務等語聞學務處擬卽派員查明辦理矣（工） 
[皖江中學堂衝突餘聞蕪湖]  
　　蕪湖赭山皖江中學堂三月十一日學生與敎習衝突已紀前報監督程𠡇吾觀察即於十一日到蕪連日澈底根究實係學生不合總敎鄧繩侯受偒尚未全愈故程監督已將學生不法情形禀請江督核示並擬將舊班生開除十餘人以示懲儆（九） 
[外部勸德法兩使令商人遷移行棧北京]  
城厢内外與商埠不同凡屬外國商人本不能在内地開設行棧等類查法商德商一在船板胡同一在東單牌樓開設行棧外部以此事有背約章因勸德法兩使飭令各該國商人將商業閉歇遷移以免他國援以爲例（吕） 
[撥欵購回入棧煤油蕪湖]  
　　蕪湖内地南岸美孚油棧上月運煤油萬餘箱入棧本埠商學界電請江督設法禁阻等情已紀前報前日關道童觀察接皖藩馮方伯函稱蕪湖商學界條陳撥給公欵向美商購回已運入棧之煤油交商變價惟嗣後不准再運煤油入棧云云聞童觀察擬請江督核示遵辦（九） 
[德向中國欽使請速濬黄浦]  
　　順天時報云出洋端戴二大臣此次前往漢堡及普列綿二埠現已考察漢堡及北德路伊杜二輪船公司該地航業者向二欽使申明黄浦水路改訂延遲於航務大有窒碍請從速妥議辦法二欽使答以亟當電逹南北洋大臣辦理（閏） 
[華商擬開通東台泰州航路鎭江]  
　　陸蔭庭擬設普濟小輪公司租順昌行連陞小輪與其拖船開行泰州東台兩處聞已赴鎭關具禀請發内港准單矣（工） 
[蕪廣鐵路紀事蕪湖]  
　　蕪廣鐵路坐辦鄭菊舫觀察於三月十四日因病去世李伯行京卿於十八日由滬蒞蕪刻已另派蔣觀羣觀察家駿接辦至蕪廣鐵路彩票現有某粤商條陳包辦京卿尚未核准聞京卿擬於二十六日在辦事處邀邑尊沈益齋大令參酌鐵路購地事宜（九） 
[調員襄辦全浙鐵路蘇州]  
　　全浙鐵路由浙省紳商籌欵自辦總經理浙紳湯劉二君以開辦之初頭緒紛繁非得能員襄理不足以資臂助因禀請浙撫張中丞咨調現代銅元局總辦陸映庚太守桂星赴浙襄辦鐵路事宜護撫濮中丞接到咨文卽下 
札飭知太守不日卽當束裝就道矣（且） 
[調軍鎭懾梟匪吳淞]  
　　江北運司蒯禮卿都轉近因海州將次開作商埠設立海關深恐梟匪結帮滋事官軍不能鎭懾因電禀江督周玉帥咨請江北狼山鎭李湘帆鎭軍派本標通州狼右二營師艇八艘駛赴海州内港駐守並派福山鎭標吳幢川沙二營外洋廣艇四艘駐防海州外口藉以保護新立海關兼以鎭懾梟匪連日淞口各營員弁接札後卽預備駛往彼處都轉又電達江北提督劉延帥請就近加派陸軍互相聲援蓋因近日謡傳海州一帶集有大幇梟匪預備與官軍抵拒故特愼益加愼也（思） 
[連平州匪匪亂將平廣州]  
　　軍平州會營清鄉現已大致肅清由州尊具禀督轅茲奉岑督批示云據禀及各摺件均悉該州屬會盜充斥匪鄉林立著匪曾亞初父子與長寕著匪余紹興等紏黨嘯聚張貼僞示意圖揭竿起事先經將匪首曾亞初獲辦嗣由帮辦惠州營務處委員陳直牧兆棠督率員弁勇隊會辦清鄉陸續拿獲懲辦匪犯二百四十餘名起獲被擄男婦三十餘人洵屬辦理得手旣飭各房族劃界竪碑互相保守各具約束子弟不敢爲非切結嗣後如有鄉内匪徒搶劫惟該地方紳耆是問似於籌辦善後亦尚妥協云云（我） 
[侍御奏嚴懲縣書鎭江]  
　　丹徒縣漕總石寳山久不悦於鮑紳心增昨歳曾經鮑紳禀告當道石漕總如何舞獘殃民詎石神通廣大仍得安然無事近又爲某侍御所奏蘇撫迫於朝命乃札丹徒縣趕將石寳山收禁以憑核辦（工） 
[委員密訪誣良斃命案揚州]  
　　江都縣民李懷榮家被盜搶刧當經新字營哨弁張致忠指周德祿陶白明葛榮長三人爲正盜鎖繋船内以便解縣行至中途三人不知如何均落水身死經周德祿之父周明連以誣良爲盜等詞投縣禀求伸冤邑尊陳大令錄供通詳並由揚州府榮太守提証訊供詳奉督憲以該府所詳諸多廻護察核情形顯有嚇逼敎供賄和息事情弊案關誣良爲盜致斃三命亟應詳加確究以昭核實等情批飭兼署臬司陸廉訪派委候補知縣葛恩元前往密訪明確會同揚州府榮太守詳細審辦（吉） 
 
 

Page 4

 
 
[新撫抵蘇蘇州]  
　　新任蘇陳筱帥定於本月二十八日蒞蘇已紀昨報是日辰刻筱帥行抵蘇垣卽登岸人署定於二十九日未時接篆護撫濮方伯擇期回藩司本任（永） 
[岑督東巡由惠赴湖汕頭]  
　　岑督巡閱東江自十五日啓節先到羅浮山遊覽旋卽啟行現經駐節惠州其座船昨已派惠州官電有岑帥於二十二日酉刻開輪由蓮花山赴潮等語故汕頭官塲已擬將道台行台作爲大帥行轅潮屬文武各官四處託人賃定公館預備早日來汕迎接○又吳鎭軍二十三日由潮陽來汕候接督憲寓公於廣州會館又海陽縣顧明府前日來汕措辦督憲行轅器具旣於前日回郡矣（列） 
[肅邸取道錦州赴蒙奉天]  
　　前聞肅邸將至奉省一節已誌本報嗣聞北洋有電來奉云肅邸赴蒙古查辦事件因京張鐵路尚未告成擬取道錦州由奉省東北草地赴蒙路程較爲便捷並無到奉省旬堂之事云云趙次帥接電後遂飭經過地方官妥爲照料（丙） 
　按肅邸已由北洋派馬隊三百名護送赴蒙 
[陝藩批楊典史禀請給咨赴甘西安]  
　　指分甘肅典史楊治泰具呈藩轅懇轉詳驗看給咨赴甘候補旋經樊方伯批示云爾非蒲城書辦經端撫憲通飭拿辦者乎如今也做起典史來了所請轉詳驗看給咨赴甘候補等情姑准照例辦理誠以今日仕途冗濫如爾者不一其人去爾一人不過污瀦中去一匀之泥添爾一人亦不過大槐中添一蟻之蛀言之嘆息繳（霜） 
[户部預籌鴉片專賣法北京]  
　　聞户部迭次與膏捐大臣柯侍郎電商鴉片專賣法前次八省膏捐大臣名目改稱爲各省膏捐大臣其衙署仍設於宜昌在北京設各省膏捐總局隷於户部其各省每省設一總局南省隸於宜昌膏捐大臣北省隷於京師總局將來鴉片之專賣權卽由辦膏捐人員辦理現正計劃一切（閏） 
[皖撫飭知公文不得仍書小楷安慶]  
　　直督前飭屬將公文楷書放大字跡已紀本報茲皖撫恩中丞亦通飭所屬一切公文詳禀均改白紙字跡亦一律放大不准仍書小楷凡從前之紅紙夾單嗣後改用紅格紙代之以省目力而免混弊現省中各局所公文已槪將紙張放大改書大字矣（多） 
[南翔鎭紳士擬請開闢商塲嘉定]  
　　嘉定縣境南翔鎭紳士王某等聞欲在南翔鎭火車站開闢商塲仿辦警察以挽利權而維市面一俟議有頭緒卽須聯禀道憲核奪云（宜） 
[學會歡迎學使]  
　　昨日十一點鐘江蘇學務總會假愚園歡迎唐宗師在滬會員到者約三十餘人首由會長宣讀頌詞繼由宗師隨員章庶常代述答詞禮畢會中恭備茶點十二句鐘至艸地撮一小影留作紀念（望） 
　附江蘇學會歡迎唐學使頌詞 
　朝廷念自强之基首在興學特　頒明詔示天下以敎育之宗旨薄海臣民旣昭然　若發曚我江蘇學院唐公體　朝廷興學之意將徧觀江南北各學校思所以振勵　之獎勸之今者道出上海屏除供張學界耳目爲之一新我學務總會諸同志所由　敬表歡迎之微忱也竊維我江蘇帶江襟海輸入文明爲最早而各府廳州縣能分　畫學區謀敎育之普及者盖未多見我同志深用惄疚爰設總會於上海相與研究　得失力圖推廣冀以土壞細流爲高深之補助公之來也必有以宗之徑途慰學界　無窮之希望敬爲江蘇全省同志致頌於公願公進而敎之以趨我中國學界前途　之進步 
[附文宗答詞]  
　　使者恭膺　簡命視學此邦考校各屬學堂宣布　朝廷敎育之宗旨本屬使者應盡之職乃承貴總會諸公殷拳欵洽情誼如雲愛我旣深愈滋媿歉竊惟振興學務端賴脈絡貫通而挈領提綱咸歸學會今幸諸公大發願力組織學界圑體人才薈萃啓發民智開通風氣實足以輔官力之不及而進國民以自强省也貴總會所定章程注重師範考求實業提倡尚武精神預備地方自治聯合本省學界交通各省學界學會綱要統括虖是惟有認定宗旨切實辦理自收效果方今大江南北郡邑城鄉敎育尚難普及惟冀貴總會諸公人人發公共之精神擔任義務聯絡分會隨時爲之推擴俾學界競進文明用副　朝廷興學盛心藉匡使者之不逮幸甚幸甚 
[唐宗師視學日期]  
　　二十七二十八日宗師視學各情迭紀前報茲再由學會改定日期挨次察看列表如左三十日　第二師範傳習所　梅溪學堂　初級小學校　羣學會附屬義務小學堂　競業中學堂 
初一日　榛苓學堂　時化小學堂　養正學堂　七鋪公立小學堂　衣業學堂 
　頭鋪两等小學堂 
初二日　金業小學學　澄衷學堂　文明小學　三育小學堂 
初三日　花業公學堂　二十三七鋪小學堂　滬學會附屬議務小學堂　利濟學　堂城東女學堂　十六鋪小學堂 
初四日　高等實業學堂　震旦學院　女子蠶業學校　幼童學校 
初五日　龍門師範　二十鋪小學堂　商學會第二義務小學堂 
初七日　廣明師範　商業中學　崇實小學　小學師範 
初八日　華寳學堂　正誼學堂　民立中學堂　瀹知學堂啓秀學堂　（望） 
[廉惠清部郎上江督書]  
　　（爲請提倡女子國民） 
玉帥世伯大人鈞座（中略）姪婦倡辦女子國民捐撰有白話演說及勸捐簡章已刊布各省欲激動女子愛國之心出而共任義務此項捐欵擬彚存上海户部銀行四釐生息昨曾電商部紹越千侍郎項奉京友來函言紹侍郎屬致意敝處謂此事實關中國財政命脉果能如法人爹亞士之演說自當萬衆響應現在京津兩處業已一倡百和如鼓應桴　兩宫召見臣工往往垂詢及此屬敝處廣爲勸募云云敬呈章程百分姪婦上伯母大人一書伏惟提倡爲幸肅請鈞安世愚姪廉泉謹上（顚） 
[贈書誌謝]  
　　商務印書館以新出五十三四兩期繡像小說中有玉佛緣幻想翼兩種均係新著之書頗可破社會之迷信增科學之新理餘則接續前期甚有可觀又法國派對公司專在中國銷售活動電氣影戲器具昨將圖說一册見贈合書之以誌謝忱（顚） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[奉天財政總局試辦酒斤加價章程]  
一此次查辦酒斤加價係奉　旨飭照直隷章程每斤加價錢十六　文合東錢一百文加價出自買主責成酒商代收其整買零售者　准其於現行市價外每斤加價十六文以免酒商吃虧惟此事專　責成燒行代扣統限於三十二年正月初一日起捐 
二此次辦理酒斤加價係從邊内及東邊外辦起北邊外叧行辦理　此事卽責成各界斗秤捐局會同民地方官辦理旗署各員不得　干預並分爲四路各派委員正副各一人督率稽查毋許擾累以　期周妥省城鐵嶺開原爲一路遼陽海城蓋州牛莊爲一路新民　廣甯錦州義州爲一路興京岫巖鳳凰城爲一路東邊外各屬卽　歸此路委員捐定之後卽可銷差此稽查委員之四路也至於燒　行開設地叚不一應以州縣管界爲主以免推諉遺漏茲由本總　局定明以何州縣斗秤局卽管何州縣界内之燒鍋 
三邊内燒鍋每年應繳葠票捐銀係屬部定額徵鉅欵現在旣辦酒　斤加價此項葠票銀两卽從寛醖恤由官於加價内扣出代交其　餘一切有累燒行之雜規全行豁免以恤商情惟燒鍋買糧不得　專捐賣主此次酒捐開辦以後應照斗秤捐章買賣一體抽收以　重稅欵而昭平允 
四燒行旣代收加價自應由官發給門牌執照作爲官行倘不領此　項牌照者卽係私行一經發覺從重罰辦並准該燒鍋同行禀揭　實則奬勵虚則究辦至執照一項一年一换係便爲抽查之據各　該行宜妥爲藏護倘有失落等情准其隨時禀請補給門牌一項　一歳一更如遇風雨剥蝕亦准禀請發給此項牌照係由財政總　局刊刻頒發司巡人等不得需索分文倘有擾累准其指名呈控　以憑究辦 
五每燒鍋一座常年銷酒若干應由經管斗秤委員查其近三年之　數酌中定額以作準則倘能逾所定之額核實報捐者查明確切　卽由局禀請 
　督憲奬給功牌以示光寵如有銷多報少者一經查出從重罰究　或有願以每日班數之多寡預計銷酒之斤數按年包納者亦聽　其便惟不得私行增减班數倘班數加則捐欵亦應照加班數減　則捐欵亦應照減均須先期禀報就近捐局派委覆查確實卽於　是日按照班數徵收倘有因生意虧折歇業者亦須先期禀明准　其於歇閉之日停徵以昭平允倘敢故違查出倍罰如該局員司　巡人等有藉端勒索亦准該行户等來省呈控以憑叅辦 
六續開燒鍋應令報明地方官及斗秤局查明班數發給牌照始准　開設倘有不請牌照私開者查出封閉並將房產器具一併充公　以肅功令如有需索牌照規費情事准其呈控嚴究不貸 
七燒行代收此項加價應卽按委交與斗秤捐局由財政總局製備　三聯印收預發各捐局按照收數塡給行户收執該燒行等應將　此項印收妥爲收存以備查考凡有鄉集燒行交欵可託與捐局　附近之酒店通融撥兌以免解運之煩又各行如願託省城值年　公會逕向財政總局交納者亦聽其便卽由財政總局掣付印收　並行知該界斗秤局知照該行户等繳納捐欵均准按照本界銀　價折銀交納所有一切加平火耗種種雜費槪行禁地如有局中　員役需索留難者准其指控審實嚴懲决不寛貸 
八按委交欵春季之款不得逾四月底夏季之欵不得逾七月底秋　季之欵不得逾十月底冬季之欵不得逾來年正月底如逾限不　交卽由捐局移縣催追准再予限十日如再逾限定卽倍罰倘竟　置若罔聞卽由各地方官封禁充公以重捐款 
九旣經開辦酒斤加價其現在各行店所存之酒亟須查明以免牽　混加價轉使中飽除小本營生存酒不及千斤者不計外應於查　辦燒鍋時查明各行店現存之酒共若千斤有無寄囤各處註明　牌照一律抽捐此項捐欵限三個月内交清不准稍有蒂欠姑念　其出酒在前加價在後准其每斤酌減八文以示體恤惟各該員　等查辦之時勿得稍有擾累倘敢藉此訛詐一經發覺嚴行叅辦十現在旣辦酒捐各捐局事務較繁應暫於所交捐欵内提一成五　爲本總局及各該局辦公之用 
十一如有軍民人等差役棍徒有藉口漲價混相爭擾者准各行户　等扭送地方官嚴行究辦以恤商民 
十二如有未盡事宜隨時飭知更正（丙） 
[護蘇撫批留銅元廠總辦蘇州]  
　　蘇省洋務局總辦兼銅元新廠馮觀察祖蔭以銅元局爲全省財政所係在在均關緊要稍有疎虞卽滋流弊非有精明幹練之員常川駐局不足以資整頓以職道之愚拙萬難膺此鉅任蘇省洋務局事件雖屬無多然一遇交涉之事未便延擱兼辦兩差恐有貽誤現當銅元祖模領到亟須重加整頓方有起色等情禀請將銅元局派員接辦經護撫濮紫帥批云該道廉謹拔俗綜核精詳自辦銅元新廠以來諸事具有條理當此祖模再到更立新章之時尤應勉爲其難力加整頓正資臂助毋得固辭云云（永） 
[蘇省應解朝審案單蘇州]  
　　光緒三十二年分秋審應行解蘇朝審各案計二十一起絞犯二十二名口　計開　元和縣王澐蘭　上海縣魏漣生　南匯縣顧若淋　奉賢縣沈瑞鏜　川沙廳蔡　卿　甘泉縣王導沅　如臯縣劉怔幅　奉賢縣湯小幅　江甯縣周眊子　寳應縣劉世有　靖江縣戴祥郎　吳江縣李少卿　海門廳徐六斤　崑山縣孟阿春　甘泉縣僧瑞祥　吳縣絞婦陳麻子　金匱縣錢阿其岳子斌　江寗縣王五九　寳山縣葉阿杏　華亭縣高張氏　靖江縣陳標（永） 
[設立木卡詳請立案蘇州]  
　　丹徒縣某紳士等近擬在本縣境設立木卡江蘇自兵燹被毁後迄未復辦故禀請縣主郭子　大令通禀各憲咨請商部代奏立案業已通禀到省矣（且） 
　　今日尚有各省新聞及本埠新聞均列入第三張閱者注意 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
程德全片再扎賚特蒙荒現已丈放完竣南自莫勒紅崗子起北至景星鎭北界止約長四百餘里東西寛四五十里七八十里不等其中蒙古酌留生計廟宇村庄犬牙相錯以致南北息隔絶而形勢所在大賚廳又宜駐紥南界莫勒紅岡子臨江向雖有塔子城分防經歷北距景星鎭尚百餘里實屬兼顧難周擬於景星鎭再添分防經歷一員並加六品銜以資分理其缺分廉俸役食等項均照江省設治章程辦理所需銀両請由賚廳現租項下開支動用如蒙俞允卽由奴才遴員試署一年期滿如能辦理裕如再請實授試署之日先行刊給木質鈐記以便鈐用並請飭部撰擬字樣鑄造鈐記頒發以昭信守除咨吏部政務處查照外謹附片具陳伏乞聖鑒訓示謹奏奉硃批覽欽此 
宫門抄正月二十五日兵部太僕寺厢白旗值日無引見慶王等得議敍謝恩松溎謝授西安將軍恩徐中堂謝原品休致恩德麟樸壽各謝授副都統恩王中堂續假十五日曾崇續假十日召見軍機壽耆松壽 
[黑龍江將軍程　奏爲審結交涉重案所有在事出力各員謹擇尤保獎以示鼓勵摺]  
奴才程德全跪奏爲審結交涉重案所有在事出力各員謹擇尤保獎以示鼓勵恭摺具陳仰祈聖鑒事竊查光緒三十年九月二十四日駐省俄武郭米蔭爾玻柯大那夫在蒙界三道岡子孤店地方被匪戕害並傷斃俄兵三命等情一案前署將軍達桂與奴才聞報之次當飭交涉局總辦現署理水廳同知鄭國華先與在省俄員理論一面電飭鐵路交涉總辦道員周冕並揀派巡警中軍統領擬正恊領藍翎佐領吉祥等四路躧訪購線緝拿旋據報獲首從賊匪一十四名經該總辦鄭國華等邀同俄員觀審訊明該匪等實係積年漏網巨盜禀經奴才于本年四月二十六日批飭先行就地正法復經專摺奏報並聲明在事出力文武各員不無微勞足錄擬由奴才查明另案請奬等因欽奉硃批外務部知道欽此欽道在案溯查此案出事之時正戰事方殷兵車絡繹交涉本極繁難一旦友邦大員被戕其勢頗難收抬蓋以此等戕斃俄員重案出于無事之時辦理尚非易易邇時謡諑紛傳人心不靖倘措置稍失機宜全局亦爲之牽動今幸此案從容議結除緝兇懲辦外别無一事要求殊非奴才初料所及論功行賞以鄭國華吉祥兩員爲最業經經奴才另片籲懇恩施其餘在事各員皆著有微勞未便任其湮没擬懇天恩俯准將在事出力之候選知縣王錫侯請俟得缺後以同知補用候選州同于英蕤請侯得缺後以知州補用候選縣丞朱其昌張壽增候選府經歷李縉笏于家銘均請俟得缺後以知縣用水師營六品官紀修請以五品官補用以示鼓勵而資觀感除敕取各該員履歷咨明吏兵两部查照並將承緝之練長李樂山蔡玉崑等由奴才咨部給獎外所有擬保審結交涉重案在事出力之文武人員理合恭摺具陳伏乞 
皇太后皇上聖鑒訓示再此案在事出力之道員周冕現奉外務部調取引見故未列保合併陳明謹奏奉硃批着照所請該部知道欽此 
[山東巡撫楊奏爲山東省徵收土藥稅釐除留支外仍存藩庫片]  
楊士驤片再山東省徵收土藥稅釐前經奏定章程每百斤作價銀二百兩稅釐兩項各十六両另收關稅銀十六兩局用經費現准部咨按一成留支業將光緒三十年四月底以前收支銀數附片奏明在案茲據籌欵總局司道詳稱土藥稅釐係屬儘徵儘解並無定額計自光緒三十年五月初一日起至三十一年四月底止一年期滿共收稅釐銀十一萬七千三百九十九兩零除畱支一成局費銀一萬一千七百三十九兩零又支光緒三十年武衛右軍先鋒隊月餉銀一萬兩又支凑解英洋債銀一萬兩下餘銀八萬五千六百五十九兩零仍存藩庫畱作先鋒隊營餉並英德不債之用等情呈請具奏前來臣覆查無異除仍飭隨時認眞稽徵並飭造册送部科外謹附片具陳伏乞聖鑒謹奏奉硃批户部知道欽此 
宫門抄正月二十六日刑部都察院大理寺廂紅旗值日吏部引見五十名卓公謝授荆州將軍恩世中堂等謝照舊供職恩松壽等謝調授署缺恩恩壽謝授山西巡撫恩劉恩溥謝開缺叧候簡用恩李昭煒謝原品休致恩大額駙祥普各假滿請安記名副都統景賢服滿請安召見軍機恩壽卓公 
[雲南巡撫林奏爲所有光緒三十一年分貴陽興義等屬覆查保甲户口完竣緣由片]  
林紹年片再嘉慶十九年十月二十四日欽奉上諭編查保甲一事著各直省州縣於秋收後覆查責令該管道府直隷州親往抽查禀報督撫交両司核對具詳督撫于歳底彚奏一次欽此欽遵在案伏查黔省漢苗雜處向祗編查漢民户口苗寨係責成土司稽查嗣因客民附居苗寨買田產者漸多清查客民户口田產編入保甲不准續增每年秋收後將客民舊户遷徙若干現存若干其舊户内有子孫分户叧居若干歷經按年覆查奏報在案今據貴陽等屬具報光緒三十一年分應辦保甲各地方官循照條規曉諭村寨保長人等將户口有無遷徙增減自行逐細查明造册呈送先由地方官親往查核取具互保某結將門牌查對塡冩按户懸挂造册申詳由本管道府直隷州親往抽查申報至省垣重地與關廂内外人烟稠密恐有匪徒潛匿分派委員同紳士挨户覆查將人丁姓名年歳逐一登記經藩臬兩司核對各該員辦理尚無廢弛滋擾情事據貴陽等屬原報附居苗寨客民六萬五千七十一户歷年遷徙回籍者一萬三千八百五十八户今查光緒三十一年秋間止又遷徙回籍者五十一户現在實存舊户客民五萬一千一百六十二户舊户内子孫分出另居者一萬二千九十七户今查光緒三十一年秋問止又分出另居者六十五户共分出叧居者一萬二千一百六十二户又查興義府原報佃户客民四千一百三十四户舊户内子孫分出另居者一千四百五十四户今查光緒三十一年秋間止又分出叧居者七户共分出叧居者一千四百六十一户據藩臬两司具詳前來臣覆核無異除將光緒三十一年查報户口細數仍照向例歸于民數客數案内造册咨部外臣督同兩司飭令各屬隨時稽查不准續增外來客民以杜流弊務使户口肅清奸匪無從溷跡閭閻永得又安以期仰副聖主綏靖苗疆之至意所有光緒三十一年分貴陽興義等屬覆查保甲户口完竣緣　謹附片具陳伏乞聖鑒謹奏奉硃批知道了欽此 
 
 

Page 17

 
 
[火藥棧房竣工吳淞]  
　　浦東高橋南首陳家嘴近經江海關稅司諭飭淞鎭工匠在彼建造西式火藥棧房一所管事住宅數 
以後上海西商圑練曁水陸軍軍需火藥以及本關應用炸藥由外洋運至滬上卽存該棧欲用則由領事隨時簽單往領並派熟悉藥性之西人常行駐棧管理並咨道憲札飭高橋分防廳就近照料以免疎虞（川） 
[嚴禁佛會吳淞]  
　　寳邑月浦鎭西寺和尚因設佛會爲附近潘姓學堂敎員等率衆入寺互相衝突事後控經寳山縣王大令差提两造責罰外并示諭學堂敎員學生不准干預外事昨又出示通衢略謂照得寺廟開設佛會婦女齊聚誦經最爲地方惡俗本縣訪聞月浦鎭附近西寺等處每有村嫗多人聚會諷經雖愚民無知止圖邀福但僧俗男女混雜無間書夜喧闐已屬不成事體且難保無僧衆藉端歛錢流氓乘間肇事情弊實於風俗人心大有關礙除諭飭總甲隨時查禁嗣後庵觀寺院無論平時佛誕不准再開會塲容留婦女諷誦經咒倘敢故違立提該住持到案治以應得之罪（思） 
[神會未能禁止吳淞]  
　　滬北寳山縣屬江灣鎭向於三月二十八日舉行東嶽神會道憲端觀察以其易滋事端特函飭寳山縣王大令差提東嶽廟持住到案諭令停止住持以會事係附近鄉人所主持難以禁阻王大令又請該鎭董事嚴某至縣商請阻止仍無成說故昨日仍行舉賽是官法亦有時不能行也（止） 
[滬城官事]  
　　候選知縣駐滬日總領事文案金明府道臨知府用候補同知周秋江司馬文煦昨日均詣道轅禀見○總工程局副裁判官陳良玉二尹仁琅昨日到道禀知奉部指項府照磨（宜） 
[商學校開校式]  
　　商學公公會所設中等商業學堂昨日上午舉行開校式行謁聖禮唱開校歌下午唐春卿宗師及吕海寰徐雨之張委直曾少卿諸公曁滬道上海縣各官及學界諸君子先後蒞止相繼演說畢而散（奭） 
[補紀唐學使廿七廿八日視學詳情]  
　　廿七日唐學使視學四處畧紀前報茲悉詳細情形是晨九點鐘由姚子讓導引至敬業學堂分本科豫科両級本科分四班豫科分三班計學生一百八十餘名各敎習講授之法筆削之文悉合蒙小學階級學生程度可觀畫稿尤爲合法卽在該堂便膳午後至東明小學堂創辦者鍾君浩韘自行籌欵頗具熱心雖係初設一切規制尚覺整齊獎以佩韘樂羣四字匾額旋至南洋中學堂本科豫科各生計有三百餘名敎員程度旣高而又善於啓迪各科學均有特色以之充出洋預備科極屬合格兵式體操甚有精神獎以道藝通明四字匾額五點鐘至麻袋公司義務小學此校專收貧家子弟不取修金經費約千元歸承辦人零星湊捐殊屬難得各科講義俱明白曉暢修身一門尤切實學生程度雖淺均可取材獎以樹蘭培芷四字匾額歸途復至學會小坐七點鐘返寓○念八日九句鐘赴務本女學堂此堂開辦最早學生有二百餘名敎員所編課本俱有新穎之思敎育地理両科尤有特色學生程度亦俱可觀足爲中國女師範之基礎附設蒙養院有生三十餘名游戲嫻熱豆工靈巧獎以模範班韋四字匾額十二句鐘赴學務公所午膳旋至楊家坊場西成小學堂敎員均盡義務甚屬難得學生亦循循規矩獎給扶植羣材四字匾額又至愍忠祠龍門師範附屬小學堂各課本均平正通達手工科敎授法頗新課幼童最爲合法學生程度不等各科均有出色者此堂前面卽體操傳習所到時已過四句鐘學生均散培植體操敎員養成尚武精神尤今日要務卽以此四字匾額將之對面半徑園係師範傳習所到時學生尚未下課各科成績俱有可觀外縣就學者甚多奬以士林模楷四字匾額上燈時回庽（顚） 
[撥派差弁當差]  
　　提右營周參戎昨派武弁四名本縣汪大 
令派差役四名至唐學使行轅聽候差遣（宜） 
[美租界將行電車述聞]  
　　傳聞美租界將行電車故楊樹浦地方已由電車公司在彼鳩工興築一切（似） 
[禀請援章免稅]  
　　本埠阜豐公司機器　粉運銷各省援章免稅經滬道據情具禀江督請飭各關局騐明放行昨奉周玉帥批回仰俟各關局議復至日再行彚辦飭遵仍候撫批核辦（事） 
[法商請發運單採購蠶繭]  
　　法商寳昌洋行近欲赴湖州洲及上虞嵊縣等處採辦蠶繭禀由駐滬法總領事照會滬道請發運單昨奉瑞觀察俯允飭承繕冩土貨報單俾便照給購採（寳）　 
[示飭業主造屋須先領照]  
　　上海縣正堂汪爲出示曉諭事 
照得城廂内外開辦警察因街道窄狹該店鋪居户沿街房屋如遇翻造務須讓進木尺二尺以期寛展曾經出示嘵諭在案兹接總工程局函以城内翻造房屋雖由巡士地甲禀報各警局飭令收讓並未給予執照現照馬路工程局舊章凡造屋於未動工時先行報局丈明應讓若干給照圍笆而城外二十三七鋪等處向未照辦函請出示曉諭並照會各警局轉飭巡長巡士格外留心未有執照以違章論諭各地甲見有將次造屋者亦須報局等因到縣准此除照會警察四分局外合行出示曉爲此示仰城城廂内外店鋪居户業主人等一體遵照自示之後凡有於沿街翻造房屋須赴總工程局報明領照開工倘不領照先行開工卽照違章提案究罰各該地保得賄匿報並提重究其各凛遵毋違特示（宜） 
[巨棍逮案]  
　　上海縣汪大令奉道憲瑞察觀札飭略謂本埠著名流氓甚多時有持刀拆梢聚衆滋事情事實屬不成世界急須按名嚴密拿辦等因昨因密飭快頭薛貴帶領伙役在南市高巷頭緝獲著名巨棍殺猪長根卽陳長根一名押候訊明嚴辦（寳） 
[總工程局總董擬叧議清道新章]  
　　滬南裏街一帶各店鋪日來仍將雜物堆放門外垃圾亦不依時傾倒以致街道不能清潔雖總工程局陳二尹帶同包探人等每日親查無如各店鋪居民仍難遵照事經總董察悉故擬叧議妥善章程嚴行整頓矣（尺） 
[斥革巡士]  
　　十六鋪駐防所程敎習訪悉北叚一百念一號巡士薛炳奎在路調戲婦女當卽禀明總董斥革（尺） 
[拿獲通梟匪徒]  
　　滬道瑞觀察訪有通梟之胡學兆匿居南 
 
 

Page 18

 
 
市黨羽甚衆故飭護勇管帶何都戎率同包探前往拿獲并由該探拘得在小東門剥衣拆稍之唐菊生一名一併發上海縣訊辦（事） 
[禀陳議建牢屋詳情]  
　　公共公堂議建男女牢屋現經瑞觀察擬造三層樓兼設工藝所以便犯罪之人習藝並將男所若干間如何式樣如何籌欵一切詳細情形繪圖貼說詳請江督周玉帥核示（宜） 
[獲屍候騐]  
　　杉板船户蔡東甫被裝花之崇快船户玉全馮少泉碰撞致蔡落浦身死由保報縣將馮訊押在案昨日蔡屍在陸家嘴撈獲屍母蔡葉氏亦由寕波聞悉來申投縣堅請伸冤汪大今諭候驗究（宜） 
[狎客猝斃免驗]  
　　法租界蘭芳里二十七號門牌花烟間内狎客恊豐烟間之經理人陳海全偕店夥張媽鎭同往往宿陳至天明患病身死由鴇婦丁王氏投報捕房捕頭飭探恊同地保金文報請上海縣相騐已誌昨報昨午大令帶同刑仵詣驗屍親王雨良供死者係店主堂兄之妻弟現因店主回籍托爲經理店務其人並無家屬在滬求免相騐汪大令准如所並著卽自行棺殮具結領棺丁王氏張媽鎭烟妓玉蘭著一併帶回捕房聽候傳訊（深） 
[妓傭拽客釀命]  
　　蘇婦王朱氏年三十七歳傭於福州路西首三百三十八號門牌雉妓院内前晚因在雲南路福州路轉角拽客不知如何觸客之怒以所持洋傘向氏頭面猛戳傘尖正中睛穴登時鮮血直流暈倒於地客見肇禍揚長而去經妓小寳到院唤人前來報知巡捕送入捕房捕頭飭送仁濟醫院求治無如流血過多旋卽殞命昨早捕頭飭八十六號西探並華探竇如海張寳榮石金榮等至肇事處詳細訪問並者三圖地保投縣報請相騐（力） 
[馬車肇禍續誌]  
　　二十七夜八點一刻鐘有溜韁馬車在四馬路肇禍蹈傷車夫轎夫人等略誌前報茲悉昨經老閘捕房捕頭飭探劉光震查明該馬車係坭城外一百二十二號洋房之車馬夫爲盛阿四共撞壞理洋車五輛受傷車夫尚不致有性命之憂惟在天香閣門前撞壞之傭人陳東生送仁濟醫館療治至今尚未開口又兆貴里吳鳳卿妓院轎夫徐根榮東尚仁里左新寳妓院轎夫王阿狗黄阿仁等三人受偒甚重左妓并失金飾及銀水烟袋至該馬夫昨日已由洋東保出俟解堂時再行傳案所有被毁之物聞可投案索賠云（力） 
[倒架傷人]  
　　英界五馬路東首某洋行在彼翻造房屋昨早各石工正在高處工作所搭木架忽然倒坍以致墜下十餘人頭破血流手足折壞者竟有五六人之多立送仁濟醫館求治聞俱偒勢甚重云（力） 
[跳樓殞命]  
　　會香里樓上有垃圾夫周初郎借居其間周有痰疾前晚八點鐘舊疾復發竟從樓牌躍下登時殞命經捕房查明傳二圖地保到來以周自行跌斃與人無尤由其兄買棺　殮（力） 
[雉妓呑烟]  
　　雲南路恩慶里第二百十一號屋内雉妓王鳳卿年二十四歳蘇州人與陳姓客有嚙臂盟前夜因陳爽約不至鳳卿忿恨之下於晚間十點鐘時背人呑服洋烟昨早毒發身死當經捕房訪悉飭探金立生前往查覆未知如何了結也（當） 
[總工程局紀案]  
　　新碼頭划船婦吳氏前日有不知姓名之某甲雇船裝芝麻三袋由北往南在新碼頭停洎被總工程局包探查係窟贓甲卽棄贓逃逸因將芝麻起案解局吳氏交保候核○奉賢縣聚興花行主施琴岩去春向頭橋鎭高信昌花行主高文卿定買子花五百担當付定洋七百元後因價跌過期不出施遂作價轉售與高同高托花掮客蔣槐卿販申價賣施因虧本太甚欲尋短見由蔣等勸理著高貼施洋二百六十元出立票據近因未付日前施在南市路遇蔣槐卿扭局訊究諭飭交保著交高文卿在案昨日將高交到供稱已付過洋一百四十元均有收條呈電孫明府以施不應誣告惟高旣曾立據著再繳足洋一百廿元完案○愛克司輸船水手頭目姚裕邦前日領得工資洋六十五元正欲發給各工被同事李阿理竊去逃逸前日姚偕殷阿浩在中華樓見李携帶行李欲乘江天輪船回甬因即上前拘拿李竟投入浦中幸即救起唤同巡士解局孫明府立予提訊李供竊洋是實除買物外箱内尚存三十三元餘已用去明府判責手心二百十押捕房一月箱洋給姚具領○恆大米行包車夫張阿三前日在馬路與同業周陽行奪路口角扭毆由巡士拘局孫明府判周責手心五十下逐出（尺） 
[公共公廨晚堂案]  
　　吳阿金朱顧氏控龜奴臘阿五卽朱阿五等串賴借洋前晚奉襄讞孫明府升訊吳朱同供由開妓院之臘阿五爲中雉妓吳四賓簽字借去洋三百六十元甫至節邊四寳被臘領出所欠小婦人等洋元向索不還爲此呈據求追訊之臘阿五供該女由原薦中人王春泉姚銀寳領去尚欠小的房飯洋四十元求鑒明府判押候還洋延干未便臘求交保出外理楚明府不准○廖劉氏控夫弟廖如英卽賢爵昧良呑店向理凶逐求提究斷等情前晚亦奉明府提訊廖劉氏供夫故四年向在上海開廖鴻泰烟膏店因店中乏人故墏夫弟如英帶出執管迨夫故後不料陡起呑没上思向論凶逐求請察辦訊之廖如英供店係祖遺與兄並未分柝近因兄故代爲照料被氏無理取閙求恩明斷明府判如英按月貼給膳洋八元至長姪自能瞻養其母爲止兩造遵斷而退○木作頭王光元控蕭耕元圖賴包造房價飭查各帳在案前晚又經明府覆訊王光元投廨求追蕭耕元供此案曾經小的投訴法廨不意王至案歧控明府以蕭旣在法廨具控有案判卽開釋候查明再奪（當） 
[法租界捕房事]  
　　小東門外某小烟間昨被姚六甫竊去烟鎗一枝當塲察獲扭送捕房捕頭命押候解辦○林七昨竊衣服一包爲包探查獲飭押候究○流氓沈阿順昨日在途搶某婦人小布數疋携贓在押店求質爲探查獲奉飭押候解廨訊辦○法大馬路新開之馥園烟間前日有烟客在樓竊閒玩偶爾陔唾適濺某西人身上當卽投訴捕房捕頭飭傳烟間主到案判罰洋五元以儆（臨） 
[美租界捕房事]  
　　某日人乘醉在漢壁禮路恣意行凶並闖入一千一百零三號某雜貨店胡閙由印捕拘入捕房押候送日領事署訊辦○王阿福竊西華德路陳金善家綢布衣服由探朱桂生拘獲押候解究○祥茂衣莊學徒私竊綢衣一包至北河南路押店求質由探朱桂生拘押候辦○東桂芳弄口倒斃無名男屍一具由捕回禀捕頭飭傳地保報堂收殮○袁才榮至西華德路榮昌洋貨店購買牛乳口角互毆由捕一併拘究捕頭以事起細微斥不准理○粤人洪阿四在蓬路將工頭秦桂卿腳踏車乘之面逸由三百廿八號捕扣住帶入捕房押辦○顧許氏悮將開水泡傷小孩李長榮面部李父將氏凶毆遂互扭至捕房聲訴捕頭以各有不合斥釋（似） 
[閘北巡局瑣事]  
　　閘北直街開飯店之朱恊順住宅昨日被竊金銀手飾及綢緞衣服三十餘件約值洋四百元由朱開單投報巡局請緝局員唐二尹准之○住永順里之郭某去冬將寳山縣境田單向吳姓老嫗抵借洋三十元吳嫗邇日向索郭適失業無力贖取由嫗投控巡局唐二尹准予傳郭訊追（當） 
 
 
