# 1903 - 47 - 4910718

 

Page 1

 
 
[機器出售] [  圖書集成局啓]  
　　本局今有印書所用之大小各式機器及用手搖之鑄字機器爐出售有需此者請臨申報館帳房導往局中一觀然後議價可也此布 
[雙璞齋四書五經義增價啓] [  圖書集成局白]  
　　自八股攺試經義承學之士驟遇更張　以師承無自爲慮此次各省榜發所刊第三塲闈作頗因體裁有乖致爲有識者所訾議况現在各省歲科試經義列爲首塲苟非出色當行尤未易破壁飛去雙璞齋主人嘗謂作經義之法疏解聖經當用説義正義之例徴引史鑑兼及時事當用衍義講義之例爰取古今名儒碩彥經義諸作彚而選之題有未備則敦請通材博雅分任操觚搜採富而抉擇精迥非市上所售者可比現由本局用新鑄鉛字排印成書都計五十六卷爲交三千篇裝釘二十四本原定洋銀二元四角現因所剩無多每部酌加四角欲購者請速臨申報館購取可也 
[俄日韓三國近事論]  
　　俄虎狼之國也其思逞於亞細亞洲惟中與韓是圖而惟日本是忌日欲作亞細亞盟主以俄之故志不得伸則轉而　俄俄則旣占遼東卽奮其雄心進而窺高麗以與日人相抵此其意　之久矣其所以積而未發者日患庫儲不充裕國中惟恃褚幣通有無苟於海外用兵則挽粟飛芻購械置艦在在需實銀交付而楮幣之値頓貶民生之困難蘇故雖日日言練兵日日言製艦日日遣間諜以偵俄人之舉動若何而卒不敢輕於一擊者非弱也蓋患貧也俄則不然其財旣足以雄一時其兵又凌厲無前耐勞耐苦以與日戰其力固綽乎有餘而必遲廻審慎於其間者則以波羅的海各師船欲赴亞洲必鼓輪而西繞出南洋諸島嶼長途數萬里假道他邦旣費資糧又稽時日萬不若日與韓之祗隔一衣帶水朝發夕至如履户庭陸師則鐵道初興火車未集听夕添製尙難尅期告成此所以頻年虎視眈眈猶未輕開兵釁也今者韓之與日忽因禁用第一銀行楮幣致啓齟齬日人旣列欵要求而又派筑紫艦赴仁川日使則急駕高砂艦啓行以示將加以兵力夫韓豈日　平日與之交際詎不惴惴於心而敢　然將日幣禁之迨日人旣興問罪之師尙不聞韓人俯首求成深自引咎説者每謂陰有人爲之庇護以故不致遽形畏縮之情而果也日之二艦方展輪俄人卽徴集諸　員令於二十四下鐘時豫備一面派兵艦二號急急駛赴高麗雖默然不言從未一露拒日之意而日已多所窒礙因此而頗難得志於高麗矣嗟乎高麗祗黑予一彈丸介於兩大名雖互相保護實則國事已萬難自主惟俄日之命是從而又以口舌微嫌驟開釁隙不戎衣相見斯幸耳苟用兵也必以高境爲戰塲而小民益遭其蹂躪藐兹弱國其何以堪或日高麗久自安弱小日　則　日俄　則倚俄何不利之有　　之日否不然高倚俄而俄卽挾高以拒日人高仍先受其敵高倚日而日必玩高於股掌通國礦山之利漸至蠶食而無餘是俄日尙兩無所傷而高麗已一蹶而不能復振矣噫高王之愚亦甚矣哉向惟臣服中朝不侵不叛以故國中每有事變中朝必盡力维持初不料中日不和王師失利高王卽僣用帝號攺元光武自稱獨立之邦不復念中朝二百數十年卵育之恩恪共盡職於是中朝亦棄而不顧任其以蕞爾國　乎海東否則俄雖雄長歐亞間亦當顧中國邦交不致鯨吞虎咥即日本以區區楮幣之故陡起違言中朝亦必出爲調人使依舊言歸于好庸詎非高麗之深幸哉嗟乎如高王者愽專制之虚名而賈喪邦之實禍計誠良左情實可憐而日人欲制高麗致開俄釁我恐亞洲之禍無日可敉而高麗將自此不可以國矣可慨也夫可慨也夫 
[本館接奉電音]  
　　昨日午前京師飛電傳來上諭二道敬謹譯登○正月二十四日丙閣抄奉上諭三載考績爲國家激揚大典京外满漢諸臣有能恪恭職分勞勩最著者允宜特加甄叙以示優異兹當京察届期更部開單奏請朕詳加披閲總理外務部事務慶親王奕劻夙矢公忠勳勞懋著著交宗人府從優議叙大學士榮祿王交韶户部尙書鹿傳霖外務部尙書瞿鴻禨同心襄贊矢慎矢勤均著交部議叙直隷總督袁世凱湖廣總督張之洞署理四川總督岑春煊盡心規畫勞怨不辭均著交部議叙餘著照舊供職欽此同日奉上諭俞廉三奏彚解湖南本年頭批京餉一摺丙漏寫銜名實屬異常疎忽著傳旨申飭欽此 
[政務處奏覆前護理兩江總督李薌帥歴陳振興海軍以維商務摺]  
　　奏爲核議奏聞仰祈聖鑒事光緒二十八年十一月二十五日軍機處抄交前護理兩江總督江寗布政使李有　奏海軍孱弱急宜振興以維商務一摺奉硃枇玫務處知道欽此據原奏丙稱查西洋各國通商之埠皆有兵輪來往巡查保護鼓舞商情外洋商埠華商最多近更有出使大臣及領事分設各處星軺往來商情益增踴躍迨加税免釐之約定鐵路火車之行速商情之興計日可待而各埠之望華船保護正如大旱之望雲電此時因利乘便請旨飭下各國出使大臣分飭各領事議定各埠捐納購船養船之費每歲彚匯中華陸續購買堅捷巨艦選將訓練分巡各埠各等語臣等查經營海軍實爲立國之要平時巡閲洋面保護商税旣足以開通風氣亦足以自衛藩籬外洋各國無不以此爲急務該護督奏通商各埠須有兵輪巡查保護商情方能踴躍各埠華商均望華船保護皆係實在情形惟所請捐納外洋華商銀兩爲購船養船之費一節現在商律未定外洋各商埠聲息尙難相通官商無從聨絡辦理殊多窒碍擬俟將來風氣大開商務繁盛再行察奪情形奏明辦理此時應暫緩置議是否有當謹繕摺具陳伏乞皇太后皇上聖鑒訓示謹奏奉旨依議欽此 
[匪亂餘聞]  
　　香港循環日報云去臘省港諸匪潛謀不軌隨以事洩被獲起出號衣旗　乾糧等物解交南海 
 
 

Page 2

 
 
番禺二縣一一研訊日内督憲德靜山制軍已將此案大略情形電請政府代奏矣日前官塲起獲會匪所刊六言僞示其文日大明順天國南粤興漢大將軍天賜爲安民告示爾衆宜知清朝無道官吏貪私荼毒天下加税加釐捐抽重疉竭盡民脂爰動公憤特舉義旗除滿　漢大公無私保商保教立太平基弔民伐罪順天應時凡爾士庶相安勿疑大明國元年月日其上橫書公理旣明漢齊可興八字玩其詞意無異明末僞關土檄交誠可謂瞻大包天肆行悖逆者矣此外尙有僞示一道其交順長要皆藉以煽惑人心無足掛諸齒頰至各報登錄日前所獲逆匪洗子銘早經開釋及某國索賠洋銀八十萬圓云云無稽之言殆亦若輩所搆歟 
[帥旌回省]  
　　金陵訪事友人云署兩江總督兼南洋通商大臣張香濤宮保前赴江陰校閲水陸各營事畢而回所經各砲臺以次親臨察閲傳令弁勇操演打靶之技或中或否一一記載賞罰有差迨開印後一日節麾已返戟轅矣 
[查案遄回]  
　　金陸訪事人云去歲臘月署兩江總督兼南洋通商大臣張香濤宮保特委江安督糧道胡硯蓀支應局總辦郭月樓兩觀　同赴閩中查案兹已事竣於本月二十一日遄回當卽同赴督轅禀陳一切 
[粤省料民]  
　　廣州訪事人云定例每值歲終由各屬楄查居民户口具詳藩憲造册呈送督撫憲轉解户部去歲粤東各屬得男丁一千四百八十四萬四千五百四十四名婦女一千四百五十一萬五千五百九十四口合計全省實在男婦丁口共二千九百三十六萬零一百三十八名口 
[續錄伊犂將軍馬軍帥奏請試辦官茶章程]  
　　一採運價値查伊犁行銷大小磚茶及米茶紅茶貨色不一該處時價貴賤難齊至官雇民駝運送自張家口起由水草地經至古城並不經過臺站無里可計及由古城至伊犁均係計駝論價駱駝起廠如値水草茂盛運價較低倘遇水草乾枯之時運價卽漲現在難於預定將來惟有連應完課釐攤入成本内計算定價發銷庶無虧累之患一嚴禁私販查此次試辦茶斤雖爲接濟伊犂各城民食起見然新疆以北昌吉綏來庫爾喀喇烏蘇精河以及塔爾巴哈台等處均與伊犁相距不遠若不將伊犁運到官茶發銷則私販易於侵越官茶難期暢行現在伊犁票茶在各該處行銷卽經照額在於該處完納課釐擬卽咨請新疆撫臣轉飭經過各應州縣並咨請塔城参贊轉行塔城廳各處税局分别查禁如果甘票湖茶仍願在省城北路行銷亦聽其便惟不准無票晉茶入境售賣儔經查出卽將私茶充公並治以應得之罪一搭放俸餉查户部則例丙載搭放茶斤係例價每斤合銀一錢六分三釐二毫現在額定應提課釐每斤卽須銀五分五釐五毫採買地方繳税尙不在丙加之成本有費設局有費運價有費用人有費例定價値斷難强合擬俟將來運茶到局核實攤定總期較私茶價値減少庶不失舉行始意卽搭放俸餉成數亦必須因地制宜如哈爾額魯特土爾扈特各蒙部普化寺各喇嘛向以茶爲養命之源需食較多擬按五成搭放舊新兩滿營錫伯營索倫營成數次之軍標又次之所有收餉搭放數目按季按月由糧餉處會同官茶局辦理其糧餉處需用心紅紙張等項較前加增擬每月酌給銀十兩由盈餘項下開支以資津貼至哈薩克及各城商鋪居民買食數目多寡聽其自便均由官茶局一手經理不得任聽收買私茶致干查究一分别勸懲查此次採辦茶斤地方相距數千里往來營運經寒冒暑實屬不免辛勞薪資卽難從優責成又復綦重必須勸懲昭著庶用人之實效可收擬由奴才於投効人員丙愼選老成諳練者分别派委如有舞弊營私侵吞中飽者查出實瓐立卽叅追如果辦有成效每年收獲盈餘除課釐外能存銀一萬兩以上者於報銷時隨案奏請給獎似此破格鼓勵庶辦理可期踴躍矣 
[擬遷商埠]  
　　金陵訪事友人云下關瀕江起新關迄怡和公司貨棧中包太古公司大阪會社招商局各碼頭面江背河縱横三里間早經各國畫作租界以洎去冬太古碼頭坍陷後西人咸有戒心税務司安格聨君因倡議遷地建關各國亦議遷移商埠現已擇定老河口一帶地基矣 
[仕學將開]  
　　武昌訪事友人云卾省仕學院近已將次開學藩司瞿賡甫方伯先將部頒通商約章二十部送入院中交監督李葆恂視察收管以備候補人員分别稽考 
[粤裁防勇]  
　　廣州訪事人云粤東善後局司道因防營過多未免虚糜餉項業已詳准大憲將各路戍勇酌量裁汰三成僅留年富力强者歸各營弁認真訓練 
[邑宰防奸]  
　　九江訪事友人云日前江西調署德化縣江雲卿明府出示曉諭日本縣服官江右已逾十載書吏之利弊悉知差役之需索盡曉是以歴任繁劇均於票内蓋戳原差無名卽屬白役無論拘傅等案如有白役滋擾索取洋烟費用以及擅行乘輿者准予禀請提究今本縣蒞任斯邑亦皆照此蓋戳不許差役稍有訛索第恐鄉民未及週知合行出示曉諭爲此示仰闔邑軍民人等知悉爾等控准尋常各案本縣僉派班差不出三名下鄉住宿飯食在所不禁倘有私帶白役藉案乘輿滋擾需索取洋烟費用者則是有違功令法不容寛許予投同紳保指名禀縣定予斥革懲治决不稍爲姑息該役務當謹慎辦公無貽後累切切特示 
[明經串詐]  
　　松江訪事友人云去冬郡城西門外仁康當鋪誤遺一空票在外轉輾入某明經之手致被串出無業洋人自稱三記公司主倩某律師函致婁縣署託稱因赴無錫買繭道出松江資斧告乏以手珠十八粒向仁康質得洋銀一千四百四十元事後向贖忽被掯勒等情仁康執事人林某以事關中外交涉親至滬上邀集同業會議旋查獲明經與三記公司所立合同禀請移提究辦 
[白門火警]  
　　金陵訪事友人云城内交思巷與釣魚巷相近蓋亦烟花澤藪風月作塲也本月十九日午後巷中某姓家不戒於火一　時火光四射延及貧民所結團焦數道茅龍騰空夭矯幸時當白畫赴救者尙易爲力不致一發難收然秦淮水榭中乳燕　鶯已無不驚魂欲碎矣 
[武林燈市]  
　　杭州訪事友人云每歲上元佳節居民必舉行燈會歌舞昇平本年江干烏龍廟湖墅新馬頭及城内清和社太平坊等處各以綢絹製就諸色花燈於正月十三起至十七止迎賽五夜所過之處珠香翠煖　影釵光蟻聚蜂屯填衢塞巷惜十四日午後雨師掃興路滑如油碧玉小家未免興行不得也哥哥之嘆耳 
[寗郡官塲紀事]  
　　寗波訪事友人云浙江寗紹台兵備道兼浙海關監督惠樹滋觀察於正月初六日乘舟赴省賀各大憲年禧至十人日已刻旋甬屬下各員均至江北岸碼頭迎迓○慈谿縣某大令於新正初八日辰時因病出缺藩憲得報卽札委寗波洋務局員趙　　大令暫行代理篆務 
 
 

Page 3

 
 
[邗郡官塲紀事]  
　　揚州訪事友人云運河堤工總辦陶榘林觀察森甲蒞差尙未匝月卽奉署兩江總督張香濤宮保調辦徐州之墾務所遺堤工事宜另委范觀察德培接辦本月某日范觀察奉檄來揚暫寄南河下湖北會館○某日兩淮運司程雨亭都轉以本届癸卯春　揚屬各孝廉公車北上將次起行先期發出示諭略謂光緖二十九年癸卯會試本司循照向章按照光緖二十八年十一月分梅花校士館孝廉堂月課所取次第各發給膏獎銀五個月津貼川資該孝廉等務將所領會試交憑卽日來司呈騐以便按名給發等因人皆頌都轉之嘉惠士林有加無已云 
[孤山探梅]  
　　杭州訪事友人云有陳孝廉者年約五十左右家居仁和縣境池塘巷素有劉伶之癖與人轟飲往往不醉無歸新正十二日與二三知已携手入酒肆連引十餘　玉山遽倒同伴急唤人扶歸頽然就寝入夜家中人聞喉間咯咯有聲呼之不應待天明延醫診之則已氣息奄奄不可解救矣○時値燈節居民喜放花爆稍有不慎最易成災本月十三夜西大街某姓家因放流星遺火柴棚幸人手衆多急將披屋拆坍不致蔓延無際然已飽受虚驚矣○去年各屬田稻俱慶豐收金衢一帶白米每石僅售洋銀三元有奇惟居民嚴禁出境船中帶至一石以外即須罚洋銀若干杭屬田户所收雖豐而食指較繁不敷銷售向來全頼無錫等處接濟上年無錫亦因禁止出口不能多購是以省垣米價逐漸加增十月中每石價在四元六七角頂高者六元左右直至歲底未嘗更動新正初十日開市後驟漲二角十三日又漲二角彼數米而炊者均不禁爲之眉皺矣 
[鄂渚嬉春]  
　　武昌訪事友人云湖北候補道劉觀察兼彝因須入都引見禀請兼署湖廣總督端午橋制軍給咨送部制軍以觀察前在天門縣任丙欠解公項六千餘金飭先繳清方准北上觀察不得已懇藩司瞿賡甫方伯轉禀制軍擬將大朝街房屋作抵俾得尅日登程未知能邀允准否也○日前警察局總辦金峙生太守以所造市亭無人顧問擬飭省中各小押店一律遷入違卽發封刻已將情禀知署督端午帥矣 
[米釐已定]  
　　前者蘇松太兵備道兼江南海關監督袁海觀觀察接奉署兩江總督南洋通商大臣張香濤宮保札文飭卽籌辦出口米釐隨於新正十八日委上海縣主汪瑤庭大令邀集在滬諸商董議訂章程昨日傳米業董事張樂君等人到轅諭令自二月初一日爲始凡商人運米出口每石須繳銀一錢 
[移知誅盜]  
　　去冬浦東川沙廳境高家行鎮同豫典鋪被盜行劫報由廳尊陳桓士司馬移請上海縣恊緝旋經縣主汪瑤庭大令派令差役薛貴先後拘獲盜犯董老五劉怡昌盜婦董吳氏三中口備交解送川沙司馬訊確真情錄供申詳督撫憲本月十九日奉到回交飭卽就地正法遂將董劉兩犯次第行刑梟首示衆昨日上海縣署已接到司馬來交矣 
[明府查賭]  
　　本邑城廂丙外保甲總巡朱森庭明府訪悉城中近有奸徒租賃深房䆳室開設愽塲引人入局紳宦予弟一入其彀無不蕩產傾家爰諭令各巡防局委員於查夜時留心偵探獲到案按律嚴懲 
[總巡禁賭]  
　　本邑浦東保甲總巡謝岳松明府由金陵公幹而回查悉四鄉各處賭風大熾爰卽函致楊家渡唐橋鎮三林塘等處巡防局員將所獲賭案次第開報以便轉請蘇松太兵備道憲袁海觀觀察核示施行昨日各局員已遵照辦理矣卽而明府又訪悉局差王貴得賄庇賭因卽訊明斥革隨傳集各局差各圖地保諭以嗣後所轄鄉鎮有在茶肄聚賭以及居民糾賭者務卽隨時赴局報明以便拿獲懲治毋得仍前包庇如違查出一併懲處不貸 
[菜市肇興]  
　　本邑西門外巡防局員王二尹剙建菜市向境内各店鋪及負販小民抽收捐欵各店鋪各負販皆不樂從相約罷市事爲蘇松太兵備道袁海觀觀察所聞特於某日傳二尹到轅詢明一切諭令妥善辦理不可激成事變二尹唯唯而退至前日雞鴨魚肉菜蔬諸販户次第前往設攤護城河濱已蟻聚蜂屯市聲喧閙矣 
[下旗志悼]  
　　華歴本月某日日本小松宮親王薨于位二十一日駐滬總領事署接到噩電隨卽備交照會中西各官前日各國總領事署俱下旗以志哀悼至昨日日總領事署仍下半旗 
[妓院焚如]  
　　前晚有桓春光者至英界勞合路長裕里某妓院尋歡將吸殘紙烟遺於牀上霎時火延蛟帳濃烟四起幾兆焚如幸　母龜奴吸水以澆得卽告熄然已危矣 
[蘇松太兵備道轅紀事]  
　　昨日龍華巡防局委員沈二尹祺年趨詣蘇松太兵備道轅請期服假二十一日○虹鎮巡防局委員李二尹仲培特於昨日命駕詣道轅請假五日赴蘇公幹○昨日江蘇候補縣王仲衡明府江蘇候補同知林拱墀司馬均先後乘輿詣道轅謁見蘇松太兵備道袁海觀觀察禀商一切要公 
[英美租界公堂會訊案]  
　　英商信昌繅絲廠主人查得棧中失去白絲四包約値洋銀一千餘元報經捕頭派包探張全林將管棧人杜已生李青福出店人楊福元陳道林徐阿四章二九曹阿海拘押前日午後二點鐘時解送公堂讞員張柄樞司馬會同英總領事署繙譯官迪比南君升堂研訊信昌洋人投案聲稱商人在曹家渡開設信昌繅絲廠用李杜管理絲棧楊等專供奔走之役華歴去年十二月某日檢查之下知失去白絲四包約値洋銀一千餘元詢之棧中執事人湯姓及繅絲女工張桂英陳王氏咸謂曾見李持絲一包出外是否行竊請卽訊追李供小的係本邑人專管絲棧常携絲下樓打包不敢竊取杜供小的雖管絲棧然尙兼他事一人耳目照料難周所失之絲不知何人行竊小的月得薪水洋銀八元無力照賠叩求明察桂英供小婦人在棧房對面繅絲某日瞥見李持物一包怱怱下樓至包丙是絲與否不得而知陳王氏所供與桂英相同楊陳徐同供小的等不敢妄爲司馬與迪君會商良久以洋人指竊無憑著將一千人還押候派包探查明然後核辦桂英等女工無干省釋 
[有脚陽春]  
　　啓者敝堂自新正十日煮粥以來每晨就食者人數迭增良因目下米價騰貴貧民生計維艱以故趨之若騖照此情形非寛籌經費不爲功乃承延陵氏善士求合家平安助施粥洋三十元永豐利洋三十元無力鄉人求病愈洋三十元樂善堂紋銀二十兩升大莊來古越疇昔未了人洋七十元貨糧持贈感偑同深又譚圭寶善士求父病速愈助振洋五十元尤姓洋五十元無名氏洋一百元軫念飢黎慨輸赤仄吉人天佑福祿來崇乞附報端以伸謝捆上海六馬路仁濟善堂董事嚴信厚楊廷果陳作霖朱偑珍焦發昱施則敬劉芬謹誌 
 
 

Page 4

 
 
　　　　　　 
 
 

Page 5

 
 
　　　 
 
 

Page 6

 
 
   
 
 

Page 7

 
 
　　　　 
 
 

Page 8

 
 
   
 
 

Page 9

 
 
[馬路工程局紀事]  
　　前日葉阿二李長根在馬路中互相扭毆被巡街捕拘至捕房捕頭轉解馬路工程局總辦翁子交太守倩襄讞委員黄衡堂二尹研訊葉供小的係無錫縣人於日前來滬與李素不相識中途邂逅卽許小的推薦生意旋約往某烟館欲借小洋銀八角小的將衣服質錢借給後竟一去無蹤今得遇鍺馬路中是以扭請究斷李供小的係本邑人家居法租界八仙橋左近傭工度日某日與葉相遇　生薦意小的並未向伊騙取小銀錢二尹令押候付還所借洋銀始准開釋○郭金榮扭控王和尙竊去駮船等情襄讞委員黄二尹令水巡捕頭陳向榮查明緝拿同黨沈桂生質訊陳禀稱小的遍查郭所失之船並無下落沈供此事小的並不與聞二尹判令將王掌頰二十下交陳帶去覓人保出限七日内交到原船如延比究 
[英租界捕房紀事]  
　　前日紹興人李阿有在墳山路樹上解帶自縊某號巡街捕見而解下帶回捕房捕頭詰知此人向爲茶愽士近因失業無聊不得而爲此因著押候轉送公堂禀請讞員張柄樞司馬安插○歹人李勝之狙伏福建路中攫取應岳雲所戴之帽被某號巡街捕恊同包探張寳成拘入捕房捕頭令押候解送公堂禀請究辦○王阿毛行竊松江路某姓家衣服數十件經某包探拘獲帶入捕房捕頭著押候解送公堂禀請究治 
[法租界捕房紀事]  
　　某店夥某甲私收客帳被店主查悉扭送捕房捕頭令押候解送公堂禀請讞員孫建臣大令訊究○偷兒張阿四濳入某姓家竊得衣服一包被包探拘獲送入捕房捕頭令押候解送公堂禀請究辦○竊犯錢德生濳入某姓家廚房竊取灶上銅杓等物沿途求售被包探拘獲送入捕房捕頭令押候轉解公堂禀請究辦 
[美和租界捕房紀事]  
　　昨晨二百九十九號巡街華捕巡至外虹口某碼頭見某姓粤婦將十餘齡婢女百般凌虐婢不苦堪其躍入江心因之設救法起送入捕房捕頭令轉送公堂禀請讞員張柄樞司馬安插○昨晨偷兒張小弟濳入寄居新記浜路三百零六號屋丙之某甬人家竊取衣服數件携之而出適爲某號巡街捕所見連贜帶入捕房捕頭令押候解送公堂禀請懲辦○昨日清晨小竊林阿三混入楊樹浦某鄉民家竊取衣服數件被事主扭入捕房捕頭令押候轉解公堂禀請訊辦 
[金陵官報]  
　　正月十四日隨辦商約前署廣東臬臺愓文駿辭保甲局徐辭同鄭觀察赴蕪湖勘廠地總查稽廣方言館兼廣西邊防偵探卽選道嚴開第叩謝請補阜甯縣劉德元叩謝准補飭知湖北知縣楊鼎福到湖北來上海機器局鄭孝胥辭赴蕪湖十五日厘捐局兼木厘局候補道穆禀知赴上河丈量木牌並辭赴蘇見撫憲請補鹽城縣張祖綸到巡檢杜源森奉揚州保甲局扎委分巡差卽許十六日知縣陳其璟由浙江採購桑秧回楊勳由籍起服回省朱錫甲禀謝管解書赴京蒙給獎超委一次卽選縣蘇晋湖北來十七日都統新湘等營陳基湘到委署淮中營遊擊吳克威謝委准補龍江關宣課大使黄炳綸叩謝奉藩司飭知赴任十八日知府何維楨謝委厘捐局提調知縣李瑞懋銷守提徐州府屬錢糧差陳文藻由上海公幹回 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十九年正月十一十二日京報全錄]  
　　宮門抄諭旨均已錄前○署四川總督岑奏爲遵旨辦理警務先設學堂並請特立警署警職暨酌擬試辦章程摺 
頭品頂戴署理四川總督廣東巡撫臣岑春煊跪奏爲遵旨辦理警務先於省城設立警務學堂酌擬試辦章程課程恭摺具陳仰祈聖鑒事竊臣電抄光緒二十八年九月十六日奉上諭前據袁世凱奏定警務章程於保衛地方一切甚屬妥善著各直省齊撫仿照直隷章程奏明辦理不准視爲緩圖因循不辦將此通諭知之欽此伏查東西各國之正齊畫一其丙治外交之絶無扞格齟齬之患者無一非警察之績有以防患於未然中國今日求善外交必先丙治求善丙治必先警察臣在山西巡撫在丙曾經试辦甫引其端未竟其緒故未奏明比來四川見其户口之稠伏莽之衆民教交涉之煩竊以舉辦警察尤爲刻不可緩之務到任以來日夜規畫期在速舉恭奉明諭何敢因循惟考東西各國其從事警察官吏固常卒業中學之人卽其警兵亦皆有六年小學之資格自又立警察之專門以教之蓋其責任至重其權限至嚴苟非深明其法義善正適足以殃民中國兵卒無讑已卽宫吏亦多不事學生平警察無憂槪乎無聞聚此等官吏兵卒而畀以實行警察之權是名爲託以治要實則速其擾亂現在京師及直隷均開立警察學堂蓋亦深防其弊臣謹師其意先於成都創立四川通省警察學堂挑選交武員弁年輕體壯粗通交理樸實耐勞者百五十名擇聘教習就四川民情之所能支而爲四川警察官之所必學者編緝課本不矜鉅愽简易速成三月卒業定於十一月初三日開學俟有可任職之人先行之省會如尙無窒碍而後寛籌欵項明年夏秋之際續選第二班學生更教以精深之法以期推廣於各府州縣至警察章程東西各國之所以精密皆由日積月累循序漸進斷非一蹴能幾而考日本其警察大體固己全國皆同至其細目則其� 
莊海道九州與其本州中央猶多互異蓋以警察章程必與其地民智民習之程度相應而後可期其相安而持久現在直隷章程尙未咨取前來一俟學堂卒業後更當叅酌情形因地制宜悉心妥議具奏抑臣更有請者查東西各國省分特立警署特定警官無不以警察爲治官之要政旣通行於全國則不能無統屬者以稽核之而任其職者亦不能不專定名稱俾得久於其事而卽以爲升轉中國創辦之初固借用交武員弁然其職任之久勤者不調劑則鼓勵無資調劑則不能久任皆圖借徑於警職安有專以研究其法之人况以中國之大待興警察之急欲求通行速舉而無統屬稽核之者亦恐終於因循或名立而實不至可否飭下政務處詳議於京師特立警務部於各省特立警署或如何附屬並特立警官等級職任之處伏候聖裁川省警察學堂章程課程另繕清單恭呈御覽所有川省遵旨辦理警務先設學堂並請特立警署警職各緣由理合恭摺具陳伏乞皇太后皇上聖鑒訓示謹奏奉硃批政務處核議具奏單二件併發欽此○謹將酌擬試辦警察學堂章程繕具清單恭呈御覽計開第一章宗旨一警察善政也意善而法不善則以殃民法善而行不善則以殃民立警務學堂所以教成警察官吏兵卒使通其意嫺其法以期能實施之於行而民不殃教者學者並宜勉宗此旨二警察官吏以樸實爲本義警察學堂爲官吏之基礎則必力務樸實屏絶一切官塲虚交粉飾之習三言警察完全學科必兼圖繪整比户口街道化騐檢害生查食物醫術診視暴病傳疫算術會計豫算决算工程開溝修路交法公牘簿籍表式武備抵禦强暴消防救火之學而後可備警察官吏之資格開創之際專師難求歲月亦緩故特緩此數者先就權限責任儀式規矩及調恊輿情檢查非違拘捕彊暴教遵一切罪人萬不可缺之要法要義聘請敎習悉心開教務求简易速成期以三月卒業時會旣迫故教者學者自非定日休息及病疾大故不可輟講輟學四第一次學期以光緒二十八年冬月朔日始以二十九年正月晦日止是日第一班學生二十九年八月更募第二班學生增教學科寛以六月卒業第一班學生服職調劑或有不職撤换者卽就二班學生選補第二章師範一警察官吏所以範圍衆庶而表式之者也警察教習尤官吏之表式尤宜躬崇樸實嚴絶官塲虚交粉飾之習以爲之率二教習於講學之外從學員弁可以隨時請益私室而不得瀆及官塲謮託之事三從學員弁不得於教習妄有毫髮餽遺有不肖餽遺者教習必嚴屏之亦不可赴從學員弁讌會從學員弁亦不得以讌會爲聯絡四當講時教習不得延賓拜客平時亦勿與官塲來往五教習非有疾病大故不得輟講當辍講日必先令監堂通告學者第三章來學規則　　　　　　　 
一從學者必選年四十以下二十以上交理粗通身體强健樸實耐勞不吸洋烟者交官佐貳雜職武官守備千把合格者並可選送以百五十名爲額二從學者務宜恪守教習之教研究所學力崇樸實不得復蹈官塲虚交粉飾之習三從學者不讑離堂遠近或疾風大雨非先日請假不得臨講借故不到非疾病大故不得請假請假非教習許可不得不到四從學者每日先講一時來堂講已去堂有不解悟者可以隨時請益私室但不得及官塲請託之事五學者事教習一切盡禮不可縱恣失敬學者相遇各宜交勉交敬切磋學問力戒官塲羣居狎謾苟且奔競之習員弁之間尤宜恊和勿存畛域六學者不得於教習妄有餽遺請讌之事學者相遇亦宜嚴戒應酬毋以學堂爲徴逐之媒介七在學者宜專心向學以待卒業甄别之後分任警職不得於學期之丙又復夤緣其他差委曠棄半途八在學者每人月給茶點錢一千五百交逢十由支發按人分給除副本外一切自備九警官以耐勞爲盡分學者每日來堂各宜步行習勞勿乘輿馬勿携僕從預植他警官之基礎十踓非講時教習如有特誡監堂傳請速卽到堂十一學者先講一時到堂止學者睡所宜肅宜靜十二來年正月二十日教授巡丁開始學者分隊教授以證所學得失淺深果適於用否十三學者回寓必將本日所講悉心温習以備異日講堂復問第四章分職師職教習一人官職總辦一人提調一人支發兼幹辦一人幹辦一人交牘兼監堂一人雜職支發處司事一人第五章教習權責一教習有督率進退甄别學生之權而任一切教牖之責二學程由教習審定简易速成之法而先商告總辦循序計時以施其教三教授時間每日以二小時至三小時爲限早晚由敎習先日表定監堂通告學者四凡教授有大事商總辦小事商提調製備器物告幹辦傳諭學者告監堂五敎習立學者勤怠表日記自彚差　等次移交總辦存查六教習每月終試騐就所講者發問十題題爲十分八十分以上爲溢額六十分以下爲不及額及六十分爲中額分别等次移交總辦存查第六章總辦權責一總辦有督檢學生功課勤怠率屬提調以下各員稽核學堂一切之權而任其責第七章提調權責一提調助辦分有其權而任其責二學堂大事禀商總辦小事提調自决之三凡教授上一切提調務與教習恊意而助其力之所不及四當講時提調必在堂五提調每日午前九時到堂午後五時去堂六月終提調督率支發委員决算本月出入用欵分類列表册報總辦七提調有商告教習進退學者之權八提調表式監堂並不得有受學者請託饋遺讌會之事第八章支發兼幹辦權責一支發幹辦委員禀承辦提調之命支發欵項製備器物而操核審遴選之權任浮濫窳　之責二分欵項爲照章臨時二種照章欵項自决之臨時欵項禀商提調而後支發之三教授上當用之物幹辦受教習之告幹辦之四二員必以一人常川住堂第九章監堂兼交牘權責一監堂有稽核學者敬恣勤怠之權而任其責凡學堂交牘往來溓受總辦提調指意起草上核督率書手　之二教習有告諭學者之事授意監堂而轉告之三教授上及核教習一切簿記表式監堂受教習指意刊日繕記而　管之此摺未畢 
 
