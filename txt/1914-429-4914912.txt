# 1914 - 429 - 4914912

 

Page 1

 
 
   
 
 

Page 2

 
 
時評 
[中外心理異點（冷）]  
　　歐戰旣起之後余徐察中外人心理之異點甚多兹特舉其最有憑據之數條証之 
其一爲中國人所希望之東亞和平以不投入戰事漩渦爲和平而日本人所唱之東亞和平以攻擊青島爲保護東亞和平此日本人之異於中國者也 
其二爲歐洲各國之宣告中立如有破壞其中立者則以兵力擁護之而中國之宣告中立據某當局宣言如有破壞我中立者决不以兵力抵禦俟戰事畢後請列强公斷之此中國人之異於歐洲各國者也 
和平歟中立歟眞義果安在歟仍不外强食弱肉而已矣名詞其借言也心理其力量也 
[命令]  
　　八月十二日大總策令蔣松林給予三等文虎章此令又令朱爾墀給予四等嘉禾章此令 
又令續據河南護軍使趙倜電陳連接各路報告及調查白狼斃命情形確係田作霖張敬堯及牛桂林劉寳善等各支隊先後在三山寨等處園剿白狼迭受重傷旋即斃命匪黨移屍掩匿石莊附近張治功適在該處搜剿查獲呈報等情查白狼旣係田作霖等擊傷斃命張治功於查獲呈報時並未詳實聲明迹近冒功本應按律究辦劉鎭華未經實查遽以轉報殊屬疎忽姑念劉鎭華張治功前在富水關太平溝等處剿匪甚力免其議處應將本月九日策令奬案一律撤銷至此案尤爲出力人員着趙倜確切查明呈請奬勵此令 
又令中將銜陸軍少將張敬堯陸軍中將劉鎭華前因剿匪不力曾經褫官現在匪首白狼業經圍剿殄除張敬堯劉鎭華均着開復原官此令 
又令任命丁效蘭爲陸軍第九混成旅旅長此令 
又令據開武將軍督理雲南軍務唐繼堯電稱探報亂黨孫文陳其美現於東京僞造紙幣五十萬元軍用票五十萬元派朱超鄧文暉韓恢龔鎭　季雨霖劉瑛携往上海分赴安徽江寗鎭江江西湖北等處運動軍除圖謀不軌請通令查緝等語前因上海等處查獲該亂黨僞造紙幣多種業經通令緝拿兹又遣派死黨携帶僞票分赴内地哄誘軍人希圖擾亂大局實屬怙惡不悛着各將軍巡按使都統及各統兵長官一體飭 
屬嚴行查緝並嚴拿亂黨朱超鄧文暉韓恢 
龔鎭鵬季雨霖劉瑛等務獲懲辦以肅法紀此令 
又令據靖武將軍督理湖南軍務兼署巡按使湯薌銘電稱此次郴縣兵變就興縣知事趙元錕聞警棄城先遁安仁縣知事羅正聲因警察拿獲匪探遽自驚懼逃逸以致地方擾亂甚至監犯破獄痞徒肆掠請予從嚴究辦至郴縣知事殷廷鶚據稱力抗亂匪身受重傷應俟查明再行詳報等語查縣知事躬膺民社平日已不能無故擅雛如遇事變猝生自應加意嚴防盡心截堵此次郴縣兵變永安縣知事趙元錕安仁縣知事羅正聲竟敢棄城先遁貽害地方殊堪痛恨旣據該將軍審訊明確趙元銀羅正聲著即按照軍律立行正法以昭炯戒其郴縣知事殷廷鶚雖稱抗匪受傷然於兵亂之先毫無覺察亦屬各有應得應即先行褫革由該將軍確切查明具復再行核辦交内務部陸軍部查照此令 
又令據廣西巡按使張鳴岐呈稱缷署柳城縣知事朱錫畛前在任内釋過案匪二十五名各匪獲釋後復入匪帮並有戴官保邱亞苟二名仍充帮内頭目各情當經密飭妥員前往澈查屬實懲戒等語地方官本有緝捕之責乃該知事竟於軍警各團解送訊辦之犯先後釋放至二十五名之多即無受賄確據似柴縱匪殃民已屬罪無可恕朱錫畛着交文官高等懲戒委員會從嚴議處用儆官邪所有被釋各匪有由該巡按使分飭道縣嚴拿務獲懲辦以靖地方此令 
[專電]  
　　北京電某美人力辨美國現因歐事忙碌異常又墨西哥憲政軍與現任總統葛藤未息决難增派艦隊東來向例泊於菲律濱之美艦隊每夏遠航至海參威歸至烟台演操今因戰起未歸集於上海遂至誤爲增派日前喧傳威海衞砲聲或即烟臺演操聲云云 
北京電近所組之保衞隊專駐交民巷保護使館並飭有外國領事地各處仿辦 
北京電大總統頃又發一令致各省將軍巡按使力勦士匪並安揷游民以維大局 
北京電白匪雖行勦滅而餘黨未盡統率處又提出辦法五條通電前敵各軍（一）搜捕餘匪（二）擇要駐兵以資鎭壓（三）派員安慰各處經匪擾害之地方（四）磋商酌奬勦匪出力人員 
雲南電唐將軍已與法署督各派員商定互相保衞地方之策人心大慰 
[歐洲戰電]  
　　其一（英文特約路透電） 
倫敦電里愛巨各炮臺現仍無損昨日之戰將以海萊恩（里愛巨之西北）大戰聞於世是役自朝至暮狄愛斯特海萊恩齊里克中間之地皆爲比軍廓清積屍遍野比軍左翼之一部分曾有摇動惟即經援助勢乃轉强海萊恩之勝得比國官報之確認德軍臨陣者死五分之三比軍死傷無多比軍奪獲安置汽車之快礮多尊（十三日） 
北京電法政府昨致文奥政府日奥國旣向塞國宣戰而爲歐洲之戎首且復無端向法挑釁德國先後向俄法宣戰俄國旣黨法而戰矣乃奥又干預戰事向俄宣戰據種種確實消息奥國曾派兵赴德國邊界情如直接恫嚇法國法政府因此不得不向奥國聲明法國將設法報答此項舉動及恫嚇也法政府因駐奥法國大使已離維也納駐法奥國大使已離巴黎故此文乃由英國外相交與駐英奥國茜 
大使（十四日） 
倫敦電據英倫銀行報告有預備金一千五百五十萬鎊公家存金八百萬鎊其他存金八千三百二十五萬鎊各項債票值金七千零七十五萬鎊其預備金佔債務百分之十七 
（十三日） 
其二（英文字林報專電） 
倫敦電軍報局宣稱大西洋現平安惟關於北海之安甯則因德人曾任意安置水雷目下該處正在進行極劇烈之海戰故海軍部不能擔保云（十二日） 
北京電駐京俄國代理公使今日照會中政府謂恰克圖會議定期九月六日舉行（十三日） 
其三（法文彚報電） 
巴黎電法軍在亞爾塞斯處大優勝地位已佔據莫士巨要隘並在亞爾克而扎寨保守（十二日） 
巴黎電聞德法兩軍現在龍韋龍古容及瑪維爾三處交戰（十二日） 
巴黎電德法兩軍目下惟由哨兵交戰軍險現狀仍無變動據法人之意法軍所佔地勢頗優（十二日） 
巴黎電里愛巨砲台仍然無恙各方面仍均極力保守（十二日） 
巴黎電荷蘭似已决議保護中立（十二日） 
其四（德文報專電） 
北京電據日本某報載稱維爾遜總統下令宣稱美國對於此次戰爭有特别之責任苟踐行之必能裨益全球且勸美人勿得輕舉妄動（十四日） 
北京電英文北京日報今日載有社論請英法俄三國日内將由海陸兩方面夾攻青島中國之中立恐將因陸地進兵而被破壞該報現望以優勢之軍進攻俾令守軍抵禦無益而損失可小云（十四日） 
其五（美文大陸報專電） 
香港電日本商船石哥古丸（譯音）今日不遵頒行之章程圖由鯉魚門入口防兵開砲兩次砲彈掠船首而過該船仍不停輪第三炮擊中中央船體大損且死一人當道派拖船一艘前往援救星期六日乘大英公司輪船西里亞號赴法及乘藍烟囱公司輪船台里瑪曲斯號赴西貢之法國豫備兵均經調回將赴天津（十三日） 
[公電]  
　　德京柏林中國留德學會公電各報館鑒學界均安留德學會 
要聞一 
[海戰傳疑記]  
　　英德兩國海軍北海大戰情形迄無確報日本各報兼有登載此項專電者而各持一説多所偏袒姑擇要譯錄於下虚實未敢定焉 
大阪朝日新聞七日鈕約電英國艦隊已逐德國艦隊向荷蘭海濱退走海軍部宣稱德國艦隊已驅出英國東海濱外航路可以無礙英德艦隊自五日起接續交戰泰姆士河流域及赫爾之間皆聞砲聲隆隆不絶某漁艇曾親見五日戰情德國巡洋艦一艘爲英國艦隊所擊業已起火 
 
 

Page 3

 
 
大阪日報載五日倫敦電英德艦隊大戰北海之情形尙無確報有人曾見德國大兵艦一艘狀若受傷爲另一兵艦拖之向德國海濱進發按據國民報消息英國艦隊計兵艦五十餘艘四日夜半出現北海即列陣向德國艦隊開炮轟擊聞德國巡哨船一艘中彈沉没六日聖彼德堡電波羅的海之德國艦隊時時向海濱俄兵轟擊聞德艦擬於沿海安置水雷一萬枚 
六日東京電此間接有消息本月五日英德艦隊在北海大戰英艦隊稍受損傷英艦隊似先曾分開德艦隊於前一日由基爾開足速率駛出乘英艦隊未及集合時攻之英艦隊因勢力分散故頗失利 
日本日報發出傳單如下日本可靠之界接有消息謂四日之夜英國愛的美敦書滿限數小時後德國魚雷艇在赫姆白河口斯本海特外海猛攻英艦隊英艦隊大受挫衂沉奪雷諾特式戰艦四艘旗艦亦在其内且有數艘受傷甚重德國沉魚雷艇數艘又巡洋艦一艘失其戰鬥力 
又據日本公報載稱今日外間盛傳英國超等奪雷諾特式戰艦三艘旗艦亦在其内又尋常奪雷諾特式戰艦一艘觸水雷而沉此外受重傷之艦尙有七八艘又謂斯本海特海面之水雷乃由德船於英國愛的美敦書時限未滿之前所置者英艦隊下椗該處以待消息忽觸浮水雷乃遭此厄按此信用德人一方面傳出本報（公報自謂（曾向各要津探聞知英國大使署及日本海軍當當道無一曾得此項消息者彼等且絶對不信此説 
字林報云據東京外交部得有比京最近消息稱八月三號英國派兵士十萬人向比國安特威出發協助比軍保守中立軍力如不甚厚英國政府隨時均可增派聞已備有陸軍五隊聽候調遣比京拍拉塞爾不甚堅固比國擬即遷都安特威東京又得一報告云德國軍艦曾在朝鮮灣一帶遊弋　有親見之者或云乃爲追捕日本某船而來或故出其恐嚇手段亦未可知日本海軍提督已發令通告各艦頂爲防備東京某報載稱八月五號英德艦隊交戰於北海之間英軍確係失利推其原因蓋英艦分作數隊軍力較微正在設法召集合力共攻之際德艦突由奇爾（德之海軍根據地）兼程而出故兩軍相遇英艦倉猝之際應付之力實有不及也 
[青島現狀談二]  
　　大陸報云美國郵船名漢那墨土者本隸葛士郵船公司前被德人拘留青島現已駛回上海惟該船船主英人名聯諾克士者已渺無蹤跡探聞其他船員屬英籍者與該船主均被拘留先是該郵船爲開灤礦務公司僱用運煤直至六月底僱用合同期滿之後始改航青島海參威之間專運牲口以及雜貨七月三十一日夜間該船駛出青島約行數里時遇一德國砲船破浪而來逼令停輪德人即行登船檢查一切並令船主停泊一夜船主云載運牲口不能久延無已不如駛回青島之爲愈也後果當夜轉輪回港翌日德人告船主云青島現在禁止食物出口該船擬將山東牲畜六百口運往海參威有違例禁碍難照准是時船主及葛士郵船公司青島支店實在無可如何遂將此項情形電告上海總公司及總公司經理葛士赶到青島時該郵船所載各貨已爲德人取去據言德人已允戰事結局之後照貨償價或提前償還亦未可知惟運載牲口一業該郵船萬難繼續進行據葛士言近來僑居青島者紛紛思離該郵船卽作運送此項搭客之用亦無不可最後德人又宣言青島港外現有種種埋伏以備一戰斷難容英人船主進出自由備知底藴倘郵船欲在青島往來必須德人駕駛方得出入自如云葛士得此消息只得俛首相從故該郵船船主及英人船員三人均令登岸由駐青島美國領事署加意保護一面由德人將該郵船載運搭客先赴烟台後抵上海 
[戰事拾零]  
　　大陸報云據大阪日報稱得紐約最近消息德皇下愛的美敦書與意大利時内曾宣言意國如不協助德奥當即相見於戰場之間意國首相以擬守中立一語爲答一請德國飭令德艦居邦及伯勒士婁兩艘現泊意境墨士拿者缷去軍裝或於二十四點鐘之内行駛出境按該兩艦卽係前日訛傳爲法國所獲者意國首相旣作此種答復則意大利脱離三同盟國之關係不言而喻矣 
大陸報云本報天津訪員昨日來電謂據官場告示宣稱由天津至上海及香港之海路可通英船電中又謂此間測度英國艦隊或已圍困德國巡洋艦或已將德艦逐離青島云 
本埠某日文報昨日載有東京專電謂日本忙碌備戰方豫備向美國宣戰云 
[壁外風聞（八月十一日）（遠生）]  
　　史稱秦楚之戰諸侯皆作壁上觀若吾曹今日乃是壁外風聞耳 
北京亦與上海一律所得消息以得自路透電者爲大部分德華電則寥寥數條蓋以今日電信機關實在英人之手而協約國之交通便利乃遠倍於同盟國此外則有日本人機關之東京電報如八月九日電倫敦現流傳奥國皇帝駕崩之説十日電稱德國皇儲負重傷又稱阿爾撒斯州尼爾厚仍地方被法軍包圍攻擊德軍傷斃約三萬餘名諸如此類日必有之似吾人會日在壁外所得風聞之消息其通信之性質上自多協約國（英俄法）之言論也 
以此究竟之眞相今日吾人乃莫得而聞吾國之駐外各使亦日有數起之電（吾所專電於本報署爲公報者皆是也然　某報告能滿足吾人之奢望固亦甚難以是吾人乃不得不憑藉他人一方之耳目以爲耳目時至今日乃覺以中國之大在外國無一獨立通信之機關之爲可危而交通權方論權其爲効力固至偉也 
此次英之加入其大半原因由於德國之侵及比利時之中立與其歷史上之政略相衝突觀於愛斯葵斯（英國總理（及葛雷英外交大臣）兩氏在國民議院屢次所反覆者自明大抵里愛巨（即列耳比國要塞）之戰德曾敗於比國至於今日已爲確耗蓋不特路透電所稱如此即吾之公報亦具有此項消息也外電至稱德之死者至二萬人以上然至昨晚則另具有一方面者之消息謂德敗仗後復又轉戰力攻遂取里愛巨而據有之又稱德兵已入俄境凡此皆外電所未載而吾人之述之者非謂即得其相乃以表明今日關於戰局消息之不易信也 
青島方面形勢之岌岌近數日内殆已爲公然之事實（一）英法艦隊自香港向北方出發（二）日本艦隊已游弋於黄海一帶（三）據確實消息於東方商務利害關係最重之某國外交大臣已表示意思謂中國各通商口岸當無可慮惟青島孫屬軍港於往來有碍難保無虞云云又據此間德人聲稱謂青島並非德所注重此時自未能以主要兵力兼顧之而在協約國方面論之藉此能破毁德國在於遠東之一大根據地而减少其戰鬥力之一大部又未始非一大利也中國今日唯一政策在以實力厲行中立使列國無可藉口之資今中央旣已特設中立事務處矣各地方之於此項交涉辦有成績者如重慶南京之於德艦皆調停或拆缷皆斑斑可考者也然此間之日本人則多以恐我實力不能維持爲言順天時報八月十日之時評其代表者也兹轉錄如下 
近日奥塞戰雲連及全歐演成最激烈之慘劇誠爲世界人民之不幸東亞人士深顧歐洲戰禍限於一隅能無波及則固爲東亞人民之幸福也是以民國政府於日前有宣布中立之條文發表焉 
然而實行中立要以武力爲有嚴守之基非徒以一紙空文盡宣布之手續而已關於此種問題本報所深切而頌祝之者至矣乃觀近來某報所載之事實如某將軍之扣留德艦武裝洵爲民國能守中立之實除曁見三國抗議以德國僱用華人從事防範遂視中國爲違犯中立而起交涉矣吾於此實不能不爲中國之中立而抱隱憂也 
嗚呼中國當今日財政窘困軍實凋敝之秋豈能有違犯中立之舉動而故爲挑起釁端以破壞東亞之和平者哉然强隣之以非理侵犯我國之中立者我無武力以抵禦之致轉蒙違犯中立行爲之責言然則中立云者實非可以口舌言之也試問中國果有可恃以中立者者乎袞袞諸公其再思之 
吾國政府之向日美兩國提議限制戰爭範圍也（具見前函）在今日已絶對歸於水泡蓋美國方面旣無確復而日本方面復以英日同盟云云爲詞也 
[財部電促各省趕辦公債]  
　　財政部辦理六釐内圖公債鋭意進行昨十二號連致三電通告各省詳言辦法備述利益爲彚誌以詔國人 
其一各省將軍巡按使財政廳長各都統財政分廳長川邊財政分廳長鈞鑒内國公債條例及局章已公布并由部分别知照現在京師業已開辦各省自應一律舉辦以期普及希即依據條例局章各照本省情形妥擬勸募辦法尅日電部覈定施行無任盻禱財政部文一印其二各省將軍巡按使財政廳長都統財政分廳長川邊財政分廳長均鑒文一電計逹此次内國公債在京由公債局經理並委託各銀行號商代募各省應責成各該財政廳經理除有銀行地方委託代收外其無銀行地方可由該廳長選擇殷實商號或可靠機關訂定辦法代爲收售仍將該商號機關開列送部備案並可由該廳刋印三聯實收塡發應募人收執俟僨票到日再行換領以期簡當財政部文二印 
其三各省將軍巡按使財政廳長各都統財政分廳長川邊財政分廳長鑒文二電計達内國公債各國通行爲調劑内國金融發達人民生計最要關鍵如英國爲經濟充足之國而各種公債證劵流通市場最夥其國屬儲蓄之豐銀行信用之堅國民取携之便爲環球冠識者咸謂内國公債之力正宜取以爲法惟是我國風氣未開民情閡隔將欲推行盡利必先解釋詳明俾我國民咸曉然於公債一端間接則爲國家財源之大宗直接則爲民間儲蓄之根本苟川流不息周而復始則國無匱乏民不貧窮顧其能否暢行純以信用爲斷而信用所系尤在經理得宜此次設立公債局一切章制手續均承大總統苦心孤詣殫精竭思親自手裁一以信用爲主所舉董事均爲素有聲望之人尤以中外合辦參用洋員爲力求徵信之確據對於發行債票並取各國包賣辦法以收提綱挈領之功對於經售債票人員則優給用金以收羣策羣力之效至如稽查一切帳目檢驗各行存欵均係聯絡華洋各銀行及資本家公同籌劃而後見諸施行此又確有明證者也至公債利益約有數端即就民生而論人民購買公債旣由國家撥欵專儲本息無虞稍欠且堅以中外之耳目以厚國力之擔保尤爲措諸萬全其利一人民恒産必自儲蓄始購買公債即爲儲蓄最穩最便之方平時旣優獲息金且分期購取專欵歸還化散爲整暗中獲益尤鉅其利二應交一切租税均得以債票抵納公私周轉綦便可免臨時籌撥現欵之煩其利三購債無須足欵而償本則以足欵計算例如此次募欵每百元祗須交納九四而到期即以百元發還無論社會何種債權均無此優渥其利四債票例准轉賣個人需要槪可隨時活動而市面多此一種流行買劵商業收效尤在無形其利五總之此次辦法固爲便國尤在利民國與民互相維持端賴此舉斯意當人民所共喻以上各節希卽督飭所風邀同商會及鄉耆人等詳爲解説示諭周知務使民間一律體會踴躍應募是所至望希將勸辦情形隨時電告本部核呈財政部文三印 
[内務部變通試驗新省知事之呈准]  
　　内務部以新疆咨送試驗人員在京候試情形困難現已變通由部試騐請准予分發並將各該員擬取等第名次缮單請總統核示遵行已於八月七日奉批照准呈文云爲新疆咨送試驗人員在京候試情形困難變通由部試騐擬請准予分發仰祈鑒核事准新疆巡按使咨送新疆現任知事陳繼善等八員赴部報到應第三届知事試驗據該員等禀稱竊繼善等蒙巡按使咨送試驗彼時以爲試期在於六月計算試畢回新約在七八月由俄道遄行西伯利亞本年九月卽可返新遂致衣裝旅費俱未多備不意到京後始知三届試期展至九月若俟試畢當在十月其時冰雪載途由宰桑淖爾直抵貝加爾湖其間迢迢七千里必然凍涸輪舶不可通行若挨站乘坐氷船其土人不通華語繼善等不諳俄文必致食宿無方困難萬狀須明年五月氷雪銷融方能返新遥遥一載旅費實難籌措請按照新章回新應試等因本部查新疆知事試騐前經呈明由該省舉行考試奉准咨行在案該員等時已啟程到京未便令其折回應試而第三届試期舉行展至九月又爲該員等在新時所不及知若令其在京候試將來試畢回新天氣漸寒取道俄國道途梗塞尤爲困苦誠有如該員等禀中所云者復查新疆知事試騐旣准由該省舉行考試原以新省道途窵遠特於知事試驗條例外别定變通辦法以體恤邊遠这人是凡在新報考之各知事已無不同邀擾遇而該員等以送考在前業經到京轉令守候考期致年内不能遄返揆諸情理似覺向隅當於七月二十九日傳集該八員到部由本部次長沈銘昌洋加口試並於七月三十一日在部面試地方策問及草擬公牘一場分别擬取甲等一員乙等六員丙等一員查該巡按使原咨稱取錄人員即請由部薦請任命現在知事分别實授試署辦法自應俟分發到省後仍由該巡按使查核另行呈明辦理應請將取列甲乙等人員按照知事任用條例分發新疆任用其取列丙等人員照章應送地方行政講習所肄習惟新疆地居偏遠與各省情形不同擬請將該員飭其回新學習俾於該省風習易爲熟悉仍比照行政講習所章程俟學習一年半期滿後再由該省巡按使察看能否稱職加具考語分别呈准任用以示區别而昭愼重所有新疆咨送試騐人員由部變通辦理緣由是否有當理合呈明並將各該員擬取等名次繕具清單謹乞大總統鑒核謹呈 
[南京快信]  
　　財政部已派王得庚南下調查蘇皖各省落地税實情并籌議進行辦法 
財政部電飭造幣廠趕鑄銀元以維面市 
政府擬破除銷鹽引岸問題特電各省巡按徵集竟見 
韓巡按嚴飭各縣嗣後民刑訴訟隨到隨審詳愼核判倘仍積壓立予撤懲 
昨鎭江同泰小輪開駛仙女廟汽管炸裂幸未傷人 
雜評一 
[今日之戰報（無名）]  
　　今日之戰報甚寂所發布者祗如昨狀而已豈大戰將至如萬木無聲之待雨來耶抑别有他故而軍副之秘密不輕發表也更有我人所急欲知之者英德宣戰旣久而大海戰之消息至今未有確實之宣布雖以靈敏之路透電亦尙缺如也東亞之時局日在恐慌之中其結果究在何點也日美之交涉雖駐京美使署旣已否認而日本報何尙言之鑿鑿也此皆我人所懷疑而莫决者也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[紀隴海鐵路（二）岐逸]  
　　歐洲戰事發生以來各方面均受極大影響而已訂借欵承造之鐵路尤有停止之槪隴海鐵路現集全力於江蘇方面蓋西北路工程一因狼匪蹂躪地方秩序尙未完全恢復二因測勘爲艱經濟上尤不相宜遂改注力於東路冀有效果當新任總工程師薛馬氏就職時估核銀公司已繳之欵與所辦成績頗有不符因要求政府交出挪用之欵核其相符然後繼續與辦督辦施君已决意赴歐與銀公司直接交涉行期有日矣而戰事忽波及於永久中立之比乃不能成行路上人員多英法比三國近已全數告假返國加入兵役故隴海鐵路一時有休止之勢今略誌其東路工程及西北路之槪况蓋皆其所預定而間有已經實行者 
東路分二大段以江蘇徐州爲樞紐上接膠濟京奉京張下能津浦滬寗湘甯等幹線在經濟上最爲便宜其向極東一叚因出海終站未定尙未施工其向西即由徐州至開封一段近已測勘完畢工程分五段第一段駐開封長八十基羅邁當分四十小段置段長一人管工四人第二段駐歸德府第三段駐碭山縣第四段駐郝家集第五段駐徐州各長二十基羅邁當各分三小段置管工三人開徐一段共長三百二十基羅邁當約華里六百里 
西路總管原駐洛陽現改駐西安以圖便利西路測量團長錫氏與總管同籍所測定諸綫已不適用頗費周折也其第一段工程僅修改洛潼鐵路數小橋火車可以通行至澠池其西頭至觀音堂一段雖士工已畢而無力置軌尙未通車設由河南可達觀音堂則凡入陜境者可省一日之程現潼關至陜州已有小火輪航行矣 
隴海前途固極有望惟值此東路開工之時忽遭歐洲戰事使蘇汴二省之生計受大打擊殊可嘆息也 
[戰期中之中國債務]  
　　緩付短期外債通告近數月來政府各項短期外債有本利到期者無不竭力籌措或撥還少數或酌付利息以維持信用自歐洲戰事發生後影響所及金融機關頓形阻滯昨財政部已正式具咨由外交部通告駐京各國公使請將各項短期債款暫緩付給其文如下（上略）歐洲各國戰事忽起交通阻滯滙兑不通金融機關皆經停止所有應付各銀行洋行公司船廠債欵或已定有還期或係甫商辦法當此金融緊迫之際萬難如期應付此非中國有意失信實係意外之變應請分别轉知各銀行洋行公司船廠凡與中國政府有短期債務關係者所有欠付債欵均暫從緩一俟歐洲大局漸定金融數活自必設法籌遭以全信用云云 
内國公債局開幕紀此次政府發行六釐内國公債特於西堂子胡同税務學堂爲辦公地址於昨日十日）正式成立按該局章程派董事十六人華洋人員參用又總理一人協理四人均照章推選現聞該局已推定梁士詒爲總理安格聯税務司薩福懋李湛陽及洋員某君四人爲協理其董事各員則已由總統核准計開財政部張壽齡交通部葉恭綽中國銀行薩福楙交通銀行梁士詒税務司安格聯包羅中法銀行賽利爾保商銀行涂恩華商殷實銀錢行號李湛陽范元澍尙有六缺須待購票最多者之補入按該局章程第二條之組織其總理卽就董事中推選云 
[對於中立問題之進行手續]  
　　專設機關政府因籌備中立事宜聚集與中立有關係各部（陸軍海軍參謀外交交通等五部）設立專有機關已誌前報兹聞此等機關即設在政事堂中之某室有關係諸部之總長每日必到一次各部均派二員輪流辦事每日上午九鐘爲會議時間外間所傳外交參事新派南京交涉員陳懋鼎留京襄辦中立之説不爲無因政府以該員熟於外交際此交涉多事時間擬暫時留辦外交惟襄辦中立之説尙無明白表示外間所傳或原於此另函云中立事務極爲紛繁不可不設事辦此事之機關政府决定在政事堂附設中立事務室而該室之人員已由徐國務卿呈准總統由海軍陸軍參謀外交交通五部各派員二人由政事堂指派四人以爲該中立事務室辦公人員至於該室之事務處理由國務卿主之以外交總長副之昨日（十日已諭飭各部即日選派人員到室辦事並通諭各機關此後凡關於中立文件一律投呈該室云專員輪值現因歐洲戰端開始政府籌辦中立極爲認眞日昨税務處特飭各司員凡關於中立事項均當從速辦理云容稍緩並擬派專員輪流常川駐處每日自上午九點鐘起至下午十點鐘止襄理公務星期日仍照常輪值不得休假聞已派定提調曾述棨陳鑾總辦宋壽徵張錦帮辦王暢祖梁敦敎等六人常川駐處辦事 
解釋文告自歐洲戰事發生後我國嚴守中立深恐無知匪徒造謡生事已經地方各官廳再三出示禁止兹復接到步軍統領衙門解釋中立條規文告一則其文云日前本衙門已將局外中立條規會同順天府警察廳出示曉諭奈我們國民程度不齊那些無知匪徒就許藉着歐洲戰事造謡生事今又將局外中立意思詳細解釋出來使大家知道歐洲奥塞兩國打仗英法俄德比等國因之動兵這是我們友邦不幸的事我國跟各國均係友邦交情是最親最厚的此次歐洲交戰與我國毫不相干我政府怕失了彼此和氣已將局外中立條規宣布出來敎我們人民恪守惟　局外中立的意思人民或有不曉得的按各國通例交戰議的兵隊在中立國的界内不能打仗亦不能帶著兵隊經過交戰國兵船在立國海面上亦不能開戰也不能在海口停泊亟中立國也不能認交戰國招兵中立國内人民也不許私到交戰國去當兵更不得接濟交戰國的槍械糧餉以上各項事情都是中立國所不准的這就是局外中立大槪的規矩今各國旣跟我們有交情我國對於各國無論何項人民皆當格外看待即如各國使館及敎堂商民財産我們均是應當保護的倘有無知匪徒造謡生事地方官一定拿辦我們國民不必疑慮總要安分各謀生業恪守條規我們國家對待交戰國的交情就算完全嗷再説各國在京的銀行資本最富决不能因在歐洲打仗失了銀行的信用至中國交通兩銀行都是我們中國設立的營業向來信實可靠新近又在天津造幣廠鑄了中國銀元九百多萬元不日就到京啦市面足可周轉萬别自己驚擾自相搗亂失了自家商業牽動市面我們大家可就吃虧了此示 
[歐戰聲中之北京觀]  
　　答復比使奥塞失和後英德相繼開戰惟義國係嚴守中立均由各該國政府電知駐京公使照會我政府在案兹駐京比國艾公使致照會於我外交部略稱爲照會事接到本國外務部總長電稱本月五日德國軍隊進佔本國邊境該舉動實係違背德國其向來保護本國中立之約對此舉動本國政府决定用軍力敵抗德國先鋒軍隊相應照會貴總長查照可也須至照會者當由我外交部覆致照會於該公使略謂爲照覆事八月六日接准照稱德國軍隊進佔本國邊境該舉動實背德國向來保護本國中立之約對此舉動本國政府决定用軍力抵抗德國先鋒等語本總長業已閲悉相應照覆貴署公使查照可也須至照會者沈使電告奥國外部日前通告我國駐奥沈公使内稱駐俄京之奥匈大使受奥匈政府之命知照俄政府謂奥匈帝國與塞爾維亞之衝突情形同弱國態度（原文詞意不明）且與德國　釁見於事實德俄因此處于决戰之地位奥匈與俄自亦處於决戰地位本外部特將前列情形通告貴使館並聲明交戰時奥匈帝國悉守一一七年十月八日海牙公約及一一○九年二月念六日倫敦公布之條件惟須互相遵守應請貴公使迅速轉達貴國政府云云聞沈公使已電告政府矣 
官府闢謡近日步軍統領衙門順天府警察廳恐京城地面謡言衆多特爲拔本清源之計無論荼樓酒肆切不許妄談中外國事以靖人心兹將告示誌之於後爲會同出示曉諭事照得現因歐洲奥塞開戰我大總統以與各交戰國和好無間特明發申令宣布恪守局外中立并將中立條規公布曉諭凡我國民均應遵守無違照常安堵深恐商民未能周知匪徒藉端造謡淆惑聽聞希圖擾亂關係甚鉅除飭派軍警嚴密巡查彈壓外爲此會同示仰軍民人等一體知悉務當各安營業照常生理愼勿輕信浮言自取咎戻倘有在茶樓酒肆旅館店舖及公共地方妄談中外國是者杯弓市虎互相傳訛摇惑人心妨碍治安定必立卽拿究重辦决不稍貸除將中立條規印刷張貼外仰各凛遵母違切切特示云云又爲奉天張師長與某國武官衝突消息出示云爲剴切曉論事接率航率辦事處　傳近聞市面喧傳奉天張帥長作霖與某國武官有衝突情事往返確切電查實無其事著即出示嚴禁等因爲此示仰軍民人等一體知悉務當各安生業不得輕信謡傳致滋驚擾倘有匪徒再敢造謡生事立卽拿解本衙門定行從重懲辦决不姑寛各宜凛遵勿違切切特示 
參院開會參政院因署熱休會本定期四星期現在尙未届滿刻總統以當此外交多事之時該院代行立法院職權即係全國人民代表機關自應卽日開會以重職務昨已面商副總統擬提前一星期開會聞副總統業已承認已定期今明日通函各參政卽日召集開會探得日來政府提交該院通過之案已有多起矣 
官商握手日前（九號）午間十二時商界在織雲公所爲酬答内務總長之歡宴特開午餐會届時到會者甚衆兹誌其歡迎詞如左今日我商界歡迎内務府諸公内務總長財政總長農商總長步軍統領順天府尹警察監曁各部署員司紳界諸位先生荷蒙光臨榮幸之至前蒙内務總長飫以盛饌娱以電影並遠徵博引錫以敎言開明商界之知識仰見我内務總長略分言情爲人民謀韋福欽佩之誠有加無已近讀市政通告益曉然於循序漸進因民之所利而利之使閭閻咸臻富庶轉移於不知不覺之中從此不動聲色措斯民於磐石之安雖古大賢之謀國何以加兹商界銘感洗爵歡迎代表衆商敬上一觴幸乞澄察采納（按是日内務府諸公到者爲世太保倫貝子紹越子君等（ 
[膠州報宣布青島狀况]  
　　八月七號膠州報發布通啟云近聞中國内地謡言甚多有謂青島婦孺皆逃糧價陡漲者其實皆屬不確兹將實在情形錄之如下 
（一）婦孺逃走并無其事其離青者皆係他處來此避暑之西人因忽聞戰事未免驚慌且慮及個人各處商務財産不得不即日回家料理以故相率離埠此實有之然亦非人人如此至於向居本處之西人無分德英法美均照常辦事婦孺亦未遷避督署祇令俄人離境乃因德人在哈爾濱曾爲俄人驅逐之故 
（一）糧價一節始而確係飛漲實因貪商故意擡價以致居民大受影響幾乎牽動全局後經督署商會出而維持各價已見減平輪船火車照常來往各處各種食物亦源源而來絶無缺乏之虞因此全埠紳商亦漸知青島無危險矣 
（一）戰報宣布德人預備一切用人甚多一時招雇不及遂令市井閒人充當小工而愚人無知謂德人捉拿苦力因之市面頗爲驚慌旋經本埠紳商向督署商改辦法現已議定招把頭雇小工把頭每名每日兩圓五角小工每名每日五角一律開發現錢故近日市面頗覺鎭靜 
（一）督署已屢向中國紳商聲明雖不能保青島萬無戰無然至消息漸緊之時督署定必多備車船保護紳商出境决無危險之可慮故全埠紳商現皆照常安居矣 
[歐戰與哈爾濱]  
　　遠東報云英國停泊威海衞之艦隊現已開往香港保護英商 
駐哈日本總領事尙未奉政府何等之命令故對於此次戰事之如何方針難以得知然據日本内閣會議之結果觀之英國旣已宣戰日本應代保護其東方之商艦並監查中國之中立舉動决不能令遠東發生他故云 
本埠得有消息京漢鐵路之工師人等多係法人今因法國徽兵法人中應入伍者甚多故皆歸國本埠自德俄宣戰後按諸戰時國　公法凡在交戰國住在之商人均須回國昨有德商三人擬在傳家甸某旅館借住該館主以傳家甸毗連租界不肯容留以故核德人尙未起行 
本埠金價向以魯布兑換每錢價格在四元五角左右刻因歐洲風雲變幻金價暴增至五元一角近日盛傳俄人在哈埠有實行二次徵兵之事兹據俄人言此事毫無影響 
駐哈德國領事甘次氏原宦禮拜六日離哈曾誌前報兹聞該領事以戰局已開未便久延已於禮拜二日將領署房屋物件交與華官照管偕同該國商人多名搭乘晚車前往奉省交涉界當赴車站送行 
俄奥刻亦已宣戰本埠奥領事及奥人業由鐵路公司限定在八月一號以前出境 
[遠東俄人之運兵忙]  
　　自俄政府調駐遠東軍隊之電報發出後遠東之俄兵紛紛運回本國兹查由本初一至初四共由昻昻溪站經過之俄兵已達二百餘瓦罐車每車載兵三十名共計俄兵約六千餘名近日仍晝夜不歇頗形忙碌 
由哈爾濱至滿洲里沿線各站以富拉爾基爲要點故該站常駐俄兵二三千名近忽奉俄皇電令調回本國該兵於回國以前放假休息一日該兵均各購酒數瓶在營痛飲次日即搭車而去 
自奥塞兩國戰耗傳來居留北滿及哈埠之俄人凡有眷屬者紛紛携之回國據滿洲里來函云數日内由該站經過之俄婦女不下千餘名 
歐洲戰局除俄德而外英法亦已加入故俄人除將哈埠及北滿各站儲存之糧由火車運回本國外並擬派俄人四出收買大小鈴鐺麥等糧以供軍需 
北滿俄車所需之燃料向來隨運隨用並未儲存近自奥塞戰雲發生俄人加入戰局後各站特添專車由各處搬運木柈煤炭等堆積各站外並擬將去歲在北滿沿線備修之煤窖一百五十二個全行挖開預備急需 
[歐戰聲中之鄂事紀]  
　　宜沙市面近况湖北宜昌沙市二埠自聞歐戰以後地方謡言大起市面異常恐慌一般痞匪乘間訛傳希圖擾亂市面各國自保兵艦均已開去各洋行西人之有從軍資格者亦應召向領署簽名回國致凡業洋行生意之華人亦多辭歇與各帮商人同一恐慌又外商勢力在宜沙以金融爲最大其洋貨物品不及漢口銷場之大其收入亦以絲棉牛皮爲大宗自經銀行停兑以後金融不通絲棉皮各行相繼閉歇至錢莊情形無異漢口皆露恐慌之狀惟鹽商布商受影響甚少漢口錢莊倒塌漢口錢莊向賴外國銀行放欵以資流通近日各銀行均收欵不放商務停滯各存欵者紛紛提取扯移不動各莊皆有危象日昨租界之合豐慶裕二莊　首先倒閉華界之同春恒裕福裕祥三莊繼之聞以同春倒欠爲最多其東夥皆逃走不知所之現吕巡按爲維持市面計除請截留鄂省解欵交中國銀行放出以資救濟外並電財政部請飭鄂造幣分廠暫緩減鑄銅元以備擠兑官錢票風潮發生時有所維持漢口俄領北上駐漢俄總領事敖康夫昨奉該國駐京公使馬耳特電令着即往京磋商要公當於十號乘京漢快車赴京並照會交涉員所有交涉事件請與副領事接洽有謂該領並須赴哈爾濱一行以應遠東總督之諮詢者返漢之期不能預定奥商返國從軍奥大利留漢僑民大都帮傭於他國洋行及受雇於鄂政府擔任技師等職業獨立貿易者僅漢陽和順蛋廠漢口某裝燈公司而已近因祖國戰事紛紛旋歸從軍聞和順蛋廠已關門上鎖買辦等華人一槪歇業其他解傭辭雇者更不待贅言矣 
余慈舫之被逮前鄂省大漢報編緝余慈舫隸籍江西於大漢報未封禁以前即已辭館回籍兹於日前由贛來漢住贛省民國銀行分行内籌辦江西水災振捐事宜乃偵探以其前厠身國民黨於其行動極爲注意昨竟以某項嫌疑照由英領事簽字在贛省分銀行内捕去解押武昌軍法處提訊兩次毫無供證刻贛省籌振公所接電已遴派代表周馮兩君來漢營救矣 
湘煤船之藏械連日武漢地面又有警耗故軍警戒嚴甚爲嚴緊九號下午有湖南大炭船一隻滿載煤炭停泊鮎魚滚内適將軍署調查張英傑經此見船中人不類炭商形跡可疑遂向盤詰因言語支吾立報請該也警署協助搜查於二層艙下抄獲新快鎗數十件當將二船之人八名一併拘交軍法慮訊究 
[歐戰聲中之蘇州]  
　　官紳之集議蘇常道尹殷君以歐洲戰爭中國政府業已宣布局外中立自應嚴切遵守惟近日蘇地謡言蠭起有黨人圖謀不軌之説亟應嚴加防範以維治安特於昨日偕同警廳孫廳長吳縣孫知事及第二師朱師長等赴商會邀集蘇城各士紳及商董等將奉頒中立條例逐一宣布並會議推持 
 
 

Page 7

 
 
地方秩序辦　聞議定責成軍警嚴密梭巡認眞防範並於各要隘隨時認眞檢　所有各城門均於晚十句半鐘即須關閉非有命令不得擅關凡晚間行人均須持燈其各國敎堂及僑居商民人　尤應責成軍警照約加意保護勿啓意外交涉凡外國人出入携帶物品亦應檢查各　館應責成巡警隨時檢查如有事故各　警應立刻出隊各警崗位不得紊亂云云議畢即今　各軍警一體遵照 
商市之狀况蘇市前因歐洲戰事發生銀根驟緊洋價張至七錢一分八釐二毫半北洋龍貼須三兩金價漲至六十三換洋貨亦即漲價米價本因天旱漲價之時雖得雨亦不跌近日市面則已漸鬆洋價落至七錢另四釐北洋龍貼跌至五錢金子亦落至五十七　半米價亦鬆惟洋貨價未落蘇經蘇綸絲紗兩廠目下雖不停工然出貨停滯損失甚鉅聞絲廠須虧折十萬左右目下但聽滬上押欵之信倘押欵可做則不致停工矣 
[浙省工商界之戰事影響]  
　　提倡工業屈巡按使鑒於近日歐洲戰事激烈所有舶來品異常昻貴亟應乘此時機振興土貨以塞漏巵昨特通飭各縣知事文云案照先民利用端賴製造方今世界進化科學日昌外貨流行國貨日少非改良工産品無以供社會之需要爲商業之競爭而改良製浩不外推陳於土物競新於各品必使熟貨無資於外人生貨並植於本省庶足恢工巧作業之圖合變通趨時之旨浙省土沃民秀絲茶出品而外凡皮革竹木鐵治諸業不乏著名之製造物通志所載各縣有名出品其古有而今已無者如剡溪之籐紙越中之柴窰磁器括州之哥窰磁器等原有而今尙有者如杭之摺揲扇及綢緞處州之靛青及雕刻凍石龍泉之寳劒吳興之　毫羽扇台州之絹及竹器寗波之蓆及描金漆器嘉興之銅器温州之皮製器物等此其犖犖大者皆切於民生日用而紙貨窰器靛青三種其利已爲外人所奪尤當急起挽回况手工製紙已有新機靛粉靛油亦有新法他省之仿造古式新式窰器亦著聲譽果能參考故製斟酌等時宜组織公司合力興辦期以物美價廉行銷自然廣遠其他成本較輕之物若扇蓆漆器等並可採選新式交平民工廠仿造更設法分銷各處由是百工見利而勸各竭智能則器無苦窊利無外溢必有成效可觀本年大正巴拿馬開博覽會各縣徵送賽品亦多各出心裁足資競奬自應斟酌現時情形分别整頓極力提倡務期固有之品物充牣於國中銷路之擴張徧及於海外則地方繁富指日可期爲此飭仰各該知事即便導照體察地方情形力謀發展除勸諭工商各界集資開設公司並查明原有産物發交平民工廠廣爲仿造另託商店分銷外一面遵照頒發程工即日將該縣所有製造物分别古有今有逐一查明塡註另加説明彚送核辦如能並附圖説尤臻完備各該知事對於地方工業本有提倡整頓之責母得視爲具文本巡按使將於此爲考績之殿最云 
浙當道以現在金融孔急大小商業均間接受歐戰影響米價日增勞苦小民往往失業無聊朱軍督連日與屈使商議决定推廣貧民工藝廠（如何辦法尙未宜布（爲中將用原料已於昨日飭財政廳一律免税轉飭各統捐查照 
維持絲荼歐戰日急茶繭兩帮最受影響且今年美國定貨比較上年爲多致嵊縣所産茶繭存懷滬棧者爲數不下萬噸現因起缷無期致貨本爲之停滯故嵊地各茶號情勢萬分危亟刻聞中國交通兩銀行已允暫爲抵當按照貨值十分之四先行墊放洋八十萬元行息八釐以救一時眉急 
杭垣金融自歐洲戰雲起後凡有欵之家多不顆存莊均紛紛提現出口以致市面銀洋缺乏折息因之高治現間絲綢各業商人爲持維市面鞏固金融起見特函請杭總商會召集織業中人開會籌議維持方法先將客路借洋暫行停運至本埠各項商用半搭放銀洋鈔票以維市面俟銀提鬆動後再行照常接濟云 
地方通信 
[蘇州]  
　　部派秘密偵查員蘇州水陸警察廳接奉馮上將軍通飭文云准參謀部密函内開本部前據黄中將士龍呈請派遣幹員密組偵探機關分往南中各省跴緝亂黨首領鄧鏗等若干犯擬具辦法經部轉呈奉准轉飭辦理在案兹據函稱前因亂黨潛伏各處圖謀不軌當派秘密調查多員分赴各口岸偵查舉動隨時具報以便通告預防業經奉准有案查該員等所司係屬秘密事件誠恐各該處地方官署及所屬防亂機關或有未盡接洽之處當由敵處發給秘密調查據一紙俾令隨時呈騐藉資保護并各發給象牙長方圖章一方飭於不得已時或關涉亂黨緊急事件隨時應用函請通飭遵照 
[松江]  
　　學校搜出廢鎗昨日鎭守使署派軍警至西門外大寺内第二高等小學校内秒出破鎗二三十枝當即帶同該校校長姜君及所搜獲之鎗枝一并赴署聞此項廢鎗已銹壞不堪前爲辦練團防之用故向官署請領存有案據現以無用故扃藏一室不知者遂疑爲私藏軍火向鎭署報告故有此舉云 
兩罪俱發西護塘陸子雲著寓也本届騐契陸爲惜費計將某某數田併爲一契詎内有某田係從倪笛梅處買來偵悉陸有併契事即馳禀縣署請予飭查陸懼賄倪百元乞爲斡旋倪乃續進一禀取消前説惟狐埋狐　總不能自圓其説因是愈啓周知事之疑嚴勒法警飛提倪陸到案訊知欺詐取財及僞造文件各情事倪判刑期三個月所受賄金百元追出充公陸判刑期八個月即繳洋二百四十元贖釋聞陸所耗大屬不貲矣最奇者署前所懸判詞兩人各標職業陸認爲讀書倪認充新聞記者曾是新聞記者而有此 
捕烟續誌普照寺南陸某私售燈吃日久爲李警務長所聞親往搜拿曾誌前報聞當場有人飛遞消息故無烟具僅獲宿小士兩包土皮包及陸充營弁時遺存之子彈七排計三十五粒解縣後判定拘留一年因圖逃再加二百天警局某巡長向以捕烟爲能事與陸同居一屋毫不報告警長以其處嫌疑地位頗有責詞 
[鎭江]  
　　最近之市面譚昨日本埠金價驟然漲起現貨標金由四百二十兩漲至四百六十兩足赤條金亦漲至四百八十兩左右又聞城内各絲行以鄉民負絲上行一經看定所售價洋槪須收現且以絲價鷹貴現欵升水又如此奇重不如暫行停秤以待將來國之各行已於十二號一律停秤云 
禁剪軍式頭髮鎭郡城廂内外近日有鳴鑼擁牌宣告人民不准剪陸軍頭髮式樣者聞係劉知事以鎭地人民自光復後多將頭髮剪成陸軍式樣以爲時髦不知身非軍人面於頭髮剪同軍人是軍民不分甚屬無聞故特勸諭人民一律剪平以免混雜 
[南京]  
　　韓巡按之政見韓巡按以各屬知事雖陸續送部考驗而於地方行政亦須督促整理聞已擬定施行辦法（一）責任道尹按月詳查報告所管知事動惰及其政續以定去留（二）斥革前清惡劣差役以免釀成控案（三）佐治員不職當隨時撤換以肅官邪以上三端擬即通飭各屬遵照 
新巡按之行踪新簡齊巡按即日來寗由韓巡按特派徐聶二君赴京迎迓會誌本報徐君曾於八日由京來電謂齊公尙未到京云云昨又得他方面消息謂齊已到京矣南下之期當不遠也 
[安慶]  
　　遷移躉船之實行皖垣招商躉船泊於大南門外碼頭由來已久惟江面窄小水勢極猛往往上游木　横衝而遇每遇商輪抵埠時易兆危險前次有江裕輪船開駛湖江甫數里許即遇木簰順流而下以致互撞故招商局刻已議定實行將躉船遷移小南門外下椗果爾則太古怡和亦將遷往於大南門矣 
[天津]  
　　歐洲之影響談警廳布告云案奉巡按使飭開（中略爾等須知所有各國各埠開設之銀行均屬資本雄厚所發證劵信用素著市面往來自應照常交易母得輕聽謡言紛紛擠兑倘有奸詐之徒造謡生事或藉低壓希圖補益本廳有維持市面之責定即查拿嚴懲决不寛容又本埠錢業公所以現在街市銀根奇緊若非趕緊鼓鑄銀元不足以資流通昨已電請造幣廠每日頒發現洋萬元以濟街面使用 
天津大公報載稱聞有俄國商船一艘行至青島被德國暫行扣留該船俄人數十名全數放行已於昨日乘津浦火車來津隨經俄領事及工部局員等在老車站調查人數再行送回俄國 
雜評二（默） 
[青島消息]  
　　滬漢咫尺地也然而漢上且有英法德兵艦　集吳淞外恐起劇戰之謡幾至輪船不敢開行矣青島雖較滬漢稍遠猶在國境内也然而或則謂市面極危或則謂人民極恐慌今據膠報所發之特别通告則婦孺並不逃也車輪並不停也糧食之漲並不如外間所言之甚也是青島現狀之究竟若何所聞異詞又令人不敢懸斷矣日本雖異國猶在亞洲内也然而或則謂將獨力以攻青島或則謂將與英俄協力以攻青島今者又有日人否認之消息謂將視德國之舉動以决進止是日本之態度猶在隱約問而不敢决前説之孰是矣夫同處東亞之内而消息之紛歧已若此况遠在歐洲况歐洲戰事之消息又况所傳之消息又各含有機械之作用吾人之讀報眞大不易也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歐洲戰事之上海觀（十）（四）譯稿]  
　　文滙報云本埠外國銀行及中國銀行已貸銀約二百萬兩與中國各錢莊以抒絲業之困聞日本銀行已繳出此數之半而以繭子爲抵押品故各絲廠可以照常工作惟戰事如果延長則尙須續籌借欵也 
字林報云安平輪船十三日晨間抵滬載來青島之華人約八百七十人該船離青島時港内僅有砲船四艘魚雷艇兩艘及奥國愛里薩培皇后號巡洋艦一艘該船於途中未見一兵艦 
大陸報云據最近由青島抵滬之人聲稱凡轟擊港口雖例須於二十四小時前知照然青島時時以爲戰事將臨現青島有婦孺四百五十人火車站已預備火車如有危急五分鐘後即可運送彼等至平安之地 
[訪函]  
　　海軍部劉總長前以北洋烟台大沽等處之洋面與青島海參威相離不遠恐有交戰國艦隊駛入我中立國領海洋面是以特電駐泊廣東之應瑞肇和等軍艦迅速駛往烟台聽調在案兹悉海軍李總司令前日接海軍李次長由粤來電謂應瑞肇和二艦業於十一號由粤輾輪赴滬大約十三號可抵淞口三夾水聽候尊處命令云云昨日由李總司令以無線電知照應瑞肇和二艦長謂如已抵淞無庸駛進浦江可在三夾水洋面暫泊從速開往烟台以候林左司令派調 
江蘇韓巡按使昨致駐滬海軍總司令部公函略謂現值歐陸戰爭已奉政府宣布中立凡糧米食品爲軍用所需者照章不得接濟與戰之國上海爲通商口岸難保無奸商貪利販運米糧食品出洋接濟戰國致礙中立規則應請查照加派兵輪梭巡遇有沙約民船由滬開往北洋各口岸者應卽詳細查驗以維民食而符約章並希見覆云云 
本埠自歐洲戰爭發生以來軍警各機關因維持國内治安起見防範甚嚴各界人心亦頗鎭靜製造局方面尤爲嚴肅入夜軍警梭巡極爲認眞附近居民夜間時聞鎗聲聞係衞兵施放空鎗以示警備居民知此並不驚恐 
本埠德華銀行日前由滬寗鐵路轉運魯省現銀五十萬兩被寗垣車站稽查處查悉恐此銀運往戰地充作軍需中國嚴守中立未便代運禀奉宣武上將軍將銀暫行扣留事經駐滬德總領事得悉以此項現銀係屬商欵運往濟南維持市面並非軍需遂商請國交涉員轉電馮上將查照並電禀該國駐京公使向外交部切實聲明請即電飭放行 
[韓巡按飭設敎育欵産經理處]  
　　上海道尹公署曁縣知事署均接江蘇巡按使公署通飭文云爲　飭事查規畫地方敎育以籌集敎育經費爲前從本省育本年二月奉令停辦地方自治以來對於敎育事業約經飭令各縣知事切實維持而尤以附税之成數照舊支給原有之欵産嚴禁挪移爲維持敎育經費之　一辦法又恐各縣未能悉體斯意陽奉隂　特於上學年第三學期派遣省視學周巡各邑詳查縣敎育行政機關之辦事狀况以及額定經費之支付情形俾維持不託空言規畫務求實際兹據省視學回省隙稱江蘇自治機關停辦後各縣敎育經省署疊飭維持尙不至驃形退步惟經費處理各行其是方法絶少善良甚至有縣市鄉界限不分者有附税所入從不支配於敎育費者有不照預算案支給者有由學校自行管理公産者根本未清糾紛殊甚其中又以縣公署第二科掌管者占大多數需用者隨時支領或有或　均難預計各小學以領欵之動多杆格遂起一種恐慌以爲將來　育經費難恃此其影響於進行者阻力實大查敎育部令自治會停辦後由縣知事遴任公正士紳爲學董原爲處理經費起見惟未經定有詳細規程致各縣所委學董不免僅負虚名而無實效兹請就學董處理經費之責訂定辦法組成團體以期事權一致手續分明等語據此查各縣經費處理情形據陳各情太覺紛岐不一雖苟安暫時之便利恐究非持久之善圖矧自本年度始國税地方税名目奉令取消各縣敎育費之應占成數雖經省飭照舊支配塡表送核而此項經費之究竟能否按數支撥於敎育用途倘無一負責任機關共同經理之地方則以領欵爲難官署則以應付爲苦情勢隔　官民相疑即使事後補苴敎育已先受其害兹依據敎育部令設置學董辦法參以本省各縣設處經理欵産情形特訂定江蘇各縣敎育款産經理處暫行規程十三條意在聯合全縣辦學員紳共擔一護持之責任且爲各縣行政公署减省支付之紛繁而仍以各該縣知事處監督地位俾縣機關於敎育行政職權弗稍放棄至前頒修正縣市鄉管轄所屬學校通則近頒修正籌晝縣市鄉敎育費規程等其關於經費事項屬縣知事權限範圍内者與本規程並不抵觸各縣知事應即照常執行本巡按使移任在即甚願以一年以來所竭力維持之各縣敎育與敎育經費自今以往益臻於完善鞏固之域俾各縣以其餘力相機推廣不以現有之狀况自封桑梓前途希望何極爲亟通飭各道尹縣知事自奉到本飭後仰即遵照規程儘九月十五日以前一律督飭所屬將經理處組織成立隨將組織情形及規程第三第九第十二條所載事項分别開册詳由該管道尹轉詳本公署查核 
[附錄江蘇各縣敎育欵産經理處暫行規程]  
　　第一條本處經理之敎育欵産以左列各欵爲限（甲）縣有各種公欵息金（乙）縣有各種公産租金（丙）縣有各種捐税（丁）縣有忙漕税（戊）市鄉有各種公欵公産捐税（己）市鄉有忙漕税凡戊欵所列各項欵産如向由各市鄉學董管理者得仍舊各自管理以資便利但須將每月實收數報告於本處 
第二條本處以縣視學各市鄉學董及學務委員組織之第三條本處設總董一人副董二人由縣視學各市鄉學董及學務委員於學董中推舉詳請縣知事委任之監查員一人以縣視學任之前項總董副董縣知事委任後應詳由該管道尹詳報巡按使查核總董副董之任期爲二年期滿另舉得連舉連任如期間缺出即另舉委充之 
第四條本處應辦事務列舉如左（甲）預算每年度縣及各市鄉敎育費項下應行收入之各種公欵息金公産租金及捐税等細數清册於會計年度開始前詳報縣知事（乙）擬具每年度縣及各市鄉敎育費項下應行提撥之忙漕税數目於會計年度開始前詳由縣知事酌定之（丙第一條各欵經費統由本　收領按照縣署酌定之縣敎育費及核定之市鄉敎育費預算奉按月分别支付於各機關但適用第一條第二項辦法者得不列戊欵於收領範圍（丁）保管本成經理各種欵産之摺據簿籍（戊）以每日收支實數開列四柱清單詳報縣知事並以油印公布於受費之各機關會計年度終了時復以一年内收支實數彚造四柱清册並附以本規程第一條甲乙欵公欵公産清單分别詳報公布（己）凡每年度經理各項經費收入或有短少時如無特别事由本處應完全負責向給　該項經費之機關按數核算收領足額（庚）縣機關　　縣敎育費之預算决算案時本處總董副董得參預之各市鄉編製市鄉敎育費之預算决算案仍由各該市鄉學董學務委員逕行詳報不適用本處名義（辛）遇必要時得調查受費各機關各種收支簿籍 
第五條前條規定各欵以總董副董代表執行其他各市鄉學董及學務委員共同幼理之除由縣知事監督及本處監查　監查外並隨時受省道視學之稽核 
第六條本處經理之敎育欵産凡縣與市鄉及市鄉與市鄉之界限須一律劃清辦理 
第七條本處於每學期前招集全體人員開會議一次報告本學期經過事實並議定下學期屬於本處範團内應辦事宜遇必要時得以總董副董之同意開臨時會議 
第八條本處應設於縣治所在地平日須有總董或副董一人以上常駐辦事 
第九條總董副董應支公費其數目由縣知事酌定詳由該管道尹轉詳巡按使 
第十條本處爲辦事之便利得酌設書記會計及徵收員均由總董副董負完全責任雇用之 
第十一條本處應備本質圖記文曰某縣敎育欵産經理處圖記由縣公署比照省頒縣敎育會圖記式樣刋給應用 
第十二條本處應擬訂辦事細則詳報縣知事核准執行並由縣知事詳由該管道尹轉詳巡按使 
第十三條本規程自公布日施行 
[管鵬案仍未訊結]  
　　中央政府倩代表高易律師控皖人管鵬一案詳情迭紀本報前日午後聶襄讞會同英卓副領事升座公堂接續研訊先由政府代表高易帮辦瓊司律師向管將前迭次所供之抵借日欵及創辦鐵路以及借與柏都督欵洋六萬四千五百元各情逐層盤詰良久並向詰據供稱恒豐公司借欵洋二萬元係伊在安慶派趙蘭舟向恒豐公司經理洪崇開接洽並稱伊亦恒豐公司股東之一份子云云復經兩造律師互辯一番因時已晚中西官判被告仍還押候翌日（即昨日）下午再訊 
[將軍得節制水警曁鹽捕營]  
　　江蘇水警第一廳温廳長接韓巡按使飭開准宣武上將軍咨准統率辦事處電稱奉大元帥訓令查江蘇水上警察原就該省水師各營改編責令防範水面純係軍隊性質又財政部所屬之鹽捕營旣經駐紥江蘇地方且性質亦同爲軍隊除各照向章辦理外該省將軍應得有節制指揮之權已行部知照着即會同分别飭遵等因准此除咨呈財政部並分飭各該廳營遵照外咨請查照飭遵等因除分行外合行飭知該廳長遵照云云昨經温廳長分飭所屬各水警查照矣 
[討債人反被債討]  
　　萬裕碼頭元裕米行執事沈尙文又名沈希誠前扭聶希堂到地方審判廳控聶圖吞客帳經民庭推事張韜訊得爲交易蠶豆八百石沈付過洋一千二百八十元聶付過蠶豆二百二十五石結欠洋三百三十元立有抵借據遂判押限兩星期内措繳嗣因聶僑居崇明文諭令原告赴崇明控追被告釋放在案日前沈聶二人在法租界途遇扭入捕房解經法公堂訊得欠洋屬實移送地方審檢廳歸案訊核日昨仍由張推事官復訊之下以原告沈希誠不應私擅逮捕扭被告至捕房遂判將聶開釋原告片送同級檢察廳訊辦即由賀檢察官提訊沈希誠供稱審廳前旣判定限期措繳後忽諭赴崇明控告商人以中國法院不理祗得在租界向法公堂訴追云云問官核供以私擅逮捕不能成立諭不受理沈遂懊喪而退此眞所謂討債人反被債討矣 
[陸軍遣撫調查所紀事]  
　　陸軍遣撫調查所自開辦以來進行種種迭詳本報兹將近日隸行辦法錄下近日該所報名受撫者甚形踴躍其中中下級官長甚多即上級軍官如少將等職亦有前往報名就撫者均由該所照章派員　　拍賢發給證書分别遣送回籍其遣送回籍之受撫人已有四批現在第五批姚鶴林等三十八名已於昨日（即十四日）午後拍照約十八日可以啓行又聞大總統對於此次受撫人已通電各省將軍保護該所現據遣送員吕祖眞報告謂前日護送各受撫人至湘後適值湘省查緝黨人機關甚嚴各受撫人恐偵探不分皂白頗形驚疑旋由遣送員親赴將軍府詔見由湯將軍派副官長黄雲龍接洽訊悉遣撫辦法湯將軍極表贊成並允此後送回受撫之人嘗竭力保護决不使其絲毫受驚云 
[預備砲兵營操場]  
　　炮兵第四團陳團長現查得滬軍營操場舊址寛闊堪以作爲本團炮兵各營士兵操練砲術之場地故於昨日特飭兵士多名將該操場荒草剷除預備作操演之用 
[續獲浦東刦案内之盜黨]  
　　盜匪顧掌生趙阿根陸順堂等於七月九號糾黨持械在浦東地方搶刦鄉民張瑞英及已故公共捕房包探陳金標家衣飾巨贓並擊斃事主多命顧等三盜已由警區拿獲解由地方檢察廳訊實判均解送鎭守使署按例懲辯在案兹悉其同黨殷金祥逃匿新閘馬霍路某小茶館内經警察事務所偵　　逢春偵悉於前日報請新閘捕房恊同中西包探將殷拘獲昨解公共公堂即由來探投訴前情聲請移提並由中西包探禀明協往緝獲情形訊之殷供詞狡賴孫襄讞商之美領卓君判殷交來探帶回戴探當即帶回警察事務所禀復景君景君以戴探連破盜案辦公得力殊屬可嘉聽候奬勵一面諭令王司法科長飭提殷犯研訊殷犯直認搶劫不諱王君判令收押候再核辦 
[再誌哈同花園游覽會之内幕]  
　　中國救濟婦孺會曁普益習藝所定於陽曆十五日（卽今日）起至十九日止在靜安寺路哈同花園内開設慈善游覽大會籌集經費其佈置大槪已誌前報兹聞續增之商店及游戲種類名目甚多凡足以便利游客增益興趣者莫不羅列洵盛舉也其陸續加入者則有湖州菱湖鎭之精巧花燈擡閣寗波之燈會而普益習藝所之學生復出其巧思製成各式花燈如大總統像花神八仙開屏孔雀太平有象船燈龍燈鳳燈并十二生肖飛禽走獸水族花果各燈復扮酒色財氣文明結婚男女學生等警世擡閣五光十色姿態如生此外則有救濟會學生音樂隊習藝所學生之跳舞會而青柳劇場民醒劇社及永年團諸君亦各盡義務排演新劇其他尙有影戲灘簧拳術跳獅賽瓶中外燄火女子跳舞中外戲法蠡江鼓樂團游湖小艇氣鎗打靶等種種游戲除各商店義務助捐外尙有諸善士捐助入會之翡翠寳玉名人書畫尺許高之壽山石章三方書籍銅版等物其最爲新奇者則有嘉興送來入會之三足蟾蜍此項奇形活物頗足供博物家之參考而滬上　社諸公復備各種贈品懸掛文虎以助文人游興全園裝置電燈數　盞并備有中西飯館各種茶室各種食物舖其由園門至英大馬路雲南路口且備有往來汽車多輛接送游客每客收資五角提出數成捐入會中其内幕佈置一切洵極美備大好園林經此點綴更覺生色寄語遠近好善諸士女尙其惠然蒞止不獨賞心悦目且可廣結善緣行樂及時幸勿失此良好之機會也 
[維持新普育堂之飭文]  
　　上海工巡捐總局長朱壽丞君昨接江蘇韓巡按使飭文云爲飭知事據上海新普育堂主任陸伯鴻禀稱竊上海市政廳自三月間改組工巡捐局後即將前市政廳規定月撥新普育堂經費洋一千五百元一欵停給敝堂呈請續撥工巡捐局以爲上海慈善團産業甚富新普育堂不敷之欵應於他項慈善事業中酌盈濟虚以資津貼所請未便照准等因市經董姚文枬等又以爲慈善團已定之官入早經儘數支配其規畫增進之收入則或須俟租期年滿方可議加或須待資本募籌方可建築其收效多在數年之後現在仍須於地方公益特税内由征收機關按月如數撥給俟一年以後或减或停再行從長計議等情敝堂以負債累累來源遽絶留養人口已受絶糧之危再四呼籲得蒙工巡捐局允許每月撥洋五百元以六個月爲限業經遵領在案現在六個月之限期已届敝堂經費較前尤覺困難慈善團補膍一節着手尙屬無期至顧辦善舉勢尙不能中止輾轉思維惟有懇請巡按使俯念堂務實在艱難一面札飭上海工巡捐局每月所撥五百元一欵不得以六個月爲限仍須繼續進行俟慈善團實口統一有欵補助敝堂後再行停給一面札飭上海縣知事着市經董赶向慈善團速籌實行統一支配辦法有欵補助敝堂以紓工巡捐局之力如此雙方並進俾敝堂所辦善舉不致有中絶之慮實深戴德矣除禀上海鎭守使外爲此禀請鑒核施行等情據此查此案前據該局詳報核議補助該堂經費每月五百元以六個月爲限請予核示等清到署即經飭行上海縣知事轉行知照在案惟該堂經費困難據陳各節係屬實情除飭知上海縣知事轉商慈善團設法補助外合即飭行該局長將補助該堂經費欵暫行照舊撥給事關維持善舉仰即遵照辦理此飭 
[蒲肇河附近築路造橋之計畫]  
　　本邑西門外斜橋至肇周路一帶已劃人法新租界曾經上海楊交涉員出示　諭在案兹經上海鄭鎭守使查得該處蒲肇河對岸係屬兩界毗連之地乃直達日暉港徐家滙之要道將來鄉民進出恐多不便是以擬在附近地段築　大路一條先行預備建搭木橋五座故特飭知工巡捐總局長撥派工程員前往勘明造橋地址以便動工 
[洪知事誡除陋規]  
　　上海縣知事洪伯言君昨日發出條諭路謂任戰最忌行私在公先宣守法本知事蒞任以來節經一再諭禁不得收受陋規在案乃日久不免玩生諸弊有時而出除將前收發員開除外合再重申厲禁爲此諭仰經徵處收發處及公役捕隊人等一體知悉須知杯蛇起於弓影木腐而後蟲生必先潔己奉公乃能寡尤鮮過種種陋規務且切實剔除净盡倘再蠅營狗苟故態復萌黷貨受贓刑章甘蹈則是愍不畏法自外生成一經覺察立即盡法懇治不稍寛縱本知事言出法隨愼勿視爲具文諭爾諄諄母復聽之藐藐自貽伊戚後悔莫追特諭 
[停發外人遊歷内地之護照]  
　　特派交涉員楊小川君昨接外交部飭開准駐京德俄英等國公使照會以前各該國遊歷内地外人除已換護照應請加意保護按限繳銷外其餘一律暫行停發云云楊君奉文後當飭該管科長知照矣 
[監犯病斃]  
　　閔行人沈財生因於前年偵悉該鎭婦人蔣沈氏勾引其妻與人通姦持刀前往將蔣氏戮傷又戮斃蔣氏之女經地方審檢廳訊明判禁監獄在案兹因沈在監患病奉發新普育堂鹥治無效延至昨晨斃命堂中以電話報告到廳汪廳長委派宗檢察官沈檢騐員等蒞堂騐明沈財生委係因病而死因無家屬到場判由善堂棺殮發封厝壇候屬認領 
[下電車跌傷身死]  
　　昨報記談家宅鄉民談桂坤搭乘四十四號電車駛經吳淞路鴨綠路口跳下跌傷頭部由捕車送同仁醫院醫治一節兹悉談因傷重身死由院報知捕房將屍體車入驗屍所昨經屍叔談少卿偕同屍妻談徐氏至捕房求免相騐捕頭准予具結赴驗屍所備棺收殮 
[棧客病斃匿不報捕]  
　　山東路同慶公客棧内因病斃後客匿不報捕經捕房查悉於昨將該棧經理張國祥傳案請究據供曾至捕房後面衞生處報告據稱須報告捕房旋赴捕房報告候久未派人來調查等語並據衞生處西人投訴該棧並未至衞生處報告中西官以張違章屬實着罰洋五十元充公以儆 
[酒後戮妻之判押]  
　　住居虹口東有恒路之甬人趙阿才因酒後疑妻徐氏有外遇乘醉持刀將氏頭面戮傷被控捕房由探將趙拘解公共公堂訊供不認持刀行兇判候西醫騐明傷痕再核在案昨晨由廨復訊據同仁醫院醫生上堂證明原告確受刀傷並無要碍訊之被告堅稱係用柴爿擊傷關讞員商之英領康君以趙行兇屬實判押三禮拜示儆 
[擅毆竊賊之判罰]  
　　某木作工人李妙法徐英老於前晚拘獲行竊木料之陶寳生並不扭控捕房擅自毆打致將陶胸背毆傷事爲捕房查知一併緝案陶送醫院醫治李等於昨日解法公堂請訊李供實因時常失竊故此氣憤將陶毆傷是實徐供小民祗毆數下並未毆傷求宥判李罰洋五元再出醫費徐罰洋三元充公 
[汽車碾傷小車夫]  
　　昨有某號汽車駛經北浙江路撞跌小車夫傳昌海一名碾傷左足由印捕查見車送捕房捕頭命送同仁醫院醫治 
[三牌樓之火警]  
　　滬城三牌樓准泰昌　剪店於前晚八時許樓上忽然起火樓下店夥尚在聚又麻雀經對門隣人見而喊救幸時問尙早人手衆多帮問救熄事後由警將店主拘至一區二分署訊得係潑翻洋油燈肇禍判押候核辦 
[調查北河南路之賭窟]  
　　淞滬警察廳廳長徐國樑君接滬海道尹楊小川君飭開以訪聞北河南路某號屋内有某國人深夜在彼聚賭妨害公安飭即查明覆核徐廳長奉文後　即派警前往該處切實調查旋據復稱該處地方毘連租界爲華界權力所不及未便執行職務云云昨已據情詳復楊道尹請示遵行矣 
[賣烟被獲]  
　　捕房解張阿福至法公堂禀稱張前在家中私設烟榻售賣燈吸前曾查出　過兩次今敢復犯起獲烟具多副解請訊辦張供因家内人衆均染嗜好此係自己吸食不敢私售問官以烟具確鑿豈容抵賴判罰洋六十元充公 
[掉換僞土之敗露]  
　　協成土棧主王如中投法公堂控稱昨有陳東才前來購買小土始則百般挑剔繼而揀就價洋五十元之小土兩只並不付洋將土藏入包裏之内忽稱忘帶洋銀將土交還詎已用假土將眞土掉　當場察破鳴捕到來將原贜抄出求請訊究陳供認用僞土掉包屬實聶讞員判押三月僞土銷毁 
[鼓吹大同主義]  
　　美博士李佳白君素抱大向主義近日新自京回對於今日歐洲戰禍之烈頗爲悲憫爰定於明日（即星期日）下午四時半在法租界寳昌路石牌樓尙賢堂演説聯合各敎有益於世界之理以鼓吹大同各國人民之崇尙宗敎果有可以聯合之道誠大同之先聲也 
[演劇助賑]  
　　十五夜（即今晚）廣東旅滬同鄉會特假三馬路大新街口民鳴新劇社演劇助賑民鳴社員皆盡義務所得看資悉充廣東災地賑欵聞是夜劇本且係臨時特編形容盡致想海上多慈善家必將欣然偕往旣極游觀之樂又收救濟之功誠一舉兩得也 
[新劇社不准備案]  
　　徐九思等在大南門内組織翼敎社練習新劇具禀淞滬警察廳請求立案徐廳長得禀後以此案飭據該管警署查復該社房屋地點均不相宜且現爲練習時間何以已有男女來賓及推任男女招待之事尤爲不合仰即立時解散所請備案之處應不准行 
[周泉榮兜攬詞訟]  
　　周泉榮專在上海地方審檢廳中包攬詞訟招摇撞騙破壞律師名譽前日在審檢廳律師休息室内繕寫訴狀爲黄鎭磐律師所見向周詰問言語支吾令其出外周倔强不服黄律師卽會晤汪檢察長報告前情汪君飭令梅巡長將周拘案由田險察官訊悉周在外假名招摇兜攬詞訟實情遂據情禀復汪君請爲究辦 
[無照開設雉妓院]  
　　法租界向章如有開設野鷄妓院花烟間須將住址門牌報明工部局核准給照方准開設兹有鴇婦陸張氏未領捐照私開野鷄妓院爲捕房查知拘解法公堂請訊張氏供婦人由外埠初來上海不知租界定章故未領照求宥判罰洋二十元充公再犯勒令關閉 
[兩造均限期離滬]  
　　俄妓控同厲南潯路二十四號門牌西飯店之無領事管束西人芻克門宕洋三百元等情業經提案訊據原告供稱前項洋元係託代購前往新加坡頭等或二等艙位船票兩紙乃該西人代購東洋公司船票祗計洋一百二十二元六角餘欵吞没不還云云因被告供不承認判存洋三百元保出候再復訊在案前日午後經王襄讞與俄副領事升座復訊因據原告供稱前項旅費由哈爾濱帶來中西官核供因即會判被告旣自愿離滬赴美洲營業仰原被均於三日内離滬並將存洋扣除洋一百七十八元五角餘欵登還扣除之欵暫存捕房候俄領函詢哈爾濱原告所供是否屬實再行察核給領 
[婢女被虐私逃]  
　　女孩桂林前日在南京路徘徊啼哭由捕查見帶入捕房轉送公 
 
 

Page 11

 
 
廨暫暫昨由官媒將女解案請示據供年十歲蘇州人被父母價賣與垃圾橋某姓家爲婢因日遭凌虐故走出等語中西宫以女傷痕屬實判發濟良所留養候核 
[馬夫虐待畜牲]  
　　馬夫陳濤林因將病馬駕車被捕查見以其虐待畜牲將陳與馬一併帶入捕房昨解公堂訊明判罰洋十元充公傷馬候送獸醫驗明再核　 
[德領回粤]  
　　駐粤德正領事樂斯喇君日前因公來滬寓居黄浦路德總領事署已誌前報兹悉樂君業已公畢於前晚乘輪回粤 
[火腿同業之衝突]  
　　火腿業積善堂公所新董事胡祥鈺與舊董事畢思誠張瑞年爭奪董事一案經兩造迭投縣公署禀控洪知事諭令邀齊同鄉和平解决禀候核奪在案兹悉此案現經兩造再三排解迄未解决所以張瑞年等又投淞滬警察廳具禀伸訴徐廳長得禀後以此案曾接鄭鎭守使諭飭調查内容業已查明詳復今據該商等投禀前情着自赴鎭守使署禀控 
[滬海道尹公署之批示]  
　　滬海道尹公署昨日發出南匯縣婦人胡薛氏等爲慘被横殺事稟批云人命重案旣經獲犯何以延不審定據禀前情抑南滙縣知事迅速復提研訊務得確供按法擬辦母稍延縱此批禀抄發 
[工巡捐局批示三則]  
　　上海工巡捐總局昨發批示三則照錄如下 
　　承辦市舶所連錦堂禀復水菓行商控爭渡口由批據禀已悉候牌示水菓行江增茂等遵照該承辦人務須妥商辦理母任爭執滋事切切此批 
楊家渡渡船夫頭朱金龍禀爲申明原委由批禀悉此案現據連錦堂禀復在案業經批飭妥商辦理據禀前情候併案牌示遵照可也此批 
楊家渡渡船夫頭朱金龍禀復阻擾營業由批查水菓行控爭渡口一案現經牌示飭令妥商辦理去後據禀巡警楊雲田勒令官渡不准載客等情是否一事相因抑其中另有别情候咨行淞滬警察廳查明核辦此批 
[公共公堂瑣案]  
　　虹口某小茶館主劉小福因聚賭抽頭被捕房查悉於昨傳至公堂訊實判罰洋兩元充公以儆 
又丹陽婦人吳王氏因竊任馬氏衣物昨亦由探將王氏拘解公堂訊明以王氏前曾犯竊着押兩禮拜期滿遞回原籍 
[介紹雜誌]  
　　中華圖書館所刋之遊戲雜誌業已發行五期内容頗有趣味久受社會歡迎兹第六期亦已出版册面仍晝水彩美女中間又增英國滑稽晝家投稿奇形怪狀令人解頣昨承惠贈二册書此介紹并誌謝忱 
雜評三 
[戰事影響中之差强人意者（訥）]  
　　前數月以税鹽各欵收入較豐財政漸見活動各事業亦稍稍進行政府且聲言行政費將無需乎外債矣乃何以戰釁一開大偕欵之議一停而行政頓形束手中央以籌辦内債爲亟外省各大吏除注意除黨人土匪外他事幾皆置之不顧是誠不可解也而蘇浙兩巡按於舉世擾攘之中獨能注意於根本之計劃一則臨去時戀戀於敎育通飭各屬舉辦敎育欵産經理處以達其維持學務之本旨一則於國民生計困難時通飭各屬提倡工業以乘其維持國貨之機會非皆今日大吏中之佼佼者歟 
來函 
[甘肅蘭山道尹孔憲廷致中華慈善協會函]  
　　中華兹善協會諸大善士公鑒稔聞大善士量宏胞與念切痌瘝曷勝欽仰兹有啓者甘肅自白匪竄擾隴南十餘縣痛遭蹂躪較之他省更爲慘苦現雖干戈甫定而遺民流離顚沛滿目瘡痍非籌集鉅欵賑濟不足以崇人道而卹奇災惟甘肅向係協餉省分庫儲諸早已空匱百姓半屬貧寒欲募鉅資實屬不易現已籌辦義賑刷印募啓分投勸募并一面電求各省協力勸助以期集腋成救用救燃眉之急兹寄上募啓十份尙祈大善士大發慈悲賢募佽助此不但受惠災民銘感大德即同人等亦欽佩善心於無旣矣耑此順頌鈞祺孔憲廷謹啓七月二十四號 
[附錄洮岷被災慘狀]  
　　甚矣洮岷被禍之慘也舊洮城拒賊最力殺賊最多賊之屠洮也亦極酷城内一片焦土死者近二萬人掩藏無術碧血爲燐烈日薰蒸兇風揚煽二三十里外人即掩鼻其生者斷足缺臂爛額焦頭號兩啼烟求死不得雖佛氏所謂無間地獄不是過也嗚呼生靈如此尙有人道哉拂鬱不正之氣能使天地失常隂陽失敍五行錯亂灾變迭生岷與洮近鄰耳六月二十一二十二連日妖雲漫天氷雹如雞卵飛空平地尺許其西南鄉自野狐橋迄干頭鎭縱二百餘里横四十餘里其東北鄉有曰羊耳溝者圍四十餘里有曰將臺堡者方二十餘里山皆露骨地盡無皮遥天一望樹撑枯幹鳥雀無存宛似隆冬氣象噫岷爲賊往來蹂躪之地而又重遘天災綿亘數百里寸草不留爲從來所未有邊地早寒農已失時新榖之升將俟諸期年以後遥遥歲月擾擾羣生世之愷悌君子尙埀察焉籌辦甘善後義賑處謹述 
 
 

Page 12

 
 
   
 
 

Page 13

 
 
自由談 
游戲文章 
[臭蟲紏參蚊蟲疏] [  劍秋]  
　　穢武將軍統領臭字全軍床帳鎭守使臣臭蟲跪奏爲蚊蟲私通外國轉勝爲敗謹據實糾參事竊臣於本年五月十二日（立夏）蒙恩簡爲床帳鎭守使當即恭請聖訓帶領所部臭字全軍馳抵大人國相近擇要駐紥以便相機進取旋據偵探報告該國大人每夜必於黄昏時候往黑甜鄉游歷一次至天明始返此數小時内防禦最爲疏懈我軍卽可乘機攻入云云巨以時不可失立下動員令天高月黑銜枚疾走卽至大人國邊境臣見其地方廣漠一望無際又下令各自爲戰乃前行數十里不見一人一騎山川險阻革木縱横詢之鄉導知已深入内地矣兵士等奔馳半夜飢渴已甚臣遂傳令休息准其出外覓食維時該大人游興正濃毫無所知不料有小臣蚊蟲者妬臣之功潛奔至大人耳旁嗆嗆相告大人亟自黑甜鄉馳歸特命五路大將（五指）四出搜據並用探海燈相照光明如晝臣等欲逃無所全師殲焉臣因善於奔走得以身免此一役也雖由臣用兵無狀疏於防禦所致然非蚊蟲之私通外國匪特不致一敗塗地且可因糧於敵奏凱而還相應據實糾參請將蚊蟲拿交陸軍部治以掌斃之刑以懲貪吏而肅蟲政所有蚊蟲私通外國轉勝爲敗緣由謹據實上陳是否有當伏乞訓示謹奏 
奉 
諭床帳鎭守使臭蟲奏稱蚊蟲私通外國轉勝爲敗等情如果屬實殊堪髮指應着陸軍部派員運拿蚊蟲到案從嚴訊究該蚊蟲向在床帳等處鑽營滋擾所吸民脂民膏心然不少應令其一併吐出以懲食墨所有此役之陣亡將士熱心爲國化作沙蟲覽奏之餘曷勝悲悼應查明從優議卹臭蟲臨敵不愼着革去穢武將軍銜仍留軍前効力以贖前愆欽此 
詩選 
[重過瓜州] [  豁公]  
　　依然星火兩三留作客東南憶昔游烟柳舊横京口岸浪花新濺廋家樓玉簫聲裏揚州月黄葉村中白下秋形　長江論天險青山不斷水爭流 
[茸城感事] [  白生]  
蒿目河山百感生一肩書劍走茸城覆巢時局隨泥墮飛絮年華逐浪行常有吟懷酬暮景絶無遊興數歸程故人劫後重携撫髀同聽塞馬聲 
[無題] [  所一]  
　　誰證三生石上因嶺南何事便相親當時解得相思佩敢托微波問洛神 
章台走馬訪蕭娘惜玉冬郎興太狂幾度低徊難遽别貪看皓腕白於霜 
細雨如烟碧影沉朱門輕叩戲言侵可憐錯解東君意小語喁喁到夜深 
眉語衣香不自持綺懷着酒便情痴明朝帶雨歸雲夢口占消魂本事詩 
牀頭金盡情隨盡囊底錢空興亦窮昔日風流如夢幻年來心事付枯桐 
小説 
[哀情小説驗契（續）] [  東埜] 　 
　　明日隸率其黨蜂擁至犬吠雞騰風雲慘變我兒子出問訊隸略不置答合數人共執之加桎梏焉我姑媳駭致研詰彼何事被拘隸揚其目作獰笑曰我奉知事老爺令捕抗税犯耳自作之孽猶諉不知耶有酒食速將來爲汝一囚犯累我弟兄擾攘者半日矣枵腹從公實所不耐我知勢不敵令媳婦爲具雞黍隱求善視我兒是輩置若罔聞狼餐虎咽已畢譁然挾我兒子去我姑媳抱兒涕泣隨其後是輩行又迅疾我等追蹤不及比入城至署前詢問則兒子已陷牢獄中矣乃就獄吏請探監不許與以金始　然笑啓關令入曲折過二弄達一暗室右水溝而前尿坑臭惡直剌鼻觀令人不耐入則兒子嗒然在也母子夫婦相抱大哭懷中兒亦嗷然啼嫗言至此聲極幽慘泣下沾襟生亦喟然嘆息嫗續言曰吾兒子啜泣告我頃聞隸來述知事意志在得金罪可從末减否則以抗税論休想離此間一步問需欵多少則伸十指反覆示意猶言索贖命錢二十金也隸且謂我知事因契税不旺未能合上峰意單鶴章亦無分心焦急欲死思得一按户勒騐之法行之而效其抗不遵命者則繫而置之獄加非刑焉知幾者納賄以自全頑强者惜貲以賈禍瘦斃獄中者三人矣子不善自爲計又其四也隸言雖不盡可信要非無因今計將安出我姑媳聞言　愕方欲有所計議而獄吏前來催促令速去否則巡查者且至禍將及身不得已揮淚而出抵家飲泣終夜計維從獄吏言顧二十金安得來姑媳聚議乃典衣服不足又質田産猶不足乃稱貸以益之糶菽麥市傢具以實之勞碌數晝夜心力俱瘁方欲携之入城而警耗傳來神魂飛散則我兒子在囹圄中不堪其虐憂愁抑鬱攻其中側痛疫癘襲其外已於前日之晚含寃茹痛長辭此萬惡之世界而去矣嫗言至此哽咽不復成聲久之始續前語曰我姑媳得信匍匐奔葬見兒子挺然臥階下目似瞑非瞑眉似蹙非蹙喚之不應撫之已氷相與慟哭失聲獄囚聞聲咸來相勸乃遣人舁之歸陳屍牖下傷哉此傾家蕩産之二十金不爲續命之湯乃作送喪之費我媳婦不語亦不泣取焦炭就壁作字嫗言至此内室兒索食大啼乃　蹌奔入生嗒然若喪亦不忍畢聞其説倚壁枯坐一棺在旁萬念都死時聞室内兒啼聲與門外鴟鴞聲相答和東方旣白起視壁上炭痕狼藉字跡宛然然亦糢糊不甚可認細辨字句知爲詩篇中有一章首尾尙完好其辭云早知田産能爲厲悔不清貧無立錐莫道黄泉能偃臥冥問驗契已多時又有可憐無數貧民淚鑄出黄金一鶴章之句維誦再三慨嘆而去時中華改建共和政體後二年又四月也杜義成君爲予言 
[蘆中人原名ＳＩＬＡＳＭＡＲＮＥＲ]  
[  英國女小説家ＧＥＯＲＧＥＥＬＬＩＯＴ原著中華林竹賢譯]  
　　第七章 
　　虹霓樓談魂説鬼正在將信將疑爲虚爲實之間馬儂忽至若爲談鬼者現身説法馬儂遭巨竊冒大雨形枯槁身淋漓鶴立無語目光四瞬虹霓樓諸人皆以爲非馬儂其人而馬儂其鬼是以一場高談浪笑至此忽噤不出聲而馬儂氣喘心焚半嚮無言更覺馬儂鬼現無疑地主翁施氏以利窖所　不能以馬儂是鬼非鬼故致使虹霓樓四座驚怖一團疑慮必待已破之乃問馬儂曰馬儂君君倉惶失神來此胡爲哉馬儂喘答曰失失竊失竊吾失竊吾必欲得警察判官訴之今吾欲訴諸縉紳葛翁或温絲蘿地主翁旣知馬儂非鬼乃謂駱達南曰且促之坐如此淋漓滿身想彼已失神魄矣駱達南即在馬儂旁然不願爲馬儂助謂地主翁曰君自爲之可耳何勞我爲馬儂嫌疑駱達南未嘗須臾忘忽見其人即目炯炯視之曰呵呵駱達南駱達南狀若悸戰曰馬儂君君呵余何爲馬儂曰汝汝盜吾金者也言次更拊掌高聲曰速以金還余余亦不事深究余且且能與汝一金磅駱達南勃然曰我盜爾金耶再敢言者吾將以此杖撲殺爾地主翁乃以手扭馬儂而温語之曰來來君若有衷曲訴諸衆且平心靜氣善言之然後人得聆汝也汝身淋漓如溺鼠且先坐乾汝衣而後道汝衷曲獸醫起立曰咄咄余初以爲癲子　語耳諸人衆口同聲曰且先命其坐且先命其坐地主翁施氏乃勸馬儂解其外衣並命諸人讓馬儂坐爐之正面使寒濕得以稍殺馬儂以盼金歸來切故亦一一如命事旣定施氏自亦就坐復問馬儂曰汝言遭竊今可言其事矣駱達南意猶憤憤向馬儂曰汝母再言我盜爾金余豈盜金者地主翁曰駱君且暫靜使馬儂畢其詞乃復面馬儂促其言馬儂乃歷歷言其失金事衆皆駭其案之離奇莫測馬儂坐羣人中國爐對談團團如家人見衆人聆其言而爲之躊躇爲之惋惜爲之計議人非木石能不感動故雖愕金之不脛而走未嘗不私感衆人之厚意覺人間守望相助之誼固尙未歸諸泡影也然此一念微萌未易驟示於外耳衆鄰初以馬儂踽踽獨行不無疑慮梗胸今見其侃侃直談坦樸誠懇足使嚮之疑慮氷釋非特馬儂所言信爲實事抑以誠樸如馬儂遭此重竊亦可憫也然賊來無跡其去無蹤即賊如飛將軍從天而下然又何以知馬儂彼時適外出且馬儂平居杜門不出何以能巧算彼時之適出乎雖名探福爾摩斯重生亦難偵賊蹤所在然則賊躡足屏氣久伺馬儂舍左乘其不扃户外出而後攫金以去耶若此則豈不離奇難索乎地主謂馬儂曰此必非駱達南君所爲君何目眮眮視駱君爲駱君匿免幽猫以爲笑樂容或爲之若穿窬盜僉非其人焉且駱君今晚在此飽飲酣醉竄至此刻而君失金不過四十分問事非駱君無疑君且自思之 
[俠女花彈詞（四十六）] [  東埜]  
　　振亞來不及回去同志明到外書房中安歇振亞就問起懷璧桂香兩人的來歷并説懷璧那八倒也别致在襄陽閙得還不夠又到京裏來作怪偏偏桂香表妹又同他合得來他們俩葫蘆　究竟賣的甚藥還是孩子氣未脱還是另有取意呢老伯倘然曉得可能告語吾一二否志明笑道吾也是莫名其妙桂香這妮子原不是吾親生的他要如何我只好依他如何他們俩所以合得來就是爲那塊白壁上的關係志明説到這裏就想了一想把那方白壁的歷史詳細告訴了振亞又笑着説道振亞兄他們俩的意思吾雖然猜度不出然而細細想來也有一些朕兆可尋吾想他們是 
少年蹤跡遍天涯閲盡蒼桑感物華豎子凡夫鮮屬意王孫公子等蟲沙惺惺自幼相憐惜密誓雙星意未賒只指望永世不知離别恨可憐同命兩裙釵或者是相將携手作英皇侣或者是並蒂開成姊妹花同德同心又同貌雙飛雙宿亦雙早安排如今賞識風産外遇着個如意郎君愜素懷人盡願爲夫子妾雙心傾注在君家含情羞語胸中事且向那羅綺叢中索笑諧掩耳盜鈴工設計矯揉造作太奇乖 
振亞兄我那義女桂香曾經把心事向吾訴説他已决定主意情願終身終世同你的令夫人素珠小姐厮守在一起的我問他何故他固答得甚是有趣他説道問吾何故吾自己也不會曉得不過吾一天不見他的面心裏就一天的不舒服像遇着甚麽失意事似的吾心頭鬱怒的時候一望見他的顔色就會喜笑出來了吾身體疲乏的時候一聽得他的聲音就會爽快起來了他的爲人實在是天仙化身吾寗可一天不做人不願意一天不見他的面振亞兄他這些説話粗心的人聽了不過説他是孩子氣其實呢他那言外之意就是説情願和素珠其事一人至於懷璧的主意舉一反三也就可以類推了你和懷璧有素珠替你結婚你和桂香又有懷璧替你結婚到得二十那天你和素珠小姐結婚實不啻和素珠懷璧桂香三個人結婚人盡願爲夫子妾他們三個人將來要同歸於你的了你想吾的猜度對不對呢振亞掌不住笑道吾想不見得罷倘然果如老伯所言吾也只好辜負他們的美意斷斷乎不肯淺就的桂香懷璧兩位姐姐在愚夫婦身上原有大恩德吾尊崇敬愛之不遑又豈肯屈辱他們他們要吾赴湯蹈火吾都肯的若在這點兒女私情上着想那就愛莫能助了我吳振亞人格雖然卑賤要做那種假公濟私見色起意的事還不至於此吾自從入了鈍根先生的儉德會狎邪且不敢何况多妻吾去年著了一部鴛鴦譜小説力持一夫一婦主義按日登在京津日報上想老伯也曾見過的志明嘆道情海茫茫原是禍水朝宗之處不過根基淺薄的沈溺不悟罷了振亞兄的爲人我素來是曉得的吾也不過瞎猜將來未必果有此事就使不幸而言中他們都是聰明絶頂以人聽了振亞兄這一番警策的議論也就恍然覺悟臨流自反了振亞兄明日有事吾也要到公署中去趕緊把這件訟案注銷你聽鄰雞三唱吾等睡罷於是兩人各自安息 
 
 

Page 14

 
 
   
 
