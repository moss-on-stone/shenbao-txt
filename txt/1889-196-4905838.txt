# 1889 - 196 - 4905838

 

Page 1

 
 
[點石齋各省分莊售書告白]  
　　機器印書創自本齋日漸恢擴極盛於斯歴計十餘年來自印代印書籍凡稱書房習用者檢點花名應有盡有茲於戊子已丑兩年間各省皆設分莊以便士商就近購取所有分售處所列後呈覽○京都琉璃廠點石○漢口黄陂街點石○廣東雙門底點石○福建皷樓前點石○蘇州元妙觀前點石○金陵東牌樓點石○杭州青雲街點石○湖北三道街點石○湖南省府正街點石○四川重慶府陜西街點石成都省城學道街點石○江西省城點石○山東省城點石○山西省城點石○河南者城鴻影菴街點石○陜西省城點石○雲南省城點石○甘肅省城點石○廣西省城點石○貴州省城點石 
[原板重印經藝淵海告白] [  點石齋啓]  
　　是書爲石印經藝中首創巨選當年選校印釘一事無敢句且目後他刻漸多而優劣之分有目共見近更有以是霽改頭換面者按之則有文無題有題無文之弊且不可以指屈殊非選是集者之初心本主人懼購者不察貽誤滋多爰出原板重印問世購者但看封面有己丑年重印字樣者乃爲眞本愼毋粗疏自誤分訂八本碼洋七元本埠在南北申昌抛球塲點石分局外埠則向各分莊購辦可也此布 
[目耕齋制藝己丑會墨四書典制類聨十三經策案廿四史策案增廣策學總纂大成點石齋啓]  
　　沈氏省潭所選之目耕齋制藝久已膾炙人口其文大都骨重神寒宏深肅括之作近科鄉會墨大半脱貽於此垷將初二三集合印成書以餉得氣之先者分釘三本碼洋六角又己丑會墨一本碼洋一角半○四書典制類聨是書分類琢句有註有音較他種類書爲詳備洵初學之饋貧糧也分釘四本碼洋八角○十三經策案廿四史策案二書具有根柢行世已久嗣得石印家重加校勘一洗從前木板模糊之弊價亷適用此書爲最分釘六本碼洋一元○增廣策學總纂大成是書爲德化蔡梅菴先生所輯條例矜嚴不繁不簡近又擇羊務諸書之有用者分類列後而全蜀水利攷亦附焉槖筆文塲十對七人有餘裕焉分訂八本碼洋一元六角此佈 
[論緝私之難]  
　　人有恒言皆曰旁觀者清當局者昧以吾觀之亦容有未必然者也事之難處有非身歴而不知者袖手之徒慷慨而談時事往往咨嗟太息發爲高遠難行迂闊不切於事情之論求之全而責之備使當事者蒙僨事之罪而苦心孤詣因之而不彰此持平之君子所宜深體曲諒表而出之俾當世共聞焉者也國家鹽政積弊已深譬猶人身之有痼疾而非可以旦夕收其效盖民之趨利猶水之趨下也雖有堤防之固終難保其無奔騰衝决之患今以鹽爲日用飲食之常胥天下而仰給於是不可一日而或闕出鹽之地若四川若川西若江浙等省苟按其出鹽之數而徴其税使如布帛叔粟之流行於天下無官私之分自可相安於無事乃必設官以理之分地以限之入官者爲官鹽不入官者爲私鹽且若湖南北等省則令食淮鹽矣而獨於蘇之松太等四府則令食浙鹽舉錯紛紜號令不一而於是乎民間有漏私之弊而於是乎國家有緝私之舉天下遂自此而多事矣或鹽梟傷勇丁或勇丁傷鹽梟卒至兩敗俱傷而論者多歸咎於當事者之辦理不善而孰知其中固有難處者乎夫利之所在人人趨之竈尸船户商户以及百執事等無一非　私之人官能防之乎濱海數百里港汊白出白蘆黄葦一望無際村落塲竈零星散布於其間不漏於近漏於遠地矣不漏於晴霽漏於陰雨矣不漏於白晝漏於昏暮矣何地可緝亦何時可緝今夫食人之祿必忠人之事農工商買下至厮養輿臺受人之值尚思爲之出死力以爲報効之地矧儼然爲天子命吏乎是其夙夜自矢所以爲報効之地者宜百倍千倍於是苟其處之淡然任私鹽之往來而不加之禁微特負尸位之譏而見非於清議卽撫心自問亦有不能自安者則不得不嚴飭勇丁搜查不遺餘力搜緝旣嚴卽難保其不與鹽梟遇遇旣與相遇則又不得不飭勇鎖拿而彼業私鹽者不顧刑法甘蹈不測之地以自危原屬亡命之徒卽難保其不拒捕對敵之餘勝負必有所分不幸而傷在勇丁固屬不美幸而傷在鹽梟則彼又將抛去私鹽而以誤傷良民赴州郡喊控必致牽連誣枉卽事得表白能使其是非曲直昭然在人耳目而固已大費周折矣然緝私難而蘇省之緝私則較他省爲尤難盖江蘇産鹽之地如金山奉賢其民類皆土着有父母妻子之聚處宗族戚黨之往來廬舍田産之故業而非江河流行無賴劇盜之可比也倫載私鹽卽可自之爲鹽梟一旦弛其負擔翩然回故里則有業之良民耳是故緝之也倍難况以蘇省之地如彼其大也鹽梟之出没如彼其無定也而所以巡緝私鹽之船僅止三十號而已每船容丁十人則以三十號計之亦不過三百人將分道而巡乎則勢單而力薄不足以壯聲威愈啓奸民僥倖藐視之心將并力而巡乎則又有顧此失彼鞭長不及之慮無論其不能懾漏私者之心也而其不足以資控馭不足以言統轄抑亦彰明而較著者矣且其巡緝爲浙省而然非爲蘇省而然也就令蘇松四府官鹽暢銷乃浙省鹽務之利而於蘇省鹽務不與焉於蘇省地方官更無與焉無事則地方官無功可錄有事則地方官被嚴譴宜乎地方官所視爲畏途者也嗟夫緝私之設所以禁私售也而仍無以禁其私售無益於國有損於民莫斯爲甚然則如之何而可也曰昔者顧氏炎武据李雯議鹽之説曰宜就塲定額一税之後不問其所之令天下私鹽皆爲官鹽并謂其説鑿鑿可行顧氏一代大儒當非無見者吾向謂民之趨利猶水之趨下今而知上之治民亦猶之治水也要在順其性疏通之而已今誠能考顧氏之説而施行之則自運同運副提舉大使等官卜至巡丁均可斟酌裁汰且使犯法之徒盡化爲良民而無復有所謂鹽梟者國家於此旣得陶汰冗員復可按額徴税則於國帑仍無所病節虚費而收實效此固執政者所宜留意者也有斯世之責者盍亦知所變計哉 
[本館接奉電音]  
　　昨接在京友人發來電音有本月二十三日諭旨六道敬謹譯登○六月二十三日奉硃筆溥良補授詹事府少詹事欽此同日奉旨奕謨着補授閲兵大臣欽此同日奉旨着派奕劻管理上虞備用處事　欽此同口奉旨着派伯彦訥謨祜管理圓明園八旗包衣官兵並管理鳥鎗營事務欽此同日奉旨着派本格管理行營事務大臣欽此同日奉旨着派晉琪管理善樸營事務欽此 
[日下紀聞]  
　　本年恩科鄉試以及各項考試滿漢各塲皆在貢院舉行是以號舍頗少空閒之日現計八旗生童院試日近卽宜舉行府考而禮部又奏請在八旗院試前合考滿漢教習順天府府丞何小亭少京兆函商兼尹府尹兩憲以八旗府考關係甚重且應分期初覆二覆合覆不得不通融辦理擬假金臺書院舉行八旗府試查童塲例不入號舍僅於列座編號書院儘覺寛舒並可撥兵役在外巡綽遂先期由順天府行知八旗滿蒙漢於六月十七日黎明 
 
 

Page 2

 
 
考試八旗滿蒙漢府試正塲傳令赴考諸童於是晨齊集金臺書院聽候點名入塲其各旗出派之識認官屆期赴書院投遞職名當堂識認○太常寺選奏　照六月二十八日皇帝萬壽聖節例應遺派散秩大臣一員讀祝致祭都城隍廟應將侍衛處咨送銜名繕單附本進呈恭候欽定本日奉硃旨遣散秩大臣公德壽行禮欽此欽遵當由太常寺巷錄諭旨咨行侍衛處知照該員届期恭往致祭如是日另有出差事故務於三日前咨明本寺以例奏請改派○禮部爲曉諭事查定例各直省優生赴部朝考後由廪增生舉優者准作貢生由附生舉優者准作監生由部換給執照今戊子科各直省優生業經朝考所有考列一二三等各優生自應分别准作優貢優監爲此曉諭該各優生等務於十日内將繕給頁單齎赴本部換領執照毋得自誤○前報紀揀選步緑兩營官缺一事兹聞福箴亭大協揆現在假期未滿因改於十八日辰刻仍在本署會同容文兩鎭軍揀選○禮部爲出示曉諭事所有滿漢教習合考本部奏請於六月十九日在貢院考試本日奉旨知道了欽此相應出示曉諭人旗及各直省報考滿漢教習舉貢生監於十八日黎明齊集貢院聽候點名領卷入塲考試滿教習由東磚門點入考試漢教習由西甎門點入各宜凛遵勿違○中正殿管理喇嘛印務處以本月十六日庚寅京師月食應由本處遴派内廷喇嘛太監在養心殿唪經救護查内廷喇嘛太監僅有三名不敷派用照章移會雍和宮印務處照章出派喇嘛於是日丑初進内齊赴本印處以便帶入養心殿唪經救護○内恩豐倉連日兌收倉塲衙門撥儲東第二批黄糧小米二千三百餘石由朝陽門外河干裝載大車運往倉中交納○本年恩科鄉試所有貢院修理工程經　天府奏請交工部核准工部旋奏請欽派查估大臣奉硃筆派出吏部左侍郎松溎户部左侍郎孫詒經欽此旨下工部司員禀稱貢院迭有考試請迅往查估松少冡宰孫少司農遂訂期偕工部司員算房書吏前往將應修工程查勘估核以便開明做法工料數目奏交承脩大臣派商脩理○太常寺題奏恭　六月二十八日萬壽聖節例由太常寺堂官遣派一員恭往東獄廟致祭爲此繕單呈進恭候欽派本日奉硃旨着遣署太常寺少卿鴻臚寺卿李端遇行禮欽此○六月中旬某日正黄旗都統行咨户部咨内開已故福州將軍善慶應領祭葬卹興二欵貴部如何給發希卽查明咨覆以便飭其家屬具呈請領户部查得光緒十年有奏請暫停官兵卹賞章程所有八旗官員應領卹銀亦係槪行停放俟部庫充裕再行補支遂覆以此次應領祭葬銀事工部請貴都統自行咨查可也○内閣傳稱六月十二日遞到河南巡撫倪豹岑中丞六百里奏摺聲稱河南周家口白晝驟遭大火焚去街恭十五處約計房屋三萬餘椽直至次晨火始熄盖亦一奇災也○神機營總理海班處爲知會事所有勝字成遠隊廂紅旗滿蒙漢驍騎營分撥官兵於五月初六日起守衛西苑外圍一月班竣尚無貽悞奉諭帮操令官營總每員獎銀一兩隊官辦事官每員奬銀五錢隊長每名獎錢四千隊兵每名獎錢二千等因奉此應行知會貴隊營卽將五月分入值西苑官兵名數及應領奬勵　錢數目造册咨送支發處以憑核放○步軍統領福大協揆商諸容文兩鎭軍定於六月十五日辰刻在地安門外帽兒胡同本衙門内揀選委翌尉一缺協尉二缺門領一缺副尉二缺步軍校三缺委步軍校二缺城門吏一缺先期傳諭應行入揀各員於是日各帶弓箭前往預備○十二日午刻廣儲司内銀庫開放内廷各門各項值班一月口分三旗侍衛一月月費内務府護軍值班一月口分内監一月錢糧香燈上媽媽一月錢糧計銀二千八百餘兩○湖廣總督委員管解湖北京餉等銀八萬數千兩分解到亦赴部投遞文批並將餉鞘雇未扛人户部堆存大堂由原解兵役看守以俟開庫騐收○浙江杭州織造英尚衣瑞現屆一年期滿經内務府將三院七司一等記名人員繕單奏請更換抑成仍令英瑞接管奉硃筆圈出杭州織造著武備院員外鄖文達去欽此得旨後文向衣赶備摺件於翌日呈遞謝恩其榮任吉期尚未詹定約在孟秋上浣也○國史館示傳准吏部逃到漢謄錄劉燦藜彭文明皮錫瑞朱郁春胡瑞清等五員知悉務於六月十五日辰刻親身赴館騐到勿得違悞○兵部爲移會事職方司案呈本部議覆雲貴總督岑毓英奏瘴故官員請卹一摺應請將瘴故從優議卹之補用副將謝敬彪照總兵軍營立功後病故例給卹銀二百兩廕一子給與六品頂戴奉旨依議欽　欽遵到部其應行議給該員祭葬各節例由禮部核議覆奏相應極會貴部查照○太和門估修一事迭見報章兹經工部奏請欽派承修大臣旋於本月初十日由軍機處交出硃筆派大學士額勒和布禮部尚書李鴻藻爲承修大臣欽此除監修監督應由額李兩大臣奏調外其廠商是否仍令興隆　廠修辦抑由承脩大臣酌派刻未有聞惟聞此項工程經工部内務府竭力撙節估銀二十五萬兩果能工堅料實脩　迅速奏准於在工有成日將監脩等員擇尤保奬俟大工全竣再將承辦各員保奬俾在事人員認眞監造可期堅固嗣輕潘霨如中丞報効楠木五十四株開具長徑尺雨清單入奏賞收並聲明自黔運京之費請由官　復經按照所開木植尺寸核計堪以合用卽於原估工料銀二十五萬兩内劃扣料價十三萬兩卽由此　内籌撥　京經費云○禮部　曉諭事照得各學教習候補人員將次傳竣奏准滿漢合考業經出示招考在案惟送部投結報考漢教習人數寥寥深恐願考之人未匪週知再行展　爲此示知各省進士舉人恩拔副歲優貢生今本部展期至六月十五日願考者赶爲取具同鄉京官印結依限赴部投考納卷倘再逾限槪不收卷毋得自悞○東單牌樓正藍滿三甲官廳中有地痞數人畫則各自謀生夜則假宿其内官兵雖甚惡之而不敢下逐客令蓋懼其陷害也本月初某夜甲乙二人不知何故鬨閙事爲丙所見亦揷身其内被甲乙奉以老拳經衆人爲之解散丙因羞成惱頓啓殺機次夜三更後身藏利刃成入見甲乙方倦臥卽猛力砍之幸廳宫聞聲而至見丙行兇赶爲喝住而甲乙已均帶重傷矣隨由廳宫飭將丙鎖住錄供解送提署請懲 
[西醫進京]  
　　聞醕邸入夏以來兩臂疼痛時發時愈京城醫士未有以肘後方愈王之疾者李傅相聞之於十二日特派西醫馬根濟之高足麥君等晉京爲王療治按麥君在天津施醫院爲人治病著手成春此次奉傅相派委入京諒能大展所長所無負傳相之盛意也 
[津河伏汛]  
　　伏汛已臨津河盛漲低窪之處時以漫口爲虞而大溜横趨勢如箭激舟楫之泛乎中流者尢以檣傾楫摧爲慮初九日海河下游計覆小舟三艘溺斃丹子二人十一日三岔河口又覆小舟兩艘幸未斃人向之河上逍遥者現於櫓聲欵乃中時切虎尾春氷之懼且河流重濁色黄於赭中挾沙泥不知幾許惟臨流結網者每得巨鱗半江斜日沽酒歸來生涯殊不惡也 
[持刃行兇]  
　　京友云山東直門二里許有地名紅橋者一小村落也居民楊姓小名阿八相傅爲某顯宦家奴近年廣置田莊富甲一邑惟平日倚主人之勢往往欺壓鄉隣以致結怨甚多人皆有食肉寢皮之思六月某日清晨偶往小茶社啜茗納凉忽一老者年約五旬向楊施禮楊雖不識其爲何如人亦卽答以一揖詎楊方折腰之際老者　出袖藏小七首剌中楊之右肩登時血湧如泉昏仆於地茶博士驚見急將老者圍住敬以老拳楊恐肇事端揮令停手而老者已血肉狼藉體無完膚口不能言僅存一息矣諸夥相顧驚駭急欲投報地面官忽來東城外坊官率領仵役拘人旋騐得楊刃傷雖重尚無性命之虞惟老者攢毆受傷早已名登鬼籙坊官遂將諸夥鎖帶回署收入禁中次日據實詳城城憲以案關人命立卽解交刑部究辦嗣聞老者爲東直門外小飯鋪主陳姓山東人至因何啓此釁端刻尚未經訊悉也 
[彝陵樵唱]  
　　歸州鯿　溪地方有一客船被盜搶刦船中有客四人三人爲盜砍傷一人推入水中順流而下經人救起業已報官或謂行刼者卽係船户行路之難有　是哉○鎭川門外一貨船開行未遠忽然翻覆幸人口皆經救起貨物則未免損失也○龍王廟工首某姓幼童在學塾回家因天氣炎熱往江邊洗浴不諳水性下水卽不能起旁人援救不及後其父母得信趕來望江號痛急倩漁船撈獲屍身備棺收殮近時沿河一帶多有洗浴溺斃者水懦易狎可不戒哉 
 
 

Page 3

 
 
[五茸消夏]  
　　青浦縣培有某　者耕種爲生稍有積蓄一日挈所生女操一葉扁舟駛抵朱家角鎭糴米約洋二十餘枚藏納船兠嗣以　事登岸囑女看守詎所藏銀洋早被隣船乙丙兩人所見俟甲他往便入其船將女捆縳以敗絮塞其口取洋而去俄而甲至見女如此情形反大肆咆哮文忿　躍入河心霎時殞命甲以人財兩失涕泗滂沱不得　載女屍而返當其蕩漾江中但見黑雲四佈雷聲隆隆將抵家突見乙丙跪在船頭將洋和盤托出霹靂一聲兩人俱遭殛獘復震一聲而女漸蘇天道昭彰報施不爽世之喪心悖理者當亦知所鑒戒哉○茸城北門内水木匠　某與隣右某姓婦姘識多年如膠似漆婦有一子某王歡愛逾恒擬以己女配之奈礙於床頭人暗囑某赴已家餌之女年僅二八心如鐵石堅不可攻女以情告母轉述　王置諸不理女愈思愈忿潛購阿芙蓉膏吞服竟入枉死城中良可慨也 
[修葺貢院]  
　　本年特開慶榜試期伊邇湖北省憲特委江陵縣沙巿巡檢符秉忠來省勘估修理業於六月初一日辰刻開工校塲演武廳　處亦於是日已刻開工並委候補巡檢鹽澤　帮修貢院及校塲等工九門城　久未修葺風雨摧殘殊不足以壯觀　委候補府史太守悠慶監修至本月初三日竣工旋委候補通判恩則駕玉騐收工程此外城牆間有損壞者仍委史太守逐叚看祝分别修理云 
[揚城火警]  
　　本月二十日天將曙時揚州東關外北首某姓家遽遭回祿其時居民尚在睡鄉聞警齊起則見烈烈轟轟勢已不可嚮邇城外保　委　曁各汛弁陸續到塲彈壓幸是處距水甚近各水龍馳至竭力噴救始得熄滅延燒店鋪民居約五六家其間竹行本行失物最多盖西怱促逃避衣物未遑搬取也至起火之由傳説不一容俟續錄 
[暴斃騐]  
　　揚城多子街十三灣巷内某姓門首忽有男屍一具某姓大駭赶卽鳴保一面禀請地方官履騐江都祥邑尊隨於十八日清晨帶同弄仵人等臨場相騐旋據報稱委因急痧倒斃路側邑尊　離座將屍身細騐無訛始飭棺殮標誌發壇旁觀者咸謂邑尊辦事細心於此可見一班 
[邗上塲紀事]  
　　十五日許太守寳書解蘇藩京餉入都過揚陳鹺尹壽春辭赴寳帶橋卡十六日陳分轉宗旭銷南京餉差十七日姚鹺尹國仁從瓜洲大口來十八日耆鹺尹壽　南掣監秤　十九日梁　尉慶愼辭赴六漫閘差次 
[萬壽停公]  
　　本月二十六日恭逢皇帝萬壽聖節江海新關及滬上各銀行俱停辦公事一天以伸慶祝禮也 
[花間度曲]  
　　今日爲荷花生日又值徐園曲會之期絲竹管絃一時並舉適園中荷花盛放紅裳翠盖掩映生姿又得並頭蓮一盆恍惚似解佩仙人對語於莤紗窓下盈盈淺笑脉脉含情間以竹脆絲清尤覺香韻欲絶世有周公瑾其人盍荷花間一顧乎 
[竊摺支銀]  
　　小東門外豐記洋行執事人朱翰芳投法公堂訴稱行内學徒程祥裕竊去裕大錢莊支銀摺子一扣冒支規元三百九十三兩六錢二分造案請訊葛同轉謂爾係行中執事人失去支摺當時何以不知答稱摺子放在帳桌抽屜内因往來甚多一時不及察及直至二十一日司帳人查對帳目始知於初二日失去當令出店人四出我尋旋在英界大馬路遇見細加詰詢知在勾欄花銷程供徽州人年二十二歲向在豐記習業現已滿師本月初姚姓友人邀同出外賭錢因之私取莊摺向裕大支銀三百九十三兩六錢二分兌取金釧兩雙一雙在虹口公和祥碼頭不知姓名人家賭輸尚有一雙以一枚兌與　雲銀樓一枚兌與景福銀樓當向景福樓兌釧時曾取金約指二枚一枚重四錢一枚約重二錢餘找出洋銀八十五元其四錢者送與棋盤街新春桂堂妓女王玉林二錢餘者寄在大東門内義成紙店中金利泉處洋銀六十四圓寄在芳記報關行中陳錦芳處朱稱程之如供皆係説謊伊旣竊摺支銀卽往妓院中游蕩同轉再四研詰程堅執如前同轉間朱曰程來學業可有荐保人答稱無人荐保前二年人尚規矩去年稍事遊蕩因之辭歇經行中客人再四説情遂又留用同轉問程曰此事爾將如何料理答稱願覓的實人將小的保出　産歸償同轉允之隨飭押候交保一面令包探傳義成紙店金利泉芳記報關行陳錦芳妓女王玉林質訊 
[遷地發落]  
　　法界八仙橋捕房　空地上近來起造高大洋房鳥革翬飛規模宋敞落成之後備捕頭稟商讞員葛同轉每逢禮拜日及禮拜三五等日改臨是處發落各案同轉允之定於今日起命輿至八仙橋捕房發落 
[縣訊兇手]  
　　裏虹口拾荒人李阿金刃傷喬阿華斃命經上海縣裴邑尊親臨相騐帶李回署等因已登前報前晚邑尊升堂訊究屍叔喬阿土訴稻小的籍隸浦東南匯縣屬鄉間家貧無以度日因之挈姪阿華來申日間出外拾荒晚則蜷宿虹口草棚内日前阿華欠阿金山芋錢五文向索紛爭繼卽毆鬥不意阿金竟拔刃亂砍致阿華受傷沈重而斃已蒙相騐而乞伸寃邑尊問阿華家内尚有何人答稱尚有胞兄李供稱小的寳山人來滬拾荒所居與阿華草棚毗連阿華欠錢不還反將小的毆擊以致一時氣忿毆鬪誤傷證人羅林兩姓同供小的等與喬李同居李向阿華索取山芋錢肇釁小的等上前解勳見阿華已受刃傷旋卽斃命邑尊反覆准鞫着令將李釘鐐收所候傳屍兄到案覆訊核辦 
[上海縣署瑣案]  
　　孟金氏控徐俞氏圖夻家産一案曾列報端前晚裴邑尊覆訊之下孟金氏稱翁生前與俞氏有瞹昧事及翁去世丈夫隨亦云亡俞氏胆敢覇匿田單務求訊究俞氏供稱是地由孟聚康給小婦人作膳養費今奉追繳業將田單檢出求卽給還原告可也邑尊飭將田覃給孟金氏具結領去俞氏子及徐子垣管押候示○陳少泉竊取某宦珍珠由巡防東局拘陳父聽泉送縣請辦前晚裴邑尊飭提庭訊聽泉供　兒子因事出門現在不知去向是否行竊小的並不知情邑尊飭押令交出少泉聽候訊辦○陳連元控王萬和糾集棍徒兇毆受傷一案迭紀報章事後王卽避匿無蹤裴邑尊飭拘王妻陳氏及帮毆之胡阿貴等於前晚升堂訊究張訴稱小的傷已告痊叩求伸雪陳氏供稱聞丈夫已返揚州原籍當日並未毆張胡等一味推諉邑尊謂細察兩造均非安分之流判令將張鎖示大堂陳氏押候遞解回籍胡等笞責枷號期滿再行發落 
[英界公堂瑣案]  
　　包探江阿三稱曾大海同妻蔡氏投捕房訴被王阿三胡邦恒等毆　受傷拘王胡二人訊問不認行兇巡捕頭命我查得伊等因細故口角爭執究不知何人逞蠻曾大海遞禀聲稱湖北人住居虹口昨夜我在家洗浴妻在後門潑去浴水王胡等以齷齪水不應亂潑辱駡不休竟敢毆打我聞聲出爲解勸亦被毆打其妻蔡氏申訴前情并稱左臂頭面等處受傷甚重請爲騐傷王阿三供寍波人在洋棧堆裝度日我與胡等住處貼對曾家後門曾妻潑水濺在我褲上與論被駡與之爭執不敢行兇胡邦恒供與王阿三同江北婦人馮王氏稱與伊等均是鄰居昨夜自外回家見會妻蔡氏被人毆打惟黑暗中不知行兇者是否王胡二人曾大海同妻蔡氏堅指王胡係行兇之人蔡太守問曾爾妻曾否到醫院者稱木　太守商之古繙譯以該氏未到醫院未便縣斷飭將王阿三胡邦恒移送上海縣諭曾同妻投縣騐傷核辦○包探王阿二張松樵稱朱阿如闖到陳步州家圖竊未成被拘交捕經我等盤詰朱阿如供認曾竊潘世仁家銀飾翠玉等件均已質洋使用因卽吊贓傳准認　原贓據稱尚麥布衫等件朱阿如則稱贓均起案並無别物今將人贓送請訊究陳眇州申訴前情　世仁供失竊銀飾翠玉衣服等件開單報浦豈料　竊犯又到陳家圖竊被拘交捕究出我之失贓祗少零星物件請令給領朱阿如供認前竊潘家銀飾等件質錢豐用又往陳家圖竊被獲已將潘家飾物質票交包探吊贓送　潘世仁稱朱阿如抓進樓窓行竊質鋪夥請追質本蔡太守判朱阿如發捕房管押二月贓交潘世仁領　質本不追○包探秦少卿稱德　麫館夥張寳生言張炳生持僞造　票前去吃麫當場察破扭交捕房查得該麫館之票向城内某鋪刷印 
 
 

Page 4

 
 
或有該　遺失被張拾得亦未　知今特　案請訊張寳牛同主人某甲上堂稱昨日陸續收下僞票十餘紙因此留心察看張炳生亦用僞票卽行交捕各票呈閲張炳生供票由張　龍父我前去吃麫張雲龍上堂稱開手摺作因起會向買麫票二十張分送會中人張炳生之票是我所交餘　呈閲張寳生稱　出之票背後加盖圖印爲票則否蔡太守細閲各票眞僞逈殊難以朦混隨判張炳生張雲龍各罰洋一元以示薄懲○華捕　昨日在　見張木全手捋布衣一包形狀慌張拘住盤問言語支吾查檢包内有布衫褲六件今將人贓送案張木全洪江灣人向以耕種爲業前到虹口賭　輸罄不能回家與人同行在江灣西首見一人家後窓未閉扒進行竊同來滬上我被捕拘時一人在後望見奔去故未被獲蔡太守判張木全管押十四天以示薄懲布褲六件候失主認領 
[法界公堂瑣案]  
　　包探李雲發禀稱何小庸朱二永二人同寓吉祥街德昌烟館失去棉袄馬甲短衫等件經小的查得由莫晉卿行竊莫潜蹤英租界已經英包探拘獲旋由小的前往帶來送案請訊何朱同稱向以操舟爲業現在賦閒暫庽德昌烟館中屢次失竊投報捕房旣由包探拘獲竊賊叩乞吊贓　供寍波人年廿五歲向爲客棧接客祗竊衣一件搜出之票或是已物　係友人所寄葛同轉着將莫押候吊到贓物並傳德昌烟館主冉訊○江北人陳得明挈妻張氏訴稱小的來申借住八仙橋左近以放租東洋車爲業車共五輛近忽被夥王三私行售去二輛因將土扭　請懲士供鹽城人年四十三歲光緒八年來滬與陳母姘識放車度日得明夫婦來滬未久不理家務日事吸烟今伊母於五月二十九日病故衣衾棺木皆由小的措來所有東洋車其二輛由小的租與八仙橋巡防局左近范老頭子葛同轉飭將王暫押俟傳范及隣右人再行覆訊陳夫婦叩謝而出○醬園弄一帶租户積欠和記房租一案疉紀報章昨日和記收租人周翰海投案訴稱陳范氏積欠洋十七元三角控蒙大老爺斷令交保限日繳洋該氏竟於十三日私行遷去昨始由保人尋獲送案請追陳范氏供稱小婦人遷去時曾與收租人言明緩緩拔付租洋今何又來控告小婦人患病無聊丈夫又吸食洋烟一時實難措繳同轉着押令措繳 
[善地助堂]  
　　　啓者疉蒙許春榮封翁光臨敝堂因洋貨公所振華堂有現存本埠北巿新閘二十七堡十圖圩地一方計十四畝七厘九臺兹悉敝堂正擬興辦殯房乏地建造許封翁遂輾轉相商衆情允洽當將該地税契地單一併助與敝堂執業過户並立樂助推管據以昭信實仰荷許封翁之雲情厚誼及各寳號之好義急公欽佩之私非言可喻敝堂現擬擇日塡地興造以符原議惟是經費浩繁尚賴各大善士解囊佽助俾竟其工不勝叩禱之至竊以滬上萬商雲集之地上等寄柩殯房尚未建立未免有闕敝堂擬仿蘇垣昌善局章程繪圖起造廣厦閎暢位置得宜無論富户紳商皆可寄柩而敝堂亦卽以寄柩之資充作各善舉之用誠一舉而兩善備焉特列報章藉呈公鑒上海六馬路仁濟善堂董事施善昌葛繩孝蔣毓棻謹啓 
[上海四馬路文報局内山東賑捐收解處會同各公所起解第九批賑欵公啓]  
　　謹啓者敝處自解出第八批後迭奉烟臺濟寍嚴佑之諸君來電謂河水盛漲民如釜魚遷居撫恤待欵萬分孔亟須速籌接濟等語會商同人卽湊集第九批庫平銀三萬兩又裝解蘇垣安節局代贖婦女專欵規元二千兩共裝三十二箱於廿一日由招商局拱北輪船運烟東海關騐收轉發災區散放此批内絲業公所規元一萬兩高易公所規元五千兩文報公所規元一萬七千八百八十兩合併聲明 
[及時行善]  
　　敝局自去年八月開設以來至臘底已墊用五百餘金至今年正月至五月又墊用四百餘金荷蒙各善十捐助之款與局用藥本一切均經臚列在報閲者核實以扣之可知敝局之實事求是有格外認眞者諒亦在諸大君子洞鑒之中也刻　暑熱暫停掛號以俟秋涼收戒時冉行陳明惟是一木難文衆擎易舉諸君子倘念黑獄中人困苦難堪而欲拔而出之則宜速爲解囊敝局所不勝企禱者也所有六月分收到捐款開列如左計開六月十一日蘇葆森善士助洋廿元又華溪漁子善士助洋一元十四日杭省正大局交來朱恪人善士助洋一元十八日葛君慶記交來惟日不足齋善士助洋十元[  恒濟戒烟局啟]  
[惠藥鳴]  
　　啓者今又蒙文報局賑所大善士撥來純陽正氣丸四千服足見好善之誠有加無已除遷示施給以廣德意外謹此登報以鳴謝悃[  英大馬路保安堂謹啟]  
[蘇省撫園抄]  
　　六月十一日候補府經歴周國桐缷署昭文縣白茆司巡檢事回○十二日臬憲牌示六月分候補佐職月課定於本月十六十七等日分期考試○十三日縣丞姚貴慈禀知奉飭換蘇差委指分江蘇試用巡檢楊壽昌順天人禀到○十四日代理陽湖縣王用穌代理宜興縣張大任代理寳山縣王椿蔭均謝委正任荆溪縣薛星輝缷署丹徒縣事回並謝飭知回本任○十五日兩江營務處江蘇候補道曾廣廣照由金陵來候補府王毓苹粟知奉委隨撫憲赴文闈候補同知莫葆辰禀知奉委暫兼發審局稽核候補通判張履泰禀辭奉委赴上海一帶採辦木植○十六日正任荆溪縣薛星輝禀知奉飭回任卽辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[潯陽雜詰]  
　　德化縣試文童刻已竣事十二日終覆經金雨卿明府悉心校閲評定甲乙發貼長案兹將前列十名摘錄於左鄭瑞墀張翼奎劉祖祜李盛燮劉廷弼夏傳彞趙文瀾吳兆麟鄭瑞驤叚育萬金明府卽於十四日赴校塲考試武童馬箭十五日試步箭十六日試　勇○十二日午刻九江西關外後街有成衣店夥某甲在樓上工作因吸水烟偶不小心將烟灰吹入　條内　尚不知怱怱下樓久　布條燃着延及床帳板壁幸大街上人見樓上有烟焰　出狂呼救火一時鬨動多人齊聚灌救對門興泰洋貨店急用小水龍噴水上樓立時樸滅幸未穿屋亦云幸矣○自六月六日起火繖當空炎烕似甑寒暑表已升至一百度有零各處中暑斃命者不少十一日某茶棧有揀茶少婦午後　暑踣地經棧主以痧藥灌救體冷如冰香魂口渺矣又仁貴鄉有婦人在秋田戽水上晒下蒸觸暑而斃又義渡　門前來往者甚衆　有思痧症倒地者俱經渡同司事用痧藥臥龍丹救醒惟願碧翁翁早施霖雨不獨良苗得以暢茂卽居民亦可少解暑熱　○近來有人在義渡局滋閘經德化縣金明府出示諭蔡略云據義渡局糾公禀稱茶土兩幫抽助經費造設義渡以濟行旅禀蒙憲定章程民渡義渡並行不悖相安已久乃近有無知兇徒胆敢屢在義渡局門喧閙阻撓尋釁訛詐禀請查禁等情查茶土兩帮好義紳商抽助經費設立義渡係有益地方善舉前奉道府憲核定章程　諭遵辦並嚴禁莠民阻撓歴經拿究在案民義兩渡相安已久乃該兇徒胆敢赴局喧閙尋釁希圖　撓實屬不法除飭差　　拿究外合行示諭爲此示仰闔邑軍民人等知悉義渡之設商輸經費官定章程所以惠行旅而資利濟不容痞棍藉端阻撓嗣後倘有不法棍　　敢赴局喧呶滋釁定卽拘案照律究辦决不姑寛○距九江二十餘里廬山之麓有廣濟大石橋一座建造至今已數百年今夏山洪暴漲水勢湍激橋上石柱忽然崩折橋身坍塌數丈嗣後南來北往者皆須喚渡關道李亦青觀察因公過此目擊情形首捐廉銀二百兩又　地方各官紳捐助銀兩集有成數委宋麗卿司馬購辦石料督匠重修不日告成行旅往來可免跋涉之勞矣○潯城道署旁至倉巷口一帶狹巷曲徑殘磚碎石凸凹不齊過其地者如行鰲背立脚不舠一遇霪霖泥深路滑婦孺尢難涉足近有李君玉川慨捐洋蚨百翼購石鳩工剗高補低滿鋪石塊從此化險徑爲康莊行道者受惠不淺矣○潯城萬壽宮廟祝明山性情卑污聲名狼籍今年興修上諭亭該僧私竊木料板片不少日前與小沙彌口角小沙彌懷怨乃將竊板等情告之工匠工匠訴於衆檀越將僧驅逐出廟不許逗遛九江 
[燭費助賑]  
　　昨爲炎帝聖誕常年張燈以伸敬祝今爲瀘州火災承諸善士捐募不遺餘力惟思邇年賑欵層見疉出勢雞兼　在經營者　有節費以助敝號應需燭洋十元今特移賑明知杯水車薪何濟於事然積沙可以成塔惟願諸同好能見而效之也大東門寳成銀樓啓上海文報局山東賑捐處代登 
上海文報局協賑公所經收出使英國駐劄新嘉坡總領事府左子興鄒轉募集蘇皖賑欵洋銀一萬四千四百八十元由匯豐銀行匯來合見規銀一萬零五百五十五兩囑爲移助山東災賑除按　彚解烟台康海關騐收轉發災區散放外各捐户大名列後○榮佛國土募捐錢一萬圓望加錫華商湯祥暫捐銀一千四百圓李連喜捐銀六户圓李善嘉　銀四百元郭松樹捐銀三百元張立昌捐銀二百元李文閲如切兄弟合捐銀二百元陳日回捐銀一百五十圓楊國騫捐銀一百念元戴厚義梁進芳陳邱李連慶陳裕令五户各捐一百元張裕清湯仁生合捐一百元林發觀蘇酒杯合捐銀一百元洪間榜陳連　張玉輝娘三户各捐銀五十元梁開興黄春吉兩户各捐銀三十元張春畹麟瑞號林媽怕郭　　四户各　銀二十元德記號捐銀十五元楊懷玉捐銀十二元天祥號榮裕興卓雲翔張書香湯隆坔吳茂盛六户各捐銀十元德和號張漳基南户各捐錢四元陳繩勝捐銀三元林榮源陳大鈔李俊英二合號蔡日順梁開昌湯隆朴湯隆水湯侕坑張阿良許添福十一户各捐銀兩元合併聲明 
哭潘月舫孝廉倒步百花祠香尉擗琴詞元韻卽請高昌寒食生同政○驚傳消息喪詩人不意高才遽返眞天道從來多莽莽擗琴傳誦倍傷祥余讀擗琴詞始知看歸道山等身著作有奇書韻事流傳是唾餘遥望粤雲欲凄絶學人何處覓南車雋才神妙想毫顚此去應歸小洞天多少篋中冰雪句殺青留作攷終編後學誰爲繼起人論文難得是清眞天涯海角悲同調莫話萍蓬絮果因忽驚紫府召名流想爲重題白玉樓有客携琴彈海上凄風酸雨不勝秋謂高昌寒食生香尉悠悠一夢現繁華濁世功名未足誇大地故人差慰意寗馨有子可承家當年斗酒祀花神意氣豪雄快壓人天上若由君主宰四時皆作艷陽春投筆曾經舞雪花君曾隨剿手刃土酋陣雲深處落紅霞而今奇士埋黄工死　無涯生有涯倘然不改舊風流仙鶴歸來續壯遊綺閣香巢姓字在指素蕤閣雪泥多少爪痕留不信斯人短命亡亡年三十二正同顔命短清流揮涕哭潘郎神交一似心交切有恨何由問大荒憐青閣主翰香朱縉書脱稿於蘭陵鹺舍 
滬上名花十二詠錄呈霧裏看花客高昌寒食生夢畹生曁大吟壇郢政○姚蓉初綽約丰神曠世無楚娃鄭豔盡心輸百花頭上魁應占管領羣芳第一姝○周月琴柳腰楚楚手纎纎萬種温柔看不嫌贏得芳名傳欲徧新題舊詠滿香奩○姚如玉傾國傾城色漫誇姑蘇臺畔燦奇葩緑窻夜坐閒相對舉止温柔似大家○林湘君涵碧樓中貯阿嬌風懷倜儻畫難描洛妃解佩留香國竟體芬芳屏俗囂○章鴻枝瑶池仙謪降凡來碧玉年華十五纔不是靈犀通一點緣何生小也憐才○林黛玉嫣然秀韻自天成淺笑輕顰百媚生最是魂消心醉處雲舒月滿不勝情○朱素秋態度輕盈别有姿清標一種耐人恩爲吟杜老當時句秋水爲神玉作肌○陸小寳雪膚花貌最芳妍濯濯眞如出水蓮鴛鏡　神窺寳相玉環風致想當年○吳小香輕撥木絃一曲彈香雲雙綰鬢鴉盤分明寫韻軒前見約略丰姿是彩乂鸞○謝湘娥孤芳落落賞誰眞未許漁郎漫問津莫訝無情情却重祗緣不遇素心人○匡月春綺年聞道尚髫齡荳䓻梢頭乍綻青淡掃雙蛾如遠黛盈盈弱質最娉婷○林桂卿一笑相逢羅綺叢樽前玉頰暈微紅花眞解語能忘倦愛此穠纎正得中已丑季夏之月醉花主人求是草 
補枝仁弟屢徴拙作心緒惡劣久不成吟重違其意追錄客春薄遊靈岩一律知不足供諸大吟壇一噱也○登高憑眺動吟思霸國銷沈又幾時暮雨樓臺新粉本夕陽宮闕舊題詞風流事業埋香逕豪傑功名剩劍池草長靈岩麋鹿盡不堪捫蘇讀荒碑七里瀧主就正草 
[上海四馬路文報局賑所收解飯鍋焦雜糧運烟第二單]  
　　啓者敞所於五月廿三日解三日解出第一批後今承保安堂交來飯焦四十八袋麻餅三袋糖羔兩袋爛飯干一代麵頭一袋宿羔油棗二袋○德隆彭號來飯干十六袋山芋干三十八代○金利源煤料處交來飯干廿七代○莊源大醬園來飯干十六代外國慢頓兩代○錫金公所來飯干十四代○保嬰局來飯乾四袋麵頭乙代共計一百七十五袋每代百斤於六月十九日由普濟輪船運烟臺東海關驗收轉發災處散承招商局捐免水脚理合申明 
[上海四馬路盤記内滬災恊濟公所十一十二兩日收捐第十八次清單]  
　　册福建胡壽堯張郭氏有心無力人三户各洋二元雲鶴堂朱玉屏堂鄭務本堂陳世祿堂謝無名氏竭棉又武林董麗孫氏　和堂凌九户各一元張溥澤五角忍安堂張錢二千衛子玉二千楚臣氏一千從玉堂夏一千王趙氏五百無名氏四百游道緣四百望久堂呂行素堂朱周穉文張錦孫張素鳳堂張沛澤周福海七户各二百瑞竹堂婁一百順泰東棧帳房募無名氏一元周侶生七角申惠卿五角無名氏五角趙敦仁徐晉應申元福周篤祜四户各三角敦仁子申福銘王桂春成秉賢敦仁氏五户各二角無名氏一角衆友求西瓜資三元保平安隠名店隠名氏視視動心王俊卿吳免灾居之安保無恙各順遂九户各一元合家平安本洋一元不忍堂傷心人慘日子瞿旭堂同事平同事安同事吉同事慶同事順同事利東陵生保慈健索仙居士合家安日山記十五户各五角保平安勉力子合六角陸懷親四角上遵居士四角太厚隴三角隠名氏三角三侶如二角補個子保慈康實非力安貧子棉力子五角各二角陳留龍西清河合一元華召日利西人五角萬泰帳房五角周浦合泰號五角張敬新五角計省垣三角包維記蘇智園六蔚記周寳慶顧全林顧宏盛閔硯差七户各二角六俊泉蔣瑞林橋本齋王金住四户各一角杭州梅鶴山莊一元廣興典一元吳靜安四角隆記莊四角童福坼邵遷甫古點逸氏張德敦張助經條山書屋張侶巢七户各二角朱社金無名氏唐子清崇本堂葛怡善堂屠無名氏德隆堂吳陳丙衡八户各一角嘉興清和翔求安氏一元南陽保安居六角厚德載福六角頴求子氏四角平安氏四角保平安三角求吉平安氏永樂氏三户各二角順利祥瑞無名氏三户各一角利興一元鹽城頤壽堂孫一元八詠堂沈二元保慈安一元仁壽廬五角連桂仝助五角洗相逸史四角旅居無力人四角求平安三角杏林書屋三角安樂書屋二角勉力人二角無力氏一角恨無力一角怡成募常紳基錢一千山西衆昌厚一千獨醒居士八百廿五石島同昇號五百奉天裕泰號三百烟臺劉國楨賈鼎臣母品三劉寳清正興利張雨亭無名氏七户各二百張質甫補個子沙昭義三户各一百無名氏五十無册禪臣洋行規元廿五兩興化縣正堂劉潤翁曹平廿兩申規元廿一兩四錢六分○奉賑所陳春記來浙杭　文伯二元無力子求老母平安一元鹽城和豐號旦欽堯五户全吐元無名氏一元二角曹財發一元大來堂募蘇州陳仰齋二元隠名氏錢六百王億萱沈煥卿李子香姚紫楫張毓林方子益王厚成七户各錢二百無名氏一百朱振路募金陵朱公舘五元元源莊募無名氏十元執中堂乙元寳和莊募培心堂廿元富春齋帽鋪銅洋四元湯潸猴錢四百李和上三百張大哥三伯甬捐繼述堂十元甬捐八角五分以上十一日收捐册隠名氏四元九江源泰昌來朱美全彭城氏同愼祥俞自始南陽氏紅蕊舘怡豐義豐昌義丰福億同昌十户各二元新號義丰和福隆祥汪廣記陳麗記淵記五户各乙元承志堂學虧軒洗心軒三户各乙元金和成美盛老和成三户各五角裕盛兩角五補拙子二角五不忍觀一元惠心人一元寳山王建侯一元榖詒堂錢五百福塘五百永生四百泉生四百蘭生三百蒿目子兩元又代慈兩元借緣軒主人五角無名六户合六百玉琴生四百力少人四百無名三百無力二日七十五無名無名無名三户各兩百和眞味居乙洋清河賴人乙元紫陽山房五角天源五角東海幼記二角半震吉棧乙洋胡懋翁募王承泰金福林不留名佩餘心四户各乙元祥弋隆湯子記鼎順和陳安心百賢氏紫來居六户各五角映月氏四角佩心氏三角飛臣氏不書名湘湖氏靜悟居李恭甫五户各二角無册潘愼記四十元丁新記紹良翁廿元又山東十五元蘇省無名十元恆記衆友六元求子明亮達道人四洋楊文英募龍皇山惜榖會十元星迷道人兩元玉山博雅堂張乙洋無名求病愈一元彚風典衆友四元程杜若三元福茂行乙元振茂乙洋無名八角眉山村夫信昌行無名布捐局内祝姓仁茂行益森行六户各五角震大棧四角吟梅居士三角翰香居士二角貝力初乙角無名氏錢二百十沈公信棧三元公裕泰二角陳平子銅洋二元清河省記五角盧江憩記二角半甬捐七角○兩日共收規元四十六兩四錢六分洋三百零乙元四角五分銅洋六元錢廿二千一百六十文六月有廿抄 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十五年六月十四日京報全錄]  
　　宮門抄○諭旨兩道錄前○發抄硃批四道○江織造嵩奏報接印日期摺○江織造莊奏報交卸日期並移交庫存銀兩摺○又一奏銷辦解婚典彩綢及樂部袍料等項銀數摺○又奏奉傳大小卷縀疋依限儹辦齊全解京摺○將軍定奏會同遵吉開工請領經卷等項摺○江織造嵩奏接收庫存銀兩並機張花本等項摺○江撫德奏調署知縣片○廣西撫沈奏剿捕南寗等處匪徒出力員弁查明請獎摺子○六月十四日刑部都察院大理寺正紅旗值日吏部引見三十七名正白滿七名正白蒙二名廂紅漢九名○祥普等謝加級恩○誠端請假十五日○吉和請假二十日○安興阿續假十日○文璧續假二十日○清安請假十日○吏部奏派稽查覺羅學派出李端遇○都察院奏派專司稽查派出奕年○召見軍機肅王許應騤徐用儀奕年○發抄曾國荃奏請以遊擊鄒玉祥借補皖南鎭標右營都司奉硃批兵部議奏欽此○又試用守石作楨等考試等第奉硃批吏部知道欽此○又元和令程其珏補太倉州牧奉硃批吏部議奏欽此○又已故道員吳毓蘭功德在民請於揚州建立專祠奉硃批着照所請禮部知道欽此○又試用道李國琛等試用期滿奉硃批吏部知道欽此○○江南織造奴才高山跪奏爲恭報奴才接印任事日期叩謝天恩仰祈聖鑒事竊奴才内府世僕知識庸愚仰蒙恩命簡放江南織造下懷感悚淪浹難名當經趨詣宮門叩謝天恩嗣於三月二十七日跪請聖訓仰蒙召見訓誨周詳奴才跪聆之下尤深感戴叩辭後束裝起程於本年四月二十六日行抵江南省垣准前任織造莊山委派司庫明昌將織造關防一顆龍江西新關關防一顆並册檔文卷等件移交前來奴才恭設香案望闕叩頭祗領任事伏查龍江西新關税務尚未開徴所有織務應行接辦已丑大運及另傳未辦各項活計容俟咨籌欵項隨時儧辦際此部章核實奴才惟有恪遵聖訓倍矢愼勤將一切應辦各欵加意認眞不敢稍形疏懈以期仰答高厚鴻慈於萬一除將庫存銀兩機張花本等欵盤查清楚再行專摺具奏外謹將奴才接印任事日期恭摺具奏叩謝天恩伏乞皇上聖鑒謹奏奉硃批知道了欽此○○江南織造奴才莊山跪奏爲恭報奴才交卸日期並移交庫存銀兩恭摺奏聞仰祈聖鑒事竊奴才恭閲邸抄光緒十五年二月十九日奉旨江南織造着嵩山去欽此兹於本年四月二十六日新任織造嵩山行抵江南省城奴才當將織造關防一夥龍江西新關關防一顆並册檔文卷等件委派司庫明昌齎交嵩山接收任事伏查織署庫存花本線本銷銀二千七百三十九兩二錢五分又正項存銀七百三十二兩四分六厘一毫四絲又歴任移交關庫存欵銀二十三兩八錢二分並織局機張花本等項一併造册移交嵩山盤查接收辦理至奴才任内奉辦戊子大運及另傳各項活計均已分别造具銷册題奏在案奴才一俟交代清楚卽行束裝起程回京當差謹將交卸日期並移交庫存銀兩緣由恭摺具奏伏乞皇上聖鑒謹奏奉硃批知道了欽此○○江南織造奴才莊山跪奏爲奏銷辦解婚典需用彩綢及樂部袍料等項活計動用料工及裝盛銀兩數目恭摺具奏仰祈聖鑒事竊奴才查接管卷内承准工部照會奏派大婚禮需用彩綢分派江寗織造織辦一萬一千三百疋又奉樂部來文派辦石青雲縀大蟒縀袍料十三件石青雲縀圓金壽字袍料六十九件紅縀百花袍料一百四十六件並裏綢束帶等項先後行令迅速辦解前來當經按照部定絲價估計價值呈由禮儀處奏准將三織造承辦彩綢等項活計卽在外用解京二百萬兩内由户部指欵就近撥給奴才遵卽咨明兩江督臣會國荃轉飭兩淮運可福裕照數籌撥計彩綢欵内動用料物工價銀四萬七千四百九十五兩六錢三分樂部袍料欵内動用銀八千四百四十五兩二錢七分六毫除造具細數清册呈送禮儀處核銷並報部查核外謹繕簡明黄册恭呈御覽理合繕摺具奏伏乞皇上聖鑒謹奏奉硃批該衙門知道册併發欽此○○江南織造奴才莊山跪奏爲奉傳大小卷縀疋依限儧辦齊全解京呈交巷摺仰祈聖鑒事竊奴才於本年二月十三日接奉内務府來文添派賞需縀紬鈔錄原奏限令四月内辦齊解京等因前來當查單開縀疋應需料工價值曾經奉部核准有案且限期急迫未敢遷延貽誤是以一面照章報部並呈明先行咨撥銀欵俾資赶辦旋經兩江督臣曾國荃轉飭江寍藩司許振褘照數撥到料工銀兩奴才遵卽購買絲觔摇紡煉染飭令工匠赶緊儧辦兹已一律齊全計大卷八絲縀二百疋五絲縀一百疋小卷八絲縀二百件五絲縀四百件敬謹裝箱封固選派承差於四月二十二日由寍起程航海解京以期迅速除將動用銀欵另行造册報銷外理合恭摺具奏伏乞皇上聖鑒謹奏奉硃批該衙門知道欽此○○奴才定安阿克丹跪奏爲會同遵吉開工請領經卷等項恭摺奏祈聖鑒事竊奴才等遵照欽天監擇定吉期於本年四月二十日午時謹將永陵啓運殿以及四碑樓各工程敬謹開工飭令司員督匠興修遂恭查啓運殿大脊中間尊藏匣内金錢八個金銀銅錫鐵元寳五錠寳石五塊尚堪供用惟經卷藥材人參五色縀線等項均應更換奴才等檢查歴次辦工成案俱係奏請飭交内務府備辦委員祗領除將應領經卷等項遵照成案繕單恭呈御覽俟命下之日奴才等選派委員赴京請領以備恭藏外所有奴才會同遵吉開工請領經卷緣由理合恭摺具奏伏乞皇上聖鑒謹奏奉硃批該衙門知道單併發欽此○○江南織造奴才嵩山跪奏爲接收庫存各欵銀兩並機張花本等項查該相符恭摺奏聞仰祈聖鑒事竊奴才恭膺恩命簡放江南織造於本年四月二十六日接印任事當經專摺具奏叩謝天恩兹查前任織造莊山任内經辦戊子大運及另傳各項活計及動用銀欵均已分别造具銷册題奏在案現准移交庫存花本線本銷銀二千七百三十九兩二錢五分又正項存銀七百三十二兩四分六厘一毫四絲申餘項下無存又歴任移交關庫存欵銀二十三兩八錢六分並織局機張花本等項一併造册移送前來奴才按册逐一盤查均屬相符理合恭摺具奏伏乞聖覽謹奏奉硃批知道了欽此○○德馨片再署廬陵縣知縣蕭雲經經臣調省差委所有該縣印務查有蓮花廳同知潘懿精明練達堪以調署該員任内並無盜刼三叅屆滿已起四叅及錢糧未完叅限將滿有關降調乏案據署藩臬兩司會詳前來除檄飭遵照外謹會同兩江總督臣曾國荃附片具奏伏乞聖鑒謹奏奉硃批吏部知道欽此○○調補安徽巡撫廣西巡撫臣沈秉成跪奏爲查明剿捕南寍等處匪徒在事尤爲出力員弁逐案開列清單籲懇天恩准給獎叙恭摺具奏仰祈聖鑒事竊照前護撫臣李秉衡於光緒十三年八月二十二日奏報南寍柳州潯州桂林等府屬捕除土匪彚案具陳並請每案酌保數人咨奬數人一摺奉硃批着准其分案酌保數人毋許冒濫餘依議該部知道欽此又於光緒十三年九月二十八日附片具奏南丹土州猺匪黎水保糾黨滋事業經營勇擊散一片奉硃批知道了仍着嚴拿匪首黎水保務獲懲辦毋任漏網知府叚紹棠熊壽山均着照軍營病故例議卹該部知道欽此隨據署河池州知州鄧士儀懸賞購線派撥丁役知會營委各員將該匪首黎水保拿獲究辦於十三年十二月附片陳明在案臣以此次猺産滋事勢成燎原甚形狂悖所踞岩寨又極難攻在事員弁勇丁人等先後將首夥殄擒盡淨尚有微勞足錄附片懇恩量予保獎奉硃批着准其酌保數員毋許冒濫欽此又李秉衡於光緒十三年十月二十九日片奏漏匪藍妙官在武緣縣屬古零土司境内潛聚滋擾業經擣破匪巢殄擒多名匪首帶傷逃匿等情奉硃批知道了仍着督飭嚴拿藍妙官務獲究辦毋任漏網出力各員准俟匪首就獲擇尤酌保數員母許冒濫欽此嗣經　司張聨桂訪聞該匪藍妙官濳逃來省派人設法誘擒審明正法梟示臣於上年六月内附片具奏所有在事出力各員弁容臣欽遵批諭擇尤酌保奉到硃批該部知道欽此均經先後恭錄轉行欽遵去後兹據各該府將在事員弁人等查開勞績呈送前來臣逐加查核人數稍多分别酌量删减並將應行給獎者另行開列送部外合將尤爲出力員弁繕具清單恭呈御覽相應籲懇天恩俯准給奬以示鼓勵再臬司張聨桂派人將匪首藍妙官誘擒俾兇徒不致漏網應否酌子議叙出自聖慈謹會同兩廣總督臣張之洞恭摺具奏伏乞皇上聖鑒訓示謹奏奉硃批張聨桂着交部議叙餘着該部議奏單併發欽此 
 
 

Page 13

 
 
[光緒十五年六月十五日京報全錄]  
　　宮門抄○諭旨一道錄前○發抄硃批五道○豫撫倪奏在籍侍衛藏匿刀匪並其子紏毆綫人斃命審明定擬摺○東撫張　奏知縣交部議處片○江撫德奏鄭捐第十六次開單請奬摺○江督曾奏翰林助賑請奬片○又奏飭道員赴任片○六月十五日工部鴻臚寺廂白旗值日無引見○芬車謝議叙恩○李端遇謝稽查覺羅學恩○記名總兵張華照謝洪春各謝恩○馮文蔚謝授侍講恩○師曾請假五日○工部奏派查估貢院工程派出松溎孫詒經○又奏派承修貢院工程派出徐中堂熙敬○召見軍機崑岡張華照謝洪春○發抄裕祿奏提督途次患病請賞假調理奉硃批馮南斌着賞假一個月欽此○又副將　煜署鎭筸鎭總兵奉硃批兵部知道欽此○又守備高長洪升補漢楊協都司奉硃批兵部議奏欽此○又岳州城守營叅將田其述請免騎射奉硃批着照所請兵部知道欽此○又請以張開鏞補授衛昌營守備奉硃批兵部議奏欽此○○河南巡撫臣倪文蔚跪奏爲在藉侍衛藏匿刀匪並其子糾毆綫人斃命審明定擬恭摺仰祈聖鑒事竊查宜陽縣在籍三等侍衛王德超知情容留刀匪王虎變在家藏匿並其子王世榮等紏毆綫人張雙身死一案報縣騐訊詳由河陜汝道禀經臣附片奏叅奉旨王德超着卽行斥革餘着照所議辦理該部知道欽此欽遵行司將案提省飭發開封储審辦兹據開封府知府孫雲錦督同候補知縣陳鋆郭炳新訊明定擬解經藩臬兩司覆訊詳解前來臣親提研鞫緣王德超籍隸宣陽縣係三等藍翎侍衛告病在籍其子王世榮王世昌均係已革武生與已死張雙鄰村素識先無嫌隙王虎變係高縣刀　與王德超同姓不宗往來交好於光緒十三年五月二十日王虎變因在原籍疉次夥衆持械搶奪傷人恃强訛詐被事主田生玉王天命先後指控差拿緊急逃至王德超家告知情由央其設法庇護王德超因舊與交好不能拒絶當留在家藏匿嗣經嵩縣知縣沈傳義訪知飭派緝役協同宜陽縣役於五月二十九日乘王德超父子外出令民人張雙作綫前往王德超家將王虎變誑出交差解嵩六月初三日王世榮與兄王世昌由永寍探親回家途遇曾充本村地保之王德祿及現充地保之王小山告知前情王世榮嗔張雙從伊家將王虎變誑出交差解官不顧鄉隣顔面起意邀同王小山及王德祿等尋毆洩忿卽於是日傍晚王世榮拿馬棒王世昌王小山各帶刀子王德祿携帶鐵挽手尋至張雙妻兄秦其昌家將張雙抓至街上同向斥罵張雙回罵王世榮用馬棒將其右顋頰並臂膞左骽毆傷王德祿用鐵挽手毆傷其左骽肚並在地拾石砸傷其右手腕兩臀王世昌與王小山亦各用刀向札致傷其小腹兩骽時值秦其昌臥病在牀家惟婦女不敢上前攔勸詎張雙傷重隨卽殞命王世昌起意移屍當同王世榮等將屍身抬至村角路上撩棄隨各逃散經屍母張王氏尋獲報縣騐訊移查王世榮王世昌武生均因武斷鄉曲先已由學詳革當將王德超拘獲訊供狡展詳經奏叅奉旨革審旋據王世榮越縣投首行司提省發交開封府審辦並據嵩縣禀報王虎變於緝獲後當夜解至離城十餘里地面被匪刧奪逃走由縣嚴訊差役並無賄縱等情到府該府督委提集訊明定疑解由兩司覆訊轉解到臣親提研鞫據各供悉前情不諱嚴詰王德超並無窩盜分贓王世榮亦無有心致死糾衆奪犯情事逸犯王虎變及王世昌等弋獲無期應先擬結查例載諸邑軍民大户窩藏强盜二名以上坐家分贓者向發近邊充軍又律載知人犯罪事發官司差人追喚而藏匿在家者减罪人所犯罪一等又同謀共毆人致死原謀者杖一百流三千里各等語此案王德超明知王虎變疉犯搶奪不法差拿緊急輒因交好將其容留在家雖無造意共謀同搶分贓情事與强盜窩主不同惟以在籍職官知情藏匿刀匪殊屬目無法紀查王虎變疉被指控聚衆持械搶奪傷人恃强訛詐如果獲案訊實應以强盜論斬今王德超知情窩藏强盜一名若照窩藏强盜二名以上在家分贓擬軍例酌减一等罪止滿徒自應從重問擬王德超合依知情藏匿罪人減所犯一等律於王虎變斬罪上減一等擬杖一百流三千里係在籍職官從重發遣黑龍江當差已革武生王世榮因張雙從伊家將王虎變誑出起意糾約王世昌等將張雙共毆身死查土世榮並非張雙引拿之人致死應以凡論原騐張雙屍傷以王世昌等刃札小腹等處爲重該犯訊無喝令情事應仍照共毆原謀本律問擬王世榮除帮同棄屍不失輕罪不議外合依同謀共毆人致死原謀杖一百流三千里律擬杖一百流三千里雖據自首無因可免王德超所供窩留王虎變並未造意共謀同搶分贓及王世榮所稱王世昌等下手傷重之處均係一面之詞難保非恃無質証狡供串避均請照例監候待質俟限滿逸犯有無弋獲再行核辦王虎變中途被奪據訊差役並無賄縱應毋庸議屍棺飭埋兇器供棄免起逸犯王虎變等均飭勒緝獲日另結無干省釋除供招咨部外所有訊擬緣由理合恭摺具陳伏乞皇上聖鑒勅部核覆施行謹奏奉硃批刑部議奏欽此○○張曜片再臣前接據掖縣知縣梁嶸椿禀稱光緒十四年十二月二十八日縣民翟泳禾因其子翟當欲賣地畝花用查知斥阻翟當不服頂撞翟泳禾生氣攏向毆貢翟當用鐵鐝將翟泳禾毆傷經該縣訪聞差查卽據翟泳禾赴縣呈首騐傷錄供飭役差拿翟當先期逃逸詎翟泳禾延至十五年正月初六日因傷殞命後投經該縣親詣騐訊飭緝翟當未獲請通飭截拿等情臣當因案關逆倫該犯翟當情罪重大不容任其遠颺隨批司轉飭該縣勒限一月嚴緝迄今限期已逾兇犯仍未據報獲查該縣梁嶸椿於境内出有逆倫重案未能立時獲犯究辦致令脱逃實屬疏於防範雖該縣已於本年正月初十日聞訃丁憂卸事未便稍事姑容據藩臬兩司轉據該管道府詳揭前來相應請旨將前掖縣知縣梁嶸椿交部照例議處以示懲儆除飭司轉飭接任之員嚴緝逃兇翟當務獲究報外理合附片具奏伏乞聖鑒訓示謹奏奉硃批梁嶸椿着交部議處餘依議欽此○○頭品頂戴江西巡撫臣德馨跪奏爲江西勸辦豫省鄭工捐輸第十六次開單懇恩奬叙以昭激勸恭摺仰祈聖鑒事竊案准户部咨議覆御史周天霖等奏豫省河工需欵緊急請開鄭工捐例一摺光緒十三年九月二十八日奏奉旨依議欽此計原奏内開鄭工新例取捐照初開海防事例辦法各直省藩庫准其一律收捐隨發實收分次造册按月送部覈辦所收捐銀專欵存儲聽候部提外省以接到部文之日起定限一年扣去封印日期限滿卽行停止等因咨行到臣當經轉行遵照辦理將光緒十三年十二月初一日開局收捐之日起截至十五年二月底止共收捐銀十一萬六千七百四十二兩三錢列爲先後十五次經臣分别奏咨奬叙並准户部咨酌撥山東挑挖河淤及河南鄭工用欵四次共動解銀九萬六百二十兩二錢又准部咨鄭工捐例展限一年等因各在案兹據署藩司瑞璋詳稱計自光緒十五年三月初一日起截至是月月底止所收實官職銜貢監等項共十九名按照定章分别減成共收實銀一千三百一十八兩四錢悉藩存庫聽候撥用除分别塡發實收給領外合將各捐生姓名年貌藉貫履歴三代造具清册列作第十六次詳請奏咨奬叙並請將副實收咨送户部塡發執照來江轉給等情前來臣覆加查核該捐生所捐銀數及請叙實宫職銜貢監等項與例章均屬相符合無仰懇天恩俯准分别獎叙以照激勸除將清册副實收送部外理合恭摺具陳並繕清單敬呈御覽伏乞皇上聖鑒勅部核覆施行謹奏奉硃批該部議奏單併發欽此○○曾國荃片再上年蘇皖兩省被災經臣奏奉恩旨勸捐助賑經部議覆准獎封典虚銜翎枝貢監當經分咨山西等省一律勸辦兹准前山西撫臣剛毅咨稱據翰林院編修前湖北學政王文在報捐銀五百兩雖經聲明不敢仰邀議叙究未便没其報效之忱且恭讀邸鈔上年五月翰林院編修顧雲臣捐助河南賑欵銀五百兩經河南撫臣倪文蔚奏奉硃批賞給五品銜在案可否援案具奏前來臣查該編修王文在捐資助賑與顧雲臣情事相同合無仰懇天恩循案賞給翰林院編修王文在五品銜以示獎勵理合附片陳請伏乞聖鑒訓示謹奏奉硃批王文在着賞給五品銜欽此○○曾國荃　○再前准部咨欽奉上諭江蘇常鎭通海道員缺着黄祖絡補授欽此當經轉飭遵照在案現在該道業已來省應卽飭赴新任以專責成除檄飭遵照外謹會同護理江蘇巡撫臣黄彭年附片片陳明伏乞聖鑒謹奏奉硃批知道了欽此 
 
 

Page 14

 
 
[光緒十五年六月十六日京報全錄]  
　　宮門抄○諭旨一道錄前○發抄硃批五道○湘撫王奏斬絞重犯越獄同逃捕限内拿獲審辦摺○大臣奎奏查明陳設曁庫存器皿摺○東撫張奏調署知縣各缺片○川督劉奏籌濟瀘州災民片○將軍長奏調署知州等缺片○閩督卞奏遴署總兵缺片○六月十六日内務府國子監廂紅旗值日無引見○記名總兵丁大文謝恩○廣東副將黄廷耀謝恩○補用道府張華奎等謝恩○内務府奏派致祭昭顯廟派出巴克坦布○召見軍機黄廷耀張華奎○發抄張之洞奏候補通判潘維麒虧短交代叅追奉硃批着照所請該部知道欽此○又惠潮嘉等府被水並賑撫情形奉硃批知道了卽着飭屬妥爲賑撫毋任災民失所欽此○又知縣周華林署樂昌令奉硃批吏部知道欽此○又西寍令田郅軒叅後續完銀米開覆奉硃批着照所請該部知道欽此○又圍基並四會經水尚無妨碍奉硃批知道了欽此○○湖南巡撫臣王文韶跪奏爲斬絞重犯越獄同逃捕限内均已拿獲審明分别擬辦恭摺仰祈聖鑒事竊照上年十一月間據保靖縣知縣簧廷贊禀報監犯土挺發吳二於十月初七日夜乘間越獄脱逃追捕無獲等情臣查王挺發係因姦拒毆本夫身死擬斬接准部覆監候秋審吳二係聽從行竊拒傷事主擬絞已入上年秋審勘畢發回收禁情罪均屬重大該有獄管獄官典宜如何小心防範乃竟越獄同逃實屬異常疎忽且該縣所禀情形不甚明晰難保刑禁人等無鬆刑賄縱情弊富飭該營永順府知府張曾敭親詣查勘並提集刑禁人等嚴審禀辦去後旋准刑部咨吳二一犯已奉旨勾决咨行遵辦又經飛催勒限嚴拿嗣該府馳抵保靖縣勘明該犯等實係乘間穴墻逃走詳細禀覆正擬先行繕摺奏叅據該縣禀報於十一月十七十二月初七等日將逃犯王挺發吳二先後拿獲經臣飭府委員馳往將吳二一犯騐明正身先行遵旨處决王挺發一犯提府歸案確訊定擬兹據永順府知府張曾敭審明錄供按律議擬由兼署按察便孫翼謀核明詳請具奏前來臣覆加查核緣王挺發籍保靖縣因與無服族兄王挺武之妻陳妹通姦拒捕毆傷王挺武身死審依罪人拒捕殺所捕人者斬律擬斬監候解省勘審發回收禁業已奉准部覆之犯吳二籍隸貴州松桃廳因在保靖縣聽從彭老三行竊拒傷事主彭添潰身死審依竊盜未經得財逃走被事主追逐拒捕因而殺人爲從帮毆刃傷者絞監候例擬絞監候奉准部覆已人上屆秋審提省勘畢發回收禁之犯光緒十四年十月初七日傍晚該縣典史孔維新進監收封騐明刑具齊全將王挺發吳二收入右邊厫内封鎖監門諭令禁卒朱益宋正小心看管並派刑書張玉清營兵姚華熙在外監值宿更夫張興支更巡邏三更時分張興因天氣寒冷暫進更棚歇息朱益宋正一時困倦均皆睡熟吳二起意脱逃當卽扭斷鐐銬將厫内地板撬開鑽出王挺發聽聞聲響於月光下望見吳二業已出厫知欲逃走亦卽將鐐銬扭斷隨同吳二由地板下鑽出仍用斷鐐輪流挖穿墻孔逃至監外脱去紅衣褲並將鐐銬丢棄孔邊各用布怕蒙頭裝作護風形狀於黎明時一同出城揑稱久病雇倩不知姓名人代爲薙髮分赴荒僻村莊求乞迨張興起身支更巡至右邊厫外見内外監墻均控有一孔喊知朱益宋正維時張玉清姚華熙亦均睡熟聞聲驚醒趨至與張興等一同察看王挺發吳二均已逃逸追尋無蹤禀知典史孔維新進監看明報經該縣黄廷贊具禀通報札飭永順府親詣保靖縣勘明禀覆一面行提刑禁人等到府審辦旋准部文吳二一犯奉旨勾决隨經該縣黄廷贊督飭典史孔維新會同營汎率領兵役曁禁卒朱益宋正等家屬於十一月十七日將王挺發拿獲復於十二月初七日將吳二拿獲訊係臨時起意乘間脱逃並非預謀紏夥逃後亦無另犯不法别案及知情容留之人禀經批飭該府委員馳往騐明正身將吳二先行遵旨處决王挺發提府歸案審辦兹據該府提集斬犯王挺發及禁卒人等訊明並無鬆刑賄縱情事議擬由司具詳到臣查律載犯罪囚禁在獄僅止一二人乘間穿穴踰墻因而脱逃並無預謀紏夥情事原犯斬絞監候應入情實人犯改爲立决乂監犯越獄獄卒果係依法看守一時疎忽偶致脱逃並無賄縱情弊者給限百日限内能自捕得准其依律免罪等語此案王挺發與絞犯吳二均各犯罪監禁並不安靜守法輒敢越獄同逃實屬藐玩除吳二業經處决外查王挺發因姦拒殺本夫擬斬監候秋審應入情實自應照律問擬王挺發合依犯罪囚禁在獄僅止一二人乘間穿穴踰牆因而脱逃並無預謀糾夥情事原犯斬絞監候應入情實人犯改爲立决例擬斬立决左面刺有兇犯二字應免重刺禁卒朱益宋正訊係依法看守一時疎忽偶致脱逃並無賄縱情弊已於百日限内各遣家屬隨同兵役將逃犯全行拿獲應與刑書張玉清營兵姚華熙更夫張興均照例免其治罪仍分别革役革伍薙頭之人不知姓名並免查拘該犯等於光緒十四年十月初七日脱逃至十二月初七日先後拿獲係在五日限外四個月疎防限内相應奏叅請旨將管獄官保靖縣典史孔維新有獄官保靖縣知縣王廷贊均交部照例議處除將全案供招咨部外所有斬絞重犯越獄同逃限内拿獲分别擬辦緣由理合會同湖廣總督臣裕祿恭摺具奏伏乞皇上聖鑒勅部核覆施行謹奏奉硃批刑部速議具奏欽此○○奴才奎瑛跪奏爲敬謹查明陳設曁庫存金銀器皿等項恭摺奏聞仰祈聖鑒事竊奴才自到任後率同司員等恭詣陵寢謹將陳設等件按照印册逐一查點均屬相符曁金銀器皿庫所存祭祀供用金銀器皿按件點騐並無虧短各圈餒養牛羊亦皆肥壯足額奴才諄飭該管司員必須認眞稽查盡心餒養勿容稍有瘠瘦其廣恩庫並另欵津貼二項收存銀兩曁易州工部庫存各項物料奴才分日率領司員按欵盤查均與册造數目相符當取具該管各官切結存案所有奴才查騐一切事宜理合恭摺奏聞伏乞皇上聖鑒謹奏奉硃批知道了欽此○○張曜片再恩縣知縣朱靖宣調省遺缺查有署歴城縣事金鄉縣知縣程方德堪以調署遞遺歴城縣篆務查有本任卽墨縣知縣程兆祥堪以調署又署郯城縣知縣茅恩綬署事年滿調省遺缺查有萊蕪縣知縣丁兆德堪以調署聊城縣知縣汪維亮叅革遺缺查有本任堂邑縣知縣魏起鵬堪以調署掖縣知縣梁嶸椿丁憂遺缺查有茌平縣知縣倉爾爽堪以調署蓬萊縣知縣劉宗向告請終養遺缺查有陽榖縣知縣劉承寛堪以調署遞遺陽榖縣篆務查有本任曹縣知縣何式珍堪以調署滕縣知縣黄毓奎撤回另補遺缺查有諸城縣知縣劉嘉樹堪以調署汶上縣知縣吳汝繩調省遺缺查有觀城縣知縣張茂貴堪以調署各該員本任内均無已起四叅命盜案件及錢粮未完有關降調展叅處分據藩臬兩司會詳前來除批飭檄遵外理合附片具奏伏乞聖鑒謹奏奉硃批吏部知道欽此○○劉秉璋片再據署永寍道夏　禀報本年三月十三日夜瀘州城外居民不戒於火延燒入城是夜風狂火烈該州文武盡力撲救至次早始熄查明被災之户共計三千餘家燒斃十餘丁口等情當經臣批飭上緊籌欵賑撫旋據該道於官運局並瀘州牧李玉宣籌撥量捐及自流井宜賓縣等處各紳糧集資捐助共湊得銀一萬九千兩委員設局按户按名分别極貧次貧賑濟造册呈核前來伏查該州民户被災綦重該道等辦理賑務尚屬踴躍惟此次奇災慮有遺漏零星小户除仍批飭再行籌勸各鹽商量捐以期加賑並諭紳等會委確查被災户口務使災黎均霑實惠勿使一夫失所外理合附片陳明伏乞聖鑒謹奏奉硃批知道了卽着妥籌賑濟毋任災民失所欽此○○長順等片再伊通州知州吳啓章調省察看所遺之缺應卽遴員接署查有現署五常廳同知謝汝欽勤奮有爲堪以調署其遞遺五常廳同知一缺查有委用知州彭明道持躬謹飭堪以委令署理據吉林分巡道瑞霖詳請具奏並聲明該道到任未及三月例不加考等情前來除分飭遵照外理合附片具陳伏乞聖鑒謹奏奉硃批吏部知道欽此○○十寳第片再調署閩粤南澳鎭總兵本任廣東碣石鎭總兵鄧萬林二次三年任滿奏奉諭旨着來見欽此查例載南澳鎭總兵駐紥閩粤交界地方屬兩省總督節制如遇該鎭缺出閩粤兩省總督輪次遴員委署等語兹查南澳鎭總兵篆務輪應福建委員接署查有現任浙江瑞安協副將劉興邦久任沿海水師風濤熟悉訓練認眞堪委署理除檄飭遵照外臣謹會同兩廣總督臣張之洞附片具陳伏乞聖鑒謹奏奉硃批兵部知道欽此 
 
