# 1909 - 263 - 4913165

 

Page 1

 
 
   
 
 

Page 2

 
 
宮門抄 
　　八月十四日　召見軍機　洵貝勒　薩鎮冰　陶大均　連印 
代論 
[攷察憲政大臣李家駒奏攷察日本司法制度摺（摺）]  
　　至編纂法典。事尤繁難。日本刑法。前後改正者亦有四次。最初沿用德川舊制。刪除煩苛。以示寛大。其後頒布新律綱領。旋又頒布改定律例。悉以我國刑律爲則。又其後頒布刑法。採用歐洲刑法舊派主義。及至去歲。廢舊刑法。頒布新刑法。純用歐洲刑法新派主義矣。民法亦三易稿而成。始纂民法。一意模倣法國民律。幾與譯本無異。不適於用。繼又聘法人從事編纂。亦以不合本國民情。致遭議院擯斥。現行民法。乃第三次編纂者也。編纂商法。始於明治十四年。凡再易稿而成。現行商法是也。刑事訴訟法未頒行之先。曾頒布治罪法。裁判所搆成法。亦即規定於其中。及頒布憲法後。將以法律別定裁判所搆成法。於是廢治罪法。頒布現行刑事訴訟法焉。編纂民事訴訟法。於明治九年。迄未能成。至十七年聘德人起草。翌年脫稿。二十三年公布。即現行民事訴訟法也。觀其整飭司法之難如彼。編訂法典之難又如此。乃舉國一心。朝思夜作。不惜糜數十年之歲月不吝擲數百萬之金錢。委曲堅苦。卒底於成。豈好爲其難哉。蓋深知司法制度。爲安內攘外之始基。長治久安之左劵。非破庸俗之論。建非常之業不能與列強並駕爭衡也。此日本司法制度之沿革也。明治二十七年。司法制度規模已具。於是首與英國改訂條約使英國僑民悉服從日本法律。議定鈐印後。五年施行。自是數年間。與德法美奧諸國。相繼改正條約。如英國例。至明治三十二年以後。日本司法權。對內對外。完全獨立矣。推其所以能改正條約。收回治外法權之故。或以爲原於戰勝。或以爲基於立憲。其實不然。當明治二十七年七月。日本與我國戰端方啓。勝負尚未 
 
 
 

Page 3

 
 
可知。而竟能與英結改正之約。其非原於戰勝。顯然可覩。又其時距頒布憲法已歷五年。各國不因其立憲之故。遽允改正條約。而必待諸數年之後。可見僅恃頒布憲法。亦不能爲功。究其所以致此之由。無他。實行司法獨立而已。此日本司法獨立之效果也。夫司法獨立。既爲列國通行之良規。又爲實行憲政之基本。自其性質而言既不慮其損及主權。致滋流弊。自日本司法制度沿革而言。則有互照㕘觀階及可循之便。自日本司法獨立效果而言。又有鞏固法權上安下全之益。然則我國及今踵而行之事半功倍。有固然矣。惟茲事體大。其取法雖甚便。而實行則甚難。現當預備立憲。爲期甚迫既不能不急起直追又不能不周詳審慎。握要以圖。約有數事。謹就管見所及。爲我皇上縷析陳之。一審判獨立宜切實籌辦也。自立憲明詔宣布以來。使法部專任司法。大理院專掌審判。此外如高等審判廳地方審判廳。亦次第設立。朝廷於司法獨立一事。業已三令五申。限期舉辦。固無待奴才瀆陳。惟是我國官民。狃於故常。行政官兼司審判。由來已久。直省大小官吏。幾盡有審判之權。與用刑之權。其不肖者因緣爲奸。濫用法權。時有所聞。其於保障人民權利之本義。既無所知。則於司法獨立之精神。自難驟曉。今一日有所改正。而責之以所不習。疑阻敷衍。均所難免。即如前歲釐定官制。法部專任司法。大理院專掌審判。聖訓煌煌。中外同欽。而迄今尚未實行。則各省之觀望。更無青矣。擬請飭下法部大理院。迅將司法行政事務。與司法事務。切實劃分。以挈綱領。以樹風聲。一面嚴督各省速辦各級審判廳。務使行政官吏。不復兼理司法事務。以清權限。列仿日本治罪法之例。先頒暫行訴訟律。以爲審判之準則即爲制定法典之前導。庶幾司法獨立之制。成立有斯。始基永固。一審判人員宜加意培植也。司法獨立。固以整飭司法編纂法典爲最要。而培植審判人材。亦爲當務之急。歐美日本。皆以深通法律學者充審判官。其視審判官較行政官爲尤重。我國通法律學者向少專家。茍不先爲儲備。將來憲法頒布。仍使任行政官者。充審判官。舊例既失所依據。新律又茫然莫解。司法獨立。終不可期。現在各省審判。廳漸次籌辦。而於審判人才。應如何造就。將來需人若干。於何取材。並未議及。擬請飭下部臣綜計通國應畫爲審判區若干。應設初級審判廳若干所。地方審判廳若干所。需用推事若干人。檢查官若干人。通盤籌畫。先行儲備。務令各審判廳成立時。有通曉法律人員。足資錄用。庶不致懸缺待人。亦不使濫竽充數。至京師及各省已設法政學堂。學額無多。年限尚短。且學生習政治者衆。而學法律者鮮。造就行政官則有餘。養成審判員則不足。應如何大。加擴充。注重法律之處。亦應一併議及。（未完） 
要件 
[蘇撫署會議廳第二次議決案（三續）]  
　　一農工商局更改局制預算經費如何議決之問題甲局制 
　　一查農工商係專管勸業行政事宜前因商事裁判未設專官該局爲體恤商情起見特設商判課受理商人訴訟以表優待現在官制垂定地方審判廳行將成立商事訴訟應否劃歸辦理 
　　決議 
　　商事裁判各國規制不同法意比三國均獨設商事審判廳德則就地方審判廳內另設商事庭總以優待商人取便習慣爲宗旨目下我國審判廳尚未大定商事裁判苦無專員衆議贊成不妨暫歸農工商局商判科辦理俟審判廳成立以後或分或合聽候部定 
　　二查該局會辦二員總務科長一員業經裁撤其餘各員職有專司似應照舊惟更改局制則課員以下薪費是否一律照加應行議決 
　　決議 
　　重祿原所以勸士但目下農工商務局尚在萌芽時代經費不足或向裕蘇息貸或由藩庫善後局撥濟財政困難不能不稍權緩急除會辦總務科長均行裁汰外其餘農務科之下設立農事農學兩課工務科之下設立工藝工政二課商務科之下設立商判商業二課循名核實條理井然應即更正名目以符章制惟課員薪水一節應由該局總辦暫爲酌定俟商品陳列館農事試騐塲蠺業講習所成立以後著有成效再行稟請酌加以示鼓勵至工藝局廢置已久能否改爲蠺業講習所之用應由該局總辦延請專修蠺學之員察奪詳覆以憑核辦乙預算 
　　一查該局詳稱本局收欵均係洋元以後局昌薪伙概照洋元折合銀碼以免虧耗似屬可行應候議決 
　　決議 
　　編訂預算貴有整劉畫一之辦法農工商局收入欵項如捕捐等項向係洋碼則支出欵項自不能強發銀數以示歧異而取虧蝕查農工商局自宣統元年二月起局用薪伙均已試辦改發洋元行之稱便應即批準垂爲定案以歸一律（未完） 
專電 
[電一（北京。）]  
　　某御史奏資政院爲上議院之基院關繫重要定章總裁以外擇素有資望之員充任丁振鐸曹鴻勛俞廉三均頑固性成幇辦院事必致阻撓有礙新機與章程亦不符合應請照章將丁振鐸等撤銷另簡素有資望之員接充奉旨留中 
[電二（北京。）]  
 
 

Page 4

 
 
　　攝政王辦事後常至三所披閱章奏惟從未召見一人 
[電三（北京。）]  
　　浙撫增奏代西藏幫辦大臣錢錫寶請修墓假昨日奉旨著賞假三月期滿即迅速赴藏 
[電四（北京。）]  
　　洵薩兩大臣昨日到京今日（十四）召見面陳考察南洋軍港形勢并滬漢各局廠之布置奉攝政王諭從速切實舉辦 
[電五（東京。）]  
　　日本籌畫舉行日英博覽會。已將日本固有之庭園造成模型。預備陳列 
[電六（東京。）]  
　　韓國苛勒刺病今已蔓延至多數市町。 
[電七（東京。）]  
　　慶應義塾。與維斯根辛大學。昨日（十三）舉行第二次野球競枝。慶應義塾仍獲優勝。 
[公電（贛榆。）]  
　　各報館鑒贛榆大水爲災沖毀田廬淹斃人畜無算情形極可慘痛現雖散放急振而冬春振欵尚無著落就地籌捐既不易集請發官欵又實爲難伏乞代商義籲廣募仁漿得拯垂斃之飢黎造福實無涯量贛榆縣袁世猷叩 
要要新聞一 
[步軍統領變通疏防辦法北京]  
　　○步軍統領衙門奏稱竊維立法原期周密因時固在變通京師今昔情形不同承緝各官處分有不得不略爲更定者查京師五營官弁巡防緝捕是其專司。必須以獲盜之多寡定官弁之功過方足以勵捕務而示勸懲近來疏防官弁一經咨㕘之後。多有頗知愧奮。往往拿獲另案盜犯數起。較之疏防原案情節尤重。是其功過足以相抵惟舊例非破原案不能開復處分。不惟阻其愧奮之心亦失賞罰平允之道若不因時制宜稍加變通實不足勵捕務而資整頓反覆思維惟有將官弁拿獲盜案準其功罪相抵。庶免心存觀望事多廢弛查例載各省陸路武職本任內有承緝盜案未獲如能拿獲鄰境首夥盜犯一案數在五六名以上者無論應議降留應議降調均準其議抵案數多者照此以次抵銷若本任內先有四㕘議以降留之案亦即準其計案開復等語是各省承緝盜犯原案未獲準以另案抵銷今京營武職。事同罰異殊未劃一。奴才等㕘考舊日例案詳加酌核嗣後五營官弁遇有疏防盜案限滿不獲。仍照向例咨㕘議以應得處分如。於疏防之後該員弁自知愧奮勤於。緝捕拿獲尋常盜犯四案。準抵承緝盜犯一案。拿獲鄰境重要盜犯三案準抵承緝盜犯一案。均由奴才等隨時咨明陸軍部將疏防處分開復十六日奉旨已錄 
[護軍統領會議整頓守衛辦法北京]  
　　○前鋒營護軍統領十大臣等。軍統領十大臣等。自經稽察守衛大臣奏參辦事廢馳。奉旨整頓後爰於前日會同總管內務府奉繼各大臣議商整頓辦法如下（一）護軍各營在內當差安逸日久積習已深。應將沿習各弊。盡行革除（一）凡在內值班官兵等應另行編訂守衛規則。務使振刷一新（一）護軍官兵向例由內務府每月放給津貼飯食銀兩。除近年虧放之銀不計外應議定自本月起均照舊例逐月發放。俾足養瞻（一）各禁地所有堆積穢土及荒草等事應由內務府雇役運移掃除。其他尚有數條未經擬妥俟議準後即行入奏 
[魯省京官決議爭廢五礦合同北京]  
　　○山東京官因德國商人開辦山東五礦。按照續訂合同已逾期限。故在山左會館會商將該約作廢。集議已久。昨聞該省同鄉范之杰莊晐蘭兩太史。朱主政家楨等。商請張總憲英麟。曹中丞鴻勛柯。提學劭忞侍郎王垿。太史田智枚。主政王寶田朱燮元。等約集商學界百餘人議定所有德國商人出售卯山金礦。堅向東撫索儅華銀八十餘萬一事。決計公電東撫。聲明遵照合同逾限不辦。即全失効力。外人不得無理索償。亦不必與彼磋商。應將續訂合同聲明作廢。決不承認備價收回又聞該省京官等現已知照山東商務總會紳董將京官議決事宜。轉知各商會。公認將該合同決定作廢。該省同鄉已將擬就關於礦務之公啓宣布各屬矣 
[京師創辦留學生會館紀詳北京]  
　　○東西洋留學畢業生諸君此次在前門內化石橋賃屋一所創立東西洋留學生會館名曰石橋別業已略紀昨報茲聞留學諸君現正布設一切。月內可行開館式。茲將留學畢業生陸軍部良弼。民政部延鴻汪榮寶。外部曹汝霖。內廳丞章宗祥等所發公啟。錄下前承同人公舉創立會館迄今一年有餘。以無相富房舍久無成議良用歉然茲於正陽門內西城根化石橋覔得民房一所約有百二十餘間。地位尚敝。擬賃爲會館屋舍爲同人俱樂之所。特擬就會館草章二十三條。錄呈臺覽如荷公諾即當開辦。惟經營布置在在需資凡我同人贊成斯舉請照章先輸入館捐。交由某某彙交並註明住址以便掣付收條俟會館開辦之月再行照章輸納目捐。再弼等承舉爲創立會館之人。現在創立事務粗有頭緒。一俟成立即應按照草章另行公舉值年董事經理館務以專責成 
[私匿查覆貽榖公文案已有端倪北京]  
　　○高等審判廳因法部堂宣。交訉私匿查復貽榖公文之馬書記。現經該廳員連 
 
 

Page 5

 
 
日嚴訉隱。匿原由已有端倪。據供係被人指使已經匿藏二次。聞廳員因收發官責任攸關擬稟請戴尚書派該員質對 
[熱河蒙古之水旱災北京]  
　　○熱河都統廷杰日前咨報理藩部。文稱所轄境內平泉各屬大雨成災居民被災情形甚重。懇奏請撥欵賬濟撫恤。 
　　聞內外蒙古地方本年雨水稀少已成旱象。政府已議定籌撥欵項。交該管將軍大臣等分別賬撫。 
[海軍大臣過鄂詳誌湖北]  
　　○海軍大臣洵貝勒等由皖來鄂陳小帥親乘兵輪往武穴迎迓已紀本報現悉洵貝勒薩軍門於初九日酉刻過九江。戊刻抵鄂。境田江鎮停輪經小帥隌同土岸閱看砲臺。長江提督程軍門文炳亦乘建威兵輪繼至。臺官陳協戎升旗鳴砲迎送因該臺兵丁無多曾由省派陸軍第二十一混成協砲兵一營前往排隊以壯軍容。該砲兵等係乘日清公司之大貞輪前往。詎下船時倉。促間有十餘人落水斃命。兩大臣察看砲臺畢復乘輪上駛於初十日一點鐘抵漢陽。陳小帥與程軍門亦乘楚材建威兩兵輪同往由兵工廠官碼頭登岸。文自司道武自鎮協各官分班在碼頭恭迓小憇片時即同赴兵工鋼藥廠鐵廠閱視一週。即在兵工廠設筵會讌。仍座兵輪駛往漢口劉家廟江心停泊。小帥遂率司道各官乘輪返轅所有文武等官欲謁兩大臣者均乘小輪往兵艦上稟見是晚江心燈燭輝煌如同白畫十一辰兩大臣即由劉家廟登岸上火車。兩旁復有巡警及鐵路營巡防隊各兵丁排隊恭送小帥亦於天未明時乘輪。至漢督率漢關道夏口廳文武印委前往車站餞送 
[西報譯要]  
　　間島日領署定期設立。字林報載十二日東京電云前任駐滬日本總領事水瀧。君定期西十一月三號即華歷八月二十。日在間島設立日本總領事署。 
　　法庫門抵制日貨。又載十三日東京電云聞法庫門亦在倡議抵制日貨。 
　　安奉鐵路之葛藤。又載同日東京電云中政府因安奉鐵路。並非南滿洲鐵路之枝線應將該路重建所用之材料。照例征收入口稅。並力爭該路之警務權。 
　　赫德定期來華。又云據確實消息本埠某君接赫德君來函。謂擬於西十月十五號。由英國啓程來華。 
　　俄國移民紛至黑龍江。又云俄或移民至黑龍江一帶者。日見其多自本年西正月起至四八月止移征該處之氏共二十七日五十五戶。計人五千五百八十四名。 
[京師近事]  
　　世中堂監製加上列后尊諡玉冊玉寶。已經製竣進呈御覧現經備用黃亭恭行送入內閣庫內尊藏俟孝欽顯皇后神牌還京日。再奉入太廟安設。 
　　軍諮處奏派赴日本觀操之正叅領舒清阿。前由天津赴金陵搬移家眷已於日前抵京。適值頒。賜寶星。故該員已於日昨入內謝恩矣。 
　　日本駐比爾時公使秋月君。回國取道西比利亞滿州日昨晉京。小作勾留 
　　署理中國稅務兼郵政司總監督羅弼畢烈頓氏。刻蒙奧皇賞給優等寶星一座。 
　　近聞政務處因軍機處片交嗣後國家每有慶典有賞給大員子弟廕生。應妥籌章程。等諭當經提議擬訂其及歲之大員子弟。未入貴胃學堂肄業者概不給廕其未及歲之大員子弟母庸列單。 
　　農工商部溥尚書。日昨蒞署商諸兩侍郎云本部沈雲沛。所遺右丞一缺未便久懸擬以左叅議誠璋升補。邵福瀛轉升左叅議。所遺右叅議擬以丞叅行。走之祝瀛元升補。不日即行入奏 
　　總理禁煙事務大臣現已將縮禁土藥洋藥之辦法核定年限凡中國各省土藥俱實行縮減至宣統四年一律禁絕。其進口洋藥則決定明年始由官專賣逐次遞減。以示限制至宣統八年即西歷一千九百十六年全行禁絕。日內當即與駐京公使彼此安商矣 
　　郵部創辦交通官報特派蔡滙東總理。往黑龍江調查事件於日前乘京奉車。赴奉拜謁當道諮詢一切約一二日即行北上聞尚須遊歷內。外蒙古一周以便得交通上之實際 
　　禁衛軍大臣濤貝勒日前在公署諭飭軍諮官等將第二期編練禁衛軍之馬步隊。由第一鎮挑選一半。其他由各旗諮送之壯丁內挑選。聞此次挑選期擬定於月杪舉辦 
　　理藩部柔遠司掌印倭什琿。因奉旨辦理賜卹羅王典禮事宜。現在已將例案呈請堂官閱準後即行舉辦一切聞羅王係於本月初四日在京病故。經羅王之子塔貝子呈報 
　　密雲所屬香樹峪地方之金礦。雖經停止挅挖現仍有該處土人偷行挖。取金沙。事爲農工商部所聞恐該處土民有勾串外人私採情事。已擬派通達礦務司員二人。前往勘查。如該礦尚堪開採可就近與密雲都護磋商辦法 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[外部咨請覆核中越會防章程廣東]  
　　○外部咨粵督文云宣統元年六月二十六日準。法潘署使照稱中越交界一。帶時有革黨起伏。我兩國向來實行之對汛章程似不合乎時宜。是以將越督寄送之改良新章擬稿附送查閱。該章所增改之處一係如遇亂事。兩國政政均可委派一員。或數員之特別督辦。此項員缺平時以每省知事兼充中國業委盧郭二軍門充之矣。二係設已廢之對汛數處。及照各省知事指出之地挪移對汛數處三係組織越界河海警察。本署大臣查越督如此擬定新章其意表明越界實行警察之事非但對待土匪尚可控制持有軍械之匪股及革黨前章第二十一條所載係如有匪徒被指被追之辦法。按此章是二十一條（即前章第二十二條）如持有軍械革黨之語是越督對待中國政府之厚意及竭力維持邊界治安之深心諒能體及如何之處望即示覆等因并將越督章程擬稿抄送前來本部檢查中越邊界會巡章程。列爲六條。內分二十八節。與此次越督擬稿內之節。目相仿。逐條比對仍係原本前章惟會巡改爲警察。該稿第六條。內稱邊界施行警察。即以兩國對汛爲之此等對汛。係以兩國官兵組織而成等語。似會巡與警察意義亦無甚出入惟前章督辦駐紥之地分爲三叚。此次改爲五叚。前章彼此對汛處所地叚較少此次第十條所列華越各地多前次汛圖所未經詳及者。當是來照所稱復設已廢及挪置對汛之數處一併在內又稿內第三條稱內有急需亦可於訂定時限之內委派專任督辦。等語來照特先行提出自係其所注重之處。其餘各節究竟與原章有係異同。照此施行有無窒。礙事關邊界本部未能遙度除分咨外相應將法使送來越督原稿抄咨查照並希妥籌會商迅即聲復本部可也 
[電諭和平辦理宜春仇學案江西]  
　　○江西宜春縣北鄉莠民聚衆抗捐仇學圍民一事迭詳前報現聞該處莠民。尚未解散城內紳士。相率閉門不出。以避其鋒。袁州府周太守電請調撥大兵後。經兵備處電稟贛撫馮中丞。聞已奉中丞復電兵備處飭即調兵馳往駐紮以示矢威切不可視民爲匪。致傷生命。一面以設法勸導解散爲主義云。 
[整理閩省船廠之計畫福建]  
　　○福建船政署以此次洵薩兩大臣。查勘各項軍政必注意廠務。故松帥未啟行之時楊提調面稟督帥。謂船政衙門各處堂院廠所以及洋樓數座均係年久未修。墻壁每多損壞。恐不足以壯觀瞻請趕雇各項匠手重新興修。務必先期修竣松帥準其所請。即由楊提調諭將所有衙署洋樓廠所堂院趕雇土木匠工。重行修整。所有應需工料銀各廠員務必督同廠首按廠核實估計。應需料欵若干應給匠工若干開列清單分別呈交文案處覆核。欵由支應處發給支領 
　　又聞福州現正振興船政。需人甚亟。政府擬加尚方伯以船政大臣銜。俾資整理 
[浙監理官聲明請參某大員之不確]  
　　浙江監理官致度支部電。北京度支部鑒上海報載穆電請參某大員初見十四中外日報又見十九申報二十神州日報愈後愈詳譌言傳播惑人聽聞是否他省之事誤爲浙江。抑或揑名用他種密碼呈部耶。乞速復清穆應清養 
　　度支部復監理官電。浙江清理財政局監理官王錢鑒養電悉並。無其事。度支部敬 
　　按本報十九日所載。係得自北京訪稿。祗有浙監理官王京卿致度支部密碼長電一通。聞係請代奏叅某監司大員二語。且記者當日慮其不實。故復加以未識確否姑誌以覘其後十字。 
分類新聞 
政界 
[請裁官中撥充調查經費之計劃。山東]  
　　○文登縣王令鑑清日前遵章籌辦調查戶口業已劃分區叚選派職員並具稟撫轅略謂官中之設無非爲稽查稅契起見然充當官中者率下等之人查察少有不周即難免藉端勒索從中舞弊今各叚之調查處定章既須永遠設立是爲地方自治基礎則民間典賣田房本與戶口相連侭可歸其管理將以前設立之官一律裁撤嗣後田房交易其分某叚者即赴某叚調查處請領契紙由調查員核明隨時發給仍照官中應得紙價中用抽收作爲調查處常年經費商諸紳董意見僉同如此變通辦理於調查之經費既可充足民間並不多出分文可免官中之勒索稅契亦可益見暢旺是一舉而三善備焉惟官中事關通省定案可否裁撤統候憲裁當奉孫撫院批令巡警道會同布政司核議飭遵 
[太守條陳地方利弊。揚州]  
　　○江督張安帥以諮議開局在即所有地方與利除弊事宜應預先提出妥議稟辦昨特檄行各府廳州縣在案當經嵩太尊條議稟復一普及敎育二推廣巡警三講求水利四平減米價嚴查私運以裕民食五現今各州縣每多虧累動輒辭任推原其故皆 
 
 

Page 11

 
 
錢價低銀價貴所致各州縣經徵錢漕按照前定銀價徵收錢數批解庫銀致多賠累應籌議章程以資辦公 
[梁監理盤查運署庫欵。揚州]  
　　○兩淮財政監理官梁志廣於前日蒞揚駐節南河下湖南會館茲悉於初十日午刻親蒞運轅田吳都轉延至大堂將銀錢各項存儲數目清摺逐欵查核並入庫點騐將庫存各欵尾札啓封平兌核算一周復將運庫所存各莊生息欵項按摺細查並查閱庫簿清摺案卷約兩三句鐘之久仍請都轉飭造前項所查欵冊一份以憑核辦然後偕入署內談讌 
[丹徒自治之起點。鎮江]  
　　○丹徒縣自治公所正副所長楊吳二君以辦理地方自治必先調查戶口調查戶口必先設立宣講所以免愚民欵慮滋生事端因公同商酌先設立官講所四處刻已稟請府縣核準照辦矣 
[開議事會之預備。浙江]  
　　○浙撫增中前日札飭司道派委赴審查委員會提議要案業經藩運暨勸業道俱已委定各員詳報撫署茲聞增中丞以提議事件時期將屆有借官報局作議事會會塲之說惟開會日期尚未擇定 
交涉 
[外人抵抗內政之制裁。江寗]  
　　○江督準外務部咨開現聞各省外人時有抵抗內政情事請即飭禁等因當經張安帥以外人在內地本無干預政事權約章具在即各署局所聘用外人亦祗有與議之責並無抵抗之權除照會各國領事飭禁外昨特札飭各關道各署局所一體遵照 
軍界 
[籌認海軍經費確數。江西]  
　　○籌辦海軍需欵甚鉅除部撥外議準分飭各省派認惟贛省庫欵支絀異常難爲無米之炊而事關要政不得不力爲設法刻經劉雨山方伯再四躊躇擬認十八萬兩以十萬爲開辦費八萬爲常費聞已具詳中丞核示辦理 
[部咨切實研求新軍要義。浙江]  
　　○增中丞近接陸軍部咨文略謂軍政一端首在定訓練之宗旨兵丁之選格兵丁品格以志趣純正爲要訓練宗旨以明恥敎戰爲重由訓練之宗旨定兵丁之選格則志氣不致乖張嚴兵丁之選格求訓練之實行則敎育易收成效現當擴充新軍之際際聖應切實研求特將此中要義備列咨照查明以裨車政 
[陸軍部咨查學生名籍浙江]  
　　○陸軍部日前咨行浙撫略稱現據留學日本第三期陸軍浙籍生蔣志清長文項鵬等三名稟懇補給津貼瞻家銀兩等情查長文一名是否杭州駐防旗籍係何處選派出洋咨請訊查核復等語到院昨經增中丞札飭杭防右司查明核辦外並札行藩學二司迅速核議詳辦以憑復部 
學務 
[金壇組織女小學校鎮江]  
　　○鎮屬金壇縣學堂林立而女學尚付闕如茲學界中人李君等發起擬在城內組織女學堂一所取名曰坤維女小學校分初等科幼稚兩班年齡以五歲以上十三歲以下爲合格本學期不收學費祗取保證金一元及雜費等定於日內開學 
[選送經科大學生浙江]  
　　○浙省支提學前奉學部電飭選送經科大學堂學生當經轉飭各府保送在案茲據鄞縣蕭山等縣及勸學所申送前來日前提學憲選取鄞縣優貢陸澍成等七名俟撫院示期甄別後再行送京肄業 
[官署學校之爭持安慶]  
　　○懷寗縣石牌鎮今春創辦初等小學堂因經費支絀稟準借同仁局公所爲校址惟該局屋宇係長楓司陳巡檢借住當由該管理員商請遷移該員不允乃由士紳聯名公稟上憲札飭即遷讓以維學務 
[林提學示期考職江西]  
　　○贛省各屬生員考職業經林提學通行轉飭各屬查照上屆職案會同敎官遴選各學保送十名在案所有各屬錄取諸生擬俟考選優拔後即行考職特行通飭各屬並即出示曉諭定限九月初一日齊集省城聽候考試 
[孝廉方正之伎倆浙江]  
　　○金華府嵩守連永康縣崔令劉據該縣士紳恩貢呂念祖等聯名公舉該邑稟貢生夏惟滋品重明經望隆鄉里孝友根于天性子道無虧廉隅懔于當躬儒林足式後進咸資啟迪親鄰共仰風型端方不茍品誼斯純守正不阿營求悉絕洵士林之碩望公諭僉符值盛典之旁求褒揚宜及爲此取具年貌履歷事蹟清冊加具甘結環請以孝廉方正察核轉詳等因合即加具印結詳請彙案奏咨等情先後通詳各憲當奉顏方伯批云查例載孝廉方正不能考試者給以六品頂域榮身如堪備召用者督撫出具切實考語破格保薦給資赴部等語據詳稟貢生夏惟滋願否赴部考試抑請頂戴榮身詳冊各結均未明晰聲敘難以遽轉仰金華府立即遵照轉飭查明換造另詳核奪均母違延仍候各憲批示又據金華府嵩守連詳同前情已於縣詳內批示矣 
實業 
[旅贛皖紳歡迎代表之踴躍。江西]  
　　○旅贛全皖路礦會於初六日假江南會館開特別會歡迎代表是日由該會總理諸君先後到會赴京代表江湘嵐觀察暨江菊圃朱禮齋沈仲盤朱培真各觀察陸續蒞會官學軍商各界到者約數百人下午二句鐘由余季華大令搖鈴開會汪心慰君宣布開會宗旨頌歡迎詞代表江湘嵐觀察登臺演說該礦關係全皖利害報告在京與外部各堂籌商對付方法與凱約翰舌戰多次凱氏理屈詞窮誘挾百端終無效果不得已遁回故國並將來如何集股自辦方無後患各等語崔臣五大令出蕪湖拒礦會公函報告麥奎招工五百餘人在該礦修路動上強蠻手叚復由余季華錢銘崖兩君相繼演說以集股自辦結合全皖圑體方爲對外善後唯一之方針至五句鐘時合拍一影而散 
[飭查分司貽誤商本之督電。揚州]  
　　○江督張安帥電吳都轉云據 
 
 

Page 12

 
 
淮北太平中富全體垣商電稱春間奉分司電飭勒限有鹽不到塲官參商辦等語其時天旱水淺駁船無多商等恪遵功令加價雇船趕運殘綱將捆清出塲且將已酉綱鹽陸續接捆不料長船缺乏至七月初旬始將殘綱掣竣缺船咎在票販而票販從未聞有懲辦之文新綱如駁到傷掣運更屬無幾現查太平中富兩塲儲鹽已有六十餘萬包駁者仍駁不敢稍停而長船或日至數雙或數日至一二艘如此情形不堪設想前經稟請分司飭販添雇船隻迄未奉批本屆準北時有大雨儲塲之鹽動輙覊延三兩月淹消無算勢所必然淐滴皆商血本商實鞋甘等語查趁水趕運爲辦理準北鹺務要政若如來電所稱長船到塲無多現已八月初旬一經水落定行貽誤分司塲局各員催運是其專責顧均置運務於不問不顧考成耶所稟是否屬貫司中是否同得此電望速電李署分司迅速查明具復 
[審查物產會陳列之品物蘇州]  
　　○蘇府物產會閉會後因張殿撰謇尚須來蘇審查所有各種物品即移至商會農業學堂二處陳列殿撰本定於初三日來蘇嗣遂展期於初九日蒞蘇審查是日先至商會經總協理等行接見禮將各業商品審查一週深爲讚賞繼至農業學堂審閱天產各品及各種標本由監督何太守陪視並設午餐宴待當晚殿撰即乘車返滬 
雜記 
[救火聯合會成立會紀事。杭州]  
　　○浙省救火聯合會同人於十二日假座商務總會開成立大會官界與會者有杭都統警局李提調總稽查消防管理陳科員暨仁錢兩首縣其餘各界來賓共計二百三十餘人三句鐘開會首由發起人高延耀報告發起理由謂本會對於官立消防隊有服從之義務對於商民有保護之責任云云次推舉貴翰香爲臨時議長貴以喉病力辭委託高廷耀代議令職員分送選舉票並聲明本會係慈善性質普通選舉不限資格又因時間短促計正會長一人副會長二人票書三名以多數次數遞推會員席中有仁和縣差役馬椿等四五人不肯填票謂臺輩不知今日應舉何人經來賓魏在田君起問謂貴會章程第五條須本會會員方有選舉被選舉之權來賓例無選舉當塲繳完選票又云貴會今日初成立以前必無會員之名既云普通選舉則會塲不應顯分會員來賓等席應即取銷各席以符普通之名會衆均贊成詎貴君言票已投齊不必再議當即開票計最多數高廷耀得十八票爲正會長次多數貴翰香得十五票潘鳳洲得十四票爲副會長而會員中執票不投者多至百五十餘紙可謂咄咄怪事正會長高廷耀力辭謂鄙人能力薄弱不足以當此重任請以次多數推升兩副會長貴潘二君一以職繁辭一以病軀辭推讓多時會衆等均紛紛引去嗣經徐圃泉創爲轉圜之說謂會長名目暫行取消鄉舉高爲總幹事俟試辦三月再開大會決定云云始勉強通過次官長委託褚情甫君演說次提議改良方法次提議本會應支經費經陸軍將校顧君起言救火聯合會爲新世界慈善事業最要問題發起人及本日舉任之會長必係殷實紳商或爲社會上贊本家當能首先慨捐千金爲一般社會倡會衆默然總斡事亦默然當即搖鈴散會 
[稟陳撤退劣董情形揚州]  
　　○正陽督銷局徐牧之棨稟吳都轉云竊查卑局與湖販交接向由湖販公舉董事二人以爲辦事機關詎湖販董事王炳先（即錦芳）由錢儈出身知州以其小有才能且係歷任相沿故亦照舊任使嗣經訪聞該董事王炳先於前年借運東南鹽關市滯銷之時公家董在平價以挽銷市湖販意在保價以雇血本方其宗旨未定湖販危疑震撼之時該董實有假督銷爲名需索情事以官商交困之日而該董竟敢從中漁利實屬目無法紀喪盡天良唯受害之家均係體面商人不願追究始終不肯供出實在數目當塲質證該董聲氣靈通畏之者衆以故并無告稟飭傳該董來局竟敢避匿不面值此整頓鹺務之時未便因知州交卸在即曲予姑容除將該董牌示革除并移請壽州馬牧差拿到案牢固管押無諭此案已了未了永遠不準再在正陽逗遛以維鹽務仍移交接任袁令隨時招先究辦外理合稟乞察核批示立案 
盲話 
[其一。（東吳）]  
　　歐西之人經商中國以後。於我社會上之歷史風俗習慣嗜好。研究之者無不至。蓋將投我所好也。故其商業極盛於一時。 
　　東隣忌之。知黃白不同種。歐亞不同嗜。其於我國社會上之歷史風俗習貫嗜居。而賣藥之傭。售餅之夫。接跡於衢路。蓋亦糧投我所好也。故其商業。且與歐西割席而並居。 
　　商標則華字也。仿單則華文也。夥傭則華人也。裝璜則華式也。試觀十里洋場。鮮次而櫛比者。皆東西各國之商店焉。而華人之金錢。乃漸漸被其吸收而不覺。 
　　近年以來。華人春夢漸醒。怵然於利權之外握利源之日涸。於是亦設行號。亦立公司。東摸西仿。必極其至。然而招牌則用維馬之拼法也。章程則皆橫行之新字也。經理則爲虬髯碧眼之人。規模則多巴黎倫敦之式。以本國之人而營本國之商業。與他國之人營我國之商業者。其行事正絕相反。 
　　記者曰。我甚愧夫英按察判臨祥森廠水案之言。 
　　按英按察判斷祥森火柴廠與華安保險公司紏葛之言曰。兩造皆茲人。皆不識洋文。而合同（即保險公司章程）全用洋文。僅旁邊略注華文。余甚不解云云。鳴呼豈獨英按察不解而已。即記者亦不解。即詢之兩造。恐亦不解。 
[其一。]  
　　明明華人之營業。而標名曰洋行。皇皇體面之鉅商。而隸名於西籍。華高程度之卑下。不可諱也。乃有皇皇官設之局所。其牌號亦中列洋文而旁注華文者。明明官本之營業。其經理必委任洋商而托居肘下者。 
　　官場之詈商人曰奸商。曰不知愛國。吾不知官場自居於何等。吾不知官場心理且何若。 
雜說 
[長生術]  
　　死生之數。人人所不能逃也。而西國哲學家羅白之說則異是。羅自現極研究不死之術。據云人身質點。無自死之物。而其竟至死也。皆爲他物所毒害者耳。現得一試驗之法。其例如植物接新根。復能抽牙出實。又割破老畜與小畜之肉。使之兩身相聯。亦能生活。如以一犬一兔。割其春骨而聯合之。則此二獸之血。循環無窮。能各延其生。由此推之。則少年人與老年人。聯合其筋骸。則老者亦必能返老還章永登壽域。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[全省議員姓名籍貫表]  
　　廣東 
　　廣州府　陳兆澎新會　蔡念謨南海　何履中清遠　黃朝恩清遠　陳念典增城　劉冕卿番禺　湯藻芳花縣　莫伯伊東莞　盧銘勳東莞　黃有恭南海　黃梅年南海　趙宗壇新寗　陳汝器新寗　鄺錫堯新寗　陳伯森新安　黃毓棠新寗　陳岳英番禺　羅桓熊南海　區贊森南海　楊蔚彬新會　區達名新會　謝耀棠從化　伍于翰新寗　孔繼猷南海　鄧　鼐香山　陳汝詔順德　黃英華新寗　盧乃潼順德　黃培元香山　鄧憲禹三水　唐汝源香山　劉曜垣香山（內林振聲取銷江孔殷梁鼎芬李家駒不就補入候補四名如下）黃葆煕順德　陳鼎芬新會　鄧家仁三水　周鍾英番禺 
　　廣州駐防　平遠滿洲鑲藍旗人　吳遷善漢軍鑲黃旗人　崔鎮漢　軍正白旗人 
　　韶州府　蘇秉樞英德　陳壽崇乳源　華祝嵩曲江 
　　惠州府　李滋湘河源　彭寶森陸豐　鄧承耆歸善　陳炯明海豐　練毓璋歸善　黃雲章和平 
　　潮州府　林　育揭陽　蕭永華潮陽　蕭之填大埔　王廷獻海陽顏　耀普寗　黃錫疇潮陽　謝　陶海陽　羅文光大埔　沈秉仁海陽　李鑑淵澄海　陳乃勳揭陽 
　　肇慶府　葉承訓新興　蘇元瑞高要　易學清鶴山　周兆齡開平　張乃瑞開平　雷慶河廣寗　何國銓高明　劉植卿德慶州　葉瑞圖封川 
　　高州府　劉述堯信宜　林晉堃吳川　陳壽庚化州　周廷勵茂名 
　　廉州府　劉運煕靈山　王師信合浦 
　　雷州府　吳霏徐聞 
　　瓊州府　吳澤瓊會同　王紹祐定安　王國憲瓊山　陳公賢臨高　陳所能澄邁 
　　羅定直隸州　賴文傑羅定　黃玉鍾羅定　陳鴻煊東安 
　　連州直隸州　黃頴奇陽山 
　　南雄直隸州　鄧雲鵬南雄 
　　嘉應直隸州　邱逢甲鎮平　張養淮長樂　羅獻修興寗　梁國璿嘉應 
　　欽州直隸州　趙紹彰欽州 
　　陽江直隸州　梁廷楷陽州　鄭潤霖恩平 
　　崖州直隸州　鄭紹材崖州 
本埠新聞 
[浙江旅滬學會開會紀事。]  
　　○八月十三日浙江旅滬學會開第二次週年大會三時搖鈴入座先由會長孫問清君宣布開會秩序次由職員楊振驤君報告本年五月起七月止收支各欵次由職員胡叔田君報告修改章程（一）擬添會董四人共二十人（二）評議幹事兩部　夏季常會通過改爲常務員擬公舉二十人候補十人（三）每年擬開大會一次每月開常會職員會常務員會各一次惟六月十二月不舉行（四）浙江旅滬公學籌費建築校舍均經大衆贊成提議事畢全體投票選舉當選者錄後　會長孫問清連任　副會長劉澄如連任張讓三　會董朱葆三周金箴嚴子均湯蟄仙樊時勛龐清臣張菊生徐冠南虞洽卿陳子琴李雲書姚慕蓮孫采丞朱桂卿盧鴻滄方樵荃姚頌南陶惺存劉楚薌陳海石諸君　常務員沈迪民田時霖胡叔田楊振驤石積夫虞含章杜亞泉應季審陳伯剛孫靄人顧麟如王亦梅壽孝天方椒伯姚雨人孫表卿嚴濬宣史夢占陳承哉宋伯寅諸君（候補常務員）毛安甫徐仲可孫梅堂顧企韓陸吟生洪宋齋鍾憲鬯劉綬蓀費杏生徐乾麟諸君 
　　十四日下午兩時浙江旅滬學會爲已故會員姚定生葉仲裕兩先生開追悼會是日到者計一百餘人 
[洋人填沒漕河涇之傳聞。]  
　　○本縣田大令聞有洋人在漕河涇內埋置瓦筒擬將該河填沒因傳地保陳嘉生到案研訊陳供漕河涇兩岸並無瓦筒堆放小的甫於初一日接充地保以前之事概不知悉判陳退去候查 
[信義銀行之混賬。]  
　　○信義銀行總理尹克昌吳秀伯曾經拘縣收押在案前日由商會總董周晉鑣嚴義彬股東鍾勉之司賬林竹秀帶同該行賬簿到縣結算田大令即在花廳㮛出在押之尹克昌吳秀伯到案理算嗣因該賬頭緒紛繁一時不能算清定於十七日午後再行理算 
[控告總理冒騙鉅欵。]  
　　○姜雲龍控被安徽池州煤礦中立公司總理鄭湘藻冒騙鉅欵昨奉閘北巡警總局批云所控究竟有何憑證候飭警法科傳案質訊核斷 
[汽車傷人四誌。]  
　　○韓子興被汽車撞斃一案昨由捕房將駕車人胡阿仁解廨復訊先由三十四號電車司機人譚明喜賣票人張方林投稱是日駛車至南京路浙江路轉角車站暫停見一汽車駛來將由北往南之行人撞倒受傷後即駛專往西餘不知情葉某等兄弟三人供稱是日乘坐轎式汽車駛至南京路浙江路口駕車人胡阿仁稱因不及停車撞倒一人職等當即下車觀看旋由巡捕到塲將受傷人車去至當時被撞情形因所坐者係轎式汽車了只等均未親見訊之胡阿仁及下手沈來琴供稱是日駕車至浙江路南京路口因三十四號電車在前停歇亟欲向前開駛纔過電車頭見死者由北而南立即關機奈因路滑難留致肇斯禍求察並據葉所延之哈華托幫辦律師上堂聲稱各見證所供堂上已經明晰駕車人並無疏忽之處實因死者急欲避讓電車致被撞斃寶讞員商之英副領事布君判胡還押候禮拜三再訊 
[嘉定同鄉歡迎吳欽使續紀]  
　　○十三日嘉定庽滬同鄉假西園歡迎出使義國吳挹清星使已略紀昨報茲悉是日主席者係金西林君先由金君報告歡迎緣起略謂我嘉定向來人文蔚起此次挹清先生奉命出使實爲我邑以前所未有我同鄉非常榮寵今日特開歡迎大會先生游歷各國見聞廣博請賜一言爲我諸同鄉勗嗣由汪子衡君讀頌詞星使答詞諄諄以合羣愛國爲言合座拍掌如雷並聞是日由廖樾衢君發 
 
 

Page 19

 
 
起創辦寓滬嘉定公所贊成簽名者三十餘人推定許稚梅莊季仁戴伯寅三君爲起章員暫擬簡章再行徵集商學界籌議組織以期不負星使合羣之諄囑云 
[物產會與出品所之聯絡]  
　　○滬道蔡觀察以皖路公司所售之安徽點字副票取利較厚現在滬上售賣各項彩票均經抽捐撥充學堂巡警等費安徽票事同一律自應一體抽捐爰於前日移請皖路公司酌量認捐以充公用 
[安徽副票亦須抽捐]  
　　○滬道蔡觀察以皖路公司所售之安徽點字副票取利較厚現在滬上售賣各項彩票均經抽捐撥充學堂巡警等費安徽票事同一律自應一體抽捐爰於前日移請皖路公司酌量認捐以充公用 
[追究懋昌號股東]  
　　○滬上各英商控告懋昌洋廣貨號虧欠貨銀一案茲經各洋商查悉該號股東候補知縣洪鳳九現在浙省候差因於前日稟由英領事照會滬道轉請浙江藩司飭令洪鳳九來滬料理 
[膏店私售燈吃]  
　　○滬道蔡觀察訪悉城內黃廣源挑膏店有私售燈吃情事因特札行上海縣查封究辦 
城內 
[命案可疑。]  
　　○鄭仁福儕人移屍已紀昨報昨由本縣田大令帶同刑件書差至九畝地相驗先據鄭仁福供稱臺州府寗海縣人筆珊係小的之姪向爲本匠前日患病情張鶴夫鄭美生抬送臺州公所醫治詎抬至九畝地忽然氣絕因此舁放買棺收殮後被巡士查見指爲移尸實遭誣指求鑒大令飭件驗得鄭筆綱皮肉已腐牙已脫落雖係病死決非昨日氣絕詰之鄭仁福堅稱昨日身死大令諭飭將鄭仁福帶案研訊並飭地甲報堂備棺收殮 
[兇犯遇赦。]  
　　○兇犯劉錦松曾於五年前戵斃王錫卿曾經開棺相驗訊明定罪詳請核辦在案昨日本縣田大令奉到撫臬憲札知劉已奉準恩赦照例追繳埋葬銀二十兩當即提劉出獄令交銀劉供家境貧苦求恩減免判從寛減去十兩即日交案開釋 
[懸宕多時。]  
　　○二十三保二圖鄉民萬四寶控告張三多孟慶祥造屋佔地一案懸宕六年歷官四任迄未理結本縣田大令昨特親自履勘以憑斷結 
[是否犯姦。]  
　　○王啓三控陸根揚與妾盧氏犯姦昨由一路巡局游巡官提訊王供去年八月間娶盧氏爲妾與妻同居現因妻妾不睦於七月間將盧氏遷至北香花橋開設小京貨店前晚小的回家上樓見素不認請之陸根揚在房與妾同坐牀上當即捉獲扭案請辦并請將盧氏母家隣居今在該店門首經過盧氏招呼到店敘談並未上樓求恩寛宥王盧氏供本地人年二十歲去年由父母作主憑媒許配與王啓三爲妾陸素與隣居並無犯姦情事判陸罰洋二十元斥釋盧氏掌頰五十下發堂擇配 
[賴婚紏葛。]  
　　○昨報記衛增和由一路巡局訊判限尋姜福明一案昨又復訊據王阿弟供曾於光緒三十三年十二月二十二日憑媒衛增和姜福明聘張永全之女爲妻曾出茶禮洋三十元現欲擇期迎娶豈知張永全已將伊女改字他人爲此投案請究衛供小的係乾媒張女改字賴婚並不知情均係女媒姜福明指使現在張永全姜福明均已逃逸奉諭尋交無處往覓祗得將張永全之妻張郁氏扭案請飭該氏限交伊夫游巡官以此案事關婚姻判將原告王阿弟及衛增和張郁氏一併解縣訊究 
[研究拐案。]  
　　○寡婦張陸氏之子被拐一案經法公堂函送具保王祖成之李梅君及王妻莊氏到縣訊究李供王祖成確由小的保出不料彼竟避匿求宥王莊氏供丈夫祖成現回廣東二月閒並未買得小孩即拐孩由朱王氏拐出邀同婦人領到王家賣洋三十元訊之朱王氏初猶諉賴喝令掌頰一百下始供小孩賣于王小老板即莊氏之夫不知名字判李交保莊氏與將王二我均押限交王祖成到案再行訊究 
[祗能抵。賴]  
　　○地保許晉邦被控收押已紀前報昨日本縣田大令以該地保擅倩洋人孫請保釋是以提案訊究許抵賴不承判仍還押 
[押逐家丁。]  
　　○縣署家丁陳升圖向各差索取票費被控收押在案茲因患病央懇署內丁幕代求開釋昨日提訊陳供自知錯誤求恩寛宥判交差押逐出境再來拿究 
[善棍宜懲。]  
　　○唐雲表賈子和前日持同濟善堂太平公醮捐冊至徐少亭李厚生兩家硬募被徐扭送西四區轉解一路警局審訊賈唐二人供稱捐冊係向朱德全租來每日出洋兩角判賈唐各責三百板押醫究辦 
[惡姑該打。]  
　　○楊俊卿昨將伊妻抬至縣署稟稱初十日媳婦王氏被妻訓責自回母家後由其叔王某來家將妻毆傷今子已逃逸媳亦未婦田大令驗得楊妻頭上有木器傷諭候飭羞理處 
[道批二則。]  
　　○承辦塘柴通利興泰公司稟批已據情電請浙江撫憲轉飭富陽縣準將已辦墉柴八萬捆仍予放行運滬惟海寗塘工與浚浦工程同一關係緊要浙省產柴之處甚富嗣後該公司應另赴他處採購暫勿至富陽縣辦運以期兩全著即遵照此批婁祝三稟批案經本道詢準新關稅務司函復該船主甫於前日本關具稟已將稟詞代送英署查辦等語候再據情照會英總領事飭遵著即知照 
南市 
[查究漏捐。]  
　　○貸捐局金總辦以油蔴一業爲上海捐數大宗而收捐反不能起色必有奸商勾串流䛉冒充巡丁任意偷漏爰特稟請厘捐督辦朱觀察嚴飭查拿以示懲儆 
[擾害。行旅。]  
　　○大達輪步碼頭時有乞丐流氓乘隙竊物前日有通州人王思明乘大和輪船來滬又被游勇魏有芳等四人攫取衣包幸即追獲由巡士拘解工程局訊實判責二百下鎖示碼頭三天期滿再押七天 
[好生之德。]  
　　○陳李氏陸王氏及女孩陳月洪王貞子由鎮江乘輸來滬同船之某砲艇哨弁王全勝以其形跡可疑俟該輪抵埠喚同巡士拘至工程局訊究陳李氏供向在滬上開設妓院今由鎮江七濠口價買月洪帶至滬上學習唱戲求宥月洪供年十一歲父母俱故陸王氏供生女貞子年十三歲來滬探親在輪船上與陳李氏相遇並非同伴判月洪留堂陳李氏等押候夫屬到案再訊 
[砍傷手指。]  
　　○鄭寶賓與祥和灑店堂倌馮榮發口角鄭持菜刀砍傷馮之手指由巡士拘至工程局判鄭罰洋三角充公再給醫資兩角斥退 
閘北 
[研訊劇賊。]  
　　○巨竊吳甘棠（即吳鑑棠）潘炳南（即王炳南）李德美（即小少爺）由偵探隊至南京車站緝獲解滬已詳前報昨經警局德裁判提訊潘李狡賴不認吳供在畏江輪船上行竊多次並供出同黨貴得生一名判分別還押候再研訊 
[各執一詞。]  
　　○怡茂肥皂廠主董雲泉控跑街夥顧叔雄用空帳欵洋一百六十五元昨由四路一區黃正巡官集訊因兩造供詞各判交原告帶出算清賬目再行訊斷 
[拋棄屍棺。]  
　　○失阿六陳阿二昨從租界抬一孩屍棺木拋置川虹路上由巡士拘入四路一區經黃正巡官判罰洋五角充公 
[亟宜管束。]  
　　○夏長福控妻母許郭氏藏匿伊妻昨由總局孫裁判提案訊明原委判二氏各掌頰二百下許氏交夏領回管東 
[巡局停審。]  
　　○今日爲中秋令節巡警總局暨三四兩路分局均停訊一天 
新租界 
[跌斃免驗。]  
　　○顧永林跌斃報驗已誌昨報茲由屍兄顧伯朱縣求免縣令準之飭具 
 
 

Page 20

 
 
自行棺殮結存案備查 
英租界 
[孀婦負氣。]  
　　○濟良所昨送粵婦梁何氏及婦子梁富珍到廨請訊先由氏姑梁歐氏投稱婦人家居虹口子死七年寡媳梁何氏向與婦人同居從無間言不知何故忽於七月二十七日挈同孫女逃出求主給領訊之梁何氏供年二十九歲守節七年年茲因姑聽人言謂有外心婦人氣不能平是以帶女走出至不識姓字之老婦家內借住十餘天思非久計於前日攜女同至濟良所解案務求作主判交其姑領回 
[尚可原宥。]  
　　○英美紅煙公司控陳阿卿出售冒牌香煙昨由擄房將陳解廨訊明屬實惟爲數無多姑寛判押三禮拜香煙銷燬 
[撞傷小孩。]  
　　○朱寶玉控馬夫周桂寶陳金狗擄傷小孩昨由包探將周陳二人解廨請究判一併交保候該孩傷愈再訊 
[寓客失竊。]  
　　○四馬路佛照樓客棧庽客鍾岳亭失竊洋五百餘元昨日由探將該棧內之姚樹生朱行生王信永等三人解至公堂請究均鍾未將洋交付賬房不能擔任判朱王交保出外同尋緝姚押候下禮拜一再訊 
[仍須遞解。]  
　　○揚州婦人張陳氏前因犯案判令自行回籍有案詎該氏仍逗遛租界由捕查獲昨解公堂請究判押候備文解送江都縣核 
[欠租不付。]  
　　○汪耀記控張伯英欠租不付昨日由探將張傳廨判令交保限期清理 
[過犯行竊。]  
　　○王山控王和尚竊取衣物昨經公廨訊明王係過犯判押西牢半年期滿逐出租界又俞阿三控過犯金金生竊取銅元昨亦訊實判金押西牢九月期滿逐出 
[違章拉客。]  
　　○雉妓沈五寶王連寶張阿金與撝婦陳候氏在途拉客由捕查獲昨解公堂請究判陳鴇罰洋十元沈妓等各罰洋五元一併充公 
[串賣小孩。]  
　　○李沈氏控朱李氏楊清和陳王氏毛王氏陳黃氏等串賣小孩昨由擄房將各人一併解廨訊明屬實判朱李氏押女所二月餘各押一月孩交原告領回 
[尚須質訊。]  
　　○無賴張三囡將雉妓王寶玉之下體挖傷已紀昨報昨日解廨請究判張押候王妓傷愈再行訊辦 
[節期停訊。]  
　　○今日爲中秋令節公廨讞員昨已照會輪訊之美副領事轉飭各捕房停解訊案一天 
美租界 
[葡人行兇。]  
　　○溫州人鄭興華前晚行經吳淞路誤與某葡人碰撞致被毆傷旋由巡據拘入捕房該葡人願償養傷費鄭不應允捕頭命赴葡領事署控告 
[印捕酗酒。]  
　　○前晚有落差印捕四名至海寗路二百七十號灑店沽飮店主見伊等已醉拒而不納致被擊毀什物嗣有某西人行經該處幫同拘獲四百二十七號一名送捕押候究辦 
[洋人橫行。]  
　　○前晚有入美籍之葡人四名至吳淞路甡記鐘表店修表不知何故將該店玻璃憲搗毀旋由巡捕拘解美署判償洋五角了事 
[幾無虛日。]  
　　○西牢二年押犯吳阿福前日因病送往工部局醫院昨日身死報由捕房飭保到院收殮 
[方知受愚。]  
　　○王沈氏扭姜少山至捕房控稱前被姜拐往鄉間賣與羅姓得洋一百七十元今始逃回請究捕頭飭姜押候查辦 
法租界 
[嚴追贓物。]  
　　○安徽婦人魏陳氏控被二房東之外甥何雲生偷竊衣飾經公堂吊到衣服十一件並由何之妻父蔡順興代交首飾十七件俱由聶司馬當堂紛領在案昨日氏又投稱尚少金戒金洋鈔票及廣東鐵路股票等物求請嚴追詰之何供所竊各賊俱已交案判仍還押著交餘賊如違監禁三個月 
[小孩拉車。]  
　　○江北人陳阿福周錦堂各有車洋車一輛租與幼孩王阿四周洪發駕馳載客捕房以其有違定章將孩及陳周一併拘廨請究周陳同稱周王兩人身雖矮小俱已成丁故敢租與攬載判陳周各罰洋二元周王兩孩開釋 
[竊賊何多。]  
　　○帶鉤橋堍電燈廠舊屋內什物甚多近被周阿根鍾金奎袁阿桂邵明生張阿江趙和尚董桂生周阿大等各竊賊陸續竊去松板不少消售與周桂卿趙雨庭趙史氏唐王氏王李氏吳小生等十四家舊貨攤茲爲工部局查知報捕一併拘廨訊明屢實判周押五天鍾等四人各押兩天趙董各押一天逐出境外收贜之趙雨天趙董各押一天逐出境外收贜之趙雨庭前已辦過著罰五元趙史氏罰四元唐王氏各罰五角示儆 
[火警。]  
　　○新租界餘康里某姓家於前晚一句餘鐘時起火焚燬房屋四幢事後捕房即飭探查提起火之人到案研詰核辦 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[考察憲政大臣李家駒奏考察日本詔敕制度片]  
　　再奴才前準憲政編查館開送考察要目內有大權施行之形式一項查此項本屬憲法之範圍前考察憲政大臣達壽奏報憲法篇中業已有所敘述奴才賡續考察竊以茲事關繋重要事例較煩因復詳加討究計編成詔敕篇一冊都五萬餘言謹隨摺進呈御覧查日本詔敕制度又分形式實質兩面觀之從形式一面而言則有敕旨敕語二種敕旨者以文書行之者也所賅最廣其程式則日本公式今定之曰詔書曰敕書曰上諭曰特種敕書詔書者關於皇室大事及大權事項公布之敕旨也敕書者不公布之敕旨也上諭則凡改正憲法皇室典範及其他皇室令法律敕令條約等之公布皆皆用之特種敕書如官記辭令書爵記各種委任狀認可狀等是也敕語者不用文書以日語宣讀凡舉行典禮用之亦無別項成式從實質一面而言又分國家事務皇室事務統帥事務三種國家事務其用敕旨者則公式令之所載其用敕語者則議會開會博覧會開會等事是也皇室事務其用敕旨者如發布皇室令改正皇室典範等事其用敕語者則朝駕宴饗等事是也統帥事務其用敕旨者則軍令之所載其用敕語者則犒實勞賜等事是也大抵以形式爲經實質爲緯界限分明不相混淆其區別之故有二其一在明責任之關繋故國務詔敕則由國務大臣副署皇室事務詔敕則由宮內大臣副署軍務詔敕則由陸海軍大臣副署其二在明效力之關繋如敕皆用字書則效力強敕語用宣讀則效力弱又如詔書上諭公布者也故凡屬臣民皆當服從敕書則不公布而惟對於承受之人行其效力又如詔書爲一時之處分敕書上諭則爲主永久之令典蓋立憲國家事務之剖晰最煩故詔敕之種類亦最夥非特標欵式則事體之辦別不明非嚴定範圍則臣庶之奉行無據考日本立憲之初立法諸臣未見及此故前此公文式僅寥寥十七條其所規定亦惟法律命令二項至公布之形式亦甚簡略迨明治四十年改正公式令乃於法律命令之外詳舉各項名稱並增訂公布形式又前此初行憲政術語未齊如關於議院之舉務依憲法第四十二條第四十三條則用敕命而依議院法第一條第二條則用敕諭彼此叅差未歸一律及改正公式令乃一律改用詔書其詔敕名稱歧誤最者爲日本憲法第五十五條其一又曰凡法律敕令及其他關於國務之詔敕須國務大臣副署云云本條稱詔敕而日本實際並無詔敕名目惟有曰詔曰敕而已又日本官報有詔敕一門凡詔書敕書等項皆載焉而實際亦無所謂詔敕也者彼邦之人牽強附會以爲一般詔敕之簡稱貫則因編纂憲法之時術語未齊故有此弊近來改正公式令此種名稱漸歸統一然遺亡罣漏仍所不免恐更數年尚須增訂總之詔敕之格式所以明時務之統系亦即以爲臣庶之準繩茍非明定於先必至旁皇於後我國詔敕制度規定簡明謹案大清會典定制詔誥敕之例曰凡大典禮宣告百寮則有制辭大政事布告臣民垂示彝憲則有詔有誥覃恩封贈五品以上官及世爵承襲罔替者日誥命敕封外藩覃恩封贈六品以下官及世爵有襲次者曰敕命諭誥外藩及外任官坐名敕傳曰敕曰敕諭又定諭旨之例曰特降者爲諭因有奏請而降者爲旨其或因有所奏請而即以宣示中外者亦爲諭又定廷寄之例曰或速諭或密諭不由內閣明降者曰廷寄此我國詔敕體例之大略也然立憲之後則形式固必加煩而實質尤宜區別非前此數項所能賅括例如裁可法律頒發敕令宣布皇室典章號令陸海軍隊或爲從前所未有或爲典制所不詳允宜斟酌增訂又上年新復署名之制則署名之範圍亦宜規定若依日本之例則國務詔敕由國務大臣副署皇室事務詔敕由宮內大臣副署軍務詔敕由陸海軍大臣副署此實責任之所關即爲憲政之所繋又按憲法大綱明定法律命令之名目夫在立憲國家法律命令辦別極嚴蓋制定之法不同即効力亦因之而異近來各衙門所頒新章名稱亦多不一或稱法或稱律或稱章程或稱條例此在今日固不妨暫行立憲之後則將滋疑議擬請飭下憲政編查館上考大清會典旁採日本式令及軍令制度鉤稽古今叅酌中外迅速釐訂尅期發布以謀統一而便遵循則聖代典章昭如日月矣所有奴才考察日本詔敕制度緣由謹附片具陳伏乞聖鑒謹奏宣統元年八月初一日奉硃批覧欽此 
調查 
[調查全浙二十六鹽塲最近情形（續昨稿）]  
　　海沙場　第十三所 
　　一灶數　查該塲現共存灶舍四十二座內季灶十二座肩灶二十九座（專供季引者爲季灶專供肩引者爲肩灶） 
　　一產數　季灶每年共產約二千餘引每引三百七十五斤肩灶每年共產一千二百餘引每引八百斤 
　　一滷料購自餘姚每擔約三四百文之譜 
　　一商收　季灶煎出之鹽歸平湖公厫收買肩煎灶出之鹽歸平湖乍浦海鹽肩販收買嘉湖公厫收價隨時漲落現在商定每斤給價十二文肩銷較厫收每斤多四五文不等亦隨時由商酌定 
　　一銷數　嘉湖公厫每年約運銷季鹽二千餘引肩販每年約運銷肩鹽一千餘引 
　　一餘鹽　該塲視銷數之暢滯定產數之多少有銷則令開煎無銷則令停煎商販往往貪收鄰場曬鹽其價較廉故該塲產數甚歉無鹽可餘 
　　一銷數　季引配銷嘉湖兩府肩鹽配銷平湖乍浦海鹽各地 
　　一巡緝　該塲向不設巡 
　　一灶課　該塲額徽五百餘兩收數疲玩甲年灶課乙年方能徵齊分批解庫 
　　黃灣塲　第十四所 
　　一灶數　查該塲現僅存大灶六座小灶四座 
　　一產數　每年約共產四千引每引三百七十五斤 
　　一滷料　購自餘姚滷價現在每擔約三四百文 
 
 

Page 27

 
 
　　一商灶　商灶交易每引其價五元二角 
　　一餘鹽　除商人配運外灶戶並無餘鹽 
　　一銷數　商廠每年約銷三四千引 
　　一巡緝　無 
　　一灶課　額徵錢糧銀八十二兩六錢九分九釐（未完） 
小說 
[奇情小說美人虹] [  英敦勞斯著　瘦狷譯。意（七十六）]  
　　凱斯夫人讀時。辣司登夫人葛蘭崖受雷痕三人。默坐聽之。讀畢後。辣司登夫人仰視凱斯夫人曰。吾將立往紐約克。請許吾與葛蘭崖偕。此一行也。既可避妾往事之厄。復可踐寒蕾夫人之約。惟隻身獨往。以道遠爲懼。凱斯夫人凝思少頃。問愛雷痕曰。辣司登夫人。誠須立刻啟行乎。愛雷痕曰然。辣司登夫人至紐約克後。錄奪能承其旨行事。兩人合謀。事必易辦語時。辣司登夫人急儳曰。凱斯夫人。勿再留妾。妾至城後。能將舊日之婢僕。仍收爲我用。不致以往事漏言於人。并可浼綠奪君探出孰使是人爲此秘密之偵探者。愛蘭痕君。吾何時可行歟。愛蘭痕曰。至早亦須明晨。辣司登夫人顧謂葛蘭崖曰。時甚促。君行裝等。何時可剖署停妥。葛蘭崖曰。此大易事。一鐘畢矣。第君何勿迫于此。辣司登夫人曰。往時失節。悮適匪人。靜伏數年。已如雲隨風散。一旦舊恨重提。萬斛愁腸。有不能一刻安者。葛蘭崖曰。憂能傷人。君嬌軀還當自愛。明日至吾姊處。園亭花木侭足消閒。君事復有人相助。必無後患。愛雷痕君。吾語信乎。愛雷痕曰然。辣司登夫人。誠無庸鬱鬱不歡。須至彼謁錄奪之人。既信君死。則其意必另有所屬。非欲陷君可知。語至此。執帽作別。且曰。吾將以子行期。電告綠奪。習晨。天氣甚隹。暖雲不流。冬日彌愛。葛蘭崖念行將與其姊及梅黛嶲相晤。欣喜特甚。瀕行。忽得雅麗芙書。讀之狀若不豫。喃喃曰。事真不幸。辣司登夫人曰。令姊病乎曰否。吾言梅黛嶲耳。曰梅黛嶺非昨日姊與吾言及之人乎。曰然。然則彼必病矣曰否。彼病已愈。今且他適矣。 
　　辣司登夫人曰。他適復干君底事者曰。彼與吾姊相聚。幾及一星期。今日吾擬介君見之。乃遽先我他適。一若豫知吾意。故作尹邪之避者。兩地神馳。緣慳一面。能母悶悶。語已。相將登車。更將梅黛嶺之事。略告辣司登夫人。而心中熟籌若何能令辣司登夫人與梅黛嶲相見之策。 
國外新聞 
[派艦防鎮海盜]  
　　○十三日東京電云高麗西南部時有海盜爲患日政府特派滅魚雷艇兩艘駐泊附近以資鎮壓 
[法國飛船炸烈]  
　　○十三日梧靈電雲法國飛船爾萊宓勃里克號在屋萊伏爾地方附近距地百米達之高炸烈覆於路中搭客四人咸遭非命遇禍之前畢蘭斯地方之居民猶熱誠歡呼以迎該船 
[英國注意東方語言]  
　　○十三日倫敦電云據財政部所派研究組織倫敦東方語言學會專員報告擬請國家設立倫敦學校一所委派專員管理其事歸英固學評議員會節制茲專員等應由英皇舉派以爲代表與該問題有關之各政府中國會皇家亞東會及其他各會均由代表經理其經費須用英金一千七百二十五磅報告之中並促請外務部從速商改選派中日通譯官章程俾照東方各國所採用之辦法預先豐練使稍具根柢中日兩國之語言須有特別之靈敏始能純熟如以不相當之人派往兩國則必徒勞無益至於派往錫蘭香港及巫來由海峽各殖民部學習之生徒亦應試學應知之語言始能副任德國於遠東商業能獲種種利益實得力於諳習語言之故云 
[美國宴待日親王]  
　　○十二日紐約電云美國宴待日本閉院宮親王駐日美國大使奧平君亦在座 
[紐約祝典之盛]  
　　○十二日紐約電云紐約舉行汽船始祖赫特森福爾頓祝典各處來觀旨甚衆客旅爲之滿後至者無適意之所可覔 
[英國政界近事]  
　　○十二日倫敦電云英國各報現皆在討論普通選舉日期急進黨預料西歷明年正月問可以舉行聯合黨則謂本年十一月間即可舉行兩黨對於財政預算案均存反對之意見其方略雖各不同而皆謂謂上議院對於此事須籌對付辦法云又電云各政黨之總機關部咸在極力預備普通選舉事宜通衢之間已有招貼聯合黨宣稱此次事起將成稅則改良主義與社會改造主義之爭戰急進黨則謂將成貴族與平民之爭戰此屆選舉大約不致有鼎足之競鬬因自由黨與工黨均能靈敏從事也 
[英員行抵香港]  
　　○十四日香港電云英國陸軍大將吉青納已於今日乘雪梨郵船行抵香港於下午一點三十分鐘登岸 
[德國新艦落水]  
　　○十四日倫敦電云德國第一最優奪雷諾脫式戰艦已於昨日在基爾港落水取名希里戈倫尚有姊妹艦兩艘今冬亦可落水以上三艦均定於一千九百十一年任差 
[俄國收成之豐饒]  
　　○十二日柏靈電云本年俄國收成異常豐饒火車爲之不暇輸運 
[布國舉行獨立紀念]  
　　○十二日栢靈電云布勒嘎利亞國定期西十月五號在鐵洛伏舉行獨立紀念列列強君主皆派代表前往與會德意奧聯盟之鞏固十二日栢靈電云意政府對於德首相與奧外各部大臣會談之結果已宣言大爲滿意 
[俄國駐波新使抵任]  
　　○十二日栢靈電云俄國新簡駐波公使已抵波京德里蘭接任視事 
[俄國外交界更動先聲]  
　　○十三日伯靈電云據聖彼德堡消息俄首相司徒來賓擬引其內弟薛沙洛甫爲外務部大臣駐美俄國大使羅森氏將爲駐奧大使現任外務部大臣伊斯華克將於西十二月退職 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
