# 1919 - 227 - 4916707

 

Page 1

 
 
   
 
 

Page 2

 
 
   
 
 

Page 3

 
 
時評 
[結合（冷）]  
凡一團體其結合之始主義不純潔者不能持久知識不平等者不能持久精神不專一者不能持久故結合團體易而其持久也難 
中國近今之團體小者無論矣即其大者有力者其始未嘗不振動一時而其後無一不漸衰而漸竭反使金錢結合之團體得以縱横於一時嗚呼亦可悲矣 
[命令]  
八月二十一日大總統令兼署内務總長朱深呈署奉天政務廳廳長史紀常因病懇請辭職史紀常准免署職此令 
　　又令任命魁陞署奉天政務廳廳長此令 
　　又令農商總長田文烈呈奉天實業廳廳長王孝絪因病懇請辭職王孝絪准免本職此令 
　　又令任命談國桓爲奉天實業廳廳長此令　　又令農商總長田文烈呈吉林森林局局長朱邦達現有控案請予免職朱邦達准免本職此令 
　　又令調任王景福爲吉林森林局局長此令　　又令任命董遇春爲黑龍江採金局局長此令　　又令財政總長兼幣制局督辦龔心湛幣制局總裁李思浩呈請任命郭煥爲福建銀行監理官應照准此令 
　　又令國務總理龔心湛呈印鑄局僉事羅超另有任用請免本職應照准此令 
　　又令載濤給予一等大綬寳光嘉禾章此令 
　　又令劉恩源李顯謨均給予二等寳光嘉禾章趙會鵬翟殿林索崇仁均給予三等寳光嘉禾章此令　　又令李飛鵬給予二等嘉禾章于璋給予三等嘉禾章馬燦斌張之浩周宗祥富瑞年均給予四等嘉禾章此令 
八月十九日大總統令安茂寅陸家駒唐柯三均晉給二等嘉禾章喻秉國任居建均晋給三等嘉禾章黄德本郝景星均給予四等嘉禾章此令 
　　又令裴南美給予三等嘉禾章此令　　又令李炳麟晋給三等嘉禾章此令　　又令陳雲岫周立廷尹同愈均晋給三等文虎章袁克暄董棣輝吕玉貴杜長榮潘守蒸王仁沛李彦昌顏景宗均給予四等文虎章此令 
　　又令張亮羅聽餘郭世綰許築祖均晉給四等嘉禾章此充 
　　又令柯德仁德福蘭均晋給四等嘉禾章此令 
 
 

Page 4

 
 
   
 
 

Page 5

 
 
   
 
 

Page 6

 
 
[專電]  
　　北京電朱啓鈐請王揖唐赴北戴河面交鈐章議事錄議案及餘欵等（二十二日上午十二鐘） 
　　北京電王揖唐有二十九日出京說聞將先至北戴河候訊再發（二十二日下午三鐘） 
　　北京電東海昨傳見劉李面囑議和不可爲黨見所左右非大有妨害勿惜讓步務期時間縮短等三事（二十二日上午十二鐘） 
　　北京電蘇李電龔純原爲調人何敢諉卸惟兩月來與西南音問疏闊當轉電疏釋用副鈞命（二十一日上午十二鐘）寗爲集中點（二十一日上午十二鐘）　　北京電軍府電迄尚未到（二十二日下午三鐘）　　北京電西南復電仍未到王擬一週後先徑赴滬（二十一日下午八鐘）　　北京電院致川黔號電改派王後卽將南下時機迫切自應尅期竣事仍希鴻謀時錫翊贊厥成（二十二日上午十二鐘） 
　　北京電閩李厚基急電省垣附近發見南軍蹤跡海軍又將到情勢甚岌（二十一日上午十二鐘）　　北京電國際委員定陸顧王將與對德復和令同發表（二十一日上午十二鐘） 
　　北京電巴黎電奥約於中國五條完全改動十八日業向和會提出抗議聲明不能承認十九日五國會議時中國抗議列入議案並轉知奥國但簽字期近協約對我態度平淡容竭力爭持院部昨會電致專使令爭奥約至少以恢復原案爲度 
（二十二日下午三鐘） 
　　北京電巴黎十九日電内田宣言事前曾與各國有接洽又英副外部對内田宣言僅批評還 
期太長（二十二日下午三鐘） 
　　北京電各使均回京昨外部接見英日美荷四使美使今申謁東第（二十二日上午十二鐘） 
　　北京電意大利軍械厄於中日軍械條件政府未便承購現由各省自由訂購聞奉湘已訂購若干（二十一日下午三鐘） 
　　北京電那威派使駐華已允認（二十二日上午十二鐘）　　北京電加入新銀團案外交會討論兩日分不加入及反對滿蒙除外兩派昨定以結果電美内容未詳（二十二日上午十二鐘） 
　　北京電張志潭云中日協定廢止現有一線希望（二十一日下午八鐘） 
　　北京電俄遠東總督羅哲納夫已抵哈（二十一日下午八鐘） 
　　北京電孫烈臣號電在長助鮑剿匪各事已竣本日率隊赴黑履任（二十一日下午八鐘） 
　　北京電留日學生電請嚴辦馬良（二十二日上午十二鐘） 
　　北京電川陝畫界篠日簽字並組兩軍聯合會以吕超鍾體道爲正副會長（二十二日上午十二鐘） 
　　北京電魯督長電劾馬良（二十一日上午十二鐘） 
　　北京電鮑電業與第一代理師長誠明會商收束軍隊事誠亦以改編爲然現擬將第一師裁减抽編爲一混成旅卽請以誠爲旅長其餘暫歸督軍直轄第一師部師長名義卽日取消（二十一日下午三鐘） 
　　北京電鮑電元日有胡匪數百闖入一面坡街釋放犯人奪去快槍焚掠商號經李旅長擊散斃匪十餘又太平嶺細鱗河沿路連日有胡匪各數百到站開槍轟擊刦去車頭兩輛客車貨車各十餘輛逃往他處（二十一日下午三鐘） 
　　北京電邊防督辦處令傅良佐爲參謀處處長張志潭爲機要處處長翁之鱗爲軍備處處長已正式通告各機關（二十一日下午六鐘） 
　　北京電鮑貴卿電護路軍支配共六旅一團分駐沿路（二十一日下午六鐘） 
　　北京電黑代督王樹翰電鄂木斯克政府任羅扎諾夫中將爲遠東長官兼總督事（二十一日下午六鐘） 
　　北京電徐樹錚派李如璋爲駐庫辦事長員（二十二日上午十二鐘） 
　　北京電劉鏡人使日案因本人未復電允任今尚未提新國會（二十一日下午八鐘）　　北京電直曹電保陸錦任滬護使（二十一日下午八鐘） 
　　北京電政府電復直曹蘇李贛陳謂人心　靖滬使驟易生手恐妨治安故暫由盧兼代（二十一日下午八鐘） 
　　香港電港颶風昨夜至午未息沉艇百五死傷十餘南京船展明日開（二十二日下午六鐘）　　香港電粤總商會漾（二十三）日集議定期止辦某貨（二十二日下午六鐘） 
[各通信社電]  
　　舊金山電（十九日）華盛頓十四消息國務卿外交委員會决定謁威總統於白宫討論和約並定於晋謁總統之前先訪前國務院遠東事務局局長愛華威廉博士杭白克氏威康布里特等該氏等曾任美國議和專使顧問並訪密勒氏福開森博士福氏爲熟悉中日情形之人云中美通信社無線電 
　　華盛頓電（八月十八日）上院議員洛志Ｌodge大表示旁聽席中諸人皆憤激欲狂密細西譬省議員衛廉士亦外交委員之一方擬發言答覆衆叱止之洛志氏於演說時謂多數外交委員皆决計大改同盟約意並從和約中刪去山東條欵云華北明星報電　　北京電王揖唐擬一星期後不問南方贊成與否逕赴上海 
　　北京電張志潭云軍事協定有一線廢止希望（以上二十一日）以上平和通信社電 
　　北京電王樹翰電黑省虎列剌流行設局籌防即在烟酒稅動用 
　　北京電張敬堯電湘米以十數萬石接濟港澳爲限乞核准 
　　北京電鮑貴卿電艦艇過崴日駐兵檢查不肯放過乞交涉 
　　北京電衆院開會議員林卓動議主張九月十日接開臨時會議預算案多數通過（以上二十二日） 
以上中華通信社電 
　　北京電西南仍無承認王揖唐覆電各方面頗懷疑慮惟徐龔均謂西南不至反對不知有何把握 
　　北京電據聞徐段對於和議巳定有辦法如軍政府拒絶代表或仍執八條件中央可不負責將不再派人另從他方面着手謀統一 
　　北京電俄沃政府有解體消息外部電范其光詢近情并囑調查協約各國對沃政府態度以資應付 
　　北京電中央以各省不肯核減軍費現决計實行裁兵政策以期節省開支適合預算聞仍先設裁兵委員會籌備一切（以上二十一日） 
　　北京電參陸與邊防處協定蒙防計畫裝有大軍由歸綏張家口分路出發 
　　北京電海部以歐戰後各國海軍情形更變中國亦應隨時刷新徵集海軍人員意見以備採擇 
　　北京電京報已奉警廳令禁止出版 
　　西安電劉督來咨川陝第二路畫界事宜雙方已經商妥 
　　漢口電鄂北除十七十八兩旅留防外餘現陸續撤回（以上二十二日）以上中孚通訊社電 
[中美新聞社電]  
　　紐約電刻有驚人消息宣布謂英國已與阿根廷國斷絶外交關係其原因係阿國政府收買前在巴希不倫加拘留之德國汽船英國不承認此項交易現兩國代表已各召冋阿國赴英公使前將證書送交英外部後守候甚久英王迄未接見駐阿英使則稱病返國　　巴黎電聞德國正以軍制改編其警察分駐各大城柏林警察七千二百人現巳以憲兵代之管理地方秩序平常警察祗管商業及衛生上事務此等憲兵均係以前下級軍官現均携有武裝此項軍人警隊雖在和約規定之德國陸軍額之外但恐協約國將視爲違犯和約條件之精神云 
　　華盛頓電威爾遜總統從上議院之請巳將美國所擬國際同盟約章草案提出該會俾爲討論之根據　　華盛頓電根據和約條件第一次勞動會議年會已由威爾遜總統召集於十月二十九在華盛頓舉行　　紐約電美國因沃林斯州將於十月十四十五十六三日開世界棉業大會討論全世界産生棉花及關於棉業之財政問題已邀請日本棉業家派代表赴會預議 
　　紐約電烘杜拉斯有革命及叛亂事勃發正在劇戰墨西哥問題暫時中止 
路透電 
[匈加利之近事]  
　　十九日維也納電協約國糧食管理員胡佛氏已抵此與美國糧食委員團協商一切 
　　十九日維也納電匈牙利西部地方自治團二百三十一處開會通過决議案主張與奥合併瑪格雅官員希圖禁止此種會議致憲兵與日耳曼人民起流血之衝突 
　　十九日巴黎電約瑟大公致和會聲明彼僅擬留職至國會已經召集决定政體後爲止和會未予答覆惟曾致電匈京協約國委員團重申前議即協約國雖須與握權之任何政府交涉一切但不能承認不由國會選舉之政府 
[俄國之過激戰記]  
　　十九日希爾新福電十八日海戰除前電所報擊沉之過激黨軍艦外聞尚沉過激黨潛艇儲藏船一艘　　十九日倫敦電海軍部徵實芬蘭灣海戰俄艦被沉之說並稱尚有俄驅逐艦一艘被沉俄巡洋艦一艘大約受重損又徵實英軍失摩托艇三艘但未云及俄運送艦一艘沉没及英國軍官兵士陣亡一節 
　　十九日瑞典京城電希爾新福電稱英海軍援隊現已聚集克朗斯太港外該鎭聞巳起火 
[歐洲和後之餘聞]  
　　十九日巴黎電西里西亞協約國代表電稱罷工者毁壞上西里西亞之煤礦和會現派煤務委員會查報一切 
　　十九日柏林電上西里西亞格萊維資電稱政務委員出示謂獨立黨與斯巴達團受波蘭金錢近數月來從事擾亂和平以致釀成罷工而十七十八兩日復有携械叛變等舉故彼特宣布戒嚴令停止罷工之權利諭令工人重行工作 
　　二十日巴黎電布國代表致牒和會謂不應卸除布國軍械並請以待遇其鄰邦之狀態待遇之又謂布國必須有軍械以拒其鄰邦法國各報評論該文謂和會不致考慮此項要求今須從速設法俾希羅塞三國不致有爲布國攻擊之虞 
　　二十日倫敦電泰晤士報載稱韃靼海峽委員會覺須撤退該地戍兵並以政府延緩爲異 
　　十九日柏林電德國現開始自羅爾區交煤與法國第一月所交者逾一百萬噸 
　　十九日倫敦電財政部宣布取銷資本出口取締例之一部分今可匯金至國外購買任何産業前僅准匯金以購商品國外證券若自開戰後未爲敵人所有者今得於股票交易社售之 
　　十九日薩洛尼加電高加索亞丹夏特希臘人二萬五千之代表政電和會請予保護以抗士兵及匪徒若輩以愛爾魯姆爲根據地屠殺刦掠該地希民 
　　二十日亞昌格爾電北俄居民全體代表復以沉痛之文籲請協約國之抱民治主義者勿委棄彼等任受過激黨之蹂躪 
　　十八日柏林電德國海軍聯合會機關報載稱德國戰時共失軍艦五百零八艘内有潛艇一百九十九艘所失之軍艦内有一百七十八艘乃臨陣而沉没者計溺斃軍官兵士一萬八千八百五十四人 
[法報與英波新約]  
　　十八日巴黎電各報仍抨擊英波條約並對於叙利亞前途有所不安 
　　十九日巴黎電巴黎波斯委員團視英波條約爲波斯自由獨立希望之大打擊並以國際聯盟發起人威爾遜總統對此根本違背國際聯盟主旨之舉並未提出嚴重抗議深爲詫異 
[美總統之和約解釋]  
　　十九日華盛頓電威爾遜總統在白宫開參院外交委員會時宣稱解釋美國如何受納國際聯盟一節如此項解釋不爲正式批准文之一部分則彼並不反對苟此項解釋而爲正式批准文之一部分則其他政府將以參議院之言爲和約中之言勢必多起周折各種解釋在彼觀之多屬提出國際聯盟公約之明白意義威爾遜總統又稱彼因斯末資將軍著文述國際聯盟之構造故特重撰國際聯盟草案斯末資其人似有清潔之思想而於如何待遇被分帝國之部分尤三注意焉威爾遜總統繼復答復質問謂國際聯盟會如考慮施用武力以拒某國則美國非有法律上之義務須加參與惟在良心上有不得不參與之義務耳國際聯盟將遏止日本握掌山東任何完全主權又有人問及總統其以爲日本能誠意踐行其約言乎總統答稱彼信日本必將踐行約言 
[英議院之演說]  
　　十八日倫敦電今日午後首相在下院演說述全國之工商業地位先述世界因戰爭耗費之金錢共有英金四萬兆鎊之多工商業秩序紊亂一時决難恢復原狀次言煤斤出産之減少煤價之漲高其影響使各項物品爲之昻貴致不能與他國角逐商場次言人工缺乏大礙國家之出産而減少工作鐘點尤足減少出産重損國家之利益次勸工人與僱主當互相讓步勿爲過甚明日政府將提出每星期工作四十八小時議案次言礦産國有行之未必有效惟政府承認應統一與整頓礦産以減開採與管理經費次言現行商業取締條例之效力將於九月一日終止嗣後政府仍將設法阻止不領執照之物品入口以保護未穩固之工業如入口品價較英國爲廉者將徵收執照稅次言政府將提出利用全國水力以供實業諸用之計畫次言對德和約將於九月初旬批准對奥對布對土和約之遲遲未定因須候美國聲明願否共同擔負保護諸國民族蓋彼等若不予以保護則將爲人刼殺末言不列顚之前途有賴於土耳其問題政府已接各方面請願書内有荷蘭魯塞恩萬國職工組合所來者皆請政府勿取消高加索駐兵該地居民亦有此請此吾人所可引以爲豪者也尚有其他土地目下未便撤退英兵惟彼曾允目下審查陸軍預算以歐洲大患巳止爲基礎故經費可以大加減少全院須知者兵士目的今巳三倍於前材料之價巳倍於前矣凡發起國際聯盟之大國如能信賴該會國家用途必可大爲經濟如彼等仍以擴張軍備爲務則國際聯盟將徒存虚名凡堅主國際聯盟者尤當深加信賴英國願加信賴其他各國亦當亦如是云云 
　　十九日倫敦電議院休息室中主張改革稅則及自由貿易者均不滿意於首相所述政府將來之商業政策第日電聞報以未述及愛爾蘭問題及承認各方面要求減輕公共經費爲憾此外每日電聞每日新聞晨郵報泰晤士報均加抨擊惟每日圖畫報每日捷報則加讚揚 
　　十九日倫敦電英國國會休會至十月二十二日 
[各國近事記]  
　　十九日瑪法電墨匪所拘美國飛行家二人巳安入美境贖欵巳交出美馬隊巳入墨境追擊匪徒 
　　十九日倫敦電路工聯合會現考慮政府提出制定工資之新辦法所增之率倍於戰前工資十五日電傳利物浦罷工三日之說並未實行代表造船業及技匠二十八項之末賽聯合會昨日開會議决先行投票以决應否罷工 
　　十九日巴黎電泰狄歐氏昨日發表大演說謂法國前途至爲有望復生之兆巳發其端亞爾薩斯勞蘭有礦産之大利源喀麥隆與土哥倫之沃土今皆屬法國摩洛哥已脫除德國所加政治與外交之妨碍本年前六個月内法國之出口貿易較上年增多佛郎十四萬四千六百零四兆總之大局已許樂觀 
[公電]  
　　廣東舊參衆兩院通電各省督軍省議會敎育會工會商會農會各報館均鑒我國内爭數年人民塗炭推其原因實由北方違法賣國與日本屢訂密約借欵購械所致乃近聞北方又有向舊銀行團訂借二千四百萬之議並先與日本接洽足見北方賣國奸謀依然未已山東問題全國憤慨均主張留待國際聯盟會解决表示不信任與日本直接交涉之决心而北方少數私人不顧國民心理不顧國内和平仍有此繼續借欵之舉假銀行團名義以掩國人耳目用心尤爲叵測查銀行團各國代表希望我國和平最初於我國上海和議初發生時即經宣告停止借欵如無日本關係必不能於内爭未息以前貸與北方鉅欵直接以表示國際之不公間接以助長我國之内亂至我國會對於北方此種違法借欵擅增人民負擔認爲按照約法未經國會議决同意不生效力早經屢次宣言除徑電北京領袖公使轉銀行團切實詳明外特此佈聞務望全國人民一致否認以救國危參議院議長林森衆議院議長吳景濂曁全體議員同叩元印 
國外要聞 
[巴黎近信（法國無線電社）]  
　　國際公城與國際聯盟比京電訊協約國國際委員會擔任討論建築一永久紀念物以爲此次大戰之紀念者建議在比利時建築一國際公城名之曰善博里（善博里出於希臘語即世界城市及國際公城之意）此城應在比利時建築爲永久中立性質將來即爲國際聯盟之永久會址 
　　法京之敵砲展覽會法國戰勝後舉行最偉大最壯麗之集會無過於此次之敵砲展覽會會場設於總統府路凱旋門之前康哥特廣場中陳列敵砲約達數百尊皆得之於戰場而爲德國去歲末次戰敗時所棄者也協約國將校均連袂至巴黎歡賀此盛會故法京開敵砲展覽會之數日中冠蓋雲集無論何處皆肩摩縠接熙來攘往極爲熱鬧 
　　新發明之射遠砲法國海軍部總工程師蒲爾石氏奉命在研究勃里葉鐵鑛委員會之前質證指陳當德軍用射遠砲轟攻巴黎時彼曾發明一砲砲彈能及一百英里一小時之内可裝配完備至休戰條約簽字時法軍已準備應用此砲矣 
　　飛行家下墜斃命法國女飛行家洛煦男爵夫人於七月十八日在克洛都飛行場墜下受傷斃命按洛煦男爵夫人乃女界中第一人在巴黎天空飛行者其事約在十年之前至一千九百十年乃得航空員證書夫人在一千九百十五年乘飛機升高至一萬二千八百六十九尺超出以前飛行家所能及之高度本年六月間復升高至一萬五千七百尺超出美國女飛行家勞女士之上 
國内要聞 
[北京通信（市隱）]  
正誼學社與制憲問題 
北京有所謂正誼學社者留京舊國會議員之所組織也全會人數二百餘分子純而不雜凡舊國會議員之已在新國會者且不得加入焉其中堅人物爲王家襄 
 
 

Page 7

 
 
陳明鑑易宗夔等初立案於警廳也原以研究學術爲各其實該社所討論者實在自身利害問題換言之即欲以舊國會議員之資格將來於和議題目中佔有一二地位也從前舊會制憲之說曾喧傳一時考其所從來則由該社多方鼓吹者半由政府間接示意者亦半無如學潮猝起各界鼎沸以素主和平爲安系所嫉視之錢閣遂不安於位而去南北和議因是停頓該社以政府負責無人遂亦無從接洽而東海且爲某派勢力所包圍於該社處不獲重提舊話直接洽商今則霹靂一聲王總代表突然出現南中既無極端反對之表示王氏且已發表就職之文章則行期當不出中秋以後該社至此乃認爲適當活動之時機巳到萬不能再事蹉跎乃由王家襄直接與王揖唐交換意見提出舊國會制憲問題附述理由多種王揖唐謂舊會制憲原無不可惟有兩事舊國會應負責（一）須由舊國會承認新國會爲第二届正式國會（二）舊國會於制憲以外不能復開共他會議並言如人數不足須遞補時如何辦理因舊國會制憲以外不能議及他事而人數不足憲法會議且無從開起也王家襄答稱此事非我輩所能置對我輩惟認六年國會制定憲法極其正當而已他非所知君儘可於南北和議席上提出此項問題以待雙方議决由是兩王一場談論仍無結果而散本月十九日該社復又發出傳單召集社員午後三時在西城英子胡同開會當由王家襄將與王揖唐接洽情形略略報告並提議此時宜發表一種宣言書明示態度全體贊成原書由陳明鑑起草内有新國會不能制憲一層爲王家讓一筆刪去文中僅言舊國會應制定憲法之理由當場由衆社員共推二人任修正之役聞本星期五（即明日）再行開會届時卽可决定宣言書稿正式發表讀者欲誦其大文當俟諸三日以後 
[王揖唐與分代表]  
　　自王揖唐被任爲總代表後安福部對於議和已定有一種辦法前夕東城某次長宅有該部重要幹事會議聞會議結果對於事實問題决定以副座與總理爲衡平條件南北各得其一并擬定入選人物對於法律問題如南方表示取消舊國會則新國會亦願犧牲一俟西南覆電到後果對王不十分反對王即本此主旨兩下與南方各代表協議 
　　在京之舊國會議員曾赴粤出席者現有四十二人已經結合成一團體對於時局雖不主張遽然表示態度但已會晤四五次决取一致行動對於廣州召集憲法會議之通告已復電俟在京同人齊集後同行赴粤但實際行止尚未决定並公决廣州人數果足决定開會則四十二人即同行赴粤否則去亦不能開會何必徒勞往返聞府院及王揖唐方面現擬與之接洽 
　　分代表施吳徐三人一再辭職政府决定挽留之後即行電致三人昨聞施愚自上海來一巧電謂迭電奉悉遵於篠日抵滬靜候開議云云施之辭意似已完全打消惟吳鼎昌自津來一皓電堅請辭職並謂賦性愚戇學養未深自信不能强自抑制務請勿以馮婦之行爲相强於今日又謂王總代表卽日過津當與桂莘在津專候交代手續暫緩回京又徐佛蘇亦有來電辭意堅决據政界之推測吳徐似無轉圜之餘地故各分代表或有局部之更動云 
[謝米諾夫大舉攻蒙之警訊]  
　　昨日政府接到庫倫陳都護使巧電略稱頃據探報謝布等圖謀獨立未經活佛允准現下謝等已經改變方針招集大批亞兵日内大舉侵犯庫倫希即飛電奉軍馳赴車盟邊境先行實力防遏再者此次活佛深明大義殊堪嘉尚應請轉呈特奬用昭激勸 
同日政府又接到奉天張作霖巧電報告與上電略同略稱頃據陳都護電内稱謝布等侵逼車邊形勢甚急等節刻已派第三旅全旅即日星馳前進以維邊防又一消息外蒙王公本月六日大會决定拒絶謝布運動後十三日復有正式照會致陳都護使大意如下謝布圖及呼倫貝爾内蒙匪徒自去年以來屢派代表到庫煽惑本官府深知無益有害終不贊成此次全體議定意見始終决無更移若復來煽惑抱定宗旨嚴行拒絶惟慮該匪等挾仇尋釁侵入本境擾害各旗已派蒙兵赴車邊分駐請迅速設法勿任匪徒擾害蒙境特照請貴都護使轉報中央政府施行云云 
[北大學生案將開審]  
　　北京大學學生魯士毅等被地檢廳提起公訴後現地審廳已定本日（二十一）上午十時開庭公判主任檢察官爲楊天壽主任審判官爲王克忠被告律師爲劉崇佑此案發生以來本爲世人所注意故本日擬往旁聽者必甚多在京外國人亦甚注目於此案聞昨日（二十）已有外國新聞記者蓋大士氏（比國人）前往看守所慰問被告各學生云 
　　又一消息關於此案之學生被檢舉者本祇有魯士毅等七人而北大學生之在北京者以此案發生非僅關於魯士毅等之事且當日在場亦不僅魯等諸人此案若判决無罪則巳若判决有罪則責任不獨在於魯等大家應共同負責故决定於本日聯同在京全體同學遞呈地檢廳自行投案 
[對德復和中之井陘煤礦靜觀]  
　　直隸井陘煤礦原係中德合辦中出土地德出資財經營十餘年事業異常發達自我國對德宣戰後乃與諸協約國取一致行動將在華德僑財産陸續接收該礦礦區雖在直隸而接收之權自應屬諸國家去冬特由農商部派礦政司長邢端爲該礦總辦派福建實業廳長張景光爲該礦總工程師將所有礦産完全接收在礦德人悉數離去當新舊交遞之際並未停工一日當時德人曾有一種宣言謂吾之財産總價值在二千萬元以上將來如有變動應償我二千萬云云中國方面以其無理大言當然置之不理接收以來礦場一方面經張工程師整理秩序甚爲嚴肅産品亦異常增多惟其中一切財産及物品從未加以清查因德人交卸時並未留下清單而在工程處日日忙於開採亦復無暇及此也至天津所組織之該礦清理委員會所有會員係由各部派充開會時始一到天津總局天津且不能常到何能再到礦場是以該會雖有清理之名却無清理之實關於礦中一切機器物品及其他可以估價之物從未加以調查迨和議既定中德邦交行將恢復該會乃計議及此於是製定表式函送工程處請其逐一估計照塡張總工程師乃深感不便日前由井來京遞呈意見書於農商總長瀝陳困難情形謂人少事繁清理殊難下手田總長頗然其說並聞張氏對於該礦之將來擬有一種辦法當由田總長召集參事及主管礦政司科長公共討論决定由部將該礦完全收賣作爲部辦當派參事秦瑞玠前往外交部協商進行方法外部亦無異議現張氏已趕回該礦清查所有財産估計實際價值在該部一方面現正研究具體辦法以備提出國務會議 
[二十日之新參院會]  
　　昨日（二十日）新參院開會下午一時振鈴李盛鐸請假田應璜代理主席兩次延長時間至兩點五分始足法定人數計出席議員爲九十三人宣告開議先由秘書長報告文件次由主席報告請假議員畢陳瀛洲動議謂現距閉會期近待議案件甚多每於大會輒不足法定人數或自由退席以致議案不能終了應請通知各議員一律出席勿可自由退席以策議事進行主席頷之遂照議事日程開議第一案修正參議院議員選舉法第二十一條案（初讀）由政府委員說明理由係初選每縣於三人中選出一人主席付討論衆無討論遂付法制審查又議二案監所官俸官等法案由政府委員說明理由後無討論即付審查又議三案文官高等考試法案文官普通考試法案外交官領事官考試法案由政府委員合併說明理由畢並要求省略審查手續胡鈞贊成之謂現距文官考試期近况衆院已經審查無須再經審查以虚耗時間主席以省略審查卽開二讀會付表决贊成多數當日遂開二讀會主席逐條朗讀付表决無修正均照原文通過又當日開三讀會蔣棻請再朗讀文字亦無修正逐條通過又以全案成立付表决贊成者大多數又議六案僑務局官制案由胡鈞報告鄧鎔反對陳邦爕等均以無設僑務局必要無須開二讀會衆贊成於是此案完全打消又議七案新補議員證書事件報告畢遂即散會時將四點 
[文官普通考試法之内容]  
新衆院移付參院之文官高等考試並普通考試及外交官領事官考試三項法案昨日新參院開會討論業將原案完全通過趕卽咨達政府公佈兹將文官普通考試法原案照錄於下（第一條）文官普通考試依本法之規定行之（第二條）舉行文官普通考試之地點及典試之組織以敎令定之（第三條）中華民國男子年滿二十歲以上具有左列各欵資格之一者得與文官普通考試（一）有應文官高等考試資格之一者（二）經敎育部指定或認可之技術專門學校畢業得有文憑者（三）修習政治經濟法律之學與專門學校畢業有同等之學力經甄錄試及格者（四）會任委任文職一年以上者（第四條）有左列各欵情事之一者雖具有前條各欵之資格不得與文官普通考試（一）褫奪公權或停止公權尚未復權者（二）受破産之宣告尚未復權者（三）有精神病者（四）虧負公欵尚未清結者（五）其他法令有特别規定者（第五條）凡應試人關於考試有不正當之行爲及違背考試之規則者均不得與試考試及格後發見前項情事有確證者應撤銷及格資格追繳及格證書（第六條）文官普通考試分爲第一試第二試第三試第一二試以筆試行之第三試以口試行之三試平均合取者爲及格給予及格證書（第七條）第一試試國文一道（第八條）第二試分行政職技術職兩種各别考試之（第九條）考試行政職之科目如左（一）憲法大綱（二）現行法令之解釋（三）策問（四）文牘（第十條）考試技術職就考試所需技術按照應試人之學業分别考試之至少以四題爲限（第十一條）第三試以典試襄校三人以上之出席就應試人皆經筆試之各學科口試之（第十二條）考試及格者按照所考科目分發京外各官署學習期間以一年爲限學習期滿其成績優良者作爲候補由國務院銓叙局註册備案歸各該長官以相當之職缺按照委任職任用程序任用之（第十三條）文官普通考試於文官高等考試後一年行之其取錄名額於舉行考試期前由大總統以命令定之（第十四條）本地施行細則以敎令定之（第十五條）本法自公布日施行 
[京華短簡]  
　　對德奥復和命令早經由院擬妥專俟奥約簽字即行宣布兹聞政府因奥約一再延期結果致前項令文所述自六月二十八日起回復戰前狀態數語發生一種疑問蓋如令中所述則二十八日以後所有處置對敵事項不無違法之嫌因事實上自二十八日迄今一切均照舊章辦理實並未回復戰前態度也關於此點外交研究會巳討論及之大約將加以修正 
長春中日軍人衝突以後尚未有圓滿之解决而吉林頃又發生中俄軍人之衝擊吾國軍事長官派遣軍隊往西北一帶防堵土匪而俄國軍隊忽然中途阻擱横加干涉遂致激成戰鬭俄國方面約有騎兵二百砲兵一百携有過山砲一架及機關砲兩架戰鬭之結果中國兵士死者四人傷者十數人而該地之橋梁亦均經拆毁鮑督已電政府請與俄使嚴行交涉 
劉鏡人繼任駐日公使巳屬决定日人方面亦頗表示歡迎又劉氏遞遺之駐威最高委員一職張斯麐及范其光二人均有接充之望惟此席即從前駐俄公使之替身亦即將來駐俄公使之預備競爭者頗不乏人然大約不出此二人云 
近五日來和省軍政長官函電交馳向財政部索欵者不下四百餘萬元其細數如下（一）曹錕一百萬元（一）鮑貴卿八十萬元（一）玉占元二十一萬元（此係欠發漢陽兵工廠之欵尚非軍餉）（一）張敬堯五十萬元（一）李奎元二十四萬元（一）奉軍總司令部三十萬元（一）劉存厚六十萬元（一）管金聚十萬元（一）馮玉祥二十萬元（一）王永泉十萬元（一）潘國綱二十萬元至財政部如何答覆尚無所聞 
中美通信社消息張敬堯私售湘米於外人以致湘省民食極呈恐慌之象政府巳接有密報以此事關係重大已派幹員從事查辦不久可望揭曉 
北戴河本爲中西人士避暑之地近有政界要人多名前往藉避暑養靜爲名紛紛集合公然大賭彼此輸贏至鉅有李十一者日前竟輸至四十萬之多而王某則贏至十餘萬避暑之外人因之嘖有煩言日昨由北戴河新回京之某公使而見當局陳述其事謂北戴河本爲中西人士休暑之地如任其長此聚賭該地逼近海濱難免將來不發生海盜偷刦之事有礙公安莫此爲甚云云言外有請政府查禁之意惟政府如何辦法刻尚未聞 
[中美新聞社京訊]  
　　中美新聞社十九日北京通訊云南方内部不和之象日增目下共有三大派每派皆力阻他派之得勢三派之中顯然以陸榮廷之廣西派實力最鉅目下控制桂粤兩省其次爲政學會岑春宣爲領袖此派在南方軍政府中勢力亦不小第三爲民黨派用舊國會爲爭持之利器陸榮廷兵力頗厚故寺位最强岑亦得滇軍之助滇軍約有二萬人尚有全部海軍爲其後援勢亦不弱據云表面上岑陸頗要好但暗中實相爭陸派之計劃係先與北政府協商藉以鞏固其地位岑知其計故近亦派代表李曰垓入京據云與徐總統及某某北方武人締立密約取得政府之贊助與陸所得者相同聞岑派主張重行召集民國六年之憲法會議以制定憲法陸派則全不管法律問題但求取得個人特别利益以解决其所謂「事實問題」現料陸氏已具决心將以武力解散軍政府及非常國會據此間接一電訊稱李根源已分紥大隊滇軍於百越山（譯音）及觀音山並佔領砲台以抵制桂軍之東下百越山形勢極險要乃保衛廣州之重地云 
　　昨日安福派設宴歡送王揖唐及各分代表席間王氏爲長演說於國會問題極注意並謂彼必力護北京國會即使爲勢所迫而讓步亦必用他法以保護國會議員必使南北均平北方不吃虧是日未宴之前王曾謁見代理總理聲言决計拒絶北分代表四人之辭職聞徐總統亦反對彼等辭職已電勸勿辭並請其他要人從旁挽留王氏主張修改和議會議規則許兩方分代表均有發言權並將會議公開昨日北京接一大有關係之電報係陸榮廷莫榮新譚浩明陳炳焜四人署名全屬桂派人物電中謂彼等已决定不干涉中央行政又謂和議重開爲南方全體人民所歡迎彼等爲西南軍人領袖故特表示願贊助政府不願於軍事之外有所干涉云云此乃陸榮廷派人切實表示態度之始觀該電語氣似其先尚有他電此電係答覆政府去電詢問該派人之態度而發云 
安福派爲媚日起見擬將魯省各官缺盡攬歸該派所有據最近消息屈映光已允將該省各現任知事一律更動悉以曾經留學日本人員代之以便於對日親善據說此即安福許屈爲魯省長之一條件又據濟南來電屈已在實行此計畫將各屬知事全行更動人民因此大起恐慌官界中非安福系之人對於此舉亦皆痛恨日本人正在力圖鞏固其在魯省之地位平均每日約有日人十家移居該省擇地而處而安系尚欲爲虎傅翼將來山東人民將益遭魯肉蓋親民之官既皆爲媚日人物如遇日人訟案如强買土地等事華人必定吃虧無可伸訴也 
　　北京各界聯合會昨在湖廣會館開第一次委員會該會成立後與津滬各界聯合會一致進行曾分遣會員往訪商學報各界名人勸令入會該會雖名各界主持者尤以商界要人居多北京學生則自組一會曰國民協會亦勸各業中人入會二會宗旨相類大致在敎導人民以中國外交失敗情形與國際間關係並使稍明政事與其意味合力抵制日貨提倡實業曾廣布慱單並與各處聯絡惟政府防閑甚深多方掣肘例如各埠分會往來函電均受檢查致消息多爲阻閣且政府派有偵探隨時密𧨝會中人行動其實會中人何嘗有暗昧舉動昨各界聯合會開會議决派員分赴滬漢及他省各處籌設分會俟北方各大城邑分會成立後即開國民聯合大會並設一總會所如近時學生聯合會之例然後與國民協會聯合成一平民大黨會云 
[龍沙通訊柳]  
組設防疫處之眞象 
　　比閱報紙所載各處虎列拉之猖狹情狀觸之者咸無生望令人不寒而慄發生最早防制最力者當推上海爲禍最烈死亡最多者當推奉天外此天津亦已有數起發現而哈爾濱時復以疫死聞虎列拉其殆將横行南北歟頃據奉天歸客談上星期疫息罹病者數千人死亡者佔千分之八百五十其疫勢且漸波及於各村落此爲主任防疫者之放任所致遇有染疫之人不加以正當之救治往往將之逐出市外而疫勢遂愈傳愈烈而不易撲滅江省當局深恐罹此浩劫早巳籌着手防禦之法略誌上次通訊今兹復奉省令正式組設防疫處以官醫院爲辦公地點未雨綢繆固見當局之關心民瘼然竊有惑焉爰先錄文告於下然後再加一言以伸個人意見文曰近日霍亂疫病流行漸及江省省城地方衝要應即組設防疫處派何森林局長守仁爲該處處長鍾交涉員毓車警務處長慶雲魏總辦紹周爲該處副處長並發給木質關防一顆文曰黑龍江防疫處關防以便啓用所有昻昻溪車站及省城地方宜如何分設檢驗治療隔離各所街市住戸商店宜如何施行預防消毒各方法醫官員役如何調派處中辦事章程如何釐定均由該處妥速核擬分别呈核尅日實行省城官醫院暫作爲該處辦公地點代理該院院長醫官焦增祺應即派爲該處辦事員由處長指揮力爲參助一切應需欵項暫由廣信公司隨時墊支另請財部籌撥警察廳官醫院所有職員對於防疫事項本屬應盡之職自應秉承該處分任辦理忽得稍有推諉云云（下略）夫防疫事項自當以醫治救護爲前提以實施防疫爲歸束彼何鍾車魏諸公其於醫學上究有若何經驗此江省人士類能言之既無經驗而必連貫位以處長副處長之任者仰又何耶且副處長又何至於三人之多而最關重要之官醫院長僅畀以辦事員之職斯尤令人大惑不解者也或曰爲募捐起見非借重大帽子不可則文告中明明言由財部籌撥矣其用意所在殊不可解所可料者行將見數月之後於疫症無所裨益而一紙報銷爲累國庫大批保案嘉禾頻頒耳謂余不信請拭目以俟之 
[奉天防疫之近聞]  
　　奉天虎列拉疫省城漸見消滅惟省外各處發見甚劇營口錦縣新民蓋平安東等繁盛之處均有之現當局爲速行撲滅起見以下列各旨趣訓諭各處（一）輪軌交通居民繁盛之處及與汽車沿線外界毗連之地格外注意（一）疫症昌熾之地實行遮斷交通及厲行隔離以免傳染（一）飲料之清潔及食物之檢查（一）辦理人員有功彚總奬勵不力即行懲辦省城除設立防疫臨時事務所外并設消毒隔離所四處即以衛生醫院爲病院現恐醫療不及又在小河沿紅十字會内添設病院一處爲第二病院以便防制疫症京奉路局亦以現在時疫流行爲害甚烈車上雖施行檢查行李及消毒各辦法而送運靈柩於旅客亦有傳染之虞故將送運靈棺一項暫行停止以防疫患之傳播 
另據日人機關報消息則謂日來疫勢西南兩關確已减殺每日死者不過五六人而東北兩關則較前尤盛當局特組織防疫委員會以期積極進行並囑託町野上田兩日人顧問爲防疫顧問會址卽附設於省公署每日開會討論防疫進行事宜當局雖如此關心防疫但其經費僅有萬元設立防疫事務所八處隔離所檢疫員防毒隊埋葬隊等上下人員之薪金車馬費等已經化去大半而各隔離所每日洋火共發五小盒鹹菜五斤其他種種莫不簡而又簡以故各所空設不收病人蓋以收則無以供食用檢疫消毒亦是徒有其名即石炭酸石灰現已無錢購買總而言之敷衍而巳縱有委員會之設亦無益也 
[湖北蒲圻兵變消息]  
鄂省日前忽得蒲圻兵變消息大爲駭異兹錄其情形如下　查駐紥蒲圻羊樓峒第十八師第三十六旅第七十一團第二營營長張連發在該處已三年於兹紀律嚴明商民頗得其保護之力其所屬分駐峒鎭附近新店之第六連翟連長部下平日與地方商民亦甚浹洽祇以約束過嚴又加不安本分之兵士從而煽惑遂於本月十六日下午五點多鐘突然變亂大呼散夥刦財持械衝出翟連長聞信即督率徐司書等帶領未變之少數兵士攔阻卒以力不能支徐司書當場斃命翟連長受傷而逃所有變兵一擁上街肆行刦搶黄世新等店二十餘家被掠並槍斃商會長楊玉墀君之父搶後飽載而去各該店損失共約數萬串其餘店舖一律罷市閉門不敢營業蓋恐其復來也駐羊樓峒張營長得耗一面率領部下一連餘前往剿捕一面電禀督軍呈請處分並電請寇團長派隊協剿未知盡能捕獲否然據官場消息則謂湖北駐蒲圻縣寇團所部第六連兵士分駐距蒲三十里之新店鎭元日夜問派出追剿士匪途中因昏黑自相誤會衝突逃散兵士一排經該團長呈報鄂督通令嚴緝云云是蓋不認其爲兵變而掩飾之也 
[汴省雜訊]  
　　交涉署有裁撤說交涉署之設立原爲通商大埠各國人士往來衆多時有糾葛藉便交涉查河南地居大陸向來閉塞現雖鐵軌四通而外人蹤跡往來究屬有限由是以觀河南本無設置交署之必要現河南衆議員王君伊文特援照安徽湖南等省先例擬將此項駢枝機關咨請提交國會通過速予裁撤然後再就省公署内另添交涉一科以節縻費 
　　贖回道清鐵路消息河朔道清鐵路現值回贖之期且金磅價格低落較前減半計全路贖價約須本國銀幣三百五十萬元之譜現兩河京汴諸紳以爲機不可失函電往來磋商籌欵辦法俟有端倪即着手進行　　省議會緩期開會日昨（十八日）省議會孫副議長招集在省議員磋商本年常年會開會日期僉謂刻下去伏未久天氣炎熱似宜從緩舉辦兹巳准定十月一號開會并咨請省長按期招集矣 
　　相國寺開闢商場　頃聞省城實業家申某近以馬道街勸業場不日竣工相國寺與之毗連該寺年久失修坍塌不堪特邀集同人醵資並商同該寺住持將該寺前院兩廡翻修樓房與該場相通以興實業至能否成爲事實探明再誌 
　　開墾官荒之先聲趙兼省長以墾荒爲實業要圖豫南各處山塘田地荒蕪甚多除水利關係之張灘及古蹟附近之礦山禁例不能開墾外其餘官荒山地沿河塗坦均可招致無業之民造林墾植以興地利而足民食昨巳令財政廳轉行各縣知事曁官産事務所將該管區域内官荒山地先行測量并將面積四至土質氣候民情風俗繪圖加說具報呈核以便派人調查從事開墾 
[杭州快信]  
　　省城今日取消特别戒嚴令 
嘉興知事張昌慶因捕毆學生案自知與論不容呈請辭職已奉照准遺缺以吳興知事王國鐸調署遞遺吳興縣缺以德清知事吳翯臯調署未到任以前委任用知事羅念慈代理 
齊省長昨委餘杭知事王蘭孫調署德清知事於潛知事汪東寳調署餘杭知事另委翁庚孫署理於潛縣缺高檢廳昨委方萼充青田縣管獄員朱彦霖充杭地檢廳錄事 
省議會會長周繼濚由京旋浙已歷旬餘日内准冋台州原籍一行 
上次省議會臨時會提議設立守衛隊四十名現已招足下月即將成立 
省城時疫仍未稍减警廳已令各區署分派巡　四出調查死亡人口按日列表報告 
今日尚有要聞及地方通信轉入後頁 
雜評一 
[京學生訟案與馬良（默）]  
　　自五四運動而後國民奮起以與政府搏戰吾即謂勝負未可知而今果何如也 
當其初罷學罷市以要釋大學生去曹陸章也民氣之盛莫可遏抑政府亦不得不隱忍以示退讓今則其勢巳相反矣使學生魯士毅等被控案而在彼時則彼時多數之學生可釋焉有所關甚輕之少數學生不可保釋之理何至今日尚俯首以待不可測之裁判哉使馬良殃民案而在彼時則彼時有勢力之曹陸章可去焉有區區一師長不可去之理何至今日尚安然無恙而必待魯督長之彈劾哉故觀於此兩案之結果即可以卜國民轟轟烈烈一番大舉之最後勝負可悲也己 
 
 

Page 8

 
 
[廣東之敎育費與國會費]  
　　敎育經費廣東省敎育會請議增加八年度敎育經費案云爲請議事竊維敎育爲立國之元氣耗竭則形骸殂落敎育衰廢則國以滅亡矧當歐戰結束以來世界潮流勢將趨重於發揚民治改良藝術兩途然欲促進民治精神自非使多數人民具有善通常識不可欲改良一般藝術亦非造就各種高深人才不可反觀吾省人民受普通敎育者十不得一二焉受人才敎育者百不得一二焉爲立國大本計理宜擴充各級學校及增設專門實業等校使未受普通敎育者或未受高深敎育者與以機會使其入學或升學則敎育可期普及而人才不至肖滅吾粤士夫非不早見及此同聲呼籲大率皆因經費無着相與束手裹足無米之炊巧婦所難何怪其然今欲見諸施行則舍寛籌敎育經費别無良策吾粤七年度敎育經費預算地方歲出經常門雖列有五十七萬九千八百五十九元然比較歲出總數尚不及百分之二以視歐美各國大相逕庭以視各省亦瞠乎其後加以吾粤頻年政局俶擾歲入大宗舉作軍費而敎育費年祗支出二十二萬餘元僅得江蘇省敎育費八分之一是以近年粤省敎育日形墮落良非無故敝會外鑒世界潮流之趨勢内察吾省人才之缺乏民治之銷沈急起直追力圖補救自非籲請追加八年度預算敎育經費至一百萬元不足以廣設施而收實效貴會爲粤民代表機關諸公又皆熱心敎育謹具文請願務懇提出公决咨請省長執行斯非敝會之私幸實國家前途之福利也再此案如荷議决增加預算即請咨行籌備擴充以免如現在之有名無實縱將來財政或有如何支絀不得將此規定敎育經費移作别用以重學款合并陳明此上廣東省議會 
　　國會經費舊國會致軍府財政部函云逕啓者國會經費參議院預計每月五萬元衆議院預計每月十萬元歷經兩廣鹽運使按月照撥在案近月以來鹽欵短收運署不能如期撥付現欵所出期票届時又不能如數照支自本年三月起至本月底止參議院計短收洋十三萬五千元衆議院計短收洋二十六萬元又七年五月廣東財政廳撥借中西紙五萬元除由運署撥還五千元外尚短四萬五千元未及歸還上列各欵綜計四十四萬致元五月下半月兩院議員歲費迄今尚未支給議員多半來自遠方旅居應用專賴歲費維持積壓既久羅掘俱窮幾有不能維持現狀之勢離粤議員所以遲遲未返省兩院歲費未能如期支給恐來粤坐困亦爲原因之一邇者關稅飥欵巳交到關平銀五十萬兩貴部財政略爲充裕應請將運署短交及財政應借欵按照上列數目如數撥還俾兩院積壓議員歲費得以盡數補發庶旅困藉以稍蘇離粤議員亦不至裹足不前法定人數藉以維持裨益實非淺鮮再有請者近日兩院同人正在設法石集制憲人數預備續開憲法會議俾民國根本大法得以早日制成不久人數到齊按月經費更不能須臾延緩擬請除補足短交各欵外另行籌撥兩院三個月經費計四十五萬元預爲儲存此後運使如有仍前不能如期交欵之時則以儲存之欵暫時墊支俟運署月費交來仍如數另存以備不時之需爲維持法定人數及促成製定憲法起見用特函陳即希查照施行實紉公誼聞巳答覆於關餘項下先撥付六萬元制憲用矣 
[皖省近事]  
　　救國儲金事務所昨日茶會因人數未齊各股職員遂未推定擬於下星期開會推舉其募捐辦法議决由紳商學界分途擔仟籌募 
　　省議會前議决八年度就宣城縣設立第八中學校現敎育廳董廳長以該校亟待成立特委朱似愚爲該校長令其從速組織並以該縣舊府署爲校址刻正鳩工興築一俟完竣卽行開校 
皖屬太湖縣高等小學校近來辦理甚著成效現擬組織童子軍特派曹鏡清王中民朱又五諸君偕同學生來省參觀第一第二模範之童子軍俾資借鏡 
省垣各校巳奉廳令於昨日舉行開校禮 
省敎育會前以來字册歷年畝數收入不敷甚鉅今春委平君前往清丈果溢出一千數百畝該會昨日開會議决將溢畝一律令各佃戸繳價承領並分上中下三則納租現該佃民概行否認且以溢出之畝歷年受水旱之患實難擔負巳據情呈訴官廳懇祈照舊繳納以恤民困 
省立第一模範工廠成品室及化騐技師儲材室突於昨晚九時起火損失甚鉅該廠長徐思賢報告實業廳謂爲電燈走火所致懇速委員調查云云 
中華基督敎青年救亡十人團現籌備化裝講演己請甘君劍嘯籌劃一切不久即實行講演 
地方通信 
[蘇州]  
　　巡官病故水警二廳游緝隊一等巡官張兆彬蒞任迄今己十餘載近忽患病月餘日見沉重遂於前日（十八）遽爾病故當經眷屬報由李獻廷隊長轉呈趙廳長查核所遺巡官一缺聞二等巡官游賡泉頗有希望 
　　陸墓鎭之迎神賽會　齊門外陸墓鎭鄕民近以時疫流行由商舖居戸發起迎神賽會之舉召集寺莊廟各班首於前昨兩日舁神游行東西滙會會中執事儀仗頗盛開導者有吳縣第八警察分所　昌　召笙督同巡　四　次爲銜牌　傘執事加以輪車檯擱小轎高蹺臂　臂香及大　擋又有孩童騎驢扮演武松等類曁城内周王廟之茶箱食匣白玉執事經過地點觀者人山人海即城内之紳富眷屬亦雇船往觀 
　　巡官提升蘇州警察廳近因辦理第十五次賞罰功過之期查有間區第四分所三等巡官馬德魁在區隊除抵外應得大功三次常功二次應即提升惟現在尚無缺額應以二等巡官記名遇缺儘先提升昨己分令各區隊一體知照 
[揚州]  
　　高郵時疫甚厲高郵居淮河之中心爲輪舶交通之地近亦發現時疫蔓延極廣罹斯疫者無分老幼男婦朝患夕斃每日死亡約在十人以上誠可畏矣 
　　相騐命案彚誌揚屬新洲民人李二馬之兄李小馬因演戲事被會首毆傷致斃報縣後委徐承審前往相騐又宜陵屬沙窪地方於二十日早發現男屍一具身受刀傷數處無人認領經該區長婁兆雲呈報縣署委一等警佐陳鏡如前往相騐 
[鎭江]  
　　借漕催繳借漕事倪知事奉令後己照會各市鄕經董曁南會等查照上届所借舊額迅行辦理在案兹因初次繳欵之期己經逾限尚未彚繳故胡財廳長近又派委專員於日昨來鎭會縣催促 
　　時疫流行中之迷信近鎭郡一帶天氣亢熱時疫流行城中居民咸有戒心遂將都天神像搭台設供香火頗盛以爲可以收災降福現城内外設供都天處所不一而足亦可見人民迷信之深矣 
　　糖市消息近日英荷兩糖紛紛運鎭價格見鬆日昨開盤太古四温半車粉每石跌至十一兩左右又三温二五車粉每石十兩零四錢三號吕宋青糖每石九兩六錢 
[南通]  
　　美國工師病故水利會美國工程師特來克日昨忽在東鄕病故其屍體隨即裝載内河板船送城駐泊北公園旁濠河内本城官紳聞耗均前往吊奠並照料一切旋用中國式棺柩將特君收殮聞官紳中頗有人因特君規畫南通水利工程厥功甚偉不禁爲之流涕者云 
　　組織墾牧公司駐皁寗新通墾務公司旁聞有組織一極大公司之說（有謂仍屬墾牧範圍内者）其資本巳規定爲二十萬元每股五百元由曹子萊君擔任經理許張二君爲總辦事詳情若何容再補誌 
[南京]  
　　第一女師將成退學風潮南京省立第一女師全體學生因請願撤換吕惠如事已二次上書均未見允近且以先發制人手段突然開除學生代表四人聞此事係吕氏心腹敎員張蔣等奔走寗滬敎育機關成功後之效果但全體學生早與吕氏勢成冰炭己無轉圜之望又决非壓力威服所可消解者學生以呼籲無靈不得已將激成全體告退爲一種最後對付又聞學生家屬同抱不平有聯名稟請省長詰究之說不知此事將如何了結也 
[嘉興]  
　　時疫未已　嘉興自上月下旬起時疫流行死亡相繼至今仍未稍殺最近數日之疫狀初起時頭痛身熱繼即吐瀉未及半日即行殞命連日起病者頗以夜半爲多十死八九俗稱之爲子午痧現慈善家雖備藥施送然亦難奏功效人心非常惶恐 
　　新增校數嘉興縣屬因連年歲歉敎育　　更形文　本邑遵照省令每年應增國民小學二十所七年度因各區籌募經費不易僅增設五所業由勸學所開具校名經費等列表呈報矣 
[武昌]  
　　襄河沿岸水災之慘象昨有襄河經商歸來之友人云自上月以來豫省南陽新野鄧州水泛繞出樊城下三十里之小河口經張家灣直湧急流至鍾祥唐崗上岸之獅子口堤首當其衝頓受危險遂由此而泛以致冲流石牌白口轉灌沙洋四處均成澤國乃輾轉分溉濫入京山之多寳灣潛江之澤口故水勢益汹天沔漢各邑大受其害約計經過災區沿河八百里之遥云 
　　造紙工廠開工白沙洲造紙廠由福成公司租辦已於日前試騐一切機器尚無損壞其經理王芹甫欲乘此國貨發展之時早日開幕將此項外溢之利權挽回昨業巳招集男女工人二百餘名開機製造一俟大批工人招齊即開大工 
　　紡織工廠發展近來省垣各實業家先後開辦工廠紡製紗布極爲發展如便民大工各局廠均己大加擴充其餘如祥記各工廠亦已添招工人製造極形忙碌 
[濟南]  
　　國貨發展之佳音魯綢爲山東特産久爲中外所歡迎銷路亦頗寛廣惟近年來織戸多减尺刷漿種種作僞以致大失信用銷路頓形停滯昨據業此者云自提倡國貨各織戸咸已覺悟所出之貨力求精良各埠運銷較上月已增百箱之多　　蓬萊天災聞蓬萊自入伏以來蝗蝻遍地蔓延甚廣現在捕拿將盡而綿虫又相繼發生刻各鄕農民正在設法搜除並聞此次虎疫該縣尤爲劇烈死亡相接可謂慘矣 
 
 

Page 9

 
 
   
 
 

Page 10

 
 
本埠新聞 
[兩通訊社之和議消息]  
　　平和通信社消息平和期成會聯合會於本日下午二時開會僉認南方反對王揖唐之聲調頗高如不另換總代表殊不能促進和議故爲免除和議障礙計應速另覓他人當即公决本此意電致北京政府電文正在起草中王揖唐因至今尚未得南方復電而南方反對之聲調益高形勢愈惡大起恐慌聞在滬之安福系現密向陸武鳴部下極力誘惑除以副座相餌外並言嗣後兩粤政局悉尊重武鳴意思以爲取决斷不使粤人干預故竭力疏通使其承認而一方面又遣人在孫中山部下游說謂中山如不反對王揖唐則當扶助粤人治粤主義同時以兩相矛盾之詞施其鼓惑之計亦可謂圖窮七見矣 
　　聯合通信社消息昨旅滬舊國會議員公推代表張瑞萱方潛等四君分謁在滬南方總分代表及孫中山君已誌昨報各分代表除胡展堂君以自身業已辭職不欲有所談論外其餘各處因未預定時間皆過訪未遇僅唐少川孫中山兩處各有較長時間之談話唐君言次頗不滿於軍政府因自和議二次停頓後紛紛派人北上暗中活動而對於留滬各代表未嘗有所商榷王揖唐總代表發表後唐君亦曾電詢意旨迄未得覆也唐君對於王揖唐充北總代表之意見謂和議事件對人不成問題苟有議和誠意對人無所審擇苟無議和誠意雖徐世昌親自出馬亦復無益北方數日以來對南方提案八條未嘗有認受之表示軍事協定亦無取消之音耗其議和誠意可想吾人幾經審愼然後提出八條雖不能認爲天經地義一字不移而前三條之外交事件實爲國家存亡所係國會問題亦爲護法之根本主義苟有承認吾人提案者吾人亦又何說否則無論何人吾人密願作無益之周旋者現今余對軍政府已三度辭職並未表示擔任總代表之意今兹談論不過爲余唐某個人之意思將來軍府如有何種訓條到滬時余自有態度表示也云云孫中山君態度尤爲豁達孫君曰余之主張惟『護法』二字護法者余之友壞法者余之敵段祺瑞徐樹錚而能護法余願友之何有於王揖唐反是則余不必明言矣至於國事以余觀察此時實無辦法余不久將赴歐美旅行不欲再聞此無聊之聒絮矣云云 
[南代表致朱桂莘函]  
　　桂莘先生大鑒前閱報載錢幹丞移交閣事案内有南代表炭金六十萬元龔不允接收一節當時南代表以名譽所關異常憤懣本擬備書質問因唐總代表巳致函尊處祇好靜候復示乃爲日已久未蒙賜答愈滋疑惑究竟此事有蛛絲馬跡之可尋歟抑係外間造謡報紙傳訛歟或有南代表收受此欵之確鑿證據歟不然以莫須有之事揑砌成詞殊非所宜用是肅函奉懇先生切實查詢早爲明白賜復以釋羣疑是所盼禱專此敬請大安章士釗胡漢民繆熹壽會彥郭椿森王伯羣劉光烈饒鳴鑾彭允彝李述膺同啓 
[策進和平會反對王揖唐電]  
　　策進永久和平會前日因北總代表現派王揖唐特開會議經衆决定通電南北表示反對兹將該會昨致南北原電錄後 
　　致廣州電廣州軍政府諸總裁鈞鑒和議停頓至今北方總代表一席遲遲又久始任命王揖唐充任查王爲安福部首領亦爲禍國罪魁之一今以之充議和總代表不但污衊西南亦何異與虎謀皮何以發表以來未聞鈞府有何種表示非默認即屈服揆之護法初衷果應若是耶本會以策進永久和平爲職志追維禍始默採輿論勢難緘默除通電反對外敢本民意質問鈞府對於王氏迎拒兩途何去何從尚祈明示萬勿再持暗昧態度貽人口實是所切禱中華國民策進永久和平會叩禡 
　　致北京電北京徐菊人先生鈞鑒閱報載北方和議總代表一席以王揖唐充任曷勝詫異王君領袖安福主戰禍國衆所共棄今以之充鈞處總代表非衊視西南即表示議和無誠意本會以策進永久和平爲職志對於禍國之王揖唐充北總代表其無良好結果不難預測應請即日收回成命另簡賢能促成統一否則國民將認爲有意愚弄破壞和局希鈞處少留意焉幸甚中華國民策進永久和平會叩禡 
[反對王揖唐之公函]  
　　上海學生聯合會四川旅滬同鄕會中國花邊同業聯合會等昨致本埠各界各團體公函云敬啓者安福首領王揖唐氏將來滬濱代表議和兹事重大經敝會等討論數次僉謂國民不可不嚴行拒絶王氏來滬者其理由有六且非拒絶其充總代表蓋對於王氏人格上之拒絶尤爲重要也請略陳之安福派與王揖唐爲年來軍閥主持戰爭之唯一本營舉凡賣國違法好殺貪枉世界各國所罕覩之政治罪惡王氏與安福派皆悍然爲之輿論責之旡所悔國民駡之無所顧倚仗軍人殘毒國民罪惡貫盈人神共憤猶不稍爲國民留些須體面公然肆其金錢收買之力欲來上海與國民相見抑何無恥若此就安福派與王氏之罪惡證之不能不拒絶王氏者一也安福派與王揖唐之罪惡我滬上各大機關及各大報紙一月以前早已宣言反對主張解散安福部懲辦安福派之文電之社論不下數百件可覆按也倘我滬止各界此時不充分表示其反對意思則我滬上各機關各報紙巳自食其一再宣言忽激烈反抗於前忽又消極歡迎於後王氏在京則反抗之王氏來滬則又默認之我滬上人士斷不若是洪憲皇帝自食其宣言國民討之我國民苟自食其宣言何以自解於世界此就滬上各機關各報紙之宣言論之不能不拒絶王氏者二也戰與和爲兩事王氏爲代表軍閥主戰機關之中樞若以王氏任北方軍事參謀總長則可今中央以議和與不戰之責任託諸不願議和堅持主戰之渠魁此非中央無議和誠意即因王氏足以代表軍閥足以犧牲公論分割權利而已此種南北内幕已定的和議國民安認歡迎此就平和會議之妨礙論之不能不拒絶王氏者三也此次南北議和久爲武人私利的分割所籠攝各報所載條件不過某也作總統某也作巡閱使等件而止原與國民眞實福利不生毫髮關係我國民年來耗失財産與性命不知凡幾究其所得僅使數人多得權利富貴而已即使分派分平和議告竣我同胞以後之境况雖不較今日爲劣然亦决不較今日爲遠優蓋可斷言此種和議我國人原宜取旁觀靜默的態度不必加以踰份的注意更不可溺於苟安懼因反對王反而遲緩和議告成之期此就不必急望軍閥分割的和議告成論之不可不拒絶王氏者四也現世界國家之成立以國民人格爲其石柱比荷諸國據彈丸之地羣雄不敢犯者以人格勝也中國土耳其地博民衆而列國敢欺凌者敗於人格也夫國民人格之表現以擁護善良屏除奸邪爲最要最近吾民屏除陸曹章遂致歐會拒絶簽字美國參院對和約且有不加批准之建議此乃吾國民熱心表現人格之結果今使吾人能嚴行拒絶王氏表示屏除奸邪行使國民威權之决心則直接間接有利於國民外交與内部整理之處必甚繁多此就國民人格的勝利論之不能不拒絶王氏者五也倘我國民對於右列五項理由不加深考甚或甘受安福派之收買輕輕放過王氏則縱容罪魁是爲不義一過也自食富言是爲不信二過也轉碍和議是爲不敏三過也甘受分割是爲不智四過也人格薄弱是爲不德五過也有此五過則我國民之弱點已露則我國民之前途險何可言此就利害證之不能不拒絶王氏者六也敝會等拒絶王氏之意如此是否有當尚希各界賜敎素仰貴會熱忱宏著衆望所歸指導高呼一言九鼎倘荷表示贊同聯合拒絶俾奸邪潛退正氣日伸國事幸甚國民幸甚 
[王揖唐有不日南下說]  
　　昨聞北方議和總代表王揖唐氏不日卽將南下此間某機關已代預備寓所云 
[北京各界聯合會之來電]  
　　聯合通信社云北京天津曾經先後派人來申諄勸各界組織聯合會雖經疊次會議而正式會所尚未成立昨日北京聯合會有快郵代電致上海各界聯合會郵使遍覓終日不得會所乃由某路商界聯合會代收兹將其電文及該會簡章錄下 
　　電文上海各界聯合會均鑒政府自和約拒絶簽字尚無確定方針明白表示近且時聞軍人慫恿補簽以遂其賣國之私而爲媚外地步我國民豈能袖手旁觀自甘覆没况國際聯盟今年十月將在華盛頓開會山東問題自當提出請求公判以圖完滿解决欲圖完滿解决非恃民氣不可民氣之所恃政府恃之聯盟會亦恃之左右外交不在政府而在民氣我國更當竭智悉慮集堅勵銳逞外交之捭闔爲政府之後援至於南北和議一再停頓重開無期茹痛滋甚推原厥由政黨梗之政客以利祿薰心庸知人民疾苦故與其謂和母甯謂鬭與其謂議母寗謂爭各逞爭鬭以遂所私詐虞互作和平安得我國民若不早自覺悟主持公論監督一切則雖和議重開亦必無成准上以觀外憂内患紛至㳫來國民自决刻不容緩敝會有鑒於斯集合各界組織聯合會成立以來一月於兹雖無大功亦多微補惟國民自决之道必秉諸億萬人之心協羣衆之力方足以表現國民心理而判外境之是非貴會救國熱忱敝會素所欽佩雖内部組織或稍有殊而福國利民之宗旨則一尚希此後互相聯絡不分畛域同心同德共策進行實敝會之幸亦中華民國前途之幸臨電神馳不盡所懷北京各界聯合會叩巧 
　　簡章第一條本會定名爲北京各界聯合會第二條本會以國民之天職謀國家之福利爲宗旨第三條本會以超然於政黨關係之各界團體組織之凡加入團體須經已入會團體介紹由評議部通過第四條本會設評議幹事兩部第五條評議部由各界團體各推舉代表二人組織之互選一人爲主席第六條幹事部由各界團體推舉二人組織之内設總務（會計庶務在内）文書交際調查四股各股幹事由幹事部互選並選一人爲主任（其章程另定）第七條本會對於各事即由幹事執行第八條主席主任缺席時得委託一人爲臨時主席主任第九條本會會期分左列四種（一）大會於每年國恥紀念日舉行（二）臨時會由幹事部於必要時召集之（三）幹事會由幹事主任臨時召集之（四）評議會由評議主任臨時召集之第十條本會經費由各團體擔任之第十一條本章程有本會三團體以上之提議得召集臨時會修改之 
[上海學生聯合會消息]  
　　昨日上午九時上海學生聯合會評議部在事務所開評議會到者三十六校代表潘公展主席任矜蘋紀錄先由主席宣讀上次議事錄繼由各代表討論兹將討論情形及議决各案擇要錄下（一）主席宣讀金素琴女士請假書並聲明金女士爲上次所推查賬員之一惟金女士於請假前已請覆查員奚毓麟代理請衆討論奚毓麟提議另舉委員代理金女士馬愼餘提議另舉覆查員代奚君即以奚君代金女士倪女士徵琮附議主席付討論結果另舉覆查員遂公舉張女士冠羣爲覆查員（二）陳復燃提議震旦分會會員數人將於二十五日赴法請本會發給寫眞及幻燈器具以備往法宣講吳匡附議通過（三）會長交議處置無故缺席委員辦法當由俞女士素青倪女士徵琮吳匡馬愼餘邵禹襄任矜蘋奚毓麟陳志青等先後發表意見討論終結决定辦法二種（甲）職員無故不到二次通告後禁止該分會評議員發言權一次三次通告分會如仍無代表派來任事本會再派代表向該分會責問如再無代表本會即當登日刋取消其職員資格而另舉他分會會員代之（乙）評議員無故不到二次通告後本會派代表質問其分會如置之不理則登日刋取消其入會資格（三）吳匡提議本會於結束後當編一本届大事記將各部職員姓名及經過事略俱行列入通過（四）義務敎育團委員彭听報告各義務學校預算案畢即公推吳匡馬愼餘任矜蘋張冠羣丁瑞生五君爲審查員（五）會長交議本會加入各團體反對王揖唐爲議和代表經邵禹襄任矜蘋發表加入理由通過十二時散會 
　　義務敎育團在南市大南門中華路西白漾弄所辦第一義務國民學校業經組織成立定明日舉行成立典禮昨日發柬請各界前往觀禮柬云本月二十四日（即星期日）午後新鐘四時爲本會第一義務國民學校舉行成立典禮届時務請駕臨指敎一切弗却爲榮上海學生聯合會義務敎育團敬訂 
[寰球學生會之美術展覽會]  
　　寰球中國學生會定於陽曆八月二十六日（隂曆閏月初一）起在靜安寺路五十二號該會會斯内開美術展覽會六日（時間自午後二時至十時止）陳列該會會員美術家劉海粟最近所繪杭州上海嘉定南翔等處風景人物盡四百餘件並劉君之友人汪亞塵江新王濟遠張邕諸畫家所繪水彩畫油畫百餘幀聞往觀者可無需入場券云 
[中國西北部將設無線電臺]  
　　字林報云馬可尼無線電機全部用以裝置北京與極西間之無線電信者近已到滬查中國與馬可尼公司於一九一七年八月間締結合同政府初擬自派技師承造後乃允以公司專家一人監視工程計電臺三座第一電臺原擬設於蒙古之庫倫今决定設於蘭州第二電臺地點爲烏魯木齊第三在喀什噶爾距離約一千五百二十九無線電里上述三城皆商務集中之點關係日臻重要故裝置無線電信自屬要圖且地方遼闊盜匪竊發沿途電桿常被斫毁若無線電則無慮盜匪之破壞其有益於軍事頗非細微此亦中政府裝置無線電之本意也電機約重八百噸運往西方大非易事先將由火車裝至張家口後用騾車與駱駝沿北方大路載至目的地估計費時約六個月至八個月之久曾有人議利用月内即將到滬之裴志式飛機運送無線電具嗣以妨礙殊多不能見諸實事將來電臺告成雖電力尚屬中等然可爲中國境内最有力之電臺其交通半徑線可及一千二百哩視合同所規定者爲大照目前計畫喀什噶爾電臺之力尚不足與倫敦通電監視工程者爲陸軍少佐道克萊氏刻在北京此外尚有一可紀之事中政府現購置輕便無線電線三百具以供軍用每具電力能及六十哩云 
[太平洋電報公司之新計畫]  
　　字林報云太平洋商務電報公司今在菲列濱經營新計畫如果告成則該公司電報事務更將靈捷按目下桑白拉第諾海峽置有海線一條該線因爲急流衝擊珊瑚海底以致不能持久不時中斷今該公司擬不用此線而另置陸線以鐵管穿過沙爾沙岡半島長約六哩豫料兩月之内該計畫可由菲列濱羣島立法團體批准實行此後中美間電線之距離可視今稍短云 
[中英美聯合俱樂部之組織]  
　　昨本埠各英字報紀有中英美聯合俱樂部正式成立之新聞據云此俱樂部爲中英美商人集合之所以增進中英美社會之交際凡中英美商行之主人或股東主任職員及總理經理皆得爲會員其入會條件如下（一）會員先由其所屬國籍之商會保舉然後由董事選舉之（二）俱樂部依照組織章程之性質無個人國籍俱樂部之産業由聯合會業主有限公司置有之凡入會者須具有該公司之股份銀二百五十兩（三）每月繳付會費十元以上三條爲入會之條件股票可由個人收執或由商行代個人收執惟商行有一人入會即須有一股票多則照推然購置股票者不即可爲會員必須經董事選舉始可爲會員也該俱樂會成立後第一年之董事華人爲寧波商業銀行朱葆三怡和洋行潘澄波祥茂洋行鍾炳興（譯音）美人英美烟公司考白斯大來洋行大來美孚油行斯泊萊英人祥茂洋行白克爾泰和洋行奇拉台保家險行西姆斯第一年總董爲英人約翰斯登副董爲考白斯與朱葆三會章規定董事部以中英美各三人組成之董事既經選出復舉正副總董三人中英美各居其一此三人誰爲總董由三人公推此種辦法最爲平允無分軒輊凡高級司法官員或領署人員與海陸高級軍官經董事部至少七人推舉後得爲名譽會員凡有會員資格而非常駐滬者董事部可舉爲臨時會員此兩項會員皆不必爲業主公司之股東但須繳付月費會所暫設麥加利銀行洋文秘書爲斜橋總會之白里斯中文秘書將由張籋雲以顧問資格充之英國閣令凡機關註英册者其董事須多數爲英人此會董事既以中英美三國人士平等組成當然不能呈註英册故另組織業主公司蓋公司董事雖英人居多數然對於俱樂部無發言權故與俱樂部無碍俱樂部之事務全由會董會員管轄之非他人所能過問也云云 
[開闢中國公園之先聲]  
　　本埠倍開爾路精武體育會前星期得隱名氏來函附捐欵三萬元謂該會宗旨正大挽回社會頽風不少特助欵以擴張其會務俾成中國惟一之偉業云云該會得此巨欵後以只圖會員之權利究弗若謀全國之公益特在會所隔壁購地十餘畝開闢公共花園以供各界人士公餘之游憇該會素持普及主義即拳術曁各種音樂等權利亦擬公諸同好一時風聲所播各界爭相佽助者有王出岫願將所藏價值萬餘元之圖書捐置該會又洪峨卿捐助彈子檯温欽甫捐助新會所圖樣陳鐵生捐助名人法帖百餘種此外尚有隱名氏將每年營業盈餘提撥數成約二千金作該會常年經費又該會每日步行到會之安步團以年來節省之車費百餘元爲該會購銅鐘一座俾會員聞聲興起聊作提撕警覺之一助云刻下新購地段已從事塡築惟尚須聯絡各界合力經營以作社會之氣俾無負關心世道者之斯望云 
[昨日進口之金銀]  
　　大批金洋與銀大條及批沙洋曁盎斯金等來滬消息已誌昨報昨晨花旗公司之委内瑞拉號輪船進口儎來計匯豐之大條銀二百五十一條麥加利之（九九九外成色）盎斯金若干兩核計美金洋四十三萬數千元道勝到美金洋一百萬元（計二十五箱）又批砂洋二十六袋又二十二箱大條銀五十一條花旗之美金洋四十萬元大條銀一百二十四條嗬囒之美金洋四十二萬五千元有利之美金十萬元華比之盎斯金若干兩（亦係最高成色）核美金洋三十萬元友華之大條銀一百二十八條又某銀行亦到六百二十一條以上除大條外約值銀二百餘萬兩並聞今日（二十三號）又有中國郵船進口亦有此項金洋等類於是市上烚金價頓覺疲軟由二百零九兩跌至二百零六兩且尚有續跌之勢 
[棉市消息]  
　　美盛公司一星期綿市報告云上星期中國生棉全無需求短期投機家雖間有獲利然市面疲滯尚無起色至新棉收成則因近來長江流域天氣晴佳乃大有望至論價格結局現宜暫取保守主義將來市面仍須視天時之佳否與紐約之棉市爲轉移竊意勝利之機仍當在投機家之手利物浦市價中等美棉九月份一八三一便士紐約市價明年二月份三十元四角五分孟買市價四百八十八羅比 
[請部核准取締印刷條例]  
　　徐國樑因本埠印刷書業一致反對其取締條例昨特電呈内務中以此次規定係遵部定出版法第十一十二十三各欵規訂請部核准以便執行云 
[河南路商界聯合會成立]  
　　昨日下午二時河南路商界聯合會假愛多亞路商業公團開成立會各商號到者二百餘人公推鄭少峯爲臨時主席宣告商界聯合會之宗旨及經過情形當即投票選舉計金馥生得七十三票當選爲正會長陸費伯鴻得五十七票當選爲副會長並選舉郭梅生爲評議長邵仲輝鄭少峰吕子泉平吉甫程蘭亭郭棟臣鄭詠虞陳守本周倫彝傅聲章盛椿吳載之爲評議員祝志純爲幹事長倪嘉甫鄭覲庭席雲生叔葭冬何智祥陳鑑堂高鑑墀高棣華陳騰芳鍾懋勳葛士英張延慶爲幹事員閉會時已鐘鳴六下矣 
[華僑聯合會開特别討論會]  
　　華僑聯合會昨發通啓云本會接墨西哥華僑專電並香亞公司總理鄭藻森君報告函件爲旅墨華僑備受墨人排擊慘無人道等情兹定於明日（二十三星期六）下午五時（新鐘）開特别討論會籌商一切并擬電請政府設法保護事關切要務希賁臨爲禱 
　　附墨西哥華僑來電上海華僑聯合會轉全國各報館各團體公鑒墨人排華近來尤甚官民一致報紙又協力鼓吹故旅墨同胞傷殘日衆工商歇業婦兒死亡似此蹂躪國體何在人道何在務乞各界極力挽救并代向政府呼籲無任悲切待命之至墨西哥全體華僑代表陳兆英余衍然等泣 
[中華工會職員會紀事]  
　　昨日午後六時中華工會開第十八次職員會兼歡迎副會長李榮魁就職到者陳孔成煒章余錦舫趙桂森陳國樑方雲龍唐家偉陳寳文陳安南張宗華張淦林王增祺王炳南徐長祺何榮治數十人由會長陳孔主席略謂今日本爲職員會之期兼歡迎副會長李榮魁先生就職李先生在本埠虹口組設李榮記管理工界事務數十年資望最老其道德經騐實爲本會工界同人之好模範今日會中同人一致歡迎望李先生進而敎之李副會長起立云承諸君推舉當盡力謀工界發展以福利我工界同胞但須一星期内詳細計畫一切以便工會擴張暢行無阻云云次董事唐家偉林幼青演說陳會長又謂今時巳不早將最緊要者請大家討論我國今日大患在多數人無獨立之生計悉以分利爲目的游民載道國安得不貧救濟之道舍擴張工棠莫由我國工業又皆不本於學術經騐而一以僥倖心經營之鮮有不失敗者爲今之計當一面提倡工業一面培植人材則今日工業敎育極宜猛進本會設立工業敎育之夜學校下月即將開課俾一般工人工餘之暇得以夜間就學又臨時診察時疫醫所暫設嵩山路應早登報聲明以便本會會員就診又本會附設俱樂部亟應組織成立使本會會員暇時或星期日研究各種游戲及練習體育以俾强健身體養成勇耐性質高尚思想本會經濟雖屬困難然數月以來刻苦節省尚可支持况以上各種皆關緊要當然提前籌辦又本會事務所宜迅速遷入霞飛路貝勒路口新賃義和里房屋爲總會辦公之處以期交通便利各職員一致贊成通過遂宣告散會 
[救國慈善團開職員會]  
　　本埠救國慈善團爲蔣國珍劉仁陳玉琪王鈞徐裕陳寳經等所組織成立於罷市時期曾集欵救濟華洋各處無業貧民兹於日前（星期二）開職員會於嵩山路五十六號討論進行方法由職員會議决於各項慈善事業外復注重於民德民生添設勸導部（贈送印刷品及派員演講不及政治範圍）敎養部（舉辦義務學校貧民工廠）其開辦經費巳由職員會擔任聞卽日開始招生凡貧寒子女身家清白年在十二歲以上者均得入選亦無力敎養者之良好機會也 
[酒醬業夥要求加薪]  
　　本埠酒坊醬園各夥友不下數千人兹有胡振興張振發等聯合同志發起上海酒醬業夥增薪商榷會以爲要求加薪之預備錄其宣言簡章如下比來米珠薪桂社會生計艱難敝業夥友薪金素稱微薄提議增加爲日巳久但店主方面僉因開支浩大營業凋敝一經實行虧累頗巨以致歷久未得佳果兹由同人等發起斯會徵集公意從長計議務使東夥兩方各無遺憾同業諸公如肯不吝雅敎無任歡迎另附簡章數則（一）本會爲臨時團體無永久存在之價值現特假新閘路中大順公後面瑞安里第一衖第一家爲臨時事務所以便通訊（一）志願入會者不須會費凡屬同業祗請開具姓氏及通訊處函致本會事務所即認爲會員（一）事務所地位狹仄開會時假公所或地位寛大之處當與會期一併登報通告（一）本會無會長等名目現在各項職務均由發起人擔任但發起人爲數衆多姓氏恕不盡具一切函件公推胡振興張振發暫行具名以專責任 
[皖贛亦禁米糧出口]  
　　近因南洋一帶米糧昻貴産米各埠私運日多致皖贛兩省軍民長官亦仿照蘇省辦法嚴禁米糧出口昨據長江下水某商輪船員云現蕪湖九江兩埠經官廳佈告限於本月二十八號爲止實行禁阻米糧出口以維民食以致前昨兩日直放南洋各輪紛紛趕裝異常忙碌恐二十八日以後不能報裝出口云 
[肉業代表問題之公函]  
　　上海縣知事公署復縣商會函云逕復者案據滬帮肉業宋莊生等呈請飭令前代表顧聚霖將公産田單交出等情敝署以公舉代表與保存田單係屬兩事前代表果已銷除顧聚霖不應掯單不交新代表果係公認唐立成不難正式交涉不應由宋莊生等代請主持現應查明另舉代表之事是否全體公認方可分别辦理函請貴商會查復在案兹准函開該同業本年改舉代表確巳陳明有案請吊田單意在保全公産相應布復等因查該業改舉代表之案係認繳屠宰稅案内肉業 
 
 

Page 11

 
 
代表方顯筠等請由商會召集三帮公舉經理此三帮之經理非一帮之代表也迨函復縣商便召集妥議之後准函復内開據三帮肉業錢昇階等略稱邀集同業在香雪堂開會舉定得票最多之滬帮唐立成寗帮黄榮新蘇帮樂銀和爲代表請轉縣公署將屠宰稅事宜歸三帮公舉之唐立成黄榮新榮銀和等辦理等情究竟如何解决請核奪飭遵等因此即所謂改舉代表陳報之案也敝署因屠宰稅原議三帮合辦非三帮分辦係三帮公舉經理非三帮分舉經理更非三帮分舉代表既係合辦即與分舉代表之手續無關倘因舉經理而另舉代表則原有代表方顯筠等豈能無端取銷當經函復仍由貴商會召集三帮原有之代表舉定經理此所謂改舉代表陳報之後仍復召集原有之代表按之事實案未成立者也現就根本問題應分别查明以便解决（一）前次既稱三帮舉代表三人應查明寗蘇等帮方顯筠朱子畬原有代表名義曾否一律取銷（一）同業全體本係取决多數惟前次改舉代表三人係屬誤會案未成立尚應於全體之中考查未公認之同業及未交田單之顧聚霖執何項理由（一）前案既未成立難資根據應另行妥議定案尚須查明應否另舉代表以上各節皆在宋莊生等請吊田單之時查照案據應行解决之事尚希貴商會查明並妥議見復爲荷 
[米船要求增加水脚之討論]  
　　南帮米商公所因整頓蘇浙各埠裝米船戸攙水起見迭在公所開會並由船帮公推之代表周蘭生等互商加增運費並酌貼升合等情巳誌本報兹悉公所董事嚴少泉以該代表所陳自請整頓辦法頗善惟必得内地各米行家贊成庶可實行故於昨日召集各米客在公所開會磋議由主席宣稱各船戸限期閏七月初一日實行際此新榖登場每日本埠銷路七八千石且各船戸有六百餘號類皆昧於文字轉瞬期間即届萬一罷裝米價勢必昻貴人心恐慌亟應儘月内解决衆皆贊成乃議决由各經銷米客函致内地行家趕緊解决於是各米客遂擔任發信以冀速成議畢已六時矣 
[浙茶來滬之續報]  
　　浙屬箱茶近兩月來由滬杭甬鐵路之閘口車站按日運滬出洋巳達六萬三千餘包曾經逐誌本報兹再將本月十二號起按日運到之數錄下八月十二號運到三車計九百零六箱十三號二車計六百四十一箱十五號二車計五百四十六箱十六號五車計一千四百三十六箱十七號十二箱十八號五車計一千七百零二箱十九號一車計二百零八箱二十號三車計一千零零五號以上共計運到箱茶二十一車共六千五百零九箱均由杭來滬之貨車運至上海南車站卸入貨車一面仍由海關洋員騐明始由該路運送處搭裝場車送往滬北蘇州河浜元記洋棧存儲然後陸續報關出口 
[楊小川尚未晉京]  
　　江蘇特派交涉員楊小川前奉政府電召日前曾傳業已北上兹悉楊交涉員本擬即日晋京祇以因事未結加以患病故特電請齊省長轉電政府略稱病體尚未全愈一俟就痊即行北上云 
[俄羅斯皇后號行將抵淞]  
　　昌興輪船公司俄羅斯皇后號由温哥武與日本口岸駛來星期六日即二十三日午後十時可抵吳淞定星期日開往馬尼剌香港其駁船亞歷山大號定早晨九時半載客由淞抵滬午後五時將從工部局碼頭載客開赴吳淞船客行李須於午後四時三刻以前齊到碼頭云 
[法商浦東購地建廠之解决]  
　　浦東陸家嘴東首英美烟公司新廠西邊法商永興洋行購地建廠經塘工局董以該地早經規定路線直達出浦碼頭對江適爲虹口怡和碼頭與交通衛生等均關重要迭與該洋行往返磋商兹經浚浦局交涉署陳科長會丈局曾局長會商解决由海關賴稅務司以事關地方路政公益將海關餘地讓與永興特撥地一丈並由永興再劃一丈以全公益昨日午後三時由塘工局及洋涇市經董派員前往會同永興洋行訂立界石以便即日興工云 
[關於賑務之消息]  
　　仁濟善堂致江蘇省議會錢議長函云敬啓者本年夏令霪雨爲災蔓延之區甚廣乞賑之書紛來披覽之餘實深憫惻敝處自組織蘇浙皖水災義振團成立以來雖蒙各大善長慨解仁囊業有數起然災區過廣來日方長既擬善後而籌先還冀成裘於集腋素仰閣下利濟爲懷薄海内外聲聞久著用懇高呼衆應接濟源來庶幾義粟仁漿災黎普及皆出自大君子所賜也兹附上仁字二百五十一至三百十號捐册六十本並祈察收勸募爲荷 
　　仁濟善堂接皖省南陵縣劉知事欽誥來函云頃接貴所支日代電敬悉一是查南邑東北三鄕悉屬圩田每值霉汛山洪爲害本年五月中旬連遭霪雨勢若傾盆上游山洪奔騰而下江潮盛漲洶湧異常因之沿河各圩一律漫决迨六月初一以後依然大雨經旬洪流漫溢消洩無方而上林都等各圩壩相繼潰决者共計二十九圩𡎝口七十二道自十餘丈至五十餘丈不等霎時一片汪洋盡成澤國其被災圩民露宿埂頭者所在皆是蓋藏既被漂没炊烟早經斷絶困苦情形莫名慘惻前經會委呈奉省長令撥千元散放急振嗣以災戸衆多救濟難期普及不如留作以工代振當即會委磋商召集各圩董首等開會討論僉以此次被淹田畝非俟冬月不能涸退微特晚禾無可補揷即來年春間亦屬不能播種俟至秋後必須大興工作將緊要各𡎝先行修復精完俾外河之水不致再向圩内横流方保日後無虞然平均核實沽計需用樁木土塲各費非一萬三千六百四十元不能竣工惟查近年圩鄕迭遭水患民生凋敝元氣未復本年復遭巨災謀生不遑勢難再令做工出費若不請欵補助正恐築復無期災民流亡必且愈衆並擬定以工代振辦法會委呈請撥洋五千元補助按照各𡎝工程之大小及被災輕重情形分别支配先行加工修築除奉撥共得洋六千元外尚不數甚鉅敝知事詳查地方情形又無絲毫公欵可以撥補工鉅費少分配爲難若再按畝派捐民力實有未逮值此省庫奇絀餉需萬急敝知事又不敢再三要求即欲招致流亡實苦無從着手兹蒙電詢合將各圩潰决受災各情形曁𡎝口寛窄水量丈尺災由畝數分别開列清摺送請察核務祈東賜廉泉以資拯救俾殘破之堤得以修整完固垂斃圩民藉以稍延殘喘則感戴仁慈不恃該圩民等頂祝於無既也清摺二件（從略） 
　　湖屬大水爲災旅滬同鄕於昨日（二十七）下午假泰康祥絲棧開會到會者有楊信之王一亭龐萊臣錢新之周湘聆沈田莘責搢臣來榜生評葆初等數十人成立浙江湖屬義振會公推楊信之沈田莘爲正副主任設事務所於仁濟善堂並設分事務所於沈宅復舉副主任偕王一亭赴湖實地調查先由發起十人當塲書捐助洋五千元餘俟刻印捐册再行勸募 
　　中國濟生會接安徽吕省長來電皖災奇重待振孔急刻接陳惺周來電具道關注至佩仁風即希設法籌募以活哀鴻無任翹企吕調元禡 
[各學校消息併紀]  
　　民生女學法租界貝勒路民生女學已於十六日開學准二十五日上課所有敎職員除唐吉生張九韶周宗模錢吉人任矜蘋諸君仍舊連任外復添聘上海學生聯合會週刊總編輯潘公展及本届東吳第二中學畢業生顧肯夫擔任敎職各職又該校校友會於本月十八日下午二時開成立會校友到者約三十人首由籌備會主任俞日新報告經過情形次通過章程及選舉職員後討論會務進行方法散會已鐘鳴五下矣其選定職員如下（會長）正俞日新副劉龍生（書記）强靜香（會計）譚志學（幹事）衛翠娥龍韞眞徐瓊英姚韞華（評議）梁娟吳悅鈿强靜貞戴韻笙 
　　商業義務學校西門南中華路三區救火會内假設之商業義務學校由沈宗約馬文彪沈卓吾華民等發起業已聘定董翰良擔任敎務定於陽曆九月九日即隂曆閏七月十六日開學所有書籍雜費一概由校發給其經費由桂湘洲向各界勸募凡該處貧寒子弟有志嚮學者速往報名 
　　勵羣公學馬立師勵羣公學於昨日上午九時行秋季始業禮先行謁聖謁師禮乃由校長吳吳山訓詞次由教員張公威周鄰灝俞百慶吳右雲相繼演說然後行同學相見禮禮畢散會定於下星期一上課 
　　勤業女師範法租界褚家橋勤業女子師範學校昨日上午十時舉行秋季始業式并補行暑假畢業國民科學生畢業禮新舊舉生到者約百餘人及敎職員二十餘人由校長朱劍霞女士及敎員訓詞畢即發給畢業證書旋由全體學生高唱國歌及校歌而散 
　　基督敎堂所設學校基督教慕爾堂前在眞如鎭創設乙種商業學校迄今四載本届已於隔日開課矣又在法租界弎弌里七號所設之立德男女小學校定於八月二十五號開校上課並有弎弌英文夜館每晚八時至十時由青年會中人慨盡義務敎授英文算學等科亦定陽曆九月一號晚開課 
[北京工業專門學校上海招考揭曉]  
　　國立北京工業專門學校歷年在上海市立海溪小學校招攷新生本届亦己揭曉該生等應於九月一日赴京報到並繳納入學各費錄取生姓名如下（本科）陳啓昌韓士元（預料）許緒鑑盛建謨關東孫宗堃傳世坤史封寓連建武 
[新思潮學社消息]  
　　新思潮學社於昨日（二十二日）下午假八仙橋少年救國宣購團開第一次職員會到者三十人首由發起人王瀛洲張靜廬宣示張東蓀虞澹廬沈玄廬諸君來函决議新思潮特刊婦女號已徵集沈定一等著作準先付印定九月十日出書第二次特刊勞働號亦須先行籌備徵稿社址决議另置社員以五十人爲限社中一切事務由張靜廬主持出版及編輯二部由王瀛洲張靜廬劉樵仙主在之未决諸事俟下星期一社員談話會再議云 
[紳商祖餞前檢廳長]  
　　前上海地方檢察廳長林仲立因調任九江地方審判廳長業已移交竣事縣商會會長顧馨一蘇筠尚並邑紳姚子讓張逸槎毛子堅莫子經穆抒齋張樂君等數十人原擬於本星期日假滬城也是園開一祖餞大會嗣因林君定於昨夜起程故即於昨日下午七時假一枝香番菜館設筵餞送 
[呈請考試憲兵畢業]  
　　駐滬京畿憲兵第一連所部新補士兵吳連長以其未諳軍法紀律呈由張營長核准設校教授限二十二星期畢業自開校以來現己將届畢業昨由吳連長報請張營長示期親蒞考試 
[慈善劵欵擬充皖振]  
　　李經義等於日昨赴杭晉謁新任盧浙督軍面告皖省水災現因辦理籌募振欵事宜商懇慨助當經盧督認撥洋五萬元俟慈善券續開時照撥 
[警署長注意公共衛生]  
　　淞滬警察二區杜署長昨日分令所屬各分署略云頃奉廳長諭令各街道公衆衛生及各棚長警之對於衞生是否注重清潔已派督察員每日二次分投調查甚爲嚴切勿得懈怠等因爲特令仰該所長巡官等認眞督飭清道員遵照廳長布告章程及所頒垃圾規則實行辦理並令長警清潔各棚注重衛生切勿視爲具文致干咎戾云云 
[梟匪拒捕奪械]  
　　金山縣屬沿海灘之金山衛地方日前有大帮梟匪携械押運私鹽船多艘希圖越入蘇松各屬内地私銷事爲蘇屬緝私第三營余營長偵悉立調師船飛往攔緝詎該梟匪等見兵士無多恃衆拒捕開槍對敵當因匪多兵寡至士兵所携之槍被匪搶刦而逸旋由余營長急飭所部官兵督率師船分投查緝未獲遂據情呈報統部核奪昨經宋統領分令第一第二兩團高吳二團長轉令各該營長一體迅速查緝矣 
[加譅稅額請辦燒酒稅]  
　　江蘇二區菸酒公賣分局第一分棧之燒酒業認商自經王某承辦以來常年認繳稅額洋二萬一千元近經文省局長查得該商收解稅數大相懸殊爰飭分局劉局長轉令該認商照原案增加兹因案延多時迄未遵加有滬商陳某願照原定稅額加繳七成按年額繳洋三萬六千元呈請劉局長外並再電呈北京總署及江蘇省局長等請爲核准試辦 
[浦東工廠招工]  
　　浦東陸家嘴英美烟公司新老兩廠及日華紗廠等因今夏浦東一帶發生疫症工人患者居多致各工廠原有工人日形減少連日徧貼廣告招工無論生熟手皆可容納一俟試騐合格即行發給銅牌照常入廠工作 
[禁止呌賣蘆粟]  
　　南市第一區警署趙署長奉徐警廳長令飭督查道路清除垃圾以止疫氣以來所轄境内疫氣稍殺惟查沿街呌賣蘆粟最易作踐道路且引蠅蚋尤爲釀疫之媒介除己佈告禁售外爰又傳諭各崗警注意禁止如有不服指揮者許即帶署酌罰示儆連日拘者數起姑念俱屬貧苦者流從寛拘留數小時即行釋放仍將蘆粟充公毁棄 
[換製垃圾車輛之預備]  
　　本城内外承運垃圾之車輛大都破舊窄小不合用度刻經徐警廳長令飭各區署所清道員將原有車輛查明破壞者若干未毁者若干現應换製者若干輛限日呈報一面令知本廳行政科從速繪圖招工製造以備分發各該區應用 
[工巡捐局工程師被控潛逃]  
　　有商人吳某近在九畝地共和春後面購地建造住宅呈請滬南工巡捐局給照未准嗣經挽出作頭郭某向該局工程師陳以德疏通出賄洋一百五十元另謝作頭二十元始得領照起建惟吳姓所圍之笆有佔出路經貼隣陳姓出而干涉欲令拆讓吳姓以既出一百五十元何以仍要拆笆知係受愚具呈松滬護軍使署要求澈究經盧兼使令軍法課傳到原告吳姓及證人郭姓供同前情即傳該工程師陳以德到案質證豈知陳己知風潛逃現聞軍法課着該局姚局長將陳以德繳案嚴懲以肅官箴云 
[本夫戳斃姦夫之定罪]  
　　客民倪吉康前因誘姦同居陳學連之妻了氏爲陳撞見用刀將倪戳斃由該管警區將陳與該氏先後拘送地方廳訊供收押並由該廳派員將屍騐明判令屍妻倪邵氏自行備棺收殮聽候核辦在案兹悉此案業經地檢廳預審明確起拆審判廳前日開庭辯論之下判處陳學連二等有期徒刑監禁六年陳丁氏判處四等有期徒刑監禁一年零六個月以儆 
[相騐病斃男屍]  
　　本邑三十保頭圖地保徐思誠前日到地檢廳報請相騐無名男屍昨晨梅廳長委派李檢察官沈檢騐員等乘坐馬車蒞徐家滙西河浪屍場相騐當騐得該屍年約十六七歲身穿舊白洋布短衫褲周身無傷委係急痧身死因無家屬令由善堂棺殮發封厝壇候示召家屬認領 
[行使僞錢票之定罪]  
　　揚州婦人黄王氏前日身藏湖北官錢局千文假票三百張偕同蘇州人魏桂林欲至公共租界北海路某製藥公司消售事爲派駐老閘捕房專查特别事件之中西探目偵悉當將王氏與魏一併拘獲在氏身畔搜出前項僞票帶入捕房分别拘留昨晨解送公共公廨請究據西探目壳羅香投訴第一被告黄王氏據供住居法租界臬格路寗康里假票由其姘夫某甲私造託第二被告魏桂林賣與胡姓言至此即將假票呈案請察訊之黄王氏供稱此項假錢票係胡姓委託偕魏送至英粗界由法租界與魏等同雇黄包車甫至六馬路即被拘捕胡姓則乘間兎脫實非串黨私造請求明察並據魏桂林供稱與黄王氏同居氏之姘夫某甲在家私造假錢票胡姓囑令代購因貪小得洋三元代爲購買惟票價未付中途即被拘捕是實俞襄讞核供商之英卓副領事以被告等代人行使僞錢票均爲有罪判黄王氏與魏分别各押半年示儆僞錢票焚燬 
[兩婦人請追贍養費]  
　　婦人胡鄒氏在公共公廨呈訴其夫胡仁欽將伊凌虐不顯贍養請追贍養費銀一萬兩及被騙去金鋼鑽耳環一副又婦人陳居氏呈控王佐才抛棄不顧請追被取去鑽戒珠花又贍養費洋二千元等案由廨照准於昨諭令管理傳提事宜之中西探捕將被告兩人分别傳至公堂中西官養各交保過堂候訊 
[汽車傷人三則]  
前晚十二時許公共租界南京路口黄捕灘有某號汽車駛過僮傷山東男孩俞甬田暈倒不省人事當經總巡捕房一千二百十九號華捕到來抄錄汽車號數另雇車送該男孩投醫院醫治一面據情歸禀捕頭查核又有汽車夫王林甫於昨日適有人力車夫江北人關小董拖車穿出避讓不及被碰倒地被車輪碾折右腿骨當經總巡捕房三百七十六號華捕到來押令該汽車載送受傷人往醫院醫治即持傷狀單帶同汽車夫王林甫入捕房報請捕頭核辦　又昨日薄暮有某號汽車駛經南京路撞倒江北人陳筱統街受重創由老巡捕房九百五十一號華捕瞥見當即前來抄錄汽車號數另雇車送陳筱統投醫院醫治一面呈報捕頭請示 
[私賣燈吃案兩則]  
　　法租界小東門捕房捕頭日前偵悉居民崔和尚家私設烟榻容人燈吃有違禁令故於前晚親自督同包探及暗差捕等前往崔家抄出烟槍烟具等物一併帶入捕房又寳建路捕房捕頭偵悉居民趙阿比家私賣燈吸特於前晚飭探前往抄出烟具連趙一併帶入捕房諭令存洋保出聽候解廨訊究 
[過犯私賣鴉片]  
　　過犯朱言卿在虹口梧州路一千一百九十號門牌私設烟燈供人在内吸食鴉片被該管捕房八十六號西探與九十四號三道頭西捕查悉前往將朱連同烟膏烟具一併帶入捕房押至昨晨解請公共公堂中西官訊悉被告違禁屬實判押西牢三月烟膏烟具焚燬 
[指控行兇案訂期再訊]  
　　陳竹梅於本月十九號在楊樹浦韜朋路被多人痛毆受傷倒地由陳友孫洪道代喚一千一百零八號等華捕到來行兇人紛紛逃去祗拿獲王阿根水沿松二名解經公共公堂諭着押候受傷人送院醫愈並提在逃兇犯到案澈究等情已紀本報前日由該管捕房華探程明德查悉此案首犯係浦東人吳小弟因將吳拘入捕房昨晨傳同見證孫洪道金福桃婦人王朱氏將吳解廨即由程探及各見證分别投案證明目覩被告糾黨將陳兇毆垂斃情形請究張襄讞與英包副領事核禀諭吳帶回捕房於下禮拜一併案解訊 
[婦人違犯煙禁]  
　　浦東東溝地方婦人趙張氏在家私設洋烟燈吃供人過癰爲該處無賴向索規費無着密報縣警察第六分所飭派長警馳往將該氏拘獲抄出烟證多件惟各烟客早己逃避當將該氏連證押解到所申送事務所昨日備文轉送地檢廳下午經檢察官提案預審一過判將趙張氏收押烟證存案候究 
[誌謝]  
　　昨承商務印書館贈第二百零二期英語週刊一册謝謝來件 
[爲設立平民銀行事上張季直先生]  
書（經濟學博士朱進） 
季直先生閣下迺者拙作「中國關稅問題」一書猥蒙賜序奬勵備至久欲來前拜謝且擬有所陳說奈終爲事所阻今以所欲貢獻之事不能再緩用特先上此書略述意見並附呈拙文「促國民自設平民銀行」一篇（見東方雜誌第十六卷第八號八年八月出版）及上中華職業敎育社及江浙兩省省敎育會書一通幸垂察焉 
　　今人咸謂國家富强端在實業與敎育而不知國家富强之基猶不在大規模之實業及高等之敎育而在平民經濟與平民敎育平民占國民之大多數（我國小産業者及無業者恐將占人口總數百分之九十）平民而富國之富也平民而强國之强也論者目擊政治之不良輿論之乏力莫不歸本於敎育之不能普及而爲敎育進行惟一之阻力者乃經濟問題平民經濟若是困難不但未辦之敎育不能推廣即己設之學校亦都奄奄無生氣是今日之敎育家必當設法解决社會上之經濟問題而後敎育始有進行之望也 
一國政治之改良或可由上而下社會之改良則必由下而上先生坐治南通扶危救困凡有利於平民之事業無不爲之以故閭閻富庶近悅遠來使中國各省各縣盡如南通則中國巳富强矣今日南通之於中國已有模範城之稱可謂名符其實者也 
平民銀行之普設必能爲中國奠平民經濟平民敎育以及平民政治之基礎江浙兩省風氣大開民智漸進必能試辦平民銀行以爲全國之倡南通百事俱舉應有盡有必能先辦平民銀行以爲江浙兩省之導師此皆進所深信不疑者也兹特爲數千萬同胞請命先生其有以敎之肅此敬請道安晚朱進謹上 
[又上中華職業敎育社及江浙兩省省敎育會書]  
　　敬啓者竊維平民之事業國家事業之基礎也國家政治之不良以不講平民政治之故平民政治之不發達以不講平民敎育之故平民敎育之不普及以不講平民經濟之故平民經濟有由政府提倡者有由國民自辦者今所謂平民銀行乃國民自辦之事業以發展其經濟者也吾人足不出戸則巳苟一視察民間疾苦見吾大多數國民（按我國小産業之農工商及彼流離無告者約占據全國人民百分之九十）之困苦顚連未有不盡然傷者亦未有不欲考其由來者我國稅則之不合乎情理不適乎經濟原則久爲中外所詬病其最著者即稅則不以納稅能力爲標準而貨物之稅不分奢華品與需要品鹽糖榖物與烟酒化裝等品所納之稅并無軒輊是也所得稅遺産稅營業稅等風行於歐美者我國尚未之聞而我政府之所爲則惟朘貧遺富病貧民以利豪富而已不特是也二十年來各省濫鐺銅元物價驟騰民國以後政府濫發鈔票以收現而物價愈騰於此漩渦之中平民之不爲潮流所捲而仍得宿其業者什不過五六加以兵禍屢遭天災時聞於是平民之不致蕩析家産而免饑饉之苦者什不過三四更加以社會惡習豪强侵凌對於稱貸之貧民重利剝削比比皆是當典條件之苛利息之重人盡知之若捨當典而之他則所有私押跑當盤剝折扣諸弊更足以重困貧民於斯之時彼苦作被傭之徒或小本營生之人猶能恃勤勞積蓄以立家業以及中産者蓋絶無而僅有之事矣（此乃舉全國而言之江浙兩省境象之苦或不若是之甚）（未完） 
雜評二 
[南方態度何如（庸）]  
　　王揖唐之能南下與否以南方接待與否爲斷據南代表辦事處非公式之聲明唐少川君以接納北代表問題純屬軍府職權唐君毋庸表示意見是則南方對王之迎拒當决之於軍府與南代表幾無與也 
　　國務院致軍府之文電迄今巳有一旬而軍府尚無覆電夫接受與否片言可决何至一旬之久而尚難表示態度可見軍府於此其所處境地亦幾與唐君相等而王揖唐之迎拒最後又當完全决之於南方實方派 
南方實力派對王之眞意如何形勢尚極混沌將果如安福所稱事前接洽妥當而竟出於承認乎抑保持其護法面目不欲與安福首領議和致招一般之反響乎以近日南方實力派之舉動觀之亦正難言耳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
自由談三字皆用當代名人字跡每星期調換一次今日係吳昌石先生手書 
新談 
[影戲之結構談（四）] [  秋葉]  
第六白朗衣店工場内部瑪喬梨與其他女工數人各就　臺從事裁縫第七瑪喬梨近寫 
瑪喬梨縫衣竟展視之眩其綺麗以之托腮而冥想（絞開）第八絞開幻影 
瑪喬梨在跳舞塲服美服有數少年乞其偕無（絞閉）第九絞閉續前塲面 
瑪聟梨徐下其手未幾即忘幻想仍事裁縫 
第十衣店事務室之内部 
哈威與瓦特人室各就椅坐瓦特不悒而獨語 
字幕『余等之不能改業可恥哉爲此種事雖歷十年依然故我耳』 
（續原塲面）哈威起至瓦特側輕叩其肩慰之而出 
第十一衣店工場内部 
哈威入向瑪喬梨所掌縫臺而行 
第十二工塲内部近寫 
瑪喬梨向哈威微笑詢遺囑何似哈一一告之見女目暈詢其愁苦女默然不答哈繞至女後俯視而冥想（絞開）第十三絞開幻影 
　　哈威與瑪喬梨並坐逗弄膝上之嬰兒和氣盎然（絞閉）（續前塲面）哈威微笑暫視瑪喬梨而去 
（第十四塲至第二十六塲演瓦特入工場就瑪喬梨語瑪不答瓦復出戲票餌之因起爭執哈威適返爲之解圍瓦申詈而去兹俱避繁從略不錄） 
新智識 
[童子軍游戲（續）] [  上虞陳伯源譯]  
（五）奪極 
　　今有探極家二排當近地極之際各出一員作爲先鋒使往探之歷久不返然該員之行蹤雪中足跡仍昭昭可循也當時先鋒二員實己達到目的以各欲爭首先探得之榮兩不相下故决定居守其所以盼大隊之至也 
先鋒二員既由兩排中選出故爲該二探極排之代表在司令部同時而出分道向地極而進 
待先鋒員去後一刻鐘探極二排乃各循己之先鋒足跡而前其首至地極者即據而升旗焉然後各備雪球加意防守於距離地極六步週圍故置軍棒迨他排至其目的在奪得四週所置之軍棒蓋其時防守者不得動移也 
雙方人員有被雪球擊中兩次者即爲被害不能再參戰事每殺一人或進攻者每奪一棒紀功可得一分僑進攻排能將敵人或軍棒與傷獲過半則爲首得地極者而勝之 
爭戰之際參賽者勝負難分故莫如殺盡敵讐爲穩確也至於先鋒二人當兩排之戰爭時團袖手作壁上觀用作公證人 
劇談 
[東籬軒雜綴] [  柳遺]  
賈洪林倒噪後退爲掃邉角色枯澀之味亦有繞梁之致絶不以掃邊而減盛名可知學養深　者自有其特立之資固無所謂窮達顯晦也賈殁而高慶奎崛起據賈之席凡重要之配角高皆能處處裕如毫無遺恨　音復秀脆可愛近則由掃邊而漸入於正途矣與賈適成反比例其實能克盡厥長者配角一如正角否則雖屬正角而人將配角視之矣 
正配角之配置以北京爲最講究全劇三數人或十餘人必能功力悉敵故易收沆　一氣之效余昔觀第一舞臺之長板坡從漢陽院起至漢津口止要角多至十餘人而悉得其當珠聯璧合嘗有觀止之歎就中以楊小樓爲趙雲錢金福爲張飛賈洪林爲哭劉表之劉備高慶奎爲嘆五更之劉備黄潤甫爲曹孟德王長林爲夏候恩王瑶卿王蕙芳爲什糜二夫大許德義爲張　范寳亭爲徐晃王鳳卿爲關公人才如雲精神倍振此他地之所不能者也今黄賈已相繼物化高雖似能代賈而老當尚不如學黄者有郝詩臣亦得黄之六七而奸雄狀態不逮遠甚三數年間變故若斯韶華易過其能無今昔之感乎 
看文明新劇如看小說看新劇佈景如看電影至多二三次必生厭惡心此自然之理也聽舊戲如讀古人書百讀不厭而雋永處令人心靡故愈熟愈要聽愈聽愈有味所謂喜怒哀樂動人必深者是已然舊劇劇本每多詞句不通辭意不達之病時巴黎國庫銀行伶復爲便利一己之發音起見妄自改竄遂至不易通曉之處層見疊出是蓋山於我國伶人之無學問所致然而識者非之矣 
晚近都門聽戲之人其程度遠不如亡清末葉時代往往有人的問題横梗於胸中故無論何種劇否苟爲其素所贊成之人排演時對於詞句之通否情節之洽不决不苛求責備且甚有以門戸之私見而釀成黨派之爭端者以個人之好惡爲是非更强迫他人之是非同其好惡於是筆鋒墨陣妄肆攻抨而無已時矣是亦戲劇前途之悲觀也 
雜錄 
[歐戰餘話（三）] [  瘦鵑]  
記意大利之獨腿英雄 
盎利各都梯Ｅnrico　Toti意大利人少時在火車中遇險斷一腿顧性好員險膽力過人常好履險蹈危爲他人所不能爲之事歐戰以前營商羅馬城中卜居屈司德維埠專製木玩具以供全國兒童之需家故小康歷年獲利復不資一二年來每以所入周貧民一無所恤共慷慨有如此者戰禍既肇益利各心切愛國於戰事多所贊裴惟以一腿廢不能荷戈赴戰恒邑邑弗樂後遂上書杜斯太公爵請命曰公爵殿下溯自戰事肇興以來某常在戰線中雖不作戰亦時遭險事某意大利愛國之國民也爲祖國故願濺吾最後之滴血誓不　退今兹述吾所能以告殿下須知某雖獨腿亦未嘗不能宣力於沙場上也前此某嘗服務於王家海軍中凡八年亞非利加之遠征某嘗得一勳章而歸一千九百零三年施比齊海軍中人有較賽自由軍之戲某亦袤然居首軍役期滿投身入鐵路公司居三年於火車中遇險折一左腿臥息經月始愈力既復仍事游戲及練身之事羅馬太勃城中萬國游泳之比賽某以獨腿獲奬人爭異焉厥後某復以自由車遍遊全歐稽察各國民風以資比較而吾魂夢之中實時時望吾意大利祖國之光大也所經之地有法蘭西比利時荷蘭德意志俄羅斯諸國且嘗至北冰洋以層冰碍舟不能造其極與辣泊蘭之哀斯几馬人同處亦幾自疑爲蠻荒中人矣歸途過奥大利及波蘭遂返羅馬偃自數月復作亞力山特利之游溯尼羅河而上一游埃及奴皮亞計前後所歷爲程凡二萬基羅密達與風濤戰冰雪戰虎狼戰舉人世間之種種艱苦蓋以一身備嘗之矣 
正誤此條與昨日所登者倒排此布 
小說 
[畸人畸行錄（五）] [  劉麟生]  
余以兹事詳情告吾女瑪麗他伊殊鎭靜慰余曰父勿憂憂無益於事也吾等可再仔細思想一次視有解决之法否不知彼鑽石商抑故作是語以眞作假而欲行其騙術耶余曰汝太附會彼哈登花園鑽石商豈此種人乎余與吾女默無一語可一刻鐘瑪麗他忽起立伊雙目現驚訝之色言曰吾信吾已得解决之法父知此中之眞相乎蘿賽不云其胸針落地耶既落地則羣起尋之而伊轉謂得之袖問此非疑竇乎余問曰此與鑽石有何關係瑪麗他曰伊蓋故擲胸針於地汝曾言當時室中僅有親王夫婦白勞開及蘿賽四人當諸人低首覓物之際蘿賽必潛解范酡那背上之頸練取眞鑽石而易以贋者以白金如是之輕而易舉則兹事亦非不可能之事然則贋物在何處製成必在喬木街狹巷之一室否則該處之人烏能以五十鎊給汝其給汝者恐汝洩漏其秘密耳彼等謀不可謂不臧而設計最妙者端在有此白勞開之畸人畸行以掩人之耳目且可藉瘋狂之名與亞利司多親王相識不然雖欲圖竊何由而入手彼蓋知舍此法外無他道以與親王接近也余聆瑪麗他之語如一場大夢初醒始猶疑伊神經過敏之故繼思頗有至理因曰汝果一奇女子耶瑪麗他笑曰父意何若吾意正如此汝年老故思想滯耳速告總幹事設法證蘿賽之罪余遂行越一句鐘白勞開及蘿賽皆以嫌疑被捕彼等所居之室亦窮加搜治惟終不獲鑽石警察已委爲無望余曰稍安無躁余將令吾女來此檢查警察曰何故余曰伊伶俐過人來或有助警察雖首肯意頗不悅瑪麗他繼至繞室行一週警察無不注視其所爲伊往梳洗會客室臥室皆遍忽停步笑曰我知之矣爰注視一物桌上置玻璃瓶貯水旁有玻璃觥小刀牛油及麵包瑪麗他取麵包熟視良久剖爲二塊謂余曰父思想果遲滯常人每於明白易曉之事而忽之父不知耶伊置其麵包於桌上伸手拿相示則一粒鑽石在焉鑽石之旁尚粘有少許麵包也衆皆歡呼人多謂女子缺乏思想力若此語果信則吾女瑪麗他其超羣免倫之流歟（完） 
[自由談之自由談] [  不冷]  
不必代表如謂祗問條件不問人則余謂并可不用代表何則兩方互以電報將條件商妥宣布之後其事畢矣尚安用代表爲哉若代表而爲商議條件之人則其人不能不選擇也 
 
 

Page 15

 
 
   
 
 

Page 16

 
 
   
 
