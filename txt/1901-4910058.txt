# 1901 - 103 - 4910058

 

Page 1

 
 
[延請天津牛莊采訪友人] [  申報館主人啓]  
　　拳匪已殄北方重覩昇平報紙流行日漸推廣兹者本館欲就天津牛莊二處延訂采訪友人如有熟於官塲一切事宜及閭巷新聞中外交涉者請郵示近事數則幷詳列住址姓名以便修函訂定諸君子才識素裕當不以長材短馭爲嫌也 
[售報須知] [  申報館主人啟]  
　　本館杭垣報紙向由申昌一家經售不意今正忽有人私立海昌報館牌號將本館殘缺舊報任意混售以圖射利實於本報聲名有關本應控官訊究現經彼浼人緩頰自願停歇不再混售本報如日後若輩故智復萌仍敢巧爲嘗試本館當禀請英領事照會地方官從嚴懲辦决不容情特此布告 
[裁道府增知縣各缺論]  
　　天生民而立之君所以治民也然君不能獨治乃設官以治之内則公孤卿尹外則封疆庶司莫不有所任之職雖自三代以來官制代有更變而所以佐理民事者則一也我朝官制悉仍前明之舊而又益以滿員設官之多較明尤甚其間因時制宜或亦小有改變然大致終沿明制未嘗大有更張也近屢有人言設官之冗不能不量爲删汰者馮林一先生所者校邠廬抗議有裁冗員一篇湯蟄仙先生所著危言亦有裁冗員一篇其餘言者亦甚多散見他書不能悉數近見蘆涇遯士著有求已錄一書亦有論冗官一事其言曰今各部侍郎尚書過多宜減員而久任之翰林院無裨實用宜裁十之七八隸於國子監都察院宜悉罷省令京外五品以上皆得言事内閣應改掌軍機之職大理何必分刑部之權詹事府有名無實給事中非在中給事此類皆可罷省汰虚文損宦寺則内務府可并入工部織造可并歸藩司外官督撫同居徒多掣肘又各道府拱手無爲不過泛行案牘各道及各知府皆可裁古諸侯大者百里小者五十迨兼并日大則封建以廢今州縣或逾數百里孰能勝任又當廢郡縣舊制分一縣爲數邑仿古州長黨正之制遴本省人爲之徑領於督撫藩臬以速施行驕闇宿將漸卽汰除不明文理不曉輿地及各國兵法者屏勿用吏治軍政庶有豸乎嗚呼遯府等諸職已也察其何職爲贅何職爲要應裁應併可議者甚多斷不能於一朝之間悉數改革然則擇急扼要莫若先裁外官之道府而增添各省之縣令特如遯士所說仿古州長黨正之制遴本省人爲之則此說亦未必盡善蓋遯士本顧亭林先生之說欲復古者鄕亭舊職以分治兆民而不知此法之難行已爲馮林一先生所摘備詳其說於復鄕職議中但先生論復鄕職而寄其任於公舉之副董正董吾恐法不能行於頑梗之民而有職與無職等且正董薪水月祗十金副董僅及其半恐自好者未必樂此而願爲之奔走也愚謂州縣爲親民之官民間之疾病宜存問也利弊宜興革也訟獄宜聽斷也其事甚繁而今之州縣轄境又甚遠斷非一人之耳目所能周　茸者固不必論卽使顧惜聲譽思爲好官者或亦以簿書鞅掌不能措置裕如則自宜核减轄境而添設其缺查今各直省知縣計共一千三百二十五缺即加三倍亦不過五千餘缺且旣添設知縣則縣丞主簿巡檢典史皆可量加裁汰非特道府各官可以一律從删也惟倣鄕舉之法而用土著之人不免多所窒礙即如遯士所說以本省人爲之似亦已知用土著之不盡善而變通其法矣吾亦以爲不必泥也蓋轄治旣近撫字自易苟其關心民瘼則延訪里中之耆舊參之通逹之士紳則民情可以洞知而庶事自無不理或謂縣令之缺旣多國家不免多糜祿俸然旣裁道府矣佐貳各缺矣匀而計之所差恐亦無幾矣或又謂各省所設海關除閩粤由將軍監督外餘多以道員兼之若裁道員則關督誰屬余謂江海各關皆有稅務司專理道員不過總其成而已今改而屬之藩司或設專缺均無不可顧亭林行生謂大官多者其世衰小官多者其世盛縣令非小官乎縣令而多其殆盛治也乎 
[本館接奉電音]  
　　昨日午後西安行在飛電傳來上諭一道敬謹譯登○二月三十日行在内閣抄奉上諭浙江督糧道員缺著陸襄鉞補授欽此 
[英國度支]  
　　華歴本月初一日英京倫敦來電云英廷核計本年國用虧至金錢五百五十兆磅刻擬就民間進欵中加抽辨士二枚各種糖稅亦一律加收出口之煤則加收先令一枚似此行之尚嫌不足須再貸國債六十兆磅以資補助至於軍旅之費則已用至一百五十一兆磅矣 
[退兵消息]  
　　天津直報云頃接京友來函謂近聞欽命議和全權大臣慶王李相接某處來電悉俄人已將東三省一律交還中國所駐俄兵不日將漸撤回並聞各國駐京聨軍亦有於華歴三月内以次撤回天津之說未知確否 
[英美退兵]  
　　昨得寓京友人手椾云刻經聨軍統帥議定占據京師之美國兵士於三月下浣起程英兵則先於初十左右拔隊自餘各國尚無所聞 
[宫禁被焚]  
　　西字報云昨得華歴本月初一日京師來電内開二月三十日夜半十一下越二十分鐘時皇太后避寒之處忽然火起是處本由聨軍統帥華爾得西及各隨員暫據華帥起居之地平日設有辟火器不得延燒故火熾時未經被燬惟勢甚危迫祗得由窓躍出隨員領袖沙索甫不及奔逃葬身火内幸此外各屋皆免蔓延聞此火起自華帥廚房中一霎時即烈燄上騰不可收拾所有文件被燬良多沙索甫初携文件一箱衝烟而出及返身重入遂被灼而仆亦可哀已 
[幾釀事端]  
　　天津直報云西歴四月一號即華歴二月十三日山東青島維林洋行工程師舒樂返自大沽路經卽墨縣所轄紀鳳臺村相距約一里許忽一華官統率兵士十餘名分執洋槍大旗策騎而至一見舒樂即列隊開槍御者見勢不隹返身奔至數十步外舒樂本欲放槍還擊適因槍在靴内倉卒中未及取出遂縱轡直前華官見舒樂行近始下馬謝鹵莽謂初疑爲盜故以槍擊之舒樂詢以姓名華官出一名片示之係李殿揚三字後舒樂入村向甲乙二德兵及德人鐸打慕爾詳述此事咸抱不平謂須向營官禀報云當華官拒敵時共放八槍設舒樂不幸而斃將如之何幸舒樂手槍適在靴内否則倉卒中連放十三響官兵必有傷者又如之何我恐中外交涉事端不免多一番　手矣寄 
 
 

Page 2

 
 
語統兵者尚其愼之於始哉 
[京師盜案]  
　　有客自京師致書本館云外城西四牌樓一帶爲法人暫管界址華歴二月二十三日之夜忽有土匪二十餘人手執凶器擁入陸伯葵侍郎宅中將主僕十餘人用繩綑縳然後搜劫銀圓衣服席捲而逃亦可謂膽大於天矣 
[理財要政]  
　　南昌訪事友人云江西巡撫李勉林中丞目擊近日庫欵空虚非大濬財源不足以資挽救爰委某某諸員分赴金陵湖北查探銀圓局及官錢局章程意者將振興圜法以維國用而濟民艱乎 
[清釐教務]  
　　南昌訪事友人云省垣在籍紳士李薌園中丞梅筱巖太史諸君目擊近時教案繁興大爲地方之累擬設教務公所妥爲辦理以泯猜嫌上月某日開辦之初江西巡撫李勉林中丞率同司道各官鳴騶戾止會議一切力贊其成此後民教齟齬之端或易於設法消弭矣 
[籌欵了案]  
　　南昌訪事友人云上年江西省各屬閙教之案層見疊出而以豐城縣境爲尤多計毁教民財物七十餘起傷害教民六起上憲以目下和議將次告成特委王明府祖彝前往查辦明府以賠償撫卹在在需資深苦無從籌措不得已飭縣署門丁書吏及地方紳士之稍有干涉者量力佽助以冀彌縫其闕日前已回省銷差矣 
[起解犯官]  
　　姑蘇訪事友人云兩淮汾河塲鹽大使徐鹺尹紹垣經前江蘇巡撫鹿芝帥查悉虧空公項銀七十餘萬兩因飭撤任解省收禁司獄旋復奏叅革職迄今案尚未結上月某日撫憲聶仲芳中丞接到部文著將該革員家產查抵即日押赴西安行在交刑部研訊等因遂於三十日委候補知縣宋大令殿元押解起程 
[黄堂受篆]  
　　姑蘇訪事友人云蘇州府張子虞太守丁憂遺缺前經上憲檄調鎭江府向子振太守署理未到任以前由省城六門釐捐局總辦截取知府田兆伯太守暫行代理田太守奉委後擇吉上月三十日辰刻接印是日清晨長元吳三縣主及屬下文武各官咸詣府署伺候一面由署中書差人等排齊儀仗至剪金橋巷太守公館恭迎禾機太守呵殿至署先行拜門禮然後朝冠朝服望闕謝恩迨公服拜印升坐大堂書役人等以次排班叩見禮成而退與各官在花廳中小作周旋隨趨詣撫轅禀知任事先是太守經上憲札委學院提調差至是遂將是差禀銷上憲另委候補知府林太守文炳庖代 
[籌濟民食]  
　　南昌訪事友人云上年江西贑州府屬秋旱成災米價因之陡貴至本年正月每石售至洋銀五元有奇人心皇皇頗有難乎爲繼之勢幸省憲籌欵三萬委員購榖一萬石解往平糶至二月復購二萬石濟之於是向之居爲奇貨者至此每石僅售洋銀四元可見酌盈劑虚全恃在上者之權衡默運也 
[弭患未然]  
　　寗波訪事友人云上月二十七日府尊高嶼卿太守會同鄞縣徐蓉齋大令發出告示曰爲出示蚖諭事案查上年夏間北省拳匪滋事寗城謡言紛起經本府縣會商紳董集資募勇設局巡防計自興辦以來防維得力商富樂輸故得尨吠無聞蜚言頓息今者和議已有端倪人情漸就安定本可照擬裁撤惟寗郡乃通商要津華洋雜沓商賈輻湊防勇稽查旣關緊要上接台郡下連紹屬又爲水陸四逹之衢尤須防遊匪勾串之害查近來寗郡東鄕寳幢仍有搶刼之案郡城内外自設防以後民教輯睦宵小潛蹤固由紳民共維大局而巡防哨弁更番梭巡亦深資得力成效昭然目前勢難驟撤擬展辦六個月再行察看時勢以定去留本府縣會商諸董亦謂興辦巡防弭患未然爲郡城有益之舉欵非虚擲事宜踵行自應酌籌續辦除照會巡防局總董查照外合行出示曉諭爲此示仰郡城居民鋪户人等一體遵照仍照前認捐欵按月清繳各户之捐助有限合城之利賴無窮其各凛遵毋違特示 
[杭試四誌]  
　　杭州舉行府試業已三誌報章兹又得本館訪事人手函云上月二十七日府尊宗子材太守二覆旗籍及所屬九州縣文童五鼓點名至黎明始封門與試諸童計五百餘名題爲居是邦也事其大夫之賢者有美堂賦以梅學士出守杭州爲韵賦得且陪風月賞西湖得湖字五言八韵龍井茶虎跑泉七律不限韵設立蠶學館記○各屬文試將次竣事自應接試武童仁錢兩邑宰定於三月初二日舉行先於二月二十八日填册○府尊宗子材太守出示曉諭三月十二日考試武童外塲先於初八日取齊刻已行去各屬矣 
[鷺島官塲紀事]  
　　厦門訪事友人云上月初旬某日福建水師提督楊西園軍門乘元凱輪船出外巡洋順道赴省垣公幹迨初八日旋厦文武各員均至江干恭迓○新任福建提督學政檀大宗師行文泉州府屬舉行縣試同安縣王讓之大令奉文後定於二月初十日取齊十五日開考○閩垣大憲因各營餉項奇絀奏開新海防捐分上中下三等廣爲勸捐擇吉二月初九日開局旋又委江蘇即補知縣萬大令來厦襄理其事 
[禾郡官塲紀事]  
　　嘉興訪事友人來函云府屬各縣文試竣事後嘉興秀水兩縣主於上月二十八日午前柬請嘉協某都戎同赴教塲考試武童計嘉興應試者二十九名秀水則未知其數○前任秀水縣熊大令於上月二十七日挈眷回省新任方大令卽於翌日鶯遷入署○邇者嘉興協章協戎調集外汛弁兵示期操演軍容茶火殊可觀也 
[甌郡官塲紀事]  
　　温州訪事人云浙江永嘉縣秦鹿苹大令因所轄西柟兩溪歹人閙教之案迄今尚未了結爰於二月十二日偕教士夏君親往彼處婉言開導旋於十五日辰刻回衙○二月十五日温州鎭標左營守備吕輔臣守戎永祿乘安字二號營船出洋巡緝大約月杪卽可公旋 
[蘇省官塲紀事]  
　　姑蘇訪事友人云署奉賢縣典史陳少尉寛潤瓜期已届遺缺由江蘇藩司陸春江方伯札委試用從九品王少尹桂墀署理署元和縣周莊司巡檢賀少尹天相期滿遺缺委分缺間用典史祝少尉鵬年署理○前報紀江蘇巡撫聶仲芳中丞奏叅屬下文官十七員云云兹悉實係傳聞之誤 
[禹陵春色]  
　　紹興訪事人云諸曁被毁之各教堂於去臘由官修建當鳩工時經府尊熊再青太守移請紹興協萬雅伯協戎禮彬調左營守備陸仲賢守戎超鵬帶兵彈壓現在工程將次告竣署理諸曁縣李石朋大令寳柟請留守戎常駐縣城以資保護○二月二十三日紹興府熊太守甄别龍山書院與試者計千餘人之多生員文題行一不義殺一不辜而得天下皆不爲也詩題賦得紅杏枝頭春意閙得紅字童生文題爲此詩者其知道乎能治其國家詩題賦得道是春風及第花得風字○正任蕭山縣李香畬大令棻因刑書舞弊致被上憲訪聞飛檄調省所遺篆務經藩憲榮伯衡方伯札委候補縣瞿大令倬署理○入春以來晴多雨少以致天時燥烈喉症甚多藥肆醫生大有應接不暇之勢○米價前已稍鬆近又日漸騰貴上白者每石須洋銀五元升斗小民未免一籌莫展矣○浙江提督學政李玉坡大宗師不日將按臨紹屬考試文武生童是以校士館前店鋪已星羅棋布矣○每届考試必有地痞窩娼聚賭勾引考童漁利陷人實爲地方之害兹者院試在卽已由府尊熊太守出示嚴禁并諭令兩縣保甲一體查拿矣 
[四明山色]  
　　寗波訪事友人來函云寗波府高嶼卿太守以鄕間賽會最易滋事爰繕就文言特申厲禁以爲自此澆風可革矣不意上 
 
 

Page 3

 
 
月十二日南鄕姜册定橋等處又有好事者舁神像出遊所扮女檯閣女太保之類鬥麗爭妍窮極工巧有陳姓者因事與會中人齟齬致被葉義清等人將家中器物擊毁一空陳亦身受重傷附近各店鋪主見此情表相率閉門罷市一面由陳家屬報縣請騐縣主騐明所傷飭差提葉等三人懲辦并諭令地保傳諭各鋪照常貿易以定人心○城内沐家弄余雨暘之妻胡氏串同女傭阿芹阿哺時向城中各富户眷屬騙取珠翠等物持赴長生庫質錢歴年以來墮其術中者多至一十八家約共值洋銀三千餘元邇因各家察知其計將余夫婦及阿芹阿哺一併送縣請追縣主徐蓉齋大令見余雙目已瞽從寛釋回一面飭差將住屋發封變價限一月内償清如延提比○鄞縣徐大令政體違和請假調理府尊高嶼卿太守篤於寅誼特於上月下旬某日特親往視疾○上月下旬某日某宦之姪路經天主堂門前强欲入内遊覽堂中人不允以致齟齬旋被縶送道轅道憲誠觀察送交某宦自行管束○考試鄞縣童生正塲之日書吏胡某唱名先後顚倒致各童大爲喧譁學憲勃然震怒札發提調官嚴行懲處 
[滕閣晚霞]  
　　南昌訪事人云江西省垣向有練勇千名近日大憲因經費難籌擬裁去八百名酌留二百名藉資鎭懾嗣以去留之際窒碍良多於是决計於花朝日一例裁撤給發恩餉一箇半月示令繳械歸農○省城内外保甲各局歲需經費二萬餘金臬憲柯遜菴廉訪擬倣照湘撫陳右銘中丞所設保衛局章程實力辦理以期閭閻安謐盜賊潛蹤○二月初八日江西提督學政吳絅齋大宗師按試瑞州府屬事竣高安縣王明府設席本署恭請宗師赴讌正在觥籌交錯之時所懸火油燈頽然而墜傷及宗師額角急覓藥數治幸無大碍次日養息一日旋於初十日按試臨江 
[清道分局]  
　　本邑清道局委員葉二尹以轄境遼闊深恐耳目難周爰於昨日就十六鋪南首大馬頭官廳内分設一局添雇夫役數名責令隨時打掃以利行人亦可謂能顧名思義者矣 
[電燈忽暗]  
　　前晚九點鐘時本邑南市新馬路一帶電燈忽然熄滅馬路工程局總辦葉孟紀司馬急派差至賴義馬頭電燈廠内查察情形工人稱所用之煤不佳致有此失司馬隨命赶緊更換　再玩忽 
[火患未成]  
　　前晚九點鐘時美租界裏虹口胡家木橋左近鄕民梁姓家忽然失火霎時濃烟四塞幾致燎原幸經鄰人汲水狂澆得即熄滅迨昨日午前新虹橋左近常熟縣人某甲所駕柴船上因煮午膳火星飛入積薪以致烈烈轟轟不可遏抑經人帮同救熄尚不致全船悉付劫灰然亦險矣 
[上海巡局紀事]  
　　前日有王嵦者遣人持名片送租户沈順泉及阿林至二十三七鋪巡防局局員盛雨村二尹研訊之下沈順泉供阿林係妻子前夫所生不安本分求送改過所覊禁二尹察知沈似患癲癎謂爾房主控爾父子深夜吵閙恐釀禍端限爾旬日内遷居他處沈唯唯二尹飭將阿林笞責一百板勒令具結呈案然後斥釋○前晚保甲總巡朱森庭明府率同差役巡至二十三七鋪汛捕陸升　不伺候明府大怒命提至輿前飭責二百板以儆○月前萬聚馬頭左近萬生源烟店失去洋銀數百枚投報十六鋪巡防中局局員黄衡堂二尹提比捕役限緝未獲昨日復飭捕從嚴跴緝延于血比 
[馬路工程局瑣案]  
　　徐康發吳阿九王阿桂王阿滿等五人深夜至南市新馬頭喚船渡浦不知因何與划船婦楊張氏楊陳氏姑媳口角突將二氏擊傷控經馬路工程局總辦葉孟紀司馬訊責枷號三日昨日有木商公所董事干城者赴局求恩司馬卽命提案疏枷交人保出○前日小流氓張大毛與巡街捕尋仇解經工程局總辦葉司馬訊明口供判責二百板昨日提案覆訊命函送改過所禁押四月期滿視其能否改過自新再行酌核 
[英美租界公堂瑣案]  
　　包探沈阿岳竇如海解彭情英曹文蘭到案禀稱彭情英前因私提賭棍周星元案内奉示拘拿今曹文蘭忽串同某西人至新椿記客棧冐充包探查拿彭情英由棧中執事人潘子藩投捕房聲訴捕頭令小的等前往拘送案下請卽究懲潘子藩訴稱小的在新椿記司帳前者彭住小的棧内時曹帶同西人前來拘拿小的冋之申斥卽被凶毆叩求究辦曹供稱小的並無冐充包探之事讞員張柄樞司馬商之佛繙譯判令帶發捕房押候禮拜一復訊○陸阿二被流氓張毛囝糾衆戳傷經包探竇如海拘獲解案禀稱小的查得福榮榮長脚小麻皮四寳等九人專在野鷄弄一帶各花烟館滋事今皆逃去祗獲張毛囝一人請爲研究司馬判責三百板枷號一月餘黨候飭嚴拿究辦○包探竇如海解攫取俞仁福所持洋傘之匪人王阿富到案請究司馬判責二百板枷號半月發犯事地方示衆○水巡捕何瑞福解小工吳壽之吳桂亭趙叩虎趙東法到案禀稱美最時洋行某輪船雇有小工裝貨吳等出而霸阻故由小的拘案請究司馬判各枷號二禮拜○賊犯桂金堂竊取施華林家布衣二件經包探劉森堂拘獲解請訊究司馬判責一百板贓給失主領去○陳阿金張阿三兩家被陳金旺竊取布被一條烟槍一枝經包探邵仁初拘獲解案訊究司馬判責陳金旺二百板張免責○四百十四號巡捕禀稱小的見歹人王阿三在路設攤誘賭有違租界章程故特拘案請究司馬判責手心一百下 
[法租界公堂瑣案]  
　　陳唐氏訴稱前日小婦人行經護城河畔突遭流氓殷阿桂攫去金挖耳簪一枝質得洋銀八元今已報捕拘獲吊到原贓解案請辦讞員杜枝園大令商之費繙譯判枷兩個月責六百板金挖耳簪著自行備本贖回○榮金福訴稱小的家有八齡女孩被計德隆誘拐出外藏匿新租界中劉潘氏家今已報捕查獲送案請懲劉潘氏供此女現在英界許姓家大令諭令將計德隆劉潘氏押候提許到案再行訊核○包探禀稱廣利輪船水手某甲手持洋銀至菜市街某小錢莊兌換鈔票倉卒中被流氓薛阿二攫去遞交同黨是以拘案請辦　阿二供稱攫取洋銀之人早已逃逸小的袖手旁觀突被悞拘叩求鑒宥大令判責三百板○包探禀稱王阿二竊取某姓家川土兩枚賣與新馬路某茶館内得洋銀九元兹由小的拘獲解案請辦大令判枷號一個月責三百板 
[美租界捕房紀事]  
　　前晚小竊朱阿勝混入虹口穿虹浜鄕民某姓家竊取布被等物携之而出適爲事主所見扭入捕房捕頭令押候解送公堂禀請讞員張柄樞司馬懲辦○昨晨駁船户陳阿大等至虹口招商局北棧竊取靛青適爲管門人所見扭交五百八十二號巡街捕送入捕房捕頭令押候解送公堂禀請訊辦○昨日午前崑山路五號洋房某西人家所雇庖丁任昌生將一千四百零四號東洋車夫施春福肆行毆擊致傷面部血湧如泉二百二十二號巡街捕見之拘任入捕房捕頭騐得施受傷屬實本擬將任解請究辦因任再四哀求遂令出養傷洋銀一元從寛開釋 
[救濟會要電]  
　　昨日午前敝善會接天津分局來電云承平輪船裝柩五十六具初一開三忠柩裝公平初五開合請登報藉以告慰同仁上海救濟會總避錄 
[三忠靈柩南旋准期]  
　　昨日天津仁記洋行來電云三忠靈柩本月初二日由京到准初五搭公平船來上海又蘇松太兵備道兼江海關監督袁海觀觀察函開滬軍營勇丁送殯一事已函致租界領袖領事届時飭捕一體照料等因謹乞登報伏祈公鑒東南濟急善會盛宣懷等謹誌 
 
 

Page 4

 
 
   
 
 

Page 5

 
 
　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鴛湖春泛]  
　　嘉興訪事友人云桐鄕縣遷善所於二月初十日脫逃押犯十五名當日由公役追獲四名其餘尚未弋獲○上月某日駐泊太平橋畔之砲艇哨弁某君見有甲乙丙丁四鄕民駕一小船滿載男婦數人疑爲盜也拘送秀水縣署熊邑尊研訊之下供稱小的等皆東路鄕民由杭州進香回里詳加研鞫贓証全無因卽當堂釋去○王江涇鄕民及各網船户於上月十三十四兩日迎劉王偶象賽會繞游各鄕村遠近往觀者絡繹於道 
[上海縣署瑣案]  
　　卜小毛糾黨四五人至南市某姓米船上刦米被事主拘獲解縣請縣主汪瑶庭大令訊供收押飭緝餘黨一併嚴懲前日獲到唐松林一名至晚大令提同卜小毛質訊卜供是日小的攫取米十二包五人照數均分惟唐松林應得一分被在逃之連發吞没尚有阿寳阿林及連發三人未獲唐松林供小的素來安分前曾與卜小毛口角因之挾怨誣　大令飭將卜鞭責藤條二十下詰以劫米時唐是否在内稱實係同黨並不誣攀大令謂唐係著名流氓决非善類喝責藤條二十下一併收押聽候獲到餘黨質訊定罪○前者浦東張家樓屈姓家被盜行劫報經縣捕獲到盜匪劉明山王明榮李金生傅阿喜李南甫袁澤風章壽玉七名大令迭次研訊尚無實供因令分别收禁俟緝獲餘黨再核前晚提案復訊王明榮李金生傅阿喜李南甫章壽玉五人同供小的等所得贓物均交劉明山袁澤風二人收管尚未俵分並供出餘黨林某范某二人大令研詰至再仍執前供遂飭分别還禁諭令差捕嚴緝餘黨○前日南市巡防局員某君函送船户丁金秀載米舞弊一案至縣大令升堂研訊丁供稱某日小的承載萬生行之米至順興交卸因被夥友所誤以致短缺若于求恩鑒宥六令謂爾旣攬載米石理宜謹愼此次姑從寛宥以後如再有舞弊情事定當重辦諭畢飭具呈改過切結然後交人保出○鄕人李春山偕地保葉晴川投縣控朱阿發藉端圖詐前晚大令升堂研訊葉禀稱李春山在屋外築竹籬稍侵朱地朱遂將病母負至其家旋即斃命請爲核示李供稱小的築籬並未侵及朱地朱竟將其母負至小的家圖詐求鑒朱供語支吾大令謂爾棄母圖詐不法已極喝責二百板著葉保帶回押殮如再滋擾禀候重懲○錢俊生偕某圖地保趙月祥投縣控族人錢桂卿等行兇前晚大令升堂研訊俊生供小的之父茂忠前曾借族叔錢二十餘千至去年由小的還過洋銀六十二元旣而族叔復向母親騙去洋銀四元小的與之理論族叔一味推賴是以邀桂卿質對詎料伊弟兄錢叙卿等竟將小的痛毆求恩察核錢桂卿等一味抵賴趙保禀稱當時小的見桂卿等手執兇器逞强曾竭力阻止大令喝將桂卿叙卿各笞責二百板勒令具呈改過切結然後交人保出○著名流氓徐炳千前因犯案經大令收押改過局未幾即逃往浦東依舊向人訛詐經圖董稟控縣署前日大令　案研訊除狡展不承大令喝令笞臀四百板責手心二百下送交改過局管押十年 
[英美租界晚堂瑣案]  
　　江北某邑婦人戚卞氏投英美租界公廨控同居之顧錦誠誘匿伊文小粉子等情讞員張柄樞司馬准詞提顧前晚升堂研訊戚卞氏訴稱幼女小粉子於去年十一月某日失去訪尋之下有王姓者言曾見由顧領去小婦人因卽托顧尋覓致被騙去洋銀二元六角而女兒仍無蹤影不得已投案求追顧供小的向開小茶肆不敢拐騙女孩去年戚卞氏失女後曾囑小的訪尋因係鄰居是以允許司馬謂氏所控無憑本難准理惟被騙洋銀一節未必無因著一併送歸上海縣究辦○姚杏珍控陳秀堂趙子餘以田單抵借洋銀延不取贖前晚司馬提集研訊姚杏珍供小的向習　業前由陳秀堂持盛竹成户名田單一紙向小的抵押洋銀五百元後還過洋銀三百元連利息計算尚少二百二十七元叩求追給陳供此單由趙抵與小的旣而小的轉押與录現在趙尚　將洋銀交出故難取贖叩求鑒　訊至此卽有盛日晉者投案呈遞禀詞訴稱小的與趙係　　行前被竊未方單若干紙兹查陳所抵者卽係被竊之單求賜究追司馬令將陳趙二人交人保出俟姚將田閘呈案再行訊核 
[西安官報]  
　　正月二十日藩憲牌示通判匡輸署邠州事知縣羅振　往臨渭知縣楊恩錫往咸醴俱解賑銀二十一日知縣王新楨委官書局事務署邠州吏目張大麓上任二十二日署甘泉縣宫共震上任咸甯典史萬方清病故二十三日署理盩厔縣陳兆煥上任漢中委員巡檢李成柱解案進省二十四日藩憲牌示府經歴楊增春請補漢中府經歴署長安縣朱明日辰時護院端于二十六日丑時俱接印二十五日知縣王紹曾委大慶關收釐金署漢中府經歴楊景時上任咸寗縣舒明日接印二十六日署延榆綏遁劉卸事回知縣李兆勤往咸醴收土釐二十七日藩轅牌示知縣曾士剛請補盩厔縣正任褒城典史楊寳年請補咸寗典史知縣楊恩錫由咸醴解賑銀回二十八日署南鄭縣李聰卸事回按經歴孟殿熙由商州查私鹽回分縣單熙辰鳳翔公幹 
[蘭州官報]  
　　光緒十七年正月初一至初六日候補知縣常孝義委辦厘金總局澹頭差候補知縣李支芳調辦厘金總局收支差筆帖式成謙叩謝留甘改爲撫民同知補用行知補用都　盧朝斌委查鎭遠門差補用都司熊德愼委上下溝巡查差補用守備雷鳴德叩謝貿督標後營前固原州吏目王維叩謝留省當差行知請補鎭原縣典史葉棠署蘭州府學教授王汝賢二員叩謝行知委署　昌營遊擊趙謙士禀辭赴任初七至初九日辦安定釐局知府羅卸辦安定厘局同知陳端沪禀知免辦徑州釐局差初十十一日督憲牌示遇缺儘先題奏道徐委署甘肅按察使印務截取通判唐澤蔭委東稍門釐卡委署貴德營遊擊李士貞禀辭赴任署蘭州府學教授王汝賢禀知交卸蘭山書院監院差臯蘭縣學教諭姚琮禀知接管蘭山書監院差臯蘭縣學訓沈珍禀知交卸求古書院監院差蘭州府學訓導邵士秀禀知接求古書院監院差十二十三日河州鎭焦管帶靖循前旗總兵張其高留新疆補用遊擊吳品山由河州署蘆塘營遊擊黎錦春進省安定縣陳明德回任辦理條城厘局知縣奚銘敬回局管帶威定後旗參將饒定國回營委署西甯鎭摽後營守備于衡量赴任俱禀辭補用州吏官吕鑫垚府經歴傅巖典史玉之臣均皆叩謝儘先酌委一次十四日藩憲牌示慶陽府經歴缺委補用縣丞李世榮署理題奏道胡委辦四關保甲總局差大挑知縣李鎭南議叙知縣鄭賢炤府經歴甘徵漢均皆叩謝儘先酌委一次委署俄卜嶺營遊擊文福基禀辭赴任揀發守備盧得勝叩謝留督標前營十五十六日藩轅牌示西寗縣典史華廷洵　伯縣典史童　互相調署中衛縣知縣王樹　沙泥州判朱登黻均皆回任補用副將王榮茂委查來四門差十七十八日調署何州鎭肅州鎭陳由肅州進省河州知州楊增新回任委署黄甫營遊擊韋得　赴任署蘆塘營遊擊黎錦春回任署蘭州府教授王汝賢禀知接管五泉書院監院事十九二十日南州府胡禀知接印辦　鞏泰階釐局知府謝卸署平羅營參將羅輔臣均進省補用遊擊吳品山委帶河鎭左旗差赴河州 
　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
 
 

Page 10

 
 
[奏疏彚錄]  
　　兵部謹奏爲奏聞請旨事竊臣部管理京外武職各官凡保舉擬補奏捕旗營緑營應行引　　見人員統俟查核相符方能照准自本年五月中外失和以來一切均行停止七月二十一日鑾輿西巡公事更無所措手臣等未能補救於萬一負疚滋深臣部久爲洋人佔據所有案卷焚燬殆盡五月之久並未退出庶務廢弛殊非愼重員缺之道現在時事稍定臣等公同商酌已督飭司員分司清查日行公事照舊辦理其未出京之司員尚有收存例章之處自應詳愼酌核略事變通俟和議定後凡有各項題補奏補保舉京外旗緑武職及月選捐納分發員弁無論由臣部擬補及各省題補奏補咨送來京者均飭令造具三代出身履歴及原保各層奬札咨文由臣部查核相符遵例考騐弓馬外擬請簡派在京王大臣等先行一體驗放卽由臣部照例發給札付騐票令其赴部到省一俟回鑾後仍遵舊制按照定例辦理臣等爲愼重員缺起見是否有當謹恭摺具陳請旨奉旨著照所請欽此 
　　留京辦事大臣宗室崑岡等謹奏爲遵旨事光緒二十六年九月二十四日内閣奉上諭崑岡等奏查明儒臣殉難籲懇恩施一摺國子監祭酒熙元於本年七月間目擊時艱憂憤難已仰藥殉難洵屬見危授命忠節凛然著崑岡等確查該祭酒有無子嗣奏明請旨辦理等因欽此臣等跪讀之下仰見朝廷矜恤忠節無微不至當卽行查正白旗滿洲都統去後兹據該旗佐領成福圖片報稱本佐領下侍衛處委署主事族長恒壽等呈報原任國子監祭酒熙元及妻費莫氏均於本年七月間殉難生前並未生有子嗣現經合族公商擬以熙元胞弟原任步軍統領衙門員外郎上行走熙徵之第三子承褘過繼熙元爲嗣現年三歲並無官階等因呈報前來謹恭摺覆陳應如何加恩之處出自聖主鴻施伏乞皇太后皇上聖鑒謹奏奉硃批另有旨欽此 
　　兵部尚書臣裕德等跪奏爲遵旨議奏事内閣抄出安徽巡撫王之春奏前撫臣鄧華熙任内眙盱來安兩縣安清會匪滋擾及南岸宣城縣各鄕鎭梟會匪棍糾結爲患均會同各地方官營汛分路擒獲首要多名分别訊辦請將在事出力員弁照拿辦會匪核奬章程彚案擇優保奬欽奉硃批准其擇優酌保毋許冐濫等因欽此查安省沿江兩岸匪蹤出没無常黨類繁多近年私梟充斥恃衆横行非惟浸占官銷抑亦勾通會匪其頭目各設山堂結夥聨盟歛費置械糾結殺人無惡不作各該州縣鄕鎭商民受在實深當分途跴緝之時竟敢抗拒該營將等會同地方牧令督率弁勇兵役協力齊心奮勇直前躬冐矢石圍捕甚爲得手鄧華熙原奏拿獲懲辦及拒捕格斃共計七十餘名其中首要居半自經嚴拿重辦著名匪犯就殲餘黨散逃居民安業在事文武員弁不無微勞足錄據該參將徐印川等開具銜名清摺分晰等次禀請覈明奏奬前來臣覆加查考覈實删將其次出力各員給予外奬其弁勇人等另行咨部覈奬以杜冐濫謹擇其尤爲出力文武二十八員名照章分别酌擬奬叙繕單懇准照擬給奬以昭激勸等因一摺光緒二十六年六月十六日奉硃批該部議奏單併發欽此欽遵到部除文職應由吏部辦理外查奏定章程内開軍營緣事降革留營効力人員建有實在功績准開復原官並免繳捐復銀兩如非本營獲咎降革人員經統兵大臣及督撫奏調軍前歴著戰功保舉開復者均令補交捐復銀兩仍照例俟送部引見後方准補用等語此案安徽省拿獲梟匪首要匪犯據該撫奏稱共計七十餘名其中首要居半而會匪頭目各設山堂飄布自經嚴拿著名匪犯就殲居民安業請將尤爲出力各員照章奬叙欽奉硃批該部議奏臣等謹按定章悉心覈議繕具清單恭呈御覽所有遵議緣由是否有當伏乞皇太后皇上聖鑒訓示遵行再管理臣部事務大學士榮祿左侍郎葛寳華已赴行在是以未經列銜合併聲明謹奏請旨光緒二十七年正月初十日奉硃批依議欽此 
　　兵部尚書臣裕德跪奏爲遵旨議奏事内閣抄出護理貴州巡撫邵積誠奏仁懷縣賊匪仇教滋事闌入縣城搶署刼獄經派官兵剿辦完竣地方如常安謐請將在事出力人員奬勵一摺奉硃批准其酌保數員毋許冐濫張勝嚴著賞給二品頂戴欽此兹據道員張勝嚴將在事出力員弁開單請奬前來臣查仁懷縣界連以邊民氣不靖此次首逆陳玉川聚衆倡亂謀爲不軌旣陷仁懷復犯桐梓事起倉猝全局幾至動摇旬日之間全股撲滅所有在事出力人員或殺敵致果親歴行間或籌剿籌防昕夕匪懈均屬著有異常勞績當經督同總營務處司道嚴加考覈已將勞績稍次各員一律删去現計擇優請奬文職七員武職八員開單懇准照單分給奬叙以勵人才擬保千把以下十二員名一併咨部照例辦理等因一摺光緒二十六年六月二十三日奉硃批該部議奏單併發欽此欽遵到部除文職應由吏部辦理外查奏定章程内開嗣後除軍營戰功仍照向章准其免補外其餘無論何項勞績概不准免補免選又如非軍營卓著戰功凡保加提督銜者即照章改給議叙又尋常勞績交部議叙者給予加一級各等語此案貴州仁懷縣拿獲匪犯陳玉川武職各員據該護撫開單奏請奬勵欽奉硃批該部議奏臣等伏查此案督獲仇教滋事聚衆倡亂匪犯出力武職究非軍營實在戰功可比所保免補本班各員及加提督銜開復降補處分均於定章不符應請按照尋常勞績定章覈議謹將請保各員分别准駁敬繕清單恭呈御覽所有遵議緣由是否有當伏乞皇太后皇上聖鑒訓示遵行再管理臣部事務大學士榮祿左侍郎葛寳華已赴行在是以未經列銜合併聲明謹奏請旨奉硃批依議欽此 
　　兵部尚書臣裕德等跪奏爲遵旨議奏事内閣抄出熱河都統色楞額奏拿獲馬賊土匪出力文武員弁計自光緒二十三年正月起至二十五年十二月底止已滿三年經奴才於光緒二十六年正月恭摺奏懇恩施欽奉硃批准其擇擾酌保數員毋許冐濫欽此欽遵當經檢查各案先後共計拿獲盜匪二百八十二名俱係倚强肆掠拒敵官兵法不容誅之犯查近年馬賊游勇時出滋擾加以口外地方遼闊盜蹤　忽此拿彼竄防勦尤難各該地方文武平時緝獲正法設防堵禦會合剿捕俱著微勞謹擇其尤爲出力文武各員酌擬奬叙繕單懇准照擬給奬出力稍次咨奬外等因光緒二十六年五月初四日奉硃批該部議奏單一件併發欽此欽遵到部除文職由吏部辦理外查奏定章程内開嗣後馬賊如係夥衆横行焚刼鄕村抗拒官兵武職官員認眞緝捕比照拿獲著名臣盜鄰境大夥案犯准由該督撫等核實條奏酌子升階升銜如有擒斬大股賊匪勞績仍准保儘先班次各等語此案熱河拿獲馬賊土匪出力各員臣等詳覈均與定章相符應請照准敬繕清單恭呈御覽所有遵旨議奏緣由是否有當伏乞皇太后皇上聖鑒訓示遵行再管理臣部事務大學士榮祿左侍郎葛寳華巳赴行在是以未經列銜合併聲明謹奏請旨奉硃批依議欽此 
　　德壽片再准户部咨應還俄法本息由各海關洋稅洋藥稅釐項下攤派粤海關三十六萬兩每年匀分三九兩月解交等因迭經遵解在案兹准粤海關監督莊山咨稱准户部劄開俄法借欵佛郎磅價昻貴原撥銀數不敷照案酌量加撥本年九月期内應解俄法還欵銀一十四萬四千兩又加撥銀兩内之四成銀三萬六千兩合共銀十八萬兩先後備文發交西商志成信協成就銀號匯解江海關道衙門報納等因前來除咨呈行在軍機處及户部查照外謹會同粤海關監督奴才莊山附片陳明伏乞聖鑒謹奏奉硃批户部知道欽此 
長春片再奴才於階辭時面奉懿旨著將來陜旗兵三百餘員名彈壓回川駐局等因欽此遵卽督飭該營協領河清領隊同行到後即經前兼署將軍臣奎俊飭令該兵各歸營伍照舊操練所有該兵等自陜至川沿途經過地方秋毫無犯理合附片陳明伏乞聖鑒謹奏奉硃批知道了欽此 
 
