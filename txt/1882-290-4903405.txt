# 1882 - 290 - 4903405

 

Page 1

 
 
[訪購淵鑑類函曁經義詁] [  申報館主啓]  
　　啓者本館現欲購淵鑑類函經　　詁　一鄰　　原　　印　　　白棉紙如　審家有此　可　　先將棣本　示　　　交來而與　　均可此　 
[廣陵名圖曁孫子授先生楹帖出售] [  點石齋主人啓]  
　　廣陵爲江南名勝之地翠華臨幸以來山川草木倍覺光輝海内游人共深企幕儀徵阮梅叔先生績成圖四十八幅附以論說極爲詳　　斯　者不啻神遊於紅霞白塔間本齋用熙相石印法縮成袖珍善本與原本無少差别刻巳工竣訂成一本收回工本洋一角五分又孫子授先生手書八　對亦並印成白紙定　洋二角色紙二角五分巳裱者另加裱工洋二角均卽日出售售處仍照　例諸君請卽賜顧爲 
[書晉撫張中丞清查庫欵疏後]  
　　州縣批辭錢粮造册報銷每年上下忙截數之時及奏銷届期由句飭催語意鄭重若曰事關國家正供豈容任意延宕如再違延定行查取職名嚴叅以故甲榜大挑之知縣初次履任不知公事者奉到飭知往往無所措手及閱歴旣久乃恍然於上句申飭之爲具文准駁不過司房例費之有無而巳故雖經徵虧空報解短少前後任交接轇　不淸一時實難澈底查造但與司房說明無不可以設法然此苐州縣徵解之情形耳交代爭執欵懸不結者有之豁免減成欠墊淸雜者有之每屆奏銷某縣某人經徵若干民欠若干溢解若干縷晰條分逐欵淸列不患銷册之不上詳也若藩庫則欵目愈多收支愈雜名色愈繁更覺稽查不清非比州縣銷之有成式册也夫國家之有布政司以匯通省財賦之出入除鹽務自有專官與有漕糧省分特設糧道以綜之其錢糧正欵雜欵耗羡及各項捐欵概歸藩司而一切支放自兵餉大宗以至無可坐支之工食亦編領於藩司大者萬千　則數兩最爲瑣屑顧承平之世如江沂大省除一應放欵外每年藩庫起運輒有二三百萬其時止錢　一項爲數最鉅而量入爲出乃能如是充足至道光季年始有缺乏之康咸同以來錢糧減收幾半賴有厘金以資挹注於是恊餉等費亦取給焉近雖錢糧稍稍加增而州縣徵解弊竇難淸雖民間應完之賦不異從前而由司放給之欵向有編支正額者欲復舊章而不得約略計之地丁一項以濟緑營月餉差可敷衍所餘無幾不足以供他用也因而借支欵目終難删除而厘金永無可停之日矣厘金旣不可停借支有着姑且援案動用東挪西掩敷衍過去其錢糧一項　納不見其少而歸總所缺甚多所以不事整頓任州縣之混淆者未始不因有借支而將就過去也借與抵撥墊欠數者相因年復一年正銷欵目宕而不結庫存之根柢旣難鈎稽卽出入之盈虧無從考核此固不獨晉省而各省皆然也譬如數萬金之本創一生意越年旣久交易徧於各處莊欵客款編户旣繁本利相承或存或欠懸而不結結而不淸偶一淸查必舉歴年簿據而從頭算起其中事經數手挂漏重沓欲結一簡明之帳單而不得如此者雖生意興隆局面　大一旦逐款淸厘必至虧倒而後已蓋帳目糾纒則弊端滋於不覺也貿易尚且不可而况於庫儲乎張香濤中丞洞悉晉省之獘亟事淸厘所舉籌墊濫支撥抵借動隠匿五端已得弊貿之大概而握辦理之樞紐矣夫此五者何省不然安得皆有張香濤中丞者而次第釐剔之乎草茅鄙陋不知爲政之體第有可以約言者道光之末庫藏始虚彼時朝廷寛大吏治廢弛因循之久遂成疲敝軍興以來籌餉孔艱創行抽厘始行集事目前平定二十年矣所入者錢糧之外厘金實爲大宗以之補曩時之賦額有盈無絀至於支放各項雖有所增亦有所裁以恊餉而論卽多於道光以前然起運解京者何嘗如乎原額他若通商以來所需用者則有海關鉅欵自爲支銷購船製炮欽差之薪水學生之經費從無支及庫欵者何以不足於用至於若是今觀中丞此奏乃知不足之故正以五弊相因上下蒙混得以售其取巧之術耳目前督撫諸司才望操守自足以表率属僚澄淸吏治惜乎升調紛紜措施局促或世故太熟而勞怨必辭或年齒已高而精神莫繼故皆恪守成規以鎭靜爲事殊不知更張者紊亂之漸而優容者泄沓之萌受國厚恩而徒養老成之望身膺疆寄而不爲僚吏之先其異於溺職者幾希矣如中丞所奏而謂五弊旣去庫儲不因之而日充吾不信也譚文卿制府撫浙時飭各屬淸查荒蕪意在加增解額絶州縣侵隠之弊奉行者不喻其旨致有藉端加賦滋爲巨案者蓋州縣積習相承而庫胥又巧施蒙蔽其中弊竇殆不勝窮然自嚴辦錢塘一案改包徵爲投櫃而當年錢粮增收數千金一縣如此則通省可知惜乎節鉞已西而各屬未能一律辦理也 
[上諭恭錄]  
　　九月初三日奉上諭前據桂昂奏裕陵禮部庫内祭器被竊一案被訊人役牽控大員並溥廉每事任意等情當泒文煜前往查辦兹據查明分别定擬具奏並條擬整頓事宜各摺片此案賊犯尚未弋獲亟應迅卽查拿着該管大臣密訪眞贜實力跴緝務將正犯獲案解交刑部審訊並着順天府五城御史直隷總督仍遵前旨飭屬一體　拿務獲究辦員外郎英奎專司庫門鎖鑰於祭器在庫虧短漫無覺察且於啓閉庫門收發祭器並不親日輒將封條交書吏代畫鑰匙交打果人領取種種怠玩實屬不成事體着交部嚴加議處尚膳正祥盛尚茶正德英額管領榮齡分掌祭器箱鎖鑰於承領交收並不親到均屬不知愼重着一併交部議處失察更換庫鑰之前任嗣外郎富勒渾着交部察議溥廉被控偏袒禮部員役各節均查無其事惟携帶婦女便服入廟實屬不知檢束着交宗人府議處翼長蔚春隆祥總管富興於該管官兵曠悞平時不能稽查事後又不據實舉出均着先行交部議處仍着該管大臣於獲盜後資取值班官兵職名叅辦餘着照所議辦理至溥廉被叅撤去郭什哈差使擬革牛圈頭目各欵旣據查明辦理尚無不合卽着毋庸置議員外郎懿綿於書吏詐索侵冒毫無覺察且於應辦承繼之案遲至九年之久該員雖係兼管亦屬遲延着交部議處其歴任失察懸缺之各本管官着該管大臣查取職名一併交部議處餘依議陵寢重地各衙門應辦事務宜如何加意愼重查照定章敬謹遵行乃諸事任意廢弛實堪痛恨着該管大臣等卽照文煜所擬愼防庫儲嚴查錢糧各條悉心妥議認眞整頓倘再疲玩因循不知振作致有貽悮定將該管大臣等一體嚴懲不貸欽此 
[英船衆多]  
　　日前英國發兵攻埃及時倫敦印度數處裝兵所用輪船共計一百艘合算可裝貨至三十萬墩故英國商人或疑裝貨水脚必將加增不知雖調若干輪船而商船裝貨之費並無變動蓋另有船以應商人之用也英國之輪船亦可謂多矣哉 
 
 

Page 2

 
 
[武生滋事]  
　　兹因武關在卽金陵城北一帶已覺馬蕭蕭而人赳赳也惟不及文闌之盛故城南自四象橋以西仍不攺曩時風景而城北如西華大街太平大街等處則往往情衆滋閙聞上　有阜陽縣某生因爭菜值爲賣菜傭所揶揄擲菜而揮以拳更跌以足旁觀爲之不平某生始認養傷費一千文而摸索腰纏則虚無以應乃囑地保隨赴寓所給錢意其人必非寒儉之子也又一騎馬少年縱轡疾馳有一丐婦不讓路卽擠而跌諸塗少年益加鞭飛駛當舉手時袖中遺落銀羅手帕一方丐婦雖跌傷尚未大損見少年已飛馳而去卽拾帕而行蹣跚至中正街又與少年相遇少年見帕在丐手下馬喝之若不見丐婦之頭破血流也者適左侯相道經此處前導詢知顛末不直少年爲丐婦代訴侯相輿前旋訊少年係應試武生大加申飭並子扣考少年長跪哀求允給丐婦　傷錢兩千文始得免究迨憲仗已過而所騎之駿已杳如黄鶴矣此九月初一事也 
[開濬内河]  
　　由鎭江抵金陵二百里而遙每遇風利之時可以朝發夕至然長江天塹實爲南北之限魏文帝所以臨江而歎也按句容境内本有内河一道年久失修遂至湮塞若能開通則由寜逹鎭可免長江之險豈非商賈之大幸哉現閒左侯相屢次遣員履勘並籌欵項扎委陳介堂觀察爲總辦並製水車百輛以備擇日開工此功當不在神禹下也但近日句容紳董惑於風水之說赴轉遞禀請免動工想侯相爲民興利必不爲浮議所阻也 
[女流毆斃]  
　　蘇垣城北鉄局里中某紙作於本月初六日有甲婦與鄰女爭毆雲鬢蓬鬆詬誶不絶殊有不能並立之勢里人問其故語甚迷離似有曖昧事聞者輙不顧而唾繼仍扭結不解甲婦復以盈尺蓮船踢中隣女要害立時斃命里正鳴官請騐未悉如何了局郡城中遂喧傳爲女人命云 
[拔刀相向]  
　　吳閶於初四日一夜兩災曾錄於報僉稱有匪人縱火肆搶故刻下居家者謹愼倍常初六日晚馬大籙巷中有作中某匠啓户小遺突與一人樸面互撞匠署之此人便暗中肆毆繼而作中聞聲卽有三四人出而助毆此人便拔刀抵拒迨該作中衆工匠并力來助復有一人在黑暗中超越而至亦舉刃相向旋見勢不敵乘間遁去祗獲一人搜其身畔有油火引燃之物次日送至縣署尚未發落或謂此卽縱火圖搶之流未稔確否 
[拐逃婦女]  
　　嗚呼小桃無賴偷嫁東風飛絮多情竟隨流水樹猶如此人何以堪然而使君有婦竟占困石之爻有女懷春密訂吹簫之侣雖閫範之不嚴亦狡童之可惡也如客言某甲年三十餘妻年二十以外住皖垣相門外雙井巷家赤貧在城内某茶室爲博士與妻素不睦故宿家之日少而宿店之日多也家中祗一母一妻爲人洗衣以供食用適有寜人某乙年亦二十餘在河街某行爲夥常持衣令洗蹀來躞往眉語目成遂與甲妻有染而甲母尚未知也甲妻以夜合資添置奩具衣裳簪珥煥然一新迨中秋節甲自茶肆歸家見妻之新妝而華服也大異之詢諸母母不答甲思旣與妻爲怨耦不如飽妻以老拳於是詬誶之聲日夜不絶前月杪甲因事出門囘頭遠望見一人在户外持物與妻蓋卽某乙也歸而廉得其情將妻痛毆而後至店次日甲母忽遣人告甲曰爾妻已作黄鶴矣甲聞信卽雇划船追至吉陽鎭將妻及乙一併獲住送該處地方懲辦想按律科罪某乙必難辭拐逃之咎也 
[皖垣官報]  
　　八月二十六日藩轅牌示候補縣丞李滋知悉照得鳳陽縣丞一缺檄委該員前往署另給飭知外合先牌示毋違特諭又二十八日牌示試用典史吳洪元知悉照得定遠縣典史一缺檄委該員前往署理另給飭知外合先牌示母違特諭 
[寜城失火]  
　　本月初六晚八點鐘時寜城老實巷豐大當屋後面民居失愼幸水龍聞警往救旋卽扑滅　焚去小屋兩間云 
[店徒走失]  
　　寜波江東某舖遣徒往鄞西集十港親串家借取衣飾等件數日不返某親往探問則所借各物已照數付徒當日卽令回舖于是各處尋訪迄無下落而該徒又素稱誠實諒無捲逃情事懽曠野孤行挾有值錢之物難保無剪徑匪徒見財起意則死生不可測矣 
[揚州多盗]  
　　秋風速寒宵小肆虐揚州近日屢出盜案竊案更不勝計江陰何蓮舫觀察買宅新城之運東街已二十年矣觀察去世後眷屬仍然居住園亭幽勝屋宇閎梁上月三十夜宅内之守更者偶至明巷小解猝遇二人短衣持械知其爲匪反奔呼衆乃左腿已爲賊擊而仆伏地大號他僕聞之即取小鑼奮擊内宅亦鳴鑼相應鑼聲四逹隣衆皆起見四賊肩梯而去大笑謂衆曰再會再會同　後巷一公館被盜去皮衣箱二隻當夜鳴之保甲總局次日總辦趙觀察會集衆委員詳細查問將巡查不認眞者撤退二員而城中因此夜之警以何宅大得鳴鑼之益一時大户皆巿鑼預防巿上鑼價陡長云 
[老僧自化]  
　　掦城東鄉十餘里有小招提名一粟菴老僧石谷就菴卓錫聞僧係四川名諸生因事出家至揚隠於此葢茅屋七八間皆其手自結構終日茹素誦金剛經不好與人言語雖絶食亦不募化爲人誦經頗能驅邪酬以財帛必却以薪米與之則受粤賊初起時僧已住此鬚眉皓白偶自抄補經文其字迹虎臥龍跳頗得魏晉人眞詮爲某生所見因與訂交久而益洽其書法漸傳於外然亦絶不爲人役也乞書者由生轉請始可得其尺幅其姓氏年歲雖至交如生亦不能悉前月底忽有鄉人報生一函屐視乃僧之别書也備言　緣已滿將歸四川云云生深訝之次日卽聞菴已灰燼好事者撥灰細檢並無遺蛻噫異矣 
[盜棺破獲]  
　　包探沈阿德於昨晨獲住竊犯一名搜得銀鐲銀簪等件其色皆黑係是盜棺之物加以盤詰據稱盜自天通庵地方之厝柩遂將人贜帶押捕房想當解案訊辦也查本埠虹口楊樹浦康北鄉一帶暴露之棺甚多近日被盜開發者亦指不勝　鄉人見慣不以爲意且恐報官需費是以緘口不言致該盜等愈覺肆行無忌枯骨遭殃有民社之責者亦思良法以安泉下乎 
[馬車閙事]  
　　初九日下午有野鷄馬車載妓從四馬路向北行至會審署前相近途中有一老者猝不及避竟被碰倒碾傷不省人事該馬夫正欲逃逸被巡捕瞭見趕往拿住車中諸妓俱喪氣色沮而歸巡撫乃卽用馬車將受傷扶載而去諒已送醫院調治解送公堂也而昨日午後二擺渡地方有小車一輛推一爛腿病人由西轉北有野鷄馬車直衝而來將小車碰倒加鞭馳逸幸該小車及人尚未受傷不然亦無從訴寃矣野鷄馬車之閙事如此當道者亦思爲民去害乎 
[坊夥猝斃]  
　　租界泥城外某姓磨坊雇用本色人某甲帮夥兼割驢草　日午後甲正在磨坊以草喂驢忽倒地不省人事坊主察看恐係急痧卽請人挑治竟不可救而斃間坊主已着人報知死者家屬令來坊商議棺殮也 
[英界公堂瑣案]  
　　昨日英界公堂有洋人赴控稱在輪船爲二副因細崽周阿桂竊去表一只押洋八元報捕送案查船中物件尚少量天尺一枝不知何人所竊請重辦周阿桂以儆效尢周阿桂供粤人竊表是實然已由親屬備本贖還至所押之洋係在賭塲輸去只求施恩薛捕頭禀請將該賭塲查辦陳太守允之并判周管押三月以儆○周明發等冒充巡丁移船圖詐經陳太守與哲副領事會訊判辦各情簡經列報兹悉絲卡局員已將巡丁任全雲送交總局解道輕邵觀察札縣移　英公堂立提殷阿才訊究矣○巡捕禀稱租界工部局定章不准溜馬今自劉 
 
 

Page 3

 
 
阿慶　章爲此拘案請爾劉阿慶供不敢再犯乞恩陳太　　判　劉洋半元發充　院　費案結○巡捕　送互相　　之二人請訊陳太守結之何望甫供稱因妻患病同居之浦中濤時常喧閙與之理說　浦就持鐵棍毆我致傷請究浦供　設車寓因有人爲何所惱挺身欲打當將鐵車心擋架以致誤傷今求恩典陳太守隨判罰浦洋半元給何養傷案結○王厚長陸大生二人因爭擺肉攤擾毆爲巡捕拘案　究陳太守詰之王則謂陸恃强覇阻鄭毁其物質之陸則稱王傍列爭業思析其財乃判陸賠毁物洋二角半給之着令仍各安業毋得滋攝案結 
[法界公堂瑣案]  
　　繭報列蔣順卿控林阿蘭楊葛氏等將其姨甥女阿秀拐誘逃逸一案昨日復解公堂原告蔣順卿僧同郭張氏另帶該處開豆付店之朱順德投案蔣順卿復遞禀詞井呈銀手　聲稱阿秀預將包裹一个寄於豆付店其銀鐲係着豆付店主質錢以作謝儀今爲查出邀同到案作証張太守詰之朱順德據供包裹係阿秀所寄取時亦阿秀同楊葛氏到來取去以銀鐲一只質錢一千四百文作爲謝儀屢辭不獲故已用去阿秀供實係楊葛氏與林阿蘭拐誘而去可作見証等語張太守復將林楊兩人研訊則矢口不認如前乃仍着交捕帶囘管押質鐲一事飭法包探查明再候覆訊聞此案被控之楊葛氏本在小東門外開設花烟館犯事到堂有案阿秀或其引誘惟豆付店之朱順德無　到堂供認寄物受謝及阿秀乃自其家取包而去殊不可解或者本係串通故到堂自認見証以圖脫卸乎○瑞豐洋廣貨店倒閉一案審訊大概情形巳登前報昨日法捕房復將交保之瑞豐舊夥劉豐亨解案原告等亦投案候示并聲稱已眼同包探將底貨點過據劉豐亨作進本核算共值銀三千九百七十兩光景然以拍賣計之不過值銀三千一百兩而生財約值銀二百四十兩其瑞豐帳簿已起存捕房聞得徐明奎原籍有田四十餘畞房屋值銀六七千兩此外尚有伊店後自造之屋如許産業而虧倒人財黑心極矣張太守問劉豐亨徐裘兩人究在何處答稱不知下落然店中出入零星各帳除付過尚可收洋三百元光景推須派人同往收取云云太守方欲復問而晉亨錢莊夥葛惟祥震泰行之劉咸生互相爭執思取底貨張太守謂底貨須招人拍賣其銀仔在公堂待後公派爾等亦不必爭論着爲退去衆人退後尚有一人不去詢其何事則稱係英相界四馬路口森記槽坊八月妆間徐明奎訐稱進貨需銀借去銀五百兩亦請追償太守訊其瑞豐帳簿可曾載有是欵答稱列入太守着靜侯攤派云○昨日捕房解送湖北人馮占鰲卽海澗到案請訊並將吊到之棉被一條馮身畔搜出之小皮袋及四八開小洋共五个質押票十一張一併呈案原告蔣榮貴供稱在寜波宫鹽　上當差尋友劉滬已及十數天寓居客棧因同房之馮占鰲　　押錢　訴捕請究張太守詰之馮占鰲供稱到滬已有兩年蔣榮貴乃販私鹽者其棉被係應付人欵着我去質何得誣竊張太守見兩造均非善　恐有另犯案件着一併送上海縣核辦○前報列船埠收錢一則昨日金裕慶陸才林等抄呈同治六年分前縣尊葉顧之觀察示底呈案張太守閱竟與于繙譯官商議謂此乃向章如是並未浮收而于君總以船傍租界工部局已收船捐不便再收太守乃着金陸等投縣具禀云 
[電音正悮]  
　　初七日本報所登電音因字數過多傳來號碼小有差訛合亟正悮張樹聲相機度調調訛勢叅將張光前前訛釗縣丞葉觀儀着免選本班以知縣選用並賞戴藍翎藍訛花陳策着以千總儘先拔補策訛筌從九品未入流解茂承脫一未字教習二品銜葛雷森二訛三伊犂鎭總兵員缺着劉光發補授發訛筦已故前署魚台縣知縣巳故訛巴澇一面由任道鎔移咨咨訛員 
[八月分發人員騐看名單]  
　　籌餉例掣籖分發郎中陳寳瑨福建主事鄭文傑廣東中書科中書胡禎安徽通判提舉銜李毓恩湖北○籌餉指省分發知府朱冝振浙江江蘇同知孫愼卿順天東河劉濬川陝西山西通判丁健相湖南江蘇劉秉銓安徽江蘇韓作霖浙江直隷提舉銜阮本焱浙江江蘇知縣劉作屏湖北湖南謝維曾江西陝西同知銜王福誠湖北河南花翎四品頂戴鄭敦祐湖南湖北知州銜孫德華雲南江蘇按察司經歴陳慶養湖北陝西州判呂耀堃江蘇東河張修山西河南周廉溥浙江直隸管鼎勲江蘇北河府經歴易敬四川湖北黄元錫浙江江蘇縣丞俞明謙順天江蘇周汝棠山東河南湯祥彬安徽直隷何維榘安徽北河繆鍾濟江蘇河南劉華貴浙江江蘇周崇熙浙江湖北鹽知事五品花翎鍾振先安徽兩淮縣主簿胡元熙浙江北河鹽巡檢陳鈞四川兩淮巡檢吳會淸湖南湖北陳海鵬湖北湖南沈德恭江蘇山西從九品崔錫麟山東雲南劉鼎臣安徽江蘇同知庫大使吳壽昌順天山西興史李鼎熙江蘇直隷章濤浙江直隷王承杰河南直隷李鵬順天山西未入流孫元履順天江蘇○勞績掣簽分發知府花翎鹽運使銜楊景修雲南直隸州知州花翎陳芝四川○勞績指省分發知府花翎鹽運使銜劉文棨安徽江蘇同知文德升湖南陝西知縣朱瑾湖南陝西藍翎同知銜於以仁貴州湖南縣士鏻浙江江蘇花翎提舉銜閻寳麟湖南陳書壽陝西甘肅府經歴崔樹德安徽甘肅縣丞張振安徽江蘇縣主簿王保華江蘇北河○進士呈請掣籖分發知縣余嵩慶湖南○教習呈請掣簽分發知縣田獲山東王國振江西○孝廉方正指省分發知縣玉琳廂紅直隸○孝廉方正呈請分發直隸州州同景鴻藻甘肅直隷州州判吉守善陝西布政司都事周安冕四州○議叙掣簽分發鹽大使胡良駒安徽○議叙指省分發典史蔡以瑄浙江直隷 
[書件助賑]  
　　嘉定浦君季韶書就屏幅三十件減潤出售悉數繳電報局充賑屏條每堂四尺實洋八角五尺一元堂幅四尺五角五尺七角篆隸楷鍾鼎四體合錦均倍以上諸件俱書單欵如要雙欵尚留空行可　時塡寫欲購者請至大東門内陸正大京貨號内隨意選擇筆資現惠或徑向火神廟西首朝南俞萬興銅錫鋪南隔壁衖内秦宅寓所門首有貼 
[桃塢同人收解皖賑附沙洲捐欵六月起八月止徵信總單]  
　　收欵○闌賑項下○一收蘇州電局經收漕銀一百四十六兩三錢四分實銀六百八十八兩八錢六分洋二萬二千九百四十元另三角八分七厘對開三十八個四開五十一個八開五個十二間一個錢一千一百九十八千七百另三文合見漕平銀一萬七千另七十七兩八錢七分七厘○一收鎭江電局經收寳銀二千三百八十三兩一錢七分洋一千四百另五元七角錢二百廿四千七百五十六文合見漕平銀三千四百六十兩五錢六分三厘○一收淸江電局經收寳銀六百六十五兩一錢一分洋二千三百九十二元五角一分錢三十八千文合見漕平銀二千三百另一兩三錢七分○一收江寗公庽經收寳銀六十七兩八　六分洋六百十二元對開六個四開三个八開三個錢三十九千四百九十一文合見漕平銀五百另六兩九錢一分九厘○一收掦州主公館經收寳銀三兩九錢五分洋三百廿九元三角對　三個四開二個錢五十三千文合見漕平銀二百五十九兩五錢八分三厘○一收蘇州安徽會舘長洲縣署徽州會舘上海思恭堂江寜江義和安徽各紳經勸寳銀八兩一錢八分三厘規銀二百十兩洋七千二百七十五元三角錢一千七百五十文合見漕平銀五千一百廿二兩五錢二分七厘○一收杭州　善堂經收浙江各紳經募洋四千六百三十一元八角五分對開四個錢四千八百八十五文合見漕銀三千一百三十五兩七錢二分九厘○一收各外省捐欵漕銀四百七十三兩三錢四分寳銀一百三十兩規銀八十二兩五錢二分洋七十四元合見漕平銀七百廿一兩二錢一分六厘○一收棉衣捐洋十元合見漕平銀六兩七錢六分一厘○楊通泰鎭常蘇沙洲項下○一收救命墩相洋二百五十二元合見漕平銀一百七千兩另三錢七分七厘○一收沙洲捐寳銀一兩另三分洋一千一百廿四元五角八開二個錢八千四百另五文合見漕平銀七百六十六兩四錢四分三厘○○○以上大共收見漕平銀三萬三千五百廿九兩三錢六分五厘内中洋錢換銀各種平銀補水貼平均有棨祥錢莊往來經槢可憑○放欵○皖賑項下○一解嚴君佑之寳銀五千兩規銀二萬五千兩合見漕平銀二萬八千一百五十四兩八錢五分五釐○一解周君裁五規銀一萬五千兩合見漕平銀一萬三千九百另六兩二錢四分五厘○一交吳亮采楊春波諸君采辦棉衣洋七百元合見漕平銀四百七十六兩一錢七分五厘○沙洲項下○一解鎭江柳侯諸君洋二千五百元合見漕平銀一千六百九十七兩四錢三分八釐○一解常州姚惲諸君洋一千五百元合見漕平銀一千零十七百七錢五分○一解常熟袁子鵬諸君洋一千元合見漕平銀六百七十六兩一錢○一解江陰張潘諸君洋五百元合見漕平銀三百四十兩零二錢五分○○○以上大共解出漕平銀四萬六千二百六十八兩八錢一分三厘○實透解銀一萬二千七百三十九兩四錢四分八厘[  張世祁謝家福同抄]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年八月三十日京報全錄]  
　　宫門抄○上諭一道錄前○日講劉奏酌議新疆善後事宜請權緩急摺○江督左奏請勒休游擊片○廣西撫倪奏揀員請補同知摺○廣東撫裕奏照例入闈監臨片○通政使劉奏請飭部備案片○江撫李奏調署知縣片○浙撫陳奏海　伏汎穏固督催赶緊補修堰壩緣由片○大臣文奏叅雲騎尉革職拿問勒限監追摺○八月三十日内務府國子監正紅旗值日無引見○王思沂預備召見○掌儀司奏初一日祭奉先殿瀅貝勒行禮○内閣奏請勾到日期旨着子九月初八十七二十二二十三日十月二十九日十一月初六日○召見軍機王思沂○○日講起居注官翰林院編修臣劉海鼇跪奏爲酌議新疆善後事宜請權緩急恭摺仰祈聖鑒事竊臣伏讀七月二十三日上諭劉錦棠譚鍾麟張曜奏請變通新疆官制營制各摺片着各該衙門速議其奏欽此仰見皇上綏靖邊疆至意臣備員侍從玉門未出阨塞無中周知曷敢妄叅末議惟通籌西域情形則郡縣未可遽設屯田可以專辦有不能不分緩急者請爲皇上瀝陳之夫建非常之業者必有可因之勢有可乘之時有可爲之力而功乃有成郡縣自秦始然春秋時夷於九縣楚稱葉縣封建浸化爲郡縣秦因而設之相沿至今台灣富庶之區沈葆楨請設台北府居者甚少幾乎有城郭而無人民時勢不同也新疆地勢遼闊間以戈壁周廻二萬餘里版圖初入設險建城不過二十餘處每城不過數十庄百數庄離亂之後户口益稀今欲舉一城百數十庄而養一州縣合二十餘城而成一省臣知其不能或者地廣人稀併歸甘肅旣難遙制改設官制亦属虚名則事方經始需費甚煩且庫儲支絀西餉歲近千萬力已難支又何能籌此鉅欵以供經野設官之有此郡縣之未可遽設也至原奏屯田一法實因地制宜之上策新疆蕩平六年今始收復伊犂局勢大定惟營勇未可盡撤第營勇不撤餉亦難繼欲收兵食兩足之効則屯田尚焉天山南北不少膏膄近聞西征士卒多有娶妻成家者授之以田其情正願導之爲農其利自倍惟在實力奉行耳左宗棠譚鍾麟公忠體國力顧大局劉錦棠張曜練習邊事規畫精詳非尋常將帥可比試辦屯田應有成効請飭通籌專辦其營勇之精壯者酌留以俻邊防餘皆計口分田各給籽種使之自食其力易氷天雪窟之鄉爲鋤雨犁雲之地成熟之後緩數年以升科廣收租糧以供軍需每年可節餉銀數百萬兩又和闐古城火道溝塔爾巴哈台等處産金産玉物力豐饒使經理得人通商惠工其財不可勝用兵化爲農戌卒感生成之德養繼以教荒服消獷悍之風長治久安之道無踰於此此屯田之可專辦也臣愚昧之見是否有當伏乞皇太后皇上聖鑒交部併原件會議施行謹奏奉旨已錄○○左宗棠片再皖南鎭標左營中軍遊擊文裕於兩届軍政案内保薦卓異當經給咨赴部引見旋據皖南鎭潘鼎立禀以該游擊現年六十三歲精神漸衰請俟南旋時留省察看當查該遊擊上年請咨履歴註明年五十七歲則本年祗應五十八歲行據潘鼎立呈覆前來光緒三年軍政册内係五十八歲扣至本年實年六十三歲並稱該遊擊向來尚能講求營伍近因精力稍遜難勝繁劇應量移簡缺等情前來臣察看文裕精力就衰難期振作應請旨原品体致以資整飭理合附片陳明伏乞聖鑒施行再所遺皖南鎭標左營中軍游擊員缺江省現有儘先應補人員應請扣留容臣揀補合併聲明謹奏軍機大臣奉旨着照所請兵部知道欽此○○廣西巡撫臣倪文蔚跪奏爲烟瘴要缺同知需員籲懇聖恩俯准揀員補授以資治理事竊照百色直隸同知陳如金於光緒五年七月二十六日到任連閏扣至光緒八年六月二十六日止寔歴邊俸三年期滿例應調回内地候升所遺員缺係煙瘴水土惡劣冲繁交要三年俸滿撤回内地候升之缺　卽遴員調補該廳原駐土田州地方與雲南接壤新改理苗直隷聽兼轄恩隆龍縣民苗雜處有彈壓土司審轉命案案件之責轄境甫經攺流善後正復多端兼以匪徒未靖一田撫綏整飭尤關緊要非精明幹練之員弗克勝任臣於内地同知逐加遴選非現居要缺卽人地未宜一時實無可調之員伏查定例道府以至同知知州如係奉旨命往或督撫題明留於該省候補者均無論應題應調應選之缺該督撫擇其人地相宜悉准先儘補用又定章廣西桂林府龍勝通判思恩府屬之百色同知各項缺出該省如無合例堪調之員准以候補人員請補或以應升人員請升均比照三十四缺揀調定例一律於籍隷廣東湖南等省人員揀選請補請升等因在案查有儘先補用同知直隸州知州曾延里年三十八歲湖南寳慶府邵陽縣人由附生中式同治甲子科並補行咸豐辛酉科舉人會試中式同治甲戌科進士引見奉旨以知縣卽用欽此簽掣廣西於同治十三年十二月初二日到省題補興安縣知縣奉部覆准光緒三年二月初十日到任是年七月在滇捐局報捐同知升銜因勦辦全州等處匪徒案内出力保奏請以同知直隸州知州儘先補用經吏部議准於五年九月三十日具奏奉旨依議欽此六年大計保薦卓異該員廉能精細久箸循聲能耐烟瘴以之請補理苗百色直隷同知員缺實属人地相宜與例亦符據署藩司國英署臬司慶愛會詳前來相應籲懇天恩俯准以儘先補用同知直隷州知州曾延里補授理苗百色直隷同知於烟瘴要缺司收得人之効如蒙俞允照例給咨送部引見至該員係軍功出力保舉奉旨以同知直隷州知州儘先補用之員今請補缺銜缺相當例免查叙叅罰所遺興安縣知縣員缺係内地腹俸選缺廣西現有應補人員應請扣留外補俟奉准部覆再行遴員請補合併陳明謹會同兼署兩廣總督臣裕寛恭摺具奏伏乞皇太后皇上聖鑒勅部核覆施行謹奏軍機大臣奉旨吏部議奏欽此○○裕寛片再本年壬午科鄉試奴才例應入闈監臨前因署督臣曾國荃來粤尚無確信而奴才兼署督篆任内各事均應隨時籌辦誠恐屇時一經入闈難以兼顧當經奏明如八月初六日入闡屇期曾國荃尚未抵粤請旨派令藩司姚覲元代辦監臨在案兹署督臣曾國荃已於七月十二日行抵粤東省城卽於是日接篆任事所有本屇科試監臨事務奴才仍照例於八月初六日入闈辦理謹附片具奏伏乞聖鑒謹奏軍機大臣奉旨知道了欽此○○劉錦棠片再二品頂戴按察使銜署西寜兵備道甘肅候補道張宗翰經臣於光緒六年咨商大學士前任陜甘督臣左宗棠調赴新疆委辦喀什噶爾英吉沙爾等處善後總局該員老成諳練才品兼優督辦喀英兩城地方事宜諸臻妥善　因臣營總理營務處道員袁垚齡請假回籍接替需人因將張宗翰調回哈密派委總理營務惟查張宗翰前於光緒六年四月内離省左宗棠未及奏聞報部仰懇天恩飭部備案出自鴻慈謹附片陳明伏乞聖鑒謹奏軍機大臣奉旨吏部知道欽此○○李文敏片再安遠縣知縣謝若湖原籍相距任所在五百里以内應行廻避除另疏題請對調外所有該縣印務應卽遴選接署查有正任義寜州知州盧承平正安詳堪以調署該員任内並無盜刦三叅屇滿已起四叅及錢糧未完叅限將滿有關降調之案據藩臬兩司具詳前來除檄飭遵照外謹會同大學士兩江總督臣左宗棠附片陳明伏乞聖鑒謹奏軍機大臣奉旨吏部知道欽此○○陳士杰片再查海塘工程本年五六月間江水大漲海潮上湧因風鼓盪潮勢極爲兇猛南龍頭尤爲頂衝頗形危險所幸新築各工臣往查勘極爲堅實屢經撲盪均無損傷其舊築埽坦間有損塌之處隨卽飭令修補以防七八月大汎此外被水各縣民壩埂堰亦有冲塌業經飭府縣督令趕緊培補間有民力不及者由府縣設法資助俾令及早竣工所有海塘遞經桃汛伏汎均經穏固及督催百姓赶緊補修堰埧綠由謹附片陳明伏乞聖鑒謹奏軍機大臣奉旨知道了欽此○○奴才文緒祿彭跪奏爲雲騎尉押運官粮胆敢私行盜賣請旨革職拿問勒限監追恭摺仰祈聖鑒事竊照上年派委雲騎尉圖拉六品官額勒和圖赴呼蘭起運官粮因六品官額勒和圖患病禀請假限調養該員自行押船回行直至封凍尚未抵口先後出派佐領三敦多爾濟五品官霍啓業布往查行抵伯都訥江口見官船停泊有兵看守運員並未在彼隨到訥城尋見斟問稱係江已封凍船不能行霍啓業由查看官粮似有虧短情形當卽伴同來省交司酌問因粮未過斛六品官額勒和圖病故該員狡展不承隨令五品官霍啓業布紆卽馳回停船之處看守俟江冰開後將粮裝船起運於五月二十日始抵齊齊哈爾江口報明過斛共虧倉榖五百六十九倉石布口袋三百二十一條除將官粮收倉外復訉該員無詞可辨始行供認私行盜賣得錢花用無存因恐查出獲罪是以到訥城躱避經三敦多爾濟撞見伴同到案今蒙訉問不敢再狡等語奴才等查該員押解官粮不知愼重乃竟盜賣至五百餘石之多布袋三百餘條寔属門大妄爲若不從嚴叅辦無足以懲官邪相應請旨將雲騎尉圖拉卽行革職拿問照例予限監追完日再行從重問擬奏明辦理所有特叅盜賣官粮運員緣由理合恭摺具奏伏乞皇太后皇上聖鑒謹奏軍機大臣奉旨着昭所請該部知道欽此 
 
