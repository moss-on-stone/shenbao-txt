# 1900 - 9 - 4909606

 

Page 1

 
 
[紹屬諸曁縣水災乞振啓] [  申報館協振公所啓]  
　　今年夏秋紹屬水災蔓延六邑餘上會新嵊先後乞振業經設局開辦兹又接諸曁紳民及沈劍芙大令來函知本縣與會新嵊三邑毗連六七兩月大雨出蛟衝壞江堤田埂幾數百丈所有七十二湖之田盡成巨浸凡粒米無收者一百五十餘村爲數十年來未有之巨災哀鴻徧野嗷嗷待哺現届隆冬朔風告至災黎百萬何以爲生敢告海内仁人君子慨解腰纒廣行陰隲或酌廉泉以分惠或灑餘潤以均霑或節賓筵之肴核俾同餉饘粥一升或栘投贈之瓊瑤好宏結善緣萬䙫多固拜賜少亦懷仁集腋成裘聚沙爲塔博施衆齊用解倒懸本館同人有厚望焉 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[答客問廣州灣事]  
　　有客問於本館執筆人曰前閱報章悉廣州灣之事經廣西提督蘇子熙宫保會同法國水師提督勘定界址出示安民業已妥貼僕以爲法人如願以償必無異說矣乃昨日貴報轉譯日本東京日日新聞大旨謂法人乘中國政府張皇失措之時已將附近廣州灣之某某二島割據兹又提出七事向中國政府要求一褫兩廣總督之職二將遂溪縣知縣處以刑法三將首犯處以刑法四所有廣州高州以及雷州三府内諸礦產畀法人開採之權五被害者之家屬須卹以勿郎克二十萬枚六法人須握廣州灣開築鐵路之權七被害之二法弁須將首級交還并盛設儀仗以送以上七事第一第二兩條中國政府迭經計議頗極躊躇云云果如斯言則廣州灣之事雖了而仍未了子以爲中國政府將許之乎拒之乎抑或許或拒度輕重而爲之乎曰此國家交涉極大之事政府自有權衡非草茅下士所得預爲擬議惟竊觀現在大勢法人明欺中國積弱不振不敢妄動干戈是以横肆要挾若不允其請法人决不退讓然竟允其請目前之事雖可了結將來法人利權愈重威勢愈盛得隴望蜀中國政事必致太阿倒持且不但法人必肆無厭之求已也更恐開列國要求之漸中國幅員雖廣人民雖衆而割據由人黜陟由人一切利權亦皆由人試問中國尙能自立乎故與其許之致貽將來無窮之害何如拒之之爲愈乎客又曰法人旣以此七事要求若一槪拒絶必致决裂竊意中國土地業已授之法人而爲此區區易玉帛爲干戈則不如前此不許租地之爲愈矣曰事非可以一槪論也中國誠弱矣然所可恃者民心尙未去耳外人欲圖中國土地無不有躍躍欲動之勢其不敢驟然發難者亦知中國民心固結耳故雖得有土地而尙曰租界旣曰租界則地仍中國之地也至法人所索之七事不知者謂較開闢租界爲輕實則有妨中國政令且易失中國之利權蓋外人深知中國人心異常固結思有以渙之故遇有交涉之事不敢與百姓爲難每挾官勢以制小民明知官之無不惟命是聽間有一二强項者亦不妨藉政府之力以制之揣其意直欲使將來中國之官與中國之民無一敢與之爲難然後可以予取予求暢其所欲今政府若允法人所請雖褫職者不過一兩廣總督處以刑法者不過一遂溪縣令及一首犯而其權已不啻爲法人所操將來各省大小臣工可以聽命於外人而政府之令不行矣政府之令不行則中國人心雖固亦將各爲身家性命之計孰肯爲國家出力哉此甯拒而不許之意也政府諸公想亦計及於此客其拭目以俟之可耳 
[美人倡議]  
　　日本臺澎日報云美國華盛頓某報館訪事人言及美廷之意如能與别國議定將中國各口岸開通則日本亦必依從邇者美國駐俄使臣已將此意告之俄德兩國俄德兩國均樂贊其成謂此舉各國同沾利益甚屬公平云 
[比商築路]  
　　天津國聞報云中國政府與比利時人羅化得氏訂立合同興築由開封府附近至河南府境之蘆漢支路如將來推廣至陜西西安府亦當畀以建築之權現在合同已經畫押矣 
[川礦近聞]  
　　重慶訪事友人云蜀中萬山叢雜礦苗甚富久爲西人所垂涎自政府奏准開辦以來英國設立華益公司法國設立福安公司雲蒸霞蔚快著先鞭朝廷復簡李鐵船京卿徵庸爲督辦礦務大臣隆以事權准其專摺奏事惟事當創始一切尙未有端倪刻下英礦師木爾鐸蒲是法礦師俞德樂次第在渝察勘智珠在握諒不難廣闢利源也又聞巴縣南岸眞武山一帶產煤最旺前因惑於風水之說由官封禁現經邑紳文李諸君湊集銀一萬兩設局開辦名曰四合公司已由府縣各官迭往查勘劃定界址矣 
[相節過通]  
　　北通州訪事友來函云榮仲華中堂奉命赴東陵騐收陵工事竣回京十一月十三日行經薊州與董星五軍門福祥會商營務事宜十四日抵通州駐節西街永茂店十五日黎明卽入都覆命 
[電請節臨]  
　　金陵訪事友來函云兩江督憲劉峴帥欽承寵命入覲天顏所有江督應辦一切事宜奉旨著交江蘇撫憲鹿芝帥署　遞遺撫篆交署藩司陸春江方伯暫行護理峴帥凛遵君命召不俟駕之義　欲啓行頃已電咨芝帥請早日至江寍接篆以便迅速赴京 
[湘撫過漢]  
　　漢口訪事友來函云湖南撫憲俞廙軒中丞陞辭出京遵陸南下上月之杪行抵漢皋地方文武各員均至碼頭迎迓中丞旋卽渡江至省謁見張香濤制軍并拜會各當道嗣於本月初三日乘某輪船渡洞庭湖赴湘履任 
 
 

Page 2

 
 
[川藩蒞任]  
　　重慶訪事友人云新任四川布政司周玉山方伯於十月二十五日由萬縣起程十一月初八日抵成都初十日接篆視事前任藩司升任山西巡撫王芍棠中丞則於交卸後擇吉十二日乘舟北上 
[籌添軍械]  
　　金陵訪事友來函云南洋大臣劉峴帥以近來外侮迭乘亟宜嚴加防堵爰於上月下旬親蒞沿江各要隘查得各砲臺雖尙布置妥善而軍械子藥等項未能加倍儲蓄恐難預備不虞因飛飭上海製造局林觀察志道前至行轅面諭添造一切軍火觀察奉飭後卽於上月二十七日附招商局江孚輪船至江寗趨詣憲轅禀到大約俟領得欵行然後返滬興工也 
[教案已結]  
　　重慶訪事友人云前者四川鹽亭縣境玉龍鎭土匪斫傷英教士陶維持頭顱川東道某觀察聞報卽委黔江縣黃俊臣巴縣張振之兩大令與駐渝英領事某君一再會商旋議定除將兇犯拿獲從嚴懲辦外復酌償醫藥路費及所失各物共銀一千數百兩並准在潼川府玉龍鎭二處推廣教堂醫院大約可以和平了結矣又聞長壽縣教民某甲被民人誣以迷拐幼孩無端戕害近經縣主緝獲兇手親自押解至渝禀請道憲訊明嚴辦以儆效尤 
[襄辦鼓鑄]  
　　金陵訪事友來函云江南銀圓製造局向章銀圓與制錢並鑄總辦任葆棠觀察以鑄錢虧耗過重且頭緒紛繁爰具禀上臺謂市中錢已流通無庸再事鼓鑄上憲因飭專鑄大小銀圓以資周轉邇者督憲劉峴帥因銀價日貶錢價日昻非多鑄四八開小銀圓恐難濟制錢之不足因檄委趙香圃觀察貽書到局襄辦觀察奉飭後已於本月朔日趨轅謝委到差任事矣 
[劣差釀命續述]  
　　九江訪事友來函云上月某日江西德化縣應莘臣明府隨同臬憲陳雨臣廉訪赴湖口等處閱看砲臺不料署中差役康林膽敢向某案被告周相祿勒索不遂私刑斃命及明府回署得悉情由勃然震怒立卽將康林拘案嚴刑訊鞫一面稟詳上憲旋由上憲札委隣封湖口縣徐雲階明府來潯相騐仵作唱報死者身上有傷痕數處實係私刑斃命無疑應明府命備棺收殮并給周妻撫恤錢二百千文康押候訊鞫口供然後按律嚴辦 
[白門瑞雪]  
　　金陵訪事友來函云入冬以來天氣和煦幾似小春節交冬至後雖陰雨連朝而大地仍盎然春意至上月二十八日薄暮時忽朔風料峭陡起寒威俄而彤雲滿天急雨倒峽更魚再躍雨聲倐止而鴛鴦瓦上淅淅有聲詰朝起視玉龍百萬酣戰長空至午時滕六君始捲旗偃斾而退然已萬里江山粉琢銀裝變爲琉璃世界矣 
[潞江火警]  
　　北通州訪事友人云十一月十八日初更時忽聞警鑼四起喧傳距北門外三里許盧莊劉姓家失火各水會飛馳往救祗焚去秫稭千束碎柴五垜院屋五間迨火熄時已鼉更四下矣 
[琴川火警]  
　　有客自常熟赴蘇州語本館采訪友人云上月某日小東門外東倉街前後二巷連肇火災七次焚去瑞記水菓行及比鄰某桐油鋪某磁器鋪房屋四五十椽所失貨物爲數不貲最慘者爲東倉街某姓家母子四人同葬火窟當火盛時比鄰某甲用巨石壘斷出路致母子四人皆不得出事後在瓦礫堆中翻出屍身見次子在母懷中緊緊抱住其長子屍身則在灶腹中檢出一時見者莫不爲之酸鼻而詈甲之忍心也 
[贑省官塲紀事]  
　　南昌訪事友來函云江西贛州府賈韻珊太守前舉卓異奉部咨取引見兹已事竣回省禀見各大憲大憲飭回贛州府本任太守奉札後擬卽日料理履新○管帶綏字營程瑞墀副戎統領各防營駐紥新城歴有年所兹奉上憲札調回省另委要公其綏字營勇丁已委傅遊戎建前任接帶矣○某夜深甲總局委員安子馨太守巡至廣潤門内聞某翦刀鋪有竹牌聲卽呼店主至輿前飭責數十板以示薄懲某夜查至進賢門内見分局委員不在局中公事亦多廢弛卽飭撤差次日另委藍芸西少尹接辦自此城内各鋪皆有戒心賭博因之絶迹各分局員亦引爲前鑒不敢玩視要公似此整頓地方不遺餘力誠小民之福也○正任新城縣縣丞譚二尹壽椿邇已捐升知縣照例請咨赴部候選所遺篆務由大憲另行委員署理 
[皖省官塲紀事]  
　　安慶訪事友來函云徽州績溪縣濠司巡檢遺缺經藩憲湯小秋方伯委候補巡檢黃少尹焯前往署理○候補巡檢顧少尹永泰奉上憲札委署銅陵縣大通司巡檢日内已料理行裝將次就道矣○試用訓導吕廣文賢模近由大憲牌示委署青陽縣教諭想不日卽須履新也 
[蘇省官塲紀事]  
　　蘇州訪事友來函云新授鎭江府知府向太守萬鑅於本月初旬某日由江蘇藩憲陸春江方伯牌示飭赴任所初六日大令親詣各憲轅禀辭擇吉履任○蘇州府知府彥詠之太守近因小極禀求撫憲鹿芝圃大中丞奏請開缺俾得悉心調養未知中丞能俯如所請否也○金山縣衛城司巡檢張少尹文泗於上月某日因病出缺本月初五日藩憲陸方伯牌示以遇缺先巡檢熊少尹雋江請補○　溪縣　渚司巡檢于少尹瑞麟禀請回籍脩墓遺缺經陸方伯牌示以鄭工捐納試用巡檢徐少尹寳源請補○江蘇督糧道兼蘇關監督羅少耕觀察聞因胞叔仙逝於本月初五日飭丁詣各憲轅請期服假二十一天 
[瀛州瑣錄]  
　　日本長崎埠友人云邇來横須賀足利武藏浦和各地均已降雪東歴十二月二十日寒威凛冽居民皆瑟縮如墏乃宫崎地方於十八日晚忽聞雷聲隆隆天氣亦甚和暖何氣候不齊如此耶嘻異已○長崎口外有三魚港者羣峯對峙中僅一水可通然水底頗深輪舶往來甚便是處爲熊本縣所轄凡九州所屬各處皆直逹無阻所產多海味目下九州鐵道已通至三角港故凡商賈中人皆躍躍欲試羣起而爭捷足之先矣○琉球國旣隸人日本版圖改作冲繩縣將其主降爲縣知事迄今已閱數十年現任縣知事奈良原因憶國中自明代以來凡閩人之前往貿易者實繁有徒至我朝而不替乃自歸日本管轄此輩蹤跡久絶撫今追昔感切滄桑爰於十一月杪帶領從者八人至厦門福州等處冀覓舊雨藉聯縞帶之歡嗚呼瑣尾流離於斯已極君子咏式微之什能無慨琉球之不能及早自强哉 
[古潞近聞]  
　　北通州訪事友人云十一月初七日寅刻郵政局信差送信入都行至西門外八里橋崇興寺左近被匪　搶去信袋褥套皮襖及對時表等件當卽禀知局中總辦轉禀總理各國事務衙門咨行順天府查辦適州尊高刺史因公稟見尹憲何大京兆大京兆諭令赶緊拿辦刺史回署後立卽帶同書役前往查勘繪圖呈報一面頒發賞格略謂如有人將信袋全行交案者賞銀一百兩零星交案者酌量賞銀拿獲正賊送案者賞銀一百兩聞風報信因而拿獲者賞銀五十兩久之仍無影響恐高飛黃鶴早已不知所之矣○通州三河等處協鎭史協戎濟源下車伊始查悉倡寮賭館貽害閭閻因卽出示嚴禁略謂窩倡聚賭最易藏奸本協奉直隷總督部堂裕札飭赴任凡屬營伍之地亟應力求整頓加意巡防查通州五方雜處水陸通衢現時届隆冬尤宜認眞防察近聞有不法之徒開設賭局窩藏流娼日夜聚處毫無忌憚更有本地土棍包攬交互匿匪藏奸種種不法殊堪痛恨除派營兵巡訪拿獲外合行出示嚴禁如敢藐視法紀仍蹈故轍定行拘拿嚴懲不貸云云夫惟除莠始可安良協戎於此果能實力稽查何患地方之不能安謐哉○王恕園吕祖祠積善齋等五處粥廠近已先後開杓施粥惟回民獨抱向隅人皆引爲憾事本城紳董據情禀陳州主高刺史詳請倉憲奏准撥米二百石俾清眞寺回民亦得同飫雙弓米風味皇恩浩蕩洵乎一視同仁已○往年通平松江銀每兩僅易通錢二千一百文左右邇來忽漲至二千四百文洋銀每元漲至通錢一千六百五十文未知朱提聲價何以昻貴若斯 
 
 

Page 3

 
 
也 
[岷江寒浪]  
　　重慶訪事友人云四川提督學政吳大宗師按試瀘州告竣旋於十一月二十五日按臨重慶舉行科試○重慶關稅務司班君近爲造化小兒所崇呻吟牀席西醫診治未能得手因於十一月某日乘舟東下赴滬就醫所遺榷務暫由帮辦德君代爲經理○此間傳聞去歲貴州重安江土匪殺害泰西傳教士一案逃犯譚子成迭經地方官懸賞緝拿今已擒獲覊禁獄中英使與總署一再理論必欲將譚置之死地而後已未知總署允准否也○十月下旬某夜三更後三牌坊左近德興祥匡姓宅存貨屋内不戒於火焚去棉紗數十件幸圍牆高聳不致殃及比鄰 
[漢皋解佩]  
　　漢口訪事友來函云漢鎭新碼頭正街同興德麝香號倒閉後號中執事人李大山携帶重資逃至湖南岳州嗣被各債主跟蹤而至將李拘回解交夏口廳押候追繳○夏口廳旣與漢陽分境而治所有應撥學額尙未議妥庠序中人特赴關道署呈遞禀辭求申請上峯入奏以便公平分撥不致稍有偏枯道憲岑馥莊觀察准之札飭漢陽府會同漢陽縣夏口廳詳加核議○自交冬令風乾物燥火警迭傳氣候亦異常和煖天時不正因之疫癘叢生至上月望後連日雨雪交加寒威砭骨日來仍彤雲密布未放晴光小本經營人無不雙眉愁鎖也○漢鎭茶磚廠　祗順豐阜昌新泰三家本年因銷塲大旺工役亦遂加多兹者歲聿云暮循例停工須俟明春苦荈登塲再行工作○鄂省保安局經某宦慨捐巨資定於本月初七日開廠施粥俾哀鴻千萬得免枵腹之虞是亦好行其德者 
[谷水氷花]  
　　松江采訪友人云本月初三日午後有青浦航船鼓浪來松行至白龍潭迤西三里許斯烟江口突遇颶風自西北方來倒海排山勢甚猛厲以致帆檣摧折船覆於水人雖無恙而貨物已沈没無餘矣聞船中帶有公文卷宗共計四十五件迨撈獲已黏成一片字蹟模糊鋪司堅不肯收不知舟子如何料理○自上月二十九日大雪之後至本月初二日滕六君又高駕玉虯遍遊銀海大千世界一白無垠屋角檐端氷箸垂至尺許初四日傍晚雪復飄颺如絮寒風料峭刺骨砭肌居人皆高聳鳶肩深望碧翁翁惠我一領黃棉襖子也 
[示期騐船]  
　　江蘇海運漕糧自本月初一日開辦後經廳縣具詳江海關監督余晉珊觀察所有光緒二十五年新漕仍由沙衛各船照章裝運觀察隨示期本月初六日封　凡在浦江内各船如有願裝漕米者著卽將牌照呈繳聽候委員查騐如或船身滲漏迅卽修整以便騐明派裝 
[整頓錢市]  
　　欽加運同銜特用直隷州署理松江府上海縣正堂藍爲出示嚴禁事照得上海城廂内外錢店林立向來市面行用莊票遇有持票取銀自當立時兌付方昭信實而便流通乃訪聞近來各錢店所出期票遇向提取輙以原根尙未付到藉詞推諉實於市面大有關碍合行出示嚴禁爲此示仰各錢店一體知悉自示之後各該店所出期票遇有持票兌銀務卽立時照付倘再陽奉陰違藉詞推諉一經訪聞或被指控定行提案究追决不寛貸各宜凛遵毋違特示光緒二十五年十二月初二日 
[邑令新猷]  
　　代理上海縣戴子邁明府懸牌敬業書院公館前示期本月初九日查點獄囚及待質自新兩所人犯初十日查點書役卯名十三日閱視城池先於昨日清晨命駕赴各廟拈香典史周少尉隨同行禮 
[示禁冐名]  
　　滬南馬路工程善後總局示照得廣聚興窩賭一案内有包庇之包探韋三德一名迭奉道憲諭飭嚴拿迄今尙未緝獲到案其餘黃量海唐關泉二名隨時一併斥革並未招充乃近日訪聞南市馬路一帶竟有人冐充包探名目在外招搖難免不滋生事端合行出示曉諭爲此示仰捕役居民人等知悉嗣後遇有冐充本局包探之人准卽送局從重究辦以免擾害閭閻切切特示 
[局員視事]  
　　江蘇候補縣程大令濟時自奉江海關監督蘇松太兵備道余晉珊觀察札委馬路工程局總辦差卽趨轅禀謝擇吉本月初九日已時在到局視事差捕役人等咸敬謹伺候想届時必有一番官樣文章也 
[訊懲訛詐]  
　　前晚八仙橋巡防局函送張品昌控沈玉山糾黨行兇一案至縣至晚代理上海縣戴子邁明府在敬業書院公館中提訊四圖地保林少卿供今晨沈玉山糾黨五人在八仙橋西首金順園茶肆内向張品昌强借洋銀張投巡防局控告局員老爺喚小的偕局勇查拿其黨早已逃逸僅獲沈及姚阿桃二名在沈身畔搜出槍彈一匣姚身畔搜出刺刀一柄張品昌供小的係木匠家住長浜在李姓家做工沈於今春借去洋銀二元今又使姚阿桃來邀小的至茶肆小的知非好意置之不理後往工作路中被沈等軋至茶肆訛詐沈供小的亦係木匠今因失業日久故向借貸洋銀不敢行兇叩求恩典姚供小的與兩造均不相識適在茶肆致被悮拘明府謂沈姚身帶兇器顯非安分之徒判責沈一百五十板姚二百板旋訪知因賭起釁飭連張收押令地保查明實情稟覆再核 
[火未成災]  
　　前晚美租界漢璧禮路某姓家不知因何忽然失火霎時濃烟四布幾兆焚如幸家中人未睡竭力救熄不致成災然已險矣 
[上海巡局紀事]  
　　前日有孫步榮者鐵索郎當自稱軍犯至大南門外叚董奚元良所設義興米鋪内强索錢文盤踞滋擾奚怒遺人持名片送至二十三七鋪巡防局請究局員盛雨村二尹提案研訊喝令掌頰五十下具安分切結存案然後諭令捕甲驅逐出境不准逗留○前日十六鋪巡防北局委員楊聘候二尹飭地甲恊同勇丁持名片赴二十三七鋪巡防局禀稱某姓控案内沈陳氏現在老爺所轄境内三泰馬頭開設粥鋪請煩派勇恊提局員盛雨村二尹卽傳同二十三鋪地甲前往將沈陳氏解案交甲勇帶去歸案訊辦旣抵北局楊二尹飭卽管押候傳同原告質訊 
[法租界捕房瑣案]  
　　金陵歹人畢松培冐充包探夥役在英界寳善街閬園烟館向天津人趙曾氏勒索洋銀二百元詐稱開銷一切訟費事爲捕頭訪聞令包探拘拿到案讞員朱森庭明府傳齊見証人等訊供確鑿著押候嚴懲嗣因法總領事署何繙譯查得署中甲乙二人有分肥索賄情事務須澈底根求特於上禮拜六將畢帶至署中會同明府　别研訊明府以事無證佐僅將畢松培枷號兩個月追繳贓銀期滿重責六百板昨禮拜六明府蒞捕房命將畢帶案枷號示衆俟繳到贓銀再行責釋至甲乙爲誰訪事者旣曲爲之諱執筆人一時無從查悉姓名也○陳順德泰西食物店主陳斐才控店夥錢定元私收客帳潛逃明府將其母錢袁氏提訊著父其子到案訊追昨日復略訊數言飭探帶出覔保限五日内將其子交案延則追比莊瑞友控錦昌隆烟館主王鳴皋欠洋銀四十元經明府訊供押追在案兹因年關在卽飭探帶出先措繳洋銀二十元餘限十日内歸楚○竊取烟槍之王阿四竊取四逹瑞洋布之桑秋炳前均由明府訊明昨日著各責二百板從寛釋出○扒竊錢阿六錢榮祥偷兒朱阿狗朱阿四均由包探解請訊究明府著將二錢各責手心一百下二朱各笞臀一百板一并釋出 
[美租界捕房紀事]  
　　前晚有梁上君子闖入崑山路中西書院某學生臥房内竊取皮衣等物約值洋銀三百餘元旋由掌院函致捕頭請緝捕頭允之○前晚有多人在漢壁禮路不知何故互相兇毆事爲包探劉光震所見喝阻不依因將不識姓名之甲乙二人及木匠鄔友定劉阿才李順友王明眞等拘送捕房捕頭詢得鄔劉李王四人袖手旁觀並未行兇著交保釋出甲乙押候解送英美租界會審公堂禀請讞員翁笠漁直刺訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[北洋郵政局冬季遞信章程]  
　　一冬季天津牛莊封河之際所有南北往來應遞之郵件郵政局有二法寄送一爲水程一爲旱路二水程係每五六日一次由烟臺來往北戴河所有在烟臺接收南來之郵件俱由輪船寄往北戴河鐵路轉運各處　在北戴河由北方各處接收之郵件俱由輪船寄往烟臺轉運各處三旱路係由天津至牛莊鎭江烟臺並由牛莊鎭江烟臺至天津每二日發遞一次四凡應郵遞往來南北之信件若海上不出有意外情事祗由水程寄送若輪船陡然間阻不能行駛郵政局卽行由陸路寄遞五旱路祗能遞寄尺寸曁分量不大之郵件卽如信件新聞紙書籍等類水程無論大小各項郵件均能　送六冬季南北往來寄遞或由水程或由陸路資費開明於後一往來中國境内之郵件凡冬季寄遞往來國内之信件新聞紙書籍等類曁各項包裹無論係往來沿海沿江鐵路輪船所通之處或往來内地鐵路輪船所不通之處均應按第二資内所列之數如郵寄資費清單不分程途遠近一律先行完納一往來外洋各國之郵件凡冬季往來外洋各國之信件新聞紙書籍等類曁各項包裹除在外洋業經完納之資或在中國按第三資應納之費外仍應按第二資内所列之數如郵寄資費清單無論係往來沿海沿江鐵路輪船所通之處或往來内地鐵路輪船所不通之處亦不分程途遠近一律完納若郵件係往外洋寄遞此項資費應由寄件人交納若係由外洋寄來應由收件人付給 
[英美租界公堂瑣案]  
　　包探胡瑞龍解送許成發劉阿才李高羣吳芝榮李成友王鳴金到案禀稱前晚許成發與妻口角致將火油燈潑翻事爲捕頭所聞令小的往查許不服反糾同劉阿才等與小的爲難因卽喚同巡街華捕將一干人拘獲送究許成發供包探將小的拘拿各友見而勸阻不敢逞兇求鑒劉阿大等所供略同惟求恩典讞員翁笠漁直刺判罰洋銀五元○包探洪阿寳胡瑞龍同解三十六個黨流棍李和尙李阿生到案禀稱伊等二人見金林林新開新衣店訛詐不遂攫取布衣兩件報捕後經小的拘獲送究金林林投案申訴情由李和尙李阿生供小的等購衣論價並非攫取求鑒直刺判各責一百板枷號十日示衆○包探趙銀河拘解小孩徐岐學到案禀稱此孩在高步鳳處學業昨日竊取洋銀一百零七元逃出用去十八元三角經小的拘獲送究高步鳳投案申訴情由徐岐學認竊求恩直刺判押一月○包探徐榮珊解送積賊陳阿三到案禀稱此人前曾犯案解經大老爺懲辦遞籍今又潛來竊取人家脚爐面盆等件在路求售經小的拘獲送請究懲陳供小的係寗波人行竊該死求恩赦宥直刺判責二百板管押一月遞解回籍○寶善街春記綢莊夥徐子良卽王志英徐錫生吳友卿三人串竊縐紗八十七疋報捕後經包探　順泉竇如海拘案直刺略加詰問飭押候提到收贓之隆順昌衣莊主莫福壽再訊昨日莫倩陳玉祥投案春記綢莊執事人汪雨三請追餘贓徐錫生供此事係小的一人所爲王吳二人惟　爲搬運而已共竊綢八十七疋除當去三百餘元外餘均售與隆順昌衣莊主莫福壽王志英吳友卿同供小的等二人均在春記綢莊爲夥此事實是徐錫生爲首小的等二人貪小受愚叩求交保出外理處陳玉祥投案供稱法界隆順昌衣莊係小的與莫福壽股開莫因另有他事倩小的候訊徐錫生係春記之夥向伊購買綢十一疋均照市價並不便宜亦不知其私自運出直刺問原告曰除吊各贓外所少之綢價幾何答稱約值洋銀五百餘元直刺商之梅繡譯飭將王吳交保出外予限七日繳洋銀八百元徐錫生還押陳玉祥從寛開釋候補提莫福壽到案核辦○田高淞向在英界恒大順米店學業某日竊得往來摺一扣支取洋銀四百元兌金戒買皮衣裝束煥然至胡家宅野鷄娼婦高彩紅處尋歡事爲店主查知報捕後由包探竇如海緝獲並在高妓處起出洋銀九十四元昨晨解案恒大順米店主投案申訴情由田高淞供認竊取洋銀哀求寛宥高彩紅供小婦人所得田之夜度資均已交出求宥直刺判將田管押半年高妓從寛開釋起案之贓給原主領回○包探顧阿六解送徐明高到案禀稱此人持銅質僞洋銀三元至吳章發所開小錢莊混用被吳扭送捕房今特解案請究吳章發投案申訴情由徐高明供此項洋銀向某處收下小的不識眞僞悮向兌錢並非有意混用尙求鑒宥直刺判押三月銅洋銀存候鎔毁 
[載弄之璋]  
　　徐君吉雲年踰花甲精神丰采並似少年小春之吉儼賦弄璋親友寵臨殷勤道賀兹當彌月之期本擬大排筵讌藉答隆情因念年關在卽雨雪載途小民食力維艱而仰事俯畜之資尙憂不給者當復不少其人爰將筵資洋一百元移助敝堂米捐爲諸親友廣結善緣併爲喆嗣預培厚福洵一舉而兩得也夫片席歡娱爲時有限窮檐戴德每飯不忘徐君平生樂善見義勇爲其食報尙有艾耶請誌報章藉伸謝悃[  滬北天后宫前廣益善堂司董嚴信厚施則敬朱佩珍唐榮俊等謹誌]  
[蘇省官報]  
　　十一月二十八日同知吳其昌禀謝飭知二十四年分夏防蒙記功四次又樊炳煦由上海綢捐南局來新陽縣蘇禀辭知縣莊復恩禀知奉飭派蘇差委又張明允禀謝飭知二十一年分海運案内蒙保補缺後以直隸州用又都守仁禀謝回南匯勘丈沙洲差知州銜江　候補知縣魏允濟湖南人指分江蘇試用直隸州州判傅振海浙江人均由京領照來省禀到縣丞蔡鏡瑩禀辭赴滬五品頂戴指分江蘇試用縣丞任德培浙江人改指江蘇試用縣丞陳本端湖南人州吏目馬家桐赴金山縣保甲差巡檢陶鳴綬禀謝飭知請補丹陽縣吕城司巡檢缺又朱鍾瑺禀謝奉飭換蘇差委○二十九日同知樊炳煦禀辭回上海綢捐南局通判林步瀛昨日請假赴鎭江措資又俞壽銘前日禀辭赴沭陽清理積案改指江蘇試用縣丞張宏遠五品頂戴補用縣主簿改指江蘇試用巡檢杜源森均安徽人由京騐看來省禀到内閣中書　炎安徽人由京來○十二月初一日候補道賀元彬辭行赴南匯勘丈沙洲新授鎭江府向萬鑅由滬來新選昭文縣張瀛禀知奉委赴常昭會審案件卽辭知縣華德森禀知奉府委赴吳江會審案件卽辭又馬枚禀謝飭知二十一年分海運案内蒙保補缺後以直隸州用府經歴嚴騏寳禀知奉飭留蘇差委縣丞陳本端辭回上海製造又徐家修由昭文保甲專丁來省禀謝飭知二十四年分冬防蒙記功二次府知事徐鈞禀謝飭知二十四年分冬防蒙給勞績班前先委署一次記功一次准補金壇縣典史卓煊禀辭赴任巡檢劉燮堯禀知奉委常州差遣卽辭典史劉文浩禀知到保甲總局文案差又麥允中由寗來指分江蘇試用府經歴李承烈浙江人由京騐看來省禀到管帶太湖水師後營補用遊擊黃一桂由陳墓來 
[皖省官報]  
　　十一月二十四日知縣汪錫麟請補廬江縣撫院文巡捕從九沈承祺知奉撫憲委赴湖北一帶接新任撫憲○二十五日工部主事寗鵬南到懷寗人號翼雲戊戌貢士知縣陳守先知銷騐收救生紅船差巡檢周其鑾辭奉批准赴廬州府差遣鄭欽謝超委一次○二十六七日委署望江縣教諭汪忠暢辭直隸州左承伯知奉委辦支應局銀庫差萬祖恕辭赴宣城開辦墾務○二十八九日山長汪宗沂辭行知縣曹文境而試府經黃應珂謝行知核准註册縣丞蔡　人謝超委一次○十二月初一日候補從九沈承祺知由本省賑捐局奬叙藍翎○初二三日署廬州府同知崇安祁門縣夏曾佑均辭委署卓陽縣周啓運知銷辦支應局銀庫差候補直隸州左承伯知接辦支應局銀庫差巡檢李鑒知奉委解學院養亷銀赴太平 
[江西官報]  
　　縣丞潘樹聲委辦石鎭街厘卡知縣黃麟委辦自新所王萬育騐收内河砲船浮梁都司熊鐘秀由京引見回候補府王以繁委查惠民門知縣馮由錢昌瀾俱解地丁進京劉震鴻委解漕折進京楊長濬禀謝甄别行知賀義行委往萬年等縣查保甲縣丞楊紹業丁父憂萬國深廬陵　縣催道欵回成富春宜春等縣催稅契回李昌燮玉培齡俱催漕折回通判吳景暄往上饒楊家駿往樂安俱公幹何濬先解地丁京回彭藩委鄱陽查厘卡童炳森往義寗公幹知州尹葆衷解漕折進京戴鴻恩由建昌勸辦淮徐海賑捐回縣丞宋紹祁接辦永和門吳際恩解水師餉往湖口萬華祝接辦　外保甲樂安縣夏宗鑿缷事清理交代回惲學基騐收江軍砲船徐銘新往撫州府屬公幹知府劉家蔭接辦軍裝所縣丞朱繼昌帮辦軍裝所崔振聲接查德勝門廖國楨委往建昌府確查規復引地陳希曾往臨川公幹升鄉司崔榮逹解水師餉往湖口潘紹誼往萍鄉丁方榖往瑞昌俱守催地丁册吳寗鎔接辦永靖局黃麟騐收蓑衣夾卡房梁繼泰往九江就醫 
[邗江官報]  
　　十一月二十六日分發巡檢童鹺尉敬孚浙江人禀到○二十七日新委揚州營守備孫守戎紹貴到揚履新○二十八日何大令本　委解京餉起程分發運判譚分轉信鈞禀到洪鹺尹溶銷大伊山汪鹺尹聲濟起復回淮○二十九日徐鹺尹本勳辭赴三河卡周鹺尹祖岐奉保甲局委冬防差 
 
 

Page 10

 
 
[上海四馬路泰康里泰康祥絲棧内新嵊會恊賑公所經收十一月初二日起至十二月初五日第五次清單]  
　　永吉茶棧來浙帮茶業衆商元一千兩申報館恊賑所元一千兩可熾號阮星翁經募愼餘堂周洋一百元唐晉記鐵號一百元源昌鐵號一百元湧興裕號二十元徵昌號廿元上海燮昌公司五十元○餘上乞賑公所撥元二千兩正餘莊來蘇州趙鏡湖善士募王寳瑩善士求合宅平安洋五十元○錦華絲廠元三百兩陶吉齋善士元二百兩鄰谿書屋方洋二百元可熾阮星翁營口海防分府劉洋十元蓋平鹽釐補征委員王銀五兩作洋七元會稽王仲高七元山陰樹滋堂何四元鳳皇城道署求母康健人十元廳署謝鼎臣七元陳蔭庭三元三江公所營樹滋十元東永茂十元永茂泰六元營口仁裕號四元楊有軒三元裘謹心三元營口東盛和十元葉亮卿四元張明善四元營口東生怡八元東和泰五元劉紹先二元陸振之二元營口興記號八元東盛棧十五元泰盛德八元世昌德十元興茂福十元怡興源五元求平安氏廿二元無名氏三元○裕成絲廠助新棉衣褲八百五十件○以上共收規元四千五百兩洋八百五十元新棉衣八百五十件 
[上海虹口元濟善堂經收已亥年十月十一月分送堂愿並施醫藥施继捐清單]  
　　韋陳氏十月十一月分愿洋二元陳韋氏洋二元勞燦翁洋一元養蒙學塾九月十日洋六元吳公館六月七月洋三元裴門羅氏秋冬兩季洋二元潘黃氏洋五角郭謙修九月十月分洋四元已上共收愿洋廿元零五角○郭輝廷施醫藥洋二元徐恕行堂洋四元梁錦垣洋一元徐弟子洋一員鄭蔚堂洋二元韋潤德堂洋十元陳梁氏洋二元羅熙泰翁洋十元唐門梁氏洋一元安瀾軒經手送來無名氏洋一百元唐玉軒洋五元周敏齋翁經手送來無名氏洋十元殷茂庭翁爲長房長孫恆懷求病速愈洋五十元黃瑞記洋一元徐宅洋一元已上共收施醫藥洋二百元另收完愿施粥洋五元 
 
 
 

Page 11

 
 
   
 
 

Page 12

 
 
   
 
