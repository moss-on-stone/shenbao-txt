# 1921 - 262 - 4917457

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[多寡與强弱] （冷） 
　　凡用兵之道其所較者不過較其多寡强弱而已寡而强者利在勝負之速决多而弱者利在久戰而相持此其明效已於歐戰顯之而今日直軍之對於鄂湘川陜猶之歐戰時德奧之對於協約也 
　　德奧當时之兵强於協約而協約國之數實多於德奧故德奧之初戰所向多勝然以久持之故卒至屈服是多寡之戰勝於强弱之戰也 
　　今之直軍之對於鄂湘川陝亦幾類此所向多勝然雖勝而不能消滅其戰鬥之力是仍相持之局也相持旣久則强者以疲而弱者不終於弱矣故兵雖貴强尤貴多助國內國際其道一也 
命令 
　　九月二十五日大總統令任命石少明爲陸軍第二十師步兵第三十九旅旅長此令 
　　又令任命劉宗紀爲江西督軍公署參謀長此令 
　　又令任命陳德勝爲陸軍第二十師步兵第七十八團團長此今 
　　又令陸軍總長蔡成勳呈請任命尹柏年爲陸軍第九師步兵第三十三團團附李瑛華爲第一營營長楊士宏爲第二營營長王國珍爲步兵第三十五團第一營營長均照准此令 
專電 
　　北京電參謀部關於太平洋會議丶應籌軍事一部分丶擬於一星期內籌齊丶提出外部會議討論丶 
　　北京電張經略派張學良赴西伯利亞一帶視察丶㈠東路沿綫防守情形。㈡檢閱駐西伯利亞一帶軍 
隊㈢日軍狀况及撤退準備情形丶㈣赤軍駐守情形丶㈤胡匪有無活動并限二十天覆命丶（二十五日下午三鐘） 
　　北京電沈鴻英派代表李雋丶謁吳佩孚丶願聽指揮丶（二十五日下午一鐘） 
　　北京電二十四八時奉天解到俄人﹁克拉菲麥﹂一名丶卽送地檢廳丶聞係激黨丶（二十五日下午一鐘） 
　　北京電二十三王懐慶至日兵營訪新任大隊長丶係尋常交際丶 
　　北京電江壽祺被控丶前帶欵五萬元丶並未放給禇旅丶沿途所購麵粉六車丶獲利數千元丶并販賣煙土丶吸烟嫖妓丶已交部飭查虛實丶 
　　北京電阿卜脫與徐恩元密與政府商丶以烟酒稅抵借美金二千萬元丶扣還舊債一千一百萬元丶餘欵用途不明丶（二十五日下午一鐘） 
　　北京電烟酒借欵聞由芝加高商業銀行出面丶該行係新銀團之一丶　　北京電烟酒借欵丶不日簽字丶仿照鹽務署設稽核所丶（二十五日下午一鐘） 
　　漢口電海軍無綫電訊丶徑（二十五）晨前綫川軍丶完全退却丶鄂軍佔領南津關丶查南津關在江北岸丶距宜十五里丶爲上游入宜要道丶另訊丶川軍右路丶抄出當陽玉泉山界丶鄂由二師三旅八師十五旅抵禦丶川軍左路丶與湘軍聯合丶出長陽攻虎牙山丶鄂由八師十六旅抵禦丶兩路戰事頗烈丶川軍稍佔優勢丶 
　　（二十六日下午五鐘） 
　　漢口電吳徑（二）（十）（五）電蕭丶徑晨我軍以六個衝鋒克復南津關要隘丶宜昌安全無恙丶 
　　漢口電聞但懋辛率游擊軍已抵宜屬三斗坪丶徑午後前方戰事仍烈丶省垣寢（二）（十）（六）晨又運大批子彈赴宜丶 
　　漢口電費東明率川軍五支隊由川境招風岩攻鄂北竹山丶圖與陳樹藩聯合丶漾（二）（十）（三）曉與張聯陞旅接戰丶聞已敗退丶 
　　漢口電吳徑電府院丶內述川軍不可理諭丶非以武力戢定不可丶前方軍隊足支三月丶請於月杪提前付餉百萬丶 
　　漢口電直曹擬定攻川和湘婣贛丶及對長江各省計畫書丶派諮議竇以珏徑賫到鄂丶與吳蕭協商丶 
　　漢口電湘趙派葛豪徑日到鄂謁蕭丶聲明湘正收束各軍丶客軍亦無反攻情事丶（以上二十六日下午六鐘） 
　　香港電中葡雖均備武裝丶前日澳督下緊急戒嚴令丶旋卽取消丶仍任保護境內生命財產丶澳僑大慰丶料必和解丶聞奧昨仍派三艦赴前駐地點並令林永謨派艦往巡示威丶　　（二十六日下午九鐘） 
公電 
　　浙江憲法會議代電各報館均鑒丶本會議自九月九日宣布省憲法曁施行法後丶接續開議關於施行省憲法所必需之法律丶陸續議决省議院法·省議院議員選舉法·省政院法·省長選舉法·省政院政務員選舉法·法院編制法·省法院長省法院審判員選舉法·監察院法·監察員選舉法·審計院法·審計員選舉法·縣議會法·縣議會議員選舉法·縣參事會法·市鄉自治法等·二十五種丶並於本月二十二日丶依據省憲法施行法第二十一條之規定丶選舉蔡元培·盧永祥·虞和德·王正廷·朱慶瀾·沈金鑑·陳榥·葉煥章·黃郛·九人爲省憲法執行委員丶褚輔成·王廷揚·王文慶·阮性存·陳時夏·呂公望·沈鈞儒·周繼瀠·兪煒九人爲候補執行委員丶即於是日閉會丶特此奉聞丶浙江省憲法會議叩敬丶 
世界路透電 
[國際聯盟會記事]  
　　二十五日日內瓦電國際聯盟所派硏究賑濟俄災問題之股員會决議向議會報告丶照目下之情勢丶議會未便申請各國政府資助必要之賑欵丶且未便請行政會施行國際資貸團之職務以辦賑事丶 
　　二十五日日內瓦電歐洲諸國政府遲遲無所舉動以應付俄國災情丶國際聯盟會諸人因此發生不愉快之感相丶蓋聞每日死者數以千計丶賑災一舉丶萬不容緩也丶薛西爾氏語路透訪員丶謂俄國時局嚴重萬分丶災地人民紛紛出境丶挾病而行丶恐疫症將傳入東歐丶如賑濟再不速至丶將悔過遲丶蓋俄國河道凍結後丶內地交通將爲不可能也丶 
　　二十五日倫敦電波蘭與立陶宛間關於維爾那占領權之爭端丶已由聯盟議會討論頗久丶卒一致通過南斐薛西爾氏與比國薩爾氏合提之議案丶勸波蘭與立陶宛自行解决丶探薛西爾氏與法國波學懐氏之意見丶此案未曾完全提交議會丶故議會不能作最後之主張丶按維爾那地方現仍爲波蘭齊里哥夫斯基將軍所占據丶 
　　二十五日倫敦電國際聯盟未能規定塞維亞與阿爾巴尼亞之界線丶致近來又發生戰事丶路透電社羅馬訪員傳來伐洛拉消息丶謂特里拉河塞軍司令限阿爾巴尼亞軍於二十四小時內退出邊界六重要地住丶阿爾巴尼亞軍不加遵從丶塞軍乃於猛轟二十四小時後占據該境丶繼自阿爾巴尼亞軍奪回丶雙方激戰丶大受損失後丶阿軍追逐塞軍丶俘塞兵多人丶及前屬藍格爾陸軍之俄兵若干名 
[巴伐里亞與德政府之爭端解决]  
　　二十五日柏林電各報載稱丶中央政府國務總理與巴伐里亞總理勒成菲氏會商後丶已將爭端滿意解决丶據某日報載稱丶雙方已商定通融辦理丶此後各邦關於禁閉報館有更大之權力丶並予巴代里亞以適當之時期丶鞏固內局丶然後取銷戒嚴令丶 
[德國近事合記]  
　　二十五日巴黎電據柏林消息丶巴黎政府發見一秘密機關丶志在重建軍治丶恢復德國陸軍舊日之勢力丶暗殺歐士白格氏者即屬該機關中人丶 
　　二十五日巴黎電哇泊林電稱丶今日有一不知姓名之人丶向一英軍官開槍兩響丶但未命中丶兇手逃逸丶二十四日巴黎電哇樸周圍各村之德人無家可歸者丶現由法員照料之丶 
　　二十五日柏林電據魯維沙芬市長報告丶哇樸之爆炸丶罹禍者已有二百三十五人由家屬認明丶尙有七十五人不能辨認丶各醫院有受傷者五百十九人丶 
[華盛頓大會之英報論]  
　　二十五日倫敦電倫敦觀察報論華盛頓大會丶略謂太平洋大會確可信其將在最良空氣中開幕丶但其所討論之問題丶甚爲困難丶如全部太平洋問題之解决丶全以退讓之志願是賴丶則根本上本無困難可言丶但若研究縮小軍備之基礎丶則中國之內弱與騒亂丶以爲永遠不定之要素丶將何以穩定之丶乃扼要問題丶大會於此不獨應用其好意丶且應用其可施於實際之政治手腕焉丶蓋此乃重行建設之切實辦法也丶欲求成功丶則有關係之各國當於對華政策一致實施議定之原則丶而美國與西歐諸國更須承認者丶日本經濟上與地理上之地位丶乃亞洲大陸之一部丶與歐美諸國實不相同丶不得不支配其對於全部問題之態度也丶 
[各國近事記]  
　　二十六日倫敦電辛博森氏於商會雜誌之言丶謂日相聲明列强已默認滿洲境內開放門戶主義之取銷丶日使署參贊乃木氏函致該報辯正之丶謂正式調查得悉日相近在上議院聲稱丶列强之參與對華銀行團之組織者丶已承認日本在滿蒙享有某種特別權利丶日相並未言及取銷開放門戶丶方傳者對於日相之言論丶竟捏造異說丶　　二十四日倫敦電機務造船業僱主與工人談判取銷戰事紅利問題丶已歷多時丶卒歸失敗丶如紅利取銷丶則三百萬工人每星期工資將減少十先令丶受影響之各業職工聯合會代表今日開會决議請工部大臣出而調停丶以免實業更見疲滯丶 
　　二十六日倫敦電牛津大學無機化學與物理化學敎授方狄氏昨晚從捷克國有鑛產携銧二格蘭姆回英倫丶價値七萬鎊丶用三寸厚鉛特別包裹之丶英醫學界之研究丶定可大得其益丶現已租與倫敦某公司丶以十五年爲期丶由該公司轉租於他人丶捷克之卓慶斯道鑛產每年僅出銧四格蘭姆丶查目前租用價丶雖極少計丶亦須每日六鎊六先令丶 
　　二十五日巴黎電中法實業銀行董事被控之說丶現經正式聲明丶絕對不確丶 
　　二十五日巴黎電據安哥拉消息丶士軍在愛斯希爾附近向西追擊希軍丶 
國外要聞 
[美國特約通信㈠] （故吾） 
　　改訂入口稅則案提出下議院 
　　新舊稅則之比較新稅則之大綱 
　　美國工商業向爲保護政策丶出口貨絕少抽稅丶而於他國入口貨則隨時增減其稅則丶以紓己國之工商業丶今美政府改訂入口稅則案丶又於七月二十九日提出下議院矣丶當夏秋之交丶美國金融恐慌丶物價大跌丶當爲速此案提出之近因丶而遠因則在威邇遜總統時所行之稅則丶不全利於共和黨之資本家丶故於今共和黨秉政時而推翻之丶照美國議院向例丶凡政府提出議案丶必須詳細解釋其理由丶而關於稅則之改訂丶尤須預算其實行後所得之稅餉約有若干丶此案之提出丶則草率從事丶並不依照向例丶可見其對於保護政策之急也丶 
　　據下議院會計股員惠管之預算丶約計此案實行後每年可得稅餉七萬萬元丶在歐戰以前丶依屏苛得列治之稅則丶每年所得其三萬萬餘元丶則此案不啻倍之丶查此次改訂案中丶其微稅之率有比前增多者丶亦有比前減少者丶然大槪則較前爲多丶至以之與威爾遜總統時丹得活之稅則此較丶則現提出之改訂案減去免稅之物甚多丶今舉數例而比較之丶在羊毛品內丶如襪與手袋等丶現擬每磅收三十分丶並按値每元加稅二十五分丶照屏氏例則每磅收四十四分並按値每元加稅六十分丶衣服品現擬每磅收二十分丶並按値每元加稅二十五分丶屏氏例亦每磅收四十四分丶並按値每元加稅六十分丶織造品現擬每磅收二十五分丶並按値每元加稅二十分丶前例則每磅收三十三分丶並按値每元加稅四十四分丶此諸項稅率所以較前減少者丶因此諸項工業在美國近年極爲發達丶止此而他國製造品已不能侵入也丶其他尚有稅則減少而收入實較前增加者丶則以估價法變更之故丶容後論列之丶茲將該案所訂各物入口稅則大綱列下丶 
　　净羊毛駝毛按値每元二十八分至每磅七分爲止丶（所謂按値丶均指按美國市價而言丶以下略之丶又每元若干分丶即百分率也丶） 
　　其他獸毛每磅二十五分丶另每元三十五分丶 
　　連皮毛類每磅六分丶另每元二十四分丶 
　　製造品每磅十六分丶另每元十分丶 
　　紗線每磅二十分丶另每元十五分丶 
　　布疋每磅三十分至三十六分丶另每元二十二分至二十九分半丶 
　　洋氈每磅二十分丶另每元二十分丶 
　　織造品每磅二十五分至三十六分丶另每元二十分至二十五分丶 
　　襪類每磅三十分至三十六分丶另每元二十五分至三十分丶 
　　衣服丶每磅二十分至三十六分丶另每元二十分至三十分丶 
　　地氈每方尺一分至五分丶另每元二十分至三十分丶（未完） 
 
 

Page 8

 
 
   
 
 

Page 9

 
 
   
 
 

Page 10

 
 
國內要聞 
[北京通信] （野雲） 
　　今日北大兩大集會 
　　今日（二十四日）北京大學全體學生二千餘人丶假第三一 
院法科大禮堂丶於上午八時至九時五十分丶開同學大會丶討論學生會自身問題及山東問題丶十時至十二時開歡迎大會丶歡迎新自海外歸來之蔡校長丶到會人數丶異常衆多丶堂內幾不能容丶茲將同學會之議决事件及蔡校長之演說詞詳紀如次 
　　兩會均由臨時學生會幹事會幹事鄢某主席丶第一會旣開丶首由鄢君向衆報告丶謂今日開全體同學大會丶首應討論者丶爲學生會自身問題丶次爲對付山東問題丶我們大學正式學生會丶還未組織成立丶現在只有臨時幹事會丶幹事會之由來丶爲應付罷課學潮丶聲明專爲辦理敎育經費丶而外交問題丶目前旣如是緊迫丶前日學生聯合會丶對於山東事件丶已議定九項辦法丶如呈文通電丶業已載諸報紙丶還議定自下星期一起丶各校分班出發講演丶我們北大丶對於也東問題丶關係最深丶從前五四大舉丶本校首先發難丶遂至震驚全國丶今日何能甘居人後丶不過旣無正式學生會丶此事將來如何辦理丶平常開大會很不易丶今日特於舉行歡迎大會之先丶請各位同學大會一次丶討論辦法丶願各抒高見丶從速議决云云丶一時相繼發言者丶有周某楊某等多人丶主張約分兩派丶（甲）派主張臨時幹事會暫時存在丶以爲現在外交緊迫。正式學生會丶頗難急切組成丶一方面應仍由幹事會諸人負責丶辦理外交事件丶惟願同學多多加入丶公共辦理丶一方面即由幹事會從速籌備正式學生會丶（乙）派主張臨時幹事會應取消丶其理由謂幹事會職務丶原定專辦敎育經費丶現在經費有着丶業經上課丶此會自應消滅丶當速組正式學生會丶俾對內有責任丶對外有勢力丶結果由主席付表决丶乙派主張丶贊成者最少數丶甲派主張全體贊成丶次即繼續討論外交問題丶有人主張應催聯合會速辦者丶有人主張應舉行示威運動者丶經北大出席聯合會代表詳細報告當時討論所以不能先行示威運動之理由丶此議遂無形取消丶旋又有人主張應全體出發講演丶不必分班者丶鍾某等力主斯說丶並詳言政府確有主張直接交涉之趨勢丶不在北京而在華盛頓丶地點雖異丶辦法則一丶但由主席付表决丶全體出發講演之說丶仍未能通過丶斯時又有楊某提出考試問題丶謂學校已議决上學年暫免補考丶惟於本學年終丶仍須將上學年所授功課之重要部分丶提出略略考試丶主席訽問大家有無意見丶主張不考者居多數丶時屆九時六十分丶第一會遂宣告閉會丶而第二次歡迎大會丶乃繼續開塲丶 
　　鈴聲旣動丶蔡子民氏於十時十分入塲丶斯時掌聲雷動丶鄢某登壇述歡迎詞丶略謂今天開大會歡迎蔡先生丶因爲有幾種意思丶㈠先生新自歐美歸來丶調查最近敎育狀况丶必有最新之材料丶足似惠我學界丶不僅我們北大一校受益丶我們同學丶應一致表示歡迎丶就是全國學界丶也應表示歡迎丶㈡自蔡先生長吾校以來丶新文化之進步丶蒸蒸日上丶不敢謂新文化之發源丶以北大爲中心丶但北大却亦不肯甘居人後丶此皆蔡先生之功丶將來文化發揚丶我國並可爲東亞之文化中心丶追本尋源丶我們不能不感謝祭先生丶㈢蔡先生此次遠游歐美丶除考察外丶並爲圖書館募捐事丶大爲出力丶圖書館與文化關係至重丶先生爲大學敎育丶謀百年不拔之基丶此層吾人尤應感激丶㈣此次蔡先生新到校丶而敎潮幸已告一結束丶但關於將來經費問題丶及其他種種發展敎育問題丶諒必有最好之計畫丶同人亦願聆先生之敎丶我今日敢代表同學祝蔡先生健康丶並請先生切實加學生等以敎訓丶云云丶詞畢丶蔡氏就席演說云丶我離校有九個月丶當敎潮起後丶我未能在校負責丶實在是很慚愧丶今日大家同學又犧牲功課來開會丶我尤爲難過丶但是我對於諸君的意思丶却是很感激丶方才鄢君所說的幾層丶要我一一作詳細的報告很難丶不過報告是我的責任丶我姑且將我所感想丶略略說出兩種丶（未完） 
[京學界爲魯案奮起]  
　　北京八校敎職員因山東問題丶於二十三日午後携帶公函丶前往外部丶陳述反對直接交涉意見丶并訪顏總長探詢對於魯案之主張丶到部後適日使小幡亦在部丶與顏談話丶乃派秘書黃宗法代見丶敎職員代表見黃後丶即將所擬之公函面交黃秘書丶託其轉致顏總長丶並聲明兩種意見（一）魯案如試行交涉丶則不能提出太平洋會議丶正中日人詭計丶前途危險甚大（二）太平洋會議專爲解决遠東問題丶中國現擬將歷來與日本所交涉之事件丶完全提出會議丶共同討論丶俾可打破均勢及獨占主義丶設與日本直接交涉丶豈非貽人口實丶黃秘書允將前情代達丶代表又詢近日情形如何丶黃謂政府不能將日本覺書原封退還丶現正籌議方法云云丶代表等遂興辭而出丶 
　　北京學生會於中日直接交涉問題丶極端反對丶除派代表向外部陳述意見外丶並議决三項辦法丶㈠遊街講演丶㈡示威運動丶結隊大游行丶同往外部請願丶㈢召集國民大會丶擬於下星期一（二十六）試行第一步辦法丶如無效果丶再繼續第二三項運動丶聞該會已將各校演講鐘點及地點丶分配妥當丶業經通知各校學生會幹事部執行丶茲將該會所擬各校地點分配表列下丶（城外）前門大街丶高師及附中·中大及附中·山東中學·尚志商業·騾馬市大街丶醫專·新華商業·安徽中學·豫章商業·打磨廠丶東頭滙文·西頭中大·崇文門外大街丶匯文·燕大·順治門外大街丶民大·畿中·河南·天橋丶高師·新世界門口丶交通大學·游藝團門口丶交通大學·廣安門大街丶通才商業·（城內）中央公園門口丶北京大學·東長安街丶第二中學·東四丶朝大·東單米市大街一帶丶俄文專修館·第三中學·稅務·鹽務·北大·西長安街丶法專·西四丶工專·北師·中央政法·西單·萃英·美術·北師·東安市塲丶北京大學·地安門外大街丶京兆中學高等補習學校·西直門大街丶 
清華學校·農業專門·其有遺漏者丶即就該校附近地點講演丶時間自下午一時起至六時止丶旗幟由各校自備丶 
[山東問題之情勢] 日使己赴外部催促 
　　外交當局對於魯案方針丶尙在遲疑審愼之中丶近日外間頗傳當局將對日本提出一種對案丶茲據接近外交部之某通訊社載外交界某要人談話云丶外部之提出對案與否丶尚末有確定丶惟日本提案必須駁覆丶我國必須將對於解决魯案之具體意見表示於世界丶乃屬正當之辦法丶蓋日本旣巳表示意見丶我國欲在太平洋會議中求世界之公判丶則必先表明我國之希望究竟安在丶否則他人無公判之餘地丶且所謂提出公判者丶必有兩造之爭端與意見丶故一面拒絕直接交涉丶一面不可不以我國之具體主張聲明丶此種聲明丶不能謂爲直接交涉丶乃準備提出太平洋會議之一種手續丶故同是拒絕直接交涉丶而方法有兩種。一爲簡單的拒絕丶一爲拒絕而同時凖備提出世界公判丶此種手續丶究竟必要與否丶甚願國人博覽各國最近輿論丶考求外交周圍情形丶愼密以研究之云云丶依此談話觀之丶是外交當局趨向於有條件之拒絕丶殆可揣測而得也丶 
　　日使小幡前日下午四時曾往外交部訪顏總長丶詢問中國對於日本提出關於魯案之節略丶可否從速答覆丶聞顏氏答稱中國政府對於答復日本節略一事丶正在考量丶覆文在四五日內丶當可送交貴使云云丶至覆文內容丶現雖未詳丶但聞劈頭即不承認日本提案之根據丶此項覆文一俟送出後丶或將同時公表丶 
　　日本自提出魯案節略後丶屢傳美國政府業已諒解日本之意丶將出而調停丶并勸告中國與日本直接交涉丶我國政府中人亦信爲果有其事丶故拒絕與否丶迄今未能表明態度丶頃據東報所載華盛頓電報丶已發見美國並無調停勸告之意丶茲錄如下丶﹁大阪每日新聞華盛頓十五日特電云丶關於美國政府爲援助解决山東問題丶果曾表示於中日間執居間調停之勞與否丶國務總理許士氏槪拒絕言明丶而許士氏之拒絕言明丶未必即爲視該問題以調停爲妙之意丶惟一方國務院則巳否認此事丶謂美國曾表示居問調停云云丶實無其事丶並謂以美國政府之名義丶將來當亦無取此種態度之意見丶何則丶政府（美國政府）並未承認日本在山東之權利丶故無調停之策云云丶﹂依此電觀之丶則美國對魯案並無勸告或調停之意丶日前日報所傳者丶均屬謠言丶可以明矣丶 
　　北京晨報發表梁啓超對魯案之談話云丶我（梁自稱）於日本提案以後丶曾致顏外長一書丶即主拒絕直接交涉丶嗣外部將日本提案公布丶我觀此案中如第三條爲我國所絕不能許丶其他各條亦均不利於我丶但歐美人不諳東方實情丶易爲日本提案所欺丶故我國决不能空言拒絕丶須有一種駁案丶我意拒絕直接交涉最要之點丶在說明日本提案之無根據丶日本提案之根據丶不外二十一條及凡爾塞和約丶二十一條雖經我國簽字丶然係日本以哀的美敦書强迫而成者丶我國民實未承認丶至於凡爾塞和約丶我國未經簽字丶故日本提案可謂全無根據丶故我國駁案應首將此點聲明丶次之丶日本提案丶我前已說過實際均不利於我丶故我國駁案丶應逐條反駁丶並揭出其提案之裏面丶使世界各國咸曉然於日本之提案丶不利於中國丶不致爲日人所欺丶最後丶我國對於山東問題之意見丶亦應表示丶例如第三條日本主張山東鐵路由中日合辦丶我國除反駁外丶更應主張收歸中國自辦丶關於中國對山東問題之具體意見丶非此短促談話中所能罄述丶總之我意拒絕直接交涉丶絕無疑義丶而决非空言拒絕所能了事丶故主提出駁案丶駁案要點丶一聲明日本提案乙無根據丶即爲我國異日在國際留一發言之地步丶二逐條反駁丶使世界人民不明遠東眞相者丶亦瞭然於日本提案之裏面丶有許多詭秘丶三發表中國對於山東問題之主張丶使世界各國咸瞭然於中國之眞意丶即所以使日本無從在國際間顚倒黑白丶如此則我國進退丶庶幾綽有餘裕也丶 
[太平洋討論會研究太議日程]  
　　日昨太平洋問題討論會在石駙馬大街鐵路協會開第七次常會丶會員到者一百一十餘人丶二時四十分開會丶總幹事葉恭綽主席丶（甲）報告一週間經過情形丶（乙）對於美國試擬之議題範圍我國應如何答復案丶由主席說明該案主旨丶略謂美國所試擬議題丶我國對之應有嚴重之答復丶該議題範圍丶與我國甚有利害關係丶我國對之或是有所擴充丶或是有所刪改丶應及早討論丶以便答復美國丶漆運鈞起言丶軍備限制會議丶我國應行加入丶自堅謂丶祇須禁止各國不得輸入軍械至中國丶至軍備限制會議丶我國加入與否丶不成問題丶駱繼漢起言丶軍備制限會議丶關係至大丶我國如不加入丶恐怕將來擴張海軍丶反受影響丶不如加入爲愈丶呂瑞庭謂丶可將大家意見丶交研究部討論丶俞誠之起言丶軍備制限丶不獨限於五大强國丶世界各國應受此支配丶我國即以此理由主張加入丶陳垣起言丶軍備制限會議丶旣經多數主張加入丶即可决定丶抑軍備制限云者丶是各國互相制限之意丶不獨自己制限自己丶還要進一步要求制限他人丶俞誠之起謂丶議題中優待鐵路運費一項丶爲害甚鉅丶我國應主張刪除丶陳垣謂丶不獨鐵路運費一項丶認爲危險丶其他關於西伯利亞等項丶利害尤爲重大丶本會並非研究對美答復丶係爲貢獻外部答復美國之意見丶現在通達西伯利亞利害人材頗少丶應喚醒外交部多延攬此項人材丶赴美贊助丶方爲有益丶是時葉恭綽以有事退席丶續由陳振先主席丶最後會員某君等相繼發言畢丶由主席决定丶請大家提出意見書從詳研究丶俟下次開會再行討論遂散會丶附該會漾日通電丶各省區省議會·總商會·敎育會·農會·學生聯合會·各法團·各報館·並轉研究太平洋會議各團體公鑒丶九月十五日外交部公布之日使提出山東善後處置大綱節略一件丶想當閱及丶本會茲於大會公同議决丶要求外交當局拒絕直接交涉丶並將不能直接交涉之理由丶宣示列國丶現在時機已迫丶生死存亡丶爭此一舉丶敬乞一致主張丶憂切奉陳丶佇盼電覆丶太平洋問題討論會漾丶 
[欲去未去之靳內閣] 津行作罷 
　　内閣問題丶截至二十三日仍極混沌丶惟靳以遲延不决丶殊難爲情丶乃於二十二日夜半召郭則澐入宅丶令其趕辦交代丶二十三日午刻即令東車站爲備赴津專車丶定於四時半出京丶以示絕對不幹丶事機雖秘丶各方早巳探悉丶紛紛向前擋阻丶靳氏見行不得丶旋於四鐘即令將專車取消丶至靳氏忽然如此决絕之原因丶一說謂因接到某方面電報丶對於某問題丶主張極爲堅决丶靳氏披覽之餘丶甚爲氣憤丶拍案大呼不幹丶一說謂靳因直隸及公府方面丶均力主去潘丶而靳潘關係密切丶公私兩方均有不能聽潘獨去之勢丶故表示去則冋去丶惟是日津行雖已作罷丶而靳此後决不到院丶星期六閣議丶殊無出席之望丶此事旣因環境之種種關係丶恐非一二日所能解决丶至奉天方面丶現爲此事聞已召集會議丶孫吳兩督均趕往列席丶至張作霖是否來京丶須俟該會議結果之如何而定丶內閣問題丶亦有待於王迺斌回京丶再尋歸宿丶據某方面消息丶王迺斌已自奉起程回京丶日內當有正式意見携來丶至直隸方面亦仍賡續其維持主張丶曹錕並已派趙玉珂爲代表丶來京挽留矣丶 
　　另據晨報消息云丶靳雲鵬之忽行忽止丶　中眞相丶傳說不一丶惟謂靳內閣之起倒丶須俟王迺斌由奉回京始能决定丶則各方消息幾於一致丶聞靳氏發出辭職通電後丶各方面俱有照例挽留之電丶曹錕並且派趙玉珂來京挽留丶惟張作霖始終不着一字丶或謂張氏曾經來電丶如何如何懇切丶皆非事實丶靳之辭其唯一原因丶當然是有人不許其再幹丶而不許再幹之表示丶乃出於奉天方面丶證以政府盼王迺斌回信之切丶已毫無可疑丶則欲再延靳內閣之命丶又當然乞靈於奉天方面丶而王迺斌之來去丶乃大爲關心內閣者所大注目矣丶據二十四英文北京日報丶謂農商總長王迺斌丶因張作霖辭蒙疆經略使及靳內閣動搖等重大問題丶代表總統赴奉天與張氏面商一切丶同行者尚有綏遠都統張景惠及京師憲兵司令秦華丶已於二十日晚抵奉天丶王氏携有靳總理致張氏之觀筆手翰丶詳述不得不去之苦衷丶其大要爲㈠政政困難萬分丶使無鉅欵以爲根本改革之用丶則難關重重無法對付丶㈡行政上之種種難問題丶㈢外交問題丶如魯案之直接交涉與否丶尤爲最難决定之問題丶㈣長江中部一帶之政局杌隉不定丶而孫文一派又屢屢反對與北京磋商統一條件丶㈤裁減溢額軍隊一事丶各統兵長官均無奉行之誠意丶此外對於皖人反對李兆珍爲安徽省長丶及姜桂題調動丶駐熱河毅軍之欠餉無法籌撥丶書中亦均提及丶張氏當即召集重要人員爲長時間之討論丶結果决定繼續維持靳內閣丶並允將其所要求之軍餉及軍械酌量核減丶所擬安置部下人員之位置丶亦可減少丶以保中央政府之面目云云丶似此則奉天意旨已有轉機丶可爲靳內閣之一大喜信丶而另一消息丶則謂靳總理赴津一舉丶雖經各方面勸阻丶暫行中止丶然其地位究能保持與否丶絕非短少時間內所能確定丶蓋奉天會議因吳俊陞迄今未到丶據傳須至二十五六方能開會丶而王迺斌之歸京丶當在二十八九丶或竟出月亦未可知丶將來該會議縱有結果丶在勢仍需與保定方面接洽諒解後丶始告完成丶即此輾轉磋商之間丶已需若干時日丶矧據昨日所聞丶保定方面亦已電召邊守靖吳佩孚等暫行北歸丶會商時局辦法丶是直奉雙方對於靳氏去留丶均已特加注意丶則其前途將益趨紛擾丶而解决亦愈感困難丶去津則身無所主丶望奉則雙眼欲穿丶此數日中之靳總理丶其難過爲如何乎丶 
[楊增新報告之俄新舊黨] （永） 
　　新督楊增新近日報告之俄新舊黨情形如下丶（一）恰克圖設有蒙古行政機關丶有公文行於外蒙各處丶（二）恰庫俄新黨近與蒙聯合丶外蒙事權丶又歸新黨主持丶（三）喀爾克喇嘛廟到有舊黨丶稱係被新黨戰敗來避者丶（四）三音諾顏俄新舊兩黨曾劇戰丶舊黨潰散丶新黨即在該部喇嘛廟暫住丶（五）唐努烏梁海丶到俄新黨數百丶靳該貝子金巴交快槍五百丶大砲九尊丶彈百箱丶并將唐努收復歸俄丶（六）杜爾伯特達賚汗旗丶到恰蒙古官府代表丶擬調達賫汗卓里克圖汗兵與同來俄新黨兵丶合剿科城舊黨丶（七）喀爾喀統兵官瑪玉　聯舊黨軍官效楚布丶同紥烏里雅蘇台丶嗣漢部開赴庫倫丶瑪知庫爲新黨佔據丶遂將城內舊黨婦女數十口丶全殺而去丶迨漢領敗兵回烏丶即將該處喇嘛招全行搶掠丶幷至札薩克圖汗及喀爾喀貝子府丶殺害多人丶飽掠至札邊暫駐丶該旗桑寶公送羊七十隻丶求其勿掠丶漢謂掠　爾　乃報殺俄婦之仇丶對汝旗决不加害丶後率男女八百多人丶即往科城丶（八）科城奮黨合男女約二千人丶蒙古大官丶俱携印回牧丶
烏科兩處丶俱無人管理丶科烏庫台站丶亦尚梗塞未通丶 
[門羅調查京外敎育之準備]  
　　北京實際敎育調查社此次特聘美國門羅博士來京丶考察我國京內外敎育狀况丶以資改進丶二十三日該社假中央公園董事會開會丶討論如何着手調查北京各學校之方法丶各發起人及門羅博士均全體出席丶由高師校長鄧萃英主席丶首即報告調查計畫及日程等丶並望各會員有何意見丶自由發表丶當由北大敎授胡適發言丶請門羅博士先行發表意見丶以資討論丶羅乃起立演說丶略謂歐戰以後丶各國對於敎育特別注意丶即以墨西哥而論丶亦重視敎育丶然敎育之進步丶應根據社會進化之方法丶不能純恃敎育目的爲目的丶敎育行政及課堂四屬重要丶而敎師與學生間之關係丶尤爲重要丶蓋敎師與學生關係密切丶感情濃厚丶始能引起學生向上之興趣丶及活潑之精神丶而獲良好之結果丶我此次調查敎育丶所注意者丶㈠敎師與學生間之關係若何丶對於中小學各校丶尤特別注意丶㈡敎師敎授科學丶程度若何丶而學生所學丶是否能實際應用云云丶决梁啓超演說丶謂鄙意調查敎育丶須從歷史上考其得失丶鄙人今日先提出﹁敎會學校﹂來討論丶考敎會學校大半成立於民國十年以前丶中國敎育近來已有進步丶故敎會學校之在今日丶巳不適時代潮流丶因此遂生兩種弊害丶㈠學生憎惡敎員丶而不注重於學問丶㈡學生無指導丶往往遇事盲從丶又謂中國敎育界現在已傾向於分功互助丶而敎會學校乃闕此等精神丶計各敎會學校之經費丶每歲當不下二百萬丶果知互助丶則其成續當不止此也云云丶再次王家駒演說丶略謂綜觀中國敎育丶似略有進步丶若分晰觀察丶則又不然丶其進步者丶亦不過著名各城鎭之少數學校丶而各鄉村所辦之中高小學校丶仍舊腐敗不堪丶推究其故丶不外兩種原因丶㈠鄉村缺乏良好敎師丶㈡敎師月俸所入丶不足以維持其生活丶以致裹足不前丶此係受經濟方面之影饗也丶茲更有請敎於門羅博士者丶㈠對於鄉村敎育丶如何能使其發達丶㈡中國辦學常以嚴格主義丶且處處束縛學生自由過甚丶學生往往感覺痛苦丶更何能發生感情與興趣丶近有採用新式主義者丶又失之過寬丶敎員對於學生幾毫不負責任丶試問將以何法救濟之丶門羅云丶對於缺乏良好敎師一層丶現尚未着手調查丶不知其內容眞像丶未便加以批評丶但大槪可說者丶此種情形丶各國俱有過去之歷史丶不妨一一查考丶取長補短丶以資借鏡丶至於第二層所說丶則英國最近發明一種設計敎授丶例如假設一切實問題丶敎員與學生以共同互助之精神而解决之丶其中自能發生興趣與感情丶可以補所說之缺憾矣丶再次由敎育部司長陳寳泉發言謂有三要點丶應請門羅博士注意者丶㈠中國歷來習慣丶對於一事之發生丶絕無人能從旁贊助丶且極喜從事批評丶而所批評之語丶故在破壞方面居多數丶能如歐美建設方面批評丶則絕無僅有丶希望門羅博士此次調查丶能引起各界人士均從事於建設方面之批評丶㈡我國敎育腐敗情形丶無庸諱言丶希望門羅於調查後之結果丶將各處癥結所在丶盡行宣布丶俾我國人士知所警惕丶則中國敎有受賜於門羅博士者多矣丶㈢如各方面微有見長之處丶亦不妨略加表揚丶以示鼓勵丶總之以門羅博士之聲望資格經驗其一言一動丶均足爲法丶故深望博士此行丶給我敎育界有充分之批評丶使吾人得有所遵循惡丶繼又由胡適發言丶謂尚有一事丶亦極關重要丶乃係關於敎育行政方面者丶即各省之學校分配不均是丶查學校分配不均之故丶其原因有二丶㈠交通不便丶㈡經費關係丶交通不便乃吾人所共知丶至於經費關係丶其原因則極複　丶食如安徽一省丶分配經費由議員所把持丶其結果遂致中學校太多丶而小學與專門學校又太少丶不足供社會之需要丶以交通發達而言丶在中國自以上海北京漢口較爲發達丶但北京上海各種學校比較較多丶漢口交通雖不遜於津滬丶而學校則極少丶其故安在丶亦望博士有以敎正丶門羅遂詢敎育經費如何收集丶胡答係由一部分稅欵擔任丶然內容亦甚複雜丶往往有指各捐爲敎育經費者丶而又移作別用者甚多丶故談到敎育稅一層丶中國比他國相差甚遠丶如將來整頓敎育丶有所需欵丶似不妨正式抽稅丶前途希望尚甚多云云丶六時散會丶至前報所紀之參觀北京學校程序表丶昨復經門羅親手修改丶微有出入之處丶茲將已修正者錄之於下丶﹁㈠參觀北京各校程序表﹂二十四日丶北京高等師範附中附小·梁家園小學校·丞相胡同女子小學校·女子職業丶二十五日星期休息丶二十六日丶敎育部及學務局·交通大學·法政專門學校·第一蒙養院·二十七日丶工業專門學校·北京師範學校·第三中學校·公立第十五小學校·二十八日丶燕京大學·匯文學校·稅務學校·鹽務學校丶孔德學校·二十九日丶女高師及附屬小學·美術學校·公立第十小學校·三十日丶清華學校·農業專門學校·十月一日丶北京大學·（三院）燕京女子大學·十月一日晚出京赴保定丶﹁㈡調查外省學校行程表﹂（第一區）北京日程見上丶保定十月二日開始丶四日終了丶太原五日開始丶八日終了丶開封十日開始丶十二日終了丶（第二區）南京十四日開始丶十九日終了丶無錫二十日丶上海二十一日開始丶二十七日終了丶杭州二十八日開始丶三十日終了丶南通十一月一日開始丶三日終了丶四日折回上海赴閩丶（第三區）福州七日開始丶十日終了丶廈門十一日開始丶十二日終了。若行程不便則取消丶廣東十三日開始丶十八日終了丶折回上海丶（第四區）曲阜二十四日開始丶二十五日終了丶濟南二十七日開始。二十八日終了丶天津二十九日開始丶十二月四日終了丶奉天五日開始丶七日終了丶由此回京丶將調查結果丶開會討論丶 
[陳柏年失蹤案近訊]  
　　駐古巴使館隨員陳柏年失蹤一案丶外交部曾電派紐約領事史悠明墨西哥使館秘書陶履謙前往查辦丶近外部接史陶二委員來電報告丶已於十三日抵古巴丶其原電云丶今日抵古丶寓塞威爾西旅館丶陳案在克偉士及赴古船上丶即開始詳查丶使署方面所得證據丶已由吳代辦函送丶容彙報丶悠明履謙十三日丶聞電中所謂吳代辦函送之證據丶外交部現已收到丶吳報告副本共計五十餘頁丶其中更多支離點丶日昨陳之家屬巳呈請外部抄示華洋全文丶藉資研察丶外交當局辦理此案丶苟能大公無私丶固亦無所用其秘密也丶陳氏家屬呈外交部原文如下丶呈爲駐古巴使館隨員陳柏年失蹤一案丶懇請鈔示代辦吳克悼報告丶及各項電文丶以資研察而明眞相事丶竊開驥三子柏年失蹤一案丶前經開驥將吳克悼等謀害情形一再呈明丶屢蒙批令應候調查呈復丶再行核辦各在案丶開驥一介平民丶敢不鵠候丶惟查吳克悼七月二十一日來電內稱丶現已繕具詳細正副報告丶副本粘各項函電丶警廳船長護送人等報告丶醫生車夫等證書抄稿丶不日寄呈鈞部云云丶此項報告丶雖係片面丶但與本案關係亦頗重要丶頃聞此項報告丶業經到部丶爲此呈請大部丶迅予抄示報告全文丶不勝感激之至丶再赴古調查專員現已抵古丶以後調查情形丶及一切報告電報公文丶一經到部丶並祈大部恩施格外丶隨時抄示丶實爲德便丶 
　　又聞墨王繼曾公使近亦來電報告此案丶於吳克倬頗多不利之點丶原電如下丶查陳案疑點丶㈠陳旣往美丶何以發電召回丶㈡旣據吳稱陳有腦病及槍擊各事實情丶何以不送往醫院丶並電部及兼任公使丶請示辦理丶㈢吳旣派人護送丶當然不能解除責任丶陳如確有不測丶吳身爲館長丶責有專歸丶自難辭咎丶繼曾兼領古館丶亦應靜侯呈明議處丶但有不得不陳明者丶㈠前日部電丶僅云密查丶繼曾遠在墨界丶無從着手丶嗣又迭奉部電丶甲派陶往查丶乙如陶不往丶改派周雷丶無論墨館事繁丶加以七月未奉部欵丶 
 
 

Page 11

 
 
　　實難派員丶即使遵電前往丶而主客地位懸殊丶恐難得全案眞相㈡繼曾抵古之日丶即奉另設專使部電丶並因墨約事丶蒙大部電催離古丶故除呈遞國書及致賀事丶並無接任視事報告丶諒邀明察丶㈢陳調任丶並未因兼館關係丶蒙大部先事接洽丶總之事關人命丶應請大部認定入手查辦方法丶迅决進行丶繼曾丶 
[奉天重要會議將開幕]  
　　奉天消息自農商王總長來奉後丶張使以內閣問題丶關係重要丶除分電吉黑兩督及察區張都統外丶並邀馮副都統闞湯二鎭守三道尹到省會議丶湯鎭使馮都統王道尹已先後蒞省丶孫吉督亦於二十一日午後七時搭車來奉丶張作相師長於二十二日遄返丶其他人員及察區張都統丶日內亦即可到丶東省文武全體大會議丶不日即將開幕矣丶據聞此次會議丶確因靳閣有退意丶惟靳與奉張丶淵源素厚丶靳之去留丶於奉天勢力之消長及時局之前途丶有絕大關聯丶是以張使近來雖因某種問題丶與靳意見不甚融洽丶然爲利益計丶終不願其即去丶孫吳二督及各代表丶已陸續前來丶故昨今兩日丶即作非正式接洽丶定明日（二十三日）在使署開會討論丶除决定擁護靳閣外丶并議應付廬山會議問題丶 
　　吉林孫督軍於二十一日晚車到奉時丶張使特派喬參謀長副官長乘自動車到站迎迓丶其他軍政人員丶至站歡迎者丶不下二十餘人丶孫督帶差弁隨員三十餘人丶於晚間七時四十分至站丶下車後與往迎者小作周旋丶即乘車入城丶謁見張使丶一說吳督亦偕同來奉丶 
　　政界消息丶張使對於時局之糾紛丶態度頗爲鎭靜丶從未表示一定的意見丶茲以時局有急變之情勢丶擬俟此次重要會議開幕後丶即行通電朝野丶發表一種主張丶如無效果丶當以實力對待云云丶姑誌所聞丶以觀其後丶 
　　農商王迺斌丶於前日來奉丶其任務除囑張使挽留靳閣外丶并疏通張使勿辭經略使丶茲聞王氏因京中政情緊追丶而總統又急待覆命丶故定於二十五日返京丶惟其同來之夫人及男女二公子丶暫行留奉丶 
[危機復迫之三秦] （開封通信） 
　　川軍與陳部同時發動　馮玉祥連電告急 
　　陳樹藩自退漢南復丶即通粵連川丶蓄意反攻丶當鄂湘戰事起時丶陳即擬乘直軍後方空虛丶帶隊由漢南北向丶旋以一切設備未周丶挨擱至今丶近則因川軍允助援陝丶陳氏之態度丶乃益見活動丶聞其部屬丶連日已向漢中出動者丶業有十二營之衆丶後方陸續北進者丶尙有六千餘人據陜民抵汴者言丶陳軍之駐在佛坪者丶近已轉趨武當山丶向大散關聯鳳翔爲一氣丶意欲越扶風攻咸陽丶其先鋒隊曹洪勳姜鴻謨所統隊伍丶由漢中向北開拔者丶均已行抵子午河丶候會合川軍後丶即分向道城口昭化廣元等處進攻丶陳氏并由漢南沿白河丶調一支隊丶會川軍襲攻鄖西丶藉截直軍右路救援丶張聯陞曾分電吳蕭告急丶謂襄陽防兵單薄丶無法抵禦陳與川軍會合來攻云云丶吳當即電令趙榮華派隊分防鄖西丶會同張聯陞嚴密防堵丶馮玉祥因陜事復形吃緊丶昨巳發告急電兩通丶略謂據確報陳樹藩約合川軍萬餘丶分途向陜南北犯丶川軍派徐子剛爲援陝前鋒司令丶陳樹藩亦於日前率衆馳抵固城丶陳部前隊先鋒丶曹洪勳姜鴻謨兩部丶業由漢中開抵河口子午谷等地丶查陝事迄未底定丶今陳部蓄銳北攻丶又有川軍協助丶其勢未可輕視丶似此情形丶確已與西南一致行動丶除分飭駐防各軍戒備外丶究應如何應付之處丶務懇迅示機宜丶藉資遵守等語丶觀此可見陜局前途之危急矣丶（二十二日） 
　　另據北京某報消息云丶陳樹藩與劉存厚第二次失敗後丶即更相結托丶爲互助之計丶劉當即介紹劉斌賴星輝田頌堯鄧錫侯等丶此次直軍全部赴鄂丶無力顧陝丶陳即迭遣代表勸劉湘派兵援陝丶劉湘以種種阻礙丶未即允許丶陳於是更求其次丶當與賴星輝等揷血爲誓丶自動的出兵丶計第三師鄧錫侯全部·賴星輝邊防軍之一混成旅·田頌堯之第八混成旅出一梯團丶第九旅劉斌所部爲後勁·公推鄧錫侯爲川陜聯軍總司令丶並約定陝事平定後丶（一）援助劉存厚入川丶（二）准劉系軍隊駐陝若干丶並酌助其軍費丶陝軍方面亦從事編制丶陳自爲陝軍總司令丶張寶麟爲總指揮丶收束殘軍丶預備出發丶党仲昭由固城出動丶張寳麟由南鄭出動丶鄉導川軍丶進迫直軍丶川軍總司令劉湘丶見鄧頼等自行出動丶以爲如其不能統制丶不如即送人情丶遂召川軍將領開一會議丶决定派一部分軍隊丶名爲劉鄧等後援丶預備接防丶一面即以援陜總司令名義委鄧錫侯丶由是川軍遂向陝南開動矣丶此外陝西內部丶猶有隱患丶則靖國軍與直軍之不洽是也丶于右任帮助直軍入陝丶其熱望甚大丶比馮玉祥接任後丶其改編靖國軍計畫丶甚爲于所不喜丶聞于已迭電吳佩孚詰難丶並有君欲禍陝丶請即殺我等語丶又因郭堅爲閻相文槍斃丶靖國軍各部丶皆存危懼丶因之與馮等極端不洽丶于等亦乘時主張陝西自治丶更在三原召集靖國軍各部開一大會。以謀鞏固內部方法丶于氏當即宣言謂陝西自治目的一日不達丶即有一兵一卒丶亦决不受任何方之編遣丶同時各路靖國軍首領一致贊成丶適陳樹藩部屬因被直軍遣散後丶無處安身丶亦爭集于氏旗下丶此外間所以有陳于聯合之說丶究之于陳利害關係及主張丶均無合攏之理丶至必要時丶或能兩路壓迫其對方丶聯合之說似非事實丶但陝禍循環無已時則可斷言丶其餘尙有郭堅部屬竄亂鳳翔開縣一帶丶近雖不爲大害丶當足使馮有西顧之憂丶聞于氏已派員前往編制該部丶以便直隸麾下丶于氏旣日擴大其兵勢丶而陳樹藩又乘機搗亂丶今後之陜西如何丶誠難判別矣丶 
[川鄂戰局之新形勢] （漢口通信） 
　　川軍二次逼攻宜昌丶幾經陷落丶幸吳佩孚率軍趕至丶拚命攻擊丶始得轉危爲安丶在十八九日以後丶鄂軍漸有進步丶吳又增兵增械丶積極從事於驅逐川軍之准備丶二十日午後丶吳以包抄勢丶向川猛攻丶相持至二十一日午丶川軍左右兩翼丶均皆敗退丶正面防綫丶亦被牽動丶軍士死於南岸山谷中者甚衆丶營連長被俘亦有五人丶二十一午後丶鄂軍正面暫取守勢丶專以全力猛攻川軍左右翼丶在江右岸丶初則激戰於長板橋以上丶川軍實力不敵丶又恐襄樊搗其後背丶遂紛向木瓜舖興山方面退却丶嗣鄂軍追至丶復接戰於亭子山官莊一帶丶川軍仍所不支丶相率潰走丶當陽遠安方面丶乃絕川軍之踪跡丶至在江左岸鄂軍丶二十一日前進時丶即與川軍鏖戰於響鈎口三斗坪丶川軍只有槍而無砲丶彈藥亦缺乏丶遂且戰且退丶至周坪野三關等處丶鄂軍兩翼丶旣均得利丶乃於二十二日實施總攻擊丶正面川軍丶亦不戰而走丶至二十三晨丶即退到南沱溪丶距宜昌約六十里丶軍械被鄂軍所奪者甚夥丶但川軍决計圖鄂丶第一路雖失敗丶第二三路援軍丶則方陸續下駛丶反攻之舉丶諒難幸免丶故鄂軍雖獲小勝丶仍未到結束戰局之時機丶省坦連日解去七九子彈丶計達二千箱以上丶砲彈亦運往數千顆丶孫傳芳所部第二師丶刻又抽編一大隊丶令張俊峯旅長率往赴宜丶昨二十三日丶由沙市乘江通商輪上駛丶孫亦有移駐宜昌之說丶可知川鄂戰局丶仍未有艾丶惟吳蕭鑒於樹敵太多丶不欲與川久戰丶頗想與川謀和丶聞蕭已派梅占魁等三人上駛丶即爲與川軍講和之專使丶吳亦擬派員偕同英日領事赴渝丶勸川息兵丶但默察川軍動作丶非至一蹶不振之時丶和平恐難實現也丶此外湘軍宋魯各部丶確已開往湘西丶出牛角岩丶逾長樂丶以與藍文蔚部會合丶陳樹藩部除分一軍攻陜外丶亦確有一軍攻入鄂屬鄖西縣境丶吳佩孚除令沙市第十五旅防湘丶襄鄖第十七混成旅防陝外丶並電請曹使速令王承斌二十三師四十六旅南下丶分駐鄂豫交界之廣水河口丶以固鄂北丶現在宜昌川軍丶旣巳敗退丶陝湘聯軍進行丶不免連帶受其影響丶惟此後變化丶則不可知耳丶（九月二十四日） 
[外人目中之吳佩孚]  
　　不願爲督軍而爲超督軍 
　　世界新聞社譯字林報二十六日社論略云丶近日西報通信過多論吳佩孚將軍事丶吳在今日丶確爲一時代的人物丶自推倒安福派之後丶中國人民皆注意丶行動丶以爲中國人權利之擁護者丶即屬吳氏丶彼或眞能摧毀督軍制度丶以救中國丶然自湘鄂戰事起後丶對吳之輿論即一變丶向之頌爲中國之救主者丶今乃疑之斥之丶無異於其他之武人焉丶吾人欲求厥故丶絕非難事丶蓋吳氏直至最近以前丶固大唱反對督軍制之論者丶自言願見此制之廢除且言無論如何丶彼自己决不作督軍丶顧自驅走王占元之後丶則公然受北京政府兩湖巡閱使任命丶又不顧輿論反對丶置其心腹蕭耀南於鄂督一席丶中國人民乃恍然曰丶吳佩孚之不要督軍丶固出於誠意丶彼乃要一超出督軍以上之督軍丶而以湘鄂兩省督軍歸其轄制耳丶於此有一層堪注意者丶即北京政府似在漸次恢復滿清時代之政制丶前清時設一兩湖總督丶統轄湘鄂兩省丶兩省之巡撫丶均爲其屬官丶今吳佩孚之巡閱使丶與總督名異而實同丶張作霖之東三省巡閱使丶實即前清之東三省總督丶曹錕之直魯豫巡閱使丶亦即前清之直隸總督丶夫總督與巡閱使丶本皆爲駢枝之官職丶不過爲北京位置私人之地丶吳佩孚而承受兩湖巡閱使丶宜其名譽掃地矣丶就此次戰事而言丶確係眞戰丶非以前數役之﹁紙上談兵﹂可比丶吳之軍人聲望丶頗因此而增高丶然在華人心目中丶軍事光榮丶殊不足道丶所重在其人之品格丶即如曹操在歷史上戰績卓著丶然以其㚥譎不道丶至今爲社會中所唾駡丶吳佩孚果欲恢復其已失之令名者丶則必表示其若干建設的高尙行爲丶如諸葛亮然丶不但精於韜略丶并爲一政治大家丶吳將軍對本報記者最近尙有廬山會議之說丶然中國人民對於此等會議丶已有經騐丶如前此之保定會議丶有何結果可言丶故吳之廬山會議丶如果實行丶中國人民惟有以懷疑心對之而已丶 
[蘇省籌賑大會紀] （一留） 
　　江蘇賑務處丶前日（二十三）開幹事會丶决定今日（二十五）下午一時丶爲本省水災開籌賑大會丶會塲設中正街講演廳丶軍民兩長屆時均到丶故軍警政界中人到者甚夥丶依照秩序單搖鈴開會後丶首由嚴財政廳長報告開會宗旨丶次由齊督王省長演說丶齊督因到會人數不甚踴躍丶頗生感觸丶當塲損洋兩萬元丶并爲其太翁捐洋兩萬元丶王省長演詞甚長丶較重要者丶謂蘇省數年來皆無災丶我一到即遭如此大災丶雖向時辦賑多年丶而此時居省長地位丶心實難安丶言外大有引咎之意丶亦當塲捐洋五千元丶次外賓演說丶日本領事丶及美國馬林文林兩君相繼登臺丶馬林詞最動人丶大致分兩點丶一請兩長注意治水丶莫使此次大災再見於異日丶一請兩長注意工賑丶莫使一般小民袖手坐食丶致狀類乞丐丶而生懶惰之心丶次來賓演說丶共計四人丶㈠張援丶大致謂軍民兩長丶慷慨捐欵丶救我災民丶不勝爲全省災民感謝丶惟尤望到會諸君子丶人人本惻隱之心丶節省消耗之金錢丶熱心損助丶至馬林先生所言丶固無上贊成丶但係治本問題丶今日大會當急籌治標丶標本兼治丶方克有濟丶抑更有希望於兩長者丶請對於米禁嚴厲進行丶蓋天旣苦吾民丶倘更販米出口丶使吾民不得粒食丶前途誠不堪設想云丶㈡陶保晋丶主張籌辦省道丶以工代賑丶並報告寗垣地方各公團捐數丶㈢陶士行丶大致謂今日之會丶名爲賑濟丶其實不但是救人的丶實是自救的丶因吾輩所食丶無一不由農民來也丶且是報恩的贖罪的丶總此四種意見丶吾人非大家輸損不可丶㈣王伯秋丶亦主張工賑丶次請各界認定捐欵丶或當塲輸捐丶除軍民兩長已認定外丶軍界全體認一萬五千元丶軍署婁秘書長丶奉父母遺命丶捐棉衣二千套丶及急賑洋二百元丶省署政務諮議兩廳各職員丶北捐洋二千元丶嚴財政廳長捐一千五百元丶又奉母命丶捐一千五百元丶又認募四萬元丶財政廳職員共捐一千五百元丶張實業廳長捐一千元丶蔡金陵道尹捐一千元丶胡敎育廳長擔任募一千元丶銀行公會捐二千元丶南京總商會捐二千元丶下關商會捐一千元丶地方公會捐一千元丶廣利慈善會捐一千二百元丶又擔任勸募五千元丶餘如警界全體丶分別輸捐丶以及各界個人之損數百元或數十元者丶共計總數十四萬三千餘元丶是日憑請柬到會者一百三十八人丶自由到會者一百八十一人丶人數雖不多丶而捐數尙不少丶所望辦賑者善爲支配丶使災民同霑實惠耳丶 
[浙人反對魯案直接交涉電]  
　　北京大總統國務院外交部鈞鑒丶日人乘歐戰之際丶佔據青島丶僭竊我土地丶把持我路鑛丶攘奪我工商業丶侵害我警察權丶全國人民痛心疾首丶凡爾塞和會雖經失敗丶猶幸拒簽和約丶保留一線曙光丶致有此提供太平洋會議評判之機會丶日人自知理曲丶國際評判决無良好結果丶乃乘太平洋會議未開之先丶要求直接交涉丶假令報載條欵屬實丶是直啄盡精華丶還吾軀壳丶噩耗傳來丶驚駭欲絕丶夫拒簽和約旣表示堅决意志丶今若改變態度丶無形軟化丶則是自喪威信也丶當拒絕簽約時丶英法各國出任調停丶卒以我國意志堅决丶不予通融丶今若反汗丶遽與交涉丶則是大傷英法之感情也丶美國輿論激昻丶政府亦主持正義丶本親善之誠丶盡援助之責丶友邦愛我丶而我反不知自愛丶則是自絕奧援也丶顧或謂交涉苟無結果丶仍可提交太平洋會議丶不知直接交涉係日人狡謀丶一經開始談判丶在太平洋會議時丶彼即得以業經直接交涉母庸第三者越俎丶爲拒絕評判之理由丶則是自誤提案之機會丶而轉貽日人以口實也丶矧青島爲租借地而非割讓地丶我國旣加入協約丶對德宣戰丶則租借關係丶當然消滅丶應有完全收回之權利丶自無與日人交涉之必要丶務懇毅力堅持丶貫澈本旨丶母惑甘言丶母墮狡計丶一面爲堅决的拒絕之表示丶一面爲積極的提案之凖備丶伸張公理丶還我河山全國人民當爲外交後盾丶苟政府不自覺悟丶違反民意丶逕與交涉丶吾民誓不承認丶臨電無任激切屏營之至丶浙江各法團聯合會叩寢丶 
地方通信 
[蘇州]  
　　基督徒歸主大會蘇州基督敎歸主大會丶於昨日舉行丶上午十時丶本城敎會各團體丶并附屬之大小男女各校丶以及敎友等丶約五六千人丶皆手執旗幟丶齊赴北局會塲行開幕禮丶由牧師陳少芝主席丶所有秩序如下丶（一）國歌丶（全體）（二）祈禱丶（海依士牧師）（三）宜佈宗旨丶（顧少芝牧師）（四）唱詩丶（全體）（五）東吳景海唱詩班唱詩丶（六）江長川牧師演說丶（七）招待員報告丶報告畢丶各團體由北局轉束丶進大井巷丶向北走護龍街丶至察院塲口丶進觀前大街丶上醋坊橋丶田此分南北兩路而散丶 
　　電話局長辭職蘇州電話局長王肇澧丶蒞任以來丶對於局務頗事整頓丶現怱萌退志丶呈請交通部辭職丶業奉部令照准丶改委顧庭實繼任丶聞不日來蘇接事矣丶 
[揚州]  
　　科長易人江都縣署一科長杜菊緣丶因事呈准王知事去職丶遺缺經王於二十五日聘畢鳳樓充任丶 
　　變通考試淮揚道自治講習所江儀兩籍學員丶近爲水所阻丶不克赴浦丶考試畢業丶適胡道尹在揚丶請准在揚考試丶由胡電飭該所封寄試卷丶旋得復電遵辦丶聞一俟此項試題寄到丶即由胡親自監考丶並悉該所係於十月一日舉行全體考試丶亦由胡電本署科長貝俶美丶前往監監塲丶並已另電該所談主任查照矣丶 
　　議放積穀江都被水各地丶紛紛呈請縣署放賑丶王知事遂根據前次議定辦法丶函約十區紳董於二十四日下午丶在本署會議丶結果以所有之穀數丶半散江洲丶半給濱湖丶至積穀之欵丶則存以待將來之緩急云丶 
　　賑務消息鎭揚水災籌賑會正會長馮夢華丶業於二十四日宣告就職丶並於是日假萬壽寺內丶邀集城中官紳會議募捐方法外丶並舉定邱渭卿方澤山爲副會長丶復將事務所遷入塲運食商事務所內丶以利進行丶 
[鎭江]  
　　鄉民紛紛報荒丹徒縣屬之水荒情形丶日見擴大丶因自夏曆八月十八日起丶潮汛大漲丶迄未稍退丶致各鄉高田晚稻丶亦被水浸稻穗霉爛丶收成毫無丶連日圖濱諫壁高資大港炭渚龍譚各鄉村農民丶各持爛稻丶紛至城中丶向縣署報荒丶請求履勘放賑丶 
　　高寳堤工危險江北運河丶水勢浩大丶連日西南風急丶高寶堤身丶被浪衝動丶水已漫堤丶危險萬狀丶即經高寶兩縣各鄉民丶齊集二千餘人丶紛至堤上丶搶修防護丶以保生命丶 
[嘉興]  
　　敎育聯合會議之末一日全浙敎育聯合會丶於二十五日（星期）上午九時起即行開議丶出席代表計十七人丶由吳主任報告議程畢丶首議（一）各屬府屬請設省立女子師範學校案丶（審查報告）公决成立丶次議（二）請設國語正音專員案丶（修正報告）討論多時丶將文字再行修改丶遂宣告成立丶（三）實施公民敎育案丶此案已於前年第六次聯合會議時議决施行丶無須再議丶應即備文呈請敎育廳照辦丶議至此已屆午刻丶遂宣告休息丶各代表即在會午餐丶下午一時十七代表仍出席接議丶（四）義務敎育籌備案丶（五）增進小學敎師知識案丶（六）改革地方敎育案丶（七）省敎育會辦署期理科講習所案丶討論多時丶因限於時間丶遂將文字當塲修改丶均表决成立丶繼即公决明年聯合會在吳興開議丶六時行閉會式丶散會後丶因第二中校開歡迎會丶各代表均相偕前往丶七時嘉屬六邑縣敎育會丶在慶豐館公宴全省代表丶應酬畢乃散丶附致各縣通電丶各縣敎育會轉全縣敎育界諸君均鑒丶發展敎育首宜擴充經費丶擴充經費端頼實行省憲丶省憲實行而後丶四百萬以上之經費有着丶（按現在省敎育經費一百二十萬左右）六十萬以上之基金亦定丶本屆聯合會業經議决發展敎育宜促行省憲一案丶由本會組織省憲促行部丶各縣組識分部丶辦理分送印刷品丶分頭演講等種種事項丶冀以敎育界之全力丶喚起全省省民之注意丶督促省憲之寶行丶合將全案電達丶務希協力進行丶省憲幸甚丶敎育幸甚丶全案附後丶（甲）省憲促行部之組織丶（一）全浙敎育會聯合曾設總事務所丶各縣敎育機關設分事務所丶（二）總事務所設幹事十人丶由本會推定之丶常務幹事二人丶由幹事中互推之丶分事務所幹事由各縣敎育機關自定之丶（三）總事務所所在地丶由常務幹事自定之丶（四）部內分演講撰著印刷文牘會計庶務諸科丶（乙省憲促行部之事項丶（一）分頭演講丶（二）分送印刷品丶（三）解釋省憲法疑點丶（丙）附則丶（一）省憲促行部之簡章丶由幹事會按照甲乙兩項自定之丶（二）依本案之辦法丶通知全省敎育機關丶（三）本案至省憲法實行後廢止之丶 
[安慶]  
　　省議員完全產出本屆省會選舉丶完全爲倪氏包辦丶一二等區覆選揭曉丶莫不發生訴訟丶至今未了丶三四十一等區則一再展期丶必待李兆珍接篆後方始進行丶茲得各該覆選區電報丶均於本月二十一日舉行覆選丶計三區鳳陽屬丶陳文權·高望之·楊立藩·晉恒履·（第三屆省會議長）邱鳳五·高樹梅·陳宗謙·吳潤生·王灝·張敬之·范錫恩·徐啓宇·程登嶸·管鵬·四區頴州屬丶姜濟垚·李啓蔭·王子澤·李傳濟·華翰周·寗祖培·曾昭孔·王鼎昌·桑春霆·倪道煦·鄧嘉璋·王鴻鈞·呂世炳·十一區泗縣屬·王贐珍·胡金秋·樊天一等丶 
　　密查揑電請兵者此次皖人驅逐李兆珍丶各界一致丶卒獲最後勝利丶不料反對聲中丶怱有揑名電達蚌埠丶請兵壓服之事丶幸張文生未爲所惑丶不然全城糜爛丶不堪設想丶查該電大致丶謂有少數奸人借假省長問題丶强迫罷市丶地方騷動丶請速派軍隊來省拿辦等語丶下署舒鴻貽（新衆院議員）黃書霖（省農會長）程慶福（總商會長）蔡正（前商會長）程小蘇（六邑中學校長）五百七十二人叩丶按電局拍電丶須蓋店戳丶此電之店戳係人生德堂丶而省垣內外當無大生德堂店號丶揑造顯然丶昨日舒鴻貽己電蚌辨白丶刻各公團正密查揑電之人丶擬從嚴對付丶以儆將來丶 
雜評一 
[烟酒借欵] （默） 
　　借憤喪權因爲我國常事而如今日京電所傳之烟酒借欵則更足令我國人驚駭 
　　以北京方面言烟酒借欵旣借不一借而第二次之借欵美銀行亦曾以仿照鹽務辦法設立稽核所之議要求我當局經人民力抗而止即其要求所得之顧問至今亦尙未能在烟酒署辦事當局苟鑒放此等之糾紛則今日决不敢再爲此飮酖止渴以引起人民攻擊之舉而竟毅然不顧一切彼徐某不足責當局抑何憒憒乃爾 
　　以美國方面言新銀團歷次宣言均謂不單獨借欵且不爲政治上之借欵固世界所共聞也今來訂借欵之芝加高銀行即爲新銀團之一員名爲還舊債而借新債用途實不明瞭母乃與歷次宣言自相矛盾美國向與我國民感情甚洽以能尊重我人民意思也今若如京電所傳得母失信於我國人耶願美銀行熟思之 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[敎育會聯合會之各省代表]  
　　舉定者已有六省　廣東北京均專電通知 
　　全國商會聯合會敎育會聯合會丶定十月一日在滬開聯席會議事丶已迭誌本報丶茲悉敎育會聯合會方面丶各省區已轝定之代表丶計山東郭竺泉谷岱峯二君丶廣東汪精衛金湘帆鍾惺可三君丶浙江王卓夫許漢臣胡墨仙三君丶江西吳樹枬龍欽海胡薰三君丶江蘇黃任之沈信卿袁觀瀾三君丶廣東省敎育會並急電聲明丶由汪精衛君出席聯席會議丶業已起程丶北京敎育會亦專電通知丶由徐汝梅君出席云丶 
[全國商會聯合會臨時會記事（五）]  
　　昨日爲全國商會聯合會臨時大會開會期之第六日丶各省代表報到者丶京師代表又到劉述言君寓大東旅社六十六號丶江西李伯衡君（贛縣商會）寓天津路新昌源棧八十號丶浙江毛安卿君（寗波總商會）寓四馬路老其昌棧四十四號丶王湘泉（杭州總商會）寓北京路富潤里光華火柴公司丶王竹齋君（同上）陳翰臣君（同上）謝虎臣君（同上）均寓愛文義路聯珠里一五三七號周宅丶應儒韓君（慈谿縣商會）寓後馬路隆泰莊丶江蘇王介安君（蘇州總總會）寓南京路泰和里王義豐綢莊丶接到議案丶亦有數件丶其主要者爲漢口總商會二件丶（一）主張印花稅維持原法丶（二）反對所得稅丶而其着眼之點丶在未經合法國會之通過丶對於部令逐件痛駁丶共分九項丶又黃石港代表汪得深君親送裁兵廢督議案一件到事務所丶大旨謂欲謀商務之發展丶須撤除種種之障礙丶而妨害商務丶莫甚於軍隊之橫行丶京師總商會亦有議案提出丶由高保卿君送往丶聞其內容丶係請政府收復蒙古丶昨日上午已報到之各省代表到所丶會商籌備進行事宜者丶爲南京蘇民生·海寗潘更生·黃石港汪得深諸君丶對於國內外重要問題多所討論丶結果决定今日借三馬路一品香大菜館召集報到各代表先開茶話會丶以便交換意見丶熟商一切丶當由文書科備就通告丶於下午三時前發出丶其通告書云丶啓者丶本會定於九月二十七日（即陰曆八月二十六日）下午四時丶在三馬路跑馬廳對過一品香大菜館丶開各省代表茶話會丶務請屆時惠臨勿却爲幸云云丶並聞該會已向一品香定十六·十七·十八·餐室三間云丶 
[謝米諾夫到滬後之談話]  
　　世界新聞社譯字林報云丶著名俄國舊黨武人謝米諾夫丶於上星期六丶乘日本郵船某丸到滬丶同行者七人丶內有某軍官之婦丶由前上海俄領署裁判員考乃里司羅溪氏接之登陸丶僦居於滄洲別墅丶本報（字林）代表訪之丶得與接談丶謝氏身材結實丶高度適中丶晴作藍色丶鬚蓬蓬然其末微捲丶謝氏言談甚暢丶似無所掩飾丶頗自詡其武功丶所述略歷如下丶彼係蒙古布利安人丶大戰中爲哥薩克軍中一軍官丶旋奉命以西比利亞全境歸其控制丶幷募集一軍開赴前敵丶以代已失紀律之俄軍丶當彼在西比利亞時丶布爾失委克人勢力漸張丶彼立即失法遏止之丶彼與柯爾郤克私交不睦丶惟柯死後丶謝盡襲其所有之權丶然未嘗用之丶仍在貝加爾之轄境內活動丶謝氏言彼在西比利亞之失勢丶全由一般人民爲布爾失委克派人所煽惑丶且附和布派者丶大半爲前在薩哈連島等處獄中之罪犯今被釋出者也丶謝氏爲人丶顯有膽略丶述及奪佔滿洲里車站時丶兩眼閃閃發光丶其言曰丶﹃當時祗有吾等二人丶一哥薩克兵丶一即余是也丶維時滿洲里爲布黨所佔丶聞華軍將由南方來攻丶余遂决計先發丶余探知城中兵氣不揚丶致書敵軍丶謂吾正在待援丶君等儘可安心丶彼等果信吾言丶次晨丶余與哥薩克兵闖入敵營丶敵兵均未起丶槍械倚牆上丶一敵兵呼曰﹁夥計丶速持械丶﹂余則告之曰丶﹁誰敢動者丶彈立發矣丶﹂於是敵兵即由吾之小卒丶一一繳械丶限二十分鐘束裝趁車他往丶彼等戢戢聽命丶彼等之武器丶均爲吾所得丶以供吾正在調集之軍隊之用丶﹄聽謝氏之所述丶足見共富於智慧及果斷力丶惟係一種冒險人物丶與墨西哥著名之盜魁維拉氏相同丶然謝氏頗以拿破崙自期丶隨身帶有拿翁小照丶其崇拜可知丶彼自奉甚奢丶無異王侯丶實則彼亦確爲蒙古十親王之一丶彼之六輛裝甲車丶與最後一輛之設有車頂花園丶西伯利亞無人不知丶彼年祗三十一歲丶目光炯炯丶此次來滬丶未必即肯拋棄其活動丶謝於五月間離赤塔赴旅順丶五月底丶乘日船赴海參崴丶居於古蘭垜丶但其所設政府丶迄未能得承認丶遂又乘日船赴日本丶今由日來滬丶其婦偕其三歲之兒於昨日到滬丶同居於滄洲別墅丶謝之參謀長伊文瑙夫里諾夫將軍丶現在靑島丶今同來上海之總參謀丶則爲傑脫考夫將軍丶謝氏將往美國丶於外交上有所接洽丶希望明春回西伯利亞丶謝氏云丶﹁上海太鬧丶余不喜之丶余慣處於空曠安靜之地丶上海文明超過天然丶西伯利亞則反是丶天然占居優勢也丶﹂ 
[羅基菲勒氏今日抵滬]  
　　總商會定於明日午刻宴請美國煤油大王之子羅基菲勒氏丶已誌昨報丶茲悉羅氏今日即可到滬云丶 
[房客反對加租之積極進行]  
　　新康里派員調查各處加租情形 
　　山東路致函要求免予增加 
　　國聞通信社云丶新閘新康里房客聯合會丶前日議决調查本埠各處加租情形丶以資參考丶茲聞該會調查員丶於昨日赴虹口新康里調查丶據該處住戶聲稱丶本年間丶各住戶亦曾接到新康洋行通告丶謂每月應加租金每幢五元丶住戶等全體反對丶當經大班親往澈查丶嗣住戶激於公憤丶即將大班所乘汽車打毀丶大班無奈丶雇匠修理丶費洋二百餘元丶而捕房亦以無從干涉爲詞丶新康洋行不得已丶與住戶代表磋商再三丶始勉允每月加租兩元丶照原擬增加之數丶减去三元丶又至哈同路民厚里調查丶該處房屋丶本年六月間亦有加租通告丶嗣經中華工會同人等丶發起反對丶乃打消原議云云丶該聯合會據報告後丶當經磋議本會决不讓步丶無論如何丶今年决不能加增分文云丶 
　　山東路望平街九江路等房客丶因該處房租加增問題丶曾經各房客開會反對丶經議决致函哈同丶要求免加丶原函略謂丶日前接奉貴經租處通告丶謂此間房租丶自九月份起丶照原有租金數目丶以洋數改銀兩等語丶計算之餘丶每幢房租丶原有租金丶已在三五十元丶今又將增加至二三十元丶總約七八十元不等丶致房客等聞悉之下丶異常惶恐丶查此間房租丶未及一年丶增加至五六十元之多丶此次忽又大加丶至再至三丶昻貴已達極點丶且商民近年以來丶生意蕭條丶朝不保暮丶實巳勢難支持丶僅以得過且過丶暫忍痛苦丶以望後效耳丶不意在此風雨飄搖之時丶乃復加租至十分之四丶查上海房租丶自清季以降丶從未聞有如此增加之巨數丶且聞香港當道丶曾恐市面受加租影響丶故取締資本家丶限制加租丶此中情形丶凡有識者莫不洞悉丶素仰先生慈念在懷丶於房客皆多年舊戶丶羣情感戴丶决不以此有傷感情丶倘蒙體恤商艱丶准予免加租金丶俟待營業發達丶再行提議丶不獨敝路房客所欽佩丶亦上海全體房客所仰望也云云丶 
[皖省議員關建藩提倡省憲]  
　　勸省議員拒絕應選 
　　聯各法團賢達組省憲會議 
　　國聞通訊社云丶安徽本屆當選省議員關建藩丶日昨致該省各法團公電一通丶提倡省憲丶其原文云丶安慶敎育會商會農會各界聯合會律師公會學生總會各公團丶曁本屆新選省議員諸公均鑒丶竊維天道善變丶民意靡常丶凡屬民意機關丶滿期例須改選丶共和政治丶所以順時勢而策進步者丶其樞機即在乎此丶吾皖受武力障碍丶省會選舉丶向未澄清丶然拔十得五丶猶可瑕不掩瑜丶乃此次改選丶利誘勢迫丶情弊百出丶或爲政儈化身丶或爲權貴雇役丶全部揭曉丶輿論譁然丶雖其中不乏賢良丶然莠苗足以病禾丶害馬終必敗羣丶神聖議會丶爲僉壬所操縱丶勢必使省政愈趨於黑暗丶夫省議員爲一省人民代表丶乃甫經被選丶惡聲四起丶即不啻對省會爲不信任之表示丶建藩伏處海上丶久已理亂不聞丶迺蒙鄉人不棄丶厠名議席丶桑梓義貴敬恭丶皎云羞與噲伍丶然蒙國民代表之虛榮丶受國民厭棄之實辱丶設令充耳蔽目丶靦顏尸位丶即不啻與社會爲敵丶將來省會一切穢德敗行丶雖由多數人負可决責任丶而吾儕旣爲議會一份子丶究不能不忍辱分謗丶外無以副鄉人之厚期丶內無以釋良心之責備丶撫躬循省丶良用悚惶丶邇者自治潮流丶風靡全國丶湘浙各國丶當制憲之重任者丶即是省會丶大勢所趨丶吾皖豈能自外丶顧以如此違反民意之省會丶即令踵湘浙丶亦豈能得國民之信任丶强而行之丶反滋禍種丶進旣無以盡代議責任丶退亦無由闢改造新機丶是何異自處於絕地丶以自絕於國人丶輾轉思維丶計惟有出於良心自决之一途丶願我此次省會被選同人丶內訟天君丶舉玦自斷丶鄭重聲明丶拒絕應選丶宣言此次省會選舉丶根本無效丶一面另以公民資格丶聯合全省法團丶曁省內外各先達丶與各賢俊之士丶議定制憲規程丶組織省憲會議丶積極籌備省憲丶定自治之基礎丶弭舊釀之紛糾丶懺悔前非丶共策後效丶須知吾皖現象丶正如大厦將傾丶命在旦夕丶非有壯士斷腕之决心丶終難免毒蛇螫手之實禍丶事機危迫丶稍縱即逝丶建藩骨鯁在喉丶吐而復快丶知我罪我丶毀譽所不計也丶安徽本屆省議員關建藩叩宥丶 
[余佩皐力爭學校註冊條例電]  
　　南洋七州府華僑請願代表余佩臯丶前日（二十五）爲華僑學校註冊事丶發致北京廣東南洋三電丶請一面嚴重交涉丶一面績極抵抗丶原電云丶㈠北京外交部敎育部鑒丶英屬學校條例丶交涉將近一年丶案懸未决丶近星政府竟封我敎育總會丶强迫我華校註冊丶衊視國交丶摧殘僑民丶羣情憤激丶恐成巨變丶墾速向英使嚴重交涉丶並電顧使及駐星領事力爭丶以期消禍無形丶乞覆丶余佩臯徑丶㈡廣東孫大總統丶陳省長丶國會議員丶汪精衛先生丶廖代表丶各報館各公團鑒丶英屬學校註冊交涉丶尙未解决丶星政府竟封我敎育總會丶迫我華校註冊丶衊視國際丶摧殘僑民丶誠華僑未有之浩刧丶懇速設法援助丶以解倒懸丶余佩臯徑丶㈢南洋七州府華僑學生聯合會鑒丶來電悉丶吾人誓積極抵抗丶以求最後勝利丶余佩臯徑丶 
[工商友誼會特別會議紀]  
　　上海工商友誼會丶於前晚（星期日）下午八時丶開特別會議丶到會者四十餘人丶首由董理璋報告開會宗旨丶次即討論各種重要問題丶共計十三件丶頗多重要之點丶議畢即散會丶 
[太平洋會議協會明日開會]  
　　太平洋會議協會對於大平洋會議及反對魯案直接交涉丶有所建議丶俾得提出條文丶交付討論丶現聞該會定於九月二十八日（星期三）下午五時丶在總商會開會討論丶昨巳遍發通告丶請與會各團體屆時蒞會云丶 
[太平洋會議代表出發之預備]  
　　江蘇交涉員公署近因籌備我國派遣赴美參預太平洋會議之代表秘書等輪船艙位丶及招待各代表庽滬旅館飮食等事丶第二科各員司異常忙碌丶昨由科長陳世光陸質雅秘書楊念祖會商分任接待辦法後丶即知照各科員丶在此太平洋會議代表出發之際丶除規定辦公時問內不得擅離外丶遇有緊要事務丶仍須帮同辦理丶自昨日起丶該科至七時餘尙未散丶并聞該署現與美國提督公司之偌凱號（譯音）輸船丶訂定一百餘艙位丶將來尙有增加丶至北京所派與會之代表團丶准於本月二十九號由京來滬丶昨該署已接到京電一幷聞偌凱號輪船准於十月四號放洋云丶 
[嵩山路白晝攔刦案]  
　　刦去電報局長之皮衣兩箱 
　　黃浦灘上海電報局局長周萬鵬家住法新租界道德里二十二號門脾丶昨日下午二點餘時丶周在局囑令傭人馬姓丶將皮箱兩只丶內藏價値一千數百元之皮衣丶僱乘黃包車送至家中丶以便攤晒丶詎料車至嵩山路丶突來身穿長久之盜匪兩人丶各出手槍丶向馬嚇禁聲張丶一匪躍上黃包車丶一盜在後跟隨丶向北而逸丶事後馬即報告捕房丶飭探前往查勘一週丶據情回稟捕頭丶以該匪等膽敢白晝搶物丶實屬膽大妄爲丶當即傳諭中西各探務獲該匪等到案重究丶 
[汕頭路暗殺案再誌]  
　　屍屬與證人之供詞兇手三人 
　　住居汕頭路之沈福生丶（即小福生）於二十五號被人開槍二響丶一中左臂丶一中左肋丶槍珠從右肋穿出丶而李亦被槍彈擊中呢帽丶當經捕房將沈車送醫院醫治無效丶旋即身死丶其尸舁入斐倫路驗尸所丶報請公共公廨中西官蒞驗各情丶已誌昨報丶茲悉昨日午刻丶由公應陸襄讞會同英赫副領事蒞所丶驗得沈福生委係生前被人槍擊丶受傷身死丶塡明尸格丶即升座公案丶即據死者之妻沈顧氏丶妾崔氏丶李二寶投案訴稱丶伊夫慘遭槍斃丶要求伸雪丶並據九十號西探投訴丶廿五號早二時半丶得到汕頭路四號門牌內有人被人槍擊受傷丶即偕華探等協往察看丶據言受傷人已送仁濟醫院丶遂往醫院詢問丶而沈已不能開口丶復回出事地點調查丶在四號屋內天井中丶檢獲彈壳一枚丶言至此丶將彈壳呈案丶請察丶又據李仁芝供稱丶是晚死者邀我同至滿庭坊鴨粥店果腹丶回家巳二點餘鐘丶甫推進大門丶突聞槍聲一響丶回頭見沈福生已受傷倒地丶我即追拿兇徒丶見有三人丶一穿灰色長衣丶一穿白色衣丶一穿黑色短衣丶彼等往西藏路方面而逃。我在後喊捕丶一人向我開槍丶擊中呢帽丶其時四百四十一號華捕帮同追拿丶彼等至黑暗衖內丶致被逃逸丶迨回來看視丶沈已車送醫院醫治丶至於開槍人面貌丶因在黑暗中不能辯認丶彼等所持手槍丶亦是黑色等語丶父據沈顧氏供稱本居浦東丶聞知丈夫兇耗丶今日來案丶務求伸雪丶復據李二寶供稱與死者姘識丶祗有數月丶於本年六月初五日丶遷至汕頭路四號屋內丶惟不知何事被人暗殺丶乞鑒丶末據包探姚錫卿投訴丶出事後丶偕包探榮錦林同至仁濟醫院詢問丶其時死者尙能開口丶據言此事恐去年福祥里打架而發生丶開槍人之後形丶似係癩痢頭阿根丶餘語不甚清楚云云丶中西官核供丶於中西驗訊單上分別下諭云丶驗得死者沈福生委係生前被不知姓名之兇手槍擊身死丶着尸屬具結丶領尸棺殮丶聽候緝兇究辦丶此諭丶 
[江浙皖水災義振會消息]  
　　昨日江浙皖水災義振會接南京齊督軍王省長來電云丶號電敬悉丶本年江浙皖各省丶慘遭水患丶遍野哀鴻丶諸公桑梓關懷丶立會籌振丶熱誠義舉丶敬仰良深丶會垣已設專處籌振丶並將收存貨稅附收振捐存欵丶先行撥放急振丶爲數無多丶早經用罄丶一面迭電中央丶請將交通機關常關附收振捐丶留振蘇災丶尙無切實答覆丶現經刋印公啓丶分投勸募丶冀集義振丶惟捐務勢成弩末丶誠如尊論丶仍賴諸公鼎力贊助丶隨時賜敎丶俾解倒懸丶而拯民命丶無任感禱丶齊燮元王瑚徑丶又接安慶省公署來電云丶江浙皖水災義振會朱葆三史量才徐靜仁先生均鑒丶號電敬悉丶皖省本年水災奇重丶沿淮十餘縣盡成澤國丶濱江潰圩甚多丶待振孔急丶需欵甚鉅丶前已電部丶請將上年北省災振丶附加鐵路郵電各項捐欵丶撥充皖省災振之用丶一面將釐金附加一項丶先行截留丶散放急振在案丶嗣准交通部電復丶郵電各項附加丶巳收之欵丶自北省振務辦竣後丶即改撥內務部收管等因丶又經電部原數撥發丶本省尙未撥到丶至此項附加丶原定一年爲限丶所有續收之欵丶現已分令各主管機關丶悉數截留丶解交本省振務處預備撥放各屬冬工各振丶惟區廣欵絀丶難期普濟丶更無餘欵以備分撥丶仍望貴會廣爲勸募丶多集損欵丶俾資補助丶無任企禱丶程炎勳代有丶又上海總商會接北京稅務處來電云丶上海總商會並轉錢業公會等鑒丶鹽電悉丶查附加振捐丶雖有一部分爲海常關帶征丶而用途如何支配丶則應由主管機關核奪丶來電所請各節丶究應如何辦理丶現復由處轉行各主管機關冉核云云丶 
[航務消息彙紀]  
　　昨日怡和洋行之怡生號進口丶由漢口裝來小洋六箱丶約三十萬角丶又本日開赴烟律之官升號丶裝　烟台丶有現洋十四箱丶計七萬元丶又有太古公司之四川號丶本日赴港丶裝去金子兩箱丶約値二萬金丶 
　　中國郵船公司之尼羅號丶今日午後三時可從長崎開出丶二十九號抵滬丶聞有大條銀裝來丶但數尙未悉丶來貨有二百五十噸丶因趕速赴南洋丶此次上海停裝出口貨丶俾當日可以開船丶由申乘往香港泗水爪哇各埠之旅客丶約有二十餘名丶至此輪是否久航南洋綫丶則現尙未定丶蓋刻下南洋之船舶稅較上海爲大丶本埠每噸繳關稅銀四錢丶中國郵船公司在上海一埠丶每年須繳船稅銀六千數百兩丶若南洋質客不多丶則尼羅號亦未必久航斯綫也丶 
　　英國郵船公司之約普亞號丶昨抵上海丶此次由孟買裝來洋紗三千一百三十三包丶棉花一千六百包丶現在浦東其昌碼頭起卸丶又據該公司云丶歐洲航業丶近來較前巳稍發達丶但因英國市面欠佳丶於航業不無影響丶恐十月十一月兩個月內丶中歐間之進出口貨將見清淡丶但過此兩月中丶即可恢復丶故水脚費一項丶仍是有增無减之勢丶法國郵船公司之貨輪倍拿伊得號丶此次運華貨中丶有鐵絡材料甚多丶今在浦口起卸丶一經出清丶即還申起卸上海貨云丶 
　　日木郵船會社之因幡丸丶昨由日本來申丶旅客中有美副領事德雷氏夫婦乘輪抵滬丶又有桂籍留東高工畢業生唐文弼施寅福回國丶尙須轉往香港回原籍丶又有日本海軍少佐桑源重治丶及外交官機野周平等丶均乘此輪赴法丶又有八幡丸抵滬丶謝米諾夫即乘此船來申丶隨之來者丶尙有沙勃歷夫丶奧雪樂路夫等男女八人丶華人有簡日鵬潘杏濃潘桂逢等由東還滬丶至十月十日出口之賀茂丸丶偕同陸徵祥赴法者丶爲陸倍德陸嘉愉及陸禮息並其侍役等人云丶 
[吳淞商會董互選會長紀]  
　　顧丹巢當選正會長　張玉墀當選副會長 
　　昨日爲吳淞商會新會董互選會長日期丶寶山縣馮知事派委塘工局員鮑梅溪蒞會監視丶計到會會董二十人丶當衆投票丶即時開票丶顧丹巢得十六票丶當選爲正會長丶張玉墀十五票丶當選爲副會長丶 
[昨日金價大跌]  
　　午後收盤爲三百九十二兩 
　　昨日丶期金價値大跌丶毛盤爲三百零三兩丶未開先令時平穩丶失令揭曉丶東滙小去一分七五丶先令交易甚少丶銀行家亦無買主丶收市時丶東匯由銀行賣出十月份六錢一分半丶先令十二月份銀行結出四先令一辦士二五丶美滙十月份七十八元半至七十九元丶故金價小至二百九十七兩二錢收盤丶午後開盤益疲丶未開先令時丶金價小至二百九十三兩數錢丶先令揭曉丶仍未更動丶而先令十二月份有四先令二辦士半可結丶銀行買進價丶須四先令三辦士始能成交丶東滙由銀行買進十月份五錢九分半丶又買大連匯十餘萬元丶價五錢九分二五丶美滙十·十一月份亦有八十元可結丶於是最小金價跌至二百八十八兩五錢丶（較毛盤每條跌銀十五兩丶）旋因某銀行買進十二月份先令一二萬磅丶價四先令二辦士七半至四先令二辦士半丶於是金價略爲回高至二百九十三兩二錢丶然收盤時仍回小至二百九十二兩丶是日進出甚旺丶收盤較往日多做一時而散丶一日之間丶每條跌銀有十餘兩之多丶國外銀根之緊丶槪可想見丶此價自上年秋冬間後丶從未有過丶該業中人逆料丶二百八十兩之金價丶不難再見丶且今日大絛先令丶又有望長之象云丶 
[無錫米市之報告]  
　　閘北米業丶昨無錫快信丶報告市面丶略謂丶本日各近鄉新糙粳裝到四五百石丶開盤八元一角五分丶新埠尖亦有上市丶日內天時晴朗丶來貨漸可湧旺丶惟陳破礱來源稀少丶今日所開之價丶又堅漲一角丶白元亦缺少丶價平定云丶市價如下丶高糙破九元一角至八元五角丶新糙粳八元一角五分丶至七元八角新埠尖七元一角至七元二角丶糙客尖七元至六元七八角丶 
[棉紗市况之觀察]  
　　棉紗市况丶近來殊爲惝恍丶市價雖稍有漲落丶祗二錢五分至一兩上下丶存貨者則以棉花遭風潮歉收丶花價甚高丶紗亦必依原料而看漲丶但按銷路之情形而論丶尙不能一定丶二十支綠五福牧羊寶塔丶十支特別天官等大包本　　　　　　　　 
紗丶向皆銷於川帮丶又十六支二十支各牌紗丶係漢口帮所辦丶今川帮因宜昌戰事後丶停辦巳經多時丶前由大元九輪船裝去之貨丶尙在漢口洋棧未動丶即無戰事丶九月之後丶江水漸退丶每年此時丶本應减色丶因此市上惟北帮廣帮江西汕頭等帮丶每日約有一二百包交易丶且先令頻長丶海外銀根亦緊丶東滙跌至六錢左右丶三品紗又小至三百元以內丶日紗勢必跌價丶據此以觀丶本紗恐一時難以看好也丶各紗廠所有存貨丶大增已拋出丶期至陽曆十一月爲度丶十二月份緣花價驟貴丶紡紗不能合算丶若即拋出丶進原料不易丶故咸不願拋丶至於公會小包丶係銷行通崇海及內地各鄉莊者丶現各處以通花被風潮損害之後丶曾買進若干丶由來小包亦無甚胃口丶恐入冬之後丶更形冷落也丶 
[一週中之米麥雜糧油餅市况]  
　　米市繼長增高　　麥價稍形鬆動 
　　雜經交易暢旺　　餅市已無交易 
　　米上星期中米市繼長增高丶結果較上星期價格又見提升丶雖値天氣晴明丶無如前次風潮以後丶湖錫及內地各埠均患大水丶運輸不通丶以致米船到貨極形寥落丶計一週中每日江河下到船丶統計不過七八號丶最多僅十餘號丶而米店因秋節已過丶進胃大增丶市上供不敷求丶故趨勢益高丶最近廠機北帮白破價漲至十三元丶南帮亦到十三元丶較前星期好起三四角丶白元十二元九角丶又開此次風水爲災丶禾稻損失不少丶故今年年成丶多告歉收丶米價之貴丶難以望丶鬆動也丶 
　　麥上星期中麥市交易丶稍形冷落丶粉廠冢贖貨較少丶市面清淡丶惟明光小麥售開最多丶價計三兩九錢丶較上星期略跌一錢丶又售開山東白麥價四兩零數分丶今年自新麥上市以來丶麥價非但未見鬆動丶且步趨俏利丶粉廠銷胃不减丶麥市總難望鬆也丶南京漢口等小麥丶上週中無售開丶 
　　雜糧上星期雜糧市面丶較前週稍形暢旺丶黃荳開出頗多丶生仁芝蔴丶亦甚活動丶黃荳丶仍以本街油廠去路爲多丶本週中成交之穎州黃荳丶價計三兩半丶正陽關貨黃荳丶三兩四錢餘丶懐遠黃荳丶三兩四錢半左右丶價格並未見俏丶大連電訊丶現貨黃荳價四元九角餘丶較前星期略好數分丶天津黃荳丶市上已見新貨丶價甚好丶計四兩四錢餘丶荳市已呈平定之局丶以後難見過好丶生仁丶自廣帮動辦以來丶市面日見活動丶此週中秋節初過丶廣帮去胃大形增進丶故成交之數丶較前星期又見增旺丶河南生仁需要更甚丶致價格竟高六兩之外丶山東生仁價五兩二錢餘丶較上週亦見好起丶今後天氣漸凉丶生仁銷胃日廣丶市面將有升無降丶芝蔴丶洋莊銷胃丶仍未稍减丶本週中各種芝蔴交易甚暢丶大都係洋莊去路丶價計九江芝蔴六兩四餞丶天津白芝蔴七兩七錢餘丶其餘雜糧丶各種荳類交易平平丶市價無甚變動丶客路秈米丶因供給頗豐丶銷胃見减丶是以市價步步見小云丶 
　　油餅上星期中餅市已無交易丶油市交易尙旺丶以牛莊及岐山豆油交易最暢丶大連電訊丶現荳油價十二元丶較前週好起數角丶本埠成交各油價丶計牛莊豆九兩一二錢丶岐山豆油八兩五六錢丶生油廣帮仍有去胄丶價計夾倉生油十兩云丶 
[銀洋市况之報告]  
　　金融通訊社二十六日報告云丶今日洋價怱疲丶早午市均七錢二分五釐一毫二五丶較昨跌六二五丶賣戶較多丶查近日洋市異常活動丶天津帮仍冇需要丶香港亦有去路丶僅烟台帮已停止裝運丶其他如蘇州通州及內河諸埠丶亦 
 
 

Page 15

 
 
　　均有少數辦去丶各處需要齊來丶洋價本應看高丶乃忽呈漲跌不定之象丶或者因銀市關係所致丶今日銀拆過丶存洋者遂紛紛脫售丶買戶亦不願急於購進丶故市價反趨跌小也丶出口計裝天津十萬元丶香港三十萬元丶蘇州十萬元丶通州五萬元丶 
　　銀拆早市三錢二分丶午市又高六分丶銀行收欵一百萬兩丶故市面轉緊丶大條廣帮迭有成交丶拆息一時難望鬆動丶現銀裝南京六萬兩丶 
[輕質銅元何來]  
　　據外人方面消息丶輕質銅元丶租界發現日多丶各捕房方面丶現已下令各捕探命其嚴行查察丶該項銅元丶究由何處輸入丶或係匪人在本地所製造者云云 
[第四次起運南京展覽會物品]  
　　江蘇第二次地方物品展覽會丶由總商會商品陳列所代收出品丶業於本月十七日裝運兩批丶嗣後又有中華書局出品獨運一批丶茲由商品陳列所代收本埠各家出品丶由商品科楊科長督同各事務員分別裝成六十三箱丶內有美華利大鐘六只丶先施工廠火爐玩物丶美術學校水彩畫丶交通部電池丶徐匯農塲養蜂器具丶華珍公司賽銀刻屏丶仁昌永料器丶及化妝品絲織物毛巾布疋地毯等品丶昨日交招商局江安輪船運寗丶起運時總商會長發寄江蘇實業廳電報丶請於該輪駛到下關時派員接待云丶 
[新任海軍司令今日接事]  
　　新任海軍總司令蔣拯丶新任練習艦隊司令楊敬修丶新任租船監督處監督陳毓亭丶於日前晋京公幹丶事畢南下丶於二十三日到滬丶現庽靜安寺路海軍聯歡社內丶本埠海軍同人丶昨在聯歡社設筵歡迎丶聞蔣司令定於本月二十七日接事丶楊敬修則定於本月三十日將租船監督職務交卸後丶即行赴厦履新丶所有第一艦隊司令一職丶海軍部現不簡員丶仍令蔣司令兼攝丶護理總司令何品璋得信後丶已準備移交矣丶 
後丶已準備移交矣丶 
[各團體競射美國盃揭曉]  
　　租界美國義勇軍丶循例每年九月間丶在靶子路紮營三天丶除該隊全隊舉行賽槍大會外丶並於星期日下午二時丶舉行美國盃比賽丶特請旅滬各團體各選善於槍擊者三人丶屆時作共同决賽等情丶已誌前報丶茲悉二十五日午後一時許丶各國代表團先後蒞場丶大本營亦同時開放丶外賓往觀者甚衆丶美國婦女參觀者尤形擁擠丶迨　　一時四十五分丶各隊代表到齊丶由美國隊發出隊員二十人丶以上人記錄各隊分數丶十人爲管理靶子丶秩序整肅丶中華隊前由代理正隊長徐通浩君派定排長陳景塘郝伯陽隊員王衍慶三員丶充本隊代表丶又萬國賽槍會亦選定美人漢格司史蜜司葡人高拉沙三人爲代表丶常未開槍之前丶場內己　起輿論丶大致以該二隊代表最堪注目丶未可輕視丶鐘鳴二下丶除義勇隊中之工兵隊。過山礮隊·意大利隊·及法租界巡捕等未報名外·其餘十六隊丶各詣指定之靶子號頭丶分班排列丶靶子上升丶遂開始比賽丶第一場爲二百碼各發七彈丶第二場爲五百碼各發七彈丶第三塲爲六百碼各發七彈丶均最小牛眼靶丶每人各賽二十丶響丶是日天色頗佳丶惟西北風乍緊乍鬆丶各賽員每槍須審度風力丶隨機應付丶殊感困難丶茲將是日比賽結果錄下丶（一）萬國賽槍會代表丶二百九十六分丶（二）瑞士國洋槍總會代表丶又中華隊代表丶各得二百八十六分丶（三）美國隊代表丶二百八十二分丶（四）公共租界英捕代表丶二百七十六分丶（五）英國皮字隊代表丶二百七十四分丶（六）日本隊代表丶二百七十三分丶（七）英國後援隊代表丶二百七十一分丶（八）水師陸戰隊代表丶二百六十九分丶（九）蘇格蘭隊代表丶二百六十七分丶（十）　丶令部代表丶二百六十四分丶（十一）英國愛字隊代表丶二百五十六分丶（十二）特別巡捕隊代表丶二百三十六分丶（十三）葡萄牙隊代表丶二百三十五分丶（十四）機關礮隊代表丶二百十九分丶（十五）海關隊代表丶二百十二分丶 
[孔誕日封關之牌示]  
　　江海關稅務司昨發牌示云丶照得本月二十八日丶恭逢孔聖誕節丶本關例於是日給假封關停辦公事丶爲此仰華人等一體遵照丶此布 
[秋祭關岳之令知]  
　　月二號爲秋祭關岳之期丶昨日何護軍使丶已通令本埠各地方官查照矣丶 
[浦東公所定期集議賑務]  
　　浦東公所昨發通告云丶茲據浦東同鄉報告水災情形丶商請籌募賑捐丶以資接濟等因丶查此次連日大雨丶平地水深數尺丶秋收完全失望丶本公所屬在同鄉丶誼難坐視丶現定於九月初一日下午二時丶邀集浦東各縣同鄉開會丶集議勸募方法丶擬請滬南慈善會籌募賑濟丶屆時務祈台駕撥冗蒞臨丶無任禱切丶 
[城東女校之敎職員叙餐會]  
　　南市竹行衖城東九校全體男女敎職員丶於星期日（二十五日）午刻丶舉行叙餐會丶以資聯絡丶并由楊校長邀請海上書畫家一同列席丶觥籌交錯丶盡歡而別丶並集十二畫家合繪百花圖一幅丶以留紀念云丶 
[儀器文具會選定董事]  
　　上海儀器文具公會成立丶曾誌本報丶慈悉該會於二十五日午後邀集各同業代表丶在山東路事務所選舉董事丶當經開票丶中華書局代表薛季安得八票丶實學通藝館代表張椿年得七票丶商務印書館代表郭梅生科學儀器館代表何柏齡合記敎育用品社代表王筱堂華新公司代表秦盛鳴各得六票丶秦君以抽籤列爲候補人云丶 
[太倉旅滬同鄉會之十週紀念會]  
　　太倉旅滬同鄉會丶於前日在邑廟萃秀堂開十週紀念大會丶午後三時開會丶公推洪景屏爲臨時書記丶先由副會長吳挹峰報告開會宗旨丶次由李頌韓代表唐蔚芝會長讀頌詞丶次洪伯言演說同鄉會成立以來之事實丶現擬聯絡嘉寶崇同鄉丶改組太屬四邑同鄉會丶以厚團力丶次提議正副會長辭職事丶經衆公議唐會長曁吳副會長仍挽留丶朱副會長旣無暇兼顧會務丶應許辭職丶公推洪伯言繼任丶次省議員許九疇報告本鄉水災丶各鄉田廬淹沒丶災民流離失所丶待賑孔殷情形丶當場由項惠卿慨助一千元外丶餘擬設立籌賑會丶會同本鄉紳商丶由李頌韓撰就募捐啓刷印後丶請各同鄉分頭勸募丶設法救濟丶議畢丶全體合攝一影丶以留紀念丶晚間復開聚餐會於太和園丶暢飲盡歡而散丶 
[南京路商界聯合會初選揭曉]  
　　南京路商界聯合會第三屆職員丶業於日昨選畢丶由開票員孫紫臨徐子駪徐振華等檢查完竣丶造具名冊丶計選出職員三十人丶次多數候補十人丶茲將當選人名單錄下丶王才運六十四票丶鄔挺生五十二票丶余華龍觀四十八票丶陳文鑑四十二票丶簡照南馬玉山均三千五票丶孫紫臨馬祖星均三十三票丶樂俊葆三十二票丶方椒伯三十一票丶費芸蓀三十票丶王廉方陳亮公何鹿山均二十九票丶毛濂卿二十八票丶陳惠農二十五票丶蔣夢芸陳藻森均二十四票丶李北容二十二票丶卓樂生二十一票丶周憲章李安綏　士德任矜蘋均二十票丶倪念先蕭楚南均十九票丶劉錫基何挂卿郭俊卿均十八票丶張集成十七票丶次多數候補當選者丶胡錦香簡寅初俞卿俞希稷金杏生金韻清沈星德范承鋆費杏莊王拔如丶聞該會不日即將互選會長及各項職務丶並行就職禮云丶 
[工巡捐局整頓情潔事務之牌示]  
　　滬南工巡捐局昨日牌示云丶照得本局所轄東南中西各區清潔事務丶招商投標承辦丶已歷有年所丶有每日挑倒時間及取締章程丶久經規定在案丶查近來迭據居民報告丶糞夫人等或藉端需索丶或將丶 
穢水傾倒陰溝丶甚至多日不往收倒丶糞溺堆積丶有礙公衆衛生丶各該清潔事務所辦理腐敗丶殊堪痛恨。除分別嚴飭各認商認眞整頓丶並咨請淞滬警察廳轉飭長警丶隨時查察懲辦丶一面由局嚴定懲罰章程丶另文布告外丶合先牌示丶仰即知照丶特示丶 
[磚瓦缺乏與工程之影響]  
　　近因租界方面丶房租加價丶閘北居戶丶遂日見繁密丶各業主相率將空地建造市屋丶以應租尸之租賃丶奈此次水災丶浙省磚瓦窰盡遭淹沒丶市上窰貨丶早己售罄丶承造房屋之木作頭丶大感困難丶各處工程丶均不能尅期告竣云丶 
[巡警槍斃鄉民之公憤] 電呈省長澈究 
　　浦東閘港派出所巡長趙壁文巡士王貴生等丶於舊曆七月二十二日夜間丶荷槍實彈丶在杜行鎭查烟丶槍斃鄉民徐家祥一名丶事將匝月丶迄未結束丶該鎭商民以月出警捐丶原求保衛丶今給果如此丶大動公僨丶故由商會長陳侃元等領銜丶電呈省長丶飭縣澈究丶 
[公地轉立道契之根究] 縣令經董嚴查 
　　滬西陳家渡地方丶有周太僕廟無糧公地一方丶計十三畝有零丶近被洋商某地產公司設法買進丶轉立道契丶售與日本人爲建築自來火廠之用丶事爲該處紳士曹九思等查悉丶以該處係屬內地丶不應轉立道契丶且係公地丶未便出賣丶特公呈上海縣公署請爲澈究丶昨經沈知事訓令該鄉經董沈肇綱秉公查明丶嚴行根究云丶 
[吳淞火警] 焚斃老婦 
　　住居吳淞鎭北橋浜之崇明人趙某丶在淞耕種租田爲生丶其所居草房內丶於前日夜間九點餘鐘時丶忽然失愼丶聞其起火原因丶緣趙臥時遺火於薪丶延燒床帳丶立時滿屋俱火丶不能撲火丶旋經救火車到塲丶因適値北風甚厲丶難以灌救丶致又殃及鄰居草屋四間丶並燬老嫗壽材一具丶當時趙見火勢猛烈丶即行逃避丶來其八十七歲龔盲之老母而不救丶致其母葬身火窟丶昨日檢出屍體丶祗有頭壳肢骨丶己盡成灰色丶事後由六區警署傳詢起火緣由丶緣趙己逃逸失蹤丶即傳被殃鄰居兩戶丶至署查問矣丶 
[辦喜事搗毀筵席與香燭]  
　　喜事多多益善　迷信適足肇禍也 
　　引翔港沈家灣鄉民黃金泉丶與姪黃海榮同宅居住丶海榮住東院丶金泉住西院丶上月金泉爲子寳生完姻丶海榮之房客魏芝清丶亦於前日爲弟金高娶婦丶詎金泉迷信陋俗丶以一年內連做二次喜事丶大爲不吉丶糾合多人丶趕至魏家搗毀所擺之筵席及香爐燭臺等物丶海榮之妻陳氏及魏戚岳阿福丶上前攔阻丶均被毆傷丶由崗警一併拘入五區四分所丶韓解司法科核辦丶 
[高建三命案四誌] 决定剖腹檢騐 
　　高建三被魏建崑高萬聚以扁擔擊傷肚腹丶車送新普育堂不及醫治丶在堂斃命丶奉法庭派員二次往騐無無傷丶判令再騐各情丶迭詳前報丶茲悉此案當地方廳張檢察官提案預審時丶該被告魏建崑等丶亦供認毆打一下丶奉判收押丶復派員赴肇事處實地調查丶咸稱雙方實有扭毆情事丶况上海醫院函復到廳丶聲稱化騐死者口中嘔出黃水丶確係腹中內部受損丶足見死者有傷丶非剖騐不可丶於是往傳屍妻高周氏屍子高林芝等到案丶向之開導丶聲明案情爲難丶必須剖腹再騐丶飭令具結丶詎該氏等有所不忍丶不允具結簽字丶當經張君詳細解釋丶一經騐出傷痕丶方可將被告等按律究懲丶爲死者伸寃丶該氏始遵諭具結而退丶張君即稟明王訪渠檢察長丶即函致上海醫院丶聲明己死高建三尙須剖騐丶請貴院醫生協助等因丶該院王彰孚院長昨午函復到廳丶允爲協助丶屍體在新普育堂大平間內丶如從事剖割丶地點殊多不便丶可否將屍舁送來院丶俾便詳細剖腹檢騐云丶 
[肚腹膨脹之眞相]  
　　西門中華路神州織襪廠女工高寳弟年十八歲丶己經許字與人丶近日其母高金氏丶見女肚腹逐漸膨脹丶向之盤詰丶據稱今春被該廠主袁泉生之妻袁李氏·一再勾引丶被其弟李金祥一再姦汚等語丶昨晨高金氏高寳弟母女投二區二分署稟控丶奉派長警將袁泉生袁李氏夫婦拘獲到署丶惟李金祥已避匿無跡丶該署李警佐以案關刑事丶命函送地方廳預審之下丶判袁夫婦交保丶限交李金祥到案再訊丶 
[老者病斃路隅]  
　　昨日午後二時許丶法租界典當衝湘餘公報關行對面墻下丶有一老年病人丶席地而臥適有法捕房探目李金生經過瞥見丶上前詢以姓名丶據云丶姓王名德富丶年六十九歲丶；因尋子來滬等語丶言畢即斃丶死者身穿藍布棉袍內襯藍竹布長衫及綠小呢長衫丶禿項無帽面長瘦黑丶略右鬍鬚丶當在死者身畔抄出小洋五角丶銅元十八枚丶當票四紙丶仁濟善堂藥方一紙丶另有一紙條丶上書﹁外虹口源昌路七十六號門牌申裕米店湯老板收轉遞葛國慶收﹂之字條一紙丶旋由探目李金生報告法捕房丶派車將死者送至同仁輔元堂而去丶 
[滬寗夜車碾斃鄉人]  
　　昨日滬寗奪由寗開滬之夜車丶駛至無錫車站相近丶碾斃年約三十餘歲之鄉人一名丶當由路警招尸屬認領矣丶 
[斷指案中之柴爿阿毛]  
　　吳榮福在福州路倚虹樓菜館相近丶被人開放手槍丶擊去手指一案丶業由特別中西探目拘獲關係者兩人丶解經公共公廨丶諭着押候查究等情丶前日特別華探目張芝卿丶在虹口元芳路緝獲丶與此案亦有關係之徐永興丶（混名柴爿阿毛）丶昨晨解送公堂丶經陸襄讞會同英赫副領事丶質訊之下丶判徐還押丶候補提人證丶於禮拜一研訊丶 
[拋擲糞穢之惡劇]  
　　滬西宜昌路申新紗廠稽查人史永昌丶前日因被陳根祥譚新昌拖擲糞穢丶報請戈登路捕房丶派探毛伊文將陳譚兩人拘押丶昨解公共公廨丶據史供稱被告兩人丶得已歇沈某洋二十元丶指使所爲丶請爲澈究丶中西官得稟向被告兩人等畧訊數語丶判各存洋二十元丶交保候查明眞相丶再行訊核丶 
[汽車傷人三則]  
　　眞茹郷人蔡協亭丶昨偕其子金桃肩擔菜蔬來滬售賣丶行經共和路丶被四千零五十七號汽車將金桃撞倒丶碾傷左腿手指等處丶由崗驚將駕車人郭和尙拘入四區收押丶受傷人送普善醫院療治再核丶汽車夫馮阿大丶前日上午在江西路開駛三千七百八十一號汽車不愼丶撞倒西人之包車丶被一百五十八號華捕查見丶拘入捕房丶稟明捕頭丶着存洋三十元保出丶昨奉公共公廨傳案丶略訊數語丶判馮仍存洋作保丶着於星期四午後自投車務公堂候示丶 
昨晚十點餘鐘丶有一千三百五十號汽車丶駛經重慶路孟德納路口丶撞倒浦東人吳阿吉丶（年四十四歲）頭部等處受傷頗重丶不省人事丶經新閘捕房一百三十二號華捕瞥見丶即押令汽車夫載送受傷人丶往仁濟醫院醫治丶一面帶該汽車夫入捕房丶稟請捕頭發落丶 
[病牛耕田受罰]  
　　郷人楊五貴丶日前將病牛在田耕種丶適爲法工部憶洋員瞥見丶以楊有違定章丶故稟明捕頭丶於昨日飾探將楊傳至法公堂請究丶先由工部局衛生處洋人投稱丶工部局向章丶凡界內農夫丶如牛有病丶立即報告丶俾得查察丶現楊違背定章丶請爲訊究丶詰之楊五貴供民人實不知租界章程丶是以誤犯丶求宥丶中西官制楊罰洋二十元丶充公以儆 
[匪刦烟紙店]  
　　法新租界皮少耐路敏體尼蔭路轉角第一百八十二號門牌老祥泰烟紙店丶於前晚八黔半時丶突來盜匪兩人丶以購物爲由丶擁入店堂內丶各出手槍丶當被在賬台上搶去大洋一百餘元丶呼嘯而遁丶迨至包探等得悉到來兜拿丶奈匪己遠颺丶當即查看一週丶回稟捕頭丶諭令務緝該匪等到案究辦丶 
[搶刦彙聞]  
　　甬婦邱嚴氏住閘北松盛里丶以花會航船爲業丶前日有流氓紹興人戚林榮揚州人王之林闖入該氏家丶聲稱搜捕花會丶將桌上銅元百枚攫去丶由該氏鳴驚丶拘入四區一分所丶轉解司法科訊辦丶 
　　婦人項朱氏丶於前日至法租界菜市街購買菜蔬丶被無賴陳原才搶取該氏頭上所戴之金挖耳一只丶被包探將陳人贓並獲丶帶入捕房丶昨解法公堂丶中西官判陳押西牢二個月丶贓給原告領去丶 
庽居新閘愛文義路之婦人周顧氏·昨日行經海寗路丶突被流氓陳少山串黨將氏頭上所戴價値一百元之珠簪一只丶搶取飛逃丶經八百五十一號巡捕追獲丶將陳拘入捕房丶押候解送公堂訊辦丶 
[公廨訊案彙錄]  
　　昨晨公共公廨民四庭由兪襄讞會同美丁副領事丶訊理（一）大中銀行訴朱復安不理擔辭保許幼卿欠欵案由丶該銀行書記匡涵知偕代表律師上堂丶證明此欵係許幼卿以陸軍部軍米護照丶持來抵押丶嗣許不贖丶經行中商得許之同意丶將米售去丶得價抵償外丶尙欠銀三萬二千一百九十四兩零二分丶洋五千元丶由許央朱擔保立據丶以兩個月還清丶詎朱簽字後丶即潛行離滬丶以故起訴云云丶質之朱供原告不應於擔保期限未滿時丶即行起訴丶並延朱斯芾律師代辯丶結果候會商堂諭宣佈丶原告律師呈出抄據三紙丶附卷丶（二）城內審判廳函請協傳朱其新案丶緣有周雲路者丶前在滬託由李姓購買値洋二千餘元之髮網丶運往山東丶當時朱其新亦預聞此項交易後丶周李二人丶因貨欵糾葛丶在濟南審判廳涉訟丶該廳以須朱作證丶故移文上海地方審判廳丶轉咨公廨丶協傳結果丶函復上海地南地方審判廳應訊證人朱其新情形丶列欵見復丶由工部 
方審判廳丶轉濟南地方審判廳應訊證人朱其新情形丶列欵見復丶 
由廨代訊丶錄供函送（三）劉富根延許理律師訴婦人林氏丶將尹女迫娼案丶結果改期七天再訊丶 
　　又午後民四庭由張襄讞會同美奧副領事訊理丶（一）婦人程王氏訴程少山程寬如爭奪遺產案丶結果准給諭程唐伯爲程王氏方面調查人丶程培英爲程少山程寬如方而調查人丶限兩星期將調查財產情形丶報告公堂再核丶（二）鄭信夫等訴蕭鳳閣不理欠欵案丶結果業經登報逾期丶被告仍不到案丶應照原告所訴丶缺席判决丶並移潮州潮陽縣貴都宅尾郷調查被告財產再核丶（三）張松齡張秋生等延甘維露律師訴蕭鳳閣不理欠欵案丶結果候移傳潮陽縣被告財產丶復到再孩丶（四）顧徐氏訴潘王氏不還借洋案丶被告延廿維露律師到堂聲明丶實屬無力履行丶堂諭還洋請求開釋丶結果被告具結出外丶（五）夏甡記延甘維露律師訴張厚發不理欠銀案丶結果展期兩星期再核丶（六丶）葉愼齋訴周培仁抵單不贖案丶給果改期一星期再訊丶民一庭由兪襄讞會同英包副領事訊理沈昶記與部振羣婚姻糾葛案丶結果改期績訊丶 
[誌謝]  
　　昨承科學社惠贈第六卷第八期﹁科學﹂一冊丶又中華圖書局惠贈第一百二十六期﹁英文週報﹂一冊丶又中華圖書館惠嶒第一百二十八朋﹁禮拜六﹂兩冊丶誌此併謝丶 
來電 
[張迭生來函]  
　　昨閱貴報本埠新聞欄全國商會聯合會記事內丶有泰興黃橋商會請弛米禁等語丶恐閱者悞會丶特將其原因丶錄請登入貴報來函㦨爲荷丶張迭生上九月二十六日丶 
　　泰興此次災荒丶爲歷年所未有丶哀鴻遍野丶慘不忍聞丶家家無粒米之儲丶人人有餓殍之禍丶凡有人心者丶詎忍旁視丶乃泰興向所仰給之泰縣丶今歲收成甚佳丶近忽有禁止米穀內地流通之事實丶坐視吾人之絕食而不爲之援丶去歲北方災荒丶外人且捐鉅欵以拯助之丶今泰興奇荒丶奈何相距咫尺之鄰縣丶竟拒絕民食之接濟丶雖去電懇商丶終無結果丶萬不獲己丶乃思請命於全國商會聯合會丶冀拯饑溺於萬一丶深望泰縣知事從早設法丶愼勿作越人視秦人之肥瘠觀也丶 
雜評二 
[遠東和平之蠹] （旡用） 
　　嗚呼謝迷諾夫非治世之能臣而亂世之好雄跡其行事泃遠東和平之蠹也溯自俄新舊黨軋轢以來碌碌餘子僅糾結國內黨徒以爲羽翼獨謝則奔走於西伯利亞滿洲里哈爾濱海參嵗大連安東與夫日本境內其殘殺本國之同胞擾亂我邊之安寗非謝省何等偉大能力足駕列寗郭爾察克諸人之上徒以謝能暗結外援爲人傀儡而亦欲傀儡人紛紛擾擾迄無寗日故本文人論世之法以論謝謝固非甘雖服之怪物而就政治道德的眼光以論謝謝直亂世之㚥雄矣論者略其平日之作爲而僅察其一時之言談容貌稱謝大有作爲者嗚呼謝之作爲恐惟爲遠東和平之蠹而已 
公布欄 
[上海地方審判廳]  
　　判决主文（民一庭）一件判决嚴品梅與周信三等執行異議一案主文本聽假扣押張禮耕所開張成記水木作塲內之動產嚴品梅有抵押之權應予啓封本案充費歸周信三張禮耕分擔一件决定朱虎根與朱紀堂田產涉訟一案主文本件訴訟不合法駁回訴訟印紙費發還一件判决顧玉山與陸成宰爲債務涉訟控訴一案主文本件控訴駁回本審訴訟費用除逾額洋八元三角三分發還控訴人具領外餘歸控訴人負擔一件决定黃殿雲與崔士德因債務糾葛聲明抗告一案主文本件抗告駁回抗告費用歸抗告人負擔一件判决李黃氏與王阿松承纔涉訟一案主文李毛毛應承繼李長壽爲嗣王阿松不得爭　李黃氏其餘之請求駁回訟費歸兩造平約負擔一件判决陸秋餘等與陸榮華田單涉訟一案主文本件窒碍之聲明駁回聲明窒礙後訟費歸被告人負擔（民二庭）一件判决張鍾麟與陳少琴租房糾葛一案主文被告人應將所租城外隆德橋房屋退出交還原告人接收並將拆毀之地板一間修浚被告人反訴之請求駁回本訴及反訴訟費歸被告人負擔一件判决錢汝霖與楊潤初沙田糾葛控訴一案主文原判關於駁回汝霖請追耕牛田麥之訴訟部分撤銷應由常熟縣知事公署依法審理　汝霖其他之控訴駁回本審關於沙田部分之訟費歸錢汝霖負擔一件張亮臣訴黃耕華抵欵糾葛一案主文原告人之請求駁回訟費歸原告人負擔以上九月二十六日 
　　批示一件吳天福呈爲備案由呈據稱爾養女阿星於本年正月二十二日購物出門一去不返當時與樂壻徐依順四處偵緝迄無下落恐徐依順日從藉口滋異等情阿星出門不返旣於徐依順四處偵查無着徐依順深知其情爾何容鰓鰓盧听請備案碍難照准此批一件陸伯林狀請追保由狀悉此批一件許文和狀請分期發還由狀悉候再傳原告訊奪此批一件王祥勞狀領欵洋據由准領此批一件方文年狀領簿據由准領此批一件湯谷祺等狀領賬簿由准領此批一件劉信卿狀領簿據由准領此批一件張阿坤狀領欵洋由准領此批一件張祥熊狀請更正由聲請悉本案訊問筆錄經書記友朗誦後該聲請入署名簽字如有錯誤何勿當庭聲請更正迨至吳鑅泰請求抄錄筆錄去後始行狀請更正殊有未合特斥此批一件呂陳氏狀請展限由狀悉着速令爾夫將欵繳案毋得一味藉詞延宕致干押追此批一件陳永泉等狀請執行由狀悉候飭吏執行此批一件姜煥章狀領簿據由准領此批一件岳文鑫等狀請暫緩執行由狀悉准予暫緩執行此批一件李根生狀領分據由准領此批一件李阿海等狀領分據欵洋由准領此批一件吳嘉獻狀請執行由狀悉查本案卷宗尙未奉江蘇高等審判廳發還所請應從緩議此批以上九月二十四 
[上海地方檢察廳]  
　　批示蘇心齋狀悉即覓有妥寶舖保來廳候核此批一件衛財富狀悉已訊釋矣此批李陳氏狀悉候爾姑到案再予訊奪此批王金生狀悉仰候執行此批黃禮榮狀悉爾訴衛財富糾衆搶洋一案旣據聲明係出一時誤會所致自應時案却下仰即知照此批吳耀三狀悉所訴是否屬實仰即邀同吳馮氏來廳候訊此批霍李氏狀悉候被告到案訊奪毋庸多凟此批王仁壽等狀悉候依法辦理此批汪志大狀悉仰即來廳候訊此批王張氏狀悉仰爾來廳以憑訊辦此批單金龍狀悉案經起訴所請不准此批李少卿狀悉徐毛濤等迭經飭警密緝一俟獲案自當依法訊辦至蔡順發等准予取保原係責令出外找尋徐毛濤等並非准其脫離關係仰即知照此批單金龍狀悉案已起訴仰候同級審判廳核辦此批龔傳氏狀悉已訊諭矣此批以上九月三十六號 
[上海縣公署]  
　　批示福成　廠股東鄭國彬等　呈爲變更性賞改組公司墾准撤銷註冊原案由批呈悉該公司旣　股東會議决變更改組退還股欵呈請撤銷股份有限公司註冊原案應予照准至前繳註冊賞銀三十元並准發還具領併仰知照此批領狀存商餘織　　吳墨之呈爲遵例註冊請給照並頒布由告批早悉准予註冊　給執照並頒發布告可也仰即知議此批註冊費銀存 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[旅歐觀察談（十四）] [  中一]  
　　記者旅奧每過訪奧國人士家庭覺其美術品與上等木器種種陳設（如附圖四附圖五）確乎適與美利堅人士相反背美利堅人士之家庭清整疏淡如一幅戴醇士秋水遠山畫景奧地利等古國人士家庭精雅富麗又不啻王原祁氏所作工筆山水其氣度自大不同今奧地利人士爭以古董出售却無不經本地掮客轉手若以外國人向之　　交涉則索價反極昻蓋彼輩意念中凡外國人必盡如美利堅人之揮金如土耳立國之大本盡在天產品與日用品故未來之世界除英吉利日本海上稱雄外若北美之美利堅南美之巴西亞洲之中華與歐洲之法蘭西德意志財用食用俱足仍得爲天驕子幸運兒獨我中華不統一旣最可悲工業不振寳藏不興復甚可慮匪特日用品尙不免仰外人鼻息即如奧地利僅存一線生機之美術品亦且膛乎其後奧地制美術品雖不能得大利而外人接踵來游各商家藉是以支門戶亦復綽有餘裕業郵票郵片者零星細碎之交易猶且蒸蒸日上若知惟白分部大店更覺戶限爲穿毫不受經濟界相迫之影響使我中華人士而處奧地利人困境華扁束手將伯無緣是更北方六省災民之弗若也我中華人士可不急起自謀哉 
筆記 
[慘別記（一）] [  側帽逃禪]  
　　林琴南師嘗譯紅礁畫槳錄一書書叙一女郎名毘亞德利斯者與某少年相悅兩情繩綣精魂爲通顧少年有婦獷猂絕倫卒至女死甚慘時少年之名已洋溢國中矣書中紀事絕哀艶不佞幼時讀之嘗爲靈涕以爲天下之多情男女竟有若此二人者乎今年事寢長已自懺於情乃益不復敢躬再蹈之吾友瘦鵑時亦以悲惻動人之筆爲靑年之晨鐘莫鼓用意蓋甚良善也茲吾欲述者其事與紅礁畫槳錄絕相類其詳吾另述之此所言乃擷英摘槪也一日者杭縣西湖某莊之前忽泊一小艇艇製至精色白舷際有班瑰號三字內覆以華氈坐具爲沙發之屬輕雅可愛時陽光初照大地綠葉承露如珠漸溶化而葉乃滋潤柳絲拂水面漣波呈紋魚子遁去羣燕掠艇旁來去如飛莊之前有橋橋上一女郞盈盈立俯首赬頰頻以手搓其眸狀似墮淚頃又微喟若胸臆中有無限心緒待訴者女郞嚴姓慧貞名也頃凌晨泛湖感念身世送至如此蓋女郞有父年邁矣母早歿父姬猖獗已無寗時瞻想自身不禁汍瀾於此際也有一英俊著西服之少年畫師肩革囊挾畫具怱怱自后來少年氣宇昂藏顧額際汗出如瀋窺其狀殆覓畫稿不得故乃至是旣見艇大　吻翕皆張頃復得橋上之倩影始靖笑容意此景此艇而無一美人爲之點綴湖山眞黯黯欲絕已此一幀好畫稿也少年遂輕撑其架聚精會神以作此神秘之天賦畫料目送手揮炭影畢現即取湖水濡筆加以炫染女郎之背影與淡雅之希臘裝罔不酷肖時也大千寂寥遠見晨曦映彩烟霧迷聞湖上浮艇如小鳧然少年愈樂着色乃愈鮮艶女郎方默憶兒時影事垂首至臆久而勿覺再逾五分鐘女郞昻其首微喟少年大驚且曰此畫不成滋可慟也女郎聞有人言亦立震回顧四目相射互覺慚悚女郎窺畫知爲己之背影不期施禮而言曰先生曷弗畢之余當稍待言巳始知非是容乃益頳顧又弗可即退少年遜謝不遑無何畫成始互道姓氏 
雜錄 
[麗那閣雜掇] [  陳家慶女士]  
　　歲次己未余隨紉姊及盥芬漱芳諸同學作西子湖之游維時亦在仲秋時節天氣清朗芬等着淡紅衫子繫水墨羅裙涉水登山飄然塵表見者几疑爲地行仙也惜乎行色倥僅獲勾留十日歸來靜憶酒痕猶在襟上也因作西湖百絕有波心夜泛二首云鬢影光倩月扶波心夕照有明珠夜凉詩思清於水帆影隨風落聖湖寳石山前夕照殘迴風　袂夜生寒歸舟載得凌波影橫笛何人尙倚闌又有溪女浣紗一絕云家住西溪碧水灣阿儂生小未曾閒浣紗石上留嬌影何必吳宮照玉顏又孤山繫棹云峯迴岸轉一溪斜烟鎖雲封處士家賸有綠楊千萬縷絲絲來繫酒人槎又烟霞洞云崚嶒怪石纔羊腸夾道寒梅夢亦香洞口結廬堪避俗剪將雲彩作衣裳又漪園云荷葉翻風瑟瑟秋湖光由色共情幽名園只合神仙住入夜頻看月滿樓又月上夫人祠二首云盈盈一水隔蓬萊倩影依稀入夢來回首當年觴詠地夕陽花草盡徘徊夕陽明滅映蒿萊蕭寺沈沈蠟屐來一勺西湖油碧水流傳韵事足徘徊又西溪云扁舟來訪若耶溪蘆荻蕭蕭㵎欲迷惆悵苧蘿香跡杳靑山無語夕陽低一曲西溪碧玉流輕搖雙槳櫓聲柔纍纍兩岸垂金柿欲采還停不自由風木庵云荒徑人稀樹欲秋夕陽明滅映山樓頻年不盡思親淚同向西溪日夜流龍井月夜看海棠云海天一碧月華明玉宇瓊樓夜色清倩影海棠紅欲滴秋風凉訊最關情又續湖上夢中旬云幾度湖濱夜倚闌玉簫吹澈漏聲殘水晶樓閣玲瓏月照影波心夢亦寒末二句蓋夢中所得不知主何吉凶也 
小說 
[劇賊胠篋記（十一）] [  一圭]  
　　辣弗里司道我未向你說起這事之先已經去過我是先藏在隔壁人家的園子裏面等着機會就偷偷進去我道你的心思可眞巧極了但我還有一件事問你這是個甚麼所在辣弗里司道這是我的秘密巢穴除了我沒有他人曉得而且你還不能會曉得我的眞情你以爲我眞個名呌辣弗里司麼這不過是個託名罷了現在那所房屋的內容現已探聽明白我們就可動手就是明天晚上罷我道明天晚上麼辣弗里司道正是明天晚上等我回到住處再寫信給你明天午後你就到我那裏去我們預備齊全就可動手去搶我們的幸運我道很好就是這樣辦罷辣弗里司道我們必須記着罷本手槍的利害倘若能邀天之幸恰巧他已喝酒那就容易辦了萬一他沒有喝酒我們去的時候他正坐在沙發上那就有些爲難要得我們的事完全成功全仗着我們的手段你必得格外當心纔好我一一都答應了這纔一同走出那個秘巢走到弼凱迪萊就握手而別第二天晚上七八點鐘我們已到羅本隔壁的那家花園中從墻上看過去正看見羅本家的房產見有兩扇紙窗子裏露出燈光我們再仔細從這窗子望進去祗見羅本正和幾個人吃晚飯我想這必是羅本請客我們等了好一會那些客人似乎要走了我們也就爬過墻頭站在一個地方離開那餐房的窗子不過有幾尺遠在我們的右邊還有一座房屋左邊又有一座草亭不多一會我們見羅本走了出來他的手不動則已每一搖動就有那鑽石的閃鑠光芒羅本身後就走出一位夫人蓬着一頭的頭髮似乎方纔沐浴的一般 
餘瀋[  吳秉恬]  
　　張翰因秋風起思故鄉蓴鱸迄猶播爲佳話何今之功名熱中者營營擾擾一惟權位之是貪雖受種種打擊而略無悔心甚且以垂暮之年猶徵逐名塲不爲死正首邱之計方之古人能無愧煞 
 
 

Page 19

 
 
   
 
 

Page 20

 
 
常識 
常評 
[政客與商客] [  老圃]  
　　政治家爲褒辞政客爲貶辭此東西文字之所同也民國以來政事之失敗雖不盡由於政客而政客之腐敗實爲主要原因故舉世皆以政客爲詬病然政客有本相有變相有形式非政客而精神爲政客者亦有口駡政客而實行政客之行爲者此無他即吾之所謂商客也 
　　中國眞正之商人皆樸實厚重守舊而不與外事其周旋官場長於奔走開會者大率皆商客也故商客有二種一曰官僚式之商客一曰流氓式之商客 
　　官僚式之商客前清時已有之大率皆候補道其始本與商有關其後乃周旋於官商之間每有達官來未嘗不迎送每有賑務未嘗不與聞然彼實非好施者彼固以乾沒爲專業又可慷他人之慨以求保舉此其所以爲商客也今候補道雖廢而此類商客固未廢有時爲北京供奔走作財政部之爪牙凡此類商客皆自商而官 
　　民國以來官之聲價低而商之聲價增於是巧黠之官僚皆加﹃辦實業﹄之處銜猶之前清買辦皆捐候選道之虛銜也但﹃辦實業﹄之虛銜實勝於候選道之虛銜長安不易安居乃可借行長之名出居租界軍閥官僚一朝失職以﹃貇地皮﹄所得放之破產政府盤剝重利尙不失爲時髦之財閥此類變相之官僚及其附屬品亦所謂商客也凡此類商客皆自官而商 
　　流氓式之商客爲民國特產在前清無發展之餘地此其人本與商業絕無聯絡充極其量不過有數紙股票耳然開會時之口才優於眞正之商人選舉之運動力强於眞正之商人凡商人舉代表見官長無一次不挺身而出凡商人打電報有所陳述無一次不列名見中國官長則慷慨陳辭動則曰商民公意動則曰中國主權見中國官廳不利於己則又表明其本籍爲外國籍或乞靈於外國之官廳此類商客今亦風行但﹃山辮﹄之官僚每誤認爲眞正之商人 
衛生 
[乳] [  三羊]  
　　西婦以乳大爲貴且多方假借而裝凸之人或謂爲誨淫而實則所以表貞也蓋女子二七而天發至腎氣實而兩乳酵發若春日蓓蕾莫可遏止其中有硬塊俗曰乳餅即處子與婦之界別緣乳餅有天然發育之機經人而輒清散故凡十四五歲而破身者其乳必不大艮由元氣一泄發育亦隨之而停頓則其身量自必短小於父母年壽亦必减縮於正命即將來生子若非有充壯男子以爲之配率皆先天不足非弱即夭竊思國家之所倚恃者在於民今國民之身體若此自遏其發育則將愈積愈弱勢必逵於淘汰即無敵國外患而國亦自頻於不國古人有鑒於此故多方防閑制爲內外之別初非故束其自由實恐年幼無知受外界之挫折爲特保護其發育耳今者世界文明女子亦重解放自難以古法相覊而要之競爭生存則一也奉勸女界諸回胞弗再蹈故習自傷其完全體格縱不爲國家計不爲兒女計豈竟不爲自身年壽計耶（乙種酬） 
道德 
[勸告青年有志者] [  張之傑]  
　　現在中國的有志少年固屬不少然有一種通病就是希望早發大財早執大權對於自己的學識如何能力如何均未計及每見二三少年自以爲我才足以大用何故久不得志懊喪鬱悶萬事灰心甚至焚書絕食厭世心生更有一種青年惑於名利之榮往往冒昧從事以冀萬一之僥倖雖迭遭失敗尚不自悟旅至蕩產傾家悔已無及嗟乎欲速則不達先賢早有明訓我良好之青年何故不自量耶當此二十四紀世界新文化進步時代我人苟有一技之長亦足以稱名於一時我有志之靑年須知學問與經驗爲立身之根本淬勵十年何患乎不遂素願哉觀我文而覺悟者不獨青年之幸亦國家之幸也（己種酬） 
[與其····不如] [  侃]  
　　世風不古人心日非聊誌數語以自勉 
　　與其責人不如律已 
　　與其勸人爲善不如巳不爲惡 
　　與其記人之惡不如尋己之惡 
　　與其有益於已不如有益於人 
　　與其攻人之短不如揚人之長 
　　與其背人說短論長不如當面規勸 
　　與其坐而言不如起而行 
　　與其信口雌黃不如緘默寡言 
　　與其滿以招損不如謙而受益 
　　與其奢不如儉 
　　與其欺詐不如誠實 
　　與其惟利是圖不如用之有度 
　　與其食高粱不如飯蔬食 
　　與其貪食致病不如食之以時 
　　與其病時服藥不如平時衛生 
　　與其事後追悔不如臨事審愼 
　　與其臨時倉皇不如事前籌備 
　　與其爭名奪利不如想到死去時一無所有 
　　與共拜佛媚神不如自已爲善 
　　與其寺觀施舍不如周濟殘廢之人 
　　與其遺子孫心田產不如令子孫多讀幾句書 
　　與其行險僥倖不如按部就班（乙種酬） 
經濟 
[扶持個人經濟的方法] [  曹陶成]  
　　我們在社會上佔得一個分子和地位都是靠着經濟的力量若是沒有經濟來帮助我們那末社會上就沒有我們存在的餘地所以我們在這社會當中一個個都要力謀事業的發展生活的獨立來扶待自己個人的經濟免致中途發生危險那扶持的方法只有二種寫在下面 
　　㈠勤譬如甲乙兩個工人同在一個廠裏做工兩小時可得工資一角甲每天做八小時得工資四角乙比甲勤一點多做二小時每天就得工資五角由這樣看起來乙工經濟的力量當然比甲工的大些甲工經濟發達的速率當然比乙工緩些所以我們要扶持個人經濟的久遠勤字就是最上的法子了 
　　大脚撑 
　　附勢趨權 
　　舊社會一般 
　　人之慣技　　　可南乙 
　　㈡儉我們中國的社會奢華極了一天不如一天烟啊酒啊賭啊嫖啊以及種種不經濟的舉動沒有經過的人是很少了所以經濟方面大都弄到不能獨立我如今再提出一個儉字勸大家實行慢慢來補救把烟酒賭嫖四個字遠遠的拋在九霄雲外其他關於消耗的費用亦一槪撙節能夠依這樣做去庶幾還有扶持的希望 
　　以上二種第一種能使經濟的生產力增加第二種能使經濟的消費量減少確是扶持經濟的無上妙法同胞呀快些實行罷（乙種酬） 
法制 
[律師之信用與道德] [  陳承祚]  
　　國有獨立之法庭無不行律師制度律師受當事人一造之委託代理收取相當之公費及約定事後之酬報其行使職務當然以保護委任人利益爲主旨苟違反此原則於承辦案件因懈怠或過失致委任人受不測之損害時自應任賠償之責即對於相手方一造凡關於攻擊防禦亦須事事依據法律施以正當之辨駁凡百事件往往互有是非相爲因果但於理層層推勘迨案情既明爭點自然迎刃而解律師之償用亦著又如當事人主張權利承辦案件之律師於調查案情後當告以某部分可以主張某部分不能成立總之關於利害之間必須眞確之說明使一般委任人知所取舍即於訴訟上之危險亦稍可减免夫如是則律師之道德自高（乙種酬） 
雜錄 
[願國人從速籌辦失學婦女補習機關] [  天門生]  
　　夫男女同爲組織社會之一員本無重大之區別其所不同者不過性Ｃｅｎｄｅｒ而已矣奈我國舊習重男輕女恒視女子如敝屣尊男子若奇珍以故習非爲是日久成風女子從未有能同男子享平等之敎育幸福者殊不知社會之良否非絕對男子之能力女子與促進社會之文明提高國民之程度亦有力焉雖然往者已矣追悔何及願國人從速籌辦失學婦女補習機關以圖挽救於來日幸勿謂羊已亡而牢可以弗補也慈將對於失學婦女有關係之問題擇其犖犖大者略述於左 
　　㈠子女問題孟母三遷歐母畫荻古今來傳爲佳話人皆知孟母歐母之賢而不知孟母歐母所以爲賢也若無充分之學識以敎育其子女則其子女不流於無賴者幾何哉豈能賢乎此失學婦女補習機關宜亟亟籌辦者一也 
　　㈡家庭問題語云女子治內男子治外是女子者一家重要之人物也倘無學識以助之則治家之道不明勤儉之義不悉其能爲男子操中饋之勞乎况以男子汗血易得之金錢而供其撫窮之揮霍勢不至破產不止也此失學婦女補習機關宜亟亟籌辦者二也 
　　㈢知識問題知識本爲吾人之權力Ｋｎｏｗｌｅｌｇｅ　ｉｓ　ａｋｉｎｄ　ｏｆ　ｐｏｗｅｒ。學術乃取公開之態度男女既同爲理性之動物女子豈獨不能據有知識乎况二十世紀學術競爭之時代也一分學問不如人即作他人一分之奴隸中國女子惟知無才是德無怪其爲男性所征服也今爲恢復女子獨立人格起見此失學婦女補習機關不得不亟亟籌辦者三也 
　　㈣職業問題既無知識遑論職業然常此依人恥孰甚焉願婦女先求知識再謀職業則男子之負擔頼以漸輕而國家之收入亦頼以增廣矣此失學婦女補習機關所宜亟亟籌辦者四也 
　　㈤社會問題社會本由男女兩性相集而成使男子有學識而女子則否則社會亦不能達圓滿之地位誠以欲促進社會之文明非女子亦有相當之學識不爲功也不然者女子不惟不能促進社會而反爲社會進步之礙物此失學婦女補習機關所宜亟亟籌辦者五也（不受酬） 
[隨園全集] 特價五折 
　　大字精校　增補圈點 
　　全書三千頁分訂六十四冊 
　　甲種中國連史紙定價十四元特價七元　　乙種上等有光紙定價十元特價五元　　郵費甲種六角乙種八角木箱一元外埠木箱不寄　　上海棋盤街文明書局發行各省中華書局代售 
 
