# 1921 - 315 - 4917510

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[金融問題與關餘（老圃）]  
　　京津間發生金融問題據公私通信謂由外人造謡所致然由外人言之當然不能承認平心論之北京財政紊亂自有激起恐慌之原因此不必爲中國諱但因此落井下石亦有傷於道德試以關餘言外人實無扣關餘之理此純粹爲中國所有之欵若以政府浪費爲藉口而暫時不交固亦自成一説然以中國之欵救濟中國之市面在吾儕商民當然爲極正當之要求若因革命以後此欵由外國銀行存貯之故遂懷挾私見坐視中國之急而不救反或利人之危加以張大之辭此不特無以服華人且爲華人所痛心矣 
 
 

Page 8

 
 
國内專電 
　　北京電　今晨使團會議提關餘六百萬爲兑現基金領袖小幡首先贊同將由營口運現洋入京五日内可到四百萬鍾世銘主張以整理公債還本付息之七百萬基金移爲兑現用（十八日下午十二鐘） 
　　北京電　頃安格聯提反對撥關餘説帖謂予爲擔保公債信用者萬難失信頃公園商界大會决共維中交票照常收用（十八日下午四鐘） 
　　北京電　昨大生運現洋五萬出京爲步軍統令扣留以維人心今日（十八）各兑換所十點兑至一點 
　　北京電　昨兑現時王懷慶坐交行殷鴻壽坐中行秩序井然昨夜車由津到四十萬加入兑現基金京奉路洋員某違反部令拒收中交票交部加以訓斥并令照舊行使（十八日上午十二鐘） 
　　北京電　昨夜張志潭高凌霨入靳宅决定以全力兑現并多設分兑換所馮耿光任鳳苞擬赴津自行籌欵商會勸其勿往免啓誤會 
　　北京電　烟酒借欵今日財烟兩署與阿卜脱最後談判可望成立往時政府不願以借欵消息傳出今惟恐傳不速蓋市面盼望現金消息甚渴故（十八日上午十二鐘） 
　　北京電　美京電荷蘭在太議抵制日本移民南洋羣島（十八日下午四鐘） 
　　北京電　高凌霨下一條諭限會計司開列收支情形公債司開列負債數目庫藏司開列支放經費欵目均於三日内編成報告表册呈核查近來八九兩年均無預算收支情形會計司僅隨到隨核祗有公牘并無册籍詳細鈎稽極費手續至債司内外債尤極複雜凡劃抵押借轉賬以新還舊及零星尾欵不易彚總至實發實欠各欵項查庫司賬目亦不易急就因與銀行報告有連帶關係欲合龍門須四處接笋今則一處尙差參不齊三日内萬難造畢卽一星期亦不能竣事現索債者如星火若俟造竣再議辦法恐糾葛愈生愈多各司已着手趕造此項表册　　北京電　保定來者言吳使已漸明國家窘狀原定對南二十萬大軍三千萬軍費之議將縮小一半但府院昨今接直軍索餉電甚急 
　　北京電　曹錕元寒兩電急催前敵後方積欠兩月軍餉謂汪士元接任尙可在津設法今鍾世銘代理責有專守請在鹽署趕籌一百萬元否則軍心摇動實難負責曹派來京之代表某并云若無欵發則將實行援奉先例扣留直魯豫鹽税作爲中央協濟三省軍餉靳因此又不安（十八日上午十二鐘） 
　　北京電　魯田請速撥十萬爲剿匪用院覆已飭部籌（十八日上午十二鐘） 
　　北京電　鄂蕭電武穴兵變已懲辦首要秩序回復武漢爲五方雜處租界林立黨人到處蠢動已令杜鎭使添練偵探隊二連以無實職軍官任之請備案（十八日上午十二鐘） 
　　北京電　蕭耀南派參謀長張聯棻來京謁靳以索餉言靳云對南事吳使已負全責餉絀一時無力濟鄂（十八日上午十二鐘） 
　　北京電　院部通電直魯豫蘇皖各省冬防吃緊凡有匪患之區着各長官迅予勦除並責成縣知事籌辦民團以衛地方（十八日下午五鐘） 
　　北京電　莫斯科領事陳廣平調赤塔沈崇勳調莫斯科領事 
　　北京電　上海造幣廠投標財部擬展期英使今函外部反對謂業經定期不能更改（十八日下午四鐘） 
　　北京電　坂西今日回京東報載其解職不確（十八日上午十二鐘） 
　　北京電　魯振業火柴公司呈控青島燐寸會社違約在商埠界外設立工廠（十八日上午十二鐘） 
　　北京電　劉景山代東路向哈中行非行長商三百萬短債因銀根緊未就（十八日上午十二鐘） 
　　天津電　黎黄陂定皓日（十九）在本宅歡迎北巖並邀中外記者陪席 
　　天津電　今日中交風潮漸趨平靜惟一般奸商乘機漁利均大發財源（以上十八日下午十鐘） 
　　漢口電　鹽務署每年協助鄂欵百二十萬近因鄂加鹽税擬將協欵取消日内卽派洋員來漢辦理 
　　漢口電　聞保議鄂省長擬以直財廳長王之杰繼任王乃鄂孝感人但哈漢章錢葆青等爲湯薌銘運動甚力 
　　漢口電　江漢道尹張履春辭職蕭劉保劉樹藩繼任可望照准 
　　漢口電　紙烟捐務總處派舒志觀爲漢口紙烟捐務處長季毓芬副　　漢口電　官訊巴東上遊川軍無舉動惟施南潘藍各部迭向巴東側面反攻均被我軍擊退 
　　漢口電　吕逵先要求官錢局只受兩署監督不能由兩署指撥兩長未允改吕之官錢局總辦尙未發表（以上十八日下午八鐘） 
　　蘭州電　省議會元日（十三）選舉參事會隴南議員索呈祥等議塲毆撕妨害投票復在法庭起訴謂其餘議員一律受賄議會旋開茶話會擬以妨害秩序懲辦索等旅省隴南同鄉會開會議决三項（一）張新銘自首納賄起訴法庭（二）以隴南公民名義電請中央解散議會（三）歡迎某鎭進省解决糾紛 
　　（十七日下午二鐘） 
國外專電 
　　華盛頓電　貝爾福加藤皆聲稱接受休士提議之大綱貝稱僅有細則如减少潛艇噸位與軍艦補造形式尙待討論貝建議着手限制陸軍加藤稱日本欣然接受提議大綱準備以决心進行大減自已海軍惟國家不有無爲安寗所必要之軍備故擬修正數條尤注重補造基礎之噸位大會休會旋開軍備委員會明日開太平洋委員會數日内或無公開會議因錯綜最甚之遠東問題卽將發生也貝爾福扼要語爲英國主張限制潛艇工程到莫能攻人之度加藤一再聲明日本不欲有與英美同樣之艦隊周自齊已到軍備委員美爲羅斯佛英比狄日加藤法戴本意藹克噸大會現辦理政治問題大約不久成效可覩海軍事可望早了惟政治較爲棘手各方面意見現已牴觸美國堅决反對共管中國之議政治問題之焦點乃在英日盟約滿洲將來地位（十五日）特約路透太議專電 
　　十七日華盛頓電　美國代表贊同中國之建議以爲遠東問題非須經專家精查之專門事件故主張由委員會或全體大會直接考慮之無庸移交股員會法國關於中國建議之態度可以總括如下（一）法國願助中國實現其土地的政治的商務的願望（二）英國如願交還威海衞日本如願交還山東及旅順半島則法國願交還廣州灣（三）他國如不願放棄治外法權法國亦將取同一主張惟法國之意此項特權應維持至證明中國確能予外人以適當保護及公道而止（四）法國主張印度支那屬於安南故不欲參與關於印度支那之討論惟法國願討論重定界線事（五）法國願盡和緩之任務表同情於日本之需開拓及原料（六）法國主張中國與列强間之事務應公開法國反對秘密談判英國如願放棄其在廣西之利益法國亦願放棄其在雲南之利益 
　　十八日華盛頓電　大會先議中國事件之决議使人驚異但衆知苟不先透澈審查中國事件而釐定之則許多重要問題與中國有密切關係者將不能美滿解决也路透訪員與各方面討論中代表之建議得悉各方面皆以中代表建議所得之待遇爲然惟有不滿意於美報推測之詞者中國提出此種範圍廣大之文件志在利用時機以釋明其對於他國之地位中國現欲恢復中華民國在各國中之適當與平等地位中代表聲明建議旨趣一經各國承認則其效驗即可逐漸發展中國非欲急實行建議中之條件但希望先以新增之國際聲望助國内事件之解决中代表大約料英法將提出關於此項建議之修正案一般議論以爲苟此政策之遠大方針可以接受則各國當以願意與同情之精神收受此建議 
　　十八日華盛頓電　華盛頓輿論視中國提案與美國觀念甚相接近中代表否認有白人參編擬其十條意見之説但據某訪員云建議文字有酷似過去數年中美國公文中所用文字之處又有人謂前國務務藍辛氏與此有關係美人方面謂建議案中否認中國所未與聞各種契約一條已切實引起英日盟約之問題但此説是否有責任方面之意見今尙未悉聞日本態度擬贊成中國建議之根本點但日本須有保障以防可有之抵制致使日本斷絶亞陸原料之接濟日本因幣原之手腕得使雅泊問題漸有解决故已引起良好印象又聞日本對於山東問題之態度不若預料之强硬 
　　十八日倫敦電　休士氏在遠東委員會開議時之演説聞有中國目前地位之外狀係因改變政體而來美國在革命之後與各邦承認憲法之前亦有杌隉不安之狀中國開放門户後各國依守機會平等之原則而先得利益者即爲日本等語 
　　十八日倫敦電　芝加哥演壇報倫敦訪員昨日謁見日本大使林權助男爵林謂日本擬力求英美日三國共同行動恢復中國之秩序與中國之統一彼意友好之共同干涉或須施行如須用及武力則應由中國自已供給之惟當示明列强無侵犯中國土地完全之意如有用軍隊扶助中國植立之必要則僅須擴張列强現依以駐兵於京津及揚子江之原則林又謂此議必不爲中國所贊成彼亦云然蓋中國將視此爲外國管理行動惟吾人當努力遏制任何抗議並示明俟中國統一而有秩序時即擬撤兵林又述及英日盟約謂該約之價值現已大半爲道義的日本之目的乃在在華一致行動深望美國亦從而提携惟該約如加賡續必透澈説明决不用爲抗拒美國之一種武力 
公電 
　　嘉善來電　申報中國人寧死持中國幣戰勝太會在此一舉汪憲章 
 [ 
 
 

Page 9

 
 
   
 
 

Page 10

 
 
世界路透電 
[華會中之中國提案]  
　　十七日華盛頓電　九國代表團主任徇從加藤海軍大將之請允其以數日光陰研究中國之建議聞太平洋問題之英國委員會現正積極進行各事曾討論代管諸島之前途有謂日本願作讓步開放赤道北前屬德國之諸島者美國則堅主應在此諸島施行開放門户原則 
　　十七日華盛頓電　今日發表公報如下　九國代表團主任所組成討論遠東問題手續之股員會决議應予機會與全體委員會先行討論中國問題後及其他問題中國之建議將依序考慮之 
　　十七日華盛頓電　討論遠東問題之九國委員會因幣原男爵有疾决議休會至星期六日 
　　十八日華盛頓電　加藤海軍大將宣布日本接受中國建議爲委員會討論之基礎又稱日本因所處地理上地位之故擬請修正縮减海軍計畫俾容其維持噸位稍逾所定及英美百分之六十之數並許其有權維持純爲防衛性質一種船舶之噸位其數近於英美兩國所維持者潛艇並不在内加藤旋與報界代表談話謂彼於日本所擬提出海軍軍備之修正文不能續有發揮因此爲大會所討論之事也聞日本要求稍增噸位俾將新造之陸奥軍艦加八至所述防衛性質之船舶乃指巡弋東方海面防禦海盜之輕巡洋艦加藤又稱彼對於潛艇噸位一節非俟閲讀及研究英國之建議後不能發表意見加藤希望大會討論廢除潛艇毒質煤氣及與此同類之戰具 
[華會中之潛艇問題]  
　　十七日紐約電　紐約導報及時報均贊助貝爾福氏所主廢除潛艇之議紐約導報曰凡不自然之戰具均當掃除凈盡如有必要且當禁止以飛機作戰具演壇報謂中國之建議殊欠切實轉使中國之友與美國爲之失望該報之意繕具新條件終不能有多益於中國今須許中國發展保護自已必要之力蓋世界現方多事無暇能顧及永遠受保護者之幸福也 
　　十七日華盛頓電　英國提議限制潛艇噸位及大小一節顯不爲美國所贊成因美國海岸線長六萬五千基羅邁當艦隊旣大加裁减不得不賴潛艇以保護之也美國且不致承認限制潛艇之大小 
[華會中之法國主張]  
　　十七日巴黎電　白里安氏定十一月二十五日啓程回法星期一日白里安氏擬向大會解釋法國關於縮减海陸軍備之地位各報探悉法總理將宣佈法國已放棄來因河天然之邊陲故不得不維持陸軍保衛防務單弱之邊疆法國因有敵對之德國在陸軍實不可少白里安氏於是將請大會正式承認法國爲安寗計須維持目下之陸軍今晨各國總代表集議解决應否照中國代表團提出之建議開會討論或應否依照守大會召集時規定各問題之次序各報載稱法國願於中國内國之和平事業及經濟之發展掬誠輔助中國蓋法國之政策乃在不欲標新立異也法國因印度支那之故願覩太平洋之和平便法國對於日本人口衆多原料不足急需開拓亦表示同情 
[華會中之南政府代表]  
　　十八日華盛頓電　孫中山之代表馬素謂北京代表團之建議實足令人失望華人所蘄求者爲恢復中國之權利而尤注重山東滿洲内蒙西藏之歸還二十一條要求一九一八年協約及種種中日秘密條約之取銷勢力範圍之廢棄外國戍兵之撤退 
　　十七日紐約電　中國南政府代表馬素致書國務卿休士氏願擔負北京政府所不能履行之芝加哥大陸商業銀行債務謂南政府已請銀行團提出償還該債之辦法太平洋路透電 
[北京經濟恐慌垂定]  
　　十八日北京電　銀行狀况絶無更動中交兩行照常開門僅有人持少數之鈔票前往兑現駭人之謡言漸息一則因豫料即行倒閉之説未成事實二則因北京有責任之機關如政府·使署·中外銀行·商會·商行及京津各報均不爲謡言所動竭力顧重中外人之利益協同消滅恐慌蓋如發生不幸之事中外人均將同受損害也昨日外國銀行商妥以鹽餘三十萬元交與中政府充北京軍警憲兵餉銀蓋久不發餉引起種種謡言致令人心惶惶也大局現仍嚴重但决無發生事變之虞 
[北巖爵士主張以賠欵助學]  
　　十八日北京電　北巖爵士今日在中英協會茶會演説主張以庚子賠欵一部分移充中國學生之敎育費又稱中國學生須先在本國受適當之敎育然後赴外留學俾免將來回國時於漢學反爲昧然是日與會者共有百人内多中英有名人物 
[北巖爵士主張廢止英日續盟]  
　　十七日北京電　北巖爵士今日在北京英美協會演説聽者頗衆略謂近數年來英美國内頗有運動英美聯合之顯著表徵今遠在北京亦見有此運動此余爲之欣幸者也此種表徵不一其事姑舉數端言之蘇格夫邸爲華盛頓之祖宅處於英倫之中掩没不彰英美人乃鳩資購之飾爲祠堂每年英美人之往參謁者輒數千人所以重英美之聯合也美國以林肯像贈與威斯明斯特之國家偉人墓園此又英美聯合之一證一九一八年與一九一九年英美艦隊之同袍敵愾足爲世界告曰英美縱有時因家庭細則偶起爭議然遇事變則聯合爲一人猶是從前奮爭大憲章奮爭自由之精神也美國雖吸收許多異國之人然其英人血統之組織迄未少衰今日全國各邦政府領袖之名幾無一非英人名也法律同思想同愛國愛家之念亦同英美人三百年後迄未稍異焉英美之宜密切聯合在今日爲尤甚吾人在遠東利益相同吾人皆不欲獨擅權力或獨握商務優先權吾人皆　以公道待遇中國並欲使種種所有物即吾人爲文化起見保管者得享安寗目前北京之情形在遠地觀之若似一種商務上之地震但余不信中國之資財由其四萬萬人民辛勤而得者竟因今日所覩之情形而受永遠重大打擊也綜之此爲華人自已事吾人目的在中國之樹立與穏定俾中國得立足於國家之林耳吾人屬望已久之華府會議今尙未至英美必須以其合作精神表示世界之階級美國加拿大與澳洲對於延長英日盟約超過立約者原意一事甚爲注念日本因此盟約已獲非其夢想所及之利益但余入日本境以前余思及日本友人所貢獻之招待厚意以爲宜説明余對於英日盟約之正確地位余遂聲明曰「在過去兩年内余逐漸得一斷語以爲英日盟約已越過其效用戰時日本忠實履行盟約而其服役已得豐富之報酬矣華府會議係平等國議會其宗旨在議成一種協定但英日所已締結關於中國之一種契約使美國感受困難此乃太平洋問題中之主要難題也」余發此言意日本必有提議乃竟不然軍閥機關報似不喜之有數報館名雖爲英人報紙實爲日本軍閥所辦者亦不喜之但有許多報紙就其所敢言者公然贊成余言並有許多新聞家與平民告余凡可免去日本言論界所受之永遠檢查者彼等願歡迎之蓋英日盟約助强日本軍閥箝制言論之手腕而削弱日本報紙之自由也日本似與戰前之德國處於同樣地位名爲民治實則治權握於四個人之手其人之意思可觀遠東地圖之常變與日本軍備之大擴張而知之日本軍閥之仇視美國可從此四人可核許之許多出版物而見之此四人固有絶對權力及於出版界也吾人在戰前不甚介意於德人彭海狄之恫嚇言論今美人亦不甚注意於日本陸軍中將齋藤平本等所著之日美戰爭等書籍讀其著作可知著者固昧於美國經濟力與艦隊及其募練陸軍之能力且全然不知日本近隣澳洲全境之輿情以余所知澳人之厭棄英日盟約正不遜於加拿大人凡詳察時事者無不瞭然於在日本軍閥對美甚至對英交際中英日盟約有助長日本軍閥勢力之影響近數月中吾人在英國會中得悉英政府仍贊同此約余望在美英代表與美國友人接觸後而知此約亦爲美國所深惡非因其主旨但爲其結果也此時吾人見哈定總統縮减軍備計畫有成功之象爲之欣喜但縮减軍備不得爲絶對弭兵之解余信英國爲進化之日本計爲吾人自已計終必抛棄此約其結果則太平洋諸國英美澳等可得更好之了解日本之美日戰爭書籍確代表日本軍閥之見解常以美國在遠東無軍港爲言似視珠港爲美國海軍最近之重要根據地查一九一七年美國來爲我助時吾人甚願以愛爾蘭西南諸港爲其根據地將來美國在遠東受危害時或美國在菲島事業被擾亂時試問新加坡何以不能爲其艦隊根據地乎今吾人之地位似如下述英美必須在遠東互相倚助否則遲早必單獨被人縊殺余與他人同亦急盼華盛頓代表在太平洋並爲中國植立永遠之和平余意世界各處英美協會之繼續努力定可促進和平並使和平垂諸久遠吾人知各處皆有商務上之爭端美人方法稍爲急促而乏英人在遠東經驗而得之知識戰時吾人所謂一美國在吾人商務之侵略」者今之地位未嘗異是有人謂不獨世界市塲即吾人自已市塲將無吾人立足地其實英國商務固未嘗稍受影響也余游世界余見英商營業頗盛而在美國瀕海口岸及菲列濱營業尤佳一九七年前之商務之爭論究不爲一九一七年英美必志合一艦隊合一之阻力也今愛爾蘭事件將不成問題他日此層解决余知英美必有聯手提携之結果北京英美協會現致其力以趨向此結果余爲之欣然 
　　十七日北京電　北巖爵士定星期六日啓程赴滬 
國外要聞 
[遊俄通信（天我）]  
　　俄國要人之狀態 
　　次要人當屈指全俄海陸軍總長託洛斯豈Trotzky余昔在美曾一見之此次公私會見多次其人精悍絶倫目炯炯有光穿眼鏡而出其事務室在陸軍部樓上内層廣大威麗如王者居託氏獨處其中案上徧置電機通信通話自由迅利壁張地圖架羅書史陳設物皆以紅綢爲衣氏自着黄色軍服平素不御帽花肩章望之儼然一老兵也氏演説談話愛操德語英語不甚嫻熟然能瀏覽書報且甚究心美事及東方問題見余時首問日本社會黨人片山潛氏近狀如何蓋託氏識片山有年片山亦以託氏關係棄第二國際同盟而傾向於共産主義託氏自承對於中國現况不大了了因相與縱談十年來發展之歷史余力求單簡略舉梗概費時约十五分候謁者已羅列外室矣託氏任重而事繁處置頗有條理見人不好多談進止一言可决有單刀直入迎機力斷之概御下極威執法至爲嚴重軍官往往以冠履不整見斥或至下獄比較列寗有寛猛之殊焉再次則節諾越夫Zenouieff爲第三國際大會之主要人自一九一九年成立以來蟬聯在任至今迄未改選列寗託洛斯豈政務繁重黨事則一委之節氏主張激烈談鋒犀利態度堅决共産黨人所視爲絶好之模範也不能英語未獲長談然晤見之時則最頻因國際大會開會期間節氏無日不到場也又次則外交總長齊切林Cheecherin兼爲更寗秘書博通各國文言革命前即託足外交界且留英有年故其外表絶類普通官僚年逾五十鬚髮蒼然常御禮服舉止嫻雅外交各事鉅細必親其治事時間不長每日自晚五時至翌午一時繼續不輟一時至五時則其寢息時間也聞列寗亦有此風故外間皆傳多數黨要人愛俾畫作夜兩氏之左右執事頗苦之要其精力實加恒人一等也此四君者可稱俄國今日第一流人物其一舉一動一顰一笑均惹國内外人之注意綜其性格與地位亦各恰如其分際託氏一望而知其爲軍人節氏一望而知其爲黨人齊氏一望而知其爲外交官而列氏則與其謂似政治家母寗謂似思想家也四氏俄人稱爲具有平民精神者而今皆深居簡出輕易不得晉見蓋一則公事鞅掌一則關防嚴密列氏曾兩度被刺至今臂問時作隠痛託氏亦屢瀕危險出入雖不警　而汽車疾馳重簾障下處獨裁之高位當謗議之要衝此固亦事勢之所不得已者歟 
國内要聞 
[北京通信（般）]  
　　北京金融界之大恐慌共望關餘之救濟 
　　財政紊亂金融恐慌之北京忽於昨今兩日代理國庫之８ 
中交兩行發生擠兑風潮至今日晚間殆陷於悲慘之境溯此種風潮之由來潛伏已久北京爲政治都會本非商務流通之域自各省有索欵而無解欵國庫兩字僅存虚名各銀行旣皆圖博重利供政府借欵使流通之金錢陷於不活動之地中交尤以國庫關係認借認墊悉率市面之所有經財部之手轉付某使某督等捆載出京蓋北京之現金久空其藉以維持市面者惟此紙虎不可戳破之紙幣兩行以借墊之故現金不足又任意增發紙幣領餉出京者又以此種紙幣掉換市面上僅存之現金以去於是紙幣日多現金日缺最近金融界之現象外人銀行如匯豐花旗友華正金滙理等票不過多華人銀行如懋業邊業保商等以信用未著市面不多存留惟此中交之天津張家口紙幣滿坑滿谷且多新出於硎者人雖以國庫關係而信之而識者已爲之危矣近兩月來金融恐慌之聲日緊一日各銀行已漸取保守主義有收無放政府之財政又以抵押已空借無可借還無可還陷於行將破産之窘態小銀行中已有三數不能活動者廳大之中交雖尙無恙實則個中人已抱危慮矣 
　　十四日晚忽有不祥之消息自天津傳來謂天津之中交票信用動摇又有海關不收之謡諑十五日上午前門大街各代換處及交通銀行即紛紛有人持票兑現及乎下午中國銀行亦有相類之事實是午交行門首人最擁擠中行次之然猶隨到隨兑至四時以後尙不關門即他銀行銀號亦照常代兑並無留難而人心恐慌已覺有不可終日之勢今日晨起前門大街及各街市之代換處粘出中交紙幣統歸本行照兑之條人心爲之一震持票者乃　集兩行求兑擁擠不堪當時景象就交通銀行言之則西河沿交通阻斷約一里有餘萬頭攢動無一非求兑現者交行門首軍警林立把守前後門以鐵鎖錮之兑者前門入後門出間若干分鐘放行一次就中國銀行言之則西交民巷道路頗寛亦自司法部街以西法部後身以東肩摩轂擊其軍警林立分班放入一如交行巡警總監殷鴻壽且親至中行彈壓至下午二時頃則交行竟懸出一牌謂明日照兑中行兑至三時後則並未懸牌戞然中止於是中交兩行暫停兑現之説遂喧傳道路矣 
　　就市面言之昨日各銀號雖尙照兑而小錢舖已有滑稽之舉如以交幣十元往兑則付一元之銅元及九元之交幣今日上午則一元之中交幣尙可照兑銅元各店舖售物亦仍照收但以零票找整票亦無非同式之紙幣然各銀行則已不肯收用有持此種紙幣存入者即答以隔數日再説至下午則市面上兑換銅元始尙抑價數十文繼則以無銅元對四時以後則郵政總局之西人已傳令郵政儲金自明日起停收中交之津張票如明日無其他補救之方法恐滿地中交幣之北京其社會經濟愈入於恐慌之景象矣 
　　至擠兑之原因前述之經濟恐慌現金缺乏實爲最遠最大之關係然此次風潮則由外人方面傳播而來今日某報所載謂有某外人之一電被警廳檢電員扣留因以傳出者據某方面所談謂歐洲方面之某國主張監督財政於各國之間大有活動如最近某客卿之建議案及阿卜脱之要挾語皆與此種運動相關聯此次風潮之挑起即在破壞金融藉爲口實然而昨今之間使團方面亦有願出維持者昨晚顔惠慶宴北巖爵士時各公使均在顔與談及金融現况要求贊助法使首表熱誠美使繼之日使亦有從多數之表示今日已想得一法即儲存未交之關餘一千四百餘萬除應付外人之欵二百餘萬餘擬請先撥半數六百萬爲維持之用已由財政部行文總税務司匯豐銀行兩處又由外交財政兩部會銜照會使會請求照辦逆料總税務司尙未必遽允而公使團方面則似稍有活動結果如何將俟之明日矣 
　　北京之銀行公會　金融界之總機關也昨今兩日皆有緊急會議昨日之會議决定各銀行各銀號存留之中交幣暫不兑現即外國銀行方面有存留中交幣者亦商請其暫不往兑但以僅存之現金維持市面上之兑現然昨日晚間已學有不支之勢且各代換所只肯代兑零數如至三四千即令人赴本行支取於是内部議决撤消各代換處又有人謂昨晚乙行方面已擬今日停兑而甲行不允遂至今日午後同告竭蹶者然當將停止之時銀行公會亦聞急會商議維持而大家面面相覷竟無辦法蓋在會各行無不自抱危懼且市面現欵確亦不多而未兑之票爲數尙異常之巨故陷於無策也大約至少非有五六百萬不能維持今日夜間銀行界人有主以關税之六百萬爲兑現擔保請政府下一明令定期開兑者尙不知有無結果也 
　　至政府方面久已自身不能維持而仰銀行界之援助當然無維持之辦法然昨日閣議時已討論一次昨晚各閣員集會靳宅商量又至今晨四時其所得結果只是官樣文章如警察廳之出告示也警廳傳知商會維持也交部通電路電郵各局財部通電徵收機關對津張之中交票一律收受也無不應有儘有然一派空言何裨實際惟顔商外團維持及請撥關餘尙有幾分希望耳（十一月十六日） 
[北京通信（市隠）]  
　　金融恐慌中之救濟方法 
　　昨日（十五日）北京中交兩銀行驟然發見擠兑事實至昨日晚間政府當局頗覺無所措手棉花胡同靳宅曾大開會議所有閣員及銀行界要人均列席直至今晨四鐘始散其决定救濟方法有二（一）切商總税務司安格聯迅將應撥關餘一千二百萬兩儘日内撥出六百萬專供救濟市面之用（二）由銀行公會曁中交兩行自向外埠各分行商量援助之法關於第一項當昨晚顔外交總長宴會各公使時亦已提議及此時安格聯亦同席在美法兩使皆滿口應允許爲援助日使亦無異説安氏對於撥發關餘則表示反對當時法使從中疏解謂無論如何我們友邦應盡相當友誼云云據聞兩行所出天津張家口兩處鈔票爲數並不多中行不過五百萬其中並有二百萬借在他銀行交行有七百餘萬兩行從昨晚至今日下午籌集現洋數已不少中行今晚接各分行來電日内可來現欵二百餘萬交行則今晚可由津運來現洋三十餘萬麥加利銀行原借中行二十餘萬並已由盧克司親赴彼處取來現洋觀如此情形明日即使擠兑如故而籌備現欵旣足則亦可資應付無處恐慌矣所可恨者各小銀行各錢莊彼此各不相信有支票有欠賬則必於此時取現洋以致甲由乙取來現洋藏匿不出乙復由丙取來現洋加以重封輾轉搬藏市面現洋乃愈形减少金融益覺不能流通而無識之店舖至今日下午則多拒用交票亦有收用而每元跌價至七八枚銅子者中票尙可通行然對之亦抱不安之態至關於商撥關餘一事今日上午財政部已備公文一份逕咨税務處下午三時顔外交總長羅財政次長復往晤安格聯請其速撥六百萬安謂現在無欵羅詰之曰錢何在安曰錢在世界羅曰果如是則中交兩行之錢亦在中國君如不承認者則君所負之責殊不小也安意漸轉磋商結果大約可望先撥若干餘則陸續支撥今晚六時高凌霨羅鴻年復至交通總長張志潭宅會議此事高並屬羅先赴銀行公會一行務將各銀行各錢舖互相取現匿銀不出之舉打銷至各商舖拒用兩行鈔票自明日起已議定由警察妥爲勸導倘能維持得當則一時之紛擾自不難迅行平定也（十六日夜） 
[北京金融界風潮别報]  
　　新社會報消息云昨日北京中交兩行擠兑風潮仍未平息從早晨八九時起至下午四時市民仍絡繹持票分赴中交兩行兑取現欵先是前門外各小銀號錢莊如春華茂等等本爲中交行指定代兑機關第一日擠兑時此等銀號錢莊固曾一一代兑頗足釋人疑慮乃該銀號等因昨日擠兑勢甚洶洶人數旣多軍警無法制止萬一因此釀出人命或搶毆諸事於代兑者甚屬不利因是之故各代兑機關昨日一律謝絶不兑市民一見代兑機關謝絶停兑益滋疑懼乃羣聚於中交本行要求兑現此昨日中交兩行所以格外擁擠之原因也金融界當局無端遭此變動乃約集二十一家大銀行於昨晨在銀行公會開會妥商辦法聞已决定一面由同業公同負責力謀中交之安全一面請政府從速通電各省各征收機關對於天津張家口中交票不限地域一律照現洋收用再由交通部電令各路局對於前項鈔票不得留難並請幣制局令各處造幣廠趕造銀幣以資周轉此項辦法當塲通過當開議時本邀請京師總商會及財部鍾羅兩次長共同討論當時商會已允各商號負責勸令市面對於兩行鈔票一律收用無論何時兩行皆負兑現之責財部羅次長亦對衆聲明政府當極力帮忙前項通電亦擬儘昨晚拍發此昨日銀行公會開會之情形及其决定之辦法也至於兩行内容中行方面凖備實已十分充足即外國方面存欵之人亦鑒於京師市面情形對於中行深予諒解多數聲明决不再向中行提取存欵而中國各資本家平時存有鉅欵者更知同屬國民本有維持國家銀行之責任所以存欵者不肯提有票者不肯兑此等大宗欵額旣已不提不兑其餘零星之十元五元一元即使盡數兑去爲額亦屬無多該行儘有應付之能力據昨日該行中人云眼前所差現欵不過二十餘萬不出數小時即已凑齊現在毫無差缺只坐待提票者之來兑而已交行内幕較爲複雜其發行票額比較亦稍鉅大惟該行重要行員多與實業界有極深之關係連日已秘密會議緘電各處調動現欵以充準備金此事正在進行預料一兩日以後此風潮即可平靜至本國銀團中如浙江某銀行及某某等皆暗中相約由此三數家用全力專帮一行之忙（即中交兩行之一）又如某某等銀行重要分子亦因鑒於外面風潮暗中結有契約仿照軍閥最流行辦即所謂數省聯防是也此某某銀行中之三人旣訂一新桃園之盟不帮他人專帮自已此三人之自已銀行若其中之一行一旦有事則罄彼二家之全力以衛此一家聞昨晚此盟已經成立是亦銀行界一好消息也至於此番擠兑原因外問又謂因前日營口中國銀行忽來一電致京行云營口税務司到行提取税欵應否任提此電一到外面傳播漸廣外人方面紛紛欲向中行提欵雖經該行副總裁張公權親赴交民巷再三聲明該行並無何等不穏情形外人方面旋即瞭解停止提欵然風聲已露而一般市民遂羣起擠兑勢難制止矣又聞政府因中交兩行發生風潮昨日本非閣議之期特由總理召集緊急閣議公議維持該兩行辦法咸謂近兩月之關税餘欵尙有八百萬兩存在外國銀行際此中交擠兑政府欠該兩行之欵無法償還不能不定一應急辦法要求外交團將此項關餘全數撥歸中交以充凖備金之用計八百萬兩折合現洋約有一千一百餘萬元此事已令外交部向外交團交涉聞外人方面感於從前是法擱淺我國銀行界極力帮忙之好意咸主張將此中國應得之欵速行撥還中國政府俾得轉交中交兩行兑現之用中交兩行若果得此鉅額之接濟則將益形鞏固矣 
 
 

Page 11

 
 
共和民報消息云此次中交兩行擠兑之原因係初發於革國人方面如對於税關及某某大商行均有金融恐慌之電報發出遂致以訛傳訛突有擠兑風潮發出中交兩行於昨夜由馮耿光曹汝霖任鳳苞周作民等召集重要行員討論結果對於凖備情形已見完妥認爲不成問題不過從根本上做去應當定有辦法以安人心以免將來再有此等受人愚弄擠兑之事聞現已决定（一）總銀行及分行存貯凖備金一律公開隨時任人參觀或稽核（二）各銀行無論總行分行應定期實行同行拆欵方法（三）對於外國銀行祗於協助方面供給現欵（四）將歷來充分準備情形報告商會財政部及新聞界至夜深始散銀行公會方面於昨日（十六日）開會討論此事羅鍾二次長均列席銀行方面謂兩行準備金充足决可無事故各銀行對於兩行鈔票一律收用但恐奸人從中作弄故一面由銀行公會與商會負責由商會令各大商號一律通用歸該兩會負兑現責任一面由財交兩部通電全國各收税機關及各路局所有津張中交鈔票一律照現洋收用該電已於昨日下午發出政府方面各重要人員前昨兩晚均開有緊急會議前夜討論結果認爲中交兩行凖備情形殊爲完滿不過銀行界方面總當互相關照以免萬一之虞一面飭由警察廳步軍統領衙門對於造謡人民嚴密拿辦昨日警廳已有最嚴厲之布告張貼各通衢内容略謂近有不逞之徒造作謡言冀以擾亂金融破壞治安勸誡人民各自安心勿爲所惑如查出造謡之徒當以軍法從事等語 
　　黄報消息云據銀行中人云市民之持票兑現者人數雖多然不過手持一元五元之人絶無携多額往取者惟有一般小錢舖則四處兜攬鈔票爭先往兑意若惟恐銀行之不停兑者蓋銀行一經停兑則彼便可勒抑票價有利可圖矣故當銀行尙在兑現之際彼輩即大發謡風早已勒抑票價一日之間鈔票換錢便有陡落之勢交通銀行平日發行鈔票較多據聞合北京天津張家口三處所發鈔票約計有千二百萬之譜而天津方面之凖備金祗能自顧上海交行信用極高本可接濟京行祗以滬上金融緊迫調欵來京殊來不及京行雖尙存現欵數百萬然若要一齊照兑則一時决難周轉故祗得暫行止兑一俟調欵到齊即行開兑此次停兑鈔票爲數有限與昔年濫發數千萬者迥然不同鈔票决不至落價市民儘可不必無故自擾也至於中國銀行發出鈔票之數合天津北京兩方面僅五百萬元張家口八十萬元合計不滿六百萬而天津之凖備金實有三百六十萬北京有百餘萬張家口數十萬合計近五百萬比之票額所差無幾明日尙可由津之現欵五十萬來京加以各方面極力維持故中行之兑現毫無問題但以人衆擁擠不能不略加限制耳 
[天津通信（若冰）]  
　　金融界突起恐慌總商會召集緊急會 
　　我國中交兩行同屬國家銀行自洪憲停兑以後信用雖漸穏固惟一般淺識者流猶恒抱杞人之憂苟有人飛短流長兩行即受其影響此今日中交擠兑惹起市場上恐慌所由來也兹將經過情形詳述如左先是（十五日）北京方面有人散佈流言謂中國交通兩銀行鈔票市面不有行使因之商民紛向兩銀行兑現迨昨晚津商北京聯號將此消息傳至天津後商民卽惴惴不安今（十六日）早遂各持票赴兩銀行兑欵中國銀行行址在法界發行之票額亦較交行爲少初固一一照兑毫無遲滯迨後消息傳播愈廣人數愈聚愈多秩序漸形不整嗣由租界派捕前往鎭懾遂定兩人爲一隊挨次入内兑欵行員應付極忙祗以準備金尙形充足各代理銀號亦照常兑付故至午後人數即漸行減少市場上亦仍按照十足銀元行使惟交通銀行因京行供給政府墊欵更多津行票額雖未必多於中行但以京行所發行之鈔票票面上刋印天津字樣者爲數頗多故持票往兑者較中行更形擁擠十點以前行門未開馬路上即萬頭攢動臨時以現欵不敷應付遂限定每人至多祗許兑十元此消息一出各銀號亦分遣店夥輪流往兑秩序更爲不佳以該行位居華界北馬路除由警廳派保安隊前往彈壓外並由省署加派衛隊終以人數過多午後即雙扉緊閉於是一般錢商乘機牟利各自定出臨時行市或八九折收受不等惟據銀行界中人傳出消息該行現已積極籌備現欵一二日内即將無限制兑現云云天津總商會以金融界突起恐慌其關係極爲重大舉凡大小商號曁居民方面存有兩行鈔票者爲數極夥應極謀維持之策遂於今日（十六）下午三鐘召集全體會董開會討論救濟辦法到會會董約五十餘人會長卞月庭因病未能到會委託孫俊卿杜克臣楊曉林張品題與全體會董共同討論結果係請中交兩銀行經理到會以便審愼研究遂由電話通知兩行至五鐘許中國銀行經理卞白眉交通銀行經理林熙生均先後到會商會方面公推孫俊卿楊曉林王筱舟張品題四人爲代表與兩行經理在客廳籌議辦法籌議結果係先由救濟貧民入手仿照民國五年辦法由三津磨房商（即米麵舖）收受中交鈔票凡以中交鈔票買米麵者一律照常收用以免貧民恐慌至於維持大局辦法係候本日（十六）夜間北京兩行總管理處會議後再爲宣布並定於十七日上午十一時兩行經理到會再爲繼續商議辦法議畢兩行經理遂告辭而去商會又繼續開會由孫俊卿當塲報告籌議情形定於十七日下午三鐘仍開全體會董會議磋商辦法 
　　附津報消息　自太平洋會議開幕後中國頗有好現象而某國人存心嫉妒欲陷中國於恐慌地位遂思設計擾亂我國金融欲乘太會期間提出共管我國財政之計畫適北京交通銀行供給政府之欵過鉅所發鈔票皆刋天津字樣某國人據此遂製造空氣揚言停止兑現國人不察咸生恐惶不料風聲所播天津已受影響在十三日此間即有所聞然迷離惝恍疑信參半十四日聞有某日人持二十萬元期票赴交行取欵交行給以紙幣日人不允正在爭論之際又有某華人持千元紙幣兑現該行因與日人爭論不暇他顧婉請某華人稍候須臾某華人本一愚而無識之徒以其所决兑現遂生疑竇以爲交行果眞停止兑現一唱十和鬧得滿城風雨至十五日晚間赴交行兑現者頗形擁擠十六日早晨北馬路一帶業已人山人海該行恐有暴動乃邀救楊以德廳長設法保護楊以德當飭北四區派武裝警士二十名藉以維持秩序旋因人數愈聚愈多頗難應付交行遂規定五元以上兑現二成十元以上兑現一成人民見此景况恐慌愈甚事爲楊以德所聞頗爲詫異以爲交行有意留難擬將警士撤回後經該行與該區警官再行婉商始允照舊維持秩序而該行擬定兑現時間每日上午十時至十二時下午二時至三時聞昨日共兑出小宗現欵祗一萬餘元至於中國銀行因影響所及爭兑現欵者頗不乏人該行總理卞白眉恐肇事端特請安南巡捕多名驅逐閑人以維秩序而辦事鐘點仍照平常任人兑現毫不留難故現象頗佳昨聞交行業已備足現洋一百餘萬元准今日照常兑現决不折扣 
[財政總次長辭職]  
　　自高凌霨登台之後財政情形大有每况愈下無日不鬧笑話之勢最近且有金融界之軒然大波北京市面大受影響高氏自知此等責任過於重大勢難支撑昨日已决心辭職辭呈已於昨晚送入公府汪士元羅鴻年見總長已去明知自已亦决難支持得下故亦相率求去惟辭呈已否遞上則尙未悉至繼任人物據某方面消息則謂當屬之張某因張氏於高上台之時彼即一眼窺破决非高所能勝任故早已不動聲色暗中活動祗待高之辭呈遞入彼即安然接手惟張氏向爲輿論所不滿前此兩次幾幾上台皆爲輿論打倒而銀行界方面對於張氏亦無信用可言聞張所辦理之某銀行平時欲向同業通融或做折欵衆皆相約謝絶蓋明知張之根底空虚不敢與之往來徒受其累以如是之人物當如是之難關旣失輿論之援助又乏實業界之提携張某孤掌難鳴與高氏有何涇渭之别吾儕誠爲當局不解也至繼任次長人物除鍾世銘仍舊外聞李光啓頗有希望李係財部多年當差人員與張某素通聲氣此番之提及李氏或係張某所推薦云 
[中俄滿洲里會議將開幕]  
　　關於中俄間種種問題　已定在滿洲里由我國與赤塔莫斯科派出代表會議我國派出代表李垣已趕赴滿站聞開會日期須本月下旬始能開議所會議事件係擬中東鐵道問題首先解决再則商及三國之通商問題然後再討論交還恰庫辦法至代表之人選關於中東路問題則派有王景春李家鏊交還庫恰問題則派有李垣褚其祥于冲漢通商問題則派出許同莘薛鏞各代表會同共議聞赤塔勞農代表伏林恩托克夫駒辣斯基克均已來滿洲里並以伏林爲委員長 
　　又據另一消息交還恰閘問題前經張作霖與赤塔政府商妥組織委員會在滿洲里開始談判現已於本月十五日先開預備會我國代表爲李垣赤塔與莫斯科亦各派代表一人隨員二人聞庫倫亦復派人赴滿但不列席大約可望圓滿解决蓋因俄國糧食困難對此中俄通商之先决問題不能不稍爲讓步也 
[姜高琦出殯紀]  
　　皖省六二學潮被殺學生姜高琦柩停公共體育塲已經數月日前高琦治喪事務所發邮通告擇定本月十五日出殯前一日開追悼大會是日省長以下各官廳曁省垣各公團均至上午九時許開會（一）鳴砲三響（二）各校齊奏哀樂（三）主席徐皐浦報告姜君生平事略（四）苦兒院奏樂（五）各校合唱追悼歌哀聲動地（六）各就本位向靈前行三鞠躬禮（七）讀祭文（八）各界來賓孫養癯舒兆華何仲英諸人演説詞多憤激（九）各校奏樂（十）鳴砲三響散會觀者不下數萬人姜高琦之祖父（年已八旬）及父母均先期到省許省長往弔姜母邀求昭雪許氏爲之忱惜答云死者已矣不必悲痛本省長當從優撫恤聞者酸辛十五日清晨各學校齊至公共體育場十時起柩首銘旌爲紅綾大書請願敎育經費慘死學生姜高琦君銘旌下欵安黴省長許世英敬書次爲省公署軍樂隊再次爲各鹇隊伍順序而行女校在前再次則爲各界來賓花彩·吹手·影亭·血衣亭·受傷影亭·臨死影亭·碑亭·花圈（各校花圈隨各校隊伍行）苦兒院樂隊靈柩用三十二人龍槓滿紥白花柩後爲姜君家屬警察保安隊全隊保衛秩序經過省長公署許省長在頭門外設祭親出行禮各機關各學校均設路祭循三四牌樓梓潼閣司下坡出西門至地藏菴在同善堂休息遂走北門大街菱湖公園到山姜君葬地雖經議定菱湖旁尙未得姜君家屬同意姜之家屬堅持懲兇案結始允安葬此案管轄已移轉江西省敎育會曾議及俟出殯後派代表赴贛催促法庭依法進行 
[厦門海後灘案風潮擴大]  
　　厦門海後灘案交涉綦久太古公司亦早停工以待解决詎該公司棧橋日前又復興工駐厦英領事並派有巡捕數人向前監視保護厦民聞之羣向交涉署詰問當經馮交涉員照會英領事交涉嗣得英領事覆稱本案敝國公使與貴政府外交部交涉迄今四月未有解决辦法太古公司以該棧橋與該公司商務有關業奉駐京公使命令興工云云厦民益憤除電北京國務院外交部與英使嚴重交涉外商界如珠玉公會綢布公會雜貨公會南洋商業公會益同人公會等即舉行游行大會開厦門公民大會舉王幼垣爲主席楊子暉爲臨時記事由主席報告太古棧橋不待北京交涉解决即令繼續興工應如何對待請各界公議辦法當塲議决抵制辦法十二條以促該公司之覺悟并擬設立演説部委託通俗敎育社代爲組織復推舉林振裕張振才嚴叔勤周琛瑶爲調查員餘各公會各推舉二人 
[蘇議會紀事]  
　　蘇議會開會七星期議長問題已成難産雖用種種催生法亦無效果現距法定期間祗有十二日而所謂開會選舉不過敷衍門面今日（十七）二十三次選舉大會簽到者仍祗三十餘人半皆乘興而來敗興而返臨時主席張肇炘以調查在寗人數有百十人左右其所以不足法數當係協商未定之故當又通告（十八）（十九）再休會二日以便協同續商俾下星期一（二十一）得以開會實行互選金陵俱樂部之陳某已於昨日返寗據其報告某首領買進某交易所十萬股之盈餘十二萬元業經收到不日將重整旗鼓博最後之勝利特不知究能如願以償否 
[南京快信]  
　　昨晨謡傳京滬金融恐慌中交受擠以致此間中交行兑現者非常擁擠至晚謡諑漸息今晨中交鈔票市面照常通用 
　　陳光遠來電乞援聞齊督婉辭復電拒絶 
　　太平洋便議河南後援會電寗垣各公團發表開會宣言湖北省議會曁各團體佳日電寗垣各法團催速推國是會議代表同赴會議本國民之公意解時局之糾紛中國前途庶其有豸 
　　新任閩海道尹段毋怠前日由京來寗現擬不赴任　　敎衣廳長胡家祺昨由津返寗銷假視事 
　　北京賑務處電軍民兩長　請將蘇省賑撫災黎大概情形摘要電復以憑察核 
[杭州快信]  
　　高審廳舉行年終考核各承審員成績現已告竣計餘杭鮑祥齡·嘉興陸咸·吳興沈家聲·鎭海謝簣初·建德胡憩棠五名最優異擬咨部以相當薦任職存記升用最低劣者計富陽謝伯鎔·天臺余振鐸·春化張應辰·義烏程諤等四名分嗢令加警告昨已呈請沈省長核明辦理　　台屬第六師校全體學生因反對校長杜師牧致釀風潮現省吏主張解散杜更要求軍警干涉學生部分昨已電省乞援 
　　南星橋炸彈傷人案現經警廳詳鞫實係金某售給吳咬嚌之土炸藥（並未檢出彈壳）用以獵捕野麝絶無黨人關係軍署派員調查無訛可望從輕發落 
　　警務處昨委吳家駿充嘉善楓涇警佐　尙琪充桐廬窄溪警佐沈省長昨委胡宗成充浙江貧兒院院長 
　　餘姚公亨六團鹽倉二十一所專爲堆儲運銷上海租界鹽斤之用現公亨已奉令撤銷改組公興理應轉交公興接收詎有黄某等出而覇阻移作私倉蔣運使已飭塲查辦 
地方通信 
[松江]  
　　警所請增預算　本縣警察費自經行政會議議决削减後現由縣警察所將困難情形及不敷數目逞送縣署請交行政會擇期重議大致照警所意須年增三千四百元方能敷用兹將此項預逄總數記下縣警所一○○六○元松市一分駐所三八一六元松市二分駐所四七八八元松市三分駐所三一三二元松市四分駐所二四八四元楓涇第一分所三○一二元莘莊第二分所二二七○元亭林第三分所四○三九·二元天馬山五分駐所一一二○元葉榭六分駐所一六八○元泗涇七分駐所一九八六元新橋八分駐所一三六二元張澤派出所七一○·九元七寳派出所七五六元小崑山派出所九六九元五庫派出所六六一·八元陳家行派出所一三六○元以上縣市鄉警費共四四八五九·一○四元 
[蘇州]  
　　組織水利研究會　吳縣全境本由舊長元吳三縣合併區域之廣爲蘇各邑冠而地勢低窪境内農田年來遭水旱之災尤二今年水災爲害最烈歸本思源實由於水利失修爰由邑人潘子儀陳惠農宋績臣馮辛之等發起組織吳縣水利研究會暫設事務所於縣農會現已刊發　起廣集同志定期成立 
　　縣署將議預算續誌　吳縣公署定於二十二日會議十年度預算業誌昨報兹聞郭知事致敎農商三會及市鄉公會函云一案照本邑十年度地方費預算案前經召集會議先就敎育内務實業三項以百分法計算敎育占百分之六十内務占百分之三十實業占百分之十除指定各項收入各歸原部分支用外再行分部審查按數支配等因兹准市鄉董事公會將内務實業兩部分審查案列册送署特定於十一月二十二日即舊曆十月二十三日下午二時在敝署召集地方行政會議除分函外相應函達查照届期務希駕臨公同討論解决定案 
[鎭江]  
　　木捐局長易人　鎭江木釐捐局張局長因事辭職遺缺經財政廳遴委候補知事張允高接充張君奉委後業於十七日由寗蒞鎭聞擇於二十日接差視事 
　　江北災情奇重　江北高寳兩縣所轄湖西各村莊本年夏秋之交霪雨連綿湖水暴漲淹没村莊計有數十處之多田禾籽粒無收米價奇昂災民無所得食往往餓死且時有盜賊在鄉間焚燒擄掠現在災情甚重以後尙恐絶食縣中官紳刻正籌募鉅欵施放冬賑以救災黎 
[揚州]  
　　電催烟酒税欵　省垣烟酒李局長近因軍餉待撥甚急查揚州第六區截至九月底應徵未解税欵爲數甚鉅特於十六日電飭該局即日掃數清解以濟要需即經該局長轉電泰州各支棧一體遵照 
　　督軍來揚確期　齊督軍此次出巡所屬校閲防軍江北以揚州爲止境現駐揚陸軍黄旅長已奉令知照准於下月（十二月）六日蒞揚除假定五師操塲爲校閲地點外已從事設備行轅矣 
　　洋釐驟漲原因　自北京兑現風潮消息傳來銀根陡緊中交鹽（中國交通鹽業）三行紛紛收買現洋因之洋釐驟漲十七日錢業會館議定之早市已至六錢九分一釐七毫半比較十六日增高一分五釐二毫半云 
[嘉興]  
　　醫院施種牛痘　嘉興醫院院長夏振文以入冬以來小兒之發生皮膚病者漸多轉瞬春令行將傳染危險堪虞决定分區輪期施種牛痘業已呈准縣署飭令自治委員曁警察所隨時勸導居民將所有小兒按期前往種痘兹將分期種痘地點録下南堰鎭星期一太平橋星期二東栅口星期三九里匯星期四塘匯鎭星期五陶涇星期六 
　　鄉間發現偷稻　嘉興四鄉高田今歲受災較輕晚稻畧有結實惟稻穗發芽者頗多收約祗往年之半各農民因省委勘災未曾完竣故田稻多未收割詎近日南鄉一帶時有客籍災民偷割稻頭現經鄉民覺察已呈請官廳飭警查禁矣 
雜評一 
[遠東問題（默）]  
　　美國對遠東問題或謂將提二次驚人案或謂在縮減軍備問題未解决前不致再提驚人之案竊謂欲求世界眞和平當無不歡迎此驚人之案然使貌爲歡迎而陰謀反對則此驚人之案必難獲美果又使此第一驚人案未獲美果而遂打銷其第二驚人案則此太平洋會亦必難獲美果 
　　各國對遠東問題或謂情勢已緊張或謂委員會因感困難謹愼從事已由緊張而漸見鬆弛竊謂各國果服從公理當無所謂困難然使困難旣生苟堅持公理以求解决則雖緊張而無妨於大局又使不能堅持公理屈已徇人以求解决則雖鬆弛而有損於大局 
　　今日之遠東問題我代表已有所表示而美國之態度如何各國之應付如何正在紛紛議論之中此次太議之有結果與否視此繼軍備問題而起之遠東問題遠東問題之有結果與否視此中國問題中之各權利問題是故今後之數日謂爲權利競爭之焦點可即謂爲和平競爭之焦點亦無不可謂爲中國命運之關鍵可即謂爲太議命運之關鍵亦無不可 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[中交兑現再誌]  
　　西報證明錢業援助 
　　人心大定市面安謐 
　　中交兩行爲京津有謡傳致被波動有人前往兑現及銀行界之各種準備方法業經詳紀昨報昨日滬上各界漸明眞相故各方面對於此事已覺心安神定兹就關於此事種種消息録之如左 
　　（一）兩行之應付中交兩行前日因京津風謡一般持有兩行鈔票者不無疑懼兹因兩行準備充足應付自如故昨日兑鈔並不擁擠且一般商民對於中交票依舊行用並無絲毫留難即南北大小各錢莊亦爲之收兑如此則暴雨之風潮不難崇朝而止聞該兩行經理爲便利商民起見今日星期六下午仍一律兑現至三點鐘止（向例星期六十二點止）凡持中交票而願兑現者儘可前往兑現惟旣經隨時可兑或轉無無人往兑耳 
　　（二）西報紀事　昨日字林西報云京中現狀引起各種警報昨日滬上亦有電耗一般人心以爲京師禍至無日因而稍有戒心即將交通鈔票脱手全日該行付鈔不在少數所有現銀當然應付裕如此種騷動不致釀成恐慌日間中交兩行均接有京行電報係尋常交易通報因知京行仍照常營業然北省前途究屬如何無從預斷若論滬上則大概可以有恃無恐據稱一九一六年政府停兑令下時上海中行宣佈獨立抗違閉門命令仍行完全繼續營業此番如果京中有變勢必毅然仍出此一舉（按此與昨日本報所載相同）傳聞此次事變係因政府所出支票計元八千兩銀行不付所致此説據一有名之中國銀行家推測謂事出有因然終不致牽連大局蓋政府方面往往於銀行中並無存欵而貿貿然開出支票無怪此種支票之見拒於銀行初非銀行之不能應付區區小數之支票也昨日午後六時本埠銀行公會鑒於京津中交兩行之被擠及此間謡諑紛起故特召集在會各銀行開緊急會議公同表决遇必要時各銀行應竭力協助本埠中交兩行蓋各銀行深信該兩行均有充分之現金準備儘可應付裕如即使北方發生任何不測變端凡本埠該兩行之存户及持有該兩行之紙幣者均可安然無慮銀行公會嗣發通電致全國銀行公會及商會（按電文見昨日本報從略） 
　　（三）銀錢業固結團體　本埠銀行公會開會集議聯合同業互相維護後錢業爲金融界之一昨日亦邀集同業會議皆謂爲維持我國金融計應與銀行業固結團體互相輔助俾金融事業益形鞏固不致受人播弄到會同業一致贊同得此援助中交兩行益無問題矣 
　　（四）商會電布滬市况　上海總商會致北京等處電云北京天津漢口哈爾濱總商會鑒滬市安謐並無擠兑情事金融界團力甚堅均有準備惟恐傳聞失實請代宣佈上海總商會巧 
　　（五）銀行公會消息　據銀行公會書記姚仲拔君言本埠交行頃接該總行來電京津交行並未停兑字林西報之傳説全屬子虚 
又據銀行公會方面消息大要已如上述各端從略不贅至關餘巨欵據確息税司已允發放故照昨日上海情形推測非特上海中交兩行無絲毫變動即京津亦無不良之現象也 
　　（六）力持鎭靜之通告　本埠河南路愛多亞路兩商界聯合會等因見報載金融問題因有某國人造謡致各商家羣起恐慌昨特擬定通告分發山東路愛多亞路及湖北九江天津寗波等六路商家請勿誤會其通告文云邇來某國人無端造謡擾亂我國金融致中交兩行鈔票發生影響兹經銀行公會及錢莊一致維持照常通用以破某國人之陰謀務望各寳號力持鎭靜態度萬勿自擾致隨奸人毒計是爲至要山東等路商界聯合會署名十一月十八日 
　　（七）銀行公會與報界之談話　上海銀行公會於昨日午後二時邀請報界人士開談話會由該會會員徐寄　秘書姚仲拔銀行週報副主筆朱義農君等招待徐君致詞先致籌謝之意次謂近有京津中交銀行關門之消息純係出於謡傳且恐有人抱破壞之意其實經濟無國界應相輔助方爲兩利末謂上海銀行公會及錢業公會雙方已聯絡互助凖備充足不僅可以自保轉以餘力維持他方京津消息并允逐日照實公布云云語極懇摯觀此可以釋然矣 
　　（八）人心平定之原因　前日因謡傳北京中交鈔停兑以致本埠金融界稍起恐慌上午洋釐開盤七錢五分後即回小至三分半銀拆由六錢小至三錢昨日上午洋價七錢三分半銀拆五錢五下午又見略回攷昨日稍平之原因由於中交兩行有現洋售出購售鈔票之故聞中行前日上午在錢行售出現洋十五萬元至下午收買鈔票十五萬元昨日復有現洋售出可見該行準備之充足且各錢莊俱收兑兩行鈔票故人心爲之平定云 
[全國國民外交大會消息]  
　　昨晚七時舉行大會預備會 
　　今日（十九日）午後一時在總商會開大會 
　　全國國民外交大會定於今日（十九日）午後一時在總商會開大會故於昨晚七時先在老靶子路粤僑商業聯合會開預備會到會各團體代表如李登輝·江湘浦·蕭劍秋等約百人衆以蕭劍秋君此次特自四川跋涉赴會熱誠可佩爰公推爲主席議决三事（一）全國國民大會章程定由全體代表先細閲孫鏡亞所擬之提案同時取向乃祺等所擬之提案參考以備於次日開大會時討論通過（二）選舉分區域之標凖議定選舉人不分區域被選舉人分之（三）推定江湘浦·向乃祺·孫鏡亞·喻育之·羅正誼五人爲審查員審查章程至九時許散會 
　　全國國民外交大會籌備處昨據奉天省議會來電云卅支兩電均悉華府會議關係我國存亡貴處在滬組織大會以爲政府後盾敝會無任欽佩惟刻當閉會之際同人均已回籍俟推定代表即行與會特此佈聞又該會接代表提出草案兩通（甲）議事規則草案向乃祺提出共八條（乙）第一次對外宣言草案李登輝提出文云此次美國大總統哈定在華盛頓召集之太平洋會議以溶解世界國際間之誤會爲最高之主旨以期樹立全世界永久眞實之和平欲謀世界和平幸福必須本諸公道解决一切因違背公理之秘密協約私利同盟而産生之太平洋問題裁减軍備之法須剷除以前國際交涉所恃之危險武器而化以誠懇公正之協商中國在現時所處之地位爲國際討論之集中點解决一切關於中國問題之得當與否關係世界將來之命運根據以上理由本會爲下列之决議（一）本國民外交大會代表中國各省區各團體向哈定總統敬表感謝召集太平洋會議之盛意（二）本會要求取消日本於袁世凱當國時强迫中國之二十一條件因此項條件僅爲北京政府所簽諾而未經國會批准亦未得國民承認（三）無條件的將青島及一切屬於該地之權利交還中國青島原爲德國租借地當歐戰之初日本攫爲已有中國爲協約國之一按國際公法應將青島收回且日本曾在凡爾賽大會席上向列强鄭重聲明願將青島完全歸還中國（四）列强問所訂關於中國之一切條約無論其爲密約與否凡未經徵求中國之意見或中國非訂約者之一者均作無效（五）列强將來對於中國一切行爲應本諸門户開放主義此項主義與列强以同等在華貿易之機會删去最惠國與優先權等之劃分因此種之劃分損害中國領土之完全（六）以後中國應有政治上完全獨立自主之權任何他國不得干預（七）滿洲蒙古均爲中國領土之一部除開放門户主義所能認可者外不得　及日本俾其實行殖民政策或爲經濟上及他種事業之發展因此種政策與事業損害中國領土之完全且與門户開放主義牴觸（八）膠濟鐵路管理權屬於日本實直接損害中國領土之完全日本應將該路管理權歸還中國又接代表提出意見書兩通（一）南京學生聯合會代表葛銘勳提出意見四條（二）巢堃律師提出國民外交大會電該會昨日來函推舉代表及到會面認者共計六處（一）蘇浙旅滬同志聯歡會推陳會臣爲代表（二）徐海民生協濟會推劉奎先爲代表（三）江淮自治促進會推常道周爲代表（四）新民社推闞叔倫爲代表（五）上海泰和里房客聯合會推王梅溪爲代表（六）基督敎救國會推張炳榮爲代表該會昨日報到代表一名孫乃湛（無錫縣自治促進會代表） 
[商會聯合會請將國庫劵兑現]  
　　全國商會聯合會爲政府發行之國庫劵無從兑現昨特呈請財政部請准將國庫券兑現並停止發行原文如下爲據案呈請事案查本届臨時大會據湖北沙市商會提議國庫券兑現一案略謂中央政府曾於民國八年發行國庫券名曰有期證券分爲半元一元五元十元票面刋明規條到期向中交兩行兑現並准完納地方錢糧以及内地關税等項惟此項證劵不納鹽税設有損失信用者照例治罪云云迄今該項庫券逾期已久絶不收回流入湖北省分者數在二百萬以上餘如直隷安徽江西湖南諸省亦有流入旣無從兑現又不能按照規條完納錢糧及釐税商民損失實多國家信用何在應請由本會呈請政府令飭各省凡已發行之國庫券速定期兑現以履行償還責任自今以後該項證券不再發行以蘇民困等語當經大便議决照案通過理合録案呈請謹乞大部鑒核准行實爲德便 
[張紹曾到滬後之行動]  
　　意在謀廬山會議之實現 
　　國聞通信社云代吳佩孚發起廬山會議之張紹曾將軍於前日抵滬已見昨報兹悉張氏到滬後即往龍華訪晤何護軍使披陳意見日内並將遍訪岑西林陸幹卿李印泉諸要人接洽一切謀廬議計畫之實現云 
[梁士詒趙慶華赴杭]  
　　梁士詒趙慶華昨日聯袂赴杭當經滬杭甬路局特備花車二輛附掛於上午七時三十五分之二百十四號早快車開杭梁趙二君在梵王渡登車任局長亦伴同前往該車駛過松江外三十英里時忽有三等客車之輪閘發熱過度因而冒烟經司機人覺察立即停留五分鐘從事修理緩緩行至嘉興站將該三等車換掛故抵杭站時已遲悮鐘點矣聞梁君等在杭勾留二三日將由水道返滬云 
[閘北居民對於界址之公憤]  
　　東新民路地方界址問題閘北各團體開會情形迭紀本報昨日閘北各團體在自治籌備會開聯席會議共計到會團體二十二個到會人數甚衆當開會時閘北公民傾向非常激烈甚有擬至該地露宿以拒工作者經自治會議長某君以人數衆多恐釀事端竭力勸慰俟請示護軍使嚴重交涉以保主權方爲正辦衆憤稍平遂公舉徐乾麟徐維繪兩君爲總代表昨日聞該兩代表偕赴龍華向護軍使而談有兩小時之久後復折至交涉公署警察廳等處請求力保主權各官廳允爲積極的盡力交涉云 
[大西洋航業之競爭]  
　　水脚費今昔之比較 
　　自美國紐約經波士登取道蘇彞士運河來華之大西洋一路航業本年間所駛行之船舶最爲發達現上海各公司之經營斯線者爲太古·天祥·提督·怡和·及太子公司與日輪等其中所駛用之輪船尤以怡和經理之英商西亞船爲最多均爲戰後添造萬噸以上之城（City）會Hall號新巨輪今年已到上海者已達四十艘刻下又有東京城號City　of　Tokyo笛拉海城號Ｃity　of　durham干般里治城號Combridge蘇登會號Sutton　Hall等四輪其城字號輪船在華航業以大連·青島·天津·上海·爲主會字號船則注重於斐律濱及南洋羣島等地因船舶日多而運貨水脚大跌現在英美日三國商輪對於此路航業各出全力競爭互相减短運費以爲招徠英商已推舉天祥洋行爲大西洋航輪中之領袖近因出口貨日少運價又跌在此四個月中其各貨水脚之縮减率至巨兹將原定值與現時新跌及改訂之價列表如次以資參觀 
貨　名　運　裝　　埠　原定水脚　　　新訂水脚花　生　由申至大西洋　五十元　　　　十四元鷄蛋　　　同上　　　　　廿六元五角　　十元猪腸　　　同上　　　　　二十七元　　　十二元府綢　　　同上　　　　　三十元　　　　十五元裝箱油　　同上　　　　　十八元　　　　十元煙葉　　　同上　　　　　二十三元　　　十元裝箱皮　　同上　　　　　二十二元　　　六元地氈　　　同上　　　　　十八元　　　　十二元裝桶烟葉　同上　　　　　二十九元　　　十元羊毛　　　同上　　　　　二十元　　　　十元礦苗　　　同上　　　　　十六元　　　　十元葡萄　　　同上　　　　　二十四元　　　二十元帽子　　　同上　　　　　二十三元　　　十元件頭皮　　同上　　　　　十七元　　　　六元野絲　　　同上　　　　　七元五角　　　六元七角五湖絲　　　同上　　　　　七元五角　　　六元七角五以上各貨均以一噸計算惟花生則另有一種標凖係在一噸以上也照今年歐洲美國各處之水脚雖皆有跌减然總無如大西洋跌落之甚（上表係目下第四次最後所减之新價）故現時裝往紐約·波士登等遠地之貨水脚反較舊金山爲廉又有一事可笑者譬如茶葉託太平洋各郵船裝赴舊金山每噸需美金六元若託其裝至舊金山再由火車轉運至紐约（或波士登寳提滿等）各埠則反祗收五元不特火車轉運費不取且更少收一元諸如此類較茶葉費更短者尤不勝枚舉也 
[百老滙路永成里之加租潮]  
　　蔡成生肯發菩心否 
　　國聞通信社云上海房客聯合會總會昨因東百老滙路永成里加租問題特致函該房東蔡成生云頃承敝會會員東百老匯路永成里住户錢康財等略稱敝里房主蔡成生有加租等情前來查最近滬上生活程度日見加高敝會員等入不敷出難以擔負屢加無　之租金自是實情加之移遷房屋屋内裝添之物件及門面電料必受重大損失衆情艱苦想在洞鑒之中現加租問題關係全埠自非局部所能解决敝會員等公决不能承認加租亦是情不得已敝總會職在維繫房主房客雙方面感情用敢函請貴房主打消加租之議以濟艱難而卹貧乏若貴房主置住户之困苦於不理必須照所發通告加租固非敝會員之幸福貴房主恐亦難免不從此多事也推誠布臆諸希亮詧云云又該里於昨晚開房客聯合會兹録其通告云爲本里陡加房租事請各房客於本月陰曆十九夕九點鐘在總衖内討論妥善對付方法並報告本會宗旨如本主人無暇祈派代表與議事關公共利害務須必到爲幸云 
[揚子里之加租反響]  
　　法租界西新橋大世界對面之揚子里一帶房屋近有懋業公司陳某向巨商祝某包租新訂包租約契五年於本月份起横加房租多者三十元（二户）或二十元少亦十元八九元不等如有違反限令搬遷該各房客僉謂近來市面非常清淡該處各商業即不加租咸有力不能逮之憾自今接到加租通告後非常惶恐憤急萬狀竊查本月二日法領事頒佈示禁加租條例内載如有包租准可具呈禀控乃該房客尙顧全多年主賓情誼和平對付業經集合各房客一致同情蓋章簽名先具公函請願務將該包租公司取銷以免加租云 
[本埠近日天花盛行急宜種牛痘]  
　　上海近日天花盛行未種痘之小孩固所難免即成人種過痘一次者亦頗不乏重復染患天花者西人亦有四十人染及現紅十字會工都局等衛生機關　　施種牛痘講衛生者幸注意及之 
[海軍蔣總司令等請發欠餉電]  
　　並請各省督軍協助 
　　北京大總統國務院海軍部長鈞鑒財政部長鑒海軍餉項積欠計已一年有奇嚮者函電交馳奔走呼籲疊經屢塵清聽迄未蒙稍示辦法皇皇軍心匪伊朝夕朅來南北風雲日趨險惡荆宜戰事鼎沸絲棼海軍竭力維持枵腹從事亦國人所共見但全軍哀鴻何堪持久循兹以往勢必崩摧良以海軍各艦艇巡駐地方往來匪定主客異形一值青黄便虞竭蹶歷年剜肉醫瘡羅掘皆窮信用盡失時至今日已無輾轉餘地中央綜握乾綱統治庶政斷不致漠視海軍置之不理海軍固不足惜如國家大局·外交體制何情迫勢促瀝電上聞伏維垂察下情迅籌的欵藉救燃眉實深惶悚待命之至蔣拯杜錫珪楊敬修王崇文同叩銑 
　　保定曹經略使天津曹省長奉天張經略使保定探投吳巡閲使浙江盧督軍沈省長江蘇齊督軍王省長福州李督軍江西陳督軍楊省長山東田督軍安徽張督軍許省長湖北蕭督軍劉省長吉林孫督軍黑龍江吳督軍均鑒海軍餉項久滯經費無着疊向中央函電呼籲均無切實辦法復經奔走扣閽呼號駭汗亦苦於徒勞無補朅來南北風雲日趨險惡荆宜戰事鼎沸絲棼海軍竭力維持枵腹從事亦國人所共見但全軍哀鴻何堪持久計積欠餉糈業已一年有奇循兹以往深恐軍心憤激撫慰無從江海横流勢將崩潰良以海軍各艦艇巡駐地方往來匪定主客異形一值青黄便虞竭蹶貴治與海軍唇齒相依凡此情形諸在洞鑒敢懇推同袍之誼慰將伯之呼盡力籌維量加協助或聯合各省按月分攤庶衆擎易舉俾解倒懸海軍幸甚中國幸甚臨電懇迫立盼德音蔣拯杜錫珪楊敬修王崇文同叩銑 
[留法儉學生回國之先聲]  
　　共百零四句二十二日抵滬 
　　駐滬法總領事韋禮德君昨致函江蘇交涉公署云接越南總督電稱法郵船巴爾勒加號於本月十二日經過西貢載有遣回留法儉學會學生一百零四名本月二十二日可抵上海等因合先函達查照 
[滬北衛生行政之進行]  
　　滬北工巡捐局許局長接任以來對於局中各事大加整頓現因警廳將清道路燈事宜移歸局辦當由許局長遴派專員並手訂辦事規則二十四條呈奉何護軍使核准復以閘北範圍較廣接近租界衛生行政均應切實辦理其原有清道夫役不敷分配即添招數十名一律製備號衣並添購垃圾車多輛以利運送所有馬路空地業經布告業主限期領照築笆藉杜堆積從此逐步進行云 
[航業雜訊]  
　　本日太古公司之新寗號出口本埠錦經綸裝往廣東有大條銀二百五十二條合銀二十五萬二千兩又裝至香港有金條一箱計值銀五千鎊並現洋五千元又有大宗猪油生油等七千聽裝去 
　　東洋汽船會社之西比利亞丸昨午三時赴舊金山上海祗有湖絲六十包運去另有轉口貨五百噸乘客不多　　法國郵船公司之新改摩托郵船安奇卡號十六日已經過英屬錫蘭昨日來電報告下月六日至申船上有上月二十八日前之法郵件甚多 
　　賚賜洋行前日有一新輪由歐洲開來船名奈烈伊Neylie有二千噸運貨量刻下停泊於浦江中聞此輪將轉賃本埠某商輪公司使用云 
　　調查昨日浦江中停泊之各國兵輪共有十艘計英艦胡德藍克號·威電奇亞號·猛滔勢號·鱷雷克浪電號·等四艘美艦海電雷號屈羅西二一四號·愛賽泊號·等三艘日艦Akate號·Akashi號二艘意艦加洛堵號一艘 
[各交易所受謡言之影響]  
　　股票大都跌價 
　　連日因謡言北京天津銀行風潮各交易所股票市面莫不受大打擊即農商部批准及已經開幕之各交易所股票亦多减色惟上海證券物品等尙能立定上海棉紗交易所股票因下月陽曆年底派紅已有定期且爲數亦優故股價漲起三四兩南京路某某交易所因追證金不能繳齊致昨日市塲停止拍板凡市上商業中人執有交易所股票多頭者莫不愁眉雙鎖矣 
[昨日車運進出之銀洋]  
　　昨日（十八日）滬寗路大通運銀公司承運本埠浙江興業銀行現洋十箱計五萬元又鹽業銀行六箱計三萬元又惠興益豐祥裕等莊現洋十箱計五萬元均裝至天津又本埠山東銀行現洋八箱計四萬元裝至濟南又中國銀行寳銀五箱計一萬五千兩又金城銀行一箱計三千兩均裝至南京造幣廠 
　　滬杭甬鐵路上海南站昨日（十八）由杭開滬之早快車在杭州造幣廠裝來新幣八萬元分裝十六箱係上海日夜銀行六萬元鹽業銀行二萬元又杭州盈豐運交上海華豐銀行現洋五千元又杭州元大運交上海信裕現洋五千元又杭州復裕運交上海滋康現洋五千元又杭州元昌運交上海茂豐現洋五千元又杭州慶和運交上海永裕現洋一萬元又松江甡源運交上海鴻祥現洋二千元又松江裕新運交上海平安現洋一千元以上共計運到現洋十一萬三千元均運抵上海南站卸車 
[友華銀行銀市報告]  
　　中美新聞社譯友華銀行十八日報告云昨日倫敦銀價近期高上便士之八分之三遠期高半便士紐約價高至六八又四分之三倫敦紐約間滙價現爲四○○又四分之一今日此間開盤不動惟日金跌至六四法郎高至一○五○市况終日穏固交易價金鎊現貨爲三先令十便士又四分之一十一月份爲三先令十便士十二月份爲三先令九便士半金洋現貨爲七七半十一月份爲七七十二月爲七六中國與印度昨在倫敦購銀倫敦紐約市况俱堅固 
[近週中之外國股票市况]  
　　本星期中外國股票市面稍見振起各股價格均稍見好且邇來交易較旺是以市面頓呈活動現象考其原因實由季節關係蓋每届冬季股票價即見好也揚子股近價二十六元與上期相同船廠股亦稍見好各紗廠股怡和股價十九兩七錢新股九十七兩東方紗廠股十五兩上海紗廠股一百三十七兩半均較上期略好云 
[糖市之昨訊]  
　　車糖現貨東白連日見緊昨某公司由東洋裝到現貨五千包劃盤略見平穏三半温公會劃盤八兩四溫粉市缺照三温半升二錢交易所下月份五號廣白拍七兩九錢股票大跌緣謡言之後市上各項股票無不跌價恐一時難期起色也 
[滬南閔柘長途汽車之進行]  
　　滬閔南柘長途汽車公司現已開會選舉董事監察各職員並舉李平書爲董事會會長等情已誌前報兹悉該公司以購地一事最爲繁瑣自宜急速進行惟經過各市鄉路線之縣境計有上海松江奉賢南滙四縣而購地之時深恐或有土棍從中阻撓藉端滋事自應呈請各縣出示通告並請妥爲保護一面再請該四縣會同派委一員以資監督而昭愼重業已議决備文分呈上松奉南四縣公署請求准予照辦矣 
[外交商榷會茶話會]  
　　國聞通信社云太平洋外交商榷會昨日二時假東亞酒樓開茶話會出席者有各路商界總聯合會等三十一團體公推喻育之主席主席報告開會宗旨略謂本會自加入全國外交大會以來甚少交換意見之機會故今 
 
 

Page 15

 
 
日之會完全爲聯絡感情交換意見云次周劍雲毛一豐崔通約李大年汪劍農黄宗漢楊春綠等均有簡單説明措詞雖異意旨大致相同略謂此次全國外交會成立對外可以表示中國統一之精神惟會議時當各有諒解庶有良好結果本會係團體組織不妨交換意見作具體一致提案提入全國外交大會以免臨時紛歧全體贊成遂以孫鏡亞建議之草案爲根據詳加討論加以修改逐條通過盡歡而散 
[商品陳列所之昨聞]  
　　昨爲商品陳列所第二星期特嗢觀覽期之第一日來賓大半皆屬學校團體其間如復旦大學·浦東中學·上海縣立高等小學·中國女子公學·東吳大學法科·和安學校·廣東郇光學校·等各學生均前往參觀藉以考鏡此外又有南翔學校學生一百餘人亦於是日上午趁滬寗火車趕赴該所觀覽該校距滬甚遥乃能不辭跋踄之勞以求新知新識亦吾國人注重實業之新氣象也 
[工人代邢家木橋災民呼籲]  
　　大慈大悲　求苦救難 
　　國聞通信社云工團聯合會代表王奠世張占剛孫良惠　李中等爲邢家木橋火災特發通告各廠各行以及慈善機關函略謂樂安寗惡死亡此人情之恒天降奇禍人莫能挽前日邢家木橋大火一般貧民住家化爲灰燼甚至葬身火窟者多人一塲浩刼萬人無歸諒海内同胞所不忍目擊耳聞其未罹災難者亦復凍餓逼迫勢必鋌而走險雖經慈善團體設法匡救滿地哀鴻難於博濟同人等希望各界善士惻隠爲懷量力解囊拯其顚沛造此慈航推已飢已溺之懷爲將伯之呼凡我國人不可坐視是爲至禱云云 
[東三省三江同鄉運柩記]  
　　吉林三江會館曾於前年發起大批運柩商准鐵路輪船各公司减價裝運以來辦理兩届甚爲省便兹悉第三届靈柩已由營口裝圖南船於昨日進口柩停浦東招商局今日可以報關大約日内即可向領其承運者仍係陳成昌君現寓盆湯衖橋街路西金鳳祥酒店樓上也 
[造船所長北上爲添闢新塢事]  
　　江南造船所劉所長擬在老船塢西部添關新塢曾經勘定插標定期開工挖掘塢址嗣因商請兵工廠拆遷存儲軍械棧房一事未准照辦以致迄未動工兹劉所長以添闢新塢事在必行因近年來營業甚爲發展僅有一塢實屬不敷且建塢材料機器均已購備所費頗巨殊難停止建築故於前日親自北上面謁海軍部長請爲轉致陸軍部飭令遷移棧房以便改建抽水機間云 
[商業倒閉之清理談冀壽伯請回陜醫病]  
　　上海商業銀行經理冀壽伯前因北京總行倒閉致亦無力維持延律師禀准公共公廨派員理賬嗣冀又請求准予回籍養疴未奉核准各節均紀前報兹悉理賬員現已將理賬情形造册報告而昨晨債權債務兩方律師均到堂各提出請求經關讞員核禀商之美約副領事援筆諭曰聲請人冀壽伯因病請求回籍一節應由本公堂函致法醫費拉生驗明該聲請人病狀體質應否回陜西原籍醫治覆廨核奪理賬員報告第二項第一次公攤百分之八請求照付普通債權人一節應准照辦其外埠各債户欠欵未經收取者應由理賬員開具詳細姓名住址清單呈候分别函致各該管地方官廳傳訊追取牛門律師代表債權人潤餘莊等反對報告書劃抵債欵各節應由該律師具禀聲明理由候核並准該錢莊等派一代表帮同理賬員收取欠欵查此等案件報告書關係各造利益嗣後該理賬員應隨時到案以備質詢各造律師反對理賬費一節應候查訊明確再行核奪 
[續誌老道前街之謀害親夫案]  
　　董秋生或不致死 
　　西門學宫附近老道前街爲保險行生理之董秋生與妻董王氏衝突被氏用剪刀剪傷下體由警拘送地方廳訊判氏收押董秋生已由警所發送新普育堂醫治候察看所傷若何再行核辦在案昨日午後該廳委派郭檢察官帶同法警蒞該堂察驗董秋生傷勢當時董有所陳述以關防嚴密無從探録但據堂中聲稱董受傷部位在生殖器尖頭之上傷勢雖劇生命諒可無礙云 
[銀洋市况之報告]  
　　金融通訊社十八日報告云今日銀洋市况已呈平定之象洋價上午七錢三分半較昨午盤略高二厘午市不動中國銀行仍有現洋賣出收進鈔票以是人心平定預料洋價當不致抬高近日現洋並無運到出口亦無目前各銀行錢莊街底甚豐 
　　銀拆早市三錢五分較昨高五分下午小至二錢五分已見鬆動之象近來本埠銀市頗鬆大條繼續運到麥加利由南京號裝來大條六百四十九條匯豐由大英公司裝來四百七十七條是以今後銀拆看小今日有絲成交七百八十包扯價八百八十八兩云 
[華童校友會足球比賽]  
　　華童公學校友會新組足球隊隊中人員大半均在母校肄業時曾充足球選手者自離校以來久未習練未免於技藝上略有荒疎故該隊成立後即與本埠各校各團體等訂期比賽今日（十九日）下午二時一刻爲該隊與卡德路育才公學比賽之期地點即在該校操塲校友會球隊隊員如樂秀榮（足球隊長）華鏡園徐子成　徐錫龍　翁科安　奚福泉　黄照學　韓梅亭　周志誠　嚴兆璜　鄧文熙　馮顯星（預備）陳良翼（預備）諸人均將臨塲云 
[今日南洋操場之球戰]  
　　交通大學上海學校今日（十九）與東吳法科比賽足球地點在徐家匯交大滬校操塲時間爲下午四十五分想届時往觀者必不少也 
[青年會之旅行團]  
　　青年會交際科旅行團今日（十九）下午二時參觀徐家滙五洲固本皂藥廠晚八時開會員家屬同樂大會選演歐美歡迎歷史悲劇「黑奴慘史」五大本狀百年前美洲虐待黑奴慘毒情形繪　繪聲令人見之涙下幾有不堪卒啫之勢中雜滑稽便覺逸趣横生且寓兒童敎育之意固不獨於叙事見長也至其陳義之高尙結構之精密頗足令人百觀不厭該會現已覓得全部准時開演座劵每紙三角會員减取二角凡持有會餐劵者概不取費以示優待云 
[南翔小學生旅行來滬紀]  
　　昨日（十八日）滬寗路頭班車到申時　有南翔義務小學高等部學生一百五十餘人（内有女生二十餘人）由校長周鼎華君偕同敎員十餘人率領來滬上午參觀商品陳列所下午至寳山路參觀商務書館印刷所及尙公小學等處該學生等均能將所見各物隨時記録以資研究後乘末班車回翔聞日後尙有第二批學生來滬參觀因該校現有學生六百餘人内分國民高小商業三部若一時齊來人數過多恐難照料也該校係南翔熱心士紳許蘇民·李功孚等創辦迄今已十有三載成　卓著有縣模範學校之稱云 
[美專學生之自動觀]  
　　上海美術專門學校自本學期開學以來各部事業逐步革新近聞學生自動組織之事業日多一日如國畫研究會樂學研究會文學研究會哲學研究會篆刻研究會舞蹈研究會游藝會講演會等均已先後開會成立從事研究前晚校友會評議部又開會議决編纂月刊一種專載藝術文學及校友會消息等年内即可出版云 
[女子小學會操記]  
　　前日（星期三）本埠各女校體育研究會假體育塲第二次會操下午一時開會表演與會者有萬竹私立南區小學·城西幼稚園·縣立第一高小等來賓有沈信卿黄任之俞元爵顧舜華等至下午四時後表演完畢由該會長邀集沈信卿黄任之俞元爵及各校體操敎員會同討論各種表演與學生體育之關係由沈君等提議將表演各節編就説明稿俟下次開會時邀請體育專家共同研究議畢已鳴鐘六下遂各分道而散 
[華洋義振會消息]  
　　華洋義振會昨接安徽督軍省長電云　華洋義振會郭主敎朱葆三兩會長聶雲台副會長均鑒華洋義振大會公推王公主持會務義聲遠播中外同欽謹代表全皖災民敬祝張文生許世英篠 
[半淞園菊花會終了期]  
　　半淞園菊花大會哄動一時每值星期日遊人如　陳列之品以江上草堂綠菊花一種最爲特色頃據該園樂　德號樂樹滋報告該園菊花會尙有一星期之久二十四日即將閉會云 
[救火會南區建築龍所之呈請保護]  
　　上海救火聯合會會長毛經疇·莫錫綸·穆湘瑶·呈上海縣知事文云爲建築南區龍所請求給示保護事據敝會南區救火會會長王震副會長姚福同朱得傳函稱竊前奉貴會函開前因改良火政規劃併匾將本埠全市各救火社併爲七區計分城内爲一二三四四區南市爲五六七三區各於適中地點籌建龍所添購各種救火器具以期化散爲聚力求實效籌備以來業經數載第以每區開辦經費計　銀三四萬金七區合計共需二十餘萬費鉅任重籌措爲難遷延迄今未獲告全爰於前年冬間開會重行提議公决將原併之七區改劃爲東南西北四區以城北早經成立之第一區改爲北區城西第三區改爲西區南市以大碼頭至董家渡爲界之第六區及未經開辦之第五區併爲東區董家渡至高昌廟爲界之第七區爲南區如此辦法不獨事半功倍易於措手抑且需費較輕免增地方負擔現在東區會所建築工竣業經開會成立而南區之地居滬南與兵工廠造船所及滬杭車站等處相關密切且貨棧工廠櫛比星羅消防關係甚爲重要若不亟籌設備何以資防患而維公安務祈尅日籌備積極進行俾竟全功是爲至盼等因敝區因即函請滬杭甬鐵路局呈准交通部劃租南站東首餘地四畝規定工程僱匠衛桂記承造會所房屋五幢以下層儲放救火器具上層爲辦公室並建餘屋三幢以及圍牆廚房水門汀地面等一應工料約計銀一萬八千餘兩訂期六個月工竣並由英商祥興洋行經理向英倫賫倫廠定購最新式每分鐘出水五百茄倫之四輪馬特救火機一部馬特扶梯車·馬行皮帶車各一架並出水皮帶等件約計銀二萬二千餘兩以上兩共合計銀四萬餘兩現經規劃就緒尅日興工惟念南車站路一帶爲行旅交通要道行人甚衆未免良莠不齊恐有不肖之徒黨惡流氓　端阻撓及竊取水木物料情事爲特函請分呈官廳給示諭禁以資保護等情到會准此查該會按照東區辦法籌募捐欵建築南區龍所并向外洋訂購新式救火機車洵爲求全火政保衛地方起見兹當建築龍所開工之際函請分别呈請給示保護前來爲此據情呈乞縣長賜鑒俯念籌備火政建築龍所實爲防患未然之計迅賜察核准予給示諭禁並令知該處地甲警區隨時照料以資保護而重火政實爲公便 
[督軍派員收取廢械之水警廳電]  
　　江蘇水警廳趙廳長昨以快郵代電通令所屬各區隊云現在督軍公署委派軍械調查員董再昌來廳接洽不日前往各區隊收取廢舊鋼鐵槍砲刀矛等件查派員收取軍用廢械召商變價等情前已通令知照在案兹准面達前情合行令仰迅飭遵照俟董委員到汎時如有前項廢械着即點交仍將名稱數目報廳查核是爲至要云云惟聞各隊長等以各師船船頭安設之土砲尙堪合用不須點交云 
[木行棧司增貲解决]  
　　南市震巽木商公所爲棧司要求增加對外出棧下力及送力事該公所因念目下勞工生計艱難特於本月十六日開臨時大會議决爲雙方兼顧起見送力增加一分連前每兩四分計算對外出棧下力准作一分八釐至增加開始日期各棧司擬定舊曆十一月初一起時間未免太促現議舊曆明年元旦起實行增加並聞該公所已於昨日繕具公函分致滬紹水木公所及浙寗水木公所咨照施行云 
[爲封永屏剖白之警廳牌示]  
　　民生印刷局主封永屏前因承印僞鈔票經法捕房查悉將封傳案訊押兹據民國路商業聯合會投淞滬警察廳具詞爲封永屏剖白請求昭雪徐廳長據禀後於昨午後發出牌示云民國路商業聯合會來牘閲悉查民生印刷店主封永屏前因僞造鈔票據法捕房派探到廳請求協傳在案伏查本案爲法捕房舉發當然應歸法公廨訊理該會如知有冤儘可前往聲請也 
[渡船換領牌照之布告]  
　　滬南工巡捐局姚局長昨發布告云爲示諭事照得本市八長渡渡船牌照向係按年發給一次每照費銀兩元由各該渡夫繳費具領編列號數以備稽查歷經辦理在案兹届應換牌照之期除飭市舶所分别傳知外合行示諭各該渡夫等遵照限於本年陽曆十二月二十八日以前一律將應換牌照尅日來局繳費換領如逾期不領即由市舶所將該渡夫查明禀報聽候撤換毋得觀望自誤切切特示 
[兵工廠奬賞工匠]  
　　上海兵工廠自經費短缺之後謝廠長爲維持廠務起見曾代各省官商等各機關製造機器　鐵物件除開支工料費用外尙有盈餘所有出力之員司工匠自當酌予奬賞故於前日特將應給各工匠之犒賞傳集各匠每名發洋一元二角以示鼓勵 
[招領失鵝]  
　　浦東三區警署昨出牌示云爲招領事照得本月十八日據駐日華紗廠巡警劉鳳瑞於職守時查有白鵝兩只在曠塲之處無人尋找帶署請核前來如有失此鵝者仰即來署認明具領可也 
[中華保險公司破産案之牽涉]  
　　　上紳商施子英毛子堅張一鵬　應鵬顧學謙史藜青楊村九李靜波徐振鐸虞扶傑汪朝甲葉昌岐田守義吳吉蓀崔彞銘寗世恩屠福鏞季竇忠王霓仙等均名列中華商立人壽保險公司之股東董事册内該公司經理程鴻賓前具禀公共公廨破産不俟准許即行逃避致負債務之責者不得其人以是理賬員將上列諸人開單禀由公堂出票按名查傳以憑訊追昨日下午傳訊躬自投案者僅毛子堅一人餘者或因有病或以事離滬各延律師代表到案據毛子堅供該公司股東董事册内附入伊之姓名初並未知及至該公司開幕不久得悉即登報辭退有報紙爲憑時債權人之律師以毛所謂登報並非登載廣告祗在來函欄内刊入一信因向其駁詰良久其餘律師亦各有所陳述直至六句餘鐘始由俞襄　及美約副領事宣告退庭判本案改期七天續訊毛子堅退去報紙存案 
[火車乘客跌傷甚重]  
　　昨日（十八日）滬寗路由寗開滬之六號快車駛至望亭車站時有一年老乘客急欲下車跌傷甚重當由站長將受傷人送至蘇州醫院内醫治聞恐有性命之憂云 
[亦是爲房租衝突互毆各受微傷]  
　　住居閘北新疆路之紹興人張子明業銅匠前日與房客夏梅元夏順新夏瑞橋等爲房租糾葛一相肆毆由崗警一併拘入四區經顔署長訊問一過因兩造各受微傷判解司法科核辦 
[鞋匠妻被誘圖逃鄰婦勾引之宜懲]  
　　揚州人崔學世住閘北新民路做鞋子爲業其妻孫氏被隣居婦人武李氏劉楊氏勾誘圖逃昨被崔嫂吳氏偵知將孫氏及武劉二婦一併扭控四區經顔署長訊明判武劉二婦收押孫氏交本夫領回管束 
[寡嫂控叔不付存洋之訊判]  
　　朱劉氏前延巴和律師代表投法公堂控稱劉氏前嫁朱采山爲妻采山已故蓄有洋一千元交伊故夫之胞弟朱友樵保存每月給氏息洋十元現因朱友樵虐待劉氏故此出居向索存洋不給求請訊追判着朱友樵將利息按月交付在案昨又傳訊原告巴和律師稱被告利息已有數月不付今原告獨居在外飢寒交迫請求追償赡養費等語被告由農復律師稱利息實係原告自已不來收取並非被告不付朱友樵稱商人現繳利息洋六十元呈案付至年底爲止以免陸續繳付惟家産商人與故兄早經分晰請核中西官判繳案之洋交原告領去至於赡養一節七天再核 
[奉賢青村港之嗎啡案]  
　　浦東奉賢青村港著名嗎啡私販丁福生素有嗎啡大王之目各鄉鎭均有其分銷處每日銷數達三四百金年來廣置田宅面團團爲富家翁矣邇因納妾虐妻致被其妻將密藏嗎啡之所報告縣署當由賴知事委派金殿臣警區長馳往查抄計獲嗎啡三磅零六兩大土一只半陳膏數十兩並將丁福生捕獲解送縣署旋由丁妾懇有力者説情始判决徒刑八個月併科罰金一千元又罰充該縣荒賑銀二千元南橋橋工捐九十元當庭折繳贖罪費及罰金全部即予省釋聞丁釋出時縣署曾令出具抛棄上訴權之切結並聞所獲贓私並不全部解案祗交嗎啡十七兩丁對於此案除罰金外連一切營救費共化去八千金之鉅云 
[串搶嗎啡]  
　　江北人李大流子前日午後因與王阿二在交通路串攫林忠惠藏於包車内之嗎啡一大包經林鳴捕追獲人贓帶入捕房昨解公共公廨被告王阿二延律師到堂辯護中西官核供判王交五十元舖保李押候查明再行解究 
[西婦華男之股票案]  
　　婦人姚孔氏指控龔惠生取去值洋數千元合衆交易所之股票數百股不還等情昨晨由新閘捕房包探邵和鈞將龔提解公共公廨兩造均由律師到堂代表中西官以原告稱入日斯巴尼亞國籍未便受理判龔暫留新閘捕房仰原告赴該管領事署控告 
[姜子明狹路逢仇]  
　　叉袋角第五廢工人姜子明昨晚六時餘放工後行經戈登路突被夙有仇恨之某甲糾人圍住　毆并將小刀戳傷姜背部血流如注行兇者即各散去旋由姜投戈登路捕房報告經捕頭派捕送姜往仁濟醫院醫治一面飭探緝捕行兇人解案訊究 
[逃捕張四林歸案]  
　　天津人張四林在法捕房充當三百九十一號華捕因持槍恐嚇案内牽涉抛差逃匿公共租界極司斐爾路同鄉人徐兩三温永定家内前日經法捕房包探程子卿吳炳泉等偵悉報請靜安寺捕房派探馮春福與五號西探協往將張徐温三人一併拿獲拘押昨晨解送公共公廨即據法包探上堂禀明前情聲請提回經李襄讞得禀商之英包副領事判被告三人併交來探帶回歸案訊辦 
[賭案判罰]  
　　虹口捕房華副捕頭邢紫垣前晚督同中西包探前往密勒路五百二十四號屋内捉賭當塲拘獲男婦賭犯多名連同賭具帶回准頭家湖北婦人楊蔡氏存洋三十元賭客趙金生俞金發張阿林吳阿六主阿春陳長根潘來交沈根祥王永才李阿銀陸林全費根祥吳東生等各存洋五元保出昨經公共公廨傳訊無一投案候質中西官諭保洋一併充公賭具銷燬 
　　無錫人周阿三前晚因在北京路六百二十一號屋内聚賭抽頭被老閘捕房捕頭開立根偵悉率同副捕頭愛立脱九十號西探協往將周與賭徒劉阿福陳德俊張文生王阿三曹松林薛榮生等十四人連同賭具一併帶入捕房着周收押餘人准各存洋十元保出昨奉公堂傳案訊問以周聚賭違章屬實判罰洋三十元餘人各罰洋三元一併充公賭具銷燬 
[俄人侵占香檳酒]  
　　俄國人某私取虹口西華德路三十號外國酒店内值洋六十六元之香檳酒三十六瓶經店主以刑事訴由捕房將該俄人拘解公共公廨押候訊究在案昨經中西官提審被告由公廨委任義務律師代辯終結問官判被告賠償原告酒價洋六十六元開釋 
[寰球中國學生會募金消息]  
　　寰球中國學生會建築會所募金團第十一次徵求僵員團已於本月十五日同時開幕所有團長隊長姓名曾詳誌前報兹悉於原組之各隊外又加組一隊隊長爲韓希琦君韓君爲中南協會創辦人現任中南銀行董事其熱心公益見義勇爲久著稱於社會該會現得韓君擔任募捐徵求隊長前途之成績當必甚佳也 
尙有本埠新聞等轉入後頁 
雜評二 
[金融之風浪敎訓（旡用）]  
　　經一番風浪起一番恐懼增一番閲歷此自然之理也故人以風浪爲慮者吾以爲風浪之來也雖可致我於顚覆亦可促我之進步且予我以種種敎訓而使爲準備動心忍性增益其所不能造謡者意固不良吾善用之仍不爲害如此次上海中交兩行兑現問題是已 
　　金融之爲物息息相關也牽一髮則動全身故欲身之安須保毫髮之無動上海中交受波動他行起而協助之宜也錢業起而聲援之亦宜也微獨金融界一般商民共持鎭靜而不爲無稽之言所驅策不可謂非我國人進步之徵得此各方援助諒解從容凖備應付弗難上海各界之維持中交正上海各界之所以自維持也記者所欲進者國民經濟與國家經濟性質不同界域各别推究此次風潮之起似强混國家經濟與國民經濟爲一蓋國家經濟破産而國民經濟安全者國家經濟猶有挽救之方若國民經濟同時牽連斯爲全局之破産俄之前車正坐此弊我國現政府財政紊亂無序國家經濟或將陷於無能力之地位然國民經濟健全如故年來轉益發達觀於各種新企業可以明白我國人今而後認定國民經濟完全由國民負責歸國民維持雖有黠者亦無瑕可蹈無隙可抵而末由施其技矣夫此軒然大波爲外人危我之一種風浪亦外人福我之一種敎訓逆來順受無如之何在彼興作風浪者度亦不能無赧赧於其心歟 
 
 

Page 16

 
 
本埠新聞 
[張學勤領父屍棺]  
　　本月八號　寗紹碼頭發現無名男屍一具當經報請法庭派員騐明因無屍屬判由堂棺殮發封厝壇該屍身畔抄出現洋四元·鈔票洋五元·銅元二十一枚一併帶回候屬認領在案昨日有張學勤投地方檢察廳具詞訴稱浙江瑞安縣人年二十六歲向在湖州地方爲剃頭生理現在上海民國路小東門口十五號悦來柴炭棧内民父張正郎年五十一歲向爲羽士亦在湖州經營年老多病本月初七日父親擬乘輪回籍不料舊病復發在治下寗紹碼頭倒斃當時奉諭騐明棺殮時民人在湖州不知其事兹接原籍家中來信駭悉父親未回家内所以來申偵查始知在寗紹碼頭倒斃者即是我父張正郎無訛爲此來案請求將我父屍棺給領回藉黄檢察長據禀後飭派法警調查明確准派警帶同屍子前往義塜將張正郎屍棺指交該屍子領去所有存案現洋票洋及銅元等一併給領 
[牛乳攙水罰十元]  
　　工部局衛生處西員查得虹口塘山路一千五百四十三號牛奶棚主張子漁將牛奶攙水混售食之有碍衞生禀請公共公廨出單昨晨將張傳案由中西官訊實科罰洋十元充公 
[求火人行竊之押儆]  
　　法租界小東門大街余孝貞酒店及愷自邇路福和銀樓於上月間先後被鄰失愼焚燬當被六十號救火人羅子香竊取兩户之銀洋·銅錫·菸酒交易所股二十餘張後由兩原告報告捕房請緝現由探目沈德福韓邦達偵悉將羅及牽涉人苗利泉葛阿章顧餘生陸阿榮等五名帶入捕房並在羅家抄出原贓股票昨解法公堂請究先由兩原告投稱商人所失之物藏在鐵箱内當時被被告將鐵箱劈開竊去今抄案之贓確係商人等之物請求訊究葛阿章顧餘生供民人等係爲呌貨生意失火之次日民人等至小東門察看貨物當由六十號救火人羅子香將股票給與民人等代爲銷售是實陸阿榮供股票由葛阿章轉托民人代銷不知竊來求察二十一號救火人苗利泉供羅子香托葛等代銷股票雖係在塲並非民人所竊質之羅子香供詞狡賴聶讞員商之法正領事德君判證明屬實豈能抵賴着羅押西牢三年苗押一月葛罰洋二百元顧罰洋一百元充公陸阿榮斥退 
[訊理車輛肇禍違章案共三十二起]  
　　星期四午後公共公廨張襄讞會同英赫副領事升座第一公堂訊理車輛肇禍違章案三十二起併紀如下（一）汽車夫倪金生（二）曹堯弟（三）朱恒太（四）包子春因在南京路北京路等處開車不愼幾至肇禍訊判倪曹各交三十元保朱交十元保包退候下禮拜四再訊（五）倪愛生因在百老匯路開駛汽車肇事後並不停車圖逃判罰洋五十元無力改押西牢一月（六）孫金生（七）林士英（八）王姓（九）蘇阿根（十）朱恒太（十一）武宗彞（十二）符阿慶等各汽車夫因在乍浦路愛多亞路等處開車疾馳及未帶執照判各罰洋二十五元（十三）王樹根因在四川路停車礙路判罰洋十五元（十四）張文炳（十五）徐周福因在百老滙路江西路開車不愼並夜不點燈判各罰洋十元（十六）程阿根因在九江路夜間開車不點尾燈判罰洋六元（十七）陳阿根（十八）高阿寳（十九）徐慶福（二十）王金生因在北京路黄浦路等處夜間開駛汽車不點燈火並停車礙路判各罰洋五元（二十一）孫榮生（二十二）張蘭生（二十三）張阿招（二十四）郭雨生（二十五）何其桃（二十六）張萬茂（二十七）林阿五等各汽車因在北京路博物院路等處開駛空車並燈牌不明明各罰洋三元（二十八）馬夫俞文奎因在九江路駕車誤走路線判罰洋三元（二十九）馬夫陳阿福駕車不照定章判罰洋一元（三十）朱森榮（三十一）劉金川（三十二）俞金琪因在西華德路南京路等處夜間開駛汽車電車不點燈火並不聽巡捕指揮因訊無證佐判均註銷 
[公共公廨訊案彚録]  
　　昨晨公共公廨民三庭由關讞員會同美約副領事訊理郭霖生延甘維露律師訴興隆昌股東錢子湘包其夫不理貨欵案結果查本被告尙有善元泰酒號等四家訴案所有前交甘維　律師領去之欵除扣除該四償權人應　之欵外該原告應收回銀二百五十一兩二錢六分所有本案原告所付堂費應由各該債權人公認甘維露律師繳　公堂　三百三十兩三錢五分計善元泰應攤得三兩九錢五分裕成襪廠等應　得二百七十四兩一錢周惠堂應攤得四十兩八錢豫豐泰酒號應攤得十一兩五錢民四庭由張襄讞會同美丁副領事訊理（一）同慶蛋廠主夏巨川聲請破産案洋商債權代表禮明帮辦台維司律師反對夏請求减輕交保結果業經登報逾期無人反對候派本廨理賬員清理報告再核被告交一萬元舖保候訊（二）姚福堂延高露玲律師聲請破産案結果請求人交五百元舖保出外料理破産等事（三）沈仲怡延朱斯芾律師訴朱仲平不理麩皮損失案被告代表許理律師否認被告與原告發生貿易情事結果改期一禮拜候函致交涉使署清查朱仲平案内鹽務署有無來信並將原函轉送公堂查核（四）錢文卿訴羅亞園不理們金等欵案結果被告避不到案應照原告所訴之數缺席判於並償堂費候飭保人到案交人銀並保 
[誌謝]  
　　昨承商務印書館惠贈第三一九期「英語週刊」及第十二卷第十一號「小説月報」各一册誌此鳴謝 
來件 
[吉林工務總會太平洋會議意見書（續）]  
　　（五）「撤消各國領事裁判權」一領土内不容有兩個主權此爲國際間之公理我國自前清季年辦理外交者率昏憒糊塗許各國駐中國之領事裁判權此大恥也後遂明知妨害我國主權而約章已立無可乘之機苟且偷安以至今日前國際聯盟雖由我專使提議撤消領事裁判權列國亦有贊成者迄今尙未實行今宜乘此會議毅然决然將此不合公法各國所無獨我所有之領事裁判權撤消况中國司法獨立民刑律業已頒布彼又何所藉口耶（六）「我國門廫自由開放他國不得阻止」我國至前清季年各省各種權利已爲列强所分佔如長江流域爲英之勢力範圍東三省及東蒙古等處日本則聲明除外此種舉動實屬違背和平宗旨而駭人聽聞也慈凡重要地點繁盛區域統由我國自由開放門户他國不得阻止凡從前範圍除外等要求一律聲明撤消否則我必合國民全力與之反對以去和平之障礙（七）「不准虐待華工」勤苦耐勞爲我華工特長自海禁開通後我華人流入西洋及南洋各島工作者實繁有徒各國得我華工之勞力而財力充足者不尠歐戰時期我華工從事於工場戰地者尤多是我華工有造於西洋者至重且鉅乃以我政府保護不力及國勢不對等關係受各國之虐待者時有所聞夫人族本屬平等彼雖有金錢之報酬亦不宜出此虐待手段而荷屬南洋諸島且禁止華僑賬簿用中國文字此種待遇實屬違背人道應請各國禁止之（八）「限制軍備」今日爲由戰爭而入和平時期而爲和平之阻力者實爲軍備美國曾提倡各國須限制軍備我國實贊成之今我國正議裁兵以副友邦之希望而本此意亦欲各國減削軍備勿陽爲附和而陰實預備也（九）「撤去中國各地外國警察」一領土不容兩個主權於前文旣已言之警察亦行使主權之官吏我國延邊一帶自韓黨鬧獨立風潮以來日本始而進兵繼而變兵爲警以期久駐雖經政府交涉致舌敝唇焦迄今仍未撤退且又有圖們江會剿盜匪辦法夫日本藉口我保護不力也而今則軍隊林立匪患已靖矣由京派遣警察設立警廳則警察程度不可謂不高矣今日延邊安堵如昔尙藉口而不撤去其警察耶是必合國民全力要求其撤退之以上則除限制軍備係各國所同餘則皆我國所受之痛苦而力謀除之我國民奔走呼號固爲我國謀幸福然試思我國所受之恥辱一日不雪去則國民一日不安而各國之忌視者亦一日不止則互相猜疑互相仇視互相預備終必因遠東局勢而又演成第二次類似歐洲之大戰爭我國民夙愛和平根於天性我工界亦佔吾國民之一部分今爲謀世界永久和平須除去吾民疾苦爲我國即爲世界也則太平洋會議之眞諦於以發揮邦人君子尙其急起直追本正義人道之誠心冀各國當軸之諒解則太平會議有裨於遠東各國者大矣有裨於全世界人類者多矣 
公布欄 
[江蘇高等審判廳]  
　　民庭判决　徐周氏與朱文奎爲債務涉訟上告一案（决定主文）本　上告不合法駁回翁春亭等與沙元炳因違約涉訟控皆一案（决定主文）本件抗告駁回抗告費用由抗告人負擔徐紫峰與徐裕卿等爲損害賠償抗告一案（决定主文）本件抗告駁回抗告費用由抗告人負擔徐惠章等與錢　　等爲基地涉訟上告一案（判决主文）本案上告駁回上告訟費歸上告人負擔以上十一月十八日 
　　批示　吳朱氏一件爲聲請示明姚瑞福等盜賣　地案判决後之進行由狀悉查本案業經姚瑞福對於本廳判决聲明上告已由本廳將本案金卷函送大理院　辦在案仰即知照此批邵榮堂呈爲與吳子泉牌號涉訟一案請飭縣執行由呈悉已令行吳縣知事迅予查照原判依法辦理仰即知照此批紀獻廷呈一件請發卷由呈悉查本案卷宗已於本月十五日令發江都縣矣仰即知照此批顧蔭培一件批顧蔭培不服吳縣執行命令具狀請求救濟由狀悉原命令係照確定判决執行並不違法所請救濟之處應毋庸議此批以上十一月十八號 
[江蘇高等檢察廳]  
　　批示　孫國泰狀悉此案早已令交第三分監照判執行所請發回原縣之處應毋庸議此批周錦龍狀稱各節是否應實候令泰興縣知事查明法辦此批陳有仁旣據一再呈訴姑候調卷查閲核奪此批胡鶴卿對於王敏行案聲明控訴呈遞一狀顧樹舟狀交王愈久藥方攝影一幀呈遞一狀沈鴻章對於荀小三子案據實聲訴呈遞一狀以上三狀業經本廳查閲函送同級審判廳核辦仰即知照此示以上十一月十八號 
[上海地方審判廳]  
　　判决主文　（民一庭）一件决定沈映泉與何蔣氏等執行不動産糾葛一案主文本件聲請照准一件决定俞德順與姚文榮租屋糾葛一案主文本件窒碍之聲明照准一件决定張景培與劉錫記因債務糾葛聲明窒碍一案主文本件聲明窒碍照准一件决定黄泉林與吳和尙放火私訴一案主文本件聲請照准聽候本廳定期審理一件判决耿昌宏與周富記營業涉訟一案主文原告之請求駁回訴訟費用婦原告負擔（民二庭）一件决定吳子祥聲明抗告一案主文本件抗告不合法駁回一件决定吳孫氏與吳四富借欵糾葛聲明窒碍一案主文本件窒碍之聲明照准以上十一月十六日 
　　判决主文　（民一庭）一件判决丁柏卿等與張天帚等因租屋糾葛一案主文張天帚　償還原告人等本年陰曆十月以前欠租等洋七十七元小洋二十角陳少堂應償還原告人等本年陰曆十月以前欠租等洋三十六元小洋八角原告人等其餘之請求駁回訴訟費用被告人等共同負擔四分之三原告人等負擔四分之一一件决定施順堂與菊老四等因田地涉訟更寄一案主文本件關於退地控訴部分應予撤銷本審及前上告審訟費均歸控訴人負擔一件决定畢昆記與董蔡氏爲欠租聲明窒碍一案主文木件窒碍之聲明照准一件决定張金氏與張木金等因築笆涉訟聲請更正和解抗告一案主文本件抗告狀及聲請狀應予一併註銷 
　　批示一件程蔭庭狀領訟費由准領此批一件馬湘恒等狀交欵洋由准交此批一件韓盛喜狀交欵洋由准交此批一件焦坤培狀請銷案由然悉准予銷案此批一件倪玉成狀請銷燬借據由狀悉案經吳運翔提起上告所請應俟卷宗發回時再予核辦此批一件順沈氏狀請開釋由狀悉業將顧金枝發往敎養局改拆工作矣所請應毋庸議此批一件羅德彬狀保樊炳成由狀悉本廳飭吏查明隆甡店内並無羅德彬其人所請碍難照准此批一件潘永昌等狀交查封費由准交此批一件岳永鑫等狀領欵洋由准領此批一件陳渭泉狀請銷案由據狀已悉此批一件諸瑞卿狀請銷案由狀悉准如所請辦理此批一件陳天責狀請給領由狀悉已票傳矣着即遵期來案訊辦此批一件趙協堂狀請保外清理由狀悉着即令具保舖户取具保狀到廳以憑核辦此批一件嚴李氏狀請頒給命令由狀悉所請各節無此辦法未便照准此批一件王菊生狀領票據由准領此批一件金姚氏狀請銷案由狀悉准予銷案前呈單據並准來廳具領此批以上十一月十七日 
[上海地方檢察廳]  
　　批示　黄秋陞狀悉候偵查訴辦此批金鶴其據訴是否屬　姑候傳訊核辦此批顧兆民候函催該縣檢送此批高玉成應如何　堤本廳自有權衡仰即知照此批葉　茂案已確定所請控告於法不合此批高董氏狀悉候傳案核辦此批劉善慶狀悉候傳案訊奪此批楊秋濤等狀等　傳訊此批章華卿狀粘均悉候送同級審判廳核辦此批周友春即周立成狀悉本　詳情業經批明當由雙方具結完案予以却下處分何又更名　訴設詞虚報仰仍遵照前諭毋得再瀆此　以上十一月十七日 
 
 

Page 17

 
 
   
 
 

Page 18

 
 
自由談 
遊記 
[歐游小記] [  汪筱謝]  
　　六月十二號雨晨七時離家至黄浦灘新關碼頭即登小輪遇義國駐滬副領事法君Ferrayl九時起椗至楊樹浦易大輪日本號屬義國脱利斯脱輪船公司者此輪惟一頭等艙余即招呼行李至四號艙中法君爲余介紹船主並托其格外照顧當時行李均已上大輪挑夫堅要余以六元相酬余未許可後詢一西人云與以三元已足余即給以三元然余尙以爲太多此等人異常刁詐非余詢西人者已大吃虧矣艙中原係三牀因客少故余獨占一艙余之女僕亦同居艙中九時半大船即開駛行甚緩一時中膳侍僕均義人或奥人中餐係三菜一飯水菓加非其餘麵包牛油照例均有下午有多數義人詢余何往余即告以至脱利斯脱再到羅馬渠等云不如自佛尼斯上岸爲佳因赴羅馬較近也余亦以爲然後知此船載重一萬三千九百五十噸爲公司中最穏之船雖遇風浪亦異常平穏惟行緩耳平均每週行二百餘里且此次須多經數埠故須兩月後始能到義聞之殊嘆爲日太長繼思船所經處亦有可觀故又不覺欣然而喜四時茶點後至艙外甲版上與西人雜談此船乘客甚少頭艙惟十餘人而已其餘散艙則有四五十人大半係猶太人赴猶太者聞均係富家然伊等寗居散艙無牀無飯室無休息室所謂散艙者非大艙實一大藏貨室耳猶太人之吝嗇亦可見一斑矣艙中各國人德俄義法佔多數中國惟余及女僕而　船中普通用法語英語亦可用七時晚餐一湯三菜一點心水果加非每日均如此初嘗西餐覺較上海飯店中者爲佳晚餐時照例需易衣惟此船無跳舞等故衣飾亦隨便船中有音樂室吸烟室及藏書橱等晚餐後坐甲板上閑談十時始回艙 
筆記 
[貳情記（三）] [  沈求已]  
　　巨川心知女已鐘情於張此事固非一往返之勞可立成者乃曰果爾則必令錢女一臨病榻之前兒心始慰潤甫曰諾遂挽友往説於松如松如立允友復以臨視病榻爲請松如恐女子長羞殊以爲難友固請乃許爲商而後行友去入告女母轉請於女女萬不料竟有此意外之發生驟聞母言芳心大震私念事頻危矣苟復期期者行將自誤乃逕告其母曰兒已與張生有約矣所以遲遲至今者第以乏相當之人明爲撮合耳母愛兒當一爲兒終身幸福計母以阿父之朋友私情誤兒大事也女母無如何悉以女言告松如松如大怒戟指詈女曰賤婢無恥竟私及張家牧豕取耶往日見爾行蹤心固慮之第以謂潮流所趨不便獨執我見將爾十分束縳姑爲放任詎不出我之所料由是知新説之眞足以害人也但爾亦知張家貧乎果從爾志行見他日臥牛衣相交謫耳雖爾咎由自取未免敗余家聲留余老頭皮在斷不容爾自由也女旣受責啜泣不已數日以後竟至臥床不起母見狀不覺頓入愁城欲有以慰之而苦於乏術繼念彼今雖未可以情移其情或竟可以利勳其心亦未可知乃歷引姊妹行之已得金龜婿者日夕絮絮稱美於女前而女果斷爲所動曰若得張生他日亦如是兒願足矣母曰彼張生者不過小有才旣無力圖進取安得有騰驤康莊之望不見彼現方依附於吳家翼下博升斗耶夫張生之與吳家巨川實　鵬之比也汝今舍吳家大好姻緣而不就獨戀戀於家徒四壁之張生又無怪若父之怒動雷霆引爲奇恥也 
劇談 
[旅京觀劇雜誌] [  芷卿]  
　　入京以來屢思觀劇而爲俗務所覊心與願違一日裴國雄君由滬抵京因偕往吉祥觀劇是日朱素雲朱桂芳許德義又演乾元山余笑謂裴君曰余來京之後此戲已八見矣諸凡塲子道白身段唱句閉目能道裴君謂君北來之後大約與哪叱太乙救苦天尊石磯娘娘等衆有特殊之緣故屢與相見余爲餐然姜妙香姚玉芙羅福山之孝感天無甚精采梅蘭芳王鳳卿之武家坡較有可觀蘭芳去寳川以目前論舍瑶卿外當推此子不過太浪渾不似十八年茹苦含辛之 
[金錢萬能啚四選舉]  
王寳川無怪紅豆館主謂看小梅之青衫戲等於二等窰子費六吊頭此言殊有味也壓座爲小樓之戰皖城此戲本非小樓所擅操兵時之更換袍帶尤奇而錢金福之典韋實有大將風度慈瑞全小曹滑稽可喜是爲余二次入京觀劇之第一次也 
雜録 
[照相話] [  朱天石]  
　　二十世紀魂靈學忽大昌而其證實尤以鬼影一端鬼影之説近已數見不鮮最近如禮拜六周刋中所載之宋園鬼影某君爲撰記言之鑿鑿幾不容人不信是亦開照相界之一新紀元果靈學歟抑光學歟以余之愚安敢妄斷 
　　友人春木言凡人品之高下不難於照相中窺其一斑此言信然人雖非可以貌斷而形容之間心蘊每易顯露一旦攝入照中實無所逃遁試觀娼妓之照自與閨秀不同文人之相自與傖夫不同有不期然而然者 
　　春木又言凡胸無點墨之人而攝影輙喜握卷此言亦靡信且不特照相一事爲然世之妄人欲自文其陋往往如此也畫像佳矣然終不足以比照相畫像祗貌合照相則神合矣古人稱畫工之妙一則曰栩栩欲活再則曰盈盈欲下實皆逾分之譽唯照相當之無愧耳且今之作美女畫者喜以顔色奪天然之美反不及照相中之女郎亂頭　服動人憐矣鄙懷一得願當世之名畫師勿哂 
小説 
[劇賊胠篋記（五五）] [  一圭]  
　　辣弗里司又向我道你看見麽你以前曾看見這等寳物麽我料你一定不曾看見過如今却是開了眼界而且這寳物還有一層奇怪你莫看他這般薄但是他的分量狠爲沈重像你的氣力還怕舉他不起呢我笑道你莫説笑話了杯子旣不大又不狠重想來能有多重我何致於就舉他不起辣弗里司道你莫嘴强惜乎這個金杯不是我的東西不然我定給你舉一舉看我的話可錯不錯我道你雖這般説法但是我不舉他一舉我終久不信你的話我已説到這裏忽聽得有一個高聲道你若不信何妨試試看呢我急忙回頭看時祗見有一個警察站在我們旁邊穿着夏季的衣服胸前垂着一條練子練子上扣着一個警笛手裏並没拿指揮棍他是中等身材肩頭很爲平闊面色微黄是個很辛苦的像子嘴上已有髭鬚恒不甚長他瞪着兩只眼睛直望着辣弗里司辣弗里司也望着他嘴裏説道我道是誰原來是長官到了我們在這裏瞎三話四你聽了别要見笑那警察道這也没有甚麽好笑但是你們都是受過敎育的人爲何説出這些很無知識的話未免令人聽了有些奇怪辣弗里司道我方纔已經表明是瞎三話四你何必還以爲奇怪老實説罷這只金杯委實是件寳物我生平以來没有看見過警察帶笑説道你也未免少見多怪了這不列顚博物院裏類於這金杯的物件不知有多少這金杯也没有甚麽希奇辣弗里司道話雖這等説法但是這金杯總不能説不是寳物那麽就當很鄭重的收藏如今却祗放在這玻璃箱裏似乎太覺大意了警察道然而有我在這裏這玻璃箱的謹愼不亞是保險箱辣弗里司道祗有你一個人在這裏看守麽警察道還有一個人你不看見那門旁邊設着一個座位麽就是那人所坐一天到晚他是不離開這裏的辣弗里司望了一眼見門旁並無一人就問道那麽他如今又到那裏去了呢警察道他到門外和人家講話你若不信你仔細聽聽還能聽出他們講話的聲音當下我們凝神一聽果然聽見有人講話但是不僅在門外却在外邊廻廊上辣弗里司就道他已跑得遠了像這金屋是何等愼重的地方豈可没有人時刻看守你們這樣大意我以公民的資格定當投函到報館裏批評你們的不是警察道但是我在這裏你必然怪不到我了辣弗里司道怎麽不能怪你我且問你你的指揮棍到那裏去了這不就你的錯處麽警察被他説得閉口無言祗是呆呆的望着辣弗里司這時辣弗里司忽然往後退了兩步舉起兩只臂又高聲喝道你認識我麽 
餘瀋[  徐位銘]  
　　世有希世之珠投於盲人之手盲人不知其爲無價之寳也棄之於地惟號於衆人之前曰天下無珠於戲其眞無珠耶其眞不知珠耳 
 
 

Page 19

 
 
   
 
 

Page 20

 
 
   
 
 

Page 21

 
 
常評 
[古語之轉語漸]  
　　蘇秦有言貧窮則父母不子富貴則親戚畏懼或爲之轉一語曰富貴則父母不子貧窮則親戚畏懼此傷心語也 
　　孟子有言窮則獨善其身達則兼善天下或爲之轉一語曰窮則兼善天下達則獨善其身亦傷心語也 
　　董仲舒有言正其誼不謀其利明其道不計其功吾爲之轉一語曰謀其利必正其誼計其功必明其道則非投時語而良心語也世界固不應有道誼外之功利亦豈能强人人以棄功利而專謀道誼不近人情之談不可以訓凡庸之人若近人之棄道誼而專謀功利則眞風俗人心之大患矣 
　　陽貨有言爲富不仁矣爲仁不富矣恐仁之害富也孟子引其言則恐富之害仁根本之思想不同也吾又爲之轉一語曰仁則不必富矣富則可以仁矣蓋能仁則不富亦榮能富則爲仁益易觀近今實業家之捐貲敎育者接踵而起非其證歟 
衛生 
[骨骼和筯肉的保護徐安]  
　　人身上的骨骼和筋肉旣然有了辑帶關係往往在年輕時受着習慣上不知不覺的動作到了成人便失去他天然的姿勢和美觀你看吾們同胞當中不知道有多少是曲着背的傴着腰的斜着肩的歪着頭的這都是他們從小不知保護的緣故呢 
　　大凡一個人在二十歲以前没有完全長成的時候有許多骨節受着四周圍筋肉的牽扯可以隨便曲折的假使在這個當兒看護的不得法日後骨骼硬了懊悔也是來不及了後面幾條規則願青年人大家留意留意 
　　（一）坐時應該注意　學堂中的桌子和奇子都是學生們一刻不忘的好朋友你伴着他看書哩寫字哩總是要很端正的模樣方才可以呼吸順遂腦部靈敏有時覺得疲倦也不妨更動姿勢或是手置案上或是足置膝上或是灣着兒腰或是底着兒頭但是無論那個模樣終不可成爲習慣的 
　　（二）立時應該注意　立時兩肩平行不可高低胸膛向前兩足直立地面使他受着全身平均的重量遇着必須久立的時候可先曲一腿再換其他使他互有相當的休息倘是常常曲着左腿或是右腿那就有碍筋肉的動作和骨骼的位置了 
　　（三）兩手用力宜注意　吾們的右手大概終是比左手能作事能用力他們的本領有大小吾們的看護却不可有分别的孩童們往來學堂書本不可携着太多左右宜時常調換遇着要用力的工作終要這樣做法使他們共任其勞的 
　　（四）抱持幼孩宜注意　做哥哥姊姊的抱着他們弟妹或是做母親乳母的抱着他們嬰孩是忌的就是抱在一定的那臂上因爲他們兩方面若成了習慣那幼孩的骨骼一定要受着影響的 
　　上面四項一瞧似乎没有什麽關係然而偶不經意就得到了那不端整的身材想想倒也可怕西國的兒童平時得着父母和師長的敎導並且時常站在鏡子前邊研究他身體各部的外形他們因此於骨骼和筋肉上有了正確的理會於是保護的法則自已也能明白他們的結果究竟是比我們强了（乙種酬） 
[肺癆病之新療法萬鈞]  
　　肺癆一病自古爲東西各國患每歲之攖其鋒而死者不可以僂指計歐美各國之醫士雖力求防禦之法而終未得其道近美國醫事月報載華盛頓地方有醫博士名别福威爾生者最新發明一法使病者每日飯後服新鮮蔬菜蕷薯紅蘿菔胡蘿菔葱頭芹菜等之汁二兩一月後竟大見奇效據别福博士之報告謂患肺癆者所以不易治療之原因實由於體中缺乏蔬菜類之生物質而藥物中含此類者甚少故醫生雖用盡種種方法終不克戰勝此癆菌而殲滅之云余前在鄉里聞父老言用陳年鹹芥菜露可治肺癆頗有多人試之而獲效者今與别福博士之説似相脗合矣别福博士又謂若將菜汁種於人身如種牛痘然則可免肺癆病之傳染此法是否有效則尙待於眞確之試驗也（乙種酬） 
經濟 
[參觀自由農場牛乳房記沈行知]  
　　余好研究實業尤留意於農林及畜牧九月初余行雇車至康腦脱路自由農塲先由辦事人丁君陪同參觀新式牛棚中有高大之牛十餘頭又觀製乳舊房水鍋房冰箱房裝瓶房營業室工人室儲藏室等凡牛所食之物及牛場中乳房中之用具無不詳細指示旋入總理辦公室晤尤君懷皐暢談是塲之歷史乃知其創業之不易而成功之可喜也尤君係美國威斯康新大學農科畢業生早有志於辦農塲先留意於擇地相度半年乃租地於康腦脱路有田七畝租金常年二百元定期十五年旋即建牛棚及各室并建住宅所費不多而結搆頗適宜裝飾尤清雅我國紳商及各國西人每喜入内游覽焉次留意於擇人營業部得孫君經理農塲部得丁君佐治不及一年即收良好之成績其所畜乳牛及公牛大半向美國採購每頭約六七百金牛種佳　法良故得乳多牛棚冬煖夏凉十分清潔絶無穢氣牛所食之麩皮花餅及青草稻草皆有一定之斤量且飲食有一定之時刻一日夜共　三次一牛所食之料每月約需銀十四五元其麩皮與花餅必用熟水調和之牛之乳頭亦用熟水洗凈之而洗瓶務求潔凈并用新式瓶蓋封固房屋四面門窗均用鐵紗護之絶無蚊蠅遺菌之害故器物皆潔凈而工人亦少疾病焉牛在棚或在場必須日夜有人照料恐有爭鬭及其他不測之事而防瘟疫一層尤爲緊要每年每牛須用血清打針四次避疫之法以此爲最穏妥而所費亦不多每打針一次僅費一元各邑市鄉往往有牛瘟之症損失甚大何不取法於自由農塲耶至尤君所最注意者尤在乳中不攙分毫之水不圖目前之小利現中西人均愛用自由農塲之牛乳 
[本店招盤]  
營業日見發達一年可得盈餘數千金聞將加增股本添建牛棚再向外洋購牛並試辦養雞聘請農學畢業生二人爲助手可望一年營業在萬金以上純利益可得四分之三云尤君之太翁鼎孚先生熱心公益前在蘇州捐私財提倡敎育不遺餘力今懷皐君承太翁之志常與名流共辦社會公益事爲留學生中之佼佼者且不救禄利甘習農塲勞苦事一則可以勸導農人使改良農作畜牧一則現身説法可勸一般學子各就性之所近用科學法治一藝以謀生計未嘗不可淑身淑世不必求虚榮也（乙種酬） 
雜録 
[新舊家庭比較觀鏡梅]  
　　新家庭文明自由男女平等　舊家庭野蠻專制男女異視新家庭之人都有職業各能自立舊家庭除一二男子操業外餘皆仰其生活不能自立 
　　新家庭中人上下和睦都肯互助　舊家庭中人你忌我毒時常父子不知姑媳勃谿手足相仇家庭之中刻無寗日新家庭之人每日黎明即起作事休息進膳皆有定時晚間至遲九時臥　舊家庭之人非日上三竿不起作事休息進膳皆無定時晚問或冶游或觀劇不到深更不臥 
　　新家庭講求衛生運動適宜飲食有節故都身軀健康　舊家庭不知衛生運動旣少飲食亦不節制故時多疾病 
　　新家庭家用都有預算表量入爲出故經濟常裕舊家庭無預算表濫用度無故每覺家用不足 
　　新家度有儲蓄部平時零星儲蓄一遇婚喪喜慶等事無須東移西借　舊家庭旣無儲蓄部之設平時又不肯儲蓄一旦需用籌借實難 
　　新家庭有娱樂室故新家庭中人游散皆在家庭之内　舊家庭無娱樂室每以戲園游戲塲爲消遣所在 
　　新家庭有閲書報室家庭中人於無事之時皆得披閲書報旣廣見聞復得身心之益舊家庭中之人有暇時非賭博即冶游於經濟上旣有妨害而放蕩性成終爲身心之累新家庭每星期必由尊長更番演講或開茶話會一次以聯絡家人感情舊家庭旣無尊長演講亦不開茶話會所以家人意見隔膜常鬧閒氣 
　　新家庭力闢迷信不奉木偶　舊家庭崇拜如來暱近僧道新家庭組織完善前途幸福無量　舊家庭内部棼亂前途頗抱悲觀（乙種酬） 
[西裝衣袖上紐扣的來歷景]  
　　穿西裝的人或者見過西裝的人心中常常有個疑問就是西裝的衣袖下面爲什麽要有幾個紐扣 
　　這種紐扣現在是絲毫没有用處他所以聯在衣袖之上都是因爲古時遺傳下來的 
　　西人在古時並不知道用手巾大家擦鼻的時候都是用他的衣袖那時的人已經有外衣了然而衣袖上並無紐扣某次有一位國王大閲兵那些兵士都穿了很美麗的制服結隊站立國王閲兵的時候看見兵士們常常用衣袖擦他們的鼻子覺得很不雅觀所以立刻發下一道命令來凡是制服的上面都要加一行鈕扣這是要警戒那些兵士别要用他們那美麗的制服來作手巾善忘的人假如要用那衣袖擦鼻的時候看見那一行紐扣一定想起國王的命令來不敢再擦了 
　　所以在古代衣袖上的纽扣是有他的作用的那時的紐扣是在衣袖上面不在下面後來大家都知道用手巾了没有人願意糟塌他的衣服所以這種紐扣已經失了他的功用於是有些裁縫就把他放在衣袖下面算是一種式樣以後這種式樣盛行紐扣就永遠居於衣袖下面了這就是西裝衣袖上紐扣的來歷 
　　上面這段小小故事是從一本西文書上譯下來的我譯他的意思是要表明世界上事事物物都有他的起源都有他的歷史我們假如能細心考求一定增加我們的智識同趣味不少（乙種酬） 
 
 

Page 22

 
 
   
 
