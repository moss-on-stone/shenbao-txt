# 1907 - 113 - 4912220

 

Page 1

 
 
　 
　 
 
 

Page 2

 
 
[上諭]  
　　三月十七日奉 
　　上諭直隷宣化鎭總兵何乘鰲江蘇徐州鎭總兵劉靑煦江西九江鎭總兵劉萬勝山西大同鎭總兵韓廷貴廣東北海鎭總兵莫善積甘肅凉州鎭總兵姚旺均著開缺欽此同日奉 
　　上諭直隷宣化鎭總兵著黃懋潁補授江蘇徐州鎭總兵著段日升補授江西九江鎭總兵著李雲章補授山西大同鎭總兵著王得勝補探廣東北海鎭總兵著成聚補授甘肅凉州鎭總兵著扎拉芬補授欽此 
同日奉 
　　上諭江蘇狼山鎭總兵著邱開誥調補鄭國俊著調補浙江處州鎭總兵欽此同日奉 
　　上諭安徽太平府知府周炳甘肅平凉府知府瑞壽四川龍安府知府楊儀成均著開缺送部引見欽此同日奉 
　　上諭江蘇揚州府知府著嵩旬調補榮普著調補安徽寗國府知府欽此宮門抄 
[電傳宮門抄]  
　　三月十七日召見軍機徐世昌 
論說 
[論東三省之督撫（續十一日）（潮）]  
　　五用此四人爲東三省督撫者。所以疏某督也。其說曰。自某樞臣間某督於某邸某尙書以來。某尙書之猜忌某督也實深。於是主張中央集槽益力而某督之勢日以孤。迄於今。其尙未决然捨某督而他附者。數人而已。之數人者。或有外交之經騐或膺民政之重任。或有軍事之智識。朝廷倚畀之方隆。某督猶將倚之以爲重。而某尙書所視爲眼中釘而無可如何者也。然而之數人者。果心悅誠服於某督耶。抑有所愛於某督耶。非吾所敢。知也以宦海之通例測之。則之數人之於某督。僅有引進之誼焉耳夫使之數人之於某督。僅有此引進之誼。則依宦海之通例。引進我者我德之。引進我者而失其勢力。則我遠之而别附於可引進我者。第二引進我者能使我之權力埒於第一引進我者。則敝屣第一引進我者而父母第二引進我者。而於父母之所欲言欲行者。先意而承意焉。殺人則推刃。從井則下石。若是者謂之宦海之孝子。而之數人。其將。遂爲孝子矣乎夫然則某督之勢力至此而盡。 
記者曰。此奇論也。雖然。以宦情論之。有如此。 
六用四人爲東三省督撫者。某督之運動也。其說曰壬癸之間。曾有某督兼轄東三省之風說矣爾時某督於某所轄之地布置未備。故此說旋止。繼而所轄之境稍有可觀。則不欲舍易圖難故是說不復作今則已矣。己所整治有年得以稍有就緒者。他人且從而掌握之破壞之而己且動 
 
 
 

Page 3

 
 
受疑謗而無可如何矣夫某督者。非毫無能力而甘居人下者也。抑亦非一遭挫抑。壯志卽灰。置國。事於不問者也。故有所建於此。卽欲更有所建於彼。有所建於此。而他人從而猜忌之攘奪之。亦旣猜忌攘奪矣。則竟舍去而他圖之。他圖之效果爲何。非彼所問也。抑或竟得良果。而成果以治之。爲他人攘奪與否。亦非彼所計也。彼但以爲吾之能力如何。必不可無所建白。抑我所賞識之人。亦不宜使其無所建白。與其跼促轅下而滋授人以猜忌之因。何如投畀豺虎之猶可顯其才。而或且猶可引爲我用歟四人之被簡殆以此。 
　　記者曰。此亦奇論也。此對於前說。而爲積極論者也。雖然。彼某尙書者。寕無腦。或曰。微特然。昔之人有病疑者。見犬而疑豺。見貓而疑虎。某督之今日。正疑目中之犬貓也。而烏有是。 
綜是六說。一般之世論則然耳。記者譬之六爻。他日占何爻。則他日自見之何喋喋爲。 
專電 
[電一北京（三月十七日戌刻）]  
　　处省官制東督徐世昌仍請更改先從東三省辦起昨與王大臣會議擬裁各省分巡分守道添設巡警道商政道各一缺各省邊界如需大員駐紥卽添邊防道一缺按察司改名執法司通判改爲縣丞巡檢均裁其餘各省情形不同從緩議妥再行裁改不日卽當具奏（法） 
[電二北京（三月十七日戌刻）]  
度支部奏設丞參歸併十司改南北檔房爲承政廳併顔料庫緞疋庫銀庫爲一改捐納房爲收稅所裁書吏用謄錄奉旨依議（自） 
[電三北京（三月十七日戌刻）]  
日本人以中國政府議復海軍請代造戰艦暫不取欵外部未復（敎） 
[電四江西（三月十七日酉刻）]  
南昌府奉新縣差役藉敎訛索安神甫向縣主袁鴻瀾理論竟至動武贛撫已委余守往查（二） 
[譯電]  
　　紐約電美人好善可風　　 
　　美國耶穌敎報館又捐助美幣金洋五萬元撥充中國江北　荒賑欵定於西四月三十號（即三月十八日）電匯至裝載振飢貨物之運船貝福德號亦定於是日開行統計耶穌敎報館已共捐助美金洋二十五萬元譯字林報 
[東京電中國贖回新奉鐵路付價]  
中國已於昨日將收購新奉鐵路之價撥付横濱正金銀行譯字林報 
[倫敦電九廣鐵路債欵業籌足]  
九廣鐵路債欵已籌集有成於昨日截止報名譯字林報緊要新聞 
[京官反對那桐兼任民政部尙書北京]  
　　大學　　士那桐自庚子亂後頗與外人聯絡遂任爲外務部尙書繼又簡任步軍統領今又兼民政部尙書在廷各官僉謂去年改革官制之上諭曾聲明不許尙書侍郎兼差今若此是滿人先破其例何以昭大信於天下故日來反對那氏者極多（穎） 
[江督蘇撫電奏蘇屬倉穀實數南京]  
　　軍機處鈞鑒（前略）茲督飭蘇藩司詳細查明蘇州府屬除省城豐備倉存穀九萬七千五百餘石外太湖存五百石崑山存一萬一千六百餘石新陽存一萬四千七百餘石松江府屬華亭存一萬一千八百餘石婁縣存一萬二百餘石奉賢存一千六百餘石金山存五千五百餘石南匯存九千四百餘石靑浦存五千七百餘石常州府屬武進存一萬六千一百餘石陽湖存一萬一千六百餘石無錫存七千二百餘石金匱存一萬一千五百餘石宜興存二萬一千八百餘石荆溪存一萬四千餘石宜荆公倉存一萬餘石鎭江府屬丹陽存四千七百餘石金壇存四千六百餘石傈陽存一萬四千一百餘石太倉州屬該州存一千八百餘石鎭洋存五千六百餘石嘉定存三萬八千八百餘石崇明存三千二百餘石以上共存三十二 
 
 

Page 4

 
 
　　萬數千石（中略）除江蘇現辦平價平糶一切情形並寗屬倉穀數目（已見前報）另案分别電奏外謹將蘇屬倉穀實數先行陳明至蘇省常平官倉兵燹後被燬無存各屬現存積穀皆係民捐紳辦合併聲明謹請代奏（則） 
[英京中國公會開談話會]  
　　十五日倫敦電云昨晚中國公會開談話會來賓内有駐京中國公使汪大爕及英大員道葛拉斯禧立諳克滿倫三人其令人注意之事即係口唱中國孔聖之詩歌並用中國樂器奏中國音樂譯字林報 
[檀香山領事電告商輪裝運軍械南京]  
　　駐紥　　美國檀香山領事張作藩電致江督稱本月初十日見有都立號商輪裝載軍械駛過檀香山洋面往南而去恐由日本轉至中國接濟匪徒請爲嚴查等因江督以此事關係甚巨自應嚴飭沿江沿海嚴查偷運且日本至東三省甚便關内外及蕭漢滬寗鐵路各車站亦宜防範因卽分電各省隨時密查並通飭各關道凛遵勿稍疎忽（眩） 
[楊家河米商械鬥傷人漢口]  
　　漢口楊家河米商以黃陂孝感兩幇爲最多近因爭抽釐頭積有嫌隙於本月十一日下午紏集千餘人持械互門殺斃五人漢口鐵路營警察局漢防營練隊營曁夏口廳馮韻軒司馬聞耗均馳往彈壓及至該處仍未解散並有匪徒從中挑唆幾有與官爲難之勢幸經警察總辦周嵩甫太守好言慰勸始得息事又聞此次械鬥該處站段警勇周某首先彈壓被毆受傷又有後到之巡勇甲乙二人及夏口廳差役王順亦均受大傷警局家丁雷升且被刀傷十餘處于十三日身故現爲首者已經夏口廳拿獲三人關道桑觀察擬卽詳卾督將各該犯先行站斃以示儆戒（初） 
[路工衝毁洋務局續聞鎭江]  
　　十一夜鐵路工頭糾約多人衝毁洋務局經署縣宗大令拘捕未及逃避之小工十數人帶回訊究等情已詳前報乃次日小工因此全行罷工而肇事之時曾有鐵路洋員蒞場察看官塲倉猝之中不辨誰何是以未曾接待聞洋員因此頗有責言以爲工人犯法儘可治罪胡不與我周旋太覺無禮現地方官雖委曲分辦然恐懲治工人過於激烈非息事寗人之道故擬將此事敷衍了結不再電達督撫憲云（公） 
本埠要聞 
[議定開闢虬翔商塲之工費]  
　　滬紳曾少卿等條陳江督擬闢虬江引翔兩處商塲當奉端午帥札飭滬道會商總工程局核議茲各紳己一律贊成將應辦工程公同審度議定自楊樹浦美租界起點北至虬江西至蘇州河共計應築東西縱馬路五條南北横馬路十八條與閘北巿場接通並擬另浚河港百丈俾民船小輪得以聚泊估計一應工費約需銀七百餘萬兩擬先籌備四百萬官紳各半認籌作爲息借現已繪圖貼說禀陳江督察核矣（輕） 
[上海道致外務部電（預購金磅備還磅欵）]  
　　西四月賠欵今日會同戶部銀行先購六萬七千八百磅價二先令十本士六八七五又購德幣價二馬克九六奥幣價三克勒尼四六謹聞（句） 
[外部允請驅逐招工法人]  
　　外務部司員電致旅　　滬紳商學界代表略謂電求那　兩中堂照會法使將招募華工之法人魏池驅逐一事奉堂憲諭早經照辦飭卽轉致務請查明照轉云云（天） 
[江督准撥復旦公學建校巨欵]  
　　侯官嚴幾道　　先生前日赴寗謁見江督請由公帑中籌撥六萬金爲復旦公學建築校舍之費現聞江督已允如所請飭由江南財政局于某項内照數撥發以成其事（久） 
[義勇隊排長擒盜被戕續誌]  
　　義勇隊副排長黃　　勳伯於十五夜因鄰居被刧擒獲粤匪王阿二被戳二十餘刀猶併力扭住迨至捕房力盡身故等情已志昨報茲悉該匪已由公廨讞員關太守判令押送上海縣訊供嚴辦而商圑公曾同人以黃君英壯勇敢一日因公致命同深惋惜特定於十九日下午五時在該會操場開特别大會集議各事（南） 
[尙賢堂開懽迎耶穌敎士會紀盛]  
　　美士李佳 
白先生近以在華耶穌敎士齊集上海開百年大會歐美各國亦派員來滬赴會特於十五日下午在堂開權迎會計當日耶穌敎士到者約共有六百人中國官紳到者爲商約大臣吕鏡宇統制滬道瑞莘儒觀察直督代表鍾紫恒觀察江督代表唐露園觀察粤督代表包鴻卿太守蘇撫代表陸申甫廉訪浙撫代表世益三觀察該堂副總董朱葆珊觀察董事吳少卿部郎陳潤夫楊信之葉明齋諸觀察以及上海縣英法兩廨讞員等鐘鳴五下李佳白先生宣布開會宗旨繼由呂統制及各督撫代表瑞觀察相繼演說各敎士皆鼓掌稱善江督直督所派代表鍾唐兩觀察操英語浙撫代表世觀察操法語演說尤爲特色蘇撫代表陸廉訪朗讀　詞語皆動聽末由耶穌敎士紀柏生博士答詞致謝冠裳薈萃賓主聯懽洵一時之盛舉也（頌詞限于篇幅不備錄（恭） 
 
 

Page 5

 
 
   
 
 

Page 6

 
 
   
 
 

Page 7

 
 
　　丹桂茶園 
　　三月十八夜大减價正廳洋角 
小保珊夏月珊七盞燈孫菊仙小子成馮志奎張志奎張順來夏月潤小連生劉培山夏月華毛仲琪 
戰獨木關　特别改良時事勸人善戲　本没香床名角連台新戲榮陽焚信三本鐵公鷄向老師張國樑赴宴中計火燒 
　新開玉成茶園 
十八夜大减價正廳四角拿手戲 
筱喜祿劉燕云王祥云張玉奎孩兒紅陸金奎陳永奎應寳蓮何家聲沈韻秋呂月樵李春利何家聲 
素富貴　潮金頂　解白粮　取三郡　初出祁山　刀劈五虎　盤大滾　紅落馬湖　腸戰燈 
　　天仙茶園 
三月十八日戲檯包每位洋二角 
小春恆水仙花小金　小春恆小春奎小永利白牡丹雲中飛玉娃娃賽月樓小勝奎小慶官小瑞堂 
清河橋紅鸞禧合演打龍袍煩演寳蓮燈遺翠花紳商煩好戲孝義節　蜡廟捉拿費德功 
十八夜大减價正廳每位四角 
王寳山張月樓大奎官李長勝金牡丹四盞燈畢富成徐春發筱榮祥趙如泉趙小亷周福全馬飛珠 
文王訪賢燕靑打擂湧泉煩演魚藏劍桂娟途燈津商煩演柳林池接演連檯四本鐵公鷄漁樵問答雙奞太平大打連環 
　　禮拜二拍賣白相船壳件洋行 
准于本月十八日上午十一點三刻在南京路碼頭拍賣白相船一只名龐押壳脫長四十五尺闊十一尺此船在海口内可算頭等裝修極其華麗如往内地遊玩最爲相宜如　貴客欲要者届期務請駕臨該處面拍可也特此佈聞 
　　禮拜二拍賣水漬氷糖瑞和洋行 
准於十八日上午十一點半鐘在招商北棧第廿三號棧内拍賣由新旗昌船來稍漬氷糖五百包惟拍後須付現銀限隔日出清此佈 
　　禮拜二拍賣 
瑞和洋行 
准於十八日十點半鏡在北蘇州路五號卽大夫公司内拍賣一應酒排　　具電氣風扇電氣燈自來火燈磁浴缸以及木器另物不計此佈 
　　禮拜二拍賣 
　　魯意師摩洋行　始創自同治十三年即英一千八百七十四年 
准於十八日十點鐘在本行拍賣電氣風扇電氣機噐象皮鞋子耍貨首飾並一應書樓色房間色大菜檯寫字檯畫鏡磁料噐鐵灶洋琴各種木噐另物不計此佈　魯師摩洋行啓 
　　禮拜二拍賣瑞和洋行 
准於十八日二點半鐘在本棧拍賣立興七瞎圖色花羽布十餘箱三趣色花羽公信三磅半至六磅猴牌人馬班馬祿壽鹿紅標廿餘箱義源三馬色擋子羢好時漂斜文龍王巡海荷花魚灰印標僧帽紅棉呢德記色花夕法色絲羢美綸財神進寳元羽信亨公侯伯爵漂德泰禽音圖漂泰和南天門財來福　絲光元羽得勝圖色花夕法美人元鐵缐紗印花條子色夕法金鹿條子羢印花手巾望來沁芳亭色芙蓉紗四磅五磅鐵毛紅標在利　六龍頭洋標咪吔太西緞利康大吉祥漂洋標錦和三軍色秃白縐地洋紗元素羽紗公茂求子順母元羽紬義記新花色洋紗華記牡丹怡和彩鳳漂布花旗人馬球粗布廿餘包稍漬公平十磅劉海市布十二磅雙鶴Ｄ細布裕興四十碼松子細斜市布花其魚翁英雙鷄細布豐裕花其跑馬粗布廿餘包公茂十二支印度夫婦雙金魚大班棉紗餘貨不計此佈 
　　禮拜二拍賣寳和洋行 
准於十八日十點鐘在本行拍賣由靶子路住宅搬來一切家用上等木器檯椅床廚洋琴脚踏車送貨馬車銀箱並各種上等洋酒吃食牛奶方糖等一切另星什物不計此佈 
　　禮拜三拍賣 
魯意師摩洋行　始創自同治十三年即英一千八百七十四年 
准於十九日二點半鐘在寗波本棧拍賣順發劉軍圖花羽綢龍華寺金鷹色素羽綢立興英雄得志財絲照花羽布借東風妙手靈心耀光花席法色珠　布咪吔公平榮華花席法虎皮布色花嗶嘰望　雷公花布色素洋紗美綸財神進　衛國夫人元羽綢公成一品富貴　旗令元羽綢色花羽綢數月　　子羽紗合家歡色羽　泰西　十二磅駱駝市布細布等貨此佈　魯意師摩洋行啓 
　　禮拜二三拍賣 
魯意師摩洋行　始創自同治十三年即英一千八百七十四年准於十八十九日每日十點鐘下午二點半起在坭城外第一百五十九號拍賣巴勒洋東蜜司亨泰住宅拍賣一應書樓大菜間臥房浴間廚房等頂上木器織絨地毯古董擺設洋琴大風琴各色銀器上等烹銀器花房子各種花　盆景打球傢生鷄房並小鷄四十只又于十九日下午二點半拍賣轎車兩部皮蓬車一部馬疋驢子馬車傢生等物不計再各買客可于十四十五十六十七日先往觀看可也此佈魯意師摩洋行啓 
　禮拜三拍賣 
魯意師摩洋行　始創自同治十三年即英一千八百七十四年准於十九日十一點鐘在本行拍賣各種條頭皂塊頭皂及牛汕數十箱雪茄一百箱其雪茄分莊拍賣樣子在本行此佈魯意師摩洋行啓 
　　禮拜三拍賣瑞和洋行　　 
准於十九日九點半鐘在本行拍賣上等木器鐵床房間式絲絨椅子廣東紅木檯子古董架大菜檯山扒檯酒架大菜式料　銀器銀箱脚踏車磁浴缸以及頂上外國油　鏡數拾面另物等不計此佈 
　　禮拜三拍賣准十點鐘 
本行於十九日拍賣人馬鵝牌羽毛大紅馬頭虎圈雙鳳虎牌嘰元馬頭羽綾單鳳雙鳳呢七磅藍蟹　紅蟹紅鏡紅瓶藍鐘三Ｄ三Ｔ雙瓶布十磅紅七子紅蟹團蘭藍蟹三Ｄ布將軍人面細佈一等漂紅　標等貨怡和洋行告白 
　　寳和洋行 
每蓬拍賣日期並淨貨有派司租梗雙童牌細梗　子牌目來火各一　箱此佈 
　　聲明冒騙 
　　啓者今有無恥之徒私刻敝莊圖章到各號騙取貨物然敝莊向來取貨均係覩面告知各寳號將貨送至敝寓盖印爲憑並無遣人執章取貨之例今登申新两報此後如有再執敝莊圖章到各號取貨者槪與敝莊無涉特此聲明幸乞　鑑　吉林寓申漂升慶謹 
　　寳和洋行聲明 
　　敬原者小行自四月一號即二月十九日起前買辦業已辭退另延許長庚經理買辦所有前買辦經手往來銀錢一切均向伊自理於許長庚無涉此乃一定之理本擬不登報章緣聞有人在外招搖私刋小行圖章支取銀錢貨物等項實屬有碍小行大局不得不登報通知　各寳莊行號切勿受其朦渾恐未週知特此聲明 
　　禮拜四拍賣外國酒　 
　　魯意師摩洋行始創自同治十三年即英一千八百七十四年 
　　准於二十日下午二點半鐘在法界法蘭西公司行弄内立興長江輪船棧房内拍賣三星白蘭地五千餘箱方芹酒一千餘箱黑人頭郎姆三千餘箱白紅酒二千餘箱統共一萬三千數百箱並有派司各寳號欲先看樣子請臨小行可也再拍後限十日一準出清此佈　魯意師摩洋行啓 
　　　禮拜四拍賣 
　　魯意師摩洋行始創自同治十三年即英一千八百七十四年 
准於二十日十一點鐘在圓明園路棧房拍賣一應爐子水鍋堂干機器烟囱打米機器車盤軋鐵　器一切鐵器什物不計此佈魯意師摩洋行啓　　 
　　壳件洋行禮拜四拍賣 
准於本月廿日下午二點半鐘在本行拍賣茂生救　圖什色素羽綢玫瑰花什色素羽綢送花圖什色門簾布二老圖什色花　綢恆豐降龍木什色花羽布又拍鳳凰牌人牌大紅顏料十餘箱藍條皮皂五十箱玫瑰香水數箱及什物不計屆期務請　駕臨小行面拍可也特此佈聞 
　　禮拜四拍賣 
本行每逢禮拜四准十點鐘不限價拍賣羽毛嗶嘰小呢羽綾羽綢市布原布洋標細布細料粗布漂布等貨皆列明拍賣部内屆時請到本行面拍可也元芳行啓 
　　禮拜四拍賣 
准於二十日下午兩點鐘在北坭城橋西首拍賣　泰鍋店着衣鏡玻璃洋釘一切生財另物當日出清此佈福司行啓 
　　禮拜五拍賣貨物並清貨 
　　魯意師摩洋行始創自同治十三年即英一千八百七十四年 
准于廿一日下午二點半在圓明園路棧房拍賣水漬食米米十餘担麻袋五包鐵羅絲釘两箱刷箒一箱白蘭地廿箱紙兩包麵粉六十餘包水　一箱象皮配更六箱筆一箱機器油一箱各色樣子另星等貨不計此佈　魯意師摩洋行啓 
　　禮拜六拍賣箱子貨 
　　瑞和洋行　 
　　准於廿二日下午两點半鐘在六馬路祥和里北福洋棧内拍賣頭二號花瓶小粉缸恭喜盃金邊水盃車花水瓶咸水盃車底擋口杯有柄皮酒杯烟燈罩六方燈銅三光燈雪茄煙缸高脚盆花糖缸等貨計五十餘箱惟拍後限卽日現銀出清此佈 
　　出售地基洋房　壳件洋行 
今有坐落北四川路第一百八十六號近巴子路洋房一所連地基一塊計三畝六分五厘囑本行代爲出售該屋坐向東南夏天極其風凉内裝電氣燈及凉熱水洗浴間又花棚及馬栅均全倘售後二月可交房屋屋内檯橙器用什物等買客合意者亦可脫售祈請　貴客駕臨小行面詢領看可也特此佈聞　　壳件洋行啓 
　上海中法大藥房分設常熟前大街●揚州轅門橋 
　　廣告 
　　本藥房發兌中西丸散藥水藥酒並售泰西照相鏡頭鏡架乾片金粉牛痘刀苗　鷄汁牛汁罐玻璃噐具化學一應材料總經理艾羅醫生補腦汁療膫藥等良藥十種曁新發明天然戒烟丸及燕醫生家用良藥七種並各種香水香皂一應俱全照申批發一律克已如蒙　紳商賜顧請認明本藥房招牌庶不致悞　揚州常熟中法大藥房謹啓　 
　　日本郵船會社 
啓者本公司春日丸輪船准於本月念二日卽禮拜六早天明時　開往長崎神户横濱等埠小包收到禮拜五午刻客票　到王點鐘止倘蒙　各寳號如欲裝貨搭輪者務祈早臨爲幸郵船株式會社 
 
 

Page 8

 
 
   
 
 

Page 9

 
 
   
 
 

Page 10

 
 
專件 
[江寗官膏專賣章程十條續）]  
　　一加抽常捐本省膏捐每兩向係捐錢二十文以元寗二邑膏店烟館計之去年復查數目每月約應收錢一千數百千文銷膏不過十萬兩之譜今如官督商賣民間不得私煮必且銷數驟增蓋膏店烟館舊查之數少者僅有一二兩多者亦不過一二十兩論其衣食所資銷數實不止此况省會五方雜處購土自煮之戶並不亞於烟館二者合計每日銷膏何止萬兩姑以人吸二錢計五千人卽得萬兩矣省城之大蓋可逆知現在蘇垣擬將膏捐酌加十文改爲每兩捐錢三十文爲數無多毫不苛擾且略變舊例亦寓以征爲禁之意寗垣事同一律應卽定爲每兩捐錢三十文此項捐欵　總公司每次煮膏派員監視粘貼印花時核明膏數照章完繳不准拖欠並仿公益彩票先繳押欵之例於批准開辦總公司時先行呈繳押欵銀若干方准承充此後各省宕欠捐欵卽在押款内照數扣除一面改招他商另充以重捐欵 
一製給印花凡官膏罐上應貼印花一紙其式略如郵政票註明膏之分兩價目俾易議别每遇總公司煮膏之日由局派員監視一面按罐實貼印花隨時加戳抺銷不得遺漏改抺致干究罰此項印花工料應由本局在所收膏捐内開支不另加收分文以示體卹如有出售之官膏罐上未貼印花准購買之人赴局呈驗告發飭總公司照原定捐數加百倍議罰全數給告發人充賞 
　　一查報吸數查蘇州詳定戒烟章程第二條民間吸烟者領照須丈量地段遠近烟戶多寡以定設局幾處省城派員會同紳董辦理外縣遴紳經理業奉 
　　撫憲批准在案寗省事同一律應卽另案遵辦惟戒烟設局之後必須將所查吸烟人口領照數目隨時造册呈送本局以便查考而資接洽一限禁烟館城廂内外大小烟館應遵新章於六個月内一律勒令閉歇改業其未屇限期之先如係照常開燈必須先行赴局請領購買官膏牌照註明銷膏數目方准開設此項牌照卽按曩查燈捐辦法分等繳費每月一次先日交納不得短少分文至閉歇之月爲止原有燈捐卽予出示停收凡購牌之後倘敢違章私煮查出從重罰究並卽勒封有欠費不交者亦卽先行封閉概不寛假 
　　一派員稽查本局籌欵股員有經理捐稅之責此項官膏收捐事宜應仍責成該股員經理惟現在調查情形以及開辦時監視煮膏發貼印花查緝私運各項必須另派廉明幹練之員躬親其事一面知會巡警相助爲理以洽商情而察民志庶於經始有益應俟此次禀准試辦後再擬詳細節目呈候核定施行 
一推廣辦法此項官膏新章先自省城辦起俟奉批准施行應由局抄章通飭各府州縣一面派員分赴各州縣會同地方官遵章實力仿辦以歸劃一（具）（完） 
内治部 
[大理院調豫審人員北京]  
　　日前民政部接大理院咨稱本院辦理現審一切民刑事件非佐理得人不足以資任使查有貴部奏署豫審廳正審官汪守珍汪世杰陪審官高租祐魏倬張曾啓汪維城檢查官程繼元孫寳瑚記事官舒翔黃兆熊陳鴻年白堃等學識俱優長於聽斷請卽咨調來院俟各級審判成立時分别委用藉咨臂助等因不知民政部能准如所請否（品） 
[咨查局卡需索茶商安慶]  
　　日前農工商部咨行皖撫略謂據祁浮建茶商公義順等禀稱中國出口貨物紅茶爲一大宗頻年以來資本加多銷數漸减去歲公議更張不解樣箱概運大帮入巿而又鹽於經過各卡累年查騐之刁難不得已公叩前督憲飭禁密查奉批嚴禁在案詎憲批旣下需索愈多如上年紅茶經過江西之景字卡德字卡古縣渡卡每箱索錢八文黃龍卡每箱索錢六文此外小費或六元八元不等此貨卡之弊也他如鮎魚山茶卡茶秤則易秤錘輕重倒置補引不給引票此茶卡之弊也伏讀前督憲批示有云隨到隨驗爲時不得逾一點鐘并於票内加盖到時放時戳記商等檢閱引票並未盖有戳記其不遵禁令概可想見等情前來查該商所禀茶船過卡司巡等藉端需索各節均應澈究至所請預爲派員密查茶船過卡准於引内加盖到時放時戳記並裁撤鮎魚山茶卡各等情是否可行相應咨請貴撫飭屬清查並酌核籌辦云云（美） 
[江寗振米免徵釐稅安慶]  
　　去年江寗一帶重被水災飢民甚夥　　現值靑黃不接之時米價異常昻貴日前江督端午帥派委義紳汪竹樓等赴皖省採買皖米二萬石以備平糶因特咨請皖撫轉飭沿途關卡一律免徵釐稅現恩中丞己分别檄飭一體遵照矣（若） 
[皖撫請撥開埠經費安慶]  
　　皖撫恩中丞日前電致軍機處略謂蕪湖新開商埠租界需款經營擬卽在蕪湖稅關洋藥項下提銀二十萬兩充作該埠經費敬祈代奏飭卽核議不勝叩禱云云（政） 
[湖省擬辦水上警察長沙]  
　　湘省警務近來日見進步日前湘臬莊廉訪以長沙旣設新關輪船往來日益繁盛因擬添設水上警察以資保護查岳常一帶曾經辦有成效當委警察傳習所敎員楊二尹赴常德調查章程擇期開辦（敏） 
[租界溝渠將次開工蕪湖]  
　　蕪湖租界暗溝已由承包太古怡和碼頭工程之李廣記包定議價九千餘金刻由署關道楊若臣觀察詳禀皖撫恩新帥請移他欵先付半價俾該工匠早日開工其挪移之欵擬將灘地作抵已奉皖撫批准聞日内卽可開工（儀） 
 
 

Page 11

 
 
外交錄 
[收回礦産之交涉奉天]  
　　奉天將軍趙留守派委奉天道趙臣翼及隨員一名會商日本領事岡部君欲將各處礦産權利概行收回目下 
正在交涉中譯安東報（穎） 
[鴨緑江森林事業開議鴨緑江]  
　　鴨緑江森林會社長兒島大佐及駐京日使林權助現已同抵天津與直督袁世凱協商森林會社條約惟中國政府援引中日條約第十條只允劃鴨緑江右岸一帶爲營業地右岸以外之渾河區城另由中國商人自立會社（此事已畧見前譯報）日本則謂似此辦法中日森林會社殆將無利可圖議欲阻止其事想會議時當以此爲最難着手之問題矣譯大阪每日新聞（穎） 
[移請勒閉日本餅店嘉興]  
　　日前有日本人二名在嘉那中街賃屋開設餅舖商會總理張右企君以其有違約章卽移請秀水縣程大令及警察局勒令閉歇（四） 
[婉辭法商游歷蒙古北京]  
　　外務部前接駐京法使照會謂有法 
紳擬欲遊歷中國北境等語現法使又將遊歷之地開明係由張家口出塞赴庫倫及恰克圖邊境再沿沙漠西行繞赴回域一帶卽請發給護照保護外部恐蒙風閉塞設有不測不免又生交涉故已婉言辭謝矣（錫） 
[日領索學署爲領事館吉林]  
　　駐吉日領事現欲在城内修建領事公署苦無地址因索前學政衙門拆卸改築吉林紳民大憤公禀達將軍以領事官應駐卽租界以内駁之刻正在交涉中（禾） 
[會議美商開設油棧事就緒常州]  
　　常州人姚滎生勾引某洋商 
在西瀛里開設美孚火油棧曾誌前報嗣因左近店鋪竭力反對故連日商會集議茲聞各業己議定通融辦法人旨謂該商如在該處開設火油棧棧中祇准存放火油五箱以後常地不准開挖油池如犯以上所議惟該商是問等語業已知照該房主汪子恒允准照辦（言） 
[蕪紳不允美商建築油池蕪湖]  
　　美商美孚洋行在弋磯山建設油池一案曾由駐寗美領事禀由駐京美使照會外務部轉飭地方官准其照契建造現聞商學兩界頗不認可擬於日内電禀外部請極力維持以期保全地方治安云（支） 
軍事界 
[裁兵要求恩餉温州]  
　　温州鎭蕭莘耕鎭戎於本月初八日遵照部飭裁汰營兵當至大校場按名點騐聽候解散詎各兵抗不應點要求將恩餉存餉一律散給聲勢洶湧幾難收拾幸經中衡遊府陳杏峯游戎極力開導始各退去現此事已與各弁兵商妥辦法大約不致再有變故矣（世） 
[東三省擬辦徵兵北京]  
　　京三省日俄兵隊漸次撤退鬍匪馬賊益復猖獗政府諸公爰擬商同陸軍部簡派知兵大員仿照南北洋徵兵辦法在該省招募精壯子弟添練陸軍三鎭其開辦及常年經費半由該省籌畫半由部欵提撥聞陸軍部各堂憲近正籌議此事云（銅） 
[標營管帶易委安慶]  
　　管帶常備軍一標第三營吳爕堂都閫前經徽池分局奉調回省現聞督練公所詳請飭下該管帶卽將新徵之兵按照營制編練成軍其編餘之兵亦卽由該員兼帶至現帶新兵營執法科提調之王國翰仍令回供原差云（孔） 
敎育誌 
[投考法政之踴躍長沙]  
　　湘省自嶽麓書院改作高等學堂後省垣各巨紳爲保存國焠起見辦禀請前撫院陸春帥擬將屈子祠改爲岳麓景賢堂倣照湖北存古學堂辦法招選各屬年齡較長之舊學生入堂肄業旋干部駁未曾成立去秋經前撫院龐劬帥奏准改爲景賢法政分校擬定學額三百二十名現由校長彭太史清蔾於初五日招考學生聞應考者至六七千人之多惟取定後須俟秋間始能入校肄業云（敏） 
[皖省添設師範傳習所安慶]  
　　安徽師範學堂於二月初一日開學因人數衆多又將舊有學務處添設傳習所聞肄業各新生已於本月十五日由監督命題扃門面試矣（孔） 
[學堂延長學期之風說長沙]  
　　湘省官私各學堂經吳子修脩學使次第考察後以其程度未高恐難按期畢業擬將嶽麓高等學堂延長學期省垣高等實業學堂延長四學期以資補習現實業學堂圍班生紛紛集議以爲現值原定畢業之期家道寒素者急欲藉以謀生倘再延長學期則此後學膳等費必有無力應繳者因卽聯合同學禀請核减否則中途輟業不免前功盡棄云（亦） 
[不准學生中途輟業（長沙）]  
　　湘省吳子脩學使以官私各學堂學生常有久假不歸無故退學情事爰於日前通飭各學堂申明學部定章嗣後如再有前項情弊應即照章追繳一切費用從重議罰並通知各學堂不准復收以示儆戒（私） 
[學使示期考優長沙]  
　　湘省各屬舉報優行諸生近已先後到省前日提學使牌示定於三月十六考試優生頭塲（亦） 
實業類 
[租借營地開辦樹藝杭州]  
　　浙省旗營西城根錢塘門内長蕩頭一帶滿營荒地計有一百三十餘畝兵亂後荒廢無用現有在緘三君廢起擬將該地租作西城樹藝所聯合同志認欵三千元禀奉將軍都統批准會同右司於初九日訂定合同簽字互換期以二十年爲限聞不日即須開辦云（比） 
[駁斥違章辦礦杭州]  
　　前日有職商責濟川聯名二十餘人禀請租 
 
 

Page 12

 
 
承辦金衢嚴處四府煤鐵各礦浙撫張筱帥查與部章不符遂予批駁云據禀已悉浙省礦産自應及時開採惟農工商部現定礦務章程何等精嚴豈有一公司而辦四府之理查閱黏章簡單已極所稱先集股本三十萬元卽使實有此數亦難敷用且與部章不合斷不照准仰商礦局傳詢該紳商查明情節是否跡涉架空抑係意在壟斷據實具復（比） 
[札查開建金礦詳細情形廣東]  
　　日前農工商局奉到督院札飭派員前往詳查金礦情形札文錄下爲飭遵事現據補用直隷州另補知州程錦文呈控開建縣地方界連廣西攘集賀縣向産金礦山金則涌餮山里九山里十山金雞山埇流山水金則金裝墟小河一帶田金則近金裝五里之麻仔攤一帶均約長十餘里十年前土人每於冬晴時開採邀集懹集賀縣土著不下一二萬人所得之金儘供揮霍開建知縣未嘗聞間署中書差常往抽豐知州初署開建縣其時止見開採河金尙無人試採田金者二十年後到德慶實任其地與開建接壤屢據紳士來見言及産金情形謂此人利散之於鄉人不過供其花銷不若歸之官辦誠可有裨大局知府曾面禀前督　陶及丁前藩司當蒙札委總辦開建縣各金礦斯時知州遂自備股本萬兩周道炳勳裴令景福由志誠信銀號付出銀七千兩初從涌北重九金雞三處起手其時礦師委員不諳尋苗之法每山集工百餘人遍地亂採出金寥寥後改赴離縣七十里之涌鑒山開採計每日所得可敷日食壬寅冬間開採田金又遭大雨雖得九十餘兩而縻費浩大仍是虧木癸卯秋間知州赴香港購買器具有同鄉周姓曾在漠河金礦頗知尋苗探穴之法謂河金須看水紋之有回旋者方可築壩挖取夏秋之交值天雨後登高瞭望如有白氣薰蒸田上者則其下無金不見氣蒸者則其下有金以金性沉故也至於山金尋苗則審四邊露出之山石開面朝拱何處卽爲金苗之巢穴旣尋到苗又須察石線脉絡每日督令工人向線追取往往有追至月餘而始得金者不可因開挖數日不見金卽捨去也知州方始醒悟遂回涌流山督同司事工人先行試採果得金二三十兩不意冬間張撫憲人駿派莊典史鶴清至山看視其時正在得手莊典史回省禀稱涌鑒之礦大有起色可以收回自辦遂始用牢籠繼委他員令知州銷差而後己知州交礦後力勸各委員照前辦法乃不肯聽信莊典史辦理一年虧折二萬餘兩後頂與林道又復頂與許通判皆受虧折至今此礦廢擱已久用敢據實直陳伏祈核辦等情到本部堂據此合就札飭札到卽便遵照派員往查是否官山抑係民地礦苗旰否礦線寛遠匿干詳細勘明並挖取礦沙帶省化驗勿遲切切（丑） 
[總辦勘騐橋工蕪湖]  
　　安徽鐵路總辦李伯行京卿於十二日清晨偕洋工程師穆拉君乘小輪往灣沚小河口竹枝港楊家渡等處勘驗橋工十三日傍明回蕪一俟議定價目卽須開工興築云（内） 
[聘定日本技師改良紙業廣東]  
　　農工商局日前奉到督院札飭畧謂廣東西山林木不少必須考查何種草木可造何等紙張勘騐估算確有把握方敢下手前經本部堂商由駐廣日領上野代約造紙工師來粤考查旋據函稱接東京復電現有東京印刷局技師一名可以來粤勾留三個月應需往來旅費在粤日用火食及報酬金一切洋銀三千元希卽示復等語除函復照准外將來紙師到粤由農工商局派委員譯員前往森林處所會同考查所需薪水川資由印刷局付給仍由農工商局會同官紙印刷局行知地方官照料一同考究至官紙局如何改良進步並由局員詢商日本紙師講求以期不負此役云云（弓） 
[洞庭西山擬開煤礦蘇州]  
　　洞庭西山紳士羅君煥章等擬在該該 
處東石河頭採煤礦刻已禀准上憲聘請洋工程師某君主持一切聞定期四月初開辦羅紳曾於去年組織求忠小學堂一所學額一百名一切經費悉由羅紳担任茲擬將煤礦餘利除酌助該學堂經費外尙擬創設磁器公司以興實業云（出） 
[崑新設立墾牧公司蘇州]  
　　崑山新陽二縣紳董現擬在縣治設立墾牧公司日前上禀撫院請予立案當經陳中丞批示云該董等集資創辦墾牧有限公司係爲振興實業濬闢利源起見仰蘇藩司會同農務局妥議詳復候奏咨立案一面妥議章程核辦（出） 
瑣事欄 
[旗兵衝毁妓院鎭江]  
　　京口駐防旂兵四人前日闖入各妓院不知何故將所有衣鏡自鳴鐘等物任意衝毁並毆傷鴇母一人現已爲人據情控告矣（八） 
[新令到任遲緩之原因蕪湖]  
　　新任蕪湖縣謝鳳崗大令前由皖撫委辦萬頃湖堤工及樹藝公司刻因公幹未畢以致到任之期尙無確實消息聞沈大令急欲赴合肥新任業己函催數次矣（諸） 
[派員密查潘馬兩道家産安慶]  
　　考查銅幣大臣陳玉蒼侍郎電致江督端午帥畧謂潘芸孫馬景融兩貪吏業經奏准革職並查抄家産以儆效尤查該革員均係皖人原籍地方恐有私匿財産請卽派員嚴查等語午帥接電後當卽派令李道宗棠於十一日來皖分赴安慶蕪湖等處將該革員等家産嚴密訪查必使消滴歸公以抵虧空云（上） 
[淮南書局另行歸併南京]  
　　淮南書局經前任江督札飭歸併淮南總局兼辦後現端午帥查得該局鹺務殷繁難於兼顧自應將該書局事宜歸併江楚編譯官書局經埋以昭畫一日前己札飭遵辦矣（久） 
[逆犯解省蘇州]  
　　松江東門外華亭縣治鄉人蔣某於上月間將磚石擊斃生母案經縣主程大令訊實禀經上憲批飭解省十三日大令親率差勇將該逆犯解抵省垣時朱金殿中丞尙未交卸臬篆當卽提訊該犯供稱是夜因追捕竊賊相離較遠因拾磚石抛擲不料誤中生母云云中丞飭收禁司監候禀請撫憲示期過堂（出） 
[盜犯越獄安慶]  
　　鳳陽縣監獄年久失修禁卒人等又復覊守不謹本月初間有囚禁巨盜數名同時越獄比經該縣令覺察派勇尋緝則已杳無踪跡矣（上） 
[禀請拿辦搶米頑民松江]  
　　靑浦縣搶米首犯陳阿根由上海縣派差拿獲歸案審實詳奉上憲批准正法後人心大快惟二月初二夜高家巷盧姓家被劫時尙有頑民王某等亦隨同肆搶現尙漏網日前該處紳民因又繕具公禀環請松江府飭拿嚴辦（穴） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）（十五）]  
　　以此案發見種種情節。旣不類外人所爲。而家中之人。惟赫迭素與彼女。主不洽。可疑一。以彼本性兇暴。而臨行之上一日。復被其女主之切責。至懹忿以去。可疑二。若外盜所爲。則殺人刧財而後。遁逃之不暇。何暇復計此縱火滅跡之事。彼兇人之意念中。必慮及己有可疑之柄。而人且因此疑之。故不得不慮密思深。更爲此掩飾之計。可疑三。由是以觀。彼赫迭實爲此案中最可疑之一人。余意必從彼下手。先往一訪君意若何。福曰。君更有所見否。余曰。彼持簿赴銀行取銀之老者。並一童子。實爲此案發見之諸節中。最顯露之一斑。譬治紊絲。必先得其端緒之所在。。而後由此入。手。雖千絲萬縷。不難應手而解。此案最要之端緒。其在斯乎。且此老者及童子之狀貌。彼銀行中人。當必覩之熟。我意必往詢一切。再參以各種之證據。由是探索。或較易著手耳。福曰然。此老者及童子一層。固爲案中至緊要之問題。而急須推究者。雖然。我今當有更要於此之一事。必留是村先事偵察。然後及此。言次。見道旁適有一空車在。卽指謂余曰。君盍賃此以先歸乎。余諾之福遂轉身。怱怱向旁路去。 
舉鞭一叱。車馬疾馳如風電。轉瞬間。已出酸來之村。經幾許芳畦碧野。而密特而散格司村之南端。有林蔚然。已隱隱在。余望中矣。車行至此。余忽憶亞登之言。彼赫迭即居是村。余曷不順道一訪。探彼近日之所爲。及往來蹤跡。以覘其實。况海太爲阿根之友。阿根復以余以介紹於福者。則余爲福效一臂。更屬應盡之義務。且余性固好奇。酷嗜偵探之所爲。往往與余漠不相關之案。余猶殫心竭力。爲之效奔走。踏危險者。固非一日及一次。但向者率與福偕。未嘗獨任。今且鼓我能力。探彼凶殘。倘事機忽觸。此疑難特别之重案。一旦破獲於我手。則不但盡交之義務。抑藉此一試鈎距手叚。以顯我偵探上之功能。蓋余於是非特自恃。且有自功之心矣。 
國外新聞 
[輪船行期有悮]  
　　十五日東京電云太平洋公司輪船蒙古利亞號行期有阻 
[法外部宴請日太專使]  
　　十六日倫敦電云法國外部大臣畢初在巴黎京城宴請日本專使伏見宮親王以敬禮之各國公使及内閣大員均蒞座 
[英屬地禁阻亞洲人]  
　　十六日倫敦電云英屬哥倫比亞殖民地巡撫謹守英政府之訓令禁止印度人日本人入境 
[美國傑孟斯城開博覽大會紀事]  
　　十五日倫敦電云美總統羅斯福於今日舉行傑孟斯城三百年大祝典其博覽會會塲共有六十二處海陸軍比賽之法尤爲奇特各國類皆派兵艦或陸軍前往各快艇將於漢孟敦水道内大賽舊傑孟斯城卽英人初次到美之居留地亦復發現矣又電云美總統羅斯福懽迎英人以美國國民之性質皆英人所遺傳也美總統又懽迎亞洲各國所派之代表而尤懽迎日本之代表謂日本昔則取法於泰西今則將爲泰西之師矣又電云美總統寅說將畢歷述美國己往之歷史警戒美人告以美國繁盛日基不可驕奢淫逸又不可以財力方害公衆之利益也十五日栢林電云美總統羅斯福舉行傑孟斯城博覽大會開會典禮時懽迎日本所派之專使稱之曰强國之專使因日本今日足爲泰西所取法也 
[暹羅國君行蹤]  
　　十四日栢林電云暹羅國君主已行抵意大利國訥伯爾思城 
[德國債欵易籌]  
　　十四日栢林電云德國及普魯士聯邦籌募之四厘起息之債欵計德幣十三千億馬克業已溢額四十四倍各國皆爭先願借而英國尤甚 
[美舉議統之消息]  
　　十五日栢林電云美國報館接得傳單内稱願舉羅斯福充第三次候補總統者頗居多數 
[德國境内大雪]  
　　十五日栢林憲云德國完敦堡巴登受林尼亞三處大雪 
日本擬在西比利亞海岸安設海線東報云日當道擬於西比利亞薩哈連島沿海岸安設海雇電線以振興西比利亞東城商業譯字林報 
本埠新聞 
[曾少卿觀察復瑞道台函（爲松郡遷移藥局事）]  
　　經復者接奉移開松郡火藥局移建江陰請煩查照核議等因准此查城内建設藥局本極危險設有疏虞全城焦土楊軍門初署提篆鑄卽以此爲言楊以移費過鉅籌欵爲難難之適當時鑄有餘欵萬金遂許如果移建願以萬金爲助楊欣然曰如此甚好當趕與紳士商辦乃不謂松郡紳士以己度人聞鑄願助萬金疑欲干預地方公事訛言因之蠭起楊軍門以其不近人情遂罷此議此鑄與楊議遷藥局之實在情形也至鑄並非鉅富不過於地方公事肯做而已以故歷年以來公益之錢糜至二十餘萬其實皆隨有隨做並非積有多金然後施助查前年至今創辦振武宗社以及各項公益共己化消三萬餘金不特餘欵用盡甚至侵及行運資本至今尙未補足揆諸疇昔錢不自私儘有儘做之誓業已行與誓違此上年徐鎭台重甲前說所以謹謝不敏實非因人而施而惜乎徐鎭軍在督帥座右言未盡意遂有此項行查之事昨徐鎭軍又來申說鑄以好事 
 
 

Page 19

 
 
官成而詳閱公事又己爲山九仞不自量度遂仍勉許三千兩然移建松郡藥局不得振濟未便向滬勸募所允之數惟有鑄一人獨捐以成其事但鑄刻尙未有餘錢姑俟秋間欵項有餘卽當照繳此則已與徐鎭台言明者也兹奉前因理合據實函復祗請升安伏希亮察（川） 
[三諗洋棧小工搗毁巡局事]  
　　浦東怡和洋棧工人滋擾塘橋鎭巡局一案屢紀前報事後該局委員潘二尹卽將起釁情形禀報滬道請飭查辦茲奉批示云查核案情起釁甚微乃甬人殷和月輒敢行兇傷人不服彈　甚至紏拔防勇任意兇毆實屬目無法紀怡和棧洋人及帳房蔣蒼林不知勸諭反又紏衆誣指巡勇携取俞阿寳鈔票以爲先發制人地步尤爲同惡相濟若不查明情形嚴拿滋事首犯重懲何以儆兇横而安地方仰上海縣認眞查拿盡法懲辦具報仍移行潘委員妥爲巡防爲要（困） 
[滬道赴寗會商大關公堂案]  
　　滬道瑞觀察昨晚乘坐招商局江永輪船赴寗謁見江督商議大閙公堂一案（疏） 
[裁判官請假]  
　　總工程局正裁判官孫庚梅明府昨至道轅請假三天（永） 
[浙江海運局催解漕米]  
　　浙江海運滬局開辦以來己將各屬解來漕米兌至二十餘萬石除奉旨借漕平價外其未解之米由葆太守行文各屬從速運申候驗因月抄即須撤局也（永） 
[醫學研究所落成會紀事]  
　　上海醫學研究所前日開落成會本埠官紳曁商學界中西醫員到者約三百餘人總董李平書君及來賓馬湘伯君等均先後演說一時頗爲熱閙云（川） 
[法政講習所第一期演講]  
　　總工程局在采菽堂設立法政講習所已誌前報現報名者共有百餘人昨晚爲第一次講期由總董李君平書延請王君引善到堂演講法政大義（夜） 
[俄總領事往蘇杭游歷]  
　　俄總領事闊雷明君日來偶染小恙欲往蘇杭等處游歷採換空氣因於前日函致滬道請爲通飭沿途經過各州縣關卡一律保護至領事署一切公事則由副領事代理瑞觀察接函後當卽通飭保護矣（默） 
[包探得賞]  
　　新閘捕房某包探查得王老虎將銅料十餘塊及鐵料四十餘斤私售於人向之究詰知此項銅料係在製造局龍華子藥廠中竊出遂拘獲人贓禀由製造局總辦張觀察將王從捕房索回交發審處訊辦張觀察以該探不無微勞著賞洋二十元（夜） 
[五誌搶斃西捕案]  
　　鎗斃西捕兇犯王夢利劉阿三及續獲之沈明土甘登奎經中西官判押候復訊等情己四誌本報昨日捕房將甘登奎解訊甘供爲木匠同作夥友命我探望並無别情太守反復研訊矢口不移遂商之英巴副領事以此案非詳細推鞠不可判甘還押捕房訂於十九日午後兩點半鐘提齊人犯究核（泉） 
[迷路粤孩候領]  
　　新租界夏家弄口有迷路男孩一口由巡士帶人局中經警官楊二尹訊得該孩係粤人家住南巿餘言不甚明瞭當交地保暫行留養候領（莊） 
[店舖虧空釘門]  
　　新租界新閘路燧昌玻璃店因虧欠過鉅由各債主控由公堂派差協探於昨日前往釘門派捕看守（隊） 
[上海官事]  
　　浙江洋務局總辦候補道世增江西鐵路總辦禮部主事陳三立昨均到道拜會（默） 
訟案 
[總工程局紀事]  
　　玉阿二在十六鋪橋紏人歌唱淫詞巡士喝阻不服竟將該巡士拔至法界毆打由法捕帮同拘獲將王送至總工程局陳叅軍判戒責二百下揮兩日○住居七堡之男孩何阿毛偕人同遊龍華中途失散以致迷路爲巡士查見帶局交該處航船帶回交其家屬○裘阿桂同王阿連在朝惠會舘圖竊由探夥查見拘局陳叅軍訊得裘係積竊判戒責一百下押半月王係悮拘交伊父保去○丁銀林綹竊徐榮發袋内洋一元扭交巡士解訊官判戒責一百下押三天○張阿順竊何順同家銅吊官判戒責一百下逐出贓給何領去（譽） 
[公共公廨早堂案]  
　　周亭蘭前日冐充工部局收捐人向美界任阿四等七家烟間以查捐烟鋪爲名索詐小洋二角五角不等經人察破報探將周拿獲昨日解究謂員關太守以各原告供証屬實周亦直認不諱遂商之英巴副領事判押捕房六禮拜○崇明人林于文串同郁文龍誘拐毛順福之妻陸氏來滬在棧姦宿經毛追踪至申報由捕房派探緝獲解究毛供訴前情訊之陸氏供求恩典郁供與林陸同伴來申餘不知情林供詞支吾關太守判林枷一月期滿發押西牢兩年郁姑念年老從寛開釋陸氏交本夫具領○沙彌陳仁樞爲伯父唆使竊取僧人連生櫃内鈔票洋二百七十元現洋三十一串同知師兄朱洪二逃逸經連坐報捕緝獲抄出原贓尙少二十元昨日解究連生供該孩等均有保荐來廟求恩免辦送圖保存人交家屬具領關太守訊之楊供年十二歲朱供年十歲餘供支吾太守判兩沙彌交連生送回南翔交保荐人轉交家屬管束○王汪氏投道轅上控候仲林王大永趙李氏等串賣女兒與趙姓爲妾等情已誌前報茲由道批發到廨關太守飭差將候等傳安供稱案己早結且原告已簽字出有三百六十元之收據求察太守飭查原卷果已訊結遂判將案註銷開釋○細實唐如榮陳金法爲洋東疑竊金戒解泰中西官判陳交保唐押限七天交贓等情已誌前報昨日復訊原告求請究追太守以被告未曾認供且無憑據判交保候核○計富生私用永昌店　章冐取香烟等值洋百元逃逸報捕拘究太守判押改良所九月○沈余氏與　　官細故口角經張控由公廨傳究太守以事屬細微判各具甘結開釋○滠奎元吞没　豐　二千元赴蘇討娶妓女陸秀卿一案已詳本報昨由包探將温解案太守判陸開釋温張還押候補提人証再訊○高同賓與張雨連先後欠拔維晏威麟兩洋行貨銀控奉傳案太守判押候訂期會訊○汪桂林違章　租界售賣彩票由捕解究太守判將彩票充公（泉） 
[法租界公堂案]  
　　某洋商前裴少村不交股銀等情陳明府判裴限交楊文行到案昨又傳訊裴稱楊已全家搬逃無從交案若該洋人苟有實在營業商人仍願照議交股本四千兩原告稱裴延緩日久耗費不貲請堂上照議罰銀二千兩中西官會判裴另行覔保前保人旣求退保准予所請○法新租界某日人所開學堂之學生葛人龍胡槐卿在呂班路覽馬雨山陸庭華擕兩女孩同行以其情節可疑交捕一併拘訊馬稱同居某姓欲領養媳由小的作伐將兩女領往觀看有孩母可証質之孩母張王氏所供相同官判兩女寄堂馬陸仍押捕房著張王氏之夫到案訊核○三十六個黨阿堂在碼頭竊周怡昌烟士十只旋有該黨林阿五向周索酧洋五元允交賊贓經招商局巡了頭目沈某查知林屢次冐充巡丁索昨卽將林及戴桂林王阿三送捕解究官判戴王押候林交保交到阿堂再訊○周順生將已許婚之姪女采英與林坤泉之子爲媒等情已誌前報茲捕房續將女母周陳氏拘訊據供去年將女過寄林姓並未許婚官判順生開釋氏押候將女交案再訊○高恆山梁春三投案禀稱假　興聖街源發客棧前晚出外回棧詎房中箱籠已被割破竊去衣服洋元將店主李永生棧司徐平和扭究官判徐開釋李交保限三天交贓○馬夫李阿炳快馬違章爲捕頭親見飭捕拘訊官判罰洋四十元○夏姚生駕駛無捐照之馬車爲捕解究判罰洋二十元 
[美租界捕房事]  
　　陸阿富洪阿慶昨日同至北四川路某押店取贖衣物口角之下遂與店夥王阿靑互毆由捕并送捕房捕頭以各有不合斥逐不理○瞿阿二昨荷板木據破梁姓男孩頭額由捕并送捕房捕頭以瞿事出無心著押乞丐牢一天○頭壩路工部局　所昨有無名丐屍一具由捕回報捕房飭傳地保報堂棺殮○塌車夫苗七吉等四人昨日推車至西華得路將小車夫張阿四撞跌受傷甚重由捕并送捕房著苗等押辦張送醫求治○捕見梧州路停有孩棺一具回報捕房飭傳地保遷理（西） 
 
 

Page 20

 
 
通信 
　　申報館主筆德鑒啟者天有好生之德人有惻隱之心去年淫雨爲灾江潮泛漲沿江一帶洲圩乃江都丹徒屬下瓜洲益課洲新洲老洲駱聖洲各洲皆是四面環江由瓜洲至三江營東南駱聖洲直徑約在百餘里環繞約在二三伯里洲圩地密人稠由光緒二十七年迄今麥熟全無秋收亦復有名無實去年水災尤甚蓋洲圩沿途臨江錢粮例微蘆課而蘆課例難報荒因而不免糧課則國家無振濟雖蒙各大善士止覩心慘畧移振欵云冬及今兩番微放極貧奈洲荒非届秋分不能得熟爲日方長叫地呼天俄斃者有聞放賑之各善士目覩確實今春以來圜山關出觀音粉每日彼地常有民船十餘艘輪流裝運大都各洲圩當地小可之家籌欵倔船夫運濟饑民者也其觀音粉乃天將山石所化非極貧無粒存者不能吃該處每已約運出十五船每船約在四百担合計其數被荒之廣可想而知矣鄙人目見憔思心與力違故特函陳惟求貴館代登報章冀望諸大善士源源籌欵接放則飢民幸甚亦貴館之功德無量也鎭江王慶生頓首 
振務 
[上海皖北義振總收發所接收捐欵第六次報告單]  
　　祈天减免災刦人洋一千元上海典質業洋五百元九江徽州會舘洋一百元無錫新安會舘經募孫復記洋三十五元洪源德記洋二十元濟通濟順公順三典濟順代典各洋二十元同和莊洋十五元久大同順二典靑雲主人各洋十元廣泰莊洋五元愼康記提莊洋四元恆升福泰廣泰廣盛怡昌　源鎭康義和八莊各洋三元福康達源二莊各洋二元允裕莊洋一元何熙的君經募九華党黃得仙君節省新年經費移振洋二十元席記王記四開金洋各一元周李氏太太洋十元汪楊氏太太　清如君各洋五元愼餘堂許洋四元申吳氏太太洋三元馮鄭氏馮茅氏李許氏陳許氏四位太太馬三三堂各洋二元丁氏太太沈璇沈珍二君各洋一元三捷君銅洋一元石莊鎭金泰熙典汪牧庵君經募洋一百二十五元小洋八十五角謝筠亭君經募和茂炳記洋三十元出使義國叅贊翟健人太守規元二十兩崔明漳君洋十元沈耀亭君經募洪慶祥汪繼秋金蘭蓀樂俊恩蔡岷江五君長春松柏兩軒耀記各洋一元胡佐卿君經募潘鍾英君生孫喜蛋資移振吳善忍堂賀潘君生孫儀移振各洋十元江裕輪船義桶洋十二元小洋十七角銅元五十四枚銅洋一元小銅洋三角江新輪船義桶洋八元小洋四十一角劉敬民君洋二十元裕祥典衆友節省經費移振林丙靑君春源馥記以上各洋十元勾餘穎川居士陳芝軒君以上各洋五元吳子記代願洋四元王潤甫君求母延壽康健章嘉樂堂以上各洋二元吳愼記代願一元許楚卿君銅洋五元小銅洋五十角共收洋二千一百六十元規銀二十兩　開金洋二元小洋一百四十三角銅元五十四枚銅洋七元小銅洋五十三角除彚解災區外謹此登報奉揚仁風 
[華洋義振會捐欵第四十次報告]  
　　愼裕號朱葆三先生經收愼餘莊二十元安　 
子求母康健四十元黎陽氏求母康健十元凝善堂孫十元病漢十元惻隱子十元浦東鄉野人五元棉薄子五元三齡童沈五元一簣山房四元山陰道上人章一元延陵子二元寗波路二百另五號愧不如願勉力助洋五元徐少農吳倪氏吳朱氏各一元吳遂生二元嚴仰之吳天保費崧生各二角李錫康季漢琛各一元張省三二元程仲華二元張繼善戴澤周各一元吳太太五十元廣利和十元陸尹卿五元郭星朝二元廖澄江二元兆祥興三元公昌和二元岑劍泉陳瀚聖周禮銘陸季生各一元孫全義昇和祥無名氏各十元無名氏張秀記各二元燕翼氏守一氏各五元馮蓉石一粟堂各五元董愼夫退思齋微紅仙舘各五十元實華銀樓十元盧德生五元同拖四元周世子平安六元耕餘堂五元周荷生周籌媛周沈氏各二元一清道人方鄭氏孟湘泉隱名氏林樹堂沈子亮方季剛勤餘本和子各一元會大莊十元陳誠甫何景長李子美各一元鄭葉氏求産病愈十元加籐浩黃和卿陳君貽各五元孫鏡秋四元孫筱岩二元不留名隱名氏樂安無力子安定氏各一元太原氏十元餐秀軒五元補過子二元天水氏三槐後裔各五角無名氏十六元霍康氏朱知範謝志良茹兆燦俞粟香各二元施嵋春五元劉愼志夏奕祥得月樓知愧軒各五元孫文卿陳觀蘭張季卿各一元周茂英張諧卿各二元痴蝶子三元洪幼憔五元保安堂經募無名氏二十元雲間隱名氏仁義社瑞記永秀侯春林趙陳氏韋紫峻江蘇陳樹榮求咳嗆即愈各五元田允治李仁記各十元孫蘋記李三畏合四元念萱氏王蔡長發各四元陳辛墅俞友蘭朱君徐恆森蔡衡山各三元孫虞初蔡衡舫薄源豐喬盛興金宏昇張元盛義泰合曹恊興各二元王午橋鍾公舘無名氏朱方氏聚興祥唐雲章吳春昶夏耕山徐信侯源盛興陳勝祥許恆貴各一元無名氏三元又小洋四角保安堂經募桶捐本堂門口第一號桶紅廟第二號桶同安茶居第三號桶丹桂茶園第四號桶張園第五號桶城隍廟第七號桶星宿殿第八號桶共并見洋五十一元小洋四百七十五角錢廿六千八百六十五文合洋廿五元一角舒宏奎盛槐堂劉國成各二元蔡長根梁全高周明倫裘福孫張明海楊光華陶珍甫鄭世華陳維恭各一元周基華五角許季生二元五角周明安二十角永除莊何長庚各十元陸寳辛俞淵若趙伯英各一元胡翼臣二元日昇昌記十元雲記五元隱名氏五十元曹安記十元譚幹臣一百元小義室十元譚萬安堂五元致和莊交來不留名十元樂善堂四元近十稀人耕陰書屋各廿元懺悔人敦說堂李莫釐席各十元棉力子味三書屋各五元　厚記汝楨氏九齡童子各一元鴛湖　二元琴香居士　　　士留耕軒不留名流謙軒棉力子逸醉居士莫釐山人朶雲舊主勉力居士各一元江國　三元陸太太一元華順泰一元陸澋甫一元無名氏一元榮興二元陳機德堂滋德堂馬各一元美華利孫賢慶各廿元樂和生廿元張延慶勤泰愼各三元賈少春陳頌南各二元賈德　王國樑孫子榮陳秉榮賈瑾照姚蘭生各一元元甡滋記莊十元何一笙同福棧友各五元　靜園馬仁甫合二元同福七元周雲文江字秋陳元春陳頌謨俞瀚章施元春翁心農各一元馬補之十元葉鐵卿汪懋璋各二元同義米行六元共捐大洋一千二百九十八元小洋五百十六角 
[蘇省鐵路公司經收淮北工賑第卅七次報告]  
　　洋布公所交來李君莫堂洋十元印君雋臣交來吳二少奶奶洋一元用特登報以揚仁風 
　　 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
商業調查 
[商戰利器（續）]  
　　（乙之一）舊者極不合式其弊叢生。直謂之無可取者可也。蓋吾國於此道己久淪沉矣。然其間亦有上品存焉。其名爲大官布。柳條布。小布。雲靑布。各處粗布。 
　　（乙之二）大官布。出自杭州之鄉村。其地名爲三墩。皆係女爲之。悉用土紗。皆細結。惟不能製外衣。以之製被褥等最合宜。（其改良法可叅觀新舊比較。） 
　　（乙之三）柳條布。凡出布處皆有。分爲二種。一藍白相間。一白地多而藍地少。二者以白多藍少者爲美觀。藍白相間者略緊結。而人皆喜用白多藍少者。惟均不甚合式。可仿甬布造之。似可略振。至於其法仍須叅觀新舊比較。 
　　（乙之四）小布。凡布出處均有。門面極狹浦東及松江等處尤佳。染色之後。加以踏光法。可冲棉仿絲製品。因不能製外衣。故仍列入此門内。改良法亦須叅觀新舊比較。 
　　（乙之五）雪靑布。出自嘉興。爲舊布中之最皎皎者。門面身份皆極合宜。色亦尙佳。蓋係以藍白二色相叅而織成者。去歲有人套以靑紅色。以製西式衣服。一時具有愛國心者無不購置。惜平出貨不多耳。至於改良二字。直難加於其身。恐今之改良品尙須略遜一籌。 
　　（乙之六）各處粗布。凡出布處之上好者。均是也。其高次不一。因名目繁多。不細論。總之劣於洋貨。亟須改良。法亦仍須叅觀新舊比較。　　（乙之七）新者名目旣少。自可條述。其名爲湖北粗布。甬布。杭仿甬布。雜布將其功用細述於下 
　　（乙之八）湖北粗布。性極堅結。併耐久。尙細糯。爲新品之最好者。雖不足與美貨爭衝。然與英貨競爭亦可略展其力也。（未完） 
（附正）昨報九種製品内第六種化字誤代字 
雜俎 
　　裁判罪人之新法 
　　俄人伽咯布氏。發明一裁判罪人之新法。其說以爲犯殺人罪及盜賊罪者。其眼色必帶茶褐色。佻撻者其眼帶水色。正直者爲紺色。然依其法以判斷罪人。能無悮與否。尙不能深信。 
毆妻之刑 
　　德意志毆妻之罰。最奇妙。亦最有效。其法自犯事之禮拜六。被捕獄。至禮拜一放還。其下禮拜亦然。直至期滿而止。意蓋取其無事也。若禮拜一至禮拜六。須作工以養妻倘被捕。是妻反爲所累矣。 
犬之飯店 
　　美國紐約埠。有專備犬之飯店。每日來食之犬。不下數百頭。 
 
 
 

Page 27

 
 
 [G　　瑞隆洋行遷移廣告 
　　本行開設上海專運出口各貨歷有年矣現　本廠特派必力啞洋人來申添辦進口五金洋廣雜貨呢絨疋頭泰西綢　洋酒食物等貨價亷物美無不効勞來貨限期不悞如有妥實號行均可放賬一槪本棧出貨　廣招來　貴客賜顧者請至南京路十七號二層樓上面議可也此佈得律風一千三百七十三號　瑞隆洋行必力啞謹白 
　　最近生理衛生教科書 
　　今欲預備立憲國民之資格個人自治爲最要矣衛生學亦個人自治之一端也欲知衛生學之原理不可不知切身體之構　故生理學尤爲緊要是書爲日本小松定市所著於解剖之原組合之理保衛之法無不精詳確切孝感劉君曉譯筆亦明達舉潔誠敎科最善之本也西裝一册大洋八角 
　　小學校管理法 
小學校爲國民普通敎育最要關　而欲發達其敎育尤視乎管理之良否以爲衡茲編爲日本爲等師範學校敎授小泉又一所著於學校之組織事務一一布置井然厘然得以簡馭繁之道眞高管理小學校者不可不看之書西裝一册大洋一元 
　　英譯津梁 
　　夫通譯之難不在於名物稱代云謂等字而莫難於介係掣合疏狀區别等字此種字渾言之卽支那所諝虚字也凡一句之神情一語之口吻係焉故是書所譯牽引介係掣合等句爲多面以英瀝博士所譯四書以爲標準中有未信之處則加以竄易以符原意而更申明其用法之異同於後精而靡疏寡而擷要洵象胥家之津梁也西裝一册大洋一元　　　上海棋盤街點石齋啓 
　　大日本帝國特許保護爾籐亞支奶專賣二十年商標明治三十九年五月八日登錄證書 
　　經理爾籐　醫員亞支　奶尅烟藥　最近良劑 
　　亞支奶戒烟最靈○爲今日超羣之奇藥○功力之大○效驗之速○戒烟者○無不讚美○尅烟化癮○當面可試無論烟膏烟土●一染藥性●立化爲水與市上戒烟者迥異○金銀兩色○易於識認○金者殺虫化癮○銀者掃毒補身○凡吸煙願戒者○購服此藥○包戒斷癮出立保單以昭誠信○凡癮一錢○祇須用藥一聽○立能斷癮○癮大照加○仿單　明○戒烟之靈○天下難尋凡我同胞●注意留心購去戒烟○立判分明○功效之速○比衆不同○藥味甘芳○入口皆罄殺虫化癮●强體壯身●無吐瀉患●無遺精症諸虛百損○大胆安心○治積療痞○活血舒筋○咳嗽痰喘○萬病不侵○亞支奶藥○療烟如神○每聽一元○每打十元○遠埠函購○原班寄呈●上海英租界大馬路小菜塲對面壽康里席裕麒報告本埠三洋涇橋北首恆生大古玩店東棋盤街中日大藥房 
　　中流砥柱 
　　世風日下徧地狂瀾非有傑出之才爲中流之砥柱則世事將不可復問識時務者罔不知之而抑知衛生一道亦何莫不然七情所感六欲所乘皆狂瀾也非有補藥以爲中流砥柱則身將廢棄而不可用况復洋烟風潮於今爲烈非有戒藥以爲中流砥柱則民將陷溺而不可救今本藥房幸有二藥焉一爲總發行之艾　補腦汁能使腦筋充足不爲七情六欲所傷非特服之却病延年且有轉弱爲强返老還童之妙一卽新發明之天然戒烟丸能使癮無大小新舊一律戒除盡凈從此不思再吸抑且藥品純正可保永無後患力壯身强惟本藥房自此二藥出現之後名高　至消場固日廣一日而嫉忌者亦日甚一日竟至揑稱藥内攙用嗎啡亞次燐等毒質以冀淆惑衆聽快彼傾覆之心不知天下凡物之至白者湼而不淄至堅者磨而不磷彼小人枉起風波縱使　浪排空而二藥清澈漣漪正如中流砥柱之萬難撼動雖由二藥聲望高潔故不至受汚於人然于以見救世傑出之藥恰如濟世傑出之才當代不可多見見則縱有摧陷之人愈摧陷則愈見發達是豈本藥房二藥之幸乎抑亦中外各同胞之幸乃得於滔滔之世購服此衛生良藥袪除疾痼壽城同登也本藥房不禁爲同胞竊喜也　上海三馬路中法大藥房廣告 
 
　　 
 
 

Page 28

 
 
   
 
