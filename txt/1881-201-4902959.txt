# 1881 - 201 - 4902959

 

Page 1

 
 
[西湖拾遺出售] [  本館告白]  
　　西湖拾遺一書備載湖上事實計共四十四回惜版已無存閱者祗增目想本館現在覔原本重加校　排印同世並　名手精繪圖像九葉用連　紙由石印照相法印出弁諸簡首格外繼目計每都釘成十二本價洋六角正準於七月初一日在上海申昌書畫室出售本埠賣申報人以及外埠　寄賣申報盧均有發賣祈購取為盼 
[論聯盟聚會]  
　　粵地盜風最熾而聚衆聯盟之事習以為常此習愚民不知律法且性情慓悍故敢於犯法而不知所顧忌也前報載廣東南番兩縣屬地時有匪人向各鄉打單先因田心村陳姓族人藉詞族小人稀聯盟結會聚至數十人繼有湖北軍犯賴某在附近各村煽惑公同聯一大會名曰孔懷堂結聚至千餘人之多各處劫人不敢櫻此豈地方之福哉查例載凡異姓人但有插血訂盟　表結拜弟兄者照謀叛未行律首者擬絞監候為從减一等若聚衆全二十人以上為首者擬絞立决為從者發雲貴兩廣極邊煙瘴充軍其無插血盟誓　表事情止序齒結拜弟兄聚衆至四十人以上為首者擬絞　候四十人以下二十人以上為首者杖一百流三千里不及二十人為首者杖一百枷號兩個月為從各减一等若年少居首並未依齒序列卽屬匪黨渠魁聚衆至四十人以上者首犯擬絞立決為從發極邊烟瘴充軍未及四十人為首者擬絞監候　從杖一百流三千　其有抗官拒捕持械格鬥等情無論人數之多寡各按本罪分別首從擬以斬絞如為從各犯內審明實係良民　脅勉從結拜並無抗官拒捕等事者應於為從各本罪上再減一等僅止　累出錢未經隨同結拜者照違　制律杖一百有聞拿投首及事未發而自首者照律例分別减免倘减免之後復犯結拜不許再首均於應擬本罪上酌于加等應絞决　改擬斬决應絞候者改擬絞决應發極邊烟瘴充軍者改發新疆酌撥種地當差應滿流者改遠充軍應流徙以下亦各遞加一等治其罪其自首免罪各犯由縣造具性命住址淸冊責成保甲族長嚴行稽查管束仍將保人姓名登記冊內如有再犯卽將保甲族長擬杖一百至結會樹黨陰作記認魚肉鄉民凌弱暴寡者不論人數多寡審實將為首者照兇惡棍徒例發極邊足四千里充軍為從减一等被誘入夥者杖一百枷號兩個月各衙門兵丁胥役隨同結會樹黨凌弱暴寡者照為首例興起意糾結之犯一律擬軍鄉保地方明知不首或借端控諷者照例分別治罪該管文武各官失於覺察及捕獲之後有心開脫均照例參處若止係鄉民酬社賽神偶然洽比事竣卽散者不在此例又有專指閩粵一條云閩粵等省不法　徒潛　紏結復興天地會名目搶劫拒捕者首犯與曾經糾人及情願入夥希圖搶劫之犯俱擬斬立决其並未轉糾黨羽或聽誘被脅素非良善者俱擬絞立决如平日並無為匪僅止一同入會者發遣新疆酌撥種地當　俟數年後此風漸息仍照舊辦理定例何等森嚴其於閩粵等省尤屬加重而乃粵人愍不畏死居然聯結至千餘人之多勒索打單目無法紀雖官兵將至會中人各鳥獸散尚不至公然拒捕然此風至今未息則其地方民情之惡悍已可概見若不照例從重懲辦吾恐將來赭匪之亂將復見於今日有司牧之　者宜如何禀請大吏明示律例俾得周知一面調兵彈壓搜捕匪黨陰為解散勿使星星之火寖至燎原是亦綏請地方之要務也毋養　毋激變是在官憲之處置得宜矣 
[惠贈用資] ○前有美國帆船在台州海面失事經中國砲船救援將帆船上諸人救往甯波等情曾經列報茲悉該砲船統帶張車門將諸人送至甯波太古行惇信輪船帶回上海又以諸人行李什物全數失去故張車門贈該船主洋二十元又送水手人等每人洋四元以資用費船主等不勝感謝卽在駐紮寍波美領事處報知並請照會關道憲敬鳴謝悃云 
[股票長利] ○本年西曆一千八百八十一年中國向匯銀行借庫平銀四百萬兩核申規銀四百三十八萬四千兩以五百兩為一股刻聞股份業經齊備其股份票前定八厘今已漲二厘故買股份者大有起色也 
[丈地完事] ○天津法國租界丈地情形節經列報茲聞法國領事念為地無多不欲已甚故仍照前議所有界限至獻縣教堂為止如界外者聽民安居樂業决不侵越絲毫於是一天雲霧瞬息齊開居民聯禀謝恩並擬公送扁額以頌功德識時務者為俊傑其法領事之謂夫 
[人惟求醫] ○天津新任海關道周觀察於六月二十一日接印是日賀者盈門謀借一枝者更指不勝屈但聞一切委員皆不更動惟大關總辦添派一人云 
[禁止清唱] ○前報蘇郡京班伶人以停演日久餬口無方設為淸唱之局於六月二十八日開　預於前數日間措墊資本收拾戲園整理行頭掛牌訂期職者早知　國制未滿一經官憲訪問必當禁止果於是日淸晨各伶齊集戲園正擬預備登塲有府縣各差持有告條黏貼戲園門首諭令卽刻停止着俟二十七个月　國制期滿冉行開演云聞此次府憲本欲拘提班頭治以違　制之罪因念該伶皆愚賤無知第為謀食起見法雖不貸情有可憐以故從寬免究云 
[洋燈失愼] ○上月二十八日初鼓後蘇郡金閭中市大街萬亨銅鐵絲店以帳桌所點洋燈驟然爆烈一時不可嚮邇遂至焚如該店貨物帳目均未取出盡遭回祿延及公正火腿醃臘舖火勢甚猛幸該處為　市要區水龍至者二三十起復有官弁親至彈壓故火亦旋卽撲滅而近鄰各舖雖受虛驚不致倉皇搬運為搶火者所乘云 
[坍屋得金] ○十月二十日蘇地大風飛沙走石盤門外某姓兩世守節姑媳而外袛一子年未十齡其房屋兩椽本係危墻頹壁遇此風暴陡然坍塌姑媳　幼孫三人既愁露宿又苦雨淋由是投其近鄰某木匠家匠故忠厚留之又憐其無所棲息翌日雨止不與計值先為修葺蓋屋既就以灶間水卸壓破缸底復露出甕口掘而視之則粲然皆　曰物也姑媳咸感匠惠各分其半而兩家遂成小康人謂得令意外天之所以賞節善人云 
 
 

Page 2

 
 
[皖垣雜聞] ○皖垣西門外某甲幼以負販為生繼作雜貨生理與數處善堂熟識遇善舉恒為勷助局中見其勤愼可靠事多委之甲漸能作主遂從中覔利又意氣自雄遇事強斷前報某行虧累釀命一節聞亦甲之貽禍尚未完結而其家中又出一事甲子年十五在塾讀書去歲聘定一養媳係庽皖金陵人某乙之女年十二歲今春二月間接之過門近日甲妻見媳腹漸膨便謂媳已有孕甲卽喚小轎舁女回母家兼囑輿夫云志彼可說恭喜你家姑娘已懷孕數月矣乃輿夫抬往不　一言乙家問之不答卽走去乙夫婦大駭詢之女述其故乙夫婦大怒徧邀親隣保中人等告云吾女今年才十三歲何得有孕但徒辯難明當邀甲同至公堂各具切結將女破腹察騐如有孕則父母坐罪否則甲夫婦抵命煩諸位同往一証當經衆人解勸為女延醫診治醫云係飲食濕滯年久結成血塊于是乙家男婦齊赴甲處吵鬧欲扭甲送官理論經衆調處令甲踵門叩首賠禮放爆竹掛紅復　彩轎接女過門乙又令甲立據嗣後不得凌辱其女甲一一遵命始寢室云○某甲在西門外操將廠河邊開設雜貨舖子十五歲於上月二十三日在河邊看人洗浴嬉戲羡其游泳自如亦去衣入水學之詎不任水力頃刻沉下為大船纜絆住衆舟子赶為救起則已目瞑腹膨乃取鐵鍋倒撲於地將甲子腹擱於鍋上少頃口吐水遍地氣息微轉經甲家人舁回諒可無妨矣 
[試刀自殺] ○揚城無賴少年多聚新城小教塲盖該處茶社鱗次本為遊棍會萃之區又附近恭府為營兵叢集之處方以類聚宜其牽引而來而事端之生於其間者亦比比也揚有汪焦韓易四少年者本良家子性好遊蕩儕伍下流上月十一日四人在集賢茶社歡聚　座暢談吞刀吐火各戲術旁有一素識之陳姓子年甫十六七歲聞之入座詳聽且問其術四人知陳子素呆孀母多金溺愛綦甚遂思乘機誘騙故神其說以慫動之且言我輩中汪兄最擅此技陳子大為所惑極力求教四人始却終允約以翌日在復來茶店試為一演陳子樂甚次早先至候之良久四人始來飽啖點心後云今日我三人請汪兄賜符先行鋼刀刎頸出血無痕之法汪諾之故作書符誦咒狀三人試畢果如所言其實指端先染猪血試時以指襯刀口一抹而過血痕沾於頸上刀口并未及膚子驚喜異常亟求其符咒汪居奇再三許以多金方允擇期傳術陳子自此遂與四人為莫逆交十四日午後大雨四人過陳閒談陳又問期時已購一新刀鋒铓甚利懸於壁上取以示汪云如此可用否汪未及答陳戲在頸上作勢不意大風陡起吹動身旁門扇砉然一聲將刀　入頸內登時仆地鮮血四射氣管已斷衆驚欲逃為陳叔與胞弟所拘鳴保送官未知將如何了結也 
[縊死攔騐] ○漢皋後湖偱禮門內舊有　司衙門著現為統領周君行轅六月十九日該署照壁後厠所縊死一男子年約二十許身穿白洋布對襟褂藍夏布褲鞋襪不全將褲帶懸於厠梁以縊據升孛營巡丁云昨夜二砲後見人往照壁後疑如厕者不致詰問詎黎明經過見此人雉經于彼矣當由保甲禀知邑尊請騐正在伺候卽有本鎭大興巷某薙匠前來認屍謂確是親子現在三房惟此一脉此兒自前年完婚後漸不務正在外嫖賭吸煙無所不為屢斥不改十八日責樸之後負氣而出不謂其尋短見也言之於邑知已禀縣請騐隨赴邑攔阻求免官卽准許某薙匠乃自行收殮云 
[馳馬傷孩] ○日前寍城冷靜街小木作有一十歲幼孩於早晨在門外嬉戲忽其後有一人乘馬馳至不及避讓卽被撞倒踏傷其腹馬已疾馳而去孩則奄奄一息踰時斃命途人皆為切齒云 
[思女發顚] ○有揚州人王錦元素當長隨比因無就在法租界新街東壹弄口開春生利煙膏店妻楊氏祗生一女名阿寶今年六歲父母愛如掌珍卽住店樓王錦元因生意清淡前月將煙膏店盤頂於湖北人陳三開設招牌未改而陳三尚未交價故王同妻女仍住樓上詎於前月二十六日傍晚其女阿寶忽然不見四處找尋杳無蹤跡楊氏思女情切日夜悲啼竟有痴顚之狀王錦元逢人便託尋訪得東洋車夫某甲報稱是日有一女人領一小孩雇我車推至泥城橋左近卽令停歇付給車資而仍領孩往北故不知其住處今據情形模擬疑是爾女王問其女人容貌服色車夫告之王思忖之下疑為陳老八拼婦某氏婦係日到陳三烟館者故於昨日繕禀遞法公堂控告翁太守因某婦住址未詳諭令遇見扭交詎王錦元正在公廨時其妻楊氏在樓哭泣一陣至樓窓邊哭呌阿寶聳身從窓口跳下幸哭時樓下有隣人及途人集看見其跳樓多人上前擋住不致跌傷不然性命難保矣當時扶之入屋越兩點鐘復貿貿出門口稱往尋阿寶去矣至三點鐘尚未回而陳老八之拼婦某氏又到春生利王錦元卽找車夫暗認據稱的係該婦故卽扭入捕房經法捕頭訊明緣由飭將該婦管押諒今日翁太守臨捕房時必為提訊矣訊供情形再錄 
[圖竊車輛] ○昨日法公堂據姚子蓮訴稱在外國人處種花園為有東洋車一輛放租在外被老巡捕房取去照會置於家中　下前日自外歸家見一人將我車拉去認為已物攔住詰問詎竟稱此車係伊失去者是以同訴捕房云翁太守問之其人據供名張靜書向來經理東洋車事近因患病乏資向某甲借錢一百文甲說及伊失去東洋車一輛托我留心尋訪適見姚子蓮屋下停有東洋車故擬拉去令認卽被追上拉回餘無別事太守謂然則此車是否甲物曾認明否張靜書語塞太守飭將張靜書責六十板以儆着姚子蓮往捕房領車完結 
[當手捲逃案覆訊] ○前月二十九日報列福鼎興建庄當手捲逃一案昨日捕房又將在押之林芷芬郭如茂兩人解訊原告錢庄米行等十四人均投案候示翁太守研詰林郭兩人仍執如前且謂林立廷回閩與否亦屬不知米行主徐某禀稱六月初七日林芷芳尚來斛去米一百九十八石何　稱甫到滬地太守謂衆証確鑿况虧項至一萬數千兩之多豈憑爾等一派游供卽便了事又據錢業等禀稱怡德號林德宇係其族叔前於福鼎興亦有股分請傳林德宇查問太守謂前禀中稱林德宇另開怡德現於福鼎興有分否答稱聞福鼎興號主今祗林立廷一人太守乃諭林芷芳寫信與林德宇囑其查訪林立廷下落限五日回禀不然定予比追又據蔴袋店主稱前期蒙斷將寄存之蔴袋皮三百隻先為給領當往取貨詎郭如茂忽言物在虹口游移無實求為究問太守詰之郭如茂據供實在南市少頃當同往點交太守卽着包探於午後眼同取貨將林芷芬等一併　押再行發落按前報林立廷是為福鼎興當手今又稱係號主殆由號主而兼當手歟是一是二本報但能照供敘錄餘非所知也 
[火起遇救] ○前月二十八晚間本埠香港路有華人聚賭忽爾自相爭鬧將火油燈撞翻以致延燒什物維時並無巡捕看見適一西人行經該處見內有火光飛步直入揭其牀中被褥洋毯等物以遏之始免於災倘無該西人路過撲救則有不堪設想者矣 
[撞船案彚呈口供] ○和衆輪船與英兵船拉不暈相撞一節控由英按察司及賠審者二人連日訊供各執一是本館前以限於篇幅不能將口供備錄僅將初訊大概登報大抵和衆以拉不暈船上無燈故致碰撞罪在拉不暈則以和衆不依行船軌道撥舵向右以致相碰罪在和衆至本月二十八日為彚呈口供之期拉不暈狀帥駱皮生言和衆瞭望無人故有燈而不見且和衆既撞之後仍復前行三四里 
 
 

Page 3

 
 
　　迨拉不暈　火為號詢其有無危險和衆並不答應及後和衆船復回拉不暈已放小艇而和衆之小艇亦卽載船上諸人以出拉不暈又命小艇前往巡閱則和衆船已沈下至和衆船之大副既經逃出拉不暈兵頭令其前去救人大副不肯復往故將伊看守種種皆係和衆之過和衆之狀師担文則云拉不暈船上何以無燈卽有燈亦必不甚明亮據拉不暈船上各人口供言八九里之遠已見和衆之燈而該船之燈則直至相離三里許始見其燈之不明可知且口供內明言桅上之燈因其暗晦故取下修治云云此亦於行船規例大有不合卽此一端可知是次兩船相撞實系拉不暈之過兩造狀師辨駁之後英按察司云此事本司尚須詳細查核再行判斷其如何判斷之處容俟續登 
[婦人無恥] ○昨午前有蘇人某甲與親友五六人扭一年約二十左右之婦人至新橋　押令下航船聞係夫押妻歸鄉婦則號咷大哭稱須與所識一見死也甘心斯時觀者甚衆莫不笑婦之無恥其夫氣忿已極隨用船上鐵練鎖婦右足飽以老拳而促舟子解維云其情人聞之不知將如何悲痛也 
[愚弄鄉人] ○昨午前英租界石路中市有蘇人某甲口操湖南音自稱精辰州符能治一切疑難雜症符到病愈圍而觀者如堵甲忽目覩鄉人某乙曰汝面帶黃色必有內病乙曰然時患心痛甲佯為察看在乙腹間按摩片刻而乙暖肚內藏有洋兩元甲已知之矣隨用四五寸長之鐵針向乙右臂上連刺五六針刺時針不拔下便問乙汝　性命乎設欲病愈須費藥本洋二元當給妙藥與食可卽愈否則約在一月間恐難保矣乙則顰眉蹙額而言曰病自望其痊愈惟如許藥資實屬無力再四懇商言定銀洋一枚始與拔針不知給以何藥傍有無賴輩見甲得洋意欲分肥隨向詰問甲令同至茶館分給洋半元始散此等事直同訛詐且妄給藥物尤恐害人也 
[案情可疑] ○賣婆蔣氏遺珠翠包二個於東洋車上價值洋三千元近由捕房包探風聞係車夫鄭渭川所取遂將鄭及車主孔阿春銅匠吳阿才等解訊幷傳蔣氏之夫蔣彩亭投質其情形均經列報昨包探姚阿二又將鄭等三人解案禀稱鄭渭川仍謂物交孔阿春然孔與吳均不承認惟吳謂孔曾否吞沒珠翠實不知情然與孔原係寍郡同鄉居處僅離二三里求容交保回鄉探訪云太守詰之吳阿才禀知包探所述隨飭吳交保須保洋千元偕同原告蔣彩亭往寍緝訪鄭孔二人仍舊管押查此案事隔半載案發之由係車夫鄭渭川自道既經被孔吞沒何至久後始發况事無一點証據眞不可得而解也 
[捕獲私硝] ○昨日法捕房解訊野雞挑夫姚和尚一名因巡街捕見其在招商局天津碼頭挑草包兩大件往北扣問是何貨物該挑夫稱係鹽斤頃有人囑我挑往鹿鶴春茶館左近者該捕查視乃係硝磺當將姚和尚及私硝拘住其送私人早於盤問時乘間逸去故衹將姚和尚及硝磺兩包解案經翁太守訊詰據姚供稱在浦灘打野雞有不知姓名人令挑此至鹿鶴春地方講定挑錢七十文云是鹽斤翁太守飭將硝磺送歸道署候示姚和尚暫押再行發落 
[冒名圖詐] ○小東門外安生泰烟館婦沈陳氏昨投法公堂訴稱前日燒香回家有兩人在店吃煙自稱包探夥到此查女堂倌前日梨園已罰去洋十二元爾家現　女人須得自為料理我置不睬彼遽吵鬧隨有彼之同黨入店行兇將我頭髮揪散搶去所帶簪環等物而所穿之衣亦被剝去得捕到來將彼等拘押解訊求懲法包探過永發禀稱若輩慣于冒名索費實與我等聲明有碍昨日拘人之前先有人告知稱有夥計查女堂倌聞之詫異云據袁金元李福田稱彼家實用女堂倌因我等吃煙給小帳錢十四文彼嫌少致起爭端並未冒充包探夥太守問既稱吃烟煙資可曾給付答稱已給又問梨園之說可曾言過答稱此固提及太守謂烟館用女堂倌與否自有捕房查究與爾等有何干涉顯見圖詐諭將兩人暫押俟明確再行核辦 
[照錄蘇州賑所禀呈李爵相譚撫憲許藩憲直隸籌賑局稿] ○蘇州桃花塢收解直省賑捐公所紳士凌淦謝家福等禀依限停撤公所摺報收解總數並募賑官紳善士銜名懇請察核由○敬禀者竊紳等於光緒五年冬間先准嚴紳作霖等函告直災續奉憲台函諭籌捐遂於蘇州桃花塢地方設立公所收解賑捐時當晉豫助賑之後勢絀舉盈無可籌勸幸蒙譚護撫憲頒諭發冊通飭勸　草野聞風遂無不急公好義爭自解囊計自光緒五年十一月迄今光緒七年六月共合收漕平銀二十三萬二千七百四十二兩六錢六分二釐九毫共解銀二十三萬三千四百三十四兩五錢四分三釐節經分別報案現屆部限截止之期除將公所停撤外合將收解各欵總數開具淸摺呈請察核捐戶及換銀細數容俟造具徵信錄再行禀送此次各官紳善士籌勸兩年勞心苦志似未便沒其善勞紳等於光緒六年八月二十六日禀蒙憲臺批開紳士善堂捐募欵項為數較鉅不願得外獎者應准給予匾額等因奉此伏查譚護撫憲　勸州縣營汎厘局鹽塲分冊捐集暨茶米兩捐共銀四萬三千餘兩浙江協濟局發到銀八萬四千餘兩在事出力官紳應請憲台行咨開獎外其由紳等分託募賑之官紳善士謹就所知開摺呈報其餘隱名善士漏略極多深為遺憾摺內所開惲紳光業等三十三人皆係自募捐資交由紳等代解為數較鉅甚為出力惟各官紳抱義懷仁初無意求邀獎敘紳等分卑勢越更未敢查詢銜階應否咨請飭屬查開給獎之處伏候憲裁善士徐耀等三人善堂十二處歷年募賑備極辛勞可否仰懇仁恩俯賜援照晉豫成案給予匾額發由紳等彚領分給善紳孫統松等一百五十三人皆係非常出力俟查明募數在一千兩以上者酌量續請以示旌勸此兩年中紳淦遠居鄉僻家福時抱微疴賴有　中同志吳紳渠祭神復原張紳炳燾張紳世祁王紳熾昌方紳仁堅謝紳庭芝等十餘人分任其事夜以繼日口不言勞始得藉手告成幸免隕越各該紳好義性成於豫晉賑案未敢邀獎直賑事同一律尚不願自負初衷况如紳等者案牘有名辦事無實若邀分外榮施難對吳中父老硜硜私衷伏乞埀察所有停撤公所開報收解總數并募賑官紳善士銜名緣由理合肅禀詳陳伏乞察核備案實為公便除上海揚州兩公所另行具報外肅泐無禀敬叩爵綏諸惟崇鑒紳士淦家福等謹禀光緒七年七月初一日禀直督憲李蘇撫憲譚呈蘇藩憲許直　籌賑局○敬再禀者竊查歷年籌賑善紳往往好義性成不求獎敘卽匾額旌嘉亦或嫌於自炫一再固却高風畸　有足多者惟　憲台旌功勸善之心似未便一無酬報可否特頒雅惠書給楹聯俾受者珍重藻翰益資鼓舞倘蒙俯准容擇尤為出力募欵千兩以上不領匾獎各善紳開具姓名再行請給肅再禀敂爵綏紳士淦家福等謹再禀同日附禀直督憲李○敬再禀者竊生家福上年禀奉憲台札飭州縣官紳勸辦茶米捐款一案疊經蘇府屬之吳江震　常熟昭文崑山松江府屬之華亭婁縣南匯金山靑浦常州府屬之金匱無錫鎭江府屬之丹陽等縣官紳交到錢洋合計銀五千餘兩內中捐欵以南匯縣經董陶翼陳爾賡經勸之茶肉兩捐為最鉅而各縣官紳之集收勸諭均屬不餘遺力甚　靑浦善紳因辦靛捐為行主王景福所阻幾經案牘仍未收齊陶恒盛一行因曾交淸捐欵為景福所銜恨屢啓釁端至今不安其業凡此任勞任怨實屬　乎尋常可否仰懇憲恩飭屬查明經董銜名及該業踴躍從事者分別酌于獎勵以示勸懲之處出自憲裁肅禀再請崇安紳士淦家福謹再禀同日附禀撫藩憲　此稿未完 
 
 

Page 4

 
 
[題憶梅圖] ○珠沈繡褓痛如何悽絕璇閨淚眼摩碎玉飛霙傷逝句零繞斷錦慰愁歌驂鸞人去餘香杳控鶴魂歸幻夢多月地　階烟漠漠憶梅空自蹙雙蛾　畹雲女史稿 
[題長拋玉軫圖] ○孫楚情文觸目哀飛瓊小謫返蓬萊金徽零落停瑤軫翠羽拋殘冷玉臺易仄桂輪空悵望難圓菱鏗怯重開潘郎盼斷三山境可有僊靈縹渺來　畹雲女史稿 
[辛已仲夏朔日夜夢亡女欣然而至向余再拜曰兒今來矣越日長孫榮增生眉目酷似鳳娥喜甚力疾拈毫率成四絕以誌之] ○絮果蘭因證此身鳳雛竟作再來人蓮臺一點靈光護乾卦坤爻變法輪○羣誇四世慶同堂　家姑在堂　弄瓦人欣轉弄璋扶病任勞開笑口錦繃爭看浴蘭湯○珍重芝蘭玉一叢他年期汝振家風凝眸似悟前生事盡在呱呱不語中○劬勞兩世托淸門默感慈雲普覆恩憐我病軀聊慰藉含飴繞膝樂晨昏　畹雲女史稿 
[悼亡四絕錄請諸大吟壇粲正] ○人生修短本難知好合何曾慮別離一病竟成千古恨莫嫌潘岳費多詞　由來伉儷是前因嫁得黔婁不厭貧鶗駚鳴餘蘭草萎十年茹苦倍傷神　剔盡銀缸夜未眠前緣如夢恨如烟無情最是團欒月一樣分明照鏡前　不堪愁緒積紛紛時到淸明倍憶君雨灑棠梨花濺淚幾家麥飯哭新墳　辛已暮春　溪王增泰未定艸 
[光緒七年六月二十日京報全錄]  
　　宮門抄○諭旨四道錄前○發抄　旨五道○湖督李等　奏請獎敘摺子○鄂撫彭　奏調署知縣片○又　奏移解餉銀片○大臣恭　秦刊刻木質關防片○將軍銘等　奏請免零星秧參稅厘片○大臣溥等　奏請飭部議撥經費摺子○將軍銘等　奏遵辦參　等稅章程並徵收數目摺子○六月二十日理審藩院鑾儀衞光祿寺廂黃旂值日無引　見○璟德續假數日○內閣奏派騐放之王大臣　派出怡王麟書錢寶　夏家鎬○戶部奏派管理三庫大臣　派出廣壽○召見軍機○發抄　裕祿奏六年下半年收解厘局數目奉　旨戶部知道單併發欽此○又提督程文炳交卸壽春鎭篆請仍留在皖帶隊操防奉　旨知道了欽此○又　解鳥科二城餉銀奉　旨知道了欽此○又補用知縣吳近　期滿甄別奉　旨吏部知道欽此○劉坤一奏請以儀徵令周昂駿調宿遷令奉　旨吏部議奏欽此　○○頭品頂戴湖廣總督臣李瀚章湖北巡撫臣彭祖賢跪　奏為徵收錢漕年內全完之知縣懇請獎叙恭摺仰祈　聖鑒事竊照錢　為維正之供催科乃有司專賣鄂省頻年奉　京餉以及指撥協　隣省各項全賴地丁漕折徵解踴躍藉資挹注是州縣催科之勤惰實為餉項所攸關其有催徵勤當先期完解之員歷經奏請獎叙均奉　俞允在案茲據湖北布政使王大經督糧道惲彥琦會詳稱湖北省所屬各州縣衛徵解光緒六年銀米二項截至年底止互相核較除地丁全完米折有欠米折全完地丁有欠暨銀米雖已全完並非一任經徵又或額數無多應歸奏銷時照例咨部議叙俱未便專案請獎外惟查黃安縣額徵司驢地丁等欵錢糧除坐支外實應解銀一萬六千八百三十餘兩又應解道庫漕南正耗米折水脚兌費隨庫等款共銀四千二百九十餘兩已於年內全完係署知縣凌心坦一任徵解等情詳請奏獎前來臣等覆查黃安縣額徵錢漕各欵銀兩合計在二萬兩以　為數較多該縣能於年內全完洵屬催科勤　卽應專案請獎合無仰懇　天恩俯准將現署黃安縣事本任武昌縣知縣凌心坦照例給予紀錄三次以示鼓勵而資觀感謹合詞恭摺具陳伏乞　皇上聖鑒訓示謹　奏軍機大臣奉　旨著照所請該部知道欽此　○○彭祖賢片　再署漢陽縣知縣本任興國州知州李輈署事已滿一年應飭回任所遺漢陽縣知縣印　查有沔陽州知州鐘廷瑞幹練老成堪以調署據湖北布政使王大經按察使龐際雲會詳前來除檄飭遵照外謹會同督臣李瀚章附片具陳伏乞　聖鑒勅部查　施行謹　奏軍機大臣奉　旨知道了欽此　○○彭祖賢片　再據湖北督糧道惲彥琦詳稱道庫光緒七年春撥以後移解善後總局之欵業經詳蒙附奏任案茲又續收節年南糧水脚銀二千兩漕糧水脚銀二千兩折漕兌費銀六千兩以上共湊足銀一萬兩現因善後總局待餉孔殷先行移解濟用詳請奏明等情前來臣覆核無異　咨戶部外理合會同督臣李瀚章附片具陳伏乞　聖鑒謹　奏軍機大臣奉　旨知道了欽此　○○恭鏜片　再奴才會同伊犁將軍金順奏請以　記名副都統魁福　理古城領隊大臣於光緒七年正月二十九日奉　旨着照所請兵部知道欽此據金順行知該署領隊遵照　案茲於四月十五日該署　隊到鳥奴才當將應辦事宜悉心商榷務期認眞整頓查古城領隊大臣印信自同治四年該城失陷時卽行遺失迄今尚未尋獲謹刊刻木質關防一　其文曰古城領隊大臣關防交該署領隊收領以資開用而昭信守除俟該署領隊馳至古城將開用關防任事日期咨報到日再行代奏外合將刊刻木質關防緣由先行附陳伏乞　聖鑒謹　奏軍機大臣奉　旨知道了欽此　○○銘安等片　再吉省秧參業已奉　旨弛禁與草藥一律納稅　屬各省通行之貨現擬商販在一百兩以上者飭令　局報明兩數及所運地方騐明貨物發給護照至於尋常孤客小民或　數兩至十數量者非自配服食卽饋贈鄉人所值極微絕非販賣可比碍難概令報官起票致茲擾累擬　嗣後凡遇販運秧參入山海關數在百兩以上者查騐貨票放行如有私帶老山參枝卽行查拿照章訊辦以絕偷挖挟帶之弊至於孤客小民零星携帶不及百兩者驗係秧參　無護票亦一律放行庶於　弊之中仍示體恤之意如蒙　俞允由奴才等咨行出海關副都統遵照辦理奴才愚昧之見是否有當理合附片具陳伏乞　聖鑒訓示謹　奏軍機大臣奉　旨着照所請該部知道欽此　○○奴才　　載燦紹祺跪　奏為議撥　灌樹株銀兩已　三年現查情形遽難停减應請　勅部　撥經費以應要需恭摺奏祈　聖鑒事恭查　慕陵　慕東陵地面加添二限樹株應需　　經費前於光緒四年經前任守護大臣奴才溥　等以此項樹株係屬加添栽種澆灌既無正欵廣恩庫亦無盈餘奏請　勅部撥解經部議此項經費寬限三年每年由直隸藩庫撥銀三千兩以為澆灌之費俟三年後樹株葱茂無須頻　灌溉卽由該大臣酌　　形奏請停載等因行　前來今當已滿三年各山　　一律葱茂惟地面畫　砂石雨澤稍有　期必須繼之灌溉計自開辦以來所需經費已屬不資况樹株甫及十年正資長　查看　形實難停减若因經費支絀遽行停止不惟前功之廢隳固屬可惜而奴才等職任專司蔭護所關更未敢率爾輕議前於春分節後正常樹木發榮之際大時較旱已飭該管司員先行借墊開工澆灌該司員等亦知竭力經營用欵涓滴歸公毫　偷减等弊奴才等公同商　擬請仍遵照前次部議章程由直隸藩庫每年撥銀三千兩以　要需俟三年後再為察看情形如何酌减之時再行奏明辦理相應請　旨勅部議覆遵行所有請撥澆灌經費實難停减緣由謹恭摺奏陳伏乞　皇太后　皇上聖鑒訓示謹　奏軍機大臣奉　旨該部議奏欽此　○○奴才銘安玉亮跪　奏為請將試辦秧參草藥酌抽稅課章程截期徵收數目暨稽查地方一切情形恭摺瀝陳仰祈　聖鑒事　奴才錄　前因籌辦經費安插流民諸事擬請　禁秧參與諸草藥分別抽收稅課以除積弊而裕餉　等因具奏承准軍機大臣字寄光　六年十月十七日奉　上諭前據銘安奏安　流民諸事擬將秧參　禁當經諭令悉心經畫妥愼籌辦等因欽此　遵寄信前來仰見　聖慮周祥無微不至奴才　　之下欽佩莫名遵卽會同奴才玉亮遴派誠實亷幹之協領等官飭令設局試辦妥議章程去後　據禀稱吉省土產秧參草藥甚夥其每年　　聚集商民交易　　三冬復查每年各種藥品價值互有長落若按藥物每斤定稅　無定價稅有定章苦樂不均終多滯碍不如按藥料之貴賤定稅課之重輕或抽十分之一或抽百分之二免致商民苦累可期永遠奉行查秧參弛禁商販獲利甚多擬每售市價一千抽收稅課錢一百文黃芪黨參細辛等二十二種價值本賤獲利亦微擬每售市價錢一千抽收稅課錢二十文每年徵收若干於次年奏間造報解庫並照吉省徵收由海土稅章程按一五成扣　人役工　　其造冊報銷等語奴才等悉心查核所擬均屬允當批令遵照試辦伏念弛禁秧參原為商民之生業徧查營戶實以稽盜匪之窩逃化私為官於餉項不無小補興利除弊於地方可望久安遂卽行令內外城凡有山塲地面按界清查營戶人數統令赴局承領執照以便抽查並出示嚴禁偷挖老山參　　嚴防藥貨繞越隱漏等弊各在案吉省盜風素　近年以來大股雖已肅淸而地闊山多伏莽仍復　少此次將種秧各戶令其陸續報明既奉公令之章程何畏奸民之　 
 
 

Page 5

 
 
　　制逋逃所至容　　難至於查　老山參枝於偏差參營搜拿餘匪之際更當　益加密嚴又加嚴自可杜絕偷挖不致別滋流弊有裨治理足慰　聖廑茲據參藥　局委員等報稱自　年十月開　之　起載至十二月底止共收稅錢一萬零七　三十千零二百八十文偱照土稅章程扣除一五成人　工食錢一千六百零九千五百四十二文應存稅課錢九千一百　　千零七百三十八文餘此次採辦呈　准參枝需用工價　錢一千四百零七千外實存亩錢七千七百一十三千七百三十八文如數解庫以濟經費奴才　仍當嚴飭經辦各員認眞稽查勿得日入弊生俟試辦三年後體察情形再行酌定稅額以垂久遠所有遵　旨派員試辦參藥等稅酌議章程並徵收數目暨稽查地方一切情形謹恭摺　陳伏乞　皇太后　皇上聖鑒謹　奏軍機大臣奉　旨戶部知道欽此 
[浙省抄] ○　月二十四日補用府傳澤鴻禀　　運美並禀知由京騐放回浙禀到呈　憑　題補玉環竊左禀見銷厘局文案差　湯溪縣朱　辭赴任　常　縣李銷紹郡發審　叩　赴任　試用縣謝仁澍服滿來省禀到　○二十五日補用府葉百川鄭桂生俱禀知藩司飭知甘餉保案准補缺後以道員儘先補用禀見叩謝　調署樂淸　魏明交　署海鹽　事來省叩見謝委　選江蘇武進縣奔牛巡檢劉炯來省候騐看給憑甯波府經歷張鴻緒禀見　東陽縣丞仲思愼俱禀辭赴任　縣丞陳寶璋禀知藩司委署　嘉縣丞事叩謝　巡檢費　壽禀知藩司飭知西征協餉案內保補缺後以主藩用叩謝　○二十六日通判李鏡叩辭解京餉赴都 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
