# 1934 - 206 - 4908723

 

Page 1

 
 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻間書林倩本局代爲排印出而問世其中自漢唐宋明諸文二百卅餘篇歴代名臣奏議採之各家文集廿一史者以及文選文苑文粹文鑑無不畢備非異端夾雜可語乃士林中之圭璧每部計洋七角上洋三茅閣橋飛鴻閣發兌此佈 
[新印大字本子書二十二種增附鶡冠子告成] [  圖書集成局代啓]  
　　二十二子爲秦漢古本文筆深奥稽古之士靡不涉獵行于世者以杭州局刻本爲最善惜卷帙繁重定價甚昻寒士力有未逮徒興望洋之成近時坊間所行石印本字跡細若蠅頭全部僅八百餘頁今二林齋主人覓得初印書本倩本局用大號新字排印成書以公同好體例悉照原書計共二千四百餘頁用潔白連泗紙印價精工裝成三十六本每部實洋四元此書旣便誦讀更便舟車維所印無多遲則恐難應命蘇州綠蔭堂上海文瑞樓蕪湖汴梁文苑山房出售 
[論西人武備之日精接前稿]  
　　又攷奥國近亦製有新槍一種名曰摩里舍乃一千八百九十五年因舊制而改造新式者舊槍本重四吉羅四百格拉米新製之槍僅重三吉羅三百格拉米於各槍中最爲輕便而質又極其堅固惟槍口則仍照舊制寛八個米里邁當蓋槍膛旣大小一律則彈可隨意通用以免參差不齊之弊奥國國家已飭製造爲軍中之用矣其餘又有皮砲紙砲之製皮砲固爲奇矣而紙砲則又爲可異其法創自德國之克虜伯廠用紙造成可以卷舒分量極輕軍士可爲包裹之用砲口徑大五個生特邁當聞五個生特邁當之鋼砲尚不及此砲之耐用若當水陸險阻林木叢雜之處此砲便於取携最爲適用歐西諸國每謂陸軍以德國爲最今觀其所造紙砲及新式野戰砲可知其用心所在而當世之品評者洵非無據也英人以海戰稱長故其海軍之雄爲地球冠嘗有民人名荷蘭者爲美國代造一入水船形如呂宋烟下有三輪能浮能沈如僅船身入水尖頂塔天氣管及烟筒等件均浮出水面之上船行速率計每點鐘可行十二半海里若全船入水則烟筒氣管均須封蓋計每點鐘能行六里半海里然入水雖深而船身甚堅足禦水之壓力仍可浮在水中故無論行走停駛遲速升沈均可從心所欲尤妙者更用明鏡一方俾在水面回光入氣管則敵人動靜無不瞭然於目中船上管駕可以尾隨而行不至茫無蹤跡在暗中摸索也美國又自創一新式潛水戰艦船身縱八十尺横十一尺重百三十八噸機關四層潛水底有七十馬力浮行速力有十六洛駝沈降速力有八洛駝且能深入七十尺海底俄國水師中近又添造一戰船名扣孫吃水有一萬二百五十五噸每點鐘能行十九海里長計五百英尺三硊三烟筒若令帶八寸徑或六寸徑之砲使之從事於疆場其爲極堅極猛之快船固可不言而喻夫俄與美之水師在泰西非稱最强而講求已若是之力若英法等國素經營於海戰者其必精益求精而有日新月異之象可知也至其他軍中應用之物有所謂新式氣球者有所謂破水雷新器者有所謂電氣兵輪者有所謂避火物者皆近時新創之制爲武備中攻取防禦之要物説者謂氣球爲軍中不可少之物聞之已諭俄法德奥各國講究氣球窺探敵營爲時已久然開花子能破之余謂開花子能破氣球近經各國試騐知氣球升至離敵兵一萬六千二百五十尺又高二千六百尺則開花子亦不能擊德國嘗新造風箏氣球在柏林試騐甚稱合式其球直圓形向底漸大有尾如舵然能使球轉向如意球周圍有網網上附一籃球上面相離二十碼其大者能牽八千五百磅之力煤氣可容四十五墩每點鐘可行空中二十五咪德與俄現皆有此大球若與他國爭戰歴數點鐘時氣球卽可至其地彼國之火藥局及城邑等皆不能保護矣至破水雷之新器則爲法國所創可破水中所埋炸藥及魚雷等物惟此器造法甚爲秘密外人無從而知但法人旣創此新器則各國攻守海口必須另籌制勝之法若仍用魚雷炸藥未有不僨事者此各國所不可不知也電氣兵輪係英國水師議製其法用電氣行駛又有電光代燈雙輪不配在船尾而在中叚稍後其速率及戰力可與大戰艦相浖避火物則自中日交戰後各國皆知船上所用木器爲炸彈所中每易着火於是有意國人新得一不着火之物名安帖伯立克以爲兵船上板壁器具及一切裝飾之用而兵船可免着火之虞噫西人考究武備不遺餘力其製愈出而愈精其器亦愈出而愈猛我第拘守戊法固不足與之抗衡卽使購其戰艦買其軍械或仿而行之與彼同稱匹敵而已落人之後矣且我方以此物爲新創之利器而彼出其專精之志已别創一物以制我則我反有因此而敗事者是故中國而不欲自强也則已苟欲自强必先於武備中自求新法創造精器斯可以制敵而不爲敵所制若彼有一器我亦有一器因人成事妙製全無是不啻擲黄金於虚牝有器與無器同有備與無備等焉而已何足與泰西各國爭雄於宙合哉 
[詳譯小呂宋火山出火情形]  
　　小呂宋火山發火前已紀諸報端兹閲小呂宋西字報言之較詳因譯之曰火山名馬庸者在小呂宋各島之南高一千丈山巓常被雲霧所遮其地左枕中國海右噉太平洋白畫望之青葱可玩入夜則烟燄蓬勃如釜上蒸船行島外一望便知卽不用羅盤亦無訛悞火發之日爲禮拜三民人相率來觀詫爲奇景不料翌日火勢益烈至第三日驀見烟火轟然衝出漫天匝地滾滾成毬山洞中火隨硫汁下流如瀑布然地軸爲之震撼自午後二點時至晚十點時復有細砂噴出空中黑如漆室及砂噴盡忽一大石飛起向東而去致迤東各村落凡一百五十里内盡化刼灰事後有過其地者惟見房屋俱埋没砂土中不見形蹟幸婦孺先時出避祗看守房屋之男子慘罹斯厄而田園樹木已靡有孑遺矣 
[日船失事]  
　　日本駐葡萄牙使臣電達日本政府云六月初旬有日本輪船行至葡萄牙國海面離京城不遠忽與英國商船互碰日本輪船受傷實甚漸將沈溺葡官見之急派一兵輪船鼓浪前往將日本人悉數援起另用一船送至英國聞日本輪船連貨曾保海險英金五萬七千五百磅 
[日本匱乏]  
　　日本報云中日交戰之役共用去銀一百六十四兆二十四萬八千八百六十四圓計攻至中國後用去五十四兆六十六萬六千零六十七圓本國用去者一百零九兆五十八萬二千七百九十七圓然諸陸軍所用之費至海軍一切開銷尚不在其内目下度支奇絀計臣擬下令加税否則將冗兵裁汰以免左支右絀之虞日人聞之大爲不悦不知謀國者何以善持其後也 
[税司訃電]  
　　牛莊海關税務司海勃係美國人去冬十一月某日在關供職忽被瘋犬所嚙訪知西貢埠有瘋犬醫院然當封河之際不能航海遄行乃遵陸越旅順口雇舟至烟臺直達上海乘法公司某輪船抵西貢求治及病愈 
 
 

Page 2

 
 
於本年正月返牛莊供職如故前日牛莊忽來電訃謂海君舊疾猝發以致歾於關署按海君於十八年前至牛莊四年前中朝錫以三品崇銜 
[挑兵章程]  
　　德國三日軍報云日斯巴尼亞國因古巴及飛獵邊兩處軍務緊急須添派兵丁助剿而民憚於荷戈執㦸每逃往他處避之政府出示禁止並核定新例凡年在十五歲以上二十歲以下者均應入伍當兵不願則須納銀圓二千丕色他否則禁其出境並勒令入營至年二十以上三十二歲以下者如無當兵差滿執照及别項奉差護照亦一律不准出境現已通飭海疆文武官凡有越境外出者必須遵照新章從嚴搜查以免私行逃逸説見南洋新加坡叻報 
[振興茶務]  
　　泰西所造製茶機器福州茶商已購而用之兹聞各商欲聨爲振興茶務公司漸漸購機製造將茶運往英國有獲利而歸者觀此情形他日閩省之茶不難與印度西崙媲美矣邇者泰西又新出西藥果焙茶機器聞漢口茶商購以試用卽因雨沾溼之茶亦河製以出售不特色香味並美且其價可較人工所製者加昻然此機惟用以焙烘若采捋搓製皆用此機其茶當更爲出色并聞茶之經西樂果製出者益復味美於回泰西各國嗜茶者莫不娓娓稱述本年漢口俄商所購之茶少於往歲因若輩多購自西崙也中國北省各茶商盍皆以閩省茶商爲法官更爲之設法護持庶得收回已失之權利乎今本報後幅登有出售此機告白有心人曷弗留心觀之 
[普天同慶]  
　　揚州采訪友人珥筆恭記云上月二十六日恭逢皇上萬壽聖節郡城各署均於二十五日起至本月初二日止不理刑名二十五日之夜五鼓時文自兩淮運司江都轉武自揚州營叅將袁叅戎起各率所屬趨詣舊城萬壽宮行慶賀禮雍雍肅肅穆穆煌煌誠鉅典也○又接寗波采訪友人云六月二十六日恭逢皇上萬壽聖節黎明時寗紹台道吳觀察浙江提督陳軍門各率所屬趨赴萬壽宮行慶賀禮禮畢傳班演劇以慶昇平各衙門皆結綵懸燈光明璀燦停泊江由之各輪船則高懸五色彩旗禮也 
[禾中决盜]  
　　嘉興采訪友人云上月嘉善縣解到鹽梟某甲一名宗太守升堂研訊飭發秀水縣監禁旋據情申詳上憲二十三日奉到撫憲來文飭卽就地正法太守因札仰秀水縣監斬金大令奉札之下立卽柬請城守營錢守戎及保甲局員前來各帶兵士數十名前後簇擁將犯提至大堂驗明正身飭儈子如法捆縳納入無頂小轎舁至法塲斬决時已午後四點鐘事畢赴郡廟拈香然後趨詣府轅禀銷 
[紗廠得人]  
　　漢口采訪友人云漢黄德道蔡毅若觀察錫勇接奉湖廣總督張香濤制軍憲札委令總辦湖北紡紗廠事某日已詣院禀謝到差矣 
[預考加課]  
　　杭州訪事友人來函云浙省徐大宗師自今春考試衢嚴回轅後科試已竣在署無事因今歲係逢大比之年諸生有志觀光者必須精益求精爰於四月分起至七月止每月考試書院加課一次卽以給貧員欵内籌銀二千兩左右分作加奬及點食卷費并賞給吏胥工食之用每課奬洋約需四百元前已考過三課現因本月間尚有錄遺等事改於上月二十日預行考試先期牌示并札監院知照凡前三課雖已報名而未經投考一次者槪不備卷是日黎明點名當堂命題一文一詩文題今天下車同軌書同文行同倫賦得君恩只許住三年得年字限酉刻交卷不准繼燭放牌時面諭各生今年鄉試爾等均宜確遵功令毋得有亂塲規諸生俱唯唯而退 
[提辦家丁]  
　　杭州訪事友人來函云織署家丁王某素有勇力强横異常左近居民無不畏之如虎咸以王爺呼之某日晚間與素識之某婦在梅花碑同春園啜茗有甲乙丙三人亦與該婦相熟因代會帳王不覺醋意頓生肆口大駡三人不敢與較相率遁去王欲根究三人蹤跡向婦窮詰婦以不相識爲辭王遂忿火中燒舉盞飛擲衆茶客咸抱不平羣起而攻拖王至保甲分局究辦巡員某二尹正欲訊問卽有僕黨多人手持尚衣名片前來討保二尹不允衆僕不由分説將人奪去并將公各各物毁壞二尹禀知總巡及提調郭太守首府林太守二太守因同詣織署禀見請尚衣將人交出帶回審訊而該僕等朋比爲奸詭云王某已被巡員痛責身受重傷不能起床尚衣謂該僕業已被責何必再提拂袖而入二太守又至臬署禀告丁廉訪以惡僕横行斷難寛宥遂上院禀請撫憲派委差弁往提始將該僕提到交縣審辦現尚不知如何辦理也 
[錢局瑣聞]  
　　杭州訪事友來函云浙省設立官錢局發兌制錢搭換銀圓以濟制錢之不足定章於每日午前九點鐘起換錢五百千午後二點鐘起兌錢三百千近因天時炎熱局憲深恐人衆易於染痧上午改爲八點鐘開局下午四點鐘開局是亦當事者之關心民瘼也○局中每日換錢明定時候兼有限制遲則深恐不及每人祗准兌換一元故當開兌之際擁擠非常前經防軍局派勇在外彈壓現又添派司事二人從旁查察蓋恐勇丁鹵莽易於肇事也局外增設大棚凡往局兌錢者由東栅放入已兌者由西栅放出朦混重換之弊因此遂免○局中洋價五日一定不隨巿上爲漲落每屆一六日由局憲發下告條徧貼通衢以便周知凡完納錢糧厘税均照局定價錢不准參差 
[游歴已回]  
　　漢口采訪友人云鄂省武備學生放假出游以資歴練經總教習法君提調聨太守豫率同至江西廬山諸處學習測量諸生以盛暑長途過於勞頓乃於某日由贑折回仍就堂中肄業 
[豫章紀要]  
　　江西采訪友人云保甲總巡魏陳兩太守念切民依不辭勞瘁某日大張四言告示曰照得街道理宜潔凈所積污穢前飭挑清兹查各户仍不自愼煤渣齷齪漸復堆停死猫斃鼠丢棄街心時當盛夏穢氣薰蒸觸之生病窒礙行人合再出示禁令重申更夫打掃加倍宜勤倘敢故違併提究懲○上年江西藩司翁筱山方伯諭令城廂内外各烟館土店每月共捐錢三百餘千文爲育蠶種桑經費北者各土店者詞求免方伯批示曰本司因念烟土害人最深是以特令爾等加價售賣使價值加昻吸食自必漸少除害無形用意至厚爾等各宜仰體遵依加增價值卽以所得加價錢文捐助蠶桑經費是捐名雖出於爾等實則取之食户現在外府縣均已遵照認捐毫無異言爾等同在一省貿易何得率行求免所請應毋庸議 
[十七次會訊租船案]  
　　昨日上午十點半鐘係第十七次會訊租船之期承審官蔡和甫觀察及英總領事韓能君屇時均蒞廣肇公所升座被告支應局所延律師担文問原告曰爾所索之欵有五次第一次向被告索銀一萬二千餘兩第二次向索銀二萬有零第三次向徐委員之姪言要索銀三四萬兩第四次向雷税務司索銀十二萬兩之説至第五次因各處均不允從故爾至英領事署控告可是否答是問爾開行租此四輪做生意可知該四輪價值銀三十萬兩之譜有誰爲爾擔保答有徐委員之友談過由徐令伊出面擔保照合同書明係保租金非保價問此友係西人抑華人答西人現開隆曾威洋行問保人合同上簽字否答未簽字問立合同時何人令他簽字答徐之友人共有三人在傍問爾可令保人簽字否答亦令簽字問爲何不肯簽字答不知原告又稱當時書合同有正副各一紙第一係駕時斯美武寗三船編成愛皮西三字担律師又問爾可將今日誦讀一篇原告遂將其合同讀曰因隆曾威係奥國人與信隆洋行擔保租船因由奥領事署簽字較爲妥當云云問爾究有何人與爾擔保此輪值價答無問隆曾威之保人有何憑証答有信一函問爾可知信上所書何言答當時略能記憶至今已忘問爾行中竟無保船價之保人與被告答保船者係保險單爲憑問保險單上所載何語答書明在船一切物件全船如有失事等情應由保險行賠償問可是保海中失事之險答是問除此據外别有他據否答無問在去年西七月間被告交爾銀一萬六千兩零爾時照爾所索可有餘銀答斯時照算略有餘些問照爾所言在本年正月間所索九萬兩之數其中除應償各欵外再有餘銀否答照數只可償各該欵問所借各欵何得被各償還答應由被告還債問爾騐船時照例要二人騐看答然問爾可知騐時船有西人至船騐否答稱有西人名老白芷所騐者與沙寗略同原告稱該騐船師係 
 
 

Page 3

 
 
保險行中命他代驗問爾可見老白芷之騐船單否答未見問爾在去年八月十四號向被告索銀三四萬兩之數可有憑據否答無問爾現控禀内令被告照合同應索之欵答是問爾將控案之意見伸説答若照合同辦理則無控案之理問爾兩造未曾齟齬之前可使人至被告處提及控案之由答無原告稱實因西正月間各項向商人索債甚急故出於無奈問現有何人向爾索欵答各債主待訟結均要來索銀担律師所問原告之供詞已畢則由原告律師威金生起而問原告曰據爾所稱信隆洋行未開租賃之船尚未接手已經用去銀二萬餘兩答是問爾又稱已接手後開行交易未及一月已餘銀萬兩答是問爾所餘之銀係何船開往何處因何餘此銀答裝各貨搭客開往長江並烟臺等埠問據爾稱所有船上各務被告不能干預一事是否答是問爾未立合同之前請隆曾威擔保簽字他不允被告知否答不知問爾可知老白芷騐船否答他並未騐得機器問爾可知騐得武寍船之機器否答不知問爾彼時致信海關意將各船停班俟開往别處否答斯時海關有信命商人再可開行問欲停行是面談抑函致答均有問爾寍州船開香港之事海關可曾責及否答未因威律師有信致税務司處問爾將船開往香港何故答商人有此權衡被告不能干涉問爾將裝兵輪船爲商輪合同上可有載明否答裝兵之船焉能裝貨因此改修修費在千元之内租船人應給若干元之外餘應出租人擔認合同上載明問爾所呈之帳可有重帳否答無問爾所控索欵係自己者抑還債答應償各債問爾云雷税務司可將銀十二萬兩償給因道臺不允除本律師所云外尚有他人向爾説及否答有一徐姓亦曾説及問徐何云答徐云雷税務司商定將銀償給道臺亦允惟曾總辦不允訊至此已鐘嗚一下遂相約退堂定於今日上午再訊 
[電局分利]  
　　昨接電報局來函悉日内爲局中第十五屆結帳之期每股派分利息洋銀十圓又就公積銀中派出二圓并派附入銀行股本收單二十圓觀此是按照股本其利多至四分亦足見電務之蒸蒸日上矣爰喜而書數語于報牘 
[獲犯紀功]  
　　前辦巡防北局委員孫梅溪二尹在差時會經具禀道轅稱本城老北門内放印錢之山西人李阿林被王家金白晝砍斃嗣將兇犯拘獲派勇解縣照例禀復核示後劉觀察特飭上海縣查明孫二尹於此案緝獲兇犯實係出力爰卽紀功一次以示鼓勵並札行上海縣知照矣 
[移提誘拐]  
　　南匯縣移文上海縣署請將誘拐周小玉姐之顧裕堂移提至案黄愛棠大令接准來文飭差將顧拘獲卽倩蔣剌史提案訊問顧供本地人年三十六歲並未誘拐周小玉姐此事實出子虚求恩免解剌史謂南匯來文指明提爾一面之詞豈能憑信著交差看管候備文解往南匯縣歸案辦理 
[自刎續聞]  
　　昨報登中泥城橋迤西山家園人和里對門某煤炭店主顧某用剪刀自刎一事兹悉顧向爲米業掮客月初以洋銀若干盤頂煤炭店用甲乙兩人爲夥甲司管煤棧乙則就店中司會計晚間與顧同臥樓上顧旣斃甲乙不知家屬在何處祗得訃知表兄某丙囑來店料理一切昨晨顧母及妻始携兩歲幼孩由浦東川沙廳境來滬撫屍大慟詢之甲乙及隣右均不明其自盡之緣由無奈巿槥具殮之令丙將店務結算一清然後舁柩回家安葬 
[貧病戕身]  
　　薙髮匠陳某邇爲二豎子所擾貧病交迫無何謀生忿恨之餘因以剃髮刀將腹剖開血溢腸流慘不忍睹經鄰右報知捕房飭送同仁醫院求治奈陳傷勢過重藥石不能奏功延至昨晨遽爾溘逝醫院主倩人告知捕房飭傳頭圖地保周老關查得死者並無屍屬爰卽報請某善堂給棺收殮 
[蕩子輕生]  
　　安徽人某甲前日來滬帶有鷹洋一百數十元意欲以販賣京貨爲餬口計詎見此極樂世界不覺心醉神迷酒地花天流連忘反約二月有餘囊槖蕭條歸家無計不得已頓萌短見前在邑廟東轅門懸樑自盡被某栅夫瞥見卽時解救幸爲時未久不至魂返泉臺噫如甲者其情雖可憫實亦自取之咎也 
[上海縣署瑣案]  
　　升科局許朗軒太守函致黄大令提訊十七保十二圖地保陳蘭亭陳保禀稱去年由陳榮發充當地保今年始輪應小的接充陳瑞遠堂之田單已於兵燹時遺失大令叱令笞責二百板荷以巨枷發往該圖飭將各地從速查明如無有田單收執者立卽報請充公○升科局許太守飭提舞弊隠匿之地保郭裕芬訊核前晚黄大令提案研訊郭保禀稱小的奉諭下鄉查詢各業户有無田單旋查得郭俞氏家有無糧地若干畝自稱前已備案户名郭其昌至許大人立界石前被郭俞氏私自拔去刻下已重復竪好矣至於小的所轄圖内各户田單向由副役赴局查騐小的實出不知大令大怒叱令笞責二百板押候提副役再訊○前者新閘巡防局員張二尹函送縱火圖竊之匪人張阿榮請辦黄大令倩蔣刺史訊供之下枷號頭門示衆前日枷期已滿看役解請發落剌史飭提覆訊張供稱小的雖曾行竊實無縱火事情剌史飭將枷開去押逐出境不准逗留 
[英界公堂瑣案]  
　　包探倪順泉禀稱陶阿炳在蘇行竊東人朱子清之金銀首飾等物約值二千餘金潛蹤滬上過被小的所見送案請究翁明府商之衛繙譯官判將陶責二百板押一月○包探石金榮禀稱石兆坤行竊蔣小三家綢布衣服等件今由小的拘獲送案請爲究辦翁明府判責五十板贓給失主具領○竇包探禀稱陳官山行竊練條送案請究明府判責五十板以儆○包探韋阿友禀稱鄭阿二行竊烟袋查無失主送案請究明府判押三天贓待失主具領○張少香史福興在路打械爲某號華捕拘案請究張史同供偶爾爭論叩求寛恩明府判將張責一百板史情有可原當堂釋放○包探秦少卿禀稱林榮生行竊徐雲章家綢衣等件今由小的拘獲送案請爲訊究林坐首求恩明府判責二百板管押六個月贓給失主具領○水巡捕禀稱王阿甫黄克有李永仁等將木排撑入蘇州河内有碍行船違章送究明府提案訊問王等同供小的等初次來滬不知工部局章程惟求開恩明府判着王等三人共罰洋四元充作善舉以示薄儆○包探趙銀河禀稱陳和尚行竊某姓家綢衣送案請究明府判責五十板贓存待領○包探顧家六禀稱余榮生行竊金袁福家絲頭報捕後由小的拘獲送案請辦余供一時貪小自知不是求開恩典明府判著枷號三天發犯事地方示衆贓給失主具領○洪包探禀稱徐雲卿將泥堆在馬路中有違工部局章程故特送案請究徐供小的係浙江寗波府屬之鄞縣人此次由寗裝泥至申售於某姓水作内不知租界章程惟求恩宥明府與衛繙譯官商議判將徐收押罰洋四十元充作某處善舉○妓女陳雲蘭姑蘇臺畔人也幼失怙恃誤遭匪人之手淪落風塵而其心頗不願作皮肉生涯邇與有情人訂白頭之約無如七十鳥方倚爲錢樹子作難多端不得已潛至公堂控被鴇母王阿珠霸阻從良值日差據情禀明翁明府諭令看管核示○已革地保姚文彩前本簍人子年來爲地皮掮客俗名地蟞蟲所得中金頗覺豐厚而揮霍亦殊不惜前日之晚招同其類張順芝楊阿松等在同慶里小金媛媛家擺酒興高采烈拇戰聲喧忽姚之家人突然而至報稱家主母因主人不思前苦終日花天酒地私吞阿芙蓉膏命在呼吸請卽早回遲恐不能救藥姚佯作不知座客楊阿松遂喚妓院中龜奴急去延醫詎料龜等亦係强頂令答稱無暇及此楊大怒遽以茶盃擲去適中龜頭血湧如泉不可止遏龜母陸王氏聞子被人所傷卽喚巡街捕到來將楊及子一併送入捕房捕頭著受傷人送醫院醫治王氏同楊阿松送英界公堂究辦值日差據情禀明旋奉翁明府諭著　押候訊 
[法界捕房紀事]  
　　公館馬路迤西高第里第廿一號門牌房屋不知由何人賃住前晚有甲乙丙丁四人團坐义麻雀喧嚷之聲達於户 
 
 

Page 4

 
 
外某號巡街捕破扉而入拘獲某甲一人餘均乘間逃逸及解送捕房捕頭命押候堂期解請鄭大令訊辦○前晚縫人某甲至小東門外一枝春茶肆畔小街某花烟館欲與某烟倡繾綣倡諾之忽有營勇某乙貿易然來以致互相爭吵旋由甲呼某號巡捕至將乙拘送捕房以兇毆等情控訴捕頭令押候解送公堂禀請訊究○昨晨招商局江天輪船由寗波來滬停泊金利源碼頭諸客紛紛搬運行李偷兒某甲乘間竊取網籃經物主當塲拘獲交與巡捕帶回捕房捕頭令押候解送公堂禀請懲究 
[美界捕房紀事]  
　　昨有小竊范阿二溷至公和祥碼頭竊取廢鐵若干爲包探倪順泉緝獲解入捕房頭令押候解送英界公堂訊究○寗波人陳阿維前因犯案遞籍兹又濳來前晚經包探石金榮查獲解入捕房押候解送英界公堂究辦 
[跋礦務叢鈔]  
　　是書爲六先書局主人所輯蓋集礦學之大成實研求地利之秘笈也溯自中日弢戈朝廷以欲使兵强必先國富爰下詔遍開各礦以濬利源主人乃遠紹旁搜编成問世首述煤礦開采之法次言井礦工程由是而冶金冶銀以及鋅錫銅鋼鐵鉛鎳銻鉍汞諸礦産若何采掘若何烹鍊繪畫貼説詳盡無遺是非熟於化學源流而又洞明西國語言文字者烏能原原本本成此巨製鴻篇哉昨承以一帙見貽展閲未終已深傾倒爰題數語於簡端 
[中澤銘恩]  
　　籌賑至今日鮮不謂積久生厭無望如往時之踴躍矣豈知人心好善災區之急電遥頒卽善士之輸將立至此非福慧兼全者未易展此回天手叚也昨承杭州傳道堂同仁交到第八批賑欵洋三百廿八元二角吳詒經堂八十元河南氏益滋氏二十元吳鏡園翁因孫病求愈五十元泰和行交來仿照都門書畫局以書代賑洋四十六元蘇垣顧庭寳庭賓求母病速愈四十元金記五十元西冷不凍不餓人朱因病許愿將銀飾助賑兌見洋十三元零五分西門巡防局憲鄭撥來韓金鳳王四許而罰欵洋一元二角錢一千四百文此欵係助敝堂善捐合併聲明[  上海六馬路仁濟善堂籌賑公所制施則敬謹誌]  
G> 
[三通考輯要告成]  
前報登今月初十日出書因加工印釘耗辦不及茲定二十日出書分寄不致有悮以遠近别遲早購票諸公届時各按各號指認經售原處找價繳票取書如非原處所售之號槪不收票付書以免歧複鑒諒爲荷每部分釘六十本批發八元零售十二元不折不扣通雅堂啓 
[銘生速回]  
銘弟知悉汝所經手之店事現經周君深知非汝之過已可了結汝乃事外之人何須固執遠避况汝不别面行老母深爲倚望終日哭泣飲食不思汝婦屢欲自尋短見一家騰沸日夜不安設不及早回家不但妻子有性命之憂老母亦難期活命汝事母至孝想能念及養育之恩而知一時之誤迅卽歸來也再午刻接來信中有决絶之語但汝以一死謝過而一家皆不得生寗勿念及上有高年老母耶 
始創真方人參鹿茸靈芝野术海狗腎汁龍馬酒大補身體壯陽種子奇騐無比煖腎固精神效莫敵 
廣東宏仁堂始創參茸芝术海狗腎汁壯陽種子龍馬酒萬分靈騐與他家之徒託空言毫無實效者有天淵之别一試立分玉石無庸細述 
龍馬酒之頃刻可以見功不獨絕未之見且絕未之聞盖此酒製煉固比衆精良而用藥尤比衆認眞其功用之神奇好在可當面試騐如逾二刻而效者非但不足爲奇且可原洋奉趙若非實有奇效焉敢誇此大口無論體質强弱年紀大小只須略飲少許立刻陽物雄壯堅如鐵石雖衰弱老翁竟可任意房事百戰百勝况少年飲之其精力之强盛不言可知且藥性補而不燥滋而不滯絕非霸烈宣淫之品故日飲一杯弱者立能轉强老者無異少年久服烏鬚黑髮齒落重生補命門堅筋骨培元固本開胃健脾去濕追風滋陰養血凡諸虛百損五勞七傷夢遺滑精腰酸腿軟等症服則立愈眞延年却病壯陽種子第一奇藥也大瓶四元小瓶二元雙料加倍如用雙料則藥力大而取效愈速如購十瓶九扣○參茸芝术海狗腎汁壯陽種子龍馬丸每料雙料廿兩卅六元每兩二元功同酒單料减半○外貼煖腎壯陽種子膏更妙每張一元二角調經種子卽孕丹每料八元○北冰洋眞正海狗腎每條十元如假退換廣東宏仁堂鋪分上海丹桂戲園南首朝西轉灣正豐街中市便是假冐甚多認明牌號地址勿誤 
[痴顛不痴]  
新昌人參號發兌遷移英界六馬路仁濟善堂斜對門仁壽里第五石庫門○再兌狗寶專治噎膈反胃神效非常每分二元 
馬寳治痴本號創始千古以來堪稱獨奇神效之速仙丹無異輕者六分重痴錢餘一經服下無不立愈從此不發絶盡根株得此而愈數不勝計名振天下盡人皆知可謂至寳曰無不宜兩元一分老少無欺本號向章如蒙遠埠賜顧無論託局託友代購務請開示芳名如不願登眞名者别名記號亦可俾本號十日彚登淸單於報以供衆覽如此辦法相隔雖遥庶幾接筍不致中間隔膜絶弊之法莫妙於此本號爲愼重起見想亦諸君子所樂從者也幸勿大意至囑切切 
[花柳毒症蒙主客稱讚惟此珠黄八寳化毒丹騐速]  
京都天寳齋藥局○天下馳名○靈騐第一○異人傳授珠黄八寳化毒丹○包京都天寳齋藥局○天下馳名○靈騐第一○異人傳授珠黄八寳化毒丹○包愈男女一切楊梅結毒限日全愈永無後患 
此丸乃本齋獨得異人傳授良方重用眞正犀黃珠粉血珀極品上藥泡製久練成丹專治男女楊梅結毒横痃下疳小便皮破腫爛一切毒門無論初起染久包可限日全愈如前醫不精服藥不愈或庸醫圖利不顧人之性命攸關獨用輕粉升藥倒提丸等當時立愈乃毒氣内閉逢春又發四肢痛酸甚至鼻塌髮秃紅班起點皆緣毒藏筋絡且必染妻絶子其害非淺餘毒未凈其患不休此實醫者未得方述患者豈望安全今本齋不惜重資修合濟世染者卽將此丸服下立刻止痛消腫去毒凡極重極危之症服藥一料立可全愈價雖略貴而效足値當能掃盡骨内一切毒氣日能生育無害屢試屢騐必發必中輕者五天全愈重者七天絶根如用倒提丸輕粉升華雷殛火焚凡誤染此毒者雖諸醫束手危險萬分請嘗試之方知本齋藥靈方眞之功也○每料價洋十元每瓶洋二元○另有珠黃下疳散每瓶洋七角如男女下疳腫爛或陽物臭爛成筋或爛去半節搭此散立見效毒去爛生肌止痛保復原形仍可生育得子此乃第一仙丹也○立愈珠珀五淋白濁丸價洋一元○鋪分上海二馬路中市西鼎新里口石庫門内便是 
[欽加鹽運使在任候選道江蘇松江府上海縣正堂　大計卓異加十級紀錄十次黄爲]  
給示諭蔡事據職員孫瑞禀竊職原籍新安先祖諱廷標素精歧黄兼通格致之學著有孫氏醫案回生寶笈格致求源陰騭文詩箋等書行世向在京都因念貧病無依特將家傳　騐各方合藥施送全活甚衆索藥日廣實有力弱難繼之勢爰立京都同德堂藥局平價發兌歷蒙各憲惠給匾額知實爲濟人計也職仰承祖志不敢或廢已丑年冬在治下英租界大馬路設局謹遵遺訓常年施送槍上三香戒烟藥膏痧氣丸萬應四時救急良茶遠埠慕名函索亦必覆寄不取分文並禀明前邑尊袁給示該職設立藥局係憫人一吸洋烟戒除無方特施良藥俾其自新至施送痧氣凡等品亦以時届夏令疾病繁滋不惜重資以廣拯濟等因給示在案迄今遵守無異職爰於前年邀集同志股　負本創立南洋華興燕窩公司設治下英租界南京路一百四十七號門牌力求惠濟直入南洋暹邏等處督辦各種上品燕窩發兌并悟新法以機器去共毛疵以化學取其精華調以眞味創製糖精貨眞價實意圖久遠中西人士爭相購用近來時有假冐牌號魚目混珠於商業生命兩有關礙合無禀請援案俯賜給示諭禁立案以杜假冐而安商業等情據此除批示外合行給示諭禁爲此示仰諸色人等知悉須知該職創立華興公司係屬直入南洋督辦上品燕窩用機器製成糖精原爲力求濟人起見豈容仿冐隱戤希圖漁利害人自示之後倘有假冐該公司創製燕窩糖精名目許該職指名禀縣提究以憑懲辦决不姑寛其各凛遵毋違特示 
廣東陳恒德堂發兌 
[ 
[始創戒烟至寳丹] ]  
戒烟方藥世市多矣往往配入烟膏烟灰以爲藉此抵癮而終不能斷癮以致烟毒更深其害非淺矣本堂存心濟世創製此丹用眞正龍涎香枷楠香上沉香以解烟毒化烟積消烟虫配入人參鹿茸以添精益神兼各種和平上藥熬膏去渣取其精腋爲丹無論大小老癮此丹服後不思吸烟癮漸自减極至半月自然斷癮戒時毫無難過屢試屢騐精神加倍飲食勝常非但癮除患消且能種子延年海内得此丹而除烟癮者難以數計眞可謂至寳也大瓶二元中瓶一元小瓶五角○分設上海英大馬路萬康醬園對門德仁里内石庫門便是 
[戒煙如此容易豈可錯過]  
本醫士存心濟世所製戒烟救苦水自甲午年在新嘉坡施送考騐貧苦華人咸得超苦海而登袵席又慮未能盡善復在各醫院善堂使吃烟患病之人試戒果然非但癮去不覺且病愈無形一時身受者之感激與旁觀者之稱羨歡聲雷動無不嘆其功效之速方法之妙此固彰彰在人耳目者也初本無意來華詎料實至名歸竟有不遠萬里輾轉託購者且不服則已服則藥到均能癮除其戒除之人則名公鉅卿者有之富紳巨賈者有之負販食力者亦有之因此互相說項求者愈衆爰遍游各省凡舟車所至踵門問藥盈階滿室去年重申江購者如雲就上海而論已有二千餘人戒去遠埠可知風聲四播新聞等報咸爲著論傳揚考之衆口旣如彼質之各報又如此是否實有神效是否當世無雙難逃賜顧諸君及明眼人之公論無庸空言自詡邇來洋烟日貴苟不及早圖戒微特破財誤事難期上達且傷體乏嗣易致夭壽爲告有阿芙蓉癖者堅心力戒勿半途而廢是所厚望焉大瓶十元中瓶二元小瓶一元如購大瓶分兩較爲便宜上海老閘橋北首唐家弄徐家花園必達藥房内 
 
 

Page 5

 
 
此汁用幼猪重約二十磅取肺色白者良設法提汁化學製成服之能治遠年近時一切咳嗽痰飲痰紅吐血氣急哮喘咽喉聲嘶面黄肌瘦毛焦髮落皮膚不潤行步艱難腰疲足軟四肢乏力頭暈目眩耳聾口燥舌瘡五勞七傷諸虛百損男子病後失補婦人産後血虛老年氣血兩虧小兒先天不足一切陽虛陰虧耗傷眞陰百藥無效者卽將此汁膳後開水送服半羹匙一日三次功效立見其應如嚮○大瓶每箱十二瓶洋廿二元小瓶每箱十二瓶洋十一元零售大瓶二元小瓶一元○分售上洋棋盤街老恊記票行○英大馬路中怡順和衣莊○南市十六鋪内大街亦中票行○老恊記票行○寗波日升街興號綢莊 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　本邑人江阿大向居南巿大東門外洗箒弄挑糞爲業年逾弱冠性喜遊蕩祖母吳氏略有積蓄江因生覬覦前日之晚向祖母懇貸洋蚨數翼吳氏以其不習正業略責數語阿大卽將檯亂拍并取方凳向吳氏擲去幸有友人在俱急卽阻止吳氏忿甚奔赴二十三七鋪巡防局喊控經局員姚殿卿二尹准詞立飭勇甲將江阿大拘至周中升坐研訊江吳氏投案供稱年八十有六孫兒江阿大遊蕩性成　教不悛時時在家滋擾是晚又欲索錢不遂竟敢違忤故投案請辦江阿大供年二十有四向爲挑糞夫兹因時時患病故倩人替做向祖母索錢零用並不兇横叩求人老爺開一線之恩二尹謂察爾毫無病容何以不自勤儉瞻敢持横滋擾違忤祖母實屬目無法紀喝令拖下鞭責　　　百二十下復掌頰八十下詰其嗣後再敢違忤乎况爾祖母年老龍鍾不思奉養反敢毆駡實屬有乖倫紀復判從重笞責六百板江一味泣求　尹判令移送至改過所覊禁當由吳氏代求謂小婦人年已衰老後來尚欲依靠今蒙責辦諒可管束叩求免送二尹准之施謂江阿大曰因　　母代求從寛飭具改過切結存案嗣後如再滋詐定于重究當卽交其祖母領回管束詎至次晨又如前滋閙吳氏復赴局中喊禀姚二尹仍飭　甲巡勇前往拘拿阿大始知懼罪向地甲叩首地甲當向吳氏撫慰如阿大再行滋詐可卽來局禀控提究遂回局禀覆○販雞户楊曉祥等四　投保甲總巡局控流氓唐阿茂屬向訛詐鍾明府立提研訊楊及鍾守文鍾守春徐阿祥同訴稱小的等販雞來滬泊舟日暉港唐屢來滋擾訛　銀錢後姚錦山調處令小的等給以小洋銀一百十枚至昨日各挑籠中小雞求售途中與唐相遇又索洋銀小的等告以前日已付過矣唐不　情由將籠踢翻求大老爺作主唐供稱小的在治下開茶肆此事由寳生蘭芳趙步丹王曉雲等人爲首姚供稱唐等滋閙時小的勸令楊等給以小洋銀一百一十枚明府判令將唐掌頰一百下又鞭背二百四士下笞臀二百下收押改過所三年姚笞臀一百板具結開釋○南巿流氓謝　華前因借事行兇經十六鋪巡防南局緝獲解送總巡局訊供笞臀六百下枷號半月昨日地甲禀稱謝犯枷期已滿請大老爺示下明府令帶案略訊數語交人保出○楊樹浦巡防局員李二尹於前日午後二點鐘時帶勇二名微服而出步至引翔港鎭訪查賭案行經沈家栅見王慶雲銀匠店中有數人圍坐作牧猪奴戲不禁大怒遂入店中飭勇傳地保姚旭升至大加呵斥令將店主王某帶回訊辦姚保叩首哀求並稱店主係本鎭王董事之族弟叩求寛免二尹謂旣係董事之介弟理當自愛何得藐視禁令公然賭博姑念體面攸關從寛免究申斥再三然後將檯面所遺賭本洋銀五元令地保持往厚仁善堂充作公費賭具帶回廢燬○楊樹浦流氓唐雲卿卽唐松泉在引翔港向楊湘湘拆稍洋銀十圓被楊喚交地保縳送巡防局請辦兹經二尹訪明唐雖有流氓之名然並無折梢情事此次被送恐有别情因於前晚提案研訊唐供川沙人年二十有七僦居治下在某紗局充當小工向來安分從未拆梢及與流氓爲伍等事此次緣楊等與小的小睦致被轉送案下叩求明察二尹令具改過切結覓的實人保出○馬夫陳榮生攫取張章氏首飾經章氏扭交巡街　　　○樹浦巡防局管押候訊前晚李二尹升坐訊理陳供家居寳山縣高橋鎭現住治下安分守已不敢爲非是晚散步乘凉適見高林林調戲　　氏以致口角小的解勸黑暗中被章氏悞拘所失首卽小的亦出不知求請明鑒二尹曰爾知攔路攫物調戲婦女情罪何等重大法律森嚴如果實有其事應依匪盜例重辦本委察爾言詞品行尚非兇惡之徒嗣後爾須自愛安分營生今姑從寛判罰洋二元以一元充厚仁堂公費一元　張章氏失物并具改過結交保了案○上月初三日寳山縣六圖卿民顧阿男娶虹口青雲里唐公館婢女爲妻途經楊樹浦被流氓周福生攫去新人所帶之簪控經巡防局飭地保周子琴拘拿未獲昨午李二尹又傳周　到案嚴加申斥限至本月初十日定須交案遲干嚴比周保唯唯而退 
[江西官報]  
　　五月十五日署廣信府李宗言缷事回知縣沙昌壽委辦發藩　李光　由義寗公幹回張維城禀謝拔委一次行知邢慕祖禀銷騐收兵房工程府照　　烈辦　昌保甲引錫佑缷德化小池司事回劉瑞聰拔委一次署景德司許應宏缷事回　汝鑾陳錫疇俱充常提調隨員周在　充當外監試　員陳際清往長江催　　彦　缷辦龍母廟緝私卡回又山西鄂捐局加五品頂戴部選撫州通判鄭光祖現已到省應　赴任准補叢寗州黄濤英准補玉山縣慶錫庚均飭赴新任○十七日候補府徐元霖委往撫州公幹崔湘委文闈内監試知縣張曾詔鄭景誅俱解籌餉需京回從九任道遠　　進外保甲 
[安慶官報]  
　　　轅牌示南陵縣敎諭胡廣文病故遣缺委試用訓導胡承　廣文前往署理繁昌縣敎諭遺缺委試用訓導張階署理特旨儘先卽補知縣何恩煌請補　江縣缺除會詳題奏外合先牌示 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
