# 1893 - 60 - 4907136

 

Page 1

 
 
P>附送捐册[  本館附識]  
　　仁濟善堂董事昨以咸有一德捐册若干扣託本館今日隨報分送緣堂中並無恆産常年一切經費全仗衆善信佽助而來惟望各解囊金源源芥濟本館亦代深感盼焉 
[新印十三經難字音注○感應篇直講○岑宫保介福圖出售] [  點石齋啓]  
　　十三經中頗多疑難之字子弟讀書苟不詳爲考證音義輙易差訛鑑湖金鹿泉先生憾焉爰將各難字及圈讀者均行摘錄謹遵字典按字編成典核精詳字義明晰釘成兩本定價碼洋二角卽日出售○感應篇直講用潔白連泗紙印成足以啓發愚蒙闡明至理裝釘一本定實洋八分有欲　人爲善者躉購施送價更從廉○岑宫保介福圖係將公一身出處豐功偉烈繪圖四十幀每幀繫以小傳合裝一大冊每頁内均襯以連史繼每部實價洋八角售處向北申昌及本分局並各省分局購取可也此佈 
[張香濤制軍恭祝李傅相七十壽序石印告成] [  點石齋啓]  
　　李傅相功名事業彪炳寰區去年正月初五日爲七旬嶽降之辰南皮張香濤制軍撰文祝嘏闕深富麗包括麋遣洋洋數千言爲世間有數文字本齋今將原文照印成書字畫工楷印以潔白聨史紙外用粉紅箋封面裝潢精雅每本價洋一角二分卽日由本分局申晶及各書坊發售此佈 
[革除婚嫁陋俗議]  
　　閱前日報章紀上海縣黄大令訊斷顧張氏趙念仙一案而歎大令之斷案公平有非風塵俗吏所可及者矣先是顧張氏控趙延阻婚期大令庭訊之餘氏訴稱兒子經吳壽康及施姓爲媒文定趙女爲室近以男長女大擇定本月十九日完姻及媒至趙家趙夫婦恃蠻辱駡苛索禮儀不得巳來案喊探吳供稱此事趙已再四翻悔趙供稱女兒許字氏子氏所定婚期太促是以不允並未辱駡媒人且氏許送茶禮洋銀一百元迄今尚未送致氏稱祗許五十元大令問爾能措齊一百元否答稱小婦人並無親族無從借貸趙稱茶禮一百元置備妝籨尚難豐盛區區五十元何足濟事氏稱小婦人祗有五十元並不計妝籨之厚薄趙堅稱五十太少少大令再三開導謂男大須婚女大須嫁人之恒情以後兩家總是親戚此時不可爭論又謂趙曰爾女過門後總是顧家之人爾須爲長久計不可因財帛而生嫌隙儘管以五十元辦事可也趙又稱婚期可否改遲數日大令曰十九日甚好何必改遲卽著顧張氏於明日將洋銀五十元交與兩媒送往屆時備花轎迎親如趙不遵本縣定當提究爾造遂具結而退嗟乎近世各省之陋習孰有甚於婚嫁者哉人家子已長成自必爲之授室擇淑女而聘之宜也乃爾來習俗不問家世之清白與否不計閨秀之賢淑與否但得妝籢富厚卽已喜逐顔開甚且聘娶無後之家謂他日家資悉數歸諸女壻雖有嗣子亦惟略略瓜分或貪衣飾之豐盈或涎田畝之充牣而女之蓬頭歴齒悍潑驕奢不計也至於育女之家祗思嫁一富家郎終身享用人有向之求聘者必問以家有田産幾許金帛若干或典鋪數家或莊號數處苟得如我之願無不唯唯遵從而其子之能否克家是何情性一切俱可置之不論不議之列相攸之法惟專注於席豐履厚之好兒郎其有另垂青眼務得快壻而字之不嫌寒微獨求佳偶則親族交友無不鄙而薄之以爲似此好人家女兒夫豈無鄧通石崇一流下玉臺之聘而必與田舍兒締因綠以致習俗相沿牢不可破一至吉期旣定詩賦桃夭則爭論聘金幾同貿易盈千累百信口開河媒人左右爲難怨聲載道其在富家大户紫禁黄榜不妨取諸室中破費金貲尚無妨碍所苦者小本營生之輩依人壓綫之流頻年所得些微縮食節衣纔得摒擋婚費一旦横被岳家悉索益覺拮据不堪或因此而日用不敷相對作牛衣之泣或東挪西借以致偪上謻臺無可支排自經以殉卒致膝前愛女終身困苦難覓饔飱百結懸鶉禦寒無術嗚呼噫嘻至此而始悔爭索聘金之非計不誠晚哉不誠晚哉至滬上則此風尤甚不特愚民無識肆意誅求甚至閥閱世家搢紳巨族排塲愈大需索愈多聞之最鉅者或索至一二千金曰將以辦妝籢也實則妝籨所值幾何不特筵席之資盡出於此更或藉以還債藉以肥家有不甘被需索之名者則改其名爲閽儀謂爲閽人所得究之閽人何嘗得分毫哉借厮僕之名肆貪婪之志其名雖雅其志更卑嗚呼噫嘻婚禮也而以市道成之回溯古人制禮之初誰料後人竟變本加厲如此哉而察其陋俗之初起則實由於不論門第不擇人品娶者但貪籨資之富盛嫁者祗求家道之豐盈以致因貪而起紛爭因爭而致不睦曉風日甚誰與挽回善夫朱柏廬先生之言曰嫁女擇佳壻毋索重聘娶妻求淑女勿計厚妝奈何家絃户誦之文而竟一朝忘却耶自經大令明斷我知此風或可稍稍革除則他日者怨曠胥蠲婚婣以禮朱陳村裏有不爭爲賢使君敬爇心香者哉 
[本館接奉電音]  
　　昨由京友電傳上諭一道敬謹譯登○正月十七日奉上諭著添派刑部尚書孫毓汶恭辦萬壽慶典事務欽此 
[襄垣春色]  
　　献歳以來風和日麗青疇紫甸淑氣宜人舉凡踏青媚子拾翠嬌娃莫不掠鬢掃眉呼姨約姊向郊外流覽景色故邑廟中及寧淵觀到處遊人似蟻書塲戲法密布如林售賣耍貨及各種花燈亦皆十分熱閙至初八日春寒料峭細雨如絲入夜狂風怒吼詹鐵齊鳴初九日依舊春光大放莫不謂天公之解事也○蕪湖道李篁仙於初八日赴金陵賀年十三日由下關乘江裕輪沿逕赴皖垣拜賀各大憲新禧○上元節近例許玩燈惟此中儘多選事少年一言不合動輙兇毆今年王邑尊特先期出示許自十三日爲始玩至十八夜爲止過此則各安生業不得遊蕩無歸蓋於點綴之中仍寓限制之意若輩一聞此信無不踴躍從事初十晚卽有龍燈三起遊行街市鳴金伐鼓人語喧譁所紥龍燈盤旋飛舞鱗甲攫拿栩栩欲動正在興高采烈時忽有城守營兵丁數名攔住去路聲稱奉總爺之命謂縣示係十三爲始今汝輩於初十日迎賽顯違官令立將龍頭一節奪去玩燈者陡然氣沮膽喪久之繼有人曰縣示雖如此然我儕並未滋事何得平空攫奪乘興擁往城守署前喧噪後見一儒冠儒服者走出向衆開導謂總爺不過欲看燈景耳豈有他哉立將龍頭擎出奉還大衆於是大衆始歡呼而去○方村鎭厘卡委員吳麟仲少尹差期報滿經總辦許小巖觀察詳請以東門渡卡員程慧伯少尹接辦遞遺東門渡差由總局另委賢員接辦俱於臘底到差○老湘營譚馥亭軍門於新正初二日赴金陵賀年旋於初十日回營當卽傳令各哨官統率五百健兒在大校塲開操軍門先向喜神方祭旗旋卽升座傳令一時旗開風動雲立山垂變幻離奇令人目炫神悸繼而接操兩磅後膛砲廻環攻守不啻大敵當前自是每日曙色甫動卽聞隆隆之聲必至午後始止說者謂操法之精營規之美誠爲歴來所罕有云○李傅相之德配夫人靈柩傳聞約在正月底二月初由天津航海扶回廬州奉安窀穸靈舟取道長江當過蕪湖小泊想屆時丹旟影裏必有洋洋大觀也○某甲在洋關充當秤手人頗長厚而家計甚窘去年大除夕始張羅青蚨置備年事行經長等恒大 
 
 

Page 2

 
 
生燭坊門首覺是下觸著輭物俯首視之係一洋巾包内有洋蚨八枚並黄烟一小包駐立良久無人顧問遂緩步而歸人以爲忠厚之報○客臘十六日太古洋行鄱陽輪船溯江上駛行抵蕪湖鼉臾已丙報矣塔客擁擠紛騰有三客行經跳板被擠墮江躉船檔中泊有小划急行援救得以一齊撈起不致有無定河邊春閨夢裏之感聞救人者實係漢字帮胡姓划船内有一客因江心浪湧致足上所穿釘靴被浪冲脫後由鄰划撈獲一隻舉以還客客以寡二少雙亦無所用不肯收受迄今尚在鄰划中此係有人目覩故言之確鑿如是○皖南牙厘局總辦許小巖觀察原定初八日乘輪晉省賀年兼禀要公適有他事濡滯遂改於初十日乘招商局江永輪船上駛本局員弁咸往躉船恭送○北岸江口巡防委員馮楚卿小尹蒙道憲詳委江北泥汊關稅務所遺之差以濮家店保甲巡員吳幼卿少尹調辦遞遺濮家店差以巡檢蔣贊卿少尹接辦均已謝委到差矣 
[蒜嶺暮鐘]  
　　鎭江官吏鳩工開濬新橋口河道日來工作甚忙保甲局因諭令挑水夫改就風神廟畔源記碼頭挑取○保甲局出示曉諭各江快如有索詐船户及身無腰牌者準各船户扭送至局究懲江邊挑夫及青皮冐充差役滋擾小民者亦準送局究辦○縣署諸役製就龍燈一架每晚游行各店鋪有然放鞭爆以迎者亦昇平景象也○去年臘月繆家甸出有盜案近經王大令將正犯拿獲供出羽黨甚多行刼已非一次平日窩囤丹陽碼頭某客寓中此次分贓不匀以致春光漏洩遂飭釘鐐收禁以待盡法嚴懲 
[甄别改期]  
　　杭垣敷文崇文紫陽三書院甄别生童前由各監院傳說定於新正二十日考試已列報章兹由撫憲崧振帥改於廿四日黎明仍在學院封門扃試各童生則由各書院領卷循舊章也 
[出游遇鬼]  
　　昔狐突適下國遇太子申生向嘗讀而疑之以爲白晝何得見鬼不謂天下事竟有適相合者福州新美里有某甲年甫弱冠襲祖父業納粟得官生平好馳馬尤愛古玩及洋貨之類此外則如馮驩之無能亦無好也去臘下澣乘興出行忽覺神思恍惚見有多人攔住去路麾之使回旋得病投以藥餌如石沈海一夕夢城隍神有文札來召自知必死與林姓素相友善欲屬以後事林不果來遂憑人寄語以慰藉之矢以來生相見旋於廿九日溘然長逝其夫人年在青春祗舉一女如君幸有遺孕尚未卜是男是女聞者莫不哀之或謂甲前曾擊死小撲今赴閻羅案下控告故遣鬼隷催赴質審也其信然耶 
[蓬壺春曉]  
　　日本前任外務大臣以日民素多貧苦前曾倡議欲令往墨西哥國覓蠅頭之利嗣接駐墨日本領事及某文人來書備述墨西哥地土風俗與日人甚合以故再議章程欲購買地畝建立屋宇以備日民棲止惟墨廷允准將地出賣與否則未得而知也○日本人帝國時中有專習律例之科西歴去臘核計共有律師一千四百二十三人其曾經考試領有執照准理訟務者四百十六人其餘均尚肄業俟考得等第卽可充當狀師甚矣日本人才之盛也按日本名律師曰代言事務人○日本禁律以販賣人口爲最嚴犯者必從重治罪聞有水手某甲前因犯事禁諸神户獄中其妻忽私産一孩自知來歴不明而又貧難撫育遂由人說否售與華人得銀四圓中人亦得一圓交易後事爲巡捕偵知將婦拘拿復移咨中國駐横濵領事將子帶回並中人至案恐將來一經審斷未必能置身事外也○前者日皇皇傳諭水師大臣入宫著卽遣戰船馳往火奴魯魯將日本人民妥爲保護大臣得旨後卽商諸水師員弁隨發電報立飭兵輪駛往以備不虞或曰日廷之所以派船者蓋因檀民背亂恐寓檀日民遭池魚之殃是以思患預防也 
[檀君失國]  
　　檀香山地饒物阜久爲美國垂涎前報該處民人圖爲不軌欲逐其女王將檀島隷入美國版圖一事美廷現已調撥戰艦前往彈壓以爲靖亂兹閱英京來電云已有檀國權臣數員偕同美人携手書親詣美廷請美總統將檀島隷歸美屬美總統經將來書交出議院察議並有新約數條大意謂將檀島隷入美廷版圖作爲藩服則美國將代檀島墊償所有國債另每年酌頒檀王長俸若干云 
[學使行旌]  
　　廣東學憲徐大文宗巡試潮州弊絶風清而且玉尺衡量王前盧後銖黍不差久爲士林歌頌矣兹因客歳急景凋年彤雲密布遂留旌駐潮度歳開印後卽往惠州巡試現聞人言嘖嘖謂本年舉行恩科鄉試而文宗須往高雷廉瓊四郡巡試計渡海之餘科考之畢時已五六月矣七月正當錄遺之時五羊又值科考之歳文宗試事繁多道途之往返爲日無幾恐廣府屬之應試應在三秋折桂之時五嶺探梅之日矣然司文者自有權衡究非局外人所能懸擬也 
[維揚燈市]  
　　揚城每屆元宵佳節非細雨廉纎卽春寒料峭前去兩年泥濘載道滑澾難行游人多爲之掃興燈市亦因而清淡今年則風和日麗景物宜人試燈之日轅門橋等處寶馬香車如龍如水騷人墨客聨袂偕來拂柳穿花密如梭織較往年約增數倍迨遊倦思憩則赴教塲茶社瀹五泉水細嚼龍圑清沁詩脾甘回舌本於是各從所好或敲棋賭酒或射覆藏鈎或至馬家書廠聽唱灘黄或至福來隙地閒觀賣技陶情適性隨處皆宜及至燈市則更璀璨輝煌目迷五色所紥花樣亦皆推陳出新無一不有鬼斧神斤之妙樓臺亭閣人物翎毛無奇不備洎乎曜靈西墜皓魄東升燃點通明照耀如晝繁星萬點明月二分上下交輝益助游人之興業燈者亦各爭奇鬥勝盡獻所長蓋維揚俗例過十三夜詰朝卽不復懸售故個中人咸欲趁此良宵以卜一年利市是夕遊人亦復采烈興高爭欲一懭眼界誦姜曰石珠箔飄燈夜未歸之句益覺遊興怦怦鷄聲三唱始逐隊而回良辰美景賞心樂事可謂兼有之矣 
[送麒麟]  
　　揚城每至新正有一種鄉民三五成羣以五色紙紥成麒麟鑼鼓喧天牽至城中向大街小巷挨門歌唱語多吉利謂之送麒麟每至一家給以青蚨數翼名爲點綴昇平實亦賺錢之計所可笑署謂有抱鄧伯道之戚者取麒麟鬚數莖便可得弄璋之喜小家婦女深信不疑往往因此肇事如日前皮市街東首有某甲因欲多摘數莖分贈友人鄉人一毛不拔遂致互相口角繼以用武麒麟則頓成虀粉鄉人亦頭破血流擾攘不休後經人再三排解始悻悻而散 
[九江官塲紀事]  
　　督辦江西淮鹽總局江蘇候補道李觀察家驊瓜期已滿由兩江制府劉峴帥札委陳觀察儀洛接辦於十二日附輪抵潯拜會鎭道各官各官亦答拜如禮觀察小作勾留仍由水路赴豫章○督銷西岸淮鹽總局李觀察因去冬河水凝結鹽船多停泊湖口彭澤一帶迄今來者寥寥居民需鹽孔亟乃札委易子英叅軍偉前往催促○前署九江前營遊擊正任吉安營守備黄靄園遊戎壽山請咨引見後附輪東下於十一日抵潯拜謁鎭道並會同寅各官小憇行蹤卽當晉省 
[寛嚴互用]  
　　九江查輪委員劉蔭薌明府於去臘廿八九等日在輪拘獲扒手三名本應枷責嗣以歳琯更新宜施恩澤卽於除夕將三扒手開釋○德化縣捕廳沈幼泉少尉於本月十三晚出外巡查至城外張官巷聞某宅喧嘩聲詢之知爲賭博卽將甲乙重責二十板餘人俱被逸去 
[要犯被拿]  
　　香港庫務司署司管地稅書吏葡人鴉富士虧空巨欵逃往九龍華屬經港官探悉卽飭差往拿差役分投守隘嚴查密訪至數日之久仍不能獲及初七晚深夜兩點鐘時始爲差役在尖沙嘴屋中拿獲解案該屋是鴉富士産業現無人租貲者查鴉富士於客臘十四日早十點鐘由家出門至海旁搭小輪船過油麻地不辭跋涉之勞攀巖剛壑行至艋船灣西洪鄉雇繪船往汕頭於時風浪甚惡艱於前駛努力向前亦不過至平海地面在該處逗遛三天進退維谷乃買舟返西拱而風鶴之警心甚摇摇不敢在西拱淹留又雇土船渡往赤崗不料春光不 
 
 

Page 3

 
 
密洩於差人不得已躱匿山林露宿風棲無以爲食枵腹摳忍乞食於鄉人且賄賂之又聞差至潛跡山中差役不知其往延數日纤廻而至鹿符去赤崗數里之遥在山寮居停不久又爲差偵悉遂返赤崗匿於山内三四日匿跡消聲人莫議其處竊以日久事緩不必戒嚴故於月之初五日潛返港中擬搭董雲輪船往孟利拿埠雇艇掉至孤島去港不遥當囑艇人晚間仍來接返蓋恐不能搭董雲輪船而去也詎該艇失約不至是夕空留島中棲宿無地忍饑號寒悽慘莫狀初六早遥見渡船一艘招搭渡往九龍初七日四點航至油麻地行吟山畔呼籲無門夜間潛回尖沙嘴舊居孰知入九龍城時已爲暗查差役訪聞消息初七晚七點鐘有人報差帮辦麥機由九龍帶同差役乘夜而至先入第五號屋園内祗見園丁妻室仍未悉其蹤麥機飭令各差緊守要隘門户特自登樓尋訪至睡房間聞履聲得得緣樓而下麥機飭守差拿人差卽將下樓下拿獲乃知是園丁也麥機以火燭之瞥見梯下有鴉富士在焉急下樓拘獲鴉富士痛哭流涕見者憐之當時喬扮華人所衣粗服如工役然薙髮跣足并有僞辫形容憔悴恍若餓夫謂逃亡在外已二十四天麥機亦爲動憐所以不俟天明乘夜遞解來港初八早與其易衣逮經夏太守訊時鴉富士以巾掩面哭不成聲問官將其案由宣讀一次問其有何言語覆答彼乃哭至聲嘶不發一語帮辦麥機請將此案主探畢二欵增改夏太守於是祇將捉獲情形取錄口供飭令押候至十五日提訊聞鴉富士逃亡時携銀二百餘元今被獲時身中祗餘銅錢數枚而已 
[金陵官報]  
　　正月十一日常鎭道黄祖洛城外保甲局候補道羅海州分司徐紹桓督捕營哨官都司何復勝湖南回銷差各位見蘇松太道聶緝槼鎭江叅將鄭國祥淮安府軍捕通判姚紀衡泰州分司沈桂周圩港厘捐知縣陳壎特用主事劉繩武湖南來提右營守備程聨堃各位均禀到通判歐陽价辭回儀棧通判李士彦禀知通判丁相郁丁生父憂藩轅牌示碭山縣典史員缺前經請以改補巡典宋學成咨署現奉部覆准自應飭赴新任又邳州學正王恩瀚期滿遺缺查有試用訓導馬錦繁堪以署理十二日藩臺瑞運司江鹽巡道胡蘇松太道聶緝槼常鎭道黄祖洛署蕪湖道李壽容辭鎭江叅將鄭國祥海州分司徐紹桓泰州分司沈桂淮安府軍捕通判姚紀衡儀徵縣朱江安徽知縣閻恩培各位見狼山鎭朱洪章瓜洲鎭謝濬畬統領新湘營陳基湘安徽山字左右營朱東成帶信字營王榮誥鎭江守備何開元各位辭海州叅將楊文彪知府歐陽述署淮北監掣兼淮南局林鍾崍鹽知事劉鍾祥三位揚州來高郵州錢錫賓正任江都縣調署邳州林之蘅禀知正任庫儲交代算結取結顺省縣丞楊自新叩謝帮辦象山砲臺工程提右營守備程聨堃叩謝保加都司銜水師前營哨官請補蘇右營遊擊余萬興各位均見統領慶字營曹德慶統領銘春等營正任蘇松鎭張景春長江安慶協譚鴻聲統領老湘合字營舒永勝通州汪泰州王如皋縣童秉厚通州花布厘捐知府趙詒書均禀辭東臺釐捐知縣朱文炳六合釐捐知縣萬中培鹽城營遊擊劉本桂均禀到運司江蘇松太道聶緝槼常鎭道黄祖洛沿江緝私候補道楊鍾琛揚州保甲候補道趙濟川安徽洋務局兼防軍支應候補道蕭允文候補道何福海赴蘇謁見撫憲海州分司徐紹桓各位見辭署蘇松鎭朱准森狼山中營遊擊鄧業良又右營遊擊王定元通州營遊擊吳啓繩提右營遊擊吳炳辰又後營遊擊朱東武各位到見總兵龍殿揚赴蘇鎭江叅將鄢國祥揚州叅將彭仁壽南琛兵船袁九皋山陽縣桂六合縣裘興化縣劉襄辦江南機器局知府張慶勛回滬飛庭輪船吳克威各位禀辭桃源縣姚德鈞運判許之琦由揚來姜太釐捐知縣陳紹唐錫金厘捐知縣劉葆源各位禀到補昨日山陽縣陳鑫到見鎭江守備何開元禀辭 
[邗江官報]  
　　初九日吳鹺尹大椿委解南京餉起程初十日許太守寶書抵揚南河同知劉司馬繼曾委京餉十一日豐利塲陳鹺尹到揚十二日新任軍廳鄧司馬復昌由秦郵來並謝委江甘五岸差十三日新興塲劉鹺尹禀到 
[滬濵瑣綴]  
　　江北人蔣星岩向爲商船舵工前日因事登岸行至中途與前爲商船水手現爲流氓之小王仁相遇王欲借番餅數枚蔣無以應遂被扭至南市生義弄生源烟館吸講烟大言恫嚇蔣孤掌難鳴倩人往喚十六鋪地甲小王仁見勢不佳乘間兎脫及地甲至已無蹤影矣○滬南養和樓茶肆門前有陳氏開設餅攤香啖紅綾生涯不惡用毛阿生爲夥相助有有年前日陳氏忽將毛辭歇以並無過失不應下逐客令遂效豐千之饒舌經旁人再三解勸令陳氏給洋十元作爲回籍之鄪郱事始寢○陳子順米大甫兩人於前日午後在南市十六鋪橋堍養和樓茶館啜茗忽與别人爭論鬥口之餘繼以鬥力擊壞什物甚多旁人解勸不散由茶肆主將陳米扭至保甲北局請究祝翼雲二尹升座研訊陳米俯首無詞二尹著罰洋二元二角賠償毁物人則具結交保 
[花爆遺火]  
　　城廂居民每於橷年然放花瀑遣此良宵及時行樂未可厚非然火星亂落後易釀成火患小東門内某姓家前夜因放花爆致火星遺落茶房中當時無人覺察直至三鼓時見濃烟縷縷四處尋視始知遺火立卽汲水灌救得以轉危爲安然亦險矣 
[客寓殘忍]  
　　租界中凡有貧病交迫之人困臥路旁如爲巡街捕所見立卽舁至捕房移送公廨發棲流公所醫養所以重視民命也查此病人大半由小客寓舁出當陳寶渠太守任英廨讞員時洞悉此弊知照各客寓如有病人卽報棲流公所留養醫治不得任意攆逐如敢抗違嚴究不貸迄今日久玩生各客寓仍蹈前轍見寓客病重任意抛棄街頭殊覺傷心慘目前日夜半後有某號華捕見有病人臥路雇車舁至公廨其時廨中人均已安睡差夥囑捕暫放頭門旁以待天明禀官及至天明值日差問病人姓名據言住居客寓中見我有病委諸道左現欲自至親戚家棲止乞免禀官值差遂聽其自支此人病勢不重故得來去自如倘患沈疴任其偃臥街衢飽餐風露有不速之死乎所望賢長官如遇病人到案須問其向居何處如由客寓攆出當治以草菅人命之罪懲一儆百此風庶幾稍挽一年中亦可保全無數性命造福羣黎豈有旣哉 
[賭風大熾]  
　　新年已過賭禁重申而無賴之徒仍復聚賭抽頭置法令於不顧可慨也滬城道前街十六鋪地方有某甲等設局誘賭聚集多人前晚有某乙帶洋銀數元欣然入局一决雌雄無如時運未來囊資盡失臨行時向甲借錢十五文甲不肯稍破慳囊乙不能忍厲聲辱駡各賭徒代抱不平將乙毆擊旋經旁人勸解始能分散又東街以北某姓房屋内前夜亦有人聚賭呼么喝六達旦通宵爲巡防局所聞前往拘拿若輩早有風聞先機避逃迨巡勇到時已去如黄鶴矣 
[患病發堂]  
　　王阿狗施朝清王金海在英租界混用銅洋被捕拘送公堂蔡太守飭令送縣訊辦旋由黄愛棠大令訊責收所此已列報邇來阿狗在押患病由看役彭春知照原差禀明大令飭發普育善堂醫治 
[派差協提]  
　　顧源興投鹽運司署及蘇松太道控朱安大卽曹安之戤借鹽引銀兩請爲追究當蒙批飭上海縣訊明詳報黄大令奉文後查得曹現居英租界時和里卽請英廨讞員蔡太守派差協提旋將曹提到歸案訊辦 
[大令騐屍]  
　　前晚一點三刻鐘法捕房三十一號華捕陸秀珠在法界吉祥街見有一人奄奄一息隨卽送入大自鳴鐘捕房捕頭訊問之下其人已不能言捕頭疑有疾病飭送仁濟醫院療治當經醫生騐得其人實係吞服生烟立卽施救無效而斃醫生飭院丁通知捕房捕頭爲鄭重命案起見飭包探王榮培赴縣請騐上海縣黄愛棠大令卽照會英法兩界捕房於下午四點鐘時帶同刑仵書役人等排導出城蒞塲相騐地保大茂卿已在屍塲預備一切法包探王榮培等亦到塲伺候大令升座後卽傳地保訊問該地保禀聞捕房中人言死者因服生烟横臥道旁經三十一號華捕帶入捕房繼由捕頭轉飭五十三號巡捕舁送醫院救治不及以致殞命大令卽喚三十一號巡捕到案訊問該捕所禀情形與 
 
 

Page 4

 
 
地保相同問其時可有别人觀看答稱因爲時已晚無人觀看大令又問此人旣由爾送到捕房爲何不由爾送往醫院答稱小的適值更班是以另派五十三號華捕轉送問爾與死者素來認識否答稱從未見過不知爲誰問到捕房之後有親屬來認否答稱無又問何時送到醫院何時氣絶旋據包探王榮培禀黎明王點鐘時送入醫院至天明小的等又來看過尚未氣絶遂將由死者身畔搜出之皮夾一個内有洋銀一元二角押票二張並有張順林手摺一扣一併交案並稟稱死者之友馬德芳已備棺木大令傳馬訊問馬供住居法租界東興里係自已房屋賴刷租度日死者姓侯名芳來年僅三十二三歳籍隷寧波鄞縣向以製筆爲生涯嗣因失業跟隨某官藉以餬口去歳來滬一次曾至小的家中不數日卽回今春又來未知何故不到小的處今日聞捕房包探傳知侯芳來已因服毒斃命小的念其滬上並無親族故向同鄉友人處籌措洋銀轉向四明公所買得棺木一具來案聲明務求恩准由小的收殮問其母現在何處答稱因家計蕭條現往杭州傭工大令謂候旣與爾爲友來滬後應至爾家中答稱伊雖來過因小的出外未曾晤面問侯去年來滬何幹答稱伊言欲往杭州尋母問此次雖未遇見爾總知伊住在何方答稱聞說住在法租界銅匠小生家問爾知伊在滬曾與别人吵閙打架否答稱未聞大令又命差役在死者袋内檢查旋搜出楊允生呈交一信檢閱之下無甚要語大令卽飭仵作用銀鍼插入口内週身噴高梁酒如法試騐待至良久抽出鍼上亦並無痕跡報稱死者喉管已閉銀鍼不能深入遍體毫無傷痕惟指甲見青黑色委係吞烟斃命大令轉問醫生據稱送來時已不能言語施救後略吐些微竟無效騐大令又離座親騐令馬德芳眼同察看令馬具服毒身死切結當卽收殮又諭馬曰死者無親族到案伊之棺木准爾協同地保送往會館暫寄倘親屬來時爾須同往指交爾須交保以便傳喚旋據包探禀馬有産業在租界中且有妻女諒無妨碍大令准交包探帶去於是呵殿回衙 
[英廨瑣紀]  
　　蘇梅氏至張李氏家尋視藁砧致相口角爭扭不料由巡捕帶龍捕房轉送英公廨蔡太守飭候訊供發落○女子張林弟躑躅中途蹙蹙靡騁巡街捕見之帶至捕房捕頭飭送英公廨蔡太守飭發棲流女所留養再候核示○翁薛氏憑中李薛氏買王明順之女王明順一再向翁薛氏饒舌爭閙不已由巡捕帶至捕房轉送公廨蔡太守飭候訊辦 
[法捕房瑣事]  
　　深夜聚賭本干例禁前晚有某甲等四人乘興遨遊至法界三洋涇橋畔臨平里某姓家鬥麻雀牌正在興高采烈適有巡街西捕經過一聞聲息叩門而入將四人拘獲送入捕房管押一宵昨晨經克捕頭訊明原委姑念甲等係貿易中人准卽交保出外限禮拜二投公廨候審○某甲者不知何許人慣在輪船上行竊商旅往來受害不淺前日早晨招商局江天輪船由寧波來滬將泊碼頭甲卽混入人叢中肆其伎倆竊得某客洋傘一柄正欲逃遁被捕房包探所見拘獲人贓送入大自鳴鐘捕房管押嗣經捕頭訊明原告卽欲他往將甲管押數點鐘麾之使去 
[上海六馬路仁濟善堂施醫藥開診]  
　　謹啓者敝堂常年施醫給藥延請内外大小方脈自設藥局選辦各種道地藥材專濟貧病本年仍於正月念一日開診特請内科徐子才郁笛梅姚晋三李佑之張鎔堂劉卓如徐玉山諸位先生外科李瑞林黄菊孫郭善卿錢廣甫四位先生在本堂施診善昌並命三小兒志仙帮同診視又延專診育嬰堂幼科顧雨田沈鴻章王湘臣李厚璋阦湘波五位先生本堂仍按單日早上七點鐘掛號八點鐘開診午後一點鐘至四點鐘照方由本堂自設藥局給藥倘遇疑難痼疾由本堂給票就内科陳篤卿巢崇山費訪壼三位先生眼科時明齋先生診視後藥由本堂給發專爲無告貧民而設事歸實濟以副諸大善士憫念貧病慨助藥捐之至意謹將延請醫士施醫給藥開診日期請登報章布昭公鑒施善昌等謹啓 
[上海六馬路仁濟善堂勸募咸有一德一文願捐册啓]  
　　謹啓者敝堂歴年經辦各項善舉凡屬有益於世莫不次第舉行早邀共見共聞經費之鉅遐邇咸知卽如常年施醫給藥一端客歳全年給藥七萬六千一百五十三帖計藥本洋六千三百四十元有奇加施給靈符外合送純陽正氣丸萬應靈丹臥龍丹雷公救疫散虎睛丸等暑藥計藥本洋一千三百七十四元兼之醫生轎金洋八百七十元此項經費合計洋八千五百八十四元之多逐年加增愈推愈廣敝堂一無恒産所恃咸有一德一文願捐册隨報分送蒙遠近善士互解仁囊陸續接濟上年所收册捐共洋六千四百三十元九角已是不敷開支深虞竭蹶非藉衆力何能支持不得已仍照舊章懇申報館隨報分送捐册再請發棠萬望各埠大善士俯憐貧病苦况經費支絀勿責無厭之求慨助接濟庶幾春臺共躋其間功德毋待贅言心香一瓣禱祝靡涯除隨報分送捐册並附小柬叩賀新禧外請登報章恭呈德鑒[  經理董事施善昌葛繩孝經元善蔣毓棻何芸思謹祝]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇省官報]  
　　十一日荆溪縣許嘉定縣張知縣王肇嵩回昭文塘工陳香祖回絲茶北卡四位均辭十二日常州府桐太湖廳恩奉賢縣金均到知府袁恭宏劉式通知縣夏輔咸均辭回上海同知陳德濬由閔日釐局來華亭縣王青浦縣錢寶山縣馬崇明縣黄均辭知縣褚成憲吳淞江許之祜同里陳叔謙木瀆均辭回釐局陳俊康金匱公幹高守訓徐州公幹李瀚釜查禁太屬糧米出口周濓抽查揚州府四屬保甲陳寶樽江震絲捐五位均回銷差林頤山由常州來直州周煦山禀知委赴崇明收解釐捐差柘林通判祥委署安東縣李前泮三位辭從九丁炳文銷葑門旱關差魯國壽辭回滬典史李良波府委睢寗公幹 
 
 
 

Page 10

 
 
   
 
