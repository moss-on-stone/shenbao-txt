# 1896 - 398 - 4908512

 

Page 1

 
 
[考試時務塲中必備書翻刻必究] [  申報館申昌書畫室美華書館格致書室寄售]  
　　　年以　各省歲科考場各處書院兼考時務策論祝制藝詩賦爲尤重廣學會新著中東戰紀本末八卷凡泰西新政之可作掌故者精心考訂言皆有物實　去年所譯之泰西新史攬要同屬投時利器應試諸君奉爲藍本大可名利雙收而其價只一圓五角亷莫甚焉○廣學會新譯文學興國策兩卷凡泰西學校中之良法美意臚列無遺塲中如考新學舍此無以運典每部兩角亷之又亷○時事新論十三種圖說四十種繁稱博引鉅　無　亦由本　代印計價六角 
[校宋本黄帝内經靈樞王氷註告成]  
[圖書集成局代啓]  
　　内經素問爲醫家之祖卽秦越難經亦發明是書之旨皇甫　甲乙經惟撮是書之精要邇來岐黄家所讀馬元臺注素問厭共繁　汪氏素靈類纂惜又太略板且漫漶誤字亦多吳門汪氏藏有宋刻王氷注内經廿四卷後附遺篇一卷靈樞十二卷爲　時林億孫　等奉敕校正全部倩本届新字排　用以潔白連泗裝訂六本碼洋一元存上海棋盤街文瑞樓蘇州閶門綠蔭堂書坊出售 
[書蕪糊關道袁爽秋觀察興辦蠶桑示諭後]  
　　農桑爲國之大利而在今日則尤不可忽自通商局啓五十年來中國之銀錢流出外洋者幾如恒河沙數雖中國亦有貨物銷於外洋而以中抵外其勢常若不敵說者謂進口之貨以烟布爲大宗出口之貨以絲茶爲大宗中國而欲振興商務開濬利源必自整頓絲茶二端始時至今日絲茶之利已非中國所獨擅外洋如日本印度錫蘭西班牙意大利均廣植桑茶講求育蠶焙茶之法據歴年西報所載印度絲茶銷數歲益加增一國如是他國可知彼有所贏自然此有所絀此留心經世者所以於絲茶二端不可不加之意也顧外洋之茶間有少遜中國之處而絲則不下於中國且中國各省惟山鄉宜植茶而蠶桑則無地不宜古人拔茶植桑雖别有深意或亦因地制宜之一法今惟浙省杭嘉湖諸郡最講蠶事他省各屬則未能徧及昔年秀水金苕人觀察任松郡婁邑及南匯令多購浙西桑秧諭由各鄉紳董分給栽種惜不久去任未及大興其利至今棠陰遺蔭僅有存者歸安沈仲復中丞觀察滬上時亦曾頒發種桑十二說由浙購桑給民布種以浙人而言蠶桑之事故皆親切有味今觀本月二十日報登袁爽秋觀察興辦蠶桑一示可謂賢者所見略同矣示中所引農桑輯要一書皆前人之成法至蠶桑要略一册則係近時吳興各處育蠶之家相傅心法雖與古書間有不合亦可參觀要之中國蠶桑之利備詳此二書中而蒙則以爲西人之法亦有可採者摘述如後夫育蠶之道首重選種種劣則吐絲力薄成繭亦輕必須參用日本蠶紙俟化蛾時配以中國之蛾牝牡相合生子更爲繁碩蠶之　　初出爲䖢自䖢脫而爲蠶蠶而繭繭而蛹蛹而蛾蛾而復卵以至藏連其間多有微細之事精於化學者不難詳考古人以蠶食而不飲爲喜燥惡溼固也然葉中有汁卽飲産於東南卑溼之地爲多是其性雖燥無溼潤之氣則亦不生惟不可溼遏過甚故養蠶之室宜清潔高爽始免蠶病凡蠶有病瘟比户傳染或死於吐絲之先或殭於成繭之際若不早爲檢視將生卵相傳蔓延不已法宜用六百倍顯微鏡窺察見蠶身有細黑點形如椒末西人名爲粒瘟又名椒末瘟急宜檢出而以治溼藥品拌置葉中蠶病自愈或置乾浮萍亦可取效至於烘繭繅絲尤宜仿照西法先將繭子用汽水熏泡則質白而軟質尤光亮再用烘房烘死繭内之蛹俾不至化蛾齧繭致好絲變爲亂絲亦不至蛹腐而溼致凈繭變爲爛繭宜各家建一小烘房將繭烘過可久藏以待繅若繅絲宜用機器車江浙各處均已設廠盛行他處或尚泥古又鄉村小户無力購置機器宜合數户以購一車則事亦輕而易舉天下事可與樂成難與圖始人情大抵皆然觀祭旣興此舉竊以爲此後宜責成各州縣官勤於興辦每歲蠶事盛時巡行郊野如勸農之法以勸蠶或用古者夫人親蠶之法由官長衙眷首先育蠶爲紳士倡紳士爲庶民倡由城及鄉風行必速至三年計典卽以地方蠶　慶絀爲上下考庶轉移甚捷再由各屬建立藝學講求各法民問耳目濡染習爲固然豈特皖南數郡卽中國各省不難徧及苟得各省官長盡如袁觀察之實力辦事將見中國絲茶之利不難獨擅卽中國商務亦漸底於振興富强之基由是立焉豈不偉哉 
[本館接奉電音]  
　　昨日午前京師飛電傳來上諭二道硃筆二道敬謹譯登○本月二十日奉上諭御史宋伯魯奏鄉會試第三塲及各項考試策題宜專問時務等語著禮部議奏欽此同日奉上諭御史張兆蘭奏請嚴催各省題報兵馬數目一摺各省兵馬數目迭經降旨飭令依限題報乃積習相沿仍未一律遵辦現在各省兵額多經裁减尤宜妥速題報方昭核實著各該督撫卽將裁存兵馬額數迅速具題造册報部卽由兵部咨行户部核對各該督撫如再有遲逾卽著該部照例奏叅以儆玩泄該部知道欽此同日奉硃筆文海補授詹事府少詹事欽此同日奉硃筆文增補授太僕寺少卿欽此 
[軍門出缺]  
　　寗波采訪友人云浙江提督張奎垣軍門於本月十九日寅刻因病出缺所遺印信文卷經寗紹台道簽封飭中軍萬叅戎敬謹存儲一面電請督撫憲委員護理聞軍門定於二十一日申刻大殮 
[西員晉謁]  
　　安慶訪事人云安徽六安州拆毁教堂一案償費一切互議已妥本月十二日有西員乘祥春兵輪來省詣撫轅請見鄧中丞當飭練軍營哨督率健兒於轅門外排列隊伍西員則乘坐緑呢大轎並有四西兵護衛後隨藍呢大轎及中轎各一至儀門外停輿投帖未幾升砲開門中丞迎入花廳其晤商何事外人無從探悉約三點鐘之久西員始告辭歸舟船泊於東關外轅門隊伍排列恭送威儀整肅頗足觀也 
[皖省决囚]  
　　安慶訪事友人來函云本月十二日安徽臬憲趙廉訪接到刑部釘封公文當由府監提出女犯一口縣監提出男犯一名押至臬轅如法綑綁用無頂竹輿二乘擡赴北關城守兵丁各持槍械隨擁文員武弁押往沿途觀者巷溢街塡聞係來安縣謀斃親夫之案故勇犯斬决女犯凌遲云 
[鼓山霜雁]  
　　福州采訪友人云某日之夜省垣鼓慺前廠巷口大成帽店被妙手空空兒所算失去貨物約值數十金偵緝幾竊全無影響次日日方卓午學徒上樓檢物驀見一面生人偃臥露臺駭極狂呼其人始躍起遁去四鄰聞而兠捕始得獲送地方官請　○閩侯兩縣主同於本月初十日舉行縣試閩縣已冠文題有一言至已所不欲未冠文題已所不欲次題由仁義行二句詩題賦得衣冷欲裝綿得綿字侯官已冠文題形於外至十目未冠文題何莫學夫詩二句次題康誥曰如保赤子詩題賦得人語中含樂歲聲得中字合計兩縣文童約五千人之譜可謂盛矣 
[南海珠光]  
　　廣州訪事人云惲學憲考試廣州塲規極爲嚴整曩例各考生俱在轅門内聽點此次學憲恐魚目混珠使皆爲門外漢不准和内而又扃其西轅門祗留東轅門用栅紥出窄路一條祗容一人之身可進入轅門後先 
 
 

Page 2

 
 
向教官處領取長簽後到提調處領取短簽憑簽給卷依牌上名次魚貫而入其堂號用竹屏隔開東西號舍亦以竹屏爲蔽使對面各不相見惟並不用人巡塲亦不使人搜檢是爲寛典府縣兩試取在十名内者幾於一磅盡賜及第上月二十二日南海出案兹將新進諸名照錄於後黎贊勳蕭榮燊梁守文周壽年方國榘關大宗吳澧蘭潘元普朱維翰梁文選梁鴻清蘇維楫陳福基趙襄麥錫滋麥秋綿周文炳　伯良雷翰芬邱鵬翥何邦煊梁衍流梁鳴球梁譽燊馮贊瀛潘寶南胡士陳　元耀梁家昆陳鏡銓霍耀慈鄧冠修鄭文翰陳航皆郭式榖黄藴材龐應時潘伯庚麥應金何燊桂昆潘灼明黄顯驥何始華周昌年黄祖香黎寶恕陳耀慈○南韶連鎭任祖文鎭車上月十九日在任出缺電報到省大憲卽委留粤簡放提督曾軍門維城署理行時惠州協劉協戎邦盛升授北海鎭例須進京陛見奉督憲遴委以曹軍門署理北海鎭刻因南韶連鎭任鎭軍出缺遂改爲委署至北海鎭未知當委何人其新任惠州協朱協戎榮春於日前抵省督轅牌示已飭赴新任矣○寶源北街有一郭姓富人其先世以船業起家資甘饒是大厦連雲上月二十一日爲其女出閣之期賀客盈門突有强徒烽擁而入將其主人刦之而去家屬不勝駭異急卽鳴鑼呌喊坊勇等聞聲齊集急出追擒得將主人奪回并獲匪徒三人解官審訊不知當作何辦理也○某日第七鋪有轎一乘中坐一人以四夫役肩之横衝直撞行直如飛突在人叢中撞倒一人行路者仇不能平是處適有人家建造房屋泥水木作人等甚多此唱彼和無非好事之徒一擁上前將轎役恣意毆打幸轎中人係解事者知轎夫亦有不是願出洋數元爲撞跌者醫傷之費惟聞轎夫亦有被衆毆傷者不知當若何處置也○前日忽有一莽男子在北帝廟前河埠上縱身躍下幸冬令水　未遽滅頂經人亟爲援起詢以何故輕身據言在興隆街燈籠店爲夥因事出門至此不識歸路恐回店將渠歇業是以出此下策語頗不倫後有人指引回店然濕淋淋滿身是水已覺狼狽不堪矣 
[斷橋殘書]  
　　杭州訪事人云武林上皮市街向設有育英義塾係美國教士收留貧家子弟延師教讀并課以西學上年中日議和後開埠通商當道咸有振興西學之意縉紳家皆延請西國文士教授其無力者祗能向西塾就讀塾收生徒每月僅取修金兩元其中分别算法天文地理星象格致化學語言文字等門各就所長而指授之現在求學者日盛一日某教士因又聘請精於各學者四人來杭襄理教務并置辦書籍器具一切以爲推測步算之用又聞官憲擬將東城講舍改爲西學書院無論舉貢生童均可報名投考優給膏火并在正蒙宗文兩義塾中各添西學一席自十五歲以上至二十歲止子弟中願就學者均可報名先行傳考一次如可造就者卽令入塾其經費將各書院例給奬洋移用蓋以此欵係劉仲良制軍撫浙時籌欵生息爲各院奬賞之處每月計有五百之數今收此欵移用明歲官課奬賞花紅之費須由考官捐廉給發也○浙省候補人員極形擁擠上年廖中丞奏請停止分發二年經　議准停一年以十二月十二日奉旨之日爲始扣至本年十二月十一日爲止現在將届期滿仕途仍未疏通是以中丞復行具奏再請展停一年未識能邀朝廷允准否耶○杭垣自十月以來天氣晴暖冬不藏陽民間患喉症目疾者頗多小孩亦間有出天花者歧黄家殊形忙碌所望雨雪早施俾患恙得以速痊也○新任杭州將軍濟留守祿於初五日接篆後傳諭各屬整頓營規嚴禁婦女徒步出營旗民有事出外者均限於二砲以前回營如敢在外藉端滋擾立卽銷擋送縣懲辦各旗丁自十六歲以上須按日演習鎗砲陣法定期於三六九日派委協領等輪流看操以期習練純熟并責成左右二司編查保甲營外居民寓居者須有的保方准居住否則立令遷移已會　副都護常鹤帥大張曉諭矣 
[四明聞見錄]  
　　寧波采訪友人云本月初十以後天時晴煖無異小春雖無桃李爭妍而蟲語緑紗幾訝春光已轉矣市中小本營生之輩身披薄絮頗足禦寒清晨則樹杪銅鉦一輪高掛踜　躍出雲醫全消至望日前後南風括地路滑如油長至日傍晚時始天色陰霾密雲周布雪花飄舞北風其凉入晚風聲怒號重衾如鐵習日雖杲杲日出而寒氣頗覺逼人云○本月十七日爲冬至今節黎明寧紹台道王心齋觀察寗波府程稻村在守同知蕭勉夫别駕經歴程叅軍鄞縣楊穉虹大令及典史兩學廣文六營遊守齊集萬壽宫行慶賀禮禮畢回署復往來道賀並赴提道二轅叩賀節禧 
[曝書亭消寒記]  
　　嘉興采訪友人云嘉秀兩邑曹倉鳩工修理煥然一新本月二九日嘉興縣劉邑尊盛設全副儀仗命駕而往循例開倉旣升大堂卽有通班書役站立兩旁邑尊諭令赶急造就由單分給各鄉農投倉完納書役皆唯唯遵諭少選吏人書就開倉大吉四字請邑尊用印然後叩賀如儀至秀水縣則尚須二十四日開倉也○宗太守出示曉諭略謂奉撫憲廖札開杭省新設洋關杭滬往來輪船拖帶貨客必由禾地經過　稅務司李禀設分關以杜影射緣乏合宜房屋暫就舟中開辦其舟停泊北門外凡往來船隻須請照查騐放行○連日天時和煦無異陽春十七日午後倐發西北風捲地聲雄幾疑虎嘯頃刻間峭寒　骨滴水成水至十八日午前雪花亂飛約積地半寸許○郡城北門内大街中市各鋪户鳩集金資延郡廟羽士設壇建醮自十九日始至二十三日告圓蓋以求烽烟永息亦神道設教之意也 
[鹿城葭琯]  
　　温州訪事人函云温郡近因裁汰額兵一節麾下壯士咸退有後言周阿　前在中軍衙門與許弁爲難致奉胡遊戎拿送現尚管押在縣革兵等羣以裁汰不公爲詞聯名具禀道鎭憲均經駁斥未知爲國于城　日後仍得邀一分口糧逍遙河上否○温標中軍遊擊胡遊戎星貴現擬禀請開缺退歸林下劉鎭軍再四慰留而游戎遂初之心頗覺志堅意决已於十二日乘　𦨭營船前赴閩省禀見邊制軍約在嘉平月上旬廻轅外間傳聞皆謂胡遊戎此行决計辭退惟未卜大憲之意何如耳○初七夜靑田鹽局有解銷之欵約共鷹銀一千數百元派一僕從兩巡勇趁小船押解來郡駛經林福地方突被海盜七八人塗臉持械上船行刦時值四鼓夜暝月沈船中人見盜慌張紛紛落水溺斃多人惟有一舵工素諳水性鳬游登岸得慶更生急至永嘉縣署喊報聞尚有大錢十餘綑放汪艙底未遭刼去葉詠霓大公聞報之下隨會同城守營王敬庭閫戎星夜詣是處勘騐溺死屍身祗撈獲僕從一具餘兩屍均不知浮沈何所大令騐明之後旋於初九日申刻捕獲山東人楊甲某乙兩名一訊卽服承認不諱惟贓洋尚未起獲據供行刼時悮墮於水刻亦未經撈起兹聞陸續獲到四匪迭次研訊均已承招俟有定讞當再紀報○温州鎭劉吉園鎭軍飭派防營勇丁挑濬内河兹因道府前雁池四顧橋一帶河面廣闊旁淺中深現乘冬水乾涸之際因亦督勇挑挖俾往來　舟得以暢駛無礙誠便民之舉也○超武兵輪因巡洋之便於十二申刻駛抵甌江　係裝運火藥旋於十四辰刻卽鼓輪出口○十二日永嘉　接奉臬憲釘封文書定於址三辰刻將洋匪陳阿瑞明正典刑因是日適值忌辰不理刑名遂改於十四辰刻從縣監將該犯提出如法綑綁並會同城守營王敬庭都戎派弁押解市曹正法 
[彝陵雜志]  
　　宜昌訪事友人云某甲與人在城内合開廣貨鋪生意頗旺前月派夥某乙往川置辦貨物月初由川回宜行至萬縣上首地方突遇來船對撞致全船傾覆某乙竟遭滅頂事後查後所置貨物約值銀數千兩尚有匯票銀數百兩來宜匯兌者一併付之流水乙屍至今無從撈獲○現聞本省大憲欲在宜昌開設中西書院議在川鹽局土局二處抽捐公費各若干預備城内尋覓地基設立并聘請西學教習中學教習各二人學徒則分已冠未冠籌畫經費以爲久遠計悉仿天津上海規條至遲約明年秋冬之間便可開辦矣○快利輪船此次來宜貨物甚多因有預置明年夏季貨物者上月三十日早船中水手在高處洗刷偶一失足倒撞於鐵欄杆卽和江中不見蹤跡衆　船赶卽往救只見血水冒出撈取無著亦云慘矣○江水近日略退老岸尚未現出往歲沿河草屋此時俱已搭蓋兹因水未退盡尚不見有搭蓋者所幸米糧菜蔬價值略平不似前此之百物昻貴云 
 
 

Page 3

 
 
[潯江風雲]  
　　九江訪事友人云德化縣對岸之江北一帶堤埝因今秋江水泛濫不無洗刷紳耆禀請撥欵興修梁蔭南明府輕裝減從於十二日前往踏勘十三日返署○邑侯梁明府會同保甲總巡吳明府傳諭地保飭令城廂内外鋪户五家設旗一面梆一格燈一盞刀矛各一枝輪流支更如有盜賊則鳴鑼爲號守望相助亦愼重冬防意也○十五日江防廳曾司馬德化縣梁大令在土藥局會同前署德化縣彭明府商議廬山定界之事俟邀西人班牧師等簽字後界事可以定矣○十五夜與十六日午後雪珠錯落寒氣逼人有隆冬氣象 
[皖江寒鯉]  
　　安慶訪事友人云皖城之江北岸桐貴接壤之區土名桂家壩沿岸一帶纍纍孤墳不下千餘皆係兵燹時就地掩埋者也邇來岸漸崩圯屍骸暴露行經是處者莫不爲之酸鼻今夏有懷邑命君名廷獻者由吳門回里掛帆上游覩此情形惻然心動於是爲之首倡集腋成裘備棺檢拾并具禀府縣邀准旋卽勸諭太平永安各善局董積成番佛數百尊買義山置祭田以圖永遠之計前月間督工埋葬轉瞬告竣誠地方一大善舉也○安慶省城西南一帶地勢最低又兼街道年久失修街面鋪砌多係石片鵝卵每遇陰　連朝泥濘路滑或遇大雨傾盆道途積水非劍負不能過南城大街及蓄水之處無不皆然已經地方紳董禀請先後修竣惟西城大街乃皖城閙市之區巨商雲集街道頗長溝深淤積籌欵非易修理爲艱四眼井前街有十數步極低之處每逢畢星稅駕街頭積水更深巨商同興義　萬隆倡首興修購石雇匠不半月工程告竣西街紳董某甲亦倉議舉行自八卦門口至太平境止商諸屋主捐半月租錢積欵已至千金購用長條巨石鎛砌下挖深溝自秋節時興工已越三月之久將次告竣從此各路皆化險爲夷行路者莫不同笛方便矣○月之十七日爲長至令節撫憲鄧華熙中丞於黎明時詣萬壽宮慶賀藩司于方伯臬司趙廉訪首道李觀察府尊楊太守縣尊陸大令以及印委各員均隨班慶賀○本月十四五兩日連朝風雨達旦通宵市中百物騰貴薪米價增惟孔方兄依然揚眉吐氣壓倒窮黎轉瞬臘鼓催年民困何堪設想惟望錢米之價漸低或可稍紓民困耳○月之十六日夜更魚三躍忽聞瓦上瑽瑽琤琤幾如敲金戞一次晨起視瑞雪猶飄俄而卽止雖未盈寸而鴛鴦瓦上粉白如銀水面生冰風寒刺骨重裘猶形瑟縮至夜深天空雲散月朗星明至次晨起視已日上三竽矣 
[邗水凍痕]  
　　揚州訪事人函云署江都縣葛冰如大令毓清期滿交卸等因已誌前報大令將經手事件一一交代清楚隨於初十日束裝回省是日上午命輿出署甫至頭門卽有本署出差人等排班跪送大令降輿温諭再三旣而衆人欲效崔戎解靴故事以誌感戴大令謙遜良久不得已留靴而去行未數步見居民鋪户各家門口擺設香案由舊城以達運司街一路不絶大令兩旁頷首步行而前嗣衆人以路途遙遠再三懇乞大令始勉徇所請乘輿直抵河于沿途衣冠送者不下數百人咸依依不捨大有還我使君之意至送萬名傘德政牌長生祿位者均有數起辭不獲已乃勉受之大公其殆古之所謂循吏者歟○向來開設烟館不過小本窮民藉以餬口蓋以此業極賤略有體血者均不屑爲也近今風氣大壞開者愈多而陳設裝潢亦愈覺精美小本窮民力有不逮故業此者亦竟有非不足齒數者現當冬防吃緊之際保甲總局王觀察府尊沈太守叅府袁叅戎特會銜示諭略謂開設烟館本干例禁因念小民謀食維艱藉此餬口帮法外施仁不予深究惟不得窩屯賊贓留宿烟客定限　　一律熄燈爾烟館務各依限於二砲上門倘有不遵一經查出卽行提案並將房屋發封至在官人役以及向有行業之人一概不准朦開如違定干嚴究見者咸以是舉爲漏巵之塞此後稍有身家者當不復敢爲此賤業設阱陷人矣○揚城每屆冬令必於舊城石塔寺新城瓊花觀兩處開設粥廠以濟貧民之飢不得食者本屆仍循向例舉行日前廠中已招雇工匠照章支搭蘆棚修葺水缸鍋灶等物由廠董遴派司事分往小街僻巷向茅檐蔀屋中查詢人口核對舊簿姓氏發給粥籌俟新舊城查畢然後擇期再行換給竹籌將來開廠卽按此竹籌發粥說者謂此舉誠法良意美每年窮民獲益良多惟其中有去歲曾蒙給籌而今歲已遷居他屋不在原處者有上年羞於領食而今年光景不能不領者似此不知凡幾所望各執事於查放時留意察其景况相機而行勿拘拘於核對舊籌則功德尤爲匪淺也至開廠之期聞在長至節後云 
[上海官塲紀事]  
　　頭品頂戴統領仁勝各軍馬步等營記名提督靖勇巴圖魯祁瑞亭軍門發祥因公來滬假寓長發棧昨日命駕進城赴敬業書院署關道行轅拜會呂鏡宇觀察延入花廳茗談良久然後興辭往各衙門投刺○湖南候補道錢錦甫觀察康榮由金陸來滬假寓天保棧昨日命駕進城赴署關道行轅拜會○吉林統領靖邊前路馬步全軍記名提督方柳丞軍門春發因公來滬昨日命駕入城赴署關道行轅拜會呂鏡宇觀察面談要務○前鎭北兵輪管駕五品銜呂序東都戎調鏞昨日命駕入城赴署關道行轅拜見呂鏡宇觀察延和花廳　談良久然後辭出○江南機器製造局總辦新簡江海關道劉康侯觀察麒祥因上憲催令履任視事故於昨日清晨乘坐小火輪赴蘇謁見三大憲面禀一切事宜然後回滬想不日卽可接印矣○某省候補道徐雨之觀察潤此次由京中南下旣至天津卽乘輪回本埠望平街同豐里公館昨日乘輿入城至署關道行轅拜會呂鏡宇觀察面商要公○總理衙門化學副教習出使俄國繙譯官四品銜懚部候補郎中聯渥軒部郎恩日昨至滬假寓法界成德里旋卽進城赴署關道行轅謁見○河南候補同知李炳臣太守嗣鈞昨日命駕進城赴署關道行轅拜謁 
[開辦冬漕]  
　　東南爲財賦所出天庾維正之供以此爲首屈一指本年上海縣應納冬漕黄愛棠大令已牌示於本月二十二日開倉所望各士民踴躍從公早輪國庫切勿遲延觀望致累長官之催科也 
[名園公讌]  
　　上海縣黄大令松海防劉司馬英法兩界讞員屠别駕鄭大令訂於今日正午十二點鐘在滬北徐園設筵公請江海關道呂觀察飲讌歡聯樽俎美盡東南亦一時之盛會也 
[截指療親]  
　　有名老泉者係本埠新閘西北鄉人傳者忘其姓素以耕種餬口鋤雲犁雨習以爲常年屆古稀膝下惟有一女年已及笄雖出自小家而裙布釵荆頗饒風韻尤能孝順爲鄰右所器重母早故一切家政悉賴支撑上月間老泉忽染沈疴臥牀不起女請醫調治親視湯藥夜不解帶者旬餘無如父病日益加重延至冬至節勢將不起女乃焚香默禱願以身代並將左手小指砍下煮湯奉父服後旋獲痊愈所尤奇者據言當女斷指時並無痛楚且無甚血溢出豈直誠孝格天神靈爲之默佑耶割股事親雖屬愚孝然其一片至誠出之鄉僻農人之女尤爲難得故錄之以待他口　軒之採 
[西人令節]  
　　昨係西國耶穌誕期卽俗所謂外國冬至也公堂例應停訊二日卽捕房西捕以及寓滬西商亦皆停辦公事而三馬路耶穌教堂及胡家宅之監理會堂亦於前晚鋪陳一切行教中禮節並於昨晨由教堂牧師宣講耶穌道理至午後又復宣講直至三點　鐘　者始各散歸 
[彌撒盛儀]  
　　昨日爲天主教中聖誕瞻禮之期前後三日中西教友咸詣堂中諷經禮懴新北門外大天主堂先期陳設一新門前車水馬龍絡繹不絶堂中設彌撒臺一座由會長夏司鐸主祭左右二司鐸陪祭通宵達旦熱閙異常直至午前十點鐘始各分馳而散 
[南市瑣聞]  
　　昨日有駁船一艘自徐家匯裝載石條至董家渡碼頭停泊　因潮水退落以致船身擱淺不能駛入浦心馬路工程局工頭劉雲山見之硬欲令其退下船主婉言相告言待至潮水來時定當如命决不故違劉恃勢横行竟以老拳奉敬事爲天主堂中司事所知出爲勸解亦被毆辱司事遂至堂中告知同鐸立命持片將劉送至二十三鋪局中請究想當治以倚勢妄爲之咎也○滬南會館塲左近平陽樓茶肆昨日有山東人傅平明與同鄉某甲因算帳齟齬以致口角繼各扭至十六鋪中局控訴李蘭史二尹訊得其曲在傅本擬從重責罰姑念生意中 
 
 

Page 4

 
 
人全其體面判罰傅洋一元五角 
[英界瑣聞]  
　　英界公堂帮審委員羅東谷二尹接辦以來將及半載近忽稱染患目疾不能辦公因於前日申請銷差道憲呂觀察准之○昨有車夫某甲口操江北音手持銀鑲籐棒一支木柄綢洋傘一頂在三茅閣橋沿浜舊貨店求售店主恐其來歴不明不肯收受甲定欲價賣以致爭論適爲包探趙銀河巡見向之盤詰據言棒在途拾得洋傘則出洋五角向乞丐處買來趙包探知其來歴不明因卽帶回捕房押候解送公堂訊辦○騙子某甲裙屐翩翩日事行騙前日持北市某錢莊票一紙計銀八十兩至城内四牌樓新泰祥皮貨店選買狐皮等件值價銀六十餘兩囑店夥某乙將選定各皮統携送往北順便往對票銀店夥不知其計偕同出城行至新關後源通官銀號内甲則站立帳房門口謂乙曰且將皮統留下將票至完稅房卽可照對乙疑其卽銀號中人持票而往豈知往對始知票係僞物乙聞之立往尋甲已無蹤影隨向銀號滋擾後由某丙出謂此處與新關大門毗連通達爾定遭騙子所愚乙始醒悟遂至捕房報緝捕頭允爲查緝但不知能否弋獲耳○一百三十九號華捕先後解送迷路之婢女春蘭並女孩三大到廨請爲安插值日差入禀屠别駕著留候該家屬認領旋卽由春蘭之主三大之父來廨　　别駕准其取保領去 
[法界捕房瑣紀]  
　　前者屠友芝投法公堂控湯良榮等串吞皮絲一案以湯避不到案經鄭大令諭飭原告隨地扭送旋在美界途中爲原告扭獲送英界公廨禁押迄今案懸日久尚未了結前日英界讞員屠别駕清理積案將湯送回法界捕房俟讞員鄭大令辦理○長江輪船積竊三人其一在英界爲包探拘獲送押捕房尚有王阿桂陳福生二人匿迹法大馬路老德記客棧爲法包探緝獲並搜出刺刀二柄鋒利異常一并解送捕房押候堂期解請問官究訊○李海大卽翻沙海大迭次犯案經公堂懲辦曾送改過所監禁此次又在城内犯案經保甲總巡鍾明府飭差訪拿昨日局差在法大馬路南誠信烟館將李拘獲循例送入捕房經捕頭問明交差帶回總局歸案辦理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[悮拿卽釋]  
　　虹口圓通寺巡防局員王壽華二尹訪拿八十個黨流氓羽黨甚形嚴緊前日午後出硃單飭勇　拿張阿慶張順金二名旋在胡家橋地方將張順金扭獲正欲帶回忽有地保到來謂此人乃安分小工其流氓張順金乃安清道友異常兇横非一二人所能擒拿現聞已避往鄉間去矣此係本地人毋悮拘是也勇遂將張釋放 
[上海縣署瑣案]  
　　沈晉發卽猪狫晉發前日被胡金海扭控霸吞物産前晚蔣刺史升堂提訊何金海供小的今年二十本地人爲錢莊夥友父親何大在日開設天保棧故後遺有積蓄均由母親執管不幸母親於今年十月中忽又病故遺下金練條六根金條六根金表四只金手鐲數付尚有珠翠綢皮等物甚多被母之姘夫沈晉發吞没母親在日在四馬路開設長三妓院尚有丹桂樓收下會洋八百元係晉發之弟經手存在某姓家此洋亦被吞去小的與之理論終置不睬心實不甘是以扭案請斷王登訓供何金海是小的女婿親母錢氏與沈晉發姘識氏向開妓院故積蓄頗多今年十月中物故之後所有遺下金珠衣服等類均被晉發霸吞求察質之沈晉發供　川沙人在肇　　行爲夥曾捐監生胡　海卽何金海係錢氏之寄子光緒七年錢氏憑金福爲媒嫁與監生爲妻自此以後監生將金海送學攻書並薦往錢莊學業蚩知金海不安本分每喜與無賴爲伍致將的有衣服典盡使用此次母故後聽從登訓唆使來案誣控求請鑒察吳錢氏供稱小婦人係沈錢氏之妹丈夫做紅帮木匠住居寧波十月間聞姊病故來滬送　所有姊夫及姊遺下物件均被沈晉發吞没藏在姘婦陸王氏處求請訊究蔣刺史得供之下判沈晉發繳洋五百元給金海領去再罰洋一百七十元充善堂經費各具遵斷切結○前日南市糖捐局竇委員片送互相毆打之張福壽等至縣請訊黄愛棠大令升坐三堂提究十六鋪地保裘鎭供稱本月初十日有王姓家之婢女提壺買水與祝姓家孩不知何故口角祝姓夫婦知之將婢扭毆王姓與張金壽同出解勸祝一味兇横又將張金壽扭住毆打旁觀者咸抱不平羣將祝姓攅毆而散祝被毆之後疑爲王姓指使故至王姓家滋擾旋被巡局老爺送縣張福壽供通州人年三十歲曾捐監生在英租界永吉土棧爲夥家住糖捐局隔壁金壽是監生之弟在米行習業偶見王姓婢女與祝姓小孩口角出爲解勸祝將金壽毆傷求斷金壽供稱年十七歲在同吉太米行學業王姓婢女與祝姓小孩扭毆小的向之解勸被祝痛打旋經與祝同住之陳二爺送局巡局老爺因彼此受傷一併飭送案下請爲恩斷大令得供判將張福壽收押金壽受傷自醫裘甲不善辦公重責二百板以儆○奚沈氏因鋪夥趙小桂香支洋不遂戳傷伊夫奚川廷投縣喊控前晚由黄愛棠大令升堂提問奚沈氏供年三十有三丈夫奚川廷住居英租界開設成衣鋪雇用趙小桂香爲夥已經支透工洋十餘元此次又欲支取工錢丈夫不允趙卽於次日晚上糾合多人將丈夫扭住兇毆用刀戳傷當由巡捕前來將趙拘入捕房捕頭命送丈夫至仁濟醫館求治刻下尚未痊愈小婦人是以投案喊控求爲究辦抱呈周雲貴供稱年三十有五餘供與氏略同大令得供命氏等暫退飭差往仁濟醫館看視奚川廷是否傷重禀覆核奪 
[美界捕房紀事]  
　　虹口閔行路第十四號洋房雇用本地人蔡榮卿爲侍者蔡不善伺候於日前辭歇另招他人接充詎料應召者爲蔡霸持不許接手其人告知西人控告捕房捕頭准詞於昨晨飭包探張阿五將蔡拘入捕房押候解送公堂訊究○江北人李阿六在北山西路德安里張姓家爲車夫某日乘主人不備竊取狐皮袍褂一套背主逃逸張卽據　告知捕房昨日上午經包探石金榮將李查獲拘入捕房捕頭令押候吊贓送廨究辦○呂阿三寧産之積竊也屢經懲辦棄此無以爲生前晚經包探張阿寶緝獲解入捕房詰問之餘供出已竊絨毯衣服以及銅錫器具計贓甚夥捕頭飭押候弔齊原贓查明失主然後解送公堂究辦○江北小工李三福昨晨在公和祥碼頭某號棧房内做工乘間竊取廢鐵若干而出途遇包探張阿五拿獲人贓一併拘入捕房　候送廨忓究○昨爲西國佳節工商例得季假停泊浦江之各國兵艦上水手悉皆登岸任意娱樂虹口百老匯路爲西式酒肆薈萃之所各水手成羣結隊不絶於途午刻有水手十餘輩皆酩酊大醉東倒西歪一路胡閙適有粤人鄧友山乘坐包車由東向西疾馳而來水手見車已至近遂相與作雁字式排列路中將車撞倒致鄧翻仆於地頗受損傷車亦損壞鄧不肯廿休喚一百十八號印捕到來將甲乙二水手拘送捕房捕頭判甲乙各出鷹餅二枚爲修理車資○流氓朱木春住裏虹口朱家宅之後前晚往中虹橋趙德大酒肆沽飲時已深夜並無他客乘店夥懈怠將帳桌内洋銀五十九元竊之而去店中人查悉卽奔投捕房控告昨晨捕頭派倪洪一包探將朱拘入捕房詰其贓在何處朱供認藏在灶腹内捕頭飭探搜查不動尊果然俱在卽起解捕房押候送廨訊究○江北人蔡寶寶某日竊取伯頓路西華里同鄉人吳姓家小車三輛事主告知捕房昨晨經包探竇如海緝獲拘解捕房押候送廨究辦 
[浙江官報]  
　　大挑縣施大令榮鼎上年署理縉雲縣缺交案銀兩依限解清業記大功刻奉牙釐局札委烏鎭釐務以示鼓勵新關稅務司李君士理帶同譒譯唐君赴嘉興公幹洋務提調余司馬乾耀同往均于初九日禀辭候補縣畢大令奎向充防軍局收發文案差事現奉委辦石門釐局所遺差務委格司馬忠額接辦浙江布政使丁牌示署衢州府知府劉宗標調省差委遺缺委新授湖州府志覲署理嘉興府乍浦海防同知缺現飭准補是缺之余乾耀赴任　雲縣敎諭缺委拔貢就職訓導姜學愈署理湖州府訓導缺委拔貢試用敎職高煥然署理餘　　訓導缺委敎習敎職余錫年署理紹興府經歴缺委試用府經歴賴際堯署理西安縣縣丞缺委試用縣丞邵寶訓署理東陽縣縣丞　委試用府照磨黄道奎署理　補鄞縣縣丞吳書　現奉部覆准其補授前撫標中軍叅將白海山副戎結生上年升授樂清恊鎭旋奉廖中丞札委署紹興恊副將今夏交缷　杭請咨部引見回省後復奉撫憲　飭留省襄辦營務現差事巳竣初十日奉到院札飭赴新任副戎隨赴撫轅叩謝卽日整治行裝至歐履新 
 
 
