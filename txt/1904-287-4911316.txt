# 1904 - 287 - 4911316

 

Page 1

 
 
[藏事感言]  
　　執筆人觀於英之稱兵入藏迫立約章不禁喟然而歎曰英日同盟兩國　各圖己　哉向嘗謂日之所以與英盟誓者殆知力有未足故欲藉英以爲奥援今而知英亦有利可圖始肯俯首而與日人聨合也夫英之圖西藏蓋有年矣其地瘠苦不手天時又寒沍非常積雪終年不化人民惟知崇奉佛教絶無振作有爲之心得其地固不足稱雄撫其人又絶無利益英果胡爲而處心積慮必欲將全藏據而有之其心蓋恐俄之垂涎印度封疆欲借衛藏以爲屏蔽故不憚開罪於中國而時肆其囊括席卷之謀也顧中國誠不妨開罪而俄旣眈眈虎視於其側一旦英人長驅直入與藏搆兵俄必藉保護爲名不惜以干戈相抵抗俄與英皆强國互相角逐勝負未可豫期乃先與日人玉帛往還倍敦睦誼嗾使與俄爲敵而後乃肆其封豕長蛇之計迫藏乞盟城下俾俄人不睱運籌以阻其謀由是以觀英之與日聯盟謂爲日人之利乎抑英人之利乎明眼人當洞若觀火也或曰英之與曰聨盟旣已暗獲聨盟之利則曷弗助日以與俄戰使日人深感其情曰此則已在俄人意計之中而早使英不得顯爲袒護者也不觀俄之先已聯法乎夫法强大之國也自拿破侖恣意横行歴百餘年除德意志外無有能挫其鋒銳者使英以聨盟故出而助日法必投袂而起以助俄人從此俄日角鬥未終而英法之仇早又固結不可解故寗甘韜戈斂甲作壁上之觀而不肯眷念同盟賦偕作偕行之什也今者藏事已矣達賴喇嘛遜荒之後藏民與英所立之約已被英挾制無一毫自主之權矣中國不謀之於事前而反圖補救於事後詔下唐少川京卿迅速馳往與英另議章程亡羊補牢詎非謀之已晚乎顧以愚度之此事尚有挽回之望何則英果夜郎自大不恤人言則如藏之微弱衰頽欲滅則竟滅之更何慮中朝詰問乃隂雖迫脅陽仍議和入藏之師約成而退且駐京英使曾聲言此約未經畫諾尚不足憑中朝交誼素敦儘可從長再議是原未嘗以前約爲一成不易而不妨設法轉圜更何慮京卿之隕越貽羞而藏地遂全入英人之手哉或又曰我　中朝擬將全藏收入版圖攺爲行省如新疆之例設郡縣以轄治之子以爲其策果可行乎行之果有利無害乎則應之曰行之利甚特患事機過遲耳使行之於俄人未經圖藏之前則不但可息吞噬之狡謀而土宇亦可因之恢擴使行之於英人未及稱兵迫約之日則藏地從此得以安謐而荒服數千里遂能永久覊縻所惜從前度外置之無人議及直至事機已失勢等然眉始迫而爲此不得已之舉我恐英約旣難於全廢而俄之眈眈虎視於其側者仍未肯須臾或忘而藏地終非我之所有矣嗟乎中國之屏藩侵削亦已殆盡矣如琉球如緬甸如越南如高麗如南掌向之通朝貢列藩封者數十年中次第淪没祇此二百餘年覊縻之西藏今又以英慕俄人之敢公然脅使服從日後翦滅摧夷可立而待而英旣得藏地以自固日於戰勝俄人之後不特東三省無完璧歸趙之日且恐與臺灣對峙之福建亦未始不覬觎及之中國其將何以爲國哉我是以太息欷歔而嘆英日聨盟俄法聨盟要皆非中國之福也 
[本館接奉電音]  
　　昨晚七點鐘越十五分時京師友人飛電傳來上諭一道敬謹譯登○九月初八日内閣抄奉上諭敬信奏假期屇滿病仍未痊懇請開缺一摺敬信著准其開缺加恩賞食全俸欽此 
[電傳宫門抄]  
　　昨晚七點鐘越十五分時京師友人專電告知本館云九月初八日皇上召見軍機大臣及振貝子 
[日軍勝電一]  
　　昨日接日本東京來電云日本大本營接滿洲軍報内開我軍現尚奮勇前進左翼軍擊林西堡敵軍占據其地敵軍遂退至渾河左岸是役敵軍損害至少當在三萬以上我俘虜俄軍士又增百名合計已在二百五十名以上奪獲野戰袍計共三十六尊洋槍彈藥車及其他各物甚多核至初五日爲止埋葬敵軍屍首在二千具左右 
[日軍勝電二]  
　　昨日接日本東京來電云我軍埋葬俄軍屍身共有八千八百五十具初六初七兩日敵在我左翼軍戰塲上所遺之尸尚不在内若合計之必在一萬名之外俘獲俄軍亦增百名槍砲藥彈無算 
[俄無和意]  
　　德京柏林來電云刻下俄人全無浼萬國和平中人調停與日搆兵之事俄皇曾於波羅的海艦隊自利拔羅口東下之際親臨餞送以寵具行 
[俄將分權]  
　　德京柏林來電云俄國大帥苦洛拔托金仍得保全滿洲軍總統之職俄皇惟另遣三將以分其權計烏伊因獨路夫爲第一軍管帶帶岳利培路科爲第二軍管帶内烏伊氣爲第三軍管帶 
[俄艦遇險]  
　　英京倫敦來電云此間露透電局訪事人頃由俄京聖彼得羅堡傳電報稱俄戰艦名啞立羅者於上月某日由庫倫司他脱展輪出口悮入淺瀨損害頗深不得已徐徐鼓浪而行仍回科倫司他脱 
[俄復蒙仇]  
　　日本東京某日報登奉天溝帮子來電云距新民府西北三百華里有地名庫里者爲蒙古某旗所轄華歴八月初十日有俄兵九名行近其地突被馬賊及蒙兵所戕另有二名迅回奉天向俄帥禀陳一切俄帥隨派令兵士一千名馳往庫里地方作復仇之舉蒙民駭而逃散器物牲畜被掠一空 
[俄弁譚兵]  
　　英京倫敦來電云頃聞駐法俄使館武弁磨郎與人譚日本軍之戰術謂僕觀日人於進擊遼陽之際幾與西歴一千八百七十年德意志國軍機之靈　並駕而　至於得利寺及海城亦兵法甚精宜乎一戰而勝所惜日帥黑木氏揮兵渡太子河實屬非常失策按其形勢似應敗衂而歸乃竟　布　傳欣然報捷我不知苦洛拔托金之却退其眞力不能支否耶 
 
 

Page 2

 
 
[日備冬營]  
　　法京巴黎斯來電云頃得英京倫敦電信悉此次日本陸軍進攻旅順口不虞被俄人擊退現已就旅順背後準備冬營蓋擬於其地度歳矣 
[日獲俄糧]  
　　日本東京某日報云有一武弁由達路尼註俄人呼青泥窪爲達路尼歸抵門司述及西歴十月二號午後一下鐘時有一能容一千石之中國大商船右舷載生牛二十頭左舷載二十五頭被我日封堵旅順口之兵船所獲曳入達路尼隨派弁入艙搜查見艙底有酒及鷄卵啤露註泰西酒名分盛三十竹筐其上覆以野菜訊之船上水手供稱是船意圖闖入旅順口門緣有俄國武員扮作商人自旅順乘間而出前往天津烟臺威海膠州灣等處不惜重價向華人購取軍糧雖日人封鎖三重終得乘間出入至於俄艦拔陽逸出口門之說則子虚烏有未可信以爲眞云 
[日製貨車]  
　　日本東京某日報云邇者鐵道作業局以戰事方殷得地益廣運兵轉餉火車每苦不敷因特籌集日銀一百萬圓爲製造車輛之費刻正鳩工庀料先造若干己撥出經費四五十萬矣 
[鐵嶺築臺]  
　　日本東京某日報登奉天溝帮子來電云俄兵之在奉天者自城南三十華里迄城北鐵嶺縣境度地建壘分駐其間近更役使軍人在鐵嶺趕築砲臺數座傳聞其正兵將次移駐鐵嶺然目下仍在散處奉天四圍也 
[葡嚴中立]  
　　日本東京某日報云葡萄牙國皇卡誇司邇於上議院開議時口宣詔旨曰俄日交兵我葡當嚴守中立之例英京倫敦聞之卽電達各處略謂蔔之果能中立與否於波羅的海艦隊東行之事關係匪輕也 
[訂約行船]  
　　日本大阪某日報登中國京師來電云前者法國駐京使臣白諸外務部請准由安南達廣西給以内河行使輪船之權利外務部謂須行文兩廣總督岑雲帥查明中國權利有無妨碍再定從違旣而雲帥由電覆稱此事須兩國各派人員駛赴龍州相度形勢方可與之訂約施行 
[懷集匪熾]  
　　廣州訪事人云懷集縣境詩洞墟被匪攻破戕害官紳某日有童生黄鏡馨者來省禀報情形督憲岑雲帥批示曰查懷集一帶近來匪風甚熾前經批飭嚴行拿辦在案據禀該童所居又詩堡於本月日被匪搶擄經團紳督練會同官軍兩次勦捕竟被匪徒攻陷詩洞墟常備軍四棚管帶勇丁全行覆没并陣亡團紳四名似此瞻玩猖獗亟應嚴辦仰廣西梧州府卽飭該縣赶緊會營督同練勇親往該處開會鄰封一體兠拿務將該匪悉獲盡法懲辦查起被擄之人給領均毋延玩致干撤參一面由縣將本案詳細情形尅日禀候核奪 
[廣寗亂耗]  
　　廣州訪事人云聞粤西土匪已由懷集竄入肇慶府屬廣寗縣境擄去汛弁一員轟斃官兵四名肇慶府城異常震動連日廣寗四會兩縣居民避亂至省垣者日以數百計扶老携幼困苦流離往時渡舟每人祇須小銀錢二角五分近則加至二元八角亦有每艙索值十元二十元者各柴船亦皆攺而搭客然依舊擁擠異常日前撫憲已派弁前往偵探虚實矣 
[桂軍敗耗]  
　　廣州訪事人云月前永甯告急督憲岑雲帥派提督廖軍門統領桂防軍一營前往鳴剿馳至三隍地方卽被匪黨圍攻官軍降入賊中槍械損失不少軍門現尚不知下落 
[裁關述略]  
　　廣州訪事人云粤海關監督奉旨裁汰一事日前督憲岑雲帥特委朱觀察榮噪回東妥爲辦理兹者觀察已捧檄抵省聞將來擬以總督兼領關務而派王觀察秉恩爲總辦而以朱觀察副之 
[調用閩員]  
　　金陵訪事友人云調署南洋大臣兩江總督李勉林制軍前在閩浙總督任内時於閩省人員頗多賞識此次奉旨移節前任福建臬司楊廉訪文鼎先期馳抵白門及節鉞臨轅卽委辦洋務總局旣而徐觀察紹楨易大令焕鼎次第由閩戾止制軍擬卽奏調留兩江委用刻下除大令已委充督轅文案外諒觀察亦必委以優差也 
[儲憲出缺]  
　　蘇州訪事人云江安督糧道胡硯孫觀察延於上月某日由白下來蘇謁見欽差查辦事件大臣鐵寳臣星使暫假滄浪亭作行轅本擬小作勾留卽回本署不料災生二豎不克啓行延至本月初四日子時遽爾因病出缺卽經家人投各憲轅禀報擇期初六日大殮 
[教職未裁]  
　　紹興訪事人云浙省議裁教官缺業經大憲分别核定閑單報部迄今尚未覆准適各學教職任滿者藩司翁筱山方伯因於月初某日牌示永康縣教諭委坐選永嘉縣訓導張恩杰署理長興縣訓導委拔貢詢問教職朱用賓署理奉化縣訓導缺委教習教職張翼署理 
[海外求師]  
　　金陵訪事人云此間創設農工實業學堂雖報名投考者已不乏人無如中國於此事素未講求尚無教習以故遲之又久迄未舉行當督憲魏午帥未交卸時曾令總辦黎觀察赴日本遴聘農工教習適值新任李勉帥蒞省暫緩啓程旋詣督轅禀明刻已束裝東渡矣 
[酌增票餉]  
　　金陵訪事人云滬上廣濟公司江南義振彩票所繳餉銀向充省中各項公費前者江寗藩司黄花農方伯以累月未繳被欠甚多札委司徒大令壎赴滬催解八月十二日大令如數解回禀知方伯并稱廣濟公司現添副票似應酌加若干方伯頷之隨委大令駐滬稽查銷路以便酌抽 
[勤練浙軍]  
　　紹興訪事人云浙東綠營各軍近均攺習洋操其中提標中營常備軍由王華軒協戎嚴加訓練尤署成效近日鎭海營參將劉香谷參戎亦延北洋武備學堂畢業生儲香亭爲總教習教練所轄五營俾成勁旅 
[潤郡官塲紀事]  
　　鎭江訪事人云鎭江府知府祥遂安太守因病出缺所有府署日行公事由上憲暫飭署丹徒縣張星五大令代拆代行○正任丹徒縣知縣楊襟山大令近奉上憲檄飭調辦五庫釐務因即交卸篆務於八月二十七日附安慶輪船東下以便擇吉到差 
[禹陵秋草]  
　　紹興訪事人云越郡自釐金攺章各業皆有人承抽照繳數較增於定額然其中弊竇甚多防範稍疏卽致因而肇事蕭山等處縣市夙推商業大宗前由某董與咸泰恒和等絲行禀准按年承辦嗣以收數不旺水道復多偷漏遂致虧耗良多禀請上憲擬設巡船未蒙允准爰於月前具禀求退局憲諭俟一年期滿始准易人○越郡中學堂暑假之後諸生下半年膳資應於開課時如數繳足本屇以衆情不洽暫行變通准其陸續繳納詎料諸生意存觀望逾月仍不繳清堂中經理人遂據情禀請府尊熊再青太守核奪○蕭山縣李思澄大令下車伊始卽查拿賭棍盡法以懲日前房捐董事丁某忽指某商糾賭飭人拘送縣署大令研訊之下某商呈出丁索借筆據大令諭令退去聽候查明核辦 
 
 

Page 3

 
 
[鄂中人語]  
　　漢口訪事人云湖廣總督張香濤宫保飭募第五鎭新軍已在湖南樹旗開招一俟成軍卽紥駐湘邊以禦桂匪竄入○漢口現擬創設小學堂當事者以經費不敷議加房捐藉資津貼 
[密拿捕夥]  
　　數日前上海縣主汪瑶庭大令忽奉江蘇撫憲端午橋中丞密電飭卽拘拿捕役凌振之夥周鑑臣嚴加禁押旋於前日札委候補縣汪大令帶同某武弁來滬坐提一時道路紛傳人咸莫明其故或曰周平昔與江湖盜匪朋比爲奸此次中丞查明曾賄縱某案首要甲乙二犯是以若此之雷厲風行也 
[懸首示警]  
　　前者劫本邑周正興米店及義昌泰洋紗店之盜犯廖德裕卽王老六及陳來喜奉江蘇巡撫端午橋中丞札飭上海縣主汪瑶庭大令就地正法昨日大令飭差將二犯首級分别解赴陳家渡王家宅兩處犯事地方懸竿示衆 
[懸賞緝兇]  
　　前者鄉人兪鑑堂不知因何被陳和尚等人謀斃抛屍河内報經上海縣主汪瑶庭大令騐明飭緝在案迄今日久陳仍事外逍遥昨日大令發出賞格遍貼通衢略謂如能將陳和尚及婦人盛小妹二犯併獲者賞洋銀八十元獲一犯者减半給賞知風報信因而拿獲者賞洋銀二十元 
[刃傷局勇]  
　　前晚南市二十三七鋪保甲巡防局勇張翔熊卽痴子阿新行經南馬頭三角街永祥茶樓門外突有某某諸流氓一擁而出按倒於地拳如雨下旋復掣取利刃刺傷足踝等處張極聲呼救若輩始相繼脱逃事後經人舁回局中禀明局員姚李兩二尹二尹騐明傷痕諭令延醫療治一面傳集二十七鋪十二圖兩地甲予限三日務獲究懲 
[英界火警]  
　　昨日天將破曙四點二刻鐘時英租界寳善街公順里第八十號門牌王鴻昌綢縀莊霎時火起轟轟烈烈冒出重檐瞭望臺上見之急鳴鐘告警斯時火已延燒八十一號門牌祥美洋貨號救火會各西人聞報立卽驅水龍馳至協力施救始得息滅是役也計焚去樓房三幢其第七十九八十二兩號門牌房屋略被灼傷事後捕頭派包探吳阿春往查起火情形大約須將火頭解赴公堂詰訊也 
[上海縣署瑣案]  
　　虹口文昌閣左近曠地前經紳士禀請變價以充學堂經費縣主汪瑶庭大令准之旋賣銀七千兩未幾文昌閣住持僧悟通遣徒孫奎洪投縣禀稱此地租與某洋商期以二十年爲限曾收過銀七百兩大令查得此地前曾租與賭棍設檯糾賭事發入官明係揑朦混因著將孫交差看管當晚升堂研訊孫供僧人向在浦東今奉師命投案遞禀其中情事均不得知大令飭掌頰一百下交人保出限五日内將悟通交案訊辦○前者鮑奚氏控夫姪鮑瑗仲騙去洋銀三千元等情大令訊取口供限日措繳前晚提案比追鮑供此銀已遣胞弟赴蘇籌措求恩寛限數日卽可繳呈大令著責二百板還押所中限令五日内繳到洋銀三百元延干血比 
[英美等國租界公堂會訊案]  
　　日前德商元亨洋行主控華商永成豐股東鄭漢彪張祥君定貨不出等情由德副領事麥令豪君據情照會公廨讞員黄耀宿司馬准之提到鄭張訂期會訊鄭張供稱尚有股東三人理應一併提究元亨行主稱永成豐係鄭張二人開設别無股東請卽追償所耗銀兩被告律師瓊司聲稱所耗銀兩鄭張已經付透另有甲乙丙三股東無論應償與否務請提案訊供司馬商之麥君飭將鄭張交人保出定於禮拜六卽華歴九月初七日再訊屇期司馬又會同麥君訊鞫德商天福洋行主人偕買辦某甲投案訴稱鄭張購存之貨逾期不出致虧耗本利銀一千四百四十餘兩應請附追瓊律師稱二家所控事同一律君提其餘三股東到案訊追天福行主稱此貨係永成豐號所定永成豐係鄭張所開並不知另有别人合股應向鄭張究追瓊律師稱君堂上禀知道憲大人轉商總領事官務必提到三股東方可定斷元亨行主稱商人行中之事與别行有别現在惟有赶緊將未出之貨虧價若干向鄭張追給請堂上先出堂諭可也司馬商之麥君擬定堂諭天福一案曰永成豐案是否依公堂原斷應請道憲從速批示元亨一案曰永成豐未出各貨應准給諭元亨洋行先行出賣開單送廨再行核辦隨相繼退堂 
[續分發人員驗看名單]  
　　鹽大使張環順天兩淮布經歴顔鑫浙江山東直州判鄭祖澤安徽江西州判高謙順天雲南楊祚沅安徽山東府經歴黄織祐順天四川陸誦芬江蘇安徽高樹滋安徽江蘇吕世璜河南山東顔光祖四川湖北縣丞黄鴻猷廣東廣西汪晏清山東北河張樹楨山東河南周農安徽江蘇趙守先雲南四川春暉正藍蒙江蘇章樹滋浙江四川張昌永四川浙江劉樹璋四川貴州聶炳遹四川北河周琮鑑浙江直隷張德誠雲南直隷鹽知事海沆湖南兩淮縣主簿涂家璜湖北江蘇州吏目葉肇祥順天陜西按司獄黄侃廣東湖北馮紹聞江蘇山東巡檢朱昌彦奉天直隷曾憲雲湖北山東黄輝叔湖北江西程秉鈞山東浙江劉紹棠安徽江蘇潘元炳安徽江蘇凌祖蔭浙江江西張桓陜西甘肅劉聲柳四川湖北王允斌四川陜西王鉞四川直隷董鴻浙江江西趙炳坤貴州雲南嚴琨湖南山東于步雲江蘇安徽宗錫九安徽奉天從九品何景仁湖南廣東張爾澤湖南廣東沈煦浙江廣東張棨浙江湖北張培遠湖北江西范勳浙江福建褚興祖湖北直隷姚光睩安徽江西典史羅建勳廣東湖南徐夀彩順天山東孫戴傅山西河南蕭漢文陜西甘肅屈文焕陜西四川陳慰祖浙江江西張豔陜西山西張書紳河南直隷楊志鈞江蘇湖南鹽茶大使趙定武廣西四川吕蔭桂順天四川未入流施錫夀江蘇陜西 
[奉揚仁風]  
　　啓者本會昨承河南學憲王學士交來陜州怡齡汴平銀十兩盧氏縣邱縉汴平銀六兩望石山樵汴平銀二十兩揚州電局盛運副交來愛虞堂徐鷹銀六十元保平安鷹龍銀四十元際此烽火連天戰爭益劇遼北人民均有朝不保暮之慮仰荷諸君子憫念瘡痍慨募巨欵功德無量感佩難名除分掣收照並函復外謹乞登報奉陽伏維公鑒[  上海萬國紅十字會同人謹啓]  
[申報館恊振所經收山東四川振捐五月初一日至八月念九日止第五次清單]  
　　五月初一日無名氏銅洋一元○初四日何長豐銅洋十四元銅小洋八十六角○初五日大豐銅洋三元○初六日阜康銅洋三元○初八日紹興柏醉山人洋念元沈正奎銅洋一元○十二日王紹坡洋五十元益順盛銅洋四十一元銅小洋一百四十七角○十五日義隆銅小洋四十二角○十七日姚錫漢洋五元廿五日志雲氏洋十元吳馥堂洋十元吳雲珍洋五元顧士奎洋一元傅泰記銅洋二元○廿六日裕泰元銅洋五元○廿八日吳玉堂洋一元○六月初十日寗波裕興昌局來失寄氏銅洋三元○十四日東塘墅龍洋六元由寳順局來○十八日陳少記銅洋一元○廿三日三官關煞開通洋一元○廿五日周昌記銅洋一元○七月初二日無力氏洋二元○初五日臨平寳順局來范雨孫祈保小兒鋐貴病體平安洋五元○初八日金德記小洋三角○十七日惜字局銅洋一元二角○廿六日王益堂銅洋三元裕泰銅洋三元○八月初四日汪國貴洋十元松江汪協源局來森泰銅洋一元○十　日吳玉堂洋一元○十二日無名氏銅洋五元○十八日吳榮泰洋五元○廿四日寅記洋十元○廿六日沈樹庭洋一元九華堂銅洋一元以上　共收洋一百四十三元三角銅洋一百五十四元五角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[三續京師實業學堂章程]  
　　監學檢察官規條第一節堂中講課畢興寢餐飯鳴鐘爲號各有定時監學官宜督飭人役對表打鐘第二節每日畢課後十五分鐘内將學生點名簿由監學官送交齋務長處第三節監學官督飭供事每於先一日發給各學生講義第四節教習停課得教務長知照之後監學官卽應知會某班學生或停止打鐘從速辦理第五節每學期功課時刻表由教務長訂定後由監學官交供事寫印數分貼各講堂及各教習室各執事房内第六節監學檢察官每日輪班隨同齋務長庶務長住宿以專責成第七節學生自修及寢息時檢察官皆有隨時監視之責如學生有違犯條規及自損各譽之舉動應隨時勸阻其不能勸阻者應卽告齋務長辦理第八節凡講堂寄宿舍教習室飯廳等處有關一切衛生事宜均由檢察官隨時查騐遇有應行修理變通之處預先陳明庶務長辦理第九節檢察官有隨時處愼防火警之責第十節檢察官承辦監督齋務長所指示之事宜第十一節凡非例假之日學生外出給予假條塡寫出堂時刻交供事註册學生歸堂亦須塡寫時刻註册此册監學官檢察官各存一分以憑考核○文案兼會討規條第一節文案兼辦會計事宜不另支薪水只添司事一名帮同核算謄寫帳目第二節本堂所有一切興廢各項事件歸文案處存案第三節凡因公寄發各處文件函電等項須造發項簿登事由並鈔具原文存案第四節凡外來文件函電呈監督閱看後仍摘錄事由註明月日登入收項簿第五節本堂所領常年經費應存儲商號者須擇殷實商號存儲凡存欵支欵均須監督簽字蓋印圖章以昭愼重第六節帳目應立正副二册副册十日一結正册一月一結均送監督庶務長查閱月終造具清册二分一存本堂一呈商部堂憲查核年終亦照月册辦理第七節支發薪水工貲火食概用通行龍圓及京平足銀若購物匯寄或與外國銀行交易亦可隨時變通第八節凡雜務處應領欵項或本堂特派採買人所報帳目均有詳細覆核之責第九節凡隨時支用隷項不在額支内者須由監督庶務長商定核准簽字方可發給第十節本堂發欵均有定期火食每十日一發教習辦事人薪水每月日支發其雜役工貲於月盡之日發給均不得豫領挪借第十一節銀錢出入均應親手經理不得假手司事致滋弊端○雜務官規條第二節雜務官職事較繁應添司事一名帮同經理並收發紙張筆墨等事歸庶務長節制第二節雜務官有約束雜役之權凡雜役派定執事隨時督率整頓有不服調遣及違犯禁令者應陳明庶務長分别重輕究辦第三節堂中所有器具應立收管簿册如有損壞遺失或添補之品隨時分類詳載於暑假年假之時按件查點第四節堂中火食銀兩按時向雜務處支取照章發給橱房不得减扣並督飭橱役於餐飯時刻製備齊整不得任意遲誤如飯菜不充不潔卽行分别申飭懲辦第五節採買物件如燈油煤灰等須考查時價陳明庶務長酌量辦理價值須核實報帳第六節堂中應用之品如茶葉油燭煤炭之類註齋舍用洋燭下人用香油總以少用煤油爲妥均存儲雜務處核定發給不得濫費第七節堂中各處均宜督飭人役打掃潔淨布置整齊橱厠浴室尤宜註意不得任令汚穢有妨衛生第八節堂中預備水龍及防火器具雜務處應督率雜役於閒暇時演習以備不虞○學堂考試章程第一節本學堂考試學生及奬勵學生教員管理員章程均遵照奏定章程辦理第二節學生初到堂按其造詣之淺深分班授課入學三個月後考試一次及格者留學不及格者俟一學期考試仍不及格者卽行出學第三節凡學生每月各科學分數由各科教員於月終考試一次定明分數彚呈教務長及監督榜示於堂其月終考試各題學生不得預請教員不得預漏第四節學生功課除每月月考外尚有三項考試以定具學級程度及出身錄用之階一曰學期考試二曰年終考試三曰畢業考試第五節學期考試每半年一次由監督教務長會同各教員於暑假前考試彚集全班學生詳加甄别以分數之多寡榜示名次之高下如不及二十分者卽行出學第六節年終考試每一年一次由監督教務長會同各教員於年假前考試分數及格者來歳開學升學年一級不及格者留原級補習俟下届年終考試再計再不及格則出學第七節畢業考試先期由商部咨行總理學務處奏請簡放主考由學堂彚造學生履歴册行檢分數册功課分數册各教員科學講義學生課本註日記課卷算草畫稿圖稿等呈送考試官考核聽候擇期按照所習學科分門考試合格者照章奬給出身分等錄用考列下等者留堂補習一年再行考試分别按等辦理第二次若仍考列下等給以修業憑照令其出學考列最下等者給以修業年　憑照令其出學 
[  章程仍未登畢明日續登]  
[馬路工程局瑣案]  
　　前日掮客沙錫圭扭戴西林至南市捕房訴稱伊取去落花生四包向索不還反被毆傷腰際捕頭令將戴轉解馬路工程局總辦翁子文太守倩襄讞委員黄衡堂二尹研訊戴供此貨係小的向伊購取不敢兇毆二尹斷令如數交還另罰洋銀十元給沙爲養傷費○戴永撥與蔣榮生口角爭毆扭訴捕房捕頭令一併轉候解工程局禀請總辦翁子文太守訊核旣而兩造浼工頭赴局具保自願出外調停太守准之 
[英美等國租界公廨紀事]  
　　奥商敦和洋行主濮納克投本管總領事署控稱租用華人陶柳江之地陶以僞契搪塞求卽照請華官究追當由奥副領事許君據情照會昨日讞員黄耀宿司馬飭將地保凌金生提到押候傳集案中人訂期會訊○前者薛根記控船户丁川寳吞没完税洋銀等情曾經司馬訊取供詞著將丁交人保出料理迄令案懸日久薛屢次請追司馬著保人將丁交案聽候堂期訊判○夏秉臣冐充青年會經理人在租界中招摇撞騙由青年會總理拘送至案司馬著暫行管押昨日青年會中人忽函致捕房稱事已理明請卽將夏開釋捕頭遂派某包探禀請司馬將案注銷司馬准之○張昆控妻母吳孫氏勾通女僕阿姨誘妻捲逃等情司馬准詞飭差協探至香粉弄將張吳氏及阿姨拘獲暫交官媒看管俟堂期訊究 
[英租界捕捕紀事]  
　　前者厦門路一百二十號門牌奚姓家遣人投捕房報失金珠首飾衣服等物昨由包探賣如海方長華將女賊張阿彩拘獲并搜出質劵數十紙吊齊贜物解送公堂禀請讞員黄耀宿司馬訊辦○前日廣西路四十二號門牌某姓家失去各物昨由包探方長華在某押店查獲原贜遂告知捕頭留心竊賊○五百三十六五百五十六二號華捕拘獲拉客流妓王文卿及妓傭陸白氏解入捕房捕頭令解送公堂禀請訊辦○偷兒王阿大掩入閘北唐家弄第一號門牌詐姓家竊取烟槍衣服金戒指等物由包探王長林拿獲帶入捕房捕頭令押候解送公堂禀請究辦○如意里劉樸村家於前日失去莊票數紙計銀一萬八千餘兩因卽投報捕房請爲查緝捕頭允之○某號傭人王阿才曳車載貨行至山東路撞傷周王氏由一百二十五號華捕拘入捕房捕頭見氏所傷甚微隨著一併釋出 
[法租界捕房瑣案]  
　　前者湖南人黄步蟾向王嘉賣騙取田單二紙及洋銀八百元詐稱謀充九圖地保後知詭計控奉前任讞員　蒓　大令訊供押追迄今案懸日久玩延不理上月黄在押患病經讞員陳楚生大令騐明飭發普育善堂醫治前日接堂董來函稱黄病已痊請爲 
 
 

Page 10

 
 
核示因飭已探前往帶回押令照機○周某之妻方氏被流氓范金標勾引潛逃邇爲周尋獲扭控公堂大令訊取供詞判將范枷責示懲方氏發交某善堂留養前日周投案訴稱小的之子往堂中探望其母稱己攺過仍求小的領回大令准之著將氏提回候訊○竊犯沈福林前由包探解奉大令訊供判責五百板發攺過局監禁三月兹已滿期送囘捕房捕頭令卽解請大令核示 
[美租界捕房紀事]  
　　前晚五百十五號巡捕巡至義海路見有某西人雇坐某甲所曳東洋車　嫥　　手舞足蹈恐其滋事拘入捕房捕頭令押至酒醒後釋出○昨日無賴金阿匡乘脚踏車至百老匯路將幼孩陳小龍撞仆於地外惟不爲抉起反嘆其不知逐　揮拳肆毆四百六十一號巡捕兒而喝阻金金又恃蠻抗拒　怒急吹號呌召集二百四十號巡捕帮同拘獲帶入捕房捕頭令押候解送公堂禀請讞員黄耀宿司馬懲辦 
[江蘇省官報]  
　　八月二十七日江　瀋轅牌示六合縣施烽奉督憲調省差委遺缺查有候補知縣汪　增代現又如臯縣軍　紳因業撤任遺缺查有候補知縣胡廷琛堪以署理二十八日湖北候補道梅光羲在院上禀辭送學生出洋辦理同里釐捐總局知縣杜子彬禀知奉秀兼辦吳江清丈差縣丞李其恕禀謝　飭　别加考詳者　省補用陸先杰尹祚述從九金燿典史吳承提均禀知奉札分蘇差委巡檢劉鎭沂從九朱黻朱炳煦均禀知奉藩憲傳進署甄别考試廿九日襄辦江南機器造局候選道向葆麟由上海來金陵實業學堂候補道黎經誥由滬來松江府田禀到委署荆溪縣恩厚禀辭赴任知縣承厚禀知由甯回並謝奉飭知請補江隂縣缺辦理瀏河釐捐總局知縣魏久清專丁來省禀知拿獲大宗銅元充公蒙記大功一次巡檢金冕禀知奉府委赴崑新二邑監放孤貧口糧差九月月一日正任松江府丁之栻禀謝奉委蘇城之門釐局差知縣劃怡禀謝奉委房捐局文案差花翎同知銜指分江蘇試用知縣李令先由京領照來省禀到直州判沈聞喜禀謝奉委牙釐屇文案差章鏡瑩禀知到婁門旱關盤查差巡檢沈兆春禀知服滿回省禀到江同春禀知廣西賑捐下鄉勸捐陳仁琅禀知奉湘豫勸辦山東丁賑捐魏札委赴滬勸辦丁賑捐差初二日知縣　鎭山禀知服滿囘禀封五品銜湖北試用縣丞莊諤禀知奉撫憲委帮帶續備後營並謝駐　橋巡檢蔡濟桂禀知到葑門旱關盤查差主簿莊㳯禀謝奉委靖江縣保甲差巡檢陳時　禀謝奉委赴江震二邑監放孤貧口糧差總理浙江高等學堂員外郎陶葆廉由杭州來知縣彭在中禀謝奉委北路總察差委帶青浦團　緝捕巡船都司銜候補守備許和甫禀知　同青浦縣解案來省 
[邗江官報]  
　　八月二十三日汪分轉觀潮由京回銷解餉差二十四日甘分轉樹勳辭回高　差次徐鹺尹家驥辭赴富安灘卡汪鹺尹聲濟辭回十二圩二十五日寳分轉辭回李角公收差崇鹺尹璋辭解京　起程厚鹺尹格委總局道庫生息差分發大使盧鹺尹昌盛江西人禀到調署銅山縣袁大令國鈞過揚履新二十六日張都戎玉琚銷淮北查勘河工差凌鹺尹沅皖岸功鹽差李鹺尉𩆩淮北來二十七日德分轉玉辭回通泰差次程鹺尹超萬銷總局習學辭赴　岸聽差二十八日梁分轉世　由孔涵卡來李參戎開邦缷辦新字營管帶丁鹺尹兌孚由新城來劉鹺尹　鴻起復回淮胡鹺尹仲和辭赴三汊河卡 
[皖省官報]  
　　八月念四念五日委辦華陽釐卡知府恩諴辭羅昌釐卡知縣錢元鎬到署定遠縣嚴　棟辭念六日委署盱眙縣平成辭典史張開甲辭奉臬憲委赴習蘇洲公幹念七日淮北牙釐局石鎭到候補知縣徐運差卽用知縣陳迪吉均辭奉委赴江西探磺價念八日委辦羅昌河釐卡知縣錢元鎬辭四品銜請補宿州夀州州同張紳到知縣陳采蘭謝超委一次胡樹劉敬襄均知奉委　審局學習念九日指分安徽勞績試用知州陳兆蘭到請補宿州夀州州同張紳謝奉行知請補署鳳陽縣彭　孫到九月初一日委解六批京標巡檢楊寳勛辭知縣崔鶴知代　縣下鄉騐案回 
[續錄上海萬國紅十字捐欵七月初一日三十日第六批清單]  
　　日幣洋一百二十元鎭南浦領事唐太尊交來朝鮮鎭南浦華商日幣洋一百十元内除匯費三角三分以上四户共日票洋一千七百十一元六角七分合來元一千三百四十七兩九錢四分袁詠笙交來謝張氏英洋五十元吳子述龍洋五十元○二十日常鎭通海道台郭經募二十四户龍洋四百十七元七二六五兌元三百零二兩九錢五分英洋二百四十七元三八兌元一百八十二兩二錢八分六厘鎭平二七寳銀一百五十兩合元一百六十一兩三錢二分五匣○二十一日蔚豐厚交來四川學台鄭大宗師代募合州學正堂甘棠何嘉瑞勸助銀二百兩洋七十二元江北廳學正堂周銳勸助銀二百兩長夀縣正堂陳洪澤勸助銀一百五十四兩零四分南川縣正堂劉于禮渝平銀一百兩巴縣學正堂屈鑫陣鍾仁合捐渝平銀一百兩銅梁縣學正堂杜焕章勸助洋一百十二元署重慶府存記補用道張涪州正堂鄒憲章各洋一百元重慶府學正堂趙鳴鈺王　熞勸助銀五十四兩涪州學正堂文駿何世熙合捐銀五十兩江北廳正堂唐巴縣正堂　各洋五十元　洋縣正堂蔡承雲璧山縣正堂萡庭芝各渝平銀四十兩江津縣正堂崔映堂劉寅勸助渝平銀二十五兩七錢棊江縣正堂陳邦倬高全智勸助洋三十元璧山縣學正堂陶明浚銀二十六兩洋六元南川縣學正堂陳桂林勸助二十六永川縣學正堂周濂勸助銀二十五兩永川縣正堂吳慶熙合州正堂陳夔　大足縣正堂李子榮　梁縣正堂鍾爾榖榮昌縣正堂吳運鴻定　縣正堂何承道大足縣學正堂黄天　　助渝平銀二十兩夀縣正堂唐我圻洋二十元定遠縣學正堂徐星漢勸助銀二十兩洋十六元榮昌縣學正堂龔　幹勸助洋十五元璧山縣典史趙長夀銀四兩以上三十户共渝平銀一千六百兩合來元一千六百四十六兩四錢烟臺分會經募烟臺潮州會館英洋三十元烟臺蔡聚盛　盛號　盛和烟福泰　各應洋十元烟臺范德盛英洋二十元烟臺　人無名氏英洋六元烟臺順成　英洋四元共洋一百元○二十二日廣東　　道臺向觀察英洋五百元　州惜費　齡子英洋三十元揚州顧子榮爲兒　燙求速愈英洋二十元庽　黄家園石門吳賓秋之妻吳陳氏夫故悲痛成病許愿求保平安節省食用助英洋十元○二十三日總辦四川駐瀘湞黔鹽局道台趙觀察籌墊川九七平銀五百兩合來元五百廿六兩烟台分會勸募東海關洋二百元美國兵船洋一百七十八元五角傑伯　治恩士恩特罷老治席麥巴洋行各洋二十五元白脱勒梁先生推勒洋行李先生各洋二十元克士洋十五元　　館盛記洋行哈唎洋行各洋十元黄鐵士友人屠　利亞西丁司克各洋五元共洋六百二十三元五角兩江泰岸水陸緝私管帶　辦文案正副哨官隊長巡查棚頭勇丁共捐薪糧三元大錢一百零九千九百四十文八五十申合來洋一百二十九元三角四分又代募奉興無名氏洋十元六角六分王瑞堂仁益典裕興典各洋十元泰州周氏王洋都周靖記各洋八元王德卿張子蘭各洋三元共洋二百元○二十四日符乘剛兄交來重慶招商渝局募助渝平銀五百二十一兩　錢合來元五百四十七兩四錢八分衣盛堂英洋一百元江西候補府正堂葉仲鸞日本爛板籠洋七十元兌見元四十九兩三錢九分八厘○二十七日豐厚交來陜西提督學院朱捐助陜議平銀一百兩又代募三　善堂陜議平銀五百兩山西候補道台吳觀察陜議平銀一百六十兩乾州直隸州正堂孫眉叔醴泉縣正堂王莘田各陜議平銀一百兩王承箎陜議平銀二十兩富平縣正堂劉心齋自助陜議平銀十六兩又代募無民氏十四户陜議平銀十四兩涇邑烟行首事祥盛永公盛永皮行省東福泰祥復興元各　議平銀十二兩趙大倫劉祖昌姚債福各陜議平銀十兩涇邑烟土行泉發生恊義老順興遵涇邑當行永聚當裕盛當李好德各陜議平銀八兩段益美李樹坤馬守思各陜議平銀五兩三原善堂董事李效功涇邑錢行首事致順公三義魁天錫成世興亨自立正豐盛西各陜議平銀四兩郭永裕劉蔭棠趙　孟　善姚月軒各陜議平銀三兩三原善堂董事范克立牛林牟瑾各陜議平銀二兩以上三十九户共陜議平銀一千二百兩合來元一　二百六十兩天順祥交來雲南電局英洋五百元紫芹館主沛國濟陽氏各英洋二百元裕和新烟號送助買客　失龍洋一元○二十八日電報總局交來南昌電局魏肇元英洋一百五十元登州電局劉募助英洋三十一元二角平江朱麗山五十夀儀移助筵資英洋一百元○二十九日承志堂規元二百兩同和莊焦耀翁交來蘇州陳瀚如代募隱名氏英洋二百元又四元駐日使署交來雲貴在日留學生同鄉會公捐日幣一百五十七元合來洋一百六十九元七角三分○三十日德昶愼交來蘇州黄宗顔求孫無恙英洋五十元全氏英洋三十元承裕莊交來梅隱英洋二十元○七月分共收規元一萬二千九百七十九兩四錢零八厘洋一萬一千七百三十三元扯七四合元八千六百八十二兩四錢二分龍洋一千三百四十三元扯七三合元九百八十兩零三錢九分小洋一百六十九角九分四厘扯七一合元十二兩零六分八厘○以上共收規元二萬二千六百五十四兩二錢八分六厘銅大洋四元銅小洋八百角○連前共收規元二十六萬五千四百八十五兩九錢一分一厘公砝化寳銀一千九百七十九兩四錢五分新湘平銀一千兩銅洋四百四十三元錢舜舉手卷一軸新菴藉譯念部扇面八頁新山白玉班指上枚江南大學堂課藝七十部鼻烟一瓶雄肚一事皇甫君帖一本通鑑輯覽一部新史攬要一部五千字典一部新教授學十本支邦通史五本畫圖器一盒救護藥品四　箱神麯一千塊午時茶一千包 
 
 
 

Page 11

 
 
   
 
 

Page 12

 
 
   
 
 

Page 13

 
 
歸綏道遵辦外謹附片具陳伏乞聖鑒謹奏奉硃批户部知道欽此 
[大臣載等奏爲司員試俸期滿循例題銷摺十九日]  
　　奴才載澤夀全延祉跪奏爲司員試俸期滿循例題銷恭摺奏聞仰祈聖鑒事竊據員外郎榮賞呈稱竊職係正紅旗滿洲隆順佐領下人荆州駐防炳泰並佐領下人於光緒十七年辛卯科中式湖北鄉試第三十八名舉人應二十四年戊戌科會試後大挑二等吏部註册以七品小京官用是年十一月在直隷捐局遵新海防例報捐員外郎單月選用於二十七年九月二十二日補授孝陵奉祀禮部員外郎是年十一月初六日到任自到任之日起連閏扣至光緒三十年十月初六日試俸三年期滿又據花翎員外郎舒隆阿呈稱竊職係正白旗滿洲鍾祿佐領下人由一品廕生於光緒二十四年三月由湖北海防例報捐花翎是年十一月初三日因職父江寗將軍豐紳在任病故奉旨賞給員外郎歸部銓選二十七年九月二十二日補授惠陵奉祀禮部員外郎是年十月由新海防例報捐知府在任候選十一月十五日到任自到任之日起連閏扣至光緒三十年十月十五日試俸三年期滿呈請題銷各等情前來查例載滿洲人員捐納陞用者亦照各項議叙人員之例試俸三年期滿准其調陞今據員外郎榮賞花翎員外郎銜舒隆阿呈請題銷試俸該員等在任三年循分供職均無叅罰事故理合恭摺具奏恭候命下奴才等再行移咨吏部各該旗照例陞轉所有題銷試俸緣由謹循例恭摺奏聞伏乞皇太后皇上聖鑒謹奏奉硃批吏部知道欽此 
[江西巡撫李奏爲造報閩省光緒二十六年分動支囚糧銀兩摺十九日]  
　　署理閩浙總督江西巡撫臣李興銳跪奏爲造報閩省光緒二十六年分動支囚糧銀兩恭摺具陳仰祈聖鑒事竊准部咨閩省額設囚糧銀兩照額通融匀給償仍不敷在於存公銀内支給按察使新設監獄旣無額設囚糧卽在每年湊撥公費銀内開支如有不敷亦歸入通省不敷囚糧内補給發遣軍流及一切遞解人犯照依支給囚糧之例在於存公銀内動支按年分别造册咨送刑部查明轉咨户部核銷又准户部咨囚犯日糧榖石旣有新捐監榖項下動支其榖價銀兩毋庸在於耗羡内開銷所有　新鹽菜等銀准其在於耗羡額載囚糧内動支等因轉飭遵照各在案兹光緒二十六年分據福州等　屬造報遞解車流口糧給過米折銀二十六兩五錢二分五釐九毫七絲在於光緒二十七年分存公銀内給還並據福州等九府永春龍巖二州屬造報給過各州縣監　犯口糧動支新捐監榖三千四百三十一石二斗九升六合遵照部行造入該年察盤食榖册内開銷毋庸扣　報撥又給過柴　鹽菜並看犯夫更柴卒燈油等銀八百五十七兩八錢二分四釐在於各州縣額載囚犯月糧銀一千三百七兩一錢四分五釐内動支尚剩銀四百四十九兩一錢二分一釐理合分造清册呈送至獄囚口糧向應毋庸减平其遞解人犯口糧及囚犯薪油等銀應請一律免扣據福建藩臬兩司會詳前來臣復核無異自應遵照新章攺題爲奏除册分送户部查銷外謹恭摺具陳伏乞皇太后皇上聖鑒謹奏奉硃批該部知道欽此 
[閩浙總督李奏爲准部咨應還俄法英德借欵福建按年撥銀數目片十九日]  
　　李興銳片再准部咨應還俄法英德借欵福建按年撥銀三十四萬兩自光緒二十三年起英德欵銀每年匀分四次解交等因當經轉飭各局庫通力合籌提由藩司按期撥解嗣准部咨號商匯費應隨正項支給不得動支税釐並令照匯解關税鹽課等項匯費開支自應一律支辦兹屆三十年八月期應還英德欵銀四萬七千五百兩由司照數籌提於本年七月二十三日發交號商匯江海關道兌收以備彚付又另支出銀一千六百十五兩作爲號商匯費之需據福建藩司周蓮詳請奏咨前來除給咨批解並咨部查照外理合附片陳明伏乞聖鑒謹奏奉硃批該部知道欽此 
[盛京將軍增奏爲奉天東邊經徽光緒二十七八兩年税捐各欵收支數目彚案奏報摺十九日]  
　　奴才增祺跪奏爲奉天東邊經徵光緒二十七八兩年税捐各欵收支數目彚案奏報恭摺仰祈聖鑒事竊查奉天東邊各項税捐向歸東邊道徵收嗣經前任將軍依克唐阿整頓奏明派員徵收所有光緒二十六年九月以前欵項卷宗因辭多被搜掠燬失請免造報等情於光緒二十九年三月十五日奏奉硃批該部知道欽此至查出亂前已徵未解各項銀兩亦於另案奏明辦理奴才於亂後設法整理派員經徵計自光緒二十七年三月開關之日起至二十八年十月封關之日止共徵收木糧雜貨船捐葦税山貨燒鍋葠煤鐵等項税捐市平銀七十八萬九千八百二十九兩八錢二分四釐一毫九絲又徵收興京等處斗秤捐市平銀十六萬六千三百一十五兩六錢四分三釐零八微内除二十七年分找鐵路公司買木照章免税市平銀一千零七千兩零七錢七分六釐又二十八年分直隸山東兩省採買木植免税市平銀三千一百三十四兩二錢九分三釐四毫不計外實收市平銀九十五萬一千九百四十兩零三錢九分七釐七毫九絲八忽除遵章提支一成經費市平銀九萬五千一百九十四兩零三分九釐七毫七絲九忽八微剩九成正欵市平銀八十五萬六千七百四十六兩三錢五分八釐零一絲八忽二微又遵章提撥各署津貼辦公市平銀十萬零一千八百一十七兩五錢三分三釐實剩正欵市平銀七十五萬四千九百二十八兩八錢二分五釐零一絲八忽二微儘數撥充練餉另案奏銷據糧餉處委員將收支銀兩數目開單呈請具奏前來奴才覆核無異除抄單咨部查核外理合恭摺具陳伏乞皇太后皇上聖鑒謹奏奉硃批户部知道欽此 
[盛京將軍增奏抽收奉天四八二四一二各項鹽釐自光緒廿七年正月起至廿八年十二月底止兩年攺錢微銀數目摺]  
　　奴才增祺跪奏爲抽收奉天四八二四一二各項鹽釐自光緒二十七年正月起至二十八年十二月底止兩年攺錢徵銀數目恭摺具陳仰祈聖鑒事竊查奉天前練兵需餉前將軍崇厚崇綺先後奏准每鹽一石抽收東錢四千八百文以八成歸公二成作爲經費是爲四八鹽釐又准户部議奏籌餉案内奉天鹽釐於每石現收東錢四千八百文外加收錢二千四百文爲二四鹽釐又前 
 
 

Page 14

 
 
將軍依克唐阿因籌辦學堂經費奏准於四八二四之外每石加收東錢一千二百文是爲一二鹽釐後經依克唐阿奏明一律攺徵銀兩所有光緒二十六年九月以前欵項卷宗因亂多被搜掠毁失請免其造報等因於光緒二十九年三月十五日奉硃批該部知道欽此至查出亂前已徵未解各項銀兩業已另案奏明辦理奴才於亂後地方稍靖復行陸續整頓派員分路設法經徵於光緒二十七年正月二十一日一律設局計自設局之日起至二十八年年底止蓋平等處共銷鹽五十三萬一千五百五十九石四八項下每石按五錢三分三釐三毫三絲三忽三微徵收共徵庫平銀二十八萬三千四百九十八兩一錢三分三釐三毫三絲三忽三微内除遵章提撥二成經費庫平銀五萬六千六百九十九兩六錢二分六釐六毫六絲六忽六微實剩八成歸公庫平銀二十二萬六千七百九十八兩五錢零六釐六毫六絲六忽七微二四項下每石按二錢六分六釐六毫六絲六忽七微徵收共徵庫平銀十四萬一千七百四十九兩零六分六釐六毫六絲六忽七微一二項下每石按一錢三分三釐三毫三絲三忽三微徵收共徵庫平銀七萬零八百七十四兩五錢三分三釐三毫三絲三忽三微其二成經費項下除實支局用薪工雜支等項不計外計剩存庫平銀一萬二千六百三十一兩零九分零二毫八絲三忽三微均經陸續發放巡捕隊練餉另案報銷據糧餉處委員開單呈請具案前來奴才覆加查核數目相符除開單送部查核外理合恭摺具陳伏乞皇太后皇上聖鑒謹奏奉硃批户部知道欽此 
[閩浙總督李奏爲與乾記洋行訂購機器全副於應找價欵内扣回短少鍋鑪等項價銀數目片十九日]  
　　李興銳片再上年前任督臣許應騤因擬添製造船烟火藥派員與乾記洋行訂購機器全副計價洋銀八萬二千九百五十元除先付三分之一定銀外尚須找付價銀五萬五千餘元嗣經前兼署督臣崇善以庫儲支絀無欵購留奏明飭調原經手之已革分省補用知府鼓思桂來閩責令商　未及辦結卸事臣到任後復經照案飭催並查取原定機器圖式及件數清單呈送核辦奈該洋行以立有合約在先機器將次運齊堅不肯退臣查洋商交易素重信義若必令認退匪特先付之定銀不能收回且恐該洋行執持合約以相詰難徒滋筆舌無裨實際但合同内係載明機器全付而運到者只有鍋爐一具計缺少備用者一具又進出水汽管亦少備换之件並缺水合上儲水鐵櫃及汲水幫布一付其交貨日期又已逾限自應分别扣罰以補虧缺當飭彭思桂與該洋行往復駁辨磋磨再四始行議定在於應找價欵内扣囘知少鍋爐等項價銀五千五百元又罰扣逾限定欵息銀七百元除此之外尚應找付價銀四萬九千一百元卽經飭派熟諳機器之員會司彭思桂逐一驗收連交船廠暫存俟籌定常年經費再行建廠開製並將價欵找付清楚至彭思桂此次經購機器草率荒謬實難辭咎業經臣另案奏叅應免再議據軍政等局司道會詳請奏前來除分咨查照外理合附片具陳伏乞聖鑒謹奏奉硃批該部知道欽此 
[福州將軍崇奏爲恭報奴才兼署督篆日期叩謝天恩摺二十日]  
　　福州將軍兼署閩浙總督奴才宗室崇善跪奏爲恭報奴才兼署督篆日期叩謝天恩仰祈聖鑒事竊奴才恭閱邸鈔光緒三十年七月二十二日欽奉上諭魏光燾著調署閩浙總督兩江總督著李興銳署理欽此二十三日接准軍機大臣電傳本日奉上諭魏光燾已調署閩浙總督未到任以部著崇善暫行兼署李興銳著卽行起程迅赴署任欽此兹於八月初二日准督臣李興銳委員署福州府知府程祖福署閩浙督標中軍副將何紹志將閩浙總督兼管福建巡撫關防福建鹽政印信並王命旗牌文卷等件齎送前來奴才當卽恭設香案望闕叩頭謝恩祗領任事伏念奴才渥蒙寵眷忝綰軍符前奉恩命兼署閩浙總督未效涓埃今兹重拜温綸兼權督篆荷隆施之稠疉實報稱之愈難查閩浙扼山海衝途總督兼鎭撫重任值此時艱孔亟事事均關緊要在在益難措施奴才惟有殫竭愚忱隨時隨事會同浙江撫臣實心經理不攺以暫時權攝稍涉因循以冀仰答高厚生成於萬一所有奴才感激下忱謹繕摺叩謝天恩伏乞皇太后皇上聖鑒謹奏奉硃批知道了欽此 
[江南道監察御史王奏爲陜西鹽改官運害鉅利微亟宜罷停另籌辦法以期裕課恤民摺二十日]  
　　江南道監察御史臣王誠羲跪奏爲陜西鹽攺官運害鉅利微亟宜罷停另籌辦法以期裕課恤民恭摺瀝陳仰祈聖鑒事竊維值此民生彫敝賠欵無出司農興仰屋之歎疆臣爲竭澤之漁苟能搜羅鉅欵無不立見施行時勢所處不得不然固也而臣愚以爲事不通盤籌畫競言攺絃更張於國未見其益於民先見其擾如陜西撫臣升允奏攺鹽歸官運一事甫經開辦弊害百出請爲我皇太后皇上詳晰陳之查官運成本過重浮費太繁中飽難除勒索無厭先以二十萬銀作成本至上年已折閱過半至於設局有費租廠有費委員有費司事有費緝私有費卸捆有費局勇巡丁有費種種名目難以枚舉開局之始上司非不嚴定科條無如奉行者視爲利藪眞正巨梟得賄賣放零星民販暴斂多端中飽則利歸私槖勒索則怨歸公家甚非計之得也且查該撫原奏本係官商並運乃開辦以來商運虚有其名意實側重於官鳳翔總局委員李顯誠默喻斯意嚴示各卡行商坐賈一概禁絶平凉一帶每年逢集鹽包山積今則不過寥寥數車鳳屬向係川甘兩省鹽路出入之所鹽商報釐票歸商執鹽卽分銷各鋪照章不再收釐委員明知其故勒向各鋪索票鋪户無票可驗卽指爲偷漏任意苛罰無所不至以致商民歇業者不可勝數向來西屬所産疏菓土貨均爲馱户販去獲利甚豐自經攺章馱户裹足土貨屯積無人過問道路蕭條闠闠坐困卽此一端可以類推矣方今迭奉詔旨振興商務不遺餘力如該官局所爲尚安望商有起色耶如是則商病查甘回務農者寡專恃運脚爲生廠有駱駝數頭衣食於此取給每年八九月間駱駝出廠商鹽馱至鳳邠興漢銷路甚暢今則鳳局懸爲厲禁祗准官運不准商銷官運正有此數但馱卽竣商鹽路已塞馱户不敢多攬回民向依此爲命者今則大半失業生計日蹙聚數十萬獷悍之回民一旦絶其衣食之源而欲以壓力强制其不挺而走險也幾希總局發鹽按路加價每斤多至百數十文不等商鹽成本輕輕其價尚廉小民錢來不易避貴食賤本屬　情有非法所能繩者近以官鹽旣定價奇貴商鹽復查禁太嚴貧民相率淡食並聞有曬硝爲食者以人生日用必需之物迫民至 
 
