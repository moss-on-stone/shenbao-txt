# 1882 - 92 - 4903208

 

Page 1

 
 
[薜氏鐘鼎欵識出售] [  點石齋主人謹啓]  
　　篆書之最古者莫如鐘鼎文而鐘鼎文之最善者莫如薜尙功鐘鼎彞器欵識所以嗜古之家羣推善本惟閱時旣久翻刻甚多廬山面目漸失其眞今本齋覓得初印薜氏鐘鼎文以照相石印法信袖珍板縮印旣便於取擕翻閱而臨摹筆法則又全神俱在不爽毫釐置之案頭未始非小學家考盯之一助也刻巳工竣卽日出售每部訂成四本連夾板收回工料洋一元正售處仍照曩例幸卽賜顧爲盼 
[佩文韻府展期出售] [  點石齋主人啓]  
　　本齋縮印之佩文韻府業巳竣工本擬於月之十六日出書刻因裝訂未齊尙須展緩數日發寶屈時當再預出告白也此佈 
[再論教官稽察州縣事]  
　　教官稽察州縣閩撫岑宮保之創舉也其事雖出於創而揆諸國家設官之意則地方官以理民事爲責而四民之中士農工商皆具宜若州縣之所能約束而必設教官以專理之誠以州縣有總攬四境之權理煩治劇無暇與學校中人講求且恐擅作威福士子不服而地方於以多事故有教官則士子帖然安無教官則士子譁然起而實隱庽稽察州縣之意於其間者也國家重文而輕武文官之統屬武員不特督撫之於提鎭以下也制科之設文則鄭重其事特簡主試之人若武科則巡撫主之無文試之尊貴也學校之中文武並列而取武童時卽以廪生認保不以武生具結學院取之教官管之文可統武之意也朝廷以學校之化責於學政而分司於教官豈學校之事非地方官所與知耶督撫亦有翰詹起家曾爲學政者卽州縣方有科甲出身與曾任教官者何以爲督撫州縣而士子不服必歸學政教官之所轄此可知其意矣蓋定例學政不與地方公事猶之教官不侵州縣事權也然地方而有大獄訟或院司以下諸官有被臺諫訪聞叅奏與同官互相攻訐有時朝廷卽命學政查察具覆其有督撫司道上下蒙蔽瞻徇情面有事不敢揭叅者則學政亦得專摺奏之是學政實有稽察之權也學政官階自侍郎閣學二品以下直簡放至編檢而止雖視省分之大小然督撫品級無以異也乃不論大省小省而學政皆可稽察督撫此其體制之尊崇詎無深意哉且前明初設學政一官不過曰提學道而已論提學則與督撫平移而官止道員仍受督撫之節制至本朝則自京官部院至翰簷皆可簡放不拘于道員之品級蓋但稱學道於督撫有所顧忌遇事而不敢言故特變其制耳然則學政可以稽察督撫而教官亦可稽察州縣此設官之本意也雖然近來仕途日雜流品不齊教官固皆讀書出身駔儈之徒不能居其位而捐納保舉之案大半增附此等教官品與學有不可信者矣夫教官一途五貢出身者爲正其他如孝廉方正舉人大挑優拔學廷試國子教習亦有特用教官者皆正途也之數者學雖不盡過人而資格已深大抵閱歷老成敦品礪行始能博得一官自捐納例開而後初食廪餼者亦與其列然入學而至補廪其在學中至少亦得六七年且歲科屢列一等文理尙優品不可知學猶有造初不愧於司鐸也下至增附亦捐保教官則品斯濫矣夫增附之中非無品純學優之士特地方或經兵燹考童寥寥學政按試之時勉强取進非惟不佳抑且不通者有之當捐例變通之際百十金上兌居然名厠仕版候補數年而輪委署事加繳八成而忽焉補闕其孰知其品與學而黜陟之耶故州縣有不肖者教官得而稽查而教　 
官有不堪者又將何以澄汰也督撫甄别屬吏教職之被劾以去者固亦甞見奏牘然隨時揭叅必有專案被人告發或被大吏所訪聞若三年計典則又皆以年老有疾原品休致者餘則上游所不能知也如勒索新進贄儀猶其末耳近來州縣每加升銜稱之者必曰公祖州縣之自視亦若龎然自大因而體制愈尊爲僚吏所趨承然同城官員惟教官不受其節制乃亦有百計逢迎自附於丞典之列而以爲所應爾者假如學中生員有爲人控告而州縣受原告之請託一味偏袒或因不服吆喝而偶然出言頂撞逢堂上之怒則謂其咆哮公堂恃符狡展非革審不能得實於是移學取冊出文詳革而教官從而附和之或者出入縣署如典史之討差凡訟案有關生員者請其移取學冊故爲欲革之勢以便向本生索賄自肥甚而圖謀差使借貸銀錢出入無節爲官親幕友之所厭惡竊謂此等教官其可予以稽察州縣之權也耶鄙人謂欲知州縣之賢否而責成教官必先去教官之卑污而後有以服州縣此則學政之任也已 
[本館自巳接到電音]  
　　本館于昨日接到在津友人專發電音到本館有二月十八日諭旨二道敬謹譯登 
○二月十八日奉旨詹事府左庶子員缺照例將烏拉布轉補所遺右庶子員缺着擬正之良貴補授鴻臚寺少卿員缺着延茂補授陜西道監察御史員缺看俊義補授江南道監察御史員缺着陳錦補授浙江道監察御史員缺着譚承祖補授徐建寅看以知府發往直隷交李鴻章差遣委用欽此同日奉旨英煦補授大理寺卿欽此　 
[電音譯錄]  
　　前聞美國人上書議院擬禁中國人不令前往紐約地方兹接倫敦本月十九日發來電音知美總統於此事概不准理云 
[高麗瑣聞]  
　　高麗閔參判前擬與各國通商是誠牽制之良法無如高國廷臣以爲是者少而非者多或云高國地僻民窮一經通商勢必俗尙奢華行將財匱於是此議終未定决現聞該叅判憂慮過甚竟致疾亟遍謁良醫均難獲效幸爲駐高之日本公使署内醫官前往診治得稍見痊然憂國之心仍未略釋也查該叅判係高王后之侄在朝貴顯無比國人皆稱曰賢今以建議不成致嬰此疾有心者皆同聲歎息也○高國名士洪在鶴宋山林等近日聚成一黨遍出匿名帖譏訕政府持論似太激切是以爲當道查知拘而下諸狴犴將科以死罪云○高國於去年在釜山浦對面海島新築炮台數座派有營兵鎭守以爲得控制咽喉之勢也○高國兵丁近日學習西國兵法深以長袍闊袖爲不便已由政府變通舊制議將兵丁之衣及官員所戴之笠均縮小三分之一其平民衣帽仍照舊式云又國内所用之錢本皆仿中國之式近則新鑄銅錢三種形如西洋之先士或作百文或作五十文或作十文不等已通行於國矣○前報高麗之經筵學士金玉均將爲大坂領事兹悉係傳聞之悮該學士實奉高王之命往中國日本等處詢訪通商關稅等事也○施種牛痘其法創自泰西漸傳於中國繼而日本亦彷效之意美法良誠爲保嬰之善舉現經日人將此法在高國播種高人亦皆深信抱孩而求種者頗多并經高麗官紳禀請政府在東萊府設一牛痘局延日人教種派幼童數名到 
 
 

Page 2

 
 
局學習云 
[日本近事]  
　　日京向設有上議院凡有官爵者方可入選並有定額額滿則遺若平民則不能入院議事去歲日廷恐民情不能上逹特命適國府縣各建下議院一所凡國家利弊任民在院直言蓋欲合君民共權之意也東京下議院現巳落成院首爲内務大臣長崎議院亦於西三月二十五日開院計士民工商願入院議事者共五萬八千四百餘人每月按期開院數次其院内規條頗屬美善所以民心樂從莫不賛日皇之勵精圖治也○日本皇擬於西五月間統率軍艨由横濵前往神户大坂西京及薩司馬琉球等處週閱各口刻下琉球官吏之在日本者禀明内務大臣以日皇初次遙臨未知用何等禮節相迎請示知以備欵接二○去歲英皇孫遊歴各國路經日本日皇欵接甚殷今聞皇孫已抵英京請駐英日本森公使代爲作辭致謝云 
[新撫到蘇]  
　　新任江蘇巡撫衛靜瀾中丞行抵清江前已列報兹悉由清江而至揚州渡江十七日辰刻進丹徒口不用輪船拖帶十八日至常州境十九日卯時由無錫來蘇首府三縣皆出滸關楓橋迎接是日申刻憲駕由胥門大碼頭登岸進撫院云 
[領餉輸罄]  
　　新年間處處賭博說者以爲令節消閒偶然之事孰知匪徒騙局卽乘機混跡其間一人迷途遂至身敗名裂正不得以無 
害視之也近聞天津鎭南鐵砲船有司事領餉輸罄一事鎭南在大沽守口卽前年所購置者船上管駕以下各項人等薪工甚厚而又有所需油漆及一切經費用計數千金每月由管駕俻具領紙妥委司事赴海防支應局領回開銷向無舛錯今正該船書識某奉泒持領往領銀一千數百兩時某在衛小作勾留已被賭徒勾引入局屢賭屢負恨不能大張旗鼓以圖恢復比銀兩入手忘係餉需隨手下注孰知天津之賭都係機阱除投餌外永無勝期因在侯家后輸去二百餘金河東輸去一百餘金二者尙係借妓院開塲至此急不能擇卽趨紫竹林寍人之牌九攤粤人之番攤入賭復輸數百金茫茫如喪家之狗轉回大沽而大沽粤人之賭實繁有徒更收拾餘燼以爲背城之舉詎知又復鎩羽所領餉銀千餘兩噍類無遺至此進退兩難如失魂魄然終不能不返本船回去摒擋僅得四五百金而千兩尙無着落聞管駕予限半月設法彌補云天津賭徒有所謂二十入宿者居然興馬衣冠如富家子黨羽繁多詭計百出一入其彀資産立盡與殺越人於貨者曾無差别是當與紫竹林之賭館同爲盡法懲治計聞賭輸自盡者不兩年間已有三人矣 
[津沽官報]  
　　新任天津縣董明府前聞約於二月初間接印現悉定於月之初三日明府名汝緘號亦三曾任永平府盧龍縣知縣並代 
理灤州篆務精明强幹頗箸政績津人瞻仰丰采固已來暮興歌矣聞其約束家丁甚爲嚴厲云 
[拐車戕僕]  
　　都城永定門外鐵匠營旗籍張某正月二十間張自城内歸雇一轎車出左安門其僕夫年猶未冠行至郊原無人處張突 
以短刃刺僕死張御車歸僕　戕數日無屍視來認經官騐而掩埋之張亦自謂無事矣但欲售車騾深恐或露形跡乃屠其騾而貨其肉脫其圍而售其車鄉鄰頗疑之多私論者漸傳至巡緝者之耳遂往捕之值張出未獲搜出車圍鞍韉等物并宰騾血跡淋漓在地乃將張母曁妻帶至衙訊之始知張之刼掠已非一次矣本月初張復入城欲領本月錢糧行至旃壇寺被人瞥見扭赴衙令其妻母質之張無遁詞行將定罪焉 
[閱操詳述]  
　　昨有友人自金陵來述及左侯相前月在江寍大閱情形頗爲詳細爰補錄之據稱正月二十五日先閱新勁六營練兵侯 
相於十點鐘時出轅用全副儀仗加以恪靖親軍洋鎗隊曁馬步隊前導六營練兵自督轅二門口起排列甬道直至演武廳而止恪靖親軍執大旗者數十名各執方式白色紅邊紅帥字大旗隨在洋槍隊後將近演武廳前大旗手鴈翅排列兩旁讓憲輿前進侯相降輿後入内少憩旋升公座督中曁城守中軍以及在營一切大小將弁均戎裝行叅謁禮兵丁均於憲與行過時在甬道兩旁跪接各弁叅謁禮畢由督中軍譚曁新勁營統領朱上堂請令侯相發下黄綢方式小令旗兩面兩統領各執一面向下一招登時鼓角齊鳴排列各樣陣式步伐整齊變換靈妙各陣演畢接操洋槍隊亦復連環不絶無隙可乘槍陣之後繼以雜技于是籐牌手長矛短刀一齊蜂擁而前格拒撑架各擅其長令人目不暇接侯相甚悅大加稱賞雜技將畢應操開花車兒砲兩統領上堂禀稱今日百姓來看者不下萬人人數太衆放砲誠恐傷人可否少緩須臾待人略散抑或另期再操均請憲示遵行侯相謂以前所操如此純熟開花車兒砲是所常習其爲純熟可知可毋庸閱矣但兵營口糧僅有勇粮一半而其技藝較之勇丁竟有過無不及誠爲難得之事也至考騐營弁仍照向章除射箭外均用鐵靶放鎗係委營務處王觀察校閱是日每弁放五鎗均係全紅竟無一鎗失靶者侯相尤爲稱贊是日奬賞無論弁兵均照向例捐廉加一倍分給而侯相於統帶新勁營朱春山軍門尢深嘉奬蓋朱統領以行伍出身於道光中出征廣西隨各大帥轉戰數省功續顯著歴保至提督軍門補授徐州總鎭平時撫馭士卒恩威並用其於訓練一切尤屬認眞至其承造江東橋修築沿江圩埂以及挑挖五龍潭等工程極稱堅固更爲地方民生之利久已頌聲載道今番操演甫在挑挖五龍潭工竣之際一切技藝尙且如此精熟則其平時訓練之方更可想見是宜爲侯相所器重矣 
[行止宜端]  
　　温州友來信云月之十四夜五鼓時有候補某明府在三官殿卷士娼家住宿被本夫拿住詐去票洋三千元其本夫向充 
某署茶房誠非善類現偵知某明府宦囊充裕是以夫婦串通特殷此香餌以釣金鱗也當被獲時明府深恐張揚卽援筆照數立據詎娼家男婦恐事後翻悔必欲某錢舗中某甲出作担保於是明府卽乘機着家人往請某甲實暗令投縣求援旋經縣署人來縳此龜蹣跚而去現尙管押未知如何訊斷也同日又接東甌散閒主人來信云某明府御下嚴厲曾有僕某犯事被逐十三夜明府與二三知己步月行經太平里該僕門前僕驟起不良硬將明府拉入門内同行友皆驚散該僕卽邀同棍徒誣指爲姦敲詐毆辱其實係挾嫌尋釁也云云本館合觀二信不特時日不同卽情形亦逈然各别明府旣係宿娼似無蒙犯霜露待至五更始去之理若猶是尋常嫖院亦無有身入香衾尙使僕從在外伺候等情至後信稱明府與友人步月被該僕挾嫌拉進門内按之情理更難取信若果如是則與盜之截刦財物何異彼同行者何至見而驚散卽恐寡不敵衆亦可傳地保往查豈有默不發聲携手而出者竟袖手而歸耶大抵明府與友人問柳尋花猶滬上所謂打茶會者耳故有僕從相隨娼家藉端索詐自是實情及見出事各保聲名因是同行友遂風流雲散庶或與情景尙合質之明府然歟非歟 
[見怪得金]  
　　昨據漢陽友人傳說該處城内劉姓糖坊以熬糖發售利息無幾而食指頗繁以故入不敷出劉之家人卽住坊内其小兒 
往往驚怪稱有一老嫗出現見人輒隱避床下而去婦女輩疑畏之慮非佳兆不意一日薄暮時劉自進房取物亦見一嫗狀貌奇古倐忽間遂向床下隱去劉大異燃火照尋毫無蹤跡床下泥土較鬆且有斗埋於土内劉卽用手挖之果如圓桶再挖之形愈露極力挖去竟得銀鞘一件出而啓之燦然白鏹在焉劉喜出望外立致小康或謂該處初次遭兵之際有存鞘四十八件没入於賊此殆當時所遇然亦不可考已 
[訊期停公]  
　　今日本係法界會審公廨訊因是西國節日故知照捕房停公一期所有應解案件着於禮拜二即二十四日解辦云 
[申禁火油]  
　　本年正月間滬城内三次大火關道憲劉觀察以火油易于肇災前經示禁民間點用各巡防局員又諭地保認眞查察如 
 
 

Page 3

 
 
遇違示之户立卽送局以憑罰　今十六舖巡防局書牌申禁飭勇持牌鳴鑼街巿所有六言示諭錄後奉憲嚴禁火油居民當體憲意各宜互相禁用原爲自衞身家本局先行曉諭悉皆遵令奉行倘敢再有私點定卽提懲不貸 
[失物又聞]  
　　昨報列庵堂失洋一節係本埠新閘左近魚籃觀音堂内之事人疑爲鐵算盤算去原屬無據之談乃今又聞潭子鎭之天助菴箱内失去銀洋及俗家所寄之金飾而門户未開封鎖未動大爲驚異又有西門外之陸家觀音堂亦失銀洋情同一轍於是人益疑爲邪術所爲然何以專用謀于菴寺如果情形屬實殊令人不可解矣 
[醉漢落河]  
　　前日午後有某甲者年約三旬餘口操寍波音酒醉已極乘坐東洋車指令車夫拉走或東或西毫無定向及行至英租界大馬路西一洞天左近車夫停車向索力錢無着而甲尙與紏纒不休車夫正在無法甲忽從車中趺出面上血流車夫卽乘間拖車奔逃嗣甲起身向北行去東撞西歪又跌落河中斯時跟隨而觀者甚夥旋爲其友人所見趕爲橯起舁送歸家云 
[欺侮鄉人]  
　　昨晨翁太守臨法捕房時據十六舖橋堍大有水菓行夥陳德茂控稱有鄉人來行販買甘蔗竟乘間携取一捆逸去及追轉時伊之同伴有二三十人將我重打並被扯破衣服幸巡捕房在對面卽鳴捕將該鄉人拘押請辦翁太守飭將在押之人傳出訊據供稱名侯敦敦浦東洋涇鎭人獨自到申擬買甘蔗零售詎料該行不許揀選將我毆打並被扯破内外棉襖兩件反鳴捕將我拘押等語翁太守見侯面上有血痕詰其何以致此並謂欲買甘蔗身畔可帶錢文甘蔗價每捆幾何答稱血痕係被彼打傷甘蔗彼云每捆價錢二百二十文尙未還價欲爲揀擇卽被毆打我從鄉間帶出錢六百文現在身畔言畢卽將錢取出呈案翁太守謂陳德茂鄉人到申買物帶有錢文決不竊取甘蔗爾云彼有二三十人逞兇然爾並無傷痕而彼臉上顯有血跡明係欺侮鄉人將彼打傷反行誣控此種習氣實屬可惡本當懲辦姑念生意中人從寛着罰洋一元給侯養傷諭侯同去取洋倘彼不遵許卽訴捕拘辦云 
[訪知賭案]  
　　上海縣莫邑尊訪得西鄉十九圖虹橋鎭地方茶肆中有因賭爭毆之事未見該圖地保稟報因此立傳地保許志仁誥其圖中有無賭博情事地保答言無之邑尊謂本縣早已訪明因賭爭毆一案其姓名亦已查來何得蒙飾卽將賭徒姓名單擲下令看着令照單拘人許志仁取單退去於昨日投縣禀稱雖有其事係武秀才兩人在茶肆擲骰口角並未爭門因聞大老爺傳喚小的故早經逸去實情無處拘人邑尊大怒謂本縣親訪確寔事係武庠生許廷起釁汝尙敢連次巧飾實屬頑玩喝掌頰二十板責四十發往該鎭枷號半月一面移請本學符廣文飭令該武生許廷投案候訊云 
[追和小青遺詩原韵]  
　　驕陽如火暑氣逼人厄坐蕉窗悄焉寡侶偶檢新書得小豆棚六本覺離奇戀幻層出不窮洵足破睡魔消長日也内記馮生再世與小青續未丁緣一節奇文奇事足爲千古沈淪恨海者破顔一笑爰節其大略曰馮生轉世爲王生得小青遺照愛之懸之室每夕瞻拜寢食與俱一夕飄然下謂生日妾小青郎卽馮生也感君眷戀與續再世緣矣遂爲伉儷六十載生二子皆顯逹年八十卒之前一日女曰爲君經營於地下遂不見次日生無疾逝初生問焚餘草外更有何詩能記之否曰僅記三絶餘皆忘之詩曰病裏沉沉怯又嬌合歡花發獨眠宵起看一徑忘憂草移向孤山亦恨苗釀得前溪一片雲閉門春雨亂紛紛愁眉更椈西泠水却畫楊州月二分晚妝無力杏花殘片片飛來糝作團一把柳絲扶不起輕盈搭在玉闌干予愛其詩之哀感頑艷事之悲歡離合乃以原韵和之不計工拙也病容减却玉容嬌愁煞當年風雨宵到底馮郎非薄倖再生猶未斷情苗○唱出巫山一叚雲㺯人愁緖謝紛紛從今莫記前生恨月到團欒已十分○焚餘舊稿一編殘委棄何妨揑作團留得數行今日讀不禁清涙湧闌干[  緑橘軒主未焚草]  
[前題卽用原韵]  
　　韋皋戀戀玉簫嬌再世緣仍續此宵回憶前身梅嶼恨情根翻悔更生苗舊時恩怨化煙雲愛海情天念不紛各把一桮奠蘇小西泠風月許平分　年華似水惜春殘夙約重尋蝶夢團私語長生剛七夕雙星夜夜照欄杆[  朗亭周官勳甫稿]  
[蘇省撫轅抄]  
　　二月十七日記名御史刑部員外郎李士琨廣西人由京來常督糧通判李蕚然辭赴任主簿江永清銷太湖救生局差○十八日候補道朱之榛接辦善後局差前太湖同知桂昌辭回籍就養通判王祖慶禀知聞訃丁親父憂知縣于實之牙厘局委各屬公幹同知孔昭芬禀𥎶奉委盤騐嘉定積　差委署常總捕孫國琛謝委丹徒縣主簿黄士芬謝飭知赴任 
　　 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒八年二月初七日京報全錄]  
　　宫門抄○上諭一道錄前○御史阿等奏爲請旨嚴懲倉　摺○閩督何等奏爲援案請免米谷雜糧納稅夾片○江督左等 
奏爲查明經理海運出力官紳書吏請分别給奬摺子○護蘇撫　奏恭報省城三冬得雪緣由片○又奏爲請照案酌擬給奬摺○大臣穆奏爲病諭開缺調理摺○開缺湘撫李奏據情代報片○二月初七日内務府國子監正紅旗值日無引見○純公假滿請爰○甘肅道方鼎錄謝恩○掌儀司奏十一日祭奉先殿載瀛行禮○　英續假二十日○長有請假二十日○召見軍機方鼎錄○○巡視東城御史臣阿彦泰臣萬培因跪奏爲請旨　懲倉匪以重倉務恭摺仰祈聖鑒事竊臣等訪聞臣城所屬海運倉開放上年秋季漢員俸米有需索留難偷减斛面攙和糠土情形甚至以巳　開放出倉之米停留兩月竟未付給之事並需該倉花户有身後把持之張六盤踞倉務歴年巳久現在朝陽門外北中街營造　宅窮　奢華儼然府第所有該倉收放米石向由張　 
六把持等弊曾於上年十二月密飭司坊官查拿未獲當將張六家看門之劉二傳獲到案訊據供稱現在張六倉事完竣巳往北山居住請傳伊當差夥計趙姓訊問等語復傳花户趙永泉到案供稱去年十一月十一日起連日開倉放各衙門京員漢俸至十九日封倉止俱已照數完竣内有由倉領出另存尙未交給各員米三百二十餘石求限查明補交等語竊思上年秋季户部札倉開放漢俸定限四十日爲期並不迫促如果該倉按眼開放自不難計日放訖兹據趙永泉供稱前因是放米僅止八日何以餘日並不開倉故使日期泊促不及散放至將米石運山另存遲逾兩月竟未發給其爲需索抑勒扣留舞弊情節顯然若不從嚴懲辦將來該花户等必至毫無顧忌流弊靡所底止除將花户趙永泉及張六家看門之劉二解送刑部審辦外至張六一名查係著名會匪影射把持積年占據無弊不作殊於倉務大有妨碍現據趙永泉劉二僉供張六卽張鳳俄向住朝陽門外中街近因修理房屋移家懷柔縣北山居住其伯交曾在該倉充當花户已故多年現逢放米之日張六帶領人夫在倉帮運等語諸以張六把持舞弊各情堅不吐實臣城例無刑訊相應請旨飭下刑部嚴究確情按律懲辦並請旨飭下步軍統領衙門順天府五城一體查拿該倉花户身後把持之張六務獲觪交刑部歸案審辦臣等爲愼重倉務起見是否有當伏乞皇太后　皇上聖鑒訓示施行　奏奉旨已錄○○何璟片再閩省地處海濵産永無多全賴台灣及江浙等處米石由海道源源運濟前於光緒二三年間因省城連遭水患招商販運奏蒙聖恩免稅上年夏間民食匱乏又經會摺援案奏免有案本年入秋以來台灣中南北一帶地方同遭風𩗗澎湖被風繼以鹹雨受災尤重業經奏明購運薯米等項前赴賑濟在案是明歲青黄不接之時不但台灣無米運省而合地轉需省米運濟閩省山多田少内地民食本難自給又須兼顧台澎更形缺乏現在設法招商趕赴江浙等處分批採運米谷及薯絲雜糧來　羅資接濟民食據福建善後局司道詳請援案奏免納稅等情前來相應請旨飭下兩江督臣江蘇浙江撫臣遇有閩省各商採運米船過關照案騐照放行一槪免稅以示體　而廣摺徠除分咨外臣謹會同　建撫臣岑艈英合　附片陳奏伏乞聖鑒訓示謹奏軍機大臣奉旨睿卽咨明兩江總督江蘇浙江巡撫查照辦理欽此○○大學士兩江總督臣左宗棠護理江蘇巡撫布政使臣　鈞培跪奏爲查明蘇省海運光緒五年分漕白二糧　理徑運　事出力官紳書吏懇恩分别給奬恭摺奏祈聖鑒事竊照蘇省光緒五年分蘇松常鐵太五府州屬徵收漕白二　 
糧並金壇縣抵徵採買各欵共正耗米七十二萬六千二百一十七石零循案在滬雇募沙衞各船並叅用招商局輸船分裝由海運津由糧道王毓藻在津督飭承辦各員斛兌過剝分起轉運計自光緒六年二月初三日起在滬陸續放洋運津于三月二十九日先後轉運抵通開兌至六月十九日止將正傮採買各欵米石一律交兌完竣伏查隷省濬糧自攺辦徑運通壩之後凡直省應辦各事悉歸南省泒員經理頭緒紛煩責任綦重兼以船少費絀承辦各員董俱能實心任事愼始圖終自上海受兌開行各船涉歴重洋先後穩抵天津運通交兌早充天庾辦理甚爲妥速所有津通等處在事出方各員　前准大學士直隷督臣李鴻章核明勞績開單咨蘇核奬當輕前撫臣吳元炳轉行司道覆查彚辦去後兹據署蘇州藩司許應鑅署皋司郜雲鵠蘇松糧道王毓藻蘇松太道劉瑞芬按照　開官紳並查明蘇　等處辦事出力官紳書吏曁水師巡護出力各員弁逐加確核詳請奏奬並准江南提督臣李朝斌將輪船出洋巡　員弁　尤開送彚奬前來臣等覆查蘇省光緒五年分海運漕白二糧曁抵徵採買米石共七十二萬六千餘石照案招雇沙衛各船與輪　兼裝管運抵津後徑運通倉交兌其籌畫南北各局用欵分司津通等處雇剝運交實屬任重事煩所有在事各員董或辦理轉運彈　稽查或鈎稽鐵米雇　監兌或銀米首先全完或出洋認眞巡護均能任勞作怨實力實心滿屬急公奮勉倍著辛勞除將出力稍次人口核實刪剔由臣等酌給外奬外謹將辦理海運出力各官紳書吏擇尤酌機奬叙等差繕具清單恭呈御覽台無仰懇天恩俯淮分别給奬以昭激勸理台恭摺具奏伏乞皇太后皇上聖鑒訓示謹奏軍機大臣奉旨該部議奏單併發欽此○○譚鈞培　再蘇松等屬本年入冬以來雨雪稀微高平田地所種二麥茱豆雖已萌芽出土長發不旺農民盼雪彌殷經臣飭屬設壇虔禱兹蘇州　城於十二月十二日已時起濃　　布瑞雪繽紛除隨落隨融外高原積厚二寸有餘仰瞻雲氣廣遠各縣自　一　均霑在田春花獲此雪澤滋培俱得盤　深固民情歡忭麎兆豐年堪以仰慰　厪除飭各屬查明得雪分寸彚入十二月分雨雪糧　摺内另　外謹將省哉三冬得雪緣由兩片具陳伏乞聖鑒謹奏軍機大臣奉旨知道了欽此○○護理江蘇巡撫布政使臣譚鈞培跪奏爲查明蘇省海運光緒五年分正漕採買各米承運無悮沙輪各船商懇恩量十奬勸恭摺仰祈聖鑒事竊照蘇省光緒五年徵收漕白二糧同抵徵採買各米石　由海運雇用沙衛各船承裝循案兼用招商局輪船協運赴津所有船商運未自一萬石至五萬石以上查照成　分别給予職　若捐至五品銜無可再加則酌請加級業於酌議辦理章程内奏奉諭旨允准轉行欽遵在案兹據署蘇州布放使許應錄署按察使部　鵠蘇松糧道王毓藻　極太道劉瑞芬　據　辦滬局　員查明光緒五年分正漕採買各采承運無誤各　　及出力牙夥並招商局領運出力各買董分造清冊併案詳請分别奏咨給奬並聲明遭風　交米石各船商均　　律剔除等情前來臣伏　蘇　光緒六年起運五年分徵收交倉漕白正耗及抵　採買共米七十二萬六千餘石均歸沙衛各船與招商局輪船分　承裝連　隨運各欵耗米全由海運赴津　交剝船徑遲通倉　收該船商等一奉招雇之合各將船身修　坚固踴躍攬裝且能小心駕駛　歷　洋穩速抵津卽招商局　　員董隨同押米連赴　通驗兌妥愼經理早充天庾均　急公奮勉着有微勞謹將承運米數較多之沙輪各船並招商局領運出力各員　酌擬奬　　差開　清單　　御覽卽懇天恩俯准照案給奬俾昭激勸除運米較少各船商及出力牙夥人等造冊咨部議叙頒照給執外瑶合　同兩江總督臣左宗棠恭　具奏伏乞皇太后 
[皇上聖鑒訓示]  
　　奏軍機大臣奉旨該部議奏單併發欽此○○奴才穆　阿　奏爲假期巳滿病仍未痊籲懇天恩俯准開缺俾資調理事竊奴才前因感受風寒兼患痰喘請假二次荷蒙皇太后皇上恩施賞假六十日調理今假期巳滿奴才病仍未痊惟思奴才近日連服定喘化痰之藥不但痰喘之症未減左腿傷㾗復發不時疼痛步履艱難　起跪尤不得力據醫云奴才年逾七十氣血兩虧一時難望痊瘳伏思奴才迭次蒙恩賞假曷敢因病久　職守再四思維五中焦灼惟有叩懇皇太后皇上格外天恩俯准開缺並請開去一　差使俾奴才得以專心調理萬不敢　躭安逸有負生成所有奴才病勢增劇懇請開缺緣由經合恭摺具奏伏乞皇太后皇上聖鑒奴才不勝悚惶待命之至謹奏奉　巳錄○○李明墀片○再據布政使龐際雲轉據乾州直隸廳同知王相臯詳據前任陜甘總督楊岳斌家丁楊升呈稱家長親父楊秀貴於光緒五年八月初七日在籍病故業經呈報丁憂在案除閩不計扣至光緒七年十一月初七日服闋例應　復惟家長前於光緒五年三月內　請開去　閱長江差使在籍　　巳奉諭旨允　兹家長親父巳故親母向氏年　八旬老疾日甚家長現年亦過六十血氣旣衰　年軍營所受傷㾗不時舉發近　染病數月至今尙未痊愈急宜就醫調治尤須終養母病未能遽山銷假北上所有家長父憂服滿起復日期理合出具親供取具户鄰甘結呈懇加結轉詳等情由廳申司詳奏前來除　　結轉咨送吏部科查照外　附片具陳伏乞聖　　奏軍機大臣奉旨知道了欽此 
 
