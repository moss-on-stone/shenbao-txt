# 1882 - 312 - 4903427

 

Page 1

 
 
[新書開印] [  點石齋主人啓]  
　　淵　類函一書爲聖祖仁皇帝所御定其書乃舍藝文類　北堂彚鈔初學紀白孔六帖太平御覧文苑精華王氏玉海山堂考索萬花谷天中記　大類書爲一部剛其縈棋　其菁英又旁採歲華紀麗事類合璧事詞類奇通典類苑諸書以及子集稗編咸與荒羅計凡四百五十卷大綱分四十四　　目多至三千餘條上至天文地理下至昆蟲草木無所不載無所不包誠紀纂之淵海而類書之巨擘也尤佳在每門首則詳釋名義總論緣起次　　　摘對偶終以詩文隷焉故旣便於詞章復有裨於考據匪特俻芸窗之流覽尤足供蓮幕之取携盖其官制之詳明郡邑之典實翩翩書記多所取裁　　尋常之四六類腋事類統編諸兎册相去奚翅霄　至於三場條對尤爲矮屋所不可少之書原本卷帙浩繁本齋不惜重價購得古香齋殿　初印　帙如法縮印醒心悅目約於明正出書特此預告知海内名家當必以先覩爲快也 
[讀洪侍御疏書後]  
　　侍御疏劾滇省報銷全案謂以賂成其事之有無不敢知而朝有諍臣國無弊政君明臣直洵千載一時歴觀史　所載雖武人婦寺亦解道言路得人天下當太平矣况以國士自期留心當世之務者乎不禁鼓舞懽忭拜乎稽首而　聖人在上百僚任職秉鈞軸預機務者罔敢紊法弄權營私植黨法度之謹嚴德澤之深厚允堪比隆三代豈推跨　漢唐而巳試舉前代數事而反證之則諫垣之敢言朝廷之持重大臣之辭讓一舉而三善備焉愈骨難能而可貴爲千百年絶無僅有之事不亦善乎夫臺諫爲朝廷耳目之所寄一旦爲權臣所用則壅而無所間蔽而無所見有明江陵當國惡勢位相逼持異論不相下者首用臺諫彈擊新鄭並檄臺兵圍其第迫之出單車蹇驢踉蹌就道狼狽之狀有不堪言者迨至分宜晚年擅作威福忮刻日甚傾陷忠良排擠善類瓷意妄爲無所顧忌直以臺諫爲鷹犬爪牙視其喜怒以爲慶弔我朝有如是之大臣乎有如是之臺諫乎無有也宋王安石秉政銳意攺作矯世變俗慨然有復古之志引用才俊以排異己者將用太子中允唐坰爲諫官而疑其輕脫背己立名也乃不除職以本官同知諫院坰果怒安石易己凡奏二十疏論時事皆留中不出遂於百官起居日扣陛請對帝諭以他日垌伏地不起爰召升殿進至御座前曰臣所言皆大臣不法事請爲陛下一一陳之乃搢笏展疏目安石曰近御座聽劄子安石遲遲坰訶曰陛下前猶敢如此在外可知於是安石竦然而進坰大聲宣讀凡六十餘條至詆安石爲李林甫盧杞帝屢止之坰慷慨自若略不退懾讀己下殿再拜而退侍臣衛士相顧失色閤門紏其瀆亂朝儀坐貶潮州别駕按坰嘗希安石意上書言秦二世制於趙高乃失之弱非失之强又言靑苗法不行宜斬大臣異議如韓琦者數人安石尤喜之薦使對驟躋淸顯嗣以轉宫失意反噬安石故綱目特書貶唐坰爲潮州别駕書法不當貶而貶曰貶某某爲某官旣不當貶而削其官何罪坰也靜軒周氏曰　坰言事而貶曷爲削去其官誅心也坰初附安石神宗悅而用之然其心冀得美職耳迨授官不協遂背安石爾反　之小人也故特削去其官雖然過則勿憚攺聖人之格言坰能力劾安石不避艱險是葢小人變爲君子能以愛君爲命而不計其私矣故又嘉其悔悟而不書有罪是則筆削之至公褒貶之深意也今者侍御與樞臣素無往來何有恩怨今音相繩安石固非其倫唐坰又何足道哉唐代牛李紛爭宗閔僧孺結黨相傾不足深責賢如德裕亦有此失君子惜之我朝堂簾之際誠信交孚骨月其恩天澤其分有如家庭以丙雖百斯男而所尊所親惟有父母黨何有焉夫疏逐新鄭其橫也不得爲之直廷責安石其私也不得謂之公孰若侍御之抒寫丹悅無所畏避其直言爲何如奏疏旣入意其未必無據又不遽以爲然其持重爲何如而樞臣之引嫌求退乞解政柄其辭讓又爲何如泚筆書之質諸盱衡國是者 
[擬增電線]  
　　香港西字報云近聞英國倫敦地方有人集一公司另設新電線由香港至上海再由上海至東洋是又於大北公司之外别開生面者也 
[漕憲大閱]  
　　淸江浦於九月十八日舉行軍政大典辰刻漕憲親臨校塲閱視慒標七營將弁弓馬自副將以至千總計四五十員騎射稍遜者不過一二人餘皆馬射便捷步射端整而海州營叅將尤爲傑出焉聞此次舉核甚　以中軍之副將尙不能循例邀免也 
[淸江節氣]  
　　浦上天氣自上月初八雨至十三始小晴十五復雨十七晴十九復雨二十一始晴一夜西風巳嚴寒徹骨而各鄉農田望雨正殷得此膏澤麥苗生機大暢今歲淮属收成十分豐足米價巳賤極好者每石計錢二千二百文香油則每担六千文鷄鴨魚肉蔬菜以及各物無一不賤蔀屋茅檐莫不歡欣忭舞矣 
[山左郵聞]  
　　今年六七月間山東沿河州縣黃水漫溢漂没田廬淹斃人口所在皆有而被灾之重以章邱齊東歴城爲最汪洋一片有樹不見杪屋不見頂之處至歴城縣之桃園地方决口至一百數十丈直冲數百里小民蕩析離居逃避山巓風雨之夕哭聲震地尤可慘也緣山左省城向無善堂富紳之家亦未聞賑恤之舉是以省城中未見有逃荒難民來此求乞者鍾鼎豪華依然醉飽泥塗困苦誰與解推可慨也哉 
[良法宜遵]  
　　昨接山左友人來信述今科東闈之一則合補登之向來山東鄉試點名時人數萬餘地又逼窄以致十分擁擠今年監臨官援照林文忠公懸杆張燈分時聽點章程飭派委員專司其事是以三塲點名極爲整肅並無擁擠之患扄門亦早可見立法之着也 
[續述沙船遭風情形]  
　　上月初九晚之風暴山東所屬各島口共壞大小船百數十艘巳列前報兹悉朱久康金泰昌等沙船均避風童子島中風勢轉猛島中亦難下椗金泰昌先起錨將朱久康錨纜絆住金泰昌船自顧不暇遂將泊久康船之大纜砍斷　朱久康船任風搖簸在船夥計念三人見勢不佳疾過金泰昌船尙有三人不及過船隨船飄蕩出鳬撞於山脚後半截立時撞碎船中布貨盡失幸山不甚高山上有人懸繩而下將船中三人縋上此三人者得附他船回營口朱久康耆民以我船若不被金泰昌船砍斷大纜當不罹此危聞巳將金泰昌船斷纜各情控於營口道署道憲准詞移交廳署提訊前日傳集原被對質而兩造皆操南音寳司馬聽不分明且失事非在屬境又難杳勘故尙末判决也 
[營口雜誌]  
　　中國自與西人通商之後海禁大開輪轉帆飛財貨充溢南則江浙閩粤北則烟台天津若奉天 
 
 

Page 2

 
 
之營口亦爲通商口岸乃東三省咽喉之地兼通高麗琿春等處雖曰塞外僻壤寶一大碼頭也然商務未見起色大腹賈多裏足不前則以該處風氣泥守成規兼多虚詐卽銀錢一項殊形掣肘按營地並無銀號如欲通融只有銀爐十餘家各處現銀齎至其處雖極高者亦必貼水若貨物運往售出只能換取回貨如欲收銀則貨價皆爐上票銀轉輾劃匯仍屬紙上空言欲支現銀頗爲吃虧試卽一端言之街上行用之圓絲小錠曰古樓子賣興銀爐則曰色低每兩須折去京錢三百文向之買進則曰貼現每兩須升出錢三百文此尙就平常進出而言若鄉愚則每兩五六七百不等受苦更甚至鋪户與客商交易貨物不必看樣只憑信到卽可定價設貨有參差不齊或行市疲鈍又必退回跋涉名曰打噪子尤可畏者該處錢舗均出錢帖通用大者約數百萬小亦數十萬十餘萬吊不等其實本貲不及十分之一倘有虧折卽倒閉逃避縱使控官押追亦不過虚應故事種種作爲毫無公直之氣信義之風民情如此豈能廣招遠客使市面蒸蒸日上乎至地方之漏巵鴉片以外賭風尤盛前經崇將軍嚴禁此風大緝盗案亦稀今則故態復萌矣鴉片烟非特男子烟霞疾痼巾幗中且多傳染者而妓女之惡濫可謂首屈一指價亦極賤春風一度不過東錢一吊合大錢一百六十餘文有晝夜而接二十餘人者其間闖店一項且多係良家之女晚投客店作夜度娘桃花輕薄柳絮顚狂一夕中至少二三其德蓋視錢如命多多益善故也市上食物肉價每斤六七十文宴客極豐之席亦惟豚蹄羊胛爲珍品小鮮之割則未易覯也平常朝夕饔飱麥飯鹽豉大葱辣醬已耳遊賞之處除酒舘烟館外别無可以消遣者較之滬上花天酒地賓至如歸誠不啻霄壤之殊矣 
[蘇城天氣]  
　　蘇城天氣自上月二十日後日形寒冷至二十五夜寒暑表降至五十六度二十六日天氣晴朗和暖寒暑袤忽升至七十六度且連日曉霧甚重諺云三朝連霧發西風未知驗否 
[廻避新章]  
　　前經戈給諫秦請外官廻避章程曾奉諭旨嚴飭各省督撫照准辦理刻下蘇藩署官廳内巳有内諭張貼飭令凡父子祖孫叔姪兄弟同官一省或寶任候補差委人員一律卽行具禀呈請廻避如匿不具報察出定予叅處幸勿自悮云云并聞向章河工鹽務人員與地方印委概不干涉兹亦一體廻避矣 
[施衣被竊]  
　　金閶城外之楊乾豐行内今冬經諸紳集欵捐製新棉衣胎隨時解赴安慶灾區散給貧民雇工手製堆放甚多日前晚間有小竊夜半穴璧而進至棧房中竊去棉胎九十餘件此外帳房内室均未失竊夫棉花質雖輕而膨脹殊甚乃該竊竟於壁洞中運出如此之多所值無幾物係災民衣皷冬賑所關笨而且忍莫是賊若矣 
[竊馬獲案]  
　　蘇垣候補道某觀察遣僕致函于同實某公舘該僕騎馬而去至門將馬拴住詎送信而出則馬不知去向詢及里鄰據云見有人騎去當日招尋不獲越兩日在金太史塲馬廠得之疑爲該廠盜取問之管廠者云此馬有人寄養託爲售賣當卽領至盜馬者之家乃將人與馬一併帶回公館卽送交總巡讯辦矣 
[造橋涉訟案訊結]  
　　越郡袁川與東浦兩村爲造橋涉訟一節巳屢列報兹接越友來函知此事現經隣村調處業巳結案其袁川之化龍橋照舊修整新橋則诊然拆去仍用渡船往來兩俱允洽前報所述屍子枷責實則並非屍子乃經理橋務之人官以其因橋肇釁辱及東浦紳衿故從薄責也夫袁川之造橋原以利涉行人免致搴裳之苦而東浦之阻撓則以有碍風水起見乃袁川人不自量力遽爾動武以致益重東浦之怒而美舉從此不能復興殊可惜巳 
[寍郡命案]  
　　甯波某姓婦前在江東大教塲遇匪一事玆悉其詳爰俻錄之該婦年約三十餘次日卽斃於教塲之馬漕當由喟官禀知城守復由城守移報鄞縣經朱邑尊親騐徧身並無致命傷痕惟額上有血顯係跌傷自斃因無屍親認領邑尊卽飭地保收殮標記備查此寔事也然街談巷議頗覺紛紛有謂該婦爲人强姦受傷而斃有謂該婦有鏡箱一只觀其形狀似係出外傭工者且疑其另有包袱或因包袱爲他人所劫被毆而死無稽之談置諸不論不議可也 
[火藥猝然]  
　　上月二十八日寗波江東荷花庄地方有紙炮作内方造紙砲不意火星悮落藥桶烈焰驟騰焚屋三間斃一人傷二人然則用火藥者其可不加之意哉 
[挾纊銘恩]  
　　皖省濳太宿望懐英等縣夏間猝被蛟災小民蕩析離居裕大中丞惄焉傷之派員赴各属散賑災黎咸麇更生刻下嚴冬將屇寒氣逼人鳩形鵠面旣久困於泥塗半壁一篷又難禦夫風雨是以裕中丞復派員採辦布匹添置冬衣從此黃綿袄煖可回黍谷之春翠袖寒生不咏杜陵之句矣 
[苦樂不均]  
　　昨接靑浦友人來信言靑浦東南門外地勢最低今夏水潦爲灾田禾之被淹者十居八九水退之後雖補種雜糧然皆秀而不實鄉人未免失望方諸天降饑饉凡食毛踐土者正宜撙節浮費與民同憂乃近忽喧傳本月朔日於城隍廟演戯並在各處出燈先期有某生監等挨户泒捐有開木作店之某姓家派洋十元其店之大者按數遞增衙役班頭各捐會袍一件捐簿上盖有城隍神印四鄉地保各發一本每圖派洋四元而地保之下鄉派捐者亦無定數卽如珠家閣等處巳派捐洋二百元故派捐者皆興致勃然約計所捐之數巳屬不少紥成戯臺之彩巳　錢二百餘串其他各種點綴無不色色精工丁男子女之來觀者靡不蹙額而相告曰城中如此繁華何鄉間獨形困苦也噫 
[茶客爭毆]  
　　前日下午本埠虹口順興樓小茶館内有茶客數人不知因何爭論遂至兇毆竟將一客姓張名春生者額角毆傷血出當經巡捕拘入捕房將張送同仁醫舘調治云 
[舟子受傷]  
　　浦東人周姓現年二十八歲向爲領港老太前月某日在浦江中駛船因鬥捷與人爭論被用物擲傷太陽穴之上偏當巳敷治結痂事亦寢息昨日痂中忽然作癢異常用手擦之痂隨手落血出如湧人卽昏暈經人扛至同仁醫館求治血尙未止醫生先以藥止之未識能無恙否也 
[設局種痘]  
　　本埠體仁醫館向設牛痘局施種牛痘自併入虹口同仁醫館之後卽己停止近聞同仁醫館亦擬添種痘局一所此議若成則虹口居民受惠當不少矣 
[嚴查失貨]  
　　前有余祖培者遞呈法公廨稱向租首善堂房屋因欠一月房租被收租人王寶同將門封釘而余姓轉租之房客周文彬將銀兩付交王寳同卽將鎖匙交周並未向我關照致失屋内所藏海參等貨爲此請傳王寳同周文彬研究翁太守准詞傳人嗣據王寳同投案稱此乃由洋東主張謂九月初五日不付租金冨將門封釘是日傳至旁晚尙未見余祖培繳付房租是以洋東令將該門封釘翌日周文彬交到銀兩洋東　將鎖匙給周與我無干翁太守謂房租應歸余姓交出不論何人代付自應待余到塲方可給付鎖匙今旣據稱失物如何賠償着傳到周文彬再核繼據余之房客長裕泰棧之張雨泉正豐泰號之田錦廷到堂訴稱我等同住一處今正豐泰失去海參等貨實由周文彬撬開後 
 
 

Page 3

 
 
門所致請傳周文彬到案追究太守謂余姓連次到案並未提及撬門之事著法包探過永發前往查看確實稟覆再傳周文彬到案前日始將周文彬傳到周與洋人偕來稱所失海參等貨我寔不知况無贓証何得誣指翁太守謂若有贓証當作賊論着限五日内查明失貨何在稟侯核示 
[法界公堂瑣案]  
　　前報列法包探獲解竊皮之王内發一案昨日捕房又將王解訊茂盛洋東帶同賈辦投案訴稱被竊黑毛皮十四件白毛皮三件除業經捕房緝獲外尙少三件另失猪棕毛一箱計重二十七傍價銀一百餘兩行内夥伴亦失去棉被等件一并請追翁太守研詰至再王丙發供執如前太守着將黑毛皮交該洋人領去王丙發責一百板○寍人趙桂寳控王順興借洋不還不案疉列前報昨日限期巳到復傳王順興到案繳現洋二十元禀洋十三元求請寛限翁太守閱票係協生釘鞋店所出且係本月底期太守怒其狡猾謂未涉訟之前有人在外調處肯先交現洋五十元今旣涉訟從寛判斷尙敢不遵而以十月底之票有意搪塞實屬不知自愛卽着將王順興湊繳洋五十元日後再繳五十元仍交原保出外倘再抗延賞管押嚴比○法巡捕在浦難見人竊取洋傘拘獲角訊旋據張友良供稱今年十四歲洋傘係蔴子所竊伊見捕來洋傘給我翁太守問麻子姓名汝能記否張供不知其姓名惟見面尙能辨認太守念其年輕從寛免責設再犯案當予重辦張友良叩謝而　 
[來書照錄]  
　　謹啓者今歲皖省蛟水爲災十駁州縣人民傷亡不少生者蕩析離居露處飢棲哀號徹野皇上悯念遺黎發帑振　無如災區甚廣督撫雖仰體聖主無任一夫失所之至意而勢實有所未能猶幸諸大仁人　與爲懐於頻年振晉振秦振齊振豫之際悉索敝賦幾於水盡山窮尙能以强弩之末大聲疾呼不問捐欵之旺衰先措墊萬千金迅赴灾區急於星火眞是菩蕯心腸英雄作用鄙人聞之不覺首之至地厥後四方響應樂善自有同心惟究未能如前數年之踴躍說者　今年皖省災區加以揚　常三屬沙洲尙不若前次之廣故捐欵亦不能如前之多而歴讀經振諸公來書目下尙未查放普徧况冬振尤萬不可少救人救徹尙須大欵源源籌振諸公於萬無設法之中創爲人己兩得之事設爲元魁奪標會原議冀有萬人預會則可得十萬金以九萬金分振災區以一萬金爲預會得解諸公作公車之費原議得元者可得洋五百元魁可得四百元孝廉可得三百元則破璧諸公在殷實者原無藉於此如在淸寒之士得此資助少加樽節則中後開銷晉京路費可無煩將伯之呼無如預會者僅有千餘位桃塢諸公約計　解諸君子匀分曹欵解元不過得洋四十元之數以次可以想見是固非設會諸公之初心而預會諸君子定能曲加體諒者也鄙人不敏竊預斯會薦而不售夫復何言因思高中諸君丹桂初攀杏筵預兆飛黃騰逹將來霖雨斯民如弟輩下苐何啻十餘萬人依舊埋頭窻下手此靑編涙盈欲隨其苦樂爲何如耶奉勸預會得解諸君子以弟輩失意之人爲想轉念災區待哺蒼生概發慈悲將所得元魁會欵悉數捐振譬如本無此會中後仍要張羅况所得本屬微幾無濟於事如諸君子中有實係淸寒得此可解眉急者不敢相勸外伏望大君子俯鑒愚忱賜採芻堯感激之情如同身受矣不勝待命之至[  壬午科浙江下第舉子頓首拜啓]  
[潤欵紀數]  
　　邑廟十二樓代收杜吳蘇徐諸君書畫各件自異限以來又收得潤洋六十元送電報局充賑爰於卽日截止云 
[上海電報局九月中旬收解水災賑捐第十一次淸單]  
　　京都元魁拯溺會同人規銀一百三十九兩六錢七分京都振濟書畫局一百兩八錢陳薰記一百兩陳駒記一百兩子虚氏廿兩六錢四分八厘王桐岡十兩四錢五分壽山堂季十兩三錢四分六厘壽護閣六兩一錢九分七厘郭小魯金季眉二户各五兩一錢七分三厘○以上共收規銀四百九十八兩四錢五分七厘○奉發南闈士子四友署效由堂陳性餘堂張四户各英洋一百元保安堂經收各捐六十九元八角五分五厘婁東陸芸生峻德堂二户各五十元啓昌洋行四十元京都元魁拯溺會同人三十一元裘調笙來廿七元五角七分四厘慈學孫煥章經募廿五元湖州府吳潤筆廿元二角四分八厘劉子成得票彩扆邑贈壽軒芳草堂鄭子衡浙寗安氏王鄧氏求病证速愈丁聯生求銷災保壽鄭志齋八户各廿元延靑逸史十八元最樂山房十三元楊錕記求人口平安十二元瀬江漁隱病愈完願承德堂求症速愈黃其順堂肄記棉衣捐德化縣敎諭福淸林春霖無名氏古董背時生周逢楚記紫陽氏求妻病速愈胡夢堂求合家平安苕溪九臯處士山西謙益堂報本堂金求子病愈柴橋厘局　樂士居移藥資陳佑生寓楚斯睦居士靑林廉明善求繼妻病愈金和尙孫文蔚無名氏唐靜涵鄭晋卿鄭功卿追遠堂王日省堂李忠厚堂王人和堂朱崇德堂陳同興堂王延德堂吳三十二户各十元隱名氏八元太和保合居士七元八分節省費了心願虹口培記無名氏劉唐瑞生呂維洛莫含章四合號八户各六元求外症愈安定敦仁堂求合家平安補過氏大茂豐行湯雲卿愛漢堂周豐同豫番令堂安裕成公諭庄信記十户各五元萬元成啓後堂裕隆德和源油坊通成號德和號東成棧德增號聿修堂常九户各四元吳興白主氏有求子無名氏少愚氏求胞弟平安隱求子五戶各三元心愿子周退思居無名氏求病愈新篁張澄懐堂錢伍程氏湯姓汪雲來隱名氏許錫鏞求兒病速痊程少梅節湯餅席費陳諸氏求病愈補過氏淡然子胡損忠白沙梓溪氏花夢蓮無名氏永順堂生茂號王日雲豐盛永廣和成永源順恊豐和西公順成泰義增泰信祥茂棧和祥號增盛棧雙盛泰洪泰號萬順永瑞盛春廣德號興盛號峻興號西同升仁豐和正祥號德興成許次子病愈願誠心悔遇人四十四户各兩元陳祉記戴隱名不書名張沈子記望益居伯子求消灾無名氏竹蔭書屋蔣千乘堂倪翳松山舘虞聚五堂山泉堂懐德堂書帶堂三槐堂廣盛堂共衆堂全仁堂張純甫萊永春成福號恒泰興廿一户各一元隱名氏三角五分四厘○以上共收見英洋一千五百十元一角一分一厘以七三一合見規銀一千一百三兩八錢九分一厘○兩共合規銀一千六百二兩三錢四分八厘除歸上旬墊欵數尙不敷俟下旬續收再行補解○另收梁煥翁代手棉衣一百件解交江隂張雪堂先生邇遐齋甘霖茶五千包解交皖省周裁五觀察如數散放[  此稿未完]  
[江督轅門抄]  
　　九月二十五日正主考許庚身副主考譚宗浚均辭行縣丞第五杰司委解緞赴甘肅同知李春藻顔其政均委朱家山河工唐錫齡朱之幹均委赤山湖河工許肇基委水利局差知州陸銑謝委靖江厘捐局○二十六日同知陳光烈知縣柏蘭芬州吏目雲渠典史孫廷棟均奉赤山湖河工縣丞何士銓奉水利局委隨辦銀錢所差直隷州張新之奉委會辦水利局支應兼淸丈差縣丞徐士範分寗江西臬司劉洋赴任○二十七日縣丞萬國淸赤山湖龔景棫朱家山均河工差 
[蘇省撫轅抄]  
　　十月初一日候補道朱之榛銷沙洲局差三首縣禀知本日開辦海運省局並赴虚邱祭壇候補縣錢維崧禀辭卦都引見同知孔昭芬通判夏曾傳侯補縣俞辰俞德炤韓錦程南金均　知本日冬防起巡並銷夏防差直州判魏欽孟禀辭回籍守制正任吳江縣主簿李弼禀辭赴寳山塘工從九林守廉銷城外夏防水　差禀知本日到葑門水關盤查差未人楊培滋江北緝捕回從九桐彬道庫大使唐億年縣丞何福鍾朱景曾典史李良波巡檢吳之傑從九萬毓桂縣丞沈緯淸從九申士林按經周玉森巡橧黃毓瑞從九張開溥府經歴章實瑜縣丞熊嘉楨均城内陸巡候補理問周玉從九王承熙巡檢柳翰香均城内水巡從九丁文照丁憲顔朱入張勤從九湯瀛王紹燕布倉大使吳熙從九翁在鎔林爾興均陸巡從九章灝中吳均元郭照藩均城外水巡婁門外從九岑高耀葑門外縣丞蔣詠棠俱禀知今日冬防到差 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緖八年九月二十二日京報全錄]  
　　宮門抄○上諭兩道錄前○尚書文奏查辦叅案各欵緣由片○將軍銘奏請將奏調有員留省補用摺○署直督張奏知縣留省學習片○九月二十二日刑部都察院大理寺廂紅旗值日無引見○岳林稽查中左門覆命○記名總兵馬朝龍謝恩○絪貝勒穆隆阿各請假十五日○芸公錫光各請假十日○内閣呈進勾到本○召見軍機○派出閱卷　祖蔭麟書瑞聨邵享豫錫珍王文韶薛允升周家○○相文煜片再馬蘭鎭總兵桂昻另片奏叅溥廉各欵查得八旗郭什哈丑安勝全興額里巴克唐阿富崇向係跟隨溥廉當差嗣因悮差溥廉傳諭该管將其郭什哈差使撤去並未革退錢糧仍飭回旗當差牛圈頭目馬世動因差赴京尙未回峪適中元祭祀應行騐牲差役劉佑代爲牽牲詎中途河水漲發呈騐稽遲溥廉因其遲悮將頭目欲行斥革嗣查知頭目未回卽飭該管將劉佑申懲並因馬世動派人不愼記過亦未革退傳訊各役並該管官供俱相符是溥廉於此二事辦理尙無不合卽侵蝕空缺錢糧一案溥廉巳派孝東陵禮部員外郎宗佑景陵禮部員外郎多培查辦奴才傳訊派審各員據稱各項差役出缺冋係以子承替如無子以本户下兄弟姪孫挑補户下無丁以倫序相當過繼之子補充如無可繼缺歸本行公選現查空缺四分係掃院人周立兒校尉車路喂牛人方伸顯果户袁振汰均因過繼未定懸缺至今現經查辦將周永生車永瑞方仔　准過繼卽行挑補惟袁振汰一缺尙因過繼咨請部示俟覆到再辦等語訊以空缺錢作何銷算據稱如子繼父缺本無耽延裁添錢糧卽歸一稿咨照承辦衙門如有過繼未定者先行牌飭裁缺俟添補後再行關領奴才當調齊各稿詳核懸缺日期查車永瑞方存袁振汰三缺辦理稽遲尙在一年以内惟周立兒　同治十三年出缺至今己歴九年延擱至此其中顯有情弊傳到東陵工部員外郎懿綿提同書吏田承恩魯泳汰袁正方田承慶並應行過繼之周永生車永瑞方存等詳加研鞫訊據周永瑞俱稱實因准繼遲延並無需索勒抑情弊惟方存供有書吏田承恩向伊父勒索錢文等語當添傳方存之父方仲卿到案與田承恩對質始據田承恩共認方仲卿因胞兄方仲顯病故以次子方存過繼承補喂牛人錢粮恐遭駁斥央浼該犯營幹該犯乘機向索東錢三百千包辦方仲卿應允付給取錢對條一紙言明事成支取嗣該犯家有事未能進署方仲卿到科房查詢書吏魯泳汰覆稱須查方仲顯曾否取妻再辦方仲卿見事中變向該犯抱怨該犯卽將對條繳還方仲卿手質之方仲卿供亦相符並呈騐繳還對條屬實當卽取具　造確供因方仲顯一缺須索贓始辦則周立兒之懸缺多年自厲有因惟周永生旣供無婪索似詐贓卽無從根究至空缺巳歴多年檢無裁缺稿件錢糧究歸何著復將該犯田承恩提訊據供每次薊州解到錢粮悉歸伊手散放如遇應裁之缺卽交該粮書尹玉淸繳回下次卽不復再解當行查薊州並牌調粮書尹玉淸旋據覆稱所有懸缺四分並未奉有裁汰停放牌文亦無放剩隨時繳回銀兩等事加具印結將尹玉淸一併解到卽提田承恩與之對質該犯仍執繳回前說及尹玉淸呈山該犯囑托承担書信内有永感大德爲此哀懇等語令該犯閱看亦自認親筆屬實詰以若非侵冒何以向彼乞哀該犯復以伊自去年始行經管前係伊叔田葆波及魯泳汰經手有無侵吞委不知情一味躱閃提訊魯泳汰始供光緖四年以前實係巳故書吏田葆波經管五六兩年係伊經手每和薊州解到錢糧均有掃院人周立兒錢糧一分科房經承係田家底缺伊將此分空糧按季均交田承恩使用未侵吞入巳提訊袁正方田承慶亦俱供伊等充當貼寫本不經營錢糧本年帮同田承恩散放實見此四分錢糧並未短解是此欵旣未繳回不解　田承恩每次侵冒可憑四面環質加以拷訊該犯雖無可狡辨仍於侵冒情形堅不吐實未及畫供發交看管旋據報病在押病故飭騐屬實復提訊尹玉淸有無朋分情事据供如有朋分情事何不預爲扣留豈肯於發放時令旁人見此銀包轉多形迹且分用贓銀自必代爲隱瞞何用該犯轉向乞哀等語核據情詞其無扶同情弊似尙可信傳到員外郎懿綿訊明周立兒一缺因何遲至九年之久令該吏等得肆侵欺　無知情徇庇據該員供係工部員外郎兼管昭西陵禮部該部錢　自有本管官監放至周立兒於同治十三年出缺其時該員奉差赴京有無裁缺稿件委係不知自光緖二年咨請部示三年奉到部覆飭取該管官印結六年加結送部中間事隔三載委因歴次奉差赴京遲延之咎實有難辭至田承恩如何索詐侵冒委不知情傳質員外郎多培供稱此事回堂時蒙詢該部何人兼管該員稱係懿綿至其有無牽涉並未回堂是多培亦不能指實查訊各節供俱相符奴才復親提研鞫委無遁節應卽擬結查例載指稱買缺誆騙未成議有定數財未接受杖一百徒三年加枷號兩個月被誆者杖一百免其　號又書吏知法犯法照平人加一等治罪又律載知侵盜錢糧匿而不舉與犯人同罪又監守自盜四十兩斬雜犯准徒五年又例載侵盜錢糧案内隱匿者於定案時先行决　如正犯　内完贓於應得本罪上分别减免各等語此案田承恩冐支空缺錢糧併贓四十兩以上其因方仲卿央爲其子方仔出繼方仲顯承補錢糧輒起意索詐收受對帖東錢三百千文業據供認不諱雖留繳還實屬誆騙未成田承恩除承委放支而冒支者以監守自盜論監守自盜四十兩斬雜犯准徒五年輕罪不議外合依指稱買缺誆騙未成議有定數贓未接受杖一百徒三年枷號兩個月例上照書吏知法犯法加一等例擬杖一百流二千里仍加枷號兩個月業巳在押病故應毋庸議應追贓銀卽行查該旗於犯屬追繳如果家産全無照例由該旗取具甘結申報豁免方仲卿應照被誆者杖一百免其枷號例擬杖一百魯泳汰於田承恩冐支錢糧雖訊無侵吞入巳情事惟卽知係空糧輒送交田承恩夥伴應照知侵盜錢粮匿而不舉與犯人同罪律於田承恩監守自盜四十兩斬雜犯准徒五年律擬准徒五年仍照例先行决配如正犯限内完贓於應得本罪上分别减免懿綿雖訊非知情徇庇惟於書吏索詐侵冒毫無覺察周立兒應繼一案遲至九年該員卽係與管亦屬遲延應交部議處歴任失察懸缺之各本管官交該管官大臣察取職名一併交部議處貼寫袁正方田承慶訊不知侵冒情事應與訊無賄買之周永生車永瑞等均毋庸議人犯發交遵化州分别收禁取保無干省釋調到稿卷案結發還供招咨送刑部所有奴才查辦緣由理合附片奏聞請旨勅部核覆施行謹奏奉旨巳錄○○奴才銘安跪奏爲吉省候補正維各員現因試署新設各缺不敷差委擬請將調吉隨營當差得力人員留書補用以資熟悉而重地方恭摺其陳仰祈聖鑒事竊查吉省新設道府同通州縣學佐各官除道府巳蒙簡放揀發學官應俟部選外其同通州縣雜職卽須分别委署如果人地相宜陸續另行請補現己按缺委署而在省候補者同通祗有四員地方要差不敷分派候補佐雜各項儘數委署差委更屬乏人前因請設各缺夫奉部議又值停止奏調奏留是以未敢冒昧請員嗣奉吏部新章仍准吉省調員差委並准留省補用現當奉准添官創辦伊始委用乏員謹遵新章將隨營當差得力人員擇尤留補以　當差而免貽悮查有調吉差委直隷補用知州員啓章心地樸誠公事諳練前年經直隷督臣李鴻章保奏奉旨發交奴才差委該員到吉後歴泒淸訟盜案荒務各局務辦理裕如分省補用知州書瑞年富才明講求吏治候選同知李喬林勤謹耐勞盡心民事候選通判劉經楨安詳明白辦事認眞該三員於光緖三四年間經奴才先後奏　來吉歴泒勘丈各處荒地並淸訟盜案各局均能勤愼從公深資得力又留營差委開復巡檢董慈蔭候選巡檢徐兆松札派隨同委員常差勞苦不辭始終奮勉以上各員合無仰懇天恩俯　吉省甫設民宫人員缺乏准照吏部奏定新章將差委知州員啓章等正雖各官六員留吉補用俾敷差委而資熟悉實於地方有裨所有奏調人員留省補用緣由理合專摺具奏伏乞皇太后皇上聖鑒謹奏請旨軍機大臣奉旨着照所請吏部知道欽此○○張樹聲片再據爇司崧駿臬司剛毅詳稱新選文安縣知縣桂秀現巳到省惟係初任人員於地方情形尙未熟悉文安現有修防隄防隄河事宜正當吃緊亦恐生手致悮自應暫將該員留省派入保定府讞局帮審案件以資歴練等情前來臣等覆核無異除將文憑咨部查銷外理合會同兼管順大府府尹臣畢道遠順天府府尹臣周家楣附片陳明伏乞聖鑒謹奏軍機大臣奉旨知道了欽此 
 
