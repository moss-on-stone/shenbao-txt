# 1888 - 123 - 4905407

 

Page 1

 
 
[延訂杭省訪事人]  [Z申報館啓 
　　本館前在浙杭之訪事人現己辭歇并想上中下三叚地方闊遠卽有新聞亦非一人之耳目所能周知兹故擬請二人分投訪報如有願承其乏者祈信知本館以便酌訂此布 
[增像三國演義出售] [  圖書集成局啓]  
　　三國演義一書雖係章回小說而其鋪陳事蹟實與陳壽正史不甚相懸自經國初茂苑毛聲山先生手評金聖歎先生梓以行世而風行海内幾於家置一編迄今二百餘年原板己不可得坊間翻刻又皆魯魚帝虎漫漶模糊本局特延諸名宿校對精詳印以新式鉛字逐加圈點俾閱者得以一目了然并倩工於寫生者繪成繡像一百四十餘幅冠諸書首每回則各繪其中事實分釘卷中要皆奕奕如生鬚眉畢現書旣爲說部之弁冕圖亦集藝苑之菁英誠哉生而别開空前絶後矣兹巳用上等潔白紙印成分裝十二册外加紅木夾板卽日出售每部碼洋三元賜顧者請移玉至本埠南北申昌選購外埠則皆歸申昌暨經理申報人出售躉買請至申報舘而議此佈 
[發售繪圖東周列國志告白] [  點石齋主人啓]  
　　從來彈詞小說陋不足稱野史稗官無徴不信卽或穿鑿往事詞近雅馴究之秉筆者意在使才印行者志惟射利故甫一展卷旣議論不經復豕魚混自惟上元蔡君元放所編東周列國志藍本盲左旁采國語國策體例則編年紀事並詳語句則莊論諧詞共載洵善本也但坊間屢經翻刻題詠粗淺字跡模糊不堪尋繹爰取家藏善本重加校訂又按每回情事繪以一圖俾開卷了然卷首冠以繡像畫師悉仿元人遺意更乞四方名土飾以韻語摛以藻詞或仿韋社倚聲或效馬班評賛又復行行玉潤字字銀鉤誠能傲睨鍾王衙官屈宋者矣取而讀之信爲含英咀華之一助本齋今爲石印尤覺爽朗可觀至書中之精妙有目共賞不待重贅一詞每部售價三元外加紅木夾板一㓲躉售尤廉志在行世非同沾沾射利之心也識者其鑒察焉零售在三馬路申昌及南申昌如欲躉售向本局帳房面議可也此佈 
[恩怨損益乘除說]  
　　人之處世損益二者而己人之接物恩怨二者而巳非損卽益非益卽損其勢不兩立也非恩卽怨非怨即恩其情無兩存也損上則益下損下則益上此於損益之中見恩怨之别益者三友損者三友此於交際之間見損益之分益者友之雖怨亦恩損者友之雖恩亦怨甚至見怨不見恩而怨焉者可知矣顧天下之人損者多而益者少吾之於天下之人又恩者少而怨者多斯岌岌乎可危矣天下之事益與損適相當我欲得其益而使人受其損則怨矣我則受其損而使人受其益則恩矣天下雖大庸有從井救人己甘受其損而必使人得其益者乎無惑乎恩與怨之兩途怨多而恩少也夫恩者見之謂之恩怨者見之謂之怨此其顯然者也夫人而知之也損者無從獲其益益者不至受以損此灼然者也亦夫人而知之也有無形之恩怨有無意之損益此則惟局中人知之局外者不能知而彼局中人或顚倒其恩怨淆亂其損益此以爲恩者彼轉以爲怨此以爲怨者彼反以爲恩明明有益於彼而彼乃不見爲益而見爲損明明有損於此而此又不知其損惟知其益旁人觀之莫不竊竊焉笑之而局中人殊不自覺其可哀也甚矣竊以爲一人之身苟非十分下愚則自幼而壯自壯而老旣出而與世相周旋與人相晉接豈有觸香臭而不知者特以希恩之心重遂致歛怨之事多求人之恩而不得斯轉而怨之求人之益而不得則從而損之卒之損之仍不能損徒取怨焉則終其身在損之中終其身在怨之中而不足以涉世是可慨也夫太上立德其次務施報記曰禮尙往來往而不來非禮也來而不往亦非禮也此恩怨兩平之說也果其無往不來無來不往則雖小往而大來大往而小來皆無足爲損益也卽如朋友有通財之道通之爲言如水之流通乎此亦通乎彼若水之就下滔滔者去而不返則豈禮也乎哉昔毛薛二公謂信陵君曰人之有恩於公子者願公子弗忘公子之有恩於人者願公子忘之此說也戰國時人聞之以爲此聖賢之道其實則證以夫子之言所謂以直報怨以德報德者猶隔一層盖有心爲之卽勉强而非自然聖賢之道不如是也然卽此說以求之於近今則又相反矣人之有恩於我我則忘之我之有恩於人我則不忘我而怨人雖不必復人而怨我雖大弗顧彼以爲如是則益歸於己損歸於人天下事惟我所欲爲又何慮乎而不知其所謂益焉者正其損焉者也且非人之損之而巳實損之並非人之不子以益而己實深拒其益此其人之擣昧冥頑爲何如耶而彼則不自知其爲擣昧冥頑也以爲天下之人莫乖於我我有小恩於人人不敢忘我有小怨於人人不敢挾且小恩也在彼自視則倍覺其大小怨也在彼處之亦必漸成爲大盖不將恩怨損益四字一一乖除故也假如一事也無損於人有益於己則爲之不容俟也有益於己有損於人則必計其損之大小益之輕重而後乃可行之若有損於人無益於巳則雖一言一動之間亦必去之若凂安肯輕爲嘗試也乎於此而不之辨則恩者反以爲怨怨者反以爲恩而其視損益也誤矣恩人知其益也而不知恩之中亦有損怨人知其損也而不知怨之中亦有益夫至以恩益人而人轉以爲損以怨損人而人反以爲益此豈受恩受怨者之故爲矯情而過其正也哉亦由於施恩施怨者之恣情而不範於正也耳世人囫圇吞棗動曰情理殊不知情是情理是理不可以混而同之有理之所不能通者通之以情有情之所不能抑者抑之以理理爲經而情爲權善用權者其用權也必不至於反經不善用權者動輒自以爲用權而竟至大悖乎經與其用權而大悖乎經不如守經而不通以權之爲愈矣以損益爲主而乘之以恩怨則除去損者皆其益者以恩怨爲主而乘之以損益　除却益者皆其損者夫同一乘除而顯分兩境此何以故公私之見判斯乘除之算差也而公私之分不外乎情理二字五雀六燕各得其平處世接物莫不盡善盡美若云彼有彼之情理此又有此之情理私意所蒙雖公論亦不心折而徒嘵嘵然曰恩怨也損益也是亦與於不仁之甚焉耳矣 
[諭旨恭綠]  
　　三月二十日奉旨此案着交張矅督同臬司親提人証卷宗秉公研訊確情按筆定擬具奏原告民人孫景一該部照例解往備質欽此 
[都門迎夏]  
　　國子監算學爲曉諭事照得本學額設算學生懸缺前經山示招考在案今據願考諸生陸續投卷到學定于本月二十八日在國子監考試爲此出示曉諭役考諸生知悉卽於是日黎明備帶筆硯前赴國子監伺候點名並將所領卷票呈騐以備領卷入塲考試勿得自悮○新放兵部右侍郎崇受之少司馬禮於本月二十一日未刻履新先期由司務廳傳知闔署官吏暨馬館厩長提塘差官十六門軍巡捕五營副叅游都守等至期一體謁見○四月 
 
 

Page 2

 
 
初十日皇上恭奉慈禧端佑康頤昭豫莊誠皇太后駐蹕西苑經春曹酌擬奏稱是日王大臣官員均穿蟒袍補褂挂朝珠其親郡王貝勒貝子公文武二品以上大員各具如意二柄遣官于前期一日齎交内奏事處呈遞以伸賀悃奉硃批依議欽此○江西吉安府屬永新縣鐵苗甚旺委員開採試煉質性純勁且苗線極長取之無盡德曉峯中丞擬就近採煉抽收稅課以濟餉需刻己専摺奏請睿裁奉旨著户部議奏○户部票傳烏齎哈噠稅員批差張泰管解洋藥稅銀務於卽刻親身齎赴本部交納勿得遲悮○德勝門内昭慧寺胡同旗人某中之妻於本月初十日病故當卽備棺盛殮閱二日午後忽起大風自西北來飛沙走石將棺吹倒棺蓋裂開屍身自棺内吹出甲駭極報知本管地方步軍校前往騐明並覓陰陽生看視卽將棺木修好復行入殮嘻亦奇巳○步軍統領福中堂於二十一日子刻前往神武門照料覆看秀女一切事宜至申刻始回行至東安門有一婦人攔輿呈訴被看街兵拉在一帝○此次覆選秀女計十數人分别留内以俟懿旨指擬皇后妃嬪等位據内廷傳稱皇太后己有成竹在胸矣○廂紅旗護軍統領處以本旗現辦兩翼八旗值日所有各翼旗揀定官缺應於是日帶領引見相應咨行景運門轉行左右兩翼前鋒營七旗護軍營有無己選未選官缺速卽咨覆本旗以憑辦理幸勿延緩○巡捕京營二十三汛三成隧練兵於三月二十四日清晨齊集安定德勝門外兩黄旗教塲以備該管官閱看鎗砲合操各陣以及馬步各項技藝 
[津門瑣記]  
　　北洋水師總統丁禹廷軍門新　授南陽鎭盛軍馬涉總統劉軍門盛休正任山東督糧道陸觀察仁愷安徽安慶府知府王太守汝礪正任濼州直隷州知州郭直刺奇中均於三月二十前後絡繹過津北馬南船殊形熱閙○天津總鎭鄭一峯軍門於正月下旬作古按軍門從征數十載身經百戰功施爛然開弔之期衣冠畢集旋於三月十五日舉襄至二十二日由公子扶柩附豐順輪船至上海然後换船回安徽原籍安葬○地方官示禁天后宫皇會云云巳詳前報會期己過忽有弛禁補行之說一時負販之輩皆欣欣然有喜色後又成畫餅誠不知其何故也○西商賽馬定期三月三十日起四月初二日止場邊有養性園者慺臺掩映花木參差位置得宜頗堪觀玩凡欲覩磬控之技者擲以番銀卽得從中插足餞春天氣日麗風和寳馬香車當必有如水如龍之盛也○紫竹林碼頭係英國租界向來工部局章程輪船起缷貨物暫置碼頭限以三日爲期違則科罰現在日久禁弛碼頭一帶往往百貨如山工部局遵照向章申明前限於三月二十三日出示曉諭如敢違禁按日罰銀或將貨物遷入官棧令貨主繳償脚費並呈罰欵方准領回　 
[督批照錄]  
　　原任長樂縣黄司馬蘭之子少尹錫光控父妾黄鄭氏并涉及邱鹺尹晉豐一事前報所錄尚有傳聞異詞兹將督憲批詞摘錄報端以昭核實批云察閱禀詞情節顯爲爭佔遺貲起見該從九甫遭大故毫無哀毁情狀卽與父妾控爭貲財忍心害理平日爲人槪可想見前據黄鄭氏赴轅呈訴巳由府縣傳訊堂斷將欵分股歸結該從九違斷不遵現詞又以侯官縣李署令語不近情抑勒出結爲詞尢爲刁狡云云觀此批語邱君之無甚荒謬可於言外得之 
[新茶上市]  
　　節交立夏武寗祁門等處新茶巳紛紛運至九江上棧連日各棧皆僱女工開揀龍圑雀舌一經麻姑仙爪尤覺香味絶佳聞各山莊客少貨多收價甚賤想浮梁賈客生意大有可觀也 
[朝鮮近聞]  
　　高王本定初一日謁廟忽因宮前失愼攺期出月矣○龍山陳理事近因患病辭退袁欽憲堅留未果商民愛戴聞者若失○在韓商民聞有華輪口駛甚喜咸歌袁欽憲陳理事之德未識能持久否○釜山電線韓人自造現雖興工諸未得法聞欲請華局帮助云○陳理事辭退後華商聨名禀訴袁欽憲實指德政急欲懇其病愈益見膏澤下民之深且厚也○高王自加封號擇日欵宴各國官僚官妓演習頗爲忙碌 
[鬥牛]  
　　西班牙人有鬥牛會以人與牛相鬥日本亦有是會則以朱與朱相鬥與西班牙不同每年舉行一次大抵於插苗後十五六日在村落間備祭禮以祀土神各將牛裝飾艶麗引致神前各村牽牛畢分東西立挨次出鬥男女老幼均着新衣環視一見牛勝卽喜不自勝若見牛負則合村之人皆以爲非常羞恥矣按中國亦有鬥雞鬥鴨鬥鵪鶉鬥蟋蟀等戲而獨不及於牛甯爲其巧毋爲其拙此人情風俗之所以判也 
[袁江雜錄]  
　　豫省工賑各欵先後齊集因之錢價長而銀價跌大憲特委侯補知州吳榮棨候補通判曹均携銀數萬至清淮一帶换錢于十三日抵浦酌盈劑虚庶免　耗○淮揚鎭標中營遊擊一缺聞經督憲選得本標中營守備郎桂林係儘先游擊用補是缺尙屬人地相宜遞遺之缺以候補守備胡勝福題補行將入奏矣○漕憲以河工局各處工程告竣定期二十三日出轅閱視○前任湖廣總督李小荃制軍自安徽起服赴都於十八日抵浦拜會各憲漕憲設筵宴之以盡地主之誼○浦上自三月以來陰雨不輟四郊頗患水多難於播種下河水勢日漲勢頗可慮不得不盼天公之早放睛霽也 
[恨海難塡]  
　　金陵城北多焦土一二貧民每疉斷磗爲垣隨其曲折更植木槿以欄之而抱甕種菜於其間本月初某園塘内忽漂一女屍在草際屍手上繫一大帶地甲以事關人命又察有威逼模樣不得不審明來蹤去跡方敢詣縣報案况死者在水巳非一日未聞左近有駭聞之事正在捕風捉影間忽有孫順者自認與伊有瓜葛地甲因卽據實禀官相騐當據孫順供年十八歲本地人住花牌樓父親孫喜慶向作金線手藝年邁耳聾小的並無兄弟妻室前年郭道臺督辦五河鹽釐小的在局充當小隊每月口糧錢三千六百文己死之趙女是五河人現年十七歳住在局旁家只一母女未許配人家小的時常送衣與伊母漿洗因此舉趙女乘間苟合己經兩年並未生育月給零用錢千文伊母相待甚厚近因郭大人缷事趙女定要跟小的回南京小的不肯奈伊執意同來祇得潜帶伊回家與父親同住四天前月二十七日趙女與小的因事爭辯並未打伊越日趙女自言聞人說母家有人來找伊心中驚慌小的見伊神情不定卽怕伊尋死加意防範並用黑布腰帶把伊紥緊綑在床下防伊逃出自盡是夜小的睡熟不料趙女果然解帶跑出自行投塘身死供至此孫再三叩頭泣求太老爺作主曲子生全陳大令隨卽回衙命將孫順帶回收禁正未知如可辦理也 
[廣州官報]  
　　藩轅牌示連州州判缺委間用縣丞婁駿署理准補東莞缺口司李澤偷飭赴新任電茂塲張寶臣飭回本任 
[江西官報]  
　　内閣中書胡鳳起由京來省親拜德中丞旋卽辭行籖掣候補縣丞許應宏禀到繳照廣東人河口同知馬梁缷事回省縣丞王階榮奉牙釐委辦車盤卡事務管帶江軍長龍炮船張金榜日前奉督销總局憲札委管解鹽餉往揚州當卽束裝就道署撫州府趙太守之彰奉牌委署斯缺前己列入官報兹太守己缷辦饒州府分局厘務回省禀見卽往撫州履新五馬宣猷定多可紀候補府何太守焕章起服來江昨己投文海防分發巡檢余政翰從九丁熙盛俱湖南人繳照九江各軍所需火藥向由省城撥往今軍火局委從九張葆和解往儲庫備用臬憲瑞廉訪之公子文弼就有京職現巳起程有親兵營哨官宋啓紳護送至九江 
[鄂垣官報]  
　　三月十二日候補府鄭思賢奉藩憲飭知奏調赴滇禀見謝藩轅牌示黄陂縣典史事務詳委咸豐縣張家坪巡檢李承東咸豐縣張家坪巡憸事務詳委黄陂縣典史崔炳俱調署十三日何葆修奉臬憲委查各監秋審人犯差候補典史李鑫奉委提府監秋審人犯差各赴兩院禀知卽用縣田長華候補縣史賡霽俱見辭解一批餉赴京大挑縣儲廷棻禀見謝加一級錄二次飭知藩憲牌示遠安縣典史員缺飭 
 
 

Page 3

 
 
新選之胡光泰赴任十六日江陵縣沙市巡檢符秉忠禀見奉調來省估工候補典史趙成德解宜昌關籌濟餉銀來省俱赴兩院禀到十八日候補同知史悠慶奉委解大婚典禮銀兩赴京巡撫部院諭臬司批解應入本年新事秋審絞斬各犯游司幅卽游宗幅等限於本月二十四日聽候本部院會同督部堂率同司道審錄 
[邗江官報]  
　　二十二日閔鹺尹奉璋委赴通泰查探水勢劉直刺運吉解京餉起程二十三目瞿鹺尹世璟由省公幹回二十四日淮北各塲員均到揚叩賀都轉任禧 
[名蕙雅集]  
　　昨爲豫園蘭花會之第一日幽香馥郁士女如雲塵市山林殊爲生色 
[上海縣署瑣案]  
　　文生夏升祿范厚齋由裴邑尊訪拿發學前日夏兄升福范叔子虞投案求釋邑尊謂本縣訪聞該生等有賭博事情是以傳案訊明發學爾等可自赴學中求宣廣文移來案下如能叔戒其姪兄儆其弟使謹守　臥碑則本縣所厚望焉夏范遵諭而退○前日船塢工匠居三毛被同輩胡阿六等兇毆由巡防局員飭勇拘拿送縣裴邑尊飭暫行交差候訊○金陵人馬厚田具詞訴稱識員向業骨董去歲寓法界興聖街儀和棧因隣家火警失去一箱内有古玩數事今在某舗見碧玉香爐一座認明確是原物是以取來呈電求恩傳該鋪主查訊开開失單呈閱裴邑尊飭將香爐發還失單所開硃多含混着將物件式樣花紋詳細開呈候核○廿五保二圖人周景福呈蘇州河邊地契裴邑尊閱竟謂此等白契無論何人均可繕寫烏得作爲憑據着將周發待質公所管押候核○昨日裴邑尊傳諭各差將案下各枷犯一併解案聽候查點 
[英界公堂瑣案]  
　　薙髮匠錢來生曾與郁氏姘識日前郁氏見王阿妹卽濮阿妹至錢處以致頓含醋意將濮毆傷捕房拘錢及郁氏送案濮送醫院醫傷蔡太守飭分别押俟受傷人投案再訊其中詳細己紀報端日昨濮投案聲稱小婦人先與錢私識後錢另與郁氏有私因卽分離兹向索取欠錢錢卽與郁氏將小婦人毆傷現始全愈錢供小的初與濮私因見伊有丈夫遂與離異豈知伊又來强索故與紛爭郁氏供小婦人亦有丈夫與錢姘識十年生　子女今錢又與濮姘識因與忿爭太守謂訪男婦等均屬無恥之尤情殊可恨本當一體懲辦姑且從寛概令具各自離異之結不得再生枝節○昨報列薙髮匠某乙被甲擊傷頭顱一事昨由捕房解案張金泉稱小的係薙髮鋪主夥友張阿三以鄰近老虎灶失物帮同搜贜無着徒弟王阿二言别人家事與爾何于張怒將凳擲傷王之頭面王供與同并稱現巳醫好張供小的與老處灶爲親戚伊家失竊托小的帮查被徒弟數說故與爭毆蔡太守騐得王摥勢輕微判張管押七天○包探秦少卿禀稱昨見江裕興手持銅鍚茶壼釘靴棉被等物船閱支吾送案請究江供小的在城内橋堍下見有人出外瀹茗門未加扃因潜身入内行竊到來欲質錢文被拘到案蔡太守着將人贜一併送縣傳到失主究辦○經理房租人顧小和訴稱曹姓欠租洋八元將門封釘所存傢伙祇值洋二三元曹竟串人撬門搬取管房人方阿三見之扭交巡捕送案方供與同胡福林供小的因被賣水菓之曹姓欠錢千文故往搬取食鍋蔡太守判胡管押七天食鍋交顧領去○大有祥洋廣貨鋪夥金順泰訴稱昨日程貴齡來購算盤論價未成乘間竊藏一具獲住人贜指交巡捕又搜出押票一紙所押亦是算盤因此送案請辦程供小的現住伶人謝云魁家月月紅新開戲館有人薦小的司帳故欲購辦算盤論價不成不敢行竊押票確係自己之物蔡太守謂現獲人贜豈容抵賴且旣有算盤典押何致再購算盤行竊無疑自當懲儆遂判押七天起案之贜交金領去○裁縫店主胡海昌訴稱福司務薦張江興來帮工己三年矣前者屢被行竊衣料由福司務懇情不與計較本月十九日二十四日又竊衣料二十餘件值洋十元之譜　獲之下搜出押票計錢一千八百餘文皆二十四日所失之贜十九日之贜尙無着爲此交捕送案張供浦東人二十三歲初竊之衣料售與不識姓名人無從查究繼竊者典押錢文票均交還錢己因賭輸掉捕頭稱胡失竊未經報捕未便吊贜蔡太守謂張監守自盜判押一月以儆旣未報捕以前之事不子深究惟起案之押票給胡領去自行備本取贖可也○公和祥碼頭經理西人柯柏訴稱見出店人王森森行竊牛奶梅乾洋燭獲住人贜交捕送案王之鋪蓋現在棧房或者送案交還亦無不可王供因見箱籠破碎遺下牛奶等件知係食物貪小取之蔡太守判管押一月贜交西人領去所有鋪盖飭捕取交○二百零六號華捕禀稱昨見韋阿順與瞿雲和爭毆拘案請訊韋瞿同供係小車夫偶與接龍以致口角蔡太守以釁起細微姑免議處○施仁寳訴稱劉大生竊取布衫褲由捕獲住人贜送案請究劉供另有他犯行竊交與小的蔡太守判發捕房管押二十一天以儆起案之贜交施領去 
[法界捕房瑣案]  
　　巡捕查得僞車照兩張將車夫毛阿順解訊等情己登於報昨晨土司馬在捕房提毛詰問十七號華捕周阿順禀稱前日捕頭派小的守門例得查騐往來小車捐照毛推車路過詰其有無車照彼卽取出見是僞造因將票交朱通事呈值班捕頭閱得果是僞造搜其身畔帶有兩張司馬問毛曰爾昨日供在碼頭買得巡捕到來查去今查明由守門捕查到可見並不在碼頭上買來毛供小的於本年三月初十日來申住王家碼頭是日有人從永安街僱車至十六鋪路上有人問可要買車照小的不識字因之誤買叩請從寛司馬着華捕退去謂毛受人之愚今姑寛宥罰錢三百文充公毛遵斷叩謝并求將小車給還司馬謂捕頭曰可着伊遵照冋章照數繳捐將車給領○昨報列小東門外某酒肆夥高啓雲扭吳丫頭至捕房稱伊唤學徒送酒菜去及往收錢連壼盆乾没吳供烟間是阿福所開小的不是堂倌惟逢天雨在彼躭擱土司馬着將吳暫押飭包探傅阿福問供昨晨包探江德林將阿福傳到高亦投案司馬向之訊究阿福稱小的姓張前日酒店送酒來交與吳丫頭與烟客同飲司馬問租房若干吳可是夥伴店中有婦人幾口答稱租屋一幢吳非夥計店中祇主婦及一老媽司馬謂昨據吳供屋有兩幢用女堂兩人並無老媽答稱主婦尚有一妹時時往來司馬問吳究竟有無婦人吳仍照昨供并稱小的祇爲夥一天司馬問高曰爾可知伊店有女堂否高稱不知况酒菜是學徒送去司馬謂爾旣不知到來何事着去唤　道者來高卽退出司馬着將吳還押謂張曰爾將婦人一槪唤來爾且在此暫等隨卽管押○昨報列獲到竊錨賊一案除漁船户褚德興領去一錨外兩錨暫留捕房昨晨巢河船户張雲甫呈遞失單稱二十六日晚上失去一錨重八十餘斤上有鐵練今聞破獲爲特到來司馬着提在押之張得勝陳開華王子卿至案復加研詰陳供小的由鎭江來滬不過　餘天糧米現己兌完若無生意適天雨欲去無錢不得巳而爲此巢河船上之錨並未行竊司馬謂爾能竊水底之物尙有何物不可偷着笞臀二百板王笞一百廿板張笞五十板諭令赶緊囘去不准逗遛划子船變價充公張所訴失錨與存在捕房者觔兩不甚符合候再查核可也○月初包探在某輪船上獲到著名剪綹賊干聾子及其徒陳福林於初七日解訊王供小的實係毛文奎確曾行竊司馬着押候核辦至十九日判荷雙連枷示衆不料王陳兩人尙不知悔過竟扳斷枷之中栅思欲脫逃幸爲看守人所知禀明捕頭另换他枷械頸昨晨捕頭將情着沈通事轉逹可馬司馬謂此等人眞怙惡不悛定當重辦○前晚十二點鐘時西捕見一人肩荷扁担向之查問兩下齟齬因之拘押捕房捕頭研訊情由稱在城内木器店捕頭着押候解案○前晚八仙橋西巡防局鄧委員以李松林買牛欠洋送入捕房管押司馬研訊之下限三日内交洋二十五元 
[上海四馬路高易籌賑公所起解粤東振捐公啓]  
　　敬啓者敝同人前因粤東水災疉次登報奉聞并於分送籌賑豫皖捐册上附叙粤災情形以便諸鄕臺及海内官紳義士隨意書捐惟册甫發出收數無多遂由同人先行墊解粤平九九七銀二千兩匯交粤垣愛育堂赴賑諸公兌收散放以慰災民望救之心尚乞諸君子慷慨樂施從速繳册以應解濟鄭粤之需是爲至幸　兩廣恊賑同人詠南陳德薰等拜啓 
 
 

Page 4

 
 
[元詩癸集跋]  
　　長洲顧氏選有元一代之詩以十日之號爲次其癸集雖己編目未及成書威五世祖妣系出顧氏嘗以比綠命先曾祖鄰哉府君補刊之府君博收廣採閱十餘年之久始克告成又以顧氏所未及採者别爲補遺附於後板藏於家世守勿失庚申壬戌間粤匪再陷郡城家君出亡書板散佚逾半及事定威回里日望家君之消息不至亦無心憸及此也繼又思先人之業一旦而湮則威負累兹重朱君槐廬又以大義相責力任補葺之役乃從姚壯之世丈家假得舊印本檢對共少若干翻令剞劂氏重冩刊補經始於丁亥之春期月而竣事精選刻手倩人校勘與原本無二則朱君之力爲多可感也旣求閔君怡生爲之序謹跋其緣起於後噫書板之佚者完矣而家君行踨尚渺渺不可求也瞻望天涯惄焉如擣時光緒十四年歲在著雍困郭春月曾孫素威百拜謹書○顧氏爲吳中望族世好藏書撰述甚富當日秀野艸堂極又采風流之盛幾與元代玉山艸堂後先輝映詩書之胄遺澤孔長前九集板片當尙有存者倘得繼起有人補苴完善不没俠君先生闡幽發潛之盛心是尤區區之心所厚望也夫上巳日靑浦後學席威又識 
[江督轅門抄]  
　　三月二十一日候補道曾康照赴下河騐收河工回知縣蔣錫年范桓均採辦積榖回藩轅牌示豐縣訓導吳肇祉奉委蘇州書局校對常差遺缺試用敎諭顧履祥署理○二十二日候補道郭階赴安徽叩謝撫憲孫如虔差禀知奉　臺委辦鹽城新洋港厘捐 
[蘇省撫轅抄]  
　　二十五日委署鎭江府理事同知麟恆禀辭赴任侯補同知吳恆禀辭赴奔朱釐局並銷發審局差縣丞姚守彝稟辭赴洞庭絲捐差從九李仕策禀知奉禀憲委赴江北緝捕差卽辭 
[浙省撫轅抄]  
　　三月十十日牌示仰新選慈谿縣敎諭李中和知悉於四月七初二日來轅聽候本部院考騐給憑毋遵特示候補府劉秉桂禀知十九日到發審局差候補同知黄昌甲禀知釐捐局委新篁局厘差禀謝通判葉元芳禀銷楓經稽查洋藥差回省禀到候補府經歴譚廷輝禀銷崧廪釐局駐查差照磨金甌由嘉興來省禀到卽辭赴龍山茶捐局差○二十一日候補府傳澤鴻由籍起復請咨來省禀到候補同知黄昌甲禀知釐捐局委新篁釐局差禀見叩謝筆芳澤禀知二十二日接辦候審公所通判汪學沅禀知藩司委解京餉差禀見叩謝准補武義縣陳友詩禀知藩司飭知赴任禀見叩謝○廿二日候補府童光澤禀知防軍局委赴湖南查探硝磺價值差卽辭前孝豐縣蔣程由孝豐交缷回省禀到大挑縣鍾光耀由籍服閱領咨來省禀到廿三日劉椿祺稟知藩司委解京餉差禀見叩謝楊銘鼎交缷秀水縣丞回省禀到從九品陳士楷禀知藩司委赴台州分府差遣叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
+ 
[光緒十四年三月廿三日京報全錄]  
　　宫門抄○諭旨二道錄前○發抄硃批五道○浙江衛奏移設縣丞都司及建置事宜摺○雲督岑奏請獎籌餉出力司道片○又奏報滋事土匪現經官兵剿滅情形摺○三月二十三日刑部都察院大理寺侍衛處值日刑部引見九名正紅蒙二名廂白滿七名○麟書長順謝代進内大臣班恩○耆齡謝管小四處恩○何桂芳請假十日○召見軍機莊王松森桂全李文田○發抄張曜奏道員朱宗濬等捐賑請獎奉硃批着照所請禮部知道欽此○譚鍾麟奏周宇龍補高台營都司奉硃批兵部議奏欽此○又請以賈勛補涇州直牧奉硃批吏部議奏欽此○岑毓英奏按察使鄧華熙飭赴新任奉硃批吏部知道欽此○張之洞奏知縣張汝源飭赴三水縣任奉硃批吏部知道欽此○○頭品頂戴浙江巡撫臣衛榮光跪奏爲查明永康縣縣丞金華協都司移設八保山營制及建置事宜恭摺具奏仰祈聖鑒事竊准吏部咨會議浙江巡撫劉秉璋等奏請將永康縣縣丞攺爲永仙分防縣丞金華協中軍都司攺爲巡防都司移設八保山等因一摺於光緒十一年十一月十九日具奏奉旨依議欽此黏抄原奏内開將原駐攺駐地方情形詳細繪圖貼說並造具攺駐分别管轄節制各員弁營制銜名清册一併隨摺送部以憑查核覆奏到日再行核辦所有分防建置一切事宜應令該撫等另行籌議辦理等因行文到浙當經轉飭遵辦去後兹據布政使許應鑅按察使蕭韶會詳據金華府知府陳文騄禀稱親至八保山相度山川采風問俗其地爲永康縣管轄距縣治二百二十餘里民貧而悍又與仙居縣壤地錯雜以致匪蹤據爲淵藪良民被害難以呼訴現在分定地面會同台州府知府成邦幹確查妥議應以永康四五六七都仙居二十三四都地方歸縣丞専管遇有疏防盜案承緝不力處分卽將縣丞開叅其都司攺駐營制又與金華協副將蕭尹農會議請將金華協中軍都司攺駐八保山爲巡防都司並將右營永康汎千總裏溪汛千總東陽縣城守汎把總夾溪白峯兩外委歸該都司管理該都司仍歸金華協節制毋庸更易營名並照撫標叅將之例金華協不再另設中軍左右兩營公牘悉由兩營守備徑逹副將核辦至左營守備原爲都司中軍守備今相云較遠卽删去中軍字樣其撥歸都司節制之五汎本係右營汎地遇有大股台匪由都司就近調遣平時操防巡緝公文上下等事仍歸右營管理承緝開叅之案亦仍照原制毋庸另議都司所駐八保山之桂川莊其山衺延永康縣四十六七都應卽定爲都司専管地面其仙居二十三四都仍以仙居潘灘汛外委爲専汎各營各地不必更張都司所帶兵丁四十名遇有開補均由都司自主仍申報副將查核錢糧兵米概由副將札發無須再由守備管理以歸簡易並聲明縣丞衙門額設門子一名皂隷四名馬夫一名今攺駐八保山責重事煩不敷差遣擬就永康仙居兩縣各撥壯役二名共壯役四名每名每年給工食銀六兩各移各縣給領都司衙門應給稿書一名清書一名亦在該營額設數内撥給建造縣丞都司衙署經費由外籌辦不動正欵所建基地由縣查明畝分另請豁糧除額等情由司核明具詳前來臣查永康縣八保山地方界於金台兩郡之間山深林密最易藏奸建置事宜分定地面扼要撫馭爲第一關鍵旣經金華府知府陳文騄親詣履勘並與台州府金華協一再會議應請卽以永康縣四十六七都仙居縣二十三四都撥歸移設之縣丞管理並以永康縣四十六七都爲都司専管地面以専責成遇有疎防盜案分别照例開叅金華協本無中軍同治八年始將左營都司攺爲中軍都司現因該都司移設八保山離郡較遠議請裁去中軍名目左營守備亦删去都司中軍字樣撥歸都司節制之永康等五汎操防開叅各仍舊制事歸簡便免涉紛更均應照辦其添撥壯役書識旣不另請開銷建置所需經費亦不動支正項將來豁除糧額應由縣查明科則畝數另行専案詳辦以昭核實除將送到圖册咨送兵部查核外謹會同閩浙總督臣楊昌濬恭摺具奏伏乞皇上聖鑒勅部查核施行謹奏奉硃批該部議奏欽此○○岑毓英等片再愼省向來瘠若近年添設邊防剪除伏莽餉需全頼各省恊濟藉以開支兹查湖南省自光緒十二年正月起按照部議應按月協滇餉銀二萬兩嗣經該省將十二年分應解餉銀二十四萬兩全數解清其十三年分連閏月應協餉二十六萬兩又全數解至統計湖南省未及兩年共籌解銀五十萬兩不惟滇省西南兩路烟瘴防營得資接濟而上年正值猓黑夷匪滋事派兵剿辦需餉萬分吃緊之際全得湘省接濟藉資飽騰故得迅掃夷氛顧全大局臣等伏思從前四川河南兩省協餉或全數解清或源源接濟曾將各該省籌餉出力司道奏奉諭旨交部議叙在案今湘省事同一律所有籌餉出力之司道合無仰懇天恩賞准從優議叙將湖南布政使孫翼謀加隨帶二級厘金總局委員二品銜湖南儘先補用道但湘良遇有湖南題補簡放道員缺出儘先題奏請補以昭激勸出自逾格鴻慈謹合詞附片具陳伏乞望鑒訓示謹奏奉硃批吏部議奏欽此○○降二級留任雲貴總督臣岑毓英雲南巡撫臣譚鈞培跪奏爲木戞寨滋事土匪現經官兵剿滅地方一律蕭清謹將辦理情形恭摺仰祈聖鑒事竊查普洱府分防他郎通判所轄木戞寨地處極邊外與越南連界内與臨元接壤相距元江他郎城署均有六七百里該處山深箐密漢少夷多有土匪陳定邦陳靖邦兄弟光緒十三年五月間糾匪百餘人回留木戞寨據掠元江六能村拒傷圑長蘇長春母子六月十四日又竄擾匹馬河八寶樹等處經臣等批飭元江直隷州他郎通判文武會同督圑拿辦於六月二十六暨七月十三等日將匪擊敗殺斃匪黨十餘名查點練丁陳亡五名受傷九名圑紳武舉鄧炳焜亦被槍子擊傷該匪陳定邦仍逃往越南里方未經弋獲後因圑練防守日久漸各散歸詎料陳定邦突於十月間糾匪八百餘人復回木戞寨住札搶掠又竄擾匹馬河壩溜渡桃樹坪等村遂有附近莠民相助爲匪圑長李榮春等家均被抄毁各圑竭力堵禦僅殺從賊六名而練目李大張得变均被該匪槍傷斃命又被殺斃練丁四名致各圑衆寡不敵而潰十一月初四五等日該匪又大股逼攻猛烈街一帶圑紳楊宿楨等因賊勢鴟張守禦難支呈請署元江直隷州韋勲承署普洱府分防他郎通判張舒翰轉禀添調大兵剿辦維時猓黑夷匪己經剿滅臣等接禀後悉心商酌以該匪陳定邦黨與漸多深恐持久滋蔓爲患莫若卽移猓黑得勝之兵就近往剿以期迅速殄除當卽檄飭候補副將馬維騏王天長候補叅將張紹模各帶所部操兵共計九營馳往會剿一面照會普洱臨元二鎭暨檄飭迤南道嚴飭所屬扼要堵剿毋使該匪蔓延嗣據署普洱鎭總兵楊國發迤南道鄧華熙呈覆該鎭道接據元郎兩属文武禀報後己飭派候補叅將梁士偉調帶駐防思茅土勇一百名普洱鎭左營守俻馬成龍帶操兵一營於十一月二十四五等日開拔往剿並飭各属文武嚴防要隘以杜竄擾又據馬維騏張紹模王天長等到防後先後禀報該將領等會督元郎圑紳孫世泰張世祿等分途進兵攻擊於十二月十六十八等日攻克猓枝山哈吧梁子紐薩渡口等處陣斬賊目張普黑一名槍斃從賊三十餘名奪獲旗幟器械多件兵勇受傷八名二十一二十四等日又攻克老謝寨入寶樹木戞寨等處槍斃賊目二名殺斃十一名兵勇陣亡三名受傷四名該匪四散逃走官兵連日追捕於十四年正月初二日殺斃從賊白黑幅一名拿獲犯母陳楊氏白亮采等男女四十一人陳定邦遂率黨逃入處糯大箐併力死守該將領等設法購綫招降匪黨楊發昌飭其潜解脅從擒獻首犯十三日該匪營内自相攻殺官兵乘機進擊殺斃賊三名槍斃二名該首犯陳定邦亦中槍倒地當被官兵拿獲楊發昌卽帶被脅難民棄戈來投餘匪逃散該將領等因陳定邦傷重垂斃恐被倖逃顯戮當將該犯處斬梟首示衆地方一律肅清等情禀報前來臣等查該犯陳定邦屢次滋事拒敵官兵寔屬罪大惡極雖該犯現己伏誅倘有其弟陳靖邦在逃未獲自應仍飭該管地方文武員弁認眞緝拿務獲懲辦並飭各營將領將兵勇先行撤回以節餉需所獲之白亮采等批飭解省審辦應請俟訊明後另行辦理至於此次出力員弁紳圑不無微勞容臣等查明彚於剿辦猓黑夷匪案内擇尤請獎其受傷及陣亡兵勇照例分别獎卹所有木戞寨滋事土匪現經官兵剿滅地方一律肅清緣由除咨部查照外謹合詞恭摺具陳伏乞皇太后皇上聖鑒訓示謹奏奉硃批覽奏均悉卽着將逸犯陳靖邦嚴拿務獲毋任漏綱在事出力員弁等准其彚案擇尤保獎毋許冐濫受傷及陣亡兵勇着照例分别獎卹餘依議該部知道欽此 
 
 

Page 12

 
 
[接錄黑龍江漠河籌辦礦務章程]  
　　一司帳宜公舉也錢財出入爲金廠之根本况屬公司尤宜公辦主廠者不當兼理錢財致涉嫌疑今擬將收支事務由股本最大者公舉保薦平素誠實有望之人然後延訂將來如有虧空舞弊等情一經查出惟原薦主理直認賠卽在股本内扣還凡經理銀錢非任勞任怨者不能稱職倘有人商借挪移自當破除情面一槪回絶卽如總辦員司等除每月初二日給領薪水外亦不得透支分文以重公欵一股友宜助理也凡入股之友皆與廠中有維繫之勢議定萬金之股或自駐廠或派人駐廠以便監察金銀出入如廠中有合宜職司自當量才派事開支薪水如不諳公務或無職司可派僅能供給火食不送薪水祇可在廠查察帳房侵虧浮冐等弊他處公事不得與聞卽司帳之人於銀錢有出入不當處亦宜通知總辦核奪至於未滿百股之友亦有三四千余搭入者准其二三人湊足百股公派一人到廠監視以憑共信其餘零星股友均不得援以爲例一局用宜節省也所用各員司人等按其責任之輕重才能之大小酌定薪水之多寡旣不失之於刻亦不失之於寛卽因邊地苦寒非重祿不足以勸士然少用一人則費自省矣至局中飯食油燭芯紅筆墨紙張雜用一切等項必須實用實銷不得浮開浪費致使公本虚糜如各員司因公他往無論遠近車馬等費由局動支至因一己私事出外中本人自備事事皆歸實濟凡收支各帳周年彚齊刊刻清册分送各股友閱核以憑徴信並呈報北洋大臣黑龍江將軍查覈一盈虧宜預計也開辦一年後出金果旺獲利果多是公司與股友幸事如無盈餘亦未折耗在股者一時不准提本只准招人接替更易姓名調换股票息摺萬一股本有虧折之處由總辦禀知北洋大臣黑龍江將軍並函商股分最大者定奪辦理不參私意當取公評以爲行止一餘利宜分派也金廠開辦後每日所得金沙由監工稽查同送至收金所經主廠者眼同兌收登册蓋戳聚總鎔鍊成條運售津滬各處按月一小結周年一總結共得金沙合銀若干兩除將借欵陸續提還並將官利及員司礦師薪水局費夫役護勇工食一切開支外若有盈餘作爲二十成均分内呈交黑龍江將軍衙門六　報充軍餉商股十成本廠員友司事花紅四成在廠之人自總辦及員司夫役等皆得均沾酌賞計人計功不得使有一人向隅 
[賑欵續來]  
　　昨接周太守芷漁由吳陵寄到惟善爲寶册經募得英洋五十元除掣給收條並函覆外容續按户登明申滬兩報抑見籌募者不遺餘力樂輸者頗有同心惟冀諸大善士爲善不見其足施惠不厭其煩俾得集腋成裘源源接濟賑欵幸甚災黎幸甚特先登報代以喝謝 
[上海三馬路東畫錦里籌募河南賑捐處經收趙禹功謹啓]  
[助賑摭要]  
　　讀報章談天一篇語言剴切足以動人作者就近勸世可謂煞費苦心矣被災區需賑孔殷所頼各處仁人竭力佽助俾困苦流離者胥霑寔惠感激同深徐杜氏善女爲哲嗣鳳藻求病痊由恊源來洋三百元吳知房善士洋一百元隠名氏完愿洋一百元翰寶閣書彩助賑洋三十一元八角清江湖灘局羅春山善士募一百六十三户合銀五十兩洋一百三十六元内銅洋二元各善户另登按日清單如臯沙善士廷瑞求病速愈洋一百元姚梅溪善士求合家平安洋五十元古黟汪善士龍孫龍翔爲令堂病愈完願由同昌布號程永年兄來洋五十元蘇垣新鄭氏續助完願洋五十元甸記號善士求病愈由劉海平兄來金鐲一雙計重二兩七錢九分金押髮一只計重三錢五分共兌見洋七十五元又生氏許送善書資移助求胞妹病愈洋五十元酬愿生洋五十元抱璞善士求保合家平安洋一百元郁敦倫翁洋五十元内銅洋一元容解災境瞻濟世之殷勤有資可撥羡持家於擘畫如願以償縱處深閨亦諳大義俾增鼓勵用特表彰也上海北市絲業會館籌賑公所少欽施善昌謹誌 
[桐蓀忽有吳門之行詩以送之]  
　　忽傳綵鳳返仙鄕倐忽難禁客思長楊柳千條牽别緒笙歌幾疉侑離觴此情欲訴瞞芳草影事難明指夕陽己是春殘易惆悵那堪送汝更凄凉[  秀水潘稼楳贈句]  
[上海北市絲業會舘籌賑公所施少欽經收河南皖北賑捐丁亥十二月廿三四日第一千六百十九廿次清單]  
　　樹德堂吳洋二元隆早基禮堂戴保母平安二元恊泰典折席賑捐三元同慶氏求保兩子學業有成無灾悔二元鑑湖居士爲一男二孫同出天花平安十元諸暨利用募武威氏十元老萬隆倪萬隆各五元朱培因恆和各一元清寒無力子爲胞弟吐痰紅氣急病求愈一元清江李敦厚一元廣東鹽務總倉吳芾棠五元董家人由愼餘庄來十元湯子靑凌翌各一元無名氏三户各一元静養居由徐昇甫來十元篤佑堂一元武林朱止香邀同諸善友及僧尼爲忠義祠常例禮懴七日以冥强灰資移助由餘大莊來十二元東里延陵子預省新年茶酒資移賑一元太倉乘槎子五元江灣黄睢園黄門陳氏均求久病全愈一元吳淞客銅洋一元杭州吳燕香募闕里氏洋二元隴西董又李各一元延陵氏一元杭州楚郢僧杯渡募張浦泉祈否去泰來對開一元仰桂坡洋三元無名氏由惠泰莊來四元益記洋貨號移年節席廿元○愼裕號來吉林機器局總曾宋募棣華書屋銀十兩敬閣居士托静軒友于堂三户各四兩承芝齋六兩何榮三兩梁滿梁松周逢英三户各二兩曾德勝阮效全梁桐梁萬森徐定豐董道威孟春發王阿桂八户各一兩梁勤何國馬恩承梁榮孔恂唐文發六户各五錢張承炯孫長松梁錦三户各四錢陳年註洗逹芝各三錢徐春泰應彩堂趙德林三户各二錢奚伊廷七錢共三十二户合規元五十一兩一錢○閔漳州龍溪　李葆奔募雲步山師竹齋慶禠麻子繭齋本記大蘇七户各爥洋二元久記泰山老虎夥計老衆甥爺六户各一元鴻記銀一兩二錢保壽洋四元共十五户合爛板廿六元○蘭溪廣泰隆記同門托盃子募黄宗炳大茂厚永其濟四户各一元鄭邦何炳樟趙克昌趙以徴陳文德沛林六户各五角陳福生劉東昇合五角鄭螢鄭濤合五角共十二户合八元○南尋王藜靑募無名氏葉求嗣洋五角不若四角宣羣賢吳文珊味蔗居不列名陸羽山嚴汝能朱桂記沈琴記董稼記陸子望十户各二角李正掦一角共十三户合洋三元○杭州馮利泰募濟困扶危救災周急憐貧矜乏恤寒療飢推食解衣十各洋二角合二元以上廿三日○晋甡莊來義生甬莊衆姓洋廿元無名氏由運昌號交來錢一千四百隠名氏銅洋一元楊士瑞求母病速愈洋十元福建史門高氏求合家平安爛洋一元施委盧求平安一元楊寶慶由晉甡莊來十元武林申吟子求合家大小平安清吉四元乍浦朱來安募陸慶瑞求妻速愈先助二元盛澤孫介求保産安四元銅一元有心無力由仁濟堂來錢二百文知非子來三户壽分移賑陳述人洋二元陳文彩一元盛玉堂對開一元崑山縣署梁繩齋求平安一元同昌義南貨號二元隠名氏求母病愈金戒一隻重二錢兌見洋六元一角常熟敦和堂映山居各一元陸小寶還愿二元陸銀寶還愿二元金小姐求目疾愈五元福記由新泰絲號來廿元陳康年求病愈四元鹽城某手遽氏求安維揚天昌布號寄托立大莊來一百元桐城張兆齡求父母康安自身健旺助線衣十元又爲子鼎和押嵗移助求保平安聰慧銀三兩嘉群放生室主五元○嘉興四樂居趙募扶風周士内自訟人各一元四樂居鴻石居士各五角情陰迎仙雪門書屋三户各二角共七户洋三元六角○蘇西益生典無民項記王記線記四户各錢五百乾瑞各三百梁大各二伯共八人三元○和豐號戴茂庭翁來江西上饒縣署胡小軒捐林茂吳護壽堂輝福閩春甫張山泉季景六户各一元李春庭羅春庭各五元實梅雲古陳鄭朱璧善剛俊則福藝同十六記各五角共廿四廿四元○德泰莊來經手堂一元經義記乾元亨送繆試各錢一千清舉堂陳棧祖各五伯立言氏恩記鏡記三人各三伯沙性誠送繆詩草五伯同德典四百七十豫記四百五十八共十一合銀四兩四錢七分八厘○同愼祥來無湖崔同茂力田人賦鶴堂各錢一千鳴人張思無民三人各五百張朝相梁星心周和卿張宗亨章貴胡和川殿銀邢盛光文銀泉劉裕庭萬玉桃張宗廷張召相十三人各百四十蔡順林王承玉張在之梁可權可海奚中信六人各一百張有剛張發朋龔長春内良士四人各七十廿八合本洋五元無民銅洋一元○桐城裕泰捐敦厚堂厚德堂各本洋一元童天久二千莊八駿錢尚各一千莊甘堂八百承受堂七百知止軒五伯五十裕泰四伯三十長傑二伯衣人三人各二伯共十三户合洋七元本洋二元○丹徒巡司署程榮生募葛裕昌一元棣莘堂一元錢一百章海樓五百文德凝堂裔四百王雨田李和春王心如三人二百王錫五周德均無民一仁堂三昭堂馬根堂劉浩繁左興宏胡仲起九人各一百共十六合洋四元錢二百五十無民銅一元○鎭江同心人捐樂善堂春署堂各一元沙得記本一元無民錢七伯仲其松堂寶德嚴各六百無民一百文孫耀記二伯共計八人合洋三元本二元以上廿四日特此申明 
[上海北市絲業會舘籌賑公所施少欽經收河南皖北賑捐丁亥十二月廿五日第一千六百念一次清單]  
　　三晋源號來揚州無名氏楊曹平銀一伯五十兩合規元一伯六十兩二分五厘會稽朱祈保子孫賢心安寜源豐潤來洋廿元又朱孫氏百歲陰壽十元陳王士八元陸姓求生意順遂人口平安一元常熟震源莊募鮑雲亭三元蔣雨棠二元不書名求父病全由恆豫庄來十元郭發水辛開賢各一元蘇城王雙誠募朱彩云將醫樂錢助求消災解難二元又萬順繹衆友錢九百丁謙吉一百無名四元平安五元安慶耐籌由元泰和寄來二元太平府福興局捐熊不夫三有堂元記各一元任錦堂丁海山各五角漢口黄小方大善士求肝胃氣病速愈由招商局來一百元楊介堂求保萱堂康健由謝小塘翁來十元吳毓卿求保合家平安由廣和號來十一元又亾兒申林資冥福一元吳國章爲前妻七十冥壽焰口資移助三元吳蔡士二元吳張氏何延之各一元篤誠堂元五十兩計各洋六十九元悶心自愧盡心道人無術點金三人各五角徐承記由胡雲臺翁來四十元宗陽大豐由公估局來二元如臯洪嘉泰巢記二元陸星如求病速愈二元鴻釗氏二元○宿遷顔守愚堂二元又募張瑞峰一元漕標清淮右營左冀馬勇等錢二千文鄧炳南八百文李止元四伯文共五户合六元○廬州義縣金琴溪募楊柳溪本洋二元四鳳堂錢八伯朱霞軒疎慢居各二百文有心無力人高陽百子吉秀山房黄花舘葛增榮葉祥劉長江七户各一百文成數册一百七十六共十二户合洋四元○天昌糖莊行來○通州齊瑞善堂洋十元一心氏一元資手一元錢一千四百四十四程泰裕經手桶捐一千九百三十文雲程閣經手桶捐七百四十六文共五户合洋十六元○泰源永陶聘卿兄來仙鎭釐捐局何善士募槐蔭堂王洋一百元樂儀堂周見滄山房王仙鎭木業三户各十元源記號六元恆記號秉直堂史各三元茂記號恆記號大有三户各二元茂記號震昌各一元○九江府德化縣署沈次宜募葆眞齋曹賦五曹仿之陳本傳陳半子五户各五百王柳　六百蘇海門四伯共七四合銀二兩二錢○江寛船來湘北章鶴汀募襄陽吳清臣銀廿兩通雅堂施世德堂章各四兩會稱章子猷一兩○江西樂平旅客有心舞力人募詹集益堂君子居詹泰豐三户各洋一元余萬元王培德堂各五角養怡堂詹炳陽攸元玉餘存心堂五户各二角共十一户合洋五元詹亦可居對開一元○滬局來鎭口招商局募任隆長洋一元賀成翁陳啓保翁各錢五百朱益翁四百文益翁四百文吳耀翁吳德翁王德翁殷顯智殷海翁户各三百趙成翁無名氏名二百文共十一元户事四元○招商局來安省管留餘洋三元愓彭少一元媽錢二百錢金夫楊媽俞太太潘永林吳升五户各一百無名氏三户各一百共十一户合六元○三晋源匯票號來清江浦又次齋洋一元又募致忠徐隐姓名人各一元六合汪氏首飾變價求是主人各錢二千文胡安定一千文追來子五百正定王匪苑洋廿元又募陳少良念五元王中陶李楚村新霞軒幻身一笑廬四户各十元王衡孫李燕謀各八元出心人六元禹記四元進記陳科源李翼候登記省記齡五户各三元洪范帳房陳張合三元白東屏藹記安少洲李甘甫月記渴琴舟陳茂祥陶廣舁八户各二元王鏡如余金泉桂登洲李安如魏程同高胡同高樵三閔孫張楊耐靑吳杏甫劉逹卿朱明山徐祝三李潘同嚴康民紀斌　徐子純熊鐘同十八户各一元　王衡之募全城堂五　世　堂堂五知堂謙受堂三户各一元時虎臣錢四千志怡堂馬華亭敬義堂胡無名氏四户各五百榮慶堂方雲仙趙香圃王少培四户各三百甚恩堂飛鳴堂各二百張少后募花隠生洋一元錢八百花影亭　人白眉生餘樂堂三户各洋一元蘭鏡錢一千文化翁二百共七十户合洋一百九十三元○江西樂平釐捐卡黎洋十元陳秋平二元朱心齋江韻卿胡竹泉胡吟思艸　李貫之趙潤庭楊聶氏七户各一元夏廚四角徐斌蕭升吳斌程　郭誠倪元六户各二角余升胥發張斌費升四户各一角共廿户合洋廿一元 
 
