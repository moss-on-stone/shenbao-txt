# 1886 - 289 - 4904859

 

Page 1

 
 
[曾文正公家書减價出售] [  申報館主人啓]  
　　曾文正公家書自本館排印出售以來久已風行海内原價每部洋六角五分兹以此次續印多部工料一切可以較廉故本館亦减價出售每部只取洋四角正惟須認明申報館排印牌號庶不致悮特此布告閱者鑒之 
[新印三異筆談出售] [  申報館主人啓]  
　　三異筆談四卷乃雲間許小歐先生所著内多本朝掌故往代軼聞茶罷酒餘足供清玩本館覓得原本排印問世别日工竣訂成二本每部收回工本洋一角五分卽日出書售處仍照曩例諸君幸即賜顧爲盼 
[石印欽定歴代賦彚出] [  點石齋主人代啓]  
　　是書爲康熙年間陳文簡公奉旨編輯者上起周末下訖明季所有古賦律賦無不採入分正續補遺逸句一百八十二卷賦共五千餘首卷頁　繁兵燹後鮮存完璧兹雙梧書屋主人將家藏初印舊本託本齋石印校對則絲毫不爽墨跡則農纖得中準於十四日出書分訂十六本外加布　兩函價洋十元古學家亟宜家置一編如有躉售者請速臨本齋帳房面議價當格外公道零售在南北申昌及文瑞樓各書坊外埠在各申昌惟此書所印無多惠顧者勿爲捷足先得也此佈 
[九十二號畫報出售] [  點石齋主人啓]  
　　拐買人口律有明條近夾省中大憲深悉失孩之家不一而足故凡遇此等案件審有確供者無不按律重懲八月底圓妙觀頭山門口又站斃一人亦拐案也而上海租界中仍有窩家收受各處拐來小孩并且異常凌虐特圖之以告父母斯民者報首仍登告白後附淞隱漫錄圖說一則准於二十六日出售此佈 
[游勇論]  
　　我朝龍興之始颷馳電掣横厲無前一時世胄天潢無不身在行間洞知兵法由兩翼而分四旂復倍之而爲八曰滿洲營其後收服内外蒙古另立八旂漢人降附愈聚愈多名曰漢軍旂數亦八天下旣定制爲十八行省凡河漕督撫擬標統謂之綠旂兵三藩于以削平西北于以開拓臺灣于以招徠皆無藉乎鄉勇也自嘉慶時教匪蠢動蹂躪四五省首尾七八年東三省兵素稱强健而承平日久徵調爲難一兵需用長夫二三名且不利于山深箐密處于是募近處壯丁以壯聲援以資鄉導乃始有勇名然輒驅以前敵其生其死壅于上聞迨羅思舉桂涵諸人屢立奇功稍稍附奏羅覔得邀節鉞勇與兵遂不啻並駕齊驅焉道光咸豐間粤匪猖獗官兵進勦輒不利世多以绿營爲詬病朝命各省自行圑練分遣大臣以爲之督江忠烈曾文正後先迭起竟以戡大難而致中興其由此起家積功至提鎭大員者且指不勝屈于戈載戢位置無從不得已創爲收買功牌以階之尊卑定價之多寡大率一二品不過値數百金復創借補之方儘有紅頂花翎僅得授千總把總諸實缺而仍苦人數之多也與其株守一隅虛縻餉項久且慮脫巾之變又議清其欠餉遣其歸農非徒節餉糈兼以銷隱患不可謂非善策也無如一入營盤卽沾惡習始則妄稱結議誓同生死每逢打仗庶不至視如秦越緩急得以相扶其後留者仍留撤者已撤雲泥之判旣自懸殊况復家食難甘旣不能犁雨鋤雲安居隴畝并不能肩挑步擔爲餬口之資或中道潛逃或暫歸復出地方官亦無可稽查苟與營員結香火緣則去而復來仍在營中寄頓勇糧久革凍餒堪虞諺所謂饑寒起盗心實迫于無可如何而世途多荆棘矣雖然人生壯盛不過二三十年兵燹至今已逾二十稔卽有會匪道友諸名目亦應解散無多乃自中法失和紛紛召募一時元功宿將正興髀肉復生之歎得聞邊釁頓起雄心但豎招兵旂十營數十營頃刻可以立致奈成軍將出而和議旋成欣然而來者隨即廢然而返聚者頗易散者頗易難流毒正何所底止哉昨浙友傳來衞靜帥憲諭一通致謂游勇雖到處皆有而唯忱嘉湖三府爲尤茂白日多混跡于茶坊酒肆或潛宿于庵觀寺院亦有藏匿茅篷草舍更有勾串本地不逞之毬夥開烟館茶酒各店及招摇聚賭晝夜不息或間有占踞各會館藉詞覔友訪親種種行蹤詭秘若不嚴查驅逐勢必滋生事端釀禍無窮用是驅逐游勇嚴拿痞棍以靖地方而安商民噫其用心固極周而立法亦盡善特一省如此鄰省不能從同則唯以鄰國爲壑耳夫謂此等游勇必無好人宜如子太叔之治萑苻期于盡殺乃止此說未免過刻有傷造物之和唯絶不關同各自爲政則此處不留人自有留人處其貽害正復無窮向嘗議江浙交界之區通力合作乃可驅除又議嚴立水路保甲章程俾若輩之船末由棲泊而復重懲士者不得與匪類往來然後將已經遣散營員無論官職大小及散勇不論多寡一概酌給路費勒令回鄉其仍敢逗留勾串本地痞棍作奸犯科者殺無赦庶盗風藉以少息鄉民得高枕無憂明知天下事起行之難不若坐言之易然苟能策以實力貫以實心則斷無難成之事業矧區區散勇其敢于肆無忌憚者無非忘命狂徒卽予以一網打盡亦不爲過是所望與衞帥同心一舉手而匪徒凈盡焉 
[本館接奉電音]  
　　昨接在京訪事人來電有本月十四日上諭一道敬謹譯登○九月二十四日奉上諭閻获銘奏差使煩重銷假後慮難勝任懇恩開去要差一摺閻敬銘病已就痊着毋庸開去軍機大臣差使欽此 
[不忘故主]  
　　前美總統以將軍踐祚功德在民不可忘也自薨逝之後美人將其事蹟著成一書刷印問世計本國售出六十萬部收洋三百二十五萬元除去印工訂工四十五萬元再除買書用費九十萬元尚餘九十萬元則以六十三萬元歸諸格蘭脫之夫人其廿七萬元則著種者得之此外售諸他國者約尚可售出二十萬部售完之後格簡脫夫人可得洋二十一萬元著書者則得九萬元美人之不忘前主也如此可謂厚矣說見飛來帶里飛亞美字報 
[東粤談資]  
　　去年劉淵亭軍門率師入關時有補用都司劉正興投見軍門請留効用軍門許之詎劉狐假虎威諸多侵尅經軍門部將聨名禀諸張制軍制軍怒將劉糾叅歸案嚴訊刻已訊得實情委文武員弁二人押解進京送交刑部懲治矣○去年霖潦爲災南海縣屬名基圍大半冲决張石磷明府禀請大憲發帑興修並親自監工露冕宣勤不辭勞瘁現已大工告竣共慶安瀾紳民感明府之恩公製紅縀幛金繡民免其魚四字并萬民衣傘等件送至憲轅　伸愛慕○大憲擬將增步軍火局撤裁以節費用總辦藍都戎開祥則改委總理東西兩製造局○日前永安兵輪在香 
 
 

Page 2

 
 
山縣屬拿獲私鹽十七萬餘斤大砲四尊洋槍十二桿快船四艘一併押解至省交局騐收○鄭軍門假期已滿日前赴各署謝吊并謁見制軍坐談良久十二日憲旌卽赴惠州任事○靖遠街南閘外有餘地一區前經陳伍兩人爭奪由官判令充公交街隣看管近日街鄰藉看管爲名私圖覇佔南邑侯訪聞擬卽查辦忽有某紳具禀藩轅請將此地歸入學宮俾充經費藩憲准詞飭縣查明妥爲辦理○日前某營兵在大市街緝獲拐匪男婦二名口起出被拐幼孩一口送縣審辦縣官究明該孩姓名里居招令親屬具領○西關塘魚欄妓藪也有攤館數家均係龜鴇爪牙所設日前因索規起衅槍斃一人經保甲局派勇彈壓并將兇手拿獲交縣嚴究乃死者親屬不俟官斷竟興問罪之師攤館聞風亦嚴備以待嗣以街道狹隘不能用武相約改期赴河南寳崗再决勝負眞愍不畏死者也 
[鄉民嚇斃]  
　　海鹽縣有葉姓者年二十餘向在海塘作工塘工局委員以其有聚賭情事移請海鹽縣顧明府飭差拘拿同賭者聞信紛紛避去差役無以覆命乃於初四日拘葉以去及至半途有人出爲關說差役乃縱葉歸家曾不逾時而葉竟吐黑水而死旁人以爲葉固膽小如鼷者一旦受悍差之恫喝胆已碎裂矣葉父卽於初六日赴縣請騐顧明府不准葉父遂邀集該處　長及諸武生赴郡喊寃府尊卽委王西垞明府前往查辦鄉民堅請檢騐然相隔多日屍已腐爛仵作喝報無傷鄉民不服將仵作亂毆王明府諭以翌日再當覆騐狼狽而回未識以後如何辦理也 
[鳩兹寒信]  
　　蕪湖近日將辦冬防由雙錫五觀察妙發傳聲警盗章程札行蕪湖縣曁保甲總局實力奉行一面出示曉諭略謂傳聲警盗係爲保衛吾民起見仍與歴年所設支更相輔而行毋舉此而廢彼毋始勤而終惰各街巷舊有栅欄務卽修整完固其地叚散漫之處亦宜擇要添設栅攔以臻周密均以每夜二更一律關閉至烟館飯店最易藏匿匪徒亦以二更爲率一律熄燈閉門居民鋪戶夜間有事出門各携燈　一盞以便稽察仍遵歴年冬防期限以十月十五日起至來年正月十五日止○雙觀察捐廉三千兩發交員董造船廿餘艘又造跳板數十方聞將在湖南會館碼頭加搭浮橋俾來往行人無問渡之苦云○蕪湖游棍最多前經楊璞生明府拿獲九千歳小閻王坐山虎滾地龍滿天星孫悟空及某成衣某木匠等從重笞責驅逐出境乃若輩日久玩生仍有潛回蕪境者明府又開列姓名諭飭差保訪拿並准受害之家隨時赴縣密禀以憑懲治○蕪地銀洋行情向視鎭江爲漲落近以粤商之買米者多以現銀易洋致各錢莊乘機壟斷有意將洋價抬高粤商虧折殊多近已議定自十月朔起買米統以銀價核算使用則以英洋計○各項生意無不清淡稍有資本者見粤商麕集江干米穀銷路甚旺相與携資赴江北一帶購米運至蕪湖售於粤商聞中秋節後作此項貿易者大有利息近日米價已漲至二元二三角矣○十九日後疊沛甘霖类風料峭寒氣砭人並隱隱聞雷聲云 
[懲賭兩志]  
　　蘇垣某紳之姓被某甲等引至客棧聚賭通宵逹旦輸去洋銀數百元迫索再三署劵爲質閱數日甲竟登門索資紳怒將甲捆解吳縣署請懲賭棍顧憩亭聚黨數十人賃石子街徐姓宅開設賭舘明目張膽喝雉呼盧已數年於兹矣迭經各憲訪拿該棍恃有護符愍不畏法近有周某之子被誘入局負至千金該棍揟不放還勒錢取贖周遂禀請蘇州府飭提究辦魁文農太守以顧等開塲聚賭實爲地方之害立即札發長洲縣嚴行究治而是處賭塲勢燄爲之稍熄矣 
[鎭江客述]  
　　有一婦口操蕪湖音被髮掩面獰惡似天蓬神且哭且奔迤邐至英租界巡街捕喝曰止婦即止詢以故婦曰妾係新寡文君驀遭强暴迫令别抱琵琶是以懼而逸出耳隨向在後一人唾其面曰惡叔狠心腸遽爾扛孀偪醮獨不思未亡人死後何以見地下藁砧乎語罷復哭哭罷復語捕固粗人信其情之眞也高擎白木棍扭其人痛擊之鄉人本庸懦且又人地生疎不敢與捕抗良久始囁嚅而言曰婦係我牀頭人今夏曾宵遁至京江與江北人某甲締偷香之約後經覔得槖載而歸恐其復效常儀之奔月也商諸表兄某乙售與戚串某丙得洋二十四元臨行謂之曰但願爾鴛鴦睡穩我甘認蕭郎是路人婦此時見丙年少貌都麗便如針芥之相投卽甲亦腦後置之更無論結髮之好矣不虞楊花水性婦人之常數閱月又視丙爲可厭物去而之京江思復與意中人雙飛雙宿丙以失此懷中玉未免怏怏於心約我偕乙同來尋求故劍頃遇諸大碼頭附近婦願重返香巢不復戀此野鶩乙丙因往覔船而令我看守在此不隄防婦竟假裝孀獨奔訴情由今我雖飽受老拳而婦未脫逃尚爲萬幸否則黃鵠高舉我將何以對人耶此時鄉人口講指畫刺刺不休捕則傾耳細聆頗有得魚忘筌之象一轉瞬婦已乘間逸去逍遥於無何有之鄉矣鄉人懼丙索人頃刻間面如土色言欲回蕪變産來此鳴官後不知其究竟 
[袁江官報]  
　　八月十九日南河候補同知丁象鼎自京騐看回工二十五日代理沭陽縣金元烺自省赴任過浦二十九日委署鎭海衛守備候補衛守備凌宏霖赴漕轅叩謝札委委署太倉衛守備候補衛千總魏魁先赴漕轅叩謝札委九月初一日翰林院編修何向榮自桃源來浦初三日新選徐州衛守備范金綬自京來浦候飭赴任初四日南河候補同知沈燿自京騐看到工 
[中丞過鄂]  
　　前任山東巡撫陳雋臣中丞南旋於本月十七日抵鄂官舫數艘由測海兵輪拖帶而來隨卽進城拜會督撫憲大抵稍作勾留卽當遄回珂里也 
[格致書院秋季課題]  
　　院中夏季課藝由寗紹台道憲薛叔耘觀察命題課卷彚齊後早經送往請其評定甲乙尚未出案想在不日間矣此屆秋季課題爲中國近日溝求富强之術當以何者爲先論津海關道憲周玉珊觀察早有書來並秋季加奬銀十五兩俱已送到此題旣出應課者想必有崇論閎議開拓萬古之心胸推倒一時之豪傑以上副周觀察殷殷屬望之盛心焉限期以十月晦截止繳卷者仍詣格致書院帳房領取收單課卷之式一如前例 
[並不爲娼]  
　　談長生在英公廨呈控胡葛氏縱女爲娼一案經蔡太守訊供移縣已列前報前日幫審委員王司馬研訊談長生供前曾聘定胡葛氏女阿新爲媳近訪悉阿新在王蔣氏家爲妓叩請究辦胡葛氏供稱阿新配談爲媳現寄養王蔣氏家並未爲娼司馬詰之蔣氏供稱阿新經小婦人出洋一百五十元買爲媳婦並非寄養談長生與胡葛氏姘識實係圖串朦控阿新身契呈騐阿新供亦相同司馬謂王蔣氏曰爾旣聘阿新爲媳應以庚帖爲據何以用皮紙繕寫筆據揆度情形阿新賣娼事非無因該氏堅稱不敢司馬謂須着具並不爲娼切結存查阿新則交爾領去談長生旣與胡葛氏串同朦控本應究辦姑予寛典着將阿新身價洋繳呈撥充善舉兩人各交原保 
[領回管束]  
　　前紀婦人金巧雲在英捕房控伊親串戴王忠偕堂妹藕姑來滬遭表弟陳阿八並施德勝串地保馮錫昌勒索私押解經蔡太守訊供送縣前日莫邑尊傳齊兩造研訊藕姑之夫茹順朝得信來滬投案候示陳阿八揩吳徐氏供與藕姑均屬親戚戴王忠前在滬上周姓家爲長隨金巧雲係周之簉室嗣因巧雲與戴私通由周察出將男婦送交英公廨分别責懲交保出外戴與巧雲同回紹興誘拐　姑來申圖賣邑尊問爾知如何誘拐答稱戴回紹興後詢知藕姑之夫茹順朝在嘉興爲烟作生意遂私造茹順朝信言茹病勢垂危着藕姑赶赴嘉興藕姑接信急欲赴嘉苦無同伴戴言我等亦欲赴嘉興不如同往藕姑信之遂於六月二十三日雇船開行戴卽賄通船戶改道至申隨在英界清和坊 
 
 

Page 3

 
 
暫住又租屋四馬路勒令藕姑賣娼秋間藕姑之母接茹順朝由嘉興所寄之信並未言及藕姑到嘉深以爲異當卽信致茹順朝茹接信隨回紹興向妻母饒舌涉訟於山隂縣署質訊後令兩造帮同尋緝藕姑之母囑我來滬找尋及抵滬後詢之施德勝稱知藕姑下落旋在四馬路某里遇見藕姑並在清和坊尋到戴王忠金巧雲將三人一併指交地保馮錫昌一面到案呈控藕姑之夫茹順朝現亦到案候示邑尊詰之茹順朝供亦相符飭提戴王忠至案供語施移邑尊着掌頰廿五下復問金巧雲據稱藕姑由戴領來是否誘拐實不知情邑尊怒其狡屐卽着鞭　五十下旋問地保馮錫昌馮供戴等憑陳施兩人將人指交小的暫爲看管並未私押邑尊謂旣是陳等指交爾應據情禀明英公廨或廨候訊問現旣延閣多日並不禀明顯係作弊飭令重笞一百板交差候核藕姑交茹順朝具領回紹戴王忠管押班房金巧雲發交官媒再候覆訊 
[杜漸防微]  
　　前者四川省有乘考打毁天主教堂之事早經理償完結近由法國駐京欽差咨請總理衙門通行各直省督撫札飭地方官嗣後通商口岸凡遇考試年分須先期出示約束並知照領事官俾各有儆戒以免倉卒滋釁是亦杜漸防微之道也 
[英界公堂瑣案]  
　　昨日捕房解審各案類多瑣屑一爲工部局垃圾夫控開舊貨店之朱梅泉因堆積物件碍事口角被毆由蔡太守會審斷罰洋一元給予養傷一爲朱曹氏控車夫張阿元撞傷伊家孩子頭面斷將該車夫押俟傷痕平復察釋其餘則盡由巡捕查獲違背租界章程而指控者如馬夫朱桂林邵阿裕林阿生等均因在不應溜馬處溜馬各罰洋一元充醫館經費又俞阿會以病傷馬匹駕車扣收工部局捐照不准行駛又開嫁妝店之陸松泉堆貨礙路罰洋五角又挑糞無桶蓋之王阿二罰洋三角尚有陳金榮在路偷雞當塲獲住斷押三天示儆此外惟前日訊過在怡和碼頭行竊衣服之王阿大查係過犯斷押一个月又有先經包探顧阿六緝獲典押金戒指可疑之朱五木王禮勤王毛毛等三人查明實係在路拾來原物已爲失主領去概予省釋完結 
[法捕房瑣事]  
　　翁太守昨晨臨法捕房時飭提往嘉泰茶葉棧内冒充巡丁之劉阿仁研問據供向在洋行街正和同順等海味店做出店並非巡丁夥太守謂爾見貨盤問乃是留心公事並無錯處如不認則是冐充巡丁意圖索費更屬干咎劉阿仁堅稱因經過彼處見伊上貨偶然問及並無别意太守謂旣供並非巡丁夥着於今日再行解索○前報列湖南孝廉丁某住萬安樓被同鄉人耿煥亭竊去物件將耿送案據供住寳善街協和祥棧伊戚戴雨如住新椿記客棧翁太守因着法包探往兩棧查問一面着法包探帶同原告往各當鋪查明所押之票曾否有人贖出昨晨據包探嚴頌眉禀稱往協和祥查過並無耿姓住宿新椿記雖有戴姓亦非耿之知交又據包探王榮培禀稱所押各票除英界質鋪未曾往查外此間查到七票五票在押店中知照捺贖二票在恒豐典已被贖去計時辰表當錢五千五百文皮袍當錢七千七百七十文丁某投案候示翁太守卽提耿煥亭研詰耿供認竊票後分次賣與清芬堂間壁擺攤之人兩張賣洋一元一張賣五角在後數張賣洋一元二角尚有三張在協和祥棧太守着法包探帶往弔贓再行解案○本年七月間有楊保眞遣夥范彩堂往協記行收票銀三十五兩四錢合洋四十五元不知如何轇轕范轉託開源發烟館之劉芳甫代收詎劉收洋吞没祗交出洋五元當時提到劉芳甫據供銀票是范彩堂之兄范麗雲交來我轉託丁姓丁復央别人去收惟此票已經持失言定收到後謝洋十元零用洋二元有信爲憑可傳協記及范兄來問翁太守詰楊票從何來楊稱貿易收下范則稱此事與兄不涉太守以其中必有枝節着將劉交保着傳協記以便查問有無持失情事並着范將兄邀到在案嗣據劉供出南市有義和糖行係林友芳所開六月初四日有王春林携大成抬頭范志卿押脚六月十五日期票一紙計銀八十兩向義和買糖該店遣人照票無訛旋卽收下合算所買之糖銀數尚多找出現洋二十三元及到期往收范不付將票退還王春林王又託陳守愚擔保事則未了嗣經查得此事實范一人所爲因將范管押昨晨提范研詰范供以前由東人楊姓託我買烟葉到滬因收票不到致多週折太守謂當時爾不便出面故倩代收繼說明掛失爾卽不暇細問總之是爾一人所爲着將在後如何買貨供明范仍不認太守着先掌頰二十下范請交保尋到王春林卽可明白太守准着交保限七天到案○酒作主周炳元控八仙橋萬全酒店任福祥欠酒九十二曇計錢九十七千有零請追翁太守詰之任福祥據供店中尚存原酒四十餘曇情願交還太守問尚有一半是送人抑是賣出答稱賣去亦被人賖帳太守謂賒帳可以索還抵欠着將店中所存酒着包探眼同點交原告所欠酒錢限三日歸還○萬安樓棧主黎輔臣昨日繳到洋十七元太守卽着徐萬興收未磚灰行之事已了所有接手之木匠頭王長生稱欠棧洋二十二元又有永順米店索米洋三十六元二角黎均認允到棧收取至高南昌控欠一節黎狡展不承太守謂承攬上計明何可抵賴着下期覆訊追究 
[沈病許願立見安痊]  
　　謹啓者子平素操勞氣血兩虧痰多溼困初兩足腫脹漸及臍間延醫服藥迄未見效勢成臌脹闔家驚惶命小兒籲叩竈神前立願助山東賑洋五十元并詣絲業會館求施少欽封翁良方服後逐漸腫退並延江雯青先生開方郮理刻下始獲安痊恩同再造其完願之欵聊表區區藉以答神庥而申謝悃爾 
[懴資移賑]  
　　啓者平江嚴春旋先生兩足腫脹氣血兩虧委令郎世兄攜來山東賑洋五十元逐漸腫退今爲令堂周太恭人九十冥誕又願將懴資洋十元移助山東賑需以資冥福誠輸追遠增悽愴於金萱念切拯飢兾轉輸夫玉粒行仁不怠盡地可欽祇列報箋用仲感佩上海北市絲業會館籌賑公所晚生少錢施善昌謹誌九月二十三日 
[勸助直隸山東綿衣賑銀啓]  
　　謹啓者疉奉直隸爵閣督部堂李山東撫憲張兩省電報勸助棉衣賑銀封河之前迅速解往查放云云因本年直隸被災綦重山東迭次決口北地寒訊甚早日前官欵支絀兩省億萬生靈咸引領望南中大善士不分畛域積德累仁解囊樂助竊思南五省善士頻年解欵接濟救活灾命於無算本年南五省五穀豐登上蒼厚報善人洵不爽也敝公所除逐日解運賑銀外現承各省諸大善士樂助棉衣賑銀委製新大棉衣袴核計不到萬件昨招商局海晏輪船開駛預裝直隸新大棉衣二十大包卽日有烟臺船開捆成新大棉衣五十大包天津船開直隸棉衣四十大包約計兩省災戶十不得一西風漸緊流離之子得衣則暖得賑則生善昌萬不得已再作無厭之求倘蒙各省大善士樂助棉衣務請從早惠賜方可彚解聞牛莊營口陡被水災不爲輕矣敝同鄉童小橋大善士亦來公函乞賜棉衣賑銀倘各典商滿當貨中提助原布棉衣棉袴亦可同解凄凉藡牖受惠實深各省大善士樂助新棉衣說成不及自製請速示知敝公所督理代辦每日赶成千件儘可效勞仍行照章禀請核奬建坊善舉之中拯飢救命最大獲福最捷富厚之家爲子孫栽培德澤此其時矣奬元宰相胥從隂隲中得來得歴稽問册信而有徵無衣無褐何以卒歳誦詩至豳風當亦仁人所太息而修德不遑焉[  上海北市絲業會館籌賑公所少欽施善昌謹誌]  
[浙省撫轅抄]  
　　九月十八日卽用縣金奎禀知藩司委勘杭屬淤積田地併提嚴屬存庫差候補縣張彬服闋來省禀到候補布庫大使葉祖巽禀知藩司委代理布經歴叩謝府照磨黃晉年由京騐放來省禀到○十九日卽用縣金奎禀見辭赴杭屬勘淤積田地併提嚴屬存庫銀兩差奉北縣丞林應中禀辭赴任○二十日正任乍理事廷俊禀銷管解黃荼赴都回省禀到○二十一日裘贊堯交卸寗波北門局回省禀到叩見 
[蘇省撫轅抄]  
　　二十一日籤掣江蘇卽用知縣查文清浙江人禀到○二十二日正任華亭縣楊開第禀辭赴任候選訓導何錫驊禀知奉委書局總校咨補嘉定絲典史金振族由常州來謝飭知卽辭赴任松江府恩於十月初三日壽辰○廿三日新任江西藩臺李嘉榮由京來光祿寺署正黎錦纓湖南人由京來候補縣張大任謝飭知請補震澤縣缺○廿四日前候補同知胡秉鈺禀辭回籍守制候補知州陶甄禀知奉委查騐驛站差同知銜指分江蘇試用縣丞蕭堃三湖北人由京騐看來省禀到 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海三馬路與昌絲棧陳竹坪經募山東直隸振捐九月十四日第四百廿一次清單]  
　　紹興府正堂霍交來塔册徐姜生善士經募侯元基錢二百金湧雲海王氏蘇氏落信森周蔣氏加行金馬楊氏金面徐姜生鎭洋侯金氏劉氏朱氏陳氏侯炎林姑娘周英軍王有桂佳朝侯生豪啓芳孟氏蔣孫氏惠功銀海蔡寳生産聖妥繼芳海寳朝洪甫林水清煥章榮喬春書惠珍惠忠紅壽各錢一百廷海松桃官書平甫燕書壬元禮元怒記元勲周生徐氏炳清各錢五十又册翁子香錢五百吉心錢三百楊少泉俞燮華殷玉泉於聲谷賈茂亨張記程記代記荀春亭周玉泉任桂亭郭嘉榮陳光月陸記楊桂明李桂庭　久琴瑞潮錦泉肇賽習全胡吉周梧各錢二百了愿堂錢一百五十誠心堂心朝桂記張海三愿炳初湯蘭亭王子松程永和陳鳳梧田雨亭丁少榮成記郭記鳳川各錢一百劉善酈成無名字了願吉福記吳子記福壽堂子記忠義堂不書名樂福記李祿書崧了記包福心包金記駱心齋誠心堂皇甫松記各錢五十又册糧廳程經募白山作標柏堂六廷孫氏鄭氏羅氏馬氏張氏壽氏郭氏夏氏侯氏陳氏松樵梁氏楊氏各錢五十又册諸曁糧廳程錢一千五百五十蔡煦菴二百趙暢堂一百五十黃炳國王永平陳信善黃茵榮楊元水各五十又册吳廣源號經募吳周臣錢五百傅松堂丁裕昌鍾仁裕各錢二百五十文元喜二百胡福泉東海楊佩璋各錢一百五十陳岐岳沈履吳晉發嚴錦文葛繼先陳再生繆芝棠鍾玉成永和住賢士相楚江秋梧炳燾澤三曹源各錢一百起潮甬卿耀廷杜廣惠靜波林山博璞成周廷珍方廣茂秉校各錢五十又册朱士英經募李潤齋朱慶軒金安康各錢二百五十駱福記錢二百方鑒清陶和品陳小毛謝鶴祥高瑞堂陶喆贊謝巨富陳華齋董陽初朱厚無名氏樂安山人祺祐員沛谷朱貝留萬元周急氏樓慶官何江筠俞茂龍茂潮森毛家搜鐘鍠氏五記朱德元樂善主人朱東臯喜姑樓永虎永金和九斷烏元得標問心主人各錢一百新念玖氏海志忻昌錫元婁木羊氏龢心有餘普濟無名氏裘鑫東谷東嶽好善氏洪各錢五十又册吳錢四百八十譚蔡氏二戶星齋仲泰周垚清黃虞氏黃周氏賢福俞氏順福大標大文大言大潮鏡波連鰲衣照周韓氏福謙則之袁吳氏逸江永玉郭壽康炎法有復益燦金秋嘉福鑑清尙華信朝如明季訓丹亭巨松茂富郭陳氏景榮吳實元宋榮廷木麗生周志信全言景雍童丹山蓉鏡正秀德政尚舁陳茂大品郭章氏炎安林安各錢五十又册蔡張氏錢七百陳雲巖吉榮各錢二百五十周炳江錢海烈成各錢三品世康紹逹楊玉成吳大品惰生楊玉峯仁煥觀海瀾茂芳順其炘聖輝桂春廷茂郁堂各錢二百徐氏鄭氏斯氏各七百罄吾錢六百星源堯廷藴香徐氏趙氏各錢五百何氏少筠各錢四百子疇錢一百五十訪範應甲各一百史氏斯氏各錢五十又册潘邦封錢一千燕堂竹侯文濬文震乃濟陳世良各錢五百文淵運莊邦興建林國洪望潮田洲貴各錢二百五十詹錦文錢七百五十邦逹錢三百金台鳴高錫安各錢二百秀忠錢一百五十小定德隆邦佳德福佳成寳珊各錢一百又册溥福益記隱名氏各錢六百肖惕錢八百陳垣錢五百天欽錢四百克莊錢三百長生錢三百五十克敦烈光吳維榮騫乘各錢二百五十蔡東來因洪東林國章渭生燦如趙如棟漢桂金品位英玉岱順錦春泉各錢二百文嵩高湘波各錢一百雲嶠錢一百五十又册馬步安錢一千邱慶權錢五百遜堂志堂各錢四百慶揚萬培各錢二百日來潮倉燦然萬生正壽各錢一百又册周灨梁克儉陳春相王之猷各錢三百周何氏袁氏樓氏如信周郎酈魯封周萱庭疊啓壽金華占榮周偷克浩渭言周佃周林周行仁東楊滸蛟周仁忠陳紹忠徐景松周瀝克諧袁宗耀定本應來過冲壽洪範各錢一百福元福本福慶之倫榮渠保林長其聖章王氏克銓應謨宣氏周春錦文才賢陳萬成疊贊疊軍各錢五十金洪陳氏瑞珠各錢二百又册樓　譂經募樓又谿雅仙仲瑜西川省坡守　各錢二百陳善行錢五百華堂蘭堂孚堂九齡啓成魯生錫瑶及賡祥國沁槐全聚王景灝逢辰王宰王濤王傳王潮朝永書齡以道培江培玉查茂丙介均定　安濟生奎福桂堂榛山培基宏典永福各錢一百王椷王慶王懋茂佩錦成錫　札堂柏堂開基耐齋松壽安紹相正才理錫瑶聖修紀齡小坦博富各錢五十又册鹽茶局募龢記錢庄洋五元又册知足齋　子士得嗣士保安予各錢五百鹿生錢二百五十十五戶各錢五十又册周筠亭銓甫春波各錢五百容菴二千五百近庵錢四百蘭軒綏庵烶元寳卿少蓉堯卿蓮坡鴻壽槐卿宣卿熙光仲山襄臣襄卿益甫秉光甌士鴻卿文半半號恭甫各錢二百五十中鎬中寅各一百五十沁齋嚴庭敬本殷佐黻廷各錢二百柳汀章甫笙甫醴泉拙庵慈生榘庵康侯辛元福佑子雨亦樵省湘錫銜中卿華泉祥祐邵甫各錢一百又册趙朱翁經募竹垞煥椿鍾氏苞生公梁振瀊王昭各錢二百五十維堂周氏海堂局安光楚奉三蔭南應海炳喜文江賢桂　氏炳楚陳源五苟柳堂禾卿繼善清澄各錢二百南山光忠各錢一百五十源才金益金維啓道博海保禾正榮紀朝趙耀相槎金榮仁法局正瑞亦廷珠茂加鳳浩炳權才炳振紀馬氏振來振芳蕃生梅坡賢忠各錢一百燧生趙全汝照浣生各錢五十以上十五册共洋六十二元錢廿九千四百廿文不留名銅洋十六元問心樓祈家屬平安洪美材率男以封海昌宋仲蘧交來博文居三戶各洋一元陳安樂洋三角李國卿洋二元本日共收英洋六十五元銅洋十六元小洋五角錢廿九千四百廿文合併聲明 
　　各省分售同文書局石印殿板佩文韻府並附拾遺上洋抱芳閣主人謹啓 
　　本莊與同文交易有年目擊其辦印書史精益求精洵屬善美兼盡所印各書風行海内遠行士商無不推飭此乃有目共賞非本莊之阿好也今向同文定印佩文韻府并附拾遺其書確是殿板桃花紙初印精本一律完善僅將書本略爲縮小以省卷帙之繁書式體例一仍其舊並無改作之獘疊次校讐更番復對描工精細字字玲瓏實無毫髮之恨事經三載全底始成若非殿板之書雖加工校描終必貽誤匪淺本莊前出書樣未曾標明同文石印恐他省士商未能周知兹特申明再送樣本尚望賞鑒家分别詳察書籍精美庶可共見共聞是書共印三千部同文原價洋四十四元發兌其中有杭友附印一千部因聞點石齋代人賤價招股而杭友意欲退出敝莊早悉是書精美非尋常所可比故將千部照工本亦售股票每部洋廿四元先收四元當給收票一帋俟十月底書成持票交洋廿元取書一部仍儲花梨木箱售票以千部爲額限至十月底截止滿額後仍照原價發兌如蒙博雅君子以先覩爲快者請移玉至本莊取閱樣本並託招商電報文報總局各省招商分局各口招商輪船各省官書局各省同文分局蘇州太湖救生局曁各書坊均可取閱樣本購售股票出書日備有書籍儲存各省招商局内購票諸君可就近持票找價付書不必拘于一隅也 
　　屈臣氏聲明戒烟精粉效 
　　太淸光緒三年歲次丁丑秋九月欽差大臣太子太保文華殿大學士兵部尙書都察院右都御史直隷總督世襲一等肅毅伯李爲妙手回春大英醫士屈臣先生題 
　　敬啓者本號之大藥房乃始迄今四十餘年方可稱眞老大藥房也本大藥房所創製戒烟精粉乃本藥房獨得秘法不惜工本務期競製洋烟之癮也請吸烟之人用之令其自知言之不謬决無後患與别家所售戒烟諸藥果不相同也歴蒙中國憲台大人試騐奬贈書賜匾額幸巳天下馳名近閱報有無恥隱借精粉之名意圖混雜所謂精粉者不識其精之謂何本號之取名精粉以其精益求精製到極精不能以别藥取名也故特聲明戒烟精粉惟本號所售者爲眞總之難瞞於前用過戒斷癮之諸君子耳此粉每十包售銀一元正每包一角亦賣以廣善緣諸尊請認明此樂封口有貼紅白黃三色龍麟伴塔招牌爲記庶免魚目混珠謹佈另有請啡白藥粉係用罇裝者亦比别家貨眞價實上洋英大馬路屈臣氏大藥房謹啓 
　　看書卽知戒烟法 
　　此書蒙克王爺賜章鑒定倉塲督憲宗室鍾曁上海道憲沈賜序最奇者服藥後腸中漬滯烟油悉由毛孔而出故能除心癮愈百病增飲食豐容顔冬月手足不冷夏天身體不熱鬚髮竟可轉黑旣痿復能種子每兩價銀一兩每癮一錢服丸三兩除根惟藥丸無凸凹形者卽係假藥另有狐騷臭藥每料一元三日除根雀班藥半元十日退髮秃藥六角半月重生淋漓癬藥等兩角瘧痢瀉目疾等藥一角賜顧者送書一本上海只此一家金陵另有一鋪其餘省城各碼頭並無分鋪上海北門外吉祥街如意衖金陵城内土街口生生堂仝啓 
　　兩得其益 
　　本行在申歴己年久凡殷實巨家共稱莫逆屋地進出皆託本行如貴仕商有房屋地基買賣者本行俱能代辦神速週到其時價無不如業主之願也屋地貨物欲做押欵本行格外公道祥福洋行白 
　　泰來公司變通新章吕宋發財票出售 
　　吕宋票設立多年中外通行因其秉公無弊所以人皆樂買惟近年號額增多得彩殊難本公司爲此變通新章以便買客易於得彩無如上海乃天下雲集之處良莠不齊未免射利之徒趁此效尤一經着彩付洋難免貽悮等弊是以中西○官憲會查今本公司禀明○領事合集鉅資先將付彩現銀存入銀行以昭誠實再吕宋國君創設發財票原備善舉起見今本公司除開銷外得有盈餘將三成之一撥入善堂以備善舉○變通章程以吕宋票三萬號併設三千張每全張分立十號售洋二元○半張五號售洋一元○分條一號售洋二角買票一張得彩有十號可望以便買客易於得彩也○得彩數目均照吕宋票舊章核派每號一條合洋二角頭彩可得洋一千元二彩得洋四百元餘彩另刋詳細仿單隨票附送以供衆覽得彩號碼按月以吕宋對號單爲憑照碼騐對得彩卽兌現洋○今售英十一月份票在吕宋九號開彩卽華十月十四日其三大彩當晚有電報到申對號單約遲兩禮拜可到○賜顧者請至上洋棋盤街北遠處函購回件須騐明本公司圖章庶不至悮此佈 
　　救火藥水出售 
　　啓者今有的斯答救火藥水託本公司寄售其藥水無論男女老幼均可使用其水沾染衣服或貨物之上並無損壞瓶上有餓絲鈎子可以懸挂無論帳房棧房内室船上各處咸宜取携甚便用此藥水可以保全無數銀貨性命所費者小所全者大假如起火之時取藥水數瓶攅入火中立卽熄滅每箱計藥水十二瓶其價每箱洋十六元購此藥水切須留意勿購僞物本公司所售之藥水瓶係藍色瓶上有星一顆塞口堅固塗以石灰藏之水久不致損失此種藥水惟本公司一處寄售此外並無分售賜顧者須認明瓶上之一顆星勿悮此佈上海福利公司啓 
　　條頭六角四 
　　英十一月票全張半張照市格外克巳並收兌紅票呂宋烟批發賜顧者指明上洋四馬路中原班回件 
　　胡松茂腿號 
　　本號開設法界三茅閣橋南塊坐東朝西門面開莊自製南北金腿不惜工本價碼公道貴客賜顧須認本號招牌庶不致悞 
　　命相第一 
　　余春遊申湖北上任久聞寳善街佛照樓京都慈松半顚僧命相如神請判終身僧斷余官星面獻現掌大權五十日高昇直决無疑今果皆騐登報揚名序初譚均培 
　　些厘登開礦公司告白 
　　啓者本公司一千八百八十年所借之欵今定於西歴十月三十一號卽華十月初五日起在二馬路第七號門牌經理本公司事務寫字房内照付湏帶票據所有利銀卽於此日停止此佈光緒十二年九月十一日經理本公司事務德興洋行華董事命啓 
　　頭彩誌禧 
　　英七月份票頭彩連下附彩俱由本行售出均登報聲明今售英十一月票全張六元半張三元分條足洋七角躉拆公道專收彩票克已外埠函購指明上洋棋盤街原班回件 
　　義生榮告白 
　　今有新到孔雀毛以及各色料燈畵鏡迴屛手套絨衫磁器玩物雜貨不計價甚相宜倘合辦祈移玉至三洋涇橋北堍東蓮坊小號面議爲盼 
　　必發吕宋票 
　　十一月票全張六元半張三元分條七角賜顧者請至四馬路口老巡捕房南首便是 
 
