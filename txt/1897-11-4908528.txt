# 1934 - 11 - 4908528

 

Page 1

 
 
[新印萬國近政考略] [  圖書集成局代啓]  
　　通海以來談洋務者雖石乏人然往往人各其説多膚浮襲取之詞難誇心得梁溪鄒翰飛先生時下通才喜習經世有用之學平生與中西名士交抗談經濟凡有心得輙筆記之因成洋務叢談全都此書其一種也凡天文地輿及泰西各國沿革風俗兵刑禮律教化盟會編年新政之涉於考據者備載其精瞭如指掌兹託本局代印每部實價洋七角託鎭江文寳閣上洋申昌文瑞樓寳善分局各書坊寄售 
[醫林指月出售] [  圖書集成局代啓]  
醫林指月一書爲胥山老八王琢崖先生所輯計書十二種曰醫學興傅曰質雉錦曰醫家心法曰易氏醫家曰芷園　草存案曰敖氏傷寒金鏡録曰痎瘧論疏曰逹生編曰扁鵲心書曰本原崇原曰侣山堂類辨曰學古珍則集前明及國朝諸名醫著述彚輯成編誠醫學之準繩後人所宜奉爲圭臬者也原板久己模糊兹本局承博文書局之囑排印成編　購者請臨上海博文書局揚州點石裕記選取可也計書八册每部價洋一元六角 
[臘八説]  
　　臘鼓聲中歲聿云暮執筆人寒氈枯坐手凍欲僵擬作一説以弁諸報端而索盡枯腸苦無題目有客揖而語曰子好議論洋務於俄日高交涉諸事久己洋洋灑灑不憚煩言矣今日爲地臘之辰盍亦花樣新翻作蓄連光景之語乎執筆人曰諾攷地臘即釋迦牟尼佛誕辰俗謂之臘八是日也道家每修百福齋以祈年命帝東景物略載汴京人家先期鑿冰方尺至日納冰窖中深二丈封之如阜荆楚歲時記載諺云臘鼓嗚春草生村人羣擊絀腰鼓戴虎頭作金剛力士以逐疫乾道歲時記則云臘月八日醫家多合藥劑侑以虎頭丹人神屠蘇贮以絳囊饋遺大家謁之臘樂而務本新書更請臘八日以新水浸菉豆曬乾又淘白米控乾以備大眠起拌桑枼飼蠶顧其説雖散兄諸書然於梵教中固無相關合也以僕攷之天竺國以十二月十六日爲臘日故初八日謂之臘八經言釋迦弁尼初成道於泥蓮池故北人届期以水濯佛像僧家每以乾輩胡桃百合造成七寳粥供佛及饋送僧道檀越孟元老東京夢華録十二月初八日諸僧徒送五味七寳粥與門徒鬥飲謂之臘八粥一名佛粥陸故翁詩曰今朝佛粥更相餽反覺江村景物新吴曼雲江鄉節物詩曰雙弓學得僧廚法瓦鉢分盛和蔗胎莫笑今年榛栗少記曾畫粥斷虀來此外見諸名流詩詞者不一而足固知此風由來己久未得目爲杜撰不經也至於李福詠臘八粥詩則借題發揮别有感慨與元結春陸行袁介踏災詞誠無以異焉其詞日臘月八日粥傅自梵王國七寳美調和五味香　入用以供伊蒲藉之作功德僧尼多好事踵事增華飾此風未汰除歉歲尚沿襲今晨或餽遠啜之不能食吾家住城南飢民兩寺集男女　號喧老少街衢塞失足命須臾當風膚迸裂怯者蒙面走一路吞聲泣問爾泣何爲答言我無得此景親見之令我心悽惻荒政十有二蠲振最下策慳囊未易破胥吏弊何極所以經費艱安能捱户給吾佛好施捨君子貴周急願言借粟多蒼生免菜色此志虚莫償嗟嘆復何益安得布地金憑仗大慈力惓焉對是粥跂望蒸民粒嗟乎今天下之災可謂多矣災民可謂衆矣自豫晉燕齊亢旱致歉歴二十載人民離散餓殍盈途十室九空亦地至數千里加以閩粤滇黔江浙偏災迭告水旱失時民困難蘇籌振者幾致唇焦舌敝而諸髠奴者香積廚裏酒食充盈絶未聞有捨一錢施一粟以救此道殣餘生者至於上海僧徒更屬不尶不𡯓� 
烟酒嫖賭無所不爲問以經懴而不知叩以戒律而罔識惟是開設佛店誘令愚夫愚婦人其彀中甚至奸淫盜賊之流亦得借佛店爲藏身之窟噫此種佛門敗類誠烏識梵教之正宗安得大力者一掃而空將平日所積造孽之錢用以普施夫黎庶較之以臘八粥分送施主功德當倍之且十倍之我佛有知定能一笑無言相視莫逆决不努金剛之目嗔及衆生也因攷臘八故實而慨乎言之當事者其亦有意乎 
[諭旨恭録]  
　　十一月十九日奉旨二品廕生恩明著以侍衛用詹事府左庶子員缺照例將瑞洵轉補所遺右庶子員缺著熙元補授擬補内閣中書梁佩祥倉永勳俱准其補授吉林烏拉額赫穆驛總站官員缺著擬正之喜昌阿補授擬陪之雙廉著記名分發直隸道張雲路河南道王枚山東知府奎格東河同知葉季泰吉林知州張廷桂湖北通判童絢勳北河通判戴以炯東河通判吴源直隸知縣鄧實仁江蘇知縣張沐慶山西知縣瞿光焯湖北知縣鄭詩鎭馮巽四川知縣敘常釗貴州知縣成鴻庥奉天知縣王順存直隸知縣李伯舉胡錫銓鄭崧生安徽知縣畢登陳丹書山東知縣范文華陜西知縣石鑒藻江西知縣黃天懷檀家琮福建知縣羅鳳密湖北知縣張得擕楊鼎福張良弼楊文勳孫蓉廣西知縣李聨珣兩浙鹽大使劉鈞鎔雲南鹽大便持光俱照例發往明保存記候選道春順著以道員即選仍交軍機處存記明保直隸試用知縣吴永著以知縣儘先即補候選教諭袁銜著以知縣用保送分發知府翰林院編修魯鵬著以知府分發省分補用保舉廣東候補知縣李九波雲南候補知縣時鴻文俱照例用卓異察滿山西平遥縣知縣李壽芝著回任准其卓異加一級仍註册候升昌西陵工部員外郎員缺著祥厚補授醇賢親王　寢禮部主事員缺著廷桂補授盛京禮部本處主事員缺著世綸補授擬補永陵總管衙門筆帖式福廕著准其補授奏留吏部學習筆帖式華貴著准其留部欽此○二十一日奉上諭奕劻等奏請暫留監督一摺新授廣州漢軍副都統永隆著准其暫緩赴任留工當差廣州漢軍副都統著滿洲副都統興存兼署欽此 
[拿獲刦盜]  
　　蘇州訪事友人云吴江縣屬之新塲鎭沈姓家於上月二十二夜三鼓時忽有暴客數輩明火執仗以巨石撞開大門而入肆行刧掠事主沈某欲趨出呼救被一盜持利刃斫傷左腿又一盜用巨棍擊其背沈忍痛伏地一任若輩翻箱倒篋飽掠而去翌日沈因傷斃命當經家人開單赴吴江縣署報案縣尊詣勘屬實飭捕緝拿一面移請飛划營恊緝旋經管帶胡都戎於二十六日在附近之某鄉獲到是案首盜顧阿二卽麻子阿二及林阿那二名解經吴江縣訊實收禁起出之贓物悉交原主具領至二盜供出之同夥楊阿四小阿三孫阿二等三名亦經都戎於本月初二日在某處拘獲楊阿四一名帶回省垣禀知撫憲趙中丞飭交吴江縣歸案訊辦 
[兵勇肇事]  
　　廣東訪事友人云上月廿五日八點鐘有督轅楚勇數名肩挑木花柴并有什長數名押赴由小市街進城該處地方行人頗衆時常擠擁將近歸德門十字路左右柴擔與人相撞因而口角繼即相毆楚勇即將扁擔用武致傷一人面目血流不止旁人咸抱不平共來帮毆有人恐釀事端即報知安勇到來彈壓楚勇見有安勇到來疑與爲敵即拔刀相向將安勇砍去致中肩膊傷勢頗重安勇營中聞信相率同來兩相攻擊鎗砲齊施各有所傷楚舅卒以衆寡不敵相率入歸德門而去安勇亦不窮追仍在歸德門外各鋪户門前守望不料楚勇退去有半炊時糾率合營 
 
 

Page 2

 
 
整隊而出開放快槍安勇亦復集多人多之戰鬥有二時之久各有夷傷聞安勇被斃兩名楚勇亦傷數名各營官到來彈壓始各解散一時鋪户閉門行人絶跡此事未悉如何了結 
[窮嫠失望]  
　　金陵訪事人云省城善堂林立其最著名者不下十數處各堂善舉除施材惜字放生外統以卹嫠爲大宗所卹之嫠按月按季給領錢文若五多寡不等惟視經費豐嗇均匀攤派己卹之數類在四五右名左右待卹候補之嫠數亦如之平時未得與領卹銀僅於冬季由堂發給斗米聊補卒歲之不足然卹米雖由堂發實係官米緣善堂費用不敷無力購辦經堂董禀請官府撥給倉米散放本届善堂以囊例請諸上憲旋奉批示以倉米有限官賑尚虞不足萬難籌撥知照善堂詎待卹嫠婦見無米可領俱蓬首忍飢相率至堂譁呶不己説者謂貧嫠一失望其苦可知然使官府力有可爲未必遽令向隅也 
[武林火警]  
　　杭州訪事人云自十一月以來回禄之厄層見疉出雖因天時燥烈然亦半由居民不愼之故本月初二日晚餐方罷忽聞人聲嘈雜即出登高遥望但見一片紅光高照於西北角上旋又聞鑼聲四起各義龍紛紛馳出而火光己漸息滅矣有往探而回者知火起於太平門外城關緊閉不能得悉其詳次日方知失愼處離城約一里之遥地名桑樹灣附近某姓草屋二間化爲灰燼幸爲時尚早人手衆多急即汲水灌澆得免殃及鄰舍至如何起火傅者亦未深悉也 
[烟海冰雪]  
　　烟臺訪事人云甲河爲西路通行之大道每交冬令設有板橋以濟行旅惟橋梁過窄來往相值必須旁立靜候近有抱濟人溱洧之心者另添水橋一架往來行人分别東西以資利便誠善舉也○某甲富而不仁視錢如命鄉里間薄其爲人皆以錢串子呼之年逾古稀膝下無嗣又復廣置姬妾以期似續有人今春某甲物故暳彼小星不無有分香賣屨之約其中第二第三侍妾節烈異常且有卓識視關盼盼獨守燕子樓中尤高一等甲父曾宦遊直隸所有家資均寄存是處生息二妾亦皆冀産也甲大殮之後買車北上以收取遺資順道歸甯初不知其與母家話永訣也至秋遄返料理葬事届殯期三五日間又復安慰嫡婦一番始吞烟相繼以殉年不過三十左右爰於十一月初十日發引三棺鼎峙四方觀者街道塡塞皆稱贊不絶似此從容盡節古今來賢士人夫有難能者非惟與地下之看財奴争光且可使流風頽俗相形而觀感焉○烟臺五方雜處良莠不齊遊勇匪徒所在多有殊爲地方之害近經保甲局委員海防分司出示查緝有犯必懲雖當冬防吃緊之際而市面尚覺安静○每届冬令當鋪减息是蓋奏定章程遠近遵行歴時己久體恤貧民可謂仁至義盡矣豈知有不能通行一律者則有所謂押當商票不領減息不遵林立於繁市之間貧民以質物之值稍可昻貴故多趨之若鶩殊不知暗中實受其虧也○日前見有一人衣服麗都氣象魁偉荷校遊行於市好事者争詢之知係在戲園索詐所致堂堂七尺軀不能自餬其口而竟以優伶獲讉亦可恥矣○十一月廿八日爲西人元旦之期鄉間人皆先期折取青松翠竹及各棧之寄生艸負至租界列市售賣以供西人懸掛蓋亦猶華人之桃符煥彩也○十一月廿五廿七兩日烟街迤南之西大道及河東崖地方疉有失愼之處一焚去瓦屋一幢一焚去艸垜一堆幸值雪天初齋不至蔓延附近居民亦幸事也○湘帮諸商每於年節間預將來年行規重新整理招優伶演劇籍此聨絡鄉情今年仍循舊例於上月廿五廿六兩日召梨園子弟在潮州會館演戲兩檯歌喉嘹喨簫管聲清頗極一時熱閙 
葛嶺松濤 
　　杭州訪事人云古者天子七月而葬諸侯五月大夫三月士踰月各有定例未可愆期自後世惑於堪輿之説冀得佳城遷延歲月而衰草曰楊之地暴棺遂多甚有子孫式微無力營謀窀穸久而久之竟不能辨其爲誰家故鬼蓋不徒狐狸食之蠅呐嘬之之可慘也此弊到處皆有而惟杭人爲尤甚究其所由蓋因南宋時汴梁居民扈蹕來杭深望中原恢復得以扶歸故土安正首邱以致相沿成習積弊遂深庚辛兩刦粤匪圍攻省垣將柩疉作土城被毁者不下數千具充復後民人安集無不以速葬爲是不意日久弊生迨今三十餘年享太平之福者頓忘流離之苦西湖一帶南北兩山厝棺林立觸目傷心貧苦之家僅用稻草遮蓋其上夏則烈日以曝冬則雨雪相加其棺木多不堅厚安能歴久不朽乎升署臬憲吴福茨廉訪深知積弊特出示諄諄勸諭令民毋惑於風水之言并申明律例警戒斯民統限三個月以内速爲安葬如逾限期即飭掩埋局在義塚内埋藏倘敢抗違定當援例究辦不貸○浙省藩司署内有洋龍一架遇有火警由經歴官督率救火十一月廿七夜焦棋杆地方有失愼之事楊叅軍飭令勇丁速馳往救因在深夜途中被石塊墜於輪上然猶能轉運比到塲後吸水灌澆人夫一齊用力忽聞崩裂之聲鎗身欹側欲倒衆龍夫疑爲機器損壞赶即檢視輪盤己斷急用石塊墊放平稳復行吸水噴薄比火救熄天己大明隨由勇丁等用繩索扛回楊叅軍禀知藩憲即令人舁至軍裝局飭工速爲修整以備不虞 
禾中人語 
　　嘉興訪事人云宗郡守於本月朔日清晨赴各廟拈香畢回轅後即束裝出轅登舟駛赴省垣諒有要公面商各大憲不日即可回轅也○連日陰雨停點後天氣蒸熱地滑如油行人無不汗流浹背初三日午後北風怒吼倐忽陰寒杭州塘三塔灣地方遭風吹覆往來商船數艘中有一舟滿載棉花盡皆　泊又蘇州塘亦遭吹覆客船三艘聞平湖塘十八里橋亦吹覆兩艘何風報如是之猛烈頃刻間吹覆如許多船耶所幸皆在日間人口尚無傷損耳○嘉秀兩縣漕糧先後己各開倉牌示起限挨次開收聞開辦以來投倉完納尚未興旺須至初十後當可踴躍至時數萬漕糧在此半月之間勢必異常擠挨聞外五縣亦先後一律開辦矣 
[粤事紀聞]  
　　廣東訪事友云省垣西關所有私收白鴿票之鋪屋現己一例查封并須捉拿票匪多名懸有賞格聞日前有外籍人在督署各房科内買白鴿票一條計廿字得七字到來領彩不知如何兩相争論爲督憲之門政所聞面禀督憲督憲大怒即飭弁帶兵勇多名將署内十二房各書役全行捉拿解歸南番兩邑分别研究○上月廿三晚二更時有匪多名撞入牛欄逢源店内搜掠客人皮馬褂一件袋内有銀票一紙計洋數十元惟時店内己有人在耳面嗚鑼告警故該匪不敢戀戀窮搜及出門時即爲練勇拿獲五人後又被卓勇追獲一人歴來匪徒行刦均皆如取如携從未有如此次之大經懲創或者以後盜風可以稍息乎○上月廿三晚二更後其昌街福泰藥材棧失愼一時火光熊熊聞有火油十數箱存於機内攷火勢更烈幸各機器水龍往救始得撲滅共焚去房屋七八間 
[松門寒翠]  
　　江西采訪友人云省城水關橋水道自經興工疏濬兹己水勢暢流將來高士橋邊可不復憂其漫溢即東湖石岸崩塌之處亦經修砌完全行人皆歌履道坦坦之什矣○城廂烟户數萬家總總林林肩摩毂擊顧素鮮精通靈素之學者間有一二醫生必高擡聲價每治一疾索至脉禮數金貧苦小民何以堪此近日有英國耶穌教中二女教士來江傅教并以醫術濟時加惠茅擔殊非淺鮮上月購就羅家塘廣厦一所略加修葺改作教堂每日宣播福音兼施醫藥舉凡跛者盲者　者隔者痁者瘵者日集一室户限幾穿二教士勞瘁不辭幾致不遑寢饋誠好行其德者也不圖於灜西閨閣中見之○江西提督學政黃吉裳大宗師於十一月十五日取齊南康府屬生童舉行科試十二月初三日又取齊九江府屬目下春蠶萬簇正當食葉聲喧而宗師己行文省垣擇定明年正月初十日按試南昌府屬椒花頌罷柏子焚餘錦繡才人又當鏖戰於風檐寸晷矣○江省各處溝渠素極蕪穢間遇地方官下令疏鑿而董其事者非草率從事即掛一漏萬不能畚鍤遍施兹者調署南昌縣文芝塢明府調署新建縣孟紫卿明府會銜出示曰爲疏濬溝道事照得省垣城廂内外各街道均有明暗水溝納水入湖日久停淤每逢大雨積水不能宣洩不惟道途泥濘有礙行人抑且污穢薰蒸易染疾病現在東湖玉帶溝出水官橋一帶西流水道己據邑紳禀蒙藩憲撥欵並奉撫憲派 
 
 

Page 3

 
 
撥營勇大加修濬不日完工所有各街溝道仍應各歸各叚由居民鋪户自行照案集資修濬一律疏通以期水歸其宅除呈報及移會各叚保甲分局委紳督飭巡丁地保諭知清理外合行示諭爲此示仰城廂内外居民鋪户人等知悉修濬各街溝渠本爲各叚應辦之事自示之後務各趁此冬晴分别捐資出力迅將叚内溝道一律修濬深通居者行者共出坦途同資利樂每叚修竣即由地保報候本縣查騐愼勿吝惜小費互相觀望該丁保等亦須認眞催辦毋任宕延致干查究切切特示 
[鳩水寒波]  
　　蕪湖訪事友人云前報廣帮豐和米號因運米赴粤疉次虧折計欠本街錢莊七家共銀八千餘兩謻臺四逼即現出岌岌不可終日之勢兹悉此事己由彼中同業出爲解圍説定以八折歸償先給現銀五成下餘三成則書立興隆票所謂興隆票者即徐俟他日生意興隆再爲歸趙之意蓋不啻子虚烏有聊以解嘲耳錢業中人現於彼帮兢兢相戒均懚見兎顧犬之情緣類於豐和者年來己有同愼記永泰豐等號殷鑒匪遥故不得不小心從事也○入冬以來時雨時晴氣候和煦至上月十四日始陰霾四覆冷雨敲窓江上銀濤高如山立十六夜風尤怒吼寒氣凌兢雖黨蒙銷金帳裏羔羊美酒亦不能驟解其寒次日晨起滴水成冰巷尾街頭積潦皆凍雖碧翁翁一件黃綿襖子高掛晴空而居民仍高聳鴛肩殊形瑟縮諦視壁上寒暑針僅縮至廿餘度何怪曝背南簷者亦不謂冬日可愛也嗣是簷垂冰筯凍雀無聲者歴三晝夜至廿一日始覺陽和漸轉稍歛寒威不意廿二日微雨又飄且時帶雪花片片此爲今年滕六君税駕之破題兒然若有若無不啻曇花一現次日一簾紅日高挂樹頭郷諺有云重陽無雨望十三冬至無雨一冬乾因憶長至節適逢晴霽正合俗諺得毋今冬雨雪果能較稀耶 
[白門官塲紀事]  
　　督轅牌示淮揚右營遊擊李學銓病故遺缺查有儘先叅將劉永興堪以借補○直隸州陳直剌錫純奉憲飭知海運案内保補缺後以知府用直刺即趨轅禀謝 
[隋堤鴻雪]  
　　揚州訪事人云江廿五岸總鹽棧向在邵伯鎭塲鹽運往由裏河一水可通甚爲便捷至各處分店需鹽則由本棧屯船赴邵請領分别載送上月杪頭橋分店因邇來銷市甚旺需鹽甚亟特令某屯船來機領鹽若干包隨即開回詎行至化家窰地方忽來侉匪多人各駕小舟將屯船圍住大聲曰我等略販零星藉以餬口屢爲爾棧攘奪致我等無以爲生今權將所裝假我一用可歸告爾主亦投桃報李之意也言畢擁至艙中將鹽攫取殆盡運上小舟如飛而去時屯船上人因力不能敵蝟縮一隅不敢與較直待匪徒去後始駛至頭橋訴述原委當由棧中執事繕禀至縣署呈報邑宰己命駕前往躬親踏勘不識當若何辦理也○揚河來源漸竭水勢日落運憲江都轉關心水利深恐重載鹽貨等船有碍行駛特派幹員將秋間所啓之歸江各擬赶即次第堵築己紀前報兹悉馬鹾尉承辦之金灣河土壩興工後鳩集夫役併日䟎赶己於上月廿六日合龍想從此容與中流者可無虞淺滯矣 
[松江寒鯉]  
　　松江訪事人云茸城西郊錢涇橋相近王某屠夫也娶妻某氏所生一女愛若掌珠客冬氏忽病故王又娶某霜孀婦爲繼室女爲繼母所嫌致父之愛亦弛王有同業倪某開設肉鋪積貲頗饒向與朱某爲莫逆交朱年將不惑尚抱鄧伯道之憂慕王之女乃憑倪某價賈倪女爲簉室議定身價洋銀三百五十元惟朱一時不能應手稱貸於倪遂婚納焉顧爲大婦所不容時作河東之吼日夜毆駡王女苦楚萬分不逾月而潛歸故里事爲倪某所知因念王女既歸去朱所貸之銀恐難向索乃詣王某家多方理論王固重於財而輕於女者任其將女要挾而去王乃寄女於馮姓宅中以爲藏嬌之所密囑其堂弟及張姓兩人逕抵滬江冀圖變賣獵取重資爲收回原價計王女知將轉賣朝啼暮泣誓欲爲尼并聞有女之親戚人出塲恐不能不涉訟公庭也○節届小寒天忽蒸悶礎潤欲流乃初三日晷影西斜墨雲頓起俄而旋風一陣飛沙走石跋扈飛揚浦江中行駛船隻霎時間不及提防致被翻覆者共有十三艘之多十八灣地方有周浦航船一艘帆不能下遽遭風壓貨物悉付東流惟人無傷損耳同時有大號米船一艘滿載糙白米三百餘石並磗瓦船一艘均以裝貨過多竟波浪覆人船俱没渡船一艘亦載十餘人同歸於盡語云行船走馬三分命觀此益信○邇來松地兒童動以繡針繫雞毛於屋納竹筒中口吹之針如箭發鋒利莫匹此雖少小嬉戲之物而偶一不愼害人實非淺鮮本月初旬某日下午華亭縣署前某整容匠之子某甲興鄰孩某乙閒玩街頭乙孩亦以是物戲弄適中甲孩之目登時跌仆於地其父遽爲之拔出而目睛己受大傷一目恐成盲矣 
[嚴拿羽黨]  
　　楊樹浦惡棍張桂卿經道憲吕觀察盡法懲辦尚有餘黨匿跡各處爰札飭嚴拿務獲究辦内有趙阿虎一名張棍以爲先鋒並有南洋大臣之目惡迹最著業己聞風逃避現奉訪拿無任漏網想終難插翅高飛也 
[飭救商船]  
　　管駕鈞和兵輪船徐都戎長順奉大憲札飭火速駛往石浦地方拖救某商船都戎聞命之下即飭勇丁持手本赴署關道行轅禀辭吕鏡宇觀察遂展輪鼓浪而去 
[讞員辭宴]  
　　昨報紀教士欵賓兹悉江南教主倪懷綸大司鐸於今日折柬至各當道處邀請明日至徐家匯讌飲英界讞員屠興之别駕適有要公不克前往因特作函奉謝 
　 
[上海縣署瑣案]  
　　昨晨有南市二十五保十二圖地保張鶴山投上海縣報稱教帮棺廠中於前晚突有刨棺賊掩人將某姓所寄之棺木一具撬開當開棺時管廠人沈正福聞聲喊捉賊情急之下自行戳傷咽喉現己將賊拘獲送案請騐黃愛棠大令聞報於十下鐘升坐花廳提問先據張鶴山供稱小的充當二十五保十二圖地保南門外建有教帮殯房一所係沈正福管理中有寄棺數十具據沈稱昨日晚問十二下鐘時聞屋内有聲即入内看視見棺材頭上鑿有一孔賊僵臥在地手中持有鑿子二柄因即奔赴天　堂及恊記米行據情訴説一面來喚小的前去故小的倩人將賊擡案請騐沈供稱本邑人住南門外施粥廠地方向係耕田度日所有殯房一所係小的所建其中寄有棺木數十具十月間有恊記米行寄棺一具昨晚十二下鐘時聞屋内有聲入内見門上所釘之木鎖一具己經撬壤不敢獨自進内故又邀更夫同往見賊倒在地上細視之見伊自行劃傷咽喉手中尚持鑿子小的遂赴恊記米行訴説當由行主前來看明情由即喚地保來案呈報大令當命仵作將賊察騐報稱實係惶急自行將鑿子戳傷喉管以致不能言語大令謂該賊不能言語無可取供著即送仁濟醫館求治俟傷愈再行核奪○丁阿大在上海縣控告馬裕春佔地一案前晚由蔣剌史升堂提訊先據丁供浦東洋涇鎭人務農爲活光緒九年價買馬裕春地基一方價銀一百九十兩至今己有十三年之久因現在被伊佔及出水向伊理論反被痛毆並糾人至小的家中將動用物件及鍋灶打毁共約值洋四十餘元之譜是以呈控請斷沈裕春即馬裕春供光緒九年得價銀一百九十兩將田賣與丁阿大是實惟小的並無佔地亦未糾人毆打小的己賣之田邊尚有餘地一分丁曾央董事勸令小的收洋三十元將地讓伊報管小的不允故來案誣控楊德狗李阿南同供稱馬裕春賣地係小的等四人爲中共有二畝人分價銀一百九十兩内丁阿大欲佔馬裕春之田一分以致涉訟求訊張晉卿供充地保丁阿大控馬裕春佔及出水等情皆屬子虚實則丁阿大欲佔馬裕春餘地馬裕春又供被丁阿大毁物約值洋四五元之譜蔣剌史得供之下判令馬裕春將餘地一分讓賣與丁阿大作價洋三十元所有打毁物件著賠洋四元各具遵斷切結了案○夏良恭喊控郁錦芳等毆傷伊弟夏良爲前經蔣剌史騐明飭提人証到案核奪郁錦芳忽投總巡局控告夏良恭借事訛詐由鍾明府飭將夏良恭送縣前晚蔣剌史升堂提訊夏良恭供淮安府屬鹽城縣人現住新閘地方股間車行共有軍三十餘輛小的爲頭每部　可得錢三四百文十股分拆小的應得一股向有定章此次郁錦芳不遵章程反將小的毆打曾　騐明屬實求訊 
 
 

Page 4

 
 
郁銷芳何正行供小的等均江北人在滬推小車度日並未毆打憂良恭夏良爲兩人求察剌史謂夏良爲實受毆傷曾經騐明郁錦芳何正行顯有不是著責二百板夏良恭著照問章十股自後分作十一股不准意外需索各具遵斷切結了案○葉茂煥控周子聚等吞没股本前晚由蔣剌史升堂提訊葉供職員與周子聚等合股開設米行每股洋二百元共資本洋銀三千元立有合同一紙沈朗記周子聚各得二股職員得三股本年十月間周子聚忽云虧本銀一千餘兩將店歇閉職員明知不實故即至各往來處查間祗虧本洋四五百元之譜其餘股本一概吞没求爲究追周子聚供向爲錢業後與葉茂煥合股開設米行共有十股職員得二股所有沈朗記二股亦歸職員名下每股二百元被葉茂煥私收洋四五百元以致行於十月間倒閉虧本銀一千有餘此事曾由米業董事理勸現可否仍飭同業祥義和泰兩家董事理楚前堂提訊時因職員往湖北收帳故未到案求恩鑒察何少能供前因人証未齊以致未曾投案現兩造均在案下請爲公斷周子聚亦供求大老爺理判總可遵諭將剌史訊得供詞各執飭米業董事將帳妥爲核算禀覆核奪 
[法界捕房紀事]  
　　宋維翰控楊寳鏞賣地瓜葛一案業經捕頭拘到楊之妾父陸志林交鴻運樓執事張某保出勒限人日内赶緊理明昨己逾限捕頭飭傅原保著者限三天如理處不明飭將楊陸二人交案以憑訊究無得玩延致干未便○前晚九點餘鐘蘭芳里口有流氓甲乙二人攫取行人之帽爲巡街捕拘獲送入捕房押候解堂訊究○有内丁二人前犯竊案經鄭大令懲辦之後現爲東洋車夫前晚至三和軒茶肆向設餅攤之同鄉人某戊索借不遂將爐灶鍋鑊盡行搗毁被攤主扭送捕房捕頭命押候堂期解訊 
[美界捕房紀事]  
　　甯波婦人張李氏昨晨至漢璧禮路向章阿新所設菜蔬攤買鹹菜因論價不合章以惡語相加氏亦及唇相向遂致扭毆適二百三十四號華捕巡至將章拘入捕房捕頭詰問原由章己知悔求饒因從寛斥釋○昨報賃居東薈芳里之巨竊陸桂堂經包探張阿五查知拘押捕房兹聞未破案之先有流氓沈阿東窺知底藴曾向陸拆梢洋十元至是陸盡吐其實捕頭復飭張探將沈拘至然後吊贓送廨訊究○昨日上午有某西人不知由何處乘第三千五百六十八號東洋車至吴淞路下車時遺忘大衣一襲車夫不敢奔逸仍在原處守候旋經巡街華捕將衣呈送捕房候失主認領○昨日午後甲乙二江北人在吴淞路不知何故互毆旋復扭入捕房控訴捕頭以兩造均屬多事命一并禁押一天 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　徐端生扭送陳東門至二十三七鋪局中控稱積欠房租請追究姚殿卿二尹即升座審訊陳供所欠房金是實然徐瑞生之母於前夜邀齊十餘人將門窓搬去當晚失去小皮箱一只且徐曾借去毛竹數根至今尚未歸還叩求恩斷二尹以所失之物重大本局未便訊斷令自行投縣報竊借取毛竹數根於房金上扣除限三日搬出兩造各遵諭而退○南市董家渡鼎和軋花行内司帳人沈姓昨日扭送小工汪阿來店夥華阿全工頭嚴耀邦楊順春至二十三七鋪局中禀控汪等將行中花衣竊去變賣現經查出求請究辦姚殿卿二尹審訊之餘汪供所有花衣一包係店夥華阿全所竊小的只經手變賣所得錢文仍交華收用二尹判將汪責一百板諭沈將華帶回告知店東並將工頭嚴耀邦小工汪阿來等一併驅逐出境 
[英廨晚堂瑣案]  
　　沈元愷戚國珍戚春生等拆屋争鬧由新閘巡防局員略訊供詞飭局通勇將一千人送至公廨請訊前日晚堂屠别駕升坐花廳分别訊鞫沈元愷即子英遣抱張某投案訴稱在有餘公司買辦名下爲夥今冬司帳夥花漁亭嚴貴蟾等經買新閘馬路旁袁明勝房屋一所交價過割房客倪戚二姓應付十月分租洋小的往收突被霸阻欠付有一百七十五元之多今沈欲將是屋拆造囑令花漁亭向戚倪二家情商搬讓不允是以扭送巡局轉送到案求恩追究租洋並乞押遷訊之倪供是屋係己故岳父袁姓之産因岳父無子先將屋撥給小的之妻子袁氏執業今被袁明德袁明勝等强將岳母搶醮争産曾在松江府上控飭縣提訊未結忽又串出有餘公司沈子英於前日糾約流氓多人將屋内什物盡行擲出並搶去房契各物當向理論反敢兇毆朦控巡周送案求大老爺送縣歸案訊理戚等供是房客向倪姓租住今被花漁亭等拆屋嚷閙之際失去物件是以投案訴明求鑒别駕問其地是否租界答己在界外别駕遂判日案非租界本公廨未便准理著一併斥釋自行投縣呈訴○葉茂林之妻張氏被蟻媒李文玉串同龜奴趙杏春勒逼爲娼争吵之下經捕拘案公廨屠别駕亦於前晚升堂提案研訊葉供通州人在蘇州爲土店生意妻子張氏本在原籍今忽被蟻棍李文玉等誘至滬上押在梅春里趙杏春所開之野雞妓院内賣娼昨經小的瞥見交捕送　訊之趙龜供開設老虎灶爲生妻子在梅春里另開野雞妓院前月十六日李文玉等説有陳阿榮之妻張氏因貧苦無聊願押洋四十元以一年爲期今忽串出葉茂林稱是張氏之夫硬來領人争閙之際經捕解案求鑒葉張氏供稱葉茂林是丈夫小婦人在原籍被陳阿榮誘至上海在　　處爲倡因狎客無多遂逼氏在路拉客不允即用烟籖燒紅在身上剌亂痛苦不堪因追丈夫來滬愿隨回去求恩明鑒李供山西人張氏據　　榮説是　　　押爲娼由妻子經手押在趙處現在串出本夫硬欲領去查伊等均放白鴿一流人小的嗣後亦不敢多事求斷别駕訊得其　　判將龜奴趙香春蟻棍李文玉各責一百板葉張氏本應究懲姑念受騙從寛飭葉茂林具領回籍 
[英界公堂紀事]  
　　朱錫臣洋布掮客也向某洋布號之陸子仁購買洋布若干疋付以銀票一紙又復將購下之貨押銀使用比陸持票收銀無著始知受騙無可如何扭朱赴公廨請追值日差詢明情節入禀屠别駕著將朱暫押候訊原告交保○昨晨有朱連生者扭威炳炎至公堂控稱鄰右女子陸阿寳被石誘至寳善街滿庭芳小客棧中姦宿似此不法請爲究辦石炳炎稱陸阿寳自願隨同小的至客棧過宿並非誘領值日差入禀别駕著分别看管候訊○野雞倡婦王三寳在三馬路富春里作皮肉生涯昨在途中拖拉狎客强使入内尋歡客厭其腌𦢤不允所求以致兩相争鬧爲四百六十四號華捕瞥見立將妓拘入捕房轉送公堂别駕飭交官媒押候訊核○曹孫氏昨向其鄰右王湯氏索欠以致口角其夫湯溪生恐妻子受虧攘臂帮助孫氏以兩人同毆不肯干休遂一併扭至公堂值日差禀知屠别駕著分别押候訊奪 
[江西官報]  
　　十一月二十日候補府洪鑾由上海查探機器價回知縣周繪藻代理吉安淮鹽分局黃傅義騐收江軍水師砲船縣丞張友閔清江等縣催漕折回布經錢　年禀謝部覆行知○十三日署新城縣李用曾卸事清理交代回李克鑅禀謝拔委一次行知朱兆麟赴滬監較石印通客輿圖府經程祥藻瑞昌辦保甲回丁毓　起服來江曾祀祺韶泉等縣催漕折回並謝咨補萬安縣丞行知朱蘭成往安義等縣催兵米贑後營都司萬尚益由京引見回○十四日候補知州黃壽英禀謝准補義甯州知州署上饒鄭家司張培逮應行飭赴准調浮梁景德司新任所遺鄭家司汛務以從九陳寳增署理贑詶府經翁守德據報修墓開缺以候補縣丞胡長靈署理 
[䢴江官報]  
　　十一月廿七日陸鹾尉增銷北鹽差○廿八日浙江候補道譁許觀察星翼到揚梁分轉世禮赴省公幹○廿九日錢鹾尹同訓黃鹾尹淦均委南掣聽差○十二月初一日分發運判丁分轉乃鎔禀到中正塲彭鹾尹禀辭鄒鹾尹傅願起復回淮趙鹾尹春元銷仇湖口 
[上海陳家木橋電報總局内籌賑公所經收湖南義賑第十次清單]  
　　無名氏求代平安洋二十元無名氏求病速愈洋四元謝來燕規銀一百五十三兩三錢四分○又蘇州恊賑公所宋培翁徐乾翁第二次來培字册宏遠堂程二元江保賢爲生産平安四元玉森氏七元無名氏無名氏十五齡童子保平安邵龔氏求病愈四四各十元吴鳳清爲子求病痊十五元欒顔氏爲求病速愈二十元無名氏三人合求代保十五齡童子平安十八元對開四個程祖康祈保舊病不發合家平安五十元玉山謝黃氏爲夫病愈一百元不留名十五齡子病愈銀九兩三錢復字册長洲顧周五元無名氏十元無名氏二十元無名氏冥誕三十元共原合規銀二百四十六兩二錢六分六厘○以上共收規银三百九十九兩六錢零六釐洋二十元四元 
[上海六馬路仁濟善堂開廠施粥經收施粥捐九月初十至十一月廿九日清單]  
　　道憲黃大人助洋二百元石樹珊大善士洋二百元寄鷗室主人同和公楊世記三善土各洋一百元江北糖雜貨衆善士洋六十七元鎭江帮糖業衆商善士五十七元五角全柳生翁洋四十五元德新號三十元義善源莊龍興里押租移助各洋二十五元李鍾惠袁聲大陳英舜林啓鵬四善士各二十元愼號文匯舘三涇草廬合洋廿元存濟堂梅花書屋各十五元奚天祥周氏朱佩記各十二元張渠卿姚承勳裕茂和同昌泰公泰號道德堂汪周陸氏李嚴氏平陽氏任氏隠名氏無名氏十二户各十元恊泰源廣利生務本堂陳各九元隐名氏葆和各八元振和怡春正茂順顧壽卿無名氏五户各六元天津謝竹坪李國臣奚根榮孫成銓周祖烈趙仲玉愼錩榮陳西根積善堂周無力鄉人申和源大修養氏十三户各五元王益甫翁爲施子英璋分移助升記振大董朝水楊潤芝洪騰芳無名氏七户各四元東源行三元無名氏三元銅二元端餘堂羅二元銅一元吴縣左堂沈胡延爵李姓各二元龍記宋善士無名氏南陽棉力子鳳城蕪氏子五户各一元愼修堂銅洋九十元無名氏米十石榮泰米三名名以上共收洋一千四百八元五角銅洋九十三元米十三名 
[上海六馬路仁濟善堂籌賑公所施子英經收山東順直賑捐十一月初一至廿九日止海九次清單]  
　　初一日吴嘉績善士求病速愈洋十元楊曉嵐洋四元○初三日 
雲間題鴈居王爲孫公病求速愈洋四元津荃氏祈平安續助二元○初四日徐益齡善士洋二百元無名氏洋十元求合店諸友順遂人一元求免患人五角夏姓銅洋五元無名氏銅洋三元○初五日許壽貞洋一百元淡　　洋三十五元兆柏洋三十元又爲故父榮禄公求資冥福十元又求資母冥福十元又求妻冥福十元金劉氏子病求愈八十九記各洋五元借月二人子病求愈潘氏各二元盧福記一元恆孚銀樓桶内洋一元銅洋一元不留名銅洋一元○初六日無名氏洋五十元無名氏謝天地移助無名氏求資父母冥福各洋七元無名氏銅洋廿元○初七日徐式玉一元○初八日吟紅館主人洋五十元郭逹夫查雨泉各三十元陳恆豐二十元錫堂氏求母舊病速愈子正喜免災易養求平安思勉軒復　號無名氏各十元錢沈氏洋三元銅洋一元程錫周孫仁昌各一元范順昌五元吴仁和求安氏各二角胡孝山一角錢和盛銅洋十五元○初十日江西南豐龍訓氏奉嚴命壽費銀一百兩平江隐名氏洋一百元愿心氏十二元慈蔭堂周洋十元陳悟性六元合豐衣莊銅洋一元○十一日蹈和堂銀二十兩五錢六分王汪氏求病愈十元顧葆康求父病愈二元施隐名洋一元○十二日倪茀臣大善士銀四百兩劉桂停大善士洋三百元金益齋鄭石湖錢暉若諸石友康子壽五大善士各洋二百元不書名洋一百八十元葉静夫善洋一百五十元余喆夫善士洋一百二十元秦子毅善士洋一百元朱穉薌胡醉樵兩善士各五十元姚頌亭善士四十元楊舜臣澹静齋四知堂三善士各三十元隐名氏李子瀛西善士各廿元江孚輪船帳房洋十三元無名氏爲茅三子週歲求保易養行素軒植德堂姚朱氏四善士名十元○舉三日餘集堂洋二百五十元承德堂葉八元○十五日錫堂氏求母病愈蔣純之求父病愈各十元陳福清求子病愈黃根榮各五元○十七日浙貂陸德裕堂洋六十五元蔣觀察夫人洋三十元通州棧記銅二元○十八日林榮卿洋五十元　修記保平安三元○十九日春風座主人保平安三十元○二十日無能子求病愈廿元朱頤記寳應賑所代募各廿元頤記經募洋十元程丁氏七元秦恩慶堂四元○廿一日阮梧在洋七十元隐名氏清江何承德堂因隣右失愼頓時撲滅許愿各廿元胡雅雅梅一元四角吴氏具益堂各一元○廿二日楊潤芝新棉衣廿套○廿三晋成源成承孚銅一元○廿四日服符病愈人十元○廿五日楊逹夫二元錦茂行一元費太太銅洋一元○廿六日董莫翁銀五兩小蓮花吟館洋六元李慕藺洋二元○廿七日金陵賑所洋四百元廣東曾愛芝洋一元以上共收銀五百二十五兩五錢六分又收洋四千九十五元九角扯七三四申規銀三千六兩三錢九分一厘銅洋五十一元依念套連前共收銀一萬四千六百八十二兩八錢七分四釐銅洋三百八十五元大小錢各四千文 
 
 
 

Page 10

 
 
   
 
 

Page 11

 
 
[光緒二十二年十一月十九日京報全録]  
　　宫門抄○論旨一道録前○大學士麟等奏遵旨覆奏摺○江撫德奏知府因病自盡緣由摺○又奏委署知府片○粤撫許奏委署道篆片○皖撫福奏遊　請開守備底缺片○浙撫廖奏籌解第三批北洋防費銀兩片○大學士麟等○奏爲請旨簡放監督摺○將軍依奏整頓税捐情形片○江撫德奏委解第六批地丁京餉錕兩片○十一月十九日户部通　司簷事府八旗兩翼值日無引○見○卓公耆齡各假滿請安○懷塔布等謝降三級革職留任恩○張蔭桓請假五日○延侯請假十日○恩佑續假十日○克文請假十五日○召見軍機竊麟中堂溥良○○大學士管理户部事務翰林院掌院學士臣宗室麟書等跪奏爲遵孝旨覆奏仰祈　聖鑒事十一月初二日軍機大臣交出面奉　諭旨本日翰林院奏醇賢親王嫡福晉祭文五道内歲暮清明中元三道係在奉安以後應另行撰擬至清明中元兩道内漢文何以書二十二年丙申字樣亦屬疏忽著查明具奏欽此臣等跪讀之下悚懼難名除歲暮清明中元祝文三道並明年冬至祝文一道由臣等另行撰擬恭呈御覽外至清明中元兩道祝文内仍書二十二年丙申字樣實屬錯誤所有辦事翰林官由臣等開具職名咨部議處外臣等未能看出亦屬疏忽相應請　旨將臣等交部一併議處謹將臣等遵旨查明具奏緣由恭摺具陳伏乞皇上聖覽謹　奏　○○頭品頂戴江西巡撫臣德壽跪　奏爲知府陡患痰迷病症自盡身死恭摺奏聞仰祈聖鑒事竊據清江縣知縣周晉鑣申稱光緒二十二年九月初七日據調署臨江府知府額勒經額家人韓順禀稱家主額勒經額現年五十三歲係鑲紅旗滿州隆耀佐領下人由監生捐納筆帖式加捐員外郎咸豐十一年選補虞衡司員外郎歴任部曹於光緒十年八月二十五日奉旨補授江西廣信府知府十一年四月十六日到任二十年十二月調署臨江府事二十一年三月初八日接印家主體素健旺惟到任以來政務紛繁察吏安民不留餘力上月舉行歲試校閲辛勞昨奉飭回本任清厘案牘精神因之委頓本月初六日晚驟患痰迷神志恍惚自言自語坐臥不安暮夜不能延醫診治小家主守至五更因倦睡熟不料家主於次日微明在牀後枋上用帶自縊小家主醒覺驚見喊同家人等解救業己氣絶殞命將臨江府印信一顆呈繳禀懇轉報等情到縣當即親詣府署查騐額勒經額委係染患痰迷病症自縊身死隨帮同料理妥爲棺殮並提該家人韓順等查訊皆供並無别故將騐訊情形申經臣批司札委甫回本任之臨江府知府王之藩查訊相符禀覆據藩司翁曾桂署臬司裕昆核明會詳請奏前來臣查廣信府知府額勒經額因患痰迷病症在調署臨江府署内自盡經臣照例恭疏題報所遺廣信府知府員缺係衝繁疲難西項兼全最要缺應由部請旨簡放在案今既據該府縣等先後騐訊明確並無别故應毋庸議除咨部並廂紅旂滿洲都統查照外所有知府因病自盡緣由謹恭摺具奏伏乞皇上聖鑒謹奏奉硃批另有旨欽此○○德壽片再　信府知府額勒經額　陡患痰迷病症自缢身死經臣另行恭疏具題所有該府印務應即遴員接署兹查有試用知府李宗言辦事稽愼堪以署理據布　使翁曾桂會同署按察使裕昆具詳前來除檄飭遵照外謹會同兩江總督臣劉坤一附片陳明伏乞聖鑒謹奏奉硃批吏部　江欽此○○許振褘片再南韶連道阿克敦上年大計卓異案内准部咨行調取引見該道歴俸八年兩膺卓　保薦平日　　　愼才具優長應准給咨引見所遺南韶連道篆務查有特旨記名道羅麓森廉明公正稳練老成堪以署理蔭　札飭遵外　　　附片具陳伏乞聖鑒謹奏奉硃批吏部知道欽此○○福陶片再據安慶營副將劉尤文轉據潛山營備兩江　　　推遊擊沈振慶禀稱竊遊擊於咸豐九年投效軍營薦保花翎儘先都司加遊擊銜同治九年借補安慶營左軍千總　一年於皖以各車歴年勦匪擒獲首逆案内彚保免補都司以遊擊歸兩江儘先補用光緒十四年奏補蕪采營守備赴部帶领引見奉硃批　山著准其借補照例用欽此十五年調補潛山營守備奉准部覆十九年於續獲首要會匪出力案内奏保副將銜奉旨允准各在　　因在揀當差未能到任情願照章開除潛山營守備底缺以儘先題推遊擊歸班序補等情　請核辦前來臣伏查　　沈振慶　補守備之缺今既因在練當差自願開除底缺仍就原保遊擊升階核與章程尚屬相符合無仰懇天恩俯准飭部開除該員　山營守備底缺以儘先題推遊擊仍歸兩江按班序補如蒙俞允所遺守備員缺安徽現有俞例人員容臣另行揀補除老部查照並　取札付另咨核銷外謹會同兩江督臣劉坤一附片具奏伏乞聖鑒訓示謹奏奉硃批捕部議奏欽此○○廖壽豐片再准户部咨議覆北洋大臣王文韶奏豫籌北洋經費一摺光緒二十一年十二月十二日具奏奉旨依議欽此並鈔單内開浙江厘金銀四十萬兩撥給北洋經費按八成解足等因業經第二批籌解銀十二萬兩奏咨在案兹據署布政便聶緝槼詳稱移准厘捐總局在於運金項下籌動銀四萬兩解司應即發交裕源號商匯解北洋大臣直隸總督衙門投納守候掣批回銷作爲漸江省籌解光绪二十二年第三批北洋防費等情詳請奏咨前來臣復核無異除分咨查照並取領匯日期咨報外理合片具陳伏乞聖鑒謹奏奉附批户部知道欽此○○大學士管理户部事務臣宗室麟書等謹奏爲請旨事光緒二十三年十月十三等日准左翼監督宗　阿克丹右翼監督宗室溥良各將差滿日期照例豫報前來臣等查得左右兩翼税差期滿例由臣部將各衙門保送人員並八旗内　府俸深人員職名開列具題恭候欽簡更替近年俱係專摺奏明請旨均蒙特放大員管理在案今查左翼監督宗室阿克丹石翼監督宗室溥良於光緒二十一年十一月十三日接任起扣至本年十一月十二日止均届一年任滿例應更替理合專摺具奏請旨简放並將上三届左右兩翼監督各員繕寫名單恭呈　覽伏候命下由臣部行文左右兩翼遵照仍俟一年差滿豫期報部奏請更換爲此謹奏奉旨己録○○依克唐阿片再奉天歲人之欵本以税釐加捐爲大宗本省每年餉需取給於此自奴才到任後奏明整頓並將把持之東邊道張錫鑾據實糾叅另行委員經徵一袪積弊半年以來甚有起色現時冬令未過核計通省入欵己逾往年一歲收數此猶軍務甫定之時若待地方元氣大復自可日見暢旺惟此項盈餘厘税從前皆歸中飽一旦破其侵欺之積習化私爲公未有不觖望者侵欺之弊多端難以枚舉即如斗秤税一項半歸奸商攬納半歸經紀私徵地方書役又從而分肥以致正欵所得無幾煤炸一項多有土豪棍匪就地勒捐更有包庇衙蠧坐收規利故近來略事整頓輙敢恃衆阻撓甚以罷市之言爲譸張恐喝之計一處逞刁他處不免觀望地方各富和衷共濟者少旁觀袖手者多即不得己恊同辨理每有陽奉陰違深願其事之敗壞幸而奴才於派員前往時再三諄囑與旗民各屬委婉商辦不可操之過切是以至今未釀事端但值此時　艱難以商民應出之錢供國家維正之用不損下而益上亦屬補救良圖若一任奸商蠧役土棍勢豪侵蝕服分約會抗阻將有損於欵項者猶小而有關於風氣者實大奴才惟有破除情面不避嫌怨遇有此等刁風該管地方官不爲實力歡化者先行揭叅並將滋事人等從重懲辦以儆效尤再奉天各屬衆商向有大會名目凡官商交涉之事悉由會中主持此亦積習相沿驟難禁勒但會事從違仍視乎其人之賢否設遇奸商值會未有不喜生事者甚或約衆抗官目下整頓捐務之難其弊半坐於此奴才亦擬遇事嚴懲一二以厲其餘奴才爲湔除惡習起見是否有當謹附片陳明伏乞聖鑒訓示謹奏奉硃批知道了欽此○○德壽片再光緒二十二年分京餉撥江西地丁銀三十五萬兩厘金銀十萬兩又續撥地丁銀四萬兩行據藩司籌撥地丁銀二十三萬兩分作五批又動放釐金銀五萬兩續撥地丁銀二萬兩飭委試用知縣司徒瀾等先後領解赴部交收均經臣附片奏咨在案兹據布政使翁曾桂詳稱現於光緒二十二年地丁項下動放銀五萬兩作爲第六批地丁京餉隨解飯銀三百五十兩遴委試用知縣俞省三領解於二十二年九月二十八日起行由陸路前赴户部交收詳請具奏等情前來臣覆核無異除飭續籌委解外所有委解二十二年第六批地丁京餉銀兩起程日期緣由理合附片陳明伏乞聖鑒謹奏奉硃批户部知道欽此 
 
 

Page 12

 
 
[光緒二十二年十一月二十日京報全録]  
　　宫門抄○諭旨四道録前○皖撫福奏陳報開辦清賦大概情形原請留欵用人兩端懇仍照辦摺○桂撫吏奏飭臬司赴任片○桂臬蔡奏報到任日期摺○東臬毓奏報接篆日期摺○直督王奏甄别道員片十一月二十日禮部宗人府欽天監侍衛處值日無引見○睿王由東陵回京請安○鄭王由西陵回京請安○伊犁鎭總兵王鳳鳴到京請安○道府張雲路等謝 
恩○吉恒因伊子侍衛用謝恩○熙元謝授石庶子恩○遷公請假十五日○錫侯壽昌各請假十日○召見軍機溥善王鳳鳴○○尚書銜安徽巡撫臣福潤跪奏爲陳報安徽省開辦清賦大概情形原請留欵用人兩端懇仍照辦恭摺付祈聖鑒事竊安徽通省田畝前擬動款興丈變通辦法經臣具摺會奏欽奉諭旨允准札飭藩臬兩司會督辦理刊發清賦總局關防於本年七月十三日設局開辦先行酌撥銀兩俾資經費分别奏咨在案兹據督辦清賦局布政使于蔭霖按察使趙爾巽會詳稱安徽省賦額久缺由於揑荒揑災舉辦清查在先除此二弊弊之在揑荒者欲求機善導不外臣之原奏令民首先實報可就清出熟田荒田之數目爲酌辦全丈抽丈之權輿設局之初臣先出示剴切誥誡並由該局等酌定首報熟田條欵示以律載欺隠之罪寛以奏准自首之愆曉諭紳民定期三月爲限一面檄令地方牧令實力搜查務將隐匿熟田遵限於本年十一月内一律報齊禀辦兩月以來疉據禀覆各處隐熟漸露端倪有官查出者有民自報者有州縣調現任教官回籍幫理者有本地紳士自請理各圖各甲者雖舊額規復尚遠而其機己轉即可從此入手應俟首報限滿再行叅酌情形辦理弊之在揑災者先經通飭各屬於秋成時遇有報災村莊飭即親臨履勘並疉頒文告嚴禁揑報歛費分肥一面移行該管道府直隸州督屬切實查勘另由局派員分往報災地叚訪察印官勘辦是否認眞據該委員先後回省面陳本年被災各屬凡向有災費各州縣一切陋規均己裁革其在書役董保者雖未必能盡除然上有所率自下有所畏現就報到秋成統計徵數可較上届加多似官紳吏民大有易慮回心之勢猶慮迫於嚴令圖節目前必視來年奏銷時能否徵足方可明虚實課其功效其災緩錢糧例應按限帶徵而熟田民欠由於因災請緩不同前奉户部奏江蘇安徽二省緩徵積弊案内行令分别整頓己由局併飭遵辦俟來歲帶徵届限當再察看情形嚴催徵解以裕正供此設局以後清查荒災之大概情形也清丈之法自古爲難近來惟前廣東撫臣馬丕瑶任州牧時清丈解州前廣西撫臣高崇基任縣令清丈介休均屬得法明效昭彰然止於一州一縣今合通省清丈事更鉅而且繁該司等朝夕孜孜悉心籌辦用欵則一切開支力求撙節不敢稍有虚糜用人則開誠布公朂以任勞任怨並聽便宜從事以期責效將來比奉行准户部咨覆會奏安省清丈田畝未盡事宜一摺逐條披譯具見部臣愼重郮詳之意内有學田蘆田一律勘丈揆之本省現議辦法原係相符蓋學田均嵌坐民田之内今既民衛丈畢自應接續勘丈他如辦丈經費原擬將隠匿無主新淤等田照章分等繳價動用不足之數酌撥正項接濟現在開辦伊始各屬無欵挹注撥過地方銀一萬兩業經奏咨有案嗣後如有不敷當遵部議隨時奏明添撥至臣原奏清　後增收錢糧永留三分之一興修地方水利誠以安省自被兵後凡　納之塘堰滿渠湖汊圩堤久多廢而不治遂至旱澇偶至災歉頻仍雖於急修要工由司籌給津貼無奈工多費繁勢難徧及田賦因之未復民困亦未克甦此時清賦丈田於黎民秀衆之中爲鼓舞羣情之計莫如興修水利一事今奉部議飭查乾隆五十三年奏准社穀變價息銀查安省咸豐年間遭兵日久此欵早己無存亦無案卷可考前經工部行查己經詳請咨覆是興修水利並無專欵可支應請仍照原議准留增收錢糧三分之一專欵存儲凡遇應應水利工程隨時詳奏撥用仍將動存各數核實專册報銷又原奏請將有關清丈事宜官員補署奏調暫勿拘以成法實緣清賦事大責重全恃地方官權其緩急重輕區晝得宜經理有法勿使有所牽制方免僨事擾民故爲地擇人關繫尤重今奉部議礙難准行因以調補而論如兩員互調或此調於彼而宜彼調於此而未即宜又如知縣無卓異應升之階不能調補直隸州並不能調補散州似此之類不一而足此猶滯礙難通之在升者再以部選到省各員言之如滁州之平康歙縣之易華俊婺源之方永昺人皆非不可用第本缺正值辦丈或略得端倪或己著微效既經致力於前自當責成於後此等新到人員既難遽飭赴任又爲定章所限不能委署他缺只得留省審案學習若不暫爲通融微特事涉拘牽員多壅窒且恐辦丈人員而啓遷就諉卸之心應請仍照原議准將補署人員暫寛成法一俟清丈事竣即行改照舊章以上兩端在部臣一以漫無限制一以格於例章未准照行自爲嚴杜冐濫起見而該司等體念時艱事求實際斷不使一欵濫擲一事涉私籌計至再惟有瀝情請奏籲懇朝廷俯念安省現辦清丈委曲繁重但責之以成效勿泥之以定章俾得竭盡愚誠變通妥辦於事有所裨補兼收指臂之資其派在局内辦事各員銜名並酌擬局用經費另詳请咨立案再霍邱縣山瘠地薄併畝折糧由來己久檢查賦役全書所載相同將來如辦丈量其畝分大小　則重輕當按照全書折糧以符原額等情詳請奏咨前來臣覆核無異除咨吏部户部查考外所有開辦清賦大　情形並原請留欵用人兩端懇仍照辦緣由謹會同兩江督臣劉坤一恭摺具陳伏乞皇上聖鑒訓示謹奏奉硃批該部議奏欽此○○史念祖片再新授廣西按察使蔡希邠己於九月初九日行抵省城應即飭赴新任除檄飭遵照外理合附片陳明伏乞聖鑒謹奏奉硃批知道了欽此○○三品頂戴廣西按察使臣蔡希邠跪奏爲恭報微臣到任日期叩謝天恩仰祈聖鑒事竊臣前奉諭旨補授廣西臬司當即具摺謝恩籲請陛見迎摺北上旋奉硃批毋庸來見欽此遵即馳赴粤西於光緒二十三年九月初九日行抵省城奉撫臣史念祖飭知赴任比於九月十一日准署臬司何昭然委員將印信文卷移交前來臣即恭設香案望闕　頭謝恩祗領任事伏念臣豫章下士樗櫟庸材溯黌序以出身投軍營而効力屢登剡牘洊陟道班既蠻徼之久巡八年俸滿並易　之曾　二品銜加兹復仰荷温綸俾陳臬事受恩愈重圖報愈難粤西乃邊遠要區臬司爲刑名總匯安良戢暴貴寛猛之兼權大注小廉應激揚之互用如臣擣昧深懼弗勝惟有矢愼失勤遇事禀商撫臣實心經理以冀仰酬高厚鴻慈於萬一所有微臣接印任事日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○花翎二品頂戴山東按察使奴才毓賢跪奏爲恭報奴才到東接受臬篆日期叩謝天恩仰祈聖鑒事竊奴才於光緒二十二年四月在兗沂曹濟道任内欽承恩命補授山東按察使五月交卸道篆奉撫臣李秉衡委赴曹單等處查辦會匪事竣後於八月遵旨入都仰蒙召見二次聖訓周詳莫名欽感陛辭後束裝起程於十月二十一日行抵山東省城奉撫臣李秉衡飭知赴新任二十四日准升任江寍布政使按察使松壽將山東臬司印信文卷移交前來當即恭設香案望闕叩頭謝恩袛領任事伏念奴才滿洲世僕山左備員職守曹南六載而監司忝擢恩承闕北一年而臬事時陳渥蒙高厚之施未效涓埃之報撫衷循省兢惕彌深查山東近接海疆臬司總持憲紀嚴鷹鸇之逐安民以察吏爲先釋雀鼠之争執法以平情爲準奴才材輇任重懼弗能勝惟有恪遵訓諭倍矢愼勤遇事禀商撫臣認眞辦理廉本按俗懔庶獄庶愼之經嘉石逹窮晰五罰五刑之律冀勉策夫　鈍以上答夫鴻慈於萬一所有奴才接印任事日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○王文韶片再道府州縣無論候補試用人員應自到省之日起予限一年詳加察看出具切實考語奏明補用兹查有二品銜候補道孫鎔祥到省一年期滿例應甄别據該員禀請核辦前來臣查孫鎔祥老成稳實熟悉河工堪以繁缺道員留省補用俟有應補缺出照例序補除容吏部外理合附片具陳伏乞聖鑒謹奏奉硃批吏部知道欽此 
 
