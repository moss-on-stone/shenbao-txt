# 1934 - 201 - 4908718

 

Page 1

 
 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百卅餘篇歴代名臣奏議採之各家文集廿一史者以及文選文苑文粹文鑑無不畢備非異端夾雜可語乃士林中之圭璧每部計洋七角上洋三茅閣橋飛鴻閣發兌此佈 
[皇朝經世文正續選增時事洋務三編] [  圖書集成局代啓]  
自長沙賀耦耕先生仿切問齋文鈔之例輯皇朝經世文編凡講求經濟之學　莫不奉爲圭臬風行海内幾乎家置一編矣厥後江右饒新泉别駕有續集之刻近年上海葛君子源又以饒氏之書祇采自道光以迄同治雖名臣奏疏私家著述已有美必收而於海防礦務諸學尙付闕如因更輯爲續編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦請名宿取近時名公巨卿之奏牘通人逸士之議論搜羅選剔都爲一編中分天算地輿公法約章律例礦務鐵路電線錢幣商務教務算學測繪議院史學官制兵政諸門多至四十八卷分門别類詳愼校讐附于經世文續編之後倩本局印以新鑄鉛字現已裝釘成買價目格外從亷計皇朝經世文編廿四本洋四元續編卅本四元三編八本一元六角并購者碼洋九元六角在上海三馬路申報館申昌蘇申南北掃葉山房發兌 
[論西人武備之日精]  
製造之學西人爲精顧其創始也亦不甚久遠當中國元明宗至順元年卽西歴一千三百三十年意大利惟孽斯人始創火藥西班牙摩兒人始創火砲是火砲火藥之製迄今不過五百餘年至元順帝至正六年英人侵法蘭西始用火砲交戰然是時英雖能用火砲以侵法人而尙不能自造火藥直至明永樂之十六年英人始能自製之至輪船鐵艦西人於是時亦未之行明萬歴十五年爲西歴一千五百八十七年西班牙率戰艦一百五十艘伐英遇大風舟盡没當時之所謂戰艦者未知是何制度而非若今日之鐵甲戰船則固可考核而知蓋西人於我朝乾隆三十五年始有火輪船之製創之者爲英國人華得鐵甲戰艦本火輪船之制而變通之故知彼時雖有戰艦尙未有鐵甲也降至今日西人製造之法日益求精砲則有阿姆斯脫郎霍斯蓋斯烏拉秋斯拿騰飛阿婆西以及來耶砲絲砲西麗瓦登雷砲皆所謂利器也槍則有毛瑟云者士黎意林明敦麥底包亨以及霍斯蓋斯槍亦皆所謂精械也船則有鋼甲鐵甲快船雷艇等類其製日新其用愈利爭雄海上莫此爲先泰西諸國若英若法若俄若德若美其所以能鷹瞬鶚視蹈瑕伺隙樹雄望於地球者徒以修器械增軍實故能却外來之侮爲自强之圖然以今日考之則前此所謂槍砲之利且靈者今又從而甚之焉前此所謂船艦之快且堅者今又因而過之焉以余所聞則有可以指之者而非以子虚烏有之談爲海外諸邦張其軍事也嘗閱英國軍報云英國近在波爾次芒試放水底暗砲其法係用阿姆斯脫郎大砲一尊俟潮退時安放於海口沙灘上迨潮漲時海水高過砲身六尺在砲面前置二十一寸厚之木牆牆後置三寸厚鐵甲靶船一隻當將此砲燃放水内之木牆甲船同時洞穿燃砲時係用電氣引燃試騐有效咸謂遇有戰事以之防守海口轟擊敵船甚爲合用然此次演放砲口距靶僅二十五尺不可不知此英國新創防守海口之利器也又閱日本報云近日德廷召近衛砲兵第二隧中若干名令試演新式野戰砲計共六門每一分時能放六十出所用榴　彈能及八千美托路之遠然靈捷異常每燃放時僅須砲手二人卽能進退如意按榴霰彈卽中國所謂開花砲子每一美托路合中國三尺六寸七分餘夫開花砲在今日軍中已不甚異而野戰砲能及八千美托路何遠力至於如此之甚耶此德國新創陸軍之利器也又閱叻報云法國在新拿些亞造一新戰艦名利馬成拿業經工竣此船由法員巴氏繪圖製造於配置軍火保護船身之法極爲得宜船中機器可抵馬力九千二百匹每一下鐘可行十七海里載重一萬一千九百二十四墩内置大砲四尊快砲多尊各砲皆用鐵甲保護倘兩軍相遇於洪濤巨浸中無論或勝或敗或進或退立時可以添配快砲十一尊向敵船轟擊船中配有水雷管四枝爲開放水雷之用其船用雙層鋼板包裏堅固異常實無匹敵此法國新創海軍之利器也夫行軍之道不外陸戰海戰防守而已三者得其道則古人所謂以此制敵何敵不摧以此攻城何城不克者不難操劵以待　旨尙力之天下一變而爲尙器械之天下我之器械足以制敵則敵失其强我之器械不能制敵則我遂以弱此一定之理也西人孜孜焉講求武備不徒在步伐之整齊行陣之嚴肅而必先求器械之精良往者法皇拿破崙第三敗於普魯士國祇因並兵所用之火器較之法人爲能及遠故彈九所及法軍望風而逃以是知西人之所重者固在彼不在此也此稿未完 
[本館接奉電音]  
　　昨日午前京師飛電傳來上諭二道敬謹譯登○六月二十三日奉上諭御史徐道焜奏江西水災振濟宜速一摺本年春夏之交江西地方雨水過多江湖並漲以致各州縣田廬被淹災區甚廣飢民衆多覽奏殊堪憫惻著德壽迅速查明妥籌振濟毋任失所欽此同日奉上諭依楞額奏特叅貪劣不職各員請旨懲辦等語凉州右翼協領得敦管理糧餉十有餘年不實不盡經依楞額查明歴年平餘公費擬作爲練兵津貼該員竟敢串同驍騎校裕楨揑詞誣控實屬貪狡性成肆行無忌花翎記各副都統凉州左翼協領得敦著拔去花翎革職永不叙用發往軍臺効力贖罪驍騎校裕楨榮秀朋比誤公著一併革職舉人恩元行爲傾險遇事生風著革去舉人以示懲儆該衙門知道欽此 
[俄國電音]  
　　南洋新加坡叻報單譯實得力太晤士西報云頃得英京來電悉俄廷現已佈告各國請其從速設法調停土希和局是亦好消息也爰照錄之 
[美火近聞]  
　　日本報云東歴上月十六日美利堅與火奴魯魯在條約上用印以昭信守隨將條約發交元老院轉發外務委員切實施行然聚訟盈廷多有以此約爲未便恐遲至歲底尙不能定從　也是日日本駐芙使臣星氏訪外務卿制耶麥痕氏聲明日水政府抗議不從大旨謂日本前與火奴魯魯立有轉條特獲種種利益若火奴魯魯并與美國日本卽大失利權火奴魯魯使臣黑以氣氏聞之大爲驚骸急出探問情形 
[琿春西簡]  
　　香港循環日報館得琿春西字信言某日日本郵船公司長門九到埠有俄國總機器師某携其眷屬並隨從等人附之而至聞係奉命專辦理西伯利亞滿州火車路事務者不久卽將軌道程途覆行查勘然後定期興工查滿洲西伯利亞鐵路工程浩大非朝夕可能告蕆俄廷因見時事孔棘是以决意趕緊興辦某機器師來時曾在京師與華官將各事商妥故此次程工無所棘手甫抵琿卽與俄督會商一切嗣又與滿洲姿員會昭一俟女議情節卽 
 
 

Page 2

 
 
須查勘滿洲鐵路方向計期約祗兩三月卽可告竣按西伯利亞火車路俄國自與中國訂約後改從滿洲經過無須繞道而行估計節短路程約七八百英里卽此一事俄人所沾利益甚大矣初俄人所畫西伯利亞火車路圖悉由俄境而行若至寒冬諸多阻碍今得從滿洲經過較前判若天淵聞俄廷初建此路時祗擬備行軍之用今見程途改易客商亦可往來故將車路週年開辦又聞俄廷立意將琿春一口大加整頓使週年船舶可以往來卽冬令亦可出入考琿春海口每歲春冬兩季有氷凝結船難灣泊俄廷爰倩丹國某廠造一鑿氷船刻已駛到琿春爲將來開氷之用此船雖遇冰厚二三尺一經衝撞立卽解散琿城生意塲中人咸謂將來商務可期蒸蒸日上卽目下已日有起色以兩年來出入口各船計之比從前有增無减日本郵船公司報稱行中生意亦大爲獲利以是觀之琿春一口將來不獨爲俄國用武之要區且爲亞洲東北之通商大碼頭也 
[日電流通]  
　　日本報云由琉球那霸府以達基隆向時設有電線以報軍情兹者日廷擬准官商公用以便消息通靈特設電信局於適之於八重山羣島中石恒島自是臺日音書益復便於通達矣 
[庇能患疫]  
　　庇能數年以來罕有疫症不謂近日忽疫癘大作於是各商户防微杜漸於飲食起居隨時留意務使一律潔淨以淸病源聞疫之起也其人左右頷下先腫次卽喉痛日前有閩籍人某甲家兩日申竟斃兩人或曰因醫生認爲寒疾誤投藥餌故也說者謂此症與前年福州鼠瘟相似不治者十居八九數月之内已死至二三萬人之多矣照錄横濵城新報 
[疫蟲宜愼]  
　　南洋新加坡叻報云大地皆有瘟蟲惟爲數無多則不能爲害兹者西報稱印度疫氣流行究其源委由瘟蟲甚多故耳海濵山上地極淸爽屋中居人每一點鐘時隨吸而入之瘟蟲計一千五百頭若城市之中人烟稠密則瘟蟲之隨吸而入者每一點鐘時可得一萬四千頭夫每一點鐘時吸至一萬餘頭之多則一晝夜當共二三十萬頭宜其毒藴内臟而不可救藥也西報之言如此按疫蟲之說西人固恒言之但何以知每歴一點鐘時能吸若干頭究用何法以算之是眞欲索解人而不得矣 
[憲示照登]  
　　金陵采訪友人云省垣地廣人稠匪徒密布腰纒偶乏卽聚衆賭博以供烟酒花銷爲害地方令人髮指眦裂江寗府劉嘉樹太守下車伊始嫉惡如仇密訪嚴拿水遺餘力若輩遂潛鱗戢羽不敢恣意披猖猶恐日久玩生復萌故態因特出示曉諭曰特授江寗府正堂劉爲出示曉諭事照得賭博有干例禁人人得而知之乃本府訪聞寗屬賭博之風日甚一日城市之中深藏密室呼盧喝雉通宵達旦良家子弟墮其術中荒廢失業不知凡幾甚有曾爲仕宦之人亦復肆行無忌以此爲生至於鄉閭有等棍徒每届夏秋二令藉迎神賽會之所擺桌賭博平時亦有開塲聚賭抽頭情事農民終歲勤動本鮮蓋藏豐年或有温飽之家歉歲卽難資事畜若再賭博因此不免飢寒甚且流爲盜賊况賭塲之人類不齊難保無匪類混迹其中乘機竊發若不嚴拿懲辦不足以安良善而靖地立除飭縣嚴密查拿外合亟出示曉諭爲此示仰闔屬諸色人等一體知悉爾等須知賭博犯罪輕者枷杖重者軍流定例有房屋入官之條奉憲有面上剌字之令立法何等森嚴自示之後務宜各圖正業勿再開塲聚賭但能悔悟自新概予寛其旣往倘敢怙惡不悛再蹈前轍一經查覺拿案定當從嚴懲辦以昭炯戒本府言出法隨决不寛假鄉保人等如有得規包庇情弊併究不貸其各懍遵勿貽後悔切切特示 
[金陵火警]  
　　金陵采訪友人云本月二十三日傍晚雷電交作急雨狂飛至鼉致二鳴銅龍響滴俄忽警鑼亂擊各水龍均冐雨往救幾如掣電飛星事後訪知祝融氏稅駕於東花園韓道房計焚去房屋五楹際此大雨滂沱竟爾禍遭回祿眞令人欲索解人而不得矣 
[家賊]  
　　蘇州訪事人函云有石宦者曾任長蘆鹽運分司宦囊充裕坐擁厚資解組後營造宅第於姑胥臺畔之督銷局間壁丹堊輝煌屋宇閎敞後庭有如夫人者四人子亦於某年遊泮水與庾子山所謂蓬頭黄霸之兒椎髻梁鴻之婦者迥乎有别見者咸以富貴神仙目之前年以病歸道山遺下田房屋産均由公子掌管本月某日忽然失竊約值二千金之多開明失單禀報總捕署請劉司馬蒞勘司馬准之傅齊捕役鳴騶而往内外履勘毫無出入蹤跡殊深詫異謂公子曰此賊恐非外來請自細細查察本分府回署亦當比捕嚴緝想不難水落石出也公子遂傳齊男女僕隷詳加查察見庖人某甲婢菊香似有慌張之狀嚴詞細鞫二人正欲吐實見屏後一人冉冉而出以目視婢遂不敢言公了知必有異乃於密室中盤詰之知此事係石宦第四妾所爲甲與婢見之路以洋銀若干禁勿聲張故秘不敢告公子遂將甲逐出而痛責此婢婢以爲恥辱暗購紫霞膏服之旋卽斃命嘻亦寃矣哉 
[瀋陽雜錄]  
　　營口采訪友人云招商局購得張寳瑞之房屋一所坐落官馬頭計價銀一萬三千兩約旣定張之族人忽意圖狡賴潛典與同升典主馬雲溪事經控發關道廷觀察委員提訊判令招商局將官馬頭一併價買計銀六千兩此屋南半所向由同升典租作堆貨房北半所有天津商人開設聚隆號現在均須遷讓矣○營市向章南貨一概除皮計數北貨則連皮權之藥材中細辛一物内含泥土外加席包粗索每包約重三百餘斤包皮不過三十斤而已近年貨物逐漸减輕每包止二百斤或一百七八十斤而包皮反加重至四十餘斤甚有重至五十四斤者暗中虧蝕良多水脚亦虚糜甚巨是以廣潮帮商人約同福建三江帮商人商諸漢口天津山東樂亭諸帮知照北客北新貨上市之時嚴定規條統以實貨實包計算每包包皮繩索不得過十六斤多者照十倍議罰經此一番整頓當可積弊稍除也○邇來天久不雨裏外河水日漸淺涸小船裝二三十石者亦不能容與中流田中豆子未種者尙多關東素鮮蓋藏一遇凶年卽多餓殍是可憂也 
[液柳蟬聲]  
　　京師采訪友人云六月初二日皇太后由頤和園還宮皇上跪迎於瀛福門皇后及妃嬪亦均分班伺候○五月杪某日之夜前門外迤西柴兒胡同靈鷲寺北城練勇分局獲一竊賊用長繩紥兩臂於板凳上派健勇二名看守次晨勇目赴城憲邸第禀報看守之勇倦而假寐賊乘隙負凳而逃洎勇目回喚醒二勇詰之則愕然不知所對急出追覓杳無蹤影祗得據情冉禀城憲城憲大怒將勇斥革交本城坊署押候究懲○六月初一日北蘆草園溝突有火自水中出霎時毒燄横飛淘挖淤泥之工人三名同時被灼焦頭爛額痛極聲嘶工頭某甲見之急趨報廳憲廳憲臨騐畢飭舁至附近火神廟養息閱數日一竟殞命其二人則傷痕較輕已漸次平復矣 
[北通客述]  
　　北通州采訪友人云六月初一日倉憲提騐江蘇第三十八起第三十九起漕糧初二日因雨停騐初三日提騐江蘇第四十起漕糧及浙江第二十一起漕糧初四日提騐浙江第二十二起漕糧初五日提騐江蘇第四十一起漕糧初六日因雨停騐初七日提騐江蘇第四十二起漕糧及浙江第二十三起漕糧初八日提騐江蘇第四十三起漕糧初九日提騐浙江第二十四起漕糧及江蘇第四十五起漕糧初十日提騐江蘇第四十六起漕糧○盜賣糟米例禁綦嚴近日南漕抵壩時風聞有以秈米抵換漕米者某日江蘇局巡查委員散步招商局門外見一划船從上游飛駛而至向之喝阻因卽折回巡查武弁某君攔住窮搜獲有秈米七十餘石爰卽禀請總辦王太守核辦將米暫存江蘇外局船户則送州署訊懲○距城南三十里棗林莊有張姓者良田數頃耕鑿相安皞皞然無懷葛天之民也六月初一夜三更時有匪八人手執洋槍破門而入張率同塲師十餘人出而拒敵賊抵死格鬥以致兩下均受重傷村人羣起而攻匪尙不退鄰右某甲升屋抛擲磚瓦匪見之向上放槍中甲右脇以致登時斃命滾下屋簷張及衆村人槍械齊施匪人見天色將明急圖逃脫遂種火於附近稭垜内火燄大發紅光燭天村人急汲水以澆匪遂得乘間逸去次晨張恊同地保報官請緝孫剌史立卽帶同刑仵胥役親往踏勘見沿途有血痕直達于家府乃密飭捕役會同捕盜營 
 
 

Page 3

 
 
馬隊團防局練勇迅速兠拿獲住著名巨盜水嗉子王三和金六及傷科醫生曹姓解州刑訊王供認與在逃之金五起意行刦金供認當塲夥刦惟槍斃鄰右之人黑夜不知是誰剌史飭將王金釘鐐收禁曹取保開釋 
[靈隠寺納凉記]  
　　杭州訪事人函云天時炎熱河中每有鳬水爲戲之人然稍有不愼卽遭滅頂日前有一手藝中人年約二十左右在太平橋河内洗浴立足不穏遂致沈淵岸畔諸人見之急爲撈救已氣絶矣聞此人素善泅而終不免罹此厄誰謂水懦易狎乎哉○本月十二日仁和縣蕭藴齋明府帶同刑書仵作出武林門至下馬頭登舟前赴塘棲鎭相騐命案次日回署聞署中人云某甲本鎭人因事與乙内口角繼復扭毆甲力不能支大受傷夷歸後羞忿交集潛服阿芙蓉膏而死當經地保禀知巡司將乙丙拘獲上省禀報蕭邑尊遂命仵作檢視據報身上雖有傷痕二處均非致命委係服毒身死邑尊飭塡屍格隨命備棺收殮封誌并將乙丙帶回審訊定案○每届夏令囹圄之囚穢氣薰蒸最易染疾向例有分給藥餌席扇手巾之事照囚名數核銀若干由藩庫撥發縣中承領交捕廳轉飭獄卒照辦然多虚行故事並不實事求是且假手獄吏更難免尅扣等情仁和縣蕭明府深知其弊特派親信之人督率夫役認眞辦理獄中殊形淸潔并飭人購買上品痧藥分給諸囚現兼攝錢塘篆務知錢邑監中亦汚穢不治爰捐亷雇人打掃諸囚咸感激不置○拱宸橋某大紳招集股分設立紡紗廠向海關商人購置機器刻已運解到申陸續裝運來杭廠屋尙未落成因令赶緊起造某日有木工某甲升高運斤不知如何失足從空墜下當時尚能言語受傷亦不甚重急請西醫診治據云外面若受傷猶易爲力彼係内傷實難醫治延至夜間遽爾畢命一切身後之事均由廠中措辦某紳憫其苦另給撫卹銀若干交其家屬領去以資養膳○嚴東關釐局總辦現值瓜代之期上憲已委舒端甫太守大章接辦○杭省辦理奏銷各屬應解地丁均限於上月二十六日以前解齊兹查有分水縣欠解未淸惲方伯特委徐大令星鉞前往鎖拿門丁庫書來省比追大令奉札後卽於初六日禀辭就道○學憲徐大宗師於初四日考試書院加課到者約六百餘人黎明點名至晚交卷○餘臨汛把總陳君得勝奉委管帶嘉興槍划營船已於初四日謝委初八日起程赴禾 
[慶賀聖節]  
　　本月二十六日恭逢皇上萬壽聖節英界公堂自昨日起停辦公事應訊辦案須二十九日卽下午禮拜三訊判法界公堂則由讞員鄭景溪大令咨照捕房至下禮拜六始訊案江海關劉康侯觀察預期柬速各國領事等員於今日赴滬北洋務局讌飲 
[十五訊租船案]  
　　昨日午前十點二刻時前署常鎭通海道蔡和甫觀察譯員鳳夔九太守英總領事韓能君副領事薩允格君命駕蒞抛球塲後廣肇公所會訊信隆洋行與支應局因租船互控一案旣升公座支應局所延律師担文聲請堂上諭令白納處將江寗輪船所用各帳檢呈以便查對威律師聞之卽稱江寗船日記簿早已呈堂貴律師如欲查帳須請堂上將日記簿發下以便將帳抄出觀察命將前次呈堂之江寗船日記簿檢出發還担律師曰昨日原告呈堂之第一百零九號及一百十二號各帳尙須細查至八月十七號各帳支應局委員徐次舟未便抄出俟他日應呈出之時始可抄昨日本律師問及借銀項下呈堂之帳至第一百二十一號爲止又問白納處曰借銀各帳昨已呈堂爾所立合同應按照第幾條向支應局索償曰納處答稱合同上並未議有專條惟派出兵船將所租之船扣住以致有壞邊列士行聲名且碍及生意自應向支應局索償問扣船一節爾之原禀中欲被告認償銀五萬兩有之乎答稱有之問爾所索之二萬二千九百九十九兩六錢四分一款在五萬兩之内乎抑在五萬兩之外乎答稱並不在内問可能明言其故答稱能五萬兩一欵因所租之船被扣以致壞及聲名有碍生意二萬二千九百餘兩一欵是停船後一切船上開支及訟費之類問爾所答之語自相矛盾自知前後不符否答稱並無不符之處問所借銀兩是否皆船上所用答稱不但船上所用卽日常用度亦在其内担律師曰現將此節暫行停問再問各口分行帳目遂問曰總帳之數是否七千一百九十五兩有奇答稱是問可有細帳答稱有遂呈出漢口分行各帳九十三紙共計銀二千七百九十餘兩問此帳皆船上所用乎抑有别項開銷乎答稱皆船上所用並無别項隨又檢呈蕪湖分行之帳兩紙計銀四百八十五兩二錢七分烟臺分行之帳一紙計銀一千一百五十兩三錢八分牛莊分行之帳兩紙一紙計銀一百九十兩八錢一紙計洋銀三十二圓稱尙有帳一紙是各口載運搭客貨物駁船杉板船之類計共洋銀三千六百圓現在不欲索償如支應局以後能按照合同辦理則此欵卽可開除否則仍須向索又呈一帳計銀四千兩係武寗船壞後興昌祥義生昌唐景記各裝船號退貨虧耗之費担律師問曰爾能否將所以欲索此四千兩之意解釋明白乎答稱能威律師問堂上曰適間白納處所呈之漢口分行帳共九十三紙欲繙譯華文否觀察曰繙譯華文甚善担律師曰各口分行之帳業已問畢惟内有三件尙須查問前堂本律師曾令白納處將武寗船日記簿呈堂當時由白納處駁回言曾赴德署控武寗船主夫勒在日記簿内記載假話知其將來必到堂作見証故欲壞其聲名現在此案已早訊結德副領事有堂斷蓋上印信經德總領事函交夫勒其斷語本是德文今草草繙譯英文大旨係白納處控武寗船主夫勒在日記簿上載有虚話言白納處於正月十七號到過武寗船上但是時白納處適患目疾並未出門以故提訊現在訊得見證人卽該船管事李家瑤出有憑據言白納處於正月十七號確曾到過船上且進午膳訊之該船大管輪三管輪等人所供相同而白納處見證人則僅言十八號午前到過邊列士洋行見白納處確患目疾並不離房至醫生柯柏則言曾勸白納處不可離房至其究竟出外與否則不得而知見證之語不能指實因卽將案註銷事在七月二十號威律師乃曰担律師此時不應誦德署斷語蓋德署之案本律師並不干涉也在担律師之意不過欲證明白納處說謊之故耳訊至此已十二點二刻遂商訂下禮拜三卽二十九日再訊 
[獲解緝犯]  
　　川沙人顧瑞生在本處迭次犯案廳尊陳司馬飭差拘拿未經獲案後知顧逃匿滬上法租界爰出信票並函致讞員鄭大令請派差恊緝務獲歸案訊辦大令得函後卽飭會捕局線勇將顧拘獲恊同來差顧祥護送至廳陳司馬升座研訊命將顧重笞五百板釘鐐收禁翌日復訊著鞭背一百下荷以巨枷發頭門示衆重賞來差線勇遂回上海禀覆銷差 
[浮屍可駭]  
　昨日上午十一點鐘時浦潮甫退忽有一男屍並無衫褲下體僅圍白布一幅浮於虹口港中岸上觀者如堵墻並無人肯爲之成殮未幾卽隨潮浮出浦江 
[上海巡局紀事]  
　　篙師陸巧官性好游蕩其母屢譴責之終不稍改近與划船婦新妹有嚙臂盟暮暮朝朝雲挑雨逗事爲其姑訪悉欲將陸送官請懲陸不得已浼同帮朱阿四緩頰事已了矣前晚又往續舊歡新妹懼其姑所知拒而不納陸怒攫取船上棉被二條其姑聞之據情訴知陸父阿二陸母朱氏聞而大怒欲將陸置之死地陸不服母訓怒詈不休有何生福者代抱不平扭陸控諸十六鋪巡防中局局員蔡蓉卿二尹飭地甲將陸暫行看管候訊○農人楊全桂家於二十三保八圖近日雇木工蔡阿喜添造房屋楊甥龔海全向業鋸匠以龔越爼向之理論并奪去鋸鑿等物楊忿甚投楊樹浦巡防局控陳局員李二尹飭八圖地保王子卿查明禀覆昨日蔡投案聲訴二尹飭傳齊原被各人聽候訊核○有殷姓者在楊樹浦華順紡織廠對面新設茶肆牓其門曰滬北得意樓甫數日卽有安慶流氓某甲大肆喧囂茶博士向之喝阻甲攘臂一呼同黨十餘人卽蜂擁而來擊毁茗具無數旁人恐釀巨禍飛報巡防局局員李二尹派勇丁三名前往彈壓而南翔人名海榮者已被若輩所毆有一年老流氓倒臥於地反稱被毆受傷勇丁乃將海榮及年老流氓茶肆執事人某乙一併帶回二尹升座略訊判令將乙責手心五下海榮責十下至年老流氓若何發落則尙未聞知 
 
 

Page 4

 
 
[法界捕房事略]  
　　惡丐陳子明之羽黨名小油炸檜在城河洪寓聚樓茶館訛詐平民經包探拘獲送入捕房押候解堂訊究○城河浜浸會堂門首時有頑童在河中洗澡教主以頗不雅觀函致捕房請爲驅逐捕頭允之飭包探遣探夥二名至彼阻止忽有惡丐陳子明之羽黨小老核與探夥爲難乃卽拘送捕房押候堂期解訊○甲乙兩小偷兒在八仙橋西首竊取短衫鞋籃等物行經租界爲包探拘獲解送捕房捕頭飭將人贓一并移送八仙橋巡防局請局員辦理○前晚十二點鐘時法書信館後面忽有人越窗而入經細崽擒獲送入捕房翌晨捕頭查問之下知非圖竊爰命押候交人保出 
[美界捕房紀事]  
　　陸錦祥賃虹口吳淞路第一百九十二號門牌房屋開設粥店其妻李氏與店夥姚翠峰有私陸固未之知也昨晨七點鐘時陸携筐出外購物姚遂乘隙與氏拾墜歡適陸自菜市歸覩此情形竭力贈以老拳然後交四百八十九號華捕拘入捕房捕頭令解送英界公堂禀請訊辦○太倉州屬崇明縣人張阿二竊取英界南京路第三十七號門牌某姓家綢布衣服經包探張阿五緝獲帶入捕房捕頭令押候解送英界公堂禀請訊究○昨日上午王長生劉德生二偷兒至順泰碼頭竊取廢鐵若干經包探張阿五查獲解入捕房捕頭令押候解送英界公堂禀請訊究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣案瑣錄]  
　　楊樹浦巡防局函送在途滋事之唐桂生許裕發周阿大等至縣前晚黄愛棠大令請蔣剌史升座提訊唐供年三十歲本邑人在怡和紗廠工作日前放工後與同廠之許裕發至酒肆沽飲醉後胡閙女郎周阿大前來解勸局勇悮爲滋事以致被拘轉送案下求恩鑒察許供引翔港人年二十有三與唐同事偶因酒醉口角爭毆唐係自已跌傷周阿大供年一十有六亦在紗廠做工日前工畢回家途遇唐許二人打架因之上前勸解實無暗昧之事地保徐愼言供唐桂生與許裕發醉後滋事由周阿大相勸以致一併送案剌史諭兩造均不安分本應一併究辦今姑從寛著具改過切結如再滋事嚴究不貸○高昌廟巡防局函送流氓李春先至案蔣剌史研訊之下朱供湖南湘鄉人年三十有八在製造局當工前曾充當勇丁住居高昌廟附近士李氏係湘潭人由譚小春帶來有女孩欲給小的爲媳並非誘拐至阿四家失竊之事適小的在彭春元處取有當票欲至西門某質鋪贖物因此疑小的所竊已由局憲枷責叩求恩寛剌史判令還押俟再覆訊○英界公堂移送竊犯蘇遇生至縣前晚蔣剌史升堂訊問蘇供原籍江陰生長福建捐有縣丞職銜父在閩中以知縣候補此次因事來申假寓登豐棧後遷往親戚汪公館中曾往棋盤街么二妓院游玩與娼女三寳相識花去鷹洋二十餘元日前三寳與職員同乘馬車屬令挈之而遁職員以顔面攸關未之允許後緣所帶之資使用凈盡由三寳借給金鑲籐鐲及戒子等物約值洋銀五六十元並約日來申娶之回去正擬乘輪回閩適鴇兒欲付房租令將三寳之物變賣三寳無以應付再四威逼以致自盡職員在輪船上被包探拘送捕房解至公廨轉移案下求恩明鑒剌史謂據供各情實屬咎由自取判令收押候示○爛泥渡巡防局函送陸香圃至縣蔣剌史飭提訊問陸供本邑金家橋人年四十有五向爲成衣匠前者呈控陸生石一案係求請押遷並未揑造圖董趙淸源之名控生石爲開塲聚賭後奉票飭提有陸生石開塲聚賭從中漁利等語因此趙遂向小的詢問顚末當時未及剖明以致疑爲揑名將小的拘送巡局現生石因鄉人竊取洋人木料一案管押英界公堂尙未釋放剌史謂旣未揑名朦控著具結斥釋信票吊銷○王錫堂王四良叔姪二人行竊李姓之物爲八仙橋巡防局拘送縣署請究蔣剌史訊問後判荷雙連枷發四圖地方示衆前日四圖地保吳桂仁忽投縣禀稱王錫堂叔姪患病甚重請爲開釋至晚剌史升座騐訊不意錫堂已先行逃避由陳阿順至案冒名頂替意圖朦混經原差禀明剌史勃然大怒詰問陳阿順因何至此供向在四圖充當副保奉發王錫堂王四良等枷號示衆前晚錫堂忽患急痧來勢甚重因卽開枷爲之醫治詎料痧雖醫愈遽被兎脫尋緝無蹤又奉提訊難以交案故由正保囑小的頂替實是該死旣蒙察出乞施恩典　史以吳保稱王叔姪患病而王四良並無病容陳旣願頂替代枷卽發該處示衆遂告知黄大令立提吳保至案交差看管俟再核辦 
[蘇省官報]  
　　六月二十二日總辦海運津局候補知府林文炳專丁來省禀知聞訃丁母憂同知嚴恭壽禀謝奉委發審局卽日到差崑山縣諸禀到謝委簾差知縣楊士晟禀銷發審局差又孫玉堂由滬運硝回同知銜候補班補用知縣曾鳳祺湖南人由寗來 
[上海陳家木橋電報總局内籌賑公所經收指明合助四川宜昌義賑第四次淸單]  
　　南昌電局經募省道人洋四十元無名氏洋十八元源遠洋八元厘局雀洋十四元王棗芬洋五角王梅芬王蓉芬合助洋五角無名氏朱俊卿沈壽卿陳信臣陳艾生徐桂生修竹居士靈岩山人采蓮子東山學士陳仲賓采春和寳仁祥樊補山余沁泉張誠芳十六户各助洋一元殷太尊王德韾堂涂桂卿何霎記仁瑞堂蔣萬不如人齋　彭輯五　愼卿金盛秋蔡勉之華蕚堂夢花生怡和倉厚昌倉連記倉怡記倉無名氏信心氏潘子頌黄丹墀和昌隆念一户助洋兩元愼善記惠元祥正泰居全興倉純記五户各助洋三元胥母山房俞張雲錦翁少村許雅　無名氏乾乾書屋葉王月峰蔚豐厚吳少枚何郁氏濮瓜農田智堂王萬育張昆生合順興恆記倉長記倉潭溪氏胡世淸堂十九户各助洋四元敦本堂宋金石壽世室陸愼餘居士魏和吉藤花書屋陳張福記江言女七户各助洋六元王飲爻何自怡堂正本堂朱朱文軒道庫趙左秉鈞楊信女元裕堂張存忍堂張崇德堂裘正誼堂徐讓德堂吳敬愼堂沈八詠書屋沈承恩堂朱唐公館三宜堂三姓十七户各助洋十元商佐堂慶敬勝堂孟承慶堂文三户各助洋十六元南昌府江勤菴滇孫太　懷南氏四户各助洋念元樂善堂鄭何梅閣兩户助洋三十元華餘慶堂范藕記范中和應泰認乾和號德昌轉藍濟齋　春台黄道南沈子卿十户各助重洋一元澹園漕叟丁仲請兩户各助重洋二元順興昌中和隆餘心堂三户各助重洋三元張詠仙六一居士沙　猷堂貽環堂楊淸白堂楊五户各助重洋四元撫建釐　胡重洋一百元陽福堂區重洋六元留　書屋張紋銀十一兩六錢有友堂五姓紋銀十兩六錢吉祥小錠銀一兩六錢無名氏足錢二千文淸白堂楊補洋水九五錢二百　種瑶艸舘六兌洋四元無名氏洋銀二兩六錢七分袁州府曹七兌洋十元以上由蔚長厚交來原合規銀六百十五兩三錢一分四釐○沈泖東洋十元唐怡蘭洋五元綏厚堂求各事平安洋念元○以上共收規銀六百十五兩三錢一分四厘英洋三十五元正 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年六月十四日京報全錄]  
宮門抄○諭旨兩道錄前○湘撫陳奏知縣任意勒捐違例苛罰妄拿平民枉擬監禁審明定擬摺○六月十四日内務府國子監正黄旗值日無引見○懷塔布熙敬恩佑永隆各假滿請安○壽昌等謝署缺恩○福建副將王復勝謝恩○廣東叅將梁國桐謝恩○延俟請假十日○祥普續假五日○文泉薩保預備召見○關防衙門奏十五日大高殿拜表慶王行禮○召見軍機文泉薩保○○頭品戴湖南巡撫臣陳寳箴跪奏爲審明知縣任意勒捐違例苛罰妄拿平民枉擬監禁緣由恭摺仰祈聖鑒事竊臣於光緒二十一年蒞任時請聞桃源縣知縣余良棟素有貪酷之名性情狡詐物議沸騰當經將其附片奏叅革審一案行司札委拔貢知縣李夢蓮代理隨據該縣稟生　開遴舉人沙上鑄等以該革員在任勒捐苛罰列欵聨名疉控檄委署瀘溪縣知縣施啓宇會同現署桃源縣事費道純前代理縣李夢蓮就近確查禀覆事非無因上年臣校閱西路營伍道經桃源縣境據該縣士民各以余良棟藉公科歛苛罰並縱役擾民誣良爲匪等詞沿途遮訴行司委提人證卷宗來省由司督同委員審訊大概情形附片奏明各在案兹據按察使桂中行會同布政使何樞研訊議擬供招解到臣隨親提覆審緣余良棟籍隷四川萬縣由監生捐納知縣選授湖南龍陽縣光緒十四年調補桃源縣七月初八日到任縣屬劣紳如候選州判張希渠縣學廪生周世麟及昔存今故之曾昭寅皆所信任在逃之家丁彭榮朱明曹洪卽曹佐廷亦各親信用事光緒十八年前撫臣張煦通飭查明境内設有育嬰堂幾處各有經費若干能否擴充廣籌經費據實禀覆等　余良棟旋卽禀稱桃源縣向無育嬰堂始於上年立意舉行捐廉爲倡並敦勸城鄉富紳皇甫連等各自解囊在於西街禮樂局側擇吉興修四五月向可望完竣必須廣籌經費方能經久當傳紳耆妥議民間置買田房産業向兌九九七錢現擬每串由業户補足底數十四文又按分銷鹽數每價銀一兩由買户捐銀一分五厘均作育嬰經費再查縣城向只東南西三街迤北緊靠縣署後墙並無民房現經捐廉修造房屋名曰新街俟工竣後各佃商民擬全歸育嬰堂收租取用又禀修建鹽倉一所票鹽到埠先儘官倉寄放所收倉租卽作育嬰經費又禀勸據木行每木價一吊捐助錢八文花行每花一包捐助錢八十文牛行每牛一頭捐助錢四十文茶行紅茶每簍捐助錢二十文均自光緒二十年爲始收充育嬰經費各等情先後禀明在案此外尙有收取各街鋪户錢文名曰商捐及桐茶油棉紗布疋蓮子山貨土産茶葉猪隻等捐未經禀報名曰繁碎商民不堪其擾又於十八年已革常德府知府文杰札飭勸捐重修府文廟經費余良棟復據舉人劉夢乙等請將縣文廟文昌宮文星塔等一併勸捐修建禀經該府批准余良棟遂分派首事沿村設局名曰大捐並將空白印票發給曾昭寅張希渠周世麟張大澍等各首事隨時塡寫捐户姓名零星小户悉令書捐稍或遲延立卽禀縣拘追山僻村農莫能倖免丁役人等因之招搖訛詐民不聊生勸捐未已苛罰繼之凡審理詞訟動輒捐錢現據余良棟供稱不應聽信曾昭寅及家丁彭榮等之言因案將人苛罰現在年久事多所有被罰各户記憶不淸僅記育嬰堂收過劉天漢罰欵錢六百六十串郭品三罰欵錢四百二十串孫百川罰欵錢一百五十串又因催徵錢糧至地名漆家河有廪生胡峻臣因李夢庚該欠錢債具控以李夢庚素行刁狡欲帶回縣經李鼎春沙壽琳調處令李夢庚罰錢一百九十千均作育嬰經費又夫馬費錢二百十千文先不知情現據胡峻臣供稱交家丁曹佐廷卽漕洪手收又差役張信假公訛詐黄運熊錢四百千亦失於覺察至於稅契一事搜求過嚴實屬辦理不善等語覈計所供已共罰過錢一千五百七十千文又文杰曾飭捐修京城内常德會館府署後仙姑樓余良棟並將縣屬桃源洞相傳卽晉陶潛所記之桃花源與東嶽宮馬家渡橋次第修造其他興作難以悉數工役繁興歲無虚日横徵暴斂民不卿生所需經費多稱捐廉實皆在於捐罰項下支用卽於修造北街房屋卽前禀所稱新街開銷錢三萬三千串有奇據余良棟自稱捐錢八千串伊母捐錢一萬串挪用稅契尾數鹽捐銀兩共折合錢一萬五千餘串而前此通禀但稱捐建其挪用稅契尾數鹽捐兩項並未聲明現據余良棟供稱修造北街房屋是彭榮一人經手管理出入帳目所有鹽捐銀三千一百餘兩亦係彭榮修理北街房屋使用完工後彭榮報銷共用費錢三萬三千餘串現經估值房屋不過用費錢一萬五千串其餘錢一萬八千串零均被彭榮浮冐侵吞等語此余良棟藉端勒捐苛罰擾累商民之情形也光緒二十年三月内余良棟因拿辦會匪曾鞍亭等一案適有慈利縣人朱玉山邢家培路過縣城短少飯店錢文店内之打開朱玉山包袱見有朱玉山飄布邢俊齋名片將朱玉山等送縣供出黄市地方邢俊齋卽邢月淸並吳瑞堂卽吳老九諸人余良棟出差查拿差役蕭勝徧訪黄市並無吳瑞堂其人撞遇素識在逃之帮役秦興聲稱吳瑞堂卽吳瑞亭係吳季齋之么弟書繪墨條蕭勝稔知吉齋爲吳錫光之字家道殷實其么弟必係吳十一卽持墨條往吳錫光家拿人被斥回縣禀知余良棟親帶吏役赴黄市查辦派頭役十六人散役五十六人在吳錫光家住宿守拿又因吳生水之弟吳一善經吳國淮挾嫌暗囑縣投鄷先串通彭榮誣指隨拿吳生水並吳十一之伯吳希和帶縣管押逼令交人吳十一吳一善聞知均自行赴縣投到余良棟又先後差獲邢月淸管祖洛管祖振盧征和賴和尙饒大任到案提訊不容分辯遽行禀請將吳十一吳一善邢月淸永遠監禁管祖洛管祖振各監禁二十年朱玉山邢家培賴和尙饒大任盧征和各監禁十五年分别收監在案兹經訊明吳十一吳一善饒大任邢家培均係安分良民管祖洛管祖振賴和尙平日不務正業尙無入會放飄情事盧征和曾經入會業已首悔此余良棟妄拿平民枉坐監禁之原委也兹據該司等委提人卷到省督同長沙府知府鍾英在省常德府知府湯似瑄曁讞局各員悉心推鞫詳稽案卷證以供詞互相叅校得悉前情惟勒捐苛罰錢文余良棟堅供並未入已侵吞浮冒悉皆逃丁彭榮一人卽稅契底簿亦稱彭榮携帶逃逸並以余良棟自光緒十四年七月初八日到任至二十一年十二月二十六日卸事在任七年有餘土木工程曾無虚歲勒捐苛罰搜索靡遺若非圖飽私囊記肯甘心歛怨家丁乾没數踰鉅萬何至全未聞知丁差訛詐謗讟塞塗亦豈毫無覺察誠難保非狡供避就再三駁詰余良棟雖理屈詞窮無可置喙仍始終堅執總稱並未得贓檢覈縣卷其文稿則殘缺不完簿籍則含糊錯亂無由得其實據自非緝拿彭榮到案質審不能水落石出現在彭榮遠颺無蹤案内人證衆多日久覊候應請卽就現訊供情先行議擬以免株累無辜查律載官吏求索所部内財物强者計贓准枉法論財物給主又凡稱准枉法論罪止杖一百流三千里又律載現獲之犯稱逃者爲首將現獲之犯按例擬罪監禁俟逸犯就獲之後質審明確定地起解又律載斷罪無正條援引他律比附加减定擬各等語此案已革桃源縣知縣余良棟藉修各項工程任意派捐遇案苛罰並因拿辦會匪將平民吳十一等妄擬監禁均罪有應得除修理育嬰堂籌備經費並重修府學宮係奉文辦理建造北街房屋及派捐各欵俱經禀明與未奉明文因公科斂者有間又拿獲平民吳十一等到案並不虚衷推鞫輒卽指爲會匪議以分别監禁係屬草率定案証據無憑枉坐人罪應照例議處各輕罪不議外其遇案苛罰錢一千五百七十千之多並未禀明實屬用强求索第據余良棟堅供並未入已現亦查無實據未使科以入已之罪自應比律量减問擬已革桃源縣知縣余良棟合比依官吏求索所部内財物强者計贓准枉法論罪止杖一百流三千里律量减一等擬杖一百徒三年係職官應從重發往軍台効力贖　仍照例監候待質俟緝獲彭榮質訊明確另行辦理[  此摺未完]  
 
