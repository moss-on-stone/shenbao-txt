# 1890 - 31 - 4906032

 

Page 1

 
 
[附送咸有一德册] [  本館附識]  
　　本埠仁濟善堂素無恆產而堂中每年各善舉經費浩繁全賴遠近同仁隨時佽助今因刊有捐册托本舘隨報分送尚祈諸善士廣發婆心襄成斯舉則感激鴻慈當不僅該堂已也 
[墨寳巨觀] [  申報館協振所謹啓]  
　　茲有京師隱名氏念江浙水災飢民困苦特用上品宣紙一百幅遍求諸大名公法書或屏或聨大小不一龍跳虎　蔚爲巨觀現托本舘恊賑所　爲出售悉數充人賑捐計對聨每副洋銀半元堂幅五角此係助賑價特從應諸君子欲廣種福田并得墨寳者尚其移玉惠臨隨意選購乎 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[論市面之壞]  
　　滬上市面之壞不自今日始矣不壞於計之疎而壞於願之奢此固時爲之勢爲之非一朝一夕之故其所由來者漸矣何以言之從來經商者自度若干資本當作若干生意貨旣充盈則藏置高閣以俟之價旣騰漲則徐求消路以售之雖無倍稱之息亦不至折閲之虞雖有折閲之虞終不受虧負之累惟棉花一業向有盤當之說謂旣將本錢購花又將花典質作本如是輾轉數次可致利市三倍鄉民種棉之家或因花價跌落不願卽售亦有暫行典質者若滬上則無論何業何貨皆用此法實與空盤交易無異惟抵押不在當鋪耳原其故盖因市面繁盛貨物之充絀時刻變異不可預決價值之漲跌亦時刻變異不可預次早間所購晚間卽已消行今日所購明日卽已消行而揚貨之風盛行於滬上矣假如甲乙丙三人於此中有資本千金僅置千金之貨乙有資本百金而以棧單抵押亦置千金之貨丙實無一金而與錢莊往來亦置千金之貨及其獲利三人皆同是則丙優於乙乙優於甲也人見其如此也羣焉效之棧單抵押期票交易　爲成例視爲固然大抵棧單抵押視貨物之冷熱爲押欵之多寡千金之貨果屬當行可抵八百金是現交者袛須二百金耳期票交易遠近不一十日半月皆有一定貿易中人猶未能盡悉焉此皆行險僥倖之計也使其置貨之後價忽跌落甲之千金僅去其一乙之百金全由覆没丙則債負虧累一敗塗地又使其置貨之後價雖跌落徐以俟之勢必復漲甲則存貨以持時乙雖能待已不勝拆息之累而所得不償所失矣丙則無可調度無可耽延不得不折價以售矣不寗唯是卽使其置貨之後價不跌落亦不騰漲甲乙丙同時售去收回原價甲則猶是千金並未折閲也乙與丙皆以拆息而折閲矣由是言之甲實優於乙乙實優於丙也嗚呼此風之有害於市面者非淺　也昔時貨物之充絀價值之漲跌可以揣測而知之當其上市存貨多則價必跌逐漸消售存貨少則價必漲如米貴於春油貴於秋是也置貨者需本鉅而閲時久必逆計有一分之利而後售之苟獲利不及一分則不售也故謀生之計穏而貿易之途寛今則謀生之計日險而貿易之途日窄者皆此風害之也昔人以十分之本謀一分之利今人以一分之本置十分之貨獲利雖止一分而已不啻十分矣惟一分之利不啻十分故獲利不及一分者亦必爭售焉而不知止甚至覇阻壟斷一網打盡雖當上市之始存貨極多而捷足爭先搜羅存貯以致價值飛漲雖當消售之時存貨旣少而昔日所購一時盡出以致價值跌落其時刻變異不可預决實搨貨者自爲之於是錐刀之末錙銖之細爬羅剔抉殆盡靡遺使貿易中人落寞蕭條無所爲計挺而走險詭計滋生市面由是而大壞吾故曰時爲之勢爲之非一朝一夕之故其所由來者漸矣余嘗謂滬上市面之壞由於爭利苟有人焉創一業設一肆則從而效之仿而行之者數十百家消路愈多而愈滯利息愈分而愈薄由今思之爭利之害實由於空盤假令搨貨必用現銀並無棧單抵押期票交易之例則本厚者利亦厚本輕者利亦輕囊空貲罄妙手空空更何所施其伎倆如是則謀生之計穩而貿易之途寛又何致同行相軋非分妄爲以爭利乎今日爭利之害亟矣開礦股票石印書局並駕齊驅不顧其後原其始無非爭利也有心時事者其亦有以整頓之耶 
[都下新談]  
　　去冬封印後五城侍御黏貼告示略謂今冬少雪風高物燥所有軍民人等祀神放鞭原不能禁惟雙響爆概不許放倘有不遵者准差役扭拿懲辦及至二十三日前門外多有因祀竈而仍放雙響者差役見之立刻扭交各坊署幸坊官以封印期内未曾收禁惟責懲取保釋回云○去臘下旬内務府行咨户部内開現准前任坐糧廳監督善承呈稱職前在該廳任内有短收光緒十三年十月初九日至十二月二十日止稅項除經户部議減成數着賠　案外尚應賠繳銀一百六十六兩有奇兹遵南苑交一免三認工章程措得銀四十二兩呈請兌收等語查該員所欠與所交各數目是否相符本府無案可稽相應咨查貴部查明聲覆隨經户部以數目符合咨覆云○前報紀鄭工捐停止後又開海防新例云云聞部使傳述所有海防新捐户部尚未將第一卯捐銀收庫蓋因鄭工捐至十一月廿八日始限滿故亲捐尚不能收也○江蘇巡撫剛中丞行咨户部内開現准江西知縣徐寳鍔呈稱所有奉解江西九江關洋稅銀五萬餘兩投交户部行至銅陵縣境被雨阻滯十日恐有逾限之咎伏乞出咨報明户部等語兹將前情咨明大部查核施行○武進士程崧遞呈兵部聲稱向在貴州省本籍營中効力請仍發回原營以資就近當差伏乞大部恩准該部准如所請已出咨發回原營投標効力矣 
[平湖火警]  
　　浙江平湖縣南隆泰南貨店於客臘二十五日之晚四更後因澆蠟燭以致失火霎時上熾燬去店面七椽猶幸人口未傷然失物已不少矣 
[甌城耳食]  
　　去冬十二月二十四日之晚有游勇八九人身穿永嘉縣親兵號掛私懷利刃從裏門外自駕破舢板出洋鄉人某甲附之而往時適西北風甚緊怒潮如箭激游勇不慣划駛誤被寍艇帆索所絆幾至側翻幸經鹽局緝私船赶來救護見其號衣疑爲縣署勇丁詢其往何處公幹支吾莫答嗣以形跡可疑遂解送永嘉縣署寍邑尊升堂 
 
 

Page 2

 
 
訊究知係游勇冐充親兵遂發内翼房押候查辦○郡城斜橋頭九聖廟水龍錫管於去臘二十三日之夜被賊鎔燬次晨經廟中司事禀報捕署廿五日陶少尉飭提住持研訊嚴刑拷究始供稱日前有不識姓名之樂清人逗留廟内閲六日始去因判令笞責示懲諭飭協同緝捕○永嘉縣署前張某向充代書家有老母年逾花甲一門三口均有烟霞之癖嘉平二十四晚張经逋負如山出外稱貸至半夜未可其母臣病敗絮堆中因吸潮烟遺火絮内延燒床褥火勢炎炎迨張回極力撲救而下半身早已焦灼體無完膚火毒内攻登時畢命吁亦慘矣○十二月廿二日永嘉縣帳房失去番佛二百尊當卽跟查門役提比快班合署張皇如急星火次日從内厠桂樹根旁尋獲七十六枚嗣在土娼張姓家追出一百廿元事遂寢息○大南門外某甲因賭輸錢被賭棍踞擾索欠某夜更魚兩躍依然喧閙非常有某哨弁駐守花柳塘宫與甲家僅隔一水將賭棍捆遂縣署治以犯夜之罪○元旦天氣温和微雨霢霂香客寥落不似往年之攘往煕來云○初三日下午四點鐘時天成店主張某從南門回直穿大街將抵家矣突患氣喘難於行步因少憇於銑井欄口東成布店出一文錢囑店徒代購陳皮已則横臥榻上自脫雨靴不意甫脫一靴神遽昏倦登時僵仆竟爾云亡及店夥趨視早己體冷如冰無返魂之術矣 
[覆法蘭西幽公使書]  
　　大清國督辦邊防頭品頂戴提督廣西全省軍門蘇拜手覆書大法國總統高平軍務四圈官幽公使清鑒本督辦出巡西路途奉惠書過承温語愧悚交深貴公使敦信明禮載念邦交本督辦奉命籌邊敢憚勤勞溯貴國兵未駐紥三洲保樂時界外間有游匪滋擾本督辦以貴國鞭長莫及不忍作秦越之視曾飭防營分頭擊散是乃和好睦隣之意非敢謂有德於貴國也來書致謝深不克當書議撤回調琅總防營一事初不卽答今始按圖確查繼以履勘矣敢爲覼縷陳之七隘之逮邊界也爲大清國安平土州屬境載在圖册檢查土州知州李秉圭須知册註明越南進佔州屬自窮村隘峺盪隘峺崗隘峺重隘峺吉隘峺疾隘至凌檠隘止共計七隘七隘者卽來書所稱調琅總也據此則七隘爲中國境繼確有明徵貴國於圖形最精繪圖絶無挂漏卽有弧形凸凹處亦必註釋詳明前兩國勘定界圖圖約内地名巨細皆備逐一查閲其應歸越南之地實無調琅總名目第三圖圖約内亦未嘗註明弧形凸凹等字樣本督辦遵照兩國欽差勘定界圖按圖辦理是以在勘定之七隘駐紥防營非爲擴地計將以杜游匪兼護貴國也謹按七隘地址實與圖約内由中國斗奥隘起綫界至蕩淡江甲字處所均屬一綫直接並未紆繞綫外與越南之杏壇社輝兒社上下毗連圖繪分明瞭如指掌上年大清國鄧欽差與貫國狄公使同詣東興會勘畫押後亦曾以新定地界除弧形凸凹書明圖約照管外如有犬牙交錯之地爲會勘所不到者將來總以直綫爲界照界管理不得以彎曲論地縱有得失亦屬無多毋傷和好盖兩係公忠體國之心故爲是語今照界設防圖約均在非本督辦欺飾貴公使也且七隘山深林密游匪强徒出入無常若無營哨鎭定稽查設有潛謀不特無以靖邊陲倘貽患越南又何以副貴國和好之意乎來書係據越南下琅縣咨敘故有此議初不知圖約無調琅總地名若言七隘爲大清國境地則土州須知册猶存貴公使諳練幾宜自能恪守圖約不以侵佔爲詞倘能讓而不爭豈徒本督辦之幸若猶疑而不信則兩國立界在卽至時按圖定地是非可立辯矣貴公使駐木馬幽公使駐諒山與本督辦左右相距會有奉商之事諸俟謀面筆難盡述惟希朗鑒順頌勳祉年月日自大營拜書 
右稿由廣西友人郵來云法公使投書爭地適全炳炎直刺在邊營籌筆作函覆之法公使深爲折服敬禮有加地界遂定七奥喦隘不致淪失蓋蘇子煕軍門之威望足以懾之而措辭之切理饜心亦與有力焉錄竟爲之浮一大白[  高昌寒食生附識]  
[瑞桐剩語]  
　　福建晉江地處海濵民情好訟衙門向有訴呈規禮名目自數十元至數百元不等往往小民有寃莫伸激成大事自新任賴沛霖大令抵任以來首革此弊一時稱以且如青陽　棣大宅甘市衙口等八九十鄉鬥案俱息心靜氣會同營官將前任所積壓者一律清理書差兵勇一塵不染故遐邇紳民頌聲載道云 
[龜兹淑景]  
　　蕪湖張氏婦年將半百素有潑悍名媳已生一孩尚役之如牛馬稍不遂意卽肆鞭笞初九日又以細故拾門閂擲去傷其頰右臂亦折焉時媳方懷孕當卽傷重而殞人咸平意欲鳴官請究婦懼叩頭如搗蒜衆遂退婦乃將媳草草棺殮瘞諸荒阡○春風已度花氣烘晴各鄉農集貲演劇酬神相與娱樂蓋亦古者春祈秋報之意也○自人新年賭風大熾蕪湖縣王宇春明府出示嚴禁違者重懲賭棍懾於憲威始不敢明目張胆日内有移至吉祥寺後曾家塘等處依舊呼盧喝雉一擲千金並有招致名花引人入勝者紈袴子弟受害良多想一經訪聞定當嚴拿懲究也 
[鳩江官報]  
　　署蕪湖縣王宇春明府一年期滿瓜代有人米業紳商製就萬名傘德政牌等於新正十二日上午鼓樂喧闐衣冠送往明府再三謙謝而後受○太平春笑山太守赴省賀年折回任所十二日便道過蕪王明府郭少尉均赴舟中謁見次日改乘太古洋行上海輪船啓行○南陵縣張大令汝南於初十日行抵蕪湖　卽附輪赴省○本月十二日本任滁州改署廣德州閻海岑直刺挈眷抵蕪小泊一宵旋卽挂帆前進 
[閩中官報]  
　　委署大田縣魯衛調署屏南縣任宗泰禀辭赴任督辦通省稅厘局徐道督辦省會機器局兼辦會保甲總局孫道俱禀明於初八日開局同知唐雨時委接辦保甲局提調鹽塲陳煕齡缷辦泰寗宫運局同知胡宗彥禀謝請銷前辦政和稅厘停委飭知鹽塲陳汝舟缷辦永春官運局 
[閩燆春風]  
　　署藩司奎方伯俊新授山西藩　於本月初八日缷事署臬司張儲憲國正卽於是日接署藩篆所遺臬篆係本任鹽道龍鹺憲錫慶兼署○下杭街信義棉花行開張年餘掌盆某甲用人不愼以致虧空於去臘底倒帳除夕各行家紛紛前往索討甲先時挈眷逃遁聞店東係數人合股開張倒閉後咸歸咎　掌盆並不出塲料理云○著名匪徒某甲向在南臺新安橋一帶魚肉平民去臘因與小唱家齟齬號召黨羽百數十人前往理論小唱家延保標某乙與之相敵正待交鋒突有某丙掉三寸不爛之舌爲之解勸甲黨始散去南臺爲棍匪淵藪械鬥之事無日不有官斯土者將何術以處此○希軍憲蒞閩以來於旗營關務皆能認眞整頓頌聲載道軍憲年甫及艾膝下尚虚去臘三十晚舉丈夫子一人翌日爲夫人設帨良辰喜溢門閭屬下文武咸往道賀車馬往來頗形熱闹○下渡鄉有某甲務農爲業曾爲其戚某乙轉向某丙　錢數十千乙居期無力歸還甲不得已於去臘底到乙處理論一言不合遽起爭鋒乙竟持斧相斫甲倉卒不及躱避適中頭額立時倒地殞命甲之親屬與乙比鄰聞信奔至乙乘間兎脫當由家屬報官請騐以後如何辦理容俟續述○某巡檢挈眷到閩道出溎口某洋面被匪搶掠一空到省遣丁赴督轅報案經卞頌臣制軍批飭浙省文武各官赶緊查緝迄今尚未破案也○閩俗新年例有送燈之舉以燈與丁聲音相近取添丁意也家有小兒女者戚友家無不購燈爲贈城内後街一帶燈肆林立製紥精巧色澤鮮明香閨伴侣每於夜靜月明時聨袂偕來縱觀燈景輕薄子弟故意於人叢中擁擠不前匪徒因乘間攫取簪餌乘興來者往往敗興而返 
[東報雜譯]  
　　去年日皇頒定御製旗章後特召西京名匠飯田新七來京製造皇太后及皇后太子皇族各旗至歲杪繪就旗式進呈日 
 
 

Page 3

 
 
皇閲　美之着於今春依式製造○日本講求西法以來所有各種械器水雷等物國人自能製造有横濵末吉町五丁旦最上幸吉者係神奈川縣會議員深通格致獨出心裁手造天雷火其雷在空中爆發能使敵人噍類俱無足稱破敵利器上月四號撰成一論詳陳天雷火各法請由本縣上逹海軍大臣越八號縣官傅入署中面詢一切降諭令將論稍行改易然後上呈云○日皇擇吉四月上旬偕皇后乘火車行幸西京然後改乘撫船赴吳港及佐世保兩鎭守府閲兵並舉行開府典禮○客臘以來時有英國兵船往來朝鮮巨文島一帶長崎所泊之英兵艦名烏沙大蘭者亦於三十一號望該島而去○近來法公司輪船之來往亞西亞洲者漸次增多殊見貿易之蒸蒸日上而船中最要莫如煤斤向來取給於東京今在本國尋見煤坑人民喜之如大旱之得時雨云○近今法人患感冐症者甚多上有廿一號巴黎斯電報云是日患此症者多至三十八萬人領茄魯諾内閣議長那蘭魯陸軍卿夫列西男外務卿司皮尤列及農務卿夫亞等各大員以此皆同病相憐以致内閣會議因之中止云 
[謹擬以工代賑修圩岸章程]  
　　一自來辦賑之法條分縷析巨細無遺兩受其利者莫如以工代賑震邑地處偏隅無城郭之可修而塔院廟宇又非地方急務惟增修圩岸以防水災似有三十年之利且時當飢饉各顧桑梓農人尤願出力是一舉而兩得也樟華於光緒丙戌年至今零星募化曾修十五圩今年水災小有效騐是以不揣固陋謹擬修圩章程數條開列於左一震澤四鄉每有田岸單薄坍壞低窪及横洞小孔名爲梭漏亦復不少霉水多時日則戽出夜仍漏進青苗有傷秋收减色目覩心傷今年水災較巨淹没居多用是謹擬以工代賑其飯米及石灰等料由賑欵給發其器具爲農家素備無須再給一脩築圩岸先於年前報明都鄙地名隨登號簿開辦之時飭知圩農領至壞岸之處量見丈尺或　開溝增高加闊及出水總缺塡壩濬漊開港等隨登草册再用竹片編號標明做法卽插丈見之處一助工卽照車埠戽水規條派工每工向來酌給飯米一升二合今因災年以工代賑每日擬給米二升以留仰事俯育一家老弱不能趁工地步石灰等料未能預定多寡量圩之處估定丈尺然後義該圩誠實經手給予飯米灰料如有乘此舞弊一經察出責成經手一修補之法先將漏處開深六尺至磉底爲度廣三四尺小漏用牛糞大漏用石灰俱以土泥和匀塞於漏處次將土泥塡高一尺用大木樁舂實以一尺爲一層漸次由一層築至老岸相平均宜層層春得堅實以生永久遇築樹礙者無可讓出隨卽取開待工竣農家自行補種不得議論一築補低漥壞岸或岸外水深又無灘脚須照老岸補闊塡築相平並有圩中分水大墐亦須築高與老岸相平庶幾水災時可墐墐保護不致一墐横傷害及全圩其應用之泥卽於就近田内挨次匀挑不得偏枯一砌築總缺此卽出水車溝名之曰缺大小不等有數十畝至數百畝由此戽水出入遇水漲之年不先修築甚至衝坍害及一墐一圩者有之今擬堅固砌法大則墻底俱用硼光灰砂砌上用石條或木頭横架進深六尺高三尺闊二尺水門用閘板與老岸相平如老岸低狹再行酌定增高加闊以堅固爲主小缺量見丈尺照前减做工竣分别記册一修築壩岸漊河兩邊田岸單薄者壩口河道廣闊須用樁木内外均匀打堅闊者一丈至二丈爲度長者相接左右舊岸引樁木後再用蘆席插於兩樁左右　担泥土用樁木打堅如舊岸低俠須得加闊增高庶免霉水衝突之患一漊港閉塞凡遇水旱俱於民田有礙須得預先開通擬將開漊之土堆於田岸兩邊以備加闊增高之用并可添種桑樹利人利物兩得其宜一修築取土遇有古墓及厝棺必須讓出或暴露朽棺卽由堂夫檢入骨甏仍照原向掩埋倘河邊或有骨甏自當取出卽於近處埋葬如違查辦一凡靠漾蕩之岸及匯角等處衝突易損或將老岸帮闊倘老岸帮闊仍未堅固宜於岸内另行築墐並飭圩農於老岸外插柳種盧或蒿草取其密護可冀永久一震澤一縣所轄共有一千五百餘圩雖高低不一不必盡行加修大約計之宜增高者十分之六約有千圩他如湖濱諸港患旱甚於畏水宜開濬支港以備旱潦北坼一帶地勢較高則宜修官塘以便行人總之以工代賑俱悉實惠及民因地制宜各期有益一以工代賑須同時舉辦前後參差必致觖望今擬年前逐圩報明卽往履勘估工籌度已定應增之處插認標記然後同期於明年二月初一日開辦以工代賑庶免向隅一修圩所費樟華向年承辦每工日給米一升二合連樁木石灰等　所費或四十元一圩至六十元一圩不等今擬給發工米每日二升總須以六十元核算以合縣計之須費洋七萬餘元卽以震澤司所轄計之亦須二萬餘元其間有圩基素高毋須增修可以稍從節省然所費總以萬計樟華願奢力薄人微言輕謹擬章程伏乞仁人君子　賜採擇扼要删改登高提倡以期事之有濟公侯萬代光緒十五年十一月日震澤鎭鄭樟華茂雲氏謹擬上 
鄭茂雲先生事親至孝久爲同鄉所景慕而至開濬漊淋修築墐岸諸大端剴切陳詞實爲目前之急務倘　成巨欵一一遵循以工代賑俾鄉閭永享其利厥功豈淺鮮哉刼餘生護誌 
[道憲回轅]  
　　海關道龔仰蘧觀察晉省賀年已列前報兹悉觀察已於昨晨八下鐘由蘇回滬矣 
[稱觴介壽]  
　　昨爲洋務局提調陳寳渠太守八旬榮慶本埠印委各官及駐滬各國領事官均往道賀簪裾客滿鼓吹聲喧太守在滬有年交游素廣宜乎壽筵開處極濟蹌之盛聨中外之歡也英會審員蔡二源太守法會審員葛蕃甫同轉接陪宴客因各飭知捕房停訊一日 
[客死可憐]  
　　崇明人沈平齋向爲南貨生涯近以失業無聊貧病交迫遂於去臘二十一日彳亍至浦畔聳身躍入水中幸經旁人救起由十五號法捕帶至捕房備捕頭飭送至仁濟醫舘療治沈受寒過重延至前日殞命院中昨由醫生飭人至捕房報信捕頭飭包探知照同仁輔元堂給棺收殮送義塚瘞埋插標招認 
[上海縣署瑣案]  
　　客臘之杪有嘉泰鼎和久大震德四錢莊經手人沈紹勳等扭控和生庄經手卽仁昌洋貨花衣號股東謝倫輝虧欠銀一萬二千餘兩求卽究追當經裴邑尊提案質訊謝供稱被經手人王瑞春捲逃以致虧欠閉歇邑尊着謝赶將王尋交訊辦兹悉沈等以謝久不將王交案乃復投案催訊禀中略稱仁昌號主謝倫輝及洪益三有章將土藏匿而謝尤胆大妄爲將仁昌存貨約值銀九千餘兩擅自抵銀盡歸和生欠欵我等四庄分毫無着實係蓄意圖吞小本營生實在不堪被案務求恩鑒准卽提謝嚴追邑尊着候傅案訊辦○日前陳錫堂扭控劉阿狗將妾劉氏誘藏裴邑尊升堂訊究陳訴稱曾費洋銀七百元在某妓舘娶劉氏喜寳爲妾不料被阿狗及劉氏之母王氏誘匿無蹤阿狗供稱小的並不知情叩求明鑒邑尊飭笞一百板限令將喜寳交案前晚阿狗交出喜寳邑尊交陳領回並令喜寳供明避匿何處再行訊辦○錢小弟因傷唐珍福逮案釘鐐訊押前日錢母王氏投案叩乞釋回俱已詳登前報前晚經裴邑尊飭提訊究錢一再求恩邑尊着開去鐐銬鎖示頭門候傅唐到案訊明核辦○吳如林與周世榮械鬥一案曾見報章前晚裴邑尊升堂訊究吳周同求開釋并具呈供結邑尊飭一併還抑候示 
[英廨瑣紀]  
　　巡捕在路見吳戈氏與查阿寳吵擾拘至捕房該氏言查是兒子查言母再嫁吳姓不願隨同前去因致爭執巡捕頭命將該氏及查阿寳移送英公廨核辦○巡街捕見瘋婦楊陳氏在路胡閙拘至捕房巡捕頭命送英公廨由值日差詰得該氏有親屬在新閘地方蔡太守飭差將該氏送匀親屬具領勿再任其出外擾事 
[法界捕房瑣記]  
　　昨午有中乙丙三人結伴聽維揚人演唱内有一小賊潜身圖竊適有包探撞見當卽拘押捕房○昨有野雜馬車馳至公館馬路碾傷行路之某老嫗經巡街捕將馬夫及車一併拘至捕房備捕頭飭送老嫗至醫館求治馬車留在捕房馬夫管押昨晨據老嫗投 
 
 

Page 4

 
 
捕房質訊捕頭令下期至公堂備質馬夫交人保出○某包探在途緝獲行竊象牙烟鎗之楊少泉在身畔搜出氈　押票一張押候解辦○三道頭華捕扭送烟龜某甲至捕房聲稱前夜出差時道經是處中與姘婦吵閙喝令禁聲甲竟行兇滋横捕頭着押候解案○去歲之杪有某甲者僞繕一信送至小東門外向某老嫗處據云爾子在蘇囑吾帶回令爾寄洋十五元糖三十斤老嫗信以爲眞將洋及糖如數託其帶去詞知被騙　出找尋昨日甲正在途中被老嫗所見當卽扭至捕房控訴備捕頭訊得洋已用去着押候解辦○邇來小孩行竊之事層見疉出前晚有十四歲之湖北孩子潛入同春樓隔壁德昌京貨店竊取鋪盖一個四顧無人向東飛遁適一號西捕見之上前阻住事聞於該店夥同至捕房聲訴捕頭着將人管押贓留捕房 
[上海六馬路仁濟善堂一文願捐册啓]  
　　謹啓者敝堂自戊子年起延請各科醫生設立藥局常年施醫給藥無論太　外籍寒庶貧黎來堂一概醫治照方給藥每日求診者八百餘號莫不共見共聞去歲除給靈符丸散外共給出藥五萬七千八百念四帖計藥本錢四千七百四十八千文貼醫生轎車費計洋六百九十元經費之鉅日可槪見敝堂初創毫無恒產雖有月捐善款浩繁不敷開支醫藥一項連年全賴咸有一德一文願捐册承蒙本埠外省各處善士去年樂助而來共計洋四千六百七十八元九角五分藉資接濟竊以客冬少雪本年春症必多求診愈繁經費益鉅萬不得已再分捐册明知無厭之求第因瘡痍滿目重爲發棠之請仰求仁紳義商種青山之德春滿杏林承碧海之恩泉流橘井惟祈早解仁囊共襄義舉作善降祥毋待鄙述矣心香一瓣敝同人謹代貧病不勝叩禱之至倘蒙惠賜無以報瓊推有恭篆佩帶護身靈符奉酬水陸行程驅邪降福聊表微忱并具小柬捐册隨報分送叩賀新禧恭呈慈鑒經理施善昌葛繩孝陳德薰何芸思蔣毓棻謹啓財神日 
[疉承嘉貺]  
　　昨日本館協振所承元亨木行交來福州恒德棧勸募賑捐二十户計共花洋四十三元已蒙折實光洋四十元又山右白君廷璽求增壽算捐助洋銀二十元又振華堂洋貨公所捐助洋銀六十元本舘拜登嘉貺感謝難名惟有敬爇心香祝諸大善士無量福無量壽而已 
[卽事]  
　　昔有博者烏曹氏五木犢塞梟盧雉四王六𤱂夾馬行飛度重關百二矢元通先生好摴蒱梁冀桓發舊博徒古來英雄有如此牧猪奴戱何有吾吾亦相邀安陽客以斯消憂永今夕酒酣耳熱歌莫哀捝帽擲地呼五曰或欲大投或分功箟蔽六簙爭其雄王采珉采不知數金盤一擲燈花紅南風不競空惆悵天下安得松子量　諦彌諦十萬言酉陽雜爼前聞創背嵬擊敗背水軍自鄶以下徒紛紜鷄人嘂且日東山畫屏裊裊南浦雲[  大一山人漫草]  
[丙炎全君直牧抱經濟才投筆從戎久叅帷幄近自廣西邊防大營來相遇於高昌寒食生處示我籌邊諸大作快讀一過率茂二絶以誌傾佩卽請郢政並呈夢畹二司政刊]  
　　將軍勳業久安邊帷幄叅籌仗謫仙三策奇謀安反側豈徒書記是翩翩示我龍門記一編琳琅滿幅盡雲烟雄才倚馬眞堪試豈獨天涯作散仙君云費西有坡公之天涯海角亭勝跡曾往遊焉百花祠香尉畢以堮待删草 
[蘇省撫轅抄]  
　　正月十三日總辦江南機器製造局三品銜江蘇候補道聶　　提標右營叅將陳永春均上海來 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[七言一首奉贈相翁仁兄詩家教正并索和章]  
　　午夜吟詩對玉繩　君清興軼觚棱花庵詞筆江南艷柳隱才名每内騰閲世覲礬分黑白論交飲如辨淄澠黄金會買凌雲賦何用秋風歎茂陵[  長沙袁緒欽叔瑜呈稿]  
[上海四馬路文報局内恊賑公所經收山東浙江賑捐九月下旬清單]  
　　廿八日本埠同孚棧交來山隂承德堂章洋廿一元又大茂莊來貴州電局潘企曾兄經交清鎭縣署宋曉窗吳蓉生舒寳臣張國學四善士募吳蓉生銀六兩吳燕謀四兩八錢黄蕙室三兩五錢吳周氏三兩張國學高廷嶲陳寳順周開雲陽登瀛陳文波劉枉七户各銀二兩宋曉窗一兩二錢五分二厘楊錫五一兩二廖次明敖子敬金之選周德雄舒寳臣吳聚星王微修王繼先吳李氏羅登策舒子政劉星三吳范氏德華兄詹玉華邱子雲焦杏江吳崑山何開新傅試美王德元陽正洪廿一户各銀一兩　官方楊福田廖元　羅鳳林　郭氏楊興發韓士軒郭天枉舒張氏方聘三周維蕃蔣南階周開甲張云山陳國孝吕老滿王錫壽陳貴華吳培芝王成裕揚載雄王錫和　景盛　三户各銀五錢舒慶階葉八十兩户各銀四錢楊南皆周子清陳紹恩熊　　榮昌周國材易春發周維章楊體和張心亭葉承春沈巨川張士斌陳連發十四户各三錢舒開翰開榜兩户各二錢五分高順元二錢一景子祥楊春茂曾從武朱名山郭李　鄭鳳榮張興盛郭舒　舒承堯黄清榮童有三宋仁昌余青山選廷沈選青李士英熊子英葉鳳林杜百川十九户各一錢徐興發安之英兩户各一錢五分六王科第一錢五舒開憐一錢四分高義廷高楊氏宋李氏三户各一錢二分大意人一錢　分六揚發順周洪順承武宋嘉麒王福禮宋嘉論王陳氏楊春山葉鳳書鄧福生梁　榮承愚承女十三户各一錢周李氏高八分宋敖劉氏黄王氏劉聶氏楊劉氏劉雙印鄧朝清周冠氏羅劉氏宋聚金十户各七分八厘以上共計折實貴平足銀七十兩實收申規元七十五兩六錢○蘇省甘露鎭惜榖局同人募第六批捐欵衆善姓洋廿二元鄒廖記十元騰吟記二圓四明錢德源善士求平安事五洋蘇省徐丙南善士求病愈一洋本埠併口餘生小洋二角銅洋乙元○本日共收規元七十五兩六錢英洋六十一圓銅洋乙元小洋二圓合併聲明 
[上海北市絲業會舘籌賑公所施少欽經收山東江浙賑捐十一月初一二日第二千二百七十七八次清單]  
　　山東捐常州無名氏求病全愈洋廿元無名氏洋十元又助江浙銅洋五元啓昌糖行黄　篆來福建雲霄廳署續募陳　鄉七二洋廿元湯山樓七零洋廿元陳山松七二五洋四元吳崇勱七二洋二元陳壽頤吳捷春一元張庸坡鏡波一元方肇其洋二元林水配一元方吉　益張逢龍三元湯士英祥和林溥泉三元許論元吳介卿鄒隂堂一元無名氏保母延陵六錢洋二元又五五洋一元吳上受吳鑫洋八元計重五兩五錢四分遠二元計重一兩三錢八分五厘池鳳圖銀七錢九分五厘共十六户合光英洋七十二元江浙捐姚春溪求肝氣腿痛否塊速愈洋一百元仰日堂由春源糖行來規元五十兩江右　　臣九三八平銀廿七兩四錢五分陸奬墀洋廿元太倉延陵子求母病速愈十元常州吳伯壽募沈黄氏求病速愈十元彭樹榮求父病早愈十元蘇垣李緒銜爲長孫　歲蒙諸翁賜禮并酒筵資移助并長子功名早就　元徐春堂求平安規元五兩鎭江源昌隆得彩助賑洋四元九角徐朱氏求母陳氏舊病速痊三元蘇州隂思記一元廬江陳殿元一元隱名氏求兒女平安十角蔣沁薌蔣蘭孫陸仲漁三户各五角蔣悟漢四角蔣　太計元桂張福山艾文邦四户各一角蔣宅二人二角共九户合洋一元小洋十五角常熟信泰典吳冠亭五角渭源泰一元戴老三百　吳蔭記二百　五文共四户合洋二元杭江捐澄記洋二百元靜記洋三　　二户由常州新盛莊寄安孚莊來無錫春源瑞無名氏五元召上無力子因嚴親七旬壽辰節高　資移助求保平安四元奉化巡署華亭潭水詩蓬主人求妻周氏痰卽愈生產平安四元浙乍曹明寳一元楓經三善堂一元琴川昌盛募道生典五元又各友冬至筵席五元俞子昭四元不書名一元春堂銅洋一元頴川氏銅本洋一元五百文松毓堂五百文九經山房不書名海陽氏三户各二百文守朱氏棉力子各一百文共十二户合洋十五元銅洋二元一千八百文楓經無名氏募甬鎭氏甬鄞氏不留名欽榮可無名氏六户各二角不留名一角共七户合洋一元三百零三文詒慶堂求祖母病愈一元湖州捐范務本洋十元常熟廣恆豐鄒小亭一元　澤捐節省口腹人二元同安居士一元祥一求目疾愈各五角嘉郡捐洽記由寳和莊來洋一元二角半以上初一日山東捐周蘭甫募孫序春善士病愈完愿助山東东浙由和生莊來規元三百兩老天頤積省飭洋十元恊源莊來維恊順成王李白王霍　善士續募無名氏洋五十元泰州正堂黄東臺縣　各八元五祐塲顧安豐塲談丁溪塲葉新興塲四户各六元富安塲盧梁周東臺厘局李劉莊塲温何乃塲劉五户各四元廟灣塲趙東臺場魏各三元偶寄齋鐘塘不惑堂張天保堂孫三户各二員無名氏一元揚關瓜關各錢十千文槐蔭堂東何公雙局各二千文和翁錢寳記旗何日昇祥丁正大旗四户各一千文杭裕聖九百文桂實軒晋記各八百廣林張恆興旗各六百文朱裕信昌王成衣李順興李祝氏浦生記正太號韓問　德昌號同盛東福成永無名氏高德昇同氏周錦昌薛鳳鳴十六户各五百文無各氏同春祥無名氏友松堂種蕉書屋源興號王李氏順福園胡同源九户各四百源泰號魯記日月爲鳴無名氏端木祥劉淮六户各三百文共六十二户合洋一百六十四元五角八分三厘銅洋一元江浙捐松江馮怡軒洋十六元乾泰土號五元袁花豈壎求病速愈由立大莊來三元金陵李養源堂一元金陵謝平安仍求平安人一元源豐潤來章州北溪局中隱廬洋十元和記二元徐記一元馬記鄒記一元清畏堂助浙江十元不如人氏無力力不足子隱名四户助浙江各一元賜類堂青蓮堂愧無力子隱名氏四户助震澤各一元又交來浙江捐雲中子錢十千藏慶餘六千文廖睦堂守拙居藏翌長三户各四千文補過齋庸園周退菴三户各三千文見心退思無名陳龜從木石居五户各二千文莊園保康各一千五百文最樂山一千二百裕後堂勵愼堂同堂心鏡捷聲堂五户各一千文汪對山李寳山一千胡雨亭李瑞亭一千文翼翼人八百二樂軒樂安各五百共廿六户記九折錢六十千合規元三十六兩七錢三分由源豐潤湊足三十七兩又交來浙江捐横經堂蔣光洋二元孫酉祿慮汝鈞福姑蔣唐祐四户各一元　溪居士章拱北陳蓉鏡陳少玉陳齋五户各重洋一元共十户兩毛洋承源豐潤號貼凈合光洋十一元又交來浙江捐閩源丰潤臺伏廿六元光裕號謙裕號　集裕祥瑞號恆安號福泰號六户各三元共七户計臺伏四十四元合光洋四十元浙江捐楓涇仲翰屏求病速愈五十元無名氏求父病愈由泰記交來廿元沙市泰昌啓由堂十元補拙居四元蘇城王子畏祈保幼女病愈一元蕪湖華順和土棧募旋尚瑜李悌芝周愼齋周松鶴方正旺五户各五角潘在位四角陳譜香戴景義蔣敬之三户各三角葛魯南王衞山旋尚潘周澤之蔣鶴亭朱北辰六人各二角共十五人合洋五元常熟彚源求花安爲楠洋一元正記友七百七十文懷蓮氏四百文王　二百七十文戴傅司無名氏各二百金寳保家平安各一百共八人合洋三元湖州捐京口五柳堂十元直塘源源典延陵氏助湖州震澤六元之秀堂章二元又日積每人一文　求保身體康强合家平安四百文震澤捐漢口阜昌行有心無力氏愿求安各洋一元嘉郡捐太倉吳盃雪一元以上初三日 
 
 
