# 1923 - 218 - 4918128

 

Page 1

 
 
第一萬八千一百二十八號;中華民國十二年 西曆一千九百二十三年八月十五號
星期三 * *   
 
 

Page 2

 
 
第一萬八千一百二十八號;中華民國十二年 西曆一千九百二十三年八月十五號
星期三 * *   
 
 

Page 3

 
 
第一萬八千一百二十八號;中華民國十二年 西曆一千九百二十三年八月十五號
星期三 * *   
 
 

Page 4

 
 
第一萬八千一百二十八號;中華民國十二年 西曆一千九百二十三年八月十五號
星期三 * *時論（來稿） 
[憲法與人權] [  陸鼎揆]  
　　自法儒倡主權在民之說而民權論遂成爲今日政治之根本義民權論之内容可析爲兩部分其一人民對於政治上之權利是爲積極性的公權其二人民自身不可侵犯之權利是爲消極性的私權吾儕試一翻近世各國憲法之内容對於二者蓋無不有明顯之規定而爲之嚆矢者則英人之人權宣言書是已學者對於憲法上此類人權之規定謂之爲人民的根本權利考之憲法上規定之方法蓋可分爲兩派一派以抽象方法規定之一派則以具體方法規定之所謂抽象的規定者則僅列舉人民有某種權利某種自由而對於此種權利或自由之保障方法則置而不議焉若具體方法的規定則不然其規定出不僅列舉權利與自由之種類更進而舉此種權利與自由破壞或侵犯以後之保障及救濟皆一一規定之如此之例以美之各邦憲法爲最著美之各邦憲法其言人民之結社自由言論自由也非但不規定法律得以限制之而更明白保障無論何種法律不得與以限制言身體與居宅之安全也不特規定惟法庭可以搜檢而並詳確規定法庭如何而方可以搜檢之手續言請求出庭狀之權利也則更加以無論如何不得延緩給予之擔保言訴訟權也則同時擔保其請求召集陪審之權其於訴訟之被告人則保障其不受過鉅之保銀不被過重之懲罰見證人不得受無理由之稽留如此之類不易悉數學者對於此種之規定方示固有議其侵入尋常法律之範圍者而從實際上之價値觀之則其與人民權利以切實之保障實遠勝於空空洞洞的數條抽象的規定蓋人民權利得如是保證以後則野心之流拘於憲法上之束縛雖欲蹂躪而摧殘之其勢有所不能者也 
　　國家之有約法十二年於茲矣而人民之日日呻吟於絶無法紀的政治之下蓋視之在昔專制時代而尤甚若此者其原因雖非一端而約法上對於人民權利缺乏切實之保障實爲釀成今日現象之一因是則吾儕不得不歸咎於當日約法起草人物之缺少法律頭腦者也今後而從事於制憲事業其於人民權利之規定愼毌忽之哉 
國内專電 
　　北京電政府將以四國公使照會質問蘇浙問題電告齊盧何杜但吾人希望并同時致一電於馬聯甲使人之電覆（十四日下午一鐘） 
　　北京電院定本日閣議將四國公使質問江浙軍事照會電告浙盧蘇齊滬何寗杜查照電覆顧維鈞大水中趕回卽爲此案（十四日下午一鐘） 
　　北京電津派對王毓芝熊炳琦排斥曹銳王承斌合保張弧電有毌庸王毓芝閲看意曹錕則於電後批寄交蘭亭可笑可笑八字熊炳琦語人大選現在毫無辦法内閣自有當道主持臨城案應同負責任擬辭省長謝國人（十四日下午一鐘） 
　　北京電張弧十三夕宴客謂欵籌到卽就但未確定赴京日期張又與曹銳言若保洛勒我籌餉爲我力所不及者要君與我轉圜銳拍胸擔任但聲明不能助欵 
（十四日下午一鐘） 
　　北京電吳景濓張伯烈間齟齬甚吳派發表張伯烈原函謂伯烈主張先選後憲謂張誤認大選停頓諉爲景濓一人之過責其所見不廣可信吳漸漸希圖卸責（十四日下午一鐘） 
　　北京電參院十五開談話會因在京人數已跌破對折故（十四日下午一鐘） 
　　北京電英美記者會晤以中國軍隊佔世界首位而無能力剿匪主張鼓吹改爲全國二十萬精兵卽可維持秩序并主張將冗兵令築未成各路道基將請華會八國以善意的向中國提出建議（十四日下午一鐘） 
　　北京電川戰仍烈洛方片面消息謂熊但逐漸失敗袁祖銘勢將回貴陽周西成已不復能軍保派則 
個個消極（十四日下午一鐘） 
　　北京電洛吳致王承斌電催張弧上臺未證實但洛並無反對張表示是實（十四日下午一鐘） 
　　北京電外部咨交部日人在膠濟沿線轉運銅元日使謂係條約上自由不受若何限制應飭該管人員准運護照之規定不適用於本國人等語請核覆（十四日下午一鐘） 
　　北京電顧維鈞十四晨十點半來京院員周某携財長令同到 
　　北京電外部函交部上海元一輪船公司元利元吉兩船改懸中國旗出口請備照俾便通告各領事遵照（十四日下午一鐘） 
　　北京電外部將第五次瑞士勞工大會議案詢問書會商各機關儘九月二十五前送瑞士（十四日下午一鐘） 
　　北京電閻治堂反對劉鎭華閻又尅扣本部餉部下鼓噪洛吳令閻解職以楊清臣暫代師長（十四日下午一鐘） 
　　北京電洛陽電粤海軍已接洽北歸因廣州已不復能領餉故將先開馬江修繕（十四日下午一鐘） 
　　北京電奉訊浙盧代表李幼池到奉見張先鮑貴卿等一天 
　　北京電九師昨先發火食 
　　北京電陸部昨發薪月之一成係印花賣出後支配者（十四日下午一鐘） 
　　北京電十四八校代表在美專開會討論經費問題（十四日下午一鐘） 
　　北京電巴黎電九月間舉行國際法院法官選舉會共有候選資格者計二十九人王寵惠亦在内 
　　北京電美國博物家勞福博士昨到津日内到京後再赴各處考察 
　　北京電津訊前浙江師長葉頌清日内將回浙運動（十四日下午四鐘） 
　　北京電交部路郵兩司今日會議郵件運輸收價辦法（十四日下午四鐘） 
　　天津電李根源與予言黎此次下臺殊覺對不住國民故非南下一次不可但一須尊重各省代表聯席會議議案二須視察江浙弭兵運重實在情形兩項决議如不欲黎南下黎當順從民意稍緩行期至南下後以國民資格贊助大計或以總統資格整飭紀網今尙未定（十四日下午一鐘） 
　　天津電元（十三）日議員解樹强等七人南下元（十三）晚姚國楨設宴爲林長民接風湯漪莊景珂等陪座 
　　天津電奉張據坐探報告以朱有濟屢次在吉省勾結外人肥己賣國搆成犯罪行爲今對吉會路墊欵葫蘆島借欵又欲斷送東省主權擬下令緝朱嚴懲（十四日下午一鐘） 
　　天津電秦皇島一帶水沒軌道元（十三）晚京奉通車停駛（十四日下午一鐘） 
　　天津電黑龍江議員薛丹曦田美峯李伯荊等八人昨出京（十四日下午一鐘） 
　　天津電某方擬藉臨案通牒機會褫魯田職以津王繼田任魯熊繼王任（十三日下午十鐘） 
　　天津電省會常會定九月十日開會（十三日下午十鐘） 
　　天津電中日國民定十二日宴請楊以德楊辭並擬開一協會商具體辦法聞係雙方各推代表百人假商會開會又日領有回國與民黨及和平派商外交上讓步說 
　　天津電美使函謝自治會吊唁哈總統盛意（十三日下午十鐘） 
　　奉天電第二派編師票選師長定明日開票張學良有望（十四日上午十鐘） 
　　奉天電朱慶瀾電請建滿洲里綏芬河砲台防俄昨張批令照辦 
（十四日上午十鐘） 
　　南昌電車通江亢虎到（十四日上午八鐘） 
　　濟南電吳炳湘由棗來濟今日田在督署宴請邀軍政要人作陪 
　　濟南電一團二營携大砲機關槍各三尊赴沂州剿匪（十三日下午六鐘） 
　　滁州電蚌埠今晚有步兵二連開抵津浦三界站一連開抵張八嶺站（十四日下午十鐘） 
　　滁州電來安縣西北匪衆二百餘焚掠古城鎭擄去婦孺二十餘人竄澗溪鎭欲救澗溪之匪合股現與官軍相持於尹家集離津浦張八嶺站三十餘里官軍僅一連尙未開火（十四日下午十鐘） 
　　滁州電來安縣境古城鎭有匪警縣署電蚌請兵皖軍一旅第一營營長吳大鶴陞任三旅一團團長王普電吳促赴新任吳復現正包剿㵎溪股匪請俟肅清後㵎溪鎭去津浦明光站六十里三界站九十里現有股匪挾快槍二百餘支被吳大鶴包剿危急逃出一股有槍數十支竄擾離津浦張八嶺站十餘里之嘉山集吳電蚌請援卽晚有步兵一連開駐張八嶺防守（十四日上午十鐘） 
　　漢口電漢口銀行公會登報聲明寗紹公司烟土案查係寗紹所雇向姓夥友個人行爲與史晋生無涉（十四日下午八鐘） 
　　漢口電意領以寄送梅神甫物件多退回十四訪陳介請注意梅之確實蹝跡法領聞豫匪有南竄消息亦請陳商蕭如匪果南竄應請允許豫軍人鄂會剿（十四日下午八鐘） 
 
 

Page 5

 
 
第一萬八千一百二十八號;中華民國十二年 西曆一千九百二十三年八月十五號
星期三 * *   
 
 

Page 6

 
 
第一萬八千一百二十八號;中華民國十二年 西曆一千九百二十三年八月十五號
星期三 * *國内專電二 
　　漢口電黃梅三渠舖陡發山洪漂沒沿河田禾民居無數淹斃二百餘人縣城内赤水深二三尺商店貨物損失甚鉅並淹十餘人知事蕭贄昌電省請賬（十四日下午八鐘） 
　　漢口電寗紹公司嗎啡案聞已由周星棠等疏通僅罰兩萬元了結各界大譁（十四日下午八鐘） 
　　漢口電豫匪在唐縣被圍匪首老昏王劉廣林欲劉排長將梅交出共帶藉避官軍攻擊劉不允雙方激戰一晝夜死傷頗衆潘守蒸已令各軍乘隙猛攻又劉廣林伏匪二百餘人轉送梅函約安神甫往商招撫潘阻未往（十四日下午八鐘） 
　　漢口電美司令飛而卜自宜來漢十四可到並帶大來輪案行兇劉副官同來（十四日下午八鐘） 
　　漢口電宜訊大來輪自渝駛宜在涪州被兩岸軍隊槍擊大來還攻死岸上兵士三人傷四人 
　　漢口電孫傳芳死（十三）電曹吳辭職保王永泉督閩周陰人帮辦軍務 
　　漢口電口銀行公會十三日議决在制憲未成及正式政府未產出以前各行不得投資於任何軍閥聞係防止曹吳商大借欵 
（十四日下午八鐘） 
　　漢口電孝感屬五岳會發現股匪擄去鄉塾學生數十名並槍斃塾師已報請廣水駐軍往剿（十四日下午八鐘） 
　　漢口電王都慶十一率部移防沙市僅留步兵兩連及工兵機槍各一連駐新堤（十四日下午八鐘） 
　　長沙電譚延闓因澧州唐榮陽旅係林支宇舊部故函委林爲湘西善後督辦有我公服從中山與弟志同道合希屈就等語林不能受遂避居漢隨行者有秘書楊績蓀等現唐旅受趙命討蔡熊度甚明（十四日下午一鐘） 
　　長沙電魯滌平元（十三）偕劉鉶率隊往湘鄉擬再開一和會從事調解如無效再移安化宣布中立已分電吳謝各要人（十四日下午二鐘） 
　　長沙電趙令衛戍團十四日開㧞任中路前線（十四日下午二鐘） 
　　長沙電縣議會聯合會九日通電各縣議會擬修改省憲澧縣平江兩議會覆函贊成（十四日下午二鐘） 
　　長沙電魯滌平劉鉶唐巘往湘鄉後電請吳劍學來縣謝國光派代表來商最後和平辦法（十四日下午一鐘） 
　　長沙電有人謂林支宇避居省城他處並未赴漢又有一說譚已離衡他往謝國光電趙略謂因譚係舊交不能不歡迎國光實無與省長爲敵之意此兩說未審確否 
　　長沙電第二師全體官佐在潭開會主張討譚袁唐兩團尤激烈促魯滌平頒發命令魯哭主張將所部調往安化湘鄉通電嚴守中立該部已陸續由潭開㧞魯之宗旨將俟省方代表唐巘陳强赴潭後始有結果（十三日下午二鐘） 
　　長沙電魯滌平不忍見兩方交戰使省憲破壞人民魚肉决移師安化通電兩方嚴守中立趙派陳强持親筆長函文（十二）日赴潭疏解（十三日下午三鐘） 
　　長沙電湘南省議員通電全省暴譚罪狀外又電譚促依各將領調停辦法卽日離湘（十三日下午三鐘） 
　　長沙電此間紛傳有北軍兩營駐岳現證實不確（十三日下午三鐘） 
　　長沙電趙擬派李况松赴漢迎林支宇回（十四日下午四鐘） 
　　長沙電魯滌平往湘鄉以前語譚代表方維夏朱劍凡曰天氣狠熱你們何必亂跑當心被押罷魯部劉旅長鉶仍在湘潭聞已病劉部團長宣言省憲宜擁護譚無回湘之必要惟我們主張和平請省政府指定地點駐兵（十四日下午四鐘） 
　　長沙電林支宇魯滌平不能背趙而與謝吳要好處境極難故林赴漢以一走了事魯亦請假三星期以避紛擾且魯主張武裝中立而所部團長多傾向趙主戰故魯不來省趙派赴潭迎魯之陳强唐巘陳元（十三）返省唐與魯及魯部旅長劉鉶同赴湘鄉唐新被任財政司長與趙頗洽又與宋魯及團旅長交厚此行頗重要將以夏斗寅代省城戒嚴司令（十四日上午十鐘） 
　　長沙電有人組織湘南自决决會趙嚴令各縣不得任毁憲之人提用地方欵項及團防槍支（十四日上午十鐘） 
　　長沙電譚在衡組織政府省長總部合署辦公不劃分權限設軍務財務政務事務文書五部每部取委員制不設部長（十四日上午十鐘） 
　　香港電孫有今日再赴東江說 
（十四日下午六鐘） 
　　香港電全國學生會代表王永基等元（十三）謁孫請孫不可專注軍事革命宜注重羣衆革命孫云在此戰期不得不偏重軍事民黨現人才少有才者多死或分裂望諸君共圖國事（十四日下午六鐘） 
　　香港電永豐艦由厦回粤眞（十一）抵虎門文（十二）駛入白鵝潭（十四日下午六鐘） 
　　香港電洪兆麟元（十三）電告十日佔漳州包團厦門指日可下 
（十四日下午六鐘） 
　　香港電許崇智昨赴淡水督師進攻平山聞蔣光亮元（十三）赴東江督戰范石眞（十一）赴增城一帶巡視防地（十四日下午六鐘） 
　　香港電姚雨平有今日赴惠說 
（十四日下午六鐘） 
　　香港電傳楊希閔十日赴韶佈防 
（十四日下午六鐘） 
　　香港電林俊廷派代表朱爲珍抵梧與各軍接洽（十四日下午六鐘） 
　　香港電領團對廣州鴉片公賣極注意（十四日下午六鐘） 
特約路透電 
[北京政聞記]  
　　十三日北京電星期六日英美法日公使以牒文二件致外交部一言江浙有啓釁之虞促政府設法阻之否則各匣或將施行保護江浙一帶本國人民方法一抗議哈爾濱華員占據土地局 
　　十三日北京電曹錕請政撥欵三十萬元付軍餉吳佩孚亦請撥欵 
　　十三日北京電三井公發表北京附近雙橋無線電臺試騐結果之正式報告八月十日曾與法國波爾都通電成績頗佳現仍與洛安等處試騐通電 
　　十一日北京電吳景濓致書議員請參與星期三日會議俾足法定人數考慮延長現内閣事現有議員多人自津回京星期三日或有滿法定人數之望 
[聯太平洋大會記]  
　　十四日墨爾邦電聯太平洋科學大會今日開幕演說者皆言今急當合作對付太平洋諸國之共同大問題日本代表某氏謂深望大會能啓太平洋及全世界永遠和平之路 
　　十三日倫敦電每日電聞雪梨訪員電稱聯太平洋科學大會之日本科學家及偕行之日本上議院議員現暗中從事運動志在增進日澳之交誼例如日代表金杉博士曾謂日人對澳抱有誠摯之友意且願增進及維持太平洋之和平並文化之進步又謂太平洋極爲遼闊决非一大强國所能控制氏又否認日本有侵略黷武之志且言日本嘗遵守華府條約以青島交還中國云云氏言顯由當局授意 
[英國答覆法比牒文及評論]  
　　十二日倫敦電（續昨）英國之意以爲决定賠欵數目而使德政府承認之此層最有利於協約國今法比覆文竟不以爲然但德國已自願接受專家之决定矣乃法比竟視德國之自願爲無價値此則英國所不能解者也英國曾允會同勸告德國撤回提倡消極抵抗之命令顧若謂消極抵抗因與凡爾塞和約抵觸故必須停止則英政府未便附和此說魯爾之佔領法比以根據和約爲言德國則謂不在和約條文範圍之内英國法界最高當道實贊同德人之論據英政府從未隠匿其認法比行爲非和約所許懲戒辦法之意見惟願將此事提交海牙國際法庭其他適當機關公斷法國今指斥英國行動前後兩歧謂英國前已兩次會同提出哀的美敦書以佔領德境相恫嚇普在事實上會同佔領杜塞爾道夫杜斯堡及魯羅特三處繼乃不允承認魯爾佔領之合法前後互異自相矛盾云云此種責言非英政府所能承認蓋佔領行爲非根據賠償條欵不過以德國未履行條約義務爲理由耳英政府前之未正式抗議魯爾佔領之非法者徒基於不欲與協約國爲難之一念奈何今以此相詆設法比不以此詰難則英政府今猶將不言及合法與否之問題法政府現稱入佔魯爾之目的不在賠償但在打破德國之抵抗普造成德國付債之志願要知雖有付債之志願而無付債之能力仍無益也繼續佔領德國最重要之實業集中點德國付債能力不將終歸消滅乎英政府固不滿意於德國之付債但關於賠償及駐軍經費德國已付之欵視一八七一年德國所取諸法國者多兩倍有奇此外與清算處等有關者德國已償付不少法政府謂英國一面擬勸德國停止消極抵抗一面主張必須恢復魯爾生產之常狀法政府此言未免錯誤查七月二十日英牒稱宜提議辦法使魯爾恢復至可爲生利出產區域而非國際紛爭區域之狀况如此合理而有利之前提法比竟難以同意是誠英政府爲之驚異失望者也法比所持魯爾撤兵僅視付債而定之說祇可作有意佔領魯爾至少三十六年之解縱非永久佔領然佔領時期儘可無期延長如此時局不能不令人抱極大憂慮姑不論經濟影響即僅言政治其結果吾人將無以形容之謂爲奇禍殆無不可國際關係定因此而生危險國際聯盟公約中所謂擾及國際之和平者即此之謂世人對此危局無期延長將有何種輿情英政府不信法比能有以解世界公論也七月二十日英牒建議協約國宜公開討論以期得一般的及最後的解决法政府以此議定否合法是否適宜爲問並詢討論是否包括協囤 
約國債務在内茲英政府借此機會特另具說明書釋明英政府態度英國除保留英帝國其他部份之正當要求外準備將其所要求於協約國及德國者共以一百四十二萬萬金馬克左右爲限此數等於英國目前欠美之債欵關於協約國債務英政府所可貢獻之讓步必須視所可取諸德國者之百分數而定一俟英國所主張之一般的賠償解决業經議定而英國所應得之賠償可視爲眞正有財政價値之資產時英國之讓步方可以實在形式出之第一步在决定酌視情理可取諸德國之最大數目輔以種種辦法使德國財政與信用切實復立於穏固基礎之上並以管理制度保障德債之按期繳　而此管理制度不得受魯爾佔領中勢所必有之經濟上不穏善的障礙比政府甚歡迎英國所提討論安全問題之議但法政府則謂安全問題與魯問題無關故將討論安全問題之時期延緩至渺無日期之將來若僅討論比國土地完全之辦法而不兼及法國則非英政府所願爲今法政府旣冷淡視之即欲進行此事庸有裨益綜之英政府决計固須責令德國盡力付債但要索過多則徒毁德國資產至於法比政府之方法英政储認爲必歸失敗英政府之政策一月間前相波拉勞已詳言之迄今未有變遷即英國凖備爲全部解决起見放棄英國納稅人所可責令協約國政府繳付之欵之一大部份是已希望法比政府承認英國合理之地位若必欲籌及單獨行爲以期促成未可久延否則影響大不利於商業恢復及世界和平之解决則誠非英國所願也云云 
　　十五日倫敦電各報皆全載英政府關於賠償及魯爾問題之公文視爲近時極有道德國家文件之一而英國最近一牒尤爲人注意就報紙評論觀之政府發表此文藉以徴求輿論之目的業已完全達到英政府先則隠忍以圖恢復協約國行動之一致今則傾吐其懷直言無隠讀者嘉之此文可稱爲對德對法兩無偏袒但袒英而已首相包爾温曾謂國人於觀察歐事時非袒法即袒德皆非所宜故此文謂爲袒英可也自由黨報紙甚歡迎此次牒文威斯報謂政府心目中顯然有單獨行動之意實廹處此無可轉圜云每日新聞謂英人苟不爲法人漠視英人利益之態度所驅迫則對法决不有此語調云有數報謂英政府在此時抗議佔領魯爾之違法似無理由泰晤士報則謂法國所持佔領魯爾之說大都根據於推測懸臆而非事實今可於此牒見之云每日電聞謂英國及殖民地輿情必贊成此牒云每日報知報謂首相包爾温之意見有國人爲之後援苟法總理有鑒於此則當愈知英相意見適合情理矣云晨郵報指此牒過嫌袒德法人見之恐憤不能平云獨每日郵報仍持親法論調攻擊政府指爲不合民情並謂牒文劣而且拙云 
　　十三日巴黎電法報謂英牒缺乏邏輯且無公道未能增進賠償問題之解决巴黎廻聲報謂此牒係英政府抛棄二十年舊軌道另有政策之先聲此事宜聽萬國公論判决之法國於此將不變其熊度巴黎晨報謂此牒自相矛看足見英當局神經之錯亂菲加羅報謂法國之友深知法國始終不變之見解而不猜疑法國覆文之性質其餘法報謂此牒徒長德國抵抗之氣㷔云 
　　十三日比京電比報謂英牒猶留日後談判之門户並無切實建議故法比政府或將僅收納此文而無舉動　在國會休會時内未必再開談判云 
　　十三日巴黎電杜塞爾道夫消息吉爾森克成發生暴動商店被搶死德工人一名傷十名 
　　十三日柏林電罷工風潮復稍擴大警察拘獲共產黨五十名又罷工人多名 
　　十三日柏林電亨堡船廠罷工人今日與警察衝突死數人傷多人 
　　十三日巴黎電杜塞爾道夫消息愛拉夏貝勒市政廳前有羣衆示威要求山芋及增加工資後與警察衝突死四人傷三十餘人 
　　十三日比京電今日克里菲爾特有糧食店多粗被搶死傷多人 
[新加坡軍港費]  
　　十四日倫敦電某某公司董事郝特氏致書每日新聞述新加坡海軍根據地計畫事謂一千萬鎊之經費决不敷用此計畫之主旨乃在建一能容巨艦之大船塢利物浦能容巨艦之船塢需費五十萬鎊今新加坡船塢豫算經費爲一百一十萬鎊由此觀之目下之凖備必較表面之計畫遠大云云 
[各國近事紀]  
　　十三日倫敦電運輸工人聯合會稱倫敦各碼頭之工人上工者日多今日共有一千五百名上工 
　　十三日墨爾邦電澳總督歡迎聯太平洋大會代表諸演說者皆料今次會議成績必佳澳政储今午欵宴日蚈 
代表團 
　　十三日倫敦電阿眞廷人蒂拉波斯支氏泅水過英吉利海峽得每日圖畫報獎金千鎊 
　　十四日華盛頓電哈定總統遺產共美金七萬五千元按照遺囑其夫人得大部分 
　　十三日里加電赴俄美國商業團希望與俄復實在通商者已於今日行抵里加 
　　十三日倫敦電商部報告七月份入口品共値英金七六八一八三三四鎊較六月份减一二四八九三四九鎊出口品共値五九五○三八五○鎊較六月份減三三七九七○九鎊 
　　十三日倫敦電對外匯市升縮無定今日法佛郎價復落至八二三五比佛郎價因有借欵之說收盤漲至一○○二五 
 
 

Page 7

 
 
第一萬八千一百二十八號;中華民國十二年 西曆一千九百二十三年八月十五號
星期三 * *公電 
　　長沙來電各報館均鑒比年以來湘省厲行自治原以内條憲政外樹聯治爲主旨萬衆一必締造艱難乃近者譚延闓以首倡湘省自治之人而竟有稱兵毁憲之舉殘民以逞毫無顧忌省憲爲吾湘三千萬人民生命所付託本會職責所在義當與共終始念大厦之將傾痛母法之垂危惟力是視務必保持省憲之尊嚴剷除自治之障礙而後已除已於眞日咨請湘政府對於譚延闓毁憲行爲以實力制止外尙祈諸公主持正誼共維湘局臨電廹切惟垂察照湖南省議會叩侵印 
　　溧陽來電申報館曁安徽旅外各公團公鑒和尙港帆運米捐爲皖民生死關途曾經倪聶張許歷任軍民兩長均以民憲難犯兼賴諸鄉先生曁内外各法團力爭始克罷免死灰豈容復燃詎胡思義不察民隠罔恤商艱復提前案竟委陳克懋來梅渚定埠設卡抽收二角米捐横征暴歛現我人民羣情激昂誓死否認諸先生愛鄉心切諒難膜視除已向省政府請願外特亟電懇一致聲援速電吕省長立予撤銷以全民命感盼廳涯郎溪縣梅渚鎭商會市政公所同叩元 
國内要聞 
[北京特約通信] [  愈風]  
　　直派武人之態度一斑 
　　張弧長財之命令已於昨日送北戴河請顧副署如無波折明日或可發表張已預備走馬上任此在津派爲奏凱然保方至今對於張弧絶未有贊成之表示洛陽方面更不待言於是外間議論多謂保津之意見將更深張弧之地位终不穏而保洛兩處將併合而對津直方内一 
鬨之形勢益將擴大記者前次通信已詳說文的方面之火併今已將由文的而蛻入於武的則武的内幕之情形不可不一言 
　　津之王承斌已與曹邊一氣與吴佩孚已漸立於對面截車奪印一役吳氏心竊非之特所與之禍首讓開武人未言王承斌馮玉祥耳而此次張弧之出王承斌之主持不亞於曹邊王與張踪跡極密截車以後張且介紹素所豢養之新聞記者數人與王發生關係此次長財之最後决定仍王氏勸駕也說者謂津方已向洛疏通洛可不反對張氏然曹邊與吳已無電報往來之交誼王雖偶相通電然實亦絶少且不能說私話則二人之分際又可知也至於對奉問題吳始終視奉爲大敵無携手之可能而王與曹邊則仍傾向和奉雲章之出關即王之重要使命津派之意一如去年直奉戰前撇開洛陽與奉聯絡雖奉方接受與否不可知而津派聯奉以抗洛則直系内部實引起許多意見况熊炳琦與吳又比較可以說話熊今已有被排之勢（昨日津派機關又京津通信社發表攻熊之通電）勢必與洛聯合而今次洛津意見又加一王則其爲吳王對抗之局可想見也馮玉祥之熊度至今爲一謎驅黎之事津派固仗馮力然實因崇文門監督問題馮固自爲也黎去以後馮大縮其頭大選種種一槪不下斷語津派欲其有所動作馮輒謝不肯承日前商及某事時馮謂如此則不如請三爺來京自己主持外間傳有曹來之說即源於此馮於内閣傾向改組顏惠慶組閣說主持最早即曇花一現之顏氏代閣活動亦馮入京一次所造成主克敏辭財代以張弧馮亦未表示意見而在補充或改組聲中馮在南苑迭發歌虞兩電向院部索餉其聲勢一如劉恩源時高吴諸人爲之大駴托李鼎新疏通李不肯往乃托劉夢庚氏設法劉又不敢直接與馮言而先宴馮之參謀長副官長今雖未再硬索然萬吳推到新財長身上料張來後馮未必不大放厥詞也如是則馮與津派似乎已不合作然馮之與吳在汴已有深隙而驅黎之事吳又不大謂然馮雖在京中報紙宣言與吳感情仍洽而聞者未敢遽信加以與奉有往來與段通欵曲之說時播人口則馮之將來究是加入何方竟成代數上之難題大約馮氏擁兵自衛等候時機於中取利或比較可信之消息耳 
　　保洛方面對於南方近仍注重閩粤其於粤也陳炯明深鴻英之利用固依然不敢放手而對於滇軍則近來頗從事勾結黃毓成金漢鼎據深知洛方情形者言確已運動成熟無如被孫中山發覺以致失敗頃又派劉某等數人携欵赴港仍向滇軍將帥設法勾結蓋以南攻南固彼之不二法門也至於福建方面仍欲用孫傳芳王永泉王之攻臧全係長江某督所鼓動故海軍即攻厦門以應之其用王也亦以南攻南之意但王之態度又殊不明聞彼抵泉以後一面電京寗保洛告捷一面又電天津段派某要人自稱助臧段囑人傳語令其退回原防王亦滿口應之保洛知之以王爲不足恃也乃不肯助以械彈而仍勸孫傳芳回閩孫又以與吳光新曾毓雋有成約而不肯行說者謂其將與對川之役同一無结果也 
　　至於合黃河長江兩流域計之蔡成勳所居地方最爲危險只日日恐常德盛周蔭人孫傳芳奪己已得之贛不睱他顧河南之張湖北之蕭與吳接近當然不與津派一致但京漢沿線各軍吳已因各方風傳欵其與段與奉有連而派人密查態度山東之田動搖之說已久且彼確有騎牆之態度津保早預定以王承斌移魯矣然吳佩孚不允更動田氏又以鄭士琦張懷斌等有自爲留後之意深恐因此引起變端致以山東爲時局破裂之導火線而鄭張及吳長植等又保派所視與我遠與敵近者亦終不能放心實爲若　最勞心焦思之問題江蘇之齊總算唯一臂助然該省軍隊各師旅雖多而兵額不足又多不與齊一致不能用攻人現只暗中由彼布置欲用不甚愛惜之皖馬進兵皖南而皖馬方面又有叚派之活動據接近皖馬者言彼不過藉此索餉索械未必即肯眞打由是觀之則直派區域内之散漫又不待言也至於近畿地方固以馮爲重鎭而馮態度已如上述同在北京之王懷慶其與馮之不一致又早爲各方所喧傳北苑之第九師隷於陸錦陸爲曹之參謀長總算子弟軍然數日以前忽傳九師有索餉之蠢動安定德勝兩門爲之臨時戒嚴次日參陸處特别會議議給餉之法結果電保請示頃聞昨日已發一月餉告無事矣而有人傳說謂九師之耗乃與陸錦算賬因陸曾領餉一宗未經發放爲中下級軍官所聞　相譁譟大約陸回京一次將餉發給暗潮始平而北京地面謠言朋興則亦非起派之好現象也（八月十二日） 
[臨案通牒提出後之應付策]  
　　前日（十日）國務院特别會議對於外交團提出之臨城案通牒决定由内務財政陸軍交通四部各派專員與外部商洽辦法昨日已將閣議决定之旨分函外内財陸交五部查照辦理原函如下逕啓者准外交部提出各國公使聯函照會關於臨城刦車案請求各欵一案茲經國務會議議决應由内務財政陸軍交通各部各派員二人隨時到外交部接洽以利進行等因除分函外相應函達貴部查照辦理國務院啓八月十一日 
　　交通部因外交團已提出臨案通牒特於當日連下兩道部令（一）令曼德王賡略謂現爲整飭各路警備起見擬將京漢京奉津浦京綏膠濟隴海等六路警察先行改良訓練以重防務茲派曼德王賡將該路警察應行改良事宜迅速籌備一切商訂辦法呈候核奪以便着手進行（一）令顧問貝克副科長陳廷均略謂本部爲整飭各路警備起見擬將京漢京奉津浦京綏膠濟隴海六路警察改良訓練業經派員籌備所有應需經費自應派員籌畫以策進行茲派本部顧問貝克副科長陳廷均迅即會同籌畫一切妥擬辦法 
[張弧長財之形勢]  
　　攝閣已準備下令 
　　自稱攝政内閣中之財政總長雖已確定張弧而内幕之爭持仍極劇烈吳毓麟回京之後昨日國務會議由吳報告在津與張弧接洽情形當即商議發表命令高凌　聲言顧少川仍在北戴河未返此項命令必須全體署名方爲合法討論結果决定先將命令擬妥依次署名即晚派人赴北戴河請顧署名旋即議及命令之内容蓋因王克敏並未就職辭職免職字樣殊不合式於是議定爲「署財政總長王克敏呈請收回成命應即照准」云云餘則照通套辦理赴北戴河之人計程今日（十二）晚車可以回京但今日癥結所在决非視命令能否發表可斷其已否消除障碍命令是一事就職又是一事有無辦法又是一事王克敏命令雖已發表始終不能就職張英華雖已就職而根本上並無辦法卒亦不得不去皆其明證也財長問題决非如此簡單層層難關非一一打通則過了第一關不能過第二關固是失敗而過了第二關不能過第三關亦是失敗以愚所聞張弧長財純係津派主張保派本不十分同意嗣因王克敏堅不肯就而保派中又無適當人物不得已始行承諾日前公推吳毓麟赴津即係偵控張弧對於籌欵一層究竟有無把握孰知吳張會見結果發見張弧毫無計劃因而大爲失望兼之銀行界方面對張感情亦不甚好因張前任財長時往往有利用政府權力之處深恐此來又復如是則銀行界必大受其虧况九六公債一四庫劵皆爲張所計劃者至今尙無整理消息未免令人寒心因此頗不願其上臺張雖曾派文龢來京疏通迄無效果洛陽對張長財始終未發一言此亦張趦趄不前重要原因之一留京議員王樞等三百五十人旣對張有反對之表示而離京議員數百人亦有善意的之勸告聞湯漪等致張書中有「竊願執事爲吾輩之同志不願爲吾輩之公仇」兩語足見張弧今日已陷於四面楚歌之地位矣故依吾人觀察命令縱能發表而能否就職實屬一大疑問也 
　　至張之財政計劃如何據外間所傳則謂其第一步先與匯理銀行交涉放回六月分所扣留四分一之鹽餘及七月分全部鹽餘唯匯理扣留鹽餘係以金佛郎問題爲口實故張擬於到任之日即以迅雷不及掩耳之手段承認金佛郎案第二步即爲克理斯浦借欵展期案借新還舊稍增債額即可得一筆現欵應用第三步第四步則爲增印流通劵兌換券而内幕尙有一重要目的即在以或種空氣提高九六公債價格此目的果能達到則雖步劉恩源張英華之後塵一跑了事亦可以自慰矣以上風說是否可靠雖不能驟下斷語唯今日中國人所視爲財政大家者滿腹經綸大都如是張弧又豈能獨逃出此圈外哉 
[衆議院之倒吳運動]  
　　吳景濓包辦火選操縱攝閣氣燄炙人馴致各方招怨離京議員固恨之刺骨留京議員亦視若眼中之釘即津保要人對於吳氏表面雖竭力敷衍實則背後均懷有敢怒不敢言之隠吳氏行動若彼各方啣吳若此此各政團之所以有倒吳運動也倒吳運動醖釀有日自王承斌來京贊成吳氏包辦大選主張後全民社首領温世霖首开 
與吳氏衝突非吴派各議員莫不妬火中燒恨吳入骨於是醖釀多日之倒吳運動遂漸發動參議員何畏等入温宅密議實爲此届倒吳運動之起點其後各政團聯合會組織成功倒吳運動之聲勢遂益浩大吳景濓膽識魄力雖云超過常人至此亦不得不有所畏懼起而謀抵制之方此所以日來於倒吳運動之外又有所謂擁吳運動也 
　　現在倒吳擁吳兩派各顯神通大施手段釣心鬭角暗中格鬭之情狀煞是好看倒吳派以各政團聯合會爲中心對於倒吳之方法曾集議多次有主張用算賬之法者有主張用改選議長之法者兩院賬目自民國初年集會以來從未清算亦未有收支報告其中不盡不實之處甚多而去年國會恢復以來黑幕尤甚倒吳派中主張用算賬之法打倒吳氏者咸以吳氏桀傲險狠非用普通手段所能推倒即或普通手段可以奏效而以吳氏如此之横行恣肆聽其安然下臺亦太便宜故力主此說其法即由倒吳派提一議案主張算賬於常會上通過後强迫吳氏交出衆院賬目澈底清算吳氏能將衆院賬目和盤托出絲毫無侵呑弊　固不成問題設或賬目無交代或有不盡不實之處則公同决議訴之法庭治吳以分呑之罪此主張用算賬方法倒吳者之用意也至主張用改選議長之法倒吳者以爲算賬之法牽涉太大不易做到好在衆院任期將滿不妨於討論延長任期時主張任期應當廷長而議長不應該繼續須另行選舉使吳氏議長之命運與法定之任期同行告終前次各政團聯合會開會多數意見傾向採用算賬之法然日來倒吳派方面之空氣則主張採用改選議長之法者似佔多數同時復有一部份主張兩法並用者蓋上述兩法皆爲倒吳之妙計如能雙管齊下更易奏全功也顧無論採用何法皆以促開常會爲先决問題故倒吳派日來對於促開常會一層奔走甚力 
　　擁吳以吳之部衆爲主旁及與吳接近之政團其抵制之法以疏通爲主派員四出疏解倒吳派以减輕反抗之力疏通未就緖前暫使常會開不成以留廻旋餘地對於改選議長一層則决以衆院任期延長議長任期亦應延長之說相抵制國會方面空氣混沌若此將來倒吳擁吳兩方勝負如何誠未可預知也　 
[德債票問題將交海牙公斷]  
　　我國在歐戰以前售與德國之債票因宣戰之結果已不承認其有效惟該項債票其中一大部分爲日本正金銀行及華俄道勝銀行所取得該兩行遂以債權者之資格屢向我政府交涉要求履行償還之義務彼此爭持至今尙未解决而正金銀行每次發放鹽餘之時并不待我國之同意即將該項利息扣除作爲抵欵此在我國方面所受意外之損失爲數實已不少最近鹽務署洋會辦韋爾敦氏特爲此事邀集外交財政各當局會商辦示結果决定將全案始末情形曁我國不能承認之理由繕具正式請願書提交海牙公斷處請求裁判聞財部公債司昨已着手起草并將此旨分函正金道勝兩銀行查照 
[外部解决美日無線電辦法]  
　　中美日之無線電台問題交涉經手毫無結果現美日雙方所持態度均各走極端美國方面曾於七月間向我駐美施公使提出交涉七次要求從速履行費德理公司（即聯合電氣公司）合同而日本方面則堅持三井洋行與海軍部訂結之雙橋無線電台合同内之專利權向我國一再要求取消費德理公司之合同繼因美國政府之態度强硬異常遂提出美日合辦之議乃又遭美國之拒絶日本政府近遂聯合英丹兩國向外交部提出嚴厲之抗議顧維鈞對於本案遂深感應付之困難乃於日前提出閣議研究應付方法結果以美日雙方之主張互歧態度强硬無融洽之餘地而我國之無線電事業與馬可尼大東北各公司均有關係實難爲日本美國之獨占故議决將美國之費德理合同日本之三井合同均行作廢另與英丹美日四國訂結新合同同時將日本之專利權取消以免爭執此項方針業經决定聞外部方面刻已與美日兩國開始交換意見 
[劉夢庚私設京兆法院]  
　　京兆尹劉夢庚違法擅設京兆各級法院派唐肯爲籌備處處長日前司法部依法令其速即撤消而劉仍悍然不顧竟派唐肯兼行高審廳長職務茲聞京師高等審判廳廳長沈家彝以劉違法越權破壞司法勢難　默已　　抗爭不知自稱攝政之高凌　等果能秉公處置否　　茲錄呈文如下竊查京師高等審判廳管轄區域依照舊定司法區域分劃暫行章程以順天府轄境爲限民國二年裁撤司法籌備處順屬各縣司法籌備事宜劃歸京師高等廳辦理曾奉部令飭知三年變更直隷順天行政區劃亦經内務財政司法三部會同呈准并呈明順屬各縣案件應由京師高等審檢廳核各在案湘沿有年未聞異議曩者華會議决派員來華考查司法以定領事裁判權之是否撤廢司法改良關係於國際地位者甚鉅京兆首善之區觀曕所繫而各縣知事兼理司法任人治事一仍前清衙署房差之舊實爲厲民害政之尤家彝職責所在旣洞見京兆各縣司法之積弊太深亟宜改革又苦於京兆區域之財力艱絀勢難遍設示院爰爲逐漸改良之計於十年會同京師高等檢察廳酌訂京兆各縣籌擬改良司法事宜并預算案呈由司法部轉呈鑒核於十一年三月奉指令開呈悉准如所擬辦理交内務財政兩部查照等因遵即照案實行并與京兆財政廳商定撥欵辦法於十二年三月先將大宛兩縣司法事務歸併京師地方廳并設涿武清順義三縣司法公署呈奉司法部照准並由部咨行京兆尹查照在案該尹昨咨呈司法部謂從前呈准原案地方官并未預聞去年接准部咨令據各縣核覆聲明窒礙情形已飭照舊辦理候再派員協同等語所持理由則以行政司法經費分離不敷支配而抉其隠衷實以各縣知事向藉司法職權恣行貪黷司法劃出不便其私故先以經費要挾藉資撓阻勒令京兆財政廳將各縣經貫概行亭發繼經該尹派員赴部協商適所派委員有刑事受賄嫌疑一人經地方檢察廳依法逮捕協商尙無結果嗣并未經正式委員再行協商即復咨呈司法部謂已呈請另設京兆各級院於各縣設立分庭始之主張經費不敷者忽又有增設機關之計揆其用意亦明知欵絀難於圖成特不惜多方以圖破壞該尹旋派唐肯爲京兆各級法院籌備處處長經司法部令其撤銷仍復悍然不顧并委籌備處長代行高等審判廳長職務通令各縣委任推檢各官查法院管轄區域非依法律不得變更京兆尹官制旣無監督司法行政之規定且與高審廳長同爲簡任官職乃竟擅自委員代行簡任官之職權蔑法踰紀一至此極蓋該尹自恃曹巡閲使接近之人自任京兆尹以來穢德彰聞經順直省議會彈劾有案方思利用司法職權爲濟私之具是以對於改良司法必以全力阻抗罔知顧忌倘竟聽其違法逕行不予糾正不惟法紀廢墮且以同一區域之内而合法與非法之司示機關並立尤足淆惑觀聽方今全國司法雖自治省分亦皆遵守法令一致辦理矧在首都更不宜有此紊亂司法行政系統之舉家彝服務法司歷有年所現復忝居京兆法曹之右倘有所知隠忍不言内疚神明外辜職資用是不避出位之嫌謹臚事實上塵鈞聽如京兆尹之所爲並無不合則家彝無理之爭自應息喙普請立予罷免如該尹確係違法可否飭下内務部查明呈請交付懲戒以彰其弁髦法令破壞司法之跡且以維持司法之前途免貽外人之指摘至家彝奉職無狀旣昧和衷共濟之方又蹈越職言事之咎懇請一併交部提付懲戒以肅官規除呈請司法部先予停職靜候處分外所有京兆尹劉夢庚違法越權據實糾正並自請處分緣由理合具文呈請鑒核施行 
[劉存厚攫奪川路股欵]  
　　張泰階被捕之原因 
　　漢口川路公司職員張泰階等被捕係由宋光勳主動宋之背後則三年前不容於四川棄職而逃之劉存厚也劉氏自失敗後隻身寄居臨羗實已一無能爲乃劉氏詭計多端不惜金錢雇人四出奔走於保洛各方造作空氣謂其尙有舊部若干在川中爲内應要求補助餉械力圖恢復吳佩孚初本薄其爲人繼而游說者强聒不舍積年餘之侵润居然得售其技吳佩孚援川計畫發生以楊森爲主力攻取東路而劉氏則擔任北路東路迭勝迭敗力戰甚苦迄今戰事事尙未结果而劉氏則以本無一兵一卒僅指田頌堯一師爲舊部以騙吳佩孚實則田師並不由劉氏直接指揮僅以名義相進退於川陜界上從未一交鋒刃而對洛陽則虚張聲勢索餉索械保薦官吏之請絡繹不絶其賃居洛陽專門爲之朝夕請謁者則新任財政廳長宋光勳是也此次逮捕張泰階等之事乃因借貸不滿所欲遂由宋劉兩氏鈎串成局慫恿吳佩孚電致蕭耀南演此無理蠻横之劇川路公司財產爲股東膏血並非國家公欵而劉宋等以『重公帑而裕餉源』爲詞竟欲據爲己有不頟川路數千萬股東頻年奔走號呼所謂保存公司血本者對於劉宋此舉有何反響也茲訪得其來往電令如次其荒謬矛盾之處讀者必自能之「劉存厚致宋光勳電」川路欵項自高鉞交出後迭據京津滬漢及川内各股東代表劉淮等函電紛馳控稱張泰階向藩劉亞覺樂文韶陳樹嘉張崇文等將公司財產任意侵呑挪移狂嫖濫賭置妾營私若不懇請鈞座維持則川人膏血行將爲一二人消耗罄盡併稱張泰階向藩各侵呑數十萬樂文韶劉亞覺張崇文陳樹嘉等呑侵十餘萬各等語前來查公司財產爲川人膏血該股東代表等指控各節如果不虚自應依法究辦茲特派該廳長赴漢清釐以昭公允川督劉印「　耀南飭夏口縣令文」奉巡帥　電内開頃接劉積督　電開川戰方殷軍需浩繁稅收枯竭羅掘俱窮若不設法籌欵恐十萬健兒必致饑潰查川漢路欵已由川路以司總理張泰階及向藩等收回除借楊軍及我軍數十萬元外尙餘二百餘萬握在該員等手内並聞該員等在漢狂嫖豪賭擲金虚牝不早設法提出恐被該公司人等監守自盜侵佔殆盡又聞四川流氓張子昭等敲詐該員等現銀三萬餘兩倘無虧挪事實中怯畏罪何至任人敲詐不一申訴法庭此中情弊不問可知茲特派新任四川財政廳宋光勳到漢澈查清算並懇我帥轉電蕭督鼎力扶助派警押繳以重公帑而裕餉源不勝待命迫切等語查閲來電洵屬要圖宋財廳宥日由洛赴漢希即延見接洽竭力維持以盡鄰省互助之誼爲要等因奉此即便查封轉令川路公司總理張泰階及董事向藩等將欵項即行交領爲妥此令 
[旅京湘人電責趙恒惕違憲]  
　　旅京湘人龔德柏等致趙恒惕電略云此次湘西討察之難祇君挾不獲分肥烟稅之私念遂假維持省憲之美名輕啓戰端大發殺機虺蝪之心抑何其毒夫蔡鉅猷有無各咎戾全國自有定論惟討伐出之於君何顏孔厚况省憲破壞君實罪魁敢揭數端以相炯告選舉惟公舞弊必罰煌煌省憲列有專條君乃存心攫位躬亂選法省議會選舉君則授意各縣指選私黨勢凌利誘罔不用極而且飭戒法官選舉訴訟概不受理召集之後貨餌祿㗖弘廣收羅明目張膽組百人團化神聖之塲所爲鬼蜮之淵藪弁髦大法貽玷議院違憲一全省議員半歸夾袋候補省長宜操左券猶耗代價人六百金始獲初選及縣議會覆選君則令各縣知事壓買議員必投君名苟有抗命咎戾隨之强奸民意惡例獨開好夢雖圓穢聲四播違憲二省憲之制頗爲精密行政之權省務院實操其半君懷大權旁落之憂遂設一網打盡之計陰移公帑賄買議員七司司長泰半廌犬變合議而爲獨裁竊省欵以逞私慾違憲三省憲已立湘省即爲自治之區他省軍隊絶對禁阻而君要結外援求鞏祿位北聯蕭吳信使絡繹作小鳥依人之想忘引狼入室之虞違憲四生命保護憲有專條集社自由民有特權開宗明義首昭憲典而無辜之勞工代表龐人銓黃愛等君則横加誅戮匡贊外交之外交後援會君則强施解散草菅人命戕賊民權甘心媚外喪辱國體違憲五帝孽胡瑛萬惡滔天殺之無赦早宜正罪而君先相聯絡厚予賞近以開罪軍閥忽又違法逮捕不經法定之裁判加以法外之拘禁無論胡氏之罪若何重大然而尋茲形跡實與非依法不能逮捕之條顯相抵觸違憲六鴉片流毒舉世同仇省憲懸爲厲禁吸販俱奪公權君身膺省長公然販賣四境之中彰明無礙圖腰囊之一飽陷全湘於黑海壞憲毒民孰有甚是違憲七省之財產不容侵蝕省之租稅徴徴收有額省憲規定毫無假借斷不得任意 
變賣無端增减而全湘礦產悉賤售於外人至民國十四年之產物亦爲君預賣盡凈又不經議會之議决縱容員司擅增釐稅至十倍以上又復縱容軍隊强借民財聚歛囊括洵爲工巧黃台之瓜何堪再摘湘民脂膏剥削已空違憲八湘之苦兵爲日已久裁减軍費省憲所重迺憲法頒行業逾二稔一卒未汰一兵不裁軍費之鉅一如曩時吾君則擁兵自雄力排異已置省議會預算案而不顧對於擾害全湘之匪則不聞不問萑苻遍地民不聊生湘民糜全力以養兵反滋匪以長亂君誠尸位民毌痛心違憲九軍事動作待决議會湘西之變實君所釀旣不能弭禍於未萌復不謀和平於已發且議會僅通過戒嚴之案而君則矯頒討伐之令假名啓釁故意興戎違憲十下署湖南改造同志會龔德柏劉寅李仁俊劉琋伊照趙摭羣李燮治劉光輝羅介邱蕭柱羅筦羅遠岳維高劉吟之李達潘成等百三十八人 
[奉天本溪湖礦產調查報告（三）] [  智]  
　　第三章煤量及煤質 
　　煤量本溪湖煤田可採煤層共有八層旣如前述今以各區煤層深至故子河水準下二月千尺止作爲可採之煤則其所藴總煤量爲二百二十五兆六十五萬二千一百七十七屯（按即噸字下同）今復將各區面積層厚及其所藴煤量分特列之如左 
區　欵　　　　　　　煤層　每畝 
　域　别　各區面積　　　　　　　　　總煤量　 
　　名　　　　　　　總厚　含煤量 
本溪湖區　　　畝尺　　　　　　　　　　屯　　　　　　　　　　　　　屯 
域　　　　一一九○○　三八九九二四一　一一八○九九五九○　 
柳塘區域　七三九○　　四○一○四四六　　七七三三二○七○ 
新洞區域　二八九三　　四○一○四四六　　三○二二一五一七 
總計　　　二二一八三　　　　　　　　　二二五六五二一七七 
備考煤層平均傾斜二十五度比重一一三 
　　表中之數係依平面計算若計斜面則其量尤多 
　　以上計算係自露頭至水凖下二千尺深處全部所藏之煤量而言也然本溪湖自數百年前採掘怪來其採掘跡幾達水凖下百五十尺以至百八十尺之深處故水凖下百八十尺以上之部分難以再採其煤量爲一千七百九十九萬二千屯自前數中減去此數則現在煤田之煤量爲二百零七兆六十六萬零七十七屯其中完全可採者今復以六成計算則爲一百二十四兆五十九萬六千一百餘屯此後每年若採煤一百萬屯足支一百二十年之久 
　　煤質本溪湖煤爲半無煤煤存在古生代石炭紀層之中其性質與英國加奇富煤相同色漆黑光沢甚强固定炭分所含頗富其燃燒時火燄雖不甚强而所發熱量極大約在八千熱級左右灰分頗少硫磺亦稀故無損傷鍋爐火格之虞凡輪船火車均皆適用溪湖煤之特點在其性質堅固而緻密且發熱甚强故爲煉焦之佳品日本八幡製鐵所常購此煤以煉焦其性質并外觀殆與世界有名之英國加富煤相同若用之航遠洋能減少消費額且少煤烟而無危險之虞惟宜注意者有數事一宜多送空氣蓋煤中揮發分較少而固定炭質甚多燃時多需養氣故也二該煤富於黏結力宜時時攪拌使火格面上之煤常有一定之厚三該煤含固定炭質甚多故較撫順煤及其他日本煤難於發火燃燒則甚熾且能耐久故添煤時寗費工多添數次不宜一回加入甚多今將各處試用該煤及其分析表列之於左 
　　（一）日本海軍部分析本溪湖煤成分表 
　　（二）日本東京工業試騐所分析本溪湖煤成分表 
　　（三）日本三池煤坑分析本溪湖煤成分表 
又光緖三十四年陽曆十一月在旅順口日本鎭守府試騐之結果如左 
　　施行日期自光緖三十四年陽曆十一月十二日至十三日共兩日間供給汽罐工作部官原水管式汽罐 
受熱面積（平方尺）　　　五一○六 
火架面積　　　　　　　　二七六 
受熱面積與火架面積之比　一八五　 
煤之種類　得段層煤　寳砟層煤 
點火時刻　午前七時四十分　午前七時四十分 
點火時罐水温度　華氏四十二度　華氏四十二度 
蒸汽發出時刻　午前八時二十分　午前八時廿分 
蒸汽壓力磅　五二二五　六一一○ 
點火並汽罐用煤量（啓）二五二○○　二一五○○ 
試騐煤量（同）九五○○○○　五○○○○○ 
通風（時）　　　　○　　　　　　○ 
試騐開始時刻　午前九時○分　　午後九時○分 
試騐終結時刻　午前十一時五十分午前十時三十分 
大氣温度　　　四三○○○　　　五五○○○ 
室内温度　　　五八○○○　　　六八○○○ 
給水温度　　　五○○○○　　　五八○○○ 
給水量（啓）　三二三五　　　　二八二○ 
灰及灰滓量　　一六八三○　　　一五五二四 
　　　　　　　内水滓一○　　　内水滓一二 
煤量　極少　極少 
蒸汽瓣開度　　　一四四分一　　　　一四四分一 
火架間隙（八分）一三○○○　　　　一三○○○ 
火上煤層（同）　一二○○○　　　　一二○○○○ 
點火難易　　　　稍難英日之間　　　同上 
火焰長短　　　　雖短較英煤稍長　　同上 
發烟濃淡及色　　稀薄近於英煤　　　同上 
凝結力率　　　　六六○○○　　　　六八○○○ 
煤英一啓於華氏　二一二度七○三五　六七一四 
之蒸汽量（啓） 
一時間火架每一平　七○三五　七○五七 
方尺上之燃煤量 
一時間火架每一平　四九四八四　四七三九四 
方尺上之蒸氣量 
如上所述於事實上可爲近於加奇富之證明 
 
 

Page 8

 
 
第一萬八千一百二十八號;中華民國十二年 西曆一千九百二十三年八月十五號
星期三 * *自由談 
[一知半解] [  唐康]  
　　嗅人之髮·可辨其於十分鐘前曾否吸烟·因烟味藴於髮間·一時不散· 
[新美人足（沁園春）] [  顧佛影]  
　　仙子凌波愛好天然娉婷畫中愛壓衾斜矗瑩瑩六寸傍簾淺露楚楚雙弓羅襪從寬霞裾不礙束縛何嘗到個儂銀鐙燦怪香鈎情眼刻擬偏工花前量取春風道比並檀郎總不同只月台聯步一般輕健雲氍點拍直恁舂容屏角憐孃爐唇讓姊馳上金梯帶轉鬆凝思處問幽階昨夜底事苔封 
[藝術起原考] [  李寓一]  
　　考求藝術之起原頗饒興趣當紀元前二千餘年埃及亞西里人民創作藝術完全爲死者之裝飾彼等有極深之迷信以爲人死之後必能復生於是有木乃伊之防禦法以藥品施之於屍體之上以防腐爛此種經久之後竟成堅固之生物體化石其上所繪防畫猶隠然可辨其線條在木乃伊之容器上更描寫原色繪畫並彫刻不完全之面形至今存有紅土之色彩彫刻更清晰可識聞康南海先生以雕棺葬母即模倣於此也 
　　當時更有所謂金字塔者塔成三角形爲放置帝王木乃伊之用其最大者費十萬人之力經二十年之久方克告成至今奇在地方尙存有七十餘座亦可想見其偉力矣 
　　在金字塔之旁更有極大之石像彫刻人面獸身以壯王墓之觀瞻更有極大之建築以作死者之宫殿其内壁柱之上具有雕刻繪畫又有極大之墓碑刻難解之文字其宇形似與鳥獸之跡相彷彿 
　　埃及之墳墓更時有風景畫之發現不過其表示之山水不依遠近分前後而以事實之輕重定高低恰與兒童之理想畫相似其中有死者之肖像及池沼園庭游戲人狩獵者考其竟殆以肖像記死者之形容池園供死者之娛樂游戲人伴死者之寂寞狩獵者可爲死者謀食品其迷信之象徴亦頗有意味 
　　在埃及亞西里以前紀元前八十餘年石器時代更有原人之藝術係以石刻兩動互嗅之形更刻有××二式蓋表示（是我作）之意在此以前更有骨牙之圓雕皆利用獸骨象牙略加以修飾以像各種形狀惟皆零碎模糊難於分辨但可斷定藝術之起原不始於繪畫而始於彫刻不始於平雕而始於圓雕也 
[吳語之研究] [  夢華]  
　　吳子玉對某記者之談話已見本期昨日新聞欄據其對某記者之問俱答以有辦法然究意有何種辦法可解决今日紛亂三國局則始終未曾宣布予意國人必亟欲知其辦法爲救國抑禍國也 
觀吳氏之談話謂不出一月準有最妥善之解决方法則國人對於吳氏之言更莫不急欲知其究竟予以爲吳氏救國不敢信恐終於禍國耳 
　　第一答我本武人祇知練兵其他皆非己責旣承閣下詢問且以國家爲前提鄙人萬難緘默總之欲望國家轉危爲安非你我二人力量所能辦到（原來欲藉大兵之力以統一國局故云非一二人能辦到） 
　　第二答自内閣破裂後鄙人本有計劃惟暫時不便發表大約此問題再過半個月定有確實辦法（殆俟他日以武力表示以後再從夾袋裏摸出若干臭銅爛鐵以補充内閣）第三答國會一層我已籌之熟矣不出一個月凖有最妥善之解决方法（殆不外以金錢與勢力搜羅猪仔） 
　　第四答四川一層業已安排妥貼約計兩個月川事大致可望平息川民亦可高枕無憂（川民已焦頭爛額尙安有高枕之日）是以研究吳氏之談話其欲以武力统一國局已昭然若揭彼之所謂有辦法者不過如是而已 
[麻雀熱] [  佩萸]  
　　前幾年我們喜歡打撲克撲克牌的銷數不知增加了多少眞是撲克熱現在外國人喜歡打麻雀牌麻雀牌的銷數大大的增加可以抵過昔日之撲克牌眞是麻雀熱 
　　外國人學打麻雀牌特地請了敎師四五塊一點鐘比大學敎授所得薪俸還要豐眞是熱昏了 
　　他們打牌和我們有些不同他們檯上舖了黑布以爲襯出白骨越顯得清爽每人面前有一個小木架好似歌譜架的雛形把牌放在上面以爲可無灣背之慮一切規則多照「麻雀規則」的這本書價値一二元他們不講副數照香檳法子算的投骰子不會算只好一個一個點倘使骰子上十 
[最新京戲之一幕] 二點要數十二次却不知道「十二落底」的簡便法的有人問他們爲什麽别的十三多說犯忌麻雀的十三張倒不以爲忌了呢他們說幸虧莊是十四張的人人要做莊所以破忌了其實他們不過麻雀熱罷了 
[懸槌室嚼墨] [  松懔]  
　　急智一個日本人騎馬在狹小的路上很快的跑着對面來了一輛馬車他來不及讓開拎一拎繮繩想路過去馬車夫一嚇直豎起來給日本人的馬一脚踢了下去日本人也連人帶馬跌在車客身上巡警趕過來日本人忙跳上馬背加上一鞭就想溜之大吉巡警一把抓住說你闖下禍一跑就算完了嗎日本人很快的跳下馬來恭敬的說巡警先生我不過走幾步試馬脚折沒折罷了 
　　冬景一個人對畫師說你這幅冬景畫得眞好我看着身上都有點覺得冷畫師說不差今天我的大𣰉不見了僕人說昨天有個乞丐來過半天纔見他出去我想這乞丐大槪也看見了這幅畫所以響也不響拿我大𣰉給穿走了 
　　進步一個婦人對醫生說先生我的病怎麽樣了好點嗎醫生說進步多了你現在咳嗽同某公爵夫人很相像 
[健身劑] [  翰]  
　　世界最著名之衛生家山痕師博士新定一方案凡人欲求健康儘可多多服用其藥材與分量如左 
　　堅决精　一英兩 
　　勇敢精　一英兩 
　　願力汁　四英兩 
[三疑問] [  錢國魂]  
　　無論什麽人得罪了他他必定要扳起面孔揎拳擄袖的去謀報復那個佻㒓女人駡了他他非但不怒怎麽反而笑嘻嘻的裝鬼臉呢 
　　衛生家專考究衛生無微不至防那微生蟲比防仇敵還來得利害洋鈿鈔票經過人手不知道有幾千幾萬次了上面微生蟲一定多得狠怎麽衛生家又不怕呢 
　　那個假充大好老的學生在一班不懂英文的人面前說起外國話來純熟得很如同開了瀉水瓶一般骨都骨都的流出他遇着了識者怎麽到反半句說不出呢 
 [Ｌ>社會小說[人間地獄（一四二）] [  娑婆生]  
　　第五十三回書痴金屋壁滿新詩逋客桐棺秋深蕭寺 
　　姚嘯秋也含笑道倘然你要我一日陪君十二時我只有辭職一法了話猶未了娘姨從外邊走進來笑嘻嘻道大小姐翁二少要去哉姚嘯秋聽了心中一喜他這一喜並非因併走翁二高興實因翁二走了他自己也可以解除責任放他到館了這時候果然聽得小大姐在外面一疊連聲的說道二少走好明天請早點過來今天眞眞對不住二少了翁二少唯唯而去翁二去了小大姐也進來報告說二少去了姚嘯秋在旁笑道這兩個人一疊連聲進來報信好似那戲台上唱空城計說司馬大兵倒退四十里呢碧嫣道今天這一下子他大槪有點明白了將來不致於常常歪纏倒出清靜姚嘯秋一面立起來穿長衫一面笑道你是退了兵了我却無辜的拘留了兩點多鐘碧嫣道難得的勉强你一次那末你這時候到報館停一會還來嗎姚嘯秋沈吟了一下道你還叫我再來嗎碧嫣嫣然一笑道隨你姚嘯秋故意假痴假呆道我來不來是隨你的便啊你怎麽倒問我碧嫣輕輕將嘯秋一推道剛纔你那般着急的要去這時候又來說閒話了快點去快點來吧嘯秋也一笑點頭而去匆匆到了報館胡亂的將大樣一看剛看到一半碧嫣又有電話來催嘯秋嘯秋答應了一聲就來做完了便又直奔碧嫣那裏來到了那裏坐定了笑着問碧嫣道你又叫我來我遵命來了又有什麽事呢碧嫣笑了一笑也說不出什麽話來小大姐最爲知趣早將亭子間那一張二百枝燭光的燈滅了只剩下床上一盞綠燈泡的電燈房間裏頓時綠陰陰的嘯秋和碧嫣兩人相對着已是到了語黯燈昏的境界了 
三言兩語[  鵑]  
　　張岱杉似乎一定要上臺了在這財源枯竭無術點金的當見他居然奮勇出馬簡直是一箇勇士啊不過他老人家費了九牛二虎之力去張羅了錢來政府中卻仍做出大少爺脾氣用之如泥沙不知道來處不易那未免太寃枉了 
 
 
 

Page 9

 
 
第一萬八千一百二十八號;中華民國十二年 西曆一千九百二十三年八月十五號
星期三 * *   
 
 

Page 10

 
 
第一萬八千一百二十八號;中華民國十二年 西曆一千九百二十三年八月十五號
星期三 * *國内要聞二 
[南滿路遭水衝毁西訊]  
　　現已修竣通車 
　　字林報哈爾濱通信云長春以南十五至二十英里許孟家屯與萬家屯兩車站間之南滿鐵路軌道於本月七日被水衝毁有當地列車一輛出軌至今停在路旁該處附近降雨甚久河水汎濫遂流入長春以南鐵路經過處之低地結果損失甚鉅有兩處鐵軌衝毁一英里以上有一波蘭旅客從大連動身料修理鐵路必需時日遂决定涉水步行三英里以上於九號晨始到長春當時南下及北上之旅客均被覊留南下者大多在長春勾留兩日餘從七號晨起直至十號上午十時始照常通車據經過之旅客言鐵軌損失甚巨達數英里之長有一部分軌道全部被水衝開鐵軌折斷枕木移動事出後當局從公主嶺及長春派苦力二千人晝夜開工修理逾五十小時日本工程師指揮一切頗見技能衝毁鐵軌處已造成延長數英里之新堤岸一區現該路已照常通車此次南滿路所遭水患情形之嚴重爲多年所未有云 
[潯路沙河沿軌衝毁詳情]  
　　江西自入伏後天氣亢陽熱達百度立秋前一夕陡起颶風翌晨大雨兩日不止氣候轉凉九日城廂内外低窪之處溝水溢出深有尺許交通頓阻贛河一帶山洪暴發風浪擊盪船隻失事不少電線不通長江郵件亦兩日未到十日南昌車站電站廬山積水下洩沙河站軌冲毁來往客車皆不能開據九江消息距沙河站僅及數武兩旁堤道均被大雨冲倒約三丈餘長二丈餘深其十八號橋頭亦被雨冲壞馬迥嶺站中間一帶鐵道亦間有遭波及者但不如沙河之甚耳該兩站道路旣同時崩壞當即電告公司請養路處飛速派員修理公司接得電話知一時萬難修理竣事不得不停賣客票一日當由熊坐辦飛令車務處趕電各站停止售票此事發生各處均負有責任熊坐辦特於十一早召集各處處長開緊急會議僉以交通長此停頓難保外間不發生誤會亟應趕緊修築以便行車熊於早間即率機務處長傅子餘等同至沙河站實行修理馬𢌞嶺站崩壞之道路工程較小則由該區工務員羅同書分途趕修以期迅速所修道路已於十二早一律竣工客車仍照規定時間開駛貨車亦開行如前此次雖祗停車一日而公司所受損失約五千元上下蓋一日客票及運費須損失洋二千元購買蔴袋及修理費須損失洋三千元該公司致董事局電云董事局鑒沙河車站被廬山積水瀉下浸及軌道橋樑已飭工人漏夜完全修復明日即可照常通車篠報叩 
[長沙通信] [  華]  
　　省署重要會議情形　省議會將開緊急會議 
　　十日上午九時省長公署邀宴政界要人及全體省議員等趙省長首先報告湘省抱定一部省憲以與國中各黨派相周旋四境幸獲寗息惟内政尙多窳敗敎育實業未能欣欣向榮此由財力不足盡人皆知故理財爲圖治之前題顯而易見然湘省以全項賦稅收入盡充軍費尙不足以包括故理財又非裁兵不可此次蔡鉅猷免職其動機在援鄂以後其時舊議會以蔡罪惡多端咨請撤辦因戎機新挫未遑籌謀隠忍至今蔡益驕恣不但招匪成軍且將正式稅收悉供提取政府用人行政鞭長莫及於是毅然下令撤職由宋魯兩師長收編其隊伍冀其改成勁旅負清匪衛邦之責任也乃朝免職而夕抗命遺兵調將節節進逼政府不得已下令討伐因討伐而宣布戒嚴案亦旣經議會通過失乃遲之又久而彎弓不發者實有鑒於湘民之疾苦尙冀蔡氏悔禍和平了結祗求省憲穏固威信保持我復何求嗣經林議長陳院長奔走斡旋而有湘潭之集我甚樂觀其成苟可遷就無不從命個人進退無所縈懷即令我依法辭職亦符素願不意磋商甫就條理電局忽檢得譚畏公在衡宣布就湖南省長兼總司令職之通電譚公創製省憲同人奉爲先覺前者北京任長内務掉首不顧謂隷屬自治省分義不受命國内賢達莫不交口稱誦今不依省憲步驟而爲省長更爲省憲所不容之總司令證以昔時主張判若兩人恐非譚公本意疑係左右躁進者流把持慫恿亦未可料恒惕係依省憲而產生誓與省憲相終始以私情論理應退避三舍以公義論何可棄置不理議會爲省憲所產生必有護憲良策恒愓不忍以私廢公諸希明敎次林支宇云余爲主和分子以爲苟可和平而又保全省憲實爲上策昔之出任調人即抱斯旨惟譚氏旣經就職和平已屬無望能力旣竭自應卸責省議會與省長同爲省憲產生省長對於護憲取何種方式支宇無不贊成省長應與省憲相終始同人亦當抱此衷曲次陳强云以余地位不能有言而亦不能不言此次與林議長偕往湘潭力謀疏解提出兩項辦法㈠蔡鉅猷去職以所部交歸譚畏公統轄譚以湘人資格回湘勞軍勞軍旣畢可率蔡部赴粤發展㈡趙省長依法向議會辭職由議會改選省長譚雖離湘苟能遵守憲法亦可當選兩項辦法趙已允從電乃發出何期譚竟在衡就職竊以爲奇省憲乃三千萬人之省憲湖南乃三千萬人之湖南不容一人有毁憲亂法之行望同心戮力一致護憲議員王克家蘇鵬謝尹劉家正劉夷等相繼發言語意相同或謂譚氏任命軍長湘民生機已斷或謂省憲如慈母父母有難爲之子者應挺身護衛或謂應以身家性命殉憲法又李劍農云袁世凱毁法而舉國大亂省憲雖有不良亦應依照法定手續提議修正何可廢之且因人而毁法（意謂譚不以趙爲然並恨及趙所憑依之省憲）法將無存聆諸公偉論　增勇氣爲護憲計舍適當之防禦外無法可想衛憲衛湘願與諸公共勉之趙省長又云凡一國家製成憲法即有兵革乘之兵革愈多正誼愈不可磨滅轉足顯其眞精神眞價値此次護憲以後將來必無人再敢毁憲至南北對於湘事滇軍楊希閔聲明不干預湘事直軍亦聲明不進兵湘境滇黔諸省亦各來電表明心跡四境可無外患如有外患我當移平亂之師與之周旋言畢散會散會後省長即以咨文送達省議會請召集臨時緊急會議原咨列下爲咨請事案查調任講武堂督辦蔡鉅猷假竊名號稱兵抗命曾經敝省長下令討伐並咨明貴會對於戒嚴即予同意在案顧討伐令雖已頒行至今尙未取軍事激烈行動者因吾湘年來迭遭兵燹時遇天災民生憔悴如墮水火希望和平休養之心甚切敝省長夙夜焦勞志在安民深恐戰機一起民困愈深苟有可以和平解决之方仍不妨曲爲遷就乃茲據郵電檢查員報稱云奉令依照戒嚴條例檢查往來郵電頃檢得電報二通文曰長沙林議長孔雷副議長宋軍長湘潭魯軍長吳軍長辰州蔡軍長並轉保靖陳軍長衡州謝軍長湖南各局各路司令各旅長各團長各縣知事各徴收局長各機關各公團各報館均鑒延闓奉大元帥令開特任譚延闓爲湖南省長兼湘軍總司令此令等因遵於即日啓用印信視事特此電聞即希察照譚延闓陽印廣東大本營胡總參議楊秘書長張楊參謀長伍徐葉程各部長廖省長孫市長楊總司令朱參軍長范蔣李軍長梧州魏總指揮天津段芝泉先生黎黃陂先生盛京張總司令浙江盧督辦張省長厦門臧總司令上海章太炎孫伯蘭汪精衛張溥泉居覺生各先生均鑒延闓奉大元帥令開特任譚延闓爲湖南省長兼湘軍總司令此令等因遵於本日啓用印信視事材輇任重覆餗堪虞尙祈時賜南針以匡不逮譚延闓叩陽印等語請察核等情前來據此查此種事實直將吾湘省憲推翻無餘省湘原爲吾湘三千萬人民所託命數載以還成效具見乃竟不忘權利之爭乘叛部蔡鉅猷抗命之際視爲有機可乘另組政府竊自稱尊並據各方探報正積極預備軍事行動此非徒不顧省憲並漠視吾湘三千萬人民保境休養之公意貴會由省憲產生代表全省人民對於省憲固具擁護之决心敝省長係根據省憲受貴會及三千萬人民之重託尤當以謹守省憲保衛人民爲職志對於此種變故發生决不敢輕弛職責除於軍事動作已採必要防衛手段外相應咨請貴會即開臨時緊急會議共紓護憲之良策湘民幸甚此咨湖南省議會八月九日全體省務院副署省議會致各議員函云逕啓者昨准省長咨請召集臨時緊急會議核與省憲法第三十八條相合茲定於八月十一日下午一時開臨時緊急會相應函知台端即希查照爲荷湖南省議會啓 
[譚組庵抵衡詳情]  
　　在舊道署演說　陽日又發一通電 
　　七日午前十時譚氏於茭河口乘新湘運輪抵埠由鐵爐門起岸凡經過之處先一時許即派定武裝軍警沿途戒備衡陽各高級軍官與譚縣知事劉警廳長接至躉船各公法團代表與外埠歡迎代表均接至河畔水警署砲聲隆隆備極熱鬧譚步行入城始登輿進署謝國光與知事警廳長曁各公法團代表隨至行署略事休息即親出就主席行一鞠躬禮略謂延闓此次奉令回湘承諸公遠地歡迎於心不安自民國改革以來迄今有十二年政局變亂殆無收拾北方黃陂出走而後益增紛擾大元帥孫公對此時艱戎馬奔馳力謀統一方針延團闓由滬而粤與孫公共襄戎機見其苦心締造實所欽佩此後西南局勢孫公毅力維持當不致再有若何顧慮至湖南方面地處南北要衝在援鄂之役舉國無不以此舉爲吾湘偉績乃戎機一挫影響全湘於是制憲自治以謀休養延闓亦幾次函電趙省長促其切實整頓然以近日局勢觀察恐不能單獨以一部省憲即可自衛現在大元帥興師北伐吾湘若能服從大元帥命令即可以解决湘局糾紛延闓與謝鎭守使共事多年志同道合此次回湘當與湘父老勉力建設爲國家做一番事業深望諸公指示贊助又謂延闓來此見沿途禾麥多就收穫且甚豐厚實湘民幸福天氣甚熱勞諸君遠途歡迎心實不安今請與諸君稍事休息語畢起立一鞠躬退出各公法團代表亦魚貫而出謝使曁知事警廳長尙在行署照料譚氏除拍發就職通電外更發一陽電云湘省三千萬民陷於綁票之奇禍雖經無數次之贖票產旣全破至生命仍無救出之望天不眷我國家惟以人力勝之大元帥痛民生之顚危思締造之不易特命延闓歸來伸張精神刷新内部以救生人無救之苦以竟先烈未竟之功凡我父老當知裁擇凡我袍澤自有同情天下事固有自知非力所勝而爲大義所迫爲奉命而來則赴湯蹈火摩頂捐軀有毫無可辭者延闓不敏請事斯義今國家多難不外二竊一曰假竊民意二曰偷竊地方巧覇一方以張私慾而謂希求統一何異戴盆望天延闓此行所奉以周旋者一曰服從元帥二曰服從主義敢以七尺之軀供三千萬人民之立足地是否有此心要請於撕票之日證我哀痛之音譚延闓陽印 
[部電鄂交涉員注意對日行動]  
　　漢口消息鄂人之對日運動團體不一而足但最爲漢口日僑所注意者厥惟湖北全省商界外交後援會及武漢國民外交委員會原兩會一爲全省各商會中重要份子所組織一爲武漢各團體代表所組織均曾宣言以達到收回旅大撤廢二十一條之目的爲該會消滅之時期故半年以來運動對日之成績爲長江上下游各省冠駐漢日領曾迭向特派交涉員交涉謂如欲表示中日親善之誠意應請鄂省最高當局解散排日團體或出示取締均經陳介婉詞拒絶復向蕭耀南請求亦未予同意該日領乃報由日使轉京外部以冀貫澈其解散該團體或出示取締之主張外部已於十日特電　涉署當由陳介轉呈督署並分函武漢兩商會恐仍未必變其向來之態度也原電如下漢口特派交涉員新十碼密日使稱據漢口日本領事報告該地取締排日雖稍進步然因地方官廳對於出示取締排日及解散排日團體尙未同意人民以爲官廳僅求免生交涉案件並非厲行取締故効力甚微等語並檢示武漢各團體及各學校所發傳單多種查外人在華通商行船載在條約人民願否與之接近固可自由但亦不宜顯示經濟絶斷等激烈舉動致背國際禮儀漢口各團體所發傳單措詞不無失當之處務希善爲勸導防止越軌行動以免别滋事故爲要並昐電復外交部初十日印 
[郯城各界連電請紓匪禍]  
　　濟南通信郯城八里莊匪刦事昨由郯城旅省同鄉王益三等赴督署請願後即赴兗沂議員組織之治安討論會商酌進行方法該議員等允俟議會開臨時會時以治安討論會名義提出大會討論再派代表見田督嚴重交涉此外關於該案電報彙誌於下㈠萬急北京熊省長鑒郯城匪案焚毁至數百家慘殺至千餘人誠東省未有之浩刦駐郯軍政長官旣不能防範於前復不能剿捕於後養癰貽患厥罪維均希即返旆還東會同督署調兵痛剿以期早日肅清并撤懲肇事地方各官吏藉爲縱匪殃民者戒倘猶滯留津保東歸無期請即荐賢自代勿致有曠職責臨電迫切佇候明敎沂屬旅省同鄉會學生聯合會叩眞㈡濟南田督軍熊省長鈞鑒郯民不幸慘遭匪禍全境莊村無不被害最近東北鄉八里巷村受害特甚殺傷千餘人焚燒數百家附近莊村危在旦夕鈞座負保境安民之責特電懇速發大兵前來痛剿以蘇民命臨電廹切不勝待命之至郯城縣各界聯合會叩蒸㈢北京兵馬司常宅熊省長鈞鑒郯城八里巷村慘遭匪禍殺傷千餘人焚燒數百家慘酷萬分不忍言狀十里内外人烟斷絶附近各村亦岌岌可危鈞憲負治安保民之責特電懇返東迅速剿捕以解倒懸無任感盼郯城旅省同鄉會學生自治會叩尤 
　　另訊郯城匪案該縣旅濟同鄉及學生會兗沂治安討論會自赴省署交涉請派大軍剿捕後田即飛電五六兩旅星夜兜剿務期撲滅股匪但該同鄉以官廳不能先事預防仍爲不滿復聯絡濟南各界一致電促熊炳琦返濟調兵剿匪辦理清鄉無再留滯京保抛棄職守原電如下北京熊省長鑒郯城八里巷慘被匪屠十里朱殷人民死者以千計鄉里逃避一空野無居人誠從來未有之浩刧軍政長官不保民於前而又漠視於後其職責何在况據喧傳徐鼻子趙志成盤據蘆塘聚匪數千聲言官廳須撫編一師不然則刧隴海路攻沂州以牽大局形勢尤急地方發生此等變故鈞座猶留滯京保究竟尙有暇一顧否羣情迫切急不擇言立候電示無任翹盼山東各界聯合會叩文 
[重慶通信] [  歐滄]  
　　洛吳對於川局之計畫 
　　武力統一此吳佩孚對於大局之惟一主義自信爲顚撲不破而欲生死以之者也此種迷信是否可以促進大局之統一或因而轉惹時局之糾紛有遠識者固無待蓍龜而吳則平川圖粤尙積極進行一若確有充分把握者所以雖京畿政玆變反對四起各方面咸慮直系内部之破裂吳絶不因此而中輟其撻伐事業即其最近對於川局之計畫亦有足紀者 
　　以軍事言之各方面入川之援軍實數在七萬人以上有吳新田之陜軍孔繁錦之甘軍宋大霈張允明之鄂軍袁祖銘之黔軍盧金山趙榮華之北軍新近又有甫抵川境或正在開拔中之王汝勤北軍胡景翼陜軍常得勝豫軍獅子縛兎可謂用全力矣前此龍泉驛之失似由於三路前敵無督師大員之統率中路一挫盧金山總指揮始趕上前敵目前轉敗爲勝得力於袁祖銘以生力軍加入火線吳仍慮前方再有疏失力促王汝勤督師西上現雖遲遲其行然早遲必入川境無疑也各軍爲辦事便利起見在重慶領事巷設立一各軍聯合辦事處新近奉吳佩孚電令改爲援川總司令部王汝勤總司令未到川以前部中一切事務由黔軍總司令袁祖銘代拆代行盧金山親駐隆昌縣城内大部隊在内江資州間之柏木鎭前鋒已抵資州屬之銅鍾河二十三號盧總指揮由隆昌趕到柏木鎭開一軍事會議仍主張積極進攻趙榮華派副官張某由鄂西援川副司令部運到隆昌前敵軍餉五萬元昨日援川總司令部稽查處處長兼第十六師駐宜偵探長方鑑由宜昌用柏木船六七隻押解步槍子彈數百箱到重慶現寓大江東旅館駐宜第十六師副官長張大可來電胡景翼前隊已至宜昌不日搭船入川二軍械彈到宜甚多俟交涉輪裝事妥後運渝北軍之决心援川已於此可見吳佩孚并恐前方各軍事權不能統一指定以秦軍甘軍爲一部以鄂軍爲一部以黔軍爲一部因川軍比較熟悉地理情形故分配於三大部中均受袁祖銘總司令之節制 
　　以財政言之第二軍之在前敵後方者人數已不在少事實上决無不敷用之困難所最感痛苦者財政之竭蹶耳雙方厮殺已逾半年大兵夫役日在十萬以上讀者試瞑目思之日需餉糈子彈幾何前此但懋辛乘鄧錫侯棄去重慶偕余際唐突入渝城勒索房捐四五十萬以去房捐者無損於租户而有害於房主者也質言之即有房出賃之主由租户預繳兩月納之官廳名爲向房主借者租户不過一時受逼房主則將來實無從取償房主之全靠房租吃飯者不免受剥膚之痛頃因軍需緊急無可張羅有人建議援照但懋辛成案辦理預計可得軍餉四五十萬已令發照准矣旋因渝中當局以民力不堪未宜再摘又即下令停止各將領乃會電洛陽請設法接濟欵項吳佩孚電覆允即撥付五省通用劵二百萬元以濟急需並囑愼重辦理酌備兌現基金由漢口中行支給惟不得使價格低落致擾亂金融楊森已電委鹽運使周駿親赴洛陽接洽請領矣 
　　以用人言之向來北軍入川勿論到達何處即更換地方官吏吳光新等自昔已然矣此次北兵入川似已知此種舉動之非計不肯輕易更換地方官吏即使奪得一軍防地更換一軍舊有人員亦必以川軍長官名義相委北軍有所推薦必薦諸川省當局决不肯直接委任故主客軍尙頗相安說者謂吳佩孚因恐太失民心不便再爲已甚又値熊克武以川人治川主義揭　號召市人一般人不能不爲此說所中故北軍於入川用人一層能如此安分也（七月三十日） 
[最近之粤戰局] [  平]  
　　東江作戰計畫之變更 
　　近日東江戰局形勢稍變蓋因潦水大漲用兵不便故作戰計畫亦不能不略有變更日前孫中山親巡東江本擬限期下惠破其巢穴嗣因颶風大作僅巡至博羅而止旋即返節石龍昨七號楊希閔已馳抵前方與孫策畫一切關於攻守事宜已佈置妥協中山即於八號返省以謀後方之籌備至現在作戰方略係以滇軍一部加入許部進攻海陸豐兩劉所部擔任圍攻惠城李福林盧師諦部擔任肅清增龍其後方警戒則以滇軍任之現時所最注重者則爲右翼蓋此時惠城援師旣已大集聯軍頓兵堅城之下曠日持久殊非所宜不如乘虚襲擊絶其外援之爲得也茲將最近情形彙誌於下此次東江水漲實爲陳軍之續命湯蓋圍惠之師滿駐西湖一帶因潦水故不能不略退於是陳軍得以衝出城外突圍猛攻惟聯軍早有準備不爲所襲現西湖沿岸陳軍冒死據守陳炯明援惠之師又已趕到於是惠城益有所恃但聯軍旣佔飛鵝嶺居高臨下時以大砲轟擊無論如何惠圍决不能解雖二劉之力能否下惠殊未可知但能圍守要隘勿令衝出一俟右翼勝利將不攻自下耳日來許軍已全數開赴前線集中平湖進擊平山平山爲海陸豐要隘敵軍之所必爭預料此路戰事必烈平山旣下即疾趨海陸豐與閩邊臧許等部夾擊潮梅許軍旣銳意進取所遺博羅防地即由滇軍第五師長胡思舜率部塡防至東莞之石龍增城之石灘經劃爲後方警戒區域任命滇軍第三師第五旅長徐德爲後方警戒司令擔任石龍石灘之警備又增城至龍門沿線尙有陳軍殘部在此騷擾李福林已飭余定中蕭秉良陳定平等會同盧師諦之一部乘時進攻龍門陳軍務先將正果以至龍華一帶肅清即日進收龍門聯同泰尾觀音閣所部夾擊河源同時帥府復令李天德統率全部開赴增城與福盧兩軍協同動作經此一番調度各將士均踴躍用命則東江之平或可縮短時日也 
[中國科學社常會閉幕]  
　　中國科學社第八次常年會在杭舉行連日開社務會及講演會敎育討論會均誌本報茲悉該社社員於十四日上午九時又在浙省敎育會開實業討論會雲實業廳長派技術員葉芸爲代表省署第四科諸科長因事未到餘如緯成公司朱謀先·工業專校金鶴儕·虎林公司蔡諒友等相繼簽到社員出席者楊欽等三十餘人對於實業問題從科學方面研究者爲董榮清提議之木酸油黑炭曁沈星五提議之漂白粉又從實際方面研究者爲朱謀先提議之運煤方法及煤與炭經濟上之比較及吳欽烈提議之浙省原料如桐油棉花等等堪供科學上之用討論畢各用茶點而散下午開講演會由胡適之講演該社本届常會至此已正式閉幕各省社員定明日乘車離杭 
[杭州快信]  
　　日來各屬軍隊紛紛調防陸軍被服廠頒發行營器具日不暇給 
　　紹興裕通慶成等六米行擬向皖蕪採米兩萬石已陳准杭總商會塡給省印護照三十六張起程採辦並由該會轉呈省署咨蘇查照飭關騐放 
　　中國科學社任社長曁全體社員今日午後六時假省敎育會公讌軍民長官 
　　北京師校在浙招考新生現敎育廳自今日起十五日止試騐預科研究科十七十八兩日試騐預科各科學上海大學亦定十九二十兩日在浙敎育會試騐新生 
　　錢業會館請求錢債訴訟援用京師地審廳拘押民事被告人暫行規則以保債權經杭總商會轉函高審廳核示現准函復前項規則仍在繼續援用各債權人自可依據聲請除再通令所屬外希轉飭知照 
　　壬戌水災籌振會今（十四）日已實行撤消經募振欵收支相抵僅餘數十元移交振務處接管 
[南京快信]  
　　財廳因前委借漕委員多半未能足額昨特再委續借冬漕委員計席慶恩江寗句容六合藍世勳太倉 
　　海軍杜總司令電北京反對售賣沒收德奥船隻 
　　海軍欠餉迄未撥到昨悉杜司令已會同省當局借得數萬元先行酌量墊放 
　　徐固電線總管鮑天貴電兩長奉交通部令設立邳縣電局刻已告成 
　　寗垣銀行界商界傅少楣等會同上海富商張某組織江南礦業銀行資本額定一百萬元刻已設籌備處於邀貴井巷内張宅推定傅少楣爲籌備主任 
　　海門縣知事王紹曾以水災之後民情恐慌昨特具呈省署請准暫禁雜糧出境 
　　省署昨接外交部來咨謂迭據日使抗議請取締各省排斥日貨以免國際糾紛請飭屬查照韓省長當即通令各縣遵照辦理 
　　阜寗士紳李桂生等電控海分關主任陳寳珍縱弟苛索擾害商民韓省長當令淮安關李監督查明覆奪 
　　警務處昨令鎭江警察局署長劉禎祥撤差委科員吳振山接充又淮陰警局張某去職委張化南補充 
　　財廳因常德稅所長王爲毅因病不能到差昨特委嚴型代理又委陳祖誥充高寳稽征兼查牙稅委員 
　　皖省菸酒事務局長王學曾昨晚過寗赴蚌 
地方通信 
[太倉]  
　　議參兩會電省報荒南京韓省長嚴財廳長鈞鑒太倉棉地先受霪雨淹浸大暑後風燥日烈地坼苗槁方冀甘霖又遭颶風棉旣迭傷稻亦受損秋成歉收農民惶急合亟電聞太倉縣議參事會寒印 
[松江]  
　　下忙錢糧定期開徴十二年下忙錢糧縣署已定八月十六日即陰曆七月初五日開徴其徴收價値循舊額銀一兩徴收銀元二元五分並就折納銀元數目每元帶收徴收費銀元四分又每畝帶徴義務學校捐銀元二分如逾法定二月期限循案加徴二十分之一再逾二月連初限共加十分之一現已出示布告並飭知董保傳催完納矣 
　　漕涇自治恢復消息漕涇鄉自治卷宗已由該鄉議長鄉董於十二日向縣署領出其圖記式樣亦已發到一俟刋就即行定期開正式恢復會聞該鄉現存議員尙足法定人數 
[蘇州]  
　　區校職敎員聯合會紀吳縣市鄉區立學校職敎員聯合會十三日下午二時開第四次大會主席張培玉報告上年度經過情形並將議案八件交衆討論一·敎育基金及權限獨立之後吾邑特設之學欵處機關應否歸入敎育局案衆議暫緩進行二·小學敎員何以不能適用聘任制案議决會同縣聯合會具呈敎育廳請求解釋三·八月分之薪水及臨時經費决定函致敎育局長請於開學前發出四·繼續加薪案議决推舉韓魯二代表面見局長請其增加五·新學制課程案六·十二年度用書案衆議此二案須俟縣敎育會之敎材研究會成立後再行討論七·課程與薪膳之關係案八·加授英文與薪膳之關係案此案議决暫緩議畢即將章程逐條修正及至散會不覺鐘鳴七下矣 
　　敎育局舉定董事自敎育局成立後例有董事九人現已由縣署參事會於十三日舉出計原縣視學陸文炳曁丁毓青沈伯翰朱仲軒陶小沚汪鼎臣嚴子絢貝哉安彭敏伯諸君爲董事共合九人之數 
　　縣議會宣告閉會吳縣縣議會自七月二十九日開會後依照會期祗有十天現已延長六天迄至前日（十三）已有十六天各會員以各案均已審查通過無案可議遂於是日宣告閉會所有交議提議决議各案均於本地吳縣市鄉公報内另闢專欄逐日宣布 
　　續誌科長失踪原由吳州知事公署第二科長王一夔字鳳笙向在江蘇財政廳充徴榷科員迨嚴孟繁廳長蒞任後即行辭職王曾分發江蘇任用知事與郭知事有蘭誼家有一妻一妾妾爲寗產秦淮歌妓性情暴躁稍拂其意或金錢不敷揮霍時必與王反目甚至不許入署辦公或扯破其袍褂如是者奚止數次該妾向住鎭撫司前本月十日忽與鳳生衝突掌王數頰王即報告郭知事據情函請警區派警十餘人馳往捉拿該妾見勢不佳搗毁一切器具遂被來警拘去（一說該妾係至縣署尋王滋鬧致被拘捕）迨拘區後該妾信口胡供王有虧空公欵等事且有種種污衊之語由警務中人知照郭知事而郭以茲事與機關名譽大有關係勸王暫避一面函復警區將該妾解送地檢廳法究此失踪之說所由起也或謂王並未離蘇暫居胥門外三山會館十二日下午六時尙有快函致郭于埜君信面寫王守仁緘字樣未知確否 
　　委定敎育委員吳縣敎育局改組後即依據現行敎育局組織條例以學務委員呈請改委爲敎育委員茲已由縣委定（蘇州市）彭應昌·王昭·（滸關市金墅鄉）衛顧德·（黃埭鄉東橋鄉）汪增祚·（南北橋市湘城市）王惟一·（陸墓市五線經鄉）胡如玉·（唯亭鄉細經鄉）潘承炯·（冉直鄉斜塘鄉）范承裕·（周莊陳墓尹山三鄉）蔡章斐·（車坊郭巷二鄉）祝紀常·（横涇市蠡市鄉）莊鴻書·（木凟市害人橋鄉西華鄉）袁培基·（香山光福二鄉）馮澤恩·（洞庭東西山鄉）宋銘仁· 
　　幾釀慘劇之炸藥案西區西貫橋同順花砲作於昨日上午因研火藥過熱特然暴轟店主周紀全頭部全遭轟傷兩目傷勢尤重當火藥暴轟時竟成火災將房屋全部沿燒貨物被焚幸時在白晝各龍社立刻馳至竭力灌救旋即熄滅未釀巨災事後調查損失僅約數百元惟店主周紀全渾身發腫痛極狂呼不絶現由該處救火會孔受之見而憫之立派社員押同水夫將該受傷人抬往省立醫院救治頃據該院消息謂周因火藥暴轟時受熱過度一時恐難即愈目下雖加以注射止痛藥水並施以療治三日内若無甚變象可保無虞矣 
[常州]  
　　商會開借漕會議武進縣商會於十三日下午四時爲借漕問題召集各會董各業領袖開會到四十餘人廬會長主席開會後主席宣布縣署通函借漕爲時已久本會因金融不甚活動各業市面蕭條曾聯合各團體呈請省署緩辦嗣奉批令謂省庫空虚亟待漕欵應用務須勉爲其難即日籌借而縣署亦一再敦促勢不能再行拒絶是以邀請諸君討論云云到會者均有發表最後議决借漕數目錢業仍照舊額另添新開豫潤愼餘兩家各業則仍照原數擔任尙有未到之業當再通知接洽惟有兩項須與官廳商榷者㈠利息須照七個月扣算㈡歸還期仍照歷届辦法儘舊歷年底爲限如能允許方可繳欵議畢旋即散會 
　　反對賄買敎育會長武進縣敎育會停頓已歷六年自去年籌備重組以來略有端倪定於本月十九日開成立大會近日忽發現賄買會員選舉會長之聲浪言之鑿鑿昨日十區敎育委員史久範等特發出宣言以期喚起學界鳴鼓而攻 
[無錫]  
　　弭兵代表已推定上海總商會發起弭兵運動邀請各縣商會加入錫邑商會表示贊成昨已電致滬總商會加入並已推定王克循楊翰西薛南溟孫鶴卿華藝三孫濟時爲代表出席滬會與議云 
[鎭江]  
　　風潮破圩巨災鎭埠連日颶風鎭關禁江以免危險各節已誌本報昨日（十三）午後風息潮平始通船隻詎知十二日（即陰曆七月初一）上午八時對岸江都縣境之新洲長生聚寳等十數圩老壩新壩地方均 
 
 

Page 11

 
 
第一萬八千一百二十八號;中華民國十二年 西曆一千九百二十三年八月十五號
星期三 * *被江潮淹沒老幼男女八千人均登屋上樹或避居埂上少壯則到處鳴鑼拆房砍樹築泥取草搶杜缺口之堤及打霸等事其缺口之處在長生圩育嬰堂公地之老埂其致缺原因固由是日東風大作江潮盛漲所致然此老埂向來破過實因該處開行之王某（渾名火練蛇）將老埂之邊地開深濠溝取泥以塡高伊之桑田埂基鬆動致釀此患圩民大動公憤於破圩時聚集六七百人欲拆王屋並擬扭王爲難現正有人調停尙未解决幸是日晚間忽轉西風潮退人心稍定圩田之稻均已成熟垂穗盡被水淹損失有一千數百畝至猪牛鷄鴨牲畜一無生存計此次被淹面積沿江自嘉興橋至荷花池數十里一片汪洋水高及屋哭聲震地慘不忍聞今日（十四）本埠錢業商人及新洲在鎭之稍有資財者已購買多數䭣饊食品派人前往施振惟本日天又陰雨該圩民無可蔽居其困苦當更深矣 
[揚州]  
　　敎職員會議紀江都學校敎職員聯合會爲學欵無人負責事於十二日下午改假圖書館開會共謀補救方法是日與會者四十餘人由職月學校主席㈠議决再用快郵代電縣署催其速批前呈㈠議决如所批答不愜七月份經費仍無發放確期陰曆初九日暫緩開學以發欵後一日開學㈠議决如到期不能開學應付辦法數點甲請願縣議會乙通告學生家庭丙向省廳報告不能開學理由㈠議决十五日再開會議附錄致縣代電如下縣長鈞鑒前因學欵無人負責曾於八日呈請維持諒邀鑒察現距開學日期祗有七日時機迫促請迅予批示俾全縣敎育不致停頓云 
　　議復董議兩會江都城廂市董事會市議事會爲各級自治之一遵照省令回復於十二日下午假借園茶社開談話會協商進行維時列席者爲兩會議長胡祁元臧養初董事陳有煥楊程祖何壽春臧亮臣莫紹臣周南等名譽董事王幼雲結果致函縣署聲明恢復斯會前途並無障碍並假定萃園爲會所訂於二十二日舉行回復開會禮式 
[崇明]  
　　市議事會開會市鄉自治與縣自治同時恢復城市總董蘇人權君月前接到縣署照會後旋即會同市議會議長開議董兩會籌備會塲所暫設育嬰堂西偏新建屋舍已於十日開市議會常會下午二時行開會式聞是日到會者有王縣知事及徐承審員一三科科長·各法團代表十餘人該會以議長樊君因事辭職由副議長吳少谷君報告開會情形後次由王知事徐承審員縣會議長徐君各致頌詞末由議長致答詞而散 
[東臺]  
　　王知事漠視自治各縣自治自奉明令恢復均已積極進行惟東臺知事王元璐對於縣議會則諸多留　對於市鄉會則秘置不理而一般縣議員疊經函電呈省請其依法辦理以杜陰謀市鄉議會屬於知事管轄之下鑒於縣會濡滯情形意不敢向縣署一詢僉謂靜候明令殊不知縣市鄉事同一律省令已公布一月餘矣 
[高郵]  
　　請撥烟酒帶征學捐本縣敎育局長丘望晴以烟酒帶征學捐一成自本年一月一日起實行曾奉省公署公布在案迄今已逾半載此項學捐由稅所繳解財政廳者想已積有成數昨日具呈縣署請轉敎育廳咨行財政廳核發以維敎育云云 
　　檢定敎員試期胡知事現奉敎育廳訓令以小學敎員試騐檢定以不及於原定七月舉行茲定於本年八月二十八日爲第八路開始試騐之期該縣小學敎員試騐地點在江都縣第五師範學校應由該知事分别傳知應受試騐各敎員於試騐前二日向該校報到並應由該知事酌派敎育委員届期督同應受試騐各敎員前赴試騐地點與試以杜流弊云云 
[清江]  
　　縣署自治會議紀要月之七日上午七時淮陰縣公署開籌備縣市鄉自治會當時出席紳董約三十人即由朱知事爲臨時主席會議情形分誌如下㈠此次淮陰關於自治問題首由喬省議員國楨函請恢復朱知事據情呈省請示於是舊日縣議會中人員遂逕要求朱知事先行開會朱知事未之允曾有縣議會中人及農商敎育各會電陳省署謂朱阻礙自治云云頃朱已奉省長訓令當將電稿傳示大衆並云某非阻礙自治如得省示即可照辦旋經喬議員調停由縣先撥籌備費四百千餘俟省示到時再定辦法㈡市鄉議會先行恢復然後再按市鄉制第二十六條改選半數經費則每市二百千兩鄉共二百千自行磋商分配當有馬頭鄉人反對謂馬頭人四五千户不能與老子山鄉二三百户比例㈢自治費朱知事命會計朱仰劬傳示帳略經王某反對謂非正式表賬朱唯唯㈣參事會額由朱知事以會長資格召集參事員缺額再加選補最後朱知事向學董會議增加畝捐事衆謂且俟縣議事會成立後再議遂散會時已十句鐘矣 
[南京]  
　　敎廳考取武昌師大新生日前敎育廳招考武昌師範大學新生共計試騐兩日今該廳已將考生各科試卷評定甲乙錄取正備取生各三名並令於八月二十四號以前逕赴武昌本校聽候復試茲紀其錄取各生姓名籍貫如次正取生楊光鑾灌雲任桂芳江都王瑞祥沛縣備取生祁錫勇沭陽董世昌銅山范學仁沭陽 
　　嚴辦輪船凶手之首電清鎭班利通公司小輪茶房因向搭客（江北平剖面測量局測丁）苛索酒資未遂推水淹斃經船上多數乘客證明於船經寳應時將凶手陸正安扭送縣署收押因此江北士紳大動公債紛紛電省請飭嚴辦昨韓省長電寳應章知事云前據省議員鮑友恪函稱利通公司輪船茶房將搭客擲河淹斃懇請飭縣法辦等情當經電令該縣將凶犯陸正安提案並傳集人證詳細鞫訊按律嚴辦在案茲又據淮揚徐海平剖面測量局詳呈該測丁慘遭淹斃及該小輪茶房行凶推倒入河情形實堪痛恨若不盡法嚴治曷足以儆凶頑而安行旅除指令並電鎭江關監督外仰迅遵前電將凶犯陸正安立提到案嚴行審辦具報毌稍曕徇是爲至要 
[湖州]  
　　感化所定期成立吳興感化所籌備有年其宗旨係收留無業遊民及的敎子弟授以各項藝術冀其自立嗣因發生種種礙障致停頓停行茲經市政公所繼續辦理内容計分棲流感化殘廢三部業均佈置完備先行收額三十名定於九月一日成立 
[嘉興]  
　　電告霪雨爲災嘉興三四日來颶風霪雨相繼而至房屋電桿吹折不少而農產物受損尤鉅四鄉正値吐秀之早稻經此風雨收穫心至减色現風雨已止河水共漲三四尺低田盡成澤國高田晚稻大都被風吹倒刻下各鄉農民雖竭力救護然原氣已傷秋收恐多减折故各農民已報告業主查勘此聞自治農會各團體已紛電到省報告災况矣 
　　實行竹籌代錢市上制錢甚少至零星尾找頗感不便現北市義昌源豐震泰等各商號决議製造竹籌代用制錢籌上烙有發生商號及錢數分二文三文兩種城内外市上一律通用故交易上頗感便利並悉各鎭商號亦將由殷實商家發起仿行藉便交易 
　　敎職聯會已准備案嘉興城區小學敎員所組織之敎職員聯合會早已宣告成立並推定各股理事分股辦事現悉該會已開具各股理事呈縣備案並請頒發鈐記以便啓用現已奉到縣署指令准予備案頒鈐故該會定於下星期召集各股職員開聯席會議共商本學年課程支配方法及敎授用本俾歸一律而免參差 
[廣德]  
　　櫃書浮收之開審廣德錢糧櫃浮收一案迭經民人控告謂櫃書李兆楨張大斌江錦董炳生等四人於民國七年起每年浮收一萬餘金現在安徽省長委慧慶鎬財政廳長委于杰均於日昨到廣調查眞相宣佈八月十日在縣公署開庭會審所有原告咸齊集來城飯店旅館幾有人滿之虞街談巷議言之鑿鑿想經此一訊自有水落石出也 
　　小學敎育員講習所將開訊小學敎員講習所已指定借城隍廟爲校址縣委董蓉生（勸學所長）陳覺民（敎育會長）童憲民（農會長）鄧韻笙（二高校長）等爲籌備員現已着手辦理預定學額四十名學生膳宿費半由自給半在糧串上每張增收銅元兩枚以作輔助聞不日即開始招生 
　　國民校遵用新學制縣知事陳善述七月十一日函召敎育會議一致議决各國民學校一律遵照新學制辦法改歸秋季始業所有本年下學期應報畢業者概於明年夏季舉行考試 
 
 

Page 12

 
 
第一萬八千一百二十八號;中華民國十二年 西曆一千九百二十三年八月十五號
星期三 * *   
 
 

Page 13

 
 
第一萬八千一百二十八號;中華民國十二年 西曆一千九百二十三年八月十五號
星期三 * *本埠新聞 
[浙滬當道矢志和平之復電]  
　　安危與共···休戚與同 
　　蘇浙耆老聯名電致蘇浙滬當道呼籲和平原電已誌十二日本報昨浙江盧張已有覆電其文如下馮夢華·張季直·唐蔚芝·段少滄·黃伯雨·仇淶之·魏梅生·鄧孝先·高伯叔·吳子修·朱古微·盛薪傅·徐博泉·沈冕士·張讓三·吳佩蔥諸先生鑒眞電奉悉保境安民屢經申明此旨祥等負維持地方之責安危與共休戚與同敢不永矢初哀以副諸公愛國及鄉善鄰協助之誼復念近載以來政變紛乘就浙而論始終未入漩渦蓋佳兵不祥民困益棘惟以和平統一爲職志絶不忍使武力侵略之釁端發生於浙拳拳之意此則可鄭重申明與天下共見者也專電縷陳諸希鑒察盧永祥·張載陽元 
　　又何護軍使復馮夢華等快郵代電云上海總商會轉馮夢老張季老唐蔚老段少老高伯老吳修老朱古老盛省老黃伯雨先生仇淶之先生魏梅村先生鄧孝先生徐輔泉先生沈晃士先生張讓三先生吳佩葱先生均鑒眞代電敬悉諸公愛護桑梓企望和平語重心長曷勝欽佩年來時事多艱政變迭起凡我國人同深危懼松滬居江浙兩省之間爲東南繁盛之地華洋雜處中外具瞻關係極爲重要豐林自維職責默察輿情早經迭次宣言抱定保境安民之旨區區此民維持松滬治安即所以保全國家大局重承敦勉敢不惟力是視冀爲和平之保障息壤在彼謹誓此言敢布腹心諸維亮察何豐林寒印 
[蘇浙和平運動之發展]  
　　協會明日開成立會　北京方面之報告函 
　　國聞通信社云蘇浙平和協會本定今日開成立大會嗣以爲時過促不及遍發通知故改定明日下午二時假西門陸家浜職工敎育館舉行是日即推選職員討論辦法各縣重要分子均將來滬參與又北京方面之江浙人士日來亦爲維護桑梓和平之運動據昨日北京寄來快函云王幼山汪伯棠孫慕韓莊藴寬顏惠慶等會商江浙治安問題决定由浙江諸老公函南通向蘇省當道切實主張旅京蘇人士則直接向本身地方軍民長官進言不日尚擬邀集留京浙江兩院議員有所表示並請蘇籍議員爲同樣之表示直系軍事上之計劃據軍事上要人云㈠閩南如全得手將不利於浙㈡如北京局面被破壞至無可維持地步則訴之武力㈢對奉媾和如成功則全力圖南云云 
[徽寗同鄉會發起弭兵大會]  
　　徽寗旅滬同鄉會昨爲皖馬（聯甲）移兵徽寗事特召集緊急會議到者甚衆余魯卿主席宣佈開會宗旨略謂徽寗二屬自洪楊以後地方向稱安謐今忽移駐重兵來日糾紛必無已時若不預謀消弭之法一旦禍發不可收拾恐兩屬不免受洪楊時之茶毒矣應請到會諸公注意桑梓安危愼重討論云云李振亞謂自江浙人士發起和平運動之後說者多謂皖居要衝亟宜互相連絡故旅寗同鄉已派代表來滬參加此項運動此次馬軍移駐徽寗吾人實有切膚之痛自當亟起救挽勿任地方蹂躪鄙人主張由本會召集旅滬同鄉開一大會作大規模之運動云云胡佩如曹志功汪醒齋附議並有主張結果定於本星期日假座斜橋徽寗會館開同鄉大會定名弭兵大會並推定汪醒齋·李振亞·曹志功·胡佩如·李省三·吕樸山·程鐵橋七人爲大會籌備幹事並與會館接洽一切一面由該會通電各省同鄉一致進行議畢散會 
[壬戍友誼社運動江浙和平]  
　　函各分社一致主張 
　　壬戍友誼社以江浙風聲緊急昨特致函於黃渡·蘇州·無錫·常州各埠支社云逕啓者國事蜩螗民生憔悴回溯十二年來水旱兵凶災害並至而流離奔走者莫不以江浙爲樂土此次謠言蠭起致江浙商業驟形蕭條如不　　起戰爭則兵災匪禍接踵而來我兩省人民均蒙其害而對於中外商業亦難免受其影響因此國懇各埠交社從速集會表示偉論并望聯絡各界一致進行以期促進和平不僅江浙南省治安可保而全國亦可免於戰禍矣上海壬戍友誼社叩元 
[時局緊張之昨訊]  
　　浙使絡繹於途 
　　邇來江浙空氣惡劣形勢日緊杭滬兩處信使往還盧督辦公子筱嘉·軍務廳長范毓靈·錢塘道尹張鼎銘等先後奉命來滬與何護軍使等接洽軍務張道尹業於前晚由滬乘車返杭禀陳接洽情形旋經盧督辦面授機宜即晚復乘滬杭夜車於昨晨抵滬即在龍華下車晋謁何使商洽一切云 
[海軍方面之時局消息]  
　　王永泉派隊入厦門　永績艦出口阻俄艦 
　　據海軍方面得訊臧致平已退出厦門電請王永泉派隊進駐該處王已由泉州軍隊抽調赴厦閩艦因前次攻厦失敗浙回馬江近日應王永泉之請楊司令樹莊又派應瑞開往厦海游弋以憑策應云 
　　上海艦隊領袖林建章·司令周兆瑞連日召集各艦長會議添備煤糧預備開駐吳淞扼要防守永績一艦因俄艦運載軍火難民由元山來滬已開淞禁阻云 
[旅滬湘人昨日之會議]  
　　促進湘局解决···組織討趙救亡團 
　　湖南自湘西問題發生陷於不戰之局旅滬湘人深恐湘局不及時解决惹起南北重大問題致陷桑梓於水深火熱之境前日（十三號）上海改造湖南同志會特假輔慶里開緊急會議到者五十餘人·推邱惟勤爲主席議决辦法數條㈠電吳佩孚不得派兵援趙引起南北大戰湖南問題由湖南自己解决㈡致書章太炎解釋湘情請其勿助紂爲虐㈢電請湘將領及全體人民一致斥趙去位否則用武力解决免引起長時戰爭㈣組織討趙救亡團其餘尙有數條不備錄 
[章太炎致湘議會電]  
　　章太炎致湖南省議會電云長沙省議會鑒侵電悉譚氏爲廣孫詿誤神明變亂俾聖作狂入湘稱兵自立名號以倡法着而自毁法以功之首而爲罪魁貴議會咨請政府實力制止足見維護憲法不尙空言按譚氏就職通電稱服從元帥服從主義並推國家多難之因在乎僭竊名義割據土地僭竊之罪譚自當之割據土地即顯爲誣詆自治之言是其根據廣孫主義非獨不許湖南自治亦且不許西南各省自治也廣孫之稱大元帥本非由西南公舉其職權祇限於廣東數道而侮蔑鄰封驅人毁憲吳佩孚所不敢施于湘省者而孫譚竟悍然行之淫威所及豈限一方敵愾同仇當有公憤貴省政府前者制止蔡鉅叛亂行軍持重失在巧遲今貴議會咨請省政府制止譚氏毁憲尤望敦促政府迅速出兵無任瞻顧當知私情公義不可得兼缺𣂔破斧事豈得以中止如西南各省同伸大義互恤簡書斯固如天之福即以全湘三千萬人之義憤制個人竊號毁憲之行爲師直助多何庸畏憚雖將軍死綏壯士塡壑則護憲軍民之義務也亦自治先進省之榮譽也監督之責是在諸公章炳麟叩寒 
[閩同鄉會之電訊]  
　　食鹽官運未見實行 
　　旅滬福建同鄉會昨接薩鎭冰覆電云福建同鄉會鑒艶電悉查食鹽官運一節前因籌濟餉需雖有此項動議尙未見諸實行茲承電示除分函鹽運使並令財政廳長查照外特此奉覆薩鎭冰眞 
[王永泉在滬招兵]  
　　已招得六七百人 
　　福建王永泉部前日又派副官某及委員若干人來滬招兵業已招得六七百人因阻於大風無船開閩未能出發現均分住滬南浦東等處連日尙四出招募大都係江北·及安徽·山東籍人云云 
[臧致平來滬訊]  
　　乘平案丸十二日由厦啓椗 
　　公平通信社云臧致平氏前有來滬之說旋忽中止茲因軍事上之變化已率所部軍官百餘人乘平安丸於十二日由厦啓椗來滬臧氏此次離厦與王永泉氏爲有條件之讓與對於大局并不發生若何影響臧氏日内即當抵滬尙須赴杭有所接洽云 
[昨日自費留美學生會議紀]  
　　昨日（十四日）下午二時搭約克遜總統號自費留美學生團假寰球中國學生會開會到者陳炳章·劉作相·樊紹良·關耀光·鄭祖亞·戴述吟·司徒㵎·吳必治·董志學·王志莘·張惠康·葛學瑄·曾憲熀·吳慶衍·吳保豐·王魯新等議决推定職員五人正團長陳炳章副團長陳鐘聲中文書記王志莘西文書記董志學會計兼事務員霍寳樹嗣由團長報告明日（十五日）下午五時自費生全體到寰球中國學生會攝影十六日上午十時半到美國領事署辭行又該團臨時辦事處設在寰球中國學生會凡自費生均可向該處接洽一切該會電話爲西一一六四號 
　　又北京大學赴美留學生亦定明日十二時假寰球學生會聚集已由會長余上沅發出通告云 
[又一自費赴美之學生]  
　　蘇州青年會幹事陸幹臣 
　　蘇州青年會幹事陸幹臣自畢業東吳大學後在青年會服務已達四年現自費赴美留學定十七號放洋已於昨日來申庽東亞旅館云 
[福建海軍陸戰隊暴行之反響]  
　　飛鷹商輪被刼之眞相 
　　本埠福建同鄉會昨得翁吉雲等報告飛鷹商輪被海軍陸戰隊長楊砥中指揮該隊截擊旅客擄刼行李各情令人駭然該會業已據情電致北京海軍部下關杜總司令·馬尾楊司令請予撤懲以平民憤茲錄來往兩電如下 
　　㈠來電上海旅滬福建同鄉會並轉各報館均鑒艶日飛鷹商輪駛過金門突來金星小輪載有陸戰隊數十名由楊砥中指揮開槍截擊斃客四傷十餘人全船三百餘男女老少盡擄閉華乙煤艙三畫夜行李箱籠刦奪無遺經三次請求始終冬日釋放楊子明君經林志棠·陳幼蓮誘引艦上於陷早押赴金門縣槍决此次變生不測行人等所遭待遇較之臨城刼案尤爲慘酷楊子明君不過旅客之一並無敵意行爲絶無致死之道意死於非命可哀孰甚海軍陸戰隊之行爲直同海盜旣傷行旅又戮無辜沿海商輪咸有戒心旅人生命危若纍卵務希諸公主持正誼爲行人請命質問楊砥中要求賠償旅客損失並望爲楊子明君雪寃以安死者之魂不勝禱求切盼之至飛鷹商輪被難旅客翁吉雲等三百餘人泣叩支 
　　㈡去電北京海軍李總長·下關海軍杜總司令·馬尾海軍楊司令鑒據飛鷹商輪被難旅客翁吉雲等電稱艶日飛鷹商輪駛過金門（全文如上）等因又據厦門商人來滬述飛鷹商輪被扣後男女悉行被擄婦女則另閉一艙藉口搜查危險物强令脫卸衣褲按名檢騐婦女有羞憤圖盡者種種慘酷情形不勝縷述等語查楊砥中·林志棠等在閩恃勢横行苛勒殘殺本會疊據商民呼籲電請執事查辦均置不復似屬有意偏袒此次飛鷹商輪一案刦奪財物任意殺戮蹂躪人權侮辱婦女其慘毒較臨城土匪尤甚應請併案撤懲以平民憤否則非僅受虎兕出柙之過且有故縱之嫌本會對於海軍毫無惡感豈敢有意吹求特以鄉人久受軍閥土匪禍害方欲藉海軍顧念桑梓之誼稍爲保障今乃變本加厲慘毒至此本會不能不爲民請命若執事仍行偏袒則罪責當有攸歸矣旅滬福建同鄉會叩 
[留美同學會歡送赴美學生紀]  
　　留美同學會於昨日下午五時在南京路該會會所歡送清華赴美學生到者有清華職員吳林一·顧人傑·莊俊·余上沅·與男女學生朱其廉·劉錫嘏·閔啓傑·王志宜·及會員來賓胡蘭生·朱成章·朱惠生·趙師復·沈履等八十餘人由陸守經主席致辭略謂敝會歡送清華諸君赴美與他種團體略有不同覺得更爲親密因敝會會員皆爲美國留學生而諸君乃爲未來之美國留學生職是之故所言者儘可實談夫今日中國之腐敗眞不堪設想推其禍原皆在一般空言國利民福之當軸但閲五六年若輩必將至末路而諸君亦已學成返國正大可有爲以救國家同人等今日歡送諸君赴美來日又當歡迎諸君返國互相協助以救祖國云云繼由會長穆藕初演說其辭如下 
　　今日留美同學會因諸君子赴美在即開會歡送藉表微誠荷蒙賁臨不勝欣幸大學總會亦擬設席歡送適因美國國喪期内不克與本會共同組餞此不無遺憾者也此次諸君子壯游新大陸各團體之歡送者不在少數歡送通例類多諛辭同人等未敢循例敷衍而有所貢獻倘亦篤志之士所樂聞者歟同人等回想若干年前聯袂西渡之日亦曾受此同樣之恭維及邦人士無限之期望回國以來究屬於敎育實業有幾何發展於社會國家有幾何裨益捫心自問慚赧實多今日之諸君子宛焉同人等昔日之西渡時也一轉瞬間亦將如吾等爲過去之留學生究意於敎育實業如何而使之進展於社會國家如何而令得實益同　實際的考騐地位諸君子眞正榮耀之構成其在此後可無疑也同人等爲特掬誠忠告幸採納焉清華學生畢業後悉數遣送出洋爲他校學生所艶羨者諸君子有此際遇益宜勇猛精進知行並勵養成幹濟長才亦比較各校產出之人才爲多如此庶足以燹國人之期望並得以慰美人還我賠欵爲我植材之盛意此同人等切望於诸君子者一也諸君子由小學而中學漸入大學而得學位十餘年中如入世外桃源未與苦育不堪之社會相接近我國人情風俗之若何物產交通之若何環周實况之若何恐諸君子中向少注意者未免多少隔膜他日學成歸來學位則旣得矣或者不屑屈就以資歷練苟若是而欲貫澈今日邦人士對於諸君子非常之期望恐非易事此同人等不禁爲諸君子代抱杞憂者又一也前此回國留學生中曾習農工商礦等各種專門學術因百無聊賴而操政治生涯者不知凡幾今日政局如斯有心人所痛哭流涕長太息者也誰實爲之而致於此豈非二十年來自名爲新學家及一叢貶節之留學生首尸其咎乎前車之覆後車之鑑此同人等切望諸君及早愼於抉擇者又一也美人士習尙敏捷吾國人習尙因循美人士喜服務社會吾國人多求快私圖惟因循故一切機會皆坐失惟徇私故三人以上無團體社會日墮落政治日惡劣皆種毒於此也國家派遣諸子赴美求學抵美以後正宜留心考察美人士創造社會之精神爲我國人因循徇對症發藥取彼之長補我之短此同人等切望諸君子勿虚此行者又一也人情於環境乍換之頃至易關懷去故國而登新陸凡耳之所聞目之所接在在皆足引私傾注之精神而於最奇之境界爲尤甚如某地最長之橋某市最高之屋某家爲最大之公司某氏爲最富之財主諸如此類普通人所對之異常震駭而艶羨者不知此最奇之一境界非一蹴所能幾夷考一切偉大事業超越之境界無往不從小規模而起亦無一不從勤儉耐苦進而不已中來歐美學位代價如何邦人士早已看破矣願諸君子屏棄虚榮進求實學刻苦自勵務期歸國以後不憚煩勞不嫌小就不愁無良好機會而惟愁歲月之空抛不憂無雄厚資金而惟憂信用之不立人人出其能力盡其所長服務社會不因目覩美國大規模事業而阻其最初之進程千里之行始於跬步百尺之臺累自寸土功所成處無非力所到處用力得當從無虚擲學不致用烏得幸成此同人等爲諸君子懇切勸發者又一也抑尙有不能已於言者諸君子課餘更宜隨時隨處研究社會及國家種種之組織以及一切事業之屹立及發展世界乃最大之學校人事乃最大之文庫無文字言說處所含精義爲尤富誠能善於尋求而又善於運用之則他日終業歸來庶能盡國民一分子之義務夫然後任投何地措施於萬目睽睽之下可告無罪乎 
　　辭畢由清華學生代表江元仁致謝辭茶點而散 
　　又昨日下午四時女青年會特假圓明圓路十九號外國青年會開茶話會歡迎本届赴美之官私費女生由賽意女士主席致歡迎辭後自由談話告赴美諸女士在路及到美後一切手續旋即散會聞今日上午十時清華學生參觀商務印書館云 
[總商會民治委員會今晚宴會]  
　　會商籌備整理財政會議手續 
　　上海總商會副會長方椒伯君因民治委員會日前電邀全國商會於九月十日來滬開整理財政會議爲期已近亟待籌備定於今日（星期三）下午七時在總商會 
 
 

Page 14

 
 
第一萬八千一百二十八號;中華民國十二年 西曆一千九百二十三年八月十五號
星期三 * *三層樓會商籌備手續昨已柬邀民治委員會全體委員届時惠臨備有西餐聞自昨晚止委員中因有事函辭不以赴讌者僅馬玉山（是日適赴吳淞工場有事）莊得之（河魚爲患不克飽飫饈）等四人云 
[南下國會前途之樂觀]  
　　議員絡繹報到將届法定人數 
　　國會議員日來陸續到滬者復有多人茲聞實數參議員到一百零五人衆議員到二百六十八人在奉者五十三人在津者二十八人以參院法定人數一百三十五衆院二百九十九相較津奉議員來滬即可舉行常會國會籌備辦事處經費截至十三號止共用去旅費公費庶務薪津開支等洋二十一萬二千餘元湖南省長趙恒惕補助經費之五千元昨已遞到並云嗣後當陸續滙欵接濟其各省招待員至昨日已大多數推定茲彙誌其名單如下「雲南」吕志伊張華瀾劉楚湘「甘肅」梁登瀛李克明「貴州」張光偉周恭壽曾昭斌「湖南」盛時劉重「江蘇」沈惟賢汪秉忠「奉天」龔玉崑羅永慶蔣宗周「廣東」李茂之孔昭晟「福建」雷煥猷劉映奎朱勝芬楊小光「安徽」李靖國「廣西」郭椿森蒙民偉「山東」于恩波「浙江」童杭時王宗堯丁㑺宣「直隸」王葆眞張繼「湖北」董昆瀛吳崑「河南」劉榮棠毛印相「江西」蕭炳章王有蘭「陜西」焦易堂張樹森尙鎭圭「新疆」何海濤陳世祿「山西」閻秉眞羅黼「四川」謝持李爲倫 
　　參議院議員田永正廖宗北衆議院議員王傑杜佛陳錫九均於前日南下由寗乘坐火車來滬又昨日報到之議員計有參議院楊逢盛（陜西）衆議員朱家訓張廷弼（甘肅）閻林石潤金（陜西） 
　　國會辦事處秘書長但　因事辭職等情已誌昨報茲續聞但君辭職後曾由褚輔成徐蘭墅兩君到寓挽留堅請取消辭意惟但君意其堅决不允所請辦事處同人無法始另覓人替代並聞此席現由李自荃暫兼昨傳蔡毅升任一節並無其事云 
　　新推之國會籌備主任凌鉞昨發通電如下 
　　各報館公鑒國會自本年七月十四移滬集會鉞忝任籌備抱愧良多本月十三日復經籌備員互選焦君易堂潘君大道褚君輔成及鉞等四人爲籌備主任對内指揮事務對外代表國會鉞自問無才曷能勝任惟念國會十有一年迭受打擊國民恥辱莫此爲甚今日重集滬上自當勉力從事完我職責特以兩院同人滯留北京爲數尙多未免有碍進行除由國會辦理處隨時電催來滬外望我舉國人士共伸大義羣起敦促留京議員迅速南旋以免附逆而杜亂源國會移滬集會籌備主任凌鉞叩寒 
[法治會促成省憲熱]  
　　分往各團體接洽 
　　法治協進會因亟欲促成省憲於第五届常會時舉定蔡倪培羅任傑金鴻翔王開疆等十六人分至本埠農工商學法各團體接洽茲悉金鴻翔羅任傑兩會員决定赴總商會接洽蔡倪培至縣商會湯應嵩至蘇社其他所與定之沈時復俞祖芬黃煥昇等均自行認定至各團體昨今兩日已分往接洽又該會經費現由蔡倪培張家鎭羅任傑等十餘人每人自由認捐二十元其他各會員均量力認捐以資維持會務云 
[省敎育會電覆徐州敎育會]  
　　不願一律宣布新會員姓名以免志趣純潔者横被牽連 
　　江蘇省敎育會昨復徐州八縣敎育會聯合會代電云徐州八縣敎育會聯合會公鑒眞代電敬悉諸公厚愛本會至爲感佩承囑披露新會員介紹人姓名一節此事業經評議員會及會員資格審查會先後議决實地調查本會深信本届志願入會之二百餘人中其熱心敎育志趣純潔者亦必不少審查會以人數驟增有一人介紹至四五十人七八十人者報紙又已紛載賄買之風傳黑白混淆一時無從辨别自不得不格外愼重以免流弊現當按照評議員會審查會議决辦法推員實地調查不願一律宣佈其姓名以免純潔者因之代受不白區區愛惜敎育同人名譽之苦心當蒙鑒諒江蘇省敎育會寒 
[太寳士紳力爭塘工經費]  
　　派代表晋省請求　 
　　太寳海塘年久失修岌岌可危此次財政廳將韓省長面許之每年塘工經費二十萬漏列十二年度國家預算中兩縣士紳羣起爭議紛電韓省長嚴廳長補列尙未得有要領故太寳兩縣士紳刻又繕具節略推請聞宗祥朱水澄等爲代表晋省請求聞君等定即日偕同赴寗矣 
[省立商校債票捐欵糾葛訊]  
　　省立第一商業學校萬金捐助者陳勛昨呈省敎育廳文云呈爲呈請迅予澈查捐欵責令換回原票以懲侵吞事竊勛爲已故義子李震東經手捐助一商學校公債票一萬元爲校中舞弊暗將無效債票掉換一案疊經呈蒙鈞廳呈請省長咨行財部將趙校長所換之債票調回以資核對在案嗣於五月初報載已由財部將原票咨發回蘇迄今已將三月其中作弊情形諒經鈞廳查對明確而黃前校長迺穆前呈所稱有王季魯承認如將舊票交還當調回已經公布之債票等語今原票旣經發回自不難督促履行前約倘再設詞推宕或王季魯之言非確則其有心乾沒以爲原票經部銷燬無從查對意在拖延消滅更屬顯而易見應請鈞廳迅賜澈查先將原捐已經公布之債票追回至其舞弊侵吞罪在何人如何置予處分或請咨送法庭究辦之處統祈訓示謹呈云云 
[編製本年度敎育預算之廳令]  
　　上海縣知事接敎育廳訓令云案奉省長感代電開據常熟縣敎育局長馬代電陳稱查民國元年江蘇暫行縣制第十八條第二欵規定議决本縣歲出入預算及决算事件又查市鄉制第三十三條及第九十七條規定市鄉預算由市鄉董事編製後移交市鄉議會議决現在恢復自治雖已公布尙無開議日期而年度已届縣市鄉敎育經費亟應趕造預算轉瞬開學即須籌欵放領値此過渡時代編製此項預算究由何種機關負責應請鈞長迅予解釋即日電復俾有遵循而免延誤等情查該縣縣市鄉議會旣未定期開議所有本年度縣市鄉敎育預算自應先由該局督同各區敎育委員分别編製呈縣核定施行仰即轉行知照並通電各縣一體遵照等因奉此查此案並據該局長電呈前來業經指令常熟縣在案奉令前因合行令仰該知事轉飭遵照此令 
[吳淞鄉民滋擾清潔所續聞]  
　　已告一結果 
　　吳淞鄉民滋擾清潔所情形已誌昨報昨晨菜蔬攤擔相約罷市以致前日所存之貨大爲居奇午前鄉公所邀集警局及各機關人員商議善後辦法聞結果分理處與懲辦大致以鄉間農田均恃鎭上排泄物爲肥料自應由清潔所將糞料先供吳淞各鄉之用如有多餘再裝運他處并應指定地點爲糞料出售之所藉便鄉民購買至其他擾亂公安及違捕等情則按律懲辦以儆將來警局所拘留之八人已否認肇事業經保釋其重要者已送縣究辦其清潔所損失約千餘元則另歸私訴嗣後爲愼重公衆衛生仍須照章實行一番風潮已可謂告一結果矣 
　　「附商埠警察局昨日布告」爲佈告事昨日吳淞鎭上及落鄉一帶的農户爲了清潔所的事竟轟攏了無數的人野　行動不聽禁止可是你們把這件事情大大的弄錯了你們須要曉得清潔是奉吳淞商埠局召集本鎭紳董開過會議協定了纔招商開辦的其所以開辦清潔所綠故是替大家講求衛生因爲街路上到處是糞缸糞穢狼籍倒糞又沒有準定的時候於公衆身體衛生是很不相宜的故辦起一個清潔所來整頓整頓這不良的習慣歸根則仍是爲公衆健康起見而且現在稍微講求衛生的地方都經陸續的開辦起來羔並非吳淞獨出其一的創例不過有了清潔所之後種田人壅田的肥料可就換了一個來源比較那無拘無束隨時傾倒的時候是覺不便當了但是你們不能因單方面之不便當乃竟不講情理不依規矩公然聚衆爲强暴脅迫之行爲不聽官員解散復有抗命侮辱的舉動種種的所爲律載都在四等以下的徒刑如果官廳認眞究辦起來豈不是佷不犯着嗎本局長深爲體諒你們都是鄉愚無知不知事體之大小輕重一時任性糊塗所以昨日的事格外從輕辦理但是這行爲姑息亦祗可初次若怙過不改則不能畏予優容是以現在將此種的利害明白布告你們知道如果眞有什麽正當爲難情形祗許舉定代表依法訴願官廳自必爲你們作主斷無偏袒何方自經布告之後如再有以身試法到了那個時候本局長亦祗得從嚴拿辦按律究懲以維治安而儆兇頑勿謂言之不預也切遵此佈 
[閘北公團控單毓斌損害省產]  
　　閘北三十餘公團以前閘北水電廠長單毓斌串通實業科長金其照及其兄金其源等巧立淞濱電力公司奪取閘北地方公有財產聯名控奉江蘇省長公署咨部將淞濱電力公司先行撤銷該公團等又以單毓斌金其照金其源等盜割省產觸犯刑律三百八十六條應得處分呈請省長等從嚴澈究一面又投上海地方檢察廳禀控車檢察長准如所請昨晨先傳該原告到廳審理該公團公推訴訟代表湯有爲徐錦裳陳維翰金式如徐成榮等五人於昨晨九時到廳禀到嗣奉諭五代表中即以總代表湯有爲一人到庭候審旋經郭楊兩檢察官開庭傳湯預審一過諭令回去靜候示下辦理 
[虹口菜塲風潮之調停近訊]  
　　華顧問繼續調停 
虹口蓬路小菜塲食物攤户昨日仍未營業各攤户將華顧問轉來工部局答復會商後多數意見對於生計上仍覺困難故尙不能認爲滿意昨日上午又推舉代表往納稅會辦公處會見華顧問當由許建屏君接待面談一切攤户代表要求將困難情形再與工部局商請協助并要求將攤基仍設樓下原處或改營他業許君已允將此意轉達工部局云 
[王萼黃以霖來滬]  
　　浙省軍事督辦公署諮議王萼江蘇督軍公署顧問黃以霖因有要公均於前日乘坐火車來滬 
[美商會聯會籌備開常會]  
　　大晚報云美商會聯合會定於十月内與行常會刻正籌備一切該省會現草擬一種小册他日俟經外埠各商會同意後即將寄美分送以期促起母國人民注意揚子艦隊俾成一適宜而有效能之巡弋隊云 
[發起追悼哈定函]  
　　中國濟生會 
　　上海中國濟生會昨致華洋義振會函云敬啓者日前電傳美國大總統升遐逖聽之餘不勝哀悼伏念世界和平實由大美爲之提倡而哈定大總統弭兵排難救災恤隣務底和平廣行慈善寰球受賜欽仰同深敝會感德難忘祈天有願用敢聯絡善團發起祈禱以伸追悼之忱合華宗敎於一堂表敬仰哀思於萬里事關大局全賴衆擎務希貴會迅賜推舉賢能共同籌備俾得早日舉行無任盼切專此敬頌台綏並候惠復上海中國濟生會啓 
[日僑將歡宴新總領事]  
　　大晚報云本埠日僑將於明日（十五日）在蓬路日本俱樂部設宴歡迎新任日總領事矢田氏 
[菲獨立黨首領將來滬]  
　　狄中氏 
　　菲律賓運動獨立之急進首領狄中氏年來旅行美國從事游說與各方面接洽一切將於十九日乘美船來滬僑寓滬地菲人現擬發起歡迎會云 
[東京實業視察團抵滬]  
　　昨早赴蘇 
　　東京實業視察團福井壽等三十一名於前日乘日船上海丸抵滬上岸後即驅馬車赴市中參觀昨早乘車赴蘇並定午後赴寗十六日赴杭二十一日乘上海丸回國 
[港厦載來形似潰兵之搭客]  
　　昨日上午八時許浦東爛泥渡華通碼頭到有寗波號輪船一艘係由香港厦門等處開駛來滬除内載貨物不計外並有形似潰兵之搭客一千餘人由頭目指揮登岸行李頗爲簡單松滬護軍使署特派稽查往碼頭查詢一切三區警署駐棧長警亦全體到塲照料旋即雇駁船數艘向滬西而去至午後四時許該碼頭又到輪船新寗號一艘載來同上搭客八百餘人當即渡浦而去云 
[兩商總聯會合併將實現]  
　　自兩商總會合併之說一倡雙方生要份子順羣情之趨向認爲必須進行之事曾經在四馬路嶺南樓聚餐商榷一切意見極爲融洽昨日下午二時又在嶺南樓爲第二次聚餐會到者美倫里錢龍章陳伯禺余華龍成爕春等江西路陳翊庭趙南公馮秋心馮少山等會議結果均得圓滿解决雙方現已簽字公推趙錢二人爲修改章程草案之起草員云 
[串騙先施公司鑽飾犯之定罪]  
　　俞紀琪押二年吳培君一年吳陳氏三月 
　　四月間先施公司被騙價値三千三百元之金鋼鑽飾物近經特别包探白忠祺將騙子崑山人俞紀琪（又名家鰲及笑天）吳培君（又名秉鈞）及吳妻陳氏等緝獲吊出原贓解由公共公廨審訊各情屢詳本報昨由俞讞員會同美雅副領事續審先施公司由高露玲律師代表至堂聲明各被告詐欺罪已成立應請嚴辦又據吳培君之代表甘維露律師辯稱敝當事人否認控案情而吳之妻陳氏當時係受俞妻金氏之愚陪往該公司購物並不知金氏係去行騙金氏現雖在逃可命吳氏上堂證明云云並向吳氏詰據供稱我向在愛爾近路小菜場擺設蛋攤爲業當時俞妻金氏至我家相邀同往先施公司購物而俞亦來堅邀偕其妻赴先施購買首飾因與偕往購得　圈鑽戒由金氏付給莊票當時並不知情嗣又被其邀赴崑山盤桓多日因急欲回滬向借川資金氏即借與我金鐲一雙等語俞之律師以所騙之物除吊出者外祗缺七百餘元請求從寬發落中西官核供會商之下判俞押西宾二年如能將洋清償准予減輕刑期半年吳押一年吳陳氏押三月從寬緩刑贓給原告領去 
[查禁物品員規定標記之訓令]  
　　淞滬警察廳昨訓令各區署所隊文云爲訓令事案准淞滬查禁私運違禁物品辦公處公函内開案准貴廳公函以敝處派出人員應規定符記俾辦公人員隨身携帶以資辨别而免誤會等因正在函復間又據敝處稽查股呈稱巡查員孫少卿於本月四日下午四時在浦東張家浜查獲烟土六大包將贓解經巡查處詎上舢板離岸時突來三區一分駐所巡警四名强將人贓奪去同見區員該區員言須由所送廳嗣因所中拘留所出一字條載原告孫少卿明晨九鐘來廳齊訊云云如此情形日後查禁之事何能辦理等情據此查敝處巡查員在外辦公均給有蓋用鈐記之綢質布質符號以資憑信惟敝處開辦伊始一切佈置外間或未週知該股所報查獲人贓被奪情形自係三區一巡警一時誤會所致應請飭區嗣後遇有携帶敝處蓋用鈐記符號之巡查員丁在外辦公應予以相當之協助如其身無符號而冐稱敝處員丁者亦望訊明懲辦以保雙方之名譽至此次巡查員孫少卿所獲違禁人贓旣由三區一分所巡警解交貴廳應如何辦理之處並請見復等因准此查此案前據水巡隊呈以該處辦公人員未有標記深恐匪人冐充致滋誤會等情當經函致該處請規定符記以資辨認在案兹准前因除分行並函復外合函訓令該局署所隊仰即查照辦理此令 
[友華銀行滙市報告]  
　　昨日友華銀行滙市報告云十三日倫郭大條銀價近期縮零六二五遠期弗動紐約銀價漲至六角三分一二五倫敦紐約間滙價縮爲四元五角七分今日此間滙價掛牌僅佛郎長至一二五○枚餘均照昨日弗動市况穏定英鎊售價八月份三先令零八一二五九月份三先零七五十月份三先令零六八七五美金售價近遠期均七十元日金售價近期六十九兩八錢七分洋遠期七十兩各滙購價均較長零六二五銀行滙票定價英鎊三先令一便士三七五美金七十一元五角佛郎一三○○枚昨日倫敦銀市印度購進歐陸售出市况收盤穏定紐約市况堅定 
[上海商業市况彙錄]  
　　金融 
　　昨日早市銀幣價收盤爲七錢二分一釐半與前日午市相同午市小去三毫七五價爲七錢二分一釐一毫二五中國銀行由杭州運來洋二十萬元又南京運來洋八萬元 
　　銀拆上午爲八分午市收盤爲九分較前日大二分中國銀行裝去南京大條三十條又裝赴杭州大條六百條滙豐銀行由昌興公司裝來大條九十八條又嗬囒由該輪裝來大條二百零六條 
　　昨晚止各銀行及本街查倉存底現銀二千四百五十四萬兩現洋三千六百二十六萬元大條三百八十七條 
　　公債票 
　　昨日各項公債市况依舊平常價格互有上落金融公債現貨千元票前市毫無受主後市交易亦稀價由六十七元半小至六十七元一角比前日遜去增元八月期成交價前市常在六十七元六七角左右後市因現洋疲軟遂隨而趨跌收盤六十七元二角半計小四角五分九月期最小價到過六十七元半收盤雖回高二角比前日尙退去二角增整六現貨開盤五十元零三角嗣後逐漸向上收盤高至五十元零五角增比前日漲高二角二分八月期收盤五十元零六角與前日市價相同九月期祗前市做開二盤價計五十元零八角五分比前日漲高一角五分償還八釐最小價到過二十五元四角收盤回高至二十五元六角與前日收盤價相仿七年長期結果比前日大一角收盤計四十六元一角總觀全市票價之漲落不同其原因均緣投機商操縱所致云 
　　國内滙兌 
　　上海商業儲蓄銀行國内滙兌十四日行市報告云今日津電銀滙又跌落五錢計京爲一千零四十七兩五錢津爲一千零五十五兩五錢洋滙北京跌五角爲一千零零三元五角天津仍爲一千零零三元漢訊近以湘省運現河南芝蔴亦將發動向後滙水恐須提漲今電洋例每千兩合規元一千零三十三兩跌去三錢七分五釐洋滙跌一元爲一千零零四坻魯皖滙價未動贛之九江跌落一元爲一千零零四元南昌跌二元爲一千零零六元港紙掛牌仍爲七錢四分七釐五毫雙毫跌去二釐爲六錢四分計規元六十四兩可兌毫洋一百元此外東省哈爾濱洋滙漲二元爲一千零十元該省及閩厦匯價恐將趨於漲勢云 
　　外幣 
　　昨（十四日）各種外幣交易甚爲清淡蓋各商需求無多故市塲不得不趨暗淡也票價因標金和平外滙無大升降是以人心平穏價無變動英票買九元一角八分美票計一元九角六分半荷票計七角四分日票爲九角六分半港票買價計一元零二分四釐坡票計一元零四分馬克計一元四角半法票爲一角二分羅卜一千元新票計二兩一錢二百五十元票計一兩三錢五元至二十五元票買七兩半五百元老票成交價計三兩五錢均與前日市價無異云 
　　金市市與滙價 
　　昨日星期二大條銀近期縮○六二五遠期弗動九月份標金開盤三百三十八兩七錢較前日收盤好銀二錢旋爲三百三十八兩六錢未開先令時買者較多故標金高至三百三十九兩先令揭曉弗動惟示匯大二十五法郎德滙大二十五萬馬克其餘各滙均無變更其時標金價爲最高爲三百三十九兩三錢各滙市况較前日收盤略平標金仍相仿銀行賣出九月份先令價三先令零六二五買進三先令零六八七五又賣出十月份價三先令零五六二五買進三先令零六二五又賣出九月份美匯價六十九元八七五買進七十元又賣出十月份價六十九元七五買進六十九元八七五又賣出九月份理滙價七錢買進六錢九分八七五又賣出十月份價七錢零一二五買進七錢標金爲三百卅九兩一錢嗣後市况較前價稍堅致標金最小跌至三百三十八兩七錢移時市况仍爲前價惟是時人心尙好故標金買者轉多標金價仍回高至三百三十八兩錢至收盤市况先令較前價爲尤堅惟美東滙則反緊所以標金又繼續回升計銀行賣出九月份先令價三先令零七五買進三先令零八一二五又賣出十月份價三先令零六八七五買進三先令零七五又賣出九月份美滙價六十九元八七五買進七十元又賣出十月份六十九元七五買進六十九元八七五又賣出九月份東滙價七錢買進六錢九分八七五又賣出十月份價七錢零一二五買進七錢致標金漲至三百三十九兩三錢後上落無幾小至三百三十八兩九錢又回高至三百三十九兩一錢收盤午後標金開盤三百三十九兩一錢最高至三百三十九兩二錢先令揭曉弗動是時標金賣者較繁所以標金略小去二三錢價爲三百三十八兩九錢各滙價先令與上午收盤市况相等但美滙及東滙較鬆銀行賣出九月份先令價三先令零七五買進三先令零八一二五又賣出十月份價三先令零六八七五買進三先令零七五又賣出九月份美滙價七十元買進七十元零一二五又賣出十月份價六十九元八七五買進七十元又賣出九月份東滙價六錢九分八七五買進六錢九分七五又賣出十月份價七錢買進六錢九分八七五故標金最小至三百三十八兩六錢嗣後人心平定所以標金又回高至三百三十九兩後爲三百三十八兩九錢收盤 
　　絲市 
　　昨日洋莊絲市尙佳惟各絲銷路暢滯不一廠絲期貨法莊頗有需要昨計談成黃白絲八十擔價均平定七里白經歐美等莊仍嫌絲價太鉅交易毫無惟白絲粤莊稍有購成價竟提漲三四十兩嘉興綠絲法莊略有去路價亦激增四川廠經亦有成交市價堅定揚返黃經法莊進胃尤殷故交易最旺價亦仍堅山東廠經昨亦續有談成絲價較前漲起五兩僅灰絲經仍無主顧市况沈靜云 
　　茶市 
　　昨日洋莊茶市平水湖茶與路莊綠茶市面仍無重大發展珍眉交易不呈昨市僅由美昌天裕兩行購去一百三十二箱婺源高莊之貨售盤七十二兩屯溪貨售盤五十八兩市價均不甚見佳珠茶市面完全停頓秀眉銷路亦無上星期之暢惟大帮去路略爲活潑昨市共計成交六百九十二箱係由怡和惠利兩行購進婺源貨售盤自二十九兩至三十二兩德興貨售盤二十五兩市價較上星期約跌一二兩貢熙市面仍無變動昨由茂興洋行買進四百九十三箱售盤自二十二兩至二十五兩五錢價無漲縮其餘針眉娥眉等貨均無大宗交易云 
呌莊 
　　昨日星期二輪値英商公平洋行折賣之期計排列花羽綢素羽綢斜己綢尺六元絨泰西緞元細斜細布市原布紅標漂布等貨共一百七十九件計七千六百二十疋較上週少拍二十九件計一千六百五十疋各客帮及本街等之往購者尙不寂寞所拍之價互有升降其中白貨見穏黑色貨稍软 
[舊曆六月份拆息低鬆]  
　　上月份中拆息低落按日銀拆絲市最高不三錢日常在六七分之譜錢業公會於本届陰曆初二日常會時議决陰曆六月份拆息存賬二兩五錢欠帪照加云 
　　尙有本埠新聞等轉入後頁 
 
 

Page 15

 
 
第一萬八千一百二十八號;中華民國十二年 西曆一千九百二十三年八月十五號
星期三 * *本埠新聞二 
[查詢髮網營業之總商會覆函]  
　　德成西藥公司王光熬君昨接總商會復函云逕啓者接誦大函承詢本埠髮網情形查本埠洋行經理髮網營業者前據駐滬美國商會計有怡隆洋行（愛多亞路一百十三號）美亨洋行（廣東路十四號）協隆洋行（廣東路三號）愼昌洋行（圓明園路四號）吉時洋行（南京路十三號）允元實業有限公司（北京路三十二號）共六家至尊示所詢其他各節敝會未能詳悉無從奉答至以爲歉 
[商標局辦事處之通告]  
　　說明商標註册之重要 
　　我國商標法令未制定前所有商標華商向農商部備案洋商在海關掛號今商標法已於本年五月三日公布北京設商標局又爲便利南部工商出品家商標註册計特在上海設駐滬辦事處商標局已於五月中旬成立本埠駐滬辦事處亦於上月開始辦公刻該處致函本埠及各地出口工商家除通告開始辦公外并說明商標註册之重要且附送商標法令一本茲錄原因於下 
　　逕啓者本處前奉農商部令改組爲商標局駐滬辦事處業經部署就緖於七月間開始辦公凡關於商標專用移轉續展及變更消減等呈請註册各工商出品家均得就近呈交本處收轉核辦隨至隨發毫無延誤當茲商標法令施行伊始所有商標註册手續各工商出品家容有不甚明瞭之處手續稍誤不恃徒勞往返且依商標法第三條呈請先後在時間上亦將發生種種阻碍此尤我工商界不可不加以注意者也農商部爲便得我滬上工商計故分設本處負商標文件之承轉及關於商標之調查指導等責呈請之手續遇有不合本處立即妥爲指導俾得依法更正而在時間上仍以文到本處之日爲準是就近呈交本處不但手續上有種種便利而於時效上亦毫無妨碍際此商戰時代商標關係勞業甚鉅貴處出品上所有商標牌子不論已否在部備案此刻自應依法一律儘先呈請註册以保權利幸勿稍存觀望致誤事機而生無謂之糾葛也特此奉達並附商標法令一册即希查照辦理是所至盼此致某某農商部商標局駐滬辦事處啓八月十日又該處致總商會及各工商團體公函云逕啓者前於八月十日致各工商出品行號一函内開（見前）等因查商標法未公布前我國工商出品所用商標牌子只有呈請農商部備案其手續多由各工商團體爲之轉請辦理自商標法公布後商標局已依法成立從前在部備案之件已移交商標局依法審查但各備案之家仍須依法呈請註册審查始有依據本處守調查指導之職權故有前述之通告惟應須呈請之商標本處未能俱悉則所發通告 
各工商出品家勢難週知特再抄錄原函奉達貴會仍希轉達各工商出品行號儘速依法註册以保權利不勝幸甚云云 
[惠工債權團之進行]  
　　惠工銀行債權團儲蓄部代表包仁律師業經呈奉公廨核准援照優先辦法先撥四分之一分給儲蓄各户具領在案日來各儲户持條至包仁律師事務所領欵者已達三分之二各儲户咸將存摺交由包仁律師仍請代表訴追惟辷期存欵各債權因未得分潤意甚不滿而所舉之代表等亦已聲請辭職故儲户公舉之總代表胡秀三業已加推毛節清張滌塵二君協助辦理並將儲蓄債權事務所移設香港路六號半仍請包仁律師繼續進行云 
[菸酒稅帶徴學欵支配之困難]  
　　昨日敎育廳訓令上海縣知事云案查本省烟酒稅帶徴學捐一項開徴已逾半載前經本廳咨由江蘇烟酒事務局將六個月徴起之欵商請轉撥當准咨復此項帶徴上午祗徴銀八千八百四十八元四角三釐即可以此爲全年學捐之標準復准咨解上年十二月至本年一二兩月帶徴銀一千九百八十八元七角六分六釐曁清單一紙過廳查此項帶徴前准江蘇義務敎育期成會函詢額徴成數准復全年稅額爲三十萬元帶徴一成應有三萬元茲准咨稱僅有八千八百餘元未免相去懸殊而察核單開各欵各稅所經徴之欵多寡又至不平均如此收數甚微分諸各縣非特不能普遍抑且支配困難當經函商江蘇義務敎育期成會徴詢辦法在案除俟該會將辦法議决函復到廳再行轉發外將經徴數目清單令發仰即轉飭該縣敎育局知照此令 
[愚夫婦禮拜石獅之哄傳遠近]  
　　警察驅觀者不散用自來水澆退 
滬城肇浜路與阜民路口縣橋北塊有閣老坊石牌樓一座爲前明相國徐光啓之坊該坊下本有石獅近來有人造謠謂石獅活動晚間能入左近點心店家食麫等語一時信從者衆視爲確有其事竟有愚夫愚婦每至深晚前去拈香求拜者前晚八時以後前去參觀者頗多甚有從遠道乘汽車往觀者四周圍觀共有數千人交通爲之斷絶該處一區二分署楊永芳署員據報後立派長警前去驅散詎觀者愈驅愈多有肯走散後经經救火會中人用皮帶接灌自來水爲之澆灌於是觀者始行退避該長警等細察石獅子下面石椿已鬆所以石獅經人往推應手搖動昨楊署員飭匠到彼修理業已堅固不動至昨日自晨至暮往看者仍三五成　不　於途　池警察廳長徐國　因見謠言惑衆派警十名在塲彈壓並出示云石獅年久殘壞搖動無知愚民謠言惑衆本係石製何能活生仰諸人等且勿輕聽特此佈告違者拘懲但告示雖出觀者仍連絡於途不能打破一般愚民之迷信云 
[美人中國公會之新會長]  
　　美人中國公會本届會長刻已舉定哈博德少將少將曾僑居遠東有年素極關心華事當名譽會長福勃士氏任菲島總督時哈氏即服務於菲島嘗於歐戰中建有戰續今當選爲會長深慶德人副會長六人爲中國實業公司副經理巴德生氏纽約大學東方商務政事部主任兼海彌爾敦書院董事會會長岑克士博士華昌貿易公司總理李國欽財政家洛盤士氏顧問工程師潘林氏律師卡德朋氏 
[南通旅滬同鄉會大會紀]  
　　日昨午後閘北東八字橋南通旅滬同鄉會開大會到者四百餘人議事日程㈠議建築殯房籌欵㈠報告一年度經過情形㈠會計曹長清辭職正會長張孝若在通未到由王象五代表主度報告開會宗旨畢繼復宣稱同鄉會係一種慈善性質現在本會殯舍業已動工惟經費竭蹶應請各會員激勵同鄉踴躍紓助等語次由保耀東報告一年度經過情形再次曹長清辭職並向衆報告自成立以來迄今收進會欵三千一百零三元一角八分付出四千三百八十五元一角六分已助會欵五百七十元兩比除付墊付七百十一元九角八分等情衆皆挽留無効議畢散會 
[米糧公會開會記]  
　　滬北經營米糧公會昨日下午一時開第三届第二次常會正會長范和笙主席略謂本會遷入新所今日爲開第一次大會諸君應向匣旗行禮致敬衆贊成禮畢仍由范君提出議案四項㈠本會已請張樂君錢貴三兩君介紹加入總商會另由常年顧問秦聯奎備文呈請縣公署立案轉詳㈡整頓貼車事當與米車代表議决米船無分遠近一律由行代扣每石大洋一分五釐以一分二釐歸米車公會領去轉給但各車夫不得再向船户索取分文其餘三釐由本會收取作設警及其他公益之用并定於陽曆八月初一起行㈢廠米解期及收欵期公决推定蔣石稚等六人向碾米公所徴求同决後再與米行公會訂期實行㈣錢君華蔡錫卿兩君介紹周君輔入會事公决暫付審查待下次開會再奪議畢散會 
[滬南烟兌業衆和社開會紀]  
　　滬南烟兌業衆和社昨日午後二時開常會紫載元主席首由調查員報告現在滬軍營一帶市面興盛新開烟兌同業已有數家售價尙未整齊急宜派員接洽以期劃一同人議决公推顧少甫陸雯遜錢文達林元濤四君前往徴求入會共維市面次會計員報告現在又届半年所有本社自正月起至六月止一應收支賬目應請派員審查刷印分送以昭大信公决即日編造清單交印刷所印就分送次討論價目至五時散會 
[引翔鄉路政之軍使令]  
　　令縣署派員切實調查 
　　松滬護軍使署昨令上海沈知事文云案據上海聯益善會呈稱竊以整理衛行雖屬地方行政事宜而善會之設亦係補地方行政之不足對於衛生一項益覺責無旁貸前因引翔港鄉胡家木橋一帶市政失修人言嘖嘖已非一日於租界接壤之處積穢尤甚以致西人有所藉口發生越俎代謀之說散會爲該處生命主權關係呈報鈞座荷蒙令飭整頓在案茲查鄉經董王銓運呈復縣署揑是飾非希圖卸咎故意將區域問题拉雜竟以敝會詭詞　聽别有用心實與事實不符甚有藉口於聯益善會一紙無稽之談遽予推翻前案等語微窺其意不但破壞敝會名譽並且詆鈞使徒憑一面之詞令飭整頓大不滿意情見乎辭殊不知區域與衛生本屬兩種問題豈容含混該鄉董如此呈復披露報端實屬謬妄已極敝會甚抱不安故將各處污穢地點逐一攝影呈閲藉憑核實并謂鈞使派員密查以明是非而嚴懲戒無任感戴等情並附攝影三十八幀前來查此案前據該會呈報到署當經令行滬北工巡捐局詳查實在轉飭整頓在案茲據前情並詳核所附攝影引翔鄉一帶路政衛生確有迅予整理之必要况該鄉毘連租界易起外人覬覦似應援照其他市鄉成例劃歸滬北工巡捐局辦理以一事權而資整頓爲此令仰該知事速即遴委妥員切實調查並將應否劃歸北局之處妥擬具復以瘙核辦爲要此令攝影三十八幀附發仍繳聞沈知事奉文後當即令派警察所主任熊警佐切實調查具復核轉云 
[公廨註銷鴇婦逼妓墮胎案]  
　　專查妓寮之西捕頭摩豪舉發廣西路福祥里五百十八號門牌長三妓院鴇婦任沈氏（名老大）等强迫所蓄妓女花珍珍打胎一案迭經公共公廨開庭研訊已詳前報昨由捕房將該鴇及第二被告妓傭沈吳氏第三被告穏婆朱氏解廨續審首由任沈氏代表甘維露律師辯稱花妓之胎並非用藥墮落緣該妓於陰曆三月十五日偕被告乘車送喪至漕河涇途中震動胎氣是夜腹痛胎自墮下云云並詰據該鴇供稱從未干涉花妓行動故期孕與何人所受初不知悉等語繼據沈吴氏供稱花妓與珠寳掮客鄭姓發生關係後即有孕而對於打胎之事則推稱不知工部局刑事檢查科代表律師因該氏所供與在捕房所供之辭不符遂將捕房 
稱供單上之十字亦係有人揑住伊手而簽於是被告代表甘維露來美楊國樞三律師羣起反對此項供單作爲控告証據謂捕房非以合法手續取得之故原告遂命老閘捕房譯員唐某上堂証明當時該氏在捕房供之語伊爲　　記錄的係該氏自願　供並自願簽字云云質之朱氏否認用藥打胎承認收到花妓所給洋二十元謂花妓係小產伊去收生曾與安胎藥等語末由各造律師相繼辯論之下張襄讞商之美阿副領事判本案註銷 
[破獲江西路販土機關]  
　　捕穫土販十七名 
　　前晚總巡捕房車務總巡史賓林斐氏率同西捕頭漢密斯其及特别巡捕多名至江西路十三號星内搜查鴉片烟土當塲逮捕土販十七名連同證據帶回收押昨晨解送公共公廨請究被告方面延楊凛知律師請求交保候訊經俞讞員商之美阿副領事判被告王三交三百元保其餘郭卿郭和生李根生郭傑陳之史有鴻郭卿陳阿三包阿三等十六名各交二百元保候改期七天再訊 
[江蘇童子軍會定期開董事會]  
　　八月十九日議案四條 
　　本埠江蘇童子軍聯合會昨通告各董事云「逕啓者本會定於本月十九日（星期日）上午十時開大會後第一次董事會届期務希早臨爲幸專頌台安中華民國江蘇童子軍聯合會啓」又附届時待議事件四則錄如下（一）敎練員會報告改選省總敎練員及省副總敎練情形案（二）定期開新職員會案（三）江蘇省敎育會來函徴集全國敎育會聯合會提議案（四）興化童子軍聯合會函寄縣立第一高小學校童子軍團等團員名册請派員攷騐案 
[划船更換牌號之佈告]  
　　滬南工巡捐局代理局長潘主耀昨日發出布告云爲布告事案查浦江各種划船前奉護軍使令飭編釘牌號每年更換一次歷經辦理在案所有本軍分牌號自應照章别行編釘分别換給除函請水巡隊妥爲照料並飭市舶所具領遵辦外合行布告各該船户等一體知悉仰即携帶舊牌赴市舶所遵章繳換其未領者從速報領分别編釘並須隨時恪遵取締章程毋得違玩致干嚴究切切此布 
[稅務專校招生揭曉]  
　　北京稅務專門學校昨發通告云爲榜示事照得本校此次續招新生業於本京曁上海廣州分塲攷試在案除程度不符照章扣除外茲將各課試卷彙校程度合格者取錄正取二十四名備取十六名合行列榜仰正取諸生務即到關攷騐體格親塡志願書并偕同保證人面具保證書呈繳保證金膳費准於九月一日入校其備取諸生俟有缺額再行依次傳補此榜計開正邓二十四名鍾秉正蔣景華陳振洗楊鴻光（申）金逢生击沛霖（申）石佐輝周令蔭李厚章（申）葛萬華（申）林逸泉張穠棣（申）魏恭朔徐燦培武奮顧開第（申）李光祚王愼明林成榮（申）李濬文陳培因蔣宗衡趙垊仲劉秉銘（申）備取十六名陸震雷朱正朝（申）沈世堃（申）危汝材唐文漢鄭奎麟丁興周丁智炎（申）吳述（申）唐文駿陳思沛（申）王岱齡陳善頤陳文秀（申）湯庭鈺顧新銘 
[救濟婦孺會招領小孩]  
　　新閘捕房昨送小孩一口至救濟婦孺會該孩年約兩歲以上面白而長方五官平整頭髮留作桃子工約二寸深身穿斜襟破後身衣服下身無褲赤脚見乳即知要吃如有該孩之家屬可覓保向該會認領 
[朱幼梧前夜被匪路刼]  
　　搶去中南銀行鈔票五十元 
　　公共租界北京路種德里同仁協記洋貨號執事朱幼梧於前晚十二時餘在英大馬路某水果攤購買香蕉袖出皮夾（内有鈔洋五十元小洋五角）付欵時致被匪徒甲乙丙三人在後瞥見跟蹝至北石路寗波路口甲匪即以蔴繩一條從後套入朱頸緊扣乙匪即持刀背將朱之脚骨猛擊一下與丙匪將朱之皮褲帶割斷攫取皮夾（内藏中南銀行鈔票五十元）向北而逸事後由朱雇車投報老閘捕房捕頭立飭四十號西探目協同華探前往查緝匪已逃逸無蹝該匪等均穿白布短衫褲現由捕頭通飭各捕房中西包探一體跴緝務獲解究云 
[中興路之越貨傷人案]  
　　前晚二時許鐵路北中興路徐藝甫所開同泰雜貨店被盜六七人刦去銀洋衣飾共値百餘元並擊傷徐妻之頭部事主昨已報告四區請求跴緝矣 
[控索欠被毆之供詞各執]  
　　江北人王古恒住閘北义袋角前日扭陳振山至四區二分所控稱向陳索欠反被邀入茶肆毆傷頭部等情經倪署員質訊陳供民女阿二昨晚放工歸家被王攔路調戲故今日邀王至茶館評理伊自將茶杯擊破頭皮來案誣訴云云奉判解科訊辦 
[請禁酒吧間之軍使批]  
　　商民唐久甫爲外人越界在閘北開設酒吧間特个呈松滬護軍使署要求禁閉等情昨奉何使批示云呈悉據稱鄉董王際享將春江别墅西餐館及自建之花園租與洋商組設跳舞塲酒吧間茲經派員調查屬實除訓令淞滬警察廳飭區立予封禁並令行滬北工巡捐局吊銷執照勒令停閉外仰即知照云云 
[請定處置呆猪辦法之軍使批]  
　　近來南市猪塲每有呆病猪隻商人因恐違犯示紀皆不宰售有商人顏廣三前日具呈松滬護軍使署略謂現下市上之呆猪應得如何處置請求速定辦法以便遵循而生衛生等情昨奉何使批示云呈悉查處置呆猪辦法業經本使訓令上海縣會同淞滬警察廳妥擬辦法迄未擬就復核據呈前情除再訓令該縣及淞滬警察廳迅速籌議復奪外仰即知照此批 
 
 

Page 16

 
 
第一萬八千一百二十八號;中華民國十二年 西曆一千九百二十三年八月十五號
星期三 * *[工人被誣准交公保出外]  
　　寳山縣境陳家宅居民王海林指控談家橋五豐絲頭廠工人黃林根鴻昌絲頭廠工人陸中興於七日晚間搶刦伊之衣飾等物由四區三分所拘解警廳後五豐廠主金振聲鴻昌廠主陸慶蓮呈稱與王有隙致遭誣害等情經叚科員訊問之下判令還押候查昨有絲頭廠同行二十二家列名公呈聲稱日來各廠工人約七八百名以黃陸二人無端受此寃屈憤憤不平故　罷工營救商等恐其滋事極力阻止暫未發生風潮用敢請求廳長先將在押之黃林根陸中興由商等公保出外如查有犯法實據仍可交案請辦庶平衆忿云云 
[馮壽朋聲請破產已准]  
　　寳盛裕記銀樓主馮壽朋在公共公廨聲請破產一案昨日下午由俞讞員會同英密副領事宣判馮壽朋現准其破產但嗣後該破產人有力時應先付理賬費如有餘欵着將長源莊之債權照其訴狀全數償利息自十年一月二十五日起至清償日止按年八釐計算 
[十九圖地保禀請驗屍]  
　　二十三保十九圖地保張春橋昨日午後投上海地方檢察廳禀稱新靶子路北首梅家巷地方楊樹上今晨發現一無名男子年約五六十歲身着藍布衫褲在彼自縊而死查無家屬禀請相騐車檢察長准候員蒞騐據該處土人傳述謂該屍係因姦被人謀殺身死將屍移到此處套在樹上佯爲縊死云云 
[竊取白米之解究]  
　　小工徐國英昨在楊樹浦黃浦碼頭竊取日本人白米一包携贓潛逃被探沈禹舟查見將人贓拘入捕房押候解究 
[怡和洋行控追機器價]  
　　英商怡和洋行在公共公廨呈訴恒康鐵行即經緯紗廠股東楊叔英章泉源徐作梅支貽規王忍齊陸培之安濟院盧洪昶欠機器價英金五萬四千二百數十鎊又銀二萬五千八百十餘兩一案昨晨原告代表律師到堂請求將該紗廠房產生財先行假扣曾當經陸襄　商之英密副領事判本案未判决前被告等不得將經緯紗廠内房產機器等移轉出售及抵押此諭 
[行兇罰二十元]  
　　西人開脫爲爾批控李情標高林華在福州路將伊毆打一案昨經公共公廨提審原告代表律師上堂聲明原告服務自來水公司被告在四馬路開設剃頭店因積欠自來水費數月原告往其店拆除水管致被糾衆兇毆云云中西官向兩被告質訊之下以其不應行兇判各罚洋二十元公示儆 
[科罰湖北路燕子窠主客]  
　　常熟人田長行在湖北路二百九十八號產屋内私售燈吃洋烟前日爲老閳捕房鄧副巡頭該悉率同包探李長生往將田及烟民龔少卿謝于明劉阿榮林天喜龔茂全等拘獲連同烟具昨解公共公廨中西官質訊之下判田罰洋三十元餘人各罰三元一併充公烟具銷燬 
[警廳委任新西區巡官]  
　　淞滬警察廳前日通令各署所隊文云照得城西新區添設長　一棚前往駐守業經於八月一日實行嗣因該處地方關係至要防衛尤宜周密復擬設三等巡官一員當經呈奉淞滬護軍使署指令照准在案茲查有現充五區四分駐所軍工路一等巡長穆成全前因破獲盜案曾以巡官記名嗣經考試亦頗合格堪以升充二區三等巡官令飭前往城西新區認眞辦理月支薪水洋二十四元以資辦公並着嚴密巡查除委令外合行訓令仰即查照云云 
[建醮勒捐逞兇傷人]  
　　游民董阿三等假建醮爲由至北山西路一帶勒捐有吳某等不滿其慾昨日下午三時董阿四等糾集多人人與吳某尋釁用刀戳傷吳小山吳阿四頭背等處經匯司捕房六十九號西捕及華探捕等到來將行凶人拘入捕房另雇車送受傷人往同仁醫院醫治聞吳小山年已五十四歲受傷最重云 
[汽車肇禍]  
　　電燈公司汽車夫劉志雲昨日下午二時三十分駕駛五千三百四十二號汽車行經老靶子路乍浦路口適有六路電車駛來因急於避讓撞於電杆木上劉志雲車中跌出折斷腿骨汽車亦復受損經虹口捕房一千二百二十一號華捕到來另雇車送汽車夫入同仁醫院醫治一面歸報捕頭候示 
[巨竊破獲懲辦]  
　　巨竊李良甫於前月間先後至法新租界法商培垃英商琴斯華特等三家竊取銀飾銀匙等物價値數千元之鉅後將銀飾等物托葉桂照分五次持至新閘大統路某押店内質洋三十餘元化用現爲法捕房探目楊振富李榮卿偵悉前往將李及關係人葉桂照李雲慶三人並押店主一併拘入捕房昨解法公廨請訊先由西探上堂禀明前情並稱查得該押店主故意賤價收質竊贓請爲訊究以儆將來來繼由各原告投訴失竊情形詰之李良甫供認行竊不諱葉桂照承認代爲質當李雲慶供李良甫住居民人家實不知其非法行爲所有寄在民家物件不知竊來求宥質之押店主供此項銀飾實由夥計質下民人不得而知求宥聶讞員商之法副領事葛君判李良甫押西牢兩年葉李兩人各押六個月期滿一併永遠逐出租界押店主故意收質賊贓罪有應得着押西牢一年准予贖罪 
[電車撞傷案註銷]  
　　小工王關炳於前日在法租界新開河地方掮包經過馬路有法商電車司　人楊子仁所駕電車開駛到來將其撞倒當由一百三十八號巡捕將受傷人車送醫院醫治昨因痊愈故由捕房將一干人傳至法公堂請訊原告王關炳未到先由車務處捕頭禀明肇禍情形繼據一百三十八號巡捕稱是日巡捕在電車上目見原告肩掮一包在軌道上行走被告司機人踏鈴甚響詎原告置之不理致被撞傷等詞詰之楊子仁供詞相同聶讞員商之法副領事葛君判以原告不小心與人無尤將案注銷被告斥退 
[魚欵交保限理]  
　　沈金發前延律師代表投法公堂控凌福林不理虧欠魚欵求追後被告承認欠欵奉判交保限理嗣因無保管押昨又提訊原告仍求嚴追詰之凌福林供民人現已措得洋一百餘元呈案餘求寬限料理中西官判繳案之欵暫存檢察處餘欵着被告交保限理 
[店主串騙私逃究及店夥]  
　　法租界麥底安路匯成里益記棧内之漢口大德昌申莊主於日前先後串騙各雜貨號之貨物等甚巨而逸後因各原告偵悉報告捕房飭探魯錦臣拘獲司賬沈式鼎跑街趙古義兩名帶入捕房候究各情已誌前報昨解法公堂請究先由各債權人投訴被騙情形詰之兩被告同供號主現逃何處不得而知中西官判着被告交保出外候核 
[花會賭徒之懲罰]  
　　前晚滙山捕房捕頭率同通班中西探捕密往塘山路四百九十九號屋内破獲花會機關一所抄出証據賭欵將爲首之寗波人孫福生及充當聽筒航船之董和仁王德甫徐小紅陳阿慶顧小毛江阿連葉紅德吕和尙等一併逮捕昨解公共公廨請爲嚴辦經中西官逐一質訊之下以孫糾賭花會有干禁令禁押西牢一月示儆餘人着各罰洋五元與抄出賭欵悉數充公花會字據銷燬 
[花會賭徒何多]  
　　昨日下午二區二分署飭警在滬城太平街南面虹橋浜艾家弄口破獲花會賭犯綽號娘舅及其女小妹等二人其爲首聽筒秦巧生則已跳窗逃逸該警遂將兩被告拘署訊辦又滬杭甬鐵路巡警昨午亦在南車站附近破獲花會聽筒機關一處拘獲張寳山黃旭奎王阿四吳阿寳徐文炳等並婦人張陸氏等連同抄獲花會証據併解地檢廳訊究 
[聚賭存洋候訊]  
　　美捕房捕頭昨日午後偵得有人在武昌路三元宫設攤聚賭當即督同華探范德字劉幹泉前往拘獲何芬文福嚴香黃彬王海孔桃等四十七名連同賭具帶入捕房捕頭略詰一過諭各存洋保出着自投公堂候 
[被撞落河身死案了結]  
　　常熟帮米船夥陸榮福在新閳河被撞落河身死一案已記昨報昨午地廳委楊檢察官蒞塲騐明當因屍屬不願涉訟判具結自行收殮被告丁壽亭從寬斥釋 
[誌謝]  
　　昨承大世界贈七月份游劵二十張謝謝 
來函 
[黃炎培來函]  
　　敬啓者前日江蘇省敎育會寰球中國學生會歡送赴美學生鄙人演說二十年前國人歡迎日本留學生其後人數日多覺爲無甚奇異轉而歡迎西洋留學生近數年來又覺無其奇異此正是予吾人以不尙資格力求實學之絶好機會云云昨報所載語意未合應請更正此頌撰安黃火培啓 
公布欄 
[上海地方審判廳]  
　　批示一件胡鴻生具交銀洋由狀悉交洋二十五元存候給領此批一件龔子清具保王寳林債務由狀悉查該民旣非泰康棧泰康棧又不顧負責所請碍難照准此批一件姜鼎卿聲請報行由狀悉查本案宣示强制執行之裁决尙未經過法定期間所請暫從緩議此批一件丁春濤聲請執行由狀悉准即飭追可也此批一件潘培德聲請銷案并將卜老五釋放由狀悉已當庭訊諭將卜老五釋放矣此批一件胡小桃聲請領回所交邢竹林租金由狀悉准於具領此批一件喬右緖具領簿據由狀悉抑於本月十六日上午十時來廳具領此批一件張崑源再請寬好兩星期并交銀洋由狀悉案已續傳仰遵　到廳候訊毋延干咎所請不准交洋五十元存此批一件周善根聲請將債務人拘案押追由狀悉已拘追矣此批一件談長祿具領尙詠源交欵由狀悉准於本月十七日上午十時來廳繳證具領此批一件李敬　具領翁衛生等交欵由狀悉准於本月十七日上午十時來廳繳證具領此批一件陸周氏具領高貴林交欵由狀悉准繳此批一件華金榮具交銀洋由狀悉交洋八元存候給領此批一件倪仁宰聲請拍賣由狀悉候選人鑑定價格後再行核辦此批一件王少甫請求執行由狀悉候飭傳訊追此批一件潘周氏聲請執行由狀悉王金生應償該氏洋一元五角准予執行至訟費查照和解筆錄係各自負擔所請應毋庸議此批一件劉錦源聲明案經妥洽請銷案由狀悉應准銷案此批一件王鑫堂具交銀洋并請發還船隻由狀悉交洋一百六十元暫存至駁船一隻業經同級檢察廳函請淞　警察廳發還被告人具領在案仰即自向警廳請領可出此批一件陳鳳山聲明假執行之裁决業經第二審判决廢棄并請免執行由狀悉本案關於假執行之裁决旣經第二審判决廢棄應准免予執行此批一件張施氏聲明伊夫張俊良在所患病請交保由狀悉仰即覓具殷實舖保具狀聽候核辦信件發還此批一件蔡胡氏具領銀洋由狀悉仰於本月十六日上午九時持證來應具領此批一件葉紹良具交銀洋由狀悉交洋二十七元六解九分二厘暫存此批一件陳榮品即陳永平聲請執行由狀悉李阿　業已將欵繳案仰即來廳具領此批以上八月十三日 
　　民庭主文一件判决程柏均與黃福基等因貨欵紏葛一案（主文）黃福基黃榮昌應償還徎柏均洋一千二百元訟費由黃福基黃榮昌負擔一件判决張松筠等與張良卿因貨欵紏葛上訴一案（主文）本件上訴駁斥第二審訟費由上訴人負擔一件判决李佈濓與張小春因借欵紏葛一案（主文）張小春應償還李佈濓借欵本洋五十元及自民國十年陰曆七月起至執行終了日止按月一分五厘之利息訟費歸張小春負擔一件判决周隠漁與萬金榮因貨欵涉訟一案（主文）萬金榮應償還周隠貨欵九八規银六日八十兩零五錢九分二厘本案訟費歸萬金榮負擔周隠漁聲請假執行駁斥一件判决黃永年與吳榮江因米欵涉訟一案（主文）吳榮江應償還黃永年米欵洋十六元四角訟費歸吳榮江負擔本判决應予假執行以上八月十三日 
　　刑庭主文一件顧勝清詐欺取財一案（判决主文）顧勝清即顧有生共同詐欺取財之所爲處三等有期徒刑三年褫奪公權全部終身未决覊押日數准予折抵婚據一紙沒收一件楊玉田鴉片煙一案（判决主文）楊玉田意圖販賣而收藏鴉片煙之所爲處五等有期徒刑二月併科罰金十二元未决　押日數准予折抵如無力完納罰金准易監禁烟膏烟灰共計四兩五錢沒收一件周小連生等張盜嫌疑預　一案（　决主文）击小連生方銀惟沈締年係犯懲治盜匪法第三條第一欵之罪均應起訴一件張弼良鴉片烟一案（判决主文）張弼良意圖販賣而收藏鴉片烟之所爲處五等有期徒刑二月併科罰金二十元未决　押日數准予折抵如無力完納罰金准易監禁丸藥十盒連盒重八十六兩沒收一件徐張氏等受寄贓物一案（判决主文）徐張氏連續受寄贓物之所爲四等有期徒刑一年來决覊押日數准予折抵夏龍受寄贓物之所爲處四等有期徒刑一年未决覊押日數准予折抵一徐件金林等竊盜一案（判决主文）徐金林共同竊盜之所爲３ 
處三等有期徒刑四年褫奪公權全部終　未决覊押日數准予折抵張永林王阿三俟緝獲另結以上八月十四日 
　　民庭主文一件判决桑錦芳與金時傑因欠租及租屋涉訟一案（主文金時傑向桑錦芳租賃之房屋應即遷讓屋内裝修由金時傑回復原狀並應償還桑錦芳房租洋十八元一角二分本年陰曆六月十二日以後之房租洋仍以每月洋三十元計算付至出屋日爲止本案訟費歸金時傑負擔本判决關于遷讓及欠租部分應予假執行一件判决丁長春與唐雲記因借欵涉訟一案（主文）唐雲記應償還丁長春借款元本洋四百五十元又利息洋四十五元本年陰曆五月二十七日以後之利息仍以四百五十元原本每月二分計逄付至執行終了日爲止但利息併計不得超過原本欵額本案訴訟費用歸唐雲記負擔一件裁决唐蔣氏爲唐阿富與丁長春借欵涉訟聲請一案（主文）本件聲請駁斥聲請費用歸聲請人負擔一件判决陸阿郎與陸合寳爲脫離關係涉訟一案（主文）被告人不得在原告人家内居住訟費由被告人負擔一件判决王張順與李秀峯因求償紏葛一案（主文）被告人應償還原告人九八規銀一千零二十四兩訟費由被吉人負擔一件判决楊三省與五萬興等因租金涉訟一案（主文）王萬興章萬餘應各償還愛記洋四十五元六角陸寳衡陳道濤應各償還愛記洋六十元零八解孟兆正應償還愛記洋六十一元繳案給楊三省具領楊三省其餘之請求駁斥訟費除楊三省撤回部分應負擔三元三角外餘歸王萬興章萬餘陸寳衡陳道濤孟兆正平均負擔本判應予假執行以上八月十四日 
　　批示一件趙寳生聲請執行由狀悉查第八期銀洋業已繳案仰於本月十七日上午九時持證來廳具領此批一件旅發發聲請展期交欵由狀悉查本案和解筆錄該債務人情願即日還夏芝芳貨欵洋六百二十五元其餘中秋節起分五期清償仰將銀洋六百二十五元迅速措繳所請展期之處碍難照准此批一件莊仲甫聲請執行由狀悉查史長元業已具交領洋一百四十元尙短銀洋六十五元限期舊曆七月初三日具交在案所請令其另立租契或令遷讓房屋各節爲和解筆錄所不載碍難照准此批一件洪林奎聲請執行由狀悉候飭傳訊追此批一件龔錦山等具交銀洋由狀悉交洋六十四元存候給領此批一件葛尤氏聲請展期交欵由狀悉仰即迅速措繳所請展期之處碍難照准此批一件倪挻技等聲請案已了結請銷案由狀悉應准銷案併仰通知債務人迅速聲請撤銷假扣押可也此批一件夏樹閣具保夏廷梀出外理債由狀悉調查該舖保不甚殷實所請碍難照准此批一件丁瑤秋等聲請執行由狀悉候併案核辦此批一件陳華春聲請銷案由狀悉朱耀祥應還銀兩旣經如數收清應即准予銷案此批一件范祖俗具交銀洋由狀悉交洋十五元存候給領此批一件陳桂山聲請銷案并將馬如鼎開釋由狀悉應准銷案馬如鼎候即提釋此批一件張茂祥聲請執行由狀悉准予執行查訟費係兩造各自負擔所請應毋庸議此批一件顧春濤對於查封興華麵粉公司財產聲明異議請停止查封由悉狀仰即依照民事訴訟執行規則第五十四條提起異議之訴所請停止强制執行之處本廳認非不安應毋庸議此批一件孟子田聲請執行由狀悉胡瑋志業已將欵交案仰即來應具領可也此批一件趙卓守具交銀兩由狀悉據交九八規銀五十兩存候給領此批一件胡世貴聲請執行由狀悉准予飭傳訊追可也此批一件譚利英具交銀洋由狀悉交洋四十元存候給領飭欵仰如好照繳毋延此批一件張阿來具保譚利英債務由狀悉准保此批一件穆以相聲請執行由狀悉候飭吏執行此批一件殷瑋祥聲請執行由狀悉候飭吏執行此批一件曹生咸具交銀洋并請寬限由狀悉交洋三十元存候給領餘欵仰迅行交楚毋延干咎所請不准此批以上八月十四日 
[上海地方檢察廳]  
　　批示蔡金氏狀悉所訴應屬民事範圍仰即逕赴同級審判廳請求核辦可也此批張長貴狀悉候送同級審判廳核辦此批唐德法狀悉該民訴唐毛三硬葬墳墓屬司範圍仰赴審廳民庭呈請核辦本廳未便淮理此批王定芳狀悉仰即來廳候訊此批王高氏狀悉候查卷核辦罰金准予繳納可也此批陳家龍據訴是否屬實姑候傳訊核辦此批俞爲性案已起訴靜候判决此批朱杏卿案已飭傳着帶同爾妾來廳候訊此批俞泉卿狀悉准予再拘阿巧榮到案核辦此批丁竹泉狀悉仰該民邀同周氏來廳訊明核辦此批以上八月十日李子安狀悉案經移送同缴審判廳預審仰即知照此批鄭本才狀悉仰候起訴同級審判廳訊辦可也此批袁徐氏狀悉業經飭法警拘案究辦矣仰即知照此批四開元狀悉案經飭警傳訊仰即帶同指傳可也此批管凌氏狀悉據爾當庭供稱營周氏係李銀福拐去仰即查明李銀福住所密報來廳毋得故意牽累切切此批羅胡氏狀悉准該氏扭案訊辦此批洪盆甫買賣人口均千刑律何竟貿然告訴着　查辦此批陳王氏查是案雙方以船業公所與水上薦頭行爭奪生意互訴原屬上海縣署與淞滬警察應管轄不涉司法範圍所請碍難照准此批史元仁狀悉案應澈究毋庸多凟此批陳克江狀悉所請如果是實仰即來廳報騐此批以上八月十二日 
[滬海道尹公署]  
　　批示崇明昌明鄉業佃代表陳灚華等呈爲借端歛錢阻過水利環請令縣禁築河壩以救民生由呈圖均悉查此案前據該縣民人沈抑洪等來道具呈業經指令該縣轉行新任外沙行政委員勘明核辦在案據呈前情仰崇明縣轉行該委員併案核辦具報此批南滙縣民嚴根生等呈爲　强勾串攘利請維持救濟以恤民困由呈悉旣據分呈仰候督軍省長批示祗遵此批以上八月十四日 
 
 

Page 17

 
 
第一萬八千一百二十八號;中華民國十二年 西曆一千九百二十三年八月十五號
星期三 * *本埠新聞三 
[蜜心糖果公司開幕誌]  
　　靜安寺路五十號新開蜜心糖果公司（即新卡爾登第四商店）兼售各種汽水及新奇之冷食物并備西式茶點定價甚廉聘有中西女士招待房屋軒敞雅潔已於日昨正式開幕營業甚爲發達云 
[華豐橡皮廠之創設]  
　　從事實業之李席二君等共同組織華豐橡皮工廠於虹口嘉興路橋北堍以獅頭爲商標專裝橡皮男女鞋底熱水袋等不日開幕刻正着手設立分銷處云 
[新到補綴車胎之用品]  
　　克利文機器脚踏車將運滬 
　　南京路同昌車行新到德國補綴車胎需要品内容補胎膠裏外補胎皮打氣小橡皮等悉盛於艶麗鐵匣内專補脚踏車包車機器脚踏車等之裏外車胎補綴手續簡易一詢便知且能倐忽間即竟其事每匣售銀五角可修十次左右如欲央人修補每次須耗三四角恐一時尙不克修竣也 
　　又該行爲歐美著名機器脚踏車廠之中國總銷處其最受歡迎者當推克利文機器脚踏車約計十日左右又有二十餘部到申半數早被主顧預先定去此次新來之車較一九二三年前半年式尤爲美麗進步云 
[於震和銀樓之刷新]  
　　法大馬路於氏有銀樓三曰義和曰於震和曰於震泰茲八仙橋東首一帶房屋將於本月初間拆造於震和乘翻造之便將竭力從事革新云 
[永利威酒行開幕在邇]  
　　北四川路十號的有旅滬粤商創設一永利威酒行由趙君甫臣經理專售各種露酒及藥酒等多係十年前之陳酒故售價亦稍昂近日内部裝修頗形忙碌大約陰曆七月十四左右即可開幕其總行則設在得港已五十餘年總廠設在天津紐約蓓金山維多利亞南洋及澳門等處均設有分行云 
[宏利公司今日遷移開幕]  
　　四川路九十六號宏利人壽保險公司今日（十五）下午四時至六時行遷移開幕禮洋總經理爲韓夏德君華總經理爲許樹屏君會計員爲章旭東君云 
[香亞公司廉價贈品]  
　　南京路香亞公司開設已三載所售化妝品甚美營業頗旺現因三週年紀念特廉價三星期各貨槪打八折又加各種贈品如花露水生髮油香紙等甚夥云 
[中德商店減價展期十六日]  
　　南京路中德商店因遷移房屋於上星期將各貨一例削價出售昨日爲最後之一日門市極盛茲悉該店以新屋裝修未竣且各種存貨所積尙多故再展期十六天各貨仍特别廉售云 
[大批圖畫鏡框及畫片到滬]  
　　北西川路微微公司美術部新到美國五彩畫片數千張有宗敎人物山水風景等類每張價分四角七角八角不等又英國金邊小照鏡框亦到不少云 
[藥業已選出公會總副董]  
　　藥業公會改選職員後昨日復在該會覆選總董副董開票結果高鑑清當選爲總董史如鈞當選爲副董議定於今日（十五）再開職員會歡迎總副董就職并可讑應辦各事云 
[聶哥拉繼續表演中之絶技]  
魔術家聶哥拉自在卡爾登戲院獻藝以來名震一時連日往觀者頗不乏人當第一日開演時本定以一星期爲限後以每晚售座擁擠如故乃自本星期一起再續演數晚所有大小各種魔術除原有者外又加多「水桶遁人」「測知吉凶」等術此二術皆至奇異使人不知其所以然其第一套法以一鐵鉛桶先請觀客將桶身查視一遍然後滿儲清水聶去其外衣立入桶中旣又縮在水内將桶蓋用四鎖鎖閉旣又加以布幔約三分鐘布幕啓則聶已直立桶邊而桶蓋上之鎖扁閉如故不知其從何而也 
　　至於「測知吉凶」一套亦頗奥妙先以信封紙分發觀客凡欲詢問事情者將問句封在信封内一一交與聶哥拉將所有問信放入箱中然後取一明光閃閃之銅球對準其面二目直注之俄頃將某人姓氏及問句等一一說出並又答其疑竇一無稍訛時觀客皆瞠目而視莫知其然聞明晚尙有英美烟公司特製之木箱將聶加以鐐銬再入入箱中以鐵釘釘之而聶謂仍能在一分鐘間脫銬鐐而出云 
[又一葛雷菲士導演之影片]  
　　名「歐戰風流史」···今晚映於申江大戲院 
　　著名導演家葛雷菲士導演之「歐戰風流史」係演歐戰中美國二兄弟之艶事兄名葛拉夫戀一法國某伯爵之未婚妻弟名吉茂與一舞女訂白頭之好後大戰事起伯爵因負創死而二兄弟亦告勇入軍伍至戰塲後屢偵敵情幾爲所獲卒幸美軍獲勝而二兄弟因有功戰場深得上官之讚獎返國後二兄弟仍得與意中人成爲眷屢惟内中備受挫折故此劇悲歡離合兼而有之至美軍出發之北　協約軍與德軍接戰之利害觀之使人精神勃發至德軍之調戲婦女獲勝後之驕橫亂民逃難之苦况等皆能使觀者民寒内中演員有立却白率爾姆斯者即係「賴婚」一片中飾演鄉人了大衛者其在此片中飾葛拉夫尙有飾法國女郭之克蘭雪茂女士爲電影界極負時望之女伶此片計長七本自今晚起在六馬路申江大戲院開映云 
[美國影戲院之吸引觀客法]  
　　美國影戲院吸引觀客所用之法頗爲新頴茲略述數則以餉閲者 
　　月前羅斯安傑報紙載有暗殺之新聞謂爲一重疑案當地探警皆不能偵破之其時有一人口銜烟斗持手杖而行胸前掛一鐘在該地偵視泥中足跡問其名則曰我乃大偵探福爾摩斯此案余正在偵查中不日即可案矣次日報上戴福爾摩斯抵此暗殺案不日可破之新聞全境人民甚爲驚異直越日某影戲院映福爾摩斯偵探片該地人士以眞正之福爾摩斯在此不得不觀彼之影片該院生意大佳後知福爾摩斯即該院之傅導員藉化裝以吸收觀客者也 
　　某戲院將演大安娜LadyDiana之影片先於先於各旅館分贈大安娜之照片及花等與旅客並雇用多人演說該片之内容及精采映演時座位大滿 
　　某公司將出版TheSpoiler一片與各大烟公司訂約於每烟盒中夾一此片之說明書及演員表等烟之流行甚廣此片之名亦隨之而播滿全國將來映演時必能得良好之結果焉 
AdamsRib一片於映演之先雇用汽車多輛張貼各種廣告於其上游行於繁鬧街市並在各商店之櫉窗中懸掛廣告其効力甚爲可觀 
　　童伶賈哥根所演「贜史」OliverTwist於開映之先在某大商店拍賣劇中賈所穿之衣服鞋帽及玩具等購者甚衆但購者欲知賈哥根穿如是之衣服用如是之玩具在劇中究作何狀熊則不得不一觀其影片矣 
MipbtyLakRose開映時戲院贈觀客玫瑰花一朶此花實屬平常但以觀此劇而得頗有韻味故觀客日益増加 
　　HorbiddenFruit開映前各商店櫉窗中俱置菓子一籃上綴Forbiden一字並有欲得此菓者請向某某戲院接洽等語亦一妙法 
　　范朋克所演之俠盜魯賓化RohinHood在開映前印成詩詞若干首分發各學校中有「俠盜魯賓化將到好來華」等句甚爲新頴並雇賣報童子飾成魯賓化狀在街中販報好來華之菜館且製有魯賓化麵包以火腿與麵包相和而成其味甚美藥房亦製有魯賓化藥酒各商店之窗中壁上無處無魯賓化之廣告好來華城無人不知其名亦無人不欲觀其影片矣 
　　本埠各影戲院皆純以報紙廣告吸收觀客惟上海大戲院前映遺產毒時出金徴求題名頗能引起觀客之熱心愛普廬映羅克祖母之兒時贈觀客紙製之羅克式眼鏡一副亦頗有趣味也（一塵） 
 
 

Page 18

 
 
第一萬八千一百二十八號;中華民國十二年 西曆一千九百二十三年八月十五號
星期三 * *[影戲發明史（三）]  
　　㈢初試墨氏之成績使受迪生開始其影片生活但如照墨氏之法則二十四架之照相機所攝之動作時問僅二秒鐘若欲攝一分鐘之跑馬影片則需照相架七百二十架之多所費旣巨運用又且不便故愛氏所遇之第一難題即爲發明一易感光之攝影機每秒鐘須攝五十張方能合用然當時照相乾片（即近今通用之輭片）尙未發明堪供應用者皆係濕硬片故攝取影片之長卷乾片又成爲第二之難問題 
　　費三月之久研究各種凸凹鏡及感光之種種作用愛迪生卒解决第一難題製成一粗具規模之攝片機但乾片問題仍無進步每攝一影必易一片時間之荒廢手續之繁瑣以健腦如愛迪生者竟亦無所展其技乃有意司門氏（GeorgeEastman）出而助其事窮一年又半之試駖至一八八九年乃製成今之所謂輭乾片dryfl（lm）者初製寬僅半英寸而所費已不貲但放大映照時猶嫌其小乃復增其寬度到一英寸二旁復有半英寸作搖卷時開洞之用從此電影之底片遂告大成今日通用者柯達公司每年銷數約在六十萬尺以上出入約十餘萬金較之第一次出品以供應用者僅五十尺其速率誠可驚人 
　　所謂難題旣已解决餘事亦迎刃而解影戲事業遂由初試時期而入攝片時期 
　　㈣攝片愛迪生之發明電影機固盡人而知之矣而不知世界第一攝片間（Studio）亦爲愛氏所建築室之四壁均係鐵皮所製内外均用析油糊封完全黑色故當時名之曰黑獄（BlackMiara）屋頂則用斜式大皮璃之木架窗下絜繩索可隨陽光之亮度而開關之此屋之最足以驚人者則爲中央之一巨柱用之若中樞全屋能繞之而旋轉一若帆船遇旋風而盤旋於大洋中故當時之所謂演員明星者皆目之若怪屋每及門躊躇而不敢入也其旋轉之建築欲使室内自晨至晚陽光均自同一方面射入俾攝照時免去移動位置等手續因當時電燈尙未通用不得不多此設備耳 
　　當一八九三年愛氏與意氏所攝之第一片（長五十尺）用放大凹凸鏡開映於支加哥之賽會中一時全城驚爲暴異物愛迪生覩斯成績色然而喜但始終猶視爲娛樂小品不足以當大雅因亦淡然置之未向政府專利不圖時隔數月有二英國人已集資開辦公司作大規模之營業極受社會歡迎利市三倍愛氏至此乃知此業之未來發展未可限量亟謀所以勝人之道俾挽權利於旣往乃復發明一極精美之放大機使所映之片能按照一定速度每秒鐘放映二十片使其動片適與眞者吻合無過速過慢之弊此機原理適攝片機相反因攝片機係由大縮成小影而放大機則由小而大故二機相合一放一縮適與眞物無異也自此而後社會對於電影之感情日密而其聲價亦日增愛迪生昔日視之爲玩物者亦變其觀念而目爲生要之事業矣 
　　㈤結語時至今日電影勢力已漫滿天下劇院盈萬名伶累千一月内出口每以百計飛黃騰達前途不知伊於何底彼三十六年前孜孜不倦於其中之愛氏數人今猶在也對此其愉快也可知最近愛氏曾發表其對於電影之意見因譯之以作發明史之结語 
　　愛氏曰今日電影對於社會負有重大之責任凡二 
　　（甲）娱樂社會所謂娛樂者蓋以富具美性之觀念使碌碌終朝之世人得以稍慰其勞苦 
　　（乙）敎育社會近今之敎育皆藉書本之力但書本之能供實用者平均僅百分之二固何足恃惟此高尙之電影具有莫大之潛隠力能使人感化求智於不自覺行見其盡駕書本而上之作爲敎育之唯一工具也（完）（次咸） 
 
[美國最老之攝影片家柏蘭氏攝片時之景况]  
[郵信截止時間表]  
寄往地點　　　　　　火車或輪船　　平信　　　　　　　掛號信 
香港廣州　　　　　　施奇爾　　　　今晨（十五）十時　九時半 
德意志（取道各埠）　施奋爾　　　　晨十時　　　　　　九時半 
　琿（取道浦口哈　　火車　　　　　上午十一時　　　　十一時 
爾　） 
俄國歐洲（註明由浦口火車　　　　　上午十一時　　　　十一時 
西伯利亞墨斯科往者 
西伯利亞（取道浦　　火車　　　　　上午十一時　　　　十一時 
口赤塔） 
汕頭　　　　　　　　南寗　　　　　上午十一時半　　　十一時 
安東　　　　　　　　湖南　　　　　上午十一時半　　　十一時 
烟頭天津　　　　　　寗波　　　　　晚九時　　　　　　　九時 
威海衛烟台天津　　　阜生　　　　　晚九時　　　　　　　九時 
香港廣州（包裘）　　德生　　　　　晚九時　　　　　　　九時 
天津　　　　　　　　廣平　　　　　晚九時　　　　　　　九時 
長江各埠　　　　　　火車與輪船　　晚九時　　　　　　　九時 
[學務叢載]  
　　敎育界之各項消息合誌如次 
　　約翰校友之注意航業聖約翰大學同學會上海支部職員昨通告各會員云近得消息有一某商船公所擬自敎練一班航船職員以便任用苟此項計畫純熟約翰畢業生有志於航業者可先接洽如欲問詳情者可詢四川路青年會湯仁熙君及四川路三號劉吉生君與吳清泰君云 
　　文生氏英專校之發展文生氏高等英文學校創辦已幾二十年歷次畢業造就人才頗多故學生日形發達校長潘君志驤除已在江灣購地四十餘畝籌備建築學舍外本學期添賃烏鎭路巨厦一所規模宏壯布置亦極謹嚴以備專辦本科及預科四五年級之用又該校鑒於投考低級之學校國文尙未通順者不乏其人故又附辦英華學校以補其缺至英文專校則自下學期起聘富於授會話經騐之英國敎員敎授各級會話以便應用又制程度提高一年計預科畢業生當讀英國名家著作二十種以上（選文等講義除外他若讀繙譯公文等科茲不贅述）本科程度亦可想見云 
　　上海英語專科之新創南京高等師範學校英語科畢業同學薛邁千黃鼎等創辦上海英語專科學校並由郭秉文劉佑明趙正平劉海粟等實力贊助慨任校董刻已成立招生校址在本埠西門林蔭路底即美專學校第三院原址地點適中房屋寬大其内容組織分初級高級二部各三年畢業初級部畢業時以能說能解能寫日用英語無文法上之差誤爲標準高級部畢業時以能運用英語自由發表意識思想爲標準其他國文及各種科學均與新學制中初高中相等云 
　　華華中學辦合作商店老西門内靜修街華華中學現正在組織一合作商店藉以補助學生課外之練習凡有校内應用書藉文具以及各種用品均可由店購置免使學生受出外購辦之困難日夜校學生報名者均甚多現定續招學額三百名考期已定八月十六六起凡已報名學生可於午後二時半至四時前往考試之 
　　菊泉校友會開成立會寳山劉行菊泉學校於前清光緖二十年間由袁觀瀾劉鏡人等籌劃創辦迄今二十餘載故歷届畢業生不五六百人今春由凌君欲冰等發起校友會於前日特開成立大會校友來者甚衆由王君旦初報告宗旨繼由創辦人及歷職任敎員致詞後由朱劍山李慶甫等相繼演說主席致謝詞乃選舉職員攝影茶點晚间並映影戲以娛來賓翌日又開評議會議决先行籌設介紹部交際部書報室並請顧珍彝朱劍山爲名譽事云 
　　博文女學前日已開學打鐵浜博文女學以近來天氣甚凉爲撙節光陰起見於十三日（星期一）上午十時行開學禮新舊學生到者甚衆唱國歌校歌行禮畢由校長黃樸君報告本學期變更辦法各級均取學分制嚴杜隨意請假之弊無新舊學生一律須取具保證書志願書每學期開始以兩禮拜爲新生試讀挿班之預備廢除入學考試之具文次朱劍寒演說略謂社會偏生英文幾已成爲風氣其實國文爲本國文化所關尤不可忽視本校中西文並重可謂適當云云次學生曹初寧文綉劉綺雲相繼演說文學初中各級略有餘額插班生報名展期至本月底爲限不日將續開校務會議云　　廣肇公學將遷入新屋廣肇公學之新校舍完工在即陰歷七月底即可遷入辦事秋季開學定於八月初十目下關於進行各計劃問日必集全體職員會議一次處理校事共分三十六科歸納於校務研究兩大部而以校長總其成云 
　　民生女學將展覽成績民生女學校係胡韞吟女士所創辦迄今已十有二載訂於陰歷七月十一十二兩日開美術手工成績展覽會於法租界霞飛貝勒路口本 
常優秀民國八年曾舉行於美術展覽會一次頗受中西人士所稱賞此次除手工成績之外尤參以書畫家王景石沈墨仙等之作品琳瑯滿目大有可觀欲飽眼福者可向該校索取入塲券云 
　　坤範女校已定開學期梅白格路頣康里坤範女子中學校報名者頗形擁擠現定七月初十日開校云 
　　滬北務本學校將開學北京路石路西首滬北務本學校創辦以來迄今十有一載暑假後添聘敎員積極進行現由敎務主任朱稼甫君籌備一切定舊歷七月初九日開學 
　　西區高小校開學在邇西門林蔭路西區高等小學定於陰曆七月十六日開學初七初八初九日上午招考新生自本學期始加高程度三年級依照新制中學一級辦理畢業後可直接升入中學第二年級肄業並添聘敎員擴充校舍舖榻一律改換鐵床云 
[藝術界消息]  
　　楊草仙將有南洋羣島之行 
　　楊草仙去年東渡　字頗受日人歡迎近日楊君接東京中日美術會四次來電要求束裝赴日楊以際此舉國對日經濟絶交一切公私交際良心上均應斷絶關係故已嚴詞謝絶且南洋羣島先有成約敦請楊頗爲樂從决定本月十八日出發赴爪哇萬國勸業會所有滬上各工商學團體之義務職事昨已具函告辭本埠工商友誼會以楊出發在即擬定期開歡送會並請楊君調查南洋工商實業狀况藉資考證云 
[電器會昨開一週紀念會]  
　　昨日電器升降同志會在北京路事務所開一週大紀念會由翁錦榮蔡阿和等招待到者百餘人徐錦堂主席李守葆紀錄由主席報告開會宗旨陳岩鹿報告賬目及一年經過情形并公同選舉正會長闻元泰副會長高長生翁錦榮佐以三絃拉戲雙簧戲法茶點散會 
[少年團落成紀念徴求會開幕]  
　　本埠少年宣講團落成紀念徴求會定今日（星期三）晚八時在小西門少年路該團行广幕式各隊已開始進行云 
[昨日之菜市]  
　　猎肉已稍廉 
　　昨日南北市　小菜塲猪肉已較前稍廉惟鷄類上市仍見少仍頗貴各價如下 
北市　　　　　　　　　南市　　北市　　　　　　　　南市 
蝦每斤六角　　　　　八百文　　甲魚每兩五十文　　三十五文 
青魚每洋三斤　　　　　三斤　　　魚每兩五十文　　　三十文 
大黄魚每兩三十文　二十六文　　　魚每兩五十文　　　四十文 
　蟹每兩三十文　　　三十文　　鯽魚每兩八十文　　　五十文 
　蛤每兩四十文　　　四十文　　烏賊魚每兩十五文　　十八文 
鴨蛋每只四十五文　　四十文　　雄雞每斤四角四分　三角八分 
鷄蛋每只三十文　　　三十文　　　每只一元　　　　　　一元 
蛤蜊每斤百六十文　百二十文　　白魚每兩三十文　　　二十文 
鯧魚每兩三十文　　　二十文　　　子每只三角　　　　二角半 
　鷄每斤四角四分　四角二分　　猪肉每元三斤四兩　　　三斤 
蛙肉每每二十文　　　三十文　　毛頭每斤一百文　　　八十文 
牛肉每斤三角　　　　二角半　　　魚每兩三十文　　二十二文 
葱每斤百二十文　　　八十文　　　香瓜每兩四十文　　三十文 
南瓜每斤八十文　　　五十文　　黄荳芽每斤百二十文　八十文 
辣茄每兩十五文　　　　　　　　青菜每斤八十文　　　八十文 
紅荳每斤百六十文　百二十文　　長荳每斤八十文　　日二十文 
青蟹每兩四十文　　　三十文　　雞毛菜每斤八十文　　七十文 
白菜每斤百二十文　　五十文　　冬瓜每斤四十文　　　四十文 
羊肉每斤三角八分　三角二分　　扁蒲每斤八十文　　　七十文 
黄瓜每斤八十文　　　八十文　　茄子每斤七十文　　　七十文 
芋艿每斤三百六十文三百二十文　　菜每斤八十文　　　七十文 
茭白每斤四百八十文二百五十　　元菜每斤五十文　　　五十文 
[綠牡丹東渡續訊]  
　　綠牡丹應東京帝國劇塲之聘准十月一日渡日演劇曾誌前報該劇塲之機關雜誌特刋「綠牡丹號」由著名小說家村松梢風執筆准來月十日出版村松昨電綠社朱啓綏徴求綠牡丹最近照片及同行諸伶之略歷等以充材料鬚生王少芳或將同行云 
[集會表]  
陽歷本月時期　　地點　　　　　　　　　　　　　事由 
十五日　　　城内也　是或西門　　蘇浙和平協會　討論會 
　　　　　　省敎育會 
十五日　　　江西路六十號　　　　商總聯會　　　歡迎留日學生代表之會 
十五日　　　西門中華路　　　　　少年宣講團　　徴求會開幕 
十五日下午　四川路九十六號　　　宏利公司　　　遷移開幕禮 
四時 
十五日至十　南市南車站路　　　　普益習藝所　　展覽會 
九日 
十五日下午　法租界哥倫比亞鄉　　美國大學同學　歡送留美學生之會 
五時　　　　間俱樂部　　　　　　會 
十五日晚八　北山西路棣　里　　　武技研究會　　徴求會揭曉 
時 
十七日晚七　四川路　　　　　　　青年會暑期學　第四次同樂會 
時　　　　　　　　　　　　　　　校 
十九日下午　北京路七十八號　　　浙江興　銀行　股東會　　 
二時 
[今日天晴而熱]  
　　徐家匯天文臺昨日下午四時三十分氣象預報云天晴而熱全國沿海均有夏季時令風甘姆颶風將至琉球西南其向西北或西北北本埠温度在下午三時前之二十四小時内最高九一九最低七四三去年同日最高九二五最低七六六 
 
 

Page 19

 
 
第一萬八千一百二十八號;中華民國十二年 西曆一千九百二十三年八月十五號
星期三 * *常識 
常談 
[庸人自擾] [  覺]  
　　語云天下本無事庸人自擾之近數年來未嘗見天下一日無事則以自擾之庸人多也 
　　或謂庸人宜相安於無事彼自擾者必妄人也非庸人也夫妄之與庸相去若甚遠然苟考其實際則一而二二而一者也庸而不甘自處於庸即妄矣妄而不能自知其妄則仍庸而已矣庸人之所以自擾其始必不自以爲庸惟其不自以爲庸故無日不在擾擾之中其始亦必不自以爲擾惟其不自以爲擾故雖日在擾擾之中而但覺其祗此庸庸之面目試以近事證之何一非此輩庸人之寫眞乎 
衛生 
[三叟詩] [  樹人]  
　　西人尙衛生　揚衛生之書汗牛充棟觸目皆是顧其大綱不外吸清氣愼飲食節嗜慾三項此說吾國千餘年前已有人道之者晋人應璩之三叟詩曰「古有行道人陌上見三叟年各百餘歲相與鋤禾莠住車問三叟何以得此壽上壽前致辭内中嫗貌醜中叟前致辭量腹節所受下叟前致辭夜臥不覆首要哉三叟言所以能長久」讀此詩也勝讀一帙衛生要訣茲將詩中所言證以近今之學說 
　　一曰節嗜慾各種嗜欲之中以色慾爲最傷身人之早婚者及多姬妾者鮮克享高壽登大年良以人賴精血以生縱慾則精耗血虧若水之源竭其克流長科我國深山古刹多長壽之僧衲即絶慾之良好成績而西人於房事有限制亦即絶慾之一端詩中之上叟前致辭内中嫗貌醜即明言寡慾之效也 
　　二曰愼飲食先哲有言甘旨令人腸腐是知多食不足養生反以害身五味紛投渣滓積腸亦爲殺身之一昔印度有老人年已百餘歲矍鑠似六七十歲人叩其何以致此則云絶肉食惟日飲清水一盂水果數枚是知量腹節所受實一劑延年靈丹也 
　　三曰吸清氣我人之習慣夜眠閉窗户首覆被中風寒避矣而濁氣充潢室中排出者復吸入業於肺部大有損害此華人之所以多肺癆也西人夜臥必開窗露首部蓋亦深得夜臥不覆首之道也 
　　以上三端我人能恪守之則二豎遠遁三舍壽可得百齡國粹之衛生實較勝於舶來品也（乙種酬） 
[婦女妊娠期中之衛生（續）] [  張天德]  
　　（三）對於住居上之注意 
　　妊娠中雖素常健康之婦人其身體亦必稍爲减弱因之神經過敏怕煩喜靜故對於居室之選擇頗屬重要茲擇其於妊娠衛生中特須注意者略述於左其他則與普通衛生同已數見於本刋茲不多贅 
　　妊婦居室宜擇其寬暢通風周圍多植花木空氣新鮮光線充足冬少寒風夏鮮烈日閑靜幽雅而使人愉快者爲最佳樓房及有高石級之室對於妊婦頗不合宜蓋階梯上下與妊婦以莫大之危險焉故以地勢稍高之平房爲最佳但須備以上條件苟不能悉備時務以相近爲宜 
　　室内必須清潔乾燥否則易罹妊娠脚氣故以板地爲宜每日灑掃一次惟香料及臭藥水之類皆不可用因能剌戟妊婦過敏之神經床前可置花數盆足以怡情養性甚屬有益惟夜間必須移出蓋植物於日間放氱（Oxygen）吸灰（指無水炭酸Carbondicxyde以仿此）足以清潔空氣於人有益夜間則反是吸氱而放炭足以污濁空氣於人有害此在稍習科學之人類能道之 
　　室内窗户須常洞開以流通空氣睡時亦然但須於離窗二尺之處置一屏風庶可免感冐之虞 
　　（四）對於睡眠上之注意 
　　妊婦若無特别情形發見日間可照常執業無需安臥至夜間宜較普通人安眠稍早朝晨亦宜起身稍早行適度之室外軍動 
　　妊婦睡眠最需適度不足則身心交疲過度則精神萎頓皆足以損害食慾阻碍消化與母子以不利他若嗜烟者好賭者勞工者之以晝爲夜習爲故常亦非生理所宜務宜戒之睡眠若喜側臥者宜將身體不時左右更換以免胎兒過於偏倚届時不易產出 
　　（五）對於業務上之注意 
　　妊娠期内苟無疾病發生當依向來之習慣從事於業務切不可過於案居樂逸以致臨時有難產之虞但長時間之作業勞動過度之事務則又當切忌而於妊娠三四月間尤當注意蓋此時最易流產故也 
　　要之妊婦之作業務以不感疲勞爲度 
　　妊婦之曾經流產者及妊娠之末期以不事操作爲宜 
（乙種酬） 
經濟 
[養魚之利益] [  王箴]  
　　余家住鄉間世代務農守先祖之遺業歷數傅俱未遷移每年除耕種收入有餘外他如飼蠶養畜皆獲厚利然以養魚所得之利尤豐又不費力亦無需飼養之資茲將余之經騐所得述之以餉閲者 
　　余宅前有塘一縱橫約五六十方步深約七八尺中植蓮萍藻等物初則購一二寸許之小鯉魚镂鯽魚（鼈黑魚常食小魚不宜養）數斤放之塘中至翌年春即見遊子（孵子）約有五六寸許即折竹杆樹枝擲之塘中以爲魚子寄生之所並可免竊賊下綱之虞至端午時即將塘水放之過半舉綱捕魚除將大者取得自食外餘則令僕役赴市售之他人人見此魚活潑異常較河魚肥美咸出大價爭買之不移時即售罄共得銀十餘元俟中秋節年節亦照前捕魚除自食外槪行出售每年共三次獲利五十餘元次年復赴市購小魚數斤放之後所得之利益亦加倍每年結算約獲利百餘元似此本小利厚又不勞心費力並隨時可取以佐嘉餚爲燕客之上品較牛羊肉爲鮮美祈閲者注意一試之（乙種酬） 
道德 
電車中自省語十二則[  郭肇祥]  
　　電車事業發達乘客日益衆多但乘客對於應保守之公德每付缺如而失竊跌傷之事亦時有所聞見爰製電車中自省語十二則以告乘電車者 
　　我上車時曾待車上之人下畢否 
　　我上車中時曾與他人互奪座位否 
　　我在車中時曾側身倒臥致以一人而據二三人之座位否 
　　我上車中時見老弱婦女曾以坐位相讓否 
　　我上車中時曾隨意談笑致擾他人否 
　　我上車中時曾隨意吐痰致碍衛生否 
　　我上車中時曾吸香烟致碍他人否 
　　我上車中當乘客擁擠時曾注意囊中所有之物否 
　　賣票給我之票其票價與我所付之價相符否 
　　我下車時曾待車停否 
　　我下車時曾注意有别種車輛跟隨在電車後否 
　　我下車時曾將衣服撩起否（乙種酬） 
法制 
[承發吏法警身分之解釋] [  諸時]  
　　審判廳之設承發吏檢察廳之設法警皆所以司傅喚執行等事其職務雖不過奔走於法院與當事人間而實有司法官員之資格何也蓋刑律上所稱官員者即指依法令從事於公務之職員第八十三條已有明文規定則承發吏與法警承辦案件均係依法令從事於一定之公務非具有官吏之資格而何人乃以前清差役視之謬矣良以民主國家本以人民爲主體揆之共和原理總統亦不過爲一公僕並無階級可分若以法律定義言之即承發吏法警不可謂非官員之一也試觀大理院四年上字六七五號及一零五六號判例即可明瞭矣故承發吏法警倘有需索規費及其他法外舉動被害之當事人儘可申訴法庭請求律辦而對於其所執行之示定職務斷不可有輕侮或抵抗之行爲否則承發吏與法警據實報告於法院即搆成刑律第一百五十五條侮辱官員之罪或一百五十三條妨害公務之罪法律森嚴幸勿誤觸是亦人民所當注意者也（乙種酬） 
敎育 
[鄉村小學校宜注重農科] [  頌文]  
　　施行敎育者須有確定之主針乃可收所期之效果未有方針不定而能奏完美之效果者也惟定立方針則宜以社會生活狀况爲標準務使大多數人受其利益而後可行 
　　當今百物昂貴生計艱難職業敎育固爲當務之急而喧傳於耳鼓久矣然職業敎育之範圍甚廣倘不究本地之社會生活狀况則恐施敎者之所與仍非受敎者之所需供求不應學非所用斯學校之所以終難見信於社會耳是以城市與鄉村之學校其施行職業敎育之取材當有所區别茲以鄉村言之 
　　嗚呼我國非自古以農業著名者乎祇因近代農學不講農人失敎而致農業日就衰敗且全國國民住居於鄉村而服務亽農作者有十之七八雖養成農家子弟有舊制之乙種農校在但乙種農校照民國六年調查全國僅有一百六十一所且大都仍是紙片敎育在校學生之知識尙不足與老農爭勝此直變相之高等小學耳是以鄙意新制初級小學之在鄉村者均宜加設農科各科敎材宜注重本地之物產方面農期則即在野外實習不必在敎室授課校園所植亦須以農作物爲主則農業之知識技能可以略備而出校以後不致與職業應用上遠隔也鄙意然否請質之諸敎育家（不受酬） 
科學 
[化學常識] [  天夢]  
　　（七十五）鏮之說明 
　　㈠名稱鏮 
　　㈡各種名稱拉丁英德都叫做（S）日本叫做（斯甘胃謨）我國叫做（鉰）又叫做（ 
𨩢）現在决定名稱叫做（鏮） 
　　㈢符號Sc 
　　㈣存在眞是稀少極了或者在昔得來鑛裏面稍爲存在些 
　　㈤性質仿佛同了鋃鎷等質相似也是隷屬稀少的碱土金族不能遇空氣也不能遇水因爲遇了空氣便氱化遇了水便起分解作用 
　　㈥舉例因原質太稀少不容易取得一時沒有例子可舉就是他的比重和鎔解度至今沒有確定呢 
　　㈦製取取含有鏮質的鑛石擊碎用電解法方能取得少許 
　　㈧總結發見這個原質爲聶而生（Nilson）在四十四年前發見的總因他質量太少不容易研究所以沒有十分進步咧（乙種酬） 
雜錄 
[夜光錶之研究] [  麗泉]  
　　夜光錶發光之原因稍具科學智識者皆以爲一種銧原質能放射光線故有銧錶（RediumWatch）之稱殊不知銧爲世界最稀少而最貴重之原質因銧原質現在產生世界上者統計不過五十克每克約値美金十萬元若夜明料果爲銧製则一錶之價値較現在之夜光錶不下千萬倍是夜光錶之發光者非銧也明矣考現在夜光錶之發光體乃爲數種硫化物配合而成因硫化物能於日光中吸收陽光至夜間則將所藴蓄之光放射而出有兩種通行配合劑記之如下 
　　㈠哥配爾（Gopal樹脂又名假漆）百分之三九硫化鈣百分之三五硫化鋅百分之十二硫化鋇百分之六 
　　㈡直辣的尼（Gelatine動物膠）百分之三十綠酸鉀百分之三十硫化鋇百分之三七五混合成爲粉末以沸水冲之成厚糊乾則可發光（乙種酬） 
 
 

Page 20

 
 
第一萬八千一百二十八號;中華民國十二年 西曆一千九百二十三年八月十五號
星期三 * *   
 
