# 1911 - 72 - 4913687

 

Page 1

 
 
   
 
 

Page 2

 
 
[本館特别廣告]  
　　本館今日先在本埠隨報附送辛亥年五彩月份牌如有遺漏請向送報人追補外埠俟三月初一日再行送贈特此佈告 
上諭 
[監國攝政王鈐章二月十九日内閣奉]  
　　上諭朱家寳奏查明安徽各屬秋禾歉收請分别蠲緩錢糧一摺上年宿州等三十四州縣被災被旱被風秋禾收成 
 
 
 

Page 3

 
 
均形歉薄若將應徵民衛丁漕各欵照常徵收民力實有未逮加恩著照所請將被災各州縣分别輕重蠲緩以紓民力該撫卽刋刻謄黄徧行曉諭務使實惠均霑毋任吏胥舞弊用副朝廷軫念民艱至意餘著照所議辦理該部知道單併發欽此 
　　上諭朱家寶奏查明各屬秋禾災歉情形請分别蠲緩漕糧一摺上年安徽省各屬被災被旱被風田畝收成歉薄本日已經降旨將錢糧分别蠲緩以示體恤若將應徵漕糧照常徵收民力仍有未逮加恩著照所請所有被災輕重之宿州等八州縣應徵新漕同鳳臺等二十五州縣應徵新漕及節年災緩舊欠漕米均著分别蠲緩流抵以紓民力餘著照所議辦理該撫即一併刋刻謄黄並將各該州縣區圖村莊分晰蠲緩詳細刋明徧行曉諭務使實惠均霑毋任吏胥舞弊用副朝廷軫念民艱至意該部知道欽此 
　　上諭雲南雲南府知府員缺緊要著該督於通省知府内揀員調補所遺員缺著熊范輿補授欽此軍機大臣署名奕劻毓朗那桐徐世昌 
宫門二月十九日召見軍機志銳葉景葵 
交旨 
[二月十一日軍機大臣欽奉]  
　　諭旨本日引見之卓異官升用知府在任候補直隷州知州直隷滄州知州萬和寅着以知府在任即補欽此 
[二月十二日軍機大臣欽奉]  
　　諭旨都察院奏據湖南巡撫楊文鼎查覆已革湖南知縣胡大庚被參不無寃抑錄咨呈覽一摺胡大庚著送部引見欽此 
論說 
[中國危亡警告書（續）（留日學生來稿）]  
　　英旣得長江之勢力範圍。欲自緬印越滇藏。出四川。與長江合。以成常山之勢。印藏之間。自與俄協商。無復爲他人掣曳。惟雲南有法人在焉。是則英之大敵。所欲亟亟先登者也。故其對雲南之策有二。一在勘界。滇緬勘界。自光緒十三年始。非勘界也。實我失地傷心之史也。第一次勘界而失孟艮諸土司之邊界。野人山虎踞關之要區。第二次勘界而失騰越邊壤之隙地。太平江南奔江之相會處。第三次勘界而失木邦孟密之十餘司。太平江尖高山之三四千里。去緬亡纔三十年耳。所失已不下數千餘里之地。今英復欲溯尖高山而上。以高良公山脈爲界。則六戸土司所轄之地盡失。而英猶不以此而止也。卽據英初意。惟北方以高良公山脈爲界。東則不然。今英復欲沿此山脈。順折而東。則永昌騰越之地且不保。得步進步。一反覆間。輙千百里古人云。以地事秦。猶抱薪救火。薪不盡。火不滅。此之謂矣。一在鐵道。英緬甸鐵道之枝路。南已至八募。北已至密之那府。欲更由八募延至大理由大理。分兩枝路。一至雲南省城。一至四川叙州此滇緬之線也。由密之那府經片馬入西藏。此滇藏之線也。而英視滇緬。綫尤急。測路定綫。與吾要約者屢次。迄未盡遂。適法人之滇越鐵道。去年已逹雲南省城。而英不能一朝坐視矣。以英素持重自負。此次竟效俄德虎狼之所爲。假平亂爲名。入據牌馬。亦可知世態之變遷。而吾國之亡無日也。片馬雖一僻邑東北近四川。西北近西藏。英人據之。旣可復攘勘界之利。又可迫成滇緬之路。而自雲南入西藏東南隅咽喉之徑。亦爲所扼此英據片馬之由來也。 
　　法之進兵蒙自。其名出於保護鐵道。其意注於雲南鑛産。其勢迫於英占片馬。而乘機觀變。或遂藉此爲參預瓜分之局。或遂藉此爲扶植兵權之計。未可知也。數年前蒙等嘗言路權所到。卽兵權所到。當滇越鐵道逹雲南省城。滇人士尤呼之甚疾。人固或無信。今不幸騐矣。先是去年。雲南有法國某敎士。强奪民地。民拒弗納。則轟鎗亂擊。死傷十餘人。衆怒與之。格竟斃敎士。以及於亂。法人送藉此聲言進兵保鐵路。而其實意在礦産也。雲南礦産。光緒三十四年。爲政府斷送於英法隆興公司初則猶五府。至李經羲撫滇。又加送爲七府。雲南通省十四府。此七府外。産礦皆至磽薄。是不啻舉全省礦産爲隆興公司攫盡也。頃滇人士自悟。倡言收贖甚力。而法欲震耀兵威以遏之。適英據片馬。彼法。人者不與英兩立於雲南者也。寗又能一朝而坐視哉。此法入蒙自之由來也。 
　　吾國衰危亦旣極矣。無時無事。不可以召外患。何今日之始爲是洶洶也。然以廣士衆民之國雖承衰危。猶可以風聲。樹天下。今且勵精圖治。預備立憲。人方拭目不敢藐視。外則日俄之役。侵略者斂迹。宇内諸雄長務矜飾平和。而於吾國亦以保全相繫。外交稍得人。容與而因應之亦足禦禍縱不能禦。猶無令三大强國。旬望之間。環馳而至。蓋此次被難之殷。召釁之迫。爲庚子以來所未見者也。是誰之罪歟。嗟乎。是誰之罪歟。且夫政府數十年中。種種喪邦辱國之罪。未可以南山之竹數也。即就此次之禍論之。其禍不始於今日。而其原遠在三四年前。首爲英日俄法諸國之協約壬癸以前。有俄德法爲侵略派。英美日爲保全派。二者交搆。勢成連雞。吾國賴以免禍者不鮮。及英日俄法協約旣成。保全侵略。道合志同。協以謀我。識者皆知吾國從此無幸矣。而政府不審也。其次爲日本之自由行動前此吾國除戰敗媾和外。所喪利權。非由政府斷送。則由外國詐取。未有假兵力脅奪者。及日本以安奉鐵道出於自由行動。爲國際增一新語。爲列强導一先例。誰小樂而效尤者識者。又知吾國從此多事矣。而政府不審也。其次爲去歲日俄協約。日俄戰後。視聽一注於滿。洲列國與日俄爭。 
 
 

Page 4

 
 
日與俄亦兩相爭。及日俄協約旣成。龍斷之局一定。轉而。他謀者。不出於日。必出於俄。不出於日俄。必出於他國。識者又知。吾國從此近危矣。而政府不審也。外勢之所以悱發我者一而再再而三。使政府稍有人心者。必瞬息不遑求所以消弭而預防之。何遂有今日之禍。然猶可諉曰憂之迫於無形者不易見。而禍之根於間接得毎易忽。若俄此次伊犁之約。英此次勘界之請。則政府屢受其創而迫於目前者也。試觀政府則何如。伊犂之約。於我多不利。前之兩次。旣失挽救之機矣。今係第三次改訂。俄人要挾之無理。與其貽禍之深遠。當詳論之於後。政府於此旣不能先事豫防俾俄人勿出於今日之舉。復不能與爲迎拒善示其威。以裁抑於敏微之間。彼雖振兵若將出。猶未占伊犂也。猶未由伊犁再進也。猶未至北京城下也。吾苟稍忍旬時。彼或以聲以形而實不至。即萬不得已。吾猶將詳審利害輕重。擇一二塞其口要者務其過。而應者務不及。此契約者之恒例也。乃政府之於俄。若奉天詔祖訓。片言隻字。靡或有違。亦可謂恭順之至矣。卒未得解俄怒長其驕心。又有第二次之要挾。尙未知政府屈辱。何所。底止焉矣。至於英勘界之請。當其始來也。可許則許之。不可許則拒之。兩言而决。何濡滯爲也。乃去年滇督以此耗電告外部而外部不報。及英據片馬復電告外部。而外部又不報。且謂滇督徒張皇多事。嗚呼此爲勵精圖治之政府。此爲預備立憲之政府。吾國民於政府可無責矣。國事敗壞至此。敦不首歸禍於外交。雖政府亦自知之。而淟澀玩靡之習。仍無以異於疇昔。其他更何望哉。此政府昏庸之罪狀也。(未完) 
專電 
[電一（北京）]  
　　出使某國大臣電奏英國據我片馬一爲擴張勢力窺我西藏一爲占外交上之高强手叚務飭嚴重交涉或尙可得善果稍有退讓貽患無已 
[電二（北京）]  
　　片馬交涉可望轉圜駐京英使有允暫時退兵之意 
[電三（北京）]  
　　攝政王昨與倫澤兩貝子論及英俄交涉倫仍請開資政院臨時會討議對付某樞臣極力沮之 
[電四（北京）]  
　　皖撫奏報巡視皖北災區情形謂振務防務以公私欵項奇絀萬難爲繼非急治河渠災無寗歲賑無已時奉硃批覽奏殊深憫惻工振仍認眞籌辦以惠災黎 
[電五（北京）]  
　　肅邸因京師疫勢已退定下月内撤去防疫局 
[公電哈爾濱]  
　　中國報館俱進會鑒電悉東陲報主筆與經理衝突經理呈明濱江廳停刋查無派兵圍守之事早維持將出版矣興 
　　按此係濱江道署覆電 
緊要新聞一 
[外務部何多慮乃爾北京]  
　　日前外務训致東督錫欽帥電云奉天制台鑒查德華報載海參嵗傳稱奉天近日拳匪煽惑并有排外舉動非得歐兵保護不爲功路透電亦載此事并有揭帖肆言殺滅歐人之語近來商　各界到處演說并傳遞電報謡詞過激未免貽人口實并聞有無知之徒自稱有術禦疫造言惑衆兩報登載未始不因乎此所稱保護之說尤爲可慮務請隨時設法勸導嚴加防範以杜謡傳而弭後患 
　　按東省又有拳匪之說除西字報紀載外中國各報毫無影響即外間亦未聞有此種謡傳至殺滅歐人有術禦疫等語尤屬虚妄誠恐此中有藉端簧鼓以摇惑我國民者我國民現在之程度其查能爲所摇惑乎一噱置之可也 
[姑先調停内部之爭執北京]  
　　樞臣日前辦事後曾致外部交片一件并電傳滇督廷寄一道内容略云滇邊中英交涉關係重要務其内外和衷共濟不得互生意見反致貽誤聞倛原因係爲當日監國曾垂詢軍機謂現在滇邊交涉李督屢次電陳外部之敷衍而外部復指摘李督之張皇其中情節究屬誰是樞臣當卽奏稱外部與滇督對於此項交涉實各有碍難之處其所爭執均爲顧全大局並非有何私見等語奏對後遂奉諭交作雙方之調停云 
[中俄交涉之新面目北京]  
　　外部前日有致駐京俄使廓索維慈照會一件内容略稱貴國前訂東省駐兵條約原爲保護俄僑起見曾經限定數目現查吉黑兩省所駐兵 
 
 

Page 5

 
 
隊業已增至數萬未稔是何用意希即從速示覆 
　　英美法德奥等國商約本年均議修改兹聞外部王大臣業經議定辦法須以中俄之約爲定式决計此次續訂中俄條約時按照公法據理會商務使保全應有之權利以免各國羣起效尤致令外交諸多失敗聞初六日那相與俄公使會晤時先已聲明和平之理由然後再定交涉之趨向云 
　　又聞駐京俄使廓索維慈前數日至外部與鄒尙書提議中俄未結交涉據稱前次該國政府之照會實係迫於萬不得已施得中政府照覆仍遵前約足徵邦交之厚故我政府極爲滿意已决定嗣後凡改訂商約劃分界址等事必歸和平辦理以期敦睦邦交斷無别項舉動所有外間種種謡傳均屬不確請勿過慮云云然不數日而第二次哀的美敦式之照會又至矣且仍謂不能滿意矣外交不厭詐信哉 
　　按前紀新聞三則何外部之强硬俄使之柔婉耶諺云舉止反常非病即殃我於是轉爲外部危矣 
[請看今日之滿洲]  
　　聞俄國領事近在吉林招募防疫隊兩千名延聘韓登舉（即韓邊外之後裔）爲督隊官尙未識韓君是否能就惟疫病自去歲發生以後經民政司設法防衛刻已漸减俄人忽又藉防疫爲名開招兵隊未悉有無别項用意 
　　錫督近接愛琿道電俄人借口防疫限制旅俄華商毎舖只准留五人餘均驅逐出境又黑河府電俄人驅逐華人過江日以數千計嗚呼吾華人眞無插足地矣 
　安奉鐵路之三站日前忽有日人多名闖入鐵路界外之某村將居民擄去二十餘名在該站嚴行拷打探其原因係爲該站居留日人查檢戸口忽少日人一名旣未病死又未回國蹤跡甚爲可疑間有疑爲某村所隠害者故該站遽有如此行爲云刻聞地方官吏已經查騐與之交涉尙不知如何了結 
　　安奉鐵路巡警在橋頭驛與日本警察交鬨一事現駐奉日領事小池氏反向我國開正式談判大肆要求計有五端（一）安奉鐵路警長廖令須處以約束不嚴之處分（二）毆傷日人之警兵警弁均須嚴加懲罰（三）土民苦工凡係在塲者均須詳加查辦（四）凡日人受傷者均須賠償治療費如果身死則償弔慰金及遺族贍養金俟臨時酌定由中國擔認（五）華官須永保此後不准再起此種風潮噫有强權無公理即此已見一斑 
[留學界反對中俄問題三誌]  
　　留學界反對中俄問題之大活動已兩誌前報兹又得東京通信述其最後情形重錄如左 
[代表圑最後之會議]  
　　陽歷三月五日牛込西五軒町又開代表圑會到會者約得百餘人先後登台演說者十餘人莫不慷慨激昻聲震四座吉林某君演說謂渠早在本組練圑兵已得二萬餘人衆皆稱快拍手歡呼時已天晚一切辦法仍議無頭緒而散 
[代表竟無膽力領欵]  
　　二十六日午餘人在使館嚴迫公　　使書寫助欵筆據事雖已成翌日各代表深恐汪使惱羞成怒假以相當之罪皆嬌怯怯不敢出頭至使署領欵然則領欵且膽怯何論當兵耶 
[女學生圑體成立矣]  
　　留東女學界自秋瑾獲罪移即無主持圑體之人至今數年散漫無序此次中俄問題事起各女學生藉此機會組織一會以聨絡友誼已於三月五日成立 
[在留新聞記者大會]  
　　清國留學生會館中貼有召集在留記者特開大會一揭示陽歷三月十日在上野公園之精養軒開會到者十餘人聞係協議通合全力偵察外人對付我國之意旨云 
[廷寄各疆吏和衷辦事北京]  
　　政府自將趙淵議處革職後前日有旨廷寄各省内開現在時勢多艱應籌各政極爲繁難所有各督撫及各司使務須和衷共濟方能漸收成效詎今黑龍江民政司趙淵竟有與本省巡撫衝突之事已經從嚴懲處惟此風斷不可長嗣後各督撫與各司使籌辦政務須各泯意見詳細會商不得再有齟齬致滋貽悞 
[可見京員嗜烟之多北京]  
　　禁烟公所此次查出京員中前後出結不符者共有六百餘員之多聞此事起因實爲惲學士毓鼎呈報之結前後不符其婿翁某向在禁烟公所當差見有不符遂則此册挖補改歸一律冀圖朦混後爲人看破其事遂喧傳殆遍公所中無人不知而核對報册之議因之而 
 
 

Page 6

 
 
定於是逐員核對竟查出前後不符者六百餘人其實公所中向來未曾對過此項報册此次之事實受惲毓鼎一人之影響云 
[陸軍大臣不如一統制耶北京]  
　　政界消息前日第八鎭統制張彪到京後曾於蔭大臣前僞請開缺廕大臣本輕視張允爲代奏已另擬請簡名單先到軍機處協商乃某邸謂張老於軍事未便輕易更動囑廕大臣留意廕大臣堅持不可某邸謂姑俟奏上視監國意見如何及奏上乃蒙溫旨慰留廕大臣怏怏退到署中又接軍諮處咨留張彪公文廕益感慨謂大臣當以道事君不可則止今廕昌旣不能行其志理應避位以讓賢能隨即草疏辭職當奉監國面諭謂宜力任其難勿生退志廕大臣不得已始又勉强從公 
[京師近事]  
　　愼刑司通咨民政部步軍衙門及順天府直隸總督謂據長春宫總管太監恆泰報稱長春宫太監邢祥保卽李祿滄洲人竊携内廷禁物濳逃無蹤等情業奉太后懿旨交拿相應飛札所屬各項兵警一律嚴行查緝拿送本司訊究請旨懲辦現民政部已通札内外廳各警區緝探警隊一體查拿矣 
　　順天商等校戊班法文學生席素晋軍機大臣徐世昌之内姪也徐任東督時席亦隨往告假一年之久照章例應開除而該校不敢也及徐來京任郵尙席亦隨歸又入該校而該校不敢不收也戊班本應今冬畢業而席竟於去冬一人在督學局攷試畢業照章該班畢業應奬給拔貢而席所得之奬則舉人也觀此可見學務與勢力之比較 
　　盛宫保擬借外欵六千萬兩爲鑄造新幣之用曾經編爲問題大致謂借欵鑄幣將來新舊交換應如何實用生利以便分期償還本息云云發交幣制局各員司抒策以對兹聞調查局總辦章宗元業已具對其主張謂新幣易回舊幣當有一定時期一定方滿兩者規畫旣定生利之道方可著手云 
　　鐵路局查帳一事外間喧傳梁士詒虧空若干萬業經查出現聞該部人云此次所派之查帳二人一爲參議胡祖蔭一爲路政司長何啓椿胡之爲人頗忠厚何於會計不甚了了况各路管理財政者皆梁士詒之私人平時早已布置妥貼胡何二人恐不能洞悉其弊竇不知郵部將何以善其後也 
　　席支部向某國借欵五千萬將見實行聞已决定在該欵内擬出一千萬專爲東三省興業殖産之用不得作爲消耗用欵并聞錫清帥仍將此欵辦一銀行以爲振興實業之基礎將來總辦其事者非提學使盧木齋司事卽金仍珠觀察 
　　顧鰲運動上海特置高等審判廳丞已迭誌前報無如法部紹尙書不爲所惑堅持奏駁旋聞顧又電求蘇撫爲之再奏務期逹此自的法部已知顧之手段於是將此次覆奏摺内聲明上海地方審判廳長秩正六品數語蓋以顧係五品僉事决不俯就此官云 
時評 
[其一]  
　　幸乎不幸乎 
　　英人駐兵。俄人增兵。兵爲政府所最畏。而外人偏不諒政府。 
不幸幾經交涉。英仍不肯撤兵。俄亦不肯退兵。以致疆臣部臣。急電紛馳。日不暇給。若英俄之兵。一朝引去。吾政府必曰幸甚。不寗唯是。英俄政府。亦必曰幸甚。卽旁觀之日法德。亦必曰幸甚。而此時之最不幸者何在。 
　　夫和平了局。而果爲中國之幸也。則歷來中外交涉。以和平解决者多矣。何以毎事之結果。外人之權力愈張。中國之國威益替也哉。 
[其二]  
　　懼乎不懼乎 
　　蒙古事起。西報又有瓜分中國之說。羣情疑懼。冀其倖免於萬一。 
　　夫懼者懼其實行瓜分也。懼其爲波蘭之續也。然瓜分之實害豈自今日始哉。中國領域。諸外國已隠分界綫。各謀充實其勢力。由外藩而邊省。由邊省而中部。各及其界線。而互相接觸。則中國雖土地如故。人民如故。政府如故。而某某部分隷某某國主權之下。中國已不亡而亡。 
　　不然。蒙古爲吾領土。何以俄人强肄要求。絲毫不能自主哉。 
　　記者曰。吾懼中國異日之瓜熟蒂落。更甚於懼今日之豆剖瓜分。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘆林開挖支河之風潮湖北]  
　　湖北沔陽州素多水患十年九淹該州北鄉有地名蘆林湖者居民分上下兩垸性質蠻悍從前多以盜刧爲生計故以蘆林得名近年屢被水災上垸之人以其地勢較高毎開鑿何堤瀉水因之下垸不免受淹彼此時相械鬥動輒殺斃多人上年鄂督爲永弭爭端起見派委林令朝經勘定於下垸之地掘一支河俾資消洩以免上垸水無歸納之患而下垸紳士王作賓邵伯棠等則謂此河一開上水下潰如頂灌足必致汛濫不但該垸永遠受災即附近之南峯永勝各鄉亦成澤國困以此說號召鄉民反對阻止施工曾經沔陽州羅牧慶昌電禀督院於今正派陸軍四十一標二營左隊趙隊官率所部前生彈壓並經瑞制軍電飭羅牧務拿王作賓等解省懲辦羅特遵於上月底督同差勇親自下鄉緝拿詎王邵等竟集鄉民數百人將大轎搗毁隨帶差役二十人均被捉去弔打（時陸軍尙未到）羅牧僅以身免嗣邵伯棠因在鄰鄉吃酒被仇者灌醉綑縛抬送州署而陸軍亦陸續開到各鄉民始將差役輩一律割耳釋回惟王作賓則藏匿不出傳言已逃往他處羅牧因邵獲而五走陸軍又已開到必可無事乃於初六日會同林委員朝經曁彈壓弁兵招工前往開掘孰知耡斧甫下即有數百婦女圍繞羅牧肩興各執一香哀號阻攔羅牧喝聲不准衆婦女盡行撲到在地咸呼此何萬不可開如必欲開我輩悉臥在此任官耡死羅牧無可如何遂命中止衆婦女猶不解散時彈壓之陸軍隊官趙某以民旣不願何必强迫力勸該牧另設别法免釀他變羅牧稱是允俟向署再定辦法迨返輿時忽一窮餓孕婦坐入羅牧轎内鞭之不走後給錢數串始去此亦可見民俗之蠻悍矣羅牧回署後據情電禀當道瑞制軍甚不謂然仍令開掘現聞該牧已務備蔴布袋子數百具俟開工時如有婦女仍前攔阻即一一綑裝袋内一面續電制府謂兵力不足請添兵示威刻瑞制軍已添派四十一標二營羅營帶宏升帶領該營前後右三隊馳往彈壓矣惟聞前派往彈壓之左隊趙隊官見此風潮深以官塲辦事不免固執特電禀張統制黎協統略謂下垸民心異常憤激有與偕亡之志羅牧一味恃强迫主義若開此河實多不利終恐激成事端隊官雖無臨民之責見其情形實爲可慘亦實可危云云聞張統制已錄此電轉告瑞督故昨日又有電致羅牧令其暫行停止卽日派委候補道盛春頤重往測勘究竟開河是否不利於下垸俟禀復再行核辦 
[直紳爭礦仍以上書了結天津]  
　　順直紳民爲開平礦案於初八日下午特假諮議局會塲開大會議籌商辦法是日到者除諮議局全體議員及本埠紳商各界二百數十人外京保士紳來津與會者約數十人蓋以該礦案關係順直全省人民之命脈也開會後公推諮議局議長閻鳳閣爲臨時議長報告開會宗旨次由灤州官礦局恊理王劭廉報告開平礦案始末日庚子年張燕謀將該礦斷送外人經前督袁項城奏革飭其赴英國涉訟及歷任直督並本省京官士紳連年與央人力爭挽救情形報告約兩點鐘之久復由諮議局議長閻君鳳閣報告該局成立已來即以全力挽救此案又由灤州官礦顧問礦師李希明及灤州官礦總局經理黄階平答述開平礦務獲利之富厚及國權土地之關係并將收受各紳關於該礦各事之質問逐條解釋答復又由并陘煤礦總辦李伯之提議辦法供大衆討論研究至六點半鐘尙有多事未畢公决初九日再延會一日遂閉會次日下午三鐘仍在諮議局開會由議長閻君鳳閣登台與衆討論大致謂該礦案經督憲與本省京官士紳派人去倫敦與英外部磋商該國已許我國備欵將該礦贖回在我國官紳已屬煞費經營乃張燕謀迴護前過起見竟爾密奏破壞全局致直省官紳數年經營化歸烏有故全省紳民對張燕謀感情非常之惡究應如何對付當經大衆研究良久决定辦法仍係上書政府請向英國交涉由紳民集欵備贖惟聞此欵已經各紳民籌有把握云是日議塲上公推王劭廉李士偉王振垚賈恩紱蘇鏡韓齊樹楷爲起草員又推舉閻瑞庭高靜清韓緘古劉潤琴李舫漁籍亮儕孫子久李希明李幼香九人爲評議員又舉王劭廉閻瑞庭劉潤琴李舫漁孫子久趙幼梅賈恩紱李子久李伯芝王竹林韓緘古等爲上書代表又公决以起草員全部評議員全部代表全部及諮議局長駐議員全部督署會議廳士紳全部同爲籌議員籌畫此案進迁方法卽假諮議局爲事務所聞該書共作三分一呈請都察院代奏一呈外務部一呈直督云 
東京通信 
[日議院招待國際新聞記者]  
　　日本政府近頃對外政策愈演愈新兹悉貴族院議長德川家逹衆議院議長長欲塲純孝兩氏代表全體擇於 
 
 

Page 11

 
 
西歷三月十四日假帝國大旅館招待在留日本之清英法美俄德及各國之新聞記者約八十餘名藉聨邦交 
[華僑入監者之調查]  
　　留東華僑多無法律智識小不注意即觸彼國之法網圈禁異國其誰與訴近有人至監獄調查華僑現被監禁入獄者共有五十一人之多以吸鴉片與賭博罪爲占多數監禁年數約五六年餘則僅有法國一人英國一人俄國二人 
[日本人之山西觀]  
　　前日大智丸汽船進口有山西高等農林學堂敎師樋口農學士附載歸國據述其山西旅况云支那各省以禁裁鴉片收入欵項爲之大减山西一省約失去百萬兩現該省以節省經費裁减學校敎師故日本敎師已皆紛紛回國矣山西有英敎士設立之大學堂專授理科文科今年以契約期滿前三月間已歸巡撫管轄今後敎師均須全更聞有力主不聘外人之說山西炭脉豐富多無烟炭往往含有硫化鐵現有保晋公司竭力經營已開坑十三處其中五處使用西洋式之機械設備不甚完全其出産僅供京津之用而已正太鐵道約得二百五十哩之線路因軌太狹小故不能與京漢鐵道相接續近有收回之說須一千萬兩方可買收丁道台特在諮議局演說欲由太原府至保定府設一鐵道但資本不充尙未着手太原經營各項工業近有大阪林某頗甚注意與丁道函商擬設燐寸事業及電燈會社不知能逹目的否 
分類新聞政界 
[規定糴糧倉榖蠲免稅釐辦法鎭江]  
　　鎭道林梅楨觀察昨奉江督張制軍札開略謂據司詳稱以釐源不明各處糴米倉榖絡繹而來一概蠲免稅釐與餉項甚有關礙現擬分别緩急變通辦理糴米所以救目前之荒倉榖所以爲不虞之豫旣有緩急之不同卽應捐免之區别本部堂以所議甚是爰批令嗣後遇糶米則免遇佋榖則捐等因觀察接奉此札當卽轉行所屬各廳州縣一體遵照矣 
[府州兼帶自治提調職銜湖北]  
　　鄂督因宣統五年召集國會實行立憲應將各屬自治機關組織完備行政方能活動業已飭自治籌辦處策定提前辦法於各府直隸州各委籌辦自治專員一員督促所屬廳州縣辦理期於今年將城鎭自治組成明年各屬鄉鎭自治一概完善現在奉委各員已經分道出發而籌辦處尙恐未能依限辦成致誤要政特詳督院謂各郡守直牧職司表率對於所屬州縣籌辦自治距離匪遥監督較易果能厲行督催實屬事半功倍應請各加自治籌辦處提調兼銜俾知職責所繫淬勵精神會督自治專員嚴促所屬亟起直追以期早觀厥成當奉督批照允並札飭各府直隸州一體遵守限期切實勵行如所屬有延逾者該守牧同負其責俾資警惕而維要政 
[招考司法人員業已展期蘇州]  
　　蘇省司法研侒所附入法政學堂經蘇提法司左廉訪出示招考報名截止二月十五日爲止各情已記前報現悉此次招考之司法研究所人員須考取官紳班六十名送入法政學堂肆業連日報名者僅止四五十名日昨已經截止核計尙不敷應考昨經左法司再行示諭云報名投考准展限五日截止二十日止然近日報名者仍屬寥寥無幾云 
[札飭預備籌抵賭餉議案廣州]  
　　張督札飭勸業道云本省賭餉不敷之數及善後需用之欵前經本署督院札飭該司道迅速籌抵在案本月二十一日諮議局開臨時會關於籌欵辦法自應發局恊議以便施行會期已迫未便再延合亟札飭札到該道即便會同東藩司刻日將擬籌各欵詳候編入議案務須詳細說明可籌理由切實擬具辦理章程毋得稍涉籠統是爲至要 
[鄂藩核减解餉人員川資武昌] 　 
　　鄂省管解京餉向例毎萬兩發給川資銀二百五十兩現在度支部三辑裁撤所需規費均已革除其川資亦應撙節刻由署藩司馬方伯核定毎萬兩發給川資銀一百二十兩另以二十兩封固預備補平其餘十兩作爲上年解餉短平之用昨已檄飭第一批管解委員遵照矣 
軍界 
[八鎭各隊官紛紛更調湖北]  
　　鄂軍第八鎭刻因舉行大閱洶汰軍官凡各級官佐之非學堂出身及未著戰績者莫不大起恐慌而以下級官長爲尤甚聞入正以來各營隊官排長之撤換幾及百人皆以程度相當之學生接充兹工程第八營有前隊隊官王朝瀛右隊隊官馬祖藩二君雖非學堂出身頗善敎練兵士皆得其歡心日前張統制本有令其告嫁之意經該管帶玉永泉緩頰得免刻因廕大臣飭該鎭塡註官佐出身功績表册張統制以王馬二隊官旣無學術復乏功績斷難任工程要職爰擬將其改充軍需官以示成全該隊官等以等故降成軍佐未免貽羞乃自願退職另求巡防隊差使當奉批准昨日解職出營時全營目兵醵資備辦盛筵在集會室祖餞由管帶王君主席舉杯致祝二君一飲而盡起立對衆兵演說告别之辭全營之兵皆泣下及至宴畢闔營官兵俱排隊營門外敬送王馬二君策馬而出大有不堪回首之概說者謂鄂軍自協統至排長近來解職者不可指數衆兵士視之漠然獨該兩隊官得此風光非平日善撫士卒曷克臻此 
[執法處備辦賞罰表册武昌]  
　　第八鎭正執法官董令錫賡因日前在督練公所會議籌備檢閱事件議有執法處應造全鎭賞罰官兵詳册並比較表一項查各標營向來所造各項目表係遵部定表式只有懲罰一格其奬賞一項缺如現亟應將奬賞一律補造以期完全而昭公允是以通知各協標營隊將近年賞罰所屬官佐目兵之處及所有存記功過自宣統元年至二年底止按照底册查造清册一份尅日送鎭以便彙辦並謂事關校閱鉅典切勿稽延 
[贛省水陸軍官之大更調江西]  
　　江西巡防隊右路統領李泰發被人禀控雖無實據究屬人地不宜現經馮中丞調充贛防水師統領所遺右路統領札調内河水師左軍統領崔鶴接充遞遺水師左軍統領職務札調贛防水師統領張國柱接充業已飭科辦稿刻日卽可揭曉分别交替以收用人之效 
 
 

Page 12

 
 
[新軍三十五標預備檢閱鎭江]  
　　駐鎭三十五標統帶敖正邦君現奉江督札開略謂南洋陸軍舉行春季檢閱大典在即各圑隊所補新兵爲數旣多授課日淺將來檢閱難保無缺點之虞須轉飭各管官加意訓練敖君奉札後已飭所部各營官不時敎練純熟預備檢閱矣 
學務 
[僧敎育會興學之觀念鎭江]  
　　鎭江府僧敎育分會照章有僧民小學堂各一所惟經費未籌開辦尙無時日現紳僧兩會長擬調查各縣寺産酌量勸助並請府憲通飭各縣曉諭僧侣俾易樂從而集要欵 
[商邱縣擬設模範小學河南]  
　　商邱縣勸學總董柴師琦因憲政縮短分年籌備案内均須依限在各縣城内立一模範初小學現該總董自備學欵并將毎月應得薪金捐出設模範學校於勸學所内業已擬章招生不日開校授課矣 
實業 
[石門農事試騐塲近狀浙江]  
　　石門盛蔚堂大令因振興農務自以改良植物研究栽培方法爲第一要義故蒞石後卽照會勸業員馬紳念常倡辦農事試騐塲以勵農工前由縣將組織情形禀報省台請爲立案奉浙撫批示大爲嘉尙兹悉該邑農事試騐塲自經營以來一切工作均已粗有成蹟現先試種花菓兩項所有花苗菓樹皆向蘇杭購運業已抵石近日馬紳正督飭匠人栽種頗爲忙碌 
[豫紳組織實業學社河南]  
　　豫紳爲造就實業人才起見現於徐府坑創設實業學社研究照像造紙製糖製酒造粉筆玻璃油墨天然墨及各色墨水各種洋皂藥水並一切電鍍之法刻已招生報名以兩個月爲畢業之期 
雜記 
[建昌搶殺慘劇南昌]  
　　建昌縣柘陵地方初五日下午突有河南僑民等男婦老幼百餘名壯者持槍排列於前老幼持竹木棍刀义亂石跟隨於後未進柘陵街口時連放空鎗蜂湧進街直奔入錢米油鹽雜貨成美店内肆行搶刧該店係建昌巨紳胡某所開資本殷實爲闔市之冠工人共四十餘人店内亦有自衛土鎗十餘桿因來勢洶洶未及防備工人從後奔散竟被闖入土庫後進搜刦一空詎此次之搶在注重殺死店主胡某當時遍搜不得羣又整隊至距離柘陵二里許之胡某田莊莊屋内將所儲早晚糯榖數百石牛猪器具一概搶去莊上人均遠颺幸未殺傷胡某亦未搜獲聲言緩日再來搜殺遂相率散歸各地聞其搶店原因系因河南人在該地開墾種植畜牧有年人數愈聚愈衆遇事蠻强遠近村市均與之積不相能打店搶物之事時有所聞胡某爲當地紳首時出而相角去年復因事齟齬該河南人竟督同黨羽數十人持鎗搶入成美店内因人數相敵被成美店夥截住五人當時鎗斃三人餘二人捆獲送縣懲辦因在獄斃命彼此在縣爭訟多時本月初二日始經判結斷令胡某出錢一百串作爲卹費具結完案河南人乃羣抱不平聲言死一命只要錢五十串我等可以照例辦去故初二了案初五卽號召衆人復來搶殺其平日强悍情形概可想見惟是日搶刧者僅河南一部分人湖北人在該地者較占多數均未附和店主得此凶耗一面禀縣請兵捕拿一面自雇附近鄉民數十名不分晝夜持械防衛現在河南人亦與相持不下預備决一生死惡鬥云 
[巡檢庇賭結果蘇州]  
　　蘇撫程中丞日前訪聞崑山縣屬茜墩鎭紳董李家潤包庇賭博抽頭漁利石浦司巡檢有收受賭規情事當飭蘇州府何太守派員前往密查拿辦等因經太守派員前往該處訪查明確卽將賭棍沈春材卽震澤阿二拿獲到省由府提訊供認明晰擬將沈春材收入習藝所三年學習工藝並以石浦司巡檢王文富收受賭規屬實應請卽行撤任調省察看辦理等情由府詳奉蘇撫核准昨經藩司陸方伯牌示飭將石浦司巡檢王文富撤任遺缺以試用巡檢何守悌酌委署理並分飭遵照矣 
時第 
[滇緬劃界小史（十）（三）]  
　　薛約此數處在以上高嶺之北　。　　　麗江而上。至此江分流處再溯南邊一條之支江而上。以江中大洲歸中國。至此江與孟卯相對東邊合。流相通之處。如第三條所開 
龔約南碗河之南那木喀相近。有三角地一叚。西溯南莫江之支河。及蠻秀嶺之壘周尖高山從引尖高山遵嶺東北至瑞麗江。此叚地英國認爲中國之地。惟是地乃中國永租與英國。管轄其地之權。咸歸英國。中國不得。過問。其毎年租價若干。嗣後再議。 
　　案此叚界綫薛約以水分界。龔約亦以水分界。薛約之。分界。在于溯瑞麗。江而上。至南邊一條支江爲止。而江中之大洲。與江北之蠻秀地方及天馬關欣隆拱。卯各村皆。屬中國。龔約之分界。雖亦以瑞麗江爲界。然自南碗。河會合瑞麗江後。東起尖高山。西迄瑞麗。江此叚。三角地。名雖。屬於中國而實則亦淪入於英矣。微特江中之太洲。淪于。異域。并江北之高原。亦永永爲英人租借地矣。顧猶必兢兢焉聲明之曰英國視爲中國之地。英人僅有管轄地權者然嗚呼異矣。 
叢談（續） 
[說動物之生存競爭]  
　　又棲於非洲撒哈拉。沙漠之動物。概成砂色如獅子等。即其一也。獅子當靜伏之際。恰如一大岩石。横臥砂中。駱駝之色。尤與砂色酷似。 
　　非亞兩洲。砂漠中鳥類如雲雀與鶉。背面毛羽。皆作砂色蓋棲砂地者。常無隠匿之處。與在山林原野。者不同。其不能不類似砂。色亦勢使然也。 
　　動　之色。與所居外界類似之綠由。從來說者不一。或謂外界能直接使生物變化其産。氷雪之地面成白色者以保護生物之體温使不外散之故此等。俗論自進化論。自然洶汰之。說起。遂成。無用之。空談。如烏亦北極之産。而未聞變白。蓋烏本多數羣居其遇敵龔也較少。且慣以動物死體爲食潛伏食。餌之側即不易爲敵目所窺。故無待乎變白。然則。他之變。白者。非如前。說也明。矣 
　　動物中且。有能移。地換形者。如章魚多棲於海底之礁石。其色本與礁。石等一旦强敵迫近。須移徙他岩石時。即驟變其體色當所移岩石之色相類。緣章魚皮。裏有奇妙之色與細胞。具種種色素。可任意伸縮而表現之也然動物中與外界相混。令難識别者。非徒恃。純榷之色彩而已。多有色彩與斑文並行。者其例甚多。今舉其一。如虎有絶美斑文。與沙漠之獅子不同。似易招敵。然彼常伏草際其黑。色班文。恰似草叢映日之影。故亦一保護色也。 
　　如上所舉。凡動物欲制滕於生存競爭之中作爲種種擬態。此等作用。非該動物能任已。智面爲之。蓋幾經世代。乃成此奇妙之色彩與夫不思議之習性。亦猶人類幼兒。不假師承。即知索乳。皆由天然　具者。也動物學上。稱此習。慣名曰本能。完 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[旅滬寗波同鄉大會紀事]  
　　昨日下午一時寗波旅滬同鄉在四明公所開同鄉會成立大會會員會友到者二千餘人來賓四百餘人先由發起人施嵋青君報告組織本會緣由略謂各處旅滬者以寗波同鄉爲大多數而交通上事亦最繁惟向無總機關殊爲可惜鄙人等發起此會蒙諸公贊成今日得以成立聚同鄉於一處鄙人不勝感激欣幸云云次公推臨時會長衆皆推舉沈仲禮君當由沈仲禮君答稱不敢承認長字惟承諸公推許且今日故鄉父老相聚一堂殊爲盛事不能不有演說但今日演說大家喜作祝頌語鄙人竊願下一鍼砭語蓋成立一會則易堅合圑體則難我寗波人雖夙有戇直性質如前年之四明公所去年之鼠疫事皆藉我寗波人之圑力得以收完全之效果但今日圑體往往散如黄沙幸勿爲習尙所染我中國人之所以受外人欺侮者皆因圑體不堅之故近日滿洲伊犁雲南等處邊警迭出我寗波人有此大圑體正宜發生些愛國思想如雲南現有保界會本會亦可出爲贊助以保護四明公所之心去保護國家國家亦能不爲所奪總之衆志可以成城否則今日開會雖有數千人明日閉會卽如散沙則此會亦復何補所望以後諸同鄉持此堅凝力再加擴充已入會者堅守不移未入會者熱忱向往令國中及外國人皆震而驚之曰寗波人也幸甚幸甚云云嗣因會塲人數過多不免喧雜添派整理員八人派畢復由來賓葉惠均君會員周金箴君王清夫君王東權君等演說旋將暫定章程逐條通過並報告發起以後帳畧畢依所定秩序本應將連記之選舉票開報得票多數乃票數過多一時檢查不及因復請來賓李懷湘演說略謂寗波人在上海惜無敎育機關如能興學以鼓舞其忠愛之心則有益於社會國家良匪淺鮮俾外省旅滬各同鄉有所衿式而興起焉此鄙人之所禱祝者也末復由沈仲禮君演說此會成立以後須力謀公益事宜我寗波人足跡遍環球將來可於各處設立分會以上海爲總會凡有貧苦流落他鄉者皆宜設法拯濟其他如旅滬大學堂及工藝廠種種有益之舉皆可興辦至於籌捐一節際此營業艱難原屬不易但集腋可以成裘原不以數少爲嫌也時已五點鐘因選舉票尙未檢齊祗得宣告於明日登報以公衆覽遂摇鈴散會 
[度支公所頒發捐票之遲延]  
　　本邑城廂内外微收房捐向由蘇省度支公所發給五聨捐票由巡警總局總務科長轉交房捐局委員邵馥初及隨辦委員謝君飭發司事塡給惟省中發到必遲二三月之久兹總務科長姚司馬及邵謝二君以現届二月下旬而去年十二月份之捐票始奉頒到相隔已及三月且催解甚急實難著手故擬仍用小票收捐後再倒換捐票以免延宕業已禀請度支公所核示矣 
[尹克昌尙未解省]  
　　鎭江造紙公司股東馬文卿等控該廠總理即已倒信義銀行總理尹克昌違背商律吞股揑欠一案業奉江督札飭上海縣田大令將原被人等及司帳王小崖吳秀伯解送蘇州高等審判廳秉公訊斷所有原告各人早已禀到聽候大令派差押同尹克昌等解省審訊昨日馬文卿蔡一隅師恩祿孟深卿等各原告又復到縣禀請速解大令查得尹克昌吳秀伯二人現均在押惟王小崖已經取保因卽諭飭原差知照保人赶將王小崖交案以便卽日起解 
[賽帽大會紀畧]  
　　南市商學會昨在毛家弄事務所開賽帽大會來賓約有四五百人午後二時開會先由周廉生君報告開會宗旨及發起之原因次由來賓徐粹庵君演說製帽關係次由伍秩庸侍郎演說製帽改良種種方法末由王立才君演說帽子與生理學之關係聽者鼓掌五時散會所有陳列種數錄下（圖樣）張聿光二幅胡戊鵠一幅病鶴二幅杜尙陵二幅隠名四幅汰餘二幅（帽樣）城東女學校九種老萬泰冠華五十三種製帽公司三十一種老福泰和三十二種邊琢齋九種范幼芝二種通永二種源昌義六種江榮脩三種郁君一種隆泰一種恒吉一種屈君一種 
[重提爭回華人體面之議案]  
　　滬道劉觀察前准城自治公所呈請照會英法領事嗣後租界内洋人所設之花園應准上等華人入内遊覽以全體面迄今未有回復昨日公所議事又將此項力爭華人體面案件重行提議擬仍由議事會要請所董再呈滬道與領事熟商以期逹到目的 
[廳差何不投質]  
　　莊文生偕同伊母陸氏至道署禀稱髮妻顧氏即顧蘭珍不守婦道私回川沙母家小的往領竟被妻兄顧正林出爲硬霸迨至赴廳控訴又被賄通差役姚德洪奎阿喜等將案捺擱因此情急 
 
 

Page 19

 
 
上控劉觀察准卽批飭上海縣移提顧氏兄妹到案即於前晚由帮審承明府研訊顧氏供稱婦人時被丈夫虐待且有姑丈黄叔豐暗中唆使欲將婦人販賣因此逃回訊之顧正林供詞略同明府以原告未到且奉諭飭提之廳差姚德等亦未據該廳送來一時難以判斷着將顧氏兄妹暫行交保候傳原告並提姚德等來案再訊 
[陳智椿回家治病]  
　　内河小輪公司買辦方雲卿被害案内之嫌疑犯陳智椿在押病重屢誌前報兹經本縣田大令派丁入所查騐屬實因於昨日午後派差將陳抬送南市商務分會由會中轉取殷實商家到會具保回家醫治 
[浙路代表回南確音]  
　　浙路維持會於十八日致天津全浙會館電云浙路幸有佳音代表何日南歸探確電示旋於翌日接到復電云路事凱旋京津反對者猶以欵絀爲言速集股鳳今來明日行 
[巡士助紂爲虐之報酬]  
　　麵館夥游洪根被米業董事張某之車夫拉車不愼碾傷脚背反被張拘至南區移送南市裁判所戒責已誌昨報兹張以九號崗巡當時出力帮助昨特贈洋一元以酬其勞 
[私鑄銀圓之敗露]  
　　潘三寶偕中人吳子香控住居公益里之鐵匠林金生謊借洋二百六十元向索不還前日經閘北四路分局黄正巡官提案質訊林供去冬由潘吳同來定造私鑄銀圓機器一架收過洋二百六十元於十二月初四造成後送往虹口中虹橋勞華里第一弄底潘等所賃之屋内裝配完全惟缺少銀圓模子一件因小的不諳造法故未代做潘疑小的狡滑致被誣控巡官以案關私鑄應候澈究判林吳收押潘暫交的實舖保聽候查辦聞昨已飭派巡長帶林同往查明屬實矣 
[緝獲川沙閙事首要]  
　　浦東塘橋二路四區巡警局緝獲川沙第八圑鳴鑼閙事首犯王毛郎解由二路巡警分局游正巡官禀請松江府戚太守核示懲辦 
[公益研究會補選會長]  
　　城内地方公益研究會會長蔡山泉君業已病故昨日午後由該會開臨時大會投票補選陸松侯君得二十九票當選爲正會長並議定於二十二日下午七時開職員會集議一切 
[騐收監獄工程]  
　　本縣内外監獄翻造工竣經上台札飭松江府戚太守來滬騐收經紀前報兹悉太守因另有要公詳奉提法司改委上海貨捐局總辦吳秀之太守就近查騐前日午後吳太守遵即蒞縣會同田大令至内外監獄及女監等處逐一騐收備文申覆 
[警務長注意搶竊各案]  
　　城目治公所警務長昨將東西南三區境内居民上年所報搶竊各案分别巡士破獲偵探破獲列表揭載計巡士破獲者百分之四十四偵探破獲者百分之二十一平均計之已經破獲者得百分之六十五爰卽報告董事會議事會請爲查照並勉勵偵探巡士力圖進行 
城内 
[押追身價]  
侯小毛控伊妻旋氏被倪朱氏等串賣於連培生等情連亦投案禀追身價當經縣令訊供判侯施氏收押倪朱氏交差限交身價洋五十元在案兹因該氏抗不料理復於前晚提訊倪朱氏供實因窮苦無力繳還判改押女所勒限交出 
[巡警成續]  
　　本縣田大令昨晨發出城廂内外及四鄉巡警表飭派馬快陳德速赴公江府署呈報 
[道批彙錄]  
　　朱秦氏禀批此案輾轉抵押紏葛甚多所有原業趙姓繳還抵欵非予傳集案内原被各按抵借原據輾轉清贖不足以斬葛籐節經先後批飭在案據禀前情仰上海縣即遵前批查明辦理具報毋違蕭景福事批此禀飭據廨員詳復以濮毛二等業經分别并押丁配林所立字據乃係担保帮尋並無知情串　情事未便株連是經將丁開釋字據塗銷等語應候催提楊繼卿等解滬訊辦毋庸多瀆徐樹奎等禀批此案上年十二月間批查尙未復到兹又據禀前情仰寶山縣仍遵前批核明飭遵具報察奪毋違陳瞿氏禀批仰游正巡官照案查明妥切飭遵毋任纏訟爲要抄黏並發 
[道轅紀事]  
　　陜西文報委員余廷文昨日到道禀見信成銀行總理周廷弼之公子周承基到道謝就 
南市 
[巡警捉賭]  
　　南倉街公興南貨店前晚聚衆賭博由三十八號巡士報告南區即派巡員帶同長警前往拘獲賭徒丁子卿王根寶李阿大姚咸林姚順林李炳榮陸根福徐金福徐文奎韋雲林李阿二　渭濱張金福劉阿慶顧全郡彭洪郡徐阿虎陸一郎金雨濤陳和尙劉春桃羅長壽華阿扣郭阿六沈維舟任寶林等二十七人連店主李金奎及賭具解區當奉區長分别詰明命李金奎罰洋二十元其餘各人亦均酌　開釋 
[遣送回籍]  
　　上月間有廣東佛山鎭人龎福田由漢口乘坐長安輪船來滬中途突發神經病即由買辦將其行李銀洋等一併送至南市裁判所飭送上海醫院醫治在案兹已蔭愈因其滬上並無親屬昨特送往北市廣肇公所請爲遣送回里 
[股東衝突]  
　　合興甡蜂蜜棧股東烏程人某甲前日向該棧出取貨物運往某處消售同股人陳潘兩姓以現已虧本該股東不應先自爲計因即阻止旋由該股東等訴知商務分會由商董允爲查帳和平理結 
[姘夫逞兇] 　 
　　住居高巷頭之流氓薛桂福昨與姣婦潘張氏口角遽持剪刀帮力亂刺致氏傷及面部血出如注旋由巡士拘至裁判所飭氏回家自行醫治薛拘留候訊 
閘北 
[尙須送縣]  
　　潭子灣鄉民顧晉卿等二十餘人前在四路分局禀控同族地棍顧阿連因拆梢不遂縱火焚燬房屋一案曾經黄正巡官訊實判阿連笞責五百板枷號一月昨已期滿移送寶山縣再行究辦 
[拐匪宜懲]  
　　著名拐匪宋三彭恆其屢經公共公廨懲辦有案近又串拐周朱氏及蔡天才家男女小孩各一口被周蔡控奉四路分局解送總局訊辦在案昨經孫裁判提案研訊宋彭均已供認判仍還押聽候嚴辦 
[人証未齊]  
　　朱金和前在四路分局控戴明生抵單不贖因戴供詞推諉解送總局在案昨經孫裁判提訊戴供單係何慶怡金榮泉所押由小的爲中判戴暫行交保候傳齊人証覆訊 
英租界 
[開設已久]  
　　總巡捕房捕頭查悉華人某甲在四馬路開設呌貨店雇一印度人拍賣專將僞貨欺騙客商昨特諭飭中西包探前往該店押令閉歇如違着即拘入究辦 
[亟應自量]  
　　英美捕房西探頭目安姆斯脫郎以各捕房新補華探能力薄弱昨特發出更充章程謂如有包探自願禀請更充者或有自知並無包探資格者均可更宻巡捕如有别項情事一概不准 
[化名朦充]  
　　虹口哈爾濱捕房華捕王雨人前因犯事斥革兹又化名至總巡捕房朦充昨經華捕張正巡　查悉立即將五斥退 
[奬勵巡]  
　　新閘捕房一千零四十九號華捕在差獲賊經張正巡官查悉著將該捕下級升期提前五個月以示奬勵 
[自投羅網]  
　　張順卿承定英商增裕公司及日商東亞公司等貨物不交由各該管領事分别照會公廨飭差協探　提未獲昨在 
 
 

Page 20

 
 
四馬路被差撞見立即鳴捕將張拘入捕房押候解送公堂訊核 
[欠租封屋]  
　　四馬路旅秦天保兩號因積欠華興公司租金被控昨經公廨飭差協探將該兩號一併發封備抵 
[包探獲賊]  
　　寶善街五十七十三號林松茂號内失竊皮鞋等物昨由包探將竊賊劉國芝拘獲帶入捕房押候究辦 
[失竊鉅贓]  
　　住居泥城外之哈季梅昨在河南路被賊摸去鈔票現洋及支票等物爲數甚鉅即至總巡捕房報請派探查緝 
[賣良爲娼]  
　　常州女子周愛寶近被周娘娘周和尙誘拐來滬與蟻媒張陸氏串賣於雲南路五十九號門牌鴇婦周氏所開之雉妓院内爲娼被老閘捕房捕頭偵悉昨派包探王梅生將張陸氏與女及周鴇一併拘入捕房押候解送公堂訊究 
[妓女行竊]  
　　妓女蓮花仙館即胡阿寶近與伶人趙俊廷姘識同往南京兹因該　竊取寓居金陵之上海四馬路味珍宵侂館股東王阿才家值洋八十元之珠飾逃回滬上被王偵悉於昨日報告捕房派探查明屬實即將胡妓拘入捕房轉送公廨押候訊究 
[人贓並獲]  
　　崇明人施楚郎昨竊福建路富貴樓茶館内銅盆當被包探錢壽生查獲人贓一併帶入捕房押候解廨訊辦錢道生昨日不知在何處竊得衣物行經四馬路被探查獲當將人贓拘入捕房押　究辦 
美租界 
[棧夥舞弊]  
　　百老匯路順記洋貨棧夥李順興串同張惠智將棧内火油私運出外昨被棧　查悉鳴捕一併拘送捕房押候解廨究辦 
[使女被疑]  
　　某甲家使女周小妹昨送禮物至七浦路一百四二一號某乙家適乙家失竊金鐲一副疑及該女遂即報告捕房將周小妹送廨收押候訊 
[學徒不端]  
　　北河南路悅隆押店學徒馬永泉串同林阿坤將店内滿期衣物偷運出外昨被店主覺察鳴捕拘送捕房押候解廨訊辦 
[走失女孩]  
　　住居新記浜路一百八十號門牌之邱沈氏因前晚走失十二歲女孩一口昨報捕房請爲查核 
[因何衝突]  
　　過犯郁順初任壽昌左碧樓等昨在元芳路互相扭毆由印捕併送捕房押候查辦 
法租界 
[爭奪遺産]  
　　林三和號東林偉然投廨控稱堂弟林偉卿於四年前因缺少資本將本號拆出歸商人獨開當時檢查各帳及代付貨銀共有六百餘兩分毫未付至宣統元年份因店内乏人招伊進店經理一切商人自往通州分號詎今被盤踞覇佔不放求歸追銀交店訊之偉卿供店係祖遺有據呈驗聶司馬商之顧副領事諭令偉卿邀同親族限一月理楚禀復核奪 
[限追房租]  
　　唐荐頭租賃洋貨公所房屋積欠租金二十餘元又黄姓婦人亦欠該公所房金四月計洋四十元經租人朱可庭一再往收分文不付控經公堂傳訊僉稱因生意清淡所致求請寛限拔還判一併交保限七天理楚 
[押店收贓]  
　　捕房定章凡東洋車夫油衣有書明不准當押字樣者各押店不准收當違者究罰詎有顧阿福將郭阿福車上值價十五兩之油衣質於吳寶生押舖祇押洋八角事爲捕房查知一併解廨訊寶判吳罰洋五元充公顧押兩禮拜 
[電線爆裂]  
　　前晚九句鐘時大自鳴鐘捕房門前之電車線忍然爆烈隳下電火射出竟如斗大捕房聞警立派巡捕十餘名四面圍守以免路人逼近致遭意外旋經電車公司工人痟來趕緊修整 
[海上閒談]  
　　昔有某邑令。甫抵任。訪謁邑中紳耆。途次遇一鄉人。擔薪而來。誤觸乘輿。從者叱爲衝道。立即拘住。邑令問日。衝道應如何處治。從者答曰。歷任憲主。必笞責一二百下。邑令曰。太少。吾將責他四百下。從者唯唯。旋邑令幡然正色曰。彼一人耳。爾等在前在後。不下十餘人。而竟不能避此一人。尤爲疏忽。命將輿夫四人。分别笞責。湊足四百板。並令從者罰錢千文。爲鄉人壓驚。彼邑人士聞之。莫不歎服。至今猶樂爲稱道。 
　　乃上海之某董事。（事見昨今兩日新聞欄）則旣不停車。温慰受傷之人。又不自責車夫。而反與裁判官接洽。送往戒責。某董殆忘其本來面目矣。不然。同在商界。何若是之不平等耶。 
雖然。某董猶不足責。我獨不解裁判官之惟命是從。助紂爲虐。其平時果何賴於某董。而甘爲傀儡若此。 
　　俗傳二月十九爲觀音誕日。記者昨過大馬路。見虹廟門首。婦女燒香者。絡繹而來。因亦入廟一覽。 
其中香烟繚繞。如墮五里霧中。而膜拜者。求籤者。作喃喃語者。頗有可觀。 
　　一二嬌艶動人。花枝招展携二八雛環。而拜倒於諸佛脚下者。如輕燕。之隨風飄轉。又足以惹人之注目。故一般駐足而觀者。亦頗不少。 
　　誦昔人觀音無别福。受盡美人頭句。不覺眞有此情境。吾友某君易二語云。虹廟觀音無别福。朝朝受盡野雞頭。具有深意。足令良家婦女。入廟燒香者猛省。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇諮議局財政審查會報告書]  
　　審查孫紹祖等請議稅契劃一折價錢碼尙不一律案二月十五日此案似應照案呈報蘇屬原章亦有錢一千文作銀七錢之條文自應一併改定寗蘇協商統一章程應由常駐員協議呈催務於本年常會前交議是否候公决 
[請議書附印]  
　　爲呈請事竊查貴局第一次常年會議議决撫部院交議整頓稅契案劃一折價一層於通用銀元之處擬仿浙省辦法毎稅銀一兩折洋一元五角通用錢文之處宜照向章毎稅銀一兩折錢一千文惟契價載錢數者應以毎二千文折作價銀一兩契載元數者亦應以一元五角折作價銀一兩其一切規畫之周匝備深欽感乃近閱第二年度常會會期日刋載督撫憲劄復内開應查照浙省辦法毎兩折收大洋一元五角以利推行並酌定實行期限於十二月初一日一律實行等因竟將折錢一層挂漏未及是寗蘇兩屬通用銀元均沐此劃一折價之實惠而徐州單獨用錢之區終將獨承其弊且議决原案係稅價契價雙方並舉針孔相對積弊自清而劄文祇論稅銀不言契價失脫半面之理由實不能爲完全結束查照部頒稅契章程九分以外不得絲毫多取是九分爲確定之標準自不論錢碼洋碼折歸實際卽與定章之本旨適合而主管之人欲上下其手即亦無所憑藉紹祖等籍隷豐邑立契用錢稅契以錢折銀所納之數毎兩於九分之外溢出三分六釐並聞同屬各邑較此尤甚總以不能劃一折價之故而影響至此夫銀可以九分計豈錢獨不可以九分計耶卽曰稅價需銀豈洋可以劃一折算而錢卽不可以劃一折算耶毎銀一兩作錢二千毎錢二千轉不能作銀一兩耶同一事項故作名目之區别爲輾轉浮收之地步苦累人民顯違部章令人詫異究其弊竇無非以寗屬稅章内有毎錢一千作銀七錢之條文藉口朦混事關貴局節删寗屬章程之議决案此條决不可留請卽列入應删件内况值縮短立憲時代財政正宜清事詎能容寗屬獨留此稗政仰賴諸君子鼎力維持俾折價問題早日解决徐州用錢地方自獲同沾大會爭議之利益不至獨落劃一範圍外也是否有當請公决請議人孫紹祖渠運可魏介藩鄭又新介紹人高梅仙葉蔚 
[川沙長人高昌九圑八圑自治公所公禀蘇撫文]  
　　敬禀者竊川沙全境自治提前辦理於去年九月一律成立不意星火燎原驀遭此非常之奇禍事緣長人鄉於第一次議事會議决援照城鎭鄉自治章程第十四條就該鄉適中之俞公廟西側廳空餘房屋設立公所呈經監督川沙廳成丞核准移交鄉董執行在案該廟有女巫丁費氏者向以吃素紏黨惑衆歛錢爲事該廟地近川南交界故其徒黨徧於兩邑自有改設公报之議該女巫等多方反對鄉董大本等以公所之屋與該女巫所住之屋兩不相妨明白婉告之詎該女巫等仍執意頑抗大本等徐圖理喻故雖懸掛公所門牌在内開冬季議事會一次而從未駐員辦事本年正月初九日提前舉行廳自治選舉各鄉區均以公所所在爲投票所是日丁費氏糾集素黨多人又有南邑惡棍張阿希等麕集搗毆公所門牌大本等知其有意尋釁忍氣不與計較初十日原定午後開票聞若輩將再來滋閙改於清晨舉行幸得終事午刻卽入城會同籌備所長面謁成丞並具文呈請究辦成丞當即下鄉察勘笞責地保曹阿四均丁費氏回署未審一堂丁費氏乘間賄差吳全洋三十元得私釋並受書役唆使出外煽集匪黨約期起事適成丞飭提之張阿希於正月三十日在南境張江栅鎭拿獲行至川境唐墓橋被該匪黨鳴鑼聚衆拒差將張刧去匪勢由此愈熾鑼聲終夜不絶二月初一日上午大本馳赴川城午刻到署面禀成丞陳說未竟而大本家房屋器具及創辦之三王廟小學校具已被拆毁之警告突至議員孫文彬同時惶急入門報告其家亦經拆毁成丞尙諭大本等以自有辦法初二日晨成丞下鄉勘驗亦被匪黨拆橋毁輿倉皇回署是日下午大本及議員孫文彬籌備所長陸家驥入報匪燄益烈面乞發電請兵旋鄉董文際鄉佐有恒晋謁呈報高昌鄉劉公祠内新設之小學校具亦已於初一日被毁並乞請兵又禁烟分公所董蔡宗嶽城議事會議長莊以淮入告查得是晨廳書李松平等在俞公廟演說指導匪黨拆毁宗嶽及廳自治議員張守禮鄉董宗美等房屋事急乞速請兵轉瞬間宗美及籌備所長陸家驥廳自治議員張守禮等又奔訴守禮之家及長人鄉議員施惠奚燾等家並小灣小學校具均已被毁乞發急電請兵前後三小時之頃紳士告急四次均乞請兵成丞惟漫應之始終不肯發電禀報是晚李松平等復濳往龔鎭煽唆九圑高昌兩鄉匪徒相約起事初一日晨各處警告愈急文澄家房屋器具及經辦之明强小學校具雜物被匪棍數百人蜂至焚毁一光又索文澄將投之火急遁到城宗美及陸家驥聞警馳謁成丞面禀糜爛情形乞發急電請兵遂趕出城北往擬施救急之策詎半途駭悉九圑鄉自治公所房屋器具已被匪棍燬盡赶馳至大灣地方突有惡匪數十人蜂擁前來驀擄宗美毒毆不已又將宗美倒懸於朝塲石獅子上其時命不絶如縷幸遇救負遁到家則家屋蕩然祗餘灰燼痛悉於上午被匪黨數百人將宗美屋舍器物銀洋衣飾及經辦之育英小學校具什物同時焚掠無存籌備所長陸家驥屋舍器具亦被搗毁並其經辦之新港小學校具全焚是日各匪黨焚掠遍境高昌鄉自治公所之器具及公立文明小學校具鄉佐有恒家房屋器具及經辦之楊園小學校具房屋九圑鄉議員顧良家房屋器物鄉佐文明開竐之合順花行及内室八圑鄉自治公所之器物鄉佐怡庭主任之浦東中學附屬第二第三初等小學卽青墩小學及合慶小學校舍校具廳自治議員丁世仁家房屋器物及其經辦之仁育小學長人鄉私立之普明小學等校具同付一炬燎原之勢已成而廳書陸錫榮等猶稱成丞之意着伊開導鄉氏有謂若輩欲焚毁鄉間各紳士家儘逞意焚毁之惟切不可入城等語究竟是否成丞之授意抑係陸等之矯稱董等無從懸揣初四日匪燄愈張不特廳自治議員顧懿淵開設之合慶南貨店八圑鄉議員薛維翰開設之染坊高昌鄉議長尤桂芬議員王承塤九 
 
 

Page 27

 
 
圑鄉議員楊振鏞黄家駿等房屋器物均被焚毁即鄉佐文明已被毁之店室猶以爲未足而重來焚掠之且向不干與新改之商民顧守先住宅選民朱潤生陳元炳朱舜卿並地保朱伯逹等房至亦盡被焚毁抑又不特日間焚掠而繼之以黑夜初三夜高昌鄉議員張奏韶開設之同裕盛店貨物及内室器具銀洋衣飾並其兄奏壎奏箎之住宅初四夜九圑鄉農民黄叙山及議員黄上逹高昌鄉商民張文卿等之住宅店房器物自昏逹旦火光燭天至今言之心膽俱碎是日起並有按戸裹脅勒索銀洋飯食燈燭等事初四晚八圑鄉議員顧廷繡家及初五日九圑鄉議員陸丙勛家均被勒供應十數石米六七頭猪之飯食八圑鄉議員鄔舒泰顧成圃九圑鄉選民孫鳴基等家均被勒銀洋其明証也初四日下午滬軍營兵到川成丞仍遲不指發被禍顧懿淵等急懇遣往彈壓成丞率兵甫出東門爲衙役嚇阻即入北門回署旋八圑鄉紳士顧家駿等聞匪黨揚言將拆毁楊故紳斯盛之家祠惶迫再四哀懇發兵成丞經置不理初五日晨九圑鄉議員陵丙勛奔入大堂擊皷告警成丞始率兵上欽公塘北往至新港則陸丙勛家已被匪黨勒供飯食矣總之此次奇變四日之間焚毁三鄉自治公所十二所公私立小學廿九家房屋器具衣飾銀洋雜物又擄毆宗美重傷而其餘被匪勒索隠忍未敢聲報者不知凡幾匪類乘機而動實由書役煽使釀成於前成丞因循貽誤於後也查皮禍南以長人鄉張阿希黨之聚衆拒差北以高昌廟顧作霖黨之聚衆焚毁校具同日發難其中顯有主唆者爲導綫故八九圑兩鄉亦如洛鐘之應惟長人鄉祗行打毁而餘則非特毁之且盡焚之日不足又斷之以夜羹勒索供應裹脅入黨該匪黨罪惡滔天朝廷自有國法而董等慘遭浩刧流離失所無家可歸業經各將被毁被焚情形分别開單呈報松江府戚守曁川沙廳成丞在案爲亟合詞哀懇憲台電鑒恩賜迅飭戚守嚴拿煽禍首要各犯盡法懲治並飭成丞嶁償董等公私被害之損失兩此禀蓋用長人鄉鄉董圖記除九圑鄉鄉董圖記已被焚燬外高昌鄉八圑兩鄉圖記省不加蓋合併聲明 
小說 
[言情小說投海孤兒（二十）]  
　　病婦驟聞此語。若千鈞之機軸。忽爲汽力立引而起。垂死之軀。不欺蠕蠕而動。張目微笑。謂此長跪之男子。曰吾夫。今愛我乎。男子嗚咽曰。永永愛吾親愛之雲苔。至於天荒地老。無有間斷。吾親愛之人幸自支厲。病者曰得君如是。吾心滋慰。今與吾親愛之夫子别矣。男子注其涙眼。視此病者。病者又謂馬利亞曰。馬利亞。汝果念死母。則當孝敬爸爸。馬利亞哭曰。吾親愛之嬷嬷。何爲棄我而逝。數分鐘間。此婦人塵世之債負了矣。男子聞馬利。亞哭。若利劍摧其肺肝。顧力抑不哭。而堅抱馬利亞。令其勿哭。馬利亞哭久亦倦。則顚頓而睡。男子仰天嘆曰。天乎。吾一生狙譎奸欺。不自悔改。至於今日。少少復其平旦之天良。而天已力奪吾妻而去。譬諸樹藝之人。奪其萌芽之種。安能復有收穫之期。嗟夫。吾之生意盡矣。 
　　乃德迭克司自白雷姆墜海以後。乃與弗倫富士交忤。然彼此皆懷猜忌之心。無敢先發。蓋天下小人之交。有如狸狌之合隊。一有不睦。則彼此齮齕。視若大敵。弗倫富士旣忤乃德。旋又中悔。躬造乃德許。釋憾言和。二人之交誼復合。時乃德方經營歐美間之航業。於美洲創一輪船公司。八年之間。商業乃贏至倍蓰。舊時刧掠椎埋之跡。已瞥然過若浮雲。舍弗倫富士及同道諸人外。竟無有知乃德迭克司爲刧盜者。乃德旣往來於歐美之間。遂與弗倫富士日益疏闊。至一千八百八十九年之八月。乃德自美洲返至倫敦。立詣弗倫富士許。弗倫富士出見乃德。則鬚髮斑白。兩顴高聳。瘠不可狀。乃德驚曰。老友無恙乎。弗倫富士曰。吾身尙無恙。而心中之疾痛則非復世之藥石。可以醫療。吾今亦僅能聽之而已。遂伸其右手。與乃德把握。慘嘿無言。乃德見之大異。徐謂之曰。密司脫富士。數年不見。何以頽放如是。弗倫富士曰。非頽放也。真心中内疚至於極地。無可解脫。遂覺吾之一身。罪惡叢集。時時懼上帝之誅。吾今但能匍匐自懺。靜候上帝最後之裁判。乃德哂曰。密司脫富士。君今日言論。乃直如傳敎之神甫。吾乃不能索解。須知吾輩行事。安有所謂内疚者。直出其幹力。以與世界搏戰。内疚何爲。弗倫富士曰。吾今日之宗旨。乃與君之宗旨不合。君幸勿强我。乃德愕然曰。異哉。君豈鬱而中眚耶。今且勿絮絮言此。吾二人平日之交期固。在也。聞君自吾行後。乃又娶一富孀。確乎。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
