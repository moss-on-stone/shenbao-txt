# 1917 - 257 - 4916023

 

Page 1

 
 
   
 
 

Page 2

 
 
時評 
[川湘之變端（冷）]  
　　四川又有與雲南不能調停之說湖南又有永州自主之信於是吳光新折回傳良佐告急 
　　川事原非易了之局也有川有滇又有政府三方面之意志旣非一途則其結果必不能互相混合况其前之所謂調停者又各非其本心也耶若湘事其繁複亦與川等自革命以來湘之兵權久未統一所以無事者不過敷衍之局耳况乎更牽入於新舊官民之主義乎 
　　川湘兩省之變端内爭之情勢將又另展一幕矣 
[專電]  
　　北京電確聞現在中國交涉有三案（一）輯安事件啓釁於鄕團學韓民衝突八月三十日本忽派兵三百餘名圍該縣外部與日使交涉林使亦以派兵爲不當現日兵已退尚留憲兵（二）琿春事件因韓民運私鹽日派兵多名强迫知事承認條件現外部電章公使與日政府交涉日 
 
 

Page 3

 
 
兵亦未撤退（三）錦縣事件誤斃一日人案情較輕又林使前日赴外部並非警告錦縣事（二十日下午十鐘） 
　　率京電二十一閣議臨時參院召集問題以命令擬稿與前次决定意不合而尤以某項軍隊未達某處之故决定下星期一再開加班會議决定發表（二十一日下午八鐘） 
　　北京電二十一日閣議將决定發表召集參議院與定期選舉正式國會令預定開會後同赴公府聯席會議商定如滇桂粤反對則出何種方法馮對此倘無異議則該令即日發表（二十日下午十鐘） 
　　北京電駐法胡使電告法政府歡迎華兵并願照待美國前例待遇（二十一日下午一鐘） 
　　北京電無條約國關稅率值百抽二十今日閣議通過外交方面亦同意今明以命令發表又今日閣議决定十月一日起實行維持中交票辦法鐵路收用由兩行分任稍補其損失各處徵收機關亦一律收受北京中交票（二十一日下午八鐘） 
　　北京電財部今日開財政審議常會討論裁釐加稅之凖備（二十一日下午八鐘） 
　　北京電禁銀出口問題上海外國銀行抗議謂不如禁止以銀買金之投機事業爲有效此問題不易解决（二十一日下午六鐘） 
　　北京電湘退職軍官在零陵獨立已徵實傅良佐電告派第一師長李右文率砲步四團前往中央認爲小事指日可平（二十一日下午一鐘） 
　　北京電湖南軍報范國璋之第二十師已依預定計畫自岳州開赴長沙川報吳光新軍隊在夔州馬廠之第八師其團亦抵該處政府俟其抵重慶再發某項命令（二十一日下午八鐘） 
　　北京電據密報陸榮廷擬以其部下健將馬某爲湘督湘事與桂粤是否有關尚難證明惟陸極不以政府處置湘事爲然確爲事實（二十一日下午七鐘） 
　　北京電川邊殷鎭守使辭職舉陳遐齡自代（二十一日下午八鐘） 
　　北京電討逆軍賞勲案定國慶前三日發表授勲位十七員得大勲章及各奬章者百三十餘員升軍職實官八十餘員（二十一日下午一鐘） 
　　北京電長江巡閱正副使要求沿江各省水警撥歸管轄將照准（二十一日下午一鐘） 
　　北京電齊耀琳曾連兩電馮必須北上如段不允則請馮代爲致意不知何故（二十日下午十鐘） 
　　南京電齊省長定明午三時携眷赴津（二十一日下午十鐘） 
　　北京電法國已任前塞爾維亞公使濮皮君爲駐華公使（二十日下午十鐘） 
　　北京電丁槐仍回將軍府供職（二十一日下午一鐘） 
　　北京電王士珍已回京（二十一日下午八鐘） 
[外電]  
　　北京電中政府刻擬電賀俄京承認俄國之共和並賀克倫斯基氏戰勝困難（二十日） 
　　北京電華字報云高麗邊界近來常有私運鹽斤越入中國境内情事當地官吏恐發生如鄭家屯案之衡突事件故不懲辦犯法之人政府已因此事向日使交涉日使署迄今尚未接到關於高麗邊界兩次衝突事實之切實消息但衆料不難和平解决（二十日） 
　　北京電財政部長已正向銀行團提議幣政借欵以代一月所議之善後借欵所議新借欵之用途爲改良幣制兌回低價鈔票至於計畫之詳情現守秘密銀行團已將此議報告倫敦等處總行供其研究（二十日） 
　　北京電前駐塞京之法國公使博培氏已被簡爲駐華公使以代康悌（二十日） 
　　北京電政府將遣飛機三架助張敬堯剿辦魯匪（二十日）以上字林報 
　　北京電索交奥兵軍械問題頗難解决故中國方面有請海牙仲裁裁判之意（二十一日） 
　　北京電法國駐華公使康悌回國法政计决將現任塞爾維亞公使卜布氏調駐中國該使歸國與前任公使康悌接洽後即赴任（二十一日） 
北京電中國政府禁銀出口擬倣日本辦法實行業經國務會議决定近將發表（二十一日） 
　　北京電湖南省長擬定周肇祥不日發表（二十一日） 
　　北京電雲南電云唐繼堯近與安南官吏交涉謂徇龍濟光之請運送勞働赴粤請准其由滇越鐵道輸送因該勞働實係兵士假裝事爲安南官吏探知拒絶不允（二十一日） 
　　北京電第二艦隊司令官饒懷文前日來京表面謂爲天津南京漢口設立軍港之事傳聞實因密議懷柔南方艦隊之策云（二十一日） 
　　北京電本日國務會議討論召集臨時參議院問題惟未具體的决議旋定下星期一日再開會議决定據通消息之某氏言因在陸榮廷處之李開侁於此問題尚未有電來京之故（二十一日） 
　　北京電參謀總長王士珍今夜歸京（二十一日） 
　　漢口電吳光新今日由宜昌折回擬再協議入川之策因四川之形勢現已一變也（二十一日） 
　　奉天電日本關東都督中村氏近赴奉吉各地巡視吉林督軍孟恩遠特於昨日帶同參謀長交涉員等前往長春拜會該都督以表親善之意並定今夜開會歡迎後於明日回省（二十一日） 
　　南京電在南京之江西人定二十四日在莫愁湖泛舟設筵開會歡迎新任李督軍（二十一日） 
　　南京電新任江寗交涉員曹豫謙今日午後公式拜會日本高尾領事告知就任（二十一日） 
　　東京電政友會總務山本達雄氏即將啓行赴華巡視（二十一日） 
　　以上東方通信社電 
[戰電]  
　　倫敦電今晚海格將軍報稱伊泊爾境砲戰甚烈星期二日天氣雖甚不佳英飛機仍協助砲隊作戰逐落敵飛機一架英飛機兩架不知下落（十九日） 
　　倫敦電海格將軍報稱今晨英軍在伊泊爾東面廣闊之陣線進攻聞已得有滿意之進步及佔據可貴之陣地（二十日） 
　　巴黎電今日半官公報云愛恩河一帶與香巴業及凡爾登前二十四小時内砲火異常猛烈今仍未已顯爲敵軍將取攻勢之豫徵（十九日） 
　　倫敦電俄國公報云俄軍擊敗里加方面倫堡東敵軍之攻勢敵軍大受損失德國公報云布哥維拉省亞波拉西面之俄軍進攻敗退旣而復圖前進（二十日） 
　　俄京電明斯克等處已起訴美齊美克黨之兵士與敵交好不從出戰命令比斯柯夫有此種兵士三十六名判充苦役自六月至十年不等士官黨通過决議案仲請黨員勿參與未來之民治大會蓋該大會僅　　表軍工代表會之意見不足有裨國家現局云希爾新福軍工代表會已允政府要求將截留之皇黨說客遣回台里斯慶柯氏已任爲國務副總理里克拉沙夫氏已任爲芬蘭總督柯尼洛夫將軍將由軍法裁判所會同陪審員審訊政府已應軍工代表會之請在前敵審判此案而不於俄京爲之（十九日） 
　　倫敦電德國太格斯報載稱德國保守黨領袖韋斯太浦伯爵已應興登堡上將之請赴大本營討論比國問題衆視此談話甚關重要（二十日） 
　　阿眞廷京城電參議院一致贊成與德絶交案該案已移交衆院核議輿情甚望該院通過之（十九日） 
　　華盛頓電航務部長因太平洋濱船廠罷工風潮現有調停之望故已展緩啓程前往該處（十九日） 
要聞一 
[英倫之華工問題]  
　　字林報七月二十七日倫敦通訊云英國中部關於僱譌用華工之奇異觀念已經融解本星期内上院中有韋爾森君質問職工大臣詢以能否於目下述明質間之紶果蓋史密斯韋克境内僱用華工工界中人心滋不悅苟無舉動以禁止之恐不免發生困難之事卜經曼君答謂職工大臣曾云此事伊已確悉斯密斯韋克地方有兩商行曾僱用華工約五十名現軍械大臣已提議所有華工果於英人中得有替代之人當立即以英人代之職工大臣亦頗贊成其說想職工部必將從事於代替之術不再遲延云云然據記者之意則在今日英國中他處之役用華工者必仍不少有做工者有作他業者惟可信其所居之地必華人之面目久爲人所習見之地故無起而反對之者今兹華工遽然入英國工業之中樞煩言遂因之起尤有言者華工之入斯密斯韋克實由行商招之便來非華人自創之而自來也縱有煩言亦應責諸行商不應歸咎華工明矣 
[西報論敵僑在滬註册事]  
　　字林報社論云兩星期前華字報曾載上海護軍使示文諭令旅滬德奥人民自九月十五日至二十九日止赴靜安寺路交涉員署註册十月一日以後必須領有執照查此項註册事華　並未預先通告工部局故此示文遂爲中外官場討論之問題未幾公共租界領他　事以中政府所定敵僑註册章程通告工部局於是此事乃歸於正軌而工部局宜即舉辦上海敵僑註册事宜率聞近二三日中德奥人民紛紛赴交涉員署註册薩交涉員　事未久而勤奮和平已爲人共悉今辦理上海敵僑註册事吾人固知其實事求是第華官舉辦此事未免越其範圍無異在租界内執行戰權按諸條約與習慣胥不符合此則吾人爲消弭誤會起見不得不指出者也交涉員署無强令租界華人註册之權今德奥人民旣已喪失治外法權則已與華人處同一之地位苟明此議則此舉之不適當卽可知矣再若敵僑不允照章註册則華官在上海並無機關以强令敵僑爲之也近來中外官場和衷協助共策進行至爲可喜若因事而生障翳則可惜殊甚故此問題尤不可不稍涉欵義焉事有須得此方面制裁而他方面始可執行者中外官場辦理關於戰事之事件向本此義而行極爲穩妥上海敵僑註册一層制裁者當然爲中政府而執行者則應爲工部局此工部局之所以有諭令敵僑註册之一舉也今德奥人民紛至交涉員署註册其用意至爲明晣無非欲激起華官與工部局間之衝突耳吾知任何方面必不　其狡計推其結果不過彼已經註册之敵僑自尋重行註册之煩惱而已 
[琿春交涉之抗議]  
　　琿春中日軍隊發生轇轕一案外交部於十八日特派劉崇傑到日使館正式提出抗議聞其公文書内容係要求日兵撤出琿春當時林公使答覆謂俟接到詳細報告再行答覆又聞日軍抵琿後一面向該縣知事交涉提出條件六條强迫該知事承認始允將軍隊退去兹將其條件錄之於下（一）承認日本架設慶源琿春間之電話線（二）承認日本派憲兵駐紥該縣（三）琿春知事對於此次中日兩國警兵之衝突向日本領事館提出謝罪狀（四）該縣中國之警兵全部均到領事館門前整列舉鎗行禮以表謝罪之意（五）證明中國警察此後對於琿春商埠内之朝鮮人不再加以干涉（六）承認租借巿場與朝鮮人 
[政府整頓幣制之計畫]  
　　中交兩行整理紙幣以減少發行額爲惟一辦法現悉政府對於此項辦法正在計畫進行之中最近之將見竇行者約有三事一爲各路收用紙幣聞已由財政部擬具辦法日内卽可以提出國務會議通過事前將登報廣告俾衆週知大約出月初旬必可實行矣二爲稅項出納准用紙幣政府與北方數省長官已商妥日内將由地方官出示凡烟酒印花等稅項均准用中交紙幣繳納俾民間一體知悉三爲流通滙兌此次千萬元墊欵　陸續交付政府以現在日洋價格太低吃虧太大故現用隨交隨結之辦　此　聞决不動用將存儲銀行以爲流通滙兌之用以上所　大抵皆治標之法若其治本之法自以國家歲出入能達到收支適合地步則紙幣自無庸增發財政信用亦可鞏固日前外間盛傳財政部擬製自年本十月至明年六月止之概算書一節確係事實並聞此項概算書現已製就其結果不但收支可以適合且可略有贏餘則將來中交兩行不特可以不再增發紙幣並可收受政府現欵以爲整理金融之助此事果確則深堪告慰者也聞北京巿上流行之銅元票現在買賣交易已與銅元一律使用間有折扣一二文者大抵係小商人之從中漁利所致惟聞當局終擬將此項銅元票逐漸收回惟現在銅元價高巿上甚形短少聞不日將由津運來大批銅元以爲收回此項銅元票之準備 
[江蘇省議會與水利協會]  
　　江蘇省議會閉會業經多日現該會議員王壽喬馮士奇等來省因徐屬兵匪騷擾枕不遑安特謁齊省長陳述狀况並辦理善後方法擬求召集臨時會齊省長以此事須依法定手續如足法定人數之請求自當依法辦理日前（十六日）江蘇全省水利協會開會選舉會長省議員到會者頗不乏人王馮等復回議長沈惟賢錢崇固要求開茶話會兩議長准如所請即於十七日上午九時召集在省各議員開茶話會籌商請求開臨時會辦法是日到會者約數十人各議員再三討論結果主張召集臨時會者多數其開會日期有主張十月一日者有主張十一月一日者議長以贊成十月一日付表决少數遂改以十一月一日付表决謂如贊成十一月一日召集臨時會者請起立大多數遂宣告散會由該會備正式公文請求省長於十一月一日召集臨時會兹探其召集内容實有數種理由（一）辦理决算（二）規定驗契章和（三）籌商救濟江北兵災等聞不日即可核准 
　　水利協會之會長舉定後當卽發電通知祇以韓黃兩會長離省甚遠一時未能應選各會員因於次日在會場開談話會一次議决數事第一對於正副會長除電達外再備公函各一通敦請到會並述組纖之情形第二以開會狀况及成立之情形即日報告省長第三會旣成立駐會不可無人因推定尹香山等駐會辦理一切第四韓黃兩會長雖已當選能否應選尚未可知亟應公推人員前往勸駕當由大衆議决推定會員赴泰縣上海兩處勸韓黃兩公到會第五會雖成立會長尚無電來所有一切應辦事宜須俟會長到會後方能進行以故議决通知各會員以免在省久候兹將該會公啓錄下逕啓者昨水利協會開選舉會業經選出正會長韓國鈞副會長沈惟賢黃以霖惟韓正會長黃副會長均遠隔未能即時應選到會所有會内一切事宜應俟會長應選後方克進行刻已公推代表往迎一俟會長應選定有開會日期即行通知江蘇省水利協會籌備處啓 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[幣制借欵將復活]  
　　現在四國銀行團方面改革幣制調查之進行情形已誌報兹聞財政梁總長會於十一日向日英法俄四國公使提議幣制借欵一萬萬元嗣於十三日四國銀行團代表在滙豐銀行特開公議商議此項借欵問題其結果雖尚未决定大體似無異議此項幣制制借欵即係上年九月十四日當時財政總長陳錦濤氏向四國所提議之第二次善後借欵其以大借欵代幣制借欵者蓋因最近關稅加增賠欵緩付决定之結果政府至少每年有五千萬元以上之餘裕此際已無須訂結第二次大借欵故亟思利用此機會實行改革幣制以便統一通貨對於此項問顧梁總長早有所研究已具成案蓋梁氏之意欲自已在財政總長任内將此借欵辦成據聞此項借欵内容（一）金額一萬萬元（二）擔保鹽稅盈餘（三）用途改革幣制（整理鈔票及其餘兌換劵統一通貨以資根本改革幣制及統一但其採用金本位制或仍採銀本位制尚無具體的成案）又聞此項借欵若由四國團承認則本年一月三十日在倫敦所决定善後大借欵大綱尚須更改故其至成立之期尚有曲折又日本其大員謂中國改革幣制爲當今之急務即因此借外債日本亦極樂應之但恐移作别用故亟須監督之云云 
[美國奈德司令到京記]  
　　美國亞洲艦隊總司令奈德氏於前晚抵京中外人士多表示歡迎之意兹將關於奈司令之行蹤略紀如左奈德司令此行先至日本因美國前任駐日公使某氏卒於東京使署日本政府特派海軍巡洋艦裝載靈柩送回美國美政府感日人之盛意故派奈德氏赴日奈德到日後備受各界歡迎勾留兼旬乃折至滿洲一帶游曆旋復前來北京於十六日晚八時至東站到站迎接者除美使館各員外中國官吏亦不乏人奈德司令到哀後暫住美國使館原擬於昨日前往游歷長城及明十三陵等處古跡嗣爲雨所阻不果行因於昨晨拜謁段總理外交汪總長及海軍劉總長聞政府諸公對於奈司令均表示歡連之誠意並聞奈司令告段總理云余至北京此爲平生第一次惟四十二年以前余初卒業海軍學校時曾一度來華僅至天津而止足固未履善之區也云云駐京美公使將於（二十日）設筵招宴奈德氏美人在京各團體亦將陸續招宴聞外交汪總長及海軍劉總長均將於下星期分别宴請奈司令 
[補誌馮河間與滇督要電]  
　　馮河間前接雲南督軍唐繼堯上月十八日來電確商解時局方法當即去電切實答復兹探錄原文於左 
　　馮總統復電云雲南唐督軍鑒諫電復誦再三婉而多諷所謂個人感受莫大痛苦者寗獨執事爲然鄙人在長江流域中心尤受切廣之痛嘵音瘏口公亦聞之其惟一宗旨正在擁護約法而已故在甯時兩請黃陂復職入京又親往挽留乃黃陂執意不出國家又不可一日無人納攬政權鄙人遵守約法濫竽代理非所願也不得已也來電謂總統應向國會辭職然國會旣經以黃陂名義解散安得向其辭職東西各國解散國會之後諒亦因元首更迭之故往過來續其能留待須臾以成無政府之狀態耶尊處又謂國會非法解散不能認爲有效夫恢復舊國會國璋上年原倡議之一人一年以來舊　會所害國殃民者昭昭共見執事　此亦有國會已成破甑之語甑已破矣詎能復完後之視今亦猶今之視昔以公之明詎知此尊電又謂國務員非經國會同意不能認爲適法惟國會解散以後不能常此無政府前旣言之矣各國旣認爲正式政府而本國人乃不認之黎總統旣加任命而擁護總統者反不認之似非情理之平且新任國務員俟將來國會之追認上年辦法固有例可援也尊電又謂稱兵抗命之禍首理應照内亂罪科辦夫論内亂之罪孰有甚於復辟者前之抗命則旣取銷矣後之復辟則總理與各督軍合力以圖始能速平内亂功罪似可抵銷若議人爭已試問當時復辟事起如西南各省獨作觀望今豈復有民國耶與其對仇樹敵母寗息事寗人以上數端非强爲辯護公試平心思之事實之與法理往往有碍與輾轉者鄙人墨守約法不敢有所出入而事實所不可能者益當成事不說但求此後之共由軌道而已尊處謂爲隨事抑制予人以難堪者果何所指國璋雖實行責任内閣未始不可以佩服忠告稍效排解之勞現旣各友邦對於我國深表援助之意若我國不自分裂誰得而分裂之至尊電謂我行我法鄙人無此鹵莽之行爲惟願善則相勸過則相規來日終局非各方面均有感覺之誠意不可以挽刼運而拯生民敢竭所知冀顧大敎國璋個（二十一）印 
唐繼堯原電云北京馮大總統鈞鑒口電計塵鈞座國家多難良不欲多所立異愈啓糾紛故自巨變迭出久持靜默態度冀可和平息事乃默察現狀新舊南北黨派問題複雜感情日趨日遠推原其故良由執政者私心自用不能籠罩全局使各得其所之所致回憶兩年來竭盡棉薄勉力從事地方個人均感受莫大痛苦乃不蒙體察而隨事抑制且常予人以難堪人情不甚相遠以已度人其感想可知循是以往欲不分裂恐無是理故若聽其遷流所極則亦已耳若欲稍施補救似不能不懸一共由之軌使人人羣趨於一途然後若網在綱可得而理今之約法雖或可議然惡法猶愈於無法此種逼例治國者曷可不知若徒取便一時我行我法則人亦各有我安得不亂黃陂去矣今後之國家事勢上不能不仰望於鈞座來日方長願鈞座熱心審處排萬難以扶國法則歸依者寗獨繼堯一人否則民國淪胥非所敢知已敬抒胸臆惟賜察焉雲南督軍唐堯繼諫（十八日）叩 
[永州獨立聲中之林修梅]  
　　湖南永州由第一師第二旅旅長林修梅等宣告獨立已見昨報東方通信社電兹據湘中消息督軍署前因南路防務緊急特令第二旅長林修梅迅率所部回防衡州以安人心時傅督履新在即林君乃派第四團團長廖家棟寓省歡迎已則率兵前往迨抵衡時又電請某君電告傅督來省確期以便馳省恭連迨傳督抵省時林君未及與會前日上午傅督傳見各中級官時曾面詢廖君林君何時赴衡現住何處輕廖君一一而答後各中級官退去時傅督又特召廖君面詢詳情並云外間傳說衡州方而有不靖消息究竟目下情形何如該團各營長是否親信人員汝有無把握廖君答稱稀州一帶安全無事外間傳說純係謡言團部三營長均係舊日同事人甚可靠團長確有把握云云末傳督諭云汝可即日回防宜嚴諭所屬認眞防務並給旅費洋五百元廖君復稱　長旅費公費旣不缺乏奉發旅費暫可不領督諭云給你辦理要公儘可領去母得固辭廖君當即回庽準備刻日回防觀此消息則傅督對於林修梅旅長已有疑心外間亦必早有謡言是永州獨立之舉或已成爲事實亦未可知也 
[吳光新告全川父老文]  
　　川省查辦使吳光新將由岳起程赴川臨行時發一布告全川父老文聲明此行宗旨其文云照得民國成立以來四川迭被兵禍者三次皆較他省爲最酷而戰爭之緜延災區之廣袤其直接間接損害於地方者則以此次川滇川黔之爭爲尤甚錦城化爲灰燼同胞夷於鋒鏑哀我川人罹此浩刦父老呼籲上聞政府眷懷西顧徒以道里遼遠形勢間隔心瘁口瘏莫能救止此誠川人之慘劇亦中華民國之痛史也夫前此川人之被兵禍猶曰爲國體戰爭爲政體戰爭我父老兄弟雖忍受一時之痛苦以希望將來之幸福猶可言也今此川滇之爭川黔之爭非於國家有必不得已者乃誤於一二權利意見之參差遂激起雙方劇烈之行動我父老昆季受此莫大之痛苦其希望於國家者竟收此結果能無哀痛夫國家之立以土地人民也今同居國土同爲國民何獨我四川父老昆季時陷溺於水深火熱之中而莫之能救豈仁者所忍聞耶孟子曰同室有關者被髮纓冠而往救之可也本司令奉政府命統兵來川查辦自當以解川人從前之糾紛謀將來永久之治安裨國家社會之秩序完全恢復爲已任我父老兄弟其各體此意焉夫四川者中華民國之四川也四川一日不安即國家一日不治政府鑒於川民之困苦無可告訴乃命本司令隨帶軍隊保護人民拯救饑溺亦所以盡查辦之責也本使治軍綦嚴愛民如傷軍次湘鄂之間向無秋毫之犯我父老兄弟諒有聞知此次來川凡我將士尤屬忠義憤發嚴行約束所過沿途地方其各安堵母恐爲此布告全川紳商士庶等一體知悉互相曉諭於本軍到日各安生計母得妄信謡言自生驚擾致妨職業倘本軍隊中敢有違犯紀律妄損民間一草一木者准該人民等隨時禀報來轅立予按法嚴加懲辦决不寛代以肅軍紀而安民生庶仰副政府安戢川人之至意此布 
[戰爭潮流中之武漢雜聞]  
　　吾國對德奥宣戰事似不甚重要良以從地理上觀察無與歐戰接觸之機會此一般人所公認者也聞王子春督軍近因外間傳有俄國戰事失利消息故對於俄京消息極爲關心常命本署譯員劉進才將日來東歐各方戰事電訊摘要譯呈查閱一而傳見江漢關監督兼交涉員吳仲賢面詢歐戰近訊命其向駐漢俄領事處探詢消息隨時報告旋吳交涉員回漢逕住俄領事署拜訪尚不知如何　答又聞王督於吳交涉負去後復與參謀長何韻珊二師長王金鏡等商榷條陳國防計劃並商榷出兵赴歐問題惟因事關軍事秘密非局外人所能知其詳也 
　　王督軍近訓令警務處及漢宜沙三埠交涉員以准内務部咨開准外交部公函據外交方面報告留京德人有隂謀擾亂治安情事等語抄單函逹查照即希飭屬秘查以前究竟有無其事嗣後嚴加防範以免意外除令行京師警廳步軍統領衙門外相應咨請查照辦理並盼隨時電告云云已轉達各機關查照矣 
　　近來食物缺乏價值騰貴小麥尤爲寶貴自鄂省取消米麥出口禁令以來漢上洋商採辦小麥出口者月必十餘萬擔查本月十三四兩日漢口稅關册報小麥出口卽有二萬七千六百石以故其價日昻又麥米之麩皮向爲飼馬料近來外商在華採買運歐者甚夥頭批已購就三十萬包惟其時正值新麥上巿採辦尚易此批擬購十五萬包已經多日尚未購足外商乃懸價至銀四兩餘一石以資招致其值已超過米價然麩皮已盡恐一時未易購足也 
　　美國工廠向在吾國採辦漢陽鐵廠所煉之鋼自德國施行濳水艇戰策後船行危險已經停止採辦現美旣對德宣戰該國政府决定擴充海陸軍力命兵工廠趕造戰艦雲鐵甚巨已頒禁止鋼鐵出口令猶虞不足特命該國某商廠重與漢陽鐵廠商訂購辦華鐵一百萬噸之約分期交納現正磋商條件成否尚未可知也 
[陳督軍招待議員之大宴會]  
　　昨日廣東陳督軍以國會議員到粤旣久徒以軍事倥伤未遑接洽近分務稍暇特於昨日下午通請各議員到軍署開大宴會當觥籌交錯之際陳督軍乃起立演說先陳述　事多艱彼此均在憂患之故未獲與諸君歡叙今聚首一堂實足爲國家慶幸云云次發表其對於前途之希望謂議員諸君今日在粤開非常會議本爲不得已之舉但就鄙人所希望則最好能凑足法定人數開一正式國會以解决種種問題據鄙人所主張（一）總統問題黎黃陂是否准其辭職黎辭職後是否應由馮河間繼任均宜付之國會解决（二）内閣問題現在非法内閣國會開會後即宜提出討論如不能承認即宜解散另組正當内閣（三）憲法問題所有約法及憲法均係神聖不可侵犯之物宜全由國會主持一切暴力絶不許越爼干預此三問題之解决實鄙人希望於國會以平時局之糾紛至廣東自主一事外間不察以爲與獨立相同其實兩者範圍大有多少區别當日自主宣言原有重要事件仍秉承大總統命令一語故廣東對德奥亦有一致宣戰之事但鄙人對於段祺瑞則始終未嘗私干一事謬通一電數月來雖經波折極多然此志斷不少懈可以自信惟望諸君共肩國難同濟時艱則所厚幸云云演畢國會議長吳景濂代表全體起述答詞謂國會之能在粤開會賴陳督軍之助力獨多以後仍望互相提携使眞正之其和民國益形鞏固則不獨西南之幸亦全國之幸也云云於是彼此暢談至入夜八時始各散去 
[粤東要人態度漸明]  
　　援湘將成事實 
　　粤省態度向來迷離撲朔令人莫得其眞際近則宗旨似漸明瞭陳督軍之行動全秉承陸巡閱使意旨對於軍政府之設立絶不主張故早已聲明不負責任然設者自設亦不迫其解散蓋對於民黨尚虚與周旋也日前陳督軍與報界開談話會曾聲明反對段内閣而非反對馮總統並力言聯馮之有益軍界要人莫榮新等之聯名致電亦聲明討段大約聯馮拒段此爲兩粤之宗旨旗幟最爲鮮明者近來呼最高將有實事可見者則惟援湘一事 
粤當道昨接陸巡閱使來電以桂省援湘軍於十一日已令桂平鎭守使韋榮昌統率部下一旅繼續赴湘藉雄兵力兼作前鋒莫鎭守使與馬司令飭卽兼程來往聽候調遣至沈使鴻英可留粤駐防云云又聞昨日督軍署軍事會議議决援湘桂軍卽日出發先令砲兵一營於本月十六日出發所有步軍陸續出發在湘粤交界地會齊又李烈鈞電云南寗陸巡閱使鑒眞日馬莫林陳諸公軍事會議敦請我公出主大計逖聽義聲欣喜無已竊念我公本西南盟主遣桂粤勁旅救湘之急以保西南局勢以挽全國之危本公應有責任亦唯公能完全此責任慰斯民也仰瞻義幟謹祝凱旋烈鈞叩文又訪函云粤省援湘桂軍將次出發目前最要問題厥爲軍費昨日陳督軍因此召集李省長田廳及桂軍各將領等齊集觀音山秘密會議聞係關於出發時軍費之如何籌撥及出發後軍餉之如何接濟問題歷四小時之久始散詳情探明續　又湘督譚延闓卸任後迭電京政府開去省長本職並以兩粤援湘軍隊將次出發已定期日内前往滬上聯絡華僑捐助軍餉以犒兩粤之義師昨特電告當道知照又湘督傳良佐九號抵任譚延闓堅辭省長不就擬赴滬上别有動作當道以譚督湘數年於湘省軍事布置地理險要情形瞭如指掌特電請譚氏命駕來粤籌畫進行聞已接譚氏復電允以赴滬之便順道來粤一行有所商榷又粤省援湘第一軍已决定由桂軍編組先期出發其第二軍昨亦議定以張開儒方聲濤所部滇軍改編緩期出發聞該軍要求粤庫撥給鎗枝數千桿子彈數十萬之多陳督軍以現在庫儲軍實不敷撥付允俟該軍出發後所需鎗砲子彈由粤省源源接濟以利軍用又陸巡閱使邇因湘省風雲緊急特檄桂省大軍陸續開往湘邊次第出發頃聞現駐桂子各軍除陸裕光林俊庭韋榮昌等十二營出發外昨第一旅長賁克昭亦奉陸使命令將現駐潯屬之陸軍兩團一律開赴桂林繼續入湘綜計援湘兵力共有一十八營其餘隨後調遣者尚未計實數也又訪函云桂省援湘軍隊出發後前鋒精銳已抵湘江其餘大隊亦已集中桂林候命出發頃聞陸巡閱使以各軍餉事宜經譚督軍於桂邊扼要各地分設糧站八所妥爲接濟缺乏之患可保無虞惟桂省銀根 
 
 

Page 7

 
 
短絀週轉不敷現擬籌募内債一百五十萬元爲軍政兩費之用 
　　援湘之事在陸陳二要人旣已努力進行而民黨方面究未必盡爲加入孫中山昨已用海陸軍大元帥名義正式宣告受職矣惟又以軍政府已成立而出兵一層尚付闕如亟應迅速編練以備進取昨軍政府各職員及各要人因此事齊蒞黃埔公園開軍事會議議决先將前兩廣都司令部所解散之第五師重行召集孫氏亦以第五師長官士兵訓練有素去年征討龍氏時該師異常奮勇若編成一討逆軍誠足稱爲勁敵開特委院署秘書鄒魯擔任其事並一面要求陳督同意俟陳督贊同後卽實行編招云至軍政府地點孫中山昨日委任鄧元高固華黃大偉朱卓文四人爲大元帥府籌備員現經定士敏土廠爲大元帥府并派親軍一營前往駐紥以爲守衛目下籌備異常忙碌一二日内可以逕入辦公矣 
　　至軍政府所倚重者莫如唐少川而唐氏自返粤尚家居未與聞外事及被選爲財政總長後孫中山曾電請其及早蒞任頃聞唐氏復電仍以鄕事糾紛未允卽行赴任孫氏對此因之頗爲焦灼一俟戴天仇返粤後擬卽親往勸駕又前廣東財政司長瘳仲愷月前由日本抵滬與孫中山等一致進行刻聞廖君因在滬摒擋妥洽特應孫文之請啓程來粤贊助軍政府聞財政次長一職現仍虚左如廖氏允就則以此職畀予藉資熟手又元帥府之代理秘書一職孫因公牘日繁節經分請各秘書從速就職頃聞各秘書未到差以前元帥府中公牘多由胡漢民朱大符等經理惟無論何項公牘必須呈孫核閱方蓋印畫行 
[南潯鐵路（蕭條）]  
　　江西南潯鐵路創自清光緒季年爲官督商辦之公司設局開辦儼然一道台衙署總辦爲巨紳李有棻以次掛名路局坐享每月三四十兩乾俸之紳士至三十餘人及至開始招股時局中已耗去十餘萬元地方之副商大賈如吉安蕭周諸人恐難收佳果雖迭經官紳勸邀而投資僅各數萬元及李遭難鄱湖後　局中人謂局在所耗盡係李氏虧空蓋其時路未開工公司已蝕去數十萬元矣 
　　李死後劉總辦接手頗思振刷奈地方見此局中情形老股東不肯加股新股無從招入於是有借外債之議贛人怵於以債亡路之禍羣起反對其議始息乃改籌貨捐設局湖口凡出口米榖等貨到局認捐作股如稅局抽釐辦法一面由各縣認投公股其結果統計個人入股約二百萬各縣地方公股百餘萬貨捐股亦數十萬元遂一百購地開工公司始實行開辦 
　　南潯路線計長二百六十二里中間僅有建昌界山一座佔地平面不及一里塗家埠河一道長約里餘此外則皆坦途以二萬元一里計之有四百萬元已足即加以橋工至多亦不過五百萬元卽可竣工詎以辦事腐敗以致遷延歲月坐耗本金至民國元年李協和督贛以如此敷衍終非了局遂向台灣銀行借得五百萬元路工已有完成之望不料辦理不善工程不固路局又遭頓挫 
　　三年再向台灣銀行借得二百五十萬元統計本金全額已達一千一百五十餘萬是年冬間勉强開車然塗家埠橋復塌遂用小輪駁渡旅客因此周折未免裏足至四年冬橋工再竣方可直接行駛計自南開潯十一時開五時到自潯而南十時開三時到中間自南昌有樂化塗家埠德安馬廻嶺黃老門沙河到九江有九站九江爲長江咽喉爲江西門户客商輻輳生意頗不惡惟因塗家埠橋工仍未鞏固車行至該處須減最緩速率方可徐徐渡過故旅客不甚踴躍以上所述爲該路經過之種種其結果遂造成今日混沌之局面舊總理李木齋逗留京師新總理黃棣齋不敢接事僅賴張佩衡坐辦勉支場面而最危急者則以拖欠息金兩期倘至第三期恐不免即生糾葛而局中人猶一籌莫展也 
　　營業部每月平均收入可二萬元然僅足供公司之支銷外息則絲毫無着若以之還息則薪工又無從羅掘且遇淡月尚須短期借欵以資接濟長此以往該路將陷入泥犁中欲謀補救必須别籌方法故贛人對於該路之救濟厥有二法卽加築南贛支線及收歸國有兩種辦法是也 
　　南贛線爲南昌至贛州之路線江西全省交通以南贛爲最不便相距無不逾千里以陸行則山峯綿亘道路崎嶇旅行甚難往來水道則贛河（卽贛水上流）水淺急湍石灘嶙峋自贛來南順流而下約須三星期之久從南昌逆流而上則平均非六星期不能達到若能築成鐵路往來便捷商務必能發達卽南潯亦可享受聯帶利益加增收入則現狀不難維持十年以後再將南贛餘利歸還外欵而後贛人可坐享利益也 
　　南贛路線計長七百餘里預算有二千萬元卽可成功但南潯失信在先招股萬難據一般贛人皆謂南贛路成則南潯可救欲造南贛必借外債故李木齋總理爲贛人所贊成者亦因贛人中能活動於國際上者惟李而已雖然兹事體大亦殊不易言 
　　李木齋九江人公司方面以潯人爲多而股董則以南昌方面人爲有勢力董事會爲贊成國有者去年亦曾由李在京接洽旋遭國變斯議遂息而李因進行無術不願南下股東乃於前月推舉黃大壎程道存爲總協理又不實行接事開黃意實因公司積欠甚鉅接事非籌有二十萬元不能布置妥貼况一方面又以李未辭職股東騾然重舉不甚合法爲辭於是新舊總協理一時並存究之進者未進退者未退公司遂無總協理矣 
　　陳督軍接事後董局龔梅生朱俠平朱慕遽黃棣齋程道存諸人連袂晉謁請求維持該路督軍答謂果欲維持須有主腦否則縱有維持方法亦恨主持人無聞諸董來意原欲督軍設法俾黃接辦督軍又以此事爲股東特權不便越俎僅謂黃程就職最好並云在京亦曾與木齋談及路事内容云云諸董遂請督軍召李南下督軍又謂如此甚好但諸君儘可直接電達云云 
　　諸董見督軍後復於十五日特開秘議商量黃程進退以定　法黃程皆以督軍雖有請其就職之言但未能取得實力之贊助不敢冒昧接事遂堅執告辭諸董亦明知無法挽留結果乃呈請督軍召李南下並提及國有事聞公司亦已派人北上面李報告種至於國有一層實屬空言際兹國事紛紛在在需欵即使大借欵告成中央亦自有目的之使用區區中鐵路政府今日當然無暇顧及然則李即南下於路亦未必有濟也 
　　雖然債固足以亡路然使用不虚糜則借債以興實業亦今日人人所樂道的知飲鴆止渴之召禍亦當知因咽廢食之非計欲南潯路之不亡是在鐵路當局和衷共濟統籌全局深計久遠母斥斥於目前之微末其庶幾乎 
[杭州快信]  
　　舊杭關監督程恩培昨已實行蒞杭訂期下月一號交替 
　　莫干山避署僑民漸次離浙已由林交涉員派唐某分别護送赴滬 
　　西湖阮公墩係曠地不能樹牧近有人向督署呈請開闢農場楊督軍已婉詞拒絶 
　　前海門清理官産處長翁思廉擅將城隍浦公産盜賣分肥該邑紳商學界公舉代表婁錦華繪圖呈請督軍杳追恢復原狀昨已咨請省長核辦 
　　卸任杭縣知事姚應泰呈請撥還前提學使署前官地證户繳價三百餘金省公署遍查儅案無着已飭無庸置議 
[南京快信]  
　　財政廳長胡翔林昨接財政部訓令現因整頓財政須從預算决算爲根本兹特擬就整頓預算計劃分爲三種即便遵照辦理（一）分配經費從節約軍費入手騰出餘欵以補助實業敎育俟歲入增加軍事計劃確定後再議擴張辦法（二）預算議定範圍仿英美各國之例劃出固定經費不在國會每年議决之内以免受政爭之影響（三）實行預算凡支付飭書以預備金爲準如有預算以外用途而無切實計劃關係要政者不得率請追加並限制預備金數目禁絶科目流弊 
　　財部以錢莊銀號兌換條屬於財物成交之一種憑證自應依照銀錢收據貼用印花現在京兆河南等處業已次第實行昨特令飭印花稅分處李處長函致總商會勸令各錢商銀號一體遵照依法貼用 
本省商會聯合會昨日呈請齊省長通令各縣知事會同縣商會提倡商業學校以期培養人才而促商業之進步 
　　定武軍改編爲備補兵仿照新軍編制張文生白寶山吳起恒陳德修周金城均任爲旅長 
　　齊省長以敎育實業兩廳就地壽費困難請財部指欵加入六年預算部復謂預算將成决算不宜再動勸另行設法 
齊省長本訂於十八日夜車北上因接中央來電慰阻遂中止旋電請准假 
　　李督軍昨召集長江巡閱副使王廷楨憲兵司令陳調元鎭守使齊燮元開防務會議議决各特别區域由各戒嚴司令負完全責任駐防軍隊由督率防務長官負責 
　　齊燮元原定昨日（十九）接江甯鎭守使篆兹聞因王廷楨交代尚未籌備完畢有改二十五日交替說 
　　此間各女學校定於虞日（二十二）假縣敎育會開會追悼周夫人並電馮總統謂讀京電驚悉周夫人仙逝不勝哀掉特於虞日假敎育會開追悼會謹此電聞 
　　應瑞肇和兩艦昨開駛離寗聞係前赴閩省 
地方通信 
[南京]  
　　電詢敎育廳長來蘇日期省署敎育科盧科長昨致湘省電云湖南省敎育會轉陳夙荒先生鑒蘇省敎育得公主持五中歡忭何日蒞止乞即電知盧殿虎號 
[揚州]  
　　鹽官來揚禀陳鹺務大通榷運局長孫廷林現因皖岸引銷事宜於二十日來揚晤張運使陳述辦法聞孫躭擱二三日卽須返通又安梁梁場知事胡家治現由東台來揚謁張子蔚司長禀陳公務 
[無錫]  
　　委員勒派印花之衝突無錫縣署前委印花稅勸銷員潘某自省分處委任印花稅專員吳桂芬駐錫辦理後潘委員之資格本已取銷詎潘仍時向商店　銷印花最近潘向北巿婁同興染坊掗銷印花兩元該坊答以已由商會派銷存積甚多無需再購詎潘竟將已貼印花之賬册携交警區囑令重罰經該巡官略予敷衍而去而婁同興即向商會具陳節略請求維持現正在交涉昨潘又向光復門外大有號勒派印花又起衝突以致商民怒潘甚深擬公呈縣署要求撤去云 
　　周錄事病故署中縣署司法科錄事周康壽安徽人性情忠厚治事勤愼近忽得濕温症延中西醫診治服藥罔效於昨日上午逝世楊知事特贈賻八十金以資殯殮 
[松江]  
　　敎育實業狀况（敎育）此間敎育事業自民國成立以來已稍稍普及就小學論清季學校祇一百二十四所學童祗四千五百八十人迄今小學已增至二百餘所學童已有八千四百人此爲倪視學於本年上學期調查所得之確數表面上不可爲非進步也唯自檢定小學敎員省令頒布後縣署已飭各學校塡表呈送一般敎員頗生恐慌鄕校固不具論即就城廂各校而言每校必有一二副敎員之不合資格者聞各該小學中人有主張將不合資格應受試驗之各敎員概不塡表呈送請求檢定在若輩之宗旨以爲與其試驗而不及格不若不受試驗之爲愈至他日檢定完畢後不妨仍請此不受試驗者任職云云但此項敎員長此濫竽充數於敎育實際上恐難得有效果故望負檢定責任者嚴密進行也（實業）縣署昨接省長轉到農商部電以歡戰發生正宜及時發展工商事業着即會同商會妥籌擴張方法等因但吾松實業至今尚在幼稚時代現在所設之工廠學校成績優美者官辦爲平民習藝所藝徒學校及縣屬苗圃等民辦爲履和泰和兩織襪廠及西林織布廠與松江柘林之兩蓄植公司等其甫經開辦而未收成效者爲小崑山之森林公司故縣署將農商部電轉達商會後尚未有發展之計劃 
　　破獲姦拐巨案楓涇開設米行之孀婦程謝氏有女六寶已許字同鎭丁姓爲室定於九月初五完姻詎於七月二十五日夜半該女被斥學徙李二倌引誘逃逸並席捲金珠飾物價逾二千餘金事後由程謝氏派人四出尋覓於前日在嘉興嘉華旅館撞見二倌之父李春濤及兄李良如當即搜入寓房見所失粗笨物件均在室中問以二倌行蹤則含糊以對當將二人拘住連同搜出之當票二張衣箱三只包裹二十五個衣料十二包解至楓涇警所一面卽於嘉興繕禀專差送至松江縣署現在人贓已由楓涇警察分所長尹祖鋆押送來城矣 
　　鄕民聚衆報荒楓涇用吊灣一帶一七九三圖及葉榭鄕南七圖農民百數十人於今日午后携帶稻桿擁至縣署報荒細審所携稻桿見中間均有白色害蟲一條外面亦微露咬斷痕跡故稻穗秀而不實農民均呼此種害蟲爲白蟲據稱該處稻田大半已呈黃色再松城附近如白沃新橋等鄕及塘南李塔滙一帶禾稼均發現此等害蟲大約即將接踵報荒并聞東鄕農民預料今歲將成鉅荒已將耕牛陸續售去云 
　　籌備開浚巿河本城巿河前由邑紳姚大任等呈請撥欵開浚已由縣照會謝葆鈞經理工程嗣因夏季潮大議緩至秋間開工現在秋季已届潮汛正小仍由姚等向縣禀催李縣長當即批令自治委員朱慶咸先行籌劃一切所有經理工程一席因謝服官浙垣即委該員兼理 
[嘉興]  
　　鄕民紛紛告荒嘉興咸五等莊收字月字諸圩晚稻因連朝隂霧大都秀而不實且稻管生蟲將稻頭蛀斷該處鄕民徐汝銘等肩負劣稻赴縣告荒縣署收受荒禀已逹百餘起日昨又有大帮農民赴縣遞呈荒禀收發人員不問情由每禀令貼印花稅一角衆鄕民咸謂農民遭此天災來縣告荒實屬不得已之舉動若再貼印花稅一角民力實有難堪因此雙方爭執幾肇事端嗣經張哨官好言勸慰始各投呈而去 
　　鎗斃大帮梟盜嘉屬天凝莊於前月被大帮梟匪刼掠並擊斃水警多名曾由官廳飭屬限緝在案兹悉該案盜犯已由軍警在滬購線緝獲王海清等十餘人押送司令部當由童司令官研訊均供認行刦不諱依據刑律呈准楊督軍將盜匪王海清許二羅小友子李友春莫昌明潘雲田王天才等七名於昨日押赴犯事地點執行鎗斃又虹陽港麻姑橋楊浩乾家於前月被盜匪白畫行刼經水警在盛澤緝獲徐榮安等五名由童司令官訊明分别輕重將張光魁（即張沙子）徐榮安（即徐木匠）二名於同日押赴犯事地點鎗斃 
[江西]  
　　錢業反對改兩爲元本月十四號滙劃公所開會討論上海總商會主張上海規元改兩爲元一事大衆均不贊成决議暫作觀望俟觀各省意見如何再行定奪昨錢業公會又召集會董二十餘人開茶話會討論此事首由徐瑞甫宣告上海擬改革規元前日滙劃公所曾經開會研究對於此事多不贊成蓋以規元本通行各省於辦貨於行旅均稱便利一經改弦更張不特辦貨行旅不便卽於往來賬自虧損亦多觀本省商業前此改兩爲元所受之利憲可爲明證似此非但錢業不贊成改革各業諒亦同然此滙劃公所前日會議所以不贊成也諸位有何意見請即發表衆皆贊成此項主張擬定將此議决案答覆總商會 
雜評一 
[永州獨立說（一子）]  
　　自傳良佐平安接事後論者謂湘事可無問題矣而不意外電忽傳永州獨立之報桂之援湘軍亦抵永粤之援湘軍又紛紛準備出發然則此後之湖南正大有問題矣 
　　政府以湘可無事故注全力以對川吳光新亦以湘可不需援助故已率兵分道入川今忽有此意外則吳行勢且中止然川中滇黔軍仍在着着進行待吳援救甚急而粤中一方面正力謀與劉存厚聯絡吳行果中止則川中之局勢難保不生變化是此次永之獨立不僅關湘且不僅關川而實關西南各省之全局也 
　　政府近對唐陸以有妥洽之望故頗抱樂觀使果妥洽者則滇黔軍入川唐何無停止之明令桂粤軍援湘陸何無勸阻之表示然則今日之事去所謂妥洽者亦攎矣哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣戰後之海上風雲（三十八）]  
　　德奥敎士之處置我國處置德奥兩國敎士辦法業經外交部商准内務部按照處置敵國人民條規第五條内載凡僑居中國之敵國人民得從事和平敵當之事業敎士傳敎純以宗敎慈善爲宗旨自可准其在原居住地方照常傳敎至敎士往來傳敎一節應按照該條規第六條規定一律禁止等因聞交涉署已奉前項通令遵照辦理矣 
　　敵僑經過之詳查旅居各處之德奥僑民業經各處長官發給護照來滬暫寓候有荷國郵船歸國曾經由部飭令駐滬交涉公署將各地先後來滬之德奥官民姓名及乘坐回國之船名或現暫寓滬者隨時查明按月造册彚報在案兹悉薩交涉員除將已經乘坐郵船離滬之德奥官民報告外以荷蘭國郵船每月到滬泊於淞口僅有一次各敵僑先後來滬如船已開行祗可在滬暫待其暫寓租界之地點自當記明候其乘輪起程再行册報業經分飭上海縣知事曁淞滬警廳各派偵探隨時詳查並將辦理情形分報督軍省長查核 
　　敵人註册之手續二十一日文滙報云租界内德奥人民註册事由工部局派人在議事廳今晨開始辦理德奥人之前往註册者不過十餘人註册所將開辦半月凡來註册者須塡寫詳細名姓年齡國籍住址等項並註明其所租或自置之住宅内有無軍械彈藥或他種違禁物品有家室者更須詳塡妻子名姓年齡並須送呈照片三張註册後三日該所查明所塡各項一一符合即發給執照云 
　　德婦到滬之查報上海縣公署前日接李督軍電云現有向居九江之德國婦人一口已乘輪赴滬到時須妥爲照料其入境曁離滬回國日期仍須報告等因當由沈知事飭據偵探查復謂九江來滬之德婦名席高德（譯音）係乘漢口下水之日清公司鳳陽丸商輪於九月二十號午刻抵滬暫居吳淞路九號洋房須候荷國郵船到滬然後出境云 
　　奥艦器具之儲藏江蘇特派交涉員昨接海軍司令處來函云兹據張參謀長任艦長聲稱此次没收奥國船艦所有船上一應器具亟須妥爲保存兹查得浦東揚子棧一所業已查封該棧儲藏奥船零星器具極爲適宜惟該棧查封係由貴署與軍署孫副官長同往檢封相應函請即希將該棧鎖匙交由廠司令部俾前往啓鎖堆儲奥船物件仍予閉封至紉公誼 
　　轉租敵船之否認二十一日大陸報云薩交涉員昨日否認本埠所傳大達公司租得之敵船已有十二艘轉租與日人某輪船公司一說據謂就其所知政府與大達所定之租船合同僅許大達將船隻轉租與華商薩奉交通部特命監視大達公司辦理船隻事宜每日該公司代表輙報告一切苟有新事發生該公司必至交涉署呈報核察電部請示云查敵船中有三艘亟須修理已招各船廠估工投標凡順承攬者須註定修竣日期 
　　租船機關之調查德奥兩國商輪自由我國收管後業經中央確定歸大達公司承租兹悉上海縣公署以承租敵船一事旣經確定以後各機關辦理關於此事之手續亦甚繁多現在經辦租船事務所設在何處應卽查明俾便接洽昨經飭據偵探查復謂承辦敵國租船事務所設在九江滬上並無分設之辦公處云云 
　　不繳鎗械之聲訴萬國商團團員奥國人博克因取銷團員後不將英美工部局所發之七百六十號鎗尖刀及刀壳等繳呈司令部經英國陸軍少佐惠司控奉公共公廨將博克拘案訊供候核在案昨晨由廨復訊據博克供稱此項鎗械存儲本國支那船内馬克處並非抗不呈繳中西官卽會同簽判云據被告供稱刀件存在奥國支那兵　内應即呈請駐滬交涉員向海籌兵艦索取並移傳奥人馬克到案訊核此判 
　　郵件免驗之辦法駐滬江蘇交涉公署昨致駐滬協約中立各國領事公函云案奉敝國中央政府外交部電開准交通部咨檢查郵件辦法業經通咨並分電在案兹特定對於各國使館及駐在領署免驗辦法三條希查照飭遵（一）凡協約國之公使館或領事館有欲行免受檢查之信件可預先將該館之印章或特别標誌照印一紙送交該管地方官請其轉交檢查員備案此後凡遇有加蓋此項戳記之信件卽行予以免驗如各館未經履行上項備案辦法致各檢查員無從分别將各館之公文或私函檢查時各檢查員應負責任（二）凡中立國各公使館及駐在各領事館亦得享有上項之辦法但查知有規敵國人民寄發之信件仍應一律檢查（三）信面上遇有書明封交協約國中立國各公使及各駐在領事姓名者亦請免予檢查以上辦法除分電各省區外相應咨請貴部轉知各國駐京公使等因除照會各國駐京公使並分電外特電查照等因奉此相應函達貴領袖貴總領事請煩查照 
[十二誌奥領事署之奇案]  
　　革命黨首之供詞 
　　奥國革命黨梅而喜因與黨領約瑟克來姆擺司卡主哀（卽搿納脫）約瑟秀波特（即秀勃）革來散拿同卽亞特白維煞（末處）米克司琴特拉（即肯特勒）華而特波耐特（即排好）以司愷立愷等在滬組織機關前往天津圖奪奥國租界未成後梅與秀勃革來散拿同等三人來滬圖刦停泊浦江内之奥國輪船不遂復於八月十五號糾同克萊姆拉持槍前往奥領事署强奪緝捕黨人之公文反被克萊姆拉開槍將梅擊斃後由捕房將約瑟等拘解公共公堂迭次研訊均詳前報前日午後由捕將各被告押解公堂義國領事派代表穆安素律師到堂觀審至二時半由關會審員會同英領卓乃爾君升坐刑庭續訊據被告搿納脫供認去年六月間擬在天津奥領署地下開掘隧道藏置炸藥將該署轟燬未果今年二月間在明初劉伯温燒餅歌上詳出北京被捕之黨人將被奥政府處死故擬設法往救然欲救同志非將奥領捉獲送至天津法租界監禁並將奥租界奪取不成故於七月二十三號來滬找尋黨友旋因所遇無幾即於二十六號復回天津議定三十號往刦租界捉拿奥領詎被友人洩漏致領事署發給華人軍裝防備甚嚴不能動手遂派梅爾喜等三人來滬搶刦浦江奥輪及領事署公文總之無論何物均欲刼奪須俟上海無奥國國旗而後已不料梅而喜將我所棄之克萊姆拉雇用以致墮其術中此次梅被繫斃我願懸賞萬金緝拿兇手詎該兇克萊姆拉在天津被捕同時押解來滬我在天津被捕拘送北京使署後將我手足縳住每日祇給冷水麵包充饑深感中政府之優待寛容向荷使署交涉索回警廳轉送英使館始由公共捕房移提來滬至於手鎗之來歷我實不願說出因黨中人有願禁五年而不願洩漏黨事者梅而喜來滬我並未與他們說有何官員保護不過革命中人做事終期達到目的爲止我並非有意作此不法行爲將人打死實因政治不良欲思救我同志數人應請党上格外原諒云云訊之革來散拿同所供與前大略相同惟至奥領署刦奪公文一事伊等雖有此志不願與外人同去實爲克萊姆拉威逼所致等語供畢由原告代表律師牛門問兩被告反復駁詰之下中西官以爲時已晚遂判各被告還押候再訂期研訊 
　　又聞公共公廨日前呈報薩交涉員以奥領署命案兇犯克萊姆拉等擬延奥人律師爲之辯護可否准其到庭請即核示等情聞交涉署查得奥國某律師前因他案經奉外交部電令以與中國利益不能相容按照國際慣例不准出庭令廨遵辦在案此案事同一律所請自難允許已指令公廨遵照矣 
[英公使行將蒞滬]  
　　英國駐京公使朱邇典氏日前因公請假回國兹已事畢航海來華仍赴北京使署本任本埠官廳接到京電知朱使行將到滬預備届時前往迎迓以敦睦誼 
[美實業團重行來華之興會]  
　　鈕約中美貿易公司總參議羅司氏於今春組織實業團來華攷察我國商務曾與京師全國商會聯合會訂約定於明春續行組織團體作第二次游華之舉以期增進中美兩國商務上之親密並請與該會合組一中美國際商會聯合會以資聯絡該會因事關重大曾經分函各省總分商會徵求意見復候彚交評議會議决再行函復兹悉該聯合會日前又接羅司氏由美來函謂貴會大會期近故特催請履行前約俾使重組團體籌備來華請先電復以定行期云云該會以此事前經分致各省商會徵取意見尚未完全答復現大會期間亦已變更是以由會先行電復羅君並將羅君來函及會中復函抄送各省商會查照備考並催詢意見兹將來往函稿錄下 
　　羅司氏來函全國商會聯合會吕逵先會長先生閣下接奉華函欣悉一是時届八月爲貴聯合會常年大會之期宏維集思廣益周詢有功實力發揮不僅增進中美兩國國民之友誼以孟晋之精神必能利用美洲之資本以挹注中華之實業爲貴國前途造福無量企予望之議事之餘延致美國工業團一案想荷提議公决無俟龜蓍鄙意此次游團當以來春新正出發二月行聘則人數集合團體組織儘可裕如鄙人前此要求如貴會議决施行順先電示隨賜簡邀庶得從容籌備倘不佞能再躬與其盛定當竭力羅致製造家多人共襄美舉母煩鰓慮也前次實業團由鄙人　游貴國足跡所至大蒙各城商會歡迎極爲感激回美後已各向其代表商行作美滿之報告矣　尺素之頻頒故縷及一二因風寄意順候崇安内人附筆致候鈕約中美貿易公司總參議羅司謹啓 
　　聯合會復函中美貿易公司總參議羅司先生閣下敬復者接奉台函快聆一是近維議祺暢適商務興隆至爲頌慰承示組織工業團來春游華一事鄙人早已表示贊成之意惟以事關國際必須經全國承認方能推行盡利敝國數月以來國家多故復辟變起兵戈擾攘近甫安定各處商業頗受損失以致招集大會之約不克如期舉行閣下所囑提出之議案亦竟無從討論實爲恨事敝會現擬於明年春間在漢口招集大會貴國工業團來華游歷案及組織中美國際商會聯合會案必當妥爲協議以副雅望目下出於不得已不能履行前約至爲抱歉尚乞原諒是幸此復敬頌雙祺貴團同人均此致意中華全國商會聯合會會長吕逵先啓 
[華工由法遣回]  
　　前晚法公司郵船抵埠時由法國裝回華工一百餘名登岸時捕房派探至黃浦灘公司碼頭妥爲照料内有六十餘名係本地人當卽自行回家尚有四十餘名均係北方人由探領至旅館暫住並給飲食俟有商輪開往北方卽行遣回原籍 
[中華書局被控第一次堂訊]  
　　沈固倫控中華書局不理押欵一案昨日午後二時由會審官會同義領事出庭審判首由原告律師摩西陳述案由繼由被告律師馬斯德陳述中華書局擱淺之原因並言負債共一百二十萬元現已出租將租金分年還存押各欵押欵各户均已贊成存欵各户亦多數贊成良以繼續營業所有債務不惟本可清還並利亦有着萬一破産不惟股本存欵無着押欵亦恐難如數清償應請堂上維持此種大事業及多數人權利云云最後判决原被告自行商酌如無辦法下禮拜五再審原告律師請求公堂下禮拜五准予管業或拍賣公堂未允須俟公堂判决又有存户李謙記代表羅傑律師陳述謂中華書局分年還債辦法原告並不反對但原告不日赴川須令中華書局聲明何時可付該欵並要求堂上早子審理堂上頷之 
[北蔡鎭商民請撤緝私船]  
　　上南川緝私營第一隊稽查鹽勇通同帮匪搶劫典舖居户窩藏贓盜被蔡統領察破飭將該稽查張海清拘案隊官張占忠因此棄職濳逃北蔡鎭所駐鎗船亦遂撤去等情已誌前報兹悉北蔡鎭自張占忠所部巡船撤去後卽經魏營長飭調巡船三艘前赴該鎭駐紥詎該鎭一帶商民羣起反對以該處爲産鹽區域向例不駐巡船前清光緒十五年由文滙紳董秦錫田禀詳督撫核准白蓮涇港閘港二處不得駐紥緝私巡船勒石永禁在案該鎭似年駐紥巡船之必要故擬聯名公禀蔡統領請求將所調巡船撤去以符定案 
[提獲勸業場炸彈案之首要]  
　　滬城豫園勸業場前曾被人抛擲炸彈詐去洋一百五十元嗣由淞滬警察廳拿獲皖人鍾先周一名供出同黨清江人任寅匿居公共租界南成都路業經該廳派警帶同鍾先周投請新閘捕房加派中西包探協往該處將任提獲昨晨押解公共公廨請究先由中西包探禀明協同來警將任提獲情形繼由來探王愼卿持文投案聲請移提並據探夥朱小弟投訴與任寅相識五月六號勸業場被擲炸彈一事確係任寅爲首又據鍾先周供稱被告任寅與其母去冬向我租賃餘屋每月租金三元至本年三月間遷去被欠房租洋十元有另向索　着至五月間勸業場發現炸彈案後被告聲稱此事是伊所爲如果騙錢到手除歸償租金外另再帮忙等語訊之任寅供認不諱惟所得之洋一百五十元係五人分派彼祇分得洋三十元經關讞員商之英領卓君以案經預審明白判任押候備文交來警帶回歸案訊辦 
[緝獲製造炸彈之嫌疑犯]  
　　淞滬警察廳偵緝隊士前日緝獲製造炸彈案内之嫌疑犯孔振譚斌沈智才等三名解經司法科訊問後押解護軍使署訊明核辦 
[水路巡邏之嚴密]  
　　浦江水巡隊潘隊長迭奉淞滬警察徐廳長令飭以地方防務吃緊陸路上已由各區署所加崗嚴防夜間密查各要隘來往行人頗爲嚴厲水路亦應一律嚴防凡夜行船隻均須查阻以絶匪蹤而保治安等因當經潘隊長每夜派撥小輪划船由巡官長督率水警至南黃浦一帶往來巡邏其由江浙各處内地往返船隻尤爲注意日間查察亦嚴所有商輪航船民船均受搜查惟潘隊長傳諭長　於搜查時務須先行通知然後實行以免各船搭客恐慌故尚無騷擾情事云 
[申明戒嚴期内之軍規]  
　　步兵三十八團馬團長以現王戒嚴期内所駐滬上各軍隊自當加　防範爰特通令所部各營士兵以後無論何事概不准請假外出卽有親友來營探望者亦應禁阻會面以重軍制而杜意外云 
[黑夜獨行之可疑]  
　　安徽人吳有麟於前晚十時許在滬杭車站往龍華一帶之火車軌道上行走經駐紥該處之陸軍第三十九團第三營兵士放哨經過查見以其黑夜獨行形跡可疑上前盤詰吳言語支吾當即拘住解至該團營部略詰一過押解松滬護軍使署請爲訊辦 
[截刦金條案展期再訊]  
　　南京路山西路口大豐永金舖被刦金條七百兩詳情已迭誌本報昨由捕房將在押之汽車夫劉炳榮解送公共公廨復訊據原告代表律師上堂譯稱此案原告方面見證甚多今日不及研訊應請展期再審等語並據被告劉炳榮之代表律師投稱被告自得盜匪所給之金條後卽送至捕房係屬正當辦法被告處於見證地位今原告律師聲請展期本律師並不反對惟應准予被告交保候訊復據原告律師聲稱被告在捕房之口供前後自相矛盾故捕房恐係串黨行刦並非僅處見證地位請堂上察核中西官判劉交五百元人洋並保侯再復訊 
[西報紀重慶路之盜案]  
　　新閘重慶路郁胡氏家被盜搶刦旋即破案已詳昨報兹將昨日字林報所載譯錄如下星期三晚七時後有匪徒八九人掩入重慶路二百五十六號門牌以小孩所玩弄之假手鎗與鉛刀各一爲威嚇品但挾有一物較眞鎗眞刀史有效力者卽石灰是屋内樓下住有一家其男子三人與婦孩各一適在晚餐匪徒入屋後即擲石灰以迷其目復以假槍假刀威嚇鄰居不許聲張旋即搜覓財物樓上一家亦遭搶刼鄰右雖知之然不敢冒生命之危險而干涉持械行刦之盜匪故皆不聲張幸有一途人不怕威嚇急吹警笛羣衆聞聲馳至登時聚集數百人有華捕一人亦及時而至得以捕獲一盜假刀則棄諸道旁現已拾送新閘捕房云 
[監督公所辦事人之渙散]  
　　江海關監督公所各科人員大都供職已久當施監督作古後主持無人亦均照常奉公維持現狀今新任馮監督甫經接任忽發生全體辭職風潮除譯員陳震東首先請辭外現如文牘科會計科庶務科應子守陳仲周馬又眉三科長曁科員胡鴻一張景叔劉項南施潤春王硯農費劍雲沈果成施崙仙王厚栽及法文譯員奚麟石均呈請辭職並立即交接清楚意甚堅决未悉馮監督將如何處置也 
[殖邊債主聯合會之進行]  
　　麥家圈交通路所設之殖邊債主聯合會連日報到之人已有百餘户欵數已達三十餘萬並有洋商數人亦到會簽名昨日該會發起諸人在事務所集議僉以事關華洋債欵决定　將報到各户編號陸續送交摩西律師研究一俟報名完竣後卽公舉代表晉京向殖邊總行正 
 
 

Page 11

 
 
式交涉務達開兌目的云 
[旅滬維持川局會請弭川禍之電稿]  
　　成都劉軍長各師旅團長省議會省商會省農會省敎育會省報界公會熊斐然孫元青盧錫卿廖季平劉春霆曾煥如宋芸子曾篤齋同荷臣徐子休駱公讞彭志先陳戎生楊辛友張銳夫顔雍耆方和齋楊敏生陳孟甫陳省吾諸先生重慶周代督軍熊鎭守使夏之時先生商會農會敎育會各報館並轉順慶鍾師長張代省長各道尹各統領各屯殖使各法團均鑒吾川六年來迭遭兵禍瘡痍滿目饑饉薦臻其流離困苦無告之慘狀言之傷心實非筆墨所能罄述今西南各縣横被滇黔軍隊兇殘暴虐比之明末獻忠毒川殆尤甚之可憐十里錦城頓成一片焦十是滇黔軍隊蔑視人道罪大惡極吾川人雖寢其皮食其肉猶不足以蔽其辜而洩吾川七千萬人之憤恨也况滇黔軍隊現雖挫敗而隂謀險計明認調和暗實增兵若不一致團結預籌抵禦墮彼奸謀吾川靡有子遺矣吳查辦使刻尚在途中央雖有優恤戴戡之令實爲緩和戰事之苦衷同人等業懇其嚴束所部迅速入川秉公確查是非旣明爭端自息周代督軍張代省長及各師旅長諸君或身任疆寄或職掌全川或指麾旅團皆負保障人民之天職卽應盡維持地方之責任務望同心同德消除意見一致抵禦勿失事機以免一誤再誤任彼魚肉方不負全川父老之希望總統總理之任命劉君積之職膺軍長捍衛桑梓勞苦功高更當勉勵將士再接再厲以騙逐此殘暴貪酷行同盜賊之滇黔軍隊出我川境免其蹂躪熊君錦帆鎭守川東手握全師尤當知機見義一志一心盡力保障爲吾川稍存元氣乃不愧爲蜀人同人等遠居滬地無補鄕邦痛定思痛惟有電懇吾鄕統兵將帥俯念人民出餉養兵辛苦艱難互相讓步消弭殺機挽回刦運感召天和俾全川父老兄弟皆得安居樂業倘有爲一已權利之是爭置地方生命財産於不顧居心作倀甘爲罪魁者實爲吾川七千萬人之公敵勢必共賦同仇勿謂我川無人也情急勢迫言質理壯希爲諒之旅滬維持川局會周新吾曠大昌李鴻賓徐道恭王宗培秦家穆范梅君羅政命雲卿孫陶王漢章李汝梅段大　鄧崇峻李煥田崇章繆家輔曠文清王仲儒陳維新戴在田曁全體同人叩會所設滬東畫錦里二十九號 
[薛博士演講德育]  
　　大南門外清心堂以目今風俗澆漓道德淪喪特設英語德育演講會每逢星期日下午四時半敦請名人用英語演講各種有益身心之問題歷屆聽講者甚衆本星期日（即二十三號）特請薛思培博士演講關於德育之重要問題博士學養素富必能指導迷津以資啓發凡有心世道而諳英語查男女各界均可往聽 
[寰球中國學生會演說職業敎育]  
　　寰球中國學生會定於今日（二十二日）午後八時請蔣夢麟博士演說職業敎育蔣博士在哥倫比亞大學研究職業敎育有年現任中華職業敎育社總書記届時當必有名言高論以啓由同人也 
[小學敎員講習會再誌]  
　　羣君會有小學敎員預備試騐定起見特設講習會連日報名者甚多外埠小學敎員特增設膳宿其課程已由執行部長王慕詰君商同賈季英君規定計敎育五十二小時數學代數幾何各二十六小時理化博物各十三小時此外修身歷史地理及其他科學由買君指定用書令自修習並預爲講授預備練習方法至各科講員已聘定吳公之曾致工顧紹衣楊聘漁朱伊耕諸君課程表亦經編定 
[天津北貨業報告巿情]  
　　本埠北貨業昨接天津同業來電謂瓜子紅黑棗等貨現已收穫惟今届出産平常身分亦不甚佳加之保定等處水災甚重人民流離失所來貨缺乏鄕人之携貨上巿出售者殊不多見故收價甚昻大約中秋節後各貨方可一律到齊彼時始能運滬云云故本埠北貨業中人咸謂此後瓜子紅黑棗胡桃等貨巿價必有增無減云 
[本廠布銷場暢旺]  
　　本廠布銷場近來稍有轉機客帮購辦者接踵而起各廠雖加添女工趕緊織布尚有不敷應銷之勢前昨兩日該業接三寶壠新加坡暹邏等埠來電共訂購一千餘箱卽速起運該業接電後恐中秋節未能完全交貨故於昨日起南巿浦東一帶各廠又添招女工加做夜工據云今年自正月以來未有如此之銷路云 
[新委煙酒公賣分局長接差]  
　　新委江蘇第二區烟酒公賣局長羅煥章已於昨日接差視事委任各員如下文牘科主任張愚會計科主任張紹良稽征科劉宗濳牌照稅主任楊啓總稽查員徐棠稽查員趙子賢庶務科徐澍尚有各虚稽征員照舊分滬並定今日將局所遷移至西門外王家闕路金庭會館内照常辦公羅局長昨日接事後即發布告云本月十七日奉江蘇財政府茄酒公賣局委任令第十一號内開照得第二區分局委員謝宣業已調任第七區分局遞遺之第二分局職務查有蘇紳羅飴堪以委充等因奉此本局長遵於本日赴局接印任事除分行外合即布告仰烟酒兩商一體知照此佈 
[續誌工巡捐局長易人消息]  
　　工巡捐局長朱壽丞現將升調浙江全省烟酒公賣局長所遣工巡捐局職務經盧護軍使電致齊省長舉荐杜梅督接辦已紀昨報兹悉杜君現在松滬護軍使署爲秘書長將來接任工巡捐局長後公署秘書一席未便更易生手仍由杜君兼任云 
　　又聞朱壽丞因升調在即故將局中經辦各事預備結束如城内外各處路工之未經完工者及征收地方稅與各種稅欵現正逐一清理俾便交卸惟各處路工工程最爲繁重應將支出各欵分别支配其各認稅機關欠繳捐欵及各居户商舖未繳之地方稅亦已派員分别催繳 
[秋丁祀孔之演祭]  
　　昨日爲秋丁祀孔演祭之期本埠學界齊集黌宫於午後二時率同新舊樂舞生舉行推定執事如左攝官賈督香姚玉蓀郁子葑正引曹仲甫引裨沈丹丞通贊曹瀚章讀祝范麟書執事錢伸齋西廡分獻朱伯華分引金松甫等按照禮節行三獻三鞠躬等演祭禮至三時始行演學 
[展覽日本名畫]  
　　日本名畫家高橋哲夫氏來華遊歷出示所作寫生畫數十種手筆靈敏色光燦爛洵美術界之妙品兹於本月二十二二十三兩日上午九時起假虹口蓬路日本人俱樂部樓上開展覽大會并附列菊澤武江氏小品畫十五幀亦傑作也 
[今晚跑馬廳之西洋燄火]  
　　西洋紅十字會義賑會今晚在泥城橋跑馬廳施放西洋燄火聞係由外洋運來價值甚鉅其玲瓏奇巧變化萬端多爲吾人所未覩新世界游戲場地臨跑馬廳居高噉下清晰異常届時想有一番熱閙也 
[雅歌集氣象一新]  
　　雅歌集爲滬上第一要房人才輩出聲譽卓著近因力圖振頓重謀擴充因是小花園原址不敷應用現已遷移至跑馬廳一品香南隔壁房屋較前寛敞佈置亦更完善兹定於隂曆本月初八日舉行喬遷後第一次全體大會想届時定有一番熱閙也 
[呌莊之價格]  
　　昨爲英商泰和洋行拍賣之期所排各貨如元羽綢泰西緞巿布原布等一百數十件聞其價較未停呌時又跌二錢至八九錢不等惟前日元芳洋行所呌細布漂布漂標輕布等漲銀一二餞之譜元羽綾色羽毛嗶嘰羽綢等每疋跌銀數錢其餘公平怡和兩行之價亦以跌者爲多故近來業此者莫不躊躇云 
[請對匿名函件之筆跡]  
　　崇明人嚴沛祥莊山談前在浦東爛泥渡股開洽記化痰製藥作後因蔣經理賬目有不符之處被嚴覺察拆股獨開嗣於上月間忽有人以嚴通同黨人家藏炸彈等詞匿名函禀三區警署經解警正飭派長警前往查抄毫無證據江復有人私刻嚴某圖章致函張姓富户嚇詐巨欵又報載無頭要案輙有人以嚴某牽入匿名函告官廳兹由該處同泰德昌等商號以蔣平日舞文弄墨設計害人居心回測對於此等匿名函件不無可疑故於前日聯名公禀警廳請求飭傳蔣山談到案核對筆跡以憑澈究 
[失火即熄]  
　　前晚八時閘北新民路北南林里口某姓家不戒於火幸二段救火會近在咫尺到場撲滅未曾冒穿屋頂然已受警不淺矣 
[四川軍隊破獲盜案之酬勞]  
　　本埠復隆裕川帮商號前因四川分號有現洋二萬元與某銀行之現洋四萬元及各種貨品雇船運往重慶駛至距離川地四十餘里之江面被袍匪搶刼一空報告湘省及重慶兩處官廳請爲查緝在案兹悉該號昨接四川分號來電報告此案現經川省第五營軍隊在奉家村破獲盜匪七名並原贓銀洋貨品已經訊明由督軍核厪一律執行鎗斃起獲原贓亦已照戴具領未失一物惟第五營軍隊破案出力應如何給予奬勵講示辦理等語該號以此案破獲迅速第五營軍隊實屬異常出力决定給予賞洋三千元另製匾額送呈四川督軍公署以酧其勞當已電復川省分號查照辦理矣 
[三誌哄騙運動費之貨覺]  
　　住居北京路保康里之朱揚生因愁李陳氏與李昌龍在公共公廨涉訟朱以代爲運動提前開審爲由向李氏騙取運動費洋十元被駐廨牌票問西探惠勃查悉禀奉中西官諭飭捕房將朱拘解公共公廨訊據朱供在中國律師徐懷霖處爲繙譯判朱押候補傳人證質訊在案前日午後由西探奉諭至北浙江路南陽里一百六十三號門牌金文標家往傳見證徐懷霖當據金言徐在貴州路三百四十一號門牌事務所内該西探因見交保間六百六十九號華捕王永昇（卽小彌陀）與另一當事人林阿發並金文標等同檯吃酒　西探以王捕不應通風即回禀檢察處發給諭單復往金文標家將門首所掛金記等招牌三塊以及交接簿據等物連同王捕與金文標一併帶入捕房昨晨連同朱揚生併解公廨經會審員王肇之君會同英白副領事升坐刑庭研訊據徐懷霖投訴朱揚生非其用人並不令伊代受訟事我係中國律師母庸繙譯及帮辦事務所等語並出捕房代表牛門律師向徐詰明前情中西官以朱揚生騙詐罪已成立且係過犯判押西牢四年期滿永遠逐出租界判畢交捕房帶回執行繼由探捕將六百六十九號華捕王永昇與金文標解案即據牛門律師詰據西探惠勃聲稱前日奉諭偕華探同往南陽里徐懷森事務所傳徐到堂作見證見六百六十九號華捕亦在該處與人吃酒據金文標言徐在貴州路事務所旋往查得該處係一小總會乃金文標所開設等語並據西捕頭惠勒到堂證明得報後即簽發搜查諭單給與西探惠勃云云復由牛門律師將此案情形向堂陳明訊之王永昇延穆安素律師金文標延海德禮律師到堂代辯要求准被告等交保展期研訊中西官判王金兩人各交四千元人洋並保聽候查明於下禮拜三訊核 
[僞票期騙之告發]  
　　嘉興人徐遠生因串合同黨在山東路一百十五號門牌虚說承茂裕報關行將敦豐錢莊牌號之僞票向長豐義長順源永豐等三米店騙取值洋六百九十元之白米一百十擔被控於總巡捕房昨由包探　徐拘解公共公廨經中西官訊供一過判徐押候查明再訊 
[蕩婦虐斃兒子]  
　　寗波婦人龔周氏今年二十四歲其夫已於今春病故周氏因夫故無依遂將所生三歲男孩桂忠交由伊始撫養已則以出外帮傭爲由來滬與滬城東姚家弄十四號門牌倪貴記木作主貴發姘識即與倪妻周氏同居上月間龔周氏將桂忠領至倪處撫養惟該氏邇來又有外遇爲倪所知向氏詰責該氏疑係桂忠漏洩故將該孩敲打近來該孩又患紅痧症倪並不延醫診治又經該氏將孩手指咬去二節延至前日下午一時氣絶身死倪正擬備棺收殮當爲隣人代抱不平密報該孩伯父龔阿錫母舅周才寶等到來阻止棺殮當卽告知十五舖地甲報告該管一區二分駐所王警佐以案關人命立飭長警馳往拘捕詎倪貴發已經逃逸當將龔周氏及倪妻周氏一併拘所暫押一面飭警將孩尸看守當因爲時已晚故於昨晨備文飭警將龔周氏倪周氏連同原告龔阿錫周才寶等押送地方廳請究並請相驗林廳長飭將兩氏分别收押立委沈檢察官沈檢驗員等前往驗得該孩手指咬去二節且遍體受傷委係受傷致命而死塡明尸格判由龔阿錫備棺收殮遂回廳禀復繼又將龔周氏倪周氏提案預審一過判令收押交保候提到倪貴發再行核辦 
[女婿毆傷丈母]  
　　天津人葛長林同妻馬氏住居閘北寶山路有一女兒嫁於同鄕張鳳亭爲妻近因其婿在籍失業由葛函招來　覓就不遂張欲仍回家鄕前日向馬氏索取川資起釁毆傷該氏頭面由五區崗警將張拘入區署轉解司法科訊核 
[鐵罐劃傷頭面]  
　　漆匠陳乃　昨晨因事行經小東門外民國路被淘沙者胡梅高手中所持之鐵罐劃傷頭面流血如注當由巡警將兩造拘入一區二分駐所請究 
[買妾幾受人愚]  
　　住居南巿董家渡附近之陳某近拐得松工婦人阿巧藏匿法租界小客棧内串通某甲賣與浦東人王姓爲妾得價洋一百五十元阿巧尚末過門昨王向陳詢冋過門日期陳對答含糊王知受愚遂鳴警將陳與某甲一併拘入一區一分駐所轉送警廳訊究 
[續誌阿姊不甘緘默]  
　　青浦婦人徐蔣氏之妹三寶被二十二保十七圖地保陳大來拐匿浦束錢郎中橋經蔣氏尋獲扭交東溝鎭警察第六區該區員判令開釋蔣氏不服具呈地方檢察廳及縣警察事務所請求提究等情已誌昨報兹悉王警佐主任據禀後以陳大來身充地保拐人處女强佔爲妾應受刑　裁判該區員湯潮海不應徇紳董情面率爾開釋特於昨日飭派偵探戴逢春前往移提解所以便讯明核辦 
[鄰居戲謔之釁端]  
　　馬阿二住居乂袋角樂三里前日與鄰人卞學奎因戲謔起釁卞以木料向馬頭上毆繫不意木料上有舊釘一枚鈎傷馬之頭皮血流如注由四區二分所崗警將卞拘解司法科移送檢廳核辦 
[串黨攔刦銀洋]  
　　揚州人佘錦順昨在北四川路串黨三人攔刦行人何國榮身畔大洋六元小洋一百五十角圖逃被五百十二號印捕查見帮同將佘追獲拘入捕房經捕頭略詰一過諭飭押候解廨請辦 
[機器匠偷用電汽]  
　　住居北四川路一千四百零二號門牌之機器匠粤人陳阿連因私裝電線偷用電汽被工部局電汽處西員裴脫（譯音）查見以其違犯刑律通知四川路捕房於昨日派探將陳拘押候解公廨請究 
[過犯施用擲包術]  
　　過犯沈阿正昨在北江西路用擲包術向婦人周毛氏騙取銀壓髮布衣服等件圖逃當被包探譚鳳池查見將人贓拘入捕房押候解廨究辦 
[巡捕拘獲竊賊]  
　　平湖人潘如英前日午後竊取黃浦灘四號門牌徐忠卿家之紗長衫一件逃出被捕查獲昨解公共公廨經中西官訊實判藩押西牢三月 
[行竊收贓並究]  
　　海門人應夢林前日至雲南路竊収陸阿三之包車一輛消贓於派克路八百三十六號門牌徐阿二被老閘捕房包探查獲昨將應徐兩人並吊到原贓解至公共公廨請究經中西官訊實判應押西牢关年徐押三月分别示儆 
[妓院違章封閉]  
　　同春坊八百十四號門牌妓院妓女天香閣因容留幼女王小媛媛朱阿三張阿大　捕將三女並鴇婦葛沈氏一併拘解公共公堂訊判三幼女併發濟良所留養葛鴇押候會商核辦在案昨晨由廨復訊葛鴇延海德禮律師知堂代辯並由捕房刑事科代表牛門律師投稱被告買良爲娼罪有應得應請堂上核辦中西官判葛鴇押滿女所十二天並着給諭將該妓院發封 
[法公廨訊究竊案彚誌]  
　　竊賊王阿林於前晚濳至法新租界王明生家竊取衣服數件又至楊良春家竊取棉被一條而逸富由各原告投報捕房捕頭飭探任水揚前往將王阿林拘獲當在某押店内吊出原贓昨解法公堂請訊各原告投訴前情求究王供認竊取衣服棉被不諱中西官判押六禮拜以儆贓給原告領去 
　　毛阿小投法公堂控稱商人日前至小東門某浴堂洗浴詎被竊賊張洪興乘隙摸竊銀錶一只圖逸當被商人察破故將張扭案求請訊究張洪興供實因貧苦無奈犯此不法之事求請恩宥中西官判張押西牢一月贓給原告領去 
　　竊賊王金生糾同施阿毛於前晚至法新租界某姓家竊得衣服數十件携贓而逸昨爲法捕房包探偵　將王施一併拘獲吊出原贓解因法公堂請究王金生供認行竊不諱質之施阿毛供此項衣服係王竊來囑民人持往典質是實中西官判王押三禮拜施押一禮拜以儆贓物充公 
　　雞販單國記日前由某處販雞來申行經法租界被竊賊楊福慶從背後竊去數隻圖逃後爲單察悉當即鳴　將楊人贓並獲拘入捕房昨解法公堂請訊原告禀訴被竊情形楊供認行竊不諱聶讞員判楊押十四天以儆 
[呈請先辦外沙清丈之道批]  
　　滬海道尹公署昨批崇明外沙代表施滋培等呈爲代表衆意請先辦外沙清丈升科由呈悉此案昨據具呈業經明晰批示矣仰即知照 
[謝劵]  
　　志鴻女子公學之日假座九畝地新舞臺請全體藝員排演日戲一天所得劵資悉充該公學經費昨承贈劵八張書此誌謝 
[中華職業敎育社通訊]  
　　預定第一年度（從辦事部成立起至七年五月止）社務進行概要 
　　一依章程第三條所列各類於本年度内先辦第一類各項及第二類甲項而將各項事業概括爲五系如下 
　　甲調查系注重調查職業界狀况及已辦職業敎育狀况漸及其他 
　　乙講演系定期講演與出發講演並舉 
　　丙出版系每月發行小本雜誌一册又輯譯書籍每一月或兩月發行一册社務報告附入雜誌（自雜誌發行社務叢刋停止） 
　　丁通訊系對於社員之通訊及對於一般職業界或敎育界之通訊答問 
　　戊學校系先就本社所在地辦都巿式男子職業學校一所附設補習夜學校 
　　其餘各項如研究由學校系兼任勸導由講演出版兩系分任指示由講演系兼任表揚由講演出版兩系分任 
　　二每系設主幹一人主管該系事務由辦事員分任之亦得以一人兼任兩系以上之主幹均負互相協助之責任而受成於主任 
　　三依章程第十三條之規定爲協助現辦各項事業起見設義務幹事若干人由辦事部於特别社員或並通社員中推舉隨時協助 
　　四上列各項事業外如有餘力添辦他項時臨時酌定之 
來函 
[盧護軍使致各界函]  
　　敬啓者京直奉等省水災浩大待振孔殷經永祥等一再在愛儷園開會籌議辦法决議先由各界擔任捐募除送呈捐册外所有籌備進行手續頗形繁重兹再定於九月二十二日（即星期六）午後三時仍假哈同花園開會集議一切届時務請執事惠臨共策進行無任盼麟專此即頌善安盧永祥等護啓 
雜評二 
[奥黨人口中之燒餅歌（步陶）]  
　　梅而喜之死於奥領事署箇中情事已覺費人探索兹據搿納脫供詞更有掘隊道擬轟燬津奥署之謀且其機之動不在於奥人而在中國明初劉伯温之燒餅歌抑又異矣夫燒餅歌之作爲中國預言家之一其所言固大致以中國帝王更迭之痕迹爲限若北京奥黨人被捕後之命運何如在當時劉與明太祖晤談之神情自無無端揷人之理然搿納脫之　詳其究何所本耶將誤於中國人解說之附會與抑此歌已有譯本而詞意頓失本眞與否則姑妄言之以聊自解嘲云爾劉伯温而有知不知其亦認此推詳之失敗否嗚呼日者某筆壇無靈而康有爲再作逋客今劉伯温不可作而奥黨人乃終爲階下之囚甚矣夫其預言家之誤人也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[南仙吕贈歌者新玉] [  華父]  
　　（步步嬌）外不聽天寶開元的清平調閉塞了子野聞歌竅寂寞了龜年碧玉簫那處笙歌無端傳到勾引客魂銷趁黃昏開倦眼閒憑眺 
　　（醉扶歸）他身材兒是趙家姊妹多嬌小他名字兒是　田初長嫩瓊瑶他歌喉兒是流鶯宛轉海棠梢怎當他瞞人偷送三分笑活敎那相思瘦盡沈郎腰况我是無家張儉多懷抱 
　　（皂羅袍）嘆年　子弟梨園都老問廣陵絶唱更有誰操春燈燕子可憐肖後庭玉樹姜凉調惟卿一笑心開恨消愛卿年少情憨盧媾怎登場不令人傾倒 
　　（好姐姐）蹊曉他裙邊黛梢兩彎兒爲誰鉤掃想是芳心無那思將春暗招俺道他不願生成驚鳳藏金屋他只願化作鴛鴦當畫　 
　　（尾聲）打不破乾坤莽莽愁圈套聊對着優孟衣冠譜綠么願無恙江山似他顔色好（一）句熟調圓當非老手不辦 
家庭常識 
[滅火藥水之製造法] [  張靜生]  
法用尋常食鹽約二十磅加（淡輕三）淡養三（硝酸亞母尼亞）磅再加潔水（蒸溜水）七加侖便之溶化分貯於陶製瓶中而封固之勿使其氣洩漏用時即以封固之瓶擲入極熾之火中人之擲力與火之炸力務使其力足以使該瓶破裂方能顯其效力如火發於呢絨或綢緞布疋等軟物之上擲之而瓶不能破者則可啓其瓶口遍澆成燒之處火亦可熄靜按此理蓋因硝酸亞母尼亞之分子式爲（ＮＨ３）ＮＯ３食鹽之分子式爲ＮaOT其在瓶中仍正混合因未加熱故其作用不起受熱則食鹽中之鹽素與硝酸亞母尼亞中之亞母尼亞並硝酸亞母尼亞中之硝酸與食鹽中之鈉素同時互起極激之作用其方程式爲（ＮＨ３）ＮＯ３＋ＮaＯＴ＝ＮaNO3＋（ＮＨ３）ＵＬ能收吸極大之熱力凡物在空氣中必至一定之熱點其物方能與空氣中之酸素化合成燒今其物體突遇有極大收熱之藥物　其物之與空氣接觸面周圍之熱均被藥物吸收其熱必驟低在然燒點下故能令已然之火立時消滅未然之物不能再燒也 
[痰核]  
於三月間收取多數　蚪搗爛加以冰片封存瓦罐内凡痰核初起時敷治即愈 
[疔毒]  
初起時用旱烟筒内烟油濃塗即消 
　　種韮芽用大蒜條搗爛成泥徧塗牆脚下之爛木頭上勿使太陽光曬着日久卽有韮芽長出 
[南瓜露] [  紅樹]  
採南瓜時勿將瓜藤拔去宜在離根一二尺處用刀割斷以空壜一個將瓜藤倒掛入壜口之内上面用物蓋好勿使雨水滲入經過數日則藤上滋水滴於壜中即爲南瓜露凡患咳嗽者以碗取露隔水燬熱連服數天卽有奇效並去烟積 
集益錄 
[第四十九問] [  佛嚴]  
　　前載某君造雪花膏一則法用炭酸　十分磵酸末十分白凡士林十分屈里設林一分龍腦五釐酒精一二滴鄙人如法製之其結果全然相左蓋凡士林脂肪濃厚擦之掌吕見油質不見粉質且團結如漆店之油粉色亦不白試以少許水稀釋之則質疎鬆而發白矣然立呈醱酵狀態不一少頃即此疎鬆之粉又凝結而成硬顆粒愈覺不適於用鄙人不諳化學莫明作用無法補救有心問津尚乞實驗家有以啓迪之 
工業須知 
[腐蝕彫刻法（三）] [  左丹]  
　　（六）眞鍮腐刻（眞鍮爲合金之一種卽青銅是也）（一）眞鍮之腐刻劑（１）　硝酸八瓦於水八○ＣＣ中再與溶解鹽酸鉀三瓦於水五○ＣＣ之液相混合而使用之（２）於婆氏比重一·三度之硝酸中注加發烟硝酸　呈黃色爲度此液性極猛烈若腐刻多時能將眞鍮全板溶去使用時當注意　（二）眞鍮之腐刻法將眞鍮板之表而先以防蝕劑書畫所欲之品物然後用前項之腐刻劑浸漬最初宜用稀薄者漸次濃厚或更用劇烈者其他手續均同一例 
　　（七）銀之腐刻（二）銀之腐刻劑此種腐刻劑極爲簡單祗須用强硝酸以倍量之水稀釋之使用可也但行此種彫刻時其廢液中含有多量之硝酸銀存在棄之殊爲可惜若加入食鹽卽生白色之沉澱而成鹽化銀以此濾過乾燥之加同量之炭酸鉀鈉（ＳodiumPorassiumCarbonate）入黑鉛坩鍋内用煤火灼熱之則銀悉沈降凝集於底部仍得收回之不至廢棄矣（二）銀之腐刻法與銅之腐刻法相同兹不復贅（完） 
聯話 
　　品仙之說自昔相傳亦有足徵者余兄縱嵐曾客山東萍台縣歸爲余述靈仙輓蔡事殊鑿鑿先是松波旣逝濱蒲等縣開聯合追悼會輓聯雖多殊少佳構而濱蒲交界處有仙祠頗著靈驗因就而扶乩焉仙初稱不識其人約以次日至期仙果復降大書聯曰劍氣老横秋能助成滇湘間數百里金風凛冽使草木荒涼痛哉龍化匣空聽大地可聲或謂山頽或驚棟折』波光生自水竟照到瀛寰内萬千重黑海浪濤作滄桑變幻異矣鯨騎箕尾看這場結局一知世事一見天心』超佚羣倫允推絶作聯嵌劍波二字係蔡先生舊號云又祭關岳一聯云一心似水心心心心於國心於民心於家清白無私乃是一心似水』三敎同源敎敎敎敎以忠敎以義敎以孝墨朱不作斯爲三敎同源』對仗之工見者咸歎賞不置（慤）栩按扶乩之術予主料嘗三折肱矣要之亦不背乎神道說敎以智化愚之本旨故每擬筆之於書而輙止矣 
長篇小說 
[社會小說貪嗔小史] [  常覺小蝶天虚我生合譯]  
　　第十二章（二） 
　　明日納蘭方在園中薙草忽見南蔚之律師鄧溶乘車而來直抵門外納蘭慮爲所見乃亟匿入林中一小時後始見鄧溶出上車自去時已傍暮遂人助英伯治餐媪曰欺伯明日須至龍滙爲鄧溶賣書欺伯曰諾而面色殊不豫退而吸其烟摇首以向納蘭曰龍滙路遠哉而我又患筋骨痛如何能行實則鄧溶亦有公役乃必以此勞我納闌曰丈龍滙亦爲鄕村乎欺伯曰島耳其地冷僻直不類於人世使爲吾産吾直棄之天納蘭曰然則此島爲主人之領土歟莢伯曰吾則但願其否蓋其地一無出産所有者不過水草與夫亂石即海鳥亦不多徒勞吾步動必一往故吾深望其陸沈蓋於主人無損而於我則有益納蘭曰吾意其地終有人居不然又令汝送信與誰莢伯曰其地雖亦有名爲田莊及花鋼石礦者然每年所入尚不敷催租時一次郵船之費吾今往者或竟殞命於彼亦未可知蓋汝未嘗往耳其地之苦直非人居航路所通僅一小艇終有一日必翻而其臥處尤劣惟有硬板食則糙麥而無布丁嗟乎吾乃何辜而流入荒島寧非寃哉納蘭聞語忽起好奇之心因曰丈吾代汝往如何莢伯立停其菸瞠目以視納蘭頓現笑容曰孺子汝眞願往耶吾思其地亦不惡而風景尤佳汝果往者吾知汝必不思歸佳哉孺子吾必讓汝行矣納蘭曰然則吾當告之主人莢伯亟曰否果令主人預知者則必不許汝往明日九句鐘汝但自行有信兩封一致霍齊史一致毛雷嗟乎此二人者性格亦眞劣每月租金非往索者卽無償但汝明日九時必往今可往備行　多携衣服蓋彼處實至寒濕也納蘭曰顧我無衣奈何莢伯亟曰有有吾有之當以假汝汝往亦可休息數日此間事則吾代汝勞矣言次故作艶羡之態以堅納蘭之信心 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之日本 
[内政瑣紀（見本報壬申年七月初九日）]  
　　日本所建火輪鐵路已成官紳商賈附載往來者不可勝數不獨眞易殊形便利即書札之傳遞消息之通流其利益有不可勝言者中國奈何置而弗爲哉又日本所造煤氣燈已成一至夜間密如繁星街衢巿廛間朗同白晝士民觀者無不欣悅前已創建鑄銀局現又新立鑄錢局煤氣公司卽設在鑄銀局之後日本國王以近來頒行之錢輪郭未厚另擬改鑄分爲大中小三等有兌一干者有兌二百文者有兌一百文者鑄銀悉用機器以期便捷事銷而工倍已遣員至泰西往購大抵數月後可抵江户矣日本講求錢法如此且其國向固産銅鼓鑄無虞不足也（４） 
[又（見本報壬申年七月初十日）]  
　　日本各處建立義塾選國中童子六千四百八十名延西人敎讀且學習西法務期有用至所學旣成而後又敎本國童蒙將見舉國皆知文理其風俗無難蒸蒸日上矣惟日本稅關盤緝嚴密凡有包箱貨物例須看驗適有美國携帶書信兵船經此亦令開函審視船而中人故便其合遂將美國裝載書信小艇拘而留之果彌則有犯萬國公法蓋公法有設凡兵船其小船概不能覊留者前英國曾與别國興兵亦由此而起也（３） 
[又（見本報壬申年七月初五日）]  
　　曩者普法之戰普所以勝法者以地理明詳扼守攻擊皆得形勢故也凡普國軍士官舟夾袋中無不有法國地圖一幅雖村落鄕鎭黑子彈丸亦無不　悉備載使人　所以守所以攻所以進兵所以駐營地理明也日本人今亦從而效之凡爲兵者無不給以地圖一幅所有山川之險易道里之短長得此可以一覽瞭然矣（４） 
尊聞閣筆記 
[玉蟾生記（見本報壬申年十一月二十三日）] [  鉢池山農]  
　　玉蟾生者不知何許人生而神宇秀逸資性超曠於世無所嗜宫室器用服御玩好及人世紛靡之境衆所趨騖　皆以爲不潔而去之性好月常言五濁依月而清八垢得月而凈可以引精彩可以通神明又好於月下冥想以爲形色有窮惟而及乎無形之形不色之色則眼耳鼻舌身意專注於斯焉夫我心所專注彼無形與色者不我知也然彼無形之形不色之色亦有其眼耳鼻舌身意所專注之一途醒不可得而言夢不可得而訴春宵秋夕抑鬱中懷當夫皎月一輪照此帷箔幽愁哀怨默寄太虚以爲世有其人庶幾知我者乎而玉蟾生乃以其心所專注者迎之彼之心皓皓然來我之心脈脈然往借月以印我之心因以我心印天下抑　無所與訴之心二者交融於氤氲冥溟之中故好月益甚居恒夜常不寐一香一茗一几一榻徜徉於花隂竹石之間仰睇宇瓊遊心無窮或至斗轉星斜玉輪西墜則凄然不樂者久之一夕方坐石磴寄想青冥瑶光珠彩散溢庭户有道人黃冠羽衣翩然而至急起延攬即問姓氏道人曰君不憶十九年前以玉遂度瓊雲曲於清閟室前耶道人爲金粟觀主者與君居衡宇相望晨夕侍從甚歡君以某歲中秋乘素娥出遊寶霄臺憑白玉闌干笑指牛女君見其侍者珠羅蘭修偶動塵念素娥訴諸圓靈玉主謫居江淮間並　二女以星紀兩周爲約君告别堦墀凄動左右玉主念君宿業許以少年騰逹福慧變清蓋二十五年往返清虚也若夫操行不堅精華外鑿上清昭察注有金科情動者削名氣感者滅福則將來墮落不列眞靈矣愼之愼之勉圖相見言畢振衣而起生欲追叩究竟瞬然已没生獸念生來幸無薄行然神交氣感滿腹塡膺自知福澤聲華都歸秋夢即於壽命亦約略可知於是絶意色相之　專精靈明之奥眼耳鼻舌身意有盡而神明精采無窮從心所好而絶其流運情於虚以宣其鬱浮沉垢濁中而不失清淨之體雖日與形色相接而一心當註幽隱落寞之間以是存儒者行完佛氏心然非有同此神明者不能知也生後科名果不振年未三十卒後數十年有見之栖霞由上者（完） 
文苑 
[和補蘿山人悵懐詞原韻] [  峨嵋仙史]  
　　（見本壬申年十一月初三日） 
　　萍逢渾似有前因同脫當年刦裏身重整琴書成一慨蕭條風雪備千辛浮名誰信無根帶清味原知有本眞但得牽羅常補屋階庭加護百年春 
　　新詩讀罷細評景可見心芳句亦芳我却怕哦我觸恨自無消遣焚祇香人緣愁損如花瘦宵累情牽煑夢長願化此身爲朗月翠惟流影引飛觴 
　　小春省識有東風溪上梅花信暗通我竟紅顔悲命蒲君何素手諱時窮弧山欲訪空隨夢倩女難期共欵衷怕見月圓增悵惋畫簾嬾捲倚樓中 
　　虚窗摇影弄風枝獨坐吟身不寐時明月有情添作伴碧雲無信慰相思旅愁祗共寒燈曉客涙惟餘夜露滋欲把香囊通叩叩拂賤含意和新時（２） 
神話 
[羅浮白龜精（見本報甲戍年三月三十日）]  
　　羅浮本二山也風雨合離烟雲蒙雜久爲仙靈所窟宅有樵子素慕道術立志訪之初至浮山一無所遇因披藤葛斬荆榛而造於羅由之巓天色將暝山雨驟至大擢急匿入巖洞中洞逼窄墨暗樵子蛇行而入忽覺地稍寛可以容身上有一線天光則見一碩腹老翁衣青衣蒙綠巾偃坐其中樵子大喜意以爲遇仙也翁見樵子至呼而問世間閒事戚戚不休至叩以大道則茫然不解固問之翁聽以鼻蹇蹣而言不能成聲樵子哀叩曰仙師眞吝敎哉翁復吃吃而對曰非敢吝敎而不肯助手實在無能爲役也蓋此翁修煉未久甫脫軀殻强作人言倘不自諒而欲說短論長搬弄唇舌其有不爲人所笑駡而唾棄之者哉至叩以正道則口啞耳聾矣樵之廢然而返歸後以語鄰人有知者曰是多年白龜精也前山蹣跚來巿上并扶青藜杖一枝自稱羅浮山人屢爲人所欺侮常行失道悮犯門墻遭痛棰而遁去故近已許久不出矣子之所遇得母是此怪乎嗚呼世之如白龜精者多矣一無所知而又並不識爲道路亦居然來遊巿上自稱爲山人乎多見其不知量矣宜乎樵子所窘至於無能相助也（１） 
雜錄 
[糖薑製法] [  滕布禪] 　　 
將生薑切片或搗碎用等分之紅糖攙入拌匀（即生薑一斤須攙紅糖一斤）裝置磁瓶或撢内將口蓋好埋於北屋門限以内之土中（須有人常住之屋其瓶口距地面之淺深及門限之遠近均以裁衣尺半尺爲度）使得常受冬日之烘曬及來往行人之踐踏自冬至日起埋入至夏至日掘出置放於僻靜處所瓶口須用紙封閉勿使塵垢污穢等物墜落其中主治噎食病及胃寒胃痛胸膈脹悶胃力薄弱等症施之無不立效患病者將此糖薑取出煎水飲之每日可三數次以治愈爲度如遇伏日瓶中感受暑熱不免生有蛆蟲亦不碍事收藏者愼勿以其腐壞而竟棄置之也倘以瓶中生蛆使飲之者見之作惡亦不妨將糖薑曬乾牧放其功效亦不減也此藥費錢不多配製亦易甚願海内慈善家依法預製以惠病者（４） 
[答周斆肅君徵方] [  新堤郭子佩] 　　 
此症有兩種治法若因食猪羊致毒藴胃中熏於肺竅而生鼻瘳狀如櫻桃頗礙呼吸者每日用醋漱口數遍内服清解藥卽瘥或不因食厚味而只肺經受毒氣不能消濕熱壅滯而生鼻痔如拘杞狀者内治必須清肺爲主而佐以除濕降火之品外用藥點搽亦易愈也望高明酌之 
 
 

Page 18

 
 
   
 
