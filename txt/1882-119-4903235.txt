# 1882 - 119 - 4903235

 

Page 1

 
 
[殺姦案書後]  
　　前日詳述天津閻某殺姦之案不意無獨有偶卽於十三日本埠虹口亦出曹金奎殺死姦夫徐得文並戳傷其妻曹徐氏一案兩事並　情同一律竊謂此等事莽男子當俗敝風頽之際亦足以風天下矣顧出於天津與出於上海猶有區别蓋津地風氣剛勁打架之案層見疊出匹夫尋分如臨敵靡不不以刀鎗從事何况妻被人姦忿塡胸臆一頂緑頭巾欲除不得隱忍旣久而後出此哉若上海之男子則久爲婦人所制矣試問拚頭搭脚齷齪名稱公然自訟於堂上而其夫轉在可有可無之數看淫婦之氣燄雖家長不敢偶櫻而謂闒葺者流能以白刃相加耶娘姨大姐生在鄉間小家碧玉風致堪　原不盡貞潔自守徒以農功蠶織終歲辛勞族黨比閶多言可畏是以留此清白之體耳一旦以傭趁之故某婦某嬸推挽出門遽來上海秦樓楚館跟肩輿而出局者彼何人斯豈非猶是鄉人婦者而乃綢絹被體金銀滿頭顧盼生　目成眉語亦有此風騷態度乎斯時不勝羡慕之心無如力弱未能學步而已迨習之旣久傭資富足可以御鉛黛而被綺羅目染耳濡者旋亦親身嘗試求我新特無念故夫將終老於是鄕不暇作歸計矣設有鄕間來者布衫氈帽黑面粗皮云是其夫出而見之不覺赮然羞勃然恕也羞則以爲如此俗子實倒我體面也怒則以爲有此根蒂不能任我自由也噫設此兩念其視故夫爲路人必矣公堂之上指翩翩者爲結髮串媒造証以實之而旁跪之鄕人形容粗蠢衣服敝陋口不能言人無所助則彼婦唾之曰是拆梢也是冒認也一受其蒙而官亦居然左袒甚有呼寃無路輕生自盡看若氣質稍强並有扛帮者則伺其婦之所在糾人扭搶而回而婦則無恥已極號哭挣扎不肯下船口中嚕囌猶呌其私之名字欲與一訣而死雖然弱者固不能制其妻卽强者伎倆亦不過此且不特鄕人臺基之害波及良家姦夫淫婦白晝歡會而其夫不知其巢穴縱神情詞氣察出變端尙不能遽爾根究吞聲忍氣旣慮爲門戸之羞復防及身家之禍若此者亦豈少哉然幾見有親操利刃捉獲於姦所而殺死於登時者耶所以然者在鄕人食貧自給終歲務農傭趁於人安得隨其妻之所至而管東之及夫醜聲藉藉忿火中燒不得已蹤跡至　而人地生疏孤立無助其妻與所私又輙擇枝　棲營窟而處雖有偵探之法苦無掩執之方故往往轉爲其妻所賣也至於經紀之人愛惜顔面但使事未敗露蛇影杯弓亦止存疑而未發也怒而不言而况小家娶婦費十千之血資嗣續所關何肯輕於一擲哉國家定制例於本夫殺死姦夫自首之案訊得實係姦所捉獲登時殺死别無事故並無加功之人但令檢騐符合鄰佑確證卽將本夫責釋　科以擅殺之罪者誠以殺姦雖事非勇决之男子不能爲也時劇所演翠屏山事在水滸本屬子虚然按之情理一切折合楊榮先刃闍黎　執巧雲時已手軟燄殺者幾次而後石郎助之設無石郎則嬌啼哀訴憗不轉念而中餒者此難之證也其偕逃入水泊者蓋楊榮並無抵償之罪而石秀本非應行捉姦之人巧雲之殊實由秀手此卽加功也榮秀生死之交不忍累秀於刑故相携以逃耳今人第知翠屏山爲淫戲而不能揣摩情理何也卽如天津之案閻某旣殺王德而婦尙求免使不偕妻弟以往婦决不死然兄弟可捉姊妹之姦與旁人加功有間官不深究可也至於曹徐氏之牽然周姓父子則隣居而無瓜葛者矣其有無别情尙待推求顧本夫之供詞可據殺姦固無疑也日來喧傳此案竊謂上海敝俗百計不能挽回婦有外遇而本夫無如何者不知凡幾自有曹金奎吾知　茸者流從此勇氣百倍皆慄慄乎磨厲以須而姦夫淫婦之魄褫矣然而殺之於事後何如防之於機先本館深願大家小珌各守閨箴愼毋效曹金奎之所爲也 
[諭旨恭録]  
　　三月初六日奉上諭前據林肇元奏請加貴州永遠中額八名當經部議與新章不符改爲加廣一次文武中額各十四名兹復據該撫奏稱貴州紳團丁勇欠欵核計銀數至四百三十餘萬兩之多此項欠餉係在同治十三年未定新章之前褑案仍請加廣貴州文武鄕試永遠中額八名等語加恩着照所請貴州文武鄕試各再加永遠中額八名卽自光緒壬午科爲始用示嘉惠士林至意餘着照所議辦理該部知道欽此○初七日奉上諭御史洪良品奏考試孝廉方正弊竇甚多請飭嚴行覆試一摺孝廉方正係朝廷特設之科膺是選者宜如何束身自愛以期名實相符若如所奏竟有品行不端甚至臨塲舞弊殊屬不成事體應如何詳定章程嚴行覆試之處着吏部妥議具奏欽此同日奉上諭前因給事中孔憲　奏叅巡視中城給事中師長灼各欵當經諭令都察院堂官查明具奏兹據奏稱師長灼因案得賄及辦事顚倒任意各節均查無其事惟於伊子師岱及家人等在外招摇結交司坊官說合公事等情未能覺察並移送案件遲延寔難辭咎等語刑科給事中師長灼着父部照例議處刑部候補主事師岱行止不端物議沸騰着卽革職指揮張得先任意刑訊累及無辜謬妄已極僅予議處尙屬輕縱着卽革職副指揮高楓與吏目李春榮與張午先同堂訊案聽從濫行亦屬　頇均着交部議處餘依議該部知道欽此○初八日奉上諭劉錦棠奏請調員差遣等語丁憂在籍陜西候補道周漢着涂宗瀛飭　迅赴新疆軍營交劉錦棠差遣該部知道欽此同日奉上諭廿肅巴里坤鎮總兵員缺着徐占彪補授欽此同日奉上諭劉錦棠奏查明營員互揭請旨革職一摺記名提督巴里坤鎭總兵席大成以專閫大員竟敢私挪兵餉汳弁送回原籍實屬違例營勶留甘補用總兵巴里坤鎭標中軍　擊柳臣玖始則任聽席大成私役擅挪旋因席大成以抗公不辦等情禀叅輙復列欵禀揭並失查稿書私收錢文于兵丁缺額虚懸不補又不按季册報居心殊屬巧詐席大成柳臣玖着卽一併革職以肅軍政餘依議該部知道欽此○初九日奉旨杭州織造仍着廣英接管欽此同日奉上諭李鴻章奏前因怡賢親王創修水利功德及民天津地方曾爲建立祠宇迄今年久荒廢紳民追慕不忘于廣仁堂恭設神牌以正室爲王祠宇歲時祭祀呈請頒發匾額等語着南書房翰林書寫匾額一方交李鴻章　領懸持以順輿情欽此○初十日太常寺題四月初一日孟夏時享太廟奉旨遺奕誴恭代後殿遣晉祺行禮東廡遣載津西廡遺兆玨各分献欽此同日又題四月初三日常雩大祀天於圜丘奉旨遣本格恭代四從壇遣文夀果齊遜恩慶立瑞各分献欽此 
[巨艦來華]  
　　近有英國新造輪盤名斯德林葢斯德要由英來滬凝装新茶赴英其船之大迥逾尋常船身長 
 
 

Page 2

 
 
四百三十六英尺梁五十尺自船直至船底高三十三尺　裝貨匹千三百墩機器有七千匹馬力暗輪甚大於匹歴三月二十三號由英國格里諸克開輪三四五月二號抵滬在蘇彝士河曾停泊四五天各口又有停輪之時核計由英至滬不過三十二三天光景計每點鐘可以行華里六十四里其船之靈捷可謂登峯超極者矣蓋該船形如海鰍船首卽與鰍魚之首無異銳利無其故能衝波躍浪鼓行於風濤洶湧之中而不啻天馬行空飛行絶跡舉海内外各國輪船其快便實無出其右也 
[津郡近聞]  
　　李太夫人於月之初二日仙逝前已列報茲聞李傅相在津於初六日由電局接到訃音初七日津城文武各官均紛紛上院傳相隨拜摺懇請開缺終制初八日津海關道周觀察函知各關駐津領事官下半旗三日初九日領事具公函致方以誌哀悼云 
[濬河情形]  
　　天津河工情形經列前報但大清河隨掘隨於雖用機器挖坭累月窮年竟難癸效其下游各地又汪洋一片蘆葦不生附近居民遭水患者幾二十年雖有膏腴盡歸澤國現在當道委金觀察惲直牧相度興修擬在千里堤開閘洩盡大清河之水免沙石俱流然後可以奏手子牙河亦底面開寛挖出淤泥卽作培堤之用堤身去河三十丈所取之土用以加高培厚堤面寛闊稱是刻下閘已開工堤已動土數十年之河患將有轉機並聞清丈被水各田不日水退可以種植各糧當令升科是誠當道利民裕國之心也惟立法不宜太驟清丈田糧最易滋事倘更奉行不力吏訛胥索小民不免怨咨矣 
[恪遵新令]  
　　蘇垣自疊遭火患以來府縣禁點洋油業已三令五申矣近日城内閙市之區每當黄昏時燈火初張覺向之晶光迸射者今則爉炬齊輝卽各廣貨舖中從前密若繁星皎同白晝者今亦改用洋燭錯落可數矣惟洋油禁點到貨漸稀闤闇間遂籍是居奇每箱自二元一二角漲至二元八九角不等并謂繼長增高尙欲加漲云苟得價與菜荳諸油相将則不禁自禁人自無力購點或亦永絶禍萌之一端也歟 
[火焚續述]  
　　蘇城内鎭撫司前十一日失火情形昨已録報兹更得其詳爰再述之據稱鎭撫司前下岸有屋兩進三姓同居三月十一日某姓買稻柴一担堆置門内忽於三更時柴内起火濃烟薰灼人始驚醒當卽喚同居奔救無如火勢已盛不能奪門而出甲乙兩姓皆業梨園見勢不及卽率男女從後門跳入河内幸河水甚淺祗將及膝且有木排停放得以逕登彼岸丙姓業庖廚其婿開餅店女回在家亦率子泅水過河惟内姓之幼女年八歲奔往前門驚極鑽入灶門内焚死内婦已下樓因欲取箱再上樓則火已樸入鬢髮皆　面目焦黑丙有子年十一歲足踐火上燒及足指潰爛不堪内婦被歲後仍拉其子跳河登岸但見兩進房屋頃刻之間風捲殘雲一時都盡及水龍至祗保比隣而已間壁某家貲財頗裕當爲槍火者槍盡當時三姓十餘人男號女泣皆在對岸八良子巷空基上露坐吳邑尊卽飭搭盖凉棚給錢着延醫調治復得觀前鼓板店内老者來看將膿泡一一挑破用石灰水洗淨以麻油調塗包以油紙内婦及子目始開口始語十二日觀者如堵墻見此愁慘之狀皆爲憐憫或贈一二元或贈三五元或錢籌數百文故醫藥之費稍裕不致内外闪迫詢其起火之由均稱不知惟當起火之際糾察使水龍在吉利橋面見有一人身穿黑緊身忽忽而來身上有洋油氣味詢之則云救火者係江北口音有二夫役尾之至府前福民橋堍據云要進小客棧因水龍將行夫役不復跟蹤想此人必非善類惜不得弋獲而一詢之 
[布衣怛化]  
　　金少愚布衣德鴻吳郡人生而有奇氣讀書不求聞逹少而歧嶷洞觀世故濳心有用之書于本朝掌故尤爛熟於胸比長不應試不娶妻視人世浮雲泊如也同治朝撫吳使者丁雨生中丞聘主全省輿圖局極蒙賞鑒凡公牘名柬均稱為金布衣于冠盖駢輳之中忽著一帽樑空洞之子時流多豔其遇而布衣則跌宕權奇每以霎見士夫爲苦其自奉之清儉操守之狷介彼夫印纍綬若之儔未敢希其萬一孑然鰥處惟一舊僕相隨不離形影有時囊中至不名一錢主僕都無怨色人歎爲今世所希光緒初毘陵盛觀察奉傳相奏委辦理荆門煤礦局聞布衣名招而與之偕　辦有成效觀察以辦賑回直卽以全局綱領畀之布衣措置益復裕如開挖運銷大有起色惟以布衣而爲總辦數年未登長官之堂袞袞諸公未免不懌去年鄂中大府果以侵佔稅釐奏請撤局而布衣遂得回滬優游養疴自適其天素患怯疾咳嗆終年不絶近益加厲問疾之書郵筒幾滿而猶力疾作答大略謂我輩若旦暮朝露較諸蚍蜉在世已覺稍勝一籌其逹觀多類此本月十四夕竟撤手歸去生平至契有遠道買槳而來不及一訣者在滬契好聞之無不同聲一哭爲天下惜此人才云 
[府考題目]  
　　本月初四日江寍趙太尊府考江寍七屬文童其題用眞韻集成五律不準給燭故諸童交卷者甚早其有遲而給燭者不 
過十之二三云兹將題目録左旗童君子篤於親上元家之本在身江寍仁民而愛物句容脩已以安人六合子服堯之服高淳君仁莫不仁溧水得其心有道江浦膏澤下於民次題是詩也語題舞雩歸詠春風香得春字五言六韻 
[皖垣官報]  
　　瀋司牌示桐城北峽關巡檢缺委試用從九沈錦巢縣典史缺委試用從九許廷標均署理 
[皖垣决囚]  
　　皖垣接准部覆于本月初四日正法一犯該犯軀體甚肥聞係淮北命案臨刑奏刀頸未卽斷及連砍數刀身首方殊云 
[殺姦案訊供]  
　　本埠虹口殺姦自首一案前日經莫邑尊庭訊先詰周雲峯謂曹金奎一人何能遽將徐得文殺死必有人爲之邦助曹徐氏稱汝爲曹金奎之寄父此事自必詳悉倘從直供出可予從寛周供我这住處與曹相距却遠十三日曹負舖盖到我家稱因有事已向西人告假說畢丢下舖盖忽忽而去頗以爲異至翌日聞外間傳殺姦之事往觀情形始悟昨日曹之行徑邑尊又詰之曹金奎據供在銅沙標船已有多年所得工資除零用外盡携歸家去年十月回家詢及銀洋妻稱並無積蓄反有欠項或五十千或三十千不等均有主顧欲來索取等語及詢其如何虧欠則支吾以答因開箱觀看竟空諸所有連短衫褲俱無且人言藉藉見我有指點嘲笑者心中羞忿已久現在告假回來緝訪確實故於是晚俟人靜後先到家中前門用绳將搭鈕縛牢轉至後面破窓而入雖無燈火却有月光映照見有男子在床如必女夫一時忿不可遏卽欲赶上詎徐氏從背後將我抱住致姦夫反用菜刀砍我幸在黑暗中以刀背砍着我左手我隨極力掙脫先戳伊一刀倒地然後騎於伊身上用刀將其首級割下及回身欲殺妻聞鄰居已有聲響恐被鳴捕拘拿反爲不美故棄妻趕至城門口守候進城自首我家中尙有老母當殺姦之際母欲開門放人因被我縛住搭鈕不能遽開惟有大呼阿呀待姦夫斃後老母與七齡幼子卽逃出現聞逃在親串家中此事我一人所爲並無助者我左手現尙浮腫莫邑尊謂旣殺姦夫何乃留此姦婦現在该婦汝尙要否曹供此乃花燭夫妻由父母婚配成親已十五年如何不要卽使已死其屍身亦當領埋邑尊又詰如果不死爾究要否答稱亦欲領轉邑尊謂然則爾知罪否答稱知罪惟求從寛邑尊乃着周雲峯交保曹金奎交差看管候斷前報述有屍親到中之說訪聞徐得又親屬已於十六日早上由太古厚信輪船抵埠欲投案伸訴云 
[勘犯過堂]  
　　前日本埠道者據太倉州差周安胡𠫵解到車犯顧阿惠徒犯李全和過堂　勘卽欲解省聞係該處命案中之犯人也 
[移提拐犯]  
　　本月初四日報列私售胞殊一案雖經法界曾番廨　訊因海門廳曾道差役文上海縣故會番廨應俟上海縣署移提解今縣署已照會西官簽字故捕房將在押之拐徒施占魁及作中之蔡士祥朱保三一併解至會審廨署交縣差帶回縣署云 
 
 

Page 3

 
 
[枷責地棍]  
　　前述法界會審員翁太守訪得小東門外各烟館仍有用女堂倌者當傳各各戸分别懲罰尚有松江樓施阿賢未到太守奉有道札以施阿實實係著名地棍着於獲到後送縣會同嚴辦無如屢傳不到其妻王戴氏總稱施阿賢染病在甯以致案懸莫結昨日方據施阿賢投案翁太守怒其玩延飭責三百板枷號兩個月示衆 
[逃孩給領]  
　　初九日報列窮途哭泣一則係法巡捕見孩子田阿龍在途啼哭送到會審署請爲安置翁太守詢得該孩係蘇州釘書作學徒被師責打逃出爰飭暫送並育堂候領昨據其父田順投案禀稱因閱中報知兒子下落特到滬上覔保具領翁太守即給予領回管束 
[不認虐婢]  
　　婦人崔氏投英界會審公堂禀稱昨將晚時有年約十歲之女孩到我門首乞留詢知是附近廣東人楊姓之婢欲送伊囘去堅執不肯據云因遭觀逃出若回去恐又受打時適有巡捕經過卽交與巡捕等語捕所禀情形與同並稱女孩到捕房桷被主人用鐵針剌有傷痕粤人楊某禀稱該孩係我賣作媿女並未用鐵針剌伊惟頭上稍有傷痕係與孩子玩耍所致請騐陳太守將該孩暫交官媒留養再爲核辦 
[因少失多]  
　　沈阿尺投英界會審公堂訴稱拉東洋車餬口昨有一人雇坐我車少給力錢與論反被毆傷左眼適逢巡捕拘案云吳某供雇坐伊車言明車力錢二十文及到又欲加價致與爭論至伊眼睛傷痕不知何來陳太守判罰施洋一元給沈養傷完結夫車力上下不過數文十餘文吳因此爭論致罰洋蚨可謂因少失多矣 
[更正]  
　　昨報賽馬跳浜條内第一次五馬並賽稱得彩者爲西人小步步兹悉此係傳述之誤實是畢德衛爲小固把代跑獲勝也 
[徵環遊海國圖詩文啓]  
　　光緒二年夏四月因公赴美國閱二十有六旬乃還駕煙墻乘飈車出没驚濤駭浪中馳冰雪下薄霄漢閒當暑也忽嚴寒浹骨旣寒矣忽酷暑灼膚晝夜且更子午易嚮百靈萬怪莫可究詰嘗取山海經審之率不可印證洵乎彼固荒誕也然而是行也正不以此我國家允海外諸國通商以來東西朔南無遠弗届使星絡繹中外交馳昔人云乘長風破萬里浪者若尋常事已溯是年也美國開基百載肇舉賽奇大會萃集者三十有七國冠裳黼黻逮夫衣皮服卉罔弗至動植靈蠢珍踰坏璧賤甚泯沙雖數千年物出之重淵邃谷且有裂地百十丈而登諸几席者古今奇異胥罔弗備要亦不僅以是而有此行也然則環地球而行幾人萬三千里果何爲哉曰篤交誼識人材别好惡審優劣孰爲其長孰爲其短而有有無無是是非非必於會乃可知則駕馭之道庶乎得其要領歟曩者嘗有歴覽海外諸國之思適逢其會遂有是行戒装甬上自滬瀆出日本環歴十餘國迄越南還至滬瀆其閒住美之費里地費城者踰四月以會在是也英京倫孰法京巴里亦幾匝月他或暫住或信宿或經過不少停歴覽諮詢著有環游地球新録四卷就正當世茲復追憶前遊爲環游海國圖二十四幀装潢成册始吳淞放艇訖香海歸帆各附小記而系之詩用志行蹤敬徵詩文以爲光寵伏冀宗工哲匠碩學名流無吝金玉而錫篇章庶是圖得附大雅以傳寔竊有厚幸焉[  江寍李圭拜手謹啓]  
[吳淞放艇]  
　　丙子夏四月二十日自滬瀆登輪舶出吳松袤四十里許廣厦危樓森聳參錯在其左意蜃氣弗若是之奇也乃其右則平疇沃壤禾麥芃芃閒以喬林灌木鬱然蔚然牛羊散處豐草閒又確是江村圖畫洋舶桅檣密若插箸礮臺雄峙海口戰艦拱衞誠兀然澤國要津吳疆險塹我生未遠行行忽數萬里九州非不寛四海竟胡底蓄志經十年斯行豈能已親朋及妻孥阻我亦有理我言人易老差强牗下死而况際承平殊塗幾同軌天地猶逆旅胡庸分遠邇我遂毅然行行自吳淞始江水何浩瀚樓船何崔巍機捩若轉圜激水行踰飛君不見使星絡繹海國去刀環有約孰不知期歸 
[東瀛古刹]  
　　日本長崎島萬夀山有聖福禪寺焉高出雲表營構丹艧不異吾華其象設或謂頗似西藏紀載稱其國素奉葱嶺教良然老僧年八十許以詩名余訪之偕登最高峰席地坐以紙筆作問答亦浮生半日閒乎俯視諸峰雄奇秀媚畢獻其狀孤雲住此中萬山拜其下請移贈於斯鬱然海中山矍然山中僧僧指最高峯招我試一登我有覽勝癖聞言喜勿勝懸磴若梯空盤旋來上層俯瞰瀛海小仰呼天闕譍嵐氣濕裳衣白雲隨足升老樹似延客夾道爭趨承聨房席地坐萬山俯不興長覔歸徑西望蒼靄凝 
[曲海憑闌]  
　　長崎距神戶千數目里舟行内海曲折彎環夾岸山购大青大緑眞似絶好畫屏倘携米顚迂來將不解衣盤礴耶狹處纔半里許時而舟行路盡忽害豁别一境界倚闌眺望嵐翠撲眉宇海上三神山可望不可卽言豈果荒唐人誰生羽翼我竟乘風破浪來滄溟朶朶芙蓉開珠宫貝闕環金戺白榆青桂森紫苔一山斜抱一山曲一山欲斷一山續舟逼前山路日窮雲廻波駛忽殊族初疑武陵源此中雞犬皆神仙又疑徐福三千人至今還在東瀛邊不然便是山靈作遊戲幻此畫境付與詩人傳願言異日更到此山靈待我一一窮眞诠 
[他箕覓瀑]  
　　他箕山不知幾許高廻環秀拔雲蓊然生其閒一石一木一亭一梁罔非天然圖畫爲日本山水最佳處山腰懸瀑十數丈噴簡飛灑若水晶簾卷若玉虹下垂又若舞爪掉尾雪色龍夭矯空際偕友人披草援葛宛轉鳥道蛇徑閒始獲觀焉行到最佳處當頭匹練飄劃開山一角散作玉千條造化標靈境聲威卷怒潮天台竟何似坐對客心遥 
[洪波浴日]  
　　日本東鄙遠接大洋破曉舟更東行倚舷觀日出其始也若有光溢水面摇摇無定俄頃忽紅紫萬泒捧日一輪鮮豓若燕支又若火珠躍波而起金蛇萬道環從騰擲光怪陸離弗可疑視巨觀也侵曉霧溟濛倚闌觀日出一丸躍波起萬象都呈色 
[柁樓邀月]  
　　大東洋徑萬七千餘里不見寸土舟行十八晝夜逹彼岸五月之望中流無風雲淨天空月圓如鏡念身寄大海中去家國幾二萬里獨此月中外猶是也古今猶是也噫古人安在來者爲誰吾惟登柁樓浮大白狂呼后羿妻奈他不解飲何滿月懸青霄雙輪蹴海水眞無塵埃侵眼界不須洗皎皎三五夜浩浩千萬里羿妻語陽侯此君中朝李昔謫仙人狂遊未到此彼竟航海來　汝大歐喜騎鯨與駕鰲虚　焉是紀[  江寍李圭自題]  
 [X>浙省撫轅抄　　三月初十日憲駕閱視海口吊乍浦回省戍刻進轅候補府葉百川禀　銷諸曁公幹叩辭赴各海口查看師船差○十一日葉百川禀見辭赴各海口查閱○十二日運副王維煜禀知運司委紹興鹽局差並發關防同知阮祥藻禀銷新篁厘局差回省禀到署桐廬縣嚴禀見辭赴任蔣清翌禀知杭府委赴石門催南米差叩辭焦景昌王店厘局專丁來省禀知釐捐局委留辦差叩謝縣丞許玉書禀知赴寧波差遣叩辭 [X>蘇省撫　抄三月十五日知縣麟𢗝臬委解王巡檢赴寧前戸部主事魏熒琳直隷人廣東來赴都從九林守亷禀知奉委夏防水巡差 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖垣雜聞]  
　　安徽懷寍人某甲年念餘住居省垣北關外余家灣村西離城十餘里該處與桐邑毗連有一小河名界河北屬桐河南屬懐甲居交界之所前曾兩次報名懷邑考試去歲縣考未去及府考賄串河北某乙投報桐邑應試人尙莫與爲難今院考出案甲竟進在第十七名于是覆試時已進新生及未進之童齊集龍門阻甲不容進内並禀控冐考當由提調官彈壓喧鬧旋宗師飭學官清查據覆甲寔籍隷懷寍乃將甲名扣除另補他人甲一時氣鬱嘔吐不能行走雇轎抬回寓所云○桐邑人某甲與族弟某乙同應縣府考甲取在乙前百餘名今歲中赴外郡教讀院試前特函知乙謂舘中不便離身今届只得不考於是乙與甲之弟丙面商謂院考時擬頂甲名應試如能進學當送酬資丙謂化事須函知我兄作主月前宗師按試該屬乙尙未得回音竟冒甲名入塲比出案果獲雋本月初五日覆試點至乙名丙忽從人叢中出扭甲禀明頂名情節提調官見乙頳顔無語從寛免究惟扣名不准入場此所謂求榮反辱也○皖垣由某縣解去盜犯六名派有差役營兵數十人押解本月初三日午後行至東門外街口盜等央稱刻將進城容出囚籠歇息片刻並請各上刑具隨可投到差等信以爲眞况已抵市口諒無妨碍當出之于籠上刑稍歇詎盜尋坐地不起聲稱時已午後今夜可住城外明晨再入城役到差役喝令入籠盜不應差役欲抓之進籠盜云敢來抓者以鍊條打死差役動手盜竟敢臥地持鍊亂舞兵丁俱上前擒拿差役揚言此間居人何得坐視倘在此疎失爾等皆難免累衆人聞言齊喝動手盜始畏懼求給錢文作進監花用差役允給盜卽入籠被解入城云○西門内東首正街某姓舊族也兄弟二人皆讀書而未成名而食德服疇頗稱優裕弟年二十餘數年前城外河灘搭臺演唱燈戲弟往觀看忽得瘋痰症不認己宅經人送歸從此瘋症時發時愈醫治無故繼後發時輒欲毆人家人每將伊捆縛關之空房本月初三日早膳兄弟同桌對坐弟陡將飯盌放下以箸擊桌指兄喊稱汝欲害帶我領多人捉我定不干体兄謂飯後再言弟竟持盌擊兄擊破其顋頰流血被面又起身入厨尋刀口言殺人闔家人聞知齊集急將弟捆住弟又自將首亂撞鮮血迸流口中駡詈手已捆住自上桌站立嬉笑歌唱忽仰跌于地頭　腫脹痰湧氣塞不省人事延至傍晚氣絶 
[南鄉子]  
　　晝靜神將倦春長力自慵鬢花吹落鬢雲鬆剛是妬人幾陣海棠風○憶漢月一掬雙鈎三寸暗把沉檀香襯緑梅花下立多時留幾道纎纎印開奩梳薄鬂問底事容光瘦損料伊嬌病未全消况又被春愁困○天香引杏樓西畔荔牆東見淨几明窗供養偏工緑鴨爐烟紅鴛鏡月翠雀屏風問何爲佳期誤儂些　恨付不言中羞絶臉霞嬌絶眼波愁絶眉峯○鬢邊華華年初届二人想彼美翛然絶俗誰識你芳跡經過頓教我牢愁收束相思倖得相逢風拂處衣香散馥雖未幻雨魄雲魂也好算眼緣眉福金貴梅里豓福生朱霖伯勛草雨露小酌歌此侑觴聊以自遣悶懷耳○身世總堪憐生涯倚硯田人閑詩度日愁重酒爲緣白社聨羣季清才仰謪仙風塵仍故我敢望著先鞭[  揖竹詞人初草]  
 
 
 

Page 10

 
 
[光緒八年三月初四日亦報全録]  
宫門抄○旨二道録前○太僕寺少卿鍾奏爲督撫奏調京員顯違定制請飭禁止摺○又奏爲請申諭各省督撫□遵舊制不准指名調員片○御史陳奏爲請飭下各省督撫認眞考試各項人員片○黔撫林奏爲懇恩屐限道員進京引見片○直督李奏爲揀員署理河工同知摺○又奏請給獎片○閩督何等奏爲揀員調補海外知縣摺子○三月初四日戶部通政司詹事府廂黄旗值日無引見○睿王澂貝薑托倫布各假滿請安○卓公守護西陵請訓○熙拉布嵩山前往南苑請訓○ 
陳蘭彬謝在總理衙門行走恩○聨元謝放安徵遺缺知府恩○李秉衡謝發往山西以知府用恩○景瑞光炘增貴各預備召見○順天府奏京師得雨一寸有餘○召見軍饑卓公聨元景瑞○○太僕寺少卿臣鍾佩賢跪奏爲督撫奏調京員顯違定制請飭禁止以杜流獘恭摺仰祈聖鑒事竊維内外設官各有體制督撫身任封疆所屬官員自司道以至州縣皆隨同辦事之人近年分發各省候補試用人員更較從前多至數倍其中應不乏可用之才豈必待調取京員方能集事軍興之時用人不拘常格自可從權現在軍務肅清已久而外省請調京員習爲固然並有請調翰林官者以文學侍從之臣下供疆吏差委殊乖國家設官本意皇上若以此一二翰林宜於外任原可攺授道府等官無待於督撫奏調今論官則仍厠詞垣而奉職則已同外吏體制旣多未協名實亦覺相淆且恐夤緣奔競之風由兹而起伏查嘉慶七年署直隷總督熊枚請隨帶御史費錫章帮辦事務奉上諭嗣後在京部院大臣除有兵差審案等事仍准隨帶司員外其簡放督撫及署琿督撫者不但不准請帶御史卽所屬官員亦均不准奏請隨帶如有違例陳請者卽當交部議處以肅政體而杜弊端將此通諭知之欽此聖訓煌煌允宜遵守夫翰林秩列清華其貴近過于御史非司員可此又隨帶祗能在赴任之初而奏調則聽其隨時具摺司員尙不可何况翰林隨帶止一次尙不可何况頻頻奏調此其顯違定制其端似不可開臣愚擬請飭諭吏部將近年各省奏調翰林及部屬等官共若干員查明請旨一律撤回並嚴諭各督撫毋得再行違例奏調以杜流弊愚昧之見是否有當伏乞皇太后皇上聖鑒謹奏奉旨已録○鍾佩賢征再近年各省因候補試用入負擠擠以甚奏請停止分發此實澄清吏治之首務臣猶以部臣僅准停止二年之議爲未足也所不可解者甫經請停分發未幾又請調他省之員以資差委豈本省大小千數百員中竟無可以差委者耶如謂各員皆庸劣下材不堪任使則何不從嚴甄汰以清仕途如謂所調係山色之員則此省需才彼省未嘗不需才何必移彼就此顧此失誤如謂所調乃平日所知則大吏日接僚屬分應隨時隨地留意人才豈必定須故舊方可信任今請停分發之奏則曰人浮於事隔省調員之奏則曰差委需人前後矛盾絶不相蒙沿習成風恐啓夤緣之漸查定例各省委用之人原准奏請揀發惟不准指名附請可否申諭各省督撫恪遵舊制凡未停分發省分如值差委乏人照例奏請揀發其已停分發省分卽于本省人員内差委概不准指名調員以杜夤緣而符定例　否有當謹附片具奏奉旨已録 
[御史陳啓泰片]  
　　再臣維吏治之不振實由冗員之太多近日疆臣莫不意存見好三載考績之典久已視爲具文隨時甄别之條亦止虚應故事各省分發勢又不能久停壅滯情形日甚一日計惟吏部奏定考試章程其不列等第者勒令回籍可爲沙汰之一助然不過百中之一二仍於大局無裨也乃近見貴州撫臣林肇元奏請將考不列等之員仍准留省學習殊不可解該省宦　之雜無出其右經岑毓英極力整頓稍爲改觀不知該撫何以愛惜此等隳劣之員輕易前規代爲籲懇各員閒處省垣豈無請託于求情事旣可違例容留何難藉辭差委弊端一開各省紛紛効尤部章將成虚設矣應請飭下各省督撫於各項人員認眞考試其不列等第者卽當嚴定限期照章勒令回籍毋任逗遛不得違例奏請留省學習以杜瞻徇年滿年終甄别尤當破除情面實力裁汰不可但以佐貳佐雜教職等員塞責以期仰副朝廷澄叙官方之至意是否有當謹附片陳明伏乞聖鑒謹奏奉旨已録○○林肇元片再貴西道曾紀鳳於光緒六年大計薦舉卓異七年六月二十日接准部覆例應進京引見惟查该道現署糧儲道篆會同　泉兩司總核善後厘金報銷各局事務無不籌畫盡善措置咸宜並派令充富營務處專辦各營練軍及課技營操演等事尤能實力稽查盡心訓練當此辦理善後整飭營伍之時未便遽易生手合無仰懇天恩俯准展限俟諸事次第辦竣再行給咨赴部引見之處出自鴻慈謹附片具陳伏乞聖鑒訓示謹奏軍機大臣奉旨着照所請吏部道欽此○○大學士直隷總督一等伯臣李鴻章跪奏爲河工同知要缺循例揀員署理恭摺仰祈聖鑒事竊照永定河石景山同知吳士湘保歸知府經部知照應歸光緒七年十一月分開缺所遺石景山同知係河工要缺例　應在外揀　查定例河工同知缺出如對品補用先用保奏奉旨留工之員人次用次儘仍赴原工一人兩項相間輪用先儘無人仍用次儘次儘無人仍用先儘輪用四缺後至第五缺用投効分發試用一人又吏部奏定章程道府以至未入流輪補班次先用新班遇缺先三人次用新班遇缺一人再用各項輪用班次一人以五缺爲一輪各等語上次天津府河捕同知陳錫麟病故遺缺因新班遇缺先新班遇缺次盡班前次儘正班均無人已補先儘班前同知程迪華又永定河南岸同知黄昭鑑丁憂遺缺因新班遇缺先新班遇缺均無人已補先儘正班同知桂本誠又永定河北岸同知吳廷斌調補務關同知置缺因新班遇缺先新班遇缺次儘班前次儘正班均無人已補常相先儘班先同知張起鵬此次石景山同知一缺現在新班遇缺先新班遇缺仍無人應用先儘先班人員據藩臬兩司永定河道查有先儘本班補用同知竇延馨堪以署理具詳前來臣查竇延馨年四十六歲安徽霍邱縣監生由州同銜迭因軍務出力保以同知分發省分遇缺卽補同治十年遵例指捐北河請咨赴部引見奉上諭着照例發往欽此十一年二月到工應歸先儘本班補用歴年委辦河工河運出力保加知府銜花翎俟補同知後以知府用光緒五年正月丁父憂囘籍七年四月服滿起復回省該員穩練耐勞講求河務請署永定河石景山同知堪以勝任亦與例章相符仍經歴三汛期滿再行保題實授給咨赴部引見理合恭摺具陳伏乞皇太后皇上聖鑒勅部核覆施行再此缺應以光緒七年十二月初一日起限前已咨部展限在案合併陳明謹奏軍機大臣奉旨吏部議奏欽此○○李鴻章片再已革花翎知府用江蘇候補班前遇缺儘先補用同知直隷州知州潘青照前於東明黄河搶築漫口異常出力並捐助稭料合銀一萬兩尤能仰體時艱兩次奏請開復翎枝　階原官留直歸原班補用免繳捐復並留省銀兩均奉旨允准欽遵在案吏部以與成案未符碍難核准所捐稭料銀兩行令敗奬等因在部臣原係照例辦理惟此次堵築黄河大工本屬異當勞績該員才具幹練辦事勤能實爲牧令中不可多得之員廢棄亦殊可惜其前辦河南賑務已由東河督臣等奏復原銜今舍開復原官别無可以政奬之處臣爲鼓勵人材起見可否仰懇天恩储念該員于貢河合龍大工出生入死異常出力與軍營衝鋒克敵無異又捐稭料合銀一萬兩有裨大局敕部遵奉兩次俞旨給壯註册出自逾格慈施謹附片具奏軍機大臣奉旨仍遵前旨給奬嗣後不得援以爲例該部知道欽此○○閩浙總督臣何璟福建巡撫臣岑　英跪奏爲海外知縣員缺緊要揀員調補恭摺仰祈聖鑒事竊福建臺灣府嘉義縣知縣史映奎於光緒六年分計典案内以不及劾叅准到部咨六月二十日奉旨照例應以奉旨後第五日行文按閩省照限八十日減半計算扣至閏七月初五日作爲出缺日其歸閏七月分截缺所遺嘉義縣知縣係臺灣要缺例應在外揀員調補該縣地方遼闊政務殷煩有稽查口岸之責必須精明强幹熟習海疆風土情形方克勝任臣等督同藩臬兩司在閩省現任人員内逐加遴選查有漳浦縣知縣張德迪年三十四歲河南羅山縣附生中式同治癸酉科舉人皿戌科進士由翰林院庶吉士散舘以知縣選授安溪縣知縣捐加同知升銜光緒三年八月初二日到任調補漳浦縣知縣六年十月二十六日到任六年分大計卓異臣等查該員張德迪才情明幹奮發有爲於海疆風土民情亦能熟悉以之調補嘉義縣知縣洵堪勝任雖該員任内奉有經徵錢糧不及分數應議處分惟人地實在相需例得專摺聲請合無仰懇天恩俯念海疆員缺竪要准以漳浦縣知縣張德迪調補嘉義縣知縣俾海外要缺治理得人如蒙俞允該員係現任知縣請補知縣銜缺相當毋庸送部引見至該員由安溪縣調補漳浦縣今復調嘉義縣應完初調以前罰俸銀兩業飭照例完繳所遺漳浦縣調缺知縣容俟奉到部覆再行由閩潾員調補据署福建藩司張夢元署臬司葉永元會詳請奏前來臣等謹合詞恭摺具陳伏乞皇太后皇上聖鑒勅部核覆施行謹奏軍機大臣奉旨吏部議奏欽此 
 
