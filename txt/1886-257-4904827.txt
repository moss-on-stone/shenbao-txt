# 1886 - 257 - 4904827

 

Page 1

 
 
[加價招股石印偑文韻府告白] [  點石齋主人代啓]  
　　啓者本齋代晉記招印偑文韻府一書業己出有樣張傳觀四處前議招股每股出洋十六元先惠四元成書日繳洋十二元取書一部等語均詳前報第一條告白想薄海士林均經洞鑒現在股票所存不及千部是以准於廿一日起加價每股出洋二十元仍先惠四元餘俟成書日繳洋十六元取書一部異日期滿股足來售此書者每部須實洋三十元願附股者請逕寄上海點石齋南局帳房代收○揚州元享利錢莊○天津針雨街　遠里源豐潤匯票莊○京都煤市街興隆店内源豐潤匯票莊○漢口郭家巷復源盛紙號均可代售如願躉買准至上洋大馬路集賢里天保棧内長順晉號面議○再者此次送觀之樣張專爲呈電紙張墨色字形起見並非定其中校對容有粗疏處日後仍應校正閱者不必據爲憾事此 
[新出石印藝林拱璧] [  點石齋主人啓]  
　　藝林拱璧一書吐　一切生面别開係武林吳君少琴所集選集中窻作居多而家藏名稿亦採取二三理法一准乎清眞風氣必宗諸時尙得文五　餘首蔫之尾僃列評語俾文之妙處易於尋繹後附分韵試帖詩四千餘首亦皆眉樣入時者校對不厭精詳字跡亦極匀整至於開印之時機器悉　火力故墨色黑而匀更無燕瘦環肥之誚現已竣工每部分訂十二本約月杪出書價洋五元五角法馬路南申昌書坊與外埠申昌發售皆可購取如躉買祈至新北門外天主堂街大順行及還讀樓議可也 
秋遨篇 
　　日本東京北條氏之子名直方字鷗所年甫弱冠淹雅工詩詞日前介葉君新儂訪余於尊聞閣並内其所著函館竹枝詞一卷及近作數章余受而讀之不禁擊節歎賞不置謂葉君曰東海詩人余見之多矣顧木有若是之秀外慧中者且日人工詩者多詞則初未之見今北條先生乃兼擅其勝可謂僅見矣因亦以拙著刼火紀焚及紅樓夢詞各卷贈之越日卽以题詞七古一章見䀫其中奬譽未免過當然其敘述石頭記事則如數家珍其詩亦格調高潔不勝心服昨値星期休沐多暇晨起卽見北條來函招余下午同車遊靜安寺余乃於上午先至其所寓四馬路樂善堂書鋪奉訪並訂時刻北條兀坐一樓几榻之外惟筆墨書籍而已暢談良久暫别而歸午膳後適有客至長談良久始去余送客西門至桂馨里陸小寳詞史出薛濤箋泥余爲作函書以付之計時巴將四點鐘乃復至樂善堂則葉君新儂亦在焉相與劇談并詢以紅樓夢一書貴國亦有之乎鷗所曰有之且僕幼時曾讀之新儂謂余曰不但讀之而且深悉其縕昨曾與之　及謂此書所言亦情種之事而已鷗所曰情種者其人本係天地之戾氣所鍾可以爲亂臣可以爲賊子祇以時際昇　無能爲患乃移其戾氣於閨闥之中紈袴之子而成情種耳此言也豈涉獵家所能道哉吾是以知其於此書深有會焉余聞之瞿然曰然則余之爲此詞也亦稍沾戾氣於萬分一乎鷗所曰是又不然忠臣孝子史筆載之所　旌善也亂臣賊子史乘亦載之所以懲惡也先生之詞雖叙閨房兒女之事而結之以警幻司情一闋則見者已恍然於命意之所任而是書中假作眞時眞亦假無爲有處有還無之義亦昭然若揭是較之於後紅樓續紅樓以及紅樓復夢綺樓重夢等書之近於痴人說夢者其相去霄壤矣談次申左夢畹生至入座少憇鷗所又出其所作鐵筆各種見示印譜一本情應可愛余於此道爲門外漢夢畹擅篆𨽻頗能辨金石余見其賛不容口則其爲佳構可知時則乘輿已鷗　車遂發是日� 
天陰而不雨日光微逗在若隠若現之間西行無陽光逼人目不寒不煖恰稱輕衫團扇馳過大馬路鷗所曰此似蔽國東京形勢但較　耳過會審署余指示之笑指近悅遠來四字曰此何地也而可使遠八來乎中西交涉之訟事宜其多也相與撫掌新儂在日本久謂余道某景似大坂某處似神户又言日本之山以日光及富士爲最山上積水　夏不融日輪初出掩映凝氷如水晶屏風璀璨奪目令人不敢逼視温泉匹注居人多就而浴之或築室於其處引泉入内繚而圍之以供澡浴其便無比並言日本旅居最便余聞之不覺神往鷗所曰先生如惠然肯來僕當爲東道之王余笑謝之載笑載言載馳載驅不覺已至申園登樓瀹茗適陸氏諸豔亦在惟小寳不至小靑甫自寗波返與斐卿携手倚欄見余至索西種花翠娥則匿余背後故爲遮遮掩掩狀鷗所見之不禁粲然見包君鴻卿與之握手談數語而别余謂鷗所曰盍至味蒓園一遊僉曰諾乃出招鷗所觀天下第六泉復升車而騁及味蒓園門者見之拱請入内環遊一周至東洋板屋内小坐片刻新儂謂鷗所曰此吾子故鄕風景得毋動故國之思乎鷗所笑而不答然四顧曠爽怡目娯懹意若有所戀戀夢畹曰日之夕矣少停將不辨花徑盍行乎遂相將循故道至客座小憇園丁送茶至余知主人他出尙未言　是則其家人仰體主人好客之意益以知主人之賢與鷗所言之不覺心醉時已暮色冥冥輟茗而出攬　南馳鷗所謂余曰申園以富麗勝味蒓園以清華勝富麗者近乎俗與商埠宜故坐客常滿清華者　乎雅與吾輩宜故僕殊有不忍遽别之意余與夢畹新儂皆撫掌稱善曰是可爲兩園之定評矣新儂又指暮景謂余此景絶似東京惜今晚無月余曰譬如西子湖宜晴宜雨宜冬宜夏此時無月是一景異時有月又是一景二者不可得兼則亦隨遇而安也可矣旣返鷗所尙欲邀余至海天春大餐余以先有寄鷗之約辭以異日新儂笑曰此鷗豈不及彼鷗耶余曰寄鷗者鷗之寄焉者也鷗所者鷗之有所者也余將與鷗乎訂盟今日彼鷗之約在先請舍此而就彼遂相與一笑而别 
[法人大言]  
　　東京法字報言十四日東京好陸地方有土匪約二千人爲法兵所擊敗鏖戰至六點鐘之久土匪力不能支散作十餘隊而逸當塲殺斃土匪約有五百名奪獲巨砲五尊并刀械等物其寨亦被法兵用藥轟炸寨中軍械盡被法兵所得其附近土匪聞之亦均胆裂是役也法國只兵官三人兵十六人越南土兵二十名而斬馘見至如此之衆據稱現在越南士兵經法人教演悉成勁旅與西兵無異故能以少擊衆云云法人之爲此言意亦誇張之故智焉耳 
[郵政電報]  
　　倫敦電報云英公司輪船之往來中國傅遞信件者現又經英國家訂定十年每年由國家付給該公司英金二十七萬五千磅想因瓜期已滿故重訂此期並聞此次續訂公司國家所出之費較前減少其來往日期則較前爲速云 
[購船續述]  
　　前報述赫總稅務司在香港購輪船一艘兹閱香港西字報知此船係海關上往來燈塔處之用購成之後尙須將船内修改完竣始可駛用也 
[老界傳聞]  
　　港報言法人現在老界地方設立電報局及書信館於七月二十六日起已發報收信矣 
 
 

Page 2

 
 
[薙匠受罰]  
　　中秋之夕香港風俗華人小孩多燃花燈以相娛樂有一孩手持一燈畫作剃頭擔之狀街前舞弄旣而入一妓院有薙匠某甲見之以爲侮已且見其係妓院中人心易之因與同業謀邀集數人直入院中毁其器具妓家不知所爲大聲呼救一華捕聞聲前往一薙匠手持榔頭拒捕爲捕所執餘皆竄去該華捕拘所獲者押赴官署行過太平山忽有薙匠同業及流氓等上前刼奪巡捕寡不敵衆乃吹呌子召人援救俄有兩西捕至又獲兩人解送公堂刑司廉得其情且知該業定于是晚議事乃令先繳洋每人十元以和押欵釋令出外俟明晨復訊且謂之曰今雖暫釋尤當小心如再犯事則當倍罰旣而議事時並無滋閙次日復訊乃判各出洋五元並具半年之内不再犯事切結完案 
[烟葉佳音]  
　　華商沙峇開地公司接到英京來信云七月十二日有阿甲司輪船載到該公司所出烟葉三百二十八包柢埠已與掮客相商提貨上岸般鳥之烟前曾有人帶來烟樣送至博物院中見者皆以爲佳想來貨可得厚値現已將樣子發出定有爭先購買者當不難善價而沽也 
[南番兩縣致各富紳信稿]  
　　日前省中謠傳官憲向殷富借銀有按其家産提借二成之語以致議論紛紜殷富不無疑慮兹見南番兩縣致各紳富信函並抄粘善後總局札稿其中曲體民情無微不至不但毫無抑勒且於厚藏者大有裨益故特登全稿以釋羣疑○敬啓者頃奉善後局憲司道札以借餉一節風聞外間傳言頗有誤會謂此舉不免勒派並有量其貲産提借二成之說實以不善宣逹前札之意飭令剴切傳知某忝司民牧職任地方不能以誠信相感孚以致有此不根譌言良深悚愧惟念各大憲値此時艱不惜焦慮勞心爲地方百姓百計圖維當亦合邑紳民所堪共諒現復再爲申明願借者或數百或數千或鉅萬不限定數利息如以三四釐爲輕儘可酌加至五六釐若不欲領取司庫印票卽給以藩署大昌大生裕祥順興德昌五家官銀號收據如借户不願自行出名卽覓熟悉之舗户代爲出名立票亦無不可歸欵日期遠近亦令自酌如此辦理可謂曲體輿情無微不至尙何勒派之足云某深知此舉章程命意决無絲毫相欺閣下誼重梓桑急公好義務祈卽日惠臨縣署面爲商訂銀數辦法多少有無儘可聽其自便總望速臨一叙自可換然冰釋幸勿爲謠言所惑也事關大局望卽迅關好音無任翹盼之至兹將憲札錄呈鑒及敬請台安不僃名另具○廣東善後兼辦海防總局爲札飭事照得前因粤省餉需奇絀庫欵不支經本司道禀奉院憲擬集各屬紳商士庶夙號素封者商借鉅資以濟餉項業已僃具公啓札飭各該縣遍發通知並邀集到署妥商辦理在案此舉原出於萬不得己之苦衷與其息借洋欵利帥外洋曷若我中國官商自相通挪使吾民共受其利故多寡借否悉聽各人自願公啓具在明明可考乃近日風聞外間輿論尙有誤會之處謂此事恐不免勒派並有按其家産提借二成之說傳言之訛至於如此深堪諚異查商賈懋遷無非利權子母此次籌借亦猶是隨其貲本給以子金按期歸償並非捐之可比又何勒派之有乎况本司道屢奉憲諭總宜爲地方培植元氣方且體恤惟恐不周豈忍吏肆誅求爲此屬政在紳商等深明大體何至如此妄生猜慮此豈該縣等未能據實宣布傳述多岐耶又或書差藉端哃喝以致頓起浮言耶聞之不勝痛恨合亟札飭札到該縣務卽遵照前札各情邀集該紳富等竭誠開導告以此次實是借而非捐或數百或數千或鉅萬悉聽其便利息倘嫌輕少儘可酌加雖至五六釐亦無不可如不願領取司庫印票卽給本藩司大昌等五家官銀號收據如借户不願出名卽覓熟識之鋪户代爲出名立票亦無不可歸欵日期遠近悉令自酌多寡有無均無庸稍爲勉强總以曲體輿情使無疑慮爲主倘或多生枝節責令强從抑或胥吏爲奸借端訛索一經察出則惟該縣是問愼勿自蹈愆尤致干未便懍之切切特札光緖十二年七月日札 
[閩水紀餘]  
　　榕垣大水各屬幾歎陸沈時光澤縣廟中正在演劇忽一婦人踉蹌奔入高呼曰水至矣水至矣人方目注臺上若弗聞也者未片時地忽崩裂泉從土中湧出一望無涯看劇諸人悉占滅頂其梨園子弟之被災者或穿絳袍或戴紗帽七横八竪漂泊於銀濤雪浪之間亦慘矣哉○建寗大水踰城三尺當蛟洪怒湧時郭外民居適不戒於火素車白馬之神儼然與祝融氏相搏戰君子曰是筮易而得旣濟之爻　時建寗鎭楊軍門德珍親督練兵駛船赴救全活無算人皆感戴水退復出資購米施粥以濟飢黎 
[不准奏留]  
　　昨得臺北來信云前年滬尾獲勝後出力諸員所得保舉刻又經部駁斥凡有奏請留閩留省者一槪不准亦可見朝廷愼重名器之至意也 
[都轉閱操]  
　　本月十八日黎明兩准程都轉至大校塲校閱鹽捕營兵丁是日揚州營曾叅戎光林亦至降輿後各登將臺都轉居左叅戎居右鹽捕營曾都戎城守徐守戎各呈陣圖隨傳令鹽揚兩營合操走陣畢卽閱視洋鎗打靶以及籘牌等雑技均各整齊嫻熟都轉與參戎咸欣然色喜賞賚有差迨校閱將竣封家姨忽焉命駕跋扈飛揚致將中軍司命大纛摧折都轉隨令止操與叅戎至中軍帳用膳畢卽排道回轅是日觀者已不可勝計想督憲大閱時更不知若何擁擠也 
[金陵官塲錄要]  
　　金陵督轅牌示准於九月初三日換戴暖帽○松江提督滕軍門在海疆有二十年自偏禆洊至專閫未離溟渤一步上年海氛不靖崇明門户深資坐鎭人心藉以稍安此次以軍政前來金陵人人有一瓣心香之意可見公道自在人心也○長江水師提督向例以春夏巡上江秋冬巡下江刻下李軍門以下巡過境特進城與制府面商要公云○下關之洋務局係洋務總局所分設以待外國船之入腹地游歴而騐其有無執照者亦名美責重之要差也有江西許黼卿太守由原籍來謁制府蒙九帥留辦下關此差聞許太守前在廬州總辦緝私又在代子洲總辦圩工又在沿江總辦蘆課皆親當甘苦口授指畫席不暇煖誠需次中之傑出者○通判劉秉銓調辦北十五叚保甲知縣胡汝純調辦河南段保甲知縣陳壽康調辦南五六叚保甲皆以冬防在卽總辦爲安靖閭閻起見故因地擇人因人善任非泛泛着筆也○瀋轅牌示銅山縣樊燮病故遺缺委候補知縣丁仁澤署理 
[林下風髙]  
　　前任山東巡撫陳中丞士杰解組言歸由邗上道出金陵經同鄉留其小住看鍾阜雲聽秦淮月領略曰門秋色始坐官輪沿江上駛從此雲無心以出岫不言而喻彼相逢衹道休官好林下何曾見一人者有愧中丞高致矣聞昔中丞幕府具有韓公范公富公歐公蘇公五大手筆爲之幕佐故能障百川而東之迥狂瀾於旣倒云 
[詳述火災]  
　　杭州閙市口火災前已傳電錄登兹又據訪事人詳告云杭垣由洋壩頭直下爲出湧金門之大路其間自二橋址至杜子橋一叚店户蟬聨市廛鱗集下爲滿營之延陵門上爲運司河下之要道本月十九日已刻忽報失愼警鑼四起各龍奔集是時火勢甚烈黑烟亂捲紅𦦨横飛兩岸延燒勢頗不可響邇幸是處四面皆有水道可以堵絶火路其延陵門一路則有將軍都統署各龍把住要口背水而營使亦帝子不得越雷池半步其杜子橋一路則各憲署之水龍洋龍藥龍等皆由運司河下星馳電掣而來取水旣便勢若飛泉若城廂各集水龍則皆仕三橋址一路沿河列隊棊布星羅且拆去平屋數間爲堅壁清野之計紅孩兒雖云狡獪至此亦不能移火𦦨止入水簾洞矣是處爲惟和醬園圍墻對面則恭和典風火墻對立雙峯截住火路火遂向下風燒至某藥材店墻門而止附近郡學幸未兆怀鳥之禍或者湖中之金午有靈遂使田單之火牛失色乎是役也計燒去店户三十餘家房屋六十餘間起火者爲某姓南貸店以樓上洋油燈失事迨各水龍奏凱而回已日之方中矣 
[杭垣斬犯]  
　　十九日省憲接到部文當卽札知泉轅轉行府署一面立飭本標中軍傳集四營兵丁由縣監提出兩犯當堂娜縛押赴清 
 
 

Page 3

 
 
波門外法塲斬决聞兩犯皆籍台州盗案中之正犯也 
[高麗摭述]  
　　各國公館中皆有中國人爲之服役現亦須到道署報名不得遺漏亦照所定人捐之例按納洋錢因是嘖有煩言不肯聽從各公使無可如何置之不問○仁川之窰經數番伏雨傾圮頽廢者多現雖急加修整而泥土過濕築而復傾造屋之家皆急用磗比屢屢催取窑主出語不平彼此忿怒將至興訟○仁川會館地址擇於理事署之東偏現已平基將行動工矣○仁川各商所買地址多無意建造房屋者理事嚴催如逾限期卽成公地商人以工匠無多磗瓦無出對理事亦無可奈何也○士人以袁觀察性情慈惠久沐鴻恩遂恃龍面驕藉端生事任往以莫須者之事將華人誣告者幸觀察神羊在抱鬼蜮難施否則華人不能安居矣觀所由而察所安知者之事也顧名思義觀察眞無愧此吕哉○仁川海堤已築成亘七八十丈下以大石砌之海鉅工也哉○仁川海關所建存貨之屋已一律造成從此報關未騐之貨可不受風雨侵蝕矣○日館以時症大行施捨藥餌服之多不甚效以至求者無人未能門前如市○日商在城内造屋尙未停工華商將近遷居而日商以若無事殊不可解○機工數十人久欲旋歸近聞人捐之例皆苦於措辦不易更急急思返矣百方諭之其如不聽何○國王收購華商所買房屋發下之價華商過於吃虧商不應允王亦不能勒價强買衆議沸騰怨聲載道幸商憲仁厚又向國王力說一切求添價値尙不知何以了局○商人房價不能一槪而論盖通商之始買房者銀或每兩換錢八百文或一千文陸續買之者銀價或增至一千五百甚至二千文今則已至三千王均以富日房價若干錢照原錢數付給殊不知須以銀價較量當日買時若千錢按當日銀價作銀若干今卽無銀可付亦須以當日之銀若干作今時二千一兩銀價再變爲錢數方見公平乃惟思利已如當日房錢百千卽付以百千一爲乘除有不及三分之一者商人遠涉重洋冀得蠅頭之利能甘心受此虧捐耶○連日雨雖不大而漢江水忽漲發蓋上流雨多故也淹斃之屍浮蕩而去或漂泊上岸亦甚繁多○慶尙道某處居民有揭竽思變之信傳說紛紛不知確否○江原道某地大風拔木民屋被揭者甚多○龍山地接江濱而民房多在窪下之處故一經水漲易受其災商家將移居此間心皆惴惴如舍人烟輻輳處别擇爽塏以居之則商人不過數家何能成市且盗賊充斥防範難周將若之何閔公雲眉每日進宮力諫國王多行善政國人聞之有尸祝之者○閔相以國政日非由於植黨聞有擇賢而用不得多用閔姓人之奏不避嫌疑不護宗黨古之良相何以加焉 
[定期八署]  
　　新任蘇松太兵僃道龔仰籧觀察接篆後仍駐南門内求志書院聞定於本月二十六日吉時進署云 
[淞北雑聞]  
　　老閘迤北上海寳山交界之處流氓地棍群聚爲非鄉愚無知受其欺者指不勝屈前日有張西喬者家有衷事命籥人王弟觀來滬購物回時行至益龍橋歇担街心突有土棍七八人蜂擁而來責其阻路群肆兇毆適有與王相識之姚金生到來解勸土棍朱錫錫等遷怒於姚向之尋衅謂須罰王洋二十八元否則惟爾是問事聞於該處紳董商之上海某董分禀寳山縣葛大令上海縣莫邑尊請卽查拿究辦以靖地方○昨晨有甲乙二人在老閘西首因端口角甲竟拔刀戳傷乙腹當由巡街捕拘甲令乙同至捕房申訴捕頭將甲暫押而送乙至仁濟醫院醫傷 
[發落搶火] 　　楊雲山訴稱前夜隣家失愼被人搶去衣物甚多兹由捕房查獲徐谷明并衣十二件的係原贓送案請究徐供有友住居對近當晚前往探望見有衣服遺棄在地貪小拾取蔡太守判管押七天贓交楊領楊又稱尙有衣物被王吉人攫去亦由捕房獲案王不承認太守飭捕帶回查贓解辦○蔡岱峯訴稱有烟土兩枚寄存虞錢氏家因近處火災被人搶去今由捕房獲住人贓送案請訊該氏供與相同高阿金供土係路旁拾得並非搶來蔡太守判管押十四天贓交蔡領○蔡氏訴稱毗鄰失愼被人搶去棉被二條由捕阻獲人贓今蒙送案邱鳳林供誤取棉被求恩原宥蔡太守判管押十四天棉被給該氏領去 
[縣訊踏坊]  
　　踏布坊曹錫泰等在縣環控同業袁錫堂擅跌價錢一案縣訊情形已紀前報前晚莫邑尊升堂復訊先問袁曰本縣諭爾檢呈手摺帳據今日可曾帶來袁稱我坊與各店往來店中有帳坊中衹用摺子計數而已曹等同稱前經洋貨商董及各坊主議明每疋收錢二十二文會禀請給示嗣後無論各坊店不得擅自加减今袁每疋私减兩文顯違公議邑尊着出外邀同洋貨董事秉公呈核并令赶將摺子呈候覆訊核斷 
[逃人就獲]  
　　施仰山在蕪湖隠戤洋商牌號私開土行雙觀察訪悉飭提遂知風逃避旋經觀察偵悉施濳匿滬江因電請蘇松太道湯小秋觀察札　會同英法兩公廨查提莫邑尊奉札之餘飭差濳訪施之下落前日偵知施匿跡本城陳市安橋堍某姓白玉膏店樓上卽傅齊通班差夥前往拘拿甫及進門施已越後窻而遁至貼鄰阮徐氏家該氏欲設法縱施出外事爲衆鄰知覺恐遭殃及將施圈住知照差役到來向解送縣前晚邑尊升堂研訊施稱該土行由臺惟洋東託我經手非敢隠戤招牌邑尊謂該土行旣由洋人訐開爾何忽濳逃再三推鞫施終一味逞刁邑尊着押候禀明道憲核示 
[清理積案]  
　　禮拜六葛同轉赴道轅賀喜法公堂停訊一期然捕房積壓案件甚多因於昨日先將瑣案解訊數起餘俟今日再解 
[英界公堂瑣案]  
　四號華捕禀稱昨見余阿奎周阿大將猪倒懸顯違租界章程拘案請罰余周同供不知租界規矩以致倒懸太守從寛斥釋諭以嗣後留神如再有違定當重罰○前紀耶松船廠西人控小工張阿春行竊銅罐工頭王阿唐見而獲住王未到案張不肯招蔡太守飭將張押候王到案再訊昨西人偕王投案聲稱張預將銅罐十二个抛在廠外俟停工時取而圖逸旋得拘住人贓張供如前詞太守判管押七天贓交西人領去○王秋堂訴稱職員以測字餬口因王世林來測一字問尋生理職員照字講解許其當有就緒伊竟偕一起人來謂爲推測不靈諸般恐嚇硬褫衣服搜去小洋爲此報捕拘獲楊根根談桂林送案請究楊哀懇施恩談供小的並不與聞蔡太守商之佩副領事判楊笞責三百板談責百板並着交還衣服小洋○邵子江訴稱路遇素不相識之王丫頭等自稱包探夥誣我在船行竊不由分說軋住剝衣李阿金亦在塲符和沈永生則佯作調停幸逢巡捕到來一併拘案王供不敢冒充包探夥惟曾問伊竊贓李俯首求恩沈供伊等爭執我向勸和蔡太守判王笞三百板李責百板沈管押十四天○王劉氏迷失路途由捕解送公堂其姑王朱氏母劉朱氏投案候訊王劉氏供稱年十三歲九歲時由母許字同鄉王朱氏家爲童養媳時時被責前日又用雞毛帚毒毆背脊私逃出外以致迷失路途王朱氏供帮傭餬口曾撫是女爲童養媳因其貪懶略加教訓前日因梳頭太遲囑令速些伊卽將木梳拉落頭髮故取雞毛帶擊伊不料伊卽奔出因知照媳母同尋後知在案是以投領劉朱氏供在鄉耕種暇時來滬傭工曾將女許配王朱氏爲童養媳事因教訓而起不能怪伊今旣在案請交該氏領回蔡太守問該女曰爾聞生母之言乎答稱已聞太守問劉朱氏曰爾願將女交該氏領去乎答稱願然女年幼可否准其往來兩家太守問王朱氏願否答稱可太守曰爾旣領女爲童養媳當視與親生無異不得毒毆致干咎戾至教訓一節亦分内之事設現在因責私逃落於歹人手爾將何以對人該氏連連叩頭稱謝挈媳而回 
[棲流公所來啓]  
　　敬啓頃承全享號主麥業卿卓然兩翁函稱昨晚貼鄰失愼蒙諸親友極力扶助幸獲安然本擬備筵申謝惟親友 
頗衆恐有不周故移送英洋二十元至敝所以充善舉爲諸公造無量之福敢請登報布聞並鳴謝沈[  棲流公所謹啓]  
 
 

Page 4

 
 
[高易籌賑公所樶要]  
　　昨由潮州柯成記行匯到廣東潮州府正堂朱太守内壽捐助山左灾賑規元五百兩正卽照拜領望雲叩謝慈悲在念共瞻厚德之栽培胞與爲懷特分廉泉而拯濟指日鶯遷頌先鵲報○全享寳號麥君業卿麥君卓然兩昆同居三馬路積善里於廿一晚左鄰失愼火𦦨飛騰勢將連及賴諸親友力爲護救獲保平安本應僃筵酬謝轉念直隷山左兩地灾民嗷嗷待哺特將筵費節省洋三十元曯敝所彚解灾區以代諸親友廣種福田云云心存利濟雖遇險而獲安志切扶危縱有驚而無慮福緣善慶豈不騐歟○元芳洋行何君麟洲俯念山左飢民以饝餅充腸不忍以月餅爲適口故將月餅價洋十元聊助饝餅之需似此存心洵不愧於竇氏行看桂子食報拭目以待○何盧氏合家回廣求保水陸平安助山左賑洋八元一片慈祥允占康泰垂憐顚沛定獲安寗一路浪靜風平吉星擁謢福祿相隨可爲頌視也彚列報端藉伸感謝[  兩廣協賑同人秋坪李朝覲等謹誌]  
[加潤緩期]  
　　元和蔣君霞生士龍工畫墨蘭頗得挹露偃風之態前曾以半潤助賑登報後臨池搦管幾有應接不睱轉令求畫者至期向取每多失望爲此今改七日取件畫扇改潤兩角餘仍照例仍託寳善街錦潤堂箋扇店代收[  吳縣藜牀舊主一再啓]  
[點絳唇]  
　　陸斐卿史近居桂馨里緑似珠鮮碧同玉艷洵是後起之秀爲賦此詞贈之○嫋嫋娉娉舞腰恰似靈和柳眼波歛秀那更龎兒瘦記曲簾前抛了雙紅豆君知否相思未透正是愁時候[  蘭月樓主倚聲]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[法界公堂瑣案]  
　　　捕解賭犯蔣阿虎請訊法包探稱蔣在西洋涇兵就獲賭懛共有三隻拿獲一隻蔣供在老虎灶挑水度日並未賭博葛同轉謂該處賭檯往往煽惑鄉愚實屬可惡况老虎灶卽是賭首存身之所須將爲首姓名說出蔣不肯認葛同轉謂當場拿獲豈可狡展着責三百板枷號三个月○大馬房洋東某偕馬夫陳阿紀訴稱駕馬車至三洋涇橋後面來一東洋車將馬車上之漆撞脱車夫逃去將照會撬下報明捕房查閱車主車夫送案旋有吳永盛供並非車主因周長興託我作保是以到案車夫周長興供因路來擠軋後面有别車撞來而前面馬車忽停以致碰撞葛同轉詰陳阿紀據稱該處一時車輛擠滿果會略停葛同轉問所壞之漆修費若干據該洋人稱須洋七元五角已修好矣葛同轉謂撞壞些微不消數總之馬車在熱閙之處怱爾停行亦有不合惟周長興拉車不顧前後撞壞馬車更應重罰姑念窮苦着賠修費洋五角再罰洋五角以爲不小心者戒繳洋卽釋○法包探於月初在淡水輪船查到福建人廖阿才郭阿二及小孩朱阿巧一節因廖郭稱小孩是買來執有身契可將兒父喚到因此法捕頭准其交保出外昨日捕房將朱阿巧送案廖郭從蘇州將孩父朱土金邀到朱又帶同内侄李福堂投案朱阿巧遽供今年七歲母已去世家中有二兄一姊兩弟亦夭父被舅母硬逼將我賣洋十二元父得洋五元舅母得洋五元兩元被中人用去我不願跟福建人葛同轉詰朱土金爲何賣子答稱寔因窮苦將孩過寄與廖阿才葛同轉問可有過寄文書郭稱有隨取呈閱同轉見寫是賣絶身契中人是王郭孔等婦女同轉怒謂明係賣絶何言過寄又詰李福堂據供在城内習成衣業不知姑丈賣表弟之事同轉謂朱土金供是廖阿才所買何以身契又寫郭阿仁所買郭供實是我買託廖轉手成交時在蘇州現擬帶回福建同轉謂該孩若給朱土金領回難保其不再賣旣到公堂亦不能交郭阿仁領去當送善堂撫養廖郭兩人本應懲辦今姑從寛斥釋朱土金忍心賣子實爲可惡姑念窮苦免追身價著再管押二日李福堂無干開釋身契涂銷○初一日報列有川沙女郎顧阿　自稱尋父到扈被老嫗引入客棧住宿後被會捕局勇送法捕房解訊一節嗣據其父到捕房認女捕頭着投公堂候示昨日捕房將在押之老嫗陸唐氏顧阿彩并送女到捕房之沈小王解案顧父未到葛同轉詰之陸唐氏據稱在川沙顧宇傭工隨小姐到滬尋老相公遇詰之沈小王據供是夜一點鐘時過鄭家木橋目年輕女子與一老媼吵閙女云爾令我出外尋人爲何要賣我正在吵時媼被人拉送捕房女向我問訊令我領到伊父處我思時在夜間又不知伊父住處何能領往故送到捕房同轉謂爾與彼素不忍識儘可不管何必送到捕房究竟是何意見沈供做打包主意家住英界靖遠街實因該女問訊領到捕房及詰顧阿彩據稱二十三歲在十九歲時嫁與張江栅人周桂舟周撑樹柴船爲家貧意圖　我是以到滬將往下海浦尋母舅陳勝榮陳作牛棚生意詰其如何與老嫗認識如何住客棧則含　以答旋據法包探曹稱出案前奉翁大老爺飭查該嫗並非傭人顧阿彩於七月二十六日來滬在大東門大碼頭上岸卽　販鹽人阿茂同至茶肆見晚卽住興聖街汪萬興客寓陸唐氏亦住該寓因此認識阿茂二十七二十八住兩夜至二十九日陸唐氏不知又要領女到何處被會捕局勇送捕後顧阿彩卽經小王送到一併管押并查得顧阿彩在七月中曾經到滬與賣魚人名瑞生者住英界金德興客棧多日同轉詰之顧阿彩亦均供認惟稱與陸唐氏不認得阿茂於二十九日早上去後有在先生者暗與我言囑住别寓伊在鄭家本橋相候及至彼處不見閙出事來同轉謂年輕婦女如此行逕實屬無恥陸唐氏實是白螞蟻着一併管押沈小王一面之詞實難憑信着押候法包探查明再核○前報列居安里某姓家被薙髮匠偷竊室中物件被獲送理一節昨日解案原告馬王氏伸訴情由法包探將搜到各樣鎖匙并撬門鑿子一併呈案葛同轉詰之該匠張阿金據供是晚小遺見有衣包一个在地又有一人欲遁撒開髮　掙斷一綹呈騐惟衣包不合貪小取進鎖匙亦在包内者同轉靖伊家有何人答稱視有老母臥病在床旋據法包探禀稱張阿金在捕房時曾言爲母死未殮無奈行竊今又稱病前後不符同轉詰其母家姓甚答稱不知同轉謂豈有人而不知母家姓氏者着將各贓交王馬氏領去張阿金暫押姑着法包探往查其母是否病臥禀覆候核○前報永安街蘇袋店失竊現洋鈔票一節捕房昨將在押之馬來發解案蔴袋店主兪昌茂訴稱前樓半間租與馬住馬夫婦二人我住後樓亦夫婦二人夥徒均住樓下十四日我收得洋元放在帳箱中隨又出外鎖匙放抽屜内時在午後四點鐘馬在樓上于四點半出外及我回時上樓取洋忽已失去帳箱依然鎖好盤問各人均未上樓明係馬所竊况馬妻說出中秋節曾向質鋪贖出銀鐲千里鏡又還衣工其洋不知何來同轉詰之馬來發據供在太古輪船十管臺有兄名雲來在測海兵船於十五日取到洋十五元以之贖物兪旣失洋我願賠償惟我在輪船管事又管銀錢進欵頗多何至偷洋數十元同轉謂旣爾願賠姑念同居着交保出外限十天料理或查到偷洋之人交案亦可○前報列蘭芳里花烟館嫖客竊物一節昨據該妓訴稱失金練金戒指各一件現洋一百元請追法包探將孔士卿身畔搜出之現洋十元押票八張呈案其金戒指已當洋六元質票亦在其内葛同轉詰　孔士卿供認金練兌與英界永昌昇金店得洋四十三元八角現洋祇有七十元我係江蘇金遺縣人隨許大人往四川回時我妻在途病故無錢收殮故向妓商借我與妓相識已久花洋不少法包探禀稱孔在捕房稱往虹口賭輸並未說妻故同轉謂孔如向妓借物妓女不來控告現在如何還法孔供家中有房屋兩間願變産歸償只求寛限同轉着孔寫信回家限半月内變産料理人則暫押捕房 
[摶沙散去梁月懷人海舟墜杳如昨夢京邸索居得絶句數章]  
　　鐙背鬟雲绿小偎葳甤無力上春醅夢痕香裹雙妥怕是雞聲苦欲催最是人間漏易殘商量情事背人難六更帳底低聲絮兩等銀　總不瞞白玉闌千碧玉　分張花度涙如絲窺牕冷被嫦娥笑纔照團圞便别難瘦馬無端趁緑槐綺塵迴首事全乖一生輸與雙蝴蝶穏傍香風上鬢叙○道中鞭影長隄不計程槐陰走馬午風清吟衫貼雨凉　夢官柳　烟緑上城詩膽陡澆村酒大旅愁莽擁亂雲生勞勞身世成車脚笑盡輪蹄有偶耕丙戍八月朔日古越懴痴未定草 
[荅濮明泉巡宰卽請郢正]  
　　蒿曰南天慨不平曾投秃筆請長纓隨劉爵帥督師渡臺宮卑豈敢忘忠愛誼重眞堪共死生且喜客中携餋屬尙期天下立功名近傳又酒風流　倚馬才高四座驚久矣人間欲殺余抖將姓字溷穛漁誰能結賞風塵外天使相逢患難餘嘆息他鄉同落寞殷勤遠道問居諸狂名那及淸名好口學兼優愧勿如[  太痴弟瑩拜稿]  
[登天津城]  
　　風雨逼秋來登城客思哀亂書迷故國落葉滿荒臺壯志間將老孤心　不開帝鄉何日到只是托蒿萊[  太痴生稿]  
 
 
