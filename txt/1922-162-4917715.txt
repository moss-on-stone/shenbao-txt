# 1922 - 162 - 4917715

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[同夢各床（冷）]  
　　語有所謂同床各夢者言同一地位之人而所抱之主張有不同也若以今日之情形言之則適與此相反張作霖曰統一吳佩孚亦曰統一南方曰護法北方亦曰恢復法統黎元洪曰裁兵廢督盧永祥亦曰廢督茲數人者所謂反對之最甚者也而其主張如出一轍是其床雖各而其夢實同也 
　　夫同床各夢是由合將離之兆同夢各床是由離將合之兆故僅就其所謂主張者以觀當無不同之點特恐此之一非彼之一此之法非彼之法此之廢非彼之廢夢雖同而夢中之境地仍有不同耳難言哉命令 
　　六月十六日大總統令　任命戴陳霖爲駐瑞典國兼駐那威丹麥國特命全權公使此令又令　任命張光鉀爲隴東鎭守使此令又令　國務總理顔惠慶呈秘書趙慶華趙啓華勞勉梁冠芳懇請辭職應照准此令又令　國務總理顔惠慶呈請任命朱誦韓陳曾亮爲秘書王立承許家瀚署秘書應照准此令 
六月十七日大總統令　茲制定巿自治制施行日期及施行區域分公布之此令又令　京都地方業經明令定爲特别巿所有巿政督辦各職應即裁撤在巿自消機關未經成立以前巿政事宜由内務總長暫行兼理此令 
又令　特派孫寳琦爲賑務處督辦此令 
又令　派三多爲賑務處會辦此令又令　駐瑞典國兼駐那威國特命全權公使章祖申因病請假回國章祖申著留京另候任用此令又令　蒙藏院副總裁達壽呈請辭職達壽准免本職此令又令　任命恩華爲蒙藏院副總裁此令又令　派何煜爲交通部查賬委員會委員長此令又令　任命全紹清署敎育次長此令又令　調任許寳蘅爲銓叙局局長此令又令　任命唐在章兼署國務院參議此令又令　謝遠涵未到任以前江西省長著何剛德暫行護理此令 
又令　江西督軍一缺著即裁撤所有督軍署結束事宜責成護理省長何剛德妥籌辦理此令 
又令　財政總長董康呈司長張競仁沈鴻昭呈請辭職張競仁沈鴻昭准免本職此令 
又令　任命錢懋勛潘元敉爲財政部司長此令又令　任命牛時兼署伊犁額魯特領隊此令 
國内專電 
北京電　王士珍對裁兵委員會謂義太狹因裁兵前提正多若東北和議成可談裁兵西南問題就可行裁兵政府味王意思擬改爲全國軍事善後委員會將停戰廢督改編包括在内（十八日下午一鐘） 
北京電　今日董高由保回京述見曹吳語極單簡保息曹爲廢督因對政府冷淡但黎將以此卜去就（十八日下午一鐘） 
北京電　高恩洪見黎報赴保經過吳對廢督裁兵整頓預算均同意請斷行對任陳長粤請愼重宜先謀意思疏通（十八日下午一鐘） 
北京電　黎篠（十）（七）電李烈鈞各方敦促勉任艱虞事屬權宜實非素願同時電伍廷芳幸各方覺悟恢復法統風雨同舟進退與共尅期蒞京同竟初志兩電便於己者言法不便於己者不言法 
（十八日下午一鐘） 
北京電　黎宴使團改二十一晨十 
時（十八日下午一鐘） 
北京電　今日特别閣議將董高携回奉直陜桂省長名單確定王高張張又葫蘆島經費交通部不擔任通過又張虎多三關回復舊狀又曹吳堅請辦曹陸已决 
（十八日下午九鐘） 
北京電　高凌霨長直張紹曾長陜張其鍠長桂王永江長奉陳瑞章爲江海關督張英華爲蘇關督陶立爲崇文稅督令下（十八日下午九鐘） 
北京電　今日（十）（七）閣議恩華爲蒙藏院副裁孫寳琦爲賑務督辦三多會辦許寳蘅爲銓叙局長唐在章兼院參議何煜爲交部查賬委員長本年文官高等考試暫緩舉行全紹清署敎次北海開地方公園缓議（十七日下午九鐘） 
北京電　安格聯說帖（一）鹽餘擔保之債基金可通融（二）關稅無論留有新加概不得請挪（三）新增之二五完全歸財部動用（十七日下午九鐘）北京電　奉軍銑日（十）（六）攻熱河朝陽米振標請援（十七日下午九鐘） 
 
 

Page 5

 
 
   
 
 

Page 6

 
 
國内專電二 
北京電　保擬改九軍區曹吳齊陳唐楊王川奉未定屬意劉湘吳俊陞化小督爲大督保某參謀長言裁兵先點名點名卽裁兵點名後無截曠可撈督軍可以不做做督爲撈截曠耳現竟有兵不及半而領全餉者實則全國軍隊不到百萬（十八日下午一鐘） 
北京電　航空無線電話機到京可於飛行時通話（十七日下午九鐘） 
北京電　施肇曾兼隴海同成督辦（十七日下午九鐘） 
漢口電　陳光遠已將印信交蔡巧（十）（八）乘輪由潯到漢蕭派副官長勞炯光歡迎並在署設宴洗塵聞陳巧晚卽北上先期派衛隊運大批財物到漢寄存大旅館 
漢口電　蕭電京保促組裁兵會决定辦法並先廢鄂督爲各省倡 
漢口電　藍文蔚托施鶴紳商向孫傳芳請願歸鄂孫已允刻正接洽漢口電　財廳通電各徵收局限五日内照七月分比額墊解一月發二十五師軍餉（以上十八日下午五鐘） 
香港電　昨午一時孫乘永豐艦率楚湘豫章等四艦駛入省河至聯興街對開河面卽發一砲向海幢寺轟去隨紛紛發砲轟白雲山觀音山粤軍多未命中祇毁民房數間當時粤軍因有洋商在省河未便還攻迨洋商全數啓行赴港卽發砲數十響還擊各艦卽退出省河虎門砲台澈夜用探海燈照射防各艦遁去各艦所發皆實彈昨晚搭夜船來港者甚衆多孑身而行朱卓文亦乘輪到港卽被差扣留聞夏重民已槍斃 
香港電　港探搜香江晨報拘去馮自由聞魏邦平被看管 
　　　　（以上十八日下午六鐘） 
香港電　程天斗已逃來港傳孫科亦抵港更有政客議員多人來港俱寓大東酒店 
香港電　海軍司令温樹德海防司令陳策昨函總商　言將砲擊陳軍所有附近駐兵地方居民須遷避（以上十八日下午九鐘） 
香港電　粤軍全體將領篠（十）（七）電陳謂孫已下野請卽回省主持此電魏邦平亦署名 
香港電　魏邦平解除衛戌司令職仍以第三師名義維持治安 
香港電　湯廷光電勸海軍勿再開砲鍾景棠部以機槍揜護過海佔士敏土廠繳陳策部械今早熊略楊坤如各率所部向新街進發聞孫擬調北伐軍回救 
香港電　東關一帶商店十居八九被搶（以上十八日下午十一鐘） 
特約路透電 
[廣州戰信]  
十八日香港電　據廣州消息稱　孫中山之砲船二艘昨晚在白鵝潭中上下駛行以機關槍向岸上任意轟擊郵務局至電報局間之臨水房屋大受損傷聞死傷者頗衆現有大批避難人自廣州來港　　今晚接最近消息廣州大局巳較安靜 
[北愛蘭之慘劇]  
十七日倫敦電　北愛紐立境外阿特那維村中奉耶穌敎之農家今晨被人攻擊　村民四男一女被曳出槍斃又有數人被炸彈轟傷房屋四所燬於火聞此係報復舉動被害者内有獨居一舍之老年夫婦二人特别警察數人在阿梅洛資邊界被人襲擊死傷各一人 
[愛爾蘭近事]  
十七日倫敦電　愛爾蘭運輸工人聯合會昨夜突然宜布罷工因自由人報開除該會會員一名之故該報印機工人均屬該會會員故今日未能出版 
十七日倫敦電　格拉斯哥當道禁止伐勒拉氏於星期日在某處演說故伐勒拉氏已取銷星期杪蘇格蘭之行 
[美路局之減工計畫]  
十七日華盛頓電　財政部新章准航運部船隻在三哩限度外售酒於客 
[英倫之貴賓]  
十七日倫敦電　前任美總統現充美國大理院長之塔虎特氏將偕其夫人明日到倫敦　塔氏來此之目的在考察英國法庭制度　俾向國會建議改良美國地方法庭之計畫塔氏將在英國盤桓兩句英美人士巳籌備招待美使署將設筵欵之英皇與皇后將與此宴會 
十七日倫敦電普恩賚與其夫人因凡爾登週年紀念慶祝巳抵此間此行乃非正式性質 
十七日倫敦電　英相喬治氏於星期一日宴待來賓後將與法總理普恩賚氏開討論會此項討論　須限定範圍因普氏大約將於是日回巴黎之故現信所討論者爲近東問題海牙會議問題及德國賠償問題　今日法國各報咸載批評　謂法蘭西全國切望兩總揆勿失消除異見及誤會之機會　　凡爾登守將貝丹上將今日以花圈置白堂陣亡將士紀念碑 
[墨西哥之美債]  
十七日紐約電　墨西哥債欵合同現交墨總統鄂白萊剛氏核准合同指定面值美金五萬萬元之擔保品債欵欠息約二千萬元明年一月二日開始發給近期利息此欵由出口油稅及國有鐵路附捐項下撥付　舊欠利息概不付現過期息劵交保管員儲存另給若干時期内不付息之收條此種辦法無異取銷一部份欠息墨國鐵路由私人公司經理　凡鐵路債欵未以鐵路爲抵者概由政府負責爲完全履行付現義務起見鐵路各股東允於五年内放棄公積金等之權利 
[英太子回國記]  
十七日倫敦電　英太子定本月二十一日到倫敦　盛大之歡迎禮節刻在籌備中　聞將與瑪麗公主之婚禮同一熱閙以表示國民之擁戴 
[各國近事紀]  
十七日倫敦電　范竇凡德氏李白納特氏及其他辯護士在莫斯科辦理社會革命案者　現皆向當事人辭退職務因勞農當道不履行准律師自辯護之前言也 
十七日倫敦電　莫斯科官塲消息稱列寗積勞成病暫不辦理政務至少須休息至秋季醫士以爲列寗之病可望治愈十七日葡京電　今日此間接葡國飛行家安抵巴西京城目的地消息衆大歡悅 
公電 
張文生主張先裁兵後廢督電　各報館均鑒　昨日上大總統一電文曰伏讀魚電洞見癥結　洵一時對病之良方亦百年立國之大計仁言利溥欽佩莫名夫天下事因勢利導則易爲功逆流拂衆則難爲力比年來禍亂不息人民苦兵久矣鈞座登高一呼薄海響應凡魚電之所宣示皆國人之所欲言心理旣同時機便熟有智慧不如乘勢能盡言尤貴力行失今不圖其何能淑顧論事必審本末實施要定後先硜硜之愚以爲廢督裁兵當以裁兵爲本　廢督爲末本末旣定先後自分否則民國以來督軍一職　亦旣屢易名稱　而於實際上仍未改革者是齊其末而不揣其本耳故廢督不重在廢名而重在廢實實何以廢曰是在裁兵兵何以裁曰是在籌全國之國防次定全國之兵額　而後謀如何節制如何留汰如何收束如何遣散如何安插故裁兵不難於急就而難於統籌簡言之則四字已包括無餘析言之則事體繁重旣非一手一足之所能爲烈更非一朝一夕所能程功今幸上下齊心共趨正鵠澤袍猛省　具有同情昔日之所視爲積重難回今時已認作衆擎易舉惟慮本末錯置先後倒施則一處桿格難行全局影響所及是以良法必期漸進陳義無取過高　非定貫始徹終之主張難收舉重若輕之效騐紀綱之張弛　在此一舉人心之嚮背亦在此一舉兵能應裁而盡裁督雖不廢而自廢睿謨深遠誠意贊同正爲圖積極之進行所以備鄙重之考慮文生飽經世變早歷戎行　寄八皖之專閫值萬方之多難時以履薄臨深爲懼　無瞻前顧後之心　苟利國家何恤權位每念梀榱壓摧　良切杞憂但期杯酒釋權請從隗始張文生叩删印等語特電奉聞諸希亮察張文生銑印 
平湖來電　各報館轉前靑島特别高專學及上海同濟醫工學校諸敎職員諸同學賜鑒亮頃電魯案督辦王文曰靑島特别高專學校爲遠東講求德國科學最備之校吾公爲學界泰斗造福祖國首宜及此亮母校關係敢不疾呼倘蒙俯允重辦同深感禱　亮敬當解印就學恭候後示實深　禱等云凡我同志其共響應倘得重覩盛况歡忭曷旣浙江平湖縣知事呂斅亮篠 
國外要聞 
[德國特約通信（王光祈五月四日）]  
　　　日諾瓦會議中之俄國問題（三） 
記者前昨兩日通信已將協約國專門家對於清理俄債及賠償損失之原則與方法次第報告茲再補述（一）干涉司法（二）優待外僑（三）優待外國企業各種問題如下則協約國對於俄國之一切主張已大體具於此矣此後再詳述其討論之經過及將來之結果使讀者諸君對於俄國問題得一具體明瞭之概念則實爲記者莫大之榮幸也今請先述干涉司法問題 
近世所謂文明國家有一最矛盾之思想即在國内則盛倡平等之說平等之義有二一曰法律上之平等此民主主義者之所主張也二曰經濟上之平等此社會主義之所提倡也　然在國外則又大抱其階級思想在法律上則有所謂領事裁判權在經濟上則有所謂優先權所謂平等之義至是早已蕩然然記者初尙以爲此種『外僑貴族』制度只能施之於張公百忍之黄種今不幸而此種制度又將移植於與吾同洲之白人亞細亞眞不祥之土哉此次日諾瓦會議本高懸重修俄國經濟之題而協約國專門家乃插入干涉俄國司法之議此誠可謂善於借題發揮者矣據協約國專門家之條陳可得而言者約有十三（一）俄國須製定一種有秩序之法律程序（二）此種法律程序宜將審判與執行分開（三）審判權宜由獨立的終身的法官公開行使（四）基本法律須公布（五）此種法律對於一切人民皆平等行使（六）此種法律宜保護外國人不受專擅的拘留或搜索之虐待（七）外國人得有向法庭起訴之自由（八）訴訟手續宜改訂（九）訴訟當事人之雙方如相約彼此適用外國法律時則法庭應准如所請（十）無論外國人之住所或工廠皆不准擅自搜索（十一）如無該國領事之助理或同意不得拘留該國之僑民（十二）對於刑事犯外國人之判决如無該國領事之同意不能執行（十三）對於政治犯外國人之判决只能限於逐出國境云云從此以後俄國境内忽添無數『外僑貴族』而洋行僑居將又或成爲犯人之逋逃佳藪其爲害於俄不言可知故俄國代表以爲此種干涉俄國司法之主張實與俄國主權不能兩立且搜索外僑住所須外國領事臨場則此種搜索將失具效力又外國人在俄國法庭之前受特别保護亦爲俄國有史以來所未有故以上條件决不能承認云云可見俄國代表之如何重視其國家司法權矣而吾中國今日則何如 
復次再言優待外僑問題外僑已於司法上獲得種種優待已大可心安意滿矣然猶不止此更進一步而要求政治上及經濟上之優待蓋非如此不足以完成『外僑貴族』之資格也凡外國之人僑居俄國者得免除一切强迫勞役及代役稅强迫公債不得向外國人徵派外國人須享有一切必需之保護·權利·便利以便其經營一切事業不得因其國籍之相異使外國人受種種不同之待遇與限制外國人因營商作工前往俄國時俄國不得拒絶並須特許此項外國人得輸入彼所需用之糧食衣服工具此項物品俄國　吏不得加以檢查留難外國工商業家所用之店員工人其所需之糧食衣服不得檢查留難而且此項店員工人無論其爲外國籍或俄國籍皆一律優待從此稱雄一世之俄國一變而爲南非東亞任人自由開墾·隨意往來此當非手創俄國之彼得大帝所能預想者也 
復次再言優待外國企業問題凡企業之屬於外國人或爲外國所指導者皆享有完全自由無論招工退工皆聽其自由處置俄國不得加以干涉此種外國企業只能承認衛生警察條例及各國通常實行之工作條件關於工資問題如遇必要時得由工人代表與資本家代表合組之委員會加以規定凡恢復工業所必需之原料無論在外國或在俄國俄國政府皆須使其便於取給凡外國人所經營之工商各業其關稅以及其他各稅皆不得使之過重以致外國資本家無利可圖俄國須設立一定自由海港以便外貨輸入所有一九一七年以前由外國管理之各種企業皆使其從速恢復以爲重修俄國着手之初步然後再次第設立各種有利於重修俄國之各種新企業云云此即優待外國企業問題大概也 
　　吾人若綜觀協約國專門家對於俄國問題之各種主張 
除『俄債委員會』之組織直使俄國處於國際共管之下前函業已論列茲不再述外此篇通信所謂優待外僑問題優待外國企業問題更將使俄國數年來所經營之勞農制度根本推翻以置於外國資本勢力之下固不獨造成『外僑貴族』階級一事已也然則列寗氏之所謂或家資本主義之計畫所謂後日捲土重來之希望其尙有存留之餘地否耶此實爲最可注意之問題也 
[世外桃源之格林蘭島]  
　　丹麥浦仙博士之講述　大有遺世獨立之概 
　　世界新聞社云丹麥人浦仙博士居格林蘭島（在美洲以北）已十五年熟悉該島情形近游歷美國各大都邑在各大學演講所至無不受人歡迎據博士所述該島與世隔絶當歐洲大戰時該島中人仍煕皥如平日休戚無關一年中惟夏季三個月始與外界略有接觸海舶時至載得外界消息俱來迨一屆冬月則如漫漫長夜交通全斷（輪舶海電無線電等交通俱無）去年四月間丹麥國有海電公司總理某氏曾建議在該島設一無線電話站以利交通此議不久或將見諸實施該島現有歐洲僑民二百人本島居民一萬三千人一若遺世獨立人皆安居樂業自成風氣當歐戰進行之際其經濟上影響波及世界各處格林蘭亦未能完全無關致工資與物價俱增今已稍稍降落矣但該島人民足以自聊其生感受此種影響亦微今該島頗爲興盛進步甚速島民智識亦較美國多處爲高大抵以漁獵爲生有地方自治政府及學校敎堂等丹麥政府禁該島人民飲酒計上世紀該島人口已增一倍至新聞紙則種類繁多均屬民有民辦凡爲社會服務者各家族得受「南格林蘭」月報一份（該報創立已六十餘年）或北格林蘭報一份　均用本島文字印版與歐美各報略同島民完納一種營業稅以供公家要需凡土産售出項下收入政府徵取其五分之一此種稅制行之甚善博士深信該島不久將與全世界通商向來其對外貿易久成爲國家專有權被王家丹麥格林蘭公司一家所操縱該島天産甚富尤以漁産品及動物類爲大宗礦産富有大可開發今已略有礦産品出現又煤與倭鉛亦産該島　惟煤之輸出載回他貨不能獲利因本島人民需要他貨甚廣也飼羊一事頗著成效當冉求推廣畜類雖未繁殖苟輸入新種可大加改良天氣極寒沍較美國坎拿大等處尤甚竟有至法氏寒暑表零度下四十度者若在夏季蔭處温度常在六七十度之間陽光和煦足以助長萬物島民算術上智識不甚發達各項機械但知因而不知創但亦頗具匠心所用各項器械亦無非出諸巧匠之手且富美術觀念與才能尤嗜音樂留聲機器爭相購致今日島民漸有學丹麥文字者冬間島民多閱書報尤好英文著名文學書類如英國大小說家紀伯麟氏所著「勇敢船主」一書尤爲島民所愛讀因其中所述均漁家生活狀况也 
國内要聞 
[北京特約通信（穆）]  
　　黎入京顔組閣後之政象 
　　黎入京已六日顔閣成亦四日政局前途端倪已露試舉所聞以當信史悲觀樂觀是在讀者 
㈠統一之問題如何此爲直系倒徐擁黎之號召語　然實際上如何進行則殊雞見其具體之計畫前傳吳與陳約各就一方掃除障礙故吳倒徐而陳卽倒孫今日外人方面紛傳專息葉舉起兵迫孫於黄埔此間談者罔不舉爲上說之證然事實究竟如何則似非北方人之眼光所能判斷無誤者現時約伍廷芳組閣以謝遠涵長贛並預定以李烈鈞爲裁兵副委員長自黎側言之即係招致南方分子共謀統一之道卽吳佩孚主以陳烔明長陸李烈鈞是參意亦在此然上述諸人是否招之即至招此數人是否即能統一皆是疑問此外則有謂孫中山護法功高主加以異常之優禮爲取消南政府條件者又有主分遣接近南方之重要人物赴西南各省實行宣慰者即今觀之可謂衆說呶莫衷一是而隱隱中尙有一不能樂觀之點則北洋軍人舊式官僚對孫對南皆暗含有排斥性而南北之融洽實非先能推誠相與不可故此事仍是渺茫也 
㈡國會之前途如何兩院自行集會之日期已定於八月一日兩院且通電各議員於開會十日前到京　是國會之集會實爲可能之事然今之内閣乃新式的舊官僚所組成於國會素無關係故對之亦頗懐欵　如撤銷民六解散令乃黎復職前早定計畫十一日約顔組閣即以此命令與署閣總之命令同時持往請顔副署而顔竟拒却以須全閣副署爲詞十三日閣議席上顔竟說個人意見撤銷解散令一層須先俟各方接洽妥當然後發布後雖於送印時經黎力持至夜十一時依然發下而外間聞者已謂内閣對國會有不欲其有之心矣致張國淦諸人談及國會不曰内閣同意權大受縛束即曰舊國會開會恐不能成功厭棄國會之心時時流露而董康亦素不於國會表重視者此實前途之大暗礁而開會以後今之内閣能否同意尙屬第二問題也 
㈢府院間形勢如何　上述國會問題即府院意見不同之點而在第一次閣議則尤有可慮之現象者黎氏宣告就職之命令十一日府中原擬之稿原爲「本大總統於十一日繼續行使職權」十餘字與總理國會兩令同擬卽日發出乃顔於此令亦拒副署謂可無須此於是十二日有不下此令之趨勢十三日閣議席上改擬一稿即是晚所宣布者於黎之就職直成爲擁戴之結果院側意旨爲避去法律上之糾紛且免招反對者之反感而府側之持法律論者則以爲不然黎於蓋印雖未拒絶而事後頗怪閣員中無肯主張法律者昨日閣議黎實踐其在津時之言論出席旁聽自言求免隔閡俾明眞相據昨情形黎歸府後對閣議尙稱滿意然有色彩之北京報紙則已於黎之出席加以譏評前途如何難揣測矣 
㈣吳佩孚與府秘廳府秘書廳之組織五科二十一人之新章今日雖已决定然秘長則未派出聞前所預定爲饒漢祥而以魚電爲饒所屬草頗有許多湖北人對饒不滿者於是有改用夏壽康之說然日來府中文書仍在饒手固無其名而有其實也吳佩孚對饒亦介介於魚電其來京之時曾於火車上爲人言之見黎以後逕詢秘書長定未並力保孫丹林黎聞其言大如芒剌在背而又不便拒絶且答之曰我已約定夏仲英可約漢塵（丹林字）爲副秘書長於是孫氏一人以内次而兼府副秘長矣而蘇督薦謝傳安吳又薦白堅武同入府秘廳一般謂吳於黎之左右甚不放心故必推薦親信使居黎側以防其有意料不到之言論發表而黎側之鄂人本分若干派再加直系軍人代表揉雜其間黎氏於此已不自安而將來鄂人中之黎吳兩派因傾軋而搆意見因影響於黎吳亦遠慮者所惴惴矣 
 
 

Page 7

 
 
㈤各次長分配内幕今已發表者爲次長五人其最不高興者爲可煜何爲田文烈部下之老官僚官内次者已兩載於敎育素不悉也十三閣議以前已托田向張國淦說項保持其位置而張竟必欲改畀孫丹林張氏用孫之内容㈠因己與吳佩孚素無關係欲藉孫聯吳以謀結合㈡因孫與譚延闓曾有言語文字之衝突一任孫氏可杜譚氏之來而口頭答田之語則謂此黃陂意蓋明知黎嚴憚吳府秘廳且不能拒孫則更不能否認此語然不得何煜承認逕調敎次何鑒於敎育之難對付命令雖下亦不敢赴任矣金永炎之陸次聞係吳佩孚所保然金因此不能爲軍事處長亦與鄂人内部之傾軋有關而農商次長李欽指索不得不休張以過去及未來之秘密關係下能不付之江天鐸（江在民六至民八間凡農部所批准之中日合辦各事業頗多秘史且總次均有所關）李江之爭至二日之久江卒走馬上任矣 
㈥李欽巳活動不成矣向爲潘復作皮條客之李欽因其妾爲黎妾之義女自附葭莩當黎未來前已在津活動及來京後則組閣之事實隨張國淦之後而參預之彼之目的在農次而閣議變爲烟酒署長則張之主張也李先不肯長烟酒署繼則提出條件要求烟酒署獨立由張介紹與董面談董亦不允於是李又轉求農次然平政院（張國淦前爲平政院長）之庭長邵章等竟致董一函謂『聞將以黎澍管崇文門李欽長烟酒署似仍是徐東海時以兩財源歸公府之陋習黎公賢者且民五並未如此則長君逢君足下不能無責』昨日董在閣議即將此函宣布爲撤消李長烟酒案之理由而高恩洪亦謂李與潘復狼狽爲奸衆目共覩此人實不宜用於是烟酒農次同歸消滅張國淦究圓滑乃請以巿政公所督辦畀之今聞巿政公所亦有拒絶之議則李欽殆活動不成矣（六月十六日） 
[北方關於政局之雜訊]  
　　大陸報十七日北京電云黎元洪吳佩孚及直系人士聞廣州最近政變消息對於時局頗抱樂觀料其統一南北建設立憲政府計劃因陳炯明之活動今已得一確定之保證吳氏謂渠於三星期前早已料孫氏必有今日至粤局日後之發展可歸功於顔氏渠以靈敏外交手腕商准撥出關餘五十萬元充作國會經費因此而粤中舊議員不日可望其北來矣 
　　大陸報十七日北京電云黎元洪已將公府經費每月四十萬元減爲十萬元附屬八機關裁撤其二所餘六處亦皆大汰冗員前後所裁已達四百人以上黎氏除出席國務會議及辦理一應公事外每日會客甚多黎氏尤注意於統一會談之際常言及此並稱渴望伍廷芳北來贊助統一京中自接孫陳决裂之消息各界多抱樂觀黎氏已分電孫陳等勸其北來袪除異見共商大計 
　　同日北京電云　直系近向某某兩國商訂裁兵借欵四千萬元日政府經考慮後允將中國到期日債展緩償付即以該欵作爲裁汰冗兵經費至借給新債日政府以爲尙未到時機聞此種借欵前靳雲鵬當國時即經提及當時因恐爲匿居日營内之安福禍首所反對靳氏曾囑外部密商日使如日本能將安福禍首如徐樹錚輩嚴密看管北京政府當與日本直接開議山東交涉其後日公使即得東京允諾雙方曾有書面往來其結果日政府允非俟中政府將安福禍首特赦並正式通知日使後當不令一人逸出云 
[裁兵委員會之組織]  
　裁兵問題自黎黃陂於十五日在國務會議席上提出後聞此案已由閣議通過交參陸處擬議辦法呈候公布施行因此參陸處連日對於此舉已開始籌備大約將於本月内先從事裁兵委員會之組織一其組織大綱約如次㈠設委員長一人由陸軍總長兼任（或云大總統將自行兼任裁兵委員會委員長以陸軍總長兼任副委員長二說未知孰是㈡設委員若干人由各巡閱使各督軍各總司令各都統所派之代表充之㈢設職員若干人分科辦事（甲）總務科（乙）調查科（丙）核算科（丁）編制科曁由參陸兩部遴員兼任不支薪水此外尙應酌設辦事員僱員若干人以襄理其事又聞此次裁兵之入手辦法據參陸處調查全國兵額截至十年底止共有一百三十餘萬（西南在内）直轄中央者約七十餘萬茲擬按照華會縮小軍備案將原有軍隊減去五分之二每大省存留兩師中省一師一旅小省一師其餘一律裁汰另籌安置辦法 
[山海關直奉戰訊之零拾]  
　　直奉兩軍在山海關附近激戰各情業誌昨報現在關於此事尙無系統之報告茲姑就各方所傳其足資參考者節錄如次 
灤河特電據交通界消息連日直奉兩軍在山海關一帶作戰者約分三路㈠秦皇島之牛莊㈡山海關間之湯山㈢由熱河侵入椅子圈之兩部現在牛莊湯山兩處奉軍均設險固守兵數亦較多在熱河方面抵禦力仍極薄弱因此直軍在熱之軍隊約六千人已向山海關進發期截京奉路之後路以斷奉軍輸送故奉軍由山海關北退者均紛紛向熱河方面堵截覃日劇一晝夜結果直軍死傷六七百人奉軍傷亡亦衆目下在山海關一帶之直軍已徵調新兵一旅繞過奉軍右翼由西北兩方向外關追擊奉軍亦由左翼中路兩處用大砲轟擊直軍截至删日（十五）止兩軍尙未分勝負 
直軍自十五日已完全入於要塞範圍故戰備甚爲吃力山海關附近要隘得而復失失而復得者數次緣奉軍沿長城城堞安設大砲描準射擊距離直軍進則砲火密如雨下退則奉軍仍堅守原陣地不爲戰場外追擊奉軍狡詐如彼故直軍對攻擊之實施巳决利用夜戰此最近十五日之戰情也至十四日夜戰經過頗爲良好惟因山海關附近佈置鹿砦鐵線網地雷非常嚴密前晚夜戰雖破壞其一部佔領某某山頭然拂曉以後而奉軍砲彈交加遂因戰略上關係不得不退回原守地點另圖攻擊方法 
　　據天津方面消息直軍現已尋得該處大山附近某村莊地勢較高在此處架砲向山上射擊定可得手現直軍巳繞過奉軍右翼由西北兩方攻擊山海關奉軍在山海關南面山上設備甚固而人數亦甚多直軍現方從事包圍此山如此處完全被圍奉軍卽處於絶地云十三日之戰事極烈奉軍李景林左肩已中流彈現在山海關就醫外傳孫烈臣陣亡卽此之誤張作霖日前又以公民資格致電黎總統表示服從並否認與孫文有何關係 
　　保定咸電云奉張自逐次潰敗已退至山海關一帶滿期悛悔藉保地方詎仍任其所部燒殺淫掠慘無人道直軍爲綏靖地方保護人民起見遂復派彭司令率師進據昌黎以資鎭懾乃奉張狡詐陽派盛代表乞和陰圖暗襲忽於商榷停戰之時張學良李景林等復率隊反攻幸直軍早悉奸謀未墮其計當於十日起分途進攻刻已激戰五盡夜直軍南路業已進據向河寨安民寨之綫北路已進據九門口要隘本日已出長城繞奉軍右翼毅軍及第十三師現亦進入朝陽奉軍紛紛敗退查此次各路戰况均極劇烈奉軍傷亡約數千人形勢已漸不振云等語特聞 
　　前數日直奉兩軍在榆關激戰兩方各向黃陂報告軍情直謂奉無誠意議和奉謂直方首先開釁中央將直來電鈔寄奉方將奉來電鈔寄直方息己却無法解决有人獻議速頒停戰命令使張作霖可以藉口轉臺或能拉住東三省以示維繫特不知此令在直方是否同意且報傳山海關三日内肅清之訊是否一貫政策吾人就事紀事固無暇爲政府計其矛盾與否也 
　　張作霖之求和說若有若無頗費揣測日前張錫鑾趙爾巽受黄陂之託曾電致張作霖疏通一切聞作霖電復黄陂就任奉不反對惟吳佩孚仍在逼迫作霖不能忍若吳能聽中央命令停止作戰予亦願和請轉告總統等語黎派聞此其意甚得遂斷然起草停戰令現黄陂已請趙張等調人二次勸告張任霖矣又一報告日前停戰命令突如其來外間多不明其眞相有謂此係具文無濟於事者茲詢據深悉其内幕者云張作霖近見榆關戰事不甚得手雖偶有小利終難達到優勝地位且歷經挫折現已筋疲力竭難乎爲繼若竟退降又覺面目難堪正在進退維谷之際忽憶及其親近沈鴻烈者原與黄陂具有師生之誼且係鄂人旣有此種種關係在黄陂前當易進言遂特繕一函略謂我大總統復職薄海同欽作霖久隸仁宇何敢自外生成如蒙頒令停戰作霖當卽遵照退兵關外敬候處分云云末署張作霖三字並無若何職銜交由沈鴻烈面陳黄陂並代游揚一切府方接此函後當召顔揆切商復密電曹吳兩使結果始决定頒發停戰命令焉 
　　軍界消息朝陽鎭守使殷貴有急電到京以及金純率領殘部千餘要盤據阜新一帶檢查郵電招集舊部意圖反攻聲勢頗大近日汲軍轉運軍械經建平游擊張司令截獲大砲八尊馬步槍子彈等甚夥汲氏極爲憤恨决計進攻建平現建平駐軍均經調來朝陽地而異常空虚應請中央迅派大軍前往防剿云云 
[廣東戰事未已]  
　　東方通信社十八日廣東電云孫文見廣東形勢不穩電令許崇智軍之一部返省然俟北伐軍歸須一星期或十日之久陳部軍恐廣東巿中化爲兵火之巷將於粤漢鐵路沿線波羅礦英德附近以爲牽制故已由今日始着手準備至魏邦平則現正照例執觀望之態度孫文現在黄埔聲言將喚回北伐軍之一部務將陳部軍降伏凡財政廳民政廳造幣廠等一切民黨機關悉被陳軍占領民黨系人物亦皆四散陳軍宣言廣東爲廣東人之廣東决不施掠奪等野蠻行爲巿民雖稍稍安堵然恐北伐軍歸後戰爭再開現在竭力向雙方調停 
[國會之籌備與議員]  
　　　招致議員之三法報到二百四人 
　　國會决定八月一日繼續開會情形已誌前報茲聞王吳兩議長因議員旅費曁開會經費需欵緊迫力催財政總長董康迅行籌撥董氏特於十六日上午十一時親到衆議院特訪吳景濓密談一小時之久聞董康已允於日内先行籌撥十萬元餘俟續行設法請稍寛以時日云云吳已首肯董即辭去並聞兩院議員乘此一個月預備開會時間分途設法招致各地議員來京與會其招致方法略分三種㈠由議員本身回籍邀約㈡以分函公電向各方面敦請㈢以私人函電爲友誼的歡迎大概八月一日以前當能達到法定人數至兩院秘書廳業已分科組織已有頭緒王吳擬專用民國六年原在院内辦事之舊人以資熟手而拒請託至兩院警衛長王吳亦已特别考核聞參議院警衛長張清澄十六日已撤差另委秘書范某接任參議院警衛長至衆議院警衛長湯步灜吳已諭其繼續任職矣 
　　衆議院議員截至十六日止來院報到者共計二百零四人茲錄其籍貫姓名如左（直隸）王葆眞耿兆棟崔懷灝馬英俊李景灝張思綬韓增慶恒鈞王錫泉楊式賡錢崇愷呂復張彝賈庸熙王雙岐金治厚常堉璋張士才胡源滙杜凱元張滋大張雲閣張書元鄧毓怡張良弼（奉天）吳景濓羅永慶（吉林）李膺恩張雅南徐清和齊耀瑄（黑龍江）孟昭漢葉成玉（江蘇）邱長鎔吳榮萃謝翊圓陳士髦孫潤宇楊潤葉增儒張相文張鶴弟王紹鑾（安徽）張伯衍賀廷桂唐理淮劉鴻慶李振鈞許植材王源瀚何雯余栥（江西）張益芳梅光遠郭同黃攻素王侃歐陽成王有蘭李國珍黄庭鶴（浙江邵瑞彭王烈陳焕章傅師　徐象先林玉麟蔣著鄉袁榮　竹夢豪杜師業（福建）高登鯉陳蓉光黄荃錦麟祥（山東）史澤咸曹灜彭元占于元芳黄毓梅管景頣周祖潤杜凱之王之籙魏丹書李元亮王廣瀚劉監一閻興可周慶恩郭廣恩王志勳周廷弼盛際元于　均生金永新趙正邱艾慶鏞王謝家張玉庚（山西）谷思傎趙良辰穆郇祁化圖侯元耀周光昌裴清源李慶芳王國祜景耀月景光月劉盥訓（河南）張錦芳劉奇瑤袁振黄梁淵郭涵王廷弼陳鴻疇李載賡耿春宴（湖北）彭漢遺杜樹勳陳邦燮馮振顯駱繼漢胡鄂公張則川范熙壬（湖南）劉彦禹瀛魏肇文周大烈黄贊元郭人漳程崇信（陜西）楊詩淅裴廷藩高增融姚守光朱家訓寇遐李含芳白常潔段大信張樹森（甘肅）張廷弼李光明（新疆）張萬齡陳世祿（四川）王樞李爲綸廖希賢黄雲鵬蕭湘江椿李文熙徐附伍蒲殿俊余紹琴李肇甫（廣東）黄霄九易次乾林繩武司徒穎譚文駿譚瑞霖黄明新陳垣（廣西）陳繩虬陳大龍趙炳麟（雲南）張聯芳陳光勳張大義嚴天駿（貴州）杜成鎔孫世杰鄭鈞（蒙古）樂山林長民恩和希林唐寳鍔張樹桐孫鐘張國溶李景鉌蔡振東鄧鎔烏澤聲（西藏）蕭必達江天鐸恩華王式易宗夔克希克圖熙鈺李芳 
[饒漢祥辭僑務總裁之大文章]  
　　自黎元洪復職之議起饒漢祥與陳宦二人即與黎氏畫策魚電屬稿者即爲漢祥九日以後金永炎夏延甲二人得寵於黎而饒陳遂又見疏府秘書長一席當初黎氏有意以畀漢祥後以反對者多乃决任夏壽康而於前日特任饒爲僑務局總裁饒以所求不遂特上呈懇請收回成命其怨懣之情不難於呈文中見之茲特錄誌其原呈於後爲灑陳下情懇請收回僑務局總裁成命並請另簡府秘書長以專責成事竊漢祥追隨草昧歷侍艱危初離塞庫之幽復遘臺城之阨徵襦野井望葛旄丘避地神傷回天術拙沉憂深於堯水負罪厚于秦陵完孤節於西山待清時於北海值薰穴求君之會屬窘車顧僕之殷以爲擁戴出於三軍或啓異幟紛結之禍要盟限於一國或生同袍反側之心仰秉至誠冀回浩刦庽剛柔於張弛全進退於始終乃無裨諶爲命之才遂有國武直言之罪申申之言交屬惴惴之慄何言閉戶思愆方謝從龍之侶覆車策效偏乘泛駕之材尺幣屢招寸心遂奪方擬清釐案牘分别部居便當望闕長辭杜門却掃雖近硜硜之信或微悻悻之譏自入都門側觀樞府彈冠結慶隊屨流恩以酬德爲用人以巿恩爲因己遂使中興韓岳亦蒙宰國之寃後附微慮並抱標門之慨轉喉觸諱緘口懷箴虚承對菲之收實絶蒭蕘之獻前聞外擢亦知内携第念明令未頒睿懐密契投紱之心旣堅於平日對珪之賞寗强於來時乃果寵以兼官加之温語紫泥已印黄紙難收雖醫門溲勃原蒙普用之恩而酒國糠醨深抱朋分病伏念漢祥轉蓬遠道集蓼中年故國衰親十旬臥疾他鄉弱弟五郡分飛病妻奄奄醫入室而颦眉痴女牙牙盜過門而却步骪骯髒之馬寗有雄心婆娑之槐已無生意庸詎謝駒芻於累載溷雁稻於一朝在昔朝歌之巿墨翟回車惡木之陰陸機叱馭粤自法駕流離朝路溷濁人以爲鸞臺鳳閣祥以爲鼠社狐城手板纔捐足音久絶祗以六龍乍歸之日尙非一跎遽反之時　處五朝曠如三夏昨侍燕居代陳封事曾爲僑工設局事涉骈枝亮采得人亦收效果必素孚華僑之聞譽庶可楊漢族之聲靈口沬未乾頭銜遽續妄圖徇祿能無赧顔伏乞垂諒初心收回成命俾　得去泥波于未染供鞭策于方來至於藍田寳肆綱目粗張策府瀛州簪纓畢集旣慚伴食尤懼分功並乞速簡替人俾司記室京津咫尺輪軌須臾雖訏謨辰告謹謝匡襄而文字殊知仍圖報稱倘呼太白寗失君房白水尋盟深感從亡之賞赤松問業當原引退之衷所有辭職各緣由理合具呈仰祈鈞鑒謹呈大總統 
[接收外蒙交涉詳紀（續）]  
　　　　關心領土國權者注意　　「第三次談話」（李）閣下與顔外交總長晤面否曾否談及蒙事（巴）鄙人已與顔總長晤面關於蒙事擇要略言大致與貴參贊所談者相同（李）閣下委任書現在究竟接到否貴國政府派委閣下任務究竟有無全權解决蒙事）巴（委任書一層請忽顧慮如開正式談判時鄙人自有正式之委任書即關於蒙事以外之事鄙人亦有全權（李）按照閣下如此所云似乎委任書想已寄到矣（巴）現在委任書雖仍未接到然接到與未接到無甚關係至於委任書中所言大致余已記憶如中政府與蒙古政府獨行協議勞農政府當作爲調人（李）現在蒙古王公曁呼圖克圖等已向敝國政府呈遞正式公文依舊歸順中國管轄所以敝國政府對於蒙古毫無隔膜蒙古政事純爲中國内政斷不容第二者從中調停尤不能容野心國家行其侵略政策也（巴）旣中蒙兩方無有隔膜自行協議應俟蒙古秩序恢復時勞農政府當將駐蒙軍隊撤出退回俄境並不干預蒙事但現在蒙境舊黨仍未肅清即在中東路界内舊黨亦甚多其陰谋謀情事不但在哈爾濱爲然卽在北京聞舊黨將官亦隨時有所動作祈嚴行取締（李）俄軍撤出蒙境後中國自有相當之設置使其秩序安寗至於哈爾濱北京兩處曁中東路界内俄人甚多在未經正式承認貴國新政府之前敝國對於俄人無分新舊一律保護並無歧視倘有妨害中國主權曁擾亂地面治安者亦無分新舊俄人一律依法辦理閣下所言舊黨陰謀動作並無實據倘有實據當交該管地方官查辦此層請勿過慮（巴）鄙人此次來華敝國政府並委任余清查中東鐵路事宜故該路應議各問題特向貴參贊提出（李）余專奉令與閣下晤談辦理接收庫恰事宜至中東鐵路問題敝國政府當另派專員衆閣下接洽故中東路問題應從緩議「第四次談話」（李）巴伊開斯先生已晤及顔外交長否（巴）已晤及顔外長所云大致與貴參贊所言相同（李）閣下委任書已示諸顔外交長否（巴）已示之矣（李）閣下可將歷次所云各節書面通知敝處以作會議之根本（巴）此節須俟貴國外交部將貴政府委派貴參贊辦理蒙事會議正式通知鄙人後方可行之（李）敝國外交總長已將此節面告閣下似可不必另行通告知（巴）此外交上形式之必要耳鄙人未得外交部正式通知之前未敢有何舉動（李）閣下對中東路有何意見（巴）中東路問題須待詳細研究但中東路界白黨盤踞謀爲不軌時思傾覆遠東政府而貴政府不加取締鄙人不得不抗議焉（李）反對白黨一語已聞之屢矣鄙人供職蒙疆歷有年所計蒙俄境界毘連數千里數百年間相安無事極稱敦睦近年蒙俄交界忽而白黨起忽而紅黨繼起白黨敗則紅黨請求取締白黨紅黨去而白黨復請求驅逐紅黨然我國對於俄國因無正式政府故無論紅黨白黨皆一律對待如有擾亂安寗秩序皆與相當之處置所恨蒙人無知先勾白黨以抗中央白黨旣敗復由少數蒙古靑年勾串紅黨以抗蒙古之舊黨其内部相爭借用外力自相殘殺其愚已極然紅黨援助蒙人圖謀獨立亦違公理其與日本援助白黨反抗赤俄有何異哉（巴）此節實大不然蓋日本之助白黨懷有侵略土地之野心而紅黨則素抱民族自决主義不能與日人同日而語（李）億庫倫發亂之初先由恩琴入寇爲我軍擊退旋復反攻我軍退往恰克圖時該處地方官思與該處俄員瑪克斯庭闊夫及遠東政府軍官磋商維持恰城以待我國援軍恢復庫倫不料俄員瑪克斯庭闊夫與蒙民串通煽惑俄軍協助攻擊恰城我軍因不欲與俄軍開戰退出恰城蒙民在前俄軍在後侵入恰城搶掠財貨全城房屋付之一炬華人性命財産之損失不知若干萬似此種舉動與閣下所言未免相背（巴）對於當時情形鄙人未知其詳且瑪克斯庭闊夫果爲何人當時是否敝政府派往該處須待細查（李）將來正式會議地點已定在將軍府（巴）極爲贊同（李）仍望閣下速將歷次宣言對於蒙古毫無侵略野心一俟蒙古問題解决時勞農政府即無條件撤退駐兵等語書面通知方可正式開議也（巴）一俟外交部正式通知到後鄙人能於數分鐘間將此事辦竣請勿過慮惟書中係繕俄文抑寫華文（李）將來文件貴處可書俄文數處則書華文 
[日官方面之魯案訊]  
　　協定魯案細目委員職務之分配小幡之行蹤 
　　京訊日本方面派出之協定魯案細目隨員大久保氏及飯島氏等外務省事務官均已於五日由東京出發來京並將關係文件概行帶來而出淵參事官木材書記官白鳥事務官森岡副領事等高等官及判任官七名與大村鐵道省技師等鐵道省關係官吏之高等官及判任官四五名於本月十五日由東京出發來京木村書記官則爲事實上之事務總長北京日使署之吉田參事官矢野書記官等則參與交涉事務並已將委員應分擔以責任分配妥定即㈠小幡公使兼任鐵路問題及租借地問題委員長㈡出淵參事官則擔任租借地問題委員㈢秋山民政長官則兼任鐵路問題及租借地問題委員㈣大村鐵道省技師則擔任鐵路問題委員 
　　小幡日使赴靑濟調查情形十一日日本人會參事遠藤茂雄特往訪小幡公使於靑島大旅館小幡氏謂當余被命爲協定細目委員長未確定時即有來靑視察之意後因事未能如願而目下會議之期已迫不得不速來視察探訪各方之意見以便進行云云又小幡氏曾對東報記者言曰協定細目之期原擬於本月二十日今須略遲至速亦須本月杪始能開始會議地點則已决在北京而同行之本田事務官則謂細目協定之難關不在中日兩國間之對外關係乃在日本僑民及其他日本人間之對内關係云云　靑島日本人會商業會議所中華商會聯合於九日晚七時在舞鶴町偕行社開會歡迎小幡日使張宴於大廳内外中日官紳到者一百五十餘人席間小幡日使云十五年前曾來靑島一次今來此地見地面擴大諸事發展皆中日兩國人士之力今後交還中國仍望中日提携日趨發達云云又其視察日程已略有變更第一日（十四日）由靑島出發午前八時至高密十時半由高密出發正午至坊子午後一時四十分由坊子出發四時至濰縣視察後再回坊子第二日（十五日）午前八時由坊子出發十時四十分至靑州十二時三十分由靑州出發一時至金嶺鎭午後一時十二分由金嶺鎭出發一時二十六分至鐵山三時由鐵山出發三時四十分再由金嶺鎭至張店六時五分由張店出發七時二十分至淄川第三日（十六日）十二時由淄川出發午後一時十分至博山三時半由博山出發四時四十分至張店五時五分由張店出發五時二十八分至周村六時半由周村出發八時半至濟南翌日（十七日）早由濟南乘車北還豫計十七日晚間當可抵北京 
[廣州國會議員之活動]  
　　國會於前星期四開非常會議對於召集常會續開憲法會議一案已經通過該會中人以此事關係重要究應如何進行不可無一完善方法故復於昨日召開談話會再三討論亦以召集常會爲目前切要之圖但對於經費一層主張先向政府交涉記者昨以此事叩諸謀某要人據云孫中山向以民意爲依歸對於代表全國民意之國會當然絶對尊重以達到國會完全自由行使職權爲止此次國會議决召集常會續開憲法會議係屬應時而發尤爲中山所贊同至經費一層現已在籌議中當不致發生問題云云十三日午後二時國會非常會議開議是日議事日程㈠提議咨請政府完全行使代表中華民國職權揭示黎元洪辱國毁法殃民罪狀曁由國會宣言速令北方軍閥停戰並電回籍議員來粤續開憲法會議以謀統一案（王猷提出）㈡暫行停止十年十二月一日關於支給歲費諮詢案效力案（徐可亭提出）㈢暫行停止十年七月二十七日議决之臨時規則效力案（徐可亭提出）㈣修改省議會議員選舉法請願事件（請願委員會提出） 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[哈埠金融之接濟法（）]  
　　　　發兌大宗銅元票 
　　哈埠爲遠東商業中心點巿面向稱發達自俄幣失效後金融即呈滯塞之象商業亦因之日漸蕭索迨奉直事起百業停頓金融更陷於危殆之境商務會長張香亭等迭向省當道請求接濟吉林永衡官銀號爲全省金融機關本有維持責任惟因實力不充現欵難籌爰將前經呈准發行之銅元票一萬二千萬枚并備現銅元一萬二千萬枚運交駐哈分號即將銅元票全數在哈發行且有十分現銅元充作凖備以示信用業已呈准省署訓令濱江道尹布告各方提倡使用以利推行原文如下據永衡官銀錢號總辦劉尙清等呈稱案查上年八月奉省長在濱江行轅電召總辦前往會議以該埠金融危急經商會會長等請求由號貸欵一千萬元職號爲全省金融機關本有維持責任但爲數過鉅自審號力斷難辦到當經禀承省長意旨允即量力籌措陸續交由駐哈分號酌量出貸並經呈明在案現據該分號王管理迭次來號報稱該埠商會會長等屢次以巿面緊迫請求實行貸欵原議等語查職號庫儲空虚本無欵項可撥祇以該埠爲東省商業集中之區一有阽危足以牽動全局旣允維持於前未便膜視於後茲擬將前奉令准發行之銅元票一萬二千萬枚在該埠發行以資救濟並備齊現銅元一萬二千萬枚運交駐哈分號充作凖備惟發行之始須由鈞署布告各界提倡使用曁由該部貨幣交易所按日根據各埠現大洋及其他通行貨幣巿行規定每元川換銅元枚數並錢糧兩項交易所之信託押欵准以銅元替代折交方足以利推行並懇頒發布告令交濱江道尹飭縣張貼俾衆週知實爲公便等情據此除令准外合行刋發布告令仰該道尹轉飭濱江縣遵照辦理具報此令（附布告）爲布告事案查前據吉林永衡官銀錢號呈准鼓鑄銅元以作大洋之凖備嗣以此項銅元體質笨重往來携帶易生不便之感復擬仿照奉天辦法印發五枚十枚二十枚五十枚一百枚各種銅元票共一萬二千萬枚以資兌換而便流通等情呈經令准在案茲據該號呈稱現在哈埠巿面緊迫擬將前准發行之銅元票在該埠發行以資救濟並運交駐哈分號現銅元一萬二千萬枚充作凖備請布告各界通用等情據此查該號擬將印就之銅元票在哈埠發行係爲救濟巿面維持金融起見應准照辦惟發行伊始一般商民恐未週知須得各方面提倡使用方足以利推行該埠貨幣交易所爲錢業總匯機關應按日根據各埠現大洋及其他通行貨幣巿行規定每元川換現銅元若干枚以便行使　其錢糧兩項交易所之信託押欵倘因現貨缺乏亦准以之替代折交就近送由駐哈吉林永衡官銀錢分號收存以保信用此外巿面酒飯茶肆及游戲塲所並各種車價等項均用此項銅元票過籌藉資便利而廣流通如有零星用途執持此項銅元票赴該分號或以大易小或照數兌換現銅元者均可隨時應付不折不扣惟所換銅元不得有私運外埠希圖漁利情事要知此項銅元票原爲替代銅元便利商民而發旣有十分銅元充作凖備信用無虞不堅又本位較底便於找零殊有益於小販營業哈埠巿面得此週轉未始非活動金融之一助各商民務須仰體此意共同維持倘有不知自愛意存破壞者一經查出即交該管地方官廳依法懲辦以儆效尤除分令外特此布告 
[贛粤風雲中之鄂訊]  
　　贛南戰事緊急之中據武漢所傳不謂贛州失守卽謂南昌危急並有謂粤軍已抵樟樹陳光遠已離南昌者傳說紛紜無從徵實惟粤軍進攻討畫以許崇智由上猶進窺萬安右路黄大偉進攻萍鄉湘軍陳嘉佑則由宜川進攻係取三面包圍南昌之勢南昌動搖本無可諱陳光遠亟欲脫身離贛亦係事實但因未得替入尙未脫走外傳已離南昌退駐九江秘密到漢諸說均屬子虚陳氏十二日尙有一電致鄂督蕭耀南略謂贛州前敵連日激戰受傷官兵二千餘人續運樟樹及省城後方醫院調治所有軍醫及地方醫生派遣一空療治不及該官兵皆係爲國效命躬受創痍日夕呻吟痛苦之至見之傷心聞之淚下兩公篤念袍澤素懷悲憫盼卽酌借軍醫來贛帮治並求代請地方紅十字會及各醫院多遣醫士帶治療器具來贛助療云云卽此一電可證陳氏未離南昌不過贛軍失利又可見一斑矣贛軍旣大失利形勢緊急以故援贛軍總司令蔡成勳南下過漢經潯均未躭延據其寒電蕭耀南已於十三日抵南昌矣原電略謂弟督師南下取道漢江旣荷雅意之關垂復承謙光之下逮諸叨厚愛謹布謝勛於元日遄抵贛垣當派參謀長王祖綮馳赴前綫視察以定反攻戰略所有援軍均令集中高安一俟開竣卽親赴前敵指揮一切陳督辭職並請去電慰留云云據聞蔡將援軍集中高安暫取守勢以固中路另派贛軍蕭安國所部由豐城新淦襲粤軍後路以取夾攻之勢沈鴻英所部桂軍則駐萍鄉牽制黄大偉陳嘉佑兩部使之不能聯合沈軍全部已於十二日由平江開拔取道瀏陽進駐萍鄉矣至於蔡部援贛軍自四日起至十三日止過漢赴贛者爲近畿第一　　兵第一旅全部砲兵團一營河南第一師步兵第一　第一團全部又砲兵兩連毅軍第四路第三營全部共約一師之譜聞已由九江陸續運往贛南其尙在開拔中者爲駐綏遠近畿第一師第二旅駐歸德河南第一師第二旅卽常德盛所部常已於十四日午抵孝感當派參謀長焦成斌來省與蕭商駐地及輸運等事十五日又派參謀孫明茹來漢在劉家廟組設前站辦公處常部軍隊業經陸續運至孝感據說係備作後路暫駐孝感須奉令始行入贛也（六月十六日） 
[粤軍攻入贛州後之情形]  
　　南雄消息五日午刻右翼軍攻入贛州城後敵軍尙未退盡故贛州城内尙在巷戰中附郭一帶之潰敵亦尙頑强抵抗故滇贛兩軍於六日拂曉進攻贛城附近潰散之敵隨卽入城現潰敵紛向萬安方面退却已不能成軍情形至爲狼狽是役我軍所獲槍砲輜重俘虜無算飛機隊向下游數百華里放炸彈發佈告作示威運動李彭兩總司令均親赴前線指揮李參謀總長則於八日晨率帶衛隊由南雄馳赴贛城以便親在前敵督戰又接許軍長由贛州發來急電略謂我軍於魚日完全佔領贛州城敵向萬安退却智卽分令各部兼程追擊現據梁師長報告我軍已迫近距萬安城十里許之棉津地方萬安城旦夕可下十二日又接許軍長捷電謂所部已於佳日攻克吉安俘虜敵兵數百獲輜重槍械無算敵向萬寧南部潰退現仍乘勝追擊南昌指日可下 
　　報載贛州爲粤軍别動隊所克茲據由前敵回南安之贛籍某軍官來函稱確係實事别動隊人數無多見敵軍由信豐大敗而歸尙有軍隊二旅以上知力不能與抗除埋伏多人在城内作内應外餘悉安全退出離城三十里之李家山等處作滇赣軍之引導此次粤軍之能迅克贛州此引導者與作内應者均有功也又據大本營某高級參謀言贛州古稱天塹我軍此次能迅束攻下實許軍長之首功許軍長慣用奇兵當我軍攻下信豐時敵人卽以全力守贛州城防備甚周許軍長知由西南正面進攻不易乃以重兵由間道直趨雩都城雩都在贛州之西北爲敵所不注意之地以爲我軍必由正面進攻故粤軍一到卽行佔領我旣佔領雩都贛州之敵已成甕中之鼈故不能不棄贛州而逃且我右翼軍佔領雩都時同時我中路滇軍及李福林所部分由李家山老虎頭等處猛進撲攻贛城敵於雩都方面向無防備以爲只須於西南正面能抗禦我軍卽可無虞故李家山等處戰鬥極烈殊不知敵與中路軍酣戰之時我右翼軍已直薄贛城矣向使雩都不爲我佔領敵膽尙壯我中路軍之勝敗尙未可知故贛城之克許軍長實爲首功云云 
[孫中山與報界記者談話]  
　　　因粤軍歸駐省城事 
　　自粤軍於廣西班師返省後計有軍隊六十餘營屯駐於省城東北郊一帶而省中謠傳亦因之時有所聞昨日（十二）孫中山特邀請報界假座財政廳開設茶會與報界談話係因省城大局可危欲請報界協力挽救也其演詞云報界諸君我因此伐赴桂八閱月猶不能出中原一步此八月内之廣東事故諸君深知之即請諸君爲我言之至今日以後之事我欲爲諸君言之當時報界聞言深以爲異舉座寂然孫乃從容繼續而言曰八月之事爲何事係出發桂林北伐何以要北伐係爲打破武人專制擁護憲法彼武人專制其痛苦不能盡言如報界記者亦曾受桂逆槍斃而廣東人亦有槍斃記者（似暗指反正時某記者事）此非武人專制欲防民之口乎故打破武人專制爲北伐之要旨然北伐自桂林出發師抵全州閱八月猶未出中原半步其故何耶蓋此中係有阻力係武人反對北伐武人擁護武人然湖南表面係與我相好須軍至岳州始有敵人其間陸行月餘始逹彼地而接濟非易環顧各境最近而與我爲敵者則爲江西故改道北伐遂電全州軍隊反師詎第二軍旅長謝文炳誤用聰明於永州致電陳炯明（因全州爲我軍範圍不能發電）謂北伐軍反攻廣州在陳氏爲自衛計即電廣西粤軍阻止我軍西下是亦無怪其然及我軍抵濛江則爲粤軍所阻幾致衝突其後我明白解釋始能消禍我個人至肇屢電催陳來當面解釋免生誤會而陳不特不來且請辭去本兼各職我以彼爲不可留亦遂准之及我返省而陳已去北伐軍未留省城一日可知其志之在於殺敵其敗也我固不能留戀於廣州其勝也我已向長江進發更何所取於廣州時陳已明白狐疑盡釋然彼所轄粤軍時於廣西揷血盟誓相率回粤置廣西於不顧及陳知之去電制止時已莫及比抵省城我軍已進江西佔崇安等處確非據廣州之心已可大白詎彼六十餘營之粤軍不特不諒我且欲截吾軍大後進駐北江一帶以防我變其在省者則日日索餉迫令銀紙兌現日甚一日似非達兵變之目的不止將擁陳炯明返省孰思陳氏之返省早經我電布衷曲再四派人敦請而彼不顧又經各界勸留於情於理已達極點以大總統去一職官本屬常事其部曲反因是而要挾豈得謂合本總統係受國會委托之重行使總統職權素富貴行夫富貴素貧賤行夫貧賤素大砲行夫大砲素革命行夫革命此次白韶返省與陳家將當面解釋一切而彼不與我會面祇係終日索餉欲陷省城於危險吾豈無法治之不過恐地方之糜爛有所不忍在今觀之時時可以内亂刻刻可以開戰而陳氏今且不能返省因係失駕馭之力蓋彼陳家軍麕聚省城不聽調遣固不聽總統命令亦不聽陳總長命令貽患　窮前者吾以砲擊督署懲創莫榮新吾尙敢爲今以砲擊陳家軍吾豈不敢爲乎吾素以大砲著名當行吾大砲計劃但這回則將用毒烟矣在座諸報界爲地方計誰無性命財産誰無父老昆弟豈忍地方糜爛當以三千毛瑟揭示各界使知今日陳家軍 
麕聚索餉之無理成一種與論吾當於十日内設法去之以顧桑梓否則非糜爛不止也云云全場聞此言論皆吃一驚隨後請孫中山退席云我輩當善爲討論移時結果定期於星期四（十五）邀請省議會敎育會總商會商聯會總工會九善堂院等假座報界公會開大會議設法請粤軍退防三十里或分調原防免生危險然粤軍雖有索餉之電但連日尙無何種行動說者謂一旦提出退防之要求恐軍心因而搖動也聞粤軍得此消患卽夕開軍事會議 
　　另一消息云孫中山於昨日十二時邀請省城各報館及各通訊社記者在財政廳二樓開茶會是日到者二十五人各人就席後不知孫中山將宣布何事互相揣測全場默然無聲隨中山起立謂我現欲對於諸君討論者有二事㈠我去年自主張北伐離去省城八月之久人民對於北伐究竟有甚麽批評究竟感着甚麽痛苦又省城有甚麽變故很希望記者諸者詳細說給我聽㈡報告今後我對於廣州之行動說畢大同報記者及晨報記者小有發言然全場復歸沈靜約有半點鐘之久中山又起言曰打破武人專制是我向來的主張欲貫澈主張就不能不出兵北伐先行打破北方武人之專制但廣東方面有武人仍欲襲武人的專制所以他不贊成我北伐多方阻撓我因他恐怕北伐打破了北方的武人就不免有兎死狐悲之感但我是總統不顧什麽說都要行我的主張惟是師經湖南由長沙出武漢一日路程不遇一敵倒給敵有一日之凖備我們是很吃虧的所以不能不改道江西江西的改道命令我先經通告陳總長他得收和没有得收我可以不管但我的手續算已完了改道之前没有陳總長的答覆謝文炳自作聰明自衡州拍發一電給陳總長說我派大軍回城不是改道是驅逐總司令陳總長據此卽下令堵截我當時知他的軍隊已戒嚴我亦下戒嚴令說如有軍隊膽敢截止定必迎頭痛擊當時兩軍接觸其不至成爲戰爭者實間不容髮我到三水時呌陳總長來會陳總長不來並且聲明辭去本兼各職我當時以爲陳總長旣不願幹所以我不堅意留他遂批准辭職我回到省城陳總長和他的部下多已跑了没有多日駐紥廣西的陳家軍通通拔隊歸來這是陳總長手令要他歸來集中的這些陳家軍有六十多營耀武揚威想再演武人的專制他每日要到財政廳閙餉得了餉時便盡行兌換銀毫所以弄得巿面紙幣由九成而八成而七成而六成或者低至兩三成不定通通是他們胡閙之過我想他們這樣胡閙不過他們以爲我革去他的總司令不服但我是堂堂的元首當然有任免文武官吏的權我想把這理由說他聽請他他又不來我想去見他他的軍營警備森嚴我又不能去這六十餘營的軍隊天天這樣閙餉銀紙日日低下軍隊不難譁變現在這省城無時無刻不在危險之中我以很有人勸我呌陳總長回來維持我雖不願意我亦已經多次去電及派人邀請回來前禮拜他好似有回來的表示但近兩三日陳總長來電又表示决不回來我問他何以不回他說須軍隊先悉數離去省城但他軍隊不聽他回防的命令硬要駐在省城可知六十餘營軍隊陳總長已没有統馭的能力了這樣横蠻的軍隊違背上官命令的軍隊反對政府的軍隊貽害地方的軍隊無時無刻不可以作亂我現時决定處置的方法將下命令要他全數退出省城三十里之外他若不服命令我不難以武力壓服人人說我孫中山車大砲但這回大砲便是利害不是用實心彈乃用開花彈或用八寸口徑的大砲之毒氣彈不難於三小時内把他六十餘營陳家軍變爲泥粉但殘害六十餘營的軍人且驚動全城的居民不免過於暴烈但我不如此做去他們終不罷休我祗望報界諸君主持正義十日之内做足功夫對於陳家軍加以糾正陳家軍若改變態度卽不啻如天之福萬一無效就不能不執行我海陸軍大元帥的職權制裁他們了孫退席後各記者就席會議决定兩事㈠不登載孫中山是日之演說及開會情形㈡定禮拜三在報界公會請各界領袖會議討論此事 
[唐繼堯主張聯省自治電]  
　　新雲南社消息北京政變此間已得詳報關於應付辦法曾經再熟商茲由唐蓂賡總司令發出通電主張聯省自治原文照錄如下廣州參衆兩院各省省議會總司令省長巡閱使督軍護軍使鎭守使各機關各法團各報館廣東惠州陳總司令南寗劉司長長沙趙總司令兼省長重慶劉總司令兼省長貴陽袁總指揮兼省長廣東唐少川先生汪精衛先生張溥泉先生上海吳蓮伯先生褚慧僧先生孫伯蘭先生譚組菴生先生南通張季直先生天津黎宋鄉先生熊秉三先生均鑒自國内紛爭和平統一之聲滿天下然日言統一而日趨乖離日望和平而日釀戰鬥蓋所希冀者在和平統一而所從事者乃在力征經營此所以北轍南轅愈趨愈遠也曩者繼堯怵於國是未定戰釁迭生竊以爲解决時局糾紛在政治而不在武力免除各省離析宜親善而不宜侵凌故嘗主張聯省自治通電各省徵求同决意中經事變未及實行今則兵禍益深民生益困和平統一遙遙無期以吾人經騐所得及或民心理所嚮集權主義旣不適於國情民治潮流復遍輸於宇内此時仍惟有實行聯省自治爲救國不二法門果能由自治而聯合各省卽由聯省而組織政府使地方政治有自由發展之機而統一國家亦免分崩之患則所以消弭兵禍者在此卽所以建立國基者亦在此也惟是聯省自治關係國家大計旣非閉關以自守畛域亦非强人以就我範圍誠宜結合同心共籌辦法如何使制度依法産生如何使主義免除障礙不能不望各省互相提挈切實進行諸公愛國心長當必同茲大願特攄愚見敬候敎言唐纰繼堯艶叩 
[皖省財政之近况]  
　　維持現狀月須四十萬省署召集財政會議 
　　國聞通信社安慶通信云端陽節關過矣米照捐停矣然而皖中之公家財政情形究竟若何是爲皖中人士所不得不注意者試一言及皖省近日財政情况則誠有如信函中之套語所謂凡百如昔無善足陳是也所謂如昔者則積欠未能清還仍然如昔也庫空如洗仰屋興嗟仍然如昔也各機關經費屆期難以應付日日催索亦仍然如昔也代任財廳長朱清華素以能名及至今日亦不免時受各方詰責而刻刻勞心焦思欲爲巧婦然究不能爲無米之炊乃於日前總核支出之欵作全盤之籌畫照預算數目須得七十餘萬即僅維持現狀亦須四十萬餘之譜在此節期之後五個月内各項稅收俱爲淡月只得暫作維持現狀之計畫計舊安武軍費月須三十萬餘僅維持現狀至少亦須十萬新安武軍費月須五萬八千爲數不多應予照撥其餘行政敎育等費維持現狀至少之限數亦須有十五六萬始 
可合計須三十幾萬矣再加其他臨時及特别等用費恐亦須有數萬元之凖備是以總共非得四十萬餘元不足以維持現狀焉朱氏計算之後乃商請於省長許世英將此欵數分由六十縣知事三十七釐局按其等差各行分認按月解至省庫分配撥付以收衆擎易舉之效並就省公署内召集各知事及釐局長開財政會議定認解欵數會議可分次陸續開之各知事及釐局長到在五人以上即可會議如各知事局長本身有事不能親到可派代表前來認解之欵以地丁牲畜屠宰稅釐金三項爲標凖各縣所認之數平均須在四千以上始可得四十萬之數許當然甚以爲然隨即令召各知事及釐局長日昨已到知事局長數人在省署會議一次聞當塗縣知事已認定月解一萬元無爲縣知事認定三個月内每月解四千元三月以後月解六千元其餘各縣知事釐局長亦俱將奉令親身來省或派代表前來參預此項會議矣 
[蕪湖快信]  
宣城縣北有土匪假自治軍名義聚集數百人圖謀起事縣署警備隊出城巡邏竟被槍傷者兩人該縣知事李諴適因公來蕪十七日接該縣署中電告遂即轉呈馬帮辦請示馬立派第二團第一營營長宋長慶帶隊雇小輪拖帶民船隨李知事於下午六時起程連夜趕冋宣城相機剿辦 
蕪湖宣城當塗三縣毘連之黄池鎭近日亦有土匪約期起事之謠該鎭商會分所所長來蕪報告馬帮辦已電令駐當第三旅第二團就近派隊赴該鎭查辦 
蕪湖近日中等米巿價每石已漲至十一元地方民食維持會早經禁止米糧下河以濟本地民食刻商會及碾米公司礱坊帮在城區共設公賣處六所平價售賣每人一次限以一元皖南山裏各縣亦閙米荒宣城之孫家埠及灣沚鎭均發現搶米重案地方官廳亦無法制此刻各縣商會均有代表來蕪因此間已無米可辦祗得託廣帮某米號在滬購運洋米來皖以資救濟 
馬聯甲擬於日内赴當塗檢閱駐該縣皖軍第三旅第二團軍隊 
新任皖財政廳長阮仲植於十七日由寗乘吉安差輪來蕪比登岸赴鎭守使署見馬邦辦晤談甚久旋回船起椗上駛赴省履任 
安徽財政審會閉幕時公推赴京請願裁兵代表阮仲勉李光炯松亭程鳴鑾余幼泉等五人已於前日由省乘江輸赴漢搭京漢車先赴開封見馮督繼往保定北京非達目的不可駐蕪舊安武第一旅二團一二兩營之軍餉公家未發已屆六個月前經總商會代借一萬五千元祗發過一二兩月份兵士半餉又墊欵代購軍米一千五百包連日地方房産公會開會擬借租金一個月凑發軍餉以維現狀 
蕪湖雜貨公會近因太古車糖短秤發生問題公决暫停交易刻該行經理高永清由滬回蕪已將舞弊之夥辭退經人解釋誤會現已恢復原狀 
[浙省組設軍務善後處]  
　　　訂定組織大綱五條 
　　浙省各法團於六月十七日下午三時爲廢督善後問題假省敎育會開大會柬邀盧前督沈省長曁各師長旅長廳長道尹局長等共一百數十人振鈴入席後公推省敎育會代理會長周錫經爲臨時主席代表在省各法團致詞略謂盧公廢督薄海同欽同人等爲地方計不得不設法以善其後爰經公同討論决定組設浙江軍務善後處擬定大綱五條請盧公以人民爲重就任軍務善後督辦言畢以善後處大綱恭送盧氏接收紳耆高雲麟云盧公維持地方軍民愛戴應請就任督辦以安衆心沈省長云盧公督浙三年地方又安今由浙省各法團公推爲軍務善後督辦希望盧公就任以順輿情次盧前督起言謂廢督一事爲貫澈鄙人主張今承法團諸公推任軍務善後督辦有考慮之點二廢督裁兵本有連帶關係但裁兵須有步驟及公平之標準又本省廢督後如環境發生侵吞情形究應如何辦理杭總商會會長王錫榮省敎育會副會長李傑僉謂盧公本愛護浙人之初志繼續進行某報記者童一心謂廢督問題爲全國所贊同如有藉端侵害届時宣布自治條例以盡人民自衛之責省議會副議長祝紹箕謂今日係各法團推任善後督辦一切詳細辦法不妨異日討論希望盧公就職後依人民心理做去所謂人民心理在於地方治安如有侵害治安人民自有對付總商會會長顧松慶謂盧公就職後再商詳細辦法今日卽可散會衆贊成全體起立赴草地攝影以誌紀念兹將浙江軍務善後處組織大綱錄下㈠浙江省因廢督善後特設浙江軍務善後處㈡本處設督辦一人辦理浙江軍務善後事宜㈢本處設評議會以駐在浙省軍事長官爲評議員㈣本處及評議會之組織曁各種細則由督辦訂定之㈤本組織大綱經在省各法團議决發生效力其期限不得逾六個月并發通電如下北京府院部各省軍民長官省議會各法團各報館均鑒廢督之議浙實首倡敝省督軍盧公永祥以時機已至邀集法團宣言實行各法團鑒於盧公言行一致羣情歡忻浙江軍界全體當公推盧公爲浙江軍務善後督辦凡廢督善後事宜概由盧公主持以資統馭同人等外順潮流趨向内顧地方治安亦已一致贊同并擬定簡易組織大綱五條善後期間六月以昭信守現在地方秩序軍界紀律兩俱如常特此布聞浙江省敎育會農會浙江杭州總商會杭縣議會縣敎育會縣農會拱宸橋商會杭州銀行公會杭縣律師公會叩篠各法團除發通電外并由耆紳高雲麟及各法團將此次廢督經過情形公函在京浙省鄉老並請轉致各方以免誤會現軍務善後督辦辦公處卽就原有軍署改組業經范參謀長何副官長孫秘書長厲上校參謀曁軍務軍需軍法軍醫各課課長於十七日開會集議一次因名稱旣定爲浙江軍務善後處故内部編制亦當隨之變更一俟督辦核定卽可正式發表 
 
 

Page 11

 
 
[杭州快信]  
浙紳高雲麟王錫榮等十人公電北京諸同鄉稱删日宣布廢督地方安謐如常軍界以善後待理孔多巳公推盧公爲軍務善後督辦以資統馭而利結束各法團亦一致贊同本日開會協定組織大綱五條善後期限六月均經盧公允從民意溯自盧公督浙軍民相安深賴保障諸鄉老受護桑梓諒表同情尙祈賜敎藉資鼎重除函詳外謹先電聞 
廢督實行後督署内部改組辦法已協議就緒即日公布聞一切宙員如諮議顧問等均主張裁汰 
盧前督昨晚發出通令及函牘共五十餘件 
臨海敎育協進會今日電省六中敎員馮選挾嫌唆弄少數學生於十二號率同地濫數十人乘夜突入該校毆傷學生搗毁物件該校甫經整頓遽遭摧殘况率濫破壞學校實肇未來大禍乞速設法挽救以維敎育蕭山縣議會電錢塘道區聯合會各縣縣稅及自治附捐分别移交經管劃一辦法敝會公决一致否認已公呈省長道尹收回成命仍請參事會依編製各項預算提交審議 
省議員金乙麟姦佔陳馮氏案前日杭地審廳預審終結訂期公開宣判 
[南京快信]  
王省長調魯决辭不就現預備俟韓到即辦交代惟虧空約萬餘元無法彌補頗焦灼 
韓國鈞長蘇命令發表各界尙滿意齊督亦擬即派副官陳廷謨赴海安勸駕 
江蘇旅京同鄉會電省議會請對廢督廢護軍使積極進行促竟大功 
旅寗贛同鄉以謝遠涵長贛贛人已將政權爭回無再用兵必要昨開會公决電北京府院請飭陳光遠即日離贛並將援贛總司令蔡成勳明令撤回以輕贛人負擔而免生靈塗炭 
海軍第二艦隊司令杜錫珪調升海軍總司令齊督今晨九時親赴下關海軍聯歡社道賀聞社定二十日赴滬接事 
保定曹吳會派陳忠漢楊漢傑赴浙謁盧商榷時局 
舊參院秘書長沈鈞儒昨過寗赴京 
府院派張超南下迎譚延闓黄炎培昨過寗赴滬 
黄陂派田錦豐南下祝南迪壽今晨轉輪赴通 
齊督昨派編輯委員長楊立言代表往祝南通壽 
滬交涉員許沅昨辭兩長晚車返滬 
省署委張文棠充警備一團餉械官 
金陵大學今（十七）日舉行新校立礎典禮齊督函謝不克親往俟十九日當往參觀畢業儀式 
六中校長劉永翔被逐來省後鎭屬議員保賈某接充校長省廳未允 
地方通信 
[松江]  
財神會議决舉賽此間體面商人發起於本月二十六二十七兩日迎賽財神會圖書館長雷君彦及兩高小校長等指爲迷信神權函請示禁致發起賽會之各商號因此又於十七號下午在財神廟邀集認捐商號之代表開會討論到者百餘人先由某君報告學界請禁意旨並稱會中籌備各物損失已渐不貲究竟應否舉賽請於簽簿上註明贊成迎賽與反對迎賽字樣以資表决詎簽註結果竟一致贊成舉賽旋又討論迎賽時維持秩序問題則决定請由各區救火會員分段彈壓以免肇事散會時已五時許矣 
請增嫠恤之結果邑紳朱運新等函請全節堂董耿伯齊君將嫠婦外恤易錢爲洋業經耿君函復謂巳與各董會議准七月分起按照原額加給二成以示體恤 
謀夫案開棺蒸驗西門外六十圖蔣景橋鄉婦衛氏謀害贅婿衛長發嫌疑案已由藍承審員預審終了認有開棺檢驗之必要十八日上午十時　知事藍承審員帶同書記官張省吾檢驗吏陶慕臯及警備隊法警等前往下四圖長發屍棺停放處升座檢騐原告訴人死者胞姊譚朱氏朱氏被告衛氏均帶同前去而六十圖與下四圖地保亦巳將蒸驗器具齊備當地土作小工亦均分别伺候當經藍承審員傳同原被前至衛長發屍棺處指認確鑿並由本圖地保具結後隨令小工將屍棺舁放空地上然後踏底開棺起出屍身平置蓋上然後將殮衣當胸剪開死者皮肉早已腐爛略一轉動頭即離頸脫下由各檢驗員自頸部起按次割下四肢置水桶中刮去腐肉其不能刮凈者置蒸籠中蒸爛續洗洗凈之骨均用竹簽標出依次排列手續繁瑣驗至四時尚未畢事想次日尙須續驗當蒸驗時雖奇臭遠播而觀者仍萬人空巷絶不稍却也縣農會之職員會松江縣農會於十八號下午開職員會由吳善禪會長主席議决案如下（一）奉令設立農事討論會案議决應當成立除呈復外並推吳會長起草該會組織法再行開會通過即日成立（二）二奉令將關於農作物及稻作果樹害蟲送交昆蟲局研究案議决呈縣通令各巿鄉委員農會警區地保協力進行如有害蟲發見即送本會轉送（三）奉令購備縣志送昆蟲局查攷案議决本縣新志沿未出版應呈縣催令修志局趕速出版以便購寄（四）國立東南大學函咨勸導農民注意農作如有疑義發生或相需之處可隨時函詢案議决辦法如第二案（五）奉令組織江蘇縣農會聯合會案議决由本會正副會長出席組織（六）報告省農會否認財政廳發行江蘇有奬券案議决應一致否認 
[蘇州]  
貧兒被控縱火之判結南京貧兒敎養院院長周其永在蘇高檢廳控訴該院貧兒李溪等縱火圖害請求傳案澈究勒令賠償損失一案（十二日）經高檢廳派警傳集兩造開第二庭訊理判决牌示如下周其永訴李溪等放火私訴部分控訴一案（决定主文）本案控訴駁回泅水慘遭溺斃婁門内倉街開設糞行朱某之子現年十二歲在本城某高小校肄業日昨下午放假返家後由鄰童邀至附近河濱作泅水戲卸衣入水後詎朱子不善游泳偶一不愼水入腹中頓即下沉鄰童目擊朱之沉溺後急即起岸報告其父母設法由水救起然已手足冰冷一瞑不視矣 
縣公署預算會議吳縣郭知事於昨日下午二時召集各法團各善當董事各巿鄉董事在籍省議員等在署開十一年度預算會議由郭知事主席聞出入相抵預算尙不敷十一萬元左右彌補之法惟有增加忙漕附稅旋經推定内務敎育實業三項審查員審查後再行定期開議 
請票屯田加租吳縣農會委員兼省議員姚元桂近因屯田加租事特致函王省長云吳縣屯業何修禮棧十年分災荒之歲浮冒畝分濫加租額節經吳縣公署令飭照舊額收租仍復玩抗不遵迄今業佃爭執案懸未决查屯田賣買社會上已成民田慣例所有租額斷不容業主一方任意增加今該棧究竟據何依據竟將原有之田浮冒畝分至一倍之巨濫加租額肆意敲剝非特擾亂租法並實顯犯刑章若不嚴行禁止處以相當之懲罰何以衛勞農而儆豪横應請賜鑒迅予令行吳縣知事秉公法辦無稍贍徇 
[無錫]  
輔仁中學之成績輔仁中學開辦已及四載成績斐然現定七月三日舉行第一屆畢業式中文班畢業者有朱樹卓唐發源諸龍翔沈振夏諸祖蔭温祖翼趙璧倪人鑑等八名西文班畢業者有朱樹卓諸龍翔沈振夏等三名聞上海約翰大學以無錫輔仁中學程度與該大學中學班相埒特允直接升入該大學一年級概免考試刻已訂立合同輔仁師生咸引爲光榮云 
[常州]  
學界開贖路貯金會武進學界聯合會於十七日下午三時在勸學所開臨時大會繼續集議貯金贖路辦法到各校校長敎員·男女師範五中延陵公學學生會會員·各高小學生會代表等百數十人開會後公推張景源爲主席報告上海臨時大會提議事項繼即討論進行方法結果如下㈠儲金方法由各校自定最低限度之認數報告委員會日期由委員會定之㈡討論委員會章程委員共九人由大會推舉之㈢推舉委員會委員校長中爲吳蔡秋濮仲蔚鮑宗林徐潔懷李靜珊學生界爲五中學生會會長顧遹亨男師學生會會長王成女師學生會會長湯藴貞延陵公學學生會會長高柏增㈣致函上海籌贖憀濟鐵路委員會追查救國貯金㈤顧墧若提議宜傳方法（甲）公共娱樂塲所派員演講（乙）殷實居戶派女幹事前往勸儲議畢散會巳鐘鳴六下 
民信局呼籲之部批武進郵政局前次在途截拿民信局送信人科罰金錢當經寳順等家民信局函請錢業公會維持該會卽將民信局陳述情由函請商會轉呈省部商會已於昨日奉到交通部批令略謂據電呈稱據稱武進錢業公會轉據民信局全盛寳順等七家函稱 
常州郵局截拿民信局送信人並將信件一并押至郵局罰辦等語當飭郵政總局查覆去後茲據覆稱本年四月四日無錫民局寳順號向常州寳順民信局私走信函十三件經常州稽查差查出報警拿獲照章科以郵資二倍并將該民局罰銀十五元當地了結等情呈復到部查禁止民信局私寄信件係郵章所規定該寳順民局私寄信件至十三件之多經常州稽查查出報經緝拿罰辦辦法并無不合仰該商會轉行遵照云云商會奉批後卽抄批函知錢業公會矣 
[鎭江]  
各縣夏蠶消息舊鎭屬各縣夏蠶現正頭眠放葉今年因葉價較廉故夏蠶收種較春蠶倍多徒邑南鄉每石葉價二元一角 
大港鎭商會辦平糶大港鎭商會以去年水災甚重現値靑黄不接之際米價騰貴民食維艱特集議籌資派員赴上江産米之區採辦秈米運回平糶以濟窮黎 
[揚州]  
合組署期講習會江蘇省立師範附屬小學聯合會及第五師範學校利用暑假餘暇合組暑期講習會演講小學敎育方法訂定會員名額以二百人爲限講所設在揚城附屬小學内開講期七月十九日至八月一日已通函各校查照矣 
[湖州]  
織工全體罷工吳興絲織公會爲維持綢廠營業起見曾經公同議定每尺减工資一分以節開支不意機工方面大爲反對即經推舉代表商求免减十五日仍由該公會邀同雙方代表磋商解决辦法商議多時機工方面允减五釐以示退讓廠主仍不允讓步因之機工遂於十六日起全體罷工以待解决 
衛生會開演影戲夏令衛生會曾於夏曆五月十五日聯合軍警學各界舉行衛生游行會俾社會知衛生之必要此後又在海島禮拜堂連日開演衛生影戲分請各團體參觀前昨兩日又在舊府署映演各界皆可往觀惟須捕蠅十個以代入塲券此亦滅蠅之一法也 
[寗波]  
四中罷課經過杭報云浙江省立第四中學校自王祥輝爲校長後所用職員如學監夏伯任舍監詹薪臣均夏親戚因之學生頗不信任十三日有一年級學生王任文在上課時間忽得急病急欲退課入臥室休息而舍監詹薪臣嚴斥不允於是全體學生大爲不平上前攻詰詹某即老羞成怒訴告校長將病者記大過一次各生憤不能平遂相率全體罷課要求校長將舍監撤換方肯上課校長不允遂致釀成罷課風潮十六日已由該校長電省報告矣原電如下省長敎育廳長鈞鑒覃日職校一二年生董孝宗陳奇輝等無理要求撤換舍監詹薪臣不允所請旋即罷課勸導無效寒晨突擁入校長室强行取去鈐印校長曁敎職員被逼出校當經就近禀承黄道尹分别遵辦後業於昨日偕同敎職員回校即將爲首滋事學生董孝宗陳奇輝等十一名開除學籍外現已照常上課謹先電陳除另呈詳再校長辦理無狀並卽引咎自請處分省立第四中學校長王祥輝銑來函 
[江西旅鄂同鄉學會來函]  
　　江西省議會敎育會學生聯合會省内外各團體各報館均鑒近悉南潯鐵路總理蔡儒楷向日本興業會社借欵二百五十萬元已經簽字行將交欵同人等逖聽之餘不勝駭異查南潯鐵路公司以前所借外債本息合計已達九百萬元之多舊欠旣籌償乏術路事復整頓無方今再添借如此鉅欵更何以償亡路亡省將自贛始言念及茲不禁心痛飲鴆止渴智者不爲豈我三千萬贛民並此不知同人等遠學鄂渚深懼父母鄉邦淪爲異國用敢高聲疾號誓不承認除直接電警蔡總理并電懇省長據情轉阻外素仰我省議會諸公以眞正民意爲依歸易議員烈振等旣反對於前尙冀諸公同心協力一致否認尤望省内外各團體急速電阻庶路權可保而外患堪弭非特全省之慶抑亦中華民國之福也迫切陳辭伏祈鑒詧江西旅鄂同鄉與會叩六月十四日 
[南潯金煕來函]  
　　本月十五日貴報新聞湖州欄中所載縣議長尙未産出一則與事實不符用上此函請求更正僕視議長猶諸議員期期以求而得之爲不可何况於爭李君乃舊相識即口見心亦不以得此失此爲加損沈君最後又一再明言决不就此是僕忽可自爲且可代爲沈李辯白者也當九日下午第一次延會之後僕援鄉黨尙齒之義議舉年事最長之陳午山次長之吳敦夫先生爲正副議長兩先生齒德旣優精力猶健一苕一　區域天然聞者咸贊同而次日沈君及與沈君蹤跡較密者仍不出席縣會因以停頓外人不察遂目沈君以外之不出席者十三人爲擁沈者至今縣會鈐記仍在縣署代行保管中寂無舉動知事而賢將以預逄不成立縣稅支付未有標凖爲憾非然者則且目笑而齒冷已專布順頸撰安南潯金煕頓首六月十七日 
雜評一 
[軍區制度（默）]  
　　廢督之後第一須先剷除類似督軍巡閱之制度使軍閥無從再得潛滋暗長之機會以闢其别開生面之新途徑若如保議所謂九軍區制度不啻放大之督軍變形之巡閱使耳以竭全國運動之力而僅得此放大督軍變形巡閱之結果其爲有利於國家幾何也 
浙江廢督而代以軍務善後督辦　者猶謂爲廢如不廢然既曰善後勢不能永久善後他日善後事了國民即可撤銷之也若明定軍區制度無異爲軍閥加一重保障流弊所至不難逆料其與今日之督軍巡閱有何分别哉 
　　今日之保定爲武人政客議員麕集之處品流旣雜主張自多而保議人又視爲北方政治之中心一言一動萬衆　目然别主持保議之領袖可不愼所發歟 
 
 

Page 12

 
 
   
 
 

Page 13

 
 
本埠新聞 
[廣肇公所之罷兵呼籲]  
　　孫陳意見相左粤中又將受禍故本埠廣肇公所特分電孫中山陳競存請罷兵息民其文如左 
廣州探投孫中山先生鑒人民苦兵禍久矣國家則四分五裂皆受政客武人之賜今幸天相中國各方多所覺悟力謀統一與廢督裁兵之舉不幸而我粤兵戒又見眞可爲痛哭者也公與競存患難相交共求國是趁此時會犧牲一切消弭兵禍救人民於水火望公圖之人民幸甚國家幸甚上海廣肇公所叩巧 
廣州陳競存先生鑒側聞公返粤與中山兵戎相見粤人奔走駭汗我粤苦兵禍巳久民不聊生省城又爲全粤精華幸勿再戕殺我粤人糜爛粤境公與中山患難交宜速以正義共謀强國之本出粤人於水火國家幸甚人民幸甚上海廣肇公所叩巧 
[旅滬浙人之浙江廢督觀]  
　　台人謂爲浙督未廢　紹人希望裁兵 
　　聯合通信社云自浙江宣布廢督後浙人旅滬者先後有所表示茲台州紹興兩同鄉會於昨日發出公電照錄如左 
㈠台州同鄉會電　杭州各報館轉省議會曁各法團鑒浙江督軍一變而爲浙江軍事善後督辦浙江督軍四字完全存在無端加上善後辦事四字浙非用兵省分不知何所謂善後更不知所辦何事督廢而尙有省最高軍事機關不如保存督軍之猶爲無恙也吾民痛心疾首於督軍制久矣一聞吾浙毅然廢督驚喜欲狂今也如此人謂浙江廢督吾謂浙督未廢旅滬台州同鄉會筱 
㈡紹興同鄉會電盧子嘉將軍鑒廢督裁兵公之素志今者實踐前言宣布下野爲全國倡凡我浙人同深景仰顧督去兵冗爲患靡已公志未完民望未滿尙乞我公善圖其終妥籌裁兵辦法迅速進行以完素志以滿民望吾浙幸甚全國幸甚紹興七縣旅滬同鄉會叩巧 
[旅滬舊議員之動靜]  
　　國聞通信社云第一届國會已定八月一日在京開會上海議員方面雖屢得有勸駕之電然與接近吳景濂方面之議員五六人已北上外餘如褚寓議員必須徒待與西南協商妥當後始肯赴京至接近中山方面者則絶對主張不去據某議員言日前在京舊議員湯斐予有信寄滬謂北京目前空氣極渾亂不似收拾時局之景象去統一時間猶遠會前途未許樂觀云 
[國是會議第四次開會紀]  
　　　　八省代表電曹三勿買副座票 
　　昨日）（十八）上午九時國是會議開第四次大會到十二省區十五人因不足法定人數改開談話會黄炎培主席先由幹事孫福基報告近日往來函電并分發前次大會推舉沈信卿崔　庵等起草之電稿經衆計論計有三種主張㈠留候大會通過後再行拍發㈡先請到會代表贊同即派人將電稿送至在滬各代表處徵求同意然後拍發㈢時局變化甚速不若各代表用個人名義即行拍發結果今日到會化表中贊成第三說速拍者計八人各白署名即交書記處照辦電文如下保定曹仲珊先生鑒白洪憲盜國項城以一念之私致已有秩序之新造國家復歸紛亂此六七年中犧牲人民之生命財産不知凡幾而懐抱野心之武人亦如朝菌蜉蝣不久即歸消滅安福奉張之敗非兵力敗之乃人心敗之也公坐擁兼圻以介弟之愚騃陷近畿於浩刼當已外慚法議内疚神明乃大局甫有轉機而三千元之票賄買副座之風傳忽喧騰於報紙雖或出於中傷者之謡諑而國民觀聽仍以將來之是否竟成事實爲人格之定評但自有史以來凡居高位而不覆亡者大率爲左右小人効忠不得其當之所誤履霜緊氷不能不懼况國會旣居立法及監督政府地位必議員先有精白乃心之表示方能見信社會行使職權彼無貪心而誘之與彼有貪者而遂之均爲敗法亂紀流毒國家罪不容於死公如多財謂宜毁家裁兵以紓國難萬不宜以金錢陷溺人心購一時非分之嘉榮反造萬刼不復之惡孽公如誠心救國謂宜宣示裁兵之切實計畫力辭要職爲全國武人倡庶止謗可以不辯而令名垂於無窮公之利害國之安危在此一舉披瀝奉陳敬候明敎中華民國八團體國是會議山東省農會代表崔藩河南開封總商會代表田錫翰江蘇省敎育會代表張一麏沈恩孚江西景德鎭商會代表胡實圃湖南長沙律師公會代表何積煌四川重慶總商會代表温嗣康暹京中華總商會代表蔡俊卿巧 
[閩同鄉關懐閩局之要電]  
　　請派薩鎭冰赴閩善後 
　　閩省數年來歷受軍閥荼毒較他省爲尤甚茲値廢督聲浪日盛之際旅滬閩同鄉特召集特别會議公决電請政府簡派薩上將鎭冰赴閩維持大局茲將其致北京總統國務院及薩鎭冰電錄左（其餘致北京各同鄉及福建各公團請其敦勸薩冰出爲桑梓除害電與前兩電大致相同從略）㈠北京黎總統國務院鑒黎公復位之始揭櫫廢督裁兵之義凡我國民莫不引領翹企日望實踐斯言閩省自民國三年以後軍閥肆虐商民受害曁久且烈故廢督裁兵之舉閩省實較他省爲尤亟惟閩省軍民兩政均操諸李督一人之手廢督之後非特簡大員赴閩維持則一切善後事宜無從整理且閩省上下游各縣民軍遍地非有鄉望素著爲衆所信服之人尤難於收束旅滬鄉人士僉以薩上將鎭冰前此辦理清鄉深洽輿情如蒙簡派必能勝任伏乞俯念閩人日在水之之中廢督裁兵卽先由閩省入手一而令薩上將鎭冰赴閩辦理裁兵善後及收束民軍事宜不勝屏營待命之至旅滬福建同鄉會會長沈琬慶等啊篠㈡北京海軍部李總長轉薩鼎銘先生鑒閩受軍閥禍害君所目擊近李厚基與臧致平暗潮正烈而上下游民軍迄未收束或致互相結合地方必有糜爛之一日同人等以廢督裁兵旣爲黄陂揭櫫之義應乘此機會先由閩省實行以絶禍源茲已電請政府簡派執事入閩辦理裁兵善後及收束民軍事宜執事當奉直戰爭奔走甚力非忠於一系一黨實爲國家大局計國人已能共諒現閩局危迫萬狀執事豈忍坐視爲國爲鄉事同一律義無可辭同人非有私愛於執事特就各方面觀察實以執事入閩爲最宜用敬掬誠奉懇乞毅然擔任至爲盼禱旅滬福建同鄉會泉漳會館三山會館叩篠 
[縣聯會幹事歡迎韓國鈞]  
　　國聞通信社云江蘇縣議會聯合會幹事莫錫綸等昨致電韓國鈞歡迎云泰縣海安韓省長鑒吾公榮膺特任重長三吳還我使君梓桑蒙福看兒童竹馬共表歡迎聽父老之謳歌口碑載道下車伊始共仰新猷自治前途尤深利賴錫綸等謹敢代表蘇民電申賀悃江蘇議員聯合會幹事莫錫綸方家珍李味靑梁鴻卓楊友熙孔昭晉狄恩霖陳傳德焦汝霖劉啓文俞惟珏叩巧 
[護軍使署人員之忙碌]  
　　松滬護軍使何豐林近因對於時局日必集議如參謀·秘書·顧問·軍法等重要署員均須列席或發通電或分函各要人異常忙碌雖昨日星期各重要署員依然到署辦事其他書記錄事等亦輪流値日以重公務云 
[發行有奬債劵之省署咨覆]  
　　　救濟急需雖以稍緩 
　　省長公署爲財政廳發行有奬債劵咨復省議會文云爲咨復事案准貴會咨以財廳發行有奬債券一案仍請查照前咨辦理等因查核貴會來咨係認此次公債爲省債故主必先交會議决本公署則係據財廳原呈聲明國家分金庫有奬公債其還本付息給奬均係指定國稅募策債欵又不限於本省故認爲非省彼此所見不同故持論互異以上爲法律問題本省長亦深願與貴會從長討論惟目前事實上之困難實有近不及待者蓋當財廳呈請舉債之時軍政各費及上年水災善後各工欵皆已積欠纍纍無可應付彼時曾再三審議值饑饉之餘開源萬難辦到節流一層雖經減政仍多不敷不得已始出於募債之一途該廳於院部核准准之後業將債票章程刷印預備發行　奬還本付息各有定期爲救濟急需保持信用計皆難稍緩此時惟有希望貴會共相贊助俾得先其所急維持現狀至究應屬國屬省不妨徐再研究或請中央核示倘將來確定爲省債之一種亦可照咨貴會請求追認以符法定手續輔車相倚想有同情風雨危舟惟期共濟諒爲貴會之所許也相應復請貴會查照核復爲荷此咨 
[議請撤消減價騐契暫章覆文]  
　　省長公署咨復省議會文云爲咨復事本月九日准貴貴咨請將本省減價驗契暫行章程飭縣撤銷等因議案一件准此查此案曾據財政廳兩次呈報一爲漏驗前清文契統限三個月呈驗凡契價在三十元以上者收驗費二元註册費一角三十元以下者收驗費五角註册費一角至前清未稅白契除照驗　買契收稅百分之四典契收稅百分之二等語一爲續展限期三個月並將三十元以上契紙減爲一元一角三十元以下契紙仍收騐契費五角註册費一角白契准免補稅惟白契驗費註册費須按紅契加倍收取等語細按兩次辦法前者實較原定現行辦法減輕（原定現行辦法民國六年六月底展限截止以後凡有逾期未驗之前清印契大契收騐費註册費共六元六角小契收二元七角五分白契收費四元小契一元註册費一律二角仍須照章補稅以此比例是財廳所改前一種辦法明明較原定已屬減輕）後者又較前者減輕據財廳於文内聲明實因原定辦法由於迭次加收繳費太重是以仿照山東騐契規則將驗費酌量減輕確係爲體恤招徠起見尙非加增人民擔負可比至該廳未請交會議决自係因契稅與驗契兩事同屬國家稅範圍歷年由廳察酌修改不止一次前於六年十二月曾准貴會函請交議經飭據廳呈皆係與部定條例及施行細則相輔而行按照部電省會議决單行條例應以屬於地方自治者爲限關於徵收國稅之單行辦法經部核准有案者母庸提交等情由前省長咨復貴會查照在案此次該廳暫定驗契臨時辦法情事相同應仍照案辦理惟來文所稱有無恥之人向縣中包辦漁利果有其事亟應查明究懲除行廳嚴令飭遵一面剴切申禁外相應咨復貴會查照再此事因係國稅範圍是以認爲建議案辦理合併咨明此咨 
[納稅華人選出正副理事長]  
　　聶雲台方椒伯當選 
　　公共租界納稅華人會今年修改會章規定由理事中互選正副事事長各一人常務理事三人主持會務昨日該會舉行事事會當衆選舉當選出聶雲台方椒伯宋漢章許建屏袁近初五君爲常務理事並公舉聶雲台君爲正理事長方椒伯君爲副理事長云 
[海德生臨行時之訓令代理人]  
　　濬浦總局自總工程師海德生請假歸國後所有總工程師一職由海工程師稟知局長遴委該局量水表測理司史達克代理海君臨行時曾有手編去職後之訓令交付史君遵照辦理茲聞訓令中（一）所有規定之工程計劃不得有所變更至必要時亦當稟承局長商酌辦理（二）量水表之測量關係甚重在代理總工程師期内對於本職亦須兼籌並顧（三）本局司員人等非有重大過失不得任意黜陟（四）帮辦工程師查利君現正乞假回國須至十月底來申屆時史君即以總工程師之職務移交查君仍歸本職（五）代理期内除給發原職月 
薪外另由局按月致送銀二百兩以酬其勞他日查君代理時如上給酬云 
[許交涉員之回滬期]  
　　江蘇特派交涉員許秋颿於日前赴寗應金陵大學立礎典禮之召並順道謁南京軍民兩長曁温交涉員詳詢時局以便外人諮詢時易於應付昨許交涉員由寗電知滬署謂尙須勾留數天約二十二號冋滬云 
[拒土會拒毒大運動之先聲]  
　　擬定辦法四條 
　　萬國拒士會此次欲貫澈其周密之主張由中外董事决議聯合各團體作强有力之大運動據該會總幹事云鴉片禍國盡人知之本會根據宗旨聯合中西人士久經積極進行詎知一害未除一害復興今有戕生害民較勝鴉片十倍之毒劑滿布中國秬如不設法禁止殊非人道所許抑知中國禁烟早與各國限期訂約秬如逾期尙未肅清不僅貽譏萬邦而絶大之賠欵又將加諸我民矣查所約期限祇有一年時期急迫故本會有聯合各團體一致進行之舉本會除將各團體遞到意見書逐一審查外已具議案四條擬於大會報告届時並請各國領事到會以表鄭重茲將其議案分誌如下（一）限制士的年及咖啡精等毒藥進口查士的年一物（即木鼈子精）係白色結精體形如疑縫衣針味極苦而性烈有提神醒腦之功惟需用極微每次只可用六十分釐之一（卽一釐分作六十次用之）設或吞服過量其人必驚悸而死咖啡精功用性味與士的年略同惟力遜於士的年醫士用時旦亦較士的年爲多是二藥爲西藥中之最烈最毒者而一般喪心奸商竟將士的年咖啡精海羅因膠粉奶糖粉金鷄納霜等製成槍上戒烟丸金丹紅白丸等（名目繁多不勝枚舉）行銷中國境内非特烟民無知用以扺癮且無癮之人亦用以提神且該丸藥性猛烈尤異别種毒齋使食者卽癮癮者難除僅以山東山西河南直甘肅等省而論中此藥毒而亡者巳不知凡幾其他各省亦在醖釀中矣雖經各省官長三令五申而販者自販禁者自禁倘非拒絶來源終不足以爲功查士的年咖啡精二藥進口在一九一四年前極爲有限每西藥房僅存二三兩左右以備醫用今之進口幘數達千萬鎊之鉅實屬駭人聽聞按北方用士的年毒狐每兩可殺狐百頭而近來進口之數千萬鎊向之所謂毒狐者今實用以殺人良可嘆也據業丸者云設無士的年及咖啡精等人口則槍上戒烟丸及紅白金丹等不禁而禁矣中國各省當道對於士的年已出示禁止亟賣郵局亦不准寄遞惟海關尙無明文制止其間以派司團運各埠正復不少鄙人等於去年七月十四日提出議案經董事部議决請北京萬國拒土總會轉呈中國政府及公使團明令海關嚴行限制進口而總會竟以此二藥非鴉片同類駁回不得已復向海關調查進口實數又被拒絶此係人道關係萬難緘默今特提出下列辦法（甲）由到會各團體聯名請求政府卽速擬定限制毒藥進口辦法絶其來源並請外交團贊助進行（乙）凡遇士的年咖啡精及其同類毒藥如爲醫藥所必需者須於該地進口時由海關查騐並得由中西醫生證明用度方可准其放行但每藥房一年用度尤須規定之（二）請政府恢復海關原定之奬金尙須增加之今日鴉片之多非私來自外洋卽暗産於内地政府當如何設法加奬鼓勵嚴拒來源反復减少奬金不啻重闢端查海關充賞辦法抄獲烟土百兩報告人得奬金四元近　因鴉片抄獲太多賞金支出比前較大於本年一月一日起减少奬金半數四月一號又减半數遂使報告人無利可圖故海關所獲烟土比前頓卽减少五部致近來烟價日跌（本埠之售每兩僅二三元）卽下等貧民向已戒清者今復重吸若非請政府速行恢復海關充賞報告奬例並增加之則進口之流弊日多而烟毒永無肅清之望（三）要求租界援用中國現行禁烟成案充賞辦法租界鴉片私售私運私吸甲於全國推其原因因内地報告私售私運私吸者有成案之充賞致烟民感内地吸烟之不使多以租界爲逋逃藪且租界烟案之罰金原有判入而報告人之充賞毫無給出故使烟店林立燈吸遍設此事亟須請各團體贊助聯名呈請政府飭合各省長及領事團援照中國現行烟禁成案將罰金項下照例一體充賞　法（四）以上建議各案務請到會各團體贊助聯名通電政府省長公使團及中西行政及司法各機關務達實行目的爲度 
[新組贖路儲金同盟會]  
　　自提倡贖路儲金以來已將數月餘但響應仍屬寥寥救國十人團團員有鑒於此特組織贖路儲金同盟會茲將其宣言如下十年來外交之失敗乃歷史上最大之奇恥也欲究其原因皆由於吾國民不知監督政府歐戰停止巴黎和席上中國代表所提出之議件均不得公道解决吾國問題反遭排斥謂中國非獨立國種種脅迫被欺雖經吾國民工商罷業學生罷課向列國呼懇終歸無效直至一千九百二十一年美總統哈定氏發起太平洋華盛頓會議招集各國代表主張公理維持世界和平議席上吾國代表提案力爭日人雖横難違世界輿論始允交還靑島解决魯案膠濟鐵路要索日金三千萬而二十一條最痛苦之條約仍不能取消以目前而論籌欵贖路乃吾中國最重要之任務同人等不敢落各界之後故組織贖路儲金同盟會共同進行斯不負愛國之寸心也 
[香港華商銀行接收儲金]  
　　國聞通信社云本埠香港華商銀行於前次本埠各銀行會商接收贖路儲金時未曾加入現該行因時有人持欵向該行存儲故特具函籌贖膠濟路委員會請求發給儲摺矣 
[華爾特擬州漁船横渡太平洋]  
　　可倫布第二 
　　大陸報云昔哥倫布以一百噸之商船携水手四十二人横渡大西洋發見新大陸今有華爾特氏者老於航海擬乘二三·一三噸之中國式漁船携華水手三人横渡太平洋華氏之船名「上海之厦門」去冬以來親自在厦門督造現泊本埠黄浦江中擬於本月二十五日乘之出發沿　麗出津輕海峽經阿留地安羣島·阿拉斯加等處以至加拿大維多利亞埠華氏預計若天氣清朗風勢順利於兩月内可抵該埠云 
[閩學生案近訊]  
　　聯合通信社云閩學生案於十六日諭知决定係指預審終結之决定尙待移付公訴始行宣判按學生陳國瑞妄被誣證起訴觀其决定書内所述理由極不充分各團體方在延聘義務律師出庭爲陳生辯寃而王範卿一名則爲福建檢察廳所署爲僞證嗣經滬檢廳提解來滬王某畏罪翻供否認爲證後又發覺曾用鐵血團名義向商人施錫如勒索一罪故亦移付公訴此人旣非學生且係匪類或即殺人正兇今滬審廳不察僅以詐欺取財决定之未免太輕聞閩同鄉曁各團體已嘖有煩言云 
 
 

Page 14

 
 
[美國科學專家來華訊]  
　　中華敎育改進社近得孟祿博士來電云科學專家推士君將於本月三十一日到上海推士爲美國阿海阿大學敎授長於科學敎學法此次推士受該社之請在華任職限以一年孟祿博士介紹推士致該社函中曾有『對於中學科學敎學的敎育方面富有經驗者在美當首推推士』我們中國敎育方面現在最重要的就是科學敎育推士將來在中國觀察中國各學校科學敎學之後對於中國科學敎學方面當有很多的貢獻 
[赴美搭客須種牛痘]  
　　大陸報云本埠美總領事通告各輪船公司嗣後往夏威夷及美國各口岸之下等搭客務須於上船口岸施種牛痘後方准登輪 
[滬上發現霍亂症]  
　　近因天時不正滬上已發現霍亂時症前昨兩日城廂内已有數人得此時疫病症當卽吐瀉面色如土命將埀危由病者家屬車送紅十字會北巿醫院求治經該院值班醫士立施灌　手術得以更生云 
[全浙公會成立會延期]  
　　　　延至下星期日 
　　國聞通信社云全浙公會本定昨日下午一時假寗波同鄉會開成立會後因各地發起人不及到滬故决計延期聞已延至下星期日（二十五日）舉行云 
[祁門同鄉力爭茶稅續聞]  
　　旅滬祁門同鄉會張佩紳許大椿等爲贛境加征茶稅事公呈皖省長請予據情力爭其原呈如下呈爲稅处苛征茶商受累懇請咨行江西省長嚴令發還永禁加征而維茶業事接據茶商全體恒韾祥等報告内稱祁門僻在山中與江西之浮梁壤地相接均以産茶著稱前清同隸兩江管轄所有祁浮茶稅概歸皖南統稅局分别派委征收每百斤爲一引征稅銀二元二角五分民國初元贛持地方之說爭收贛境茶稅經皖贛兩省縣委協議會呈皖贛兩省都督批准皖茶皖征贛茶贛征視茶號開設所在地與成箱之熟茶爲標準歷經遵辦在案從無征及毛茶及稅外加稅之事去歲祁商運粤安茶經過江西之沽塘統稅局勒令加爭一五扺補金經祁商呈明省部咨行江西省長奉覆皖茶稅率核與贛省産地稅率相同自未便加征該沽塘統稅局按照浮簍茶之例加征一五實屬出於誤會並非有意苛征云云此皖贛兩省征收茶稅之經過情形也乃事有爲商等措手不及因而損失甚鉅者本年祁門紅茶經過江西景德鎭之西瓜洲該茶稅局長華壎探知紅茶利在速運乘機留難藉口祁茶多購自浮境應歸浮局報引朦電江西財政廳始將開設祁門之高塘等處之同人預等六家於加征二五之外勒令重行請引經該商再四請求始允另補加一並索去保護金二百元由景鎭祁門會首倪前金經手過付繼見茶商愚弱可欺串同景鎭統稅局大張布告凡祁門茶船過該局卡一律勒令補完中央地方各五釐及一五抵補金合計每百元加征至二十五元之多否則不予放行當時茶船被扣留者條至百數十號躭延至數日之久商等以血本攸關祗得忍痛照繳有該局執照可憑跡其貪暴情形視虎狼爲尤甚商等因遲到滬上之故行巿蹉跌損失敷逾累萬此誠商等欲哭無淚不能不懇謂力爭者也查此次鎭局加征之原因實誤認贛茶贛稅之一點不知祁浮皆産茶之區祁茶多於浮梁數倍向來互巿越界設莊習爲故常如本年浮梁磻村之貞元祥號設分莊於祁屬之東源嶺又滄溪之源馨昌江村之隆裕·同元·福利昌等號設分莊於祁屬之港上·江家河·竹萪里等處收買毛茶數倍於祁商購自浮境之數昭昭可證設祁門茶稅局援以爲例兩邑茶務不將大起紛擾乎况零是茶戶散處鄉間惟視價格之高下定其出售之趨向有祁地茶戶肩售於浮境商號者有浮地茶販運銷於祁境商號者此園戶茶販之自由豈能以地域相限若謂毛茶購自浮境不特實事上無可稽查習慣上亦無從防制且征及毛茶不啻征及原料試問江西之磁器其原料多産自祁門設皖省稅局援以爲例則兩省商務不愈大起紛擾乎前此贛省當局對於運銷粤省之安茶旣視爲未便加征矣對於此次洋裝之紅茶而謂可以加征乎對於沽塘統稅局之加征一五扺補金旣聲明出於誤會矣 
對於此次景鎭統稅局於加征一五扺補金之外又加中央地方各五釐復有種種之需索謂非有意苛征乎此停彼征狐埋狐搰視茶商爲魚肉藐向章若弁髦當此俄商衷足之時中央政府尙能體察商艱减輕半稅而贛省稅局竟敢巧立名目任意聚歛將來建德之茶以及祁商運粤安茶經過贛境亦必援例加征無可幸勉商等受此意外損失情實難甘除抄粘呈請省署轉咨外爲此報告貴會請予轉懇省長轉咨江西省長將本年景鎭茶稅局加征祁門紅茶二五稅欵及勒索同人豫等六號保證金等費嚴令概予發還並飭該局將此項加征之稅永遠停征騐照放行無任盼禱等由到會當經敝會反覆磋議僉以祁茶爲出口大宗關係祁民生計年來茶務虧折地方困苦萬狀設再額外加征必至愈形墮落且去年江西沽塘統稅局加征一五豁免已有先例理合呈請鈞鑒即乞核奪俯准據情轉咨分别發還停征實爲公便謹呈安徽省長許 
[僑商胡文虎調查國貨]  
　　聯合通信社云仰光華僑胡君文虎以創製虎標萬金油等藥品致富平素對於社會公益極具熱忱尤抱愛國思想去歲在仰光特以巨金創辦天來國貨公司專以推銷國貨抵制外貨挽回海外權利爲職責現因欲洞悉國内各種出品起見親自回國向大江南北閩粤等處實地調查已於作日乘俄國皇后船由港抵滬現寓大東旅社不日即當往内地各處如有新式國貨欲推銷南洋者不妨前去與胡君接洽也現華僑聯合會擬於日間開會歡迎以表敬愛胡君愛國熱忱之意云 
[昨日之金融巿况]  
　　昨日上午銀幣巿價爲七錢一分五釐八毫七忽半下午收盤爲七錢一分五釐六二五比較上日又小二五星期日到頭及用途均無 
銀拆午前開二錢八分各莊籌備禮拜一銀行解欵之故午後收盤爲二錢四分較之前日則張起九分云 
[晨光美術展覽會陳列品之一]  
[張聿光君所繪之鷹]  
[無錫乾繭之巿價]  
　　閘北某絲廠昨接無錫繭業通信謂該處近來成交乾繭有二千餘擔如新橋元和貨開一百七十九兩新瀆橋貨一百六十九兩二房廊下貨一百六十八兩常州丹陽西路貨一百九十五兩五錢金壇貨二百兩零零五錢謝埭橋一百六十四兩七錢五分浩橋貨一百六十九兩常熟南范一百六十七兩五錢張塘橋貨一百六十六兩七錢五常州鄒區貨一百八十兩龍虎橋貨一百八十八兩安裕橋貨一百七十二兩五錢 
[洪江桐油漲價]  
　　洪江桐油自客盤議開之後巿面逐步提升近一星期中巿價竟提增一兩四五錢爲從來所罕見究其原因實由今庚榨數較少來貨運輸艱難産價成本昻大此次客盤共計揭開三萬六千件而江北一帮已占去二萬件若餘數全歸申地尙不敷消别埠更無論矣故人心大家趨上遂致愈閙愈高聞鎭江副洪已售開十六兩四錢尙且難得多數申地今日副洪售出十六兩二錢吉盈豐十七兩八錢後巿尙看步張支白桐油來源稀少洋莊小有添辦而内地生意總覺沉寂故售開巿價並無何等上落 
[土布銷路活動]  
　　套布一項向銷牛莊關東各埠爲大宗自直奉用兵本布銷塲大受頓挫且有將貨退回者近聞本星期來營口函電來滬謂邇日銷路漸有動機請卽裝往等語各布號得信遂拼擋打包裝去惟浦東各處稀布鄉人皆在農忙之時收貨極缺故均裝通崇海之布爲多此間收價每疋漲至一元之外云 
[本星期成交紗數]  
　　本星期來紗布依然呆滯異常印紗無所成交本紗日紗現貨交易綜一星期中不過三百包其中本紗計三百包十支二百包係鴻裕紗廠開出價一百四十兩零五錢十六支一百包價一百四十五兩五錢小紗計二十支三百包價一百五十五兩至一百五十八兩五錢不等小包紗成交計五千五百包云 
[本星期印日紗進口之調查]  
　　本星期印日紗進口計印紗三百包日紗三千六百六十五包自元月迄今進口總數計印紗一萬三千九百六十一包日紗六萬九千一百三十六包本週中計運寗波日紗三十擔南京印紗三百三十六擔日紗九十二擔九江印紗二十一擔日紗十六擔漢口印紗一百五十擔日紗二百二十五擔宜昌重慶日紗一百七十三擔烟臺印紗三十擔天津印紗七百九十八擔香港日紗九百二十五擔本地印紗四百五十擔日紗一百五十擔本週止本埠計存印紗二千七百七十七包日紗四萬二千零三十七包云 
[劇盜在捕房質對口供紀]  
　　迭犯越貨傷人重案之大帮劇盜王竇生（卽蘇州阿榮）·王阿二·陳長順·陳阿三·張阿二·王阿福·張阿六·等十七人彼捕解由公共公廨迭經中西官訊判押查在案嗣經捕房緝獲搶刦新昌絲廠現洋之同黨盛桃桃·王阿郎·蔡寳根等三名解廨訊押各情已屢紀本報前日經承辦斯案之華探目金福壽·包探陳連奎·侯阿寳·劉永茂等將王寳生盛桃桃王阿郎蔡寳根等四盜帶至寫字間質對口供當據王寳生供對於前年十一月二十號在滬西康腦脫路搶刦親昌絲廠本洋四千三百元一案係王阿郎造意因王住曹家渡該絲廠附近事前偵得該廠在上海裝運現洋至曹家渡發給工資是日必經過康腦脫路遂邀我糾同盛等前往攔刦故我携帶手槍兩枝發給他人一枝當刦得贓洋逃至南碼頭在浦江中船上朋分我得分贓洋一千四百元回至英租界庽居石路雲陞旅館每日探聽信息等詞而王阿郎不能推諉遂由譒譯將各犯供詞錄取供單令各犯在供單上簽字畢該探等仍將工寳生等四犯送監管押候禮拜三（卽二十一號）下午復訊 
[神州醫藥總會之刷新會務]  
　　　　管理規則之反對運動 
　　神州醫藥總會爲内務部頒布管理醫士規則事前晚復召集全體會員在英大馬路事務所開緊急會議到者百數十人首由會長朱少坡宣述開會宗旨幹事蕭退庵報告該會聯合各醫會反對管理條例一致進行之經過情形並宣讀各省分支會及各醫會通電數十通次副會長王祖德會員陳無咎沈智民孔吉甫洪巨卿方起鳳朱堯臣朱少甫顧渭川何鐵珊均有對於會務進行之意見發表次來賓張振遠演說多策勵語嗣表决㈠每星期日下午八時至十時在事務所開討論會一次㈡各會員如有關於進行卓見各具意見書儘一星期内送至事務所以便公决至十時始散會 
[中國女子救國會宣言]  
　　劉少璧女士新由廣東來滬發起組織女子救國會已略誌昨報茲錄其宣言如下 
　　吾人發起此女子救國會蓋有三層意思（一）「爲達女子解放之目的不可不使女子參預國家事業」女子解放一問題似已討論時代進於實行時代矣社交公開男女同校即其見端吾人之意以謂男子之肆無忌憚敢爲陽尊陰卑之邪說以凌辱吾女子之人格者由其挾有政治上之獨占權居高臨下勢優威重耳若使女子在政治上有與男子同等之機會平分政權則一解而百解也不然者所謂女子解放云云皆是表面文章非眞實的解放也（二）「爲養成多數之健全國民須使女子負維持及發展國家之責」世界之國家存在其上吾國民對於自己之國家即有維持與發展之必要使無多數健全國民荷此艱鉅之責任畢竟難收圓滿的效果今以四萬萬國民之國家而劃出二萬萬女國民於政治範圍之外於此而希冀有多數之健全國民豈非夢想（三）「爲調節男子政治的僻性不可不使男女爲共同生活」人類性質毘剛毘柔各有所長短也天下男子多毘於剛其弊也鹵莽决裂惟意是逞生心害事固不待言流毒國家尤爲已甚若使女子抵衡其間熏濡感染長短互濟自然剛務得中無頗無偏賜福國家不亦宏多乎以上係吾人發起此會之旨趣其關於内部之組織規定如下（一）本會定名曰中國女子救國會（二）本會以使女子對於國家負維持及發展之責爲宗旨（三）本會左揭四主義爲進行之方針甲男女平權主義乙非武力的民主主義丙國家社會主義丁女子自立主義（四）本會分左列四部甲總務部乙會計部内評議部丁運動部（五）本會會員以中華民國之女子年逾十四歲以上者爲限（六）本會應於每年開全體大會一次其會期由會長指定之但有二十人以上之會員之請求或會長認爲必要時得開臨時大會（七）各部另有細章由各該部定之發起人劉少璧謹啓 
[滅除蚊蠅會職員常會紀]  
　　前日（十六日）下午七時滅除蚊蠅會在江蘇省敎育會開職員常會王立才醫士主席首由俞元爵君報告宣傳部開會决定本月二十二日實行宣傳調查二事次嚴濬宣君報告十二日閘北滅除蚊蠅籌備會開會偕王大章君代表會前往報告本會經過情形並示聯絡又本會請警廳以衛生罰欵補助滅除蚊蠅經費已得復贊成次趙才標君報告藥已有器已備實行希蚊殺蠅之期已到此後當協同警察謹愼辦理惟各項清潔問題應請工巡捐局注意次葛似耕君報告垃圾須俟潮來方可載出次君村夫君謂希望宣傳部即日宣傳又衛生罰金已改訂一角分别充賞至此於罰則問題略有討論次討論宣傳資料由尹村夫君提出以垃圾糞缸積水之撤除爲資料並决定由總務部撰印傳單廣爲分送至各項清潔問題由會分别開單函請警廳及南北巿工巡捐局執行次主席報告華安保險公司印贈蒼蠅傳染病圖說六千餘分議决由宣傳部分送各處議至此即散會茲附錄其傳單如後「要除蚊蟲蒼蠅者看」垃圾糞便要生蒼蠅污溝積水要生蚊蟲諸位要免脫蚊蠅苦處請先將下面幾條實行起來一居戶傾棄垃圾於路上應在警章規定時間内違章須罰二如有他人傾棄垃圾於自己門前可報由警察送罰三清道夫如不將垃圾掃除可報由該管工巡捐局處罰四無論何人不可沿途便溺違者須罰五如有挑糞夫傾棄便溺於陰溝内可報由警察送罰六居戶或學校内如有糞缸可報由衛生警察隨時下藥藥入糞缸無害於人亦無妨礙肥料之作用七居戶如有太平缸·荷花缸·天落水缸·並痰孟小壜等内積水速宜注意或下火油或養金魚或傾棄之務使水中不生倒跂蟲蚊之幼蟲）爲要八居戶鄰近如有低窪處積水可報由該管工巡捐局塡平之上海滅除蚊蠅會宣傳部傳單 
[童子軍分團比賽給奬紀]  
　　前日上海童子軍會在西門體育塲舉行本届分團比賽給奬儀式上海縣知事特派縣視學朱伯華代表蒞會給奬該會正會長馮少山·副會長楊聘漁·沈叔逵·縣總副敎練沈同一·經乾林·王英超等均到會優勝團體之到者約有十餘團鐘嗚二時即行開會式茲將其秩序錄下（一）開會馮會長主席（二）奏樂新普育堂童子軍樂隊（三）報告沈縣總敎練（四）給奬縣知事代表（五）訓詞縣知事代表（六）演說馮沈正副會長及省聯合會代表潘競民君（七）攝影是日得奬最多者首推交通大學附屬計得銀盾二座銀盃一隻次爲華童公學亦得銀盾二座梅溪營業所銀盾一座并會中銀盾一座爲巿立梅溪小學所得廣肇義學製圖最優勝亦得銀盾一座得奬各團備有汽車一輛旁綴旗幟將所得奬品載在車上列隊出會沿途軍樂悠揚精神嚴肅觀者稱羡該會至給獎儀式告終後舉行敎練員交誼會先進茶點茗談良久席間復由沈總敎練慰詞殿以除興盡歡而散 
[同濟學生公餞德敎員]  
　　同濟學校吳淞德文科四年級學生於星期六（十七）晚公餞敎務主任歐特曼氏於一品香歐氏係德國哲學博士來華已十有餘年深通東亞各國語言今於七月二日返國考察最近敎育狀况約於一學期後即行旋華席間有歐氏及其夫人公子並中德敎員十餘人由丁君惠康起立致德文詞並賦一首後該校校長阮尙介及沈商耆氏蔣元慶氏均相繼致歡送詞歐氏致答詞後由德敎員柯儒德氏高唱德歌一曲蔣元慶氏歌唐詩三首舉杯相慶約十時始盡歡而散 
[民立中學學生自治會消息]  
　　大南門民立中學學生自治會於前日（十七日）下午舉行休會式及國技股休業式並將該會此次募捐事宜作一結束發給奬品先期由國技股主任顧粹祥分頭接洽故是日秩序特佳開會後首由會長顧旭初君報告半年來一切經過畧謂本會自開辦以來爲時不過半載而成績已斐然可觀如衛生科體育科之爲同學謀福利及此次募建體育室之成功可見本會所抱宗旨確屬正當而有益雖其間不無不滿人意事然此皆由於旭初等辦事失當所致不可認爲本會自身問題改良之發展之實有賴我全體同學之力也繼由校長蘇頴傑演講衛生保身之要道言言有物敎員謝介子演說爲學之步驟及該校應興應革之事語頗誠懇蔣梅笙演說辦事之秘訣謂坐而言者貴能起而吳志靑演說語多勗勉餘興則有該校音樂會之國樂王國熙之琵琶獨奏蔣梅笙之亦戲吳鍾楨之扯鈴中華武術會及該會國技股之國技茲將該會募捐得分最多者錄後第一沈祖怡三百零五分第二蘇祖華二百八十七分第三陸敬修二百零四分以上三人各得銀盾一座對聯一付及銀質紀念章一枚此外得奬者尙有二十餘人 
[顔料業棧司要求加力錢]  
　　南巿同仁和復興恒錦泰昌彚昌等粗細顔料兩業共有二十餘家其棧司在本街送貨所得力錢向以錢碼計算近來該棧司等以銅元充斥吃虧非淺又加米珠薪桂百物昂貴乃於前日聯集各號棧司數十人借座南巿關帝廟（即顔料公會）提議每件原有錢碼要求改給洋碼當時曾各訴頭目轉懇各該號經理懇求體恤並懇往來號家贊成云云 
尙有本埠新聞等轉入後頁 
雜評二 
[尋常之事最要緊（旡用）]  
　　天下最要緊之事即爲最尋常之事以尋常之事爲習見而恒遇使此而不攺良社會即缺優美之觀試徵實例今之吸食雅片者幾何人焉雖法森梅嚴而吸者自吸販者自販偶爾檢舉稍稍處罰初不引爲羞恥曰此尋常事也賭博亦然麻雀撲克幾爲現社會之唯一消遣法呼朋引侶不少詫異亦曰此尋常事也推而至於狎游投機爲之者存如是想論之者亦作如是觀尋常尋常社會幾多之積習假汝之名以存而不知人格之墮落品性之卑劣思想之詭譎胥葬於此一念之中尋常云乎哉要緊極矣更即極瑣碎之事言吐痰我舊俗所視爲尋常事也然稍諳衛生者不啻目爲蛇蠍赤膞尋常極矣而就進化的眼光觀之確極討厭乘電車站踏脚板尋常事也而公共租界當局出示禁止竟有被拘處罰者厭惡處罰是小事而不講公德不守規則是大事人以爲尋常事者余以爲至極緊要此而不能革遑問其他當世不乏明達之事其有改革政俗之宏願乎不必專騖大者遠者爲最要緊事而於小者近者之尋常事重加之意則庶乎其可也 
 
 

Page 15

 
 
本埠新聞二 
[驗關扛夫要求加資四誌]  
　　　　扛夫頭目呈稅務司等文 
　　上海各輪船公司碼頭騐關房三十三處各扛夫要求工頭將所得扛力改發洋碼等情巳誌前報茲悉該扛夫等自經工頭等勸慰仍各照常工作一面由工頭懇商各報關行尙未全體允洽現各工頭等具呈江海關稅務司總船主總巡等函示謹陳者竊工頭等素承恩渥歴在台下充當各輪船碼頭騐關房扛夫頭目督飭夫役謹愼從公尙無隕越邇者滬上米珠薪桂各扛夫生計問題益形增重每日所得工資論件發給均以錢碼計算此次銅元驟跌每元相去數百文因此凡百物品無不迭項加昂各扛夫曾於上月提議要求工頭等轉商報關行貨主改爲洋碼發給否則惟有罷工改圖他業等語前來雖經工頭等竭力勸導糊口不敷亦是實情現被分衆迫不得已由工頭等懇商各報關行允許自舊暦五月份起實行將錢碼改爲洋碼發給已得多數贊同其中難免有持異議者爲特將不得已之苦衷禀陳伏乞鈞座俯念苦力終日勞動生計艱難予以贊同自五月份起所發扛夫工資改爲洋碼給發一切章程仍照舊時辦理出自仁施羣衆感戴謹呈 
[三誌搖繩索工人之增資運動]  
　　南北巿搖繩索工人因要求店主增加工資洋一角（二角加爲三角）及每月應休息三天不得扣除工資曾於日前罷工二天各作主商由董事出爲勸導允加五分每工大洋二角五分後各工人半數已照常上工尙有一般年輕者堅持須加足三角仍歇業不做云 
[閘北又有大火續誌]  
　　閘北共和新路草屋失火延燒三和興木廠·振康料器廠·共燬屋百餘間已誌昨報昨晨由四區派駐所傳火頭鹽城婦人樂戴氏經顔署長研訊據供丈夫樂殿開回江北種田婦人因有女在絲廠做工昨日之火並非氏家所起當時婦人送飯往絲廠聞警趕回所居之草屋已經燒着屋内尙有生纔數月之嬰兒已蒙鄰居代爲抱出云云奉諭暫行交保聽候查明核辦 
[通俗敎育會二次籌備會]  
　　本埠四川路通俗敎育會昨日上午十時開第二次籌備會到者唐豪（上海公學）殷濟之（巿西公學）吳煦（毓賢學校）樂嗣炳（國語專修校）張頌東侯積文（上海商業學校）黄滌之（東亞公學）等十餘人公推唐豪主席報告進行程序常由侯積文王等白將草定宣言書章程交衆討論衆以章程中有權利一條亟應删去因本會組織純爲社會事業凡願爲本會會員者當然均屬熱心人士故凡本會會員僅有義務而無權利云云遂復推唐越石黄滌之羅滬生汪濤樂嗣炳王堃生六人爲審查章程員至第三次籌備會公决後即行發刋云 
[寰球日校學藝會紀]  
　　寰球中國學生會附屬第一日校昨日午後二時起假定海會館開學藝表演會男女賓共六百餘人校長吳和士主席唱國歌校歌英文歡迎歌即次第表演各科成績計分國文算術英文修身國語體育理科圖畫歷史九種共三十七節蔣驥華之書聯筆法逼近柳宗元而尤以英文表演各節均屬語言流利音解清晰歴史科化妝表演之（鴉片害）最能驚動人心餘興有湯菊英女士之軍人舞唐豪之催眠術并演新劇「賭」十幕至晚上九時始告完竣云 
[勞動義校暑假休業]  
　　中華勞動聯合會義務夜校本月十七日我舉行休業禮史觀濤主席謂滬北五區商業義務夜校由鄙人託與王熙卿包辦改工商英文補習學校開會秩序（一）向國旗行三鞠躬禮（二）報告開會宗旨（三）報告本學期成績（四）報告下學期辦不（五）崔通約嚴友三兩人演說（六）王熙卿戲法（七）說明當此署假中組織一西式女成衣工人英語補習科准本月十九日下午八時開學并請趙日暉君擔任敎職遂茶點而散 
[張溪義務學校之歡迎校董會]  
　　引翔港引溪公餘研究會會員陳政平侯子誠等鑒於該地貧苦工人子弟失學者多爰於去年夏季集合同志組織義務學校一所專收貧民子弟與失學兒童學費書籍費一概免收開辦之初僅二十餘名今已達六十名以上茲以原有敎室不敷應用擬在會址後隙地建築校舍力圖擴充該會同人復組織一校董會爲維持指導之機關校董爲聶雲台董景安楊端六梅佩理李肖白張家騏等十七日晚假座楊樹浦滬東公社開歡迎校董會首由侯子誠校長略述成立迄今之成績繼由李肖白演說次復佐以餘興如雙簧·幻術·新劇等散會已十一時矣 
[靈生工藝學校畢業禮記]  
　　靈生工藝學校日昨舉行高小休業初小畢業禮並陳列成績是日中西來賓甚衆二時開會（一）國歌（二）禱告（三）校長歐譚女士佈告（四）校歌（五）學生演說（六）來賓節制會會長梅夫人演說謂國中有此完善學校培養清貧學子實深欽佩歐譚女士云云（七）英文歌（八）由石美玉醫生給奬及訓詞謂歐夫人出一己私囊熱忱敎育深望諸君努力前進無忘校畏博愛之心云云受初小畢業證書十名女工生夜課七名（十一）學生謝詞（十二）表情歌（十三）國技來賓參觀成績頗爲稱奬茶會而散 
[女工藝游藝會預誌]  
　　新重慶路民國女子工藝學校本定十七號假寗波同鄉會開十週紀念游藝會前據該會來言因有特殊事故不能出借刻已改假四川路靑年會開會延期本月二十號（星期二）晚七時再下午一時起六時止陳列成績任人觀覽早已申明茲將游藝秩序錄下（一）振鈴開會（二）主席報告（三）國歌（師範科高小部）（四）校歌（師範科高小部）（五）演說（來賓校董）（六）歡迎歌（師範科高小科）（七）拳術（國民科）（八）歡迎舞（高小部）（九（電棍（女子體操學校）（十）表情歌賣布（國民科）（十一）雙簧（國民科）（十二）嶺南細樂（粤東名人）（十三）電光夢舞（甲夢人舞乙鶯啼舞丙雛鳳舞丁晚星舞戊霜仙舞己仙女歌舞（十四）表情歌謝賓（幼穉生）（十五）新劇（人底賣買）（十六）閉會 
[靑夜義校之會議]  
　靑夜義校昨日上午十時開委員會出席者數十人由委員長任矜蘋君主席議定七月一號放暑假並謝蔣陶姜余諸君爲本届考試畢業學生又議定分全體委員爲二部（一）經濟部主任孫道勝蔣夢芸徐贊華林樂生林昌兆顧馥棠陳勇三鄭緘三任矜蘋鳳昔醉唐世昌陶笑舫諸君（二）校務部主任卞毓英姜維良蘇守恒唐豪余鵬余鯤俞斌祺馬愼餘朱昌利諸君籌劃進行又定下星期日開敎務會議討論本學期放假事宜云 
[廣東旅滬學生會之發起]  
　　茲有廣東旅滬學生程鳳書等多人發起組織旅滬學生會暫假北四川路公益坊Ｙ字千七百八十號半爲籌備處昨日（十八號）在該籌備處開委員會議决本星期六下午三時開發起人會籌商進行事宜并已舉定黎世良爲籌備委員長程鳳書爲臨時書記徐嗚飛爲臨時會計羅壽昌鄭雄超蘇步樞陳兆煖李耀生五人馬臨時幹事聞該會宗旨在聯絡感情砥礪學行服務社會云 
[湖南旅滬同鄉會改選會董紀]  
　　旅滬湘人自去年公選聶君雲台爲會長並舉董事若干人今已期滿改選日昨開常年大會依法投票選舉公推孫羹梅簡叔乾吳覺初劉廉生四人爲監票員午後四時投票畢由會長演說並述經過情形嗣即當衆開票計得最多數者爲聶雲台柳菊生袁伯藥梁和甫馬錫朋鄭紹煕周砥靑鄭漱石左梅生李希易吳覺初李序階劉廉生廖伯焜孫羹梅譚大武聶潞生等十七人當選爲新董事得次多數者爲　組安陳　嵐劉達村左良生鄒玉清葉守恕簡叔乾等七人大衆歡欣散會並聞下週星期日將成立董事會並複選正副會長云 
[高昌廟救火會常會紀]  
　　高昌廟安鎭救火會於昨日下午二時爲常會之期故由該會會長劉竹溪錢裕基柬請該處軍警長官屆時蒞會討論添置皮帶一切事宜並於是日下午四時在該處砲臺營前荒地上操演水龍 
[電報傳習所招考新生]  
　　交通部駐滬電報傳習所現因各處電報局均乏電報生故去夏所招之初等班四十人除先派赴保定十人外餘者亦將軍畢業分派各處供職茲該所又訂於七月三四兩日爲新定報名之期考試科目分爲國文英文算術地理四項一經甄别即當揭曉俾報名應考者得知錄取與否聞此次錄取之新生大約亦爲四十人云 
[百老匯路商聯會連開兩會]  
　　百老滙路商界聯合會義務夜校學生部組織同志勉勵會於前晚（十七日）下午七時開成立大會到者學生及男女來賓共計三百餘人由主任敎員姚崇恩君主席報告該會以互助勤學儉德各主旨並訓勉學生旋由來賓演說全體學生奏唱校歌畢乃開演惡文入警世新劇表情極爲懇切大受來賓贊許又該會於昨日下午二時開橇籌備　路儲金徵求會舉定名譽隊長十二人李叔孝項如松傅筱菴葉賢剛徐通浩周肇詠邵德銘許韶鳴張閩齋梁雲甫周子慶何宏梅隊長二人許建佐唐華九參議四人張印奎楊菁華費轉清張桂馥委員十二人劉仲英陳元章周紀發何宏梅周吉人周榮奎鄭兆熊劉鼎和傅爾緩李澤源蔡農笙施獨舟等决定於本月二十七日分隊向各商號徵求儲金務使踴躍集成巨欵云 
[檢查印花之昨訊]  
　　夏季印花稅大檢查南巿一區總署境内刻已查竣今日（星期一）始即在一區一分駐所管轄境内之各商店繼續舉行檢查 
[北山西路火警跌傷婦女三人]  
　　昨晨六時北山西路德安里十五號某甲家不知如何起火登時冒穿屋頂樓上住有常州人六十八歲周惲民·四十一歲周潘氏·十六歲女傭徐小存子·一時情急均由樓窗躍下跌傷甚重各救火會聞警趕至遂得撲滅計焚去樓房一幢後經家屬將受傷婦女分别送往仁濟醫院及紅十字會北巿醫院醫治幸受傷人均無生命之憂云 
[汽車傷人兩則]  
　　七百零七號汽車於昨日上午十一時許駛經浙江路南京路口司棧不愼將行人某甲撞倒跌傷頭部甚重立時不省人事經老閘捕房二百十五號印捕到來押令汽車載送受傷人往仁濟醫院醫治旋即帶肇禍汽車夫入捕房報請捕頭核究據醫士云受傷人腦部被震過甚恐有性命之愛云又有十四歲田童吳鳳生於昨日下午三時許行經嘉興路被某號汽車撞倒碾傷腹部當由虹口捕房四百三十五號華捕瞥見前來抄錄汽車號碼一面另雇人力車送受傷人投同仁醫院醫治旋即歸報捕頭核辦 
[兩汽車相撞]  
　　大陸報云昨日下午美孚行西人盤定霍斯氏開駛汽車行經外白大橋被對面駛來之某公司運貨汽車所撞盤氏與車中某西婦及其幼孩俱被碎玻璃所傷當由巡捕車送仁濟醫院醫治受乘汽車亦已損壞不堪 
[站立電車踏板被拘者二人]  
　　　新章程實施後之第一違背者 
　　公共工部局出示禁止電車乘客在車行時站於踏板上以免危險違則拘控官廳罰辦施行已近一星期遵者固多而亦有因違章被拘者前日有紹興人楊竹培揚州人丁喜子均因違背此項章程被四十五號西捕拘入捕房捕頭准各存洋五元聽候公廨傳訊 
[學生放學歸家之飛來禍]  
　　民立中學校學生姚金奎前日下午放學歸家行經滬城太平街裘姓家門口詎門内抛出磚石擊中姚之頭額鮮血直流經人告知姚父姚玉祥偕同入内理論詎有裘子餘裘子綸孟子卿裘老六等糾同汽車夫成衣匠等喝令將姚父子拉入内室私行毆打旁觀者代抱不平報告巡警前往詎若輩拒而不納後由他警到來帮同拘獲孟子卿一名餘均避匿遂連同受傷人押送一區二分署訊究楊署員以爲時不早飭將孟子卿收押至昨午備文派警將孟移送地方廳一面着姚金奎父子投廳候示下午由楊檢察官騐訊之下以姚金奎頭部受傷姚玉祥腰腦一帶亦受傷痕諭令自行醫治孟子卿押候交保候提裘子餘裘子綸裘老六等一干人到案再行核辦 
[債務人家屬至債扩家吵閙]  
　　四馬路孟仁記花邊號主孟紀生兼做掮客日來拖欠大馬路華豐花邊公司貨欵洋三千數百元前日將仁記閉歇人則避匿經該公司主顧竹亭在公堂起訴請緝昨晨孟紀生父孟子文·並妻孟顧氏至西門三在里四十三號顧竹亭家聲言不應將伊子藏匿私禁着即交出顧竹亭以正在無處找尋紀生遂鳴警到來將孟子文孟顧氏翁媳指交巡警押送二區二分所轉解地方檢察廳訊辦顧竹亭遺代表何家聲投廳候示諭着靜候核辦 
[錢債案被告傳案交保]  
　　美孚公司在公共公廨呈控沈善昌不理欠洋四千二百五十五元 
又華美圖書公司呈控公民書局經理楊培章不理欠洋五百九十元又泰和莊徐道生呈控姚仁章裘進祥袁忠雷不理往來欠銀七百九十四兩又德大莊李馥清呈控夏品用欠往來銀三千四百零五兩又高建鎬呈控傅詠卿欠洋一百八十五元又婦人沈張氏呈控陸怡聲欠洋四百九十二元又婦人屠孫氏呈控李孝先欠洋六百九十六元各案連日由駐廨包探將各被告先後傳案照章分别交保聽候核訊 
[公益昌記襪莊請求理賬]  
　　法租界民國路三百零三號門牌龍某所開之公盛昌記襪莊現因虧蝕難以支持於前日倒閉昨由該莊主延巴和律師代表投法公堂請求准予宣告破産並稱查請求人共欠人二萬餘元人欠一萬餘元相差半數今有一部份債權人欲將請求人店中貨物搬去今爲保留各債權人利益起見請求准予飭派理賬員清理賬目一而派捕看守貨物等語中西讞員判准予派白來士會計師爲理賬員清理賬目稟覆到案再核 
[續誌成衣匠居然得頭奬]  
　　新閘橋北萬利源奬票店主丁漢卿及其夥金鯉庭殷千愛圖吞成衣匠徐榮桂之奬洋四千元一案已誌前報兹悉四區顔署長准丁取保出外找尋在逃之金鯉庭以憑質究而丁保出三日迄未交人前日僅將尚少奬洋二千元如數繳案署長爲體恤原告起見許徐先行具領向例奬票店有九三扣之紅利該店應得洋二百八十元判如數撥充慈善經費計閘北慈團得洋五十元普善醫院得洋五十元濟生醫院得洋五十元中華公義會得洋五十元揚州以所得洋八十元至該店主丁漢卿是否與夥友通同作弊須俟金鯉庭到案質訊再核除將般千愛仍行還押外務令丁於三日内交金到案云 
[趕緝搶航之盜匪]  
　　停泊董家渡南首之坍直橋航船於上月間被盜上船搶去布袋一只内儲現洋四百餘元由該船主傅某呈報浦江水巡隊曁淞滬警察廳請緝迄今未破現該船主已倩該處鄉董秦某等函請警廳飭屬趕緝贓盜務獲嚴究徐廳長巳嚴令潘隊長趕緊緝破外並通令各區署所隊一體協緝以期速破 
[妹控兄借欵之判還]  
　　婦人仇美運前投法公尝控胞兄仇再高不理借欵三百元立有借據請求訊追被告由伊父代到判着被告親自到案再核在案昨又俾訊仇再高供認欠欵惟商人一時無力措繳請求念手足之情每月拔還五六元原告聲稱被告並非無力請求嚴追中西官判着被告於七天同先還一百元餘欠每月拔還二十五元利息照算 
 
 

Page 16

 
 
[妻子捲逃控妻兄]  
　　馬志良家居小南門外前日投地檢廳禀控伊妻馬張氏遭妻兄張國强唆使捲逃等情奉諭核准立飭法警將張國强拘獲訊供判押限交馬張氏到案再核 
[粤婦投浦遇救]  
　　前日下午有粤婦陳氏獨至南京路外灘碼頭縱身躍入浦江等死幸爲一千二百三十三號華捕瞥見設法援起帶回捕房禀由捕頭轉請公共公廨備函送往廣肇公所資遣回籍 
[指控警廳偵探行兇]  
　　前日下午有陳炳和者投地檢廳禀稱家住小西門地方向爲木匠茲與同業陳廣和因細故起釁在該處茶肆中邀友評理詎陳廣和邀同警察廳偵探高某到來不問曲直高即動手行兇拳足交加因此被毆受傷心不甘服爲此來案請求騐傷提究該廳諭着靜候騐明有無傷痕再行核辦 
[郵差大閙戲園]  
　　郵政局開箱郵差戴文通尹思才二人前晚十時半飲酒大醉衝入亦舞臺觀劇被該園茶房崇明人裴祖羅瞥見前來攔阻彼此口角起釁戴尹二人即持園内所坐之林櫈將裴祖羅頭部擲傷流血被面由該園鳴得老閘捕房四百十六號華捕到來將戴文通尹思才二人拘入捕房旋即雇車送受傷人往仁濟醫院醫治 
[僞照車輛一併充公]  
　　滬南工巡捐局稅務科因本年四月份之人力車執照有人僞造先由一區一分所查獲僞照車輛繼由各區署所陸續破獲後共計查獲僞照車四十餘輛均分别暫存將車夫申送警縣並續獲租車頭目解由司法科訊究在案茲聞此項車輛現奉一併充公由各該區署所照章變賣後分别列表詳請徐廳長查核以憑撥償該局損失外並酌提充賞出力警察云 
[陳如賢帶煙罰鍰]  
　　法租界探目唐云卿包探董長生李洪生等於前晚深夜時巡緝至東新橋地方查見陳如賢者形甚慌張上前抄出盒頭烟數百盒帶入捕房昨解法公堂請究先由捕頭上堂禀明前情詰之陳供此項烟膏實係在英界天潼路地方買來自己吸食不敢販賣餘供支吾中西官判着罰洋四十五元充公烟膏没收 
[客棧違章罰十元]  
　　法捕房包探苗永興查得顧清寳所聞之客棧不將旅客姓名籍貫　� 
登載循環簿上有違定章禀明捕頭於昨日傳至法公堂訊明屬實判罰洋十元充公 
[六個私娼拉客]  
　　私娼王素貞王巧雲王金寳李小妹張成寳浦高氏等均於夜間分别在福州路勞合路等處强拉行人前往狎游被捕查見先後拘入捕房捕頭准各存洋十元保出着自投公共公廨候訊 
[搶烟膏禁押六月]  
　　蔡阿九日前在某處購得烟膏數盒行經法租界被無賴陳有根得悉糾同黨羽上前將烟强奪而逸適爲巡捕查見上前將陳拘獲昨解法公堂請究先由原告投訴前情詰之陳供認搶烟不諱中西官判陳押西牢六個月期滿永遠逐出租界 
[誌謝]  
　　昨承中華圖書館惠贈第一六六期「禮拜六」兩册又大東書局惠贈第十六號『星期』一册誌此併謝 
專件 
[裁兵私議（續）丁錦]  
　　第一裁兵辦法 
　　甲　　未裁時之預備 
　　中國人好作官好作大官督軍已爲民所深惡復故設巡閱使以媚軍閥論功論資論德論才無一出乎他督軍上而與者與受者受不惟目中無民亦不復有其他督軍此不先裁本末倒置論理不圓論情不公故第一當裁撤巡閱使 
　　養兵原則本在對外今於原則反置不顧斤斤者一在南北互防二在盜匪未靖其尤不可告人者挾兵自重冀爲盟主下以杜覬觎上以窺大位無事則留空額以自肥有事則藉隣省以植黨事旣關乎個人得失勢自不能公然堅持惟一二兩端陳義較正而年來南征北伐武力統一之說時隱時現尤貽擁兵者絶大口實故第二當求統一 
　　全國應留兵額若干各省區各留兵額若干所裁者各省區同時 
抑分時應一次抑分次去留依據程度優劣抑用抽籤及旣裁之後地方如何維持添練警察枊參用民團秬其章制如何已裁之官佐士兵如何待遇其細則如何凡此皆非事前規定不可故第三當製裁兵應有之一切法規 
　　裁兵必須經費現役號稱一百四十萬實數不過百萬除裁空額無需費外計百萬現役若留一半尙應實裁五十萬其費分三項一欠餉二川資三安揷費同時並籌無此財力宜先籌川資每人平均十元五百萬已足欠餉則由團營長給據由本人持向本籍縣知事分期具領如此長官旣無冒領嫌疑士卒又有返籍確據而政府尤獲從容籌還積欠之益旣紓財力又杜流弊此項所需當併安揷費逐年另製預算分别支之惟川資必須立給故第四當籌五百萬經費 
　　　乙　將裁時之約束 
　　事不敢阻而又不願行往往出以觀望南與北互相觀望南與南·北與北·亦互相觀望則裁兵終成空談是宜規定日期並分明次數第一期自某日起至某日止裁第一次第二期以下仿此至末期末次爲止事前由中央分遣委員依期馳赴省區監督如期裁畢者有賞不者有罰此應約束者一也吾國百事好虚僞事涉貨利尤虚僞百出令人不勝其防裁兵·民所大欲官所大懼也虚僞詐欺之事度亦無從避免兵數以空爲實欠餉以少報多民辦團則患民陽助之而陰沮之民不辦團則患匪陽防之而陰縱之使政府懼民民懼匪於是未裁者不裁已裁者招補政府與民皆諒解而無異言矣苟無善法以盾其後裁兵結果十九如是是宜委託省議會會同省長及致府裁兵監督切實協商民團是否需要及其多寡如何接防以民財練民團防民害省長助之政府允之如是乃無藉口治安之餘地此應約東者二也 
　　丙　旣裁時之補救 
　　兵易招而難裁尤難於裁後之不再招今之多兵其咎半在督軍半在内閣一度内亂之起事前必有督軍招兵事後必有内閣核准其招也或稱輸卒或稱補充兵其准也或稱地方善後不能不添或稱官兵出力不能不以留養爲酬庸年年内亂年年招兵兵數之多遂甲天下此時裁兵固難裁後而保再無内亂或有内亂而不再招兵實較裁兵尤難是宜著爲令典無國會通過預算不得再添一兵一夫督軍私招内閣擅准皆以違法論所費以贓私論此應補救者一也 
　　今兵數之多視清末兩倍而强然而地方不加治盜匪不加少抑或有甚焉可知地方治安與養兵多寡至少可謂絶無關係全國養兵最少者莫如晉浙而晉浙治安爲全國最此其明證今之根本悮點全在治安責任以爲在督軍不在省長亟宜明白糾正使省長負治安責任各省區情形不同民俗好亂則多設警察或多辦民團惟不准有巡防警備隊之設以絶督軍覬觎若民風良善或交通便利不患横池大盜負固不服者但設必要警察已足如是則各省區人民負擔輕重互異愈好亂負擔愈重庶良民愈知自治之不容或緩而亂源自此少戢若近年之北方用兵南方亦擔兵費西南私鬭東南亦致失業者殊有奬惡懲善之嫌應速製定國軍出動條例規定調動國軍之權限及國軍如何始能出動違者處死刑必使武力眞有衛國衛民價值不爲個人爭權奪利機械始符裁兵本旨此應補救者二也 
　　裁兵影響第一在督軍其次在一般官佐士卒苟督軍淡於名利力顧大局而其下被裁者無妥善安插之法裁時旣易激變裁後亦滋亂源平民失業已非閭閻之福何况武人瘠民以肥官固屬不義戕兵以養民亦太不仁是宜忍痛須臾寛留餘地分别對官對兵詳定細則對官宜依據階級及服務年限酌給年俸或量材記名轉任他途對兵宜酌興工作或築路或治河或開礦或設廠其歸有職業者聽其品藝超衆者記名選充警察種種所費雖亦不貲然必少於所裁之兵費且或則生利或則有裨地方非若多兵之但能産生巡閱經畧各使害民以誤國也此應補救者三也 
　　現在對内固嫌兵多對外實嫌兵少今日之兵除少數七八師稍有兵隊價值外餘皆遠孫清末北洋各鎭以視歐戰前列强之兵則羞死焉以視歐戰末歐美之兵尤羞死焉世界强權雖不能勝公理然無强權之公理决不能勝無公理之强權故美有渡歐雄師威爾遜始能主盟安南朝鮮何以去琉球台灣何以失我無公理耶此恨綿綿若善忘而苟安焉吾鞏滅種有日求甘貧弱不可得矣吾民而有生存今後世界之望乎則此裁餘之五十萬現役吾民當悉精華竭智慧以赴之無一官不學無一卒不練無一器不精今世軍用物無一不備庶乎其可其一軍制當改也吾國現在軍制略同日本四十年前舊制而平戰不分輸卒不設有現役而無預備斯又吾之特别缺點此制不改養兵千萬仍難一戰其二軍火當添也外國槍砲每砲儲彈萬出每槍儲彈十萬出砲數之多砲徑之鉅特種火器之繁尤非歐戰前人類所能夢見我則平時旣鮮射擊戰時又乏補充以精神代物質以肉體代機械以腦筋簡單代科學以此爲軍何能衛國其三交通當備也以大車騾馬代汽車電車火車坦克則等於無足以步探騎探挺進馬隊代飛機汽球則等於無手足以專足快郵馬勃代無線電報電話則等於無耳目以無手足耳目之軍衛國吾民思之是何險象其四人事當講也生無保障退無年俸死無贍金决死之志何來病無特效之藥傷無救急之醫敢戰之氣乃寡入營之前無國民敎育爲之基編伍之後無普通宗敎爲之宰於是紀律不能供一戰一戰之後將士驕情器物穢亂故態全失矣此應補救者四也（仍未完） 
來函 
[蒲淞巿經董來函]  
　　逕啓者頃閱十八日貴報載有熊警佐此次破獲私籌機關時在趙登鰲家内搜出帳簿信函等重要證據因而研究得悉蒲淞巿董事沈某顧某等均有關係昨日派探餘傳沈顧二董到案以便偵查云云殊於事實不符鄙人等與趙登鰲於此事毫無函件出入爲因間昨有人投函縣署觀攀沈顧二人所以承熊警佐函邀到署探問情由並無别項關係貴報所載諒係傳聞之誤用特具函希入來函欄内以明眞相爲荷蒲淞巿經董沈寳寅副經董顧視清 
[劉文林來函]  
　　啓者頃閱十七日貴報載有「卜方氏死的不明白」一節内有劉文林等投稱「我等均在隔壁作西崽」一語實係傳聞之誤因鄙人係在隔壁助季理斐夫人編譯書報向未與聞西崽之事請登入來函爲荷 
劉文林上言 
公布欄 
[江蘇高等審判廳]  
批示夏茂森呈爲溧陽縣執行遲滯請督促由呈悉據訴各情已令縣迅予查明依法辦理矣此批黄阿奎狀一件爲與喬文星婚姻控訴一案狀請具領判償欵項由呈悉該民應領之欵仰俟判决確定後令縣依法孰行所請由本應追繳之處應毋庸議此批張信揚一件狀領證物由狀悉准領此批（以上六月十七號） 
民庭判决江蘇省立第二工場爲私訴控訴聲請中止一案（决定主文）本件聲請駁回方侶笙與倪懋廉爲田地　存欵涉訟控告一案（判决主文）原判關於田地部分撤銷系爭馬德卿光字十四圖田五畝八分九厘應歸被控訴人管榮控訴人之控訴駁回控訴審訟費由訴人負擔杭金玉與杭富榮田畝涉訟上告一案（判决主文）本案上告駁回上告審訟費由上告人負擔喬柟與火郁周因賬摺佃欵涉訟抗告一案（决定主文）本件抗告駁回抗告訟費由抗告人負擔（以上六月十八號） 
批示樊化君等一件呈請發還卷宗由呈悉本案據陳連奎提起再抗告業於本年四月十六日函送大理院核辦着即知照此批 
[江蘇高等檢察廳]  
批示　倪關勝狀悉查本案前據上海地方檢察廳送卷到廳經查核該廳騐明爾母倪沈氏確係生前發痧身死對於傷害致死部分輸不起訴尙無不合惟爾母右頤及右眼胞兩處傷痕是否爲被害曹根發夫婦　傷所致該廳未予訊究殊有未合業將原卷發運並令依法偵查在案據狀前情仰即一併知照此批盛嘉銘狀悉本案准予上告此批施韶庚狀悉查本案卷宗已發還原縣補製判詞仍候原縣補送原卷來廳再行核奪此批沈二據訴巳悉候同級廳移卷過廳准交第三分監照判執行此批潘阿全狀悉准予上告此批楊福生狀悉准予撤銷上告照判執行至所請發還原應執行之處應毋庸議此批靳張氏據訴巳悉候令溧陽縣知事迅予依法判結此批楊大寳等狀悉候提卷核辦此批（以上六月十七號） 
批示　趙高氏狀悉候令江陰縣知事予依法辦理此批邵子資旱憑請求錄用由呈及憑證均悉仰候聽予錄用證書委任狀發還此批丁楊氏狀悉候調卷核奪此批潘生榮狀悉准予上告此批李金鐸狀悉候送審核辦此批于范氏狀悉候調卷核奪此批孫阿弟狀悉准予交保開釋此批周仲槐狀悉候審　送卷到廳再有核辦此批華道源狀悉本案准予上告此批方治珠等據訴各節是否屬實仰候令縣從速依法判結此批（ 
以上六月十八號 
[上海地方審判廳]  
批示　一件姜文蔚聲請抄錄中止狀由准予抄錄此批一件張昭實狀保方良友由准保此批　以上六月十七日 
[上海地方檢察廳]  
批示丁昭洪狀悉候傳人證到案訊明核奪此批李長山狀悉巳於丁昭洪辯訴狀批示矣仰即知照此批宋寳和案關刑事非親告罪所請撤銷碍難照准此批徐郎村狀悉本案實係再議並非抗告應向江蘇高等檢察廳聲請旣係訴狀來廳准予呈轉聽候核辦可也此批周邱氏狀悉據訴各節實係婚姻紏葛如果有刑事發生警署斷無不送案究辦之理所請應毋庸議此批屠增林狀悉所請備案一節於法無此程序不准此批夏保和奘悉候傳案訊明核奪此批王李氏等狀悉候警廳覆文到日核辦此批賈沈氏狀悉所請與易科條件不合碍難照准此批劉少三子狀悉存候送控訴審核辦此批葉蘭芝狀悉本案業已起訴候送同級審判核奪可也此批以上六月十七日 
批示　楊元根候偵查核辦此批　　　狀悉本案被告人許人俊之罪名是否成立以有無損壞他人所有　爲　提業經本願偵查據該氏之姑金倪氏供稱因家務紏葛一時無憤損壞器具是我打的又據族長金桂華供稱金朱氏與金倪民係婆媳確因田單口角致毁物件是他打的許文俊實在没有打等語情願具結在卷是許文俊無損壞他人所有物之情事自不能使負刑事之貴予以不起訴之處分固無不合該氏不服本廳之處分聲請再議毫無理由此批楊福生虞聚寳因傷致死事前旣與爾妻李氏有關係自應到案候訊所請免傳之處碍難照准此批徐阿三狀悉仰候派警迎提胡金記等到案依法訊辦此批陳阿榮據訴爾與張某因貨欵紏葛係屬民事本廳碍難准理所請備案亦無此辦法此批王吳氏狀悉限五日内補具控訴理由書以便核送此批王子居狀悉所請於法不合未便照准此批劉周氏狀悉仰即來廳候訊毋得規避致受嫌疑此批朱桂前狀悉候送同級審判廳核辦此批臧吳氏狀悉仰即來廳候訊此批沈杏初狀悉候訊明核辦此批葛華華狀悉案經訊明毋庸旁凟此批江自連狀悉前據爾妻供稱係自往餘　尋到章某奸姘並非被人誘拐自不成立和誘問題所請應毋庸議至該民於撤銷和姦告訴時因追物關係請求暫緩開釋童某業經當庭照准在案仰速赴密廳起訴以便提訊引批蔡錢氏巳批爾子杏生狀内矣此批計根生查是案據爾所訴本不近情又無確據當予却下在案茲據一再請求姑准傳訊核奪此批沙龍甘據訴是否屬實候函致警署查復再奪此批　以上六月十六日 
[淞滬警察廳]  
批示　一件蕭廣興批據呈各節未免言之過甚如果實有其事則案關違忤巳搆成刑事範圍仰速逕赴上海地方檢察廳訴請拘究可也此批一件陸朱氏批來呈巳悉查本廳所圍五區警署前曾解送携帶違禁品物之幼女陸士娣一口訊據所供語多支吾當時判送新普育堂留養候查在案據呈前情仰速投案訊核可也此批一件畢少衝批呈悉此案旣巳和解准予撤銷將候　紹江開釋可也此批 
 
 

Page 17

 
 
   
 
 

Page 18

 
 
自由談 
閒話 
[繁華風轉記] [  昭]  
　　巴黎女子於傘之顔色每多選究隨天時爲變更大致分兩種一以蔽雨一以遮日遮日之綢傘顔色須與其帽或衣相似不免時常替換每人須備有數柄雨傘則純黑必待破壞而後重購在四月間入春已久本當用日蓋本年天氣不佳雨傘大得用日蓋無人過問製傘者因之大受影響巴黎女衣厚薄不容稍差亦隨天時爲變更也春衣用綢秋衣用呢四月天氣本應製綢衣本年仍覺微寒巴黎婦女界所定製者多爲秋季之呢服而在天氣常變更時呢服之上旣不能加以重裘必須求其裘之較輕薄者此時各皮貨店貯待明冬之存貨所餘無幾因之皮價可倍昂皮貨商可得大利而售春服或綢衣者不免大受影響矣巴黎在春季蔚藍之天本須配淡紅之面色本年天色灰黄巴黎女子欲使其面色合天色遂相率用黃色撲粉但黃面須配黑髮黑睛若長此以往則巴黎不久將成爲亞洲人種之一都會女帽向分四季不但四季之色不同即鑲滾之色亦不同此時本應着春帽但本年天氣仍寒故巴黎婦人可仍用冬帽祇須俟夏期至再行購換夏帽耳去年最時式之冬帽四周垂有軟長之鴕羽業製帽者恐其出品滯銷乃云此帽不時式本年最時式者係將綴帽之羽毛浸入石膏水乾後凝結頗似樹枝著雪與前者儼然成兩物趨之者又見絡繹不絶是亦奇妙方法之一端云 
劇談 
[梅訊（十七）] [  珍重閣]  
　　日昨畹華與譚大武夏劍丞李拔可郭子文趙叔雍等飲於寳興路中有天以定時午刻故起身絶早十二時即趨赴焉畹華當懇譚氏昆仲及劍丞作便面劍丞並問及京城諸友人近况 
下午畹華赴福利公司購一巴拿馬草帽爲價甚昻出福利卽步行至華革和鞋行畹華素不甚步行此遭在大馬路小步一刻鐘亦難得也 
卽復至先施公司鞋部購緞鞋及漆皮鞋各一雙夥計略略覘視畹華卽低頭懼爲人所窺 
下樓又至文房部購明信片一打均係西洋最新製版者畹華隨意選擇十分鐘上車始行抵家後排演上元夫人指授沅凌華許飛瓊等由玉芙指揮一切所所歌舞節目均經口授歷半小時始將次就緒排完復赴大東旅社訪客與玉芙偕行昨晚游園驚夢爲畹華得意之作因之觀者甚衆海上高等人士大都愛尙畹華爲體貼入微之崑劇若販馬記獅吼記玉簪記金釵記等畹華每演崑劇亦自以能情盛譽爲樂也昨日鄧華石吳浸陽等造謁畹華並約同赴通祝嘏畹華以爲途中旅次可學操琴喜形於面 
　　南通祝嘏之舉畹華鳳卿玉芙妙香小樓長林壽臣德義彩霞俊峯春彦均於昨夜上元夫人完劇即上船以今日上午抵通下午卽登台明日爲生日並演雙劇於衣間三時復開專船二十六上午抵滬二十六夜又獻藝可謂勞碌之至矣李雪芳前日回申於二十七回港極思觀天女散花昨日即由人轉達此意畹華因二十六上午十二時到滬當晚即演散花恐不勝勞然不能不排歌舞之劇以饋知音故定獻壽若李雪芳能留滬數日則必排天女散花也 
二十六夜戲獻壽二十七夜戲玉簪記全本二十八夜鄧霞姑此蓋預定者至有無更變猶不可定　　客年日本有東亞美術展覽會羅致中國法書名畫畹華繪二佛像以陳列之標非賣品而彼邦見之詫爲鴻資願出巨值畹不願也於是報紙喧傳輾轉仿印紙貴洛陽矣 
此遭尙有諸名流詩詞不及備載今以鳳畹赴通明日當拓地寥寥 
雜錄 
[食] [  朱天石]  
　　衣食住三者爲人生必不可缺之事然衣服住居均身外物唯食乃從口入以至於腹故尤不可忽視 
當年荒食盡取樹皮草根以果腹時老饕實爲最苦 
善白食者口福必佳 
飢不擇食然性所惡食之物即至餓死亦難下咽 
勾踐嘗糞是食中之最不堪者 
肉食者鄙則不肉食者皆高雅絶俗耶諺曰大虫吃小虫此類之食含多少寃苦不平 
食不言者無以名之名之曰啞食苟遇宴會賓主相對不言成何情狀 
　　俟將來西餐徧國内時日日寒食當無所謂寒食節 
人類非食無以生存不知盤古開闢天地時所食何物 
意百病中當以忌食之病爲最苦 
老來齒落併蠶荳花生都嚼不動當悔年少時不多食一些祭也齋也足見鬼亦知食 
食指動而知有異味嘗者除子公外恐無第二人 
[小說]  
[財色小說人間地獄（一二八）] [  娑婆生]  
　　第十九回獄吏咸嚴逞權飛黑索將軍情重傳片救紅妝薇琴的父親一想也不錯便吹息了燈籠死心蹋地的坐在九花娘的外面廰上等天亮紹興老媽子到是一片熱腸他說剛纔客人散去廚房裏還有殘肴剩酒可要喝一鍾解解寒氣薇琴的父親道謝謝你不要了我心裡又急又悶實在吃不下什麽如果有熱茶請你給我一杯呷一點煖煖肚皮紹興老媽子道有有還是新泡的龍井茶没冲過兩開呢一面說著一面走進去倒了一杯出來與他薇琴的父親便謝了兩聲捧　茶杯兀自坐着這時候老媽子也自去休息客廳上只有薇琴的父親一人靜悄悄的没一些聲息茶吃完了也自伏在茶几上倦而假寐不知不覺便睡熟了忽然門外砰訇砰訇一陣打門的聲響薇琴的父親從睡夢中驚醒揉一揉眼睛望望天巳微明子細一瞧方知是在九花娘家門外又接著敲門薇琴的父親走到門邊隔著門問道是誰那門外有兩三個人的聲音道我們是來抬都督過江的昨天都督交代今天一早來的薇琴的父親聽見是抬都督的轎夫便接忙開了門那三名轎夫忙將轎子抬進大廳放下這一陣聲響裏面的紹興老媽子也起來了出來對轎夫道你們略爲歇歇吸筒烟都督已經升帳還没洗臉呢說著往裏就走薇琴的父親搶上前一步拉住老媽子道請你和老九說一聲說我在這裏伺候了一夜了老媽子道曉得了停了一刻老媽子忙招招手換薇琴的父親進去薇琴的父親忙跟著他走進後軒只見九花娘雲鬢蓬鬆裹著一件半舊的皮襖扣子全没扣從領口裏望進去微微露出裏里的粉紅衛生絨的小衫下面却套了一條絲綿褲子倚在門邊一種嬌怯畏寒的樣子襯着那徐娘丰韻難怪都督要爲他顛倒他見薇琴的父親進來忙問道徐媽說不清楚到底是什魔事微琴的父親忙將女兒被提的話和求他轉求都督設法的話說了一遍九花娘聽罷淡淡的道阿美這孩子也不好我呌他常到我這裏來走走他不來自己去瞧什麽戲闖下亂子自吃苦頭薇琴的父親道好是他不好這一次千萬求你救他一救九花娘打一個呵欠慢慢的道我來和都督討個人情說說看都督的脾氣你諒來也是曉得的碰到他高興的時候一說就成要不然就是大總統的話他還不理呢如此你且在此等一等我說了再給你回信說罷輕移蓮步的進去了薇琴的父親呆呆的立着候了半天仍不見九花娘出來只聽見裏里一片老頭子咳嗽吐痰的聲音藢琴的父親一想這一定是都督的聲音了究竟貴人自有不同連咳痰的聲音也壯如洪鐘與平常人兩樣呢正在呆想九花娘出來了對薇琴的父親道碰得眞巧難得都督今天眞高興我一說他便答應了給了我一張名片你拿了去罷正是 
　　舉世誰憐蘇簡簡　護花猶有故將軍 
　　不知薇琴的父親拿了這張名片是否能救出薇琴且聽下回分解 
[餘瀋] [  筱亭]  
　　振裘而執其領則萬毛畢直引網而舉其綱則千目皆張所重者卽扼要耳 
諺云一家一主一廟一神又云家無主掃帚舞蓋主政無人則事權不一而百凡紊亂矣夫一家且然况一國乎 
 
 

Page 19

 
 
   
 
 

Page 20

 
 
常識 
（一）投稿本增刋者其材料除衛生法制道德經濟四項外增敎育科學宗敎雜錄聞答六項其語涉攻訐個人者恕不登載 
（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦亦從割愛（一）登載之稿酌定甲乙兩種報酬四種兩元乙種一元其願取酬者投稿時須署名蓋章於　題下（伹署名不蓋章以不願取酬論）如登載一月後無人摘指其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
（一）問答一項專爲喜閱本增刋諸君實有疑義藉便討論起見當擇要登載恕無報酬 
（一）投稿者如不願取酬或不願將所署之名發表者讀於原稿註明附函恕不作答 
（一）投稿登載時本增刋得酌量增删其字句 
（一）投稿不登載者原稿恕不發還 
常評 
[决心與誠意] [  覺]  
　　凡事之所以能成者一曰决心一曰誠意二者苟具其一庶乎能有成矣二者兼備則未有不成者也 
决心有發於善意者有發於惡意者此大不同也吾嘗見極有决心之人而其結果或與所期相反者則專以他人爲犧牲而彼所自以爲是者人或皆以爲非故也至爲人所厭惡則雖有决心而無所用矣 
决心爲善者必兼有誠意誠之所至雖反對者亦有時而諒解其要點則在絲毫無利己之心而言與行决無相反之處苟或不能則雖有决心而仍不足以達其目的 
然則决心不可恃也誠意可恃也今之欲解决時局者孰有誠意則孰能成功可斷言也 
經濟 
[婦女之贖路儲欵法] [  項淑媖女士]  
儲金贖路誠救亡之要圖亦國民應盡之責任稍有血氣者决不袖手傍觀自贖路委員會成立以來愛國人士熱忱投儲者日見增加惟我婦女界尙在沉寂態度之中噫我二萬萬諸姑姊妹豈非國民一份子乎豈非儼然以男女平權自號於衆者乎何獨愛國之舉皆讓男子著我先鞭捫心自問能不汗顔予女子也學識謭陋棉力微薄旣不能大聲疾呼於諸姑姊妹之前又不能奔走追隨於愛國男兒之後惟事關愛國義難坐視爰本一得之愚發爲贖路之舉細流雖無補於滄海而滄海非細流不成我諸姑姊妹愛國之誠孰不如我倘能仿而行之則旦夕罄香而禱祝之矣茲將儲欵法列下 
㈠廢除化妝品　化妝品之流毒女界根深蒂固牢不可拔余雖深惡之然亦以溺於習慣不能却除今爲贖路計巳毅力拒絶如香水香粉香皂等概棄不用（惟牙粉不可省今亦以食鹽代之）每月可省一元 
㈡淘汰裝飾品予家雖非鉅富然家庭經濟綽有餘裕故妝飾品如指環手鐲珠翠等亦稍購備今悉數兌之合我嫂計之得千餘元現巳存放錢莊生息爲贖路購股之用㈢减折孩童閒食費　予有小弟一每日閒食費當在一角以上予嫂男女孩各一每日亦需二角餘今已實行减半每日約可節省二角每月可得儲欵六元 
以上三項除第二欵不計外一三兩項幾爲普通家庭之事實不過治家者每易忽視之今專就第一項而言每一婦女每年可儲得十二元我國號稱四萬萬人女子居其半數即除十份之九婦女無力儲蓄外（女孩在内）其餘二千萬之婦女年以十二元計合計可得二萬四千萬元已遠超膠濟路贖額矣我親愛之諸姑姊妹其各勉乎哉（乙種酬） 
[商業問題之研究（續）] [  吳東初]  
　　零購學（三十一）進貨計劃㈤往購次數 
　　進貨人親往商品出産地或大商埠採辦商品固爲不可少之手續矣然如何規定往購次數亦應研究之一問題也 
往購次數問題與時間及經濟及經商效用至有關係而研究時間與經濟及經商之效用則一至複雜之問題也店務龐雜者固爲時間所限制資本缺乏者實感經濟之不便均不能時常出店採辦商品至論及經商效用則以效用爲重時間與經濟皆可受效用之支配者也蓋因效用爲發展貿易不可缺之要素果能前知時常出店購貨而交易勝利可以增加卽不啻在店辦事之效用不待辯而自明而往購次數且以多爲貴焉不然則每次出門即多一次費用空糜店用而無所補爲有識者所不取也 
進貨人購貨最善之法莫如規定購買貨品時期爲長期的與臨時的二種前者即每年往購至少一次或二次一次者行之於歲首或就其營業性質行之於該貨上巿之時二次者普通分春秋二季代店中採購全年或半年之貨品以應需要後者則無一定有時視店中生意增加或忽然因時勢之需要或因存貨售缺大有供不應求之勢則當卽時造人將貨品配來故其次數全視生意發逹之情形如何爲轉移惟是一般商店辦理不善對於發展本店之營業未爲充分之預備則必至將上門之交易回絶矣或者因畏奔走之勞或缺進取之心不願設法配齊貨色不肯多出坐失偌大機會阻礙店中前途誠可爲太息者矣衛生 
[夏令衛生雜談] [  星實]  
　　（一）夏日飲水最宜注意因此時多腐敗之物社會之不知公衆衛生者往往隨意棄置混入水中或卽入水洗滌致水源不潔虎列拉菌（霍亂病菌）馬拉列亞菌（瘧疾菌）以水爲媒介而入人腹者往往有之檢騐之法宜與蒸溜水比較以辨其色或熱至攝氏三十度以嗅其味能行化學分析法或用砂石濾過法尤佳 
（二）肉類及煎炒濃厚之物最忌多食因肉中本含毒質化學家謂與咖啡中之開芬Caffein茶中之梯音Tein烟草中之尼可靑Nicotin無異人食之則毒質隨入體内增加其體内必須排洩之物倘排泄力不强則毒藴於中而易起疾病故非夏令亦不宜多食况當此天氣炎熱胃腸易受剌激之時乎至各種煎炒濃厚之物皆不易消化最好多食蔬菜方合於夏令之衛生 
（三）除少食肉類及煎炒濃厚之物外尤須節制食量蓋夏秋間流行之病如痢如瘧皆往往因積滯食物而起節食所以清滌臟腑之毒質排除淤積之廢料也 
（四）飲酒亦爲大忌因酒有壓迫及麻醉神經之弊而夏令人身血行旺盛尤易受剌激絶對不可飲 
（五）街巿所售食物如魚肉水菓等類往往蚊蠅叢集徹菌寄生食之易成疾病不宜購買家内廚竈亦宜力求清潔食物不可壓積隔宿之物不可入口 
（六）夏日身内水分蒸發腸胃燥熱甜瓜西瓜凉沁心脾不能絶對不食但亦以少食爲宜若甫經餐飯或早晚不甚炎熱之時尤須禁止吾所見瓜果與油膩並食因而致痢者往往有之 
（七）勤沐浴可以保皮膚排泄之能力勞力或肥胖之人蒸汗如雨者可日行兩三次近海岸者行海水浴尤佳 
（八）居室宜掃除清潔室内須空闊母多置零星器具及易招蚊蠅之物多開窗戶流通空氣天氣乾燥時宜用清水潑 
洒母使塵埃飛揚又須備消毒毒水時時酒之牆根及地面（九）居宅周圍宜多栽樹木早起可散步於綠樹陰中行深呼吸但不可露宿於外致生疾病茶館酒樓戲園人烟叢雜之在尤不宜往其他如有清潔閒雅之公園則盤桓小住爲佳 
（十）袒身之習微特巿井中人有之卽知識階級亦有不免者殊不知袒胸露背非惟於體貌有虧外觀不雅且塵埃飛集汗垢混和亦足以障礙皮膚之排泄此種不良之習慣允宜戒絶（乙種酬） 
 
[你不自救誰耒救你] 這是你自己的　身問題廢督裁兵勵行民洽 
法制 
[手續法與實體法之效力] [  瞽丐]  
規定訴訟之進行者曰手續法民訴刑訴是也解釋原被之是非者曰實體法民法刑法是也非手續法無以定訴訟之次序非實體法無以息原被之紛爭二者雖相輔而行不可偏廢然論其效力則手續法之不逮實體法也遠甚蓋手續法之所規定者純粹爲訴訟上之一切手續而本案之勝負不與焉即使當事人適用錯誤經官廳一再駁斥亦不過增加手續上之一度變更毫無碍於實際若實體法則犯某罪者引某條（刑事）隸某編者援某法（民事）其分也若涇渭其凖也若墨繩在上者無可偏倚在下者無可逃遁勝則終勝負則終負其效力之强大實非手續法所可同日語也 
（乙種酬） 
道德 
[西方格言（三○○）] [  謝介子選譯]  
欲得眞友宜視之若僅有者（艾慕深）（Emerson） 
鄰災正己之鑒也（英吉利諺） 
智者寡言（臘丁諺） 
寗怡然母弄智而過慮（英吉利諺） 
需要之爲力能使跛者舞（德意志諺） 
萬事以比較而生（英吉利諺） 
知法與爲善二事也（丹麥諺） 
機過則悔晚（英吉利諺） 
舟之第一注意點爲船工（荷蘭諺） 
奮起之道在忠信與怡悅（瓊生）（BenJonson） 
雜錄 
[日本東京和平博覽會一瞥（二續）] [  立盦] 　　　　　　　　　　　 
一臺灣館見其農林漁礦工業等出品皆盛據說明書觀之現在每年各種産業實值四億萬元至五億萬元其輸出價格比十年前已增至五倍以上産業之大者首爲糖年産逾六百萬擔除供給日本全國外更銷售於中國遠迄歐洲次樟腦供世界需要額之大半次茶廣銷各國輸出年八百萬元次米每年再熟從前品質稍劣近已改良年以百餘萬石輸供日本以上四項爲臺産大宗他如魚鹽材木工業之利不遑枚舉且皆有蒸蒸日上之勢此産業之現狀也 
台灣行政組織向以總督府爲中心大正九年（民國九年）十月一日發布地方制度廢合從前之十二廳西部地方分　台北新行台中台南高雄五州東部仍存蓮花港台東二廳州之下設郡巿街莊等公共團體台灣之州與日本本國之縣相當巿街莊則等於巿町村此制定後台灣已實行地方自治矣 
敎育　從來台灣之敎育日本人與本島人異其制（民國十一年）四月改正敎育令施行後只初等敎育因常用日語敎授與不常用日語敎授之關係二者尙略有區别至中等以上之敎育則完全相同現在專門敎育已有師範農林工商醫學等校男女敎育均日益進步是可見日人致力敎育之功 
財政　台灣財政始爲特别會計遇不足時由本島收益項下及日本國庫補足之因經營得宜歲計日裕自明治三十八年度（民國前七年）以後已能獨立自給無補助（四十二年）民國前三年以來竟取關稅收入之半以充本國國庫之用大正二年度（民國二年）以來更全以糖之消費稅供給本國矣計其收八之大者爲官業收入及租稅豫算爲一億元 
綜上概要言之日本領有台灣僅二十餘年其成績竟如此國中倡維新實在甲午戰敗以後改建民國亦逾十年吾國之聲稱有識者苟尙未忘喪師遺地之辱能勿洗心革面自反於維持革令之初心以求所以對國對民與所以自處之地乎 
 
