# 1922 - 226 - 4917779

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[保洛分家（冷）]  
　　物無兩大一團體之中而有兩首領其不得不分家者勢也亦情也試觀北洋派之累次分家即其前車也 
　　雖然以前之分家尚有家之可分也今將并家而無有矣尙何分爲保洛之所謂家全中國固非所夢充其志願不過政府與現有之地盤耳政府旣空無所有今更以分家之故且將各散即分得之亦有何益政府旣消散地盤又安能久是所謂家者皆不足恃也古語有云皮之不存毛將安傅願爲分家者一反省也 
　　雖然保曹苟不與其弟分家終必與洛分而後止勢也亦情也 
[命令]  
　　八月二十日大總統令署司法總長張耀曾呈秘書范兆昌署秘書王鈞善呈請辭職均照准此令 
[國内專電]  
　　北京電院罷工王入協和院禁面會（二十一日下午七鐘） 
　　北京電馬日（二十一）院全體罷工并將院及各科處門一律封鎖推出五十人分任糾察及查交通財政鹽署本院第五科賬目 
　　北京電王寵惠雖由西山回仍請黎速覔替人（二十一日下午七鐘） 
　　北京電政客請府以嚴厲手段對洛黎尙未允政客又設法博洛怒使府洛不能合保洛和平派見洛被包圍而失敗則保亦不能自全故連日爲府洛疏解（二十一日下午一鐘） 
　　北京電益友派之突然强硬因得保近僚之諒解允爲帮襯但有交換條件爲選舉上還人情保近僚反對議員埋頭制憲謂如此則總統選舉會應俟何年故益友派主張先行使唐閣同意權然後進而爲總統選舉以全力報大帥以副座（二十一日上午十二鐘） 
　　北京電保洛分家已有見端保近僚志在取洛在京之勢力而代亦附和益友政學討論反對洛陽孫丹林乞退高恩洪出走均是保洛勢力消長問題（二十一日上午十二鐘） 
　　北京電白宫長者昨慰王寵惠曰林錫光之命令拒絶蓋印者吾到没有成見他們來說甘肅議員反對王云甘肅議員多數同意可以覆查元首乾綱獨斷不必聽他們他們爲誰可知爲近僚府的近僚目的只在使白宫留位與行使用人權初不問白宫人格此乃事實故甘省長令他們拒而本人蓋印（二十一日上午十二鐘） 
　　北京電吳電京請三事（一）請王組正式内閣（二）謂政府有否接濟奉張三十萬事（三）請另簡文人爲鄂長（二十一日下午一鐘） 
　　北京電高恩洪允回京不回職府擬劉夢庚繼交通政客亦同意又政客請黎召許世英回京以鄂人張銘代皖長銘現任天長知事白宫政策聯政客拒洛又以保制洛固由洛派鹵莽剛愎所招致但與黎無益吳派李濟臣赴保陳曹謂政客計畫先倒本人請注意 
　　北京電王寵惠在湯山府二次去催張英華不敢到部僅到鹽署高恩洪暫難回任顧維鈞欲與王寵惠同進退張紹曾亦謂王辭本人亦辭葡使符禮德在北戴河遇高恩洪高云予之政策在掃除交通積弊揭開交通黑幕劃清交通權限不濟則退符曰應當做的（二十一日下午一鐘） 
　　北京電吳對全力擁護之所謂法統反對本人至痛心曾擊桌曰吾之誅奸鋤惡無欲則剛平生抱定五個主義不做總統不做總理不做總長不做督軍不做省長欲圖利者吾當排斥惟力是視政客請黎召集聯省會議 
　　北京電政客請張志潭來京一方操縱討論會一方活動他事 
　　北京電吳景濂一面與邊守靖曹銳王毓芝劉夢庚實行聯合以弱洛勢一面又與關外有一絲牽掛一面與府近僚聯合諫白宫疎洛 
　　北京電十八下午内城巡警罷崗二小時爲餉旋解决 
　　北京電十八夜北苑第三十四團因餉僅發八角而第十三師則發兩關當時將隊拉到樹林放槍但第十三師已早包圍故不得逞十九日黎發銀牌每人一面爲名譽牌並發兩關餉遂以無事 
　　北京電保偵緝官劉馥桂前後押送七批現洋赴保今又運六萬五千赴保（二十一日下午七鐘） 
　　北京電洛訊吳佩孚到鄭與馮玉祥籌劃軍事第三師二十四師分駐鄭州一帶專任京漢路南段警備陜軍胡景翼一師移駐歸德又訊吳現派李倬章到保解釋誤會李並欲來京謁黎有所陳述 
　　北京電某代表自奉回言張作霖與南方孫盧聯合已成時局可望發展（二十一日下午八鐘） 
　　北京電張文生電婺源已恢復贛軍向浙境竄逸（二十一日下午八鐘） 
　　北京電高恩洪回京尙未確定須看李倬章來京與黄陂見面後能否撤回唐内閣案爲準 
　　北京電二十三日幣制局開幣制整理會議（二十一日下午一鐘） 
　　北京電蔡成勳保沈鴻英贛南鎭守謂沈祖籍萬載蔡又截留四岸鹽二百萬元作軍餉（二十一日下午一鐘） 
　　北京電京綏工人拒約更激又北苑變兵竄京綏各站百十成羣正設法驅除（二十一日下午一鐘） 
　　北京電馬（二十一）魯案一部十六次會議（一）日委提鑛山關係契約書類并述明膠濟沿線三處鑛山經營實况結果下次再議（二）華委提派定準備接收行政分委員名單結果俟日本下次提出同公佈 
　　北京電今日參院常會律師法議决付審查股此案係民六由衆院移來者（二十一日下午七鐘） 
　　漢口電聞川第二軍大失敗劉湘携眷删（十五）乘福源輪到漢轉南陽丸赴滬隨行有秘書副官和衛隊十數名楊森亦逃宜昌楊部有少數潰入鄂西施南各縣尙有數營被困夔州川江商輪因鑒蜀亨福和被涪州駐軍槍擊均泊宜停駛並請巡江司代請外艦隨行保護 
　　漢口電劉成勳代表余某號到鄂謁蕭請停止援川蕭令赴洛協商 
　　漢口電郭幹卿有繼任財廳長希望（以上二十一日下午五鐘） 
　　香港電省會定今午開會選省長 
　　香港電黄强部效日（十九）進攻北海黄明堂因無險可守飭部退向廉州集中合浦黃强軍號日（二十）入北海（以上二十一日下午九鐘） 
　　香港電軍界訊現擬推陳席儒任省長陳炯明仍任總司令對全省軍民大計另組廣東善後督辦處設總辦會辦等名目請唐紹儀任總辦陳炯明湯廷光會辦當道擬委李炳榮爲總部參謀長張醁村調水警廳長 
　　香港電當道前派鍾聲等赴唐家灣勸唐出山唐提二先决問題（一）須各將領一致擁護由省會選舉（二）須與陳擇地面商軍民分治各問題鍾等即回省集各將領在白雲山會議各將領主張仍擁陳炯明任省長推唐任國事 
　　香港電胡漢卿因黄明堂獨立親率部出巡海康等縣 
　　香港電當道擬設南韶善後處高雷善後處長（以上二十一日下午六鐘） 
　　南通州電中國科學社哿日（二十）開會首由張孝若致歡迎詞繼梁啓超馬良演講中外來賓甚衆 
　　（二十日下午八鐘） 
特約路透電 
[吳佩孚署中之刺客] 　 
　　二十一日北京電華北明星報云三日前有三人至吳佩孚公署謂來自陸軍部有要事見吳入報後吳以公忙令其副官代見副官固熟悉陸軍部事務者談次述及部務而三人皆爲茫然副官心知有異託詞離室令携械之兵士一隊入室搜三人之身各懷手槍一枝後供認乃奉張作霖之命來刺吳者並稱張作霖嘗派精用手槍之人五百名入關暗殺吳部下之要人若輩現分駐漢洛京津等處三人業經處决 
[張作霖對英美人之演說]  
　　二十一日北京電京津時報譯載八月十二日張作霖招待奉天英美商行代表時所發之演說略謂渠於直奉之戰志在統一渠薈盡力保護外人生命財産渠之撤退開平駐兵可以爲證張又以極長之言論證明其關於路鹽及據有飛機諸行動之正當張於後一事責英人不守中立助吳抗奉張氏聲言擬致電英皇詢問英國在滿洲之外交是否乃英政府决定張氏繼曰英人之行動爲余不能忍受余殊願保全舊日之交誼如人民憤懣不平余擬竭力遏制之但英人如迫余過甚則余力將有所不逮欲阻滿洲數百萬人民謀施抵制殊非易易張又詳述抵制之有害商業張又言曰君等如仍侮余余將不復負保護君等之責任如滿洲人民衆心如一則力能迫令滿洲英人更變前之侮人態度云云英總領事威金生氏當時雖有答詞敷衍張氏但似不甚注重張氏之言 
[中日魯案委員會議]  
　　二十一日北京電中日委員會今日開第十六次會議日代表詳述沿路三鑛區之商業狀况後提出關於鑛産之合同中代表提出準備接收鐡路産業外其他産業之股員會人名 
[中國報界對於北巖爵士之哀悼電]  
　　二十一日北京電北京國際新聞聯合會已請路透電社致電倫敦表示中國新聞家對北巖爵士逝世之哀感略謂爵士於近今旅行遠東時及自遠東回國後對於中國及中國人民甚爲出力今聞噩耗不勝哀悼 
[高恩洪將返京]  
　　二十一日北京電高恩洪今晚可回京大局雖無實在之發展已稍穏定 
[法總理對德之演說]  
　　二十日巴黎電普恩賚之蒂歐考爾舉行陣亡兵士紀念坊之開幕禮時演說歷數德人戰時所爲之罪惡謂德人實爲戎首故當負賠償法國所遭損失之責法人當知所以向德人索償之道 
[德國政府與巴伐利亞]  
　　二十日巴黎電柏林電稱德總統雖不願接受巴伐利亞邦之某種無理要求但德總理與巴邦閣員間之談判已有美滿之轉圜 
[美路工之調停票决]  
　　二十一日紐約電鐡路管理員聯合會會員一百四十八人將於星期三日在紐約開會投票公决可否接受調停委員會所提議解决鐡路工潮之辦法提議之要點爲保留先進權利問題如管理員贊成此提議則工潮定可終止 
 
 

Page 5

 
 
   
 
 

Page 6

 
 
特約路透電二 
[英飛行家之搜尋]  
　　二十一日喀爾喀特電飛行家白萊克氏之同伴日前乘飛機赴阿基亞白但去後已三十六小時未有消息傳來衆頗慮其中途遇險因星期六日孟加拉灣曾有甚劣之旋風也搜尋團現已出發 
[印度之國債觀]  
　　二十一日喀爾喀特電印度政府六釐借欵已募得英京三千萬鎊故財政窘迫爲之鬆動觀認購之多足見國家並不如極端派報紙所言之窮乏印度於一年内而得如許國債乃前所未有者計最近六年來印人共認購政府公債一萬三千七百萬鎊 
[德國之無馬達飛機]  
　　二十日柏林電今日有飛行家一人在羅恩山表演無馬達飛機之行駛歷兩小時之久 
　　二十一日倫敦電德國無馬達飛機或稱帆篷飛機在羅恩山飛行其破天荒之特質可於少年機械學生韓曾氏所表演之情形見之韓氏乘會塲中最大之單台帆篷飛機翺翔上下歷兩小時以期奪得德國飛機業所懸十萬馬克之獎金韓氏先在六百呎之高度向各方面飛行然後沿六哩餘之直綫飛來安然落地又有一飛行家表演一時餘此種飛機可稱爲氣船升降進退利用風力韓氏稱時期更久之飛行現非機械問題但係神經問題因飛行時神經極受震動也 
[土耳其前陸長之死耗]  
　　二十日柏林電報紙載前土國陸軍大臣安佛氏之死耗謂據莫斯科消息安佛在裏海以西之諾伏彼得城附近戰殁但傳聞係被過激黨人暗殺惟死耗迄未證實安佛之妻現率子女三人僑寓柏林除見報章所載者外並未接到安佛已死之消息 
[華人在外被逐]  
　　二十一日亞姆斯特丹電華人二百零七名今日被遣出境乘安本號輪船赴香港此爲八月八日搜查華人叢集區域之結果 
[各國近事記]  
　　二十一日海參崴電日軍旣將撤退加浦爾之軍現移駐中立區域至斯巴斯克止日僑現紛離雙城子及烏蘇里斯克西比利亞各地之收成除圖們與土波爾斯克境外均頗佳好 
　　二十日巴黎電國際聯盟會將派員赴遠東各口岸調查疫癘情形 
　　二十一日倫敦電各棉業工團合併爲一之謀現已打銷 
　　二十一日匈京電匈京現有劇烈工潮五金業工人四萬人前已罷工今加入者又有建造業及粉麫廠工人爲數甚衆兵士現已凖備出防 
[交通大學無線電]  
　　馬尼刺電伍德將軍本定明年一月初起程返美兹據總督署人員云伍氏現正草擬行政計畫書擬提交菲島議會伍氏意欲俟議會通過此計畫後再行離菲故伍氏行期之遲早將視議會事業之緩速而定大約伍氏過新年後尙須在菲留駐數星期也 
[公電]  
　　安徽敎育界來電上海申報轉各公團曁各埠皖同鄕先生均鑒姜案凶犯倪道烺馬聯甲久稽顯戮羣情憤激頃聯甲亟謀裁兵督辦道烺又藉參議員名義招摇京保詭謀搗亂本會等爰於本日致北京一電文曰北京參衆兩院大總統總理各部總長總檢察廳高地兩檢廳步軍統領警察總監安徽館及各校皖籍學生均鑒頃聞部文傳補倪道烺充參議員查道烺爲送案殺人首犯法庭迭緝未獲京皖旣非兩國國會又非述逃淵藪豈容藏納罪犯汙衊尊嚴即請嚴行拒絕並請政府追繳道烺當選證書飭拿訊辦諸鄕老學生謝此寃獄同抱義憤謂就近捕送當地官署毋任避逸等語特録馳告伏乞諸公一致聲討懾奸凶伸寃憤無任盼切安徽省敎育會學校聯合會學生總會叩效 
國外要聞 
[日當局之對華方針談]  
　　仍操不干涉主義 
　　十五日大阪每日新聞載日本外務當局談話云最近倫敦泰晤士報等所揭載之通信記事關於日本對華財政援助所操之態度加以非難夫日本之對華態度一如屢次之聲明採取不干涉主義斷不偏倚其一黨一派也若袒護其一部分之勢力或支持之與助長中國之内亂無異於中國固屬不幸而亦非日本之利益此日本所以尊重中國之主權希望其和平的向上發展者職是之故倘中國能達成其國富開發與健全之政治的發達而樹立以民意爲背景之統一政府則日本政府盡量援助亦所不惜日本政府及人民確信此幸福之時機不久依中國人民之努力可到來也然日本政府於此時機未到以前以中止對華之財政的援助爲最適當蓋當中國政局不安定中央政府爲一黨一派所左右之際而與之以援助此不獨違背從來屢次所聲明列國一樣所遵守之内政不干涉主義且破壞由中國人民自身之努力進行中之良好機運妨碍統一政府之實現其結果愈使中國日趨於混亂狀態也故日本政府鑑於中國政局之現狀對於中國政府以爲尙未達與以財政的援助之時機日本政府此種態度實與成立於華盛頓會議之九國條約及其决議之趣旨毫無出入反之便違反此等國際條約之精神日本政府對於從來屢次所聲明之方針實無變更之意思也 
[美報論歐洲經濟補救方法]  
　　世界新聞社云英國著名財政學家剴恩斯氏Keynes前著「和約之經濟結果」一書痛論凡爾塞條約所定賠償條件非德國財力所能應付歐洲今日經濟界之紊亂實出和約之賜此書出後世人大爲注意近氏又提出一救濟歐洲之計畫内含四項辦法「一」明年召集一國際經濟會議討論歐洲及世界經濟上一切事宜「二」各國所有外債宣告一律停止償付「三」放棄一九二一年五月倫敦協約中所規定之卹金「四」聯合國軍退出萊因河流域 
　　有某美報論之云剴恩斯君於一九一九年預料德國無力照原定賠償數目付欵蓋確有見於德國能力之有限故以其遠大目光剴切陳說彼今又斷定歐洲之經濟情形非美國參加不能解决蓋猶是此同一之遠大見解也其見解與紐約經濟界領袖及華盛頓高級官員之所見正復符合哈定政府現正在相機提議或於華盛頓召集一國際經濟會議或召集此種會議於歐洲而美國參加之據吾人所見會議地點當在美京至開會日期誠如剴恩斯君之言當在明年因本年十一月間美國舉行國會選舉之前未必能開會也 
　　停付外債一說亦與美政界意見相同惟停付祇爲暫時救濟之善法若不附以一種廣大切實之世界經濟政策則未必能有永久價值前之華盛頓會議倘僅議限制海軍而不協定太平洋及遠東政策恐未必有效今擬停付外債若不協定某種共同原則其價值亦必不久即如聯合國間相互之外債美國所貸予歐洲協約國者約美金二百億元自一九一七年四月廿四日依國會之議决第一次借欵起以迄現在美國所得歸還之本息共美金一萬六千三百萬元大半來自英國者以此數與五年間借欵金額相較僅得其百分之一·七○至英國貸予其聯合國之欵共十三萬五千萬鎊（對俄借欵性質不同不在内）爲期較美借欵爲久所由回之數猶不滿百分之一·七○由此可知聯合國國際外債除美貸英者外就債務者之負擔或債權者之回收而論直可謂之紙上義務各債務國未必因此而覺其負荷之重則今日歐洲諸國財政上經濟上種種騷亂其原因並不在此可知若將此等債欵取消歐洲經濟大局必無甚變動或且毫無所覺英國若還清美債而向彼之債務國每年索償五千萬鎊則歐洲經濟或受影響若迄今爲止則各聯合國均未嘗遭外債之可壓也歐洲今日之困難其原因不在戰後經濟力枯竭而大半在各國政策之衝突使大局不能恢復平時狀况衝突之點不僅在賠償問題且在範圍更廣之國家的經濟政治野心 
　　雖然於一定期限内停付外債雖非未久救濟之道而於最後之解决未始無大裨益約略舉之蓋有數端「一」足以證明以前許多之妄說「二」寛以時日可使人眞知歐洲問題癥結之所在「三」可以從容爲指導運動俾世界能得眞安定「四」可徐察某種外債可以收回某種外債收之無益「五」外債問題旣暫不提起可剗除許多枝節而進行根本問題之解决「六」今日美國根本救濟世界經濟之輿論尙未成熟停付外債實行後美國與全世界之輿論必較開明進步而趨於一致 
　　剴斯恩君提議抛棄卹金亦屬善法如此可减少去年倫敦會議中協定之賠償數額約三分之一使賠欵達於相當之數又撤退萊因河駐軍一層其中包含廣大之國際政策不僅一時之救濟然就目前而論駐兵與經濟情形亦大有關係尤於賠償問題爲特甚因駐兵費歸德國負擔益减削其擔任賠欵之能力也 
　　綜觀剴恩斯君之計畫以召集國際會議爲最有價值唯欲此會議之成功必須有一種願爲公共幸福而犧牲私利之精神貫注其間華盛頓會議因有此精神而得成功未來之會議亦不能少此精神也 
國内要聞 
[北京特約通信（樸）]  
　　甘省長發表之經過漢回間能無問題乎 
　　甘肅省長問題糾紛多日據無黨系之某閣員所述十五日之閣議内務代部之孫丹林提出林錫光改代爲署之說張耀曾即詢王寵惠特任官之任免是否須閣議討論王謂仍是總統特權閣議上只是報告張遂謂如此則非主管部卽無須發言但近來外間有種種特殊情形閣員亦可不連帶負責某閣員論此謂張新入閣實鑒於顔閣時無效之四省長風潮牽及非主管之閣員而發此言也然此後卽照例擬令照例送府而黎忽以爲不妥將命令攔置外間持挑撥之論者即謂政學系如何在府搗鬼孫丹林如何不高興甚且以十七日閣議之前孫丹林見江西代表之麕集車至福佑門而回車亦謂爲甘省長命令中止之憤更有人因王寵惠態度消極勸以藉口於林錫光之未發表襲元年王芝祥長直中變時之陳例用爲决然舍生之理由者於是黄金台下謂此爲府院潮又謂此爲京洛潮駸駸乎成一可供研究之問題矣 
　　雖然事必有所來甘肅省長之爭自張廣建將去時即有甘人治甘之主張發見於都下甘省有漢回兩種勢力故馬福祥之一門欲於督長兩席時占取其一卽前此馬鄰翼之活動近日哈漢章之擬議皆所謂受謨罕默德之推薦者也年半以來所謂甘肅問題殆無不有馬福祥之從力參預卽迄直奉戰前陸洪濤不能改署亦以直助陸而奉助馬隴西羣馬又常有反動之見端也然馬福祥實欲得一督軍曾謀以楊增新調甘而自繼楊後楊曾表示以督軍相讓而自身專任省長且曾來電保馬此去冬今春事也近則見陸已實授回人不能得督乃姑讓一步欲以回族同意之人長甘因藉以償其督新之慾望其所薦者仍爲楊增新而楊表示不願電囑其代表錢桐王學曾代爲陳述月餘以前錢王謁黎數次卽代達此意者也此爲回人謀以楊增新長甘之時期 
　　當此之際甘長問題大喧於時同時之擬議者有哈漢章馬鄰翼李根源秦望瀾等然馬自被逐於敎育部且所接洽之靳潘已去當然不成問題其餘諸人則皆不能得保定之許可聞保定曾下有考語謂哈人地不宜謂李不能放心謂秦曾有甘人反對而曹錕之意則欲以閻治堂充任故曾請以閻會同查辦潘齡臯吳佩孚又保陳能怡因陳爲陸之駐洛代表且與吳極相得卽欲以財廳長爲省長之階梯此爲甘長逐鹿之時期 
　　在此逐鹿中曹吳因各欲保其私人甘議員亦各有表示且有所擁戴陸洪濤見潘齡臯旣去而終不免來一漠不相識之人因謀自兼省長而打消另簡之事曾以一電致政府援新彊陜西例謂西陲特别情形軍民不能分治隠隠以自兼爲請一面又令其異父同母弟董士恩在京接洽董曾見張國淦張笑謂令兄主張在政治上恐說不去且令兄亦斷斷做不到自兼董力請設法張乃密授以計謂不如由令兄於在甘之大員中擇一可受操縱指揮者保荐前來我代設法如此豈非不兼而兼耶云云董亦謂然乃密電陸布置此爲陸洪濤謀兼省長之時期 
　　林錫光之護甘長也初非出於何方面之意思潘齡臯闖出打議長捕議員之禍勢不能不離甘而政府旣不肯以督兼長又不可無人過渡乃於糊塗中以敎育廳長林錫光護理通過閣議其時陸尙保葉爾衡或汪學伊護理而電到已遲不能生效可見陸本非贊成林氏者彼時之政局中人所言林與院秘長林步隨有宗族關係當甘人來者也然林之爲人唯諾依阿最爲易與自護長以後一切惟陸命是聽陸雖與之本無淵源然董士恩電到以後陸恩葉汪兩人尙有時力爭不屈不如林之以順爲正爲合於張國淦所言之資格故即力保林氏電到之時張國淦已去職而陳能怡則素與孫丹林有舊者以厚禮結孫乞孫爲電曹吳申以林長甘之請而請保洛爲之說項孫氏旣盡力去辦於洛得有不反對之結果而陸與曹銳本屬通譜與劉夢庚又爲親家乃得由曹氏出面以電致劉由劉轉達政府孫從而主持之遂報告閣議遂擬令送印此爲林錫光成熟之時期 
　　然則黄陂何以拒蓋印乎哈漢章與馬福祥爲兒女親家曾於黎氏之前謂甘省回人與漢世仇而占有勢力總須兩得其平方能相安無事故省長即不用回人亦須回人所不反對者黎氏受此先入之言而當林錫光提出之前一日馬氏之四鎭守使適有拒林錫光拒李根源之電到其心乃不能無動况黎之於孫早不謂然孫於此事又未先請示耶此外則甘籍議員又以林爲阿陸之人表示不滿近一星期來紛紛赴府切請勿將林氏發表至昨日尙有赴府者至於今日晚間此令依然發表當然是直派勢力之戰勝然苟回人之表示果屬眞意甘議員之拒絶非無後盾則前途茫茫未必能異於陜之張紹曾桂之張其鍠也（八月十九日） 
[北京通信（市隠）]  
　　都門之治安問題 
　　部員與敎職員之罷課罷工京人見慣不以爲意若此風潮由無槍階級而蔓延及於有槍階級則人心不免皇皇矣自北苑第九師三十三五兩團變後京師市民無一不談虎色變在北京大城内外向所恃以維持秩序保衛治安者爲京師警察廳步軍統領衛戍司令部三大機關司令部雖無兵而有權可以臨時調遣一切京師警察數及二萬布散於全市步軍統領之兵數及一萬七八千分布於城内外及四郊數年來迭經變亂皆賴警察與步軍統領所率游緝隊之力得以匕鬯無驚惟欲使彼輩竭力奉公第一不可使其餉項稍有缺乏依照往例每值地方有事軍警辛苦均有特别賞賚以資獎勵若現在則軍警餉銀積欠已及兩月日前王懷慶在京曾召集警提兩署重要長官開過會議一次議定對於京師洽安仍由部署廳三處完全負維持之責但關於軍警餉項不能不向財政部特别交涉請其早發聞王氏於會議之後曾語財政當局謂軍警餉項若再不發給則警察罷崗我不負責任云云前兩日頗有一部分人傳述京師警察行將有變動者其實所謂變動即是罷崗類於敎員部員能罷課罷工之所爲昨日已有罷崗二小時之實現雖即回復原狀然人心已覺惴惴矣近聞由銀行界發起擬聯合新聞界敎育界及其他商界定日開會公籌維持方法第一步間明政府全體軍警餉月需幾何可否籌定的欵按月發放若萬一不能則第二步自行籌欵其籌欵方法預定兩項一爲商業捐一爲房捐商業捐如何區分等級一時尙無詳細規定房捐擬按照租價數目月抽十分之一如租户月出租金十元者須出特别捐一元如係自住之房則按時價月抽千分之一即價值千元者月出特别捐一元至收捐機關可由警廳代收此等擬議如能成爲事實亦未始非北京市民之幸也（十九日） 
[王寵惠决計引退]  
　　政局形勢近日益趨紛擾王寵惠鑒於應付之困難决計實行引退但王氏雖萌去志昨日（十九）爲星期六國務會議之期王仍到院主席内務孫丹林未到財次張英華不願代部亦未出席交通部亦無人列席所討論者則有許多重要問題（一）甘肅省長以林錫光改護爲署業已再行决定送府改印黄陂方面亦已諒解昨晚業經發表（二）江西問題分三層研究如兵變爲一事軍事行動爲一事違反軍紀又爲一事尙未完全解决俟下次閣議再行繼續討論（三）敎育經費二十九萬加入關餘一層亦已决定請大總統指令並行文總稅務司備案此外例案通過者（一）任命羅家衡爲農商部次長（二）任免各關監督（三）以九六公債抵押撥給國務院薪俸（四）内務部呈擬市自治制規則諸案王於討論各案旣畢在閣議席上對衆表示引退之意並囑秘書廳立時辦就命令兩道（一）特任囗囗囗署敎育總長此令（一）特任囗囗囗兼代國務總理此令隨在令文上親筆副署散會後卽携該兩令晋府面呈總統塡姓名印發當經黄陂一再勸慰然王氏意態决絶毫無挽留餘地並聲明下星期起不到院視事又國務院秘書長林步隨昨日閣議散後亦向王寵惠提出辭職書王氏雖極力挽留而因林去志堅决當派王立承氏就任此席聞王立承爲王鎭珊之子原任院秘書 
[國務院秘書之索薪會議]  
　　全體罷工之先聲 
　　國務院秘書廳全體職員昨日（十九）下午二時在退思堂復開索薪大會請林秘書長出席質問略謂上星期曾經秘書長允諾凖本星期先發四月分欠俸本日已星期六何以及期爽約林謂現在欵項支絀萬分六月分以前本院職員太多俸薪又巨實難如數籌借衆云秘書長如無維持能力同人由明日起即實行罷工另籌生計林謂請諸君勿過於迫逼容鄙人盡力籌借如籌不到欵再行罷工未遲衆以林氏爲人平日誠實遂請林暫退一面復在退思堂公議停公索薪之施行細則三大欵議决後用油印分送各職員查照其辦法如下（甲）停公索薪前應籌議事項（一）通知各廳科處如本星期内不能發給一個月全薪决定實行全體停公索薪（二）各廳科處同人於通知書達到後對於停公索薪問題如有意見即於本星期六大會中提出公决（三）同人定於本星期六下午二時在大會場中分科簽名以爲停公索薪負責標凖（四）同人對於停公本非願爲此次實出於萬不得已若同人中有無故不到會簽名又不發表意見則將來索得薪金卽由大會公决處置勿謂言之不預（乙）停公索薪中之應執行之事項（一）封鎖國務院大小印信（二）停止收發公文及電報（三）封鎖會議廳停止辦理會議各事項（四）各廳科處無論大小事項一律停止辦理（丙）停公索薪後應執行事件（一）由各廳科處推舉執行委員若干人監督停公（二）非發給兩月以上薪金决不恢復辦公（三）停公日起各廳科處主任及辦事各員仍須按日到院另立簽到簿以便稽考（四）在停公期内每日下午一點鐘同人均至退思堂討論善後 
[京敎職員之全體大會]  
　　議决請罷高恩洪挽留八校長 
　　北京國立八校敎職員因交通高恩洪及高派部員侮辱敎育界之事昨日（十九）下午一時在美術學校開全體大會到會者三百九十餘人一時半振鈴開會首由聯席會議主席尹炎武報告（一）聯席會議代表在過去二星期間爲經費問題奔走運動之情形及與校務討論會諸位校長共同進行之經過（二）八校校長辭職對於已往未發經費有不負責任之表示同人應請其顧全敎育仍負責進行不可灰心去職（三）聯席會議代表全體向大會辭職請大家認可（四）以後對於經費問題及交長高恩洪等應如何應付至於本月十七日代表與八校校長赴交通部索欠之詳細確實情形則請美術代表徐瑾報告言畢又將「交通部員之兩封書」及「實話」當塲報告畢美術代表徐瑾即起而報告十七日聯席會議代表與八校校長同往交通部索欠經過自上午六時半起至下午七時止之詳細情形均一一報告其間對於高恩洪之幾次欺騙及突然關閉交通部大門與高黨殷仁等之 
 
 

Page 7

 
 
侮辱同人舉動報告尤詳全體均極憤激約費一小時報告始畢主席乃將以後辦法付討論各校敎職員發表議論及主張者甚多結果一致决定派代表親謁府院當局要求其（一）即日下令罷斥交通總長高恩洪並嚴加懲辦（二）維持敎育界人格（三）閣議通過敎育經費案應當有效請府院當局責成交通部履行閣議速發積欠經費而國務總理及敎育總長亦應負責維持當時有人主張請懲辦高恩洪死黨者僉以此等小人不必與之計較而罷至於親訪府院之人决定先由聯席會議代表前往如無結果然後由全體敎職員齊往此事議畢主席又將對付高恩洪之事付討論討論結果一致主張通電全國宣布高恩洪摧殘敎育之罪狀通電之起草則由聯席會議辦理之尋主席又將代表辭職問題提出僉以此項事件聯席會議諸代表並無不正當行爲經費無着亦非代表之罪各代表係由各校敎職員會推舉應向各本校敎職員辭職大會不便過問於是决定此案在大會不能成立請各代表仍向各本校敎職員會辭職此事議畢已至下午四時半因八校校長蔡元培等已在外面等候主席遂宣告請八校校長來會共商辦法八校校長列席後主席尹炎武首先代表敎職員挽留校長請其萬勿辭職對於經費問題仍請積極負責次則詢問校長方面對於十七日以後之經過情形及對於開學問題之意見與乎欠薪如何辦理交通部員侮辱同人之事如何對付校長方面由法專王家駒校長代表答覆首先對全體敎職員表示歉忱後對於辭職問題因一對不起敎職員次對不起國民三則爲人格問題實有不能不辭之勢况能力不足無補時艱尤不敢尸位取咎故已呈明府院部請即日罷斥並通電全國表明辭職理由至於辭職後此二三日間並無重大問題發生惟日前高交長當面對同人及敎部會計科長申明即日發給七月份經費二十二萬元之事昨日（十八）電詢敎部並未領到據言（此係交通部員所言）謂此事係敎育界自己弄僵已不能發今日則交部被迫罷工亦無辦法但聞交部少數高恩洪提拔之秘書等蓄意誣陷敎育界謂十七日交部大門係校長關閉欲以圍毆交通總長敎職員聞訊乃往助毆遂致辦公室亦爲擾亂總統已於十八日派金永炎次長前往慰問校長方面誠恐以訛傳訛愈閙愈大故於十八日下午往見王寵惠總理說明確實經過並提出辭呈本日上午復往晋見總統除請卽日批准辭職外並說明十七日之詳細情形當時總統亦頗諒解謂好在敎育界未曾與其計較否則將不知閙至何等田地云云可見公道尙在人心校長等出府後旋由總統特派秘書王壽彭到蔡校長處慰留並道歉意說明總統亦認此事爲重大希望校長萬勿輕易去職又隨同蔡校長遍往慰問其餘七校校長校長等復開會討論均以同人能力毫無人格攸關萬不能依然在位惟有仍請當局迅即批准去職祗以國民資格極力維持敎育至於欠薪問題亦决定不能負責故關於開學及以後經費問題此時已不能答覆惟有表示萬分歉仄之意以後謹當追隨諸君之後積極做去而已王校長答覆畢尹主席及敎職員全體均不願校長辭職仍望積極進行敎職員當爲後盾校長方面不允敎職員乃懇切挽留並表示絕對不承認校長辭職校長方面始允於未批准辭呈以前仍當積極負責敎職員方面並决定仍由聯席會議正式挽留今日（二十日）下午十一時並在美術學校開緊急聯席會議對於挽留校長及質問府院通電全國之事均當討論至下午五時始宣告散會 
[查辦蔡成勳案已打消]  
　　贛人通電訴憤 
　　旅京贛人前請政府罷免蔡成勛經閣議通過澈查候辦後因須得保定同意故將閣議撤回當卽去電詢問昨日已得保定覆電略云蔡氏率軍援贛本奉中央明令自入贛以來漸次將失地恢復北伐軍驅逐出境不求有功何反獲譴政府接此電後已將該案完全打銷至贛人方面昨以江西旅京各界聯合會名義發出通電云蔡成勛禍贛殃民罪惡昭著贛人身遭荼毒忍無可忍爰於八月十七日由旅京同鄕會各學會聯合贛籍國會議員全體省議會省商會敎育會農會及各團體代表共二百餘人羣向國務院請願當經陳訴蔡成勛違抗中央命令拒絕調停專使軟禁謝省長縱容九江兵變勒索軍餉擅借外債專飽私囊濫用職權等八大罪狀請求政府立予罷免加以懲辦並撤退援贛各軍江西善後事宜責成謝省長辦理王總理允將此項要求提交閣議於是全體鵠候閣議結果歷數小時始由總理派出秘書楊天驥將閣議議决案宣布如下「江西旅京同鄕會呈列舉蔡成勛禍贛事狀懇明令罷斥議决迅速派人激查候辦」並聲稱查辦命令今晚可發至遲不逾明日上午此事由總理負責云云繼因同人等之要求後由該秘書簽名書下列數語「明令儘今晚發表至遲在十八日上午發表天驥」以爲保證然同人等猶以爲非見明令不肯退出國務院詎料書面之墨跡未乾而政府之信用遽墜仍由楊秘書報告此案業經送府由府欲爲指令交陸軍部辦理云云同人等聞之亦不勝憤慨乃再歷數小時復聞政府已將此案無形打消矣以堂堂之國務會議議决案不經半日全體推翻變幻離奇有同驅局其爲損失政府威信欺侮贛人何甚於此我贛人現已陷於水深火熱之中迭向政府呼籲力竭聲嘶而所獲結果仍復如此是政府有意擲我三千萬人民之身家性命聽由蔡成勛任意宰割哀我贛人哭訴何地除仍向政府嚴切質問誓死力爭外特將此次經過情形泣告國人願諸父老兄弟姊妹共賜矜憐力加援助臨電哀迫不知所云江西旅京各界聯合會叩 
[憲法審議會續議省制]  
　　省之事權决取概括主義 
　　昨日（十九）爲憲法審議會第四十九次會議審議長王正廷主席延長時間至二時五十五分主席報告參議院出席一百二十八人衆議院出席三百二十五人均足法定人數宣告開會繼續討論丁議員之提案惟丁議員對其提案主張追加國權一章已提有條文要求說明兹請丁君發言湯漪發言關於討論方法應請主席諮詢因前次所提出之大體（一）省之地位及權限（二）省與中央之關係（三）縣制度之如何規定」三項第一項討論兩天尙未得有結果而其範圍已涉於第二項大體將第一項大體暫時終局俟將第二項大體討論有所歸結則將第一項大體意義明瞭而後表决自然容易主席以湯漪之討論手續諮詢有無異議馬驤起言有異議當在審議會開議之初本席提出大體數項原期討論得有範圍而議事庶易進行現在對於第一項大體「省之地位及權限」討論經兩日之久未有結果自爲便利起見而反生不便利之結果今湯君又主張先行討論第二項大體其意以爲第二項大體討論得有歸結第一項大體亦自易解决本席殊未見其然所謂大體者自有大體之範圍如第一項「省之地位及權限」省之地位在民國六年審議會中已經决定省爲地方最高自治團體兼爲國家行政區域此層旣經决定今日碍難推翻只須在省之權限大體上討論則省之權限究取概括主義抑取列舉主義其次省之根本法究由中央代定抑由各省自定再次則爲國權究竟另立專章抑以除外之方法訂定此皆大體之範圍今日應次第討論此種範圍决定然後再擬就條文逐一討論否則枝枝節節恐短少之時日萬難得有結果湯漪起言丁君之案旣有法定連署人數當然可以發言主席言前所定之大體當然不能變更不過爲進行上之便利當然許互相連貫的討論俟各種問題均已明瞭則表决亦自然容易劉盥訓起言兩日之討論應得一結束請將馬議員之說諮詢衆意馬驤起言應繼續討論（一）省之權限（二）省憲之制定（三）國權之如何規定如照湯議員之主張恐愈討論而愈遠丁佛言起言本席並非欲於討論大體之中進而爲條文之討論不過因第一次大體（卽省之權限）本席旣係取概括規定主義對於國權不能不取列舉主義故將補入國權一章列舉條項繼行擬就然後方知所謂取概括者爲何等的概括而所謂取列舉者又是何種條文非僅如兩日來審議中之極簡單空洞之物本席擬將擬定之條文大概說明而後對於大體之表决自必眉目清晰易於解决未如馬君所慮進而爲條文之討論致增議事之紛擾也主席請丁君發言丁佛發言謂前日本席提案係截然劃分關於地方制度之最大標凖爲兩途本席所主張者係省之權限取概括規定應補入國權一章列舉國權而省依憲法之賦與得自制定省憲法反乎此主張者則爲省之權限應仍取列舉主義省權列舉則國權當然概括規定而省之根本法即爲今日所制定之地方制度不容各省再有自定省憲權觀於兩日來之討論對於上之兩途尙未能畫清界限今日見徐君際恒之發表意見反對省憲反對省事權之取概括規定反對追加國權一章對於此次討論地方制度之最大標準已顯然表明其途徑二者之中必取法於一依此標凖討論庶幾易有歸結不致漫無端緒本席對於徐君之提案極爲愉快歡欣之至希望諸公均據此兩大標凖而爲其主張立言之張本主張此方面之說者占多數則彼方面之說者自然消滅主張彼方之說者衆而此方面之說亦自然消滅兹請略言本席所主張之一說本席上次提案之大綱爲省依國家憲法之賦與於不抵觸憲法範圍内得自定省憲法省之事權取概括規定補入列舉國權一條所謂國權列舉當然對於省之事權有一種確當之分配就分配之結果對於國家事權定左列之四主義（一）國家之事權由國家議會立法國政府直接執行之（二）國家事權其立法事件由國政府直接執行惟國家執行之外或可以委之地方政府者得令各省政府分别執行之（三）省依國家憲法所賦與得自行制定省憲法但以不抵觸國憲爲原則（四）省之事權與國權完全劃分由各省自立法執行之上列之一與四項絕對分爲國之事權與省之事權二者不容稍有侵越二三兩項則爲相對的於一定範圍内有相互之關係存焉王源瀚提起討論終局之動議主席言俟黄君發言後再將王君之動議提出諮詢黄佩蘭反對丁君之主張大致謂中國國家旣爲單一國之制度而憲法二讀會通過條文又屬單一國之統系似未便增高地方權限有似聯邦國之形式主席以王君源瀚提起討論終局之動議諮詢有無附議（附議者五十人以上）並宣言在場參議院一百四十一人衆議院三百二十四人共爲四百六十五人以贊成討論終局之動議付起立表决起立者大多數宣告討論終局再以省之權限取概括主義付表决李槃起言討論兩天均就丁佛言提出之兩點而討論現在應以丁君之提議付表决湯漪反對此說主席以先以省之權限是否取概括主義抑取列舉主義付表决諮詢大衆（衆無異議）遂先以省之權限取概括主義付表决在場總計四百六十六人贊成起立者三百九十三已逾三分二之人數可决宣告繼續討論省與中央之權限籍忠寅起言省有無制憲權亦在省之權限之内主張將省之自治憲權明白表示以清眉目吕復登臺發言謂上次討論省之事權有兩種主義一列舉主義一概括主義無非就學理歷史事實各方面發揮議論雖各闡發無遺然大都詞涉空泛兹者討論省與中央之關係以及省與省之關係則不能以空泛之詞見勝應就實質上研究此實質非概括所能表現本員從實質上研究省與國家究有若何之關係可分爲（甲）省對於國應負之義務有六（一）奉行法律之義務（二）擔負委託之義務（三）協助財政之義務（四）協助軍事之義務（五）保存文物之義務（六）協助刑事之義務（乙）國家對於省之義務及權利（一）國家行使其事權時對於各省不得負歧視之義務（二）國家除在國防上及軍事要塞外其他地方有不得駐兵之義務（三）省有違背憲法之行爲時國家有用適當方法糾正之權利（丙）省與省之關係（一）有交通水利之限制（二）有課稅上之限制（三）有對於貨物上之限制（四）對有本省以外人民之移住執業及工作有不得歧視之限制（五）對於軍事有禁止之事項（戰爭攻守同盟）（六）對於外債有不抵借之禁止主席言在場已不足法定人數本問題須有詳細之研究今日可否提早延會容下次再行開會討論衆贊成議長復席宣告延會時已五時矣 
[蘇俄代表與中日會議]  
　　上海泰晤士報二十日北京電云據記者獨得之消息蘇俄政府代表越飛氏宣布日俄會議不日將在長春舉行俄代表建議在北京或奉天或哈爾濱開會日代表均不贊成將來開會時薩哈連境之行政問題亦將爲代表所注重越飛氏謂渠願與中日兩國同時進行談判顧維鈞博士將代表中國出席 
[京綏路員力抗太康合同]  
　　宣言將與交部脫離 
　　京綏鐡路自高恩洪擅與太康洋行簽訂合同後全體員司異常憤激曾舉代表十二人向局長交涉並呈請交通部限五日内取消該項合同至昨日期限屆滿交部毫無具體之表示該路職員特於昨日下午四時集合全路工務機務車務各代表曁總局員司在局中西花廳開會到會者六百餘人公推林競爲臨時主席報告本路同人救國護路之經過情形畢請衆公議最後辦法僉以交通部直轄鐡路名義上雖爲五路然京漢京奉津浦滬寗四路均因外債之關係大權旁落純粹之國有鐡路僅有本路而已乃高恩洪又復異想天開與太康洋行簽訂此種合同並有秘密以本路作抵進行大借欵三千萬元之說同人等爲救國護路計惟有在合同未取消以前暫與交通部脫離關係另行組織清理外債處將全路收入除正當開支外一律償還積欠不准交部抵押及提欵全場一致議决當卽草擬電報交衆通過後即於昨晚七時半拍發電文如次交通部鑒京綏路自負債三千萬後日在水深火烈之中乃貴部毫不愛惜復於本年六月十二日與太康洋行改訂合同准其派人監視收欵及該行代表可以隨時查賬還本利息數更加交各債户援例而至應付已窮危亡立見在貴部方自詡爲整頓路務之一種政策殊不知無形中已自夷爲埃及印度矣同人等痛國路之淪亡憤主權之喪失業經分别另請限期取銷合同在案事經數日貴部毫無覺悟一意孤行同人等呼籲無靈深爲惋作兹爲救國護路計對於改簽太康洋行亡路合同抵死不能承認内外一致萬衆一心只爲救路别無腑腸除環求府院主持請願國會外敬與貴部約非將前項改簽亡路合同務於五日内完全取銷宣示並將濫購材料濫借外債之禍路罪魁立予懲辦以伸法紀則同人誓不甘心以上請求實本天良請於二十四時内完全負責答復同人等爲交涉後盾計在太康改訂合同未經取銷以前宣告脫離直轄並不承受貴部何種命令泣别陳詞並非得已統希鑒察京綏全路全體員司工人一萬餘人同叩 
[陜人請罷免劉鎭華] 政府有此魄力否 
　　劉鎭華自兼攝陜西督軍後種種施設不洽輿情而省長一職自張紹曾調長陸軍至今尙未解决該省各界團體日前曾開公民大會公推代表郭某張某等五人來京請願請速撤劉維持陜局而旅京陜人亦於昨日（十九）在某會館召集會議討論逐劉手續結果（一）宣布劉鐡華罪狀（二）聯合陜西旅京議員商民赴府院請願（三）向中央控訴劉之禍陜情形並由某議員擬具呈文一件决於今午先爲呈遞兹將該呈原文照録如次竊劉鎭華長陜以來其惡跡實摺髮難數而鎭嵩軍入陜後殃民之罪狀亦屬罄竹莫窮歷年以來罪惡之明著者公民等已先後呈訴於府院報紙一秉至公莫不連篇登載近自兼督以來猶復横行無忌爲所欲爲大肆招募豫匪所謂種烟放賭賣官膏扯肉票等種種行爲咸鎭嵩軍爲之卽所謂無兵不匪無匪非豫對於郭堅之餘黨方鐸麻振武則收編之爲鎭嵩軍第八九路對於陳樹藩之餘黨姜鴻模潘占奎曹鴻順等則收編之爲陜西陸軍對於楊九娃故以條件不合縱之使竄擾北由尹大著名土匪也新因麻振武之介紹遂編尹爲團長鎭嵩軍統領玉崑近又在河南嵩縣新招土匪二千餘名分駐省城南山峪口一帶日日架票勒贖陜民養兵十餘萬卽不啻養盜匪以傾其家産養虎狼以吮其脂膏今以僻處西北交通不便之故號哭呼救之聲壅於上聞思之憤恨言之痛心伏懇我大總統國務總理垂念陜民卽日罷免劉鎭華並勒令鎭嵩軍出陜陸續裁汰以謝天下 
[交通部公表電政借欵内幕（三續）]  
　　查此欵係曹前總長任内向中日實業公司訂借計日金一千萬元又收存欵利息三十一萬三千八百二十八元零三錢共收日金一千零三十一萬三千八百二十八元零三錢兹先將用途概略開列於後至該欵之詳細用途及用途是否正當現正嚴加審核一俟審查完竣再行公布（一）電政項下提用中日實業公司料價日金四十五萬九千一百二十四元八十二錢電話材料及建築費日金三十萬元滬寗長途電話料價日金三十四萬九千九百七十七元六十錢七年度電話料價日金五萬二千零零二元話局料價日金六萬八千二百十七元六十六錢共計日金一百二十二萬九千三百二十二元零八錢（二）路政項下提用中日實業公司借欵本息日金三百零四萬九千零二十一元九十一錢湊付漢粤川鐡路借欵利息日金一百十七萬八千六百七十八元零六錢共計日金四百二十二萬七千六百九十九元九十七錢（三）本部提用中國電氣公司股本日金二十六萬元中華電氣製作所股本日金三十七萬五千元正金銀行借欵利息日金二十五萬零六百二十五元大東大北公司預付報費借欵本息日金十九萬二千六百二十三元十九錢股份公司滙業銀行有綫電報借欵利息日金十五萬元中日實業公司手數料及匯費日金三十八萬元五十二錢共計日金一百二十二萬八千二百八十六元七十一錢（四）財政部提用撥財政部日金八十萬元財政部借用本部撥存交通銀行日金六十萬元共計日金一百四十萬元（五）本借欵利息日金一百八十九萬三千六百九十八元六十三錢（六）本借欵手數料日金二十三萬元以上總計支用日金一千零二十萬零九千零零七元三十九錢與收入比較計存日金十萬零四千八百二十元零六十四錢曾經本部函請劃撥欠付電話料欵惟該公司以該結存之數即儘用以充付料欵亦屬不敷况積欠借欵利息甚鉅尙無着落不允照辦合併聲明（四）擴充及改良有綫電報工程費墊欵合同（民國九年二月十日曾前總長毓雋訂）交通部（下稱甲）因擴充及改良有綫電報需用材料及工運費商由東亞興業株式會社（下稱乙）墊付訂立合同如左第一條據本合同所需訂購材料工費及運費各項墊欵總額爲日金一千五百萬元但擴充及改良有綫電報之預定計畫如第一號附表所示本項附表所列計畫將來如有變更須由甲提出理由更正之第二條甲對於此項墊付年利九釐（卽日金每百元每年九元）每年分二月十日八月十日二期付息每期利息應於該期第一日付給但第一期及第末期應付利息及墊欵零星償還時其利息按日計算第三條前項墊欵期限由交欵之日起滿十三年爲止最初三年之内祇付利息不償本自第四年起本利匀分十年攤還但一年内墊付數次時以最後所付之日期爲該年度墊欵總額起算之日期第四條甲對於前項墊欵以有綫電報全部財産及收入爲償還本利之擔保第五條甲向乙訂購鍍鋅鐡綫四千噸其交貨地點數量及價值如左第一年二千噸在天津或上海交貨價共日金一百零二萬元第二年一千噸在天津或上海交貨價（料價按該時市價核定）第三年一千噸在天津或上海交貨價（料價按該時市價核定）但前項鐡綫須依照里所開程式製造由甲試驗倘不合格甲得向第三者訂購第六條前項工程所需材料電桿機器等價約七百萬元由甲自行採用國貨其價欵由乙墊付第七欵前項工程所需工費運費等約五百萬元隨時由乙墊付第八條前項工程所用材料機器等須由外國訂購者其品質及價值較乙無大差異時應向乙訂購第九條要提用第五六七八條之墊欵時甲須將用途說明書及交通部日本顧問同意書向乙要求乙即如數從速交付但每年之墊欵總額以日金四百萬元至七百萬元爲度第十條本合同墊欵不折不扣第十一條交付及償還前項墊欵並付給利息於東京行之東京匯欵於中國時須由中華匯業銀行滙兌本合同繕成中日交各二份甲乙各存一份倘合同條項解釋發生疑義時以日文爲標凖查此欵係會前總長任内向東亞興業株式會社訂借計日金一千五百萬元實收日金六百萬元又收存欵利息日金三萬元共收日金六百零三萬元兹先將用途概略開列如下至該欵之詳細用途及用途是否正當現正嚴加審核一俟審查完竣再行公布（一）電政項下提用撥付古河公司水綫半價日金二百四十九萬元（二）本借欵利息日金八十一萬元（三）本部提用日金二百七十三萬元按本部提用之欵係由中華滙業銀行及交通銀行按四一五折兌換合現洋一百十三萬二千九百五十元其詳細用途如左九年二月十四日代財政部墊撥長江上游總司令吳光新現洋十萬元九年二月十六日代財政部墊撥督辦邊防處現洋二十萬元九年二月十七日付財政部暫借欵現洋三十一萬七千九百五十元九年二月十七日付財政部暫借欵現洋四十一萬五千元九年二月十九日付財政部暫借欵現洋十萬元以上總計支用日金六百零三萬元 
[陜西之贖路募股計畫]  
　　陜人對於贖路問題曾由各界團體認募路股二百萬元嗣經省議會實業會發起聯合商農敎育紅十字等會組織籌贖膠濟鐡路募股會實行募股現在會中區分募金儲金講演調查共分統計總務七股次第成立積極進行昨開講演股成立會全股共分出版講演兩部公推王授金君爲出版部主任趙培元君爲講演部主任兩部共聘股員三十餘人出版部擬發行週刋一份講演部先從省垣城關擬定講演地點五處每週定期講演二次此外流動講演無定期已於八月内實行矣募股方法計分多種其主要辦法則有施行二人團募金法大略以每二人一團爲單位團中二人每人自認二十元一股又各尋募二人組成二團此二團四人除自認四股外又各尋募二人組成四團如此遞相尋募至於無限又有敎育界多人發議擬將民國七年以來連年欠薪撥充路股交由募股會直向官署交涉索取各校職敎員刻正在敎育經費獨立促進會籌議照辦總計此項欠薪共有二十餘萬元之譜近聞各官署局所人員亦有聞風照辦之說（八月十三日） 
[皖政界更動之醖釀]  
　　許世英自戰勝議員派後時露一種得意之態不復如從前之唯唯諾諾對中央已表示不再辭職許氏左右莫不欲趁此時機大肆活動以遂其平日之欲望與許氏交誼最厚具有簡任資格者僅許殿華一人尙無位置殿華原任交通部參事因隨許氏來皖業已開去底缺現在亟欲覔一相當差缺日來政界中喧傳將以長江水上警察廳長位置殿華惟本任廳長侯振東係張文生之副官長遽然撤任恐難辦到直謂擬仿袁先杰先例予侯振東以釐金局長爲下台之調劑 
　　淮泗道尹李維源在皖數十年前清卽歷任要缺民國升任道尹與倪氏關係最爲密切倪嗣冲在督軍任内曾一度保其護理省篆終年在蚌倪道烺一切密謀李維源皆參預之許世英頗不謂然現在亦有更動之說聞將以王善荃調任騰出警務處長一席畀諸壽縣王龍廷如無意外阻碍發表之期當不在遠也 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[中國寳石工業之調查]  
　　世界新聞社云據外人方面調查中國之寳石工業云寳石有二種一爲鈣鎂等質合成以含鐡分之多寡而分白·緑·青·黄·紅·黑等色一爲鋁鈉等質合成較前者爲透明中國最初寳石礦發見於陜豫二省後湘蘇二省亦有發見十一世紀後中國寳石出産已竭後此中國所用之品大半從緬甸及土耳其斯坦輸入中國所用白玉幾全爲土耳其斯坦出品紐西蘭亦富於寳石礦 
　　廣州北京蘇州上海均爲雕琢寳石之最大産地廣州第一北京次之唯蘇滬雕琢匠爲數頗少雕匠與販賣商大都專經手一種顔色之寳石京蘇滬三埠此業中人以經手白色者爲限所製之品爲男子所御臂釧帶扣及花瓶香罏等及其他大件廣州則爲緑寳石工業之中心點已曆數百年凡緑寳石飾品之式樣最初皆自廣州定之實則廣州並無眞正之寳石製造家無論何人皆可購備寳石托包工者交匠人鋸琢成器當轉手之間施行一種秤衡重要及監察之方法使工頭與工人皆無從作弊焉 
　　凡雕琢舖與應用之工具均爲包工者所有包工者攬得生意交所雇之工匠琢治之工匠工資以件計膳宿由店中供給所賺之錢大都工頭與工人六四均分廣州業寳石者共有萬人分爲四帮曰鋸玉曰製鐲曰普通雕刻曰精工雕刻最後一類之工匠以積年經騐技術非常之精每日可賺墨銀一元此外三類工匠日賺墨銀四角所用工具皆簡單之品 
　　廣州有商行七家專營緑寳石進口直接購諸緬甸每年五月間派員親往緬甸採辦正月間爲寳石發賣期全年之供給於一次售出出售前一日陳列物品供衆觀覽每件皆標有號數並略加劙割以顯其内部之色澤賣時用秘密競賣法主賣者植立屋中著長裾大袖之袍某號之品出售一聲高唱競買者紛紛奔向其人就袖中握其手以規定之握法示願出之價值主賣者記性極佳能一一記人之姓名及數目充分之高價旣得旣宣布該件已有主顧唯仍須經進口商之核准如進口商以爲賣價不足可令重售 
　　廣州有兩寳石交易所一爲交易精品者一爲交易次貨者寳玉商均於所中賃屋一區陳列貨品所有買賣亦以秘密方法行之故非富有經騐者不能入所交易廣州寳玉店不下四十餘家他處客商皆購貨於是其中有定價劃一老少無欺者然大半價格不定任意索價多多益善 
　　近年中國之寳石進口貿易漸次衰落一九一零年進口寳石六十五萬一千四百七十七磅值價二十萬六千元一九一二年減至十二萬六千一百三十三磅值價七萬八千元一九一五年回增至七十八萬六千五百三十三磅二十一萬七千五百元自後每年平均進口量不過五十七萬五千磅中國寳玉飾品出口貿易海關並無單獨登記據一般報告出口品以掛珠鈕扣表墜耳環巾針及臂釧等爲大宗 
　　從前中國官紳多用寳玉班指鼻烟壺及翎管等銷場甚大現此等物品漸歸淘汰而流行小件飾品云 
[濱江通信（力士）]  
　　博克圖站兵變之所聞 
　　兵變之禍大抵由於欠餉而發生關外各軍薪餉雖較低而皆能按時發放且於約束上素來放任故變禍絕少非關外之兵優於他處也自奉直戰爭之後東省當局亦稍知訓練軍隊之必要乃嚴令各軍積極整頓彼土匪式之官兵焉能受此覊絆而吉省阿城駐兵全連勃然嘩變此爲上月間事頃得博克圖快郵云駐該站之江省陸軍第四旅第二團全團三營於寒（十四）晚十時同時叛變當將博站街市及車站搶擄一空並將所有團營槍械子彈均行掠逃據聞叛變原因實以該團團長張恩平管帶兵士過於嚴厲所致當譁變時有下士韓富由忽持槍向團長轟擊三槍登時倒地殞命並由該下士將張團長之心挖出以示洩忿之意該團兵叛變後卽向興安嶺一帶逃散而去江省吳督軍聞此警耗憤恨非常特於删日（十五）早開集裝甲列車親率步兵五營騎兵二營星夜由昻昻溪出發開赴博克圖興安嶺等站痛行剿擊並一面電知本埠護路軍總司令部分飭駐滿州里萬司令急速抽派駐防各軍向海拉爾免渡河等處嚴行防堵以免叛兵遠竄不知將來如何撲滅而外交方面已嘖有煩言矣 
[長沙通信（華）]  
　　省長問題之紛擾湘南方面之緊急 
　　過了一天又一天現隔省議會預選省長之期僅有三四日矣先是譚組庵挾其資望以爲省議會預選七人爲候補省長無論如何本人必能占得一名不意在滬風傳省議會因譚旣不派人與之接洽又不表露競爭省長之痕跡遂有預選不列譚名之說譚氏聞耗以爲本人在外活動無非恃湘省領袖之資格若預選七人中亦不能分我杯羹則本人不但大掃其興且恐因此喪失禮面故急派代表羅戒夫回湘疏通省議員譚之目的固不僅爭此預選（現今希望各縣議會决選者僅譚趙兩氏）惟不有預選則决選無望（决選必在預選中提出）且爲身分計縱不能得决選預選却萬不可名落孫山羅回湘後即謁省長趙氏自己承認代譚疏通謂譚對於預選斷難放棄惟對於决選則未表示意見云此言蓋謂預選誓必積極進行决選亦須姑且嘗試也趙氏係譚部屬且爲數十年患難至交嘗言此次改選省長如舉了我我不至於不幹若舉組公（譚字）我亦極端贊成蓋譚趙兩人甚爲客氣雖省長問題手下人各有競爭之手法而譚趙之交誼故自若也是日趙對羅云我不僅希望組公預選當選且尤希望其决選當選若謂預選七人中將遺漏組公之名此係上海方面之訛傳我在長沙並未聞此以組公之資望省議會何至如此云云羅旣謁趙一次遂與同回之易寅村（亦譚要人）歡宴全體省議員酒過三巡羅乃起立發言歷述譚氏在外贊助聯省自治之功績語未涉及其他而絃外之音明眼人不難領略得之易繼起發言則謂省長宜舉文治派是直一口喊破矣議長林支宇則僅言省議會必舉公正人物衆乃鼓掌以助其興觀乎此則省長逐鹿未已必有一場紛擾也 
　　至若湘南方面葉唐兩軍及成汪兩團旣已堵塞桂東宜章粤境潰軍及陳嘉祐所部雖已進窺數次均已擊退陳部且有數營投歸湘軍湘軍已奉令收撫之惟此項殘餘潰卒聯合湘滇粤三部號稱數萬勢亦不小粤北旣不能立足湘南亦如銅牆鐡壁潰卒祗有竄入廣西之一法然必假道湘南郴永兩屬始能入桂故該軍聯成一片由藍山臨武嘉禾一帶侵入該處毘連郴永又與桂省接壤湘省防軍甚少僅有團防維持地面秩序故潰軍入境各邑知事卽紛紛告急請援請援之電甫到失守之耗旋來趙總司令得報即飛派第七混成旅羅先闞部（駐永）及在永興之第二旅唐生智部擇要防堵相機辦理逆料潰軍出境以後各邑又必不少痛訴兵災之電報也 
[陜西之實業與敎育（西安通信）]  
　　陜西地處西北南北盡山礦林之富著於全國乃因國家多故血戰經年不惟不以實業爲當務之急并且以提倡實業爲不識時務視爲迂腐以致貨棄於地農困於野查延長之油神木之𡏊涇渭之花澄白之煤鎭安之銅紫陽之茶寗佛之漆興安之絲漢中之麻留鳳之藥材北山之畜牧在在足以發展爲外商歷年所垂涎而不可得者而陜人則視之如敝屣究其主要原因由於兵匪爲害整頓乏人實業廳徒具虚名職員亦皆氣息奄奄今夏自梁純仁氏長實業後頗有積極整頓之意兹將最近情况略述如下（一）規復工藝塲查工藝場本係前清舊物規模宏大器械極豐辛亥軍興至今廢頽梁氏現擬先將此場規復辦紡織并編草帽兩事已呈請省長在財政廳撥洋一萬元爲開辦費其理由一以陜西爲産花之區每年由此運往漢口甚鉅如能盡織成布其利當然倍蓰二以陜西除南北二道外關中道所屬各縣大都宜於種麥而所獲麥草大都僅作燃料間有鄕民編製爲草帽者陋簡粗劣不堪入目如能以麥草編成新式夏帽可與歐美競爭三以陜西匪禍連年年富力强之徒多無職業如該塲規復需人必多可由場學習而普徧鄕間使人人能獨立生活誠一舉而數得者也（二）神木𡏊已包出查神木之𡏊頗爲發達近年以來爲陜北有勢力之李某監辦不惟每年毫無報解且向廳報銷虧空頗鉅現經梁氏力爭始得收回已包於神木縣商人賀績丞每年洋一萬元并在省具有確實舖保藉防意外（三）整頓農事試騐塲農事試騐場爲全陜農事改良之模範機關梁氏因前場長之無成績可賭已另委党善青楊壽伯接辦党楊兩氏奉命後已設法整理矣（四）派員調查陜西南北盡山寳藏甚富非經確切調查斷難成功梁氏到任除興漢一帶已派專員常住各縣任調查報告之責近又委王廷柟往陜北調查畜牧又聞韓城冶户川五處有新煤發現已派技術員楊鶴瑞查勘又聞陜西實業會近因各種實業應辦甚多惟以無欵爲慮迭經該會正副會長段紹九王授金招集會員開會討論僉主張借大宗欵項名曰農事借貸以爲擴充各種實業之用 
　　西安青年會自成立至今風起雲湧異常發達會内設有圖書閱報處台球旗室會食堂沐浴處體育游戲場備有各種運動游戲消遣器具并附設英算高小夜學各學校又有查經班疑問箱俾學道有問津處又有烟酒滅絕會烟毒滅絕會每禮拜下午特請中西名儒各界要人在會講演聽者異常擁擠近又於酷暑中行衛生運動之舉苦口講演聽者環聚邇來迭經徵集會員添聘幹事屢開募欵大會籌建新會所各界應募亦甚踴躍二十師師長閻子勤捐洋一千元鎭嵩軍第二路統領張幹臣捐洋五百元警廳長郭子鈞捐洋五百元前督署參謀長張樹聲捐洋五百元陜督劉雪亞豫督馮玉祥又均願擔負鉅欵以爲後盾該會職員現對各方面籌欵正在積極進行中日前已將易俗社以東陸少文之地基十六畝樓房數十間買妥擬共募欵二萬四十元俟該欵到手卽實行建築近又有精業公司經理　子宜與商務會會長郭藴生等以陜西失學孤兒甚多擬在西安募捐辦一孤兒敎養院地基二十畝由陸建章之子陸少文完全捐輸經兼督劉雪亞氏贊助撥以各處官房木料始得動工刻已建築成房四五十間俟工竣後卽實行招收八歲以上十五歲以下之男女孤兒入院讀書兼習工藝男子定十八歲出院女子十八歲婚配誠孤兒之幸也 
[魯人報告魯案之眞相]  
　　旅京魯人昨致函本省各界報告魯案近况原文如下魯案中日會議内幕情形不易探悉僅以外間形勢觀察近日會議進步殊爲遲緩該署辦事人員各不相謀極爲漫散長此以往恐難得良好結果今除第二部因開評價分委員會已將大會休會外每一星期第一部只開大會二次查魯約自六月二日在北京互換卽於是日起發生效力按照該約應自實施日起將所有膠州海關舊租借地之行政權及公共財産·各種實業·鹽田礦山·海底電線無綫電台等項凡屬於第一部者均須於六個月内接收完竣至於鐡路財産屬於第二部者於九個月接收完竣現自實施日起已過兩月第一部尙餘四個月合計十七星期每星期第一部開會二次只有會議三十四次其間尙須赴青島實地審查核對帳目必至体會若干日實際開會之數不過僅有二十次左右當此短促期内對於條約内未議事項應如何排列議程按期會議其已經議過而未解决者亦可酌量加入議程以資討論而免遺漏至於接收手續亦應隨時討論以便屆期施行乃該督辦王正廷身兼參議院副議長終日以八分精神應財政局以二分精神搪塞魯案每於會前旣不暇開預備會討論一切及臨時會議之際又無議事日程以定目的遂不得不臨渴掘井敷衍支吾用是礦山鹽田無線電台等重大問題均擱置不問即偶一提及日人亦以正在預備答覆之推其用意無非欲將各項問題留爲最後爭點俟會期將終忽忽提出草草討論使我自抛權力如吾欲細加研究必至大會延期以隨其延長各項營業之私願爲今之計宜在濟南召集各界大會要求督辦催促日人將各項要案限期提出並須排定議程依限告竣否則必須聲明逾限不完當由日本負責並促王正廷於議長督辦二者必辭其一以免貽誤國家至於第一部三委員中魯省只得其一初派何宗蓮何旣不就又不卽辭遷延兩月始有丁世嶧遞補之舉今丁君受命兼旬仍不就職事機已迫稍縱即逝苟再遷延荏苒必成噬臍之悔爲保全東省權力實行監督起見不得不望東省同人電促丁君趕速到差急起直追切實監督萬不可放棄權利遺害桑梓尤有不能不滋吾人疑慮者即公共財産各種實業鹽田礦山無綫電台等項所需之增修實費及購回償價是否籌有的欵抑或擬借外債從來未聞提及不能不滋疑賣緣屬於第一部之各項産業與第二部大有區别屬於第二部者僅爲膠濟鐡路會議接收爲期九月對於應償實價及增修費用可照該條約第十八條以中國國庫券償還並以路産及進欵作抵又用日人兩名暗中監督財政是第二部一面會議一面發行國庫劵一面即可接收無論如何不至發生若何問題惟第一部情形複雜限期又迫青島公産各項實業雖名爲無條件歸還其實日本以購買建造及增修爲名要求實至二千餘萬元礦山爲中日合辦鹽田定由中國政府公平購回無線電台亦由中國政府給以相當代價凡此各項均不知索價若干在條約之内只限定六個月之内接收完竣並未言明如何交欵據該條約十八條所定發行之國庫劵旣不適用於第一部當然以現欵收回毫無疑意現在爲期已近數千萬圓斷非咄嗟立辦際此國庫如洗司農仰屋之時吾不知該督辦點金何術而不預爲籌慮深盼東省同人提出質問以便預爲凖備庶免措手不及現在日人對於各項所開之價值非常紊濫雖極微之消耗物品亦必開列吾國評價委員會欲以嚴厲之舌辯對抗然日人猝詐萬分必不能輕予讓步所望吾魯同胞奮起直追嚴重監視一面促王督辦極力抗議一面鼓動社會作外交之後援或可收效桑榆不然魯案必無幸矣臨穎惶恐無任主臣魯民由京師肅上 
[太原通信（淵如）]  
　　山西國立大學校之現狀 
山西大學校國立也非省有也國中大學除私立各校不計外所有北京國立大學天津北洋大學南京東南大學湖北武昌大學之數校者純粹由國庫支出或指撥省欵胥吾國自辦之學校也獨山西大學則有外交上之關係最初與北京之清華學校性質實相近而辦法則又稍有不同該校之成立業經二十餘年矣其最近之成績如何當亦海内多數敎育家所亟欲一知其内容者記者願舉所知以報告其現實之狀况而亦不欲贅以一字一句之褒貶以爲批評此則讀者所當諫解者也 
　　今欲知山西大學現在之狀况何如不可不粗諳其經過之歷略山西大學校肇始於前清光緒二十八年由晉撫岑春煊奏請開辦先是庚子敎案賠欵五十萬金與英人訂立合同在晉剏設中西大學旋經廣學會總辦英人李提摩泰以欵係晋籌同晉人協議訂合併辦理之約簽定十年交還自辦於是改中西大學爲西學專齋而岑撫原奏擬設之山西大學命名中學專齋事權部分僅敎務分屬餘均由中齋統轄洎宣統三年六月原訂合同届滿晉撫丁寳銓曁諮議局議長梁善濟協商李提靡泰請踐履前約收回自辦仍以保存及擴充爲進行之必要重訂合同賡續辦理兩齋名義取消一鑪而冶適逢鼎革事遂中輟民國成立晉人解榮輅司敎育迺得達收回自辦之目的自後李鏡蓉高時臻田應璜諸人疊長該校今校長王禄動號猷丞山西平陽府汾縣人係英國倫敦大學土木工程科專科畢業 
　　山西大學現在之狀况究竟爲何如乎查該校現在分文法工三科文科又分英文國文二系法科分政治法律二系工科分機械採礦土木工程三系預科分一部二部一部有四班二部有四班學生一共有九百六十餘人敎員約五十人西敎習三英二人瑞典一人中敎習四十餘人有督軍署參謀有省公署秘書以山西人居十分之七英倫與王校長同時畢業者約十餘人從前與外人合辦合同未滿時每年經費需二十餘萬自收回自辦後經費頓爲縮减現在每年不過十五萬元由國庫支出者僅十二萬由地方欵内補助者年約三萬餘以該校目前情形而論尙不至於如北京國立各校之無米難炊然由二十餘萬縮减至十五萬經費之絀亦可想見據深知該校内幕者云該校沐浴室游戲室學校園尙付闕如苟欲略加整頓非籌得四五十萬臨時費不可然該校長係土木工程科畢業工科新建校舍廣二百七十尺深七十尺上下兩層設備甚周計耗建築費五萬五千元是工科一部分固已煥然一新矣 
[台州水災之慘狀]  
　　字林報十七日台州通訊云日來台州又以狂風猛雨山洪暴發復遭水災當十一日星期五午間此間忽發颶風砂飛石走至翌日下午七時許風勢稍定繼以大雨畫夜滂沱歷星期日全日至星期一下午五時雨勢稍止城外江水陡增三十呎灌入城内平地水深十呎低屋全没水内樓居亦復遭水西門外房屋大都被水衝坍惟生命幸無損失此外屋基略高者人畜豕羊羣往避水毫無隙地舟中亦然南門外隔江某村居民約二百餘悉爲大水衝去僅餘一屋尙巍然獨存闔村男婦除六十餘人得舟逃出外餘皆慘罹滅頂城内災况目下尙難查明但聞房屋坍倒聲甚衆昨夜復大雨不止會晨幸已日出天晴水退尙速惟數處仍深數呎街衢間泥濘没踝不能通行職是需待一二日後庶克調查損失詳情也城外一片汪洋祇露山峯不見平地田疇悉淹水内禾苗即不爲水衝去亦皆腐爛棉花已無望荒年景象已在目前况尙有許多室廬已毁什器無存嗷嗷待振刻不容緩之災民耶年來此間常遭水災其故緣江口淤溢偶遇大水宣洩不及遂致倒灌平壤至鄰近鎭邑遭水情形尙未得報現料海門之水當亦不亞此間 
　　另一通訊云台州近三年來疊遭水災而往昔十年中僅患一次其水勢亦無近年之大其故大半由於森林不講任意斫伐之所致蓋十年前附近由中莫不林本蓊蘢今則牛山濯濯土石悉露一樹不復可見山泥爲疾流挾之俱下河身逐漸淤塞今有多處殆與岸齊然南橋一帶尙日泊沙船俟山中運下柴爿則載之赴滬出售深望中國學習林業諸君能勸醒由地當道亟亟講求造林也 
　　字林報又云本報對於各地水旱災荒屢作乞賑之舉此次頗覺難於啓齒惟念目下方有數萬災民於此後數月中無廬舍以蔽風雨無食以充飢無衣以禦寒此情此景至堪憫憐而吾滬去台州輪船行程僅三十六小時又不啻比鄰或有急難好義之君子解囊相助以拯此一方災民者乎 
[粤長問題尙未解决]  
　　陳炯明又有回惠消息 
　　據粤軍方面消息昨夕（十六）駐省各軍官在白雲山開對粤重要會議列席者陳炯明葉舉洪兆麟李炳榮熊略何國樑鍾量棠黄强等曁各師旅團長數約三十餘人衆推陳炯明主席由洪兆麟首先發言請總座即日復任省長不必遲疑衆軍官和議陳炯明乃起立宣言謂毋命如何推許此時確難就職須知今爲民治時期一切　由民意造出簡直說句話應由省會推選不能隨便由武人推許况余斷不再作省長已迭次宣言諸兄又何苦苦相强兹余目擊省城現狀確須尅日恢復各江海道并市面營業秩序但行政長官乏人亦屬窒礙余意擬將省長一職暫交若卿（葉舉）攝理至唐少川方面迭經余派代表趨候但唐老仍未允就而粤局主持又不能久無其人現爲維持粤局善後計不得已暫交若卿維持云云衆聆陳語皆默然葉舉即起立謙讓故此問題未有結束又聞陳不特不幹省長且總司令一職亦暫交葉舉代理陳擬不日即遄返惠州惟各將領仍一致推陳復出各界亦以陳氏已經來省萬無任其復去之理昨聞此信已紛紛向陳請留不知陳氏果决然返惠否也 
　　查此次促陳返省各將領中以洪兆麟最爲懇切以陳此時所以不出者諒爲避嫌耳故議决於白雲山會議時一致擁陳復出免陷粤於不生不死之狀態當時各將領均一致唱和并主急進當東園會議後即於是日三時十五分搭花車聯赴石龍偕行者爲葉舉熊略李雲復曁各師長司令等共六十餘人陳氏是時適到石龍於是粤軍各要人卽大會於石龍車站陳氏戴眼鏡貌甚豐滿衣麻黄布民裝各要人聯翩上花車後先開茶會略叙寒暄畢陳即起立謂本日承諸兄弟相會於此至感至快但余現下不過順道來此以與諸兄弟會晤仍未便即時上省洪師長高聲曰倘此時不即返省恐大局未易收拾余等已宣言以實力擁護總座云云陳氏知不可再却遂即乘車同返葉得陳允來省訊立在石龍派隊赴站拱護并分電總部預備晚餐公安局長吳飛軍警聯合巡查處主任陳章甫等均乘車先赴站候駕陳氏到省逕赴白雲山行營暫駐十六日陳仍暫駐於白雲山是日省署全體各職員均於上午登山趨謁各團體代表亦均往請安陳皆一一接見是日所談均略叙離省後粤局之經過情形談至東關搶掠事陳不豫於色有無限抱歉之意最後談至省長問題陳仍堅持前議後省會某君起言省會已實行貫澈前推選案想今日或明日定將省長印送上以清手續云云陳氏無語回答因此陳炯明復任省長之聲浪遂傳遍山下矣但觀昨晚消息陳仍在推讓中也 
[杭州快信]  
　　湖南省議會代表陳國鈞李况松昨抵杭今日遍赴各機關及法團商榷促進聯省自治事宜 
　　高等審檢兩廳昨將各屬地方分庭推檢人員擬定開單呈部委派衢屬定下月一日成立湖屬定下月十日成立餘尙無期 
　　德清僞串舞弊案杭地檢廳昨又飭備徵收主任吳勵齋及關係人前湖南實業廳長稽炳元等開庭預審供詞甚秘聞牽涉頗多 
　　浙東各屬水災奇重省署特委周鐡英任家楨等四員分赴履勘限日呈報 
　　杭地檢廳奉部令於今日上午七時提杭縣龍井殺人犯陳生棠·定海殺人犯王謁全張和尙三名在第一監獄執行絞斃 
　　江浙省敎育會協進會定本月二十六七八等日在滬舉行常會昨函促浙會迅推代表與會 
[南京快信]  
　　六中校長劉永翔前被鎭屬省議員逐回現蔣敎廳長擬改委張景歐接充鎭屬議員仍激烈反對故又擱置未發表 
　　蔣敎育廳長前委黄次山任本廳第一科科長旋因有人反對致未就職昨蔣廳長委一等科員謝炘兼代一科科長 
　　北京新華大學昨派員來寗籌備招考新生 
　　阜華墾植公司發起人張退庵等呈兩長稱擬在阜寗 
 
 

Page 11

 
 
縣雙洋河下游兩側地集資興墾組織公司請先行立案並分别飭行保護 
　　蔡成勳代表柯恒蔭今晨由寗轉津浦車赴京陳報贛南軍情李厚基代表吳鴻昌昨辭齊督回閩 
　　修改稅則委員長蔡廷幹昨由滬來今晨轉車北上 
地方通信 
[松江]  
　　民智校提前開學松市市立學校東門外祇有第十七校一所故由陳憲德余寳藩等發起就東外楊姓屋内開辦私立民智國民校及民智初等女職業校已於二十號提前開學其敎務即由各發起人擔任不支薪水以節經費 
　　開浚蒲滙塘之動議松上青三縣共有之蒲匯塘河工自經七寳公民李馥炎等呈請開浚後已由縣咨行青上兩縣會同籌浚松屬泗涇鄕自治委員李文來亦召集該鄕各界人士爲一度之討論擬就鄕區各圖田畝上每年每畝帶徵一分以充浚河經費一俟上青兩縣擬有辦法咨復到縣即行會同與蒲匯塘有關之七寳鄕自治委員李漁生籌議决定呈請實行 
　　市鄕委員會開會紀二十四市鄕自治委員會於二十日開臨時會到十七人公推松江市自治委員朱紫綬爲臨時主席議决下列各案（一）提議勸學所印布市鄕敎育附稅表按之實際有多少不能盡合應得之數須公同審定函所更正案議决自附稅清理後各市鄕已得正確之數敎育經費自應照清理所得數照例分派勸學所印布之表係屬假定故有參差現在將各市鄕應得敎育欵列表函請勸學所從十一年度起查照更正以爲將來編製預算之根據至勸學所每年辦理决算清算時由本會向兩櫃抄一實收數表比照核定以昭確實（二）提議編製各本市鄕正確預算案議决本年各所得附稅除縣敎育市鄕敎育費外將自治經費之實數開送各市鄕請其就地方情形編製正確預算於一星期内函交本會以便轉交預算審查會彚列如逾期不復即照上年度塡列（三）提議各市鄕决餘附稅如何列摺分存案議决各市鄕積存附稅内有松江市縣立工場古浦塘等各借欵現未還到除暫將所借數目按照清釐時九年度各本市鄉附稅應得數比例匀借外再照各市鄕實存數列摺分存一面仍由經理處嚴追歸結照數攤還分存之法由各本市鄕自行規定（四）金山縣鄒委員提議金山嘴海塘急宜修理案議决金山嘴海塘因遇兩次風潮傾圯日甚海水已兩次越塘而入沿塘數十里農田均受殃及現實危急萬分修理再不容緩由本會急電省長籌欵搶修以救民命一面函請本縣省議員及各法團聯電力爭以促進行（五）提議催歸古浦塘借欵案議决分催（六）提議催請縣志早出版案議决照催 
　　亭林市舉辦施醫亭林自治委員張伯平聯合該市各紳撥欵舉辦施醫以陰曆之二七爲施醫期除延請各科中醫外並因入夏以來時有虎疫發生故另請松江醫院院長侯念言按期到鄕施診聞開診以來就診者極爲擁擠云 
[蘇州]  
　　部委會查電廠到控案振興電燈公司經理祝大椿與新電氣廠丁春芝等均因營業關係互在交通部呈控請求澈查云云高交長據呈後以雙方各執一詞互控不休究竟孰是孰否非實地調查不足以昭公允故前日委派僉事吳昆吾南下抵寗會同齊蘇督韓省長會委之某氏日内卽將來蘇澈查云 
　　總商會定期重選副會長總商會自舉定貝理泰爲正會長後副會長迄未選出兹悉該會定期二十二日下午三時再召集各會董重選副會長昨已通告各會董准時到會投票一面呈請蘇常道尹公署及警廳縣署臨時請派員蒞會監視矣 
　　定期會議女師借倉事新橋巷二女師楊達權校長前因中學科新生宿舍缺乏擬向三邑義倉商借厫屋二十問由縣函知倉董潘紳祖謙轉函市鄕各董事微集意見一致否認該校長復呈省設法商借韓省長即委派汪兆爵來蘇商酌辦理而吳縣郭知事昨又奉到省令略謂此項厫屋旣尙有八十間該校僅借二十間所餘甚多並非一經借用即無處儲榖且該校現正籌議建築宿舍不過權行借用並非一經借出即永無歸期此事實有裨敎育而無礙備荒該董等素重公益諒必樂於援助等因一面仍委汪兆爵到縣會向各董事商借云云郭知事與汪省委接洽後聞已定期於本月二十四日下午一時召集倉董及各市鄕董在籍各省議員各士紳等在縣署開臨時大會議討論解决方法云 
　　殺人犯服毒殞命前在白蜆橋小酒舖戳斃李雲卿及戳傷生女巧林之兇犯顧典常前日由前區警察第二分駐所周巡官派警在胡書記橋某姓家捕獲一節業誌昨報兹悉該犯昨由警區解送地檢廳後未幾卽倒斃地檢廳門前即經地廳委派檢察官偕同檢驗吏法警等臨場依法檢驗騐得顧典常委係吞食燐質毒發身死當令地保先行報堂收殮聽候偵查再核 
[無錫]  
　　衛生會徵求截止中國衛生會無錫支會自設徵求隊以來進行甚佳現又於前日（二十日）召集各徵求隊長會議到者如共和隊正隊長周含茹·公理隊長李棟珊·博愛隊長楊四箴·自强隊長楊聲初·光明隊長王煥然·人道隊長楊慕蘇·建設隊長張光第·解放隊長周渠清·自治隊長周文敏·覺悟隊長趙谷音·平等隊長錢任權·奮鬭隊長章天覺等下午四時半開會由幹事楊重遠主席報告徵求經過情形次云本定今日揭曉給獎因尙有其他隊長尙未將志願書等交到故祇可展期經衆討論改期於二十三日揭曉給獎徵求會員亦於該日截止衆贊成通過並議决於該日揭曉後再開隊長會議討論開成立大會日期以便進行各項衛生事務議畢散會已六時矣 
[徐州]  
　　敎育人員辭職銅山棠梨鄕學董沙一安敬安黄集馬溝三市鄕學務委員兼臨時勸學員拾文元均因事往閩先後函請勸學所辭職現勸學所正物色相當人才以便呈請縣公署核委云 
[常州]  
　　董綬金回里董康周自齊奉命赴歐美攷察商業於十八日在天津掛車南下擬即赴滬放洋董因出洋輪船尙須守待數日特回里一行於二十日清晨到常庽織機坊親戚家行踪甚爲秘密且不願見客故到常後絕不見有往訪者聞暫住一二日卽須赴滬乘輪放洋云 
　　常錫通話之廳批武進無錫兩電話公司爲常錫通話問題曾呈請督軍省長實業廳備案其原文如下呈爲無錫武進兩電話股份有限公司聯絡通話懇請核准事竊無錫電話公司桿線設至洛社武進電話公司桿線設至横林自横林至洛社相離僅十里近以無錫武進兩邑工廠勃興商業日形發達交通日見繁多恒以電話不通諸多阻碍兹將亟須通話原由備文呈請鑒核俯賜准予備案此項通話設備專圖目下交通便利純係臨時性質理合陳明云云二十日兩公司奉實業廳批示云據呈已悉查錫武兩邑工商發達交通日繁該兩公司聯絡通話以副商民之望殊堪嘉許旣據進呈仍候督軍省長核示遵行此批 
[鎭江]  
　　城鄕霍亂盛行鎭地自入校後疫癘盛行尤以苦力爲最多聞十九日午後新西門有貧民王章二人同患急痧未逾兩時即死又東鄕大港地方連日患霍亂症而死者計有十餘人云 
　　溧陽風災之損失溧陽縣地方日前颶風爲災該邑各鄕東黄兩山等處田禾木棉被損殆盡尤以東鄕各村莊爲最烈現經該縣知事據情電呈省署察核矣 
[揚州]  
　　暑期演講會紀揚州旅外學生會會員於二十日下午假左衛街五師附小開暑期講演大會預定正式講演外並佐以滑稽化裝講演以引來賓興趣云 
　　請留警費之批示江都公民于寳楨等擬將鹽務捐助之江都警費留備地方公益之用具呈運署請即截留藉輕商人負擔昨奉丁司長批示呈悉查此事於劉前司長任内曾飭停發嗣據江都縣瀝陳警費竭蹶情形故仍舊貫刻據前情姑候訓令江都縣查復警費究竟如何支配以憑核辦仰即知照云云 
[南京]  
　　一農新氣象省立第一農校校長汪寫章接任以來種種整頓不遺餘力近復將該校所有圖書館另行擴充建設委任該校畢業生周鐸警理並特派該生往東南孟芳圖書館實習管理與組織種種方法此外新砌廚房改造學生寢室飯堂研究室等以及其他各處無不修理殆遍至課程方面爲學生將來實用起見分爲四系一農藝二森林三園藝四畜牧又鑒於農業社會不振畢業生前途甚狹擬另設立推廣本部並各縣分設支部由該校聘農校畢業生任之以指導農民改良品種消除病蟲害增加生産力及耕作種種新法月薪及各項費用由所服務區内供給現已呈請省長轉飭各縣照辦一俟准予後即着手進行矣並聞更擬另行開辦速成科以敎授應行指導一切事宜爲農校中放一異彩云 
[嘉興]  
　　河水暴漲之損失十九日大雨下午尤甚直至二十日晨始止河水暴漲四尺餘船雙傾覆者二三起貨物雖多飄没舟子均得無恙此外魚簾蟹籪折斷不少鮮菱正在放花結實之際遭此大水芽多斷折結實勢必减色東門角里河刻正築壩開濬預計再隔四五日卽可竣事乃因此次水漲河壩淹没工程因此遲延船隻仍難通行現擬俟水勢稍退即戽水趕速開濬以資結束云 
　　議决開學日期各學校長以節近處暑熱氣漸消特於前日集議開學日期公决八月二十八日（即陰曆七月初六日）開學九月四日上課以歸一律刻正招考新生並通告各該學生屆時入校就學毋得曠課致妨學業 
來函 
[姜粟香致許王兩君函]  
　　許玉輝王舒華諸先生公鑒讀報見先生等致縣視學倪伯寅君勸學所長張彬士君函讀之不勝感佩先生等能留意學校敎育實爲松江敎育發達之機誠敎育之幸蓋松江敎育之不發達半由於社會與學校隔膜每以不相關之論調出之故敝校於前學期曾開學生家屬會以溝通學校與社會之情感並以咨詢家族對於學校之意見因先生等非敝校學生家族故未邀請無緣聆敎實爲憾事溯粟濫竽斯校以來於今十載接辦時學生三十餘今日雖有學生六十餘人而不能十分發達者緣中經幾許風波其不發達之原因一言難盡而學生家族大都知其眞相至於學校經濟公開一節粟素所主張無任贊同今將敝校經濟約略陳之查敝校分二敎室聘請常川駐校敎員三人（一）徐榮輝先生（由松市勸學員介紹）全年修膳洋一百二十元住宿校中（一）姚景星先生全年修膳洋一百五十元（一）吳子瑞先生（松市勸學員之介弟）全年修儀洋一百元合計全年敎員修膳洋三百七十元加以敎育用品費校役工食等雜費全年約數十元而每年由市敎育經費項下撥欵洋三百十元（近年來因敎育經費竭蹶時或領不足數者）不足則益之以學生學費（免費生占十之三四）此敝校經濟之情形也再者敝校於辦事方面有爲松市學校之特點者亦不敢不告於先生等（一）敝校敎員住宿校中對於處理校務及管理方面略爲便利（二）二敎室請常駐敎員三人對於敎授管理略能周到一些此粟所私心自慰者也今因先生等熱心敎育故敢略陳一二肅此敬請鈞安松市第十學校校長姜粟香謹啓 
雜評一 
[燕幕之爭（默）]  
　　今日之所爭無一非燕幕之爭也皖鄂之危如此而皖鄂之黨派尙相爭不已是所謂燕幕之爭也川贛之危如此而川贛之武人尙相爭不已亦所謂燕幕之爭也北京政府之財政已瀕於絕地索欠索餉無法支持即無軍閥政客之爭猶懼傾覆况乎軍閥政客尙欲興風作浪於其問耶是故府所處之地位幕也洛所處之地位幕也保所處之地位亦幕也即府保洛以外所處之地位無一非危幕而軍閥政客尚鈎心鬭角挑撥播弄以各爭個人之地盤吾恐其相爭未已而幕已顚覆尙何勝負之可言哉 
　　然而今日之相爭者猶曰吾非爭權利爭主義也此種主義吾無以名之名之曰自覆主義夫覆巢之下寗有完卵彼局外者且代爲我憂而身處局中之人反自詡爲手段之巧而不稍覺悟此則更可憐耳 
 
 

Page 12

 
 
   
 
 

Page 13

 
 
本埠新聞 
[各團體慰勞孫中山紀事]  
　　本埠各團體於昨日早晨九時齊集靶子路一三三號出發慰勞孫中山各團到者約二十餘先由工團執行委員會發給徽章及每代表鮮花一朶比時由法總巡捕房派探領導行至北火車站同上電車直到吕班路又整隊行至環龍路四十四號其時早有孫中山代表徐彭二君招待尙有十餘團體在該處守候合併前往至莫利愛路孫宅門首分次入内比時中山先生因有客談話各代表遂聚座内室由汪精衛·徐蘇中·彭素民互相寒暄畢中山出見其身穿藍紗長衫足登布履精神極其健壯各代表遂出廳環立以表敬意復由王吉人高呼請衆向大總統行三鞠躬禮中山還禮一鞠躬即居中站立後對各團體代表發言略謂今日承蒙各團體諸君如此熱心下慰鄙人實感於心但希望諸君本國民之責任而監督政府行動爲救國之後援其餘問題甚多皆在社會諸君身上鄙人因近來各方下慰者甚多未克與諸君多談深以爲憾並希望諸君原諒云云當由衆請崔通約代表全體發表答辭大旨略謂各團體對於大總統希望堅持主義本西南護法之精神以慰衆望中山又對衆一鞠躬云自當服從民意語畢即行退出各代表亦紛紛出門後又聚集中華國民黨總部團坐各代表繼續發表各本團體之意見結果公舉籌備員多人再行訂期開上海工商學各界歡迎大會並請孫中山演說三民主義之眞意全體贊成後有徐彭二君代表中山計點各團體數目及代表人名畢每人贈送孫文學說等書籍多份直至十一時盡歡而散兹將是日到會團體分録如下中國勞工同盟會張工權浦東紡織工人會徐錫麟中華勞動聯合會史觀濤上海船務工界聯合會盧不一駐滬　戰華工會杜虎臣湖南勞工會駐滬辦事處王光輝上海水菓地貨業友誼會虞植卿中國工會陳國樑安徽駐滬勞工總會王匡滬江綢綾染藝公所衛益上海工商友誼會童理璋中華印刷工界聯合會王化民上海履業工會徐畏三粤僑工界聯合會楊志成中華全國工界協進會歐陽桂生上海西式女衣工會張文忠上海中文印刷工會張占剛上海女子工業進德會穆志英·劉鴻道·王康侯等十八工團外旅滬改造安徽同志會朱鵬廣東公民大會凌翼之旅滬皖民自治會王鼎上海時間守約會崔通約中華女界聯合會黄宗漢全國各界聯合會翁吉雲安徽旅滬公民團周鎧改造湖北同志會汪劍農留日學生救國團喻育之中華全國國民外交大會鄧嘉縉上海國民外交後援會王奠世商界聯合會吳淞路吳大松愛克界陳家寳均到會云 
[航業要訊]  
　　僑日華工紛紛回國嘉禾輪海員加入罷工 
　　吾國勞働界之往日本謀生者以温州之傘商·江寗之石匠·吳服商·及料理業者爲最多兩月以前若輩因聞日當道有允許華工入境之表示故紛紛前往然身無餘資日本無的保者猶不許登陸近聞日當道有驅逐僑日華工歸國之舉致使近一週中此項苦力斷絕赴東且傘商與營料理業者連日更紛紛乘日輪歸國計前昨兩天中由八幡丸筑後丸輪返滬者若林日林谷金魁周慶寳何書年陳廷壽潘介生高騰尤林山根等等約七八十名據言在東實無立足地尙有多數傘商等亦將陸續歸國云 
　　招商局之海員罷工風潮迄已十七天仍無解决希望海員方面非追加薪水至一月份不肯上工局中則執定七月一日起加不認多加此半年薪工致成久持之現狀昨日該局之嘉禾輪進口該輪各海員亦表同情於罷工各輪者故風潮未見稍息而反有擴大之勢也 
　　據航業界人云北京交通部鑒於各輪公司迭生罷工風潮擬於上海廣東漢口三埠設立航務局專司調查關於中外航業上應興應革之事宜云 
　　川軍槍擊怡和福和輪等今已證實又聞日清公司之渝宜班輪雲陽丸在涪州一帶亦會遭川軍之亂開排槍共中彈八十餘粒船中有一引擎師及一華人受傷致宜昌至重慶一路刻下殊難行駛而商業亦受連帶之影響日本駛華兵艦宇治號及另有一艦昨日均已離申開往揚子江一帶據聞即爲此事前往巡游也 
　　國會議員宋淵源挈帶夫人宋林淑賢等與田桐同乘日輪鹿島丸來滬宋居於四川路利商公司田居於法界道德一里十號 
　　東洋汽船公司之大洋丸由美來華二十四號可抵上海船上有美國載來之大條銀五百五十六條來貨七百噸又據該社云十八號春洋丸赴美到日本時須在長崎·神户·清水·横濱等四埠留泊共五天半故到美期雖較緩南京號一天然速率則過於該輪至此次上海之出口貨計花衣六十噸湖絲四十二噸茶葉九噸蛋黄二十六噸羊毛二十九噸此外爲綢子草帽邊等貨至昌興俄后號之出口絲爲八十一噸蛋黄六十三噸羊皮十三噸云 
　　法郵船亞巴司號之出口貨計湖絲八百六十三包絲頭五百八十三包茶葉五千六百四十七箱羊毛皮六十八箱蛋白黄八十一桶猪腸三十一件餘爲雜貨云 
　　日郵船熱田丸由歐洲來華裝到五金最多計共裝到扎鐡鋼板鐡絲等九十四噸又二萬五千三百七十一件顔料一千七百九十一件洋鹽四千六百包硝子二千零七十七件毛織及棉織品八百七十九件石羔四百四十件籐三百零七件紫銅二百六十八件洋酒七百八十箱餘爲雜貨 
　　邇日東洋來貨計由博愛近江八幡丸等裝來之白糖一萬一千九百包冰糖角砂糖六百包棉布一千六百九十二件時計七百十九箱紡織機二百六十四件機油一百桶紙頭五百八十一件 
　　昌興公司之澳大利亞皇后號現已改定二十八號由港扺申當日卽赴温哥武此船可乘一二三等及統艙客至一千八百七十三名云 
[南京號昨晨離滬赴美]  
　　載有留美學生汪英賓君等百七十餘人 
　　中國郵船公司之南京號於昨晨六時由招商局北棧開赴美國前日乘該輪之留美學生百七十餘人如汪英賓·王志剛·應成一·蔣保釐·郎寳鎏·汪龍孫·聶紹綸君等張湘紋·邱貞愛·梁寳禄女士等（其全體名單已載本月六日本報）均先運携行囊一切上輪布置妥貼親友紛紛往送人數甚多汪英賓君在本館任職現往美國密蘇里大學習新聞科午前本館張竹平·姚君偉·謝介子君等均往歡送汪君家屬亦皆上輪相送談叙移時乃珍重而别 
[各面接洽中之時局]  
　　國聞通信社云滬上進行中之南北統一接洽連日並無具體的發展兹就本社從各方面調查所得誌之如下「統一問題」據民黨方面宣稱南北統一乃中外人士渴想之事民黨具此希望亦不後於人惟統一須有切實永久之辦法不能爲敷衍自欺之計民黨爲護法奮鬭數年今北方軍閥表面上亦似有尊重法律之覺悟民黨自甚歡迎惟旣已了解法律之當寳貴卽須有澈底的主張民黨同志以主義爲從違不以權利而易其信仰故統一之關鍵乃在北方軍閥尊重法律之誠僞民黨但使主義有實現之機會則功不必自我而成一切權利地位均不成問題云就此態度觀之似於恢復民八國會一層持之甚堅也「直奉問題」曹錕代表孫岳連日與民黨中人迭相往還在孫氏力陳曹錕傾向中山之誠並代達吳佩孚景仰之意而民黨中人自孫中山以下無不表示一種重要意見即旣謀統一應當集合各方通力合作不能以一黨一系作賄賂式的協商致惹别方之猜嫌反爲統一生障碍言次且指出直奉問題宜有友誼的諒解一時遂有孫中山爲吳佩孚張作霖調停之謠實則民黨方面所言者乃泛論之辭非眞中山有立於奉直間躬執調停之舉也「北上問題」近因北方形勢混亂孫中山方在研究考查之中一時似無北上之意至日來謠傳陳友仁·郭泰祺·將代表中山入京一節據聞中山因黎黄陂及曹吳等旣均有人來滬道意似不妨派人北行以示答禮惟此事猶在未定之中至於派遣何人更復未定外間所傳不盡得其眞相云 
[遣送由浙來滬之江西北伐軍]  
　　浙江軍務善後督辦盧永祥將退入浙境之江西北伐南軍一百八十人遣送回籍先期電知滬杭甬鐡路預備車輛於昨日（二十一）由杭乘坐一百零三號特别快車來滬並由何護軍使派廖副官在滬照料已兩誌本報昨日（二十一）上午七時四十分由浙江盧督辦派何姜兩副官（現改爲督辦處科員）及憲兵四名將退浙之北伐軍一百八十八並有第三營長劉竹君·及第四營營長施鵬程·連長一人共一百八十三名於上午十一時五十五分抵上海南站下車即由護軍使署廖副官·及鐡路楊巡官·駐滬浙江稽查周慧年·京師憲兵第九連關排長·率帶憲兵十名又淞滬警察總廳派有偵緝隊隊士八名並第二區第三派出所巡官巡長警察十一人及英法兩捕房包探各一人均在南站彈壓一切該北伐軍均手持衣包一個餘無别件嗣在車站東首點名並每人發給饅首五個下午一時許由何姜二科員及護軍使署廖副官周稽查分别派遣各歸原籍計漢口七十九名蕪湖三十名均乘太古公司之安慶輪船於昨夜出發又廣東五十五名乘太古公司之四川輪船亦於昨夜動身又烟臺十五人乘太古公司之通州輪船准於今日（二十二）動身昨夜暫在十六舖新春福旅館住宿一天均由憲兵護送分爲三起出發嗣由何姜二科員及周稽查同往太古公司購票一百七十九張發給每人一紙尙有南洋四名先在車站出發計南京一名海門一名上海浦東各一名聞法捕房亦派包探在碼頭照料一切云 
[旅滬川議員致吳佩孚電]  
　　四川旅滬省議員余賡唐等四吳佩孚有遣兵入川之舉特於昨日致電勸告云洛陽吳巡閱使鑒報載我公派兵分由陜鄂入川使人惶惑川中頻年困於兵革早有厭亂之心比者川軍構難紳學商民方奔走呼號勸令停戰我公忽於統一聲中有此助長之舉揆諸平日酷愛和平之言太覺刺謬或者此種傳聞别有用意非出我公本心應請我公取消前令並通電聲明使我公尊重和平之心昭然天壤則感佩我公者豈惟吾川七千萬人披瀝陳辭諸維亮鑒四川省議會旅滬議員余賡唐·任瀛·文化祥·金鑑等叩號 
[稅則會昨日之審查會]  
　　修改稅則委員會自開審查會以來昨日已届第二十三次（總共三十次）所通過者已達十分之七大約閉會期當在九月中旬昨日（星期一）下午二時又假總商會開會計到會各國代表如英·美·法·日·意·丹·葡萄牙等十餘國主席蔡廷幹因公北上由稅則委員會副主任賴發洛代理主席略謂主席蔡君北上故由鄙人代表今日所應請各代表審查者爲蓆·扇·傘·鈕扣·檯毯等品請詳細討論會議良久日代表因傘與鈕扣兩種以中國之定價太昂不克表决且留下次再行討論餘均一律通過當即電京報告云「北京財政部農商部稅務處鈞鑒本日開會審查蓆·扇·傘·鈕扣·檯毯審查會除鈕扣傘兩項外餘均一律表决通過特此奉聞」 
　　又該會定於二十三開絲貨品審查會二十四續開棉貨品審查會以便早日結束現已致函各國代表請其准時列席矣 
[公共租界救火會試演救火]  
　　昨在本館樓外舉行並攝影片 
　　公共租界救火會會長戴森(Cheif　Officer　Dyson)於前日來本館說明將於昨日午後率領救火車在本館樓外之街上演習高樓救火情形並即攝影留供參考因本館五層樓房甚高而樓旁爲平房有園之敎堂故演習高樓救火之情形最易各方明瞭可以攝影尤因救火如在晚間攝影不便而中國習俗往往迷信忌諱故該會會長來就本館商請允許也接洽妥當之後該會遂於昨日午後三時在本館樓旁實行試演並攝影片多幀觀者如堵交通爲塞試演移時乃去 
[納稅華人會常會紀]  
　　納稅華人會於十九日晚七時由理事許建屏·穆藕初·假座南京路勸工銀行樓上歐美同學會邀請該會全體理事聚餐到者十餘人首先提議重要議案三起（一）外人開浚蘇州河問題方椒伯提議蘇州河淤塞日增交通不便急謀開浚以利航行固爲切要之事然該河不屬租界範圍外人越權開浚則主權所關非常重要應如何交涉阻止以保主權請衆討論許建屏主組織委員會辦理史豊才主由常務理事辦理結果由常務理事辦理並致電南京韓省長呈請籌撥經費規畫開浚並請速行交涉竭力阻止以保主權（二）議經費問題理事兼書記長朱賡石報告本會經費自省政府於七月份起每月補助費一千元迄今未曾領到會内開支無着應討論如何維持結果由各理事籌墊一面再行催撥（三）追認書記長薪金問題理事兼理書記長朱賡石自第一届理事改選之前已准辭代理書記長義務之責及改選後由常務理事重行挽留朱君兼書記長月薪二百元提出追認無人反對作通過 
[通令各艦隊不得擅自變更防地]  
　　海軍總司令公署周代總司令昨日通令各艦隊文云案奉海軍部訓令以各艦隊艦艇駐泊防綫關係重要歷經令飭各艦艇長對於原駐防地無故不得擅自更動此次楚謙艦長王廣熊在原防不奉命令自由行動有違規章除已撤任另候查辦外爲此令仰轉令所屬各艦隊嗣後務各謹守原防不得擅自變更防地等因奉此合行令仰該艦隊司令艇長等務各謹愼將事非奉命令不得擅自變更原防是爲至要此令 
[新任英總領事抵滬]  
　　國聞通信社云駐滬英國總領事巴敦氏今晨可以到埠巴君原爲北京英公使館中文秘書長前月由英政府調遷本埠總領事繼法磊斯君之職日前巴氏由北京到秦皇島復由該處乘船來滬云 
[拘獲木箱内女屍案兇手]  
　　住居法新租界愷自邇路長安里内之婦人某氏於本月間在公共租界地方被人勒斃後藏在板箱抛置途中爲捕查見稟明捕頭諭令飭緝兇手到案再核各情迭誌前報兹於日前爲法捕房偵探督察員黄金榮探目韓邦達偵悉兇手王惠根又名小華匿跡之處當即不動聲色前往將王拘獲帶入捕房經西探長戴薩克君略詰一過諭令收押聽候録供解堂訊辦 
[友華銀行滙市報告]  
　　昨日友華銀行匯市報告云星期六日倫敦大條銀價近遠期俱未動紐約銀價縮至六角九分半倫敦紐約間匯價長至四元四角七分八七五今日此間各國掛牌滙價僅佛郎長至九百六十枚上午市况頗平各種匯價俱較星期六見縮英鎊成交價八九月份三先令五便士三七五美金成交價七十七元三角七分半市况雖平售出者仍多照此價格且英鎊亦有以三先令五便士四三七五成交者美金亦有以七十七元五角成交者實際最長之成交價英鎊爲三先令五便士半美金爲七十七元六角二分半下午投機者紛紛購進匯價驟縮至收盤時英鎊售開價已不能過三先令五便士二五美金售開價已不能過七十七元二角五分今日滙票出售甚少銀行定價英鎊匯票三先令六便士一二五美金匯票七十八元八角七分半佛郎匯票一千枚星期六日倫敦銀市印度稍有售出空頭補進收盤時市况穏定紐約市况較穏購進俱照掛牌價格售出無 
 
 

Page 14

 
 
第四張第十四版 
[洋布市况週訊]  
　　商情通訊社譯瑞和洋行報告云本星期來英國布市無大變惟因棉價見跌故布市亦較鬆動近聞染工等費已經減少惟減落若干則不可知餘無緊要消息云本埠布市本週以來依然無所起色孫中山到滬以後對於時局前途仍多障礙一說則爲中山已受北京之請云九江四川均受重兵故宜昌重慶兩部之商對頓受影響本埠方面兩次颶風受驚非淺雖尙無大損失商船行旅往來受阻近來兼以天時甚熱故市面益形蕭條秋凉以後或者可望發動津漢兩埠據來電報告市面均屬呆滯惟出貨情形近週中仍屬活潑銀拆低至二分可見本埠存銀之豐厚也 
　　呌莊售出計四萬二千四百疋厚白市布勢仍呆滯價格因分量輕重而異價疲二錢白布洋紗細斜紋稍少進步土耳其紅布穏定剪絨見跌染色貨全部大有進步出貨甚活動今將售出花色疋數列後原色市布七五四二疋白市布一六三一○疋漂白標布四五○疋細斜紋二○○疋粗布三五○疋土耳其紅布二○四○疋剪絨三○○疋洋紗六○疋元色羽綢一○二四八疋花色羽綢二五五五疋絲羅緞一八○疋泰西緞一九八七疋羽毛一○疋嗶嘰一二○疋羽綾四○疋小呢六疋 
[上海商業市况彚録]  
　　金融 
　　昨日上午銀幣市價與前日收盤相同爲七錢二分二釐半下午收盤爲七錢二分二釐二毫半比上日小去二毫半寗波有運來洋三萬元用途仍稀少 
　　銀拆上午市價仍係九分下午收盤爲八分匯豐銀行收欵一百萬兩其餘花旗麥加利大通等各銀行收欵亦有四十萬兩銀行庫存現底甚足聞大條日内尙有續到也 
　　昨日現銀洋大條進出頗稀祇中國銀行由寗波來洋三萬元華義銀行囑北市泰亨源等銀爐烊去大條六十八條上星期六滙豐銀行所烊去三百二十六條熔見寳紋七百十七只計重銀三十二萬六千兩各銀行銀洋進出倉不多祇有麥加利銀行出倉銀十萬兩花旗銀行出倉洋五萬元華比銀行進倉銀十萬兩中國銀行出倉銀一萬兩進倉洋一萬元各錢莊少存銀五萬兩多存洋五萬元友華銀行進倉銀七萬兩懋業銀行進倉銀四萬兩餘行未有進出 
　　昨晚止各銀行共存銀三千九百三十八萬兩洋三千六百十七萬元大條四千九百六十九條 
　　滙價與金市 
　　昨日星期一大條例無報告上午標金尙稱平穏開盤三百零三兩三錢先令弗動市况步軟銀行賣出九月份先令價三先令五辦士半至三先令五辦士三七五買進三先令五辦士六二五至三先令五辦士半又賣出九月份美滙價七十七元半至七十七元三七五買進七十七元七五至七十七元半又賣出九月份東匯價六一六二五至六一八七五買進九月份東滙價六一四三七五至六一六二五花旗買進現標金一百零五條價爲三百零六兩所以標金最高漲至三百零四百六錢嗣四先令等市况略平銀行賣出九月份先令價三先令五辦士四三七五買進三先令五辦士五六二五又賣出九月份美匯價七十七元半買進七十七元六二五又賣出九月份東匯價六一八一二五買進六一六二五而標金亦回小至三百零三兩四錢收盤 
　　午後標金開盤三百零三兩九錢先令弗動最小爲三百零三兩五錢先令等市况愈趨愈疲人心頗屬堅固買者亦甚踴躍銀行賣出九月份先令價三先令五辦士四三七五至三先令五辦士二五買進三先令五辦士五六二五至三先令五辦士三一二五又賣出九月份美滙價七十七元半至七十七元一二五買進七十七元六二五至七十七元三七五又賣出九月份東匯價六一八一二五至六二一二五買進六一六二五至六一八七五以致標金最高漲至三百零五兩五錢時有紗業中人某抛去期金一千餘條收盤爲三百零五兩一錢綜計昨日先令交易三十萬鎊美匯十萬條元東滙二十餘萬元銀行買進居多據業此者云大條恐難見縮標金不致飛漲 
　　國内匯兌 
　　昨（二十一日）内匯來電除京津銀滙遞加五錢外餘均不動市價平穏計北京公砝爲一千零四十六兩五錢銀元爲一千零一元天津行化爲一千零五十四兩五錢銀元與申洋相同烟臺銀兩爲一千零四十五兩二錢五分銀元爲一千零八元漢口洋例爲一千零三十五兩二錢五分銀元爲一千零九元宜昌宜平爲一千零三十七兩銀元爲一千零二十元九江南昌銀元各爲一千零八元半安慶銀元爲一千零七元半蕪湖銀元爲一千零七元蚌埠銀元爲一千零六元南京蘇州鎭江揚州無錫常州常熟等銀元爲一千零一元半徐州温州銀元爲一千零五元宜興南通銀元各爲一千零二元清江海門銀元各爲一千零四元杭州寗波嘉興湖州紹興餘姚等銀元各爲一千零三元蘭谿一千零四元半福州一千零十元厦門一千零八元哈爾濱一千零十一元重慶九七平銀爲九百八十二兩五錢成都九七平銀爲九百九十五兩萬縣九七平銀爲九百八十五兩萬縣成都重慶等銀元仍與申洋相同各無變化云 
　　外幣 
　　昨（二十一日）外幣市面稍形起色而尤以法郎新加坡元及花旗三種交易爲最旺價格因之略趨漲高羅卜各票依然沉悶惟價格尙能立定其餘各票亦無變化計法郎高一釐買價爲一角四分九釐新加坡元漲半分買價爲九角一分花旗票遞加五釐買一元七角七分半羅卜千元新票仍買二兩七錢五分二百五十元票買九錢五百元票買八兩二錢五分五元至二十五元票買七兩二錢五分馬克買二釐二毫半香港票買一元零三分老頭票買八角五分半英金票買八元荷蘭票買六角六分半各無變動與上週末市價相同云 
　　茶市 
　　昨日洋莊茶市市面稍爲沈寂珍眉消去二百六十餘箱去冒頓形減色售盤五六十兩較前看低四五兩珠茶市面杜德洋行雖已開辦然仍疲軟大帮中拆出之芝珠圓珠去路尤爲呆滯路莊貢熙各白頭行多有購進故市面亦無變動售開市價自二十兩至二十六兩頗有增漲之趨勢鳳眉消去一百餘箱價格頗爲堅俏秀眉針眉去胃尙難活動大帮來源雖已斷絶然去路花旗尙未開通茶商殊感困苦祁門紅茶存底已不見多故異常堅俏成交二百餘箱售盤四十二兩較前約提七八兩寗州貨存底雖稱缺乏然日來市上亦無成交云 
　　乾繭 
　　本年春季繭價奇貴滬上各絲廠因收時銀緊貨昻所收不足三閱月以來已近做完且遠期絲抛至十二月份交貨者亦將滿額因之各廠紛紛補收原料近來乾繭進胃頗殷惟洋棧堆儲者以二號貨居多據云須要六百斤外繅折廠經一擔市上紹興貨不多所存者無錫常州繭爲大宗昨有楊樹浦某廠買進金壇貨春季乾繭一百四十擔價每擔二百十兩又緒昌福買進無錫開化鄕貨一百六十擔價每擔一百八十五兩繅折六百二十斤預算前抛之絲價廠商劃合均有可盈現一般餘繭户因上週各洋商購進大批期絲人心異常堅固均有待善價而沽之勢云 
　　北貨 
　　北貨業瓜子徐魁亳州等新貨業已上市客帮辦去銷路亦暢兹市上新貨徐魁劃九兩六錢亳州子九兩大連子八兩昨日新徐魁號家索價十一兩未經開出新亳州子前到過八百三十袋開價九兩售盤九兩二錢業已售罄後批大約於三四天内可以續到市面甚俏 
　　新貨湘蓮已於上星期到申貨品尙屬整齊是以浙江杭嘉湖及津帮均有購辦市價頗堅昨日劃盤已升漲至二十七兩云 
世界商業電報（特約路透商業電） 
[倫敦銀價（八月十九日倫敦電）]  
　　　　　　上日價　　　　　本日價 
現期　　　　三四便士七五　　不動 
遠期　　　　三四便士七五　　不動 
市况甚岑寂而穏定 
[倫敦對外電滙（八月十九日倫敦電）]  
　　　　　　上日價　　　　本日價 
向柏林　　五、一五○　　五、六一○ 
向比京　　五八·九一　　五九·一○ 
向亞姆斯特丹（荷）　一一·五○　　不動 
向米蘭（意）九九·二○　九八·九○ 
向瑞士京　二三·五三　　二三·四八 
向西班牙京　二八·六二　二八·六八 
向紐約　　四·四八六二五　四·四七八七五 
向巴黎　　五五·九○　　　五六·三○ 
向上海　　三先令六便士　　三先令五便士八七五 
向孟買　　一先令三便士六八七五不動 
向横濱　　二先令一便士六二五五二先令一便士六二五 
[紐約滙兌市（八月十九日紐約電）]  
　　　　　　上日價　　　　　本日價 
　　　　　　元角仙　　　　　元角仙 
銀　　　　　○·六九六二五　○·六九五 
向倫敦電匯　四·四七六二五　四·四八 
向日本電滙　四七·八七五　　不動 
向上海電滙　七九·一二五　　不動 
向柏林電滙　　·○八六二五　·○七八七五 
向巴黎電滙　八·○一五　五　八·○○ 
金利　　　　百抽○三·五 
[倫敦生絲市（八月十七日倫敦電）]  
　　　　　　　　　前價每磅　　　本日價每磅 
　　　　　　　　　先令　便士　　先令　便士 
七里復搖經神駒牌　二八·六　　　二八·三 
同上新式羊旗牌　　二九·三　　　不動 
同上駝鳥牌　　　　二八·六　　　二八·三 
同上Soleil牌　二六·六　　二六·三 
日本特别　　　　　三四·　　　　不動 
日本特别一┃一五　三三·　　　　不動 
[紐約生絲市（八月十六日紐約電）]  
　　　　　　　　上日價每磅　　本日價每磅 
關西特别飛切　　　七·七五　　七·七二 
關西良一番　　　　七·二二　　七·一二 
關西一番　　　　　七·一七　　七·○七　　 
廣東特别一四┃一六七·六二　　七·五七 
上海機械絲金雙鹿　八·三五　　八·三七 
　　　　　　　　　（八月十八日紐約電） 
信州一番　　　　　七·○○　　不動 
[紐約棉市（八月十九日紐約電）]  
　　　　　　　　　上日價　　　本日價 
十月期　　　　　　二一·六四　二二·四二 
十二月期　　　　　二一·六三　二二·四二 
一月期　　　　　　二一·四七　二二·二○ 
三月期　　　　　　二一·四八　二二·二○ 
五月期　　　　　　二一·四○　二二·一○ 
米特林現貨　　　　二一·九○　二二·七○ 
最高價（十月份）　二二·二三　二二·四七 
最低價（十月份）　二一·六四　二一·五○ 
　　棉價因收成報告欠佳現貨市面起色及空頭紛紛補進故見漲高 
[倫敦棉市（八月十八日倫敦電）]  
　　　　　　　　上日價　　　本日價 
埃及棉　　　　一七·七五　　一八·○○ 
平加而　　　　　八·五○　　九·二五 
[孟買棉市（八月十八日孟買電）]  
　　　　　　　　　　　上日價　　　本日價 
十二月一月期平加而　　三四二　　　三五七 
九月期奥姆辣　　　　　四三六　　　四五六 
七八月期白落去　　　　五○二　　　五○八 
[孟買棉市停市]  
　　八月十九日孟買電云今日棉業交易所停市 
[世界産棉銷棉數報告]  
　　八月十六日華盛頓電云調查局報告上年商用棉除小花衣Linters外之産額共約一五一九七、○○○包在同一時期内世界銷用額共約一六、九一四、○○○包每包四七八磅美國所銷用之小花衣不在此數内 
[紐約糖市（八月十六日紐約電）]  
　　　　　　　　　　　　　　　　　　　上日價每鎊　　　本日價每鎊 
糖（Centrifugal）稅付過　　五·三○　　　　五·二五 
糖（同上）九月期C.F.紐約　　　　　三·七六　　　　不動 
[紐約糖市週報]  
　　八月十日紐約電云原糖市况不穏價更和緩因煉糖需要欠活動及美國糖稅將增之故此間現貨售者索價低於五仙三六仍不能引動購主古巴存貨者因歐洲需要頗佳不欲急於以貨供諸市塲法國購主在古巴購入五千噸大約因法國甜萊收成將有不足之虞古巴榨糖廠一百七十六家現已榨畢共得三三七九○○○噸上年同一時期爲三三九一○○○噸煉糖市亦呈不穏之狀况因原購供出口之貨今復售諸内國糖業煉糖出數甚夥購者應接不暇致有數批成交價在煉糖廠所開之下 
[倫敦華茶市週報]  
　　八月十二日倫敦電云工夫茶市况堅緑茶岑寂現僅有小數出口交易成交 
　　　　　　　　　上週每磅　　　　本週每磅 
小種（最佳）　　　三八至四五便士　三八至四二便士 
祁門（中至最佳）　九至三八便士　　八便士半至三八便士 
平陽　　　　　　　九至九便士半　　不動 
武寗（普通）　　　七便士七五　　　不動 
珠茶（普通至佳）　一七至二四便士　不動 
珍眉（普通至最佳）一○至二五便士　不動 
秀眉（普通）　　　五便士　　　　　不動 
[倫敦鋼鐡市（八月十二日倫敦電）]  
　　　　　　　　　　　前日價每噸　　　本日價每噸 
　　　　　　　　　　　鎊·先令·便士　鎊·先令·便士 
鉛鋼板（蘇格蘭運貨）　九·○·○　　　八·一五·○ 
又（東北海口運貨）　　八·一五·○　　弗動 
三角鋼（蘇格蘭運貨）　八·七·六　　　八·○·○ 
又（東北海口運貨）　　八·五·○　　　弗動 
鋼圓條（蘇格蘭運貨）　八·七·六　　　八·五·○ 
又（東北海口運貨）　　八·一五·○　　弗動 
克萊夫蘭（重慶鋼）　　　　六二·六　　弗動 
又　　　（重慶鐡）　　　　七九·六　　七七·六 
生鐡（克萊夫蘭三號）　　四·七·六　　四·七·○ 
[倫敦物品市週報]  
　　八月十二日倫敦電云本週物品市甚岑寂旣值休假期而政局復不安穏交易頗受妨碍糖世界需用日多而出産並不甚高故價殊堅固古巴本年存糖五九○○○○噸上年爲一三七二、○○○噸歐陸甜萊之收成今無消息衆意現有滿意之進步米市沉滯西貢豆市况穏定未有變動日本豌豆市弱雖英國豌豆缺貨及因大雨恐將歉收而市况並不見佳中國亞麻仁現有人出二十先令價購入亞麻仁價漸落需要不佳亞麻仁油因以價弱豆油鮮人過問油餅市穏定需要適度橡皮市穏定後已轉呆滯而無精彩美國電訊延緩殊碍交易蛋市更穏需要漸旺中國蛋每一百二十枚值價在九先令至十先令間上週爲九先令至十先令六便士 
[英國羊毛市况週報]  
　　八月十一日白拉特福電云本週市况清淡價仍如舊七十號貨五十六便士半六十四號貨五十三便士半六十號貨五十便士半五十八號貨四十一便士毛紗紡者售出遠期貨頗多但目下仍持愼重態度毛織品因染色及織費均减輕前途漸有希望 
[印度蔴袋市（八月十八日喀爾喀特電）]  
　　　　　　　　上日價每百雙　　　本日價 
藍線（廠交貨）　四一盧比五　　　四○盧比七五 
緑線（同上）　　四六盧比　　　　四六盧比七五 
[紐約股票市（八月十九日紐約電）]  
　　　　　　　　上日價　　　　　本日價 
美國鋼鐡公司股　一○三元七五　　一○三元八七五 
股票市塲人氣堅成交數共四○○、○○○股 
[大阪股票現貨市價]  
　　（八月二十一日大阪電） 
　　　　　　　　　上日價　　　　本日價 
日華股　　　　　四一·四○　　　四一·一○ 
同興股　　　　　一八·四○　　　不動 
東華股　　　　　　五·三○　　　　五·一○ 
鐘紡（新股）　　二七七·○○　　二七九·九○ 
日本信託銀行　　　一三·五○　　不動 
上海取引所（新股）一八·○○　　一八·九○ 
大日本製糖公司股　八三·六○　　八三·九○ 
漢口取引所　　　　一六·八○　　一六·五○ 
　　今晨大阪股票市塲開盤前人氣堅 
[大阪股票行情（八月二十一日大阪電）]  
　　　　　　　　　　　　前市開盤　　　　後市收盤 
大阪株式取引所　本月期　一○○·六○　　一○一·○○ 
　　　　　　　　下月期　一○一·一○　　一○一·八○ 
　　　　　　　　遠期　　一○二·○○　　一○二·一○ 
同上新股　　　　本月期　　七○·六○　　　七○·七○ 
　　　　　　　　下月期　　八三·二○　　　八三·八○ 
　　　　　　　　遠期　　　八三·五○　　　八四·○○ 
鐘紡股　　　　　本月期　三○○·八○　　三○一·八○ 
　　　　　　　　下月期　三○一·九○　　三○一·五○ 
　　　　　　　　遠期　　三○一·三○　　三○二·○○ 
同上新股　　　　本月期　二八○·三○　　二八一·二○ 
　　　　　　　　下月期　二八二·○○　　二八二·八○ 
　　　　　　　　遠期　　二八二·四○　　二八三·一○ 
日本郵船會社老股本月期　　八七·八○　　　八八·○○ 
　　　　　　　　下月期　　八七·六○　　　八八·○○ 
　　　　　　　　遠期　　　八八·○○　　　八八·四○ 
[東京株式取引所股價]  
　　（八月二十一日東京電） 
　　　　　　　　　　　前市開盤　　　後市收盤 
老股　　　本月期　　　一○九·三○　一○九·一○ 
　　　　　下月期　　　一○九·五○　一○九·六○　 
　　　　　遠期　　　　一一○·五○　一一○·○○ 
新股　　　本月期　　　　八二·八○　　八三·○○ 
　　　　　下月期　　　　八三·四○　　八三·八○ 
　　　　　遠期　　　　　八三·七○　　八四·二○ 
[大阪棉紗現貨市價]  
　　（八月二十一日大阪電） 
　　　　　　　上日價　　　　本日價 
鐘紡　二十支　二七一·○○　二七○·○○ 
赤戎　二十支　二四三·○○　二四三·○○ 
船美人十六支　二五四·○○　二五五·○○ 
三馬　十六支　二五二·○○　二五三·○○ 
[大阪三品定期市價表]  
　　（八月二十一日大阪電） 
　　　　　熊　　　　　　市　　　　　　後　　　　　　市 
　　　　　開盤　　　　　收盤　　　　　開盤　　　　　收盤 
八月期　　二五八·九○　二五八·九○　二五九·○○　二五八·九○ 
九月期　　二五五·九○　二五五·八○　二五五·六○　二五六·四○ 
十月期　　二五三·○○　二五三·五○　二五三·四○　二五三·五○ 
十一月期　二五○·三○　二五一·四○　二五○·五○　二五一·○○ 
十二月期　二四九·五○　二五○·八○　二四九·九○　二四九·九○ 
一月期　　二四七·二○　二四七·九○　二四七·一○　二四七·五○ 
[三品行情]  
　　八月二十一日大阪電云今晨三品市價因紐約棉市有力及本地現貨市俏故見漲高星期六日成交數共一萬五千七百三十包星期五日爲二萬八千三百八十包 
[大阪銀行公會金融週報]  
　　（八月十九日大阪電） 
　　　　　　八月五日止一週　　日金　八月十二月止一週　日金 
存欵　　一、二五七、五四三、○○○　一、二五○、○八三、○○○ 
貸出金　一、二六八、四一六、○○○　一、二七一、五四二、○○○ 
庫存現金　　　五三、七○一、○○○　　　　四六、二七四、○○○ 
票據交換額　五一二、九四六、○○○　　　四五七、七二一、○○○ 
[生絲定期市價（以下日本電報通信社電）（八月二十一日横濱電）]  
　　　　　　　　　前市收盤　　　　後市收盤 
八月期　　　　　一八七·○○　　　一八六·九○ 
九月期　　　　　一八七·一○　　　一八七·○○ 
十月期　　　　　一八七·一○　　　一八七·五○ 
十一月期　　　　一八六·九○　　　 
十二月期　　　　一八五·五○　　　一八五·三○ 
[大阪紗布現貨市價]  
　　（八月二十一日大阪電） 
綿紗　　金三馬（十六支）　二五一·○○ 
綿紗　　赤　戎（二十支）　二四八·○○ 
綿紗　　船美人（三十支）　三三五·○○ 
綿紗　　雙　鹿（四十二支）四二五·○○ 
綿紗　　藍　魚（四十二支）四三○·○○ 
綿布　　九　龍（粗布）　　　　九·○○ 
綿布　　雙　童（細綾）　　　　七·七五 
綿布　　竹　虎（細綾）　　　　八·○五 
綿布　　四　Ａ（細布）　　　一一·二五 
綿布　　世樂鳥（細布）　　　一一·九○ 
綿布　　鷹　　（並巾）　　　　八·二○ 
綿布　　鵝　鳥（片綾）　　　　九·三○ 
綿布　　牡丹（天竺）　　　　　五·六五 
綿布　　紺千鳥（二巾）　　　二二·一○ 
[神户油豆餅市價（八月二十一日神户電）]  
豆餅（現貨）　　二·二五　（八月）　　五·○○ 
黄豆（現貨）　　七·六○　（八月）　　六·一○ 
小麥（日本産）　一六·○○（滿洲産）　六·六○ 
麵粉　　　　　　　三·四七　　 
豆油　　　　　　一八·三○ 
落花生油　　　　二四·五○ 
[大連油豆餅市價（八月二十一日大阪電）]  
豆餅（現貨）　　　　六·○○○ 
豆油（現貨）　　　　二·二四五 
　　尙有本埠新聞等轉入後頁 
雜評二 
[和平空氣（訥）]  
　　今日北京方面之空氣正在互相排擠凖備拆台滿布政客奮鬭之空氣廣東方面之空氣正在互相推戴凖備上台滿布軍人得意之空氣此外保與洛間保洛與瀋陽間又互相嫌忌滿布危險之空氣而上海方面則代表往來疏通調解又滿布和平之空氣各方面之空氣各各不同安能强不同之空氣而使之同更安能以少數和平之空氣化除多數惡劣之空氣况乎此少數和平之空氣非眞正和平空氣不過少數人利用機會在姑且兜搭之中則所謂一線之和平空氣亦僅在縹縐想像中又安得謂之眞空氣耶然而和平者國人所仰望也將由何途而成此眞和平之空氣哉 
 
 

Page 15

 
 
本埠新聞二 
[改良中國影片事業之先聲]  
　　發起者爲實業家與資本家 
　　南通中國影片製造公司爲張謇及其子孝若與朱慶瀾程齡蓀等發起籌備主任爲本埠滬江影戲園股東盧壽聯君盧君本在美國學習紡織科後以體質孱弱不堪勝任乃返國與友輩創設滬江影戲園以作試辦不計蓋盧君在美時對影戲一事亦頗留心嗣以我國尙乏製造影片公司故盧君又赴美者察影戲界一切詳細情形一年後始返回時極受美國人士之贊美甚至願投資合辦但盧君赴美考察影戲事業之旨趣乃欲國人自行製造影片故多拒却俾得闡揚國光回國後卽以所抱志願發表頗得國内實業家資本家之贊助乃與張謇等創辦南通中國影片製造公司現南通建有玻璃頂之攝影場一處規模宏壯佈置適宜所聘演員胥屬優等聞並由美國特聘機師一位年底將有新片出現該公司前在本報披露徵求影戲脚本之廣告所定取選格例頗爲嚴密凡誨盗誨淫或神怪迷信等資料足以毁損國家體面者皆在摒棄之列蓋以現在上海各影戲園映演之影片來自外國且長劇中所演我國風俗民性不能脗合且難免有誣辱之處如劇中有我國人服制者皆在盜藪竊賊之輩加之扮演者雖似我國人民但泰半爲他國人任之故誣我尤深卽眞有我國人任之亦以久居異邦對祖國社會情形不無隔膜以之表演之事物皆根據外人所作小說之理想凡我國人士曾見此種影片者無不認爲恥辱於是欲馳函責問外國製造影片者有之或欲聯絡同志在本國創設影片公司自行表演各種義俠尙武之故事以揚國光使外人見之亦知我國之民性與一切他國所不及之行爲但以議論過多仍未有成縱有一二影片曾在本埠各戲園映演數次能受社會上一般人之歡迎惜製片者含有營業性質故得益者仍鮮且亦不足闡揚國人之美德要之影片之影響於國人若報紙然勢力旣廣感人尤深矧我國敎育未盛若以有益之影片流演内地則不但使未開茅塞之人有所領悟且可使之稔知現世社會生活之趨勢以及國外之種種事物故南通中國影片製造公司籌備主任盧君由美返國後不憚艱難極力鼓動國内實業家資本家爲之發起以作改良中國影片事業之先聲且盧君精密能幹故將來我國影片事業定卜發達也 
[公廨集訊新世界案紀]  
　　新業公司因新世界游戲塲營業失敗具稟公共公廨聲請清理賬目該塲前被美商花旗烟公司訴追欠欵公廨判决確定新業公司爲合資性質所有債務股東應負擔完全責任故理賬員將股東名單呈由公廨出單按名飭傳已到鄔宗孝吳麟書董杏生賈榮章（即賈坤林）錢庠元張石川王樂平金梅先孫鋆卿應子雲等昨農由張襄讞會同美雅副領事集訊其述供諸人對於股東責任均欲卸除分誌如次（一）鄔宗孝供在自來水公司執業本購有新業公司股份五十股計二千五百元庚申正月因陸錫侯爲總理須得股權若干方能被舉故將股份過户與陸立有合同問官將合同察閱之下以内中祗言將股東權利讓渡與陸錫侯並無出賣股單之字樣因問鄔股票現在何處鄔稱仍在伊手陸之代表博良律師即稱陸並未向鄔購買股票理賬員亦稱查有楊秋生者係該塲股東前將股權讓與陸錫侯而股票則售與經汪氏（二）董杏生供稱在四川路十號營業購得股票八十股並非一百股去秋見該游戲塲組織交易所我不滿意故已有七十四股售與該塲現經理我所存者僅六股而該塲現經理當即上堂聲明係代董售賣並非伊所購買（三）吳購書供前代甬人楊俊卿購買該游戲場股票五十股但其所給收欵之收據係誤書我名楊現在杭州博良律師請飭吳將楊交案或出票飭提到案對質若吳所供是虚仍難脫離股東責任（四）賈榮章供我有股票一百四十股計七千元前年正月以一千四百元賣與陸錫侯因我欠陸欵故除抵過外尙欠陸二千元出立借據並由代表許理律師聲明賈將股票出售與陸契約係由何飛所立可邀到案作證博良律師反對謂彼時何飛爲陸錫侯之法律顧問一切行爲係屬秘密若令何飛作證則彼必盡情宣布故律師極端反對時何飛起立正欲發言即經堂上制止（五）陸錫侯供前在新世界爲經理時並未向賈購買股票賈榮章欠我之債不下萬餘彼親到我處號哭哀懇者已有十餘次此人極其好事花旗公司與新世界之爭皆彼搆成前因將公司中股票私售不交賬目曾被我以刑事起訴（六）錢庠元稱病不到遣其子爕堂到堂供稱伊父股票已盡售與經汪國貞不欠公司股欵陸錫侯即稱錢應繳股欵二萬二千五百元餘由經汪氏轉一萬五千元外實欠七千五百元有簿據可查時已午後一時中西官宣諭退庭改期再核 
[道路建設協會消息]  
　　蕭珩珊何茂如楊小川三君就職之覆函 
　　中華全國道路建設協會迭接各名譽正副會長及顧問董事等職員覆函允爲擔任并竭力爲會務之贊助已誌前報該會昨又接到名譽董事覆函三件（一）湖北督軍蕭君珩珊函云逕啓者函及附件均悉我國路政素不講求風氣閉塞交通阻滯凡始事業因之不能發展貴會本愛國之熱忱抒救時之良策提倡建設全國道路統籌全局銳意經營偉畫宏謀至堪欽佩鄙人分屬國民力所能至自當充分協助襄兹盛舉專此奉復順頌籌安蕭耀南啓（二）名譽董事松滬護軍使何君茂如函云逕覆者迭奉台函敬聆一是道路建設現已漸爲國人注意諸君子倡導熱忱至深欽佩承推名譽董事愧未克當惟是事關公益敢不勉附驥尾期收衆志成城之效除將證書收存外兹特遵囑附奉照片一張即希察收爲荷專復即請台安何豐林啓（三）名譽顧問前上海道尹楊君小川函云敬覆者頃奉公函知此次執行董事會議選舉第二屆職員謬承公推鄙人爲名譽顧問並寄予證書曁職員名單各件祗領之餘殊深慚惡竊維兹事體大以鄙人才識疎陋何俾於用因思同人洞見癥結規模宏遠而化兵爲工之說爲鄙人素所主張今得隨諸君子後倘有詢及芻蕘自當勉貢楊愚以副期許嗣後如有嘉猷偉論尙希隨時賜敎以開茅塞尤所殷跂者也謹泐佈復敬頌公祺楊晟謹啓 
[海鹽同鄕請懲逆犯]  
　　海鹽旅滬同鄕會昨致本縣知事快郵代電云海鹽縣長鈞鑒談金觀談徐氏傷害生母談何氏業由縣長指騐飭拘該夫婦研訊監禁在案近由本會會員馮異孫等由里來滬先後到會僉稱談姓逆倫重案慘無天日駭人聽聞談徐氏凶惡性成早視姑爲眼中釘毆詈習以爲常談金觀府閣乖戾聽信妻言亦時有毆母情事其忤逆情形均爲鄰里所目覩此次談何氏猝然身死該夫婦恐逆謀敗露死後延醫擬方藉遮耳目而屍身頭部肢體均有傷痕已爲衆目所共見比聞縣長因談金觀談徐氏供詞狡展而未定案然查以平日違忤證以屍體受傷參以輿論共憤此案眞相當在洞鑒之中查刑律第三百十四條第一項傷害尊親屬者致死或篤疾死刑或無期徒刑今該案罪跡昭彰實屬法無可逭懇從速法辦以除梟獍而整倫紀地方華甚海監旅滬同鄕會會長周昌岐朱錫鑿徐文湛曁職員公叩 
[沈聯芳允就商事公斷處長]  
　　本埠總商會商事公斷處自選沈聯芳爲處長後沈以責重事繁三次辭職兹悉沈經宋方兩會長一再勸駕業已允就該會已於昨日發出通告定期於夏曆七月初一日下午四時開新舊職員交替會云 
[各學校消息彚誌]  
　　勤業女子師範學校西門勤業女子師範學校創辦已逾十載本屆擴充各級義務學額添聘吳山君任敎務·及訓育主任·兼授倫理學其夫人任職業科主任敎授王立明女士任女權運動史梅雲英女士任公民常識徐仁懿女士任英文·算學梁瑞芳女士任體育·跳舞·游戲等精武體育會李敎員任拳衛松江慕衛女塾周小姐任鋼琴·音樂沈倩女士任高小級任丁益華女士任國民級任朱濟舟君任師範主任兼授敎育學張壽仁君任生理劉芝常君任生物學張惠石·劉慕宇·韓宗道三君任文學史聞邇來報名投考者日衆餘額無多准於九月一日開學云云 
　　聯益善會義務夜校虹口胡家木橋香烟橋路聯益善會所設之義務夜校兹悉於九月一日開課新生報名處除該會外英租界蘇州路十一號該會總辦事處亦可報名欲閱詳章面索可也 
　　坤範女校梅白格路坤範女子中學附設女學美術專科聞自招考後來學者多係清寒子弟兹爲普及女界前程起見再擴充義務額二十名如有殷實保證均可投考又聞義務夜校亦有餘額詳章另備附郵即寄云 
　　青夜義務閘北青夜國民義務學校職員孫道勝等以暑期將滿連日將下學期進行事件着手籌備兹已定八月二十五六兩日上午爲舊生登册日期二十八九兩日上午爲新生報名日期三十一日爲新生考試日期又聞該校董事長方椒伯君於上學期行畢業禮時曾親至該校給畢業生文憑並致訓詞又擬將此次畢業生三名由該校轉送他校以期造就人才云 
[引溪義校籌建校舍紀]  
　　滬東引翔港南木橋義校於本月二十號（星期日）午後二時開會首由楊宏祺君報告開會宗旨馮趾麟君討論云侯君子誠願將住宅後隙地捐入堂中建築校舍誠爲興學之光不讓前人專美侯君旣如此熱心吾人能不贊助成功所有募捐章程悉載捐册一俟捐有成數即開徵集大會凡收入支出雖一錢均登報端表示公開繼由陳政平君演說興義務學校爲根本救國之大計馬國華君解釋義務之意義凡授義務敎育者將來服務社會均本義務宗旨終身只知義務不知權利方不愧義務學校造就之人材嗣因該校暑期補習已届期滿凡各級學生最優者并分别給以獎品復由學生唱歌及各種表演頗蒙各界贊許餘興佐以絲竹新劇來賓約二百餘人多係工界領袖散會已八時矣 
[職業學校之新敎材]  
　　本埠中華職業敎育社以各處農工商職業學校國文科缺乏應用之敎材商由潘文安·葉公敻二君編緝職業應用文一書業已出版全書分函札·電報·章程·合同·呈文·契約·廣告·傳單八大類約二百頁每册收回材料印刷費銀三角由商務·中華·大東各書局及中華職業學校代爲發售各地職業學校之國文科均可采用作爲敎科書云 
[少年宣講團暑期服務紀]  
　　少年宣講團暑疫急救隊鄭錢昌·谷劍塵·董國耀·顧粹翔·陳克家等於昨日（二十日）午後在本埠九畝地開講（霍亂病之起原）·（公共衛生應注意）·（預防暑疫之方法）聽者一百三十餘人頗感動講畢舉行通俗游藝（衛生五更調）等分贈痧藥施治急救遠近來索者頗衆莫不感謝有一人因患腹瀉至二日之久無從得藥云可見貧民之苦狀旋因天雨分藥未能普及定下星期仍在該處分發各隊員冒雨回團衣服盡濕云 
[晨社廣告代表已赴美]  
　　晨社之廣告部經理各報各戲院及壁牌廣告外兼包月刋特刋及其他特組會塲之廣告其業已辦理而得委託者之稱許者爲寗波同鄕會會員題名録聖約翰大學畢業特刋及普益習藝所十週紀念會會塲廣告等該社聘定之駐美廣告代表張德與君已於昨日乘坐南京號郵船赴美張君爲聖約翰大學校畢業生曾任該校一九二二年出版科廣告主任對於廣告頗有經騐故該校廣告部之收入以一九二二年爲最優也 
[碾米業常會紀]  
　　上海機器碾米公所昨日在新閘路和貴里本公所開會三時正副會長及司月同業均到會即振鈴開會其提議案爲近來長江淮揚一帶新客秞登塲滬寗火車裝來擁旺惟運來之貨有押匯者有數家與轉運公司所發之提單不符恐有弊端應請我同業至棧提貨時須要每包一齊磅過俾免進廢碾白後自受損失繼議現在新貨各處陸續上市到貨日多市價亦步鬆動倘貨進廠後貨主向廠家抵借銀兩照市面至多七成不得超過因米價跌小廠家自受吃虧云云次糧糠栖市價仍照本屆計算無甚東動議畢散會 
[滬閔南拓公司董事會紀]  
　　滬閔南拓長途汽車公司於前日下午二時開董事會到會者爲狄楚青·顧馨一·徐輔洲·張逸槎·姚紫若·劉子瑜·陸崧侯·張景福·沈夢蓮·經理李英石協理黄譜衡等亦均列席討論由董事長李平書君主席報告江程進行狀况預計本年舊曆十月間滬閔一段定可通車皆由地方人士熱心贊助故自開辦至今絶無阻碍因滬至閔行計共憑去棺柩二千三百四十餘具房屋十餘處又於北橋鎭之中市拆讓市房七間均承各業主等慨然遷移並無糾葛殊爲幸事惟由閔至拓林之工程擬於滬閔通車後接續進行將來營業發達可操左券云云繼由經協理李黄二君提議通車前之各項手續議畢散會時已鐘鳴五下矣 
[東興長渡輪船公司開幕]  
　　東興長波輪船公司備有東興連陞兩輪船專行浦西董家渡浦東六里橋白蓮涇等埠昨日下午在董家渡事務所行開幕禮紳商界王竹亭孫芝山盛茂祥高大年等數十人到塲參觀由總經理瞿鶴鳴及孫德章朱增祥高崧甫等招待導入兩輪參觀旋　鼓輪行駛浦東白蓮涇六里橋等埠及回滬已鳴鐘七下矣 
[漁輪下水預誌]  
　　外日暉橋肇順製造機器船廠承農商部委造之海州漁業技術傳習所之鐡壳漁輪將次告竣業已定於七月初二日舉行下水禮聞該所所長王文泰·曁該廠總經理陳順銓柬邀來賓觀禮屆時必有一番盛况也 
[北橋鎭建造旱橋]  
　　滬閔長途汽車路線經過之北橋鎭地方市面繁盛爲便利乘客起見特在該鎭中市建造旱橋一座橋長一千三百餘英尺而寛三丈車從橋面行駛可免危險橋之下面另闢八尺寛闊橋洞一個以資途人交通業經開工陽曆本月終當可告成云 
 
 

Page 16

 
 
[天蟾舞台將次開幕]  
　　九江路天蟾舞臺因排演狸猫換太子頗引起觀劇者之注意前月間因歇夏停演兹悉業已由寳記公司繼續接辦藝員除原有之常春恒等外另聘温小培劉榮萱韓繼初小翠花等諸名角前臺經理爲顧竹軒後臺即係常藝員經理所有房屋戲臺座位均已油漆一新定於陰曆七月初二日開鑼一切行頭佈景燈彩亦已製就第一夜之戲目爲游龍戲鳳·四杰村·打漁殺家·轅門斬子·玉堂春·乾坤圈等劇價目爲九角七角並聞第四本狸猫換太子不日亦將開演云 
[水爐限制問題之警廳批]  
　　閘北地方自治籌備會及商業公會前因撤消水爐丈尺限制具呈淞滬警察廳現該會得廳中批示云呈悉查水爐業限制丈尺章程不適用於今時自係實情已飭區傳諭該公所重行修正呈候核辦矣仰即知照此批 
[證劵物品交易所消息]  
　　上海證券物品交易所市場昨日揭示三則（一）八月期定期買賣交割定於本月三十日爲交割日期二十九日停止定期買賣但標金定期買賣仍照常交易三十一日爲交割日期（二）定期買賣之期限九月一日起更改如左證券九月期至十月期棉紗九月期至十二年二月期棉花同上大連豆九月期至十一月期河南豆同上本廠豆油同上豆餅九月期至十月期芝蔴同上（三）九月一日起棉紗等級表施行期限改定九月期起至十二年二月期止棉花等級表同 
[禁放鵝鴨損害棉禾之布告] 　 
　　上海縣知事公署昨發布告云爲布告事案馬橋鄕經董楊維幹呈稱竊據本鄕下四圖圖董張益齡函稱敝圖各捆業爲保護棉稻起見請議禁放鵝鴨前來益齡於陰曆閏五月二十日邀集各捆業會議禁放各捆業一致贊成咸無異議請求轉呈縣署准予出示禁放鵝鴨並懇令行馬橋第二派出所飭警下鄕隨時勸導以護棉稻等情查現在正當棉花開花結鈴早稻秀穗之際養鵝鴨之家往往放任鵝鴨啄食田間棉稻受損非尠該圖董張益齡公議禁放鵝鴨事屬正當爲特備文呈請縣長俯鑒下四圖放任鵝鴨損害棉稻情形准予出示禁放並懇令行馬橋第二派出所隨時飭警下鄕勸導以護棉稻無任感禱等情據此除指令第二警區隨時查禁外合行布告仰附近諸色人等知悉嗣後不准縱放鵝鴨損害棉禾如敢故違定提究辦不貸其各遵照特此布告 
[濟亨船得免扣留]  
　　濟亨運木船於陰曆五月杪在温州洋遇風後即駛至冲亘嶼暫避未幾又有金寳康米船承裝浙省軍米在彼遇風亦就冲亘嶼避險旣而該米船遇風沉没濟亨船代爲援救得以救起八人次第給以飲食已誌本報迨濟亨駛回上海時適松滬護軍使接得浙江盧督軍電謂金寳康船遭濟亨船撞沉等因當由軍署派探將濟亨船上耆民拘解到署以待訊究繼由木商會館董事馬驥良得悉函知上海縣商會轉向使署陳明狀况然後將人保回惟該木船奉發淞滬警察廳水巡隊扣留在案兹聞此事現經滬杭兩商會從中擔任調解昨日已奉何使令知徐警廳長轉飭浦江水巡隊潘隊長以濟亨木船免予扣留等因以故是案眞相均已查明大約不日即可解决云 
[熱河正券開獎紀]  
　　昨日爲第二期熱河工振有獎正券在西門外方板橋共和影戲院舉行開獎當場開出之五大獎號碼並承銷各票號均照録如下頭獎一萬四千四百八十八號嘉興大利公司二獎三萬零四百四十三號蕪湖分銷處三獎二萬六千零五十九號杭州兆元四獎一萬三千四百十八號杭州義利源又四獎三萬八千六百三十號西塘唐義順五獎一萬四千二百七十七號無錫大有利又五獎二萬七千一百七十號本埠善中 
[道署派委調查松江知事被控案]  
　　滬海道尹公署近奉省令密查松江縣知事温紹樑被沈剛呈控溺職殃民案及衛氏謀夫延不訊結案並警捐風潮之被控等案計有六起當由王道尹密派林德清前往松江實地調查以憑呈復省署云 
[孫永年欠毛巾價案缺席判决]  
　　合衆工藝廠延雷聲布律師在公共公廨呈訴孫永年不理毛巾價洋一案經原告遵諭登報傳達迄已期滿被告仍不投案以故昨由中西官判决着被告照所訴數目償還 
[小輪撞沉煤船]  
　　本埠高明煤炭行昨雇駁船一艘載煤四十五噸送往永興輪船交卸該駁船駛經蘇州河畔觀音閣碼頭適有某公司小輪經過避讓不及致被撞壞船身登時浸水沉没事後經該行經理余杰烈投報海關水巡捕房當由梅捕頭飭派華捕王珊林乘坐小輪前往察看屬實諭候查明該小輪字號再行核奪 
[救濟會救護小婢]  
　　無錫人榮紹其家住南市老白渡裏街四十二號門牌係在關橋相近山東號家爲司賬家有婢女一口年九歲名喚冬香乃於前年出價四十元買來但榮家内本有男女小孩數口不料今春以來所有榮紹其之八歲男孩六歲女孩又二歲男孩均相繼夭亡榮妻某氏痛子女情切即歸罪於冬香以其來家不吉因此子女迭亡遂將冬香百般凌虐以致冬香慘號之聲達於遠近該處四鄰見聞較確不忍坐視乃聯名具詞報告救濟會請爲援救會董立派探員虞占順前往將冬香及該氏一併拘獲先到一區警署虞探聲謂將冬香等帶回該會不允嗣將冬香仍交該氏領回家中虞探不得已據情到會稟復會董大不爲然昨晨仍命虞探再往榮家將冬香拘解到會午刻奉會董諭飭備函派虞探將冬香押送地檢廳由檢察官提案研訊之下見冬香上下體傷痕累累判發回該會留養醫治聽候辦理 
[誘姦案拘候再核]  
　　張德生投上海地方檢察廳控稱現在治下西南鄕長橋鎭開設染坊生有一女今年十七歲小字小妹夏曆六月初二日忽然失踪各處找尋始知遭本坊對門布店夥王福琴誘姦同逃匿居朱家巷地方請求提究車檢察長立飭法警朱萬沅前往該處將王拘獲乘火車返申不料事有凑巧火車中又將小妹拿獲遂併解到廳昨午奉檢察官研訊判令分别收押候傳張來案再核 
[控騙保證金之提審]  
　　汪福生控住居愛爾近路一百六十八號門牌之海門人金元高以代薦至吳淞號輪船充當稽查爲由騙取保證金洋九百三十元由公共公廨將金傳案訊判交保候訊在案昨晨提審金延禮明律師代辯並邀吳淞號輪船賬房張振和到案作證據稱兩造伊皆相識金介紹汪爲稽查由汪付押櫃洋八百元係在該輪前買辦張杜和處接洽後該輪換彭姓爲買辦事遂不成云云原告代表律師向該證人盤詰一過官判被告仍交原保改期十四天再訊 
[售賣冒牌洋燭案]  
　　南市黃家碼頭永茂豐雜貨店將冒牌之白禮氏洋燭售與船户沈阿富盧金堂經白禮氏洋燭公司告發捕房將沈盧與王元成拘解公共公廨押候訊究已兩誌本報昨晨提審沈盧同供王係永茂豐店夥此項洋燭伊等係代客向王購買不知渠係冒牌等語中西官判王交二百元舖保候下禮拜一再訊沈盧兩人開釋 
[汽車碾斃男孩之騐判]  
　　謝金狗前日駕駛汽車經過新閘路將小孩張榮發撞倒碾傷經一千二百五十三號巡捕將孩送往醫院因傷及要害旋即殞命由該院通知捕房派探將屍舁入虹口斐倫路騐屍所昨午報由公共分廨李襄讞會同英米副領事蒞所騐明屍體升座公位向人證質訊之下判曰騐訊得該孩係在馬路嬉謔追逐汽車經過不及避讓撞傷身死除飭屍父張阿林具結領屍棺殮外着車主給撫卹洋五十元 
[汽車傷人兩則]  
　　昨晚六時許有一千七百二十號汽車駛經北四川路撞倒行人沈楚三頭部等處受傷由虹口捕房三百八十號華捕到來抄録汽車號碼押令載送同仁醫院醫治一面帶汽車夫入捕房請究又有愼昌洋行棧房小工王友生於昨晚六時一刻在楊樹浦路行走被汽車撞倒受傷頗重經楊樹浦捕房一千一百三十八號華捕到來雇車送往同仁醫院醫治惟汽車已疾駛逸去據王友生同行者抄得號碼係三千三百八十九該捕即據情呈報捕頭候示 
[汽車撞壞電車之罰賠]  
　　汽車夫沈阿二日前駕車至法大馬路地方司機不愼將法商某號電車撞壞後由巡捕到來抄録號碼回稟捕頭於昨日傳至法公堂請究先由捕頭上堂稟明前情繼據電車司機人張文武稱是日民人駕車由東朝西沈之汽車從後面穿出欲追過電車以致互相碰撞求請追償損失詰之沈阿二供民人之車向在電車前面因欲讓塌車致肇此禍求宥中西官判沈罰洋十五元充公再賠償原告損失銀二十兩以儆 
[苦女工因貧自盡]  
　　住居西華德路永吉里之陳氏婦人向與其夫陳某同在南洋兄弟烟草公司做工因生活程度日高所得工資不敷所出且積欠房租已有三月聞房主將要請求公堂發封房屋無法彌補氏忿不欲生於前晚夜半解帶自縊迨氏夫覺察急往解救已經氣絕身死事經捕房得悉派探前往將陳氏尸體舁送騐屍所候報請英公廨中西官相騐 
[周源來吞烟殞命] 夫妻反目竟致輕生 
　　婦人周王氏在牯嶺路一百七十四號吳氏婦人家爲傭本月十九號王氏之夫松江人周源來因事與王氏口角之後遂尋短見潛服生鴉片烟經其妻覺察送往醫院詎毒已發無可救治前日身死捕房得報將屍車往騐屍所昨午由公共公廨李襄讞會同英米副領事騐明屍體訊悉致死緣由判飭屍妻其結領屍棺殮 
[得勝樓吃講茶案之提究]  
　　閘北寳山路鴻興坊開得勝樓茶館之阜寗人陳德揚前日投五區報稱有陸姓與孫姓各糾多人來吃講茶口角之下繼以用武致被毁壞桌椅茶壺茶杯等物請爲提究當經杜署長飭警前往拘獲本地人陸炳榮及其妻吳氏子陸金錢·及崑山人沈澤卿·寳山人顧連生·直隸人張立身·鹽城人孫倪氏及其子孫連生·北洋人張鳳岐等到案研訊之下據陸炳榮供在鵬飛緝私輪船上爲司機因本月二十四民子金錢與孫子連生同在河内洗澡孫失去衣服誣指民子竊取由民妻賠償孫姓洋十元民不甘服故邀友人約孫評理詎孫糾流氓張鳳岐等將民毆傷友人沈澤卿被張從樓窻上擲下跌斷足骨張立身顧連生亦受内傷請爲究辦質之孫倪氏母子供所失衣服被陸金錢當去已向舖掛失索賠等情並不知情張鳳岐供向陸索賠及今日毆傷陸沈等均民一人所爲願甘懲處云云判將兩造一併暫押昨解司法科訊明核辦 
[破獲販賣烟土機關]  
　　總巡捕房捕頭偵悉有人在河南路二十八號門牌某烟紙店樓上設有販賣烟土機關爰於前日派令五號西探偕副捕頭協往搜獲烟土及賣土簿據等物當將烟土與該屋内之潮州人林六劉華胡長慶趙本壽一併帶入捕房押至昨晨解送公共公廨即據該西探等上堂稟明前情並將烟土簿據等呈案請察並據二房主林姓三房主金雨仁相繼投訴均不知伊等販賣烟土惟出面租屋之劉小梅現往江西景德鎭接有劉郵遞信函言至此將信呈察訊之林等延斐斯律師到堂代辯否認販賣烟土經俞襄讞核供商之英包副領事以林劉兩人前亦販賣烟土曾經公堂訊辦係屬過犯判各罰洋三百元充公如無力繳洋各改押西牢三月胡趙兩人從寛斥釋烟土送海關焚燬 
[徐洪嘉請求緩刑未准]  
　　徐洪嘉前因涉及日本人吉田長澤大口等私販大宗嗎啡一案經公共公廨科以徒刑半年嗣徐不服延律師聲請復審未邀核准在押西牢已有兩月昨晨賚茂律師又代表被告投案聲請緩刑據稱徐母因其子身入囹圄思念成疾近更病勢加劇故請求公堂格外體恤將被告緩刑俾得歸侍湯藥云云原審中西官以案經確定被告請求未便照准 
[搶土與帶土並儆]  
　　張明桂於日前在某處購得烟土一包行經法租界菜市街被無賴陳阿裕知悉糾同黨羽上前將張烟土如數搶去適有包探到來將陳人贓追獲帶入捕房昨解法公堂請究先由原告張明桂投訴被搶情形詰之陳阿裕供認强搶不諱中西官判陳押西牢二個月期滿永遠逐出租界原告張明桂不應私帶烟土着罰洋十元充公烟土没收 
[誌謝]  
　　昨承商務印書館惠贈第三五九期「英語週刋」及第三卷第七號「兒童世界」各一册又上海公論社惠贈第四卷第八號「上海公論」一册誌此併謝 
來函 
[東南大學來函]  
　　逕啓者近日本埠南洋英文學校招生廣告載有凡畢業者得保送國立交通大學及東南大學肄業等語查該校如何組織敝校素不知悉敝校自去夏成立以來並未經該校前來接洽保送畢業學生肄業之事兹特鄭重聲明敬祈貴館登入來函欄俾衆週知以免誤會至深感荷順頌公安國立東南大學謹啓八月二十一日 
 
 

Page 17

 
 
   
 
 

Page 18

 
 
自由談 
[座右銘] [  曾國藩]  
　　擔當大事全在明强二字 
雜說 
[蟬]  
　　驕陽肆虐大地似蒸令人跼蹐不可耐日而高樹枝頭羣蟬狂唱似異常得意者絕不知火傘當頭也 
　　西風一轉桐葉飄零忽忽又屆秋令矣我不知一點蟬心亦了然於時序之變遷乎 
　　觀彼袞袞諸公憑一時機遇大施淫威又安念白雲蒼狗瞬息萬變哉（不受酬） 
閒話 
[消夏雜說] [  禹鐘]  
　　余歸後可一星期良士亦自蘇州歸良士爲電氣工程師今任事於蘇州中國電話局鄕里少年君爲秀出與余頗相契此際彼此均客歸握手故園樂數晨夕文酒談讌無不相共君貌美余恒於酒後戲之不以忤也君飲酒不多語言亦寡顧非彼在座則不能歡余與君自幼同學又聯譜均爲兄弟君勵學精進十年以來嶄新有成三年前以部派留學美國學習電話技術遂歸任今職而余則頽放不振槖筆依人百無一就視君奮發誠令人愧汗至於無地也 
　　良士備有一西式小艇恒於傍晚時盪樣於文水漾中文水漾者爲里中南境名勝之處雲水淼然景物如畫顧余恒力阻良士以余性非好此故亦不願人之遨遊於烟水中良士不余從余故警以行當以斧毁舟冀敗其興實則文水漾水波不興平如圓鏡入晚凉風冷然起於水上南北横亘二長堤堤上垂柳陰濃蟬聲唱樹泛舟其間直足忘暑而柳陰下維舟靜坐正與置身畫裏無異矣 
　　一夕飲於西園六角亭中朋輩謂此數晚中有人泛農家所用小船於市河中船中男女咸備可五六人一男子裸其上體據船首而坐手持酒壺自酌其旁置留聲機一具徐徐振其唱片大率爲時新之小曲市人聞聲而集咸相訝嘆余謂此納凉之新法也其人必有新思想且善自娛樂特不知果爲何許人耳或此人見良士之浮小艇而艶羡於心故不禁見獵心喜而竊效之而此人必又自分船係農家物不及西式者遠甚因以留聲機點綴其間以補其拙此事爲城中文水潮報收爲新聞之資料且標其題曰新蕩湖船雪塍在西園示同座七律之末二句所謂刺近事者即指此也 
劇談 
[記孟小冬] [  舍予]  
　　坤伶孟小冬爲老孟七之孫女其父係孟鴻羣今年纔十有五歲而藝已驚人工鬚生氣不單弱聲調自如譚劉兼擅而着靴能脫女像乃得力於乃師仇月祥月祥爲小冬姨父故視如己出小冬性慧能讀白話小說尤好半月雜志初固未嘗授以字義也初出臺演於無錫新世界吾友屮屮君即許爲英才嗣復回滬入大世界劇塲一年共舞臺一年赴福建半月去歲又赴小吕宋奏技亦爲僑商嘉賞此次赴漢係搭怡園按赴漢遠因始於去歲當小冬由閩回申其伯孟鴻壽（即第一怪）受漢口之托介紹說項俱已言妥祇須交付定洋約日付欵適是日鴻壽摇會未至乃爲小吕宋奪去此次係共舞臺之馬春甫介紹演期三月包銀二千四百元已於禮拜五搭太古輪前往七月初六登臺戲碼第一日逍遥津第二日（七夕）跑城天河配飾牛郎第三日駡曹第四日空城計第五日捉放第六日探母同登臺者有女白牡丹聞小冬尙有南陽關定軍山兩齣必將一演以餉漢臯顧曲家此次並帶孫佐臣琴師老元之琴素負盛名與立合同月薪百政局之現像 
二十元有一年爲期半年爲滿無戲薪减其半字樣蓋向例如是也介紹人則爲孫之婿張榮奎（即大舞台之張毓奎）云（却酬） 
小說 
[社會小說人間地獄（一八二）] [  娑婆生]  
　　第二十六回獅吼河東風塵悲再墮花開陌上湖邸喜相逢 
　　話說翠冰老九和雪紅仙館結伴到杭州燒香在車中巧遇程藕舲談起王熙鳳老七嫁姓王的不到一個月又重落風塵的話當時翠冰老九雪紅仙館都詫異得不得了程藕舲道這件事體前因後果昨天老七和我子細說明我今天也可以詳細的告訴你們了翠冰老九道老七旣出來也可以另外做何必仍舊在嫂嫂那裏做什麽回湯豆腐乾怪没趣的難道嫂嫂和老七是串通一氣在姓王的那裏小小的淴一個浴嗎程藕舲道這些話全不對雪紅仙館道旣不對你快說㖸程藕舲道第一你們要曉得王熙鳳老七是的確和姓王的要好嫁他也是誠心這一層可不能寃枉老七翠冰老九道這個嫂嫂也對我說過好像嫂嫂狠怪老七不帮忙倌人旣不帮老鴇的忙那自然是和客人要好了但是既然一雙兩好的嫁了爲什麽又出來的這般快呢程藕舲道這一層雖然老七也有些不是可也不能盡怪老七因爲老七嫁了過去没到半個月功夫那姓王的正式夫人從四川趕來了姓王的要想圖一個一勞永逸的法子便和老七商量好了兩下裏就合併住在一起在姓王的自己兩邊說合也算苦心孤詣大費唇舌可是天下無論那一種好脾氣的女人大老婆和小老婆總不能調和的何况姓王的這位大太太是四川人不甚開通還要爭什麽禮節不禮節老七在生意上正是風頭十分健的時候那裏肯低首下心去伺候這川冬菜棟子的大太太呢兩下裏自然越弄越僵老七愈不肯受委屈那大太太愈要搭架子......翠冰老九聽到這裏憤然作色道世界上做大的我看起來全不是好物事自家稀奇弗煞像煞有介事拿人不當人看待難道我們堂子裏出身做小格就不算人了嗎所以我打定主義弗嫁要嫁要嫁一個嘸不大格老七自家也弗好爲什麽起先不睜開眼睛來看看給姓王的花言巧語一來就迷住了什麽事體都肯商量豈不自討苦吃程藕舲笑道老九不要發火下面還有發火的事呢翠冰老九道還有什麽程藕舲道姓王的大太太起初不過言語上衝突後來竟呌老七做粗做的事了什麽樣地揩房間全吩咐老七去做做錯了還要駡你想老七可是一個粗做的老娘姨嗎自然咽不下這口氣受不下這般挫折和姓王的說說姓王的又是帮著他夫人的還要派老七的不是翠冰老九聽到這裏道王家裏怎麽樣没良心起先和老七何等要好見了大格就怕到這步田地會變了良心程大少你弗要動氣我看起來男人的良心眞靠不住嫖客的良心更没有那一會事我瞧了許多了在堂子裏頭如何要好討回去起初不過如此不大希罕到後來漸漸的厭了男人一存了厭女人的心女人的日子便格外難過了 
隨便說說 
[尚賢堂讀畫記] [  周瘦鵑]  
　　陳曉江先生是天馬會健者之一我一向愛他的作品覺得他畫中的意境和用筆設色都是我絶對愛看的這回他從法國回來藝術上又有驚人的進步眞是我國美術界前途之福前天他在尙賢堂陳列許多作品我特地同丁悚楊清磬李常覺陳小蝶周拜花一行人同去觀光作品中像「巴黎夕雨」十分微妙看了一二分鐘彷彿身在巴黎城高樓大厦之間有細雨廉纎着到頭上來裸體畫五幅都能寫出人體之美聽說他在巴黎時是照着人體摹寫的所以分外妙肖「舞畢」能顯出舞罷嬌惰之態看了半晌似還聽得嬌喘細細這眞是傳神之筆啊此外如「靜坐」自然閒靜「愁婦」分明含愁都各極其妙摹寫共十一幅我最愛「好鼻烟」「田間晚禱」「臥讀」三幅原作的縮影我都曾在西方畫集中見過知道陳先生是用了十二分心力摹寫下來的速寫九十二幅描寫人體各種姿勢雖只寥寥數筆却勝似人家紅紅緑緑的塗抹十倍咧丁悚老友給我代求陳先生把他的得意之作供給「半月」和「紫蘭花片」兩種雜誌已蒙陳先生許可我看罷了畫便很滿意的回來因爲心腦中的印象刻得很深就做了這篇記 
 
 

Page 19

 
 
   
 
 

Page 20

 
 
常識 
　　（一）投稿本增刊者其材料除衛生法制道德經濟四項外增敎育科學宗敎市政雜録問答六項其語涉攻訏個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦草字跡不易辨認者佳構亦從割愛 
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉録他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刊諸君實有疑義藉便討論起見當擇要登載恕不給酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
常評 
[反語] [  老圃]  
　　吾鄕俗人有作反語者謂天曰汀連地曰定利習之旣孰能以反語交談市儈或藉此欺邊鄙童時亦習此塾中與兒童私語蒙師不解也此種反語其第二字皆來母實爲反切之學所自始宋宋祁筆記謂孫炎作反切語本出於俚俗常言尙數百種故謂就爲鯽溜凡人不慧者即曰不鯽溜謂團曰突欒謂精曰鯽令謂孔曰窟籠不可勝舉而唐盧仝詩云不鯽溜鈍漢林逋詩云團欒空遶百千回是不曉俚人反語變突爲團亦其謬也此宋祁所引者其反語第二字亦皆來母今世俗謂燈曰燈籠謂殼曰殼落謂渾曰活侖謂光曰光郎皆以來母字爲天然之餘音推而至於訓故亦同斯例牆有茨之茨訓蒺藜八月斷壺北史則稱瓠蘆今俗語亦曰壺盧靈樞經少陽根於竅陰結於窗籠窗籠即聰籠古人謂耳曰聰亦曰聰籠此外筆曰不律痤曰族纍紙曰側理天曰祁連皆爲反語亦皆以來母字爲疊韵春秋時邾曰邾婁說者謂江東語以格字爲語助故吳曰句吳淮泗語列溜音於語末故邾曰邾婁然則以上所列豈皆邾婁之餘韻乎 
衞生 
[夏秋防疫談] [  悔菴]  
　　邇來時疫盛行其傳染唯一媒介實爲蠅類故我人之講求衛生以預防之者要以撲滅蚊蠅謹愼食品爲最急之務兹就管見所及爲研究衛生諸君所未及者述之如左聊當補缺拾遺之助或亦衛生諸君所樂聞者也 
　　（一）入夏以來各地提倡滅蠅之聲浪日高各小學校亦皆鼓勵兒童從事捕蠅得蠅最多者輒獎勵之法固至善也然其間有一極要之點即對於兒童應先告以蠅爲傳染疫癘之媒介其足趾間挾有多數之疫菌故兩手一經捕蠅指間即不免染及倘即取食物品危險實甚務使兒童瞭然於捕蠅之後必先洗以消毒藥水消滅指間所染之疫菌方可取食物品否則適啓兒童玩弄蠅蚋之弊而兒童反於無形中染及疫菌矣 
　　（二）各地南北貨店茶食店以及糖食店之糖缸多不用蓋（店愈小者愈爲忽略）致蠅之麕集糖缸者數以千百計食於斯遺於斯散佈疫菌亦於斯其聲嗡嗡然幾若輕雷店中之人殆已慣聞之矣月前余偶至一南貨店購糖店夥持秤近缸以手揮之瞥見蠅飛滿室其多可想余爲之毛髮悚然改購他物而歸是故鄙意公共衛生機關對於類是者亟宜加以取締凡盛糖之缸必須加蓋置糖物之盆盤必用紗罩苟有違者雖科以罰金不爲過也又我人對於此等店舖亦宜婉加勸導見無蓋而有蠅集者即停止購買苟人人如是彼店主縱極頑固卒以營業攸關卽不取締亦必爭先改良矣 
　　（三）酒館飯館之廚房最爲蠅類棲息之地余嘗至城内某徽館踐友人午餐之約乃連上三菜均各有蠅卒不敢下箸而罷推原其故則該館實一老店其廚房旣極陰暗而牆壁尤年久未堊架上魚肉旣無紗罩蠅斃其中暗莫能辨每菜煑熟移去鍋蓋蠅爲高熱所迫即墮鍋中故菜必有之也是故衛生之家夏秋不敢食於菜館良非過舉然公共衛生機關似亦不可不取締之也 
　　又傍晚之出售熟鹹肉熱鹹蛋者其盆盤亦須令其加罩或納之玻璃橱中今夏余偶見鄰人購食此項熟肉及已剖開之鹹蛋近而諦審之則均有蠅子在焉其動蠕蠕大小不等彼食之者未嘗在意余則不禁代爲之寒心也 
　　（四）每聞小販所售之糖粥蓮子粥其所用之糖大都以貪廉故收取南貨糖食店之糖包皮沸水泡取其餘留之糖以充之查此項糖包向皆置之屋傍及瓦上一任飛蠅之盈千累百食之遺之使斯言而確購食之者亦至危險也 
　　昔年道經滬之北城臭氣逼人近之則攤晒腐敗宿飯之所發者聞某甲專收乞兒所得宿飯及抛棄地上者淘之晒之迨其乾臭氣已無即售諸小茶食店用充狀元糕等之原料獲利極厚云附識於此以詢衛生大家其果無害否耶 
　　（五）鼠子肆擾人盡厭惡滅之之法蓄貓爲上器械次之藥死最下蓋鼠經毒死必留僻處如在夏秋腐敗至易穢氣中人發爲疫癘亦意中事也（乙種酬） 
[霍亂叢譚] [  鳳賓]  
　　（十一）霍亂菌漿之注射 
　　霍亂之原因乃一種霍亂菌潛入人體所致霍亂菌又名撇菌因其形如一撇也用此撇菌可製成漿注射於人體可引起抵抗力以防霍亂病也 
　　首先用霍亂菌漿者乃一西班牙人名翻倫者於一八八四年實行注射其後有赫夫金氏宗巴斯德製苗之法造成霍亂菌漿其後高勒氏改良其法今各國所用者大都本高勒氏法凡欲預防者須注射二次初次用一西西七日以後注射第二次則用二西西得此注射者其體質中發生一種抵抗霍亂菌之力可免於沾染也 
　　據近年包威爾氏報告在六千五百四十九人未經注射菌漿者發生霍亂有一百九十八人因之而死亡者竟達一百二十四人在五千七百七十八人已經注射菌漿者發生霍亂僅二十七人死亡者祇十四人所用之菌漿乃赫夫金氏法製成者據稱高勒氏法製成者較赫夫金氏法尤爲有效也 
　　一九○二年日本盛行虎疫（卽霍亂症之疫）時經注射菌漿者有七萬七千九百○七人其中感患霍亂者僅四十七人卽百分之○·○六因之而死亡者祇二十人即百分之○·○二其未經注射者八十二萬五千二百八十七人中發生虎疫而死亡者有一千一百五十二人卽百分之○·一三 
　　在一九○七至一九○八年俄國聖彼得堡城中注射菌漿者凡三萬人其中發生霍亂者僅十二人死亡者祇四人耳未經注射之一萬人中發生此病者竟六十八人云 
　　由此觀之注射霍亂菌漿者確能生出抵抗力但其人必須依舊注意於衛生方法切不可因注射之後而忽於飲食起居以自蹈於險境也 
　　今霍亂菌漿由國外輸入者頗多若不用舶來品而欲用國貨則可向北京中央防疫處函購霍亂菌漿亦無不可 
　　更正八月十一日霍亂叢譚第十行「每星期」應作「每二星期」八月十五日霍亂叢譚第五行「可速服二三次」應作「可連服二三次」八月十七日霍亂叢譚第十四行「百零三度者以上」應作「百零三度以上」八月十九日霍亂叢譚第六節「注射氣」應作「注射器」 
經濟 
[商業問題之研究（續）] [  吳東初]  
　　零購學（七十）貨物盤存（三）盤存與特賣 
　　商店之小者存貨不多每至年終盤存手續較爲簡單大商店則不然各項進貨勢難完全售罄及至盤存之時手續自較麻煩店友有畏難不前以致能遷延者則遷延之不能遷延者則敷衍之檢點一番草率了事大店之弊竇叢出往往在此孰知此弊不除影響於店中營業匪淺進貨人亟宜與存貨部份或其他有關係部份帮同督率澈底舉行方能收盤存之實效也 
　　盤存而能按時舉行精細從事其結果存貨之數目與價值得有極正確之報告於是店中對於滯銷貨品而欲舉行特賣即不難着手舉辦按特賣在大商店爲在營業方面必不可少之手續蓋歷次所進貨品平時因賣價一律不能稍减買客或嫌太貴致未購買因此貨物堆積下來非於特賣時特别削減舊價不足以脫銷存貨此時在買客爲貪圖便宜乃相率登門詢購於是陳舊之存貨遂得一變而爲現欵在進貨人手中得此一筆現欵於是復得購買其他應時新貨此蓋做生意所謂川流不息他人僅做二倍生意者我可做四倍生意也 
　　唯特賣時存貨削價出售其减價究以何爲標凖乎曰全視盤存所得之情形採用精細制度之盤存對於存貨之滯銷者分别記録等級譬如何種爲最滯銷者何種爲次滯銷者然後再審察存貨之情形有無破損及污漬再分别規定等類决定特賣時之售價此項職務有些商店專門責成存貨部辦理亦有責成進貨部規劃者更有交與發行部經辦者吾意不如逕由進貨者主其事而使存貨部與發行部各憑其經騐之所得參酌規定良因貨價知之最熟者莫如進貨部知存貨堆積之狀况者莫若存貨部至於熟悉售賣之情形自應推發行部爲第一故若集合以上三方面併力合作先事檢點盤存然後舉行特賣則未有不獲經營之勝利者也 
雜録 
[石油之成因及種類] [  星實]  
　　石油之成因有二說一謂太古動物之脂肪性物質因地心高熱與地殼之壓迫被乾餾而生成今試以魚油蒸餾於强壓之下得類似美國産之石油可以證明又一說則謂金屬逢高熱（如火山等非常之高熱）而被炭化更作用於水而生石油實際依此方法試騐之可得類似石油之物質此二說雖不同要之在地下數千尺之地層中受强壓高熱而成則無疑也採取石油時從地面鑿成深井通於地中最初汲上之油是爲原油原油依雜地而異其性狀有黑色濃厚者有褐色透明者欲精製之可用蒸餾法入原油於蒸餾罐中而熱之原油中揮發較易者先被蒸發油氣迂廻於連續蒸餾器前端之蛇管内冷却而爲液體以流出可分爲數種依蒸發温度得區别之如次所示 
　　一石油以脫爾温度在攝氏四十度至七十度間所得者也爲無色之液可用以溶解樹脂護膜等 
　　二石油冰晶温度在七十度至百二十度間所得者也可用以洗去衣類之污垢 
　　三利格茸温度在百二十度至百三十度間溜出者也用之於利格茸燈 
　　四洗滌油爲百二十度至百三十度間之蒸溜物可用以洗滌器械或用之於假漆油畫 
　　五燈用石油爲百五十度至三百度間之蒸溜物供普通燈用 
　　六器械油温度在三百度以上溜出之物質稱爲重油暗緑色或黑褐色之粘液體也用以減器械之磨擦或爲燃料而使用於汽船汽車等熱量大煤氣少爲最良之燃料 
　　七瓦西林於三百度以上溜出之物質内除去重油在常温爲半固狀塗於金屬之表面可防酸化或製軟膏 
　　八巴拉芬溜出以上之物質後殘留白色蠟狀之物質謂之巴拉芬四十五度乃至七十度時溶融主用於蠟燭之製造 
　　以上各蒸溜物大别爲輕油中油重油之三部自石油以脫爾至洗滌油爲輕油燈用石油爲中油其他爲重油（乙種酬） 
 
