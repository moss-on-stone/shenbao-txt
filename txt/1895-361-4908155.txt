# 1895 - 361 - 4908155

 

Page 1

 
 
[景岳全書出售] [  圖書集成局啓]  
　　是書爲有明張介賓先生所撰首傅忠錄次脉神章次診家要語次傷寒典次雜症謨由是而婦人規小兒則痘疹詮外科鉁本草正新方古方又别輯婦人小兒痘疹外科方都計六十四卷國朝曾收入四庫全書蓋以先生爲勝國一代名臣遠紹長沙並驂東璧旣窮源而竟委復由委以溯源用能至精至微不偏不倚豈他人所能望其項背步其後塵哉所惜木板漫漶模糊讀者不能了澈本局因代書肆友人覔得原刻善本印以新鑄鉛字潔白帋張裝釘無訛校讎盡善刻已告成分裝二十四本裹以錦函毎部碼洋三圓分存湖南廣東上海愼記書莊蕪湖湖南寶善分局金陵詞源閣及寶善分局三馬路申昌書室出售世有谷樹醫林之幟者尙其購置一編乎此佈 
[四百四十三號畫報出售] [  點石齋啓]  
　　德國營中向有敎戰犬傳書之法近更愈出愈奇能令此等戰犬傅遞各種軍火按次分投毫無貽悞斯亦奇已他如惡捕之巧取豪奪妖道之說法證因幼童見啄於飛鷹市儈放生夫墜鯉虐婢者巧報其女酬醫者大放厥聲深山遇野人險遭臠割荒塜逢賭鬼頓被昏迷及册頁叢抄等圖說卽日出售此佈 
[論西國監禁罰作苦工之例可以補中國刑政之不及一]  
天下之人無不有分也無不有事也何謂分子之事父也臣之事君也卑幼之事長上也孰不當安其分哉何謂事士之讀書也農之治田也商賈之販鬻也孰不當事其事哉安其分事其事出作入息而不敢懈怠也飢食渴飲而不生他念也若是者爲地方之良民必地方皆良民然後安靜而不生亂而觀近今風氣則有不然者雖安其分事其事之良民地方皆十居七八而不安其分不事其事之莠民亦十居二三始則莠少於良終必誘良爲莠相處愈雜相聚愈多其在通都大邑之間短衣窄袖結黨成羣遇事生風無惡不作但以滬地一隅而論莠民已不堪指數而一鄉一鎭亦必有此等人終日混跡於茶寮酒肆中凡一切開賭窩賊搶孀逼醮之事無所不爲世家之子弟被其引誘而傾家隔省之匪人被其勾結而爲患如西鄉光蛋苟無土人聨絡斷難駐足莠民之爲害地方豈淺鮮哉夫人生於世皆有不能不安分不能不事事之勢也尋常之人一不安分父兄師友之督責已來鄉黨親戚之譏議畢至所以束縛其身而不敢爲非也獨至此等之人告之則頑舍之則囂甘心入於下流而不可教訓雖有父兄師友鄉黨親戚無不畏之如蛇蝎恨之如仇讐而彼亦自願棄其父兄師友鄉黨親戚而與匪類爲伍此所以愈不安分而愈無人管束之也尋常之人仰而事者有父母俯而育者有妻子往來酬酢之不能無日用起居之不可省所以一不事事非特門戸不能支持而衣食亦難乎爲繼其心有牽制其身卽有束縛也若此等之人安於游蕩視家室若囹圄客棧烟寮以爲居土娼流妓以爲樂甚至鶉衣百結而不覺其耻朝食暮缺而不覺其苦於是因懶而愈貧因貧而愈貪因貪而愈狡一切開賭窩賊搶孀逼醮之類足以賺錢餬口者無不爲之而無識之人或反因謀事之艱貧困之苦束縛之甚以爲不如若輩之逍遥自在此所以不事者愈以爲得計而入其黨者愈多也江河日下愈聚愈多必爲地方之害爲民父母者其可不亟思良法以處之乎然以刑法而論罪大惡極則斬之而已矣其次則流之而已矣若此等之人加以斬罪而有所不能加以流罪而亦嫌太過不過於犯案之時枷之杖之使之創鉅痛深以冀其悔改耳然枷有期杖有數往往旣枷旣杖而此輩非特不知改悔且以爲官法不過如是至再至三遂視枷杖爲常事而更無所忌憚矣國家刑法不過數端若遇此等之人刑法幾至於窮刑法旣窮然則聽之爲莠民以害地方而竟無法以處之乎是宜仿行西法以治之西國之例罪人皆監禁罰作苦工誠妙法也中國治無業游民宜仿此例設監禁院將此等人悉行收入毎日課其工作造成器物發市出售所得之錢卽爲經費毎日應成若干不及者罰之或减其食或加以鞭撲地方一切工程卽令此等人爲之論此等之人所爲無異禽獸卽驅之若牛馬亦不爲過非特此也上之視民猶子弟也子弟不肖以法懲之非欲置之死地欲其悔過而遷善也然必知其受病之源而後可以治其病推此等人受病之源總之在於好逸逸則淫淫則忘善忘善則惡心生遂至入於無賴而不可收拾欲治其病惟有勞苦其身之一法使之一日不勞卽受一日之餓一日不勞卽受一日之刑自不敢不勞矣日習於勞然後可變其氣質在國家所費無多而地方爲益甚犬莠民治則良民安行之數年莠民自少所以消除盜賊者在此所以整頓風俗者亦在此而吏治亦蒸蒸日上矣西國監禁罰作苦工之例不誠可補中國刑政之所不及哉 
[南浦寒雲]  
　　江西采訪友人云省會愼重冬防添修栅樣加雇更夫守夜保甲總局員復督率各分局員紳巡丁輪班分叚梭巡以弭宼盜署藩憲翁小山方伯署臬憲裕竹邨廉訪恐栅欄或關閉不時更夫或支更不力梭巡或有未週因毎夜巡街一次以期百密不留一疎府縣及標營各文武員弁亦相率巡街彼往此來通宵達旦由是城廂安靜不特盜竊無聞卽痞棍亦不敢生事滋閙矣○同治一年沈文肅撫江右修造太平水桶旣高且大置諸街市星羅棋布以防回祿爲災自後三十年來鋪戸居民自行修理率皆矮而且小非但不適於用且復寥落如晨星一任官憲三令五申多視爲無足重輕之物偶有火患毎致一發難收兹官斯土者仿照文肅遺規修造太平水桶二三百口分布大街要市桶高四尺餘圍七尺餘較民間自製者不啻倍蓰桶内墊皮紙加以光油外刷墨煤諸父老欣然色喜以爲今日復賭文肅當年景象何幸如之○上年皇太后六旬萬壽恩賞江西銀二萬兩可謂至優極渥惠澤旁流矣某日有胡志仁等多人聨名具禀藩轅自稱孤老殘疾請領上年恩賞銀藩司批示已分發各府轉發各縣散給貧民在案該民未奉給發何以當時並不具呈且該民係何縣分未據叙明駁斥不准○江省向有粥廠振濟貧民昔年定期臘月初一日始行開杓今歲因旱歉收貧民更苦各大憲擬早振半月定期十一月十五日開杓痌瘝在抱實惠均霑嗟我貧民有不頌萬家生佛者乎 
[荼毘破案]  
　　金陵訪事人云國家定律於姦情獨事徘徊審愼良以名節攸關故不忍等間視之也然以隂隲論則萬惡淫爲首讀書人固不容失足破戒貽譏薄倖卽平等人亦不可自蹈殺身之禍自玷玷人此固夫人而知之矣若僧道者流是色是空益當恪守清規剗除六賊庶不失爲佛門弟子近太平門内某刹住持僧有一事大可駭焉是家有姊妹花三兩枝均嬌艶動人該僧以其爲小家子也假化緣爲名尋香而至卽以平日香積廚内私蓄廣結孽緣女菩薩水性楊花情好遂密無何而長女及笄爲其父母所迫于歸他姓僧卽與次女姘識迨次女完婚三女尙幼詎未幾數枝初種不勝鴉者則又嬝嬝婷婷居然效野鴛鴦雙宿紅蕖花下矣夜來明去習以爲常一夕僧至女家搴帷而入突見房中有一般模樣者正在拈花微笑初疑鏡裏戎蘆繼覘面貎渾不相似究莫辨其從來立時忿火中燒幾於一發難遍 
 
 

Page 2

 
 
又自念一經聲張被人指摘已先不利不如别作良圖遂忍氣轉身以出訪知係掛單某處之某乙住址法號一一洞悉屢思挫斥之而未得其間後有向該住持延僧禮懴者乃隠計曰是可行吾假虞滅虢之計矣爰授意於本刹僧徒卽遣人邀倩某乙偕往前途做佛事僞爲棄怨修好也者而乙不悟也是日佛事畢相與俱歸經過某刹門首該住持讓某乙入内小憩片刻甫入門僧徒旋闔戸羣飽乙以老拳不料七手八脚適中要害哎呀一聲乙倒地斃蓋該住持之報乙也始念不過略示威風以洩醋意使伊望而生畏不敢再捋虎鬚詎將事者忽然失手莫可如何祇得舁屍急就後園焚化埋骨槐樹下厚賂僧徒相與秘而勿洩然當焚化之頃膏流滿地毎值隂溼天氣鄰近咸覺自不可聞或有問乙者該住持則含糊以對互相傳述羣竊竊然疑之後數日忽有犬自該刹後門出口啣一物甚巨諦視之血骷髏也衆以是物來自佛地大是怪事當卽鳴知地甲向該住持再四哄嚇僧始尙抵賴繼因情虚被指出破綻乃盡吐其實地甲遂詣縣禀知聞已由縣提案究辦矣此本月初旬事也 
[武林寒信]  
　　杭地錢價日形短少邇日毎元換不上一千文其中攙和小錢市儈又　意爲之缺數陳太守前日出示嚴禁已誌本報無奈業此者終置若罔聞現在貧民持洋入市苦况莫可言喻○前臺灣巡撫邵小村中丞曾經　贊崇地山少冡宰出使俄國不辱君命久爲當世所欽重去年赴日議和以日人要約多端廢然而返遂成肝痰奏請開日回籍養疴刻已稍痊本月初旬來杭謁見廖榖帥共談時事相與太息聞邵中丞明歲將有出山之舉未識確否○東城講舍上月輪束季符大令考試現已發案卷面之上所定甲乙不知何故有塗改挖補之處因此應試諸君疑爲書吏舞弊禀請監院轉逹大令尙不知如何辦理也 
[蘇垣火警]  
　　十四日薄暮一片鏜鏜然鳴鑼聲由遠而近路上行人俱向北飛步狂奔知是火警急出探視遥見光燄燭天轟轟烈烈祝融氏正在飛揚跋扈之時當據道路傳聞係在元妙觀牛角浜附近某姓家失愼至其起火之由及焚去房屋若干火現未熄容俟續述 
[古潤寒濤]  
　　鎭江采訪友人云欽差大臣辦理江南防務馮萃亭宫保督率萃軍久駐京口紳董公議捐資在小市府城隍廟旁建造生祠命其名曰紅梅閣現已鳩工庀料擇日上染矣○湖北省所造銀圓前經署兩江總督張香帥奏明奉旨通行在案鎭江駐防勇營月放餉需皆金陵解到上月常勝萃軍所領月餉均係新式銀圓各勇皆需用錢紛紛持至城外各小錢鋪兌換各小錢鋪以此項銀圓尙未通行勒令貶價計方錢毎圓止兌九百三十五文較洋銀少十文復攙以大白光板十餘文統錢毎圓兌九百五六十文攙和小錢砂殻各勇受虧不小彼此未免齟齬事爲總理萃軍營務處蔡太守聞知立卽會同丹徒縣宗大令同示曉諭其文曰照得湖北銀元前奉兩江督部堂張放發營餉飭令行使當卽示諭各莊鋪一律行使並令錢業公所開列市價不准短價抑勒在案現在訪聞兵勇在城内外小莊鋪兌換銀圓往往以錢價不一互相爭論實屬非是兹經本營縣商定嗣後營中以銀元易錢責成晉源鎭源等大錢莊十五家輪替由營官前往照市價兌換免致勇丁藉口合行出示曉諭爲此仰該莊鋪等知悉自示之後爾等應將銀圓查照洋銀一體通用不准故意軒輊行日市價由公所開單呈送本營務處卽知照各營官持赴十五家錢莊輪替兌換以歸簡便而免紛擾其各凛遵毋違○鎭江米市現經陸續移至蕪湖所有駄米小工盡係淮徐産其有餘資者匀乘舟赴蕪照常肩負貧苦之輩現俱失業無聊落魄江湖後成羣結黨毎遇鄉人之柔懦者或訛詐錢文或强索酒食幾視之如釜中魚几上肉日前有若輩十餘人在頭二三擺渡等處向鄉民乞化鄉人悞以爲逃荒之人給予頗豐伊等遂彼此通報同黨紛紛沿門求食鄉人愈衆如入山隂道上應接不暇卽以閉門羹待之若輩兇悍異常駡不絶口始則軟討繼乃硬搶無論柴米蔬菜油見則攫取飛奔至僻靜處挖坑埋鍋爨食鄉人不堪其擾商詣耆董聞警卽鳴鑼爲號傳報數十村迨初十日若輩又糾數十人往鄉間滋擾各帶長棍鐵尺意地與鄉人爲難鄉人一見若輩到村卽鳴鑼聚衆斯時各鄉人愈聚愈我各執農器大動干弋若輩見勢不佳東奔西竄各鄉人在後追赶拘獲十餘人用麻繩縛其手足由紳耆據情禀請丹徒縣宗大令辦理○本月初十日爲西國耶穌誕生之節各西人循例用松柏冬青編紥門旁間以天竹綴之翠翠紅紅天然鮮艶江中所泊兵艦高揭五色彩旗臨風飄颭宛如天半朱霞英領事署亦以松柏紥成各種彩色四圍繚繞一色葱蘢大廳兩旁東設坐位分如雁翅密似魚鱗下鋪五彩地毯几上羅列洋酒茶點並陳設各種盆花葱翠欲滴芬芳襲人至鐘鳴九下鎭江關稅務司李君美國領事鄭君乘馬車到來均在廰中握手道賀十點鐘許關道吕觀察洋務局員李大令乘輿排導而至英領事額羣等出外歡迎脫帽握碑爲禮邀入廳中欵以茶點香餅酒温繙譯操西語向領事等道達賀忱少頃額君就廰中盛設西式酒筵羅海外之珍羞騰筵間之笑語直至兩點鐘後觀察大令始興辭而出領事等送出花園珍重握别觀察旋往各國領事署及總巡捕房稅務司公館投刺彬彬乎有禮秩秩乎有文中西輯睦於此見之天主堂中先期鋪陳一切四園遍懸紅絨繡金聨額五光十色煥然一新左邊以紙絹紥就假山遍綴松柏内供耶穌降生之象歴歴如生自初九傍晚起至一點鐘止在堂神甫按次誦彌撒經天甫黎明諸神甫皆衣冠整肅赴聖母院中誦經教中人恭請主教倪君詣堂舉行大彌撒禮左右各有教中人襄儀另有數人在主教旁執燭伺候主教頭戴聖帽身穿法衣誦經半晌復更換衣帽斯時在教中西各人絡繹而來途爲之塞堂之樓上有學生奏西樂厥聲嗚嗚至貓睛轉午禮畢教中人紛紛散歸車馬之聲不絶於耳 
[禾中决犯]  
　　嘉興采訪友人云昨日天未破曉時嘉臖縣劉邑尊傳集值班差役及刑書柬請府城守錢守戎到署邑尊隨升坐大堂標明監牌飭捕廉入監吊取斬犯王二一人由原差曳之出監喝令長跪案下邑尊騐明正犯無悞援筆標斬條飭卽如法捆綁置無頂轎中邑尊會同守戎排導而出往法塲監斬旣到卽有小隊親兵寅字後旗親兵嘉恊汛兵緝勇等四面圍繞惟見刀光一閃犯屍已倒仆血泊中槍若連珠隆隆震耳劊子提血漉漉首級請驗邑尊擲硃筆點之遂往郡廟站香而後回署聞此犯解到甫兩日經府縣會訊申詳奉撫憲電飭就地正法故斬决如此速迅也 
[秀州瑣記]  
　　嘉興采訪友人云本月十二晚上燈後忽聞銅鉦亂鳴水龍飛馳而出詢之道旁觀者據云北門外石條街失火然細加偵訪蹤影全無誠不解其何故也○近日洋銀價值愈短小民困苦難堪連日天氣暢晴至十二日倐發北風入晚始止 
[吳中雜錄]  
　　有湖南人鄭某者自抵蘇垣卽借寓於三多橋駙馬府堂前某烟館中爲棲身之所横陳一榻日夕相安旁觀者察其行爲詭秘究不知作何生涯無不心焉疑之不意蘇撫趙大中丞訪悉其人前日持飭元和縣立提究辦葉潤齋大令遂傳齊通班差役前往督率親提適鄭在烟館中吐霧吞雲正在領略箇中滋味當卽拘獲帶歸大令升堂研訊鄭猶狡展異常嗣飭差役搜之身畔見有英洋八元餘禀稿底兩紙大令取閱後斥之曰現有實據謂爾訟師有何抵賴乎鄭乃無可置辦隨飭管押候再覆訊核辦或謂鄭係現在會審要案中上控誤殺良民爲盜之訟師或謂私賣僞捐執照故被訪拿侒未知其虚實○通關坊靯花弄有某甲者向在上海洋貨店爲夥素性勤儉月得薪工第寄歸贍養以博親歡一歳十餘月恒八九離桑梓本月初旬忽動歸思特趁上海航船回蘇不意感冒風寒中途暴發竟至氣息奄奄勢將垂斃該航見此情形遂舁之登岸抛棄道旁鼓棹而去嗣甲父在家倚閭盼望久之杳無音問終不言旋方深疑慮旋訪悉中途病斃狀並經某善堂收殮理葬痛切喪明忿火不禁勃發而甲柩又無從查領因於十三日赴元和縣控告葉大令准詞之下飭差立提該航到案嚴辦庶甲　究竟棄在何處亦可使甲父前往查訪明晰○帶城橋附近有俞某者年逾而立專事嬉遊又喜招摇動輙揚揚得意前已屢遭脞辱不知者見其舉止行爲非常活綽無不側目而視疑其爲豪華子弟也其妻年僅二九素稱賢淑毎欲短俞所爲私相規勸兾或少改詎俞始猶順受繼竟以逆耳之談拗羞成怒前日適某 
 
 

Page 3

 
 
戚串家有喜事其妻偶因細故與俞略有口角俞反欲毆辱之不以爲已非也於是其妻以爲良人者所仰望而終身也今若此豈猶有後望耶遂將毒物背人吞服迨至毒發俞急延醫施救多方終難獲效鄰近皆爲惋惜其死焉 
[汴賑詳函]  
　　頃奉周鼎臣婁壽之兩鄉長自開封來函内開前接電示念及河北水災遠籌巨欵屬爲代放具見大羣子善機洋溢以天下蒼生爲已任翹首南天曷勝景仰本年彰衛懷三郡禀報被水成災者共十一縣其因沁河决口被淹者則有河内武陟修武獲嘉新鄉汲縣濬縣七處其因山水暴發及漳溴等河漫溢被淹者則有濟源温縣輝縣内典四處除温縣被水較輕官振已足撫卹外其餘十縣近水各村田廬牲畜什物衣糧皆被洪流漂蕩當水初至時災民老幼扶携避居高阜樹顚號呼慘痛之聲上下數百里不絶刻雖口門已合水勢漸消而被淹各災戸儲積全空垣傾屋倒飢寒交迫露宿風餐其困苦顚連之狀有非筆墨所能盡述者豫省募欵不易弟等僅於秋初聞報後勉集數千金倩友分往散放正苦災廣欵微無補毫末幸承閣下垂憫斯民厚施拯濟先匯振欵兩萬金仍擬續募兩萬俾此三郡瀕死災黎皆有更生之慶闔省官民靡不感荷當接電音後適值茂之太守委辦鹽釐陳硯香南歸葬母姚伯愼旋丁外艱屈計同志無多深恐不敷分布故有由滬倩友會辦之請嗣奉復電知尊處亦無人可約只得由此赶緊設法以副仁人之屬而慰災民之望當與茂翁輾轉訪求已請陳雲舫等七人於上月赴懷查散弟寶擬再邀同數友親赴彰衛等屬兩路分查以期迅速所有局費一切皆由弟等自行捐備不動公欵兹將擬定辦法章程照錄一本同振友姓名先呈台覧以後查放情形並當隨時續布正發函間接奉華章並匯票四紙計銀二萬兩敬聆種切次批義振兩萬方伯已允代墊俟彰衛戸口查定後款如未到卽先由司庫撥發可耳弟寶准於十月初三日北渡茂翁現在濬縣厘局將來二次匯票寄汴祈屬信局逕送省城東栅板街藩幕婁寓查收以免舛錯弟等歴年所辦義振概皆自備資斧逐戸親查十八年衛郡水災盛杏蓀觀察曾派員紳來豫同放彼此辦法大略相同其赴鄉查戸時並未借用差役卽僕人等亦均隨帶身旁决不准其多口多事稍有需索等因計開代放義振章程十條一另籌經費滬捐募集不易應以來欵專作賑濟災民及施放災區棉衣藥餌之用所有放賑諸人脩金川資旅費等均由豫省另行籌備不動滬款分文亦不勞地方官及各鄉大月地保供應一酌定脩脯豫省義振向止同三五人自發善愿不支脩金此次需人較多中多寒士不得不酌送脩金俾無内顧之憂除嚴周數三人不計外所有請赴各縣放振諸人均照江浙義振向章毎人月奉脩金五兩其中如有自願不取脩金者仍聽其便火食銀三兩其川資旅費一切亦宜格外樽節不可耗費以上各項均在豫省籌備經費内動支將來經費如有餘剩亦卽歸入振疑散放一刊印振票振票由省刊印帶往按照江浙義振向章請地方官蓋用騎封印信俟散畢將票收回連票根一併寄往滬局備查仍由在事諸人將所放村莊戸口銀錢衣藥數目開具清單公同在城隍廟焚表明心[  此稿未完]  
[委辦烟捐]  
　　本邑城鄉各委前奉兩江總督張香帥札飭辦理烟膏捐以濟餉需江海關道黄觀察與上海縣黄大令商辦一切並委顔凝閣鄭讓卿兩員設局開收此已歴登報牘兹香帥以上邑英法美三國租界尙未開捐業以咨准總理衙門一律捐取遂派陳刺史以炘來滬經辦觀察奉札之下卽飭大令移知英法兩公堂俟刺史到日商同辦理並照會各國領事聞刺史業已朿裝就道日内當可到申矣 
[解犯赴蘇]  
　　寗波人王阿狗前在法界寶興園烟館與漆匠錢安心借錢起釁互相揪扭錢傷及腰際逾時殞命黄大令騐訊後通詳各憲奉批解省勘訊旋經署臬司胡芸臺觀察訊得該犯所供情節尙不確實批駁發回再行研訊確供覆解大令升堂覆訊旋復承招昨日移請城汛李千戎撥兵兩名由典史蔡少尉點解押赴蘇坦申請臬轅覆勘 
[英早堂案]  
　　包探張阿五禀稱昨有馬夫奚小弟駕車一輛行經美界北四川路馬驚躍將潘順昌成衣店内之七歲女孩撞倒車輪從身上碾過舁送同仁醫院卽行斃命將奚送案請究潘順昌投案供稱女兒在街嬉戲被奚小弟馬車碾傷斃命業已由人調處明白小的亦不願興訟求鑒奚供小的駕車經過四川路馬忽溜韁致將潘碾傷斃命今已經人勸和潘亦情愿了結求恩判屠别駕據情商之薩副領事以原被旣經理明求免送縣均著具結交保○三百十九號華捕禀稱俞阿三戴和尙在虹口竊取施芝友之坭當郷李陽泰王星法喝阻竟被毆打至李王二人均有傷痕是以送究施芝友投案供稱李王二人被毆受傷曾至醫院醫治約須一禮拜可以告痊質之俞阿三戴和尙供詞支吾惟求恩宥别駕判令毎人押七天○三百五十四號華捕拘解劉意法到案禀稱此人昨在馬路小便小的向之喝阻非但不依反敢將小的毆打是以拘案請究質之劉意法供不敢與捕爲難寶是朋友被拘小的向之拆勸致被拘案求鑒别駕判押三天以儆○包探孔阿才禀稱小孩蔡春生竊取伊父蔡谷卿之綢布衣六件質錢浪用經小的拘獲送究蔡谷卿供春生是兒子因其不肯學習生理專重遊蕩今又竊家中衣服質錢花用故報明捕房拘送案下求爲懲辦庶知改過等語質之蔡春生供受人之愚以後定當盡心學業如今只求恩别駕判將春生督押十四天以儆○包探顧阿六禀稱張阿榮竊取奚美記縀子五尺由小的拘獲人贓送究奚美記投案領贓質之張阿榮供認實是初犯叩求大老爺恩典别駕姑念初次判令掌頰五十下○包探黄四福禀稱昨有馬慶堂手持銅洋二元至　菜傭何照郎處混用經小的拘獲送究何照郎投案稱小的係窮苦之人一旦受愚實在吃虧不起求恩判馬慶堂供洋亦收下不知是銅質故敢使用並非有意乞恩别駕以馬有意混用銅洋殊爲可惡判令台責一百板以儆○四百零九號華捕拘解小孩王掌生張桂和到案禀稱二孩昨在大馬路攫取行路人錢一千文經小的拘獲送究質之王張同供實因窮苦所致以後不敢求恩别駕以攫物可惡判令各枷號兩禮拜發犯事處示衆○前晚爲洋行生理之王仁法劉漢章在路行走見婦人張氏姿色頗佳因卽上前羅唣嗣由一百三十一號華捕喝阻不依以致扭毆經該捕將王等拘人捕房昨晨解案張氏供與王等夷不認識昨日在途遇見竟被調戲扭毆致釵環等件均被打失王等同供不敢肇事求恩别駕判令毎罰六元以半充公 
[法界捕房瑣案]  
　　昨日鄭大令蒞八仙橋捕房會同謝副捕頭發落各案升座之後卽命提竊取　采里西酒肆洋酒之已歇細崽張瑞生及收贓之袁阿桂到案著照原斷將張枷號一月期滿笞責二百板袁枷號半月期滿笞責一百板○棧竊張桂榮前已訊明著照原斷先荷校一月期滿責釋○陳三寶與人爭取自來水乘間竊取水桶獲案訊供判令笞責五十板昨日大令著照原乣施刑卽行開釋○汪定生竊取洋酒一案業經包探送請訊供大令姑念年幼無知著責手心一百下從寛開釋○徐生泉因竊煤獲案大令斷令笞責二百板釋之使去○彭飛虎竊取長安客棧棉被一條經棧主拘獲解入捕房旣解案大令飭押候責懲昨日命提至案研訊供稱此被實由張海揚竊得尙乞施恩大令念其禁押已久從寛釋出○前者虹口雲興押店主控陸本照欠洋銀五十圓圖賴不還請爲追繳大令訊押之下候照追昨有某甲者投案籲恩大令准其保出料理○顧王氏控蟻媒萬載春任德烟串同鴇婦劉王氏誘匿烟倡彩雲大令訊供之下著將劉鴇及萬任二蟻媒押候限日交到該倡昨日命提覆訊問因何一味挺押彩雲究竟藏匿何處供稱小的等實出不知大令著將劉王氏掌頰五十下萬掌頰一百二十下一佈押候嚴比 
[美界捕房事]  
　　某某等四女郎向在楊樹浦怡和繅絲棧做工因均住虹口合包小車一輛日載往返前日車夫爲貪睡遲誤女恨深怒定欲報復昨晨仍雇載往遂被扭住車夫雖悍奈衆寡不敵大受虧辱適有甲乙等四江北人推車而來見同類受辱卽攘臂帮助將女衣撕碎女誓不甘休經二百八十三號華捕巡至當將甲主等一併拿解捕房四女郎亦投案申訴甲等等至再捕頭念其無知初犯從寛斥釋○寍波人王秀蘭住居虹口下海廟地方租地種植采蔬爲餬口計前日失去衣服數件誣指住居永祥里阿發所竊因軋至某茶肆百般敲詐繼欲擁往鄉間 
 
 

Page 4

 
 
路經巡捕房門首王忽大聲呼喊捕頭飭二百另四號華捕將王及阿發拿至捕房禁押至昨晨釋出○寗人沈阿祥前晚至北河南路第六百二十一號門牌陸祥雲銀匠店購買首飾乘店夥不備攫取銀手鐲一付奪門奔逸店夥隨喚三百六十六號華捕拿獲解入捕房捕頭派包探竇　海查知此人專慣搶攫身上當押票共有四十餘紙令押候解送英公堂訊究○昨報包探石金榮查獲偷兒楊士林一名兹經捕頭嚴詰楊供出曾竊英界老合路韓公館内珠串一百另七顆及金首飾其值甚鉅另在吳淞鎭竊贓甚夥押候吊贓送辦 
[東賑來函]  
　　佑之老伯大人閣下迭具電禀諒早逹覽别後想安抵珂里念甚下游齊青鄒章濵蒲利高博樂壽十一屬歸義賑辦上游壽張東平等屬歸委員照義賑辦法同來十五人分查各屬諄諄勸勉减次加極以不均爲均斷不敢以有用之錢輕於一擲青城四百八十餘村祗賸一城三四村耳餘皆漂没一空其困苦情形久在洞鑒冬賑减戸减口給八百文一口須七八萬串其餘毎縣三四萬串亦需四十萬串所換之錢萬不敷用尤不可緩者春賑卽今年之事合龍較遲秋麥未種欲補種春麥非早放春賑不可欲早放春賑非早籌賑欵不可數十萬嗷嗷待哺之民如不代爲籌畫撫恤必致流而爲匪東省爲江蘇毗連保全東省卽是保全江蘇務乞速爲籌濟再青城外高内窪形如斧底不獨黄流漫溢醍　灌頂卽雨水亦無處宣洩闔城生靈岌岌可危非開濠培城不能保一城之命本境無處籌欵約計須一萬七八千金亦設乞法代籌頤爲災民請命不勝盻切之至愚姪高長頤自高苑發十月初十日[  上海北市絲業會館施則敬子英甫鈔登]  
[施惠宜時]  
　　頃收到保佑女子平安人英洋二十元又金記來銅洋兩元又江西張善發洋一元又王益甫善士洋五元又唐諱記善士英洋三十九元並葉澄翁喜施新棉衣褲四十九件阮可均翁施棉衣四件拜登之下感佩莫名當兹時值嚴冬米珠薪桂凡老病嬰孩之留養敝堂者恒四五十名敝堂素無常産籌欵日艱前者隨報分送之安懷捐册助到者又寥寥無幾綆短汲深萬分焦灼惟兾四方善長匡其不逮駿惠疉頒庶使無告窮民免號寒啼飢之慘功德無量不勝盼禱之至謹附報以聞[  滬北鐵馬路廣益善堂司事唐廷桂施善昌啓]  
[乾糧饋貧]  
　　昨承裕興寶號楊浩泉善士將陳餅乾四十一袋撥給敝粥廠貧民充飢具見心存推食除掣收條外更乞貴館登報以誌盛德[  北粥廠司事謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　南市裕生洋貨店於去冬倒閉店主王松泉結欠晉成等十餘莊共洋銀一萬六千圓旣經控告黄大令卽簽差提王　　訊責之下收押待質公所限日繳銀乞今日久不繳各莊具　催比大令倩帮審委員會荃生明府提王嚴訊王一味求恩并稱小的景况艱難無力措辦明府惡其刁狡喝令重笞三百板問爾五日中可繳若干笞稱小的願繳二百五十圓明府怒曰爾欠人一萬六千餘圓案懸一載僅繳二百五十圓豈非居心圖賴乎遂判令還押限五日内繳六千銀如違抛比日内限期已過不繳錢莊因復禀催嚴比○浦東十五圖地保張年桂解鹽梟吳春山至案禀稱小的查得吳在鄉聚賭成羣結黨擾累平民黄大令飭收入自新所聽候訊辦前晚曹明府飭提研侒吳供稱小的係湖南人前在某營當勇目下操舟度日不敢爲非明府判令笞責二百五十板仍還押所○八仙橋巡防局員娒二尹移送周王氏王沈氏控李水秀張阿金同拐女兒阿玉夫妹愛寶至六馬路某小客棧姦宿等情一案至縣前晚曹明府升堂提訊周王氏訴稱小婦人係蘇州人寄居治下愛寶年一十有七藉揀鷄毛餬口被李姦拐至客棧中藏匿比鄰王李氏之女阿玉同時逃出訪悉藏在六馬路小客棧中後得尋獲五沈氏訴稱女兒阿玉被張誘拐時適李誘拐愛寶遂同借住某客棧歴六日始經小婦人查獲阿玉供稱與張爲鄰素來相熟某日被伊借去銀練質錢使用向伊索取伊言可至某客棧取回及隨往卽被扃閉樓上六日明府問可有姦情阿玉兩頰微赭羞　啓口半嚮始低言有之愛寶供稱偶見阿玉姊至某客棧故亦隨往閒游張供稱小的係本地人年二十有二母故父存素當鋸匠家與阿玉爲鄰前晚借質銀練然並未犯姦明府問同至客棧何爲張支吾以對李　稱小的家在松江西門現住治下年二十小本營生因見張携女郎至客棧陸亦隨去閒談明府喝令各笞責九百松荷以巨枷發頭門示衆兩月愛寶阿玉各掌頰一百下著周王氏王沈氏分别具結領回管束 
[江西官報]  
　　十月二二日湖口鎭許寶發由防來省刑部主事陳日新由新建籍來省戸部主事陶福祖工部主事程志和俱由京回新建籍翰林院編修饒士端由南　籍來省候補縣沙昌壽代新建下鄉相驗李饒銘解漕折張之銳解地丁俱進京同知文煥解二批漕折進京董允斌卸辦大庾釐卡回縣丞王蓉第起服來江典史英令儀由　江催地丁回杜純壽往浮梁催漕折調補金谿把總潘捷勱卸費漢把總事回○十三日補用縣　願輔由　昌催朱令征存　回通判洪範解固本海軍銀進京府經賀彦棚由袁州府屬催稅契回陳際清往高安江煜往泰和羅仲謨往吉水俱催漕折渴啓文往豐　張靈主武寗俱催地丁周長春起服來江署遽溪縣秦恩照據報病故以候補縣丞邱振宗　理萬年縣丞　步雲據報患病請假回省就醫以補用縣丞程國鈞署理 
[善捐彚登]  
　　與時堂大善士助新棉　五十件又會　屠撥助新棉　褲二十套又無名氏助洋十元駕永善助洋三元以上婦人男所又陸茂榮助女所經費洋二十元吳四喜助洋二十四元梁文德助洋十元陳芝香助洋三十元以上各戸均　分别掣奉收據以昭徽信[  滬北棲流公所司董啓]  
[駐滬山東賑捐轉運局頭次收各善士樂捐山東棉衣褲清單]  
　　河東堂捐銀七百兩　　捐銀七十兩鄭君沈君共捐二十元新泰厚捐十元福蘭堂捐十元費君捐六元黄君銓卿自捐洋十六元又勸來同安祥羅杰庭李紹　　順盛簠慶輪船帳房　順昌泰安徐怡和仁以上各捐洋四元隠名氏渴春山玉記慶元昌高實之翁明山蘆平坡郭鏡波以上各捐洋二元同記陳瑞揚朱小鶴吳楚堂梁舜卿以上各捐洋一元新昌　捐洋六元又勸來繼名氏捐洋十元　和祥捐洋十五元今由新泰厚匯解山東銀一萬一千兩内有一千兩係棉衣欵合併聲明 
[上海虹口元濟善堂被冐收月捐常捐各戸開列]  
　　唐茂枝九月洋五員　文圃九月份洋二員義成九月份洋一員怡如九月份洋一員永增祥八月份洋五角萬順豐八九月份洋一員慶昌仁八九月份洋一員元昌八九月洋六角李珊記八九月份洋六角燧泰八月份洋三角長和八九月洋六角源泰八九月份洋四角寶昌八九月洋四角寶興八九月份洋四角生昌八九月份洋四角恆昌八月份洋二角寶成八九月份洋四角利亨八九月份洋四角恆裕昌八九月份洋四角錦章九月份洋一員愛香室秋季收去洋三角昌昇泰下半年一員二角恊昌成七八月份洋四角金儈質下半年洋二員四角合共　收洋廿一員九角○九章號九月份錢六百文怡珍居九月份錢三百文 
 
 
 

Page 10

 
 
   
 
