# 1909 - 275 - 4913177

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章八月十六日内閣奉]  
　　上諭鹿傳霖等奏特參道員烟癖未斷巧爲掩飾請從嚴懲處一摺江西裁缺督糧道錫恩投所請騐我方夾帶意圖朦混著革職永不叙用江西候補道江忠賡瞻徇出結咎有應得著交部議處該部知道欽此軍機大臣署名奕劻世續鹿傳震那桐載鴻慈 
　　宫門抄○八月二十六日召見軍機換棉袍褂 
交旨 
[八月二十二日軍大臣欽奉]  
　　諭旨員勒載洵等奏呈進崇陵工程應用石樣一摺知道了欽此又奉 
　　諭旨農工商部奏遵章臚列第二年農工商籌備事宜一摺憲政編查館知道欽此又奉 
　　諭旨農工商部奏籌辦實業擬借公債參用外國利息富籤票辦法一摺著依議欽此 
論說 
[江蘇之八月二十日（續二十一日稿）]  
　　一權限宜審諮議局之責任權限早己規定於局章惟其間頗有足資我人之研究者使權限不審而故張其議事之範圍則徒遭督撫之駁覆又使權限不審而自縮其議事之範圍則有礙地方之權利此亦不可不愼者也 
　　（丁）局章規定諮議局應行議辦事件共十二欵案語謂凡所列者均以本省之事爲止示與資政院所定權限有國家地方之分彼憲政館釐訂此項章程之時己認定本省地方四字爲諮議局議辦事件之範圍其限制己覺甚嚴近觀憲政館議覆于式枚奏陳諮議局權限章程摺將諮議局應辦事件逐項詮釋本省二字（據該館覆魯撫電本省二字係與國家二字對舉卽地方也）而諮議局之範圍愈小幾令人無所措其手足充其說也即謂諮議局爲高級之地方自治可也然憲政館不嘗自言之乎一其言曰各國地方行政除聯邦各有議院外凡本國地方皆隸中央政府至分配地方官吏及其執行政務亦均受成於内務大臣合全國爲一行政區域而集權於中央與中國之部臣疆臣顯分内外地方行政可由督撫主持命令者截然不同其地方行政之範圍旣小故輔助行政之機關僅有上級自治制之地方議會而不必别立制度中國地大政繁久己分省而治而督撫實立於一省行政最高之地位求之各國本鮮此制督撫之權限旣視各國地方行政長官爲較廣則輔助行政機關之權限自應與之相稱而不能僅據各國之上級目治以爲準諮議局之設用意蓋即在此臣館原奏所以有諮議局爲地方自治與中央集權之樞紐一語也故謂諮議局爲聯邦議會固屬不符即比之各國上級自治制亦　區别一此其言何等明顯然則所謂諮議局者其决非爲我國最上級之地方自治可知也旣謂諮議局爲地方自治與中央集權之樞紐則諮議局必有與中央政府聯絡之關係而不能截然分淸專顧地方一面又可知也凡本省事件恒多與中央政府有聯絡之關係有時不能與中央政府畫淸即諮議局之權限有時不能斷絕中央政府之關係更可知也若如其所詮釋者而論第一條凡屬國家行政非諮議局所得叅預第匹條專指地方稅地方公債與國稅國債截分兩端等種種解說均以地方與國家劃若鴻溝則非特與諮議局非上級自治及諮議局爲自治與中央集權樞紐之說自相矛盾且令各議員遇本省與國家互有關連之事必致左右瞻顧而有無從下手之虞由是言之我議員對於諮議局議事之權限不可不審之於先江蘇諮議局現在預備開辦期内將來提議何事非記者所敢懸測提議而軼出於權限範圍以外固不必慮所慮者或致縮小其權限何則議員提議事件自當遵守憲政館所規定今憲政館所規定者僅僅限之於地方一面而絕不能帶及國家我蘇最要革除之弊則在銅元之充斥今曰凡屬國家行政非諮議局所得叅預則諮議局有將不敢議及銅元者矣何也補救銅元之弊必歸宿於停鑄而鑄幣停否之權操縱於國家者也亦可謂爲國家之行政也我蘇最宜改良之稅法爲南漕改折一議今曰稅法公債均冠以本省二字乃係專指地方稅與地方公債而言與國稅國債截然兩端若國家租稅則是定於國家之法律非諮議局所得議决其所得議定者僅屬本省單行章程規則之徵牧而己則諮議局有將不敢議及南漕者矣何也漕粮非地方稅而爲法律所規定之國家租稅也　此類推幾無一事不關國家即無一事可以提議果有躊躇及此者豈非自縮其諮議局之權限乎然憲政館所詮解各條自各可議之點即以本條議决本省稅法而論中國現在尚未有國家稅與地方稅之分卽無國家稅與地方稅之名目將以何者爲國家稅何者爲地方稅乎如以向來之稅　言之則中國所收之稅皆可謂之國家稅也尚有何項爲地方稅乎今旣畫出國家稅而不議則試問諮議局所議之地方稅爲何種地方稅乎且憲政館復援據核議度支部淸理財政章程第十五條聲明各省歳入則更與前說自相矛盾謂富國家稅地方稅未分以前諮議局不得議减現行稅率則所議决祗有改良增加之　並無議減之權云云據是以言則於國家稅地方稅未分以前諮議局何嘗不可提議稅法特其所議者限於增加與改良而不能議减夫增可議而减不可 
 
 

Page 4

 
 
議非特與前說矛盾且足令人詫怪茲姑不論即以南漕改折一事比儗之則屬於改良事項而非屬於議减事項斯固明明爲諮議局所應議决者也倘若拘守憲政館前說而不議是乂自狹其議事之範圍矣記者舉此一端爲比例而知諮議局議事之權限自有出入之處並無一定之可言自在議事者之善於辨别耳此權限對於議案之不可不審者一也（未完） 
專電 
[電一（北京）]  
　　某奏司法獨立關繫憲政及收回領事裁判權法部大理院昧於事理未慮及此李家駒前奏己詳請飭憲政館法部大理院迅速劃分權限妥訂章程奉 
旨憲政館知道 
[電二北京]  
　　度支部奏淸理財政以光緒三十三年以前作爲舊案係免造報非謂欠欵可免追繳今粤督請將欠餉二百餘萬免再補解實難照准應請仍令速解 
[電三（北京）]  
　　護甘督毛奏裕端自恃爲長庚親戚氣燄張甚請旨革職遞解回籍不准逗遛 
[電四（北京）]  
　　鄂督陳奏鄂省財政支絀請辦公債奉旨著度支部議奏 
[電五（東京）]  
　　台灣總督佐久問左馬太受命留任數年 
[電六（東京）]  
　　日本　學博士古財君受命赴淸國調查農業情形 
[電七（東京）]  
　　東京諸新聞紙現評論美政府召還駐淸美國公使之理由 
緊要新聞一 
[趙爾豐奏請開去差使北京]  
　　川藏邊防大臣趙爾豐 
曾於節前專摺奏陳病况并請開去差便略謂到藏以來常多疾病地居荒僻又乏良醫調治不易近來益以心悸失眠等症自揣病情實由於水土之不服擬懇天恩俯准開去差使另簡賢員接替俾得回籍調理一俟病痊當卽泥首宫門求賞差使當奉電諭藏事正在吃緊著賞假一個月安心調理　庸派員接替 
[農工商部奏辦興業大彩票北京]  
　　農工商部近以經費支絀一切實業無從興辦因與度支部議商設農工商三項彩票度支部己經允准第一次設工業彩票卽名爲農工商部工業彩票額一千萬張每張一元計售洋一千萬元頭彩一張得洋十萬元二彩二張各得洋五萬元其下以次遞减共發出彩洋一百萬元尚餘九百萬元以八百萬元開一大興業公司一百萬元則以八成提作部用以二成　効國家其不得彩之彩票每票一張作爲八成入股己由農工商部具奏奉旨允准刻正擬訂詳章不日舉辦 
[奏報京張鐵路開車情形北京]  
　　郵傳部奏臣等遵於初六日率同該路總會辦詹天佑關冕鈞等馳赴該處逐　勘視路基橋梁山峒彎徑坡度機廠材料車輛各項行抵張家口官商紳庶咸戴朝廷眷顧邊陲爲民興業之意夾道歡迎廷見商會人等討論商務考求物産土宜爲擴充運銷之計並履勘鷄鳴山煤礦於初九日回京查該路起自豐臺經北京至張家口光緒三十一年由前督辦臣袁世凱胡燏棻奏准興修聲明專用華員經理計自二十一年九月開工至本年八月告成全路長凡二百五十七里連岔道計長四百四十九里有奇自豐臺迤東柳村至南口長九十三里爲第一叚自南口至岔道城長四十里爲第二叚自岔道城至張家口長二百二十四里爲第三叚南口岔道城之間崗巒重疊谷澗紛歧峭壁參天崎嶇峻險原測居庸關一帶以阻隔官溝擬築巨橋傍山直上穿越關城因坡　過陡終慮行車出險嗣往復測勘綫凡數易乃始定爲今綫削高填深循溝築隄開峒以通平原遶山以取彎道其斜度每三丈得一尺車行較穩又八逹嶺山峒原擬由石佛寺峒向西北直行需鑿峒六千餘尺今改向東面斜行就靑龍橋闢峽設站峒工祇三千五百八十尺省費實多開峒之時南北兩面同時内攻復由山頂開井縋上下鑿閱十八月始克竣事至今按圖循覽猶備見當時圖始之艱過岔道城以北又有蛇腰灣老龍背鷂兒梁等處或傍山臨河或徑紆壁峭不减第二叚諸工之險綜計全路車站十四月台二十八橋梁一百二十五涵洞二百一十山洞四計積長五千三百九十七尺此外　水塔十一機車廠五鐵磨盤六養路　房八十三工員辦公室十二與原估數目大致略同其餘天橋一抄水機房一地磅地井十一煤台五料廠四工程車務廠務員役工匠及巡警各住房八十六皆原估所未及又以南口爲適中之區於其地設製造廠一材料廠一並設旅館以待行人均能布 
 
 

Page 5

 
 
置完備結構合法此該路工程之大概情形也至該路自逐段行車以來業置有機車十九輛客車貨車料車凡三百二十輛視原估車輛之數己有加增將來客貨暢通尚須陸續添置以期利便　等伏惟京張一綫爲我國鐵路北幹之起點其居庸關岔道城二處漢唐以來歷經百戰夙稱天險鳩庀之初外人每疑華員勿克勝任邇來歐美士夫遠來看視嘖嘖稱道僉謂靑龍橋鷂兒梁九里寨三處省去峒工實爲絕技至竣工時期原奏本定於乐緒三十八年嗣於光緒三十三年十二月臣部恐閱時過久糜費鉅而收效遲奏請　前撥付鉅欵加工建築相計明年始克竣工仰荷聖明主持於上調度欵項併力經營得以從速集事在事員役工匠協力同心尅期告蕆且比年動工購料迭有加增而支出所需　在原估之内凡此數端皆非始願所及該路總辦道員詹天佑總司工程學優識定經營締造沐雨櫛風會辦道員關冕鈞辦理購地行車管理規則各事精心毅力數載勤劬以及各叚工程司曁執事各員亦皆知此路爲國家完全自築之路此路又爲我國工程司工業名譽所關咸能奮勉圖終創成鉅業均屬異常出力擬援照京奉京漢工竣奏奬成案仰乞天恩俯准優給奬叙俾昭激　八月十二日奉旨己録 
[京漢鐵路展築磁彭支路北京]  
　　郵傳部以京漢鐵路現在營業日益發逹决議展築支路計自磁州之馬頭鎭起至彭城鎭止己據工程司勘估共三十七法里以狹軌爲最宜約計每里需洋一萬六千餘元如用廣軌則每里須洋六萬元該處出産以煤爲大宗現己有人以新法開挖四井估計出煤之數年約三十六萬噸運費約可收十二萬餘元尚有一種礦泥可爲磁噐每年所銷噸數稍亞于煤餘則以鐵爲大宗每年鑄成鍋釜等物銷售亦屬不少馬頭鎭車站即連接京漢幹路將來路成之後預計必有利益可收 
[學部考試遊學生情形北京]  
　　本届會考遊學畢業生先於二十一日由學部舉行甄録考試塲規輙嚴照録如下一甄録考試共給三卷一卷試筆記（由考試官口誦外國文各生筆記於卷）一卷試繙譯（將漢文繙成外國文或將外國繙成别種外國文）一卷試普通學大要（共試十問能全作最隹至少以五問爲完卷）各依臨　牌示鐘點交卷逾時交卷者不録一試　編定坐號不行任意挪移違者不録一塲内不許交談及擅雜坐號遇有便遺等事應先陳明監考官一塲内不許挾帶書籍違者不録一塲内如有撲卷傳替等弊一經察覺立即掣卷扶並將文憑扣除一交卷後即須出塲小得勾留是日應試者約有四百人除中文繙譯不計外共發十四題歴史題（一）羅馬政治之腐敗有何原因（二）歐羅巴封建制度盛於何時衰於何時（三）英吉利法蘭西發逹甚後其紛爭之狀如何（四）試述俄大彼得之事業及女帝加　鄰之侵略政策（五）德意志帝國之統一其原因何在地理題（一）京師負山面海其山自何處發源其海何名业所包支灣何名試詳　之（二）我國與俄國交通最早能舉具陸路通商之要地歟（三）自蘇彞士運河開通歐亞之關係日密能舉其創始之人及北河所經之地歟（四）美國白取得斐律賓羣島其門羅主義日變試舉斐律賓位置之所在及其關係若何（五）海岸線之長短與其地文明至有關係能舉例以證明之歟（以上十題作五題爲完卷惟次序不可顚倒）算學題（一）有織機五具七日之間織布十二疋問用機九具當需若千日能織布二百一十六疋（二）做丄一日給錢八十文歇工一日扣錢三十文今歷九十日共得錢五千八百八十文問做丄幾日歇工幾日 
　　理化題（一）寒暖計之理由及構造法（二）植物與無水炭酸之關係（以上四題不作者聽） 
[籌辦海軍之近狀北京]  
　　籌備海軍處洵薩兩大臣昨與軍機軍諮兩處王大臣等會商籌辦海軍手續殷繁擬照名部署奏訂籌備事宜之例將海軍事務亦訂一逐年進行詳單以憑按期舉辦兩　王大臣皆然是議故洵邸己諭海軍處譚副使詳細纂訂以備奏陳 
　　薩鎭冰軍門前往各省考察後即與洵貝勒提議海軍旣以水師爲基礎舊有水師自應加意整頓以備將來防守内江作爲外洋海軍之後盾現擬將南北洋各省舊練之水師預定日期派員前往會同各該省提督會操一次以資整頓聞洵貝勒亦極贊成日内即當專摺奏請 
[江蘇諮議局開預備會續誌南京]  
　　二十三日午後二鐘續行開會議長宣告本日請假由副議長蔣納　君主席仍由起草員雷繼興君宣讀條文自第十七條起通至第五十條而止 
　　二十四日午後二鐘續行開　張會長主席仍由雷繼興君宣讀條文自第五十一條遞至第八十二條而止 
　　二十五日午後張會長因咳嗆便血請假仍由蔣副議長主席通主第一百十三條天色己晚其第三章常財議員規則由蔣副議長約定二十九日再行通過云所有議事細則及旁聽規則　日揭登 
[鄂督開會追悼張文襄詳誌武昌]  
　　鄂督陳小帥自接張中堂薨逝電報後哀悼異常爰於二十二日齊集司道商議以中堂督卾多年興辦一切新政綱舉目張後來者無不守其成法今一旦因病薨逝政學軍紳商各界理宜開會追悼當議定於二十三日假風度樓（張中堂生祠）開會由小帥率同司道鎭協文武百官學堂管敎各員齊 
 
 

Page 6

 
 
赴行禮聞行禮時文員如學司請凌　巡警道馮啟鈞勸業道高松如善後局總辦金鼎武員中統制張彪協統王得勝等均痛哭失聲蓋是數員者或由佐貳超擢或出身微賤皆得張中堂提携之力迭獲保奬故放聲一哭以報知遇而小帥亦陪同落涙若報知己之感者然是日各標營並奉張統制傳諭一律掛孝舉哀在抱冰堂（亦張相生祠）設位追悼各學堂學生則放假一日齊至風度樓祭奠以誌哀思 
[京師近事]  
　　禮部行文各署八月二十七日爲孔子聖誕之辰是日各部署均須停止辦事以示尊敬 
　　都察院覆奏　明降補通判前署湖南勸業道沈祖燕前被叅劾實係寃抑摺内并指原叅御史受囑徇私應請懲戒聞俟沈祖燕召見後即當將該御史徇私實情澈查 
　　郵傳部左侍郎汪大爕久有外放消息日前樞府以庫倫辦事大臣延祉久病未愈屢請開缺擬以汪大爕前往署理 
　　宣武門内化石橋某校新築洋樓下臨城根前日午後四鐘有女生過其下男學生在樓上觀之盡情調笑擲以烟卷繼以唾涕女學生大怒遽欵其門索校長理論值校長己歸該校本設有自治會聞此消息立開臨時會議共籌對付之方聞己將某某兩學生開除以懲無理 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[聲明蘇浙路並無收歸部辦電文]  
　　郵部致公司電蘇浙鐵路公司王丹翁湯蟄翁蒸電敬悉路事任大責重丹翁數載經營備嘗艱苦頃雖移節浙江仍復縈懷靡旣具徵熱誠蟄翁精心毅力始終其事更用紉佩聞己具摺請覲將來面聆敎言必多獲益何時起程並盻電示世昌銑 
　　公司復郵部電北京郵傳部大堂徐尚書鑒銑電奬飾慙疚同深正在分别勸導報載蘇浙路收歸部辦羣起疑詰穆等謂商辦疊奉明旨大信諒不再失外交還仗人民民氣何堪過抑即有人意在破壞我公瞻言百里亦必爲大局堅持如荷復電宣布此意勸導較易爲力潛廿六奉行知朔即呈請代奏十三面促允即拜發一俟批回來見便即北行若無庸來見則玉堂天上徒勞夢想而己肅復淸穆壽潜等同叩巧 
　　郵部再致公司電蘇浙路公司王丹翁湯蟄翁鑒洪密巧電悉報載蘇浙路收歸部　部中並無此意亦並無人上此條陳至商辦一節載在存欵章程與借欵合同同經奏定部中决無更改萬不必疑慮兩公重望衆論所歸旣承勸導自必翕然蟄公請覲摺不日到京自必喜聞三接首塗有日尚希預示先此電復昌禡 
[甘省籌認海軍經費之爲難甘肅]  
　　海軍處籌辦海軍經費飭由各省分攤均己奏明在案惟各省庫欵同一支絀有勉力認解者亦有實在爲難者前日陜甘總督電覆度支部略謂指籌海軍之欵該省連年被災人民元氣未復碍難籌撥俟被災各區人民各得其所即當設法籌措惟本省藩庫收支各欵尚未淸查能否作速撥解亦須俟查明後再行具奏 
西報譯要 
[美國預備抗議中日條約]  
　　文匯報載二十六日倫敦電云倫敦泰晤士報紐約訪事電稱美國國務部現在籌畫抗議中日滿洲條約事宜頗爲注重謂該條約與日本開放門戶之宣言及撲資茅條約二者均相違背倫敦晨報華盛頓訪事電稱美國駐華新使克蘭氏突然召回係爲中日條約之事己無可疑并聞實因反對該約第三第四兩欵云（按第）三欵原文略謂撫順烟台兩處煤碼經中國政府承認日本國政府有開採之權并謂煤斤出口外運時應按最輕稅率徵收云云第四欵謂安奉鐵路沿線及南滿洲幹路沿線礦務除撫順烟台外應按照光緒三十三年東省督撫與日本國總領事議定大綢由中日兩國人合辦 
[美國駐華新便之政見]  
　　紐約亞東會於西九月二十號設宴祖餞美調駐華新使克蘭君該使於席間演說曾引用一九零七年塔孚脫君在上海演說美國對華政策之語並謂吾人深信中國雖有各種大問題尚待解决然中國設能免於脅迫則自有完全之能力可以解决吾人並信中國國運日昌必可爲一極美之巿塲將來振興各務所用之材料爲數必夥國務大臣考克司君己决意謀沾其一分總之凡有裨中國昌盛及利益之事即爲美國最佳之機會蓋二十世紀之大事業將屬於太平洋其言確可徵信云 
[俄國對於滿洲之覬觎]  
　　泰晤士報云俄政府己照會中政府謂一八八一年中俄所結之約將次滿期願與中國重訂新約惟滿洲各事均未載在舊約將來必須另行提議現西比利亞商人以滿洲爲俄國經商最要之地歷年投資爲數頗巨錙銖未曾收回故亦力促政府向中國提議滿洲條約事宜 
[俄政府對於哈埠治權之意見]  
　　文滙報載二十五日柏靈電云據聖彼德堡官塲報告俄國政府現承認哈爾濱各國領事均有治外法權惟要求俄國有徵稅及實行警務之權並稱東淸鐵路爲中國政府之機關現由該公司管理哈爾濱巿政各外人均有協助維持地方秩序之責 
[英國大將拜會江督]  
　　字林報載二十五日南京電云吉靑納將軍抵寗後於今晨拜會江督張人駿即住英領事署 
[間島日領定期赴任]  
　　又載同日東京電云間島日本總領事永瀾君定期本月二十九日啓程履新 
分類新聞 
政界 
[靑浦自治公所開始調查松江]  
　　靑浦城廂自治公所自七月初一日成立後即由所長副所長及參議員等會商調查戶口現行細則並於本月十六日推舉調查員八人分赴城廂各路調查戶口淸册惟選民册照會議廳議案應於十月初一日開始調查現擬提前一併舉辦亦足見該邑辦理自治之進行矣 
　　附靑浦縣調查戶口監督示諭案奉前撫憲陳札發會議廳議决案内載籌備城鎭鄕地方自治分年籌辦期限其調查城之區域内戶口總數以宣統元年七月初一日至十月初一爲止業經照會本邑自治公所查照辦理在案茲據該所所長金詠榴副所長蔡鍾秀張毓英等 
 
 

Page 11

 
 
以調查城廂戶口一事擬於中秋後十六日開辦函禀前來查自治選民資格簡則第九條載調查時一切方法當遵照部頒調查戶口章程第八章要則先由監督出示曉諭詳叙調查宗旨嚴禁藉端需索造言生事之弊各等語現届調查之時合行出示曉諭爲此示仰城廂居民舖戶諸色地保人等一體知悉須知辦理地方自治先經選舉人民而選舉之事尤必以調查戶口爲入手此次城廂戶口亟應調查分明以便將來舉行選舉務各以選民極爲榮耀從實報陳切勿存疑稍慮自示之後爾等如有不受調查造言惑衆及一切妨害之舉動定當照章分别懲罰以儆玩違倘有藉端需索情弊許即隨時指明禀究各宜凛遵 
[丹陽開辦警察之情形蘇州]  
　　前丹陽縣羅令禀報籌辦巡警情形奉撫憲瑞中丞批云查巡警爲執行新政之總機關來禀謂巡警不立則各項行政均窒磚難行洵屬正當之論察核籌辦情形規模雖隘措置尚有條理該令猶以名實未副引爲不安以視敷衍粉飾者相去不己遠乎仰蘇省巡警總局飭再妥籌經費切實整頓以期完備一面由局遴派熟諳警務人員赴縣充任巡官所派之員並令先行來轅禀見再行派往茲悉警務公所馮觀察己奉文遵批派委警務畢業生施應奎前往該縣以資開辦 
[廣派員調查新政蘇州]  
　　江西候補道姚肇椿觀察奉廣西撫憲札委來蘇調查新政己於本月二十二日到蘇調查各項新政事宜 
交涉 
[預備接待和蘭艦隊直隸]  
　　大沽口李副將鼎新禀請電調北洋巡洋艦二艘來沽接待和國艦隊文云案奉憲台札開准外務部咨稱和國現派海軍艦隊前來中國各口岸游歷約西歷九月底可抵大沽該處卽便照章接待等因奉此茲復准津海關道咨會前來查和國艦隊三艘於西歷十月初可抵大沽按照中歷日期推算應在八月十七之後届期須有兵船在沽口預備鳴砲以敦邦誼而壯觀瞻懇請俯賜電調北洋巡洋艦二艘前來以便接待奉督憲端批云己據禀電調矣仰卽知照 
[英商對於亳州糖捐之要求南京]  
　　鎭江英領事照會江督聲稱英商運往亳州洋糖沿途關卡節節抽釐本重利微商力實有未逮若再加抽落地捐不但商力難支且與二十九年成案不符應請咨會皖撫轉飭亳州收捐委員遵照二十九年成案免收捐項以符案約而恤商艱江督接文後當即咨請朱撫札行牙釐局核議查復 
學務 
[經理學欵總協董之交替蘇州]  
　　長元吳經理學欵處前因總董尤鄒二君先後辭退日昨再行開會選舉總董計到會者三十四人公推張君叔鵬爲臨時主席當時江君霄緯得二十二票爲最多數王君鶴琴得二票爲次多數應以江君爲總董當即公推監盤潘君仲午等八人於二十五日將契據簿籍公牘文件分别移交接管 
[敎育成績展覽之批評武昌]  
　　湖北現開敎育成績展覽會所有各學堂出品刻經評議員胡瑞霖等逐細考較有文普通中學方言學堂之毛筆畫文明湘繡研究所漢口淑賢女學之手工繡貨存古學堂之字均可得奬金牌共餘則奬銀牌聞己奉提學司諭所有賞金牌之出品於九月朔閉會時移送武漢勸業奬進會再行陳列其賞銀牌之出品卽由各堂領回收藏俟來年第二次開會陳列至於未得奬牌之出品則由各學生自領俾評議員指導其改良以期競爭優勝 
[監獄學堂行開校禮安慶]  
　　皖省開辦監獄傳習所考取合格學員二百餘名於日昨開校是日官紳如臬司玉廉訪首府豫太尊曁師範學堂監督姚叔節等均各蒞所行開學禮各員相繼演說頗極一時之盛 
實業 
[杭省商學公會秋季大會記事杭州]  
　　杭州商學公會八月二十四日在扇子巷事務所開秋季大會會員來賓約到百餘人首由書記魏在田受會長高君委託宣布開會宗旨並聲明本日大會所注重者爲編纂商業雜誌及籌辦講習所藉以開通商智等語次由職員公准周湘齡君爲臨時議長次書記報告成立後一切公牘並陳述往來文牘十餘件次會計報告開會支銷欵項總數次由周議長提議本會定章據提學司照會内有數條與商會主管有碍應即酌量删改但本會係關於商學一部分與商會章程同而不同總之不外聯絡省内外各商會圑體以圖發逹爲宗旨惟會章中有調查商品物産一層現己有人組織商品陳列所則此條似可删去如諸君意見相同作爲今日當塲通過以便照復提學司並將復司照會底稿布告大衆均贊成次提議編纂商業雜誌爲本會最注重之問題現擬聘請王偉人胡藻靑鍾寅賓三君担任編輯事務鍾君起言現己擬定辦法十條并訂定向來考究商法之金靜安兪下卿二君先赴東洋考察一切其編纂採輯事宜聘定程先甫錢墨卿二君然經費支絀年内僅出三期嗣後擬每月一次每册至少六十頁初辦擬印一千册次提議講習所開辦後擬添聘講員准各業學徒來會聽講然爲朗己在休息時間恐各學徒未必到會現擬倩人先編白話講義分送各商店俾得簡明觀覽次提議籌辦商業學堂然此事重要非得官力提倡恐難圖成現擬會同衆商另案集議至是鍾寅賓又起言商業學堂等級頗難規定若照中學堂五年級而論時期過久恐就學者鮮因商業中急於謀食者實居多數擬請定以中等商業程度庶多造就議長言如義欵在萬金以上者則决辦中學因吾國商業幼稚以期取法乎上僅得其中現聞上海商法議案會准九月開會本會旣研究商學應先期通信臨時派員赴會聞該會章程入會費約分四等最叁者二百兩最次者亦四十兩但關乎商業問題此層萬不可少衆亦贊成次添舉職員當舉定書記部鍾寅賓秦金生二君鍾以事繁力辭僅以秦君就職次添舉調查員陳瑞生等七員議畢己届六句鐘即閉會 
[常屬出品會之先聲常州]  
　　常府物産會初擬十月開幕嗣以天寗寺十月爲打七之期須延至十一月方能開辦日昨事務所函告各縣 
 
 

Page 12

 
 
擬先開一出品會借資研究 
[咨派出品協會調查員山東]  
　　魯撫頃准江督咨云山東爲物産最盛之區通商以後出口土貨亦甚豐繁亟應遴派調查員親赴山東調查但恐地方情形不熟不足以資聯絡夙仰貴省法政學堂雷監督光宇學識旣博名望素孚又復熱心公益堪請爲山東全省調查員聯絡紳商實力提倡搜集全省物産創設山東出品協會以爲山東實業進步之基而助南洋賽會告成之願撫帥准咨後當即札委雷監督切實辦理 
雜記 
[陸軍學生在洞陽宫之勢力直隸]  
　　陸軍部在保定所設之通國速成陸軍大學茲聞於九月杪卽須考試畢業惟該地有洞陽宫戲園自約北京諸名角來保後生意驟爲發逹每日觀劇者座爲之滿而陸軍學生居其大半且於其間有絕大勢力欲看何劇可任意指名點派園主唯唯不敢違逆該園主嘗語人云陸軍學生將來雖不能禦外侮平内亂然其現在氣燄搗一娼寮戲館則有餘雖不足爲國家干城然奉承得其歡心爲吾戲園獲符則有餘聞者莫不爲之絕倒 
[司詳遺漏表册之糾葛湖北]  
　　湘藩莊方伯於月前由驛呈遞鄂督詳請奏咨公文一角並附表册當經陳小帥拆閱内中並無表册想係臨封遺漏實屬異常疏忽除批示申斥外特飭令即行補賚而莊方伯則謂係沿途驛站遺落並未臨封遺漏除札飭湘境所經各驛州縣按站逐一確切查明據實禀復外特咨請鄂臬楊廉訪札行鄂境驛站澈查以便追還存案 
[盤門大火紀詳蘇州]  
　　蘇垣盤門外甘棠橋堍於二十五日十下鐘時北面某花烟問在房間燒菜火遺柴内致兆焚如一時烈焰飛騰火不可遏該處離城較遠水龍尤少致延燒對岸房屋無數勢不可遏經紗廠開放自來水竭力救援甘棠橋始得保全無恙現計被燬房屋北面自寶興里起至橋堍止約計百餘間居戶數十家店舖如大生祥洋廣雜貨各項小店及各花烟間吉祥里弄均經被燬南面自體善堂義塚起至橋堍止延燒房屋數十間居民數十家花烟間八九家酒店糖菓店均付一炬兩岸房屋木料本係舊物一經火燃宛如拉朽摧枯且所住居民半係工作半係小本營生者居多現經紗廠紳董以被災居民殊爲可憐飭令無家可歸者暫行搬住　房以免露宿 
[澈查報升沙地之鄭重浙江]  
　　前署靑村塲鹽大使廷霖會同奉賢縣趙鴻紱詳稱據灶民韓祥裔等報升五圖外沙甲又顧福生等報升三圑一甲新漲沙塗共計地四千四百餘畝零等情茲經嘉松鹽分司查得浙東杭　紹各塲辦理升案凡遇新漲沙塗或新漲浮沙或子母相生或原坍復漲　應分别勘明不得隱佔冒升如有應升灶民赴塲報墾認　先山該管塲員勘明詳報無民灶毗連關碍水利刮淋灘哂等事再行由塲　具鱗簡各册結繪具四址圖說會加印結詳候核明會府加轉該頒墾照執守輸糧歷辦在案而浙西各塲辦理升案向無歧異今該大使旣經報升是項漲沙自應與　紹各塲辦理相同且此次報升沙塗至四千四百餘畝之多斷非近年新漲之地其間難保無互爭控案縱或現在毫無糾葛究係漲自何年於何時報墾亦未據該塲詳報有案當將原册各結札發該場官立即會同奉賢縣將以上各節逐細查明并親詣該圑按畝覆加勘丈曁將繪圖貼說尅卽另換妥協以裕課項而昭愼重 
淸談 
張文襄 
　　學界上之張相張相督卾時首先採用歐西學制開辦文武各學堂注重科學學界翕然稱之曰新及入都以後管理學部則翻然一變不喜西國科學一意注重經學以保國粹學界又譁然貶之曰舊是爲學界上之兩截人 
　　實業界上之張相張相督卾時極力爭回粤漢鐵路之敷設權而卒逹其目的實業界翕然稱之曰爭回權利及入都以後簡充該路督辦大臣則又主張借欵久議不决實業界又譁然譏之曰喪失主權是爲實業界上之兩截人 
　　政界上之張相張相督卾時手筆極大最喜更張一切新政釐然畢舉有轟轟烈烈之象政界翕然稱之曰賢總督及入樞以後除學務路政外默然無所表見他人爭議而張相不聞有所爭議他人主張而張相不聞有所主張政界又譁然稱之曰老臣持重是爲政界上之兩截人 
滬事 
[銅元與鈔票]  
　　各省銅元官鑄之害己如洪水而害猶未甚也其甚者復加以内地之私鑄外洋之私運己有百川赴壑之勢自信義銀行倒閉以後而中國銀行鈔票之信用己不敵各國紙幣而猶未甚也其甚者復有僞遺鈔票之匪徒故不禁私鑄私運何以絕銅元泛溢之禍不嚴鬱僞造物票匪徒何以維商巿危疑之局 
海外談 
[禁止販賣女子大會]  
柏靈電云奥京維也納開萬國禁止販賣女子大會所以重女權尊人格也 
　　中國販賣女子之風於今爲烈而未有特頒之命令嚴行杜絕以致女子人格墮落若畜類然雖若輩販賣之女子大抵出於貧賤孤苦者流爲饑寒所迫不得巳而出此顧謀生之途甚廣爲傭爲工胥足以勞力自食何至竟鬻其尊貴之身體以圖餬口甚非所以尊重人權之道今奥京旣發起禁止販賣女子大會我國亦應遣使與會研究禁止販賣女子辦法一面下令通國設法嚴禁 
　　英國女子近來爭奪選舉權甚力彼女子智識之高尚者旣欲實行男女平權爭參政事上之權利而女子智識之低下者乃至不能自保其天賦之人格亦大可憐矣爲女子者奈之何不思爲中國之女子者奈之何不思 
[雜著（泖東草堂筆記）（續）]  
　　由圖騰社會變爲宗法社會者自夫婦有别始野蠻則知母而不知有父也故易曰有男女然後有夫婦有夫婦然後有父子此其中自有階級焉非一時並見也彼野蠻之伴合未成爲夫婦也故亦無父子之倫但有母子而巳 
　　高麗古無幽　女人之例後因世風大壞王公大臣至强奪部民之婦女遂下幽閉婦女之令印度人因受回敎人搶掠婦女之害遂致婦女不許出門是知國愈近於野蠻者其幽婦女愈甚然惡其野蠻而欲驟變是風俗與文明之國一律則又不可何則幽閉婦女必有所以幽閉之故不從其本原著手無益也 
　　南美洲新世界臘丁族人開闢正先英盎格羅薩遜族人開關北美在後迄今四百餘年北美之興未可限量而南美日襄此可表明民族能力之程　矣 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[浙藩條陳諮議局議案（續）]  
　　第一欵議决本省應興應革事件地方大興革有由官發起而藉紳士贊成者有由紳請願而藉官力維持者要非關係社會之公安民生之疾苦未可操切而更張也浙爲東南劇區近年以來公私困弊官紳合力補苴日不暇給幸際國家籌備憲政特定諮議局職任權限俾議决本省興革事宜在熱心桑梓者宜無不揚榷而陳本司職在旬宣有牧民之義務不敢不竭愚慮之一得上備諮諏軍政外交不在諮議局範圍之内鹽法礦政巡警農林諸務非本司專責故不具舉其規定度量權衡爲劃一制度禁烟稅釐絀收議加鹽價試辦印花稅加征典賣契稅以爲抵補之方均己奉部奏定新章通行遵守容另次第籌辦茲特舉其關係於吏治民生者如左 
　　一曰淸理田賦欲淸民賦莫先正經界浙自兵燹以後魚鱗册散失或甲縣之地混人乙縣謂之寄嵌或此都之粮併入彼都謂之飛洒又如各屬荒蕪未墾田地四萬九百餘頃居原額十分之一究其實由客墾之隱糧民居之侵佔欲求荒産即在成熟頃畝之中或産易數主契串相符莫可究詰此亟宜淸理者也又有天漲沙塗自杭屬之仁錢海寗紹屬之蕭山餘姚台州之臨黄太平濱海舄鹵之區百餘年間化爲沃壤合之不下數百萬畝賦則甚微豪强兼併子母相生並有東漲西坍望海賠糧世受其累雖得陳請豁免而每次丈勘按查必整地方紳富首任其勞累月經年始能竣事故豁免之舉恒積數年數十年一行而坍漲則歳歳不同彼此交爭鬥訟斯作此亦亟宜淸理者也又如衞所屯津田地歸併州縣兼理然其屯戶四散頃畝畸零僅憑册籍以鈎稽莫明坐落之實在遂令衞所書識穴窟其間侵蝕明分上下交損此又亟宜淸理者也善爲政者鑒於淸丈擾民不敢輕言發難惟先杜其弊之所由起始可徐圖絕獘之方浙省業戶其戶名每與人名不符先世所遺歷百十年而戶名不改其子孫現係何人管業旣無可查即本身所置之産其立戶每用化名百畝之家戶名十數而文有提糧出圖版藉混淆之弊戶口之難查半由于此是宜各屬聯絡紳士各就各縣澈底淸查改爲順庄糧不出圖令業戶除祭産公産仍從舊戶外凡分授承頂及本人自置者概用現今的確人所共知之姓名報明立戶換給印章家只一戶以歸畫一此後分居易世准將印單更換並嚴禁册書勒索非糧寄頓者使復其初冒荒隱佔者不究旣往蓋戶名旣眞號畝自難隱射前項積弊庶可逐漸清釐此與國計民生最爲切近由此入手必賴紳士　導業戶方肯承認而非一紙空文所能收效也 
　　一曰劃一糧價查浙省民賦量重而其患尤不在均田地山蕩一縣而有數十科則此高下肥磽之殊不能强合也至各縣征銀價格有以錢計者每兩征耗自二千三百文至二千五百文不等（此於各屬最居多數）有以銀元計者處州之松陽龍泉景寗宣平遂昌慶元第六縣或收一元九角三分或收二元二角二分有征銀解銀而另收平餘者紹興之山隂會稽杭屬之海寗嘉屬之嘉興秀水紳戶於正耗銀外加平餘三百至四百文不等此銀價之異及其以錢合洋從前英洋每元合制錢八百數十文各屬平餘較贏因之抽提中飽練兵經費也苦缺津貼也學堂經費也大縣數萬小亦萬餘迨銅元充斥洋價驟增各縣櫃價以千文合洋者提欵己無所出而民間時起齟龉湖屬則增至一千一百數十文温台等處則尚九百數十文此洋價之殊也左文襄原定减浮章程因州縣之繁簡區殊其征價爲各牧令酌　平餘足資自贍今平餘不足徒藉洋價之伸縮以行其朝三暮四之術州縣居抑勒之名糧戶亦苦無畫一之制蓋國課定例征銀以錢洋折納原爲便民自墨銀盛行制錢愈缺致有今日之弊論者咸主改征銀元顧巿價漲跌仍操之於商如紹屬之山會二縣洋價一千歷數十稔而不更此外各屬則漲落不時鮮能一致便於此必不便於彼是以屢飭查議未能解决今淸理財政局調查各屬櫃收洋價問題委托新選議員自能得其底藴厥後征糧應如何規定畫一之價值便在官無可弊混民間亦無盧煩荷願與諸議紳决定之（未完） 
[複選舉訴訟]  
　　浙江 
　　浙省複選訴訟幾乎無縣無之其事由總不外營私武斷資格不符等語日前乂有鄞縣舉人袁從周等聯名多人三次指控議員王世釗本日奉撫憲批斥謂前據該舉人具禀議員王世釗營私武斷資格不符旋以因案調停電請註銷各等情到院當以事關選舉豈容出爾反爾批司飭查在案今據寗波府飭縣查明該舉人等所控各節均屬不實且查議員王世釗經衆舉爲東南鄕約總董又爲東鄕漁圑業董事鄕人自多信服禀復前來業經本部院批銷在案該舉人何得來轅飾瀆特斥 
要件 
[江蘇蘇屬地方自治籌辦處章程（續）]  
　　宣統四年 
　　一舉行鄕議事會選舉正月十五至三月十五 
　　一舉行鄕董鄕佐選舉三月十五至四月初一 
　　一開辦鄕議事會並任鄕董鄕佐之職四月初一至六月初一 
　　一於僻地人戶稀少不便合併之區域設鄕選民會並選舉鄕董鄕佐六月初一至八月初一 
　　一調查域鎭鄕戶口詳細確數造具淸册八月初一至十二月初一 
　　第五章會議 
　　第十六條本處爲籌辦地方自治事宜集思廣益特設會議規定如左 
　　一定期會議 
　　一特别會議 
　　第十七條定期會議於每月初三日行之特别會議遇有應議事項不能待至定期會議之日者由總辦總理指定日期行之 
　　第十八條會議時以總辦及總理爲正副會長如總辦及總理是日不能到處則以會辦及協理任之 
 
 

Page 19

 
 
　　第十九條會議日期本處各職員均爲會員非有特别事故必須請假者不得缺席 
　　第二十條會議日期各屬參議均須到處即於是日將各屬辦理地方自治情形報告本處其有應行提議事件得告會長即日議次籌辦 
　　第二十一條會議時之書記由會長臨時指定科員中二人充之 
　　第二十二條會議事項如左 
　　一關於本處内部重要事件 
　　一關於各廳州縣重要事件 
　　第二十三條會議議决事項另以議事録記之 
　　第六章經費 
　　第二十四條本處經費由總會辦酌擬預算禀候撫院核准飭撥 
　　第七章附則 
　　第二十五條本處章程由撫院核准後即行實施如有應行增删更改之處隨時由本處會議呈請撫院核行 
本埠新聞 
[擴張城門之實行]  
　　公益研究會會董蔡正蒙等昨日函致總工程局略云現在議决將老北門城門加高放闊己由匠頭金桂生承攬定九月十二日興工限十月底完竣請即轉詳道憲移營札縣一體保護並出示曉諭以免阻撓 
[公司總理之出醜]  
　　安徽池州煤礦中立公司總理鄭湘藻騙借車夫姜雲龍姜阿福等洋三百餘元一案昨經巡警總局孫裁判訊得鄭所立之煤礦公司未經商部註册情同誑騙判押限三天繳洋再核 
[佈告調查戶口之辦法]  
　　總工程局昨出佈告單分貼東西南各區境内其文曰照得調查戶口憲行民政部文城外東西南區九月初一舉行各區各派巡警遵照部定章程按戶調查詳細不論店鋪居民分發部頒表式各自填寫分明切勿隱瞞遺漏無關捐稅人丁填好三天來取仍歸巡警責成特此頒行通告部文務各凛遵 
[能否實力奉行]  
　　虹鎭鄕民劉雲亭等以該鎭近又有人擺設賭檯妨磚農務等情禀奉本縣田大令轉禀閘北巡警總局請派騎巡偵捕隊嚴拿驅逐在案昨奉總辦汪觀察批云據禀己悉該賭棍混名小辮子阿全王大英子費貴寶及廣東賭匪阿賈昭才阿有仔土棍陶惠福等胆敢移至虹口十五圖内聚衆擺賭並有滋擾地方情事實屬不法候飭偵捕騎巡各隊會同該區巡官嚴密查拿解案究辦以靖地方仰即知照 
[僞造鈔票案續聞]  
　　錢福生將僞造某銀行鈔票在巿混兌被英界捕房查獲飭探帶至總工程局查提同黨鄔新生解局管押在案昨日局中接到該銀行來函謂鄔新生旣蒙查獲請暫收押俟公共公廨派探至寗波查提同謀之人來滬再行由廨移提歸案訊究 
[命案照例送縣]  
　　測字人趙小春前與其兄趙老大將姘婦虞沈氏戳斃逃逸由探將趙老大移提來滬解廨收押在案昨日復訊中西官以案關人命未便訊斷判趙及兇刀兩把一并解送上海縣照例嚴辦 
[瑞夫人靈柩過滬]  
　　蘇撫瑞中丞夫人之靈柩向厝於蘇垣八旂 
會館内茲由其公子輩盤柩回京昨日道出滬江在舢板廠某絲廠碼頭暫泊本埠各官紳均於午後前往祭奠 
[家丁勒索規費]  
　　公共公廨女押所各女犯之飯食向有一老婦經管茲有錢韓兩家丁向該婦每月勒索規費洋十五元事爲寶讞員查悉傳案訊實即將兩家丁一并斥逐 
[學堂託印彩票之波折]  
　　嘉興賓鴻學堂託英租界河南路東華印書館刷印同益湖北副彩票茲己印竣前日由該書館派夥吳頌岐車送船局轉寄詎被流氓許鶴生李阿卿瞥見冒充公役指爲私售彩票將吳軋至文明雅集茶館内希圖嚇詐嗣被包探沈阿岳查獲一併拘入捕房昨解公堂請究判李許各押兩月彩票發還 
[贈劵]  
　　大南門外民立上海中學堂定於二十七晚七時開孔子紀念會昨承惠贈入塲劵兩紙 
城内 
[定期結婚]  
　　邑紳臧蓮生之弟凌雲定於二十七日午後四時假地方公益研究會與某校女敎員行文明結婚禮昨己東邀男女賓屆時前往觀禮 
[庇護巡士]  
　　塘橋二路四區巡士莊江林誘拐該鎭鞋子店主山福山之妻崇氏至法界某客棧姦宿前日被山尋獲將莊及氏扭至捕房一面回至塘橋禀知該區楊副巡官因該巡官置之不理昨即投縣喊控 
[笞責逆子]  
　　岳阿毛偕妻張氏將長子阿紅扭至西區解送一路巡局審訊阿毛夫婦供阿紅現在西門内開設煤炭店屢次違忤昨日瞻敢將母毆打唆傷手指求請懲辦阿紅供小的不敢違忤實因繼母聽信異母弟唆使時與小的爲難致被送案判阿紅笞責三百板斥釋 
[銅洋何來]  
　　陳徐氏昨將朱劉氏扭至一路巡局禀稱婦人在魚行橋開設恆泰茶葉店前日朱劉氏到店手持大洋三元稱欲兌換銅元繼因論價不合將洋退還少頃劉氏復來照兌複看大洋三元均係銅質該氏硬欲兌換無理取閙是以扭案請辦訊之朱劉氏供詞支吾游巡官姑念該氏年己六旬從寬斥釋 
[官事]  
　　巡警總局收發課員兩淮候補鹽大使姚玉成工築課員主簿單秉鈞檢驗課員府照磨唐家振考績課員道庫大使夏寶楨昨均到道禀知奉督撫兩院批飭酌委優差或署缺一次新委公共公廨收發委員王基垣到道謝委並禀知到差試用府經歷張崧翰禀辭到省顓北馬橋巡局委員梁慶眞禀請病假三天 
南巿 
[並非姊妹]  
　　揚州人鄧孫氏之女順弟前被隣婦張陳氏與其姘夫張錦標拐匿閘北楊家石橋該氏之姊王陳氏處控由西區移至工程局飭探偕原告夫兄鄧漢靑帶同張陳氏至閘北查提王陳氏及夫王萬泰解案研究據王陳氏供與張陳氏並非姊妺該氏前曾來家看房並未租定亦無女孩領來詰之張陳氏供認與陳錦標同將該女領至滬北自來水橋碼頭送於販私鹽船上之張金元爲媳張錦標隨同回至揚州家内是實判王夫婦無干斥退其餘原被各人移縣訊辦 
[累及老父]  
　　奚掌生在城内劉公祠學堂内爲庖丁因欠張聽泉等各戶油米柴蛋洋七十餘元逃逸昨將伊父奚老虎扭至南區解送工程局訊究判奚交保限十天將伊子交案訊追 
 
 

Page 20

 
 
[慣於偷捐]  
　　燒酒業恆升張大順同扭台州人吳裕璜至工程局控稱吳由江北帶酒二十　乘大阪船來滬偷捐己非一次判留候該同業補詞察核並請貨捐局查明捐章再訊 
閘北 
[有碍衞生]  
　　大東門外萬春鹹貨行昨日遣夥李廷芳送鹹猪兩只至閘北黄裕興鹹肉店站崗巡士以此項鹹猪己有臭味有碍衞生拘至四路一區請究黄正巡官因該行 
開在南巿飭將李移送工程局罰辦 
[姦拐婦女]  
　　郭松林姦拐施小狗之妻包氏昨日被施撞見將郭與氏扭至四路一區經黄正巡官訊明屬實判郭寶三百板氏掌頰二百下分别還押候補提蟻媒蔡孟榮到案究辦 
[女子受傷]  
　　蔡孫氏之女小寶在禎祥絲廠做工昨日不知何故被二號管車人打傷右足旋由該氏偕女投控四路一區諭候傳案質訊 
英租界 
[要証到案]  
　　邱潤和禀控林俊耀虧欠米價銀十餘萬兩一案昨圸原告將要証黄敦甫扭至捕房捕頭以爲數過巨派探解廨黄供求交保寶讞員諭候移詢商會再行核奪 
[註銷訟案]  
　　英商亨生麥尼爾控董少祺賣地短交一案前日午後由廨會訊原告洋人延高易律師上堂代表被告延費烈律師聲稱此案董己在上海縣具控原告並無見証請爲核奪寶讞員商之英布副領事判將案註銷 
[並非幼女]  
　　女子旺彩因被假毋凌虐由廨判發幼女所在案茲聞所董以旺彩年歳己長未便與幼女同住昨復送廨改發棲流所留養 
[拐匿女子]  
徐炳祥控徐小弟王德發拐匿伊妺徐毛毛由探一併查獲昨解公堂請究判徐王收押候交毛毛到案並補提同黨於下禮拜六再訊 
[曾否串誘]  
　　王宋氏控兪吳氏王阿才串誘其女杏花昨由捕房解廨訊不承認判分别押候下禮拜六訊辦 
[冒探拆梢]  
　　徐裕扣等前日車送黄荳被流氓嚴阿寅冒充包探指爲竊贓向徐等任意圖詐嗣被捕房將嚴查獲昨解公堂訊究判押一月示儆 
[拐賣未成]  
　　吳阿仁將朱少記之子寶善帶往蘇州無錫等處圖賣未成旋仍回滬被朱扭控捕房昨日解廨經中西官訊不供認判另押候查明於下禮拜六再訊 
[限期淸理]  
　　德商永豐洋行夥潘靜波控陶澤良虧空鴨毛等貨洋三百元一案昨由公廨復訊原告投案請追訊之陶認欠不諱判交保限一禮拜淸理 
[英商追欠]  
　　英商信記洋行控孫益三欠銀一千八百五十餘兩昨由公廨傳案李襄讞與德代繙譯官以原告係是英商判候下禮拜一英領堂期訊奪 
[作惡多端]  
　　婦人譚巧雲與其姘夫周瑞源因販賣人口私設台基被匯四捕房查悉巳將巧雲拘解公堂訊押在案昨又將周查獲解送公堂周延律師辯護寶讞員商之德領判周與譚巧雲分别押候下禮拜六交孩到案再行訊核 
[疑及西思]  
　　某西婦控西思徐長生包六琴竊取金飾鈔票昨日由探將二人解廨訊供不認判一併查押候明於下禮拜六再核 
美租界 
[因傷身死]  
　　通州人江慶慶上月初在鄧鐵路三百三十二號周姓家與同鄕陸阿龍因賭互毆跌傷踝骨由捕一併拘入捕房江送同仁醫院療治延至昨晨因傷身死捕房立飭地保報縣午後四時田大令即委捕廳趙少慰到傷驗明委囚受傷斃命旋由屍屬王三投案求免發封少尉准之陸還押候辦 
[老犯瘐斃]  
　　粤人楊仁順年己六十餘歳因案禁錮西牢四年在案昨日因病身死報由捕房飭保查明收驗 
[深夜賣酒]  
　　元芳路一百十二號王惟珍羊肉粥店深夜賣酒被捕查見禀報捕頭請廨傳究 
[覺察太遲]  
　　某西人於欵日前向西華得路王姓鐘表店買鐘一只當付鈔票洋五元找回兩元昨該西人復至王處稱内有銅洋一枚定欲掉換店主不允扭控捕房捕頭因事隔多日未便准理一併斥退 
法租界 
[贓證鑿鑿]  
　　菜巿街萬和肉莊主婦陸楊氏投廨禀稱有開　花店之陳桂生夫婦借屋居住婦人于六月二十日失去銀洋四百二十五元報控勘驗實非外賊所竊近見陳起居闊綽心有可疑旋又報知包探並邀到衆隣將陳箱籠啓視陳稱箱内並無銀洋迨開箱檢視則有洋七十五元在内此項銀洋婦人俱有記識另有萬和手摺一扣贓証鑿鑿應請究辦陳供歇業後賴妻子手工度日箱内銀洋乃妻子針黹之積蓄所有摺子係被丢在箱内有意誣陷求鑒押候查明再訊 
[是否兇手]  
　　工頭陳晉華去年十二月間被陳良桃即玉器阿林拆梢戳傷兇手迄未弋獲前日陳晉華坐自由車行經新租界適該兇手亦乘脚踏車迎面而來遂即扭住送捕解廨請究陳良桃堅不承認判押候查辦 
[兩案並發]  
　　洪大米行施瑞卿控萬隆米店東夥陳萬宗陸敬甫串騙白米三十石由廨判候補提陳萬宗訊辦在案昨由捕房將陳解訊旋又有昇記米行夥高文卿投案附控該店東夥串賴米洋五十七元八角陳供欠高之洋事實有之至洪大之米實係陸一人之事小的並不預聞判陳交保限七天將高之米洋理楚陸還押候查明售去之米某飯店巳否付價再行訊核 
[房租難收]  
　　益豐公司收租人投廨禀稱長生客棧主趙張氏欠房租洋三十八元又朱王氏欠租洋二十一元求請究追質之兩氏仝稱實因巿面淸淡所致求宥判各准欠一月餘欠限兩禮拜料楚朱王氏當堂交洋七元給收租人領去又葉三福控追吳正伯積欠房租洋三十九元五角亦准欠一月餘限兩禮拜交保理淸 
來函 
[馬戲主人巴賽克來函]  
　　敬啓者鄙人籍隷外洋遊歷中華雅慕上海風景駐足此間辱承中邦人士不以菲才見棄謬與周旋並承優待此固鄙人所深幸而感激者也近聞中國甘肅一帶災荒甚鉅需捐孔亟深以棉力不逮滋愧良多現下商諸滬上商董擬演馬戲定於禮拜一即本月二十八夜九點鐘開演另換特别新戲將所得看貲三分之一損助甘災並由該商董剏首舉辦將來應繳捐數亦交該董等點收轉解災區旣娱視聽又拯災黎洵屬一舉兩得如蒙惠顧届時請速莅臨遲恐失之交臂特此佈告惟希公鑒 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專稿 
[署淮揚道吳學廉堤工局總辦耆康上江督附禀（爲水漲開壩事）]  
　　再附禀者近十年來守壩啟壩之機宜言人人殊莫衷一是職道學廉等觀車邏壩所立啓壩定制碑文内刊高郵地最窪下每值諸水滙注運河壩岸即非常喫重設埧實爲减洩漲水最要關鍵自應按時啓啟若欲守壩以衞農轉致漫溢爲民害不能不明定章程以備緩急等語由前淮揚劉道詳奉前漕運總督部堂張會同前署兩江總督部堂李於同治五年十一月具奏擬定立秋前高郵水誌長至一丈四尺啓放車邏每加四寸遞啓南中新壩如逾立秋則照一丈二尺八寸按章啓放等因奉旨著照所請欽遵勒石曉示載在成案嗣於同治六年以迄光緒二十三年屢次啓壩攷當時歷届水誌自一丈三尺八寸至一丈四五六尺即爲最多二十七年前淮揚沈升道禀稱水漲堤險守壩未開卷查其時水誌只一丈四尺三寸全兩堤工程以欵絀未能一律完固耳惟三十二年前淮揚蒯道與堤工局王道守至一丈六尺八寸始次第啓車南新三壩所守尺寸爲近數十年所無職道學廉等初議亦以守壩保民食爲宗旨故守至一丈七尺三寸始啓車邏守至一丈七尺五寸始啓南關異漲如此增高尤近數十年所未有歷稽成案從無守至一丈七尺餘而始議啓埧者實因湖河盛漲之時水力最大一綫長提隨處可以出險往往守埧愈堅則潰堤之機逾急蓋即奏安碑文所云若欲守壩以衞農轉致漫溢爲民害衞農之益固多而漫溢之害則更大也考之郵志咸豐十年七月初九水誌長至一丈七尺二寸高郵下游堤决小六堡及荷花塘等六處父老傳聞雖决口不過大而被水之區甚廣下河遠近悉成澤國秋成無望百物蕩然民甚苦之高郵上游之淸水潭則百數十年來迭决六次末次在同治五年現在工舊日員弁猶有目睹而知其事者先是興化朱紳謀爲保壩之舉歛集衆欵帶領多人來郵助保之壩並帮加堰埽工程該紳民等力請堅守無虞雖汛漲日增官擬啓壩屢爲所阻而止迨六月二十九日水長到一丈七尺五寸漲力過甚始並開車邏南關兩壩己分洩不及而淸水潭之二閘即同時潰决官書所稱六月二十七八啓放兩壩者乃當日公牘提前呈報也其潰决處東堤口門二百七十九丈西岸口門四百五十七丈湖水挾河水奪溜横趨奔騰浩瀚堤東各州縣淹斃人命無數冲没田廬牲畜所值無慮數百千萬國家蠲租振卹外更堵築潮河兩堤又費鉅欵不貲糜帑病民大傷元氣較之啓壩僅損低窪之地一季秋禾者兩害相形懸殊絕遠且壩水係順河道人海必沿途河蕩港　皆不能容始溢出害稼並非高原下隰一旦盡没横流所以啟壩之由要在分洩盛漲原恐東堤潰决不由軌道水勢縱横恣肆致成巨浸之災近歳以夾盛漲不常防守較易啟壩之年較少故多習於守壩以衞農然守壩固所以保民食啓壩尤所以保民命至危急之際事難兩全自以民命爲重故啓壩雖田禾受損而民命總得保全若爲守壩轉致潰隄則民食命同歸於盡因此職道學廉等於堤岸極危殆時權衡輕重不敢固執初議爲孤注之擲以蹈不測之險而貽無窮之害也所幸下河各區今夏底水淺涸壩水下注先有容納是以七州縣秋收不至成災縱有二三詶縣偏隅受損無礙大局即首當壩水之衝極低窪之興化通境牽算尚有六七成秋收則其他地勢較高去壩較遠之州縣更可類推而益見是民命保全之外民食亦所損者少所全者多此實天心仁愛憲台福庇有以致之非職道等所能爲力因查閱成案攷詢舊說印證今昔情形利害重輕關係頗鉅用敢剖析縷陳伏乞鑒察訓示足以待質駐工繼事之人臨頴不勝屏營之至再請鈞安職道學廉耆康謹再禀 
譯件 
[萬國保護文藝美術版權公約（再續）]  
　　本附欵現由入約各國全權大臣簽押以資信守 
　　附議定書五欵 
　　本公約署名之各國全權大臣於本日簽押時特决議布告附約如下 
　　一除本公約第四欵所開各件外入約各國有己許以攝影爲美術者自本日訂定公約通行後亦准同享應有之權利但以入約國中現行法律有明文保護此項原製人者爲限其餘有己經或將來互訂專約者不在此例 
　　攝影照美術保護者在入約國内依本公欵應保護其許人翻印特權之年限以其人私約所訂之年限爲斷 
　　二除本公約第九欵所開之歌樂外入約各國如有國内法律准跳舞樂曲列入歌樂者自本公約通行後亦准享有本公約保護之權利此外有援例要求而介乎兩可者應聽主管法堂判决 
　　三製造及發售以機噐互相傳播之樂不得視爲襲取 
　　四按本公約第十四欵所載公議咸表同情一節現議定如下 
　　本公約通行時己完成之製作尚未歸諸公有者均照各己訂或續訂之專約辦理 
　　入約國中無前項條例者依本公約第十四欵内所包涵各項情形推其原理以本國法律行之 
　　五本公約第十六欵所載組織萬國保護文藝美術版權曾公局應由瑞士政府擬訂章程辦理 
　　公局以法文爲公用文字 
　　公局應搜集各種有關保護文藝美術版權之件編纂印刷以備叅考並講求研究關係公會及各國之公益 
　　公局爲供各國政府備查案卷之助即用法文編著期報載公會一切問題如因經騐所得須有各他國文字之報經入約各國政府公同允許亦得用之 
　　如有入約各國會員員詢問有關保護文藝美術一切問題公局應隨時預備特别報告 
　　遇重開公曾時公局須在輪應開會之國與其政府協力預備會事 
 
 

Page 27

 
 
　　公司總辦應到會公同會議得辯論問題惟無提議之權 
　　並每年編著報告分送會員 
　　公局經費由同盟國公攤每年不得過六萬佛郎將來如須加增應依 
　　本公約第十七欵所載之例開會公議定之 
　　各同盟國及以後入約之國分爲六級每級載明應攤股數開列如下 
　　第一級二十五股 
　　第二級二十股 
　　第三級十五股 
　　第四級十股 
　　第五級五股 
　　第六級三股 
　　以每級之國數乘其所認股數再以所得各級總數徐經費總數即得每股全額再以每國應攤股數乘每股全額即得每國應攤之欵數 
　　各國入約時應聲明願列何級即照何級攤欵 
　　由瑞士政府預備歳計表以便稽核用項如有需欵之時亦應籌墊每年造册報銷分送各國（未完） 
小說 
[奇情小說美人虹英敦勞斯著瘦狙譯意（八十八）]  
　　第四十二章 
　　數日中屋克來人甚爲安謐後乃於此事之表面上起一微細之激動一日彤雲密布狂風驟雨相問而作霽後埒根伴雪及李醫閒行於後圃中楷羅則患齒痛長日蜷伏房内擁衾而臥斯出朗侍於其側時以熱水及阿芙蓉丁幾及各種之藥爲之敷治久之症乃益劇梅黛嶺聞之趨往問候視其病之果眞與否見楷羅方命人呼李醫至堅屬其爲之去齒李醫承命而行齒堅不能驟去楷羅忿視其鉗齒之具曰忍哉多病之人羡健若仙君乃不能分其餘力爲我祛此病魔耶 
　　梅黛嶺留意審視畢移步出房目攝斯出朗令隨其後至門外問曰汝意其病勢若何斯出朗曰或恐僞耳梅黛嶺曰吾意亦然汝試加意偵察數鐘後吾將令約立夫來苟非彼來者汝必不可出梅黛嶺自己乃返己房而斯出朗更往侍其病人 
　　未幾約立夫至楷羅房中斯出朗乃馳告梅黛嶺曰梅黛嶺姑娘渠病或不僞吾以芥子炙而置渠頰際渠曾不呻吟迨吾以手揮去時面熱頳矣猶堅屬吾再置於上謂惟此法可减痛勢痛苟不止睡亦不寗吾乃更以少許哥羅兒謨置於其面詎熱甚藥漸消散然則其病殆匪非僞爲者梅黛嶺頷之新串朗乃復往侍疾一日之中問煖嘘寒辛勤　甚人夜楷羅病勢更增上鐘時梅黛嶺往候之斯出朗方爲楷羅敷發泡之膏可半句鐘後梅黛嶺乃去去後楷羅謂斯出朗曰敷膏後略覺寗貼更爲我置芥子於面者當可漸漸告愈體倦思少睡汝長日勞働亦宜早自休息斯出朗乃以芥子敷於其面侍其安睡畢詳闔室門至複房而睡重門深鎖置其鑰衣袋中少焉一枕黄梁鼾聲大作矣 
　　楷羅偃臥床上目未嘗闔聞鼾聲知斯出朗己深入睡鄕乃故反側作響而鼾聲依然繼更椅枕而坐低聲呼斯出朗之名而鼾聲仍與呼聲應和因去其面上之物移步下床從枕下取一物出屏息潜行至於複房中霎時間房中滿貯一辛烈之香味而沉睡之斯出朗鼻端緊塞一色白而質潤之物更五分鐘後楷羅服一黑色之行裝一手携二靴一手握室門之鑰輕啓室門而出 
國外新聞 
[吉靑納先至紐西蘭]  
　　二十五日倫敦電云紐西蘭政府邀請吉靑納將軍歸途順至該處一游己經該將軍允可 
[西九月英國商業報告]  
　　二十五日倫敦電云英國西九月商業報告入口貨共增英金一百四十五萬八千八百九十一磅羊毛占其多數出口貨增多英金一百十七萬九千八百十八磅絲棉羊毛三種織品實占多數 
[希臘國會復行召集]  
　　二十五日倫敦電云希臘京城雅典電稱希臘國會己重行召集羅瑪君簡爲首相國内風潮似將安靖改革軍事之議亦將允准 
[塞國不忘失地之辱]  
　　二十五日倫敦電云塞維亞京城伯爾格萊特電稱巴斯利亞及赫齊戈維那兩州被併之紀念日塞國學生列隊游行城中各街高唱及奥偕亡之言是自各處皆懸素絹以誌傷感大小舖戶一律閉門歇業 
[德國國債總數]  
　　二十五日倫敦電云一九零九年德國預算額外費用前於西八月核算僅需英金十四兆磅今計須用英金二十五兆磅所短之數將募債彌補德國國債至此將有英金二百五十兆磅矣 
[坎拿大商務委員受譴]  
　　二十五日倫敦電云據泰晤士報奥大樺訪事電稱坎拿大政府己行文申斥駐横濱商務委員謂其不應私貶日本商業之道德且將行文東京以謝該委員妄斷之過 
[西班牙對摩之近態]  
　　二十四日柏靈電云西班牙己將深人摩地之意見作罷台脫安之駐軍亦將撤退 
[中國家肉可食之證據]  
　　二十六日敦電云倫敦云倫敦統治局總理巴恩斯君答保守黨議員費爾君之問謂中國豕肉潔凈可食政府對於此事頗爲滿意不欲禁止華豕輸入 
[土爾其不認謡傳]  
　　二十五日柏靈電云土爾其政府嚴詞拒絕派赴里伐隄亞專員係爲磋商大丹里爾海峽及居留島問題之說 
[俄皇游之猶豫]  
　　二十五日栢靈電云俄皇遊土之舉因磚於宗敎上之故現尚猶豫未决 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
