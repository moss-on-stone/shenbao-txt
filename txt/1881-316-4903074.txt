# 1881 - 316 - 4903074

 

Page 1

 
 
[武備問笞]  
　　昨論中國講求武備就目前事理言之不惟效法西國而亦不難遠駕乎西國之上使四洲之國皆知中國有此堅船利械而羣焉生畏卽有交涉事件致　爭端而望風已先退避從此中國可以雄視乎天下爲會盟中最強最大之國而永安長治不爲敵國所輕矣論中意猶未盡有友見之過余而問曰子所言之理宜若可信獨是中國所有兵船鐵甲船無非購自外洋而中國所自製造之處則從未聞費若干之帑金經幾年之工作居然成一堅固可用之船此而購之他人則固他人所自有與其所能造者我特有之而已竊謂其末司恃也葢我處之於人人之所有必數倍蓰於我譬如李星使在德國購船德國之船其成必易我有其十之一二何足相誇且人知我幾費心思幾竭材力而後得此其視我雖不至輕而謂因此卽加推重此不可必也余曰不然此等鐵甲之船他國縱能自造其勢亦不甚多葢經年累戶而後成而又需費太鉅但非用兵之時謀國者度事理之緩急與帑項之盈虧决不肯多造以壯觀瞻故造船廠中必樂爲人製造而己之所以充軍實者猶往後也若中國則惟己不能造緩急無可恃也故必以有之爲快此大臣謀事之遠慮先見也中國製造有年延洋匠以教華工技非一無所進而所需物料十九外洋由中國買之價恒數倍加以工資局用反不如購辦現成之廉卽尖搶一項迅有明徵故爲遠計者不必以物之自造與否爲疑而惟以物之能購與否爲念且不必問所購物之用與不用而當思其物之有與不有有則大可幸矣遑論其他乎如子所言未免拘泥試觀効法泰西不惜舉國以從者十餘年來外強中餒意大而言夸輒謂已之國勢實居中國之上其能出此重資購此大船否耶故以中國而有比船其聲威之盛較他國有加焉第有可慮者在有船而無人耳夫船上所需人才豈惟管駕重任實難其選盖船行於海入險出生之機成敗利鈍關係非輕况爲兵船而又鐵甲也其所用之人各司其事百餘人不爲多也西國規矩雖笨重亦學習考校而後成而中國則槪曰水手一若臨期召募可以適用而亦無人焉肯學習之若中人之家子弟謀業而曰學船上水手則父母宗族恥之孰甚豈不謂其執業卑下乎詎知駕西式之船必從西國之例凡屬然中人無論所司何事必自學習考校然後授之苟有一人充數卽不免於蹈危故鄭重而又鄭重也中國近來破除成見詣進於前頗思作養人才期適於用然觀船廠水師所在之處設立學堂招集生徒所期望者必爲兵頭管駕之事而下此皆不專習卽如天津水師學堂章程凡入局生徒取其資質靈敏以冀教之易成亦取其氣體充實以免力之不贍盖在局肄習一二年後將使居於船上練習登桅支逢放礮等事非文秀荏弱之人所能勝任而一時子弟之來者咸以此爲畏途且因收錄太隘尋常農工之家不能與選故雖立此規條而學堂之中不過教讀西書兼習中學而上船練習尚須遲之年餘尤慮有聰穎之子弟仍無武健之人材故雖開學堂而將來不知有無成效若夫福州船政章程則由後學堂生徒保賞武銜遽膺管駕之任者業巳不少其不能更攺向章使之降習水手之事亦勢之所限也蓋中國內河外海水師兵丁皆非終年在船往往臨時調遣以船爲營無論不習駕船之技卽素習之而所居之船輙有更換器械旣非慣用港路又不周知而欲其操縱得宜難乎不難然尋常木師尚可若是將就至海面兵船鐵甲之大自非終年練習其技藝必不甚精兵丁水手名異寔同安得使有子弟者破除成見而不以此爲畏途則庶幾有船有人可以禦敵而亦足以威敵也子顧以船非自造我有而人亦有之爲不足以自雄是猶未識兵家之要領者矣 
[恭錄　諭旨]  
　　○九月二十日奉　旨惲彥彬轉補左春坊左中允梁仲衡補授右春坊右中充欽此同日奉　上諭　孝貞顯皇后梓宮永遠奉安隨入　地官之王大臣業經降旨加恩所有工部執事司員郎中素麟着專以道員用侯得道員後賞加二品頂黨耆紳着在任以道員卽選俟選缺後賞加二品銜景灃着開缺以五品京堂候補員外郎益齡着俟升郎中後在任以道員卽選選缺後賞加二品銜郎中上行走裕昆着俟服闋簡放道員後遇有應升之缺開列在先郎中曾鉌着在任以道員卽選並賞戴花翎沈守廉着在任以道員卽選候選缺後賞加按察使銜員外郎陳欽銘着在任以本部郎中卽補並賞加二品封典田國俊着俟升郎中後在任以道員卽選賞換花翎程鼎芬着俟升郎中後在任以道員卽選並賞戴花翎承思着在任以知府卽選並賞加鹽運使銜欽此同日奉　上諭楊昌濬奏請將玩視民瘼之知府開缺送部引見一摺甘肅寍夏府知府海容玩視民瘼辦事未能整頓合宜難期振作着開缺送部引見所遺員缺着陶模補授欽此 
[日皇會客]  
　　○日本報載本月初九日早十點鐘日本國皇親自回謁英皇孫隨從王爵及顯官甚衆鹵簿儀仗十分整肅扈從兵丁軍容極盛行至碼頭日皇下船用小火輪拖送至英皇孫兵船上岸上砲臺聲砲皇孫船上高扯日本旗號船士諸人皆衣忿濟楚嚴肅出迎皇孫亦自恭迓上船之後暢談良久至二點鐘始行返駕仍坐船登岸維時砲聲甚繁藉以鳴敬日皇登岸之後由鐵路回京云 
[星使返德]  
　　○李丹崖星使前往奧國及荷蘭國呈遞　國書巳列前報玆閱外國新聞帋言星使已經返節途中歷觀鐵廠製造及電報鐵線等物均經詳細觀覽然後一路回德也 
[騐視華人]  
　　○聞得舊金山地方因華人往者甚多近日定一章程凡華人之抵該處者必須先將身上騐過有無種過牛痘之瘢有則留之無則不准上岸云 
[津信節錄]  
　　○本月十九日天津西人來信言前報所載愛迷里帆船在大沽沈溺擬用火藥轟碎一事刻下業經轟炸訇然一聲該船全身粉碎而相離一百餘尺之地有一小村庄絕無一毫震損也又云刻下各處輪船至津頗覺爲難緣水甚淺涸船行不便且時有西北風今年秋間又未大凉故恐冬令寒威必然較甚也又云中國所造電 
 
 

Page 2

 
 
線由津達南者刻下已有一千一百十里之遠矣 
[遴選鐵板]  
　　○粵省鐵廠近在香港購買鐵板將運至虎門口炮臺應用故粵督張振師轉派鐵廠總辦范觀察親往香港揀選盖亦愼重之意也 
[絕命靑樓]  
　　○粵垣某少年與塘魚欄某妓院中一妓相識情頗纏綿本月十二夜飲醉而往稱在濟樓與友暢叙不及回家來尋舊好妓遂留之往來旣久初無他慮適有召妓侑酒者應命前往留其在榻房門虛掩夜半妓始回院入房則見少年臥於榻上口流涎沬氣息奄然大驚失色奔告其主羣趨而視始悉其早服洋烟灌救無及登時殞命妓院懼累將屍舁往他處然後報官十三日午後南色尊臨騐騐得係服毒自盡並無他故因無親屬卽着地保成殮而旋有一人至該妓院自稱爲尸親肆其擾鬧不知果係尸親否且將如何了結也或謂此少年大約賭輸計竊恐父史見責不敢回家遂尋短見然旣與妓相愛何又以人命害之耶 
[報亭公宴]  
　　○九月十九日傳爲觀音聖誕杭省各大憲例於十八日詣上天竺法喜寺牛香本屇值譚撫憲大閱未回由德方伯親往行禮是日孫廉訪惠都轉豐觀察及現任各司道等皆在天竺牛香事畢折回孤山恭候憲駕盖是日司道各員恭發盛筵於孤山之放鶴亭中公宴方伯與席者共七八人云 
[冬防嚴密]  
　　○杭垣辦理冬防向于十月朔爲始一切由保甲局司道籌辦所有城廂內外大街小巷栅門近日已由總局領欵國匠一律修造堅固每栅添設栅夫一名給以棉衣一襲雨棚一具以禦風雪每段更夫亦必添雇兩名以符舊制每日每名添給工食四十文其各叚巡查員弁亦皆加給薪水添設巡丁自保甲局外凡屬總巡督辦民更總辦遷善公所委員等皆奉總局嚴札分段梭巡徹夜不絕蓋以防穿窬者患猶小防縱火者害更大也行見守禦緊嚴宵小匿跡居民皆可高枕無憂矣 
[元寍縣試]  
　　○上江元寍兩邑爲省城首領鍾山盤鬱淮水澄鮮毓秀鍾靈名流代出曩時應童試者每邑約七八百人英俊頗不乏選自癸丑亂後莫能繼盛邇年經有司培植家弦戶誦禮樂修明約計童子軍兩邑各有三百上下玆聞定於十月初開考陸明府以名進士來秉寍篆巨眼衡文定符眞賞郝明府蒞上邑已久平時判决嚴明輿論悅服聞其早歲潛心翰墨伏案最深且於攻暇之時頗眈吟詠此次金針度士定能選拔眞才也 
[善畢足誌]  
　　○林樂知先生剙立中西書院一節前報已備登矣林君向在廣方言館教習製造局旙譯近悉於九月二十一日告退先十日總辦江南機器製造局直隸補用道李知府銜補用直隸州江蘇卽補分府蔡給與憑單云爲憑單事照得同治九年延請美國備士林樂知先生來局教習西文並譒譯西書等事已歷十餘年教導有方辦事勤愼誠爲品學兼優之士今於本月辭館理應給與憑單以資徵信等語林君辭館後旋卽趕緊辦理書院事宜益見誨人不倦聞者莫不欽佩並知法界八仙橋弟一分院玆將落成美界虹口第二分院亦已開工歲終俱可蕆事定於來年擇日開館施教半日教習西學半甘教習中學先生情殷招致志切栽培凡有願學子弟先行開具姓名年歲籍貫住居報明登册以便核數館中聘請中西名師分班教習束修一槪不取惟是書院經費甚屬浩繁據述雖蒙製造局官紳已助數百元然總不敷倘有殷富子弟來學肄業酌量捐或以充經費實所盼禱但捐助亦無成格悉隨各人之力量總之先生於此舉法良意美實有大益於華人想富紳巨商聞之自必相與有成勿吝解囊俾得嘉惠後學也至院中條規照列如左○中西書院課程規條　啓者法界八仙橋美界虹口中西兩分院今歲落成來年擇日開館施教凡諸生肄業先在分院習學兩年然後選升大院習學四年迨有進境情願再學又准在院兩年前後八年庶可造就人才以備他日大用如欲精其法者必當加功而力求之也果能考取本書院給與憑單每日八點鐘進館十二點鐘放飯一點半鐘再進館春夏四點鐘秋冬五點鐘解舘所擬按年西學課程開列於左○第一年　認字寫字　淺解辭句　講解淺書　習學琴韻年年如此○第二年　講辭各種淺書　練習文法　繙譯字句　習學西語年年如此○第三年　數學啓蒙　各國地圖　繙譯選編　查攷文法○第四年　代數學　講求格致　繙譯書信等○第五年　考究天文　勾股法則　平三角　弧三角○第六年　化學　重學　微分　積分　講解性理　繙譯諸書○第七年　航海測量　萬國公法　全體功用　繙書作文○第八年　富國策　天文測量　地學　金石類考　繙書作文　中學譚程諸生年歲大小不同難以預定因材而施各照班次凡肄業諸生定十二歲以上者習學西學如有聰明子弟十歲以上者亦可八九歲者亦准來館讀書迨年稍長再習西學並有女師教習女生課程相仿兼教女紅針黹諸生進院理宜衣服潔淨讀書認眞謹遵師訓毋得怠惰至西書石板鉛筆墨水等院主代辦償還值價中書紙墨筆硯諸生自帶每逢禮拜日放學諸生中如有情願進堂聽講聖經固屬大妙總以各隨自便毋稍勉強也監院林樂知謹擬 
[藥舖誤人]  
　　○前報載天馬路某樂舖誤紛藥物致人吵鬧一節原以藥餌關乎人命不可草率故錄之於報藉以垂戒乃不圖本埠尚有大字號之藥舖其平時規橫整肅外觀極爲門市持洋贖藥例不找錢多至八九百文始肯找給然亦須持洋至內櫃易錢以出乃找付貝客且上海通用小洋而該店决不通融有以小洋往者止準押帳待贖不肯找結似此規例嚴肅宜乎事事詳愼而昨有友人因患牙疼寫一字條命出店向該店往購水硼散二十文而該店以金黃散付之友人復令往換始得無誤竊思服藥所以治病藥如有誤貽害實甚今幸友人認出尚不至於誤事設遇不識藥物者不幾深爲所害耶甚矣藥舖之用夥不可不愼正勿徒以門市面孔向人也 
[輪船出淺]  
　　○昨報載怡和行之北藉利輪船在下海浦擱淺一節茲悉前晚巳用兩駁船相助爲力遂將該輪船拖下惟船上稍受微傷刻已估價約需三百銀可以侈理堅固也 
[馳馬傷人]  
　　○寍人包某做鞋作生意昨晨八點鐘時送貨住法大馬路包平和鞋舖行經吉祥街口適遇某西人乘馬由東往西加鞭疾駛包不及避讓被馬撞倒致破頭額鮮血淋漓包年老一時不能掙起西人思遁經途人圍住不得脫身卽將包扶上東洋車連西人併送法捕房捕頭略詢撞倒情形着西人簽者方容其去隨將包昇送仁濟醫院洗去血跡經醫生察得實係被馬踢傷並非踏過約須半月可望痊愈據抱自稱蘇人年巳人鋰在作因年老不能做工惟爲送貨家無擔石苦况不堪云 
[控被纏擾]  
　　○前有周光焞卽周亦心扭控徐正修於英公堂訴稱被徐纏擾等情陳太守飭周遞呈一面令徐交保具訴旋據周呈稱徐正修在寍托袁聯清周大鰲匯銀二千兩至上海同元生俟徐致滬再向收銀周大鰲卽同元生夥其原籍係寍波時適在里受此囑托比 
 
 

Page 3

 
 
筆來滬與該庄並不相識央我作保令該庄立摺付徐陸續收去銀一千四百兩尚存銀六百兩已由周天鰲來滬經手找去况同元生已改元成該庄嘱其將摺送銷詎徐尚饒舌不休云徐則呈稱前托袁聯清周大鰲匯銀二千兩至同元生存息先後收過銀一千四百兩尚存本銀六百兩息銀一百二十兩向彼收取詎該庄該庄已改元成其東人楊小雲串同周亦心擅將憑摺勾銷與論反補誣控求傳楊小雲周亦心袁聯清周大鰲等致案究理於是陳太守飭傳人證於前日晚堂庭訊徐正修執如前詞並將原摺抄錄呈請究追楊小雲供周大鰲係我學生因在庄虧空又串同徐正修作弊故已停歇其被用空之銀巳著原薦保清理徐錄又揑摺纏擾等語徐稱該庄曾立我戶名日寅記可請吊帳查閱何得稱我揑摺心殊難甘陳太守以徐抄呈摺據難憑着將原摺呈侯覆訊察斷 
[請查帳洋]  
　　○扭控欠帳一案茲悉昔泰來米舖主黃贊之子某具稟投案訴稱被夥郭保生用儂以致虧欠行庄欵項况父被行庄扭送之後舖中帳簿及存洋二百餘元曾爲郭取去其帳簿難免更改求爲吊查追究又據該舖司帳人王家呈投案稟稱在該米舖司帳東人及同事郭保生結訟在案我仍執管帳簿存洋靜候下落今小東人呈請吊查帳簿合將所管帳簿及存洋三十二元呈繳內有次洋八元八開洋一個十六開洋二个另有現錢二千六百餘文仍存舖中陳大守鑒閱稟飼飭蔣呈洋檢點封存再與察斷云 
[報案相騐]  
　　○前日上海縣署有南鄕閔行鎭十八圖地方民婦姚陸氏偕同抱告陸文炳投報命案稱家離該鎭七里丈夫姚浩才於本月二十四日早上鎭買物一日夜未歸家中正深疑異二十五日傳聞鎭上船中有一屍身係被砲船勇砍傷致死聞信益擬懼卽行往認詎屍身在船兩岸均有勇丁把守不容上船遙望衣服無誤故用長竹挑看的係丈夫姚浩才面門被確兩刀人言不一故特奔訴求因伸寃莫大令得報正擬赴騐旋准管帶礮船某弁遣勇具報稱在閔行南浦緝私遇姚浩才船裝販私鹽當卽往拿詎彼不服動手格鬥致勇丁砍傷姚之面門卽時斃命仿將該鹽船扣留屍身亦在船上請爲臨騐昨日邑尊往騐着屍親姚陸民先回伺候其檢騐情形及事之底細再行控錄 
[防逃扭送]  
　　○本年六月間法租界福鼎興號倒閉虧錢庄米行十二戶計銀一萬四千餘兩當因福鼎興號主建人林立廷走避經各債戶控告於法公堂其訊瑾情形疊經登報今該號所虧錢庄之項已由錢業董事出爲擔保而所欠各米行者講定以七折歸還係四折半現銀二折半期票今期累到期林立廷仍然延宕各主行偵知林於滬地所有他人欠伊零欵一併追收擬將回籍二折半期銀恐將無着知前日午間林在新北門外益新樓茶肆啜茗當卽軋住報捕將林扭入捕房想今日當爲解訊矣 
[小竊類記]  
　　○葉阿五到英公堂訴稱管理棧房雇工揀絲昨有翁姓工人竊藏湖絲經找搜出交捕送究翁供拾取零碎遺下之絲未嘗行竊陳太守判翁荷枷七日以示薄懲贓交葉姓領去英公堂據華捕稟稱邇來有一種流落之廣東孩子時常行竊昨見鄭姓廣孩手持布鞋一雙盤問支吾送究鄭孩供年十二歲鞋係拾來者陳太守飭將該孩發交棲流公所管東再行安置云 
[海上五伶吟　并序]  
　　○余非西涯未工樂府閒居選事擇梨園子弟之佳者各製一吟其名似古樂府題卽摹樂府以賦之其實秩歌樵唱也錄塵諸吟壇斧政聊以畣免癡道人四絕集句奉勻高昌寒食生丈霧裏看花客藝蘭生醉墨生郢和我友莫釐舊隱香海漁隱賦豔請人見之勿笑南人眼界窄也所謂閒居選事云爾 
　　鑫竺山人程伯子戯筆 
　　想九霄　想九霄盤空應隼當秋高淩風颷勢迢遙舉頭雲白可望兮不可卽不可卽中心藏何日忘碎金屑玉唐人行長笛一聲奏伊凉魂欲銷兮喜欲狂春申江兮眞魚雙眞無雙歌燕郎○水上飄　水上飄白蓮千朵木蘭橈水天涵一色風露靜三霽此情此景渾難描欲往從之兮渺舟子之招招吁嗟乎水上飄○童子紅　童子紅年少周郎顧曲中一曲未終風流作態清而丰清不染塵埃干樹萬樹梨花開太原公子褐裘來裼裘來北里謂公子兮無乃是龍門登李千金敝屣白璧無瑕勗哉童子○小金紅　小金紅小金單紅與翠兮紅秀媚秀骨珊珊竟體芳蘭顧影自憐弱且孱弱且孱識素面何以擬之王珉白團扇○萬盞燈　萬盞燈放光明照來花天酒地不夜之江城城北一角粉白黛綠鬚眉何爲巾幗辱立鷄羣兮雲中鶴鶴長嗎其聲清巾幗鬚眉可卿卿小園賦庾爾成彼小園兮萬盞燈 
[辛巳重九寄懷倉山舊主大吟壇卽希郢政]  
　　○十載神交會面遲風流誰得比袁絲座中雅興人難味窓外繁華客不知境遇豈關才學識襟懷只解畫書詩何當重訂花前約翠雨蒼烟酒一　 
　　黃菴退叟未是草 
[讀萸菴退叟寄懷一侓依韻奉和還祈削政]  
　　○一麾出守早欽運不道傾襟鬢已縣泉石風招流俗慕莼鱸味祇解人知朅來海上閒尋友邂逅花前便贈詩爲問世間能有幾及時行樂倒合　 
　　倉山舊主倚醉草 
[瘦鶴詞人偕賦秋生訪予文德寓樓袖詩定交謹步元韻皇正]  
　　○分無庸福到吾曹都坐平生嗜讀騷仕宦龔黃爲政淺交游元白以詩豪墜歡尚戀新收像頃得舊人服相棖觸前塵彌加珍惜　長物猶存舊佩刀不放酒狂逃一醉夜光卜夜泛葡蔔○得一才人勝得仙龍蟠鳳逸正英年手拋晉塵驅王靡衣似唐裝學米顚貧恥上書希世用老求增算要天憐憑君問我新詩句半在瑤笙錦瑟邊 
　　二愛仙人初稿 
[光續七年九月十六日京報全錄]  
　　宮門抄○上諭兩道欽前○御史阿等　奏爲請　旨交部審辦摺○粵督張　奏爲請　旨免其查缺對調摺子○川督丁　奏司道各飭赴任回任夾片○府丞朱　奏爲水患漸除亟宜因勢利導以興水利摺子○提督鮑　奏爲請免各員騎射夾片○將軍銘　奏爲遵　旨採辦參枝摺子○九月十六日吏部翰林院正紅旗值日無引　見○貴州總兵和耀曾請　訓○O梅啓照預俻　召見○掌儀司奏十九日祭奉先殿載津行禮○吏部呈進冬季搢紳○兵部奏派查齋之大臣　泒出松溎明魁阿昌阿索布多爾札布常星阿托倫布明秀穆隆阿○值年旗奏派備查　壇廟　派出穆隆隆○召見軍機　梅啓照　和耀曾○現換羊皮冠珍珠毛褂白袖頭　○○巡視東城御史臣阿彥泰臣鄧承修跪　奏爲營房窩賭拿獲匪徒請　旨交部審辦並請　飭將該管營官嚴謐以儆効尢恭摺仰祈　聖鑒事竊惟近年以來內外各城 
 
 

Page 4

 
 
賭風出熾甚至官所衙署庇匪藏奸蹤跡詭秘碍难究诘臣等巡察地方每於司坊接见谆飭实力稽查不得以空言塞责迭经获案惩办匪徒稍知歛迹惟访查臣城所属正蓝旗滿洲管房向来窩賭旂民雜處官弁不服稽查臣等因密諭該坊高法嚴拿嗣據揀調正指揮蔣壽齡吏目張光榮詳報八月二十六日夜會同練勇局委員陳文熙哨官張存豐带領勇丁捕役購覓眼線前往該處管房緝拿正在聚賭間當卽拿獲爲首之覺羅景全張九同賭之杜長清羅三卽羅永順秦德兒史大謝三陳五魏三閻六景艾仔杜項兒杜滾子等到案並起獲寶單賭具録供一併解城臣等公同訊問據覺羅景全供係正藍旗滿洲靑林佐領下閑散本年八月十二日因向文姓租得正藍旗營房六間邀同張九開寶抽錢分用據張九供係大興縣人八月間有素識之覺羅景全約同開寶伊買得寶盒設局抽頭每日抽收錢數不等並據杜長清羅三卽羅永順秦德兒史大謝三陳五均各供認同賭不諱惟魏三閻六堅不肯認景艾仔社項兒社滾仔供係在塲瞧看並未同賭等情臣查管房之設所以宿兵衛民詰奸慝禁賭博乃該管營官專責若如該犯景全等之開塲聚賭累月經旬何至漫無覺察且所供有文姓收租詰訊文姓何人堅不吐實明係該管官得規庇縱尢爲藐法臣城例無刑訊難取確供除將該犯覺羅景全等片送刑部審辦外相應請　旨飭部會同宗人府訊明按律懲辦並請　飭不該旗都統查取該曾營官職名從嚴叅劾以儆効尤臣爲整頓地方起見是否有當伏乞　皇太后　皇上聖鑒　訓示施行謹　奏奉　旨已錄　○○兩廣總督臣張樹聲跪　奏爲准補遊擊籍隸本府無員可調請　旨免其查缺對調事竊准兵部咨議覆臣等具奏廣東水師提標右營遊擊員缺請以儘先遊擊何長清補授查何長清現無事故應請准其寂授恭候　命下臣部行文給咨該員赴部引　見後再行給與札付令其赴任至該員籍隸本府應令照章迅揀合例人員對調以符定制光緒七年六月二十四日奏奉　旨依議欽此等因欽遵查照玆會同署廣東水師提督臣吳全美詳加揀調查廣東外海水師遊擊七員內水師提標右營遊擊係何長清本缺水師提標右營遊擊駐紥廣州府新安縣城海安營遊擊吳迪文乃升補赤海協副將因未引　見開缺尚未補人陽江鎭中軍遊擊缺業經選以龍門協右營都司儘先遊擊黃增勝請補南澳鎭右營遊擊缺選以碣石鎭左營守備儘先遊擊陳榮輝請補均未准都議覆碣石鎭申軍遊擊黃廷耀碣石鎭左營遊擊鄭殿英均係順德香山等縣人於水師提標右營遊擊缺亦係籍隸本府俱與調補之例未符實無可調之負檢查從前以籍隸本府補授遊擊者歷經覆准有案今何長倩補授水飾提標右營遊擊事同一律合無仰懇　天恩俯念無員可調何長清補授水師提標右營遊擊免具查缺對調如蒙　俞允卽行給咨赴部引　見引符定制謹會同署廣東水師提督臣吳全美合詞常摺具奏伏乞　皇太后　皇上聖鑒訓示謹　奏軍機大臣奉　旨兵部議奏欽此　○○丁寶楨片　再新授按察使鹿傳霖於閏七月二十五日到省應卽飭赴臬司新任以重職守其卸署臬司篆務之成緜龍茂道祟綱亦同日飭回本任除分檄選照外理合附片陳明伏乞　聖鑒謹　奏軍機大臣奉　旨知道了欽此　○○順天府竊丞巨未以增跪　奏爲近　畿水患漸除亟宜因勢利導以興水利而垂久遠恭摺具陳仰祈　聖鑒事竊查順直各屬早潦頻仍民困已久其順天及天津河問數府幾至無歲不災皆係水爲之害近年督臣李鴻章督率升任藩司任道鎔工賑總局候補道盛宣壤等力籌大局將滹沱大清南運北運數大河以次開濬今年河流順軌年榖豐登爲十數年來所未有現在李鴻章督率司道尚籌濬東西兩淀之尾閭使水性直下無阻左宗棠亦派所部開控永定中泓果能從此嚴禁者築盡力疏濬使水從地中行河患斷無不除之理臣奏讀治水如治兵不善用之都成水患能善用之卽成水利直隸低漥之地極多不宜於種高梁而宜於種稻雍正年間　特命怡賢親王總理營田不數年墾成六千餘頃厥後効有明徵而功猶未充其所以難持久者因官爲之耳夫農田之事官爲之不及民自爲之也北省民不食米故不喜種稻聞今年文安大城覊州任邱天津等處種稻甚多而苦無銷路則民將視種稻爲畏途何足以勸民耕哉道光年間前督臣林則徐謂統計南漕四百萬石之米如有二萬頃出卽敷所運倘恐歲功不齋再得一倍之田亦必無虞短絀又謂如仿雍正年間成法先於官蕩試行興工之初自須酌給工本若墾有成効則花息年增一年譬如成田千頃卽得米二十餘萬石或先酌攺南漕十萬石折徵銀兩解京此後年收北米若干槪令核其一半之數折微南漕以爲歸還原墾工本及續墾佃力之費等語臣思江浙久辦本色未易頓改折償查光緒初年江西湖北湖南三省會令招商局採買漕米十三萬石每石定價庫平議二兩三錢五分今年江西湖南停止惟湖北尚有三萬石應請　旨飭下江西湖南兩省在於光緒七年漕折之內援照招商局前辦章程各辟採買三萬石按前定採運價值每石二兩三錢五分解交直隸總督迅速發給水利局司道在於順天直隸所屬產米之區平價採買卽責成水利局員徑交通倉收納大約本地糙米每石不過銀一兩五錢左右運通交倉經費不過三錢五分左右每石沿可餘銀五錢第一年誠六萬石卽可餘銀三萬兩卽以採辦之盈餘開水田之荒地來年如再豐稔便可續添採買四五年後將不費　國家絲毫之帑稻田可成萬頃而民生無杼柚之嗟北米可抵南漕而　國計無轉翰之費此實　國家久人之規倘畏其難而置之則實事徒托空言倘因其利而導之則積漸可期大效愚味之見是否有當伏乞　皇太后　皇上聖鑒訓示施行謹奏奉　旨已錄　○○鮑超片　祟奴才部丁管理營務陝甘題補提督申道發於同治元年克復安徽靑陽縣城二年復西河左膀左胯各受炮子傷三年援江西踏平許灣賊壘右膀受矛傷記名提督張玉田於同治元年克復安徽靑陽縣城被砲子洞穿左臂斷筯傷骨統帶馬陶正三營提督銜記名總兵徐連升於咸豐九年攻剿安徽之祁門大楓嶺髪逆右膀受砲孑傷穿透膀背咸豐十一年進攻江西豐城縣西北岸髪逆右腿受矛傷馬隊正中營右哨官湖北補用叅將樊春林於咸豐九年克復安徽婺源縣右腿受砲子傷人骨未出局治四年攻剿安徽菜城鋪髪逆右手腕被槍子穿過馬隊正中營中哨官湖北補用叅將陳金元於同迨元年克復安徽靑陽縣左手食指被炮子打落同治二年在安徽甯國府麒麟山打仗右膀受傷又遊擊銜留川　用都司巫山營把總龍玉書於同治二年攻克許灣右手被砲子打傷骨斷筋縮該員等各受傷處均於當時報騐在案上年奴才關赴　營因前傷筋骨折損流血過多難以拘強命中據該員等先後稟懇奏請邀免驕射等情前來奴才復逐一查驗傷痕屬實伏查隨營打仗受傷人員例得奏免驕射合無仰懇　天恩俯准提督申道發張玉田　兵徐連升叅將樊春林陳金元都司龍玉書六員免其騎射以示體恤之處出自　鴻慈謹附片具陳伏乞　聖鑒訓示謹　奏軍機大臣奉　旨着照所請兵部知道欽此　○○奴才銘安跪　奏爲遵　旨採辦參枝專差呈　進恭摺具　奏仰祈　聖鑒事竊於光緒七年八月初七日承准軍機大臣字寄閏七月二十八日奏　上諭上年銘安所進人參現在蔣次用竣着銘安再行採辦上等參枝不拘多少迅速解交內務府應用將此諭令知之次此欽遵寄信前來奴才當卽飭派戶司恊領文全赶緊採辦謹將大枝參三苗小枝參十苗其計重三兩三錢可稱上品其工價銀三百零八兩卽由所收參稅項下以錢易銀撥給奴才謹將採辦參枝親加查驗分盛二匣包固飭交防禦貴祿賚　京呈　淮並咨照內務府驗收再查吉省自參山封禁以溪採辦參枝頗爲不易若俟奉　旨採辦不惟時日稽延且恐難得上品此次採辦參枝因有迅速解交內務府應用之　旨爲日太迫所得無多擬請嗣後每年由奴才派員隨時採辦如得上品參枝不拘多少陸續呈　進以備　上用除仍派員赶繁採辦侯得上品再行基　進外所有採辦參枝並請每年陸續呈　進各緣由是否有當謹恭摺具陳伏乞　皇太后　皇上聖鑒訓示遵行謹　奏軍機大臣奉　旨知道了欽此 
[浙省撫轅抄]  
　　○九月二十二日憲駕大閱畢自富陽起程已刻回轅　知縣彭祖潤稟知奉厘捐局委接辦温處鹽厘局差叩謝 
[蘇省撫轅抄]  
　　○九月二十三日愛判董法中銷津局差　知縣陸昀銷鹽印文巡捕差　代理吳江汾湖司吳均元辭赴任　牌示蘇海防同知王恩晉現已引　見回省應卽飭令回任　○二十四日從九翁在鎔銷學轅考試搜檢差　未入陸鎬銷彈壓差 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
