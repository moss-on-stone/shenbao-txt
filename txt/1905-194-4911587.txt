# 1905 - 194 - 4911587

 

Page 1

 
 
[電傳上諭]  
　　六月十八日奉 
上諭甘肅布政使何福培著開缺欽此同日奉上諭吏部右侍郎著增崇調補景厚著補授兵部左侍郎欽此同日奉 
上諭都察院左都御史著壽耆補授欽此 
[電傳宫門抄]  
　　六月十八日召見軍機多文 
日本改定法律沿革攷績十八日稿 
（三）法典調查會部長事務規則 
第一條定會議之時曰及議案整理議事以其决議上呈總裁 
第二條起草委員一查委員及補助委員之任免與增减津貼等事陳其意見於總裁 
第三條監督書記以下之職務凡仕免及增减津貼等事宜陳於總裁 
第四條購買必須之書籍 
第五條從前之庶務規則不相抵牾者仍有 
 
 
 

Page 2

 
 
[實行之效力]  
　　第六條關於應盡前數條事務一切必須之事件 
（四）法典調查會幹事事務規則 
第一條法典調查會置幹事一名由副總裁於委員中命之第二條幹事掌整理各部之庶務 
第三條幹事受副總裁之指揮監督書記以下之職務但關乎任免黜陟及增減津貼等事應與部長協議 
上所舉日本改律之二大機關其取材之宏富立法之周詳於此可見一班其以必如是者誠以法律爲維持國家之要具故編纂法典不能不鄭重其事也至此二會以前非無種種機關如制度取調局民法商法編纂局之類足爲參考之助然無如此二會之完備者故從略焉 
[結論]  
　　日本改律之歴史如上數節所述其大略蓋盡於是蒙不能無感焉日本古代之法律無論矣中古以來習用中國法系之法律乃自歐美交通以來遂毅然一變其主義其理由果安在哉蒙嘗思之法律之爲物有與時並進之義今日之世界不能以古代法律治之殆有至理存焉是故日本之法律蓋有二大原因試列舉之 
其一時世之變遷凡時世不能終古不變時世推移則與時世並存之一切事物一切情狀無不相因而俱變法律者所以濟時世之用故與時世相背馳之法律勢不能存今日之時世其種種事物情狀有出乎往時法律之範圍者甚多綜而言之可得二種 
（甲）國際關係之密切也鎖國時代雖墨守舊法尚未見其大害迨至世界交通則法律完美國之人民必不甘受治於不完美之法律歐美各國在我東亞往往主張治外法權日本初亦不得不認中國則至今且更有進無己侵及立國之主權者不鮮此無他中國之法律與歐美之事物情狀太相懸殊故也此其一也 
（乙）新事物之發生是也世界愈進步則事物之新發生者愈多古代之事物簡故其法律亦簡反是以觀以今日事物之繁其不能以最簡之法律賅之明矣且新事物有時而發生則舊事物亦有時而廢止故往日之法律在今日徒爲具文者亦復不少由前之例如公司銀行等盛興則關乎商事之律宜增由後之例如火車輪船等大行則關乎驛遞之法可廢此又其一也此外如人之知識發達眞理日明與法律變遷　關係者甚多[  未完]  
[商務總會决定不用美貨之大會議]  
六月十八日上海商務總會因决議不用美貨特預佈告定於十後四點鐘集議先時各帮商董畢集並有美國商家及美國報館記者在焉諸美人請與演說衆不允祇令旁聽旣而錢業董事謝君　不用美貨可展緩四個月而不定美貨可即自今日始大衆不以爲然隨後辦少卿觀察登臺演說開會宗旨並勉諸華人實行抵制次由戈君朋雲演說美虐華人之可憤次由葉　浩吾演說不用美貨不定美貨宜合力並辦次由汪君甘卿演說抵制美約係商家交涉不可涉及國際以致轉生波折並謂宜速定一不定美貨之辦法其已定之貨宜切實調查標明牌號疏通以後不得再定庶不致强人所難方能做到眞正不用美貨地步末由周金箴觀察演說不定美貨辦法先由各埠各帮之巨商自行簽允簽名之時拍手之聲如雷震動會有紙烟業代表人韓潤生陳明英美紙烟公司現已改爲韓國獨辦後有人示其僞當塲搜出品海香烟一會以爲証嗣又有鄥某者登臺演說不定美貨之難未及五六語即爲衆人斥退議旣定各帮一律簽名畢即擬定通知全國三十五埠電稿遂散會 
[附致各埠電稿]  
　　十八日本會與各帮議先不定美貨均簽允　 
[附簽允不用美貨各業名單]  
　　鐵業祝蘭舫陳瑞海機器祝蘭舫項如松 
洋布蘇葆生邵琴濤火油徐文明丁欽齋 
洋貨五金朱葆三丁欽齋紙烟陳文鑑韓潤生 
麫業林純泉木業曹予銌（南） 
[商學會實行不用美貨之大會議]  
　　十八日午後二時滬南商學會開特别大會聚集商界同人公議實行不用美貨到會者千餘人先由周君廉生宣告開會大旨謂今日本會第二次開特别會籌議抵制美约以不用美賃爲最要而今日則須公議實行若上海商界能實行通國商界必能響　次徐君鳳石又次穆君杼齋均言不用美貨有百利而無一害穆君又言昔日本受辱於俄雖童子猶以爲深恨大恥我國人不及一日本童子乎故我國於此事雖婦人孺子皆當盡其責任又言此事關係極大必不可有首無尾次蘇君筠尚言日人拚無數生命財産以與俄人爭我不用美貨爲事至易若猶不能實行則眞大可恥也次姚君義門略言實行辦法一製造貨物以代美貨二多勸人不買使下等社會人人皆知次尤君惜陰表明實行不用美貨當衆毁棄美國所購時表又次武君仲英報告杭州商界抵制美約情形言我杭必堅持到底次張竹君女士言此事非獨男子之責亦我女子之責我廣東通商最早我女子用美貨最多故不用美貨我廣東妇子關係尤大查美國貨中女子所用者我國皆可仿造故不用美貨爲我中國大光彩之事次陸君應麟言已欲仿造美貨以待我同胞之需用請自今日始次曹君血公言爲北方學界代表又言不用美貨爲愛國心發現之一小點乂尤君代寗波志士某君等言明日下午二時借商學會開特别會然後再關四明公所集全省公議又周君宣佈各處寄來電文書札又吳君晉尚言滬學會於一月前曾集上海學界商議抵制各學堂皆簽名設誓不用美貨故今日須請商界諸君公同决議全會千餘人一致舉手贊成又言欲爲有存貨者設法莫如設一大發竇所請有存貨者一律將存貨交到减價出售來買者予以憑證除此之外概不賣買庶不使有存貨者獨受大虧賛成者甚衆日内卽當致書各商請其照辦是日自南市各大商家外北市如銀行銅鐵行洋布行錢莊洋紗莊天津帮汕頭帮廣帮寗帮徽帮等各大商號到者甚多又恒豐布號内安徽宋祚鼇君爲皖省代表同情以見我中國人心一致迨散會巳五時三十分鐘并聞諸會員擬組織仿造公司仿造美貨贊成者甚多即日將定章招股云（外） 
[紀曾少卿與美總領事羅志思面商工約事]  
　　前因工約限期將届當於初八日致函美領業經初九日登入報章適嘉定有事來邀即於初九日至嘉至十二十三日疉接美領事袁道台張殿撰施觀察孙催回申遂於十五日來申 
 
 

Page 3

 
 
　　兩次函訂晤商而十六十七兩日上午美領事有要公午後僕又在復旦震旦兩學院會議要事直至十八日始獲與羅志思君面商一切兹將問答情形照錄如後羅君曰昨致袁道台一函曾見乎答曰已閱　今日道台送到貴公使京電亦己閱過羅曰前在敝署及趙園所商六月開會定約之事君猶記憶否答記得限二個月君言六月僕等未之允也羅曰敝國開會時在十月刻非其時奈何强人所難答曰事有常變不能概論即如四月十八日貴署之會是日適逢　拜僕於禮拜向不辦公所以違而應招者亦以事關重大不敢不到譬如貴國屬島有人襲取必候開會定議乎抑卽遣兵輪乎羅曰此乃警事與和約事不同答曰尋常和約靜候開會是也此次之會豈尋常乎政府不能爭民人起爭之按照約满年限應於上年開議矣何必今日羅曰此事敝國近已改良况昨日敝公使來電亦欲早日定妥（十七日晨美使致美領事電文不用美貨僅捐美商而商人在美己嚴加抗議此禁約近己爲此事出力本署現與外部商訂約稿極望早日定妥）曾曰如此極好請卽寫一憑字與我當爲傳知衆人羅曰憑字找不便寫然君豈不能信我乎曾曰余極信君特恐衆人不我信耳羅曰君乃商董竊望轉勸商民弗與敝國爲難靜候政府辦理况換約有非他人所能參預者本領事深恐牽動大局有礙邦交故不憚言之諄諄曾曰此次之事辦法文明不愁牽動此非一人私言不見各國報章乎稱譽抵制文明亦旣報不一報矣至於換約靜候政府此言是也然而不用美貨人各有權不特貴國不能干預卽敝國政府亦不能勉强所謂人人自有權也羅曰現在敝國政府已允改良或者關員尚有虐待之處亦不足爲怪卽如近日杭州有敝國牧師被盜險傷身命之事敝國因此不與貴國和好可乎答曰刧貴國牧師者盜也非政府所命也虐敝國士商者官也乃貴政府所命也貴國夙號文明關員肆虐豈宜與敝國强盜等量齊觀羅曰不用美貨獨不畏闝國亦不消貴國貨乎答曰消與不消應從尊便敝國向來惟量最大可免代慮羅曰己定之貨出否答曰出羅曰此事君能發起必能收拾曾曰譬之然火點而即撲易也一經燎原收拾不易且近來敝國商民頗饒熱力極講合羣恐非空泛之言所能排解然旣荷委託下午四點鐘姑與大衆商之如其諧也三日内奉覆萬一不諧恕不報命遂握手而别報時鐘已十二下矣（南） 
[澳門華商會議不用美貨]  
　　十八日香港電云昨日澳門亦有華人會議不用美貨之事彼處美孚洋行買辦接有一可驚之信係囑其勿在該行執業駐澳美領事署近日事甚紛煩本日更有華人多名會議抵制美約之事譯文匯報 
[端午帥由湘啟節長沙來電]  
　　湘撫端午帥奉召入於十七晩附輪十八日晨即行下駛至護撫龎中丞已於十七日午刻接印矣 
[俄允中國會商有關利益之事]  
　　十七日英京來電云中國前曾布告各國謂日俄議和時凡關於中國之事非中國政府商酌不能承認今得俄國覆文謂此次戰務係日俄两國之事故議和時他國亦不能與聞惟俄與中國友誼索敦果於中國有關繫利益之處仍可會同商酌譯字林報 
[俄議和使臣隈得慮日本要索之巨]  
十七日英京電云俄國所派議和大臣隈得曾謂俄皇極願和約之成惟恐日本要索過巨則亦難以允從惟有預備再戰而已 
[俄派隈得爲議和大臣之由]  
　　十六日德京來電云俄派隈得爲議和使臣係由駐於各國之俄使所公舉譯德文報 
[彙譯俄議和大臣隈得行蹤及其議論]  
　　十七日柏林電云俄議和大臣隈得現已由俄京起程經過柏林勃勒斯爾斯兩處再至休勃格然後附德郵船赴美又電云隈得現己計及日本耍索之欵大約須五十億羅卜又電云隈得接見由紐約來德之某君謂或再接戰或卽議和均須由俄皇决定俄皇亦甚願和議之成惟日本所要索苟能擔任則和局始可成也譯德文報 
[海参威附近有日雷艇偵察海參威]  
　　日來海參威附近海面時有日本魚雷艇往來游弋想係偵察俄艦舉動者（戶） 
[俄軍以魚雷艇輪流出海梭巡日艦海參威]  
　　日來俄人待以魚雷艇多艘輪流駛出口外偵探日艦（戶） 
[俄軍在海叅威口满佈魚雷海參威]  
　　俄人逆計日軍往攻海參威指日可待故己在海口密佈魚雷以防日海軍長驅直入（戶） 
[海參威俄防日探海參威]  
　　海參威俄軍現因日軍己佔庫頁島知往攻之期已迫除水陸嚴密戒備外誠恐日人僑裝人或華人愛雇日人溷跡該埠偵探軍情故日來稽查異常嚴密云（戶） 
[海參威俄軍增多海參威]  
　　海參威俄軍較前尤增軍械彈藥等件亦頗充足（戶） 
[海參威商務之現狀海參威]  
　　海參威商務本較旅順青泥窪兩處爲盛故中國派有攷察該埠商務委員其距庫頁島輪行不過半日程去年中西各商人在該埠營業者自聞日軍先後佔據青泥窪旅順之耗即相繼他去商業頓形落寞旋知日軍來攻之期尚遠又復遷回而青旅兩處華商向依俄人爲生者亦來此經營商業自此商務不惟頓復舊觀且覺較前爲成近來中外各商羣以日人旣佔庫頁島則來攻之期已迫因將所屯各貨咸願以貶價出售爲脫然他去之計惟商人所見從同故各貨除由俄人購置外餘皆絶少顧問者（戶） 
[岑督照會潮汕鐵路總理張京堂文]  
　　潮紳朱乃霖等具禀商部王丹揆參議謂總理張煜南攙合背章失權等情己紀昨報兹悉此事朱先具禀督轅岑雲帥除批示外一面按照所禀各節照會該公司總理張京堂煜南著將各節逐一詳晰禀覆以憑核辦照會抄錄如下（前略）查潮汕開辦鐵路前准商部將貴京堂所呈詳細章程咨行到粤查核章程内開公司資本實各處華商所集此項股票不准轉售洋人遇有爭執不得請外人干預本公司招集華股承辦此路除工程機器二師目前華人尚未熟習暫用洋人各等語核與現禀各節大相懸殊究竟該紳朱乃霖 
 
 

Page 4

 
 
等所禀潮汕鐵路公司股商林麗生已入日藉並代日本投資本於公司及該公司與愛久澤直哉所訂包工合同兼有包修之約修路及駕駛機器兩項人員可由愛久澤直哉薦日本人或他國承理各節是否屬實有無違碍權限自應查明核辦合就照會貴京堂希爲查照按照該紳朱乃霖等　禀公司違章各節逐一詳晣見復以憑分别辦理（冬） 
[堤工委員侵私困工漢口]  
　　漢鎭市上粘有揭帖　因後湖堤工乙叚委員有尅扣工資侵吞賞錢故也兹將揭帖照登如下漢鎭後湖修堤招夫雇工每方定價九八錢二百六十文至五六百文不等夫頭鄒正義募得挑夫六百餘人承領乙叚委員現署中營都司長升名下堤工三十九廣日夜兼作沐風櫛雨艱苦備嘗大憲因積水過大恐功虧一簀出示限十日完工者每方加紅土錢三伯文乙段估紅土六千方夫頭獨頂其半遵限竣工應得賞紅土錢九百串文其中加錢雇夫跑簽挑土每方合錢七百餘文因此虧空甚多至今未見賞下又蒙大憲軫恤窮黎恩施重疉賞草板蓆棚賞簑笠賞醫藥獨乙叚分毫未沾所定方價原係九八制錢今又九六扣算所定陡高路工俱有章程今應翻不翻應加不加夫頭己築成三十九廣前後僅得九六鐵四千二百七十串何能彀用向局支錢又不肯發夫頭恐衆夫脫逃有誤公事只得重利借貨言定成功後即如數歸還今工程完畢而該員聽信局丁傅金彪崔保恩刁唆擅用象皮尺扯印照漢尺加一只印得三十五廣内少四廣向誰賠認因是衆土工　服扭夫頭理論夫頭無法遣散祇得抵局算帳領錢開銷各債主不料長委不遵公令誣以聚衆圍局送提調處不問黑白一派亂打又枷押夏口應領工價置之不問夫夫頭算帳　錢分所應爾也工竣領賞恩宜徧及也小工隨同夫頭到局當面結算以釋衆疑也何謂之圍局何謂之聚衆竟令夫頭等負屈含寃無從告訴方今工役大興若照此辦法是不欲人之領工是不欲工之速成吾爲衆土工憐更爲承辦各委員懼旁觀者尚嘆息不平當局者其亦撫心自問乎總之騙血汗錢於大理何仗手眼力於國法何凡我同人敢相佈告（外） 
[太守夾帶私鹽江西]  
　　贑省淮鹽引地鹽價頗昻而閩粤浙私鹽物美價廉充斥於市某太守素號廉能常有差使上月因公至贛見粤鹽潔白可愛每斤祗二十餘文不及淮鹽半價差竣因買粤鹽萬餘斤回省行至中途被某緝私卡查出太守挽府縣說項始提二成充公按近日淮鹽紛紛漲價撫州臨江袁州等府每斤七十二文私鹽安得不多乎（欲） 
[南康縣取巧記過江西]  
　　前署南康縣阮大令保泰在任時出一命案并驗有失牧情事大令恐干重咎因該處與崇義縣交界遂揑禀見屍地方在崇義縣轄境請歸崇義訊辦禀經撫憲飭據崇義縣查明此案見屍地方實係南康管轄繪圖貼說指實禀覆撫憲以阮大令朦混取巧飭記大過二次停委一年又因禀報薛姓命案一起大令率准被告攔騐爲撫憲嚴行申斥並記大過二次大令原係部選宜春縣去冬雖有准赴新任之信無奈今春連記大過又兼停委恐難銅符遷綰也（欲） 
[范高頭投入大帮鹽梟黨通州]  
　　巨棍范高頭自太湖水師營　密至南通州緝拿未獲反被串同駐紥該處之營兵槍斃勇丁後范知事不了卽率其死黨並糾集亡命置備快槍投入大帮梟匪專以販賣私鹽爲事聞刻下羽黨甚衆聽范棍指揮者其數己逾二百人之多（尋） 
[鎭江將舉辦商會鎭江]  
　　商部因鎮江爲通商大埠華　雜處若無商會以聯絡商情何以合羣力而資抵制爰一再電催常鎮道飭商舉行刻道憲己與錢業商人議妥以道生莊靜源莊執事人爲商會總理自餘各業每業公舉一人爲會中議員（言） 
[江督派員來申習練駕駛造輪各事]  
　　江督周江帥現因整頓水師特選派江寗水師學堂管輪頭班教習升用知縣鄭秉彝戈乃存兩明府及管輪第四次舉業生李承曾王孝藩胡恩誥陳居厪周文治趙維藩洪恩錫高光澍翟采藩等九名至上海製造局船塢督辦葉軍門處以便教練駕駛造輪等事昨日已到滬禀見軍門矣（嘉） 
[會審讞員致英領事女犯不准押入西牢照會]  
　　英美等國公共租界會審讞員關絅之司馬於昨日午刻發出致英副領事德爲門君照會一紙略謂前有華人秦阿三控張韓氏兇毆其妻當經本分府與貴副領事斷令張韓氏給養傷費十元氏因一時不及措繳捕房欲帶回押追經本分明函致貴副領事請飭知捕房仍押本廨以符定章今接復函以今定新章一應女犯均由捕房帶回管押請爲飭知等因此事本分府碍難照准查中國公堂係各國會審公堂所云新章本分府未奉道憲飭知又未聞各國領事商准道憲所謂新章未識何人所定何時所定抑係貴副領事一人擅定實屬茫然不解查前次徐左氏收西牢由前分府照會領袖領事嗣由領袖領事克照復俟各領事與中國官商定辦法再核今旣未商定所有收押西牢實與中國人體質飲食皆不相宜今年西牢之押犯死者不知凡幾各報歴歴紀載可憑華人不知悮疑虐待况華人最重名節一朝女犯收押西牢諸多不便是以本分府禀請道憲在公廨後面西北隙地建造女犯一所不日可以落成皆因本廨女押所狹窄之故查華商聞此女犯收押西牢憤恨已久恐一朝肇事本分府不能担此責任今張韓氏已將洋繳案故己當堂開釋本分府苟有所聞不得不照請仍照向章辦理也（見） 
[日魚雷隊在北高麗與俄人互戰]  
　　十六日東京來電云日本海軍提督開綿密爾所統魚雷隊在北高麗漁溪海灣偵查時被俄人二百名開砲轟擊魚雷隊亦用砲遠攻旋將俄人逐至内地譯文匯報 
[俄境仍有亂事]  
　　十六日德京電云由俄國内地得來消息　俄境現仍有亂事 
[摩國定議會之所]  
　　十六日栢林來電云摩洛哥議會開會特提議在西班牙　探哥盍地方爲議會之所　德文報 
[法武員蒙放回國]  
　　十七日法文報云東京得來消息日皇自將法武員罷哥恒之罪赦免復罷君現將由日回法矣 
 
 

Page 5

 
 
[德商議購澳門船廠]  
　　十八日香港電云有德國洋行現議定欲購澳門方船廠 
[俄舊京又立自治會]  
　　十八日英京電云俄舊京木斯科地方現有人組織一極大自治會警察不能干涉 
[日兵駐於海参威北]  
　　十八日英京電云得日本東京消息謂有日本　一隊至海參威北駐紥譯文匯報 
[駐英日使感謝英廷]  
　　十七日英京電云倫敦匯豐銀行請日本銀行副總理某君宴飲時某君頗表感謝英國之意蓋因日本有緊要事英國頗能與助故也 
[俄總督禁止商會會議國事]  
　　十七日英京電云俄舊京木斯科總督因商會中人議論國事持諭令散會不准再議惟商會中人不允并欲仿照自治會所議欲改俄國爲　　　體之辦法 
[日領事辭職]  
　　十七日東京電云駐滬日本總領事小田切君現忽請辭職蓋將欲棄官爲商也譯字林報 
[誌贈西史歌略]  
　　是書七字成句雖寥寥數章而頗便童蒙誦讀嘉興謹信蒙學堂昨以一册册示合書數語以告　世蒙養之責者（容） 
[誌謝三井洋行惠贈香烟]  
　　昨承三井洋行惠贈雲　鳳凰牌香烟各五盒吸之質性和平氣韻芳馥具味遠　品　　　　　且是烟爲日商所製堂此各處相戒不用美貨之時得此頗　於　後茶餘藉資消遣也（顚） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[豫撫陳奏豫省上年議裁地方河工各缺詳覈情形酌議辦法摺]  
　　奏爲豫省上　議裁地方河工各缺現經詳覈情形分别擬辦開單具陳恭摺仰祈聖鑒事竊臣承准政務處咨會同吏都議覆直隸總督臣袁世凱及臣等奏議裁官缺一摺奉旨依議欽此杳原奏内稱同知通判乃京官升轉之途各項州同州判爲舉人五貢就職本班及各學堂畢業生奬勵之階應酌留額缺再行詳覈分别奏明辦理至教職一項現在各省府廳州縣設立蒙小學堂若將京師大學堂及各省所取之初級師範生由學務大臣考騐保送將來各省學官卽可兼充學堂敎員毋庸裁撤等因竊維官無大小皆有　盡之責苟得其人則閒曹亦能稱職不得其人則要缺亦等虚糜教職之青司訓迪者無論矣即佐貳雜職在當日或司捕務或管河防何嘗不有關治理其所以漸成虚設者則由地方情形互異河流遷徙不常時勢使然也然而易地以觀有昔之衝要今處寛閒者即有昔本寛閒今居衝要者與其裁撤數缺省有限之開支誠不如酌量變通於帑項毫無出入而得以化無用爲有用原奏所稱閒散微員用當其宜亦足以資治理洵至當不易之論臣督同司道再三審度所有前次擬裁地方河工各缺内除教職一項業經議覆毋庸裁撤外其通判四缺州判二缺應請全數免裁以備京員出任之途而廣士子進身之路至地方縣丞六缺巡檢一缺河工縣丞四缺主薄一缺亦係謄錄供事吏員等項考選出路上年湖廣督臣張之洞將該省佐貳雜職奏請免裁奉旨允准在案豫省事同一律近來各屬路礦　興教堂林立彈奛壓保護在需人該員等事務本簡正可令其兼理較之委用候補人員　覺呼應　而情形熟擬請一併毋庸裁撤惟各該缺原駐地方旣間有今普異形之處自應别擇要區量子移駐俾免置散投閒現經通盤核計應行移駐地叚者共十二缺仍駐原設防所汛地者共六缺其酌移處所或扼道路之要衝而資其照料或就河工之情勢而便於經營庶幾設一缺有一缺之責成養一官得一官之實用據布政使瑞良按察使鍾培開歸陳許鄭道曹福元彰衞懷道馮光元等擬議辦法先後禀詳請奏前來臣覆核無異相應彚繕清單恭呈御覽仰懇敕下政務處吏部核覆施行除分咨查照外理合恭摺具陳伏乞皇太后皇上聖鑒訓示謹奏奉硃批政務處吏部議奏單併發欽此謹將豫省上年議裁地方河工各缺詳覈情形分别酌擬辦法繕具清單恭呈御覽計　地方佐貳雜職十三缺歸德府糧捕鹽務木利通判原駐永城縣薛家湖爲江皖交界邊境　合仍駐防所以資彈壓緝捕彰德府糧捕通判原駐府城該付現爲蘆　鐵路安衝交涉事繁巳將知府奏明改　　缺在案擬令該通判仍在郡城左近帮同該府照料彈壓汝密府新息通判原駐新蔡息縣父界之黄湖店自經兵燹後衙署焚燬村落荒涼該員幾同冗散查有南陽汝甯两府交界之沙河店地方爲角子山要隘刀匪出沒靡常擬將該員　駐沙河店改爲南汝通判以其原管新蔡縣捕務併歸汝南埠通判督捕息縣捕務併歸光州州判督捕而以汝南埠通判所管之西平遂平確山三縣改歸該員督　工南陽府屬各州縣同以折川廳爲督捕員現總奏請將浙川廳故爲直隸廳内鄉縣撥隷廳屬其餘十一州縣亦請併歸該員督捕以專責成河南府糧捕水利通判原駐府城於乾隆年間移駐嵩縣孫家店兹查府屬孟津縣境鐵謝鎭濵臨黄河渡口商賈絡繹擬將該員移駐鐵　鎭以資彈壓仍兼管嵩洛渠工水利　禹州管糧水利州判原駐州城管理水利兹查州境方山鎭地居潁水上游距州　七十餘里工叚綿長時　鞭長莫　擬將該員移駐方山鎭俾得就近營治　州州原駐州境王橋　連山東地居邊要擬令仍駐防所祥符縣縣丞原駐縣境陳橋衙署沒於　流兹查祥符中牟二縣交界之韓莊地方爲汴洛鐵路耍衝距城遥遠照料難周擬將該員移駐韓莊改爲祥中縣丞以便稽查彈壓其原管事宜悉仍其舊商邱縣縣丞原　印官同城兹查縣境柘榴集地方爲餉鞘人犯所經要道擬將該員移駐柘　集藉資照料永城縣縣丞原與日官同城茲查縣境新橋集地方濵臨澮河商旅絡繹擬將該員移駐新橋　以便彈壓鹿邑縣縣丞原與印官同城兹查縣境鄲城鎭地方與淮甯沈邱項城等縣接壤民情易於浮動　將該員移駐鄲城鎭以資鎭攝洛陽縣　丞原與印官同城兹查偃　縣境義井鋪地居洛陽偃帥兩邑之間爲汴洛鐵路所必繹擬將該員移駐義井鋪改爲洛偃縣丞兼　鐵路彈壓其原事宜悉仍其舊固始縣縣丞光緒二十四年間奏准移駐縣境黎家集該員專司水利黎家集爲川原交匯之區擬令仍駐防所池縣南村巡檢原駐縣境南村與山西陽曲等縣接壤擬令仍駐防所河工佐雜五缺陳留縣管河縣丞該汛原駐曲興集雖距河岸稍遠現無要工但黄河變遷靡常一旦大溜猝臨須有專員防護且該集戶口繁多亦不可無彈壓之嗣現擬仍留員缺免其裁併黄縣内管河縣丞湯陰縣管河縣丞濬縣河縣丞輝縣管河主簿該四缺均原駐縣城專管河道事務較簡現　蘆滇鐵路開通安陽湯陰濬縣新鄉等縣皆爲鐵軌往來要路地方官政事繁劇照料恐有未周擬將内黄縣丞移駐該縣之大賚店輝縣主 
 
 

Page 10

 
 
薄移駐新鄉縣之合和鎭均令兼司鐵路彈壓其原管河道事宜悉仍其舊以上地方河工十八缺除仍駐原設防所汛地六缺外其現請移駐十二缺應領廉俸役食等項及缺之繁簡字數擬請均仍其舊所有應改關防鈐記各事宜俟奉旨允准後再行照例辦理惟各缺應建衙署現值庫欵支絀籌措不易擬均令照案暫賃民房居住理合登明奉硃批覽欽此（露） 
[遠迎蘇學蘇州]  
　　蘇撫陸春帥自接至江蘇學政唐文宗來蘇之信即於前日札飭辦理學院外巡捕縣丞吳肇華二尹逕赴江陰迎接約計文旌日内卽可抵蘇矣（常） 
[統帶到差蘇州]  
　　簡放總兵陳有珍總戎奉撫憲陸春帥札委統帶常備後軍第四第五第六等營已於十四日禀知到差（當） 
[裁撫恩壽已抵揚州鎭江]  
　　鎭郡官場接到電音悉已裁江淮巡撫恩藝棠中丞壽交卸回京於本月十四行抵揚州十五日署兩淮鹽運司升任江蘇按察司恩新甫廉訪假平山堂設　筵欵之中丞定於十六日到鎭江順道至象山圖山各處察看砲台（常） 
[督練公所各員到差蘇州]  
　　蘇撫陸春帥自設立　練公所卽札委統領浙西鹽捕等營候補道留觀察體乾爲參謀處楊觀察慕璿爲教練處又張司馬弨爲督練所文案均於昨日到差（常） 
[示期考試敬業書院畢業生]  
　　昨日上海道袁觀察發出牌事一道略云定於本月二十二日課試敬業書院畢業各生童届時仰該童等一體伺候毋違至該院文課則定於二十四日考試（近） 
[示禁損壞小鐵路]  
　　昨日上海縣汪大令發出告示一道略謂奉滬寗鐵路總管理沈陳兩道台札　昨　管料洋人馬爾禀稱本處出寶山縣頭圖車站起至蘇州河邊阜豐麫粉廠對鬥料棧基地譚家宅爲止於未設鐵軌以前先於路旁安置小鐵路一條　用摇車運送工用物料近有無知鄉民將亂石抛置路上致摇車經過時顚動反側常有出軌之事實屬異常危險務講設法禁止以免肇禍札縣示禁等因到縣奉此合行出示諭禁爲此示仰二十七十一二圖鄉民人等一體遵照須知鐵路爲現今要政自示之後倘取將亂石抛置小鐵路上致損料物傷人命定提案照例懲治母貽後悔其各凛遵毋違切切特示（嘉） 
[准給示設立宰猪人所]  
　　余昌佐前投道轅禀設宰猪公所仿照法租界章程辦理每猪提洋三角袁觀察卽咨商務總會轉飭猪業公所董事會議能否有無窒碍現經各董議得事屬有益惟提費太重擬每猪提洋一角禀覆商務局轉致道台并以時值暑天　於開辦請爲赶緊給示等情袁觀察已准予給示矣（嘉） 
[俄提督商准派弁會同揩擦軍械]  
　　留滬各俄艦軍械現均起存於製造局棧房本定每月朔望由稅司派員飭匠揩擦一次以免銹蝕日前俄國水師提督恐揩擦或有不合特商請葉軍門稅繼辦袁觀察等咨商稅司派員恊同俄船精於砲彈機器洋槍兵頭五人各帶兵五人到棧由關員巡江吏陪同揩擦此事業經應允日起已由魏觀察飭軍火處委員開棧指引俄兵每件揩擦矣（嘉） 
[迎神志略]  
　　寓滬潮惠兩幫商人前將八仙橋西首潮惠會館遷至西門外日暉港現己工竣各商民醵資整偏儀仗擇吉昨日舁神進殿清晨六點鐘時在南市潮惠會館起馬前導除尋常旗鑼傘扇不計外又有擡閣四座孔雀傘十頂乘馬童子十名各捧玩物道裝童子十名神亭一座上有二童端坐並有扮成八蜡廟蓮花河蕩湖船等戯劇均皆惟妙惟肖所過之處觀者塞途（欣） 
[英界火警詳志]  
　　前晩六馬路火警一節兹悉火起於仁和南貨店延及南首福昌京貨店萬生義炒貨店東首延及某肉店豆腐店共被焚去房屋七幢（見） 
[英界又火]  
　　昨日下午四點三刻鐘時英界寗波路轉角處某薙髮店忽然失火　由救火會西人救息共焚去永祥發煤炭店錦興園老虎灶等房屋三幢（見） 
[法界小火]  
　　昨日黎明時法界　興里第九十號門牌張姓家不戒於火燃及蚊帳霎時間烟霧迷漫幸衆鄰聞警前來帮同救熄（居） 
[製造局紀事]  
　　南市製造局總辦魏觀察前日咨請會辦方觀每日至公務廳督同各員將應辦合事逐一整頓　期有效○南市製造局前向某洋行定購之電燈二百五十盞已於前日到局計價銀三百五十兩奉總辦魏觀察如數照付該局不日即當興工裝用矣（近） 
[上海官事]  
　　道轅繙譯關司馬自奉道憲札委會審公廨　員遺差由袁觀察委縣丞毛昌嗣一尹接辦○江南提督楊鏡巖軍門昨日由松來申舟泊南市十六鋪江午後命駕至製造局拜會葉軍門及魏總辦互商一切○江蘇候補道李子松觀察本森劉觀察世珩徐觀察乃昌南洋官彩票稽查許岑西觀察昨日先後由蘇寗來申分别到道轅拜會○貨捐局驗貨委員俞少尹應望昨日到道轅禀謝查獲漏捐蒙記大功○上海道袁觀　昨日飭傳上海縣汪大令及提右營周子安叅戎等到轅問話○昨紀上海道在洋務局接見丹領事一節兹悉是日丹領事叧有要公特函請改於禮拜五卽十九日午後四點鐘在洋務局會晤（近） 
[上海縣案]  
　　縣尊汪大令前提劫犯陳阿福訊問據供紏與徽州會館左近寶積尼恭係施　頭爲首有開湯　店之施小三劫施鬆頭相交最密拿到小三方可緝獲施購頭云云旣而浦東總巡局將施小三拘獲　縣昨奉大令研訊供在柯老班湯　店爲夥素未認識施鬆頭及帶陳阿福辨認供此人實非施小三大令詰間姓名　姓夏名省三大令判開分收押候查明察奪○滬寗鐵路總局因圈購地畝函請汪大令將地保官戳吊案大令又提十二圖南北半圖地保吳雨甫卽阿桃與潘瑞亭訊問吳供官戳巳田小的之夥蔡新順於前　呈繳小的南半圖並無鐵路圈購之地潘供鐵路局在小的北半圖圈地六十餘畝内祗民田三畝餘均早轉道奬卜的向用名戳亦繳在案大令判潘暫行收所吳退候查核○張阿毛於光緒元年將田一畝零售於張凌氏後又找價杜絶近悉氏將此出售於洋商得銀二千餘兩阿毛串同地保王文祥　贖圖說氏控奉大令提到阿毛王文祥訊明斥釋○改過局解押满竊犯張阿海到案大令判即開釋不准再到閔行（近） 
[馬路工程局紀事]  
　　前日有某輪船水手王阿林陳阿弟劉樹清等在南市十六鋪新馬路中華樓啜茗旋因索取賭債起釁互肆兇毆致將桌子等擊毁并波及電燈廠做工之張柏生鮑友生亦被毆傷鳴捕拘入捕房轉解工程局由帮審黄二尹提案研訊並派差查明起釁實情前日復將王等帶案判各責二百板王阿林送押改過局三月陳劉二人枷號示衆以昭烔戒○南市永裕公司失去小洋五千四百餘枚報由工程局拘獲王阿六陳阿三李阿巧三人解請黄二尹訊押在案前日又由二尹提案訊供因贜洋僅交一百餘枚未便姑容判各責三百板王與陳著枷號示衆李送押改過局 
 
 

Page 11

 
 
三月（欣） 
[公共租界會訊案]  
　　英商通裕洋行控尤子均雷汲安等朦請升科奉前讞員會同英國領事德君迭次集訊昨晨九點鐘英德副領事又蒞廨會同襄讞孫耳三明府覆訊原告費烈律師及　告尤子均偕听延麥克路律師投案先由麥律師聲稱從前官曾出示謂凡有地畝不去騐照方單卽須充公故立有升科局局中亦有告示書明充公各地今戶名張沈氏計地九分一釐零朗在其内况前訊時有吳子良供明此地如何購買被告曾知此告示故到過升科局所有購地一數各情前供亦甚明白升科局梅觀察回借内云吳七良將單照過吳三觀尚未照驗故此地爲升科局充公無疑尤姓買後租與日商等語刻下不必詳述現請將此案所有升科局回文及信照抄一分司馬商諸德君謂俟抄出公件两律師覆閱後再行訂訊（意國婦人哈立登延克伯魯律師投該管領事署控華民復泰馬車行主李仰之凶毆無禮等情由意大利　領事照會公廨　提李仰之到案李亦延費烈律師聲辦前日午後兩點半鐘意大利國會審官穆安素君蒞廨會同讞員關細之司馬升堂研訊先由克律師將案情申說畢遂傳西婦哈立登　供哈供稱西歴六月二十二號之夜十二點鐘時有一華人帶同兩馬夫前來直呼我名我雖不知華語然察其情似有戲謔之言當晩無事至明晨八點鐘又怱來墻上敲擊致房中有一木墜下碎燈兩盞及十一點鐘我與小孩至學堂内及回來見門已被釘我即將所釘之　敲去及詰　夫以何人所釘則以巡捕對越一時此人又來操華語詬詈我隨即下樓及開門此人乘勢將我掌頰一下我遂喚一女友下　索棍欲逐此人又被將棍强奪傷及手指後至捕房申訴飭捕查明名字至七月五號忽有人送一信來問之則云律師送來實乃意大利領事所寫我亦不甚識英文今已呈案言至此被告費律師亦略訊數語哈答以丈夫已故前住舊金山來申年餘不事生業等語費律師又將前供摘問畢克律師又傳見証西婦蓋太露訊問答與原告是親戚且其同居前日日擊其事費律師亦略問數語且云在場之馬夫及西崽王姓均宜到堂訊問司馬商諸穆君著且各退去俟傳見証到堂訂下禮拜三再訊（見） 
[公共公廨晩堂案]  
　　厚記報關行司事俞祥乾投水巡捕房報稱五月十三日雇船戶潘阿三裝載洋紗行至浦中被張阿毛之棉花船撞損致水浸濕洋紗二十件計虧銀四百餘兩由水探解案奉孫明府判俟晩堂訊奪前晩堂經明府傳訊俞供訴前情并請追賠所虧銀兩潘阿三張阿毛兩船戶亦將前日被撞情形逐一供明明府判張阿毛行船不愼罪有應得著笞二百板開釋俞潘均著退去完案○董松亭同子阿澄控合順圖作店主王三和尚誘奸伊媳傅氏問匿不面等情由捕房解案前晩堂亦奉孫明府提　董松亭供兒子阿澄两耳不聰逆媳傅氏致被王奸匿見己尋獲求爲發堂王三和尚供浦東人與董鄰居至傅氏逃匿一節小的實不知悉董傅氏一味狡供明府判王答二百板從寛開釋傅氏掌頰百下寄養棲流女所俟悔過著再具傾　鄉人朱麟甫之妾薛氏不安於室私自逃匿於陳姓家後又奔入濟良所謊稱被夫凌虐求爲援救當由女董送廨備案留養巳經三月現由濟良所查悉氏有朦混情弊於前日又送廨請核明府略一研訊著掌頰百下押候補提人証到案再訊（見） 
[公共公廨早堂案]  
　　徐永茂控婦人張韓氏將開水燙傷幼孩由捕送廨請究昨晨并將見証王朱氏徐金媛等傳案讞員關絅之司　會同美繙驛官安立德君將被燙情形逐一研悉判張韓氏給原告養傷費洋十元交保出外俟傷痊再核○自來火公司洋人控錢阿狗竊取自來火管由探解案判責一百板押七天○有混名小辮子小老蟲者前日將某宦家人童升在路凶毆由探解辦奉訊判各責二百板押兩禮拜事後童升在路遇有曹桂榮者聲稱爲小辮子報復將童扭住兇毆因又被捕拘案解訊判責二百板押七天○妓女王小寶違章曳各由捕解辦判罰洋十元充棲流所經費○烟妓徐二寶控狎客孫順泉竊東金戒指一枚由探獲案判荷枷兩禮拜○中和洋行控　四海積欠房金昨日傳案判押候過堂訂期會訊○積竊嚴阿有先後竊取毛阿裕等三家衣服等物由探解辦判責二百板押兩月○潘金生曹家元陳正卿皆聚賭違章由探先後　案判各醫洋兩元充公○馬夫俞阿根快馬違章由印捕解案判罰洋二十五元充公○鄉人鄔眞才前日在梵航渡投河自盡被捕查見解案司馬再三開導數語釋之使出○轎夫李阿三王阿二皆以不捐照會先後被捕拘獲解案判李存洋五元王存洋三元候核○今春有蘇婦某氏控粤東婦人鄧李氏郭何氏串拐女孩賣與李阿蘇等經前讞員訊供據見証人譚如玉供孩已售於廣東無從交案因判將鄧郭二氏管押公廨己經三月昨日公堂捕博文律師投案聲稱此案之証人與小孩均在廣東一時不能來申鄧郭二氏管押廨中亦不能了結務請堂上准二氏交保出外帮同訪　關司馬檢查案卷商之安君以此案係英副領事德爲門承審仍候商諸德君再核安君然之隨論博律師於今日早堂候示遵行博文諾諾而去（見） 
[法租界公堂案]  
　　丁松濤行駁銀對時表一枚全某押店求質爲包探拘獲將人　一并解案奉大令訊供判責一百板臓存待失主認領○車夫左寶元與同業某甲口角爭毆拔出利刃將甲戳傷送醫院醫治昨日將左解案請訊大令著押候傷痊再核○王寶林雇朱王扣小車運送蝦米四箱迨交卸時失去一箱將朱投案請訊大令著押候查明復核○張子卿在長江輪船行竊眼錢二副爲包探緝獲將人贜解案奉大令訊供著先行枷號十天發碼頭示衆期满責二百板○馬明卿禀　竊賊張阿六撬開玻璃窻入内行　紡綢衫袴一付當塲拘獲人贓送案請辦大令判責二百板賊交失主領回○蔡連君在新租界持刀行兇藉端訛詐爲包探拘獲解案請辦大令著枷號二個月責三百板○趙中怡禀稱前晩被賊竊去衣服布被洋傘等物報捕查獲竊賊劉金海林阿二品到原贜解案請領大令判各枷號一個月責三百板贜交失主領回○小順順福行竊招商局棧房白糖數十斤售與南市王桂之爲巡丁緝獲報　吊到原贜連收贓人一并解案請辦大令判將顧枷號十天責三百板王罰洋銀五元贜交失主領回（居） 
[美租界捕房事]  
　　漢口人陳喜子在揚子路沿途出售冐牌香烟爲老晉隆洋人撞見鳴捕將陳拘入捕房押候查明僞造之人再行核辦○前晩有美國水手一名乘醉至四考脫路二十六號粤妓家尋歡不允口角之餘將物亂擊由印捕帶人捕房核辦○某西婦乘坐馬車至閔行路將梁大根　踏車撞傷梁向馬夫索賠由西捕將兩造一併帶入捕房捕頭以梁自不經心斥釋不准○五百三十五號馬車行至北河南路海寗路轉角處悮將自來火管撞斷爲捕房所知飭探陳三林查明馬行主姓名禀復核辦（古） 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
