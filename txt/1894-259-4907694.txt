# 1894 - 259 - 4907694

 

Page 1

 
 
[新印二十四史價目] ［Ｚ>圖書集成局啓本局前印二十四史字跡明朗書式精良較他家之細若蠅頭模糊莫辨者眞有天壤之殊是以海內風行幾至不經而走茲復重加印釘精益求精分裝三百九十二本盛以櫸木相三口定實價　每部五十元世有留心乙部者請臨申報館帳房購取可也 
[重印增廣中江勝景圖告白] ［Ｚ>點石齋主人啓本齋曾於光緒十年分石印申江勝景圖乃吳友如先生手繪並諸名人題咏寄託遙深形　畢肖久已風行海內所印七千部早經售　今又添入愚園張園徐園及織布局諸圖重加印出筆精墨妙海內咸知近有射利之徒將此書略加去取原書翻板照印更其名曰申江名　　魚目混珠殊足令閱者齒冷用特詳爲申說爲諸君告幸勿爲所惑幸甚計卽日出書價洋七角在棋聲街本分局北申昌並各　分莊均有發售特此佈聞 
[石印日本新政考告成] ［Ｚ>三馬路申昌書室啟日本與我爲同洲之國輔車唇齒形勢天然乃其君若臣肆意鴟張衅端遽起當軸者欲爲之備不得不洞悉敵情是書爲顧少逸比部所箸此部奉命遊歴日本輶軒所至時將聞聞見見者筆之于書爲朝事爲商情爲地形爲兵制爲郵政爲墊規類別門分詳加記錄直將彼國文爲制度悉數載入書中誠講求防務者所不可不覽者也茲巳告成分裝兩本每部價洋兩角五分賜顧者請臨三馬路申昌書室購取 
[論用兵貴作其氣]  
昔曹翽之論戰也曰夫戰勇氣也一鼓作氣再而衰三而竭彼竭我盈故克之旨哉言乎此誠得用氣之要者矣顧同一氣也有貴乎蓄養之乃可得其用者王翦之伐楚白起之攻趙率皆深溝高壘先爲不可勝以待敵之可勝此所以善養其氣也有貴乎振作之乃可得其用者穰苴之斬莊賈諸葛之誅馬謖戮一人而使人皆有戰慄悚動之意此所以善作其氣也夫當兩軍相持勇怯之勢未分也勝負之形未著也水善用兵者輕用其氣必至一洩無餘屢蹶而不可復振善用兵者不敢輕洩其氣養之也愈久則發之也愈銳如風雨之交加鏦鏦錚錚金鐵皆鳴如江河之浩瀚　也無端去也無垠善養其氣獲效乃如是當兩軍相見通怯之勢旣分勝負之形旣　不善用兵者無以振作而鼓舞之則銳氣一挫暮氣乘之而兵於是乎不可用善用兵者當屢挫之餘未嘗稍懈其志　　奮發再接再勵使三軍之士知殺　以果之可樂人人以馬革豪屍爲快故屢敗而其氣不衰甚哉振作之不可無人也顧養其氣也與作其氣貴在相　　　用得其當則發無不中矣中國兵數之多水師兵船之堅且精砲位之巨皆過於日本勝負之數固無待乎著龜然當用兵伊始日本載兵赴高源源不絶乘機急發一若有迫不及待之勢而中國則僅有葉軍則所統之兵二千餘人困守牙山衆寡不敵資糧告罄藥彈亦竭幸軍門智勇深沈特設奇計得以突圍而出然日兵先至高麗得以占踞韓城扼守要隘已占先著中國由東三省調去之兵渡鴨緑江而過者遠道馳　備嘗勞苦而日本之兵乃得反客爲主以逸待勞報使當用兵之初中國遽以師船運大隊兵赴高屯紥沿海各隘口見有日兵登岸立卽迎顧攔　曾致韓京被踞要隘被扼而我軍自北而南節節進剿反致大費經營耶則豈非當事者之不善振作所致耶自來有國者必能戰而後能守能守而後能和若不熟察夫强弱之形衆寡之數而惟以和之一字橫梗於胸中有宿將勁兵而不知用有堅船利砲而不知用私心竊冀日望和議之可成直待聖主赫怒於上明降綸音大伸天討始不得已而調兵運機源源接濟則事機之貽誤者已屬不少恭讀十八日上諭倭人渝盟肇釁迫脅朝鮮朝廷眷念藩封興師致討北洋大臣李鴻章總統　千統籌全局是其專責乃未能迅赴戎機以致日久無功殊負委任著拔去三眼花翎禠去黃馬掛以示薄懲該大臣務當力圖振作督催各路將領實力追剿以贖前愆欽此大哉主言薄海臣民整襟莊誦孰不　呼踴躍而頌　聖天子之量符覆載明並日月哉大抵用兵當作其氣苟能振作雖屢挫而其氣不衰齊可收　空　　之效今皇上以振作期北洋大臣北洋大臣卽以振作期水陸諸將弁從此互相　贈使則名軍籍者咸曉然於　　　用意之所　人人有敵愾同仇之意用以取威定霸且不難何有於區區島國哉雖近日疉接日本發來電報言華軍之在本壤　　日兵所挫然電信來自日本自不免裝點粉飾中國在高之兵爲數正自不少此後戮力遄征出奇制勝用以保　　而遏宼氛自可操劵而待雖有小挫不足介意况我北洋兵船護送運兵船赴高在大東溝外攻擊日船自十八日正午戰至晚間八點鐘擊沈日艦四艘我濟遠輕遠兩船雖中彈而沈然日艦已受傷披靡而遁捷書遠遞聞者咸爲之喜　不置北洋兵船歸丁軍閂統帶前此日艦窺我威海旅順獨往獨來如入無人之境一時議者蜂起不能無責備之　北次以少擊衆乃能沈燬日艦四艘致使日艦望風膽落逃避不遑乃歎向者之不欲戰者非不能戰也所以善養其銳也不飛則已一飛衝天不鳴則已一鳴驚人充此贍識調集南北洋各船聨爲一氣與日人决一死戰不難餐高麗海面之日監悉數殲除然後鼓輪而東搗其沿海各口岸亟肄以疲之多方以誤之蹈瑕抵隙使彼疲於奔命彼旣　於自救自不敢以兵艦入中國洋面且無暇在高麗海面游弋而我在高之陸軍因得專力攻剿不致有所牽掣軍事自必日有起舊將帥之勇怯無常軍士之强弱亦無常此豈有他道哉亦在乎振作之而已矣 
[本館接電音]  
　　昨由京友電傳上諭四道敬謹譯登○八月二十日奉上諭壽耆等奏請將遣失試卷之受卷官交部者議一摺受卷官刑部主事王學伊等於第三塲受卷時因人多擁擠以致遺失士子張慶雲趙繩祖試卷二本雖據自行檢舉究屬疏忽刑部主事王學伊光祿寺署正謝汝賡均著交部照例查議餘依議該部知道欽此同日奉上諭崇禮現已簡放熱河都統其所署禮部尙書著麟書兼署欽此同日奉硃筆壽昌補受都察院交　都御史欽此同日奉旨成都副都統著興安補授欽此 
[豐鎬冠裳]  
　　八月十五日恭上慈禧端佑康頤昭豫莊誠壽恭欽獻皇太后徽號者進冊實應由大學士中奏派四員接捧宣讀册寳並由太常寺讀祝官奏派二員宣讀冊寳先期由禮部將太學士等銜名開列請派八月初五日奉硃筆圈出武英殿大學士額勒和布體仁閣大學士福錕恊　大學士吏部尙書　書協辦大學士吏部尙書徐桐欽此又奏派宣諫册寳官一摺同日奉硃筆圈出讀祝官崇恩讀祝官貴昌欽此○吏部示傳勞績保舉山東候補知府姚釗保舉北河儘先補用同知程鴻寳山東候補知縣楊先甲王其濬浙江候補知縣唐乃亮等五員本部於八月初五日帶領引見相應示傳該員等於初四晚在內城左近住宿初五日寅刻穿天靑 
 
 

Page 2

 
 
褂備帶補褂元靑褂並佩帶對子荷包手巾赴西苑門外六項公所吏部公所內書到伺候排班帶領引見再是否原任現任一二品大員子孫抑或現任一二品大員兄弟立卽赴部呈明毋違特示○兵部爲知照事所有呈請兼襲雲騎尉世職之翰林院編修李葆實一員本部於八月初六日帶領引見相應知照貴院轉傳該員於是日五鼓穿常服佩帶飄帶荷包手巾赴西苑門外都虞司本部下處報到以備帶領引見先於初五日辰刻赴部演禮○中秋日恭上慈禧端佑康頣昭豫莊誠壽恭欽獻皇太后徽號皇上於皇太后前恭進冊寳所有由冊寳亭恭捧冊寳至慈寍門應由尙書中奏派二員並由滿侍卽中奏派二員恭引冊寳亭先期經禮部咨取各部院堂銜分繕淸單請派八月初五日奉　筆圈出戶部尙書煕敬兵部尙書敬信欽此又請派恭引冊寳亭一摺同日奉硃筆圈出吏部左侍郞壽蔭工部右侍郞英年欽此○翰林院爲咨送事現出有日講起居注官三缺本院於八月初五日帶領引見相應將應行引見之左庶子戴鴻慈右庶子陳兆文侍讀吳講左中允鮑臨右贊善李昭煒編修高賡恩洪思亮楊佩璋管廷　涂慶灡周齡檢討翁斌孫編修檀璣李桂林胡湘林等銜名先行咨送軍機處查照○吏部爲片行事所有揀補江南道漢監察御史一缺本部於八月初五日帶領引見相應片行貴院轉行知會奉旨記名以御史用之翰林院編修管廷獻裴維侒檢討王恩溎等穿常服備帶補褂佩帶對子荷包手巾於是日五鼓赴西苑門六項公所吏部公所內書到聽候排班帶領引見因用印不及徑行白片○兵部爲傳知事所有期滿雲騎尉廖錫福王書林余錦鴻王純煕杜進榜張傑莫如舜劉䇿勳期滿恩騎尉齊殿元等本部於八月初五帶領引見相應傳知該九員穿常服携帶弓張佩帶飄帶荷包手巾於是日五鼓赴西門外都虞司本部下處報名聽候點名帶領引見並傳於初四日辰時衣冠赴部演禮萬勿遲悞○戶部爲片傳事俸餉處案呈所有正白正紅廂白應領本的八月季兵丁甲米折色銀兩現准銀庫付稱於八月初十日開放爲此片傳貴旗轉飭承辦人員務於是日辰刻赴庫承領莫悞並轉傳護軍營○新署工部右侍郞李芍農少宗伯文田涓吉本月初八日未刻履新司務廳先期出示除移付四司等處所外仰闔署吏役人等至期一體謁見○兵部示傳所有七月分在部投供之候補差官王辰山楊生漢等知悉限于八月初四日親身赴部騐照毋違　皇太后傳諭八月二十四日駕幸頣和園駐蹕俟九月中旬還海刻已傳知各該衙門照章豫備 
[吉人天相]  
　　我軍各兵艦在高麗海面擊敗倭人一事昨已譯列報章茲悉丁禹廷尙書及德員漢納根仍在船中調度一切可知受傷一說出自謠言天相吉人自必毫無挫折也 
[倭奸正法]  
　　此次倭奴犯順自知兵力不足以抗我軍乃豫期遍布奸人探聽我軍消息及官塲聞而緝捕則若輩早經匿蹟是以拘獲者甚屬無多玆閱西字報云天津有一倭奸爲槍砲廠張總辦所雇藉以辦理公事近已緝獲訊知確係倭國武員遂於某日帮赴巿曹斬首聞供出通同作弊之華人其數不少刻已分投拘獲大約皆須縣首藁街矣 
[徴調民兵]  
　　日本來信云倭主以兵力太弱且屢被華軍殺戮爲數益覺寥寥不得已徴後備兵至營中以資調遣刻下已調至東京齊集或蜷宿廢寺或屯積公園此種兵半係書生半係商賈平日手無縳雞之力一聞徴調莫不惶急萬分皆挈其妻孥以資服事讀杜少陵兵車行垂老別諸什覺從軍之苦如在目前噫斯民無辜而竟遭此荼毒執政者之肉其足食乎 
[詭計盡露]  
　　前譯西字報於大東溝之水戰平壤之陸戰旣已照登於報昨日西字報又接日本來電載大東溝水戰一事謂中國有兵船四艘被日艦擊沈一艘自行縱火日本僅松島吉野兩船及裝兵船二艘受傷並無一船沈下又云平壤之戰日本兵官死十一人日兵死二百餘人受傷約二三百名華兵死傷無數云云按大東溝之戰日本兵船十餘艘中國兵船之數與之相將船身之精且堅砲位之巨又遠過之乃鏖戰至六點鐘之久中國兵船有五艘沈下而日艦則僅僅受傷無一沈沒誠爲理之所必無此種荒謬之言不可以欺三尺童子而日本乃欲以此欺中西各國之人其心愈詐其計愈絀而其顏亦愈厚矣至所述平壤戰事旣云華兵有二萬逃出數百人然則尙有一萬數千人豈皆化作蟲沙耶若謂爲日本所擄則我中國將士敵愾同仇甘以馬革裏屍斷不肯向草間偷活此固必無之事也日本兵數雖多於華兵然攻我二萬之衆何以死傷不過數百人豈別有駕雲馭風之術不受華軍槍砲耶大抵詭譎之術祗可僥倖一時日人乃屢試不已宜其終致敗露也今而後不但華人咸知其詐卽西人亦無不共知其詐然則如日本者適足供天下萬國之唾駡而已矣又按大東溝之戰日船實有四艘被我軍擊沈而吉野松島二盤尤爲日艦中之巨𤩹吉野船身䕶鋼甲長三百六十尺闊四十六尺喫水十七尺壓力四千一百五十墩馬力一萬五千匹速率二十二海里又五光緒十八年在英國定造列入頭等巡護隊前此犯我威海旅順曾被砲臺擊傷松島船身亦護鋼甲長二百九十五尺二寸闊五十尺零六寸吃水二十尺零五寸壓力四千二百四十墩馬力五千四百匹速率十六海里光緒十七年造成列入頭等巡護隊前此亦曾受傷入塲脩理今被我軍所擊沈則彼之精華已喪餘俱鱗爪耳曷足患哉 
[大帥防邊]  
　　京師訪事人云總統馬步等軍桂爵帥奉派赴防一事曾綴報章茲悉爵帥已酌帶馬步數營往東進發聞之身在行間者謂奉命前往海疆東三省與韓國毗邊之處查看一切情形並赴黑龍江邊防與統兵大臣籌備機宜妥爲佈置云 
[星使陛見]  
　　京師訪事人云出使日本大臣汪芝房星使鳳藻由差次回京繕具安摺緑頭簽於八月初四日差弁齎往西苑門交奏事官遞入初五日寅刻星使詣西苑門就九卿房小憇旋由軍機處發出傳單汪鳳藻二起入見星使趨入西苑上御勤政殿垂詢日本詳細事情星使據實奏對畢退下與樞臣略談遂步出西苑門遄回寓所 
[浙闈餘話]  
　　第三塲䇿題第一問易經原委第二問史家注述第三問周秦諸冊每四問吳越金石每五問浙江海防○十五日淸晨已號門洞開凡空䇿者紛紛投卷至未刻放牌三鼓後復封門是日出塲者約二千餘人餘至十六夜二鼓始凈○仁和方生首塲完卷後與同號某生閒談誤將烟簽戳入腰間霎時血流不止同號生急命人劍負而出聞於十二日已命終○首塲謄錄於十一日爲始限十七日午刻謄竣十八日清曉卽發二塲卷 
[憲節過潯]  
　　廣州將軍繼軍憲巡撫剛中丞奉旨入都隨班祝嘏道出西江拜會德中丞中丞飭派紫電　霖二官輪護送於十六日酉刻抵潯德化縣薛明府早飭差役在大碼頭搭蓋官廳陳設一新恭迎憲　道鎭以下文武各官皆赴官廳迎接次日淸晨軍憲及中丞入城拜客旋於午刻附江永輪船東下各官恭送如儀選鋒新勁等營俱列隊江干鳴砲相送隆隆之聲遠聞數里 
[仙侶同舟]  
　　江西藩憲方佑民方伯進京祝嘏交卸藩篆已紀報端方伯於十四日節臨金陵禀見劉制軍面陳地方公事十七日禀辭制軍及胡方伯等循例寄請聖安方伯於十八日解攬航海北上正任壽春鎭總兵任總戎祖文因公晉京同日起程 
[擬添砲位]  
　　圌山砲臺規模巳臻美善前經江督劉峴帥委前淮揚海道桂薌亭觀察前往勘視已詳前報聞此臺尙可添設砲位峴帥復委督辦籌防局兩江營務處曾仰階觀察前往覆勘以便相機籌辦 
[古滃談資]  
　　寍波訪事人云中秋佳節手藝之中無不停工游街衙署亦給假一日是日巿上往來十分摧擠或肩挑或背負魚肉月餅之類頃刻售空江東及西南兩門外皆划賽龍舟爲競渡之戲至十六日西門外萬安橋河港尙游船鱗次衣香鬢影　往煕來○邇來生意淸寥 
 
 

Page 3

 
 
惟食物店尙門庭如巿餘則買客稀疎中秋所收節帳銀僅十之五六且期票居多聞有解付現　錢者報銀則撎價錢則　和砂壳受虧非淺巿面之壤於此可見矣 
[滬上官塲紀事]  
　　升署漕運總督鄧小赤方伯於前晚乘福安兵輪船赴淸江浦履任瀕行本邑各員咸赴江干恭送○署江海關道劉康侯觀察示期本月二十三日放告蓋亦遵循曩例也 
[依舊遷回]  
　　前者保甲總巡葉臨恭司馬租賃英公後民房爲公館已三閱月矣昨日仍遷人本城縣橋捠前馮姓屋內幷聞向設沉香閣內之總巡局現擬裁撤就公館內辦公云 
[駁船沉沒]  
　　中虹橋垃圾碼頭前晚有一駁船正在裝軍因船小載重以致沉沒行船往來大爲不便已於昨晨雇人打撈矣 
[約束僧尼]  
　　前者𥓘山縣某尼庵小尼被人姦汚其師怒甚將尼毆斃旣而陽湖縣屬某寺僧又以姦淫婦女釀成巨案上憲迭次接屬申文深爲痛恨除批飭地方官照律嚴辦外並通飭各屬州縣一體遵照出示嚴禁寺院庵堂閒人出入並隨時確查情形以冀毋犯前項情事日前札行至上海縣黃大令卽飭書吏擬稿出示並諭令僧網司隨時查察毋稍疎虞 
[虐徒宜辦]  
　　本城虹橋畔方仁泰燈籠店主方某寗波產也年逾而立暴橫性成收一學徒日事淩虐學徒熬刑不住於今春私自脫逃茲又從寍波挈一學徒來年祗十二齡童心未攺方仍日以鞭撻從事以致鱗傷遍體呌苦聲喧四隣咸抱不平出爲勸阻方非但不允反出惡言致四隣忿無可宣擬赴總局聨名控告想葉司馬慈祥如佛定必有以懲之也 
[混用銅洋]  
　　王金桂卽王佩榮姘婦吳氏前晚至西華得路第九十五號門牌同仁烟館購買生土計洋二元成交後倩人估看皆係銅質店主急報捕房捕頭立飭包探江阿三追至虹口當卽拿獲搜其身畔尙有銅洋十元拘入捕房押候解訊 
[有心縱火]  
　　昨報幾釀火災一則茲悉起火之家卽前在河南路被災之興昌祥洋貨店被災後遷至洋涇浜北首重張旗鼓不料前晚忽又失愼且於未起火時先將箱籠等件搬出左右店鋪以其疑竇頗多同往查看見披屋中稻草下有火油一箱於是咸指爲有心縱火卽將該店主席聚伍店夥韓子雲二人扭入捕房昨晨由包探秦少卿解送英公堂請究席供先在河南路開設興昌祥洋貨店後因失愼移至洋涇浜則十九夜空屋中不知如何失火宋通剌問屋中堆存何項貨物答稱堆積稻草安放凈桶餘無則物問如何失火答稱不知韓供在興昌祥爲夥當晚失火時有事出外故不知其究竟旋有隣店人和衣莊等十一家聨名具禀聲稱興昌祥之披屋與人和衣莊之後屋相連當晚失火之先見該店各夥將貨物移至對岸及火發並不聲張幸爲人和店夥所見立卽喚人助同撲滅事後往查見空屋門上俱塗火油稻草下藏有火油一箱揆度情形種種可疑且該店於未起火之先卽將貨物搬移爲被災後索賠保險銀兩地步居心實不可測我等俱有身家店業豈可任其貽害務求澈底根究盡法懲辦通剌得供因美領事有事未到商之代理捕頭好捕頭謂此事尙須親往勘視實在情形方可定斷遂著將席韓二人帶回捕房於禮拜一再行復訊 
[上海縣署瑣案]  
　　前有法華鎭寡婦曹丁氏控沈花卿擅將業田三畝據爲已有黃大令提沈及地保質訊沈供稱此田係岳家之產岳父張杏樓逝世後並無子嗣將名產歸監生承受查知有田三畞卽倩地保代爲查問地保指曹丁氏之田卽岳父遺產因卽收歸地保禀稱小的並未同去收田曹丁氏呈出田單大令謂沈曰爾岳父遺田諒在別處此田應歸曹丁氏沈供稱監生細檢帳據曹丁氏之田三畝有岳父遺產在內惟岳父遺產零星四散非整畝耳大令飭差協保下鄕查明號數及畝分戶名俾各歸各業昨日大令因公出署及回曹丁氏在大堂上攔輿喊寃大令詰之則稱爲日已久並未將田歸還小婦人賴此田活命求卽斷給大令諭候查案催差禀覆○黃大令訪知閔行鎭人錢招容有不法情事飭黃浦司巡檢陳少尹查明劣跡以憑核辦少尹申稱錢果有教唆詞訟欺壓鄕愚等事大令飭差前往拘提錢聞風遁去前日始得拘獲大令飭先行收所 
[法界公堂瑣案]  
　　昨日禮拜四法繙譯官祁君另有要公仍由前代理之巴君到堂觀葛同轉判案○包探郁庭湘禀稱積竊張子卿在江孚輪船上竊取某客之衣三件鞋子一雙在身畔搜出押票六張呈請訊核張供稱小的與寳善街某姓天津鞋店相識所質者均自已之衣求恩明察同轉與巴君會商再四然後判令押候掌頰八十下○永安街新昌泰報關行高仲元遺夥朱允者投案訴稱已歇茶房榮阿容與車夫聚賭行主喝阻反敢逞兇因之交捕送案榮供稱小的向車夫索取賭錢致相口角卽被高掌頰兩下聲言送官究辦小的不敢行兇榮兄湘泉投案訴稱胞弟歇業後往取鋪蓋不知如何口角伊素日不敢行兇朱訴稱此事有行中茶房可証同轉判令將榮管押候朱邀茶房投案覆訊○瑞泰烟館値堂人陳三訴稱烟客朱金標乘間竊去烟槍一枝是以交捕送案朱供稱小的過癮後將烟槍交陳弟阿二同轉著押候陳邀同其弟投案備質○李維照控顧阿生卽小眼阿生糾同黨羽拆梢葛同轉詰訊之下李訴稱小的收得帳項洋銀二十五元顧見之卽糾同無賴三十餘人簇擁至一枝春茶肆强指爲牌丸司務將小的攢毆身受重傷延醫療治求大老爺盡法究辦顧供稱小的家住城中與李素來相識曾欠小的賭帳洋銀一元日前路遇向索不敢行兇亦無旁人助毆之事郁探禀稱小的查得顧係著名流氓向與薙頭阿福等盤踞租界中動輙毆人日前小的遣夥役往拘幾被伊等所窘同轉先與巴君商定然後將顧押候比究羽黨○郁探禀稱前日午後九號華捕落差時至戲館街某烟館內訪友烟館主婦强令開燈華捕告以並不吸烟卽糾同廣東流氓十餘人扭住髪辮任情肆毆致被撕破短衫旋經人告以此係落差巡捕始一哄而散茲拘獲行兇之王陳氏及其姘夫王阿德解案請訊九號華捕所禀略同王供稱此捕與烟客紛爭突將小的拳擊一下葛同轉再三駁詰王猶爭辨不休同轉著送請仁濟醫節醫生騐視果否有傷禀覆後荷枷一月期滿笞責一百板王陳氏押候掌頰二百下孫探禀稱小的查得積竊趙小保竊得靑布女袴一條解案請訊趙供稱此褲在城下不知姓名人家竊得葛同轉著押候笞責四十板贓存捕房待領○車寓主湯坤和偕魏四喜投案訴稱已歇車夫顧阿小於本月初九夜乘間竊取被窩及衫袴烟灰並錢一千四百文緝獲後搜出押票五張呈案請電顧供稱三張係原贓衣被兩張所質係小的自已之衣袴葛同轉著押候笞責八十板票給湯魏自行贖回○朱探禀稱積竊張如生在老裕茂酒肆樓上圖竊未成當塲拘獲解案請訊陳欣瑞投供稱此賊由披屋登樓同轉著押候笞責一百板○通事禀稱趙王氏與日本壳雷圭煤船上二副相識時時來往某日乘間竊取對時表一枚及日本帋幣二張失主報捕後經小的吊到原贓煤船現不在滬約三四日可到今先將趙王氏解案請訊趙王氏供稱二副欠錢不還是以暫假各物押得洋銀五元葛同轉謂索欠事何等堂皇奈何私知竊物押候掌頰一百下勒令措資將表贖回帋幤存候失主來領○郁深禀稱昨日野雞挑夫王阿茂行至吉祥街被衆流氓圍住聲言欲向分贓小的再三盤問據稱本月十六日午後一點鐘時阿茂與王阿魁共四人行經三洋涇橋北首四馬路轉角處拾得小珠花一枝計珍珠八粒質於慶福典得洋銀八元斷又贖出轉質於恒福得洋銀十元小的疑信參半將原贓贖出傳同當夥解案請訊葛同轉騐得珠花並非𧸛鼎王供認前情幷稱所得洋銀除還債及零用外尙餘四元阿魁等均在新北門外不難傳質同轉著押候指交阿魁等人訊明核奪當夥請將珠花發還同轉諭以須登告白於申報之後待一禮拜後無人認領再行投案候核可也○五十號華捕禀稱本月十九日小的巡至蘭芳里見多人駐足而觀視之知三十五號門牌花烟館中有惡鴇凌虐倡婦上前喝 
 
 

Page 4

 
 
阼惡鴇竟大言曰爾可不必多事因將惡鴇及倡婦一倂拘入捕房今特解案請訊烟倡褚金寳供稱小婦人年二十歲淮安府鹽城縣人已許字本鄕楊肖山之子爲室不料父親竟商同楊姓倩蟻媒將小婦人抵押鴇婦熊巧仙處繼又轉入蘭芳里汪王氏家小婦人不善逢迎時遭淩虐以致遍體受傷不堪其苦同轉謂爾知得過包帳洋銀若干供稱一百四十元以五年爲期其中楊姓分得四十五元前日汪王氏調小婦人至英租界某龜家在四馬路拾得銀挖耳簪一枝强指爲竊突被批頰二下因此被巡捕所拘同轉騐得受傷屬實著連惡鴇押候覆訊○蔣王氏訴稱兒子被史長生誘出幷竊去衣料六件鞋一雙除吊到衣料外鞋尙無著求卽究追史供稱小的所竊之物質得錢八百文業已用盡矣同轉著押候笞責八十板○陳桂生在江裕輪船竊得襪一百雙及單𣘍等物經包探吊到原贓解案請訊同轉著押候笞責二百板枷號一月○陜西卽用縣陳瑞鼎訴稱職員由重慶輪船南下僑寓治下全興客棧棧中人代雇挑夫將物挑至棧內失去軟衣包一個內係花衣等物報經包探查獲挑夫金阿祥解案請訊金供詞含混訪事人筆不能述同轉著押候比追並傳到棧中人再核○方文蘭訴稱小的送堂兄回籍在行駛長江之某輪船上被賊竊去帳箱一口內有銀洋三十元追至永安街人贓並獲已少去十二元請爲追究竊賊張阿祥供稱洋銀十二元　同黨王銅匠取去同轉著押候追比○孫阿四張阿木同稱小的等東洋車上捐照被車夫朱阿元撬去人贓並獲送案請懲葛同轉著押候笞質二百板枷號一月○積竊張紹新經葛同轉訊實口供飭送上海縣請黃大令備文解回丹陽縣原籍 
[恩同再造]  
竊惟樂生惡死恆情所同濟急扶危陰功最大所以苟全微命固巳勝死千年惠此下民無不感恩再造仰慈雲之庇䕶拯苦海之沉淪今蒙徐州程軍門募助三十三元香港瑞昌榮善士助銀三十七兩福省隆愼施善士蘭溪楊善士各募助十四元湖南寶志樓助十六元江西陳麟浦善士蕭山服先堂丁景鎭小濠　主人江西漬愼吏善士玉山曹善士嘉興縣署衆善士衡州詹善士各助十元河督許善士助二十元廣東宋善士募助廿三元漢口張珍記四明鄭善士各助十五元營口太古行高善士助八元天津王善士募助十元又銀四兩南京張筱圃募助九元豐城署范善士福州太古韋各助二元塘西姚善士助二元五角湖州成記莊高善士募助三元五角杭州程善士湖口舒善士蘇城柴公館蓬州陳善士各助四元溧陽胡善士四明趙善士各助五元江西王晋侯善士助三元毘陵鍾公館助六元盛澤陳善士募且十二元江西吳公館助銀四角蘇州隠名氏琴川陳善士如臯徐善士安慶汪玉山善士九江大盛各助一元充敝堂醫藥義墪恤嫠惜字施棺等費現冬季在卽轉瞬施粥棉衣貧米急須接辦尙望○各善士踴　輸助俾得接濟者見廣種福田定邀神佑佈施隨願獲報無窮董等謹望雲天九頓首以祝謹登報章鳴謝鴻施［Ｚ>滬北同仁永善堂司董等　誌 
 
 

Page 5

 
 
[上海同慶堂聲明貨真價實]  
上海陸家石橋南外鹹瓜街口同慶堂戒烟吉祥參片○分售四馬路鴻福來票行 
本堂首創戒烟吉祥參乍用上等貴重藥料和眞正老山人參剔選精良務便功歸實效以故風行各省天下馳名如食烟一錢服藥兩片法以五日一减戒至一月心癮盡去再不喜食洋烟因不用土皮烟灰諸種有害之品與大言不慚有虛名而無實濟者判若天淵茲有忘八匪徒以買藥爲名乘計竊去仿單冐效式樣往各埠兜消有壞本堂聲名而悞諸君貴體故特於去年四月朔日爲始更加石印三星賜福圖爲記以别眞僞豈意未及三月見市上有三星圖作牌而買戒烟片者與本堂牌記相混仕商賜顧請騐以式樣併色香味三者俱佳以及盒外漆印爲憑方是正藥否則旣受其欺不得其眞大失本堂匡濟之誠所厚望也大盒百六十片一元中盒七十二片價五角小盒二角半分售湖南○金陵○常熟○通州○常州○江陰○海門○崇明○寗波○嘉善○硤石○新塲○上虞○無錫○天津○廣東○漢口○武昌○牛莊○蘇州○江西倘膏函購當班回件逢三逢七門售九扣批發公道賜顧者請指明陸家石橋南巡防局對面便是 
[新出石印繪圖挑燈新錄珠邨談怪前後七國志]  
前七國記孫龐之奇蹟也自朱仙結契雲夢尋師以迄刖足尋讐分屍報怨一則功成身退一則身敗名亡續之以後七國一書則自燕王讓國匡章覆齊至樂毅復先王之讐下齊七十二城田單起而復之一叚尤足令閱者色舞眉飛柏案呌絕至其文詞明顯情節離奇不僅消遣閑情且能增長學識大可與三國志等類齊觀此書久已風行惜尋常坊版錯誤甚多本局因重加精繕冠以繡像付之石印每部六角○珠邨談怪紅雪山莊外史所著舉人世聞聞見見怪怪奇奇之事無不刻畫盡致其筆墨之工較聊齋志異有過之無不及也每部五角○挑鐙新錄一書立心溫厚措語雅馴而於善惡之分報應之速尤爲極意描摹發人深省蓋借搜奇誌怪之談見福善禍淫之旨不僅爲消閑破睡計也每部四角此二書倩名人逐叚繪圖惟精惟妙閱者鑒之○賜顧者請至上海棋盤街口十萬卷樓便是 
[上海北市樹德堂藥舖告白]  
茲本鋪欲辦毫州純黑驢皮三百張願出高價如貴客有此高貨請先駕臨而談可也此貨向係高次搭售因欲獨提高貨故登佈告 
[懸賞緝奸]  
江南機器製造總局爲懸賞格事照得倭奴犯須業奉上諭大張天討所有内地奸細亟宜防範訪聞日本國人改易我中國衣服又装和尚道人在天冿廣東浙閩臺灣上海等處偵探行兵消息偷窺營壘軍械局庫並勾通中國奸民私通消息接濟米糧等情現在天津業經拿獲有案本局係製造軍械重地尤應嚴緊稽查除分派勇丁畫夜梭巡外合再賞出示曉諭凡在本局及龍華子藥廠松江軍械庫附近一帶地方倘有日本人假装衣服及勾通本地奸民暗地藏匿無論軍民人等查出實在憑據准卽擒送本局轉解地方官審明不錯卽准領賞或有知風送信因而拿獲者均由本局按照後開賞格分别給賞决不食言惟須確切無疑方可擒送斷不可貪賞輕妄從事轉干重咎再萬一竟有倭船攫入境内以及由陸路濳犯本局則護局水陸各營奮勇迎撃除保奖外本局亦一體懸格給賞爲此示仰諸色人等知悉須至賞格者計開一日本奸細每拿獲一名賞銀一百兩正一通日本漢奸每拿獲一名賞銀五十兩正一報明何處藏有日本奸人因而拿獲者賞銀四十兩一報明何處藏有通日本漢奸因而拿獲者賞銀二十兩正一奪得日本兵船一艘賞銀一萬兩正一撃毀日本兵船一艘賞銀八千兩正一奪得日本人買雇小船及小火輪濳犯本局者每一船賞銀五百兩正一陣上斬得日本人首級一顆賞銀五十兩正光緖二十年七月日 
[詹誠德堂始創專治陽痿參茸海狗腎壯陽如意種子丸此丸獨重用參茸海狗腎故而功效神速馳名天下]  
包治遺精第一靈騐固精丸 
凡少年先天不足或傷於酒色腎氣虧損或久嗜烟霞遺精等症若不早治百病叢生且慮壽夭但服此丸功效神速兼能延年種子每丸一角小丸每兩三百文 
專治陽痿參茸海狗腎壯陽如意種子丸 
不孝有三無後爲大凡男子陽痿精衰諸虚百病或見色而流精或未交而先泄或由精冷精薄或泄而不射雖有妻妾亦難生育此丸煖腎壯陽有求必應藥性平和老少久服令人多子多壽用詳仿單每瓶價洋一元上洋英老巡捕房對門中和里内詹誠德堂啓 
[京都同德堂虔製膏藥]  
立愈百病　象皮膏藥 
性味和平有洗心換骨之功男女老少極重極險症貼之卽愈咳嗽哮喘久年老病限日全愈雙料一元單料四角 
加料阿魏　狗皮膏藥 
治老少氣痰痞塊癓瘕血塊積聚膨脹左癱右瘓遍身筋骨𤻴疼跌打損傷寒濕脚氣一切險症雙料四角單二角 
天下馳名　磠砂膏藥 
消腫化毒去腐生肌治手足麻木心肝胃氣一切瘡癤小兒百毒雙料三角單料角半小張四文二文頭瘋膏二分 
風濕勞傷　如意膏藥　 
男女風濕入絡流連筋骨一切勞傷遍身痛楚或腫脹麻木適逢勞辛風雨日期痛苦更甚貼此膏立愈雙料一角單料五分 
賜顧認明上海五福衖口　只此一家遠近並無分局 
[天下馳名京都同德堂神效膏藥]  
眞正虎骨門　熊油膏藥　 
培元固本却病延年通廿四道血脈銷三十　道骨節治男女氣血阻滯愈筋骨疼痛中風中痰大盒一元小半元眞方立愈　疝氣膏藥　 
疝症有寒水　血氣狐筋七種因風濕寒鬱酒色過度而成無論腎囊腫大小腹疼痛神效第一　生肌膏藥　 
凡大小諸毒惡瘡破後此膏貼之一日換一貼能解毒消腫去腐生肌未破卽消已破卽歛每盒二角每張二文 
　治百毒　胭脂膏藥 
專治各種毒瘡惡癩鬁鬁肥瘡胎毒天泡坐板黃水　球濃窠諸色惡瘡腐爛泛疤痘後惡瘡敷之神效每盒二角門　　上海縣告示　各大憲匾額三十三方 
[四海馳名京都同德堂靈騐膏藥]  
神效種子　陰陽膏藥　 
男婦培養失宜生育爲難或元陽不振虛而易洩或子宮寒冷久不受孕男女貼之妙難言喻雙料一元二單六角神效專治　遺精膏藥　 
內傷之症多生子腎因腎水枯竭心火上炎故有夜臥多弱夢遺滑精陽痿不舉舉不堅久貼此膏神效每張六角天下馳名　煖臍膏藥　 
此膏功效異常通血脈鎖骨節男子下淋滑精小腸疝氣女人子宮虛冷久不受胎惟此膏可以包治每張三角正仙傳神效　湧泉膏藥　 
專治筋骨無力行步維艱腰腿酸痛善能流暢血脉通利骨節男婦貼之添丁種子老人貼之却病延年每張三角遠埠　　信力先給一紙書來朝發夕至 
[中外馳名京都同德堂萬應膏藥]  
　草　病　囬生膏藥 
治五勞七傷左癱右瘓遠年風濕週身骨痛嗽咳痰血肝胃氣痛小腸疝氣三日瘧疾諳　臌脹雙料八角單五角萬應神效　夾紙膏藥　 
治熱毒瘡癤週身皮膚腫破日流黃水久不收歛夏月蚊咬指甲掻破　痛萬分用此膏貼之提毒消腫每匣二角男女可用　鷄眼膏藥　 
善治男女足掌足趾搽磨成泡漸成鷄眼及穿緊鞋疼痛萬分此膏一貼患處數日自化欲行遠路宜備每匣二角神效立止　牙痛膏藥 
牙痛一症不離風火蟲凡牙根搖動酸軟難過晝夜疼痛不能飮食惟此膏貼之卽愈永無傳染之患每匣洋一角近來假冐甚多宜認明本堂招牌五色仿單套板向信鉛印藥書一萬五千言藥目總單方免貽誤　京都同德堂藥局謹白 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　禮查洋行控被豐泰小輪船撞壞游船請將小輪主石連生傳案訊究昨日將石傳到禮查洋東投案申訴前情請爲判斷石供爲豐泰小火輪船主當時行經蘇州河因氣機開足行駛甚速一時不及避讓致將游船撞壞現在情願賠償修理之費通刺判令石連生賠洋十二元了案○乾康絲廠某甲控寗人陳文瑞之女秀寳在廠作工嗣與他女工口角以致停歇不料停出後屢來纒擾前日更糾同流氓來廠吵閙致被扭毆幸廠中工人將我拖進不致遭毆求爲研究陳文瑞供女兒在廠吵閙小的卽往喚回不料又被喚捕送案女兒果屬不是現願領回管束求大老爺恩准通刺將陳秀寳申飭一番卽交陳文瑞領回○積竊張阿富前因犯竊判令遞籍今又潛來滬上適被包探孔阿才所見立卽解案通刺判令仍遞寗波原籍○包探黃四福禀稱余阿三失去銅水烟袋一枝查係劉忠發所竊是以拘案請究通刺判將劉管押二天贓還失主○陳阿狗行竊沈阿得衣服等件質錢使用經包探顧阿六解案請判通刺判將劉忠發笞責一百板遞回無錫○二百十五號華捕拘送在途拉客野鷄妓女張阿寳並其夫張阿得至案請究張妓供前曾接客現巳攺絃易轍昨因看戲回家被捕悞拘通刺判將張阿寳押送回籍○武生黃晉森同陸寳元柯阿榮等䇿馬飛駛經三百八十一號華捕喝阻置諸不理拘案請究通刺判將黃等各罰洋一元○十九號西捕出外巡街見有王兆榮身穿巡捕之褲足穿巡捕之雨靴向之詰問王卽飛步奔逃上前拘獲送案請究王稱褲係出洋一元向某號捕買來通刺商之好捕頭判將王兆榮所穿褲與雨靴脫下所出之洋向捕房領回○王阿炳行竊洋人鉛門之銀玩器一件經包探江阿三拘獲送究通刺詰問緣由判將王笞責一百板遞解回寗波贓還失主○三百六十五號華捕禀稱陳阿虎同妻陳盧氏與同阿堂吵閙各奮老拳是以拘案請究陳阿虎供寗波人駕船爲業日前因小的出外周忽糾人至家引誘妻子通刺以其中尙有姦情務須澈底根究著令分別還押聽候過堂覆訊○包探竇如海禀稱有張福堂在輪船行竊綢馬甲一件經小的所見是以拘解請究張供湖北人向來在家讀書此次來滬尋友不遇川資均已用罄落魄滬江無以餬口不得已學作樑上君子叩求恩典通刺得供之下判將張福堂管押七天○李阿和前因竊取新濟輪船帳房內之定織寗綢馬褂料四件當因輪船他去俟來滬再訊今新濟已至滬上昨晨由船中帳房劉松山遺夥沈仁友投案申訴前情並請領贓李阿和供寗波人實因失業致犯行竊通剌判將李阿和交捕房帶回管押六禮拜期滿由捕房送回寗波贓交失主當本亦著失主認還一半 
 
 
 

Page 10

 
 
   
 
