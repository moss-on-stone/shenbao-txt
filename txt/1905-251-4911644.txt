# 1905 - 251 - 4911644

 

Page 1

 
 
   
 
 

Page 2

 
 
[四續滬寗鐵路條議]  
　　以上五端爲此合同喪失權利之最大者其他造路行車之權則總工程師旣爲西人雖有中國辦事員二人在總局之中其爲他人所指揮可知此亦今日用外債辦鐵路者之通病又總管理處可練養鐵路華巡捕一隊與鐵路相連處准設德律風及電綫皆他日損我主權之兆端惟冀我國有自强之期則元氣充實之後外至之勢力自不至侵入我主權之範圍此皆非今日急切所能爭回者也今日所可拘回補救者亦惟就原訂之合同詳析其利害之所在使我江蘇人之受損不至過甚而稍挽回其幾分之利權不至令全路永無取贖之期而務以早日贖回自辦爲主此則記者區區命意之所在也此路合同之利害己略盡於前述五條之中今試陳其應爭之要點與其辦法於左 
一日請核减造路之費也按合同第二欵云（銀公司須按照現在最善最省之法建築滬寗鐵路及行駛火車）第四欵云（在英國用出各帳以及匯交中國工程所用各帳均應按三個月爲一次呈繳總管理處覆核禀明督辦大臣核准簽字方能作實）然則銀公司有照最省之法築路之義務而督辦大臣有察核工程各帳之權利明明爲合同上所承認今若有虚糜之欵項而路價較大於他處是誰之青歟銀公司之責也工程所用各帳任其浮濫而不能核實分别准駁是誰之過歟督辦大臣之過也銀公司不照合同辦事督辦有核駁之權督辦不盡其責任我江蘇人亦有詰責之權也商部旣以借欵較原估工欵增多甚鉅責令查明聲覆乃至今未聞督辦切實申報是宜以江蘇全省士民之力爭之責以將全路用欵覆加考核務令其費省於他處之鐵路以符合同上之言估實之後須將其工程用帳報告於衆人其應核减之借欵可照合同第十二欵所載（如所發售之借欵小票有逾於造路所需而須收回註銷者則此項餘利憑票亦須如數收回）至路工將竣之時所有原約未發售之小票爲造路所不需者槪行收回註銷餘利憑　一并收回斷不准其照第二欵所云以餘欵贖還小票等用亦不准其造路之費己足而仍行發售小票借欵庶幾成本較輕將來贖回較易爲力此我民所應爭而不可少緩者也　仍未完 
[廷寄鄂督派粤漢鐵路督辦大臣]  
　　武昌鄂督張宫保於初　日接駐美梁欽使來電云粤漢鐵路全約作廢美政府晝諾無異議迨十二日鄂轅接奉　廷寄派張宫保爲粤漢鐵路督辦大臣鄂省官塲曁粤湘鄂三省紳士聞之均詣督轅道賀致謝（文） 
[政府擬索償滿洲損害費]  
　　北京電云清國政府　滿洲各將軍調查戰爭時滿洲人民損害額數後據各將軍報告稱奉天死傷三萬餘人約損失二千萬兩其餘黑龍江青林兩省尙調查未畢損害之費已决定要求戰國賠償譯大阪朝日新聞 
[政府擬借英債以充辦理滿洲善後經費]  
　　北京電云清政府以收還東三省之期日以接近辦理一切善後經費約需四千萬兩擬向英回商借目下英國公使與外務部正在妥議此事云譯大阪每日新聞 
[政府恊商收回東三省開始]  
　　北京電云清國政府　日俄和局已定東清鐵道及其他各地日本必占得持别之利權須與日本協商緊要各條件前日外部尙書那桐訪問内田公使宣示清政府之意向政府又電致駐日楊公使命向日政府直接交涉會議譯大阪朝日新聞 
[津鎭鐵道關係英德兩國]  
　　北京電云津鎭鐵道廢約一事清政府向駐京英公使交涉英使則謂該鐵道關係英德兩國當先向德國交涉倘德國承諾則英國亦斷無異議云譯大阪每日新聞 
[德公使宣言津鎭鐵路不易收回]  
　　北京電云駐京德國公使向外務部宣言津鎭鐵道之敷設權斷難廢棄而山東省民之收回運動終必失敗云譯東京朝日新聞 
[俄將開航路於遠東]  
　　十七日倫敦路透云俄國亞東輪船公司聲稱俄國將於遠東開航路以便交通釋文匯報 
[蒙王請辦路礦商部以借用俄欵不准]  
　　北京電云蒙古各土請將庫倫以北之礦山鐵道權利許其筦握嗣經商部查悉承辦該路礦之經費中多俄欵遂批斥不准譯大阪朝日新聞 
[德國青島浮水船塢告成]  
　　德文報云德國在青島新造浮水船塢一座載重一萬六千墩長一百二十五注突於二十三日晨九點二十五分鐘試水由德官蒞塲演習間是日役使中德兩國工人甚多蓋德國之殖民領土得有如此效果其運命之佳固無註方不但關係於海港之發逹卽以尋常而論平時旣可修理商船以推擴東方商務而戰時又可修理兵艦較勝臨時張皇受人挾制多矣（閏） 
[崑山縣拿辦英人續紀崑山]  
　　崑山縣拿辦鐵路英人昨己由西報譯出兹接崑山友人來函謂鐵路繙譯曾子庭毆傷蔣某身死一案月初經縣令審訊曾子庭自稱廣東香山縣人不言英籍並供認拳毆脚踼不諱縣令訊明後當卽禀覆滬道後由鐵路工程師屢請釋成縣令即解往蘇省　聞駐滬英領事分電蘇撫江督請卽將曾釋放云（望） 
[兩江参案述聞金陵]  
　　兩江總督參案聞道府州縣共參革廿餘人　聞候補道潘汝杰候補同知李瀚均在其内（來） 
[鄂督派員出洋調查政治武昌]  
　　鄂督張宫保現特選派候補道喜源知府楊汝康金鼎鄭寳琛直隷州志善隨同端午帥曁各欽使分赴歐美日本各國調查政治聞出洋經費均飭自備云（文） 
 
 

Page 3

 
 
[南京開辦字母學堂江寗]  
　　督開設字母學堂略謂教育普及本於文字簡易中國文字洲雅浩博欲期人人能識字能閱書閱報萬萬不能前禮部王主事照製拚音官話字母五十字喉音十二字皆假借舊字減筆爲偏旁以兩字拚之即爲　字北方之音俱能包括但能識此數十字卽能寫出口中之育上年呈明管學大臣直隷總督在京師保定開設字母學堂逐漸推廣於咨州縣現己有學堂四五十處專敎未經識字貧賤之人目下識此字者已有數萬人以此字出書出報行銷甚廣是此字之用己見成效竊謂南省亦宜亟圖興辦惟京音無入聲於南方語音稍有未備現　勞主事乃宣就其原稿增入六母六韻以合南音以示金陵知學之士江寗紳士舉人程先甲增生胡聯奎夙通韻學於此字一見卽解皆云教人習學甚易本司職道等公同商酌擬請先在省城設一師範所由該舉人等約同志一二十人習學此字即以該舉　增生爲經理敎習仍延聘勞主事爲總教習學生不過一兩月即可熟習然後於省城設此學堂四處令學成此字之人爲教習以敎無力讀書貧賤之人一堂可敎五六十人兩　有餘畢業每年　業四次每堂可造就二三百人四堂則千人矣畢業之人再轉相傳授每人傳十數人則一傳而數萬人再傳而數百萬人矣俟識此字之人漸多卽可以此字出書出報並推廣於各府州縣兼及營伍於開民智普敎育實屬捷於影響約計經費每設一學堂每月約需銀三四十兩加以經理等費以四學堂計月需銀三百餘兩開辦之費約需銀五六百兩籌定每年　年用欵銀四千兩即可舉行等語兹經江督周玉帥批准迅速辦理所需開辦費銀六百兩每年常年經費銀四千兩候行藩司於銅元餘利項下給發仰即妥擬章程尅日開辦（雲） 
[直督擬開辦半官報天津]  
　　邇年以來袁宫保開辦北洋官報以爲開通官民風氣起見但官報性質不能暢言時事故擬發行半官報以申明其主見現在己有頭緒由歷九月必見出版並聞該報章於政治十以北京天津爲中心點於商務上以上海厦門爲中心點於工藝上以漢口重慶爲中心點且在各省要津派采訪人廣采天下之要聞公論以爲警醒中國之木鐸云（閏） 
[禁止男女合演淫蹦蹦戲天津]  
　　前天津縣詳禀直督略調據徐紳士鑾　禀稱津郡戲館自庚子後毫無忌憚竟敢男女合爲一班合演淫戲慯風敗俗莫此爲甚竊擬仿照上海租界章程懇請照會各國租界領事等官禁其男女合演不禁其男女分演各隷戲園男優只入男班名其　館曰某茶園女優只入女班名其戯館曰坤劇館必從具類不准溷雜最可恨者外來蹦蹦戲在河東河北西頭等處演唱其戲　旣廉誨淫尤甚自應照准　禁除詳請津海關道先行照　各國領事立　照辦外擬合具文詳請憲台查核俯賜批示立案等語兹經直督批云男女合演淫劇大爲風欲人心之害所請仿照上海租界章程示禁戲館茶園不得男女合演准其專設坤劇館禁演淫戲及蹦蹦戲應准立案仰天津道飭縣傳諭各戲園遵照並移津海關道照會各國領事一律禁止以維風化（月） 
[裁勇綑毆帮帶蘇州]  
　　蘇省駐紥閶外楓橋地方之撫標右營因有老弱及不守營規之勇丁二十餘名經管帶曾毓衢叅戎道亨裁汰另補各勇因此懷恨竟於本月十一夜半時擁至帮帶營中將帮帶哨官等用巨繩綑縳併力痛毆旋經未被綑縳之某哨弁立傳德律風告知參戎參戎遂於黎明時帶兵出城彈壓則帮帶已頭顱破碎身受重傷參戎立卽回城禀請藩臬二憲會禀撫憲請示核辦至行兇之勇當塲曾否獲住尙未探明（愛） 
[裁撤綠營確聞廣東]  
　　岑督前日劄行司局及營防叅謀兩處會議裁撤制兵已誌前報兹聞近己在營務處會同議定將緑營槪行裁撤添練新軍其守城兵亦議一律用勇看守（谷） 
[日員勘地建造無烟火藥庫鎭江]  
　　江督周遴派日員石籐豐太君及吳晉鐘大令蒞潤於十二日會同南洋常備第四標統領龔子佩駐鎭留防隊隊官周錦堂兩協戎鎭江一路砲台總台官温幹臣大令詣象山勘丈基址建造無烟火藥庫以便各營砲台之用十三日石君附金陵輪船東下逕赴江隂校閱各防營洋操（此） 
[購備電車汽球北京]  
　　北洋陸軍派員購辦無線電車二　汽球一個於初八日由天津裝火車運在　州交第二鎭演習以備軍中應用（閏） 
[續財政處戶部會奏遵旨設立天津銀錢總廠酌擬開明章程摺]  
　　一前奉　旨由戶部撥給銀四百萬兩作爲開鑄成本現在購地建廠工料各費並購備機器銅鉛雜料卽係由戶部隨時商撥其創辦員司匠役薪水工食係由財政處生息項卜暫行撥用銅幣開鑄之後所獲餘利除本廠開支各項並留公積及花紅各一成外其餘全數提存戶部嗣後擴充鑄務增廠添機及籌備鑄造金銀幣成本届時需用欵項仍由戶部照數撥給　一本廠鑄出銅幣自應先儘京師行用有餘再發行各省無論是否通行銅圓地方均可將本廠所鑄銅幣運往發行該地方官均應隨時保護飭令巿面商民流通行用一切公欵並須與制錢一律照收不得稍分畛域如有阻撓挑剔者卽由財政處戶部查明參辦　一本廠隷於戶部部庫調取銅幣搭放俸餉本應照成本核算惟本廠與各省不同各省不過戶部偶然調取本廠須供戶部常年之用若均照成本核算則局用薪紅將無所出且本廠除成本外餘利本係全歸戶部自無庸沾沾於比擬嗣後鑄成銅幣解交戶部搭放俸餉者卽照戶部搭放扣回銀數作價以保餘利　一本廠事務重要必須在事各員實心實力方　日起有功勸懲之方不可不設查廣東吉林兩省因鑄造銀銅各圓獲有餘利業經該將軍督撫將出力各員擇尤保奬况本廠事屬創辦 
 
 

Page 4

 
 
頗費經營尤應酌定功過規條以昭懲勸擬請俟開辦一三年後著有成效卽將實在出力各員由　等擇尤酌保其在廠不及二年者不得列入其有不甚得力之員則當隨時撤　儻查有舞弊營私劣跡即行據實糾參　一各省　造銀銅　圓所得餘利除近年有認解練兵巡費並浦江工程外其餘多稱留辦地方新政之用作爲本省外銷經戶部　令將詳細章程報部至今多未開報今本廠辦理各事出入均係部欵經臣等飭令實用實銷自未便以歴來各省造册報銷之成例相繩嗣後每届年終應令該提調等督飭員司將該廠一年出入欵項據實開具簡明清單報知財政處戶部由臣等覆核具奏以歸簡易而昭核實　一本廠每届年終將鑄出銅幣收回欵項除云銅鉛煤炭各項價值以及添修工程薪水局用各項支欵外合計凈利若干分作十成提一成作爲本廠公積一成作爲花紅下餘儘數撥交戶部其所提一成花紅參酌各省章程以十之三分給提調各員以十之五分給全廠員司匠役以十之二分解財政處戶部作爲飯食銀兩至公積一成仍按年列入公欵作正開銷　以上各條係體察現在情形分别酌擬其餘未盡事宜或有應行增減之處當隨時斟酌　益奏明辦理俾臻妥協（露） 
[製造局總辦辭差]  
　　滬南製造局總辦魏蕃實觀察因與船塢分劃之後辦理各事諸多製肘故於前日具禀江督周玉帥求請辭差（養） 
[關獻員上滬道袁觀察禀]  
　　（爲捕房更換西捕看門請撤回事 
敬禀者竊卑廨前由工部局違章派捕梭巡公廨曾經屠前委禀請憲臺照會領袖領事力爭在案本月十三日早間突有西捕來廨堅坐不去稱係奉工部局派來梭巡公廨界職諭以此地非爾所坐飭令退出該西捕仍在廨門左右徘徊不去卑職卽詣領袖領事處詰問緣由據領袖領事克稱因前派印捕未能得力故將印捕撤回改派西捕以代印捕之職云云查卑廨以中國衙門中國雖無治外法權而自治之權完全無缺爲各國所共認是以我國派往外洋各欽使領事公署外人尙且不能攬自入内何况卑廨猶在中國地方尤屬自治權限之内至卑廨名爲會審公堂彼卽執會審二字以相詰難謂旣名會審彼卽有節制之權不知卑廨基地房屋皆中國國家所購置一切經費皆中國國家所籌備足見係中國自出之權而非外人公共之權各領事不過前來陪審若謂卑廨有領事前來陪審卽當由彼節制則捕房内多華人案件外國監牢有華人收押在内亦均當由我節制今試告工部局中國亦皆派差前赴各捕房及西牢日夜梭巡而彼能允許否故其派捕來廨實屬喧賓奪主横生干預前來派來印捕尙未奉憲臺允准現又改派西捕實出情理之外自該　捕來廨之後聞本埠商民皆以外人侵我之權莫不議論洶洶怒髮上指倘因此别釀事端卑職一官不足惜且恐擾亂租界大局於各領事舉工部局亦有所不利也爲此仰乞憲臺照會領袖領事據理力爭請其迅將西捕撤回並永不再派印捕來廨以安民　而維大局實爲公便肅此敬請升安（解） 
[匡助義舉]  
　　施子英觀察約集本埠紳商至吳淞口外各沙散放義賑惟運米甚難非用大號輪船不辦祥茂洋行執事陳炳謙慨借新甯輪船裝運米糧等件不取租資又朱葆三觀察之長和輪船亦爲裝運米石不收水脚二君者可謂好行其德者矣　南 
[日本反對和約之舉動]  
　　十五日東京電云横濵所派彈壓反對黨之兵士日　看護各國領事署各敎堂及其他各公地甚爲嚴密故並無他國人及他國財産被該黨傷損計横濵反對黨之被捕者自起事迄今共一百三十九人譯字林報 
[補譯桂首相妾宅之警備]  
　　大阪朝日新聞云反對議和黨屢困桂首相故桂首相之愛妾元新橋藝妓之宅非常戒　總計警察官有百餘名之多一婦人之警備而用多數之警官以演出大袈裟之故事實爲奇怪 
[各國致賀東鄉大將]  
　　十六日倫敎路透電云三笠艦炸沉　各國得東鄉大將無恙之信咸異常歡欣祝頌東鄉大將不置譯字林　 
[俄海軍提督之暫駐地]  
　　十五日倫敦電云俄海軍提督魯提司文司開現在暫駐於西京附近之富士末地方　字林報 
[挪瑞又起衝突]  
　　十六日倫敦路透電云挪威與瑞典之交涉又有激烈之現象得斯多哈姆官塲傳言挪威於拆毁砲台一事有欺騙他國報館之處而挪人則謂瑞興所行之事已較所訂之條欵强硬并　具不尊約章云譯字林報 
[意國又地震]  
　　十六倫敦路透電云意大利自昨晚八點至二點鐘時哥斯坦塞及格臘勃利地方又接連地震三次損傷頗多該處居民益形驚恐譯字林報 
[斐蘭不靖]  
　　十六日倫敦路透電云英屬斐蘭島之殖民近在黑爾新　司地方聚集各處委員八百人擬會議斐蘭人於政界應佔之地位該處警　曾奉命禁阻卒爲該會所抗現有兵士若干已奉　前往抑止之矣譯字林報 
[列强要求摩洛哥]  
　　十七日倫敦路透電云各列强曾　書於摩洛哥政　要求保護在摩歐人之財産蓋有鑒　摩境之亂事也譯文匯報 
[會議摩洛哥交涉]  
　　十六日柏林電　德收府己定於西班牙南境與坦基亞最近之愛爾其西臘斯鎭爲會議摩國交涉之　處此事當可允洽譯德文報 
[挪瑞交涉]  
　　十六日柏林電云挪威恐與瑞典有决戰之事己將拆毁砲台問題服從瑞典德國及列强咸以和平主義勸瑞典譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續練兵處新定閱兵處辦事條規北京]  
　　第三章　綜理處　第十二條　綜理處設綜理官及參贊隨員若干員　第十三條　綜理官責任係經理閱兵處一切庶務　第十四條　綜理官之下置參贊隨員分司左列各　（一）　備閱兵處駐紥　所（二）預備外賓隨觀員宿舍及馬棚等事官（三）承管雜務及會計支　　事（四）照料閱兵處人員火食及馬四喂養（五）經管賠償物産各事（六）引導外賓及隨觀員觀操（七）凡有　地方官交涉者須妥商辦理（八）布置閱兵處守衛事宜（九）管轄軍樂隊　第十五條　外賓隨觀人數或臨時别有事故均應隨卽由綜理官通知傳宣處　第四章　遞運處　第十六條　遞運處設遞運官及委員隨員若干員　第十七條　遞運官責任係管理鐵路水道各項運輸事宜及電報電話通信等事　第十八條　遞運官之下除隨員外其委員分各項事務（一）委員專管鐵路運輸各事（二）委員專管運輸各事（三）委員專管電報電話通信等事第十九條　鐵路運輸委員凡事均與鐵路總局預爲接洽並籌閱兵處及外賓隨觀員坐車與陸續運送軍隊等事　第二十條　水道運輸委員所有白河運河子牙河將一切運輸事宜均責成該員等經理　第二十一條　專管遞信委員凡閱　處所屬電信電話均由該委員承管閱兵處所有電信隊並歸統轄設電信隊規條另訂編　第二十二條　遞信委員所設電信電話除遞運處官員准用外其餘槪不准　用　第五章　傳宣處　第二十三條　傳宣處設傳宣官及隨員若干員　第二十四條　傳宣官責任係管理刊印各項方略命令訓合並傳發各事　第二十五條　傳宣官應將各項傳宣要件迅速刷印分送閱兵處各官其軍屬審判官隨員及隨觀員亦備送一分　第二十六條　傳宣官應洲隨員軍官二名　其接待報館隨觀員並檢察其記載　第二十七條　接待報館隨觀員須將兩軍攻令情形詳爲指告仍應考度作戰情勢假如兵力之分合軍隊之進退若何分派及任務等兩　尙有互相密秘之處該員仍不得率行告知倘係經過事項則不在此例總之不可因有新聞探訪致將機密洩漏於人　第六章　執法處　第二十八條　執法處　總執法官一員憲兵隊及巡　隊各若干員　第二十九條　總執法官禀承總叅議統轄憲兵巡　各隊辦理警務一切事宜　第三十條　憲　隊長督率所部憲兵除由總執法官指示一切外餘照野許勤務書所載各條辦理　第七章　接待處　第三十一條　接待處設官及隨員若干員分爲兩屬一爲内賓接待一員爲外賓接待員　第三十二條　接待官除接待内外賓並致送方略命令印件外其内外賓往來野操地界之内亦歸該員等引導　第八章　信號隊　第三十三條　號音照野外勤務書第六十條辦理　另設　號一隊管理大操一切信號以通聲息歸閱兵處指定信號審判官及隨員節制　第三十四條　信號隊所駐地位應竪五十米逹長旗竿一枝上縣赤球一個以爲標示其信號用法另有條規　第三十五條　信號隊用信號時各隊均鳴號應之但未用信號以前各隊己發號音則亦隨其號音施用信號　（陽） 
[學究新語之新報出現山東]  
　　署鄒縣桃柳屏大令到任後以開通民智爲宗旨整頓學務不遺餘力近　一新報名曰學究新語己將首期之報及創　章　錄呈各大憲鑒閱矣（餘） 
[下忙定開徵寗波]  
　　鄞縣下忙錢糧前以搭用銅元暫行　徵曾紀前報兹悉章程業經定妥故大令己出諭本月初六日開徵（恭） 
[批核禀呈酌議團練章程蘇州]  
　　補用巡檢汪鴻熙禀呈酌議辦理團練章程八條請採擇通飭仿辦等情奉蘇撫陸春帥批云查團練一事爲保衛地方良法迭經飭屬舉辦各屬中認眞辦理者固不乏人而因　玩視者亦復不少以致得失參半利害互形所謂有治法先貴有治人也據陳議　團練章程八條尙屬周妥惟蘇省辦團章程己屢有頒行該巡檢　議各條中有無可資採擇通飭仿辦以補未備之處仰按察司核明具復飭遵繳摺抄發（基） 
[丹陽設習藝所鎭江]  
　　署丹陽縣洪鷺汀大令刻擬就丹陽設立習藝所大旨係將輕罪犯人及無業遊民招入習藝日前已會同董事擬定章程禀詳省憲核辦矣（五） 
[會匪刼案長沙]  
　　湘潭縣七都蜜田寺地方近有會匪名百棍會每人持本棍一支爲號日前行劫殷賓某姓家聞此案業己禀報到縣矣（餘） 
[興辦商會寗波]  
　　甬郡商會總局己設定在後巿觀音庵内係巨商王湯二君經理其事刻正籌議章程一俟妥洽卽行開辦　（恭） 
[銅元不准抵捐杭州]  
　　浙省近來銅元擁寒錢價大跌商民人等咸以曾奉藩憲出示完糧納捐一律通用故皆以銅元繳納官項己　起爭執兹又　納膏捐避員李大令以不能上繳虧耗甚鉅因特出示曉諭謂近奉憲章凡三城膏捐解欵通解銀元不得以銅元作抵仍近　各烟膏鋪戶所解盡係銅元銀角顯係有心朦混爲此合諭知悉嗣後膏捐滿一元者均解大洋零星小數始許以小洋銅元攙解藉以重公欵而免虧折云（知） 
[常鎭道示拿遊勇散放飄布鎭江]  
　　鎭郡爲通商口岸五方雜處良莠不齊曾經常鎭通海道郭月樓觀察札委周錦堂叅戎爲總查專事查拿游通痞匪以靖地方乃近聞沿江一帶游勇甚多並使羽黨四出散放飄布煽惑勾結甚或串同地棍土匪持刃帶槍夜出搶劫爲害閭閻故復於日得出示嚴拿務絶根株免致釀成内亂並諭居民人等如有游勇在外散放飄布愼勿爲其煽惑以致身入會黨致陷不義倘執迷不悟甘與爲伍一經查覺定卽　拿從重懲治（四） 
[商部催索商報費武昌]  
　　商部所出商報經費向歸商部開支頗覺支絀近聞己向各省催索報費藉資彌補鄂省大吏已於日昨接到公文當卽轉飭商務局遵照矣（位） 
[擬設小輪局寗波]  
　　甬江北地方現有馮商紏集股本設立通餘小輪局購置小輪二艘往來甬姚二處己禀准各當道一俟小輪購到卽可開班（　） 
[沿江各洲患水鎭江]  
　　近日霪雨連綿江流盛漲致沿江落生太平各洲一帶汪洋一片行人均　筏往來左近各村皆已化爲澤國（此） 
[嚴詞批斥長沙]  
　　前日鄉民羅青泉具禀洋務局以韓人工價未清懇子飭縣查訊旋奉此示云查韓人等無照游歷混跡來湘爾以中國人民萍水相逢輒敢私目勾出導往各州縣至一年之久貪嗜小利爲奸細之行似此情形己早爲外人所輕薄事後圖騙厥有由來乃復不知愧悔嘵嘵陳訴醜行自暴抑何厚顔且禀自書名係以通事字様爾本此間土民素不諳海東言語豈能繙譯之充直是奴隷之疫况現與韓人等勢己决裂更何春再　其名如爾此等 
 
 

Page 10

 
 
行爲本局極深痛恨應十押發下縣責辦示懲姑念鄉愚無知梢從寛貸旣據稱工價一節曾經團保從塲調處仰仍自行投憑清理完結務速還家安分營生所請查訊之處本局不能爲爾等奸民作索逋人也不准特斥（成） 
[拿獲鑄匪鎭江]  
　　駐鎭南洋常備新勝水陸各營徐寳山管帶特派王　弁率領勇　在江　大橋捕方　姓家擒獲私鑄　九某某六人並搜出機器銅餅等仵遂於初一日一併解送丹徒縣署請邑尊郭子華大令審訊（五） 
來函 
[沙圩振災記] [  龔子英稿]  
本月初三夜風　爲炎沿海各沙被害甚重滬上銀行金業諸君倡　義振不崇朝而得數千金遂議購米五百石及竹桿席片丸藥鹹采等運往被災最重之横沙等處先行散放當由匯豐席立功君商諸祥茂公司指定新寗輪船裝運該輪長十一丈寛三丈容積三百墩素往來海門上海者至是該公司尙義允　所耗當在七八百金之譜詢爲難得初八午後余向道署請領護照及咨關紅單承允立即繕發並函致川沙廳派差勇照料迨將紅單送關適已四時稅司例不能簽字一切米樂因無關單致不能裝不能已於初九晨送關至十二時始簽出趕將各物運輪至四時始　開船救災如救火遲延若此爲感傷者久之同行如施君善畦席君梅峰及余兄子範外尙有王沈葉張等數　余亦附焉銀行則由　錫藩君　宗姓兄北代表前往隨帶僕從八人小工四人初十　抵横沙大洪漕口外約半里許時適風浪甚大同行二十餘人皆未經　育者一經顛簸無不嘔吐呻吟之聲不絶於耳幸余兄子範素甚壯决計冒險登岸速吹汽笛越三時之久口内始　一船破浪而至子範即帶米石羅登彼船宋姓之弟亦願同往新寗遂　至淞口暫泊王沈　張等數人不能支持遂卽先歸十一晨席宋二君决計帶米百石就近往鴨窩沙即長　沙散放余與施君二人遂再往横沙悉數將米運登彼岸至則子範等已邀同沙紳佈置妥貼矣按該沙離淞口約一百十里在淞口正南偏東四十度四面環海東面約長十里南北約長二十里潮退則現潮長則没自光緒十三年後始有築堤以開墾者繼以出息甚厚爭相承繳至今已成十二圩或數十頃或數百頃不等皆築高堤隄身高或盈丈或丈五六尺闊約七八尺行人即以此爲路圩中沙田管業者多富厚即　戶十年生聚亦極繁庶此次海潮高過堤身堤爲之决圩内房屋人畜頃刻盡爲漂没田中所種棉花芋薯等物亦已毁壞無存全沙人民共記八千餘人之多生存者僅六千三百四十餘口尸骸枕籍腥臭薰天圩中積水變成黑色流至海口魚鼈爲之死其生者無家無室露處於風雨烈日之中不得食者已數日矣招商局張君炳華該沙公記圩之業主也已發米票三百石惟米由民船運裝尚未到沙盼望甚急余等米至飢民始得食發米時由各圩帳房分造清單某戶生存大幾口小幾口應發米幾河辦理頗爲周密所有露尸耶令鄉人就地埋葬每各給錢二百文四百文不等並發艾蓬丸藥高梁等已存貯銀錢妥令當地紳商接續辦理惟善後事宜應速將各圩堤身趕緊修整庶日内或再有風潮不至爲患此則在各圩主關係甚重非　振者所能顧及矣且内有老圩爲南菁學堂公産全沙民田三萬餘畞均出地稅爲學堂經　此次　災　該學堂大有　係想唐學使亦必有以善其後也其尤可慮者如此奇臭必釀厲疫余等所帶衣服箱籠昨日歸來時無不聞有尸臭則當地之臭氣可知所望藥水藥丸源源接濟想諸大善士必能　具此心也至鴨窩沙即長興沙距淞口較近　災亦較横沙爲輕席宋二君到彼後適已有二　振濟之人先在戶口業已造好席宋二君遂將米百石托代散放留僕二人監察一面趕辦扁担千條粗繩二千根運往彼處挑泥　堤聞所種之稻不數日即可收割云 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[松江閔行馬橋設立私塾改良會記略] 　　 
　　沈君戟儀　得松江閔行馬橋三處來信遂於七月十八日至閔行寓於務敏學　紳士顧丹泉李祉聯項蓮生李頌唐諸君欵待勤殷十九日開會演說士商到者百有餘人敎員簽名者九人會友簽名者二十餘人二十日沈君至馬橋鎭寓於强恕學堂與鈕挹暉鐵　昆仲奚眞傑　芝孫顧袖海等會議改良私塾事宜二十一日午後開會演說敎員簽名者八人會友簽名者十餘人鈕顧黄三君擔任在北橋顓　吳巷橋等處設立支會二十二紫岡學含正蒙學堂俞塘公學各經董公餞沈君盡歡而散是日沈君即赴松江下榻於府中學堂與經董謝宰平吳伯庚黄厚夫陳菊生張師石蔡李平諸君晤商教育　宜松府田紹白太守駕臨中學　沈君面陳私塾改良會辦　並呈閱各種新敎科書太守深爲嘉許二十四日下午在融齋師範學校開會到者約三百餘人陳君蘭生行開會禮沈君及張師石陳　翼以次演　敎員簽名者二十人會友簽名者三十餘人旋即議定辦法二十五日沈君至西門外參觀婁縣甘棠小學堂及毓秀學堂由經董吳伯庚陳菊生諸君接待如禮（容） 
[因公拜會]  
　　試用同知李委和司馬前晉如臯縣知縣周松孫大令景濤昨均因公到道縣兩署禀謁（近） 
[委勘木駁]  
　　上海道袁觀察振馬路工程局禀請委員騐看　路及初三晚風潮吹損木駁等因昨日札委松海防司　於午後命駕往南會同該局會辦馬瑞熙明府由十六鋪橋迤南勘至南碼頭爲止勘畢到道將情禀復觀察　便　欵興修 
[限修塘工]  
　　初三日風潮大作浦東圩塘冲决之處不知凡幾由各鄉董督同地保按照向章一律修築邑侯汪大令關心　瘼親往察看工程詎二十二　二十九圖塘工並無一人地保朱炳舟沈　林亦不到塲伺候故於回署後飭　立提兩　到案於前晚訊究朱沈俱供本圖修塘工費向有塘田一百畝由圖董陳鶴樓出佃收租儲爲修費自二十　年修理迄今積儲頗巨乃此次陳董並不招工因此鄉民咸懷觀望前日憲駕　鄉小的　適在上海現　赶緊雇工挑修求宥大令謂旣有塘田租欵修後儘可向陳董　算何能玩悞要公姑免笞責判交差押往赶集民夫百名挑條限兩天完工如違嚴懲不貸（近） 
[斥革砲勇]  
　　製造局砲隊營一隊正勇周德勝等二名近因糾人至營賭博爲帮帶張千戎查悉於昨日　革以儆效尤（欣） 
[禀請換製號衣]  
　　滬南工程局總辦翁子文太守因本局各華捕所穿號衣破碎不堪故於前日禀請道憲袁觀察撥給經費以便一律換製（欣） 
[諭局造送卷]  
　　本城各紳董議辦總工程局一事迭志本報兹聞前日總巡朱明府奉關道諭飭轉知各分局將所有案卷刻日造送察核（近） 
[西探捉賭]  
　　新閘路混　蹺脚鶴亭所開之茶館西日夜聚賭昨經西包探巡見各賭徒一哄散去遂將賭具帶入愛文牛路捕房禀明捕頭飭探傳該店主訊究（見） 
[提犯候解]  
　　上海縣汪大令准英公廨關司馬函請移提誘匿本廨掃夫喬蘭亭之妻之俞姓及該處二十二保二十六　地保陳松林一名昨日飭差將陳拘縣諭令看管候交到俞姓解廨訊辦（近） 
[移提巨竊]  
　　公共租界泥城外十五號洋房内失竊鉅贜由探張天林查獲竊犯某甲細加　詰知有串竊之　避匿杭州因於昨晨禀請孫明府備文前往錢塘縣移提兩案核辦（見） 
[美界小火]  
　　昨日上午十一點鐘公和祥碼頭棧房内忽然失愼捕房鳴鐘報警救火會西人急即驅車往救業己撲滅因遂折回（古） 
[西婦控欠案己結]  
　　英婦好戶司丁投公共公廨控無領事管束之洋人亞步度福司格積欠飯食銀兩求請提案追究經關司馬飭差至美界傳該洋人到案候訊已詳本月十一日報章兹悉此案經該洋人挽某律師繙譯介紹向原告償洋六百元了結不須對簿公庭矣（見） 
[上海縣案]  
　　楊桂榮扭黄胡氏喊控串夫竊洋等情經汪大令訊究楊供虹口人近日售得田價洋六百四十元除用去外尙剩五百十二元藏在床中藍布袋内被鄰人黄金奎與妻黄胡氏竊去呼同姪媳追赶黄竟越浜脫逃祇獲胡氏求請究追胡氏供夫業皮匠是日挑擔出外至夜不歸婦人先被扭至租界後又哄誘入城丈夫竊洋與否不得問知乞鑒大令核供判胡氏交母屬具保限交丈夫到案訊斷○楊根山喊稱索欠被毆等情亦奉訊問楊供諸翟人同鄉張某於二十四年因聘妻需用借洋三十元約二十五年歸還不料延約至今往索反被毆打前日在田工作又遭其子兇毆受傷拖斷髮辫求騐大令以所控無憑又不近理判姑飭地保查復察尊○楊炳華喊妻背逃亦奉提訊楊供妻於二十五年逃逸一次幸獲　回本月初復被脫逃餘語俱無倫次大令察得　屬患瘋詰其家住何處供住外國墳山因判自行尋覓或赴捕房　控（近） 
[訊定貨不出案]  
　　美商茂生洋行延律師哈華札控協昌泰洋貨號舊東葛茂棠朱文德等定貨不出一案經關司馬會同美安副領事訮訊各情己載本報前日午後安君蒞廨與孫明府覆訊葛延高易帮辦麥律師投案先由哈律師聲述案情　麥律師謂此案前　時因朱文德在逃致改訊聞今朱仍未來案實難研訊哈律師謂查協　泰與茂生定貨始於去年九月先後數十次係殷琴舫經手居多迨至延不出貨訪知該號前東葛茂棠雖曾拔股而該店牌號加添裕記之後所定不多　蓋在定單圖章新舊亦異爲此呈騐請追茂生經理洋人供詞與哈律師同質之葛供此店核逸樵開時名桓昌祥後因耗蝕盤於朱文德改號協泰昌朱以獨力難支紏職及吳瑞生葛子森樂東生李日昌分爲六股職係兩股是年端節結帳每股竟虧銀一千二百兩職等因即拔出由朱樂兩人加記接開　有該　定貨帳項實與職等不涉至職名下虧銀二千四百兩己代該號科理所欠乾元莊欵有簿摺可　拆股時立有字　並登申新兩報告白早經呈案請鑒時麥律師又將前供聲剖數詔明府商諸安君謂葛茂棠所供拆股各節有據呈案惟所付乾元莊欵著再將簿摺查明騐奪因判兩造姑退俟下禮拜二覆訊（見） 
[會審公廨晚堂案]  
　　蘇婦徐王氏控高壽根之弟阿根姦拐伊女阿四避匿一　訊供各情己詳本報二晚奉關司馬覆訊徐王氏投請究進高壽根供胞弟患病在鄉現求展限交案司馬著仍交保限五天内尋交伊弟違干提究不貸○石雲慶控妻父陳炳貴誘匿　妻等情亦於前晚研訊石供二十六年九月娶陳炳貴文小寳爲妻相安無事本年五月間時至岳家賭博小的訓戒不悛旋即一去不返詢之在店學徒鮑阿龍及堂姪石嘉禾皆云於无數日曾爲搬運衣包並有友人顧炳南目見小的之妻確在岳家門内爲此求請追究提訊顧鮑石三見証供詞與原告相符惟陳炳貴一味狡賴司馬判原被及顧炳南均交保　外分别尋覓石陳氏到案再核○蘇人趙葉和控龜奴馬秋亭圖賴担保借洋亦奉司馬研訊趙　王 
 
 

Page 18

 
 
　　松茂向小的借洋一百五十元由馬担保到期王竟　匿馬亦推諉求請究追馬秋亭供詞閃爍問官以　抗傳藐諭殊屬胆玩判先責二百板管押限一月内將得洋繳案違干嚴比（見） 
[會審公廨早堂案]  
　　　加利銀行寫字間細崽蘇硯慶日前私將行中未曾簽字之十元鈔票五百張携出混用由包探王長桂拘獲各情已載本報昨晨解訊該行執事洋人投案伸訴前情捕頭呈騐吊出之鈔票一千六百二十元襄讞孫耳三明府商諸英繙譯官寳述德君判押西牢十八個月○細崽周阿炳向洋東索取工資爭吵報捕拘辦判責五十板將工洋十一元領去完案　錢榮寳在蓬路菜場出售野味由工部局拘案請辦判罰洋三十元充公○沈阿如控吳星隆張友生陳阿金陸阿方四人借洋不遂以木棒亂擊由探解辦判各責二百板枷號七天○新關管事蔣瑞生前晚在虹口與郭炳才口角兇毆受傷由西捕解辦原告郭炳才因傷不能投案延博文律師投述被毆情形并請改期集訊明府判蔣暫交妥保候郭傷愈再訊○洗衣作同人投英工部局控垃圾頭目王阿東拆梢行兇由探徐阿華解　王延律師博文　稱在工部局爲垃圾工頭　閱九年從無過犯請堂上於禮拜一訊供准子交保出外一俟臨訊投案中西官不准交保著暫押捕房聽候覆訊核奪　葉阿卿林生泉前晚因賭博吵閙鄰人許傳違許銀　阻止不服反敢行凶鳴捕拘究判各責二百板○車夫湯阿　拉車不愼撞跌婦人金顧氏由捕解辦判責一百板罰養　洋六元○西國洗衣作李仁記陸阿四等七家控王阿九擅用看門人欲圖拆梢等情由工部局管事洋人查悉飭探王阿巧解　看門人陳桂福投稱每月祇取工洋七元不　與王拆梢明府得供判王枷號一月陳從寛開釋○日新洗衣公司之馬夫張才寳以傷馬駕車違　由捕　究　罰洋五十元充公　送公一馬房醫治○鴇婦王張氏縱　拉客違　牌提至案判戒責三百下當堂開釋○雉妓周小寳花含紅先後拉客由捕解究判各罰洋十元○徽人吳松杏竊常州吳太豐漆店洋二　元來申由捕以疑竊拘　其兄吳林　吳少柏投案請保　府姑念生意中人著人　均由保人帶去伴送回店○英商謙和洋行控同和章記號主定貨不出於昨日　案判交保訂　○陳銀桂前晚在福州路見捕拘拿拉客雉妓上前阻止由拘入捕房陳即存洋十元保出昨日禀案請示捕頭以陳臨訊不到判將保洋充公　美捕房印捕拘送病馬駕車之周阿全請訊判周責一百板馬送公一醫治（見 
[法租界公堂案] 　 
　　寡婦　　氏夫故家貧托洪周氏荐至謝姓爲傭　爲嚴承榮誘至伊家服役卽托洪周氏爲媒日洋一百元納　側室另酬媒儀二十元嚴欲令氏回洞庭原籍因氏不允辭出嚴將　周氏扭訴捕房請追計氏及捲逃各物　洪周氏將計氏交案陳大令判候補提其母計韓氏再核在案乃吳計氏故夫再醮之母沈趙氏及出繼　兄陳尙林以計氏聽從鄰婦王陸氏唆使脫逃投廨求提訊究昨日大令傳齊通案人証研訊計韓氏　計氏係小婦人之女初嫁吳姓夫　後聽從王陸氏唆使出外　被該氏領去所生女孩是實沈趙氏陳尙林向求將計氏領囘嚴承榮　過付身價之俞慕田求追身價及捲　各　質之吳計氏供衣服一件金戒二隻係　贈與婦人因病當去當票寄於親戚家中大令與蘇繙譯會商之下判將計氏飭探帶出　回女孩當票交沈趙氏具領管束洪周　王陸氏押　　核身價現無憑據未使究追趙嚴俞一併斥退○柏釐洋行西人雇船戶沈阿三　運胡絲數十担抵滬查騐包　拆破並被攙水須　　五　　　　送案請追質之沈供因完卡捐在石門　賣去數斤大令因判繳銀釋放○　頭朱　林向工部局領照造屋緣另造木料房數間照會未經載　爲西人　悉解究朱求寛限一月内拆卸大令姑著交保限二十天拆去○松婦吳喬氏被流氓汪仁貴誘拐來滬在小客棧奸宿並將衣飾　質爲包探查獲解訊判汪枷示責懲吳喬氏送縣遞回　籍乃抵松後無人收領故又帶囘昨日解案請示喬氐供有姑在寳善街張園客棧大令飭探帶出交伊姑領回完案○韓根生宗書堂代工部局購地將未買之田圈入爲地主　福卿告發提韓到案　日傳同原告研訊周雲甫供工部局内尙有存銀一千四百兩領出可以了案爲韓根生所　求請嚴追韓供此事由宗書堂作主大令判韓還押著周雲甫邀同宗書堂來案候核○蔡德文票本月十二夜路過洋涇浜被著名流氓許阿新許阿狗紏領同黨多人拔刃搶去金戒鑽戒並牙柄摺扇等物報捕查獲吊到原贓求請重辦許阿新供爲鐵匠戒指由張仁生交與小的估價陳大令著各枷號三個月責五百板　交夫主具領完案（居） 
[美租界捕房事]  
　　王阿二竊伯頓路七百五十　號酒棧内酒壜十餘隻由包探陳洪得　獲拘入捕房押候解辦○楊煥石乘脚踏車至外大橋畔被陳阿虎東洋車撞翻　及面部血流如注由二百五十三號印捕　兩造一併帶入捕房楊送醫院求治陳押候送辦○顧阿江在四華德路向李桂寳索欠口角互扭至捕房控訴捕頭以事屬錢債斥不准理○吳淞路貿泰洋雜貨店代山東順泰錢莊承印鈔票尙未印竣昨晨忽有東洋車夫施阿二手持十元鈔票一紙　　兌現當經店主將施送入捕房　請十西官澈究（古） 
[上寳義務善會經收川寳崇沿海各沙急賑第二批清單]  
　　惇元堂李新昌泰各一百元延年氏鎭康號瀛費莊各五十元楊菊生經手四十三元仁瑞堂三十元内地自來水公司衆友節筵費最樂堂范各廿元籖捐局節筵費十六元森玉堂陸務本堂節筵　裕和號榮盛老延齡公平水險金葉各十元居逸氐隠名氏茂興石灰行最樂堂范顧榮生葛溶江楊增榮　茂號永和豐鎭康號協豐號同昌布號益昌泰徐蔭存劉宅鄭宅夏長根三益成義昌新文益成華瑞桐逹復慶春張蔭南穗盛各五元德發　四元益利顧文耀魏金城雙龍園承志堂如記錫記各兩元陳宅永生瑞各一元源大號銅洋十五元十三日起十五日止共收六百八十二元銅洋十五元 
[上海新閘大街正心善堂經收崇明南匯川沙寳山水災振欵由屏號收代散災處第二次清單]  
　　成記號捐元七百三十兩源盛號捐元五百兩程老太太信記大豐陳潤夫各捐洋二百元寳源祥邵琴濤永康號　號慶餘通裕公信洋行各捐洋一百元徐頌棠李鉤吉顧棣三恆泰裕豐正泰福昌鴻大愼記協成施才　又各友隆順李柏記隆聚楊懋堂萬慶成陳和春徐程氏謝　侯各捐洋五十元和春祥　豐成和泰　各捐洋四十元胡耀亭無名氏勤大各捐洋三十元經　閣徐叔屏與　猷春華泰樓硯溪裕　振豐恆瑞升長義昌元萃泰同盛　慶隆義泰昌邱培　沈金生陳晏滄萃大盛無　氏各捐洋二十元協昌捐洋十八元陸楣卿　潤秋感悟子各捐洋十五元源成東益泰長信昌永天合益和興厚益盛遠和興德天合瀛　益興豫泰仁聚　益　盛泰同泰裕義興公永來盛公源盛天合東天生成華吉人晉大天豐天合中成裕祥永源盛裕盛號　興合瑞盛春　子餘義順華義順棧義順厚徐渭泉蔡　氏李青泉啓泰金店無名氏和盛益朱冶　永裕號會順隆萬和永德昌源　恆昌　欽翔裕源逹元吉號各捐洋十元裕盛棧　浦生徐輔卿陶德生張文明童萼　力徽子專豐泰劉泰和長盛東文德泰元復無名氏大德永無名氏怡美華恆有爲功盛成同興公盈大四昌德協成和大德亨無名氏王駿生俞義方勵光甫同春　無名氏鴻大無名氏萬德成　蕙臣匡仲記各捐洋五元程仲華無名氏沐耀庭無名氏谷水崇本堂各捐洋二元無名氏四戶各捐洋一元以上　收銀一千二百三十兩共收洋三千七百二十七元 
[德發洋行經收上寳義務善會捐欵清單]  
　　錫金商學會　來隆茂米行趙子初各五元楊星伯王源來各二元辛以智一元廿角沈建威祝景　蔡慕曾李志雲汪華王驤蔣實鈞陳鳴九陳賛極陳錫詒金銘壽　迪候胡承椿李葆楨實魯沂侯汝樑　煥堯振茂荳行安泰昇趙亦菴　子海以上各一元蓋瑞書李瑞雲合一元李學源錢志遽王績成朱光燦吳國銘源春隆油行祝子清袁鴻成談義昌源豐鄭蘭亭邵仁甫余志芬湧泰酒行以上各五角葛子新孫景　萬和布行源吉油行張省迺孫福麟唐濟齋華理亭華金榮張杏春振昌生姚若千以上各三角惠季良　伯均蔡九成錢魯　胡詮林廷書張燮江顯逹余承　吳文濱毛鴻章顧浩以上各二角沈鴻志孫炳章各一角共收大洋三十七元小洋一百五十二角 
 
 

Page 19

 
 
   
 
 

Page 20

 
 
   
 
