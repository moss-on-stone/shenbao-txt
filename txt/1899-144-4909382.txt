# 1899 - 144 - 4909382

 

Page 1

 
 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學淳興吏治儒脩乘時交奮不蒐新籍曷　靈襟上海廣學會諸君洞爛外情周知華故著書十載信足端風敢面杜窕言天下大同此其左劵合括宏旨藉貽通才○新學彚編四卷裒西瀛旅客名篇開東土導師先路理明法備言簡意賅八角○中國慶支考二眷詳稽奏　　舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主　　　有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之　西新史攬要　　　綸等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書虚亦可向購圖書集　　啓 
[新印萬國新史大事表出售] [  圖書集成局代啓]  
　　是書　各國形勢政事沿革及一切交涉公法探源溯流搜羅宏富於西史中獨得窾要閱之可以通權變而慶見聞方今時事多艱有心世道者於外洋用人行政之道規時度勢之方皆當詳加考訂誠得是書而講求之何患不能窺其堂奥哉現由本　代爲刋印裝廂十六本每部洋二元由上海望平街紹先書局蘇州彚文軒發售 
[重印三國志出售] [  圖書集成周啓]  
　　三國演義一書意主忠義旨歸勸懲雖近裨官小說之所爲而語皆有本足與正史叅觀其筆墨之快心思之　久已　炙人口本局現用新　鎗字重爲排印校讐縝密紙墨精良每部仍訂十二本定價碼洋一元六角卽日在申報館帳房及申昌書室發售賜　者請卽購取可也此佈 
字重爲排印校讐縝密紙墨精良每部仍訂十二本定 
[中國聯英俄不如聯日本論]  
　　地球五大國曰俄曰英曰法曰德曰美雖各有自强之計然亦不無猜忌之心自與中國通商以來咸思逐鹿中原其不敢發難者以其各有所牽制也有爲中國計者謂各國雖皆有所牽制而皆能自强惟中國孤立亞洲且又日形孱弱苟不聯强國以爲臂助勢必爲各國所欺於是或以聯俄拒英或以聯英拒俄之說進其欲聯俄者謂俄跨兩洲幅員之大甲於地球兵額旣多兵力自厚其君臣皆有併夻六合席捲天下之意泰西各國皆以虎狼秦視之且樹京城之背東自出每關以迄嘉峪皆爲其所包一旦有事於中國中國卽不啻腹背受敵若得聯爲奥援非但彼此可相安於無事卽各國亦雖有蠶食之心而畏俄之强自不敢生心覬觎矣其欲聯英者則謂中國通商之局英人先關其端故中英交誼最密各國商務皆視英爲轉移各國交情亦當視英爲厚薄况英國屬地之多水師之精商務之大皆莫之與京英而厚中國又誰敢薄之哉此聯英之說也愚以爲二說皆不爲無兄惟尚未見諸實事究莫測英俄之心若何乃自甲午一役日人佔我旅順口大連灣俄德法仗義執言日人遂畏而退讓獨英人作局外之觀無所可否當此之時人無不得俄而薄英於是以聯俄爲是者日益衆乃日人退讓俄卽自佔其地而德人復佔膠州灣留心時事者咸謂俄人若不據大連灣旅順口則德人斷無膠州灣之事是俄人不啻爲德人先路之導始恍然于俄人之逐日人非爲中國計實自爲計耳英人雖袖手旁觀而反無損害中國之處於是冋之爲聯俄之說者亦轉而爲聯英之說乃觀近日英人之取九龍無異德人之佔膠州灣惟德人用剛英人用柔而其侵中國土地則一也然猶謂英爲商務起見並非有蠶食中國之心不知此卽英人之常技而中國受其籠絡耳昨報錄天津國聞報云中國政府得俄國照會聲明英俄所立之約計共兩條又附約一條第一條英國在黃河以南長江一帶興築鐵路俄人不得明阻暗阻第二條俄人在黃河以北興築鐵路英人亦不得明阻暗阻附約則謂英俄皆不得損中國自主之權英國照會其語從同政府答以此事不先向中國熟商中國未便　聞觀此則中國未與英俄聯合而英俄已暗中自想聯合以謀中國中國若再與聯合是適墮其術中况乎現在非但英俄聯合以謀中國卽各國亦有藉之以謀中國者意人索取三門灣曾向英政府言之英人並不阻止故敢貿然從事窺其意大抵以中國海軍已亡内旣絀于兵力外又無奥援故皆以爲無足介意爲今之計中國宜與最親最近之國聯合一氣庶英俄稍存顧忌或者可以轉危爲安最親最近者何則日本是日本雖於甲午一役難辭戎自之名然事後未嘗不悔之于心蒙意中國宜與聯之以興亞洲日人旣有悔禍之心未有不樂于從事者中國氣機之轉當在乎此至於合聯之法權在政府非管窺之見所能擬議也 
[諭旨恭錄]  
　　四月十四日太常寺題五月十三日祭關聖帝君廟奉旨遣凱泰行禮後殿遣李昭煒行禮欽此同日又題五月十五日夏至大祀地於主澤奉旨遣漙靜恭代四從壇遺鍾秀立瑞黃永安文熙各分獻欽此 
[本館接奉電音]  
　　昨日清晨京師飛雷傳來上諭一道敬謹譯登○四月十九日奉上諭漙善奏查勘要工情形據實奏聞一摺惠陵隆恩殿工程仍著漙善　謹詳細查勘具奏欽此 
[中俄立約]  
　　廣州博聞報館得京師電信云中國政府電致駐俄大臣楊星使令與俄國外部大臣商訂約章作爲中俄交涉之準則外部大臣紐雷威夫氏云約内所言我俄皆可照辦惟中國欲遣兵輪船及陸軍至俄京常川駐紥則斷不能從星使乃將細情電逹政府旋聞皇太后飭總理各國事務衙門電諭楊儒略謂此欵俄旣不允卽當刪去其餘遵照畫諾可也 
[意事要聞]  
　　金陵訪事友人來函云意人藉端啓釁索取三門灣中朝未允所請意人遂籌餉徵兵欲以軍威肆共要挾又派兵艦四艘遊弋南洋近竟停泊吳淞口外有水師提督兩員聲稱將赴金陵向南洋大臣索取某口岸通商南洋大臣劉峴帥聞之立飭所屬嚴密設防一面電逹總理衙門請示辦理刻下沿江沿海各要隘防務十分戒嚴惟總署至今尚未有覆音也 
[九龍述要]  
　　廣州訪事友人來函云九龍地方自劃歸英人管理後香港英官帶領兵丁前往并請省憲派勇駐紥以資彈壓而是處土人定欲與英人爲難羣奉東莞縣某紳爲主於某日下戰書英官遂調兵渡深圳河深入華界限二十四點鐘内將兵械盡行繳出土人心益不平於本月初七晚以炸藥繫牛身衝入英營炸斃英兵數十名越日英官復調兵往深圳灣追逐土人并派砲船赴新安城外大浸灣現深圳墟已被英兵所據土人雖頑梗性成究難與之相抗禍患之來殊可畏也 
[海線糾葛]  
　　廣州博聞報云由福建逹臺灣之海道電線前經日本政府購歸正欲鳩工修理不料大北大東二電報公司中人出而阻止蓋中國各處電報電報本與二公司合辦此線易主並未知照是以仍視爲中國之物不准外人 
 
 

Page 2

 
 
于預其間至目今始由東京電報總局長向中國及二公司議妥 
[調勇彈壓]  
　　杭州訪事友人來函云日前杭省大憲調吳都戎忠選所部新中軍右營及黎守戎天才所部新中軍左營往鎭海駐紥蓋因彼處謡傳有匪徒竊發故特撥重兵以資鎭守亦思患豫防之道也 
[俄兵被毆]  
　　日本長崎埠訪事友人云某日俄國郵船名生茄利者旣抵長崎卽有二水手游行至出雲町某酒肆沽飲旋與當墟女互相戲謔肆主惡其唐突致相齟齬二水手忿忿而出甫至街頭無賴羣起而攻二水手知寡不敵衆急望岸口奔逃時有篩拉篤富兵船水兵二名道經其地衆無賴玉石不分肆行毆擊後經巡查役吏投報梅香崎警察署拘獲受傷之三日人及二俄兵暫爲覊禁一面轉逹俄領事署未知如何了結也 
[劣勇正法]  
　　杭州采訪友人云本月十四日有一營勇至艮山門左近某糖食店購物强用小錢以致互相毆擊巿中人見而駭懼一律閉門旋經統領李慶堂總戎查知卽飭弁將爲首者帶回發交營務處訊實禀白撫憲劉景帥十七日景帥飭鄒赴清波門外明正典刑說者謂此勇肇事時曾刃傷數人幾於致命今之身遭顯戮實係咎由自取不得謂爲執法之過嚴也 
[武林試事]  
　　杭州訪事友人來函云本月十二日爲府試第一塲黎明時節府尊林迪臣太守親蒞試院點名諸童魚貫而入迨封門日尚未出也是日駐防已冠　題不恥仁和無恥錢塘知恥海寗有恥通塲未冠首題如恥之次題發憤詩題賦得臣甫憤所切得臣字十六日第二塲富楊已冠首題志士志士　人章餘杭志士陳代章臨安得志於濳不得志新城尚志昌化何謂尚志通塲次題有伊尹之志詩題未詳署運憲陳都轉同日在道署扃試商籍各童已冠首題而武王亦一怒而安天下之民今王亦一怒而安天下之民未冠如其仁上句通塲次題及是時明其政刑詩題賦得安得壯士挽天河得河字十四日出商籍招覆案共一百二十名示期十六日覆試前列爲沈琳高鑾丁仁董鴻澤朱學濟吳士琛章鏞金宗霖沈愼言顧觀瀾 
[電燈專利]  
　　揚州采訪友人云泰西各國凡有格致之士自出心裁造成一物呈由政府考騐果能利國便民者卽給發憑單准其專利若干年以資鼓勵邇者我中國改從新政曾於去歲奉旨仿而行之本月某日甘泉縣周明府出示曉諭略曰案奉府憲沈轉奉淮揚海道謝札准蘇松太道蔡咨開據職商萬國賓張國勞禀前蒙考騐商等所製水月電燈實爲商務專利之一端當蒙詳請通商大臣兩江總督部堂劉批所呈電燈業經本部堂考騐准予專利十年除分咨總理各國事務衙門北洋大臣巡撫部院立案仰卽繕發准予專利憑單給領商等遵卽具領開辦在案竊思中國商務專利之風氣初開若不申請示禁恐將來他埠紛紛冒效影射流弊滋多必致始創者無利可圖實於商務大避有碍擬乞分咨各司道轉飭所屬立案一律示禁冐效等因到道查水月電燈業經本道考騐實於鋪户居民均各相宜准咨前因合亟札飭札府卽便轉飭各屬立案一體出示嚴禁冐效等情到府轉行札縣遵卽出示嚴禁各商不得冐效影射云云按此燈滬上及各埠巿廛中已有出售者其式頗極玲瓏且表裏通明無異中秋之月至用時至須加入電石不爲添油名曰水月蓋紀實也此誠我華製物專利之嚆矢從此心裁各出鬬巧爭奇接踵而興者當不乏人是在上之人善爲鼓舞耳 
[浙省官塲紀事]  
　　杭州采訪友人云浙江提督學政文叔平大宗師蒞任後檢查接管卷内知前任唐春卿宗師尚未按試金衢嚴三府因於本月二十四日秉節赴金華舉行歲試先期下札定於五月初一日取齊○台州府屬太平縣地處海濵民情强悍現署是縣之陳大令正榕一年期滿藩憲惲方伯札飭正任但大令回任供職大令以清恙未痊呈請暫緩方伯乃改委候補縣孫督盉　府鼎烈接署已於本月十六日下札矣 
[遼水櫂歌]  
　　營口訪事友人云俄人修築鐵路現已通至海城於上月二十五日起售票開車長途白十里祗行一點鐘時可謂捷矣○大會勒加各項貼費客帮不允互禀道轅關道憲明觀察批令大會邀集各帮會議除稅捐兩項准加貼色外其餘或刪或减另定章程禀候核示旣而慺議未洽觀察乃諭令稅局委員趙水如少牧出爲調處目下三江福建各帮均遵批認繳惟廣潮帮因駁船加價疑由大會主使是以尚未允從所到建帮輪船兩艘廣潮帮輪船各一艘至今並不裝貨○本年米價異常昻貴各業因之一律居奇上月二十一日駁船户刊印傳單每駁荳一石需錢五百文豆餅每十片需錢六百文油每一簍需錢一千餘文客帮不允似此聚衆把持終非地方之福有整頓巿面之責者其將何以處之 
[鷲嶺飛雲]  
　　杭州訪事友人來函云本月十四日有某氏婦至聯橋高仁大布店買布而回路經六克巷忽遇向業機坊之某甲誘至僻靜處手執利刃猛力砍傷血流如注婦狂呼救命甲遂乘間逸去附近居民聞聲而至以香灰敷其傷處遣人舁歸○聯橋左近虚白齋裱畫店係劉姓所開雇王某爲夥已歴多年頗稱莫逆本月十五日王忽出外私服阿芙蓉膏歸店旋至近鄰某衣店小坐忽稱腹痛店中人以爲小有不適令其回店安睡延至午後卽斃命當毒發之時劉詢以何以萌此短見堅不肯言迨延西醫治之則云受毒已深無從施救及死後爲之備棺盛殮并給其家屬養膳銀若干 
[羊城仙蹟]  
　　廣州訪事友人來函云本月初四日城西大田街十一行機房開張入夜邀集賓朋開懷暢欽喧笑之聲逹於户外同行人某甲行經門外冷語剌之行中人斥以不應多言甲不服遂致互相齟齬旋竟各以老拳從事甲寡不敵衆敗衂而回糾率多人持械蜂擁至行中尋釁行中人畏其兇横相率奔避致各貨被甲黨搶奪殆盡并將左鄰張文三機房中貨物掠去翌日行中亦糾黨百數十人與甲尋仇各出洋槍互相轟擊南海縣及西關汛聞警出城彈壓諭令搶物之人共賠銀二百兩給張文三具領○粤垣拐風最盛居民之受其害者不知凡幾日前撫憲鹿大中丞札飭南海縣將著名拐匪梁西能嚴拘到案研訊之下供認犯案六起邑尊恐尚不止此數出示招告云現奉撫憲札開訪聞距西關十餘里之黃竹歧地方有著名拐匪梁西能連年誘拐强搶婦女轉賣者竟有一二千口之多實屬罪大惡極該匪左右鄰數家皆其黨羽同惡相濟所拐搶婦女多藏某姓祠堂飭卽不動聲色會營密拿勿使遠颺等因奉此隨准廣州協密派弁勇拿獲該犯梁西能一名解案訊據供認誘拐及收留背逃婦女價賣出　與内地爲娼爲妾共六次不諱除將該犯押候并緝供開夥黨併嚴辦外惟該匪犯所認之案斷不止其其間或未據禀報無案可稽碍難追究合亟牌示爲此示諭諸色人等知悉爾等如有妻妾奴婢子女被其誘拐轉賣者許赴縣指名探告以憑提該犯梁西能斫訊究追給領按辦距省四五里有地名增步村者民人三五百家聚族而居頗爲繁盛日前有匪人結黨前來意圖行刼村人防維嚴密匪人計不得遂忿忿而退臨去時聲稱定於某日一决勝負村人聞信未免惴惴於心特於某日邀集紳董數人赴省禀請安勇二十名前往村中駐紥以資守護 
[八閩叢話]  
　　福州訪事人云米價奇貴民不聊生督憲許筠帥飭幹員前赴新架坡上海蕪湖等處采辦米石現已陸續解到數千石井訪知下游一帶米價未平爰令酌撥若干接濟一面在省中法海寺關帝廟設局平糶委張明府思誠劉少尉建曾及閩侯兩邑宰分理其事粤中好義之士如義和洋行吳君鑄亭順豐洋行盧君善孫慨然出資助辦米石度地城内外分設二廠平價以濟貧民洵莫大之義舉也○入春以來 
 
 

Page 3

 
 
晴多雨少民間感冐不正之氣釀爲疫癘往往早發夕斃　之醫者云近日此症以西北方爲多凡得病之先不過頭痛惡寒迨生結核則不可救治矣福建藩司李方伯興銳卸篆入都督憲許筠帥檄令署按察司余廉訪聯沅升署藩篆所遺臬篆以署鹽道胡鹺憲廷幹升署遞遺鹽篆委署糧道楊觀察正儀接署遞遺糧篆委總辦南臺稅釐　候補道何觀察成浩接署遞遺稅釐局差委候補道陳觀察同書接辦各員奉檄後卽於上月三十日赴督轅禀謝○代理閩縣成大令象賢瓜期已屆上憲委本任浦城縣翁大令天祜署理旋以翁大令另有差委因飭本任閩縣陳尺珊大令受頤叵任○侯邑占滿鄕人某甲偶與從叔母口角至釀命案現已報官相騐矣○閩縣東關外劉陽村紡紗機器廠係省紳龔季仁太守創辦近日有人以攘奪利權禀請地方官查勘○督憲許筠帥七秩壽辰閩中官紳士民同伸慶祝皇太后皇上眷念功臣特賞匾額袍套如意各珍件本月初二日黎明時用黃亭舁送入城觀者如堵咸頌制軍富貴壽考雖古之汾陽無以過也 
[厦門雜志]  
　　厦門訪事人云同文書院某西教習因水土不服遄返美國學生董事擇期餞别并公送匾額以誌去思○時近夏季大憲牌示三月二十五日換戴凉帽○上月二十六日午後四點鐘時魚仔巿某姓肉店屠房内失火幸懷德宫水龍夫拆斷火路僅燒去樓房兩楹左右前後街鄰未遭殃及前年辦理清道局委員章文甫大令彬去年辦理清道局委員丁佩綬二尹慶珂均於本年二月二十六日病故可謂奇矣○道憲不准流娼逗留客館疉催保甲局員驅逐而若輩神通廣大仍得棲息其中某邑匪棍在某流娼家滋事刃傷一人○今歲臺北有四大茶商停歇以致目今尚無新茶入口茶務之壞可想而知矣○由厦門至臺北各輪船每客向收洋銀四元日前日本三井公司减收五角得忌利士公司又减爲二角五分附船者乃大得便宜○小吕宋慢裏納埠自被美國戰勝後卽由美人管理凡赴小吕宋各處貿易之華民從前須赴日斯巴尼亞領事署請領執照今則改由美國領事署給發惟須與道署會銜會印以便稽查 
[滕閣飛雲]  
　　南昌訪事友來函云贛省開設務實學堂各府州縣申送肄業生童計共四十餘名南昌府江訒吾太守定期四月初十日親自甄别以定去留是日黎明在府署點名給卷扃門考試題爲講求實學應以何者爲先策俟揭曉後送入學堂肄業○保甲總局謝慕韓太守南昌縣孟子卿明府新建縣石幹臣明府會銜出示云省垣各街巿向有明暗水溝納水人湖惟人烟稠密居民鋪户每將煤渣雜屑堆積道路以致溝渠淤塞現值春夏之交大雨時行積水不能宣洩泛漲街巷行人往來不便且穢氣薰蒸民間易染疾病查各處溝道向由居民鋪户各歸各叚自行集資修濬　經辦理在案此次自應照辦除由本局諭飭各分局委紳督同辦理外合行出示勸諭爲此示仰城内各居民鋪户人等一體遵照各歸各叚或量力捐費或認抽　資歸城内四十八廟值年首事妥恊籌議限一月内逐叚清溝修路仍由各分局保甲委紳督同辦理務須一律挑挖深通修復十坦一切煤渣雜屑挑連城外河濵每叚工竣由地保隨時報候本局本縣親臨查騐並禁止以後不准沿街傾倒煤渣雜屑自示之後務各遵照辦理均毋稍事違延致干查究切切特示○前蘇松太兵備道黃幼農觀察之姪文定朱理齋封翁之姪女筮吉四月初八日迎娶之先期觀察由廬陵珂里攜姪來省僑寓上水巷屆期行親迎禮兩家喜氣洋溢門楣他日鳳下徵祥螽斯衍慶是亦坤靈扇牒中不可多得之良緣也 
[上海官塲紀事]  
　　金山縣劉大令元誠於前日下午因公來滬命駕進城謁見道憲李健齋爵觀察隨赴廳縣各衙門拜會如儀○前籌餉貨捐局總辦戴星齋大守自去年交卸局務後借大東門外盛姓房屋爲公館昨日爲太守懸绵令　上海縣王欣甫大令以下各員均往拜祝自晨至暮車馬盈途 
[雙旌並蒞]  
　　昨日上海縣主王欣甫大令接得省垣來電悉江蘇藩司聶伸芳方伯偕升任臬司陸春江廉訪由金陵回省日内將道田申江爰飭公差人等預備供張迨午後方伯廉訪以次抵申小駐大后宫外舟中並不登岸 
[道示照登]  
　　欽命二品頂戴江南分巡蘇松太兵備道也襲三等累爵李爲出示曉諭事照得時屇夏令貧民疾病漸多無力延醫往往成難治之症殊爲可憫歴經由道設局施醫在案本年循舊照辦兹本爵道定於五月初一日爲始在藥王廟設局施診合行出示曉諭爲此示仰地甲軍民人等一體知照毋違特示光緒二十五年四月十八日 
[紗廠被盜]  
　　前晚十一點鐘時突有盜匪十餘人明火執仗羣擁至本　楊樹浦對岸華盛紡紗廠破扉直入將工人某甲扭住用麻繩縶其手足并以敗絮塞入口中然後翻箱倒篋刼去洋銀百餘元洋紗十餘捆事後總辦盛荔生觀察函致爛泥渡巡防局歴述情形請卽派勇查緝 
[赴山瞻禮]  
　　法總領事白藻泰君乘舟至佘山天主堂瞻禮耶穌聖像帶有各式紙燈一千盞懸掛堂前以伸慶賀並聞徐家匯天文臺亦將移置佘山業將開築馬路繞道七寶北新涇等處直逹佘山之麓惟未知何日開工也 
[曲突徙薪]  
　　邇來英美租界人烟稠密時肇火災讞員翁笠漁直剌思患預防特於昨日飭差役會同包探至各柴行傳諭不准多積引火之物如違定卽拘案罰鍰是亦防患末然之道也 
[法曲同聆]  
　　昨日丹桂園主邀集寓滬知音客登臺演劇以欵嘉賓其間如驚變埋玉游殿閙齋之類緩歌慢舞盡態極妍換羽移宫偷聲减字蓋幾疑神游於廣寒深處聽璿宫妃子譜卍字霓裳焉滬上自三雅諸伶風流雲散崑山雅曲早經響絶音沈僅鳳林桂林釗泉鳳祥諸人巋然如魯靈光殿今得重聆仙樂頓覺滌塵慮而瀹靈襟爲志數言以見樂部中亦不免滄海桑田之慨 
[南巿而房紀事]  
　　前日寧波歹人李阿旺在魚攤上竊得黃魚數尾携至新馬路中三號巡街捕察出破綻拘解捕房捕頭令押候解送工程局禀請會辦委員司徒貽芬司馬訊究○前者新馬路一帶時有流氓麕集糾衆行兇工程局會辦委員司徒司馬聞之傳諭地甲將若輩姓名詳細訪查以便按圖索驥各地甲奉諭後卽於前晚會同包探黃量海韋三德將恒生馬頭素不安分之張進發一名拘入捕　捕頭押候解送工程局　請司馬訊辦 
[法界捕房瑣案]  
　　昨日禮拜一讞員朱森庭明府蒞捕房發落各案○王成水以竹管僞飾烟槍持至老北門某烟館吸烟乘間調換經烟館中值堂人拿獲解送至案明府喝令笞懲旋由碧雲天及義成泰兩烟館主各遣夥投案以假烟槍及假水烟袋呈電禀稱被調烟槍二枝求准附追明府詰知王成水專於作僞著加責二百板然後開釋○信來押店夥朱阿振因購物起釁與門首設攤售舊貨之汪瑞梅毆傷縣署家丁明府著各掌頰一百下從寛斥釋諭以倘再犯事到案定子嚴辦不貸○張愼卿圖吞存欵洋銀二百六十元被陳步雲扭控明府訊明責比挺押不理昨日命提到案著重責一百板張叩首求恩明府飭探帶出覓保清理諭以如再玩延定子嚴辦○陳恊榮奸佔婦女被范秋園具控曾由明府枷責懲辦昨日命提到案備函發改過所監禁半年期滿開釋○去年七月沈小園招人承攬杭滬鐵路填泥工程收得押櫃洋銀四百元屢次延約控經明府訊供飭將其子沈子實押候人銀並保限十日内如數呈案迨上期飭探帶出旋以無人具保帶回捕房昨日命提覆訊到案沈呈遞禀稿一紙請送金利源棧房交買辦朱能士及文報局總辦王心如西狀師阿的埃司具保明府著還押所諭令赶緊覓保延干未便○清插手應善元積竊王和尚拘經包探解請明府訊供著各枷半個月示衆期滿責釋 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[吟詩賈禍]  
　　廣州博聞報云江蘇常熟縣某生性好詼諧與中表某甲同窗甲癖嗜洋烟終日横陳短揚自稱　仙中人生屢　之不聽一日作七律一首示甲標其目曰烟鬼詠其詩曰毒入烏鴉不自知尸居餘氣强支持自甘晝伏生原罔銷盡陽剛悔莫追驚黑形容三鼓後熒青景色一燈時倘教此土渾餐却寒食東風定餒而詩後復跋曰洋烟之害人所共知故勸人切戒者或文或歌不知凡幾有是癖者容易讀過久視爲老生常談矣此作專就鬼字著想語不離宗可謂刻畫盡致觀此而不知所以改則昧於爲人之道而甘心與鬼爲鄰矣甲見而大怒突舉烟槍擊之適中生顱紅雨紛披昏然倒地甲驚悸失措疑生已斃急奔出徘徊於書塾之側以俟吉凶司學中有知其事者扶生置牀上以布裹創復　以藥血遂止嗣聞甲在外探聽乃故作驚惶狀彳亍出外佯爲不見也者自言人生於世性命之脆有如琉璃今死者已矣而生者行將償命一日之内少却同學兩人殊堪浩歎甲聞而信自思與其被逮到官不如自裁之爲愈適懷中有紫霞膏一盒遂取而生吞之返至家中臥而飲泣母怪而致詰甲不能隱歴述前情惟柲不以吞烟告母大驚使人視生則雖受創固無大礙也由是心頓安轉以慰其子未幾甲顔色陡變輾轉牀上苦楚呻吟問之已噤不能言惟以手自指其口母不解所謂甲乃示以烟盒母始悟急覓藥如法解救閱數刻狂吐狼藉幸不至慘登鬼籙噫文字之禍固如是哉敬告詩人愼勿輕於掉弄筆墨也 
[上海縣署瑣案]  
　　流氓沈義心被野山貓之黨羽　頭大肚皮等戳斃前日上海縣主王欣甫大令蒞騐後卽飭值日差查緝兇手務獲解辦兹據禀稱查得前月野山貓與沈之黨羽爭運糧米曾在指南白玉茶樓械鬥被戳八刀舁縣請騐迨傷痊尋沈報仇遂將沈戳斃大令爰飭速卽緝拿務獲究辦○黄占魁投高昌廟巡防局控馮長庚誘拐甥女錫貞局員解送至縣前晚縣主土大令委縣丞劉二尹提訊黃供甥女錫貞於本年正月下旬被馮誘去今在伊家内尋獲叩求究辦馮供小的在製造局當工匠前聘錫貞爲妻正月某日因母病接來冲喜旋卽成親並非誘拐二尹令笞責二百板枷號一月發高昌廟巡防局前示衆錫貞交黃領回管束○流氓莊全發等專在東溝一帶訛詐平民縣主王大令訪悉後飭差拘案前由劉二尹提究莊供小的世代務農不敢爲非尚求恩宥二尹判責二百板交人保釋○砲隊營革勇劉長勝戳斃妻姊夏顔氏　縣相騐後縣主欣甫大令升坐二堂提訊十四圖地保張惠忠供劉長勝於本月十五日黃昏時至其岳家將妻姊戳傷身死旋卽逃匿迨翌日黎明時由砲隊營張帮帶督同親兵在望逹江蘆蕩中拘　顔昌逹供湖南人在製造局當工匠胞妹於上年冬間嫁劉爲妻長姊嫁與夏姓向住十二圩姊丈夏明坤於三月二十九日在滬病故長姊得耗於本月初九日到申暫住小的家以待扶柩回去十五日午後小的接胞妹歸寧妹壻劉長勝於晚間七點鐘時來家小的卽出外買物及回長姊臥於血泊中向小的言被劉刃傷務必伸雪言畢氣絶旋由胞妹言劉欲接伊回家胞姊留之劉卽拔刃行兇先戳母親兩下旋將長姊戳斃當小的回家時途中與劉相遇劉亦持刀亂戳致衣袖戳成兩孔夏玉興供小的係湖南人胞姪夏明坤在滬病故偕姪媳夏顔氏由十二圩來滬盤柩今姪媳被劉長勝戳死叩求昭雪劉長勝供上年娶顔氏爲妻本月十五日傍晚時回家妻忽不見尋至岳母家見與姊在彼突有李姓持刀欲戳小的急逃出岳母及妻姊想係被李戳傷大令謂爾旣不行兇何故逃出喝鞭竹梢六十下仍不供認因飭收押以俟復訊 
[英界晚堂瑣案]  
　　馬阿東控譚隆順誘拐伊妻前晚讞員翁笠漁直剌倩襄理讞政之張司馬訊究馬供無錫王埭人年四十三歲駕舟度日光緒二十二年娶田氏爲妻曾出財禮洋銀五十元至秋間携之來滬僑居錫金公所碼頭日往倫華繅絲廠工作至去年四月某日田氏一去不回　處訪尋毫無蹤影迨至上月某日始在河南路大橋堍　萃茶樓見其與譚啜茗向之盤問田氏竟不認小的爲夫不得已指交巡捕轉送案下求恩訊究譚隆順供小的係上海人在楊樹浦開設麫坊光緒二十年因隆順油酒雜貨店主張姓爲媒娶朱王氏之孀媳張氏爲妻上月某日偕張至萍萃茶樓啜茗突有馬阿東者冐稱張氏之夫喚令巡捕將小的扭送來案誣指誘拐求鑒張氏供小婦人並非田氏光緒十九年嫁朱王氏之子爲室未滿一月夫卽病故由姑作主再醮與譚隆順爲妻與馬素不相識叩求明察朱王氏投案供稱媳婦張氏因兒子病故於六年前央張隆順雜貨店主張姓爲媒再醮與譚隆順爲妻小婦人收受身價洋銀七十元張司馬問馬阿東曰爾與朱王氏相識否答稱並未見過此人又問譚能著媒人張姓到案否答稱張姓已四年不見無從訪問矣司馬以兩造情節支離著將馬阿東朱王氏斥退張氏交官媒看管令譚邀其親友具呈公禀再行核斷 
[英界公堂瑣案]  
　　包探顧阿六禀稱賭棍陳正壽向與惡丐陳子明小黃牛等同黨近更與戳斃小夜壺卽沈義心之王小蟹小鐵墩等爲伍訛詐打降習爲常事偶有不合卽拔刀相向昨日又在閘北唐家弄向素不相識之徐桂祥勒索洋銀七十七元正在紛紛理論適爲捕頭聞悉遣小的往查爲特拘送請辦徐桂祥投案申訴前情陳正壽供紹興人向來不敢多事所索洋銀實係欠項襄讞委員張司馬商之　繙譯官判責三百板管押一年○包探趙銀河禀稱前晚流氓金阿旺在石路左近攫取沈張氏所戴金鑲翡翠耳環經小的查獲送請究懲沈張氏投案申訴情由金阿旺供耳環在途拾得並非攫取叩求恩典司馬判責三百板○包探陸阿九禀稱前日歹人王阿福俞四丙串騙張金全之洋銀四元被張扭獲送案請究張金全投案請追王俞司供並無其事實被誣指司馬斥逐不理○包探趙銀河禀稱瞽者沈松梅失去首歸箱一口疑傭婦朱李氏秦錢氏所竊報捕後由小的往查並無實據爲特送案請究沈松梅兩目青盲倩人扶掖上堂叩求追究朱李氏秦踐氏同供小婦人等傭工度日素來安分此事前經捕房中人查過叩求鑒宥司馬著交人保出再行查核○包探張天林禀稱積竊陳中寶竊取倪阿辛家哆呢馬褂一件扇一柄經小的查獲送案請究倪阿辛投案請領失贓陳中寶供無錫人行竊該死叩求恩典司馬判責三百板遞解回籍○包探金三生禀稱李益卿竊取陳長根家錫燭臺一對報時鐘一架報捕後由小的緝獲人贓送案請究陳長根投案請領失贓李益根供認行竊惟求恩典司馬判責二百板管押一月 
[美界捕房紀事]  
　　昨午某小車夫至百老匯路某洋行乘間竊取洋人所用之木棍數條經印捕當塲拘獲送入捕頭令押候解送公堂禀請讞員翁笠漁直剌訊辦○昨晨小竊胡阿四混入外虹口碼頭上竊取舊鐵若干適爲某號華捕所見拘入捕房捕　姑念所竊甚微管押乞丐牢半日卽行釋去 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年四月初十日京報全錄]  
　　宫門抄○諭旨三道錄前○燕督裕奏爲揀員請補同知要缺摺○又奏爲懇恩請緩長蘆正科奏銷摺○又奏爲汲引賢能摺○江督劉奏爲甄别鹺員留淮補用片○四月初十日理藩院鑾儀衛光祿寺八旗兩翼值日無引見○睿王等念友官缺覆命○綿文謝放安徽學政安○敬昌葛寶華各假滿請安○果權余誠格預備召見○召見軍機綿文果權余誠格○○頭品頂戴直隸總督奴才裕祿跪奏爲揀員請補同知要缺恭摺仰祈聖鑒事竊查多倫諾爾撫民同知劉亨霖於光緒二十四年十月初三日因病出缺應以本員病故之日作爲開缺日期歸十月分截缺所遺多倫諾爾撫民同知係衝繁疲難四項題調要缺例應在外揀選前以曾任實缺候補同知直隸州朱章逹奏補接准部咨以該員保歸北河先儘同知班内補用之員業已咨報到工應專以河工之缺請署其多倫諾爾撫民同知係地方之缺不得以該員請補應令另行揀選等因查定例道府同知直隸州知州通判知州如係奉旨命往及督撫題明留於該省候補者無論應題應調應選之缺准該督撫擇其人地相宜者先儘酌量補用又吏部畫一新章内開道府直隸州知州同知通判遇題調要缺酌量以候補人員請補時應先儘記名分發人員酌量請補如果實係人地不宜始准聲叙以各項候補人員請補又部議新章張獨多理事三廳因缺關緊要改爲撫民同知均作爲衝繁疲難四項題調要缺遇有缺出各仿照熱河改設奉天添設各缺成案令該督撫於通省人員内不論滿漢揀員升調如無合例人員亦准於候補人員内揀選請補各等語兹據藩司廷杰臬司覺羅廷雍在於通省應升應調各員内逐加遴選非歴任未滿卽現居要缺或人地不宜一時實乏合例堪以升調之員至記名分發人員亦與此缺人地未宜未便遷就自應在於曾任實缺候補人員内揀選查有曾任實缺候補同知唐榕森堪以請補會詳前來奴才查唐榕森五十九歲廣西　化縣人由增生考取同治九年庚午科優貢真考一等引見奉旨以知縣用簽分直隸十二年十一月十四日到省光緒四年辦理東明河工出力保俟補缺後以同知用八年補授肅寗縣知縣九年七月到任十二年三月丁父憂十四年六月服滿起復是年八月引見奉旨直隸候補同知唐榕森著照例用欽此九月十七日回省十五年辦理通州海運出力保俟補缺後以知府用二十一年十月丁繼母憂二十四年正月期滿起復六月初三日回省該員才識穩練辦事勤明以之請補多倫諾爾撫民同知實堪勝任亦與例章相符合無仰懇天恩准以唐榕森補授多倫諾爾撫民同知於地方實有裨益如蒙俞允該員係曾任實缺候補同知請補繁缺撫民同知銜缺相當毋庸送部引見所有揀員請補同知要缺緣由謹恭摺具陳伏乞皇太后皇上聖鑒飭部核覆施行謹奏奉硃批吏部議奏欽此○○頭品頂戴直隸總督兼管長蘆鹽政奴才裕祿跪奏爲援照歴屆成案請緩長蘆本年正科奏銷以恤商艱仍無悮奉撥各餉恭摺仰祈聖鑒事竊據長蘆鹽運使萬培因詳稱蘆商正課例限五月奏銷自同治十年商情艱窘節經奏准緩至十月啓徵前因例限將屇催令各商完納據通綱商人晉有孚等一百二十三商禀稱長　正課疉蒙展緩俾得專力顧運各商藉資周轉而應解各處餉項亦無貽誤實於課欵商情均有裨益今催令照限完納如果商力有餘自當踴躍輸將曷敢視展緩爲常例惟近年運本增重商情竭蹶因辦運爲保課根本設法籌備赶辦春運已屬力盡筋疲若再完交正課商力實有未逮懇將正課奏銷援照歴屆成案展緩該司詳加體察確係實情若令按照例限完納深恐力不能支徒事叅追無裨實際請緩至十月啓徵仍可無誤奉撥各餉並聲明永屬鹽課奏銷屆時隨同辦理以憑核計等情具詳前來奴才查長蘆正課前因商情艱窘迭次奏請展緩均蒙恩允但可依限催納豈容稍任稽延惟直豫引岸向稱疲困數年引課全完已屬不遺餘力垷當運本增重商力拮据勢難兼顧運課旣經查明屬實應援照歴屆成案籲懇天恩俯准將光緒二十五年正課奏銷緩至十月辦理體恤商艱卽以保全課帑屇時仍當督飭運司認眞催徵並將本屇奉撥各餉於年内解清斷不敢稍任遲悮理合恭摺具陳伏乞皇太后皇上聖鑒訓示謹奏奉硃批著照所請户部知道欽此○○頭品頂戴北洋大臣直隸總督奴才裕祿跪奏爲敬舉直隸文武賢能各員恭摺仰祈聖鑒事竊查直隸爲畿輔重地政務甲於各省舉凡吏治武備河工洋務諸大端皆賴得人而理矧值時事多艱簡拔眞才尤爲當務之急雖人難於求備然用當其才卽中才每足以濟時用違其才卽長才亦有時而僨事要在選擇精詳平時儲備臨事方資策力之助奴才渥蒙恩命受任畿疆求賢審官責任綦重每於文武各僚屬辦理事件察其心術覘其才行留心鑒别其中才質可資造就者頗不乏人而中才亦復不少除查有劣跡之文武各員均經隨時叅劾外其才堪任事之道府州縣將領等員亦隨時體察密記伏讀本年二月十五日恭奉懿旨人才爲方今之所最要務當勤接屬吏認眞考核其賢者　尤荐拔用資觀感中才以下量能器使隨時勸勉不肖者應卽嚴行甄别毋稍瞻徇等因欽此奴才凛遵訓諭尤當認眞舉錯澄叙官方汲引賢能共維艱鉅以盡以人事君之義兹查道員奏調直隸如委用道楊文鼎識練才優通逹治體歴任州縣均著政聲隨辦洋務遇有繁難事件籌度周詳深多方略試用道任之驊精明幹練才識兼長署天津道篆整躬率屬深知體要於地方情形亦極熟悉候補道汪瑞高才長心細精切不浮遇有委辦事件尤能認眞區畫不辭勞怨候補道黃建笎器識沈穩練逹有爲劉心時務處事精詳候補道吳廷斌老成練逹任事實心曉暢直隸水利歴辦河工著有成效候補道王仁寶局度安詳辦事老練於河工及製造等事均能切實講求知府中如保定府知府沈家本　詳練逹守潔才長率屬端嚴治獄明愼天津府知府榮銓才具開展精强有識治理繁劇措施裕如候補知府李蔭梧年强才富勤篤耐勞吏治留心志趣甚正候補知府梁丹銘學識優裕辦事勤明長於聽斷州縣中如候補知州秦奎良樸實端謹辦事肫誠歴辦工賑於民情河務考求有　心候補知縣曹景郕質實謹慤悃愊無華緝捕勤能殫心民事將領中記名提督鄭才盛勇敢樸誠曉暢戎務前在奉天扼守大高嶺打仗甚屬奮　記名提督梅東益才具明練膽識俱優訓練巡防資望甚著大沽恊副將韓照琦精力强盛才具明通熟諳海口形勢以上各員或長於吏治或　練河工或通曉洋務或熟悉戎機奴才蒞任半年悉心體騐遇事考核均屬有用之才堪備朝廷任使之選用敢臚列上陳可否仰懇天恩將楊文鼎任之驊汪瑞高黃建筦吳廷斌王仁寶沈家本榮銓李蔭梧梁丹銘秦奎良曹景郕鄭才盛梅東益韓照琦等員飭交軍機處存記抑或將該員等分咨送部帶領引見以備聖明採擇錄用之處出自鴻慈謹恭摺具陳伏乞皇太后皇上聖鑒訓示謹奏奉硃批另有旨欽此○○劉坤一片再准部咨勞績保舉鹽大使補缺有關具題按照章程應由該督詳加甄别具奏等因　經循辦在案兹據兩淮鹽運使江人鏡詳稱查有勞績保舉候補班補用鹽大使陳壯猷到淮試用一年期滿造具履歴清册詳送赴省甄别等情前來經臣於光緒二十五年二月十三日甄别得該員年力正强公事勤謹堪以留淮補用並照章考試該員詞氣頗順所列三等除該員履歴清册已咨移部科外謹附片具陳伏乞聖鑒敕部查核謹奏奉硃批吏部知道欽此 
 
