# 1918 - 171 - 4916294

 

Page 1

 
 
   
 
 

Page 2

 
 
時評 
[鎗斃（冷）]  
陸建章與陳阦夫 
　　不加審問而鎗斃陸建章與陳耿夫亦南北對峙之一也 
　　陸建章鎗斃而動督軍兎狐之悲於是有質問者陳耿夫鎗斃而興省議會犧羊之念於是亦有質問者是又南北對峙之一也 
　　質問雖然質問解釋自有解釋以勢力不敵之故無論若何質問必有法以解釋之使質問歸於無效是又南北對峙之一也 
　　然則不問其名而問其實所謂南北云者大抵對峙耳其程度仍不失爲中國之南北耳 
[專電]  
　　香港電　粤省議會轉由省長質問督軍謂民主報編輯陳耿夫曷爲未經審訊遽加鎗决 
（二十七日下午二鐘） 
　　香港電　謡傳廣州中國銀行行長已返廣州該行將於下月兌現（二十七日下午二鐘） 
[外電]  
　　倫敦電　（由東京轉）倫敦泰晤士報北京訪員電稱北京政府濫用日本借欵以壓制南方至可痛恨今所磋商之烟草專賣借欵亦爲籌欵征南之用綜之中國濫行典賣其前途專供軍用如各國不加干涉以阻軍人之亡國則中國將墜九淵斷頸而死目下乃各國對華必須有所行動之時期（十七日）朝日新聞 
　　北京電　葡萄牙公使爲現留中國之德奥人數名向有間諜之嫌疑特通知政府囑爲注意政府現正與和蘭公使磋商或將此等間諜嫌欵人監禁於一定之地點或另以他法處置之（二十七日） 
　　北京電　張懷芝要求政府再添派奉軍一二旅赴前敵以孫烈臣爲總指揮小徐反對之政府頗難以處置（二十七日） 
　　北京電　曹錕昨日要求中央將四省經略使對於各省督軍及前敵諸將之權限詳細規定發表（二十七日） 
　　北京電　鳳凰山借欵中日兩方面現正進行交涉不日將簽字（二十六日） 
　　北京電　張懷芝電告政府於二十七八日間由濟南起程經浦口前往漢口政府於二十六日電命海軍魏司令派軍繿建安往浦口迎接云（二十六日） 
　　漢口電　在常德之馮玉祥此次對於中央政府主戰方針曾致電北京希望爲援粤軍先鋒（二十六日） 
　　漢口電　援粤軍總司令張懷芝電致王督軍於一二日内可抵漢口在漢口暫設立司令部云（二十六日） 
　　漢口電　王督軍此次答覆中央政府對南積極的主戰方針極表贊成且謂南方旣無和平之誠意主戰亦自不可中止曹錕張懷芝旣新奉任命則南征之軍紀自能一新本督軍在任地亦當全共同之責任云（二十六日） 
　　濟南電　張懷芝今晨由濟南啟程南下經由浦口預定於三十日抵漢口（二十七日） 
　　東京電　巴黎來電云法國拿斯克烈甫卿於法報（潑鐵派旦祥）發表言論曰日本現已實行我國一切之要求苟吾人再有求於日本日本必將毅然行之但能决定此問題者非吾人而實爲美國大總統也云云（二十七日） 
　　東京電　阪谷男爵於二十六日下午訪問中國章公使及寺内首相爲回國後照例之交際（二十七日） 
　　東京電　駐北京日本公使館芳澤參事官於二十六日到下關卽東上（二十七日） 
　　東京電　爲勸唐紹儀就廣東軍政府政務總裁任來東京之衆議院議員陳策擬於二十八日由神户乘香取丸回國（二十七日） 
　　東京電　請假回國之奉天日本總領事赤塜氏於二十七日由東京啓程歸任（二十七日） 
　　東京電　英國康腦脫殿下今日由日光回東京預定明日入覲日皇告辭二十九日離東京（二十七日） 
　　東京電　智利海軍練習船乾紐累爾白克安拔號於二十六日下午抵横濱自是即擬前往中國（二十七日） 
　　東京電　據日本海軍省公表云在地中海之日本艦隊於二 
 
 
 

Page 3

 
 
　　十一日正在護送興國運送船之際攻繋敵國濳水艇獲多大之效果（二十七日） 
　　東京電　英斯科來電第五期全俄勞兵農兵定例大會决定於六月二十八日招集（二十六日） 
以上東方通信社電 
　　東京電　日本議員川崎助太郎氏爲主所繼承之上海鴻源紡績公司兹决定新設立一千萬元之日華紡績會社於上海此實爲中日經濟提携之階梯而栽植棉花等亦將漸進爲之云（二十七日） 
　　東京電　芳澤參事官今日歸東在車中談曰南北妥夁除非段祺瑞抛去戰意難得成立之言烟酒借欵係出英文京報之揑造（二十七日） 
　　東京電　長崎電上海商人被告周少卿周文翔父子曩在長崎控訴院宣告有罪於去二十四日交保五千圓暫准保釋 
（二十七日） 
以上共同通信社電 
[戰電]  
　　倫敦電　意國公報公昨日意軍大獲全勝敵軍爲意軍砲隊及飛機猛轟不已不恤犧牲死守右岸之地八日之久於二十二日夜間開始退至左岸星期日仍在意軍砲火之下從事渡河護以機關鎗及掩護隊猛禦後卒爲意軍逐退意軍已克復芒台洛及比亞夫河右岸之地僅餘末細爾一小隅仍有敵軍戰於該處意軍俘虜四千人獲戰品甚夥奥兵之屍鋪滿戰地足徵敵軍抵禦之悍敗北之烈（二十四日） 
　　倫敦電　昨日奥國公報云奥軍因此亞夫河水漲及天時不佳已委棄芒台洛及比亞夫河右岸其他陣地此令乃四日前發出奥軍未卽遵行（二十五日） 
　　倫敦電　奥國公報自稱比亞夫河陣線之奥軍處處均照豫定計畫退走意軍自十五日至今被俘者五萬人前後共失十五萬人（二十五日） 
　　羅馬電　公報云星期一日意國第三軍迫令敵軍後衛投降克復比亞夫河右岸之地俘軍官十八員兵一千六百零七人意軍在亞歇哥高原伐爾貝拉山坡襲敵俘虜百人意軍在格拉巴山北陣線一帶發砲猛轟後奮勇衝繋佔有土地重創敵軍俘虜一千三百三十三人獲機關鎗十六架 
（二十五日） 
　　倫敦電　倫敦接昨晚六時意國發出之電報謂山地意軍現正攻撃伐爾貝拉山與亞沙龍山雖已得地若干但遭有甚劇烈之抵禦奥軍完全委棄比亞夫河右岸意軍陣線已展至舊地奥軍顯仍由其舊戰壕進攻河水盛漲未已衝毁意軍所建橋梁數座致意軍渡河維艱已渡河者頗難傳遞消息意軍右翼極端比亞夫河新舊水道間尙有戰事今除知意軍已在該處俘敵約六百人外其他情形不甚明瞭兹因河水仍在高漲故東岸不致有不戰事且亦未便冒險大舉目下之大局雖有甚可滿意之理由但不宜過樂觀（二十五日） 
　　亞姆斯特丹電　聞德國魯登杜夫將軍已銜特别使命赴維也納（二十四日） 
　　倫敦電　今晚海格將軍報稱昨夜美特蘭附近有小戰英軍獲全勝盡得諸目的地因以擴張陣線且獲機關鎗十架昨日有烈風天空戰事殊欠活動英飛機撃毁敵飛機一架自失兩架（二十四日） 
　　倫敦電　今晨海格將軍報稱昨夜加拿大兵在勒維勒維特塞襲敵俘虜二十二人獲機關鎗六架英軍在斯加泊河南岸襲敵得利俘虜數人今晚報稱前敵無事可報昨日雖有風雨英飛機仍撃落敵飛機十架自失三架（二十五日） 
　　巴黎電　今日下午公報云愛恩河北面之敵軍猛轟後以手擲榴彈在勒卜爾東北昨日法軍所佔之廠所激戰法軍陣線安全如故法佛羅萊與柯爾細境有劇烈之炮戰法軍在華愛佛與勞蘭襲敵三次俘虜約二十人今晚公報云愛恩河南岸等處砲戰頗烈法飛機昨日撃落敵飛機六架 
（二十五日） 
　　莫斯乎電　俄國外交總長前因德濳艇出没於白海中曾提出抗議德圖覆文不允擔保該處俄國船舶之安全（七日） 
　　華盛頓電　航務部定造之新船第一批所成之百萬噸大約　於月杪前交付前星期各廠曾交付三萬七千八百三十噸本年合共已交付九十二萬四千二百噸日本爲航務部所造之鋼船四十五艘其第一艘已駛抵美國尙有向日本所租之鋼船二十三艘已有二十二艘交與美國（二十四日） 
　　巴黎電　協約國按月所開飛行大會昨在此問舉行由陸海飛行事務次長杜美斯尼氏主席英意美法政府均有代表與會（二十五日） 
　　亞姆斯特丹電　德國外交大臣庫爾滿男爵今日在聯邦議會演說宣述戰局謂戰爭恐明年猶未能了衆聞其言爲之一驚（二十五日） 
　　華盛頓電　參院已一致贊成英美交相徵兵條約旅美英人自二十歲至四十四歲旅英美人自二十一歲至三十一歲均須受徵惟可自請盡役於本國旗下今估計英人在美者共有三十一萬人（内有加拿大人六萬人）美人在英境者共有五萬四千人（内有三萬六千人乃在加拿大境）須服兵役約内且規定愛爾蘭人與美籍奥人均免役（二十五日） 
要聞一 
[東京通信（心危）]  
日本對俄態度與俄民希望出兵之條件 
　　西伯利亞形勢日惡塞米育諾夫軍已有戰敗之報滿洲里秩序混亂不堪收拾日本出兵之說雖已喧傳而未見實行彼居留民及俄有産階級莫不希望外國之干涉蓋兵禍蔓延生命財産行將不保固未嘗有何偏見於過激派或塞軍也而日本之居留西伯利亞者恒以一方之解釋視塞軍之勝負以爲斷如滿洲里日本僑民電致其外相略塞軍因戰敗欲退却於中國國境爲中國軍隊所阻致無後路將來中國軍或以阻止塞軍而與之開戰秩序紛亂不堪設想日本僑民約二百五十餘人勢將投入渦中故請從速保護云云此種電請似爲塞軍請援要之聯合國之於俄國憫其内亂欲爲救濟固非有所偏袒不觀美國之宣明共態度乎但欲救其因厄雖以實力援助在所不辭蓋於過激派與塞軍無所憎愛也且日本與我國訂立軍事協約其目的在防禦德勢東漸固未嘗以援助塞軍爲前提也今塞軍欲通過我國境是足以擾害我疆土之治安豈有不拒之之理乎日本之所以遲遲不出兵者據各方面之消息則因其出兵之宗旨與聯合國之目的未能一致蓋日本所希望者爲單獨出兵而聯合國則欲聯合出兵也本月十日美國上院議員Ｋing氏提出中美日三國聯合出兵之案故前日華盛頓電盛傳此說而日本以利害關係必且主張其單獨行動况聯合國對於俄國以武力干涉之說漸盛而尙未與日本協議故爲日本所不喜東京日日新聞云聯合國苟救濟俄國必與日本以絶對自由之保障彼固知武力干涉非日本加入不可而協議之時日本不與美國亦有反對日本單獨出兵之論調其有疑於日本之實力乎然極東之事斷不能排斥日本而美國更須解此而至今猶唱其不能實行之三國聯合出兵論聯合國苟有誠意希望日本出兵者則速一掃其疑念而與日本開始協議也云云 
　　至若日本所傳各種消息但言俄人希望日本出兵而不知俄人之目的在驅逐德人之勢力而救其現狀也據時事新報海參威通信員播摩楢吉云俄人之希望救濟方法不外二途一回復俄國自已兵力以與德抗一聯合各國派道軍隊前往驅逐德國而第一要件則其出兵對於俄之各政黨務須持不偏不倚之態度共目的僅在於拒德援俄至若出兵條件如何據新聞記者某氏提出左列條件云聯合國西伯利亞出兵深恐惹起俄國民之猜疑而不知於一定條件之下所爲所感固不足憂或反可使俄民信用之也（一）聯合軍以英美法日編成之而司令部由各同盟國代表者組織之（二）聯合軍之行動須宣明其僅在對德（三）俄國政府不諭其爲何黨派所成聯合軍對於各政嘗須嚴正中立而持寛容之態度（四）聯合國官憲於必要之時縱令爲雷林政府之官意憲亦宜以法律上之官憲待遇之（五）聯合軍進至歐洲俄領須保全其後方之鐵路作業並掃德國俘虜及德探（六）凡事宜採設定與俄人接獨的事業之方法（七）聯合軍司令部須採用俄國代表者爲同等之部員（八）俄國民苟因對德而編成軍隊須援助其武器軍需（九）聯合軍得勸誘俄民組織對德軍隊但不得强制（十）如有須判斷住民紛爭之事必使俄人亦得與聞（十）（一）同盟國之行動務使衆周知（十）（二）對於後方之住民與以經濟上之援助且與有健全思想之俄人協力爲政治上及經濟之運動由以觀俄國人民之所希望於聯合國之以武力干涉者須有不贪不倚之態度已足證明之矣 
　　附京報消息云中日出兵西伯利亞問題旬日之來播傳人口但中日兩國雖秘密等備而實際未完全决定其原因以中日共同出兵協定成立後美國對此之態度頗於出兵之進行有關日本言面已派石井赴美中國方面則由美國公使電詢本國昨日美館已得華盛頓覆電謂美政府於干涉西伯利亞亂事之說六甚謂然而主張對俄之新政府加以警告此美國之意見協約國以爲然否雖尙未可知然出兵問題恐因此而小有停頓矣 
[中國之内外時局談]  
　　英文滬報二十四日北京通訊云湘事忽有意外之變遷張敬堯電告政府謂吳佩孚與南軍趙恒惕相約停戰由寳慶至茶陵雙方皆停止攻撃電文中含有事變隨時將作之慮同時張宗昌亦來電報告此事並請政府指示機宜聞段總理之意以爲停戰即議和之先聲殊與政府所持之政策不合當即電諭吳佩孚取銷停戰又電張宗昌囑令進兵按吳佩孚爲小徐或北京政府所依賴之唯一人物今旣主張停戰則湘境戰事至少必暫時停止且吳有不於事前商諸政府遽即約定停戰之膽量則亦不必有服從北京命令立即開單之願意是以湘局極堪注意也閩軍由漳泉進據汕頭之說傳佈已有多時但迄今除北京政界消息外並未聞汕頭已爲閩軍攻陷之戰情實則粤軍已佔汀州現方集重兵於汕頭以圖大舉據二十一日李厚基報告粤兵數千已乘廣海巡艦行抵汕頭又據他方面消息觀之南軍似撤回他處軍隊進取閩省此李厚基之所以有立待大批援軍否則大局將不可爲之急電也張懷芝已返濟南倪嗣冲已回蚌埠聞主戰派以副總統一席餌曹錕誘其擔任四省經略使而張懐芝之願爲援粤總司令亦附有曹錕爲副總統之條件第曹張之就職未可遽視爲曹張已允親往督戰其實曹張二人必居於距戰線甚遠爲流彈所不及到之地也倪嗣冲僅至天津而不入京蓋恐段氏囑其親赴戰地不便辭却之故至於張懷芝之地位亦不便多派軍隊出戰魯省安寗全賴兵力維持苟張不願犧牲山東督軍之職則未必肯再派軍隊龍濟光在京大言炎炎以此爲誑取戰費之要法無日不向當道陳說其如何威武及其苟得新軍南去即可平定全粤之能力但龍之新兵果何在耶招兵已久僅得一營方訓練步伐以此倉促召集之新兵而欲撃敗久經戰鬭之粤軍適見其不自量耳大約龍所恃者不在新募之兵而在各省援軍惟龍雖極力自誇終不敵政府之刁詐徒受其現弄試觀龍請欵二百萬元僅得四十萬元亦可見龍在京之勢力爲何如矣西比利亞出兵一事因美國反對似難實現今日美使署接華盛頓訓令表示不贊成干涉俄國内亂之意美國僅欲警告俄政府勿用德奥俘兵美使已將此意正式照會中政府故出兵一層今已不成問題不知日本此後將施用何法以造成可利用中日新約之時局彼外交家於此方躊躇不遑也 
[關於時局之最近京聞]  
　　曹張變態之内幕　近數日來傾向主和之曹張忽有受任爲經略使援粤總司令之命令旣有援粤軍總司令矣復又有閩浙援粤總司令之名目此中内幕複雜殊令人不可解茲據政府中某要人言曹張由漢北旋即已無意於戰事且暗中運動和平最力而其主和之本旨實爲曹錕運動副總統當曹張在漢時即已密定計劃並經商得某某兩督之同意嗣後曹張北上着着進行曹銀坐鎭天津優游養望而張懷芝則爲之往來京津分途運動成績頗有可覩惟其到京後始知主和宗旨爲當局所不能容納段總理及某方面並要求張承認爲援粤總司令以爲選舉曹錕爲副總統之交換條件張赴天津與曹錕協商數次見選舉形勢某方面着着勝利遂不得不勉强應允於是而有二十日之兩種命令其必任曹錕爲川粤湘贛經略使不過藉此增高其資望即不啻爲政府承認曹錕爲下次副總統之表示張懷芝目的旣達其對於援粤總司令之職務遂無可推辭惟張之本衷仍不願馳赴前敵親與戰事故於前日出京時特要求總理准其將總司令部設在漢口遥相指揮不必親身赴粤另派他人爲前敵各軍司令以實行作戰計劃於是而又有二十二日特派李厚基童保暄爲閩浙援粤軍總副司令之命令發表刻聞張懷芝因任務完畢已於二十三日由天津乘專車馳回濟南擬將魯省軍政大事稍爲處决後仍當由津浦路南下改乘江輪前往漢口並擬在徐州蚌埠南京九江各處少有勾留與某某等有所接洽其漢口援粤總司令部之成立至早亦須在一星期以後云云 
　　龍濟光餉械之籌畫　龍濟光此次在京覊留多日餉項問題雖已解决而軍械一項尙苦不敷聞近與日商大倉洋行連日接洽訂購一宗大批軍械此契約一經定妥即行出京赴粤但龍氏前經商准調用陸軍部講武 
堂之學員以爲敎練所募軍隊及各級武官之需均經取具各該員之志願書聞最近忽有多人取消其從前之請願書不願赴粤尙未悉何種原因也又龍主張攻粤最力二十四日曾向某要人談及該軍餉項中央但能先撥付五六十萬暫濟急需即可濟事餘欵僅可墊辦并稱余現有地畝尙值數百萬如值必要時寗願犧牲一切爲國宣力并謂所部之兵有一部分半屬地房餉項儘可暫不給與云云又據某方面消息龍濟光擬不日赴奉天聞其目的雖云爲募兵第此乃表面上之理由其實際係以連絡張作霖之感情爲主而以懇求張督將前此在秦皇島所截留之軍械分與一部分爲此行之副目的也 
　　徐樹錚奔走興招兵　聞奉軍副司令徐又錚以時局上之某重要問題至津與各要人有所磋商曾於二十四日上午八點三十五分赴津係與曹經略使會商要務又聞徐樹錚現招兵五旅講武堂軍官往投者不絶徐已派員赴河南之河洛衛輝彰德三區及山東兗曹兩屬招兵預定九月一號以前成軍 
　　趙恒惕受撫之不准　據政府某要人消息第六旅旅長張宗昌前日轉來吳佩孚師長要電一件大意略謂前接中央密電派定趙春庭爲招撫使具見政府寗人之本懷湘軍旅長趙恒惕派員來營與佩孚協議自願受撫惟以寳慶至茶陵二百里以内有某項之要求大似以此爲條件彼旣輸誠受撫此等局部要求尙希中央卹民允請等語又據他方面消息謂吳佩孚電稱趙恒惕自甘受撫請中央應允其局部某項之要求一事聞段總理以中央正在積極作戰之中斷不可輕允所請致怠軍心二十四日午特諭參處以此意電逹吳佩孚師長并敦促其繼續作戰又據某要人云湖南方面戰信近極沉寂乃二十四日某方面得張敬堯來電謂吳佩孚與趙恒惕近自行議定停戰其停戰區域爲寳慶茶陵間段總理得此消息深不以吳佩孚此舉爲然業急電令其照舊進攻勿許停戰惟據别方面消息停戰雖確有其事然係因盛暑炎熱事實上停止作戰似尙無重大意義云 
　　馮玉祥最近之三電　（一）申謝之電略謂奉令給還中將並取消免職處分慚感莫名惟有勉竭駑駘剿除餘匪以盡天職特電申謝伏乞鑒核（二）請械之電略謂黔軍已抵桃源大庸周則范等正在桃源集中擬以全力反攻查桃源爲常德門户非先佔領不可惟職旅鎗支不滿六千分兵防守實虞不足懇將鎗千五百支早日撥下以應急需（三）報告軍情之電略謂據臨灃張指揮官電稱臨屬七里河有民軍五六百名爲首者爲胡司令又林德軒近與馬匪聯合共約二千餘人佔據五雷山謀窺臨澧云云 
　　閩中形勢之近訊　據政府方面消息福建督軍李培芝二十四日來電除報告南軍在粤窺視閩邊情形外并請政府速催龍巡閱使早日南下以謀共同抵禦之策至中央所决定之援粤計畫内容如何亦請早日實行以平粤局而安閩圉等語聞政府已將該電發交參陸處核辦並轉知龍濟光查閱矣又聞李培芝二十四日又有電致政府 
據稱閩省眉州灣泉州灣海盜猖獗特派肇和江貞兩艦前往剿辦並於閩海各軍艦旋行臨時戒嚴令以防敵軍暗襲云云又據某社消息云潮汕一帶民軍現特調各路援軍厚集兵力以爲大舉反攻之計李閩督養日有電來京内稱據報劉志陸乘廣海兵艦由粤帶來軍隊數千業已到汕韶關英德兩處敵軍均向梅縣進發察敵舉動似將盡撤拒龍拒湘拒贛各軍移而攻閩務懇速籌挽救方法遲恐無及云云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京最近之各方消息]  
　　政府派員聯絡黔督　據政府方面云貴州自川滇戰事起後即曾向中央聲稱中立後雖以時會所迫似有變化而黔督劉顯世實時有電報到京表示該省之並非絶對脫離中央最近劉氏更常有電來但均僅致公府方面聞府院對於貴州均有實行聯絡之意馮段二氏均已派有專使於前日秘密出京與劉顯世接洽一切並聞持使節者一爲任某一係劉督之介弟 
　　路電概收現欵原因　據交通界消息自援粤總司令發表以後政府積極籌劃援粤辦法惟軍費一項爲數甚鉅刻以中央財政支絀頗費躊躇二十四日由交通總長曹汝霖與段總理商議擬由七月一日起將交通方面各項收入如鐵路電報電話等費一律收取現洋統計每月所入足借平粤軍費之半數聞曹總長此項計劃頗爲段總理所嘉許將於二十五日提交閣議一經議决後即行通知各路電局遵照實行 
　　敎育部興留學生　聞敎育部以留學生代表阮湘等至今尙未出京前日特行文吳總監謂留學生某某等以外交之事爲理由煽動京中各校學生曾經本部當面訓斥並限期六月十日以前回校今該生等依然逗留京師希警廳嚴重監視並勒令其即行離京措詞非常嚴厲現學生代表等聞已於昨日晚赴天津再定行止敎育部對於留學生之舉動如此頗似放逐敵僑之辦法若以此項公文言之固不失爲强有力政府之敎育部也兹將留學生代表臨行時之來函錄下 
　　吾儕自五月十五日抵京迄今已逾月心雖諒乎都人言不用於當局救國目的茫如捕風内疚良心外慙多士所差堪自慰者迭蒙報學各界指導援助足見人心不死正義猶存雖無補於目前必有爲於異日耳夫中日密約書預作統監政治之地步即實行所謂日支親善之基礎故佔據滿蒙重提第五項恢復清室設置統監實爲其進行之步驟吾儕已屢爲當局及都人士痛言之矣然哀懇政府力竭聲嘶旣不獲阻密約之實行又不能使秘密之暴露唯冀藉未死之人心張僅存之正義以國補救於萬一而迭受讒言中傷招當局疑忌雖未受無理束縛而言動實未自由今則警廳以且勒令出京見告矣不得已乃移往津門（事務所在天津老西開平安里五十九號）務期聯合各界警醒同胞俾曉然知大難之將至慮謀之日急多盡一分力量多得一分愛國份子斯可多收一分救國效力且京津相望同聲相應苟獲都人士之同情自不乏受敎機會至吾儕宗旨一致對外不預内爭區區此心始終不渝讒人之言不足恤也歸國留日學生團駐京支部同人謹啓 
　　京漢路已修好通車　京漢路被水不通各節略見昨報兹開其所以被水之故係因近日直隸四北一帶大雨如注山水暴發以致京漢鐵路自王化堡至邯鄲間路隄被水冲斷數處該路比則督飭夫工連夜加班趕修於二十三日一律修復二十四日已照常通車矣 
　　日人之放債機關　聞日本三大公司五千萬放債之組合已舉定西原總其事現經開始兜攬其生意矣並新訂優待經手權利章程除回扣外復以所得利息中之一釐利息格外報酬經手者其欵憑摺領取未經還清以前則經手人亦得隨同享受上項所訂之利益云云 
　　奉省殖邊銀行消息　奉天殖邊銀行前因查賬風潮行長被押該行鈔票亦稍受其影響京行總理公府秘書惲寳惠因特派安員前往接洽兹確聞昨日來電是項風潮業已平息行長釋放鈔票亦已照常通用矣 
　　四國團决定交付墊欵　第二次善後借欵墊欵一千萬元因中國政府要求甚力曾由四國銀行團照會倫敦本部請示可否本部業已覆電承諾定於七月一日以前定可由銀行團交付中國政府再該墊欵之條件與前次一千萬元墊欵相同其欵額亦仍由正金銀行擔任 
　　漢陽兵工廠炸　爆裂續聞　二十二日早八點鐘時漢陽兵工廠内砲彈廠忽爾霹靂一聲炸藥轟裂所有一切情形略紀前報兹再將王督軍政府之禡電錄下現據漢陽兵工廠報告本日廠外小藥庫有第二路總司令部存儲備裝榴霰彈之炸藥三十箱忽然爆炸藥庫磚瓦飛墜致斃衛兵一名并傷廠工二十餘名等語查係因天氣熱燥庫内空氣不舒之故并無别情恐遠道傳聞失實特電奉聞 
　　江寛被撞案近息　楚材橦沉江寛案業經海軍部組織法庭審訊迄未解决政府以江寛損失極重故有賠償之議而楚材艦長曹進銳猶以賠償爲不當日前特請三律師擬稿呈遞内容具有理由四種（一）爲江寛年齡已老不撞亦有自沉之勢（一）爲江寛不究養船歷久未修且内務廢弛救生具全不能用致死多人（一）爲航線錯誤咎江寛（一）於雷雨之夜糢糊莫辨該呈文末並甲明政府不應全數賠償該船損失若照撫卹之例給予卹金固無不可云云聞律師中有汪某者辨護最力 
[吉會借欵之近聞]  
　　吉會草約於十八日簽字已誌前報昨據日本興業銀行所發表之内容與前傳者略有出入特再譯誌如下（一）中國政府規定本鐵路建設費及其他必要條件要求興業銀行之同意（一）上項金額確定後日本興業銀行可爲中國政府發行五釐利息之金貨公債（一）本公債之本利於本鐵道現在及將來所屬之切財産及其收入爲擔保（一）其細自均依四鄭路借欵契約津浦路借欵契約雙方協定之（一）本鐵道與朝鮮鐵道之運輸聯絡另以特約規定以期圓滿（一）日本興業銀行對 
於中國政府墊付日金一千萬元中國政府當由本公債募集之資金内儘先償還（一）墊欵之交付全在日本東京 
　　北滿日報載據某方面來報云日人西原龜三氏此次與中國代表曹汝霖氏詳加商議之結果已締結二千萬元之吉會鐵道借欵至十一日已經正式調印蓋該鐵道由吉林至朝鮮會寗二百七十七哩之路其沿線大半有山嶺起伏平地甚少然地質無不肥沃將來農産物必能豐富此外天寳山及其他金銀鐵礦森林等甲於全國該路全通後將爲中日兩國一大利源之鐵道也 
[兩日之中央政紀]  
　　二十四日之公府情形　馮總統二十四日下午二時到辦公室披覽倪丹枕張子志等重要文電數件於三時延見本府法律顧問日本有賀長雄四時見長江巡閱副使王廷楨淮揚鎭守使馬玉仁諮詢重要軍事五時傳見前財政總長王克敏五時半王君出府後元首以天氣清爽暑氣略減遂往北海游覽至七時始返内宅用晚餐晚九時復到辦公室延見議員張恩綬王雙岐二氏始返内室 
　　二十四日之參陸會議　參陸辦公處二十四日上午九時曾召集重要會議一次對於援粤計劃曾具體討論至兩小時之久聞散議之後曾致贛督陳秀峯閩督李培芝等重要軍電多件均援粤計畫有密切關係 
　　二十五日之國務會議二十五日星期二爲國務例會之期方立之秘書長二十四日所發布之議事日程内中無甚要案其較重大者（一）爲續籌援粤軍經費問題（二）爲交通收入自七月一日起改收現洋問題（三）爲任命官吏案此外聞陸軍外交財政三總長臨時均有重要報告提出惟因問題重大并未預列議事日程又一消息上星期六已經列入閣議日程中之烏染海設區計畫一案以陸外交總長未列席未經議及聞此案係經庫倫委員嚴式超所查復者刻已定於二十五日特行提出會議又俄使關於外蒙辦理選舉某案之質問及英使對於英屬選舉之抗議兩案均定於會議中從事討論并聞段總理昨已預知陸徵祥總長届時務請出席 
[交通部之第一次運輸會議]  
　　交通部因謀鐵路運輸及附屬運輸各業務之改良統一及進行特召集各路局局長及各路車務處重要職員并該部辦理路政人員舉行第一次運輸會議已假定西長安街全國鐵路協會會場爲該會議議場自本月二十四日起開會現各會員已遵照該會議章程先後報到聞會議議場業已布置完備兹將已經報到各會員及派定職員開列於下（主席）關賡麟（會員）郭則洵汪廷襄華南圭劉景山張心澂葉瑞棻黄贊熙胡鴻猷孫鴻哲詹天佑（趙世瑄代表）施肇曾（張祖廉代表）王景春徐廷爵俆世章丁士源水鈞韶鄭洪年勞之常何瑞章丁平瀾程世濟闞鐸虞愚夏昌熾孫多鈺温德章（劉承暢代表）唐德萱（祝開源代表）王靖先（唐慶鈞代表）盧學孟（諸以仁代表）蕭札柟岳照熥錢鏞張保榮佛類黄文恩周善同關葆麟余垿譚顯章巴白白勒（許壽仁代表）村田慤磨竹中政一（專任會員）王世堉楊先芬林端甫唐士清陳國華（事務長）郭回洵（秘書長）王世堉（事務員）孫蔚生吳簡郭克興石福綸方汾玉陳瑞章顧梓田李靜吉林兆墦馬廷燮魏武英車顯承錢春祺楊用楨染清汪志銳藍宗麟周漢章 
[蒙古之新參議員]  
　　蒙古之選舉第一次選出阿穆爾靈圭三十票德色賴托布二十五票第二次選出祺克坦二十八票林炳華二十四票第三次選出鄂多台二十八票李國杰二十四票第四次選出祺誠武三十票扎噶爾二十四票第五次選出逹賚二十九票吳德培二十二票第六次選出棍布扎布二十五票朱仕清二十三票第七次選出楊壽柟二十四票阿拉坦民齊爾二十三票第八次選出熙凌阿三十票以上當選參議員第九次選出吳劍豐二十一票唐理淮二十票第十次選出劉文煜二十票吳淵二十八票第十一次選出色丹巴勒珠爾二十三票周秀文十九票第十二次選出汗維扎布二十一票蘇逹納睦十八票第十三次選出唐古色二十二票塔旺拉布坦十九票第十四次選出王振堯十元票博音德勒格爾十九票第十五次選出林沁旺都特二十票圖布新濟爾葛勒十九票第十六次選出克什克德勒格爾十九票以上當選候補 
[益陽兵禍後之狀况]  
　　湖南益陽西友十九日通訊云北軍第十一師第四十四團兵士於本月四日抵此迄今已兩星期此間原駐南兵歸廖某統帶者聞此軍行抵南岸三里橋即不戰而退北兵乃得入城未遇阻力廖向商人需索軍餉故商民殊不愛戴之廖旣不戰而走地方遂未遭糜爛居民咸深欣幸第四 
十四團雖非紀律嚴明但其行爲尙爲差强人意今此團奉調開赴長沙來此駐紥者爲四十一團其兵頗不文明但軍官尙知約朿之紅十字會所開辦之收容所擁擠不堪幸兵士尙無顯著之暴行人心稍覺安定商舖逐漸開門益陽新知事現已接印其人周姓隸籍廣州刻已出示安民益陽自經戰禍受害已深了亟願無意識之内爭早日終結俾民間得稍休養人民對於南北固無偏袒一方之感情惟南兵在此雖令富商輸資然不汚辱婦女故民間尙安迨北兵一至則婦女惶擾悉逃赴收容所以避淫兇此種事寳大堪注意人心向背亦由此可推知矣 
[湘戰最近之局勢]  
　　湘南戰事停頓之說已喧傳耳鼓而直軍請求休息之聲浪亦愈唱愈高刻據前敵軍電與戰地探報則事實相反蓋直軍攻進衡陽之後南軍恃形勢之天險與路途之熟悉圖謀包抄直軍防之極密故未蹈湘東之覆轍北軍前雖有催促奉軍上前將本軍換退後方休息之電請經參陸處兩次電慰並派李壯飛赴衡接洽與總指揮吳子玉及旅長六人會議表决仍擔任湘南防務但加以奉軍一旅之援助俟攻克永郴後即以吳爲攻粤司令旣得吳之同意中央亦即迭示方略此係曹宣撫北歸後參陸處與吳指揮直接商决對付湘粤之新戰策之情形也因是之故湘南戰事最近又大决裂其重要點在永郴二州查永州扼桂省門户郴州通贛粤孔道北軍得此二城則南軍粤漢路之運輸斷絶故參陸處新編第八期戰策懸賞二十萬攻克永郴以肅清湘南以吳子玉居衡遥制六旅兼攻郴指揮王承斌爲攻永指揮刻王因病久假另以閻相文代之而蕭耀南駐安仁張學顔率朱亭張福來駐耒陽均爲直搗永郴之計且有趙春霆就中招撫以分敵勢詎南軍亦以永郴爲根據拚命死守不稍疎懈近則增加厚援反攻尤力聞吳子玉氏於篠個等日迭來急電謂陸榮廷新派桂軍十五營援永已由道州支路運入全州譚浩明主力軍萬餘人固守永州派出陸裕光趙恒惕林修梅三部由永興永寗鄉縣之正面反攻衡陽馬濟韋榮昌賁克昭由祁陽之右路反攻寳慶張其煌王永隆新率之粤桂生力軍三師團由郴州左路侵犯贛閩邊塞勢甚猖獗中右兩路互相接觸激戰數次頗形激烈並云駐寶慶之田旅樹勛勢甚危急由張湘督催派員心田及馮德修之皖軍速由新化永豐馳往右路援應至中路之張學顔張福來閻相文蕭耀南等旅連日激戰正在相持巧日吳子玉氏又來一電據探報南軍增援日多特請奉軍師長孫烈臣速率四六兩旅馳往湘南并請參陸處任孫爲攻郴總指揮云云則其勢危可知矣又據湘潭函云南軍反攻甚急攸茶一帶勢頗危險日前奉軍以地勢不熟之故徑前迎戰頗有失利消息至祁陽寶慶永郴零陵等處南北兩軍均厚集兵力於其間不出數日當有一番大激戰又聞郴州永興一帶爲林修梅馬濟所部不下二萬餘人近復增加桂軍數營遂由守而攻北進衡陽東則由郴州永興分兩路進攻湘東之蘇皖各軍則連同直軍分路抄襲直軍嚴守前方一面分軍襲撃郴州斷其後路寶慶方面近有黔軍數營加入前線戰事又加劇烈云云則湘省戰局之前途尙未可知也 
[俄人招募華兵案]  
　　哈爾濱消息云五月十四日哈埠車站票房外忽有華人多名互相口角經臨時警察張局長分别訊辦呈請警備司令部核示司令部以事關俄人招募華工恐謡傳失實當即據情轉呈軍署以明眞相兹覓得中東鐵路警備總司令部呈文錄左竊據哈爾濱臨時警察總局局長張曾榘呈據第三區警察署呈以五月十四日晚十鐘見有多人在票房外互相口角勢欲動毆詢據高得勝王德鴻戴萬珍張希五等同稱因王靑山與俄人代招華兵共招民等七十餘名均有保條每月薪餉羗洋八十元言明至車站先發五百元不意行至車站不發反言赴煤窑作工民等均不願往向伊索回保條伊堅不給因此口角等語復詢王靑山聲稱與俄人葛拉屋次代招華人七十餘名均係工程隊並無執照所招華民等行至車站均不願往因此口角等語查王靑山代俄招募華兵情殊可惡比因案内之人過多當令舉出代表玉德洪等到案質證餘均暫回聽審呈請鑒核等情當經提詢王靑山供稱民代俄武官其妙及不知姓之俄官一員招募華兵王得洪等七十餘人月餉羗洋八十元赴滿充當工程隊在道外高得勝飯店食住十四日因往滿洲站開拔結算店賬共欠羌洋三百餘元當付羗洋五十元餘俟到站付清因討帳口角經警察盤問民因畏法揑說招工關鑛被王得洪在旁聞知信以爲眞均不願往紛索保條被警獲案等語並分别詢據高得勝王得洪戴萬珍張希五等所供大致相同復詢據王靑山與俄武官其妙招兵有無訂立合問究有　人在外招兵會經領過羗洋若干保　落在何處據稱並無合同亦未領過羗洋僅有伊一人招兵至於保條寄放在這外北十道街棄子元巴工處等語復經飭警票傳葉子元等去後嗣據去警以遵傳葉子元馬鳳岐等到案並搜起保條請核奪等情遂訊據葉子元供稱伊年四十九歲現住傳家甸十道街開包工處伊與王靑山認識至於寄放招與保條伊並未知道是實訊據馬鳳岐供稱伊年三十七歲是直隸滄縣人現在葉子元包工處管帳伊與王靑山認識王靑山亦時常到包工處居住至於招兵保條是王靑山自行收管的是實各等語質訊王靑山高得勝王德洪戴萬珍張希王等各供詞核與前訊無異據此查中俄壞地毗連素稱親善現值俄國内亂方殷之際如果無害我國治安當取中立主義免傷感情該武官其妙等未經我國允准利用通事招募華兵開赴前敵實屬有違公法擬請嚴重交涉以重民命而符公法至於王靑山給俄武官其妙等招募華兵律無正條似可免其置議惟所欠店帳窮無所出且華兵王德洪等亦三餐不給若責令俄武官其妙照數賠償勢必有稽時日伹葉子元與王靑山往來甚密旣經搜起保條似未便因其訊供不認置之事外遂勒令措交羗洋四百元當經照數交案一併保釋其華兵王德洪等每人發給羗洋一元分别遣散並諭令各謀生業母得滋事義順館欠帳開取發票給領附卷備查除分呈並隨時禁阻外理合照錄保條呈請鑒核示遵實爲公便等情據此查俄人招募華兵業遵憲台電令與霍總辦交涉妥協實行禁阻在案兹據呈稱前情除仍隨時查禁外理合呈報鑒核施行 
[反對陜省違禁種煙之急電]  
　　全國禁烟聯合會此次因陜省違禁種烟爰特公推其會長安銘君親赴陜邀實地履勘冀明眞相曾於磧口地方拍致中央急電請轉知陜省實力維持烟禁原電及内部覆電具載前報兹又由安君致函該會復將在磧口同時致陜省軍民長官原電一通發表其文云西安陳督軍劉省長禁烟局均鑒陜西烟禁去年中英會勘業已報告肅清曾經佈函致賀至今猶爲稱頌詎意紙墨未乾遽爾弛禁日來由磧口渡河歷經葭縣曁吳堡等縣所屬各村俱有烟苗發見十年煙約禁而復弛是否有匪徒從中挾制抑係由縣知事私令種植實難懸揣本會爲全國禁烟聯合總機關親見是實難安緘默用特飛電布聞務請維持烟禁勿變初衷國家幸甚人民幸甚 
[香港戰債票開彩紀]  
　　二十一日下午四句鐘在大會堂戲院内開戰務債票彩號中西人觀者極衆院内座位皆滿佇立而觀者不可勝計舞臺上則盡爲司理開票之人副臬司甘弼士議員何利煜亦在座臺上有五鐵球每球以兩人司之球中載有小薄片每片上有一數目字由一至○又一救内載一百零三薄片每片分注彩數開彩之法由司第一球之人將一球轉一片跌出其副手即將片上之字書於版上次則由司第二球者照行至五球所出之字排列版上成一票之號數乃查對如此號之票未經沾出則此號作廢再行　取倘其票已沽則將載彩數之球一轉其跌出之銀數即爲此票之彩數是日共中彩一百零三號兹錄前五十名得彩之票如下 
彩名中彩號數得彩銀元一一一八二○一七六二五○二五四六二四五二八七五三八○四一五三五二五○四六四二六九一○○○○五一九六○六一○○○○六三七八一五七五○○七○一七三○七五○○八一九二七五五○○○九四○九四八五○○○十二五五九二二五○○十一四五○九四二五○○十二六五一八六二○○○十三八八一一二二○○○十四二○六四七二○○○十五四○七三九二○○○十六一六一五九二○○○十七一四九二五一○○○十八六三七三○一○○○十九○九五四六一○○○二十六一四九四一○○○ 
 
 

Page 7

 
 
二十一四五四八九一○○○二十二○八六二五一○○○ 
二十三四三五六一七○○二十四三六二三七七○○二十五四六二二○七○○二十六六八三七二七○○二十七五○二五○七○○二十八七八九八三七○○二十九一八四五○七○○三十○二四八三七○○三十一一五六四六七○○三十二七二三○三四○○三十三九四八○○四○○三十四四六五四○四○○三十五○一八六四四○○三十六七七二八○四○○三十七四一四○三四○○三十八六二七六四四○○三十九○一七二一四○○四十三九五二九四○○四十一二四一三二四○○四十二七四六一二四○○四十三五九八○六四○○四十四○六三六○三○○四十五八九五三六三○○四十六○四四七四三○○四十七九一○七四三○○四十八八九八三七三○○四十九四○七八八三○○五十九二九三八三○○ 
[封閉松鹽計劃之實行]  
　　上年秋間丁恩氏南下考察浙東西鹽場歸時道經上海曾向松江運副孫多褆言及封閉松屬靑村袁浦兩浦三場鹽産之意見其時孫氏但唯唯諾諾不置可否及今年丁恩回國代之者爲某氏彼於入京就職之先又向孫多褆盛稱丁恩封閉松鹽計劃之有益孫氏雖不以爲然而以自身關係不敢顯持異議及某氏入京坐席未煖而此封閉松鹽問題遂由議論而進爲事實鹽務署於上月中突以正式命令發表會辦丁恩第一千七百五十二號之意見訓令孫氏飭與松江稽核分所經協理等核議封閉後之恤金等項以爲實行之準備兹將丁恩氏之意見書覔錄於左 
　　李總辦鑒據後附清單所開之數目而論足見現在松江各鹽場實使政府損失稅欵甚鉅而亦實可不必將各場留存以便産鹽轉供蘇五屬之用因餘姚場曁附近浙省内地各場以及岱山與舟山羣島之其他各場所産之鹽除正當專銷浙省之綱住肩各地及蘇省之蘇五屬各地外尙有餘裕也（一）關於餘岱溢産鹽斤一層吾儕已素知之稔但關於附近走海十六門各場每年所産之二十萬擔則並無所聞而此項鹽斤現係全數走私大有害於稅欵者也查衢山及岱山迤東其他各島所産之鹽或可專傳醃魚之用惟由定海用民船或輪船運鹽赴滬較諸由岱山運往尤爲容易故現在十六門各場所産之鹽除每年由各醃魚店繳納數百元外其餘悉無稅課納於政府也（二）據後清單所開之數目而論足見所有現在松江各場場警以及華漂奉金等縣鹽巡之經費較諸民國六年度所收稅欵實溢支五萬二千零七十二元七角六分六釐而鹽巡因公斃命所給之撫恤費以及其他臨時費用（如購置及修理船隻等費）尙不在内查松江各鹽場係在金山華亭率賢籌縣之内而上開實懚乃因　斤山松江各楊走私直接所得之結果也據鄙人所知蘇五屬鹽商於上兩月業已停購松鹽而松江各場所産之鹽現又同時增加若准灶户製鹽而無正當之銷略固難怪其走私也（三）查政府因松江鹽場每年實損失五萬二千元若將松江各場停閉則不獨可免此項損失且可得間接之益處甚大查民國六年度内華溧奉金四縣所得之稅欵祗有四千五百零一元五角殊不相稱若將松江各場停閉並禁止此項鹽斤偷運該四縣則鹽稅將來侯大有增加蓋該四縣之人口佔計約有七十八萬一千六百十七人而該地稅率係每擔二元七角若按每人每年至少食鹽十斤計算則每年所收之欵應約有二十一萬一千元也且上海租界及上南川兩處之稅欵亦可因之大增因届時可將上海租界之稅率增高並可將上南川全屬之稅率一律定爲每擔三元二角而現在則僅一部分行此稅率而已若將各場停閉届時只須酌留少數鹽巡在沿海一帶禁止私裝鹽斤惟可將該四縣内地所用之大隊鹽巡實行裁撤也（四）查將松江各鹽場停閉較諸停閉十六門各場或停閉餘岱兩處其中之某某等場爲更有益且易辦到因據鄙人所知松江各場現在製鹽之灶户三千家其中僅有三百餘家係全靠業鹽爲生若此外則盡係耕種之農民不過兼業鹽以增加其入息而已且松江之鹽地其中有若干亦有開拓者將來封閉各場所得利益如此之大縱須從優給予卹金亦屬有益也（五）據此情形鄙人擬請分飭松江運副及經協理將能否及宜否酌給卹金立即停閉松江各場一節酌議具報前來並將應給灶户卹欵若干一併聲叙 
　　附清單兹將松江鹽巡經費及收入鹽欵之數開列於下支出項下（一）華亭溧縣兩縣鹽巡經費每年二一一一四元奉賢金山兩縣鹽巡經費每年二三八○二元（二）運副所轄所場場警經費每年一七四七八元（三）鹽巡及場警每年軍裝費用（每套七元二八）四一三五元○四共計支出六六五二九元○四收入項下（四）民國六年華亭溧縣收入鹽稅三四四八元五五奉賢金山收入鹽稅一○五三元（五）民國六年華亭溧縣收入鹽變價七四四三元一五奉賢金山收入私鹽變價二五一一元四五九共計收入一四四五六元二七四收支兩抵實欠五二○七二元七六六 
[杭州快信]  
　　中央昨致楊督密電一通聞係關於輔助援粤軍隊進行規畫問題 
　　衆議院複選監督錢塘沈道尹昨晚柬請新産議員汪然（昨誤任然）金紹城周承菼（即周赤忱）汪立元金森錢豫曁候補各當選人在署歡讌道屬公務業經停辦多日今日（二十七）始照常視事 
　　衢州來電云江山人汪展君（即志莊）當選爲浙省第三區（即金衢嚴區）衆議院議員 
　　高檢廳陶廳長昨呈法部以各屬工場出品免捐原定民國四年至七年八月末日止現因銷路遲滯請轉咨稅務處展限一年 
　　財政張廳長因封翁曁太夫人六旬雙慶請收回籍稱觴上壽現悉齊省長以財政最關重要温語挽留指令未便照准 
　　長興知事王吉檀蕭山知事殷濟紹縣知事王嘉曾新昌知事金城昨俱公畢辭行返署 
地方通信 
[松江]  
　　敎育廳對於畢業之飭查　縣立第一二三四五六高等小學校縣立第一女子高等小學楓涇麗德代用女子高等小學張澤鄉立第一高等小學泗涇公立經訓女校松江公立松筠女子職業學校之三年級生均擬於本届暑假期前舉辦畢業由各該校分别將所授功課學生姓氏等呈由縣署轉報省敎育廳現據廳署批回各校學生均准由期攷試畢業惟張澤鄉立第一高等小學因所授功課有讀經一門核與部章不符飭縣轉令删除又松筠女子職業學校學生顧瑞騏原係縣立第一女子高等小學畢業生所以轉入該校續攷畢業之故亦由廳飭縣查報以昭愼重 
　　成績展覽會之給奬　縣立第一高等小學校前於四月十九日開第一次成績展覽會及第三次游藝會當時由錢魯詹校長延請上海楊聘漁吳研舊松江蔣韻生吳漑亭等分任各門評判現各評判員已陸續將分數評語交到該校仍由錢校長爲之分别揭示即按分數之多寡奬以儀器碑貼等物於本月二十六日行授奬式聞奬品所費不下數十元云 
[無錫]  
　　勸學生長定期任事　無錫縣公署奉令組織勸學所並由敎育廳委任泰銘光（錫人）爲所長迭經縣署籌議决定該所附設於縣公署内另定辦事綱要准於七月一日爲秦所長任事之期原有之敎育欵産經理處即於六月三十日裁撤昨由縣公署訓令各市鄉學務委員知照以便遇事逕與該所接洽 
　　夏蠶消息　今庚春蠶葉賤繭貴鄉人獲利甚厚茲届夏蠶莫不多育較往年多至倍蓰刻下各鄉大帮頭眠開葉將次二眠之際葉價連梗者每百斤售洋一元亦稱平允惟天時正值黄梅悶熱不爽雨水過多殊爲妨碍幸而蠶尙幼稚無大關係云 
[鎭江]  
　　廳委來查實業　江蘇實業廳長派員分赴各屬將聞於實業事項分門别類詳晰調查以資考鏡聞派委王君至鎭屬各縣調查矣 
　　省會初選之分區　丹徒省議會議員第二届初選定於七月一日舉行投票初選監督倪知事將投票開票之管理監察各員按照省議會議員選舉法劃爲十區分别委派人員矣 
　　鄉女貞烈可風　鎭郡對江新橋鄉周姓之子上年聘定該鄉戚某之女爲室尙未過門日昨周子病故該女聞悉兇耗即洗沐更衣潛行服毒竟以身殉乃由周備具衣棺送往入殮擇期合葬聞者咸謂周女貞烈可風云 
[揚州]  
　　呈請改正稅章　江北釐稅重複經各縣商會推舉代表至寗要求財政廳修改胡廳長不允復由省議會提出質問茲聞（江都）宜陵商會代表倪伯符（阜甯）趙承燝（泰興）張懋政（寳應）朱麟祥（高郵）徐養源（興化）易啓桂（泰縣）周系順及各縣公民宋尹東陸珍奇吳濂黄咸康凌鴻壽顧蔭棠等四十四人公呈齊省長謂江北裁釐改稅困商病民懇適用江蘇貨物稅舊章交會復議修正施行云 
　　水輪因水漲改班　鎭江關周監督以連日江潮泛漲運河水線幾平堤岸恐小輪廻浪衝刷有倒塌之虞特令稅務回轉飭華洋各小輪公司於瓜洲至揚子橋一帶循例用人力拖縴其由鎭至瓜由揚至揚子橋仍用小輪行駛故各小輪公司業於二十六日起改鎭揚早中晚三班爲早晚兩班矣 
[寗波]  
　　三日雨地選舉之因難　鄞縣各區自治委員前因參院覆選期與省會初選日期僅隔一日一經往杭復選則本區辦理省議會初選恐來不及趕回呈請知事轉電省長請將初選日期延至七月十日舉行昨奉復電未准陳知事無法救濟即函邀各區自治委員於二十五日下午二時在縣署會商矣 
　　勸學所長視察各區　勸學所規程勸學所長每一學年須周歷縣屬各區一次現在六年度行將終了鎭海勸學所長葛槐清君定二十五日起前往南北各區周歷所有所内事務指定南區勸學員童旨陶君代理云 
[杭州]  
　　第一區衆院覆選揭曉　二十七日上午八時第一區（即杭嘉湖三屬）衆議院覆選舉仍在水亭址自治公所開票先由沈監督宣布前日投票者共計二百九十八名（按第一區初選當選人共三百人内有嘉興宋寳瑭君前日病故湖州史鞏金臨時未到故實投者共二百九十八票）當由職員開櫃逐票唱名當選正額六名其名籍略歷及票數如下汪然字季諾（杭縣）北京交通銀行重要職員四十七票金紹城字　伯（吳興）内務部僉事四十六票周承菼字赤城（海寗）光復時之總司令四十五票汪立元字建齋（杭縣）内務部僉事四十五票金森字蔭塗（杭縣）北京禮和洋行買辦四十五票錢豫字立凡（嘉善）内務總長錢能訓姪曾充省議會議員四十三票以上六人均當選爲衆議院議員又沈樹桐字行周（吳興）前湖南巡按使沈金鑑之姪二十七票爲候補當選之第一名開票旣畢十時繼續投票午後六時十分繼續開票選出候補議員五名王博謙（杭縣）九十九票蔣玉麟字福山（長興）省議會議員兼浙西水利議事會會員六十二票唐人寅（杭縣）前湖南財政廳廳長四十九票吳友　字孔懷（杭縣）四十五票孫家騶二十票 
　　師範校長會議之展期　浙江敎育廳本定於暑假期内召集各師範校長在省會議兹悉伍廳長所擬章程内有數條經省長駁回後已交張科長萍靑重行擬訂呈請省長核示會議日期當在七月下旬矣 
　　鼎新紗廠停辦　拱埠鼎新紗廠近因進貨昻貴而所出棉紗布疋等項銷路疲滯逐月虧耗勢難支持現由經理高懿臣赴滬輿各股東籌議妥洽定於陰曆六月初一日停辦云 
　　先施公司之進行　上海先施公司派勞松濤來杭擬在荐橋路購地建房開設分公司並設娱樂場兹悉荐橋路一帶並無相當地基現覔得新市場西園旁有官地一方約有四畝足可建造昨已具請杭縣官産事務所准予繳價購買云 
[金壇]  
　　通俗敎育館之新設備　金壇縣立通俗敎育館主任陳志羣近於館中增設博物部揭報處花圃等項因公家無力補助故以私人名義籌欵彌補云 
[天津]  
　　蝗　發現　直隸自去秋大水地氣潮濕最易藴生蟲災茲聞寗晉冀縣交界之處高口香亭營疙疸等村蝗蝻發生寛廣十餘里該二縣知事已督飭各該村村正副招集民夫撲滅以期免致蔓延云 
　　遵化境之匪耗　遵化縣屬老龍潭地方有賊匪百餘人竄入該處經該縣知事聞信後卽帶警隊馳往剿捕匪復竄入卜山子一帶地方云 
　　烟捲抽捐之反抗　平山縣山學欵支絀擬在該屬城鎭賣烟捲者抽收附加捐百分之三充作學費英美烟公司出而反對謂按照約章洋貨入口後完納稅釐概不重徵今又抽捐與重徵無異碍難承認該縣則謂此係抽自本國售賣商人之手實係一種公益性質並非加稅雙方相持不决聞已呈明上憲請示辦理云 
　　呈請加車運煤　天津自去歲水災後田禾淹没柴薪缺乏價值異常昻貴是以津埠商民炊釁燃料多用唐山烟煤但南北爭戰愈烈車輛奇缺以致烟煤輸入津埠日見減少總商會呈省長云開濼礦務局與京奉鐵路局舊有合同内載每日開往十數次來津每次車三十五輛等語現在每日僅開一二次只得十分之一二所運之煤不敷津埠燃燒之用且查前數年每逢夏日津鑛務局積存之煤不下二十餘萬噸現在該局一無所存若不設法維持殊於人民生活大有妨碍事關維持民生難安緘默呈請省長鑒核准予令行京奉路局撥車依照合同照常起運以維燃科而厚民生實爲公便云 
　　甘省購運汽船過津　甘肅省長以該省僻處邊隅航路阻塞現爲利便交通起見飭蒯屯墾使壽樞赴上海定購淺水小汽油船兩艘共重八萬九千九百三十四磅共二百四十三件已裝箱紥捆從上海運至天津再由京奉運至北京轉京張張綏車運至豐鎭改用大車以達包頭裝成下水航河行駛云 
[安慶]  
　　茶稅抵借六十萬元　財政廳長劉鴻慶以庫儲支絀軍費無法籌措而行政諸費又亟待撥發聞已禀明軍民兩長將本年全省茶稅向中交兩銀行抵借六十萬元業經立約簽字前茶商請滅稅率及維持茶業等議恐俱無效矣 
　　靈雨危及圩堤　皖晅連日以來大雨晝夜不止江流日漲廣濟圩一帶圩堤異當危險該圩地接桐城沿埂數十里田産數十萬現居民晝夜守護并由兩邑士紳籌議保障方法云 
[漢口]  
　　冒充站長之佔妻吞産案　有冒充京漢鐵路東皇店站長之方某强佔民人蘇德勝意妻侵吞財産被蘇德勝赴鐵路管理局指控站長佔妻吞産經局批云查東皇店站長只有一員姓劉名孝庭並無方姓站長該民尙未查明冒昧禀控已屬不合且禀詞夾雜不清不知何所指據仰再詳細查明申訴核辦可也 
　　德泰小輪擱淺　順昌公司德泰小輪向走咸寗縣等處前因湘省戰事日烈王督軍特派該輪裝兵赴湘適湘省洪水爲災該輪返漢行至長沙下三十里淺灘遂至擱淺不能開班該公司聞此信息刻已派輪前往該處設法矣 
　　球廠外之大火　大智門外球廠下首三眼橋附近一帶荒曠地方大小茅廬櫛比卜居者多係農民二十二日下午六句鐘細雨紛紛之際不知如何陡然火起烟燄迷天不可收拾之勢雖房屋矮小易於拆開火路而是時風烈火猛不過半句鐘時將棚屋百數十間焚毁一空矣 
[河南]  
　　衆議員覆選揭曉　河南衆議員覆選業於本月二十號舉行次日開票該覆選監督已經有電　告到京當選人名如下徐卓增郭景岱李隨陽陳鴻疇鄭錫書王增禮李自辰陳善樂張縉璜蔣振黄彭運斌張石生金壽熙王敬芳郭涵張坤林東郊何霽峯李綏恩侯恩瀛王印川王澤　 
[吉林]  
　　維持殖邊紙幣　軍省兩署據吉黑兩省殖邊銀行臨時股東會會長馮蘭秀等呈稱奉吉黑三省殖邊銀行資本均係本省就地自招並無外股所發行紙幣即以本行資本爲華備金非無連帶關係例如吉黑各行現有之紙幣不能持向奉行兌現即奉行之紙幣不能向吉黑各行要求兌換是也現在奉行因查賬風潮聞現欵已經官廳查封其結果如何此時尙難逆料幸係省自爲政奉行之事與吉黑各行無涉自應及早聲明免致受春景響兹經股東會公同議决嗣後奉行之紙幣吉黑各行概不收受以清界限而保信用呈請俯賜出示曉諭俾衆周知等情軍省兩署即會示云查吉黑兩省殖邊銀行資本充足信用昭著久爲商界所信仰其發行之紙幣均照章準備現金并非架空濫發即各該行之資本均係本省就地自招各營各業與奉省殖邊銀行並無連帶關係現在奉行雖發生危險事與吉黑各行無涉據禀前情合亟明白布告爲此示仰本省諸色人等一體知悉所有奉行紙幣旣資本之不同吉黑各行當然不能代收及兌換一切至吉黑兩省殖行發行之紙幣務須照舊行使愼母無故自擾致妨該行信用倘有奸商從中煽惑一經查得定行拘究决不寛貸除飭警廳隨時查辦外特此布告 
雜評一 
[封閉松鹽問題（默）]  
　　封閉松江各鹽場問題已由議論而進於實行矣丁恩氏爲政府稅欵計固以停廢爲有益然爲地方計則不能不再加考慮蓋實行停廢而後將不特三場内三千餘之板户無以爲生而依鹽場以爲生活者正不知凡幾一旦盡奪其飯碗在稍有謀生能力者固可另覓營業而此外多數則惟有散爲流民於地方上將蒙重大之影響故今日當局之所商榷者宜以此爲要豈僅在區區卹金問題而已哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[再誌官紳對於實業工廠之維持]  
　　松滬盧護軍使致上海總商會曁南市縣商會公函云逕啓者頃准財政部有電開國院交奇電悉朱開甲案業經本部提交國務會議議决該商所欠滙理之欵八十餘萬兩旣經到期不能償還求新廠出售於法商又爲滬上官紳所不贊成滙理方面又催逼甚急本部擔任在先祇能將求新廠按照法商所估五十一萬兩之價收歸官辦尙有不足之欵即將同昌紗油兩廠拍賣抵補至尊電擬借公債一節辦法不甚妥協院議否决應母庸議特先電達等語昨日議案本係合貴紳董等先代籌還求新廠之欠欵其餘磋商轉期並組織一新股分公司今財政部旣允將求新廠照法商估價收歸官辦其餘所欠之三十餘萬必同時歸還此層應由貴商會邀集昨日在座同人與朱紳先行商定如財政部旣將求新廠收歸官辦朱紳對於餘欠能獨力清還則同昌紗油兩廠當然仍係朱紳獨有萬一朱紳對於餘欠仍不能清還則仍請貴董等可否照昨案改就同昌紗油兩廠組織一新公司代還餘欠朱紳能認股分若干最好仍事合辦爲期已迫此均待即行商定者也專函查照會議定後再希示復云云總商會正副會長朱葆三沈聯芳等接函後當卽會同縣商會正副會長顧蘇兩君即於今日星期五午後三時邀集朱開甲（號志堯）及地方紳士與各業代表等到會提議籌欵維持方法 
[收買存土問題八誌]  
　　政府收買滬上存土一事業由財政部派員與洋藥 
公所訂立合同雙方簽字並由該部籌訂銷售辦法决定通銷贛鄂蘇浙四省每省各設主任聽憑各商認定地點銷額承包分售等情已紀前報兹悉此事亦頗費躊躇故本定七月中旬即須開辦今則至速須於八月内方能籌備妥貼從事銷售云 
[反對電燈加價之堅忍]  
　　滬南志成公所等二十六團體反對電燈加價一事經交通部特派員華蔭薇君來滬調查業已屢紀前報兹悉團體方面因聞華商電氣公司與華特派員磋商之時有五六兩月照舊給費以後務照新章諸希原諒之語團體中多不贊成且半夜線之用户大都資力薄弱萬難任其加價當經議得要求條件十六條交由華特派員與公司熟商辦理如果不能就範當再另籌對付云 
　　又聞齊省長以電燈加價一事爭持甚烈深恐影響商業兩有損失昨以快郵代電令行滬海道王道尹就近調查爭執情形並會同當地公正紳商和平解决勿使相持日久致釀事端現王道尹已派科員鄭君調查一切矣 
[對於中日聯運事務这鄭重]  
　　滬寗滬杭甬路局奉交通部令開查中日聯運事務本屆輪歸我國接管此後聯運上應辦事務及接洽事件自必較前爲多日本鐵道院及南滿鐵道各派有代表一員常川駐京接洽嗣後該路凡遇中日聯運之事發生一面照章辦理一面應即報部或鈔錄往來文件送部查考以免隔閡仰即遵照辦理 
[滬杭甬運輸總管通告二則]  
　　其一　爲通告聯運價目事自本月十六日始至新貨章實行之日爲止凡未定有聯運價目之貨物照兩路本線内價目分别計算者本路一方面仍照舊章收費惟滬寗路一方面須照舊章加百分之二十五收費至於已定有聯運價目之貨滬寧線内並不增加仰各查照此佈 
　　其二　爲通告滬寗滬杭甬兩路聯合運貨規則實行事查此項規則内載有（一）運貨規則（二）貨特等類表（三）擔價噸價車價（祇滬甯鐵路有）表以及各項商品牲畜等之物價准自六月一日實行現已分發各站各轉運各商號在案並自是日起兩路舊有之運貨規則着即作廢查新貨章之内容較舊貨章頗有更改仰各關係人須悉心研究爲要此佈 
[請修馬路之措詞]  
　　滬寗鐵路管理局致滬北工巡捐局函云現據敝路洋總管函稱查寳山路口近接本路車站馬路一段頗欠平整交通殊多不便應請轉告滬北當事妥爲修理藉便交通等情前來查修築馬路係屬貴局權限本未敢强參末議惟該段馬路係與車站馬路毗連尤爲交通孔道刻下車站馬路已經敝局修整彼此旣相銜接似須一律庶利行人該總管所陳各節不爲無見相應據情函達即希查照核辦至紉公誼並希見覆爲荷 
[京師地檢廳弔閱宋案卷宗]  
　　江蘇特派交涉員陳貽範君近接京師地方檢察廳公函略謂宋案要犯洪述祖業歸敝廳審理行將開始預審惟審查上海會審公廨遞解之該案卷宗尙未齊全殊與進行程序有所欠缺爲特函請即希轉行公共公廨將宋案全部卷宗移送到廳俾資研究云云聞陳交涉員業已照轉矣 
[偵查冒充禁烟調查員羽黨]  
　　江蘇齊省長通令軍警行政各機關函據省警廳呈報據西區警署呈報於西門地方查獲私刋省印冒充禁煙調查委員赴各屬索詐之李某業經審訊確實已移解江寗地檢廳依律懲辦仍恐遺漏羽黨在外招摇索詐特令留心偵察務獲併究云 
[禁售戒烟僞藥]  
　　淞滬警察徐廳長昨日通令所屬各區署所云案據商民王雲卿等呈稱竊鴉片流毒中國已數十年破家亡身指不勝屈近年政府懸爲厲禁人民共知儆戒正宜乘此時際斬草除根爲正本清源之計詎有奸商氓民借此圖利將嗎啡乃同樣之毒質爲種種戒煙僞藥一般烟民苟圖目前之安以其可以代烟而過癮也遂趨之如鶩甘之如飴是避吸烟之虚名受吞烟之實害幸淞滬一帶上海城廂内外閘北等處鴉片行將絶跡仰見貴廳長嫉惡如仇之至意近忽發見一種兄弟戒烟丸其色艶白性質極毒即梅花參片之變相發現以來銷場頗廣若不嚴行取締將來遺害何窮其餘若天雨戒烟丸紅雨丹辣克丸呬噶草廣昌丸名目紛繁形式變幻化驗其實際無非禍人之毒物但奸商祗知漁利不顧害人殊堪痛恨而一般烟民無辜受害亦屬可憫民等身居貴轄目覩流弊爲公益計不得不按照警法第四十六條第一項請求貴廳長將上項各種戒煙丸一律出示嚴禁飭區查明出售商舖搜獲證物解廳罰懲以維政令而重衛生等情據此查戒煙僞藥如果含有毒質未經呈准立案自在查禁之列除批示外合亟令行該分駐所查照嗣後遇有售賣戒烟僞藥如果查明確係含有毒質未經呈准立案仰即從嚴禁止以重衛生此令 
[呈請杜絶浦灘匪患之批詞]  
　　南市各米行前被沿浦灘各匪徒搶劫銀洋曾經報告警局查緝在案兹又由張同和等各同行至淞滬警察廳具禀請求查究昨經徐廳長批示云張同和等行批據呈已悉查正大行夥董立山被匪攔刦賬洋前經該管警區覓線購拿當卽在英界指獲夥犯童家坤並起出贓洋十一元解訊在案兹據偵緝隊士續獲林阿土一犯據供由小松江等起意糾刦事後分得洋四十二元等語不諱訊其洋存何處則已耗用無存再詰其有無蕭德富在場堅稱與伊無涉復提童家坤質訊亦云與蕭無千查本廳職在維持安寗夙以除暴安良爲已任南市沿浦一帶久爲匪徒出没之區擾害商賈深堪痛恨若不弋獲首犯盡法嚴懲將何以杜絶匪跡而保衛行旅該商等爲思患預防起見據呈各節本廳長深表同情業已嚴飭警區切實防拿並通令各區所隊一體嚴緝逸犯小松江等飭獲解辦至蕭德富爲緝獲童家坤之綫人訊與此案確無關係亦經勒令帮緝餘犯到案質訊以免枉縱除飭將童家坤林阿土押氏懲辦外仰即知照此批 
[天洋丸抵淞後之檢查]  
　　文滙報云日船天洋丸二十六日夜半抵淞因有乘客一人死於途中故醫士决計將全船之人逐一檢查延至二十七日午後時始許船客下船惟至五時後猶未到滬其中有何緣故今尚未悉 
[攔刦贓物無人認領]  
　　匪徒陳長貴嚴志守先後持假手鎗在虹口吳淞路蓬路崑山路崑山花園等處攔刦許善齋等現洋金表衣服業經捕房將陳嚴兩人拘解公共公廨迭經訊明判陳長貴押西牢七年嚴志守押三年吊案各贓着各原告認領在案兹由美捕房包探周耀庭在福建路一百四十七號門牌順泰押店内吊出值洋一百五十元之金表金練狐皮袍等物因無人認領禀明捕頭昨將中西文案由單呈案並禀明前情經張襄讞商之美恩副領事以旣據捕房查無失主認領判將物仍留該押店候再核奪 
[金城分銀行行將開幕]  
　　天津金城銀行自去年開辦以來營業發逹信用卓著北京分行業早成立近特滙撥鉅欵派田君少瀛來滬組織上海分行田君歷充錢莊經理交行稽核等職富於經騐現聞擇定大馬路前興業銀行舊址爲營業所佈置一切大約下月即可開幕該行純粹商業性質各界頗爲歡迎此亦滬埠金融界之好消息也 
[泰來麫粉公司股東會紀要]  
　　本埠泰來麵粉公司於本月二十六日在總商會三層樓上開股東大會由盛竹書主席報告營業狀况及上年帳略并添招新股情形次議决新訂簡章最後選舉董事及監察人所有當選董事及監察人姓名列後董事陳鹤亭徐坤久李組才吳少華盛竹書傳筱菴孫衡甫郭柏如王心貫監察人王頌侯陳如翔 
[興修海塘之接洽]  
　　道尹公署得接江南水利局沈總辦咨開案奉省長指令敝總辦呈遵令修復塘工擬具章程預算請鑒核由奉令呈摺均悉海濱各縣全恃海塘爲屏蔽據呈修復塘工自係切要之圖詳核章程預算亦屬核實應准照辦仰該總辦即便遵照辦理以重塘工而固海疆等因相應咨請轉行沿海各縣知事遵照以利進行 
[浙東塘工水利研究會成立]  
　　寗紹兩帮聯合組織浙東塘工水利研究會於昨日下午二時在 
寗波同鄉會事務所開成立大會到者數十人公推魏清濤君爲臨時議長當由議長報告開會宗旨略謂我寗紹兩屬因蕭紹塘工岌岌可危非速謀防護危害實甚故組織研究會共同設法以補官力所不及云云次方椒伯君草定會章逐條當衆宣讀通過次選舉職員當舉定虞洽卿君爲正會長田時霖張讓三二君爲副會長並舉定董事如下調查董事吳善卿文牘董事許默齋盛丕華趙滄蓉會計董事陸維鏞胡稑薌庶務董事徐乾麟錢逹三孫梅堂裴雲卿曹慕管交際董事屠景三魏清濤方樵苓陳良玉戚蒓芳諸君次討論各項進行事宜至散會時已鐘鳴五十矣兹將該會章程錄後 
　　浙東塘工水利研究會章程第一條本會由浙東各屬同鄉組織而成以集思廣益謀塘工水利之安全爲宗旨第二條本會定名曰浙東塘工水利研究會第三條本會專以研究浙東塘工水利爲範圉不涉他種事項其研究之方法如左（一）調查各塘及不利現在之狀况（二）徵集各屬對於塘工水利之意見及補救之方法（三）就研究所得陳述之於地方長官請求修築（四）考察修築之工程陳辦法以補官力之之不及（五）其他關於塘工水利應行研究事項第四條本會會員不限地點凡爲浙東各屬紳商品行純正鄉望素孚者無論其住居何處均得爲本會會員第五條本會設立職員及其任務如左（一）會長一人總攬全會事務（二）副會長二人協助會長辦理會務於會長不能任務時得代理之（三）董事三十人分職如左（甲）調查董事十二人調查塘工水利情形（乙）交際董事八人辦理對外一切事務（丙）文牘董事三人撰擬公牘保存函件（丁）會計董事二人掌理出納籌劃經濟（戊）庶務董事五人執行會中一切事務（己）名譽董事無定額（庚）坐辦一人當駐會所辦理會務由會長會同董事聘任爲有給職坐辦下應設雇員由坐辦商承會長董事雇用之第六條本會職員均由會員舉定之第七條本會職員之任期以兩年爲一任任滿得續舉連任均以成立日起算第八條本會辦理各務均由會長會同董事議定以過半數之議决行之第九條本會常年大會一年一次召集全體會員舉行之日期由會長酌定於一月前布告遇有特别事故得召集臨時大會第十條大會時以會長爲主席議决事件須由主席簽字保存之第十一條職員常會定以每月一次由會長董事坐辦舉行議决本會進行事件而執行之遇有緊要事故得召集臨時職員會第十一條本會之經費向慈善家隨時募集並請官廳補助凡會員有願助特别捐者尤所歡迎均不收會費第十三條本會事務所設於泗涇路紹興同鄉會第十四條本章程經全體會員通過呈請官廳立案依照施行如有未盡事宜得隨時提出修正之惟須經大會之議决 
[鴻泰土棧賣土被刦]  
　　台灣人葉緒培前晚與吳餘卿陸文德及在逃之某甲至公共租界東棋盤街六百零一號門牌鴻泰土棧内以購買烟土爲由乘間攫取值洋四百元之烟土一包逃逸當經該土棧夥友孟祖炳鳴捕將葉吳陸三人追獲該捕以鴻泰土棧私賣烟土亦屬違章連同孟祖炳一併拘入總巡捕房禀奉捕頭着孟存洋一百元保出葉等收押昨晨解送公共公廨先由孟祖炳上堂禀明前情並由鴻泰土棧主延馬斯德律師到堂代辯要求准孟交保候訊訊之吳餘卿陸文德亦延海德禮律師到堂辯護經關讞員商之美德副領事判孟祖炳仍存洋保出吳餘卿陸文德各文一千元人洋並保葉緒培還押候補提人證再訊 
　　又一訪函云前日午後三時許英租界棋盤街某土行突有一身穿竹布長衫年約三十左右之某甲持洋入内購買紅土一包正在論價看貨之際忽又闖入乙丙二匪將土欔之而逃甲亦借追捕爲名竄出門外經行夥自後追後追捕始得拘獲當即扭入洋藥公所詳詰同黨住所以憑解辦 
[查獲私運進口之烟膏]  
　　招商局廣大輪船昨日抵埠經海關扦巡洋員帶同夥役李鹤泉登輪搜查時有販運煙土者乘間將香洪帶來之烟膏十八匣值價數百元托李藏在身畔帶運上岸以爲李是海關公役决無他虞不料爲洋員察破當將烟膏抄出將李押送水巡捕房轉送地檢廳從嚴訊辦煙膏送關候燬 
[省釋恐嚇圖詐之嫌欵人]  
公共租界福州路靑蓮閣商場經理孫雲珊及漢口路大舞台劇場經理童子卿藝員趙如泉毛韻珂等因住居法租界寶德里之皖人張曜於本年正月二十九號至四月一號迭次書寫恐嚇信函由郵遞寄索詐鉅欵各將原函送至老閘捕房請爲查究去後業經西探目依克華探陳維坤張炳成將張曜緝獲抄出冒名木戳鈐記等物連同跡涉嫌疑之皖人張海濤一併拘解公共公廨訊判各交五千地人洋並保嗣因無保管押候訊在案前日午後又由捕房傳集人證將兩張解送公堂經張襄讞會同義羅副領事升坐刑庭研訊先由工部局刑事檢查科代表牛門律師上堂譯訴案情並由原告孫雲珊詰據答稱去年十二月間接得恐嚇信後即由畢姓友人代爲和解邀我至天外天遊戲場内講明令我出洋二百四十元未幾又發現炸彈爆裂之事我馳往畢姓友人處詰問遂由畢邀同被告及在逃之兩人前來我提及發現炸彈事彼等聲稱容俟代爲偵查云云供畢由被告張矅之代表律師内孫逐層盤詰繼由趙如泉毛韻珂童子卿先後上堂供明接到恐嚇信後當即報告捕房請查各節並由西探目依克上堂禀明拘獲被告及抄獲各種圖章等情復據牛門律師譯稱第二被告張海濤業經捕房查得與本案並無關係應請先行摘釋經中西官磋商之下以張海濤旣由捕房查與本案無關准即先行開釋張曜還押候復訊再核 
[靑年會募捐續紀]  
　　昨日（二十七日）各隊經募員仍聚集報告成續第二隊歐彬君捐得四百元第三隊朱少屏君捐得四百元第五隊蘇振廷君捐得洋七百八十元第十一隊張嘉甫君捐得一百元第十二隊李觀森君捐得六百三十五元靑年會中學校捐得一百元執行部又捐得一千元其餘各隊正在極力進行即日必有完美之報告自該會募捐以來各界慨然捐助已得八萬二千零八十二元兹以期限過促展緩一星期希望各大善士源源捐助俾中國靑年早得培植之所並聞本星期六晚八時在四川路一百二十號映演靑年會一切事業及端陽游藝大會各種活動寫眞欲往觀看者可先向該處幹事李仲昭君索取入座云 
[學校記事一束]  
　　牯嶺路中華測繪公會今春附設測繪夜學校肄業者衆邇屈夏季該校考試已畢現定於陽曆二十八號舉行署假休業禮并訂八月二十六號即陰曆七月二十開學聞下尙期學須添設高等科增加科程 
　　新閘橋路私立金業乙種商業學校創設於前清光緒三十一年迄今已届十三載丙午年唐提學便曾奬以匾額民國四年滬海楊道尹亦曾奬以匾額現在敎育部以金業各商熱心興學而校中成績又極可觀乃奬以正德厚生匾額聞該校得此匾額後一般職敎員等益加奮勉下學期擬推廣學額力圖改良日内即定期招考 
　　陸彬華王新華兩女士特設女子暑假補習學校分國文英文兩科校址在法租界愷自邇路大安里沿馬路洋房定於夏曆五月二十六日開學 
　　圖畫美術學校創辦已届七載茲將歷年敎職員範本曁學生各科成績舉行第一届成績殿覽便請諸敎育美術大家共同評覽藉資提倡而勵進行 
　　老　子路廣東崇德女學校於二十六日舉行署假成績展覽會幕設北四川路懷恩堂各科成績均有可觀而於中國文辭爲尤勝查該校係美國浸信會所創立而能注重中國文學雖屬施敎育者之能盡責抑亦受敎者好學之誠也於此益見國學感人之深矣 
　　守眞中學及柏美蘭女塾昨日舉行暑假畢業式到會者四百餘人頗極一時之盛聞定於九月十號開校推廣學額重訂章程有志向學者可於十號以前赴校報名 
[改良中國蠶桑會抽捐問題]  
　　設立改良中國蠶桑會一事前由江淅皖絲廠繭業總公所分别呈轉核准已由部處逕令江海關馮監督照辦而齊省長忽指令行查昨已呈報兹將財政實業兩廳長接碐齊省長指令曁馮監督接奉稅務處財政部令之照錄如左 
　　江蘇省長指令（第一萬三十四號）呈鈔均悉合衆改良蠶桑會發起於英法義美各國沈鏞等謀本國蠶桑業發展起見就租界範圍以内爲學理上之研究呈官核准加入該會未嘗不可乃未經部准立案先議抽收捐欵殊有未合前經部議增加繭稅規復舊章該商等以商情艱困爲詞呈准暫免此次不待呈請本 
 
 
 

Page 11

 
 
署核准先自加捐並聞已由財政廳□之代徵更屬不解復於内地建設育蠶場必致枝節横生動多交涉無錫地方有洋商潛居經營蠶事正在飭縣嚴查安如不由該商等之引進杜漸防微猶多交涉况自啓其端乎此案應如何准其加入該會而予以限制抑華商自籌改良方法勿令入會仰財政實業兩廳妥議辦法呈候核奪再財政廳曾否代徵合衆改良蠶桑曾經費並仰查明具復此令中華民國七年六月二十一日江蘇省長齊耀琳 
　　稅務處令（第一五三四號）前准農商部瘩稱據江浙皖絲廠繭業總公所總理沈鏞等呈稱英法義美各國絲商在滬組織改良中國蠶業會倡辦經費已由洋商絲公曾法國商會承認二分之二其逐年經常費用擬由華商擔任乾繭每百斤提洋一角廠絲每百斤提銀二錢購絲之洋商亦願每百斤提銀二錢至三錢總計商人之欵長年約銀二萬兩左右並懇求政府於廠絲出口正稅内提銀二錢向例每百斤納出口稅銀十兩長年出口以二萬擔每擔二兩計算約合銀四萬兩左右已由英法義美各領事函致駐京各公使向中國政府聲請核准應請咨明稅務處飭令江海關於廠絲出口正稅内提銀二成陸續撥交由總公所具領轉給該會核收高認乾繭每百斤提洋一角應請咨明財政部飭知江浙財政廳長轉令各稅所委員隨同繭捐帶征亦由總公所具領轉給該會核收至於售絲之華商承認廠絲每百斤提銀二錢購絲之洋商每百斤提銀二錢至三錢各於絲價内由華洋商人自行結算撥交該會收領似此分别提取較有把握合請分咨核准以維絲業等情應否准予撥解之處應抄錄原呈咨請核辦等因本處當以原呈内稱已由英法義美各領事函致駐京公使向中國政府聲請核准等語究竟各公使曾否照會外交部有案應先查明再行會商財政部辦理經咨請外交部查復旋准復稱此事前准法瑪代辦來部面交養蠶略記一件並稱如能照辦彼此有益請爲注意等語應戕法瑪代辦原送節略譯漢咨送查照辦理等因復經本處以蠶絲爲我華特産因時改良案爲扼要之圖爰將農商部原咨所開各節並照錄外交部譯送法瑪代辦節略轉咨財政部查酌去後茲准財政部咨復稱英法義美各國絲商等在滬設立改良中國蠶桑會旣係發達我國蠶業起見該江浙皖絲廠繭業總公所總理沈鏞等擬請於繭捐隨同帶徵一角並於出口廠絲正稅項下提撥二成作爲政府補助各節應即照准除分行外應咨復查照辦理等因前來本滬查此事旣經財政部咨明應予照准應即令關遵辦嗣後江海關每結所徵江浙皖廠絲出口正稅銀即提出二成按結撥交該總公所具領轉給改良中國蠶桑會以資應用除咨外交部查照請其照會外交團接洽曁令總稅務司轉令江海關稅務司遵辦外相應令行江海關監督遵照此令 
　　財政部令（第一二○七號）案准農商部咨開據江浙皖絲廠繭業總公所總理沈鏞等呈稱英法義美各國絲商（中略）較有把握等情事關捐稅應否准予撥給之處除咨稅務處外應請核辦等因正核辦間復准農商部咨開據江蘇實業廳呈稱據江浙皖絲廠繭業總公所總理沈鏞等呈報加入改良蠶桑會經費擬請由本届繭市隨同正捐合併帶徵出於商人等協助業經允許似難迂緩爲此續行轉呈請咨前來查現屆繭市期近該商等一再陳請爲顧全絲商信用起見所有該商等擬請於繭捐隨同帶徵經費並前次請求於出口廠絲正稅項下提撥二成作爲政府補助之處應請併案核復等因並准稅務處先後來咨亦同前因各到部查此案業經電據各關廳等議復加徵曁提撥各數在案本部詳加復核該外國絲商等在滬設立改良中國蠶桑會旣係發達我國蠶業起見該商旣請加徵繭捐提撥絲稅以補助該會長年經費之處應即照准除咨復外相應令行江海關監督遵照此令 
[參觀第二師範附屬學校]  
　　尙文門内省立第二師範附屬學校開辦有年成效卓著早爲各省縣大小學校所推重故至校參觀者絡繹不絶前昨兩日有山西太原學校主任陳味腴寳山路中國女子體操學校員生十四人並日本駐滬小學敎員竹野兵二與若毛泰壽二員及駐南洋雪蘭莪華僑敎育會總幹事南洋吉隆坡尊孔學校主任宋木林諸君先後至校由主任楊聘漁引入客室導至各級敎室參觀一週並至圖畫室詳述近時敎育狀况倍極歡洽約兩時許始興辭而去 
[婦孺科女醫蒞滬]  
　　婦孺科英國樂義女士前曾在北京協和大醫院充婦兒科主任後因英倫大學設免痛接生專科特返國研習卒業後在倫敦大醫院任事有年茲聞女士久懷救濟之心特來滬上行道精通華語氣悉華人性格診症時諒無扞格之虞此實我國婦孺界之幸福也聞診所上午在四馬路華英藥房下午在大馬路愛仁醫院接生急病隨請到云 
[棉紗貿易概况之編輯]  
　　紗業公所董事聞蘭亭致江蘇實業廳函云前奉大函辱以江蘇經濟調查會名譽會員見任曷勝惶愧伏念調查統計爲國家要政而事屬草創經始非易漢章學識簡陋於調查統計雖知其重要而以商務冗繁未暇早圖兹承明問愧無成書謹將關於棉紗貿易見聞所及編成上海棉紗貿易概况一册奉塵台覽自知粗疎不足以爲調查統計之書聊以爲調查統計之嚆矢耳目今以後更擬勉竭駑鈍每年搜集關於棉紗貿易種種情形年刋一册以副鈞座殷殷提倡之盛意是否有當至希鑒核爲幸 
[厚生紗廠開幕紀聞]  
　　華德路蘭路交點處之厚生紡織股份有限公司係貝潤生薛寳誠吳善慶凌煥曾合資創辦基金百二十萬兩先交足四分之三聘穆藕初爲經理機件由本埠愼昌洋行向美國訂購構造非常新穎現有紡紗椗子萬八千枚布機四百部全部機件自本年正月始陸續運到日夜督工裝配業已完竣在本星期内可以開車聞該廠地基於前年冬季購就去年三月間始着手建築爲時僅十四閱月已可開工亦可見其辦事之認眞矣 
[王道尹派員視學]  
　　滬海王道尹以道屬各縣學校將届暑假亟應考察昨日特派余主任出發道屬各校考察一切以重敎育聞余君日内即將周歷道屬各校辦理學期考察以便分别呈報云 
[典獄長赴蘇請欵]  
　　上海模範監獄典獄長敖雲亭以監獄中經費異常支絀現屆年度終了之際按照定額積虧甚鉅難以支持兼之邇來時症流行現收人犯將及加倍房窄人多極形擁擠雖迭飭醫官張昌基會同第二科長督率囚人整理洒掃清潔衣被惟囚人傳染者甚多幸療治尚早消弭較易但藥費一項頗屬不資虧累益甚爰於昨午乘快車赴蘇面謁高等檢察廳長陳述一切請撥欵項所有署中日行事宜派令第一科長張伯應暫行攝理云 
[錢家橋籌備消防]  
　　浦東錢家橋商會主任王伯壎以該鎭一帶市面日漸繁盛惟火警迭告苦無救火器具故特發起籌欵購置水龍皮帶等件一時贊成者頗衆業已開始籌欵一俟集有成數即須實行開辦云 
[遊巡隊長注意衛生]  
　　閘北游巡隊隊長郝彩章以邇來天氣漸熱四五兩區轄境内空地甚多往往有人隨地便溺一經日炙穢氣四佈最易釀成疫症特於昨日起會同余王二署長曁各分所署員派警押令清道夫役每日掃除並澆洒避疫藥水以重衛生 
[魔術家之幻化]  
　　中國魔術家錢香如素負盛名曾游學歐美歸國後除研究催眠等術外並任連納洋行絲樓職務詎於日前作武林之游適值杭垣時疫盛行錢君竟遭傳染扶疾返滬由某西醫進以藥水因白痱不能透發業已身故年僅二十九歲據云本年春間曾向美國購定魔術藥品甚多價值三四千金現已到滬目下售去可照定價獲利倍蓰云 
[監犯患病殨命類誌]  
　　向爲本匠之揚州人朱正寶因於西曆一千九百十六年八月二十二號糾黨將楊樹浦捕房一千二百十八號華捕曹登發戳斃由探程明德拘解公共公廨訊明判押西牢八年又魯人童榮生因於西曆一千九百十五年七月十六號糾黨持械夥刧龍江路二百五十號門牌呂奎記家值洋二千四百元之金珠衣飾現洋由捕拘解公堂研訊屬實於八月二十四號判决發押西牢五年期滿函送上海縣知事署遞回原籍各在案兹因朱童二犯先後在牢患病由捕送請工部局醫院醫治無效延至前日相繼身死經該管捕房飭探查無尸屬在滬遂禀奉公廨中西官傳諭地保報堂棺殮厝壇候認 
[母子兄弟互控案辯論終結]  
　　沈順順即逃順金又名沈塔橋控伊兄沈惠生伊嫂沈姚氏糾合楊掌榮等行凶毆打並用石灰傷害雙目等情而沈母沈林氏僧同族沈士銓等及圖董沈維熊地保倪雲洲等控告次子沈順順侮辱尊親在鄉横行昔犯盜刦已由官廳懲辦各等情當經地方檢察廳將順順惠生先後拘案預審明確起訴審判廳昨日午後由趙毓璜推事官會同賀木荄檢察官特開第五庭審理順順供稱民國二年份民人因盜案牽涉奉堂上訊判監禁一年至三年份釋出此次二十二保五十圖民人家人之業産因有急用擬卽出售詎兄惠生等出而反對四月十五日糾衆將我捆縳凶毆又用石灰包傷害我之雙目一目已瞎一目略有一線之光求究沈惠生沈林氏母子偕楊掌榮沈士銓沈姚氏並該圖董保等先後上堂同供沈順順實在不法昔犯盜案由官懲辦迄今不改依然横行請求嚴懲等語當由賀檢察官起而陳述略謂沈順順侮辱尊親罪當然成立沈林氏沈惠生傷害致人殘廢罪亦已搆成請爲公判趙推事官遂諭辯論終結判沈順順沈惠生分别還押餘人退去聽候宣判 
[塾師被人毆辱續紀]  
　　閘北大統路永祥里口陸瑞記肉店主陸阿瑞糾衆至新民路邱炳頤所設之蒙學堂内將邱兇毆受傷並攫去所養之芙蓉鳥兩籠勒令取贖由邸子瀛蘭報告四區警署余署長派警往提陸已避匿惟將其夥王炳新逮案已紀昨報茲悉此案業經余署長訊明判王交保限三日内交到店主再行核辦昨日原告又具呈地方檢察廳請求騐傷提案訊究 
[同居人被毆受傷]  
　　崇明人顧小狗因在狄思威路糾合同黨將同居人馮小峯腰背等處毆傷經馮妻陳氏鳴捕將顧拘入捕房禀明捕頭押候原告傷愈解廨訊核 
[調戲女子之懲治]  
　　前日有住居閘北天保里之江北女子劉金蘭自某絲廠放工歸家經過新民路被同鄉流氓朱學峯蔡文楷二人攔路調戲當爲崗警查見一併拘入四區警暑經余署長訊明判各押五天以儆 
[拐案人證送回租界]  
　　住居南市十六舖之婦人王高氏在地方檢察廳指控婦人沈朱氏與黄阿奎串拐伊媳王周氏賣於公共租界貴州路十三號門牌雉妓院内爲娼等情業經該廳將黄與沈朱氏拘案並派法警持文協同老閘捕房中西包探將龜奴楊永生及王高氏之媳王周氏一併拘獲後由檢廳將黄與沈朱氏併解公共公廨預審明白以販賣地點係在租界應由公堂訊辦惟誘略案發生内地判將被告等交檢廳來警帶回訊明後仍解公堂訊供判决兹已經檢察廳迭次訊明復於昨晨派警將全案人證送至老閘捕房旋解公廨經中西官略詰一過判被告等帶回捕房候函致檢察廳將本案訊供情形復廨再行訊核 
[騙取電燈發動機續誌]  
　　北蘇州路五百三十四號門牌某機器店經理毛建亭指控□客甬人張正樂將伊寄存附近五百二十三號門牌值洋四百二十五元之電燈發動機一架騙去抵於北西藏路二百二十一號門牌得洋一百元化用等情業經捕房將朱拘解公共公廨訊供押候吊贓再核在案昨晨由廨復訊先由中西包探上堂禀明協往吊贓情形繼由原告毛建亭偕證賀祖廷顧德山相繼投案證明被告騙取各節訊之被告仍執前供並延律師上堂辯護良久經張襄讞商之英領思君判張押滿三禮拜開釋贓交原告領回 
[禁錮攔刦金飾之匪徒]  
　　匪徒喬生章前在北蘇州路攫取婦人吳童氏金挖耳圖逃由捕追獲解送公共公廨訊供收押在案昨晨復訊原告投訴當時被攫情形訊之被告供詞支吾經中西官判喬押西牢半年臟交原告領回 
[誘賭花會之衝突]  
　　浦東陸家嘴富潤里一帶邇來花會賭風頗盛每日上午十一時及下午四時許有一般無賴手持筆硯賬簿向各廠棧工人誘賭花會毫無顧忌受害者指不勝屈前日傍晚又有甬人石林石阿珍兄弟二人在紙廠門首誘一賭打花曾忽與該廠工人潘紀林衝突揪扭石姓兄弟遽用鐵棍撃傷潘之腿際臥地不能行動旋經游巡第四隊巡警到來將石林石阿珍及受傷之潘紀林一併拘解三區警署經解警正訊明判解地方檢察廳訊辦 
[並非有意縱火]  
　　朱鴻泰店主朱秀芳等數十户前至法公堂禀稱方堯記所開之蘆花枕頭店曾於三月初二晚失愼當即救熄不料三月十五日晚又告火警旋經查得方保有火險屢次失火情有可疑請着即日遷居以免後患等語當經中西官核准於昨日傳案訊問方堯記供稱實係不愼所致並非有意况商人店中現在並不保險求察中西官以原告所控證據不足遂判將案註銷堂費十元歸原告擔任 
[烟膏店陽奉陰違]  
　　美租界七浦路一千一百三十二號門牌茂泰煙膏店主潮州人朱友山奉諭停止營業後陽奉陰違出售煙膏前晚被九百九十九號三道頭華捕查見當將挑烟之婦人許陶氏連同煙膏帶入捕房禀明捕頭飭氏退去候請公廨出單將朱傳案訊究 
[混用僞幣之懲治]  
　　閩人陳金生前日持銅質銀元至新閘重慶路泰昌押店内混用被櫃夥翁阿梅察悉鳴捕將陳拘入捕房搜出銅洋五元又鉛質小洋三十二枚押至昨日解送公共公廨經中西官研訊屬實以陳混用僞洋妨害市面判押西牢半年示儆抄護之大小僞洋一併銷燬 
[均非安分之徒]  
　　張長林謝春生陳南祥李阿才四人前晚同在北蘇州路徘徊觀望被四百九十五號華捕查見以其形跡可疑盤詰支吾喚同一百五十一號印捕將張等四人拘入捕房昨解公共公廨經中西官訊知張等均非安分之徒判張押西牢三月謝押三禮拜陳李各押兩禮拜分别示儆 
[再誌托買靛靑之糾葛]  
　　程哲生前延賚美律師代表至法公堂控稱原告前托陸蔭甫購買謙信牌號靛靑十五桶延不交出請求追繳等情陸亦延巴和律師代辯一切判候宣布堂諭飭遵在案昨又傳訊先由法副領事德君將西文判决書當堂朗誦繼由聶讞員諭曰此案據被告稱祗有愛利司牌號惟原告所托代購者實係謙信牌號故着被告等七天内照原告所控之謙信牌號靛靑十五桶交出如果祇有愛利司牌號着車至捕房拍賣所得之銀歸還原告尙角若干仍由被告交出堂費亦歸被告擔負 
[借欵分别追繳]  
　　趙渭記前延巴和律師代表至法公堂控胡溥泉不理借欵洋七千元因胡匿不到案判候傳齊人證再核在案昨又傳訊原告律師聲稱被告曾將所借之洋五千元存在信昌隆報關行爲大通輪船買辦之保證金又以二千元存在公票局現信昌隆願交出四千元連同公票局之一千二百元共有五千二百元尙少一千八百元請求缺度判决信昌隆亦延律師到堂代辯一切並遣徐錫萬投稱胡前存五千元係與尤伯翔合做大通輪船買辦之保證金後胡陸續虧本一千餘元現在核算祗餘洋四千元公票局亦因虧本祗餘一千二百元現由信昌隆代墊故共有五千二百元呈案請核至輪船上之事胡向由毛吉卿代理往來水脚亦由毛代交於信昌隆故胡之住址難以指出中西官判將呈案之五千二百元暫交原告領去尙少一千八百元准予缺席判决如數還洋 
[勘視造屋工程]  
　　本工唐順生控朱毛毛並中保俞桂卿圖賴造屋工價並加工增料兩共欠洋二百九十二元前經地方審判廳訊明判决著俞桂卿償還原告屋價工洋一百五十元尚有加工增料洋一百四十二元另子審判在案昨日午刻審廳委書記官陳奎棠會同水木公所丈量員倪某率帶吏警傳齊兩造渡浦至爛泥渡東首楊家宅朱毛毛家丈勘新造房屋有無加工增料情事當經察得唐順生所立承攬載明四址牆脚爲三尺二寸今勘明確有十三尺四寸其中果有加工添料之事朱不到場由代表陸本堂在場伸辯陳君勘畢諭令兩造退去返廳禀復核奪 
[尚可另行起訴]  
　　謝國昌前至法公堂控稱邱關鐘將顔料若干箱押於商人計銀一千一百零二兩延不取讀請求追繳因邱匿不到案判將顔料車至捕房拍賣嗣經賣得銀三百九十四兩尙少七百餘兩准予缺席判决如數歸還在案現經原告在途將邱尋獲扭到法公堂請追邱供民人前往外埠收賬故未到案惟民人係原告之夥計並未收過原告銀洋餘言支吾中西官判邱交八百兩人銀並保限七天還洋如有不服准予另行起訴 
[串竊絲繭之破獲]  
　　楊瑞生金榮堂因在法租界金利源碼頭串竊值銀五百兩之絲繭十一袋被物主丁汝林查悉控由捕房昨涙包探將楊金兩人一併拘解公共公廨先由原告投訴前情請究訊之被告金榮生延律師到堂辯護並請准予被告交保候訊中西官判金交三百元人洋並保楊押候查明於下禮拜四再行解訊 
[捕獲審檢廳之牌示]  
　　上海地方捕獲審檢廳昨日發出牌示云爲宣告檢定案件日時通告六月二十七日下午二時宣告立克麥林尼輪船公司代表人考脫亞佛增克爲德奇利抺被捕訴願一案 
[縣署批示二則]  
　　城廂内外各攤户呈爲苛捐負販環求移局豁免由批呈悉旣據瀝陳生計困難情形候據情咨請滬南工巡捐局酌減攤捐　　以示體卹可也 
　　　業公所總代表王植等呈爲聲明人數補送章程名單請立案給示由批呈悉據稱該業工人現在滬地實祗五百餘人檢送名册一再聲請前來姑准立案發給布告遵守可也此批名册章程均存 
[淞滬警察廳批示二則]  
　　蔣榮春批　據呈已悉爾媳婦杜氏母族糾衆一再吵閙各節如果屬實妨害秩序安寗而尤爲法律所不許俟再有滋擾行爲發生時准鳴警拘究可也 
　　吳尹氏批　呈悉仰卽伴同陳應氏投案訊明以憑給領 
來函 
[西林禪院來函]  
　　報載西林菴之風雲一則末稱文濤因與谷雲爭奪寺産忽於五月十六日在院身故現被佛敎公會紳董等呈奉檢廳批准澈究等語伏查文道（非文濤）自辭退西林菴住持後卽往杭州廣化寺嗣聞谷雲被控於本月初十日來滬向谷雲慰藉是日至二區警署探望後即至滬城關帝廟居住翌日忽患時症送入上海醫院醫治谷雲釋出後曾一再前往　院探問詎醫治無效怱於十六日半夜在院病故谷雲聞信時正在警廳候訊迨事畢急即趕往醫院帮同成殮當日並無爭奪寺産致釀人命之事况文道在日與谷雲交稱莫逆交接住持時並無齟齬報載各節諒係傳聞之誤即所稱谷雲唆黨將門關閉勒逼常貴交單等語亦非事實爲特瀝叙實情請求登入來函欄内以明眞相而免誤會久欽大主筆虚懷若谷貴報主持公論定邀俯允所請耳西林禪院住持僧谷雲合十 
雜評二 
[責任心（三）（訥）]  
　　國人旣知責任之所在而負之矣則第一須有不屈不撓之精神無論辦何事業無論其事業至若何失敗必竭全力以謀挽救苟有一線之希望者犧牲一切以殉之可也舉所有心思才能以應付此一事可也然見可而進知雞而退又爲國人之通病一遇困難而輒委之曰運難挽也勢難敵也吾非不欲盡力特無可如何耳嗚呼此無可如何之一念實即不負責任之代名詞中國多少事業皆誤於此可不勉哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[選舉議員文用易卦名] [  嚼蠟]  
　　伏以舊會取消蹇蹇者灾者无妄選民召集師師者卦卜中孚遍地未熄烽烟閭閻解體普天謹遵法律左右需人填寫公民草榜浮報豈井井條規派來監匭委員徇情豈謙謙君子玉尺掄才總統府特申巽命金甌中選爾百姓宜凛乾威大樹公祗擁虚名情形困難干木子廣通聲氣品物咸亨舉代表蒙泉剥果聯絡輿情設機關損己益人結成團體鴉片土苛派銷場金融兌現孔方兄操斯勝算票價隨時不是文章有價居然泰運天開宛如敵愾同仇祗望豐功膚奏廢票瞎寫烏龜小畜曾爲大畜之喻中選胥由白鏹旣濟詎同未濟之爻豈眞洗心革面脫離舊染之汗要亦釋褐升朝忝比縉紳之列未得者膏屯不食知垂頭喪氣之枉然候補者鴻漸無期問捱次輪班於何日而惟是紙上書名觀光上國櫝中藴美姤遇賢君幸符額數名利萃於一身喜博頭銜寵祿臨於兩室喫着不盡家人偕同人交欣裁判有權小過與大過彈劾憶當年墨會敲頭曾經險地快今日證書到手亦復歡天參衆院母閙風潮盈廷聚訟四百兆同沾雨露終始和恒恭疏短引愧余遯世逃名戲撰駢詞祝君加官晋爵（六） 
家庭常識 
[自製肉鬆] [  黄華] 　 
　　罐頭食物之肉鬆風味雖佳而其價頗昻不如自製較爲便宜法用精猪肉（須要腿精如有肥肉及膜衣務宜剔刮使盡）臠切成個放瓦罐内多加清水煑之極熟以箸劃之能碎爲度加入上好壯醬油及料酒適量再煑數十分鐘取出另用鐵銅一隻下生微火將煑成之肉傾入銅中用雖刀搨之使肉盡成散絲隨焙隨榻迨至如皮絲煙者即成肉鬆 
[松子茶] [  黄華] 　 
　　以松子仁一粒在茶碗内部遍擦之覆於桌上移時用以泡茶香氣撲鼻經日不去 
[牛痘苗木管] [  黄華] 　 
　　裝置牛痘苗之木管用用婦女藏針之具甚佳妙 
[湯油燙方] [  張立儂] 　 
　　用蚌殻燒灰存性研如飛麫和氷片少許麻油調搽 
[火燙神方] [  張立儂] 　 
　　生大黄三兩製淨松香五兩香白芷二兩赤石脂一兩八錢共研極細如飛麫用麻油調稠鷄翎蘸藥搽之立時止痛不終日即結痂（） 
[刀傷出血不止] [  張立儂] 　　 
　　以新切瘦猪肉一片貼之立止 
[葡萄久存法] [  定海仙樂種植園]  
　　保存葡萄向多用繩懸持此法雖可通風防腐然終難長期保存敝園近得一法以玻璃瓶滿盛清水用軟木塞穿一小孔插入葡萄梗塞住瓶口顚倒懸置若防瓶口漏水則塗以膠臘如此能保存四個月之久而色澤狀態與新鮮採下者無異業水果者盍試之（不受酬） 
[雨傘之特用] [  沈九如]  
　　天氣溽暑一般鄉農正勤於刈鋤棉草然不免受兹日炙雨淋之苦爲擬禦避簡法如下法於木櫈（即鋤草櫈）邊近角處鑿對穿斜圓孔及直圓孔各一將黑柏油傘（大號）一柄高張揷孔中惟日影偏時當揷於斜圓之孔中午正時則移揷直圓之孔中農人工作其下不啻藏身綠蔭惟裏即使急雨驟降亦不致淋漓衣衫矣 
[萬花筒] [  沈九如] 　 
　　先備等大長方形玻璃三條長闊約四與一之比又等邊三角形玻璃三方（邊與長方形之闊等）有厚紙製一圓筒（直徑以能入三角形玻璃爲度）以長方玻璃架成三角式進之一端取透明之紅緣寶石（染色通草片亦可）隔於兩個等邊三角形玻璃之中間一端又裝一三角形玻璃而轉窺之因反映作用卽變成等式之花樣無數惟須注意者筒底之三角玻璃當貼白紙一方（最好用毛玻璃）使光線不致透漏筒式三角六角均佳圓者則兒童較便於轉動 
[豆腐頁] [  沈九如]  
　　尋常食用頗廣推頁質使粗爲不適耳煑時加少許碱汁自覺柔軟可口 
工業須知 
[藍靛詳細製造法（七）] [  禾呆]  
（己）染色法　先以灰汁二升五合入鐵銅中更加水一斗四升攪拌後乃投藍靛約十二斤熱而使之沸騰沸騰時不絶攪拌經二時間藍靛自能溶解於是以石灰三十五斤加適宜之水攪拌濾過成石灰乳又加溶於熱水之綠礬二十三斤和入前之藍液中攤拌如前約三十分時而止處置如果得當前後經過不過十二三時該液即變藁黄色可以徑供染用矣但以此供染用共温度須在華氏八十度左右以洗滌絞乾之棉布浸入約十五分乃至二十分時取出絞去其過分之液曬之空氣中則空氣中之酸素自與藍之色素化合而成深藍色更以浸於稀薄之硫酸水中約十五六分時取出用清水數數洗滌絞乾則成鮮美之靑藍色後次雖用水冲洗永不褪色矣（完） 
詩囊 
[和栩園先生四十初度元韵] [  女生劉韵芳] 　　 
　　曲逆馳聲弱冠年惜紅名號憶從前携來史乘千秋筆勝似江干百畝田文字如君原有價天公厄我亦無權儒生莫道詩書誤囊槖猶餘潤筆錢 
　　清福修來豈偶然能詩能酒卽神仙未親面命三生恨敬爇心香一縷烟北海開樽嘗揖客東坡入夜亦參禪風流玉局渾閒事端賴廻瀾障百川 
　　海内詩才累萬千幾人長揖傲王前門牆桃李都增色庭砌芝蘭競逞妍生比荷花先兩日采來蓮子總雙圓四章詩上先生壽一紙人情算結緣 
　　丈夫原不受人憐閥閱何如才行先千古文章歸幕府二城風雨識名賢旣耽詩酒尤耽睡故學糊塗不學顚壽頌諛詞删務盡笑儂猶是管窺天 
集益錄 
[第一百零七問] [  乞憐] 　 
　　去年蠶豆曾被一種小蟲蝕害（俗名蠖蛆）以至顆粒未收今年蠶豆仍罹其災農民之苦不堪設想乞海内農學家告以預防及驅滅之法則辛甚 
長篇小說 
[氷山奇俠傳] [  常覺小蝶合譯天虚我生潤文]  
（原名ＨＡＮ　ＯＦ　ＩＯＥＬＡＮＤ）法國囂俄著 
第十四章缉凶（二） 
　　史芘格行且十里後顧無追者始稍稍緩其步語雅谷曰險哉非我急智則必爲所捕矣雅谷曰憨哉汝以此爲急智實則轉以啓人之疑幸若儕不之覺始得徼倖脫身雖然汝亦聞頃間侏儒之言乎曰聞之嗟乎其聲之暴何酷肖一人乎且吾視其巨掌亦戴手套也雅谷笑曰休矣汝心乃畏罕恩遂至所見皆成蛇影然其言亦未必盡虚吾儕當於明日往野猪洞一探其實史芘格駭曰不可不可此直探虎穴而攖虎鬚矣雅谷曰奇哉然則今汝導我至此果何爲乎今旣探得罕恩蹤跡而反避之若凂豈不大背初志且汝但須引我以路固不必同入其洞汝又何碍况懸賞之鉅乃至千金果得一旦禽獲則此千金嘗歸之汝汝安坐而得千金尙何憚而不爲史芘格生平膽怯獨聞金錢二字則膽氣立壯岸然曰汝言非戲我耶雅谷笑曰誰則戲汝汝但引我往耳敗則害僅乃我勝則汝享其利汝或不信則我當誓史芘格搔首自思此少年果憨然我但有千金之望則其人之生死又何與我乃曰吾 
信汝矣當引汝往不見前路有高峯乎此名老山山後爲四明湖渡湖以北即野猪洞也惜山徑久蕪爲野獸窟宅之區不能通人行者必須繞出山背循小徑而後可逹吾嘗攷之史乘則知此山古蹟甚多其上尤有巨堡堡之頂能望見蒙貢之塔雅谷曰史芘格此堡果能見蒙貢之塔乎然則吾當一登史芘格曰噫此又何足登臨者山之荒殆已五十年不見人跡而汝欲登此堡吾恐其未死於罕恩之手且先死於虎狼之口矣雅谷不聽必欲登臨史芘格知不可諫乃勉强而行口中猶喃喃勸其勿往其時天已入暮遥見前山兀立怪樹森然史芘格視之又疑爲罕恩义手而立也（第十四章完） 
 
 
 

Page 15

 
 
   
 
 

Page 16

 
 
   
 
