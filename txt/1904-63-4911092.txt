# 1904 - 63 - 4911092

 

Page 1

 
 
[重印正續時務通考出售] [  書集成]  
　　時務通考一書正集編自京津諸名士其時朝廷上下多以不逹時務相詬病迨是書出至戊戌年果　變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裏閱者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集共計十元批發克已此佈 
[重印大字康熙字典出售] [  圖書集成局啓]  
　　康熙字典一書爲考求字音字義者不可不備之善本惜木版卷帙繁重不便携帶石印字跡過小又費目力閱者懷焉兹本局特將前已鑄就之鉛版重印校讎縝密髮憾經遺每部定價碼洋三元卽日出售賜顧者請向申報館申昌書室購取可也此佈 
[佳兵不祥說]  
　　前日報登華歴正月十二日以後俄人由旅順派一快艦帶同水雷船數號四圍巡哨一百八十華里之内從未見一敵船日來日本各報咸謂日軍已陸續運往高麗俄兵更進占義州全州諸地顧亦絶未聞在陸上交綏也執聿人閒以語泰西友人意者兩國自知佳兵不祥從此韜戈洗甲歟友曰惡何言之易易若此也今夫俄華人比之戰國時虎狼秦泰西則謂爲大陸之獅日本自戰勝我華　船練兵皇皇汲汲久欲稱雄亞細亞執牛耳以主盟一旦兵釁旣開俄旣拚以數十號艨艟五十萬士卒輕輕付之敵人日亦願起傾國之師括全國之財以與敵决死戰今雖小有勝負結局未可豫期而其氣皆凌厲無前其志皆堅忍不屈豈有兵刃甫接遽思息事寍人者我恐禍結兵連正未有艾不至山窮水盡終未肯低首降心也執筆人曰以僕觀之俄祗能守而不能攻恐守亦難於持久嘗聞古今言兵法者必能戰而後能守能守而後能和蓋以我不挫敵之鋒敵必轉而挫我我之根本一失卽使他日棄仇修好敵得握其操縱之權而城下之盟其恥終無由一洒今者俄惟恃旅順天塹之險日人無從攻入得以扼守其間斷不敢鼓行而前與日人以戎衣相見日後曠日持久煤盡糧窮而日人悉銳而來冐死攻擊偶一疏失敗績隨之庸詎非俄人之失計乎西友曰俄非不能攻特時尚未至耳獨不聞前者俄皇之誓師乎其言曰朕拚亞東諳艦無一瓦全陸軍五十萬名祗須有二十五萬人奏凱而旋於願已足噫何言之壯而氣之豪乎夫俄之所短者在水師且以越國鄙遠爲難旣已與日失和艦隊卽不克繞由蘇彝士河東下惟西伯利亞鐵路旣竣火車由聖彼得羅堡逹遼省行程祗十有八日運兵轉械迅疾如飛五十萬陸軍歴一月卽運到其來自可殺克者諭悍如虎環毬咸震其威名以日人銳氣方新有進無退猝與之遇未有不奮其全力　血沙塲者我知目今祇可謂之戰釁初開而後此肉薄血飛肝腦塗地誠意計中事特未敢論其成敗何如耳曰自來戰陣之間水陸兩軍必互相策應俄自仁川之役苦立之滑利耶苦二艦被日所毁銳氣已漸消亡僅恃陸師其何能濟西友曰陸師最俄所擅長且俄之用兵每善轉敗爲勝土耳其之戰初亦迭被土挫節節退師後忽乘勝直前勢如破竹法皇拿破崙第一夙以善戰聞逞其雄心誓欲將俄殄滅雄師百萬直入聖彼得羅卒至片甲不回全功盡棄蓋其地勢之險要進攻退守用無不宜有非他國所能制其死命者也今者與日搆怨日苟戰勝惟是迫令韓國隸其藩服一面驅俄人出東三省暫時戢其兇鋒而西伯利亞鐵路猶存黑海波羅的海中艦隊未失稍事休養生息依然可大舉復仇苟俄而勝日人則韓必向俄北而稱臣東三省亦無復歸還之望日本元氣由是大傷數載威名一朝掃地此日政府所以遲回審顧先不欲與之搆怨興兵乎雖然我以爲俄日兩邦勝負胥無所利其利實在英人當日之將興師也仗義執言激昻慷慨謂欲保全高麗宗社兼爲中國索返遼東及旅順仁川迭報戰勝於是彼國各日報沾沾自喜大放厥詞咸謂我日已獨占海權韓境亦在我掌握其與當初宗旨早已大相徑庭乃香港英字報章睨乎其旁宏宣議論大旨謂我英艦隊已由地中海出發能與中國艦隊互相策應與否目前未有所聞然金唔矮路夫立之秃二戰船旣由香港起椗則俄日戰事當可復望和平敬告我英其最要者在乘此機緣擴張中國海上之勢力竊以爲此計固豫宜决定然必時至而後可行也嗟乎嗟乎其眞所謂鷸蜯相爭漁人得利者乎夫自中外通商而後其在中國伸展勢力者首推英人洎日人漸致富强而英轉以持盈保泰爲心凡事甘居人後今者日人幾費心力幾費貲財始得與俄爭勝而英已躊躇滿志擬先復其利權然則日敗固不必言卽幸而戰勝俄人其後患正自無窮而英人見不煩一兵未折一矢旁觀袖手獨著先鞭試問日誠何苦而爲是兵連禍結苟有魯仲連其人在其盍聽其耕解從此洗甲韜戈哉執筆人首爲之肯曰君言良是爰泚筆而記問答之語於報端 
[俄國亞東軍艦表]  
　　日本大阪某日報云邇者西京法政專門學校梓行俄艦比較表撮其大要中有被日轟沈者四號曰愛殺立烏伊氣其義爲皇太子係戰艦曰立秃烏衣生其義爲瑞典所獲之船係戰艦曰滑利耶苦其義爲祖先係巡艦曰苦立之其義爲朝鮮人係砲艦損壞不能再戰者五號曰培秃路拔烏路烏司苦其義爲某地　係戰艦曰息烏司秃薄路其義爲古戰場係戰艦曰哈路拉逹其義爲希臘女神係巡艦曰笛伊矮拿其義爲希臘女神係巡艦曰諾烏伊苦其義爲新參係巡艦無事而回者一號曰啞司拉皮亞其義爲勇將係戰艦在海參崴者四號曰唔路磨薄伊其義爲雷係鐵甲巡艦曰路其耶其義爲古國係鐵甲巡艦曰利烏利之苦其義爲俄皇之祖　鐵甲巡艦曰薄卡烏衣利其義爲勇士係巡艦刻在歸途者二號曰毒米秃利騰司苦伊其義爲勇將係鐵甲巡艦曰啞洛拉其義爲北斗星係巡艦留滯上海者一號曰曼珠其義爲滿洲係砲艦平安無事者十一號曰培立司烏賢秃其義爲曙光係戰艦曰薄培逹其義爲勝利係戰艦曰薄路他烏矮其義爲古戰場係戰艦曰拔耶痕其義爲亂人係鐵甲巡艦曰薄耶倫其義爲 
 
 

Page 2

 
 
貴人係巡艦曰矮路麽是其義爲金剛石係巡艦曰薄殺毒尼苦其義爲酋長係砲艦曰唔立磨耶其氣其義未詳係砲艦曰額以逹馬苦其義爲輕裝武士係砲艦曰拉是薄以尼苦其義爲强盜係砲艦曰若皮耶卡其義爲喧譁好係砲艦曰薄蒲露其義爲海豹係砲艦曰其烏露其義爲海獸係砲艦 
　　 
[俄糧易絶]  
　　日本東京某日報云前者俄人在哈爾賓建一極大磨坊所磨麥粉專供西伯利亞軍中之用迨工程告竣其麥皆購自美洲一旦與日失和購麥之途頓絶大軍數萬恐難免於呼癸呼庚矣 
[俄騎述聞]  
　　日本東京某日報云俄國騎兵之駐在滿洲境内者所乘之馬類皆産自本國卡路鏗地言其有來自歐洲者頗覺寥寥罕見 
[俄使離英]  
　　德京柏林來電云俄國簡駐英京使臣培之鏗毒路夫伯爵以英皇於兩國友誼未克保全因之辭别而回刻下尚在中途留滯也 
[日人制器]  
　　日本大坂某日報云兩軍相見之際烟塵匝地砲火迷大非用精美之鏡測之敵軍變化無方烏能了然於心目日本參謀本部步兵大尉大原氏精於製器别具心裁當明治二十三年卽潛心創製測遠鏡迨明治二十六年已成其一邇更悉心研究精益求精其鏡能窺見一百諾脫至四千諾脫之遠驗其度數毫髮無訛且工料甚廉取携最便某師團中隊統帥見而賞之購以試用旣而各師團次第置備咸謂用以測敵人之所在無二百分中一分之差向來陸軍武弁之練逹精明者祗憑目力窺測或差十分之一或差二十分之一自有此鏡而步兵槍彈所及益能命中摧堅兼之其質輕靈置之行囊中易於肩荷謂非妙製而何 
[日本懲奸]  
　　日本大阪某日報云有高橋門三九者應敵國之雇偵探一切軍中計畫隨時電告俄營事發經横濱地方裁判所鞫出眞情治以輕懲役八年之罪 
[海外從師]  
　　廣州訪事人云兩廣學務處詳請督憲岑雲帥考選學生派往東西洋遊學擬取四十名以二十名往東洋二十名往西洋期以五年一切開支由官籌備大約不日當乘風破浪分道揚鑣矣 
[閩興巡警]  
　　福州訪事人云此間巡警事務現已開辦城内有南臺各分設四局除大憲委大挑知縣黄大令遵楷爲提調外城内第一局委趙大令雲崧第二局委傅大令堯羹第三局委黄大令慶第四局委方大令宗猷南臺第一局委俞大令慶瀾第二局委孫大令家麟第三局委甯大令雲漢第四局委金大令炳南所需警兵就常備右軍二營酌量挑選延聘教習勤加訓練學有心得然行派赴街道巡行八閩人士莫不樂觀厥成焉 
[力戒虚文]  
　　揚州訪事人云每届新年文武各官必叩賀省中各大憲年禧今歲兩江總督魏午莊制軍以俄日釁端已啓中國雖守局外中立之例深恐大江南北梟會匪人揑造謡言煽惑滋事特通飭所屬綏靖地方保護教堂各營汛尤當逐日勤操一體毋庸來省除緊要公事必須面禀外概不得擅離職守蓋亦實事求是力戒虚文之道也 
[募充兵額]  
　　松江訪事人云邇來江南提標副營管帶鳳山垣游戎添募壯丁以充兵額皇皇汲汲日昃不遑問之細柳中人咸謂目下南洋通商大臣兩江總督魏午帥札委營務處江蘇候補道夏觀察馳赴各處簡閱營伍並稽察有無缺額吞餉等情故不得不預爲之備也 
[蒙養有基]  
　　松江訪事人云邇來郡城創設幼童會課分七歲至十五歲爲三等命以寫字筆算及輿地國史各題凡列前茅者得蒙嘉奬以故舞象舞勺之儔無不興高彩烈至城中紳士吳挹珊孝廉楊玉文廣文另創崇眞崇文兩蒙塾聘蔣倪姜倪四明經爲華文教習蔡君剛爲西文教習定於正月二十一日考錄學生二十八日開學 
[惡奴正法]  
　　福州訪事人云閩省候補同知章司馬奉檄辦理泉州府同安縣土藥事宜家丁楊春貴賦性倔强不聽指揮致遭斥退楊心焉銜之去年二月司馬因公赴厦門楊以爲有隙可乘遂糾集無賴多人突於某夜擁入室中肆行搜劫司馬之子年雖幼稚見楊而塗粉墨識其聲音大呼曰楊春貴爾非吾家舊僕乎何竟若此肆意妄行也楊知已窺出破綻揮刀猛砍登時殞命并擬將全家人口悉數置之死地經家中人再三哀求始呼嘯而去旣而司馬聞信馳回指名呈控地方官騐明屍身移文將楊緝獲一鞫而服寄禁閩縣獄中詳請按律懲辦去臘某日奉到部覆立卽由獄提出押赴北校塲斬决聞者快之 
[鄂省官塲紀事]  
　　武昌訪事人云督銷鄂岸淮鹽總局江蘇候補道俞夢丹觀察遇事認眞銷數大爲暢旺計上年約銷至十有三萬引云○鄂垣大吏奏准鼓鑄銅圓行銷甚遠局中獲利頗豐詢可喜也○漢口籌餉局自楊吉逢太守接辦後盡心整頓積弊一淸現屇瓜及之期端午橋制軍物飭留辦一年以示鼓勵 
[海市奇觀]  
　　烟臺訪事人云去歲臘月某日廣仁堂清道夫因事至三太廟東義地瞥見木箱一口四圍封固因卽舁回堂董某君命移送巡司署巡司崔少尹傳集地保人等當堂啓視則内藏屍骸一具細加察騐年約四十餘委因患痘而死並乃飭地保掩埋標記候領嘻屍也而以箱儲之不亦異乎○痞棍袁甲赴西胡同王姓妓院借端索詐被鴇扭至巡司署巡司崔少尹升堂研訊將甲薄責若干交人保出○新任登萊靑兵備道兼東海關監督何觀察延昇已於去歲臘月二十一日接受關防矣○前以制錢缺乏經前任登萊靑道李觀察派員齎欵赴北洋請兌銅元若干萬枚發給官銀行流行於市惟登萊二府所屬各州縣商民少見多怪尚未通行啓迪愚蒙維持圜法是所望於有牧民之責者○烟臺爲通商之地自去夏水災迭告小民流離困苦情甚可憐迨届隆冬尤覺飢寒交迫前任登萊靑道升授浙江臬司李幼雲廉訪惻然憫之除設廠施粥外復按名發給棉衣商約大臣盛杏蓀宮保亦軫念舊治派人解到棉衣數千套草薦千餘條發廣仁堂分别施濟一時身受其惠者歡聲若雷 
[羊城春景]  
　　廣州訪事人云已革參將戴恒山虧欠公欵甚鉅經大憲發交南海縣署看管旋戴由押所具禀督轅略謂被參冤抑無力籌還求恩寛免以觀後效並條陳勒抽祠産捐嫁娶捐納妾捐各事宜業經督憲岑雲帥批斥矣○前者粤豐公司商人禀請由粤運米出洋等情當蒙督憲岑雲帥批准旣而各善堂紳董力陳粤米出洋之弊雲帥隨飭停止一面將案註銷詎料粤豐公司依然塡照起運日前緝獲司事吳萃庭一名解案訊辦○西樵著名匪首區新拒捕殞命後其黨凶燄未衰仍向往來客商抽收行水銀兩一面指撥欵項贍其妻妾如尚不足則勒令 
 
 

Page 3

 
 
富户捐資助之是亦跖蹻之義舉也 
[甌江春浪]  
　　温州訪事人云此間土産向以柑茶二物爲大宗去歲茶業初雖略有起色後卒虧耗以致茶棧十四家盈少絀多今年已有四家閉歇柑則成本旣昂不能獲利此外若甌綢銷路本廣祇以成本太貴獲利殊難獨銀號錢莊利皆倍蓰大抵放欵愈大取息愈多鹽行舊已設立公司利匀銷暢煤油價值有增無减其餘如醬園藥才之類胥獲盈餘惟豆麥水果山貨油雜等行更換牙帖所費不貲俱有外强中乾之慮關心貿易者果將何所適從乎○去歲臘月天氣暢晴至除夕漏盡三商偶有微雨元旦早起旭日東昇自此連日晴明直至十四日大雨傾盆連朝不輟河水頓漲三尺幸上元日依然晴朗好事者龍燈競賽莫不采烈興高大南門外簫鼓喧闐尤形熱閙是果點綴昇平景象乎有心人莫不目笑存之已○客臘二十七日之夜蒲洲春記行夥某甲携一傭人赴郭溪某號收得洋銀三百餘元歸經三港殿後突被强盜六人攔路劫去次日投報永嘉縣署縣主程大令立飭捕役嚴行躧緝○去臘二十五日之夜桐嶺之麓葉姓家突來綠林暴客排闥直入搜括一空家中均係寡婦孤兒所失無多不敢報官請緝殊可憫也○某鄉有柑牙名炳崧者屢次被竊日出偵求新正初三日行經李家院左近瞥見一船滿載甘蔗糖糕等物知係賊贓大聲呼捕時有地棍遐郎者出爲左袒崧遂令子姪等人肆意毒毆遐郎受傷過重旋卽斃命屍屬大肆咆哮舁屍至崧家多方訛詐嗣經旁人竭力調處餽以洋銀四百元始得寢事 
[上海官塲紀事]  
　　癸卯科翰林李厚安太史籍隸雲南昨日因事來滬命駕赴道營廳縣各署投刺拜會○五庫釐卡捐務向係黄小霽司馬經辦自司馬奉委署理松海防同知後所遺卡務經上憲札委候補同知恒月坡司馬接辦昨日恒司馬乘舟來滬趨詣道轅謁見蘇松太兵備道袁海觀觀察繼至上海縣署拜會然後赴五庫接差○昨日元和縣主金調卿大令因公來滬趨詣道轅謁見道憲袁觀察繼至縣署拜會縣主汪瑶庭大令延入花廳茗譚良久而别○昨日上海縣汪大令探悉江蘇督糧道陸申甫觀察將由蘇垣蒞滬爰飭辦差丁役預備迎迓○昨爲本城小天竺禪院蒙養學堂開學之期淸蝴縣主汪大公前往點名並行開學之禮 
[誼篤同寅]  
　　前晚上海縣主汪瑶庭大令設席署中恭請江南提標右營參將周子安參戎守備殷一峯守戎及松海防同知黄小霽司馬上海縣學敎諭邱贊思廣文洋商租地會丈局總辦陳楚生明府讌飲蓋藉春酒以聨寅誼也 
[押運垃圾]  
　　前日城廂内外保甲總巡兼清道局員朱森庭明府督率勇丁有各挑夫至新北門城下押令將所積垃圾一律挑運上船載往西鄉傾棄 
[失火可疑]  
　　前晚十二點鐘時法界八仙橋左近萬順祥洋貨店不戒於火霎時烟霧迷漫幾兆燎原之禍幸捕房中人急驅皮帶車馳往救熄得免蔓延事後捕頭查悉此店曾保火險且廚下積薪甚多因派令某包探將店主某甲拘入捕房押候解送公堂禀請讞員魏蒓隖大令訊明懲罰 
[牖啓華人]  
　　尚賢堂總辦李佳白先生美國名進士也自客臘解館後卽因公事偕英國某某諸大員赴川鄂豫陝等省至今未賦歸與昨爲堂中開學之期由李夫人某氏及華英各敎習照常授業春風化雨桃李敷榮牖啓華人無微不至矣 
[英界火警]  
　　昨日正午十一點三刻時英租界山東路卽望平街公泰仁外國帳簿店忽然火起一霎時延燒比鄰源康小錢莊救火會西人一聞警鐘急驅皮帶車往救旋卽息滅僅焚去樓面二間差兩家均曾保火險想不致受虧也 
[美界刼案]  
　　前晚甲乙二匪徒手持兇器闌入天潼路新興里第一百九十號門牌任小富家肆行刦掠刃傷男婦各一人事後任查檢所失金銀首飾綢布衣服約值數百金爰卽開列失單將受傷人送入捕房訴知一切捕頭令轉送同仁醫院求治一面派各包探嚴拿務獲以便解送公堂禀請讞員關絅之司馬懲辦 
[光緖二十九年十二月分教職選單]  
　　教授奉天昌圖阮福椿順天舉江西袁州曠予春吉安甲瑞州李華伯九江甲九江秦鼎升南康優廣西思恩范錫光桂林四川嘉定譚大川綏定綏定包汝諧叙州俱舉正諭順天固安陸慶格錦州舉奉天鳳凰廳張銘河間歲江蘇興化徐在滋常州江蘇鹽城葉棠常州山西右玉王春第太原文水石銘平定州陝西華州吳鈞西安浙江餘杭邱炳珍湖州福建福淸魏鴻勛福寗湖南澧州瞿方梅永順雲南廣西州裴履謙雲南俱舉劍川州何毓秀曲靖廪訓導吉林伯都訥朱聨第宣化直隸昌黎任毓奎保定俱舉山東博興牟家梁沂州優山西蒲縣趙詒甯武歲左雲馬晉大同優偏關成長齡太原歲河曲李懋政澤州舉陝西延長楊舒陽西安鄠縣馬錫綸同州俱歲福建大田林鼎科泰甯陳鳴鏘俱福州舉江西餘千陳家莘南安拔上高葛維垣南昌優浮梁羅師道瑞州舉湖北房縣余楙棠黄州四川宜賓楊甲秀雅州叙永廳曾肇焜叙州俱歲會理州陳新燮叙州合江李惟楨資州夾江聶培蔭叙州俱舉酉陽州郭人正叙州歲雲南大姚劉子仲大理舉復諭順天平谷陳光瀚遵化直隸阜城馬湘冀州俱副安徽太湖譚家豫蘆州廪山西太谷張擇汾州恩黎城李訓昭太原副河南内黄柳鴻才汝寗舉陝西咸陽苗晉賢榆林廪廣西藤縣呂秉衡柳州恩四川營山楊魯臣叙州副犍爲吳燦英重慶舉蘆山包崇金叙州拔貴州修文毛國忠安順廪復訓順天大城步以墉冀州廪直隸冀州張覲垣遵化歲直隸大名府田上上奉天附江蘇儀徵彭觀保蘇州恩安徽六安曹維屏池州附池州王沐寗國舉山東濟南孫大喆萊州山西汾州吳毓森大同俱廪河南安陽黄德杰懷慶陝西隴州何朝重西安俱附留壩廳趙晉卿延安舉江西信豐朝作楨建昌湖北安陸饒方杰荆門雲南賓州施勳雲南俱廪四川成都張肇文嘉定拔貴州思南鄧惟璸貴陽黔西李肇同都匀俱歲 
[上海六馬路仁濟善堂施醫給藥開診啓]  
　　謹啓者敝堂常年施醫給藥延請内外大小方脉自設藥局選辦各種道地藥材專濟貧病本年仍於正月二十一日開診特請倪頌兼徐澍生仲景生王賡伯居紹文干芑生唐梅生錢培生方希曾諸位先生外科李瑞林錢廣甫朱少甫黄訪周圭堂諸位先生在本堂施診又延專醫育嬰堂幼科顧雨田耿湘波黄文卿朱子琴陸省吾諸位先生仍按單日早上七句鐘掛號八句鐘開診午後一點鐘至四點鐘照方由本堂自設藥局給藥倘遇疑難雜症就巢崇山費訪壼丁甘仁三位先生診視後由本堂給藥專爲無告貧民而設事歸實濟以副諸大善士憫憐貧病慨助藥捐之至意謹將開診之期請登報章布照公鑒董事嚴信厚楊廷杲朱佩珍陳作霖焦發昱施則敬劉芬謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
G>　　錫潑里篤兒專治楊梅毒症第一靈丸 
　　毒門一症治者多以涼劑雖收急效於目前究貽隠患於日後盖病根未除有　即發東獨一時之患實爲畢世之憂而况滬上爲蟈花窟宅舍汚貽毒傳染尤多過往客商以及冶遊俊侣怡情花柳稍或不慎得疾更易無論楊梅黠毒魚口横痃下部潰爛等症小之爲一身之累大之爲似續之艱雖包治毒門不乏醫藥而究之本根未治貽害無窮此錫潑里篤兒楊梅丸之所以爲毒門獨步聖藥也凡在患毒之人大半畏人知覺或懼父師之切責或惮朋友之譏訕匿不告人爲害尤烈此丸無論遠近大小各毒症如法呑服立刻收功有毒去毒毒盡生肌而且藥味平和攻補並進無論何等體質皆屬相宜患此者請嘗試之方信所言之不謬也此佈　每日三服每一丸　　上海良濟藥房出售 
　　天福洋行 
　　經理水火險公司 
　　佑寗火險公司開設英京一百數十年資本富足中外馳名專保房屋傢私衣服以及棧房貨物店鋪生財等項遇遭不測迅速賠償外埠如漢口九江蕪湖鎭江蘇州等埠均可承保又經理極大水　公司專保外洋長江等埠輪船往來貨物倘有遇險情事本公司照章秉公辨理賠償亦速保費亦比衆克巳如　蒙仕商賜顧請移玉至本行帳房或到五馬路長安里成康洋貨號大馬路集益里潘和懋綢莊内面議可也此佈 
　　始創龍涎香戒烟丸 
　　啓者本齋秘法創製龍涎香戒烟丸三十餘載荷蒙○士商賜顧功效昭彰久巳中外馳名邇遐信用近有襲用本齋龍涎香丸名希圖影射魚目混珠誠恐有志戒烟者爲其所悞用特佈告四方凡欲賜顧者千祈辨認招牌細嘗藥味庶免以僞亂眞也服法原方另詳仿單○廣東邇遐齋謹啓分設上洋三馬路 
　　馬車出售 
　　今有自拉韁新鐵箍高四輪卽爲轧南一部配車馬雙馬均可其車係本行製造十分堅固如貴客欲購者請至小行面談可也龑龍飛行啓 
　　附送華英月份牌 
　　中立 
　　連獲浙江票頭彩江南票三彩得主前報聲明茲售湖北票六元四江南五元四浙江五元廣東十元批發克巳紅票足兌紳商賜顧函寄南市吉祥衖口 
　　寳順洋行保險 
　　本行設中最先辦理火險歴有年數敝公司在外洋創立百餘年資本頗巨賠欵迅速恐未週知爰特登報無論行號棧房財産家私一例可保價極克己倘荷見顧請至二馬路外灘本行帳房面議此佈 
　　五馬路公　洋行 
　　經理火險公司 
　　大英士干的士祐能拿臣那而火險公司 
　　此公司創倫敦始於一千八百廿四年資本四千二百萬兩今在申江招徠倘荷　貴紳商賈保險房屋棧亷倘遇不測賠償迅速用特佈知 
　　洋房召租 
　　茲啓者跑馬廳後馬霍路有三層樓洋房兩宅第四號五號卽前爲華商跑馬總會之處外有洋檯草地馬棚自來水火廚房等俱全如有官塲用作行轅商賈以設别墅游覧之所巳屬雅觀賽馬之時更形特色如訂長年合同租金格外從亷合意者請移玉泗涇路本帳房面議可也德和洋行告白 
　　廣東籌餉票大彩電報 
　　茲接粤東總公司電悉正月十三日開彩第四年第八會頭彩第二千七百一十號二彩第三千二百廿一號三彩第八千五百六十號四彩第五千八百四十六號駐滬恆豐公司分局啓 
　　經理美國法律師啓 
　　本律師在英大馬路東首第十七號經理大美國法律師並代各商收帳事務如紳商有一切疑難帳目及錢債等情或在他埠欲托本律師代收者祈請至本律師繙譯處面議可也此佈在英大馬路老客利飯店三層樓上 
　　茂生經理火險 
　　啓者本行經理皇后火險公司代客保火險事務其費格外公道如有不測迅速賠償不必函問外國總局此佈華正月十一日三馬路茂生洋行啓 
　　瑞生洋行　　 
　　經售各種機器 
　　英國第一著名朶白生倍老廠所造紡紗機器早己風行寰宇中國各紗廠購用共有十八萬錠子之多他如華特廠之鍋爐引擎修理機器利物賽廠之織布機器格利内而之灑水滅火機器復推克斯之溥潤機器無不推陳出新靈巧適用又名廠所造引擎發電機器電汽燈以及可資運動各項機器用之電汽箱尤爲心裁獨出精巧絶倫現該廠派一洋匠駐滬專司包裝電燈機器以上各廠皆歸小行一家在華經售貨可包用價亦克巳倘蒙貴官商賜顧請移玉至小行看圖面議價値可也此白 
　　法國名醫到滬 
　　法國醫士安君向在本國行醫有年無論何症無不著手成春故此國家給有文憑准在各國行醫刻來滬上如貴紳商欲聘請或就診者惠臨本藥房自上午十一點至十二點下午四點鐘至五點止餘時到北四川路廿三號門牌該醫士公館可也上洋三馬路良濟藥房啓 
　　正月二十日銀洋錢行情列左 
　　新匯劃收市　七錢二分七五 
　　銀　拆　一錢五 
　　龍洋找頭　七錢一分 
　　錢找　頭　七百八十文 
　　市　錢　一百十一千文 
　　卡　錢　一百十千文 
　　衣　牌　八百六十文 
　　大淸郵政收信時刻曉諭傳單 
　　寄往輪船名　某日　截止收信時刻 
　　祟明　二十日　小火輪　上午八點半 
　　奉賢新場　航船　上午八點三 
　　靑浦朱家閣　小火輪　上午九點鐘 
　　崑山太倉瀏河　小火輪　又 
　　閔行　又上午十點鐘 
　　南翔　航船　又 
　　南潯湖州　小火輪　上午十一點 
　　江南製造局　郵差　下午三點三 
　　松江亭林南橋泗涇洙涇航船　又 
　　南匯川沙　航船　下午二點半 
　　嘉定羅店　航船　下午三點鐘 
　　吳淞　火車　下午三點半 
　　無錫　小火輪　又 
　　寗波鎭海餘姚定 
　　海百官紹興金華　　北京　又 
　　諸曁蘭谿台州衢州　 
　　蘇州杭州常熟嘉興　小火輪　下午四點鐘 
　　長江各埠南昌府　江寛　下午六點鐘 
　　九江姑牛嶺　江寛　晚八至九點 
　　威海衞烟台塘沽天津北京　重慶　又　 
　　塘沽天津北京　新濟　又 
　　正月二十日匯票行情列左 
　　電銀匯行銀票　二先令七辨士八之五 
　　銀行現銀票　二先令七辨士八之五五 
　　銀行三十天期票二先令七辨士八之六 
　　銀行四個月期票二先令七辨士八之七五 
　　正月二十日進口船禮拜 
　　江寛　輪船　由長江　招商局 
　　吉和　又　由長江　怡和行 
　　北京　又　由甯波　太古公司 
　　正月廿一日出口船禮拜一 
　　鯉門　輪船　開往香港粤省　禪臣行 
　　北京　又　下午往甯波　太古公司 
　　盛京　又　晚往喴海烟台天津太古公司 
　　普濟　又　晚往甯波温州　招商局 
　　新濟　又　晚往天津　招商局 
　　江寛　又　晚往長江　招商局 
　　烟打烏　又　晚往横濱　怡和行 
　　台灣　　又　晚往汕頭香港省城太古公司 
　　張家口　又　晚往烟台天津　太古公司 
　　圖南　又　晚往烟台天津　招商局 
　　正月廿二日出口船禮拜二 
　　美大　輪船　開往長江　美最時行 
　　萬里力士又　開往長崎神户横濱老太古行 
　　吉和　又　晚往長江　怡和行 
　　新裕　又　晚往天津　招商局 
　　靑島　又　開往膠州烟台天津美最時行 
　　錦和下午三點鐘開往鎭海舟山普陀錦章行 
　　廣大　又　晚往香港省城　招商局 
　　江天　又　下午往寗波　招商局 
　　正月廿三日出口船禮拜三 
　　萃利　輪船　開往長江等處　麥邊行 
　景星　又　晚往烟台天津　怡和行 
　　財生　又　晚往汕頭香港廣東怡和行 
　　安慶　又　晚往長江　太古公司 
　　正月廿四日出口船禮拜四 
　　瑞泰　輪船　開往長江　瑞記行 
　　塘沽　又　開往膠州　美最時行 
　　正月廿五日出口船禮拜五 
　　載陽丸　輪船　下午四點鐘開往普日　　陀舟山石浦海門　船公司 
　　正月廿六日出口船禮拜六 
　　八幡丸　輪船　早七點開往長崎　郵船株 
　　八幡丸　輪船　神户横濱等埠　式會社 
 
 

Page 9

 
 
[淮鹽起色]  
　　揚州訪事人云兩淮産鹽每年額銷淮南四十萬引淮北二十九萬餘引近年銷數往往不能足額兩江總督兼鹽政大臣魏午莊制軍綜核所收鹽課入不敷出爲數甚多而償欵搜索已窮撥補釐金各省積欠至三百數十萬兩勢不得不將本省鹽務設法整頓爰將各局所收課釐嚴定比較絀者示懲盈三成以上者奏請奬勵一面訪拿巨梟訊明正法並查明虧短課釐各員具摺參劾迨至去歲之杪核計銷數果有起色計西岸溢銷四萬引皖岸溢銷三萬引湘鄂各溢銷二萬餘引共十一萬餘引增收課釐約七八十萬淮北銷數亦有盈餘隨於客臘具摺奏聞一面札飭司庫核收留待抵撥正月十三日運司恩新甫都轉已札行淮南局員示諭各商知照矣 
[倉弊宜除]  
　　福州訪事人云省城倉前街官倉局爲各州縣糧米存積之所向歸糧儲道管轄另有增廣倉者善後局所有振米附存於此另委佐雜經理每届歲杪照章封閉去臘二十六日糧儲道啓省三觀察親臨監視查得倉中失去米六十石比鄰增廣倉則失去米袋一千八百口因卽札飭府縣稽查隨由侯官縣蘇大令騐明將倉丁一併逮案管押旋訊知官倉之米係林和尚所竊林家在倉屋之後掘通一穴隨時蛇行入竊積久遂成如許之多訊鞫之餘林直認不諱詰以售與何人堅不吐實刻尚未悉若何懲辦也 
[惡鬥宜懲]  
　　揚州訪事人云城外某某兩小輪船局前因爭攬生涯各自邀集黨徒在寳塔灣一帶鏖鬥兩軍相見各有損傷事爲江都縣某大令所聞飭將爲首者拿獲一經訊實必當稍示之懲矣 
[山君爲害]  
　　紹興訪事人云洲山河塔村一帶爲蕭山會稽毗連之處山徑崎嶇每多野獸近更出有猛虎屢於夜間摶噬猪羊雞犬人皆患之新正某日下午農民湯某之子樵於山麓間虎忽銜之而竄及湯呼衆持械入山尋覓僅留衣辮肢體狼藉可憐現聞紳士擬卽禀官圍獵以除斯害果爾則地方受惠曷有涯哉 
[鐵甕春濤]  
　　鎭江訪事人云新正以來洋銀愈賤錢價愈高每龍銀一元僅兌靑蚨七百七八十翼而百貨價值無不加昂小民受累甚深現經當道詳請省中大吏頒發銅元五十萬枚以救錢荒之病○去歲鎭市各項貿易獲利甚豐錢業尤出人頭地誠爲二十年來希有之事也○常鎮通海道郭月樓觀察奉督撫兩憲檄令將保甲裁撤改爲警察兵刻已籌定規條指日開辦並遴派員紳清查城外各處户口各就門首釘一洋鐵門牌塡註號數標明户主姓名年歲籍貫家口人數僕役執業等項造册送局以備查考○本月十二日之夜更魚三躍時城外大戲園後面某姓家忽然失火熊熊之勢上燭層霄各善堂水龍飛馳而至文武官弁亦率同勇役彈壓閒人一面指揮各龍夫竭力援救不移時卽烟消火滅計共焚去草房七八十家 
[馬路工程局紀事]  
　　前者本邑南市馬路工程局總辦翁子文太守查悉馬路中各煤油行積油過多恐致火患因之出示曉諭每家祗准積存十箱以内如違從重罰鍰兹查悉各行仍陽奉陰違爰於昨日飭傳地甲密往查明具報毋許徇隱○邇來馬路工程局總辦翁子文太守查悉浦江船隻及路旁各鋪往往深夜糾人賭博偶一不愼火燭堪虞而船上尤爲危險因卽飭差協同水巡捕隨時傳諭禁止如敢故違許卽拘案重辦 
[南市捕房紀事]  
　　昨日竊賊陳阿發在法租界某姓家竊得衣服二十一件行經馬路中被巡街捕拘獲連贜解入捕房捕頭令押候轉解馬路工程局禀請總辦翁子文太守訊究○去臘之杪毛家弄啓泰紙店主李允揚收得洋銀一百元行經萬聚馬頭被匪人持刃刺傷手腕將洋銀悉數攫去報經捕頭派捕偵緝迄未弋獲前日捕頭令通班巡捕赶緊緝查毋再延玩 
[英租界捕房紀事]  
　　日前有某西人者乘馬車至某處途中失去絨毯二條因卽報知捕房捕頭令包探徐阿華四出偵查旋在法租界永順義隆二押店查得原贓帶回暫存俟讞員關絅之司馬訊案時禀請移提二押店主訊核○流氓王阿金狙伏浙江路中見黄李氏穿花拂柳而來髻上黄金粲然因攫取耳挖簪一枝飛奔而逸氏狂呼捉賊經巡捕將王追獲解入捕房捕頭令押候轉解公堂禀請訊辦○偷兒曹龍海混入席子書家竊取綢洋傘湖色縐紗夾衫等物報捕後經包探竇如海將曹緝獲連贓解入捕房押候轉解公堂禀請訊究○昨有年甫九齡之女孩名阿大者迷失歸途嚶嚶啜泣經巡街捕送入捕房捕頭著轉送公廨司馬飭交官媒留養聽候出示招認 
[法租界捕房紀事]  
　　前日某輪船抵埠時包探登船查緝見有一女年約十二三詢之自言被匪徒誘出正欲將匪拘捕匪卽乘間遠颺遂帶女入捕房告知一切捕頭令留候解送公堂禀請讞員魏蒓塢大令訊明安插○前晚天津人某甲手持錫燭臺等物游行街市中包探見其形狀慌張因卽拘入捕房捕頭向之盤詰甲堅稱實係已物因命押候查究 
[美租界捕房紀事]  
　　昨日跑灘賊王阿福掩入招商局北棧馬頭某輪船上行竊木板一方携之登岸適爲包探陳洪德所見連贜帶入捕房捕頭令押候解送公堂禀請讞員關絗之司馬訊辦○昨日午前東洋車夫某甲應日本人某乙之賃由英界某處曳至崑山路非惟不給車價反肆兇毆因卽扭訴捕房并以所毁車板請騐捕頭信乙償修車洋銀若干從寛釋出 
 
 
 

Page 10

 
 
   
 
 

Page 11

 
 
　　路之物而敵砲來攻我又足以避之方爲得力故砲之前必築護牆護牆之前必有護濠之外更有護牆砲台前護牆則以能容隊伍排列有横火路可以自衛爲要義而護牆更須築成向外斜坡方足以禦敵彈砲之兩旁又各設隔堆用避敵彈旁擊保我砲台至於兵房暗通藥彈倉庫運道鐵路均須完備然後足以與守今長門各台於以上所陳無一合者大率建設平臺置砲其上豁然顯露一望可知間有用護牆者亦未得法其藥彈房或正對敵人火路或自設在砲位之下尤屬危險每台置砲相距遠者不至二丈近者丈餘數尺祗須一砲受擊勢必全台盡燬絶無足恃論形勢則以電光山爲最佳敵彈飛來低則擊在山麓不能炸裂高則飛越而過不易適中前面旣可擊五虎門未招轉而向内亦可反擊已經入口之船其次則爲烟台惟阨船甚窄僅可置砲一門前有小島石靑嶼適足阻我向芭蕉尾五虎門之火路亦恐不易制勝此兩台有克虜伯十二生的口徑砲共三尊製自西歴一千八百九十三年乃四人所稱快砲者其他各砲雖亦有利器然得在八十八年以前非西人所謂快砲矣八口三十里有閩安南北兩岸砲台北岸正對梅花港可擊敵船之從此偷渡者但此港水淺多礁石巨輪不能進祗防舢板小船若與五虎門而入再過長門以至閩安則雖有此台亦斷不以脘故南岸砲台尤爲虚設現在但置有廢鈍舊砲而已臣再三籌畫擬先將電光烟台兩砲台修造合法以重海防餘則姑就舊式量爲改造至其太無理法者或竟裁撤砲兵專主重於一二得力之區庶免虚　巨欵同歸無用顧閩省庫藏早已羅掘一空卽修造一二台亦非數十萬金難期美善際此時艱欵絀正不知何所措手每思慮寢饋不安惟有督同司道就目前財力所能及設法補苴俟將來籌定辦法再行隨時陳奏所有臣察看砲台情形合先附片具陳伏乞聖鑒謹奏奉硃批知道了欽此 
[雲南巡撫林奏報銷修築黑鹽井龍溝河堤工料銀兩摺十九日]  
　　林紹年跪奏爲滇省修築黑鹽井龍溝河堤工用過工料銀兩恭摺仰祈聖鑒事竊查前因滇省黑鹽井龍溝河蛟水復泛沖決石堤經前撫臣李經羲以該井爲財賦之區隄岸所關至重委員查勘估修業將籌欵估工各情具奏立案光緖二十八年五月十一日欽奉硃批該部知道欽此欽遵轉行遵辦在案兹據布政使李紹芬鹽法道普津會同善後局司道詳稱奉飭修築龍溝河隄當於按鹽抽收留備各井災傷公費餘存項下照案發給署黑井提舉江海清修費銀一萬六千兩以資興修並委試用布經歴王澤深試用州吏目彭肇棟前往黑井會同該署提舉認眞監修前據該缷提舉以修築河堤各工均已一律完竣共用去工料銀二萬六千九百二十一兩一錢九分除領過銀二萬六千兩外其餘不敷之欵係由該缷提舉捐廉發設造具工料清册並聲明原日舊料均係小塊毛石不堪復用等情禀請委員驗收卽經札委補用知縣周炯會同現署黑井提舉李良年等前往騐收去後嗣據該印委等禀稱親誥黑井龍溝河地傳集原案監修各紳灶及匠役人等逐一查驗得該隄自石岸前起至文廟圍牆後止全隄接連共長六十八丈隄身高二丈寛二丈每石二塊長一丈寛厚各一尺計累高二十層横寛二十排臨河一面用六面細條石三排隄内一面用六面細條石二排共用六面細條石一萬三千六百塊隄心之十五排係用毛石砌塡共用毛石四萬零八百塊凡細石接筍處均用銀錠式鐵塊互相連結又於全堤以糯米熬汁調和石灰逐塊扣縫均係遵照定案如法修築洵屬工堅料實並無偷减草率等弊取具保固各甘結加具印結禀由該司道等會詳請奏前來臣等覆加確核均係實用實銷並無虚冐所稱不敷捐發之九百二十餘兩亦非揑開除將册結分送户工部查核外謹會同署雲貴總督臣丁振鐸恭摺具陳伏乞皇太后皇上聖鑒訓示謹奏奉硃批該部知道欽此 
[雲南巡撫林奏請更改名字片十九日]  
　　林紹年片再臣接家書修輯宗譜始知臣名紹年二字均有犯族祖遠諱應卽更改兹擬改名韶延理合據實奏明並擬俟此次奏奉諭旨後所有摺件公牘卽改用韶延名字以昭愼重除咨部並分咨外謹附片具陳伏乞聖鑒謹奏奉硃批著毋庸議欽此 
[河南學政王奏考選癸卯科優貢摺十九日]  
　　河南學政臣王垿跪奏爲考選優生恭摺仰祈聖鑒事竊查向章選舉優貢均於鄉試場後考試今年癸卯科河南省例舉優貢四名前任學政臣林開諅因鄉試展期十月曾經奏明於塲前辦理嗣以各優生到省稍遲甫考正場而鄉試切近未及覆試旋卽交缷臣到任後因河南鄉試尚未竣事謹於場後會同河南巡撫臣陳夔龍仍就前任學政臣林開諅正考中取諸生覆試驗看公選得太康縣廪生李春齡洛陽縣廪生莊儼然汝州廪生郭懸河商城縣廪生譚浚四名均係敦品勵學文行俱優堪以充作優貢升入成均其餘未取各優生質地亦多可造仍分别奬勵俾其益加奮勉除將所取優貢發給貢單咨文令其遵限赴部並將各該生姓名造具淸册曁正覆試卷包封咨部以備磨勘外所有考選癸卯科優貢謹會同河南巡撫臣陳夔龍合詞恭摺具陳伏乞皇太后皇上聖鑒再此摺係因各該府縣呈送册結未有能如式者往返駁正致稽時日是以奏報稍遲合併陳明謹奏奉硃批禮部知道欽此 
[浙江巡撫聶奏報癸卯科鄉試未經中式年老諸生摺十九日]  
　　頭品頂戴浙江巡撫臣聶緝槼跪奏爲查明浙江省本届鄉試未經中式年第各生循例彚奏恭摺仰祈聖鑒事竊照鄉試年老生監三場完竣未經中式者例准查明年歲籲懇恩施歴經遵辦在案兹查本年舉行癸卯恩科鄉試年届九十歲以上之監生錢洪揚一名八十歲以上之恩貢生杭州府學教授翁錞增生舒廣英等二名均有志觀光三場完竣榜發未經中式經臣調查該老生等原卷俱文理明順字畫淸楚飭據各該縣會同儒學查明入學年歲取造册結由布政使翁增桂詳請具奏前來臣查該老生等勵志靑年窮經皓首沐聖世甄陶之化爲士林表率之資半生雲路遲廻壯心未已此際風檐結携暮齒尤難幸慶榜之宏開人瑞韋徵夫耄耋仰温綸之下逮賓興上被夫恩榮除墨卷册結送部查照外謹會同浙江學政臣陳兆 
 
 

Page 12

 
 
文恭摺具陳並繕淸單敬呈御覽伏乞皇太后皇上聖鑒飭部覈覆施行謹奏奉硃批禮部議奏單併發欽此 
[山東巡撫周奏堵築黄河寗海莊漫口合龍並隨案請奬出力人員摺二十日]  
　　頭品頂戴兵部尚書銜山東巡撫臣周馥跪奏爲堵築黄河甯海莊漫口合龍日期恭摺馳陳仰祈聖鑒事竊查利津縣境黄河南岸寗海莊大隄本年六月十三日漫溢成口經臣委派按察使尚其亨前往督籌搶堵當興辦之始尚有順手嗣因對岸灘嘴漸長逼溜直射口門形勢變重水深至四丈八尺臣親往工次勘籌添撥經費將辦理情形奏報在案當冬至以後工僅及半尚餘口門七十三丈正邊兩壩本因水深難施工作至十一月初旬全河冰塊挾溜而下拖纜各船不能立椗全被衝走勢不可禦兼以西北風頻作水勢愈深正邊壩占時見蟄裂屢瀕危險幾隳前功只有與水相爭隨搶隨進兼旬廂護棘手萬分而每作一占用料至四百數十萬斤議者僉謂該處僻在濱海嚴寒凍堅堵築綦難恐無把握幸已成各占盤築堅實未至走失又喜天晴冰解正河走溜漸多形勢變順始得乘機前進尚其亨等督同員弁兵夫晝夜趕辦雖嚴寒雪夜不敢稍停且正雜各料皆行加撥經費預籌於未凍之先分投放手購運得以及時應用人心鼓舞莫不踊躍爭先總期一氣呵成迨口門收至五丈正河溜勢益暢察看兩壩占掃穩固遂於本月十二日掛纜合龍是夜風雪大作在工人等拚力督搶至十四日午刻閉氣斷流竭三晝夜之工始能搶壓到底全河之水皆歸故道現仍加工盤壓以期益臻堅實由臬司尚其亨等電禀前來臣查此次寗工水深棘手爲向來所罕見方謂今冬堵合無期幸賴在工文武竭力搶辦得以年内告成實非微臣初念所料及農田逐漸涸復免誤春耕洵堪仰慰慈厪所有在事出力人員實屬異常艱苦自應擇尤保奬相應籲懇天恩俯准將候補知府呂耀良徐鼎襄均請免補本班以道員仍留原省補用調東補用同知潘煜候補同知彭寳銘北河候補同知沈寳賢均請免補本班以知府仍留原省補用候選知縣文治請免選本班以知州不論雙單月儘先選用試用直隸州州判倉永培候補府經歴丁功邃陳永修試用縣丞林凱清田鳴岡崔曾耀顧金壽梅東寅均請免補本班以知縣仍留原省補用記名總兵未康仁請賞戴花翎記名總兵吳志宏請賞加提督銜副將孫明山靳呈雲均請以總兵記名簡放參將袁坦請免補參將以副將儘先補用遊擊黑鴻甲於月清均請免補遊擊以參將儘先補用千總劉長勝請免補千總以守備儘先補用此外出力員弁俟善後工程完竣查明勞績優次分别異常請奬所有堵築寗海莊漫口合龍情形理合恭摺馳陳伏乞皇太后皇上聖鑒訓示謹奏奉硃批另有旨欽此 
[涼州副都統玉奏丁少額寛餉糈冐濫力求裁减以節虚縻摺二十日]  
　　花翎涼州副都統奴才玉崑跪奏爲丁少額寛餉糈冐濫力求裁减以節虚縻而歸實用恭摺具陳仰祈聖鑒事竊維凉州滿營自回氛不靖以來户口傷亡殆半雖餉章减去五成而人丁至今未復除協佐防校各官不計外現查滿營十旗男丁僅有一千五百八十四名幼丁僅有四百三十八名而涼營舊章額設領催前鋒一百二十名馬甲一千一百五十名砲甲二十名匠役三十名步甲一百三十名養育兵一百五十名統共食餉兵數一千六百名此丁少額寛之實在情形也乃近稽册檔當堂點驗多有十歲以上卽食馬甲錢糧月支口糧餉銀馬乾銀米折實合銀六兩有零僅養一幼丁未免過優更有甚者案無幼丁女子亦食步甲養育兵錢糧且有世職冗員旣食俸餉乃更仿照協佐防校支食馬乾遍查例載實無應食專條此又餉糈冐濫之實在情形也奴才受恩深重簡授斯缺陛辭時荷蒙聖訓周詳勉以力圖整頓勿稍因循跪聆之下實深悚惕今旣將營伍情弊核查得實曷敢避怨遷就自甘委靡現擬剔除積弊嚴定章程所有幼丁充馬甲者百餘名奴才酌核歲數稍大者留之其甚小者開缺更補養育兵女子食餉者八十餘名除實係㷀獨無依應行歸入四孤另行籌給養贍外其不應食餉曁武職濫支馬乾一併裁汰奴才覆取具各協領切實圖結查明除更補騰挪外實無應補步甲之人請裁以節縻費等情結報前來奴才反覆思維涼營宿弊非一日之積故習相沿莫可窮詰旣經此番整飭相應籲懇天恩寛去旣往豁免追賠以上核實撙節計銀二千四百餘兩再查户口册内除更補無餉幼丁僅有二百數十名遇有各項缺出隨時挑補俟成勁旅務期兵收實用餉不應糜以仰答聖模整飭戎行之至意况凉營自改練新操尤賴餉項源源接濟督臣崧蕃藩司何福堃均能不分畛域顧全大局移緩就急挹注有方俾奴才於教練督操不至棘手查往年恒多蒂欠今歲領過六萬兩有奇所欠無幾在疆臣等如此竭力籌畫奴才曷敢不亟圖撙節仍蹈積年之故習哉倘嗣後疆臣劃撥餉項仍照今歲源源接濟辦理必有成效近伏讀十月十六日上諭特簡王大臣總理練兵事宜認眞籌辦以仰副朝廷力圖自强之至意等因欽此跪讀之下欽感莫名伏望詔頒練后實蹟章程俾知遵守以歸畫一所有奴才擬裁甲兵以匠役酌改養育兵並裁汰世職馬乾銀米數目另繕淸單恭呈御覽並請裁减冐濫以節縻費緣由除咨户兵二部查核外謹恭摺樓陳伏乞皇太后皇上聖鑒訓示遵行或奏奉硃批該衙門知道單片併發欽此 
[管學大臣孫等奏請旨簡派京師大學堂總監督摺二十一日]  
　　臣孫家鼐張百熙榮慶跪奏爲請旨簡派京師大學堂總監督以專責成而收實效恭摺仰祈聖鑒事伏查上月二十五日湖廣督臣張之洞附片奏陳擬請於京師專設總理學務大臣以統轄全國學務其京師大學堂另設總監督一員請旨簡派三四品京堂充選俾專管大學堂事務等因二十七日奉旨管學大臣著改爲學務大臣欽遵在案查京師大學堂爲各省學堂弁冕風聲所樹首善同瞻總監督差使除管理仕學師範兩館外尚應籌辦豫科及經營學舍爲規畫大學分科地步事繁責重關係極爲緊要非得學識閎通夙負清望之大員不足以資董率而重學務相應請旨簡派責令專管俾臣等得將應辦事宜悉心綜覈所有請旨簡派京師大學堂總監督緣由謹繕摺具陳伏乞皇太后皇上聖鑒謹奏奉旨欽此 
[兼湖廣總督端奏請改撥邊防經費銀兩摺二十一日]  
　　頭品頂戴兼署湖廣總督湖北巡撫臣端方跪奏爲湖北糧道庫南糧項下二十八年以後奉撥邊防經費銀兩無欵可籌仍請另 
 
