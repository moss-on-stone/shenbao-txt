# 1894 - 341 - 4907776

 

Page 1

 
 
[新印繡像全圖三國演義] [  圖書集成局啓]  
　　三國演義一　崇正統斥奸臣寫意　情惟妙惟肖又得茂苑毛序始先生逐回評點益覺無微不至有美必臻本　以　白　　　　　　　　華美卷首冠以銅板繡像百數十幅每回又增入畫圖二幅誠可盡善盡美　無遺者矣茲已告成每部分裝十二册碼　一元五角如　　　移玉申報館帳房面談可也 
[新印繡像醒世姻緣告成] [  三馬路申昌書室啓]  
　　是書爲西周生手箸　倣章回體例而和平中正絶無穢褻情形時而寫才女之綺思時而傳佳人之　怨時而記名臣之功　時而狀俠士之行　繒影　聲各極其妙誠小說中出乎其類者也更延名畫史績成繡像冠諸卷端不特　　如聞抑且髮眉畢現茲已告蕆每部分裝十本　定　　一元四角諸君子　亦於酒尾茶餘藉此作掃愁之帶乎 
[三百九十四號畫報告白] [  點石齋啓]  
　　上月　十日皇太啓萬壽聖節京都各種點景陸離光怪迥異尋常慈輦听經百官廟送而各國駐京公使亦以盛典躬逢不可不稍伸　　　十五日　恭入覲呈　　書肅肅雍雍誠盛事也茲並各圖卽日出售此佈 
[聞捷志喜]  
　　旅順失守後忽忽不樂者已兼旬矣每有客自東北省來卽向之探問軍情而言人人殊莫衷一是間閱西　日　亦　移無據類多模糊影響之談不禁撫膺太息曰安得我軍一鼓作氣迅掃妖氛俾獸蹄鳥跡之交於邊　者薙稱無　　奠我江山復安我瀋服庶幾倭奴望而生畏不復敢跋扈鴟張乎乃昨日恭讀本月十三日諭旨而不覺　然以喜　舞騰歡矣諭旨曰提督聶士成等於前月二十九日在奉天督軍攻剿倭宼獲勝奪回　三關要隘陣斃倭酋當蘭三道殄賊甚多業經頒　聶士成吕本元實件並賞給軍士銀兩兹復據裕祿奏本月初九日倭人復由分水嶺來撲聶土成商令吕本元孫顯寅耿鳳鳴諸軍並督同夏青球等分路扼守初十日早間該提督等分挑奮勇千餘人搶占分水嶺敵衆越嶺而逃官軍追殺至草河口槍斃數千人餘向兩山奔走該將弁等耐寒苦戰奮勉可嘉所有此次出力將弁人等著裕祿保奬以示鼓勵欽此一時薄海人民捧誦綸音罔不眉飛色舞夫華軍之所以不敵倭虜者非不能敵也不敢敵耳從前葉志超屯紥牙山倭虜　其頗得險要咸惴惴於心不料甫一交綏卽高揭白旗奉身而退洎乎平壤之役倭虜已四面圍合行將槍砲交轟而衛汝貴等猶挾妓徵歌慶賞中秋令節任爾金鐃震地依然歡樂無涯坐令左冠亭軍門一馬當先衝鋒陷陣卒以寡不敵衆效死疆塲嗟乎異懦無謀貪生畏死喪師辱國失地殃民如葉衛之流雖卽加以極刑其罪尙可蔽哉厥後義州鴨緑江九連城鳳皇城諸地之失雖未悉若何敗　而其縱兵擄掠　擾良民則大語煌煌早已有生共覩然此猶不足爲異所異者旅順爲東方重鎭　牢　固形勢天然從前法人有事時以孤拔　統百戰之師猶不敢贸然侵入區區倭虜諒不能奮螳臂以當車乃船　總辦龔魯卿以堂堂然監司大員膺此千鈞萬鈞之重寄而未見敵人之影先已駭懼奔逃初赴烟臺烟臺不能寄迹又遁而之津郡及李傅相責令　回防次　勉　就道旋復逃回至倭虜攻入塢中則龔已蹤影全無白白將千餘萬金送與敵人收執嗟乎音人言文言要錢不要命　則要　而兼要命矣初不料皇上以數萬里之封圻四百兆之赤子諄諄然付托於文武諸大臣之手而文武諸大臣竟喪心負國一至於斯有心人蒿目時艱其能免於痛哭流涕長太息哉幸也此次飛書報捷竟能大張揵伐丕振　威　被敵　復我失地從此再接再厲鼓行而前乘勝長駔勢如破竹藐兹强宼誠不難次第蕩平矣夫行軍之道不在乎兵之多寡而在乎氣之盛袞從前惟統兵者怯敵不前其氣已餒是以旗靡轍亂紀律全無雖有如左軍門之勇冠三軍者亦以獨力難持一死報國今者聶軍門旣激厲士卒氣盛言宜則以千餘名奮勇之兵卽可轉戰窮邊殺斃數千狂宼追奔逐北還我堅城從可知兵無强弱之分惟在統之者督率有方斯弱者亦化而爲强而奇功不　立見耳今月者倭虜受此懲創其氣自已沮消而聖天子賞罰分明於衛汝貴等則懲治之其餘失律諸臣則次第斥革之聶吕　軍門等旣已奇勳疊建則錫之盤帶天語褒嘉我知大小三軍當無不仰我皇上智勇聰明洞燭萬里願効死力殺賊立功以我數十萬勇悍之軍當彼數千名敗殘之卒如湯沃雪不待見哯而始消不特旅順金州岫巖鳳皇九連　城可以還我乾淨土卽高麗一國久被倭虜所摧夷蹂𨈆者亦會見掃除毒燄重隷藩封然則殪盡兇倭誅絶羣醜不在此聶吕諸軍門一戰基之乎海曲書生斧柯莫假驟聞告捷喜溢眉梢因書此以志慶　并以爲滅宼之左　焉 
[本館接奉電音]  
　　昨由京友電傳上諭一道敬謹譯登○十一月十四日奉上諭兵部等奏遵議處分一摺福建陸路提督程之偉恊領茂蔭均著照部議卽行革職留營効力以觀後效盛京將軍裕祿著照部議降二級留任不准低銷欽此 
[日下紀聞]  
　　剛少宗伯　以倭逆渝盟　釁朝廷不得已而徵兵遺將殄此倭氛前敵諸軍　迭與交戰前未大加剿伐恢復藩疆擬於旗綠勇挑選集募精壯子弟共成十萬𧴀貅統赴前敵上以紓朝廷東顧之憂下以慰　海士民之望使逆氛蕩淨俯首順從面陳聖上聖上嘉之已准照所請辦理矣○總管内務府爲知照事本衙門現有會奏萬夀慶典事宜摺件定於十一月初一日具奏相應知照各衙門如遇有應行廻避事件勿與同日遞呈○本年仰山窪八旗合操因十月恭值皇太后萬壽慶辰花衣期内攺於十一月初五日舉行兹因天氣寒凉又值軍事旁午各旗營已逐日調操所有本年仰山窪八旗合操經閱兵大臣等會奏請旨停止合操已奉旨依議欽此得　後卽由承辦旗分咨各旗營等衙門查照○吏部爲示傳事所有十月分月官知縣范德權陳希賢王殿甲杜　趙國　丁昌燕延變尹昌齡並俸滿教職康應科吳珮璘等十二員本部於十一月初三日帶領引見相應示傳該員等於　一日午刻衣冠赴部演習口背履歴是日穿天青褂備帶補褂元青褂並佩帶對子荷包於丑刻赴西苑門外六項公　吏部公所内書到聽候排班帶領引見如排班時不到卽將緑頭簽撤下毋違特示○正白旗領侍衛内大臣容澤　都統貴自秋間患痰喘之症請假延醫調治奈氣血已虧非藥力所能補益延至十月二十八日戌刻溘然長逝家　　治衣衾棺　含殮如儀擇吉本月初一日接三擬停柩五七延集喇嘛僧道捧經數棚方送入佳城以安窀穸○神機營左右五處馬隊左右驍馬隊内火馬隊駿驤馬隊練兵向用排槍　演今由神機營發給十三響新式洋槍以期得力○ 
 
 

Page 2

 
 
兵部爲傳知事所有雲貴總督咨送揀補雲南普洱鎭總兵一缺擬正雲南副將屈洪泰擬陪貴州副將阿明阿二員本部今定於十一月初三日帶領引見爲此傳知該二員於是日五鼓穿常服佩帶飄帶荷包手巾赴西苑門都虞司本部公所報名聽候排班帶領引見再先於初二日已刻赴部演禮萬勿遲悮○年例仲冬之月欽派大臣將紫禁城内外圍各門各朱車應設弓張箭枝撒袋等器逐一查騐是否數目相符有無不堪使用應行更換兹經侍衛處繕單請派十月二十九日奉硃筆圈出奉恩鎭國公載澤和碩額駙扎拉豐阿欽此○軍機處現因繕寫事伴倍繁於前奏准添傳漢章京二員在額外行走以供繕寫樞臣公商將記名軍機章京名次在前之刑部額外主事盧震戶部　補主事凌福彭二員添傳在額外上行走除附片奏聞外已分咨吏戶刑三部查照矣○十一月二十五日冬至令節皇上應否升殿受賀舉行筵宴詣皇太后前行禮經禮部繕本具題請旨遵行奉硃筆是照例行禮升殿受賀舉行筵宴欽此○神機營各堂以行營駐兵帳房一項爲官兵棲身本營帳房不敷分用飭商赶製大藍布夾帳房五十架隨帶架木　　尅期製竣呈交 
[軍米被擄]  
　　天津訪事人亟云宋祝三宫保兵次復州前保山海關後衛遼陽爲我軍之樞紐但師行以糧食爲先聞有宋營軍米四千包於上月下旬甫到旅順遽被倭奴所擄現雖電致糧臺另行購米接濟然海道屢有倭船游弋恐資盜糧而陸路又轉運維艱且稽時日殆所謂千里裏糧士有飢色歟 
[出死入生]  
　　旅順塢澳　辦兼水陸營務處龔　卿觀察於十月十六日回防廿五日卽失旅順觀察不避艱險於鎗林砲雨之中間　跋涉得以生還可謂如天之福現已回津聽鼓矣 
[析津紀要]  
　　津海新關稅務司德璀璘君奉委前往東瀛已於月初回津○提督　漢納根君已赴威海辦防並擇要隘添建砲臺○倭船於初八日攻擊威海勝負不得而知○今年冬令英美德法俄五國　有兵輪泊在紫竹林以衛商旅現在法國又由輪船載兵五十名殆以中倭有事或有不虞而租界綿長戶口繁難所有兵丁不敷護衛故爲此有備無患之舉　 
[津城氣候]  
　　津城自初五日二次得雪後每日天　若笠直至初十日仍未大放晴　每日午後黄　四塞夜間尤甚沿街燈火爲之不明或曰其象爲蒙此亦隣於附會也 
[輕舉妄動]  
　　作宦京城者當旅喕未失時早已遷徙紛紛旣失旅順匪人佈散流言更似不可以一朝居於是携梅挈鶴梓里言旋較　尤甚聞有某大員送眷回山東原籍在途被刦一空又有某旂員遷往易州不但被刦行裝且被殺傷眷口輕舉妄動咎由自取於人乎何尤又聞京城不特米珠薪桂卽白麫每百斤亦售京平松江銀三兩有零萊菔白菜每擔售銀一兩有零長安眞不易居無怪乎避地者之棼如亂絲也　責以先去以爲民望又恐無詞以自解耳 
[蘇州火警]  
　　本月十三夜更魚四躍蘇州胥門外萬年橋堍某姓家忽報失愼一時警　亂鳴城内外各水龍飛馳往外各水龍飛馳往救地方文武各官亦相繼鳴騶戾止督同差勇竭力施救時適封姨助虐祝融氏遂大肆猖狂拉朽摧枯不可收拾尙幸取水甚便各水龍竭力噴澆閱一點餘鐘火始漸衰是役也被災十餘戸共燬房屋二十餘間迨各水龍唱凱回城時已東方欲曙矣 
[甲午科山西武鄉試題名全錄]  
馮仰涵芮城李元經盂縣秦考成萬泉郝仲冀武鄉鄭清繁縣林錫恩洪洞王炳文崞縣鄧冠掄霍州文布駐防李永興徐溝秦永萬沁源嚴進白夏縣武盡美霍州帥府渾源邢振標夏縣吳喜龍夏縣郭登成大同喜浚澤州楊　陽曲郭明浣朔州李鴻標趙城曹昱寍武左城籍尊訓趙城宫鳳樓樂平吳世青絳州趙海蒲州張青鮮霍州張守業五臺李蓬社絳州王榮順陽曲刑肇膺崞縣劉震遠聞喜韓殿彪趙城郭培義繁時烏爾圖綏遠殷秉鈞霍州馬重義陽高鄧凌雲靈石柴恩榮河津都桂林武鄉椿凌綏遠羅麟靜樂李炳燿萬泉王世恩絳州張成俊寍武廓傑泰原思時賀沁源常佩政寍武李廷儒鳳臺楊園翰潞　郭步日崞縣張懋大同王業興右玉 
[假冐船旗]  
　　全臺籌防總局近奉撫憲案行承准兵部火票遞到總理各國事務衙門咨准北洋大臣電開據烟臺統將孫金彪電昨德商自韓來謂途遇倭船假用英旗船身有經塗黑者應請知會各公使如有兵船巡行海面望先告知以憑辨認等因本衙門當卽照會各國公使速電水師統帶各宫如有兵船經由南北洋海面先由各該領事宫知照各海關監督迅行各該地方官以便臨時辨認兹將照會稿抄錄咨行貴撫查照分行可也計黏抄一紙云總理各國事務衙門爲照會事本衙門接准北洋大臣電稱據烟臺統將電云云應請照會各國駐京大臣如有兵船巡行洋面望先告知以憑辨認等因查日本此次開釁已違公法兹復探聞日本船隻假用英旗尤爲險詐旣如此陰謀難保不又假他國簿號以圖溷迹相應照會貴大臣飛電貴國水師統帶各官如有兵船經由南北洋海面及閩廣各海口應由各該口領事官先將船名旗式船桅　筒船身顔色及何時駛往何處知照海關監督轉行各該處地方官以便臨時辨認倘不先知照旂式一切倉卒難辨眞僞恐難免　傷之虞卽商船到口亦須領事迅速報關查騐以免兵商相混此中國愼重防務之意各國當亦見諒相應照請貴大臣見復可也爲此照會須至照會者 
[剛正不阿]  
　　升署臺灣布政使顧緝廷方伯望熙籍隷蘇州以名孝廉出身敭歷仕途魯授鹽法道丁憂開缺邵中丞奉命巡撫臺灣時封章密保有其才勝臣十倍之語方伯捧檄至臺未幾補授臺澎兵備道在任三載興利除弊剛正不阿及升署藩篆以倭氛不靖臺灣孤懸　外通省增共兵七八十營顧增兵奠先裕餉自當以理財爲急務查臺北向有之機器軍械鐵路磺腦等局每歲出入之欵較巨涓涓不寒將成江河遂於諸總辦衙叅時逐事盤　正言厲色語不及私又查善後總局於鹽務繳到課銀每延宕累月方伯囑令提調某大令申明書法按期清釐毋稍　　大令面有難色方伯謂君如畏難然必有不畏難者請俟他他何如大令慚怍萬狀諾諾連聲而退觀此知方伯公爾忘私令人起敬苟方面大員皆能如是何患吏治之無起色哉 
[呼吸相通]  
　　臺灣向隷閩省從前撫憲劉省三爵宫保奏攺行省朝命將福建巡撫移駐臺灣然部頒巡撫印信其文曰福建臺灣巡撫則是雖分實合一旦遇有缓急臺地孤懸海外與福建唇齒相依轉運接濟尤賴呼吸靈通自防務戒嚴後大憲思患預防恐海道或致梗阻則臺南北通商各口輪船不能照常出八查福建之泉州厦門兩處近接澎湖且與臺灣府屬之鹿港各口葦杭一夕可渡凡轉運接濟及文報往來必應妥籌辦理分别遞送委福建候補同知蔡司馬嘉榖候選知縣安大令炳耀分往泉厦一帶預籌布置至臺灣鹿港口岸亦須派員接應令已委定向辦此處鹽館候補知縣吳大令懋勛就近兼辦欲固疆甲端賴籌防可使防籌而敵未至毋使敵至而防未籌大憲其深得此意乎 
[因材器使]  
　　本任基隆撫民理番同知方樾亭太守祖蔭今夏奉委滬尾一帶保甲漁團籌防等差在海口設局開辦數月於兹鄉鎭則稽查保甲清　則編緝民船蓋　此處熟於引港之人一旦爲敵所用而於南北兩岸防軍共十數營領餉連械等事莫不商酌會　近厦門水師提督楊西園軍門深知太守老成持重由軍功歴保今職熟審戎機檄飭就近兼理得標親兵及定海防軍隘　等營營務檄下之日適升署藩司　緝廷方伯接篆伊始首飭太守仍回基隆本任太守遵將在局經理各事交新委吳禮堂大令接辦各營兵弁及地方紳民有欲送萬民傘者太 
 
 

Page 3

 
 
守聞之以方今倭氛不靖軍民枕戈待旦敵愾同仇幸勿徒襲虚文致蹈惡習旋於卸差之次日整裝返郡詣各憲轅　辭涓吉於十月廿一日至基接篆至前著是篆之候補知縣吕幼漁人令兆璜日内交卸晉郡已由藩憲懸牌以署雲林縣之程大令森調署另委遺缺以吕大令兆璜委　查雲林隷臺灣府屬係從彰化嘉義縣分治新設之邑民情兇悍善訟近有某氏婦因其子被人殺害邑宰斷以償洋若干婦不願禀訴於唐中丞中丞攬云地方命案無論是否爲某所害均不合以洋了結此案恐非程令所能剖斷仰臺灣府調齊案卷人証質訊未幾果委吕大令前往署篆於以見折獄之甚難其才且甚　大憲之愼重民命其用舍無非一秉至公也 
[福軍就道]  
　　南澳鎭總兵劉淵亭鎭軍部下之福軍曾經戰仗屢立奇功秋間粤東大憲檄調數營駐紥省垣藉資保衛前日忽調往他處另募數百人編爲後隊相與偕行旗幟號衣由某衣莊承辦一律黑色或謂調往北洋或謂調往臺灣未知孰是 
[大兵過鄂]  
　　湖北訪事人云副鐵字五營統領前任廣東高州鎭總兵方鎭軍有升文副戎有亮新自湘南招募勇丁於本月初二日　鄂分駐江岸等處譚大中丞委候補道趙觀察赴營中點騐初六日二統領赴轅禀辭乘船往漢口下游灄口登陸星夜馳赴邊庭以期剿　倭　重安藩屬 
[癸已年格致書院秋季正課出案]  
　　癸巳年格致書院秋季課題爲江南製造局繙譯英國傅蘭雅先生所命題爲中國仿行西法紡紗織布應如何籌辦以裨國家商民均沾利益論院中肄業諸生各卷早經彚齊送呈傅蘭雅先生鑒閱先生旣已評定猶不自信特延名下士悉心覆閱然後區别甲乙蓋先生才大而心虚衡鑒之公如此計取超等六名特等十名一等十六名餘皆不列等超等殷之輅吳佐清儲桂山張　聲楊毓煇柯來泰特等馮澂　　鼎林森鄭寳璜　新民馬以英李寳鑄謝洪賚許樹枌汪錫名一等朱雲從朱祖先李經邦李鼎頣陳翼爲俞熙棠周先華葛道殷黄錫田金慶蕃周鳳鏘王文藻胡慕崖鄒紹曾項藻馨萬祖蔭以下不列等者顧孟平許象樞黄潤璋王益三王矞祝萬年李　遠王勉韓保徵蔣同書吳燮森汪錫祺蔣同寅林季賢吳毓珍卞仁居成斐然張之　施寳熙華國才陳元錄嚴濂蔡文榮朝壽人楊葆庚蔣文豹凌貞元莊嘉愷徐耀龍顧仰基書院例有正奬二十五兩傅蘭雅先生於正奬之外特分清俸自沛亷泉加奬列於前茅者俾資踴躍首名正奬銀十兩加奬洋五元二名正奬七兩加奬二元三名正奬五兩加奬二元四名五名六名正奬各一兩加奬各二元特等自一名至十名加奬各一元自出案之日爲始凡院中多士欲閱卷領奬者仍至三馬路格致書室可也 
[廉訪赴寍]  
　　署江蘇臬司韓古農亷訪到申後於前日進城答拜因縣署適在考試循例廻避廉訪遂於昨午仍命駕進城赴縣署答拜黄大令立飭家丁擋駕聞廉訪本擬前晚附輪往江寍嗣因不及束裝攺於昨晚起節 
[立石續聞]  
　　昨報築路立石一節前日先立十三塊餘俟翌日續立昨日仍由姜明府會同曹寄耘帶同原辦幹差薛貴亭耆人等重至此處勘視督工釘立界石六塊至萃豐碼頭爲止所有前曾丈量驅遂草棚之地業已料理清楚尙餘界石五塊俟禀明道憲再將向南沿灘一　丈量拆去草棚釘立界石一併興築馬路 
[花叢𢯄釁]  
　　法大馬路一枝春弄内某花烟館有信局夥二人尋歡取樂不知因何起釁與流氓等口角鬥毆以致信局夥被毆受傷行兇人一哄而散後經巡街捕報知捕房將受傷人送仁濟醫館療治一面飭包探緝拿行兇人到案究辦 
[奸僧玩法]  
　　租界佛店自經韓古農廉訪示禁後有英界三馬路之瑞蓮庵南香粉弄之五臺山北泥城橋南首之壽聖菴等竟敢抗　憲諭依然大啓山門前日壽聖菴佛店掌櫃僧人某甲投禀英公堂求免遷徙且倩略有勢力者保其並不爲非作歹未知能邀宋通　允准否　聞廉訪專委竇奠高明府來中查辦務將各奸僧逐出境外不准逗留而德壽菴掌櫃僧人更别出心裁曲爲掩飾僞開客棧依然窩頓秃奴云 
[賭徒負固]  
　　虹口賭徒曩在二十三保十五圖設局賭錢毫無忌憚自經查禁稍戢羽潛鱗近有韓駿卿者糾集粤帮賭棍若干人在十三圖薛家浜重復大張旗鼓呼么喝六逹旦通宵鄉人恐其冉肇禍端致遭株累邀約村嫗田叟各以木桶儲糞汁向賭塲中潑之韓呼集三十六個黨中人與之抗拒鄉人亦一聲號召羣起而攻事爲十三圖地保　子琴所聞竭力爲之解散 
[重懲押犯]  
　　著名地棍瞿桂寳因屢次犯案經上海縣飭拿懲責繫犴狴因有同監之馬車夫王阿發係前在租界駕車踏斃婢女趙紅玉案内之人經黄大令訊實收監擬詳懲辦前日瞿王二人忽然口角繼以兇毆王阿發素性兇横將瞿桂寳之眼角打腫由禁卒禀明黄大合委捕廳蔡少尉訊究少尉於昨日在本署二堂提訊瞿供因醉後與王口角致被毆腫王供現已知悔少尉曰爾等皆非安分之人旣已犯罪收　尙敢如是兇横飭將王阿發重責八百板瞿桂寳姑念受傷從寛責二百被并諭以後再敢吵鬧定當重懲飭令還禁並諭禁卒等嚴行看守不　稍鬆刑具 
[轎役受責]  
　　前報紀厘捐總局轎役岩大朱二王二三名悮差經督辦朱竹石亷訪片送上海縣懲辦黄大令當飭差役看　候　前晚大令三人帶案大加申斥各責數十板并諭以後務宜謹愼當差不得稍懈岩大等皆唯唯而退 
[法界公堂瑣案]  
　　福建人陳潤鄕以陳蘭記牌號在上海坐莊辦貨假寓法界永安街泰安里第三十號房屋樓而其下爲德茂棉紗　帶店棧房陳在滬日久與各號往來共虧欠銀三千七百餘兩於本月初十晚挈眷逃逸由各債戶德茂等共十四家投報捕房捕頭飭探查　屋内所存物件開單解送公堂愼和泰報關行亦被陳蘭記欠銀二百餘兩派人看守適有喂利洋行寄存德茂棉紗邊帶一箱遣人來取愼和泰以德茂擅自取貨報知捕房飭探傳店主林四峰管押捕房旋經洋商將原箱交到林始釋放昨禮拜二堂期葛同轉會同祁繙譯升座林四峯投案呈遞禀詞求請飭　陳蘭記欠欵並呈到保宏保險單一紙及洋商所寄邊帶一箱有派司爲憑呈求鑒核並據喂利洋行西人投案伸訴由祁　譯問明原委同轉閱視保險單及派司知實係喂利西人所寄仍交德茂具領轉給洋商著具領紙送案存查林又求道欠欵同轉飭探赶緊協同原告查緝旋據倪萬興縀莊倪賢君投案求究陳蘭記欠項愼和泰報關行遣樸顧金樂呈遞愼和泰元泰悅昌公禀求追欠欵同轉著查明建　董事何人禀復核奪又謂德茂被欠比爾愼和泰更大所存之貨實係喂利洋行寄存該棧爾主何得率行報捕實屬鹵莽著回復主人顧唯唯而退○湖州人沈祖蔭捐納鹽大使指分廣東赴省禀到寓長發客棧本月初八夜在廣利輪船失竊牙石圖章及衣服四件枕箱一隻内儲洋廿元報知捕房請飭探查緝包探拘獲積竊熊老和並在虹口德潤押店吊到原贓　禮拜二堂期包探將熊及各贓解案請訊潤興德潤等各押　　夥投案請領押本計牙石圖章及文房四寳帽緯扇袋等物共四十一件當洋一元二角其皮箱一隻綢縐衣服共計當本五十九千四百長發　遣司帳汪正卿投案代客領贓熊老和供稱同林老九小周陳姓及小的四人同來林乘輪船他去小的乘元和輪船來滬與林至廣利輪船行竊小的代伊接物住虹口安泰客棧小的與梁星在南京素來認識郁探禀此竊來已二次前年七月在江永輪船同小周行竊赤金十兩洋四元熊供小周將小的抛撇旋往蘇州郁探又禀赤金一半在上海兌換金戒指其餘携往鎭江熊供後在丹陽與小周會晤一次問尙有别案可從實　明小周究在何處熊供乘德興輪船去後不知下落同轉檢閱失單除吊到各贓外尙少衣服四件飭長發棧司帳逐細開呈領狀准予其領其　各贓存捕房待失主認領又諭各押店夥曰現在竊犯尙未拘齊著俟二禮拜投案候示一面仍飭包探嚴拿同黨之小周等到案究辦熊老　　 
 
 

Page 4

 
 
候嚴比○招商局函致葛同轉請提某船局售賣假票之葉信意吳寳成同轉飭探將葉吳二人拘案訊問供稱此票由劉山舟轉賣傳劉　問則稱由鍾士成賣來同轉著各人交保出外找尋鍾士成到案研訊迨後尋至紹興餘姚上虞等處未獲而回以限期已届投案候訊同轉著再限三日飭將鍾士成獲案嚴究昨日葉吳偕劉投案仍稱找尋不到同轉以劉有意玩延著押候追比葉吳二人仍交原保○恒裕錢店主馬繁苞　　人去年十月因誘騙孫楊氏珠花一對及誑稱捕房開銷洋一百二十元經法捕房訪拿到案解經葛同轉迭次研訊責比旋以案懸日久除將　花吊到給還孫楊氏具領外著罰洋二百元充公陸續繳至一百五十元以力有不逮求恩免繳同轉不准仍著勒限追繳昨據郁探禀稱馬繁　現因銀票紏葛涉訟英廨管押在案同轉卽著傳到保人押候著交 
[美界捕房紀事]  
　　某氏婦向與王義有私同至申江賃居虹口近忽得新棄舊復與江北人施小結　水因緣王竟如陌路蕭郎不復　向之問鼎矣前晚鐘鳴七下忽至施處滋擾以致扭入捕房捕頭問悉原由立遺包探張阿五解送英公堂請宋通剌辦理○前日下午西國水　某甲醉鄉深入蹩覧至百老匯路逢人輒詈昏不知人五十九號印度捕見之拘入捕房捕頭令押至晚間開釋 
[施粥開廠]  
　　謹啓者敝堂施粥向有定章今准於十一月十八日起循章開辦每日仍以午後兩點鐘至四點鐘爲限憑籌給粥風雨不更竊維時命攸開啼飢較苦於號寒則濟困莫先於推食敝堂夙憐窮餓因按候開施枵腹餘生必令鼓腹以仰副諸同仁加惠飢黎之至意但　堂本無恒産又鮮常捐雖仗陸續捐貲而需費浩繁終慮汲深綆短爰祈大善士慈悲普發拯救胥殷德徧嗷鴻義粟與仁漿並錫恩周涸船家聲偕世業俱長矣兹將開廠日期并勸捐緣起敬求附誌報章布昭公鑒[  上海虹口元濟善堂董事唐廷桂等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續訊典鋪竊案]  
　　本埠小南門外德大典當某晚被竊首飾計銀五十餘兩均係各戶所當之物經典主開單禀請上海縣飭捕查緝並將更夫陸關華俞桂咸副灶春華三人送縣請訊黄大令升坐花廳先提春華到案供爲副灶替工前日晨起赴厠行至夾弄見前面一人行走不的毫不介意未經盤問回顧見地上有手巾包一個拾視皆是號内首飾比及追問其人已杳當卽向更夫俞陸兩人言明告知典主查點首飾房並未撬壞想用原配鎖匙所開小的來做替工爲日無多實不知何人所竊俞陸同供在德大典爲更夫夜間擊柝巡更並未知覺行竊前日黎明後小的等早已睡臥以據春華言拾得號内首飾報知典主不知賊由何來惟首飾房門壁並無損壞小的等難辭疎忽之咎叩求恩典大令問首飾房是否有人看守答有大令以春華旣見有人前面逃走何不拿住供詞似有遮飾俞陸兩人當更竟若不知不覺實屬怠忽喝令各責二百板交捕役帶往典鋪傳諭訊明各供門鎖並未損壞似係典内之人所竊飭典主自行查詢送案三人業已訊責再將守看首飾房之人送案一併察訊 
[滬南巡局瑣案]  
　　南市十二圖地方有鐵店養有雄雞兩翼前日傍晚時突有江北人某甲將鷄竊去置之附近小廟中　民團局勇值知人贓並獲送往二十三七鋪巡防局請訊局員鄭厚餘二尹升坐訊問甲供名六羣偶然貪小作此下策二尹以日來竊案迭出不得不嚴行懲辦喝將六羣重責一百板著具改過切結驅逐出境鷄傳失主來局領養○有馬元春不知何許人昨扭唐春林至二十三七鋪巡防總局禀稱唐因口角起見致將小的毆打唐素有無賴之名是以扭案請辦唐俯首求恩局員戴憶珊二尹以唐實有不是著重責一百五十下交人保釋如以後仍敢犯事定當加等治罪 
[英界公堂瑣案]  
　　火油冐牌一案前曾屢紀屢紀報章昨日包探沈金隆將裕盛祥主黄瑞等傳案差役更傳逹昌洋貨號主陳文祺請訊宋通剌間曰前者萬生隆供稱伊家火油向德順祥　來德順祥則向爾店購取然則爾店又從何處購來供稱向瑞記洋行定購火油一千聽自備洋鐵箱陸續往裝每次一二百聽不等所有洋鐵箱俱鑿瑞記牌號並無老牌混雜其中蓋老牌洋鐵箱間有滲漏不合用故也問洋鐵箱向何處收買供稱有專收此項洋鐵箱之人送來收買每箱值洋銀一角問爾等至瑞記裝油瑞記有人照料否供稱無之卽封口之人亦自行帶去本月初一日瑞記中人前來關照嗣後凡去裝油不得用牌洋鐵箱設經察出須將洋鐵箱充公若以前則無論新牌老牌之箱俱可備裝油之用再記亦不稽查且曾見油池外堆積洋鐵箱亦有鑒老牌者問爾曾目見否供稱有學徒目見回店說知小的則並不留意問爾店買與德順祥之油可有木箱供稱無問德順祥曰爾店賣與萬生隆之油有無木箱供稱並無木箱轉問萬生隆夥曹清榮則稱所買之油本無本箱因見火燭堪虞故以木箱儲積通剌據情與易副領事官再三商議然後判令陳曹各具以後不再違犯切結存案備查黄等皆開釋○四百五十號華捕禀稱楊和尙當虹口火燒時攫取李阿慶家布衣二件由小的拘獲送案究懲小的查楊前曾犯竊今日李並未到堂通剌判令將楊交捕房帶回捕房管押一禮拜贓交捕頭給還失主○王文氏竊取王李氏家銀練一條報捕後卽由包探張阿五緝獲送究王李氏訴稱小婦人與王文氏鄰居昨日王文氏來家閒玩乘間竊取銀練一條今幸查獲原贓求請給領王文氏俯百無詞通剌判令交官媒管押兩禮拜○三百五十號華捕解車夫周福林至案禀稱小的見此人用無照之車在外載客有違工部局章程請爲判斷通剌判罰小洋銀三角○一百四十三號華捕解在途互毆之宋寳祥王禮明請究宋供稱小的係句容人在十六鋪開設　髮店王原是小的之夥因事辭歇昨日不知何故糾人將小的兇毆請爲究辦王供稱小的被宋所毆且撕破衣服通剌判令各罰洋銀半圓 
[邵製天醫半夏餅]  
上海鐵馬路寳順里大德生藥局發兌 
天下大凡男婦咳嗽靈丹早巳馳名獨製無雙專治○咳嗆痰多○氣促不仁○咳痰帶血○寒熱積痰○寒痰嘔噁○肝厥痰厥○冷哮痰飲○驚風痰喘○產後怯咳○年老夜嗽○氣緊痰迷○胃氣刺痛○風寒濕脾○陰虚陽虧○等症諸病立見効騐其功難述另詳仿單註明服法每錢洋四角遠埠信資自給惟本局不惜重資揀選道地藥材虔遵法製虚言罔効必遭雷殛火燒存心濟世之意也 
[中外地輿圖說集成]  
石印新輯地輿圖說集成欽定新疆識略寄在上海三洋涇橋緯文閣書莊發售同康廬啓 
地輿圖說一書搜羅中外名人著作千餘種彙輯成編自直省以至各國風土山川羣洋險島河工水道海防形勢莫不源源本本而考据東三省尤爲詳備首載地球圖直省圖以及沿革圖沿海圖經緯度里𡡎析條分令閱者瞭如指掌每部三十二本裝楠木箱實洋八元○新疆識略伊犁將軍松筠篡輯防疆二萬餘里河山之襟带城郭之控制兵食財賦之儲備有圖有表無不詳載每部十六本實洋三元以上實價不折不扣 
[打東洋書]  
新出繪圖王師東征大捷全錄○新出奇情奇情奇奇情○新刻石室秘本兵書 
嘗聞父老傳言謂倭子作反者卽東洋人也此次高麗之事遽爾佔我藩京刧我藩玉毁英國局外之高陞犯　聖朝天險之威海無理取閙至於此極宜我　大皇帝赫然震怒命將遣師致軍情瞬息千變惟行軍者知之兹由行軍幕府杪來眞實的確詳細王師東征大捷全録並繪來近日宋聶二軍門得勝全圖合印成書以供衆覽讀之豈但悅目賞心眉飛色笑直不知足之蹈之手之舞之而已每部五角○新出奇情奇情奇奇情天下言情之書不下數十百種未有若奇奇情之彼此心心相印男女事事流連之眞情也三角品美花月和兩角花開金玉聯角半閨秀尺牘兩角新聞新裏新四角○石室秘笑兵書六韜三略孫吳等五種一元六曾公水陸行軍誌一元武候心書六種三角託古香閣理文軒著易堂十萬卷樓並各書坊代售 
[呂宋大票○躉批公道紅票申足連連中附送彩票]  
本行創設多年自運按月吕宋大票屢中大彩遠近馳名○新增加送彩票不取分文兹售十二月票雙張十二元送彩票一雙張單張四開照算彩票照送分條七角送彩票二條彩票頭彩二千六百元躉批格外公道紅票照吕現兌函購申四馬路 
[廣東梁愷悌堂藥丸略列]  
參茸乾健丸○男子先天不足戕伐太過久娶無子大丸每丸二角半小丸每兩三百文參茸坤順丸○婦人月信不調赤白帶下子宫寒冷久不受孕○價同上○均另有仿單參茸衛生丸○老少常服補氣益血開胃延年○每丸二角半加料半元雙料一元參茸白鳳丸○用白毛烏骨鷄配合婦人調經種子○每丸錢百廿文加料每丸二角半四製益母丸○婦人懷孕六個月每日服一丸保産安胎催生易産○每丸錢念四文追風蘇合丸○産後用黄酒淸水各半熟化服下一丸可免血暈之患○每丸錢三十文産後烏金丸○産後半時卽服一丸去瘀生新如越日肚仍痛再服一丸○每丸廿四文寗坤至寳丹○産後七日每日服一丸養身復元并婦人平日諸病可用○每丸廿四文經期腹痛丸○專治婦人經前肚痛經後肚痛臨經腹痛服之可免此患○每丸洋一角小兒回春丸○小兒增寒壯熱發搐急驚夜啼○五粒頭每丸百廿文三粒頭八十六文龜鹿滋腎丸○鹿茸壯陽龜膠滋陰男子腎虧精虚服之陰陽并補○每兩二百四十文心氣止痛丸○廣東名心氣痛卽本處名胃氣痛男婦可服服之立止○每丸洋二角半附子理中丸○專治新久寒咳及胃寒口吐清水○大丸每丸卅六文小丸每兩八十四龍涎哮喘丸○凡患哮喘每服十四粒喘卽立止再發再服數次斷根○每瓶錢三百文哮喘洋金花○凡患哮喘將此花拌烟裝入水旱烟筒吸之卽時氣平○每包錢一百文倭磺黑錫丹○腎虚陽痿相火久蓑虚寒至極陰枯陽竭非此莫治○每兩一千六百文三鞭種子酒○男子腎虚精冷懶於房事婦人體弱早晚餚饌送下○每瓶四百八十文參茸戒烟丸○絶無嗼啡亞精粉配入戒之永不生病○每兩三百文雙料一千二百文燕窩肥兒糕○燕窩及健脾開胃之藥拌米粉爲糕老少可食益胃補脾○每包百廿文小兒疳積散○小兒揉眉擦鼻喜食泥土肚痮有虫面黄消瘦脾弱○每瓶二百四十文四鞭壯陽丸○鹿腎驢腎馬腎海狗腎名爲四鞭丸善能壯陽種子○每兩洋二角枸杞桑椹酒○老少常飲滋腎益氣聰耳明目隨時酌飲餚饌送下○每瓶二百四十文外有太陽頭風膏吹喉散痢症散愈瘧丹白濁丸牙痛散白帶丸頑癬藥艾片油如意油薄荷油○上海棋盤北首梁愷悌分枝蘇閶中巿梁愷悌寄售江西省磨子巷羅春臺安慶倒扒獅羅春臺九江廣泰源杭州保佑坊申昌吳城鎭羅春臺 
[第一確騐龍涎戒烟丸]  
夫海内戒烟方藥林立欲求靈方實難其選或暫止癮終不能斷脱癮或素無病戒則反生他病戒之不脱服之無益其患更深焉本舘精考此患搜求醫方不用烟膏烟灰以積烟之困秘選良方良藥以除烟之害若服此丹卽不思吸烟無庸戒口自然癮除不寒不燥無苦無艱更覺身體壯健開胃精神戒絶後永無弊病倘不見信祈試小瓶所費有限便知靈效確非誇言欺世也大瓶半元小瓶洋二角半廣東鹿芝舘分設上洋老巡捕房對門 
[火酒出售]  
啓者今有上等火酒躉售合意者請至申報舘帳房面議可也 
[新式八音琴]  
本行新到大小八音琴内敲鐘皷其音甚妙以及號筒戰皷洋笛洋簫等各色樂器俱全其價格外從廉凡貴官紳富賜顧者請駕至英大馬路三號便是謀得利琴行啓 
[華彰號遷囬啟]  
本號運售廣洋什貨鐘鏢洋琴高莊大呢奇式玩器各欵賽珍珠時式花邊花扣燈鏡毡毯毛器各色時花疋頭新衣等一應俱全批發格外公道今經遷回二馬路抛球塲原處交易貴客光顧請移玉趾 
[京縀門市另剪]  
本號專售南京貢緞兼剪元靑斜緞天靑衣着馬褂被套等料批碼劃一賜顧者興聖街京江棧對衖内莊黄慶泰 
 
 

Page 10

 
 
   
 
 

Page 11

 
 
[光緒二十年十一月初七日京報全錄]  
　　宫門抄○諭旨兩道錄前○江學政盛奏請將已故純儒事蹟宣付國史館列入儒林傳摺○雲督王等　奏遵旨裁併厘局摺○河督許　奏查明九月分各湖存水尺寸摺○十一月初七日刑部都察院大理寺廂藍旗值日兵部引見三十六名廂黄滿一名　正黄漢九名正紅滿十一名正紅漢九名廂紅漢七名正藍蒙二名火器營四名○衍聖公謝賞地畝恩○李端棻等塲差完竣覆　命○甘肅臬司裕祥請訓○恩科前往長順軍營請訓○江西正考官陸潤庠到京請安○江西副考官孟慶榮到京請　安○福中堂續假十日○克們泰請假五日○兵部奏派磨看武舉試卷之大臣派出徐中堂李文田壽昌○内務府奏派管理處所　派出懷塔布圓明園精捷營立山紫禁城内值年咸安宫崇光犧牲所○召見軍機裕祥張蔭桓溥侗陸潤庠孟慶榮　○○江西學政臣盛炳緯跪奏爲請將已故純儒事蹟宣付國史館列入儒林傳以彰實學而勵儒修恭摺具陳仰祈聖鑒事竊惟學政有彰善樹風之責儒術爲士習人心所關國家重道崇儒凡有品學兼粹者微論官職崇卑得附國史以傳典至渥意至遠也兹就臣見聞所及查有已故原任吏部候補主事龍文彬係江西吉安府永新縣人由優廪生中式咸豐已未科並補行乙卯科舉人同治乙丑科進士以主事籖分吏部考功司兼稽勳司行走光緒元年充實錄館校對官欽加四品銜賞戴花翎六年告假回籍十九年九月卒於家年七十有三該故員學問之純粹品行之超卓久已藉藉人耳目間直道故在人心定評屬於身後臣少時隨侍父植型在京讀書曾經師事稔知其立身素有本末洎奉命視學江西該故員已先歸本籍雖未接一面通一書而景行在望採之輿論騐之見聞實無愧古名儒之風謹約略陳之該故員生有至性少孤且貧言及父母輙潜然泣下十八爲學官生卽知刻苦自力有以金浼之者數峻郤之不少遷就常曰士不於窮乏時立定脚跟他日無望有立矣故生平於義利二字最辨之井然通籍後宦京師十餘年清劭猶昔非道無所合非義無所取非公無所謁生平淡於仕進年逾六十遂乞假引歸歸籍後歴掌永新縣之秀水聨珠吉安府之鷺洲臨江府之章山省城之友教經訓諸書院凡八年所至逢衣博帶之徒翕然宗之切勵學者如材業子弟必詳必愼甫至經訓書院立學約一章訓學者以敦品志學之道且示以解經不必先分漢宋但求其是大約以義理爲主而佐以訓詁以經史爲體而其於有用諸所繩削進人所長而匡其短敦崇夫實而屏其華遊其門者卽斐然攺觀鄉人士自是不乏實學該故員提倡之力也戊子冬以脚疾力辭講席當道挽留再三不能得其居鄉里足不入城市與官司無交涉或係於地方利病名教之舉則毅然任之如建修書院宗祠水利譜牒皆縮累年束脩所入醵金倡之所爲必成諸有條理族黨陋風惡習必條禁而默化之鄉民私謂曰毋負我先生之教爲人長者律已不踰尺寸而與人則寛捕無涯　旣不從流合汙苟同於人亦非矜奇立名自異於衆其所充養得於學者深也少時沉潛性理諸書皆心通而條貫之長益涵糅於諸子百家約之而得其純於漢宋明諸儒所角爭者持論最平尤服膺於朱子主敬之旨一言一動必準諸禮力戒世俗輕儇浮夸之行以清儉端厚爲之率深鑒於講學家門戶異同之畸見故雖殫精儒先語錄而不立講會但躬行實踐而已其自爲泰和學記有談以聖人之道自淑貴實踐而不尙浮淡以聖人之道交修於友貴直諒而不矜門戶云云該故員爲學之大指寓此矣措意經世之書古今治術源流利害之故洞析於胸沉滯郎署無所展其藴迺以其緒餘筆之於書其著述甚富尤邃於經史於史則有明會要八十卷光緒十八年經前江西學臣龍湛霖進呈御覧奉硃批知道了書留覧欽此於經則有周易繹說八卷繹說者求理於象多取漢儒之說旁擇宋元之精當者而繹以心得其書簡而賅可謂有功於易學矣其詞章則有明紀事樂府數百首　羅宏富組織工雅有關勸懲又有永懷堂文鈔詩鈔十二卷理樸詞純必合於古人立言之義其唐李翺所云文理義三者兼併乃能獨立於一時者與臣嘗讀國史儒林陸世儀傳有云世儀之學主於敦守禮法不虚談誠敬之旨施行實政不空爲心性之功於近代講學諸家最爲篤實且引世儀之言曰世有大儒决不别立宗旨該故員之不尙浮談不歧門徑不涉空疏與穿鑿而要於篤踐主於實用一今之陸世儀也其品爲眞儒之品其學又通儒之學其文爲儒者之言臣所謂無愧古名儒之風者此也江西夙爲人文之藪而宋明兩代吉安尤稱理學之邦先逹雖渺流風未墜近百餘年得二純儒焉前有已故翰林院修撰劉繹後則咸推龍文彬文彬少出劉繹之門早爲繹所持重繹所爲存吾春齋詩文集屬文彬校而序之蓋心契久矣查劉繹已於光緒六年經御史彭世昌以品學純篤主講本郡鷺洲書院昌明正學成就人才奏請列入國史儒林傳案奉特旨允准今龍文彬人品高潔與劉釋同而主講省會反教經訓兩書院成就尤重他郡聞風私淑者亦多薰其德而善良且其經學之淵粹史學之專家較之劉繹可謂青勝於藍此係學者之公論非臣一人之私言也臣職　風教採訪表章責有攸歸知之旣確不忍聽其湮没上負聖天子崇賢　幽之至意謹撮其生平力行之梗概爲學之大略據實以陳合無仰懇天恩俯准編入國史儒林傳庶於発術士習兩有稗補謹專摺具陳伏乞皇上聖鑒謹奏奉硃批另有旨欽此○○雲貴總督臣王文韶頭品頂戴雲南巡撫臣譚鈞培跪奏爲遵旨裁併厘局恭摺覆陳仰祈聖鑒事竊臣等准戶部咨光緒二十年六月十二日内閣奉上諭御史鄭思賀奏請裁併各省厘局等語厘捐之設藉濟餉項原屬不得已之舉前因各省局卡林立貽累商民迭經諭令設法裁併不啻至再至三各該督撫自應遵照辦理以期上裨國用下恤商艱本日覆據該御史奏各省現設局卡仍復不少江南厘局多至七十餘處需索留難虚糜濫耗弊端百出亟應再加申禁著江西巡撫及各直省督撫將現設各局悉心籌畫酌留水陸衝要處所認眞稽查嚴防繞越偷漏其餘零星局卡卽著核實删减毋得以無可裁併爲詞一奏塞責仍將裁定數目迅速覆奏欽此恭錄咨滇當卽欽遵轉行去後伏查滇省厘金先年開辦之初共設局卡七十餘處嗣經迭次清查裁汰現計通省十四府八十五廳州縣僅設貨厘二十三局鹽厘一局尙無零星局卡其各局附近塲鎭必客貨可以繞漏之區方派書巡就近稽查鄉民肩負互市之地並不准藉端滋擾歴年商民均尙相安兹復欽奉諭旨酌留衝要處所嚴防繞漏飭戕零星局卡核實删減仰見我呈上軫念商艱嚴杜紛擾之至意臣等督同司道悉心籌畫謹就現設各局逐一確核查有原設篆自縣一局該處現設洋關内地土貨所收甚微又東川府城一局本係稽查府屬蒙姑漏貨自可併歸蒙姑又新設通海查卡本無厘金可收以之工局一卡應卽一併裁撤嗣後運銷通海洋貨稅票責成通海縣就近稽查以防紛擾而節糜費並再通飭各局員務　束書巡於客商完厘騐票不得稍事留難需索此外如有可裁可併之處再由總局隨時體查欽遵辦理據厘金總局司道岑毓寳等　請具奏前來臣等覆核委係實情除咨戶部查照外所有遵旨裁併厘局緣由謹合詞恭摺具陳伏乞皇上聖鑒訓示謹奏奉硃批戶部知道欽此○○頭品頂戴河東河道總督臣許振椲跪奏爲查明本年九月分各湖存水尺寸謹繕清單恭摺仰祈聖鑒事案查嘉慶十九年六月内欽奉上諭湖水所收尺寸每月查開清單具奏一次等因欽此所有八月分湖水尺寸業經臣繕單具奏在案兹據護理山東連河道運河同知龔秉彝將本年九月分各湖存水尺寸查明禀報前來臣查微山湖定誌收水在一丈四尺以内因豐工漫水灌注量騐湖底積受新淤恐不敷濟運奏准加收一尺以誌椿存水一丈五尺爲度本年八月分存水一丈二尺八寸九月内水無消長仍存水一丈二尺八寸較上年九月水小二尺二寸除昭陽南陽南旺獨山馬塲五湖水無消長外其餘蜀山馬踏二湖消水一寸至五寸計昭陽湖存水四尺九寸南陽湖存水五尺四寸南旺湖存水五尺七寸獨山湖存水六尺二寸馬塲湖存水二尺八寸蜀山湖存水七尺九寸馬踏湖存水七尺以上各湖存水尺寸除馬踏一湖比較上年九月水勢相同外其南旺蜀山二湖較上年九月水大一寸至八寸餘俱較小查九月間雨澤稀少泉源較弱消長尙屬相敵惟蜀山馬踏二湖因收水來源不旺是以俱見消耗節届霜降泉源漸緩臣惟有督飭運河道廳司湖汛閘員弁等將洩水處所全行嚴閉不令消滴旁洩以備來歲春漕轉運運之需以仰副聖主儲蓄湖瀦利濟漕運之至意所有九月分各湖存水尺寸謹繕清單恭摺具陳伏乞皇上聖鑒謹奏奉硃批工部知道單併發欽此 
 
 

Page 12

 
 
[光緒二址年十一月初八日京報全錄]  
宫門抄○諭旨六道錄前○江督劉奏報交卸將軍署篆日期摺○鄂撫譚奏報兼　督篆日其摺○豫學政徐奏報接印日期摺○江督劉奏請奬出力人員片○又奏報徵收課厘數目摺○又奏請准建坊片○尙書崑等奏請旨遵行摺○署直藩潘奏報接篆日期摺○署直臬朱奏報接篆日期摺○十一月初八日工部鴻臚寺八旗兩翼值日提督衙門引見十六名鑾儀衛四名兩翼二十四名○端王因伊子得賞謝恩○徐中堂等磨看試卷覆命○懷塔布等謝管理處所恩○安徽藩司德壽請訓○文紳謝放淮安關監督恩○記名總兵盧萬德謝恩○禮部奏請冬至賀青○召見軍機德壽文紳○○頭品頂戴兼署江寗將軍兩江總督臣劉坤一跪奏爲恭報微臣交卸將軍署篆日期仰祈聖鑒事竊臣於光緒二十年十月初五日奉命入都陛見所有江寗將軍篆務電經總理各國事務衙門奏奉諭旨著張之洞兼署等因欽此張之洞現已行抵江寍省城臣於十月十六日派委印務恊領文瀛將江寍將軍印信及文卷令箭火牌等件齎送兼署將軍張之洞接收臣卽於是日交卸赶緊起程遵旨北上所有微臣卸篆日期理合恭摺具奏伏乞皇上聖鑒謹奏奉硃批知道了欽此○○頭品頂戴護理湖廣總督湖北巡撫臣譚繼洵跪奏爲恭報微臣兼護督篆日期叩謝天恩仰祈聖鑒事竊臣接准吏部咨稱光緒二十年九月初十日奉上諭張之洞著來京陛見湖廣總督著譚繼洵暫行兼護欽此兹於十朋初八日准督臣張之洞將湖廣總督關防王命旗牌文卷派委武昌府知府李方豫署撫標中軍副將得龍齎送前來臣當卽恭設香案望　叩頭謝恩祗領任事伏念臣湘省菲材鄂疆忝寄涓埃未報悚愧時深乃蒙知遇之隆遽攝連圻之任總制職專兵馬轄省屬在梓桑雖護篆於暫時實鴻慈之破格受恩愈重報稱尤難况值籌餉練兵皆爲亟務而華洋雜處妨範保護並應認眞至於南北分歧水陸衝要欲清内奸以禦外侮惟嚴保甲而固江防凡此地方應辦事宜均關緊要臣才輕識陋懼弗克勝惟有勉竭愚誠倍加勤奮隨時隨事妥愼經理斷不敢以暫時兼護稍涉因循以期仰答高厚生成於萬一所有微臣兼護接篆日期並感激下忱理合繕摺叩謝天恩伏乞皇上聖鑒謹奏奉硃批知道了欽此○○河南學政臣徐繼孺跪奏爲恭報微臣到任接印日期叩謝天恩仰祈聖鑒事竊臣蒙恩簡放河南學政跪聆聖訓後遵卽星馳就道於本月十一日行抵河南省城十六日准前任學政邵松年委員將學政關防並書籍文卷齎送前來臣卽恭設香案望關叩頭祗領任事訖伏念中州爲人文淵藪學政乃多士楷模臣學淺才疎深以不克稱職爲懼現已通飭各郡赶緊考試以便次第按臨臣惟有嚴密關防倍矢勤愼以冀仰副聖主樂育人材之至意所有微臣到任接印日期除照例恭疏具題外理合缮摺叩謝天恩伏乞皇上聖鑒再臣經過畿南各府州縣以及黄河南北低窪田地間有積潦未消而麥苗均屬暢茂民情亦極安謐足以上慰宸厪合併附陳謹奏奉硃批知道了欽此○○劉坤一片再淮鹺行銷鄰省地方官認眞堵緝藉暢淮銷歴經奏請奬叙欽奉恩旨允淮在案查河南汝寗府各屬係兩淮引地該處民情强悍且係隔省凡緝私一切事宜諸多掣肘是以廢棄有年前經規復兩次均未見有成效自汝寍府知府李德潤到任後不分畛域設法疏銷巡緝認眞私販漸行匿跡始將汝寍府屬之汝陽正陽上蔡新蔡四縣次第收復計自光緒十一年起迄今已及十年併計銷鹽至八十萬包之多徵收厘銀有一百一十萬兩之鉅歴時旣久用力愈勤創辦艱難更屬異常出力據淮北督銷局江蘇候補道凌蔭廷禀請奏奬前來合無仰懇天恩俯准將河南汝寍府知府李德潤賞加三品銜以示奬勵而昭激勸謹會同護理河南撫臣劉樹堂附片陳請伏乞聖鑒訓示謹奏奉硃批著照所請該部知道欽此○○頭品頂戴兩江總督管理兩淮鹽政臣劉坤一跪奏爲恭報淮北己丑庚寅辛卯三綱徵收課厘數目仰祈聖鑒事竊淮北票鹽經前督臣曾國荃奏請仍照正額辦運二十九萬六千九百八十二引部咨議准限十個月奏銷業已報在戊子綱止在案查淮北鹽課向照正額二十九萬六千九百八十二引徵收稅課以十成分攤五成解金陵四成解安徽一成解漕營歴經分解無誤至已卯庚辰兩綱前督臣左宗棠奏加新票十六萬餘引所收課銀自應悉數撥歸金陵以濟新添營餉乃該分司一併按成分解以致五成餉項不敷周轉不得不於四成項下撥還歸墊積壓愈久轇轕愈多現經分别扣除劃清綱分除抵正乙丑綱額數造報外除卽歸入下綱額數分算併報計自光緒十七年四月十五日截至十九年八月三十日止已丑等二綱完竣所收己丑綱正雜課銀三十七萬一千五百二十四兩有奇五河正陽兩卡厘錢八十二萬一千八百八十四串有奇庚寅綱正雜課銀三十七萬一千五百二十四兩有奇五河正陽兩卡厘錢九十九萬五千有奇辛卯綱正雜課銀三十七萬一千五百二十四兩有奇五河正陽兩卡厘錢九十二萬六千六百六十九千有奇厘錢均較上届有盈爲期仍未逾定限據兩淮鹽運使江人鏡詳請具奏前來除將送到册揭循案咨移部科外所有己丑等三綱徵收課釐數目謹緒清單專摺具陳伏乞皇上聖鑒飭部查核再以後各綱仍應分綱造報以符原案合併陳明謹奏奉硃批戶部知道單併發欽此○○劉坤一片再光緒十八年開辦江蘇賑捐各紳富捐助棉衣及棉衣價銀經臣奏奉恩旨准予建坊在案兹查選用通判范炳文廣東潮陽縣人遵故父二品封職道員范陳盛故母二品命婦范鄭氏遺命捐助棉衣褲一千套照章折價銀一千兩當卽分撥散放據賑捐局司道詳請附奏前來臣查該員捐助棉衣價銀核與建坊定例相符相應請旨將已故二品封職道員范陳盛已故二品命婦范鄭氏准其在於原籍自行建坊給予樂善好施字樣以示旌奬而昭激勸理合附片陳請伏乞聖鑒訓示謹奏奉硃批著照所請禮部知道欽此○○經筵講官禮部尙書管理光祿寺事務臣宗室崑岡等謹奏爲據情代奏請旨遵行事竊臣據額外署正林澤呈稱竊林澤現年二十九歲廣西平樂府賀縣人由監生報捐光祿寺署正於光緒十九年十一月到寺當差現值倭人敗盟搆釁朝鮮據我藩服擾我邊疆天下臣民同深義憤林澤杞憂日抱蒿目時艱年少请纓羡　軍之弱冠壯懷投筆慕定遠之奇勛竊見本寺署丞　祥候選郎中鮑祖恩翰林院編修曾廣鈞陳嘉言各員皆自請從戎先後奉旨發往軍營差遣委用林澤生長湖湘眷懐邊圉富外虜侵淩之日殷同仇敵愾之思伏念親父林載亨前任安徽寍國府知府故胞伯林肇元原任貴州巡撫皆起家管務戮力戎行感世受之隆恩愧涓埃之未報情願自備資斧前往軍營効力等因呈請代奏前來伏查該員情殷投効奮志從戎臣等未敢壅於上聞相應請旨可否將署正林澤發往軍營差遣委用之處恭候聖裁爲此據情代奏伏乞皇上聖鑒訓示遵行謹奏奉旨已錄○○二品銜署直隷布政使清河道臣　駿德跪奏爲恭報微臣交卸臬篆接署藩篆日期叩謝天恩仰祈聖鑒事竊臣於光緒二十年十月十五日接奉直隷督臣李鴻章行知以布政使裕長　缺所遺　篆奏委臣暫行署理等因臣兹於十月十六日交卸臬篆准布政使裕長將藩司印信文卷移交前來當卽恭設香案望闕叩頭謝　　領任事伏念臣皖省庸才清河奉職甫權臬事方漸涓滴未酬遽綰藩條倍覺冰淵是凛直隷地居三輔藩司統率百僚舉凡察吏安民理財節用咸係旬宣之專責實爲切近这要圖檮昧如臣慮難勝任惟有益加奮勉殫竭愚誠隨時禀商督臣悉心經理不敢以暫時攝篆稍涉因循以期仰答高厚生成於萬一所有微臣交卸臬篆接署藩篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○二品頂戴署直隷按察使候補道臣朱臻祺跪奏爲恭報微臣接署臬篆日期叩謝天恩仰祈聖鑒事竊臣於光緒二十年十月十五日接奉直隷督臣李鴻章行知以署按察使清河道潘駿德現在委署　政使篆務所遺臬司篆務委臣暫行署理等因兹於十月十六日准署按察使潘駿德將臬司印信文卷齎送前來當卽恭設香案望叩頭謝恩祇領任事伏念臣江南下士駑鈍庸才早歲從戎愧涓埃之未效監司備秩懼報稱之無聞兹復暫權臬篆責重事煩　深　愓直隷爲畿輔重地臬司總刑名要圖舉凡詰奸禁暴飭紀整綱在在均關緊要如臣檮昧深慮弗勝惟有矢愼矢勤隨時禀商督臣勤求實　不敢以暫時攝篆稍涉因循以期仰答高厚鴻慈於萬一所有微臣署理臬篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此 
 
