# 1916 - 230 - 4915635

 

Page 1

 
 
   
 
 

Page 2

 
 
時評 
[三定（冷）]  
　　自黎總統繼任而總統之位置定自國會召集而兩院之位置定自叚總理得國會之同意而總理之位置定是三位置者所以定國家之本而今悉定矣此之謂三定 
　　夫位置未定其舉事也不敢負完全之責任不特不肖者然也即賢者亦然盖知一經變動則人各意見不同而所負責任而猛進亦屬徒勞故位置未定而遇責以負任势有所不能也若今日者責任攸歸宜可放手以進行矣 
是故以國家言三者定而萬事有所着手以三者之本體言位置卽定而所負之責任綦重 
[命令]  
　　入月二十日大總統令何東晋給三埠嘉禾章此令　　又令正太鐵路總工程司沙革給予五等嘉禾章鐵路總管拉伯黎給予等嘉禾章此令 
　　又令陸軍繌長段祺瑞呈請以張風鳴充任陸軍第二十師砲兵第二十團團附應照准以令 
　　又令陸軍總長段祺瑞呈請將王萬九授爲陸軍工兵少校並加陸軍工兵中校銜應照准此令 
　　又令陸軍總長段祺瑞呈請任命　偉俟爲陸軍第一師步兵第一旗少校副官應照准此令 
　　又令陸軍總長段祺瑞呈請將陳雨萮授爲陸軍一等軍將正應照沧准此令 
　　又令海軍總長程壁光呈請將李定毅劉壽山洪尙愚彭煥祖劉建標張臨泉彭化龍授爲海軍少尉應照准此令 
　　又令代理平政院院長張一鵬呈請任命張愼翼試署書記官應照准此令 
[專電]  
　　北京電衆院追認段總理案全票數四百十四同意者四百零七 
　　北京電衆院一點開會到四百十三人旁聽擠滿元首派黎澍代表出席陳副議長主席請黎登台陳述任段總理國務種種重要關係衆鼓掌應之主席請依法投票以同意不同意表决指定劉崇佑等八人檢票越五十分檢畢主席報告同意票得四百七張全場一致拍手黎起辭歸報主席告息十分接議中交兩行建議案旁聽紛散 
　　北京電衆院三時續議第二案請明令禁軍人干涉議會由建議趙炳麟收回修正第三案整理中交兩行第四案請中行先兌並淸理交行由提出之俞鳳詔凌文淵先後說明褚輔成質問財部陸委一凖備金已否措齊二賬目已否查淸答稱中行已備交賬由審院淸查未竣衆討論决併付審查第五案請定中行爲國庫銀行停止交行營業經提出之王茂材說明後多數反對辯駁甚力遂打消 
　　北京電今衆院會場將散鄒魯發動議請政府查辦龍濟光劉景烈謂如龍抗不交卸中央爲保持威信計當然查辦今陸已接任似無查辦可言兩說相持不决褚輔成起言可請叚總理下次開會出席先爲口頭質問再决正式提出爭議始解 
　　北京電參院二時開會專議恢復中交兌現建議案由提出之莊羲明說明討論結果付審查故財部兩委出席 
　　北京電鄭家屯案添派外部僉事嚴壽康等實地調查 
　　北京電章宗祥來電鄭家屯案可望和平 
　　北京電元首親電奉晉陜三督詳詢征蒙要點㈠軍餉是否寛裕㈠戰力是否充足㈠該三省要塞軍防是否嚴密沿海是否駐有重兵㈠近日勦辦是否得手務五日内逐條電復 
　　北京電蒙匪有竄近張家口說已飛飭戒嚴 
　　北京電政府擬宣布最近外交問題以免以訛傳訛誤會 
　　北京電聞蜀萬縣城内駐紥北兵昨日譁變全城焚掠一空 
　　北京電外部接滬某某電以烟案歸咎周道尹 
　　北京電張耀曾如不到任江庸有望 
　　北京電催唐少川就職又有陸徵祥繼任說 
　　北京電農商部擬裁林務處會辦美人余佛西運動反對 
　　北京電農部大擴充以林務處改司分工商爲二司增司長二僉十技正士十二主三十全部定二百員 
　　北京電全國水利局國議决併農部 
　　北京電水利局擬改導淮籌辦處任張謇爲督辦 
　　北京電馮督代表惲處長已到東面段述馮擁護中央服從軍令之誠慈 
　　北京電任可澄電請給假來京面陳滇善後事 
　　北京電李經羲力闢新社黨之說 
　　北京電調回駐鄂之第十二師即可到京 
　　北京電國院决將政費通盤檢查最注意者三（甲）原訂預算所無者（乙）預算表内所增入者（丙）爲預算所不敷者 
　　北京電參部會内部訂測繪全國輿圖辦法 
[譯電]  
　　北京電鄭家屯　似可和平解决（二十一日） 
　　北京電黄興張彪（前武昌第八師師長）任爲總統府軍事顧問孫文辭顧問職（二十一日） 
以上德文電 
[東方通信社電（日本人組織）]  
　　北京電本日衆議院開會段總理出席議員到者四百十三人投票之結果以四百零七票追認國務總理（二十一日） 
　　奉天電剿辦郭家店蒙匪之官軍計步兵一團於二十日晨行抵該處即於午刻與匪開戰激戰亘二時餘官軍敗退蒙匪追而擊之是役兩軍死傷頗多戰鬭之際彈丸飛至滿鐵附屬地内致出有死傷者日本派出赤十字救護班從事救護並救護兩軍之死傷者（二十一日） 
　　奉天電征討郭家店蒙匪之官軍因得援兵遂於今晨轉取攻勢目　正與蒙軍劇戰彈丸又紛落於滿鐵附屬地内並及進行中之火車危險非常日本守備隊因特送勸告書勸告休戰蒙軍當即承諾官軍則向日本勸告使所携之國旗射擊不肯休戰砲擊蒙軍奪取重要陣地蒙軍今有失利之勢（二十一日） 
　　濟南電濰縣民軍之幹部許崇智等昨日來濟本日會見曲同豐開始談判民軍善後問題其要求條件爲更換張督軍將民軍改編新軍二師給發善後費一百二十萬元等（二十一日） 
　　漢口電長沙電云譚延闓於二十日午後三時安抵長沙文武官紳均出歡迎（二十一日） 
　　漢口電重慶電云陳宦蔡鍔二氏於二十日由重慶下江（二十一日） 
　　漢口電駐武昌之第二師騎兵一營奉北京政府之命於今日由京漢火車運送北上編入蒙匪討伐軍（二十一日） 
　　東京電日本對華輸出貿易因中國南方亂事平靜漸次轉機茲據當局之調查本年至七月末輸出總額九千十八萬三千五百六十八元輸入五千五十八萬六千二百八十八元比之去年此期輸出增加三千九百五十九萬七千元（二十一日） 
　　東京電上海工部局刑事長强生氏因上海租界僱用日本人巡查三十名一事前來東京目下正與外務省及警視廳等協議交涉不久當可議妥（二十一日） 
 
 
 

Page 3

 
 
戰電 
[其一（英人路透電）]  
　　巴黎電今日下午公報云松末河一帶夜殊沉寂佛勒里與錫哇芒有德軍　力進攻大受損失而退今晚公報云法軍佔據松末河北岸古維勒芒與摩勒巴斯間固守之陣地獲戰品甚夥松末河全陣線法排砲甚活動敵軍轟擊佛勒里甚烈（二十日） 
　　倫敦電海格將軍今日午後報稱昨夜松末河與安格河　英軍陣線數處有炸彈戰事三次敵軍並未猛圖克復星期五日之失地今晩報稱敵軍在哈愛叢林附近猛攻進抵英軍陣線但即被驅走英軍續在小巴桑丹村北得敵軍戰壕一部分（二十日） 
　　倫敦電海格將軍昨晚報稱自錫泊伐爾至古維勒芒南英軍右翼極端計長十一英與昨日其間各地點有戰事英軍甚得利英軍佔據錫泊伐爾村東南遙制該村之山脊及波齊愛萊村北高地之北坡英軍得於該處向東面及東北面遠覽英軍佔守哈愛叢林之西邊及自叢林西展出半英里之敵軍戰壕英軍陣線已前移至干希村半路及古維勒芒村之邊英軍佔守該村四郊與軍事極有關係之車站及礦坑皆在英軍之手英軍至下午四時止已點見俘虜七百九十六人内有軍官十六員今日英軍在波齊愛萊束北波齊愛萊巴波末路兩面前進三百碼敵軍以砲隊轟擊英軍陣地但未以步兵出攻敵軍並　擊維爾斯特拉特附近伊泊爾及六㈠山（二十一日） 
　　彼得格勒電斯土土克化特河土波萊村難易手數次今仍爲俄軍所有哥塞克兵衝鉻刺斃奥兵二百人並俘獲六百人俄軍　佔據茄白洛尼柴扩於羅孟加西面高地（二十日） 
　　偷數電斯特魯瑪河東岸之布軍已佔據斯太乞及里薩之希臘砲臺聞希軍與布軍衝突後即退走布暈在該河西岸進攻者爲英軍砲之擊退伐爾逹河西岸砲之甚厲布軍且由佛洛里拉者進攻刻與塞軍戰於摩拉斯蒂爾兩面（二十日） 
　　倫敦電海軍部宣稱德國大海艦隊於星期六日駛出避與英國强盛之艦隊作戰即駛回港内英巡艦洛汀哈號（五四○○　每小時行二十五海里載將士三百八十人一九一四年造成）法爾茅資號（五二五○　每小時行二十五　里載將士三百八十人一九一一年造成）於搜尋敵軍時爲潛艇擊沉洛汀哈姆號之軍官均遇救失兵三址八人法爾茅資號將士全數遇救英艦擊毁德潛艇一艘又撞其一艘大約已沉德公報所稱擊沉英驅逐艦一艘擊損戰鬭艦一艘云云均不確（二十一日） 
[其二（德人德文報專電）]  
　　柏林電十八日大本營公報云松末河北面敵軍犧牲仍多英軍用生力軍數師瑪丹波浦維區鎭西北敵軍略進佔據德軍第一外哨線之一小部波齊愛萊之北及福爾洛叢林之西敵軍失利夜間法軍又進攻以重兵衝擊古維勒芒與摩勒巴斯中問之德軍陣地但被擊敗哈第柯爾東北德軍外哨線一部内刻有激戰勝負未分砲戰仍甚活動末斯河右岸敵軍大攻錫哇芒與俠比特叢林間之陣地又有山林西部進荛數次目下佛勒里村仍有戰事他處敵軍皆未能前進十六日末斯河附近法國雙葉飛機一架爲德砲擊落（二十日） 
　　柏林電十九日大本營公報云德軍力拒敵軍之進攻頗獲勝利英法軍先開砲轟擊砲火極爲稠密繼在松末河北面猛攻戰線由哇維勒爾至克勒里約廣二十基羅邁當同時法軍又攻擊佛勒里與俠比特之陣地松末河北面戰事直至夜深始止敵軍攻入數處陣地但被逐出敵軍在古維勒芒兩旁佔據數壕伹古維勒芒仍在德軍之手德軍在古維勒芒與摩勒巴斯間之陣線今漸縮短敵軍費力甚多犧牲不少終無所得末斯河東面法軍屢攻皆受重創而退目下佛勒里附近正有戰事德軍在俠比特叢林之東回擊敵兵生擒一百餘人德軍在山林中委棄全被擊毀之戰壕一段（二九日） 
[公電]  
　　雲南唐督軍來電上海日報公會轉各報館均鑒據滬電滇派代表陳鈞等　本月五號到滬因同行行李中發見烟土被英　扣留現正搜查人證以備研訊等語查滇省所派赴京代表陳鈞葉荃等均屬品學兼優潔淸自好之士决不至骮法營利私帶烟土此可共信惟此次該代表等出省之時因趨赴船期除所帶僕從外同行之普通人甚多並有多數商人在内挾帶烟土必係隨從人等與普通商人勾結包庇之所爲當經就近飛派妥員馳往澈查從嚴究辦至該代表等漫不經心竟爲奸人所欺蔽疏忽之答旣無可免而繼堯失於覺察咎亦難辭應請大總統飭部嚴加論處並飭所司澈底嚴辦以伸國法陳鈞等旣受嫌疑所有代表名義應即取消一　事宜鄉由同法總長耀曾衆議院議員田宗礱前　計分處處長席聘臣雲南陸軍步兵第九旅旅長繆嘉壽赴京面陳懇乞俯賜埀訽一切至烟土案一經研訊自不難水落石出仍電飭靜候依法辦理誠恐違　訛傳謹電馳陳雲南督軍唐　堯叩皓 
　　各督軍覆孫中山請釋政治犯電李厚基電去孫中山先生鑒電悉本月　日奉大總統文日申令釋放政治犯罪已通飭所屬一體遵照矣謹李厚基敬李純電云孫中山先生鑒侵電敬悉蔡世英熊公福常孝善等巴早遵令提釋惟熊光煒因在鄱陽威逼公團索鉅欵聚衆騒擾且傷害人命觸犯刑事罪名未便開釋承詢特覆純删王占電云孫中山先生偉鑒巧敬悉省獄之容景芳等已遵申令開釋並通飭各屬將政治犯一體查釋在案除仍飭勒春縣速复外特聞王占元號 
　　附孫中出辭顧問函大總統鈞鑒得手諭奬飾逾量併以高等顧問屬執事仁德涵蓋萬方憂國至誠天下共見文雖術慙匡濟志匪隠淪况在艱屯之秋賢有風雨同憂之誼豈建設之方始而蒭蕘之不供但使國家有事謀及庶人文必竭其愚慮以禆高深至於前席隆禮顧間鴻號受者不無短綆之愧評者或生尸饔之譏敢請鑒此悃誠收回成命臨風缅想任屏營肅請鈞安伏祈埀鑒 
要聞一 
[外蒙議員問題之解决策]  
　　十九英京京報云俄使反對外蒙議員一事中政府尙未答覆聞星期二日外部照會俄使請其切實說明反對之理由詳舉反對所根據之中俄約中條件據消息可恃之華人云國會對於此問題之見解固須研究然此事决不致有礙俄日兩國間現有之友好邦交國會中有持極端主義者以爲中俄協議關於外蒙事件者旣未依據約法得國會同意當然不能發生效力此說在政治上是否合於時勢姑勿深論而在學理上確非毫無見地西儒歐本海姆氏論國際公法曾於此點剴切言之曰國家元首依據國法壁有締結條約之權然憲法上之限制加於元首締結條約之權者頗關重要凡元首或元首所委任之代表締結之條約苟違背憲法上之限制則不爲眞正條約不能束縛有關係之國家使其拖行蓋以元首或代表締結此約超越其權力之外也此種限制在英國固無關重要但在世界多數國家占憲法中之重大一部如法國憲法第八條總綂有締結條約之權惟和約及關於商務財政等項之約非得國會同意不能有效德國憲法第一第四第十一三條德皇有六約之權但關於邊界商務第事之約非得聯邦議會及國會同意亦屬無效又美國憲法第二節第二條總統必須得上院之同意始可批准條約云云記者引證此言非卽　上述律可以絕對决定袁政府與俄國所立之約是否在法有效島中載協約帶結時衷氏適以狄克推多之地位統治國家以眞正政府之名義施行政事此誠吾人所不可不知者今約法旣經公認爲國家有機法律矣則袁氏所爲如謂在法有效似無充分之理由第此論點乃據學說而言耳記者之意則以爲解决此問題必以現有之時局爲根據焉當最後討論適當辦法時吾人心目中存反對此約有效之念或未咎無益袁氏違背憲法上之了限制擅立規定外蒙地位之約俄國當可有鑒於此而協定一種辦法一面旣無礙外蒙自治權一面又可使中國領土之外蒙依照現行國會代表制度仍與中央政府維持關係苟能照此解决則與俄國在外蒙利益毫無所傷而與新政府之措施裨益良多俄國曾允予中國以精神上之贊助記者深望其有意於此也 
[春明珍聞十（湛存通信）]  
　　今日（十八號）衆議院開會選舉各部常任委員關會之始有人提議變更議事日程先將趙君炳麟提議之請明發命令禁止軍人干涉議會建議案其意重在杜絕外界之示威運動原案全文已錄前報不再贅主席請不妨選舉後再議衆贊成遂散票計常任委員分法典預算决算外交内務財政軍政敎育實業交通請願懲戒院内審計十三部委員額數居全體議員總數十分之七彼此姓名不相知欲於倉卒之間選出若干人事實上萬做不到因於院外談話會協商分省組織之法視各該省議員名額之多寡平均分配至各省内某任某部則由交際員往詢本人意見願任何部分省開單彙交交際員會再分全體爲三組蓋選舉常任委員本用限制選舉法每票止可選被選人三分之一以直奉吉黑廣東江蘇蒙古爲甲組安徽江西福建湖北湖南雲南西藏爲乙組山東山西河南陜西甘肅新疆四川貴州廣西爲丙組每組合擬一各部常任委員之候補人名單分交各員於是各員依樣畫葫蘆振筆疾書不十分鐘一律交卷变有以單列姓名絕不相知不願盲從者則各就其稍稍前知者書之好在選不及額固聽各人之自由也如每票應書十人而但書五人者仍爲有效因一時有滿卷短篇之分此欵選舉得紧從容舉行不可云非交際員奔走之功苟各不相謀欲選此數百委員不知其費幾何時日安得以十分鐘了之昔日反對交際員者對於此事亦帖耳相從何哉蓋以常任委員本無絲毫關係不慮其有操縱之嫌疑且幾於一榜盡賜及第遂惟命是聽可見反對者之心理非根本上反對實别有用意耳投票未畢散者紛紛檢票報告需時甚久議事當俟諸下次矣 
復黨之說勃漹以與一黨中出而言復　者　在三四派以上吾恐今日以後小黨又將遍京中矣即就進步黨論派别已非常複雜如王君家襄一派似爲舊進步黨之的派餘如舊民社派舊民主黨派舊統一黨派而汪君彭年郭君同孫君洪伊等又似别有一派若欲精確言之記者非局中人實未可摭拾道聽塗說以證明之歧途亡羊賢者京有所不免乎譬如一人元氣衰耗遇陰晴燥濕之不同遍筋骨作疼百病盡發復黨說之乘時而興殆此例耳第一步相率避黨之名而欲舉黨之實於是俱樂部之木榜觸目皆是交通部長許君世英且欲出其私資助某某俱樂部之常費惟確否未可知其風靡一時之概略可覩矣 
　　有一都份人盛倡國務員可兼議員之說甚者且謂閣員中必須有一部份人兼任議員方可收行政立法融治之效果侈陳某國憲法如何云云遍發印刷品如紙蝶之紛飛空中於是卽有他派之反響力主議員不應借國會爲終南捷徑獵取高官提議禁止任命議員爲官吏又有質問孫谷兩總長及殷次長何以就職後不向國會辭職彼此紛呶正如銅山西崩洛鐘東應究其結果仍各視其能力所及得官者得官不得官者仍爲議員而已兼任一說在學理上自可研究但此爲將來憲法問題决不能變更現行法而令今日之閣員遽兼議員言者毌乃大躁安知今日閣員不繼任至憲法制定以後又安知下届議員今日閣員之不被選乎徒在今日憲法未制定前言之亦復何益國人通病好放衆的之矢但自失價値耳 
　　國務總理遇意案准下星期一（二十一號）提出自必不致發生何等問題惟其他閣員之同意案不知致發生何等問題惟其他閣員之同意案不不願僅僅屈就外交政府中旣不便遽易他人一時亦不易即得相當之人第二層張君耀曾爲滬土案牽涉正在澈底調查恐一時不能結案且此間一都份人頗因此略生問題幾於政局上少有影響第三層谷君鍾秀是否得多數同意迄無把握尙須多方接洽因是三端提案之期不免延展矣 
　　滬土案據此問官中所得確實情形似牽涉甚廣不可視爲尋常案件某道尹撤任之令不日公表南方爲發生此事之地所知必較此間更多更確不必藉記者之捫燭扣盤多費讀者之精神矣 
[黔人切望戴戡返省]  
　　字林報八月一日甘陽通訊云貴州取消獨立雖未正式宣布伹都督府大門之貴州都督府五字已易爲貴州督軍署是則該省今又聽命於北京政府矣閰本省某大員近曾宣稱貴州所需軍費不難應付蓋除常稅外尚得有鴉片稅甚巨故也貴陽之中國銀行分行曾發通告謂該行紙幣凡加有商店戳記者僅可作九折兌現雲南中國銀行分行發行之紙幣則八折兌現貴陽與重慶間盜匪充斥商旅爲之裹足郵局亦暫停運送郵件聞省長戴戡現駐重慶深望其率兵歸此時滅除盜患以姿民生則實全省之幸也鴉片出中者今仍絡繹不絕本年雨暘時若田事右望豐登城中現有日人一乃東京某報記者因不能操華語故見客輒以筆談聞尙有其他二日人頃已抵此專事調查商業情形云 
[柿州快信]  
　　呂省長　據私立法政學校校長阮荀伯票請添設法政别科刻已咨請司法部核辦高檢廳長殷汝熊以檢驗吏一職關係刑事出入非學識兼優者不能勝任擬設立傳習所先將各縣原有人員調所學習俟畢業後再行分派現正籌備經費規劃一切聞下月間開辦呂省長茲據海寗茶商泰順昌等行代表陳鶴呈稱海鹽統捐局廖司事因索詐不遂反誣船户毆辱等情請乞派員密查現已令財政廳迅速遴選公正人員前往確切查明具復 
　　十一旅旅長來緯良於昨日上午乘車赴嘉興二十一團檢閲兵士操法 
高等廳昨委夏潢爲嘉興縣管獄員姜夢熊爲慈谿縣管獄員張宗獄爲海寗獄員已塡給委狀飭令到差 
[南京快信]  
　　江蘇省議會昨致國務院電請明頒命令尅日召集縣市鄉各自治機關 
　　政府昨電齊省長商榷滬上烟土案聞已經閣議决定嚴辦 
　　滬海道尹周金箴辭職擬楊晟或毛嗣昌代齊省長擬續派禁烟委員分赴各屬厲行烟禁政府昨電馮督軍轉促薩鎭冰迅速由滬率艦隊赴粤 
　　全國商會聯合會因擬訂全國統一稅法昨又電促江寗商會代表迅速赴京 
鄂督軍王占元派諮議廳長王應奎赴徐州公幹或方與各省區聯合會事有關 
　　此間警察前日已一律卸去武裝 
　　淸淮鎭守使劉潤田將率所部第五混成旅回防淸淮 
　　通海管鎭守使率漹督軍電召來省商榷軍政各事 
　　灌雲縣昨呈報該縣水災甚重請辦急賑 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[參議院選舉各股委員]  
　　八月十入日下午二時參議院開會議員列席連續到者計共一百八十七人議長王家襄主席延長時間十分　俟足法定人數後乃宣告開會新到議員二人由秘書抽　定席次簽畢主席報告山西江蘇等省某議員因事請假諸君有無異議衆稱無異議主席宣告按照議事日程第一案丁議員世嶧辭職事審查報告請委員長林森君報告審查會議之結果林森乃請辛漢代爲報告辛漢登台報告（其文已昆前報從略）主席付討論衆無討論主席謂此案不能適用二續會之程序即付表决贊成審查會之主張者請起立起立者大多數主席宣告選舉各股常任委員命　審　　　十二臨於演台兩旁又　號碼箱於演台由秘書長　號分據各股　并依法由議長指定龔煥辰張克華董昆　陳光壽等八人爲監察員投畢主席命封時已西半主席宣告出席人數與票張毫無參差廰將各　　擙次啓封衆贊成方開法制股匭計算該股票少一張决算股票多兩張主席宣告此匭旣有誤他匭可知令秘　曁監察員詳細檢點再由監察員簽名固封存科人數寥寥不能績開定於下星期一上午九時由監察員檢票下午開會報告遂散會時已六時是日選舉各股委員時諸議員伏几書票議場黨靜并無交頭接耳情事即紙筆聲亦無所聞秩序十分整肅唱號投票先投名剌以次再投各股委員票上午魚貫實屬井井有條議場旁聽席中當議員唱名時有名劉映奎者甲曰雌或與劉喜奎有淵源乎乙曰者然則陳錦濤或亦與陳雲濤有淵源耶相與粲然惟人數頗爲冷落初開議時席中有百餘人旣而有三四十人至後只有二三人餘皆这衛警察而已投票旣畢諸議員在議場來來往往彼就此談此就彼談大半三人五人聚立一處或笑或言秩序稍亂衆正興高采烈忽有帝制議員某君至諸人皆閉口不言幾至徧場中無與立談者某君精神这沮喪　觀者亦代爲難堪又方投票時唱至一百十一見一議員羅其長衫紗其坎肩背後垂一髮辮其長幾與足齊大有雞立鶴羣之概此亦議場中一種特别現象也 
[議員不兼任官吏之建議]  
　　會議員陳光譜對於議員兼充官吏一節特提出建議案其文云縣以議會職權在創制法規監督政府考各國立　通例除政務官外多絕對限制議員不得兼任查我國各種泽律於議員兼充間題難明文規定而衆議院議員選舉法第七條對於現任行政司法及巡警等官吏均停止其選舉及被選舉權反是以觀則旣經被選之議員當然不宜再兼他項官吏此立法之精義也爾者大難初夷共和再造約法恢復國會　　　海人民喁喁望治本會同人允宜一心一德勉　建檮用奠國基廼條會伊始對於　　重亟問題未經一度討論　至紛紛運動熱心仕途雖報紙流傳未必盡成事實然當此國基飄蕩萬竅爭鳴人心皇皇易滋會若非預爲防杜其弊曷可勝言夫議員代表人民監督行政任重道速責無旁貸者使薰心利祿請托要津冀顯秩之速庸必承顏而恐後進退俯不主於己立法附旒行政恣肆其弊一也議會莊嚴國人景仰礪修名德端賴議員若自貶淸操妄希勢位等議員爲傳舍恃國會爲階梯外爍中搖芸人舍己遷所極隠患實多長社會奔竸之風授國人指摘之柄其弊二也至就行政方面而言際此人才消乏政黨沉寂之會似宜羣賢並畛域無分不特爲消弭意見之端亦可廣登進賢能之路倘擢任盡出於議員則　　顯任者保無覆鍊貽𩦋而隠遭屏　者未免向隅遺� 
愼奚羣變觸同類楺升門户日高薰蕕莫擇馴至絕吏治澄淸之望開士夫倖進之門政象乖漓浸　巨　其弊三也本員爲尊重議員職橿預防行政上之流弊爰依議院法三十七條規定提出建議案請付院議公决是荷提出者陳光譄連署者張塤劉鴻慶吳日法寗維恭 
[國務會議與憲法會議]  
　　據國務院報告最近每次之國務會議當開會之際確已依據法定手續爲詳切之研究與從前袁政府時形式上之敷衍組合逈不相同列席各員之狀態亦頗歧異即其外表之大致言之主席段總理發言雖少然對於施行各政則確有固定之意見每以事實爲前提孫洪伊谷鍾秀發言極多仍不脫其議場上之氣味事事必欲根據法理因之與主席意見間有相左范源濓熊度極爲恬靜多無所可否程壁光則確爲服從派以和附主席爲宗旨陳錦濤係屬調停派然亦多趨向於主席許世英一面與孫谷握手一面則爲主席之親信者秘書長徐樹錚亦得列於席末其言論政見均極漂亮頗可爲孫谷等之對待者唐紹儀張耀曾雖未就任預計出席後必當與孫谷引爲同氣故自下旁觀者有兩項觀察一爲樂觀的以爲政治問題多一分討論卽多一分進步一爲悲觀的恐將由意見而發現不良之象 
　　本届國會最重大之職務即爲制定憲法現在選舉副總統一事旣有暫時閣置之勢追認閣員案其國務總理已將叚祺瑞氏提出大約下星期一日衆議院方面即將投同意票至於其他閣員因種種關係尙須稍緩提出故目前兩院急須預備著手者即此制定憲法之一事開參議院議長王家襄氏擬於下星期開會時提議爲開憲法會議之預備參議院長本兼憲法會議議長資格王君當然應有此提議也至於憲法草案在二年十月早已完成咨送憲法會議此次有人主張修正未經多數贊成自可逕付大會討論雖說明書尙未草就仍可由原起草員隨時說明决不致因此稽延也 
[交通部改組尙有疑問]  
　　交通部此次改組其中　爲疑義京中某英字報曾一再論列茲有舊所稱之元勳報者對於許氏此舉亦有㣲詞據稱交通部改組之權應屬於許總長自無庸疑唯據個中人　述此次改某要人實有權力某要人已與政界脫離關係何以尙能操縱人言固不足盡信而細玩此說之意味亦恍有蛛絲馬跡可尋此其疑義一各部參事司長均係簡任官總長本無任免之特權乃此次改組部令中派某某爲司長參事某某辭職應照准等語並無除呈請核准外字樣公文手續上能否符合未敢憲斷此其疑義二改組部令發表後又先後續調停職僉主事十餘員據外觀的推測多謂此次續調人員或由新司長力保然聞會議改組時各司長均列席此十餘員果有成績何不言之於先必爲此事後之救濟致貽人以口實此其疑義三國務會議開議後各部官制之應否修正自有適當辦法乃許總長不待法制局討論修正而特於國務員通過案未提出之先趕速辦理在普通人之心理上觀察鮮不謂許氏整頓部務之認眞誠有迫不及待之勢而一二神經過敏者則又獨具其特别之眼光另爲推測轉至無以自白此其疑義四許總長此次改組係爲排斥某系起見惟其改組結果某系要人尙無更動而該部參事某某係前　郵傳部開部時調用人員歷充路政司長鐵路總局會辦辦事素著勞績入民國後以非粤系之故抑居參事之職然勤　尙復如故乃亦在放棄之列此其疑義五 
[鄭家屯案之北京消息]  
　　自中日軍隊在鄭家屯衝突後日本即由公主嶺鐵嶺等處續派大兵前往公主嶺之騎兵聯　於十四日得出動命令即派騎兵兩中隊急赴鄭家屯鐵嶺之步兵第四十一聯隊之第三大隊亦於十五日午後二時爲戰時編製並附以機關鎗隊携帶數月之糧食於當夜向鄭家屯急行開原附近之日本守備隊亦派兵百名於十五晨向鄭家屯進發八面城之日本守備隊亦派兵往援聲勢汹汹然卒之亦無甚意外事端發現又據英文京報云中日兵隊在鄭家屯衝突一事其詳屢紀前報茲復據奉天消息謂此次衝突原因實綠誤會而起而事端發生時奉天當局曾派員赴遼調查並分電旅順日本中村都督及駐公主嶺日本籐井司令官說明誤會情形並請勿庸再行派兵庶免再生枝節又電令駐遼各軍暫行退駐街外不與日軍接近復以遼源一隅爲滿蒙通商要地現時蒙匪肆擾防務未便空虛電令吳鎭守使於原駐遼源軍隊中擇其與日人感情素洽者酌由前敵調回一二營駐遼防守遼源縣知事靖兆鳳前被日軍扣留現已釋回茲據該知事銑電稱本日曉七鐘有日本騎兵百餘名進街釋該知事妥爲接洽態度尙屬和平商民安堵等語現正預備交涉以期早日和平解决又云據駐遼參謀梁序芳洮遼鎭署參謀長董吉慶遼源縣知事靖兆鳳銑電查報肇事情形略稱查此案起原確情係因八月十三日晚四鐘有中國兵士向日商濟本喜代吉在西街魚市因挨擠口角爭毆該日商報由日警河瀨至遼源西大街裕勝當院内尋找楊團長經岡兵攔阻河瀨即於四鐘帶日軍隊二十餘名各帶軍裝闖至裕勝當院内先將岡兵砍斷臂膊並向二十八師兵士住屋開鎗猛擊旅圑長均出街　看地勢屋内住兵五人　　鳳聞警親往解散查驗裕勝當屋内院内有二十八師兵士死屍四具日失死六具街中有行路中國人死屍一具日兵死屍一具均係受槍傷誤死復驗得裕勝當屋内二十八師兵受刀傷一名日兵受鎗傷十一名是夜日兵因傷死三名十四日又死二名二十八師亡兵盛殮浮厝日兵屍身抬送日營由該隊長於刪日火葬張旅長楊團長現駐遼街外迤北一區蔡團長暫紥由雙山赴懷德一帶云云 
[遼源交涉之奉天消息]  
　　日警隊與三十八師軍隊誤會衝突張仙濤旅長因康昌間緊急馳往又恐所部再起轇轕已將全旅移出遼源縣街二十七師蔡團長亦以軍隊對峙恐再啟爭端亦率所部退出縣街所有該防務均由鎭署各軍擔任靜俟涉解决張旅長旣退出遼源後除分撥得力軍隊防制四平街前竄之匪外並兼顧梨樹縣五站間之防務（日前有蒙匪一部勾結他黨竄入梨境郭家店大肆焚掠旋經軍警擊退避入外界當局恐其復燃故飭張氏警備）復將肇事始末電告督軍以是役雖日軍戕傷多名然其事始由誤會繼則日人先行開鎗軍人出於正當之防衛無可如何且日人雖負傷而所部亦有斃命數人可見當　非片面發動總之當此國家多事之秋斷不能因小忿致啟國際釁端惟奉令出征變生意外只有嚴束所部靜候長官命令處分並據理交涉俾歸和平了結云云 
　　鄭家屯中日兵士之衝突乃事出誤會張軍長已於日昨電令駐紥遼源之軍隊撤退現已退至三江口附近惟日本駐鐵嶺開原公主嶺等處之这備兵尙節節向鄭家屯進發張軍長恐釀成巨禍復馳電該地當事人員急力調和免生重大交涉據遼源人士言中日軍兵雖有衝突不過一時之交涉日本領事接軍後即電禀大連都督中村氏日昨（星期一二兩日）由大連調發日兵甚多赴遼鎭守 
　　遼源交涉發現後張軍長擬定善後辦法先委丁幹元君赴大連謁見關東都督中村氏暫行停戰聞中村接見時盡用筆談且出無數難題謂須待東京來電再行辦理已於星期一晚車回奉現又於日昨赴遼調查一切 
　　據最近調查此案已有和平解决希望張督軍與馬交涉署長旣與日本外交當局接洽遼源方面則責成町野顧問辦理在野之外交家于雲章亦應召來省塵蹤甫洗咨以辦法頗有把握聞一般人心理以現當中國蒙匪吃緊與日本方面合辦之營業上均有影響日人爲顧念友誼諒不因一席會誤而致有額外之要求云 
[廣東停戰後之戰事]  
　　平生廣東西路戰事九號兩軍已停止進攻詎至十號午後八時西北角鎗聲甚密至十時始行息滅查有桂軍百餘人與駐紥黄沙之龍軍互戰移時散去十一號晚八時許兩　在南滘相鬭約二十分鐘即止十二時西南角又聞鎗聲甚密但不甚久十二號雖仍言停戰而終日時閔冷鎗之聲至入夜尤甚附近居民又復入恐慌世界迨至九時許陡聞花地山村方面排鎗聲密發初起由西南而北久之而石圍塘方面又復繼起其聲猛烈比西南西北兩面益厲其時河面兵艦亦各於段内防線游弋助轟鎗砲彈呼呼聲聞數里爭戰約逾時西南北兩面稍少而石圍塘方面西來之槍彈聲掠屋瓦而過者益密其時駐黄沙一帶者亦下令發砲向石圍塘助擊時已夜十一點半突聞由西而來之大砲聲數響聲大異常屋瓦震撼有三彈飛入内街停戰後查知一彈落在黄沙柳波橋脚之永安里内大管地某宅在離瓦面丈許炸烈而該宅屋樑已爲繫折惟未傷人同時隔街叢桂西街某大宅亦爲該彈洞穿數孔而附近則流彈横飛不亞於二號夜之戰又一彈則落叢桂新街禮拜堂面前在空中爆炸亦未傷斃人命聞此次戰爭之目的與十號夜同因欲克復五眼橋一帶以爲攻禪之端惟無𨻶可乘旅進旅退相持二時許爲桂軍以户砲轟擊且及黄沙駐巡兵艦自此以後兩方始停止轟擊十三號駐紥黄沙之粤軍據密　報稱即晚桂軍决定再撲石圍塘因下令下午四點鐘早備晚膳全師渡河至五時即用小輪將各軍分數次拖渡瞵息已完黄沙居民因此復大有戒心預備匿至入夜尙未聞開在仗消息咸以爲是日可免戰禍矣乃至十點鐘忽又砲聲大作繼而槍聲之密較之前晚尤烈惟約半句鐘時亦即止息 
　　五眼橋石圍塘一帶自十三夜戰爭後桂軍方面即由莫榮新傳令前敵各軍嚴申約束勿得再有衝突務須謹守防線以待陸督軍來粤解决龍軍方面由陸朝珍馬存發納順代洪各飭所部軍隊嚴守陣地以待後命故自十四後兩方並無衝突發生但晚上槍聲間作各嚴防範而已不料十五號晚七時許西路兩軍又因放飄誤會衝突旋駐五眼橋桂軍即撥散隊分向石圍塘三丫口大坦尾各處密發步槍追擊龍軍是時大坦尾三丫口大隊龍軍已調他往祇得泮塘口砲樓兵士一棚出而抵禦石圍塘龍軍亦已撤退甚多但有第二十四三十八等營警衛軍與之接戰故還槍極疏而桂軍未悉内容亦恐暗伏誘戰是以旋進旋止不事猛攻但聞兩方鎗聲通宵問作直至天將放曉始行寂息至於水戰滇桂艦隊日已由南石頭退出至十三日該艦隊又駛至與駐紥三山口之滇桂軍隊分水陸兩路夾攻南石頭砲台江防艦隊司令蔡春華督率江鞏江漢廣元廣利雷龍安香保衛同濟龍驤十艦分頭抵禦南石頭砲台亦發砲轟擊自朝至夕兩軍鏖戰不輟至十四日砲聲乍作乍止蔡司令即密電黄埔請中路司令金鎔派艦約期時　攻使敵軍首尾不能相顧金鎔即派委梅艦長爲臨時指揮官督同廣海保民廣金廣庚克虜雷中安平安濟雷巽九駛出开 
大石海面至十五晨兩路艦隊猝然猛攻江大江固純一廣亨等艦勢不能支相率遁出三山口其駐在岸上之滇桂軍修以江大等艦退敗同時亦㧞隊而退龍軍水陸路均未追襲即飭步兵進紥三山口要隘艦隊亦巡三山口海面金司令亦令梅總指揮率艦駐巡大石海面以資防守昨十六號卽由春華以飛足報知龍氏略稱三山一帶現在已絕無滇桂軍隊即派兵前往駐守云云以上乃十一日以後十六日以前水陸戰事兩方面之情形也在此數日内北路戰事在大朗相持東路亦有衝突惟皆不甚劇烈云 
[湖南省議會之法律譚]  
湖南省議會以近來各機關往往冠以臨時二字者殆欲表示其與法定者有别也若固有之機關隨約法而恢復則當道不應加以臨時之名稱致與法律相牴觸茲本議會接准省長公署函件均有臨時議會字樣特一再縅請亟予更正其原緘云昨准貴署緘轉國務院三十一電暨咨開曫備交議事件各等因准此具見貴省長鄭重民意之至意欽偑莫名第查遞來咨緘封面及咨緘文末均開湖南省臨時議會各字樣核與省議會暫行法未合有不得不擊明者此次臨時會係曾前代督於獨立時根據省議會暫行法第二十二條召集約法旣恢復省議會法未經明令廢止則省議會爲永久機關當然存在查民國元年推倒淸帝時吾湘亦組織臨時别議會比時省議會法未經頒布名稱未經法律規定稱臨時議會自無不可此次則根據法律發生自未便違法將名稱變更查省議會暫行法第二十一條有省議會分常年會及臨時會二之規定此不過常年會每年有定期而臨時時會因特别緊要事件發生召集每年無定期耳則所謂省議會之名稱不專指常年會而言可知卽以最淺之例比之當曾代督辭職時湘人公舉省長爲湖南臨時都督而湖南都督府之機關係永久性質不能因湘人有臨時都督之舉即將湖南都督府機關名稱而亦變更爲湖南臨時都督府現奉策令有暫代了樣亦不能因此卽改湖南督軍署爲湖南暫代督軍署其理正同共和再造自非前淸及袁政府之假立憲可此一切必準法律以行茲准緘開前因是否係文字上之出入不得不爲辯明應請更正爲湖南省議會臨時會如已用此等名稱電告中央京請更正以重法律云云該緘去後旋准劉兼省長以正式公函答復對於該議會所請准予更正以正名稱而重法律乃次日該議會接到公署來函及查湖南政報於該議會名稱仍用臨時官樣該議會特再緘致劉兼省長查照前函立予更正緘云本月八日准貴署遞到公緘對於敝會名稱照敝會前緘更正具見尊重法律之意乃九日接准來緘並查八月有十一日湖南政報仍載省臨時會字樣是前後名稱又異敝會爲法定機關名稱自有一定自未便任意變更成憲所在不得不再爲聲明相應緘逹貴懇即查照前緘更正以重法律 
 
 
 

Page 7

 
 
[邵榮勳宣言之查禁]  
　　宗社黨之夢　　　日前國務院以察哈爾都統接有奉天寄來一函内開扶國軍都招討邵榮勳宣言書一則其中言語異悖謬首述前清二百六十餘年之功德次述遜位一役歸罪於袁世凱與一二王公大臣末則述擁戴宣統之意謂現經各族代表公舉勳爲大清扶國軍都招討勳係滿洲正黄旗嚇哈哩哈拉世襲一等伯索文忠公後　德漙材淺何以克當當因各族代表情詞懇切出於至諴祇得勉爲其難暫斯任現已分派各路招討使以資坐鎭並暗派重兵分佈於東三省内東外蒙藏疆等處俟將東三省内東外蒙藏疆相繼克復後卽統率我全軍直搗燕京虔扶今玳 
上宣統復就全國大皇帝位實行君主立憲政體再成統一國家　　今日之中國是誰之天下除今上宣統可　持危局而爲列强之所贊許外　問尙有何人可克當之設或將來人民之程度　就淵深即改組共和堪比法美諒我宣統皇帝　抑爲懹慨然遜　於前何至戀棧於後復以天下人權公諸國民亦在所不辭云云其言無異夢囈可謂荒謬絕倫矣現已將該宣言書咨行各省通飭一體查禁 
[𡩋波快信]  
　　昨晨（十九號）黄克强唐少川王寵惠锺文耀諸公偕同伴十八人搭寗紹輪過甬旋即開往普陀今日（二十號）年後均仍搭原輪到甬一時各官紳劉埠登輪道候者頗形忙碌聞唐王二　擬登岸由甬搭車往杭黄則聞由原輪返滬昨晚鄞縣祝知事接省垣范廳長仰喬來電云孫中山先生准於今早（二十號）渡江搭車　甬午後四時可到立即趕備歡迎此聞紳商學界聞此消息紛紛竚集車站以冀一瞻丰采 
[浙江省議會近事]  
　　省議會開會已邇議長劉治襄君將籌備事務所改爲辦事處各情已誌報端茲又探悉該會近情如下議會議場原有官長席除左右兩行分設各署審查委員席外其中座爲省長席然督軍爲全省軍事長官倘遇案諮詢亦應照章設席惟現在呂督軍兼任省長祇須合併一席其位設在議長席之左首 
　　議會向有速記四名專司議事紀錄前年省議會開會延用孫菊人等四員係北京速記學校畢業該會解散後各　散處他方此次開會當由書記課另行選聘省議會事務所洪劉兩委員業准民政廳委員何公旦送交關防一顆文曰浙江省議會之關防又　記一方文曰浙江省議會之圖記備印選舉票之用當禀承劉議長於昨日啓用關防並咨請省長飭下財政廳發給籌備事務員經費以資辦公 
地方通信 
[蘇州]  
　　西山禹期案禁止開採太湖澜庭西山前灣地方夙產青石質地亦復不惡本年夏間有鐘姓等數户在該議之禹期　任意開採事爲　董　飴查悉以該案向在禁採之列且係四千年來　蹟之處尤宜保存當即據情函告吳縣常駐委員劉泭飭警拘傳盜採各户到所訊同之下均係無知鄉遇姑念初犯從寛具結釋放一面詳由吳縣知事出示諭禁文云據西山輔佐行政委員劉泭詳稱據西山鄉董事羅飴函稱西山前灣村地方向有青石山名曰禹期峰爲　禹王治水駐蹕之所且爲文化寺廟中公產歷年完納　　串票料曾由該寺僧人呈驗在案前清修理海塘工程局奉旨到山揉石亦因該處爲名勝之區從未輕議開採不謂近年青石價昂往往有無知鄉愚晉在該處偷採石料地保經造從中漁利匿不報官禁阻並有將寺產改易業主騈名串通地棍盜買等事殊與保存名勝古蹟保護寺廟公產迭次命令適相違背若不及早設法禁止採石盜賣不但數千年之名勝古蹟消滅無存即文化寺廟中公產亦將盜賣殆盡至附近一帶石宕甚多若界限過寛似非顧全小民生計之道此次詳請永禁開採之山以禹期　爲中心點東西直經以一里爲界南北直經以半里爲界於保全名勝古蹟之中仍庽兼顧宕户生計之意並與地方紳者衆蘇僉同用特具函奉懇詳請縣長出示永禁庶幾名山古蹟將以永遠保存而地棍鄉愚不敢輕於嘗試等情（中略）理合據情轉詳仰乞鑒核施行實爲公便等情到縣除批示外合行出示諭禁爲此示仰該處附近居民墍宕户人等一體知悉自示之後如有不法地痞敢在前項禹期峰禁山内開採石料盜買一經告發或由就近警區查廳定當從嚴懲辦决不寛貸經保狗隠併干究處其各凛遵 
　　警廳更委署長警察廳動務督察髭長楊士奎已經　署西區署長所遺督察長缺現經崔廳長飭調東區署長高登第繼任遞遺東區一缺卽以劉承芳接充昨已分别下委矣 
[無鍚]  
　　撤換看守所長揚知事前日至看守所查點押犯時各犯羣向　知事　稱每日每人祇有粗飯兩盌實屬不能果腹楊知事　訴大怒立傳章所長責以不應尅扣囚糧大加申斥一番而回日昨楊知事重往點驗各犯羣向叩首城謝然微聞有呻吟之聲即向各犯查訽方知前日首先跪求之某犯爲章所長非刑責打受傷甚　經楊知事親　驗得傷痕縷縷立將該所長撤差而代以馬文藻從此黑暗地獄當可稍見　光矣 
　　警員抛職　選警察所勤務督察員徐家柱本係丁前知事私戚上年充督察員時曾借雇員顧功甫等至洛社私查烟土爲被害人赴縣提起　率控告徐知不了即棄職返蘇迨楊知事到任後不知如何運動得復委爲督察員詎　前有孫某等赴縣控　　是徐之舊案爲徐偵知自覺情虛卽提出　　書不俟批准即行抛差而　　 
[揚州]  
　　嘶馬鎭派警分駐揚州東鄉嘶馬鎭濱臨大江港　紛歧表爲匪徒出没之區刻由該鎭商界商請該鎭總董王某擬籌設　察分區自捐警費自行舉辦等辭呈請縣署存案昨奉周知事批飭該鎭添設警區未能獨立應仍歸就近之三江營警區派警前往分駐作爲派出所即歸區員劉楚材督率巡防以資保衛云 
　　更委小學校長揚州共進鄉鄉立國民小學校校長戚素君現因另有他就具書詳請辭職業由縣知事核准遺缺聞由縣視學李豫曾君蔗舉該鄉校助敎員胡延齡君接充又江都縣立第一國民學校校長厲鼎鎧君因丁祖母艱詳請委員代理聞已暫委敎員杜鑒　君代理矣 
[嘉興]  
　　嘉興縣議會請復自治電北京大總統段總理内務長參衆兩院鑒縣自治章程根據前清府廳州縣自治章程由本省臨時議會修正通行當然爲法定機關其召集係議長負責茲旣恢復法治似難放棄現省令擬取劃一辦法聽候部載究竟從法從令乞速示遵以答民望浙省嘉興縣議會　 
[寗波]  
　　水警廳糄釘船隻牌照之嚴厲甬埠外海水警廳對於内河大小船隻編釘牌照頗爲嚴厲甚至如鄉農田莊船亦不能免凡船一泊甬埠無不勒令繳費否則將船扣留其費自八角至一元二角成二元不等此種田莊船隻並非以船爲營業不過年中偶一來城售賣柴蔬即以賣得之錢兌換糞灰去作肥料乃一經包辦船摥人查見即令納費釘牌往往所賣之錢僅數牌費仍搖空船回鄉者故現下各鄉農船俱相戒不敢來城云 
　　和豐紗廠開工甬埠和豐紗廠男女工人不下二千餘人去冬因花貴紗賤停工已逾半年近來大局漸定棉紗銷路亦見活勳故該廠已於本月十四號開工仍照前章分日夜兩班工作一船男女工人因食力有所無不喜形於色云 
[安慶]  
　　皖省劃分軍權譯皖省長倪嗣冲前卸將軍任時移交張將軍管轄者爲陸軍測量局陸軍監獄陸軍醫院探訪局軍署而所轄之安武軍隊因彼時倪氏奉袁政府征湘之命概未移交並自稱爲安武軍總司令設司令部於蚌埠及省城兩處張將軍因不願徒負虛名曾托病辭職未獲邀准復一再電請政府謂皖省軍事槩乐歸其統屬被亦不願徒負虛榮云云故陸軍内務兩部特令倪省長迅將軍民事權劃分以免紛歧近陸軍部又选電倪省長略稱安武軍除編爲警備軍十二營由省長管轄外餘或由督軍從新改編或令其退伍應由督軍酌情辦理其编制之警備軍亦應造具清册咨由督軍一併報部以憑核辦云云倪奉令後尙未若何答覆也至安武軍七月份軍費倪以總司令名義向政府呈請籌撿當由軍財兩部批駁謂安武軍雖由省長統轄其軍餉究屬軍費性質斷無一省軍費劃分兩部之理自應由該省長造具餉册轉由督軍劃入軍費册内一併呈報核發以歸統一等因此項部令到逹後倪更大爲　躇云 
[湖北]  
　　鄂政界預備歡迎譚省長據鄂政界消息新任湖南省長譚延閩於十四日乘滬寗火車抵寗由馮督軍留住一宵次日附搭商船上駛准十七號午後八九點鐘抵漢王子春督軍刻已派員預備接待並派副官長張厚德過漢歡迎譚氏蒞軍署設筵欵宴湘省刻亦派參謀李君來鄂歡迎譚赴任矣 
[山東]  
　　周村民軍之善後譚思村民軍領袖吳大洲於十六日由京回濟次日拜謁日軍官貴志中佐及善後專使曲偉青十八日晨即登車回周頃爲收朿軍事之准備聞吳氏此次回周擬將民軍之精壯者編成一旅餘均解散一俟辦有頭緖吳即回京另候任用而以總司令薄子明充任旅長團長則以王其昌鄧天乙二人最有者望現鄧已在濟俾便與曲專使就近接洽至該軍本月份補助費三萬雹昨已派其財政司陳玉五來濟具領矣 
　　津浦路減收糧食運費魯省公署昨飭濟南商埠會略云爲飭知事案　交通部咨開准來咨據濟南商埠商會詳請咨部風由津浦鐵路轉運米麥糧豆至濟南商埠卸車無論官運商運統照普通　　　半收費期限一周以平糧價而救窮黎等情可否照准咨請核復到部查　　會所陳各節旣屬實在情形本部爲維持民食起見所有由津浦鐵路北段之天　各站南段之浦口蚌埠兩站運米麥糧豆至濟南卸車者無論官運商運均按普通運價　五折減收運費其他裝卸各費仍照章收取以八月分一個月爲限除飭語浦路局遵照此項辦法外相應咨復查照並轉飭該商會自核減運費以後務須隨時勸告糧商平均糧價俾人民得沾寳惠等因到本公署准此合行飭知該商會即使遵照辦理此飭 
雜評一 
[内閣總理同意案（一子）]  
　　總理同意案衆院已通過矣吾於此生二種之希望總理同意案爲國會開幕後第一注目之案數日以前紛紛揣測有先舉副總統與先認總理之兩說其實即内閣之暗爭同意不同意之分歧也今追認段總理而能一致無異議是第一步已平穏進行一循時局上需要之正軌我望以後之國會事事能如今日衆院之行動則國會之幸也 
　　内閣爲行政權之淵源百數皆由是支配又爲政治之中心全國人視線所集總理與閣員定兩後可以言組織而後政治有所發揮而後致象乃能入於平坦之途我望閣員同意案之迅速提出亦能如今日之通過一無阻碍則内閣之幸也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[十三誌離奇駭怪之烟土案]  
　　公廨研鞠之第四幕洋藥公司聯合會協同老閘捕房中西探在湖北路孟淵旅社及閘北華興路道尹公署毗連之空屋内搜獲大宗雲南土一案昨晨九時半仍由公共公廨俞代襄讞會同英卓副領事在樓上公堂研訊先由英領卓君向各報訪員曰各報所載檢察廳信函請將被告等引渡因係無理之要求故本公廨並未函復而今日各報所載本公廨致檢察廳之信此項函稿尙未發出乃報館訪員用不正當之手段取而錄登此後須照事實記載否則取消訪員旁聽務於明日報上照此情形明白宣佈云云（按昨報所載之函非英界訪員送來）言畢即由穆安素律師上堂向王竹村詰問爾所書第六條各人多涉嫌疑觀爾信中此事係歸何人管理是否個人犧牲之意思並言孟淵旅社搜獲之烟土與道尹公署之烟土究竟是一是二是否袁嘉榖能知王稱因致道尹及稅務司之電報係袁拍發是以問袁能否略知至孟淵旅社與道尹公署隔壁之烟土是否同一關係不得而知迨至搜獲後聞陳古裕王鐵珊言及李長高亦在場穆律師又問此事是否不在場之人擔負處分要知嫌疑即有處分七號發現此事後是否由爾打電報至杭州報告王稱不知何人發電到杭當時惟聞楊文林欲打電報至杭州曾否拍發不得而知穆律師又問爾在雲南時曾否聞得上海有現銀十七萬四千元匯滇購買烟土之事孟淵旅社内連同孫房内之烟土四箱共有四十四箱且聞當時輪船抵埠時尙有十六箱逕搬至狠有名望之人之公館内爾至滬與道尹公署何人交接王答稱抵埠後即到孟淵旅社不知有行李搬往他處即自己行李亦有僕人經管穆律師又問爾等來滬之旅費係歸何人擔任僕人等之行李是否一律註明護照王答稱各人旅費自備至僕人行李護照上是否註明並不留意我之護照已在海防交與唐繼禹聞唐已轉交秘書周興和到滬後聞周交與雲南駐滬調查員李忠旺穆律師又問與李何時會面王稱五號到滬後李即來庽自查到烟土後未與會面穆律師又問爾與陳和庭等被捕後陳曾打電話到新華銀行所言何事王答稱我等被逮到案承堂上諭准交保因新華銀行經理張某亦雲南人是以請棒作保惟我等於五號到滬後陳古裕即往無錫而張耀曾袁嘉榖葉香石亦於七號淸晨同赴杭州張餘祿亦到無錫陳和庭葉香石於九號上午返滬穆律師又問爾所言袁嘉榖托各人辦理此事烟土是否政事抑係軍事營如一副官托軍官管理能爲管理否是否有身家之人不能管理歸無身家之人管理王答稱應管不應管係私人委托至稱有身家之人不能管理歸無身家之人管理不得而知穆律師又問此事托葉香石能爲管理否王答稱葉係軍事代表此事發生時與袁張同在杭州又由德爲理律師向王詰問爾等之護照是否均交與唐繼禹張總長之護照亦在其内否王答諒亦在内德律師又問爾與王鐵珊陳和庭被捕後陳用電話請新華銀行作保是否有銀存在該銀行内答稱並無存銀惟與該行總理同鄉德律師又問爾可聞得人言唐繼禹有行李秅付袁嘉榖是否即是烟土王答稱曾聞其言並無烟土字樣（其餘所供與前日略同故不贅錄）又由德爲理詰據陳和庭供稱雲南人爲滇省財政廳係政事代表赴京過滬於上月二十三號乘汉國郵船於五號抵滬庽居孟淵旅社帶有行李四件於七號上午偕張耀曾袁嘉榖葉香石因事赴杭謁見呂督軍後寄庽西湖邊淸漢旅館至八號夜得滬海道尹來電由呂督軍轉致内云孟淵旅社行李被捕房搜檢大衆以此事甚爲奇怪即於九號上午由我與袁嘉榖葉香石一同返滬德律師又問當時接電後可知搜獲烟土四箱現在控爾私帶烟土雲南烟土是否禁盡陳答稱我並不私帶烟土雲南烟土已禁絕數年且知上海早已禁售杭州返滬回庽未幾即有捕房到庽搜獲被遠後確曾用電話商請新華銀行經理作保德律師又問爾在滬上别處有無友人可知同行之人帶有烟土六十箱爾是否帶有軍服陳稱我係政界中人並無軍服又由穆安素律師向陳詰問爾在杭州得悉孟淵旅社搜獲烟土四箱是否無關痛癢並不驚慌袁嘉榖得電後表面上有無特異色樣陳稱當時不知搜獲烟土至袁表面上有無特異色樣我看不出至於烟土兩字迨被拘至捕房始悉穆律師即將所獲同興泰發鹽脚單之運單一紙給陳觀看並稱爾爲滇省財政廳可知此單否陳接閱一過稱不知此單爲何用穆律師謂此即運土之憑單是否由財政廳所發陳稱財政廳文件均有鈐記穆安素德爲理兩律師又向陳詰問良久直至午後一時始由堂上宣告退庭判候午後二時半繼續研訊 
　　至午後二時半仍由俞卓兩君升座接續研訊卽據王鐵珊上堂供稱在滇督軍署爲副秘當與陳和庭等一同來滬寓孟淵旅社七十八號房　當捕房抄查時並不在寓迨至晚上九時回棧始悉惟我衹帶行李三件僕人一名至搜獲之烟土與我毫不相干頃王竹村所供唐繼禹在香港時有行李交與袁嘉榖之說曾聞陳古裕談及與楊文林並不相識所控私運烟土之事不能承認我之行李已經捕房搜查並無烟土然捕房抄去之衣箱據陳古裕言係唐繼禹之物惟唐抵香港時折赴廣東其行李均已帶滬至其内儲何物不得而知烟土不知何人所帶設拘到堂與我名譽大有關碍供至此由德爲理穆安素及担文帮辦畢士華三律師向王反復盤詰良久又由葉香石到堂供稱係雲南第五護國軍軍長統帶軍隊已有七八年係在日本大學堂畢業初次革命時在滇黔邊界與淸軍開仗此次奉滇督軍命令赴京爲軍事代表於上月二十三日由滇省南門乘火車起程帶有衛隊四名與張耀曾袁嘉榖等各代表同行袁與陳和庭係政事代表我與唐繼禹爲軍事代表餘人雖均唐督軍所派然辦事各别故同行中有相識不相識者迨至海防撤回衛隊兩名所帶保衛手鎗四支和法領事請有護照於護照上塡明由海防乘法國阿多士郵船到香港並不勾留即到滬上我到滬後本欲寓居虹口由周道尹派員迎往孟淵旅社張耀曾略坐片時即至法租界寓所居住旋由道尹來寓拜會去後我即去訪黄克强至六號杭州呂督軍派員來滬歡迎因當日不及又往拜會梁啓超乃於七號上午與張耀曾袁嘉榖陳和庭等赴杭由呂督軍招宴後至西湖邊淸泰第二旅館内居住至八號偕友遊覺杭垣各名勝地至晚張耀曾得滬海道尹來電謂孟淵旅社内之行李被捕房搜檢派人阻止無效請速回我即拍電回復略云來電已悉我所帶衣箱三只行李一件貼有護國軍第五軍之封條無妨查經過法國管轄區域請有護照所有手鎗四支塡明護照諒不至扣留查道尹來電並未提及烟土之事即九號淸晨偕張耀會等返滬車抵嘉興購閱報紙始悉烟土之事我與張陳等均異常憤恨請爲澈究眞相非殺主腦携帶之人不足以謝天下並謝雲南同鄉惟觀袁嘉榖神色有異其時各人閱畢報紙均不發言抵滬後我即乘馬車往道尹公署拜會道尹而周道尹述及發現烟土之事我云發電雲南請唐督軍究查來歷卽至孟淵旅社遂被捕房拘留是以雲南之電未發當得道尹電報後我以英國素號文明當不至無故干涉行李雖曾到滬兩次未悉租界章程惟軍人資格携帶保衛手鎗且領有法領事護照並不違背條例但我一介武夫萬事只曉直言此次赴杭謁見呂督軍係奉雲南政府命令因浙省獨立與雲南係同盟之故（其餘言語無甚關係故不贅述）即由穆安素律師與葉之代表担文帮辦畢士華律師復向葉盤詰良久因爲時已晚中西官宣諭退座判李徵五仍交原保葉交一千元陳和庭交五千元舖保孫世奇王竹村王鐵珊仍帶回捕房候禮拜四（即今日）下午二時繼續研訊 
　　附會審公廨來函啓者頃閱二十一日貴報本埠新聞欄内載有烟土案公廨復地方檢　廳函稿一件　本廨並　發出此項復函究從何處得　除由本廨查究外相應函致貴報館請將來函卽日照登寗爲公使 
[四誌第二次抄獲雲南土]  
　　雲南特派交涉員趙宏欽字丕承携同僕人陸金琴奉雲南督軍唐緞堯委赴四川公幹道經滬江被海關洋員在其行李中搜出私帶雲土七十二斤十五兩當將趙陸二人拘送水巡捕房轉解地方檢察廳訊供判押在案茲悉此案因預審尙未終結是以林廳長於昨日午後復委李素軒檢察官將趙陸兩人隔别研訊良久趙陸供詞互相推諉問官判仍分别還押候示並聞海關洋員以當日搜檢時確在二人行李中抄獲此項烟土藏於皮箱之内證據確鏧無可諉卸現擬派員到庭證明當時破獲情形云 
[車箱内轟發炸彈]  
　　昨日午後二時許有黄包車一輛上坐年約十餘歲之小孩行經北浙江路信通織布廠前該車車箱内不知何來炸彈忽然炸裂炸聲甚巨致車背炸穿孩之衣褲均被炸壞身體略受㣲傷幸無大礙經人詢明住址送孩回家車夫亦即拖車而支迨巡街捕得信趕來人車早已去如黄鶴矣 
[　　法新租界善鐘路捕房捕頭脫雷薩克前晚一時協同西探馬爲克華探目沈德福包棎楊振富姚金福劉友發在界内巡緝見有匪徒八九人躭避荒墳樹側當上前盤問該匪等突開手鎗拒捕幸未受傷捕頭令協力兜拿獲住七人抄出勃郎林手鎗三支羊皮馬褂一件一併拘入捕房頭諭令管押聽候錄供解廨訊辦尙有逸匪數人諭飭該探等四出嚴密查緝務獲究辦 
[提倡盲童敎育之成效]  
　　寰球中國學生會於前晚八時請盲童學校校長傳步蘭先生演說由朱少屏君登壇歷述上海盲童學校之歷史謂君有鑒於中國盲童人無業可謀終身廢棄其能自謀生計者不過爲人論陰陽說鬼神卜得蠅　㣲利僅免飢餓而已傅君憫其情形特在滬西建設學校　在培植盲童使與完全之人受同等敎育有同等之生計將來尙須擴充添設女盲童學校苦心孤詣慘淡經營如傅君者可謂仁心濟世澤及吾國盲童可敬可佩旋請傅君演說略謂人生五官四肢最要者爲目目失其明則諸事不能行世界殘廢之人無有更慘於此故歐美各國均有盲童學校之組織美國於一省之地大抵有學校三所凡屬盲童務令入學肄業不然則罪其家長其他各國亦依此法辦理中國素未有人提倡及此前由余父捐資建築校舍創　開辦俟有成效逐漸女校中課程定爲普通如國文英文唱歌體操算術圖畫手工等均無不備今特携盲生來此逐節演試請諸君一觀其技並懇敎正之云云詞畢遂令一中學生奏風琴按捺俱用複音聲聲入調一字不亂聞其學程祇有兩年可見盲目者不盲於智次令八盲生合唱西歌一人奏琴抑掦高下音節雄壯聞者無不鼓掌次令一生執書讀桃花源記一篇自始至終一字無遺其表音之法用子母音計共六十三字互相拼凑成聲如齒唇舌喉各音無不全備中文西文盡此六十三字之中另用一細針在硬紙簿上鑽孔其孔凸起或一或二形式不一暗合六十三字之記號令盲生熟識之用手橅摩其孔即可隨口讀出一字一音稍錯誤先請在座者隨便說一句盲生即在紙上鑽孔（即盲童寫字也）鑽畢又别令一六七崴之盲生以手撫鑽孔之紙即讀出座客所說之句繼有一來賓操英語試之亦如答無誤傅君又出大小銅板面上有凸起之圖畫）法用繊絲繞成花紋於銅板上再加大力壓之即成種種圖畫另以白紙覆於銅板上即能印　其圖爲敎盲生地地形勢之用聞美國近出一種盲報各種新聞亦以此法製就又取鉛板一方上有八角小孔用針插入以計算數命盲生作加減乘除頃刻而就其敏捷較常人更勝一籌演算畢又試驗體操手足運動十分整齊末又作堆人法以三人伏於地其上加伏兩人又其上再伏一人甫經登高即用袖一拂出一五色國旗向空揮動忽聞一聲口令六人一躍而起俱出五色旗向上搖動并合琴聲共唱國歌座中鼓掌之聲聞於户外繼有史文欽君獨奏管絃以補餘興至十時始告散會 
[敎育界開會預誌]  
　　西門外林蔭路江蘇敎育會附設英文敎授研究會定於本月二十四日下午二時開會討論會務二十五日上午九時請郭鴻聲先生講演學外國語之心理胡郭復先生講演語音學二十六日上午九時請李植藩先生講演敎授成績之試驗周越然先生講演目的與方法又體育研究會該會亦爲江蘇省敎育會附設研究會之一）亦擇本月二十三日下午二時開會請青年會幹事兼南京高等師範學校體育敎員美國麥克樂先生講演中國今日學校體育應注重之點並各級學校實施之計劃二十四日上午九時請該會會長張士一先生講演家庭體育聞以上兩會所有種種講演凡樂於研究者不論會員非會員槪可蒞會聽講想届時必有一番盛况也 
[道屬敎育行政人員開會紀（一）]  
　　滬海道屬敎育行政人員第二次聯合會於昨日在也是園舉行除道視學余芷江外蒞會人員計松江倪宗伊盛元音奉賢朱聲鳳奚萃光金山沈崇基宣猷李歝蔡權寶山何朝圭王鍾瑤石維高汪元祐王鍾麟川沙陸培亮楊承震陳有恒上海陸培榮朱寶賈豐芸寶山朱鴻壽崇明石韞璜襲景韓南匯徐守淸葉滋華潘鍔嘉定潘昌豫錢嘉祥青浦施恩霈陳龍章夏本昌許藻才曹家鼎王時周昌鎬太倉蔣乃曾陸鴻賓陸雅勤陶鳳藻海門張言楊由余道視學爲主席宣布開會宗旨畢即行開議各就提出議案理由公同磋議直 
 
 
 
] 

Page 11

 
 
　　至午後四時始告休會是日議事日程本列有議案十二件因時間已　僅議决六起尙有六起列入次日再議惟議决之六案内有崇明縣學施祖垣提出之組織縣視學研究會一案因建議人並未到會由余道視學代爲提議大都贊成嗣因川沙　賢等處會員以設立會所於上海各屬視學按期來會長途往返抛廢時日多不贊成此案遂歸擱置餘俱通過茲將通過各案由及議决辦法分列如下㈠南滙縣第三科主任顧忠宣提議提倡仿編草帽辮案議决函知省敎育會附設之小學研究會共同研究㈡川沙縣視學陸培亮提議國民學校注重珠算案議决改爲珠算　筆算並重㈢又提議注重畢業生職務案議决由各學校校長視學徒之程度高下量予配置㈣又提議禁用體罰案衆議各校體罰在所不免决定禁用方法兩端先以勸誥繼以懲戒其懲戒一端詳請地方行政長官執行之㈤又提議請求省立第二師範舉行巡廻講演案衆議　習與講演性質二同講演對於社會講習對於敎師應改演字爲習字决定詳請滬海道尹函知第二師範學校照辦一面先由本會派員與之接洽一切㈥上海縣第二區學務委員陸培榮提議注意小學敎科書中圈聲字案議决由各縣視學知照各學校敎員注重解釋 
[請纓征蒙之電稿]  
　　陸軍第四第十兩師長兼松滬護軍正副使楊盧兩君致中央電云北京大總統段總理陸軍部參謀本部鈞鑒近閱報載外蒙匪勢披猖肆意滋擾縱火刧掠擾害治安蒙民何辜罹此浩刧伏念我中華民國合五族爲一家我大總統繼任以來撫邊綏遠謀共和再造之幸福亨一律平等之自由乃外蒙一部分匪徒不知輸誠反敢擾亂顧此跳梁小醜我大總統總理胸羅萬有早有克敵之方戢平匪氛計日可待惟念外蒙地處邊境倘稍遷延易啟覬覦之漸應請大總統總理飭下該駐在長官大張伐撻綏靖邊氛某等駐師南服早已練成勁旅且均百戰之士目下各將領軍士對於征蒙均有奮志請纓滅此朝食之槪候令出發合代上陳 
[冒名搜查之敗露]  
　　王文章沈阿根等專在滬北蘇州河一帶冒充海關扦巡凡遇行駛内河小輪經過王等即登舟搜查一經查獲烟土無論多寡即取去變賣瓜分此等伎倆行使已久曾經被害者在水巡捕房禀控已由梅捕頭諭令查拿在案昨日王等又至蘇州河中老公茂泰安小輪上假冒扦巡名義任意查抄旋在搭客王雨堂徐林生夏阿東三人處抄出印花烟土五包王沈二人擬欲取之而逸徐等不服與之爭諭事爲水巡捕得悉將王沈拘獲連同王徐等並烟土解送水巡捕房當在王沈二犯身畔抄出卡片二紙上有江蘇水警第二廳第一專署一號偵探李虎臣又浙江内河水上警察第一總署偵探長等字樣經梅捕頭察閱後立即備函將兩造押送地方廳經檢察官提案研訊判將王沈等分别收押卡片存案候究 
[旅滬皖民公會成立]  
　　旅滬皖省公民會昨日上午九時假法租界三洋涇橋吉祥街民興新劇社開成立大會到者千餘人　上下座爲之滿會場秩序一搖鈴開會二宣布開會宗旨三報告章程（另錄）四選舉聯員五開票六演說七搖鈴散會開會後衆推張孟介爲臨時主席遂登台宣布開會宗旨大致謂共和復活各省秩序井然惟我皖人士則仍在軍政長官暴力之下致黨人財產尙未發還政治犯至今未釋且軍長則私自招兵騒擾閭閣省長則招募公債六十萬苛捐勒派民不聊生是以同人等發起斯會先於八月一日在一品香番菜館聚議本决定八月九日在張園開會因事中止故改於今日在此開會務望蒞會諸君對於剷除我皖暴力協力同心共謀救濟之方俾地方人士得普亨共和幸福云云宣告旣畢即由招待分發選舉票選舉會中各項職員並推定孫希元許印午岳相如爲監選檢票員開檢之下計張孟介占四百九址四票爲最多數當選爲理事長柏文蔚得二百零八票闞鈞得一百零九票汪允宗得一百零三票均當選爲理事李小南八十七票岳相如六十二票陳柴楓六十票李公彩四十七票嚴光亞四十四票楊薪傳四十三票王孟啓三十四票王子林三十三票李振亞三十一票凌齊山二十九票倪建候二十七票韓露蓀二十六票薛子祥二十四票許應年史立齊各二十三票王亞樵二十票李冰臣二十票張海鷗十九票江鐃天方紹舟各十八票以上二十人均當選爲評議員選舉畢照會場秩序尙有演說因時已過午該劇社亟須開演日戲遂由主席振鈴宣告散會 
　　附錄皖民公會草章第一條組織本會以皖省公民組織之第二條定名本會定名爲皖民公會第三條宗旨本會以謀全皖公共福利掃除皖省政治上之障礙爲宗旨第四條職員本會分二部（甲）理事部（乙）評議部㈠理事部設理事長一人理事二人（甲）總務　（乙）文牘科（丙）會計科（丁）交際科（壬）調查科按以上五科各設主任幹事人除調查科幹事無定額交際科幹事四人外餘部均設幹事二人㈡評議部設評議員二十人互選一人爲之長按本會兩部職員理事長理事及評議員由大會票選其他各科幹事由理事長提交評議部通過指任之（選舉法另定之）第五條職　㈠理事長代表本會一切對外事宜並總理會内各項事務㈡理事襄助理事長掌理會中一切事務遇理事長因事缺席時得由評議部於理事二人中公選一人代理之㈠評議分一以上之提議要求理事髭召集全體職員會經三分二以上之提議得要求理事長召集全體大會按理事評議一部辦事細則由各該部自行規定之第六條會期本會理事評議兩部常會會期由該兩部分别自定之遇有特别事故發生時理事長得召集職員會或全體大會第七條會費本會經費由本會自行籌措其規則另定之第八條會址本會暫設於上海第九條本章程本會成立日施行附則本章程有認爲施行障礙時得由評議會過半數之提議三分二以上之認可修正之 
[新米上市之價値]  
　　本埠米市所銷粳米向分兩路浦東一帶所產者爲東路貨蘇常無鍚待處運來者爲西路貨每年新粳上市以東路爲早名曰東新舊曆七月望邊即可上市西新遲稍須至八月抄方得見新現在節逾中元頭批東路新粳前昨兩日已到有二百餘石係由周浦馬橋閔行等處運來現由滬南萬餘振興閘北合記等行經售該貨價格頗昻計馬橋貨開售九元周浦閔行貨均開八元八角比之破龍每石須加三四角各米店往購者殊形踴躍惟所購不過二三石以應門市現在銷路已稍覺平淡故行家開盤減落二錢 
[三育學校開課]  
　　新閘大通路私立三育學校已於昨日開課該校開辦以來已十有一載歷届高等小學畢業生成績優美可以直接各中學二年級程度聞今次畢業生數人已取南洋中學二年級蓋因該校校長黄涵之君辦學宗旨務以嚴格造就人材故有此效果云 
[夜校補習科期滿開會]  
　　寰球中國學生會夜校補習科於八月十九號晚期滿開會校長徐紉蓀君因公未到由朱廣陶君代表宣布開會次蓋東蘇君演講略謂補習爲求學切要之事大禹惜寸陰孔子學而不厭不知老之將至無非補習之模範蓋以學問無窮光陰易浙人生自幼及壯以至老無一日不當補習以增進知能無一事不當補習以裨益缺乏今當學術竸爭之世環顧各國凡其國人勤求進步無廢時無自滿者其國盛强如歐美列强及日本皆是也如其國人怠玩荒嬉廢時失學則其國家社會之危不待言矣諸君於暑假期中來此補習皆屬有志可嘉今者雖已期滿固願諸君不忘孔子學而時習之訓當隨時隨地勤求進步以獲補習之效非特於自己　益無窮而大有裨益於國家社會勉之勉之次由主席發給英品於最優之學生張毅張洲桓孫曾　等三人並給訓辭八時而散 
[貧民學校秋季始業式]  
　　南市大海門外中道橋南首市立貧民學校於十九日上午十時行秋季始業式學移委員賈君叔香因事未到茲將是日始業式順序略誌於左（一）由敎員袁頌豐君訓詞略指學生求學宜與時俱進努力向學以爲地方上有用之國民（二）向或旗致敬禮（三）來賓顧旭候君演說苦學之方法一宜耐勞一宜旣讀其書須實踐其言行俾能逹其實用之目的（四）給發用品（該校爲造就貧民子弟除不收學費外用品亦由校中發給）至正午振鈴各生歸隊而散 
[護軍使署預備祝壽三誌]  
　　松滬護軍使楊善德及其夫人於本月二十二號（即今日）六旬雙慶南北市各商董昨已預　禮品定今晨齊集軍署慶祝軍界同人則聘九畝地新舞台全體藝員演劇慶賀尙有某界亦擬公聘某園名伶合演堂戲云 
[警廳記事兩則]  
　　淞滬警察各區署所長警自徐家滙警區發生匪徒開鎗傷害巡官警察案以後重行戒備警察上差仍帶鎗械茲聞江蘇齊省長馮督軍以政體業已變更凡事悉應依法故已通電軍警兩機關迅飭所屬趕緊照辦自即日起警察解除武裝改帶短棍以符定例等因昨徐廳長已邀集各區警正到廳面商辦法矣 
　　又聞徐警廳髭以警界向章每逢崗警調差交班接替時備有竹籌箱原爲愼重稽察起見乃近來各崗亭所列之小木箱類多毀棄無從查核是以將木箱重行製設完全以便換班時自將竹籌挿入箱内由巡長携回交代藉免罣誤 
[吳慶桐爲袁世凱治葬]  
　　松滬護軍使署於八月十九日接彰德吳慶桐來電云慶桐奉翕 
來彰祀土先大總統靈定於舊曆本月二十五日發引奉安於彰德洹上村之新莊新塋專此報告卽請傳知所部謹此電聞吳慶桐叩皓印 
[此間樂不思蜀]  
　　甬人袁新才近因失業無依欲偕其妻趙氏回里不料氏不遵夫命因之口角紐控一分駐所袁供年四十三歲該氏於十五歲時在杭州娶來現已多年忽然變志請爲訊究氏仍堅執不允隨夫返里飭送警廳司法科訊究 
[尋見逃妻]  
　　湖北人夏日堂與其所私之甬婦賀王氏在南市董家渡地方開設粥店生涯不甚發逹昨已將店收歇旋有顧茂祥追索代揙米欵洋十元五角無　正在互爭之際適由氏之本夫賀榮青到來指氏去年在家捲取洋銀百餘元金戒兩枚逃逸來申卽鳴崗警一併拘至一分駐所詰明前情飭卽移解警廳司法科訊究 
[婦人扭控負心人]  
　　浦東俞伯提橋住户朱煥文控沈源茂（即徐源茂）欠洋七十元不還已經地方審判廳訊明缺席判决任案嗣朱復以徐妻沈氏迭次來家滋擾毀物以刑事起訴檢察廳當以事無證佐批斥不推昨午朱來滬購物爲該氏（即阿媛）遇見不問情由扭至檢廳聲稱朱煥文與我姘識已有十餘年曾與姦生一孩此次伊另有所限將我　之不顧因此婦人衣食全無向之理說反來案禀控丈夫欠洋似此天良喪盡心何能甘爲此扭案請究當以男婦均屬無恥一併逐出不理 
[誘騙江北女子]  
　　江北女子李阿四今年十四歲向在滬北絲廠做工今得悉其母在籍患病前日擬乘輪回里行至太古碼頭被鎭江拐匪王有才設法誘至龍華路意圖販賣先將其身畔洋一元騙去該女與之爭踰爲巡警查悉一併拘獲昨解地方檢察踰訊辦 
[姦拐案移送法庭]  
　　南潯婦人王沈氏前日扭伊媳王沈氏及媳母沈徐氏姘夫顧阿榮至五區二分所控被拐逃解經司法科嚴科員訊據原告王沈氏供伊子如彩前娶沈徐氏之女爲室於去年陰曆七月湝逃無踨今知媳與顧附榮私姘匿居滬寗火車站棕榻店樓上來滬尋獲一併扭案請究質之被告王沈氏供稱前嫁詹姓夫故後再酷如彩因被姑凌虐逃來上海帮傭度日近因患病無人雇用不得已與顧姘識爲餬口計母親沈徐氏方於日前來滬判案關刑事一併移送地方檢察廳核辦 
[不認拐賣小孩]  
　　蓬虹七百八十二號門牌住户徐桂林控陳金寳將伊四歲男孩才根拐賣無蹝昨由捕房將陳拘解公共公廨經中西官訊供不認判陳押候查明徐孩下落再核 
[婦人投河遇救]  
　　婦人王梁氏前晚至　州路投河圖盡由捕查見救起昨送公共公堂請示　供伊夫王竹林在中華書局爲夥因飲酒過醉被夫由斥氣忿投　自盡王竹林投稱梁氏是伊之妾並不虐待請求給領中西官判氏交王領回以後不再輕生 
[同室操戈之殃及]  
　　吳和尙住閘北宏源里前日因隣居陳雲林陳瑞林兄弟二人同室操戈吳上前解勸被雲林手持之鐵器擊傷手掌當卽鳴警拘入四區警署姚警正諭送司法科訊明核辦 
[驗明並無傷痕]  
　　楊樹浦路七百零四號小飯店夥徐阿手與隔壁七百零五號小飯店夥金阿生前日互相戲謔繼而鬭毆事後金忽身死捕房將徐阿手當場拿獲尸送驗尸所昨由公共公廨中西官蒞所險得死者並無傷痕判兇手帶回捕房候辦 
[電車撞斃老人]  
　　昨有年約六十餘歲之某甲行經北蘇州路相近吳淞路口適有一百五十五號電車疾馳而來避讓不及被撞跌傷頭部手臂當由八百十五號站崗華捕聞耗趕來回甲訽問詎已口不能言遂雇車載送捕房轉送同仁醫院未幾氣絶身死將尸送至驗尸所聽候相驗 
[搜獲私土]  
　　洋藥公司前日在四川路三百二十七號門牌崇明人黄良如家搜獲私土敝包協同捕房將黄提獲昨解公共公廨請究原告由代表律師上堂譯訴前情請爲展期訊究關讞員商之英白繙譯官判黄押候驗明烟土於禮拜三訊核 
[流氓搶取烟土]  
　　在白克路李姓家並恒豐路白波禮公司等處爲管門之印度人黑段南麥麥定等二名日前因事在浦東其昌棧碼頭所泊之某公司輪船上及事畢登岸在該碼頭旁落下烟土一包當爲流氓楊德奎所拾該印人向之索還允許次日酧洋數元昨日該公司船又到埠該兩印人又登輪上岸爲楊遇見向索酧洋兩相爭執不料該印人所戴之帽忽然墮下帽中夾藏烟土　包紛紛散落地上即遭流氓馬懷良周啓餘等上前搶取該印人情急鳴吹警笛中巡警到來將馬周楊三人一併拘獲抄出烟土一包連同兩印人解送三區警局奉飭立送上海地方檢察廳經檢察官預審之下判馬等分别押候再訊 
[拘獲强搶金圈之匪徒]  
　　婦人劉朱氏在法新租界憂多亞路被匪徒　大寳王阿金將耳上所戴之金圈控去一只氏卽投報捕房由包探周寳生在長浜路將該二匪拘獲解入捕房捕頭諭令管押昨解法公堂請究王應二人供認不諱聶讞員判王阿金押三月應大寳押二月賊給原主具領 
[發封店業後之請求]  
　　壁和恒順兩糖行勤豐海味行同至法公堂控稱前被倪光興虧欠往來貨欵三家共計銀一千七百餘兩人即逃避今始尋見請求訊追倪光興供眧欠洋屬寳求恩寛限判押限繳並移文吳江縣請將梅塸鎭店業發封備抵在案昨由各原告投案聲稱店已封閉日久請爲核示聶讞員判候孩縣拍賣後將賣得之銀龍申再行核奪 
[尙須另邀代表]  
　　唐鳳庭至法公堂控稱前於民國三年份代羅叔平執付搬家借欵洋九十餘元向索延約人即不面請求訊追嚴由伊姪　子雲代表投案聲稱叔父叔平於本月二號由政府招往北京刻任何職尙不得知至唐所控欠欵恐不實在今　叔父來函望察中西官諭嚴子雲通知嚴叔平迅速另邀代表來案聲明再行核辦 
[美國鋼鐵大王來華]  
　　美國著名鋼鐵大王蓋雷君於日前來滬前日又乘滬寗火車往棧 
[誌謝]  
　　天蟾舞臺所編之年　堯尙武新戲見者無不津津樂道昨夜續演承贈戲劵兩紙書此誌謝 
[氣候報告上海徐家滙天文臺]  
　　已過者之報告八月二十日颶風自被中國高氣壓融化數部分後在琉球之西向北進行甚遲全海濱信風易以北風甚大東海及日本中部有旋風行動上海晴而涼二十一日上海晴而凉涼風取向常介於西北及東北二向氣壓　續上升二十一日下午四時前二十四小時内上海氣候温度至高八六·二至低六七·一去年同日至高九三·二至低七八 
　　未來者之推測二十一日下午四時三十分豫測颶似已偏向東北經過琉球間父島進發海濱一帶有北涼風天氣晴朗雜評二 
[公道（訥）]  
　　國家之所與立者公道而巳人類以公道而生存社會以公道而維持一國政治之所經營無一非求協於公道之一途故國家而無公道必不適應世界之趨勢可斷言也 
　　所謂公道云者淺言之與人以相當而巳是者認爲是非者認爲非權利之應與人者與人應犧牲者犧牲一事一問題選理以應付一言一行動平心以對待勿恃勢力以欺人勿尙詐術以接物己所不欲者勿施於人而後一切處置乃能相當此即謂公道也 
　　以此公道治國家而國家治以此公道交鄰國而鄰國悅固不必主談所謂政略所謂手段也 
來函 
[魯定格律師來函]  
　　大主筆先生台鑒逕啓者日前披閱貴報新閉欄内載吳阿榮誘姦捲逃一節因與事實未符故特函請更正因翁德元砌詞控告粤人吳阿榮引誘其女秀雲成姦復唆棬取金珠衣飾等情當蒙公堂准詞將被告吳阿榮到案審訊幸中西官洞燭其情審得吳阿榮未犯刑章當令開釋因吳阿榮已曾娶有妻室翁女發濟良所留養因恐與敝當事人名譽攸關故乞登入來函欄内乞祈更正是則至感手此並頌日祉律師魯定格謹上八月二十一號 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬北京民鳴劇社開幕啓] [  鐵仙]  
　　長情賜閩民心固蔽憂時之士知政敎不足以應世變也於是假優孟以登場效現身而說法詼諧諷世下政府當頭之棒血涙成詞立社會改良之基發壟振聵救國利民較之木鐸徇路圖橋講經其功未遑多讓焉同人有鑒如此爰本鳴民不平之意創辦民鳴新劇社民有困苦我噓張之民有福利我提倡之民有寃抑我呼籲之民有請願我鼓吹这開新劇之先聲挽狂瀾於旣倒閎規鉅畫苦口婆心早爲全國人士所推仰乃帝制發生以來袁氏以本社之不良於行也一劇之編必誣爲邪說而橫加干涉一語之發必指爲摀亂而肆意摧殘甚者劇塲被偵探之監視演員遭官吏之逮捕幾經挫折卒至輟演而同人以天職所在終不敢稍灰其心置吾民於水涳火熱而不問也邇者共和再造民權重張本社集同志於海上且佈置就地開演事詎中史函電曡次相招本－ 
社迫於大義綜全社五百餘人先後聯翩　京摒擋卽竣謹擇期於八月一日假民國大舞台實行開演霓羽廣歌皆義師凱旋之酬唱旗鼓重張實軍民毅勇之精神劇材則根劇民事劇義則主張民憲劇情則順察民隱劇理則貫澈民心四體旣立三類殊分以言國家則聲情激赿堪以監督政府以言社會則邪正淋漓實以釬砭未俗以言家庭則詞旨謹嚴足以整飭綱紀大義微　尊如金石黑奴籲天救民之傑構也激語悲憤蠁若洪鐘餘如應時拿手之劇不勝枚舉隨時更演以餉閲者至一事一物與夫個人團體利何以興弊何以革同人旣負以福國利民爲前提自當集衆思廣衆益同心同德各手一編以獻諸舞台使上下共視知所龜鑑共聽知所警戒也夫如是作民氣定民德正民俗宣民意迪民智厚民生爲民請命則民鳴劇社重揭黑幕之微意也是爲啓前台總協理後台編演正副主任署名 
劇故 
[耕塵舍劇話] [  瘦碧]  
　　至武帝元封三年角祇戲興而奇戲怪物雜陳於世觀衡西京賦所賦盛平樂事殆兼諸技而有之烏獲扛鼎都盧尋撞衝狹燕躍突胸銛鋒跳丸劍之揮霍走索上而相逢則角力角技之本事也巨獸之爲蔓延舍利之化仙車呑刀吐火雲霧杳冥所謂加眩者之工而增變者也（漢元封三年安息以黎軒善眩人獻於漢是時上方巡狩海上乃悉從外國客大觳抵出奇戲諸怪物及加其眩者之工而觳抵奇戲歲增變甚盛益興見史記大宛傳）總會仙昌戲豹舞羆白虎鼓瑟蒼龍吹箎則假面之戲也女媧坐而長歌聲清暢而委蛇洪毛立而指揮被羽毛之截襹度曲未終雲起雪蜚則歌舞之人又作古人之形象矣東海黄公赤刀粤祝冀厭白虎卒不能救則且敷誰故事矣李尤平樂觀賦亦云有仙駕雀其形蚴虬騎驢馳射孤免驚走侏儒巨人戲謔爲偶當時之戲劇大抵荒誕不經以悚動人之視聽此技巧時代要爲戲劇過渡時代未足稱爲純焠之戲劇也迨社會進步民智發逹厭閱無稽之劇致發生寫實時代以寫實主義描寫社會上一切之事　採取杜會事實排斥浮動之言論提倡社會之敎育爲目的戲劇佔有文藝上絕大之價値者蓋以此也此時代吾國戲劇能無愧於世界作者惟元之雜劇足以當之元雜劇之隹處何在一言以蔽之曰自然而已矣古今之大文學無不以自然勝而莫看於元曲蓋元劇之作者其人均非有名位學問也其作劇也非有藏之名山傳之其人之意也彼以意興之所至爲之以自娛娛人他非所計但摹寫其胸中之感想與時代之情狀而眞摰之理與秀傑之氣時流露於其間 
小說一 
[斷雁哀絃記] [  鵷雛]  
　　第一章（十續） 
　　女愕然旋卽他顧曰我生平未嘗至海然念海行必甚樂君亦曾至印度乎萊孫笑曰那得弗曾我師船一年中遊弋於印度洋者必二次彼間大致樂也女曰聞彼間甚　語已復面海若有所思萊孫蹀　其傍引手力掻其髮忽詫曰雨至矣我儕宜亟歸馬利仰視果見黑雲起自海角勢若奔馬須臾已罨天畔馬利遂起然仍有戀戀之色作微語曰此間乃甚樂語次驚風驟至吹馬利之冠飛旋空中狀若廌隼馬利引手欲接顧已弗及冠去馬利傍可數十武疾墮於地萊孫力犇拾之以上馬利遂撫馬利曰我儕歸矣 
　　行次二人仍弗語而二人心事各軸轤不已馬利者初諳風情未脫穉氣一見萊孫因已心悅之特不審何辭以申其情欵緣是轉呐呐尋常寒暄亦緘閉都盡而萊孫之意以爲馬利之娟淑無倫固能引人敬愛之情特相逢年耳似宜緩與接近諦審其品格而後定我用情之取舍二人情事旣如是各爲甚堅之壁壘以中隔愛河之水於是辭致盡竭嘿然而行去舍旣近遙見燈光牧師方倚門而坐後隨一稚則愛而司也萊孫曰抵家矣謝上帝乃不遇雨言次堅握女手一若女即上帝也而女亦㣲轉其瞊小言曰謝君 
小說二 
[偵探小說情塲蠧史] [  天虛我生]  
　　第七章（續） 
　　馬丁曰由是言之則汝亦不知殺人者爲誰歟鮑景詩略視納蘭然後言曰不知馬丁㣲㣲點其巨腦顧警吏曰此二人汝可爲我引去暫付拘留鮑景詩遽怒曰汝欲拘我耶馬丁曰近之蓋汝實犯嫌疑卽密斯賽蘋亦然鮑景詩曰汝乃不問事理吾暈猶在葛羅瑟未死之前豈能更握此刃以洞其胸馬丁曰此汝自言之耳誰則能爲汝證因顧警吏曰加以用鐵鐐吏聞語立前以鐵鐐加少年之手顧此少年則猶氣度昻然白雷格知其寃也然不能爲之辨證蓋如挺身爲證事且牽連及己且馬丁以職務所在即白雷格以盜取文件之事告之馬丁亦未必能恕其無罪也故亦任之但徐圖救援之法時警吏已岸然引鮑景詩及女郎去馬丁乃顧白雷格曰吾友試告我今事當如何着手白雷格乃揷兩手於衣袋中昻首從容曰以吾思之不如靜待潘克之至爲佳 
 
 
 

Page 15

 
 
   
 
 

Page 16

 
 
   
 
