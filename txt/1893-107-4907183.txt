# 1893 - 107 - 4907183

 

Page 1

 
 
[赶印京報放大附張啓] [  申報館主人謹白]  
　　臣工章奏薄海願聆偶一濡遲無不延頸跂足是以本館特倩妥友每日在内城赶緊抄寄印入報章卽凡邸抄及摺報中所偶遺者亦必設法抄來按日排印務期較尋常京報從速有時奏摺過多每本非一頁所能盡則擴爲二頁以饜觀者之心至於各處新聞益復旁搜博訪遠而海外近則目前上逮官場下迄閭巷瑣聞佚事纎悉靡遺綴録報端多至倍蓰是以將公堂案牘及一切巷語街談酌量列入附張以冀多多益善敬告閱報諸君尚其俯賜鑒察爲幸此啓 
[重印鄕會試應備各種書籍啓] [  點石齋主人謹啓]  
　　石印昉自泰西而創行於中國者則自本齋始二十年來所出書籍不下數千百種早蒙海内士林同聲稱賞今届慶榜宏開查歴年售缺各書數己不少理宜重爲補印以便諸君採購謹將其目略列於下計開經策通纂乃戊子年所出縷析條分包羅富有固己盡經生之能事集策學之大成矣當時共印一萬部現己售罄仍照原戒開印不敢縮小以省目力又大題觀海初二集亦於是年告成其初集係國初名作二集則皆近時名人窻稿及各省課藝并本齋自請名手補題一萬　共得文四萬首裒然鉅集出色當行爲石印文中别開生面揣摩家久己奉爲圭臬又五經文準係本齋自請名宿精選而成凡己見於宏括淵海戞造等集者概從割愛今更重選將稍不愜意及雜見於三五萬選者全行删汰益以華藻矞皇諸作因於原名上加精選二字以示區别又大題多寶船乃本齋印文之噶矢海内風行己銷十餘萬部其美善處姑不暇贅以上各種並横行佩文　府均於去冬開印不日卽可出書尚有大部書籍爲他家所未見者己由名家編輯成書現復請經學生詳爲校正容俟續出其餘試帖策府凡有益於文塲者概行重印茲必細登有欲躉購若干部者請來面議可也 
[遼左隴右鐵路議]  
　　余旣與甘省來客縱論甘肅新疆等處地方形勢以及何處宜築鐵路何處宜增砲臺何處宜通商務客皆一一瞭如指掌日者客復過余將辭行復作遼東之遊余乃爲之奏陽關之曲置酒話别悰復進而問之曰客所見者尚有時事之最要者歟客乃慷慨而起曰不及百年地球之上其遍設下議院乎不及五十年亞細亞一洲其遍設火車路乎夫下議院萬善之綱領也火車路富强之綱領也余問之曰爲之難易胡爲乎不同客則應之曰下議院乃天壤間所應有者也所謂行遠自邇登高自卑也所謂君民一體上下一心也但太阿之柄似乎倒持冠履之分似乎不辦此有國者所斷斷不肯出也卽泰西之初有議院也亦爲大義所迫時勢所制始則不得不然久乃視爲固然假使當今之時有一人焉舉下議而决然廢之此又斷斷必無之事也盖議院之設將與地球相終始此天意非人事也誰得而阻之哉然非語於虞夏商周之地也此其所以難也若夫鐵路一事阻之者千百其說實則今日之自以爲正言莊論者皆三十年後之見爲夢囈笑柄者也何足與辯所可慮者民日窮財日盡一有大力者出乎其間壓之以勢挾之以威鐵路之築於彼乎於此乎吾知必有行之者矣幸而天牖其衷及早回頭失之東隅猶可收之桑榆此其所以易也然則大力者爲誰曰法人曰英人曰俄人夫英法之垂涎滇蜀非一日矣所以入未問鼎者以越南緬甸爲之間隔耳今越南入於法矣緬甸入於英矣英之鐵路由印度以逹緬甸緬甸豈其止境法之鐵路由西貢以逹東京東京豈其止境然尚無舉動何也越南之鐵路尚未抵鎭南關緬甸之鐵路尚未抵馬白關也不六七年關門之外胥有鐵路而我之鐵路築乎不築乎我不築英法其許我乎抑竟越俎代庖强我以所難堪乎且也英少遲疑法占先手法少遲疑英占先手兩雄鬥智鬥力而我西南一帶於是不堪設想矣然尚有可諉者曰遠請試言其近者俄人之於吉林黑龍江兩省曹廷杰之八十五條言之詳矣無煩再述去歳俄翰林馬兒屯游歴至蘭州謂英牧師任重曰爾再活二十年乎再活二十年則東起海參歳西至伊犂吾國之鐵路成矣任重曰難哉馬兒屯曰尚不須二十年再十年汝看可也夫似此荒店無恥之言何足深論然其奸謀毒計己見一斑矣然此猶託之空談也請再徵之實事考西卑利亞新造鐵路圖說自打穆斯至額爾庫特斯克爲第一段自拜喀爾湖至納爾嗔斯克爲第二叚自烏蘇里至浦潮斯德爲第三叚限定五年工竣又云自俄京聖彼得堡至提鳥門王日自提烏門至打穆斯克三日自打穆斯克至額爾庫特斯克渡拜喀爾湖至納爾瞋斯克二日自納爾嗔斯克下黑龍江至烏蘇里四日自鳥蘇里至浦潮斯德一日凡十五日可由俄京直换浦潮斯德浦潮斯德者卽今之岩杵河也此五年前事也又今年三月公報俄己裝載鐵路物料由黑海運赴琿春俾首尾同時赶築是耶非耶竟妄言妄則之耶夫當今之先務以鐵路爲最急虎視之耽耽以俄人爲最甚當俄之衝以遼左伊犁爲最險惟遼左隴右不分畛域通力合作庶幾今日有以自立將來有以自强矣余聞之爲浮一大白曰快哉論乎夫中國之患粉飾最壤因循次之去年曾晤某大員談及俄國情形猶以爲俄人並無窺伺中國土地之意西卑利亞之鐵路尚未動手不知成於何時卽成亦無碍於中國此皆粉飾之說也而我中國自造鐵路則至今僅見端倪此則因循之見端然鐵路之舉所以不得不因循者則實由於經費之太鉅工程之太廣而如客所言則當其衝者又烏可再事因循也乎中國之談鐵路者每憚其費鉅而工難其實則照李傅相擇路度地逐叚奏功之法則雖曠日持久必有成之一日特無如其議論多而成功少何也客謝而去遂詮次其語而存之 
[西淸藻采]  
　　新任光禄寺少卿田少司膳志肅擇吉二月十六日午時進寺履新先期經典簿廳示仰闔署旗漢官員以及書吏廚役頭目皂戶人等至期一體謁見○管理太常寺事務禮部尚書臣宗室崑岡等謹奏爲題奏請　旨事恭照光緒十九年三月初十日孝貞顯皇后忌辰應行遣官恭詣普祥峪定東陵讀文致祭謹案臣寺祀典則例應遣王一人主祭近年俱奉特旨改遣近支王公一人恭往行禮准宗人府將和碩怡親王溥靜銜名開送過寺臣等照繕題本進呈御覽是否卽令溥靜致祭抑或改遣近支王公前往行禮之處恭候聖裁俟命下之日再由臣寺知照届期恭往將事理合題奏請旨二月十七日奉旨改遣頭品頂戴溥僎行禮欽此○兵部示傳軍政卓異協領玉和補用協領軍政卓異佐領春和補用佐領雲騎尉瑞福儘先補用驍騎校西良阿等四員穿灰色袍佩帶飄帶荷包手巾各帶弓張於二月十九日五鼓赴西苑門外都虞司本部公所内報到以備帶領引見十七日己時赴部演禮如有不到卽將引見扣除毋得違悮○二月十二日爲親王銜多羅克勤郡王晉祺千秋弧誕在宣武門内石駙馬 
 
 

Page 2

 
 
大街本邸肆筵設席傳集菊部名優演劇一晝夜以欵在廷王大臣之躬往視嘏者○侍衞處爲知照事二月十五日奉旨朕於明日辦事用膳後由勤政殿乘轎出德昌門西苑門進西華門走右冀門中右門升中和殿看視視版後仍走中右門右翼門出西華門進西苑門德昌門還瀛臺召見大臣卯正二刻預備欽此○兵部爲知照事前准侍衞處咨開掣分正白旗行走漢三等侍衞盧桐森自當差日起除告假外實行走四年期滿照例送部引見等因今本部於本年二月十九日帶領引見相應知照貴侍衞處轉令該員於是日五鼓衣冠佩帶飄帶荷包手巾赴西苑門外都虞司本部公所報到以便帶領引見勿遲勿悮○侍衞處爲知照事二月十六日奉旨朕於明日辦事後由勤政殿乘轎出德昌門西苑門走北長街出地安門于關聖帝君廟上祭禮成後仍由地安門走北長街進西苑站德昌門還瀛臺更衣用膳召見大臣寅正二刻預備欽此○京西琉璃窰廠奉文燒造太和門工程應需黄色琉琉磚瓦近復燒成一批雇駱駝二十餘頭用筐駄載往東華門外卸堆東大栅欄内按數點交工程處收訖然後由各廠人夫舁入大内以便隨時使用 
[江寍要電]  
　　李顯謀因牽涉哥老會匪疉經大憲反覆推鞫繫諸犴狴其詳早見本報昨日亭午時接江寍訪事人發來專電言李顯謀己服毒身死電音如此亟録之至其細情俟接續信再行登報 
[高亂述聞]  
　　數日前聞高麗有閙事之耗因未接確信未便率爾登報兹聞旅高西人己發電信請調兵船前去適美國兵船名伯得拉者有事赴長崎旣接此信卽由長崎折赴高麗以資保護至其如何起釁及日來曾否敉平俟接續信再行録報 
[快哉此游]  
　　奥王太子行抵　叻己登前報兹悉太子往柔佛時係乘柔佛蘇丹馬車一車五馬行駛如飛旣抵叻柔交界之港卽換坐小輪在港内遊行約二點鐘之久始行攏岸時柔佛世子親至碼頭迎迓并陳兵仗迎接太子在柔午膳畢至下午下點鐘時卽往柔佛内山距埠五六英里卽欲縱獵不意禽獸絕跡並無所獲且大雨驟至遂罷獵而歸是夜七點鐘時柔佛世子特備盛筵邀請太子晚膳所有义匙盤碗等物概係金製華麗異常至九點半鐘卽乘月色仍坐蘇丹原車回叻迨交子正始返船中翌早復登岸遊行至巿廛遊玩并購土物甚夥是日下午啓行往巴城等處聞太子抵柔時映相西人南末隨至柔佛爲太子映留一相以爲他日雪泥之印 
[荷亞交爭]  
　　亞齊來信云荷軍近日進剿亞齊戰船水手亦登岸助之己將亞齊人擊退遂據有西吕惟上游附近淡容及丁牙兩地玷明河旁之砲臺一座荷兵之死者計有五人傷者三十六人船中兵弁亦受傷輕重不等嗣在砲臺附近尋獲亞齊人屍身六十三具是役也荷兵復得軍器甚多 
[解犯續述]  
　　湖南所獲哥老會匪匡姓由江督劉峴帥提至江寍訊供己登前報兹聞初二日某兵輪停泊下關有營兵數百及幹役多人掖匡登岸裝入囚車簇擁進漢西門入上元縣署繫諸犴狴所有前次在禁之會匪改收江寍縣獄恐其串供也初三日承審各員在上元縣花廳鞫問飭親兵守門非報名不許擅入供詞無從探悉後有所聞卽當補述 
[學憲行程]  
　　廣東學憲徐花農宗師巡試惠州業巳竣事俟與新進各生簪花後卽往西湖一遊然後回省約計本月初旬文旌卽可遄返矣 
[粤省官塲紀事]  
　　統帶巡防營勇李芷香大令家焯奉憲檄赴定安縣新任所遺之差委補用州李剌史宗道接管剌史係湖南人由軍功起家强幹精明長于捕務安良除暴可於剌史期之矣○調署廣州府張太守曾敭己將肇慶府篆交卸筮期二月廿五日赴省南番兩邑宰飭差將皇華館鋪陳一新以備太守涖止太守在肇慶數年勤政愛民口碑載道此次調署首郡更可大展經綸矣○二月廿二日爲關憲聨榷使糧道韓觀察壽辰是日文武各官先往關署次往糧署道賀高車駟馬絡繹於途兩憲持躬以正屬員餽送禮儀皆婉辭不受○南番兩邑宰本定於二月廿七日舉行縣試嗣以是日適有要公未遑兼顧攺於三月初三日開考頭塲初五日考二塲曉諭各童一體遵照○潮州鹽運分司文太守炳升授江西南安府缺由潮州卸篆回省禀見督撫兩院憲叩謝飭知小作勾留卽行起程取道内河馳往江西履任 
[鹽船沈及]  
　　上月廿四日傍晚有官鹽船一艘駛近蘇州滸墅忽有小火輪破浪而來鹽船避讓不及致被撞沈聞此船共裝鹽二千餘包倉卒中僅搶得五六十包其餘悉付波臣翌日赴吳縣署報案經凌大令親往勘騐如何辦理尚待續聞 
[鳩水袚蘭]  
　　蕪湖訪事人云前月某日皖南鎭徐叔平鎭軍因公赴金陵謁見制憲處折而至皖垣十九日己乘某輪船言旋道出鳩江換民船向寍國府進發○仲春以來寒燠不時居人疾癘叢生醫家爲之應接不暇善攝生者可不於起居飲食加之意哉○某夕蓮湘三商四邊人靜河南岸富民橋後附郭某姓家忽然火起牆坍壁倒烈燄衝霄鄰人好夢驚回急爲抱甕赴求幸卽撲滅僅燬茅屋三椽○去冬鈔關掃數京餉五萬兩己於新正起解入都兹李觀察又接解本年頭批銀一萬五千兩擬委巡檢熊少尹管解適少尹别有要公遂改委吳少尹領運○某日勝鳳梨園正在嬌歌艶舞座客如雲忽有鄂省解貢木入京之簰夫强欲叩門而入口角之下繼以揮拳簰夫力漸不支敗北而去號召同類大興問罪之師聲勢洶洶幾若疾風暴雨保甲局丁宛轉開導若輩聲言必欲得逞兇者而治之方可偃旗息鼓時己曲終人散猶復紛紛擾擾竟夕不休次日局員將戲園發封準備肩輿將簰夫舁送回船并放鞭爆以服罪隔日遂氍毺重展依舊絲淸竹脆珠媚花嬌矣○雨絲風片桃柳爭妍三五兒童登高阜放紙鳶行樂及時意甚得也乃竟因此而釀成恨門豈非大殺風景等于煮鶴焚琴乎上月十七日有某姓童携一美人風筝放諸英領事署旁仙袂五銖凌風冉冉正在扶摇而上忽罡風一陣謫下塵寰一瞥眼間墮落曾家塘施姓屋上施本虎而冠者謂風筝吹墮最爲不祥必須代爲袚除方得了事童不服致被擊破頭顱其父向之詰問請由又被施所斥辱忿難宣洩聲言將訟諸琴堂幸有和事者竭力解紛始各無言而去○前報紀東嶽廟畔徐姓家失去幼孩一事旣而徐聞鄰人劉某自稱精於卜卦欵門叩之謬指孩在何方尋之不獲卽疑劉爲拐匪向之饒舌不休至日前孩始在灣沚覔回蓋由拐匪帶去留藏以待輾轉售去幸相隔僅七十里倘遠在天涯地角劉必致百喙莫辭矣術數豈足信哉○城廂居民所用之水向歸各老虎灶分叚致送此疆彼界判若鴻溝租界各西人家亦在此例近有黠者私請某西人允將租界中各西人家概歸伊一人承攬各灶戶以生意被其龍斷羣起攻之擬按灶歛資與之興訟甲知事不得了遂又乞得西字牌記挂於桶邊殊可笑也 
[明州客述]  
　　浙江提督馮煜康軍門以邇日時有信船被刼擬添派護船四艘隨同來往惟其費無從籌出因於日前赴省與崧振帥面商○日前有朝鮮國難民十五名漂流至鎭海經某漁戶救起報知鎭海縣由縣宰派人護送至寍海關道署道憲吳福茨觀察飭　縣楊大令備文派差送至省垣○寍西藕纜橋人某姓昆弟近以分析遺産遽爾失和弟心不能甘吞服阿芙蓉膏以圖畢命幸有鄰人窺破急白之其兄襄同灌救得保無虞不然公門又多一起案牘矣 
[縣試初覆題]  
　　昨日上海縣黄大令初覆文童應點者共有一百六十一名至晚間九點半鐘開放頭牌計二十名題目列左經題其德不爽壽考不忘四書題不可須臾難也可離詩題賦得中外歡間奏凱聲得聲字五言大勸 
[本埠換季]  
　　探聞本埠官塲定於本月十八日換戴凉帽 
 
 

Page 3

 
 
[藩憲抵滬]  
　　蘇撫奎中丞派員在吳淞口外修築海塘畚擉雲興蘇藩鄧方伯因勘視工程駕舟逕出昨日行抵滬瀆泊舟英租界觀音閣碼頭海關道聶觀察提右營廖叅戎松海防劉司馬英法兩廨讞員蔡太守葛同轉均往迎接上海縣黄大令因初覆文童在塲考試未獲恭迎憲駕惟飭辦差家丁在天后宫旁預備行轅聞方伯卽欲起程勘工云 
[叅戎閱城]  
　　昨報紀閱城改期一則昨日亭午守備程守戎城汛李千戎副城汛陶千戎及千百把總等齊集叅府署伺候鐘鳴一下新任提右營叅將廖楚才參戎乘坐四人藍呢大轎出轅鳴砲三聲排列全副執事往南出胡家弄至守備署屬下各兵弁相隨而至叅戎降輿入内查點長槍短刀等軍裝率同各弁至大南門登城往東過小南門大東門小東門各門親兵半跪迎接叅戎經過丹鳳樓觀音閣振武臺等處均入内拈香繼過新北門老北門往西至大境叅戎又入廟拈香遂越城而下至九畝地火藥局查點軍火於三點鐘時排導回署程守戎等亦各散歸 
[仙眷同來]  
　　德國駐華欽差巴君蘭德解組後赴高麗擇吉成婚本報己屢經齒及前日巴君携其夫人乘海關某輪船至滬勾留數日卽當言返歐西鸞鏡乍經人照玉鳳幃細聽步摇金乘風破浪之餘當享盡閨房艶福矣 
[牀頭金盡]  
　　有爛污阿四者浦東鄕女也自幼許字農夫某甲爲室諏吉於本年十月間完姻女固學養子而後嫁者珠胎暗結腹大如瓠恐春光漸泄爲戚黨羞遂由其母携以來滬在外虹口斐倫路四美司煤棧後面弄中賃屋一椽權作避地之計不料孽種未生情芽又茁又與洋行侍者阿法結露水因緣開門七件事皆仰給於阿法嗣因沈淪不返被洋東所辭株守一廬日形窘迫雖有遠山眉黛亦不足以療飢前日女有急需向阿法索取阿法無以應也女不禁大怒戟指詈之阿法亦以枝棲難覔爲阿四所累於是舌劍唇槍機鋒相對旋有相識者邀至茶肆評理聞者咸嗤之以鼻 
[匿女何心]  
　　蘇人唐某偕妻某氏挈十三歳之女兒名桂林者住居英租界北新街地方邇來貧病交侵某氏臥牀不起遽返黄泉身後蕭條閱四日尚未成殮嗣有前曾同居之趙何氏見而惻然爲之湊資棺殮桂林則被陳華氏領去認爲螟蛉女前日唐某亦相繼病殁趙何氏又來問訊知桂林己被陳華氏領去不勝駭異卽至陳華氏家言桂林之父尚未含殮爲之女者應往哭數聲陳華氏不許爭閙之餘由巡街捕一併移送英公廨蔡太守飭發官媒候訊 
[賭窟讕言]  
　　有曹　才者在滬南製造局畔拾取殘煤度日人咸以拾煤阿二呼之前日在三和軒茶肆前擺設二十一門小賭攤圍而觀者如堵店鋪惡之喝令舍而之他阿二出言無狀店鋪中人遂投巡防局控告魯二尹飭勇將阿二提案研訊阿二供係無錫人日長無事藉此消閒非賭博可比况近處蟒大橋一帶有大賭塲勇丁熟視無睹是區區者而反來計較耶二尹以其倔强重責二百板問爾能知各賭徒姓名不答稱有曹桂林馬秀和等十餘人爲首二尹卽飭勇丁前往該處緝拿○十六鋪南首有高晉祥者生一子混名和尚向爲牌九司務受其騙者不知凡幾日前與著名無賴小長華合夥贏得洋銀數十元昨日小長華欲向高分肥高靳而不與反肆辱駡於是兩下結成光妥之仇高向身畔取出小洋刀向小長華亂剌幸卽避讓尚未受傷小長華以此恥不可不報卽向浦東糾合流氓數十人大興問罪之師將高拔往浦東各以老拳奉敬高晉祥得信立卽渡浦向各流氓叩頭賠罪衆始釋手 
[水勇釋放]  
　　大閙捕房一事兩記前報兹悉管押之水勇倪根郎樊福泉李德祥等三人己由捕房釋放矣 
[脫離苦海]  
　　法界新街姚光華之姘婦名六珠者以開設花烟館爲生涯所蓄烟妓於前日抱病屢次延醫並雇挑痧匠爲之下砭不料該妓孽緣己滿於昨日黎明時撒手西歸烟鴇因該妓並無親屬在滬恐生枝節當卽報明捕頭飭包探孫錦榮查明該妓果係病斃准其買棺收殮 
[失銀給領]  
　　採辦銅斤委員金某被家丁袁德勝行竊元寶一案昨據包探何瑞福顧阿六禀委員在喊内畫錦牌樓祖柴樛雲房屋居住被家丁袁德勝竊寶十二枚報明捕房查悉袁在錢莊存寶五枚出立收條以便隨時取洋前往守候得將袁拘獲起出寶五枚袁言曾有三枚分與同伴王德以二枚存在法租界王陳氏所開花烟館内妓女王月紅處尚有二枚業己兌洋卽同捕役趙金至城内拘獲王德己認分得三枚以一枚兌洋連寶二枚均藏在扶梯下立卽起出又獲王氏王月紅言被邱四奪取一枚祗存一枚查拿邱四己被遁逃今共起出元寶八枚洋一百九十餘元小洋八角合寶三只之數統共缺少一只今將人贓送案柴樛雲請代領失贓袁德勝供係順天府豐潤縣人行竊主人元寶王德初不知情後被入眼分給三枚此外寄存者均己交案王德供與袁同鄕伊如何往竊小的不知惟不應分受三枚尚求恩典王陳氏王月紅同供袁時來游玩初將元寶二枚悄然放在牀下後始知覺被邱四取去一枚僅存一枚己交出矣邱四無從尋覓小婦人等情願先行賠償再尋邱四蔡太守飭將袁德勝王德押候遞回原籍起出元寶洋銀准交柴樛雲領去王陳氏王月紅均交保准其先賠元寶再拘邱四追究 
[押交原媒]  
　　銅作主某甲娶安徽人某氏爲妻嗣有本夫及姑等尋至郷廿七鋪地甲調停未妥遂由本夫赴局控告局員著地甲調處屢詳前報兹以調處不明復投局禀明李二尹傳集諸人質訊本夫吳阿狗供稱係安徽人向居滬上前年有事他往不料周元元將妻誘拐並將家内物件携取一空及小的回家房屋己爲他人所佔妻亦不知何往後有人言及妻現己移居南巿石街周元元處前去尋覔被周將妻藏匿第二次往尋始得遇見欲向領回周挽地甲陶小第及葉福堂等出爲理勸務求大老爺斷將妻及物件等給小的領回恩同再造周元元卽某甲供稱無錫人向作銅匠娶妻時憑媒說合當出茶禮洋五十元言明是寡婦並不知其有夫李二尹謂周元元旣有媒妁著押候交出原媒再行訊斷 
[失簪請訊]  
　　西人麥士尼爲能曾受中國總兵銜娶天津人韓氏爲妻昨晨投英公廨遞禀聲稱丈夫曾代周某購辦金鋼鑽戒指百枚兹因丈夫有事往北京周以鑽戒指係假貨前來饒舌與之理論又糾人蜂擁而來將門窻雜物擊毁一空並被扭失所揷金飾請爲提究蔡太守飭候傳周定於下禮拜一質訊 
[命案請騐]  
　　前日淸晨十點鐘時新閘棲流公所王長生所駕之救生船駛至蘇州河十二圖地方見有無頭男尸一具隨水汆來身穿元布背心元洋棉襖白洋布衫褂棕色洋布夾套褲白襪元布雙樑鞋繡花肚兠皆破舊不堪該船戶卽用繩繫其腰間拖至大王廟十圖河濱當卽知照十圖地保金梅亭十二圖地保王錫炳二人投縣請騐適黄大令扃門考試文童遂飭於今日上午相騐嗣聞在义袋角某姓麥回内尋獲屍之下頦有齒七個並髮一縷云 
[解犯登程]  
　　上海縣内監人犯蔡阿邦伍有福張再香劉福順及女犯何陸氏卽六麻仔等共五名口經黄大令禀詳由奎中丞擬定歸入本年秋審案内著令起解己詳前報前日大令飭原差薛貴趙桂丁榮連陞等預備船隻停泊大碼頭大令札委糧廳吳階坪二尹及閔行司法華司陳麥兩巡檢押解又由提右營叅將廖楚才叅戎札委候補游擊楊少蘭游戎護解游戎等帶同提標右營親兵十名於昨日上午至縣署伺候該差等亦帶通班夥役照料鐘鳴十下游戎及陳君復赴碼頭守候俄而吳二尹麥少尹命駕至縣升坐二堂飭差持牌赴内監將各犯提出二尹略詰數語騐明面貌加上鐐銬督同各差役押解出頭門過彩衣街出大東門至碼頭登舟二尹卽命解攬向蘇晉發查蔡阿邦係持槍轟斃粤 
 
 

Page 4

 
 
妓鍾龔氏之犯伍有福係向吕阿二菱攤上買菱口角踢斃之犯張再香係拉東洋車向黎阿坤爭取車錢踢斃之犯劉福順係持刀刃斃姘婦王氏之犯何陸氏卽六麻仔係誘拐范張氏之女秀寶之犯中丞以各犯情節較重故歸入秋審案云 
[縣訊臺基案]  
　　陳生鶴之妻林氏與章寶和至蔡雲卿之妻高氏處作巫山之會被生鶴查獲報捕拘送公堂蔡太守飭送上海縣訊辦此己詳列前報前晚黄大令隔别研訊先傳陳生鶴至案研詰供稱係寍波人現住英租界今看卢分送新聞報度日販進每紙錢三文售出每紙五文每售一紙賺錢二文每日賺錢二百文左右妻子林氏今年廿九歳小的於廿四歳時成親林氏每日往絲棧揀絲前日小的歸家見妻尚未回來潯至蔡雲卿之妻蔡高氏家見妻果在與蔡高氏同坐客堂中大令問曰見章寶和在否答稱在問坐於何處答稱坐在天井中問以後如何答稱小的令妻回家妻不依小的怒擊伊數下蔡高氏等同來解勸小的令伊等不必排解詎蔡高氏等竟與我爲難爭執間由捕拘送捕房解至公堂轉解憲案大令問曰蔡雲卿如何被拘供小的到時蔡雲卿尚未回家迨巡捕拘人蔡適回來上前解勸致被拘獲大令謂爾初控妻與章私識往蔡高氏臺基上犯姦有其事否供並無共事大令曰爾知蔡高氏是否開設臺基供並未開臺基大令曰本縣查得爾在英公堂供明是日爾在四馬路見爾妻與蔡高氏及章寶和在五層樓啜茗旋見伊等出钼沨在後相隨至三泰公司房屋爾卽入内捉獲可有此等言語共實未供過大令曰爾處可有人來解勸供無人解勸大令命陳生鶴退下提林氏研詰林氏供亦係寗波人今年廿九歳嫁陳多年素守婦道現與蔡高氏同往絲棧揀絲每日得錢一二百文不等是日散工後與蔡高氏出外買鞋面布至老閘小茶館中小憇旋有素档認識之章寶和前來與蔡高氏絮語片刻章欲去蔡高氏令章同至家中向伊夫知照遂與小婦人等至伊家中甫坐定丈夫卽來令小婦人回家當未應允致被毆擊該氏等前來排解忽遭巡捕拘送公堂轉解憲案大令曰蔡高氏是否門設臺基供該氏素來規矩可請查訪大令又問本縣查得爾與蔡高氏往四駕路啜茗不在老閘地方供四馬路並未到過大令命提章寶和至案章供係湖州人今年五十一歳現住珊記碼頭向爲絲棧生理家中尚有妻室及八歳兒子斷不肯作此造孽事小的與蔡雲卿爲友蔡託薦生理閱數日並無頭緒是日前去回覆行至老閘地方見蔡雲卿之妻高氏與向不相識之陳林氏在小茶館中招呼小的小的以男婦同坐甚不雅觀不肯入座該氏等再三慫恿免强入内爲告前情蔡高氏令向伊夫面述小的同往世家雲卿尚未回正在守候忽有陳林氏之夫陳生鶴與林氏打架適雲卿亦至一併上前解勸竟被拘獲大令曰爾與陳林氏先在四馬路啜茗後往蔡高氏家犯姦至此尚敢抵賴耶章堅稱寃枉大令命提蔡高氏盤詰供稱小婦人今年三十歳原籍金陵嫁蔡己久邇來丈夫失業在家小婦人每日往絲棧揀絲與陳林氏同棧作工故與認識是日放工後林陳氏與小婦人往購鞋布卽在老閘小茶館略坐片時旋有丈夫之友章寶和前來述及丈霜托薦生意事小婦人令其至家向丈夫面告及抵家林氏之夫生鶴前來吵閙代爲解勸一併被拘斷不敢開臺基祭雲卿供係寍波人無所事事央章代謀生意妻氏實無不端事大令曰爾原籍寍波何以娶金陵人爲妻供初至金陵質易卽在彼處成家與此事實無干涉太令曰爾確無干當堂將蔡開釋大令復向蔡高氏駁詰該氏執定前詞大令著掌頰二十下復加硑究該氏矢口不移著再掌廿下交官媒收　章寶和收所陳林氏暫交伊夫陳生鶴領回一面著陳印行緝訪蔡高氏是否開設臺基限三日禀覆候訊 
[研訊傭婦]  
　　滬城太平街徐姓家失去金銀首飾約值數千金疑傭婦王氏所竊送　管押己列報章前晚黄大令升堂研訊王氏供　係松江人在除家爲傭主母逝世後房中听遺首飾等均由主人收管不知如何失竊大令問爾在押所可有人來探望答稱有問何人供是母親朱氏大令復問官媒朱氏曾否前來禀稱是大令著還押候傳朱氏到案再核 
[喜筵資移賑]  
　　搒誦許養榮封翁函本月初三日爲二令郎世兄廉續室承諸親友惠賜隆儀　合備筵藉酬嘉貺因念各處災歉頻仍將筵費洋六十元移助賑需續鵾絃而誌喜滌鸕勺以救災賓主言歡流離霑潤矣頻年濟世其識見洵加人一等哉上海北巿絲業會館籌賑公所施善昌謹誌 
[濟急回春]  
　　謹啓者敝堂接奉平湖悔過氏大善士求病速愈樂助山西賑洋五十元又奉沈景甫大善士求妻病愈樂助洋一百元又奉湖南沈蘅大善士歴年積聚月費洋二十元亦歸山西急賑不令人知早邀天鑒逐膏肓之二豎鬼　爲之效靈造福命於羣年妻孥胥徵逢吉時當弩末功德更倍合祝萬家生佛常如陸地行仙謹乞附登報章叩謝慈雲並昭激勸上海六馬路仁濟善堂籌賑公所施善昌等謹誌 
[功垂不朽]  
　　謹啓者今蒙大善士葛君蕃甫樂助英洋二十元又承黄君彬宜經募各大善士共六十七戶合助英洋一百五十元以佐建創之資竊維敝堂之落成全賴同仁之輸募素念宏基推廣更期捷竣爲先仰見諸君洞鑒蔀屋茒檐齊困乏維艱再憐飲漿啜藥望得所甚殷伏兾善人天佑分毫不爽衆生頂德福壽無疆預謝鴻施後誌竹石以垂不相統希公鑒[  上海虹口元濟堂同人等拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[男兒薄倖]  
　　無錫人某甲宦於浙江聽鼓應官己有年所前年挈梅鶴而往就叚家橋畔蘇小墳邊賃屋數椽爰居爰處計甚得也十年前與比鄰某孀婦有私婦自失所天食貧茹苦積得朱提三千兩以博蠅頭至是惑於甲言舉以相畀甲遂以此欵捐升通判倒插烏紗剌居然趾高氣揚矣旣而甲復密語甘言誘令改適婦曰君家自有畫眉人妾雖不才然亦出自大族衾裯之抱誓不爲也甲曰三妻四妾子傳有之卿如不棄卑人自當與結髮者並駕齊驅决不令充下陳婦心被惑遂允嫁之挈所生八齡子至浙江二女同居禀如其願去秋某日婦欲　　錫上項甲首爲之肯及拜婦旣畢買棹回杭抵家見前後門均鐍以了烏叩之良久始有家人出揮令遠去婦向之爭辯家人怒叱曰我與爾素不相識何呶呶爲豈將欲送官懲治耶婦痛哭曰若是則我當速去惟求將八齡兒子給還家人非但不依且洶洶作欲毆之勢婦無奈大哭而回奔投縣署呼寃邑尊令赴本籍控告洎回至無錫赴愬琴堂官批令董事調停董事故意遲延不爲料理婦乃於某日至蘇省控諸臬轅日前陳亷訪批准仰無錫縣親提人証秉公研訊詳覆婦則解歸原籍備質刻己批差押解起程矣 
[名賢遺蹟]  
　　二月十八日爲淸明節南昌府曹朗川太守署南昌縣朱紹霞明府代理新建縣朱小莊明府祭澹臺子羽墓禮也按子羽泰山南武城人史記漢書皆言其南游渡江居楚弟子三百人友教士大夫闕里志以豫章進賢門爲澹臺遺蹟函史志以澹臺墓定在豫章職方乘則以南昌府東湖上有澹臺墓通志從之大約子羽旣南游渡江居楚則未嘗首邱武城可知豫章雖非眞楚然己見春秋傳爲楚東境而今湖南北爲眞楚地又不見有子羽墓其在豫章東湖似無疑剷况唐之南平王鍾傳嘗修其墓宋之漕使高述復題其墓墓前有祠卽古稱友教堂是也閱二千餘年先賢邱隴不過陵如而俱湮士大天過之未嘗不流連憑吊慨慕其爲人墓用紅石層砌上小而尖下大而圓高丈許徑亦丈許四圍繞以磚墻寛數丈祠廳亦寛數丈墓址一石坊題誌尚新坊下豐碑左右峙一則字盡剥落千年物也一尚分明嘉靖年立亦三百年物也西百步外有曾文正左文襄劉武襄三公祠同堂異室建以報功者也是日亦由官致祭盡禮而退觀者數百人莫不嘖嘖稱道三公之生平甚有感而泣下者夫三公功在寰區名垂竹帛不徒江右而己然文正公保江爲圖金陵張本文襄顧江爲規兩浙後路武襄援江爲保湖南先著咸豐同治年間軍威所懾婦孺知名往往孩童夜哭謊以三公兵到卽不敢作聲則所以讋服之者至矣今者星霜屢易俎豆常新丹荔黄蕉己成時薦三公靈爽實式憑之矣 
[潯江春色]  
　　二月二十三日辰刻九江西門外福興信局主人之三齡幼子戲以棍攪缸中之水立足未穩倒仆於缸將淹斃矣幸有客自外入見而救起逾時始得更生○二月二十五日之夜太古洋行管理躉船之某西人被賊竊去洋蚨金表之類約值洋銀千餘元遂禀請領事官爲之究辦領事飭將躉船上服役之人一概片送洋務局旋由王盛兩司馬升座研訊見其中有細崽某甲己背地脫逃遂將諸人送縣追請一面諭令拘拿細崽○帮帶新勁營營官石守戎寶靑去冬奉檄襄修湖口砲臺時值隆冬備嘗辛苦兹己告竣仍回營次當帮帶之差○調署九江城守營建昌營千總陳千戎驤於上月二十五日接印同寅道賀如儀 
[訪拿訟棍]  
　　訟棍曰灼得係安溪縣不第秀才也平日舞弄刁筆以胥吏爲腹心以痞棍爲爪牙受其魚肉者不可勝計前經孫師竹觀察訪拿到案從重笞責遞解回籍示幾匿跡泉郡復逗留於厦門依舊明目張瞻不改前非現爲道廳各憲訪聞特派差役訪拿苟能雷厲風行不使吞舟之魚得以漏網豈非商民之大幸哉 
[鎭江客述]  
　　二月二十侂日午後張二尹回署時道經西門橋大堆勿有一斑白叟攔輿跪地叩請伸寃問以何事叟稱小的係金陵人膝下女兒被人姦拐至此現經尋獲懇卽提懲問爾女何在叟遥指堆下謂現在某姓家二尹卽飭差隨叟往拘叟指明男女二人謂一係掌中珠一卽誘之逃匿者差遂帶至署中二尹升堂訊問叟稱女兒年十五歳早經許字當十三歳時經其人誘出夫家索之甚急小的東尋西訪己歴二年家貲耗費不少今始遇諸此地見面時猶復支吾倔强非遇老爺過此恐小嬌生裝模作樣不肯卽行也二尹訊之二人皆承認不諱二尹怒著將男子重責五百板連女及窩囤之房主移送丹徒縣有見者謂女身軀矮小僅及男胸年稚而貎甚佳男則繞頰鬑鬑粗蠢庸劣不知坤靈扇底何以竟成就孽緣嘻異哉○京畿嶺下草逢拘比大率皆土娼烟妓在此宣淫污穢之區自好者每望而裹足有潘某者某店僕役也工作之暇與某烟妓結成露水因緣自去自來幾疑梁間紫燕一日被其妻偵悉不黌鼸炎中燒淸晨驀然闖入妓房大駡淫婦無恥妓不敢合妻遂揪　髮辮撒潑異常潘無可如何將妻毆擊妻詈愈甚妓遂惱羞變怒助潘揮拳妻方如邊孝先之大腹便便身受重傷噤不能語比鄰見此情狀急呼地保至將二人看管妓知事不得了倩護花人出爲調處願出養傷貲若干潘遂將妻舁回延醫調理不知有性命之虞否 
[錫匠殺妻]  
　　洙涇爲金山縣駐紥之所土沃民饒商賈輻輳該鎭豐樂橋附近錫匠某甲娶妻某氏丰姿綽約顧影自憐每當落日西斜暮烟四起必俏立門前眉目傳情勾引少年子弟有某乙某丙者素與氏有染上月杪相約至某處領略烟霞風味洎氏言告言歸乙丙瞻大包天逕隨其後掩入洞房笑語聲逹於閫外甲方在樓下操作聞之不覺怒髮衝冠手提銼刀直上梯樓向婦腰際猛剌一下痛極而仆血透羅裙乙内恐遭毒手在芙蓉帳裏躍起狂奔而出天未破曉氏以傷重斃命母族以孽由自作不敢有異言惟令甲從豐收殮事爲縣尊所訪責值日差以隱匿不報之罪刻己疉次提訊甲供認不諱繫諸犴狴惟事由乙丙而起想當一併逮治也 
[講舍掄才]  
　　金陵鍾山尊經兩書院向例每月十六日舉行師課去歳山長梅小巖河帥翟保之給諫各返珂鄕與諸父老往還酬酢至杏花開後明月圓時始陸續至江寗皋比坐擁化兩頻沾由太尊牌示十九日補行師課是日鍾山題雅頌各得其所賦得柳拂旌旗露未乾得朝字尊經題子曰由誨女知之乎兩章賦得道晃春風及第花得風字 
[悍姑虐媳]  
　　金陵中正街王姓者開設機房家道小康婦最悍妬平時約束藁砧幾如嚴父兄之督其子之督其子弟金屋固不敢藏嬌卽洛神賦亦不敢輕讀也有子年十六在塾讀書童養媳某氏年歳與之相若額髮初長嬌癡未化雖不能如絡秀之具饌供客而吮毫弄墨風致嫣然頗不减謝家道韞婦益厭惡之食則給以粗糲衣則任其敝垢遂致飛逢减緑瘦靨消紅王見媳如此腹非其妻又囁嚅不敢道一字遂秘不與婦謀逕以新衣易其敝服婦大怒謂王蹈新臺故事老驥猶有雄心雛鬟居然在抱不然何愛憐之甚也於是朝詬其夫暮撻其媳如老吏鞫囚五木悉備必令供詞確鑿而後止媳不堪其虐自寫絕命書貽母家卽於是夜購阿芙蓉膏吞服而斃比媳父由鳩江鼓輪而至則己裝殮三日矣媳父知掌珠爲婦所碎提其髮批其頰痛毆不己後經鄰人排解允以七七諷經始首肯嗚呼曇花易隕恨海難填　縷幽魂當化作異鳥在杜鵑枝上啼曰姑惡姑惡 
[君瞽毆人]  
　　金陵有蔣瞽者以談命餬口性極暴躁一言不合輒洶洶用武前日購糕餅因換鵝眼錢與店夥口角以杖擊夥首幾把法聰頭當磬敲夥怒飽以老拳痛毆數十下始釋手蔣瞽號哭道旁良久乃去次日邀約同道廿餘人類皆喪子夏之明精君平之術者側耳側足彳手而來至該店欲興問罪之師而苦於一物無所見先令相瞽者抱持其人發聲爲號羣瞽於時蜂屯蟻聚如韓信彭越困項王於垓下或握其髮或牽其衣或捋碁鬚或批其頰幾幾乎攘袂成帷揮拳如雨又有數瞽遷怒店主人執杖飛舞洋燈茗椀紛紛墮地衆鄰奔救慰以好言仍滋擾不己謂必擣其巢穴而後快後有與瞽相識之人竭力排解願備鞭爆花紅服禮衆瞽始允其請腼庚爆竹聲喧雜以狂瞽笑語之音頗似羣蛙鼓吻一轉瞬間各鳥獸散有肩披紅布數尺者衆知爲蔣也 
[悲喜交集]  
　　蘇城古寺巷某姓家於上月廿七日爲子完婚一對小夫妻正在紅氍交拜忽聞霽然一聲房屋坍倒新郎新娘及賀喜之親友皆被壓傷輕重不等尚無性命之憂紅鸞甫動白虎先臨何不幸如是耶 
[皖垣官報]  
　　二月二十五日候補直隷州州同劉演祖委署宣城縣縣丞准補廬州府經歴周傑到楚太平府一帶措資回卽用縣李長郁赴曲江閱卷回二十六日藩轅牌示大挑縣彭燦垣委署靑陽縣事候補通判劉厚基委署鳳續同知事本任池太同知承厚飭回本任安慶府聨元按照磨兪光烈均叩謝卓異蕪湖關差遣候補縣丞鄭慶升到省并叩謝超委候補縣閻恩培奉府憲委赴官洲勘丈地畝禀辭知縣廖光珩卽用縣柯劭憼赴宿松閱卷回典史李必昌起服來省准補蓮德縣典史羅啓鈞叩謝飭知准補二十七八日蕪湖魯港　甲分局州同土錫九到省准補旌德三溪司巡檢萬慶森叩謝飭知准補卽用縣劉邦槐知縣陳瑜均赴桐城閱卷回直隷候補知州高維敬候補縣楊兆琛均赴廬州安設電線回候補縣何恩煌辭赴江西勸辦振捐候補縣劉彦赴盱眙公幹回知縣吳守誠請假五日縣丞陳懷棟由金陵解餉欵回典史蔡恩厚由蕪差遣回 
 
 

Page 10

 
 
[粉水香痕]  
　　仲春之月其日丁己四川重慶府王太守恭率文武員弁趨詣文廟行釋菜禮歌雍舞佾各奏爾能自迎神以迄初戲亞獻終戲雍雍肅肅式禮莫愆誠盛典也○四川所出之糖以内江一帶爲最甚約計光緒十八年由重慶報關出口者共二十二萬七千八百四十八包徵收釐捐銀一萬一千九百三十五兩六錢八分惜去冬甘蔗甫生卽被大雪所壓是以今年糖價較前分外加昻云○去冬渝城三教堂銀工謝姓購得金百餘兩藏諸篋笥己有日矣冬間忽被穿窬者所竊不覺懊喪萬分雖事後報案查拿亦祗虚應故事而己今春差役在江津所屬己沙鎭上見有人兌換金耳環行蹤跪秘詰之藏頭露尾言误支離乃就近解送地方官訊鞫之餘直認在渝竊金不諱遂派差解渝歸案訊究諒不難追出原贓也 
[海巿談資]  
　　烟臺訪事人云上年大憲以昌邑濰縣一帶時有匪徒滋肆遂檄令海防營派撥弁兵協緝至十一月撒防邇來訪聞匪徒餘爐復燃仍恐揭竿滋事因於上月十二日仍挑出練軍五十名前往彈壓○北洋自有輪舶往來過客每多繞出烟臺逆旅主人生涯日旺是以業此者漸增漸盛僅西坪門内一隅己有大小三十餘家大抵賓至如歸應酬周摯何東道主人之多也○威海口旣成重鎭鐵碼頭亦己告成兹又擬度地劉公島蓋造提督衙門不日卽將鳩工庀材從事雲斤月斧矣○日前縣尊出示略謂遵奉各大憲札開所有各典鋪質下各項農器無論向來取息三分或二分者自二月初一日起至月杪止概照一分五厘取贖當此東風解凍田事方興無力貧民可無患鎡基無著矣○魚鹽之利爲東省獨擅各漁戶皆以春巿爲一年之生計今歳淸明後猶未見有鱗鱗戢戢者入巿易錢祗有偏口魚列諸鮑巿每斤售至錢四五十文物以罕而見珍於斯益信○二月十八日淸明佳節農家者流謂是日如天氣淸朗則高粱必主豐收乃今歳微雨淡雲有類養花天氣非惟踏靑士女游興稍衰卽瞻蒲望杏之人亦頗時深隱慮矣 
[淮南子]  
　　淸江閘爲南北往來要道車馬絡繹閘板最易損傷人行其間時恐跕跕若飛鳶之墮閘官因飭補綴修葺務令一律堅牢行人乃大獲利益矣○鄭芋圃觀察靈櫬於二月二十五日發引至山陽縣某鄕權厝先一日設奠領帖漕憲親臨拜祭各官之往唁者亦擁塞門庭○天氣久晴米價騰貴每石較前加至二百餘文○徐屬農民所植鶯粟今年花葉甚佳各家皆思推陳出新巿價爲之頓减○江蘇発政溥大宗師按試徐州於上月初八日過浦○委署徐州府睢寗縣戴月潭大令於上月十四日過浦履新○提舉銜調補海州沭陽縣王六樵大令於上月二十三日赴任○淮揚鎭標中營遊擊郎金堂遊戎奉督憲札文調署徐州鎭標中營遊擊上月十五日交卸印務取道赴徐遺缺由淮楊鎭標中營守備胡守戎勝福兼護 
[縣試紀略]  
　　杭州來信云上月二十五日仁和錢塘兩縣宰舉行童試先一日更鉼三躍諸童絡繹而來時適風雨交加道途泥滑應名領卷狼狽不堪錢塘某童當點名時携失考籃自言内有石印各書約值銀蚨十餘翼又某姓童因搶奪考凳互相爭閙幾至揮拳某輿夫舁某姓童入塲路經后巿街一失足間前肩翻倒於地童由轎中顚出額角被街心碎石擦傷鮮血淋漓急裹以手巾始得勉强赴試 
[輪船招商局第十九届帳略]  
　　綜結一該股分資本規銀二百萬兩一該保險股欵規銀二十萬兩一該貴池本息規銀一千九百三兩五錢一該洋商存該除該凈存規銀三十二萬一千四百十一兩四錢四分一該往來存欵規銀四十六萬四千八百二十四兩八錢六分一厘一該各戶存息規銀八千六百二十兩三錢五分一該股分存息規銀二十二萬五百十二兩一該自保船險規銀一百三萬八千七百十八兩九錢二分六厘一該自保躉船險規銀二萬五千兩一該綵結公積規銀六十九萬一千三百四十兩八錢二分九厘共計結該各欵規銀四百九十七萬二千三百三十一兩九錢六厘一存舊帳欠戶規銀一萬三千四百七十九兩三錢一分九厘一存往來欠欵規銀三十九萬六千四百八十五兩七錢三分七厘一存各戶欠息規銀一萬七千二百二十九兩五錢四分一存隨貨匯欵規銀二萬四千三百八十兩三錢三分三厘一存買存煤炭規銀二萬九千八百六十六兩五錢八分一存開平股票售換本局股票規銀一萬六千四百十一兩九錢四分四厘一存朝鮮借欵規銀十二萬三千兩一存臺灣快船股本規銀二萬兩一存華棧資本規銀五萬兩一存舊帳股票産契抵欠規銀十萬一千九十兩一錢三分四厘一存現銀洋錢規銀五萬六千六百八十四兩六錢一分九厘一存備發輪船保險二項股息規銀二十六萬四千兩一存定造淺水船規銀二萬九千七百三兩七錢共計結存各欵規銀一百十四萬二千三百三十一兩九錢六厘一存永淸船本規銀四萬兩一存日新船本規銀五千兩一存豐順船本規銀七萬五千兩一存江寛船本規銀七萬五千兩一存江永船本規銀七萬五千兩一存鎭東船本規銀四萬兩一存海晏船本規銀十萬兩一存海琛船本規銀五萬兩一存海定船本規銀五萬五千兩一存江天船本規銀八萬五千兩一存江孚船本規銀六萬五千兩一存江通船本規銀三萬兩一存海昌船本規銀一萬兩一存江平船本規銀五千兩一存致遠船本規銀七萬兩一存拱北船本規銀四萬兩一存圖南船本規銀七萬兩一存普濟船本規銀四萬五千兩一存江裕船本規銀十二萬兩一存富順船本規銀十一萬兩一存廣利船本規銀十一萬兩一存美富船本規銀四萬五千兩一存廣濟船本規銀三萬兩一存新裕船本規銀十四萬兩一存固陵船本規銀三萬兩一存新豐船本規銀十五萬兩一存新濟船本規銀十五萬兩共計結存　本規銀一百八十二萬兩一存各小輪船規銀四千兩一存各口躉船規銀五萬五千兩一存各埠駁船規銀一千兩共計結存船本規銀六萬兩一存上海東棧規銀二萬兩一存上海北棧規銀二十八萬兩一存上海中棧規銀十三萬五千兩一存上海南棧規銀七十九萬兩一存十六鋪産規銀一萬四千兩一存天津棧房規銀十六萬八千兩一存通州棧房規銀五千兩一存烟台棧房規銀二千兩一存直昌棧房規銀四千兩一存漢口棧房規銀十七萬兩一存九江棧房規銀七萬兩一存蕪湖棧房規銀二萬兩一存鎭江棧房規銀五萬兩一存寍波棧房規銀一萬八千兩一存温州棧房規銀六千兩一存福州棧房規銀二萬四千兩一存汕頭棧房規銀二萬六千兩一存澳門棧房規銀五千兩一存香港棧房規銀七萬四千兩一存廣州馬頭規銀五千兩一存海防房料規銀二萬二千兩一存順安房料規銀一萬二千兩共計結存棧本規銀一百九十二萬兩一存各局生財規銀一萬兩一存漕米麻袋規銀二萬兩共計結存成本規銀三萬兩統共結存各欵規銀四百九十七萬二千三百三十一兩九錢六厘 
[英界公堂瑣案]  
　　粤妓連好控被同鄕人謝金輝灑磺强水致毁衣服一案於昨晨覆訊兩造各執前詞包探禀查此案尚無實據太守謂旣無實據飭將謝金輝交保仍飭查明候核○胡四增訴稱孩子程桂生闖入店中竊去洋銀二十五元當卽追獲送案陳供係安徽人向住蘇州早喪父母今在上海賃居旅邸藉小經紀度日犯竊實係初次蔡太守飭將陳發棲流公所管押二月期滿遞籍贓交失主○一百七十五二百十三等號華捕禀見魏阿才薛友山等投水自盡援救送案魏供醉後失足現欲回家薛供與高篆杳口角被伊羞辱忿恨難堪故欲尋死蔡太守飭差將魏送回薛候傳高篆香質訊後再送棲流所安置 
[法捕房瑣事]  
　　拐犯鮑占侯卽子仁帮同周金寶等在法公堂胡閙葛同轉判令枷號二十日每逢禮拜二四六帶往堂前二衆在案現因枷期己滿同轉著將鮑並同案判押之疎梅生一併帶案旋有周金寶手持上海縣批投案聲稱與鮑爲友求恩免責同轉謂鮑怙惡不悛著紅班騐明腿上果有板花著笞責八十下押候具到結實保結始准釋放陳梅生姑念年幼從寛斥釋○鹽城人馬金仙被張桂生誘騙押在花烟館張屢次索錢反持刀自剌一案昨日下午鴇婦顧太之繼子李德才借馬金仙之母蘇吳氏投案同轉訊問之下蘇吳氏供女本嫁與馬德高爲妻十六年十月間馬因病逝世無人撫養次年正月間由小婦人領回家中三月間有高之友人張桂生至鹽城探望問及高弟何在據云在上海洋關營生勸女至上海找尋必有安身之處女信爲眞帶同所生三歳孩子來滬閱三月餘音信杳然小婦人與長子尋蹤到滬在小東門外李姓花烟館遇見欲向領回當被張桂生壩阻繼因張屢次向女索洋遂將押娼價洋六十元與張各分一半經張寫立筆據與女永無轇轕問抵押據上花押是爾寫否答稱是著將馬金仙研訊金仙所供與蘇吳氏相同又將中人李長春帶案李稱馬金竊來滬後先至李姓花烟館借房間爲夥妓七個月繼經張手轉押與顧太花烟館所押之洋卽與張桂生分用過割問爾知張桂生所呈婚據是否的實答稱祗知馬金仙向張桂生索還前贈頭髮一扎問李姓花烟館現尚有人否答稱本家卽雙喜可以訪問同轉著將馬金负張桂生等還押候查明再核 
[上海六馬路仁濟善堂經收咸有一德施醫給藥一文願册捐二月廿一至廿九日止淸單]  
　　繼述齋大善士助洋一百元陳肇記二十元胡葆眞堂祈平安心誠力薄子　痰血速愈東台沈積庵求妻病速愈皖城覺遲無名氏隱名氏吳楷記七戶各洋十元史謙儉堂七元三多堂餘慶堂二戶各六元石門嘉樹堂求闈宅平安湖南特用道錢求免災人無名氏四戶各五元朱胡氏求平安完心願繼述齋敬神移助溧陽無名氏無名氏雷誦芬堂三省堂六戶各四元王星海泰盛號無名氏三戶各三元朱胡氏求早生貴子浙湖丁仁子節省藥資無名氏請符求病愈無名氏求久病速愈隱名氏求順適人敬愼堂洪濟源張寶泰義甡王信泰叔範十二戶各二元黄珍王罄王彞汪燦周海崔浩蘇亷戴衡　燮畢爰張濤十一位合二元江隂泰生衣莊一元八角無名氏海鹽隱名氏掘　塲門書三戶各一元五角博經書屋一元二角無名氏求慈親康健蔣曹氏求病愈蘇蔣氏高李 
 
 

Page 11

 
 
氏毁過氏肖梅氏潘存心氏潘存心氏潘存心氏潘存心氏無名氏無名氏錢福單氏無名氏周　川王吟梅姜冬生陳綸閣張春喬山西高履庭元順正廣昌莊亘記詠記無樹本堂存心堂退省廬主人邦上寄客誠性庵天馬山莊陳三十戶各一元侍顯川史氏八角江寗都統署來無無名氏中村司葉潤和源恆總堂黄孟和孫文造邵維奎陳濟川八戶各五角松記來册無免工二戶各四角種德堂攷撲氏綿力氏史文蘭喬幹臣五戶各三角五分北公所三角有心無力子補過山房謙益堂陳在金史行高李春山彦記星記冠記省記十戶各二角文堅會屋三星堂杜燕卿杜玉卿劉燦標劉遜圃林烏金李文瑞王潤田王繼南王多炳王土隆王樹聲王富科王富善王蔭槐十六戶各一角陳世綱江隂局局二戶各銅洋五元江隂泰生衣莊銅洋四元雷誦芬堂仁善堂二戶各銅洋二元無名氏銅洋一元常德泰記規元十兩零七錢一分二厘江西榮昌衣莊來倚蒼氏寸修氏藉棄氏仲瑜氏合錢四千文史沈氏無名氏二戶各一千零八十文保民氏信守山房二戶各七百二十文小補山人五百文雲門氏醉樂居二戶各四百文永　居　有竹居解祥賦奚啓明楊鑑靑沈靑渠李應祥史奎官史胡氏史孫氏保吉氏寄雩氏退思氏長吉氏初愿氏再三氏無名氏十七戶各錢三百六十文朱培榮施慶君程成椿胡效周吳逹高王湧生王鳴之七戶各一百文以上共收洋三百三十六元七角分銅洋十九元規元十兩零七錢一分二厘錢十五千七百二十文 
 
 
 

Page 12

 
 
   
 
 

Page 13

 
 
開設四馬路口石路中坐東朝西專辦各省本湖野味秘製醬鴨五香醬肉蜜汁糖蹄酒燜汁肉砂仁腿胴透味油鷄白油板鴨風鷄蹄鴨仕商賜顧認明招牌不悞三月初六日開張 
 
 

Page 14

 
 
○○沈秉成片再勞績保舉候補州縣應於到省一年後察看考核奏明分别繁簡補用歴經循辦在案兹查有花翎鹽提舉銜候補班補用直隷州知州丁翰年自光緒十七年十一月初四日過班直隷州作爲到省之日起連閏扣至十八年十月初四日止試看一年期滿例應甄别據藩臬兩司會詳前來臣覆查該員丁翰年精明穩練辦事實心堪以繁缺留省補用除咨部查照外謹會同兩江總督臣劉坤一附片具陳伏乞聖鑒謹奏奉硃批吏部知道欽此○○楊昌濬片再西寗道程鼎芬於光緒十九年正月二十六日在任因病出缺業經臣照例恭疏題報開缺所遺係邊徼要缺亟應遴員前往署理查有甘肅候補道陳嘉績才識練逹勤愼有爲堪以委署再查西寗道原係請旨簡放之缺前經署督臣沈兆霖奏請將西寗道府二缺比照省會首府　例由外調補己奉部議准咨覆在案兹程鼎芬病故開缺應由臣另行揀員調補以固邊圉理合附片陳明伏乞聖鑒謹奏奉硃批吏部知道欽此○○頭品頂戴浙江巡撫奴才崧駿跪奏爲查明光緒十八年征收丁漕銀米各數開外比較淸單恭摺仰祈聖鑒事案准部咨同治八年二月初五日奉上諭戶部奏請飭各省整頓丁漕按限奏報等語著各督撫自同治八年爲始督飭藩司將一年上下兩忙征收丁漕各實數及上屇征收總數開具比較淸單專宁奏報等因欽此欽遵在案兹據布政使劉樹堂詳稱光緒十八年分額征地漕錢糧除扣荒蕪沙淤災歉蠲免緩征外實應征地丁銀一百六十九萬四千餘兩截至年底爲止解收司庫銀一百九萬一千一百餘兩己完六分以上比較光緒十七年征收分數相等又糧道衙門實應征漕白銀四十信萬九千三百餘兩征解銀三十三萬六千四百餘兩己完六分八厘七毫零比較十七年分多收二厘六毫零又實征漕白正耗並行月等糧未四十二萬二千二百三十七石零徵運米四十萬一千六百四十四石零己完九分六厘五毫零比較十七年多收四毫零開摺具詳前來奴水復核無異除分咨查照外謹繕淸單恭摺具陳伏乞皇上聖鑒謹奏奉硃批戶部知道單併發欽此○○頭品頂戴浙江巡撫奴才崧駿跪奏爲浙江省奉撥光緒十九年地丁京餉仍擬儘動春秋撥欵湊解恭摺仰祈聖鑒事竊奴才承准軍機大臣字寄光緒十八年十月二十九日奉上諭戶部奏豫撥來年京餉一摺著該將軍督撫監督等務於來年分批起解限五月前解到一半十二月初間全數解淸不准截留攺撥藉詞延誤等因欽此並准鈔單内開撥浙江省地丁銀四十萬兩當經恭録轉飭遵照籌解在案兹據布政使劉樹堂詳稱浙江省年額應徵地丁銀二百十餘萬兩兵燹後荒蠲尚多兼以災歉頻仍综徵銀數儘供本省年例一切支放旣籌解奉撥京恊各餉尚多不敷所有地丁項下奉發本年京餉銀四十萬兩欵關要需惟當循照歴辦成案將應入光緒十九年春秋二季撥册報存各款銀兩一併儘數動支湊解不敷若干在於本年地丁項下如數動撥依限解交前來奴才復查無異理合恭摺陳明伏乞皇上聖鑒勅部查照施行謹奏奉硃批戶部知道欽此○○頭品頂戴浙江巡撫奴才崧駿跪奏爲籌解本年第一批地丁京餉銀兩恭摺仰祈聖鑒事竊准軍機大臣字寄欽奉上諭戶部奏撥光緒十九年京餉限五月前解到一半十二月初間全數解淸不准截留改撥藉詞延誤等因欽此並鈔單内開撥浙江地丁銀四十萬兩卽經恭摺行司遵照籌解去後兹據布政使劉樹堂詳稱應解光緒十九年第一批京餉動　本年春撥報存各欵銀五萬兩派委候補知縣徐本立管解循案由滬附搭輪　運津解部交納等情詳請奏咨前來奴才復核無　除分咨查照撥護並取起程日期咨報外理合恭摺具奏伏乞皇上聖鑒謹奏奉硃批戶部知道欽此○○崧駿片再准總理海軍事務衙門咨各省關每年應解海軍常年及新增經費並指撥南北洋防費自光緒十八年分起每兩隨解飯銀一分解交海軍衙門以備公用准作正開銷按　解淸等因當經行關遵辦去後兹據護理浙海關寗紹台道吳引孫詳稱查浙海關徵收洋稅按照外國月建以三個月爲一結所有南北洋防費同孫按結提解此項隨批飯銀應請自光緒十七年十二月初二日起至十八年三月初四日止第一百二十六結期滿共解過南北洋防費銀二萬五千七兩九錢一分六厘又自三月初五日起至六月初七日止第一百二十七結期滿共解過南北淃防費銀四萬七千二百六十兩七錢一厘又自六月初八日起連閏至八月初十日止第一百二十八結期滿共解過南北洋防費銀一十一萬四千九百五十工兩二錢二分二厘又自八月十一日起至十一月十三日止第一百二十九結期滿共解過南北洋防費銀七萬六百六十六兩一錢四分四厘以上第一百二十六七八九共四結統共解過南北洋防費銀二十五萬七千八百九十一兩九錢八分三厘應提解隨批飯銀二千五百七十八兩九錢一分九厘八毫現於徵存半稅項下照數動支詳　咨批於光緒十八年十二月二十五日發交號商楊源豐匯解起程前赴海軍衙門投納等情詳請具奏前來奴才復核無異除分咨查照外理合附片陳明伏乞聖鑒謹奏奉硃批該衙門知道欽此○○崧駿片再戶部奏撥癸己年籌備餉需兩浙鹽課銀六萬兩恭録諭旨行文到浙卽經轉飭籌解在案兹據浙江鹽運使惠年詳稱在於綱票課厘項下先行動支銀三萬现委候補運判胡瀚候補鹽大使廣佺管解查照京餉成案飭令該委員由浙至滬搭坐輪船運至天津由陸赴都妥速趲解等情具詳前來除分咨查照並咨行沿途文武各衙門一體撥護前進以昭愼重仍飭將起程日期速行詳咨外理合附片陳明伏乞聖鑒謹奏奉硃批戶部知道欽此○○崧駿片再案准戶部奏撥光緒十九年京餉案内指撥兩浙鹽課鹽厘銀二十二萬兩又内務府經費撥兩浙鹽課銀五萬兩行令於奉文後分批提前赶解限於五六月前解到一半十二月初間全數解淸等因恭録諭旨行文到浙卽經轉飭欽遵籌解去後兹據浙江鹽運使惠年詳稱在於縣塲竄課曁綱票課厘項下籌解戶部京餉銀六萬兩内務府經費銀二萬兩委候補運判胡瀚候補鹽大使廣丛管解照案飭令該委員由浙至滬搭坐輪船運至天津由陸赴都妥速趲解等情詳請奏咨前來除分咨查照並咨行沿途文武各衙門一體撥護前進以昭慎重仍飭將起程日期速行詳咨外理合附片陳明伏乞聖鑒謹奏奉硃批該衙門知道欽此○○崧駿片再准戶部咨浙海關應解閩京餉改爲加放官兵俸餉銀兩仍於四成洋稅項下每結提銀五千兩自光緒十二年正月起按結解部等因當經行關遵照自一百二結起按結提解至第一百二十七結止在案兹據護理浙海關寍紹迨道吳引孫詳稱前項銀兩自光緒十八年六月初八日起連閏至八月初十日止第一百二十八結期滿應提銀五千兩又自十八年八月十一日起至十一月十三日止第一百二十九結期滿應提銀五千兩以上二結共銀一萬兩現己照數兌足發交號商楊源豐照案匯兌於光緒十八年十二月初六日匯解起程赴部投納等情詳請具奏前來奴才復核無異除分咨查照外理合附片陳明伏乞聖鑒謹奏奉硃批戶部知道欽此○○崧駿片再查浙江省司道各庫籌撥車餉動用銀數截至光緒十八年閏六月底止業經奏報在案兹查光緒十八年七月起至年底止藩司庫動支光緒十八年地丁撥解光緒十八年鐵路經費銀二萬兩運司庫綱標　厘項下動支銀四萬兩移解藩庫作爲恊籌十八年分籌備餉需之欵又於江蘇五屬商銷溢課項下動支銀三萬七千兩移解藩庫協濟十八年分海軍經費共銀七萬七千兩糧道庫光緒十八年秋冬二季並無撥解軍餉銀兩據該司道等詳請具奏前來奴才復核無異理合附片具奏伏乞聖鑒謹奏奉硃批戶部知道欽此○○崧駿片再查州縣交代一經算淸如有虧短欵項卽應依限掃解不容逾延前據布政使劉樹堂詳稱查有前署桐廬縣知縣陳錫蕃桐廬任内認解交欵計欠光緒十八年地丁正耗餉餘等銀二千二百六兩零札委嚴催延不完解實屬膽玩據該管道府請叅到司應將前署桐廬縣知縣陳錫蕃先行革職勒限淸解以儆玩泄等情具詳請奏前來奴才復查無異正在核辦間續據陳錫蕃報解銀一千四十五兩餘欠銀一千一百六十一兩仍未絒淸相應請旨將前署桐廬縣知縣陳錫蕃卽行革職勒限兩月繳解淸欵以示懲儆除飭司嚴催依限完繳外理合會同閩浙總督臣譚鍾麟附片具奏伏乞聖鑒訓示謹奏奉硃批著照片請該部知道欽此 
 
