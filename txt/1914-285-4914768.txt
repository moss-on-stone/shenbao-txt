# 1914 - 285 - 4914768

 

Page 1

 
 
   
 
 

Page 2

 
 
時評 
[亂之種（冷）]  
　　今所謂亂非亂也所亂者表面耳白狼土匪也中國之土匪無時蔑有今不過稍盛焉耳其餘土匪則時起時滅更屬中國之常態兵變自革命以來屢見不一見矣搶掠焚殺不過一晝夜間耳所苦者人民而已黨人清之末季一二十年來矣設機關事運動間或暗殺或未動而破或動而不成亦中國所常見者也凡此數者皆今日所謂亂雖其亂誠永無已時而亂之種郤更不在是 
　　所謂亂之種者常有欲發之機而醖釀而不卽發也或有時可徼倖而免然而一發之後則有非表面之亂所可比擬者亂之種維何争權是也所謂争權者非無權者與有權争也夫無權者與有權争無權者敗其亂勿成也中國今日以前之事也有權者與有權争則各有其權即各有其力其力相侔而相呑相并亂非旦夕間矣　　是以知機之士於此危之 
命令 
　　二月二十二日大總統命令兼代陸軍總長周自齊呈稱已革陸軍第二旅旅長陸軍少將陳元泳志趣純正情罪尚有可原請　開復原官等語陳元泳應准開復陸軍少將原官此令 
　　又令兼代陸軍總長周自齊呈請任命寇宗華爲陸軍步兵上校應照准此令 
　　又令署財政總長周自齊呈請任命李祖年兼任山西官錢局兼晉勝銀行監理官應照准此令 
　　又令代理國務總理孫寳琦内務總長朱啓鈐呈據奉天民政長張錫鑾呈請任命方大英爲秘書應照准此令 
（按尚有昨剩之命令四道補錄今日本報第三張） 
專電 
[北京電]  
　　某報載修正約法案大綱（一）行政權限宜擴張（二）不宜以立法部操縱行政機關（三）總統任免官吏及締結條約不須同意（四）憲法未成以前國會不能産出須設最高諮詢機關（五）會計規則規定不宜從略 
[北京電]  
　　北京日報記者訪問日本銀行代表詢得此次柏林延會行且再開並無他故五國團根柢深遠决無解散彼且確言二次借欵必成惟時有早晚 
[北京電]  
　　昨爲趙秉鈞開追悼會袁總統派梁士詒代祭致詞甚哀有才掩羣豪忠誠勵翼勞苦功高長城久倚之語 
[北京電]  
　　司法部令自二月二十一暫停發給律師証書其已領者暫停登錄已登錄者照舊營業以後當另定甄别章程 
[北京電]  
　　第二次知事試驗將定四月二十日舉行 
[北京電]  
　　有榮某謀剌前代理總監董玉麟已被捕 
[北京電]  
　　王闓運將來袁總統派其門生夏壽田秘書接待 
[北京電]  
　　那遜阿爾畢吉呼將宣慰未盡事宜及應遣散之軍隊均交何都統接管辦理不日回京覆命 
[北京電]  
　　清江又拿獲僞營長孫寳戒業已正法 
[濟南電]  
　　悍匪李明起聯合仲匪黨羽約步馬八九百人回竄距郯七十餘里邳縣所屬之杜家場高家寨子各莊等處後經魯軍攻撃又竄至宿遷境曹宏莊陶子圩等處 
[漢口電]  
　　混成第三旅由京漢鐵路輸運由廣水上車開赴襄陽 
[肅州電]  
　　蒙匪首王德呢瑪煽惑蒙人屢犯邊境有案現王德呢瑪潛赴包頭張將軍已飭屬拿送公署治罪 
[肅州電]  
　　新疆征蒙軍原駐察罕通古現楊督照帕勒塔親王與俄領所訂條約已於月内一律退至元湖境内 
[肅州電]  
　　肅州觀察使周務學濫打電報張都督不准於公費開支 
[廣州電]  
　　黃岡兵變已平黨首吳文華竄至東隴 
[廣東電]  
　　謠傳陕炯明潛返澳門龍都督懸賞格洋六萬元並緝鄧鏗朱執信廖仲愷等或二萬或一萬八千日來搜檢益密 
[廣東電]  
　　袁總統電致龍都督粤財政司准就地籌欵惟賭餉不在内 
[廣東電]  
　　梁啓超梁士詒電請粤省大吏厲行賭禁凡萬餘言主張捕拿賭首 
[南京電]  
　　農商部員余光粹昨來寗調查農務 
[南京電]  
　　省公署通飭各屬支放各欵一律搭用中國銀行紙票 
[南京電]  
　　王憲章昨由滬解寗現正由軍法處嚴審 
[南京電]  
　　省長派孫銘曾科進分赴各縣催辦驗契並令隨時呈報 
特約路透電 
[北京電]  
　　約法會議今日下午一點半鐘開會議員到者四十四人議長諄囑議員對於會議情形當嚴守秘密且謂斷不能容人旁聽繼乃討論議事規則至三點鐘時散會 
[北京電]  
　　袁總統聞魯晉兩省因徵收地契稅釀成暴動死傷人命殊形憫惻已命内務總長朱啓鈐電各縣知事出示解釋新稅之理由及邀約當地紳士協同辦理俾免續有暴動朱啓鈐已派代表數員赴魯晋兩省調查暴動原因 
[北京電]  
　　聞白狼電告袁總統將進取西安府今晨喧傳政府已封閉日人所開之順天時報聞者大詫後悉實屬不確蓋今晨四時有中國憲兵十二名入該報館止其出版並禁用事者傳電話用不准一人出入惟卒被以詭計傳逹日使署日使署卽派兵三人查問此事憲兵告以不許該報登載關於軍事之消息蓋星期日該報　稱王占元之軍與白狼暗通聲氣且載有不實及違法之訾議旋由山座君電告外交部該部乃請陸軍部撤退憲兵至十時乃退該報卒照常發行 
[廣州電]  
　　龍督聞陳炯明現匿廣州附近懸賞六萬元捕之並購拿餘黨賞洋少亦八千元且出示慰民財政困難仍未抒解當道若不止向官銀行取欵私家存欵恐將悉數提回 
[成都電]  
　　各府代表現至成都討論本省收回紙幣借欵問題紙幣困難兌換已九折作價 
[東京電]  
　　日皇下詔令國會於三日内延會 
譯電 
[北京電]  
　　袁總統日來病寒未離寢室政務多由黎副總統代理外間言其病重實爲無稽之談 
[北京電]  
　　據國權報載稱袁總統寒疾已愈將於明日接見駐京俄使克魯班斯基君並向申謝俄國撤兵之厚意 
[北京電]  
　　教育部宣稱外間謠傳政府將停辦學堂一部分一節實屬無根之詞殆見政府因財政支絀擬將不急之務展緩興辦故生此謠 
[北京電]  
　　中俄蒙談判之中國專使畢桂芳定下星期啟程赴恰克圖 
[北京電]  
　　實業會議呈請袁總統註銷漢冶萍借欵懲辦盛宣懷 
[北京電]  
　　順天時報館今晨（二十三日）復爲警察圍而搜查館内日人暫被看管並止彼等通電話消息 
[北京電]  
　　北京警察因接鄂督段芝貴之警告日來防範極嚴偵探尤甚 
[漢口電]  
　　漢口接函謂駐光州之第八師兩月未領軍餉現四出搶刧民心大震紛紛逃亡蓋防官軍變叛也 
[平陽府（山西）電]  
　　此間接西安府西人私電謂白狼恐將攻入省内 
[倫敦電]  
　　今日（二十一日）内閣各大臣互相過從頗形忙碌英皇秘書斯丹福爾特哈姆君亦謁首相愛斯奎士君會談半時許海軍大臣邱吉爾君陸軍大臣西萊君曾在陸軍部會議旋由英皇在白金漢宮召見陸軍大臣聞各大臣昨日計議至深夜始散首相本擬野游今長日留邸陸軍上將勞勃慈君亦由英皇召見繼至陸軍部訪陸軍參謀總長傳蘭巨君陸軍部否認曾下愛的美敦書與愛爾蘭各軍官令卽决定去留之說且稱未接全體軍官辭職消息陸軍部今辦公異常忙碌多有澈夜不稍休者今夜英皇在白金漢宮召見陸軍參謀總長皇極　念曷爾斯特發展之事件今日有滅魚雷艇二艘載兵一百五十名駛抵卡里克費格斯且有大批携械警隊由特白林開往該處據克拉電稱騎隊軍官相率辭職故已止調該隊特里之義勇隊一部分堅欲於明日列隊示威賴特芒君之諫言恐無效力南方軍官若干員致書貝爾法斯特友人謂上官如令赴曷爾斯特即擬辭職砲船一艘駛抵班戈滅魚雷艇一艘駛抵金絲蕩外間流言蠭起頗駭聽聞且謂砲隊已奉命開往曷爾斯特各後備隊亦預備卽行集隊愛爾蘭軍司令官巴格特陸軍中將今日行抵克拉與辭職軍官及陸軍當道會商一切據官中宣稱政府之調軍赴曷爾赫斯特純屬防備計畫蓋該處軍械子藥庫及政府之産業均需保護也帕爾瑪爾報載貝爾法斯特訪函謂獨塞特聯隊之兵兩小隊日者由上官傳令列隊並告以將調駐義勇隊操場附近諸兵士聞之卽棄槍於地某軍曹卽行軍禮而大呼曰不容自治議案行於此地聞亞爾特畜特之軍官紛紛辭職據貝爾法斯特政界宣稱以專車運兵至克拉及貝爾法斯特之命令業已取消惟未言其故據亞爾特畜特消息當道已命預備火車運兵萬名赴格拉斯戈等口岸以便分運至愛爾蘭陸軍大臣本擬今晚向海洛軍隊演說因覊留倫敦故由秘書高林斯君代之據謂衆當以贊助文員實行職務爲已責違者必受嚴懲今晨余曾至陸軍部知所下命令各軍無不謹遵殊堪告慰云云財政總統喬治君在赫特斯菲爾特演說謂自斯特亞慈以後政局之危急無若今日代表政體勢將難存自由黨之主義苟遭失敗則不復能控制大帝國矣國會法爲民權之保障而彼黨欲以威力脅迫廢之政府今擬以絶堅毅之態度對付輕侮之舉動又謂統一黨之大多數願否調停愛爾蘭問題殊未可必蓋若輩僅欲將改革稅則案及保險律擱起也若輩之堅執愛爾蘭問題猶溺者之固抱浮木耳 
[倫敦電]  
　　克拉營之御工兵一百五十名今日開抵特白林旋赴貝爾法斯特之化萊胡特營克拉營之兵今日尚有續抵貝爾法斯特者故軍隊現仍絡繹向曷爾法斯特進發現行抵者已有常備兵三千名野戰砲兵兩中隊政府維持治安之計畫已激怒保守黨各報惟卡生君懇求同志默忍以待之言衆皆謹遵故貝爾法斯特目下安堵如常卡生君日在克萊格君住宅與其在右籌畫一切並未出門該宅由携械之兵守衛所發命令皆由電話或專差傳逹貝爾法斯特舊市政廳本爲臨時政府之總機關部現已空無所有凡重要文件及電報密碼已移他處保守黨各報紛紛載駭人之消息謂獨塞特之軍已變現皆拘禁營内云云恐係故意張大其詞蓋曷爾斯特之軍隊現皆不准離營也據哇白塞扶報載稱裴格特將軍星期五日至克拉訪問騎兵旅長戈君願將曷爾斯特之軍抑願辭職請於兩小時内决之戈君聞言即辭職該報力勸各軍官辭職且謂統一黨力能供養之云 
要聞一 
[農商總長最近之主張（三月二十日）（本報駐京記者遠生）]  
　　　獎勵實業基金案保息基金案商界注意余前記司法及教育連類而及不能不略記農商蓋此三部者爲近日最窘冷可憐者也余前記司法未終卽有人報告各省都督民政長以朱家寳氏領銜電陳司法制度之不宜普設請自地方審檢各廳以下一律暫停其高等以上及通商各埠則暫保存以是爲鞏固基礎之道其理由（一）以經費無着（二）則自司法制度之實行而寃獄反甚内中已照所請交付政治會議審議以此等消息與前函司法總長所致記者書參觀之則今日地方以下之審檢廳之不適生存殆已無疑義矣 
　　久被擬議辭職而尚未辭之張農商總長其最近主張乃日趨於積極如張之鹽稅政策與丁恩所主張者頗不相同張乃逕呈大總統裁奪其一也商人通例業已完稿因法制局所主張修正之處甚多因復在往返周折之中某參事比今日各部與法制局之關係謂各部等於運貨商人而法制局乃猶釐卡中之司事每逢過卡驗貨通過殊難此其二也惟最近張氏又有二大意見與周財政總長意見不合張乃逕呈大總統論者謂張氏總長之運命殆不出一月以内矣 
　　二大意見爲何一日籌備實業獎勵基金案張氏之意謂欲求商業之發逹必先求商品之增加欲求商品之增加必先求原料之充足譬如紡織則不可不求植棉製糖則不可不求種蔗 
 
 
 

Page 3

 
 
　甜菜織呢則不可不廣牧美利奴羊（羊名）故獎勵原料之發逹爲發逹商業之根本計畫此　曾經一度提出於國務會議亦大致贊成　贊成者其議論耳而緊要問題之孔方兄則虚懸無出張氏擬出一案並列出詳表謂按照其方法以行助長政策者則爲國家增加收入之道莫過於此而决不能以一時錢無所出並助長政策一切停止如是將永遠在窘鄉而國且無可爲國其案大要如獎勵棉花第一年支出七萬四千元第二年三十萬八千元三年以後則可歲有贏餘如製糖第一年支出一百八十萬元當年製糖卽當年收得糖稅二百十萬元如牧羊每年假定爲十萬　則支出三萬元故總計爲二百三十萬元以歲入相抵員須支出百三十餘萬元此欵或先由該部自行籌借　籌借無着卽請財部列入預算或逕請列入預算張氏之意以爲不講生財之道而徒號呼於　錢乃至並殖産興業之費而亦惜之者其道乃同牧羊者以剪羊爲利日凍餒其羊而剪其毛丰且旦夕待斃何有於毛其言固已罕譬而喻矣然乃不能拔財政部之一毛周總長之意　以經費無出（二）以獎勵手續太繁恐致有名無實張乃大不謂然立即具表列說呈請大總統矣 
　　第二爲籌備保息基金案保息條例已經頒布農商部原案本定甲種爲五釐而大總統乃　改爲六釐乙種原議四釐而大總統特改爲五釐可見大總統特别注重之意故此節周總長亦無異議今張氏又提出籌備基金案謂保息之率旣加則基金不能不增厚原議請撥六釐公債二千萬元每年發息百二十萬元今基金須增三千萬元則每年約支出百八十萬元若部欵或公債無着張意則擬借債以辦之具借法係與債主特約告以本部（原文）計劃分數次借入而以受保息公司所攤還之保息本利並公司所納之營業稅所得稅作抵至十一年之後卽無須借債僅收取以前受保息公司之稅及攤還之本利遞還遞保足有贏餘張意全國甲種公司一時實無開　之望故預算雖復如此而每年所費或更不須百八十萬然必須列入預算令實業家知所觀感寗可臨時無費時再議借欵而周總長之意則以如議借無着時再列入預算故此議張氏亦已具呈大總統矣 
[正式開議前之約法會議]  
　　閣制變更案提出之準備閣制變更案以内外情勢旣定尅日實施而約法會議亦已開幕所有閣制案當速爲各交以便提前修改惟　於此案之提出訂於明日開一特别會議以便爲最後之决定　　出其要項以便研究如下一閣制採用之要義並其折衷處之要點二所採用之閣制系統並名稱之礦定三所有各閣員名稱之確定四關於此案提出理由之要點五關於此案提出之手續 
　　取消政治議員資格之主張政治議員之又被選爲約法議員者除蔣尊　外計十有四人而此十有四人之於政治會議應否脫離關係尚無一定辦法或謂該員等仍兼政治議頃聞個中消息政治會議李議長對於此事主張取得約法議員資格者卽取消政治議員資格若兼兩處於法理事實均多不適合現在政治會議已行將告終約法會議正在發展故各該員宜取約法議員資格至政治會議之缺額亦擬不遞補以省手續而便議事云 
　　副議長仍兼原任法制局長施愚昨日約法會議開幕已被選爲副議長聞施君自以副議長一席有副助議長一切權限責任綦重法制局近日審查草訂各項暫行條例急待頒行之件必須親自裁定誠恐副議長就職之後不克兼顧三日謁見總統時面懇開去法制局長本缺聞總統謂約法會議期限匪長不必請開原缺云 
　　梁燕孫仍兼秘書長自梁士詒當選爲廣東約法會議議員後遂有總統改派阮忠樞爲總統府秘書長之說茲經探悉梁氏任秘書長爲日甚久於辦理一切頗愜總統之意此次雖當選約法會議員所有秘書長一席總統决定仍由梁氏兼任云 
[公使團討論賠償損失之結果]  
　　兩次革命損失經駐京　公使將外商等損失數目開列清單照　送外交部要求賠償惟所列直接之損失浮冒過巨不能視爲有效至於間接損失及利息各端尤爲不合我政府更難承認然雙方争執解决殊難其影響所及不特於國際之感情有傷抑且於我國外交上有許多不利現復迭次會商各公使擬將此案付諸海牙平和會評斷以昭公允茲聞公使團日前特在美使署會議討論此事其結果係擬通融辦法四項日内卽行要求我外交部承認（一）間接損害擬請擇其情形較重者賠償（二）直接損害擬卽再加調查（三）無論損失多寡一經解决者即應將賠款交付（四）其調查的確者不得稍加核减 
[撤兵問題之因果談]  
　　俄國撤兵之内幕向駐北京及天津之俄兵於日前撤退已誌前報昨悉俄兵之撤退俄與法公使訂有特别協約約稱俄兵撤退後俄使館衛護責任由法兵代爲負擔又京冿鐵路向歸俄京保衛各段亦改由法兵保衛法人以一國而執行二國事務故法兵槪不减少英國與日本結有與俄法類似之協約英兵擬加减撤减撤後英兵應行職務由日兵代爲執行日不撤兵至英人撤兵多寡程度以千九十一年駐京津兵數爲準數約在千八百人左右說者謂撤兵之議倡自俄使正誼之名震於一時各國公使有極端反對者乃未幾而暗中磋商兩兩結約俄爲名義上之撤兵以示好於我國英擬步其後塵故引日以自助撤兵之結果如是亦可以見各國對我國外交之情態矣 
　　英國撤兵之時期俄國爲首行提倡撤回駐華軍隊者嗣卽於日前撤回其駐京軍隊現聞英國亦擬將其駐華軍隊之一部計八百名定於本年四月内實行撤回英國現在駐華軍隊除另有印兵八百三十五名外計有一千九百十六名之譜如將八百名撤回後該國駐華之軍隊當復歸拳匪亂後革命以前之狀態云 
[考文院組織之槪略]  
　　前歲章太炎梁任公馬湘伯三君曾致函夏君論考文院之組織一切人員分門訊究學術地址均經擬有大綱嗣以基本金籌備未易事遂未舉惟馬湘伯氏對於此舉始終不懈總統極爲注重此舉政治會議李議長亦極表贊成教育部蔡智賡總長受任後於此事尤欲促成昨聞所有組織一切情形歸社會教育司籌備所有種種章程不日脫稿主持其事者爲夏曾佑君隨時仍與馬湘伯君互爲商定茲探聞該院大綱略誌如下 
　　職權考文院職權約分三種爲研究審定表章所有事項如下（甲）研究新舊各學凡新舊學各種專門學家由院研究（乙）審定各種著作凡有新著述者成書後由該院詳加審定審定後之獎勵分名譽實物二種（丙）表章名節凡一切碩德豐功孝義貞節均由該院表章復經内務部核准照章褒獎 
　　職員設院長一人編纂員分院内十人院外十人秘書二人庶務若干人院長一席共擬馬湘伯君以馬君齒德兼優物望皆屬云 
　　地址其地原擬地安門外恭親王府馬君以爲太形壯麗與考文不甚合宜頃蔡教育總長以永定門外南苑爲前清游幸勝地水木清華足爲名境卽佔其地一則省勝蹟之荒蕪二則省經費之繁頣云 
雜評一（無名） 
　　中日間之感情中日之間日求和好而日有傷害感情之事發生我誠不解其何故也意者其不能交相以誠之故歟日人謂不偏亂而每獲所謂機關所謂運動之事常有牽及日人之處中國謂不疑心日人偏亂而於搜查黨人偵察運動之事又常有侵及日人之處於是各懷疑心以生暗鬼而衝突之事多矣今又不幸而又發見於順天時報案也我不能不爲兩國之感情借 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[亂後之安徽學務（本報旅行記者抱一）]  
　　安徽自去年九月以來除軍政外一切大減削而首當其衝者厥惟學務蓋其他政務不過自多而之少學務直自有而之無也 
　　安徽學務當二次革命以前詳情所不知惟記者去年三月間聞之皖行政官省教育費歲出約不足三十萬元九月都督下令全省學校停辦一學期以辦學經費移充辦團聞之人言有匪之縣移辦學以辦團無匪之縣團未必辦而學無不停者 
　　今年一月省令六十縣知事調查所屬公立學校歷辦成績卽以成績之優劣定該校之存廢有名無實者勒令取消或另行改組其應辦之校趕於二月開學等語此一縷返魂之香不知主其事者費幾許苦辛辦幾許虔誠以求得之然聞之人言規復之難甚於建設學生則一去不肯復來學欵則一挪不可復返以故六十縣全境無一學校者今茲殆尚占三分之一省立學校前經規定全省師範學校五所中學校五所其他女師範農業等稱是自奉令停辦今所存者師範三女師範一中學二農業一蓋撤消歸併之結果也揭其名稱地址如次　　第一師範學校（省城） 
　　第二師範學校（穎州） 
　　第三師範學校（徽州） 
　　第一中學校（省城） 
　　第二中學校（廬州） 
　　第二農業學校（蕪湖） 
　　此外省立初等高等小學四所省立女子初等高等小學二所皆在省城以首縣懐寗無力任此故支省欸稱省立綜計省立學校經費自本年一月至六月預算七萬元亦云儉矣 
安徽學風素稱囂張自受大懲創而其風遂　去歲都督停辦校之令旣下省城師範學校行畢業考試省公署派員監試甚嚴初命題爲學生先期偵知皆有所懐以入爲監試員搜得立易他題學生大恚欲毆監試員不得則擲桌毁玻窗全校秩序大亂夫此時代爲何等時代該生等誠可謂不知死活者果也事聞於都督立遣衛隊巡警先後飛往直取諸生以歸乞恩討饒之結果從寛責手心開釋者若干人予以六個月拘留者二人此二人迄今猶塊然在縲絏中　記者述至此不得不掬誠苦勸普天下青年遇事千萬須平心静氣勿逕情直行以自戾而貽大悔記者固深憫其無知而亦安能輕恕此驕橫叫囂之行爲無罪抑諸青年其思之教育萌芽所餘亦已無幾保一已之令名以全學校之令名亦庶幾存學校之運命於一線青年諸君豈無意乎 
安徽法政學校當全盛時在省城者四所省外亦有之每校多者千人少亦數百今省外無復有存焉者而省城僅江淮大學一校部令改爲專門學校擬歸省立而未果學生來者僅數十人耳昔何絢爛今何蕭條其興也勃其衰也忽兩者俱令人不可解 
[甄拔揭曉後之司法人員]  
　　揭曉遲遲之原困甄拔司法人員爲整頓司法最要辦法前次之發榜所以遲遲實因甄拔委員會審查試卷與調查平素在學校中之成績蓋取嚴格的試騐而不以並蓄兼收爲得計也故上次應試人員之總數有一千五百餘人只取一百三十名合之此次補考合格者五人及口試合格者二十七名共計取錄一百六十二名云 
　　補考甄拔之揭曉補考甄拔受驗人員成績已經甄拔司法人員會審議完竣仍照前次議决辦法所有甄拔合格人員一體榜示以期迅捷而免遺漏茲將及格人員五員名姓錄下謝光祖黎汝霖尹圖童光鎭呂炳光 
　　口試合格之名次前甄拔司法人員對於受騐人員之試卷凡有一科不完全者曾經另榜開示再舉行口試一次以定去取甄拔司法人員會已將此次口述試騐人員審議成績分别去取所有口述後認爲及格者出榜通告茲錄其名次如下高春熊胡兆沂黃應均邵化南蔡成瑞陳猷簡昊謝道仁沈秉謙樓英程文　宋景祿張啓鴻邊寳海郭伯堅王天偉續香洲李家理聞人植王瑞曾陳於邦廖化祚毛耀德戴錫衡趙席珍楊溥劉振家景志仲俞聯榮郭經刁天培鄭申李長　李樹聲楊鳳五徐澤錫邊文泉 
　　取錄人員之接見此次甄拔司法人員凡業經取寂無聲息將來如何錄用司法部亦無確定之表示出故各生旣不敢離京而旅居旣久消費亦屬不貲各生在客邸久候大有阮嚢羞涩之慮昨遇一甄拔取錄之友人詺及此事據稱刻已接到司法部知會内云現奉總次長面諭所有甄拔取錄各員應即分期每日接見三十人務請按照定期届時來部勿誤云云大約至遲本月二十五日定可接見完竣經此番接見後取錄諸君必有分發之希望矣 
[白匪未到時之陜省匪象]  
　　白匪近由荆紫關進逼西安故陜省人心大爲震動聞該省内地土匪亦復不少茲略誌一二如左寳岐等縣土匪橫行大肆騷擾前經官軍剿辦拿獲匪徒十一人業已正法而一般　不畏死者仍復聚嘯成羣近聞盩　一帶又有匪徒七八百人在該處肆行搶掠若不及早　除恐蔓延日久釀成巨患當經該兩縣知事飛報都督聞已遣派馬步二營前往痛剿矣 
寗　縣著名會匪劉某前清光緒年間曾殺該縣教堂教士三人逃竄山林迄未拿獲反正後該匪歸里不自歛跡又在該處招集黨羽開山放票被該縣知事察覺設計招至署中當卽細縛取具口供呈報省長聞已奉批就地正法矣惟聞其羽黨甚衆未可即視爲無夏也 
[孟縣撃斃抗稅鄉民之官報]  
日昨政府接到山西都督民政長來電一道聞係報告盂縣鄉民抗稅暴動事略謂盂縣鄉民於驗契等稅不但不肯遵行且竟敢爲違法滋亂之行爲明目張膽取衆圍城聲勢汹汹不啻謀亂該縣知事解勸無效不得已而開槍抵禦當時撃斃四十餘名羣衆始行潰散現已將脅從之鄉民一槪解散并飭嚴拿主謀首要之亂民懲辦以治不法而儆將來云云此官中一面之言也 
[白匪大擾老河口續紀]  
　　特别通信員恨生此次匪亂其頭目據聞是白瞎子宋老年李鴻斌等在黃州會館搶去子彈數十箱臨去時墏黃州會館前後焚毁無遣（因趙團長在此駐紮）日前趙團長奉段督命令帶罪來口辦理善後調查所部陣亡軍士一百九十四人不知下落者七十餘人或潰散或隨匪去昨日有被匪據去逃回之人言及匪黨於十五傍晚至淅川離城二十里駐紥預備夜半入城在河口所據婦女百餘人一槪剪其頭髻髮辫用白布纏首穿靴改成男裝拿去挑夫車夫沿途鎗殺數十人刻河口全鎭數萬户家家被刧殆盡妻離子散無家可歸者頗不乏人雖經知事商會辦理善後而無銀錢可籌日前商會曾電漢口總商會請籌欵項以活市面並經知事商會出示勸諭商民照常開市無奈貨財俱空故各舖户仍然閉市 
日前由襄陽開到奉軍寗軍各一營來口彈壓入心稍定經軍隊拿獲河南上匪五人起邮贜物不少當卽正法三人商民將菲破腹將五臟取出用煤油焚其屍可見商民恨匪之深 
十字街内地會福音堂被害之費醫生今日成殮自趙團長光化方知事商務會商團各機關率領軍隊團士百餘人手緾黑紗前往弔唁以誌哀忱 
前函所報光化獄内人犯脫逃一事現悉該匪知縣城非銀錢重地故未入城城内無恙犯人亦未逃出傳聞之悞請即更正可也目下匪黨上竄均州鄖陽緊急而鄖陽兵力單薄今據由北洋調軍隊數營由鐵路而來不日可到 
河口此番商家吃虧以黃帮爲最其外如美孚亞細亞謙信義興仁廣昌祥協衆興隆蔚泰久順和典聚興典各損失巨萬云 
[鄂州之白匪消息（劍峯）]  
　　白匪日前由鄂北河口隨州復竄回豫現在南陽淅川一帶非常猖獗政府已任命留鄂奉軍第二混成旅長吳慶桐爲南陽鎭守使率所部奉軍移防南陽會合帶之北軍現俱返鄂 
光州内地會傳教士於十四號來函云官軍經過此處往豫西勦匪者連日不絶聞十五號有皖軍一萬名可抵光州開向西境圍攻白匪該軍操練最善戰法精通以之滅匪定可指日奏功吾輩傳教西人亦深望早得安於鄂豫皖陜各省邊境云云 
河口之亂華洋商民俱遭損失除洋商教士已由政府特别派員調查正與漢口領事團磋商卹償外其商店舖户居民慘遭浩刧銀錢貨物器具三者盡失不獨不能開貿復業且多終日枵腹被焚傷者尤爲困苦露宿呻吟流離載道較之辛亥漢口之遭焚更爲可慘每日餓死於道者必百數十人無棺收殮昨省委調查委員夏明德光化知事方以南河口商會總理馮爾豐已墏現狀電呈都督省長請迅撥巨欵籌辦善後急振以救眉急聞段呂二公已飭司廳先籌洋五千元解往振撫仍續設法接濟 
漢口前因聞河口匪耗且有下竄襄樊之信人心大爲震動凡有銀之家多不願放出以致市面銀根吃緊拆息每日漲至七八錢各行商業大受恐慌刻下匪已撃退出境襄河各埠安静如故漢口各銀行錢莊始安心將現銀放出每日拆息已跌至一錢五分銀根頓形活動矣 
[軍匪爲患之粤中觀]  
　　特别通信員平生粤省現當裁兵時代特將駐紥各處陸軍裁散故連日來各處皆有騷動官廳禁止報中登載蓋恐搖動人心也然據各方面報告者潮州已有兵變事發見刻下業經敉平而惠潮地勢接連汕頭汕尾聯合極易聞陸豐海豐各屬亦有煽惑軍心密謀起事者當道已電該處緩靖處嚴防并另派軍隊鎭懾此東路之情形也其西路則陽江高州雷州均一氣相連雷州已有滋擾之勢經商界調處亦已相安高州則有督辦馬存發重兵駐紥現尚蓄而未發然日來馬督辦又已電省添撥軍隊往紮至陽江地尤重要且與肇慶西江一帶相連刻下匪勢猖獗故亦已派兵前往矣 
粤省徧地皆匪而匪燄之熾大爲異日之隱憂者莫如兩陽（陽江陽春）兩陽悍匪焚刧動輒連洗數村經各鄉電告者不下十數起而尤有可慮者則莫如散軍爲之勾結從前粤省陸軍入伍者以陽江人爲多此次陸軍多已解散其籍隷陽江者固多失業返而爲匪而據調查者則云他縣之隷軍籍者（如高州各縣）解散後亦多同赴陽江此中必有秘密收容者其可慮一也双駐紮兩陽之軍隊向爲劉　統帶劉　因涉嫌疑前已爲龍督槍斃其部下各軍改歸肇陽羅督辦梁邁統轄仍駐紥陽江茲兩陽匪熾已極而所駐之軍防緝視爲等閒或致軍匪相通亦意中事其可慮者又一也此次陽江賊匪旣毁電綫又阻郵遞其蓄志必不少略記情形如左 
陽江儒洞地方電杆電綫日前忽被匪千餘毁壤十餘里擄斃行人禁止郵電昨已由該處電局飛報者吏當道又接肇陽羅督辦曁陽江統一黨分部吳德釀區楨焰等電呈均稱匪勢浩大勢將撲城請添兵撥輪迅赴協勦當道據此經於日昨加派軍隊兩營星夜前往粤省現當解散陸軍各處均有騷動昨徐聞來電云都督民政長總商會報界公會鑒昨因陸軍滋擾奉高州督辦馬電飭調處經各界勸慰相安是日如常營業徐聞商務分會删印 
當道探悉某黨首飭人在惠州陸豐海豐各屬佈散餘黨勾連潮汕等匪徒密謀起事昨特密電該處緩靖處迅派大軍嚴剿并派軍事委員多人馳往策劃 
潮州黃岡陸軍因紙幣口角起衅以至變亂經附近軍隊剿平情形已誌前報現將兵變時種種消息補紀如下日前潮梅緩靖處督會辦令行陸軍第一團莫團長飭第一營營長王恩維率一營兵士兩連帶軍餉前往黃岡散放詎料駐黃岡陸軍三團第三營營長吳文華聞上峯有將該長撤差消息竟煽惑本部兵士暗謀不軌乘王恩維營長帶餉初到率所部陸軍截奪軍餉全軍譁變昨經該團等回行營呈報督會辦據此星夜檄調警衛軍分統藍揆芳率隊馳往勦辦一面令行各屬抽調勁旅續往會剿并令知莫團長轉飭所部各營陸軍分投防守并下戒嚴令緩靖處左右均派軍隊守夜稽查尤爲嚴密聞藍分統兵至後吳知不敵卽帶護兵兩名僱小船逃走叛兵無又見進勦軍中懸有免罪之旗遂相率繳械投降共約百餘名均稱被吳煽惑脅迫不得已聽從云云所有降兵卽由凌副營長先行帶回汕頭安置藍分統收撫叛兵後復率所部往井洲黃岡一帶追剿餘　又聞譁變時聲勢甚兇夫掠富户惟該變軍人數不過三百人左右尚無外應之黨軍故得卽日平定云 
[王璟芳與粤幣之關係]  
　　注意之事件財政部特派員王小宋君抵粤已紀前報昨王君與都督省長及各司廳處長會商討論粤事甚詳茲將其注意之點略錄於下（一）查明紙幣新舊發出若干餘存未發者又若干須卽調查實數以便報部換發（二）公産價値應得幾何官本營業統計幾何（三）庫出納各數月結能否　合（四）銀行基本是否官商湊成何時方能成立（五）國稅廳收入及造幣廠鼓鑄有無成績可觀（六）現在修正預算旣經頒布各級官廳能否依照定章支領（七）粤省何時方能解嚴（八）定期召集行商宣佈調查理由合力維持紙幣（九）誘遵行商以擴充實業振興土貨爲前提每舍本求未斤斤注重於開賭以上事項由十三日起挨次辦理統限月内蕆事 
　　歡迎之大會昨日維持紙幣委員會會員於兩點鐘開談話會審計總辦王璟芳主席略謂此次奉令調查全國財政先查核各省每年入欸若干不致全靠借債陷於破産地步並言去年整理東三省財政溯其困難情狀慘於粤東官　欵不及百萬而錢票已逹一千萬元現欸又爲某國人盡行收去其不見銅元袛見空紙者凡七八年隨籌集稅項與國家稅不相關者約三百萬兩併商家捐助之項合力維持經於本年正月發表現到廣東觀一般新社會情形比之東三省似較易整頓隨議定大綱四條並電京周財政部長梁秘書廳長電文錄下北京財政部周總長大總統府梁廳長均鑒璟芳心靈一今日在維持會與官商代表討論整理紙幣方法議定大端凡四速設銀行籌辦公債增加新稅趕印新鈔衆議僉同詳細辦尖續議再陳此事舉辦以速爲要美代印票請電催寄粤并問確期轉示以慰衆望璟芳新靈曁會員同叩文 
　　離粤之原因王君此次到粤本擬逗留匝月將粤省財政實業各事擬次整頓始行北上詎昨午忽接部電謂有要政籌商促其卽返王君閱電後星夜摒擋一切今早已偕隨員等專車赴港兼程返京矣 
[珠江新紀事]  
　　督察長險被暗殺水上警察廳勤務督察長藍宗浩於十二日黎明在公館尚未起牀忽聞箱槓作響詫爲被竊卽喝問爲誰驟見男僕二人手持菜刀揭帳而斫急以雙手拒之其刀由下頷而落於左邊喉嚓下頷去肉一方喉際傷口橫約三寸深約二分傷口盡處僅及喉管手亦受傷卽舁往警察醫院施治幸無性命之虞兩兇手遂用皮𠲵袋盜取西紙洋銀約數百元而逸聞該男僕二人係多年服役去年由上海帶夾現已通緝該兩僕一名小黃一名小青日昨小黃忽投回自首聲稱此舉係偶被小青所惑加以時値酒醉故隨同行兇所有一切主謀及下手行兇諸事均不承認惟求饒命現已將其綑起惟解官訊辦否尚未詳知聞小黃與藍本屬同鄉其家與藍係斜對面此次逃而復回意者恐累及妻拏故自首云 
　　吳營長濫殺妓女二月初四夜石龍警衛軍八十六營兵士李葵盧浩黃有蔡昌四人偕同該處涌篤妓院詠仙樓妓女王杏嬌何桂好挖開牆壁逃走次日爲石龍行營訪聞飭令該營長吳貔泰查拿送辦吳營長當將截回逃兵李葵盧浩二名並妓女二口鎗斃昨該營長吳貔泰具呈都督略謂訪聞本營兵士李葵盧浩黃有蔡昌等串同石龍涌篤詠仙樓妓女杏嬌桂好私逃除黃有蔡昌在逃外已將該犯兵李葵盧浩二名及妓女杏嬌桂好一併槍斃云云都督據此令云查兵士犯案該管官長固應予以懲辦以肅軍律惟遽加槍斃辦理實屬乖方竟致鹵莽從事至妓女杏嬌桂好二名應送交地方官吏懲治方爲正當辦法乃忽一併鎗斃辦理尤爲荒謬合行令仰該營長遵照此後辦事務宜謹愼審度母再　頇致干議處不貨 
　　汽船被刧情形多順洋行代理之曹參輪船於十五號禮拜日上午十一點鐘載華人搭客五十名由港開行往汕頭約駛行有六十咪里時搭客忽有二十人持槍械突起先至吊橋之處將船上之二夥撃倒然後攻撃船主那路臣及管機等處將伊等手足用繩綑綁然後肆行搜掠船内幾被其搜括一清賊等乃將船駛入比亞士海灣内先將船内門户檯椅以及木器等一律撃碎然後下舢板中從容而逸船主及司機者等手足之被縳約有五句鐘始有一搭客上前爲該船主解縳船主得救後乃持刀將各人手足之繩索割斷然後將船駛回港内至昨日下午始能入港據該船主謂此次伊私下共失去五百元另金鏢金鍊等以外則並未得其損失之實數云按此事已見西電 
[越南戰事之報告]  
　　越南革黨在中法邊界處與法兵互相戰鬥彼此時有越界之虞聞日前駐京法使與外交部長關於此問題迭經交 
 
 
 

Page 7

 
 
涉尚未有何項結果茲據迭次報告分記戰關情形如下 
　　第一次報告一月抄革黨侵入潤塘及乃山境内復思侵入東京搶掠法國邊境在洞塘之東第二十三二十五界石之間其革黨中有一羣自中國淅向東京而來約有二百人法國即由軍官抺斯脫帶兵出而抵禦交戰於第二十五界石相近地革黨攻撃甚力幸法兵旋有砲兵一隊防軍一隊相繼來援於援兵未到之前均由抺斯脫軍官所領之兵與中國官軍竭力抵禦在此第一次交戰甚爲激烈兩方各有死傷法兵則死二人受傷二人地方人民幸均無恙 
　　第二次報告得郎松報告謂法國由東京派兵一小隊出而抵禦與革黨交戰於第二十五界石相近之地是役也戰　激烈異常法軍死傷總數計陣亡者四人受傷者三人其受傷者即送往郎松戰時醫院醫治陣亡者送往洞塘埋塟矣 
　　第三次報告本月十四日接松郎報告謂交戰甚烈有以鎗柄相關者革黨所佔據之東京山嶺已由法兵奪加革黨抵抗甚力用土城以自圍卒被法兵撃退是役法軍死兵官一人受傷者副官一人砲兵二人至革黨傷亡之數則不得而知 
地方通信 
[蘇州]  
　　拘獲開堂放票之帮匪素入清帮之李大由即李茂林近日又復在常熟一帶開山立堂放票收徒茲被偵探報告至寗經馮都督電飭蘇州鎭守使密拿訊辦旋經殷君飭派憲兵隊四處探捕適李在護龍街古市巷口茶室内啜茗卽被憲兵拘獲解送鎭守使署訊供收押聞李已將開堂收徒事供認惟如何辦法須電呈都督核示也 
　　拘獲黨人續誌蘇垣憲兵營拘獲黨人文某及某國人並起獲手鎗等情已記前報茲悉所獲之黨人係湘人文鳳藻一名德國人愛特一名並起獲新式小手鎗三枝大手鎗四枝子彈二千顆並有南京都督府護照一張此照上塡民國二年三月蓋有都督紫粉印（現時馮都督用紅印）業經由殷鎭守使訊明供情將德國人愛特一名送由蘇州交涉員轉送南京德領事署核辦其文鳳藻一名收押鎭守使署候交司法科員訊究辦理 
[江西]  
　　省議員之窮途贛北觀察使吳筠孫呈行政公署文云爲呈覆事奉鈞署指令内關據呈亂黨（前省議會國民黨籍議員）　炎現匿瑞昌洪花園地方四面環山路極險要偵警力單未便强入等情查洪花園地方旣有武寗一徑可通難保不乘機　逸應再多派長警前往把守要口分投堵拿母任漏綢切切希卽轉飭知照等因奉此查瑞邑之洪花園本係瑞武接壤地點以珙勢而論自應謹遵訓令加派長警扼要堵拿以杜乘間逃脫但該園地處腹心三面依山一面濱水羊腸小道行路只容一人若由九江多派警長前往而路徑生疎萬難直入尤恐人類較衆易涉張皇一漏風聲勢必逃遁且九江現値防務吃緊防範不容稍疎若再派警遠出分布爲難思維至再惟有仍責任瑞武兩縣遴選得力警役改裝易服於該園出入要口地方隨時不動聲色分投探訪合力堵拿以期必獲而免漏綱緣奉前因除分令瑞昌武寗兩縣　辦外所有地勢險要碍難由潯派撥警長前往擬仍飭縣隨時探訪密拿各緣山是否有當理合具文呈覆鑒核訓示祗遵戚代民政長旋於三月十六號指函云據呈亂黨鄧炎匿居洪花園地方已分令瑞昌武寗兩縣隨時探訪密拿九江防務吃緊碍難分派長警等情悉應卽如呈辦理一俟九江防務稍鬆再行飭廳加派長警會縣嚴緝希即知照 
　　陶家瑤報丁内艱江西内務司長陶家瑤（南昌人）接篆代理爲日不久昨因母病醫藥罔效於十六號呈報丁内艱聞戚代民政長接到報告卽電中央請示斯缺應否遴員接代以便陶氏料理喪務云云一俟復電來贛即可明示發表 
[武昌]  
　　鄂省赴美賽會雜聞湖北籌備巴拿馬賽會事務局久已委任前清道員胡俊釆辦理於省城前府經歷署開設辦公處現定以三月爲徵集物品期四月爲裝潢期五月爲陳列布置期六月爲開會展覽期七月爲運送赴會期并經擇定漢口華商跑馬會場爲展覽會場現正積極進行大約其須費銀二萬元之譜大正博覽會出品亦附設於此美國前明哥羅銳總督亞爾法氏現充美國巴拿馬賽會中國專使以勸徵中國物品頃已從美國舊金山起程至滬日昨有電致漢口美領事定於下星期到漢 
[廣東]  
　　劉總長察閱海疆海軍總長劉冠雄抵黃埔已見昨報聞有肇和應瑞海容三軍艦隨來該軍艦蝕水過深不能駛入省河劉總長因此尚未抵省并以潮州土匪海盜均甚猖熾令應瑞艦十四號駛赴汕頭總長則擬自駕海容軍艦率同肇和艦赴遍瓊各海巡察并留海琛艦一艘在虎門外灣泊十二日省中各海陸軍行政官往謁劉劉均以暫未抵省爲辭十三號派乃弟少將劉冠渠來省拜謁都督省長代逹來粤考察海疆之意云又一訪函云星期六日龍督親赴黃埔與劉總長在肇和軍艦接見籌議軍事計劃甚詳至翌日龍督始乘江大兵輪返省 
　　怪怪奇奇之兩騙案西關錦龍北約黃宅於本月十三號發現一騙刦案其騙術頗詭宅主黃某港商也有一妾留省居住日前其妾接黃自港來書謂現因患恙擬不日回省調治十三晚二鐘後忽有傭婦來寓狀甚倉皇謂頃間黃已抵省卽入韜美醫院就醫居第六號房内現着某來邀三奶及孩　立往省視并照料病人傭婦之後有衣藍布長衣之二男子佇候門外云係在港同來者妾信之立命　與二乘携其三子向長堤醫院去行不數武傭婦與男子乘間回轉復至其家扣門謂承三奶命回來携取銀物并出鍮匙見示該宅居守之老少婦二人深信不疑引其排　直入詎隨來之男子卽拔出手鎗嚇禁肆掠而逸而黃妾及其三子旣至醫院即入第六號房詢問并無其人又覓隨來傭婦久候不至黎明返庽始已被刦惟失贜僅二百餘金云又有鶴山李某日前由美洲金山回華假寓香港某容棧行李纍纍炫人眼　一日在上環街遇見一西裝少年向李握手揭帽曰老兄非從金山回乎李曰是少年曰弟亦有莊口在大埠某街由家兄司理未能回華惟家嫂思夫情切日夜悲泣敢乞老兄到舍一談僞作家兄寄一口信不日回來以安嫂心李信以爲眞遂與同行入室後見一中年婦衣飾燦然少年代述一番該婦喜甚親奉香茗並欵以西式餅菓李退少年隨之行李遂迷朦異常偕同回棧將數百金與之　　醒覺再往找尋人蹤已杳矣 
雜評二（默） 
[慘無人道之官]  
　　白匪於姦殺外將婦女縳焚馬上或薙其髮縳以白布而縱之臨陣慘已今河口人民獲匪亦割腹去肺臟而焚之可謂以慘報慘雖然此固由於恨匪之深初無足怪若如山西盂縣之鎗斃鄉民廣東營官之鎗斃妓女其殘酷又何以異是如此慘無人道之舉動迭演不已則中國又將成爲無人道之國矣外人譏我野蠻而我乃自實之可恥孰甚 
[危不可言之兵]  
　　粤省黃岡兵變甫平而東路之陸豐海豐一帶西路之陽江高雷一帶皆有軍心騷動之象復經匪徒勾煽其間且受紙幣低折之影響危迫殆不可言狀雖然此種現象非僅一省然也匪旣徧地勦匪之軍亦徧地一旦餉絀或有他故則匪與兵合而不可收拾政府無能力以平匪復無能力以馭兵大禍蓋不遠矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[全國商會聯合會記事（九）]  
　　昨爲全國商會聯合會第八日開會上午十點十五分鐘開會農商部代表陳蔗青到會列席嚴書記長報告云今日正會長周金箴因事未到請副會長貝仁元出席代表貝副會長出會員席就正會長席貝代正會長宣告云今日到會會員祗二十餘人而省份已有十一省照章正式開議（後會員陸續到者三十餘人共計六十人）貝代正會長云公文程式正式呈文業已脫稿應請書記長宣讀嚴書記長出席登理由檯將正式呈文朗讀云（爲呈請事竊照商會對於官廳行文程式自奉大部（卽農商部）令改後全國商會僉以階級過嚴轉多隔閡函電紛馳争之甚力本月十七日於本會議案中提出討論就事實以立言 
徵輿情之統一卽於十八日電陳梗槪昨奉效電商會行文程式須正式呈部以便與法制局商酌後核辦希各知照等因仰見大部俯鑒商情同深感佩伏查商會係義務團體與人民個人不同與其他社會不同其他社會官廰可以召集之可以解散之商之有會爲商業上天然之樞紐非組織糾合之力所能施其對於官廰有義務而無權利自應重感情而輕儀節此不能用令用呈者一也各部行政皆有統系商會非行政機關而輔助大部之行政實惟商會爲最切倘因地方官廰用令用呈故而灰其輔助辦事之心官廳有令而商會無呈尊卑之分際雖嚴聲氣之應求遂絶大部將有孤立之虞此不能用令用呈者又一也考之各國政府對於商會有所諮詢類多通信雖以内閣之尊亦皆函件往還不盡拘牽於階級商會之請仍舊制非與官廳抗衡也欲求法令之推行先期事實之便利爲商會計仍爲大部計也現經大會議决部長省長以上用呈其餘各級官廳一律用函形式可免參差情意更徵親密旣無隔閡自利推行理合據情呈請伏祈大部俯賜察核准予施行不勝感盼之至謹呈讀畢貝代正會長請衆討論各會員討論良久末由劉桂馨云前旣議决由書記長擬稿現可仍請書記長略爲修改卽行通過貝代正會長將劉議付衆表决多數贊成部代表陳蔗青司長登理由檯發表意見謂今日發表言論係個人之意見前日因事赴南京無錫未能到會今鄙人觀於貴會呈文之第一節恐有不妥若照此呈文與法律不合沈仲禮云陳司長所論各節與正式呈文極有關係請問陳司長部中對於此案是否仍交法制局核辦抑已可望轉　陳司長云我當於張總長前極力爲之轉旋並將部中當時發生用令用呈之情形詳細報告云公文程式問題原發生於前農林工商二部分立時代其時商會仍沿舊日習慣農會則用令用呈卽如現今部令所定去秋得江蘇行政公署來文謂農工商團體事同一律應請劃一兩部主管司乃互相恊商適値國務院通告各機關厲行法制局原定之公文程式而中央復决定對於民政長用令遂議妥辦法如現今部令所云原擬兩部會銜未及發表而改組迨至今正農商部之命始下其所根據理由則以商會爲人民一種團體與人民一律看待劉桂馨云正式呈文修改呈部案已通過而陳司長一番言論仍在討論之中然商會聯合會係全國商會組織而成商會公舉有名望之商人爲總協理主持倘總協理有違犯行爲不過部令取銷總協理而已而商會仍可另行公舉决難將商民盡行取銷故斷無取消解散之理所有商令商法不過由部令法制局起稿而已沈仲禮云適聞陳司長云此事可望轉　則本會極有希望至呈文如何修改不妨請陳司長以私人資格明以教我陳司長云此事係貴會權衡鄙人未便預聞鄙人不過將意見發表並將部中當日情形略一宣佈耳至此多數會員請會長將此案付表决丁敬臣云正式呈文已討論半天尚未表决至修改呈文不知修改至何時爲止還請於午後開一談話會討論通過沈仲禮云請書記長將呈文修改後報告通過今日定須發出萬難再緩貝代正會長將兩說付衆表决多數贊成丁說 
　　王亦梅云本會會員有今日到會而明日不到者有請假有不請假而不到者殊屬輕視會務且於議决之案不能詳細審查以致重付審查遷延時日應請會長規定貝代正會長云以後會員因事不能列席務請預先請假 
　　貝代正會長遂提出一宗商學案計八件（全案已見前報）由嚴書記長報告畢劉桂馨云議事日程往往不將未議决之案開列以致會員未有預備以後務請將本日未議决之案列入議事日程俾會員將案由帶會貝代正會長云會員旣未將該案案由帶會可提議别案 
　　貝代正會長遂提出一宗保商案計九件第一件四川智中商會提議保護行商案由嚴書記長報告略謂上年胡都督會頒軍隊護送商銀章程行之未久遂爾中止近來各處搶銀者固多而搶刧貨物者亦時有所聞倘不急　善後商業前途安望整頓用特提出議案請衆公决轉懇政府速籌良法維持云云余進民云查案由内上年胡都督曾頒軍隊護送商銀章程現在此項章程未據送會殊難討論劉桂馨云護送商銀一事江浙兩省已見實行如　商帶銀至内地辦貨往往請兵護送如此案因章程未曾送會卽不成立卽日後無案可以成立余進民又云本席並非言此案不能成立因無從查考劉君所言恐有悞會沈聯芳云護送商銀之案總當成立查本埠洋商赴内地辦貨皆請華軍護送欵銀至江海關領取護照將銀護送至内地由該處軍隊派兵保護本席前與施監督談及此事始知鎭江華商出門辦貨可各關監督請領護照奈我商對於此事知之甚少今須將此事表明俾衆周知貝代正會長云如贊成此案成立者請舉手表决多數贊成 
貝又提出保商案内第二件即江西省商會代表聶希璜提議凡入商會之商人請由商會發給護照以便保衛案由嚴書記長報告理由略謂入會商人應由該各商會發給護照其在本城本鎭固應照章保護即行抵他省及各僑埠購買貨物或運銷貨物遇有被人欺壓事件騐明護照亦應極力維持云云丁敬臣顧竹溪狄子怡劉桂馨等詳細討論請將此案由審查會起稿照會全國商會給照保護貝代正會長付衆表决多數贊成 
貝又提出保商案第三件卽上海總商會議董勞念祖提議整頓出口土貨勿使　僞作弊補救信用案勞念祖出席因言語不通請嚴書記長代爲報告略謂中國出産之絲茶本占天然之優勝何以今日之銷額反不如初究其原固半由製造之未精半由商人之作僞餘如棉花　水糧食和坭皮毛骨肉亦復作獘多端致外人在中國採辦土貨者每有戒心多方挑剔長此以往欲望我國出口土貨之發逹不其難乎切望各代表勸戒本省商人改良去僞循序漸進自可堅外人之信用云云沈仲禮云改良土貨一節應格外注意務請會長將此案付審查會函勸全國商會實行改良杭筱軒代表王介安云改良土貨一節最好由各該業自行頓整顧竹溪云此案鄙意有兩種辦法（一）取締（二）勸導請衆討論沈聯芳云此事最好於口外及各處設立檢查所現在棉花已設檢查所近聞生絲一項亦欲倣辦至此時已一句鐘員代正會長宣布延長十分鐘劉桂馨云檢查所原係去獘機關棉花檢查所雖設在上海然係外人所設且係外人檢查倘由華人自辦實事求是外人亦必信任特恐敷衍從事而無實效耳貝代正會長云此案已討論終止如諸君贊成顧竹溪君之兩層辦法者請舉手表决全體贊成至此已一點十分鐘貝代正會長宣布再延長五分鐘 
部代表陳司長遂將農商部來電請書記長宣佈嚴書記長出席云今日各報所載部電與此原電大相懸殊應請諸君注意嗣將原電宣佈云（商會聯合會轉陳介鑒函電均悉畫一公文程式一案起於上年農林工商兩部會商各前任均一致主張後因兩部合併在即故緩至合併後發表今聯合會以商會對於縣知事用呈一節多所争議本部原無成見惟旣定爲程式且司法部訂定公斷處章程時亦堅持一律用呈之說本部何能輕改俟聯合會呈到當商明各處核發務令商情不至有遏抑之虞而止可先宣逹昨又接國務院函開蔡寳善因奉天商會聯合會干與稅務條陳總統府擬取消聯合會並嚴重監督各商會交令本部遵照辦理本部正擬議復頗難措手極意保商俾商獲自由於法律之中增常識於大同之世而商不自知至爲可惜希善導仍隨時電陳農商部馬）宣佈畢並云此電原係聯合會轉致陳司長並非致本會故此電本難閱看因今日陳君交會面囑宣佈至此已一點二十分鐘貝代正會長宣佈再延長十分鐘會員中有請將該電發閱者有請在黑板上書明者陳司長云頃接部電所云應請分兩層研究（一）公文呈式不僅關於商會并關於與商會相關聯之公斷處（二）按部電所云蔡寶善請發聯合會已奉大總統批部遵照辦理部中已在議復此節關係聯合會存亡應請諸君祥細討論沈聯芳云本會對於部電之辦法可於午後談話時討論沈仲禮云此事關係甚大一時恐難議决丁敬臣云可於兩時開談話會三時開大會貝代正會長將丁說付表决全體贊成陳司長云談話會時鄙人能否列席貝代正會長云議後請閱至此已一點三十五分鐘振鈴散會 
午後兩時由各會員在樓上審查室開談話會謝絶旁聽各會員自兩時議至六時半議决兩層辦法一答復陳司長函云今日大會貴司長宣佈農商部馬電本會對於取消聯合會五字表示極悲觀之熊度如奉令取消何敢抗違惟本會不能不聲明者自設立商會以來對於政府有義務而無權利連年亂事發生維持地方秩序一致擁戴中央兩次損失已不知幾千百萬商人忍痛茹苦聯合全國商會者不過爲發逹商務培補國本起見而無他意也統希諒鑒二此項部電係農商部致陳司長不過由本會轉致並非直致本會則本會對於公文呈式案仍當繼續進行明日仍請諸君到會開議審查 
是日審查長盛竹書發出審查辦法三條如下一散會以前審查各員由各省再添數員請當場表决表决後請承認 
本日審查商會法及本會章程各員姓名請先宣佈一面再懸牌於會場三續到之議案俟印刷齊後即行補提本會章程審查員列下沈聯芳劉一山胡鈞堂蘇民生陳質卿丁敬臣彭拙青徐鏞笙白少玉商會法案審查員列下王季斌馬息深袁子央楊玉墀狄子怡羅文青呂少庭王憲卿陳子荃陸愼齋周貝正副會長昨日致電北京宣武門内附馬大街向副會長云農商部實業顧問向淑予鑒會内有重要案待議請卽回滬鏞元 
前昨兩日續到議員列下湖北武昌商會代表呂逹先超伯編列一百三十號山西代表張命申吉甫一百三十一號江蘇海門代表劉爕鈞乙青一百三十二號 
[新閘橋將次開工]  
　　工巡捐局楊局長以重建新閘橋經費旣奉財政部令由省長訓令上海寳口兩縣先就地丁正稅項下支借洋二萬元自可交由承包建造該橋之久記木行先行開工建築橋墩其餘購辦材料等欵再請省長儘先籌墊業已呈由鄭鎭守使轉電韓省長復電允許由鄭鎭守使令飭楊局長先將預備之二萬元交付久記具領迅速開工不敷之欵着令赴省請領昨聞楊局長語人云該橋開工之後大約陽曆年終必可告竣云 
[引渡私造炸彈案犯]  
　　廣西人張良明因在北四川路華洋交界處源順烟紙店樓上私造炸彈不愼以致炸傷頭面手腕業經捕房將張車送同仁醫院將兩手截去其餘傷勢漸輕故於上星期四將張與同黨一併解送公共公廨訊供屬實判令兩人連同抄獲之鐵血團各種證據一併解送觀察使署轉解内地法庭訊辦在案當時因各種證據不及檢齊故未解往迨至前日午後始行起解預由楊觀察使咨請鄭鎭守使選派警兵數十名乘坐小輪駛至新關迤西迎提歸案 
[白狼之爪牙]  
　　上海鄭鎭守使前日接奉江蘇馮都督令闰訪聞有白匪羽黨徐秀章隨帶白匪旗幟徵章現在上海設立機關散給湘汴各籍退伍軍人並遣青紅匪首陳某濳赴長江各碼頭招集同黨約期響應現當裁兵之際退伍軍人各處皆有亟應嚴加防範除通令查緝徐秀章務獲嚴懲外令飭一體協緝等因昨鄭鎭守使已函致北洋陸軍第四師楊師長通令所部各旅團營遵辦矣 
[鐵血團黨人之供詞]  
　　鐵血團黨人張翹前被閘北警廳拘獲解送鎭守使署業經鄭鎭守使發交軍法課研訊據供由鐵血團江蘇總代表范光　委任爲炸彈隊指揮官飭赴淮揚一帶秘密製造炸彈運動軍隊曾派同黨數十人分赴揚州各鄉假開小店爲名暗中製造炸彈陸續運往揚州等語軍法課長得供後即禀報鄭鎭守使業已電致南就馮都督揚州張旅長派探嚴密查緝矣 
[寗紹商輪公司股東會再紀]  
　　三月二十二號午後三時寗紹商輪公悮在四明公所開臨時股東大會已紀昨報茲又得一報告較爲翔實特再錄之是日到者六百餘人首由總理虞洽卿君宣布開會宗旨次由石運乾君報告新船工程略謂本公司去年三月間向瑞鎔厰訂造新船至今該船船壳鐵板均已裝就機器爐子亦已到埠約五月可以下水八月可以駛車至於船價計元三十五萬兩除已陸續付過十七萬五千兩尚欠十七萬五千兩繼由嚴忱熱君宣言新船不敷之欵今由董事會諸君借與公司洋五萬元復由各董事向别處代借元十五萬兩此欸將來於正元兆康謙餘三莊倒票欸購賣寗紹股票項下歸還復由虞洽卿君重申前說謂此項船欵本擬再招新股因有保息及加升兩層辦法恐於老股東未免受虧現經改議由董事會籌墊實爲保全老股起見故今日宣布與前報上所登微有不同也並報告公司歷年進步去年已得盈餘萬餘金將來新船開車後公司營業定能蒸蒸日上並聲明三莊票欵購賣寗紹股票之原委繼議定新船名稱曰新寗紹全體舉手贊成未由俞宗周君演說謂今日鄙人有三可喜民國肇造各業商務均受影響而我寗紹獨能卓立可喜者一甬興船小去年亦能獲利可喜者二數月以後新船可以開駛可喜者三自茲以往我寗紹公司營業發逹固於金湯非獨我寗紹人之幸福亦中華民國之幸福也云云時已鐘鳴五下遂搖鈴散會 
[市董事會正式移交]  
　　前上海市政廳董事會業於昨日正式移交當由縣委接收自治之陸寳奎君（星五）到廳照册一一點收清楚又以市公債尚未清了暫借南商會樓上設債欵清理處以便與各債權人接洽一切 
[裁汰老弱兵士]  
　　江蘇陸軍第二師長命令駐浦步隊第一營廖營長裁汰老弱兵士以整軍容等因業經廖營長逐一調騐查有老弱兵士四十名已於本月二十號裁汰除核給三月分本餉外另發恩餉月遣送回籍昨已報告鄭鎭守使查核矣 
[迎提逃兵之愼重]  
　　蔡華山（卽趙華山）劉芝安因帶手鎗子彈在租界争吵致被拘解公廨訊據蔡劉二人供係駐紥福建第十四團兵士判令押候查明核辦在案茲由新巡捕房查得蔡劉二人確係福建逃兵應送上海鎭守使署核辦故於昨日派西探白羅斯偕同華探目劉森堂前赴製造局面詢鄭鎭守使應否將蔡劉二逃兵送署訊辦鄭君諭令該西探等於明日解送公廨聽候備文派員投廨正式提回以便按照軍法懲辦云 
[清理閘北水電兩廠之債務]  
　　閘北自來水電燈兩廠自前年光復後廠欸支絀當由李平書商明前滬都督陳其美將水電兩廠向日商大倉洋行先後押銀四十萬兩現因李平書遠在海外水電廠維持無人以致虧欠大倉利息甚鉅茲聞韓省長以該廠資産旣足以抵補欠欵營業亦有盈無絀亟應清理償還債負所有先後抵借大倉銀四十萬兩内撥市政廳六萬兩責成上海縣知事飭令籌還此外欠出各欵及歷年營業收支是否核實亦應分别清理至大倉欸内李平書經手還欠銀二十一萬數千兩亦由縣知事飭開細數連同其他出入欵項帳目呈縣轉交昨已委任王嘉曾（字晴軒）來滬清理並由王委員仍飭該廠經理王慶雲妥愼經管云 
[布號股東之呼籲]  
　　市南南倉街萃記洋布號股東致南商會正副會長顧韾一蘇筠尚二君函云竊商久大昌徐跂記於去年正月間合開萃記布號於南倉街不幸本月十七日布房失火驚覺之下急施撲救無效倐忽間胃穿屋項招呼衆友倉皇出險披衣跣足狼狽已極惟由司賑人搶出簿據并現洋三百餘元此外所有貨物盡付一炬曾在華成公司保險七千兩伏思縱火圖賠無希得不義之財乃商號資本六千元存貨一萬一千零該人欠欸存項約一萬有零儘保險公司充分縱火圖賠之說實則貨欸之外血本六千欠欸一萬有零就使七千保欵如數領出試問還存欵欠欵悉還資本貨欵乎總之商號與公司兩面孰縱火圖賠孰誣衊圖賴滅絶天理不惜　恥兩者必有其一貴會爲商業機關按之商律商會之設無非爲商人排難解紛代伸寃抑今該公司恃勢　橫往論被辱爲此情急　懇貴正副會長主持公道迅賜議派老成公正秉 
公確切調查但求是非無枉商等死亦甘心再華成公司經理黃友林之姪孫黃灝海在商號學業當火警時亦從店堂逃出曾托灝海之父黃君向該經理據實聲明該經理黃友林以爲年輕無知碍難作實試思灝海年已弱冠且已授室豈得謂之年輕無知且縱火一節非一二人所能幹爲之事灝海身在其境豈毫無聞知合併附陳 
[歸併征稅機關]  
　　上海工巡總局長楊南珊君自接辦局務後即委中西南各區坐辦員經收地方稅務茲楊局長查得南區與東區地點甚近無須另立機關於是將南區征稅處併入東區卽總局内定於出月起實行以省經費其餘西區中區辦公人員亦擬酌减惟業於地方征稅事宜仍須切實進行云 
[初級廳處理姦拐案之笑柄]  
　　顧文遷前因姦拐王阿七之妻陳氏被王扭控一區一分署移送第二初級檢察廳訊辦當由戴檢察官務訊之下判顧交保陳氏交王具領嗣後不知如何錯悞反交顧文遷領回昨王投廳續訴云已回籍邀到妻母陳趙氏及媒証人等來滬候訊詎趙氏到滬後因知鞭其女仍在顧處以爲奉官判准給顧爲妻故亦匿居被告家中不肯來案應請責成保人將顧文遷王陳氏一併交案並請飭提陳趙氏到案訊辦不識戴檢察官如何辦理也 
[洋人姦佔華婦之惡果]  
　　濟良所昨解婦人陳王氏到廨據氏供稱原籍海寗父親向在上海爲絲　生意丈夫在青島經營家住海寗路崇德里曾於去年十月間由相識之意大利女子與其母喚婦人至伊家晚膳詎彼預爲布置致被女兄喬維拿姦汚嗣於十一月初八日家遭盜刧歸寗喬尋至母家密向婦人云爾家盜刧爾夫得信後卽須來滬如爾與之和好定將爾夫謀害婦人聞之恐懼未幾夫果來滬得悉其事以婦人不貞乃於十二月初八日立據離婚後不得已隨喬同居泗涇路八號洋房惟喬異常兇悍苛待婦人又不准回家探望父母並恐將來受害是以投案求請作主並由其父王某與妻李氏投案聲訴各節孫襄讞以王夫婦不能管教其女致與外人成姦向之申斥一番而釋復商之英領哲君以王女旣不愿隨喬判送濟良所留養候核 
[法租界嚴查匪類]  
　　法總巡藍維藹君以法新租界敏體尼蔭路之盜案雖已由各探人滅並獲深恐若輩尚有黨羽匿跡界内故仍飭各探嚴行查緝並以各小客棧寓客衆多良莠不齊匪類最易混入因又諭令中西包探於晚間至各棧嚴查有無形跡可疑之人匿居在内以絶匪患而保治安 
[竊盜案辯論終結]  
　　盜犯張大富子等前曾糾衆在江皖公所行刧物件嗣經巡警拘獲六人解送地方檢察廳預審明確起訴審判廳於昨日午後開庭辯論據劉振供江北人去年舊曆十月二十四夜十時由張大富子爲首紏合小民並閔四王四等往江皖公所用木棍掘門而進搶得棉被衣服等物將贜押去分得小洋八角王四閔四供詞支吾張供此事實由劉振爲首是夜在火車站茶肆中聚集是實劉廷貴供年三十歲拉車爲生是夜伊等往刧小民等並不與聞後因落魄糾合郝三王四等三人往該公所竊得布數疋求恩寛宥辯護孫律師起言盜犯劉振等無辯護之理由但閔四一犯按照新刑第十三條並非故意行刧應按照不爲罪辦理田檢察官卽將起訴理由當庭陳述以張大富子等竊盜罪已經成立請審判長宣判楊君以此案今日爲辯論終結判各犯分别還押聽候宣布判决 
[電車新軌道告成]  
　　英美電車公司在西華得路至提籃橋一段添置分軌直逹楊樹浦刻已竣工於前日開車行駛 
[宋遯初周年追祭]  
　　三月二十二日爲宋遯初流血周年紀念其翌日下午二時（即昨日）與宋有交誼者及愛慕宋之道德文章者假康腦脫路徐園開會追祭中供宋之遺容及流血撮影各一幀香案前有大花圈一（趙竹君所送）與祭者四十餘人由唐少川主祭各行三鞠躬禮而退是日無演說無輓聯祭品僅有香花等事蓋與祭者皆對於宋致個人之哀感也 
[仁濟醫院之得人]  
　　仁濟醫院爲中外善士所創辦成效卓著居民稱便現該院聘請余頌恩君主任醫院余君畢業於浙江廣濟醫科大學歷充浙江陸軍學校測繪學堂醫官前光復軍第二師正醫長及寗波宏濟醫院院長聲名學術卓卓不羣亦可見該院之物色得人矣 
 
 
 

Page 11

 
 
雜評三（訥） 
[勗各代表]  
　　昨報戴蔡某請廢商會電今據聯合會發表乃知請廢聯合會也請廢聯合會之原因乃因奉商會干預稅務也前此取消省會聯合會以其爲　人助力故今商會聯合會之開僅謀商務上之發逹耳而乃因一商會之干預致欲取銷全國之聯合會宜該代表之表示悲觀也然聞農商部現正力爲商會斡旋或不致實行其請各代表何必因此憤憤更何可因此而灰心耶 
[補錄二十日命令]  
　　代理國務總理孫實琦内務總長朱啓鈐呈據湖北民政長呂　元呈稱考察屬史分别舉劾請予獎懲一案除黃陂縣知事陶烔照一員另案核辦外署夏口縣知事王縉才猷卓越器識閎通歷任繁劇政聲卓著應准交内務部以觀察使存記鄙西縣知尹忠光化縣知事雷震緝捕勤能與情愛戴應均給予六等喜禾章大冶縣知事王岳隆盡心民事與論翕然漢陽縣知事姚元昶政治修明從公勤愼武昌縣知事史淼辦事勤敏練逹有爲黃岡縣知事黎　　任事實心才明識練署廣濟縣知事覃兆踢勤政愛民不煩不擾署嘉魚縣知事彭光熒才識穩練辦事精詳均着傳令嘉獎以示鼓勵卸署荆門縣知事金光灼貪鄙不職捲欵濳逃業經在滬拿獲解鄂押追卸署京山縣知事熊定韜性情褊急辦事鹵莽卸署孝感縣知事董秀成溺職營私民不堪擾派委調查復敢以賄營求據委員舉發有案署京山縣知事杜宗預辦事荒謬毫無振作卸任嘉魚縣知事董來　藐法營私酷嗜烟賭卸署建始縣知事方作舟科員舞弊扶同徇隱被控查實業經交廳提訊署荆門縣知事陳邦彦禁烟不方玩視要政調署江陵縣石首縣知事魯宗藩辦事操切存心刻薄署崇陽縣知事鄷瑞松居心狡詐辦事乖張旣據該民政長聲叙劣迹請公别褫職歸案訊辦前來應均交文官懲戒委員會查照辦理至董來　旣據稱有嗜好并卽由該民政長認眞調騐以肅功令此令 
署財政總長周自齊呈徵收驗契出力人員請分别嘉獎等語山東黃縣知事郭光烈蘭山縣知事王鴻陸增收報解之數均在七萬元以上章邱縣知事劉延坦樂陵縣知事尹可與前平度縣知事韓光祚現任平度縣知事胡大華惠民縣知事黃盛元滕縣知事周禮費縣知事王毓菁東阿縣知事李樹珽東平縣知事吳鳳生歷城縣知事李傳煦齊東縣知事馬式金榮成縣知事劉鳳瑞高密縣知事王逹樂安縣知事王文成昌樂縣知事黃　　縣知事張汝鈞增收報解之欵均在三萬元以上應均給予五等金質單鶴章並如所請分别支給勞績金以昭激勸其前次得獎之泰安縣知事馮汝　　光縣知事徐德潤徵收均　十萬此次請獎之黃縣知事郭光烈蘭山縣知事王鴻陸增收均　七萬洵　特著成績馮汝驥徐德潤應准加給五等嘉禾章郭光烈王鴻陸應准加給六等嘉禾章此令 
兼代陸軍總長周自齊呈請任命徐懦珍爲廣東都督府副官長雲　橋爲廣東都督府軍務謀錁長朱毓松爲廣東都督府軍需課課長陶敦勉爲廣東都督府軍法課課長曹鼎鍾爲廣東都督府軍醫課課長應照准此令 
兼代陸軍總長周自齊呈核覆黑龍江護軍使擬以額勒恒額補驍騎校請予准補等語應照准此令 
來函 
[湖北商會代表左質鼎致阰聯合會書]  
　　敬啓者辭職書上忽忽來復矣答函不至盼望爲勞檢閱逐日報章所載聯合會紀事悉前書并未當場宣告殆已默認前事爲違法未便質諸多數之公論耶夫質鼎辭職之舉係對於全體代表之行動自應照章提出公同討論據事實之是非以爲准否如贊成原議設法挽救逹我輩維持本會之苦衷固所深願否則亦應逐節解釋公諸與論以問執無端之利口准討論之結果答覆當事之人手續方爲終結未聞有置諸不論不議聽其無形消滅之理質鼎忝負重任職雖辭而覆書不至關係未盡脫離曠職之咎幾難自解雖欲無言烏得而不言據此理由具書質問請將前具辭職書一併提出會場宣告卽日答覆盼切禱切 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[說黃禍] [  受宏]  
　　昔歐美各國之忌黃種也名之曰黃禍吾初以爲黃豈足以爲禍哉旣而思之漢之亡也以黃巾唐之亡也以黃巢清之亡也黃亦與有力焉黃之爲禍大矣哉或曰不然漢亡於曹魏而唐亡於朱梁黃巾黃巢萑苻草寇詎足以禍漢而亡唐耶殊不知非黃巾黃巢之亂則曹瞞朱温伏處草莽無進身之階何由握兵柄攘大權以行其素志哉迨黃巾黃巢發難而後以平亂爲名英雄有用武之地一旦大權在握於是蹈舞稱臣者有之上表勸進者有之稱帝稱王改步改玉孰能阻之哉黃巾黃巢雖亡人之國然東逃西竄曾不能一朝居徒貽英雄以纂竊之資是爲英雄之　犬也彼曹瞞朱温旣藉黃巾黃巢之力以成事而又目黃爲寇賊吾於是不得不爲黃悲 
[盜賊原質之解剖分折] [  瘦蝶]  
　　天禍中國盜賊蠭起持械關刧踰垣胠篋之徒所在皆是大總統所靳之土匪國將應於今日矣消弭之策旣窮懲治之術鮮效推其原因由於未知盜賊之原　耳亦猶人之患疾東潰西腫徧體皆然而莫知其病之所由來貿然用藥卒難奏效也有某君者精解剖學本其學理經騐曾將盜賊原質分别解剖茲列其成分如下 
　　（甲）盜之分折游兵散勇占百分之五五桀驁不馴者一五好事者一○五迫於窮困者一○五被脅者○四五黨人○四五 
　　（乙）賊之分折無賴流氓占百分之二十五吸鴉片人二五困於生計者二五失教者一二五敗家子一二五就上觀之盜賊之原質及生理旣明瞭倘施以對症之藥劑未始不可化朽腐爲神奇也至藥品之如何采集藥劑之如何配製是在於今日之所謂醫國手 
海外奇談 
[世界第一之長壽者] [  警衆]  
　　墨西哥有老翁現已一百六十九歲以西曆千七四五年十一月二十四日降世曾爲稅關報事員身長五尺體量九十斤腰微屈尤能不假人手散步園林其人生平不吃煙酒愛食柔物浴於日光之下常向有日光之處行動此爲長壽之原因也 
[世界第一之福壽媪]  
　　美國牽屈欵州戎奴郡含覓蘭格山麓有老媪名瓦里須本年八十有六身體弱甚但子孫之多世界恐無出其右者子女十五人今及見曾孫已有百五十八名皆長大勤於所事從無一人犯法規即被送入感化院者亦無有焉嘻九如三多之美可以獨擅於今矣媪之女曰哈那者有子十六人孫與曾孫八十餘人 
[世界第一之懶惰人]  
　　愛爾蘭人參孫者自千八七七年臥於床至今始起已閱三十餘年常賴其母養之一日適母病人醫院診治參孫無所倚賴迫欲起身因高臥已久身體軟弱行動艱辛其時有人令往軍營養病院居住隨同諸人操作及母愈回家而彼亦回家高臥幸其母另有一子在新金山經商時時寄欵至家此外又得窮人院之借給　能勉强度日有某醫生用　機縱觀參之筋絡謂彼並非眞軟弱乃懶惰耳然則世界古今之懶惰者當推參爲第一 
[雪梨痕]  
　　英國德哀河畔之新堡市廳繁盛密史雪梨痕者艶名噪一時與隣人子相悅也以其貧女父母深惡之至杜絶兩人之交接並書信自由之權亦不得請隣人子乃托友人向女處借書一册翌日還之間一日則又往借焉往來旣頻女父母不能無疑細視其所還之書亦無甚疑實不知書中固有兩人血涙所成之情書附於其中也書不以字以暗記暗記之讀法不以橫以縱如中國之書然故女父母亦猝不之覺也後卒以此演成私遁之結果數年前兩蘇格蘭人偕遁至美洲結婚其初因婚姻不得自由彼此通函以書信置於瓶中隨流而下而受函者預於下流候之是又與御溝紅葉之事若相符合矣 
[約喜堅]  
　　舊金山普市報云西人約喜堅某朝兩點鐘時面變紫色直赴中央醫院指其　而求救醫生令倒眠於剖割之牀上乃出機器撑彼之口而窺之見梗於咽喉者有衫鈕一粒隨拑出之彼用乃能發聲曰眞奇怪矣吾睡而夢見有梨樹甚多結實綴綴摘之入口欲咽不得且痛苦焉急穿衣而求醫當夢醒時始知所呑者非梨乃衫鈕也隨向醫生稱謝曰吾後不敢夢食梨矣 
栩園詞選 
[采桑子公園寓目] [  蘭庵]  
　　登臨落日餘殘照眼底青山樹底歸帆燕子含泥獨未還　晴蜂蝶都忙甚穿徧花間繞遍　闌輸與春人鎭日閒 
　　鵝兒絲柳嬌猶舞敢怨東君敢怨東君莫使飛花减郤春舉頭不覺千山碧又是黃昏又是黃昏不忍　啼深閉門 
　　高陽臺二月新晴階友泛舟花埭午卽返滬樂事不常勝游難再愴然成句并示同游諸子薄霧浮螺輕雲貼水流鶯啼切新晴載酒扁舟春江蕩𣻌空溟搖霜晧琬人如玉郤無端悵獨前塵問當年沙渚羣臨可記深盟園林在目香先到似無忘舊約特爲逢迎明日花朝匆匆游子慵聽清　細數曾能幾望斜暉又促行程不勝情雨雨風風容易飄零 
[白描牡丹三絶] [  筠軒]  
　　眞色年來粉罷施一泓清涙洗　脂編衣更比紅妝艶不是聰明郤不知 
　　宣毫不肯蘸流霞寫出仙姿玉作葩生小未知冰雪様天然修得到梅花 
　　絶項仙雲不可攀艶情濃福一齊删玉書封就無人寄那肯流紅到世間 
[藍筆牡丹二絶]  
　　手搗青泥硯浣沙濃藍寫出洛陽花云何不著　脂染擬把因綠問畫家 
黛爲花片翠爲莖歐譜知居第幾名却怪玉盤承露冷香山居士太關情 
[拜月謠] [  孽兒]  
　　團園輪月使儂心鬰鬰郎去月如絲今夜已無缺 
　　缺月自圓圓奈妾不團　妾求天上月莫照妾家園使妾徒心酸天上月鏡中花黃昏時候照窗紗月與妾心同夜夜到郎家 
[集東坡句]  
　　春雁來時雪未思尊前侑酒只新詩令嚴鐘豉三更月風卷飛花自入帷 
　　西關珠簾捲夕暉賓鴻野燕巧相違舊書不厭百回讀守舍何妨獨掩扉 
　　美人唱我踏青歌頭上花枝老奈何細雨郊原聊種藥梅梢春色弄徽和 
　　玉堂春蕊爲誰春空裏浮花夢裏身只有來禽青李帖絲絲紅夢是鄉人 
筆記 
[夢史] [  李生]  
　　予讀諸說部長載有妖鬼事予偶倦臥忽案旁有白兎五六百頭人立而行競奔予予自諗此必所謂妖鬼也欲仗劍相搏而身痺不能起口暗不能言兎競嚙予恍惚之間兎均不見予前忽有巨犬一哮吠不止予覺身頓清爽乃隨犬行至一廟廟中開朱門二予俯而入别有天地乃西式樓台不計其處予以爲至紐約乃暢遊各地最後抵一園園中陳列花草百餘盆覓路而人中有亭一座設銅馬一予跨而乘之馬忽飛起予驚眩墜折右肘顧不甚痛忽一老者至以藥愈予予甚謝之老者語予謂尚有樂境多處乃引予行至一冰山山上木板六七方人競爲玩冰之戲予亦從老者後顧甫涉足忽滑下山下萬丈深谷予墮下即仰臥谷内甚黑暗予瞑目待死久之忽紅日高陞則予仍在帳中也 
　　仕宦至卿相爲人世之所同榮也顧錦繡繁華瞬息變爲衰草矣人生奔走衣食雖貴至三公亦不過夢中事耳安得仙枕千萬而盡以醒天下人也余少時夢爲江南開府儀丈甚繁棨戟黃扉傲然自得當時固自以藩鎭也某日余偶至山巔遠眺江流念功名已成身世無恙覺山影濤聲適足以爲自雄之具江中帆檣如織長空碧流心境頓覺開朗正眺望間見烟影一道冲空而起余大駭夢中以爲承平已久歐舶久不至中國此物胡爲乎來乃引遠鏡觀之則某國兵艦也予大驚知爲敵軍犯境乃疾行歸召諸將校顧府中例必鳴鐘而將校始集鐘懸屋頂上有危梯一予急呼鼓鐘人而諸僕皆不在卽有一二人皆推諉不肯上予大窘無策適有一舊僕某予嘗以恩遇之乃進曰予爲公子上乃踴躍而登梯木久敝鏗然作響幾墜余甚危之乃卒登頃之鐘鳴而予部下如虎如熊之士皆已麕集堂下矣予布署畢而敵艦已至相持半每鐘卒獲勝仗而轉側之間予夢已醒予自念平時恩怨了了即夢寐間尚如是况共他哉史公有言曰怨毒之於人甚矣哉可不愼與 
自由談話會 
　　儉德會規則一不狎邪二不賭博三不必以酒食結交四不必華服五不輕寒素 
　　入會者廣州張潤疇香山黃履恒麥　堯趙媚川四會何澤甫吳縣朱世壽陳惠林沈心柏馮岱生沈酉生汪近伯吳春海章玉書申踣生胡綍卿汪培卿王壽石汪潭庵丁獻其徐幹臣徐再穉丁懷均蛟川張紫塢龍江張幼之程得泉徽州汪永周石人峻吳縣施秋蓀汪卽飛丁偉人無踼程栽芝程寅蓀紹興魯子和魯詠苓蘇州林侶雲常州王采生萬一親丁叔彦李雨仲吳縣汪德圭六合孔康侯吳縣陶君六姚學周金嶽書盛優欽海益晋堂 
小說 
[言情小說臨去秋波] [  瘦鵑]  
　　咳看官們在下常常獨居深念那造物的主宰爲甚如此多事滴粉搓脂毓生出許多　生生嬌滴滴如花似玉的尤物來顚倒大千世界的衆生旣生丁這許多尤物還是不够又偏偏把幾千年前大荒山下掉落的頑石打成了無數痴　呆木的登徒子散佈人世使他們兩下裹相逢一朝覿面遂結絲情這壁廂情天月好那壁廂愛河波生演出種種離合悲歡的活劇給小說家做資料吾這下邊的一段故事便是說一個痴情少年偶然在路上見了個美人兒便如作蘭的春蠶絲絲自縳不能解脫年年把春花秋月擲諸等閒只經營他的單相思到頭來幾乎爲情而死說來眞可笑可憐所以在下特地記了出來一則做一般青年們的當頭捧喝勸大家别自尋苦惱二則也自祝來生莫作有情之物像這少年般墮身情綱呢 
話說上海城内有一位青年姓褚名静臣年只一十八歲却出落得眉清目秀宛然是玉樹臨風可憐他早年失怙六七歲上他父親便撒手長逝　做了個無父之兒可憐他母親焭焭獨鵠孤苦無依撫養着三四個子女何等的艱難况且他父親在世時不事家人生産專喜涉足燈紅酒緑之場選色徵歌幾無虚夕北里中馬櫻花下每繋着他的遊　所以身後爾條一貧如洗不但是没有甚麽遺産并且連殯　費也幾乎没有虧得他母親以頻年針　所得的汗血錢盡數取出又傾箱倒　把嫁時衣都付之長生庫中繼得勉强支持過去從此含辛茹苦守　撫孤一面教他兩個女兒做針線一面靠着十指把兩個兒子送進了學堂就是這一下子也不知費子多少凡血一個孤零零的少年孀婦可也不容易的了但是十指所得究竟没有幾個錢那裹夠用幸而親戚家貼補貼補藉以度日他雖吃了許多苦却依舊無怨無懟見了這兩對玉雪可念的佳兒佳女往往喜溢眉宇只是空閨獨守夜夜孤　記起了地下亡人也不免背燈揾涙對月傷懐眼涙光陰過得分外遲慢這個戚之孀不知又吃了多少苦繼把子女養大了這静臣便是他的長子已從小學畢業進了中學品學孟晉一日千里到第三年上又從中學畢業出來在一個小學校裹充教員每月賺他二三十塊錢供老母的甘旨倒也安之若素母子之間更是融融洩洩母愛子子也孝母的是一個美滿無比的家庭並没一些兒不如意事每夜紅窗燈影笑語聲喧眞是極天倫之樂事静臣却生性喜歡弄筆墨課餘歸來常常揀了幾種歐美的小說雜誌在燈下繙譯一二篇當做消遣譯成了便投稿各報雖不能說好總算也過意得去至於茶館酒肆和𤍠閙之場却絶迹不往一個生龍活虎的少年人竟着了枯禪好似個幾十年修道的高僧如有餘暇只把坊間的新小說看看以自排遣那各種言情小說更百讀不厭甚麽迦茵小傳啊紅礁畫　錄啊白雲塔啊茶花女遺事啊看了每涉遐想想如今這茫茫世界上倘有迦茵毗亞德利斯楓子茶花女其人吾褚静臣便當拜倒石榴裙下拼着性命保護他們使那朶朶名花不爲狂風盲雨所摧殘不爲遊蜂浪蝶所蹂躪積想成癡幻爲夢寐有時狂走街頭要尋他理想中的美人無奈總尋不到只如桓子野聽　徒喚奈何而已 
[本館代售清季宫闈秘史]  
淸裕庚之女公子德菱隨侍慈禧太后著有英文筆記ＴwovegrsintheＦorbiddencity描寫宫庭内容淋漓盡致可驚可歎可恨可笑經則民譯成華文都八萬餘言誠奇觀也 
[游戲雜誌第三期]  
水彩封面畫（笑殺老頭子） 
詩人周拜花陳佐彤小影 
詩人天白李生同乘飛艇小影筍禪劍花嗣音小影 
武林女畫家庶五設色山水 
著名花旦馮春航倩妝小影陶天演小影 
新劇家王无恐武裝小影許黑珍扮演四進士小影 
化妝神手錢化佛之變相 
新劇家子青子美合演新劇恨海之圖 
新劇家凌憐影李悲世有若無鄒福元合演血淚碑之圖 
新劇家化佛瘦梅石痴戲扮野鷄拉客之圖 
新遽家優游冶兒無爲合演保叔塔之圖 
天然風景黄公澗黄婆墩老兩口兒之圖聽松亭惠山浜之景 
本雜誌撰著者天虚我生了青劍秋瘦鵑夢犢生率公瘦蝶愛樓 
鈍根丁悚最近小影 
滑稽文三十篇詩五十篇詞三十一闋譯林十六篇 
筆記四種懺因筆記顧横波别傳十年遊記紅鵑啼瘦樓拉雜話 
外國戲法講義（附詳圖三幅） 
說部十七種井底鴛鴦古室鬼影女虚無黨人野心五千磅合歡牀獃丈夫惡作劇和尙結婚雪世界遊記古塔逢時記盻書郎伏魔將軍新英皇雙報父仇不了緣片紙風雲 
傳奇兩種桐花牋綠綺琴 
彈詞一種聶慧娘 
崑劇遊園全齣（精楷石印詳注工譜校上期尤爲工細） 
京劇黄金台全齣（附劉永奎林檯森合演本劇小影） 
廻文詩燈謎竹枝詞歌史第二期之勘誤表 
下期增加超然之新官場演形記全部七絃琴譜 
每册祇需四角 
總發行所上海棋盤街中華圖書館分銷處申報館及全國各大書坊 
[獲利捷徑]  
上海江西路愛字七號樓上 
本行由外洋德國名廠運到超等大小之各種織結機器能織紗絲絨線衫褲手套洋襪以及人力各物均可織造無論男女老幼皆能工作况且所織各物比較外洋運到之貨格外精美光滑絶倫所奇者提取各色時花均能隨心所欲更能顔色合時天工巧奪再有大號機器適配織衫織襪各廠所用本行在中國首創專做織結機器生意物料非常堅固玲巧如有貴客欲購者請移玉至本行觀看詳細章程可也再外埠各行號如願代本行經理代售各種機器者可至本帳房面議妥章貨欵分期繳還亦可上海經綸洋行謹啓 
[人造自來血]  
（一）胎養 
人之未生是曰先天先天血足體質强堅 
（二）初生 
人之旣生儘能哺乳乳水不足血多乃補 
（三）蒙養 
人生七歲一律入學血足之兒聰明智覺 
（四）成童 
天眞爛熳兒童之常游戲過度血足乃强 
（五）弱冠 
男子二十年交弱冠知識已完血虧是患 
（六）學校 
潛心向學朝夕勤勞血輪强健足冠羣曹 
（七）交際 
飮食酬應最易傷身體强血健乃成完人 
（八）婚票 
早婚之害人盡知之養身補血在初婚時 
（九）生子 
一索得男能延嗣續我血不健兒血不足 
（十）衰弱 
己過中年如日將西氣血不充焉能支持 
（十一）老年 
人旣老矣去者不來速速補血老當壯哉 
（十二）一生 
人生百歲體氣當强飮自來血是爲妙方 
總發行所上海四馬路五洲大藥房謹啟 
[華商電車有限公司發息添股廣告]  
啓者本公司于本月十五號開第一届股東會議决上年八月十一號開車以前所繳股分之官利先行發給領息時請持股票息單即日起到紫霞殿本公司領取開車後所繳股分之官利紅利歸入本年年終結帳後併發并議决營業發達亟須展長路線仍照原額再招二十萬元儘老股東以一个月爲繳股限期逾期招入新股如非老股而願附股者請先來掛號以便期滿後如有餘額儘先附入以表歡迎謹啓 
[分設萬源昌北號珍珠寳石]  
本號向在城内舊敎場中五十餘載專售珍珠寳石等件物良價廉久蒙●惠顧諸君稱許前年曾設分號於新北門内第四家今爲北市諸君便利起見特再分設北號在英界南晝錦里中提選上等精元新光改良特樣珠花以及胸鍼别千寳石等貨本號存貨較多認眞剔選等次分淸倘有不合包退回換凡荷惠顧定價格外克已兼收精元珍珠優價放盤如有韞櫝紳商願割愛者無任歡迎之至此佈 
 
 

Page 15

 
 
[保證戒烟雪垢丹原函]  
夏新公司執事先生台鑑弟四病吃烟十有九年日需五六錢自去年以來士價　貴每月烟費至六十餘　之多少吃則百病齊來後遇敝友顧辛如兄告知○貴公司出售之雪垢丹戒斷之友甚衆確係王道良藥兹特講到四元原　終身服藥以此代烟王是每日按方服食未及一月竟能宿癮全除藥亦中止毫無弊病賤體亦因之大　快　之餘特此鳴謝敬祝○財安弟徐福堂鞠躬上海老垃圾橋南首洪德里南洋夏新公司照錄並附雪垢丹價洋瓶一元樣袋大洋三角 
[長沙介福昌綢莊廣告]  
啓者本號開張長沙藥王街歷有年所素蒙各界諸君嘉許今因房屋地步窄狹邀集問人改組日新昌綢莊設於省城八角亭正街建造五層西式洋樓門面並於申漢蘇杭各處設立分莊以期擴充而興商業一俟房屋工竣即行擇吉開張所有介福昌各埠往來事件請直與日新昌接洽可也上海天津路致遠街富康里西弄長沙日新昌經理人陳萼泉啓 
[黄包車第一機關]  
價目頭號車一百元二號車八十元照會代捐包用三年並可代客經租章程頭號車六元二號五元每天照付放失賠償今因介紹營業比衆公道貴客願出資本一萬元每月可收車租六百元十輛百輛欲購請來函招亦到跑馬廳後長浜路潮州坆山對面九十八號英法象皮車機關啓 
[横濱正金銀行廣告]  
啓者本行收足資本金四千八百萬元公積金洋一千八百九十萬元本行設在横濱分行設在英京倫敦法國巴黎美國紐約舊金山布畦東京大阪神户長崎以及中國上海漢口北京天津大連灣旅順牛莊遼陽奉天鐵嶺長春哈爾濱亞東香港孟買等名都本埠均有交通專辦銀行一切交易罔不竭誠應接爲中國官宦紳商稱道如存欵一年期六個月期三個月期逐日往來等息均到行面議其餘滙票押滙等欵格外克已如蒙賜顧請至本行面議 
[上海作新戒烟醫院]  
本院首先成立戒除烟癮者已不下數千人本院總醫生徐生棠君復與同學美國路師醫士研究發明一種戒烟良藥不論男女老幼烟癮大小能包一星期戒絶毫無痛苦且無他病發生屢試屢驗其效如神快班包七天完全戒絶計分三等頭等洋一百元二等洋八十元三等洋五十元普通班二四星期戒絶每人每日頭等洋三元二等洋二元三等洋一元走戒者每日頭等一元半二等一元或醫生到府就戒價須面定務望吸烟諸同胞速臨本院戒除脫離黑籍爲幸住英大馬路抛球場蔡同德對門恒升里電話二四七六號 
[宓家昌裘天寳警告戒烟諸君]  
戒烟藥膠丹丸散名目繁多類皆汗牛充棟敝主人等體弱癮深每見驚人奪目之廣告輙購試服皆乏效果去年蒙友指點購服至誠社高製戒煙水頓時斷癮毫無苦楚前曾爲該藥助資提倡今再警告諸君欲戒烟者速速購服安腦袪毒水（價大瓶三元中瓶二元小瓶一元）如服他家戒烟藥經年累月减剩丸片一二粒而不能斷者可速購服斷根藥水價每瓶一元再如斷癮後百病叢生精神不振可購服斷癮後之調護藥萬全液價每瓶二元另有平肝健胃便利藥水價每瓶大洋五角各藥均歸敝號門櫃經售烟禁日迫盍速試之經售處上海英大馬路宓家昌裘天寳仝啓 
[泰隆昌記土棧放盤廣告]  
本號開設上洋打狗橋北祥麟里口坐東朝西石庫門面親向英商提選大小洋藥零剪批發無不格外克己以廣招徠如蒙賜顧無任歡迎 
[價值一千六百五十七萬之珍品出現]  
九洲之大世界寳物之多其價值之鉅自千金萬金以達數萬數十萬者有之從未有竟值至一千六百五十七萬之昻者今有之自本行之養生素及命精始養生素命精何以價值如是之鉅且何以不曰二千萬三千萬而必曰一千六百五十七萬何所據而云然在本行初不自知近讀華洋保險公司通告各埠保戸欲各保戸人人購服養生素保戸之有患血症者或其戚友之有患肺病癆瘵病者速服命精而知之因欲各保戸購服此二種珍品故與本行特别訂約凡在華洋公司保有壽險之人至行購取雖係零瓶亦作躉打給值抄錄各保戸台銜至行調查保壽銀額計共一千六百五十七萬有奇以是知養生素及命精之價值竟達此數偉哉養生素命精之見重於世竟如是哉推華洋公司登報之用意緣各保戸萬一有病雖各埠皆有醫生診治然與其施治於有病之日何如調養于未病之時使人人身體健康共享長壽之幸福故宜服養生素功力確有把握否則該公司所保壽險銀額如是之多安肯輕令保戸嘗試至命精之主治血症肺病及癆瘵病眞有出死入生之驗故欲使病夫同癢痼疾此乃謝然痼瘝在抱之言本行更無任欽佩特此登報藉鳴謝忱並告衛生家各宜注意此二種無上珍品幸勿交臂失之焉 
養生索命精總發行所英大馬路三十九號天經洋行謹識 
[半夏露包愈咳嗽永遠斷根]  
彭壽堂始創順氣化痰止咳四寶半夏露眞實功效比衆不同●招請各埠批發經理 
痰爲百病之母若不速治則内臟養生之精液皆爲變爲痰非唯喘咳交作且身體决難强壯市上消痰各藥絕少功效卽近日自稱枕秘者初服雖有微效然力薄性緩並無斷根之功識者憾焉本堂秘製四寶半夏露其化痰之神止咳之速爲别藥所萬不能及屢經名醫博士試驗稱奇威推第一無雙之品數十年來治愈痰咳各症何止數百萬人久已中外交稱無待贅述兹將應效治症列後專治五勞七傷諸虚百損傷風咳嗽寒熱往來寒痰凝滯氣阻咳嗽風火挾濕鬱蒸咳嗽肺葉閃動喉癢咳嗽肺虛枯燥喉乾咳嗽肝風煽肺動怒咳嗽色勞腎虚吐血咳嗽病後原虛氣逆咳嗽久咳不止變聲液音産後虛咳渾身酸痛痰火積寒久年哮咳精涸頽動則氣喘咳急傷絡咯血盈碗思慮過度痰帶血絲痰迷心竅文癲武狂痰流骨節左癱右痪中痰中風手足痲木氣塞痰湧喉痛肚痛濕滯中宮心胃氣痛肺痿生癰腥痰五色臟腑氣弱瀉痢不止小兒驚風猝然氣厥神昏囈語猪羊顚癎乾咳無痰行路氣急自汗盜汗骨蒸潮熱以上各症輕者一服全愈重者數瓶除根海内外如患上列各症服過各家之藥不能奏效者請速一試無不立起沉疴最奇者無論風熱寒濕諸痰一經藥性立刻盡化爲水從大小便洩盡頑痰旣去週身頓覺爽快四肢因之有力則飲食加增百病盡除而身體不覺自强矣每瓶一元每打十二瓶十元大瓶二元每打念元每料四元近有作僞之徒因此露靈效異常信從日衆竟依樣仿造到處寄售甚至抄襲告白登報然一經試驗孰眞孰假孰優孰劣不待辨而自明矣購者鑒之順氣化痰丸大瓶一元小瓶二角半哮喘立止斷根丹每瓶六角吐血斷根膏每料四元止咳杏仁露四角 
上海河南路抛球塲南七號彭壽堂啓瓶上新鑄半夏露字樣以防假冐托郵局匯洋外加寄費一成所托滬友代買最妙 
[四馬路蕙芳茶樓隨茶票附送大富貴五彩月份牌]  
本樓承各界諸君光顧無任歡迎特請名手繪成大富貴月份牌以酧雅誼現巳印就出版凡購茶票一本者隨票敬贈一張尚祈源源惠臨是盻主人謹啓 
[匯亨現銀專收珍珠鑽石]  
上海三馬路中美仁里口發兌各種珍珠金鋼鑽石並專收精圓珍珠鑽石等件出價從豐此佈電話三三六四 
家藏經驗奇方咸稱天下無雙遠埠函購郵政局妥患有遺精幸弗錯過服不效驗包可退還 
[立愈遺精金剛百練丸]  
精者人身之精華也精固則强精竭則亡關係何等鄭重世人之患遺精者實因戕伐過度相火妄動或交媾之際忍精不洩或濕熱藴結心腎不交以及少年誤犯手淫中年思慮操心致有精關不固夢遺滑精由此起矣明知精乃種子豈任常洩若不早爲醫治不但有碍嗣續且從此精神疲倦腰膝酸軟耳鳴目暗百病叢生甚至促及壽限雖欲設法求治苦無對症方藥本藥局家藏經騐奇方係坐茅蓬老僧所傳名曰金鋼百鍊丸無論有夢無夢覩艶流精未媾先洩以及精薄精清等症此丸連服三日奇功立見包能精關堅固諸恙咸瘳功能固精封髓種子壯陽屢經試驗百無一失凡衛生者幸勿觀望至貽後悔也○每小盒洋一元每料一大盒洋四元○另製第一馳名遺精一貼膏功與同上○每張洋七角○者膏丸並用功效益彰無論年深月久百藥無效苟能服丸一料可包永遠絶根人人僉曰仙丹也○上海三馬路小花園對面鍊雲大藥房發兌 
[中華菜舘新張廣告]  
本舘原設四馬路浙江路口巳歷幾春久荷遐邇歡迎良深紉感祇以房屋狹隘難謀擴充時有座滿之虞致後來者無計招待爰假轉灣浙江路新清和斜對面石庫門内裕商菜舘舊址增設中華菜舘新號庶幾二舘相去咫尺無異一家仍由本主人雙方兼顧尊客惠臨彼此聽便舔聘南北名廚監製京蘇全席精緻小酌並包辦家庭喜慶酒肴花樣翻新價目克己至坐室之清潔堂棺之周到夙承奬許氣待漬陳現將脩理完竣准於舊曆月之十八日開張屆時務祈光顧不勝榮幸之至先此佈聞電話三千一百十六號本舘主人謹啓 
[籌備巴拿馬賽會出品協會上海分會啟事]  
本分會業經呈報成立假南市毛家弄南商會爲辦公地點凡本縣學商農工各界願以天然及製造各出品赴賽者請隨時移玉本分會接洽或將所出物品攜送本分會彚存以便届期赴會期限甚促幸勿觀望自誤特啓 
[以理克人]  
夫下疳梅瘡結毒魚口便毒淋濁六證之爲病皆由野合妓女淫毒傳侵以及忍精不洩瘀腐凝滯所致也曰下疳者乃諸疳之總名也其中有袖口疳雞膯疳蠟燭疳脫頭疳崩陷疳蓮花疳結蕊疳棉花疳春方疳羅絲疳蛇眼疳爛皮疳璇根疳妬精疳以及臊疳蛀疳其證一十有六一症繪有一圖一圓繪有一形形症分明方藥靈效何患乎其症之不痊哉曰梅瘡者乃楊梅之綱領也其中有楊梅癬楊梅圈楊梅痔楊梅瘡楊梅　楊梅瘋以及翻花楊梅其症有七一症立有一條條立有一法條析分明方法美備何慮乎其症之不瘳哉曰結毒者因患梅疳之時欲求速效誤服輕粉丸丹妄用藥筒煉鼻或初起餘毒未清預用妙藥收歛以致毒入經臓日久乘虚攻發所致也攻於巓頂頭痛如劈攻於頸項形如瘰癧攻於咽喉音啞咽爛攻於肌膚周身癍疹攻於肛門沿肛痔瘍攻於四肢骨節掣痛攻於脛骨形如陰疽攻於足臁症如爛脚攻於玉莖或抽如鷄冠或結似砂仁或痒瘰不散或堅腫不消甚至崩鼻缺唇破形更相果用昇煉倒提必須解去内毒然後可以見功否則永無愈期若是妙藥收僉照法施治　症用藥莫不奏效尤有馬口腐爛醫法不周以致尿孔收小溲便艱難非妙法不能療治結毒腐爛失於調理以致成漏出水瘡口不歛非良藥不能除根變症多端難以盡述曰魚口者以其破後行動開合如魚口也曰便毒者以其不便之處而生腫毒也其症有陰陽之分屬陽者赤腫熱痛數天潰膿易於獲效屬陰者色白不疼形如鵝子堅腫如石攻之不散圍之不消似疝非疝似疽非疽遷延歲月最難醫治能知補吸之法其症可療若論白濁一證初起治宜分清利濁使其源潔流清如毒邪未清驟用固塞必攻魚便久則治宜固元秘精使其封藏不洩如分利過度耗傷腎氣必變滑精如熱盛火熾煉白爲赤成爲赤濁治宜清熱凉營如尿後隂根作痛是乃腎陰巳虚濁還未清治宜滋水分清如延久不止似有若無成爲精濁非炙不愈又有石淋勞淋膏淋血淋氣淋之症各宜分别而治之至於婦女患毒門諸證者本與男子大同小異似無容另立治法誠恐與陰菌陰挺陰痒陰蝕陰疳籠通施治特爲表出庶無貽誤矣●論治毒證一道須耍先宜辯症症辯不明不能治病本堂自戊戌年間驗治以來凡就診者無一不療故可謂以理克人即以理治病患毒者宜鑒之上海三馬路胡家宅西首耶穌堂斜對面永濟堂林渭川謹啓 
[氣煞䲄魚]  
鰵魚肝油流行我國數十年來無人不知此品之有益於人凡體弱血薄肺病者醫家必勸服此油以收效力且其功有偉大固非他品所可比擬因此油一能改良血液二能增補血䏭三能抵禦勞損四能補益肌肉久服此油者無不變弱爲强却病延年巳爲醫家所公認然魚油之功力雖如此廣大無奈其效緩其氣腥其味膩未進口先嘔惡勉强服下難免嘔吐病家醫家莫不引爲恨事也今有人焉由卅年之試驗化學法之煉製其結果能造得一種甘美氣香之流汁取服甚易男女老幼無不歡迎而其功用效力較之魚肝油更速數倍大凡服魚油須二三月始見功效服此藥不到一月所顯能力反在魚肝油之上而其增補血䏭改良血液之力更勝于魚油二十倍世人必舍棄腥膩之魚油歡迎此新出品可無疑焉近年泰西各國賽會以及前年羅馬萬國衛生會審查此品無不贊賞稱奇特奬最優奬憑可知此品之精美效力之廣大眞確無僞巳爲各國所公認特再登報廣告想亦我國同胞諸君之所樂聞而共表歡迎者也無論男女老幼凡不便服魚肝油或巳服魚肝油而其效力未足者盍不速購此品一試服之方知其佳如有每日取服此品一無間斷至二月之久可保其人必精壯肥潤身量加重種種效力不勝枚舉實爲全球各種補血藥中空前絕後第一精品其餘若鐵丸鐵汁糖露等劑巳視爲未乘矣其相去不啻雲泥也衛生家速請注意○此品英文曰海孟色靈HOMONOERIN譯華文曰紅血輪補品其發行所即上海抛球場十六號羅威藥房是也大瓶二元每打念元小瓶一元二角每打十二元外埠函寄原班送上 
[仙品馬寳治癡如神]  
京都天寶齋○眞正西藏馬寶專治文武痴癲痰迷心竅○試驗萬人○靈效如神○上海二馬路西鼎新里便是遠埠函購原班回件 
馬寶能有的眞經云治痴癲第一對症本齋濟世存心不惜千金採得眞正以救世人其性能入心肝脾肺腎專治百藥罔效之症惟各種文武新舊癎狂發痴作呆以及猪癎羊癎錯心失驚服之最有奇效雖諸醫束手危險萬分只須錢餘癎症無不立愈大凡染痴癎一症皆因痰迷心竅憂鬱驚恐痰滯胸腹糊塗不醒或事結于心或功名未成或見色而痴或爲財而癲致染失魂落魄之症則自語自述大呼小呌弄文作武嬉笑怒駡染此之症受累無窮世人如患此症者請即試服輕者五六分告痊重者一二錢斷根最奇者愈後永不復發誠天下第一除癲救命寳筏也○每分洋二元或購一錢照碼九扣另製天下馳名癲狂鎭心丸曾經試驗萬人效驗如神○雙料每粒一元○單料五角遠埠函購郵局妥速信力自給　京都天寳齋啓 
[經售亨康洋行保精丸又名鐵漢贈送止遺精健元陽强筋絡善種子珍珠牛髓粉]  
人生之强弱由于精水之濃薄精水一名精虫生理學說精虫者乃生化身體之元素精虫如此寳貴豈可不善爲保養乎而欲保精養腎弗使虧損服保精丸最爲絕對之妙品是丸性質和善功力偉大乃西藥中新發明之强壯劑也凡因勞心過度好色手淫致患遺精滑洩見色流精腎虧陽萎者服此丸則保精不洩精濃則腎固而陽自健精虫活潑得子極易先天旣强所出之子亦强妙在服後無虚舉妄動之弊幸勿視爲興陽辛燥之品無論老年壯年精神萎疲胃呆食减耳鳴眼花腰酸背疼四肢麻木下部虚冷兩脚酸重者連服三天便能飮食加增筋絡活動神氣清爽手足輕健枯揚生梯返老還童百病消除體力强健對于家庭琴瑟調和愛情有加多子多壽幸福無星每瓶一元每打十元半打五元凡服一瓶未得見效者可將原槳退換原洋以昭信實零售批發均聽客便函購郵寄原班回件途中保險寄費不取中國總經理處上海四馬路中市萬家春番菜館東首光華堂藥房 
[永德土棧本月十八日先行交易擇吉開張特别放盤廣告]  
本棧親自督辦大小洋藥向設内地久己馳名今因存貨豐厚禁煙期迫特設上海英界鐵馬橋南首北京路口坐北朝南石庫門内仕商賜顧請認明本棧招牌庶不致誤主人謹白 
[召租廣告]  
閘北滬甯火車站旱橋堍北順徴里内有石庫門五開間三開間二開間高大房屋三宅租價公道如欲租者請至本賬房面議此佈順徵公司經租賬房敬啓 
[上洋新錩土棧擇於陰歷二月廿日開張放盤廣告]  
本號開設寳善街滿庭坊廣福里坐北朝南石庫門内向來親自揀選大小洋藥原箱批發各埠久巳馳名今因存貨甚多不得不添設門剪零躉批發格外克己恐未週知特此登報聲明以廣招徠倘蒙紳商惠顧者請認明本號招牌庶不致悮本主人謹啓 
[花鼓桶牌水門汀]  
啟者本行主人吳錦堂君向在日本出資自設東亞公司製造花鼓桶牌水門汀早經英德日各國化驗師考驗稱爲東方最上之品運銷中國及南洋各埠久已中外馳名近爲斤量格外比衆加重以圖擴充並售各種火柴價廉物美倘貴客賜顧幸祈駕臨三茅閣橋北首金隆街長餘里小行面談零躉批發多寡不拘以廣招徠謹告電話二千四百三十一上海義生洋行謹啓 
[永年人壽保險有限公司]  
本公司爲英商壽險公司特仿香港新訂律法承保各種定期終身壽險以及孩童儲蓄等險保衛普及費額最廉凡年在三十者保銀千兩平均每日祇出銀七分擔認保款總數在西歷一千九百十三年三月三十一號共有銀三千二百八十七萬七千零十兩年内進欵逾銀二百九十萬兩總公司設在上海廣東路十號分公司徧設亞洲各大埠上海總經理烈士啓 
[新發眀惟一之補品]  
強種精血丸 
陽精陰血人頼以生精足血充自然無病精衰血薄不但百病叢生且子嗣有缺乏之憂身體無康強之樂每見世人患此者閨房落莫旣少愛情社會逢迎安得佳趣或且精髓日耗血液日枯萬事不能振作五臓皆被牽連艱險困難達於極點中西各藥徧服無功則惟有改服此強種精血丸最爲有益因其陰陽並補確有特别之效能也 
陰陽並補每大瓶洋一元二角半每打十二元每小瓶洋七角半每打七元二角 
特别效能 
一凢男子色欲過度腎水虧　陽精不固房事無能或病後失調或精寒精滑子嗣艱難等症服之皆有奇效 
一凢女子經血不調經　經痛子宫寒冷乆不受孕或胎元薄弱乳水不足等症服之皆有奇效一不論男女老幼服之皆能滋補　筋流通血脈調和臓腑增長精神開胃消食強筋壯骨　元益氣清熱化痰常服此瘋延年功效不能盡述 
總發行上海中英大藥房 
[惠羅南京路十三號]  
本公司由倫敦巴黎運來新貨業巳到滬開箱發賣内有最考究最新式之中國女士所穿之各種衣料本公司物品之美備價值之低廉久爲各界所信任敢請男女紳商各界駕臨看貨選購方知本公司價廉物美實非他家所能及本公司夥友皆能操華語接洽無言語隔膜之慮也惠羅公司謹白 
[始創最靈驗彭壽堂藥房]  
治白濁第一靈藥 
此丸乃本堂獨秘奇方合天下白濁各藥斷無如此功效神速無論新久五淋紅白二濁痛而且腫及醫藥罔效之症一服此丸立刻小便暢通消腫除痛去淋止濁極至三日濁可全愈眞有萬試萬靈又速又妥之妙眞仙丹也每瓶一元雙料二元先試小瓶亦可五角上海河南路彭壽堂 
[立止白濁丸]  
每瓶三角雙料半元不效倍罰上海二馬路畫錦里保太和啓 
 
 

Page 16

 
 
[請看疳積糖之内容　小兒疳積糖]  
原方傳自西國數十年暢行中土福幼之功良非淺鮮按原方所以靈驗者内有主藥一種著殺圓蟲故患疳積者服之無不立卽消化慨自近年以來此藥之價遞年飛漲專事牟利之家因此或將主藥減少而以普通殺蟲之藥代之尤甚者純以最毒烈之攻瀉藥配製而置原方主藥於不用豈知藥性各有專長西國方書同一殺蟲之品有殺微生蟲者有殺扁蟲者有殺圓蟲者斷乎不能通用况疳積自有要藥爲君今用毒藥攻瀉不切病源徒傷腸胃而購者不知往往誤服致令無辜幼穉釀成性命之憂興念及此能不寒心本藥房自顧從不以僞藥害人固無庸辯白惟當此眞僞難分不得不將内容披露事關生命嫌怨亦所不辭今本藥房監製之疳積糖已將從前式樣重新改換以見與衆不同庶購者有所辨别此非壟斷圖利不過自保天良而已區區存心尚祈 
公鑒 
[聲明]  
式如梅花　中央藥房製　色粉紅　疳積糖殺蟲片 
式如寳塔　中英化塔餅　色粉紅　化塔餅　殺蟲片 
從前舊式之樣今已取消此兩種新改之樣請爲注意　上海中英大藥房廣告 
[請看！！！患胃病者請看！！！欲壯身者]  
胃症良藥 
[胃病與康健與事業之關係]  
胃者身體中中樞之　　·也胃弱則全身從之衰弱者天下醫家悉認爲公理故身體康健與否全視胃部强弱·胃部健壯則身體自然健康始得經營事業可知胃之强弱係關人生禍福之分·諸君留心保護胃部最爲要緊 
[有此等病兆者]  
速服胃活而可拔其病根也胃弱·食飲·食欲減少·胃　·胃痛·腹脹·胃炎·食傷·吞酸嘈雜·大便秘　·惡心嘔吐·胸痞·各胃病服之莫不立見奇驗 
定價大罐大洋一元二角中罐大洋六角小罐大洋三角試用大洋一角二分 
[無胃病者常服胃活能]  
保胃健、增進飲食、血肉發達、身體强壯矣本舗總經理 
東京大阪上海河南路 
山田安民藥房東亞公司 
[强軍牌香烟最優等美品]  
本公司經理各種紙烟名目繁多均以上等烟葉製成惟性質温和香味芬馥且吸之消痰辟疫於衛生大有裨益較市上之香烟無不及實有過也運售全眞精良之品環球各界無不歡迎之至所售各種荷蒙光顧請移玉至法界新北門外本公司接洽可也上海振勝烟公司發行 
[又一種最上品香烟大總統牌]  
本公司發行强軍牌香烟已蒙各界諸公同聲贊美月餘以來内外各大埠已經一律暢銷幾有應接不暇之勢良以香味之可口衛生之有益價目之從廉致不見棄于大雅本公司實深感荷惟本公司之品自有十數種之多業將次第出品發售間有最上品最研究之監製名曰大總統牌即日發行以享我同胞口福其品質之優美香味之馥郁有識者自有眞評無待本公司之多贅也二洋涇橋北堍永發源樓上振勝公司啓 
[青州水門汀ＢＥＳＴＰＯＲＴＬＡＮＤＣＥＭＥＮＴ]  
青州水門汀有限公司所出之水門汀爲東方最上之品素爲香港政府所信用用以製造隂溝管避火甎避火泥及瓦片等物堅美無匹近者新牌疊出每易魚目混珠　貴商賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉告新旗昌洋行謹啓 
[此酒上洋醫學研究所調驗馳名華眞神風濕酒]  
專治男婦一切風濕痼疾左癱右瘓半身不遂無論遍體骨節腰膝手足等處或痠疼或麻木或腫痛筋絡牽掣歷節痛風四肢拘攣手難握物足難舉步遠年風癱濕毒癢瘡癬等症不拘患病年久醫藥無效臥床不能起者治服此酒立可掃除神效無比輕則一瓶重則兩瓶包愈斷根●賜顧者認明本堂牌號庶不致悮價目大瓶英一元二小瓶英七角發售處上洋四馬路德順源酒棧南市裡關橋老源和酒棧浙杭拱宸橋樊克昌酒棧●浙紹樊天濟堂秘製 
[乍浦路十四號寳番菜舘亭電話三五三九]  
飲食淸潔四時適宜大菜最爲有益衛生本主人格外研究淸潔無比親自烹製時鮮各種英法番菜每客售洋五角菜票十二張洋五元送菜一二百客均可承辦備售各種洋酒色色俱全諸君光顧歡迎之至 
[女界注意清健術生海]  
女子工愁善病●其得淸健二字●較男子爲尤難●自及笄至暮年●或肝病●或肺病●或胃病●或腎病●以及月信不調●赤白帶下●胎元不固●産後失調●終身苦累●無可告訴者●十居八九●惟本藥房有久著奇效之女界寳●專爲女界同胞●調養氣血●平肝順脾●暖子宫●和中氣●開鬱●通筋●歷經中西名醫研究●推爲世界女科完金純粹良藥●功能消除暗病●得種種無形之裨益●誠爲女界至寳●故名女界寳●另有一種月月紅●亦專治女子痛經及子宫發炎内膜惡臭等一切疾苦●歷著良效●功用服法●詳載仿單●總發行上海四馬路五洲大藥房 
[包愈斷根　心胃氣痛藥]  
此藥見效極速無論何種心肝胃氣痛及遠年難治之頑症雖痛到十分辛苦一服此藥馬上止痛止後包愈斷根永不再發大瓶一元中半元小瓶三角上海抛球場北首杏林軒啓 
[上海圓明園路五號]  
總經理慎昌洋行 
奇異商標奇異商標 
亮明線光質地堅固價值最廉 
ＭＡＺＤＡＤＲＡＷＮＷＩＲＥ 
分銷處山東路東方電燈公司四川路亨生電燈公司英大馬路德馨里匯通電燈公司 
[中國精益眼鏡公司]  
中國第一家自製吒力克鏡片 
貴客如有患目疾者本公司另有眼科專家醫治 
北京分公司開設在前門外觀音寺西頭第四十八號 
本公司自製各種光學鏡片頗承各界交口稱美即西洋各國光學專家亦稱為我中華民國獨一無二之新製品蓋非特騐目配光運機磨片量靣裝架種種專門技術為惠顧諸君所目覩即自製金銀各式鏡架亦無弗精益求精力求新異固不敢以不對光之鏡片損人目光亦安肯以不真實之僞貨自損名譽兹將本公司諸特色再佈於下（一）電光騐目室及磨片各機坊可領客叅觀以表新藝（一）本公司係光學專家所組織故不論遠近斜正散聚各光片凡東西洋專家所能造者本公司無不能照造照配（一）光片既係定製自與購辦現成貨不同然既配光定貨後極遲至一星期亦必出貨（一）本公司所製中國真金架包用包换（一）本公司為便利購客起見特於自製金銀各架外添備西洋鋼絲及來金兩種亦能按照各人面部裝配上海南京路泥城橋東首電話三千八百九十五號 
[善治耳聾]  
彭壽堂藥房眞正第一家始得異法即愈耳聾丸立服立愈假冒甚多購者宜愼順氣化痰止咳丸每大瓶一元二角半 
凡患耳聾皆因腎水下虧相火止痰或鬱火傷肝以致耳聾目昏視聽不靈皆因陰虧陽濳而其病原尤在氣虧血脈不能流通呼吸不能靈動氣逆則虚火向上故有耳鳴耳脹耳聾耳痛言語不聞等症本堂起首創製異傳秘方加工精製是丸專治一初耳内之症無論男女老少兩耳重聽雖二三十年老症服之立見奇效轉聾爲聰補眞陰生津液攝納浮陽除退虚熱重者三大盒斷根輕者一大盒全愈妙在神清氣爽身强體健永無復發之患眞乃天下治耳聾之第一奇藥也虚虚言欺人罪我惟天每盒四元中盒二元小盒一元雙料加倍功效更速如兩耳挖損受傷常流膿水另搽珠黄吹耳散即愈每瓶洋五角雙料一元舖設上海抛球場南首河南路七號洋房彭壽堂交易近多冐名仿售幸勿受愚各埠托辦必須由郵局另函通知爲禱○代買各種古畫請先賜閱爲盼 
源茂僧帽牌織襪機器歸本號獨家經售自造飛　牌各色粗細襪批發格外克己 
[上海穗源號經理各國織襪機器]  
本號自運堅固襪機來滬材料精良靈捷異常能織漏空各色花襪隨敎染法與别家所售之貨大有天壤之别且價廉物美倘蒙貴客賜顧零躉批發格外克己若閨閣名媛欲購機學習者本處特聘男女敎師指授純熟不取敎資凡紳商學界請駕臨一試始信斯言果不謬也分售處本埠十六舖内信泰外弄棉紗捐局後面開泰商號寧波江東後塘街餘通織襪公司鎭江天主街寧順祥内源記織襪所總發行上洋美界鐵馬路桃源坊口電話二一七一 
[洋藥烟膏公司廣告]  
本公司揀選大小洋藥躉批零剪兼售清陳公煙久荷惠顧諸君讚賞兹因禁煙期追存貨豐厚急欲脫售卽日起格外放盤以廣招徠如蒙賜顧請認明四馬路望平街三層樓洋房庶不致誤只此一家並無分出 
[商標IRADEMARKHAZELINE商標夏士蓮玫瑰霜ＲＯＳＥＦＲＯＳＴ]  
夏士蓮玫瑰霜乃寶威大藥行新發明一種鮮艶化粧品各國姝淑媛無不視若珍寶蓋其色驕玫瑰香勝芰荷富含夏士蓮寶貴精液能護衛容顔不護風光催老雖韶華屢遷然其嬌嫩依舊每於傅夏士蓮雪花後以此品少許匀施兩頰頓印花否臉桃腮天然秀色非若鉛粉胭脂之俗氣逼人也夏士蓮玫瑰霜自本行發行以來爲使一界增色用者莫不嘖嘖稱羡謂其品質之精美宜稱國色天花至其裝璜雅緻胆瓶特别尤餘事耳近來科學昌明女界發達粧飾一道更宜講究苟塗脂抹粉猶是村婦　態不足以表文明氣象故欲眞正文明粧飾請試用夏士蓮玫瑰霜此品各處西藥房均有代售惟購時宜認明夏士蓮玫瑰霜商標與本行牌號爲要 
英京上海寳威大藥行謹啟 
贈送樣品劵 
欲解百勒麥精魚肝油樣品將此券裁下並附郵票二角及姓名地址一併寄下當卽郵呈空函無效 
[牛皮商鑒]  
生牛皮最易虫蛀往往運至外洋已成廢物致生枝節本藥房精製生牛皮辟虫藥經驗三十餘年奇效卓著誠爲此項出口貿所必需之品且價值極廉請略爲購試便信言之不謬也大馬路三十七號德商科發藥房白 
[偉羅補汁]  
嬰兒阿金體素嬌弱醫治罔見功效比至醫士令服偉羅補汁始慶痊愈而長成一壯健快樂之小兒 
偉羅補汁含有奇妙滋補質料已救活萬數嬰兒君試以之食君兒一星期君必覺其大獲功效 
[德利廠極品彩鳥牌黑香皂]  
兹者敝行發售彩鳥牌黑香皂暢銷中國以來久已名馳遐邇承各界歡用擦洗顔面毫無痛癢而香味耐久不變且能消没瘰癧眞衛生之極品近有無恥之徒在鄉僞造本行彩鳥牌黑香皂紙匣紙包均與敝行無異恐貴客悮認僞牌信爲眞貨故本行不惜工本每塊香皂加上金字怡昌洋行四字望各界諸君認明金字庶不致悮可免本行防不勝防之弊各界幸甚本行幸甚上海怡昌洋行 
[明强醫院　另備章程函索即寄]  
院長李復生醫例上午門診收洋一元藥資在外種痘二元隨到隨種出診金規元五兩車費兩元住院費與戒烟同　號金六十貧病施診六十診察時刻上午門診九時至十一時下午門診二時至四時出診四時以後早晚出診以及深夜診金加倍戒烟住院費頭等每日三元二等每日二元三等每日一元走戒每日元半得律風二千一百十五號上海天津路乾記弄 
[最精美最豐富新劇雜誌出版]  
准陽歷五月一號出版發行人張蝕川編輯人管義華胡寄塵柳亞廬沈職民許嘯天王瘦月徐半梅夏秋風孫雪泥預約劵經售處申報舘中華圖書舘時事新報新世界江左書林著易堂掃葉山房國華書局 
[新輯中外輿地全圖出版]  
民國肇興以來縣名已多變更是圖於中國府廳州縣悉准今名加附改革表于圖後中國各省從前以府直隸州所屬劃分區域今府州已無轄縣制度而此次更訂之選舉區域即地方制之根據兹圖即依選舉區而分顔色最爲新頴各省交涉問題關于地理者恒占多數是圖於中外重要地點如蒙滇藏如巴爾幹半島等無不考察加詳中外物産品類極多是圖調查詳確分載圖中並于圖後附列總表俾閱者一目瞭然凡關于地理必要之件圖上不能載明者均於圖後列表附載以期完美適用凡售預約各寳號請從速交欵取圖凡在何處購預約者即在何處取圖五彩精印布面金字裝一鉅册定價八元硬紙面裝一鉅册定價七元 
上海四馬路老巡捕房東首科學會隔壁永康里藜光社 
 
