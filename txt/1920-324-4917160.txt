# 1920 - 324 - 4917160

 

Page 1

 
 
   
 
 

Page 2

 
 
   
 
 

Page 3

 
 
時評 
[統一之奇談（老閘）]  
　　北人之言曰吾製成統一之命令南北即從此統一南人之言曰汝不取消統一之命令吾不與汝言統一二者皆奇談也 
北方之咎不在亟求統一而在北方不能自行統一反欲統一南北南與北號稱不統一者也然今日固無戰鬭之事而向者直皖之戰鬭則甚劇今日奉直暗中之爭鬭亦未嘗一日休然則今日北方方自求統一之不暇勿徒咎南方之不肯統一也南方之咎不在不苟求統一而在南方不能自行統一反自以爲有操縱南北統一之權東有粤桂之爭西有滇蜀之爭今尙未休南北惡感雖深恐猶不如桂粤之甚恐亦不如滇蜀之甚且近聞貴州有變吾恐貴州一省中且不能統一又近聞湖南有變吾恐湖南一省中且不能統一然則今日南方亦自求統一之不暇固無操縱統一之資格也 
　　嗚呼由今之道無變今之俗豈特南北不能統一豈特北方南方各不能自行統一恐非至各藩鎭紛紛競起逐留後不止今日己見端矣 
[命令]  
　　十一月二十二日大總統令兼署陸軍總長靳雲鵬參謀總長張懷芝呈署察哈爾都統署參謀長兼軍務處處長于漳懇請辭職于漳准免本職此令 
　　又令任命王茲棟署察哈爾都統署參謀長兼軍務處處長此令 
[專電]  
　　北京電王占元以夏壽康到鄂又電辭職孫振家辭京兆尹夏不能接鄂長今日鄂同鄉會開緊急會王芝祥今日到京見人言王子春無法調停（二十五日下午一鐘） 
　　北京電鄂王來電全文蒞鄂數年因勞致疾兩次電請給假未邀允准茲值軍餉催索無術維持日夜焦思舊疾增劇事繁責重在署萬難靜養擬懇准予解除督職俾得赴津就醫俟病體告痊再圖報稱聞院已奉諭去電慰勸詞極懇切（二十四日下午十鐘） 
　　北京電今晨蘇皖贛三同鄉會合呈府院請明令裁撤巡閱及副使並各推一代表星期六親往請願（二十五日下午三鐘） 
　　北京電奉電長白縣又發生與琿春案相似事件日軍亦藉口僑民被害進兵張使已派隊馳往查辦（二十五日下午三鐘） 
　　北京電奉張電琿春交涉日請保留第三項實礙我國領土權務嚴詞拒絶至我軍在龍井村一切布置已與吉督商明妥辦（二十五日下午一鐘） 
　　北京電哈電日人要求撥車運兵赴滿站保護日僑業經宋督辦拒絶（二十五日下午一鐘） 
　　北京電鮑電謝部竄入滿站爲患堪虞已電張司令遣送出境（二十五日下午一鐘） 
　　北京電滿站電日人一再要求將謝部武裝交與日本並要求報告軍械數目已經拒絶（二十五日下午一鐘） 
　　北京電吉黑兩督會電據哈滿司令部報稱日駐崴軍事員井染大佐率隊耒滿干預謝激軍情已飭該司令前往交涉嚴行阻拒查該大佐此行顯係袒謝應請由部向日使嚴詞交涉將井染撤回至我軍對謝氏按公法處置對激黨亦當另籌應付請示遵（二十五日下午二鐘） 
　　北京電外部擬將中英西藏懸案提交聯盟會解决（二十五日下午一鐘） 
　　北京電新銀團因條件未定墊欵不承諾（二十五日下午五鐘） 
　　北京電岳代辦電加稅助振法政政已允照行（二十五日下午一鐘） 
　　北京電本日部院在天安門外焚燬中交舊鈔（二十五日下午一鐘） 
　　漢口電駐鍾祥臼口第七師騎兵連禡晚譁變搶掠甚鉅王督昨電吳新田馳往查辦（二十五日下午五鐘） 
　　漢口電省議會敬（二十四）電京留王並請撥欠餉（二十五日下午五鐘） 
　　漢口電武漢兩商會敬（二十二）午聯席會議裁兵决於夏就任後實行提議（二十五日下午五鐘） 
　　香港電陳烱明籌抵賭餉辦法（一）軍費酌量裁减二成（二）裁汰各機關冗員及减俸由省長署總司令部辦起（三）整頓什稅捐務聞如實行增收約三百萬元可全籌抵賭餉藉輕粤民負擔（二十五日下午八鐘） 
　　香港電桂軍運去粤軍實據查報有野戰砲四尊二百四十響水機關槍二架粤造機關槍四十八挺六八步槍五千餘枝七九步槍三千餘枝雜槍七八百枝各種子彈大小二千三百餘箱此種彈係林虎在肇屯貯非盡由廣州退時所擄帶（二十五日下午八鐘） 
[太平洋路透電]  
　　二十五日北京電聞馮玉祥不日將赴庫倫任總司令該處華兵現不守紀律衆聞馮往之說大爲欣慰　　二十五日北京電現請國内外華銀行代表於明年一月在京會集討論對付銀行團之態度 
　　二十五日北京電據官場消息中東鐡路區域俄監獄之俄員並不更動惟中政府擬加任命 
　　二十五日北京電鄂省長仍未以印信交與新省長夏壽康王占元已提出辭職書顯爲反對夏之就任 
　　二十五日北京電交通部與北京某公司訂定合同將道（道口）淸（淸化）枝路展至孟縣已由總統命令批准 
　　二十三日廣州電陳炯明下令於十二月一日禁賭桂省護法派請粤政府逐陸榮廷出桂粤人現正準備歡迎孫中山孫等旦夕將由滬抵埠 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電 
[國際聯盟會記事]  
　　二十四日日内瓦電（由波爾多轉）今日聯盟會議無公開會議午前十時行政會集議先討論議會請求行政會商諸各國政府託一强國設法調停阿米尼亞與基瑪爾間仇殺之議案研究實行此議案之方法後决定諭令秘盡長將所議辦法電商各政府繼討論在維爾拉組織公民大會事並邀立陶宛與波蘭代表入席會長告以行政會决派國際聯合軍隊一千八百人赴維爾拉境俾輿情得有誠摰之表示並請兩國政府協議畫出舉行公民大會之區域兩國代表乃以其政府之意見轉告行政會愛倫島之委員會已於兩星期前抵瑞典京城現來電稱卽將赴芬蘭豫料察視諸島需時十日事後即回巴黎繕具報告送交聯盟行政會此委員會有美國代表一人聯盟會派出調查波蘭立陶宛爭端之委員會報告擬先赴柯夫諾折回華沙後始向聯盟會陳述意見現正與維爾拉當道佈置聯盟會出兵及召集公民大會事宜行政會所立之臨時經濟財政委員會以繼續辦理比京財政大會所已開始之事業並籌備聯盟會永遠經濟財政機關之計畫者現已舉行第一次會議其主要職務之一在籌備比京大會所决定萬國經濟財政大會之初步組織豫料大會將於明年在日内瓦開議本星期臨時會將討論發生於比京大會之各種問題其最要者爲編集各國政府所發公共財政消息之方法與便利商業賒貸之計畫等事 
　　二十四日日内瓦電波學懷氏病愈後在縮減軍備委員會前演説謂法國非俟兩大豫備條件履行後决不能縮減軍備（一）德國須遵行凡爾塞和約諸條件尤以縮減軍備諸條件爲要（二）建設管理與調查機關開始盡其職務 
　　二十四日日内瓦電今日聯盟議會未有公開會議但各委員會之事業現正積極進行海陸天空軍事委員會二時集議依據對德和約研究縮減軍備問題聯盟行政會現亦按期集議今日討論阿米尼亞問題聯盟行政會現請瑞典瑙威丹麥三國派兵赴維爾拉布奥芬蘭阿爾巴尼亞與盧森堡五國大約可許加入聯盟 
　　二十三日紐約電共同通信社日内瓦消息今日探悉聯盟會須俟接到美國提議後方可修正會章下届議會大約將在五六月間召集届時美國新總統哈定當已切實披露其關於國際聯合之意見聯盟會將研究其提議考察會章可否依議修改俾美國得因以加入聯盟現討論會章修正案之第一股委員會此届將不提出若何修正案瑞典瑙威丹麥三國雖亟盼修改會章但不得多數之同意英代表貝爾福表示意見謂何等修正案始爲必要今尙未能知之南美諸代表亦主張俟哈定提議後再行攷慮修改 
[英法對於希王繼位問題]  
　　二十三日紐約電共同通訊社巴黎訪員電稱小巴黎人報謂英國已從事通告希臘前王康斯丹丁及希相頼萊斯氏聲明英國絕對反對康或其子之一回國 
　　二十四日巴黎電法總理萊矩氏於衆院閉會時宣布希臘之時局謂法國保留自由行動之權法國不欲干涉希臘内政惟希臘如復戴前與協約國敵人陰謀之人爲君則法國擬警告希臘此後將不復能得協約國之同情與輔助萊矩氏確切聲明法國擬與英國一致行動不日彼將會晤英相解决對希之切實辦法 
[愛爾蘭之新擾亂]  
　　二十三日紐約電共同通訊社杜白林訪員電稱軍隊現於杜白林周圍置哨隊漸向該鎭中央而進被逮之人不計其數監獄爲之人满今須用及杜白林邸 
　　二十三日倫敦電據杜白林最近消息星期日之車變死者共二十八人傷者逾七十人加爾威鎭之巴拉村已爲兵士焚成平地蓋報復格里芬神甫之被殺也 
[各國之貨物與金幤]  
　　二十二日倫敦電商務大臣郝恩氏今日在下院答稱九月三十日止之九個月内英國運入德國之物品共値英金一千七百三十萬三千鎊又轉運入德國外貨及殖民地製品共値英金二千零十三萬四千鎊 
　　二十三日紐約電財政總長宣稱本月將有値美金洋一千七百萬元之現金運往日本連十二月份所擬運者此半年内運日之金共値美金洋八千萬元 
[各國近事記]  
　　二十四日君士坦丁電離克里米亞之人今已逹十三萬九千二百名内有十一萬名爲藍格爾舊部 
　　二十四日巴黎電據法報載稱過激軍與基瑪爾所統之土耳其國民軍聞因巴土姆與阿才倍疆間題意見大爲不投 
　　二十二日倫敦電商務大臣郝恩氏在下院答覆質問謂與俄通商後兩國不致即能交換物品俄國一時决不能有大批貨物輸出 
　　二十四日巴黎電法總理萊矩氏决定明晨赴倫敦與英相喬治氏會談 
　　二十四日巴黎電大使大會今晨開會將處置戰品方法問題考慮完畢駐布奥管理委員團提出之賠償問題已移交財政委員會 
　　二十四日巴黎電據土耳其方面消息阿米尼亞陣線之惡戰皆阿軍得利亞逹拉地方之基瑪爾軍處境甚不利 
　　二十三日芝加哥電霍佛氏宣布聯合美國八大團體組成歐洲救濟會紅十字會與青年會亦在内霍氏主張繼續救濟歐洲之難民 
國外要聞 
[美敎士之山東論]  
　　中美新聞社譯美國敎士施蒂格氏文云當余將離美國時有一至友語余曰彼等爲山東故擾擾如此果奚爲者所謂山東者非僅僅爲一中國之附屬品乎吾如爲中國人必忘此山東而着力於中心之地以謀國家之發逹矣此語也實由於不明中國之情形而發須知山東實爲中國之心與靈魂初非一附屬品也大抵美國人民但知中國爲一極遠之大國内有四百兆人口至於山東一省美國人殊不爲意而於中國固極有關係者蓋山東之於中國亦猶新英倫之於美國新英倫爲美國歴史中古地爲國家發祥地爲宗敎上重要之地吾意美國之人决不指新英倫爲美國之附屬品也余抵中國後即徧遊山東全省見苦力官吏老人少年學生兵士敎士土著外國僑民與不知書之人等一一與之談話欲知山東之於中國果若何重要也余調查所得第一事則知山東半島内居有人民四千萬人幾及美國全國人口之半似此大地其可謂爲中國之附屬品乎苟一見其城市田野之廣大與彼中人治生辦事之忙碌足知其所思之非確矣余曾以竟日跨馬過山東之一部分同才者爲一美國之干薩司州人頗注意於農務者吾等所過地數百里地甚平坦寸寸皆經種植余頻頻自語謂此何酷類我美國偏西之中部也同行之干薩司人忽謂吾曰君亦覺此山東之田野頗肖吾干薩司州乎其夫人亦謂今日之行偶一閉目彷彿在干薩司故鄕云美國人對於山東之觀感如是固不能以中國之附屬品目之矣余初抵山東即游青島昔之德國租地今已歸日本所有余勾留一日攝影多幀其碼頭上尙有木箱數百皆署德國製造而其旁有新木箱數百則署日本製造蓋新到之日本貨其輸入中國如川流之不息云余於濟南及天津亦留數日并以一星期歴游小村鎭及其聖地吾人山東之富饒多礦固已聞之世人亦多知之其所有礦産與生料皆有益於德國與日本而吾尤注意之者則不特物質上之富饒而爲精神上之富饒也山東一省實爲中國文化發祥之地爲聖人産出之地曲阜一縣大聖孔子即誕生其間亦爲其最後長眠之所而孔子之哲學與言論則實沈浸中國全國者也余嘗與同游諸君參謁其生地與墳墓凛然生景仰之思心房似忽聳動詢之他人亦同有斯感良以中國之孔聖猶之耶穌基督實獲全世界人士之心者而中國人之所以重視山東此亦一因也翌日吾等又游中國之聖山泰山亦在山東省内據同行諸君中一歴史家言此山爲世界最古之進香聖地繼續至數千年之久當耶穌降生二千年以前已有男女進香中國古代帝皇以至於今無不一朝此山者孔子亦嘗徒行六千石級登山進香云是日吾等亦攀登六千級雖歴時甚久級尙完好山高約一英里非老於遊山者不易攀登吾之斯游比之攀登聖茀蘭昔司哥之泰曼爾班山彷彿似之吾等會登泰山之巓見秦始皇所立没字碑此人曾欲消滅中國文化者又嘗見孔子當年立處天色晴明時且能隠隠見九十里外之太平洋登泰山固難然旣登此中國之第一聖山旣可知山東入外人手所以爲中國精神上之大損失也美國傳道士某君執事於中國垂二十五年近嘗謂吾曰君欲研究山東對於中國精神上之價値則毋忘孔子之第一聖徒孟子亦生於山東死於山東者君毋忘義和團之與事源出山東君毋忘山東數千年來被稱爲聖地君毋忘山東之苦力曾於本世紀之初葉遠往南非洲其最先與西方相接觸者亦山東人也君毋忘歐洲大戰中華工之赴法相助其十分之九亦山東人也據吾之所知與見聞已足證山東非中國之附屬品而爲中國之心魂山東蓋中國之聖地亦中國之發祥地也中國人所以因夫山東而鬱鬱者因其精神上之價値非因其物質上之富饒也 
國内要聞 
[北京通信] （直言） 
　　直奉間近勢與俄蒙軍隊 
　　奉鄂聯盟之訊旣傳直軍之中又顯分二派即接近鄂王與接近曹吳者是李奎元之十一師固直軍也然自湘撤退時政府曾免其職幸經王占元之力保始得保師長位李之於王當然不能無知已之感近因李兵譁變河間而裁撤之聲以起高陽縣商會二十一日電云十一師駐高陽縣後因欠餉軍心不固借欵二萬元越三日遣散廢兵又借一千元十一月五日夜間曾鳴槍譁變一次又借八千元並勒借南鄕二千元又本月十七晚該兵暴動逼借一千五百元欵甫交清翌晚竟又譁變鳴槍至三小時之久附城沙窩村被搶頗甚因之一夕數驚商民逃避露宿現在該目兵沿街騷擾仍不歸營深恐大肆焚搶釀成巨變人民生命財産危險已極勢迫情急除電陳外並公推代表面禀詳情懇速救民命無任盼禱云云此電乃由保定拍發者其已得曹氏同意查以想見李岳譁變各方面向中央攻撃者頗多而李氏雖盡力運動移駐京師迄未有成終致裁撤此中亦頗有可以研究者北京駐兵爲直奉兩方之爭點近日奉軍大增軍備於南苑而直曹則擬移閻相文之二十師駐北苑此舉不日將見事實軍糧城方面奉軍亦已有極大之准備李奎元本接近總統故於其軍譁變而後冀以總統之力移駐京城以衛總統爲名而免處於曹干兩大之間此固非曹所能满意也李　材之前車可爲殷鑒曹旣不願此不可恃之軍隊當其衝而奉固於李亦未之能信李之地位乃居於兩無蔭蔽而裁撤之訊乃不得不起矣故同時兵變者雖有許州兵變先例復有三師靳旅彼皆無恙此獨受懲此中不無原因焉然李兵之裁固亦人民所望也李奎元馬日由保定致政府電云奉參陸處電令決定將職師一律裁撤奎元遵即赴保與仲帥酌核辦理於箇日赴高陽察勘分别辦理欠餉由部核定發給現洋三十萬公債二十萬乞從速撥濟俾利進行云云此項軍餉政府已向中交籌借有着國家或可由此减少一小部無用之支出矣 
　　馮玉祥之一旅本借援庫之名北拔者也馮請援庫中央允之抽其砲隊機關槍隊北赴庫倫而曹錕反對之蓋馮軍在直軍中較爲精壯有紀律曹氏固不得不竭力留之也刻馮旅已决定駐信陽駐馬店以拖南北之衝政府近得馮玉祥電云奉令移防已於二十一日開拔完竣惟廣水地面窄狹且距信陽較遠現將廣水軍隊遷駐確山餘均駐紥信陽及駐馬店特聞云云是馮之不赴庫已决定矣庫事正在危急中而援軍不至頗足慮也宣化之師迄今未發政府今日得王師長其佐電稱援庫繼進兵隊由口向叨林前進其砲隊輜重機關槍隊各部於箇日開拔星馳赴援庫倫軍力自此可稍厚矣惟在奉直兩方各不肯發其主力軍隊以救國難而儘肯將態度未明或守中立者移以援庫急私而緩公視國土不如其地盤之急國人於此更不得不感督軍制度之非良而思革之也借令各師旅皆直轄於　　中央命師遠征早下令而夕拔孰敢抗之哉 
　　王士珍之來京爲直系謀畫大計者固無可諱言而王殊不肯自承日前告張一　氏乃謂因總統於其所建祠賞以匾額故來謝七八日旣回不願與聞國事張語之云吾籌皆寒士出身受社會供給宜有以報之且北洋三傑君其龍也今段倒馮死龍可起矣王笑曰此龍當加一耳字於下然據參謀部中人則云王之來乃爲觀望形勢者至於大計如何如何對付長江方面則劃尙未决去就之間恐尙在心裏暗爭中於中央尙無所表示也 
　　新疆方面日前亦與蒙古有同様之警信近日形勢似已稍安中央近得楊督效電云頃據塔城張道尹電稱俄新黨勵行增兵直搗沙瑪河藉攻俄舊黨敗兵爲名漸圖侵犯伊犁請鑒核應付等語當經派員實地調查茲據復稱沙瑪河絕無該黨軍隊並探得此次俄新黨增兵實欲攻撃舊黨無向我開釁之意除飭伊塔文武預爲戒備外謹陳云云新事稍安則庫勢亦間接稍受其益矣 
[琿春日兵撤退之交涉]  
　　琿春方面日軍撤退情形業經鮑督電告聞張巡閲使昨（二十三）亦有電抵京報告赤塜領事允許陸續撤兵原文略云頃接鮑督電告琿春日軍已於十九日撤回一大隊共一百七十餘名下餘五大隊依舊分駐城内密江東溝各處等語當局詰詢赤塜日領事據稱撤兵業屬固定計畫决無變更自當陸續辦理除電延吉道尹就近查勘隨時催促外謹電陳聞又一消息云日本駐兵是東路迄無撤退之意外部曾經一度照會日使請其履行信約久未得覆最近東三省長官以中東沿線我軍已星羅棋布守護責任實無須仰藉外力迭電中央懇再向日使交涉撤兵聞外部接據上電業於本月二十一日二次備文照會小幡公使請將沿線日軍定一確實日期全部撤退 
[風聲緊急中之庫倫]  
　　赴庫美國救援團前晚回京同來者有在庫全部之美僑英人及日本軍探各一名據稱庫倫情形極爲複雜難明眞相惟形勢日益危亟數日前庫倫左近尙有戰事城中有二三十人死於流彈兩日前業已停止惟中國軍官謂俄黨必再來攻撃日本軍探報告外交部雖令當地中國官憲爲日僑預備汽車運送出境惟中國官不聴毫不預備聞日使將向部提出抗議並謂如中國不肯護送日本人將自由行動带其僑民出險此事關係甚大不知當局如何對付也 
　　庫倫防務日緊參陸處迭開密議結果已派張景惠鄒芬爲援庫總副司令褚其祥高在田爲征庫總副司令其權限之劃分凡關於援庫進發事宜統歸張總司令節制指揮其關於征庫調遣事宜則由褚高兩司令秉承陳鎭撫使辦理昨（二十三）經提出閣議决定後立卽分電奉察庫三處軍事長官一律遵照辦理 
　　王迺斌昨（二十三）日由奉天電致當軸説明張作霖對於援庫事務不如以前之冷淡决定由奉天出二十九師之一旅至黑由黑督孫烈臣出兵至東蒙古以斷俄黨之歸路張氏並運糧進關供援庫軍後路糧秣特未知其言果可信否也 
　　外傳庫倫形勢又加緊急京庫間之電報已數日不通昨詢諸某當局據稱政府連日仍接到庫發來之電訊該處形勢固屬吃緊但昨來電報已漸見緩和政府派定庫防總副司令與援庫總副司令以專責成西北邊防當可無虞 
[徐樹錚脱逃後之各説]  
　　北京益世報云徐樹錚潛逃後其行蹤問題各方面迭爲傳説而確實下落至今尙未證實昨日（二十三）某方面曾報告徐氏已到横濱及徐與曾朱偕行之風説但昨向外交團方面探詢消息據云徐樹錚赴青島的係事實惟轉赴横濱尙不確切徐此番逃走必將另有所活動毋須諱言聞徐已秘密赴閩并偕馬良同行者惟此亦係一種風説按自徐樹錚逃出日使館後外人方面對於日本之信用人格多有評論茲據某外報云日本對於中政府處處以信用自居而今日乃有最無信用最不名譽之事實顯著使素稱巧滑外交手段之日本而無術以施其掩耳盜鈴之慣技者即徐樹錚潛逃一事中也吾人對於此事若爲澈底之觀察誠無怪中政府之憤怒而其他各國對於日本公使之不信用舉動亦將有所表示夫小幡君之容小徐以日使館爲避難之地無論政治上公法上决無任何正當之理由但旣已容許其避匿則小幡君至少必須防守使彼安福首領不致逃亡乃不惟不盡防守之責且至十五日晨前發覺其逃亡之時直待至十六日始通告外交部且即至通告之時其照會之措詞仍揚揚如平常總之此次全案只能謂爲一顯著無理之事爲日本利益起見吾人信任東京政府之必注意此事因吾人不能信日本之果贊許日使之此等舉動也云云 
　　據晨報載徐之潛逃與日人有密切關係已爲一般人所公認而當局擬將調查徐之蹤跡及其舉動託諸軍事顧問青木純一令人不無異感聞青木現在長江方面政府不日召其來京使從事調查又聞我國政府爲徐樹錚之脱逃認日使無監視之實力曾致公文於日使請將其餘禍首一律引渡昨聞外界人云日内小幡日使以收容禍首原依據於國際上之運義而對於中國政府之要求引渡以爲不合國際通義故已復函拒絕因之我政府除飭令軍警嚴加防備外無他辦法 
[靜遠堂中徐靳之談話]  
　　公府消息二十二日午後公府傳大總統電話至國務院約靳總理入府有緊要談話靳氏於傍晚五時晉府在靜遠堂與大總統會晤總統方在批閲文電見靳來即起座相讓先以慰勞寒温之詞旋問及琿春交涉近日進行如何靳答日本答應撤兵但是有保留一條倘然保留一層不能得我們允諾打算酌留日兵五百兵常駐琿春藉以保護在我國方面斷然不能允許所以尙在交涉中總統云外人利用我們因循你看歴來交涉都是失敗没有不是由因循養成的我們這回給他個斬釘截鐵的手段要他一個確實的答覆或可稍有便宜靳氏唯唯稱是總統略沉吟復云湖北江蘇京兆省長京兆尹問題總算解决鐵珊（指王芝祥）明天可以回京（按王芝祥於二十三日上午七點回京）倒要詳細問問他靳答曰鐵老狠肯出力所以統一委員會裏倒是少他不得西南對於統一旣有種種説法將來少不得還要此老往西南辛苦一場總統笑應之旋又言新國會選舉一事纔在籌備外面就有包辦運動等謠言恐怕閙得跟上回一様信用墜地又没有好結果這一層倒要注意靳答曰孫培籌辦此事早已料到但防也無從防起不過訂有取締的章程和防弊的辦法總可以稍好一點總統又言唐繼亮不行了陳烔明也是外强中乾是央對付他本來極爲容易但只怕他們弄出别的事來總是與他們和平商議才好至於上海方面到狠要注意嗣旣屏退左右語極微約二十分鐘方見靳總理退出不知所商者係何種要政 
[北京高師更換校長風潮]  
　　前者北京高師以更換校長事經該校全體學生畢業生職敎員一致挽留已經打消昨日（二十三）該校忽奉到敎育部訓令内開茲派陶孟和爲國立北京高等師範學校校長仰即遵照此令云云該校學生職敎員當即大起恐慌以爲前次敎部欲調陳校長爲司長旣經全體挽留忽而出此不知何故當派代表三人赴部質問據王次長答言謂出於陳氏之自動該代表謂前者總長談話旣希望高師採取美國學制現已竭力採取美國學制今旣自請辭職其中必有原故最後王次長謂陳先生之辭職實由於貴校内部之逼迫請貴代表親向陳先生挽留敎部亦頗希望陳先生打消辭意下午五時該校開全體大會討論挽留陳氏皆以陳氏辭職由於該校東洋派諸敎員反對改革學制及某系某派欲肆其壟斷野心而起當卽全體表决一致贊成絕對的挽留陳校長同時該校畢業旅京同學會亦一致贊成留陳拒陶 
[二十三日閣議紀聞]  
　　昨日（二十三）星期二閣議例會靳氏及各閣員均於上午十時五十分先後蒞院旋卽開議重要議案計有八起（一）參陸部提出庫防危急關於軍事進行極須指定專員分别擔任已派張景惠爲援軍總司令鄒芬爲副司令褚其祥爲征庫總司令高在田爲副司令所有庫倫攻守事宜即由該四員商同陳鎭撫使負責辦理應需餉械由中央源源接濟以收全功結果通過（二）敎育部提出道勝銀行中國股本業經撥充敎育基金擬請派員清查該行究有華股若干以備實行結果交由該部會同外交財政兩部籌商辦理（三）財政部提出畫定所得税用途擬以七成振興敎育以三成提倡實業請公决結果通過（四）内務部提出籌備國會事務局辦理選舉極應追加預算擬自本月起每月加發經費一萬一千元請公决結果通過（五）　通部提出道清鐵路添修清孟支路所需工料經費已與英商福分司商訂借欵合同請核准結果通過卽日以指令批准（六）交通部提出中東路添設會辦一員擬請以王景春充任結果照准（七）維持統一命令問題討論結果决定派員南下分别疏通對於貴州方面則將設法聯絡盧　不使已往計劃受有響影（八）參陸處提出擬令王師長其佐駐兵叨林不得行進以作庫察各軍後援案結果通過此外尙有例案數起至二十時三十分散會由法長董康敎長范源濓入府報告 
[天津通信] （若冰） 
災區中兵匪之雜談 
　　時値嚴冬荒歉之餘流爲盜賊固在所難免據近日各災區報告大股土匪成羣結夥搶刦村莊者已有數處加以駐兵不時譁變益復民不聊生矣 
　　長垣縣長垣夥區近黄河向稱難治近日該夥境内有大股土匪數百人結黨持械分赴各村鎭之稍有資財者架人勒贖或聚衆搶刦沿黄河兩岸如孟寨吳寨張寨戚寺等村無不被害該縣省議員王汝賡特呈請省長急電冀南鎭守使速撥軍隊前往剿捕 
　　肥縣肥縣自入冬以來匪勢日見猖獗茲經第三師特派尹化綸營長由磁縣赴肥迎剿至縣城北南營東障等村與匪相遇匪衆憑高設險負嵎自固目兵受傷甚多後經軍隊猛力進攻當場撃散惟尚未能凈絕根株 
　　遵化縣十一月十六日白官屯鎭突來潰兵四十餘名將該鎭商鋪搶刦一空十七日早又有身穿軍衣四人至該縣楊官林鎭聲言要求資助縣知事聞信即派巡官某带隊前往一面追繳槍械一面盤詰踪跡現在城 
 
 

Page 7

 
 
　　内又復戒嚴該縣以潰兵屢次騷擾已籌疑增募臨時馬隊以便下鄕游擊 
　　高陽縣高陽所駐之十一師前已譁變一次本月十七晚竟又全體譁變連放排槍幸城内稍有防備相持兩點鐘之久未敢輕動即結夥出城將城南沙窪及某村槍刦一空仍然冋城現尙盤據城内市面均有損失未知如何結果 
　　朝陽縣該縣自夏季戰後潰兵士匪出没無常前經直省當道擬將四五兩路防軍裁撤而難民出關中途逗遛該縣者爲數尤多因之入冬以來匪勢愈甚縣議員姜迺震等已具禀省署請撥得力軍隊維持冬防匪風或可稍爲平靖也 
　　河間縣自皖直戰後各縣駐軍騒擾地方以李奎元所統十一師爲最該師撤防來直分駐河間高陽蠡縣任邱等處凡軍用所需無不取之民間乃因欠餉過多駐紥河間之軍隊忽然譁變據聞河間所受損失在壬子之後北直各縣遭兵之惨受災之巨當以此次爲最甚該師師長李奎元以欠餉太多恐軍心不穏曾經迭次電請中央撥欵以免譁變而中央迄無切實辦法致成此生靈塗炭之結果頃據保定快函曹使對此處置仍無具體辦法觀其覆順直省議會之電文即可見其梗概矣順直省議會鑒删電誦悉魏旅種種不法商民受累披閲來電良深焦急現已與中央籌商撥欵候有的欵撥到即責成李師長力予設法維持以蘇民困除責令李師長嚴飭魏旅整肅軍紀以安地方而贖前衍外特電奉覆希即查照曹錕叩云云而省議員彭一山劉俊卿孫黍卿吳怡如四君爲全會公推赴京謁見靳總理陸軍總長及保定曹巡閲使痛陳蹂躪慘狀全省人民對此極爲憤怒若不急予設法救援則河間人民勢將待斃靳曹之答覆雖應許設法維持而究無切實辦法前日（二十二日）該會開會時對此又開秘密會議聞其結果係主張將此項變兵完全解散并推蘇少衡君起草不日旣可拍電中央執行矣 
[粤軍代表來贛之一席談]  
　　粤軍總司令陳烔明派顧問鄧文輝（江西峽江人）來贛與陳督軍接洽要務於二十日抵省住中華旅館旋赴軍署報到是日陳督適因新添一公子在署歡宴各職員見鄧至極表歡迎並堅留鄧代表在署下榻聞鄧此來係賡續從前粤贛和平條約並解釋陳軍入粤乃爲民除暴進行自治起見極言外間傳説李烈鈞意圖侵贛之不確又謂李並未至粤蓋從前陳李雖有結合實以防桂對於贛省毫無惡意將來李氏回粤當予特别重要位置以覊縻之李縱有野心非得陳之助力亦决不能有所活動云云先是陳督據京鄂兩方面及防守粤湘邊界之軍官密報謂李烈鈞將取道貴省入湘預備侵擾贛邊因之甚形恐慌一再電飭贛西各軍嚴加準備自聞鄧一席話稍覺寛慰不日亦將派代表偕鄧赴粤聯盟結好今夏陳代表來贛時陳督方與岑莫携手對之不甚理會今則以陳烔明得勢對於鄧非常優待前後大異又據鄧代表言陳司令入粤决不再有他項野心且陳主持和議甚切所慮軍隊複雜各自行動將來無法收東至李協和頗想來贛無如贛人自癸丑一役飽受痛苦後咸不以騷動爲然此後如各同鄕作書勸導必能遵入正軌斯乃贛人無量之福也云云同時來贛者有直魯豫巡閲使署參議張國溶聞銜曹使命商議蘇皖贛巡閲問題 
[蘇議會紀事（十五）]  
　　二十三日蘇議會開大會是日嚴財長報告財政將淪破産狀况及議員通過民選省長詳情已録昨報茲據另一通信所述亦甚詳盡惟嫌重複故僅摘録要語一二如下嚴財長述財政狀况畢旣賅括言之曰統計爲難情形共有四端（一）學費已欠三個月而軍費現須八九十萬兩項共一百二十萬左右現欵僅有四萬餘耳（二）陰暦年關以軍費應支二百九十萬餘政費應支一百五十四萬餘共四百四十四萬餘元而無如各税所之抵出係屬實抵現在解欵皆由債權銀行收冬漕又大半已抵其未抵者又不能無欠年内可以作數之欵實不過二百餘萬元（三）各項債務利息大鉅（四）收支不適合必須矯正秉此四難而解决之方法則殊無有就開源論初意各縣欠解甚多追繳必得巨欵而現悉江蘇千元以上均須解庫故雖有欠解寥寥無幾計其總數即全行徵到不過二十萬元餘亦不是開源（整頓税所亦是分内事）若論借欵則各銀行之分量亦已不過如此且增加人民負擔之事我亦不願爲非法之行若論節流則須得軍民兩長統籌全局方有辦法願諸父老相與敎督之云云陳大猷言事至如此實出意外齊省長屢言不挪移省欵照此情形安得不挪移此項往事責任均應由齊負應請齊出席説明擔負之方法張福增言此是監督財政官之責任當然須請其出席王鳯誥主先照議程開議鄭立三陸以鈞謂事莫大於破産若不將財政間題解决雖有紙面文章之議决夫復何用應先請出席解决此案遂由議長命電請省長出席吳福康黄次山謂與其坐待徒費時間宜將補發議程所列張福增等提議擬電中央定期選舉省長實行自治緊急動議案先行開議衆贊成黄炎培謂如此則財廰長宜先退席但有二事須請財廰注意（一）勿爲非法之借欵（二）勿爲紊亂財政之預支嚴財長遂退席是日旁聽席满坐添椅二次猶不足後至者皆立而聽實爲蘇議會破天荒之局面蓋財政之危人人所不能安枕也當議事時有南京緞業千餘人舉大旗向議會請願以議决開放繭行慮妨害生計故由第三課秘書接見代表受其請願書而後已故是日非第議塲内有第一次之熱鬧議塲以外圍牆以内亦爲第一次大熱鬧也將散會時議長報告接省署電話准下次大會派人出席衆言非親到不可復由會電告省署不知本日大會齊氏果能出席否 
　　江蘇軍費九年度預算數調查如下督軍公署計洋四十二萬八千八百四十三元六角本署衛隊營曁機關槍連計洋十萬四千九百三十三元機器局計洋六萬元軍械總局計洋四萬七百四元糧服局計洋一萬二千六百元陸軍測量局計洋八萬十六元陸軍審判處計洋三萬一千三百八十七元二角陸軍監獄計洋一萬五千元陸軍醫院計洋二萬八千五百四十八元運輸各艦計洋四萬三百四十二元補助敎育團計洋五萬五千四百十六元雷電練習所計洋一萬六千八百八十四元松滬護軍使署計洋十五萬元通海鎭守使署計洋二萬元江寗鎭守使署計洋二萬元徐海鎭守使署計洋二萬元淮揚鎭守使署計洋二萬元海州鎭守使署計洋二萬元蘇常鎭守使署計洋二萬元寗路要塞計洋一萬三千五百四十元八角澄路要塞計洋一萬三千六百六十七元六角松路要塞計洋一萬五千一百七十二元八角鎭路要塞計洋一萬四千四百八十八元八角憲兵各隊計洋十一萬五千六百三十八元陸軍第二師計洋七十二萬九千三百九十六元陸軍第十九師計洋六十七萬九千九百二十七元六角陸軍第一混成旅計洋五十七萬三千五百六十六元二角陸軍第一混成補充旅計洋七十一萬三千六百八十八元六角陸軍第二混成補充旅計洋七十一萬三千六百八十八元七角陸軍第三混成補充旅計洋七十一萬三千六百八十八元七角陸軍第七十四旅計洋五十四萬九千二百八十六元六角陸軍第七十六旅計三十五萬五千六百三十一元六角湖河水巡團計洋三萬八千二百九十六元雜支經費計洋三萬七千一百十七元八角候差津貼計洋五萬元年卹金計洋二萬元白軍備補陸軍餉計洋九十一萬八千四百二十元第六師餉計洋一百四十七萬六千二百九十六元二角五分六釐以上實需餉銀二百七十萬六千二百九十六元二角五分六釐因由江蘇菸酒事務局年認分撥六十萬元故列上數追加添編軍費計洋八十四萬元前欵蘇省軍隊擴充改編先奉李前督軍令從九年七月起月撥五萬元嗣奉齊督軍令因臨時警備司令部及步兵一營分别裁遣飭自十一月分起按月應解五萬元内減除七千五百元凈應追加上數總計軍費歲出共銀九百四十六萬六千一百八十五元八角五分六釐 
　　廳署截至現在止向各銀行借欵數目南京中國銀行一百十九萬元上海中國銀行二萬五千元無錫中國銀行七萬兩蘇州中國銀行五千元南京交通銀行九十七萬元蘇州交通銀行五千兩無錫交通銀行七萬兩蘇州中交兩銀行十五萬元鎭江中交兩銀行三萬三千元蘇州交通銀行二萬一千六十三兩七錢五分上海江蘇銀行十萬元南京鹽業銀行十萬兩又三萬元上海大陸銀行二十萬元上海正利銀行二萬兩又三萬元上海華大銀行三萬元淮南鹽商二十萬元康發記三十萬元蘇州各錢莊一萬五千兩無錫商號二萬元上海商號一萬元（自五月十八日起）合計銀元三百十六萬八千元紋銀四十二萬六千六十三兩七錢五分（説明）查兪前廳長任内計借銀元一百六十九萬三千元又紋銀三十萬八千六十三兩七錢五分計還銀元五十一萬二千七百二十八元四角又紋銀四十九萬一千兩合併登明 
 [P南京快信> 
　　省議會昨日（二十四）大會復用電話請齊省長出席復電允派政務廳長蔡寶善代表到會議會不承認派代表蔡亦未到 
　　省議會議决取消繭行條例江浙絲綢機織聯合會以絲織原料缺乏已逹極點若任自由領照則徧地繭行竭澤而漁行見兩省數千萬機工生命立塡溝壑特電蘇省署請駁回原案拒絕公布 
　　寗浦六食岸商人乙和祥等因久大精鹽公司在城内設店行銷案已奉平政院裁决應以通商口岸爲限該商昨抄具裁决書呈軍民兩署請備案 
　　姜東税所長譚啓瑞揚衆車錢宸訓蔣壩吳無爲均暫不更動所委之謝傳基等留省另候委用 
　　省署改委曹豫謙爲選舉事務所長高廷夔爲課員又委申振剛兼警備隊會辦周昌壽充省署外交佐理敎育廳委兪恩藻充第一科科員 
　　貢院古蹟保存所現已動工興修 
　　府派侍從武官蕭奇斌偕吕公望赴閩犒勞軍隊昨由京抵寗即轉車赴滬 
　　何佩瑢昨由滬來齊代督在署公宴旋乘快車北上李鼎新昨由京抵寗旋乘晚車赴滬聞爲接洽海軍北歸 
[杭州快信]  
　　省議會昨提議查辦實業廳雲韶案台屬一小部分議員代雲辦甚力爭先發言王爰斯反對本案尤甚議員紛紛離席合座譁然不克盡言遂延會 
　　省議員徐卓羣提出組織浙江省參事會議案連署者一百二十二人内容大綱共列十三條付會公决 
杭總商會昨電蘇省長云報載江蘇廢止繭行條例案已由貴省議會通過際茲絲織原料缺乏之時一經公布此時繭多絲少於兩省機工生計關係甚巨蘇浙唇齒相依絲綢又爲出産大宗若不請求設法維持則數千萬工人生計因之斷絕殊非地方幸福爲此電呈鑒核准將廢止繭行條例案勿予公布 
　　吉林琿春延吉和龍江清東寗五縣公民聯合會昨通函否認鮑督與日人所訂條件詞極悲憤 
　　楊增新函俄舊黨軍統阿年闊夫前率敗兵逃入伊犁即經遣赴哈密安置甫及兩月違法要挾藉口追取塔城領館存欵詞極背謬意存叵測已飭軍隊嚴密防範 
[地方通信]  
　　松江 
　　集議結束賑欵附設勸學所之籌募北省賑欵會於二十四日邀集各認募人集議結束募賑事宜首由主席報告已經募集賑欵三千餘金已收到者一千餘金暫存錢莊生息次由到會各員議决結束辦法如下（一）遵照省公報所載舊府州治至少三千元之限制凑足三千元彙呈縣署轉解所餘之欵留作本邑收養災孩之用（二）除將賑欵總數錄登報紙外並將認捐人名捐欵數目印成清册按名分送（三）一切排印登報等費由勸學所及公欵公産管理處擔任（四）定陽暦十一月三十日截止募捐各認募人須將捐册於三十日以前送會 
　　收養災孩紀聞本邑各慈善機關發起收養北省災孩業於前日由上海運來河南鄭州等處災孩六十五人因未覔到寄養地點暫行安頓於育嬰學堂附設之廣育院惟據災孩自述彼等所以離去故鄕之故意欲在南方實習工藝並非爲災荒所迫詎意南來後竟大謬不然云云因此都有要求回籍者現聞辦事人員已將災孩中之志願工作者分送縣立工場及省立第十工塲兩處縣工塲收十五人省工場收十一人其餘各孩大約仍須遣回原籍也　　蘇州 
　　建築商塲之責問蘇垣商民胡繡章與上海禪臣洋行買辦鄭繭庭等上年春間曾發起創辦振蘇勸業塲招集股本洋三十萬元擇定閶門馬路郵政局北而空地建築場所並擬於場内附設體育遊戲藉以引起顧客興趣當經具呈鎭守使道尹二署立案朱鎭使王道尹以所呈是否可行令飭蘇州總商會核議復奪乃總商會以此舉名爲振興商業實則借此遊戲興地方風化攸關未便准行等詞答復迨後又經該商等將勸業塲内容章制詳細開列請求商會再議而總商會仍以風化一層駁復事遂擱止乃事隔一載竟有商民陸某沈某高某等集股十五萬元在閶門馬路坍屋塲地方興辦日新公司商場並須建築屋頂花園近日已經在該處築圍動工胡繡草等得悉以日新公司與勸業塲事同一轍何以總商會並不干涉究竟是何理由昨已具函向蘇州總商會責問矣 
　　吳江紳民挽留知事吳江縣章知事蒞任一年今因去任吳江士商王湛霖等及吳江旅滬同鄕會施則敬震澤市商會顧鴻魁農會長倪鴻春黎里助理員毛迺豐曁勸學所等均有電致省挽留概謂去冬水災抗租及今春平糶均辦理得力地方蒙福非淺政績頗著今届冬防吃緊正頼賢長官以資鎭懾懇迅收回成命乞准留任云云 
　　總商會之議决案蘇州總商會本月二十三號當會之期各會董均出席會長龐天笙主席茲將所議各事錄下（一）舊暦十月二十五日南京開商會聯合會公推會董姚清溪程幹卿二君赴會（二）電話带收賑捐每月五角一事擬一次交清如以一年爲度則各交六元但此項賑欵擬直接送交籌賑機關請其出立收據以省手續（三）工巡捐局爭議總商會曾有電陳請省署從速解决迭未得覆應再電催（四）報告電懇農商部暫緩實行所得税及更定印花税法之批覆 
　　無錫 
　　碾米廠之火警北門外南尖地方德源機器碾米廠於本月十三日夜間三點半鐘頭造賬房間不知如何失火霎時冒穿屋頂經人鳴蘿報警城内外各區救火會聞警立即驅龍馳往灌救無如火勢甚猛一時不及救熄以致焚去樓房四上四下總計損失約在千元以外云 
　　鎭江 
　　實行檢查印花本年冬季印花税大檢查已由商埠警察總局會同丹徒縣張知事佈告定期本月二十五日舉行届期由局委派科員分投各區署所會合縣公署所派人員並各管警署巡官警察等實行挨户檢查云 
　　督促調查選民丹徒縣城鄉各區第三届省會選民調查行將告竣張玉藻知事現奉齊省長電令省會初選名册限本月底一律告成並將選民總數先行電報等因張知事奉電後當即通令城區曁四鄕各區調查員趕速調查先將選民總額報縣以便轉報省署 
　　開會籌欵賑鎭郡東鄉小河鎭王紳等因鑒於北五省災情奇重特在該鎭文昌宫内開籌賑大會中間所陳菊花甚多並設種種游藝以餉來賓門票售資及賣品所得盡捐助北方災振共襄善舉 
　　南通 
　　募集縣公債之動議張嗇公提議募集縣自治公債二百萬元俾購置公共汽車創辦玻璃廠電廠等各項公用已同自治會議决付審查其利息定週年六釐二十年還本將來勸募之法擬大區七萬小區三萬云 
　　商會將改選會長通崇　泰總商會長任期將滿特擇定夏暦十月二十二日邀集全體會董員等開大會照章公選聞現任會長張退公頗有連任之説 
　　揚州 
　　徵求修志辦法泰縣士紳發起續修縣志於本月間局特請准茹知事函知淮揚道屬各縣徵求關於採訪之志書以資考鏡 
　　指令請設水警江都佟知事前據紳董王紹鴆等呈請設立水上警察當據情呈請警務處核奪昨奉指令以該縣紳董呈請仿高郵創辦湖西水上警察藉弭水盗一案現已呈請省長鑒核着即知照云云 
　　繳解錢莊欠欵揚州崇德錢莊閉歇後虧欠公欵甚鉅曾由前塲運局追繳除由擔保商人措繳外所欠尙鉅復經塲運食商事務所函知塲鑒會館轉令各商攤繳現永豐裕已遵繳一千零六十九千四百九十六文於塲鑒會館轉解核收矣 
　　嘉興 
　　關於籌賑之近訊嘉興縣商會内軍政商學各界所成立之義賑會曾由各界推定正副會長曁各幹事發給憑證分頭出發籌募欵項以便滙解災區散放現該會已將各幹事第一次募得之欵分别報告共計募得洋二千一百四十三元小洋一千零四角錢五千六百七十四文業由該會彙繳收欵機關轉解矣又航商公所董事沈邱鴻等亦因此事於日昨召集各路航業商議量力捐助經各船主允許酌納並允代爲勸募云 
　　九江 
　　改選商會總理問題九江商會前經公决停止　代會長職權一面籌備改選係由會董三分之二以上之議决茲奉實業廳來電謂須得會員三分之二以上之議决方能生效並委科員許國珍前來查察情形聞十二帮帮董連日赴各商號蓋取圖章俾便呈請實業廳核奪 
　　南潯路之股票南潯鐵路自股東大會搗亂後各方面運動總協理及董事者均以股權過少失敗遂紛紛注意於股票一項於是有八府人民請將鹽斤加價塡給股票之説南昌主張照分銷引數分給各縣九江五縣同鄕會已去函反對主張八府均攤 
　　安慶 
　　分皖候補知事之呼籲皖省分發之知事約五百餘名而候補數年未得一差者十有八九前因倪氏去職即分呈各當道要求委任當奉軍民兩署批示令其稍安勿躁容當設法故現時聶省長特開辦吏治講習所即爲此輩安揷地步也今該員等又電中央其文云皖省吏治不良流品混雜蠹書訟棍都綰銅符牧竪販夫皆司政柄且也姻親猶子共慶彈冠甚至代表公司朋分漁利視條例同虛設棄法令若弁髦而公發人員已逾數百株守省垣進退失據一差之細難若登天一面之艱疲於奔命縣缺六十不合資格過半税局五十餘從無一分發知事現値我大總統總理總長刷新政治整飭官規知事等不避斧鋮之誅敢爲披瀝之請伏乞重頒明令嚴仲定章循資按格仕途無倖進之門依例遂規官方有澄清之望除聯名公呈外馳電呼籲伏候訓示施行分皖知事張鍾武等四十八人公叩 
[雜評一]  
　　財政與督軍（默） 
　　蘇人向不知蘇之財政若何景象也而今乃知之矣蘇人向不知蘇之財政何以至此景象也而今亦知之矣知之則將如何補救之耶財已用盡税已抵盡債已借盡而事初未一辦其原因人皆知爲軍費也人皆知省長但知搜括以供督軍之用而不顧自身分内之事也人皆知軍費之鉅爲江蘇財政破産之大原因省長助督軍搜括尤爲浪用軍費之原因於是民選省長之説乃爲今日不可稍緩之事實矣 
　　雖然省長民選猶言其半面也督軍不發而僅省長民選則省長雖賢處此督軍勢力之下欲敷衍於軍民兩方之間而不可得困難旣多非消極則出一走蓋在督軍勢力下之省長而欲其自由發展民治吾知其甚難者也故民選省長必與廢督之議同時並進而後可 
　　今江蘇之財政狀况如此人人皆動魄驚心而悟所受苦痛之由來矣督軍實爲江蘇財政致命之根然則廢督之舉又曷可以稍緩乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[孫伍唐等昨日赴粤]  
　　聯合通信社云任滬西南軍政府總裁孫中山伍秩庸唐少川三君曁唐冀賡代表王伯羣均於昨日（二十五）清晨乘中國郵船公司輪船中國號啓行赴粤隨行者有胡展堂伍梯雲戴季陶許崇智又盧信公易次乾亦乘新寗輪船同時前往張溥泉汪精衛兩君則於先一日乘他船啓行中國號輪船於昨晨九時由招商局中棧啓椗國會議長吳廉伯褚慧僧議員居正羅家衡劉奇瑤曁廣帮要人均登輪送别人數甚衆云 
　　字林報云星期四晨九時開往香港之中國號郵船載中國護法諸要人以俱去如孫中山伍廷芳唐紹儀徐謙伍朝樞敦泰祺王伯羣等皆乘此船赴粤字林報訪員於其起程之前一日往晤孫伍唐三人皆謂到粤後方針若何今尙未能切實言之孫氏談片略曰北京統一命令不能承認余固願和平但若北京政府不與吾人談判主要問題如憲法外交等之適當解决法則吾人未便承認此項命令吾人議和代表今仍在滬若北京來電表示其願與吾人平等議和之意則未嘗不可展緩赴粤之行期吾人不欲有私人間之秘密了解且不欲有敷衍和局與其有粉飾敷衍之和局尙不如不和之爲愈陳烔明獲勝後岑莫温等狼狽逃生臨逃之際發表南北統一之宣言此眞滑稽可笑荒謬絕倫乃北京冀借外債利用此機會發表統一命令以欺外人岑旣早已脱離軍政府尙何能佈告統一乎訪員問曰君將承認北京所借之外債乎孫答曰否孫又謂桂派旣被逐出吾人猶足法定人數尙可照舊行事如能免去武力主義則當廢除武力吾人之一部計畫即在禁賭雖未能言立即廢娼但願盡力行政媲美上海香港余擬施行中國官塲前所未有之一種新制度想不免引起若干反對但余與同入商之彼等亦認爲可行吾人將令凡各官吏無論新舊大小一律宣誓正直供職不得受賄有犯之者處以極刑綜之吾人將竭力整治護法諸省俾可爲他省之表率云云伍博士亦謂軍政府之組織今尙未能言之俟到粤後再行辦理伍又謂陳烔明並不傾向過激主義唐紹儀對於外債除振災借債外一致反對孫伍唐三人皆希望非至國家確已和平時外人不以債欵借與任何黨派云 
[于右任等最近之宣言]  
　　在滬西南各要人接陜西于右任等快郵代電云（銜略）本軍爲贯澈始義宗旨起見茲特鄭重宣言敬告國人此次戰役國家人民損失至鉅若不得正當之解决非特前之犧牲者爲無意義恐後之犧牲者亦將無所曁極故本軍對僞統一令後之來接洽者皆經嚴詞拒絕近日報載陳樹藩復電北京謂接洽如何如何造作謠言亂人耳目固彼祿位傷我名譽海内逹人應能鑒及陳劉之禍陜西害甚於倪嗣冲時久於張敬堯今張氏敗軍倪亦知難自退而陳劉横征暴歛搜括荒旱流離之民之財二百萬輦出關門而運動復預征十年七成之地丁私設兵工廠於潼關西安招納醜類包藏禍心凡有聞知莫不痛憤右任等爲國爲鄕爲人格均不能與之握手不除此獠萬難息兵况又重以大法之凌亂國事之糾纷者乎茲猶有希望者（一）成立眞正之民治政府（二）解决國事必由公開之和會（三）助成各省之人民自治（四）民黨應化除意見爲主義上之大結合夫世界大勢趨重民治順之者昌逆之者仆望同人忠於主義即忠於國事本軍當死生以之更望同人勿以一時之敗而自餒尤勿以一時之勝而自矜吾人足跡所至之處當爲民治精神所及之地軍事固有勝敗而主義則一成而難毁九年以來之革命每重視武人之勢力而少鑒别其居心之是非往往爲人利用流血遍河山而成功無尺寸此後吾人應大覺悟兵少則以人民爲後盾而不必專恃武力地小則以文化爲前驅而不必遠騖侵略撥亂世而反之正其在斯乎本軍自停戰以來地狹年荒瘡痍未復拮据之長途趨赴正義敢不自勉賢逹惠敎實所幸也陜西靖國軍于右任張鈁胡景翼曹世英岳維峻高峻王珏敦英甫銑印 
[江蘇公民監視選舉團之籌備]  
　　江蘇公民袁希洛等昨發通啓云敬啓者省會選舉轉瞬卽届同人等鑒於前次之舞弊監視之舉不容再緩爰擬組織公民監視選舉團集合各縣同　聯絡進行茲定於本月二十八日（星期日）上午九時假上海西門外中華職業學校開籌備會討論進行方策務希台駕准時惠臨爲荷江蘇公民監視選舉團發起人袁希洛（寳山）陸規亮（松江）張志鶴（川沙）顧樹森（嘉定）汪家棟（太倉）兪泰臨（嘉定）葉君修（無錫）楊本立（上海）王績（崑山）王瑋（宜興）王恩良（江都）孫公夐（常熟）徐復旦（武進）黄廷梓（崇明）黄洪培（川沙）丁傳商（南滙）狄福鼎（太倉）錢熊（無錫）潘文安（嘉定）陳洽（宜興）孫其文（嘉定）兪良鼎（宜興）汪鑑榮（上海）周嘉謨（常熟）楊亞孚（海門）馬志超（武進）同啓 
[嚴家熾昨日抵滬]  
　　江蘇財政廰長嚴家熾於前日由甯乘滬寗路夜班快車於昨日（二十五日）晨七時抵滬 
[嚴財廰長任事之通令]  
　　上海貨物税總公所昨奉新任江蘇財政廰長嚴家熾訓令云本年十月二十三日奉大總統令任命嚴家熾爲江蘇財政廰廰長此令等因遵旣覲見束裝到省於十一月十六日准兪前廰長將印信文卷等項咨交前來本廰長即於是日接印任事除分别電呈分行外合函令仰知照 
[龍軍第一批運粤遣散]  
　　龍濟光部下解散之振武軍分二批由滄洲乘車來滬已有數日曾誌前報茲悉此項散兵昨日（二十五）有五伯七十人乘北和輪船赴粤尙有一百二十餘人留在滬地客棧云 
[中美合辦商業銀行之組織]  
字林報云中美兩國資本家若干人不久將另組織一中美合辦之銀行其名爲太平洋商業銀行係有限公司其總行設於上海各口岸與各國另立分行資本額定美金五百萬元分五萬股每股百元華人認股至少半數行董十一人美人五而華人六總理爲華人經理爲美人又有一華人爲副經理發起者爲前駐華美公使芮恩施財政總長周自齊等人 
[關於反對廢止繭行條例電文]  
　　江蘇省會議决廢止取締繭行條例一案江浙絲綢機織各業認爲有碍生計函電分馳羣起反對迭誌前報茲將續電錄後（一）省長鈞鑒箇電諒蒙察覽連年織料缺乏求過於供由於繭行之多設廠絲出口供過於求由於收繭之溢額侏儒飽死臣朔飢死綢商繭商兩敗俱傷近年機織工商生計垂盡設再廢止條例自由領照則竭澤而漁織料更無餘地江浙數千萬工商生計從此滅絕而繭商亦如侏儒之飽死議員昩於商情通過廢止取締繭行條例試問於現今之綢繭狀况是否適合蹂躏蠶桑摧殘實業禍國禍民莫此爲甚國貨前途亡可立待夙諗省長於本省絲織實業深加愛護惟祈保持初衷力挽狂瀾如該案咨請公布務乞根據商情秉公駁回俾絲織國貨稍延殘喘無任叩禱除代表王介安而呈一切外敬再電懇上海中華國貨維持會叩漾（二）江浙絲綢機織聯合會轉各報館公鑒報載省議會通過廢止繭行條例案承貴會電請省長駁回原案拒絕公布曷勝感戴伏念江浙兩省蠶桑區域繭行遍地林立若再自由開放不特絲織工業摧殘殆盡機户生計立時斷絕關係全國安危實非淺鮮擬懇合集兩省同業定期在滬開會商議救濟方法并派遣代表分赴京寗請願誓不逹推翻廢止原案不止時機急迫千乞從速進行溧陽絲業代表史駿聲等叩敬（三）溧陽絲業公所史君等鑒敬電悉本會除電請外並推代表邀同中華國貨維持會代表同謁省長面陳一切不逹目的誓不中止知念特復江浙絲綢機織聯合會叩宥 
（四）溧陽絲業公所史君等鑒宥電諒逹刻奉江蘇省長批示取締繭行條則碍難撤消業已咨請省會復議矣等因知注特聞江浙絲織機織聯合會沁 
[茶業與認商反對加征賑捐]  
　　滬上茶業公所董事程作貺周仁昨致縣商會函云敬啓者茲悉上海總税務所兪税務所長通告各項貨税加征十分之一提撥北五省賑災自十二月一號定期實行等因敝茶業聞悉之下深滋惶恐咸以北五省災區廣闊義固難辭然由各同業各團體已經盡力捐過今若再增加一賑災附税商力安能負擔况今年茶業疲敗甚於曩昔洋莊閉塞商情異當凋零陳貨積滞市面蕭條如再重疊增加附税敝茶業萬難承認迫不得已爲敢瀝陳困難情形環求轉詳兪税務所長俯念商力不逮請即收回成命懇准仍以舊章辦理以恤商艱謹具爲難情由務希轉逹取銷加一附税實爲公便又聞滬上各業認税商人對於增收加一附税及免税物品應征四成一案均一致否認紛紛陳請兪税所長以現在冬令内地各處船隻運貨來申者日益增多正在活動之時今附税實行期限旣在目前深恐各處水陸分卡乘機留難阻擾商業莫此爲甚若不設法維持難免發生暴動籲懇迅賜電呈財廰長轉詳財政部收回成命以維商困云云 
[南市斛司昨亦開斛]  
　　南市各米行斛司因增加斛力一事於前日（十五日）停斛等情已誌昨報昨經張樂君葉惠鈞嚴筱泉等勸導略謂現在北市斛司仍舊工作我南市斛司亦同隷於行家豈可另一辦法反致犧牲時光及金錢至於加資一事已另商嘉穀堂董事務期辦到可也云云昨日上午各斛司亦自相會議之後乃於十時起均上工開斛惟較往日稍晏三小時云 
[紀最近行駛海參崴之商輪]  
行駛海參崴航路之商輪在上海方面本有俄國義勇艦二千噸之郵船五艘專駛該處自駐京俄使取消國際待遇資格後該艦隊與五商輪一律停止行駛至今尙無開輪之希望而大豐洋行使於斯時極力擴充營業除原有升有等兩輪以外又租賃寗紹公司之甬興輪船專駛海參崴茲又增賃同益之順昌輪船除往海埠外兼走大連灣云 
[小輪途遇軍警服式之盜匪]  
　　陰暦本月十四日下午本埠通利公司蘇班公昇小輪由滬開行傍晚時駛經西鄕野鷄墩地方忽有身穿軍警服式之盜匪十餘人各带槍械駕舢板船以檢查烟土爲由擁上通運通財兩拖船搜刦搭客胡姓等鈔票現洋百數十元金綀一條金表手表各兩只仍由舢板棄舟登岸逃逸事後檢查遺下之船係某税務所之巡船前日已由該公司據情呈報本埠軍警各機關墍上海縣公署請爲跴緝矣 
[拒斃水警案犯併解法庭訊辦]  
　　搶刦水警四區之快槍子彈並傷斃探警多名之嫌疑犯范和尙即改名王根生訊供收押候辦在案嗣經水警司令部來文索取王根生經法庭拒却不准謂即使此案另有他犯亦應解送法庭歸案訊懲云云現該廰司令部已獲王家聲朱榮發劉小三子孫金曉馬大等五名曾經訊供判押候究爰於昨日備文飭派水警將王家聲等五犯一并送交上海地方檢察廰請辦下午奉檢察官提案預審一過判將王朱劉孫四犯先行一并釘镣着與馬大分别收押候提同在押之一根生到案質訊核辦 
[刦案關係人獲案]  
上海縣警所偵探孫松昨在閘北永盛里查獲無錫人周福慶一名解入四區據稱日前浦東金家橋某鄉民家被盜搶刦一案由已獲盜犯供出周亦同往夥刦又民國五年南滙陸阿虎家被刦案内亦有周之名姓今始緝獲等情經顔署長研訊之下周堅不承認奉諭轉解司法科暫押聽候縣警所備文移提歸案核辦 
[浙軍調防餘聞]  
寗台鎭守使王賓與嘉湖鎭守使王桂林奉令對調業於本月二十二日互相接事所有駐寗之步兵三十八團所轄三營及駐紥嘉湖之浙軍一師第二團該管三營亦奉對調業經該兩團各將所部第一第二各兩營先行互調換防在案茲悉原駐寗波之三十八團第三營營長艾魁斌已由甬乘超武兵艦率同全營官兵於昨夜抵滬暫泊兵工廠碼頭而原駐湖州之浙軍第二團第三營營長喩漢勛督領全部官兵亦於昨日來滬同駐兵工廠内准於今日（二十六）互相出發指定防地駐紥云 
[更改妓院抽籤之日期地點]  
　　旅滬西人於春季常年會議議决界内妓院定十二月二十五號在三角地小菜塲抽籤抽除五分之一凡抽得者概於來年三月底停止淫業已紀前報茲悉十二月二十五號因係耶穌誕日故已將抽籤之期改於十二月二十一號下午三時且因三角塲地方狹隘仍在南京路小菜塲舉行 
[補錄謀斃蓮英案之軍署判詞（續）]  
約於七點鐘在一品香等候陳信其言遂他去被告閻瑞生復回至小林黛玉家等候至六點半鐘被害人至坐談片刻被告閻瑞生即僞言友皆未至約被害人同乘汽車兜風被害人初不允經婉言再三被害人始首肯遂同自小林黛玉家出登車被告吳春芳及方日珊在車後藥水瓶已早置於車後箱内繩索藏在方日珊身上被告閻瑞生開車與被害人並坐開車後行經靜安寺路至曹家波經北新涇至虹橋轉東將至南洋公學調頭向南過第二虹橋該處馬路旁皆係麥田地極荒僻時天已昏黑行人絕跡被告閻瑞生即停車與被告吳春芳及在逃之方日珊等均下車僞作點燈旋由被告閻瑞生在車箱内將藥水瓶取出澆於棉花上交與被告吳春芳手示意令其與方日珊一同動手當由方日珊將被害人自車中拖下以繩套其頭被告吳春芳上前持藥水棉花捫住被害人口鼻共同拖入麥田内被害人尙哀求饒命被告閻瑞生復持藥水瓶就被害人口内灌注正實施間忽馬路上來一鄕人見該被告等蹲伏田内詢以何事該被告等倉卒無以對即一面由被告閻瑞生迎出將該鄕人誘上汽車向西開駛一面由被告吳春芳按住被害人之首使仆於地仍以藥棉花捫其口鼻以防其出聲方日珊乃急將被害人身上所御之大小鑽戒各一只珠項圏一個碎鑽耳環一對碎鑽耳挖一支碎鑽手鐲一只碎鑽别針二只金手錶一個金小鏡一面盡行刦下藏於其衣袋内最後由被告吳春芳與方日珊將被害人頭上之繩緊纒十餘轉此時被害人業已垂斃被告吳春芳乃與方日珊由麥田出往西行不數武適被告閻瑞生已將鄕人載往數里之遙令其下車復向東開回彼此相遇回至實施地被告閻瑞生以該鄕人尙遺有　籃一只在該處馬路旁並以被害人尸體所在地離馬路太近恐該鄕人轉來拾取蔑籃走入麥田查看致被發覺囑被告吳春芳等帮同將被害人尸體移往他處抛棄被告吳春芳等乃復由麥田内將彼害人尸體移出拖至車上被告閻瑞生遂開車向東行維時方日珊乃將所刦大鑽戒一只珠項圈一個碎鑽環一只别針一只金手錶一只交由被告吳春芳轉給被告閻瑞生其餘贓物則由方日珊與被告吳春芳兩人均分被告閻瑞生因以手接取飾物偶一不愼致汽車撞於樹上車停被告閻瑞生謂被告吳春芳等云汝等可將尸體拖往麥田深處抛棄我先將車開走汝等事畢即在此處等候我准於夜間十二點鐘再開車來接汝等同回被告吳春芳等均允諾乃將被害人尸體由車上移下是時被告閻瑞生以手撫被害人鼻際覺尙有氣息恐其復活乃囑吳方等務必將其勒斃並將藥水瓶交給被告吳春芳令其带去再行施用須視其氣絕爲止被告吳春芳等遂一人拖被害人之髮而带其頭上之繩一人持被害人之足並携带藥水瓶將被害人尸體移至麥田深處撫之業已氣絕未及等候閻瑞生開車往接即先後走散被告閻瑞生自與被告吳春芳等分手後即開車至一品香時約八點餘鐘乃將車交還朱稚嘉之汽車夫陳瑞林陳查其中輪橡皮胎及葉子板均已損壞詢以何故該被告答以因偶不注意撞在樹上所致令陳代爲修理所需費用由伊照付但囑其切勿告知主人並與陳約夜十二點鐘時尙須將其汽車借給一用届時給以修理費陳唯唯當即將車開往修好後復開與朱稚嘉乘坐所有情形均未向朱説明其後被告閻瑞生於夜間約一點時復尋陳瑞林令其將朱之汽車開出借用陳以修車費尙未取着故將車開出交其使用被告閻瑞生遂開往行事地點找尋吳方二人因已先後走散未遇乃開回將車並修費洋三十元連同開車執照一併交給陳瑞林而去而朱稚嘉均不之知也是日晚間十時被害人之父王長發及被害人之母王董氏因查其女係由被告閻瑞生約其同乘汽車而去不知何往驚慌殊甚以被告閻瑞生係朱稚嘉友人曾往尋朱稚嘉詢問被告閻瑞生下落朱固絕不料被告閻瑞生作此刦財殺人之事且以該被告已將其汽車交還疑係與蓮英私相姘識偕匿　密處所尋歡故謂王董氏云蓮英不久必自歸也閻瑞生適將我之汽車交還現不知在何處今晚夜深俟明日必將其尋着根究囑其安心二十四日朱稚嘉乘車出外時曾告汽車夫陳瑞林謂閻瑞生昨日借其汽車將妓女蓮英載去藏匿令其在外注意如遇見閻瑞生即將其攔住以便追問至是陳乃將閻撞壞汽車之事向朱報告朱始覺有異適是日被告閻瑞生以所刦贓物持赴質店爲題紅館抵贖鑽戒因所値不敷終未贖出題紅館向之追索跟隨同行至四馬路口適爲陳瑞林所見遂止其行時朱稚嘉即在該處某洋行内乃由陳將朱喚出朱與被告閻瑞生見面後詢以何故將連英藏匿被告閻瑞生堅不承認朱約其同往被害人家質對被告閻瑞生知無可推諉遂允之乃與朱同登汽車題紅館亦隨行迨車開至百多洋行門首被告閻瑞生出人不意猛跳下車向該洋行樓上跑去聲言打電話即出朱知其情虚圖逃途令其汽車夫陳瑞林與題紅館在該洋行門首守候自行開車赴王董氏家告知當由該氏带其家人一同前往百多洋行門首擬入内搜查詎被該洋行經理所阻不得入乃各散去被告閻瑞生旋於是日晚間由該洋行逃走即往閘北黄德昌茶葉店晤被告吳春芳等二人告以此事外間已有風聲囑其於次日前往將被害人尸體掩埋以期滅跡被告吳春芳等均不欲往口頭姑允之二十五日晚被告閻瑞生復往尋被告吳春芳等詢以己否掩埋吳等漫應之謂今日大雨泥濘故未去俟明日天晴必去掩埋二十六日被告閻瑞生以外間風聲甚緊離滬避匿迨至二十九日（即陽暦六月十五日）被害人尸體遂在麥田被鄕人發現當由地保報由上海地方檢察廰派員前往相騐被害人之父王長發得悉根由公共捕房派探同往查勘認明衣物確係被害人尸體無訛旋即領尸安埋一面由公共捕房懸賞緝究（仍未完） 
[國民大會策進會評議會紀]  
　　國民大會策進會昨開第二十四次評議常會公推趙南公主席張振遠紀錄（一）報告出發代表自洛陽來函詳叙於本月二十日到吳子玉司令部適王芝祥由漢來此吳正與同餐由林副官招待頗加禮貌深以奔走國事爲難能可貴當向林副官詢問吳將軍近日對於國民大會之態度林答稱將軍甚昐國民大會早日成立云云曹君等擬翊日至太原一行因太原方面政治與民氣極佳急欲一覘盛况也（二）報告南京聖公會愛國團第二次來函内稱已得警廰復函對於該會尙能諒解（三）報告掦中國民大會策進會函報該會成立情形（四）張振遠提議演講團進行方法結果交演講團公同討論（五）報告開募本會特别費情形（六）報告組）織法委員會第一次會議情形（七）山西促進會代表劉仁航出席報告山西國民大會促進會成立情形如敎育會總商會等三十餘團體均已加入希望本會與以聯絡一致進行併稱山西民氣之能如此發展者政治休明官廳不加干涉云故聞者鼓掌議畢時已七鐘乃散會 
[萬國賽槍會競射銀盾紀]  
　　昨日（二十五）星期四早晨七時萬國賽槍會員在虹口北四川路底靶子場比賽第十六次銀盾各國賽員到塲者約計二十餘人均係先期報名比賽課程爲新式牛眼靶在三百碼墩上各發十五響昨晨天色風氣並佳且各賽員俱係善射選手故結果分數異當僾美茲探得十名内有奬分者揭錄如下（一）美人韋面納七十五分奘十分（二）英人林姆白脱七十四分奬九分（三）威而斯人史納浦七十三分奬八分（四）英人飛而特七十三分奬七分（五）英人湯姆生七十二分奬六分（六）美人李吉生七十二分奬五分（七）華人陳景塘七十分奬四分（八）日人伊籐一郎六十九分奬三分（九）英人好治司六十九分奬二分（十）英人杜倍司六十八分奬一分聞此項比賽先滿奬一百分者由會 
中特贈大銀盾一面留作紀念云 
[各方面之籌賑聲]  
　　華洋義賑會華洋義賑會日前撥出新棉衣褲一萬件交河南汴洛鐵路局該會辦賑所張賢清君查收　放昨日撥新棉衣褲一萬件交天津華北華洋義賑會轉交正定府天主致巴祿第查收散放此項棉衣裝運時皆係本埠福州路中國運貨汽車行義務運輪送至滬寗車站又該會以運往北地賑衣現擱置浦口特電交通部云前奉馬敬兩電呈報賑品並請塡發免費憑單電飭各路迅予放行諒蒙鑒及頃據匪通公司來云敝會所運賑品因未奉大部憑單仍擱置浦口等語敝會賑品運出多日今以一憑單之故致擱而不運敝會早料及各路必以憑單爲重輾轉費時故眞日有呈請發給空白憑單之電大部乃靳而不與旣不速電各路放行又不速將憑單寄下北地苦寒需衣尤亟設啼饑之後陷於凍斃其咎誰任當此放賑萬急之秋實無成例之可拘大部顧念災黎應如何使各路不以憑單爲藉口俾數十萬垂斃之災民得生機於一綫用再電陳鵠候明示云云 
　　廣東浸信會旅滬廣東浸信會同人因鑒於北方旱災奇重八省同胞饑寒交逼定於二十七號晚在北四川路白保羅路該會禮拜堂邀請中外著名音樂家開音樂游藝大會所得劵資悉數助賑聞其秩序如下（一）開會宣佈宗旨主席黄乃麟君（二）絃樂該會音樂部（三）國樂滬江大學（四）粤樂工界音樂社（五）游戲崇德學生（六）獨唱（菲律濱歌）菲先而史列吉士比君（九）琵琶合奏美國利耳士與拉字士二君（十）四絃琴獨奏哥于而傲須凡與君（十一）獨唱史刃活女士（十二）西洋幻術羅沙君（十三）雙簧滬江大學（十四）影戲 
　　國民公學寶山路國民公學假座北四川路懷恩堂於明日（二十七）下午一時開助賑游藝會内中節目頗多如新劇雙簧影戲跳舞等等學校加入者如競勵新華普志崇倉等四五校屆時定有一番熱鬧也 
　　莊女士續書對聯助賑莊蘩詩女士書法雄渾隱秀缶翁嗇老海藏梅庵極稱黨之前會書聯百付捐入佛敎救嬰會旬日之聞遽爾售罄善綠雖普闕望仍多因再續書聯五十付捐入該會以　樂善好古者之願望云代售處上海望平街有正書局每聯　値一元 
[法公堂罰欵酌提充賑]  
　　駐滬法總領事雷務君曁法公堂會寗官以中國北方災區甚廣待賑孔殷轉瞬嚴冬届各災黎飢寒交迫情更可憫爰特共同商定嗣後於公堂罰欵中提取五分之一撥賑災區云 
[江安號輪船明日行下水禮]  
　　虹口耶松船廠代招商局新造之輪船江安號現已竣工定於明日（十一月二十七日）下午二點一刻時在浦東祥生分廠舉行下水典禮該廠業已備柬邀請各界參觀並於是日備有拖駁輪船在三馬路工部局碼頭歡迎來賓該駁船准於下午二點鐘開行 
[紀外洋輪船之行程]  
提督輪船公司之卡司脱號ＣＯＡＸＥＴ從星加坡小吕未來華已於二十二號駛抵香港即日可至上海聞船中儎有木料及雜貨等一千餘噸預定在申缷去貨物後即於二十九日開往波特蘭云又有行駛南洋羣島之色霸加尼號輪船ＣＩＴＹＯＦＳＰＯＫＡＮＥ原定十八號可到上海二十日可以開赴鮑的威星加坡等處旋以行程不及送改期一週大約今明日可以進口至多在上海停泊兩天便即開還南洋尙有往來中美之束方雲霞號ＥＯＳＩＥＲＮＣＬＯＵＤ從紐約開出後屢經展期已逾一旬有奇至昨日始接該輪來電已於本月二十一日行抵東洋從神户開赴横濱在下星期中定可抵申而巴勃公司之那茄斯號ＮＡＵＧＵＳ此次自美國運來大批鋼鐵二千餘噸連日在招商局北棧起缷現已出清定出月六號在申開往倫敦經盎凡爾斯以至落得且姆又有笛頼台號ＤＲＹＤＥＮ刻亦定十二月十日在申聞赴歐洲云又有天祥洋行來中美航線之抱露登砲台ＢＯＬＴＯＮＣＡＳＴＬＥ自十月中旬由紐約開出後昨日該行接到來電報告進口日期謂尙有三星期之行程方克抵滬云再好時洋行經理南洋公司之輪船芝加奴號ＴＪＩＫＩＮＩ自爪哇來滬原定本月二十號可到上海嗣以在星加坡等處停留稽遲不及如期進口刻已來電報告在下禮拜一之早晨决定可到上海故已定月底開還南洋矣又法蘭西輪船公司之高頂樓ＣＯＲＤＩＬＬＥＲＥ號於前日（二十四號）星期三由上海裝載生絲赴波賽ＰＯＲＬＳＡＩＤ者八包赴亞裘ＡＬＧＥＲ者十一包赴聖賽萌ＳＬＣＨＡＭＯＮＤ者 
二十包赴馬賽ＭＡＲＳＥＩＬＬＥＳ者五包赴里昂ＬＹＯＮＳ一八五包共計二二九包又載亂絲在三二三包往馬賽云又該公司之直隷ＣＨＮ號將於下月（十二月）十五號星期三由滬開駛經過香港西貢新嘉坡哥倫布ＣＯＬＯＭＢＯＯ吉寳泰ＤＪＩＢＯＵＬＩＯ波賽等地而逹馬賽其渡船黄浦ＷＨＡＮＧＰＯＯ號將於十五號晨九時半在該公司碼頭運客與貨上船云 
[國内輪船進出口貨物之調查]  
　　進口貨（寗波）招商局之江天輪船昨由寗波抵申裝來各貨有土酒二百九十九墵蠶豆一百五十八包紙頭一百十五件竹 
 
 

Page 11

 
 
器二百零四件棉花紗一百件生牛皮七十二件烟葉四十一件熟漆五箱火腿瓦器雜貨三十八件（長江）怡和洋行之吉和輪船昨由長江各埠裝來之貨有米麥豆九千一百八十八包烟葉一千一百九十五件苧蔴一百八十四件柿餅八十件皮油五十梱瓷器五百零四件銀子七箱雜貨三百四十件（烟津）太古公司之奉天輪船昨由烟津裝來各貨有桶灰包灰一千七百件花生棗子六百九十六包桃肉杏仁一百四十五包木耳香菌七十六箱苧蔴一百九十八件粉絲七十件核桃水果五十二簍生梨六百二十三件米醋五十塿古玩府綢七十七件甘草四十九件羊皮毯子草帽邊雜貨共四百三十七件又招商局之週順輪船昨由烟津來申裝來之貨有生梨一千七百七十二簍紅黑棗一千零三十七包核桃桃肉八百八十八包花衣一千零十二包棉花二十四包洋萄蘋菓二百八十二簍栗子一百二十包葱頭一百十包烟絲二百件粉絲二百十件生仁瓜子白豆共一百二十包桶板一百零六件石版一百零五件土布甘草三十八件煤二十二件驢皮羊皮十件馬一匹雜貨一百二十四件（青島）太古公司之鎭安輪船昨由青島裝來之貨有白菜一千七百十袋花生一百六十五包鹹猪二十一件猪棕五十件料器三十六件黄白絲十八件亂絲羊毛洋毡樂材雜貨等十六件（港粤）怡和洋行之廣生輪船昨由港粤裝來之貨有糖包九百四十一包金紙頭九百三十一件夏布五百四十八件鮮蚶四百七十三件葵扇一百十一件生果一百零八簍粉五十五包蔴袋五十二件永靛三十三梱銀子二箱雜貨三百五十一件（石浦）越東公司水利輪船昨由石浦各埠裝來之貨有橘子六千四百箱冬笋一百八十簍鷄蛋一百十四簍松板二百十六丈木炭四百簍猪油三十八簍香菇九箱 
　　出口貨（寗波）招商局之江天輪船昨日裝往寜波之貨有白米三百三十八包烟絲六十八件玻璃九十四箱粉絲三十五件水菓三十一簍靛青二十梱洋布七十六箱核桃二十簍鷄油十箱蓮子七件荔子三十箱雜貨一百三十八件又裝去轉口貨桐油雜貨等一百三十五件（長江）寗紹公司之寗紹輪船昨日裝往浦口之貨有靛青九十桶糖六百六十包海带菜一百十七件錫箔十件雜貨一百八十四件裝往蕪湖之貨有檀香四百四十件海带三百十三件糖一百八十包鐵十件洋布八箱雜貨三百二十七件裝往九江之貨有海带七百三十件鐵一百十七擔糖七十六包雜貨六百五十四件裝往漢口之貨有鐵一萬九千零十擔木頭四百件洋釘二百十梱靛青二百梱海带二十四件蔴袋八件雜貨二百六十四件 
[最近運滬之浙茶數]  
　　浙省上江一带産出箱茶運銷外洋業由滬杭甬鐵路之茂順泰轉運公司承運由閘口陸續報裝來滬已逹七萬餘箱已誌本報茲將本月一號起（本月一號以前來數已誌前報）逐日由閘口運滬箱茶之數分列如下本月二號一百二十九箱四號二百八十箱五號九十箱十一號四百五十箱十三號一百八十五箱十六號三百零四箱十八號一百四十二箱二十一號四十七箱二十二號四百五十七箱二十三號二百五十三箱此項箱茶均由杭閘口車站運抵上海車站缷落貨棧由江海洋員騐後由該路分交運送裝入榻車送往滬北信記洋棧報關出口 
[友華銀行銀市報告]  
　　中美新聞社譯友華銀行二十五日報告云倫敦昨日銀價近遠期各跌七先令八便士紐約銀價跌至七二倫紐滙價三四九又八分之一此間開盤時金鎊四先令七便士金圓八○日金六三市况終日堅定賣出價金鎊電滙四先令九便士半金圓八三半但無出口交易商人亦少要求昨目倫敦銀價之跌仍由於歐陸之出售紐約銀市堅定由此可見目下銀價似已無可再跌 
[奉賢鉅刦案近訊]  
　　據刦奉賢胡家橋鎭典當案内之盜犯孫肖松林心文等五名業已解送奉賢縣公署歸案訊究在案茲聞事主懋興典當爲清理被刦飾物預備賠償當户手續起見業於前日具呈水警第一區請求檢發失贓矣 
[福和銀樓捲逃出店解滬]  
　　開設法大馬路八仙橋附近之福和銀樓陰暦九月二十二日下午遣出店謝阿林送各式牌號金條三十一條計重三百數十兩出外詎被捲逃無蹤業經該銀樓主徐屏周報捕請緝並登報購緝在案茲悉謝阿林捲取金條後即逃至浙江海鹽縣西城内廣福橋地方家内匿居連日商通伊弟謝阿牛並金阿曹楊恒甫等陸續將金條四根變價化用謝阿林則向人云中彩票頭彩發財致其妹宋謝氏親戚謝王氏等皆來附和而失主徐屏周方面則已得眼線報告馳往該處調查明白即於舊暦本月十月初五日即陽暦十一月十四日密報　　　　　　　　警前往將前後　把守然後人内將謝阿林與其妻羅氏謝阿牛謝王氏謝宋氏金阿曹楊恒甫及女子韓玉英以及小孩二口一併拘獲抄出原贓金條二十七條立解海鹽縣公署奉王知事訊供之下判將起案贓先交失方具領謝阿林等男女各犯判令分别收押該縣王知事以此案發生地點在滬應歸上海司法衙門訊辦遂備文飭警將謝阿林男女八名小孩二口着解送上海地方檢察廰辦理押解到申來警詣該廰投文廩到嗣奉檢察官提案預審之下判將謝阿林等分别收押聽候訊究 
[浦東國民大會選舉紀]  
浦東大國三墩二鄕聯合組織之國民大會於前日在大國關帝廟開會投票選舉代表到者甚衆開票時攝影以留紀念茲將當選者姓名列下盛羹梅方仲揖馬蝶醒盛勵甫盛漢珍黄菊坪方紳欽盛晴蓀倪楚翹照章前三名爲當選執行職務者須通信徵求本人同意否則以次多數遞補聞該會此次選舉後之進行方針在聯絡上海國民大會策進會及對於南滙縣商會縣敎育會等將行使一種具體之請願云 
[福建路聯合會選舉職員]  
　　福建路商界聯合會前日開第三届舉職員會昨日開票監督王宗藩糾察鄔志豪管理王錦文馬名驥書記曹國華徐友亮檢票謝晋卿唱名唐志廉陸留華招待童謙和徐包莊等一時蒞會當場開匭當選職員四十六人姓名列左鄔志豪王宗藩陸洪勛倪廣洲陳韻笙鄧元庭宋星綏沈勤生王錦文邵實甫王森盈孫少蘭沈福田謝香卿董惠卿費福卿兪國珍馬名驥童謙和徐正泉徐鑑章鄔挺生吳川如陸森朝張伯卿張畬塘吳潤生柳世明徐友亮金培慶孫靜山徐復德蕭勝鳴郭安澤孫槐堂金樹蘭趙菊舟戴樹聲陸洪基曹國華毛宗濤馮潔升兪瑞章方信根金榮感楊普康 
[愛多亞路組織聯合會]  
　　愛多亞路商界聯合會醒釀已久日昨始經申泰昌號陳措卿等聯合該路商號二十四家爲發起人徵求同志不久當可成立茲將發起人及店號名單列下申泰昌陳措卿義和成林天德德泰號余長明怡昌祥章仁麟光裕泰記孫正楊鴻泰號洪文德源泰昌張福銘章裕號德盛公吳士廉豐泰興記號陳留林日森昌周瑞金新泰永源記殷庚泰潤泰王兆棠永豐號陳富林祥泰周德輔德興源徐運棠泰昌捐記恒大吳榮銓公和祥裕記沈如棠泰順韋雨卿光明黄國良陳源大陳子芳物品交易所洪承祈晋泰黄國良 
[閘北米糧公會開會紀]  
　　閘北經售米糧公會於昨日下午一時在公會開常會副會長范和笙錢君華曁會董會員到者三十餘人已過半數由會長提出應討論之議案兩件（一）行家所扣客户們金通歸劃一事（二）答復米行公會來函河下買賣事經衆議後第一案們金通歸劃一第二案答復米行公會河下仍照向章買賣皆經通過議畢至五時散會 
[中華武術會消息]  
　　南市中華武術會定於本星期六（二十七日）十二時半參觀徐家滙交通部工業專門學校新建築之圖書館與無線電台及足球比賽昨已通告會員届時齊集中華路會所由交際幹事項康原君陪同前往云 
[箓笋價格看漲]  
　　箓笋一物産自閩省以冬令銷場爲最多本年山地産生不盛出貨不足且此項笋乾年來逐漸昂貴前售每斤二角者今已漲至三角五六分近日招商局等各輪船陸續運到業已完全運罄計共有七千餘件同業已簽様看貨在青雲堂公所集議市價因須待福建各客人到後始能開盤故尙未定惟往年數須有一萬二三千件今歳到貨僅六七折故預料其將來開價必高貴也 
[全國商會聯合會催繳特别補助費]  
　　上海總商會曁縣商會昨日均接全國商會聯合會函云運啓者案查本會前因各省事務所應繳所攤大會經費及常年經費皆不履行以致經費無着進行維艱曾經核定變通辦法函請全國各縣鎭商會每會請特别補助經費銀洋十元而於各省事務所應攤之欵亦即概不催繳原以免輾轉繳解之勞而期收集腋成表之效業經照案辦理於本年五月上旬分函全國各縣鎭商會查照在案嗣接各處函復僉以爲數無多皆樂輪助方期源源接濟俾資維持不謂西南軍事擾攘道途根塞而又益以直皖開釁畿輔震驚遂更多懷觀望大受影響現在大局底定南北已漸統一正力求發逹商務之時亟應奮起直追以圖拓展况本會已届大會之期尤應預事籌備在在需欵故特再伸前意應請貴會查照迅將特别補助費銀十元速爲滙寄以應要需諒僅此一次不以爲例之舉各會素具熱忱當無不爭先維持也除分行外相應函致查照即希迅予辦理勿延爲荷 
[淞濱電力公司改用電線之部令]  
　　北京交通部因查淞濱電力公司工程計畫書内電壓有四百四十狄爾脱使用裸銅綫核與例不符應改用包皮綫或厚綿鞭包覆綫塗有耐水隔電物質者方免危險咨由江蘇齊省長令知寳山孫知事飭知該公司照改云 
[禁止縣警所長警調充衛隊]  
　　滬海王道尹查得所屬各縣間有將縣警所長警調充衛隊以供使役或出門時拿槍擁護不獨與體制不合値此冬防外勤亦必不敷查嘉定已奉令裁撤此外各縣如有抽充衛隊者應回原所以重地方云 
[王悦山赴甬履新]  
　　新任寗台鎭守使王悦山於昨日下午三時附江天輪船前往寗波履任一 
[新任菸酒事務局長尙在京]  
　　江蘇全省菸酒事務局局長鄭焯（號昆池）奉委後原擬赴蘇任事茲尙因事滞京前日先派委員來蘇面謁現任局長接洽一切並往所屬各縣調查菸酒税務事宜聞鄭君接事日期約在下月上旬云 
[美國感謝節停審一天]  
　　昨日星期四公共公廨輪應駐滬美副領事丁約兩君陪審適逢該國感謝節期昨由丁君函致關正會審官除飭知各捕房停解瑣案一天外並令檢察處條示公堂門首俾衆週知 
[洋涇鎭劉警佐之佈告]  
　　浦東洋涇鎭淞滬警察第三區二分駐所劉警佐昨出佈告云爲佈告事照得每届冬防均經添派巡警加班巡邏歷經辦理在案刻値冬防已届自應添加巡警分投梭巡以期消息靈通盗賊歛跡本分所自即吕起每路巡邏增添數班陸續出發分投環防凡茶館旅店一概不准招賭容留匪人違則拘案究懲勒令歇業至於本地莊農夜聞遇有三五成羣形跡可疑者隨時報警確切盤查遇有盗匪儘可鳴鑼告警切勿開槍驚擾特恐各路巡警一聞槍聲疑盜拒捕兜圍轟擊誤傷人命關係匪輕夜晚行路遇警盤查須知爲保衛公安起見應即從容答對不可故意違抗致干未便爲此佈告仰各處鄕民人等切記遵守庶不致妄生誤會也切切此佈 
[呈請預禁建築殯舍之禀批]  
　　洋涇市經董劉志濤潘光賓呈上海縣沈知事云查我國舊俗各省同鄕每在通都大邑名塲巨埠建築殯舍停置屍棺惟須在荒僻之地幽靜之所對於生者無關礙方可建築若在人烟稠密之地首重衛生癘疫禍原理所必禁所以從前城自治公所有限制殯房之議案近來滬南工巡局亦發通告自十月起凡屬屍棺祗可出而不可入凡此均爲大衆之公益起見詎滬西旣受取締大都又注目於浦東不知浦東近亦人煙稠密戶口已六萬餘不稱爲鄕而稱爲市即此可見繁盛斷不能以此爲壑敝處迭接各團公民來函羣請預爲阻止爲特具函呈請仰祈縣長俯賜核准出示預禁並祈咨請淞滬警察廰長訓令三區各分署一體禁止實爲公便謹呈云云沈知事旋即批示云呈悉准出示禁止並咨請淞滬警察廰飭區一體查禁可也仰即知照此批 
[公共公廨檢察處之通告]  
　　公共公廨檢察處前日發出通告云於本日起上午刑事案照常仍開兩庭於九句半鐘訊問所有改期會審各案由胡副領事會訊 
[三誌冬季檢查印花税]  
　　昨爲印花税檢查之第三日仍由温委員與縣委朱稽查員會同第一區警署巡官長警在該管境内各商鋪舉行檢查計查得十六鋪老馬路集水街等處協成興水果行賬簿三本源裕蔴袋店兩本瑞源厚紙店一本暢樂園徵館一本均有違法當塲带回候傳各該店主到來到章科罰至前一日查獲之永新毛巾批發所内違法賬簿兩本均带署暫留在案昨日已由該批發所執事呈繳罰金洋十元領回簿據依法補貼矣 
[舊庚帖亦須貼印花]  
　　上海縣公署昨接江蘇印花税分處長李湛田來函云查婚書貼用雙喜印花一案自開辦以來迄今業已數月省城銷票日臻暢旺外埠繁盛區域其銷數當不亞於省城即偏僻地方亦不能廢婚書而不用又婚書非僅指舊式龍鳯庚帖及新式結婚證書而言即民間用普通紅柬書寫年庚八字者亦係婚書之一種並應一律購貼此係專案辦理之件大部列入預算迭奉部令均經先後轉發在案所有貴署已銷雙喜印花票價截至十二月底止希即另遺請罪　　　報解以符定　云 
[浦東洋涇鎭火警續誌]  
　　浦東洋涇鎭東市新恒泰油酒雜貨店失愼略誌昨報茲悉是役計焚燬新恒泰店面兩幢潘姓平房一間張姓平房一間潘姓牆門二間其比鄰裕康和烟紙店黄合盛點必店損失亦頗不資是晚該管警區劉警佐楊巡官率警到塲彈壓在巡警方面以爲執行職務深恐匪類乘間搶刦故禁止閑人走近火場然商民方面大不滿意以爲不能走近救火致多遭損失蓋該鎭市面雖漸臻繁盛而救火會猶未成立致商民與巡警間有此感情上之衝突也又新恒泰夥友楊道成顧翼生袁忠岳倪和尙等四人現解警廰司法科研訊起火眞相以憑核辦 
[汽車撞傷行人]  
　　昨日上午九時許有某號汽車駛經南京路撞倒江西人郁士章頭部腿足等處受傷由老閘捕房三百九十號印度捕瞥見當即前來抄錄汽車號碼另僱車送郁士章往仁濟醫院醫治一面歸報捕頭核示 
[救濟婦孺會拯拔被拐女子]  
　　女子張藕英十八歲浙江餘姚人家貧來滬爲傭被匪展轉拐至長春賣入蓮香班爲娼身價洋三百元受惡鴇毒打强逼接客後得遇同鄕人通信回家報告救濟婦孺總會函奉天分會竭力設法救出送滬具領完聚又女子鍾娥蛾本埠黄家嘴角人本年四月爲小姊妹騙出被匪王金裕挾至奉天賣入娼寮身價小洋千元惡鴇毒虐强逼接客由救濟婦孺會函奉天分會竭力設法救出送滬業已傳伊父連桂具領矣 
[行使僞幣犯判處三等有期徒刑]  
行使大小僞幣之陸明園王金福二犯由警偵獲抄出僞大洋二十五元僞四八開五百四十五角押送地方審檢廰開庭辯論終結判令還押聴候宣判在案昨午後奉該廳堵魏推檢兩官開庭飭提陸王二犯至案略詰一過以其行使僞幣罪已成立當庭宣判各處三等有期徒刑着各監禁三年判畢飭令還押聴候送監執行 
[買布行使僞幣]  
　　崇明人張連德張維昌由原籍運來土布數十疋昨在浦東爛泥渡鎭設攤售賣旋有通州人强寶樓向張購布數丈計洋三十元强當付小洋二十角詎此項小洋悉係銅質被張察出兩造忽起衝突在途揪毆嗣經崗警到來將張强二人併解三區警署會署長以事關行使僞幣判解警廳訊辦 
[刑事註銷改歸民事]  
袁高禮在公共公廨刑事科呈控劉三（即劉進禮）擅取石子五十餘噸一案前日由廨提訊原告延許理律師到堂代表聲稱此項石子本由被告賣與原告價洋付清後忽將石子取去請追並據原告投訴前情訊之被告供稱原告未將石子價洋付清並否認車取石子經李襄讞核供商之美約副領事以案屬民事判將刑事案註銷令歸民事起訴 
[男女均有不合]  
　　住居南市小橋北首之醫生余文標昨日扭其姘婦施張氏至第一區警署聲稱前奉訊斷每月酌貼洋五元因無力減半貼給據氏供稱在滬北紗廠做女工度日今被欠交貼欵向討不付反將所戴金線圏騙去質洋四元向索口角肆毆等語趙署長以男女均有不合着併送地方檢察廳訊究 
[闖入内室之查究]  
蘇州人王金生昨與常熟人顧阿二闖入愛而近路一千零三十八號門牌居人徐德茂之臥室徐妻吳氏駭極狂呼經鄰人代訴於包探奚德安將王顧二人一併带入捕房押候查明解廨訊究 
[日商控追定骨損失案之研訊]  
　　日商番匠勇在公共公廨呈訴吳春霖雍世根朱雲才張寶助等不交定貨雜骨牽涉保人嘉泰號經理吳生金請追定銀及損失一案昨日午後由李襄囐會同日副領事林君升座第二民庭研訊先由原告代表律師上堂譯稱原告向被告等定購雜骨三千擔立有合同當付定銀一千一百四十兩由吳生金擔保陸續收到雜骨二百七十一擔十一斤尙有二千七百餘擔延不交出除收到貨價計銀五百十五兩五錢外應請追償定銀及損失銀三千七百十七兩八錢零八釐云云繼由吳春霖雍世根之代表律師到堂辯稱吳春霖之保人吳生金早經商明償還原告定銀雙方同意將保人資格取銷原告無控告吳生金之必要應請將保人控案撤銷准被告等減輕交保數目出外候訊等語經中日官核供判吳春霖雍世根朱雲才張寶助合交一千兩人銀並保候再訊核 
[指控攫土騙洋之研訊]  
沈福標延律師在公共公廨刑事科控陸阿連許金祥周寶松張林泰　十月三號在楊欄浦黄浦碼　　　　　　　去值洋一千一百二十元之鴉片烟土兩包又騙去洋三百元等情業經公廨飭將四被告提案判令各交三百元舖保候訊在案昨日午後由張襄讞會同義副領事費洛君升座第一刑庭研訊捕房以被告張林泰係屬包探故亦派費斯福律師到堂觀審先由原告代表律師陳述案情一過次由原告沈福標上堂供稱上月二號由友人崔姓從大連青島間趁輪來滬带有鴉片烟土向我兜售我即向親戚處借得洋一千元連同我積蓄之四百元於三號早四時半同崔至黄浦碼頭輪船上第四號房間内交欵取出用蒲包包就之鴉片烟土兩包令該輪瓜得實司爲我携一包我自携一包登岸囑瓜得　司看守我往雇車輛詎行未數步四被告即來圍住烟土我乃折回其時張林泰戴有眼鏡張即向我謂如願私和須出千金否則拘入捕房我即答伊願出五百元張亦應允但我身畔祗有三百元遂悉數付之其時烟土已被其餘三人携去張言爾毋恐嚇可將所缺之一百元付齊烟土自當歸還我乃隨張至附近弄内彼之家中而携土人似先已入張門嗣因我未將二百元之數付給與張故土亦不還云云又據在該輪充當瓜得買司之甬人陳姓上堂證明當時原告託伊代携烟土登岸允給酬資二角及携土上岸後四被告一擁而來圍住烟土伊曾被第三被告掌頰一下原告到來出欵與張並與彼等同去致所允之酬資原告尙未給付云云旋由被告律師向以上兩人盤詰一過中西官得供遂宣諭退庭四被告仍交原保改期再訊 
[誌謝]  
　　昨承虹口救主堂惠贈新刊辛酉月歴二份（每份價大洋一角）又商務印書館贈第二百六十八期英語週刊第十巻十一號少年雜誌各一册書此併謝 
[來函]  
　　商界籌賑協會來函 
逕啓者第十次誌謝民國路繆李英募鄭希僑五元敝會誤寫一元伏希貴館明天登入來函欄内更正不勝吩禱商界籌賑協會警 
[來件]  
　　遊學須知摘要 
一請領護照先至就近交涉使署領一空白出洋護照然後至擬往某國之領事署簽字領照在交涉使署須備四寸半身西裝肖照二張印花税一元在領事署則付印花税若干元可也惟自費生須带學業證書與留學費用保證書呈騐二者不可缺一官費生則以證書呈騐即可發給 
　　一預定艙位出洋遊學預定艙位爲最重要之一事寰球中國學生會代出洋學生定購艙位年以數百計凡欲委托該會代定祗須塡一出洋調查表（將委托之事詳載備註格内）上粘四寸西裝半身肖照一張隨同定洋照船價三分之一掛號滙寄至游學招待部主任收當給以正式收據一紙如護照尙未請者定時須特别聲明 
　　一檢騐體格出洋留學赴美國者必須經美國當道認可之醫士檢騐體格如無其他病症則開船前二禮拜往醫生處查騐即可竣事在上海欲寰球中國學生會介紹者可與游學招待部主任接洽 
　　一大學章程上海寰球中國學生會備有外國各大學之章程數百份凡屬該會會員均可借閲非會員亦可借閲惟須會員之介紹並附寄費期自出借日以兩週爲限 
[雜評二]  
　　廢除繭行條例之爭（訥） 
　　事固有利彼而害此者然當局之立法必統籌全局上根本之利害以爲利害而不能沾沾焉計一業之利害也且此業與彼業有互相維護之關係利我業而有害於他業者則他日他業之害必仍將影響於我業故以目前之利害爲利害與少數人之利害爲利害結果或且適得其反有知識之商人洞明此種關係放大眼光以計全局之利害而已之利害亦即寓於其中决不作目前與少數人把持之想也將來有知識之商人日多此種利害衝突之爭端必日少蓋爲目前計爲少數人計有利害衝突自全局觀之無所謂利害衝突然而在今日吾知此種爭端尙不能免也 
[公布欄]  
　　江蘇高等審判廳 
民庭判决（民一庭）一件吳佑培與劉嘯雲爲房租涉訟上告一案（决定主文）本件上告不合法駁回一件楊朝楨與王壽爲田面涉訟上告一案（判决主文）本件上告駁回上告訟費由上告人負擔一件高姚氏與竺順林爲保證債務涉訟上告一案（判决主文）本件上告駁回上告審訟費歸上告人負擔（民二庭）一件陳廷佐爲佃租涉訟抗告一案（决定主文） 
本件抗告駁回抗告費用由抗告人負擔一件任德沅與杜子安爲田産涉訟上告一案（决定主文）本件上告不予受理一件張辰等與丁汝梁等爲賬欵迷訟控訴一案（决定主文）本件控訴不合法駁回發交南滙縣署作爲聲明窒碍予以調查裁判預納本審訟費除應扣聲請發外發還以上十一月二十四日 
　　布告江蘇高等審判廰第四十三號布告爲布告事案據律師宋士　呈送律師證書一通登錄費十元呈請登錄前來當經本廰轉呈司法部鑒核在案茲於本年十一月九日奉第一二二七七號指令本廰呈爲律師宋士驤登錄由内開呈悉宋士驤請予登錄應照准此令等因奉此除登錄律師名簿函請高等檢察廰查照訓令第一高分廰及寗滬兩地審廰知照外合仰該律師遵照仍俟加入律師公會後再予執行職務並將入會年月日呈報備查其呈送律師證書仰即來廰具領此布中華民國九年十一月十八日高等審判廰長林棨 
[上海地方審判廳]  
批示一件何彬成狀請執行由狀悉查本案業據陳九斤聲明上告所請應從緩議此批一件徐君道狀交欵洋由准交此批一件陸朝桂狀請執行由狀悉查本案業據陸朝桂提起控訴請廳從緩議此批一件楊菊生狀請給領由狀悉仰候高等廳將本案卷宗發還後再予核辦此批一件鄔炳坤狀請銷案由狀悉准將王陳氏開釋完案此批一件鄔炳坤狀請銷案由狀悉准予銷案此批一件陳庭卿狀請銷案由狀悉准將被告開釋完案此批一件崔錦堂狀領動産由准領此批一件三益公司狀領不動産由准領此批一件李承林狀交欵洋由准交此批一件薛福林狀領簿摺由准領此批一件朱福泉狀保徐尙亭由狀悉查爾店鋪無擔保本案債欵之資力所請不准此一件張龔氏狀領欵洋由准領此批一件鄭芳佐狀請執行由狀悉候派吏執行此批一件邢蔡氏狀領欵洋由准領此批一件張永年狀請咨提由狀悉着即將被告住址查明來廰呈候該辦所請派吏之處礙難照准此批一件吳何氏狀領欵洋由狀悉查該欵尙未據吳金虎交案應候追繳到廳再行給領此批一件吳何氏狀請押追由狀悉候派吏執行此批一件汪民傑狀交欵洋由准交此批一件蔣通夫狀領欵洋由准領此批一件孫協春狀請銷案由狀悉准予銷案此批一件盛炎松狀交鑑定費由准交此批一件陳階孫狀領欵洋由准領此批一件周柏森狀領簿摺由准領此批一件湯連寶狀保小蘭生由准保此批一件陸題石狀請執行由狀悉准即傳案訊追此批一件鄭戴氏等狀請保外由狀悉業已當庭諭知此批一件徐鴻源狀領動産由准領此批一件沈佩軒狀領證據由准領此批一件朱錫根狀請執行由狀悉候傳案訊奪此批一件張張氏等狀請將證附卷由據狀已悉此批一件張張氏等狀交證據由准交此批一件陸行全狀請發還原卷由狀悉查該案原卷業已發還原縣矣仰即知照來禀並非正式狀紙殊屬不合特斥此批一件徐杏興狀請輔佐由狀悉查該警並非本案當事人所請委任蔡倪培律師到庭輔佐之處未使照准此批一件胡耀狀請備案由准領受狀證存此批以上十一月二十四日 
　　判决主文（民一庭）一件决定林巧南等與陳靖如因貨欵涉訟聲明抗告一案主文林巧南陸淦卿之抗告均予駁回抗告費用歸林巧南陸淦卿各自負擔一件决定瞿仲良與鄒品生因欠欵糾葛一案主文本件訴狀准予註銷（民二庭）一件判决李德記訴黄林和貨欵糾葛一案主文本件窒礙駁回聲明　礙後訟費歸被告人負擔一件决定秦式鄉與顧世鑒因侵佔公路不服毘山縣公署批示抗告一案主文本件抗告駁回抗告訟費歸抗告人負擔一件判决吳友三與薛象山債務及會欵涉訟控訴更審一案主文原判關於薛象山還吳友三會洋十二元八角部分變更之薛象山應還吳友三會洋十四元八角吳友三對於會欵其餘之控訴駁回本審訟費及本判决前上告審訟費歸兩造平均負擔 
　　批示一件李芝祥狀保李榮記由准保此批二件喬理卿狀請執行由狀悉聽候先予飭吏追繳此批一件錢福生狀保何應春由准保此批一件歐六璋狀請給領由狀悉仰候傳案訊辦此批一件李慶鍔狀請嚴追由狀悉着即來廰候諭此批一件王金奎狀交欵洋由存候核辦此批 
　　民二庭批一件殷士逹請求抄錄與程沈氏等借欵糾葛案控訴審訴訟紀錄由案經和解終結所請抄錄訴訟紀錄之處未便照准預收抄費一元發還此批（以上十一月二十五日） 
[上海地方檢察廰]  
　　批示吳捷三狀悉准傳案訊奪此批周榮棠狀悉旣據稱周顧氏逃匿無際本廰無從傳訊仰自尋覓被告人　案另行具訴可也此批張鴻如狀悉所訴是否屬實仰候傳案訊奪此批陳兪氏狀悉所稱是否　實仰即來廰訊明再行核辦此批高加林狀悉事不關已毋庸架訟此批李以德狀悉候予提案訊究此批孫連生狀悉業於前狀批示矣仰即遵照毋庸多凟此批張阿友狀悉候傳王錫三等到案訊明再行核奪所請暫難照准此批葉思仁狀悉所訴仍屬難信仰即遵傳來廰候訊此批菓松泉等狀悉仰即來廰候訊此批袁老三狀悉查本案已經控訴仰向控訴審聲明附带私訴可也此批孫馬氏狀悉案已决判决仰即知照此批孫薛氏狀悉金　一隻准予具領至鈔票金戒指等物應歸何人所有尙未明確仰即提起附带私訴以便送同級應核辦此批載同元狀悉案已起訴仰候審判此批周孫氏狀悉候傳案訊奪此批以上十一月二十　日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[中國婚禮奇譚] [  鴛難]  
　　統觀婚禮之成凡現於色釆者無處不仗一「紅」字紅説文「帛赤白色」則與今人所稱之紅似異色矣今以紅爲吉色故人於喜慶之事樂爲點染然考古時亦無尊紅之説惟論語有「紅紫不以爲褻服」而史記文帝紀有「服大紅十五日小紅十四日」服虔曰當言「大功小功」則因正韻以紅通功是紅爲喪服矣今若置紅於喪家孝子必唾其面而紅之對面爲「白」專表死亡不吉若以加之婚娶新郎必飽以老拳而新娘亦破口駡矣實則保存此種習慣不過人云亦云有如都市之狗喜都麗而惡檻樓村砦之狗反是彼自已無有意思在也余於此點每聯想至於專制之遺傳前代帝王之臣工以「紅袍紗帽」爲殊榮至於遜清亦以「紅頂花翎」爲極位尙紅爲吉之由來不過」一人之下萬人之上」之一惡念成之與尊王之孔子所言有暗合處保存至今實屬觸目泰西各國尙「白」所以表其純潔而白之對而爲「黑」黑爲持服誌悼矣於色采自然之理甚合以吾國尙紅之心兩兩相較則其高卑清濁爲如何耶 
　　結婚人之服式内務部雖有規定遵者絕少男子服大禮服除新人物外更不多見女子之禮服裁制不一要以粉霞之緞爲之或加花繡而披以霧穀之綃守舊者亦有僅用紅襖紅裙男子雖不「緯帽外套」紅線亦無鬆油鬆辮可結然仍戀戀於紅蓋便服小帽而紅其「帽結」矣此新郎極似查天影等所扮之新劇小生不時可見也從前新娘以絹掩而謂之「而紅」此即侮弄女子之意務欲處處以「羞」字歸之使不成完全之人今幸破除女子宜若何自全然爲新婦者仍不能忘情於「羞」凡新娘成一戴置深色眼鏡之風素不戴鏡者必感不便因欲效「羞答答」之態度而失却美觀不少雖然新婦而過分倜儻乃引起一般夫族觀誼嚴厲之批評此陋俗也 
隨錄 
[菊花籌賑大會聞見錄] [  春光] 　　 
　　大昌烟公司假大世界開籌賑大會三日十三日爲第一日門票售去千餘張計一千餘元外加預先推銷之劵嘉賓持劵來遊者在萬人以上 
　　大世界門首紥一絕高彩牌經以電燈頗爲富麗塲内四處皆綴五色電燈七八千盞及各國國徵共和廳前之菊花花山跑冰場例有菊花亭兩座一係售惠斯民牌香烟助賑一係售英美烟公司香烟助賑大劇場台之上端有（海上名伶會串）之花牌一方總觀各處耳目一新令人神爽 
　　共和廰上三點起海上校書會唱更有胸綴女招待員徽章之女校書百餘人四處招待所招待者乃彼熟客耳我儕不受彼之青眼也 
　　又有名妓數十人手提采綢所札之小花藍内儲大昌公司新出品雙嬰孩牌烟逢人兜售所得資悉數助賑購者以惑於各妓之游説無不眉飛色舞樂爲輸將 
　　大世界報社满懸名人書畫出售美不勝收其中如澹庵山農指嚴等之書銀鈎鐵劃遵勁異常丙一逹夫王震等之畫亦非常出色售得之資移賑購者頗爲踴躍 
　　跑冰場内有精武體育會及永和會之種種藝術當獻技時彩聲雷動嘆觀止矣 
　　大劇場内第一日日戲加吕月樵等客串戲迷傳夜戲白牡丹客串寶蟾送酒白伶近患咳嗽臨時乃易春香鬧學演時猶頻嗽不已苟伶熱心義舉其志可嘉第二日日戲加林樹森等之古城會頗堪寓目夜戲加三麻子之跑城張文艶之棉花且京戲演畢加威廉班之游藝以是人山人海頗形擁擠當第一夜威廉班演狗戲狗作人立時座位前幾排以碍於視線皆不坐而立座後有一人忽大聲斥曰台上之狗人立臺下坐客奈何効狗作人立耶聴者以其語趣無不大笑第三日午後四時以前門票售二角四時以後則皆售一元二角之劵苟入大劇場觀劇樓下須資八角樓上一元然第二日因四時以前售兩角之故游客愈形衆多云 
斯老不出如軍閥何 
詩錄 
[春日過龍華軍署] [  豁安]  
　　九峯縹渺百川藏大好歌場併戰場可笑桃花無意識年年化血惹刀光 
　　官廳見沈墨仙晝墨梅 
　　可愛松江沈畫師爲人作畫带深思明知熱鬧場中客冷淡風光要使知 
　　獄廨見獄官植竹 
　　日願平安報一回數竿修竹試親栽吾儒祗覺虚心好豈被械 
甘棠引誘來 
　　吕城喜作 
　　浮生差閲世情深幾悼同羣失本心天下渾淪元氣處那知今日遇山林 
　　籬菊 
　　兩字風霜付等閒孤芳勁節自年年肯將氣骨因人換學那夭桃媚錦天 
[新聞拾遺]  
[鳯去] [  隱厂]  
　　寗垣尹某前清曾宰某縣家頗富有今夏以千五百金納名花小鳯爲妾大有終老温柔鄕之概小鳯年剛花信寵擅專房自外表觀之固若端莊貞靜且平日亦不外出尹某喜甚不意前日下鄕祭墓翌晨歸來妾忽不在尹猶未疑其潛逃迨至黄昏時候仍未見歸始大驚疑亟檢物件則衣服未動而珍飾匣及紙幣千元均不翼而飛尹即招集諸婢媼嚴加盤詰始悉該妾久與廚役趙二有染至是乃乘間偕遁尹嗒焉若喪然因事關暧昧惟有忍氣呑聲而已 
[火來] [  露]  
　　本埠北京路某里朱某於前晚臥時以香烟一支燃火於床上吸之且臥且吸詎因是日疲困殊甚故一睡即熟而手中香烟猶未盡即墜於被褥上被褥卽時延燃其妻之手偶伸出及被覺被上頗熱異之起視則烟氣四佈已有小穿於是急呼夫起共同撲滅得免焚如亦可爲不幸中之幸矣 
小說 
[社會小說衆醉獨醒（二○四）] [  瞻廬]  
　　第三十三回事多拂意悍婦反脣語出有心匪徒切口青巖聲辨道阿彌陀佛冤哉枉也我伍青巖倘有此心將來不得好死勉齋道你便滿口賭咒我只算你放狗屁誰來信你你説將來不得好死我却呌你現在不得好死横豎一命抵一命你這條命有按月三十六元的身價我這條命窮得不名一餞我便和你拚這一拚來來來説到來字便下死勁的把青巖向岸邊拖去這處又是僻巷下岸便是河灘青巖被他一拖醉步欹斜早拖過了六七尺再過一二尺便要應了「拖人下水」的一句俗語街上没人來往站岡的巡警又不知在那裏打盹青巖没奈何只得徐祖宗徐老爺徐菩薩的混呌勉齋更不答話横一拖竪一扭漸漸扭近河灘拚與他載沉載浮同歸於盡也是青巖命不該絕驀聴得有人唱着没板眼的戲曲遠遠而來青巖極喊幾聲張老三快來救我勉齋吃了一嚇把手一鬆拚命的逃去比及張老三聞聲來救勉齋早已不知去向單見青巖立在河灘邊喘做一堆老三詫異道老青你大呼小呌做甚難道城市裏面有甚麽翦徑强人抄你的腰包青巖搖搖頭兒老三道那麽河水裏測老出現向你討替青巖又搖搖頭兒老三道這不是那不是因甚亂喊着救命青巖透了幾口氣定了一回神才操着切口答道方才黑暗裏竄出幾個蚊蟲把人亂咬一時没法只得亂喊着救命老三道蚊蟲呢青巖道聴得有人來救蚊蟲都逃去了老三笑道你枉做了一個人見着蚊蟲都怕好不慚愧我且陪你走一程路倘有蚊蟲咬我一脚也踼死了幾個原來江湖上的切口把狗喚做蚊蟲 
自由談之自由談[  鵑]  
　　一切有情自有世界始有世界始有衆生有衆 
生始有情有情始有一切煩惱一切苦痛一切 
罪惡相與爲因相與爲果縈繞淹纒而不能已 
而造此世界造此衆生者則亞當夏娃也故亞 
當有罪夏娃有罪 
大昌煙公司徵文揭曉（丁等） 
[大小嬰孩牌香烟寶塔時] [  小笑]  
烟新鮮最芳妍譽遍大千小囝像天仙吸者恐後爭先旣挽利權又省錢紅男綠女接踵摩肩拿着大小嬰孩笑語連大昌的營業一天好一天 
 
 

Page 15

 
 
   
 
 

Page 16

 
 
常識 
常評 
[責任] [  覺]  
　　國民有國民之責任民國之國民以監督官吏爲責任不能監督官吏致官吏有不法之行爲者國民之放棄責任也而今之國民能明此責任者幾人 
　　官吏有官吏之責任民國之官吏以能爲國民服務爲責任爲國民服務而敢營私舞弊以欺罔國民其罪與專制時代之奴欺主等而今之官吏能明此責任者幾人 
　　軍人有軍人之責任民國之軍人以保衞國民保衞國家爲責任不能盡其保衞國民保衞國家之力而位高者呑餉以自肥位卑者爲上級軍官之奴隷此非國民之所當豢養也而今之軍人能明此責任者幾人 
　　夫苟不明責任之所在則欲其能盡責任也難矣能盡責任者必自能負責任始能負責任者必自能明責任始故今日救國之要圖在人人各明責任 
商業常識 
[進貨須知] [  朱先營]  
　　商人之標凖以營利爲唯一宗旨故進貨之價必欲其廉而售貨之價必欲其昂此不易之理也第欲以廉價進貨有須注意者分述如左 
　　（甲）必諳地方之情形（一）審定甲地某貨價昂乙地某貨價賤則向乙地購之而售諸甲地（二）默計某貨丙處消路呆滞而丁處則供給不敷應向丙處購之而售於丁處獲利之豐可操左劵 
　　（乙）預算市價之升降如於廉價時購進及昂價時售之則得利自厚 
　　（丙）應擇其易銷者（一）須求其價廉（二）須選其應時者免致久擱耗息 
　　（丁）必於品質之精粗高下悉心研究倘貪賤價購進劣貨及事後察覺則貶價出售必損成本否則必於前途營業名譽全隳矣 
　　（戊）必自度其資本是否充足消路是否迅速徒貪價廉購入多貨以冀他日之獲巨利不幸一旦販路呆滞成本久擱他項貿易旣不能兼營而於客面往來所諾之欵届期開支不敷必爽前約則將來之信用已失盡矣 
　　以上諸端就余管見所及供獻進貨諸君不寗唯是他若貨物之産地産額類别性質及於已有關之商情尋常均宜悉心研究則臨時握籌勝算庶有濟焉（乙種酬）移賑 
[推算金鎊合規元之法] [  磐尊]  
　　英之幣制以八衣去ＥＩＧＨＴＨ爲一辨士一衣去得辨士八分之一即一二五是二衣去卽二五是三衣去即三七五是四衣去卽五是也十二辨士ＰＥＮＮＹ或Ｄ爲一先令二十先令ＳＨＩＬＬＩＮＧ或Ｓ爲一金鎊ＳＯＶＥＲＥＩＧＮ或Ｌ推算之法以辨士爲主體將先令化爲辨士合成若干用歸除法向一分之即除得一辨士十二乘之得一先令之市價再以二十乘之得一金鎊之市價或以五先令一辨士二五爲例法以五先令化爲六十辨士再加入一辨士二五則得六十一辨士二五乃用六一·二五向一除之得每辨士一分六釐三毫二絲六忽半以十二辨士乘之得每先令一錢九分五釐九毫一絲八忽又以二十先令乘之得每一金　合上海規元三兩九錢一分八釐三毫六絲（乙種酬） 
法律 
[普通人民之權利] [  鏡予]  
　　古者無國家與政府之區别政府即國家政府卽主權之所在人民對於主權不能有權利晚近思想變遷以爲國家爲主權所在居政府與人民之上委政府以統治權而授人民以種種對於政府之權此種權利各國多規定於憲法之中茲依我國約法所規定説明如左 
　　（一）自由權凡人民自由活動之權必須於一定範圍之内否則人人隨意自由爲各自爲政無政府無治安勢必至皆不自由矣 
　　（二）請願權立法院雖代表民意機關然猶恐有民情隔閡之弊故人民得依法律所定有請願於立法院之權 
　　（三）訴訟權在專制時代常有有勢力者欺壓小民若赴法庭起訴多拒不受理蒙寃負屈無由得伸故特規定「人民依法律所定有訴訟於法庭之權」於約法之中正中我國積弊 
　　（四）訴願權及陳訴權訴願權者對於行政公署而言陳訴權者對於平政院而言（理由同前） 
　　（五）應任官考試權及從事公務權舊時門閥階級界限甚嚴今則凡屬國民皆爲平等依法律所定有應任官考試及從事公務之權 
　　（六）選舉及被選舉權夫選舉權與被選舉權爲立憲國人民所應有者尤爲代表政體所不可少但無論婦人孺子以及囚徒精神病者亦享有此權殊屬非是故必依法律所定方可 
　　按前言婦人無選舉權與被選舉權係依據我國約法而言近來歐美婦人參政之聲浪甚高且有國家已經允可者自當别論（乙種酬） 
家庭常識 
[説儉] [  方葆琳女士]  
　　儉美德也善於處家之婦人無不儉然儉而失中則流於刻是亦不可不知田野小民斗粟尺布魚蝦素蔬入市營求一家生計所係如其過於吹求便宜惟恐不至使人當面譏刺背後議論厚道之謂何又嘗見富貴之家貧窘親戚斷絕往來皆他日招怨之地所謂十分精細一絲不漏未可爲美德從寛一分留有餘不盡之意家世必可綿長自來良善之家庭多得力於婦人以仁厚謙恭立敎故能澤及子孫不爲造物所忌但處世貴寬律家則貴嚴大易家人初爻云閑有家悔亡此卽不可不嚴之意所當三復於敎訓子弟方面亦易着手不然自家從艱辛中得來猶知義理至子弟膏梁習成性氣頣指驕人薄老成爲迂闊以脱略爲時髦如此安得不敗洒掃應對進退在古爲敎訓子弟之方法於今亦甚合於清潔衛生練習社交之始基亦不可不知 
　　儉之反面則爲奢好體面鬧排塲爲女界之通痛於量入爲　及自已之身分略不顧慮因此二者百事勉强心身爲之疲勞其甚者則名行因之墮落見某氏裝飾之入時而思有以效之又因某氏衣履之翻新而思有以仿之隨意變更此中損失亦已鉅矣每聞一衣之値僅五六元者而邊緣及成工過之此則蘇邊間女子絕大漏巵他省尙不若是連類及之則爲酬應試問供張應付費從何來富者旣多漏巵貧者遂至借債甚至不惜重利以濟燃眉並非甚不得已而自遺伊戚良足浩歎願吾諸姊妹思之以儉德相勸勉也（乙種酬） 
衛生 
[用芳香化妝品之宜愼] [  K]  
　　芳香之氣可以舊精神快胸襟用之得當誠極有益然因刺激之力猛究非人人所宜用例如小兒腦方發育多受香氣刺激不特將來嗅覺減弱即腦力亦必因之祈鈍故凡撫育子女者不可多用芳香化妝品 
　　又如方將成人之男女未婚之青年以及有花柳癆損之病者性慾每易　長爲保持康健或防病增重計正宜勉力鎭定嚴行自制更須高其意志潔其思想多讀修養之書勿近狎邪之人庶使妄念息而慾心歛然而尙有宜加注意者勿用芳香之化妝品是也因是等香品多用麝香珠蘭玫瑰等香質爲原料其性均易剌戟性慾撩人心意而導之入戕伐之途此外有自伐之癖及婦女在經行之期者亦必禁用香品其理亦猶是也 
　　更有進者苟盛裝之婦女多染馥郁之香氣更足惹流氓惡少之注意或致招意外之侮辱散步郊外者尤宜加愼即在交際場中亦以質素爲尙戒用猛烈香料庶免擾人神思爲知者鄙 
　　總之自愛之青年不宜身染馥郁之芳香西人每視身襲奇香之青年爲墮落之青年良有以也（乙種酬） 
 
[舊婦女除了生殖一無所能]  
道德叢話 
[西方格言（六七）] [  謝分子選譯]  
　　策馬渡溪之時安有易馬餘地「林肯」（ＬＩＮＣＯＩＮ） 
風旣來舟當駛「荷蘭諺」 
老人之談話不窮「英吉利諺」 
僞友之口有蜜而胸藏膽汁「德意志諺」 
時計令人知時女子反是「英吉利諺」 
談狼而其尾現「法蘭西與荷蘭諺」 
獅皮永無廉價「英吉利諺」 
禍福爲鄰「德意志諺」 
寗損失毋妄得「英吉利諺」 
寳石之粗者易見混於沙石「白龍泥」（ＢＲＯＷＮＧ） 
公民常識 
[打破鄕鎭惡勢力] [  本立]  
　　吾們要改造鄕鎭先要打破劣堇惡保土棍的惡勢力因爲這般人對於社會事業非但足以妨礙并且足以破壞他們的自身一些没有思想和智識但憑他經騐的惡手段去武斷只是土棍利用惡保惡保利用劣董劣董利用長官一方面恭維一方面壓迫做一件事先要打算自己怎様於是應做的不做不應做的瞎做應興的不興應除的不除人是不死不活就弄得一個社會也是不死不活但是却有許多愚夫愚婦還要去迷信他吾眞不懂咧吾們現在要打破這惡勢力先要減少他的分量然後漸漸兒消滅他的全部怎様打破他呢還是反而求諸已 
　　第一無論什麽事不要他們管大家照着良心自己約束　　第二無論什麽事不要他們解决大家照着良心自己解决第三無論什麽事不要他們做大家照着良心自己發展總之不要和他們親近越是親近越做不好因爲善的感化終不及惡的感化的容易（乙種酬）移賑 
工業常識 
[攝影術（一）] [  魯文輝]  
　　軟片顯影法 
　　年來我國科學日漸發逹美術事業亦隨之俱進攝影術乃其一也然攝者雖衆求能自行冲晒者甚鮮往往委之照相館需時二三日每有急不及待之勢識者憾之爰將經騐所得貢錄如下旣便練習又省糜費洵一舉兩得之事也 
　　顯影之法甚簡惟採購用具配合藥品則非初學者所易操縱不如購用市上出售之冲晒藥具每組一盒衹購二元數角「商務印書館等均有出售」計有紅燈一顯影盆四量杯一晒架一調藥棒一顯影藥粉一盒「計五小瓶」定影藥粉一包「計半磅」燈光紙二打顯影藥水一瓶顯影時另備清水一大盆汚水桶一只黑房一間内置桌一注意紅燈與黑房有無白光漏射之處紅燈置桌上相距十八英寸顯影手續可分六級 
　　一「第一盆」满盛清水 
　　二取顯影藥粉一小瓶啓其木塞分兩次倒於量杯内用清水四兩溶化之並以棒調和傾於「第二盆」内 
　　三在暗室内將軟　紙捲展開撕去紅紙及複寫紙「即黑色者」 
　　四執軟片兩端浸於「第一盆」清水内上下拖洗使全片均濕並弗使有氣泡 
　　五軟片浸濕後移入「第二盆」藥液内仍執兩端上下輪顯不可稍停未幾感光較深之處漸呈黑影約二分鐘均清晰可觀至五六分鐘全片黑白之影皆甚分明方可離開顯影液惟感光較弱之軟片顯影時間須略延長可將片移近紅燈旁照閲至顯至適度爲止持觀切弗過久蓋片膜受熱過多必致浮脱少則顯出之影亦晦暗不明 
　　六軟片顯影畢移置「第三盆」清水内漂洗一過面後定影未定影前切不可感受白光 
乾片顯影其法略同 
軟片定影法 
　　先將定影藥粉之盒蓋揭開撕去臘紙每粉半磅和水三十二兩如無巨甑盛貯不妨減少其液量俟用時加足小圓盒内之酸性藥須一起溶化惟用時藥液多寡不拘傾於『第四盆』内 
　　定影時軟片藥膜須向下拖浸三數次後將一端平置盆内漸以餘片相繼摺疊其上於藥液中勿令稍有凸起操作之時尤須輕穩不可過重致將軟片摺損然後可開黑房門及燃燈俟全片黑白之影均極分明再浸二三分鐘方可取出用清水漂洗如片面尙有黄蹟則係定影未足之故 
　　軟片漂洗及晾乾法 
　　漂洗軟片亦有數法或浸於清水盆内五分鐘每分鐘換水四五次常換盪之弗使沉滞或浸流水中一小時易水二次取出晾乾 
　　晾時用繩一條横懸空置以軟片夾挾之於繩上或將軟片居中剪開用針將其角端撇於繩上均可 
 
