# 1921 - 108 - 4917303

 

Page 1

 
 
   
 
 

Page 2

 
 
   
 
 

Page 3

 
 
時評 
[四人會議（冷）]  
　　中國事權掌於少數人之手故中國之會議亦祗須以少數人行之如今日之張曹王靳之四人會議即其類也 
　　雖然會議必有結果結果須在實行此張曹王靳之四人會議無論其所議如何果能一一依之而實行耶張之權力自在滿洲曹之權力自在黄河王之權力自在長江靳之權力自在内閣然試問滿洲黄河長江内閣之間果皆惟張曹王靳之命是聽耶尚有一言張曹王靳四人果惟所議之言是守耶我恐少數人之會議亦與多數人之議會同其效用而已 
　　抑又一言中國之權貴相隔則多誤會見面又易諒解四人而不能常會議者誤會終多於諒解也僅僅一時之會議又安益哉 
[命令]  
　　四月二十四日大總統令　劉尚忠授爲陸軍步兵上校魏鴻發加陸軍步兵上校銜此令 
　　又令　兼署陸軍總長靳雲鵬呈請將劉福生加陸軍步兵中校銜包玉祥授爲陸軍步兵少校譚懋勳黄庭魁賈有福文得才康福才宋衡才涂治明姚孝先崔積福羅正祥王有良路莊馬得山加陸軍步兵少校銜均照准此令 
　　又令　兼署陸軍總長靳雲鵬呈請授孫鳴鑾明楚英陳堯鑑爲陸軍步兵少校劉伯達爲陸軍三等軍需正彭定遠爲陸軍三等軍醫正湯啓運爲陸軍三等軍法正均照准此令　　又令　趙月修晋給二等大綬嘉禾章鍾家祥給予三等嘉禾章此令 
　　四月二十二日大總統令　文官甄用合格簡任職存記胡大華著交内務部酌量任用陳廷則勛著發往江蘇交該少長酌量任用此令 
　　又令　任命高雲崑署黑龍江全省警務處處長此令 
　　又令　署内務總長張志潭呈准兼署黑龍江省長吴俊陞咨請任命高雲崑兼黑龍江省會警察廳廳長應照准此令　　又令　署内務總長張志潭呈准安徽省長聶憲藩咨請將長淮水上警察廳試署警正劉朝朗免去本職應照准此令 
　　又令　署司法總長董康呈湖北夏口地方審判廳推事劉鴻鈞請免署職應照准此令 
　　四月十九日大總統令　兼署山西省長閻錫山呈考覈屬吏請予奬叙等語署長治縣知事康佩珩除暴安良威惠並著著晋給三等嘉禾章署臨汾縣知事劉玉璣學識淹通才堪濟變署代縣知事郭學謙勵精圖治力爭上游汾城縣知事紀澤蒲穩練老成關心民瘼署安邑縣知事鄭裕孚才優心細政敎著明均晋給五等嘉禾章署和順縣知事陳迺蓉明白穩愼施政有方署陽高縣知事高浚明勤苦耐勞庶政畢舉署壺關縣知事張廷琇因地制宜不煩不擾署黎城縣知事陳觀韶精密安詳愛人以德均晋給六等嘉禾章試署遼縣知事李撫辰躁釋矜平政知體要署昔陽縣知事梁壽國有爲有守實事求是署太谷縣知事安恭己善政得民輿情愛戴署高平縣知事龐全震明達精銳因應咸宜署清源縣知事楊增榮承流布化實惠及民署天鎭縣知事段國垣精明穩練學識俱優署廣靈縣知事曹祖烈樸誠任事弊革利興均給予七等嘉禾章署新絳縣知事徐昭儉明達治體黽勉圖功署介休縣知事張賡麟才猷練達措施悉當署大同縣知事馮延鑄精明强幹措置裕如增著傳令嘉奬交内務部查照此令 
[專電]  
　　北京電　鄂王今晨抵津靳昨晚車先往歡迎曹張約王來第一議題在解决對南方針聞王臨行曾集各省代表開一會議結果以保持各督地位爲前提至選舉仍主緩辦（二十五日下午三鐘） 
　　　北京電　昨中行股東會（一）投票通過滾存原數案（二）票選監事以廬學溥　陳輝德　李律閣　章宗元　王源瀚　當選今日續議修改章程 
　　（二十五日下午三鐘） 
　　北京電　王懷　調察哈爾都統張景惠爲步軍統領兼三特别區巡使（二十四日下午九鐘） 
　　北京電　贛陳電請將護省長楊慶鋆改署並保劉印昌署財廳長夏同龢景啓擇一簡署贛關督 
　　（二十五日下午三鐘） 
　　天津電　鄂王今日午前十一時偕在豐台迎王之院代表張某抵津旋應曹請赴曹家花園午宴聞卽將與張曹靳開四人會議商决各問題（二十五日下午三鐘） 
　　漢口電　毛旅一團編入定黔軍一團遣散在南湖一營敬日（二十四）繳械武穴一營派彭廷銓往同盧旅辦理資遣（二十五日下午四鐘） 
[公電一]  
　　貴州任可澄等通電　各報館均鑒劉前督顯世治黔數載在民國三四年間貴州政費收支兩抵尚無不足護法之役黔軍駐兵川湘就食鄰省未在貴州領餉每年節省軍費殆不下百餘萬元復於其時抽鹽商捐設籌餉局每年入欵又二百餘萬統計三四年間當有數百萬存欵乃爲奸人侵蝕迄今庫空如洗黔局更新爲整理財政起見特設公欵清理處從事清理頃據公欵清理處處長平剛呈報據稱劉前督顯世歷任數年與其弟衆議院議員劉顯洽其子劉剛吾勾結奸商蔡恒武表裏作弊吞蝕公欵爲數甚鉅兹舉其確有實據者言之查民國四年袁氏將行帝制貴州表示贊成發給貴州偵探費二十萬元僅有收欵文電並未存貯金庫護國之役袁氏旣倒共和復活劉顯世迭電中央請撥善後欵項經由中央電准計自民國五年十月十五號中央　欵二十萬元此項係分作三次撥兌（一）係民國五年十一月二號由漢口中國銀行撥十萬元交漢商陶讓虞收（一）係民國五年十月十六號由滬中國銀行撥七萬元交上海羣明社蔡恒武收（一）係民國五年十一月十五號由滬中國銀行撥三萬元交永豐紙廠田雨亭收又民國六年一月十三號北京國務院電准支善後現欵二十萬元及財政部儉電允撥鹽欵現銀二十萬元係由渝中國銀行撥兌又民國五年中央電准協濟黔省現欵每年八十萬元每月平均撥六萬六千餘元自五年十月起至六年一月止共得欵二十六萬四千餘元除漢口中國銀行撥付六萬六千餘元外均係由渝中國銀行撥交黔軍熊旅長其勳其勳即領解回順州者文電具在可以覆案又查得民國四年冬蔡恒武領得黔欵八萬元匯至上海又查得民國七年在洪江撥借商欵十萬元係由囗囗釐局撥由顯世匯交蔡恒武合前存之八萬元均着購械又查得民國七年八月黔省代表嚴餘春收到劉顯世匯粤購械三萬六千五百餘元（中脫）有蔡覆電可據合計蔡處存欵已達二十一萬餘元又查得民國六年劉剛吾領得黔欵三十萬元購日幣當時日幣甚低今日幣已高及一倍計當得五十餘萬元又查得劉顯世賣槍彈與各縣共得欵幣九萬餘元軍械局有案可稽又查得民國九年二月廣州軍政府匯欵五萬元協濟駐湘黔軍此欵旣未發給黔軍亦未貯入金庫以上各欵總計已達一百八九十萬元徵之文電考之擋册證據顯然乃預算决算旣未列入此欵亦未經由財政廳貯入金庫其爲乾没無疑其他未經查實者現正從事審察待後隨時呈報等語前來竊可澄等與劉前督舊有交誼本不願以過甚之詞致淆清聽惟事關公欵不敢徇隱除現已電達劉前督請其明白答復外特先電聞惟祈公察任可澄慮　叩删 
 
 

Page 4

 
 
   
 
 

Page 5

 
 
   
 
 

Page 6

 
 
[公電二]  
　　開封來電　各報館鑒豫省不幸天災人禍紛乘迭起去歲大饑哀鴻遍野賴中外善士協力施振災民得延殘喘方謂麥收有望可慶再生不意本月十四日又有現任將軍府將軍前河南第一師師長成愼勾煽駐彰防軍懷謀變亂叛兵土匪混爲一家燒殺姦掠無所不至哀哀窮黎又罹浩劫所幸將士用命友軍協助不及二日得告肅清特恐遠道傅聞不知眞象奸人造謡熒惑觀聽謹將軍變顚末及剿辦情形據實奉告如下查駐彰軍隊原爲成愼舊部此次成愼由京到彰駐城内大佛寺聲稱奉令起事并云某人擔任餉械某人運動他軍兼有旅京河南同鄉會從中主持且出函電多件示衆徵信團長孫會友首先附和餘遂依違十五日晚大掠　城商民大佛寺内大箱籠財物堆集如山十六日成愼率兵南下行抵新鄉爲駐防直軍所阻乃折回衛輝所糾合四方之土匪蹂躪城外之巿街較彰郡尤酷又將鐵道拆毁電線割斷設防潞王墳一帶計抗官軍此成愼煽惑軍隊荼毒生靈之實在情形也少城得報即命趙司令率隊星夜渡河又調寳鎭守使馳赴前線會同攻剿旋接吴副使由洛電告已飭新鄉磁州駐軍準備首尾夾擊副使并率砲隊機關槍隊親臨火線官軍士氣奮勇百倍叛軍憑高射擊頑强抗拒卒以順逆所在衆寡不敵激戰十數小時匪遂下支其彰德巢穴早爲直軍蕭師長佔據匪首成愼微服宵遁叛兵一律繳械投誠彰衛之間已無匪跡交通通信均已恢復現正飭屬辦理善後此討伐成愼綏靖地方之實在情形也抑德全等有不能已於言者河南地處腹心關係治亂至爲鉅大方今統一未成時事愈棼内憂外患紛至沓來中原腹地何堪再擾是以夙夜競競惟知保土安民上下一心文武同德所以報國家有長官者在此所以報人民者亦在此有渝此旨敢於倡亂者祇有屨及劍及一致同仇不知其他也在趙督軍張省　涖豫日久一切施設詎能盡滿人意然官吏任免自有法規民國紀綱縱云墜地而强取豪奪亦未有鹵莽滅裂如成愼所爲之甚者成愼粗率之夫本無常識因熱中功名或不免爲人利用此次糜爛地方以致身敗名裂其罪當誅其情猶不無可原獨至利用成愼者玩弄無知之徒擾亂桑梓之邦以圖洩私人之憤成則攘取權利自居漁人敗則逍遥法外不負責任而且假借名義濫發電報百方搗亂自爲得計須知干犯法紀終難倖免多行不義必當自斃除秉承軍民兩長協力防範消患無形外謹此電告伏望扶持正義主張公道俾宵小奸人略知顧忌庶兩河孑遺得一日之安不致再見兵禍河南幸甚大局幸甚暫編陸軍第二師師長寳德全（以下軍界及各界銜名略） 
　　甬江來電　學生會十人團寗波旅滬同鄉會申報館鑒新章布莊朱如松等私進大批劣貨聚衆凶毆學生及十人團員重傷數十人危急萬奬請協力互助主持公論寗波學生會十人團同叩有的（　都改爲高尚 
世界路透電 
[德國賠償問題之英法會議]  
　　二十四日倫敦電　英法總揆在海愛士集議終日考察專家對於德國來文擬修復兵燹區域事之報告後又討論向德索取賠欵之辦法聞英法對於立即强迫德國償付賠欵之必要意見一致英國自由黨與工黨反對施行新懲戒條件故英法總揆互研究糾正各觀念點之方法 
　　二十五日倫敦電　英法總揆今晨在海愛士續會議議决法國條件所餘各點德國新牒文尚未收到喬治氏與白里安氏作别後即赴倫敦白於正午回巴黎 
　　二十四日倫敦電　路透社探悉英法總揆今日午後會商甚久法國提議曾經討論但無决議因此次談話乃非正式會議也决議案須俟四月三十日高等會議定之如英國罷工風潮不息高等會議地點將在倫敦否則在巴黎聞兩總揆於尋常决議案彼此已有同意但須使高等會議通過之法國提議之採納已無異見聞占領魯爾流域時不用英兵但英國騎隊與坦克戰車須酌用若干以表示協約國之團結至於巴黎之約則仍存在並無修改之意 
　　二十四日倫敦電　英相喬治對路透代表發表談片謂彼與法總理已討論續加懲戒之問題但現有一困難點即德國現又有一公文方在出發中也德國最近之公文固可滿意但僅及一部分問題而未及賠償全案預料四月三日大會時各協約國皆將出席故海愛士會議之結果今無庸多言彼與法總理之談話性質極爲友好曾討論佔領魯爾流域事如德國無滿意辦法協約國勢必佔領之苟非爲達到目的計無人願如此行動但德國實自召之也 
　　二十五日紐約電　紐約時報華盛頓訪員探悉德國提議如可視爲討論基礎則協約國與德國間將再開會議届時美國亦派代表與會並非以仲裁人自居不過欲從中斡旋使雙方接近耳 
　　二十四日柏林電　德政府請求美總統調停賠償問題未先商諸國會以致發生齟齬内閣風潮似將發作而外交總長西門士氏之地位大爲危險 
　　二十四日華盛頓電　國務院現已接到德國對案但詳情尚未發表 
　　二十三日巴黎電　時報評論德國關於賠償問題最近之行動張卑士麥於一八七一年法國戰敗後之言曰法國如不付欵則吾人將如樹上之青蟲逐寸吞食法土至其死而後已時報謂法國不欲施用卑士麥之手段惟願得其所應得者 
　　二十四日倫敦電　德國關於國家銀行所存預備金事之覆文路透社巴黎電所傳者與昨日比京來電不同據路透巴黎電稱德國聲稱不能依允協約國此項要求因國家銀行乃私人獨立公司如移動其存金將使德國經濟界發生嚴重風潮故也但願立即在國會提出議案將五月一日滿期德國現金未經賠償委員會核許不得出境之令展至十月一日 
[英礦工與礦主之近議]  
　　二十五日倫敦電　今晨礦主代表鑛工聯合會幹事員復與政府在商部開會以求覔一解决煤業爭端之基礎大會曾討論暫時解决之可能性現信礦主擬主張依區域基礎作暫時解决試行三個月逐月修改然後施行永久解决定工資與餘利之標準此議實爲礦工所要求之全國基礎與鑛主所主張之地方基礎之拆中辦法礦工幹事員柯克氏在西漢姆向運輸工會議演說謂三角聯盟如不改組則鑛工將脫離之改組之目的乃在使在下者而非在上者主持一切也 
[愛爾蘭之暴舉]  
　　二十四日倫敦電　愛爾蘭君場報告本星期抄貝爾法斯與克萊爾郡之新芬黨屢施暴舉計殺死兵士兩名又重傷兵士三名平民兩名貝爾法斯有敎員與書記各一爲不知姓氏之三人之槍斃鐵泊萊里有出版家一人爲人暗殺柯克地方之郵差屢爲黨人攔阻共被刦去掛號信四十七封常信七年封加爾威郡基爾米爾金山中有皇家警士十四名爲黨人一隊襲擊彼此惡戰十二小時後有援兵馳抵擊退黨人警士死一傷一 
　　二十五日倫敦電　竇比爵士稱渠於數日前赴愛爾蘭並非奉有政府之使命亦非愛爾蘭有人召之但純爲自動的私人游行 
[各國近事記]  
　　二十四日維也納電　解决台羅爾屬於何國之公民大會據最初投票結果觀之主張與德合併者占百分之八十之大多數 
　　二十四日維也納電　官庫起火燬大批麵粉糧食皮鞋及各種材料估計損失約值五萬萬克郎維也納居民大感苦痛 
　　二十四日馬爾太電　日太子今晨抵此大受歡迎正午登岸由總督等恭迎午後赴皇家劇塲觀劇今夜將由總督開宴欵待日太子已定星期二日午後離此前赴支白拉太 
　　二十四日倫敦電　摩洛哥之擾攘乃因地方官禁止西班牙僑民在海面捕魚之故 
　　二十二日巴黎電　據官塲報告一九二一年第一季之貿易大見進步出口貨超過入口貨英金四千萬鎊 
太平洋路透電 
[張曹王之會合]  
　　二十五日北京電　王占元星期六晚離漢今晨抵津隨員頗多並帶衛兵一百二十名豫料張曹王三督在津與靳總理續開會議後或將入京 
[天津會議與烟禁]  
　　二十五日北京電　中國禁種罌粟一事爲天津會議刻所討論大問題之一聞與會者頗有嚴禁之意大約尚有重要辦法 
[古巴近狀與華工]  
　　二十三日北京電　駐古巴中國代使報告政府謂古巴財政異常支絀華工多不能覔得生活請政府勸阻華人前赴古巴政府已以此情通告沿海各省 
[英使親臨滙豐安石禮]  
　　二十五日北京電　英使艾斯敦爵士定星期四日由津乘游艇赴滬參與匯豐銀行新屋安置基石禮香港總督斯特白斯氏亦將赴滬觀禮惟將稍遲出京 
[香港之新印花稅案]  
　　二十五日香港電　華商商會於四月二十三日開會討論新印花稅案一致贊成委員會徵求華商意見之報告商會於各要點與總商會同意今估計政府照新制可得欵八百萬元而政府今僅需之欵一百萬元耳 
國外要聞 
[德國特約通信（王光祈二月九日）]  
　　倫敦會議與德國 
　　討論賠欵問題之倫敦會議已於前日破裂矣參預倫敦會議之德國外交總長西蒙已於昨日回國法國軍隊已從昨日起陸續占領德國來因河流域各城今日之歐洲又陷入戎馬倉皇之現象矣記者於前數次通信曾略論賠欵問題謂如此鉅大數目恐非今日之德國所能勝任然此僅就德國一方面言之若就協約國方面而論此種賠欵數目又僅僅足敷傷亡兵將卹金之用至於協約因戰爭而負之外債尚屬無法塡還故自巴黎重修會議提出賠欵數目後德國則嫌其過多協約國又嫌其太少德國則謂協約國不體諒德國之情形協約國則謂德國不了解時勢之要求彼此爭執互不相讓莫不持之有故言之成理直至倫敦會議雙方决裂於是協約方面取必要手叚而對德實施懲戒矣 
此次法國派兵占領之地爲德國三大煤區之一戰前德國產煤之地有三一爲薩改比提Ｓａａｒｇｅｂｉｅｔ一爲魯爾改比提Ｒｕｂｒｇｅｂｉｅｔ一爲阿擺邪乃省Ｏｂｅｒｓｃｈｌｅｓｉｅｎ德國戰前工業之所以繁盛皆由於此三大煤區產煤豐富之故戰後（薩爾改比提）之煤已屬於法國（阿擺邪乃省）一地究竟屬於波蘭抑屬於德國至今尚未確定故德國現在所有之煤區（只有魯爾改比提）一處所有德國工業前途之一線希望亦全繫於此一處今因倫敦會議决裂之故又爲法國所占領從此德國全國悉無煤區之可言矣以現在德國經濟情形而論安有能力向國外購煤故（魯爾改比提）煤區之占領實無異宣告德國工業之死刑也 
　　德國賠欵問題爲巴黎和會以來之懸案屢經商榷皆無法解决其繁重困難可想而知蓋賠欵問題不但德國與協約國雙方之問不易解决即協約國内部之意見亦有參差然此次巴黎重修會議提出賠欵問題何以英法之間忽然一致而德國對於賠欵問題何以如此强硬其故安在探微索隱是則吾儕能信記者之責任也 
　　欲回答英法所以一致之問題不可不略言德國近來之外交德國自大戰後本有親英親法親美三派此三派之主張雖各有不同要之皆係聯甲抵乙或聯乙排甲之政策而英法兩國自大戰後對德之意見又常不一致故德國遂得縱横捭闔於其間使協約國對德問題常傾於與德有利之趨向英法對德每有要求皆以互相牽掣常無結果而罷此次賠欵問題德國本可再用此種手段以離間英法俾收有益之效果孰料近來國際大勢一變英法兩國遂有不得不携手之必要而德國縱横捭闔之老方法亦無從用起此所以有此次倫敦會議破裂之結果也 
　　所謂國際大勢變遷及英法不得不一致者爲何即英美爭覇是已美國戰後國力富强不能不對海外發展而海外發展又不能不與英國利益衝突且此次戰後協約各國分得德國各殖民地及賠欵諸利益美國所得不逮歐洲各國遠甚自不免芥蒂故歐美兩洲之政治家感情日淡美國新總統近更擬另組和平會議不以凡爾塞和約爲根據以解决世界問題此種傳聞尤惹人注意於是英法之間更不能不互相結合此兩月以來之形勢也 
　　美國外交方針之轉變旣足以促英法兩國之結合而英法之結合又與德國前途不利此次重修會議之决定賠欵問題即其例也於是德國不能不在離間英法之外交政策而外另覓途徑所謂親美派者遂大得其勢矣戰後美國對於德國始終加意籠絡譬如德國戰後糧食恐慌養料不足德國兒童因而瘦弱美國則捐助大宗欵項購買牛奶肉食等物輸入德國凡中小學校之兒童在學校午餐不取分文全由美國供給因之德國各家庭對於美國感情極爲濃厚又如德國學校因經費困難常有破產之虞美國常常助以鉅欵即如佛蘭克大學美國私人捐欵已在百萬以上是皆美國對於德國之恩惠政策也德美之間旣有好感故月來國際形勢不能無所變動日前社會民主黨首領母蘭演說即以（若選該黨便可得美國相助）一說爲其運動選舉之廣告此其故可深長思矣 
　　然德國雖得美國照顧究竟遠水不救近火而德國此次外交何以如此强硬居然敢於决裂此其原因又不僅在美國相助之外交關係而在此次德國選舉之内政問題矣記者前兩次通信曾略述普魯士邦會選舉時之情形今請再述選舉結果與德國政局之關係 
　　增票數最多當選舉之時各黨對於賠欵問題解除軍備問題皆有所表示其中以國性民黨爲最激烈蓋國性民黨者仍抱德意志帝國之思想者也今日選舉結果該黨旣占勝利於此可以推知民心之趨向故普魯士邦會選舉者即無異全體普魯士人民對於賠欵問題解除軍備問題之表示也民氣旣如此激昻誰更敢喪失國權獨負媚外之責故寗肯爲協約兵力所占領亦不願受俯首簽字之罪名此眞可謂無可奈何之中不得不勉爲强硬之舉矣現在中央政府及普魯士政府皆欲將國性民黨拉入以負此重責惟該黨正唱高調之時恐亦不願於此時貿然加入以喪失其信用也 
　　由此觀之美國外交方針之轉變旣爲英法結合之原因而普魯士邦會選舉之結果又爲德國此次强硬之所由來故倫敦會議英法不能不一致而德國不能不强硬矣 
國内要聞 
[中俄通商條約將開議]  
　　字林報二十三日北京電云都中華字報所載中國與赤塔商約今日可簽字之說現由遠東民國之代表否認之據稱優林派往赤塔請核准優林所擬通商草約之專員今日可携赤塔批准之文遄返北京以便根據此文進行硑議局外人不知度藴遂發生今日簽約之謡言此約除規定通商外且修正條約權利但此僅適用於遠東民國之公民若不承認赤塔政府權力之俄人則不適用之故其地位仍無更動此約不爲勞農政会所承認惟勞農政府現已派員前來北京以期單獨開議 
[紀彰德戰事之經過（開封通信）]  
　　彰德事變現已平靜矣然當事亟之時情勢非常險惡成愼於發難前十餘日由京潛來先嗾使其團長孫會友會同駐彰第一旅官兵全體要求趙督恢復第一師全部並恢復成愼師長職官否則自由行動趙電復不准一面令駐前岳旅長就近監視尅日裁散乃岳即被孫會友所囚（尚有袁紹明一名亦係趙遣來辦理裁遣者同時被擒）成愼復會同孫會友宣告獨立討趙將所部組成六聯隊合彰屬河北各地土匪萬餘分三路進取鄭州於十八日佔領衛輝府蓋成軍計劃在急速南進奪取黄河鐵橋即可制吴佩孚趙倜死命故佔衛輝後即 
直向新鄉猛撲趙即令趙傑率宏威軍兩旅星夜趕赴新鄉督戰一面由吴副使檄召駐新直軍于轉長帶步隊八營機關槍連三連合前線進攻潞王墳前日夜半巡署得省軍敗挫耗吴使大怒遂親自出馬本早七點二十分吴率步兵一團砲數尊由洛乘火車至鄭州換京漢車直驅北上至鄭時並會同八旅靳雲鴞二十四師張福來所部三千餘人共進新鄉一面急電（繞道開徐因京漢沿途電桿已毁）保定曹使派駐順德王旅從後夾攻彰德成軍首尾不相援於二十日午刻敗退輝西大王山左近死營長二人目兵七百餘當吴親赴新鄉督戰時成軍聞而膽落不可謂非先聲奪人也計二十日午刻潞王墳之戰趙傑軍已不支並死目兵二百餘人因成軍預佔山頂共計一旅六營巡緝隊七營匪隊八千餘宏威僅五營也及吴軍趕到丁令衝鋒由東方戰線轉至北面三路夾攻（趙攻其南寳師長攻其西吴則繞道清鐵路攻其東）自潞王墳至新鄉屍血滿地二十一日午後五時趙督得前方捷電後特於是日午後六時親率僚屬搭汴洛火車來鄭犒軍吴使因軍事上措置同時亦由京漢車南赴鄭州遂會同趙督共至第八旅司令部計議一切聞趙督擬明日返汴吴則尚須赴洛陽一行記者頃復得京漢南叚電訊謂信陽馮玉祥軍隊與南陽鎭守使所轄軍隊發生小戰爭各有死傷此蓋河南戰事中之一枝節也 
[庫亂中之呼倫貝爾態度]  
　　呼倫貝爾爲蒙旗之一自庫亂後政府屢電黑省設法籠絡以免助匪爲虐轉陷困難聞昨院部已接吴俊陞來電報告略謂呼倫貝爾一旗反覆無常未可深恃前歲呼倫貝爾取消自主其降心歸附之原因實緣當時俄亂未已無勢可憑故出此窮而來歸之策其善後辦法兹於政權止雖已大致規定而詳細節目究未能確樹根基從前與之商辦一切屢有爭執在我已爲容忍遷就在彼猶未饜心自庫倫陷後影響所及或由俄黨鼓煽或由羣匪勾結雖迭據探報有案而確實證據究未搜得然其向背趨勢即此可知現已特派專員將彼中首領人物禮請來省二面宣布中央德意一面聯絡個人感情藉資覊縻惟查呼旗治亂不專恃感情而重勢力勢力充則感情未始無用勢力不充則感情亦不足恃惟有嚴重監視察窺動靜以籌對付之策是否有當伏乞訓示祇遵 
[陳毅到津後之談話]  
　　參陸辦公處前有電致陳毅令其回京先至天津晤曹張二使後再行來京聞陳毅現已到津晉見曹張二氏面陳庫倫一切情形據陳氏語人云蒙事無從議和今後欲求根本治理非建築鐵路不可因此次防軍援軍之失敗全由接濟困難所至治標之法須由察綏黑三路出兵軍隊至少須在三師以上先剿後撫若純持消極主義則當嚴守現下防地一面斷絶各方之交通一面封鎖外蒙不出一年彼方必將求和總而言之須省區同心合力方能一致再此次蒙亂純爲俄新舊兩黨相爭而又有某國人陰爲利用然舊黨與我國感情固惡新黨對我態度亦爲不佳又買賣城實爲新黨所據確非恩琴攻下現下滿站危急萬狀我軍僅有三營以之剿土匪尚不敷用何能對外行動云云 
[淮北鹽業廢引之實行　靜觀]  
　　淮北鹽業上舊有一種引權制度其初鹽池與引額必相稱無鹽池而僅有引權者絶少久之則積弊叢生空引日夥臨時運銷則私購有池之户之鹽用以實引而僅有鹽池而無引權者亦有之法制旣窳不得不謀改革於是由稽核總所提議將淮北舊有引權一律取銷而酌給商人以卹欵鹽務署贊成之一再會議結查乃給商人每百引以二百二十五元之卹金分三期付與訓令淮北運副執行月前淮北運副公署圾板浦稽核分所對於廢引以後應行運銷辦法特擬定十二條佈告商民令其遵守其内容如下照得淮北引權事業奉鹽務署稽核總所公令已於本年一月三十一日完全取消關於以前商人運鹽種種手續繁苛槪予免餘以實行恤商利運之本旨所有一切發給運鹽准配單等項以及印費秤手工食曁種種規費應予一律革除嗣後倘有收取前項規費情事准予隨時呈報以便追究至於坦運岸三商公所曁商人所設之各種團體所訂之章程其有由引權而發生者應即删改以後此種公所曁團體應完全由商人自行辦理官廳人員無論若何情形不能予以輔助蓋取銷引權之用意欲使運鹽商人達自由販運之目的除關於製鹽章程另行宣布外兹由本年四月一日起所有運銷皖豫岸鹽斤應照下列手續辦理（一）買賣鹽斤應由買賣商人自行交易（二）鹽斤買定以後由商人至板浦中國銀行稅處按照所運鹽斤自行納稅（三）徵稅以後領取中國銀行稅單曁期票呈送分所請領放鹽准單（四）准單未領之先由分所塡發通知單連同准單送運署塡發運照（五）運署塡就運照後連同准單送還分所一面飭知塲署以便轉飭垞務員查照放鹽（六）運照准單由分所發交商人（七）商人持放鹽准單到垞投送放鹽處查驗放鹽（八）到垞捆鹽一切手續如僱用秤手等項均由買賣商人自行辦理（九）掣放鹽斤時放鹽官垞務員應同時在場辦理（十）艙口單由垞務員塡發（十一）放卡之後方准開船（十二）沿途關卡不得需索分文以上各條仰各商一體遵照按淮北產鹽地在蘇省舊海州地方昔分板浦中正臨興三塲今又增入濟南一塲舊三塲所產之鹽指定銷地爲皖豫兩省舊定引額爲四十六萬引嗣减爲二十九萬引繼又加爲三十六萬引自鹽政改章就場徵稅之法積極厲行所謂引權實已等於贅疣故此次廢除能令下如流水也 
[東三省通訊（隱）]  
　　中東路界特别警察之新編制 
　　中東一路原被俄國侵占政權自上年鮑貴卿兼東省鐵路督辦及護法軍總司令後即乘機將沿路俄人政權取消尋政府亦停止待遇俄使領於是中東一路全歸我政府操握政權而於設立特别法院之外更設特别區總管理處簡濱江道道尹董士恩爲處長該處爲主持沿路一帶内務行政之機關的來對於種種布置業經次第進行兹紀其大要如左（一）區域該處設在哈埠故以哈爾濱劃爲第一區其警察署即附設於總處内以原有之五區署改爲五分署均歸第一區警察署管轄其分區規則（甲）本處轄境分爲左列各區第一區哈爾濱第二區哈長路界第三區哈綏路界第四區由哈埠江北六十二號小站至興安嶺第五區由依里克代至滿洲里（乙）各區設警察署如左一區署哈爾濱二區署張家灣三區署横道河子四區署齊齊哈爾五區署滿洲里 
 
 

Page 7

 
 
（丙）各區設分署如左（子）一分署哈埠外國三道街二分署哈埠秦家崗三分署哈埠秦家崗四分署哈埠香坊五分署哈埠三十六棚（丑）一分署寛城子（寅）一分署一面坡二分署穆稜三分署綏芬河（卯）一分署安達二分署博克圖（辰）一分署海拉爾（二）警額第一區警察署管轄共設長警八百八十人並改編保安警察隊三隊共長警五百二十八名護路兵二十一名保案警察馬隊八十八人衛生警察隊四十四人其第二區設長警一百八十七人第三區設長警三百一十九人第四區設長警二百八十六人第五區設長警二十二人此外更就各區署及原有之水上警察署探訪局消防隊房籍處裁留俄國員警三百餘名及留探訪調原有華偵緝士三十三人水上警察署華警四十四人消防隊華警十名故統各區警察計之爲數之不鮮惟開辦伊始人才難得且沿路界區俄僑居十之五六是以不得不參用俄員警此編制時之一番苦心也（三）人員總處長以下設兩副處長由吉黑兩省各保簡派各警察署有署長一人署員五人或三二人不等督察員譯員僱員亦無定額至多署員七人督察員五人譯員五人僱員八人並設俄署員一人俄督察員五人俄文牘員一人俄僱員十二人此爲第一區警察署之編制其餘可以類推惟人員較少耳（四）改制俄人時代原有户籍處現已改爲僑民户口註册處設主任一人户籍員一人俄副主任一人俄僱員四人以上各節爲此次設立總管理處以後之新編制亦即我國在南北滿收回政權而後之新發展前途關係其鉅未可漠視者也 
[廣東總統之就職與軍事]  
　　湘籍國會議員覃振李執中周震麟等於十八日聯名電湘請一致承認孫文爲總統不料該電去後昨日忽接湘電謂此間反對非常會議選舉孫文爲總統之風潮異常劇烈稱此舉爲違反約法破壞西南護法之大局現將由趙恒惕發聯合川上滇黔等省在長沙組織聯省自治政府云云孫聞之大爲焦急立即召集黨人開臨時緊急會議所議若何尚未探悉惟聞穩健一派則主張總統暫緩就職以免上台容易下台難而激烈一派則主張立刻就職謂總統正式就職之後大局已定即可將各方面攻擊之風潮打消現尚在相持中也 
　　自胡漢民汪精衛極力疏通後軍界反對選舉總統之風潮已暫止息不料昨日復有各屬軍官葉舉等二十餘人聯名致電孫文詳陳大局利害及各省現在情形請勿就職總統仍復原日軍政府之制以免大局動摇又謂總統雖已舉出乃係國會之事我公不就職於威信本無所損云云惟孫未納其言 
　　至粤桂間之戰事亦有可紀者王和順在省組織廣西自治軍自任總司令决行征西由去年至今籌畫已久現王與班香甫决定分途進行王任由欽廉方面前進班任由肇屬方面前進近自陳炳焜駐兵梧州陳炯明頗以西事爲慮現聞陳已電招王返省商議進行方法桂軍向有所謂武鳴系柳州系之派别現已聯成一氣統皆禀命於陸榮廷陸氏特委陳炳焜任護軍使將所有全省軍隊槪歸彼調撥雖譚莫各舊部亦須受其指揮並於梧州爲大本營屯駐重兵居中策劃據探報廣西邊境軍隊之調查（一）梧州下關獅子山砲台附近白雲山砲台及舊砲台大火山砲台三角咀孖涌口等處係梁之芬所部駐守共一營又砲兵二排（二）賀縣邊境爲廖揚正所部駐守共十一營又砲兵二排（三）蒼梧賀縣懷集三縣分界處爲馬曉軍所部駐守共一營又機關槍連一連（四）蒼梧之廣平墟大坡山岑溪之大𡌶筋竹容縣之戎墟爲翟翰華李秦所部駐守翟部共五營李部十三營而高成忠白團長林俊廷等所部約共十餘營全駐梧州 
[雲南提欵之交涉]  
　　唐蓂賡前在滇時因舉義靖國特於前年籌集巨欵一百餘萬交由財政廳長繆嘉籌軍需處長李子猷親携赴滬向外商訂購軍械迄今未有成議故此項巨欵尚由繆嘉壽寄存在滬此次顧總司令回滇後以雲南此後實行民治非有大宗欵項興辦一切事業不可乃迭電繆李等提取此欵昨聞唐蓂賡繆嘉壽對於此事均有電函致省議會及各公團要求由省議會開議公决正當用途後方可照交唐電云一滇存滬購械公欵堯解職時即經電令經手人員負責保管無論何人不得提取蓋以滇省之貧當時凑集此欵煞費苦心中間因購械專員失愼訂約幾被人騙又因貿然購日金購後金價低落損失將及十之六七百端設法始克保持至今金價幸由跌而復漲且溢逾原額近年財政奇絀金融艱窘繼而在川滇軍驟回財力不敷早當提用而寗設他法迄未提用者原以集欵不易消耗可惜用得其當收效乃宏今雖解職離滇此種主張初不稍改兹再鄭重聲明共商處分之道應請省議會開會討論確定用途期於國家前途地方公益人民生計確有裨補者乃能提用在未議决以前仍責成原經手人代雲南負責何存無論何人不得提取堯亦决不提用以重公帑敬布區區即希亮察繼堯宥印一繆函云（查存滬欵項係壽經手保管自滇中政局變遷眞象未明深慮發生枝節曾具感勘兩電達知省議會聲明此欵爲滇省公帑人民脂膏經壽節年苦心保持務求用得其當在案今益加縝密分釐未動惟在未經公衆議决以前壽負有典守之責决不輕易交於私人之手惟當唐公離滇時已有電令經手人務須妥愼保存無論何人不得提取分釐今顧公迭電提取此中已不無問題發生非有適黨辦法必使居中者爲難務望省會徵諸公衆同意咨達唐顧兩公取其雙方同意不致使壽失所憑依一俟本身問題解决則此欵成數具在即當全盤交付壽近來腦病時發亟須調攝已擬請辭各項職務另簡賢員接任知注并聞繆嘉壽啓）現在滇省公私團體均已派有專員前往守提能否得手尚不可知也 
[湘報界與歐陽振聲之談話]  
　　歐陽駿民於去冬受趙總司令之委託代表赴川於川湘事宜有所接洽頃因公畢反省昨日（十五日）湖南報界聯合會開常會先期具函歡迎歐陽君到會下午三時許開會首由張効敏君述歡迎之意略謂今日請歐陽先生到此有兩個意思第一歐陽先生爲報界先輩去冬啣趙公命遠赴川地劬勞國事吾人應表歡迎之意第二川中有一新四川通信社載先生讌重慶報界之演說中有一段說湖南報紙造謡揑載湖南大開烟禁及設武岳護軍使之事湖南報紙并無此項登載度先生亦無此項說話但傳之外間殊於湘中報界名譽有礙應請先生說明以免以訛傳訛并願聞川事詳情云云次由歐陽君演說略謂此次赴川川中各界以湖南爲省自治之先導者素稔湖南之民氣發皇并佩趙總司令所持自治主義之堅决及其爲人之高尚以此關係盛受川中各界歡迎川湘感情極爲融洽川局情形以振聲見聞所及大槪軍政界可分兩派一派附北如劉存厚及鄧錫侯田頌堯所部是一派主張自主實際即與湖南一樣欲實行自治並以聯省自治爲將來歸宿如熊克武及聯合辦事處之正副處長劉湘但懋辛劉成勳是二劉及但均川軍軍長而賴心輝等則屬辦事處之獨立師長也態克武不受北廷省長之命宣言下野然二劉及但均其舊部情感復極融洽仍不失爲川省中心人物劉存厚意在附北故熊等攻之劉退出成都旋又退至綿陽最後振聲離川時聞其又退至保寗劉部各軍願行改編是川局已將底定熊與滇省之顧總司令品珍聯络顧回師入滇餉需曾賴熊軍接濟兩軍已言歸於好故川滇局面業已鞏固又王鄂督亦有代表在渝藍秀豪敗走䕫府亦略知之藍部初被川軍張旅長解散藍亦被俘但張旅長仍以賓禮相待後聞已送往渝當時王鄂督曾屢電鄂代表要求解送藍君至鄂川軍未允所請振聲並曾受川軍之託向鄂代表婉辭其後藍之噩耗振聲至岳陽後始聞之死狀若何則不得而知也重慶與外間隔絶眞相不易明瞭川中報紙大都轉載外省新聞每致以訛傳訛如湖南附北之謡任閣相文爲武岳護軍使之謡時時間出振聲明知其不實而函請更正又不勝其繁因訂於某日讌集川中報界說明湖南今日之態度消極自主積極自治欲以聯省自治促成國家之統一此係湖南全省人民之眞正意志趙總司令本此民意持之極爲堅决曾言如有降北情事當自殺以謝湘人至於禁烟一事仍極森嚴振聲當時并將趙總司令之對於王周兩君運烟大加申斥这電出示在座諸人并言以後外間報紙有與以上情事相背者可决其爲謡言應請愼重登載又言川湘兩省關係密切提携聯絡不僅在於當局尤在我兩省人民之睦誼始能達到目的凡此實爲振聲在渝讌報界時之演說至於湖南報紙縱有以上記載亦不至作牽及全體之言此應爲諸君所諒解者抑振聲更有附帶說明者近年深信黨派足以壞事擬此後决不加入何黨但憑一己之意盡力於湘人公决的主義之下不願在湖南謀一機關之位置并不願藉黨局者之力謀何種個人之利益云云散會後歐陽君即電致該通信社更正矣 
[福建軍事與烟苗]  
　　前理許崇智欲窺閩省李厚基派兵於閩粤交界地嚴防然閩粤交界地尚未交綏而閩省内地之民軍已勃然而起當今年一月間粤軍將所佔閩南各地交還李厚基靖國軍旅長夏述唐及王榮光粤軍第二十七統領吴威先後帥降李已撫有全閩矣乃李忽將夏述唐槍斃致王榮光吴威等寒心均脫離李厚基而獨樹一幟王榮光駐永春與李厚基派駐仙遊之衛隊團長王獻臣鏖戰月餘迄今尚未停息王榮光近又邀舊衆院議員前閩軍總司令宋淵源出而組織靖閩軍分派說士到大田德化仙遊安溪南安等縣聯絡民軍一面派員赴粤向新選之南方總統孫中山要求承認德化林清龍蘇萬邦林思美安溪許卓然（前靖國軍司令）南安高爲國陳亮等對於此舉甚表贊同一俟粤政府承認後即擬設靖閩軍總司令部於永春推宋淵源爲總事令設副司令部於安溪或洪瀨以王榮光爲副司令以林清龍吴威二人任先鋒官以抵抗北軍李厚基則於原有閩省上游之福州福寗等屬派第一混成旅旅長張清汝及其所部軍官勒令農民栽種烟苗督征烟苗稅延平建寗各屬則派第二十四混成旅旅長王永泉下游之同安思明金門等縣則派第二師師長藏致平晋江則派第十混成旅旅長唐國謨勒種征稅其新接收之仙遊則派衛隊團長王獻臣勒種南安惠安安溪等縣則歸唐國謨兼辦惟汀州漳州龍巖三屬因接收較緩不及栽種烟苗永春接收未幾又經王榮光獨立亦未嘗栽種同安安溪惠安晋江南安金門思明等縣共收烟苗稅三百餘萬元仙遊一縣征收烟稅六十七萬元烟苗稅名目稱爲田賦捐每畝征十五元至十六七元不等仙遊分十四里惟興泰一里未種自今年二月開始征稅至四月終始能征完今烟苗尚未收清在塲征收局亦未撤銷現仙遊民軍首領吴威已通電北京各國公使及福州厦門各領事請向李厚基交涉矣 
[杭州快信]  
　　金華道尹沈致堅請假入京聞已决意不同原任大約明後日離浙 
　　江浙絲綢商業銀行總行定設上海現杭行地點已賃定羊壩頭大街某姓房屋刻正從事組織 
　　商界所得稅各縣知事奉令調查均已着手惟商界堅持否認恐一時不易徵收 
　　本月分軍政警各費省庫收入仍有不敷財政廳已商同中行暫借凑數定明日開始撥發 
　　省垣米巿復漲四角今日起門售食米亦漲兩角糙米每石已售洋七元聞尚須繼漲 
　　杭巿金融因絲繭瞬即上巿旺用現洋滬匯將須奇漲官廳現正重申禁革現水（即滬匯）但勢難生效 
　　日前田文烈來杭專事遊覽返滬後復乘輪赴甬即由甬附車回餘姚原籍掃墓聞刻已抵餘其同行者有田汝霖諸人 
　　旅浙安徽會館現定五月一日開會選舉各府董事已通告同鄉知照 
[地方通信]  
　　蘇州 
　　卹欵移充善舉　上月留園舉行春賑游藝會曾託上海浙江路巧玲瓏紙紮店代製燄火因學徒不愼以致焚斃八命故經發起人總商會會長龐天笙等特别募捐洋一千元預備撫恤被災各家屬兹悉此欵日前由龐會長託人赴滬調查被災各户據聞巧玲瓏店主已赴他處各被災家屬亦均四散遷居因之無從撫恤龐君等現擬將此項捐欵移充善舉了事 
　　令催學員報到　蘇常道自治講習所業於本月二十一日開課各縣保送學員未曾報到者尚多昨王可耕道尹特訓令各縣轉催核准肄業各員尅日來道報到入所聽講遲則將名扣除重行　選補 
　　常州 
　　横林臨時急振團之熱心　常州横林鎭同志會於上月二十七日組織直隸滄州臨時争振團以一月爲期該會同志各自認欵且日往四鄉講演北方災黎苦狀盡力募捐據該團報告先後募集計有一千三百五十元之譜振欵由放振員陸士寅立寄北京史培志會長代辦高粱二十噸歸沙河橋華洋義振會放糧所散發以救災黎聞該團定於二十七日閉幕北將職員名單錄下主任黄曜庭張翰卿宣講員章子安黄植嘉募捐員費安生黄柳橋許子清孫德芳黄筠生顧仲康奚聽初史友聲徐雅亭徐炳福徐盤珍黄杏生會計兼書記黄志剛庶務徐培生 
　　鎭江 
　　商會重選會長　鎭江商會奉令改組業於日前選舉正副會長嗣因有人電省謂其違法選舉由實業廳令飭重行選舉現聞該會已擇定本月二十五日上午八時仍在會所舉行 
　　新洲發生盜案　鎭郡對江新洲地方潘姓家於二十三晚二更時突來匪徒十餘人各持快槍衝門而入翻籍倒篋刦去大洋數十元銅元三十千文並刃傷事主一人當經鄰洲鳴鑼救護始携贓竄去聞已報縣勘緝矣 
　　大雨中之損失　本月二十三日天氣驟熱午後二時雷電交作大雨如注習晨始止計得雨八寸有奇山洪暴發江潮陡漲水勢奔騰聞三江口衝沈民船三艘並淹斃二人各鄉二麥亦遭水淹收成減色因之四野農民莫不愁眉雙鎖 
　　揚州 
　　電請調兵剿匪　鹽城縣知事　蕖裳因據横塘鄉助理員張師謙等報告與高寳興各縣交界之湖蕩内有匪徒盤踞刦案迭出遂電報省署經王省長電飭淮揚游緝水師第二營長李桂森撥隊往剿即經撥調駐防江都眞武廟左三隊官鍾啓發率領所部馳往該處剿辦矣 
　　請運濟鹽銷售　沺岸平江運商德裕公兹因圩地碱鹽缺乏關係岸銷特呈請兩淮運署改運濟鹽以濟銷巿昨丁運使已訓令十二圩揚子棧長查核辦理 
　　令查糧書舞弊　財廳近恐各縣糧書舞弊致礙忙漕納收特訓令江都等縣查復糧書有無舞弊情事以憑核辦 
　　南通 
　　會議勸募縣債辦法　縣自治會因需欵辦理各項公共營業特於日昨召集各股委員會議勸募縣債二百萬元俾便進行兹將分募縣債辦法撮紀如下（一）分項進行日期四月二十六日召集各巿鄉董事會議分募公債辦法五月一日發行公債事務所成立（二）發行公債事務所組織計分五部票據部會計部勸募部文書部庶務部所址就淮海銀行（三）印刷廣告分發各處實貼（四）勸募公債方法更俗劇塲定其排演公新劇西公園門首設五色電燈牌樓裝成勸募公債四字紮美觀之紙燈游行城廂以軍樂前導促起居民注意請張嗇庵書字分贈認購公債之人通函各廠各公司請股東勸募（五）各校每日分派宣講員星期六舉行游行隊女校女生向女界勸募（六）五月一日下午二時在更俗劇塲行開募式 
　　清江 
　　治運局坐辦來浦　揚州治運局坐辦馬俊卿因察看運河上下游工程特於二十一日來浦聞馬對於沿途工程頗不滿意故下游堤工事務所所長萬六業已辭職上游堤工事務所長萬八亦有辭職之說惟外間又謂馬氏此來不僅河工關係緣馬爲清江華典東該典因去冬減利閉歇其賬目曾有一度結東今春開巿故來浦查賬云 
　　馬師剿匪之成績　日前馬師長由寗報告防務歸來翌日即往泗邊一帶巡閱十八日由郁漢川旅長函致合邑紳董齊集衆興（旅部）各具匪清切結並電齊督報告現狀然後遄駕返浦旋又偕白寳山師長赴寗祝壽遥想泗紳報告肅清之電當己先期到省矣 
　　講演團展覽文庫　連日本城縣農會由江蘇巡廻講演員第三組趙受兹夏掄升等在該處講演並陳設所携帶之巡廻文庫計通俗圖書四百餘種每日上午時至十二時下午二時至五時爲展覽時間計從十八日開幕今（二十二日）已五日據云明後日將往漁溝地方講演 
　　勸學的長辭職　淮陰勸學所長王義成前被邑人丁坤之等在縣署省敎育廳控告侵吞公欵當由縣訓令孫前知事查覆旋又由廳令縣轉王刊印徵信錄公表以照實在兹朱知事蒞任丁等復繼續在縣署控告縣批有候調該所簿據會同稽核之語王以所刊徵信錄行將蕆事縣批顯與廳令抵觸遂於二十一日在該所邀請縣知事及本城各敎育機關開會辭職 
　　徐州 
　　勸學所長因憤辭職　省立第七假範本屆銅籍畢業學生胡松楹等五人屢次向勸學所要索旅費無着日前乃邀集全校銅籍學生七十餘人擁至勸學所及楊所長私宅圍門强索嗣由敎育會長出任調停始各散去次日楊所長返所聞知此事以不發旅費乃敎育廳通令該生等竟至邀約多人圍門辱駡因公受辱殊不能甘且顧敎育會長調解時卒許每人發給十五元已由顧會長臨時墊出故决意辭職聞二十二日已具文敎育廳及縣署辭職並召集全所職員即日將所内欵目公牘趕急結束以便移交 
來函 
[江蘇禁米出省查騐處來函]  
　　敬啓者頃閱貴報四月二十一日本埠新聞欄内登載私運米糧之西訊又二十二日本埠新聞欄内登載西報續紀浦口私運米糧情形各一則殊與事實不符查敝處四月十八日查騐陸軍部軍米局派員高景元由蕪運浦軍米四千包呈騐陸軍部總字第五百六十五號護照一張運赴張家口交卸又十九日查騐直隸督軍署派員鄭汝德由蕪運浦運米一萬包呈騐陸軍部總字第九千五百十五號九千五百十六號護照兩張每張五千包運赴天津以上兩項查騐之米與貴報兩日所載日期數目並屬相符惟均係軍米先後奉有省令照騐放行又經敝處　騐米色確係皖產數亦相符並無違章私運情事且查本省嚴禁私運係專禁蘇產之米不准私運出省並非凡米皆禁若由蕪湖等處運來之米騐明貨票相符本不在禁運之列蓋敝處職權注重蘇米由浦出境若他省米石之轉而出口者即非敝處職權所及字林報所云或未明眞相致多失實相應函請貴主筆迅將此函登入來函欄以先誤會而昭核實不勝盼禱江蘇禁米出省查騐處啓四月二十四日 
雜評一 
[擔保品　（默）]  
　　政府之借債必有擔保品且擔保品必求確實第一擔保品不足則須第二擔保品以空言之條件不足信也此外則無所謂擔保政府當局之言即政府當局之擔保品然而今日國人則每不以政府當局之言爲信必另求所謂擔保品如此次敎潮政府雖力言敎育費之不再次而敎育界終不信必欲得確實之擔保而後已此無他以政府屢次失信於敎育界也非特對敎育界然也凡政府行政上之宣言當時無不娓娓動聽然事後無一能實行非特政府然也凡督軍巡閱會議上之宣言當時無不懇懇自矢然事後又無一言行相符是政府要人第一擔保品之信用早已喪失矣言之擔保品良心與人格而已良心與人格之擔保品即政府要人之第一擔保品至以第一擔保品爲不足恃而别求所謂第二擔保品則非特威信掃地此後一切行動不將更感困難歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[昨晚滬寗特别車遲到原因]  
　　昨日（二十五日）滬寗路由滬開寗之第十九次貨物車於下午七時許駛至滸墅關車站後面之車長車忽然出軌因此二面列車不能往來當由該站站長立時發電致蘇滬二處蘇州車站站長立派工匠前往出事地點至九時許將出軌車納在軌道交通恢復原狀惟由寗開滬之特别快車因此在途遲緩到滬已十二點鐘逾時二點鐘矣 
[昨日滬寗車運來之絲繭]  
　　昨日（二十五日）滬寗路火車由無錫裝來泰孚日魚牌頭號絲十擔振藝金雙英牌頂號絲五擔源康金彌彌頭號絲十擔軍繭處裝來乾蒳四百四十包 
[航業消息零拾]  
　　昨日招商局之廣利輪船從香港裝來金洋二十二箱又新銘輪船從烟台裝來金條一千兩太古公司之新疆輪船今日開往港粤有上海大德昌錦經倫炳記銀號裝至香港之永德瑞吉鴻德炳記各銀號之現銀四十萬兩又金洋七箱又怡和洋行之廣生號裝赴汕頭現洋一萬元又招商局之新銘輪船昨日裝南京造幣廠運赴天津之銅元七百箱共計七百萬枚　 
　　昨日寗紹公司之新寗紹輪船出口有日本同文書院之學生一百四十名乘該輪赴寗波等處爲春季旅行 
　　提督公司之新郵船華納溪號第一次由北美西雅圖來華原定今日進口兹因在途延遲已來電展期兩日須至星期四方可抵申該輪到滬後聞須邀請各界至船中參觀由美搭乘該輪來滬之旅客有美國商家巨子五人結伴至吾國遊歷者將在上海登岸再該公司本有温益號Ｗｌｎｙａｈ一輪在本月内加入太平洋航路開至中國者兹因在波士登開出時所裝之中國貨祇有五十件故行至檀香山方面即將該貨駁入華納溪號帶運來滬而温益號即轉往他處不到上海矣 
　　提督公司經理美國之巴勃商輪公司於紐約至上海航路中今又添派新輪船一艘名曰倍爾福惠號Ｂｅｌｌｈｏｗｅｒ本月一日開始從美駛出三星期後可至上海 
　　日清汽船公司之航業原專在揚子江一路其往來香港上海間祇一巴陵丸今該公司爲推廣中國南部各處之營業特加派廬山丸嵩山丸兩輪專駛上海至厦門一路 
　　日本郵船會社所定增加中日班快輪兩艘今因應社會之需求已電英國格勒斯哥船廠加工趕造期於本年十月内同時造成 
[中國絲業團調查近訊（續昨）]  
　　美國絲織廠工作槪况 
　　（一）絹絲Ｓｐｕｎ　Ｓｉｌｋ以廢絲紡成絲縷以絲縷織成絲織品名曰絹絲廢絲種類繁多惟美國織廠所用祗長吐Ｆｉｌａｔｎｔａｒｅ　Ｆｒｉｓｏｎ大二挽Ｔｕｓｓａｈ　Ｗａｓｔｅ及蛾口Ｐｉｅｒｃｅｄ　Ｃｏｃｏｏｎ數種紡綫之法先將廢絲置肥皂水内將膠性蒸去再用肥皂水浸置七晝夜用清水漂凈置於榨絞器將水氣絞乾然後移置梳理器Ｄｒｅｓｓｉｎｇ　Ｍｉｌ中之滾梳機Ｒｏｌｌｅｒｓ以無數鐵刺將絲條梳成一片再經一種摘鬆機Ｐｉｃｋｉｎｇ　Ｍａｃｈｉｎｅ摘成更薄之片其機之一端裝有切刀逐摘逐切成九寸長之短片其片掛於機端之桿上然後移置梳理機將絲縷梳直並將繭皮碎屑摘凈即將絲片捲於桿上復移置一機將全桿絲片分成四五小片置於内裝電光之長形玻璃檯上使行檢騐清潔法檢騐後復滾成長約七寸至九寸重約四央士半之絲片經此數般手續污雜不堪之廢絲已與潔白無倫之絲綿無異由此即可紡成絲綫由絲綫織成各種絲織品而與絲綢受同等歡迎於社會廢絲紡繅之法與紗廠紡紗大略相同絲片經過第一紡機即抽出指形粗細之絲綻Ｓｌｉｖｅｒ及移至第二紡機即抽出較細之絲綻再經第三紡機機之速度較先增加數倍抽出極細之絲綻然後移置緩轉機Ｒｏｖｉｎｇ　Ｆｒａｍｅ由此抽出之絲繞於輪軸而絲縷即成乃送至氣火間ＧａｓｉｎｇＲｏｏｍ將絲縷經過數重微火之面則絲面微屑全行去凈再經一重滾軋機Ｃｏｎｔｒｏｌｌｉｎｇ　Ｍａｃｈｉｎｅ則糙盡去而絲縷匀淨矣（二）生絲𦅶線Ｔｈｒｏｗｉｎｇ　ｔｈｅ　Ｒｅｅｌｅｄ　Ｓｉｌｋ二根以上之生絲並成一根名曰𦅶線實爲織綢之第一步工作其手續係先將生絲上於骨車絲縷經過一重錫鼓輪摇繞於絲軸Ｂｏｂｂｉｎ之摇時所最注意者即防絲縷之斷故工作精良之絲斷頭甚少工人頗爲省事倘工作不良之絲斷頭過多工人手不暇結費工過大爲廠主所不歡迎者絲軡摇成後即以兩輪之絲縷穿過同一擋眼Ｅｙｅ　ｏｆ　Ｇｕｉｄｉｎｇ　Ｂａｒ遥成一軸名曰𦅶雙線Doubling雙線𦅶成仍可隨需要之粗細而重𦅶惟染絲者則𦅶成後仍須摇成絲絞Skein用作織綢之緯線者則須摇入梭榆Quilling用以織襪織手套及各種結物者則須遥入圓榆Cone每榆絲約重一磅（未完） 
[各處蠶汛之報告]  
　　立夏節的客地蠶桑正在開始本埠絲繭總公所自本星期起疉接各處報告蠶桑情形摘錄如下杭屬報告自杭至石門一帶百餘里内蠶正在頭眠蠶身亦佳惟桑葉自發芽之後即出一種青蟲小者一二分大至七八分即將桑芽蛀食過半是以葉價由一元六角開始現忽增至三元五六角頭眠開葉尚須看漲鄉民預算成本每動須要六角聞繭行定價至多不過五角故擬預備將來自用土法繅絲云石門至嘉善平湖等處桑蟲雖有較之杭屬爲少損葉亦微昨今兩日聞亦開始頭眠葉價亦在三元左右紹屬蠶汛較早頭眠已過現正開葉桑葉雖無損傷然價格因受杭屬影響昨亦提高至二元六七角蘇屬之無常宜溧等處將近頭眠蠶身强壯較之去年似覺活潑桑葉價格亦甚平平前定一元六角惟洞庭之東西兩山今届孵化稍遲尚無若何消息報告云 
[米價昨日又漲]  
　　昨日本埠北巿粳米價又升漲兩角計九元八元南巿則九元七角白元亦漲一角之外緣高貨來源不旺内地常錫蘇同青角等產米之處被人吸收囤積及私運出省之故查自上星期一至星期日止滬南方面七日内共到米船一百六十餘艘所裝粳米元米杜秈羊秈等貨以蘇同青角南帮者居多常帮絶少閘北方面到船之數亦與南巿相仿以北帮常熟無錫蜆帮等船爲多至所到各貨爲内地限價所制不肯鬆賣又鎭江江邊客秈火車裝運來申者計三十餘車又蕪湖湖南江西客秈由招商太古怡和等輪船各裝來四萬餘包粳米價北巿多漲上六七角南巿亦升起五角之多倘或天時不正米價尚恐續漲至十元云 
[近一週中米麥雜糧油餅巿况]  
　　米巿仍然看高　麥價日益疲軟 
　　雜糧交易平定　油餅巿面日高 
　　米　本星期初米巿平定到貨雖未見旺而銷路亦平平故價格立定星期五後到貨益少更以天氣陰雨愈轉硬以是價復漲高三四角據米商消息目下河下到貨恐將益减蓋因該處存底不厚之故且無錫等處仍有人收買裝車偷運至浦口以是人心看高近今期中米價恐難望鬆動云綜本週中河下裝到常錫蘇同江北等貨日不過十餘艘而已最近價格計廠機北粳九元四五角前粳九元一二角白元九元五六角較上週巿價又各漲起二三角矣 
　　麥　本星期來麥巿仍未見起雖紛廠日有辦進而價格仍是軟疲麥巿疲弱之原因說者不一或謂受粉價之影響或謂存積過厚之故其實新麥將次合場故價格日落且日來麵粉因洋莊去路較呆故價漸疲軟粉廠購辦小麥許價較低耳最近巿價計江西小麥三兩三錢二較上週疲去三錢餘明光麥三兩四錢較上週跌三錢五懷遠麥三兩三錢九至三兩三錢八較上週跌三錢七儌分徐州二兩四錢較上週亦跌三錢之外麥價之疲於斯可見說者謂近數星期中麥價决難漲起或者尚須續跌未可知云 
　　雜糧　本星期雜糧巿面就全部而言尚屬平和大連荳當本星期初時巿價平疲嗣稍轉機據最近電報連荳價計現貨四元一角二五月份四元零八五六月份四元一角一分七月份四元一角六分與上週相仿本埠大連荳成交無多黄荳因本街去胃甚旺客帮如嘉興平湖等俱有辦進巿形見俏此由於大連罷巿之故本 
荳等均有交易價稍見好生仁廣帮去胃不惡洋莊亦有辦去惟時届春盡夏初黄瓜上巿生仁銷路恐難見大最近價計山東生仁四兩一錢六河南貨四兩四錢碭山貨四兩三錢半較上週報告巿價跌一錢餘一芝蔴巿面仍疲日芝蔴交易略有都係洋莊辦去價格堅定黑芝蔴毫無成交最近價計碭山芝蔴五兩二錢七亳州貨五兩四錢其他如各種雜米漢口溝荳榨荳寗波蠶荳等巿面平定稍有成交云 
　　油餅　本星期因大連油業罷巿本埠到貨見減人心高昻是以價格逐步回漲近來大連無電到甲本埠成交亦旺最近大連油價開七兩九錢之譜較上週已漲數錢巿面堅硬看勢將續漲生仁成交不多最近計泊兒生油七兩一錢輕皮生油七兩三錢五較上週疲去二錢餘餅巿邇來温州台州汕頭等帮購辦甚旺連日續有成交故價格步步上游看勢一時不時不致回疲云 
[請嚴米禁之代電]  
　　江蘇旅滬公民潘祖臣陳滄等昨上王省長快郵代電云南京王省長鈞鑒日來滬米又漲至每擔九元五角上年覆轍行將再見風聞仍有藉口軍米在產米之區滿爲收買運往北方以致滬米來源稀少米價日騰且銅元充斥貧苦工民以血汗之資難圖一飽以致搶米之風又有見端吾省長對於米禁素主嚴厲對於民食向所維持對此情形應如何嚴飭產米各縣嚴禁外客收買食米及如何維持補救不獨蘇民之幸抑亦地方之福也公民等目覩情形轉眼青黄不接誠恐米荒再見難安緘默爲敢電陳伏希垂鑒弭患事先全省感戴江蘇旅滬公民潘祖臣陳滄王昌詔等公叩徑 
[道縣對於米價步漲之注意]  
　　滬海王道尹昨令各縣知事按日報告各該地米價情形以便彙報省長查察云 
　　沈知事昨令縣警所轉令各分區署嚴防搶米風潮如有不法之徒藉端生事即行拿辦其有實在貧民亦須立時解散云 
[各路商界總聯合會開會紀]  
　　二十四號下午七時上海各路商界總聯合會開第二届第十五次董事常會到會者足法定人數由總董陳則民主席先議某國人私運槍珠案宋誠彰謂案已判决現請函致交涉員轉函工部局嚴重辦理公决以租界盜匪充斥所持兇器類多槍械來源即由於此應逕函工部局以後務宜嚴寗查究次爲輕薄銅元案海寗路商界聯合會提議請政府另鑄統一銅幣將輕薄銅元折作半分使用成夑春主張郵電政府不准再行濫鑄銅元並函海關嚴查私運進口主席謂輕薄銅元來源有三 
一爲某國私運進口二爲各省濫鑄三爲本地私鑄董蕙卿宋誠彰林漢花各有討論章理璋主張發傳單與各烟紙店一律禁用鄔志豪主張杜絶來源成夑春主張一面禁用一面禁運劉國珍鄭鷓鴣主張登報廣告禁止輕質銅元公决通告各分會轉知各商店自即日起此項輕質銅元禁止使用又米貴問題主席謂推原禍根實由軍人私運擬一面查得後以半充公以半充賞一面電陸軍部收回護照公决照主席意思辦理又福建學生案呂靜齋報告該案原委並謂去歲各團體推舉代表多有謁譚檢長時譚意思極好是時沈琬慶以刑事在廨起訴謂高王等非法誘捕譚曾表示意見謂學生不久可以保釋意欲閩同鄉不爲已甚沈爲收回裁判權前途計遂自請註銷訴訟曾幾何時現高王等竟有索賠五萬元之翻案沈琬慶係福建同鄉會會長非個人么语因公受累本會應主張公理云云王肇成報告閩生八人在獄現有七人准予保釋公决函致福建同鄉會保釋又鄭鷓臨時動議五月九日國恥紀念本總會應有表示公决通告各商店休息一天懸半旗誌恥又菲律濱簿記案主席報告華僑損失甚鉅　志豪主張克蘭公使即須回國簿記案函請帮忙又歡迎伍德將軍案公决與總商會一同歡迎又山東及外蒙問題成夑春主張山東問題應電告政府切不可直接交涉鄭鷓鴣主張盡力聯給各團體一致反對成夑春臨時動議報告商團經過情形并主張要求總聯合會與官廳接洽宋庬彰謂先决辦法再行討論公决暫擱又汽車問題公决俟華顧問就職後再提出商議時逾十一時遂散 
[法租界聯合會提議劃一兌價]  
　　法租界商業聯合會於二十四號下午八時開常會會員到者烟紙兌換業居多推江錦春主席沈問師紀錄由葉貺辰提議近以輕質銅元充斥於巿洋價愈見增昻不特小本輕營受虧即零售舖户亦大受影響如烟紙現兌業更且該同業心存競勝不顧成本以致物價兌價均各不同混亂已極爰於上星期六由鄙人發起邀集自法大馬路八仙橋萬春芳起至西首嵩山路少年售物處止在本會集議議將香烟等售價及兌洋掛牌嗣後須彼此一律不得再有高下當將繁劇之香烟數種議定價格委託本會逐日將洋價核定分送傳單香烟等價如有漲落亦隨時通告當各扦允惟裕泰及協秦等尚未遵照至八仙橋東至小東門外一帶各烟紙業推沈問師通告各店定於今日（二十六號）下午八時再行叙議云云由衆公决此事體大應請華法英美界各團體提案互相辦理共同一致方收效果當决議具函分發進行次由潘則言提議本會徵求會員事延多日尚未告竣報到應限月杪爲止當催促各隊員從事結束始散會 
[中德通商之活動]  
　　中德能袖將成事實近來德國貨到滬者已日益增多中國貨裝運往德者亦日見活動兹據出口商消息中國運往德國之貨目前以食料爲大宗製造原料及製造品則尚屬寥落蓋因德國現在需食料最殷之故食料中如麵粉唐菜油之類裝運往德者每星期數頗不少而德國運華之主要貨品則爲顏料　縫針　機器　化學品　藥材　以及小製造品等上旬日中由德運入之顏料計四千二百餘加倫機器值關平銀六萬八千餘兩縫針五十萬枚云 
[兩學生會致美國會函]  
　　請設法停止菲島簿記條例 
　　學生聯合會總會及上海學生聯合會昨致華盛頓函云華盛頓合衆國國會諸公鈞鑒敬啓者菲律濱立法部新近訂立簿記條例凡該島所有各商簿記須用英文西班牙交或土語有違此者處以萬元以下之罰金或二年以下之監禁或二者兼科惟華商簿記向祇習用華文該條例之效力將加一種非常之困苦有負擔於彼等蓋在菲華商約萬五千人從此不得不僱用當地之司賬及譯員各以萬五千人計算每人每月酬資至少予以二百菲幣每年總數須七千二百萬華商什九皆小本經紀者其能負擔此巨欵乎該條例又足使華商營業之内容暴露無餘是不啻盡絶華商之所業也菲島經濟狀况將蒙其影響即其他各國各業商人亦不免波及矣總之該條例不僅有背中美商之精神而對於華商及其他各國商人之間顯存歧視之心實違背貴國憲法之精神今試易地以處倘我國訂立同一之條例凡在華各國商人簿記均須用華文則貴國人民感受此嚴重之打擊正與在菲華商所受者無異兹爲公理人道計爲保持姊妹共各國之友好計同人等謹懇諸公設法停止該條例之施行或免除華商之强遍服從深信諸君對於同人等之申請當有相當之審度也中華民國學生聯合會總會上海學生聯合會同啓 
[武術會社會童子軍成立式紀] 　　 
　　中華武術會前晚七時假小南門救火聯合會舉行社會童子軍成立式曁會員交誼會是日男女來賓頗衆中華職業學校童子軍潮惠育材一高養正等學校學生均蒞會贊助一切奏樂開會後首由該會敎務主任吴志青報告開會宗旨次行童子軍成立式計分對國旗行敬禮對職員行相見禮對來賓行歡迎禮曁團員行互見禮四節並當塲表演歡呼三則次敎練員謝嘯僊報告組織之經過略謂敝會創辦社會童子軍事屬草創現在組織方面係工商學界均有其中以商界較多訓練方面規定在每晨上午七時至八時與各界辦事時間並無妨碍功誤方面先注重公共衛生社會服務等項藉資實用經濟方面除納個人服裝用品十四元外開辦費以會中經濟困難純由捐集而來倘荷各界熱心同志加以贊助無任歡迎又本會自組織以來承敎育廳長胡玉蓀先生　省敎育會沈信卿先生　等均極端贊且現除由本會金君炳生曁鄙人擔任訓練外並聘江蘇童子軍總敎練顧拯來君　副總敎練戴企君章君疇君擔任名譽敎練此後尚希各界時賜南針俾匡不逮等語次請沈信錗君演說大意謂武術會首創社會童子軍爲中國之破天荒並擬注重公共衛生將來定有無窮之發展謹祝前途進步並將公共衛生之重要詳解無遺聽者掌聲雷動次戈公振君演說大致係勗該會童子軍努力進行俾資提倡次顧筠生君開演留音機器數節再次馬子貞君演說體育之重要並將自身服裝形式作範勸人仿製最後由該會會員高子雲金炳生滕克勤蒲日新等表演趣劇打城隍直至放深十一時始行散會是日會場種服務均由該會與職業學校童子軍擔任又青年普益社曁韓國統李承晚並該會精製祝詞匾額各一方以聯交誼又是日救火聯合會除假會塲外更殷殷招待所有電燈等一切有費該會不取分文云 
　　中華武術會社會童子軍成立攝影 
[美國侯巴德博士抵滬]  
　　美人侯巴德Ｇ　Ｄ　Ｈｕｂａｒｄ爲康乃爾大學哲學博士過去十年在鄂白林擔任地質學地理學敎席近來華游歷先入四川研究巖石之構造繼溯江而下在寗小作盤桓並在金陵大學對學生演講現已來滬擬暫住兩星期滬江大學現請其蒞校演講聞返美之前尚擬赴香港廣州等處游歷 
[監視選舉團最近兩電]  
　　（一）北京大總統國務總理司法總長（大理院院長）鈞鑒上海選舉舞弊一案證據確鑿洗刷無從滬審判廳棋據法律判决無效中外人士僉謂司法獨立之精神於此表見爭回法權實繫是舉詎被告初選監督沈寳昌自知情虚始終未嘗到案乃不自引咎反嗾使辦理選舉人員姚文枬等通電反對希圖推翻鐵案蔑視法庭之尊嚴破壞神聖之法律消息傳來羣情駭憤此而可忍孰不可忽應請大總統飭下該管長官迅將沈寳昌撤任嚴付懲戒并治其餘辦理選舉人員等以應得之罪以肅官方而維選政（鈞院保持獨立精神不爲破壞法律者所熒惑選政前途實利賴之）江蘇公民監視選舉團馬（二）王省長鈞鑒蘇省選舉黑幕重重　團眞電最後之忠告公仍置若罔聞揣公之意祗知承中央意志求速辦了事明知之而故縱之公之令名從兹隳矣竊爲公惜之上海選舉舞弊一案司法官廳獨不爲威勢所迫而惟法律之是從獨立精神中外景仰蘇人雖愚尚能辨别是非公果目愛并愛江蘇亟宜幡然改圖撤舞弊官員愼省會選舉坦誠相示守正不阿公之責也利害得失唯公圖之江蘇公民監視選舉團　 
[認稅改爲投標之探詢]  
　　認稅改爲標一案各該認稅商人以稅所前發佈告定期二十八日起實行投標令各業按日赴所投標接充 
業外商人届時或有到所試行投標請認情事殊於各本業之營業稅收俱有關係是以再函商會探詢稅所對於此舉究竟作何辦理希即示明眞相云云現聞俞稅所長自詳情財廳後其實行撤銷辦法須奉批回後始可遵照辦理云 
[日輪撞損商船]  
　　吴淞江砲台灣對面浦江中前日下午有金恒興裝載木植商船由長江卸清儎脚進淞報驗行至是處正在下椗適有日商某輪從東洋駛滬亦正進口當將該商船從腰撞損該輪即打慢車詎商船已經走漏舵主急將其船靠灘未遭沉没旋由老大登岸投告經報唐某同赴張華浜新關理船廳報告當由河泊司乘坐小輪前往驗看聞昨已告知上海總河泊司咨照該輪公司索賠云 
[刑事判决亦請公布之不准]  
　　上海律師公會呈請北京司法部准予將試辦章程第三十六條刑事於法庭宣示一語加以修正即照縣知事審理訴訟章程宣示之外另以牌示與民事判决主文一律公布籌情曾誌七日本報兹聞該公會現奉司法部批令仍照向章辦理不准所請云 
[外洋輪船進出口消息]  
　　藍烟囱公司之愛格坡號此次由英國裝來之貨計有白鐵油箱六二件香烟四百七十件洋木一百桿羊毛線二十箱雙炭醋蘇打四百件鐵條五金八百十二件鉸釘五十六件紡織機件一百七十箱又轉往厦門之百蘭地酒三百件即日卸空後先往日本又美國鋼鐵公司近自美國摩勃爾城派出一輪名曰聖羅斯利亞號係二月十二日開出船上所載之貨以鋼鐵爲多稍有雜貨來貨中至天津方面卸除者較多故先赴大沽將於二十八日開至上海又荷蘭公司之阿爾卡號此次由漢堡及阿姆斯得丹開出後今已至香港一二日内便可進口船上有來貨二千餘噸又提督商輪公司之愛笛摩埃號由美國西雅圖開來船上載有大宗鋼鐵器件至遲於下月七日可到上海又有從波特蘭開出之阿勃卡司號再有三星期行程可至上海其運來貨物爲大批松木板及圓木又日本郵船會社之阿波丸自英國利物溥開發後已定月 
 
 

Page 11

 
 
底至上海出月一日開往横濱又寳隆洋行之摩托輪船巴拿馬號定五月四號進口船上有從丹麥瑞典等處運來之機器及洋紙等項該輪在滬出清各貨後便須開還歐洲直航德國又法郵船安得來朋號從馬賽開出後將於今日至西貢本月三日到上海船上有三月二十五日以前之法郵件來申後停泊於黄浦碼頭云 
[國内輪船運貨進出口之調查]  
　　進口貨　（烟津）太古公司之順天號由烟津裝來花生五百六十包羔皮十二件羊皮頭髮十八件桃肉七十五件羊腸二件草帽五件洋瓶七十件汽桶三十二件地毯三件鐵輪八件冬菜三千五百五十五擔絲綢一百二十五件高麗參二十五件粉絲一百件永菓四十簍瓜子十二包雜貨一百另三件同日招商之新銘號亦由烟津裝來鰕醬一百另六罎大頭菜六二擔山東綢七十五件土酒二百罎水烟三百箱棗杏九十一包野絲二十七包水梨三百五十八簍鹹蟹八十簍乾二十擔藥材一百六十四件石板石筆六十五件布十五件皮酒二百七十箱絲頭五十件餘爲魚干雜貨三十件（長江）太古公司之新彊號昨自浦口運來菉荳一百九十六包花生仁二千另二十包黄荳二百包又招商局之江新號由漢口等處裝來機花二百二十二件棉花六百九十六包甘草七百三十八件電木一百杆木板八百塊青蔴二十四件皮油一百桶羊毛五十一件石器一百二十五件茶油五十簍鷄蛋一百三十六擔水烟三百九十二箱夏布二百五十一件點銅錫二百三十八塊雜貨七百四十件（浙海）招商局之廣濟號由温州裝來白礬四百四十件毛茶四百五十二件棕衣五十四件油類三十五簍炭柴一千四百二十件鮮荳七十包雨傘七十四件水板九十九件鷄子六十五擔餘爲雜貨又寗紹公司之新寗紹輪船從寗波裝來木頭竹器三百二十件草帽三十二件杉木五十七根棉紗三十五件胡桃一百件雜貨七十七件草蓆九十八件蜇皮六件 
　　出口貨　（烟津）招商局之新銘號昨日裝至烟台之貨計白糖三百四十四包夏布四百九十件水菓一百十一擔土布六十件牛皮三十四件洋布四百另一件紙邊六十七件竹笋一百三十件雜貨五百七十六件裝赴天津之貨有白糖一千另七十九包閩茶一百五十一箱拷皮六十件洋布四百四十七件麫粉一萬八千五百包白米二千四百七十八包醬菜七百罎土酒一百五十三罎花衣七十六件水菓五百另六簍鐵器八十件雜貨九百三十九件（寗波）太古公司之新北京輪船昨日裝往寗波有白糖四百另八包白米六百五十二包青蔴三百件拷皮五百二十九件水泥三十桶洋布三十件茶油十九簍藥材二十四件香烟三十一箱麵粉二千包又有寗紹公司之新寗紹輪船裝往白米二千五百十六包麵粉一千二百包甘蔗二百十件鐵一百七二睛擔芝蔴六十包白糖一百七十一包洋布九十二件洋松木三百十件棕蔴六十件雜貨二百六十二件 
[友華銀行銀巿報告]  
　　中美新聞社譯友華銀行二十五日報告云上星期六日倫敦銀價近期遠期各漲八分之三便士紐約銀價漲至六○又八分之五倫敦紐約匯價漲至三九六此間今日定價與上星期六同但巿况終日極穩固印度上星期六日在倫敦買銀但未必繼續買進故銀價一時不至飛漲 
[莫干山避暑會開幕有期]  
　　滬杭路局近以莫干山避暑會游客日增特向怡和洋行添購淺水汽輪一艘往返接客開駛已誌本報兹悉該會準於五月一日正式開幕招待游客該路即於是日起指定上海北站梵王渡站上海南站等處發售車船聯票計分頭二三等之來回票與單程票兩種其限期來回票得通用至九月底爲止倘游客在無聯票出售之站乘車時可逕至拱宸轎再買拱宸至莫干山之聯票連山上轎價在内大人五元七角五分小孩三元二角五分其汽船在拱宸開駛啣接鐵路之早班快車三橋埠開駛啣接鐵路之特别快車往返甚屬便捷該山距海而二千五百尺爲浙省第一名勝該路連年改良設備愈周想中西人士屆期往游者當必滿意也 
[浙省第一女師範生參觀抵滬]  
　　浙江省立第一女子師範學校五闪畢業生二十人由敎員朱怙生羅迪先率領參觀本月十七日出發先至南京住惠中旅館第一日參觀通欲敎育館第二日參觀南京高等師　附屬小學校及明陵雨花台第三日參觀第一女子師範第四師範附屬小學二十日至無錫雇燈船作宿所第一日　　由錫山昭忠祠黄婆墩第二日參觀第三師範附屬小學代用女子中學及圖書館公園二十二日至蘇州仍住燈船第一日參觀景海幼稚園第一師範附屬小學第二日參觀第二女子師附屬小學及幼稚園及洽浪亭二十四日上午八時至滬亦由燈船來停泊天后橋塊抵滬之前二日該校校長葉墨君及杭州商務印書分館函託上海商務印書館黄警頑招待故是日上午由黄警頑及陸彙泉兩君引往商務印書館　總發行所參觀一切至下午由黄君介紹參觀申報館永安公司哈同花園觀冠笄禮昨至萬竹小學中華職業學校今明兩日參觀順序預定如下今日至中西女塾女子體育師範澄衷中學附小明日美國日本小學下午觀商務書館工廠及尚公小學該生此次來滬法意滬地女子生活及職業敎育以便歸省服務桑梓以謀女子生活之發展云 
[浦東電氣公司董事會紀]  
　　浦東電氣公司前晚在四馬路一家春開董事會聞所議决各事（一）係延請股東王正廷錢新之厲樹雄金左臨劉頡雲潘作臣諸君爲名譽董事以便隨時諮詢（二）係修改董事會議規則推定吴藴齋爲董事會主席董季通爲董事會書記仍任總統理之職（三）係修改職員辦事規則（四）係修改營業簡章自四月份起包燈電費每盞每月全夜改洋一元八角四盞以上情願改裝電力表者聽（五）恩配電力表養表費每表每月改收四角并廢除每盞每月包納電費兩度之規定以輕各用户之擔負關於公益路燈聞亦定有優待辦法並議定自陽曆五月十六日起至五月三十一日止委託上海金城銀行代發去年下半年八釐股息以免各股東渡浦往返之勞云 
[滬杭車頭等搭客猝斃]  
　　滬杭甬鐵路前日（二十四）下午二時五十分由上海北站開杭之特别快車有由上海北站購票至杭之頭等搭客一人忽然氣絶當經騐票員察出在松江站停車時由頭等車内扛出一面招人認領 
[滬杭車碾斃小孩]  
　　滬杭甬鐵路昨日由杭開滬之特别快車駛至一百二十號橋梁時（在硤石與斜橋間）適有一鄉間小孩在橋行走避讓不及以致被車碾斃當經車長分電各站關係人員一面即着路警前往照料並知照該處地甲轉告屍親認領 
[汽車撞斃婦人之訊判]  
　　王金元於本月二十一號午後駕駛一千四百七十六號汽車經過南京路之英華街將江北婦人陸劉氏撞倒碾傷經八百七十六號華捕查見除摘錄汽車號碼歸禀捕頭核示外並將該氏送請醫院療治奈其受傷甚重延至昨晨殞命由院通知捕房飭探將尸舁入虹口斐倫路騐尸所報經公共公廨李襄讞於午刻會同英赫副領事乘坐馬車蒞所檢殮尸身一過飭承塡明尸格升座公位由捕房傳到尸夫陸嘉春投案請求伸雪旋據八百七十六號華捕禀明當時死者係欲穿過馬路致被汽車撞倒質之王金元供是日開車經過該處時係開慢車等語問官核供磋商之下判日騐得已死陸劉我係被汽車撞倒身死訊係該氏横行馬路致碰跌受傷身死由車主撫恤洋五十元着尸屬領尸棺殮結圖附卷 
[續辦蒲肇河河工船捐之批准]  
　　本邑西鄉蒲肇河工船捐承辦人譚起鳳上年認期屆滿呈請官廳繼續認辦令届又逢期滿仍投滬南工巡捐局請予援案續辦等語業奉姚局長批示云呈及預繳捐欵并認何各結均悉查該商承辦蒲肇河河工船捐尚無欠捐貽誤情事兹因認期屆滿援案懇請續辦業經據情呈奉松滬護軍使令准續辦一年在案除呈報江蘇省長松滬護軍使並另諭飭遵外合行批示仰即遵照此批 
[商界聯合會消息彙紀]  
　　西華德路　西華德路商界聯合會昨晚開第六次常會到會者二十餘人由職員提出滬上銅元日見放長無論商民勞動之輩被害非淺公决俟林漢基出席總會時提出議案又殖邊滬行債權人被累一節前經本會議决電致北京財政部嚴催清理現接該總管理處覆函不日即有實行清理等語并委本會召集債權會議接洽俟得有詳情再行宣佈可也遂散會 
　　河南路　昨日（二十四日）下午七時河南路商界聯合會開第三屆第一次幹事常會到者十餘人公推祝志純主席錢蔚萱紀錄當由主席報告會務冗繁應照章分科擔任以利進行爰即推定各科主任如下李衡石爲文牘科主任毛鳳之胡祥鈞爲文牘員黄警頑爲敎育科主任鄒宗孟劉達鈞爲敎育員張葭東爲庶務科主任葛士英張延慶爲庶務員顧子安爲交際科主任莊蘭庭史久成爲交際員方樹棠爲調查科主任吴民壯江星欽爲調查員次由主席報告會計一科應否劃入本部旋由幹事公决會計科請評議部擔任並建議請前屆會計陳守本繼續　任通過散會已十時矣 
　　唐家弄　唐家弄聯合會昨日八時開常會朱堯臣主席王再甦紀錄討論事項如下（一）施醫施茶議决請朱堯臣爲施醫主任並請義務醫生二人再製茶桶三只分三段安置當塲有瞿瑞書徐成章擔任每日茶水費（二）研究取締輕質銅元方法呂介勤主張先舉委員三人按照海寗路提出之主張加以詳細之研究然後聯絡各團體　一致之主張　派遠附議通過　推定瞿瑞書周蓮　徐成章爲委員（三）報告會長來函因往安徽考察製茶法會務由副會長周杜二君執行（四）加入滬北六路籌辦商團一致通過會畢已十一時矣 
　　北城　北城商業聯合轝會規定每年五月九日改選職員現選期將屆由評議會推定籌備員十人從事籌備昨日各籌備員開會討論分職進行該會所辦日夜校學生總數達三百餘現因氣候漸熱天花盛行兒童最易傳染危險實甚爰於昨日上午十時起請青年普益　醫生爲各生布種牛痘 
[江灣鄉敎育會開會紀]  
　　江灣鄉敎育會於前日假虬江學校開常年會適因天雨到者不多先由主席吴孟覃君報告經過情形次請趙平演講華僑敎育狀况陸伯鴻演講學校須造就有用人才當以宗敎爲正軌講畢討論議案（一）嚴思柞提議設立女子高等小學校案議决交評議部審查後再轉達學務委員酌核（二）嚴誦莪提議本會當提倡社會敎育案議决由原提議人擬其詳細辦法交會採用（三）蔣劍侯提議組織敎育參觀團案議决各校推舉一人擇就近地點前往參觀以資借鏡議畢攝影散會 
[學術研究會茶話會紀事]  
　　昨星期日（二十四日）本埠學術研究會總邀集在滬各會友假 
半淞園開茶話會歡迎日本特别分會代表張萬中君及新由英國 
返滬李大年君首由李石岑君致歡迎辭後張君報告日本特别分會最近狀况及與總會磋商一切事件次由李君報告留歐特别分會組織之經過及將來之希望末復討論編輯叢書及對於學術研究上種種進行方針迨散會時已鐘鳴六下矣 
[新羣公學演劇籌欵]  
　　閘北新羣公學學生已達百餘半屬義務兹因經費竭蹶假笑舞臺演劇籌欵其日期定本月三十日（即陰曆三月二十三日）所演之劇爲俞立甫殺女記劇情甚佳熱心敎育者盍往觀之乎 
[廣告公會開會預誌]  
　　中國廣告公會昨發通告云敬啓者四月二十九號星期五下午五時半本會在四川路青年會開本月常會敦請南洋兄弟烟草公司鄔挺生先生用中語講演（中國人眼光中之廣告進化觀）南洋公司爲中國最大公司之一年來營業及廣告之推行一日千里鄔行生届時必有經騐豐富之談以饗在座者之渴望講演畢後掣行本年選舉職員事務尚望有暇惠臨不勝切盼 
[時間守約會遷移消息]  
　　時間守約會昨遷入北江西路桃源坊一九二號定明日舉行新會所開幕禮 
[花粉兩業擬設公所之會議]  
　　本城内外紮紙花業共有十六七家香粉業共有二十餘家該兩業本有連帶關係惜無公所無以聯絡感情固結團體兹該兩業中有人發起每户先收月捐俟集有成數再行購地建築公所昨午後邀齊全體同業各店主在太平街一層樓茶叙討論直至傍晚因無結果而散 
[江陰公所選出正副董事]  
　　昨日午後一時江陰公所聞第二屆新董會互選正副董先略有討論繼即發覆選票互選其結果奚蕚銜當選爲正董葛鳳池當選爲副董旋將内部各事由各董互相推定擔任另再擇日開會歡迎正副董就職 
[白寳山抵滬]  
　　徐海鎭守使白寳山於前日由寗乘滬寗路夜車於昨日（二十五日）到滬暫寓大東旅館 
[催拆塡河工程障礙物]  
　　南巿大東門外肇嘉浜河道前經滬南工巡捐局撥匠動工塡塞自壩基橋至外郎家橋一帶已經塡竣曾經各業户將臨浜房屋退建於已塡这浜基以内亦已次第完工其郎家橋迤東之第二段工程以龍德橋爲限尚未塡及現將繼續興工惟是處有龍王廟風神殿以及居户所搭水擱均在阻碍之列由局布告限定陽曆四月底一律拆除在案乃因限期已屆未拆者尚居多數殊屬意存觀望實與塡浜退屋工程有碍爰由姚局長知照工程科長飭傳十六舖地甲到來諭令迅行按户傳知從速拆讓以便工程進行如再觀望一經逾限定惟由局派匠代爲拆卸並仍函致龍王廟住持羽士着即遵限退建云 
[流星輪船遇盜之經過]  
　　海關流星輪船因開赴淞口外巡查燈塔在途遇盜彼此開槍互敵曾見報端現該輪業已開駛來滬停泊浦東陸家嘴浦面據該輪執事云此次出外巡查駛至銅沙洋面忽聞山畔大呼救命聲船主喝令停輪視察見山脚下泊有行風船一艘内有舟子五六人均被縛在船上當即釋放而盜匪增奔逃山上向流星輪開槍轟擊流星船内共有中西人一百餘人備有快槍十餘桿不得不開槍還擊無如所帶子彈用罄勢難抵敵當即開足機器駛回幸未遭險昨經船主報告稅務司飭將該輪四週白漆一齊刮盡另用灰色油漆並擬裝設巨砲一尊以防遇險云 
[警廳招領男孩]  
　　淞滬警察廳昨發招領傳單云本廳今收有男孩一口不知其姓名與住址年約五六歲面貌長瘦和尚頭似寗波口普穿條布棉襖黑布褲子黑絨洋帽子黄色洋襪黑皮鞋手携條布小夾襖一件印花布夾褲一條失地點在董家渡迷失月日爲四月二十四日於二十五日到廳現留置新普堂仰該孩親屬速來認領切勿自悮　 
[小浜内發現裸屍之相騐]  
　　前晨法新租界呂班路山東會館後面小浜内發現赤身裸體之無名男尸一具年約四十餘歲當由捕房得悉飭探將尸車送同仁輔元堂騐尸所昨日上午經中西讞員蒞所檢騐午後四點時内地許檢察官帶同毛檢騐吏到場檢騐得該尸委係生前溺斃塡明尸格查無尸屬由堂棺殮候核 
[誘匿女子之追究]  
　　一百間頭地方有少女王招第者於今年二月間失踪經其母張氏四處找尋無着兹據王如寳報告謂該女爲王子奎誘拐我知其藏匿之處如能送我二十元方可指引該氏即鳴警前往將子奎拿獲如寳已乘間逸去奉諭將原被函送地檢廳訊追王招弟到案併究 
[查究失蹤婦女續誌]  
　　浦東楊家渡十九歲女子張阿金於本月初九日偕隣家二十四歲之媳婦張王氏雙雙逃逸無踪兹據阿金之十歲胞妹阿英向伊母張蒯氏報告指陸小狗與司徒陸氏等將姊等領去等語張蒯氏協同王氏姑張崔氏控由三區警署將司徒陸氏拘獲傳到原告並見證阿英併送檢察廳訊辦 
[扭控誘匿媳婦之嫌欵人]  
　　沈家行婦人張祝氏於去冬逃逸無踪兹經氏翁張坤全探悉張生泉有誘匿該氏嫌疑爰於前日將生泉扭控五區警署移送地方廳奉檢察官提訊之下原告伸訴前情要求究追媳婦到案質之彼告一味否認問官判令收押候偵查該氏實在下落再核 
[尋獲捲逃婢女]  
　　愛爾近路一百五十九號半門牌居婦包陸氏家十四歲婢女順景於本月十五號被婦人李周氏串同其子阿三唆使竊取其主值價洋三百九十餘元之金銀飾物拐往蘇州横涇鎭地主及其主偵知報捕派探陸連奎將李周氏拘解公堂訊判押候函致吴縣將順景移提至廨再核各情已紀前報兹經事主遣人前往横涇將女尋見並將李阿三扭控該處警區收押聽候備文前往移提外昨偕順景輪來滬送交該管捕房轉送公廨押候解訊 
[指控吞没股票案之昨訊]  
　　住居寗波路二百四十七號門牌之蘇州醫生沈琢如及其子秉甫被在押捕房之潤昶夥王懷德延律師在公共公廨刑事科狀訴將寄存價仠四萬二千元之華商證券交易股票一百股據爲己有等情業由捕房將沈琢如逮案判交四千元舖保歸義領堂期訊核已誌本報昨晨將别關中西包探又將第二被告獲案禀明前情旋據原告王懷德之律師上堂聲明此項股票價格已漲可值五萬元等語李襄讞得禀商之英赫副領事判沈秉甫交四萬元舖何候義領堂期與沈琢如併案解訊 
[昨日公共公廨訊案紀]  
　　昨晨公共公廨民四庭由便俞襄讞會同美約副領事訊理鄭華之訴金小雲佔地案『結果』函請會丈局照丈量道契地畝法定期通知朱鄭金各造戕第一百六十一號地畝總數並再將朱鄭金現在實在地畝分數分别丈量繪圖說帖具復再核 
　　又午後民二庭由李襄讞會同美約副領事訊理（一）翠樂居酒菜館聲明破產案（結果）據理賬員報告人欠之欵計五千餘元應即由理賬員派人按户收如抗違不繳則禀請公堂飭傳訊追着展限一個月再行攤派（二）德士古煤油公司經理信孚行訴林 
大昌號主林芹舫·源茂昌號主葉萬林·同興公號主願鴻來·等不理擔保董干濂借銀五千五百兩及林大昌等反訴信孚行不將保單發運不結賬目案由原告代表律師聲請改期本月二十九號再訊（結果）照准民四庭由張襄讞會同美奥副領事譸理姚甡記延某維露律師訴張厚發不理所出支票銀八百五十兩案（結果）着被告償還原告銀八百五十兩並繳堂費支票四紙附卷 
[指控私製冒牌香烟之訊判]  
　　大昌大英兩烟公司前投法公堂控婦人周氏朱國珍趙康義三人私製嬰孩牌等香烟請爲追究一案訊供各情已誌前報昨又提訊趙康義供民人之香烟實係朋友傅姓給我抵欠現傅　何處不能知悉王周氏及朱國珍兩人同供民人等之香烟係向某處拍來及門前收下不敢私製冒牌請求察核中西官判趙押十四天朱及周氏仍交原保出外限交售賣之人到案再行核辦 
[兩搶匪各押一年]  
　　前捕房查獲迭次糾黨在新狄思威路密勒路等處攫取日本人吉田等五名衣帽飾物之蕭葉田·李三兩人昨經公共公廨中西官訊實判决各押西牢一年期滿一併逐出租界 
[夥開燕子窠之徽罰]  
　　有人致函公共總巡捕房報告楊樹浦捕房一千二百二十四號巡捕河南人劉同善與嚴炳桃及嚴之姘婦杭州人嚴王氏在虹口華特路夥開燕子窠容人吃食鴉片等情捕頭得報知照該管捕房立飭華探目楊阿泉·華探張玉嶺·謝水泉協同一百二十號西探密往將以上男婦三名與烟客徐生生一併拿獲抄出證據帶回收斩昨解公共公廨先由中西包探上堂禀明往查時徐生生正在吸食鴉片嚴王氏坐於櫈上旋從抽屜内抄得烟資大洋三元銅元十五枚烟槍兩支烟燈三盞乃將人證拘入捕房由捕頭親自詢問口供錄有供單惟徐生生查係過犯云云次由捕頭强生氏上堂證明詢供情形質之嚴炳桃供稱燕子窠係我所開與劉捕無涉等語嚴王氏所供之詞與在捕房所供完全變更而劉捕延律師代辯謂係被仇人誣指云云中西官核供磋商之下以劉同善知法犯法判罰洋六十元嚴罰洋三十元氏罰洋三元徐押西牢三月期滿仍逐出租界烟具銷燬 
[飯司唆使婢女竊飾案之訊判]  
　　伶人張鶴樓指控飯司何德貴於去年十二月二十一號唆使伊婢桂英竊取值洋四千元之金珠飾物逃往漢口等情業經公共公廨訊判何與張婢分别押候移請夏口廳查吊原贓再行訊核在案昨晨由廨提訊據包探張盛全投訴本案被告係被漢口慈善會偵探破獲奉諭往吊原贓因經手之朱某現已他往故未吊回請示並據原告投訴前情訊之何德肯供求恩宥據張桂英供稱實因年幼受愚中西官核供判何德貴押西牢年半張桂英姑念年幼從寛交其主張鶴樓領回管束仍候移吊原贓再核 
[指控傭人串竊之訊判]  
　　婦人陳李氏前投法公堂控稱有親家母倪陳氏於上月間身故後被傭人張坤華·使女倪春蘭兩人串通將衣飾現洋竊去藏寄丁洪嗚王阿三兩人家中旋被婦人察悉故此報捕拘案求究判張等還押聽候倪陳氏之子倪居珍到案再核在案昨又提訊先由倪居珍稱死者係商人之庶母父親早亡商人向在隴海鐵路爲稽查員故不在上海現今被告等旣係串竊應請訊究結之張坤華供陳氏未死之前即將八百元之存洋摺兩扣給與民人托代料理喪事現除用去外尚餘四百餘元有賬可稽所有衣服等物深恐遺失故此暫寄丁王兩人處並無缺少不敢串竊倪春蘭供詞相同質之王丁兩人同供此項衣服實係張持來寄存是實中西讞員判倪春蘭送堂擇配王丁兩人不應收寄贓物各罰洋十元張坤華著交保出外會同原告按照八百元核算究用若干如有缺少須著如數賠償 
[誌謝]  
　　昨承本埠廣學書局以英國會一九二○年十二月二十三日通過之愛爾蘭自治案全文一册惠贈又商務書館惠贈第二九○期英語週刊曁第十一卷第四號少年雜誌各一朋特此誌謝 
來函 
[上海律師公會來函]  
　　逕啓者本會評議員湯應嵩席裕昌等因見本年四月二十一日本埠各報所載姚文　等因選舉訴訟電請查辦一則内有風聞此次選舉訴訟内容甚爲複雜原告楊春綠與該廳暗中勾串黑幕重重即如該廳呈請大理院解釋五條同時各日報載楊春綠函致律師公會呈地檢廳請院解釋五條如出一手非獨事實相同次序亦復無異實足爲彼此勾通之證等語報告到會要求特開臨時評議會並函請本會會員楊春綠到會詢其有無上項情事爰於本月二十四日開會據楊會員到會聲稱伊因見四月二日時事新報所載選舉訴訟之軒然大波一則内有上海地方審判廳電請大理院解釋疑點五條鑒於該五條内所叙内容不甚顯明當將該案事實眞相查照選舉法並以法律的眼光詮次程序亦提出疑點條於四月四日除自行呈請地檢廳轉請解釋外並將原文函致本會呈請地檢廳轉呈大理院解釋原文載在四月五日本埠各報至四月十六日政府公報刊布大理院覆江蘇高等審判廳統字第一五一○號函一件内載上海地方審判廳三月三十一日快郵代電解釋五條與四月二日時事新報所載次序不同文字内容又復互異即較諸本會員所請解釋五條其目次雖似相類而内容亦完全不同即如第二條一指投票簿一指人名册尤足爲事實不同之明證當將四月二日之時事新報與四月五日之本埠各報及四月十六日之政府公報各件檢送到會經本會審查四月二日時事新報職載地審廳電大理院解釋五條原文如下「（一）初選監督所委主任調查員因調查限期急促轉托商會與各公所及各同鄉會代查選舉人資格能否有效（二）選舉法並無入塲券規定但辦理人爲辦理事務便利起見發給入塲劵是否違法（三）投票簿上及投票人未曾簽字投票管理員及監察員在簿上加蓋投訖圖章即將投票紙給與投票人是否違法其選舉是否認爲有效（四）省議會議員選舉調查單所載選舉人之資格核與衆議院議員選舉法規定選舉人之資格相符能否認爲衆議院議員選舉人名册有同等之效力（五）如前項調查單可認爲與衆議院議員選舉人名册有同等之效力其中選舉人名間有重複者或選舉權者能否謂於選舉全體正當之結果並無影響」（未完） 
雜評二 
[銅元與米（納）]  
　　今日之銅元與米有一相反之現象銅元以輸進日多價格日落而商業大受其影響米以輸出日多價格日漲而人民亦受其影響此二者之相反爲上海社會最注目事而亟宜設法補救者也 
　　補救之道無他第一在使供求適合而已供過於求則價自落銅元價落之害商即供過於求之弊也求過於供則價自漲米價日漲之害民即求過於供之弊也能使此供求不相應者而應之則其價自平此蓋物理之自然無足異者銅元旣以輸入之多而落則平之之道在嚴禁銅元之輸入米旣以輸出之多而漲則平之之道在嚴禁米之輸出一出一入之調劑供求即能相應在官廳僅一舉手之勞非甚難事然終言之而不能行者則又何耶 
公布欄 
[上海地方審判廳]  
　　判决主文　（民二庭）一件判决沈子山等訴張順寳等爲借欵涉訟一案主文本案應維持本廳民國十年三月三十一日之缺席判决聲明窒礙後一費歸被告人平均負擔　一件判决黄福興等金安心因欠欵糾葛控訴訟案主文本案應維持本廳民國十年三月十九日之缺席判决聲明窒礙後訟費歸控訴人負擔　一件决定顧松茂與游後山債務糾葛聲請註銷一案主文本件訴狀准予註銷訴訟費用歸原告負擔　一件决定孫抉雲與沈　麟爲債務控訴一案主文本件控訴駁回　一件决曹潤甫等與王張氏因經界糾葛控訴一案主文原判關於被控訴人在系爭地上建築房屋控訴人不得無故阻止及判令控訴人負擔訟費三分之一部分撤銷被控訴人在第一審關於禁止控訴人干涉建築之請求駁回原判令控訴人負擔之訴訟及本審訟費均歸被控訴人負擔 
　　批示　一件林汝舟狀請執尾由狀悉准予傳案勒追此批　一件林汝舟狀請銷案由狀秘單寳榮一部分准予註銷此批　一件哈利哈狀請執行由狀悉查本案前經本廳函託南滙縣知事協助執行旋准復稱該債務人現已移居滬　其住址爾说知悉等語着迅將潘樹千現時住址具報到廳以憑核辦此批　一件周松藩狀領簿摺由准領此批　一件陳耕山狀領簿據由准領此批　一件褚晋剛狀領欵洋由准領此批　一件王傑泉狀請追還飾物聲請救助由察閱狀叙並抄粘失單情形該氏當非絶無資力者何致應繳訟費無力繳納所請救助礙難照准限三日内將訟費如數補繳足類以遲受理逹則即予駁回毋得自誤此批　一件陸伯鴻狀領則田由准領此批　一件黄應之狀請銷案由狀悉准予銷案此批　一件劉伯璜狀請寛限由狀悉着速將案欵遵限理楚毋得藉詞延宕致干未便此批　一件王朱氏狀請執行由狀悉仰候被告人刑期滿時再予嚴追給領此批　一件張廣壽狀請銷案由狀悉准予銷案存案摺據着即來廳繳證具領此批　一件沈蔡氏狀領欵洋由准領此批　一件蔣李氏狀交欵洋由准交此批　一件欒芝上狀交欵洋由准交此批　一件王省　狀請執行由狀悉查本案尚未確定所請應從緩議此批　一件林汝船狀請銷案由狀悉准予銷案此批　一件夏其章狀交訟費由准交此批　一件施賢銀等狀請執行由狀悉准予傳迫此批　一件何城集狀請蓋印證明由狀悉着即來案候諭此批　一件陸　　狀保陳蔭庭田進保此批　一件陳振甲狀請函廨執行由狀悉着即來廳候諭此批一件王可權狀領欵洋由准領此批　以上四月二十三日 
　　本館啓事　本館昨接署名滬北商人來函内稱有拆白黨魁程某自稱貴報告白經理及訪事在某某等處招摇誘騙等語查本館職員及訪事中並無程某某人特此聲明 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[蓬山烟島誌] [  寒烟]  
　　非洲大陸一夕談 
　　遠航遇霧船到延遲予與非洲大陸僅相見於淡月微茫疏燈晦暗之中非洲大陸本與歐亞一脈相連惟以近世人情趨新厭舊大抵注全神於新大陸南北美而此介乎四大乾坤之非洲反有歌傷暮雨扇棄秋風之感更有進者非洲東部埃及等地尚爲歐亞通道爲自蘇彝士河出紅海者所必經張默君女士紀遊詩所云（明駝）（瘦莽）或尚不似非洲西岸及極南端之與我中國人相隔絶也予此行登岸處適在非洲極西之大卡其地爲法屬非若非洲東部之大半英屬其地又爲有色人種（黑人）之鄉邦凡曾遊北美新大陸於各大停車塲及臥車中見過無數任傭役之黑人者必更有興趣以一瞻其故鄉之風土也 
　　大卡Ｄａｋａｒ爲非洲大陸法國殖民地最重要之都巿適居南美西歐兩大洲之中央由南美巴西國北方都巿大鵬南北顧城往大卡其航程爲六日而自大卡往歐洲南方大都巿利思本Ｌｉｓｂｏａ葡國京城）其航程亦爲六日且其地位在輿圖上特伸首向大西洋以與航線相接觸恍若於村舍駢列中獨出一酒旗高張向道左令行人之視線莫不如電燈線之羣集乎電桿也者他日西歐南美之交通益見其繁則大卡之見重於世者可想 
　　蓬山烟島誌揷畫 
雜話 
[春暮尋愁錄] [  禹鐘]  
　　紅愁綠慘草長鶯飛日夜東風吹成遲暮放眼萬花雖春情似海而綠葉成陰已非復新妝半面時矣大抵凡事最忌盛極盛極則生衰廻環俯伏無可逃遁當初春乍暖之際百草抽絲萬花含蕊皆欣欣向榮日趨好境逝目所至咸足暢懷及至春深花旣盛放草亦怒長看朱成碧在在皆呈遲暮之狀發後則花落水流春歸無語轉眼繁華都成幻相由是可悟人生可樂可貴之時期厥惟年少故昔人以少年比青春若一至中年則暮境旣近而衰樂之逼人又往往隨年鬢而增是以春貴初暄人重年少余曩作（開學記）已論及之必有能憶及者 
　　黄仲則詩曰但期好花常不開杜悉娘詩曰花開堪折直須折語雖各異要同是惜花人意迺者春事已暮好花開盡紅雨繽紛行抱空枝之感旣不能望其常不開又不能折盡羣花沃以甘露終見其辭林有淚委地無聲半墮春泥半化烟耳排日窺園見蝶行蜂陣間花老無歡慘紅如血對之輙棖觸不已 
劇談 
[說戲片（中）] [  悚]  
　　百代之唱片與唱機有新舊兩式機之舊者大都尚用喇叭發音雖不惡但機聲太響故購者殊少新者全無軋軋之聲似極堅固且無喇叭之佔地携帶亦便似予所備者係三號機縱横十六英寸見方此乃最適中者再小發音較尖苟大定價太昻携帶不便有一種連帶貯片之櫉者定價須二百元左右惟有唱機而無貯片之櫉則唱片易壞故可令西式木器店配置一櫉價亦不昻每具祇多十餘元片之舊式者質地較新者實佳如用針由内唱出者更佳片旣堅厚故唱時須將快慢針略撥快因片厚量重之故新片薄且輕質亦不如舊者之堅固如近時所出之各片紋路尤淺倘唱頭稍輕常至出軌購者宜注意此點或須將機頭加重始可 
　　唱機發條之長短對於開機時亦不可不注意大凡將機開足適可唱新片兩段（即一張）舊唱片者祗能唱一面蓋力不勝任也在唱時宜勿開爲佳因唱時針旣在片面行走開機時不無有震動之處唱頭與唱片或皆受影響矣快慢針亦不宜在唱時倐快倐慢更易受損惟各戲片之快慢不同自在聽者辨别大槪以予所知聽者喜快者多因快則音高此不特片易受損而音高者唱音亦不準確將快慢針撥在１５或１０之間最佳再快則音必不準惟舊片須撥至２０或１６之間 
　　選擇唱片尤須注意發音之高下疾徐蓋音高而沙者片必不能耐久惟雖不耐久亦須至千餘次最佳者如譚鑫培之烏盆計四郎探母捉放寄子數片發音不高不抗永久可唱頗不易損小曲片之侍者較多蓋小曲靡靡之音無高抗尖激之處故片亦經唱例如小楊月樓所唱之取城都與李陵碑取城都多高調尖腔片易發沙李陵碑少高腔尖調故片不易壞也 
　　唱片之保護宜常用鷄皮擦揩切忌手汗粘於片面且須放貯乾燥處如片面久唱而起毛沙唱時亦較新片爲慢甚至不動者宜用極凈之猪油以極細絨質物醮油稍稍擦之即可與新片髣髴矣 
　　機頭之保護更宜注意發音嚮亮大半在機頭苟機頭受損發音必不佳或低或沙在所不免故對於機頭尤宜愛惜勿使受極重之擊動 
　　至於片之優劣初購者必少經驗蓋未嘗詳細聽過之故今以予所賞識者略述一二於後當否不可必不過人各愛其所愛而已 
新聞拾遺 
　　逆媳　常熟新莊鄉南家巷張某之母年近古稀精力衰疲日前偶感冒臥病婿家婿因岳氏年老恐遭意外飭人送回歸後其媳某氏不侍湯樂且以姑之喧聒老羞成怒挾樹棍毆姑幾死張某竟放任致母氏忍辱難宣於前夜引刃自刎及隣人覺察已不救矣[  貢硯]  
　　瘋人　昨日閘北寳山路一帶來一西人身穿中國裝口唱京調沿途向人求乞有與之者大笑叩頭拂之開口大駡種種怪狀令人作嘔繼復向一少婦索錢婦勿允遂上前調戲後被崗警所見捉將官裏去云[  筆花]  
　　黠賊　昨有竊賊掩入虹口某巨宅挾男女衣服數事出及門與閽者遇其人略與點首即言主人天生算小衣不合時則易以新者何必改剪閽者意爲成衣廳其自去已而内室譁稱失竊始悟其奸然已無從追緝矣[  吴秉恬]  
小說 
[社會小說衆醉獨醒（三三○）] [  瞻廬]  
　　第四十九回　薛家園壺瓶開大會　妙嚴墓香火結仙緣 
　　似這般藏垢納污的池潭驀地裏交了好運人家竟當做醴泉甘露看待恰應了（臭腐化爲神奇）的一句古話土邱上面亂叢叢生些青草牛羊踐踏骯髒得不成模樣萬不料到了今朝瓦爿也有翻身日一團茅草人家竟當做靈芝仙草看待（非惟黑白混淆抑且薰蕕倒置時局至此可爲痛哭彼妙嚴墓上之仙水仙草猶其小焉者也）若問人家怎會這般迷信其中自有主動的人物暗地裏散播謡言行那誣世惑民的詭計有的說每夜月光之下常見妙嚴公主從墳墓裏出現有的說昨夜睡夢裏公主特地來託夢說已修成正果上帝許他享受一方香火他願把墳上的仙草仙水救濟四方病人這般無稽之言一傳十十傳百百傳千恰似螞蟻報信般的城廂内外把妙嚴娘娘四個字呌得怪響一般奶奶社會裏廳得這個消息也不問是眞是假立時仰着嗓子佛菩薩活仙人一疊聲的亂呌起來若問主動的人物畢竟是誰編書的也没有調查清楚大約都是三姑六婆在暗地裏搗鬼鬼頭鬼腦的阿巧娘也算主動的一分子他曾頭插天赦牌頸套黄布袋手提菩提子念珠隨帶女兒阿巧手捧香燭元寳親到娘娘墳上磕頭禮拜阿巧娘拜罷便喚女兒多磕幾個頭保佑無災無晦一輩子不生病阿巧蹶着腰兒不肯下跪嘴裏喃喃道活見甚麽鬼又不是我親爺親娘拜甚麽魂他娘道好孩子你别混話娘娘聽得要惱怒快快下拜罷 
餘瀋[  鵝湖竹珉]  
　　桃花流水緩步小橋見綠楊深處紫驑嘶草碧王孫加鞭飛去麗人櫻　低語曰伊歸矣此情此景不亦快哉晚風綠野十里花香纔過短籬便逢庬吠布裙村女髩揷野花聞聲出籬嬌聲謝客媚波返顧微笑嫣然此情此景不亦快哉 
　　瓜皮艇子輕漾紅雨綠波間斜陽影亂野鶩初慵驀聞柳岸牧童低唱大江東去此情此景不亦快哉（不受酬） 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[廢時失業之開會] [  老閘]  
　　參預集會本非可畏可厭之事而人或畏之厭之吾亦畏之厭之其所以然之故蓋由中國人於集會之事非其所長 
　　一曰集會之人不能嚴守時間早至者待之不勝其苦或大怒而去其後逆料其有久待之苦則亦不敢按期而至於是眞正集議之時反少而枯待集議之時反多遂視集會爲廢時失業之事 
　　二曰發議之人恒軼出於議點之外議長不能隨時禁止遂多無謂之爭議故發議之人第一當認明宗旨開會非（出鋒頭一之事充議長之人第一當認定義務使在塲之人不浪費一語藉曰不然則集會又爲廢時失業之事 
　　三曰休息日非開會之日休息日之前夜非關會之夜因開會爲一種公務入會爲一種勞動不可視爲遊息而妨礙會員之遊息若於此時開會㔷者必多按期不到㔷者愈多議不中肯㔷者愈多 
　　嘗入西人之會其法至嚴按時而進按時而退進則點名退則點名議長高坐手執鎚有言不中肯者擊鎚止之則鳥雀無聲吾知中國人聞之必以爲專制如果仿行會員亦不肯服從故曰中國人於集會之事非其所長 
青年常識 
[經濟的讀書法] [  樊琛]  
　　莊子曰吾生也有涯而知也無涯以有涯隨無涯殆已故吾人爲學當求經濟切不可不加選擇縱目瀏覽况自近頃以來無價值之書籍尤濫行出版（如某某大觀某某偉人傳某某日記等）誨盜誨淫爲罪實多購而閱之則不特虚耗財力光陰且其後患有不堪設想者爰本斯意泚筆書此以爲求學者之一助云爾 
　　（一）培根Ｆｒａｎｃｉｓ　Ｂａｃｋｏ·曰書有須細味者有僅需吞嚥者有必須咀嚼而消化之者Ｓｏｍｅ　ｂｏｏｋｓ　ａｒｅ　ｔｏ　ｂｅ　ｔａｓｔｅｄｏｔｈｅｒｓ　ｔｏ　ｓｗａｌｌｏｗｅｄ　ａｎｄ　ｓｏｍｅ　ｔｅｗ　ｔｏ　ｂｅ　ｃｈｅｗｅｄ　ａｎｄ　ｄｉｇｅｓｔｅｄ故吾人每閱一書當决其屬於何類如報章雜誌書之須細味者也稗官野史書之僅需吞嚥者也文藝學術書之必須咀嚼而消化之者也 
　　（二）人之職業各不相同故商界人士其注意商業書籍也當較他書爲甚農界人士其注意農業也亦然蓋人非萬能斷不能兼收並蓄無往不包也 
　　（三）人非理賢孰能無過培根曰讀書所以爲完人Ｒｅａｄｉｎｇｍａｋｅｔｈ　ａ　ｆａｌｌ　ｍａｎ又曰歷史人使智詩賦使人諧數學使人警格致使人靈倫理使人莊辨學演說使人興Ｈｉｓｔｏｒｉｅｓ　ｍａｋｅ　ｍａｎ　ｗｉｓｅｊ　ｐｏｅｔｓ　ｗｉｔｔｔｉ　ｔｈｅ　ｍａｔｈｅｍｎｔｉｏｓｓｕｂｔｌｅ；　ｎａｔｕｉａｌ　ｐｈｉｌｏｓｏｐｈｙ　ｄｅｅｐ；ｍｏｒａｌ　ｇｒａｖｅ；ｌｏｇｉｃａｎｄ　ｒｈｅｔｏｒｉｃ　ａｂｌｅ　ｔｏ　ｃｏｎｔｅｎｄ故吾人讀書當察其病之所在而治之 
　　以是所述不過梗槪然倘能循是而行則收效之宏實有匪夷所思者願閱者其一試之（乙種酬） 
衞生 
[敬告服西藥的病家] [  竹庵]  
　　僕在醫院常見有許多病人取了藥水或藥回家去不信守醫生吩咐的話往往兩天的藥一天就服完了或是一天的藥一回就服完了細想起來這種行爲實因爲没有服西藥常識的緣故今天特借申報常識欄爲服西藥的抱病諸家說一說以後不可再大意拿着自己的性命當兒戲纔好普通一日量的西藥大槪分三次服的居多這個理由如同喫飯一日三餐一定分個早中晚假使預備一天内所喫的東西在早餐時一頓喫了行不行呢非但經濟上不合算恐怕把肚子脹壞還要生出大病來西藥必須按時服用亦是這個道理况病有輕重症有緩急身體有强弱年齡有大小醫生用藥時對這幾種全是有斟酌的而且西藥都有限量萬萬不能隨便任意加减的如果董生另有作用開的方了給通人見了不但要貽笑大方就是拿着方子到各西藥房配去遇着學術熟練的藥劑師看見藥量不合都要拒絶調製試想一個醫生全憑信用誰肯輕易將名譽弄糟呢幸虧遇着的這幾個人都是患的慢性病服的全是緩和藥功效是很遲慢的不然鬧出人命事來還說是給醫生毒死了豈不寃麽謹奉告抱病的諸君以後服西藥千萬要信守醫生所吩咐的話纔好（乙種酬） 
法制 
[新刑律之忠厚] [  瞽丐]  
　　昔人有言刑賞忠厚之至我讀暫行新刑律竊以爲有近乎是新刑律之主刑有數種除死刑不准犯人有解脫地步外他若判無期徒刑執行監禁已逾十年後有期徒刑執行監禁已逾原判三分之二後（惟不得不滿三年）而犯人確有悛改實據者得依新刑律第六十六條之規定由監督官申達法部呈請假釋出獄此法文上所謂假釋獄是也其判四等以下有期徒刑而犯人之資格情節有無同律第六十三條各欵之規定者得呈請原衙門宣告緩刑數年此法文上所謂緩刑是也至判五等以下有期徒刑而執行監禁確有窒碍情事者亦得依同條第四十四條之規定呈請原衙門易科罰金此法文上所謂易刑是也以上各種解脫地步無非立法者忠厚待人寛其旣往勉其將來希望犯人之幡然 
 
 

Page 18

 
 
改過也惟緩刑與假釋獄手續較爲嚴重核准較爲煩難爲案中鮮見之事至於易科罰金在民國初年數請無不照准無如行之日久一般略有金錢者竟視五等以下刑斯爲無足重輕所以近年來法部對於四十四條之法文從狹義解釋一再訓令各衙門不得任意率准因之易刑之案較少於前猛以濟寛亦不偏不倚之道歟（乙種酬） 
道德 
[娱樂機關的改良] [  月渠]  
　　一個人的行爲和環境狠有密切的關係因爲環境好一個人的行爲也好品格自然高起來了環境不好一個人的行爲不知不覺爲他所同化品格也逐漸低下去了所以要改造社會先要改造他的環境 
　　我在故鄉的時候每每看見有許多人做不好的事情像賭博咧吃烟咧以及種種不正當的行爲咧我當初非常恨他後來仔細一想實在難怪他的因爲他左右的環境迫促他成功的 
　　我們中國向來對於社會没有完全娱樂的檥關（省城已經陸續設備鄉村還没有舉動）除了幾個賭塲幾個酒店幾所茶樓做他們娱樂場所以外其餘可以使人民娱樂的地方實在没有照這樣情形差不多四面八方統統要拉他落下去他那裏還支持得住呢所以我們要把他救起來先要設立娱樂機關我舉幾個例像（一）公衆運動塲（二）通俗圖書館（三）游藝俱樂部（例如幻燈咧戲曲咧）（四）國技俱樂部以上幾種不過舉了幾個例此外各地情形不同總呌能夠助他們的興致和快樂的一槪可以加入他們旣然用心在這方面那方面自然不去了好像天平秤一樣一面提高來一面自然低下去這是不消說的到這時候人民地的位自然高起來了眞眞的民治國也可出現了（乙種酬） 
日用常識 
[鷄蛋膜可作醫藥用] [  思維]  
　　鷄蛋是一種補品富有蛋白質吾人皆知之現在美國醫學大家又發明鷄蛋膜（極薄半透明之白衣帖近蛋壳者） 
能醫治各種割診或膚傷法先傾出蛋黄蛋白然後以小鐵鉗扯去其蛋膜（因用手極易污穢難免微生蟲之傳梁於膜上）蛋膜之大小依傷口之大小而定敷貼傷口其功效一則收縮皮肉易生新皮一則隔絶空氣之流通以免微生蟲之寄生而作爛此所以比較别法更爲有驗云（乙種酬） 
經濟 
[今昔社會之生活] [  曹文海]  
　　據老輩人云我國前四十年之社會生活人皆欣欣然有樂而無憂謹守道德愼重人格莫不安分守己而日常生活每月所入者亦祇二三千文因官廳少納捐稅巿上無高價之物如租房屋三四間者每月祇須二三百文衣食等類有三四百文可購白布一疋銀元一枚可購白米八九十斤數十文可購一雞其卵千個祇售一元猪肉每斤七八十文其時銀元之價每元兌錢八百數十文如有百文可養一家三四口人當此之時人民自然有樂無憂也 
　　今時社會之生活日見艱難官廳重增捐稅巿上百物昻貴如昔時之租屋每間房金與今時之價則相鉅四五倍矣今之百斤白米需十元内外餘物與前皆相差數倍昔時巿上無有銅元今之巿上銅元盛行每元竟可兌一千五百文今昔巿價之較相差各半可見物價騰貴已達極高之程度矣然今之社會生活其收入亦較昔時相差甚鉅而收入之階級又大不同每月有一二元至十元内外者終日勤勞耐苦不息有二三十元至三四百元七八百元至一二千元者終日驅坐汽車衣服錦繡高堂華屋美味旨酒吞雲吐霧美妻嬌妾伴供嬉樂爲種種之糜費可見今昔社會之生活則大不相同 
　　嗚呼處此生計艱難之社會中人心惶惶盜賊蜂起冒犯法律傷損道德作種種傷風敗俗之事如渺渺茫茫夢境之中何日醒耶慘哉慘哉（乙種酬） 
雜錄 
[由文字上推論古代之女性觀] [  瘦梅]  
　　中國古代對於女性無正確之觀念而具謬誤之見解每以爲女子非具有人格特男子之屬有物與奴隸耳此種見解遺傳至今尚不能澈底改革至由何而產生此種見解言之者已衆更無須再述也吾今所欲言者不言其何由起而一言古人之對於女性觀念與見解究若何此種觀念與見解散見於各經書而吾今則由文字上證明之因文字爲表現思想之工具故古人之思想不難於古代文字中發見也今述於下 
　　女篆文作　許字說解曰（婦人也象形）蓋象胸腰頭足之形也然與夫字對校之（夫篆文作查）則二字下同象二足形何以女字之足形曲也雖曰以字形釋字每多謬誤然於此其意固了了然也蓋古人以爲爲女者當委曲温柔以事其夫故夫則像剛形而女則像柔形古人依女子爲男子之奴隸之見解乃至曲女字之脚以表現之再觀女字之部屬則更可見古人對於女性之見解不外以下兩種觀念（一）以女子爲男子之玩物而女子當供男子之快樂如女之部屬　字可爲代表媚字之說解曰說也更如姝之說解曰好也皆从女其意不外女子爲供田子快樂者也其例不可勝舉今從略（二）以女子爲鄙惡不堪之物如其部屬之奸字可爲代表奸篆文作得其說解曰犯婬也从女从干則男子犯婬者一如女子何以不从男而獨从女更如妒之說解曰婦妒夫也从女而媢字說解曰夫妒婦也亦从女而不从夫於此可知古人之見解偏而不全而吾人今日仍奉古人之說曰女子無完成之人格特男子之附屬品耳不亦謬乎（乙種酬） 
 
