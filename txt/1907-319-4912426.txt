# 1907 - 319 - 4912426

 

Page 1

 
 
   
 
 

Page 2

 
 
宫門抄 
　　七月二十四日　召見軍機鍾培　 
代論 
[江蘇教育總會爲請辦誣告事上蘇撫陳筱帥書]  
自浙紹黨獄。牽涉學堂。蘇浙接壤。影響尤甚。敝曾曾馳訊浙省士紳。意謂無論情眞罪當與否必得公衆一言。明白宣布。庶遠道聞風。知案情所在。不至因疑慮而恐慌積。恐慌爲擾亂。凡此不得已之苦衷。諒爲洞鑒所及。不意近閱報章有尊處接浙撫電請飭拿松郡韓半池一事始猶以報章所載。或有失實。近有自松來者。所述一如報紙。昨復據松郡士紳朱念椿。張十希馬超羣等報告。敝會再三討論益不能默爾息也夫浙紹一案起於學堂告密之人出於監督敝會未經調查。故函請浙紳自爲宣布。乃浙紳未及宣布。而紹府貴守宣布之。於是當日貴守據紳士告密之電亦同時發現於報紙今卽就原電觀之。非所謂供不吐實者乎供不吐實而請先行正法。固聞所未聞。若以文。字罪人而卽稱爲逆跡已著如近日消融滿漢之。諭旨何。（且所指悖逆論說近日始宣布亦難成信讞）此則益。不能不痛心疾首於告。密者之喪心病。狂也夫浙省之告密者旣幸官。長之聽從。掉三。寸不爛之。舌而騈誅者若而人逮繫者又若而人。不費一兵。一折一矢。足以快其平昔。睚眦之報。官長又從而張大之曰勾結土匪士紳又從而交譽之曰。倉皇定變。無所。謂變。何有於定。祗見其倉皇而已。而告密之人。固處於成。則我功敗非。我咎之。地位。方將廣播其含沙。射人之術。松郡韓半池之波及。固亦如。疾疫之傳染。而不可己者也。據松人報告。當日戚守奉飭卽手繕硃諭遺弁往跡韓韓固業醫。以一官在浙韓子適外出未歸鄰人奔視。始知逮韓之原因爲藏匿竺紹康。郡紳相與白諸戚守。戚亦讅韓素行。爲達帥座。始免。是否如此情形。敝會不敢懸揣但逮韓旣實有其事。則不能不嚴究告韓之人。幸韓之爲人。頗亦卑鄙。未嘗有學問政治之思想。脫令。涉獵。新籍平素。有一二疑。似之口頭禪。抑或辦理學堂稍稍籌措經費。並論。箸演說又一二得罪於鄉里。此次。卽不匿竺而韓。 
 
 
 

Page 3

 
 
亦危矣。夫人卽聖賢。亦斷不能盡人而悅。畏匡過宋。尚爲招尤叢怨之身。官斯土者不審察其是非。動曰衆情未洽。輿論未。孚卽爲歸獄之地。已足以僨事。若憑私人之告發。而緹騎屬。路恐人人。自危。閭閻騷然。不可終日查誣告反坐律有明文韓。半池一案旣。蒙大公祖明察深。知其誣應請電咨浙撫帥請宣示告發人姓名幷實行反坐之罰。庶鬼域伎倆小至妄逞　　國法儻由此而伸。人心亦藉此稍定乎。抑聞之。人情不甚相遠。歐陽公之治獄也。曰求其生而不得。則死者。於我無憾。仁人用心。而推及死者之心理。與孟子告齊宣王不忍一牛之。觳觫推恩以。保四海之意正同。夫死者尚必求其無憾。况乎生者一牛之微尚思推恩。况乎人民之生命今浙省之事。論死。者則。曰供不吐實憾不憾可知非惟忍視此觳觫。而鎗斃之學生。與嚴刑拷訊之教習論其生命殆不若齊之一牛茲且浸淫波及於吾蘇幸人公祖。處以鎭靜。此次飭查。韓半池。家絶不。聞有擾。累之事。松紳亦深。明大義。雖鄰薄韓之。私德而仍。力持。公論。然星星之火。足以燎原告旣不實。律應究誣。今夏葉仰高一案爲東洋同學黄樹生裁禍幾至不免。黄易姓名爲張景松。充營弁眼線。僞造悖逆詩詞途中授葉。葉閱未竟己爲邏者所逮。幸問官　加刑訊督帥亦審知其誣卽予釋放。然於栽禍之黄樹生　張景松。未聞按律嚴辦夫告密而不嚴反坐是告密者。常處於優勝之地位以。禁奸詰究之政。適以便懷私挾詐之。圖揆之行政人之初心。當不。應爾東西各國。最重人格。如其。人生平有。欺誑。之行。爲爲社會所不許。卽削奪其保證之資格與社會　切應享之權利吾國人民之程度。尚不逮此惟有實行反。坐之律。庶寃滯可伸邪慝不作。彼在鄉里擔任義務者。或肯以　勞之。身處任怨之地。乎至於學校列品行一科學生以德育爲重。甄别良莠　貴乎先幾之知。庶勿貽後事之悔。此則父兄師長俱有責成敝　所諄諄勸勉於各學校者也。 
　專電 
[電北京二十四日午後九點]  
　　直督袁宫保到京兩日未蒙召見恐有他故候張中堂到京同見係托詞（保） 
[電二北京日午後十十分]  
　　津鎭路債息欵英公司謂每年須指定抵欵四百萬爲數太鉅現正磋商酌减（强） 
[電三北京（同日午後十一點）]  
　　駐日使照會外務部請將旅大米穀卽日弛禁（大） 
[電四北京（同上）]  
　　巴拿馬請派領事來華外務部卽電致周代辦查復核奪（句） 
[電五北京（同日午後十一點二十分）]  
　　浙撫得北京同鄉京官曁旅滬浙人密電孫校長汚辱學生事如查有實據請按律辦理倘有人乘此播弄希圖推翻學界亦請主持（仰） 
　　傳聞直督袁宫保奏保中立出力各員附保段芝責摺内有曾爲慶親王賞拔等語慈宫覽摺卽面詢慶邸段某究竟尚能用否慶邸奏稱曾見過一次貌似有才慈諭云旣經袁世凱一再奏保大約當可量材器使隨諭樞堂列入道府存記單内段芝貴誠有幸哉 
[向來各國寄呈]  
　　兩宫之函件書籍等項狃於閉關積習一概退回不收現太后諭某邸云以後無論何國寄來函件除公司售　傳單外其餘一切函件悉由外部譯出進呈御覽無庸退還修好睦鄰之道宜如是己 
　　十三日軍機大臣面諭章京將滿漢平權消弭黨禍之策曁預備立憲應興革事宜各抒已見繕帖直陳以備采擇施行夫自舉辦新政以來飭司　條陳之事多矣而施行者卒　則又何苦爲敝簏中添無數資料哉 
　　據内廷消息日前兩宫傳見民政部尚書肅邸步軍統領那相國諭云近日由西直門至海甸一帶竊盜之案層見疉出爾等置若罔聞實屬有沗厥職且該處與園庭密邇關繫甚車倘有舛　罪將誰歸此後務須嚴加巡查於空闊地段加岡添兵並飭姜軍馬步各隊隨時巡邏以昭愼重所慮者各大臣方自防炸彈之不暇更無暇顧及宫禁耳 
緊要　聞 
[補錄鄂督奏請化除滿漢電文武昌]  
　　軍機處王大臣鑒近接外務部函電以日法恊約有碍中國主權令籌抵制之策及 
 
 

Page 4

 
 
整理内政之方外患日亟曷勝憂憤除事屬交涉各事已徑復外務部外查整理内政乃抵制之實際欲固邊防先定内亂方今革命黨各處横行人心惶擾前奉明詔令内外臣工條陳時政竊思要政多端豈能數日間全行舉　必須探源扼要方能靖人心而伐逆謀惟有仰懇聖明特頒諭旨佈告天下化除滿漢畛域令内外各衙門詳議切實辦法迅速奏請核定施行此旨一頒人心自定亂黨莠民無可藉口所有立憲議會等事俱以此爲基址自然推行無滯其他各要政儘可詳審斟酌次第舉行切懇朝廷處以鎭靜固不宜爲因循舊習所誤尤望勿爲浮言張惶所搖宗社幸甚天下幸甚不勝惶悚迫切之至請代奏之洞删（舊） 
[鄂督揀選道員隨節入都武昌]  
　　湖北荆宜道陳夔麟觀察去歲曾經鄂督奏派晋京叅議官制候補道馨齡於各國語言文字極爲熟習現充方言學堂監督茲張中丞以此次入覲於内政外交多方擘畫需人臂助除已札知馨觀察遵照外昨特專電陳觀察迅卽來省以便隨同入都又聞荆宜道一缺將委候補道鄒履和署理云（今） 
[粤路公司特别會議議案廣東]  
　　十八日粤省九善　　堂七十二行總商會諸人在粤路公司開特别會議到者百餘人公推尹茂泉李幹若主席先宣佈上海葉雨田等來電並議案兩欵王劭南獻議一紙隨宣讀四大股東會及黎燕裕來信茲將是日議案錄下一公司財政　應由銀行首總理劉君小焯担任迭經總協理敦促各董事送關數次均未俯允查財政去年由九善堂七十二行聘請羅葆翁公同担任現在羅葆翁經已卸責應請創辦人劉君担任以維大局（衆贊成盧輔）臣上言此事不能延緩一面由九善堂七十二行總商會於十九日力請劉君担任如劉君允任固好如不允卽由九善堂七十二行總商會暫行担任財政以便總協理早日任事二羅總理黄協理久未任事人心惶恐現羅總理旣卸財政劉君小焯小允接事以前應由九善堂七十二行公同担任俾總協理刻日任事以免股東見靑應定何日爲總協理任事之期請决定（衆議以早爲妙應決定以本月二十日爲羅黄總協理任事期公請其上塲任事）陳某駁議財政旣由善堂行商暫任應請善堂行商十九日會議公請劉君小焯担任劉君未任以前准二十日爲羅葆翁交卸財政之期卽日由善堂行商暫接廿一日爲羅黄總協理任事之期如此而理較爲妥當（衆認可）附錄七十二行九善堂暫理財政辦法一財政迭舉劉君小焯担任未卽接理致羅總理未允任事十八日經股東議決應卽暫行接理俾總恊理早日任事二七十二行九善堂旣暫理財政自應選人司理公同担任三暫接理後必須敦促劉君小焯早出担任現在　理期限以劉君接任爲期如劉君過十五天後仍因事未出卽大集股東佈告辦法四暫理財政之辦法原可將放存銀數彚收轉放香港銀行但恐妨礙省垣市面日期有長短自應照舊辦理五暫理放附銀兩均當照前所附字號妥爲安放不得任意移交新號六前放之銀間有交還必須改附别號仍應酌交上日經放字號但每家不得加放至五千之多以杜倚重七暫理支出工程購地銀兩十日一結俾公衆覽八暫理選舉之人祇當義務不受薪水其在收支所辦事人額照舊支給隨請杜星河翁到商經衆公請杜公與羅次鸞翁照舊担任收支所事杜公旋往商之羅葆翁　復已經許諾（金） 
[黨人冐充火工之破綻台州]  
　　黄巖南鄉防營日前拘獲形跡可疑一人當卽送縣訊究據供係處州人現在該州學堂當火工縣令因此人狀貌不似庸人心滋疑惑遂試問處州形勢如何據云處州城高似黄邑縣令謂處州無城爾何爲假冐該犯隨自認安徽案内黨人並供出在皖親斃哨長一人等語縣令以事關重大未能定案立卽飭役由紹解杭詳訊口供嚴行究辦（比） 
[預防南豐縣再有謠言仇教南昌]  
　　南豐縣軍蜂山神廟今當十年一届賽會之期各鄉愚民早已興高采烈預備一切府縣迭次示禁勢難中止贛省洋務局鑒於前次　謠言仇教卽電飭保護各國教十暫行移住城内俟賽會事竣再行回住教堂以免再有謠言釀成交涉（成） 
[欽廉土匪分竄旁郡桂林]  
　　桂林特别訪函云七月初五日有匪　百餘人持後膛鎗在貴縣長嶺地方經過初六早遂聞雍興村陸姓被劫失贓約值一萬三千餘金並失去手瑟鎗三十六桿大𠲵鎗七桿刃斃男婦二名該鎗係前在丁提督槐處價領者連日平南容縣興業等處皆有無數遊匪出没不常或疑從欽廉一帶竄人亦未可料恐西省又將遭一番蹂躪矣（丁） 
[府縣會同委員察勘採石閙事情形松江]  
　松屬小赤壁採石肇禍一事已屢紀前報茲悉念日婁縣何大令會同江督委員陳刺史蘇撫委員羅太守滬道委員朱太守及鐵路員紳同詣小赤壁察勘情形念二日松江府戚太守亦命駕前往聞此次官紳往勘民情頗形安帖蓋鄉民本屬胆小自經提辦首要後凡隨和之人逃避一空並有特備船隻不敢陸居者戚太守傳集各圖耆老囑令各交犯事之人 
 
 

Page 5

 
 
許僅薄懲而各委員堅持采石並欲令張紳汝礪等交出煽禍之外賬宋鶴昌等三人並索首犯徐咸祥徐阿二諸人且告知旁觀諸父老謂擇期卽需試放炸藥試時官紳在前小工在後鄉民更在其後設有損害公司擔任小赤壁東北角所有各坆有主者速遷無主者由公司代遷費用均由公司給領囑照相人攝政小赤壁形勢並將所毁張紳房屋映成一照以備寄送公司查考又聞念二日公司員紳順道至佘山謁見教會中人商議在山後試驗炸藥而附近鄉民均未預知到時甚爲驚怖遂致鳴鑼集衆起而抗阻靑浦縣趙豹文大令現正在山彈壓並徒步慰諭未知能免閙事否（此） 
　　附江督致滬道電准郵傳部電據上海蘇路公司總恊理王張各紳電禀采石一事松江戚守揚幷不開導鄉民致成暴動折毁張紳房屋不爲伸理自請辭退總恊理等情查該公司蘇紳激於公義籌欵自辦挽　利權不少除由本部電留外應請飭令松江戚守揚開導約束商情民情兩相兼顧於路政庶有裨益如果有暴動迅爲懲毖爲希將辦理情形聲復本部等語除將辦理此案情形擇要電復外望查照銑電妥速督飭該印委會商辦結爲盼方養印（耻） 
　　又滬道致松江府電函悉采石事由商學兩界出爲轉圓甚慰試轟　當可辦到俟議妥速聞至盼澂養（耻） 
淞滬要聞 
[江督爲交換所事致滬道電]  
　　准農工商部電上海交換所事關繫商務交涉再三籌計非妥訂專章奏准施行不足以昭愼重而明限制除批滬商會轉飭聽候奏明遵辦外特電聞云望轉致商會告知袁道等遵照幷飭妥復方皓印（列） 
[稅司函復牛隻出口之難禁]  
　　滬道瑞觀察以近年時有牛隻連往外洋核與定章不符兩致新關稅務司詢問等情已誌本報茲悉稅司好博遜君函復云查前送單開近三年黄牛出口如第一年華商報運俄屬二十二只德商報運日本二十隻乂第二年法商報運香港四十九隻英商報運俄屬二十只又第三年法商報運法國四十九只乂運日本十四只其爲數較多大都倂起合計並非盡是一起運出卽或間有多運彼時或因俄兵滿載回國食指旣多豈能少此如法國公司各大輪船旣無冰箱以備存肉設使搭客盈船則長途人衆自非多購活牛不足以供食用之需是則爲數雖多無非爲一路火食之用此固爲各國通例所准非我所獨能禁止也（懷） 
 
 
 

Page 6

 
 
   
 
 

Page 7

 
 
七月廿五夜大减價正廳洋四角 
謝雲奎小雙鳳馮志奎夏月華夏月潤七盞燈小子和小連生夏月珊李祥麟張順來劉培山小保成 
煩全班超等文武名角合演好戲 
全本六大名府賞雪收固　吳用問卜　石秀跳樓　時千掛榜　大刦法塲　淫婦活　人燭 
[春桂茶園]  
廿五夜超等文武名角准演好戲 
王玉芳　汾陽做壽　劉鴻昇　父子相會　沈韻秋劉廷玉譚月明　關勝探營　興梁山 
小桃紅　花雲招親　筱桂芬　空城巧計　十三旦　韓琪殺廟 
趙春庭李春來郭秀華盖三省小紅金　紳商煩三本四本活剥人皮廟河澗府紅梅閣 
[天仙茶園]  
（重排連檯全部改良文武新戲）　九美奪夫　念五夜准演第四本 
[天仙茶園]  
（新排連檯改良時事巧妙新戲） 
寗波奇聞　分尸案 
現己習練純熟擇吉登檯起演 
[欠租奉諭拍賣]  
法馬路西首寳昌春記新衣莊虧欠房租該莊主倒閉被控由房主禀准法公堂　會審憲常於禮拜二則本月念六日下午二點鐘將生財什物拍賣以抵欠租如有缺少再向該莊主追交仁記公司告白 
[禮拜一拍賣　上等木器]  
魯意師摩洋行始創自同治十三年卽英一千八百七十四年 
准於廿五日十點鐘在本行拍賣銅床抽木房間色花緞椅子色三扒酒架火爐鏡大菜檯花旗大菜椅寫字檯磁花盆茶色大菜色石鐘上等狄克生烹銀噐刀叉箱花毯洋琴一應木噐什物不計此佈　魯意師摩洋行啓 
[禮拜一拍賣回祿貨]  
魯意師摩洋行始創自同治十三年卽英一千八百七十四年 
准於廿五日下午二半鐘在圓明園路新棧拍賣日前四馬路轉角華洋藥房被焚搬來餘剩一應藥料並生財木噐什物不計此佈　意師師摩洋行啓 
[長樂洋行　禮拜一拍賣]  
本行於廿五日兩鐘半鐘在北京路本棧拍賣利康條子絨增裕萬年青斜呢仁記愛鵝彩花標四季發財花羽綢元泰西緞採蓮圖潘夫人花羽紬市棉呢雙罷蝴蝶花瓶色企呢好時忠義圖花羽紬裕興尺三雙龍元絨榮華山桃葉渡標三童獅球洋紅標另有小霉花旂鬼頭粗布十餘包餘貨不計 
[禮拜二拍賣瑞和洋行]  
准於十六日二點半鐘在本棧拍賣公信三磅半至七磅官誥圖鶴陽樓羊牌蝴蝶緑壽鹿洋紅標廿七箱順利代代榮華紅花不嘰大富貴經營百萬色花夕法白地藍袱望來條子絨布印花縐地夕法沁芳亭色花標三井三兎漂布漂白棉法蘭羢和記三角色花夕法金四季漂布織花色洋紗美綸維時茂生元羽紬月華花斜天福竹包三多色花標公平代軍圖元泰西緞喴喱錦地色花布中庸龍王元羽紬立興齋月宮絲光色花　紬裕昌色膠布色花緞裕豐龍華寺色莊洋羽綢公信瑞生色羽紬莊厚呢公平紅緑花標好時僧帽羢布花其馬狗粗布新沙遜　輪船洋標太和　跑鹿洋標稍漬豐裕十磅四合如意龍鳳英牌靠天吃飯市布花其四十碼圈英細斜廿餘包印度十支雙同人棉紗餘貨不計此佈 
[拍賣改期　壳件洋行　禮拜二拍賣　]  
准於本月廿六日下午二點半鐘在虹口華順碼頭五十六號棧内拍賣凈貨花旗象牌麵粉一萬二千數日包拍後限一月出清届期務請駕臨該處面拍可也此佈 
[禮拜二拍賣　長樂洋行]  
准於廿六日上午十點鐘在老把子路ＦＣ一百七十五號公利木噐作拍賣油木四千尺蔴栗六百尺東洋油木松木鉄木車床二部馬棕三包木匠傢伙一應木料生財什物不計此佈 
[禮拜三拍賣　魯意師摩洋行始創自同治十三年即英一千八百七十四年]  
於廿七日二點半鐘在寗波路本棧拍賣魯麟古碗元羽綢進益菊花會二龍圖元羽綢三軍圖花羽綢順全隆泰西緞彩邊元羽綢劉軍圖花羽綢和記泰和色花標榮泰黄斜紋順發斜紋呢茂生花蓆法泰西緞花羽布美綸良濟公茂元羽綢另行藍西條絨布十餘箱稍漬印度棉紗廿支雙洋鈿十二支小緑龍十支四童人四洋房老中國人等貨此佈魯意師摩行啓 
[禮拜四拍賣]  
本行每逢禮拜四准十點鐘不限價拍賣羽毛嗶嘰小呢羽綾羽綢市布原布洋標細布細斜粗布漂布等貨皆列明拍賣部内届時請到本行面拍可也元芳洋行啓 
[京都太醫院女醫到滬]  
陳王氏秘授家傳良方專治婦女内外兩科小兒急慢驚風痧痲痘疹無不立起沉疴皆稱女醫之妙術今特請來申寓三洋涇橋中和棧廿六號李公館張氏藴清同啓 
[京都天寳齋嫩面玉容散]  
此散治男女面上油膩墨氣烟色酒剌雀班暗晦等患每晨搓擦自然嫩嬌滋潤清秀眞整顏妙品也每瓶三角每洋照拆四瓶　舖分上海二馬路中市 
[專治疝氣]  
余素患疝氣之症十八年矣發時疼痛萬分囊脹如瓜各埠疝氣藥嘗盡罔效今幸閱日報得悉上海英大馬路萬康醬園對門德仁里内廣東陳恆德堂疝氣膏丸十分神效函託松滬二捐局友代購該堂疝氣膏藥糖張又疝氣丸藥二盒共計費洋四元内服外貼果然藥到病除至今二年有餘從未發過感其藥如神登報揚之　松江東門大街協昌布號啓 
[廣東彭壽堂聲明假冐眞一分時止血止痛玉樹神油]  
本堂秘製玉樹神油其奏效之神速無出其右專治牙痛頭痛肚痛腹痛心胃氣痛風濕骨節諸般酸痛立見奇功而治水火滾油燙傷刀槍跌打損傷尤有藥到病除起死回生之功每晨搽服少許能免痧疫喉症瘧疾傷寒及暈船嘔吐不服水土諸患治愈疑難怪症數以萬計衛生者預置一瓶勝延良醫在家近有奸人用薄荷樟腦等油冐充此油到處混售然僞油色綠性烈不能内服眞油性和易服色黃而香較之自分眞僞大瓶一元小五角上海棋盤街廣東彭壽堂啓 
[阿格登洋行　軍衣妙用]  
本行新到天青元色厚呢黄色斜文布各十餘種專配合中國水陸軍服學堂操衣之用價亷物美與别家迴不相同承蒙賜顧請移玉三馬路東九號二樓本帳房看樣面議是盼德律風二千零十五號　李毓華謹啓 
[不愧毒門聖藥　謝]  
余今夏道晉上海蒙至友不棄終日酒地花天初走長三么二繼戀土娼野妓不意野妓之毒染則甚易回里後小便稍有淋漓日久滿身紅班陽物腫爛且淫毒過染妻子蔓延不休幸購二馬路京都天寳齋毒門聖藥八寳化毒丹一料珠黄下疳散二瓶内服外敷不半月夫婦全好刻余飲水思源有意普傳奉勸爲客者土娼野妓切莫久戀并謝貴寳齋製藥果秘揚名萬里　杭州服藥愈姚氏子敬錄 
[紹昌祥茶號]  
本號向辦紅綠禮茶零沽批發今添辦福州各種漆噐兼售梁杭記衛生丸倘蒙顧仕商賜請到四川路二百四十五號便是 
 
 

Page 8

 
 
   
 
 

Page 9

 
 
   
 
 

Page 10

 
 
畫史 
　　（偶談） 
異哉中國官兒之視留學生若斯之遠也學生者中國之主人翁今官兒不以主人翁視主人翁而惟以主人翁是敵於是血請撤回主人翁之地位者有之於是而請限止主人翁數目者有之如是勢必至中國無主人翁而後止然無主人翁亦無中國危哉中國之主人翁異哉中國官兒之眼線頽哉中國之前途 
專件 
[私塾改良會幹事長調查日本教育情形]  
一全國政俗一律與中國之分省界者異與各邑各自爲政者異 
二上下同心政府及官長有監察稽核之權而有保護補助之實市町村人民無論貧富各輸其應行負担之稅 
三全國有勤儉之美德學堂中尤能實行勤儉之風飲食粗糲衣服樸素躬任洒掃少用僕役 
四有改良進步而無廢棄前功之事（與中國之易一人卽盡改前人政策者不同） 
五調查精密强迫學齡兒童受義務教育以六年爲期學費極廉貧者優免之 
六讀書數年之後卽兼習實業務使人人有餬口之方與中國人讀書但求中狀元做官者不同（男女均兼手丨科女子加添裁縫科） 
七女子師範及保姆學等關係全國家庭教育（日本於君臣父子夫婦之名分甚嚴猶有古風） 
八女子美術學校職業學校等關係女子謀生之策（校中造成之花卉綉貨名畫彫刻模型衣服絨線手工各物均有著名店鋪代爲經手發售利益照章均分） 
九盲啞學校感化院等使國中無棄材 
十預教儲蓄　及求講體育著重衞生培養公德心鼓動愛國心皆學堂之美點教員以身率教熱心誘導其移風易俗之功甚大 
十一日本私立各學會均有魄力財政亦寛裕維新之功會員實居一大部分 
十二教員之俸給有年級定限其盡力多年著有勞績者則有退隱料及家族補助料 
十三醫學工學商學商船學　學機器學等均重實地試驗均有專門研究之書一人但精一門不尚各種涉獵 
十四小學之敷地建築費及常年費必由公家籌撥務使全國人民皆從小學出身悉具國民之資格 
十五學務委員之資格甚高調查詳審與中國濫用不明學務之官紳辦學務者不同十六教員與文官之位分相同一體優待 
十七養人廉恥使人人保守名譽小學生有過必在密室開化之卽監獄中之囚人亦必善爲教養保其廉恥望其出外仍爲有用之良民惟每　日監督其作工甚爲嚴肅而已 
十八日本維新之初學堂未能徧設專用奬勵教育之法擇其優者奬勵補助之 
内治部 
[海濱舉辦察寗波]  
　　慈溪北鄉鳴鶴塲一帶地近海濱民情强 
 
 

Page 11

 
 
悍現經該處紳董葉鴻年舉辦警察招募團丁藉以捍衞地方刻已捐資設局開辦有成效再行擴張規模云（行） 
[奏請制定荒田升科年限鎭江]  
　　丹陡查見荒田四十四萬畝已在設法報墾惟恐紳商鑒於收利在日後完糧卽在目罰或致相率觀望因此丹徒縣禀由督撫兩憲會銜具奏請制定刋科年限或以十年爲期則人心當更踴躍云（至） 
[新任粤督將次入都漢口]  
　　新授粤督張安帥現已將汴撫任内一切事件交代淸楚於二十日乘火車抵漢假官膏局爲行轅當卽渡江至武昌拜會張中堂聞逗遛二三日卽須起節入京（新） 
[停止加賦充作學費長沙]  
　　長沙縣前因興學無欵由該縣舉人李澤銑等禀請每歲隨漕加徵學費每石糧銀六分以爲鄉學經費現經縣尊逃令集紳會議事屬窒碍難行因卽其禀撫轅請將該縣隨漕征收學費銀六分自本年秋漕爲始　遠停止不復加征並由該令設法籌措接濟學欵等情已奉批示准卽如禀永遠停止以恤民艱（顧） 
[釐務不由總局派員長沙]  
　　湘省釐金前因各局卡辦事員紳迭出侵吞私挪等案已由湘撫岑中丞奏請將舞弊之人分别革職究辦現在改定　法嗣後各局卡應用各項司事概歸各局員自行禀請委用不復由總局照常札委以專責成而防弊賣（爲） 
[雜捐能遵飭停辦揚州]  
　　前經省憲札飭地方官將各項雜捐一律停辦趙都轉因揚城巡警經費不足諭令府縣及淮南局委員黎運判將茶館桌捐每月限繳之一百二十千文魚行果行按月各捐之數十千文一律停辦外其餘各項雜捐一律照舊比追以充公用（司） 
[太平洲開辦警察鎭江]  
　　太平洲同知李吉塢司馬以該洲係水陸衝要五方雜處奸匪易於混迹特與各紳董壽集欵項妥議章程開辦警察以爲除暴安良之計現已招選巡士訓練純熟於二十一日一律站崗（應） 
外交錄 
[請飭洋商赴縣備質福州]  
　　福州英領事因英商和順行被漳平縣派差率衆强撤洋牌搬搶行物約值二千餘元照會閩省洋務局請飭查究賠償而洋務局以此案先據漳平縣詳報英商和順行在縣轄冐掛洋牌貿易與民間滋事當經諭令按約收盤乃該商任意推諉請於一年内收歇茲復與民人鄭開枝滋事該民人被行内毆打重傷到縣禀請究辦飭差傳令該商赴縣備質復被毒打卽經添派差勇將洋牌撤回等情是該洋商在内地懸掛洋牌實有違約且尚不安分迭與民間滋事經縣諭阻收歇請爲展限自爲通融辦理此次與民人鄭開枝滋事由縣派差傳質係按中國律法辦理並無不是爰特照復領事請飭該商赴縣備質以明曲直至行内被搶各物已飭商務局查明復辦矣（主） 
[日本海軍少佐過漢漢口]  
　　日本海軍少佐平井前赴湖北宜昌一帶遊歷滋於前日乘輪來漢聞日内卽須赴滬向靑島滿洲朝鮮等處遊歴云（　） 
[洋教員如期辭退安慶]  
　　皖省督練公所具詳皖　稱講武堂日本教習佐久間岸峯治郎二員現届期滿擬卽如期辭退不復接聘嗣後如有聘用洋教員之處自當遵奉部飭先請咨商大部再訂合同以昭愼重（政） 
[英商船隻遭風之交涉福建]  
　　閩省英領照會洋務局稱據英商氷厰管事鄭則霖禀置有金恊福船隻委係自行遭風該船躱避平潭廳轄地方船内所剩煤炭等物被船夥鄭枝枝勾串行搶賤價私售請飭廳追辦等情洋務局以此案先據該管事赴局具禀續据廳詳前情查商船遭風被搶地方官本有保護查所之責據詳該船失事之時並未禀報文武衙門迨經查詢始据供指鄭枝枝勾串私售第念該管事船貨所關雖情詞不符亦應澈底根究當卽派員會廳秉公查訊復局核辦一面照復英領事知照（未） 
軍事界 
[新任江北提督履任消息鎭江]  
　　新任江北提督王聘帥出都赴任約日内卽可蒞鎭換座民船赴淸江浦聞定期八月初四日接印（退） 
[整頓長江水師之布置南京]  
　　江督端午帥札行江南鹽巡道曁金陵機器局略云照得遵旨會奏籌辦長江巡緝章程聲明整頓水師各節欽奉電旨允准已咨行欽遵在案茲准程提督函開各標換砲之船應添砲目水師向章每船十四人前次裁去二人本不數用此項砲船現須各添砲目一名砲兵兩名方能得力砲目月餉約須七八兩每標各船合爲一氣專備征調全船口糧似當稍加船中一應什物不無多用則雜費亦當稍添計岳徐兩標各　十號提湖瓜各標則有二十五號者船數較多需欵較鉅能否一倂照辦尚祈裁酌至改造砲架爲目前所急請飭寗滬各局從速分造以便裝配抑或由商廠定造藉可隨時指撥日能早日竣工其藥彈及種種砲費擬請從寛發給以資操練等因查水師係經制水兵薪餉費用歷係按照奏咨成案開支造報今實力籌辦巡緝各欵自當酌加惟究需酌加若干鹽巡道衙門經理水師餉項有無餘欵可撥如不敷用應如何設法籌備均應由鹽巡道察酌情形悉心核議詳請奏咨立案至水師各船旣造砲架照案應由水師兩船廠造辦報銷今擬由商廠定造似難照行應否先由機器局造成式樣發交船廠照造抑卽由機器局如數代造再由船廠還欵應由鹽巡道會同寗滬兩機器局妥議詳辦事關整頓水師務當詳籌具詳以憑核明奏咨辦理母稍延緩（育 
[甘督咨調鄂省軍官武昌]  
　　甘督升吉甫制軍以甘省現已奏准開辦陸軍小學惟教員乏人因特咨請鄂督調用湖北將校教員前往教練（　） 
教育誌 
[札派各府照額解繳學費杭州]  
　　浙撫張筱帥札飭提學司云全浙師範學堂常年經費業經分飭聲明除籌定銀約四萬一千兩外不敷 
 
 

Page 12

 
 
尚鉅每學生一名每年應繳膳費雜用四十元由各州縣設法提撥捐補俟學額派定後再行通飭遵照等語查此項優級選科及初級簡易科擬辦四年停止接辦本科現定第一次招生五百名以後陸續按期招補計住堂額數第一年五百名第二年至第四年各六百名除駐防每年酌定六名外各府按屬縣之多寡大小匀派廳州比照大縣惟首府　文較勝應酌加二名以示優異應繳之費仍依原議每名每年四十元計算卽責成各該府通盤籌算按各州縣財力之優絀酌定數目飭派各州縣在地方公欵内設法提撥不足由各該州縣自行捐補自開學日起每年按上下兩學期各先期解府彚齊解司給發至名府學額由各州縣保送來省與投考各生一律考驗勢不能按各州縣計算各州縣不得因派費稍多取生或少藉口推諉惟將來畢業各生如何派往各州縣分任義務應有一定章程俾資遵守（木） 
[太平洲創立勸學所鎭江]  
　　太平洲自李吉塢司馬到任後竭力興學近復就初級師範學堂附設勸學所擬定章程每逢星期各學堂辦事各員到所會議地方一切公益之事以立自治之基礎（掃） 
實業類 
[通飭興辦墾牧樹藝安慶]  
　　皖撫中丞札飭各屬略云本部院前在藩司任内詳奉前部院恩奏奉諭旨允准分中南北三路設局開辦墾牧樹藝照委各紳分路調查並由總局刋發表式飭令各州縣遴派正紳淸查荒田山地圩漢禀報籌辦今將一年行催已非一次乃遵飭開辦者甚屬寥寥卽有一二覆到而官民各荒亦仍多未據禀報開墾似此奏辦之件尚復視同具文實屬不成政體亟應認眞整頓分委會查先從首縣入手以資提倡除飭局札委妥員會同懷寗縣確查册根並體察情形妥籌辦法外仰各遵照迅將境内荒山田地先行督飭紳董切　淸查詳細開塡表册分送各局聽候委員勘辦倘再玩延泄沓定卽擇尤撤叅愼勿嘗試（仕） 
[劄飭整頓茶業長沙]  
　　湘省商務總會近日奉到農工商部劄文内開接據代埋駐英使署事宜叅贊官陳貽範呈稱前奉大部函送茶樣囑爲查驗報告當經汪大臣函送倫敦中國茶葉商會考驗茲據該會報告近年華茶銷路盡爲印茶奪去若不整頓於中國出口商務大有關係亟應統籌整頓藉資補救陳代辦所稱各節係倫敦中國茶葉商會報告熟諳外情見聞較確所言不用無見應卽劄飭該總會傳知衆商統籌辦理並行各分會一體遵照（敏） 
[核准開辦銻礦杭州]  
　　杭州職商徐士琛前曾集資開辦奉化縣屬距溪磜谷銻礦前由商務局詳請撫台咨部請領探照兹由農工商部核准咨行浙撫以該生所辦之礦准其先行試探所有執照一俟照費解送到部再行塡給（水） 
[考查蘿蔔製糖漢口]  
　　湖州試用巡檢蔡二尹恭現擬集資在漢開設蘿蔔製糖公司商務局總辦孫觀察極爲贊成此事特給札令往直隷河南一帶考查俾開辦時稍有把握（讀）　 
[瑣事欄]  
[張中堂嚴黜諂諛知縣武昌]  
　　湖北候補知縣某令近條陳鄂督略謂中堂此次奉召入都適當革命黨風潮劇烈之際務須格外愼重如由鐵道往京則須聲言乘海艦啓行如由海道往京則須聲言乘火車啓行其起節之日尤須秘密俾免意外之虞張中堂閱後大爲震怒嚴批申飭立將該令所辦各差撤銷以爲荒謬者戒（初） 
[禀覆查辦大冶匪亂情形湖北]  
　　鄂屬大冶縣匪徒擾亂已迭見本報茲查辦委員廖佩珣刺史已將匪亂情形禀復各憲略謂查鄭遐歡本係著名地痞向與紅帮會匪柯玉山勾結往來此次行劫劉姓南屋兩店贓值萬金殺傷劉姓雇工四名情形甚爲凶悍現仍盤踞祠堂聚衆不散揚言劫盡劉族次及堡内殷富各家劉姓亦廣募多人日夜防守彼此相持恐釀巨禍近日該縣馬嶺分流各堡鎭有痞徒聚衆訛索錢文等事匪風甚熾非藉兵力不足以資鎭懾擬請酌派弁兵馳赴該縣彈壓解散以靖地方等情業經當道札派第二十九標標統李襄麟帶兵兩隊往勦准予開槍格殺今 
[禀請禁止侵佔街道寗波]  
　　甬郡城内東門大街一帶舖户近來踵事增華裝置華麗上搭雨篷下置廻欄以致街道上下窄狹一遇火災蔓延甚易日前廿條橋恊和股皮店失愼延燒房屋三百餘間現在被災各舖紛紛糾工起造仍多侵佔官基不顧街道窄狹業由團董丁文明具禀道署呈請禁止喻庶三觀察己批飭寗波府轉飭鄞縣帶同工書丈勘一面並照會商會令各鋪房主勿再侵佔宫基以顧公益（行） 
輿論 
　　我紹郡慘殺秋女士一案爲數千年來所未有之創聞全球之人莫不知其寃抑萬口同聲神人共憤我郡紳商學界之外尤多讀律諸君乃竟無一人出而訟寃爲女土昭雪地步嗚呼當此預備立憲時代以一郡之大致無一人有自治獨立之資格自甘任人唾罵貽笑全球又安望其擔負立憲之責任也哉况山會兩邑遊幕者徧於全國素來聲望尚不致落於人後今以暗無天日之極慘奇寃出於我郡人人如受剥膚之災是可忍孰不可忍乃諸君袖手旁觀等於秦越人之視非但向日之名譽墜地殆盡卽此後我閤郡之人民爲中外人在於不齒之列矣立於地球之上能不深滋愧怍天下所最傷心之事孰有過於此者想諸君無非懼禍及於已所以發起無人要知今日肯舍身命爲犧牲之人必他年享犧牲而永不死之人也而况虎而冠者敢出此手段處之泰然者明欺我郡無人耳苟有人焉出而任事不問安危禍福不顧身家性命前者仆後者繼必要達其目的而後已彼昏庸貪暴之輩亦當見而喪膽何暇再爲羅織人命計耶敬告我鄉父老萬勿放棄其責任亟當於此時開一特别大會固結團體聯名禀控爲一鳴驚人之舉以盡應辦義務以慰億萬人之渴望是則鄙人所馨香而禱祝者也憂時子山隂王承壎謹啓 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寫情小說幻邦奇遇錄（美國企格林原著）（二十六）]  
　　尼卡忒問之。又曰。非他。吾特笑此三人。素未見此短窄之衣。恐未諳衣之之法耳。時維金已衝波激浪而前。天風浪浪。神爲之淸。尼卡忒乃挈敦企出。手雪茄。同立於望臺之上。謂敦企曰。吾儕所歷之境。其奇異亦可謂達於極點矣。敦企曰甚是。然其間之最足異者。尤莫如楷麥。試問君至紐約後。將何以待楷麥乎。尼卡忒未及答。敦企又曰。彼以全神專注於君。君苟漠然處之。則楷麥之結果。猶置鮮花於火爐之上。未有不立時彫謝者。尼卡忒暗思敦企此言。大非已意。乃漫應曰。奚　此。登企乎。言未已。利輔賴大呼曰。二君速入。以觀衆美之改革也。二人方欲自望臺。下則三女聯袂而前。穿時製衣。修短合度。方諸歐亞之少女。幾無辨别。利輔賴追隨於後。大笑曰。修飾之於人甚矣哉。貌僅中人。而被以美服。加以盛飾。無不楚楚可觀。况其爲麗質天成也乎。時楷麥已步至尼卡忒之側。笑謂曰。自衣此文明國之衣。思想亦頓爲改變。此最奇事且不特我也。喜爾達與屠賴亦如之。尼卡忒曰。以處境之故。而致心思之變易。此天演之公理也。前時所綴之寳石。猶在乎。楷麥微笑曰。我旣改作歐美裝。本無需此。深知君或欲留爲紀念之物。故珍藏於囊中。尼卡忒曰。珍藏之。甚妙。此類之寳石。非貴而實奇。行將有以廣世人之眼界。時喬克愁容滿面。自艙面至利輔賴急問曰。人生於此愁多樂少。卽曰放懷逸志。猶若歲月之如馳君何愁眉雙鎖。求地獄於天堂乎。喬克曰。君可謂知已而不知人矣。君方身擁美姝。而吾則渴欲一見而不可得。所遭各異。則憂樂之迥别。又曷足怪哉。言訖。迅入自已之臥室。諸人皆以一笑置之楷麥自出王宫後態度莊肅間與他人言寥寥數語蕩然可親而不可犯。卽與尼卡忒縱談時雖親愛之情。溢於言表。絶無前此佻達之態。尼卡忒亦心焉奇之。一來復後。舟已抵哥林刺矣。喬克思歸念切。乃卽於哥林刺電局。拍電以達於家。旋得復音。家人無恙。心始稍慰。 
本埠新聞 
[滬道不認扣留洋米爲違約]  
　　英商老公茂洋米被扣一事前經英領函請滬道飭放等情已誌本報茲悉瑞觀察以此次捐局所抽洋米厘金按諸地段考之尚無違約之處特函復英總領事請以後彼此循照向章切勿因細故稍存意見云（甘） 
[滬道派員調查閉歇烟館]  
　　滬道瑞觀察日前札委姚殿卿明府劉棟臣二尹稽查各州縣鄉鎭遵限閉歇之各烟館明府等奉委後卽拜會本縣李大令請爲照會各處巡局委員及各鎭紳董並請派差下鄉稽查是否閉歇淨盡速將烟榻一律拆除等情大令卽行飭承繕發照會送往明府公館聞姚劉二員定於今日帶同縣差動身擬先至閔行鎭查畢後再至西南鄉各鎭稽查（泳） 
[嚴拿帮匪頭首]  
　　蘇撫陳筱帥接皖撫馮夢帥咨據安徽和州牧報稱州獄所禁盜犯李得勝等胆敢串通長江靑紅帮匪馬大發約期劫獄幸覺察尚早防備得免今聞馬大發逃匿滬上請札屬嚴拿等因筱帥准卽札飭滬道轉札上海縣及英美公共公廨一體嚴密查拿（根） 
[日領請究差役需索]  
　　日商福永寅司在吳淞外馬路第三十四號房屋開設鷄蛋餅鋪被自稱寶山縣差役日至該鋪滋擾向查來歷並無縣中文憑該日商恐係無賴冒名需索已禀知日領轉請滬道飭縣妥爲保護瑞觀察以該處如確係坐落通商場應准洋人雜居貿易爰於昨日札行寳山縣查明禀復以憑核辦（輕） 
[工程局巡察認眞]  
　　總工程局董訪悉南市各大烟館每於歇業後有改設榻茶添以牌局任人賭博漁利情事昨日由警務長派出巡長巡目查禁當在萬裕碼頭第一樓茶館拘住賭徒姜和尚徐林生馬柳生徐銀威池土泉徐海潮引阿大等八名連賭具解局由當值處飭各罰洋兩元開釋另提店主究罰又萃豐碼頭鴻陞樓茶肆亦因賭博拘得賭徒王寶生張金生陸永康等亦飭各罰洋兩元並傳店主孫某到局判罰洋三元（永） 
[江督派員考察憲政]  
　　江督端午帥札委補用知縣項明府澤蟠前往日本考察憲政於昨到申 
[禁止外洋新報]  
　　江督端午帥查得革命黨首領孫汶在外洋刋行新世紀報章語多悖逆深恐運滬銷行爲患實深故電飭滬道札飭公共公廨一體杳禁（莊） 
[禀復諮議局章程]  
　　滬道瑞觀察前曾照會總工程局設立諮議局以爲研究預備立憲之所局董已於前日邀衆議董會議商訂章程禀候滬道酌核矣（夜） 
[上海縣頒發秋祭單]  
　　縣宰李大令昨日發出秋祭單照錄於下八月初一日祭吳應余三公祠初三日祭文昌廟初四日祭吕祖殿初六日祭陳吉袁劉四公及愍忠祠初八日祭文廟黄婆祠初九日祭社稷壇神祇壇風神廟海壇羣忠祠土地祠周太僕廟十四日祭天后宫十五日祭關帝廟二十一日祭龍神廟 
[上海縣示禁賽會]  
　　邑宰李大令昨日發出示諭一道略謂照得迎神賽會本干例禁本年大王廟出會觀看擁擠政斃人命不少業經禀請大憲通飭一律禁止在案茲本縣訪聞北新涇地方有鄉民陸小園秦 
 
 

Page 19

 
 
建生爲首鳴鑼集衆定期二十三四日舉賽劉公會無非藉此歛錢肥已殊屬膽玩當此米珠薪桂物力維艱更不應出此無益舉動除飭差飛提爲首之陸小園秦建生並三圖地保金琴台三名解究外爲再出示嚴禁仰闔邑諸色人等一體懷遵特示（杞） 
[道批照錄]  
　　王枕淸禀查市肆所售戒烟丸前經本道函准稅務司密購化騐大都攙和嗎啡無益有害擬令各藥房將以前私運之嗎啡並嗎啡丸嗎啡針悉數交出送廨銷燬此後卽製戒烟方藥非呈官驗明批准一概不許發售如敢陽奉隂違查出提案重辦商由領袖領事轉飭工部局允照由道出示租界曉諭行廨遵辦在案今來禀擬將各家丸藥私行購齊定期化驗請中外官員臨塲驗看凡有嗎啡及各種毒質無論華洋一體勒令閉歇處以相當之罪核與本道前與領事商定辦法相符具見熱心義務足助地方官之不逮惟查此項戒烟藥品租界出售居多若係掛名洋牌尤非先商西官相助爲理難免掣肘候照會各總領事核復到日再行諭知開辦（杞） 
[調查小工中彈案]  
　　浦東怡和洋棧小工中彈身死報縣詣驗在案茲悉該小工廉全如所受之鎗彈上有三十八號字樣取出後由大令騐過咋又函請浦東一區正巡官謝明府諭知水巡捕探前往調查聞並無影蹤而返 
[藐視堂判]  
　　南市裕豐米店因霸屋不遷經房東立興洋行控由公堂判限六禮拜内出屋遷讓茲已逾限該店主金光照仍抗斷不遷復由公堂飭探恊同工程局偵探將該店夥陸寶生拘入捕房候解訊辦 
[謹防傳染病]  
　　法界新街同富里口寶生小洋雜貨店自本月十四日起至十九日止計店主夫婦二人並新産小孩以及學徒等四人均染疫癘先後致斃法工部局恐漫延傳染立請英工部局衞生西醫於昨日帶同工人往該店徧灑治疫藥水等項以淸疫氣（泉） 
[控究虧欠]  
　　小東門内恒興麻線店主沈仲英虧欠南市亦順源釘鐵油麻店等九家往來銀九百餘元控奉總工程局將沈押究（永） 
[傳訊失火兩誌]  
　　昨報誌新開河某棧房失愼一則茲悉係火起于鈞昌檀香棧房内共焚去房屋兩間捕房飭探將棧夥鄭子云拘入捕房交保傳訊昨晨三點鐘法界城河浜吉祥里口開泰衣莊因捕捉臭虫致將火油燈潑翻頓兆焚如焚去房屋數間捕房卽將店主拘入命交保候訊（泉） 
[上海官事]  
　　北京師範學堂畢業生阮志道昨到縣拜會糖捐局總辦知府梁佩祥昨到道縣兩署辭行定於二十八日赴蘇新任粤督張安圃制軍昨日電致本縣官塲稱乘永平輪船於二十一日由漢起節沿途稍有稽遲到申約在月底云（杞） 
訟案 
[會訊結欠貨洋案]  
　　美商美亨洋行倫勸前控裕亨號主顧文明胡献南等結欠貨銀糾葛等情一案奉中西官會訊各情己詳本報前午後襄讞王肇之明府與美白副領事復訊原告經理洋人延哈華托律師偕見証西人雪尼士而魯生開根等人投供當時顧胡確曾取貨商人等係目覩其事請追顧等延高易律師帮辦瓊司分訴良久明府以此案糾葛甚多商之白君判一倂退去復訊再斷（根） 
[上海縣案]  
　　朱金大吳鶴和在縣互控佔地掯牘一案前晚奉李大令集審朱俱故祖于咸豐元年價買吳姓地三分造屋居住吳姓之孫鶴和硬贖不遂將毗連地五分賣於張木木起造房屋拔去小的家界石侵佔地三尺餘求斷徐洪元供朱姓昔買吳姓地三分係小的祖父作中吳鶴和供故祖售於朱姓地三分向贖被掯張木木供價買吳鶴和地五分祗能造屋三間朱金大地僅三分已造六間復將小的界石拔去築笆阻截出路向論恃蠻投朱伸究大令核供判吳地由伊故祖出售五十餘載例不准贖張朱各以佔地爭論著張明白補足再行察奪○公共公廨前送張三到縣訊不承認紏黨在寶昌路刃斃王阿三管押在案今提收禁之劉雲賢質認劉供紏戳王阿三斃命之張三並非此人不敢誣妄張三供被包探挾嫌妄拿私刑逼供不遂送案大令判劉還禁張囘押准覔的保○胡阿龍陳阿發因賭毆傷朱炳寛經塘橋巡局解縣訊明枷號去後刻已期滿經大令訓斥判具不再犯賭結疏枷交保（車） 
[公共公廨紀事]  
　　洗衣公司經董周澤霖等投廨控王祥昇董仁記陳陳定等欠繳經收款項一案前旦率讞員關太守飭差恊控將王等三人投案判押候遇堂核奪○德商福來德洋人投保大絲厰主秦菉生承買絲　逾期不交一案奉中西官會訊等情已誌前報茲悉關太守商准德師副領事以此案貨價有漲落之分帳目亦有紏葛非詳細調查難以折服昨飭承將是案移送商會請商董秉公議復核奪○拐匪孔老班卽孔照才自粤束拐帶尹　氏之子來滬前經滬道札飭縣廨一體緝拿在案前日讞員關太守飭承照會總巡轉飭各　上緊緝拿務獲禀辦○德商增裕公司控華商　李德號主張仙州定貨紏葛一案前日　員關太守備文簽差投上海縣將張移提來廨奉飭押候訂期會訊（根） 
[公共捕房紀事]  
　　著名流氓陳勝標前晚身懷利刃在福州路行走爲三百二十一號華捕瞥見當卽拘獲帶入捕房奉飭押候解辦○曾桂亭倒臥馬路由捕車入捕房轉送醫院經醫生驗寳係瘋癲當卽禀明捕頭飭押解廨核奪○雉妓王文寳前晚在漢口路違章拉客由捕拘入捕房詢明住址釋出傳究○某妓院大姐王阿金前晚與無賴周阿毛同　脚車至雲南路爲巡街捕瞥見以其違章拘入捕房各存五元保出○英界老閘捕房捕頭惠雨生君因公禀准告假一月於昨乘輪放洋云（莊） 
[法租界捕房事]  
　　周成甫昨晚行至昇平里門口爲某嫗拖入屋内冶遊繼而假稱出外喚妓旋有袁銀坤者八内聲稱不應調戲良女勒寫筆據然後扭赴捕房捕頭　得隱情命袁周一倂押候解堂訊辦○康阿新身懷兇刀爲探拘入押辦○朱金寳向人拆梢圖詐洋十元被控拘押候辦一泉 
[美租界捕房事]  
　　美捕房八十八號西探前晚在百老匯路拘獲俄人某甲一名解送該管領事署訊究○昨有公廨差役持票請提張金氏控告拆梢之張阿大訊究捕頭准卽派探同往○嘉興路陸金榮所開車庽違章賭博昨由中西印各捕拘獲七人押送公堂請究○曹方全拖包車在乍浦路兜攬生意由捕拘入候辦○袁阿三王福泰二人在漢碧禮路互毆巡捕以其違章一倂拘押候究（西） 
來件 
[論霍亂轉筋（庽後馬路同和里鎭海沙靜淵稿）]  
　　天不厭禍疫厲大作半月以來病霍亂死者租界一隅地蓋不下五百人其傳染之速毒患之烈怵心慘目有未忍言者余以一介之微行醫滬上疾病不治與有責焉殫慮竭思研究考索之餘頗有心得用攄所見貢諸世之誤醫者共商榷之霍亂轉筋之說自古有之後世標新立異有所謂吊脚痧者有所謂　螺痧者立名愈歧施治愈雜徐氏專主乎寒王氏多主乎熱勳臣則謂先宜寒而後宜熱此數君者雖其說不爲無見但未明乎寒熱夾雜之原因故其說不免於偏此未可以朦混不辨也夫人身氣血刻刻流行綿緜不息一晝夜之間周行於身可五十度夏秋之間陽氣發泄隂氣少藏或因寒暑錯雜飲食内傷皆能阻遏其營運之機以致升 
 
 

Page 20

 
 
降失司隂陽逆亂不相統攝成爲上吐下瀉陽氣不通不能温分肉而充肌膚故四支厥冷目陷螺　隂血不行不能灌溉於脈絡故脈伏而筋轉其吐瀉厥冷雖似中寒而溺閉眩暈音嘶實與中寒大異尋常痧症多屬閉症法宜開泄此病邪犯藏隂故一切痧丸針刺均難見效其救治之法急須拯陽鄭隂運氣利血庶幾清濁分營衞和而生機轉矣余遇此症輙秉斯恉治之迺醫廼愈已有效驗事關同胞生命未敢秘而不宣故以一得之愚謹綴數言至方藥之間則當視其病時之情狀此症瞬息百變毫厘千里故立法而不立方昭愼重也惟我醫界諸公討論而辱教之不勝企盼 
[中國靑年會報告]  
　　喬遷有日本會新會所業已竣工大約再遲兩禮拜可以布置齊全事務所已於日内遷移倘蒙諸君光顧均請移玉至新會所賜教再新會所油漆未乾由旁門出入 
擇期舉行落成大禮本會擬定西九月下旬舉行新屋落成大禮當開大會三四日届時遍邀在滬仕商蒞會觀禮一切秩序容再布告 
　　特别大聚集西九月六號晚間八時在新會所并特别大會凡我會友届時及早光臨共襄盛舉曷勝翹盼 
　　來復日之聚集中歷七月二十四日下午四時半新會所内開第一次講論會講員爲曹君雪賡題爲（出舊入新）尚望諸君屇時光降一聆新論 
董事之叙集　本會各部董事訂於西九月四號下午六時叙集於新會所並商要事云 
本會新章出現本會所定之新章已經出版不日卽須分致各會友察閱至於施行新章應於九月一號爲始照章會費按年先繳現擬通融辦法新會友可俟西歷一千九百年零八年正月一號始預備會費一年若老會友仍願按月照繳悉聽其便但至明年六當照章預繳事關公益想亦諸君所深許者也 
振務 
[愼裕號經收雲南旱灾急振捐欵第五次報告]  
　　金陸萬悔翁求闔家平安五十元諸　燿求闔家康健五元隱名氏七元經代者三元馮錫華爲添孫筵資助振一百元馮錫華爲求姪病速愈二十元乏力子求母病愈五元　　厚堂保合家平安五元承德堂五元對開六個四開十個黄方氏八元　皖北夏時子四元元豐恆記莊來善嘉隱名氏三百元無名氏　角王少春鍾氏一百元朱仲齡十八關金表一只恆大莊諸友平安十元袁家法求合家平安十元鄭恆康五元張杏寶十元陳廷鉞十元華安公司來董姚氏五十元姚陸氏五十元署心矩三十元不留名五十元均交天順祥號彚解灾　散放合亟登報以揚仁風共洋八百十七元對關三元小洋二元四角十八開金表一只 
[餅助振]  
　　馮君錫華添孫鍾君藹庭舉一子均擬開湯餅會因念雲南旱災待振孔急馮君出筵資洋一百元鍾君出筵賣洋二百元均移助要南義振會彚解災區散放羣黎具見兩君樂善不倦將來福澤緜延正未有艾今亟登報以揚仁風○助募雲南旱災急振分會愼裕號朱葆三謹啓 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
