# 1926 - 82 - 4919063

 

Page 1

 
 
1;第一萬九千零六十三號;中華民國十五年 西曆一千九百二十六年三月三十一號
星期三 * *   
 
 

Page 2

 
 
1;第一萬九千零六十三號;中華民國十五年 西曆一千九百二十六年三月三十一號
星期三 * *   
 
 

Page 3

 
 
1;第一萬九千零六十三號;中華民國十五年 西曆一千九百二十六年三月三十一號
星期三 * *   
 
 

Page 4

 
 
1;第一萬九千零六十三號;中華民國十五年 西曆一千九百二十六年三月三十一號
星期三 * *時評 
[京津間之和戰（冷）]  
　　北京雖力謀和議而北京以外之各軍仍力進戰事京津之間果能和而不戰耶抑必不和而終出於一戰耶以形勢考之和之力甚微而戰必難免也然以情理測之戰必不能成爲事實而和又未嘗無望也 
　　何也苟必須戰者早已不待在京津之間而血戰也已久至京津之間而仍復不免血戰國民軍决不若是之愚也至於國民軍以外之軍亦非欲血戰之軍也不過欲乘勢驅國民軍於北京之外耳國民軍又非必不願去北京者也今之所以遲遲未去者以我測之所謂政府者之意較多耳內不能却政府之請外尙未至敵軍之逼國民軍之未去職是故也苟至時機已迫國民軍不願以實力犧牲於京津以外寗願犧牲於京津之間哉故戰之勢雖急而戰之果不大和之力雖微而和之實可現也 
本館要電 
[和與戰之兩面]  
　　北京王士珍等派金紹曾赴漢與吳謀和同行者府中武官吳春康及吳炫等又派李鍾岳蔣濬川赴豫與靳寇謀和又派李玉麟赴寗謁孫傳芳并訪陳調元結果以路阻未行先電通知其公函措詞各方不同故尙未定稿近日京外報載王士珍對和議非常熱心 
　　北京統一會和平會最初爲耆宿名流自希圖入閣之胡維德加入後復加入數人政客議員參政亦紛紛開會呼籲和平新名目發生甚多（二十九日上午十一鐘） 
　　北京閻錫山電王士珍尊主和平咸電此間未接到昨王覆電補陳并爲馬福祥姚鴻法先容 
　　北京張樹聲由奉電京謂張作霖已飭張宗昌李景林兩軍勿再前進（二十九日上午十一鐘） 
　　北京通州無事係某軍自相驚擾 
　　北京昨西北軍公表步兵共有十一師騎兵三師除甘熱察綏留四師外計參加近畿戰事者計步兵七師騎兵兩師守衛京城者步兵一師現在南東北三方西北軍有五師守備在南口附近有一師至國民二三四五四軍殘部現在完全撤至長辛店及西郊一帶魏軍與西北軍感情不壞魏軍糧食現由西北軍擔保供給五天長辛店以南之方軍魏軍陸續北撤但並非戰敗故通州由西北軍唐師守南苑一帶由韓師守通州南苑一帶連絡由孫連仲騎兵任之京漢路與津浦路之聯絡由王鎭槐騎兵任之並派一部於京西及南口一帶連絡至密雲順義則由馮治安師門致中師守之現在黃村安定間李軍力薄未進該軍亦未攻李軍在天津一帶尙在集合中故李奉兩軍是否猛攻北京尙待天津會議（二十九日上午十一鐘） 
[張作霖赴津中之奉訊]  
　　奉天張勘（二十八）午後七時赴高山子掃墓然後沿奉榆線視察戰地擬在榆關秦皇島兩地小住觀察京津形勢必要時卽入津處長秘書皆隨行並日顧問板東氏·衛隊二團三十旅一部·憲兵稽察偵探等共計兩千餘人又携現欵鉅萬擬在津犒軍（二十九日下午四鐘） 
　　奉天軍界息張以各方情勢變遷擁段恐難澈底奉國和議亦難協段位已動搖張派許蘭洲赴津觀察情勢並與張李協議對付民軍策略某要人說張京津局勢大定各方政見紛歧驟出恐無功故張赴津展緩勘（二十八）張李又電促赴津主持大計張擬先派張學良前往協議一切遇必要時再親行（二十九日下午二鐘） 
　　吉林張作相今日赴錦州奉張定昨晚九時啟節赴津（二十九日下午六鐘） 
　　奉天張通飭三省道縣云此次馮賊倡導赤化毒痛海內危迫東省本上將軍爲保全三省計不得已用兵將士用命不三旬逆賊潰敗我軍進佔天津向京追擊軍事可告一段落仰諭人民知之 
　　奉天張就三省行政長官來奉祝壽之便在署開政治會議所討論者（一）三省省長人選（一）三省署內部之改組（一）三省行政之聯絡統一（一）三省財政根本整理法（一）改革地方行政方針（一）三省金融切實整理法（一）省公債實行法（一）縣議會恢復手續（一）三省保民整頓〔二十九日下午二鐘〕 
　　吉林楊毓珣到榆關慰勞傷兵並給奬校官百元尉官五十元兵十元已事竣回奉〔二十九日下午六鐘〕 
[聯軍北上中之各方消息]  
　　漢口聯軍一二軍三軍一部及晋軍三旅均抵保感向京移動外訊靳軍感衝破高碑店防綫良鄉國軍紛紛折回豐台（三十日下午六鐘） 
　　天津魏益三改稱正義軍後益與聯軍合作方振武亦通電主張撤兵停戰共謀和平〔二十九日下午七鐘〕 
　　鄭州京漢路己售石家莊票石家莊歸客云晋軍告奮勇已向北進聯軍以田維勤爲先鋒已過定州閻治堂率軍官督戰團過鄭北上〔三十日下午三鐘〕 
　　鄭州徐壽椿趙德三昨均由汴返鄭陜隴間已通車惟客車時有時無聞係客車車輛被張治公扣留赴漢所致〔三十日〕 
　　鄭州靳雲鶚昨夕由汴專車來鄭聞不日將北上督戰〔三十日下午三鐘〕 
　　開封洛陽息岳維峻退洛時因將士心戀財物不肯死戰遂率付一炬數値二千萬以上逃竄時伏死屍中一晝夜始脫險行踪尙紛傳不一一說已有條件入晉 
　　開封劉鎭華有已到潼關息陜人開會歡迎師長徐椿壽昨來汴謁寇靳〔三十〕 
[外人注意京津交通]  
　　北京今日使團對京津交通又有會議决組國際列車并照會外部措詞非常嚴重（二十九日上午十一鐘） 
　　天津京津使領决定世〔三十一〕開國際客車〔二十九日下午七鐘〕 
[贛局有妥協訊]  
　　漢口贛事可望和平解决鄧勘電吳方督已確實表示交代如琢尅日布置就緒卽遵令赴省就職目下贛省軍心甚固外患無隙可乘乞紓厪念等語（三十日下午六鐘） 
　　漢口贛電方本仁允下野和解其唐福山第一師蔣鎭臣第二師及衛隊旅夏斗寅等均到潯表示迎鄧催履新鄧允方要求保護回籍至楊如軒楊池生兩師及魯軍張克瑤一旅與吳宿有關係亦表示迎鄧又鄧如琢有四旅兵力兼得吳孫援助永績艦長宋煥彩稱方允先行離贛總部對贛事早與鄧有接洽免方令下後連日電鄧指示方略〔三十日下午七鐘〕 
 
 

Page 5

 
 
1;第一萬九千零六十三號;中華民國十五年 西曆一千九百二十六年三月三十一號
星期三 * *本館要電二 
[湘鄂間問題]  
　　漢口交通方面消息唐生智軍大部到岳州葉軍退羊樓司鄂軍將羊樓司以南雲溪與城陵間路軌拆毀站北亦拆毀一段阻湘潰兵竄入武長車感（二十七）僅逹蒲圻 
　　漢口傳葉開鑫感日到漢居處不明唐生智電總部謂湘事爲湘省統一問題决不侵入鄰封（二十九日） 
　　漢口唐生智再電總部聲明湘事爲內部問題湘軍决不出境武長客車艷〔二十九〕仍只開蒲圻軍事車可逹羊樓峒拱宸艦及列字魚雷兩艘儉〔二十八〕開赴城陵磯新堤增防〔三十日下午七鐘〕 
　　長沙唐委龔浩爲省署參謀處長兼省會戒嚴司令〔二十八日下午十鐘〕 
　　長沙被拘葉部團長李熙瑞勘〔二十八〕早解省〔二十八日下午十鐘〕 
[漢事雜訊]  
　　漢口吳派趙倜赴奉與張接洽並祝奉張壽約楊子猷偕行儉〔二十八〕晚北上 
　　漢口林虎由滬到漢與吳陳有所接洽 
　　漢口唐紹儀派代表歐陽榮之來漢與吳接洽政治問題〔三十日下午七鐘〕 
　　漢口漢吳通令各軍不准扣京漢機車車輛違者重辦〔三十日下午三鐘〕 
[各社要電]  
　　電通社二十八日北京電攻擊通州方面之奉軍於二十七夜開始總攻擊國民軍二十八日卽開始總退却奉軍卽占領通州 
　　東方社三十日奉天電熱河之宋哲元軍自二十六日以來退往察哈爾方面熱河已歸奉軍之手 
　　東方社三十日奉天電此間接得電報進出三河縣之穆春麾下之奉軍騎兵集團於二十九日擊破通州之唐之道軍占領通州 
　　電通社二十八日天津電直魯聯軍於二十七夜占領豐台國民軍第四軍獨立改稱正義軍國軍第九師復叛攻擊通州之奉軍又節節勝利國軍內部已呈非常混亂之狀 
　　電通社二十九日北京電進逼北京之李景林軍本日通告國民一軍速將北京及附近軍隊撤退則不以砲火相見否則惟有窮追 
　　電通社二十八日奉天電張作霖携帶衛隊千餘人同行者有吳俊陞楊宇霆赴秦皇島犒賞將士刻已出發由秦皇島赴天津與李景林張宗昌會見協議一切善後問題 
　　東方社二十九日北京電二十九日鹿鍾麟邀集中外新聞通信記者等報告國民軍撤兵經過並聲明負維持北京治安之全責對於爲維持北京永久治安起見擬將北京作爲緩衝地帶任何軍隊槪不得駐屯云云敝軍撤退北京事甚容易但因現在萬事委任王士珍等不能立即同意 
　　東方社二十八日北京電二十八日王士珍諸元老會議之結果决定急派專使向孫傳芳陳調元方本仁吳佩孚陳嘉謨靳雲鶚寇英傑等實力派勸告和平 
　　路透社二十九日天津電褚玉璞已就代理直督軍職李爽塏已就代理直省長職此爲張宗昌與李景林商定者李景林已就反國民軍總司令職張宗昌昨日赴奉與張作霖討論時局問題 
　　東方社二十九日天津電天津華界因拒用軍票全體罷巿現巿現依當局與總商會間已成立附加條件之諒解從二十八日起已恢復原狀矣 
　　國聞社二十九日漢口電豫贛湘鞏固各方誠意敦促吳方北上但亦只駐保不駐京刻豫正謀善後湘贛决保和平陳德麟旅自豫開回原防先發隊到漢 
　　國聞社二十九日漢口電吳以贛安電告孫傳芳 
　　國聞社二十九日漢口電葉開鑫感到漢唐（生智）復派人謁吳表明對葉爲統一湘省起見决不侵鄂 
　　路透社二十九日漢口電日商船沅江號今晨由長沙抵此船身彈孔纍纍傷華人約八名外人搭客四名均無恙蓋於昨晚在岳州上游被擊聞因軍界領袖有乘該船逃亡者故加以砲擊 
　　國聞社二十九日鄭州電艷〔二十九〕晨貨車頂上乘客在站附近被旱橋阻死十餘人 
　　國聞社三十日鄭州電馬吉第二十九日酉刻回鄂下榻十四師俱樂部三十日晨北上督師馬軍總兵站已移石家莊 
　　國聞社三十日漢口電閻治堂昨日赴保定改編魏益三部 
　　國聞社三十日漢口電方本仁因各將領均勸和平離贛故方决計下野 
　　路透社二十九日漢口電英庚欵委員團星期六日午後抵此英領事等迎之江干威林頓勳爵抵埠後即偕其夫人謁吳佩孚吳謝其首先拜會之盛意吳答勳爵之詢問主張將庚欵用以建造鐵路然後以收入興辦敎育事業今晚吳設宴欵待委員團明日由英總領事邀宴星期三日由陳督邀宴星期四日由華商會邀宴星期六日由英商會邀宴今晨委員團將開預備會討論一切 
[本館專電]  
　　天津長蘆運使以張同禮繼任并兼任交涉員特二區主任委張紹樹署理長蘆緝私統領以李逢春繼任電話局委高毅民接任省署近更委大批知事〔二十九日〕 
　　天津津浦客車日內可全通〔二十九日〕 
　　吉林三省制憲因時局槪中止奉張謂須先定國憲免抵觸〔二十九日下午六鐘〕 
　　吉林東北敎導隊即開課共編步三營機關槍迫擊砲各二連工輜各一連 
　　吉林奉錢毛荒半由錢商壟斷擬將最著之二十二家取締〔二十九日下午六鐘〕 
　　吉林奉爲孫烈臣在彼花園鑄銅像表彰功勳〔二十九日下午六鐘〕 
　　吉林王樹翰昨喪事畢回長鄭政廳長今日往商要公〔二十九日下午六鐘〕 
　　哈爾濱華議員兩次宣言請依國法改革巿會迫俄對華變方針東鐵局長等當易和緩派〔三十日上午十一鐘〕 
　　哈爾濱午巿政局布告取消哈巿會改組臨時委員會外籍董事即退自治權全收回〔三十日下午四鐘〕 
　　青島日僑昨又電津請速恢復膠路交通〔三十日下午五鐘〕 
　　青島前交通次長鄭洪年昨由奉乘大連丸過青赴滬〔三十日下午五鐘〕 
　　濟南張宗昌來艷未電謂午抵秦皇島晚回津即將返濟〔三十日下午二鐘〕 
　　開封各界因北京慘案發起示威游行大會〔三十日上午八鐘〕 
　　漢口英庚欵委員團中吳委員各三人會員十一人中委員爲胡適之王景春丁文江寓德明飯店英領署儉〔二十八〕午後四時半爲設茶會招待與各委員團交換意見軍署定世〔三十一〕歡宴漢商會定東〔一日〕歡宴委員團原擬由漢赴湘現因湘亂擬赴寗杭一行〔二十九日下午十二鐘〕 
　　長沙湘各公法團勘〔二十八〕日假省敎育會歡迎國民政府代表陳銘樞白崇禧兩師長陳白相繼演說希望各公法團加入國民黨努力革命又定世〔三十一〕日開巿民大會歡迎佟代表〔二十八日下午十鐘〕 
　　重慶渝各團體對京慘案組後援會學生會已通電討段提辦法八條〔二十八日〕 
　　重慶渝埠打涪灣渡船連年黑夜刦殺上下輪船者棄河中昨始破案已拘十餘人內有一人供稱已殺人四十餘正偵察中〔二十八日下午八鐘〕 
　　重慶成都兵工廠恢復子彈廠須整修費萬元劉湘允即照撥〔二十八日下午八鐘〕 
　　香港粵當局擬規復廣州衛戍司令 
　　香港黃紹雄艷〔二十九〕下午啟程回桂 
　　香港孫科艷〔二十九〕抵港謁港督及政紳要人聞對解决工潮亦有談論孫陷〔三十〕早返省〔三十日下午七鐘〕 
　　廈門傳張毅决武力收回詔安已派錢團一營侯團全部自雲霄進兵詔境儉〔二十八〕晚步哨衝突詔方退但此間民黨尙無此息〔三十日下午十鐘〕 
　　廈門厦高審分庭陷〔三十〕訊林雲影不服地審廳爲林仲馥暗殺判死刑上訴案未結候再訊〔三十日下午十鐘〕 
　　福州省公債百二十萬經各縣呼籲减半〔三十日下午七〕 
　　福州鄭貞藩案因省防李司令請人調解已漸和緩〔三十日下午七鐘〕 
　　福州財廳長艷〔二十九〕日已到廳視事但尙云暫維十日全薩慰留面子〔三十日〕 
　　蚌埠陷〔三十〕寅刻軍界舉行祭關岳典禮陳調元曁駐蚌營長以上各軍官均親往致祭已刻徐海道高爾敦過蚌南下赴寗未刻陸軍第二師派副官侯允祥由徐募新兵二百三十名運回訓練由刻總司令公署秘書長崔慶鈞由寗返蚌〔三十日〕 
　　蘇州警廳將奪土案犯沙恂等八名於陷〔三十〕夜半快車押解往寗〔三十日〕 
特約路透電 
[法衆院減少戰費]  
　　二十九日巴黎電衆院今日以二六八票對二六五票通過社會黨所提減少摩洛哥與叙利亞戰費之動議政府失敗但此動議僅爲反對繼續戰爭之一種抗議而非不信任票 
[英國之電氣案]  
　　三十日倫敦電運輸大臣艾施萊動議電氣案二讀述其計劃擬設一總局會合現有各電氣局辦理並增設新電氣局增多其資本政府可予以擔保以進行此計畫艾施萊謂英國現得電氣之適當供給者僅占全國三分之一此計畫之一部即在規定電流之標準政府努力施行其計畫之原則政府僅欲會同管理而非以經營電氣爲事也云工黨格賴漢動議否决此案謂欲得廉價之電氣惟有採用國有制度而已保守黨亦有反對此案者謂政府擔保之欵恐將超過預算三千三百五十萬鎊之數又有人謂恐因此發生較國有更爲不善之專利權但此案政府可不致失敗 
[美國對於意德債務]  
　　三十日華盛頓電參議員里特氏今日請參院展緩將意國債務問題作最後之解决至少須待縮減軍備會議證明意國對世界和平之態度里特氏後提出决議案請外交委員會調查意國償債能力美私人借與意國各欵之數額與條件意國用於宣傳之經費 
　　三十日華盛頓電政府以議案提交國會規定完全清理美德間一切關於戰事之要求美國人民對德要求之欵一萬九千萬金元將於德賠欵項內撥付外人產業保管處所管之德人產業亦將交還 
[歐洲鋼鐵業新章]  
　　二十九日倫敦電英國鋼板製造廠聯合會决計公定鋼板之最低標凖價格蓋鑒於近來貶價競爭之不幸結果也聞新定之出口價格每噸將爲英金七鎊 
　　二十九日倫敦電海外商部大臣今日在下院答某議員之問話謂鐵軌現由國際談判議定與戰前所實行者相同之辦法此外渠未聞鐵煤兩業國際談判中有何發展云 
[美國證劵巿場股票暴落]  
　　二十九日紐約電證券巿場今日又有大批賣出股價續跌者計有五十種之多原因何在殆難明悉所知者僅銀行收回借欵約一千五百萬元及法佛郎匯價落至一四二佛郎合英金一鎊耳 
　　二十九日紐約電證劵巿場在最後一小時後股價繼續暴落其結果有二百餘種股票皆跌至一年來最低之度鐵路與煤油股票抵抗賣風甚力但卒無力堅持此殆爲銀行對此股票暫不援助之故收盤時人氣仍弱今日共售出二百七十萬一千六百股 
[各國近事]  
　　三十日東京電麵粉·麥·蛋新稅則本定四月一日實行昨忽提出實行以抵制外貨擁入 
　　二十九日墨京電外交部已公布關於外人置地法之條例 
　　二十九日紐芳蘭首府電紐約國際紙公司爲美國造紙最大公司之一現購得北海濱大森林區擬造一亞硫酸鹽廠 
　　二十九日倫敦電今晚公報稱英太子耳症施割後起居頗好痛苦全止此後無續發公報之必要 
　　二十九日倫敦電英皇之妹維多利亞宮主現患流行感冒性肺炎病形勢可慮 
　　三十九日倫敦電泰晤士報里加訪員昨電伊萬諾夫辭中東鐵路經理職今由該訪員取消此說 
[公電]  
　　天津李景林電各報館均鑒頃奉張上將軍沁電以北京有辦理十五年公債以關稅作抵情事現正秘密進行請邦人羣起糾正等語詞嚴義正莫名欽佩查北京政府本爲赤黨所組成盤踞中樞橫行無忌此項公債如果成立實行飽逆黨之貪囊予赤軍以接濟助長戰禍莫此爲甚自應絶對否認以杜亂源謹佈區區伏維鑒察李景林艷叩印 
　　南昌巿民大會電申報轉全國國民公鑒贛於艷日舉行巿民大會并遊行示威到數萬人一致主張慶約討段誓爲京援南昌巿民大會艷 
國內要聞 
[國民軍備戰中之調和傾向]  
　　大陸報載合衆通訊社二十九日北京電云京中咸料國民軍雖在京畿積極備戰而仍不乏和平調停之機會使國民軍漸向張家口撤退奉軍接防京畿據稱鐵路營業亦可根據奉張漢吳及國民軍分肥入欵之辦法早日恢復聞日本不願張作霖重啓戰事京綏路中兵車非常擁擠倘奉軍有意開戰隨時可進迫國民軍作戰目下京外人民紛紛避入京中 
　　字林報二十八日北京電云日前麕集京西致令人民恐慌之國民三軍九千人刻已北發往張家口大約由鹿鍾麟收編俾釋京人士與使團之憂慮又財長賀德霖屢欲彈劾安格聯段執政未加注意而英使仍因此致警告於政府倘對於海關或安格聯位置有嚴重之干涉則英國將撤回其對政府之承認云 
 
 

Page 6

 
 
1;第一萬九千零六十三號;中華民國十五年 西曆一千九百二十六年三月三十一號
星期三 * *[吳佩孚代表鄧繼禹抵奉]  
　　靳雲鵬亦相繼蒞奉 
　　奉天通信近日西路奉軍與直魯聯軍屢獲勝利國民軍實行總退却東省地位又因此趨於重要兩三日以來各省代表到奉接洽時局者不少第一爲吳佩孚代表鄧繼禹第二爲在南聯絡各省實力派之靳雲鵬其餘各省代表先後抵奉者截至二十三日止已逹十五六人而張氏對於鄧靳二氏禮遇尤殊 
　　吳佩孚自與奉天携手後即派何恩溥常川駐奉辦理彼此接洽各事近以馮軍總退討馮素願將逹關於一切善後之措施軍隊之布置以及地盤之分配均有切實接洽之必要故特派鄧繼禹代表來奉與張商洽鄧於二十二日上午七時由大連乘南滿車抵奉張派兪沐潭副官長到站迎迓張景惠楊宇霆等各要人計十餘員亦均到站歡迎下車後即乘張所備電車由各要人陪赴東北俱樂部（部設孫故督花園）略事休息即偕各要人晋城謁張晤談約一小時之久意見極爲融洽鄧因舟車勞頓仍回俱樂部休息張因國民軍業已敗退興致極佳令在俱樂部設讌當晚六時張偕張景惠楊宇霆親到該部爲鄧洗塵在席者爲鄧繼禹何恩溥張本人與張景惠楊宇霆作陪共計五人席間鄧略陳吳佩孚解决時局之意見張甚表同情謂明日靳翼青就到將來大家商議云云席散後張仍偕張景惠楊宇霆二人回府討論應付時局方策及對吳氏政見應否完全容納結果對於魯直兩省地盤之處置問題及直魯豫三省駐軍問題尙有重新磋商之點其餘問題均可遷就翌日（二十三）靳雲鵬果到奉先是靳氏南下之先曾來奉與張協定一種解决時局之方案其在南中各省與實力派接洽者蓋即本此現在南中接洽已畢而北方戰局又發生重要之變化故急遽來奉以謀實行之策靳於二十三日午後七時許抵奉文武要人到站迎迓者四十餘人下車後與歡迎人員略事周旋即乘電車晋城謁張張留府晚餐至夜分始辭出聞靳在南中所得結果頗佳其最關緊要者則在剷除馮玉祥在京津一帶之勢力此著果能作到則中央即可轉入張吳之勢力範圍凡所主張皆能因之有力現馮軍業已敗退故對前途甚抱樂觀張原定今（二十四）午邀集靳鄧及各省代表開時局會議因京津名流及各省實力派代表等紛紛來奉爲張祝嘏（張本屆生辰原擬停止做壽刻因戰馮勝利各省祝嘏者麕至興致大佳已令副官處籌備鋪張揚厲爲大規模之做壽矣）應接不暇故此項會議改訂今夜十時舉行云（三月二十四日） 
[吳佩孚部下之北伐談（守法）]  
　　田維勤調軍趕赴河北 
　　靳軍將爲北伐軍主幹 
　　鄭州通信近據吳部人言乘時復起之吳子玉自派軍攻豫得手後一時舊直系之軍隊復歸於掌握可供調遣者約有二十餘師之衆（靳田王寇徐閶曁鄂軍調汴之余蔭森陳德麟等軍已有十餘萬在鄂如劉玉春劉佐龍等部尙不在內）吳氏素志固不在一隅故自克汴後即委靳雲鶚以北伐總司令之職令其統率田寇王徐各軍豫備進取河北近靳氏由汴到漢聞曾與吳商擴充所部爲四師各王爲蔚高汝桐等部組成八個整師已得吳之允諾徐壽椿閶曰仁等均將任爲師長吳之北伐計劃旣已决定而對此次班國民二軍之師之田維勤氏（陜人字毅民）因其有功頗加激賞蓋田固始終與吳一致者也又以田部前次在魯打仗勇冠諸軍故特以北伐總指揮一職委田使其負收拾河北全責田氏業已担承現河北之新鄉·順德·彰德·衛輝·磁州·一帶要區陜軍幾已絶跡田氏擬乘此時督師北進掃清直境爲吳先驅蓋田表面上雖受靳雲鶚節制而實際則已獨當一面靳氏不過總其成而已又由因急於北進連日已檄召所部集中鄭州計自昨夕迄茲田部自汴調鄭者數將及萬共裝載七列車北進今昨隴海貨票各車全停所有車頭均爲運兵留用鄭站營幕重疊皆田氏之軍也（田部官兵臂上除纏聯軍號誌之紅白布外另有藍色之田字方徽）至田氏本人已於本午自汴專車抵鄭聞尙須在鄭開會議後方赴前敵又聞接近田氏者言田之急急趕赴河北者以魯直軍事最近吃緊故擬趁此時機解决直隸惟近日形勢驟變直省地盤業已解决似無急遽北上之必要不過田氏與吳關係較深前於豫省督長問題喧鬧中田竟一度力辭省長則此後之田氏志趨自非吾人所能預揣矣靳雲鶚氏爲此次攻克河南之首功開吳氏復興之局面所部業經擴充已如上述靳本前十四師師長現十四師已畁高汝桐氏（陸軍大學畢業前年僅爲營長上次攻魯轉敗爲勝爲陳文釗所保暫任旅長）現河朔大軍可供靳之指揮者將近十萬人自吳以聯軍副司令畁靳後復委爲北伐總司令故靳部此後已成爲北伐軍之主幹隊伍現靳正在徵召隊伍及蒐集軍實動員令早晚可下想大河南北又將重演一幕慘劇矣（三月二十五日） 
[奉吉兩省憲草會開幕]  
　　奉天通信東省當局數月以來因應付環境關係標榜自治乃有創制省憲之舉刻以憲草委員已全數產出一切準備亦皆就緒本月十七日特在省議會開成立會是日上午十時許官紳及各法團代表與憲法起草委員等齊集省議會內當即振鈴開會起草委員二十三人（全體共二十四人內一人請假）先自各入本席次由制憲籌備處長引省長代表入場就席次由憲法籌備員引文武長官及各界來寶入場就席次由贊禮員宣告請向國旗行三鞠躬禮全場人員行禮如儀畢全體起草委員公推臧啓芳爲臨時主席報告開會宗旨略謂建造國家以憲法爲基礎制定省憲以民意爲指歸起草委員會爲省憲產生之機關選舉之能否得人與組織之是否完備直接繫憲章之良窳間接卜國運之安危必須審愼周詳方能折衷至當况制定省憲事權重大非公諸全省之人民不足以覘人民之趨向非徵集一省之優秀尤不足以求造法之精詳允宜彈精竭慮謀民智之發展共紓嘉謨促大業之成功我同人尙其勉旃云云繼由省長代表王鏡寰高等審檢廳長單豫升趙梯青等致祝詞來賓軍署政治諮議吳甌奉天交涉署長高清和等以次演說最後憲草委員趙雨時代表全體答謝遂攝影而散 
　　吉林通信東省自奉張宣布與北京脫離關係實行自治後即入手籌備制憲吉省於陰曆年前即將制憲規程擬定公布並成立籌備處選定憲草委員二十五人編製預算約需大洋五萬餘元咨由省署飭廳照發省城總工會以議會包辦省憲不令參加曾經嚴詞質間旋由人居間疏解其事即息惟因時屆年關各委員均須回里度歲略形停頓原定三月一日即行召集開會以人未到齊又改定二十日舉行開會式事前遍發通知延請各界共襄盛典假省議會爲會場大門前搭有牌樓一座中綴「省憲萬歲」四字議場前又紥松枝門臉一座布置頗爲整齊至午後一時起草員及軍民兩長代表（軍署參謀長熙格民政務廳長鄭仲期）各機關首領各界來賓均已到齊乃振鈴開會由引導員招待員先將軍民兩長代表及各來賓引至議場前露天竚立奏樂升國旗同向國旗行三鞠躬禮復引至議場各就席次由主席起草委員長劉樹春讀開會詞（文長不錄）繼由熙參謀長鄭廳長及省議會齊議長等各致祝詞畢公推起草委員劉風竹致詞答謝嗣請來賓演說首由財政廳長榮淑章起謂省憲與財政關係至重且鉅深願起草諸公折衷制訂期早實現幸勿陳義過高致礙進行云云繼由起草員李助天劉風竹等演說大致無非勗勉同人努力制憲勿生意見並希望各長官及各界名流碩彥時賜敎益協助進行俾憲法及期觀成早定百年之基等語演說畢攝影散會聞該會已即日開始起草擬按規程所定准一個月內畢事即使不及告竣亦必依法於展長十五日內完成以便續開審查會免滋貽悞但該會人員分子複雜難保不起爭執恐未必能如期告竣也 
[哈巿會華議員退席風潮]  
　　爲爭改用華文語問題 
　　哈爾濱華東社通訊哈巿公議會原爲俄人侵政時代組設其會長議長限俄籍人語言文字悉從俄國至爲不便華巿民受苦已甚前晚（二十三）議事會因用語一案雙方力爭卒釀成華議員全體退席之事此舉吾人不能小視之蓋在俄人方面以爲俄員多改用華文語不便然易地以觀當地華巿民之不便爲何如也聞各董事昨仍照常到會辦事聞我官廳方面以此種爭持原爲該會不可免之事故仍望雙方按照眞理破除舊見和衷商榷焉又聞巿會俄董事長於午後三時謁見巿政局儲局長陳報昨日情形聞儲局長以此事已飭巿政局代表黃鴻墀妥爲調停答之而華議員方面則以俄人把持太過令人難堪决將此項經過發布宣言通告國人以明自治權之究應誰屬茲錄該會華議員全體宣言如下哈爾濱巿議會之組織夙沿用舊俄帝國時代公布之命令所有法制章程完全係殖民旂下一種委任代管制度今竟發現於我國統治領域吉林省區之內此誠爲民族之恥自改設東省特區收回政權以後巿政監督大權同時移歸我特置官廳管轄論理舊巿議會之法令當然根本改革聲明廢止不謂二三年來一部分俄籍議員仍盤踞不去更援引不適時代之巿議會章程妄思爲政治上活動之地而其最大口實如第四十三條之規定議長須用俄籍五十條董事會議案公文沿用俄文俄語兩項以獨立國家統治一部之哈爾濱而不能適用中文以哈爾濱中華之民選舉同一國籍之議員而不能適用中語因文字語言之隔閡凡議場討論議案執行决議事項至使盲於耳目其列席議員三年之內未發一言者竟居全額十分之六七此誠議員等痛心疾首夙夜疚心者也茲當第七十八次例會討論修改章程復有抗爭華文華語之案議員等因人數寡不敵衆卒被否决萬不得已乃相率全體退席蓋俄籍議員旣容心把持巿政特權且始終無坦白共事之誠意所以斷然表示不與合作者乃迫於法理時勢之不獲已查中俄協定曾於第九條聲明所有關於中國國家及地方主權之各項事務如司法民政軍務警務巿政稅務地畝等等槪由中國官府辦理巿政旣與軍警司法民政稅務地畝各項列舉移交於吾國官府辦理則變更章程改組巿會自爲當然之程序寗有巿政管理大權旣恢復於國家最高統治唯一政權之下而又有採用他國文字語言者耶世界各國無此特殊惡例議員等受巿民委托職責重要倘再屈服舊俄殖民時代委任代管制度之下而不有堅决嚴正之表示所謂代表巿民自治擁護國家巿政前提之謂何彼以服從中國法令居留僑民之資格竟據有六分之四之議席歷來壟斷巿政之弊皆以多數抑制少數爲利器議員等旣不能爲比例决議之爭惟有斷然停止協作敬候巿民公意處置與各友邦正義公論之仲裁甚恐傳聞失實滋生誤解敬陳始末伏希公鑒 
　　至是案之起因有可述者其大略如下哈埠巿董會至昨年冬已屆改選之期三月二十三日爲此特召集全體會議會員至者共四十三人照全數六十名已足法定人數遂宣布開會其中俄方二十八名中國十二名日本二名其他國一名當場共提出議案十餘件開始討論並無爭執至第六條爲華方提議改用華文遂演成從來未有之現象以中國領土之內竟不能行用中國文字反起外人反對斯亦奇矣先由傅羲年君說明改用中文理由謂哈埠爲中國領土爲尊重中國主權當然用中國文字不必多叙在先以開關之際俄人居住占多數即行用俄文此事已不必再事追究但今後决無再用他國文字之理且改用中文實於中俄兩方均有利益故不能不有此提議談至此俄方議員即起立發言謂若全用中國文字議場實大感不便在本席意見莫如中俄合壁爲兩全傅君又謂此問題極關重要若不從此加以完全改革則日後對於中國主權與巿面利益均有極大妨碍故必加以改革言至此吉甲克議長發言謂此事改革不易如必以爲不便於中國可於必要之件譯成中文談至此又有高夫滿者相繼言曰議員以俄人爲多若改用中文則議場太覺困難莫如如議長之言特聘用譒譯一名凡所議各事即由譒譯轉告中方議員中方議員亦無不明之事傅君謂若用譒譯爲便利即用以轉告俄方議員亦無不可總之此爲必行之事决無變更俄方又有人謂本埠爲各國僑民所雜居議員亦不祇中俄兩方若又有其他國如此提議將何所適從關鴻翼君聞之即起立言曰此事準諸華府會議與中俄　定皆當决然改用中文本席希望必如所議進行至此兩方相持不下乃從事表决表决結果贊成僅華方十二名餘均否决傅君謂議員所以代表民意本席濫竽此席已經數年終未能如民意進行一事今日如此重大問題尙不能通過實無以對巿民乃聲明退席中方議員即隨之均行退席紛紛離去去後俄議員仍將進議其他議案乃由巿政局代表黃丹庭君發言謂今日議會已演成此種現象鄙人代表巿政局不能不宣布暫時停會遂散會時已十一點矣當時警察聞知消息特往彈壓至十二時各議員始散二十四日巿政局長因儲鎭生氏代表黃鴻墀之報告特呈報行政長官並商維持方法聞各華議員已假哈爾濱總商會爲辦事地點商議一切此次華巿民因深受俄人二十五六年之抑壓至是不能再忍故此項問題如無特别情形哈埠自治權或可由我完全收回也 
[伊萬諾夫專車南下]  
　　東省鐵路管理局長伊萬諾夫擬赴南滿各地視察東鐵各商務代辦處一節已預誌前報茲悉伊氏已於昨日（二十三）午前專車南下同行者有運費課長顧畢爾闊夫氏商務部亞關爾闊夫斯基氏英語繙譯司該爾斯德氏日語繙譯聶足那伊國氏等惟經濟調查局長齊吉氏未與同行聞該局長等一行之日程至長春後尙擬連夜改乘南滿列車赴奉次第視察在營口休息一日在大連休息兩日於二十八日由大連乘大連丸向上海至於是否赴日尙未預定須至上海後察看情形再定行止此次旅行之目的或謂係謀吸收貨物由海參威输入北滿爲主要之目的故該局長等預定由海參威回哈裨再與威埠當局接商一切 
[湘省唐葉衝突已實現]  
　　唐生智派兵向岳州出動趙恒惕尙匿居漢口 
　　國聞社漢口通信趙恒惕離長來漢後外間即傳其已轉滬赴日滬漢各報亦迭載此種消息詎近據某方確訊趙尙密居漢口潛謀活動其離漢離滬諸說均係預佈疑陣實含有宣傳之作用趙在湘之勢力甚强尙擬對付唐生智趙之親信軍隊葉開鑫部開到岳州即係引唐深入之計現聞此計已爲唐窺破故二十五日夜唐開軍事會議即將葉部副官長及劉鉶唐希忭劉重威等扣留並下令免職二十六晨悉數解往醴陵唐一面令所部向岳州進發先取汩羅葉在岳聞訊亦命所部進取汩羅此間總部方面决以宋余各旅爲葉之援助唐葉兩部刻尙未發生衝突武長車已於二十六日午後停售長沙車票微聞粵軍已抵柳州不知能否發生若何影響耳 
[蕪湖快信]  
　　皖省荒灘遍地希圖承墾者日衆而鄉民狃於積習羣起反對於是糾紛不已省當軸雖明知利藪所在但亦礙於民情未敢毅然督辦陳調元蒞皖時即以軍費難籌有意於此近得孫總司令同意已委前鳳陽關監督汪彭年爲全皖懇務督辦汪已正式就職並在南京下關將辦公處組織成立矣 
　　皖省自軍興後軍政各費異常奇絀財政當局設法搜羅如增加釐金茶釐比額及烟酒稅收以資調劑近蚌埠陳總司令又擬採人建議抽收蕪埠房捐每年可多收十餘萬元蕪民得此消息已擬羣起反對 
　　內地各縣食鹽缺乏形勢緊急皖運榷運局已派專員黃安生赴揚州四岸公所坐催昨日已有一大批淮鹽運到係由太古輪裝載即將運往大通分配接濟 
　　第三旅軍隊改編駐防當塗之補充團除第一營改編爲省署衛隊營外其二三兩營已經就地發餉兩月遣散共有一千餘名並由蕪派小輪數隻分途押運回籍以免流落滋事 
　　縣知事王丹犀爲地方財政董事會董事全體辭職財政無人負責特於二十八日召集士紳在縣署會議結果董事准予辭職由縣署派員接收文件契據俟召集城鄉學董聯席大會解决至地方財政有不敷之處由巿自治籌備處保管之米捐酌量補助 
　　蕪埠平民敎育促進會前爲各茶稅局補助二千元經費事電請財政廳催撥昨接復電已照案開單分令皖中徽屬各茶稅局遵照撥助 
　　皖工程協會呈請省長王普發行乙種債劵儲資築路以利交通已經王批令不准 
　　蕪警察廳長徐嶽雲二十八日上午乘輪赴寗往蚌晋謁陳總司令面陳要公 
[蚌埠短簡]  
　　皖省長人選聞孫陳已內定高世讀前派董參謀赴壽徵高意旨高仍猶疑昨復飭第四旅參謀長李燦周專輪前往面商一切 
　　安徽總司令部公署本係前皖督倪嗣冲私產聞皖陳擬將倪氏前在南山圈購未用之曠地（約一十頃）自行建築軍需處現已派人督工連日測繪圖樣以便着手進行 
　　前皖軍第二旅長李傅業因其子紹魁（即李大瞎子）煽匪擾害經皖陳拿獲正法所有在蚌財產均已没收惟聞日前砲營打掃該犯住宅竟在　室中檢出年約四五歲之童屍一具面圓皮白頭梳小辮惟自胸部下截斷烏有似係在外架票索價未付撕毀者然已交警察第三署飭令巡士掩埋 
　　陳調元擬訂舊曆本月二十三日開會追悼甲子乙丑兩年陣亡將士印刷緣起徵求軍政紳學各界撰送輓聯誺語藉以表揚 
　　浙人周孝懷聞與皖陳有師生關係已來蚌數日昨日下午二時全鎭軍政紳學商界假蚌總商會請周講學陳調元曁軍政界各要人約千餘均到聽講 
　　陳調元以所部下級軍官多未受軍事敎育現擬設講武堂一所由各營官佐中挑選入堂授課畢業後仍回原差刻正籌備進行尋覔相當地址建築房舍 
 
 

Page 7

 
 
1;第一萬九千零六十三號;中華民國十五年 西曆一千九百二十六年三月三十一號
星期三 * *　　敎育消息 
專電 
[江蘇敎廳科長之更動]  
　　南京新任蘇敎育廳長江恒源已請劉永昌任第二科長一三兩科長尙在斟酌中聞以張福保陸規亮朱肇昇三人最有希望〔三十日下午十鐘〕 
要聞 
[魯省整頓私立學校之省令]  
　　山東省公署昨訓令敎育廳云爲訓令事照得敎育事業有關國家根本學校經費莫非人民膏血所有辦學人員宜如何勤勵振勉庶凡著有成效捫心無愧前爲整飭敎育起見業經訓令該廳誥誡各校職敎員等秉公考核在案查有省欵補助私立學校不下數十補助經費爲數亦巨又均屬中小兩級所關青年成就者甚大核閱近兩年本公署第三科視察報告各該私立學校辦理完善者寥若晨星而徒具門面名不副實者者反居多數年來發生敎育爭執多出自私立學校考其事同不外多求補助爭佔校舍而於校內功課反視爲末務誤人子弟行同巿儈以此而言辦學寗不自愧茲値春季開學用再愷切告誡務各振刷精神力圖整頓廳長負鄉邦重望尤當破除情面切實考查如有成績過劣難期改進之校准將校長隨時更換或即收歸省辦以資策勵爲此令仰該廳即便遵照辦理並通令各私立學校一體遵照云云（水） 
[浙江省敎育會評議會紀]  
　　浙江省敎育會二十九日下午四時開第十九次評議會常會出席評議員吳劍飛等十餘人李愼微未到由盛佩葱代表公推葉墨君主席郭儀孫紀錄議程如下（甲）討論本屆臨時大會細則公决（一）本細則依會章第二十三條之規定於本屆臨時大會適用之（二）開會時招待糾察紀錄等人員均由評議會預行推定之（三）會員出席時須先騐證簽到（四）會員須按照編定席次就座（五）開會時由會長主席如正副會長缺席時由出席會員公推臨時主席（六）會員各就席次發言並須先報號數（七）同一問題每人發言以二次爲限質疑答復及喚起注意不在此例（八）議事須有出席會員半數以上同意始得决議可否同數取决於主席（九）會員有妨害會場秩序情事時主席得暫行令其退席（十）議程所列各項事件討論不及終了必須延會時其時日由大會定之（乙）公推葉愼微·李愼微·傅炳然·吳劍飛·鄭以眞·何酉生·陳純人·蔡倔哉八人爲招待羅迪先·朱文園·喩哲文·蔡孟謀·徐印香·張佐時六人爲糾察許漢章·郭儀孫·沈肅文·王懋賡四人爲紀錄（丙）公决會員中如有地址變更會證未經收到者經聲明後憑本人印章始得補給議畢時已鐘鳴七下矣附錄致推定會場各職員原函云逕啟者茲經第十九次評議會公推執事爲本屆臨時大會招待員或糾察員自四月一日起請於每日下午一時蒞會不勝盼禱之至 
[新舊蘇敎廳長交接聲中之記聞]  
　　孫總司令已發表江恒源爲江蘇敎育廳長江氏籍歷灌雲號問漁曾一度任江蘇省六八師校長繼在部供職敎育界人士甚滿意其人此次長蘇省敎育蘇人多無間言江於二十九日接到赴任之飭知定四月一日接事並聞前任廳長胡庶華已奉孫總司令委爲實業顧問擬卸任後在寗小住將來再往上海籌備兵工廠鍊鋼事宜云 
[陳嘉庚在厦擬組織學校銀行]  
　　分配商人助學經費 
　　厦門學校星羅棋布但皆無一定基金除思明縣屠宰捐項下稍有津貼外所需經費專賴募捐維持現陳嘉庚函致各資本家請其將每年捐出助學經費平均計算約有若干元即將該費提出合內外各埠舉一人綜其事分作十期繳交如陳嘉庚每年約四萬元黃奕住每年二萬元他如林珠堂黃秀烺葉壽堂亦不下各四五千元倘將此數集合起來再各撥助鉅欵在厦埠建一學校銀行爲津貼各校之基金俾學子均沾利益而使學　無從施其伎倆現此事正在進行中聞將來應屬津貼各校無論敎會非敎會視同一體同敎育會調查各校實數支配自此而後在資本家得以安心經營不受學校之攪擾在學校亦可以安心辦學不致時鬧經費之無着一舉兩全聞陳氏去年爲辦上海福州兩圖書館出私資四百萬元爲厦門大學存基金五百萬元又爲集美各學校總數亦在三四百萬云云 
本埠 
[商大敎授停止授課後之學生進行]  
　　商大學生對於敎授此次罷敎曾由全體大會議定道歉補課聲明以後有同樣事件發生須先得學校同意等三項茲悉二十九晚該校敎授在校內有一集會比即由學生方面代表四人前往解釋誤會正式道歉并將學生方面不能塡具志願書理由詳細 
加以解釋請敎授無論如何顧全學生學業即日恢復上課學生代表致辭後比由敎授會主席答覆謂今晚之敎授會并非爲接收學生所提出之意見而開係因另有他事討論故附帶准學生方面代表出席報告至於塡願書一節係敎授會議决勢在必行無通融之餘地學生代表聆此當即聲明退席俟明日將敎授意見轉逹全體同學昨日上午該校全體同學復在該校大會堂開第二次大會首由出席敎授會代表報告接洽經過情形次即討論辦法全場一致表示無論如何不能塡願書議决結果（一）師生方面總須注重感情前次大會議决三條讓步辦法仍當遵守務求得一和平解决（一）爲表示讀書誠意起見自星期三起全體同學俱照原有課程表至敎室上課以待敎授來校授課（三）派代表二人赴寗向蔣校長接洽一切并請柬大敎授及同學出任調停（四）將過去情形公之於社會請第三者加以公正之評判（五）請敎授明白學生方面眞象而能加以原諒者以私人資格出任調停又國聞通信社云上海商科大學敎授停課一事疊誌本報昨悉學生中已有遵塡願書者大約本星期五日可望如期上課並聞屆時如有未曾遵塡新訂願書各生無論多少將令一律退學云 
[同濟大學亦令學生塡志願書]  
　　上海商科大學當軸因學生不遵敎授會議决案暫行停止授課命學生塡志願書現聞吳淞同濟大學亦令學生塡志願書之舉該書如下學生某某今願宣誓遵守同濟大學宣布下列之規約「一·非得學校之命令公布不得停課或全體請假二·學生大會須於三日前呈請校長許可且不許用學生會名義邀請校外之人演講决不違背若有不遵願受退學處分此誓某某具 
[上海中西童子軍旅行露宿]  
　　上海中西童子軍消息兩則分誌如下 
　　中西童子軍紛紛起程旅行露宿本年春假期與西人復活節適在一時故上海中西童子軍均藉此良好機會舉行旅行與露宿雨宿聞南洋附屬童子軍結隊赴杭州旅行廣肇義學童子軍赴蘇旅行又敎練團班同志往平湖乍浦海鹽等處遊覽西童子軍大隊往虹橋路密林登露營地舉行聯合露宿惟法蘭西童子軍則在海格路八百八十二號法人自建之露營地舉行露宿云 
　　中法童子軍聯合露宿上海中西童子軍自去年以來非常聯絡苟有機會無不聯絡進行以表示童子軍爲世界兄弟觀本埠法蘭西童子軍敎練瓊司君於本屆復活節期在海格路八百八十二號舉行露宿先期函約南洋附屬童子軍聯合露宿南洋童子軍十五人由敎練鄭潤榮沈葆昌兩君率領前往共同露宿法童子軍三十五人敎練四人正在布置一切聞是處營地較密林登營地更爲完善地點即在南洋大學校門南首約三百碼四月五日可任人參觀是日午間特開茶話會歡迎中國童子軍敎練員等並留午膳云 
[上海美專西洋畫室之內容]  
　　上海美專新建之西洋畫敎室 
　　上海美術專門學校因原有校舍不敷應用爰於去年秋間在法租界貝勒路與新菜巿路之間購地建築各系西洋畫敎室歷時半載有餘工程宏大建築費約在五萬金以上全部分三層皆用鋼骨水泥築成極爲華美內容凡百餘室最高一層特建西洋畫室十餘間屋頂闢玻璃天窗取光適宜（一）存天閣畫室（二）劉李敎室（三）陳宏敎室（四）李普敎室（五）亞塵敎室（六）濟遠敎室每室擬遍請國內外名家作壁畫以壯觀瞻並由劉校長蒐集世界各國名作陳列其間以供參考已得關同沈石田眞蹟兩大幅下層有石膏模型室自修室以及男宿舍約有百間與原有校舍毘連共分五進（一）女宿舍（二）大會堂及各音樂系敎室（三）辦公室及國畫敎室（四）藝術敎育系各敎室（五）藝術敎育專修科各敎室以及閱報室等並附設圖書館全校規模偉大共有學員七百餘人該校劉校長擬訂於今年四月間補行新校舍落成典禮 
[大夏大學校長馬君武返校]  
　　大夏大學校長馬君武博士由京返校昨日下午三時該校敎職員及學生開會歡迎首由全體學生唱校歌旋馬校長登台致訓詞詞中多警句謂救國爲艱難事業非痛下苦工努力自强不爲功繼馬校長講演者有王歐凌諸敎授及二三學生 
[尙公學校定期開廿週紀念會]  
　　上海商務印書館附設尙公學校創立迄今已屆二十載現定四月一日起舉行廿週紀念大會三天一日上午行慶祝典禮下午展覽成績晚舉行提燈會二日下午繼續展覽成績晚開游藝會三日下午繼續展覽成績晚畢業生表演及電影 
體育 
[中蘇二次足球决賽日期正式通告]  
　　西人足球會昨通告二隊准四月三日下午三時舉行 
　　本屆上海萬國足球决賽中華與蘇格蘭二隊自上星期六各勝二球成爲和局後當由上海西人足球會名譽幹事勃力琦氏口頭通知雙方於四月三日即本星期六决最後勝負已誌本報後因蘇隊請求展期謂四月三日爲西國清明假期球員多欲出外旅行云云但西人足球會及中華隊均表示不能贊同遂於前日中午由西人足球會召集雙方代表開會討論我隊由全國體育協進會名譽主幹沈嗣良出席陳述一切結果仍照原定日期即四月三日本星期六下午三時在棒球場舉行並已由西人足球會名譽幹事勃力琦氏於昨日下午用書面正式通告中華與蘇格蘭二隊矣决賽日期去今祇有三天明日星期四下午四時一刻爲我中華隊原定之正式練習時間屆時望各選手准時前往棒球場操練工夫以求進步聞蘇隊健將伊温氏受傷頗重本星期六恐不能臨陣云 
[全國運動會日期行將更改]  
　　廣東方面定雙十節起舉行七日 
　　體育協進會要求仍在八月底九月初開會四日 
　　第四屆全國運動會定在廣州舉行廣東方面議决自本年雙十節起舉行七日致函體育協進會已誌本報昨協進會復廣東省敎育會云逕覆者奉讀三月十三日大扎敬悉對於本會所定第四屆全國運動大會於本年在貴首舉行一節頗表贊同並見大會經費就地籌劃足見貴省重視運動熱心體育殊深欣慰惟對尊處議决會期自雙十節起開會七天覺有不便而須磋商者一北方學校多在九月肿旬或九月底開學如定雙十節舉行則於學業有妨且習練準備之時間太少難獲優良之成績二會期過長對於北方選手頗有困難因往返須半月餘另加開會一星期共須二十餘日之久商學選手咸難作此長期之缺席曠歷職務學業故本會按各省區情形細加考慮覺大會之舉行仍以八月底九月初再爲妥善雖此時南方氣候酷熱不合衛生但爲顧全學生學業及商人職務起見實亦無可如何會期可縮短爲四日區區之意擬請貴會採納至所索歷次大會章程等項因向付缺如不克奉上至關以前開會手續及各種紀錄當容緩收集彙齊寄上藉供參考此致廣東省敎育會會長先生中華全國體育協進會名譽主幹沈嗣良幹事蔣湘青十五年三月三十日 
[上海全縣運動會今日開籌備會]  
　　上海縣敎育局昨致縣立巿立各學校通函云敬啟者昨日小學敎育研究會開會議及舉行全縣運動會事當經議决在本學期中舉行先以四月三日以前請縣敎育局邀集各學校校長敎員及公共體育場職員開籌備會商議辦法茲定於三月三十一日午後四時在尙文路本局集議務希貴校長曁研究體育敎員蒞臨協商一切云 
[中華籃球會奪標賽之一幕]  
　　昨晚流星隊戰勝大同大學···四十九與三十之比 
　　流星籃球隊與大同大學於昨晚七時在天文台路籃球房作本屆上海中華籃球聯合會奪標比賽裁判員邵樂平君開球後大同勇往直前首由前鋒崔兆梅·鍾道純相繼投進三球流星見對方聲勢非小振作精神步步爭先傾刻間即由右鋒王復旦·中鋒徐振東·連勝三球遂各得六分未幾左鋒沈嗣良又中一球往後分數互有上下所差恒在一二分之譜賽至一刻鐘左右大同陣線驟形活動霎時間絡續射中四球而成十八與十二之比反較流星多獲六分於是流星後衛吳邦偉·蔣湘青嚴密防守前鋒則力圖反攻故在最後五分鐘內亦連勝四球致上半時告終成二十與十八之比流星一躍而仍登勝利之域休息十分鐘易地再戰起初二隊球勢頗見均衡數分鐘後頓見流星漸佔優勢至最後十分鐘內該隊內外合作傳擲敏捷王復旦·徐振東·沈嗣良三鋒滿場飛奔甚見聯絡搭擋衝鋒破陣如同破竹左衛吳邦偉亦時時乘敵員之不備深入襲擊屢次中的而回右衛蔣湘青坐鎭內部堅不可破斯時大同苦於應付於是雙方比數相去漸遠迨至終局流星以四十九對三十獲勝觀昨晚比賽大同球藝已較前進步不少惟下半時因連負數球後忽現陣式散亂一蹶不振蓋係缺乏經騐所致將來多賽數次並再加以練習不難成一强隊而爲各隊之勁敵茲將個人分數列表如後 
　　流星隊（四十九分）大同大學（三十分） 
　　王復旦右鋒十九分崔兆梅右鋒十八分 
　　沈嗣良左鋒四分魏璋右鋒四分 
　　徐振東中鋒十六分鍾道紳左鋒四分 
　　蔣湘青右衛○分趙經章左鋒二分 
　　吳邦偉左衛十分顧耀學中鋒二分 
　　吳模右衛○分 
　　鄧上熙左衛○分 
　　附明日比賽秩序表（提早一小時） 
　　六時起七時起八時起 
　　大同與全黑（乙組）流星與南方（乙組）樂羣與三育（甲組） 
[江南各中學籃球奪標比賽之成績]  
　　第五屆江南各中學籃球錦標比賽業於日前在蘇州東吳大學內告終此次各地中學籃球隊參與者十一隊隊隊精神飽滿能力充足球員又人人努力奮鬥謀獲勝利爲榮其中以程度之高下因而有先後之别要已盡其所能固不失英雄之本色也比賽中之裁判員如張國勳·徐振東·張信孚·李祖祺諸君咸能稱職該校職員聶許·許民輝·及魏夢塵諸君對於此次比賽中之一切事務置處有序故能得此完滿之結果茲將各隊成績列表於後以資參考 
　　優勝隊成績表 
　　校名名次次數勝數負數勝分負分滬江附中第一四次四次○一四五七七金陵附中第二三次二次一七三八三復旦實中第三三次二次一一三四四○上海青年會第三三次二次一一二五六六 
　　附註復旦實中與上海青年會日校照章二隊須比賽一次以定第三第四位置後未曾舉行故同列第三 
　　優勝隊獲分最多之球員名單 
　　（第一）馮運佐（復旦實中）四十二分（第二）梁官濂（上海青年會）四十一分 
　　（第三）章文林（滬江附中）四十分（第四）温鼎新（滬江附中）三十八分 
　　落選隊成績表 
　　校名名次次數勝次負次勝分負分曁南附中第一四三次一次一四九七二杭州英專第二三一次二次五八九九蘇州桃塢第三四二次二次一三三一二五蘇州萃英第四四一次三次六四一二九南京中青會第五二○次二次三三五八蘇州晏城第六二○次二次三八八七無錫中學第七二○次二次五一三一 
　　落選隊獲分最多之球員名單 
　　（第一）蔡應運（曁南附中）六十分（第二）趙汝功（蘇州桃塢）五十九分 
　　（第三）　致和（蘇州桃塢）三十七分（第四）郝德春（曁南附中）三十四分 
來件 
[國家前途與出版事業（續）（陳霆銳）]  
　　書籍與敎育界之關係旣如上述試更就營業之本身討論其得失我國之有書業去今亦已數百年而出版事業之興盛祇在最近之二三十年以視歐美各國誠瞠乎其後矣今以滬上而論經營書業者不下數十家而資本雄厚規模宏大者殊不多覯滬上號稱凡百事業之中心點顧有關於國家文化敎育會脈之書業僅僅獲此則社會對於書業之不甚重視可槪見矣惟其社會人士不知重視書業遂使有志經營書業者亦感困難初不知書業之功用自其大者遠者言之則有利於國家有利於社會自其小者近者言之亦有利於個人故他種事業或爲投機的一時的而書業乃爲穩固的永久的語云十年樹木百年樹人書業者樹人之事業也就不侫之觀察以爲書業前途至可樂觀請分别言之凡茲所述皆就商業性質立論吾文者或不以爲迂　而遠於事情歟 
　　其一商業之所患在供過於求於是貨物之銷路滯而獲利之途亦溢反是若求過於供則操奇計贏何待耆黽今國內已有之書店能發行完全敎科圖書者實祇滬上之商務印書館曁中華世界兩書局而已以三家所出之圖書供二十餘省數千萬學校之採用求過於供顯然可見是就經濟眼光觀之書業固自有其立足之基礎也（未完） 
 
 

Page 8

 
 
1;第一萬九千零六十三號;中華民國十五年 西曆一千九百二十六年三月三十一號
星期三 * *   
 
 

Page 9

 
 
1;第一萬九千零六十三號;中華民國十五年 西曆一千九百二十六年三月三十一號
星期三 * *國內要聞二 
[金佛郎案决定不起訴（八）]  
　　（七）關於遠東存户一節原檢舉文化以次協定事前未聞有稽核方法公布難免該行任意揑造甚至疑及串通該行揑造存户朋分餘欵云云查中法實業銀行以有利證劵清償普通債劵及遠東存户得以無利證劵換取五厘美金債票各節係按照法國聖納商事裁判所判准之和解法案辦理查照該法案「債權人得設立各會在巴黎請求查閱中法實業銀行之會計財產表損益帳目曁其他一切證據又若遠東對於債權者資格有爭執時其爭議對於居住歐洲債權者由聖納省商務裁判所法庭裁判對於居住印度支那之債權者若在西貢高等審判廳管轄區域內由該法庭裁判若在河內管轄區域內由河內商務法庭裁判對於其餘各地之居住債權者即由駐在地之領事裁判所云云」是關於遠東存户是否確實一節該行股東具在該國各審判機關具在其事前稽核方法自可認爲適當再經此次訂定由政府派員監視發還並查帳目將來如果察覺有不符情形自應依法辦理豈容任該行處揑原文乃輒以疑有放任揑造串通朋分等詞空言砌訐又不知其義何居（八）此項係就管理公司資本中國政府出資之數與法國相等一層立論查該公司資本總額爲二千萬佛郎中國政府認繳二分之一即一千萬佛郎每十佛郎折合國幣一元計一百萬元由借欵項下扣除付繳原檢舉文謂資本總額不過一千萬佛郎所增之數不過百餘萬佛郎云云似有誤會（丙）第三叚原文分三項指摘（一）查本案中法實業銀行股本我國政府任三分之一除此次協定應續繳之二千五百萬紙佛郎不計外從前已繳資本逹四千一百餘萬佛郎（上次理由書稱爲五千萬佛郎係舉約數合併聲明）法政府亦旣犧牲其按電匯方法（電匯行巿）付給之庚欵餘額儘數維持其國民所組織之公司則我政府同時以或有盈餘部分維持我國家自身所組織之公司其責任豈容旁貸至美金債票年息五厘視賠欵年息四厘較增一節查前案十一年七月間政府曾照會法使商减四厘旋法使於七月九日復稱未能照辦此次迭經爭持未獲因仍照前案辦理並非此次另添之息原檢舉文指此計爲圖利他人可謂絶無理由又查民國以來迭次外債息率大率均在年息五厘以上而歐戰後世界各國平均息率大率尤較戰前爲高且此次五厘息欵仍係就受退還之庚欵部分（按電匯方法應付之部分）及盈餘部分內之各總數項下計算撥給並非另行籌補（二）查中國政府積欠中法實業銀行之欵截至十三年底止共計本息洋二千三百三十餘萬元十一年七月間政府曾照會法使要求於退還賠欵中扣除而七月九日法使復文僅允此欵及展期辦法將來由管理公司與中國政府直接規定一最便利之辦法夫云展期辦法將來規定一最便利之辦法與此次承認於發行債票內代爲撥還是否視前案進步抑僅如原檢舉文所稱不過承上文而言而加以明白規定此等得失比較之點豈容　入曲說乎（三）管理公司之中國政府股本此次協定由借欵項下扣繳此項事實原檢舉文亦旣承認不復贅陳綜而言之此次中法協定係就已定事實加以考正補救之協定凡視前協定較進之點均屬有利於國家之意義更無故意圖利他人之可言且縱令假定完全承認用金而以與前協定相同之有利條件互相乘除若衡較國家通盤利害亦不能謂爲不利况所爭回增進各項利益之點案件具在與原文先後所稱各節無一相符即與刑律第一百零八條之構成要件絶未相合 
　　據沈瑞麟提出辯訴理由書約分二點第一點分别責任查本案以財政爲主體且關涉種種債權內容異常複雜本非專屬外交事件瑞麟受任以來對於此案極主愼重未曾有所提議按照國際慣例財政事件外交代表得與主管部直接磋商歷經辦理有案故此次修訂中法協定即由財政部當交涉之衝與法使曁中法實業管理公司磋商多次擬具草案而法使一面與財政部交涉一面謁見元首面催解决始行定議財政部於四月十一日提出議案連同與法使館擬定之互換文稿交由國務會議通過呈請執政迅飭外交部與法國公使換文奉指令呈悉准如所擬交外交部查照辦理旋准臨時執政秘書廳將互換文稿連同指令函送到部外交部爲行政機關之一自應遵令執行且查有三月七日執政接見法使之問答四月二十一日執政負責法案之通電均可以資考證案牘具在責任分明原理由援引刑律與外國商議及故意議定各條件按諸上述經過情形外交部此次執行換文實與所引要件均不相符此應說明者一第二點指陳事實此次協定旣非專屬外交事件已如上述所有關涉財政各條財政部必已依法答辯茲就外交上推論事實以資參證（甲）本案根據辛丑和約第六欵內開諸國償欵照海關銀兩巿價易爲金欵並云本息用金付給又一九零五年換文規定付欵辦法三端由各國擇定法國擇用電匯當時佛郎價格金幣與鈔票相等無所謂金無所謂幣迨歐戰後法國經濟狀况變更金幣與鈔票價格遂有區别電匯行巿自與金幣不同實爲雙方初料所不及於是彼則主張條約之用金我則主張換文之電匯此金幣問題所由生也民國十一年七月九日七月二十七日往來照會之協定亦因金幣爭執未能實行民國十二年二月十日之照會因國會反對復將此案咨交衆議院後旋經衆議院議决應照一九零五年換文辦理即主電匯方法也然法國仍堅持條約要求用金案懸數年未能解决此次財政部以爲此案再不解决則一切財政上之計劃無由進行與法使等直接磋商修改協定其結果仍照電匯方法計算與一九零五年之換文相合自較原協定爲優外交部歷年所爭持者亦即在此卒得法國之承認在外交上彼實屈服（乙）此案不解决則國與人民之利益直接間接均受影響尤以關稅特别會議因此延期損失甚鉅查華府會議各國關於中國關稅稅則之條約第二條內開特别會議應由簽字本約各國之代表組織之並云該會議應於本案條約實行後三個月內在中國召集第十五條內開本條約經各締約國依本國憲法上之手續批准後從速將批准文件交存華盛頓並自全部交到華盛頓之日起發生效力等各語是該條約非得各國政府批准全部交到華盛頓之日起不能發生效力而關稅特别會議非俟該條約發生效力不能定期召集締約各國中八國均已批准並將文件交存獨法國以此案未决延不辦理兩事雖不牽連而事實如斯會議即無從召集僅就條約所許之二五附加稅而論每年增收約在二千五百萬以上三四年來國家損失幾逹一萬萬元若再遷延損失尤不可勝計况此次會議爲我國自主之唯一機會若能關稅自主每年增收約一萬萬元以上厘金當然裁撤旣可恢復國家之主權復可發展人民之生計故在外交上觀察亦認此案有早日解决之必要以其於國家人民均有利益也就上兩端亦可參證原檢舉理由書縣想推測皆與理論不合此應說明者二綜觀上兩項說明外交部所負之責任益可明瞭檢舉各點故意周納實與刑律第一百零八條之犯罪構成要件絶不相符各等語（未完） 
[廣州事變之經過與內幕]  
　　民黨左派分裂之由來蔣介石解决共黨之手腕 
　　二十一日廣州通信昨二十日廣州全城忽宣告戒嚴凡交通要道莫不加派軍隊駐守即全城各機關亦有步兵數十名嚴密守衛電報局亦加派特别檢查員檢查電報郵局亦然至是晚新聞檢查亦倍嚴於往日是日黃沙之粵漢車站石圍塘之廣三車站大沙頭之廣九車站皆有軍隊數百名扼守粵漢車且於是早停開下午始復開行至於東北郊外則有軍隊放哨形勢異常嚴重至所以忽加緊加嚴之原因則緣是日有軍隊向省港罷工委員會所在地之東園包圍并在該會嚴密搜查結果將該會之罷工糾察隊槍械繳去并捕去工會某某首領及關係者十餘人傳聞逮捕該人等係因當局搜出該會中人有受某方運動定期鼓動全省罷工以搗亂現狀故當局急將爲首者先行捕獲此一事也同日黃埔方面忽得一訊謂海軍局某要人將駛中山艦往攻黃埔黃埔陸軍學校聞耗突派黨軍來省將海軍局包圍逮捕海軍局諸要人聞署理海軍局長李之龍原係黃埔當局所委任嗣又態度忽變擬率中山艦攻黃埔事洩故是日亦被軍隊包圍而獲海軍中人數十名此又一事也至航空局及製彈廠諸機關是日均被軍隊圍困捕去各該機關人物是日同時旣有以上諸事發生故全城忽加緊戒嚴至下午各該機關已全數被解散幸而各機關內無甚兵力毫不抗拒故不至發生槍聲下午以後全城各軍隊始行撤去巿面漸恢復原狀然巿民已吃驚不淺矣事後當局對於以上各機關之處置并未宣告原因故外間莫明眞相而巿上謠言蠭起歸納之可得二說一則謂此次之事件係爲民黨中之右派反赤運動因是日被解散各機關皆有俄人份子在內如海軍局航空局罷工會內某部份皆在殲除之列換言之即爲國民政府治下之第二第三第四等軍向聯俄之第一軍施以排擊之動機此與日前第四軍排斥蔣介石傳單不無蛛絲馬迹之可尋故二十日之事件即爲政潮上第一軍與其他各軍决裂之表現其他一說則謂近日蔣介石態度陡變對於共產派已不復信任故毅然派兵將以上共產派勢力下之機關解散此說所據理由即以是日所解散各機關之軍隊皆係黨軍因平日黨軍係共產派之後盾今以黨軍而逐共產派非係蔣氏之意而何此則巿人所傳蔣介石態度突變之原因也 
　　二十三日廣州通信廣州二十日之事變外間謠諑紛乘即在發生事變地內者亦難悉眞相現在經政府公佈者祇承認是日黨軍對中山艦加以防範故忽然戒嚴但黨軍處置此事事前並未通知第二第三各友軍是日二三兩軍旣不知底蘊見黨軍由黃埔方面突如其來是以二三各軍於本防地內加緊戒嚴於是滿城頓呈草木皆兵之狀查海軍暗潮已發動多日代海軍局長兼中山艦長歐陽琳忽無故去職當局已令海軍局政治主任李之龍暫行署理海軍局長兼中山艦長詎未幾黃埔方面忽得密訊察悉李之龍有受某方運動將駕中山艦往攻黃埔之訊故蔣介石於二十早由黃埔突派學生軍一大隊及第一軍第三師譚署卿部黨軍開來廣州在東山東堤一帶嚴密佈防同時分派學生軍前往海軍局包圍將局內衛兵繳械并派隊將中山艦收管拿獲各艦隊政治部人員一面以兩汽車載學生軍數十人直駛往李之龍住宅搜捕時李尙作元龍高臥被軍隊掩至李之衛隊無法抗拒李氏當即被來兵轟擊二槍聞中一彈已受傷旋即被來兵擁出登車拘押而去查李爲黃埔軍官學校第一期畢業生初爲蔣所信任故畀以海軍局長職今次之忽被逮捕聞李係通某軍暗助排蔣曾預備乘艦往攻黃埔詎事前被黃埔方面查悉故被黨軍先行處置此事發生之際同時黨軍亦派隊伍馳往越秀北路將製彈廠包圍繳去該廠衛兵槍械并入內將儲廠軍械搜查當搜去炸彈八十餘箱共一百七十餘枚另機關槍八梃子彈十餘萬顆當時駐燕塘四標營有王懋功舊部之第二師第四團兵士現新編爲第十四師第四十團亦受嫌疑被黨軍用兩團兵力前往圍困繳械幸該團兵士并無抗拒當即全數卸下武裝共繳出步槍一千二百餘桿經來兵點收歷句餘鐘始行事畢（外傳蔣介石是日親行來省指揮辦理各事并約第二軍長譚延闓第三軍長朱培德面商應付反動派計劃）至下午蔣始下令撤去佈防軍隊省城漸告安靜聞李之龍因中山艦擅動事現已嚴重看管當局正在研訊其異動原因事發歷兩天後延至二十二日政府始正式出佈告如下「國民政府佈告此次政府據報以海軍局代理局長歐陽琳無故離職艦隊驟無統率致中山艦發生不守紀律舉動政府爲防患未然起見特先將各嫌疑人拿辦現已處置妥當一切如常特此佈告俾各界明了眞相幸勿誤聽謠傳自貽紛擾」事後蔣介石已調第三師某團入駐巿內維持秩序現惠福東路舊大佛寺內駐有黨軍約千餘名東郊外駐兵約一團二十二日政治委員會例會汪精衛因病不能赴會故會議不在國民政府而在汪氏公館開會計到會有蔣介石及各軍軍長等專討論處置海軍異動案關防極密外間無從探悉但是日會議汪精衛竟以病聞而開會又在汪宅頗滋外間疑惑因此外間有疑此次事變於汪氏有不利然此屬揣測之詞究竟內幕如何尙須續查也又此次黨軍於同日解散罷工糾察隊一事政府諱莫如深并否認有包圍東園之舉意者政府當日帮助工人今日忽有此舉恐有影響故不便宣揚此事亦未可知但據外間所傳則謂當日軍隊圍繳罷工糾察隊時除解散一部份外并拿獲該隊訓育長鄧中夏業已槍决其餘罷工委員會長蘇兆徵·糾察隊長黃金源·已聞風先遁刻由當局秘密緝拿中 
　　二十五日廣州通信廣州二十日之事變其眞相目下漸趨明瞭質言之民黨左派撲滅本派內之共產黨份子而已吾人欲知近日粵中民黨派别之內幕當先明民黨左右派之分從第一層分柝言右派固民黨之守舊派左派爲民黨之革新派此兩派之分野純係思潮新舊之分不能目右派爲民黨之碩果而左派全是共產黨外間槪以民黨左派爲共產派則未免囫圇吞棗不過民黨左派份子之思潮旣趨於新對於黨綱多以新義銓詀而自在粵執政後其政針又多倚於新社會政策因此之故與共產派之極端新思想家類多見地相合由是共產派（純粹共產黨徒極少）乃皈依民黨左派而左派亦利共產派份子中多思想新頴而重實行者故近日國民政府拔用新進人材共產黨人亦居多數明乎此對於民黨左派可下一切當之解釋即左派內含有共產黨份子而不能以共產黨包括左派左派之內容旣包涵固有民黨左派份子而又掺雜以共產黨份子故左派內部雖同趨於新方向一途而細柝之則又有新的與最新的之不同以泰西議會座席名詞表之則一爲左派一爲極端左派民黨左派份子與共產黨份子旣有此區分有區分則有時不能無意見之歧因意見之歧而遂有各植勢力之舉以爭握民黨左派之實權爭爲左派主權之代表者由是左派內兩種分子遂有兩大團體之發現即孫文主義學會與青年軍人聯合會是前者代表民黨左派固有份子而後者則代表共產派份子民黨左派內部自有此裂痕於是數月來常發生互相傾軋排斥之舉而國民政府遂從此多事汪精衛者固左派之領袖曾拔用共產派者也迨左派內部分裂汪氏運用其靈敏手腕及唇舌從事調和雙方感情以彌縫左派之裂痕顧竭數月之力不特毫無效果而且派內暗潮益烈汪氏處此大有兩姑之間難爲婦之慨而派內兩團體因猜忌日深遂各擴實力以爲吞滅異己之用以近來兩團體觀察則以孫文主義學會之實力較優蓋現政府之軍人及重要官員多屬孫文主義學會者而青年軍人聯合會之共產派份子則除新進人物外實力不充惟其自知實力不充也故近日共產黨份子曾在各機關受職者皆一槪辭職從事儲蓄實力以待時機在此期間遂有請援俄人之秘密運動「據外間傳說謂二十日之反赤舉動係左派偵知共產黨曾接到俄人大批軍械此項軍械曾由俄艦運至崖門由中山艦接載運至省城東堤東園內之罷工委員會儲藏當日搜查東園時計搜出俄械步槍一萬三千桿子彈三十萬發（按此係謠言確否未知）另由烈寗艦載來俄官員六人係擔任發難時之指揮」孫文主義學會份子旣發見共產派之秘密因預爲戒備嗣又查知共產派份子計劃其大本營在東園罷工委員會內即以現在之罷工糾察隊爲基本軍一面已預佈農軍於各屬約期發難推倒現國民政府而建設勞工政府陸軍以罷工糾察隊訓育長鄧中夏爲中堅海軍以李之龍爲中堅日前海軍局長歐陽琳之離職傳即爲李之龍排斥之結果初時當局尙未知其中內幕尙深信李之龍查李爲江西人係海軍畢業生來粵投入黃埔陸軍學校已在第一期攷騐後畢業曾身預各戰役以幹材爲當局所器重任以海軍局政治部主任兼中山艦黨代表最近李之排歐陽琳即欲收管中山艦爲赤黨運械及水　戰備之用迫俄械已得手李則擬定二十日派中山艦攻黃埔詎事前爲孫文主義學會中人（即現政府）偵知遂於二十早先派兵來廣州拘捕李之龍於文德路住宅同時收繳海軍局及中山艦槍械又派大兵包圍東園解散共產黨所屬之罷工糾察隊獲該隊之訓育長鄧中夏而槍决之（鄧氏係全國總工會會長）其餘省港罷工會會長蘇兆徵·糾察隊長黃金源·業聞風先逃同日凡共產黨佔有勢力之機關如航空局·參謀團·海軍局·製彈廠均盡行搜查逮捕共產黨份子在以上各機關服務之俄人皆行扣留幸共產黨份子爲數極少且不甚握有兵權故二十日之反赤運動半天即告結束連日政府中人除少數共產黨份子潛逃外餘皆照常任事政局仍爲民黨左派所主持於兵事財政並不生若何影響惟汪精衛事前知有事變業已預先告病假暫不出席政府委員會議連日由譚延闓暫代國民政府委員主席共產黨撲滅後對於近日新來之俄人旣有嫌疑政府不欲其久留於是遂有國民政府歡送俄同志歸國之滑稽新聞據昨日某報消息云「蘇俄同志依文諾夫思基（將軍）及阿力近等十餘人定期昨日（二十四）乘列寗船返國此間各同志乃定是日正午十二時在國民政府洋花廳設筵歡送共備西餐五十八席赴席者除蘇俄同志十餘人外有中央黨部代表林祖涵甘乃光何香凝省黨部代表楊匏安巿黨部代表吳鐵城陳其瑗國民政府委員譚延闓宋子文古應芬伍朝樞黃紹雄第三軍長朱培德第四軍長李濟琛第五軍長李福林第二軍副軍長魯滌平政治部主任陳公博秘書長陳樹人黃埔軍校代表鄧演逹及各軍政界要人共四十八人汪主席因病請假由譚延闓主席（中略）直至下午四時許賓主盡歡而散聞伍委員朝樞是日因赴黃埔軍校代表汪主席訓話故順道送行云」此段新聞說得何等冠冕堂皇實則爲政府遞解俄人出境之最後一幕政府何以出此亦有用意蓋現政府旣仍爲民黨左派中人主持民黨左派向與俄親者表面上仍要維持雙方睦誼不欲因斥逐與此間共產黨搗亂之俄民而棄其聯俄主張唯是日歡送俄人返國會上汪精衛若出席極難措詞故規避不出席至外傳共產黨已去省港罷工委員會同時解散此係誤會之辭目今罷工委員會固尙存當日解散者係被共產黨利用之一部份罷工糾察隊因省港罷工係反對各地慘案而發不因一部份受赤黨利用而全部解散故現政府仍任其自由存在但對於糾察隊携帶兇器則已嚴加取締防再有其他舉動及不受法律制裁昨公安局已出示嚴禁然自經此次之打擊一部份糾察隊靠山已倒工人氣燄已大殺不復如往日之目無政府矣（毅廬） 
　　另一通信此次廣州政變原因非常複雜從廣義言可謂爲左右兩派之衝突至二十三日風潮似告平息巿內軍隊亦陸續撤退曾經降價之中行紙幣亦恢復原狀惟政治方面似爲孫文主義學會一派主持汪精衛態度似趨消極被逮捕各人如周恩來李之龍黃金源蘇兆徵等均押留長洲砲台附近之新監第四團官員被扣留四十餘尙押造幣廠內前海軍局長斯米諾夫航空局長里糜將遞解出境歐陽格駐中山艦鎭壓反對派反動第四團兵士五六百人亦已由公安局妥爲遣回原籍依此以觀廣州分子益爲純潔矣惟此事前因後果殊堪尋味緣蔣軍內部及黃埔學生向分左右兩派左派爲青年軍人聯合會右派爲孫文主義學會王懋功被排以劉峙代歐陽琳逃遁以李之龍代皆爲其暗鬥之結果亦即左派所獲之勝利但劉李性情褊急旣得代職立將異己之部屬軍官更易軍官大憤乃聯赴黃埔謁蔣訴其所感蔣亦知劉李二人别有趨向今握有海陸軍大權定有異謀於是思爲去之而政變實現矣蔣氏於發動前即委歐陽格爲海軍艦隊臨時指揮陳肇英爲巿區戒嚴司令又預定佔領各交通機關如電報局電話等佔領左派機關如罷工會製彈廠民國日報國民新聞中央黨部海軍局等又捕李之龍周恩來陳公博甘乃光陳學木及各黨代表等又拘禁各機關任職之俄人及搜查東山俄人住宅此爲蔣氏所預定對付之目標至二十一日獲完全勝利二十二日蔣介石由黃埔抵廣州與汪精衛譚延闓朱培德李濟琛伍朝樞吳鐵城等開一度調停兼善後之會議當時右派提出條件多種大致如下（甲）將俄人驅逐出境（乙）懲辦李之龍周恩來陳公博等（丙）取締罷工委員會（丁）禁止共產黨在粵宣傳（戊）恢復王懋功軍職（己）不准共產黨人干政汪精衛對此要求認爲太過强硬適抱心疾遂示消極故卒無結果至於軍事委員訓練部二十四日已發表明令將黨代表楊麟等五十餘人免職俄人依文諾夫思基及阿力近等十餘人亦於是午乘列寗號輪船返國蔣介石則於今日呈報軍事委員會請予處分原呈云「本月十八日酉刻忽有海軍局所轄中山兵艦駛抵黃埔中央軍事政治學校向敎育長鄧演逹聲稱係奉校長命令調遣該艦特來守候等語其時本校長因公在省得此項報告深以爲異因事前並無調遣該艦之命令中間亦無傳逹之諛而該艦露械升火亘一晝夜停泊校前及十九日晚又深夜開回省城無故升火逹旦中正防其 
 
 

Page 10

 
 
1;第一萬九千零六十三號;中華民國十五年 西曆一千九百二十六年三月三十一號
星期三 * *　　有變亂政局之舉爲黨國計不得不施行迅速之處置一面令派海軍學校副校長歐陽格暫行權理艦隊事宜並將該代理局長李之龍扣留嚴訊一面派出軍隊於廣州附近緊急戒嚴以防不測幸頭政府聲威尙稱安堵惟此事起倉卒處置非常事前未及報告專擅之罪誠不敢辭但深夜之際稍縱即逝臨機處决實非得已應自請從嚴處分以示懲戒而肅紀律謹將此事經過及自請處分各緣由呈請察核」（三月二十五日銅駝） 
[蘇省財政現狀]  
　　江蘇財政現時已有統系惟清償積欠辦法尙無頭緒財廳規劃自四月一日至六月底爲十四年度終了三個月所有支出之欵計解聯軍司令部軍費一百五十萬元（每月認解五十萬）政費一百二十萬（每月三十九萬八千餘）共需二百七十萬元可靠收入之欵貨物稅一百五十萬元（三個月比較額）縣公署解欵七十萬元（召集各縣知事簽認解欵）繭稅收入一百萬元（每年度夏季特别稅欵）約可收入三百二十萬元原擬在十四年度內所有積欠不能還本先將利息清算結束現在以收抵支只餘五十萬元應付利息約一百八十萬元相差甚巨仍擬照上月規劃先將短期少數債欵陸續抽還巨額債務於十五年度籌劃攤還現時財政上最感困難者爲省庫收支自敎育費獨立後省庫實在收入不滿七十萬元警察慈善水利實業等地方行政不敷支配近日已發生敎育費問題正在討論中 
[南京快信]  
　　梁士詒到寗後聞對人言此行專爲考查各埠交通銀行營業狀况遊覽東南名勝無若何政治關繫二十八晚偕其眷屬遊秀山公園乘畫舫遊秦淮二十九日孫陳在軍署設筵歡宴三十日各應道在秀山公園公宴三十一日銀行團開歡迎會定四月一日離寗遊棲霞金焦惠泉虎邱虞山再返上海 
　　淮北垣運商福豫昌等因蚌埠設立皖北淮鹽平巿局組織永益公司包運淮鹽認爲違背定章損商害稅繕具節略推蘇議員杜廷鑾代呈海署請咨皖省取消省署已轉函總司令部核辦 
　　第五師第九旅長鄭紹虔由海州防次來寗至總部接洽要公 
　　江西旅寗同鄉會對鄧如琢任江西總司令去電表示歡迎 
　　省委吳朝冕赴江都淮陰催繳前揚州郵局長朱伯英反保家張福泰等攤賠欵項閔煥萍赴洪武門外復估修理倒塌城垣工程汪道慈于景清白士藝高廷夔充輸値收呈委員 
　　睢寗縣民卓家洵王小立等先後在總司令部呈控警備隊營長楊冠瀛寃誣良民凟職違法當令馮紹閔師長就近派員查辦 
[杭州快信]  
　　今晨（三十）戊祭七時盧親率所屬至水亭趾關岳合祠致祭警廳長馮光宇帶同全班稽查員在祠照料九時禮成始散 
　　滬寗滬杭兩路警務段長吳永魁日前來杭公幹昨奉沈局長電召當附十一號夜快車赴滬 
　　餘杭汽車公司董事會現定四月十一日下午開第三次股東常會（一）報告十四年度營業狀况（二）報告十四年新築松艮觀拱支綫經過情形（三）提議事件計有六項（四）修改章程（五）改選董監 
　　新任浙江憲兵營長唐惟勤今日（三十）上午在營部召集駐省各連長及排長訓話聞唐以在浙憲兵名額無多不敷分遣擬呈請擴充 
　　杭州機織工人罷工風潮至二十八日已一律復工完全解决絨經工人要求加資各莊廠亦容納二十七日在觀成堂議决每經一對加兩完宣佈後工人多滿意可無問題 
　　高地審檢陳陶費左四廳長及佛學會居士范古農史振亞等虔請格西大喇嘛自三十一日起在靈隱寺開金光明法會已函警廳請禁屠宰三天 
　　游民債券盈餘撥充小學敎員基金逹十二萬元杭縣敎育局奉計敎廳撥派三萬元已存殷實銀行生息應用 
地方通信 
[崑山]  
　　許姓盜案破獲崑屬正義鄉許姚氏家被刦一案早已報由縣署咨令各機關通緝在案前日經駐崑水警第三區十二隊屬第三分隊探至港浦村左近之古塘村地方農民蔡景福家獲得盜犯李長庚等數名並查出贓物多種經失主許姚氏認明原贓現經 
水警分隊鞫得眞供呈解第十二隊隊部核辦矣 
[蘇州]  
　　司法調查前之預備各國來華調查司法委員行將抵蘇此間高地兩廳已妥備一切惟關於招待手續尙在籌備中現省署特派調查司法委員龎樹森來蘇與高地各廳長籌商招待各國委員辦法曁調查法廳與各監獄之布置是否妥善龐龎委員於二十九日晚抵蘇寓三新旅社昨（三十）日上午先赴高廳　會朱獻文周貽柯兩廳長視察該廳內部一周　赴模範等各監獄視察結果對於一切改良情形尙覺妥善旋赴地廳拜會岳秀華朱後烈兩廳長並亦視察各部一周嗣即　返旅社聞龐委員即日須赴上海與滬地廳接洽 
　　總司令派員檢閱大砲前蘇常鎭守使署儲有克虜伯式十二時半口徑之要塞砲兩尊係有清張之萬撫蘇時向德國訂造歷任江蘇軍事長官均爲注意及之現爲南京孫總司令查悉特派其軍務科職員姚君來蘇檢閱此項大砲聞砲身甚佳姚君返寗呈覆後即須將此項大砲運寗 
　　總司令電提奪土案犯四龐渡奪土案犯之被押地廳而在審理中者計有沙子愼·周樹霖·黃機悟·周鳴岐·仲長發·王忠豪等六人尙有潘阿二李郎泉兩名則已保釋另有在逃通緝未獲之股敬之·尤温如·陸步奎等三名共計十一名沙等業經地廳審查終結向同級審廳提起公訴尙未判决前日下午地審廳已開庭預審一次經即將各該犯應得之强盜·鴉片烟僞造文書等罪裁决主文當晚公布不料是晚蘇警廳與地方廳同奉南京總司令部來電令將該案之獲案人犯八名一律解寗訊究地廳奉電後地檢廳長朱後烈當赴警廳拜會袁孝谷廳長有所商量嗣警廳方面即預備派委保安隊長趙錦堂將該案人犯押解赴寗惟至昨（三十）日下午六時此稿付郵時地廳尙未提出該案人犯故未即解寗據聞因備文手續猶未完全所致 
[無錫]  
　　恒德油廠小部工人罷工昨日上午光復門外大洋橋下邑人浦文汀所開之恒德油廠內小餅間全部工人一百餘名因米價飛漲所得工資不敷開支由工頭陶阿大·嚴根泉·　　阿根等同至賬房內申說廠王浦文汀以事出倉卒而工人旣欲增加工資事前亦未有人出爲接洽且油廠與别廠截然不同應以合同爲證當即拒絶不允於是各工人見要求不遂不允上工即經浦君電知光復區警察分駐所派孫巡長率警到廠將工頭陶阿大等拘區由朱巡官曉以大義該工頭允於即晚上工同日上午該廠罷工工人四十餘名麕集於南尖潤豐油廠棧房內潤豐廠執事陳進立恐本廠亦牽入旋渦即向罷工工人極力勸導衆工人聆陳君之言頗多覺悟遂推出工頭爲代表請陳君出爲向廠方調停經陳君允可請出潤豐廠工房間管事方文卿·王甫卿·恒德廠職員杭子山仇仁寶王允之等邀集工人代表在壇頭衖長樂茶樓磋商解决辦法當以工人原有每人每日工資大洋二角七分（爲工頭向廠中包下之數）工頭扣去二分工人凈可得二角五分議决工頭不得扣除二分照原包之數給與工人而工頭損失之二分則由廠中照數貼出此項辦法經雙方允可故罷工工人已定於夜班開始上工惟届時有無變端記者以發稿時間所限不以逆斷矣 
　　加薪運動之繼起無錫近年米珠薪桂百物昻貴各業工人均以所入微薄不敷贍養紛紛集議漲價增加工資今歲如水工·傘作·漆作·水作工人等均已議定漲價即最近之申新工潮亦由於布機部之加薪而起茲將前日之成衣業及石作工人之加薪運動之眞相錄下（一）成衣業工人之工資本爲每日兩角由作主供飯旋於去年議决增加漲足每工每日三角今又以物價騰貴由全體同業集合於沈菓巷成衣公所議决以後每工增加大洋五分爲每日每工大洋三角五分惟作主方面尙未全表同情連日集議擬將成衣價目統加二成俟决定後即行演戲俾衆周知（一）錫地石作工人向分南北兩帮近亦紛紛集議定每工照原增加一角二分並規定南頭工資每工連酒錢大洋四角作主供膳北頭每工加酒三角八分作主供膳已具函巿釐事會請轉函縣署出示布告 
[江陰]  
　　省覆嚴懲米商稅吏縣警察所一等警佐高懋賢前日在西外小桃源地方查見私米九船因護照稅單日期不符呈明吳知事電省請示等情曾誌二十五日本報茲悉吳知事已接省署覆電照錄如下江陰吳知事覽馬代電悉元泰隆興隆仁兩行運米各節種種不符顯係私運亟應從嚴究辦仰將該行所運米石全數扣留照章分别擬具充公充賞辦法呈奪至無錫米行發票曁宜南稅所捐票所塡日期米數捐數各不相符其中顯有串通舞弊情形按照省頒查禁私運辦法亦各有應得之咎併仰尅日將各原發票之無錫米行行號曁興隆仁元泰隆案內原報捐之宜南何處分稅所分别查明具復以便懲辦毋延切切省長陳沁印 
[常州]  
　　建築支路發生波折滬寗路擬在武邑西門建築支路洋總管韋燕曾親自蒞常至十八舖街視察地勢該處居民以有身家關係頗爲注意不知何人傳說謂商會議董郭次汾贊成在十八舖街建築站台二十九日上午八時許青果巷郭君住宅忽有男婦老幼百餘人手執旗幟向郭君請願勿在十八舖街設立站台並須郭君担保取消前議此時郭君不在家中家有知係誤會一再解釋請願者謂須面見郭君再商辦法嗣被商會得悉以此事與郭君並無關係郭君何來權力主張此事且西門建築支路尙在動議之中能否成爲事實殊難逆料地點之指定儘有商榷餘地遂由李復稔君至郭君住宅說明一切並與請願代表鄒仲芳楊祥林兩君接洽允於即日由商會召集議董會討論此事期得圓滿結果鄒楊兩代表以爲然即於下午二時偕同請願者離郭宅而去 
　　縣議事會開會紀武邑縣議事會於二十九日下午四時開會到二十餘人段議長主席討論事項（一）巢議員孚笙提議開濬河道以除水患而利交通案議决照案成立由本會咨縣轉交水利研究會討論進行（二）黃議員熙源提議借撥災振公欵開辦平糶案有人主張開辦平糶應即將積榖存欵爲主不足再以振餘補助應先交付審查主席付表决通過（三）胡議員越提議全縣歲出入應按時編造决算書案議决照案執行（四）李議員平提議根據前案咨縣令催各巿鄉趕辦選舉以符法令而重自治案議决照案通過議畢散會已五時許 
　　北郊洋橋下發生刦案武邑北郊鐵路洋橋下二十八日夜間有船一隻泊於橋畔三更時突有盜匪八九人上船行刦將布疋銀洋擄掠一空船主馬宏仁於事後報告附近警區警察多人立即馳赴追緝捕獲沈和尙一名供認住迎春橋灰埠上是日遇見張和尙馬得勝常林大周根三等九人在倉頭橋土地祠內聚集行刦云云二十九日遂由張巡官將其移縣訊辦 
[常熟]  
　　槍决滸浦劉匪悍黨去冬軍警在滸浦圍剿海州帮匪劉慶裕時十三隊水警曾在徐六涇口拘獲帮匪劉慶裕之姪劉鴻鈞及王宗邦兩名當場斃匪一人交由保安隊解縣訊押經莊前知事訊明劉匪供認屬實當電呈軍省兩長請照懲治盜匪法處置迨本月二十八日晨新知事顧尹圻蒞任接篆傍晚接奉軍省代電核准立即派警簽提劉犯到縣顧知事騐明無誤飭警如法綑縛並委主任警佐王崑山督率警士將劉犯押赴北門內行刑場槍决並宣布罪狀 
[鎭江]  
　　徐實業廳長返寗過鎭江蘇實業廳長徐蘭墅前日赴滬參與費城賽會一切事宜因有某項要公須請示孫陳二長故今晨五時許特由滬乘快車過鎭返寗面謁陳述大約躭延一二日仍將往滬 
　　督察處通令各署開操鎭埠警察廳督察處賈督察長以各區署警察自去歲冬防火以後即停止操練茲冬防期已將滿又値春日融和在商團操場舉行開操典禮令各派巡士一班於八時齊集該處 
　　忠佑坊洋龍歸併同福救火會鎭江城內小巿口忠佑坊商民鑒於該坊洋龍年久失修一切救火器具又不完全遇有火警殊難馳往灌救前日特具呈縣公署請將該坊洋龍歸入本區同福救火會保管昨已批准並委李警佐點交同福救火會收存 
[揚州]  
　　請示保護平糶鎭江商會以　沙頭商民邱長吾報告擬在該鎭設立平糶局接濟民食誠恐莠民滋擾致妨善舉請分函江都丹徒兩縣給示保護等情特分函兩縣查照以資保護 
　　取締櫃台欄杆整理巿政取締街道之障碍物分兩部進行一露天攤舖一商店櫃台欄杆現趙知事以各貨攤現已一律肅清而各商店應行縮進之櫃台欄杆等物尙存觀望未便任其延宕已於二十八日函催商會王會長傳知各商舖迅速遵行以期巿政漸入佳境 
　　委員騐收新監高檢廳以據江都縣呈報改建新監全部告成特委書記官宋樹之於昨日（二十八）來揚騐收以昭核實 
[六合]  
　　前街火患紀昨晚（二十八）二時許前街　豐恒布店後身第四進張姓家偶不謹愼致將床帳燃着登時火燄上薦燒穿屋頂當經四門水龍集合營救始行撲滅計共燒去瓦屋數椽什物器具槪未搬出還有小兒數口經人拚死救出猶爲不幸中之幸事 
[南京]  
　　南京金光明法會預誌白喇嘛自鄂來電於三十日由漢口乘江新輪船來寗聯軍總司令孫傳芳·江蘇省長陳陶　曁全城官· 
紳僧衆訂於四月一日上午至下關江干迎迓備有黃漆汽車一輛迎白入城寄宿毘盧寺寺門馬路直至白喇嘛住室槪用黃沙鋪地全寺棚彩及白室器用一律黃色定於四月二日上午在毘盧寺大殿由白喇嘛傳授金光明法其關於金光明最勝王經中咒語譯音多有未合由白喇嘛宣讀藏音用留音機攝聲俾廣流傳自四月三日起設壇蘭經內壇以喇嘛爲壇主率隨來喇嘛僧三十人宣誦外壇以蘇紳馮煦爲壇主督僧衆宣誦另設講經臺由省長陳陶遺主席延嘉興居士范古農宣講誦經講經訂期二十一天迨圓滿後再展期三日誦經以超度此次河南戰事慘死軍民並開和平祈禱會一日 
[嘉興]  
　　防範鹽梟仇鬭內河水警第二區長方景銘據偵探吳厚芝報告皖帮鹽匪三四十人有快槍二十餘桿船七八隻擬假道油車港天凝莊與浦東帮仇鬭該區據報後昨已通函第七第八兩隊長轉飭所屬嚴密防範 
[嘉善]  
　　議會定期開會縣議會本年春季常會茲定四月一日召集開議業已通函各議員知照 
[湖州]  
　　三擺渡口建造橋梁吳興城內三擺渡係金婆衖·館驛河頭·及佑文館前三處鼎峙而成渡船麕集以便行人然一遇風雨殊感不便現由本邑許温二紳捐助鉅資委托縣參事會籌建洋式橋梁二座一自館驛河至佑文館一自金婆衖至館驛河先從館驛河至佑文館之一座入手一切工程業經招人承攬擇定清明日破土着手興工建築 
[寗波]  
　　各界追悼北京烈士寗波各界巿民自聞大沽案發生北京學生橫遭慘殺後羣情非常憤激當經國民會議促成會發起於二十八日在郡廟開巿民追悼大會茲聞昨日郡廟因適在演劇故改在邑廟到會各團體各學校共計人數不下八百餘人台之中設烈士靈位兩旁懸輓聯多幅二時振鈴開會由金夢麟主席首主席報告開會詞（詞略）次全體對死難烈士靈前行敬禮次宋紫英等多人相繼演說次王安卿提議電報三通并宣讀原文衆通過次全體大呼　號次臨時提議組織北　慘案後援會　　　金夢麟等四人爲籌備委辦次散會 
　　軍界重要消息彙誌陸軍第二師崔金溎旅長日前來　視察各地所屬防務（鎭海海門等處）晚寓東亞旅社已誌本報茲聞昨夜崔旅長怱接上峯來電令速回杭商酌要公故崔於今晨（二十九日）二時許乘專車率衛隊赴杭矣又鎭海現任砲台司令陳其蔚聞調任消息地點係在蚌埠 
[當塗]  
　　遣散駐防軍隊駐紥當塗安徽陸軍第三混成旅補充團團長鮑蘭芬率三營及機關槍一連於上年冬月間蒞此第一營駐采石鎭二營駐城內舊府中學三營及機關槍駐清提署該團係新招成軍兼來操練日前蚌埠軍事會議三旅限三團制王慈生旅長返蕪後召集現有之一二三補充團等各團長在旅部會議議决一二團照舊三團改編補充團原有補充團遣散鮑團長昨偕陳總司令所派該部參議楊世榮副官陳文燦三旅參謀長徐國楨軍　長程叔屏等由蕪乘安豐兵艦蒞當點名關餉收繳軍械該團第一營本省署衛隊營改編仍回衛隊營暫住當塗機關槍連撥歸一團二三兩營目兵每名發給正餉兩月恩餉一月遣送回籍該團各軍官一律赴旅部候差團長照舊支薪營連官佐按月七成支薪遇缺儘先遞補 
 
 

Page 11

 
 
1;第一萬九千零六十三號;中華民國十五年 西曆一千九百二十六年三月三十一號
星期三 * *   
 
 

Page 12

 
 
1;第一萬九千零六十三號;中華民國十五年 西曆一千九百二十六年三月三十一號
星期三 * *   
 
 

Page 13

 
 
1;第一萬九千零六十三號;中華民國十五年 西曆一千九百二十六年三月三十一號
星期三 * *本埠新聞 
[聯太平洋協會聚餐會紀]  
　　巴爾姆演說英人對華之心理 
　　聯太平洋協會二十九日午間假座聯華總會開聚餐會請巴爾姆博士演說英人對於中國之心理到者甚衆李登輝博士主席酒次介紹巴氏演說極言中國與列邦敦篤睦誼之重要謂居今之時中外尤須有更透澈之諒解更密切之友誼與更努力之合作巴氏演辭甚長略謂去歲英國國內大戰後之不安定狀况業已銳减上下一心方謀建設有包爾温爲首相與張伯倫爲外長一則以發展實業界之和平與善感爲治內政策之中樞一則盡力重造國際間之互相信任與親善蓋英國於外交政策上一切行動悉以和平與親善爲歸宿其對華政策亦然試就各方面對於中國之心理綜其大綱而言約有十一端（一）愈益注意中國之發逹愈欲了解關於中國之問題（二）以完全同情與親善之態度對付中國種族平等及收回完全主權之要求（三）對於中國政治上之分裂與其武力主義之蔓延頗有惶惑不解之感（四）亟欲重建兩國間之互相信任與睦誼倘有助成此項目的之計劃甚願考慮（五）深慮其友好之意志爲中國國內外仇英者所誤解與毀誣（六）决意避免干涉中國內政（七）對於保護外人在華利益一層要求適當之保障（八）願見華會中之建議盡化爲可以實施之方案（九）敎會方面不願再享受特别權利之非中國所樂爲施予者（十）冀望在修改條約前仍將履行現有之義務（十一）對於外人藉現行條約所享有之特别而不交互的權利應否立行取消抑宜分期漸廢意見雖不一致但一般心理僉謂倘係分期漸廢應有一切實而漸進的程序爲中國國民之所願接受者云云 
[工部局總董覆馮炳南函]  
　　爲開放公園問題 
　　日前馮炳南氏致函工部局總董根據洋涇浜章程第六條之規定要求工部局迅將本埠公園開放取銷不准華人入內之規章茲聞工部局總董對於馮君提出之意見極表容納已函復馮君現覓得其覆函譯刊如左逕復者接奉本月二十號大函敬審種切名言讜論讀之無任欣快閣下所提出之問題敝局亦認爲非常切要查此問題於此整頓本埠情形之時期內確爲敝局所亟應加以嚴密考慮者此亦爲鄙人現可向閣下切實聲明者鄙人除上述者外暫時固無其他足以奉逹左右但敝局於此最短之時期內當必有對此問題之切實宣示幸紓台注爲荷此覆並頌日綏費信惇敬啓三月二十七號 
[駐日公使允交涉菜子加稅]  
　　已備文日外務省 
　　駐日公使有電到滬文云上海總商會并轉華商雜糧公會關於菜子加稅事本月六日代電悉本館已備文致日本外務省商請免除此項加稅以恤商艱得復再聞中華民國駐日公使館 
[籌備費城賽會消息併誌]  
　　管理處通告成立總商會昨接駐滬賽品管理處函云逕啓者案奉浙閩蘇贛皖聯軍總司令兼江南籌備美國費城展覽會長孫委任爲駐滬賽品管理處處長仰即照章籌備尅日成立等因並奉發鈐記一顆奉經具領並奉農商部委令同前由奉此茲已商借上海愛而近路紗業公所房屋設處辦公並即日啓用鈐記以昭信守除分别呈報通行外相應函請查照爲荷 
　　廳令用影戲宣傳國貨總商會昨日接奉上海縣公署函云案夺實業廳第二零七號訓令開案查美國百五十週紀念在費城舉行萬國展覽會前奉聯帥省長電令選辦物品赴賽曾經轉並奉農商部曁江南籌備美國費城展覽會出品會會長先後會委本廳長爲駐滬賽品管理處處長各在案查中國物品豐富甲於全球而國際貿易反落人後良以商號商標不聞於海外雖有精美之品爲外人所嗜好者而無從購辦且有以華貨而易外商牌號利權爲外商所攘奪者言之可爲浩歎此次美國徵品賽會中國正宜藉以宣傳除選辦物品赴賽外所有絲茶紡織麵粉釀酒水泥陶器鐵治機械等類各大工廠之工作狀况及其建築物並商號商標可有活動寫眞製成影片一併携赴美國會場開演使各國得以注目庶國貨有直接暢銷外洋之希望合即令仰該縣迅即轉知所屬各工廠遵照辦理再上項辦法或有力不能辦者可另作模型赴賽並仰轉知此令等因奉此合行照錄原令備函轉逹即希貴會查照通告各工廠遵照辦理具級公誼 
　　徐蘭墅今晨返寗江蘇實業廳長徐蘭墅以費城賽會事來滬與各界有所接洽本定前晚回寗嗣以昨午爲總商會之招宴故今晨返寗 
　　商總聯會催送出品各路商界總聯合會昨函各馬路聯合會催送費城賽會物品函云接准上海總商會函開該會自奉到徵集美國費城賽會出品之函電後早經通告各出品家從速籌備在案茲因駐滬管理處業已成立在愛而近路二十七號紗業公所內相應轉致至希查照並希貴路出品家催送檢還物品逕送該處望勿遺延無任企盼 
　　華僑代表昨日放洋僑務局特派赴美賽會總代表鄧祖蔭於昨晨搭日輪天津丸放洋至舊金山籌備華僑與賽事宜 
[駐美施公使復拒毒會函]  
　　寄韋博士贈品已轉致 
　　中華國民拒毒會前以美國約翰霍金斯大學敎授韋羅壁博士義務担任我國出席日內瓦國際禁烟大會代表團顧問孹盡周詳獲益良多當由該會邀請國內名流唐少川·章太炎·康有爲·顧維鈞·王正廷·蔡廷幹·朱葆三·宋漢章·等九十餘人集資購備國貨地氈兩幅華箋錦條一軸寄交駐美施肇基公使轉交韋博士以謝雅意昨日該會接施公使復函略謂承寄轉贈韋博士之國貨地氈兩幅華箋錦條一軸公函一件均經收悉貴會對於韋博士主持公道深表謝忱而我國各界領袖又餽以隆儀我知韋博士亦必深感諸君之厚賜而此後交誼愈將敦睦矣容即訂日轉呈韋博士以副雅囑先此奉知餘俟後詳 
[出席世界監理會代表定期赴美]  
　　中國代表史襄哉汪長川二人 
　　中華基督敎監理會昨接美國總監理會通告略謂現定陽曆四月二十二號在美國Mansfield　Tern地方舉行全世界監理會常年大會討論一切會務並選舉職員敬祈届時推派代表出席云云茲聞該會已决定派東吳大學敎授史襄哉景林堂牧師汪長川爲出席代表訂於二號起程赴美 
[總工會會議援助滬東平民]  
　　上海總公會爲援助滬東引翔港貧民起見於昨日上午召集各團體代表開會討論辦法到國民黨上海巿黨部·京案後援會·江蘇各界聯合會·上海學聯會·楊樹浦碼頭第一分會·總工會等代表二十餘人及難民代表管志雲等九時開會討論結果（甲）公推代表張昌紹·林仲川·王承潭·葉子純四君於昨日下午持各團體聯名公函呈請交涉公署交涉（乙）請官廳指定安插難民地點（丙）由發起各團體募捐救濟除以上三項辦法外再發宣言一面派王勛高王榮生萬永卿商總聯會等聯絡上海各界請一致援助並即函工部局表明困苦情形請暫緩拆毀另想妥善方法議畢散會 
[籲請法公董局撤銷衛生捐]  
　　上海菜場攤户總聯合會昨致法公董局函云逕啓者敝會迭接菜巿街攤户等聲稱攤户安分營業除繳納執照捐外初無衛生捐名目自數年前創立衛生捐名目以來始則祗令每年納洋一元繼則年令繳二元迨至本年忽有年繳四元之諭値此米珠薪桂之時攤户等日覓微利猶虞不給實難再加負擔請求轉懇等因據此竊以近今生活日高民不聊生不克重加負擔自是實情用特據情函懇貴局撤銷原案以恤商艱而慰衆望至紉公誼（下略） 
[函詢應付發票貼用印花辦法]  
　　嘉榖堂致總商會函 
　　總商會接嘉榖堂米業公所函云據閘北寶山路增裕米號宋仁方君等十餘家同業函稱近見報載印花稅處新章發票須貼用印花行將實行苛煩擾商應請力爭等情查現在商業凋敝各種捐稅已覺疲於應付若再加重擔負營業更加爲難且發票不過計數並非收欵之用米店門巿煩屑若必一一粘貼印花苛細煩擾實屬不堪其累前經貴會據理爭持官廳祗圖搜括不顧商艱能否免貼尙不可知惟實行檢查之期將届尊處現採何種辦法望即示知俾有準備 
[印花稅處委縣商會長担任推銷]  
　　江蘇全省印花稅處高處長查得上寶區域內之印花稅銷數最爲重要因上寶兩縣商家林立現値整理稅證推銷新票之際此項印花稅推銷辦法尤多散漫必須有一承辦機關以便担任勸導而裕稅源故已委任上海縣商會會長担任上寶區域推行稅證事宜聞該會會長已通知各業代表務於四月一日起實行分任勸導踴躍認銷云 
[中國銀行改選董事之滬聞]  
　　推定候選人顧馨一君 
　　中國銀行股東會現定四月二十五日在北京開會本屆議事除例案外以現任董事已届任滿之期應行改選本埠各交易所共認有該行股份一百數十萬元之多擬公推代表一人加入董事聞已推定雜糧交易所理事長顧馨一君爲候選人顧君聲望素著南北聞名近又重任上海縣商會會長如果入選誠足爲該行慶得人以是南方各大股東聞此消息亦皆表示贊同不日均將赴京或派代理人到會一致選舉顧君加入該行爲董事云 
[正金銀行之營業狀况]  
　　正金銀行報告去年七月至十二月之半年中獲利一千四百八十萬日金股東派息一分二厘 
[五年公債還本付欵之函知]  
　　總商會接財政部內國公債局來函云五年公債第二項換發新票第一次還本中籖號碼曁開始付欵日期業經本部局電逹在案茲將檢送前次中籖號碼通告曁還本辦法共一百份函請貴會查照通告商界并希轉發各縣商會俾各週知 
[票據交換所將有偉大組織]  
　　由中外聯合機關產生 
　　前本埠金融界以票據交割以現洋往返割算盜風甚熾時遇刦案故擬舉辦票據交換所以省手續但雖有提議迄未有成功現聞中外金融界聯合組織之機關不久即可成立將來即擬由此機關設立一中外票據交換所規模求其宏大以資便捷云 
[實業廳呈請開放繭灶]  
　　江蘇實業廳長徐蘭墅前特派實業視察員候鎭平·章養中·孟心如·三人分赴蠶區各縣實地調查以决定開放蘇省繭灶問題茲錄其具呈二長文云竊查蠶桑爲農業副產兼爲機織原料所資外洋交易亦可挽回利權而國家稅收且有關係故凡關心是業者莫不注重蠶桑蘇省本甲於全國然機織工業亦頗繁盛廠絲出口日漸增加幾有供不應求之勢而絲荒以起是以民國四年始有繭業取締條件（中略）在農商部立法之初原屬兼籌並顧奈積久弊生適成爲繭商壟斷之具而農民辛苦所得竟不獲善價而沽甚且血本亦有虧蝕者不啻以多數農民爲少數繭商執役當非農部始料所及（中略）近並據溧陽縣知事面呈限制繭行種種弊害及開放之必要並稱該縣農民以境內折價太甚均運至安徽隣境消售本省稅收頗受其影響伏念法無久而不變欲以專而難成部頒辦法現已行之數年地方情形今昔不無歧異果其蠶桑特别發逹辦法自應變更准予開放若或行多繭少亦斷無輕於投資請領繭帖以自陷阱中者職廳擬派專員分赴各縣實地調查統計該縣桑株幾何蠶户幾何每年出繭若干繭行有幾距離若干每年每行收買幾日每日收買若干價値幾何自民國十年至十四年止分年列表並將繭商有無勒抑情弊及蠶户求攘是否擁擠或開放繭行·或蠶户自烘·或設公共烘繭場·或另設土絲繭行孰利孰害擬具意見一併具覆再由職廳酌定辦法呈請核奪分咨農商部曁省議會備案是否有當除分呈外理合檢同表式呈請鑒核示遵云云 
[食米平價局之昨聞購者甚爲擁擠]  
　　上海食米平價局開辦業已三天南巿潮惠會館及滬南慈善會·西門關帝廟·三處售米局所浦東及四鄉各處鄉鎭人民亦紛紛來滬購米故甚擁擠各局所司事甚形忙碌又閘北曹家渡方面因工廠林立客民麕集故購平糶米者較南巿尤多銷數亦甚巨大該局主任察悉狀况擬添撥得力員司前往協助云 
　　曹家渡商業公會封春蓀等聯合廠家及本鎭大商店三十餘家組織食米平價局於三官堂內自本月（陰曆）十四日起因該處工廠林立貧民特多故每日須糶出四十餘石之多計每日上午九時至十二時下午一時至四時每斗錢三千文 
[大批賑米運往江北平糶]  
　　淮揚一帶自經去歲兵燹後災黎遍野待哺嗷嗷茲聞江蘇防災會將有米一萬五千石由滬寗路運往鎭江轉往江北一帶平糶內有滬紳馮煦六千七百五十石上海鹽業銀行楊聯綬五千石不日先行運往其餘再當續運 
[菜攤總聯會致總商會函]  
　　懇轉函魚商弗售日魚 
　　上海總商會昨接上海各路菜場攤户總聯合會復函云接准來函聆悉一切查拒售日魚一案經敝會於上年固結團體凡屬會員一致履行力拒售賣至今日魚來滬求售者無以逞其狡謀諒在鑒中茲准前因囑爲重申上年拒售公約等情據此除據函先行通告各會員約期集議重申前禁外相應函復至祈查照謹按日魚自經去年拒售以來敝會各攤户等迄今仍復一律堅持從無私行售賣情事發生惟肩挑小販沿途叫賣確有其人非敝會權力所能及是以難保無代爲銷售等事再四思維自非嚴行向行家禁其代爲批售恐難禁行販之不賣爲特據情併函奉懇致函得所堂·敦和公所·切實取締魚行蓋魚行若不代爲銷售無由承賣名副其實杜絶覬覦在此一舉務請貴會注意魚業幸甚國家幸甚 
[仁穀公所聯席會議紀]  
　　南巿米業仁穀公所於昨日午後特開聯席會議邀集全體同業行商曁同業各團體等到會於二時開會首由業董葉惠鈞報告開會宗旨畢即將最關緊要之議案當衆宣示（一）爲鄰縣米糧封禁案因無錫·常熟·吳江三縣米糧業已封禁出縣此間對於此舉異常恐慌蓋上海本非產米之區全恃各該縣運來以資接濟今無錫等處如此辦法不特吾同業前限十六元之價無法維持且有絶糧之虞亟應迅籌善法預爲防維當經公决應即函請總商會電呈孫總司令陳省長通令各縣萬勿行此遏糶辦法必須將產區之米照常流通以維民食再如上列三縣外又如他縣有同樣之遏糶事件發生者應請一體通令流通（一）認派印花稅案公决照認派辦法通過惟計數不憑之發貨票等槪不貼用（一）認派平糶虧耗案公决本縣平糶虧耗一項已由本公所認定洋七百元尙有一千三百元茲分福祿壽三等南巿同業分派認足之福等三十元祿等二十元壽等十元云云議畢散會已四時矣 
[豆米業昨在萃秀堂開會]  
　　油豆餅業萃秀堂公所·米業仁穀公所爲兩業同業在華商雜糧公會買賣捐稅及抵償公債基金事昨特邀各該同業在邑廟萃秀堂開會集議辦法當將議决案由兩公所會同分送各同業公鑒（一）議雜糧公會來函爲經常費及抵償公債基金辦法案查雜糧公會來函內稱同業買賣項下三釐捐停止徵收所有本公會經常費及應還公債之本息另徵公會月費抵償月費之等級分福祿壽三種規定如左福字每月每户洋十二元祿字每月每户洋十元壽字每月每户洋八元以上月費每年於正月內一次收齊凡認公債之行號於所有月費內提十成之四以備到年結算攤派公債之官利十成之六除開支外餘多攤還公債基金凡本公會各帮新設行號報名入會各納入會費元一百兩各帮同業中如有已認公債之行號雖暫不上巿經營雜糧以後如入本公會會場買賣不作新會員論公决照來函所議辦理通過除當場所到同業有已認月損等級外其未認定各同業限於三天內至叙源盛司月報告認定以便轉報公會審查辦理惟客家方面來去貨之一釐同業仍須照舊一律加扣以資貼補（一）議本公所公磅捐費案公决嗣後無論洋秈米各貨凡非本公所同業而用本公所公磅者一律須向貨主徵收公磅捐費元二釐於買進方面照扣 
[菜牛奶准裝運之道令]  
　　江蘇滬海道傅道尹昨訓令上海縣張知事云案准江蘇財政廳咨令開本年三月十六日奉省長指令警廳呈報耕牛菜牛擬應分别辦理由奉令呈悉禁運出境專指耕牛而言所爲菜牛係屬食品本不在禁止之列自應照章納稅裝運以維稅收除據情前函孫總司令曁滬寗滬杭鐵路管理局查照外仰即分咨各道尹轉飭各縣知事一體遵照此令等因查此案前據該廳具呈當經分函孫總司令曁滬寗滬杭鐵路管理局分别照辦在案據呈前情候再分别轉函查照仰仍分咨各道尹轉飭所屬各縣一體遵照此令各到廳奉此除通令各局廳一體照辦外合抄先後廳呈咨令查照分别飭遵爲荷此咨等因除分令外合令仰該知事遵照辦理此令 
[南北巿民反對電話加價]  
　　上海電話公司自發表電話按月加價三元後各商界首 
 
 

Page 14

 
 
1;第一萬九千零六十三號;中華民國十五年 西曆一千九百二十六年三月三十一號
星期三 * *　　先反對現聞南北巿各商界聯合會以本埠商界迭受戰事影響巿民困苦原氣未蘇如果加價勢難負擔現在南北各商號工廠巿民等聯名蓋印者已有五百餘家將提交電話公司作最後之抗議 
[國民黨第二次大會第二日紀]  
　　國民黨第二次代表大會昨日（三十日）上午十時繼續舉行大會主席團沈定一宣佈開會秘書長黃季陸報告出席代表八十五人推謝持主席全體起立恭讀總理遺囑開始討論本日議程（一）接受總理遺囑案當由主席沈定一出席說明第三次中央報行委員會全體會議發表接受遺囑宣言之經過情形略謂總理逝世第三次中央執行委員會全體會議决議發表接受總理遺囑宣言不意後來宣言草案發現與原案意旨大相剌謬之點甚有攻擊總理主義之來源者夷考其實此種錯誤非由本黨內部所造成乃决定嚴重修正恢復原來之旨趣惟俄顧問鮑羅廷對此深致不滿云繼黃秘書長宣讀第三次中央全體會議接受總理遺囑宣言及總理遺囑全文全體肅立恭聽次主席謝持致詞第二次全國代表大會應一致誠意接受總理遺囑全堂起立高舉右手行宣誓禮誓詞曰中國國民黨第二次全國代表大會謹以至誠接受總理遺囑實行孫文主義努力國民革命建設中華民國天日在上永矢勿諼聞此種宣誓儀式曾行之於同盟會之時謝主席持報告議程（二）大會審查委員會組織綱要推主席沈定一出席說明共綱要八條極注意於容納少數意見發表之機會全體通過（三）推舉審查委員會委員討論結果由主席團提出候選人三十名付大會表决當推定黃委陸桂崇基黃英李敬齋黃復生蔣希曾宋輪崙等十五人時已十二時半主席宣告散會休息下午二時繼續開會由沈定一報告中央執行委員會第四次全體會議經過畢全體起立鼓掌最後由中央執行委員會提出宣言草案由沈定一朗讀並說明其意義後由主席團交審查委員會審查時已五鐘乃宣告散會 
[國民黨全體黨員大會紀事]  
　　上海特别巿全體黨員於昨日（三十日）下午在閘北宋園開黨員大會到一千餘人三時由巿黨部常務委員張廷灝主席宣布開會首讀總理遺囑次報告開會理由謂日來報紙喧傳廣州政府所載消息頗有可疑本巿黨員沈雁冰新自粵省歸來特請其報告以明眞相繼即由沈君報告廣州政治狀况略謂罷工委員會一部分有反動嫌疑故政府决然處置旋即平安無事李之龍因將中山艦無令擅自駛離省河故不能不暫予扣留至於俄人中有農民執行委員會等來粵已二三星期本將回國外間遂謠傳爲驅逐云云報告畢議决二案而散 
[各團體聯合會緊急會議]  
　　反對伊萬諾夫來滬 
　　中華民國各團體聯合會議於昨日下午召集各團體代表舉行緊急會議到全蘇公會·江蘇六十縣公民自治會·國民外交後援會·工商友誼會總部·各公團聯合會·各省商帮聯合會·松滬工商會·履業工會·實業維持會·金銀鑲工會·金銀器皿工會·中國國民救國團·無錫駐滬勞工會·菜館公會·紹興旅滬學會·製墨工會·各省區公民協會·菜巿街·愛多亞路·西城·等各路商界聯合會等一百餘團體代表一百餘人討論反對中東路局長伊萬諾夫來滬問題公推商帮聯合會代表汪醒吾主席首由主席報告中東路局長伊萬諾夫恣睢暴戾越權横行弁髦中俄協定致激起停車風潮華商損失不資現聞伊氏將於日內來滬奉有蘇俄政府重要使命從事宣傳故伊氏行動大堪注意本埠各團體外交後援會昨已通電反對本會代表全國民意應有相當表示請討論對付辦法次童理璋·吳公望·周劍寒·汪雪琴·孫青如·孫霽青·童應時·錢右桂·閻紹周·徐畏三·邱平山·等相繼發表意見公决（一）請本埠華租當局阻止伊氏登岸否則亦請對於伊氏行動加以相當制限（二）請本埠反赤團體一致反對伊氏來滬活動（三）通電內地軍民當局注意伊氏行動加以防範（四）電請外交部交涉中東路停車事件之損害賠償（五）請中華國民對俄外交大會切實討論文電由文牘科起草議畢散會 
　　聞伊氏已乘某日輪來滬有於今日上午八九時在楊樹浦登岸之說本埠十四國外僑所組之自由保障會及中西各官廳頗注意 
[工商會注意伊萬納夫]  
　　上海工商友誼會總部昨函中華國民對俄外交大會云爲提議事查前次在哈爾濱中東路干涉我國主權之俄管理員伊萬納夫自被免職後報載有來滬之說伊氏爲赤俄共產黨之健者向在我國東三省鼓動風潮宣傳共產主義組織工會强拉工人入共產會冀圖赤化之蔓延此次來滬希圖在上海與我國假借共產爲名之不良份子聯絡搗亂工潮永無寗息之一日而智識幼稚之工友不免又受無辜犧牲敝會素以惠工保商提倡實業扶助工人爲職志對於共產主義者利用工人常演罷工之風潮實不敢表示同情除歷次勸工人曁各業勞働者勿受若輩愚弄犧牲生活供其利用外貴會對赤俄之種種暴行慘虐僑華時有愷切之忠告敝會亦爲發起組織之一彼伊氏之行動旣已明瞭應即召集各團體代表大會討論切實對付辦法以防伊氏之陰謀則不特工商之幸抑亦社會之福也謹此提議伏祈公决此致中華國民對俄外交大會執行委員會諸君上海工商友誼會總部啓 
[許交涉員回拜日海軍司令]  
　　日本海軍少將八角三郎司令官帶領日本水雷戰隊軍艦及驅逐艦十六艘來滬於日前由長岡副領事陪往交署拜會已誌昨報許交涉員昨亦偕同交際科長楊念祖前往日本兵盤回拜海軍司令八角三郎頗蒙優禮欵待 
[參觀日本水雷「夕張」紀]  
　　艦中特演日本劇 
　　日本第一水雷隊來滬業誌前報昨日下午一時夕張艦舉行家族懇親會先期由該隊司令官八角三郎柬邀在滬日僑及本埠中國商界及新聞記者計中日男女到者約有三百餘人該艦停泊法租界黃浦中流自下午一時起至二時半由小輪兩艘在新關碼頭停泊迎接來賓登小輪向西開駛傍艦而登艦中陳列各隊手之成績各成一區有用紙糊古英雄剌虎模型者有以潛水衣裝成相撲之武士者另有一處則塑一大奉魚爲鯖魚治病極滑稽之致巡行該艦遍覽一周是艦爲二等巡洋艦於大正十二年三月五日在佐世保進水全船計有士官二十三人水兵三百四十人長四十五英尺吃水十一尺九寸排水量三千一百噸全艦有十四生的砲六尊八生的高角砲一座五十二生的水雷發射管二探照台大小各兩座其砲位之裝置移動砲口時極爲便捷艦首張布幕演藝場設此曰夕張座由士兵扮演戲劇劇凡三初爲「飛龍大五郎」述日本古代英雄事蹟拔劍奮鬥不脫日人獷悍之風次爲新派喜劇「三角戀愛」述一軍官與一西洋留學生同愛一女子情節極爲滑稽觀者無不胡盧最後一幕爲軍事劇「大和魂」爲寫愛國之故事演藝旣終由座員舉行手踊即舞蹈之意惟日劇情節簡而動作呆且唱詞雜格華人聞之亦不過如僧徒唪經而已艦尾設酒座餐室由士官導來賓入座進酒麵食及赤豆糊四時餘會畢由小輪復送來賓橫江而北至新關碼頭登岸惟以此艦較前歲及去年來滬之日軍艦則比較爲小云 
[渣華郵船公司新輪宴客記]  
　　渣華郵船公司之航線專往來荷屬南洋羣島等處計有巨輪十餘艘去歲在荷蘭添建大輪一艘船名「芝沙路亞」計儎重量約萬五千噸行駛迅速每小時能行十三海里該船業已抵滬泊在招商局北棧昨日（三十號）正午在船上宴請各界到者商界爲多由該行買辦王久廷王榮壽君殷勤招待先陪來賓參觀客位機器及無線電報各部畢始各就席首由該行大班嚴文海氏致歡迎詞繼由船主報告該船建造之經過並言該輪燃料以油代煤云云 
來賓亦相繼演說亟相頌揚杯盤交錯賓主盡歡攝影而散時已鐘鳴三下矣 
[曹家渡商聯會反對徵收船捐]  
　　曹家渡商界聯合會爲反對法華鄉公所在該地舉辦船捐事特推代表兪紫標·余至卿·持函至各路商界總聯合會請求援助并呈上海縣公署云 
　　呈爲舉辦船捐妨害商業請求取消以維生計事竊曹家渡地方沿蘇州河岸北屬蒲淞巿境南屬法華鄉境自英工部局迤靜安寺而西開關馬路以來垂四十餘年工廠商肆日增今則蔚爲一區惟因路權外操關於路政上之種種如路燈清道等歷由英工部局管轄已成慣例迨民國十三年敝會成立於五月間將清道一節收歸自辦經費由各商號按月認納今已二年詎法華鄉公所突欲舉辦清道清潔而以經費無着藉口征收船捐以資挹注茲就清道清潔船并案招人承包業經包定聞悉駭疑按曹家渡商業均小本經營所持蘇州河中往來船户經過登岸入巿購物年來因閘北蒲淞兩巿均徵船捐曹家渡獨無船户計免一處之船捐往往來泊商業亦稍興盛初非有曹渡停船之必要也查曹渡船捐民國初年曾經設局開辦經地方力阻前知事吳懷疚親蒞查勘廉其實有妨害商業即令撤銷以恤商艱今若重行舉辦船户必觀爲畏途不敢來泊商業即陷絶境商民爲維持生計力請敝會呈請鈞署撤銷該公所舉辦船捐之後敝會當召集會議僉以清道由會辦理已久經費早經籌妥鄉公所實無再辦清道另籌經費之必要此其一且凡自治事業以利公衆爲前提今爲舉辦船捐而反有妨害商業居民即感生計之困難是大不利於地方此其二鄉公所不詳察曹鎭商情貿然舉辦船捐不特地方有礙即衆船户難免不羣起反對恐釀事端實屬不適當之舉此其三有此三項妨害不得不據實陳明除另函法華鄉公所阻其進行外爲此呈請俯念商艱將法華鄉在曹家渡舉辦船捐案准予取消公德兩便云云 
[滬杭路運貨水脚亦將酌加]  
　　滬杭路客票加價准於本年四月一日起實行已紀前報茲聞該路各轉運公司報裝車運貨物水脚亦須酌加現已從事修改貨章一俟就緒即當實行加價 
[滬杭路甬段客票亦將加價]  
　　滬杭甬鐵路之寗波段支線所開各次客車車票亦於四月一號起略爲增價茲將新訂價目表如下 
　　寗波至莊橋頭等二角二等一角半三等一角寗波至洪塘頭等三角五分二等二角五分三等一角五分寗波至慈谿頭等五角半二等四角三等二角寗波至葉家頭等七角半二等五角三等三角寗波至丈亭頭等一元二等六角五分三等三角五分寗波至蜀山頭等一元二角二等八角三等四角半寗波至餘姚頭等一元四角二等九角半三等五角半寗波至馬渚頭等一元七角半二等一元一角半三等六角半寗波至五夫頭等一元九角二等一元二角半三等七角寗波至驛亭頭等二元一角二等一元四角三等八角寗波至百官頭等二元二角二等一元四角半三等八角寗波至曹娥江頭等二元二角半二等一元五角三等八角半 
[嚴司令昨行春祀關岳典禮]  
　　昨日（三十日）爲春季合祀關岳典禮預由縣知事令飭欵產處籌備鳥牛猪羊及各項祭品燭酒等物品並由嚴司令派委分獻各官及縣署委派各紳董爲執事清晨六時許文武各官及各紳董先後詣西門內關帝廟略事休息排班致祭主祭官爲淞滬戒嚴司令兼警察廳長嚴春陽·陪祀官爲十三團團長王雅之·東西兩序分獻官爲第一營營長劉國才·第三營營長李進祥·兩廡分獻官爲英公廨副會審官邵樹華·道尹代表余沅·糾儀官爲縣知事張思永·縣警察所所長熊烈等當致祭時淞滬警察廳派軍樂隊到廟奏樂嚴司令身穿新禮服光彩奪目通贊曹頌甫正引王雅　分引曹蒲雲買粟香讀祝范麟畫執事朱伯華沈丹丞華琴　徐靜安杜松翹范應深王步岳開蘇民閻潤民泰星之等冠裳濟濟軍樂悠悠各官舉行三獻等禮秩序頗爲肅穆嚴司令到廟時沿途由淞滬警察廳逕派游巡隊一營每一步布置步哨妥爲防護二區二分署牛署員與縣警熊所長各派巡士一排到廟照料甚爲嚴肅祭畢始各分道而散 
[多福森返滬復任之知照]  
　　總商會昨接郵務長多福森來函云上海郵務管理局公函云逕啓者敝郵務長前奉交通部郵政總局令准給假返國當於十四年十一月十一日遵將文卷關防移交副郵務長科登接收暫行署理茲届假滿於三月二十九日到局仍准科登將文卷關防移交前來即於當日接收視事除分别呈報外相應函逹即希查照 
　　又上海郵局供應股事務所將於下月一日移至膠州路八十六號新屋 
[律師公會將開春季定期總會]  
　　各省律師公會向由司法部核准每年春秋二季開大會兩次惟到會會員須過半數方足法定人數上海律師公會共有會員百數十人往年開大會時因各會員散居內地到開會之期均不足法定人數經由會長張一鵬電呈法部請將「過半數」改爲三分之一業奉核准故本届春季定期總會定於四月二十五日下午一時假西門江蘇省敎育會舉行業已由文牘科印發通告預爲分送請各會員届時撥冗蒞會與議並函請地方檢察廳長派檢官於開會時蒞場監視一面致函淞滬警察廳於開會時請飭該管警區派警到場保護 
[援助京案之昨訊]  
　　學總會刊行慘案特刊全國學生總會昨接北方特派員楊善南郵寄關於此次慘案之前後詳情報告都五萬餘言該會昨已付諸排印分寄各省以明眞相并再由學總會各執行委員合編「北京慘案特刊」亦已脫稿付印 
　　京案後援會請援助上海各界京案後援會昨通告各省各團體請對京案組織後援團體作普遍之宣傳爲長期之奮鬥通告從略 
　　滬江大學之追悼滬江大學於前日（二十九日）下午停課半天開會追悼北京死難諸烈士學生及敎職員到會者共七百餘人禮堂壁上滿掛輓聯凄慘異常一時半開會秩序如下（一）唱國歌（二）靜默三分鐘（三）張文昌讀祭文（四）彭善彰詳述北京慘案之始末（五）大學董兆熊中學宋漢雲李徵祥相繼演說（六）朱經農先生演說大意謂對於北京諸烈士頗爲悲傷惟望以後青年行事仍須堅忍果决又需團結精神以謀立國永久之計 
　　勤業女師之追悼上海勤業女子師範學校於昨日午後二時舉行北京殉難學生追悼會敎職員學生曁來賓共二百餘人敎員蔡嚴欽木主祭學生陳令儀記錄首由主祭報告開會宗旨次唱追悼歌由學生鄒開藩奏琴復次讀祭文復次敎職員吳吳山李振坤徐長頴闞仰虞周敏如等相繼演說復次由學生伏士英陳令儀毛文貞尹毓歧諸女士演說至五時半始搖鈴散會 
　　敎職員救國同志會之艷電北京大學敎職員並轉北京敎育界同人公鑒號日北大敎職員宣言對此次慘案作持平之論同人等深表同情自慘案發生後當局卸責誣陷不明眞相者最易受其蠱惑今得諸君臚列事實詳爲剖解俾全國同胞曉然於眞相之所在誠屬要圖尙望在京敎育界本此宣言努力奮鬭同人等一致響應誓爲後盾上海敎職員救國同志會艷 
[五卅烈士公墓將行奠基禮]  
　　定五月三十日 
　　五卅烈士公墓址業由五卅喪葬籌備處購定閘北方家木僑空地十畝零七分爲墓基墓圖式樣推葬事委員林鈞委托打樣專家繪就再行登報投標開始興工關於建築經費除工商學會存欵四萬餘元不敷之數擬用加入各團體向各界勸募冀早觀成現聞喪葬處訂於五月三十日舉行公墓奠基典禮樹立豐碑以資紀念届時將柬邀各界觀禮 
[贛僑聯合會致孫吳電請除惡務盡]  
　　本埠贛僑聯合會昨電南京孫總司令漢口吳總司令云南京孫總司令漢口吳總司令麾下閱報知兩公爲贛民除害會同檄命鄧如琢爲江西總司令出贛民於水火而登袵席全贛編氓如戴二天夫方本仁禍根痛深切膚贛民處於淫威之下聽其宰割無可告塑者年餘前帥座靖平五省方氏陽則順承意旨圖保權位陰復獻媚北廷覬覦非分近迺變本加厲徵調軍伍麕集邊境窺伺湘鄂陰惡險毒豺狼無異總其禍贛之罪擢髮難數而其爪牙李定魁助桀爲虐多方暴歛爲虎作倀殘民以逞倘驅方而不去李殊不足剷除禍根而收澄清之效爲此電陳籲懇兩帥奮英明神武之威申除惡務盡之旨嚴令新任鄧司令迅赴事機毋稍假借一面會商俯從贛賢治贛之公意敦促正任江西省長謝遠涵速回原任以饜衆望而洽輿情臨電惶悚不勝迫切待命之至贛僑聯合會叩 
[斛司要求已解决]  
　　每石加錢四文如錢碼長至三千文時再加四文 
　　南北各米行斛司要求斛資改爲洋碼計每石洋二分而 
米客方面仍照錢碼加四文共二十四文雙方仍在堅持米行方面以斛司雖爲行家雇用而斛資論石計算未能十分壓迫祇得勸解又因聞斛司至陰曆十五日不解决將罷斛之舉深恐一旦實行有礙巿面故前日晚間特召各行斛司及代表在米行公會開會當由朱錢兩會長向代表及各斛司謂爾等生活艱難早已知覺要求斛資改爲洋碼惟與錢碼核算增加太大萬難辦到現米客方面日前在仁穀公所開會經葉董事等向各米客提議米客堅持不允再三商勸允加四文是爾等目的已逹矣云云時各代表不允經各行經理勸導並由朱錢兩會長擔任如洋價長至三千文時當即再加四文請轉告各斛司安心工作各代表當允許請公會分發通告俾同業周知始得解决公會即刊印通告各行云啓者斛司要求增加斛資一案經仁穀堂聯席會議議决根據舊案允予加給每石四文客家方面扣斛應多扣四文客船完風每船加扣二百文共五百六十八文准於本月十五日一致實行爲此通告察照爲荷 
[閘北公團聯合會今日開會]  
　　閘北公團聯合會討論地方重要事務定今日下午三時開會昨致各公關通告云逕啓者滬海道尹接收閘北巿公所一案本會曾於三月二十七日召集各團體開聯席會議議决推舉代表以便赴寗繼續請願在案茲因各巿鄉赴寗請願之代表已於本日返滬特定於三月三十一日（即星期三）下午三時仍在寶山路本會會所開各公團聯席會議并請請願代表到會報告赴寗請願經過情形以便討論事關地方重要事務敬祈貴會推舉代表准時蒞會與議一切以維自治無任感荷 
　　尙有本埠新聞轉入後頁 
 
 

Page 15

 
 
1;第一萬九千零六十三號;中華民國十五年 西曆一千九百二十六年三月三十一號
星期三 * *本埠新聞二 
[國內和平促成會進行訊]  
　　國內和平促成會自余日章·劉湛恩·趙晋卿·王雲五·顧子仁·諸君發起以來即積極籌備已在分頭接洽務期實際上逹到和平目的不事虛張故發起雖已日久從無文字之發表專致力於實際聞須俟與各方接洽具有端倪始行發表宣言正式成立云 
[中華農學會開會記]  
　　本埠中華農學會於二十九日在寶山路三德里Ａ十九號事務所開幹事會及赴日團員會議到會者有幹事長王企華等十餘人日本山崎農學博士代表日本農學會及農藝化學會歡迎團員赴日並接洽參觀手續聞許叔璣陶昌善兩君因事務未能赴日改請王企華林騤兩君餘如朱義農陳方濟朱鳳美陳植仍舊對於會務討論則議定廣州爲今年年會地點議完散會即往西藏路一品香開歡迎宴會到會者有徐實業廰長·日本山崎農學博士·德國農藝化學師應伯利·各地代表及幹事會會員等約計四五十人席間上海愛禮司洋行工業部藝部技師江漢羅君代表應伯利演說略謂中德農業上之聯絡與實地上之合作並說明肥田粉製造之大要等幹事長王企華致謝詞對於中德及中日農業互相勗勉聚餐後並有愛禮司洋行映農業肥料影片賓主盡歡散會已十一時矣 
[兩烟紙業公會爲特稅開會]  
　　烟紙雜貨同業公會上海烟紙雜貨同業公會昨日下午二時召集各區同業代表開會首由主席楊夏正報告捲烟同業自反對特稅實貼以來業已兩月雙方毫無退讓餘地長此相持虧損過巨即以鄙人個人而論亦因此面犧牲營業近見報載有調解消息請諸君討論當由柴稚生謂吾業反對特稅實貼可以早逹實被少數不良分子陽向稅局購證實貼暗行偷稅而稅局方面亦不加詳察經鄙人往南巿向已經售烟方面之大同行某某號等調查門售捲烟槪不照貼揆之情理尤屬不公次徐雲章謂無論不良份子如何破壞仍當繼續奮鬥次錢選青徐雲翔宋維榮戴茂根王奎元等各區代表向主張不逹到取銷實貼目的不止並議决辦法如下（一）議决特稅實貼不取銷永遠停售捲烟到底（二）議决將上寶區局長朱少梅待遇不公情形電呈南京軍民長官核辦（三）議决將本會各同業反對實貼堅决情形提交南北捲烟業大會並促其速開大會報告經過（四）議决凡此次决心反對實貼同業調查詳細備册將來逹到目的特别奬勵（五）議决宣布破壞停售捲烟之不良份子罪狀以上辦法請全體通過推童理璋起草文電並致函南北捲烟業聯合會請速開會（原函略）議畢散會 
　　烟紙商業聯合會滬南烟紙商業聯合會昨日下午二時召集會議到三十餘人樂樹滋主席報告華界同業爲特稅問題停售已逹兩月如長此以往不特同業損失過鉅即對於上寶區之稅收亦未免大受打擊本會意見應請稅局暫照按月認稅之票面從輕增加並隨時飭員向各商店偵探銷數之多寡以便增减認商之票面則烟商與稅局皆有益而無損矣次張樹聲起謂近據稅局方面傳出消息該局爲特稅紛擾事宜將開股東大會且該稅局之股票皆洞悉烟商之苦衷不日定有良好之結果請靜待解决衆皆贊成議畢散會滬南烟紙業聯合會啟三月三十日 
[巿鄉聯歡會定期叙餐]  
　　上海巿鄉聯歡會定四月七日舉行第八組叙餐會通告各巿鄉董函云逕啟者訂於陽曆四月七日（星期三）即古曆二月二十五日下午六時假座法租界大馬路大自鳴鐘東首鴻運樓舉行第八組叙餐會務希台駕准約蒞臨藉資暢叙專此祗頌台安秦錫田·朱贇·周文勳·唐祖鎰·潘祖勳·蔣守智·仝訂 
[馬橋鄉議會春季常會記]  
　　馬橋鄉議事會於本月十四日起開春季常會十五天提議案件甚多茲將三讀通過各案分錄如下一件議員奚憲章提議强恕校舍從速建築案一件鄉董王承堯交議强恕學校增支月費案一件鄉董又交議審查强恕學校臨時特支經費案一件鄉董又交議追認强恕學校削平操塲及搬運泥塾經費案一件鄉佐楊能幹交議請清丈局先派户地班來鄉丈量案一件議員張益齡提議勸戒清明俗例案一件議員楊正祥楊書祥沈涵清等重提疏通西河姚家涇澱岡三河請鄉董通知各圖圖董協商籌備案一件議員楊正祥奚憲章介紹公民金嵩泉請議取締沿沙岡傾倒蛤壳瓦礫案一件議長張益謙提議定期改選董佐案以上議决各案均已由該鄉議長遵照巿鄉制移知鄉董分别執行 
[張聘三赴杭領餉]  
　　淞滬戒嚴司令部軍需科長張聘三昨奉南京總司令部軍需總督處電令赴杭領取該部三月份餉需張奉命後於昨日附早車赴杭 
[縣署派員赴寗解欵]  
　　上海縣知事張受之以亟待交替所有一二月份之財賦收入共計七萬二千餘元昨派委員携欵赴寗解交財廳云 
[復旦中學部校舍涉訟判决]  
　　復旦中學部校舍訟案昨日已由地方審判廳判决李經方等敗訴茲錄其判决主文如下一件李經方等與李登輝祠堂涉訟一案「主文」原告之訴駁斥訴訟費用由原告負擔 
[商團華隊月射紀]  
　　本埠萬國商團中華隊每月比賽月杯之成績迭誌報端茲於二十日下午二時在虹口靶子場舉行一二月份之月杯比賽是午天氣陰寒風色無定各員比賽多能鎭定成績亦多可觀是日嚴司令特遣代表到場參觀以資借鏡課程計快慢槍各十發每月足分六十分茲將得奬人員錄后一月份特斑干庭輝五十六分勝甲班楊明德五十四分勝乙班張義聲五十二分勝丙班過元慶五十一分勝丁班周冰心五十一玢勝二月份特班干庭輝五十六分勝甲班殷企成五十四分勝乙班楊頣生五十四分勝丙班陳文龍五十分勝丁班顧文忠五十一分勝 
[本埠時疫盛行]  
　　日來本埠時疫盛行據某醫生云約分兩種一種爲猩紅熱患者頗多閘北天通菴鎭中國公立醫院係專治傳染病者至昨日止投院求治者聞已有八十餘人又一種爲小兒所患之天花亦極盛行自開歲以來小兒因天花致命者約有三千名聞其原因係正月間天氣陰雨而日來又忽暴熱所致云 
[中國濟生會賑務要訊]  
　　寗波路中國濟生會昨日要訊兩則如下 
　　請賑直魯兵災中國濟生會昨接濟南紅卍字會來電云頃據調查員報稱直魯災區數十縣非急賑不能存活除聯合各慈團共籌救濟外敬乞總會迅賜援救同時進行濟南紅卍字會何素璞·葉楚良·王芝祥·華藝三·鄭嬰芝·叩艷 
　　袁勵宸來電道謝該會昨又接淮泗道尹袁勵宸來電道謝并報告各該處放賑數額云上年毫縣匪災之慘酷承貴會劉珍生先生携帶賑欵棉衣遠來散放救濟災黎共放一萬五千元棉衣二千套厚德仁施頌聲載道感謝之至前經電逹復查固鎭全椒定遠等處適當戰線之衝備受潰兵蹂躪人民痛苦慘不堪言並承貴會夏輔宣先生分赴災區親查散放固鎭各鄉共放現洋衣麵四千三百餘元全椒共放振欵棉衣約八千元定遠共放三千四百元棉衣四百套各該縣災民正値嗷嗷待哺之時得此仁漿義粟幸免凍餒賴以生存起瘠生枯感深再造頌揚功德謹以奉陳淮泗道尹袁勵宸叩艷 
[各商聯會消息]  
　　九畝地商聯會九畝地商界聯合會前晚（二十九）在會所開第六次評幹聯席會議副會長王昌祥主席徐序秋紀錄首由主席報告半月來會務經過（一）同樂會及季刊展期緣由（二）中國救濟婦嬬會復函謂會員周小才之事在租界該會權力不能及當告周小才以周君不顧多事自請取銷前議（三）商總聯會派員持函徵求加入（四）周寶興柴店房屋糾葛案業由調查主任陸雲溪前往調解現已和平解决（五）陳際程報告爲反對電話加價出席南巿各公團聯席會議經過等等繼討論各提案議决如下（一）電話加價及援助烟商反對捲烟實貼印花並發票貼用印花等公决准出席星期三南巿各公團聯席會議一致進行（二）北京執政府衛隊槍殺人民案議决對時局發表宣言推朱曉雲起草（三）春源里房屋加造三層樓問題經多時之討論僉謂該里房屋本爲二層就其現有建築工程論何能加造三層非但關係火政而居住亦很危險公决致函巿公所救火會請實地調查加以取締以免危險而重人命（四）久大號代表謝久香來會報告謂該號修理房屋巿公所不發執照請求轉函巿公所照發僉主先調查不發原因再行核議（五）出席總聯合會代表待下次會議再行推舉議畢散會 
　　浙江路商聯會南北浙江路南界聯合會因該路近日迭出刦案由正副會長會署致函工部局警務處云（上略）上海五方雜處匪徒易於匿跡各處刦案層出不窮敝路以前盜案月有發生近則變本加厲日見數起匪盜如此猖獗商人何以安業敝會爲全路商界結合團體對此切膚關係責有攸歸難安緘默此次函請貴總巡迅令該管捕房加派崗捕一面從嚴緝查以殺盜風而安商民敝會不日並推派代表趨謁貴總巡面陳種切先應函逹即煩查照是荷 
　　法租界商聯會法租界商業聯合會昨晚八時開常會到二十餘人由王複棠爲主席茲將提議各案如下（一）主席報告法租界商業團體討論請法公董局撤銷增加食物衛生涓案經過情形（二）討論請求法公董局取銷食物捐增加案議决通過（三）會員東興記來函請求轉函愛爾德德經租處收回加租成命案議决准即轉函愛爾德洋行（四）擴充本會英文夜校案議决通過 
　　菜巿街商聯會菜巿街商業聯合會昨致函法租界商業聯合會云敬啟者爲因衛生食物捐事本係衛生性質食物店舖不常清潔其查察亦至善也故實行之初從無納費之舉及後每年納費洋一元再後增至二元商民負担已重今年欲加數倍且上年江浙之戰五卅慘案各商民皆受影響實難担負懇請貴總會體恤商艱轉請法公董局准予收回成命無任盼禱云云又牛羊肉同業公會新華公司正大牛肉莊等數十家食物號聯名蓋章致該會公函云爲請求維持商業免加食物衛生捐事竊商等在此時局不靖營業蕭條謀生維艱之秋而法公董局衛生處不察商情竟有將衛生捐增加三倍有奇查此項衛生捐前年自一元加至二元今則須加至八元其他如牛肉莊等尙不止此皆以年捐改季捐似此接續加增如果實行何堪負擔茲聞距實行之期不遠伏思貴會爲衆商領袖維護排難解紛之責對此有礙營業之加捐應請貴會轉函當局准予撤銷以恤商艱云云 
　　南區商聯會南區商業聯合會於昨日下午五時開第二次評議聚餐會到十餘人議决案如下（一）電話加價决函請電話局應推廣用户局中收欵自必增加暫勿加價免致營業阻礙（一）南碼頭爲八長渡之一載入上海縣志近被輪渡公司水陸釘樁阻礙交通且不准米船帮傍攏卸貨對於民食發生困難由各米店聯名函請本會妥籌辦法議决函請巿公所核辦（一）議决改良下次聚餐應用大菜檯圍坐每桌四人菜稍簡單庶俾聚食開會十舉兩得議决請韓心喬經辦議畢即聚餐而散 
　　西華德路商聯會西華德路商界聯合會開職員會傅聲茂主席唐繼實宣讀總會爲平糶局募捐事之公函畢謂委派支會急應向各商號勸募藉此集腋成裘議决定日派員赴前勸捐期必多多益善否則不到成數本會可量力補助主席報告本號今日飭出店送貨行至中虹橋忽有匪徒跟踪甚急不得已倉皇返店詎料該徒膽敢窮追直至巡捕到來始得兎脫又前日本路協和盛亦被盜刦可知匪徒如此蔓延急應請捕房注意請勿漏網繼爲整頓會務進行起見議定擇日開會討論一切議畢散會 
[商界議送費沃禮匾額]  
　　法租界愛多亞路南陽橋唐家灣某巿街等四商界聯合會爲感激法總巡費沃禮氏對於治安諸政頗爲盡瘁該商界咸稱頌之特聯絡集議具一匾額擇期用音樂隊恭送表揚費總巡街德云 
[甬路楊段長過滬接事]  
　　滬寗路警務處駐蘇站警務段長楊汝松近奉滬杭管理局沈局長令與滬杭甬路寗波站警務段長楊景華升調現聞楊汝松段長奉令來滬復命後即行返蘇交代於昨由蘇至滬換滬杭車赴甬接事并聞楊汝松段長字少良安徽壽縣人在滬寗路蘇小任職十餘年頗受蘇人士稱道此次調任該地士紳均請留任云 
[陳軍法處長昨日傳見屬員]  
　　新委淞滬戒嚴司令部軍法處處長陳熺前日蒞滬接事後昨日上午陳處長傳見該處各科職員及全班偵探諭令照常辦事勤愼從公各職員偵探等均唯唯遵諭旋又至拘留所查點拘留所收押人犯逐一點名並諭看守巡長等嚴加防範勿稍怠忽云 
[公共公廨昨日引渡六盜]  
　　公共租界會審公廨於昨日午前備文派撥中西包探用公事車押解盜匪錢乾生·張有生趙阿大·張美清·王千法·黃昌生等六名至淞滬戒嚴司令部軍法處請爲收訊嚴辦等情當奉陳處長諭令將各犯釘鐐分别收押聽候提訊核辦 
[警廳拘獲劇匪徐積欽]  
　　淞滬警察廳偵緝隊隊員周根瑞前日督同偵探高萬生等在閘北烏鎭路擒獲票匪首領徐積欽即陳愛堂一名押候訊辦在案茲悉該匪首在杭曾犯糾黨縱火燒屋槍殺多命等重案業奉盧總司令懸賞購緝潛逃來滬又犯嚇詐槍傷警察行人等案拘入偵緝隊後業經韋隊長一再盤詰該匪首對於所犯各業直認不諱而浙江省會警察之通緝公函亦已寄滬茲將該匪首之供詞曁韋隊長之呈報以及浙警廳之公函分錄於下 
　　徐匪首之供詞前昨兩日偵緝隊韋隊長兩次命提徐匪首詳細盤詰據供名徐積欽又名陳愛堂一名王老三年三十八歲紹興嵊縣人杭州長山門外彭家埠瞿金甫家白廟前沈阿狗家之縱火槍殺等案係我所爲去年十二月初一日夜在閘北中興路因拒捕槍傷巡警兩名流彈傷斃行人我亦有分總之我犯案纍纍請爲法辦 
　　韋隊長之呈報案據鍾湧裘公權報告查有綁匪首領徐積欽即徐愛堂前在杭州歷犯綁票案多次已經杭垣長官飭屬嚴緝該匪在杭不能立足因即糾黨潜逃來滬現在閘北烏鎭路附近匿跡請爲指拘等語當即派隊員周根瑞督同偵探高萬生·董啟三·陳雲龍·楊椿庭·周少舫·高巨川·等帶同眼線前往烏鎭路等處守緝多日會同四區一分署長警始將該匪首擒獲旋有杭州駐滬偵探史銀仁等聞信前來據稱該匪首歷在杭垣犯有綁票及槍殺重案多次曾奉盧總司令懸賞一千元購緝在案並聞該探等已有電去杭請示當在該匪身畔抄出嚇詐信一件帶隊後迭經隊長訊據供認犯案多次不諱除再派探跴緝餘黨併案解究外理合先行報請鈞鑒 
　　浙警廳之公函淞滬警察廳昨准浙江省會警察廳函開案查杭省長山門外彭家埠瞿金甫家白廟前沈九三即沈阿狗家被匪徒縱火燒屋槍殺多命一案業經飭偵探隊在申拿獲匪犯徐慶元等訊供呈請法辦在案所有匪首徐積欽即陳愛堂又名王老三匪目華阿雪·馬順金即癩子順金·尹滿標·長子桂生·等未曾弋獲逍遙法外若非懸賞購緝務獲嚴辦不足以伸法紀茲特開明賞格附請貴廳查照飭屬一體協緝如能將該匪首等獲送過廳自當依格給賞儲欵以待决不食言即希迅速施行實紉公誼惟該匪等常混跡於閘北交界一帶併請注意云附賞格計開拿獲匪首徐積欽即陳愛堂又名王老三一名賞洋一千元匪目華阿雪一名賞洋五百元尹滿標及不知姓之長子桂生並癩子順金即馬順金每名賞洋五百元以上各犯通風報信因而拿獲者照格减半給賞 
[公共租界前晚兩刦案]  
　　海寗路海寗路二千七百八十五號門牌狄繼堂家於前晚七點鐘突來盜匪七名以兩盜在門首把風五盜擁入樓上內有三盜各執手槍均操北方口音向男婦人等嚇禁聲張旋即翻箱倒篋將衣飾銀洋等物搶刦一飽携贓逃逸嗣由狄投該管匯司捕房請爲查緝聞被刦以公債票爲多損失約有數千金現正由捕房調查云 
　　勞勃生路滬西勞勃生路華租交界處某雜貨店於前晚六時三刻被盜匪六名侵入盜均操江北口音四名執有手槍恫嚇店夥後將賬檯上之大小洋一百餘元搶取而逃出店門約二十碼之遙開槍二響示威未傷人經該店於七時半報告普陀路捕房請求查緝 
[昨晨盜刦餘順里居户未成]  
　　法租界東新橋街餘順里第十二號門牌杭州人楊阿寶家於昨晨七點餘時突來盜匪五人以問信爲由敲門入內各出手槍嚇禁聲張當由四盜登樓至前樓房客李雲生房內時李適在外未歸其妻睡臥在床該匪等即逼令起身交出藏銀之處正在翻箱倒篋之際幸由樓下二房東楊阿寶之妻避人後披屋內將門閂緊狂吹警笛該盜等始各畏懼奪門而遁後由事主檢點之下並無失物旋即報告大自鳴鐘捕房飭探黃春生前往查勘一週並詢明該匪等面貌服色回禀捕頭諭令嚴緝該匪籌到案究辦 
[印捕被匪槍傷]  
　　前日下午四時四十分匯山捕房第一六八號印捕在百老匯路巡走離華記路之東約五十碼處瞥見匪徒一名由西向東急行而過見蓁地跡可疑因上前抄查該匪突用右手取出手槍一支向捕開放彈中該捕左肩該匪復用力掙脫穿弄逸去印捕當即回捕房報告被射傷情形經捕頭將其送入巡捕醫院治療聞昨日已經醫生施用手術檢取肩內之子彈矣 
[閘北廣東街火警傷人]  
　　閘北川公路東新廣東街樹福里七百二十三號盧姓屋內於昨日（三日）下午三時半不知如何忽然起火登時冒穿屋頂時風勢甚緊延燒左鄰七百二十四號樓上全部被燬右鄰二十八號後樓亦有一部分被殃及幸經閘北三四段救火會驅車趕到竭力灌救言得撲滅計共燬去房屋兩間半損失亦頗不資聞當火起時盧姓前後門緊閉經某救火員破門而入視有一年約十四五歲之丫環倒臥在內殆救出時其頭髮及衣服已焚去太半爲狀極慘後經人送往醫院醫治大約不致有生命之虞其主人主婦均困事出外未歸及主婦聞訊趕回即被巡警帶往閘北五區二分所看管查究起火原因並有無情弊云 
[緝私營嚴緝私銷]  
　　蘇屬緝私第二營吳營長訪聞近來上海縣境西鄉虹橋鎭地方私銷甚巨現當菜銷之際魚汛亦將届期若不嚴行查緝實與稅收大有妨碍特派第一隊長喬錫齡第二隊隊長潘家才即日督率巡船飛往虹橋一帶水道各港口認眞查緝並派巡船數艘常川駐泊該處河道以期隨時堵截 
　　又緝私浦江督隊官鄭炳元查悉悉鄉虹橋七寳等處設有私鹽秤銷之所專事售與梟匪光蛋或步担挑滬或以船隻載運誠恐是項私鹽侵入租界私銷有碍認商稅課除另派旱巡扼要梭巡外昨又調派巡船二艘分往日暉港曁十六舖浦面駐防遇有形似裝有鹽斤之船隻經過由南往北者即行詳細檢查如係私鹽解候充公以維認商 
[查獲拐匪與被拐小孩]  
　　救濟會調查員余杏鏞昨午查得停泊在浦東開往厦門之某輪船上有拐匪拐得幼孩圖謀出口販賣當即回會督同偵探余長林·高金林·等前往登輪查察果有拐匪蘭谿人張炳生拐帶七歲男孩李金連·五歲女孩張妹二口向之盤詰言語支吾當即拘解地檢廳經檢察官訊供一過判張收押孩等發該會留養候屬認領 
[兩行人被汽車撞傷斃命之相騐]  
　　汽車夫俞阿五於上星期五開駛六千八百二十一號汽車經過愛多亞路李梅路口將行人某甲撞倒碾傷又汽車夫胡根同於上星期六開駛三千七百二十六號汽車經過靜安寺路亦將穿過馬路之男子撞倒碾傷被捕查見先後將傷者送往醫院醫治無效相率而死各該管捕房得報派探將屍體兩具舁入虹口斐倫路騐屍所昨日禀請公共公廨中西官蒞所騐明並向兩車夫及人證質訊當時情形一過飭保具結領屍報堂給棺收殮厝壇候認 
[續獲大賭窟案西人]  
　　滬西靜安寺路六十一號之輪盤大賭窟被捕房破獲所拘中外賭犯經公共公廨分别交保候訊已誌本報茲悉該賭窟係合夥設立其主人除已獲西籍俄籍各一外前日又獲一人名加羅加西亞查係無領事管束者業於昨晨解廨中西官質訊一過判交一千元保候併案訊辦 
[西馬橋昨日失愼]  
　　昨日午後二點四十分鐘滬城西馬橋十一號門牌開設成衣店之殷阿順家不戒於火頓時冒穿屋頂延燒比隣十號隆興圍茶館·十二號皮鞋店·等嗣經各區救火會驅車蒞場施救旋即熄滅共燬平屋四間事後由該管二區一分署飭警將殷拘署訊罰 
[創設龍華時濟醫院]  
　　龍華項家宅頃由吳清泰君創設時濟醫院聘請各科醫生每日施診給藥昨特函請漕河涇鄉公所贊助進行該鄉鄉董楊心正遵即出示布告允予維護 
[翁雪樵捐助民生工廠食米]  
　　民生工廠因債劵爲各界反對經濟來源遂陷竭蹶最近米荒廠內收容遊丐尤虞枵腹現有翁雪樵君慨助米四石童耀德君亦助米肉魚類暫得果腹該廠頗爲銘感云 
[棧業公義會請給照運柩]  
　　淞滬警察廳昨據上海棧業公義會呈稱敝會所立之虹鎭殯舍已屆二載向例寄柩不分籍貫以備旅滬各省貧苦客民得以將柩寄厝惟苦力較多殯舍已滿敝會定章向以十八個月爲限期滿將柩運赴杭州塘栖義山寄葬永久相安現已雇定大號運船將期滿之柩一律運杭安葬爲特呈請廳長發給護照以利遄行等情嚴廳長准即飭科撥給護照着令分别運杭 
[迷路男孩待領]  
　　四區崗警前日查見迷路男孩一口解經劉署長訊問據供姓張名永年八歲上海人父名阿天惟住址不明判送慈善團留養聽候出示招領 
[汽車肇禍案三起]  
　　昨日下午一時有某號汽車駛經楊樹浦撞倒行人袁阿泉跌傷足都當由楊樹浦捕房一千七百八十六號華捕到來抄錄汽車號數另雇車送受傷人往同仁醫院醫治又七歲男孩周錦寶昨日下午二時半在北四川路被某西人所駕之汽車撞傷手足經虹口捕房一千六百八十一號巡捕瞥見前來抄錄汽車號碼押令載受傷男孩入同仁醫院醫治又寗波人許登高昨日下午四時許行經閘北海寗路附近被某公司之運貨汽車碾傷腹部後自投醫院醫治 
[塌車傷人案兩起]  
　　本地人劃雪落昨日上午十一時許在嘉興路　堍被塌車碾傷足部血流如注由嘉興路捕房九百四十八號華捕瞥見前來將受傷人另雇車送往同仁醫院醫治又昨日下午二時有寗波女人徐陳氏於梧州路被塌車撞傷腿部當由嘉興路捕房四百八十一號巡街華捕到來雇車送受傷婦女入同仁醫院醫治 
[付假支票之控究]  
　　烏鎭路某木號夥嚴鋆卿·施積餘前日扭住天通庵路做留聲機之寗波人王寗生至四區餘昌鐘表公司支票洋二百元前日到期往該公司兌洋詎票係王寗生僞造大受公司中人斥辱因往王處理論並搜出私刻之餘昌圖章連僞票一併呈案請爲究辦當經劉署長質訊之下供因一時無欵應付原告出此下策云云奉判被告還押聽候查辦 
[偸電罰洋賠損失]  
　　法新租界顧和尙所開之蔴油店前日私在馬逹上偷裝電燈爲法商電汽公司查悉報告捕房昨將被告傳至法公堂先由原告投訴前情並請追償損失等語詰之被告顧和尙供認偷電以後不敢再犯求宥中西官判顧問洋十元充公外再賠原告損失銀二十五兩 
[四盜展期再訊]  
　　前日總巡捕房中西探長鍾星南·姚阿生·壳羅香·探目韋金福··等在楊樹浦公平路五百二十四號門牌屋內拘獲盜匪江北人羅小橫子·王小穩子·王小二子·陳德紅·四名抄出手槍一支子彈四粒昨晨解送公共公廨由關讞員會同美領員君質訊一過諭令收押展期十四天查明再訊 
[三莊夥被控私用賬銀]  
　　德祥錢莊經理馮子靜彼朱斯芾律師在公共公廨刑事科狀訴舞弊賬銀一萬另九百二十三兩六錢七分又該莊協理陳德僧·司賬石柏慶亦被控陸續私用客賬銀二萬七千五百四十一兩三錢九分昨由經巡捕房派探將馮等三人票提到案請究被告延律師聲請交保中西官磋商後判三被告各交二千元保改期再訊 
[滿廷坊流氓分别發落]  
　　廣東路之滿庭坊爲流氓淵藪當此捕房嚴查盜匪之際若輩亦在驅除之列前日午後特别機關探長鍾星·探目蘇長生在該處拿獲流氓六名昨解公共公廨中西官訊得唐子善·徐海林·陳阿毛·魏化根·等四名皆係逐出租界之過犯判唐徐各押西牢一年陳·魏·各押半年期滿仍一併驅逐出境其餘嚴小虎交五十元保林阿三交二十元保開釋 
[公共公廨訊案彙錄]  
　　昨日公共公廨訊理民事訟案併誌於下（一）吳潘氏延戴繼恩律師訴吳耐三等不分遺產案被告延羅傑律師請求改期以便和解堂諭本案准予改期進行和解如一星期內無和解希望即行排訊（一）張吳氏訴萬盛醬園股東張雲龍等不還存欵案被告張雲龍·張海鶴·同延張嘉惠律師辯護堂諭本案張雲龍·張海鶴·兩被告證明向居內地本公堂未便管轄准予撤銷其餘各被告臨訊傳喚不到應准缺席判决償還原告洋一千五百十二元三角四分利息以按年八釐付給（一）陶子敢訴康年人壽保險公司嚴韞玉不付保險費銀案堂諭范剛律師聲稱與被告解除代理契約照准候飭提被告嚴韞玉到案執行（一）葉賢剛聲請執管已故葉文新遺產案堂諭隔日公示申新兩報十四天（一）李雄冠訴邱鶴齡等不還購紗價銀案堂諭分諭益昌·德昶·兩錢莊限三日將萬餘號存欵繳案後即准原告具領（一）善昶號延戴繼恩律師訴張裕順租屋糾葛案被告延露雪臣律師代辯堂諭改期續訊（一）隆裕莊訴公益號主馮叔源欠往來銀案被告代表露雪臣律師與原告律師請求銷案堂諭案已和解准予銷案（一）隆裕錢莊訴沈發記欠銀案堂諭着被告將按月結單檢齊呈堂改期核奪（一）韓榮發延張嘉惠律師訴閔阿毛欠洋案堂諭被告傳訊不到證明原告供據應缺席判令償還原告洋五百四十四元利息自判决日起至清償日止按年八釐計算並堂費 
[誌謝]  
　　昨承商務印務館惠贈敎育雜誌第十八卷第二號兒童畫報第六十三號各一册又承中華書局惠贈小朋友第二○八期英文週報第三五一各一册又承銀行週報社惠贈第四百四十二號銀行週報一册又承錢業公會惠贈第六卷第二期錢業月報一册書此併謝 
來函 
[諸宛明來函]  
　　頃閱貴報本埠新聞欄內載有青藍染藝工人罷工昨訊內涉及鄙人爲震華坊司長吳明榮之勾結鼓動脅迫罷工等語查此次染司罷工適鄙人有事在蘇及見報載罷工消息星夜返申此不幸之事實已第二日矣鄙人因忝居坊主地位工人罷工損失堪虞爲懇業董徐楊二君晋謁縣長要求諭飭勸阻俾弭隱患而免損失在案素仰貴報持論公正希速更正爲荷諸宛明拜手三月三十號 
 
 

Page 16

 
 
1;第一萬九千零六十三號;中華民國十五年 西曆一千九百二十六年三月三十一號
星期三 * *商業巿况 
[專電]  
　　北京前塲玖陸開盤六三三最低六三一五收盤六三二成交二十萬後場玖陸開盤六三二五收盤六三二二五成交四萬交易所定東（一日）開做九六本下兩月期貨〔三十日下午六鐘〕 
[釐漲拆平]  
　　昨日洋厘續見趨升前巿開七錢一分四釐七毫五後巿爲七錢一分五厘七毫五較升一厘拆價初漲後平計上午爲二錢二分後巿仍爲一錢九分與上日同三月份期洋上午大一二五價七錢二分零二五下午大二五計七錢二分零五毫小同行做開各價廣角小二五計五錢七分二釐又衣牌略大三分爲二千五百七十六文餘均依舊堅穩並無更動計江角六錢零五厘銅元三百六十千元角坯二百零六文貼水五十一文 
[標金堅漲]  
　　收盤三百十兩零一 
　　昨日星期二大條近遠期均勿動近期仍掛三十辨士零二五遠期依然三十辨士零三一二五銀價大一二五爲六十五元七角五美匯兌開盤大零六二五計四十八元六角三一二五收盤仍爲四十八元六角二五日美四十五元七五日英一先令十辨士六八七五俱未變化倫敦先令大一二五掛三先令零一八七五五月份標金開盤較好三錢價三百零八兩三錢先令揭曉惟印法兩匯較鬆餘均無異且內價亦各趨平故金價亦頗穩定未有巨漲猛跌之情况後雖小至三百零七兩九錢爲最低價蓋因人心一時稍疲兼之日匯暗盤略鬆賣户遂見較盛所致故日匯仍復趨堅人心亦即轉佳金價於是依然回好至三百零九兩收巿較小二錢計三百零八兩八錢收盤半日巿况實頗平靜烚赤稍好二錢五價爲三百四十兩登賬及補水均爲三百零八兩午後巿况益堅計開盤爲三百零九兩後曾漸好至三百零九兩九錢二時半後因有某金號買出甚多致略見回平爲三百零九兩二錢後仍轉堅巿况甚平如上午僅於八兩以外之變動午後則於九兩以外之時升時降仍僅數錢漲落至五時相近因日匯暗盤漲起一二五於是買户頗旺金價漸漲至最高價爲三百十兩零四錢較最低相差二兩五錢後又回小三錢計三百十兩零一錢收盤較上日漲起二兩一錢補水改爲三百十兩巿勢以結果而論尙看堅漲之象惟恐人心轉疲耳 
[外匯掛牌印法稍鬆]  
　　昨日外滙各掛價多數頗穩僅印匯大二五掛一百九十七羅比半又法匯大二十五法郎改爲二千一百十五法郎其他則完全弗動若先令仍爲二先令十一辨士六二五美匯七十二元二角五香匯七十七兩七五東匯六錢三分半嗬匯一百七十九盾二五新匯七十九兩等價均仍與上日同 
[先令巿况趨軟]  
　　昨日先令掛牌無變化仍二先令十一辨士六二五銀行所做暗盤亦頗堅穩鮮有升降如上午開出賣價爲二先令十一辨士八七五買價二先令十一辨士九三七五收巿依舊不動下午巿况仍呆各價稍軟計𧶘出價爲二先令十一辨士八一二五買進爲二先令十一辨士八七五然亦有數銀行二先令十一辨士八七五之價仍可賣出惟要手甚鮮致未成實收巿仍然堅穩價則相仿至正式賣買則有上海及華比兩銀行各賣出五千鎊且價亦同爲二先令十一辨士八七五云 
[美匯較緊]  
　　昨日美匯掛價揭曉不變仍爲七十二元二角五銀行巿價亦甚呆滯計前巿賣出價爲七十二元六角二分五買進七十二元七角五至終無異後巿則呌好一二五計賣爲七十二元半買爲七十二元六角二分五後則依然呆立不變至結果亦仍然惟交易依舊寥落絶鮮正式賣買但價較上日已稍見緊賣買兩價各好二五 
[東匯趨漲]  
　　昨日東匯掛牌弗動仍爲六錢三分半銀行交易平平賣盛於買所做之價雖有升降亦尙稱穩如上午初之賣價爲六錢三分一二五買價六錢三分後曾趨鬆零六二五計賣出改爲六錢三分零六二五買進爲六錢二分九三七五然後仍步見回緊及收巿賣爲六錢三分一八七五買爲六錢三分零六二五午後巿價開出續見好起一二五計賣出爲六錢三分三一二五買進六錢三分一八七五然其時亦有六錢三分二五可結蓋銀行賣意之不同且稍頃即有三井售二十萬元價即六錢三分二五矣惟後仍趨穩定無甚漲落即至收巿亦相仿實以賣買不暢所致即全日間實際成交有三井出四六兩月份各十萬元價均六錢三分一二五又安逹出十萬元價六錢三分零六二五又東方入六錢三分台灣出六錢三分一二五俱計十萬元之數後有上海出十萬元價爲六錢三分一八七五四時後自安逹嗬蘭兩銀行各出十萬元價均六錢三分二五後漸漲起一二五計賣爲六錢三分三七五買爲六錢三分二五之最高價收盤較上日有漲起四三七五之譜云 
[神户英美匯巿電訊]  
　　昨日神户匯兌巿午前十時來電云日美賣價四十五元六角二分五買價四十五元七角半日英賣價一先令十辨士五買價一先令十辨士五六二五各與前日巿價未有更動日印賣價一百二十四羅比七五較前日又縮四分之一羅比巿况甚形閑散正午與午後來電各價仍未更動 
[京津漢銀匯陡漲]  
　　上海銀行三月三十日國內匯兌行巿報告云今日京津銀匯陡漲二兩漢漲五錢京公砝爲一千零四十七兩津行化爲一千零五十五兩漢洋例爲一千零三十六兩各埠洋匯或固定不變或步見低落如京爲一千零零六元天津蚌埠同爲一千零零五元濟南爲一千零零三元烟台爲一千零零七元安慶九江各爲一千零零四元皆與昨日同價如　　之爲一千零零三元宜昌之爲一千零零八元青島之爲一千零零四元福州之爲一千零十八元則各跌去一元二元不等南昌鈔洋又跌五元每千元　交現洋八百七十五元云 
[紗花堅昻]  
　　期貨交割停拍 
　　昨日星期二本埠紗花期貨交割停巿客帮現貨以美棉堅昻買　甚旺惟賣户居奇不願出售故成交雖少賣價挺秀茲將期現紗花巿况分列於後 
　　期紗紗布人鐘標準因實行交割停止集會本月期交割數量爲三千三百五十包交割價一百四十三兩總價銀四十七萬九千零五十兩交割品以胭脂虎爲最多計一千包聚寶盆四百包文明三百包三羊一百包餘爲自行交割茲將交收兩方牌號及其數量列左 
　　交貨收貨收貨 
　　恒大三○○包永裕五○包怡隆一五○包 
　　恒益一○○包大孚一五○包瑞元六五○包 
　　公記一一五○包申新一五○包義餘五○包 
　　逹記六○○包明德一○五○包和大一○○包 
　　仲記一一五○包天隆三○○包協生一五○包 
　　長豐五○包泰興一五○包 
　　現紗客帮方面成交平平約二千包賣價漲五錢左右計天津帮進二十支炮臺·十六支藍鳳·寶光·日光七百包漢口帮進十六支金城·日光·水月·十支金鷄·嘉禾三百包廣帮進二十支鴻禧·炮臺·黃佛二百五十包牛莊帮進二十支雲鵬·十支富貴一百包野鷄帮進十六支豐年·二十支水月·十二支金城一百包寗波· 
帮進十支人鐘·童子軍·十六支雙虎一百包其餘江西福州厦門汕頭內地等帮共進四百包永豫紗廠開出二十支三羊一百包抵佣價一百六十兩餘牌巿價列左 
　　十六支水月一五○·七五二十去歡喜一五五·○○十支金鷄一三五·○○十六支金魚一四六·五○二十支鴻禧一五七·○○十支嘉禾一二八·○○十六支文明一四一·二五二十支立馬一六四·五○十支富貴一三五·○○十六支日光一四八·○○二十支電車一五一·五○十支人鐘一三六·○○十六支藍鳳一四八·○○二十支水月一六一·○○十支童子軍一三五·五○十六支寶光一五一·七五二十支雲鵬一五七·二五十支荷蜂一三六·○○十六支豐年一五一·五○二十支炮臺一五二·○○三二支立馬二二七·○○十二支金城一四二·五○二十支黃佛一六三·○○三二支順風二三五·○○十二支天官一四一·○○二十支鴻福一五九·五○ 
　　期棉通州標準亦因交割停拍本月期交割數量爲一萬六千三百擔交割價三十一兩總價銀爲五十萬五千三百兩交割品大半爲陜西花餘爲自行交割茲將交收兩方牌號及其數量列左 
　　交貨交貨收貨收貨 
　　昌記一二○○擔明華一○○擔恒大八○○擔愼裕新一○○○擔永裕二○○擔怡隆二○○○擔昌記二○○擔恒德一四○○擔大孚八○○擔鼎興二二○○擔天隆三一○○擔永昌二○○擔恒益一一○○擔昶記三○○擔泰興二四○○擔利昌五○○擔公記一二○○擔仲記二八○○擔仲記四九○○擔新大二○○擔泰生康五○○擔長豐三一○○擔瑞元八○○擔鴻泰八○○擔天隆四○○擔信誠四○○擔 
　　現棉公會消息陜西花到二千餘件姚花到五百包通州花未到巿盤如左 
　　姚花二九·二○橫濱進二○○包棧文 
　　姚花二九·四○橫濱進一○○包棧文 
[國外紗花齊漲]  
　　昨日星期二美棉因天氣惡劣利物浦購進及收成狀况不佳巿况堅昻計期貨漲十四至二十磅音現貨漲十五磅音英棉期貨漲八至十一點現貨漲四點印棉因買户不多巿况平穩計孟加拉及白羅溪不動奧姆辣漲一羅比大阪現紗漲二至四元三品期紗漲四五元原電列左 
　　美棉（二十九日電）埃及棉 
　　五月期一八·八八漲·一七八現貨一五·九○漲·二○辨士 
　　七月期一八·四五·二○分印棉（二十九日電） 
　　十月期一七·八二·一六分孟加拉二六二不動 
　　十二月期一七·五○·一四分奧姆辣三二○漲一羅比 
　　一月期一七·四三·一六分白羅溪三五一不動 
　　現貨一九·四○·一五分大阪現紗（三十日電） 
　　英棉（二十九日電）藍魚二五八漲四元 
　　五月期九·六一漲·○八辨士紅財神二四四二元 
　　十月期九·二八·二辨士福島二四三二元 
　　現貨一○·一七·○四辨士三馬二四○二元 
　　三品期紗（三十日電） 
　　前巿開盤收盤與上日比較 
　　四月期二五四·九○二五九·○○漲五·三○ 
　　五月期二五七·一○二五七·八○午四·四○ 
　　六月期二五七·四○二五八·九○後五·○○ 
　　七月期二五八·○○二六○·三○停四·八○ 
　　八月期二五九·五○二六一·四○巿五·○○ 
　　九月期二五九·四○二六○·八○四·五○ 
　　各地棉業週訊 
　　紐約植棉區域之雨水及低壓氣候使人心漸向多頭華爾街已購進新棉現貨及出口不佳內地存貨亦衆惟執貨者須待新棉情形有把握以後方願出售棉季似遲延一二星期棉田略减如以四五·○○○·○○○畝計算依照前十年每畝之最大收成· 
可得一千七百萬包新棉巿價站定一角七分因十二月期可表示眞實之價値也然如現貨商出售及棉季順利或許跌小亦未可知 
　　孟買上週無甚可記購白羅溪者爲出口商因之布價堅定三月期交貨奧姆辣爲三五·○○○包孟加拉爲八·○○○包收奧辣者大都爲日商 
　　利物浦巿况平淡未見發展惟衆信巿價將依購進而堅穩最近新棉價之上漲乃由雨水太多所致埃及棉巿場空頭心思略减現貨已見活動惟上埃及存貨仍衆大抵目前之低價將引起較佳之需要 
[孟加斯德紗布週訊]  
　　布巿上週平平廠商爲維持出貨起見减價售出衆意目前財政狀况實足左右布巿國內定貨漸衆印度减少中國清淡惟尙有希望其他各口均不活動紗巿美棉所紡者不甚活動埃及棉所紡者略佳然出口仍未發展 
　　大阪紗巿轉俏（三十日電） 
　　棉紗現貨因中國巿場買氣頓趨旺盛輸出帮交易因之大有進步兼以內地帮　料下月需要必有起色亦爭先購進不遺餘力期紗復漲人氣因之頓形堅俏行情漲起五元中等現貨二十支呌價爲二百五十八元本日成交種類甚多列舉於下 
　　明治四二支現貨三八七·○○鶴鹿四二支三月期四一○·○○雙鹿三二支現貨三五八·○○金魚二十支三月期二五七·○○菊二二支現貨三六五·○○ 
　　大阪布巿亦漲（三十日電） 
　　棉布巿况賣方以免稅後銷胃必暢近日北滿一帶訂購之電已紛至沓來行情因之頓有起色內地貨已漲起一角五分乃至二角輸出貨亦漲起五分乃至一角本日成交甚多云 
[洋莊絲巿轉穩]  
　　昨日星期二本埠洋莊絲巿趨勢轉穩因里昻方面日來頗有動機對於各絲經紛索電報以故華商態度亦稍堅新廠經由藍樂璧洋行談成上等六七月期絲六十包絲價均屬堅定輯里干經惟三井又添購上等梅牌三十包行情平穩川黃絲經法莊續有需求祗以法匯過長海外來價不合尙難走銷八繭灰經各美莊以價仍看小談價懸殊故昨巿祗法莊成交上中等陳絲三十包絲價依舊云 
[洋莊茶巿仍趨疲靜]  
　　昨日星期二本埠洋莊茶巿仍趨疲靜英法等莊近來均因匯率不合咸持觀望態度昨日全巿僅祗白頭莊克發謙議兩行買進珍眉貢珠兩項總計一百零七箱珍眉售盤五十一兩貢珠售盤三十九兩巿價均較前日略爲見低云 
[期粉晨堅午疲]  
　　客帮暢辦洋粉··廠方維持無效··遠期跌度較巨 
　　昨日期粉巿面仍乏上漲之可能查二三四等月份陳麥粉之銷胃不起純受北地戰事影響運輸艱阻烟津等帮鑒於洋粉價合算且可直接包運至天津烟台營口等故均暢辦洋粉至五六七等月份新麥粉之價跌則以邇來天氣晴暖麥苗滋暢人心看低以致近遠期每盤雖開拍六個月而交易仍難暢逹上午開盤後套色尙稱不弱巿價均趨平定收盤價本月份二兩四錢一分七厘五三月份二兩三錢九分七厘五四月份二兩三錢三分二厘五五月份二兩二錢二分七厘五六月份二兩二錢一分七月份二兩二錢一分二厘五傾跌甚微午後賣氣較旺而尤以遠期爲甚粉價均趨跌勢收盤結果本月份價爲二兩四錢一分二厘五較前日收盤價計跌七厘半三月份二兩三錢九分二厘五較跌半分四月份二兩三錢二分半較跌一分二五五月份二兩二錢一分二厘五較跌二分六月份二兩二錢較跌一分二五七月份二兩二錢零二厘五較跌一分期粉成交額上午十八萬六千包下午十三萬六千包收巿十萬三千包共計四十二萬五千包股票成交十股價爲七十八兩較上週跌二錢之譜現粉出口計由英郵船運往南洋兵船粉二千包云 
　　神户麫粉麩皮油荳餅巿（三十日電） 
　　黃荳現貨八·一五麫粉四·三四 
　　黃荳期貨七·二五荳油二三·一○ 
　　荳餅現貨二·四二上海麩皮四·八二 
　　小麥（日本產）九·七○天津麩皮四·八二 
　　小麥（滿洲產）一○·七○漢口麩皮四·八五 
[糖巿劃盤現漲期平]  
　　昨日荷蘭糖巿到電續漲現裝價開十盾零八七五期貨六月份九盾八七五七八月同劃盤現貨自六兩五漲至六兩五錢二分五最高升爲六兩五錢五期貨本底六兩五錢五三底六兩七錢四底六兩七錢七分五俱若前日一般毫無變動也開盤呂宋粗砂糖價六兩成交三百零一件行家進胃尙佳南規售價三温半六兩四錢稍有增大茲錄青赤售價如下（單位兩） 
　　生砂赤五·二五省提青五·四○一號小呂青五·五○古巴赤五·一○省黃青五·三○二號小呂青四·九○高荷赤五·三○省隆青五·二○三號小呂青四·六○中荷赤五·一五省呂青五·二○四號小呂青四·四○次荷赤五·○○ 
[國外糖巿（三十日電）]  
　　古巴糖（美金）日本糖蜜（日金） 
　　二元三角八分一二五現貨十七元五角 
　　紐約期糖（美金）日本精糖（日金） 
　　七月二元四角五分鹽水現貨二十四元四角五分 
　　九月二元五角七分日糖現貨二十四元四角 
　　十二月二元六角六分四月二十四元二角 
　　爪哇糖 
　　現貨十盾八七五倫敦白糖 
　　三月十盾八七五三月十三先令二辨士二五 
　　四月十一盾五月十三先令九辨 
　　五月十盾六二五八月十四先令四辨士五 
　　六月九盾八七五 
[海味巿面趨跌]  
　　海味銷路春令本爲落擋之期日來滬埠巿面因外貨蝦米來源之斷絶及中粒甘貝之底價太貴曾見一度之虛俏惟最近巿勢已漸軟弱三角甘貝忽跌四兩一担巿面大盤每担祗爲九十二兩行家看小至九十兩金山尾日來已到一百二十箱巿氣因亦轉寬開盤每担六十二兩 
[公平呌莊]  
　　匹頭巿况甚堅······各價趨漲 
　　昨日星期二輪値英商公平洋行拍賣各貨之期共排呌三百四十七　　　　　　　零七疋　　加入六件計二百八十疋較上次多呌五十件計二千四百十五疋拍妥羽綢五十八件計二千二百四十疋價漲自二分半至三錢五分內稍有跌去二分至三錢五分寗綢十件計三百疋價漲二厘半至一分惟亦有小去半分元絨七件計一百五十六疋價漲起二厘半至七釐半然亦有降落半分至一分二五西緞四十五件計一千三百七十疋價漲二厘半至一分半亦有跌去半分至七厘半洋紗十件計五百零二疋甘露加二錢七五九德亦加一錢五分細布二十二件計一千三百二十疋價降去二分至二錢惟人斧漲起一分巿布九十件計四千三百六十疋價漲自四分至二錢二分惟巧發財略小一分升兎亦跌六分原布十件計六百疋價小落六分至一錢不一標布一百零五件計五千二百三十九疋價漲一分至三錢八分內間有降去數分至二錢六分各貨巿形仍堅銷路甚夥除細布原布稍軟外餘均起色云 
[鷄鴨巿價步高]  
　　邇來本埠鷄鴨來源濡滯巿價高昻各情曾誌前報茲悉昨日大慶輪船抵埠運到鷄約八十四担同行公議售價照前酌增三角一担鴨有二百餘只價則飛漲尖貨每百只竟驟高至一百三十八元鴨頭小者（統貨）每百只亦售至一百二十六元崇海班大運廣祥新仁和三輪昨亦運到北河鷄四担各行開盤每担四十四元二角 
[臘味鹹貨巿面穩定]  
　　臘味鹹貨近日走銷平淡惟來原寥落巿面異常穩定昨日同業議盤醃臘貨金華南腿每担六十七元長江北岸天字牌北腿每担五十六元地字牌北腿每担三十八元乾鹹肉每担二十六元潮鹹肉每担二十二元昨由大慶運到天字牌二十五担地字牌三十二担乾鹹肉七十二担由美源莊經銷云 
[花邊滯銷中之木紗]  
　　花邊原料木紗（絲線）銷路近因花邊洋莊滯銷亦甚疲滯最近棉華洋行出品老牌木紗開價祗六十五元而民國十年份花邊出口最暢時固亦曾高至九十六元華商協號新牌木紗僅售五十五元 
 
 

Page 17

 
 
1;第一萬九千零六十三號;中華民國十五年 西曆一千九百二十六年三月三十一號
星期三 * *自由談 
[吐絨豔屑] [  徐碧波]  
　　可恨衣橱巨鏡時時窺及吻痕 
　　金訶紅映嗔郎痴痴平視月姊好於雲罅中偷覷儂偎郎懷 
　　懸絲攪春魂驀被鸚哥喚醒女子較男子心慈之明證即易墮眼淚 
　　銀屏竊窺靈犀時作淺躍花影上闌干適代幕掩檀口熨香腮 
　　覩綠波潺湲鑑柳絲常憶及爲郎櫛髮時 
[餐櫻廡漫筆] [  蕙風]  
　　曲石李印泉先生即吳閶城南拓地築園爲奉母讀書之所其太夫人姓闕氏因以闕名其園彊村先生爲題額刻石園有梅花百餘株桂數十叢自餘嘉卉稱是憑闌一望靈巖楞伽諸山亙其西報恩塔峙其北雲嵐匼巿如對屏障園外畦町繡錯菜花開時如黃金布地昔人所稱麗矚殆無逾此近攷威魏誌石十唐石一舞綵餘閒摩挲翠墨至足樂也蕙風爲譔楹言云山光照檻塔影黏雲永日足清娛繞膝觴稱金谷酒紅萼詞新（白石道人一萼紅詞·古城蔭·有官梅幾樹云云·）墨華誌古遙琴託高詠題襟人試老萊衣彊村譔聯云佳日此追游佇梅深瑣闥柳蔭清池是王母朱房翠水（西王母傳·所居朱房琳宇·翠水環之·）春暉正和煦看露襄緗桃徑徊芳草似仙源紅樹青谿 
　　胡藕萼（汾）自江寗來函附花朝四詠頗多工麗之句酒旗云酒國稱雄不計年别張綵幟舞風前麴塵捲起春如海柳絮吹殘浪拂烟金斾影搖金谷地玉壺香醉玉堂仙杏花村外歸來晚折取花枝插鬢邊花旛云剪成旛勝倩扶持上苑春風次第吹綵繫金鈴憐玉蕊錦纏珠絡護瓊枝輭紅送暖花翻影嫩碧含煙柳拂絲寄語東皇勤愛惜莫敎搖落負芳時茶鼓云湖上風光引興長鼓聲喧處正茶香吟窗敲韻詩人飲禪院談經學士嘗響共松濤烹石鼎點隨花士鬥旗槍行來靈鷲祠前路裊裊春烟趁夕陽餳簫云巧製爭傳寒食餳短簫吹徹喜新晴和同玉糝膠牙膩譜罷紅么信口成一曲香風排菜節二分春色賣花聲聽從巷陌音柔軟雋味嘗來更有情其函略云汾肄業白門虛過駒隙偶耽吟咏愧未能工近有拙作花朝四咏錄奉誨正今歲暑假時凖返杭州道過滬江當趨前受敎則湖樓請業之韻事未必嫥美於前想先生聞之當亦欣然樂許也湖樓之集湖樓之集至以爲盼唯請業愧不敢當而於藕　則固以孫雲鶴嚴蕊珠期之矣 
[記螺紋石] [  𤔌錐]  
　　臨安之地多山嶺其脈皆來自天目東區榖靈鄉有研里者山勢尤玲瓏奇特羣峯簇聚蔽日插天爲狀至不一格有岸然聶立如屏風者有蜿蜒迤邐如蛟如蚪如蟠龍者或若赳桓之武夫或若龍鍾之頽叟其幽閒秀媚者有如婉好之佳人其夭矯挺拔者則又類嶔崎磊落之高士身入其地者誠有目不暇接之槪焉研里居民約百數十户咸就山之略衍處屋之高低上下櫛比如鱗舉目遙矚幾頓其爲海巿蜃樓也民俗多樸素格於地不恒與遠近通往來勸紙業耕山田鼓腹以嬉陶然而樂不啻世外桃源焉研里最深處爲紆迴曲折之石磴漸高漸窄初至每慮其無路行里許至山之腰石壁屹立狀若削成高可六七丈廣約五六丈石作黯褐色縱橫罅隙極夥絶無泥土而矮松乃能生長於罅隙之中度其幹不能埒椽其高不過三數尺而土人堅謂百年以上物其然豈其然乎壁際有石外突大類奇鬼之下窺仰而審視則尙有附於是石之石焉層層摺疊罅隙豁然立於其下者莫不懼其下墜身且　粉雖氣盛膽壯之徒亦未敢逡巡不去也傍壁三楹顏曰石壁廟適位懸石之下不甚寬敞而清幽之氣殊勝中供三塑像並英年孔武之輩怪問士人則曰穆氏兄弟三人夙昔有大惠於其鄉殉後祀爲社神頗著靈異去今六十餘年前壁際懸石之一夜墮劃然有聲詰朝趨視見巨石安置數丈外廟宇固無恙也衆大驚察塑像見居中者忽失拇指視巨石則螺紋宛然意爲神之擎石以全廟又以石重而崩其指也自是益敬禮之至於今而不衰予以其言近誕不之信詣石摩挲螺紋果如所言乃大駭異徘徊旣久山風忽來空谷能聲松濤漰湃仰視懸石如欲搖落毛戴膚栗便欲棄去顧廟側小澗　　長鳴澄清潔冽無有倫比心頗好之不忍遽舍顧謂廟祝曰安得名茶一掬煑此水烹之其味當無窮也廟祝曰是易易耳言訖而入出沙罐一具舀水過半架石拾薪煑之迨沸隨取細茶瀹盌中細如雀舌綠侔翡翠飲之香沁心脾胸襟爲之大暢再瀹乃罷酬以資而去至今每爲憶及芳馥之氣猶方弗留於齒頰也予於今歲元宵後五日往游茲追記其大槪如此 
[拿破侖心目中之婦女] [  蔚文]  
　　拿破侖爲法國一代英才情之所鍾有獨到處玩其情史有纒綿悱惻者今讀拿氏日記言及婦女竟如蛇蝎判若兩人茲錄數則於下亦大英雄身後之語病也 
　　婦人秉國國必亡無復興之望 
　　婦女用其長舌所成之是非較其以針線所成之物品爲多 
　　不可深信者莫如婦女之誠實 
　　美婦悅目若珠玉佳婦娛心若財物珠玉則不能療飢財物則喪身失志 
　　婦女慫恿吾人所行之事十九導入迷途而陷於罪惡 
　　婦女服從之律上帝創造人類時已早規定婦女要求男子平等猶婦女要求男子之生產也爲絶端愚戇之說 
[兩個小考據] [  董肇]  
　　自歐風東漸以還我國人士對於相見之禮十九已廢其四千餘年相傳之點頭與拱手而易爲西洋化之握手與脫帽矣一若非如此不足以顯時髦與文明者但仿行之人雖衆而欲求其了解西方之所以風行此二習者恐百人中不得其一焉有之亦不過謂爲表示敬意與親愛之道而已安有知其起源之歷史者哉夫一事之興廢雖云至微亦必有其來歷及原由可考豈獨風行全球之握手與脫帽二習爲偶然之事耶昨讀西文維誌載此兩習之起源歷史頗詳且饒趣味特節譯之以示自由談之讀者 
　　歐洲當上古之時民性野蠻每因細故輒爲决鬥之由故時人之外出者必佩刀劍所以表勇武壯嚴而寒敵心以求自衛也但遇親朋愛人時欲示和平計不得不前伸右手以朋毫無仇意同時相遇之人亦具此心理而伸出右手二人之右手不期相觸而作握狀因是相沿成習遂爲相見時表示親愛之握手禮云至於脫帽之起源傳謂歐洲中古時武士每至羣衆前必戴胄披甲以防不測而保生命法至善也但遇友輩則必去其胄以示深信友人對已情感之切必無他變也因此後人雖非武士不戴胄相遇時亦去其便帽以表敬意矣 
[恩與仇一名多情的女伶（三十四）] [  天笑]  
　　田國雄得着了這個信息便又加派了偵探網羅密布原來高俠所住的屋子對面有個空房間田國雄連忙派一個偵探借下住了以窺伺高俠的舉動在今晚九點鐘調齊全部有關係人攪他一下到了六七點時候田國雄已經動員了先派一班人偵探督辦出門没有倘然出門是到那裏去的又派一班人偵探陸昭儀和高俠的舉動自己却到趙飛霞那裏來先一問說是韋督辦昨天來過今天說不來有人請他喫夜飯或許打牌田國雄便開始向趙飛霞說你託我探聽你兄弟所学戀的女人現在已探聽出來了不但探聽出來而且可以領你自己去看你若親眼瞧見以後終不至於疑心人家說謊了可是到底是什麽樣的女子現在我却不能告訴你到了那時候你自然知道但是我給你商量今天最好你到戲園子裏告一個假到了這個時候我可以引你去看趙飛霞道這容易辦我本來這兩天心緒不寗很想告幾天病假今天准是不去便了只是那女子到底在那裏你此刻領我去却領到那裏去你可以先和我說嗎田國雄道天機不可洩漏到了那裡你自然知道至於停刻兒到那裡去連我此刻也不曾知道須待有人來通信再去趙飛霞道通信到那裡來田國雄道就通信到這兒來我未到這兒來時已經通知我的部下敎他隨時通電話來咧大槪到九點半鐘的時候我們就可以出發了那田國雄也是抽幾口大烟的人到此便橫下來抽烟不到半點鐘果然有人來找田三爺說話了第一批是報告韋督辦出門第二批是報告韋督辦到了那裡他們在電話裡都說的是外國話因此趙飛霞聽了全不懂得原來今天田國雄須注意韋督辦所到的地方他自然别有作用到了八點鐘監視着督辦夫人的報告督辦夫人不像要出門的模樣恰巧監視高俠的人又來報告瞧光陰要想出去正在修臉穿衣服又吩咐旅館裡趕緊開飯咧田國雄一想一個是不出門一個是預備出門的樣子那一定是陸昭儀約着高俠到他家裡去了這是一個很秘密而很危險的相會他們竟敢冒險做此事嗎便下命令吩咐這個監視高俠的人道當他出門時你們一個人跟踪一個人趕緊打電話給我 
 
 

Page 18

 
 
1;第一萬九千零六十三號;中華民國十五年 西曆一千九百二十六年三月三十一號
星期三 * * 
[上元燈火錄（下）] [  沈家]  
　　這天同事們都來勸駕了於是父親住向局裡去我和母親也都避到了榮仁里榮仁里三德里一帶家家同事個個熟人聚在一起自然的推牌九打麻雀這天我牌九上贏了六塊麻將上又輪了兩元相抵總算還贏四塊第二天還是賭錢更不間外面的事了聽人家講豆腐　家家被刦也只　了一聲瞧着那四面巡梭的護路隊彷彿身在桃源更無　心的了一日依舊上公名曰上公只在公事房間談大半人都是盼望聯軍速至陳石民是我們的科長在這兵荒戰亂之中科長也不科了幹了半個鐘點的事議十五分鐘天說起往北避難便恨恨的道今天京漢上行特别快統給京漢金段長一人包了也是老岳的爪牙自然是爲的二軍眷屬啊說着便又講了些金段長爲老岳包運現洋李雲臣截留五十萬的事又講了些李雲臣扣留本地紳商二十八人索取退兵費三十萬的話鐘上五點一打大家又都鑽進狗洞開始賭錢了 
　　我今年大槪拾到了輪票賭運不濟莊家拿了個　十我也一定是陪個　十這天居然小小得利華燈初上博興漸豪有個混名程咬金程友送了八十塊錢的莊正想再接再厲忽然住在樓底下的胡太太氣喘喘的跑了上來臉兒漲得緯紅的道你們還没聽見嗎外邊連開了四五槍了呢我這天正撈了幾塊錢回來得此脫身機會第一個便溜之大吉溜到朋友家裡幾夜没好睡納頭便睏一覺醒了却聽得隆隆的聲息還當是刮着大風披起衣服開門一看只見一個護路隊的分隊長正從巷子的南頭握着枝手槍跑向北頭去再凝神一聽保衛區以外槍聲不斷的放着三三五五的同事們都在巷子裏亂轉有幾個却嘻嘻哈哈道亂了就不上公且推他四方牌九再說說得儘是說着大家處在這境地之中到底也有些兒寒心一會兒那路上的警務處處長楊紹　也是握着枝自來得四面轉了一圈於是大家紛紛議論着有的說車站大通路搶了有的說便在文德里外邊搶了到同人會聽聽消息打了半天電話也依舊糊裏糊塗幾個寫意朋友的彈子開塲了旣不上公幾便做了督戰大虑半點鐘半點鐘過了兩個半點鐘忽然跳進朱老三身體一幌便報告着道德南里沈秘書家被搶了大家聽着不過舌頭一伸我聽了却是兩眼一瞪脚底抹油飛也似的趕到榮仁里纔知道是那位留守的廚太爺來報告的並没有遭搶不過太爺們從前綫跑回來餓得五臟神不答應了纔跑向我家裏大吃了一頓吃過之後砸着上房門砸不開還賞了我們廚太爺一粒外國蓮心咧 
　　一頓飯値得什麽没在家吃驚受嚇眞是大幸這時外邊還是槍聲不絶炸彈連連藻昌里的牌九倒又開塲了自然又少不得我去天罡地九的喊幾聲結果我們的擘拍砰磞我弄了個無出　進總算贏錢·外邊的擘拍砰磞也逐漸稀了一二連三的報告知道陜軍西退了聯軍完全佔領鄭州了瞧着我們的護路隊還是弓在弦刀出鞘的嚴陣以待着咧 
[馬和尙過江記] [  劍秋]  
　　俗傳二月十八日爲馬和尙過江之日謂馬來自北方不事生業以損人利己爲務而又勾引無賴以爲黨羽魚肉良善貽害閭閣不遂其欲必使陰謀以陷害之中其毒者輒爲之產破家覆人皆畏之如虎呼之爲馬爺爺又能淆亂黑白顚倒是非巧於規避官廳亦莫可如何厥後惡極罔加亦不過以押解回籍了之然大江以南人心恬安以爲去一巨害後人談虎色變每歲於是日觀風以占休咎謂南風則馬不得渡江主江南人口太平而江北且蒙其福至今沿說婦豎皆知或曰馬和尙爲三人未知孰是觀之今日馬與和尙合而爲一亦可稱爲馬和尙然考其行爲則又甚焉分而言之馬雖北去安知其不復來和尙雖以愛民如子普濟衆生爲言而佛口蛇心罔知人道和尙乎戴之以馬而竟忍出此乎吾知後人於三月十八日必且指爲馬和尙之慘毒紀念也已 
游藝消息 
　　清明節之先施樂園本月二十三日（星期一）爲舊曆清明節先施樂園各部遊藝特排拿手戲安樂大京班演全本　王寵褒姒易社男子新戲日演花落人亡夜演三縣並審電影開映國產片苦學生范素珍日唱雙賣花夜唱遊花園夏鶯鶯日演賣公送子夜演嫖院是日並不加價愛遊該園諸君定能一飽眼福矣[  竹林隱者]  
　　飛星公司之組織留美電影專家陸肖　組織之飛星電影公司第一次出片特請小說家嚴芙孫君編就「黑暗夫妻」一劇情節非常曲折刻已開始攝製外景聞芙孫之小公子大將軍亦將現身銀幕云[  鴻]  
　　明星公司第三片明星影片公司第三片業已編就愛國影片「好男兒」將　休息一星期後即行開攝由張石川導演宣景琳朱飛王獻齋等合演並聞此片中宣女士有騎馿馳馬等藝術故日來宣女士時在滬西馬路中馳聘練習云[  青]  
　　大一公司演員赴杭攝片天一影片公司自「夫妻之秘密」試映後即從事於第五片「梁山伯祝英台」導演醉翁君因求符合掌故起見故已於則日率同攝影師徐紹宇主角吳素馨胡蝶等二十餘人搭車赴杭攝取關於梁祝等遺蹟云[  秋]  
　　體育武德會將開紀念會白克路卡德路口中國體育武德會自創辦以來成績卓著茲聞夏歷三月二十日（星期六）將舉行十六週紀念大會除該會表演京劇及技擊外又有各種游藝以助餘興云[  興昌]  
　　介紹銀燈近年國中電影日有進步專研究電影之雜誌尙屬寥寥畢倚虹君近與江紅蕪諸君有「銀燈」之組織每星期出版一巨册用道林紙銅版紙精印每期圖畫十餘幅皆鮮明美麗文藝皆係有趣味之作品不專譚影戲長篇社會小說「海上胭脂井」係倚虹新作品與膾炙人口之「人間地獄」有異曲同工之妙出版即在兩星期內連日向望平街一六一號預定「銀燈」者甚多並聞該社獨出心才特製美麗·堅摩·綢面·燙金字之書夾隨報贈送定户全年者贈二隻半年者一隻以便讀者按期將報訂入永久保存置之案頭更便翻閱該報定價甚廉每一册售一角半預定全年五元半年三元面該社對於郵遞方法特别注意不惜費用按期將報裝入寬大堅　信封封內遞寄不採用捲寄免致將書內銅圖折皷有損美觀云 
 
 

Page 19

 
 
1;第一萬九千零六十三號;中華民國十五年 西曆一千九百二十六年三月三十一號
星期三 * *本埠增刊 
[天氣報告]  
　　徐家匯天文台昨日午後四時三十分氣象預報云天晴琉球之南有旋風因颶風向東北方進行所致日本北部有旋風繞之我國沿海風來自北方至東北方不等又昨日下午三時前二十四小時內本埠氣温最高六八·七最低四五·○去年同日最高六○·○最低三三·八 
團體消息 
[南洋大學圖書館近聞]  
　　南洋大學圖書館自開辦以來承各界人士贈以大宗書籍者年必數起前日該校老同學吳君鋆泰又送到大英百科全書一部三十五大册皮面金邊裝璜精美現該館儲藏百科全書三部惟版本各異又傳君彥長係當代音樂專家担任上海各校音樂敎授亦將音樂書八十餘册贈與該館云 
[商務印書館徵集圖書館文件]  
　　商務印書館爲提倡圖書館事業起見曾於去年五月十月間二次致函各省區縣巿鄉及學校圖書館徵集圖書館應用文件如章程·規則·目錄簽條表册及成立小史組織現狀等件以便彙齊陳列藉供有志研究圖書館事業者之參考現在已收到各省圖書館之調查表者計一百零七處以文件惠寄者計八十五處四百四十二件惟查全國圖書館未寄到調查表及文件者尙有百餘處之多故該館日前又致函各省各圖書館繼續徵集一俟多數收到後即行陳列展覽云 
[通俗敎育蠟人館赴錫展覽]  
　　通俗敎育蠟人館前在武進蘇州等處陳列展覽頗受當地人士之歡迎刻由無錫敎育界同人要求移往展覽藉以灌輸一般平民衛生智識現該館主任葉公夐偕同交際科長李筠仙等於即日（三十一日）搭早車赴錫接洽一切云 
[建國學校舉行會議]  
　　前日下午七時建國學校學校行政委員會曁校董會假大東酒樓舉行叙餐會到者有校董馬超俊黃季陸鄒海濱及來賓沈玄廬劉士木及該校行政委員鄧光禹費哲民王漱芳蕭明新張近芬蕭淑宇劉眞如蔣子英倪文亞陳白葛建時及該校敎授陳去病等三十餘人當由校長周佛海及代敎務主任費哲民事務主任倪文亞報告該校創立經過情形及敎務狀况後討論經費問題議决除由各董事分擔若干努力募捐外並由董事長孫哲生負責維持進行末又討論下學期擴充計畫席散已十時餘矣 
[國大敎職員之聚餐會]  
　　戈登路國民大學爲便於全體敎職員聯絡感情起見規定每兩週舉行聚餐一次名曰『雙星聚餐會』日昨午後六時假座三馬路同樂春舉行本學期第一次聚餐計到會者爲章太炎·胡樸安·陳佩忍·何炳松·戈公振·殷芝齡等十餘人或談掌故或彼此歡飲直至晚間十時始散席間曾談及現今之學風章太炎謂對於凡非以讀書爲目的之學生各校應嚴加取締并希望各學校能連合進行逹此目的云 
[婦女補習夜校開課]  
　　女青年會假民福學校附設之婦女補習夜校已請翁國勳君爲校長主辦一切業於前晚開學該會幹事邢女士·張文雅·朱鈺實女士等到校參觀六時半南洋職工領袖鄺百練·鮑瑞雲·鮑鳳文女士等督率該廠女工到校點名畢請邢女士演講朱女士譯話聽者富有興趣旋由敎授羅寶琴分發書籍開始授課聞該校同人尙擬添辦第二校云 
[同濟工科旅行團赴杭參觀各工廠]  
　　吳淞國立同濟大學工科機械系每届四年級例有出外參觀之舉蓋該校雖有完備之工廠陳列新式機器足資學生實習然機器種類繁多不能搜羅萬有圖形理解雖可得自書中要不如親自考察使人較易記憶且工廠設置各不相同擇善取長此亦須從事考察而得之也該校昔年參觀地點或北上京津或東渡日本茲因北方戰事影響交通不便東渡日本又須各種預備該校今春爲便利起見改往滬杭一帶於三月三十一日出發同行十餘人四月八日返校爲期約一星期聞滬杭一帶工廠林立足資該團參觀者不少該團參觀完畢後擬順便瀏覽西湖春景修學旅行裨益於身心學問當非淺鮮又聞該校土木系旣於上星期五到杭測量爲時二星期云 
[愛國女校擴充宿舍]  
　　海寗路天保里愛國女學校本學期自開課以來寄宿生增多至數十名特添賃宿舍數幢而體育專科方面除原任敎師外又增聘王懷琪·龐醒躍·經連茹女士分任體操音樂等功課將來成績必有可觀云 
[少年宣講團之演講]  
　　少年宣講團自開第十四届徵求大會以來會員益見增多該團對於宣講事宜今歲格外認眞昨悉該團擬於明日（一日）藉春假期旅行至青浦舉行化裝演講定於今日下午先召集一團務會議討論一切秩序云 
[淞滬殘廢院之進行]  
　　淞滬殘廢乞丐游民敎養院已於前日（十三日）行奠基禮實行建築院舍惟該籌備處已暫假柳營舊屋爲臨時收養所昨已實行收容乞丐云 
[上海中學圖書館開幕]  
　　福煦路上海中學本學期設立圖書館一所以備敎員之參生及學生課餘之閱覽由北大舉定程禹文學士主任之於昨日（星期二）正式開幕聞該圖書館除本校原有藏書外復經創辦人湯石厂君不惜鉅資添購二十四史精本及諸名流著作·各敎職員學生捐入之中西文籍共計不下千餘種並有多部未運到云 
[中國公學浙江同學會開會記]  
　　吳淞中國公學大學部浙江同學會於前晚（三月二十九日）七時開本學期常會到會者數十人暢叙鄉誼歡騰一室由上届委員阮毅成君主席致開會辭畢繼討論章程改選職員計阮毅成·陳海帆·蔣鴻燮·尙正鋆·秦埮·五君當選爲常務委員邵令江君爲會計周紀勳君爲文牘次關於會務進行亦有所討論再次爲茶點復殿以餘興至九時半始散會 
[培芳校友會選舉新職員]  
　　北四川路培芳女學校友會昨依章舉行選舉新職員選出正會長爲利超庸副會長爲李雪瓊文牘爲甘瓊芝及羅瑤珍會計爲唐謁瓊云 
[旅滬法屬華僑學生會]  
　　前日下午一點半鐘旅滬法屬華僑學生會假座大東酒店開第二次大會會員齊集相將入席開會由副會長楊永祿主席（一）主席報告經過會務一切情形（二）會計龔兆慶報告一切進支賬目（三）討論修改章程（四）選舉新職員計當選員共六名如下正會長楊永祿副會長招佐熙書記梁建仁幹事胡根荃楊燦基選舉畢茶點攝影而散 
[江淮同鄉會今開委員會]  
　　江淮同鄉會准於今日（三十一日）下午一時在閘北新民路該事務所開第四次委員會討論進行選舉辦法及召集會員大會手續 
[乒乓訊]  
　　上星期六（二十七號）晚八時上海檯球研究會與日本桌球協會選戰假四川路青年會童子部作友誼之比賽觀者數百人二隊之球藝均屬上乘經三小時之競戰研究會連戰連勝比賽結果爲十三與一之比大勝本屆日本選手後由研究會餉以茶點開談話會助餘興云 
　　無錫乒乓研究會人才旣多且精已定於陽曆四月二號由錫來滬將與海上諸團體作友誼比賽如上海檯球研究會·華一乒乓會·光華大學·光華附中·南洋大學·青年會日夜校等云 
[婚禮誌]  
　　前清雲南提學使葉君爾愷之四公子葉君能士於本月十六日與前長沙關監督蕭定侯君令媛結婚於振華旅社葉君現肄業聖約翰大學文科蕭女士肄業聖瑪麗亞是日舉行婚禮時車水馬龍賀客盈門來賓中知名之士如　炯之狄楚青劉翰怡周承基陳泳章哈同等 
[江一平律師由香港回滬]  
　　江一平律師月初因公赴港茲已公畢於昨晨八時乘林肯總統號抵滬云 
商場消息 
[國貨推行會赴內地宣傳]  
　　中華國貨推行會成立以來成績頗善茲據日前職員會之議决組織春游演講團分赴內地宣揚國貨共分三組第一組主任沈仲康地點爲杭州嘉興第二組主席楊志芬地點爲蘇詶無錫第三組主任董靈飛地點江灣南翔出發期在下星期一云 
[文明書局畫片特價]  
　　南京路文明書局舉行春季贈品以來營業異常發逹美術部又有大批小畫片發售特價每張二分每打只售二角又該局新印小屏條四種彩色者每堂三角六分單色者二角四分云 
[先施公司新到白金錶]  
　　先施公司三樓鐘表部新到眞白金明錶錶壳甚薄邊緣均嵌小金鋼鑽光彩頗足該錶爲瑞士Movado廠所製造機器甚佳其式較他家不同此錶售價洋一千七百五十元又眞白金無鑽者每只洋三百七十五元表形兩者無甚差别又運來法國眞玳瑁十八開金鳥叫錶係四方盒盒上另裝機關下裝法條開動時盒開鳥即張口而鳴約歷五分鐘鳥即自行藏身盒亦放下盒外有金錶價二百九十五元云 
　　又三樓電器部由澳國運到新式電檯燈數十種每枚價格自七元半十一元半至三十三元五角云 
[綺華公司新到花邊]  
　　南京路綺華花邊飾品公司式樣日新月異顏色亦隨時而變該公司辦事人員更各出其富有之經騐親自繪樣配色向外國廠家定製珠邊·螺甸邊·德國綉花邊·瑞士綉花邊甚夥現已陸續運到顏色均鮮艷異常極合配春季各種衣着之用聞前昨兩日所到者尤爲特色闊窄均備零售批發價均公道云 
[雙輪牙刷廠加開夜工]  
　　雙輪牙刷廠入春以來營業異常暢旺因其爲始創機製老牌故有供不應求之勢現該廠已於前日起加開夜工趕出貨品以應顧客需要云 
[久和襪廠廉價]  
　　南京路盆湯弄西首久和襪廠門巿部所發售玫瑰牌之青年進步襪文明女襪及學生襪等精巧華麗頗見暢銷又該部所兼售之優美花邊飾品係屬著名勝德廠出品聞自今日起大廉價二十一天以誌開幕紀念云 
[元昇廉價贈品]  
　　南京路石路口元昇公司專售華洋百貨種類完備價格低廉現届二週紀念爲優待顧客起見自本月十五日起舉行廉價贈品一月凡買客購滿洋一元五角者可得精美適用之贈品一種餘則類推云 
[王順泰新到西裝衣料]  
　　西藏路寗波同鄉會對面王順泰西裝號爲甬商王君所創設專製英·法·美·等新式服裝物質精良定價克己近且到有合於春夏之條子花呢·閃光呢·羅四呢·及嗶嘰等名目繁多故日來定製各貨甚爲擁擠云 
 
 

Page 20

 
 
1;第一萬九千零六十三號;中華民國十五年 西曆一千九百二十六年三月三十一號
星期三 * *[開洛無線電播音消息]  
　　開洛公司無線電話播音台今晚請楊紫雲花雲香合唱「四郎探母」全齣本星期五（四月二日）下午七時半播送錢鳳第蘇灘星期六（四月三日）下午二時請楊杏佛先生演講「三民主義與中匣之前途」即晚七時半請方言家嚴工上君唱崑曲「西樓記」「樓會」「楚江情」一折並講方言二十七種又嚴工上君三絃·嚴個凡君笛·嚴與今君琵琶·嚴折西君胡琴·合奏絲竹「平湖頭」云 
[好香公司開幕後之營業]  
　　南京路中巿好香公司專製粵產名品經理馬玉山糖果餅乾以國貨作禮品尤爲精美開幕以來營業非常暢旺云 
[治胃藥之發售]  
　　浙江鎭海治胃聖藥廠出品治胃聖藥散初在鄉里分送親友服之立愈現自發行以來頗受人歡迎此藥爲朱子章君秘製本埠各大藥房及先施永安公司均有發售外埠漢沙閩寗港南洋仰光亦有代理總發行所在上海平望街榮陽里日來營業甚爲發逹云 
雜俎 
[印話青瑤女士]  
　　篆刻之道視之似小而欲精於斯技者必結合文藝金石篆籀之與由書家而爲印人其筆意始足賞鑒如僅恃摹擬肖古終傷刻劃縱不類匠工亦入魔道此中消息要非生力可致故篆刻與書法并進相映益美相參益悟能知書斯可語篆刻其學今古之著書立說者已多茲不繁贅但關於篆法刀法之切要略爲之說 
　　古來印璽以玉爲最早三代文字鍾鼎泉幣之外流傳及今玉印猶有得見其文皆樸渾雄古所謂歷久不磨者晚周制作纎勁轉媚字脚已尖秦印損益史籀少變周制字極精細均以年代古遠傳世不多兩漢文物典雅書體純正印文之宗莫過於漢而以西漢爲精勝魏晋漸變而弱唐宋以屈旋謬岐古意遂失宋文益曼衍支離元吾邱衍趙孟頩專尙玉筯篆謹飭工整欵制雖在復古終守李斯陽冰一脈明文壽承何雪漁卓然表作競尙發揮但自以文辭書法刻石章爲游戲典型具存猶非漢意清代規模周詳名流輩出上承文何之緒正變錯綜凌礫今古刻石之法殆臻能事鄧完白以漢法更化剛健整挫極篆體之美仿之雖多終無勝者唯不究小學猶爲人病趙之謙學鄧稱最而不能離鄧自立蓋趙則精神畢集鄧則含蓄無盡此亦天資所限今欲學趙者易得力學鄧者必多弱其餘各家要當從善而師浙派丁蔣奚黃四字之印淵雅醇粹足醫魯俗初學者入手漢學奇變旁悟自無不成至博采碑碣拓印之屬另有專書茲不具列昔吳大澂書石鼓鍾鼎爲古篆家冠嘗自製印字劃之古逼眞周秦但不爲人用故知者極尠吳缶翁早歲即習熟漢印繼以得心應手之筆隨意刻劃無不方駕秦漢於是學者翕然從風競以缺邊刓角强作腐蝕斷紋剥落斧鑿猶新大都急於求古取貌遺神魯莽滅裂斯爲印刧亟宜多寫篆碑石刻流覽圖籍庶以自救顧刀法十三欲求其詳解者篆刻書已具論之唯刀之大小厚薄宜多置擇鋒而試審石用刀乃爲順手其專用鈍刀者鐫石章頗得力但篆法旣熟心手相應刀隨指使無所不可所謂能用刀也若守定一刀則爲刀所用矣故專恃鈍刀終爲笨伯刻玉之法非得佳鋼不可鎚鑿固速字意遠不如刻余所用刻玉刀較爲便利必購最佳之德國鋼銼其纎細者名鼠尾銼大者扁厚小者方梗更置極精之鋼鍼以備製鑿另購寶砂磨磚二油石一寶砂一磅金鋼石之刻鍼一利器已足磨玉砥平治銼成刀置玉印床以刀刻玉屑自應刀紛落先以金鋼石開字線尤爲暢速晶章質脆以針鑿鎚擊微碎入以成字唯余喜用鑽石刻不耐鑿擊但覓鑽石甚艱須向西洋販客購原料鑽石以鎚擊碎擊碎頗不易鎚器皆須鋼質鑽先用布包庶不激散碎鑽多激裂成片其成質殆亦如千層紙取其碎質夾之鋼件以刻寶玉無不如意古之昆吾殆遜其鋒利惜不得巨鑽而碎之耳刻銅多嚙刀則用偏鋒伏刀爲勝其他印材尤多經騐所得非手試不知牙章水浸多裂偏鋒就刻較夾欲置印者以石爲雅尙玉不易得牙章文亦呆重銅章製者漸少祗可購舊印重刻總之治印如書字轉側鋒茫勁古茂美風姿奇活神韻俱足者爲上力廹高古生截險人勇往直前不遑後顧者爲次矯揉造作凌厲剛愎者爲下其庸劣板弱則無可等論矣嗜印者每醉心其間若忘寢食苟一字之不妥貼一刀之失意皆足不快及所製旣佳自顧欣賞幾欲置身古人間實此時之樂亦唯一燈知曉耳喩此旨者當於金石刻劃斷碑殘碣中尋之 
 
 

Page 21

 
 
1;第一萬九千零六十三號;中華民國十五年 西曆一千九百二十六年三月三十一號
星期三 * *出版界 
[攝影畫報三十二期出版]  
　　南京路二十號中國攝影學會畫報第三十二期已於昨日出版內刊照片二十餘幅如中蘇足球决賽·京案追悼會女子演說等文字有情場指迷等又有中蘇足球「猜賽」結果披露及中日乒乓决賽中蘇足球複賽之「猜劵」函索附郵三分即得一份該會攝影比賽章程將於三十三期發表云 
劇塲消息 
[今晚夏令配克舉行歌舞會壽]  
　　時間九時一刻起 
　　今日（卅一日）晚間九時一刻起本埠靜安寺路夏令配克戲院舉行歌唱舞蹈會會係旅滬俄僑正義會社（Russian　Orthadox　Confraternity）發起乃慈善性質也所獲之券資盡將拯助本埠俄人醫院及學校節目共有十四節譯述如下（一）「蝴蝶戲」乃英語表演之趣劇也表演劇中最精彩之一幕（二）孤步舞並唱（三）亞琴丁式湯哥舞（四）華爾資華樂譜依大音樂家（Chopin）之譜（五）納波尼登跳舞（Napolitan　Dance）（六）西班牙跳舞（七）哥薩克跳舞（八）歌劇妥斯加（Torca）（前曾經馬哥君在本報譯述一次）內中歌唱一節（九）歌劇（Habanera　of　Carmen）劇中歌唱一段（十）「愛是一切」（Love　is　all）歌獨唱（十一）沙樂美舞劇中之一段 
 
 

Page 22

 
 
1;第一萬九千零六十三號;中華民國十五年 西曆一千九百二十六年三月三十一號
星期三 * *　　表演沙樂美臨死時之跳舞（十二）米里哀舞（MinuetDance）乃法國宮殿舞也（十三）寓言舞劇分兩幕表演二十五人合演之所奏之樂譜皆名家曲也（十四）「復蘇」之寓言舞十四項節目之演員盡屬霞飛路亞司托拉影片公司中人券價分一元二元三元及四元四種 
[卡爾登今日開映著名影片]  
　　卡爾登影戲院新到一著名影片該片原名"The　Rat"該院譯之爲愛之果劇記一巴黎著名流民之愛人不以流民爲微賤其愛情自始至終並不改易後復爲流民承過幾至入獄由著名演員梅麥許（Mae　Marsh）埃愛馥拿維羅（Ivor　Novello）等合演表演之佳無以復加聞該片中又有一特點即攝此片之攝影機係置於上下左右旋轉之機上能隨演員而行動例如欲招工處中間旣停頓而片已成就聞該片自今日起日夜在該院開映云 
[電影化裝品大批到滬]  
　　留法電影家徐琥君創辦雙澄公司專門採辦德法二國電影化裝品以供國內影片公司之採用今由德法購到大批電影化裝品計有油彩·影粉·畫眉鉛筆·眼圈鉛條眼皮鉛粉·嘴唇油彩·粉刷·眉刷·等品云 
[平安大戲院正式開幕]  
　　平安大戲院刻已加入中央影片公司定於四月一號行正式開幕禮特映楊小仲導演之醉鄉遺恨影片是日特備紀念百寶盒數百只內藏各種珍飾及鈔票化裝品等物數十種 
 
 

Page 23

 
 
1;第一萬九千零六十三號;中華民國十五年 西曆一千九百二十六年三月三十一號
星期三 * *執術畍 
[蒙古藝術家到滬後之談話] [  若谷]  
　　外蒙古庫倫藝術院爲接近中國本部文化起見特派藝術家蘇由勒泰夫婦史地學家貢布札普Sombojap君於上月自庫倫啓程歷經綏遠·張家口·京津各地探訪學術界名人交換智識前日由大連來滬下榻於愛多亞路法國飯店昨日正午由上海華僑敎育協會同人假座大東菜館開歡迎會到席者除華僑敎育協會同人及蒙古考察學術委員三君外有美國華僑代表鄧祖蔭君韓國志士安重根女公子安賢生哲學家葉法無君畫家徐悲鴻君雕刻家李金髮君交際博士黃警頑等二十餘人入座前合攝一影藉留紀念入座後即由主席致歡迎辭繼由蒙古貢君致答辭略謂此次到內地專爲考察文化事業注意收集關於蒙古文化之漢文書籍及書畫古物等云云散會已下午三時 
　　同時徐悲鴻君將所畫夫人像陳列會中餐畢又同往東亞藝術展覽會參觀 
　　昨晚記者至法國飯店蘇君寓所得其談話并錄其略歷分條述後 
　　（甲）來滬諸人之略歷 
　　蘇由勒泰二十五歲曾肄業黑龍江蒙旗學校及北京藝專現任外蒙古藝術院繪畫主任喜音樂善體操兼擅攝影通漢文 
　　貢布札普二十歲望之如近三十許人因蒙古民族體育發逹勝於內地也精史地學精考古近豫備著一「元朝史紀」君爲俄國莫斯科言語大學史地科畢業不通漢文 
　　巴德麻札布女士夫即藝術院院長札木思日君文學家也 
　　尙大博物學家德木其哥著作家巴圖嗷其日尙在蒙古即將來滬 
　　（乙）藝術院之組織 
　　創立於四五年前在庫倫會員約二十餘人內有二俄人皆習畫者學院形式仿西藏宮室建築 
　　研究種類分（一）藝術（二）史地（三）考古（四）科學（五）天文（六）數學（七）西藏及西洋醫藥（八）礦物（九）古代言語 
　　（丙）蒙古藝術之一般 
　　（一）繪畫不注意於西洋畫祇研究國畫重工筆細緻異常 
　　（二）音樂注絃樂最流行者爲蒙古馬頭琴其形式爲三角形二絃馬尾製面張馬革上端雕刻長頸形馬頭 
　　（三）雕刻蒙古最著名之雕藝爲鼻烟壺牛角製瓶底沿恒雕龍虎之屬瓶口甚小而能雕刻十二生肖（即鼠·牛·虎·兎·龍·蛇·馬·羊·羊·猴·鷄·犬·猪） 
　　（四）戲劇蒙古之戲無歌唱注重說白表情 
　　（五）跳舞即北京喇嘛所跳者國人類多知之不贅述 
　　蘇君又談及蒙古敎育據云男女同學從小學起即行此制直至中學·大學相傳勿替風俗則甚敦厚學問中重文學哲學藝術亦甚留意又習俗方面注重體育專事騎獵此次來關內即乘馬而來歷程甚遠少沐浴因水少之故也據蘇君云江亢虎前著新俄游記多理想之談實則事實上有未符處末後書蒙古字一紙因係藍筆未能製版刊登譯文意謂「東西民族文化之崛起」也 
[藝術之護法者（心因室剳記之三）] [  應鵬]  
　　最近見浦東大場惠生社將行大佛開光禮龍華寺將建銅佛殿等消息均係寓滬富室或所謂紳士者爲之提倡此眞宗敎之大護法也中國不乏好施之人惟目光有限知識有限對於宗敎則熱心肯以財施或以力施或以文化贊揚鼓人信心而對於國家民族關係最重之文化事業則漠大相關殆亦爲一己之因果禍福之念勝而對民族文化前途之觀念薄也 
　　西洋各國不惟宗敎有護法一切學問藝術均有國家爲之護法故能發揚光大植民族文化之基礎蓋學藝不興國家不强學問藝術之成功决非僅賴一二天才私人之力所能逹到目的者必有經濟政治兩種助力爲之後盾故西洋民族舍宗敎方面之人士保守其牢不可破之敬神禁欲思想對於科學藝術不甚注意外其他有識之士無論其爲帝皇·爲貴族·爲政治上社 
 
 

Page 24

 
 
1;第一萬九千零六十三號;中華民國十五年 西曆一千九百二十六年三月三十一號
星期三 * *　　會上之領袖未有不以援助學者藝人爲急務日本以新興之國家竭力追蹤有大倉者本係商人獨資建大倉博物館一所收羅宏富費資巨萬又如彼國之縉紳士大夫對於後進之美術家無論其作品如何拙劣恒以重金購之用意所在藎可知也 
　　即史傳所載好大喜功窮奢極欲之暴君其行爲後世無論如何加以非難然從民族文化上觀之總不失其爲偉大之藝術護法也如秦始皇之建阿房漢武帝之建未央隋煬帝之建迷樓等史家對之均無好譽實則此種帝王均富於藝術性格其張揚武功大興土木均其政治上之藝術化藝術者之道德爲强者之道德努力於自我之擴張秉創造之權威獲現世之享樂故因循苟且退讓畏縮清靜無爲委曲遷就在藝術者之道德中絶對地不允許其有也尼采之所謂超人即極端之藝術主義故歷史上經過暴君一度之大張撻伐大興土木之後文化事業必爲燦爛有光不惟中國如此世界一例也 
　　埃及諸王大建陵寢西方最古之文明僅埃及可爲代表波斯之文化近亦爲人所樂道而植基者必推大流士王大流士即波斯王中武功最盛最好土木之君希臘在馬其頓全盛時代亞歷山大王討平列邦建築名城克第伯斯時墮其全城獨留詩人品逹之宅蓋王深於文藝嗜好者對於科學·藝術·文學·俱爲注意善繪畫者輒邀厚賞以是鼓舞其國人其生平淫於酒色壯年崩逝未竟其志觀其性格及建設之事業眞純粹一藝術化之帝皇也 
　　羅馬之邦貝·茹留該撤·均以武功之盛坐致富强宏奬文藝極鋪張揚厲之致茹留該撤並爲羅馬之大文學家所著征高盧記爲拉丁文書籍中流傳最廣者學拉丁文者無不讀之二人之事蹟在中國史家之眼光中亦秦始之流亞也奧古斯都該撤武功尤爲冠絶其時羅馬之領土東至亞洲南至非洲大沙漠之邊境又至但奴背Danube河岸經過西班牙意大利與英吉利爲世界第一大帝國其時文藝人才輩出稱爲拉丁文學之黃金時代如魏琪爾（Virgil）之史詩阿尼特（Aeneid）賀拉士（Harace）之短歌李委（Livy）之史奧維特（Ovid）之變形記（Metamorphoses）等皆成於此時帝不惜巨資以振興工藝都中大興土木嘗自誇曰「吾所得羅馬之城磚城也所還之城則白石城也」其建築之壯麗可想見已 
　　尼羅帝後世等之於桀紂然對於文藝之功實不可没尼羅之性格在今日視之實爲性慾之病態者證之以奧國精神病學家弗羅特之學說或可信其不謬尼羅曾縱火京城居室半爲灰燼火熾時帝登宮屋縱觀朗吟所著特羅伊兵燹之詩特羅伊戰役即荷馬史詩所咏者此役戰事極輝煌詭譎驚心動魄之觀尼羅欣賞藝術不徒在紙上談兵必欲使之實現而後快實則如秦始漢武等英主所以窮兵黷武樂此不疲者亦不過欲使文藝上所描寫可驚可愕可喜可悲之事一一使之實現耳尼羅深恨基督敎徒捕搜殆盡塗油於體夜則於園中焚之以爲列炬所謂聖徒彼得·保羅·均死於此時基督敎與藝術當然格格不相入故尼羅一方面大建金闕聚美女恣爲放樂一方面對於基督徒則深惡而痛絶之也其後諸鎭謀叛帝恐受辱令侍臣殺己臨終嘆曰「吾死則國之藝術誰與振興乎」心事蓋畢現矣 
　　又如英國文學盛於伊利沙白時代伊利沙白雖號賢君然放佚狡詐好大喜功莎士比亞在當日之地位正如慈禧時代之譚鑫培慈禧固可稱爲京劇之大護法特知識亦極淺薄只能賞識不學無術之譚鑫培而不能有天才如莎士比亞發現於當時也 
　　法王路易十四武功卓著其時宮廷之奢靡逸樂冠於歐洲自尼羅以來蓋未之有路易亦大興土木王宮六七所斐撒宮費至一百兆金圓廣選良家子女充實後宮求才土文人置之左右妃嬪及侍從文學之臣多至萬人歐洲靡然從風俗尙禮儀至以法國爲趨步各國朝廷以能操法語爲貴此亦極宣揚藝術與享樂之能事後世斥爲荒淫然法國在此時代人才輩出文學藝術上追羅馬奧古斯都之盛其時文人學士道揚盛美遍於全歐各種文藝均蒸蒸日上文學家孔耐爾·（Cornille）莫里哀·（Moliere）·藍辛·（Racime）畫家李肅·（Lesueur）李勃倫·（Lebrun）卜辛·（Poussin）勞倫（Loriain）等均產生於此時 
　　其後拿破崙縱橫歐洲每克名城必盡取其藝術珍貴之品而歸俄皇大彼得以荒漠寒苦之邦崛起爲雄而建築新都營役至煩又遣子弟赴歐攻習文藝俄國文藝今日所以能在世界佔一重要位置者彼得之力也彼一世之英雄功名富强之外何均汲汲於此我國借鏡自鑒亦可以深思而得其故矣 
　　余並非謂藝術之興非有待於專制帝皇挾萬鈞之力雷厲風行以提倡之不可試觀希臘之藝術隆盛及意大利之文藝復興均由民族努力而得上述一般人物不過爲其一種扶助學術其道多端但問社會有無認識文化價値之眼光否耳 
 
