# 1914 - 469 - 4914952

 

Page 1

 
 
遊記 
[羗海雜誌（三）（十）（生入）]  
　　天氣中秋熱度尙高聞當最寒時八月亦須衣裘山嶺無積雪瘴氣亦不盛夏秋亦見氷雹但不常落耳 
　　人民本旗蒙民三百餘戸有散居丹噶爾各鄉者漢人百二十餘家番民戸口未詳 
　　輝特旗新遭公喪新襲公貢格氏名哇瑪旺加立纔十五歲章京名格若挈其部民游牧於東南境其孀婦携其子襲公率章京等至至則屈膝行禮贈哈逹能操漢語襲公亦嬉戲可愛稱自舊公薨後綽羅斯旗占地搆訟公印現封存長官署中旗務歸右翼盟長暫理盟長欺公年幼諸事擅專本旗不堪命矣余置酒以待令其具空白交地結臨行又詢其何以有堡舍而不居而寗馳逐於風凄雪虐之鄉答曰部民凋零時虞逃散不與共處無以繫衆心矧以畜牧爲生者必逐水草而居雖有土舍亦不能久處也綽羅斯南右翼頭旗貝勒爾什凱氏名林音旺札列自居札藏寺其大章京名洛藏者來謁余卽偕其出查 
　　蒙古旗下章京佐理旗務不世襲滿洲始立八旗毎三百人編一佐領謂牛录章京猶守備五佐領設一參領謂甲喇章京猶參將遊擊五參領設一都統謂固山章京猶總兵官毎都統設左右副都統謂梅勒章京猶副將滿蒙一例從前章京皆稱額眞此大章京洛藏者係甲喇章京其文憑余適見之餘皆由其自述毎與擋册不符兼有冒充者 
　　綽羅斯南右翼頭旗牧地大略 
地界東至恰布恰河東北至恰布恰砄東南至保離灘均與輝特旗地交界南至郭密香卡與郭密審交界西南至尕巴塔連山與和碩特南右翼末旗交界西至札科次漢山與喀爾喀旗交界西北至外蓮溝北至賽前山均接青海東西相距四十餘里南北六十里周約二百餘里在西寗之西少南三百三十里青海東南岸係海藏之大道 
　　山川北賽前山西札科次漢山皆系於積石山脉恰布恰河發源於北山硤南流經輝特旗界合哈乙河入上郭密境 
　　地勢東段水地西段平坡已開熟地一萬六千六百餘畝 
　　物産榖種畜牧爲境内最富之産恰布恰河有金砂發露尕巴塔連山係著名産煤之鑛漢人至此私開者頗衆納稅於地主番民運至貴德境銷售 
　　天氣冬夏寒暑均不過烈春夏多雨不常見氷雹亦少瘴氣故最宜於農 
　　人民本族蒙民六百餘戸耕牧兼業漢民熟番三百餘戸耕牧及採鑛爲業有入旗籍者民人半居土舍成村莊外番遊牧入境者尙衆有挿帳者有屋居者不入地主租册戸口未詳 
來稿 
[歐洲戰事感言（東雷）]  
　　歐洲各國自普法俄土之役後數十年來無鉅大之戰事其間雖有英特之戰法摩之戰意土之戰然其戰事區域均有限　不致牽動歐洲全局日俄未戰以前歐洲和平之局亦幾破裂幸賴有日俄之役宣洩其機於東方歐洲列强藉以相安無事至巴幹半島戰起識者知爲歐洲擾亂之動機乃不意巴幹問題旣已結束突因奥皇太子斐迪南公爵遭塞爾維亞人之狙擊遂致奥塞相見以兵戎俄因援塞而敵奥德因聯奥而拒俄於是俄與奥戰德與俄戰法以俄法協約之關係不得不起而拒德於是德與法戰而德欲假道於比比人拒之於是乎有德比之戰而英人則以德人破壞比利時之中立而懼法人之見逼盡脣齒相依之誼乃亦不得已而拒德於是乎有英德之戰然則歐洲强國不旬日間幾盡陷於戰爭之漩渦風雲變色全球振動蓋亦數百年來未有之戰局也 
　　默觀近數十年來歐洲各國精求軍備擴張軍費製造戰艦火器奬勵航空飛艇彼此競爭日增月盛夙夜孳孳不敢稍懈識者早知武裝和平之不可恃深虞鉅大戰禍之不可免乃倡弭兵之論主大同之說鼓吹博愛以維持世界之和平於是有萬國平和會之設方謂世界列强或可長享弭兵之幸福以冀挽回刧運澹人類莫大之災害而當世宗敎巨子如李提摩太博士主張大同學說最力曾創世界政府論略謂世界列强當各泯猜忌不存畛域彼此聯合爲一不必盡弛軍備但相戒不得破壞和平苟聯合國之一有擅啓戰禍者則其他聯合國羣起而轚之則其中聯合國之一縱狡焉思啓亦有所懾而不敢逞苟世界多數强國旣聯合爲一則其他即有少數未聯合之强國亦必先後加入以擴張其勢力否則亦不敢輕動干戈以冒天下之不韙苟世界政府成立則各國之相親相愛不管各省各州之共隷於一邦天下一家歡聯兄弟仁愛之心汕然而發所謂太平之世不難旦夕遇之博士 
 
 
 

Page 2

 
 
　　抱此理想陳說於當軸者旣有年矣復以世人未悉其　爰　本報名曰大同薰寓斯意也 
　　而今也愁慘酷烈之戰禍已突現於歐陸萃世界外交公法宗敎道德諸大家籌盡數十年而尙不能稍覘和平之成效乃國際間一旦破壞而有餘即今日義憤塡膺爲國犧牲之人亦未始非昔日力贊和平之人即英人於此戰事亦未嘗不竭力　和冀貫漱其擁讓平和之主義乃卒之忍無可忍相牽率而入於戰爭之漩渦噫何物戰魔擾亂人類至於此極余蓋不能不對於李博士之學說而深有所感矣若世界各國聮合爲一則　禍可以不作傳有之曰夫兵猶火也不戢將自焚斯言也揆諸中外古今而莫不準今歐洲戰事之釀成亦奚能外是 
時評 
[沉靜（冷）]  
　　戰局今日甚有沉靜之態度其爲疲憊而沉靜歟抑爲蓄勢而沉靜歟抑戰事甚劇而消息不易内急激而外沉靜歟然而以戰報論今日固極沉靜也 
　　所不沉靜者反不在衆目共注法俄境上之陸戰而在電傳消息之眞僞或辨論彈質之毒否或申明議租說之確否或指斥英允日欵之浮言或更正英收現金之虚語紛紛互鬥一如戰場上兵士之互戰焉是亦戰局今日之别開生面者也 
[命令]  
　　九月二十二日大總統策令據署浙江巡按使屈映光呈福建厦門道道尹孫江東回籍丁艱詳請辭職等語孫江東准免本職此令 
　　又令任命汪守珍爲福建厦門道道尹此令 
　　九月二十二日大總統申令爲國之道在乎得人事上之誠厥惟進士歷朝舊制進賢者受不次之賞濫舉者有連坐之辜誠重之也民國初基務從寛大凡有薦剡輒見施行其賢能夙著者固不乏人而關茸濫竽者亦屬不少若以國家名器敷衍情面請牘呈身清流却步此于人才消長之機風氣純漓之故所關非細嗣後京外文武長官保薦人員必須眞知灼見尤要在操守廉潔心術端方勿違公義而徇私交勿采虚舉而忘實踐倘有濫舉非人劣跡敗露者定將原保長官分别懲戒即以所保人員之賢否覘原保　官之識力總期眞才輩出仕路澄清以杜倖門而振士氣此令 
　　又令兹修正公司條例二十條公布之此令 
戰事要電 
[其一（本館特電）]  
　　北京電日人言一般外人以青島必不可守徒爲苦戰有損人道德人以降爲宜現駐青未退之美領比克氏卽盡力此事 
[其二（德人德文報專電）]  
　　北京電中政府又答覆德使言及中德兩國之友誼及目下中國爲難情形竭力解釋中國對於日本攻擊青島所持之態度現德使已將此事呈請德政府核奪（二十二日） 
　　北京電北京日報謂日兵在山東殘暴行爲迄不少輟故馮國璋將率兵赴濟以保護中外人民之生命中政府决計嚴守中立昨復與駐京日使談判山東日兵行爲處置之法日人逐出龍口稅關職員朱某現稅務司已向外交部抗議要求日政府賠償日人設立檢查處凡萊州府一帶發出之函件悉須經日人檢查公署亦盡爲日人所佔　　（二十二日） 
　　北京電龍口又續到日本商人數百自本月十五日起日兵之在龍口登岸者其數已逹四千人（二十二日） 
　　北京電駐津英國之韋爾虚巴特納聯隊將聽日員指揮助攻青島之說已確（二十二日） 
　　雲南府電法人之休假者已奉法領事之命怱遽離此因河口發生事變恐鐵路將中斷故也 
　　（二十三日） 
　　紐約電英國護甲巡洋艦亞巴克號和格號克萊雪號（三艦均一式載重一萬二千二百噸於一千九百年下水）在北海爲德國海底濳行艇炸沉（二十二日） 
　　紐約電據德國司令部報稱萊姆附近仍在交綏克拉盎砲台及高地均爲德軍所佔德軍現正進攻萊姆該處業已起火距該處北三四基洛密逹之白塞里村已爲德軍所佔進攻凡爾丹南炮台之德軍已獲勝越過法國勞蘭之山脊該處有法兵八軍圑駐守 
　　（二十二日） 
　　紐約電俄軍現正圍攻茄洛斯拉夫及泊里齊米塞爾（二十二日）　　紐約電奥軍現得德國軍圑之援助（二十二日） 
　　上海消息德總領事接駐美德使　　電稱九月十九日路透電局華盛頓之電謂今日德使聲稱德國願意謂此次戰爭爲不分勝負之戰並願以歐洲德國土地完全爲議和之基礎云云實爲揑造之詞路透局所稱之和議並未發生迄今亦無議和之事（上海消息） 
[其三（英人特約路透電）]  
　　北京電德國使署爲中國中立事宜屢次致文外交部至今日已第六次矣今日之公文謂德國代理公使已將交涉檔案移請德政府核奪中政府第五次覆文謂中國並無讐德之意中國以爲畫定之戰爭區域不必先行照會德國日俄戰爭時滿洲畫定之戰爭區域亦未預先照會兩國可爲前例云云中政府於覆文中並未云及青島德人在中國海面廣置水雷一事殊朱衆望（二十三日） 
　　北京電英海軍部宣稱護甲巡洋艦亞巴克號和格號克萊雪號在北海爲海底濳行艇炸沉艦上將士救起甚衆三艦乃十四年前所造其式較舊（二十三日） 
　　倫敦電公報局宣稱英國巡洋艦亞巴克號和格號克萊雪號在北海爲海底濳行艇炸沉亞巴克號先中魚雷和格號及克萊雪號在旁拯救將士時亦中魚雷三艦將士爲其他各軍艦救起者甚多 
　　（二十二日） 
　　北京電英外交部二十三日致駐京英使署之電文如下據九月二十二日法國公報宣稱二十日二十一日法軍奪獲輜重二十汽車俘敵若干人法軍左翼及中軍目下仍在進攻（二十三日） 
　　巴黎電據今日下午公報宣稱昨日終日自哇瓦斯河至華愛佛境内全線德軍頗形活動惟並未得有顯著之結果我軍左翼復逼德軍讓步哇瓦斯河至愛森河間之敵軍徒事開炮 
　　（二十二日） 
　　巴黎電據今日下午公報宣稱敵軍在華愛佛境内沿末斯河猛攻法軍爲法軍擊退白拉芒附近有小隊德兵馳過邊界　　（二十二日） 
　　北京電俄使署聲稱俄旗已飛揚於加里西亞省茄洛斯拉夫鎭 
　　（二十三日） 
　　里虚電塞單在特里拉河克羅邦其附近擊敗奥軍十五萬人敵軍猛圖攻入塞境藉止塞軍進攻巴斯里亞塞軍得援軍之助大獲全勝（二十二日） 
　　哈爾濱電彼得洛格勒電社發布貝爾格勒（塞國舊都）來電謂奥軍三次冀在斯基拉左近渡騷河但悉爲塞軍擊退毎次奥軍死傷頗衆奥軍後得援兵遂進攻騷河左岸距比山不遠之塞軍塞軍炮火極猛奥軍仍被轟退據蘇斐亞（布京）電稱布國電社謂國會之反對黨已發出宣言書所有各反對黨之會員除社會黨外皆署名書上竭力主持保守中立之必要並要求組織各政黨代表混合内閣以爲嚴守中立之實在保證布國電社謂俄報載有布國反對黨首領署名於宣言書者業已被戮一節實屬謡言波斯烏爾密亞電稱俄兵與戈爾特人在胡利小戰俄兵死者爲隊長英納柴又兵一人受傷者陸軍中尉一人兵八人（二十三日） 
　　北京電英外交部二十二日致電駐京英使署其文如下法政府已將在德兵身上查獲之特姆特姆毒彈及法兵中彈之創口攝影致英政府此種毒彈有爆發性該兵一手中彈即被炸落致受重傷且爲燒着袖口（二十三日）　　北京電德人傳播流言謂埃及英軍司令已搜括埃及公債豫備金國家銀行及財政部現欵解往倫敦而以紙幣代之一節全係揑造之言（二十三日） 
[其四（英人字林報專電）]  
　　倫敦電（由紐約轉）戰線各地之德軍已有重兵來援刻奮力冀在愛森河戰地取攻勢聯軍刻保守其地位軍事家謂此爲德軍最後捲土重來之舉如再失敗則不得不退矣大隊德軍刻進攻俄國洛姆柴蘇華爾基格洛特洛（洛姆柴爲俄國波蘭地蘇華爾基在其東北格洛特洛在其東）俄兵二百萬刻沿克拉柯至泊利齊米塞爾陣線進行未遇勁敵奥兵業已焚棄茄洛斯拉夫（在加里西亞省）塞兵已將侵攻邊界之奥軍擊退羅馬德奥使署因該處有仇視條頓人種之示威舉動已由意政府派兵保護 
　　（二十二日） 
　　倫敦電德員傳佈最荒謬無稽之新聞謂係得之於中國方面者瑞典德使署特别隨員引北京德使署之言謂日本政府正式照會中國聲稱英國因印度革命請日本派兵前往而願以二百兆元借欵及在中國自由行事權並日人往英屬太平洋殖民地不加限制三種利益爲報酬日本已允其請云云此種顯明無恥之讆言瑞典各報皆不信之足見德國新聞之無價值卽德人亦不復深信之聯軍仍在法境接續進行（二十二日） 
[譯電]  
　　北京電中政府新近與倫敦怡大公司北京代表訂定借欵合同該合同將與揚子江流域英國事業之發達有遠大之價值合同内訂明發行債劵用以振興漢口開辦漢口所必要之各種實業並建築橋梁或隧道以使揚子江北岸與武昌互通又用以建造橋梁以接連漢口漢陽及在漢口之後漢河揚子之中間開築附有橋梁之運河估計振興漢口之經費約須英金二千萬鎊一俟戰事完結發行債劵其價額按照届時市面情形而定並訂明工程應用材料應儘先向 
 
 
 

Page 3

 
 
　　英國購買其身分價值皆有相當之注意由倫敦怡大公司爲採辦應用材料之經費（二十二日） 
　　北京電袁總統擬於本月二十八日衣新制服戴冕行祀孔禮且擬於冬至後一日十一月七日行祭天禮内務敎育總長及其他各要員均將隨從並定期十月十日行閱兵式 
　　（二十三日） 
[專電]  
　　北京電程家檉饒智元卽饒石頑今晨槍斃又前於臨記洋行門首落下炸彈謀害要人之川人陳某亦將定案槍斃此外未牽累一人 
　　北京電進步黨庶政研究會提出請開國會案已付審查政府以立法院組織法行且議决此項建議無甚必要 
　　北京電内務部所擬地方自治試行條例政治討論會已議畢將付參院全文共三十五條廢除等級但以事務繁簡分自治區域爲一二三等設議事員長議事員董事等有有害時該管縣知事監督得詳請撤消某圑體或職員自治事宜取概括主義一依本地習慣向由紳董辦理者一知事特行委託者選舉及被選資格並加嚴重 
　　北京電政府以鹽欵有餘前日付還庚子賠欵八十二萬兩 
要聞一 
[青島戰事談（十八日）]  
　　大陸報十六日青島訪函云昨由膠州傳來消息日本馬隊哨兵已抵膠州此後函件恐難出青島半步矣惟今日通訊尙有一線之望渡過膠灣耳傳聞日本馬兵五十名已離膠州向北而行果爾則不久仍必歸來日人當不留此交通機關與青島德人通訊也前星期六日兩軍已在卽墨小戰一場本日租界邊線德國哨兵約四十人見日本哨隊渡過界線兩軍遂於瀏亭（譯音介於即墨青島之間）行相見禮傳言日兵在馬上中彈者一人馬倒地者四匹德軍亦失一馬在柴子口灣（譯音）即日前日本水上飛艇受擊之地約離青島十三英里之日艦本日砲擊青島砲台惟無效果又由北方傳來消息日軍已逼近青島據龍口報告日軍正在起卸鐵軌預備建築鐵道輸運野砲此項路線戰事結束之後洵可作爲工程歸技巧之紀念品且以證日人謀深慮遠也又傳言日軍已由龍口過平度内有野砲隊一營似向蘭蹄（譯音）而來惟過該地之後積水較深行路難矣本日下午日本水上飛艇重新出現由小島後升駛空際有一艘旋即被逼而下其他一艘飛高約一千八百米逹偵察敵情與抛擲炸彈似頗不便當其來時青島炮台發炮相向雖未有中然該飛艇至疵不敢低行相近當知此來所得之無幾也 
[美人之戰事和平論]  
　　大陸報云以近日戰局情形觀之一時似難即作軍事上之結束英國元戎吉青納正在預備久戰意　此局非一二年間不能了結且各國政府均已宣言欲作和約必在某國首都與某國首都是其軍隊不入敵國京城不已也惟欲逹此目的决非朝夕之事而戰久方疲必有他種壓力逐漸發生使之收鑼停鼓似又可信壓力爲同即經濟上動力之發作而已質言之種種實業與商務之動力及其反動力必將逼令交戰國互相媾和而後已交戰國固不必特其財源竭涸民力凋敝而後言和也苟僅興思及此覺莫窮困之將至和議之聲彼所樂聞矣吾人試將經濟上動力與戰事有何影響與和局有何關係之處剖解而研究之於左 
　　今先論俄國俄羅斯在經濟上之位置不管自食其力之國也國際商務俄固有之即令閉關自守力猶足以自給工商各業當不十分損傷俄之所不能釋然無慮者財政問題而已然其國財源尙富農工尙夥有人此有土尙可有恃無恐此時增加債務儘可擔負故求和之聲必不首出於俄人之口昭昭然矣假定戰事繼續進行年復一年俄國所蒙之損害必較其他交戰國爲輕可斷言也 
　　英國位置亦極優勝海面勢力均歸掌握其商運郵船遍地如織於世界商業之大局部署一時不難設法維持也且商船旣夥輸進原料品以供工廠之製造實業界尤見活動其受戰事影響因生種種困難者憔生産之一部分與國家儲存之財源而已更進一層而論以英國與其商戰之國比較此次戰事或反有利於英國質言之其他商戰國之所失即英國之所得例如比國工商各業素與英國並馳於世界商場之中惟自投入戰局之後委頓不堪一時自難恢復英人因而佔據其商場中之位置非利而何且英之屬地及殖民地可無被佔之虞間有損傷必極微末英人今日之損失固可望賠償於異時其賠償之所得且必較其他交戰國爲多故不妨姑忍須臾冀收後效是欲英人首先言和猶緣木而求魚矣 
法之情形逈異於英俄經濟上旣難獨立實業上尤須倚人近世實業以生貨與銷場爲面要素法人於此兩要素均須仰給於外國戰事以來形極竭蹶如能驅德軍於法境之外猶可挽回實業惟在戰爭期間終難與英國並駕齊驅同享均沾種種利益耳法之所失又他國之所得也由是以觀苟必久戰法人受害當然較巨其所出之代價亦必較貴也 
再就交戰國之他方面而論德國本操主動之權德之所言奥必相從德曰媾和斯媾和矣德國工業之原料與銷路向亦恃外國爲挹注開釁之後交通斷絶久矣處今之勢除非新 
戰國繼起翻動時局德之實業必賡續受苦殆無疑義聯軍各國深諳此種情形故軍事上之壓力不足以服德者則冀以經濟上之壓力而制之惟計德國之軍力足以相持兩年之久若論軍士之衣食亦可變法耕織藉以自給雖然此種思想固屬絶對消極苟有轉圜之處德人當亦未始不願和平也德之願和與否則視聯軍要求之條件爲斷若聯軍必欲割其土地殲其海軍奪其海運之業取其殖民之地則德人將曰與其媾和而盡失吾之所有曷若盡失於戰場之上且必自行破壞一切財産使勝國之所得毫無價值而後已故論要求亦有所謂制限者在焉過此制限則戰事必無寗日或者久戰之後雙方不無厭倦之心而中立國得以乘間用種種間接壓力倡議和平收功於反掌之間歟 
雜評一 
[戰事盲談（十八）（無名）]  
　　今日之戰報較爲重要者不在陸而在海若以陸論不在大國而在小國蓋英法俄德之軍無大變動而英艦則遇水雷而沉塞軍則以大破奥軍聞也 
 
 
 

Page 4

 
 
[訪弟告白]  
啓者兹有胞弟陳明係廣州新會長江村塘美里人向出外營生忽於前四月接有書信一封内云現在上海洋行僱工惟未有住址聲明是以無從復信如見告白祈即往二馬路廣誠安詢問楊獻緒兄便知消息也　陳楝雲謹登 
[遺失浙路股票聲明]  
今因遺失林鹿記户浙路股票新字第一萬二千九百三十四號光緒三十四年元月二十六日付洋五十元又念記户第一萬二千九百三十五號洋一百元又錦記户第一高二千九百三十六號洋五十元己向浙路清算處掛失作廢外特此登報聲明 
[失票聲明]  
毫州裕和成七十五號大昌抬頭向申裕和成見票七天元一千兩該票中途遺失己向申該號止兌無論中外人等拾得作爲廢紙特登申新兩報聲明　漢口乾泰源謹白 
[永利公司崇正書局啓事]  
啓者本兩號所欠各寳號貨款各賬己經大衆公議允許五成了事並蒙簽字在案後己兩次付欵四成立有議案並登申新兩報申明外其餘未付之一成前經大衆議定限陰曆本月初五日找訖了事現此欵業己到申請各寳號諸君將本兩號前付之各種票據一並携帶前來原處以便收取其餘一成欵項若有票據失落之家不能携來交代者則此各種票據一概作爲廢紙自此一成收後己爲五成收訖以後即爲一齊了結恐後無憑特此登申新兩報　本兩號謹啓 
[押趙宅南京狀元境房産之陸子元君鑒]  
鄙宅前將南京狀元境住宅即現租於電報局之房屋一所由盧太太經手押於尊原約押期五年刻己滿期亟擬贖回因不知府上住處無從接洽見報後請速　駕臨上海新閘路辛家花園十六號鄙宅面議是幸　辛家花園十六號愼德堂趙宅謹啓 
[紹興同鄉會大會廣告P ] 
本會定於十月十一日即陰曆八月二十二日午後二時在西門斜橋永錫堂開第四周年大會選舉議員討論會務凡我會員務乞　惠臨爲荷未付會費諸君希將會費即日擲下其有願入本會者亦請從速報名以便入册除函知外專此通告　紹興七邑旅滬同鄉會謹啓 
[失票聲明]  
今遺失豐裕莊五千四百八十八號七月十六期票一紙計關平銀八十八兩八錢二分己關照該莊止兌無論中外人等拾得作爲廢紙特登申新兩報聲明爲証　江海北關陰曆八月初四日 
[請看人壽醫藥室珍珠羊脂鏡面散嚴杜假冒改裝五彩洋鐵匣子]  
（注意）沈製鏡面散改裝五彩洋鐵匣子上有餘年氏小影●批發並無出門抖銷又無托友人掮賣以後直接最妥●郵局無滙兌郵花可代銀 
本醫藥室主人發明沈製鏡面散專治男女老幼面上雀班○粉剌○烟容○酒剌○紅瘰○白點○油光○黃黑等類行銷十年完全治好一萬三千四百餘人均有謝信爲憑人人可以閱看因無恥之徒翻印仿單私造劣藥帶至外埠欺騙圖利乃有不察眞僞每每受愚致購者求益反損本主人鄭重衛生嚴杜假冐起見將前用仿單包裏之貨一律取銷於七月初一日起改裝定造五彩洋鐵匣子藥料又再四審愼較前格外神驗凡賜顧諸君及各埠大藥房切念名譽與衛生爲重務必由郵政局直寄本醫藥室不致受僞藥之弊批價格外公道如不能暢銷或用後無效儘可退還以昭信實售價雙料每洋二瓶每料六瓶洋二元五角單料每瓶洋二角五分每洋五瓶用法仿單詳細藍龍商標總發行所上海益湯弄即山西路二百念五號門牌人壽醫藥室主人餘年氏啓 
[暢春公記菜館開張廣告]  
本館開設二馬路競舞臺對面福寗里第一石庫門内現雇鎭江高等廚司精製餚蹄點麵一應筵席零拆碗菜特别改良以副　惠顧諸君之雅愛擇于陰暦八月初二日開張交易特此謹白 
[懸賞二百元]  
兹者本航轉運滬上各商號貨物至珠家角黃渡青浦黎里平望盛澤等埠開駛以來歷有年數詎料本月十九夜乘潮起椗至小沙渡地方突遇盜船二艘盜匪十餘人蜂擁而來將船夥王阿三擊傷餘被盡縛大肆行刧當被刧去花絨布夕法布白絨布甬布等貨十八件絲八十五斤京緞兩疋現洋四十三元小洋三十角其餘零星貨物不及記憶除報案追贓嚴緝外特登報懸賞如能偵知盜蹤人贓全獲酧洋二百元通風報信因而拿獲者酧洋一百元儲欵以待决不食言　盛澤提贓邵文奎啓　通訊處上海大東門恒豐信　 
[欠租逃避]  
兹者尊處所租天潼路五百四十號房屋忽於前月十六日逃避無蹤門户洞開生財一無照管敝行得知之下立即派人管理現因爲時己有半月之久敝行不能久待今己將該屋另行租去且尊處尚欠敝行租金三月未行付清現限至本月初八日止速即携銀前來理清將生財搬去倘至期仍置之不聞本行定將生財另售與人以抵租金特此登報以聞　麥邊洋行啓 
[上洋天后宫北新開廣大恒綢布染坊廣告]  
先行交易擇於八月二十四日開張紅票數千號染價格外便宜 
本坊開設鐵馬路朝東門面前係廣大號因坊東另圖别業出盤現改廣大恒字號重新修整大加改良自運上等顔料靛青特請頭等名司專染門市客貨綢緞布疋仿照西法洗染中外新舊綢緞呢絨衣片軍裝洋貨皮件等物不拘污漬整舊如務色水　艶水保受着久遠不退工精料足與衆不同而且染出快速價目格外克己以廣招徠承蒙　各界賜顧須認明本坊牌號庶不致悮此佈　　本坊主人謹啓 
[朱彤章女西醫添設留産留醫所]  
開設上洋美界老靶子路西第四百六十一號○統治男女大小内外全科接生花柳跌打各項雜症○每逢禮拜二四六上午九點至十點贈醫贈藥不受分文祇收號金一角逾期診金照收○門診一元號金一角○出診三元號金五角車資不收○接生十五元號金一元貧者酌减○本醫舍另有潔净房間以便女界就産就醫所有膳宿僕役招呼妥當取價從廉章程另載 
[九牛二虎之效力汪製生精丹]  
保精止濁之聖藥 
本藥房汪家田醫生秘製救命妙藥靈若内丹之奇功此丹專治精關一門屢試屢驗百發百中凡患遺精之症皆由腎水虧耗相火妄動或思慮太甚或酒色過度以致心腎不交或有夢或無夢均是精關不固之故有夢者爲之遺精無夢者爲之滑精甚且見色即流日久面黃肌瘦腰酸腿軟四肢無力一交冬令瑟縮畏寒手足如氷兼之頭眩目花夜不安枕虚損勞傷由此而起若不早爲醫治將來根深蒂固恐成癱瘓之症後患無窮望愈甚難但滬上治藥雖多對症者實少惟本藥房汪家田醫生悉心研究其中原委煞費苦心十餘年始得此良方直至前年秋季出而間世凡患此症者服之無不立見神效故題名曰生精丹此丹功能固精益體滋陰補賢又能治濁驅毒眞可謂九牛二虎之力也輕者一二盒重者三四盒包可根除永不再發若能常服大補血氣諸病不侵精神百倍於前殆後一舉成孕瀉餅之喜筵頂設而可待但此丹純用和平王道正藥修合成丸不用輕粉倒提之類如用輕粉等藥天誅地滅神人共鑒如若不靈原洋奉還計價每盒洋一元每打洋十元外埠信購郵政妥速或托在申知友代購更妥總發行所上海三馬路小花園斜對門永壽大藥房 
[京都天德堂奚占一大醫士專治男婦花柳毒門]  
邇年以來妓館林立樂户納捐日尚繁華無論何界均以冶遊爲酬應所必需其知花界妓館實爲産生花柳臟毒之製造廠也梅毒侵入人身惡烈如狼似虎其害甚於蛇蝎每每於逍遥快樂之間不知不覺爲淫毒沾染日後發現惡極險極各種毒症輕身名兩敗重者遺害全家斷嗣絶後終身殘廢初患此症多隱蔽不治忍痛耐苦不敢聲張失悮療治之機漸漸加重及治時又不細擇醫藥然醫病與用藥一端必要按病家輕重虚實毒根深淺各有不同用藥時必要愼重其中失之分毫錯之千里實有天淵之别或者誤投庸醫自稱包治名家大吹牛匪怎麽好怎麽說說的天花亂墜地震山摇一套自誇考其實在無一專不過鍊取生意門配方臨症之時不知病症深淺作何醫治且用藥時非爲燻頂即爲倒提諸公愼之輕粉水銀等類即爲倒提最猛烈之品此藥服下以毒攻毒將毒攻入臟腑後來必要倒發楊梅升天落地塌鼻壞眼咽喉破爛週身紅斑筋骨疼痛半身不遂癱瘓下痿不能動轉五官破形更相苦不勝言且遺染妻妾流毒子孫其害非淺此實醫家未得方法悮人性命也本堂奚占一大醫士祖傳家藏毒門專科善治楊梅瘋癱小便腫爛五淋白濁魚口便毒下疳横痃婦女隂户破爛赤白二帶包頭内疳痔瘡疥癬小腸疝氣小兒胎毒一切毒門或初起或老年舊病逢春發犯或誤服輕粉水銀倒提等藥轉成極凶極惡極危極險大症察毒根深淺輕重定藥資多寡找着妥當保人亦可先期醫痊愈後受謝本堂注重生命起見喚醒迷途指引病家脫離苦海也本堂在申十數年從未登報自誇今届十週紀念爲再改良内容其中特色略載於下特備男女養病房間數所内分上中下三等以便外埠病家來申包治定期不悮膳宿靜養用有招待專司病人代煎湯藥服侍週到一特色也凡有財力缺乏貧病投診醫藥概不取資非敢謂濟世實見於世上醫藥林立其性質多偏燻頂倒提倘若病者誤服後來復發必要崩天島地尤甚於前病重加十倍輕者終身殘廢重者性命難保豈不險哉本堂另有妙法奇方立除諸劣藥之藥毒轉危安與别家大不相同二特色也不論初起新舊男女梅毒疑難等症均可包醫包愈出立保單不愈還洋妙在愈後永不再發雖小便爛下半斷或五官損壞亦能復還原形生育照常房事無忌藥不忌口隨便往來不悮公事三特色也本堂誓不欺人若用輕粉水銀倒提猛烈壩品雷殛火焚終身不振門診隨到隨診謹將本堂歷年臨診考試極靈極騐各藥登明告白透骨搜毒丸專爲外埠不便來申醫治以備函購妥速此丸耑治男婦一切楊梅結毒白濁血淋小便隂户破爛包頭内疳魚口便毒下疳横痃以及誤服升藥穿頂爛喉週身紅斑種種凶險各症立服此丸眞有九牛二虎移山拔鼎之力起死回生之功每盒二元每打二十元加料五寶丸能解内腎邪火通關開竅利便清内毒從大小便瀉出每付二元敗毒十寶丹耑治楊梅廣瘡下疳便毒魚口横痃以及外科毒門立服立愈每料四元五元淋立止白濁丸耑治赤白二濁尿管紅腫痛如針剌立服此丸清除腎内邪火熱毒追淨瘀精立刻痛止濁消每付一元雙料四元横痃魚口便毒内消●丸膏●妙在内服外貼裏外夾攻二天消淨每料四元張一元新方下疳散耑治男女小便隂户破爛包頭内疳膿血淋漓臭味難聞敷患處立能拔毒止痛化腐生肌漲肉五日全消每付二元除根保安丸但此丸係祖傳 
祖傳家藏秘寶祖訓按醫又加多年考察屢得實騐確據始敢發明耑治花柳結毒經年累月纒綿不愈臥床不起多年梅毒不清或屢愈屢犯或逢春必發發時忽輕忽重命在旦夕即服此丸可保性命無憂立能除淨骨髓新舊毒根愈後管保一世不發此藥眞有抽骨換胎脫殼之力實誠全球獨一無二毒門至寶保安除根之聖藥也每料洋一百三十二元一料分八付其餘各種解毒丸散膏丹全備不及細載最可惡者近有無恥之徒翻刻我堂登告報單改頭去尾吊換言語襲名仿造僞貨冒充諸公愼之請認明上海四馬路羣仙戲館東隔壁平望街内京都天德堂牌號方不受無恥奸輩朦騙也招請外埠經理無不格外克已以廣招來天德堂主人占一氏謹識 
[上海三泰老號]  
本號開設上海英大馬路己歷三十餘年起首老店自運揀選上等官燕銀耳兩洋海味關東紅旗參吉林蛤士蟆四川竹蓀關山桃棗福廣洋糖閩浙笋貨興化桂圓徽州蜜棗金華南棗本莊茶腿南北果品罐頭食物精製中西名點乾濕蜜餞花露名酒糟醉醬菜預定寗式禮品龍鳳金　葷素油包喜慶吉餅駕壽糕桃官禮細點一應食品價廉物美獨出心裁格外考究精益求精不受塵穢衛生有益久己中外馳名凡我紳商各界荷蒙　光顧請認明貨眞價實童叟無欺匾額爲記庶不致誤本號主人謹啓 
[寰球中國學生會日夜館通告]  
本校各班均己開課學額將滿欲求學者速即來校考試插班爲要　校址静安寺路五十一號]  
 
 

Page 5

 
 
   
 
 

Page 6

 
 
要聞二 
[外交界之局勢（九月十九日）（遠生）]  
　　自戰局起後吾國外交第一次難關爲劃定戰爭區域問題其先日本要求以黄河以東爲界之議中間蓋經無數周折而後由大總統内斷于衷認爲除照現在劃定龍口萊州及膠州附近爲界之辦法别無辦法故有外交部宣言之發表繼此而乃有德國三次之抗議矣 
　　德代理公使之提出抗議也九月三日爲第一次四日爲第二次十四日爲第三次以第三次爲最强硬其四項理由已具見專電棕之以爲今劃定戰區係在日英聯軍登陸以後實際上僅可供日英軍之使用與日俄戰爭時在平等使用之狀態　不同而其所表示之要求則在保留現在及將來之二種權利（一）認爲適當之要求之權利（卽將來認爲有何種要求爲適當即得要求何種權利是也）（一）損害之賠償是也蓋今日德使與本國消息隔絶故以代理公使之資格之地位先預於外交上占此一重大之地步故措詞如此 
　　吾國根本之主張即在德國已預先以青島爲戰事根據之地因之惹起遠東戰事則此次劃定戰區自屬唯一辦法此意已於第一次答覆德使公文中吐露之矣 
　　比來北京外報主張吾國之舉動爲正當者亦以此爲理由順天時報歷數德國之在山東違反中立種種謂譬有强盜於此已破扉入庭搶掠民家財和一旦爲警吏所捕乃因事主未嘗代其閉門拒捕借口尋仇因以結論德國無責難中國違反中立之資格英文京報昨日亦著論論德使抗議之不當大致謂德國往者已憑陵强權借二敎師之被殺佔借中國土地今復濫在此土地之上作爲戰事根據其理由實不正當或有責難英國謂英與德戰以德之破壞比利時之中立也今日本旣破壞中國之中立英國何以不與日本戰不知比之中立爲四國條約所共保德即其一而中國無此且公法家言凡因事勢上之萬不獲已之行爲皆得認爲正當今德旣首先於東方爲作戰根據計晝則其敵國非從其他口岸進攻别無進攻之方法則日本之行動亦非得已云云 
　　此等問題之如何解决則全視將來之局勢如何以爲定今日則不過外交上之一種手續而已 
　　日軍之已佔據卽墨及膠縣已爲事實其軍士之在此等境内之行動如發行軍用手票如佔據衙署及民房（即墨知事衙署即已被佔又有數　電局均已佔領）如傷害民人（龍口甲格莊居人班某十三日被索騾子無有請以驢代即被槍布告謂我軍（指日軍）如有所需各宜致力輔助以便行動皆已爲不可掩之事實順天時報載稱行軍之時此等小事當然有之中國外交部雖提出抗議請派專員交涉而日使館則認爲無此必要特令駐館武官隨時接洽云云 
　　比者日人國内及國外之報頗一致攻擊我之違反中立而所言羗無事實其注意之處尤在山東乃屢屢以無根之談請山東大官袒德仇日甚謹懼小心遇事請示聞且將撤換之蔡儒楷氏（山東巡按）爲袒德之魁至爲可笑故頗有人揣擬謂此等皆意在言外直欲取山東爲其軍用之地造成口實而已耳合以往者專電所載東京毎日新聞論中國須以東省供日軍用並以軍隊供日軍指揮否則將不以膠州還附中國云云則此等懷疑絶非無根據矣 
　　比者英法俄旣訂恊約關於此次戰事非彼此同意不得議和而日本亦已加入此項協約之内日人大致議論謂加入之意不在歐洲以無利害關係也然其在東洋之發言權（質言之卽對於中國之發言權得因此而日益發皇矣吾向者謂將來戰事終結列國間必有如拿破崙一世敗後之維也納會議之發生而吾人皆在此等處分之中此之謂矣 
　　據莫理遜博士語人西藏條約雖未經中國同意而英藏間已於七月三日調印此亦一大事也 
[濟南通信秋水]  
　　日兵大隊在平度城向縣署要挾牛馬食物甚夥知事胡大華以無法應付乘間匿於某紳之家經日兵偵知逕行索出派兵看守如待囚犯要挾益力 
　　日兵有一支隊駐平度城東關者行蹤甚爲秘密據偵探者言李烈鈞吳左洲均在其中惟確否我未敢决 
　　掖縣知事馮樹勛因患病不能辦公一切事宜皆由中立委員寗某主持各報所載馮知事潛遁之說實屬不確 
　　日兵在膠有佔據民房强奪食物之種種行爲知事吳鎭濤與該軍官交涉不得要領乃與中立委員盧某前赴平度謁日本司令某該處距平度一百四十餘里知事旣去人心益慌外間遂謡傳吳知事棄城而逃之說 
　　日本馬隊十四日到膠者五十餘名十七日步隊到者五百餘名當晚截獲鐵路一段扣留客車一二輛花車一輛車頭兩個鐵路公司總辦西門德氏與向交涉無效更轉向中國官吏要挾 
　　日兵到膠之次日即分兵將城門把守内外水泄不通並搜索華人爲德服役者人心惶恐商店一律閉門並據偵探言日本兵隊到膠者内有福建奉天兩省人若干係在大連灣招募者 
日本旅濟人數近五日内增至四百餘名東亞烟草公司連日運來貨箱若干不受稽查故外　有疑爲危險品者 
　　濟南商埠金水旅館門首於十九日晚有日人某與一華人因爭路故衝突該處警士代爲排解忽來日人四五名將某華人及巡警拖至該領事署中兇毆無算始推之門外云 
[青島風雲中之北京消息]  
　　外報紀中國中立事九月十七日北京京報登載中國之中立數事具譯於下天津巡警廳已洀遣數人（中並有外人）於津浦路車站禁止交戰國人喬裝潛赴青島本月八號有一奥國官吏擬前往青島爲其阻止次日復有奥官吏三人被留在津均送往天津奥國領事館奥國領事館曾致一信答復天津交涉使内謂奥國領事竭力顧全中國之中立從未遣送水手由天津前赴青島濟南僅有着常服歐人數名並非奥國水手何以在濟南之日人謂有奥水手前往該處乎奥人在哈爾濱被俄人辭退者甚多故有奥人赴濟南以謀在鐵路上一位置彼等並非奥國水手云云濟南濰縣間之鐵路現由中國人管理行客來往極加注意以母犯中國之中立然而孰爲潛赴戰區之兵士孰爲因事往返之常人殊不易確辨也 
　　膠濟路守衛問題九月十九日新支那報云膠濟鐵道雖係德國所經營而建設於民國之地面與民國交通上有重大之關係今當青島開戰該鐵道之一部份已劃入交戰區域因供軍用起見其對於戰國占領或破壞之雖爲軍略上之自由其在交戰區域以外之路線雖爲德國所有者戰爭時亦不可不歸民國保管中政府就此等問題曾與日英德三國提出正式交涉三國皆無異議目下該鐵道已由民國所派軍隊嚴重守備矣濰縣濟南間已照常通行 
　　軍警官吏行動山東蔡巡按使因該省包括青島戰區中立各事獨爲吃緊擬卽日親往逼近戰區各縣巡視辦理中立情形昨聞靳將軍呈請總統云刻下爲嚴守中立起見請准將兗州第十八圑增派駐防濰縣云云膠州鐵道之濟南車站已自今日（十七）起添派中國巡警十二名嚴查旅客及檢驗貨物青島海關官吏之退回者已於昨夜到濟其中一部分人員即由此地前赴上海其餘一部分人員則已赴天津中央政府擬派胡君朝宗襄助海軍左司令林君葆懌在烟辦理中立事宜已誌報端兹聞胡君業於十五號乘海圻軍艦由津抵烟日内卽會謁聶鎭守使旣吳道尹磋商一切 
　　蔡唐兩氏消息山東巡按使蔡儒楷因該省處於日德交戰之衝中立事宜異常棘手聞已向政府表示求退之意而外間頗傳政府擬允其請將以京歸警察總監吳炳湘接此艱巨之任向吳徵求同意後即可發表又昨得政界消息總統於昨日（十九）在懷仁堂召集會議時徐相曾以蔡儒楷不善外交當此山東風雲緊急瞬息萬變豈有監督中立之長官不能斷决一事諸事必待請示中央而後行者其貽悞事機恐不能免不如另以他員前往接代總統曾詢在會諸員有人以吳炳湘才學可勝任外交且在魯日久任爲魯巡按當可勝任爲對云 
　　此次政府派赴山東辦理膠澳中立事宜之唐在章日前因病回京政府本擬暫派他員往代刻以運接蔡巡按來電以唐氏在魯辦理膠澳中立事宜極爲得手促其卽日回魯方疾從公昨特將原電交唐氏閱看並促其前往 
　　山東損失預算昨有熟悉魯情之財政界人云此次青島戰事波及山東財頗巨所有劃入交戰區域之九縣所有秋收已無希望則秋季錢糧亦當免收此官民收入之損失其他商民遷徙以及官家辦理中立曁防守兵費總計當在千萬以上若兵連禍結則影響所及當更倍於此云 
[下關市聲錄（續）岐逸]  
　　旅館失敗其附屬各業如烟紙店洋廣貨店在旅館旁屋開設者亦有與旅館合資者（即出押租之租金）將受連帶影響有與談市面情形多蹙額於歐戰及中立殊不知下關商業决無受歐洲戰事影響之資格者也且旅館業遇戰事正受好影響之時或者出資人有戒心不能再投金於虚牝斯則所謂影響矣 
　　下關旅組成分二部一爲地主一爲地棍地主或官或商爲官有者租賃於商訂期若干年租金甚微亦可作爲商有此種與地棍具有相當之資格而其表則衣冠華燦言談軒昻地主出地建屋地棍爲之覓戸頭先索極大押租並要先付行租幾個月合之建築資已有其半屋成後地棍所醵之欵作爲公司資本入而據之屋價不敷者以旅館擔保之如此而旅館成矣地棍者（老下關）之别名其手段之圓敏腕力之辛辣皆爲上乘旅館界中爲最多間有一二非地棍所開者其倒閉時日不過較速耳尙有出盤經手者過戸者均與此地棍相爲鈞連下關商會借欵不繳致成解散亦地棍之流所爲者也近日旅館業以禁賭有碍營業多方運動開禁然如百零八家之多縱然開賭城内毎日出一千人成二百五十付义麻雀者毎家仍攤不著一付牌也又有提倡妓業者現下關妓女數已六百餘名與秦淮相同提倡而無實利蓋社會經濟之窘態日露而不覺也可恫哉 
　　下關商埠局前爲顧琪坐辦以用人故憤然辭職現爲劉鍾椽君原任實業司科員韓使所委者到差後裁撤人員十餘名其他各政仍束手視之其局址對面新建房屋十六間專住妓女又其斜方有第一旅館者已改爲妓女專住所爲警署長余家謨所指定下關旅館能撑持者唯此而已余家謨之恩惠也一方爲政事平章之地一方爲風月平章之地遥遥相對可喜也下關警署樊燬後迄未重建其兩側皆已成爲高大洋房獨警署仍爲一片瓦礫場余署長注意於儀鳳門外之湘人公産現已由余建屋出租矣故署屋稍緩爲之 
　　下關商埠也浦口商埠也兩兩相對一爲繁華中之苦楚一爲冷僻中之苦楚行政及警察何一爲樂觀蓋難言也 
[遼瀋間之匪蹤]  
　　柳河請兵剿匪奉天自夏秋以來各縣胡匪巡起均紛紛請兵剿辦十三日柳河縣知事祝鶴年電報據稱縣屬現有劉大個子帶領黨羽四百餘人凡其經過之處商民財産均被刧掠一空勢極洶湧雖經游擊隊與本縣巡警會同剿辦未能奏功匪勢更爲猖獗請連派兵往剿以保治安張將軍現已電東邊馬鎭守使與劉帮統迅速會同派兵痛勦務期肅清 
　　附郭鄉民遭刧近來省城四鄉到處皆匪行人幾至絶迹及附郭近處亦日見搶案省東一帶山勢連綿胡匪較他處更多各村住戸凡稍充裕者均遷至省城四鄉農人均不敢進城以致糧柴之價大漲秫楷一車價值六七元貧民生計維艱現張將軍已飭二十七師馬隊二營步隊二營在四十里之内分段駐守梭巡保護行人 
　　遼中匪氛稍靖巡按署據遼中知事申濟川報告謂胡匪包孝老疙疸在遼陽千山地方被陸軍襲擊竄入縣境率其黨羽數十名任意騷擾居民大受其害當由縣署電飭二十八師派兵往剿包匪負傷脫逃其餘亦被兵隊擊散現在縣屬稍覺安靖 
[天人交迫之浙垣現勢觀]  
　　外海二次風災外海十一十二兩日之風災前已略誌本報今又據使署消息言今日（二十三）迭接沿海各營縣局所電告俱稱二十夜颶風暴發猝不及防珞珈山洋面漂没漁船九只金利興商船一只小孤山東北傾覆閩貨糖船一只定海衝損碼頭一處象山餘姚吹折電桿四處台关燈塔損壞浮椿三處平陽臨海壓倒營房兩間局屋一間小民秋收無望此爲第二次之風災之概情也 
　　戰事影響敎育錢塘道尹公署昨日（二十二）通飭所屬各縣知事文云照得歐洲戰事發生以來各屬學校有無外國敎員奉調回國或外國人在内地所辦學堂因戰事而停輟或本國人游學各國因戰事而回籍以及敎育前途所受戰事影響亟應詳細調查設法維持至於蒙養始基首重小學人才作育端賴專門而各種專門學校尤須注重實業並應認眞整頓辦理以樹國家富强之基云云 
　　全浙商會改組商會法業經公布浙杭甬甌商務總會以及各縣分會各鎭分所均須改組商會總協理名稱取消定名會長副會長惟各鎭商務分所業董稀少不及法令之規定恐不能照前組設嗣後行文各商會須商會聯合會行之准於下届選舉時一律改組完備 
　　浙商損失一斑自青島制作戰區所有僑寓客商紛紛遷回以避大難有扇商劉子默綢商施錦堂均紹興人於上春販運貨品至青島銷售迨德日預備交戰家人不　惶急迭面儶促杳無復音及昨日（二十二）下午一時怱見施劉諸君由滬趁車來杭當詢及青島近事據云後起程時尙未正式接戰惟市面已早停閉吾輩帳項損失共有十萬零七千餘元言之不勝悽痛即定於今日東渡 
[公債天然戲之内幕]  
　　提倡内國公債天然戲開幕概情及備演各幕已記大凡兹得續函述其進行狀况如下（一）預計此項天然戲開幕時各界人士來觀者必多故該會特備男女來賓入場劵（男賓用白劵女寅行紅劵）其通告曰本會現定於本月二十七日（星期日）下午一時至六時特約通俗敎育會在三里河織雲公所開演提倡内國公儥天然戲（此戲說明書已見各報）因限於會場座位故備有男女來賓入場劵届時持劵入場目下來會領取此劵者絡繹不絶各界諸君凡欲届時蒞場者務請早來佘家胡同本會事務所接洽領取遲恐不及也合亟通　（二）擔任組織此戲諸君已就登場人物逐幕斟酌分配擬定一覽表兹特錄其前五幕之人物第一幕主席章聯甫 
新聞記者包潤生何叔良吉代耕方西園顔膚思高書亭下役　伸良來使關揆一第二幕金家弟兄五人大爺金守仁緒星齋二爺金守義趙貫一三爺金守禮蔡友梅四爺金守智劉壽綿五爺金守信蕭維三各友高親家傲軒楊伯壎二友趙子勤金心餘三友錢假文劉葆初四友孫麥加鍾受臣李廢業孫潤甫五友周子强何振聲主婦陳厚畬家僕陳忠關揆一暮鼓韓蔓生第三幕四爺劉壽綿三友人鍾受臣孫潤圃李輔仁戲迷松介眉請四爺的僕人關揆一車夫顧相如友人車夫羅少雲跑題劉葆初第四幕二爺趙關一四爺劉壽綿家僕關揆一第五幕大爺緒星齋家僕韓蔓生車夫顧相如茶樓跑堂何仲良萬億軒茶座商人金心餘何叔良薛芸田何振生方西園錫載之 
[高等廳十六次以開陳繩被害案（續二十一日稿）]  
　　審判長又問姜屠戸周文潞張麟等以宰猪工錢及開發工錢之經手人等係隔哵别問答多不相合又以姜屠屠戸質之焦升亦無頭緒又喚黄曾緒上堂問其所報告事件黄對以須秘密審判長乃令其簡單寫於紙上黄道陳俾康已寫有紙帖當喚陳上堂陳由懷中取出一紙遞呈審判長閱視良久向黄言此件留作將來參考旋又以宰猪人間陳陳遂與焦升質對後由陳言焦所找爲一姓張之宰猪人焦乃言曾經見過審判長聽焦升說曾見過這個姓張的話遂令焦升黄曾緒陳伯康退下另喚陳璧上堂問其所用宰猪人之姓名與所派找宰猪之僕人等均無所得陳璧又從懷中取出一呈遞上審判長閱畢道你這呈狀内謂報館記載失實的事情答道是的審判長道本案將來不能依據報紙而處理之然總以本廳速記錄爲標凖至你請求之舉可以不必陳璧遂退下審判長又喚添傳之水車舖工人王德海上堂詳問其住址年歲營業等1 
 
 
 

Page 7

 
 
事畢乃又續問其去年所做陳宅水車等事問畢當令其退下又喚提拘在東斜街内住居之兼代宰猪之廚子席譜上堂原來席譜因未在家其妻席孫氏乃隨票　夫到庭審判長當問道席譜是你甚麽人答道是我們當家的又問道他做甚麽營業答道他是廚行又問道他給人家宰過猪否答道曾給人家宰過祭天的猪又問道他有多大歲數答道五十歲又問道他有鬍子否答道有鬍子又問道本廳今天傳他怎麽不來呢答道他上海淀做活去啦又問道在海淀甚麽地方做活呢答道亦不是呌作甚麽園我不甚記得了又問道當眞嗎答道當眞的又問道幾時才能回來呢答道二十八日才能回來哪審判長問畢遂宣告付息一小時至四時餘又復開庭喚焦升上堂問道適才你說那個姓張的在東斜街穿堂門地方另外還有姓張的否答道就是席譜因他是旗人故此他的老姓是姓張又問道張姓給宰猪是誰介紹的答道我不知道審判長令其退下又喚陳伯康上堂道適才你說有個姓張的曾給陳璧宰過猪故此我派巡警前往該處拘傳據稱這個姓張的就是席譜或者另外還有一個姓張的亦未可知你另外再一調查示畢又喚黄曾緒道你以後凡有報告的事件可密封呈於本庭示畢遂集一干人證上堂宣告退庭並定於月之二十二日再行繼續審理斯時董升向審判長聲述道請問大人我董升現在於此案有嫌疑否您問了這些次陳璧有嫌疑否審判長令其退下董升董珍乃兀立堂上仍問審判長道您是按照地方廳原判辦理耶抑是按照您審問的情形辦理耶審判長道法制規條犯人不能質問法官董升又道那麽我這個嫌疑犯算是有了永久紅契據勢必欲將我董升監禁死耶審判長因其不肯退下遂拂然與陪審推事等離座退庭董升等亦只可退出於是旁聽人及律師鄧爾班等乃紛然而散（完） 
[地方通信蘇州]  
　　僞司令解寗前日蘇警廳偵探拘獲僞梁山總司令邵明秀一事已記前報兹悉警廳接奉馮上將軍復電飭將即解寗訊辦等情業由孫廳長派委本廳執法員董君率同保安隊士四名偵探二名督押邵明秀乘火車解赴寗垣矣聞邵明秀係清淮人年祗三十餘歲前清時曾在冷遹師長部下充當兵士繼升排長上年二次革命時投在柏文蔚部下派充連長迨失敗後逃走至皖北一帶經同黨舉爲僞梁山總司令曾經皖將軍懸賞飭緝 
　　又聞孫廳長以窩藏邵明秀之騎巡小隊長龔得禮前曾屬次領欵赴滬辦案毫無結果迨後復在雙鳳樓茶館拘獲黨人炸彈一事又眞僞莫辨兹復窩留黨人其中難保無附和情事特飭將龔得禮收押本廳並派人赴其家再行搜查有無證據聽候訊辦 
　　又率涉之高亦青亦留蘇聽候與龔得禮質訊辦理 
　　孫廳長丁艱給假蘇州警察廳長孫翌接原籍靜海縣來電悉廳長之封翁在籍逝世例應丁艱當即電禀辭職旋奉巡按使復電准仿照前廳長石人俊案給假一月俟假期滿復即行照常辦公所有假期内公務暫由第一科長安錚供拆代行孫廳長本擬于假期内回籍奔喪惟　戒嚴時代不克遠離僅在西善巷庽所守制一月所有廳中尋常公務由安科長代辦緊要事件則包送庽所仍行親裁 
[鎭江]  
　　縣佐之駐在地縣佐官制業已公布丹徒縣應設縣佐一缺曾由劉知事詳請巡按使委任在案惟縣佐官署規定不得與縣知事同城辦事因查東鄉大港爲本邑首鎭地方衝要交通便利且該鎭前清時代本設有巡檢司衙署現下縣佐辦事處所堪駐該鎭即以巡檢司署爲縣佐公署甚屬適當昨經劉知事將應設縣佐公署地方具詳巡按使請示矣 
　　寗鎭間戒備嚴密鎭江施鎭守使近因訪聞黨人擬乘歐戰之際希圖蠢動日昨特撥派所部步兵一營馳往高資龍潭辛豐丹陽各車站駐紮晝夜梭巡以弭隠患馮將軍昨亦洀本府姚參謀赴寗鎭澄淞各要塞調查炮位佈置及器械等事姚君業於日昨乘車蒞鎭聞姚君在鎭查勘象山雩山圌山各砲台後即往澄淞一閱 
　　加收妓捐將實行丹徒縣劉知事前因警察經費不足酌量加收舖捐而警費仍有不敷之慮爰與安警務長商酌擬增收妓捐以資補助如頭等妓女毎月繳洋四元者改收八元二等毎月繳洋三元者改收六元其餘三等四等均照此加倍征收不日即將實行 
[揚州]  
　　敎育會舉定職員江都縣敎育會於二十日午後二時開會公推省敎育會評議員二人當推定方爾咸湯寅臣兩君又推定該會研究部主任一人則以李君豫曾堪以勝任經衆公推亦復全體贊戒 
　　飭催購領官紙南洋印刷官紙廠自成立以來即禀請巡按使通飭各縣按照規定數目認購惟各縣均未能一律購取刻行文至江都謝知事催其速往如額購置 
　　鎖押冒充區長揚州古旗亭街魏某冒充警察第二分區金祖愻在灣子街紋肉巷劉姓家藉查烟土爲名敲詐贓洋五百元嗣爲該區查獲于周二人詳送警察事務所刻奉張警務長訊明確供鎖往犯事之門首示衆 
[南京]  
　　德與華字報交涉寗垣某報云昨駐寗德國正副領事壽爾慈佘福來兩君同詣巡按使公署謁見齊巡按使聲稱貴國上海華字日報名目繁多紀載歐戰各種情形全係鳥有之詞一切專電揑造居多似此惑亂人心關係匪淺除電請駐京公使責問貴國查照報律交涉外兹特前來請尊處代爲飭查上海各種華字報主任編輯發行姓氏一一列表賜覆以便交涉云云 
　　兵艦歡迎總長防守南京下關江面口門之各兵艦昨晨八時均升國旗開駛上游而去聞因海軍部劉總長由滬乘火車蒞蘇游歷一周刻又由蘇抵鎭故兵艦開駛前往聽候差遣云 
　　地産掛號限期日昨督辦浦口商埠事宜劉君以前曾附設洲産掛號處以四月十五日爲截止現查三洲各業戸已經掛號者固多其因道遠或未週知致尙未掛號者當亦不少兹定陽曆九月十五日起至十一月十五日止此兩月内如未經掛號或已經掛號現又轉售他戸者均由該産管業人即速檢齊買地新舊契據曁糧串聯單來處掛號加蓋號戳仍由各業戸收回並無絲毫費用一俟丈量勘騐是否符合行給予商埠執行云云 
[江西]  
　　李廷玉邀免　戒消息　南鎭守使李廷玉濫用職權擅押無辜經陸軍部派員查實呈奉大總統策令將李廷玉視奪軍官軍職交部懲戒現李君交卸晉省起寓棕帽巷地方不數日進　李昌武將軍面陳在贛辦理黨案屬官錯誤實在情形頗爲詳晰聞李將軍以其去年裏辦軍務平贛有功擬即會同成巡按密電中央要求免交懲戒留贛効力一俟復電到江始能定其行蹤 
　　贛垣大雪奇聞贛垣九月十八號八句鐘時忽然天空下雪鵝毛片片飛翔空際其時日交甚大墮瓦融消歷四十分鐘之久始止衆人聚觀時有人謂前清乙未年本城内席公祠及德外蛟橋一帶天兩紅血當以爲不祥今值隂曆七月天氣熱席甚高不知何以忽然下雪與乙未年一紅一白相比例者或又謂雪色白屬金主多事者紛紛妄測是日之雪本城如南昌府背德勝門城隍廟棕帽巷繫馬椿東湖邊等處面積甚廣各處有人登高望遠或以測遠鏡望之頃刻全城傳爲奇事云 
[安慶]  
　　胡思義請緩送覲前審計分處處長胡思義曾經倪巡按加考明保爲皖省財政廳長業奉總統令准其先行送覲惟胡君以甫丁母艱禮應守制特詳懇巡按使暫緩送覲當奉批云現值時艱需才孔亟該員當爲國奮身仍仰候給咨入覲 
　　部令自維金融内財兩部日昨有電到皖令皖省自維金融從速商榷等因倪巡按奉電後即據情令行各縣并釐局一體自求維持方法 
[河南]  
　　竹結麥實之研究田巡按使飭農業專門學校文云據鎭嵩軍統領劉鎭華函稱竊春間奉命防剿白匪道出盧氏縣境呌河一帶查得該處二麥歉收幾成荒象乃附近竹林密結麥穗酷肖麥顆較長採　研食味清以腴收穫至數十石之多一方賴以全活蔚生嘉禾轉慶有秋物理化衍本難測度天和感召信非偶然兹就該處購求少許謹陳鈞座伏祈憲鑒等情附竹實一包據此查竹華結實古稱竹實現在西學昌明凡百植物競言分析該校研究農藝前項竹麥正可考驗其成分以資實用爲此飭發該校查照仰即實地分晰列表詳復爲要竹麥一包隨發此飭 
雜評二 
[美總統與和平（默）]  
　　威爾遜總統在白宫語人謂美國維持人道之能力已爲不合時之和平提議所妨礙所謂不合時者非所提和平條件之不合時而實以此提議爲過早而不合時也證諸近日歐人非笑媾和消息與戰事之正在急急進行則和平之時機誠爲求至然戰事進行愈力即勝負之分愈速勝負一分則媾和之時機即至不合時之提議即可合時美總統所抱維持人道之願終有逹到目的之一日勿以暫時之妨礙而灰心也 
[華字報與德日]  
　　日報紙前以上海華洋各報業日多訾議而對德無評論謂日人引爲遺憾是疑上海報紙之袒德也南京報今載駐寗德領事以上海各華字報消息多失實向巡按署提起交涉是又疑上海報紙之袒英法今日中國報紙亦如我政府正當兩方交　之秋也政府兢兢守中立而詰問踵起報紙兢兢守中立而責備紛來雖然我報紙亦祗知盡我天職而已他又遽暇骨哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[米占元炸彈案續誌]  
　　江寗駐滬偵探員米占元於二十二日午後乘坐馬車經過公共租界芝罘路勞合路轉角被人抛擲炸彈傷及馬夫朱榮才（即倪榮才）及隨護之高榮卿（即高榮奎）朱雲瑞（即米雲瑞）米探員則並未受傷旋由巡捕拘獲形跡可疑之流氓蛇皮阿三（即張阿三押候訊究各情已誌昨報兹悉出事後即由捕頭率同華探錢壽生石仁信及一百四十四號西探前往出事地點調查見是處某烟紙店與某小飯店之玻璃窗均被擊碎並在地上檢獲炸彈壳碎鐵數塊當即帶回捕房以資研究旋經張代總巡得悉以案關抛擲炸彈有碍租界治安諭將張阿三帶至總巡捕房詳細研訊並查得張係探夥曾於光復之初串同揚州鐵血圑員將寓居新閘路之前清浙江鹽運使陳仲禹越界拔往閘北華界經公堂訊辦有案確非安分之徒惟據所供核與炸彈案似無關係且倪等三人受傷尙輕仍飭送押老閘捕房昨晨押解至公共公廨請究先由馬夫倪榮才訴稱昨日午後主人在處復泉園浴堂内洗澡畢登車欲往他處馬始舉步即有人在車後抛擲炸彈其聲甚響但見濃烟迷目不見抛擲炸彈之人主人無惟我輿高米二人腿際略受微傷等語繼由一千零八十四號華捕禀稱昨日午後四句餘鐘巡查至芝罘路見電車馳過後忽聞砰然一聲似開巨砲見一陣青烟倐爾人聲鼎沸知有變端驀見電車上五六人下車内有二人向東狂奔當即追至廣西路經四百零八號印捕帮同拘獲一人業已解案請究俞代襄讞商之英領卓君以案關抛擲炸彈自應詳細研鞫判張帶回捕房候再訂期研訊 
[又有匪徒搶刧押店]  
　　法新租界喇格納路鉅豐押店於二十一號晚間被匪搶刧已誌昨報詎二十二號晚十點時又有身穿短衣之匪徒五人操南京江北口音不等同至法新租界格洛克路歸安里口六號門牌同豐押店内三匪突入店堂先由一匪將所燃之電燈熄滅兩匪將抽屜内所藏大洋九十二元小洋二百二十七角並質下之銀表三隻盡行搜去店主夥乘三匪 
刧之際潛至門口大聲呼喊詎門外尙有兩匪把守即出手槍連開三響嚇禁聲張店主夥等見勢不佳旋即奔避上樓幸未被傷該匪等得贓後乃從容而去嗣經捕房聞知急派探捕到來追獲兩匪經代理總巡石維也君盤詰不認論傳事主到來指認明白再行核辦 
[中立聲中之海軍]  
　　戰艦入江之調查駐滬海軍司令部聞寧垣老江口江面有某交戰國之兵艦一艘駛入下椗查中立條規載明交戰艦隊不准駛入中國境内究竟老江口江面有無某國兵艦停泊自應調查明晰以便交涉聞於昨日電致駐泊江口之建威炮艦長温君等詳細調查具復核奪矣 
　　江元艦換裝大炮海軍總司令李鼎新君以當此保守中立之時防務非常吃緊而江元砲艦船頭上所設之炮口徑過窗遇有緩急恐難射遠爰于前日咨商製造局鄭總辦換裝十二生的口徑大炮鄭總辦准即飭由工務處長謝邦清轉諭砲廠委員黄承慶速將存廠之十二生的大砲一尊督匠修整爲之換裝昨砲廠委員黄君已將是砲修竣飭撥夫役三十旬舁上江元炮艦代爲安設矣 
　　修理機慈砲李總司令查得海軍軍械庫内儲有大小機關炮七尊特飭軍械庫如數檢出送至製造局請代修理以便撥交各艦妥爲安設昨鄭總辦已發交工務處長謝君飭令砲廠黄委員爲之修配聞約在十月間一律竣工云 
[龍上將軍請緝謀粤黨魁]  
　　粤省龍上將軍據密探報稱近有黨魁譚義在上海暗設機關志在勾結被裁軍人及青紅帮匪赴粤謀亂現因所購軍火尙未運到致未出發應請轉電滬地軍警迅爲嚴密查緝等情龍君除飭派偵探來滬偵查外聞已電請上海軍警各機關一體協緝矣 
[楨緝三元會匪]  
　　上海鄭鎭守使近接安徽倪將軍通電略謂長江上下游向爲會匪出没之區近有三元會匪首曹立堂在長江一帶散放票布招收黨徒密布各地近據探報該匪曹立堂有受亂黨利用私運運火謀爲不軌情事亟應懸立重賞嚴行偵緝務獲究懲以絶隠患而維治安請飭所屬各軍警隨時注意偵緝等因鄭鎭守使以滬上爲通商要埠五方雜處該會匪旣散布長江一帶難保不在滬秘設機關私運軍火除飭所屬軍警一體留心偵緝外並飭本署偵緝員在長江班輪埠曁滬密滬楓兩車站隨時偵查搜緝毋任漏網 
[國庫證劵可購公債票]  
　　本埠交通銀行昨致各公署曁總商會函略謂准北京總行函開奉交通部飭如有以民國二年八九十三個月國庫證劵持向各交通銀行購内國公債票者均與現款一律到期利息亦可照付等因奉此本行自應一律遵照辦理爲此函逹請煩查照 
[維持絲業之最近辦法]  
　　楊小川道尹以維持滬市借欵久不解决而滬上絲廠六十家停工者已有二十一家之多故連日冒雨四出會同絲業各董設法維持甚爲迫切兹悉絲廠業董沈聯芳君總董楊信之君已擬就辦法兩條呈由楊道尹轉告政府並面商稅務司以救燃眉之急矣兹將沈楊兩董致楊道尹原函錄左 
　　沈聯芳君函昨奉訓示殷殷以維持工廠爲念莫名感激匯豐借欵當初總商會旣未詢明該銀行若何周濟之方法又未研究各絲廠若何經久之計畫徒以匯豐有銀一語上慰政府下及商民殊不思取締太嚴等於無效反爲工廠暗受影響蓋此欵不能借動必須將如何妨碍難行細情向部中聲說然後可從他議也竊聞鄭鎭鑳使亦以此欵足以維持電部部中不察廠商力量不足就匯豐之範圍五旬以來均係空言無補我使是屢電政府痛陳利害爲廠商所共見共聞兹將詳情由敝總所另行備函陳告其中有續請照會稅務司及領事圑借撥工銀一層將來出口陸續繳還較有着落因廠絲一項全數售於外洋斷難消於國内敬祈先行面商各領事及稅務司議有眉目再行電告政府至於匯豐一款各廠商人取締太嚴力難借動可否先請電陳財政農商部俾得叧籌他法繼續請求免爲前議所阻格也（下略） 
　　楊信之君函維持工廠一案前蒙鈞座商諸美領借用洋銀二百萬元嗣以中交二銀行不允擔保卽置罷議迨後又據商會周會長面告財政部張次長面商匯豐總行洋經理函致上海匯豐可以廠絲抵押備銀四五百萬兩專爲維持工廠而設董等知照各廠前赴銀行商辦詎知該銀行抵銀五成不照成本計算而以現時估價計算毎包抵銀四百兩（毎包即一百斤）須用殷實錢莊本票附存擔保並取怡和洋人估價清單指定某行保險某棧堆貨種種要求實比商人直接爲尤甚復又面商商會亦屬計無所出此項維持並不計及工廠若何延長且以錢莊出票與現銀無二各廠如能得此莊票奚必再向銀行抵押匯豐取締太嚴爲此時絲廠資格所不及最合於錢莊從前受抵之絲繭重行抵出然於絲廠無益也在財政部張次長總商會周長以爲匯豐有此鉅欵必可維持殊不知下情窒碍難行等於無效昨蒙垂詢匯豐商借之 ` 
欵財政部電復已允鄭鎭守使之請然敝總所迄今多日並未奉到鎭署飭知若何辦理之明文本日又往商會查詢據述鎭守使曾令工巡局朱局長到會調查匯豐抵欵本會已將該銀行要求情形及各廠商未能遵辦緣由切實函復朱局長請勿誤會等語理合陳明鈞使所有匯豐一欵各絲廠並未借動分毫總之維持工廠非澈底規畫詎能延長工作而保治安董等統計繅車毎月成絲三千五百擔以舊曆年内六個月計算産絲二萬一千擔毎擔成本九百兩合銀一千八百九十萬兩若照匯豐所抵毎擔四百兩除共抵銀八百四十萬兩外尙須各廠自籌現銀一千零五十萬兩即使匯豐免去錢莊莊票擔保當亦無此能力可以支持延長或謂滙豐毎擔加抵一是兩工廠能否不停謹按愚見推論仍難持久所以迭次聲明公家代籌抵欵終非澈底辦法祗能擇其輕者近者易於措辦者通盤籌晝爲各廠規久遠爲公家籌萬全擬議兩端恭候採擇施行 
　　一周轉貨物由各廠自行支配也董等前已函商錢業董事以繅成之絲陸續掉換已抵之繭並面商殷實各洋商將已售之絲承認利息抵銀六七成大致均可允從惟繭非抵於錢莊及洋行非殷實者有另籌他法總之合羣則重分散則輕由各廠自尋生路免得受外人種種要求而於公家大局不致妨礙 
　　一接濟工欵由公家實力維持也董等前經陳明統計繅車一萬八千部毎月毎車給發工銀煤水等項十五兩現除停者不計外毎月籌銀二十萬兩綜計一百二十萬兩卽可支持至舊曆年底惟以未定抵補方法且未通知匯豐取締太嚴等於無效不蒙大部　復現　先清鈞使面商稅務司候廠絲出口毎擔繳還規銀三十兩即以二萬一千擔核算可先抵補銀六十三萬兩其餘明年再行照辦不難如數還清惟公家無此現銀尙祈照會領事圑在匯豐收存關欵項下毎月撥銀二十萬兩由道轉給各廠取具五家連環保結聲明裝絲出口遵章繳銀以還清爲止 
　　以上兩端事有頭緒（中略）今我中國歲入捐稅七八百萬請於關欵項下毎月借銀二十萬兩仍於出口時繳還各領事當亦贊同也 
[河道已復舊觀]  
　　本邑楊樹浦口前被公共租界工部局打椿建築木駁阻碍水道經引翔鄉經董王銓運等禀報縣署轉請交涉等情曾誌前報前日上海縣洪知事接滬海道尹飭開案查英工部局在楊樹浦口打椿駁出阻礙水道一事前據該知事兩次詳報曁二十三保商民代表嚴鈞清等呈請函致領事拆讓收進等情均經切商領袖領事速飭停築在案兹准領袖領事復稱此項木椿僅爲築堤暫時應用現在該處河道仍復原形矣等語合即飭仰該知事轉諭商民知照云云昨洪知事已轉飭王經董知照矣 
[開浚俞塘之請求]  
　　本邑西鄉馬橋地方之俞塘河近已淤塞該處農民頗多不便現有康銀根等於前日至上海縣公署禀稱俞塘河道淤淺難資灌漑請飭籌議開浚等情旋奉洪知事批示略謂該塘河是否淤塞不通能否就地籌欵或均田均役設法開浚應候飭令該鄉經董查明具復再行核辦 
[内國公債之收欵期]  
　　上海市經董姚文柟等致南市各業領袖函云日前送上内國公債條例各件諒邀荃察兹續奉縣飭省行部局佳電十月底爲第一期收欵截止期十一月底爲第二期收欵截止期十二月底爲第三期收欵截止期如票額已於第一期内認足即不再售二三期等因再省行以毎月五日二十日兩期截數五日以前繳欵者准扣全月利息二十日以前繳欵者准扣半月利息二十日以後繳欵者應以下月起算等因除九月份展至月底仍作全月外下月起即照分期辦法合并奉聞仍盼賜示一切 
[公債經理處今日開會]  
　　滬北中國銀行内附設之駐滬内國公債經理處訂於九月廿四日（即今日）午後三時開第二次特别大會昨特致函南商會總恊理届時蒞會籌商一切 
[美領事索取大麥種籽]  
　　駐滬美總領事薩門司君日前致函楊交涉員索取吾國大麥種籽以便寄回羡國試種楊道尹隨即通飭所屬各縣知事採取此項種籽限日送署轉交兹聞上海寶山金山奉賢各縣已將麥種申送來滬矣 
[紅十字會常議會紀事]  
　　本埠紅十字會於二十二日禮拜二下午四時開第九次常議會所議事件大略如下（一）一報告救護隊改舉陳傑初醫士爲隊長緣由并乘新濟輸船開赴煙台嗣由日本領事通知前敵已有小戰囑卽開赴平度救護乘坐小輪繞道虎頭崖赴度各情（一）報告自軍事緊急以來魯省擴組分會除由吕會長前在青島組織分會請定海敎士尉禮賢爲理事長其餘除烟台原有分會外本總辦事處復在海陽萊州平度等處組織臨時分會吕會長復在高密設立分會濟南分會並出發醫隊赴膠州綜計魯省戰線所在之處業經佈置縝密如果戰事劇烈救護手續似可從容施展至交戰國應行接洽事宜前由總會咨請外部轉知各公使並經總辦事處與駐滬日本總領事及駐烟日本總領事協商轉致日本前敵司令接洽並予保護故此後歐隊赴魯之外交手續毫無隔　（一）前舉張君趾麟暫代理事長旋因日本醫士力勸張君患有腦病不能過用腦力勸其停止辦事故經常議會舉張君爲臨時常議員俾獲贊襄會務但會中事務殷繁沈會長雖力疾到會而理事長一席關係重要未便久懸另舉會員趙君芹波暫爲代理并舉前理事長江君趨丹以常議員兼任顧問參贊會務（一）此次魯省水災有六七縣之廣生命財産損失甚巨水勢之大較之三年前皖災尤烈哀鴻嗷嗷待哺本會迭經該省將軍巡按使及各分會來電告災乞振應即籌募捐欵酌量放賑沈會長當場倡捐二百元其餘各常議員若蔣君星階江君趨丹等亦相繼各捐巨欵以資賑需（一）上年戰事以來會中事繁人少以致上届徵信錄迄未刋佈現在復　軍務賑務相繼而至前次徵信錄未便久擱應即催請前舉查帳員謝綸輝朱五樓二君赶將帳目查核速刋徵信錄分送捐戸會員（一）本會十年紀念大會前定本年秋間舉行現值魯省水災青島又有戰事本會救災療傷在在事繁不暇兼顧應俟各國戰事平定再定舉行日期 
[修理文廟告成]  
　　上海縣知事洪伯賢君曾以祀孔典禮已奉中央頒布而本邑文廟自辛亥革命後學官廢撤主管無人屋字旣已失修器皿亦多散失今届秋祭（隂曆八月初九日）爲期伊邇自應修葺置備以免貽誤特委欵公産經理處丁熙咸經其事現已辦理完竣計需洋三千四百餘元内分修理屋字工料洋三千餘元購置籩豆樂器帛篚牲架等件洋四百餘元至籩豆樂器等項在前清時向由邑人林間之經管聞洪知事仍委林爲保管員云 
[中華醫藥聯合會紀事]  
　　中華醫藥聯合會昨晚八時在保安堂開常會先由費訪壶君宜布該會所發證書因塡寫手續未完准下月初三日常會發給繼由吳仲虎君報告上次評議會議决之傳單兹已印就其文略謂醫界立方藥界發藥關係生命攷求不厭精詳醫界常有字跡模糊及繕寫别名藥店稍不經心毎易錯漏藥界於藥方不加校對亦易致誤用特奉告醫藥兩界勿仍故舊云云繼研究醫學由夏應堂丁甘仁金百川黄杏卿巢松亭殷受田徐薪蓀朱子琴諸君各舉臨證病情與各會員互相討論十一時散會 
[自用馬車改收季捐之牌示]  
　　工巡捐總局朱局長昨日發出牌示云照得本總局抽收各種車捐向分月捐季捐自用東洋車按季收捐自用馬車按月收捐未免參差今自十月份起所有自用馬車一項改照自用東洋車捐例按季收捐仍照毎月一元二角之數毎輛毎季收大洋三元六角以歸一律合行牌示一體遵照 
[閘北船捐易人經辦]  
　　昨日閘北工巡捐分局昨日出示云照得閘北船捐自本局接辦以來各商曁原辦人黄商紛紛具禀請求推廣地點加增捐數前來除另行批示外其就現在地點加捐認辦各禀查明唐商子就爲最長已於七月二十號批准試辦一年在案兹據該商預繳捐欵三個月到局即經飭以陽曆十月一日爲接辦之期所有本局範圍内各項船隻捐章悉仍舊制並不加增以示體卹各船戸遵章納捐亦不得有取巧抗欠情弊致干咎戾爲此給示曉諭自陽曆十月一日起閘北船捐歸唐商子康按章征收仰各船戸一體遵照毋違切切特示 
[烟紙店遇騙]  
　　福佐門内源源烟紙店前日被某甲以兌換銅元爲由向該店執事凌來儀聲稱有銅元數千枚意欲兌換大洋其銅元現在家中凌信以爲眞遣派學徒華正平帶洋三十四元跟隨某甲至大生弄郭長福家中即着學徒將洋取出騐看並聲言銅元係在樓上該學徒年幼無知遂將洋三十四元一併付給甲復持洋往外托言請人估看不意一去不回該學徒情急向郭長福之妻李氏詰問該氏不睬華即回店報告喚到守望巡警將郭長福夫婦一併拘署於昨日轉送警廳司法科移解地方檢察廳經檢察官提案預審之下判郭長福郭李氏分别收押聽候核辦 
[僞造蜀省軍用鈔票案四誌]  
　　四川人藉仁山年逾三十不知向操何業近因携帶僞造之川省一元軍用紙幣一千四百餘張至山東路（即麥家圈）裕啔字號客棧内希圖混售適被四川財政廳駐滬代表劉範青偵知報告總巡捕房派華探目李星福協同西探將蕭及同黨廖輝武先後查獲並搜出前項僞造軍用紙幣一再解送公共公堂訊供管押嗣經原告查得尙有同黨謝某等在逃未獲由代表律師禀請補提在案前日午後捕房派中西探將蕭及寥押解公堂經代理襄讞俞奠生君會同陪審西官英卓副領事復訊先由原告代表律師上堂譯稱前經敝律師禀請補提之同黨迄未獲案然請提之人係爲首僞造爲案中主要人物况僞造地點必在租界因一切黨人均以租界爲道逃淵藪之故是以敝律師並非故意拖延時刻因必須將主要之人提獲方能根究底蘊應請展緩另行訂訊即據被告代表律師上堂辯稱查被告蕭仁山實係無辜受愚今已拘押捕房多日未便再行覊遲究原告律師所請補提之二人聞已知風遠遁未必即能捕獲故如原告律師請求則補提之人一日不到即多延一日被告被累伊於胡底應請明察中西官會商之下即准原告律師請求判被告仍一併還押展緩至本星期五查明再訊 
[追繳輪船租金之枝節]  
　　許景文前向賚賜洋行租賃輪船一艘租價除付過外尙少洋三千七百元賚賜洋東即在買辦吳春林名下將租洋扣清吳向許景文索還無着控經法公堂判許交保許因無保人將道契一張作抵出外料理後仍置之不理傳案押追一面由原告代表蒲石律師禀准將契地拍賣抵欠現祗賣得洋二百五十元不敷甚鉅故又提案訊追許供該道契實非自已之産向某洋商借來暫抵可否備洋贖回歸還洋商聶讞員判許還押再候覆訊核辦 
[塘灣將有小輪]  
　　本邑西南鄉塘灣一帶鄉民來滬者向均搭乘航船諸多週折近有該鄉公民彭召棠等擬在該鄉創辦小輪以便行旅特至上海縣公署禀請立案現洪知事已飭該鄉經董查明此次該公民設立輪埠辦法是否妥洽與該處航船生計有無窒碍着即據實具復以憑核辦云 
[外銀裏銅之手鐲]  
　　昨日午後有住居南市大東門外向爲小販之蘇本昌將手鐲一隻携至毛家弄益昌與内求質經櫃夥察得該鐲外包銀皮實係銅質立即扣住送請第一區警察署根究來歷據稱由相識之婦人王周氏托代付質旋傳該氏質對供認自知銅質故托代當洋二角並無别情署長以事關期騙飭送地方檢察廳訊明核辦 
[婦人代帶烟土]  
　　南市水巡隊偵探陳榮華於前晚七時在油車馬頭查見一艘形迹可疑陳即上船查問來歷並檢視行李中有尺餘長之洋鐵小箱一只携之頗重旋有女客王汪氏出爲聲說日前由周莊來申住居北市滬台旅館内今晚起程回里有人托帶土藥共計一百七十四包值價一千元之譜並現洋一百五十元當將該箱鑿開 
檢閱無異遂將該氏及舟子胡銀泉楊德山連同船隻一併帶至水巡隊由潘隊長飭送警廳司法科預審之下解送地方檢察廳訊辦 
[罰者自罰犯者自犯]  
　　閘北檢察分庭前日起訴之烟土犯業經審判分庭孫推事判决谷生林帶土二兩半罰洋二十元黄養身帶土六兩半罰洋一百元朱吉生帶土四兩半罰洋二十二元謝高發帶土十兩罰洋七十元李金山帶土六兩罰洋一百二十元仇阿虎帶圭四兩半罰洋八十元章福祖帶土一兩罰洋六十元邵南卿帶土五兩罰洋六十元桂和功帶土九兩半罰洋一百五十元徐小根帶土七兩罰洋一百元劉佐良帶土十兩半罰洋一百二十元五光侯帶土六兩罰洋二百元尙有王長泰帶土八兩金子新帶土十兩許少宗帶土十兩八錢均解地方檢察廳究辦 
　　五區警署前日又獲私帶烟土犯錢維卿即錢惠卿陳炳南等二名抄出膏土三兩餘一併移送檢察分庭押候起訴公判 
[物腐蟲生]  
　　昨有陳阿桂者私帶烟土值洋三十元及土皮一包行至十六舖地方爲三十六個黨匪徒探悉向之拆梢不遂將陳所帶之烟土如數搶去逃逸陳隨後喊追該匪知事不妙將土抛棄途中事爲守望巡警得悉將陳拘獲連同證物解送一區警署轉送地方檢察廳收押候訊證物暫存 
[註銷糾衆嚇詐案]  
　　泥匠張少卿控同業周生糾衆在塘山路持刀恐嚇刧去鈔票洋九元由公共公廨訊判押候補傳康小弟李松濤到案質證在案昨由捕房將二人併傳到廨與周質訊之下因原告證據不足判將案註銷被告開釋 
[匪徒攔刦行人]  
　　前晚有某甲至美捕房報稱頃間行經柜子路鐵路醫院旁荒場口被匪徒三人攔住去路拔刀恐嚇搶去金戒一只現洋五元該匪等即棄刀逸去捕頭聞報立飭中西探捕前往追拿惟已查無蹤跡矣 
[德商索償損失]  
　　德商開佛爾乘坐機器脚踏車在圓明園路試騐速率詎自蘇州 
 
 
 

Page 11

 
 
路駛至北京路口被東方匯理銀行經理華人朱某所樂之汽車撞翻跌傷並撞損車輛遂延代表德雷司帮辦莫　律師控請公共公廨追償損失前日午後由廨傳案會訊先由原告代表律師借原告西人上堂譯訴當時被撞情形並繪該處及車行路線草　呈案請追被告亦延梅吉言律師到堂代辯多時關讞員商之德領襄君判被告交原保候再訂期復訊核奪 
[定銀借欵之爭辯]  
　　德商匯順洋行控朱智記不理借銀五百兩前日午後由公共公廨傳案會訊先由原告西人韋金生（譯音）上堂請追質之被告延律師到堂辯稱此欵係原告定購棉花所付價銀今不但不出定貨反以借欵控追應請明察復據原告供稱自歐洲戰事發生即公同商定所有已定未出各貨全行作罷已得華商同意况前欵並非預付貨價爲係被告預借自應作爲借欵開讞員以原告所供情形是否商明允洽尙須調查遂商之德裴副領事判被告交原保候函請線商會查獲再行訊核 
[拐逃毫無證據]  
　　陸孝堂前偕見證鄧阿榮投法公堂控稱小民推車出外至晚回家妻子忽然不見鄧目見王小三子携同妻子出外言同往英界看戲一去不返實已被王拐逃求請訊追而王則堅不認拐故判管押候查在案現甲捕房禀稱查得王素來安分拐逃一節毫無實據解請核示判將案注銷 
[婢女被虐之餘痛]  
　　女孩桂香前在法界迷途由捕帶至法公堂判令發堂留饗候認在案昨有楊金寶投捕房禀稱桂香係是使女私自沈逸今蒙留養求請給領當將桂香在堂提出解送法公堂語示據供被主婦凌虐不堪如隨主人回家性命難保供畢哭泣不止堅求超生判仍送堂留至及笄擇配 
[兇犯押候起訴]  
　　婦人潘劉氏在地方檢察廳禀控徐福楨將伊夫潘仁香謀害斃命抛尸無蹤經汪廳長飭派法警將徐及徐之二房東徐陳氏一併拘案由檢察官迭次研訊明確判令收押候起訴審廳核辦 
[索討工資之衝突]  
　　江可二昨在元芳路與陶阿福素討工帳互相肆毆被捕一併拘入捕房捕頭飭江陶出外理處不准再行爭吵 
[竊取鉛字之嫌疑]  
　　字林西報館西人台維司控北四川路源康印字店股東粤人無才楚竊取鉛字昨由捕房將梁拘解公共公堂請究原告偕證西人及代表律師上堂聲請訊究訊之梁供起案之鉛字係向順利印字店借用並由順利夥友區楚南投訴梁向該店借用情形關讞員商之英領康君判梁存洋二百元保出候再訂期研訊 
[指使行竊之不實]  
　　廣東女子王實珍因竊取其姊同居人趙偉人之衣物由捕拘解公堂訊問據稱係其姘夫童葆喜指使行竊判押候補提人證再訊在案昨由捕房將童拘解公堂質訊不實以童無干省釋該女姑念年幼且無父母依姊度日判候函送廣肇公所遣回原籍 
[西人失竊之嫌疑]  
　　台弗司輪船上西人時常失竊從未破獲前日又失去金鎊銀表皮鞋等件值價百數十元報請水巡捕房派探查緝昨由該捕房偵探何阿春在該輪船上查獲嫌疑犯顧文桂一名解送捕房移解地方顧收押候究 
[包探獲賊]  
　　日本人某甲住居漢聲禮略昨投捕房報稱有脚踏車一輛放於門前被賊竊去旋經包探李明泉緝獲竊賊陳阿四押候解廨訊辦 
[出店私取紙料]  
　　振華紙號主沃少甫至法公堂控被出店胡少國私取紙料共有七次之多值洋九十五元均交學徒陸宏增運往胡雲仙處窩藏現胡雲仙將原贓向人求售始得察破報捕將胡少國拘案有陸宏增可證請提胡雲仙訊追陸供詞相同訊之胡一味支吾判胡管押候補提胡雲仙到案再行訊核 
[汽車夫違章受罰]  
　　捕房解汽車夫胡紀林至法公堂禀稱前者捕房傳諭各汽車夫在熟閙之處不准疾馳今胡不遵章程開足快車有犯禁令故解請訊辦胡供後來不敢再犯求宥判罰洋二十元充公 
[公共公堂瑣案]  
　　浦東人金鼎生前因竊取阿而盤路九號住戸洋人兩衣由捕解案判押西牢三月期滿帶堂再核在案昨届期滿由捕房解案請示判送浦東警局嚴加管束 
　　施林標在南京路二十八號門牌開設食物店因收拾不潔被工部局衛生處查悉以其違章昨將施傳案請示判罰洋二十元充公 
　　王招生蔣福壽前日同在廣東路四百九十五號門牌某酒店内沽飲酩酊遽將議酒店夥王生德兇毆被控捕房昨由包探將二人解案訊明判各罰洋三元充公無洋改押三天 
　　雉妓汪小妹李桂蘭王老三金三寶趙月仙張月卿妓傭吳王氏均因深夜在途拉客由捕拘押公廨昨晨解案訊明判各罰洋三元充公無洋改押三天 
[謝劵]  
　　法租界三洋涇橋民興社開演新劇承於二十三日惠贈戲劵數紙書此誌謝 
雜評三 
[不戰與停戰（訥）]  
　　日人所述外人之推測謂青島决無可守徒苦人道前美領事調停其問或可不戰而降此種傳說吾謂較歐洲議和消息更爲無望也議和消息不過太早將來終成事實而此則無成事實之望蓋德人方欲守至一人一彈俱盡而後已且其軍隊以遲戰爲不樂咸有磨礪以須之概尙遑暇顧及人道然據今日青島歸客言則地方已不堪其苦故不戰之消息亦我人所樂聞也 
　　外人論歐洲停戰之機會或不在軍事上而在經濟上之迫壓也蓋以經濟影響所迫之痛苦非可勉强忍受自戰事開始以迄今日工商各業無不露凋敞愁慘之狀非特交戰國也即以中立國所受影響言之較之身當戰衝者宜有天淵之别然而市而蕭條金融停滯工商各業之呌苦已不堪言試觀上海一地之現狀可以知其故矣 
來稿 
[青島最後之遊記]  
　　逸民由濟南寄 
　　予以最後之青島游記及一切情形轉告貴報之前予爲 
商業上事件特備有美日德三國之護照赴青島十三號晨由濟南動身乘火車至濰縣因濰河橋樑被水冲去三段故到濰縣住一晚次晨（十四日）步行三十餘里至第三站方有火車直逹膠州惟膠州城内外皆成澤國於是坐騾車進城十五號晨至塔埠頭適有德國小輪一隻從於膠州碼頭予以護照與彼看過方許上船而船上有水兵八名大約爲各處巡查船隻之用且德兵有遠守於膠州險要地處者故毎日來往總有小輪七八隻以備添換守兵予抵青島碼頭時已六下鐘矣據云當晚有日兵馬隊三四十人抵膠州次日（十六）又到步隊三四百人予登青島即住於亨利客寓七時開飯皆在地樓之下因上面不准點燈故也八時後路上不准再有行人如有走者須有口號否則格殺不論而日本之雙頁飛機毎日午後一二時卽到青島察看一週德兵見之卽開槍燃砲攻擊因飛機過高皆未能命中十六號由飛機上擲下炸彈三枚一落於子藥庫之牆上炸去牆一小片一落於大包島之中國房子内即炸倒六七間一落於膠州街未裂刻下青島尙有華人千餘人大約工人車夫耳據云德兵有六千人眞正陸軍只二千五百人尙有三千五百人乃微備之生意人耳有兵船六艘碇於前海口邊後海有日本兵船二艘（一雙烟囱一三烟囱）據云因擱沙被德兵船圍進者膠督衙門前備救火水龍等件十七日由青島乘小輪返膠州到碼頭再用小船渡進惟碼頭以外並無半隻船矣皆被德國人拘於青島耳及進城時日兵一一盤問甚嚴在敎堂内住一侂次晨（十八日）即欲出城而各城門皆有日兵二十人把守不准人出城即有護照亦不放行後予去見兵官由兵官派兵四人護送出境用一人挑行李只有物二件挑至離膠州十五里之大行車站竟需洋十元由大行借一壓車至高密再求站長特放車頭一掛客車一輛送至坊子及至十九號下午方回濟南想近日膠州日兵更集矣予到膠州之日據云日兵大隊住於離膠州七十二里云云此乃目覩之實情也 
 
 
 

Page 12

 
 
   
 
 

Page 13

 
 
自由談 
游戲文章 
[戲擬做官保險公司廣告] [  無聊]  
　　竊維宦海風波夙稱險惡仕途升沉至難捉摸當此國基草創法令未周升轉賴暮夜之金文官乏保障之法做官危險已臻極度而環顧市廛獨無官險之一業是不特官吏所觖望抑亦社會之缺點也同人等深維失職之痛彌增惻怛之懷用發宏願招集厚資特在京都運動街夤緣胡同内賃定高大洋房一所開設中華做官保險總公司於各省各道各縣治所在遍設支公司分公司及經理處專做各項官險生意凡民國官吏不論爵位之崇卑年齡之大小一經投保本公司當用種種親當必要之方法代爲運動俾得久於其任即有天災不可抗之事變發生非人力所能挽救亦必按照其毎年所得之純收入立與賠欵以償其損失庶幾袞袞當道得竟其搜括羅織之經綸晃晃鉅公咸有一終身任期之希望實於假官前途所裨匪尠現經佈置就緒不日開張保費一項特别低廉政界諸公敢請惠臨一試方知所言之不謬也投保簡章具詳如左 
　　（一）本公司備足資本銀八千萬兩適與全國歲入之總數相埒殷實可靠敢自詡獨一無二 
　　（一）投保人於受　之先須經本公司特請之運動學博士馬屁大專門家牛皮畢業生三人公同檢驗以定其所保之年限 
　　（一）本公司恭請前清之督撫尙侍五十人三十年老州縣一千六百餘人留學東西洋大學卒業生三千人分往各投保人處指導政略以消極的消滅失職之原因 
　　（一）本公司以重金特聘著名姨太太萬名乾兒乾女八千名古玩舖舖主千名銀號錢莊及銀樓經理各三千名不時向上峯關說以積極的圖謀位置之穏固 
　　（一）本公司禮聘駐京各國公使爲顧問員以輔助前列各員之力所不逮 
　　（一）本公司保費即依國家九品叙官之法分爲九等 
　　（一）本公司僱用前清老幕收發各萬人隨時赴投保人處查察一切進欵各投保人務須盡情吐露以備萬一落職時得受相當之賠償 
　　附則如欲知詳細章程請函知或親臨本公司索看可也 
　　中華做官保險公司總董夏痧山經理金銓等啓（四） 
詞選 
[蘇幕遮堆絮格用范文正原韻] [  莽漢]  
　　杏花天芳草地眉掃螺峰眉掃螺峰翠瓜字年華流似水已隔蓬山更隔蓬山外杜鵑瘦胡蝶思酒病懨懨酒病懨懨睡鴛被懶熏稱體倚脈脈相思脈脈相思涙 
[南謌子題方仁後先生玉照用原調]  
　　屈閭懷沙賦楊雄解客嘲奇愁怎耐酒杯澆嬴得名山著述等身高風緊盤胡馬雲横射遠雕健兒誰與賦同袍只有元龍豪氣最難消 
　　搔首呼天問愴懷斫地歌中原靈氣已無多底事燃箕煑荳儘銷磨骯髒迥風劍微茫挽日戈寓言十九富搜羅偷向花隂殿卷破愁魔 
筆記 
[玉霞] [  韋士]  
　　項生偕友陸生賃宅僑寓於寗入校讀朝去暮返以爲常居停黄姓亦縉紳家項生嘗聞居停内室中亦有人讀謂是居停子姪耳一日項生獨立階下見有女郎自外入睨之麗甚女見項生頳面低首而過項生亦自怨不應佇立階際致窘女郎陸生素愴狂遥見艶影則自室内奔出女郎已去陸生謂項生曰此居停女日日誦書者也年才十九歲耳項生嗤其傖不與談而罷居停夫婦老家事悉女郎司之頗以才幹稱名玉霞其父母毎謂之曰玉兒爾雖幼然能洽事吾輩老恐擇偶不當汝意爾可自擇之他女子經事少無閱歷非聽父母老年人命不可若爾吾輩頗信爾爾有所擇吾必從爾志玉霞旣傾重項生思通欵曲是日之遇玉霞曾睨項生惜項生拘謹未之覺然玉霞自是益思幕項生不置一日項生小病與陸生分饌而食玉霞特命傭婦治項生饌必潔必精饌成先嘗其味不合則調劑之必使美好始命傭婦持以呈項生項生偶訝曰饌何精美乃爾傭婦低語曰此玉小姐意也項生無言可答但曰爲我謝玉小姐隆渥之惠已銘肺腑項生病痊入學去玉霞置箋項生案上書册内箋曰蓬華之家屈辱君子久慊于懷君子又病是吾家不潔玉率奴婢不嚴君子一日病玉一日心緒歷落未嘗少寗君子夜咳玉起治茗媪婢已寢無人賚致玉欲自呈忽念當避嫌始止然已持茗在君子室外嗟乎今幸而君子痊矣玉心略安然願君子勉加餐飯愼御衣服務學勿過勤玉當躬率奴婢盡心伏侍使君子寓此如在君子家而有一弱妹爲君子侍也項生是日歸果閱此書惜至夾箋之上二頁已止卒未見箋見則當感玉霞至于極地以項生亦多情者也陸生向項生借書項生即以是書與之而箋爲陸生見矣陸生喜爲奇緣乃作箋覆玉霞陸生本不通文箋中均恫喝語曰不與我好者必揭箋辱爾玉霞得書泣思告父母又羞乃乞陸生曰請隠惡必有以報陸生悅玉霞以繡囊贈陸生陸生曰吾所企冀者不止物件必不從者吾昌言于市耳玉霞愧恨交并遂成疾其父母泣問故曰我輩老且死玉兒何事至此曷相告勿自苦且苦我二人也玉霞乃泣陳前後事其父母慰之曰兒勿慮速安兒心我輩誓必成爾志時陸生故以繡囊眩項生項生曰何來閨人物陸生笑不答但以手内指項生知旨自念我前聞傭婦言謂彼待我好吾頗感之今乃知是淫婢子此地不可居當遷之他乃辭于居停玉霞聞辭一痛而暈其父抱之哭其母奔出抱項生曰少年救我我年五十我夫年、 
五十六兒無兒只有一女少年救我女强掖項生入室坐玉霞榻前玉霞父歷述事由項生悔又見玉霞已醒宛轉啼繡衾中因含涙曰玉妹勿悲我未娶今誓于天地願與玉妹偕伉儷也玉霞聞言微笑而涙亦隕項生出是日項生與陸生俱遷笈離玉霞家項生歸家禀其父陸生則居停下令逐客也（二） 
小說 
 
[第九圖喬探]  
[花木蘭傳奇] [  天虚我生]  
　　第九齣喬探 
　　（小生花咬兒上） 
　　（仙吕）（點綘唇）展放愁眉倒難忍受歡心驟大趁人謀合是奇緣湊 
　　來此已是門首不免整整衣冠好拜見我哥哥者（叩門介）（小旦花木難上）却將無意事聊試有心人外面叩門敢是兄弟回來了（小生）正是（小旦開門介）（小生）呀姐姐方纔林老丈講來說我家却有個哥哥如今回來了敢眞有這事（小旦笑介）怎麽不眞方纔林老丈替你送餉轉來還對我哥哥講願意同守一驃給哥哥倣火伴去呢（小生喜介）哈哈天不欺人果眞我有個哥哥在着呀姐姐快引我拜見哥哥去者（小旦）爹爹方纔睡穏你莫要高聲驚覺待我請哥哥出來相見便得（小生）如此甚好願將一揖酬天地拭凈雙眸見阿兄便煩姐姐相請一聲（小旦内喚介）呀哥哥有請 
　　（旦扮武生白袍雉尾立門介）來了（揭嚴出場唱） 
　　（前腔）俠氣横秋片袍一抖登場驟巾幗封侯顧盼空前後 
　　（問小旦介）這敢便是兄弟（小生問小旦介）這敢便是哥哥（小旦）正是（小生）拜見哥哥（旦不當兄弟）（同福介）（小生）哥哥請坐（旦）兄弟也坐了（小旦暗下）（各坐介） 
　　（未完） 
[家庭小說嫣紅刧（四續）] [  常覺小蝶合譯天虚我生潤文]  
　　林木蔚翳月光自密葉中斜沁而入照見叢樹影外乃有極大之廣場中建高屋外觀頗形壯麗就此屋宇而論居其中者非歲入五百鎊殆不能亨此庸福然而福郎昔司老牧師廉俸所入殊不逮耳彼敎區中之敎徒乃以此宅奉養牧師是其尊崇之心已可概見福朗昔司自禮拜堂出不過十五分時間可抵此宅故予亟當趁此十五分時間之隙叙其屋中之事矣此屋在疇昔之日老牧師嘗以餘屋賃與隣區之副牧師愛克敦者同居共炊相得甚彰就經濟言固於福郎昔司太梯不無小補非然者老牧師家中安能用二臧獲蓋其子女之敎育費歲出金額已佔其歲人額十之六焉今愛克敦已他徙故密司脫太梯與密昔司太梯皆深望有人往賃其宅而爲愛克敦之續此一事實與吾書有關故不得不提前以告讀者此時老牧師方在蹄涔中濡足而返而其起居室中乃已顯出一種愉快之景狀一若歡迎此老人之歸者此起居室乃在高樓廊廡之下面臨廣場軒宏無匹四園林木列爲屏障室中爐火方熾照映四壁放爲異彩案頭置一茗盤一古式燭奴立於其後猶未燃也蓋爐火之光已足代蠟上有方鏡光燦燦然鏡中涵有妙年女郎之影衣裾飄拂方在爐火光中躑躅而舞而屧聲點地輕妙如檀口中復嚶嚶而作縻縵之歌舉動中節長髮被肩膚色熒如有類紅玉不必謂有十分之美色而其一種婀娜之態已足令人望而生愛蓋其天機活潑遂覺一舉一動必露天性雖欲弗愛弗可得也眉宇間於瘟柔中寓英爽之氣面雙眸炯炯則於懇摯中寓莊重之態人謂老牧歸之眸子足以使人消除暴氣此女郎者且足使人生愛心矣衣紫羅闌色之衣雙袂甚短露其半臂皎如雪藕衣之下緣作胡蝶形僅能被膝而蝤蠐之袖袒露幾及其胸蓋當時小女郎之衣裝固如是也此衣若在日光中視之實已敝舊伹在爐火光中翩翩而舞則覺姿態横生新衣轉不如其貼體也（未完） 
　　謝贈新劇家朱雙雲著新劇史綱目詳備附以名人序言諸家雜作讀之饒有興味昨承惠贈一册書此誌謝并告讀者 
 
 
 

Page 14

 
 
   
 
