# 1883 - 127 - 4903602

 

Page 1

 
 
[新印子史精華出售] [  點石齋主人啓]  
　　子史精華一書向惟大版計坊間出售者每部訂為四十八本卷軼繁重携帶不便本齋現出重價購到　殿版初印者用石印照相法縮成兩厚本而字蹟仍然清晰可玩天地頭格外放寬部面均用綢綾外加細木套板準於三月十六日出書每部價洋兩員欲購者祈向上海英界三馬路紅禮拜堂南首申報舘間壁申昌書畵室兌取各外埠賣申報人處亦有發賣此布 
[吳湫機器開沙局說]  
　　精衛塡海而海不可平愚公移山而山爲之徒其精誠一也而事則有濟有不濟何也無術以神其用有必成之志而乏必成之術以副之耳夫大巧若拙倕銜其指明乎巧之不足恃也然時至今日人心之巧巧不可階用術之神神幾於化假令倕也生今之世與良工競巧縱十指并用伸屈不遑酸楚若酼之浸一技之長猶難必擅尙何容倕指終銜乎惟其心巧故其術神惟其術神故其力少而功多其行事也亦能古人之所不能如歐羅巴東境之蘇彝士水道其巳成者也中亞美里加之帕拏馬水道其將成而未成者也開一線之渠捷萬里之路古人非不知也知之而力有未逮也我中國東南二面皆際於海故堪與家有天少西北地陷東南之說不知大瀛之外更有何物海外之地如九州者九太史公編次虞卿之言曾述及之論者以爲痴人說夢以爲說夢者是誠夢夢耳道咸以來海禁大開萬國通市口岸以次增廣而商貨之輻湊帆輪之雜沓以滬上爲最盛舟行出入則吳淞港口在所必經以滬爲腹淞也其喉洵國東門戶也其外港口處有銅沙斜探入水橫亘其間舟之吃水過三拓每拓以六尺計三六得丈八未爲過深巳虞膠閣是以公可輸船長至五十丈者胥挂外口利涉者病焉通商諸國屢以疏浚請我國人士多以海防失險爲疑主其說者十殆八九夫海防者其暫利涉者其常挑而去之逹變通權仍不失海防之險臨時備敵第須鑿巨舟沈之而已何必防噎而絕食乎昔有富室防盜局鐍其門而壁以銕通飲食於个出入必騎牆而上下賓客殊苦其勞請闢焉主人不可日吾有戒必客曰韓非子不云乎矢來有響爲銕甲以避之矢來無響爲鐵室以避之防盜之術亦多矣無宼自驚毋乃不可宜啓門戶而嚴其防俠其將至而閉之一舉手之勞耳主人勉從之宼竟不至久而處之坦然乃悔從前之過計彼慮疏浚吳淞而失海防之險者不爲外人所竊笑者幾何邇來執政因時制宜如其所請深惟至計幡然攺圖籌經費購機器於泰西今已安置妥帖放舟淞陽尅期興事勒限告成原議六十旬日其間休沐之外誤於風雨爲日若干不更扣算近復議短其限以年爲期成功更速典領斯役者爲王睛生觀察張翰卿太守薛梅溪刺史朱和甫大令皆一時之俊深通西法才識過人必能共襄斯舉相與有成可跋足而侍也按是船之製以機器運斗杓以斗杓起泥沙而貯之船船滿駛而投諸遠海其局設於工次諸君輪値登舟以均勞瘁將見泱泱海水得暢其流因其口岸寬深賈舟往還遂忘貸載之重若鳥翼然下有培風則體輕而行疾舟以烏喻培翼之風載舟之水也曩以水不源舟不浮舤輪之巨者恐觸於淺挂口而泊百貨有過撥之煩且多損失今而後積弊可除矣合友美國博士林君樂知嘗爲余言其國之有紐約猶中國之有上海也崖竣而水深百丈之舟行無滯礙惟港口下有隱礁舟出其間每罹破沈之厄人力苦無所施曾以機器鑿空之缺其中隱然如門舟行稍偏仍有觸玖之患遂以猛力火藥置諸匣中伏匣於水之腹石之脚內設引電之銅絲牽之至岸適有少婦抱一嬰兒來觀當事者卽語少婦持嬰兒手以一指按縣之末觸手響騰如天之崩地之坼須臾聲息烟消隱礁化爲烏有吁尙巧而不尙力嬰兒之一指勝於五丁其術亦神矣哉 
[諭旨恭錄]  
　　○三月十一日奉　上諭前據總管內務府大臣奏遵查郎中齊克森布叅欵請飭俊又指明夤綠何人及何人受其夤綠等語當諭令俊又指實具奏兹據奏稱夤緣蹤跡非外人所能得其底蕴齊克森布優缺要差莫不兼攝使非衆論譁然何敢無故糾彈等語銀庫郎中齊克森布被叅各欵業據該管大臣確切查明並無不合卽着母庸置議該大臣仍當隨時察看齊克森布能否稱職毋得稍涉瞻徇至御史雖准風聞言事必當詳加考察確有依據方可入告若以亳無實據之詞率行叅劾冀傅敢言之名亦難逃朝廷洞鑒也欽此同日奉　上諭翰林院侍講陳學棻奏武英殿書版闕失請飭查明補刊等語著該管王大臣查明現闕書版先將經籍補刊餘俟陸續刊刻完全用備觀覧欽此同日奉　上諭河南巡撫着成孚暫行護理河東河道總督慶裕着卽迅赴新任漕運總督着譚鈞培護理欽此 
[本舘自己接到電音]  
　　○本舘昨日接得在津友人專發電音到本舘有三月十五日　上諭一道敬謹譯登○三月十五日奉　上諭彭玉麟奏瀝陳下情懇請收回成命一摺彭玉麟宣力有年聲望久著是以簡授兵部尙書用資倚任兹據奏陳病狀廣系良殷着訪尙書加意調理一俟病體稍愈卽行來京陛見毋庸開缺欽此 
[越南績聞]  
　　○香港循環日報云越南之亂已錄前報兹復接到初二日海防西人郵筒云二月十八日法兵進攻南甸城一時砲火若雷轟鉛丸如雨墜越兵不能支翌日城破法兵據而有之是役也法兵被傷者祇數人而已遊擊哥利之足爲彈所傷綦重業經醫生察騐將足截去未知其果能奏效否也南甸總督於城破時𨓜出潜遁於是省之南意欲紏合餘衆再整戎行復與法國相抗聞總督麾下現尙有兵一萬二千至一萬五千云是其士卒亦可謂衆矣何以不能背城借一也曩者河內之役城破之日總督黃子遠死之見危授命城亡與亡斯無媿爲守土之臣焉矣法國協鎭利威昨經駕有礮船三艘前往河內越人見法船來欲與爲難因擐甲執戈以待其至二月二十日有越兵一旗頗稱勁旋由北連處地方馳赴河內法軍聞之卽遺水師兩隊並由理柯弼兵船撥兵一旂以敵越軍二十二十一兩日互相鏖戰炮火殷天有若赤龍萬道越軍今爲法兵所敗大潰而奔退駐北連遺失大砲數尊皆爲法軍所取是役也法兵傷者七八人而未聞有殞命於疆塲者也越軍中有華人所持快鎖甚屬精捷惜其未諳施放故不能收效也二十六日有法勁旅一隊約三百人並有砲船兩艘隨其後由河內起程前往北連河口毀越人所築之閘盖越人恃此以阻截法之船舶者也昨有嘉新及魯甸兩砲船由香港至海防聞域多利士友威剌士兩船不久亦將駛至由是艨艟巨艦羽集鱗萃法與越人必决一戰以分勝負然越非法之敵也中朝要當爲之從中調停保小邦扶弱國持危定傾以底於安謂不 
 
 

Page 2

 
 
當以義維持之也哉 
[般鳥瑣錄]  
　　○西歴三月初一日般鳥消息云西歴正月六日有濱架火船由新嘉坡至古達搭客中有名生達士者善於栽種烟葉現爲華人沙答公司所延請將在山打根察地種烟以弋利源聞生達士稱說西邊瀕河一帶土壤肥沃所產烟葉幼薄柔軟品屬上等云又山打根消悉云正月十六日有福建火船由港載有華人五十名到是處並拳卷偕來君公家業經建屋使之安居華人之不携卷屬者每人給以地半英畝有眷属者給以地一英畝或一畞有餘俾其耕種以爲恒業並不抽納地稅以此可見公家厚待華人其恩爲不可限量矣以後趨之者安有不如水赴壑逹哉以上節錄循環報 
[奉省近聞]  
　　○前報韓某盤踞奉省邊外近爲吳星使招降一節兹得營友人書謂此事固信而有徵業奉　諭旨准其仍率舊部錫以頂戴且在該處丈地升科惟不許如從前之偷挖金窟耳當韓之未投誠也每年結納官塲不下萬金而猶終日觳觫今則每年賦稅僅供千餘金可以坦然無慮吳星使待韓以恩信韓亦感激圖報現在錫名曰世忠惜其年已耄老子又庸碌不克負荷舊部中不乏幹才未知將來何人代領斯任也 
[夏姬再世]  
　　○劉家婦者錦州農人女也五易其夫悍名播遠近復歸劉某故以劉家婦呼之今年仲春其鄉人有事于營口與三四友人作葉子戲茶餘酒罷述婦生平事甚悉據言婦初嫁某甲甲固小康之家也婦入門卽慵奴其夫甲猶以大度容之未幾而婦益肆家人子女雖欲仰其鼻息而不得昕夕嘻嗃田園荒蕪中不能忍欲還婦而商之於岳岳曰女已嫁人非我所能主甲再三言之岳曰容與女商之次日以告女女曰彼欲逐我我偏不去彼將奈我何旣而曰欲我去亦非難事惟須給我養老資耳經　人爲之緩頰令甲出金贈婦婦乃將衣裳簪珥盡挈以去而甲則居然脫累矣旋有某乙羡婦之金遺水委禽婦亦利乙之產因而許之歸乙未及半年卽以向之待甲者待乙乙不能堪亦逐之悉如某甲之所爲遠近見者方以爲自此以後無人敢問鼎矣而不意其又嫁某丙亦如之嫁某丁亦如之及歸劉某則所謂良人者巳屈指而五矣婦又不願碌碌依劉欲作黃鵠之高舉而名聲藉藉人咸以夏姬目之適有某姓者貧而鰥不事生業日以賭博爲事觀婦之多金也托友往聘之友曰嘻子不聞五人之事耶殷鑒不遠吾竊爲子寒心某曰不然五人者均有家財故爲所累吾孑然一身何患焉遂要之未及兩月婦故態復作某思所以制之者而未舟其隙也一日赴市購牛肉一斤酒一壺昻然入門藏牛肉於袖乘婦之不及防也反縛其手又束其足盡剝其上下衣若刲豕然婦伏也駡日爾欲何爲某佯若弗聞也者暗炎牛肉於鍋而另以刀割婦之臀謂之日爾之妬悍我所深知爾館攫人財我獨不能食爾肉乎婦始猶詬詈某則據案大嚼行所無事然其所食者生肉而非臀肉也婦蛞伏在地故未之見耳及割四五次婦痛甚乞免某故大聲曰須飽食乃己婦哀懇益切某乃以刀攙具創而問日爾固首肯耶婦諾諾連聲並告以鎖鑰所在某乃搜其所有藏於別室然後釋婦息餋半年臀創如愈然婦念及割臀時事猶覺心虜碎裂一日某自外歸婦方瞰飯急離坐笑問日適從何來蓋亦每飯不忘鉅鹿之意也噫悍婦之肉其足食乎然彼所以肆行無忌者亦以痴男子無食肉相耳磨刀霍霍張口大啖則彼以爲能食我肉者卽能寢我皮矣由是而反駡爲笑由是而盡獻其資孰非一割之方哉某姓之刀猶仔乎有季常之癖者盎往借之 
[訛詐宜懲]  
　　○寍城向多無賴朋比爲奸或詐酒食或索錢文無所不至若遇外人無可生發則其同類之中且致以强凌弱自相魚肉蓋彼等一日無事卽一日無以餬口也前月有鄉人徐姓子在城中旌忠廟弄織機坊爲夥因去歲徐之同業某有水烟袋一支寄于徐處徐因急需將水烟袋質錢波湖西無賴某甲所知見其鄉愚可欺慫恿某誣爲水煙袋被徐所竊藉此索詐意將從中分肥遂扭徐至湖西大尙書橋茶坊爭論漸至揮拳徐力不能敵頭破血流幸徐之弟在近處米鋪爲徒見此情形告知乃父糾人前來將甲等綑縛正欲鳴保送縣經人排解而釋嗟乎莠民不除良民其何以安乎 
[查勘堤工]  
　　○天津馬家湖離城五里係七十二沽村人來城必經之路中有一堤長十數丈隨築隨坍緣有大車往來故難持久天津工程局年來於塡治路途不遺餘力且講究工堅料實爲一勞永逸之計不似從前積習祇飾觀贍去年束葦塡河打樁傍岸築成之俊且禁重車來住以爲可經久矣初六日津海關道周觀祭到釐局乘便查騐全堤如河底相有冲刷堤身不免偏欹仍需修榮先事綢繆不稍苟且行見該堤又典版築矣釐捐局卽數年前新蓋者與洋藥釐捐分局並峙俱在堤上以分其勢云 
[杭屬縣試]  
　　○杭垣於三月初八日仁和錢塘兩縣開考計仁和考童一百二十有零首題　仁者壽　次題　和爲貴　未冠題　小童　通塲詩題　桃花依舊笑春風　得春字　錢塘考童一百三十餘人首題　子謂子產　未冠題　而民興孝上長長　通塲次題　父母俱存　一節　通塲詩題　新芛出林初解籜　得初字　寍紹嘉松商籍童生兩分轉亦於是日一律扃試　嘉松考童管三十六名首題　則學　未冠題　子曰學　次題　而教育之　詩題　深巷明朝賣杏花　得花字　寍紹考童實到者九十七人　首題　玉帛云乎哉樂云樂云　未冠題　使子路問津焉 
[招覆靑浦上海新進文童案]  
　　○靑　郵　均　徐正淸　許元亮　梅頌堯　沈得淸　席　淮　顧鴻疇　楊光霖　王士域　陸大魁　倪學旦　徐公瑛　徐公輔　程逢祥　邱嘉潤　蔣文源　潘寶瑛　鄭高塏　沈　彬　顧文柟　陳詒疏　黃如璋　王純傑　朱開第　蔡鍾桀　張魁照　張容鑑　撥府二名　郭慶銘　何廷璜○上　朱樹人　朱培頤　嚴家鼎　陳有常　顧學瀚　朱有容　秦錫圭　王維槓　聶孝賢　馬昌煥　周文治　朱繩武　胡祖德　鈕　璈　戴　杰　顧元順　吳福森　張在新　楊載春　王受祺　趙承照　陳敬銘　張仁敏　周樹藩　唐尊瑤　陳銘喜　唐星照　葛士鑑　撥府四同　蔡正蒙　戴徵善　顧學謙　姚曾豫 
[軍門回籍]  
　　○直隸通永鎭唐元甫軍門因丁艱於十五日乘豐順輪船來滬兹悉日昨卽乘江孚船泝長江抵漢矣 
[兵官回港]  
　　○十六日英國公司輪船開往外洋有香港將軍派委來滬閱團兵操演之兵官附輪回港並聞義記洋東何君理代亦因有事與該兵官同舟共濟也 
[付託藐孤]  
　　○殺人放火案內之屍親張貽道等奉原籍山陰縣文憑到滬居於租界等情已列前報兹悉屍叔張善正張善鳳屍弟張貽道張貽惠等四人均投上海縣衙門經黎邑尊於前晚升坐二堂訊理邑專以毛長子等尙未弋獲原差捕役等辦事玩延看將原差責一百六十板捕頭責二百板勒限緝犯隨詢該屍視等到滬多日何不投案張善正等禀稱到滬之後曾見原差見縣署領銀必須的實保人方能具領我等異地之人何來的實保人爲此回籍商酌再行到滬以致運延邑尊謂號事何用保　　　　何人所說答稱係一身短體胖之人所說邑尊傳原差到案研詰着責一百板責畢詢何材到案查其　　　　張金銀之子張長春雇乳媼抱以上堂邑尊着屍親將前次何材交到之銀兩並起存 
 
 

Page 3

 
 
之衣箱等物及張子長春一恲領去據張善正等稱前據毛顧氏當堂供明銀有七千兩存在何材處今祇有三千兩數目不符不敢具領據何材禀稱我因張姓之事受累不淺刻下屍親等又屢來滋擾揚言欲拖我往省中去伏乞明察邑尊謂好人難做本縣亦知汝受枉毛顧氏前供固係挾嫌誣指但旣據屍親人等稱銀有七千兩之說汝果問心無愧可至邑廟於神前立誓何材又稱我若存半點私心卽當如張金鑑之橫死邑尊着其訂期與屍親等立誓而張善正等不肯領銀領物惟將張子長春領去論者謂以是藐諸孤付託於張之骨肉亦固其所然襁褓之雛兒不啻千鈞之一髪所以欽食之者若何所以教誨之者若何來日方長其關繋何等鄭重然則託孤一事張金鑑地下之靈固司慰而不遽慰矣區區銀兩云乎哉 
[細故致傷]  
　　○前日本埠洋涇橋左側有某鋪中揀羊乇之婦女數人因細故忿爭以致受傷緣甲婦之凳爲乙婦取去甲婦向奪乙婦不允甲婦遽掌其頰乙婦大怒衆婦亦代抱不平於是咸助乙婦攅歐甲婦遂致踢傷小肚送入仁濟醫院調治甲婦年四十五歲奉化人據醫生云尙無大碍一禮拜可以痊愈古云小不忍則亂大謀近人昧此義往往坐此致禍於婦女亦何誅焉 
[漆匠傷斃]  
　　○禮拜日下午廣西路有漆匠三人油漆屋面立身於板上正在工作之際板忽中斷三人皆墜其一破額立卽斃命其一則受內傷口鼻皆出血不止由西捕迸仁濟醫院療治未識能無害否尙有一人則傷勢較輕蓋同一遭跌而有幸不幸之分焉 
[復訊錢債]  
　　○前報匯豐銀行控復昇質辦何天生扣住木料銀一案由陳太守給發諭單與同甡庄着將票銀先繳公堂候訊結照付兹聞豐泰木行付同甡上單票銀二千兩與復昇洋行由該行買辦何天生收入自己所墊公司帳內而何又欠協泰洋貨號銀五百兩曾將此票銀付與協泰協泰將票向同甡照明又將此票付與公大莊令公大再出票銀一千五百兩找還何天生是以同甡莊謂票離上單早已對實貿易塲中票銀往來全以信義爲主票旣到期只能照付與公大殊難遵諭繳案原差隨令同甡公大等莊投案禀覆昨由陳大守會同司副領事覆訊匯豐復昇兩洋東投案申訴前因何天生亦卽禀稱曾與洋東代墊公司銀二千餘兩尙有墊各夥友俸金約銀千餘兩洋東曾言各夥之銀另行核算如是則公司中銀二千餘兩今祇扣收二千兩在洋東尙須找淸至匯豐旣被我洋東欠有木料銀儘可向我洋東索銀如何控累及我匯豐與我均被復昇欠銀如匯豐先收得銀兩我能控及匯豐乎求恩明察同甡公人二庄夥投案亦禀訴前因匯豐洋東又稱復昇之洋松木料提賃單早已抵押與我今惟商令復昇代售歸銀該行買辦何天生亦知其事如何將我銀扣去司副領事謂貴分府旣給諭單與該莊該莊理合遵諭將銀繳案緣何竟置不理殊屬藐視憲諭太守謂造票銀早已轉輾付出照票明白及本分府諭令將銀繳案適値到期殊難責該庄之抗不遵諭設或此票用與洋商票旣照過到期阻付洋商定必控告該庄也司副領事謂此案本副領事無可辦理容禀正領事照會道憲核辦惟請將何天生及該生等交保候示太守謂該莊等毋庸交保斥退諭何天生交保出外不得離遠如奉傳諭卽行投質云 
[移請緝凶]  
　　○大塲鄉民殷阿增殷阿奎來滬賣布行至周家弄口地方被劫身受刀傷已列前報兹悉由陳太守備文至寶山縣業已飭差傳該處之九圖地保查究至二殷仍在英租界之仁濟醫院醫治或可無性命之憂也 
[碾傷傭婦]  
　　○前日有某甲推磚瓦車過老閘大橋當下橋時有鎭江婦人在橋　行走卒不及避碾傷足指人卽暈跌磚瓦車不顧而去及某甲推空車而回始見此婦足血淋漓一指己糜爛卽經巡勇將某甲及鎭江婦送新閘巡防局訊辦聞此婦年約三十餘係在唐家弄西首某姓家帮工慘遭此禍益見行路之難矣 
[訟藤未斷]  
　　○去冬有莊源大糟坊主莊似豪投法公堂控陳淸泉將表心紙棧單抵銀嗣被長裕泰掛失將貨提去以致押欵無着棧單無用經翁大守將陳淸泉傳訊後又將長裕泰等人傳案疉次訊理原告不肯遵斷着移縣辦理等情均登前報兹悉送縣後經帮審委員蔣明府研詰以金仁卿將棧單交與陳淸泉轉向莊似豪抵銀亟應向陳金兩人追賠不應向長裕泰索討而莊似豪嘵嘵置辨總以長裕泰盜提貨物爲名黎明府明自開導莊似豪稱若向該兩人追償則分文無着不如不索之爲妙蔣明府以其挺撞着莊具結俻案前日莊似豪復投縣署睛爲覆訊仍經蔣明府傳案先詰莊似豪日爾今日到堂何事莊稱去年控告一案堂判有覆訊字樣爲此再請公斷蔣明府詰以此案去年法公堂如何判斷莊答稱初訊時蒙翁大老爺將陳淸泉傳到後又著長裕泰之張玉田料理我處押欵銀兩如被店夥金仁卿盜去須將金交案越兩日張玉田尋到金七卿交案對質之下金認私取棧單銀票借與陳淸泉抵用等語翁大老爺斷令金陳兩人出銀四百歸還莊姓如無銀則出票據交執又令張玉田出銀四百兩完結此案職監不允致將此案移送臺下蔣明府詰及陳淸泉金仁卿二人銀兩如何料理均稱家有老母尙請從寬將明府着張玉田於十日內帮同陳金兩人赴緊料理莊似豪復稱張玉田實係盜提表心紙三百件並掛失向仁和永莊收銀三百兩此兩欵請着張玉田交出否則求大老爺將法公堂送案之棧單一紙及仁和永支票發下以便携去可免大老爺費心矣蔣劈府聞言恐甚謂此案前經斷定爾倘不遵儘可上控云 
[來信照登]  
　　○同仁輔元堂來函初十晚七點鐘大東門外施相公弄失火敝堂向備洋龍外并辦水担分設城廂內外共有十餘號每號水担十副及發籌起水二人各帽一頂不意趁擁擠之處水夫頭上號帽竟有人硬搶去二隻維思帽價甚微特恐遺失在外或逢失愼之時冐戴混入搶火謹請貴館登報使大衆聞之敝堂歴來水夫不准代人家搬取物件如有冒充搬物定卽拿送懲辦 
　　同仁輔元司事拜上 
[崔烈婦食雪殉節詩詞　調寄雨中花]  
　　○天定奇緣因發粟望江南九峰擁緑鴛悵衾寒鸞驚鏡破二月光陰速　誓欲尋夫歸地下算畢命新年初六幻想出天工肝腸凝雪表裹全水玉 
　　秦惪楙 
[前題　調寄滿江紅]  
　　○舉世滔滔扶正氣千秋芳烈繄淑媛博陵望族嘉姻天結北繞銀河鳥鵲渡南旋梓里離鸞咽愴夫亡不作未亡人腸如鐵　頻求死粒堅絕難遽死潜吞雪較磨笄化石機宜先决密誓泉臺尋淑偶頹波砥柱欽奇節看他年珥筆採輶軒褻　金闕 
　　華慰萱 
[前題]  
　　○作合原交總自天數千里外結良緣誓堅泉壤同歸志竟把花容一夕捐　水漿不納淚床頭觀飲茶湯一兩甌不願偷生願同死春宵掬雪烈名留 
　　侯蔚 
[前題]  
　　○古云獲死所輕重貴能權從容而就義特以責大賢不圖孱弱質行到古人先烈哉崔氏女剛毅性生全詩禮素嫻習取義何冷然地道順而正閫內無尤愆已溺與己饑相夫遺言傳具此卓識力恰在初婚年結褵百日耳慘變喪所天天地暗無色血淚珠迸泉相期從地下性命肯茍延親戚迭勸尉抵死苦糾纏泣言願盡禮哀哀訴靈前洎乎旣虞際之死矢彌堅立效秦庭哭勺飲絕粥饘忍慟更嚙雪腸裂心焚煎倏忽蕣英暮悠悠舉臺邊行路聞嘆息涕出紛洏漣自古皆有死遭際獨迍邅夫豈乏節烈仁至義無偏孰與任天性得正而斃焉吁嗟乎百年萬載烈女傳吾願採風首弁崔媛篇 
　　趙映辰 
 
 

Page 4

 
 
[前題]  
　　○夙有紅絲繋追隨路幾千秋風無忌憚吹折並頭蓮　泣送　僊婿千秋未了綠可憐釵鏡拆月向夜臺圓　兒女曾無累翁姑早已仙靑年塵事盡同穴伴長眠 
　　唐仙 
[前題　調寄金縷曲]  
　　○寫出傷心稿可憐他剛强拙性寸腸斷了夫也無端戄絕厄撇那靑春年少却旨仰彼蒼默表薄命殘軀無足惜到不如同赴黃泉道情脉脉定懷把　杜鵑啼血心煩惱强懨懨吞水絕粒歸眞已早明月初圓光遽晦寶鏡空留遺照只惟有此情難曉玉佩雲環何處去散天花修得神仙到魂縹緲返蓬島 
　　高世亨 
[前題]  
　　○浩然之氣磅礴兮天地生乎斯人胡變故之倉皇兮大義失其權衡惟烈婦之婉嫕兮讀閫則而禮明詠好逑於君子兮爰返斾乎蓉門諧琴瑟之靜好兮一朝別鵠愴心矢願相從地下兮口堅絕乎水漿競温言之相勸兮延殘喘而　傷爲孤旣無其責兮舅姑又不在堂幸彼蒼之玉成兮飛雪花於屋梁頻開簾向入隙兮掬吞珠涙激行　玷悼而偕殂兮浩氣伸以慨慷羞草木之同腐兮勵姱節於水霜噫烈婦之侃侃兮　扶于古綱常頑能勸而懦能振兮直偕龍峰高詩而薦以惠泉之淸香 
　　華雲駿 
[代收轉解煙台信盛號徐粱香周竣山二公經募賬捐]  
　　○靜學堂周捐曹平銀四十兩統領登榮水師唐張人鏡二戶各銀十兩韓湘記銀八兩署榮成水師游擊馮署登州水師游擊王定邦二戶各銀四兩蓬萊縣丞李步瀛銀二兩六合棧銀一兩二錢八分染香手補上年諸石口銀三錢誠意堂江捐洋三十元樂壽堂洋十二元以上共曹平銀七十九兩五錢八分一零四五申規銀八十三銀一錢六分一厘文洋四十二元如數轉解湖州仁濟堂粥撇理合登明 
　　上海電報周收解處同人啓 
[蘇撫轅門抄]  
　　○三月十五日兵部主事武選司行走韓囊湖南人浙江來赴都　准袖川沙同知羅嘉杰禀知交卸江防篆務來蘇並謝飭知赴調任　調補上元縣楊禀辭赴任　候補縣李玉方禀辭回奔生釐局　從九張道一禀知辭奉臬憲委赴江北緝捕差 
[浙省撫轅抄]  
　　○三月十一日候補通判葉佩萱禀趙江蘇查硝礦差禀見　運副蔡以動禀辭赴嘉郡幫辦鹽局差　謝仁澍禀見銷平湖海鹽監漕差　按照磨姚禀知臬委下五叚保甲差本日到叚　○十二日候補同知張德遜交缷威平厘局回省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第三百九十二號]  
[光緒九年三月初七日京報全錄]  
　　宮門抄○發抄　旨五道○接續前稿○江督左　奏調署知縣片○東撫任　奏特叅知縣議處片○江撫潘　奏調署府縣各員片○直督張　奏甄別知縣片○將軍崇　奏請　欽泒大臣考試片○又　奏請　旨揀發道府夾片○三月初七日兵部太常寺太僕寺正白旂値日無引　見○文秀謝仍兼公中佐領　恩○梁燿樞假滿請　安○四川永寍道沈守廉謝　恩○兩江副將譚碧理謝　恩○閻敬銘續假五日○掌儀司奏初十日祭　奉先殿濓公行禮○召見軍機　沈守保○發抄　順天府奏查明明陵地畝情形奉　旨該部議奏欽此○林肇元奏咸豐四年至光緒八年善後各欵免造細册奉　旨着照所請該部知道欽此○又各省協餉請飭按月報解奉　旨戶部知道欽此○又請將欠餉之候補丞蔣崇植革追奉　旨着照　請該部知道欽此○銘安等奏淸查吉省倉庫無虧奉　旨知道了欽此　○○接續前稿　其聽從編呈迭控之王甲三聽糾聚集之劉金潰率衆尋鬧之劉寶隨衆摔砸之楊進才嚇毆婦女之李良佐宋盈儒放槍救護誤傷千總之歐連奎攔截公文之張廣先取軍械之李殿英在途探信之蕭潰雄十人雖非倡亂而隨同滋事情節不輕應於王殿漳等死罪上量爲寬减擬發極邊四千里充軍又隨同遞呈生事或乘機撂竊之司泳忠徐庭選李培畛高紀雲曾少堂吳爲奎馬城堂秦潰友張鈺叚汶証李潤春阎有核与逞凶滋闹者有间应於王甲三等軍罪上量减一等均擬伏一百徒三年其餘楊振麟石保山李靑春羅剛李春王保劉鐸宋朝選劉煥章張國用徐冠鈿等十一人皆係隨同聚散訊無摔砸撂竊情又歐振勛一犯檢穿衣物旋卽在存營官處自首情尙可原革弁盧彬飾詞控告亦屬不安本分均由臣等訊明後分爲枷責革伍示儆因案牽涉之鮑國恩榮萬士亦經訊明無干省釋在逃之兵丁孫旺一名應由直隸總督馬蘭鎭總兵嚴緝務獲並轉飭遵化州查緝李蔭長楊錫恩榮振邦等家失物正賊獲日另結此外隨阿遞呈聚集之新舊衆兵現經臣等查明當日情形均係逼從附和求官保護尙無滋事重情應仰懇　聖慈法外施仁從寬免究併請　旨飭下直𨽻總督馬蘭鎭總兵整頓營規嚴加訓教黜移積習俾合鎭兵麻共沐　皇仁其視任馬蘭鎭總兵桂昻有統轄合鎭之權當兵丁迭次呈控卽宜澈底根究立判是非乃竟置之不問後雖派員查辦亦毫無定章於衆兵跪求貝子毓繡之後又復不加體察率行密請直𨽻總督泒員辦理並請調派馬隊相機會辦以致衆情疑懼釀成事端至初十日夜間衆兵聚集教塲合鎭驚惶仍復深居不出　任聚譁直至次日午前始出署曉諭事後又不卽行具奏昏庸畏葸顯然其先請派員澈究後又力爲乞恩一節檢查案卷實屬前後兩歧中軍游擊淸保統轄衆兵尤爲該鎭耳目之官其于衆兵遞呈旣不詳細查究于桂昻委員查辦又不妥速傳辦乃輒行許給銀兩見好衆兵希圖含混了事以致衆志益驕及釀出事端乃任意妄禀上下欺蒙經臣等傳案查訊仍復飾非諉過實属糊塗朦混疲玩不職右營守備鄧啓華左營守備楊桿侯前左營守備隋登第各有專轄於此案滋事兵丁未能管束開導亦復聽從中軍遊擊淸保含糊了事隋登第一員于接收兵丁呈詞延不呈轉尢屬　頇惟查鄧啓華素日居官尙好十二月初十日該守備在　定東陵値班未在本營楊桿侯甫經到任未過十日均情尙可原左營存營官把總閆文選右營存營官把總王貴蔭人本庸葸平日於兵丁卽未能約束至衆兵圍鬧官廳更不能以理指斥傾聽威赫任憑擁至山神廟又擁至教傷親見衆兵羣取器槭一籌莫展甘受其辱實屬懦劣無躭把總劉振麟於委查事件毫無振作亦屬偷惰無用外委楊蕴秀任意妄爲外委王懋印輕躁喜事外委王懋謙盧晋于新兵商議遞呈旣有見聞未能阻止均咎有應得除守備隨登第一員於督修營房工程有不合者另行辦理外應請　旨將馬蘭鎭總兵桂昻交部嚴加議處中軍　擊淸保革戰發往軍台効力贖罪外委楊蕴秀王懋印均革去外委仗一百徒三年守備鄧啓華楊桿侯均以千總降補把總劉振麟以外委降補外委王懋謙盧晋均革去外委以示懲儆至御史劉恩溥原奏摺內稱綑鄉千總李姓將軍器庫號衣庫打開搶出砲位傷斃人口等語及督臣李鴻章張樹聲原奏內稱十總劉寶堂甩洋槍放傷兵丁一人及衆兵各取器械圍繞鎭署等情經臣等逐卽詳鞫或情形未眞或傳聞有悮旣均查明應毋庸議調到各卷案結發還除全案供招錄送刑部備查其營房工程亦經查明另摺具奏外所有臣等訊明營兵滋事情形分別定擬並將該管員弁量予懲處各緣由恭摺馳奏應候　命下卽由直隸督臣欽遵分別飭行辦理再查貝子毓橚公榮毓于附近　陵寢重地兵丁滋事並不卽時具奏亦屬不台應請　旨交宗人府照例察議臣等拜摺後卽率同隨帶司員起程回京覆　命合併陳明伏乞　皇太后　皇上聖鑒謹　奏請　旨奉　旨已錄　○○左宗棠片　再調署銅山縣知縣楊鳳朝現經飭赴上元縣新任所遺銅山縣員缺係附郭首邑政務殷繁非精明幹練之負不足以資治理查有高淳縣知縣袁樹勳堪以調署據藩臬兩司會詳請奏前來除檄飭遵照外謹會同漕運總督臣慶裕江蘇巡撫臣衛榮光附片陳明伏乞　聖鑒謹奏軍機大臣奉　旨知道了欽此　○○任道鎔片　再據署朗城縣知縣秋棨昌禀報光緒八年六月間縣民吳潰　向其長子吳以詳之妻吳劉氏調姦末成十一月初一日吳潰　復藉端向吳劉氏訓教吳以詳在旁不服頂撞均經吳潰　之母吳張氏喝散是夜吳以詳將吳潰　砍傷身死乘間逃逸報經該縣騐訊明確追拿吳以詳無獲等情當經臣批飭勒限一月嚴緝迄今限滿未據報獲查該縣於逆倫重犯則任令脫逃迨經勒緝又未能趕緊弋獲實屬玩違據該管道府咨由藩臬兩司詳揭前來相應請　旨將署朝城縣候補知縣耿棨昌先行交部議處以示懲儆至新補朝城縣知縣叚晉熙巳飭赴任耿棨昌應令交卸後仍留於地方協同接任之員嚴緝逃兇吳以詳務獲究報理合附片具陳伏乞　聖鑒訓示謹　奏軍機大臣奉　旨着照所請該部知道欽此　○○潘霨片　再吉安府知府鐘珂俸滿應行引　見所有該府印務查有正任南昌府俸滿引　見回江尙未回仟知府賀良楨堪以調著又臨江府知府李璠因患病請開缺回籍調理臣另行恭疏具　題所有該府印務查有現署南康府事正任贑州府知府斌鑑堪以調署遞遺南康府印務查有候補知府劉錫線堪以署理又署豐城縣知縣洪汝濂經臣飭赴瑞昌縣新任所有豐城縣印務查有現署南昌縣事鄱陽縣知縣賀宏勳堪以調署遞遺南昌縣印務查有現署新建縣事貴溪縣知縣劉喘璋堪以調署遞遺新建縣印務查育現署吉水縣事准補瑞金縣知縣文聚奎堪以調署又署峽江縣知縣孫楙經臣飭赴安福縣新任署德化縣知縣葉滋瀾調省差委所有峽江縣印務查有准補興國縣知縣程炳星堪以調署又德化縣印務查有正任新城縣知縣金時宣堪之調署至賀宏勳劉瑞璋文聚奎程炳星金時宣任內均無盜刼叅屇滿已起四叅及錢糧未完叅限將滿有關降調之案據蕃臬兩司會詳前來除分檄飭遵外謹會同大學士兩江總督臣左宗棠附片具　奏伏乞　聖鑒謹　奏軍機大臣奉　旨知道了欽此　○○張樹聲片　再道府州縣無論何項勞績保歸候補班人員應以到省之日起予限一年詳加查看出具切實考語奏明分別煩簡補用兹查有候補知縣兼襲雲騎尉顏懷龍到省一年期滿例應甄別由藩臬兩司詳奏前來臣查該員顏懷龍才具明練辦事認眞堪勝煩缺俟有應補缺出照例序補除履歴册咨部外理合附片具陳伏乞　聖鑒謹　奏軍機大臣奉　旨吏部知道欽此　○○奴才崇綺跪　奏爲請　泒大臣考試宗室覺羅學漢教習恭摺具　奏仰祈　聖鑒事竊查　盛京宗室覺羅官學前於嘉慶四年經禮部議奏添設漢教習各二員照在京官學之例專用漢人由該處民籍進士舉人恩拔歲副優貢一體考取期滿報部甄叙每屇考試之期由將軍開列五部侍郎奉天府府丞各銜名奏請　簡振二員會同考試將試卷封呈　御覽恭候　欽定咨部存案遇缺按名補用其考試應出四書詩題各一道由閱卷大臣自行酌擬等因具奏奉　旨依議欽此欽遵在案伏查光緒六年考取候補漢教習五名均已挨名用宗兹准奉天府府尹將應考漢教習人員咨送前來除照例咨行盛京禮部豫爲備卷聽候考試外謹將盤京五部侍郞奉天府府丞各銜名敬繕淸單恭呈　御覽伏侯　簡派二員會同考試以昭愼重理合恭摺具奏伏乞　皇太后　皇上聖鑒謹　奏奉　硃筆圈出松森朱以增欽此　○○奴才崇綺松林跪　奏爲擬請揀發道員知府來奉差委恭摺具陳仰祈　聖鑒事竊查奉天省會地方政務本極殷煩且時有　欽交提審事件凡總理局務審轉要案各項差使必須道府大員提網挈領方足以昭愼重在省候補道高從望現丁母憂回籍守制此外別無候補道員其在省知府班內僅有候補知府徐本衡高同善二員於派辦一切要務巳属不敷差遣設遇委署道府員缺必至顧此失彼大形掣肘奴才等公同商酌惟有仰懇　天恩俯念地方緊要辦事需員　飭下吏部在於應選道府各　內擇其年方强健文理優長者請　旨揀發道員知府各一人迅速來奉以資差委所有奴才等擬誚揀發道府緣由理合恭摺具陳伏乞　皇太后　皇上聖鑒謹　奏軍機大臣奉　旨吏部知道欽此 
 
