# 1896 - 191 - 4908305

 

Page 1

 
 
[新印萬國近政考略] [  圖書集成局代啓]  
　　通海以來談洋務者雖不乏人然往往人各其說多膚浮襲取之詞難誇心得梁溪鄒翰飛先生時下通才喜習經世有用之學平生與中西名士交抗談經濟凡有心得輙筆記之因成洋務叢談全部此書其一種也凡天文地輿及泰西各國沿革風俗兵刑禮律敎化盟會編年新政之涉於考據者備載其精瞭如指掌兹託本局代印每部實價洋七角託鎭江文寳閣上洋申昌文瑞樓寳善分局各書坊寄售 
[書署松江府陳太尊告示後]  
　　今之策時務者每謂中國之政患在上下相蒙而所以上下相蒙之故則非一言所能罄所謂相蒙者亦非特上下也非特官塲也上與上皆多蒙蔽之處下與下亦有蒙蔽之端幾有相率而爲僞之勢而要惟上下之間官塲之際爲尤甚大抵上與下其分相懸其情易隔凡事皆散處於下朝廷豈能一一盡知所以寄耳目於督撫欲督撫之不蒙也督撫亦豈能一一盡知所以寄耳目於司道欲司道之不蒙也司道亦豈能一一盡知所以寄耳目於各府欲各府之不蒙也各府亦豈能一一盡知所以寄耳目於州縣欲州縣之不蒙也自丁州縣爲親民之官凡風俗之醇疵民懚之好惡地方之肥療百姓之苦樂無不當求盡知者也州縣知之而能爲各府盡言各府自無不知之矣各府知之而能爲司道盡言司道亦無不知之矣司道知之而能爲督撫盡言縣撫亦無不知之矣督撫知之而能爲朝廷盡言朝廷亦無不知之矣至朝廷而能知各處風俗之醇疵民情之好惡地方之肥療百姓之苦樂則天下平治不難也以是而言是不患下之相蒙患在上之不求知耳苟朝廷果欲求知於督撫督撫自不敢不盡言督撫果欲求知於司道司道自不敢不盡言司道果欲求知於各府各府自不敢不盡言各府果欲求知於州縣州縣自不敢不盡言州縣果欲求知於百姓則凡風俗之醇疵民情之好惡地方之肥療百姓之苦樂人民豈不樂爲父母官所聞耶而現在各處民情之不能上達者非不欲也實不敢也非不肯也實不能也苟賢宰官略分言情勤諮博采吾知不數月間而地方利弊皆可周知矣閱日昨本報登署松江府陳太守告示一通不禁爲松郡士民額手稱慶從此閭閻疾苦可不壅於上聞矣示云爲願通民情博采輿論事照得本署府久供京職初任地方吏治未諳情形未熟倘見聞之恒隘恐施措之難宜查松郡湖海要衝江浙接壤俗素儉約士盡秀文覘風會於近今已迥殊乎疇昔人情浮動習爲奢侈各屬旣民教紛紜瀕海更中西狎處凡兹時事皆伏隱憂補救維持道宜備豫本署府愛民如子嫉惡如仇幕友親朋均不寄以耳目家人吏役從未假以事權治求因地制宜事當集思廣益各邑公正紳衿耆老士庶旣爲生長之區必多確鑿之見河道有無淤塞學校有無頽圮痞匪有無潛藏獄訟有無寃濫有何善政當亟行有何惡俗應速禁如有眞知灼見希速據實條陳勿侈高遠浮談勿挾愛憎私見著爲論說悉許封口遞陳倦於文詞亦希面來告語本署府爲闔郡求治起見將以虚心採取實力舉行毋閟爾音勿孤我望云云太守此示一出必有通達時務之諸君子條陳一切請太守擇而行之者固無庸鯫生妄抒管見惟念松郡地方素稱富厚風俗亦尚樸醇自遭兵燹以來本原未復而且通商以後日卽困窮誠如示中所云人情浮動習尚奢侈所致也爲今之計當以正俗爲第一義俗正則心正心正則人皆可以有爲無論學校可以興訟獄可以簡匪類可以化一切地方工程可以實事求是不致侵蝕經費有初鮮終也說者謂示中旣許封口遞函并許來署告語雖地方不乏公正之人然不無論篤色莊之徒藉此夤緣奔競太守或受一時之愚致遭衆人之謗說者之慮未爲無見然太守旣出此示必具聽言觀行之才斷不容若輩售欺牟利且太守一出此示不特太守勤求民隱爲人民所共欽卽所屬之華婁奉金上南靑各邑尊皆當體太守之意淸廉共矢勤益加勤勉益加勉而民間之利弊可以一淸矣得此賢太守不可謂峯泖人民之福耶余故樂爲書此以弁諸報首焉 
[本館接奉電音]  
　　昨日午前京師飛電傳來上諭三道敬謹譯登○四月十九日奉上諭陳寳箴奏知府因案被控請革職審辦等語湖南常德府知府文束任信劣紳招摇訛詐聲名甚劣並有藉端苛罰因案索賄情事文束著先行革職交陳寳箴督同藩臬兩司提集人証審明擬辦該部知道欽此同日奉上諭陳寳箴奏特叅貪劣不職各員一摺湖南衡陽縣知縣前署淸泉縣景天相釀盜殃民怨聲盈路代理龍陽縣龍潭巡檢余國屏貪黷擾民行同無賴均著革職永不叙用撤任黔陽縣知縣候補知縣徐澤瞻辦事顢頇玩視民瘼撤任署安長縣知縣補用通判牛成章聲名平常居心近利撤任署安化縣知縣沈碩憲性情乖謬不洽輿情湘潭縣典史汪廷燦貪鄙嗜利任性妄爲均著一併革職沅州府知府松屏人尚安詳才欠開展著開缺另補知縣祝廷琛迹近招摇不知檢束著以縣丞降補大挑縣陳徠松不諳事體難應民社惟文理尚優著以教職選用餘著照所議辦理該部知道欽此同日奉上諭前據御史黄均隆奏叅湖南水師統帶各官收受盜規當經諭令陳寳箴確查具奏兹據查明水師營官記名提督楊作謨聲名本劣雖無收受盜規情弊惟營務廢弛利心太重著卽行革職永不叙用以示懲儆該部知道欽此 
[巨匪成擒]  
　　蘇州訪事人寄書云去年趙大中丞蒞任時訪悉蘇省有著名梟匪分佈各鄉鎭結黨横行無惡不作地方受累無窮爰將首惡施老窩子等二十五名開明名姓飭各營縣一體協拿務獲旋經各營縣陸續拘獲若干名或訊實正法或尚在監禁惟渾號施老窩子者東竄西奔尚未獲案去年八月間前緝捕營統領李質廷軍門新燕親帶砲船數十號至江震交界之某鄉反被施匪率亡命二三百人併力拒捕傷斃營勇二名施匪仍被漏網嗣又經前署臬司韓古農廉訪跴緝未獲兹中丞以現帶飛划營胡都閫長於捕務特命訪緝本月初九日都閫在寍國府屬之排灣地方擒施十六日淸晨解回省垣禀知撫憲十下鐘時都閫率隊伍將施押解至臬轅吳廉訪飭發蘇州府訊問桐太守親自升堂研訊該匪供認不諱當飭釘鐐收禁司監候撫憲核奪有見者謂該匪年僅二十餘雙目有棱光閃閃可怖人然眉目淸秀居然白面書生云 
[營口商情]  
　　據訪事人郵同云厘局奉依帥札追上年日人踞營口時所收厘捐節經登報兹悉被封帳者三十餘家貿易以帳爲主今帳被封無從查核市情大爲壅滯南北商情急瀝將商賈交困情形繕成公禀籲懇俯恤初四日奉海關道批候據情轉詳軍督部堂北洋大臣商情少安嗣局員又將各帳拆開包封令各店詳細開單以憑核對初六日又傳元茂公掌櫃到局責押追取冐收茂生洋商不應收捐之存櫃二千八百餘兩該掌櫃當卽如數交淸並有洋人書立洋商貨物例不收捐向無經手收處之事簽字存案初七日命大會開進口南貨淸單初八日宏盛店代寍船交 
 
 

Page 2

 
 
南貨捐銀五百八十餘兩另罰該店東錢五百吊完案此案旣了市面業已照常交易惟協興萬新開支出之恊興源存貨八萬餘金負欠太多甲地擋手潛回營口設法一時各交往店家不知所以紛紛電詢近擋手已裝現銀三萬至申申營兩埠風鶴無驚卽遠處亦可釋念無意外虞矣 
[盜案新章]  
　　揚州采訪友人云前署兩江總督張香帥以大江南北盜風日熾若不嚴定章程若輩必更肆無忌憚因奏請援照湖北獲盜新章辦理本月某日揚州府沈碧香太守發出告示一道懸掛通衢略云案於三月二十一日奉臬憲吳札轉奉江蘇巡撫部院趙札開准刑部咨議奏前署兩江總督湖廣總督張奏盜刼等犯請援照湖北章程就地正法一摺於光緒二十一年十二月二十四日奉旨依議欽此抄錄到院合亟札司刊章行府奉此查邇來各處盜風日盛一經獲訊無不按律嚴辦兹奉前因合將條欵照錄於下惟本府愛民如子不忍不教而誅用特示諭爲此示仰軍民諸色人等知悉此後務各父誡其子兄勉其弟各爲良善毋蹈刑章等語後開一執持刀械以及火槍行刼者一聚衆强刦至五人以上者一强刦至二三次或連刦數家一强盜拒捕傷人一入城行刼一痞棍强刦首從各犯一强盜窩主及造意分贓者一聚衆强奪良家婦女已成爲首以及輪姦殺人罪應斬决斬梟者以上各犯一經獲案訊實卽就近解由道府勘審或由道府派員會訊卽行就地正法似此辦理森嚴若輩聞之當亦膽裂心驚稍稍歛跡矣 
[白門火警]  
　　金陵采訪友人云城北大行宮迤南三義茶園房屋斬新鋪設精雅閣僅半年之久凡有陸鴻漸之癖者無不來此停車某日午前慘遭回祿之禍各鋪洋龍聞警馳至吸水狂噴鄰右諸人更齊執撓鈎將屋拉倒火旋熄滅計燬去前進門面兩椽事後傳聞禍緣茶博士遺火草堆中以致火勢飛場頃刻冐穿屋頂然歟否歟請還問之目擊者 
[豫章試事]  
　　江西采訪友人云黄吉裳宗師歲考各屬已畢定於四月二十七日取齊建昌府屬科考五月十八日取齊撫州府屬科考隨接試寗都南安贛州吉安臨江袁州瑞州各屬 
[松江府試六志]  
　　茸城采訪友人云本月十八日陳太守初覆上海南匯靑浦三縣童生其調入二堂者四書文題海内之地方千里者九齊集有其一以一服八五經文題封比干墓詩題賦得五茸春草雉媒嬌得春字五言八韵調至大堂後者四書文題及寡人之身至南辱於楚五經文題未詳分坐散號者四書文題滕小國也竭力以事大國則不得免焉如之何則可五經文題二人雀弁執惠立於畢門之内四人綦弁執戈上刃夾兩階戺詩題皆同○是晚放頭牌時頒發華奉婁金四縣初覆案華亭招覆一百一十名奉賢七十名婁縣一百名金山五十名華亭前列孫家相蔡樹蘐趙駿昌王淇周紹康顧永澂顧增耀楊志萬宋樹藩耿葆淦張翼張廷荃廖傳書夏建寅蔡光照徐家駿楊士淸雷瑊馬駿周宗髀奉賢奚萃光張時芳莊禮柱蔣道宏孫心敬曹欽鎬顧汝霖沈連翁詒孫顧儀洛鞠爾壽阮尚敬何芳體李莊禮柔阮尚嘉胡德薰李乃福楊士芬秦鴻飛婁縣陳醉經俞廷堯胡昶周鑄侯功偉沈保章龔銘德姚膺福陸文鑑王開甲吳景雲曹云達陸祥雯金郁蓀杜廷衡陳文樑嚴天貴居承德褚士謙俞仁錄金山董晉良姚嶽降高堪陳公珩沈慶芳王平衡徐龍光徐廷荃褚邦瑞丁瑞淸翁業駿何錫圭曹駿猷陳葆琪湯玉彬倪道存孫念霄黄之樑何錫琛錢潤庠 
[創辦不易]  
　　金陵訪事友函云江寗省城馬車東洋車當創辦之始生意頗盛近來添車不下百餘起現計車有四千餘輛矣天下事豈能盡如人意哉惟馬車定章槪不准另股續辦數月以來利權未分計共贏縮與初時相懸有限拉車則集數愈多生意愈减通扯每車二十輛日僅出去十輛八輛不等利息微末可知而入不敷出尤可知因此按月官捐每輛番餅一枚相率推諉鮮有能繳齊者總辦駐寗商務局桂薌亭方伯疉頒示諭催繳捐欵略謂官捐奉督憲議定立有成規斷難减少前門樓橋安品街等地方車行禀請减捐槪不准行所有未能如數繳齊之欵赶緊來局兌付以便給領下月車照如延捱玩視並不繳捐領憑尚復包攬生意著沿途卡弁見有無照之車卽行扣留嚴懲車夫不貸等因煌煌示諭各車行宜如何激發天良遵飭呈繳然後可以仰副憲意乃竟視爲具又不得已局中扣留車輛甚多此事在上海該車夫等無不唯唯聽命否則車一扣留竟俯首不敢出一語詎金陵有某車被勇拖去　主姚某不服逕赴商務局討索意謂執業雖賤彼此均是買賣祗能照買賣說話不能依官壓勢局勇據實禀知總辦桂方伯大怒立飭將姚送縣嚴辦姚固上元縣茂才也王大令訊明辱駡官長倡首霸捐卽擬其文申詳學憲刻經本學師曁紳衿等爲之緩頰具結力保未知當事者意旨何如夫藐視官長省垣習氣大抵皆然而金陵此次因興辦拉車一事幾幾乎視同兒戲此當局所以思懲一而儆百也 
[巧思破案]  
　　沙市采訪友人云各路錢荒全恃錢帖周轉沙市之以錢帖獲利者向推戴長泰爲巨擘每日出入多至數百千店章每票計錢一千文每百票爲一束日旣呹呈執事者淸釐焉某日上燈時櫃夥照章繳數忽失去四束甲乙丙丁四夥皆張皇失措莫知所爲遍搜室中迄無影響不得已聞於東主東主從容出謂四夥曰諸公勿擾諸公皆君子也不特老成可靠且平居淸介余夙所欽遲然此中大有人在明晨當爲諸公言之諸公靜候一宵可也言已卽去四夥皆遵命不敢遠離然輾轉繩牀終宵不寐淸晨卽起以待命日亭午東主始出出卽具盛筵爲四夥壽四夥昨旣寢不安席兹又食不甘味勉强入座無一下箸者席旣撤復向東主請命東主從容曰諸公皆君子也平居淸介余夙所欽遲矧四百竿能值幾休余資本雖微於局面當不至震動但事已暴露余卽能諒諸公難保外人之不捕風捉影諸公能一盟心爲各自聲名地乎皆對曰立誓惟命到官亦惟命東主拈髭微笑曰何至於此無已有一法焉試爲諸公言之今與諸公約諸公須同伴不離先至甲家甲不准入其室但於房外呼家人而謂之曰昨日携歸之物已爲衆夥偵知今宜分潤少許免致出首試將原物出與衆夥瓜分之如家人張皇不知所對卽告辭出至乙丙丁家亦如之諸公願之乎皆曰願並邀東主同行候於門外東主初不許固請乃許之歴至甲乙家皆以略無影響而退至丙家丙如教呼之其母卽將二束出三夥又令呼其妻内不得已又如教呼之其妻亦將二束出三夥喜出至門外延東主入請騐贓東主曰此何贓乎此固余昨日親手授之丙而令其携歸者也隨邀四夥同歸出晨間原席爲衆夥犒獻酬交錯盡觀而散終席不提孫劉二字内夥食之不可拒之不能席散燭已跋矣同人皆有酒意東主猶顧四夥曰諸公辦事如初毋介介也自東主歸丙夥亦竄次日開門應市者祗有鼎足之數矣 
[津沽夏景]  
　　天津訪事人函云津城刦案向不多覯去年河北關上毗盧室胡同李氏被盜刼財害命不料未閱一年河東西方庵附近黄姓又被盜竊黄蓋錢業中人家道小康初八晚被賊入室並未傷人得贓卽逸或曰無明火執仗情形是竊非盜或曰確係暗入明出卽不得諱盜爲竊事主報案當由河東汛弁追捕不獲並由十四叚守望局委員詣騐先行比捕候縣勒緝云○寓津西人四月初六日賽馬已列前報初七日再接再厲適是日驕陽肆虐天氣驟炎據鞍顧盼者無不汁流浹背時作壁上觀者人多於鯽咸恨不得調氷雪藕一滌煩襟至初八日樂奏卒章觀者漸稀乃淸風徐來頗有惺惺惜惺惺之意碧眼虬髯客豪情勃發較前兩日尤揚鞭過額居人詠首夏猶淸和之句亦復逸興遄飛相與結伴重蒞乎金蹬玉將之塲詎午後風方狂甚傍晚不息輕衫嫌薄團扇思捐彳亍歸來撲面各有俗塵三斛中國古禮猶謂女子出門必擁蔽其面今已無此雅觀惟西方美人多有以紗障面者故當此滄桑揚塵之際仍無猗嗟明兮美目淸兮云○北方風氣雖强然不盡人皆好勇鬥狠蓋賦性有强弱也然至迎神賽會則其中多少年喜事之流且恃人多不恐每藉神力大肆雄風津俗有一種所謂掃墊會者蓋每當人衆口雜之際不　已露端倪此時卽欲爲排難解紛而不得則惟有五體投地口稱小子無良若人見其叩頭從事亦覺意氣稍平諺謂毒手不打笑臉人故每届 
 
 

Page 3

 
 
倖免滋事者賴有此耳天津府縣城隍例於四月初六日出巡初八日振孤津人踵事增華裝扮新鬼故鬼大鬼小鬼隨駕巡行謂之鬼會官府以陰陽分治是或一道也姑置之不以干禁論初八晚會過鼓樓西所有大座如燈亭等類到鼓樓均需拆卸該處本閙市一時行人擁塞往來者均不得前而一班牛頭馬面更加躁急初咎掃墊會不預鋪排繼駡路人犯駕不知退避時兩旁人山人海進退維谷驟聞惡語不能作反舌無聲口角之餘七手八脚不知何人先犯衆怒打得落花流水但覺一片聲喧如千軍萬馬幾幾乎不可收拾掃墊會乃膝行而前對衆叩首大呼乞休始得化有事爲無事○法國租界丈量地叚擬設自來水已列前報現在已於界内規畫地叚緊靠海河鑿池砌石以便蓄水一俟該池工竣卽接水管俾得四通八逹云從此食德飲和可預爲居人卜之 
[憲示照登]  
　　欽命二品頂戴江南蘇松太兵備道兼辦海防營務處黄爲出示曉諭事照得本年三月十七日英商怡和洋行安和輪船被太古洋行牛莊輪船在張華浜地方撞沈當時船上華人搭客溺斃至數百名之多據寳山縣沈令禀稱各家屬禀請撫恤等情查英國律法控請撫恤應由該家屬將死者年歲籍貫開具淸册由英臬司衙門轉飭辦理除由本監督先將前因照會外合行出示曉諭該家屬等限兩個月將死者年歲籍貫住處以及生前係屬官幕士商出身履歴曁帮傭作夥歲得辛資若干開具淸册親身呈送本監督衙門聽候彚案核辦至死者行李等物應另案辦理務速一併開單呈道違限槪行批駁毋得遲延虚冐切切特示 
[祝嘏謝步]  
　　關道憲黄幼農觀察之太夫人本月十六日壽誕本埠官塲及各國領事官詣轅祝嘏黄觀察兹於前昨兩日命駕遍往各衙門謝步至縣署黄大令飭家丁飛步至頭門外擋駕 
[大令勘地]  
　　劉聽泉現在小東門内海防廳衙門照墻西面起造市房四幢將次竣工前日經松海防同知葉臨恭司馬經過看見以該屋造在衙門之白虎方且樓高過照墻殊屬有碍衙門風水難保其中不無或佔公地因函請本縣黄大令履勘核斷大令前日帶同工科書吏亭耆差役鳴騶前往葉司馬以劉前任尚未出署因仍住沈香閣大令到時先拜會司馬晤談片時然後履勘有江文耀者衣冠投案禀稱職員是劉聽泉親家此屋是劉朱氏所造不致侵佔公地呈出方單查閱計地二分七厘大令飭亭耆丈量與方單相符諭江曰本縣丈量地雖相符而樓房太高確係有碍衙門本應四幢槪行拆低姑念工已大半格外成全可將東面兩幢改作平房不使高出照墻其毗連照墻角上又在栅内應拆襄一間著暫停工候本縣與葉大老爺商妥後再行傳諭可也江唯唯遵諭 
[藥店齊行]  
　　本埠城廂内外各藥店昨日邀齊同業在邑廟公議禀請縣憲示禁每逢端節不送蒼朮白芷雄黄芸香等類並雇淸音齊行以後各自稽察不准紊亂云云 
[傳訊女伶]  
　　英界滿庭芳粤人所開同慶戲園有女伶名美玉者花容月貌冠絶一時每與小生奇仔登塲獻技雲情雨意疑假疑眞捕頭以其蹟類誨淫倩包探顧阿六傳令園中經理人陸阿祥挈同美玉於禮拜五卽本月二十四日至公堂禀請屠别駕訊判 
[醫院三誌]  
　　崇明人王老和向以耕種爲業三載前由田間誤踏竹片深透入骨迄今無法取出良醫均爲束手如是足不履地三載於兹不啻殘廢適聞西醫有妙術因買棹來滬來日午後抵埠舁至同仁醫院求治曹陸諸醫生爲敷以悶藥將足底割開取出約二寸有餘魚骨一根因爲再如法醫治並許三日後可行動如常云○寍人葉某鐵工也刻在楊樹浦祥和廠司理機器昨晨偶不經心致被機器略在面上一過頓將左半邊臉皮揭去一層頓時暈絶倒地經同夥灌救始蘇卽舁送同仁醫院求療○江北小工寥阿三昨午在虹口日本郵船會社碼頭起運棉花適在棧房樓梯絶頂處失足墜至平地致折右臂之骨亦經同夥送至同仁醫院療治 
[滬南二則]  
　　昨日會館塲擺麫攤之錢和尚因家中失竊其妻缠駡致觸鄰人陳其海之怒將錢麫攤打毁且有右營水師勇丁葉光順出頭後被錢將二人扭至十六鋪局中請究李蘭史二尹以事關勇丁當卽備函送縣○滬南如意街福興烟間邇日夜間有聚賭抽頭之事被十六鋪局員李二尹訪聞立傳該館主顧順福到局欲加三尺該館主再四懇求始准具結以後不敢再犯 
[縣案瑣誌]  
　　本縣昨准十六鋪巡防中局委員李蘭史二尹飭勇押送原被三人到縣請騐傷訊辦文開錢和尚在滬南擺攤賣麫提標水師右營兵丁葉光順與友人陳其海到錢攤上吃麫錢失去衣服查問一言不合口角紛爭至將錢和尚毆傷未便斷理合行送請辦理黄大令著值日差分别看管候騐按此卽本日報上滬南二則之一惟所記起釁情節稍有不同耳○昨有陸順金扭李和尚到縣喊控聲稱在南市秦長順鴨行爲夥看守浦東棧房以前失鴨多隻現又失及衣物細查被陳趙兩姓之人所竊因與追究有李和尚出塲許爲追償小的今日向他要追原物伊又反悔推諉以至理論被毆扭求訊究等詞值日差據情禀知黄大令飭看管候訊○前有龔振瀏扭控妻弟袁敦甫停其父喪不殮前來纒擾袁稱龔呑没父遺財物兩造互控到縣經黄大令訊悉袁敦甫不安本分收押待質所候辦一面諭飭袁弟維榮速爲棺殮各情詳紀前報前晚經帮審委員蔣司馬提訊龔供本邑人在道轅充當書辦妻弟袁敦甫時常纒擾甚至殺人放火諸般兇横叩請永爲覊管司馬曰察看袁敦甫狀不過於兇惡爾供其殺人放火不亦太甚耶袁供父親袁月山向做木行生意頗有積蓄常住龔處所遺財物被伊夫婦呑没還有借空先父債欵請追龔呈出袁月山親筆寫立女婿並無欠欵誠恐兒子敦甫纏擾留此爲後日之証據司馬閱畢諭袁曰爾父有筆據在此不得任意妄供爾做何業生意答畫人物日可賺洋半元司馬飭具以後改悔前非不得纏擾切結存卷諭曰本應懲責姑念文人從寛著覓保人保釋完案 
[英界公堂瑣案]  
　　包探黄四福禀稱昨日積竊張子香偕鄉人吳桂生持壽衣土布等物來滬質錢經小的查獲送請訊懲吳供稱小的係眞如鎭人母親在滬傭工小的以家内乏人遂與張串通私取母親壽衣一套布衣數件土布十三匹質錢使用張供稱小的係無錫人前曾犯事現已改過自新與吳向爲莫逆交邇者吳囊内無錢欲至家中私取諸物因不諳胠篋之技糾同小的前往如今惟乞大老爺施恩屠别駕據情商諸薩副領事然後著一併押候吳母來案再核○包探孔阿才禀稱流氓胡阿根前曾犯案經大老爺遞解二次今又來滬遇事生風適爲小的查知是以拘請訊判胡供稱小的係松江人業已悔悟不敢犯事如荷施恩免解則終身感德不忘矣别駕判令笞責一百板再行遞解回籍○著名流氓宋竹山曾與兇犯薛秀堂陳阿六羅阿二等結爲異姓昆季此次薛陳羅命案旣發在縣供出同黨多名宋亦在其列昨爲包探顧阿六查獲解至公堂别駕研訊之餘宋供稱小的係崇明縣人在滬小本營生已歴年歲不敢犯事叩乞施恩别駕判令笞責一百板交顧探押回捕房管押五月然後遞解回籍○租界定章各倡院須至工部局輸納烟燈捐方准公然開設兹經包探黄四福查得王月仙王阿林王鳳卿李大元謝愛卿高金林等野鷄流倡均無捐照因於昨晨拘至案下請爲判斷别駕判令各罰洋銀一圓仍著補繳烟燈捐○前日朱張氏赴高子楨所開小酒肆沽飲三　旣罄醉眼麻茶高恐肇事端婉言勸阻氏大肆雌虎之威與高尋釁旁觀者大爲不服喚三百七十三號華捕至將氏拘入捕房轉解到案别駕嚴加詰問氏供稱小婦人係南通州人丈夫向在治下小本營生此次隨人此外收蠶繭約五月初可返昨日小婦人飲酒過醉致與高忿爭别駕著押候伊夫來案領回管束○賭棍王阿福在虹口擺設賭攤用率絲骰騙人財物昨經包探竇如海拘送至案王供稱小的係寍波人不敢以僞骰騙財惟求恩典别駕判令笞責四百板解回寍波原籍僞骰存候毁銷○賊犯王明山竊取徐見富家東洋車一輛徐投報捕房捕頭遣包探倪　泉將王拘獲送請究懲徐投案領贓王供稱小的係崇明人向在治下當車夫竊車該死惟乞施恩别駕判令笞責一百板贓給失主 
 
 

Page 4

 
 
領去○三百五十一號華捕解薙髮匠陳松亭至案禀稱昨日此人行至虹口某處送與牛乳人張吉讓互毆致張身受微傷送至同仁醫院求醫醫生察得並無大碍約兩三日卽能告痊今送陳請究張投案申訴前情陳供稱小的足上之鞋被張所躧故與爭論不敢兇毆别駕判罰洋銀一圓給張爲養傷費○馬夫蔡阿生屢次爭先飛駛昨又在泥城橋加鞭鬥捷由某號華捕解案請懲别駕判罰洋銀八圓如數充某處醫費 
[法界捕房瑣案]  
　　昨禮拜一鄭大令蒞捕房發落各案旣升座命提跑灘積竊傅連生及帮同車夫毆捕之唐聚發照原斷各笞責二百板從寛開釋○賊犯余通法圖竊未成經事主拘入捕房前日轉解到案訊明一切昨日大令飭照原斷笞責五十板○車夫沈利羣行路違章大令飭笞責一百板以其未較車捐著出外補繳○姚連生吳阿四在小東門外竊取某甲所携竹布五匹經甲當塲拘獲扭送捕房解至案下大令著各笞責一百板卽行開釋○賊犯李銀泉屢次犯案前日經包探拘請大令訊供昨日飭照原斷笞責二百板押候央人保出如無保人則送請上海縣黄大令發入改過所永遠收禁○陳阿四冐充英界包探夥役串同竊賊沈阿桂邵福生行竊分贓事經包探查知得以拘獲大令訊供之下陳直認不辭大令判令先荷枷一月期滿責釋沈笞責一百板邵笞責二百板昨日次第行刑旋復研究同黨二犯再四苦求大令始從寛開釋○竊犯吳少卿扭去同茂昌棧房之鎖入内圖竊經失主拘獲扭至捕房轉解公堂大令訊供之下判令枷號一月期滿責釋○王阿琪在某洋人處當細崽呑服洋銀八圓四角經洋人送案大令著卽交出王延不肯交昨日著枷號一禮拜期滿開釋○賊犯汪怡臣何慶元禁押期滿昨日大令命帶案開釋○拐犯陸阿狗刼犯陳阿二日前俱已訊明昨日著照原斷各枷號三月期滿責釋○戳傷周阿毛之兇犯陳福生大令本判令枷號二月昨已滿期因命帶案開枷照原斷笞責二百板押候送入改過所監禁陳一再苦求大令爲之惻然著具改過切結覓人保釋○蔡阿毛陸榮泉在廣大酒肆毆傷公署執役人王隆金大令訊取口供判令枷號一月昨已滿期爰飭帶案開枷照原斷將蔡笞責三百板陸笞責二百板著各具改過切結交的實人保出至此案續獲之兇犯李海大枷號一月期滿開枷因患瘍瘡從寛免笞著具改過切結覓人保釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界捕房紀事]  
　　升和里口協興昌烟館主名協中者有墳地一方坐落西門外倩鄰人周長春爲之照管周掘取墳上泥數十擔售與左近　爐坊事爲協中偵知向周理論旋由圖董馬姓調停令周將墳修築并購冥鏹六十串焚之昨日淸晨周忽投捕房聲稱行經升和里口協中糾同流氓四五人用力拉住褫去縐紗夾衫一件請卽究追捕頭遣包探往查旋回稱查知事由掘泥肇釁協中並未褫衣捕頭頷之○前日菜市　攤上某甲失去紅蘿蔔一籃翌日攤主在原處查獲將行竊人扭送捕房捕頭詰問之下其人自言姓王名掌寳搜其身畔有金線二絞詰以竊自何處據稱浦東龍王廟人在城内金家牌樓某金線店學藝捕頭命押候查問 
[美界捕房紀事]  
　　天潼路仁智里湯昌記西式餅店於日前忽然倒閉聞虧空油號一欵最詎現被各户控諸英公堂屠别駕於昨午飭　　　捕房派三百四十九號華捕恊往將湯阿昌拘獲解入捕房捕頭飭原差帶回候訊○寍人某甲住居仁智里第四十八號屋内昨晨在里　　　適爲三百二十九號華捕所見告以有狂租界章程詎甲不知輕重反以惡方加捕繼呼同居某乙將捕扭毆捕乃號召他捕到來始將甲乙拿至捕房禁押旋由英界某照相店投案保釋○昨午公和碼頭小工某甲與山東扛夫李阿二爲細故互相兇毆甲稍懦不敵李兇横管碼頭西人爲之不平將李扭送捕房禁押○安徽人李樹生前晚由某處竊得錫茶壺一把中途經包探范進才巡獲人贓一併獲解捕房押候查明送廨訊究○日本人某甲昨晨　小菜塲購買食物爲論價不合將賣菜傭某乙之髮辮揪住兇毆旁觀者見甲異常肆虐因喚四百七十四號華捕拿　捕房捕頭姑念初犯斥釋○改過所逃犯朱東生匿蹟楊樹浦地方前日向鄉人某姓家拐騙鵝三十餘隻控諸楊樹浦捕房黎副捕頭咨照虹口好捕頭派包探范進才前往查訪務獲懲辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
