# 1899 - 14 - 4909252

 

Page 1

 
 
[重印二十四史出售] [  圖書集成局啓]  
　　二十四史一書上下五千年縱横九萬里其中治亂興衰之故盈虚消長之機洞澈源流昭如日月洵當世考鏡得失之林也方今風會大開振興實學士人柔日誦讀尤須兼備三長是以本局特將原板重加校印共訂三百九十二本分裝三箱因邇來紙價過鉅略爲加增每部售實洋五十六元箱不外加卽日在申報館及申昌書　室發售此佈 
[廣學會譯著新學彚編中國度支考英興記正續中東戰紀本末文學興國策時事新論售翻刻重罰]  
　　明詔迭下實學浡興吏治儒　乘時交奮不蒐新籍曷豁　㯲上海廣學會諸君洞燭外情周知華故著書十載信足端風敎而杜窕言天下大　此其左劵俣括宏旨藉貽通才○新學彙編四卷　西　旋客名篇開東土導師先路理明法備言簡意賅八角○中國度支考二卷詳稽奏報　舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善爲師有德則樂興華秘鑰敬告司徒三角半○中東戰紀本米一圓半續編七角文學興國策二角三書併售二圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購圖書集成局啓 
[裱成着色五尺衆祉圖出售]  
　　送臘酬神迎年祀灶門楣集慶氣象萬千風月更新韶光百五莫不換桃符於當户翦華勝以遺人藉迓庥祥用增光彩本書室爰倩名　師精　五尺幅衆神圖付之石印加以五彩鮮色爲諸紳商新歲供奉之用第軸取價洋一元六角賜顧者請速至三馬路申昌書定購取可也此佈 
[論中國不患無可用之人]  
中國之人爲泰西各國　笑而存之也久矣笑者何笑其無用焉耳夫以廿一省之土宇四百兆之人民三千餘年之　樂文物而曰此中無不才能之可用不惟言者自覺其無稽而聽者亦議其失當此不待智者而始知也然而遼東一　喪師數十萬割地數千里而且償其兵費由各與國爲之調停所有息借洋欵分爲三十年淸還每年繳還銀一千二　萬兩朝廷無以爲計乃悉索敝賦以彌縫之不足則又裁兵括餉增稅加釐以供其要求而惟恐或後是事後之　　舍此數者之外無一籌之可展又安得謂中國之有人乎顧或者曰中國今日之步武泰西以圖善其後者可謂不遺餘力矣卽如海　旣廢自知急切未易復元則先練陸軍以求用我之長今直隸袁侍郎所統之新建軍宋宫保所統之毅軍聶軍門所統之武毅軍與夫董星五軍門所部之甘軍皆久經訓練將識士心士知將氣人人有山可撼此軍不可搖之氣槪將來合而用之則可恃爲長城卽分而用之亦必自成勁旅夫固非粉飾太平之壁壘也然而是果可恃乎子曰是說也非篤論也曾記西支言中國人數多於各國不啻十倍而勤苦耐勞爲各國種數之所不及倘以之當兵尤爲無敵蓋泰西之人無論貴賤貧當年十五歲無不隷名軍籍至五十歲始免出征故泰西視兵爲最重非如中國有好人不當兵之俗諺也嘗有西友久旅中王者謂中國之人最可用譬如一兵之費已與西國懸殊卽其尋常日用一號帽也價若干一皮靴也價若干内外衣服價又若干中國則除號衣之外無所　帽也以布纒頭而已無布而卽盤辮於額　　可稱雄足下布條編一履登山涉水亦卽如飛　每月口糧不過二三兩多則六七兩而止西國之兵每人月需口糧十數元而一日之中牛肉麫包斷不能省一人所需非五六百文不辦而中國之兵每食不過米飯量小者日僅一升量大者倍之計値不過數十文苟有鹽椒蔬菜已足下飯若遇大寒大熱皆可忍耐倘或無從得食枵腹一二時相顧尙無飢色而其平日苟非欠餉斷不敢譁令　惟行使之東則東使之西則西使之前則前使之後則後登峻嶺度高峯不敢退縮也乘長風破大浪不敢畏蒽也如此之人中國一旦欲招數百萬而亦無難是豈西國所能及無如中國有此可用之人而不得人以再反使不知者笑其無一可用殊可惜也或又謂中國之人瞻最小而心不一且往往貪利誤事雖多亦奚以爲抑知古人有言用人之智去其詐用人之勇去其貪善用人者明明知其病而猶有驅策駕馭之法况其非病也乎中國之人瞻小固有之然昔者孫武子教宫人戰斬隊長而步伐以齊司馬穰萁爲齊將斬一莊賈而衆心以慄此卽因其瞻小而　以怵之使俯首爲我用　國之心不齊最爲確論然當時名將如李廣岳武穆嘗使人各自爲戰卒以取勝至於貪利忘害生人之通病非特中國爲然近時則又有因其貪而用之者嘗聞鮑武襄之行師也不齊行糧不嚴紀律但令部下奮勇直前破一賊營則賊營之食皆其食賊營之衣皆其衣復一城池則賊之子女皆爲吾之子女賊之　帛皆爲吾之玉帛聽各兵恣弁意搜羅而不之禁故霆軍所至無堅不摧無攻不克人疑其别有勝算不知卽因其貪而歆動之使之一鼓作氣凌厲無前遂爲長勝之道耳此皆中國之往事可騐者然則中國苟有人焉出而爲越人之用越趙人之用趙則以十萬抵敵人之一萬敵縱强梁其能以一人制十人之性命哉故吾謂中國之可用者仍在乎人有識之士當不河漢斯言 
[本館接奉電音]  
　　昨日上午京師飛電傳來硃筆一道上諭二道旨一道敬謹譯登○十二月初一日奉硃筆李昭煒轉補翰林院侍讀學士惲毓鼎補授翰林院侍講學士欽此同日奉上諭殺虎口監督麟德奏差滿回京齎交盈餘銀兩一摺所得盈餘等項銀九千一百八十五兩零均交廣儲司麟德毋庸賞給該衙門知道欽此同日奉上諭禮部右侍郎著溥顧調補薩廉著調補盛京兵部侍郎欽此同日奉昆右翼總兵德雲著開缺所由之缺著溥顧補授正黄旗滿洲副都統著德雲署理欽此 
[奏調遊歴]  
　　宜昌訪事友來函云會稽陶先生七彪流彝陵垂三十年生平豪俠好義敦尙氣節書名滿天下人得寸縑尺幅以爲榮然求書者非性情相挾雖逹官貴人餽以巨金意不屑也創造器用巧奪化工所製如陶公　陶公匱陶公椅等靈妙簡便見者無不歎服歐美名人有越重洋購回仿製者乙未臘月定興鹿芝軒制軍方督兩川電請先生赴蜀處以賓師之位行生以事却之邇者芝帥移　粤中又特疏奏調先生遊歴東西洋各國籍攷彼中政治風俗以及一切工藝移書勸駕　切懇摯行生不欲重違其意爰於上月中旬偕其門人王君慕陶由宜起程乘輪　滬　須與芝帥面商一切然後料理行裝再行首途也 
[勘路續聞]  
　　紹興采訪友人云十一月二十二日勘辦蘇杭寗紹路委員潘芸孫觀察帶同洋工程師賴士隨員丁君繙譯沈君行經批駖所至晚宿於山陰縣西鄉錢淸鎭次晨乘官舫啓行榜晚抵郡城西郭馬頭觀察旣入山陰道上千巖萬壑應接不暇聞蘭亭一帶茂林修竹淸流激湍尤足暢幽情而遣逸興因於二十四日偕縣主任大令携屐登山捫碑剔蘚訪流觴之跡賦曲水之詩一詠一觴流連半日及返郡仍乘官舫向東倩洋工程師沿途測量繪圖貼 
 
 

Page 2

 
 
說約二十五晚抵曹娥江二十六日渡江至寗波府屬鎭海縣境　 
[兵營改制]  
　　蕪湖訪事友人云各省制練防勇各軍前經曾御史宗彥及順天府府尹胡大京兆先後奏請叅用西法改練洋操奉旨著兵部妥速議奏通行各省本館曾將奏稿照錄報端兹得蕪湖采訪友人手函知皖省辦法略有變通如每勇營餉兩分併練一名制兵餉三分併練一名未克照行緣皖省兵額迭次裁汰已屬不敷防禦故營制一仍其舊惟將向日所演藤牌刀矛諸雜技一律改而從事洋槍步伐口號悉仿江南自强軍再授以擊刺超乘諸法所有駐紥省垣之撫標練軍已於十月初一日改操至皖南北鎭標制兵練軍曁沿江之精健遊兵卓勝威靖等諸防軍則均遲至明春再攺 
[電請募勇]  
　　武昌訪事人云近日湖廣督署接到四川王方　密電知川匪余蠻子十分猖獗川中兵力過單不敷分撥請代募勇丁三營前往助剿張香濤制軍准卽出示開招日來赳赳桓桓之輩爭先投充想一經成軍卽當入川助勦矣 
[招勇述聞]  
　　漢口訪事友來函云邇聞有某軍門將赴四川新任因兵力單薄不足以壯聲威爰在鄂省招募健勇千名携之以行彼紏紏桓桓者當亦投袂而起一試從戎壯志也 
[覆訊會匪]  
　　武昌訪事人云會匪頭目陳占坤擾害閭閻濳謀不軌經湖廣總督張制軍派員拿獲解由武昌府逢子政太守同發審委員詳加研鞫供稱曾在長江輪船竊並無紏衆結盟情事疉經刑訊矢口不承署臬司岑廉訪因案情重大連日委候補府施鶴生連仲山二太守覆加研訊俾成信讞 
[慈谿盜案]  
　　寗波訪事人來函云慈谿李家岙地方李姓家頗殷實於上月二十六夜三更時突來盜匪數十人撞門而入舉家畏其兇猛逃至屋後躱避任其傾筐倒篋飽掠而去事後檢點所失贓物甚鉅不下數千餘元開單報縣曹大令聞報往勘飭捕會營嚴緝未知能否破獲也 
[失銀可異]  
　　京師訪事友人云禮部存放飯銀處由各省解到銀二千數百兩擬俟解齊一併開放不意月前開庫此項銀兩已不　而飛追問値日皂役書吏等人互相推諉恐不免有監守自盜情弊經禮部堂官於上月十四日專摺具奏面將皂隷高某等八人解交刑部嚴行審訊 
[嚴究莊夥]  
　　蘇州訪事人云道前街恒興錢莊係鎭江人殷某及甲乙三人股開殷爲經手初僅資本銀三千兩嗣後逐漸推廣十餘年來往來帳面多至數十萬兩生意之盛在胥門推爲巨擘乃於十一月初九日遽爾倒閉嗣悉殷某於初四日在上海病故司帳人陳淸泉不能支持於初九日以有盈無虧等詞朦請吳縣賴葆臣大令發封翌日存欵各户紛紛投縣遞禀請追存項大令提陳及殷之戚串某甲研訊之下始知陳所禀皆虚蓋核計存欵約共銀一十五萬兩而欠出各欵未及其半併查得初八日有某項公欵銀二萬四千餘兩及某大令存入一萬兩皆已化爲鳥有研詰再三供詞游移大令復將所呈帳簿二本詳細披閱皆係贋鼎大令大怒喝令各重笞五百板仍無實供復飭將二人上天平架良久始供認揑造帳據欲圖呑没大令飭差將原帳吊到然後將二人荷以巨校飭差押往各欠户處歸帳俟收齊後再行核辦 
[招考代書]  
　　江西訪事人云沈文肅公撫江西時不論告期准收攔輿白禀小民不費一錢下情得以上逹並嚴飭差役人等不准藉端索取分文而亦無敢私索者誠善政也今者松大中丞蕭規曹隨諭飭代書狀紙正副全套祇許取錢五文謄寫眞稿兩張祗許取銀五分并准收攔輿白禀某代書因無利可圖禀請辭退中丞卽行批准飭中協府另行招考凡身家淸白誠實端謹者無論生監皆准投考卽漢代擇用士人之遺意也 
[疏濬海河]  
　　天津訪事友來函云津郡疏濬海河以便輪船來業於秋末動工按津郡向有九河而海河爲衆流之所匯每逢夏汛渾河之水挾沙而下水過泥留以致河底日高河身日狹然從前渾河亦不至若是汚濁自各河爲患淹没村莊治水者議開减河以洩水勢减河日多淸河日弱於是不獲刷黄而海河日淤遂　輪船不能出入自如現在治之之法首擬裁灣就直使河面稍寛尤貴刷去泥淤使河底不厚惟旣欲刷河人力不如水力故議於動工後將上游各减河暫加閘板令束水自海河而下滔滔汨汨勢益雄厚邇來頗日起有功惟城東機器局前向有引河一道堤身薄削不能禦水上月初於西岸開口二處分灌賈家古道以及掛甲寺各處幸在冬令大田早已刈　無遺是處邨民尙不至有汎濫之虞也 
[西江瑞雪]  
　　江西訪事人云撫憲松大中丞因各屬久旱於上月十五日虔求雨雪十七日辰刻細雨如絲雪珠迸落入夜扯絮搓棉祥霙紛下十八晨起視之已成一片琉璃世界平地積雪三四寸中丞乃率同司道府縣各官謝壇以答天庥 
[武林米市]  
　　杭州采訪友人云秋收以後米價逐漸平减次者每石售洋銀三圓三角九月下旬忽又漲至四圓十一月初旬又漲三角推原其故皆由私販出洋所致目下海禁綦嚴漏巵已塞是以紹興臨浦鎭已每石减去兩角蕭山减去一角杭米雖仍未减而業此者無不惴惴於心矣 
[漢水珠光]  
　　漢口訪事友來函云漢口通濟門鐵路向同某委員經理一切事宜邇因委員辦事未盡妥洽由督辦盛杏蓀京卿改委史明府綱接辦明府奉札後卽日上院禀謝到差視事○方軍門翰卿穆叅戎齊賢王副戎得勝淸明府瑞前奉楚督張香濤制軍札赴東瀛閱操藉增識見兹已事竣旋省上院銷差矣○上月某日米販蕭某運米來漢售與大水巷陳姓米店店主陳甲欠蕭錢二千三百文蕭力索不休致啓釁端蕭遽揮以老拳適中陳甲要害旋卽殞命蕭見已釀禂卽脫濳避現在屍親業經繕詞禀縣想須澈底究懲也○武昌縣屬各村民因外間謠言四起兼之緑林豪客刼掠頻仍爰特倡議捐資招募團丁藉資防範倘能實力行之當可獲安靖閭閻之益也○鄂省銀圓局前因存銀不多不敷鼓鑄爰將夜工暫停現在來源日旺局員傳諭各工仍於夜間工作以期迅速從事○上月二十五日卽禮拜五係怡和公司大通輪船下水之期因船身小有受傷亟須修葺故停輪未開一俟修竣當卽照常開赴申江 
[章門雪景]  
　　江西訪事友來函云自十一月十七日大雪後積素未融高下亭臺一白無際至二十一日復花飛六出搓棉扯絮玉屑　紛都人士咸謂得此祥霙明歲二麥豐收可操劵以卜矣○前護撫憲翁筱山中丞之太夫人仙逝後初擬十一月二十二日出殯嗣被雨雪所阻改遲至二十四日是日同寅及僚屬之執紼往送者素車曰馬絡繹於途生榮死哀太夫人洵無愧色矣○足民之道最重積儲江蘇撫憲德靜山中丞因今歲夏秋之交舉行平糶各屬積榖已空日前特委截取知縣游明府毅之來江購榖一萬石存𫏎倉中爲有備無患計似此留心民瘼誠� 
蘇省人民之幸也保甲總局謝太守若潮以近來賭風甚熾實爲閭閻之大害爰嚴飭各分局巡丁嚴密查拿務期有犯必獲并繕就六言告示遍貼通衢其文云賭博爲害民生久經示禁綦嚴有等棍徒聚賭引誘子弟良民貧者起意偷竊富者產蕩家傾貽害閭閻非淺爾等毋蹈前愆再行出示嚴禁如違照例重懲 
 
 

Page 3

 
 
[平山雪雁]  
　　揚州訪事友人云新盛街市廛櫛比百貨雲屯爲郡城熱閙之所十一月二十二日上燈後泰豐錢莊由鎭江匯至洋銀數百元盛以布袋雇夫運回交明櫃上莊夥正欲檢點突來侉匪數人掣刀背猛擊挑夫倒地隨將袋攫之而逸時有一夥見勢不佳急出後門奔至叅將衙門據情聲訴袁叅戎立率健兒馳往履勘城守袁守戎周千戎及印委各員亦策騎而至無奈各匪已去如黄鶴追緝無蹤時江邑宰公出未回叅戎飭弁兵傳諭各城一律閉門緝守戎等復率團防勇丁分赴新舊兩城四處跴緝至理方欲曙時仍毫無影響各官始分道回署○時交冬令河水日淺各小輪船往往不能抵埠行旅皆稱不便近日某公司心裁獨出創製淺水小輪船俾得直入内河並於距城數里之寳塔灣及鈔關門外添設分局各一所以便搭客就近購票有此利涉之器想日後聞風興起者當必不乏其人也○兩淮各岸鹽商承領昭信股票原分三限上憲以各商來往靡常不論在揚在岸准其就近呈繳以示體恤近日督鹽憲劉峴帥以此欵業經大部撥作要需萬難延緩迭飭兩淮運司諭催江都轉正飭局員遵辦又接皖岸督銷總局來文以彼處各商自初限迄今並無一商在岸呈繳絲毫次請轉諭淮南總局飭令皖商嗣後此項股票銀兩一律在揚呈繳以免影射而杜推諉都轉隨傳知局員旋經局員查得皖商初限除已繳外尙少一百八十四票二限尙少七百三十八票立卽出示曉諭著各皖商依限淸繳不得觀望未知各商能急公奉上踴躍輸將否也 
[上海官塲紀事]  
　　南市二十三七鋪巡防局委員邵子怡二尹自蒞差以來除暴安良政聲卓著現奉上憲札委報解光緒二十四年冬漕海運津局差所遺巡防局一差須由道憲蔡觀察另行委人也○前署松江府知府張子虞太守自交卸府篆後卸赴省銷差兹奉江蘇糧儲道桐觀察札委海運滬局帮辦另委孫太守爲襄理漕務兩太守奉札後均已次第到差矣 
[俄國元旦]  
　　昨日係俄歴正月一號中西各官咸往俄領事署道賀捕房中亦停解公事一日萬滬各俄商亦一律休沐以申慶賀上午十一點鐘時俄領事偕繙譯至英界公廨答拜禮也 
[捉賭未獲]  
　　前晚五點鐘時新署差役凌增至美界捕房協同西探及華探竇四海洪阿寳沈阿鶴費阿銀等至裏虹口胡家木橋沈家灣一帶捉賭各賭徒捷足狂奔紛紛逃逸中西探無奈遂將賭棚拆下舉火焚燒始各回去 
[賭婦被拘]  
　　前晚粤婦李陸氏徐氏梁張氏吳氏梁田氏李氏譚王氏李劉氏梁王氏洪氏王陳氏周王氏陸方氏等十三口在虹口仁智里團坐作牧猪奴戲正在呼盧喝雉彩烈興高之際適爲五十一號印度巡捕查見卽喚同一百五十九號等華捕數人掩入拘拿連賭具一併送入捕房捕頭令轉送英界公廨値日差據情禀知署理讞員鄭瀚生大令著暫交官媒管押候訊 
[何所適從]  
　　日前婦人朱二寳投英界公　控被鴇霸阻從良經署理讞員鄭瀚生大令判令狎客黄振卿出洋八十元給其未婚夫另娶將二寳給其領去嗣由二寳之父沈金壽母沈朱氏禀稱二寳並未爲妓不能斷離大令閱禀後卽飭原差查明核奪昨日發出批示云嚴德差禀批統核此案前據朱地寳來案喊控稱係妓女爲鴇霸阻從良當以鴇婦霸阻妓女從良實屬惡習故經諭令將朱二寳擇配嗣據沈金壽沈朱氏以朱二寳卽阿八係伊親女隨同在院帮傭業經許字並未爲倡一再來案具禀查此案關鍵應以朱二寳曾否爲倡爲斷若已爲倡其母又隨住一處是親義已絶應仍聽其從良如實係在院帮傭並未爲倡自應光其父母領回管束候卽提集通案人証復訊核斷 
[俯准具保]  
　　南市大馬頭協吉煤油莊前因虧欠鉅欵遽爾倒閉由各債主控知馬路工程局總辦朱森庭明府飭差提到學徒錢瑞章棧夥王錦祥等到案訊明後諭飭管押捕房候查明覆訊兹　等挽令同業某姓代爲具保出外一俟傳訊願卽投案候質由王捕頭轉禀工程局總辦米森庭明府明府准如所請諭以務須隨傳隨到毋得稽延違干比訊 
[解犯過境]  
　　南匯縣犯人陳雨金因追赶賊人落河身死拘拿到案經邑尊訊明詳奉上憲批飭解省勘訊前日下午解到上海過站來差禀明上海縣將犯寄禁王大令准卽飭將犯收禁一面飭承赶辦過站文書卽於昨日加派差役押犯起程赴松矣 
[何故投河]  
　　前日傍晚時潮州人某甲如醉如痴行至外大橋　聳身躍入蘇州河内冀與屈大夫爲伍巡街華捕見之立卽設法撈起向問姓氏有何寃抑甲目瞪口呆不知所答當卽雇車送人捕房捕頭令送同仁醫院療治未知可何性命否 
[南市捕房紀事]  
　　寗人李阿榮前日旁晚時潛至毛家弄某姓木作内竊取松板二塊肩荷至新馬路適遇三十三號巡街捕上前拘住解至捕房由捕頭王榮培飭令管押二點鐘斥釋贓存俟失主認領○山東人焦裕通向賣膠州黄牙菜昨日亭午時在南市葆泰馬頭雇江北人王國泰之划船渡至浦中因論價不合在新馬路互毆適爲巡街印捕查見一併解至捕房王捕頭著管押候核 
[法界捕房發落]  
　　昨禮拜五朱明府蒞捕房發落　案朱金成劉桂生竊取名利棧劉舒樓楊爽淸二客衣服皮箱等物爲包探拘獲解經明府訊供著照原斷各枷號一個月發棧房門首示衆○陳劉海竊取小車爲失主拘獲控經明府訊供照原斷笞責一百板斥釋○衛文彬控王金文收買竊贓在途尋獲經明府訊供著將東洋車扣留捕房衛則釋出限三日内交還捐照洋二元八角○吳友全前控沈阿二謝際亭代辦烟葉將帳簿塗攺侵呑銀一千二百餘兩經明府訊供飭探帶出覓保赶緊淸理○偷兒陳阿四竊取武弁楊玉美翎管當塲拿獲經明府訊供著先行枷號一月期滿重責三百板○德義樓麫館主張仁元等控錢仁文　客會洋一百六十元經前讞員鄭大令交保出外理償迄今日久玩延不理原告投案求追朱明府著保交案限三日内交洋延干追比○挑水天王子鰲在永安街陳阿元老虎灶上幫傭本年三月間阿三去世其妻朱氏獨宿房内王撬門而入意欲姦占朱氏不允極聲呼喊爲宋榮　楊阿寳拿獲王情急剪去　辮控經明府訊供昨日傳到寡婦陳朱氏質訊圖姦屬實著將王等三人一并還押過堂定讞○邵榮春前控張阿和欠洋四百餘元經前讞員鄭大令訊供交保出外迄今案懸半載玩延不理原告屢次求追昨日明府著保將張阿和交案押追○大有鼎泰等各水果行控易文波欠貨洋一千零五十元迭經明府訊供押追在案昨日原告投追明府命提到案略訊著還押過堂補提仁義興到案嚴追○河南人余光普控萬安樓執事楊忻茂呑没寄存洋銀二百六十元迭經明府訊供玩延不理昨日命提到案署掌頰一百下還押再限三天如延重比○南京人金珊芝欠洋三千餘元爲債主沈和卿具控迭經明府責比一味玩延分文不繳昨又命提到案著從重笞責一百板還押再限三天如延重比○韓國恒前控大興茶食店主馬廷桂馬俊三欠洋五百七十元經明府訊供牽涉袁濟堂欠欵由縣署移提到案訊斷韓國恒以明府訊斷不公一再赴道轅上控奉批如再玩延送縣究追昨日明府飭傳原被到案以韓輾轉健訟申斥再三二并押候過堂移送縣署辦理 
[美界捕房紀事]  
　　粤東人某甲在北四川路靑雲里開設花會有牧猪奴癖者皆趨之若鶩昨日爲藍副捕頭所知密派中西包探前往拘獲粤婦十七人及銀箱一口賭具數件送入捕房押候　送公堂禀請訊辦○昨午賭徒梁阿二在天后宫前設攤誘賭被巡街捕所見連賭具送入捕房押候解送公堂禀請究辦○無錫縣人曹元生携梅鶴賃居北河南路開設鐵店其妻某氏與隣人某甲有染前晚往　舊　被曹所見卽將姦夫淫婦拘送捕房捕頭著自投公堂禀控○有綽號　時遷者跑灘賊也昨日至公和祥馬頭竊取舊鐵數十磅被巡街捕拘入捕房押候解送公堂禀請訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[北通州試題]  
　　北通州訪事友人云上月初一日提督順天學政張大宗師考試第二塲文童大興首題其至爾力也至而皆去其籍宛平遷於喬木者至則市價不貳薊州恒存乎疢疾至君子有三樂通州趙孟之所貴至猶以一杯水 
武淸慮勝而後會至自反而縮寳坻君如彼何哉至事之以珠玉寗河長之者義乎至嗜秦人之炙平谷如知其非義至上者爲營窟密雲此之謂大丈夫至出疆必載質三河而閉之門也至天下之善士通塲次題有則髠必　之 
詩題賦得旋築詩壇按酒兵得兵字初二日提覆第一塲文童題未詳初三日考試第一塲生員四書題景春曰公孫衍張儀至丈夫之冠也經題就賢體遠詩題賦得試掃北臺看馬耳得尖字初四　提覆第二塲文童題未詳委提調官校閱闔屬武生歲考初五日考試第二塲生員四書題晉人以垂棘之壁至　之奇諫經題象事知器詩題賦得長松落雪驚　眠得松字初六日考試貢生題未詳初七日考試第三塲生員四書題今有璞玉於此至所學而從我經題平在朔易詩題賦得步檐椅杖看牛斗得檐字初八日覆試新進文童初九日覆試一等生員初十日考試順屬二十四州縣武童馬箭牌示云查定例武生年届六十以上停其鄉試今各學所送武生竟有六十以上者殊屬有違定例不成公事所有六十以上之武生均著賞給衣頂統於紅榜開銷仰各學遵照註册並傳諭各生知之聞宗師定於十九日按臨遵化州舉行歲試 
[甌試瑣聞]  
　　温州采訪友人云浙江提督學政唐春卿文宗所發塲期單已登前報十一月某日考童生經古是日性理題以仁育萬物以義正萬民論德業相勸過失相規論時務時練民　策廣種植以輔農桑策臨戰築土壘法騐礦法測潮法分角器測微鏡平剖面淺製造地球法中西醫術異同考繙譯題舟車所至至莫不尊親經解題咸秩無文解齊侯使其弟年來聘解古無輕唇音說古學題擬謝惠連雪賦以盈尺則呈瑞於豐年爲韵寸陰尺壁賦以不貴尺璧而惜寸陰爲韻賦得九九消寒圖得寒字七言十二韻史論題漢元始中徵天下通經異能之士論唐開元中令天下州縣里皆置學論輿地題全浙水利攷玉環山記算學題今有股和和乘句較較加股冪减七句冪比二句多一尺只云弦冪减一句冪加一十五尺與弦較較乘股較和等問名股弦各若干演天元代數今有小倉一坐上小下大上方六尺下方十八尺倉高二丈四尺盛粟令滿只云現又連出粟四百零三石二斗問運深及餘粟上方各若干某日提覆文童永和嘉題宋不足徵也至而　者作上年篇雖周亦助　至殷曰序作下半篇樂淸題其有所試矣至有馬者則賈相若至或相倍蓰瑞安題其事上也敬至臧文仲居蔡聖人之徒也至井上有李平陽題而亦何常師之有至譬諸宫牆今此下民至爲此詩者泰順題又其次也至君子有九思玉環題不耻下問至其行已也恭雖使五尺之童適市各作一小講某日復試文生題子曰爲命裨諶兩章賦得民生在勤得勤字 
[路斃可憐]  
　　前晚美界百老匯路坑厠有一無名男屍倒斃其間爲巡街捕所見卽投報捕房捕頭令傳地保報請善堂備棺收殮 
[上海縣署瑣案]  
　　前黄大令任内有本邑二十四保十八圖監生顧浩控民人楊效才賽會聚賭等情訊供收押楊又倩人投府上控顧浩勒捐販私蟻媒等欵經府尊批發回縣集訊顧堅不承認其案未結近據兪俊生呈控楊效才姦佔伊妻前晚帮審委員馬明府飭提併案集訊兪供南匯縣人娶妻倪　於光緒十五年四月初一日被楊效才誘拐爲妻楊今管押在案始敢來案呈控倪氏供年三十六歲本夫兪俊生專事遊蕩家中衣物變　殆盡不能度日故托寄父徐根山爲媒將婦人賣與楊效才爲妻已有十載生有兩孩求鑒顧浩供係國董楊於前年紏衆賽會聚賭捕頭被前憲訪悉示禁楊疑監生禀控挾嫌尋釁將生兒子毆打復又揑情上控其子顧善伯供係文生餘供與父同楊效才供充當梱保顧浩在鄉勒令寫捐小的不允伊被妄控小的賽會聚賭收押小的因無奈上控顧又唆使兪俊生誣控找帮心圖挾制殊不知倪氏實由小的出洋一百十元價買爲妻由徐根山爲媒立有婚據若係誘拐何以事隔十年始行告發今將婚據呈電明府曰爾行兇聚賭等事究不應爲答稱並無其事又訊楊玉秀供是效才堂弟效才實無不法情事明府曰查核案卷爾前堂已經供明今忽翻供圖賴喝掌頰不百下與效才一併還押餘人斥退著兪俊生邀同媒人徐根山到案復訊察辦○楊毛毛控陳炳炳霸佔出入公路等情亦經馬明府訊問楊供與陳同宅居住陳因造屋佔去出入公路求斷陳供小的雖曾造屋已放出公路七尺八寸明府傳訊地保楊鶴庭供陳炳炳所放之路僅有四尺餘確有不便之處陳則堅稱七尺八寸明府判令差保往勘如無七尺八寸著陳拆屋再讓飭陳具明　結候查○嚴吳氏投上海縣喊寃馬明府提訊之下供崇明縣人祗有一女名小寳今年十歲上年九月十一日被拐無蹤丈夫於今年四月間念女情切氣忿身故本月二十六日婦人行經英租界久安里突見女兒在人家樓上向索領回被一婦人名華三姐霸阻稱係出洋買來如果欲領須償還洋二百元婦人無奈控求提究嚴林寳供是吳氏堂姪來作抱告所供情節相同明府飭候查明核提 
[上海巡局紀事]  
　　流氓小福壽卽陳福壽前因在路刦奪縣差卫保所持洋銀次晨由陳在法界拘獲交捕解送法捕房轉解南　捕房旋由工程局總辦朱森庭明府提訊後知其住居二十七鋪陸家浜地方當卽移解二十三七鋪巡防局局員邵子怡二尹研訊明確飭先管押候提到所供黨羽覆訊現該流氓挽其親友某甲投局具禀願爲具保限十天内尋交同黨二尹允之○南市小南門外裘家　口元大米店係本邑人彭慶所開前日被人　去大秤升斗各一後由沈阿五在途遇見將物取回送還當被元大夥友悞指沈爲偷兒拘往二十三七鋪巡防局請究經局員邵二尹正欲提訊旋據地甲禀稱實係錯認現願在外調處求免提訊二尹准之○前晚有篾竹匠范樹卿龔杏生在南市王家馬頭榮阿寳所開飯館内藉謀果　另有小流氓張晉生沈桂生朱長華等亦相繼而至彼此言語不俣得揮老拳致將碗盞盡行損壞店主卽投十六鋪巡防南局喊控當由勇丁馳往朱等已聞信逃避祗獲張及范龔二人到局局員鍾偉臣二尹研訊之下判將張重笞七百板鎖示局前另斷范等賠洋二元給店主具領 
[英界晚堂瑣案]  
　　林賡揚遣抱孫樹珍控楊全渭翻印書籍前晚經署理讞員鄭瀚生大令提訊孫供震澤人年四十九歲向在鴻文書局執事曾於光緒十四年份編輯五經彚解一書共計三十二本至十六年冬間始得印成出售卽經禀　道憲出示嚴禁不准　印至去年秋間楊全渭竟敢違諭依樣成書希圖漁利爲此叩求究辦楊供並未翻過實被誣控大令以楊翻印此書究竟有何實據著孫詳細具禀楊姑著交保開釋○張炳勝控姚李氏金士榮　呑銀兩經鄭大令提訊之下張供江西人向在尙仁里　設磁器攤前月間託姚永盛磁器店主婦李氏代購磁器若干件會付銀一千八百兩除去所交各貨約銀九百餘兩外被欠去銀八百兩屢索不還意圖呑没叩求究追姚李氏供寳山人開設永成磁器鋪張來購磁器所付之數均有帳目可憑並未欠其銀兩大令著將姚李氏暫交官媒看管俟呈出帳簿再行訊奪 
 
 

Page 10

 
 
[蘇省官報]  
　　十一月十六日同知吳源禀知催　松屬昭信股票銀兩並丁漕銀兩回銷差通判德山禀知奉委赴淸江並鹽阜各縣公幹卽辭藍翎五品銜指分江蘇試用　　劉文澍安徽人由京領照來省禀到知縣朱啓鈐禀知奉委催領滬關藥厘銀兩差卽辭管帶蘇防前營正任常州右軍守備徐誠檀廪辭赴常昭宜荆查哨○十七日上海縣黄承暄交卸並算結交代回省叩謝保舉知縣沈金午禀銷催提太屬地丁並昭信票股銀兩差指分江蘇試用知縣張燕昌安徽人由京領照來省禀到從九陳翰英禀知到城外下　水巡差○十八日知府黄家瑋禀謝奉委松滬局總巡差知縣方廷鴻由常昭河工米捐局來卽辭又鍾　榖委赴上海縣守提米販張藎臣等人犯押解來省禀到縣丞湯　中禀知到葑門旱關差並銷城旬理叚水巡差又姚文傑王基擊傅　璋巡檢陳其昌均禀銷寶山塘工差又朱逢裕禀謝率飭留辦盤胥厘卡差江都縣朱江禀到 
[江西官報]  
　　候補遊擊刁振聲接查廣潤門砲臺知縣王純武往彭勘災縣丞林壽棠回萬載辦保甲鄒上　由金谿辦保甲回葉新簹由靖安催地○回邱昌奎由豐城催减平回蔣賡解南字營餉由金陵回劉祖培卸辦石塘卡回缷委署贛州府經事馬振儀往湖口勘災李寳權往萬年公幹余官濬由饒州府屬催牙帖回洪壽彭由南豐公幹回　肇基由南康府屬催牙帖回禀知聞訃丁父憂府照秦振興由武寗催稅契回汪長陞陳鼎元胡鼎調俱禀謝委充撫轅武巡捕武寗外委殷發廣信世職劉國樑俱投紅批賀輝玉禀謝題補德安縣行知楊家駿由長江催運回縣丞湛精由廬陵謝寳珊由宜黄李作揖由萬年俱催地丁回朱必昌由　饒催减平回盧瑞棻由鉛山催地丁回張介福卸辦吳城　　回撫州把總潘捷勳承紅批知縣陳克愼由溪公幹回楊景星禀知丁母憂指分未入章垣禀到安遠典史許德林據報丁憂以候補縣丞周長春署理候補府孫傳檙由安徽查探水災回縣丞何祖培由萬安等縣催稅契回指分典史王永淸　照永豐沙溪司何家謨解第五批漕折進京淸江縣周晉鑣丁　遺缺以萍鄉縣顧家相調補又餘干縣丞柴鴻瀚病故遺缺以勞績前縣丞　樹芬楝補知府宋廷樑委辦河口分局檀球委辦吉安分局同知吳嵩高調辦任岐厘卡張宗湛陳綬恆俱解地丁銀進京張曾韶往崇仁公幹未人陰嗣禧委解廣饒南九南贛吉寗等府　黄王光裕由德化催稅契回楊紹由宜春催道欵回童必江由承豐催地丁回黄兆棠由　陽催减平回孫烺調辦惠内保甲潘鍾聲禀謝准補蓮花廳照磨部覆行知吳頤福委辦南昌保甲王逢新委辦淸江保甲永豐沙溪司楊其興卸事回候補縣章乃正委往豐城監修堤工邱應華由長江催運回梁承恩委解瑞袁臨　黄邱漢聲聞訃丁母憂莫明鎬南城催减平　豐城外委鄔保淸卸事回知縣倪廷慶帮辦牙厘局事務彭錫蕃由南安府屬查牙帖回胡欽帮辦牙厘　文案李寳權往萬年公幹杆純壽由宜黄向懋炯由星子俱催稅契回吳貞耀由安福應汝燮由金谿俱催地丁回同知吳嵩高卸辦角山厘卡調辦住歧厘卡指分通判徐紹渠繳照江蘇知縣王毓江由撫州鹽棧來省大挑陜西知縣羅光鼎由江蘇宿遷書院來省新選義寗州同阮尙質繳照知縣楊炤由湖口解營餉回葆和往安義查牙帖邱漢聲解九江關餉進京指分縣丞秦曾駿從九林品楠俱繳照阮祖炯由上猶催地丁回翰　院鄧曾　由京來省知縣張宗湛解第五批地丁進京何壽朋陳燕昌俱往長江催運分發知縣黄宗典指分知縣黄作元俱繳照縣丞史廣松由分宜催稅契回朱彝義由武寗竇樹藩由新喻俱催道欵回徐濤由湖口催减平回黄海濤就近起服張鴻勛　回萍鄉辦保甲南昌訓導徐運　往湖南探訪聖廟樂器價値 
 
 
 

Page 11

 
 
   
 
 

Page 12

 
 
   
 
