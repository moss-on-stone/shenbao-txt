# 1916 - 74 - 4915480

 

Page 1

 
 
   
 
 

Page 2

 
 
時評 
[動搖（冷）]  
　　自來國家之勢力不在一部之剝削而在全部之動搖動搖云者非必其即時墮落也有隨時可以墮落之勢而外表仍若無事焉淸季之亡也即因是而亡蓋一部發難而全部均受其影響矣 
　　夫勢力之立也必有一堅固萬分斷難動搖者爲之根本其根本無論大小因此而後其外發展之勢力得以附麗焉是即所謂立足也若無此根本而處處可以爲人所動搖則其勢力一旦失墮而所謂勢力大抵盡自攻自伐之勢力耳嗚呼 
[專電]  
　　北京電征南第三軍定額四萬人以第五師十二師口師及禁衛拱衛定武興武昌武各軍合組之 
　　北京電中央命瀘北取消戒嚴令以便援湘昨陳宧電稱富順等縣尙不靜請仍一律戒嚴即覆准 
　　北京電政府已定湘川宣慰使與軍官之權責（一）軍官對宣慰有特别保衛責（一）宣慰對軍官如有要求但在範圍内皆可允（一）宣慰不得干預及妨碍軍機 
　　北京電昨午集要人密議至二時始散 
　　北京電隨營匯兌機關議章如下（一）免收滙費（二）洋劵並用（三）隨時墊借（四）保衛責任 
　　北京電政府昨午接駐日陸使六百餘字長電晚得駐英美使電同前情均關外交最近要題留中 
　　北京電堂議未决請付審查案（一）各省電請自借外債案（二）各省電請臨時增稅案（三）各省電請減解協欵案 
　　北京電張敬堯等以滇道奇險轉運維艱請調最精敏工輜各十營已准 
　　北京電十四號此間各機關接到陸榮廷獨立通電異常疑異查陸氏十三號由枊州來電尙對於袁氏拳拳致意現通電由南𡩋發出當係部下擁戴陸氏� 
而動有此一番大局益形紛亂龍覲光腹背受敵矣 
　　衡州電湘南黨人蠢蠢欲動李如璋團長不能彈壓自請開差當道以爲有意規避特參其罪並派員接替 
　　北京電倪毓棻報稱皖軍十一營已全抵岳州 
　　北京電近有各部長改爲卿即爲國務員之說 
　　北京電朱慶瀾稱江省荒地共六千七百二十萬晌可容六千萬人請飭直魯等省務於今春實行移民 
　　北京電畿輔防務昨由統率處釐定分最要次要各區 
　　北京電法銓兩局決定運使有保文官甄用權 
　　綏遠電蕭良臣會辦綏遠軍務忽丁母憂屢請開缺不准 
　　北京電京津西報載唐繼星昨已正法聞唐爲其弟誘出被捕現受賞四萬元 
[譯電]  
　　香港電廣州當道接廣西獨立消息大爲震動惟商民仍照常營業（十八日） 
　　廣州電張鳴岐豫備遣眷至滬當道仍在順德搜捕黨人有十二歲之童子因手執革軍旗幟亦被捕（十七日） 
[東方通信社電（日本人組織）]  
　　東京電廣西獨立詳報到日日本一般國民之觀測既恐廣東之現狀不能維持而湖南湖北江西亦難期安全尤以江西爲與日本有關係之地政府爲萬一之備一切緊要想須加以考慮云（十九日） 
　　北京電據廣西來電云該省所有龍覲光之兵全部投降廣西軍（十九日） 
　　北京電龍濟光之子留質北京 
既得廣西警報當日匆匆出京行蹤不明（十九日） 
　　北京電香港電云廣西軍之一部已由南𡩋出發開始向欽州方面前進而此間又得北海地方革命黨一羣起事勢極猖獗之警報據觀測者謂此革命黨係爲牽制的運動使廣西軍易於進出聞龍將軍對該兩處方面已急派囗囗（電文不明）軍隊及軍艦矣（十九日） 
　　北京電總統府内於十六日開大會議後翌十七日又集其最親近者會議袁總統臨席討議關於取消帝制問題不得要領而散（十九日） 
　　北京電海軍部次長曹嘉祥有於十六日到廣東省之黃埔之報（十九日） 
　　北京電北京某銀行接到廣東電報謂廣東省受廣西獨立之影響商况因之沈滯且爲現銀缺乏之故金融界有恐慌之虞（十九日） 
　　北京電在留北京内外人士近見政府方面所發表之四川湖南兩省北軍有利戰報對於前途頗有樂觀之傾向及廣西全省獨立之事實漸明則又驚愕不知所措且近北京各國敎士之處均得在蜀湘兩省戰地之各國敎士詳確通信戰地實况流傳各處因之於政府發表之戰報懷疑者多對時局之前途漸生悲觀之念（十九日） 
　　東京電日本遞信省發表云經由香港而向中國暹羅電報所用之暗號書限向（ＡＢＣ暗號第五版）及他六種今着解除限制允許使用該七種暗號外並其他各暗號惟此種電報須繙譯法語英語意義且須明瞭（十九日） 
　　東京電日俄鐵道聯絡會議决定於四月十日在東京開議其議案爲北滿沿海州與南滿朝鮮日本間之輸送方法改良之件西比利亞路線開始連絡輸送貨物之件相互發賣週游車票之件並協定重要貨物運費率及特種貨物運費後付等諸件（十九日） 
　　東京電瑞典禁止巴魯布（造紙用料）輸出惟輸往日本則無限制此旨已由田公使公電報告矣（十九日） 
　　濟南電魯省前奉北京政府之命分在山東各地陸續大舉招募新兵茲者政府以現財政窮迫募兵經費無從支出故有内命暫時中止其計畫云（十九日） 
[戰電（英人路透電）]  
　　巴黎電今日晚間公報云德軍於末斯河西面猛轟自白桑柯爾至克米萊之法軍陣線後下午力攻化末山法軍陣地未能佔一地點不得已乃退至柯爾波叢林復爲法軍砲隊加以動創末斯河右岸杜哇芒東西及伏村附近之砲火更形劇烈惟無步軍戰事法排砲曾轟擊進行之軍隊華愛佛及愛恩河北西砲火頗烈（十六日） 
　　巴黎電今日下午公報云陣線大部分砲火甚厲惟德軍並未以步軍進攻今日戰地之特點乃飛機戰事天空雖有烟霧而法飛機在凡爾登周圍共交戰三十二次法飛機且以重炸彈擲入公佛蘭美的·狄曷士·亞瑪維勒車站加以重創（十八日） 
　　巴黎電今日下午公報之特點乃德軍復在末斯河東面受挫德軍發砲轟擊後自晚間八時起接續進攻伏村及伏村砲台附近法軍陣地異常猛烈計以大隊猛撲五次毫未得利兩次乃攻擊伏村兩次乃攻擊伏村砲台所在山脊之坡最後一次乃由伏村東南已陷之路衝出均爲法軍大砲及機關鎗擊退德軍大受損失華愛佛兩軍互轟甚烈法軍在邦太摩松以短兵與敵接戰斃敵多人且俘敵若干末斯河西面之德軍昨在白桑柯爾與克米萊大敗後今日砲火已弱未圖續攻今晚公報云愛恩河北面有活潑之砲彈戰事既而敵軍進攻蒲台東南法軍之小哨營受創而退法砲隊在克拉盎勒高原維勒哇波瓦與敵猛戰法砲隊仍在轟擊亞貢陣線後敵軍之交通路凡爾登北面終日無步軍戰事末斯河西面有間斷之砲火華愛佛尤烈末斯河右岸杜哇芒及丹洛泊境之法砲隊回擊敵軍毀香泊勒維勒之重要軍火庫一所陣線他處僅有尋常之砲火（十七日） 
　　倫敦電法公報云星期二日德軍在化末山所得之立足地今已失去事態愈發展而德軍目的所在愈覺迷離巴黎對於德軍屢攻屢止之舉動紛紛推測或謂德軍一而在凡爾登表示活動一面在他處準備攻勢此說衆不謂然蓋德軍之援兵雖紛紛開赴前敵二十四小時内裝載兵士之火車由德比經過法國北境者共有一百三十起之多然統察各方面氣象德軍原有之計畫實已失敗而德軍作戰之具今亦衰弱也（十七日） 
　　羅馬電今日公報云敵軍砲戰後猛攻兩次冀奪聖瑪狄洛境内意軍新得之地逼近壘緒皆被擊退壕前敵屍遍地（十六日） 
　　羅馬電公報云戰事頗爲活動敵軍藉砲隊之掩護欲奪羅夫萊吐東南及蘇加那山谷中意軍陣地但被逐退伊森沙砲戰頗烈意軍猛攻奪得戰壕（十七日） 
　　倫敦電海格將軍報稱昨夜敵軍炸彈兵在化漢索倫砲壘附近攻擊殊易敗之英軍在魯斯西南轟發地雷一具頗獲效果魯斯與伊泊爾雙方砲隊頗爲活動（十六日） 
　　倫敦電海格將軍報稱前敵除亞基柯爾·化漢·索倫砲壘·伊泊爾等處有砲戰外餘無戰事（十八日） 
　　彼得格勒電凡爾登今雖有大戰而德軍司令部對於特維拉河岸邊仍頗注意德軍屢出攻擊甚爲悍猛德軍於該處陣線偵察不遺餘力此足爲春季大戰之表徴上年秋冬兩季敵軍于伊魯克斯特及伊克斯庫爾境曾大舉進攻據現象觀之德軍必將回至該戰地故豫料該處不日復將有血戰也德軍必竭力利用其機械之優勢但俄境多澤地泥土頗鬆故安置大砲頗爲不易德軍因國内發生困難加以國會召集在即兵債業已發行故不得不暫求勝利鼓舞心人也（十八日） 
　　彼得格勒電公報云俄軍佔據歐士魯姆西面九十俄里之瑪瑪哈登鎭獲砲五尊機關鎗數枝俘軍官四十四員兵七百七十人（十七日） 
　　彼得格勒電公報云西面陣線僅有一二小戰高加索敵軍希圖在瑪瑪哈登回攻爲俄軍擊敗向西而退受創甚重（十八日） 
　　倫敦電海格將軍報稱魯斯南面及東南砲隊大爲活動伊泊爾東南雙方發砲互轟（十七日） 
 
 

Page 3

 
 
　　巴黎電法國新陸相羅開中將乃法國陸軍所崇拜之人物曾組織飛行隊並統帶前敵陸軍（十七日） 
　　亞姆斯特丹電德國議會辯論預算案時財政大臣宣佈加徴五千萬馬克新稅之必要及糧食問題之困難並謂此次新戰債爲戰爭中最重要之點（十七日） 
　　倫敦電官場稱十六日土軍由德將統帶進攻距紅海阿典十英里之伊瑪德但受創而退英軍追擊四英里英兵死一人傷十七人（十八日） 
　　倫敦電外相葛雷今日在下院稱意國已以强力没收泊於意國領海内之船隻三十六艘共十四萬二千噸（十七日） 
　　倫敦電羅馬電稱俄國刻以重兵從海陸兩方面攻擊特里比崇特（十七日） 
　　亞姆斯特丹電荷蘭公司船土邦第亞號乃荷蘭最精美商船之一衆聞沉失消息皆大驚愕船客中有南美人五名歐州中立國人六名並有外交家與領事在内某報謂柏林稱海相竇比士辭職足見德國推廣海戰之意此說可爲德艦以魚雷攻沉土邦第亞號之證云云（十七日） 
　　倫敦電南威爾斯礦主與礦工昨循政府之請在倫敦開會議决所有工人皆須入聯合會庶戰爭中不致因非聯合會人之問題而起罷工之舉動致生實業上之障礙（十七日） 
　　倫敦電協議國新會議不久將在羅馬舉行喬治與葛雷將往與會（十七日） 
　　雅典電佛洛里亞消息云德國已從塞屬馬其頓撤回軍隊移往西歐（十六日） 
　　巴黎電法國陸軍總長加里尼因病辭職繼之者爲羅開中將（十七日） 
　　佛魯興電土邦第亞號轟沉時天氣甚暗海浪亦惡救生艇毁壞數艘船客舉動極有秩序救生艇挨號放下先儘船客逃生船長至船沉數分鐘前始去（十七日） 
　　海牙電土邦第亞號船身三人發表宣誓書謂目覩一魚雷之白痕直撲該船而來擊中右舷水線下二邁當之處（十七日） 
　　芒特里爾電坎拿大太平洋鐵路公司總董沙尼錫爵土宣佈安插將來退伍兵士之一辦法謂該公司已在坎拿大西部購置農田千處（十七日） 
　　倫敦電英國斯丹達報今已停刋但未註銷版權此報著聞於歷史今一旦中止士林惜之（十七日） 
　　倫敦電首相愛士葵之病勢刻有起色（十七日） 
要聞一 
[英報論西南戰局]  
　　十七日英文京報社論云詳確消息邈焉無聞南方眞相推測無從前敵北軍司令勝電紛傳盈篇累牘戰訊不爲不多雖何處交綏何城奪復大網未必盡虚然熟知中國戰事舊法者不能完全壓望焉官報不實之原因不止一端其最顯著者有二一爲統兵大員未至戰線一爲隨營書記官好抄襲成文千篇一律如殺敵無算屍骸枕藉敵衆全殲之類是也大員不躬臨陣地前敵司令乃拾撫隊長等之口 
報轉告參謀處其潤色成文鋪張揚厲以示一進一退無不極關重要者已成天然之習慣矣試引證以明之劉存厚響應後北軍戰報屢傳劉軍全數殲滅之說吾人已熟聞之實則全非事實未幾傳報劉軍盡殲之軍官又稱劉軍殘潰之衆與大股土匪相合云云以爲粉飾其措詞可謂巧矣此種腐爛陳文之特色在官報中已彰明較著固無等記者多費筆墨爲之一一揭出也 
　　雖然戰事眞相未嘗不可從官報略見一斑以言 
長江上游聞北軍已得叙府納溪江安南溪而向永寗進發以言長江下游聞綦江方面偶有戰事雙方皆無勝利可言以言湘西聞官軍已恢復麻陽進取銅仁芷江若武岡一帶雖有戰事然武岡似在革軍掌握中以言黔桂邊界則萬籟無聲完全安靜以言滇桂接壤聞龍軍已奪砲台據剝隘帝制報且有龍將軍决計直搗匪穴之說然此方消息比來竟寂然無聞以上所述乃從官報所得各方面戰情之梗概也 
　　就官報察之戰爭區域有四一曰永寗戰區或昭通戰區二曰綦江戰區三曰湖南戰區四曰剝隘戰區四者之中以永寗與剝隘兩處爲重要蓋官軍由此進攻昆明較從湖南或綦江進兵攻滇爲� 
更近也於是中央之戰略可得而言矣中央一面以第二軍之重力緊迫湘黔兩省中之革軍使其不遑他顧一面以蜀粤之軍同時猛撲滇省滇破則黔省不戰自降此北京參謀部之所以紛紛運兵入湘及長江上游也但此計之成否視粤桂兩省絕對可恃與否爲斷粤省有龍王坐鎭其間或可無恙然黨人密佈時局未爲寗靖陸將軍雖離南寗自願赴黔宣撫惟桂省之態度尙有疑義目下所可望於陸將軍者縱使不即傾向滇黔然亦不過騎牆觀望以待事機而已據某方面消息桂省代表二人近晤進步黨領袖議定條件該黨領袖應桂省某要員之請求已由滬返南寗所謂進步黨領袖者果何人乎讀者試自猜之彼帝制報所揭載者盡迎合當軸之新聞耳當軸苟不爲其所惑則庶幾矣今若桂省果不可恃則粤軍之在滇桂邊界者其地位之危險殆不可言而黨人密佈隨時可以起事粤省亦復可慮縱有將軍如德將麥剛森其人者恐亦不能爲力矣記者今姑置此不談而轉論各戰地之狀况（未完） 
[廣西獨立之因果]  
　　十七日英文京報云南方時局有重要之發展即廣西已宣布獨立是也昨日下午政府接廣西陸榮廷將軍獨立宣言書之電文本報（英文京報自稱）得悉後當晚向各要津探得關於此事之詳情如下一月以前陸將軍派代表二人抵滇密謁梁啟超君及湯叡君（前曾任中國銀行總裁後政府欲畀以敎育總長任辭而未就）二代表力請湯君入桂助陸將軍整頓民政當時梁君似不欲離滬故派某君偕湯與原來之二代表入桂代達已意此後陸即派心腹兩人入京勸某大員至桂助理民政某大員以不能脫身故未成行聞 
陸將軍因梁君未至深爲觖望故復派員勸駕謂桂省政務急待整頓非得國人景仰如任公其人者之匡助後難獨任艱鉅敦促至再梁以義不容辭乃允上道其離滬之期約在距今四星期前取道香港而赴海防然後折入南寗據消息靈通各界聲稱陸將軍定計俟梁一到南寗即宣布與北京政府斷絕關係愛國者所視爲與國家永遠利益柄鑿不相入之政策也記者（英報記者）所韾香禱祝者縱不爲賢智與天良起見然亦應爲利害起見决然商榷可以團結國家聯絡人民以救滅亡之辦法今日猶未爲晚也記者敢一再直言捨去典禮末節注重國家危局此其時矣凡有治國之責者當轓然改計而知必須以治新國民之方法治此中國否則爲朝鮮之續此其時矣吾人必須受治於國民治權制度之下而非個人治權制度之下國民共治必奪個人獨治之地位而代有之襄助國家元首以治庶務者必爲平等之僚輩而不爲臣僕也 
編輯餘談 
[湖南消息（飄萍）]  
　　昨今各報皆盛載湖南之消息雖未足以言徴實而不能謂其無此消息也 
　　湖南消息又非廣西可比矣蓋不僅爲湖南一省問題而爲揚子江流域動靜問題 
　　吾人爲愼重國事起見但謹俟其後報 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[廣西獨立之參證]  
　　廣西獨立之警訊到京後政界皆掩口葫蘆謂爲不確謂爲造謠京津各報中之記載此事最明了者爲英文京報其文略云昨得消息十六日廣西將軍陸榮廷由柳州府電致政事堂及中央各部謂廣西自是日起已宣布獨立並與中央政府斷絕關係次爲順天時報其文云自前日（十五）以來駐京外人方面盛傳廣西業已獨立之說雖其眞僞究屬如何現尙未敢確定然刻據某外人所談廣西將軍陸榮廷態度可疑之報告近已屢由各方面電報紛來據此觀之廣西獨立之說或屬事實也天津益世報之北京電亦頗相類略云廣西電報中止據京中謠傳該省已有宣告獨立之說詢之政界則謂並無此事北京益世報則用襯托出之謂爲粤西戒嚴其文云公府昨接廣東振武龍將軍加急密電一件内中係云桂省南境現有土匪滋事且法屬安南爲黨人逋逃淵藪恐乘隙侵入擾害地方故欽廉一帶刻已下令戒嚴並以小軍艦編制警備艦隊梭巡於大蓬萊小蓬萊以及北海等處至於亞細亞報對此亦有記載惟標題爲廣西之形勢其文首言日來外報相傳廣西將軍陸榮廷有不滿意於廣東將軍對於廣西之態度其派往百色之兵今已退回柳州其軍略在於中途邀擊廣東兵隊云云後乃反復申言陸氏之爲人及現處之地位慮其部下軍官或有受人運動然亦不敢决言其必無只謂龍軍入桂啟陸之疑陸氏武夫容易誤會陸縱有不測龍亦足以制之湖南一方陸更無餘力顧及而結束處有進無可戰退無可守直與滇黔同盡耳等語然則廣西獨立之事實即熱心帝制如亞細亞報亦已無從爲之掩飾矣特詞意間若呑若吐不敢公然直言耳 
[桂湘川之戰局推移]  
　　龍軍在桂之近情龍覲光所統軍隊近已進抵百色雖連與滇軍交綏迄尙未有激烈之大戰政府曾連次催督進兵昨聞該將軍有極長之秘碼軍電報告軍務處詳陳軍秘近狀聞其大略第一爲滇邊各處道塗險阻設伏甚多必須偵察詳細始能進取第二因中央密示各機宜仍多有未合之處第三因軍力尙恐不繼須俟續調粤軍到齊第四因粤省輸送之鎗砲子彈及各軍用品之解齊第五擬遵政府意旨傳檄滇桂各邊之將士商民勸令歸順不得抗拒此外尙另有兩項密陳之要件據政界消息日昨政府接得龍使來電據稱旅長李國祥日内兵抵蒙自云云又據某外人得安南洋文電報大致謂駐守蒙自開化兩處獨立軍（係第三梯團之一部）約三千五百人羣向土富州出發龍覲光將軍所部大隊現所駐距離土富僅四十餘里預料於此三五日内土富左近地方兩軍將有戰事又據十六日天津日報云龍覲光所率部下之一隊已突入滇省李烈鈞日前離蒙自向廣西進發今則以防戰之目的而向廣南府進軍矣惟英文京津太晤士報則云據南方報告稱滇黔軍隊現注全力防守邊境凡山間險阻要隘北軍有可乘之隙者皆一一佔據故僉謂官軍苟非犧牲一大部分斷不能攻入滇境云 
　　湘中軍隊之行動貴州獨立軍首領李烈鈞督師進取湖南攻陷晃縣洪江麻陽等處勢愈蔓延日昨十四號政府得湖南湯薌銘將軍急電知十一十二兩日江西第六師署理師長周文炳督師進攻麻陽鏖戰兩晝夜兩軍死傷狼藉此戰結果在官場一面言黔軍因衆寡不敵收隊而退官軍遂獲勝利云云然在外人間消息則尙不認有此事實又據英文京津時報云據湖南方面報告有大隊革軍已向銅仁貴州東部進發該處官軍甚少湯將軍已命派湘軍兩團及北軍第六師之第三第四兩營速赴助防云而官場乃盛傳湖南代理第六師師長周文炳昨有密電到京詳報攻取銅仁之計畫大致由旅長張中和統中支隊直攻銅仁團長宋大霈統左支隊直抵平江北岸仰攻銅仁之背團長畢化東統右支隊奪佔陸溪最高山頭俯擊銅仁之腹銅仁背腹受敵中支隊再猛力進攻惟是官軍既向銅仁進發松桃地方兵力單薄防務愈形吃緊湘西鎭守使田應詔昨又致電湯將軍擬調湖南陸軍第一旅第二團團長王夔部下少尉十二員兵士四百名携帶步鎗四百枝子彈四十八萬六百餘枚星夜開至武陵山北附近以實松桃防範之用湯將軍如何覆電尙未聞知另一方面又傳廣西獨立後已有軍隊一支向湘省前進與滇黔軍會合行動湘省軍事前途勢必益形岌岌也 
　　川省戰氛之小歇昨據政府消息川省軍事前當吃緊之際警電紛馳總統對於將軍陳宦深資倚重最嘉稱該將軍籌畫軍機頗中時宜川南地方漸次變更局勢擬不久册封該將軍爲川南王用彰偉勳以激勵來者前此叙州一役所有在事出力之上級軍官已邀政府給予殊賞惟中下級出力軍官因員數過多審查較繁故未能積極發表茲聞得獎軍官共有二百十餘名之多授中校者十餘人授少校者二十餘人授上尉者五十餘人授中少尉者八十餘人得文虎章者三十餘人得各等獎章１１者七十餘人政府内部諸要人自叙納捷電迭至以來頗覺北軍十分可靠對於南方戰局已决定純用武力解决不再作調停之想昨政事堂曾飭各省將軍巡按使鎭守護軍巡閱等使及特别區域都統長官等告以調停之舉刻已作根本取消此後毌庸再作是請惟一面在戰事上對於在征各將領之報告亦似有未盡滿意之點日昨由軍務處電致川中各軍令其此後所呈軍報應將遇敵地域决戰地點戰鬭時刻敵軍抗拒之確情敵軍退郤之方向官軍佔領之地勢續進之計畫損失及虜獲之情形各線指揮之成績攻擊防禦之部署軍械彈藥之消耗等均須逐一詳報不得稍有缺略然則報捷電文之不 
實不盡政府似已㣲有所覺矣 
[情勢益迫中之湘事譚]  
　　湘事近來日益緊急惟以當道力圖鎭靜嚴守秘密故外間鮮有能知其實情者然以防範上種種情 
形言之亦足窺見一二矣 
　　省城居民以近來消息日惡惶恐異常大都紛紛遷避鄕間甚至四民輟業故日前湯沈兩使於出示曉諭外併飭通俗敎育書報編輯所所長徐炳龍轉飭各宣講員盡意勸慰人民不可輕信謠言並聞自前次炸彈案發生後軍巡兩長官曾飭警察廳勒令貢院西街至東牌樓一帶旅館一律歇業茲有旅業公會於昨日具禀省公署懇請仍理舊業以維生計沈使以戒嚴情形較前更緊斷難許其復業已飭警察廳令照指定地點營或另謀生計以保治安警察張廳長則因中央調遣軍隊紛紛來城駐防而省城娼妓甚夥恐滋事端故於昨日飭令各區警署轉飭警士傳諭各娼妓等務於五日以内一律遷移倘逾 
限違犯定即帶案重辦 
　　沈使以湘省游民甚多到處騷擾井里騷然現在邊境多事爲患尤熾特飭由楊麓道尹會同湘江張道尹擬訂辦法大略如下凡外籍人在各屬無居址及正當營業之游民警隊或團練查見後應隨即送交該管地 
方界内之警察署所收管每過三十人以上應即遣送出境或遣回本籍送赴下游應遣出省者交臨湘縣警察接辦送赴上游者交華容縣警察接辦其應赴各屬者交由長沙縣及他鄰縣接辦至無家可歸之游民應送交貧民工藝廠習藝或另設法安挿如查有形跡可疑及夾帶違禁之物品者不在遣送之列應另依法律懲辦嗣後鄰省饑民應咨各巡按一律禁止出境並通飭各縣嚴禁入境 
　　至對於水上治安尤爲注意特飭内務科長擬就辦法二種（一）調查暫泊船隻之辦法最宜留意者有六一船客之行爲動靜及裝載物件是否正當二調查有無暗藏軍器火藥及例禁之物件三船主搭客有無違背法律之行爲四有無匪徒懷非分之理想在各河港湖灣之間秘密結社等事五有無搶刧傷人之事六有無賭博賣淫鬭毆之事（二）調查久駐各碼頭船隻之辦法一取締航船自下午六時不准開渡並取締多載乘二禁止博船不准賭博三驅逐花船不准賣淫 
　　省垣金融界以物價陡漲之故亦頗有停滯之慮沈使擬定辦法四端飭行各銀行並由湘江道尹轉諭錢業公所一體切實遵辦（一）所有銀行錢店務須聯合一致隨時救濟市面不得稍生隔閡致金融滯濫全局受其影響（二）現行法定紙幣務須隨到隨兌不得不留難及擅行折扣情事（三）凡存有大批現銀務須酌量流通不得有藏匿及 
居奇漁利情事（四）漢匯各水務須切實劃減不得有抬高及故意盤剝情事 
[常德紅會分所組織紀聞]  
　　自滇黔軍事發生以來湘西一帶淪爲戰地湘省人民之慘懼兵災者顚沛流離死傷載道前經湘垣紅十字分會倡募捐欵組織醫隊救護隊開赴戰地實行賑撫流亡治療傷病一面又在常德組織駐常事務所分課治事接濟前隊由熊希齡李致楨諸人主持其事曾經電懇北京各部及各省將軍巡按使暨各大慈善家倡募鉅欵旋得各處覆電均紛紛認捐大宗欵項刻已着手進行爲述其事務所組織情形及各處捐數大略如下 
　　事務所之組織駐常事務所之職員設理事長二人正爲熊希齡副爲李致楨次爲幹事計募捐幹事有蔡正潛徐亮寅樓家賢李致椿李壽熙饒高福羅兆鼎羅賓書吳其林曾春軒等人文牘幹事有余笠雲陳際翔殷士奇李期新五偉麟等五人會計幹事有高杰杜毓賢林丙榮錢德涵等四人庶務幹事有錢昌瀾胡善思余明曦張建鴻李士心等五人次爲隊長計醫隊長二人正爲羅感恩醫士副爲薛受益救護隊長二人正爲廖名縉副爲張宏銓又次爲文牘庶務會計名譽董事等大致與他會無大殊異此外則爲駐常醫院其中醫士計中西人共三西爲羅感恩涂德樂二人中爲鮑爲良一人看護者計中西男女共十餘人此其組織之大概情形也 
　　各處捐欵之概情各處捐欵已得回電者七處一爲武昌將軍王占元巡按使叚書雲允爲籌墊二千元由河滙交並允設法廣爲勸募一爲福建巡按使許世英由其自捐二百元并由公署籌撥三百元一爲奉天將軍段芝貴捐洋一千元日内即由銀行滙寄一爲安徽將軍倪嗣冲由交通銀行匯洋千元一爲廣東將軍龍濟光巡按使張鳴岐撥毫洋二千元交由中國銀行滙寄一爲河南將軍田文烈趙倜各捐洋五百元一爲廣西將軍陸榮廷護將軍陳炳焜共助銀一千元一爲江西將軍李純巡按使戚揚共捐洋一千元此外慈善家之捐欵者計熊希齡三千元李舜卿李壽熙蔣師儉堂各一千元云 
[川中之最近通信（成都訪員）]  
　　匪亂近情近日省城附近溫江郫縣各處聚有千餘人前面一大旗上書護國軍司令吳榮超（係土匪而冒稱革軍者）向各處專刦槍枝二月二十八號由賀家場竄至盤龍場又竄至崇寗之豊樂楊復折入郫縣境於二十九日到溫郫交界處之河壩場聞陳將軍昨已派北軍四連隨帶機關炮六尊分道前往剿辦矣 
　　漢源地方習慣每年正月十五日必迎會一次前月正値笙簫歌舞之際突有人自外來揚言見有匪徒約數百人冠服錯雜不一手持快鎗行將進城駐防陳營長聞信即率隊前往於距城五里之金平山鏖戰約六鑪之久該匪始退至漢源場上復駐數日由本處鄕紳楊仁安等多方勸導始他去江油被匪擾亂一事聞中壩鎭先遭搶掠繼以焚燒大半皆係商業繁要之地損失最爲重大 
　　戰事消息距自流井百餘里之地現有大戰鬭聞係自陽曆正月二十五日即砲聲不絕前川軍二師砲兵二團自軍興以來即駐防自井二師既變杜團長不肯附和日前已經將軍命令改爲獨立團現杜已由自井率一營到資陽駐防其餘一營王營長亦率兵往内江駐防富瀘方面北軍雲集約四五千人川軍亦有數百人而瀘縣境内現時第一師混成旅旅長防瀘司令熊祥生則正率所部與滇軍大戰� 
　　懋功漢軍豊營長派該營文牘到灌招兵於本月十九日抵城趕速招補刻已竣事聞共招一百五十名 
[續誌順德黨人起事詳情]  
　　廣東順屬黃麻涌各地　耗業紀前報茲續聞此事緣起該地黨人實與謀襲肇和兵艦一事連帶發生當黃埔事起後警察廳迭據港探候亭電報謂陳烔明朱執信陸領林虎劉一輩等現由港澳分頭潛入内地分路舉事等情遂密詳龍張兩黨道飛飭各路防營認眞戒備後於九日又接水陸統巡警電以黃麻涌林頭大石各地已有黨人勾聚悍匪數千餘人沿途徧竪白旗刦掠鎗械行營衆寡不敵多被搶掠沿海商輪被奪多艘請派大軍協剿又據大石警察局長程某報稱九日八時突有黨人數百圍攻警局警兵奮勇抵拒鏖戰三時因彈子告罄被其大隊擁入刦奪鎗枝警兵二名已受重傷等情當道據報立飭水上警廳派督察長蔡春華乘坐江漢兵艦駛赴順德屬會同原駐殷艦光華東彝安濟等艦水陸夾擊先將江昌大利等商輪五艘奪回并發砲遙擊岸上至下午一時福軍統領李福林水陸統巡胡令宣等親率大隊登岸同時分道合圍移時將軍行署親軍 
第四隊亦次第調到由鄒連長指麾會合各軍同時進攻鏖戰兩畫夜至十一日早大石林頭各地黨衆業已陸續退散惟黃麻涌各黨負隅抗拒拂曉之際福軍四面圍攻斃八十餘名餘衆不支分頭潰散現將以上情形報告富道矣是役官軍受傷者有數十餘名刻已僱船拖返長堤醫治 
　　另一訪函云龍將軍於十日下午三時據無線電稱九日下午黨 
人陸領等據守香順交界大王埔河截奪商船攻旋順城又電報已斷交通斷絕又報麻涌小兵輪被奪江浦麻涌行營俱危又水警廳報江固江漢等艦正與劇戰並據潘賀各統領報急請援當即飭派營長晉鐸率帶全營於五時出發夜後又聞水廳已飭調大艦共六艘小三等艦三艘四等艦三艘漏夜開駛分别堵截十一早據報黨勢浩大又派營長張志淸率五百人開花砲六具機關槍四枝拔隊援救旋據胡令宣禀稱刻已 
擾及陳村該處桑叢菁密進剿之法須隨時隨地審愼等語龍將軍當飭該統領率親軍一營開花砲八具於是日四時許出發又飭陸蘭淸扼駐馬口李耀漢駐重兵於河口轄境内相機協攻十二日下午無線電稱官軍得手告急之電亦漸少因恐竄入香山又飭叚旅長及香山　山營縣防堵計至十二日五點鐘此四日之内順德知事并無電報公文到省大約交通已斷觀以上種種情形可見此事之重大矣黃埔遇事各情既如上述查是晚長洲砲臺亦被攻四點餘鐘時忽有黨人三十餘名分駕小艇駛泊基邊即行登岸將火水兩瓦罐抬置基邊衛兵瞥見喝問口號不見回答並突發槍彈該臺長知有變故即率各軍士出而還擊已爲黨人三百餘名四面圍攻後各軍奮力抵抗黨人上至該臺第三石級時已傷數名乃始退去當場拿獲黨人二名昨已由王臺長乘坐西建兵 
艦押帶來省解交將軍行署核辦 
[定武軍到潯後之情形（九江通信）]  
　　定武軍第一路兩營抵潯後即以城内考棚房屋不甚適意不肯居住遂駐紥於府縣兩聖廟内營長李得標住李忠武祠該軍人三五成羣游行各街巷凡矮小房屋人家彼等往往直入其家尋問花姑娘甚至有向良家婦女任意調笑者連日城内居民日間多閉户關門凡有人來扣門者必聽淸聲音確係熟人方始開門街市至七鐘後多關舖門皆畏辮子兵之來擾亂也該軍人在街購買食物等亦多任意與錢不計相當與否該軍總稽查查知此等事實乃嚴爲約束無奈人數太多不能周徧以故不規則之事仍時有所聞前日該軍統領周某至潯多派官在城廂内外巡查遇見軍人在街胡鬧者即當街責以軍棍以故近兩日間該軍人較前兩日稍爲就範聞該軍軍官云該軍在潯尙守文明以係老帥家鄉不敢亂爲云云並聞該軍 
駐潯不歸鎭守使節制因其統領陳某秩位甚崇故 
歸昌武將軍節制而該統領又在駐潯（駐紥湖口）少加約束因有不規則之舉動今得總稽查周統領及各營長從嚴取締不致有何事故猶潯人之幸也 
[山西檢查之狀况（太原通信員）]  
　　山西自滇事發生後軍巡兩長對於所屬地方即密� 
爲戒備并派委專員在郵電兩局檢查所有往來郵件電信各節已誌本報近數月來省城居人凡因郵件中言語不明或不愼致犯嫌疑而被逮捕者已非一起然大都無重要情形及確實證據雖經審訊而一時尙難判决其已經保釋者有劉某一案劉係滇人在晉多年久依筆墨爲生涯爲人亦甚誠實凡老一弟尙留滇省因劉離鄕既久而彼此往來音信平時又甚稀少此次滇事發生弟欲慰乃兄故鄕之念故以一函告平安函中另附滇省報紙一份大概欲使其兄知滇省發難之情形者檢查員以其中難保有不别種意味遂將劉拘治幸其平素無他劣跡此次除一函　 
一報紙外又無别項可議之端而具名禀請願爲擔保者復有多人當道亦知其無罪故即准予保釋不意繼犯郵件嫌疑劉某之後者又有一犯電信嫌疑之劉某其人係江蘇常州籍現充財政廳某科書記月薪僅三十元其平時境况不言可知去歲八九月間曾至滬就某姓婚妻家固多財而劉某因此亦小富結婚未久劉與其新婚之妻即同來此間雖仍就其舊事而外面之情形已大爲一變行動闊綽衣服鮮美月薪三十元僅足充作包車之資而逢時過節之賞賜尙不在其内在劉某固爲買弄其裙帶之家私而不知 
 
 

Page 7

 
 
其内容者即難免疑責叢生側目視之矣乃日昨滬上忽來一致劉之電其文曰慶賀元宵補祝雙壽委員既檢得此電不信區區書記中乃竟有受人電賀者遂疑爲黨人之謎語而以之暗通消息者即時一面扣留其電報一面報知按署正擬逮捕之際而劉已聞知信息當即懇其科長及按署中之同鄕等代爲緩頰而財政李廳長因屬員之關係亦爲其極力說話始得將彌天大事一時冰銷然劉某經此番風波已不能復在晉省就事聞已預備即日携眷兩返矣 
[南京快信]  
　　新華銀行發行之儲蓄票聞第二期財部擬增加發行三百萬責成各商會擔任派銷 
　　學績試驗聞已奉令道試延期至本年八月省試延期至本年十一月 
　　江威巡洋艦昨由滬開來下駛聞係裝載大宗軍械運赴湖南 
　　江蘇有添設淮揚鎭守使之說 
　　省垣防務吃緊昨晚軍警又下特别戒嚴令警廳長王桂林每至晚間十時即親出查崗 
　　政治研究所今在法政專門學校考試上午八時 
各學員齊集該校所長俞琦紀分門命顯關防甚嚴日本靑木中將由漢抵寗馮華甫昨晚讌請軍署陪坐者爲齊巡按江寗交涉員馮國勳及軍署師參謀長等今日乘車赴滬 
　　中央規定獎勵各省協濟欵項大吏辦法聞其内容約分三等（一）超過已誌定之數一倍者列最優等（二）超過已認定之數者列優等（三）能按照認定之數淸解者列次優等　 
　　軍署接統率處來電聞係關於查減軍費浮濫情弊並聞此次查減須要與現制無所變更惟嚴查各項浮濫而裁減之總期於國防財政兩無妨碍征滇軍費本省前日復解第二批銀二十萬元已由部庫兌收昨接中央來電嘉獎農商部規定改良棉業要點咨行齊使轉飭各農業學校及農事試驗場研究試驗以期由根本上切實改良其内容如下（一）本年種棉時亟應改種各國之木 
本棉以易中國草本可望花大而棉多（一）改良肥料之意見（一）改良花籽式樣飭繪具圖說附以說明書呈送該部以備查核 
地方通信 
[蘇州]  
　　蘇民請減捐稅之議案北京立法院定期召集已通電各省議員於四月間到京吳縣國民代表彭穀孫君昨由滬返蘇料理行裝即日北上蘇地士紳以現在捐稅日重民不堪命彭君爲國民代表當爲民請命特於三月十七號假總商會邀請彭君蒞會商議聞是日紳界如劉雅賓尤鼎甫吳陰之潘濟之汪網之諸君及商會總協理吳似村蔡伯侯及各議董等均到當經商定請減稅捐杜絕中飽各議案（如漕賦印花稅菸酒公賣均在其内）請彭君携京俟開院時提出請願云 
　　爭領營地之情形閭門外吊橋堍淞春園茶館房屋適在熱鬧市口故値價頗鉅其基地則屬營地官產當經台營官地局調查列册後即有葉培出以吳錫夫名後出價六百元赴局請領事爲商人李小宋得悉即以王紹賢名義出價一千二百元請領吳錫夫即加增爲一千三百元續後又有李姓沈姓復再增價相率競爭事遂延擱近聞此事已赴南京軍署請求經軍府札飭駐滬台營官產局李英石局長查明該房地値價確數給予繳價額最高者承領以免紛爭故一般競買者均靜候李局長調查核奪云 
　　交還官產之糾葛藝門内紅板橋小織造衙門光復後無人經管即經振華女學校長王謝長達禀奉程前都督批准借撥該校爲擴充校舍之用近經淸理官產處出示標賣故該署房屋已爲張姓所得價已繳淸當由吳錫官產所趙委員飭催該校長將房屋交還前日該校長王謝長達具禀官產所以該署房屋雖經撥歸本校迄未一用曾經縣署學務課趙振煎面囑雇人看守已經四載加以牆坍壁倒連年修理等費爲數頗鉅特開列細賬請由公欵提還等情經趙委員詳細批駁略云看守修理二項皆無案可稽所呈細賬又無戳記實難憑信仰將該房交出以便給領　 
[松江]  
　　育嬰堂查案餘聞育嬰堂控案經松江縣李知事請耿紳伯齊主任淸查並請李仁栽楊蓉曦張琢人襄理一切李君並挈劉揆一莊仲淸兩科長率同錄事排日到堂稽核現已淸查告竣備文申復惟未能饜原訴一方面之望聞激烈派之主張有不達巡按使或道尹派員淸查之目的不止果爾恐尙未能風平浪息也　 
　　松城近况前夜松司令部下特别戒嚴令後地方安靜如恒近兩夜軍警梭巡仍未稍懈東外猛將會迎賽極盛士女傾城出觀西外也是園第一樓兩茶肆舊店新張連宵鼓樂純乎太平景象惟夜間購有烟火因在戒嚴期内奉令禁阻 
　　孔敎會選舉孔敎會松支部爲防覇持計議定年一選舉去年選汰後經張石泉幹事等主張將每年公家補助費二百八十元儘數購置藍緞禮服春秋兩祭得以體制煥然現筮十六日就明倫堂開春季大會選舉幹事評議各職員 
[無錫]  
　　稅務所長因病出缺無錫稅務所長張廷鑾抵任已歷半載素患喘疾時病時愈茲聞日前舊病復發醫治無效殁於蘇州萬次所中接到此信已電禀南京財政廳並請速行派員來錫矣 
　　委任監盤委員前任丁知事卸職多日交代一項迄今尙未算訖丁雖屢次由蘇來錫與王知事面洽一切仍未就緒刻聞已由蘇常殷道尹委任吳縣孫知事爲監盤委員飭令監同新舊兩知事將交代從速算結矣 
　　上海學務參觀團日前上午自滬開行之火車抵錫到有上海來錫之學務參觀團十八人由孔祥百爲領袖即由學界前去招等定一星期内參觀男女各學校完竣後即須返滬　 
[鎭江]  
　　顏料火柴價已鬆火柴一項上海價格仍未跌落鎭埠因銷場淡落日内已漸次鬆動現聞得賓牌每箱售洋六十五元其餘各牌亦較前稍減顏料近因存貨尙多土靛亦到百餘桶其餘如瑞士日本仿造之各色顏料亦陸續運來兼以鎭埠各染業又未全行開市故價亦已放鬆 
　　江北仇殺案情形江北阜寗縣李長盈家被殺五命一案事主未報兇犯縣知事即捕獲李姓鄰近紳富子彭之已逐佃户沈于氏到縣嚴刑審訊據供係于彭之子于龍翔兄弟所殺等語旋由于龍翔等禀奉淮揚左道尹批以案關仇殺亟須妥愼辦理正在派委密查間該縣又將于彭次子龍奎龍超（均係江南高等畢業生）捕獲到案嚴刑逼認比及道委到縣而通緝之文已由該縣發出聞者莫不爲之詫異 
[安慶]  
　　軍署一部份遷蚌安徽將軍行署軍務軍需兩科昨經倪將 
軍調移蚌埠至軍法軍醫兩科仍駐省城行署俾便就近與巡按使署接洽一切云 
　　小校長無辜被押之上訴靑陽縣木竹潭鎭王警佐因事爲該處紳董聯名上控禀内列有該處北區小學校校長傳作霖姓名然傳實不知情詎王警佐懷恨於心藉他故請縣知事傳押現傳校長以無辜被押心實不甘昨已具禀上訴省公署聞已飭縣查辦矣 
[杭州] 　　 
　　財部催欵迫切浙省三月分應解中央協欵除扣解英德金 
欵銀十二萬五千元外業經財政廳提先滙解銀十九萬一千六百六十七元茲聞財政部以浙省續認協欵四十六萬元前經呈准變通辦法以三六九十二四個月按期攤解本月分應解銀十一萬五千元未據解部昨又電催財政廳長尅日籌解 
　　農校風潮已平浙省甲種農業學校醞釀風潮前曾斥退學生若干名茲聞斥退之學生昨已各具悔過切結請求留學該校長已允其所請將前次斥退一節取消其餘各生亦已陸續先後回核故日來該校已照常上課矣 
[江西]  
　　贛垣又槍决黨人二名贛省於十五號早八點鐘提出黨人李端陳沈二名在城内南營坊小校場執行槍斃經軍法處以李端係入新社黨圖謀三次革命陳沈即陳積爲該黨書記專司往來信件係執重要職務經處訊供不諱詳奉昌武將軍承准統率辦事處電開槍斃等語佈告周知矣 
　　減輕米捐之希望九江米捐局長近以米捐太鉅米商裏足不前以致潯地米捐稅收甚爲減色電請財政廳長迅籌善策示覆祇遵當經羅廳長派委汪浩蒞潯調查汪委員業於十一號查竣返省面謁羅廳長力陳米捐減色之故實綠每米一擔徴稅五角米商力難負擔所致現羅廳長擬減徴二角俟商准戚使電部請示後當可實行矣並聞米商因外間傳聞九江米捐有移至湖口徴收之說現亦正在力爭云 
雜評一 
[湖南與廣東（默）]  
　　廣西獨立後戰局之重要一爲廣東一爲湖南而湖南視廣東爲尤要 
　　以西南方面言桂粤有相連之情勢桂足以牽制粤粤亦足 
以牽制桂於南軍之基礎大有關係地位固甚重要也然不若湖南扼南北之中樞北之湖北恃以輕重南之廣東亦倚以生死而川中戰局之進退亦於是乎繫焉故其得失較廣東尤爲重要也 
　　以目前情形論龍覲光征滇之兵已陷於險地大有進退现兩難之勢而廣東之各地黨人又大爲活動似集全力以乘時機當道縱欲擁護中央恐有時亦將失其駕馭之力此廣東之可危也湖南之事態目前雖不甚明瞭然既得廣西之助力其勢自然益振又證以各方面之長沙消息則現狀之急迫亦可想而知昔日人所注目者爲廣西今日人所注目者爲湘粤此亦戰局逐漸展開之一證歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報紀葡萄牙律師之逮捕]  
　　大陸報云僑居靶子路六十號之遠東著名葡萄牙律師薛爾發君因被疑著文抨擊駐滬葡領事傳萊太斯君由傳傳薛至葡領事公堂詢問薛抗傳不到傳乃派人捕之薛與其妻子持武器拒捕衆欲强入其室薛復發鎗三響幸傷人後薛至魯西太洛俱樂部卒拘捕押入虹口捕房據薛自稱按照葡國憲法葡領事不 
應有此舉動彼之開鎗乃保護居宅應有之權云 
[解釋淸理沙田章程]  
　　淸理江蘇沙田局昨出示諭云照得本局淸理沙田章程前經呈奉財政部核定頒行在案惟近來來局報墾者援引此項章程每有誤會之處如章程内第十三條内載丈放新灘應得以泥塗確 
能植草者爲限一語係指新出水之灘泥質顯已呈露能植草而尙未植草者而言並非謂已經植草也不得誤會又第十四條内開子母相生威例前淸業已取銷此次丈放墾熟成田准由原墾户繳價管領等 
語所謂准原墾户繳價者須於他人未報領之前首先承報如經他人報領該墾户恐被領去隨後補報者即不得引此條文又第十八條内開各縣灘地並未繳價人民私自園墾者限一個月内自行禀報照章繳價等語此條正與第十四條之文相合其有私墾灘地在本章程未頒布以前未經他人報領有案者原墾户得於一個月限内報領倘在所限一個月之前或一個月之内他人報領在前原墾户承領在後是與被人舉發無異雖在限内仍應歸先報之人承領私墾之人不得援引該條文反多籍口合將誤會各條解釋除通飭各分局遵照外爲此示諭各墾户一體知悉此示 
　　按墾户僻處鄕隅安知他人先已報領似亦不無可原之處也今既如此規定則墾户生計必爲一般勢豪攫奪淨盡獨不慮貧苦鄕民將從此多事乎 
[旅滬粤商關懷桑梓]  
　　旅滬粤商因廣西省宣布獨立喧傳兩日粤桂爲兄弟之邦至有關係特公電原廣東龍上將軍詢問地方治安及兩粤消息旋得龍上將軍復電僅謂粤省軍警保護嚴密地方治安當負完全責任其餘並未言及 
[探報黨人舉動之忙碌]  
　　聞省垣某機關近據探報某黨人現在上海組織軍事機關預備起事響應滇軍其陸軍旗幟業已 
擬定式樣茲經覔得旗式送請查核等情昨省垣機關已將該旗繪圖分行各屬嚴查防緝並聞此項旗幟長四尺寛六尺旗上有五星一居中央餘列四角 
　　江寗警廳偵探訪聞黨人錢通在上海虹口募集多人遣往鎭江江陰蘇常等處圖謀舉事曾報長官轉詳軍巡兩使通飭防緝在案茲又由該探報告錢通尙在滬地採辦軍衣皮件託人代購設法轉運應請通行各地軍警及海關各監督轉致稅司凡遇兵商各輪由滬出口務須詳細檢查以防夾帶等情現聞馮上將軍 
等已通飭所屬軍警一稽查緝 
　　蘇省軍巡兩使因據探報以日來海外黨人因雲貴蜀桂等省軍事緊急均已紛紛回國内中以粤籍者爲多皆在滬上將赴兩廣湘蜀各處圖謀舉事等語聞已於前日通飭本埠各機關嚴防查緝 
[破獲私造鈔票機關續誌]  
　　住居新閘大沽路六百二十三號門牌之無錫人歐榮生因與姚正信刁宜山蔣誼信趙慶記陳全恆陳芬芬諸志明等在重慶路四百二十四號門牌私造鈔票被新閘捕房中西包探查獲搜出各種私造器具及已印成未印民之鈔票多張一併解送公共公廨諭着押候勘明再核在案茲悉前日午 
後由會審員王肇之君會同德領裴君各乘馬車同蒞重慶路四百二十四號屋内會勘當由新閘捕房捕頭偕中西包探導引中西官登樓察看即經該探等指明製造之藥水及僞鈔票等物係在蘆爿竹竿裝成之夾牆中間抄出並禀明被告等在捕房所供各節中西官復詳勘一周遂道返署 
[無錫米市消息]  
　　昨日北市米商接無錫快信謂近日來源稍稀價格頗堅今日早市售開高糙梗每石洋五元八角糙羊秈五元四角五分糙大子秈五元四角糙客尖五元次者四元三角糙元五元三角五分高小麥五元三角梗稻每担三元一角秈稻二元九解　 
[總商會議事廳開幕餘聞]  
　　上海總商會於前日舉行議事廳落成禮後即於是晚特備上等西餐大開宴會與宴者即日間蒞會各代表及本埠中外官商共有數十人觥籌交錯盡歡而散又聞該會以開幕禮成應留紀念且曾有領事而談索取照片寄回本國印入郵片現擬將會場以及門面各攝一影惟全體議董均須在座昨已發函知照准於舊曆二月十七日午後三句鐘到會不論陰晴准時攝影 
[鹽酸與白蠟之價値]  
　　鹽酸一物（俗呼白藥粉）向由各國運銷來華爲製造火柴必需之原料尤爲製造火藥要品此外各藥房需用此項原料亦多近因歐戰未平來貨稀少價遂日漲雖有由美國運來者因爲數有限供不敷求故均擬向日本添辦惟日本因迭次承辦俄國軍用品亦缺少此種原料聞反有派人來滬收買之說果爾則日本既亦缺貨美國來源又少此時價値雖已每桶售銀二百兩左右再遲二三月或竟漲至四五百兩亦不爲奇現聞某號等已以重價向某洋行定購以備將來居爲奇貨云 
　　白蠟爲四川特產銷路甚廣自軍隊入川來源斷絕價格飛漲 
頂高時每担售銀一百四十兩近雖稍跌亦須百兩左右惟查蠟蟲一物產自雲南蠟樹則多在嘉定其販蟲之户每於淸明前後携銀至雲南選購蟲子星夜趕運以防孵化今設備戰事道路梗塞販户既不能如期蟲子必因而斷種將來新貨不出舊貨告絕其影響不知何若也 
[兄弟烟草公司設立分行] 　 
　　南洋兄弟烟草公司所出飛艇牌雙喜牌自由鐘等香烟膾炙人口頗足與舶來口爭衡現在滬上設立分行於英大馬路議事廳隔壁定本月二十日開幕該公司開創凡十二年失敗三次今始獲有成效北方一帶其烟尤爲暢銷是可以見吾國人寳愛國貨之心已漸有進步矣 
[電車司機人又受欺辱]  
　　淞滬警察廳長徐國樑君曾經通飭所屬各區警察署所警正警佐傳諭各該崗警凡在勤時對待地方人民務須和平即或偶有紛爭口角等細故亦宜婉言開導不得動輒毆駡致生事故在案無如該警等每因言語不通時有悞會日前有華商電車公司某號電車駛經中華路就地藏庵門前暫停以等北面來車過後再行向北行駛詎被該處保安隊士阻止口角將司機人留難批頰毀及大衣此事已由公司函請徐警廳長飭查核辦不料爲時未久前晚十時許有騎巡隊士十餘人荷鎗至民國路一帶由南往北行至老北門附近適有華商某號電車由西往東其前面之騎巡隊士所騎之馬因逼近電光突然驚躍該隊士竟在馬上翻身墜下馬則向南狂奔撞壞人力車一輛未幾馬又自行奔回其餘各隊士遂遷怒於該電車司機人謂其不能見機而停批頰兩下未幾由某號查票員到來婉言阻止始行解散事後即回報公司請爲設法保護 
[驅逐壩基路貨攤]  
　　工巡捐局朱局長現將城内外各處路政大加整頓所有阻碍道路之攤頭等類派路政員協同崗警趕進公路之内不得仍前侵佔在案茲又查得大東門外壩基路地方素多小販擺設貨攤該處道路狹窄車輛行人必多阻碍爰又飭傳十六舖地甲喬忠諭令知照各攤主一律移去 
[償還公債本息之截止期]  
　　上海縣知事公署致縣商會公函云案查江蘇省公報第八百七期内載江蘇財政廳第四百九十六號飭開蘇省民國元年發行短期公債票原定三載償還節准迭次登報委託寗滬兩處江蘇銀行按照票面有效號碼分三年十二月四年七月兩期各半償淸本息迄今逾限日久尙有未領之票已詳准財政部巡按使明定截止付欵日期以本年七月底爲限凡持有上項有效債票未領本息者務速分别地點仍向寗滬江蘇銀行如數領取自此次規定以後逾限不再補發幸勿自誤除登滬寗各報廣告截止日期外合行通飭各該縣知事遵照並轉各商會知照此飭等因奉此除出示曉諭並通飭各市鄕經董外相應函請貴商會一體查照 
[水爐同業之纏訟]  
　　水爐公所内之徐順卿潘有耀在公共公廨呈控薛萬煜卞子林陳洪滿芮正林毛啓才謝金海等侵佔公地等情前日上午由聶襄讞會同英領卓君升坐民庭研訊原告延羅禮士律師上堂聲稱此案先在上海縣公署涉訟所下堂諭甚爲明瞭緣由水爐公所全體舉定代表故原告有檻變賣云云繼由洋人愛爾德到堂證明原告於西歷一九一四年八月七號將方單及地保蓋戳之賣契二紙送至我處轉送英領事署轉換英册道契兩紙係由水爐公所具名等語並據西婦茂生娘娘投訴原告曾將單地抵押各節又據謝又謙投稱此項道契於民國元年由水爐公所全體名義價賣於我每畝計銀五百兩是實訊之薛萬煜亦延羅傑律師到堂辯稱此係公地原告等無權出賣請爲察核中西官判候訂期復訊 
[銀樓請究搶匪]  
　　城内陳市安橋永祥銀樓被匪白畫搶去銀鐲一隻當場追獲解送警廳訊辦已紀昨報茲悉永祥銀樓附近之某銀樓亦於數日前被匪以購飾爲由乘間搶去銀鐲銀練等物當時該店執事因恐與匪徒積怨未經報區請緝茲因永祥被刧已獲一匪恐前次之事亦係若輩同黨所爲故亦開明失單於昨日報告警區請求并究 
[匪徒攔路搶刦]  
　　西門内杜家灣羊肉橋附近邵雪記裱綾作昨日午後派遣學徒阿寳持綢綾三十四疋値價洋五六十元送往縣後街汪泰記號不料阿寳行至該號相近協來質當衖口迎面來一身穿元色布棉袍之匪徒將綢緞悉數㩴去該學徒向之爭奪被匪推倒迨至扒起匪已去遠無奈回告店主即由邵雪記帶領該學徒同赴一區二分駐所報告王警佐即派探警趕緊查緝務獲究辦 
[竊賊燒燬門户]  
　　缉私第二營第一隊辦公處向設南市王家碼頭附近前晚被人在後門口縱火燒燬門户潛至内室取去灰布棉袍等衣服數件及眼鏡洋銀等物次日該隊長得悉立即開具失單報告該管警區請爲派警查緝 
[失主請追盜贓]  
　　本邑西南鄕馬橋迤西吳家橋地方寡婦沈鈕氏家道頗豊久爲匪徒所垂涎今年正月二十九晚二時許曾有盜匪二十餘人各持單刀木棍用巨石撞開大門一擁入内嚇禁聲張氏家住宿之種田工人五人均被捆縛鈕氏與媳沈趙氏大聲呼救被盜用火將兩氏面部燙傷繼亦用繩紮縛然後翻箱倒篋搜刮而去迨各盜去後該氏等始喊鄰人前來解救檢點之下計被刧去現洋四百元及金銀首飾皮棉單夾衣服多件約共二千餘金當經該氏開明失單投報馬橋地方警區立即派警四出兜拿獲到劉五一名詢知同夥董金生沈全生等匿居附近地方該警佐又派警前往將董沈兩人拘獲訊供不認由該區備文將劉董沈三人解送縣警察所轉解地方檢察廳經檢察官提案預審均不承認判令分期收押候究前日又由失主沈鈕氏投廳具禀請求究追失贓林檢察長諭令靜候核示 
[兩匪均已尋獲]  
　　住居浦東陸家嘴之婦人張王氏有一四歲男孩名根發前被拐匪郁小炳堂小福郎二人串通誘拐該氏四出找尋杳無影響茲經該氏將郁小炳堂尋獲扭控警區解送地方廳收押候緝拿小福郎到案再行訊究在案茲又由該氏在公共租界與小福郎在途相遇當即鳴捕拘入捕房一面由該氏報告地方廳禀請移提訊究現林檢察長已飭警前往公堂移提矣 
[西人試定賽馬]  
　　前日午後旅滬西商在泥城外賽馬場内試演賽馬並舉行跳浜中西士女之往觀者亦甚熱鬧故由新老閘兩捕房捕頭分派中西包探至賽馬場内外妥爲照料以免人多肇事 
[整頓司法警察]  
　　江蘇高等廳以各處檢察廳所招法警照章應以文理通順束身自愛者爲合格茲查各處法警人數衆多其中有目不識丁者甚至曾犯刑事之人亦濫竽充數若不整頓殊與司法名譽有礙業已通飭各檢察長力加整頓矣 
[小車壓傷行人]  
　　小車夫馮永生前日下午裝載貨物行經南市外鹹瓜街大王廟 
地方因道路不平車忽傾倒致將行人張老約之左腿壓傷由警將兩造一併拘送一區警署轉送地方檢察廳經檢察官提案驗得張受傷屬實惟尙無大碍諭飭回去自行醫治馮着收押候張傷愈再行核辦 
[小犯人患病而亡]  
　　江北小孩王春惠年十四歲前因串同其母在美租界混用鈴質小洋被探查獲解廨判押西牢二年在案現因患病送至海能路工部醫院醫治無效於前日身死當飭地保報堂收殮 
[控訴覬產掗繼之批詞]  
　　寡婦王洪氏至滬海道尹公署禀稱夫妾遺腹生男房族覬產掗繼請求備案等情當奉批示云察閱來禀該氏所生之子係爾夫遺腹血亂呱呱墮地時有親戚堂侄等照料其間與聞其事果如所云是子爲爾夫所生勇房振廷雖有食肥之思應無干預之理即使振廷具有非議不見信於該氏當見信於親族又何碍因覬產之私作掗繼之望綜觀爾禀中粘陳勒石各案及分家各據是爾夫生前已早與勇房析產分居分雖魯懷情若秦越如果振廷稍有人心何致於爾夫開奠之日妄生滋擾頓忘木本耶所請備案之處應母庸議此批 
[理結蓬萊池浴堂訟案]  
　　北河南路蓬萊池浴堂經理唐鳳穉因與各股東股本糾葛在公共公廨涉訟業經公廨訊判繳出股欵再核在案前日是午復訊據唐之代表律師上堂譯稱此項股銀業已繳案各股東已將股欵領去餘銀應請給還中西官准將餘銀給還完案　 
[仍照前斷執行]  
　　餘大土棧控已閉和豊旅館股東茅雪鴻李劉氏不理抵押生財洋八百餘元曾經公共公廨訊判茅雪鴻押繳在案茲悉茅不服判决於前日上午延羅傑律師投廨訴明被告不服理由要求復訊原告亦延律師台維司到堂辯稱此案已經判决三月被告所請復訊一層敵律師極端反對請照原斷將生財拍賣抵償中西官判照前斷執行 
[取締黏貼招紙]  
　　原任法捕房總巡克賴美君前以各店舖及醫生售藥等户每將招紙在各處牆上任意亂貼諭禁無效故於前淸光緒二十七年春間禀准法總領事規定章程自後有人黏貼招紙須先送至捕房驗明尺寸每紙納捐洋一分至三分爲止再由捕房在招紙上蓋印方准粘貼如違究罰在案乃近來所貼招紙並不呈明捕房繳捐蓋印雖不敢在通衢大道粘貼而私街小巷及小便厠所則觸目皆是現聞捕房又將從嚴取締矣 
[繫鈴解鈴]  
　　阮子實前至法公堂控稱源泰帽店主順子興於前淸光緒二十八年間賒去緞子計洋五十六元立有票據後帽店關閉洋未收到今始見面請求追繳等情當經讞員判顯交保限理在案今已届限因又傳訊阮投稱此事已有人理勸在外了結請即銷案讞員准之 
[夫婦斷絕關係]  
　　謝淸前由汕頭發電至法捕房據稱其妻謝王氏被鮑杏生拐逃來申請求緝拿等情當由包探拘解法公堂訊判押候原告來案訊明核辦在案現謝已到滬投案候訊王氏供婆婆在潮州開設妓院婦人住居汕頭丈夫常在潮州有一年餘未回日用開支分文無著無奈躭擱親戚余姓家後因婆婆寄信到來定欲婦人往潮州買娼婦人心中不願故乘輪起行適與素識之鮑杏生在船 
相遇故同伴來申實非被鮑拐帶現在婦人如果回家勢必被逼爲娼求恩斷離俾回母家度日鮑供王氏之父開設雜貨店商人常往購物故與王氏認識餘供與王氏相同質之謝淸供母親實開妓院王氏所供亦係眞情惟自後民人可保母親决不再令王氏爲娼仍求給領聶讞員以逼媳爲娼業已恩斷義絕准予離異回至母家鮑杏生無干開釋　 
[兩婦各執一詞]  
　　江北婦人馬劉氏住居漢中路前日與住藥水廠之范温氏互相 
扭毆由崗警一併拘入四區警署據馬劉氏聲稱温氏之夫范成榮於去年十二月借伊洋二十五元今向索討圖賴不認因將范之銀表一只及皮匠生財一副取回作抵而温氏糾集婦人馬周氏等來家尋釁以致爭執質之范温氏供稱馬劉氏與夫范成榮姘識多年因顧全顏面未與計較不料該氏今將丈夫之生財銀表等奪去故向理論奉諭分别收押聽候查辦 
[有女同行]  
　　常州女子王桂寳前日與吳玉亭在鐵路旁同行被四區第二駐在所長警查見以其形跡可疑拘入四區警署經姜警正研究據女供前被人拐來上海賣於六馬路雉妓院爲娼今遇同鄉狎客吳玉亭欲將伊送回原籍云云質之吳供在法租界共舞臺爲茶房餘供相同判令還押候傳到該女家屬再行核辦 
[拐賣崇明女孩]  
　　匪賴王榮生誘拐十三歲崇明女子施根仙至河南路五十六號門牌茶館内圖賣被總巡捕房包探王松濤查見將王與女一代帶入捕房經捕頭略詰一過諭令將女送留濟良所王押候解送公共公廨訊究 
[雉妓與傭婦被拘]  
　　貴州路四十三號門牌雉妓金紅與勞合路二百號門牌雉妓院 
傭婦王李氏均於前晚在南京路違章拉客由捕一併拘入捕房轉送公共公廨發交官媒看管候訊 
[竊取茶葉]  
　　住居七浦路五百三十四號門牌之紹興人李子良因竊取四川路拈孖治洋行内値洋一千零六十六元之茶葉三箱昨由包探將李拘入捕房押候解廨訊究 
[拘獲江北竊賊]  
　　江北人李三等兩人前至美租界舟山路某號洋房繫破玻璃窓入内竊取値洋二百餘元之器具當經事主報緝在案昨由哈爾濱捕房華探薛金昌將該犯等緝獲解入捕房押候吊贓核辦 
[焚燬草房]  
　　前晚七時美租界昆明路東首某姓草房失愼經救火會西人聞警立驅皮帶車馳往施救奈該處係屬荒郊無路可通當即折回聞燬去草屋三問 
[淸理官產辦事處批示] 　 
　　淸理江蘇官產駐滬辦事處昨日發出批示四則抄錄於後（一）公民龔少齋兩禀批　糧單爲執業憑證失主出立代單易滋流弊該公民先後禀稱祖遺墳地係價買顧姓失單田畝何以直待訌爭舉發始據聲請保全補給新契至該地保從前置官產於不問今奉飭查輒敢串同地販私掘串葬棺木如果屬實顯係藐法營私有心滅迹朦混應候行縣澈究並派員查明核辦仰即遵照此批（二）報告人秦雲山兩禀批報告上邑二十五保十六圖内又同保十二圖無單官地各一方粘圖各一紙均悉仰候派員查明核辦（三）張心泉報告禀批報告該庵在前淸時代所設之崇正官塾向由道署主管現在庵廢已久揆之絕產歸公之義自應由本處淸理收爲官產仰侯派員履勘丈明時再行查案核辦（四）報告人嚴會松禀新閘路祖遺墳地遺失圖單批禀悉該地前經有人報告業已派員查明在新閘憑園路附近該民均係祖遺墳地田單應俟行縣澈查再行估價核辦仰即遵照　 
[誌謝]  
　　南市製造局路泉漳别墅外灘興發榮鐵廠承造川路航業公司 
淺水商輪兩艘一名巨川一名滙川船身各長一百九十尺寛三十尺茲巨川船定於陽曆三月二十一日（即陰曆二月二八日）午後二點三十分鐘行下水禮咋承柬邀觀禮書此誌謝 
[招請南市訪員]  
　　本館現需招請南市訪事一人以探事翔實文理淸順爲合格願承斯乏者無須托人介紹請先送訪稿三天註明住址姓氏以便函訂　申報編輯部白 
氣候報告 
[（上海徐家滙天文臺天氣測候報告）]  
　　已過者之報告三月十八日反旋風潤漫於江蘇山東之間北部海濱一帶有方向甚不定之凉風臺灣海峽有和適之信風天氣晴而和暖　三月十九日江蘇浙江間有低度發展上午六時微雨凉風轉向東南　十九日下午四時前二十四小時内上海氣候温度至高五四·二至低四○·二去年同日至高五八·二至低三八·八 
　　未來者之推測十九日下午四時三十分預測天氣潮濕而有烟霧各處幾皆有雨意北部及中央尤甚 
雜評二 
[探報（訥）]  
　　近日統率處電每有據探報若何若何者於黨人之舉動策劃至詳且盡其眞耶諴偵探之能也其非眞耶何中央之深 
信若是也 
　　吾因有念乎籌安會發起後假令中央徴求民意不委諸各省長官而使此輩偵探以勾探黨人之法勾探民意其詳且盡如是則何至鑄成此大錯耶今勢既至此當亦曉然於民意之所向矣乃猶急急以防黨爲務而不顧及其他豈尙認今日之事爲少數黨人之事耶 
　　吾觀中央屢有防黨之通電而知其今猶未悟也 
來件 
[英國季理斐論中國之道路]  
　　嘗游中國内地見街頭市口糞土如山汙水橫流充溢閭巷不惟有礙於衛生抑亦貽羞於國體此盡人皆知之矣而其直接間接影響於社會人民者實不止於此也試枚舉之 
　　一影響於警察及盜賊者孔子爲魯司寇路不拾遺今西國警察頗能收此效果非謂盡如孔子之善政得民心也路道經緯秩然井然即有寇至無能遁逃中國警察興辦有年而盜風仍不稍戢者非警察疏也道路無一定之制縱橫穿插漫無條理捕者東至而盜西逃南來而北竄矣故路政一日不修而警察一日不能完備也 
　　二影響於上流社會人民者西國轉運重載多用器機少用牛馬以彼康蔣平坦尙推恩禽獸如此回顧今日中國苦力界之同胞誠有不堪忍見者矣鐵路未通之處嘗見有荷重擔者推士車者蹀　前途揮汗如雨數里輒一息氣咻咻然抵暮投止荒村野店中乃相聚謀一夕之歡以償其意日之苦於是呼慮喝雉飲酒揮拳縱欲恣情無所不至有謂吾言之太過者則請就各地人力車夫收工休息時一調查其所爲 
　　三影響於人民生活者中國陶瓦木料値最低廉而汽車輪船未通之處則運轉之資較原價爲倍建築者雖素封之家亦都因 
 
 

Page 11

 
 
陋就簡伹求苟完而已此中國人之居室與世界各大國相形之下所以有文野之殊也又如煤斤數文錢耳而相距十里二十里者脚力又倍之矣是以中貲之家寗獧首忍寒不肯偕爐火以爲援吾嘗居人近華之側當正臘之交老者欬喘幼者啼號誰又知其原因乃在此乎 
　　總之修補道路在今日中國不可緩矣以仰給政府則籌欵維艱 
委辦非人則中飽是慮所望官紳商賈慨捐鉅資各就其城邑鎭鄕先行試辦迨行人車馬都獲便利成效卓著遐邇聞風不患繼起無人也果由是一鄕一邑推之各省皆然問不數年間中國煥然一新世界矣不亦美乎 
[補錄巴拿馬賽會監督處結束報告]  
　　金山巴拿馬太平洋博覽會爲世界空前絕後之盛會自開幕以迄閉幕幾十閱月正當歐戰劇烈時期然觀會者仍達十九兆數萬人逾二十萬家與會者三十一國自建政府館於會場者二十五國美國各州自建會亭者二十六州會場建築園奇園池淸雅以與前此歐美各處博覽會互相比較覺此爲傑出矣凡與會列邦之卓卓者在太平洋東岸有中國有日本在太平洋南岸國有亞爾然丁有鳥拉實有夸梯馬拉在大西洋岸國有荷蘭有瑞典有丁抺有法蘭西有意大利土耳其餘則坎拿大澳大利紐西蘭等屬比利時遲羅希臘西班牙葡萄牙巴拿馬諸邦靡亦不羅列瑰奇競角於商戰舞台之上吁可謂盛矣顧物以競爭而思進事以比較而彌章中國此次與賽結果其實獲之優勝與夫當時之困難國内商民重洋睽隔容有未能得其眞相者現届會務告終自應旁稽徴實以告國人試以各館陳列面積較之則以中國日本各近五萬方尺者爲最廣次則荷蘭亞爾然丁意大利坎拿大各逾三萬方尺法蘭西烏拉貫瑞典丁抺土耳其西班牙暹羅以下諸邦則由二萬方尺遞減至二千方尺不等以赴賽經費之决算較之則亞爾然丁總費爲美金一百七十萬元意大利爲美金四十萬元日本爲美金六十一萬五百七十元中國爲美金二十四萬元荷蘭爲美金四十萬元坎拿大爲美金六十六萬五千元法蘭西爲美金四十萬元澳大利亞爲美金三十萬元古巴爲美金二十五萬元其餘小國亦均在美金二十萬元以上下以出品之數目言之則以中國出品之籌備達十九省括十餘萬種爲最多數次即日本又次荷蘭至亞爾然丁法蘭西意大利各大國尙不逮中國三分之一餘則等請自　以下矣以審查會之評獎言之則中國得獎總數一千二百餘枚大獎章獨占六十四枚推爲各國之冠日本得獎總數一千一百餘枚而大獎僅三十五枚意大利荷蘭紐西蘭各得大獎二十餘枚而總獎不過四五百枚自亞爾然丁以下則大獎不及十枚總獎則均在三百枚以下更瞠乎後矣以赴賽之人員較之則以日本全體五十餘人爲最多中國除各大省合派二十餘人外在監督處及分館辦事者不過二十人即亞爾然丁荷蘭各國其委員職員人數均在三十人以上以事務之繁簡較之中國出品來自各省種類分别式號不一估價報關始由華譯英結束編册終而由英譯華文言不一隔閔較甚農工文敎品列九館賣贈運回册分三種造單驗稅逐件五份籤轉手續動輒兼旬駁證未齊方寸難移權屬外人無由欲速品彙雜　纖悉靡遺夙夜從工冀達遄回豈敢粗疎有辜職守幸鮮破損益愼包裝勉排萬難仍衷一是撮告邦人俾覘厓賂因將結束事實條舉如左 
　　（一）估本單之趕造開箱時美國關員概憑本處所造之估本單逐件點驗粘籤誌號現在包裝入箱因各省賽品有已賣者有換贈者有運回者仍須分别三部逐件另送佔本單五紙核與前單之關號箱號件號相符方准着手伹此項估本單萬不能於閉幕前先期預造因定章須將各品處置定妥分單造帝不容絲毫混混各館賣品則於閉會日方能停止事前無從懸揣贈品則候各省來文於閉會後一月陸續到齊方能分類從事九館物品十餘萬種合數十萬件無一件不須列單每單均須五份造成後送往美關核對依序籤字手續繁緩速者兩星期可發出遲則三四星期關號件號稍有舛誤即復發還重製種種繁難曾經各國賽會委員會電達美政府抗議然爲定章所縛究難速達也 
　　（二）關員檢驗之嚴密凡運回賽品之估本單本處華英對照確實 
無訛即送交各館海關檢查員籤對後交報關行按警號淸理送入稅關逐層籤允乃發交該館檢查主任眼同本處監裝人員交包裝公司着手包裝每裝一件即對一號細數稍不順序必須檢尋有着期於毫無錯誤而後已迨結束入箱仍須由關員籤封鈴鎖再行權量噸位已售之品先行照單對號提開與關員淸册校對淸晰次由估價員按號依次排妥逐品按單勘驗估定原價是否相當否則交還重改再次由算稅員逐件算明應付之稅若干交該部部長簽字發出方可纳稅俟稅賬淸結仍須校驗方許通過至贈送交換之品一須函知所贈之某機關得其復函允收二須監督處代表證明確係贈品三派關員到楊檢驗佔價登記入册四派檢查員對號交包裝公司裝箱再交轉運公司一一籤記隨函發寄條理細密缺一不辦間有一箱而分爲賣品贈品運回三種辦法者其困難可想見矣 
　　（三）包裝之妥愼此次與賽物品現經各館報告保護至周損失甚 
微伹於開箱陳列時即已破碎者大約係裝飾玻璃之類數亦不多惟農業食品等類陳列過久自不免有走氣籌蝕之虞各固關於農鑛敎育文藝各種標本樸型率祇備陳列而供審查事後則全數贈送我國則商工未甚開通除照各省巡按使來文酌量贈給美國各公益機關陳設以資參考外餘均運回以昭信用但飲食一類查無運回之必要則全數廉價躉售交金山華僑作爲貨樣以廣銷路其工藝美衛文藝及他種必須運回者悉與金山包裝公司訂立合同全部屬其包裝分粗細工爲三等各視其物品靱脆以爲差工價每名每日平均須美金四元此項工人技藝固精且紙裏繩捆綿草堵塞防衛之法無微不至當無破損之患但工料費繁加以關員之校勘細密甚難求速故平均每工連改製空箱衹裝一箱半至兩箱其大件者或可裝三箱則不多觀此由監督日往各館監察所得實非玩延之故也 
　　（四）運費奇漲之駭聞遠東及美洲往來之運費向極廉平每噸不過八元來美時已因歐戰發生稍覺昻貴然當日由蒙古船運羡者猶僅八元八角由耶羅士船運美者並止八元詎自去年秋間太平洋郵船公司因不服美國新航例遽爾停業往來其間者僅有日本船三數艘近雖中國郵船公司成立實僅止支那船一艘須兩月有餘往返一次今歐戰日劇船舶日減遂至順價逐日增高近更奇漲一月初由中國船運回首批賽品至該公司訂價猶止每噸十二元五角近兩旬内噸價無日不增噸位則又多定滿中西各報均經登載詫爲奇聲現確實詢明新增荷關公司一船每噸需美金四十五元中國公司船來函每噸需美金四十元日本公司價同而噸位並已滿訂至六七月間按來美時噸價相差直在五倍以外大部核定預算既不能超出過鉅而噸價陡漲實出於事實無可如何非意料所能及自應電請部示設法辦理預 
期訂運以昭商信也 
　　（五）報關手續之繁瑣美國報關之嚴密稅則之瑣屑實爲世界所無此等手續非託報關行經理則費時失事不可究詰詢之稅務司復稱必須報關行與關員接洽方能依序辦理各國赴賽機關辦法均同我國亦難獨異惟此間報關行徒肩經手之責並不帮理繁劇閉幕之時由該行交出單據式樣多件囑照塡送分省分箱分館分類更分關號件號細塡品名價値按照進口關號逐件淸理依次别部編製淸單先交該行與進口原箱原號校對一次校正順序以後仍交海關檢查員逐件與原册暨原品勘閱無訛簽名交還方可送入稅司逐節加筱批出再行分别賣品贈品逐項造單對證後仍由該行按號編次稍有疑問籤號製還電話如傳梭人員如走馬夜以繼日眼花手顫繼續三月心力交瘁加以解散在即人心難收欵項不繼凡事棘手苟非當局决不知此中艱鉅之况味也 
來函 
[松屬酒商來函]  
　　松屬烟酒公賣分棧設在松江名曰江蘇省第四區烟酒公賣分棧除上海縣與太屬併組外其金奉南靑各設支棧均隷屬於第四區域之内由各酒商繳納保證金完全組織公選義仁泰經理沈紀昌爲主任開辦以來於茲半載凡酒貨出門接斤貼照按價納費各商皆能顧全公益遵章奉行並無異議如有隱匿偷　照例充罰茲於本年二月二十號忽由分棧發來通告囑令商人包認各酒商咸謂既經照章貼照豈復有包認之理以故無一贊同詎未及旬日監察所調查員竟至各酒商家百般恫嚇有如不包認須勒令閉歇之語各酒商威憤憤不平定欲禀請上峯澈究敬請登入貴報爲感　松江縣全體酒商公啓 
[補錄命令]  
　　三月二日政事堂奉策令美國前外務卿福士達給予一等嘉禾章此令 
　　又令噶勒桑達計給予一等嘉禾章此令　　 
　　又令蔡成勳給予二等文虎章此令 
　　又令陸洪濤給予二等文虎章此令 
　　又令孫烈臣張海鬭汪金純均給予二等文虎章此令 
　　又令張作相吳賓貴均給予三等文虎章此令 
　　又令劉體乾給予三等文虎章此令 
　　又令崔魁文張琢齋劉相黃廷棨均給予三等文虎章楊朝輔張佐民郭敬臣俞得標夏得祥黃家僎均給予四等文虎章此令　　 
　　又令楊承杰給予四等嘉禾章此令 
　　又令董士珍給予四等嘉禾章此令 
　　又令許瑞祥給予四等文虎章此令 
　　又令秦毅給予四等文虎章孫德順趙炳章壛給予五等文虎章此令 
　　又令馬玉懷給予四等文虎章沈俊周光　均給予五等文虎章此令 
　　又令張治壵給予五等嘉禾章此令 
　　又令金鳳巢給予五等文虎章此令 
　　又令特予張福來王直陳能芳二等輕車都尉世職此令 
　　又令劉體乾特加少卿銜此令 
　　又令顏錫慶授爲上大夫此令　 
　　又令鄒芬加陸軍少將銜此令 
　　少將銜此令張兆坊馬福壽均授爲陸軍步兵上校並加陸軍少將銜馬鍾杰馬鴻達均授爲陸軍步兵上校此令 
　　又令穆士珍授爲陸軍砲兵上校此令 
　　又令陸軍騎兵少校劉香九着准授陸軍騎兵中校並加陸軍騎兵上校銜此令 
　　又令肅政史李映庚奏因病懇請辭職李映庚准免本職此令 
　　又令任命稽祖佑爲四川全省警務處處長仍兼省會警察廳廳長此令 
　　又令司法部奏請任命唐維翰爲湖南高等審判廳推事陳炘侯署湖南高等審判廳推事應照准此令 
　　又令司法部奏請任命王任署浙江高等審判廳書記官長應照准此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[媒婆汪魯氏辯訴狀（原狀見昨日本欄）] [  天虚我生]  
　　爲辯訴事竊氏本非官媒亦非穩婆替人撮合但爲靑烏之傳言與爾成全自有紅鸞之照命豈能如雜事秘辛預窺其隱又不比總竊保甲先識其人即無册籍之可稽亦乏文憑之足驗葑菲下體老婦人何敢採驪荳蒄梢頭小兒女方求乘鳳則是雙方意愜物唯愛主而沽三面言明價亦官中所定初非紙裏並未嘗事後掉　縱有衣裝何不在人前脫袴若論商家慣例則賣貨不認還洋　按王法人情則做媒豈能保險而况事經隔宿保非接木移爲中國索詐即使騩出當場既不將欃代李亦屬公平若謂男扮女裝日僞風化則違警察廳即菜傭之身若謂鷄皮鶴髮干犯姦非則種誘罪當處老人以罰氏則偶遭朦混殊無犯罪行爲即論跡近詐欺亦屬非由故意依新刑律第十四條上之規定就老婦人在六十年中之經驗凡是做媒公認作正當業務豈能誣告意鬭　刑事處分既不背公共秩序亦無害善良風俗是在法律爲不爲罪在人情爲不知情廳請　鈎長察情度勞鑑淸衛平却下原訴俾免訟累戴德認辯 
[戲擬法庭判决翁得勝控訴汪魯氏堂諭（覺迷）]  
　　訊得翁得勝老而不死實鄕區之尤人之無良乃報德以怨爾本蘇魚　　久傷伯道之無兜則是塞馬忽來應喜仲謀之有子試問年逾花甲境類　辛亦既無龍馬之精神不免有烏懇之綽號縱使海堂聘到半身已入泥園即令石極　成兩口猶須褓抱廢時曠日辛苦如何勞命傷財丁艱可必今屬一百四十千文既得以爲妻又得以爲子可使三蒿六千日後爲汝　其死爲汝養其孫乃猶不自知足輒冀所欲從心意鬭他人受五等徒刑不念自己已一宵受用若與追償身價是不啻倒貼金錢諒其急切情形要未必竟回木石爰書若定直當認猥襄行爲法綱從寛姑不向追求事實算謂生涯皮向乃前世之福缘任他中國羅眉唱後應之歌曲是在翁得勝爲有幸在汪魯氏爲無罪惟賣菜傭喬裝欺岡觸犯刑章應示薄懲蜀傷厚纔爰照新刑律第三百八十二條判决發往舊監獄處三百六十四日徒刑若將所得身價一百四十千文繳出准予作七一五五五抵數外再繳足色慶洋二百六十三元八角二分三釐准予折購免刑此判 
海外奇談 
[禽鳥壽數之比較] [  佛影]  
　　英國動物學家　尼斯研究禽鳥之壽數查得　插鴉壽可活至百年鸚鵡蒼　六十年鵝五十年塵霍四十年　孔雀二十四年　二十年鶯十八年金雀鷓鵲山鷄十五年相思百舌鳥十二年畫眉鷄十年惟鷄鷹壽最短祗有二年耳 
[郵票]  
　　美人極博司嘗調查各國郵票據云英國爲世界發售郵票之鼻祖其發售之始在一千八百三十年間其次爲美國遲英國七年次爲法國遲英國八年餘如德奥諸國皆行於一千八百五十年者他若日本則在明治間年中國則在淸光緒二十六年云（二） 
遺聞軼事 
[商輅] [  山陽來焜]  
　　課蒙生涯自古業此者即以爲苦矧當今日鄭板橋所謂半飢半飽淸閑客無鎖無枷自在囚誠爲形容盡致而局外人多有羡其虚尊而不知其苦者相傳明商文毅公輅三元而宰相者生予告家居偶羡闊人課徒之樂因易姓名使人敢儘省謀之有富翁某族衆人多抵師五六分課子弟應聘者多孝廉適爲幼子延師但擇老成不拘科第商乃應之八塾後主人以商迂禮貌甚薄諸　事尤揶揄之一日逢主人之母壽辰商布衣敝冠而入衆以其年長讓以首席而目招耳語備極侮辱中有一人鬭商曰請問者先生平生如此尊榮者其有幾次商屈指計之曰五次老夫娶親時至丈人家曾坐首席衆鬨堂大笑更問其次商曰赴鹿鴨宴時居首席衆大異之商又曰赴瓊林宴時曾居首席衆駭極商連曰赴恩榮宴時曾居首席去年元旦天子大宴朝臣老夫領斑曾居首席衆再拜伏地主人亦長跪謝罪商乃徐起辭館曰今而後知課蒙之苦矣拂袖而去按此事可爲塾師吐氣焜幼時習鬭其事初不料今日冷氈枯坐竟備嘗此中苦况也噫（四）　 
小說 
[武俠小說復讐（三）] [  小]  
　　某年錫搿門受命赴英倫與英王磋議一　密契約既抵倫敦英王欵接如禮賓主頗相交歡議約既藏適値某公爵舉行婚與公爵爲英王近支　堅留錫搿門證禮逗迨示態即歸及期錫　門盛飾其裝偕英國親貴數人阰騎詣禮堂行時衛士周環　從甚夥兩沿道萬人麕聚爭來贍仰丰采錫搿門據較緩　　　自如將近禮堂觀者愈榮衆聲雜斷諠譟直如潮沸斗聞有孺子呼爸爸之聲隨囂聲關入耳鼓此聲入耳如挾有魔力錫搿門顏色灰白立　曫弗進循較囑之見街左一屬形式委陋相距可十碼孺子呼聲即出自此陋屋樓窗之中此時窗中露兩人面一童一婦面目了了可辨童即其子而婦人則褒賽樊洛温丹也錫搿門觀狀大靈幾疑眼花生繼所見殆爲幻象乃更一審覘初亦非幻見其子面容枯黯狀殊贏瘠然目光他注若已不相識因婦頃間喚聲必迫於婦人所命殊非其子辨認而然惟婦人雙目耿耿正灼注已面見含獰笑之狀錫搿門見此立踊身下　思奔馳上樓　取褒賽顧衛中觀者　寒力實不認遽前函親貴輩亦爭下　故錫搿門懼事實洩露　貽識外邦有玷一生威名不敢徑語其實乃僞言頭風賴痛擬暫駐憇息因今衛士驅散旁觀之人示意將入彼陋星良久衆始稍稍散夫錫搿門南近屋前忽聞傑傑怪笑之聲自樓窗中出舉首仰視窗中人而已渺自思此婦狡計多端必先時預備逸邏之策始敢從容呈露眞相面彼之冒險爲此殆欲證示小侯未死使已見之琑益其鬱陶悲愴之思念此覺此婦惡極慨不獲寸碾其身又念生平豪氣盤　勇　　厲固堂堂一日耳曼大將也今爲一女子所　弄竟左右莫可殊不審所以對付之術思極媿憤交集兩足仍超趣勿進繼又念及其子怒忿之心立時冰渙不期仰窗操德語哀曰婦人汝乃無一毫仁心乎語出隱約有笑聲答之尤有童子受撻之哭聲悽切戟耳錫搿門聞之肝腸如創幾不勝而暈及入屋搜檢阒其無人遂以病辭歸不復與席明日遄程返色欠耳森堡矣 
　　吾書至此且旋筆叙十二年後事矣自小侯失蹝匆匆歷十二寒暑歲月綿邈錫搿門念子情切無日不陷愗慘之境而每年小侯生辰及斷斯忒臨刑之日必得一責罪之書錫搿門把簡悲忿恒鬱伊無已是年國中變亂忽起格蘭特大公擁兵離叛亂事既肇格蘭特立佔據浪特師城聲勢獗張而莠民囂聚附和爲亂國是鼎沸錫搿門乃調軍駐西錫蘭邊境奉命勘亂且防亂軍外寇接戰十餘次殺傷頗多因隨地募集以充後備相持踰久仍不能稍挫賊勢錫搿門心殊焦急知格蘭特兵力甚盛且負嵎守固一時不易遽下因思得一軍襲攻賊背使之首尾受擊不能兼顧以殺 
其勢然後出奇制勝或庶幾致果此時叛軍之背固有一軍屯駐統者爲挨瑪尼森男爵男爵饒勇多略聲譽卓著且士卒精勁頗足爲用惟今方按兵坐鎭不能輕易調動蓋賊軍陣後尤有齊倫傑一軍與挨瑪尼森軍駐紥密邇齊倫傑爲格蘭特姻婭之親外間風傳此軍隱懷惟貳頗有附亂之意雖事出謠說無足徴信但觀其平時驁抗不馴亦滋可慮因此之故陰令挨瑪尼森一軍監伺其旁隱爲製肘之計今果使挨瑪尼森移軍攻賊又懼齊倫傑乘間而動反爲所襲乃左右籌度莫知爲計一日踰午因召海登赫至帳下商榷其事且請計焉海登赫凝思有間乃曰以吾言之齊倫傑雖屬可疑究無實跡暴露不能確斷其有附叛之心今不如密令挨瑪尼森迅速出兵包抄賊後吾軍乘勢迎之或不難一鼓成禽即不然格蘭特亦當受挫失勢果爾則齊倫傑縱有叛意亦不敢輕舉妄動惟事貴秘密神速勿使格蘭特先時爲備君意云何錫搿門頗可其議因曰事固可行以不無冒險顧坐守非計舍此亦無長策今吾意已决當依計行之然須得一謹飭有勇之人爲齋吾命汝昨日言軍校洛温特勇敢無倫其人果足恃乎海登赫曰其人年少精警莅營未久已㩴升爲軍校足以任此錫搿門曰然則趣召之入帳吾將遣彼言已伏案草密令草訖以厚紙重裏加蠟封之少選一少年軍校應召進帳擧手加額向兩人爲禮錫搿門迴眸視之詢曰汝名洛温特耶少年曰然錫搿門曰昨日汝長官告吾謂汝强毅有膽每戰天嘗落後誠能如是不難立　陞途吾甚嘉汝勇須知年少行事能勇固佳然亦須審機隨變輔以智謀今吾以此簡授汝爲吾傳遞至挨瑪尼森男爵男爵方屯軍亞咪林汝識其處否少年亟應曰勳爵吾熟稔其地錫搿門曰如此甚佳然此簡重　汝須面上男爵勿授他人既得回命宜即遄歸母艄滯遲途中尤當謹防勿躁率洩露秘密此去亞咪林爲程半日可達惟孟忒森林一處最爲扼要林中或有賊兵伺伏汝經彼處宜窺隙面進小心愼備勿爲所得綜之汝必隨在謹愼母鹵莽僨事語次錫搿門起立取密簡授少年令鄭重藏之已忽目注其身躊躇曰汝職本卑以軍校小弁惡足勝此重任因顧海登赫曰趣以肩章加此少年母令挨瑪尼森譏吾措置失當海登赫逐出錫搿門復廻面曰少年汝今爲少佐矣然汝已娶未少年曰勳爵未也錫搿門曰汝兩尙稚吾固意汝未娶今年幾何矣少年微笑曰勳爵吾年才十八今日即生辰也（未完） 
　　紅蘩蕗别傳續稿未到暫停數天閱者諒之 
　　勘誤　十八日游戲文章第三行第三字類誤數又昨日游戲文章擬官辦照相館廣告第八行第七字意誤資均此更正 
 
 

Page 15

 
 
   
 
 

Page 16

 
 
   
 
