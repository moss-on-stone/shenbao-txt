# 1881 - 355 - 4903113

 

Page 1

 
 
[印印康熙字典出售] [  點石齋主人啓]  
　　康熙字典爲華人通用之書不僅家塾中奉爲杭中秘也第卷帙較繁　檢時似覺周折且近來各坊間所出售者均係　　烏　帶虎最易謀人者殿版初印書旣不多而價尤昂貴亦　盡人所能購置本齋前從京師以重價覍到善本用石印照和法縮　　成　　每部只有二百七十餘棄百者　作一本價洋二元薄名釘作四本價洋二元三角部　　通用移之外　鐫字夾板　張則一律自　字雖細如蠅頭而點書仍覺分明閱者不費目方墨色前後勻稱雖　素數百年亦簇簇如新洵爲藝林之珍帙計共印有一萬餘部陸續售罄近又拂石重照較前似更精工盖藝事無紀於　照印旣多益見熱能生巧如蒙賜顧各外埠　經買申報入處代售上海則由申報舘　壁申昌書畵室發兌此佈 
[論焚寺罹刑事] [  持平子來稿]  
　　用刑之道必以持平爲貴但據一偏斷之未遂可成信讞也若更以情面而草菅人之性命則不特不威政體而且大傷陰德智者所不肯爲仁者所不忍爲也然持平二字殊屬非易兩造俱有可殺之道則必曰救生不救死卽死者本屬寃枉亦必曰殺一人於死者何補不如因而活之乃多斷燒埋之費而案遂以結如是者往往而有以爲智與則殺人者死律有常刑此而不知烏得爲智以爲仁與殺人者可以逃刑則急益足滋殺人之事且死者含寃生者漏網仁者固如是乎然有時亦有事在兩難不得不以權術覇功從事者如粵東焚燬長壽寺一案是已長毒寺衆僧不守淸規以倩淨發修之地爲藏垢納污之區蠢茲禿子貽玷淸閨度其歷年以來婦女之被其玷污者當不知凡幾寺內搜出香奩各物以及春宮畫片明示於衆則僧之罪固已昭然若揭按之王法此等淫僧殺有餘辜正不懂人其人火其居而已也衆人於搜出實據之後齊動公憤效楚人之一炬是亦足以輔王法之所不及苐事雖出於公憤人則非盡正人其中假公濟私者有之因風縱火者有之觀其洶洶之勢與夫旣焚之後掘取其燼餘之物似若輩亦非盡由公義况粵地民風本屬獷悍遇事生風藉端滋亂此風亦不可長有地方之責者當予該僧等以應得之罪而諭滋事者以事當憑官究辦不得擅行燔寺比照壇殺罪人之律量予懲辦一二人則亦已矣而乃以枷示寺門猶爲未足必將首事之人駢斬而後快是向得爲持平出乎夫焚寺者固不應爲而爲而該寺淫惡如此實有應焚之道如以聚衆至四十人卽照光棍辦理試思該寺之氣焰如是豈人少所能洩憤者且其聚衆究亦爲公憤所激並非與官相抗而顧可援此例乎如以放火圖財而照强盜論擬則若輩之放火初意原不在於圖財卽其後爬羅燼餘亦不得遽以圖財擬之此其慘罹駢斬似乎未能允當或者以爲該寺僧人素與巨紳往來以資擴法巨紳等亦樂爲之用故僧等敢肆無忌憚如此卽此次公憤所在紳等不能包庇而暗中必爲該寺關說欲重辦放火之人以爲該寺報仇官憲碍於情面明知焚寺之激於公憤然不殺首事之人則不足以謝該寺儈人卽不足以謝紳士故有此寍殺不辜毋失不經之舉或又謂是日入寺燒香之婦女實係大紳眷屬後經外人羅皂至於由後門而逃大紳深以爲恥故必欲致放火者于死以一快其志官憲不得不曲意從之兹二設者似或有理然吾以爲粵東實憲或不至若是之庸庸也粵東佞佛之俗甚於江浙婦女入廟燒香視爲應爲之事無論巨紳世族莫不皆然卽使官示煌煌亦視若蔑有此淫僧之所以有此勢力也粵地之民風皆喜動而惡靜且性情剛暴執抝不知顧忌徑行直遂毫無疑沮而盜風之多亦爲各省之冠若聽其焚寺滋亂而不一加禁止勢必視官法爲蔑如從此益復遇事生風恣爲不法故粵中官憲權衡輕重斟酌再三以爲辟以止辟刑期無刑將滋事匪徒正法一二人以警其後而後再辮寺僧法之罪故吾以爲此芷權術霸功之暫行於不得已者耳不得罪於巨室或亦爲政之要乎嗚呼官法不行而民間乃有義憤義憤莫洩而咸抱不平激成寇盜此實大可懼之事也今焚寺之舉本屬義憤特以舉義者非其人而遂罹於法而粵中之人仍復安帖如故粵中各官憲具亦可謂善禦亂矣貴館昨論此事專歸咎於紳董鄙意猶以爲未盡故復贅數語如此 
[洋關鹵莽]  
　　○日本報言華人之來日本者時有偷稅漏相等事故海關於華人來往搜查最爲認眞日前阿西亞尼克輪船抓日本時內有六華人爲關上人并其行李帶至關上搜檢處逐細查檢身上亦皆細搜六人大爲不悅有矢口斥罵者日人亦不解所謂搜無私貨然後釋之以去俄而中國駐日之領事官命人至關上詰問責其不應始知適間所搜查者卽係中國駐美欽使并其隨員也該報論此事以爲不能歸罪於關上人實因華人偷稅者多故不得不詳細稽查云云然欽使所至諒早有電報傳知卽使人難認識亦當問而知之以盡地主之禮日本使臣設在中國經過華官莫不以禮相待而日本之待欽使如此豈禮也哉 
[高使近聞]  
　　○東瀛報言高麗使臣之在日本者一日至日本武備學堂中閒行見學堂內儲有較力各器具高使及其隨員等亦欲試演奈以高麗服式寬袍大袖殊形不便學堂中教習爲言衣取不便何不易衣以便演武高員聞是言勃然變色答稱衣履二者乃本國制度豈可妄易必侯高廷之命始可更動易服之說吾等不敢作是想况敢擅便耶然欲演武則究苦不便遂怏怏而出又一日至外務衙門言於日員請將高日和葯閱理有宜增减者則可商酌增减之日員亦不之許想高使在日所事不戚恐將不日言旋也 
[輪船遭焚]  
　　○美國新聞紙言英國輪船多少勒惠由勃立司島駛往葛臘司哥地方海中忽遭焚如之禍內有兵五人及一搭客皆燒成灰燼受傷者四十三人又有五人則乘小艇逃命不知所之船上尚有數人竭力用水龍灌救奈船中載有石腦油故火勢甚猛不能遏止及行近海岸有引水人見之趕前救援又有一船遇於半途亦復相助爲理然船中之火未熄但將船上之人救之上岸皆焦頭爛額矣其逃走之小艇中五人亦於中途遇一船獲救登岸云 
[和血塗墻]  
　　○阿非利加洲內阿生地之王欲造一宮搜取童女二百名殺其血和灰以塗壁該童女中有一人逸出遂以訴之於衆并聞阿生地王素來有所造作亦多用此法是亦駭人聽聞者已說見美國報 
[焚寺餘聞]  
　　○粵垣長壽寺僧不守淸規致動公憤將寺焚毁後大憲以匪徒縱火圖財立飭地方員弁緝拿 
 
 

Page 2

 
 
計先後拿到十四名其中劉玲劉庶兩名訊係首事於上月十九晚卽於寺前恭請王命正法至所訪獲之廟僧二名兹聞上月二十二日從獄提出飭發寺前枷號示衆滿年釋放該僧等得邀寬典亦云幸矣並聞二劉殺後越數日粵垣徧傳長壽寺相近處每夜有厲鬼出見又稱頭門內修竹園中之金魚一旦盡死寺內猛犬向於夜間必狺狺有聲茲竟寂然此皆由鬼之作崇所致又稱華林寺僧潛於長壽寺誦經焚楮冀以功德水超度厲魄等語然皆無稽之言不足爲信大抵遊手好閒輩揑詞嚇人藉圖搶攫猶憶向年廣東學院前戲館被焚致男婦老幼死者千餘嗣卽相傳是處每夜鬼哭以致行者裹足間有經過者遇鬼嚇倒致被衣履剝去後經邏者嚴查鬼固無聲而人亦安之若素然則今日之謠言當卽　小昔年之故智耳 
[訊案確聞]  
　　○前有寄居香港之兩德國人駕船遊獵爲中國之巡船疑其漏私呼查不理致將舵工鎗斃兩德人及坐船均被解送省坦經官將德人送囘香港舵工之妻子隨投案訴寃曾先錄報前日又閱西字報稱官傳舵工妻及巡船駕弁質訊駕弁仍執稱實有私土官卽將舵工妻用刑意將栽贓逼供圖卸殺人之罪此亦照錄報中並參末議乃昨聞上月二十三日駐紥羊城之德國領事官有信到香港言是日與華官會審此案華官見舵工妻顔色和婉問當時載西人若干遇有緝私船如何遽以鎗炮從事其夫因何被擊以致殞命逐一錄供畢問官亦爲惻然慰以數語卽命退下許其領屍回葬並未加有刑法等語然則德領事所目覩者如是知前日西報之言實傳述之誤也並知巡船上之管駕弁上憲以其鹵莽撤任其獲譴者有二人云 
[元寍縣試竣事]  
　　○元寍兩邑縣試現已蕆事前月二十一日發長案元邑案首係陳嗣昌寍邑案首係張學曾此二童靜待府院試期其掇芹好操左券矣 
[冬賑末議]  
　　○冬賑之舉拯救極貧體上蒼好生之意誠善政也乃積久弊生非任事者實力實心秉公查核終覺有名無實散米旣轉賣人散粥甚至喂豬其極貧者賴此充飢原不出此有等名爲下戶其實男可挑負女能漿洗茅屋數椽五鷄二　猶借此以補其日需只貪微利不顧暴殄也金陵冬賑今歲攺章報名領牌在廠吃粥不准領回似可除弊巳抑知齊民之中淸苦自持不肯出頭露面者仍復不少至或靑年撫孤或白髪膺疾扶老携幼到廠就食又多不便何如易米爲錢或三日或五日分別大小口核數散放聽其自食旣免柴草虛浮之費又無彈壓擁擠之勞事簡患周公私均利經此事者以此議爲然耶否耶 
[魍童受責]  
　　○楊郡考童訛詐舞弊者名曰魍童言其種種作崇如魑魅罔兩也今年程雨亭太守規矩嚴肅各童皆恪遵功令乃上月念四日江甘儀頭場竟有滋擾者其中二事尤奇甘泉儀征有二罔童皆姓丁受害者皆姓陸一時轟傳二陸雙丁以爲笑柄甘泉童陸某北鄉邵伯西眞武鎭人家綦貧恃其節母針黹漿洗以爲生年十六歲頗好學師傅憐之湊資助考甫入場卽有老童丁姓者命其代作文二篇陸云我不識爾且自顧不暇何能爲力丁童年逾五旬本不能文每入場皆訛人代作且欲包取如不取又行索詐人因其無賴不與較稱之曰綉丁綉釘得此名不以爲恥反鳴得意當時聞睦回却大怒痛罵將考籃搶去陸年輕胆小不敢與爭追上陪罪丁已携籃去遠巡場者見之詢得其故禀知太守傳衆查問果信立召丁至見其老橫怒甚令丁與陸二人就堂上分坐東西面試丁竟日不能完幅陸卷早繳太專卽傳甘泉學官至欲將丁枷責扣考學官再四代求乃僅予扣考次日儀征又出一事亦一丁姓久爲罔童年逾四旬同縣有陸姓家小康出場之次早卽十月二十五日忽率三四同類拘陸至一處威勒寫筆資洋八元之據囑其黨某隨陸回寓取洋陸有同考之師叔錢某受其父兄囑者帶陸應　聞其事大爲不服執不與洋正在喧鬧丁巳踵至持錢毆打逕相扭入府署宅門太守卽刻升堂問明其故立提丁陸二卷騐之丁實不成文太守盛怒飛傳學官欲重責丁入百學官屈膝代求始打手心三百永遠扣考謂錢汝雖動於義憤然敢與鬧入本府宅門亦殊放肆當代爾師教訓薄責手心而遣之謂陸汝好自愛勿效若所爲陸稱謝而退 
[弱媳嚇癡]  
　　○蘇郡護龍街某侯稱員公館春間爲其子娶吳中某氏女爲媳媳本小家女而又少失恃伶仃孤苦正慮無依三月間某員以誕日畧治桃觴遂致意媒妁屬其媳來家稱慶女果往不數日遂高燃花燭與其子强交拜焉六禮未成人多譏之迨入門後悍姑藐其弱恒致　凌朝夕作工不使有寸晷閒而每日之進惡草具無論矣本月朔日媳偶以事失舛翁姑拍桌呌罵聲色惡厲媳本胆法忽逢盛怒心胆俱碎越日遂病癲不食不眠口中喃喃不知作何語數日以來卒未少廖其夫百方勸慰憂急莫名而仍無寸效媳父懦甚時往慰問輒聞惡聲且下逐客令卒無如之何亦足傷矣 
[拿獲正兇]  
　　○漢鎭來信言前月二十五日該處有拿獲兇犯一事其案在湖南所犯獲者係殺人戕捕之正兇事發經年正兇絕跡上年差捕拘拿被害現在該犯因歷時已久緝捕懈弛遂於前月由湖南坐稍窩子船假充煤客販煤多担由湘而來路被仇家露眼禀請砲船一艘沿途跴追行至漢鎭泊大碼頭該砲船密禀省憲卽委張司馬加差緝捕是日獲往隨送省城寄禁想卽當移文犯事地方歸案辦理矣 
[江西官報]  
　　○撫憲牌示照得吉安營參將患方現應調考甄別所有事務本部院查有左營候補叅將吉勒通阿堪以署理特示 
[獲賊迅速]  
　　○南昌之　化試館爲候補府某太尊公寫上月中旬有竊賊入其廚房被竊去鷄鴨十餘隻卽爲廚役聽聞賊隨竄逸未獲乃月底又有竊賊數名由其附近矮屋扒墻而進用線香燒開內門取得什物多件方待回走巳被上房發覺太尊親出捕之追逼已近時寓內各人亦起賊急甚恐不得出隨手取門槓囘身擊之適中太尊膝上各人驚爲刀傷急前看視遂失賊所在次晨報縣邑尊駭然親帶快役往察情形嚴限緝捕務獲到案役等知難推諉趕覔眼線立刻於城內某宅捉獲三名解縣懲辦聞該賊被拿時尚在黑酣鄉中捕見其衣服袖口尚有火燒痛跡故直獲之云 
[龍門甄別]  
　　○欽加布政使銜監督江南海關分巡蘇松太兵俻道劉爲曉諭事照得龍門書院預行八年分甄別本監督定於本月十三日在院扃試凡投考者前三日赴院一律報名并開明某省某府州縣舉貢生監以便備齊册卷該董事等先期一日送道盖印該投考諸生屆期衣冠齊集赴院聽本監督點名給卷限本日酉刻交卷毋違特不　十一月初五日示 
[封關示期]  
　　○前報述本年海運封關在卽今關道憲劉觀察巳出示定於本月初十日封關凡沙衛各船陸續進口鱗次排泊聽候飭員查騐云 
[日人溺斃]  
　　○前日浦東祥生船廠前面有一東洋人屍首浮來似已落水多日面目模糊不復可辨惟見其所着衣服則係東洋人服式云 
[救火燒辮]  
　　○本城舊教場地方有晝師某甲家祇一徒數夜前甲同友出外沐浴留徒在家照料徒持帋煤火登樓小便旅將火拋棄 
 
 

Page 3

 
 
下樓詎知其火延燒蚊帳光　驟騰對隣某乙見之飛奔上樓奮身向火際撲滅然其髪辮巳被齊根燒斷大爲懊惱甲歸得知前情向乙叩頭並延羽士爲之解禳云至南市火警疉登前報茲又聞起火之由殊爲可笑而又可戒蓋該廣貨舖因鼠耗甚多咬壞衣物不少深爲痛恨是日午後捉得一鼠線穿殷耳繫之又於鼠尾裹碎布浸火油燃燒鼠痛極咬斷其線脫逃各夥慌忙尋鼠詎知鼠已上樓跑過火油箱遺火於內轟然燄發及樓下人知覺業巳冒穿屋頂此舉該店之鼠想必焚燒殆盡然而該店亦苦矣 
[厝棺被盜]  
　　○虹口東北五里之天通菴地方係屬寶山縣境有鄉人某姓家老婦新喪殮後浮厝田間至次早傭工人見屍已在棺外衣飾無存通知其家鳴報該管汛弁前往勘明隨令事主仍行棺殮一面飭緝盜棺人犯云 
[被告另控]  
　　○上海縣署前據寍人楊臣全控已故楊憩棠之子楊寶鏞毁壞祖像未奉准提曾經列報兹悉楊臣全又赴松江府上控飭上海縣提訊詳覆縣署奉飭移請英會審署派差協提楊寶鏞據差覆稱楊己回原籍陳太守照覆後莫邑尊行文至寍波關提詎楊巳在原籍府衙控告甯郡余太守覆稱原被均係寍人可否歸寧辦理云 
[獲逃追欠]  
　　○英公堂據王寶元投訴稱在德和洋行經收房租昨由捕房關照前來稱我行租戶開烟館之潮州人翁馬生將烟盤烟燈等傢伙裝小車逃遁被捕獲住核計被欠房租洋五元求爲究追翁供烟館非我所開其物件係友人令我代運者王又稱翁向在烟館生理陳太守見起案之件價值不滿千文隨飭差往查該烟館有無他物翁暫管押俟差禀覆核辦起案之件存堂 
[更正]  
　　○初四日報登前月杪三更蘇垣廟堂巷失火云云茲聞實係城隍廟前之道堂巷某姓被灾亦祗燒去上下樓房兩幢連披屋五六間而已前由傳者錯悞兹亟更正 
[文誕日賤降寫懷]  
　　○北堂蘐草種忘憂杯酒全消客裹恣胸少俗塵原落拓交多名士亦風流前身形影初三月到眼光陰廿七秋却好捲簾春雨霽杏花紅巳放枝頭 
　　光緒辛已唐尊恒待定草 
[和芝九唐君文誕日生辰寫懷元玉卽請正之]  
　　○雨寒時節替花憂得讀新詩一洗愁緩帶輕裘眞雅士通眉長爪本名流圖成蘭蕙香和墨　君工寫蘭　字露風霜筆挾秋　又工書　最好懸弧是佳日文星指點恰當頭　君誕二月三日　味燈老人漫草○楚騷何事寫離憂一醉春風足破愁小隱却忘城市境高吟還對蒲江流杏花沽酒觴今日桐葉題詩憶舊秋最是韶華堪愛處鬢絲未上少年頭　龍湫舊隱甫草○除却吟詩難寫憂多情畢竟亦多愁生成仙骨無雙品謫下文星第一流善病身偏閒似鶴不僧心已淡於秋　君自號也僧　春光正好宜謀醉沽泗錢曾　杖頭　同社弟詠雩子曾鈺拜稿○閒看芳草亦忘憂未許霜痕上鬢愁瘦島敲詩乘夜月老泉績學冠時流　君年二十七歲高歌白雪人難和善畫靑山樹作秋愧我生非探杏手茫茫塵海幾回頭　審一王萃龢初草○畫蘭寫竹樂無憂獨有相思易惹秋枕石聽濤饒逸興　君一字松濤題有松下聽濤圖　吟詩邀月擅風流　君喜作詩不下數千首　老泉家下攻書日諸葛隆中决策秋　君今三九靑春正與二公年相媲美歲歲稱觴介眉壽欣看紅杏出牆頭　師竹沈大昕初草○蕭蕭白髪不知憂吟到新詩更解愁胸藴才華原雅士筆生花草是名流　君善繪事　放懷欲達三千界　君明今有北上之舉　壯志常存廿七秋最喜文星光照耀　君誕二月初三　他年定許跨熬頭　蟠溪酒徒旋仁拜草○磊落胸襟不自憂一生常替別人愁幾叢籣草姿含勁三峽詞源勢倒流達語定堪消百慮　先生有坦蕩非關身後事眞達語也　文星還願祝千秋六如四美傳風雅鳥跡飛來鐵筆頭　先生旣工書畫復善鐵筆 
　　金蘭女史學吟草 
[秋景三十詠]  
　　○秋聲蕭蕭瑟瑟落江楓盡是秋聲聽不窮短笛吹殘桐葉雨寒蟲吟徧荳花風驚回淸夢三更柝遞到凄音五夜鴻最是相思眠不得隔窓檐鐵響丁東○秋山　夕陽斜照兩三峯露出嶙峋淡復濃小岫低環紅樹襯層嵐高聳曰雲封新妝螺髻三千界淡掃蛾眉十二重鎭日捲簾看不足霜林落後見秋容○秋水　澄淸遼闊冷漁矼五色文波影射窓淺渚沙鷗浮一一空潭雲　度雙雙白蘋汀外江南棹紅蓼洲前楚客艭色共長天如可接碧涵千頃瀉淙淙○秋怨　柔緒絲絲若個知秋風秋雨總成悲新愁舊恨兩行淚遺悶書懷幾首詩到處寒蟲驚客夢誰家孤笛亂鄉思階前冷露窓前月一種離情腸斷時○秋興　庭梧蕭瑟月初稀銀燭秋光冷翠幃燕子驚霜爭壘倦鷹兒掠食繞田飛一籬黃菊依寒砌萬樹丹楓送夕暉廳得金閨人不寐砧聲處處理征衣○秋　　衡陽聲斷景蕭疏目送飛鴻欵欵徐塞外傳來千里信天空寫出幾行書陣排吳楚斜陽裹影度關山夜月初有客高齋方獨坐平沙曲譜幾躊躇○秋燕　病燕驚秋別緒紆雙雙斜掠就長途梧桐秋雨離情切桃李春風好夢無翠幙徒營新壘固烏衣歸去舊巢蕪可憐軟語低飛態爲怯風霜度五湖○秋蝶　回首名園景物凄噙　倦蝶抱花棲　伶瘦損西風冷黯淡斜翻夕照低剩粉曬當楓葉路寒香尋到白蘋溪尚存短翅飛無力猶是依依魂夢迷○秋蟲　挑燈話雨坐蕭齋繞砌鳴蟲亂客懷四壁鬧來新月上數聲吟到晚風偕不嫌露冷飛金井能忍宵寒泣玉階不敢荳花棚下過爲憎凄咽響喈喈○秋菊　茱萸燦爛滿庭栽待到重陽賞幾回紫綻一籬蜂不采黃堆三徑蝶頻來秋容淡豔經霜傲晚節寒香冒雨開共慕此君眞隱逸陶公題句正銜杯○秋蘋容易秋風物候新蘋花開徧澗之濵生來淡豓皆臨水別有淸芳不借春葉小似錢靑似翠花幽如玉白如銀休教兒女盈筐采留進王公薦鬼神○秋雲非烟非霧起氤氲舒卷如羅迥不羣陰閣半天含水氣晴烘落日照霞紋形奇忽變峯三兩質薄難遮月二分誰信人情偏似此不禁仰看向秋雯○秋雨　聲聲滴滴暗消魂打碎秋階靜掩門冷灑竹枝千點急凉敲窓帋一燈昏屐痕客過靑山路笠影人歸黃葉村遙憶吳淞今夕夢驚回翠被不能温○秋風　蕭簫颯瘋逼人寒橫笛憑欄怯袖單茅屋三椽吹欲破棉衣千里寄應難雪迷港荻花翻曰霜染山楓葉落丹憶得蒪鱸歸計切江南一棹路漫漫○秋色　秋容蒼翠有無間疏柳斜陽相對閒皎潔霜鋪黃菊徑模糊烟鎖白雲灣一谿紅廖依秋水萬樹丹楓襯暮山鎭日樓頭看不厭晚霞落處鳥飛還 
　　海昌愛花痴生徐慶齡壽芝氏未定稿 
[光緒七年十月十九日京報全錄]  
　　宮門抄○東撫任　奏爲學臣丁憂請　簡放摺子○漕督周　奏節逾霜降工穩女瀾摺子○又　奏恭報起程巡緝日期夾片○新授川藩鹿　奏交卸臬篆接藩篆日期摺子○黔臬易　奏恭報到黔接篆日期摺子○東撫任　奏爲審明按律定擬摺子○十月十九日吏部翰林院廂紅旗值日無引　見○德慶謝授上駟院卿　恩○寥壽　謝授浙江督糧道　恩○寶中堂請假十五日○召見軍機　廖壽豐　○○頭品頂戴山東巡撫臣任道鎔跪　奏爲學臣聞訃丁憂請　旨迅賜　簡放恭摺馳陳仰祈　聖鑒事竊臣於九月二十八日據署蓬萊縣知縣江瑞采呈報學臣戴鴻慈考試登州府屬文童正在完竣間於九月十六日接到家信丁親父憂現已回省交卸等情臣查本年係舉行科試該學臣僅考過泰安沂州登州兗州濟寍等處尚有濟南等六府一州未經開考年內爲日無多亟應次第辦理除將關防由臣謹敬封存遇有學署日行事件臣用巡撫關防暫爲兼理外所有山東學政一缺相應請　旨簡放以便接辦濟南等處科試事宜除咨部外謹恭摺由驛具陳 
 
 

Page 4

 
 
伏乞　皇太后　皇上聖鑒訓示謹　奏奉　旨已錄　○○漕運總督臣周恒祺跪　奏爲節逾霜降工穩安瀾擬請頒發藏香十炷以答神庥恭摺具陳仰祈　聖鑒事竊查南河伏汎冰勢增是情形經調任漕臣黎培敬於本年七月二十六日　奏明在案自此以後時消時長迨交霜降洪澤湖及運河水勢猶較上年爲大幸各工均已擇要廂　高郵洩水三埧堅守未開裹下河秋收焦碍现在天氣晴朗霜重源微河水渐消湖水亦定各工一律平穩此皆仰賴　聖德懷柔　神靈庇佑江北士庶感頌同聲擬請　頒發藏香十炷由臣敬謹致祭以答　神庥其在工出力各具遵照定章擇尤存記如果來年防汎出力再行彚案　奏懇　恩施所有節逾霜降工穩瀾安緣由謹會同兩江總督臣劉坤一恭摺具陳伏乞　皇太后　皇上聖鑒謹　奏奉　旨已錄　○○周恒祺片　再運河上遊各工臣已於赴任時順道察看其淸江以下河道情形尚須周歷閱視而江北巡緝事宜亦有必须與督臣面商者臣現於九月二十五日起程前往所有臣衙門日行公事泒淮揚海道桂嵩慶代拆代行遇有緊要事件仍封送臣行次随時核辦理合附片陳明伏乞　聖鑒謹　奏軍機大臣奉　旨知道了欽此　○○新授四川布政使臣鹿傅霖跪　奏爲叩謝　天恩籲請　陛見並恭報微臣交卸川臬接授瀋篆日期仰祈　聖鑒事竊臣到蜀接受臬篆具報在案兹奏督臣行知准吏部咨光緒七年閏七月十七日内閣奉　上諭鹿傅霖着補授四川布政使欽此當卽恭設香案望　闕叩頭謝　恩並奉督臣飭令先赴新任旋於八月十七日准前布政使臣程豫将印信文卷各件委員移送前來遵於是日交卸川臬祗領藩篆任事伏念臣質性庸迂才識淺陋白庶常攺官外任由令守荐擢盛司臬事兩陳猶虞曠職藩條驟晉又沐　隆施念　高厚之莫酬懍冰淵而倍惕查川省政繁地度難治素稱藩司用人理財職任綦重官方澄叙首宜任怨而秉公餉項籌維尤貴淸源而節用如臣愚昧深懼弗勝惟有隨時禀商督臣遇事認眞辦理並懇　聖慈准覲　天顔庶幾　訓誨親承藉得遵循有自微臣感激下忱陳請　陛見緣由及交卸川臬接受藩篆日期謹繕摺具奏叩謝　天恩伏乞　皇太后　皇上聖鑒謹　奏軍機大臣奉　旨着毋庸来見欽此　○○布政使銜貴州按察使臣易佩紳跪　奏爲恭報微臣到黔接篆日期叩謝　天恩仰祈　聖鑒事竊臣前由貴州貴東道赴部引　見本年二月二十八日行次淸江浦恭閱邸抄荷蒙　新命補授貴州按察使當卽具摺謝　恩籲請　陛見途次迎奉　諭旨旋卽入都仰蒙　召見二次　訓誨周詳並叩謁　孝貞顯皇后梓宫哀感交縈寸衷莫釋陛辭後五月初一日出京八月初五日抵黔卽奉護撫臣林肇元飭知赴任旋於初十日准署藩司張煦將臬司印信文卷移交前來臣卽於是日恭設香案望　闕謝　恩祗领任事伏念臣一介庸愚渥膺　特簡臬司爲總匯黔地尤苗漢錯居值積亂之粗平不能以峻急之條槪施諸椎魯思積玩之難振又不以　葺之習久縱夫奸頑維刑弼教必先崇教化以端其原維官牗民必先肅官常以逮平下臣惟有謹遵　聖訓破除情面遇事禀商撫臣悉心辦理斷不敢或隣草率或涉因循以期仰答　高厚鸿慈於萬一所有微臣到黔接篆日期暨感激下忱理合繕摺叩謝　天恩再臣經過地方民情均各安謐楚黔一带秋成有象堪以上紓　宸　惟臣歷楚境正值伏天感受炎蒸尋覔醫藥以致抵黔較遲合併聲明伏乞　皇太后　皇上聖鑒謹　奏軍機大臣奉　旨知道了欽此 
　　此本未完 
[浙省撫轅抄]  
　　○十一月初一日周李變禀知藩委在署稽核交代差傅斯懌禀知札發海運關防徐士霖票知本日接辦湖墅厘局銷發審差張濬萬交卸湖墅厘局同知陳恩普銷發審差赴長興接辦厘局　唐懌榕禀知藩委赴寗勘騐城工叩辭　李鏡禀知　辦下城保甲差　候選同知胡乃鈞鹽經歷胡祿俱謝藩糧委滬局紳董差廟山巡檢高可见赴任○初二日憲駕五皷出轅詣萬壽宫　朝駕舉回轅　蕭山縣高禀銷督審提調差前廣西義寧縣陳世焜由京來浙禀見○初三日揭裕鎔禀見辭赴鎭海船貨捐局差　前署開化縣雷禀知交代在郡會算淸楚回省叩見　候琫森禀知藩司委辦文案兼淸訟差叩見　前署湖鎭巡檢丁瀚交卸回省禀到　于儉禀知運司委監印差　分部主事冷辭行赴京 
[蘇省撫轅抄]  
　　○十一月初四日同知羊復禮謝甄別加考留省補用並請註册補缺後以知府補用未人嚴鎬禀知奉委稽查楓橋漕米船差　○初五日候補道龔壽圖辭行赴上海　知縣陳廷璐禀知聞訃丁母憂　從九鍾葆銷江北緝捕差回业辭赴常差遣 
 [G﹥　　上海老德記白藥粉戒烟效 
　　余年三十餘氣體素強向無疾病自安硯金臺榷署同幕諸友讓吸洋烟始吸則精神充暢較勝平時繼則偶因勞乏隨吸幾口便覺忘倦不疲漸至上癮夜不成眠晝不思食邇年來　體委頓直若僵蠶面貌枯焦已同死木親友久別相逢莫敢相呼鏡影自窺回憶實深回恨覓成方而戒癮不數日卽艱苦難持求奇法以斷烟甫經旬易生他患是有必戒之志苦無必戒之方日就因循受毒益甚同治十一年承海關總稅務司摯意　拳爲購老德記戒烟新藥得白藥粉一種予初以此藥來自外洋恐涉霸術未敢輕嘗嗣以烟膏不繼飭价代購於市值大兩价阻未歸一時癮發精神抑鬱多怒寡言涕淚交流冷汗遍體有強忽片刻而不能之勢無已思及總榷購贈之白藥粉用溫水沖服三包姑試其可禦癮另乃甫飲人肚便覺臍間發暖漸至周身舒暢精神頓勝於先較吸鴉片烟強足百倍因之入夜又沖服一次及次晨大外　利食量倍增氣體充足眠食安飽爲吸烟以來得未曾有遂從此服白藥粉而不復吸黑土烟矣予每日吸烟三次每次需烟一錢餘初服白藥粉日需九包月餘每日減至八包又月餘減七包半年後　減至一日兩包後立志保身得二日一包久之脫然無累亦未因此而生他患噫近時各賣戒烟藥幾徧寰地售藥非參茸熱味卽烟灰爲主空受一塲苦楚久則戒而復　兩次三　烟癮更長甚至多年大癮以茶膏等藥限日強　因而廢命者均　可虞洵不如是　藥粉一種登時沖服登時卽不思烟既無後患更不復萌心癮盖不受苦楚不受磨難自不致半途而頓改初心　惟減藥之速遲則視乎保身之久　遠　自明其　予因身親所歷特誌顚　於茲實爲斷癮者指津梁非爲售藥者大標榜也願有志戒烟諸公咸渡迷津早離苦海予之言豈無裨於世者 
　　光緒二年月日　北平複甦人自志 
　　右信係由海報總稅務司轉寄於本藥房故錄之以呈衆覽緣本行戒烟藥粉僅專治烟癮一病於他疾無所見效且戒烟藥原爲本行所創製馳名遠銷已有多年此後各藥雖林立而類皆假仿本行之方既少　念而反或有害身之虞　各貴客其慎之爲幸故凡買戒烟藥粉務期查明包子須有老德記圖書印其上始可深信無悞每六十包計洋一元正 
　　光緒三年新正月日　上海大馬路老德記藥房告白 
　　全桂茶園 
　　十一月初八夜演 
　　火烟　遊園贈珠五花洞合風　回　　合演蘆花蕩特請京都新到眞十三旦葡桃會雙三上吊泗州城雙別窰 
　　天仙茶園 
　　十一月初八日演 
　　定中原寧武關青紗帳別皇宮合演蔡家庄佳期拷紅黑風怕烏盆記 
　　十一月初八夜演 
　　鎖五龍八美圖滿堂紅打金枝五彩輿小上墳全傳難中福送銀燈 
　　大觀戲園 
　　十一月初八日演 
　　反五侯金馬門挑華車法門寺延安關羅四虎善寶庄販馬計 
　　十一月初八夜演 
　　彩石磯天水關孝感天打櫻桃蔡相府天雷報除二富福瑞山打金冠 
　　喜椿茶園 
　　十一月初八日演 
　　大觀星高平關戰盤河廻龍閣背琵琶鷄爪山賣人頭五福堂 
　　十一月初八夜演 
　　御林郡打　飯無介寺黃鶴樓盤絲洞彩樓配滇釘板九更天嘆呈靈 
　　老三　戲園 
　　十一月初八日演 
　　起布痴夢議劍落驛獻劍墜鞭問探入院三戰賣興負荆當巾琴挑打子借扇教歌 
　　十一月初八夜演 
　　辭閣寫本斬楊哭像功宴後誘寄信催試秋江寫狀草相呆中福 
　　電報書出售 
　　啓者本局奉　北洋大臣閣爵督憲李葵設自天津至上海陸路電線以通軍報而利商民所有各處事宜分隸七局以天津爲總局紫竹林大沽附之　臨淸濟寧淸江鎮江蘇州上海爲分局業已設線竣工開售電報本局　有電報新編一書收發章程均載其內每本價洋五角各局均有出售凡中外官商欲發寄電信　須先購此書備覽便知其中蘊義也 
　　中國電報局告白﹤G ] 
 
 

Page 5

 
 
 [G﹥　　禮拜三拍賣 
　　啓者本行於禮拜三卽十一月初八日十點半鐘在本棧房內拍賣各色雙鳳十字　　各色雙凰人馬　龍羽毛大紅馬頭　嘰花螞　布洋紅標洋紅布等貨如　各貴客　意拍賣　請來本棧　拍可　此佈 
　　十一月初七日 
　　怡和洋行啓 
　　禮拜四拍賣 
　　啓者本月初九日卽禮拜四十一點鐘拍賣路燈　M羽毛86工　嘰人鎗小昵七磅　人鎗八磅四雙人原布十磅藍人鎗十磅十二五彩人鎗市　十五磅跑鹿十四磅人鎗斜文六十四線藍雙路燈漂布等貨特此佈聞 
　　十一月初四日 
　　元芳行啓 
　　禮拜四拍賣 
　　於初九日十點鐘在大馬路口葛倍洋行內拍賣寫字間大莱間書樓臥房廚房馬車另物等倘各　寶號欲意者請至該處面拍是荷此佈 
　　魯意師摩啓 
　　江海關啓 
　　啓者本關現有充公東洋參料花板煙絨球等貨於本月初十日兩點鐘時由魯意師摩洋行在本閣棧房代爲拍賣　貴客有欲購買者卽屆時赴閣面拍可也再者買貨之人必須自行酌量携帶銀洋若干以便拍定時　卽交付不得於拍定之後以未帶銀洋借詞推諉至　至囑此佈 
　　光緒七年十一月初七日 
　　四朝紀事本末發兌 
　　揀選白紙刷印裝訂一百念四本洋三十六元附精刻白紙藝林珠玉一元二角原板子史精華二元半白紙中復堂五種二元白紙說文易知五元左傳　緯一元陽宅大成六角鉛板增補角山樓類腋一元六角說文外編七角 
　　上洋拋球塲並城內　葉山房謹啓 
　　房屋聲明 
　　田陳氏所有　虹口住宅計十二幢今爲不肖兒文斌串同中人盜賣此係　產不可據賣況此大事要母主張倘中人等貪圖中金暗中成交莫怪氏喊轅入訟也 
　　烟斗復到 
　　前報悅來棧寄賣壽州烟斗新貨又到移寓永安街普安里口南頭篾竹街小九華邊周宅亦有分棧請速光顧此佈 
　　龍虎山道人善治諸症 
　　江西龍虎山清溪道人　　　由科治　　　如神內　　符三道卽　　　當面移去立卽全愈　　香　到壇只取　金一百　十　交寓二馬路石路口北仁興棧內 
　　聲明假冒 
　　今有無耻之徒在紹城大江橋及揚州等處假冒本行招牌混說分設出售呂宋票聞之實深詫異但本行售票以來並無　出　處祈貴客幸勿受其欺騙　買　仍由　局寄購驛明回件庶不致悞特此聲明 
　　廣豊洋行啓 
　　新開義成茶莊 
　　本莊開在上海小東門內察院西首自採各省名茶照由批發一月之內格外克已照碼一概八折　於十一月十四日開張 
　　萬生泰公膏減價 
　　本號開張在新北門外永安街精煮陳淸公膏發客凡賜顧者或由信局航船寄帶其價格外公道計洋一元　淸膏一兩一錢陳　膏一兩八錢陳公膏二　一錢冷膏二兩四錢熱膏二兩八錢還灰六成加平在外 
　　寄售貂帽 
　　本店寄售京都馬聚源時　紫色金貂臥兎皮帽價值格外公道賜顧者請來寶善街 
　　德勝　謹啓 
　　先天大造膏秘製僊半夏 
　　大造膏治肝腎不足虛勞腰痛夢遺滑精婦人經水不調赤白帶下胎漏胎動貼臍眼每張六百四十　仙半夏治痰多咳嗽痰火喘逆痰飲積聚爲治痰要藥每錠二百四十　人參再造丸治諸虛百損每丸二百　香蘇丸治肝胃氣痛每兩一百四十四　杏花丸治哮喘每兩二百　十寳鎮心丹治痴獃癲狂每丸二百四十　八寳解毒丸治楊梅結毒下疳魚口便毒橫痃每兩八伯　分清丸治赤濁白濁每兩九十六倘蒙仕商賜顧者在大東門外裹毛家衖內便是 
　　上洋餘慶堂啓 
　　告白 
　　初二日予趁江天輪船回寧遇　南朱某同舟臨門時彼有一事登岸將行李託予　顧主開輪未來故將彼行李四件　寄寧波雲章綢莊見字亟去　收不誤 
　　申江瑞記王如霖啓 
　　新出醫書出售 
　　外臺　要四員觀眾　要方　角徐批外　正宗一員本草拾遺一員本草衍　五角千金方衍義三員費氏醫書六角醫門棒喝一員二角醫經原旨八角醫學叢書一員半　　新方　二角辨證奇聞六角車垣十書一員二角保赤存真六角硃批醫案四員影宋本千金方　　大得本千金翼方十員　諸君賞　鑒者請至上海二馬路千頃堂協記書坊及城內紫文閣書坊均可 
　　新　昏　二禮 
　　昏　　制極明每部一百在北市文瑞樓城內寶　堂及各書坊發售又書式六種徐　撰書大小字全每本四十 
　　新書籍發兌 
　　袖珍日知錄集釋一元六角四書會要錄一元二角足本經義述聞四元原板畫史彙傳四元清河書畫舫一元四角杜詩註釋一元古文選八角王註全七家詩五角硃批七家詩四角七箋困學紀聞一元墨林今話四角玉盆賦九角徐靈胎醫書八種一元半原板聖武記一元金臺書院四集七角三朝墨準三角半春草三種八角五經鴻才七角新選直省墨顆二角半知愧　二角硃批六朝文絜一角新刻繪圖針灸大成六角陽宅愛衆四角倘蒙賜顧者請至上海北市拋球塲並城內掃葉山房啓 
　　起首創製華字鐘錶聲明 
　　此鐘錶於戊寅年始耑托播喴洋行起首創製已蒙諸大紳賞鑒風行海內遐邇馳名僕因應接不暇今推與該行自售嗣後倘蒙　仕商賜顧請移玉至播喴洋行購取可也 
　　辛巳年八月 
　　何天生謹啓 
　　失票 
　　今遺失愼餘莊六千七百七十二號票一紙計初九期九七元四百十二兩八錢一分三已向前途說明作爲廢紙望各　寳庄寳號切勿收用 
　　十一月初四日 
　　丁益大啓 
　　招客定造放樣賽連帋 
　　啓者本舘欲將所印申報用之賽連紙照現用者放闊三寸橫長照舊如貴客願定造者請至本館問明議價外埠信至亦可特此佈聞 
　　申報舘啓 
　　聲明假冒 
　　今有店夥顏某私印店中圖章冒出初十期規元一百十九兩其號不入票根未知何號特此告知各寳號切勿收用此票已作廢紙特此佈達 
　　成大祥店主告白 
　　失票 
　　茲於十月廿九由永和局寄申匯票一紙係禾泰源支申均安第一百七十一號本月初八期規元一百十七兩據該局報稱行至塘匯北被盜劫去此票已向前途說明作為廢紙望　各寳號切勿收用 
　　嘉興同發源告白 
　　協　發財票 
　　英正月份呂宋票每張六洋分售半票亦可頭彩三萬元二彩一萬二千元蒙仕商惠顧者如遠處由局寄購指明棋盤街北首此佈 
　　泰記附啓 
　　治哮喘洋金花妙藥 
　　啓者本號承　顧竹城明府示及前遇道人傳此治哮喘洋金花妙藥曾經自效是以囑小號監製發售以來於今數月經　馳名遠邇應騐多人　濟世之良藥也前經告白恐有此症者未及　知茲特復登申報俾患此症者買來一試卽可爽然若失也每服取回工料錢一百　文此佈 
　　上洋棋盤街安和祥告白 
　　寍波寳大呂宋票 
　　今有按月發財票照市出售半張零分亦可定票另議兼收得彩票格外克已兌現遠處由局江北岸前街便是 
　　元號呂宋票號 
　　本號今在三馬路中市老泰興棧對面照售按月發財票分設漢口洋街杭城鼓樓前二成參號內便是 
　　元號啓 
　　合謝 
　　予病沖天漏菅累醫罔效蒙上海興聖街京江棧張秉衡先生不用刀剪單掛藥線逐日妙藥不腫爛無痛苦治四旬霍然同醫者多不爲細述惟許姓乃患海底漏菅三根亦如是全好因此仝感厚德特申銘謝願同病者速醫 
　　生　周澍榮許仁和紅坊啓 
　　書籍發售 
　　白紙袖珍康熙字典新增篆文洋四元正續粵雅堂叢書卅二元官堆紙仿殿板十三經注疏十八元白紙古經解彚函小學彚函共十二元經典釋文二元半岳忠武王集六角養一齋文集兩元上海二馬路千頃堂協記城內四牌樓紫文閣仝啓 
　　新出燈謎書 
　　春燈新謎一書以十五家所作新奇隱語無不拍案叫絕書式裝潢精美每部價洋二角四分寄存蘇州千頃堂上海萬卷樓讀未樓書坊發售 
　　新刻書籍 
　　洗冤錄詳義江浙翻板頗多而錯訛不堪刑律關係重大故潘偉如中丞求原本請刑席認真細校重刻添增摭遣二卷白紙一元四角重刻左傳事緯一元桐城姚石甫奉使西藏著康輶紀行節制臺灣有東溟奏稿叢稿識小錄等共五種二員寄存上海棋盤街文瑞樓代售 
　　八寳　眼藥 
　　嘗考人之兩眼中按五行而應五藏其珠中瞳子係腎水之精光明燭照全仗瞳神此寳人身最關緊要之物或受風寒暑濕初則紅腫羞明眵淚淋瀝則旋生障　遮蔽神瞳若不急行醫治必成　目而作廢人今本藥房不吝工資精製眼藥無論新舊眼痛以及紅腫昏花生星生　遠來購藥立見奇功倘年邁氣血交困雙目迷糊者常用此藥亦可明每日約搽數些極宜避風惟藥性猛烈切勿口吞至　至　賜顧者須認明本藥房招牌庶不致悞 
　　上洋大馬路老德記藥房謹啓 
　　狐臭藥 
　　夫狐臭又名騷患在兩腋毛　中常流　水臭味惡烈暑天一至衣單汗流令人更是難受茲本藥房精選歐洲上品藥材專治此症無論男女患此症日搽兩次一月之久其氣自失患此症而得此藥者真受惠無窮矣賜顧者須認明本藥房招牌庶不致悞 
　　上海老德記藥房謹識 
　　電線中斷 
　　十二月呂宋票　日開彩頭二彩號數當晚應有電音適因前日香港電線中斷是以未能傳報須俟日間電線修好方可傳來而買票諸君盼望特此佈知俟　佳音當卽登報也 
　　初三日 
　　廣豐行啓﹤G ] 
 
 

Page 6

 
 
   
 
 

Page 7

 
 
   
 
 

Page 8

 
 
   
 
