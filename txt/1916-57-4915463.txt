# 1916 - 57 - 4915463

 

Page 1

 
 
   
 
 

Page 2

 
 
時評 
[萬急（冷）]  
　　萬急發電之一種名詞也以爲其電萬分急迫不容延誤也雖然必先有萬急之事而後有萬急之電苟無萬急之事者則其電稍緩亦無妨也戰事瞬息千變故戰事者萬急之事也戰事之電萬急之電也故萬急之電而用於戰事時似無足深怪然而戰事之電必每日有而獨以此萬急聞則其戰事之萬急亦可知矣雖然今日之中國萬急之中國也其所處境無一非萬急豈特西南戰事而巳哉命令 
　　三月一日政事堂奉策令　據財政部奏核覆浙省驗契徵收得力人員請照章給子獎勵等語嘉與縣知事袁慶萱象山縣知事張　　前鄞縣知事　錳前餘姚縣知事陳國材前紹興縣知事金彭年微解驗契稅欵均在三萬元以上前海寗縣知事蔡寳善前餘杭縣知事楬拱笏前嘉善縣知事李楚珩海鹽縣知事汪壽鋆前平湖縣知事宗彭年椆鄕縣知事余大鈞前長興縣知事何璜前茲谿縣知事楊遵路奉化縣知事董增春前鎭海縣知事費昌祖縣山縣知事彭延慶前諸暨縣知事孫智敏前上虞縣知事虞德元前　縣知事牛蔭麐前新昌縣知事宋承家前温嶺縣知事張紹軒前永康縣知事吳敦義前衢縣知事徐銘新龍游縣知事莊承彝前遂安縣知事黃式蘇永嘉縣知事郭曾程瑞安縣知事林鍾琪前平陽縣知事黃夏鈞松陽縣知事翁良樞龍泉縣知事楊毓琦前慶元縣知事毛雲鵠宣平縣知事王亮熙徵解驗契稅欵均在一萬元以上除金彭年一員前經頒給五等金質單鶴章毋庸再給獎章外其袁慶萱等各員著各給五等金質單鶴章以昭激勸餘如所擬辦理此令專電 
[北京電]  
　　政府昨接川邊萬急密電三又某上將軍會銜密電一隨開密議二次關防極嚴聞結果致陳宦曹錕電各一至對某上將軍尙未電復 
[北京電]  
　　電令直魯豫蘇浙皖閩各省挑選精兵候派員統率征滇 
[北京電]  
　　通令各省整飭軍隊（一）補足缺額（二）勤加操練（三）檢查裝械（四）隨時册報駐紥地點 
[北京電]  
　　梁士詒擬擔任粤省軍費　　北京電　　馮朱兩將軍將聯姻好　　北京電　　派專員慰問馮國璋 
　　北京電　　駐京法使康德升爲頭等全權大使駐津法領事升總領事 
[北京電]  
　　五月一日召集立法院現擬速組織責任内閣 
[北京電]  
　　聞黎段二氏聯合呈遞建議書内容頗重要 
[北京電]  
　　馬繼增病逝電令第十一旅旅長周文炳暫行節制該師 
[北京電]  
　　叚芝貴以軍防吃緊電請另簡巡按政府以難得相當人物電復 
[北京電]  
　　中央決議添設新疆天山南北鎭守使聞以前　什喀提督楊得勝阿爾泰辦事長官劉長炳 
 
 
 

Page 3

 
 
充任 
[北京電P ] 
　　京軍警拿獲黨人兩名搜出文件及某國紙幣頗多 
[北京電]  
　　京兆軍用地圖繪竣不日呈覽 
[北京電]  
　　外人消息主要官軍現正進逼納溪綦江方面兩軍有激戰聞官軍死傷頗多 
[北京電]  
　　嚴催憲法起草員逐日到會進行 
[北京電]  
　　定優待張眞人條欵（一）居仁堂接覲（二）乘轎至寶光門（三）特給封號（四）賜銀印匾額 
[北京電]  
　　日靑木中將昨日來京 
譯電 
[北京電]  
　　政府應四川將軍之請已將川兵第　　一師及第一混成旅改爲第十五師如是則每名月餉可照現戰於川省之第三第七兩師發給俾免川兵因餉薄而致携貳湖北黎天才所統之蘇兵一師亦改爲第九師新第十五師將分駐成都周圍各要隘（一日） 
[北京電]  
　　張作霖大約將任第一第二軍司令英文京報載日人方面消息謂俄日訂定條約日本允於今後三年内以軍需供給俄國下月官俸將按八折發給政府擬派肅政史四員赴各省調查捐稅（二日）戰電 
[其一（英人路透電]  
　　巴黎電今日下午公報云凡爾登北面砲火仍未止末斯河東面尤爲劇烈敵軍夜在杜哇芒村周圍猛攻數次兩軍曾以短兵接戰敵軍均爲法軍撃敗華愛佛德軍猛轟之後佔據滿赫萊村旋經法軍回攻乃退至村西法軍仍在轟撃勞蘭德軍攻入法軍前鋒戰遠一段即被逐出今晚公報云凡爾登璄北寕線砲火巳不若前數日之劇烈本日無步兵戰事德軍在波瓦佛山脊北坡築壕而守山脊之巔現由法軍前鋒佔據法軍猛轟薩摩業該地駐有德兵一大隊華愛佛各地點之法砲隊使預備進攻之敵軍不能前進伏斯巨砲隊大爲活動敵軍於晨間佔據塞波瓦東面戰壕一道後爲法軍回攻逐走蘇瓦松與萊姆間之法砲隊轟撃敵軍陣線後之重要地點又毀一九三山附近之德軍防務（二十九日） 
[巴黎電]  
　　凡爾登大戰地刻在該鎭北面三四英里之高原最重要高原有三日杜哇芒高一千二百尺曰太洛高八百三十尺曰波瓦佛高一千尺法軍於一星期戰爭中撤退陣線三英里法軍進退井然有序足見法司令指揮之得當法軍以爲喪地不若喪師之重要德軍不恤重大犠牲得以前進他日德人聞德兵死傷之數當爲之震慄不巳戰地本多森林今已一樹無存法軍據守杜哇芒敵軍發砲轟撃砲彈齊下勢如潮湧所有樹木土石觸之皆成　粉迨烟氣稍凈遙見德兵蜂擁而來灰色軍裝與白雪相映成極好之砲靶法軍大砲猛發恍若山崩地裂全境幾成火山陣地死屍堆憤堵塞敵兵之退路不曰戰場而曰屠坊亦無不可法軍於某處退出二英里半之地位誘引敵軍敵不察果以德兵一千八百人擁入佔據其地法軍乃以素所凖備之砲二十八尊接連轟撃歷四十分鐘之久迨法軍衝至其地時見死屍纍纍其伏於屍身之下賴以不死者一千八百人中僅八人而已法軍從敵將身旁檢獲軍令一紙内稱無論如何代價必奪杜哇芒德軍之重視杜哇芒有如是者凡爾登鎭已被砲撃其所遭之命運與伊泊爾及萊姆相同居民在大戰未作之前已遷往他處　　　　　（二十九日） 
[偷敦電]  
　　英帥海格將軍報稱英砲隊轟撃哇維萊爾哇須伊勒佛洛美萊之敵軍戰壕伊泊爾兩軍交轟甚烈美爾維勒南面英軍陣線後今晨撃落德飛機一架尙有一架起火墜於拉巴塞附近德軍陣線後下午有德軍撃留汽球一具因索斷向北吹去曾過英軍陣線　　　（二十九日） 
[偷敦電]  
　　彼得格勒公報云歐士魯姆砲臺内有死屍不計其數足證土軍當日曾奮死防守該要隘今其敗兵數軍圑每軍圑僅剩三五千人携砲數尊（照定制每軍圑人數在二萬五千至三萬人之 
間）餘者非戰死即凍斃且有爲俄軍俘獲者據俘虜聲稱土軍因司令部在德員掌握故甚忿濍俄軍襲撃歐士魯姆時德人先逃（一日） 
[巴黎電]  
　　官中宣稱輔助巡艦泊洛凡斯二號運兵至薩洛尼加時於二十六日在地中海中央中魚雷沉没共載一千八百人遇救者六百九十六人公報宣稱泊洛凡斯二號遇禍共救起八百七十人　　　（二十九日） 
[倫敦電]  
　　今日各報登載瑙洛桀號船客遇難未死者之談話大旨謂爆裂時有一女孩被轟至天空後未見其形跡又有一男子轟去頭顱推輪機亦被轟去一架玻璃亂飛傷者甚衆艙面上之筏卸落頗易且在危急時筏之爲用較救生艇更佳　　　（二十八日） 
[倫敦電]  
　　今日杜佛驗視瑪洛桀號遇難屍身五十五具驗屍員稱僅有十四具爲人認領驗屍一事當展至星期四日再行船長歐文氏巳由英皇召至倫敦麥克寥旅長叙其夫婦當時遭難情形謂一聞爆裂之聲即疾取救生帶擬躍登小艇奈船忽欹側以致不克其妻先躍入水中渠亦躍下扶護之歷半小時始經漁船救起其妻已昏迷不醒漁船中人極力施救但受驚太甚精力已竭終至回生無術瑪洛桀號船員等之行爲無可訾議彼等巳盡其能力以期保全生命但小艇落下似集於一處互相擁擠不便開行云云　（二十九日） 
[倫敦電]  
　　今日商務聯合會通過議案請帝國政府與殖民地會商帝國境内交互貿易及規定與敵人貿易章程與抑制敵人商務諸問題並請政府籌畫帝國各口岸間之優先交互貿易帝國與協約國間之交互貿易及對於中立國之優待並以條約限制戰後與敵國貿易之方法藉以振興國内實業（二十九日） 
[倫敦電]  
　　全國商會代表午餐時財政大臣演說謂開戰十八個月英國財政之信用完全無損吾人已以極偉大之財力置諸各協約國公共產業之中吾人當充其量而用之英國用度較任何交戰國爲多云云商務聯合會旋提出關於簡任通商大臣之動議（二十九日） 
[倫敦電]  
　　今日陸軍副大臣丹倫特氏在下議院宣告二月二十日以前薩洛尼加死傷之總數計死傷失蹤者軍官二十七員兵一千四百三十九人　　　（二十九日） 
[倫敦電]  
　　前西歐統帥費蘭巨子爵今日列席於貴族議院　　　（二十九日） 
[倫敦電]  
　　瑪洛桀號大副稱該船當係爲魚雷撃沉　　　（二十九日） 
[巴黎電]  
　　泊洛凡斯號之人二百九十六名已在瑪爾太登岸又有四百名在米爾登岸皆由英法斥堠艦運往水面上未見潛艇暸望鏡但見魚雷之痕跡當時天氣淸朗波浪不大泊洛凡斯號被撃後歷十四分鐘即沉没船員舉動可嘉直至最後時間始離砲位目下尙搜尋落水之人　　　（二十九日） 
[巴黎電]  
　　法國海軍公報云泊洛凡斯號四百八十九人已在米爾登陸不久尙有八十五人續到　　　　　　　　（二十九日）　　其二　　（德人德文報專電） 
[柏林電]  
　　前　訪員紀德軍佔據公桑伏瓦伊與白拉班問荒蕪之山脊詳情如下二月二十一日晨間入時德砲隊開始轟撃敵軍陣地下午五時德步軍在陣地中叚向化芒森林進攻下午八時法陣地遂入德軍之手二十二日德軍仍如前進攻下午五時步軍攻化芒村歷半小時即獲之戰事徹夜未止忽見一兵由火線蛇行而出謂法隊長一員因砲火直逼欲降不能於是德軍砲火即稍易方　法兵一枝隊乃降且有他隊繼之二十三日德軍佔據白拉班及周圍陣地並化芒興薩摩業間之山峽又獲薩摩業村赫白森林二十四日復獲薩摩業東面敵軍扼要地點之三四四高地日落時取柯特萊台小山各方消息皆極　徳軍之紀律鋭氣且謂德軍於此役所受損失不甚重大又稱杜哇芒砲台自星期四日即爲德軍以大砲彈四枚撃成　粉德軍之砲每發必中且以一彈撃中附近某砲台碎其台基毀其藥庫法軍砲隊瞭望人之電話交通顯爲德軍所斷蓋當最緊急時凡爾登砲台之砲隊竟寂無動靜據俘虜聲稱德軍砲火之猛烈不　以言語形容無一能直立久嚮者　　　　　　　　　　　（二十八日） 
[柏林電]  
　　德國第四次兵債業巳發行仍不定數且分兩種一日國庫劵四釐半起息九五實收一日帝國債劵五釐起息九八五實收該借欵須於一九二四年十月一日後償還購者分四次繳足第一次在四月十八日第四次在七月二十日（二十九日）東方通信社電（日本人組織） 
[北京電]  
　　據由安南轉來雲南電云在四川北軍之主力現悉集於瀘州附近其大部似已向叙州方面出動由貴州向重慶方面雲貴軍之右翼巳漸齊集貴州北境推想爲衝北軍後路　　　　　　　（二日） 
[北京電]  
　　漢口電云有某外國教士於二月十日由四川省成都避難來漢前日行抵漢口據業　人由成都出發於行程四日之地點曾見雲南軍又言四川内地土匪到處出没商民被害不少　　　　　　（二日） 
[北京電]  
　　漢口來電云武昌官吏眷屬紛紛移住漢口民心因之動摇　　（二日） 
[東京電]  
　　北京消息謂北京政府爲收攬人心懷柔南方之策擬將洪憲年號取消　　（二日） 
[東京電]  
　　滿洲本溪縣禁止五穀出口問題巳由日本政府電諭駐奉天署總領事謂米麥高粱玉蜀黍粟黍自三月十五日起至新穀登場時禁止出口可以承诺　　　（二日） 
[東京電]  
　　外交同盟會今日由實行委員報告訪問當局之結果並更協議第二段之活動　　　　　　　　　（二日） 
[東京電]  
　　二月下旬日本之外國貿易計輸出超過二百五十萬元　　　（二日） 
[東京電]  
　　日本駐和蘭公使落合謙太郎氏呈報外務省於二月二十六日履海牙新任　　　　　　　　　（二日） 
[東京電]  
　　日本郵船會社大坂商船會社原田汽船會社輸往靑島水脚增加一成乃至三成定四月一日實施　　　（二日） 
[東京電]  
　　日本郵船會社大改革已發表上海支店長一席任命元孟買支店長伊吹山德司氏　　　　　　（二日）要聞一 
[字林報述晋邊亂事始末]  
　　字林報二月二十三日山西太谷縣訪函云新年以來官兵在晋省北境剿匪之官報已於近數日間發表吾人參考其紀載當可悉亂事之始末公報中所紀日期頗多不翔實之處但略紀大事而已去年夏秋兩季盜匪即聚集於薩拉齊與包頭鎭北面之大靑山十月間匪勢愈熾乃四出滋擾煤礦木廠多被擄搶薩拉齊與包頭鎭之官吏雖近在咫尺然絶不注意剿匪之策十二月二十五二十六兩日包頭鎭防兵司令始率兵一大隊與匪交綏官軍失利於是盜匪之氣熖遂益猖獗十二月三十日盜匪攻陷薩拉齊西五十里之薩拉鎭次日向薩拉齊進發沿途掠搶一月一日直抵薩拉齊縣知事駐兵於西南城門北城似未設防盜匪遂向北門而進知事見事不佳遂棄城潛逃一日至五日盜匪肆行無憚日以殺人越貨爲事城陷之日前崞縣知事王某適在城中匪欲得之而甘心但王某避居敎堂中始獲免五日官軍大至奪復此城匪向東遁去大約官軍由西面來或從包頭鎭來故匪衆西向而逃七日城中暫立行政機關推王某爲領袖匪中蒙人居多但指揮者則爲漢人並有回敎徒在内聞其中有一蒙人乃活佛也盜退出薩拉齊後擁往托克托方面此後二三星期中盜若何行動吾人未得詳報盜匪顯由托克托竄至東南越過平魯西面長城之北叚既擾平魯乃至朔州附近該處有官兵若干大約係大同調來者與匪接戰撃敗之據官兵報告云匪衆約千人携帶牲口甚多滿載贓物朔州一役後匪向東循山陰縣之南而逃官軍追撃於後匪轉折北行以趨應州距城數里忽折向東方趨近渾源宫軍旋在渾源西南三十五里之某村夜間與匪接戰斃匪若干且奪獲騾馬等物官軍亦失過山砲一尊是夜匪遁入距渾源十五里之蔡村（譯音）次日退至渾源東北之甕城是處爲山谷長四十里闊三十里苟官軍據守山隘則匪衆無從竄去不難一鼓而盡殱之惜司令不諳地勢失此良好之機會匪卒從山谷之西北方面竄入大同邊境在北莊與官軍小戰一次時元月三十日也匪佔山脊扼要而守且伏兵兩翼誘致官軍但官軍臨時查覺得免敗績然已死兵一名傷三名矣一月三十日夜間官軍仍繼續追攻匪向正北奔逃其目的乃欲亟越長城而至蒙古草地未幾匪抵陽高北面十里之某村村中有團練兵三四十人與匪力戰終因人數太少不能撃退之三十一日官軍來援乃將匪衆逐出長城之北匪衆先由薩拉齊入晋省自西徂東經渾源而出境匪蹤所至橫貫於晉省北境其地多山崎嶇難行且無大道匪在朔州附近惡戰後曾大掠一二日嗣後爲官軍窮追遂無掠搶之機會匪行過之處距數大城不遠然匪不敢逼近繞道而行推究其故蓋匪之軍楲不足耳人數至多不逾千人有敎士之城鎭被搶者僅薩拉齊一處察其舉動似與政治無關不過爲吾人在中國所習聞一種盜匪之行動而已 
[辰沅間戰事吃緊]  
　　字林報載二月十四日湖南辰州通訊云當道日來防範極嚴其實在原因似尙未明聞沅州府近曾開戰該城巳爲革軍所有某電報生奉命由辰赴沅接管該處事局及抵而城已失陷前曾駐辰後調赴沅之兵若干今亦開回外間紛傅湘南湘西悉爲滇黔軍佔領此間城門較往常早閉各門皆有兵士把守軍隊行動甚爲忙碌開往何處無人知之郵局檢查函件頗爲嚴厲各街道軍警巡邏晝夜不休謠傅今有革命黨萬餘人密布廣州被捕者已千餘人多遭非命廣州若無變端則此間尙可無礙萬一廣西廣東同起響應則吾人將處於戰線中矣人民驚惶之狀無庸贅述商業已因以大受頓挫編輯餘談 
[黎段（一子）]  
　　帝制發生時他人紛紛表示意見而黎段獨默然無表示雲南反對起他人又紛紛表示意見而黎段仍默然無表示蓋即所謂以不表示爲表示也 
　　今他人之紛紛者已寂寂矣已無能力以表示矣而黎段乃起而以表示聞乃以提出極重大之建議案聞 
　　表示於舉世不表示之時則黎段之建議案大可注意矣 
 
 
] 

Page 4

 
 
   
 
 

Page 5

 
 
   
 
 

Page 6

 
 
要聞二 
[西南戰事之各方觀察]  
　　湘大吏連致急電近數日來湘西軍事極爲緊迫官軍進行迄未聞有何勝利昨據另一密息在二十六號一日夜間政府曾連接湘中火萬急緊要密電至七道之多有由湯將軍單銜拍發者有由沈巡按使單銜拍發者又有聯銜拍發者均屬非常緊急大致略係常德寶慶兩處官　不利湘中大局已有搖動之虞黨人潛入長沙者頗多政府於是晚曾開緊急密議趕籌嚴防辦法除已急電張定武倪安武兩將軍迅調精銳軍隊赴湘外並又於二十七日遣派軍官三員赴湘鄂等處調查一切次日午後一時公府又特召　國務卿等諸重要人員特開密會議經一小時之久據聞是　午刻接到湖南湯靖武將軍萬急軍電一道電内所陳係預請再撥得力陸軍並請飭海軍部迅灌艦隊開赴湘江分叚遊弋又謂該省黨人潛匿時出運動竭力防緝尙有謀擾長沙之舉兵力薄弱居民恐惶請速撥急餉以資犒賞另密陳關於沈巡按使辦理民政殊不合宜湘西失事皆其撤換縣知事之所致似有調任沈使之意其會議結果尙未詳細　　馬繼增逝世關係昨日外間傅聞第六師長馬繼增因病出缺一事曾紀昨報兹據續聞政府早因馬師長年老多病恐不能當此重任數日前已開軍事會議議定特派皖北鎭守使倪毓棻（倪嗣冲之子）抽調所部移駐岳州以爲之援惟據政界中人一說謂馬但病危而已死者則其部下之某軍官也京中亦有一部分報紙認馬未死其二十九日之紀事有謂第六師師長征黔右路司令馬繼增自奉命調往湘西忽罹疾病以致不能離舟深恐有礙進行特於前日電陳中央暫行請假聞已來批令許可並電命馬司令之副將周文炳代理司令之職云云然英文京報順天時報則由有馬繼增逝世之記載死耗當不虚也際此軍事吃緊之際又在黨人活動之湘中主將忽有意外呈戰事大局關係自非淺鮮矣　　廣西省軍事近聞公府前日（二十七日）接廣西耀武將軍陸榮廷巡按使王祖同聯銜密電一道據聞大致略分四項　　一爲桂省財政窘枯無力應付軍餉擬請速撥現幣三十萬元以濟急需而固軍心　　一爲擬定防禦黔軍進窺種種　略請示辦法　一爲該省屢增協防軍隊應需鎗械子彈由何處供給　一爲該省紳商各界二次懇請征黔軍隊萬勿以該省爲進軍路線藉免受共荼毒等情即召軍務處各要人從事磋　　
 
議辦法如何電覆尙未訪悉同日政府又接到龍覲光密碼長電一件聞係對於政府靑（九號）電所提出秘密諮詢之要點有所覆陳其内容大致謂軍事如處處得手一個月内即可平定所需軍欵以戰事日期遲速爲轉移至少亦順在二千萬元以上戰區各要隘嚴防失守固賴軍士然其根本仍在爲上者指揮之適宜此外尙有三欵未悉又據英文京報云日前外問屢傅雲南查辦使龍覲光早率其部下到廣西之百色縣或有謂龍使已入雲南境者其實不然兹聞龍使於二十八日有一電報至京報告今始行抵百色縣云　　南北軍在川戰况刻據某方面接到確息日前北軍在瀘州厚集士衆南軍亦將其主力大隊調往納溪雙方準備大行决戰之計畫均孜孜不遺餘力刻下南北兩軍業經整備完竣其交綏機會亦形迫切北軍近於二十六日起漸取攻勢已向納溪進兵而駐屯納溪之南軍亦有迎撃北軍之舉動目今徐徐㧞隊前進然該地方近頃因連朝大雨交戰極形困難雙方尙未有充分激决之勢官場一方面消息昨（二十七日）征滇軍司令曹錕曾有一極長之電來京報告川中戰事情形至其内容如何則秘不得知成都成武將軍陳宦久兼該省巡按使現正值軍事旁午之秋曾屢次來電請另簡巡按使以專責成中央一時未經物色有人兹聞陳氏最近又有電來京力保前安徽巡按使現參政院參政韓國鈞堪充斯職政府即將此電轉達韓氏巳得其同意又據鐵道中人云近日由南方運回死亡北軍之靈櫬每日數起總計不下數百具之多其戰地死亡倉卒不能收拾者尙不在此數内此項死亡皆係染瘴而死者云　　馮將軍請假問題　自馮宣武請假以來各種揣測之詞日見繁多有謂劉冠雄總長及薩鼎銘中將均有督理江蘇軍務之望一節殊不可靠據公府某要人云馮氏開缺問題似已將成事實惟繼任者物色頗難故因此節曾開密議討論聞有該將軍希望者厥有三人一爲廕午樓一爲張錫鑾一爲倪嗣冲其中仍以倪氏呼聲最高如倪安武督理江蘇軍務則繼其後者大約爲雷朝彥將軍又某京報載稱印鑄局長袁思亮氏由京南下一事銜有若何使命一時秘莫能知上海方面致傅其奉政府密諭探視一般重要人物之主意是否捕風捉影之談局外人實難臆斷惟聞袁氏日前業已返京有人往詢南中情形袁言此間所傅上海已集有舊國會議員二百餘人已設議員招待所予來時尙未聞有此事至南京方面謠言雖多然北有倪張二軍近在咫尺南則楊善德師長控制下游即使馮將軍因假去職亦斷不虞有意外云云可見南中近日之情形北方人士關念頗切也 
[國體問題之又一動機]  
　　密議立國根本計畫　二十七日下午三時餘公府中召集陸國務卿等各要人在抱膝軒密議立國之根本計畫其所謂立國根本者即係維持共和辦理取消帝制後之善後事件惟當時議畢並無何等結果現巳擬定繼續開會討論聞總統此時確巳有取消之意據公府中人云總統客歲雖承認依於民意之帝制然當其承認之先從未精查遂遽行允諾現今鑒於時勢頗後悔當初輕率承認帝制故近日極端憤怒巳不時見於顏色　　取消帝制問題先聲　政府對於帝制一事巳經頒布命令從緩辦理日昨公府會議由某要人提議取消洪憲年號聞已有成議大約於本月内可見諸實行又據某日報云總統鑒於時局孔殷已有斷然取消大典籌備處之　見關於裁撤該處之舉業經决定默觀總統對於帝制之意嚮近來頗不明了凡屬從來主張帝制贊祝登極之中央地方諸大員等咸有恐慌侷促之情形焉　　恢後責任内閣消息　政府以國家政務須有正式會議方能迅速進行且可定責任之所屬特恢復前時國務會議制大致以國務會議以國務卿左右丞及各部總長組織專討論關於國家重大政事如元首所交議或各部所提出者會議時以國務卿主席遇有事故則以左丞代之各部總長遇有不能出席則以該部次長代行列席其會議地點在政事堂公所會期每星期一次若有緊急政務則召集臨時會議所有議定各事或呈請元首核准或分交各部照辦此項消息既傅出近來外間遂傅政府將設立責任内閣擬請建威將軍段祺瑞出任國務總理一席兹聞段將軍對於大局前途具有三種條件　一南北停戰　二維持共和國體　三另組織政府所聞如是未知確否 
[參政院之前途]  
　　參政院存廢問題尙待切實討論昨聞二十七日有某派要人呈說帖一件對於參政院之主張以爲不能解散其理由則謂參政院爲政府最高諮詢之機關於國家地位甚關重要不能驟然裁撤倘該院解散所有人員無處可以位置必成閑散不如仍行存在爲妙又聞該院副院長汪大爕目出京後迄今已有兩月之久尙未返都政府現爲解决該院存廢問題尙有待商於汪之處於二十七日又去電催促從速來京參政院代行立法院延會期滿即定於月之二十九日午後三時舉行閉會式政府特派國務卿陸子欣蒞院宣讀申令並聞　院閉會後各參政尙有兩種希望一爲晉給嘉禾勳章一爲元首在居仁堂賜宴昨據參政某君所談正式立法院之召集至早三月間斷不能實行四月下旬或五月初必可開幕惟該院之召集確與憲法有密切之關係想非頒布憲法以後該院决不能開幕果爾則憲法之頒布或於四月下旬以前定可實現云 
[黨人攻署失敗後之長沙别報]  
　　大陸報二月二十六日長沙通訊云久任意料中之暴動終於二十一日夜間發作於長沙事前講諑紛起謂黨人擬在長沙宣告獨立響應漠軍官場聞之頗有戒心竭力佈置以防意外城門衙署皆有軍警嚴守暴動之夜將軍府先得警告乃多派衛兵駐府防守入夜黨人挾炸彈手槍襲攻軍署指揮者爲近由上海抵湘之邊關民（譯音）襄助者爲第三警署署長劉泰昌（譯音）當即攻入頭門伹衛兵伏於署内向外轟撃故黨人未能衝入二門署前一屋爲炸彈所撃致兆焚如黨人不多僅四十人左右而衛兵則有二百名衆寡不敵故未得手聞當場黨人死八名被擒五名至於官兵方面死傷之數未能探悉城中全夜大擾居民從睡夢中驚紀驟聞鎗聲以爲滇黔軍已入長沙時路暗城閉居民不知所措但在街中奔走號哭而巳少頃兵士騎馬至安撫居民告以土匪竊發勿事驚惶翌日富室紛紛移家漢臯今日聞城中富户　巳遷徙一空矣近日謠言愈盛警局雖極力鎭壓人心終未安靖官場頒行戒嚴令晚間七時閉城九時後禁止宵行湯將軍奉中央許可召募湘兵二千日在城外操練湘中與情皆贊成雲南政府云 
[軍事困難中之鄂財政]  
　　鄂省南湖事變後王將軍曾派員往各團營諭誡各軍並嚴肅軍紀禁止請假外出兹聞中央得鄂中諸軍不甚寗靜消息亦極爲注重已特派侍從武官長統率處辦事官蔭上將昌不日來鄂犒勞各軍並觀察軍紀昨軍署已預接　告矣聞王將軍昨並親出署往北洋第二師某團閱操且演講軍人當知服從上命各要義沿途保護極周密又以各派出巡緝守衛諸軍當此戒嚴期内極爲勤苦特飭購買酒肉頒賞以示鼓勵至川湘戰事之狀况目下愈延愈廣鄂之施南宜昌荆州各屬均形吃緊故中央派遣征討軍由武漢轉運往川宜者今猶未巳昨聞東三省之第二十七師二十八師亦調有兩團來漢旋即乘輪往宜尙不能確知其開往何地現在川河水勢雖已略漲然小輸航行仍屬困難聞有楚威拖輪帶鎗砲彈藥數船入川行至宜昌以上船身觸灘倒退後面拖船致被撞沉二隻沉失彈藥甚夥當道因此疑楚威船夫通同黨人已拘押訊究一班操航業者今後奉派輸送必愈爲危懼矣二十四號武昌方面水陸防務又大加嚴緊以水面言上水警廳前僅出示禁止夜船在各兵艦十碼以内行駛其餘不過點鐘後即行禁止兹於昨日出示此後無論公司輪船及船划至夜八點鐘後無論何處概禁行駛違即拿辦以陸路言城内外軍警巡查更爲嚴密所有將軍署四周各街口巷口均加派衛兵十餘名防衛至八點鐘後即空人力車亦不准停歇署前　　滇事發生後中央巳陸續派遣大兵前往征伐而後方運送尙不敷調遣乃由部令在山東直隸一帶招募來漢編成輸送隊立即裝運宜昌二十四日巳由京漢車抵埠約計一千餘名聞不日即仍令快利商輪拖帶赴宜　　滇省事起後各省財政之收入均大受影響鄂因毗連川湘恐慌尤甚官錢局紙幣在巿行使九二折扣較辛亥起義時溢發鈔票之際尤爲擁滯（辛亥鈔票作九五折）官中雖日言鑄造銅元維持以不勝虧累終未實行增鑄兹聞巡按署准統率處財政交通部來電稱現在黨人擬以各種方法破壞金融機關請預爲防範昨按特飭行財政廳長江漢道尹迅即會同官錢局督辦中交二銀行行長武漢兩商會總協理妥籌防範辦法尙無頭緒查漢口中交二行所發出兌換劵約有數十萬元而鄂省官錢局發行錢票至四千餘萬之巨如不趕籌開兌恐將與川粤等省所有軍票相等矣第鈔票之恐慌爲盡人所知者不知二月底財政廳所受恐慌更將何如緣近日金庫所收入以應二月底軍政費之支出相差甚巨再三籌畫聞只能支繳各軍隊薪餉暨警費半月　軍巡按二署職官之薪俸及各機關之無關軍事之公費均議定從緩補發又漢口總兵站及轉運局所需一切費用聞巳由財政部來電將鄂省應解中央正雜各欵悉數撥交中國銀行備用毋庸解部以省手績惟該站局因軍需紛繁仍不敷用向部請欵之 
電時有所聞 
[山東軍事紀要]  
　　撥調東省軍隊預備編入征滇第二軍已誌本報聞巳咨令第五師將駐紥膠東方面之第五師第十旅第二十團步兵一圑及砲五圑第一營砲兵一營速即開回濟南聽候政府調遣至膠東防務則巳由兖州巡防營調三營前往瓜代至招募新軍四千餘名一節聞經昨日（二十七）諜報科會議之結果已决定分二路招募一德縣二曹屬限一個月内招齊撥往川湘兩省前敵聽用此項人員定於三月一日起程前往各該處招募據聞省東南一帶帮匪現有勾結黨人蠢動消息嶧縣境西南鄉葛逹布村張文苞爲附近巨家潛與其謀近迭次往來津浦台棗兩鐵道暗運危險物品藏諸伊家小樓日前宴請某營長因醉失詞洩露秘密營長立即報告知事經該知事帶隊乘夜前往搜捕先將該宅圍住搜出手鎗多枝南方委任狀數十張内有委張爲財政長之說即帶縣嚴訊聞已飛電來省請示矣曹屬地面近數年來頗稱安靖惟年前菏澤東鄉出有盜案數起皆係著名桿頭賈明義邱門樓等所爲迭經飭隊嚴捕迄未弋獲本月初十日復潛至單境被曹州防軍馬二營偵知乘夜擒獲現已押送曹州鎭署訊辦矣 
[段將車之行止觀]  
　　奉天段將軍以東省逼處兩强之間滿蒙相依千鈞一髮移民實邊之策未嘗不遵照政府規定着手實行無如言之非艱行之維艱如開放達爾罕王河南北荒地此其一也他如開闢遼源商埠亦以經費困難未克進行外交雖抱和平主義然每發生事件諸多棘手種種事實頗形困難故接見屬僚時每微露乞休之意惟說者謂段將軍果有乞退意主因當不在外交方面蓋段氏熱心帝制爲各省軍督中首屈一指今見西南戰事愈烈民心所向瞭然可知大有不得不將帝制取消之勢因此灰心之意見於言外此言最爲近情云　　陸軍二十七師張師長出差一節將成事實即該師軍隊亦須開𢬌大半省城防務亟須布置二十三日將軍署召集吳鎭守使二十八師馮師長及代理二十七師湯旅長軍署宋參謀等在軍署會議籌備軍防事宜當議定除湯旅長將來編成一旅駐紥省城外並再招募巡防隊六營歸前黑龍江防軍統領中將馬瑞祿統率亦駐省城段氏入覲之說早已喧傅頃得軍界消息段氏已於本星期四日午後藉訪美領事爲由乘車至美領事館聚談良久頻出時錶審視若有所待該使館距離車站不及半里少選車聲轔轔遂田使館興辭逕上火車手揮從人使去只帶副官二人而已按啓行之前一夕聞接中央要電一通自行譯閱其爲事關重要可知次日因乘午後十時快車啟行不特軍民兩署人員無從知悉即該管警察亦未有所聞 
[馮將軍有辭意（南京特約員）]  
　　馮將軍假滿復請續假二十天業已照准仍由參謀長代拆代行馮之態度在帝制發生時極爲明瞭對於國體問題頗嫌過早然以操持者進行猛急不容不贊同之故其贊成之程度不如他人之熱烈人所共見京使連袂南下有窺測其意旨者有融和其政見者迨西南事起籌安之效大著馮之態度固仍依然而不安之念愈難釋解特派高等官吏疎通凡四五次如阮忠樞蔣雁行田中玉等往返密商至於最近乃有送眷離寗請假月餘之事馮之辭意遂漸發露蓋馮之態度原以政見而稍異合則 
留不合則去至若揣測之言雖多流布而以事勢及感情關係馮之辭職實不得已也馮之繼任已有傅爲倪將軍者想亦當然馮果潔 
身隱退其於人心將有莫大之感謂　同情　 
其反響甚大西報載軍民兩使及警長均不悅帝制其實悅帝制者恐無人耳滇黔戰費政府告急於各省辭懇而迫江蘇允� 
解五十萬已解一半此費究竟爲特别供獻抑僅提前解預算内之協欵亦未分明在部意認爲特别在本省暫時含混以　蓋　踴　輸將而敷衍之情如見 
[南京快信]  
　　蚌埠消息蚌埠共駐有安武重六營（倪嗣冲所部）定武軍六營（張勳所部）日昨倪嗣冲奉急令 
 
 
 

Page 7

 
 
　　抽調十營開赴岳州倪遂一面將駐蚌之六營内抽撥四營（實數一千二百名）由龍海鐵路開赴岳州一面電飭壽州鎭守使倪毓棻抽調六營（實數一千八百名）由江輪運送赴鄂張勳所部之定武軍確未調動昨張勳之視信某君赴軍署謁阮忠樞未面聞　阮已回京之故統率處電張巡閱使黨人謀亂計畫現擬在長江勾結帮匪聯合滇黔擾亂東南請會商蘇皖浙贛各省將軍秘密設法防維速將如何設防政策電復以便交臨時軍務處核議聞軍民兩使所派之陳之驥梁玉書已派充軍事參議在臨時軍務處辦事列席各項會議刻巳有覆電來寗　　國家稅及地方稅前已併合爲一中央將恢復地方自治此項稅率乃又不能不由合而分兹聞財部特將籌備劃分草案咨行齊使督飭財廳迅速議復核辦探錄大要如下（一）田賦附加稅不得超過百分之三十（二）其他一切附加稅不得超過百分之十五（三）遇有特别事項須增加附加稅之成數時非經財政部核准不得超過規定之數率（四）凡有妨碍國家稅者財政部得禁止其徵收（五）各項新稅法實行時凡與抵觸者應即廢止之山東濟寗裕華公司製造捲烟已由經過第一關按値百抽五徵收正稅昨總稅務處咨行財廳分飭各釐金稅所驗明單貨即予放行省垣防務戒備加嚴凡敎堂及洋行外人商業已由當道飭軍警加意保護晚間十二時加派雙崗荷槍實彈江蘇所有前定應設縣佐各缺兹聞均須緩設財部電齊使南匯縣農會電請緩丈沙田希飭屬核議見復刻已轉飭淸理沙田局查復以憑核咨兩淮係江蘇產鹽之區聞中央因征滇軍費支絀擬增加蘇省鹽價已議定每斤加價三文齊使以蕭縣知事游藝之因病辭職遺缺改委甘常　署理地方通信 
[蘇州]  
　　審訊黨案省委到蘇　前日警廳偵探隊捕獲黨人巳由殷鎭守使訊究錄供詳報軍巡請候示遵今日馮將軍齊按使特會派前日責送鎭守使印倍之委員崔叔和到蘇與殷使面商要公并傅述軍民兩長之諭示使署當即飭派憲兵十名衛隊十名赴車站迎迓入城大約係爲審訊各黨人者　　長警捉賭被毆案　吳縣警察所區員查茀三前日請假赴滬後本所巡長王恩基（曾充陸巷派出所巡長上年因檢查印花稅激動衆怒致爲鄉人捆打）於二十七號帶便服警察六名至陸巷派出所令黄　卿巡長加派巡士二人至東稍頭小茶館内捉賭即將看賭之鄉人拘拿五名擬欲帶所　辦而各鄉人以其無辜被捉激起公憤遂鳴　聚衆將王巡長及各警察狃地痛打受傷頗重常時有水警第三專署二分署一等巡　鐘吳二君得悉立即派隊前往排解一面喝止鄉人動手一面將誤拘鄉人釋還然後將受傷各警護送來城連夜派人至申追查區員還鄉至二十八晚間查區員趕到查明事由先將受傷最重之巡士金秋月等五名詳送孫知事驗傷一面着陸巷地保將爲首毆打之鄉人送案解辦孫少川君據報之後即派一等驚佐馬少山派員查究實情并令各傷警至醫院療治先將查區員撤差候查明核辦　　電燈廠須鄭重路燈　昨夜城内電燈在十時以後時滅時阴有數小時之久警廳長以振興廠辦理不善値此戒嚴之時地方吃緊奚能若此立將其敏伯經理傅到廳長大加訓斥并責成以後不能再有此等情事如仍不愼定要科罰云云　　火警三則　昨（二十九日）午後四時闆門外四擺渡某姓家不戒於火燒去左右鄰舍數家七時警廳警鐘又鳴城厢内外各龍社救火會聞警趕往施救起火地點即北區劉家浜尤鼎孚住宅内焚去屋頂更樓一間幸救火聯合會警廳消防隊出發迅速而周王廟龍社近在咫尺極力撲斷火線得未成災又夜間桃花塢聖公會後面小屋内不戒於火延燒房屋一憧即熄另一說則云尤鼎孚家並未有失火形迹惟遠處見有火光故警廳長縣知事均乘與趕至各水龍社水手亦紛紛齊集嗣見無火乃始散去好事者遂謂爲狐仙作祟二說未知孰磪姑並存之 
[無錫]  
　　裁撤警察所冗員　縣警察所王兼所長以該所雇員多至七八人事少人多𢊲費無益爰於日昨將雇員汪錫爵章士錚兩員即行裁撤以資撙節　　西半城通行人力車　東半城通行人力車四年於兹頗稱便利面西半城尙付闕如上年由紳民林某等發起通行人力車商准巿公所捐集鉅欵添築橋梁修補街道此項工程巳歷三月兹始告竣不日即可實行通車矣　　金融界之新氣象　無錫金融界中已新添德潤昶銀號近又聞上海商業銀行亦將在無錫設立分行一所地址擇定北塘鬧巿其經理一席則爲前無錫信成銀行經理蔡緘三君刻正從事組織不久即可營業 
[鎭江]  
　　詳請取締小輪　丹徒縣章知事昨日詳請鎭關袁監督取締小輪搭客其文略云竊查小輪搭客本有限制乃日久玩生兜攬裝載俱以多多益善且恐海關查察嚴密往往於驗關後再增搭客艙小載重易致危險前次小輪失事可爲殷鑒敝局長爲愼重人命起見詳請俯予轉咨鎭江關理船廳嚴加取締實爲公便刻聞巳照辦矣　　銀行停辦之查報　銀行通行則例第十五條凡銀行或因折閱或有别項事故情願歇業者應舉定辦理結賬人禀報地方官將存欠賬目計算淸楚照商律辦理地方官具錄事由速報財政部查核不得延遲齊巡按現准財政部咨開並附單一件通飭各道縣凡在所管地方從前報部註册設立之銀錢行號恐有停止營業未經報部者應卽按照附單所開人家查明巳否停辦註明詳送報部以資查核云云鎭屬各縣知事均奉文遵照矣　　小學校重行恢復　鎭郡西南鄕高資鎭崇德國民學校前因學生無多經費支絀當即停辦兹經該祭學董王某商同該處士紳籌畫經費重行恢復並舉張良臣爲校長業經禀准縣署備案矣 
[揚州]  
　　重辦藉屍敲詐　江邑甘泉山棍徒趙某前經人謀害在縣者報案由周知事特派警備隊拿獲兇手正擬按律處决乃趙之親戚向兇手家屬敲詐事爲知事查悉當出傅票提案訊究　　獎勵校長近事　江都縣知事署前准縣敎育會詳請奬勵兩淮第一校校長湯寅臣江都第一校校長厲鼎鍹第五校校長沈繼慶等一節巳由縣署轉詳刻奉齊巡按使批回以該校長等辦學十年成績昭著着先傅諭嘉奬仍候彙詳大部核辦 
[南京]  
　　警察廳職員減薪　警廳長王桂林前詳送四年十二月分計算書規復職員核減俸薪七成共計三個月爲限齊使飭財政廳核辦在案聞胡廳長巳按照審計辦法核定昨特詳請齊使察核示遵　　催修師船之原因　笆斗山船廠修理水警巡江師船自去秋開工承修以來今已數月馮將軍以際此江防吃緊難保不有梟匪盜賊乘機擾害咋特飭該船廠保管員加派工人日夜趕修務使早日工竣以便擇要巡防 
[杭州]  
　　高爾登家族之惶恐　浙人高爾登留日士官學校畢業生也自交卸浙財政司後往來京滬經營商業離杭巳久兹據官中傅述謂雲南獨立之後高忽潛往滇省爲浙省黨人代表並電致京中各大員有所論列近當道巳有緝拿高氏消息高氏家族異常恐慌羣議逐出家族不認爲高門之子云 
[安慶]  
　　草菅人命之密查　皖南太平縣境龍一圖地方有居民王昭貴者上年陰曆十二月間被盜刧去衣物銀洋等件投縣報案由縣知事派衛隊正目劉某及法警等下鄕緝捕無蹤適有客民江北人李春和何四才二人向在該處開水碓生理劉某等不知因何即向其索詐不遂則將該二人帶案惟並無贓物質之事主亦謂非其人嗣經鄕紳等以其平素安分聯名保釋而劉等終銜恨在心適在涇縣查村地方獲有盜犯周二一名將其私刑拷打逼令到堂供認此案係李何二人約伊同往所做事後夥分贓物縣知事龔豫奎不察眞僞復將李何帶案非刑鍜錬逼令認供於陰曆正月初四日將三人一併槍弊該處鄕民聞之均爲李何二人稱寃刻聞此案情形巳爲大吏所聞派委前往密查矣　　監學被人誣控　泗縣丁銘禮因上年曾入國民黨藉遞籍回泗嗣經該縣公民聯名保釋後丁遂就安徽第一農校監學近聞有匿名郵禀呈擦巡按使署謂丁仍與黨人往來密謀不軌等語業經巡按使飭縣密查現聞第一農校校長金邦正巳代爲具禀剖白矣雜評一 
[南北兩將軍　　　（默）]  
　　在此時局擾　中而以有意乞休聞者南有南京之馮北有奉天之叚馮之乞休事已徵實且意甚堅决而叚則僅微露之而已此兩人目前之情形異也馮之乞休中央巳有允意且已定繼任之人而叚果乞休則可决中央必不之許此兩人日後之情形異也至兩人之心事表面上固皆以時局困難而所以感觸其困難之點則異因之激動其乞休之念亦各不同此南北兩將軍之所以爲南北兩將軍也　　雖然今之將軍厭倦於治者多矣其將志南將軍之志歟抑以北將軍之志爲志 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[約翰大學之佳音]  
　　梵王渡聖約翰大學校長卜舫濟博士去夏請假返國籌集欵項以圖擴充校長一職由華克代理兹悉卜君不日可以抵滬並已在美洲募得鉅欵擬在本校添設商務法律二專科該校本有醫學及宗敎兩專科并此將有四尃科矣偕卜君來華者有一戴樂博士爲該校新聘之敎員 
[巡按使注意滬埠商業]  
　　自滇事發生後滬上商界均持鎭靜態度故尙無甚影響兹聞江蘇齊巡按使以上海爲通商口岸商業繁盛自應隨時調查以盡維持提倡之責故昨特飭行上海道縣着將滬上商巿情形隔日一報以備考察 
[再紀高談闊論之車鑒]  
　　法租界永安街馥大油蔴號夥洞庭山人黃采樹於陰曆正月初六日回里在滬寗火車上談論國事被憲兵所聞拘解護軍使署請究各情已紀前報兹悉黄被逮後巳由軍法處迭次嚴訊旋據乃父黄湘洲赴署聲訴明白請求保釋未蒙照准故仍收禁在案刻聞楊護軍使以是日黄在車站上曾向巡查憲兵索閱手鎗並用鉛筆於報紙上寫大總統爲人你們心中如何外人不承認洪憲年號及一人私利大衆挽回等數字給與憲兵閱看實有煽惑軍隊之嫌疑惟黄係商界中人平日行爲尙稱安分故擬判處徒刑六個月昨已詳請馮上將軍核示施行矣 
[三誌酷刑逼供之研究]  
　　虹口鄧鐵路三百五十三號門牌理髪店主蔣順臣（即蔣 
漢卿）因被伏誅黨人蕭美臣與現押護軍使署巳革滙山捕房三百十九號華捕劉星球供詞牽涉謂蔣亦係黨人與亞細亞日報館第一次被擲炸彈案有關並私藏軍火由楊護軍使行文公共公廨將蔣提至公廨訊供解送軍署經軍法科訊有關係仍送公廨過堂後再行引渡嗣據蔣供軍署酷刑逼供並延羅禮士律師到堂要求請西醫驗治業經工部局西醫台維司驗明並無刑傷痕跡禀奉中西讞員諭着押候再行訊核在案昨由捕房將蔣解廨復訊先據捕房刑事科代表牛門律師上堂譯訴前情請爲核示訊之蔣漢卿仍由羅禮士律師到堂代爲辯護關讞員商之美博副領事判被告仍帶回捕房候另行訂期預審再核 
[閘北命案續紀]  
　　住居胡家木橋回爲機器匠之胡妙根家被匪闖入將其母宋氏其妻張氏用繩勒斃巳略紀咋報兹悉當時胡母宋氏僅被匪徒揮拳跌倒並未殞命出事後由胡之七歲兒子掌掌就近告知妙根之叔母胡陳氏同赴五區三分所報稱被盜刦去金戒四隻鈔票五元現洋一元而妙根隨後投案報告則稱檢查家内衣飾銀洋一無所失前日經署員張光烈傅到胡宋氏胡陳氏胡掌掌及後面鄰居開豆芽作之韓七兒等詰問　掌掌供稱昨日傍晚時有不識姓名之三人來家與母談話良久嗣母忽走入臥室三人亦跟隨入丙旋見三人自内奔出將祖母一拳毆倒我即進房見母不在房尋至披屋内見已被害因即通知叔祖母同來報案云云胡宋氏供亦相同又據胡陳氏供稱中姪孫掌掌前來通知即往查看見後門已開有一人從後門逸去並知被刦金戒銀洋等物因特來案報緝質之開豆芽作之韓七兒供稱出事後胡陳氏即至我家聲稱倘官廳傳鄰證訊問時務懇代爲帮忙我因不明其意向之詢問該氏巳匆匆而去惟胡姓後門當時並未開放亦未聞有何種聲息云云後由地方檢察廳派宗檢察官帶同檢驗吏到場驗明死者委係被人　斃張署員卽將一干人罪解案訊問一過宗君以胡陳氏韓七兒二人供詞支離諭候傳案覆訊及至昨日由偵緝隊隊員傅明業查有住居近鄰之李孫氏亦涉嫌疑拘押候訊 
[法界搜獲盜窠之結束]  
　　法捕房探目黄錦榮沈德福等於上月二十二號晚在法新租界愛多亞路二百五十五號門牌拘獲盜匪楊田順等九人抄出手鎗等械管押捕房經石總巡逐一盤問内有楊等四人供認搶刦英租界某土棧不諱詳情已迭誌前報兹於昨日由石君飭派黄沈兩探目將楊等解至法公堂經聶讞員會同法副領事德君研訊先據事主英租界金隆街某土棧夥曾金生投稱當被刦時該匪先將店主扭住商人等不敢作聲任其搜刦而逸旋提楊田順王友慶張少卿周增義周學五等訊問均供認搶刦土棧洋銀請求寛宥二房東周紀芳供由張爲子前來租屋餘人與張同居不知伊等有爲盜情事民人向爲木匠不敢爲非陸鳳山即竺鳳山供住西新橋地方是晚至張爲子處找友被拘姚小二子供向來拉車度日搶刼之事並不得知張爲子供來申看病賃屋居住中西讞員詰問手鎗係何人之物則一味支吾徐月樓供前在新橋開茶館現充偵探是晚至該屋找人被拘並非同黨中西讞員會商之下判張爲子押一年張少卿周學五王友慶各押六月以上各人除徐月樓押候查明核辦外楊田順張爲子等八人先送英界公廨訊辦周紀芳訊無關係着即開釋 
[公共租界電車公司之營業]  
　　公共租界電車公司本年一二兩個月營業統計與上年之比較如左　　一千九百十六年一月二月收入總數　二十三萬二千一百九十元三角八分小幣虧折　五萬九千五百五十一元四角半收入實數　十七萬二千六百三十八元九角三分車行哩數　五十六萬三千四百九十五哩乘客總數　一千零二十一萬四千五百五十八　　一千九百十五年一月二月收入總數　二十萬二千三百十七元四角一分小幣虧折　五萬二千九百八十五元八角六分收入實數　十四萬九千三百三十一元五角半車行哩數　五十一萬六千二百三十二哩乘客總數　八百八十七萬七千八百二十九人比較增加收入總數　二萬九千八百七十二元九角七分收入實數　二萬三千三百零七元三角八分車行哩數　四萬七千二百六十三哩乘客總數　一百三十三萬六千七百二十一人 
[靑年會職員告假]  
　　本埠靑年會之重要人物有二人不日將請假歸國其一爲全國靑年會體育部幹事柯樂克柯去年在滬主任遠東運動會事近在江蘇省敎育會體育傳習所敎授體育其一爲上海靑年會童子部幹事克拉克克在靑年會中與童子部會員最爲親切曾辦童子義勇隊貧兒學校公共租界學校調查及謀食童子之調查柯加拿大人由華直接前往加拿大克美國人由滬北上至京津取道朝鮮赴日本渡太平洋以逹美洲 
[聶中丞華童公學之校長]  
　　工部局新在倍克西路設立聶中丞華童公學已誌前報兹悉局董巳委任英國探南君爲該校校長 
[尙賢堂補助女學]  
　　法租界尙賢堂各項聯合會暨中外女士會組織有年成績昭著兹聞該堂因得美國資遺貝思克女士來堂贊助一切爰發起一簡便切要之女學命名爲英文講習社由貝女士擔任一切其中學科以明習西語了解禮俗改良家庭研究衛生爲主與普通女學取逕不同課時僅每星期三下午學齡須十八歲以上取費極微絶不雜宗敎意味云 
[湖縐染價之解决]  
　　本埠湖縐莊因顔料價格飛漲與染坊家之染價今正以來尙未議定故各染坊尙未開染客帮春盤因此亦未開出兹聞昨日巳由湖縐莊與染坊家議妥淺色染價每疋洋兩元五角（去冬祇八角）玄色用本料染每疋洋一元五角如用外國料染每疋洋十元至染洋紅之價尙須續議大約明後日各染坊即可一律開染云 
[柏油未貼印花]  
　　柏油認捐公所調查員錢正英咋在閘北境内查獲未貼印花之柏油八件雇車送入四區警署暫留候查明此項柏油係何人經售賣與何處再行核辦 
[滙中公司股東會]  
　　黄浦灘滙中西旅館資本二十六萬餘元兹定於十五號五時一刻開股東常會報告一九一五年賬目自八號起至十五號止股票停止過户 
[鴻安輪船公司遷移]  
　　鴻安輪船公司爲長江公票局六公司之一現巳於三月一號遷至圓明園路八號皮字　　　國公使過滬比國新任駐華公使麥以南君於前日乘俄義勇艦來滬假寓沼州西旅館日内即當花上履新 
[地方遷入舊縣署]  
　　上海地方審　　擬遷建於王家闕路並將監獄遷至漕河涇巳迭紀前報現在此項工程巳限於明年陽曆二月間告竣監獄工程亦限於明年陽曆四月間完工所有舊審檢廳基地因急須召變並開築馬路故由該廳袁林兩廳長擇期暫行遷入舊縣公署内並在第一看守所旁開築出路一條惟舊縣署房屋損壞業已撥欵雇匠略爲修葺 
[發還警界之救國儲金]  
　　去年救國儲金熱度極高之時淞滬警廳所屬各區署所亦一體投資巡警每名一元巡長二元巡官四元警正警佐六元現在此欵已議决分别發還故警廳所屬儲欵已由徐廳長收領於前日飭傅各區署所警正警佐巡官長警等來廳一併加利發還 
[籌解稅欵之困難]  
　　上海貨物稅總公所所長吳靜　近日迭奉廳飭催解稅欵聞吳君現擬報解五萬金惟須分期繳納由滬屬金庫滙解 
[南滙將設官鹽產銷局]  
　　浙運使胡思彝君查得南滙縣境濱臨海灘私鹽充斥應在該縣設立官鹽產銷局派員經辦一面由緝私第二營　長　　文多派巡船前往查緝私販並責成　園槽坊改用官鹽以　鹽課聞昨已派員馳往南滙察勘籌辦矣 
[拆讓妨礙路線之房屋]  
　　華商電車公司爲推廣營業起見接築高昌廟軌道計長四百密逹兹巳議决即日開工惟望道橋内砲隊營對面有樓房八幢有礙路線必須拆讓故工巡捐局咋已　令十二圖地保知照房主從速拆卸矣 
[公共租界最近之死亡統計]  
　　公共租界自二月十四號起至二十七號止計兩星期内中國人共死亡二百九十五人内患癆病故者四十一人外國人共死亡九人内患癆病故者一人 
[批飭取消漆藝公所]  
　　上海縣知事批漆業各司董禀云據禀陳金龍私設漆藝公所意圖歛財肇事請予示禁等情查該業旣有漆業公所歷年巳久上年復經修訂行規禀准本公署備案給示有案陳金龍何得私立漆藝公所名目致滋紛擾仰該司董等傳諭令即取銷可也 
[鎗彈巳經鉗出]  
　　楊樹浦八埭頭劉順財家盜刦未成惟被盜開槍撃傷左右鄰居六人送往同仁醫院療治各節巳誌前報兹悉六人中有身中鎗彈之舒大毛及小孩陳阿毛二人現已由西醫將鎗彈鉗出漸就平復 
[小工失足跌傷]  
　　江北小工厰大昨在浦東某碼頭扛連煤炭失足隊入船艙受傷一頗重經工頭舁送同仁醫院請爲醫治 
[不認兇毆印捕]  
　　滬而麥根路鄕人奚坤華曾於前淸宣統二年十月間將三百二十四號印捕無故兇毆奪取該印捕警笛繞頭布及鎗頭上剌刀逃逸當經捕房禀廨出票提究未獲近奚以日久無事潛回租界前日被新　捕房華探目陳雲忠緝獲昨解公共公廨由王襄讞會同美郭副領事研訊不認並以原告與見證均不到堂　奚從寛開釋諭後安分 
[索取酬勞之兇横]  
　　吳根生控劉世才王金生代伊勸解會欵糾葛後向索酬勞不遂糾衆行兇將伊毆傷並持鐵斧砍破友人姚順林朱啓褡頭額等情咋由捕房將劉王兩人拘解公共公廨經中西官質訊屬實判被告各押西牢兩月以儆 
[糾衆行兇之懲治]  
　　邑廟花園得意樓茶館堂倌沈紀林於一月十六日晚行經小東門地方突被流氓陳阿者朱阿連張小桂用斧砍傷頭部當由探月黄錦榮包探韓邦達方福林等將陳等拘獲沈送醫院醫治陳等解經法公堂判令管押候傷痊再核在案現沈傷已醫痊昨日解訊據沈紀林稱是日陳欲向民人借洋一元不允後行經小東門遭伊毒手現已醫痊請求嚴究陳阿者供因沈姦佔民人之姘婦高順金是以糾人向之理論一時氣恨行兇今已自悔求宥朱阿連供由陳約同前往沈之頭部由我砍傷張小桂供民人雖曾同往並未動手求察沈又供稱高女前在妓院爲娼由我贖出爲妻並非强行姦佔質之高順金供婦人曾在英租界爲娼陳係狎客並未與彼姘識後由沈出洋贖身是實聶讞員判陳押五年朱押四年張押二年期滿均永遠逐出租界 
[要求取消逐出租界之舊案]  
　　前爲探夥之倪祿寳因屢次拆梢迭經公共公廨訊明押辦並逐出租界有案咋由中國律師徐惠霖投廨聲稱倪祿實現在上海檢察廳充當司法警察改過自新要求將逐出租界字檥取消而捕房代表牛門律師到堂反對以倪非安分之徒屢犯拆梢租界内不容此等歹人自由出入中西官諭候查明前案再核 
[押店同業之訴訟]  
　　民國路巳閉某提莊主許銘州因虧欠餘泰同順褡興豐泰宏昌等十八家押舖貨欵七千餘兩故將底貨衣服四十六包送交押店公所作爲抵當詎有某押店主詹銘珊於去年十二月二十九號囑令學徒櫃夥兩人至公所擅取十二包被餘泰等十七家查知控由公共公廨刑事科飭探將詹於前日午後傅至公堂經關讞員會同德領師君提訣各原告延律師上堂譯明前情請究訊之被告亦延律師到堂辯護判被告交保候禮拜五再訊 
[姗姗其來]  
　　向在天津榮業之寗渡定海人虑兆祥於去年八月間來滬賃居北巿白克路二十四號門牌旋有天津某銀行買辦孫某之妾某氏（即　姗姗）亦於冬問來　問寓盧虑該氏遂屬意於盧昨日盧與該氏帶領婢女等至十六舖碼頭同乘平安輪船欲回定海鳳籍惟孫巳遣汒多人在滬　訪當稂偵知投報第一區警署由董警正派警至該輪觀獲　同行李等解至署中在盧及氏身畔搜出金鐲　戒金表鈔票等物飭即移解警廳司法科訊究 
[女子發所擇配]  
　　西棋盤街老長春么二妓院　婦張吳氏（即張老二）被總巡捕房查采容留十三歲幼女王阿大違背定章請廨將氏傅案訊明判吳氏罰洋五十元充公女交其母領回去後詎氏以此事係被女母王李氏串同金泉等所爲故復延請穆安素律師至公共公廨控王李氏等將伊買女愛金（即王阿大）强行領回前日午後由俞罪讞會同英領卓君升座復訊捕房代表牛門張吳氏代表穆安素兩律師均上堂辯論良久中西官以原告所控證據不足判令將案註銷買女愛金發濟良所留養擇配 
[兩女相約潛逃]  
　　女子丁小春子年十三歲在滬北泥城橋太平坊陳姓家爲婢前日因被其女主虐待　商回寄養陳姓處之崇明女孩楊奚郎私自逃出至南巿董家渡迷路由岗警查見帶至第一分駐所詰據丁女供稱因家貧被父順泉賣與陳姓爲婢得洋三十五元楊女供父名龍海在崇明珊瑚鎭被人拐來滬上賣於某姓計洋四十八元現欲轉販至北京故一同逃出判一併移送警廳司法科訊明安插 
[婦人聚賭受罰]  
　　婦人王夏氏在虹口哈爾濱路九十一號屋内聚賭抽頭被捕房查悉請廨出單咋派包探將氏傳至公共公廨經中西官訊　判氏罰　三元充公無洋改押女所三天以儆 
[冒編鐵器]  
　　陳鴻生私刻西　内新順記號圖章揑寫字條向厦門路四十八號門牌鐵器店内騙取値洋六元之锄頭十把持至新北門外舊貨店内求售被該鐵店　所見報捕拘獲咋解公共公廨經中西官訊供不譯姑念初犯從寛判押三禮拜以儆 
[串詐並無證據]  
　　證阿根因與婦人在滿庭坊江漢旅館内被流氓阿福等所見向之嚇詐洋十五元當時談將金戒質洋八元交付尙有七元囑令該棧茶房蘇小弟隨往收取詎至虹口談即將蘇扭入滙四捕房指控拆梢飭送公共公廨經中西官訊供判蘇押候補提牽涉之李濤卿到案質證在案昨由捕房將李傳案質訊明白以李無干飭退而蘇亦無串詐證據姑寛斥釋 
[船夥竊取小車]  
　　南碼頭姚義隆米店内所　送米之小車一輛歇在近處昨日被沙船夥王金堂私自推去爲店夥朱子奎追獲嗚警送至一分駐所將贓給予失主領去王留候解送警廳核辦 
[流氓攫取金簪]  
　　流氓陳二狥前日在柯南路攫取何王氏金簪當被嗚捕追獲咋解公共公廨經中西官會訊屬實判陳押西牢半年贓交原告領回 
[過犯遞解回籍]  
　　過犯王阿五復來租界由探拘解公共公廨經中西官訊實判押西牢三月期滿帶堂再核在案兹巳届期昨由捕房將王解廨請示中西官判送上海縣知事署遞回平湖原籍 
[竊案兩起]  
　　李文奎竊取鄧鐵路四十一號門牌王小伯之衣物由探查獲人贓昨解公共公廨經中西官研訊屬實以李係過犯判押西牢一年期滿逐出租界又吳和尙楊小三仔張子二等串竊瑞鎔廠内銅鐵消贓於吳阿大昨由包探將各人解廨請究中西官判一併押候吊贓再訊 
[印刷工藝之異彩]  
　　英國雲錦五彩石印公司（分公司在上海黄浦灘一號）近爲本埠某保險公司代印一種月份牌精美無比足爲印刷界放一異彩其畫圖原係絹本中繪仙境人物爲明代名家手　題口床世天堂是圖向庋　於英國博物院兹由該印刷所得博物院院　之特許用照相法拍出製成銅版以三色付印較之原圖　毫無改據言凡係中國古今書畫均可代印云 
[航商注意]  
　　中國各口巡工司通告航商略謂津海關稅務司所屬　内北河口地方曾泊鐙船一隻現准於三月間移泊在攔江沙外鐙桿水道朔望潮落時水深二丈之　視原泊方位爲南十一度西相距約一里七分自船視北砲臺之高堡爲北六十九度十分西相距二十三里各處船隻務宜留心詳記以免疎　氣候報告 
[（上海徐家滙天文臺天氣測候報告]  
　　巳過者之報告　三月一日中國中部及北方晴南方陰反旋風仍在中部日本低度較前尤深海濱一　有冬季信風　二日天晴二日下午四時前二十四小時内上海氣候温度至高五八至低二九八去年同日至高六四至低四○·四　　未來者之預測　二日下午四時三十分預測天有雲霧而較和暖北方有和適之凉風南方信風受阻或巳變向 
雜評二 
[調查商業　　　（訥）]  
　　一口暴之日日寒之則萌藥不生矣今之商業於近數年來但見日日之寒而并不得一日之暴則非特萌藥不生本根亦將喪亡矣此國人之所深懼者也今巡按使飭查上海巿面間日一報將欲盡維持提倡之責也即以謀一日之暴也然而以目前情勢論此一日之暴亦徒託　言而已豈眞有希望哉來函 
　　商會會議維持金融辦法一事本館亦曾據訪員報告汰而不錄前日商會以致他報館之函抄送本館囑登來函本館以報界公例甲報所載有誤目有甲報更正故未刋載乃昨日商會又來函催促謂咋送之函各報已經登載事關巿面仍請即日照刋云云爰爲補錄於後　　上海總商會致□□報館　　徑啓者本日閱貴報本埠新聞欄内載有會議維持金融辦法一條内稱上海總商會於二十七日開會彙議維持金融巿面辦法云云　　會每月常會函或以一月中第二第四星期六爲會期二月分第二次常會係陽曆二十六日所到者係本會議董並非銀行經理錢莊執事所議事件一爲公斷處附設查賬員之章程一爲本會建築議事廳籌書經費及開幕日期此外並未議及他事貴報所載維持金融辦法之内容毫無其事會期與議案皆不相符必係傳聞失實查近來巿面安靖無論皆商錢行及各錢莊絶無猜忌恐慌等事何至有會議維持辦法敝會有保商之責不能不據實奉陳務祈即日登載來函門以免傳訛是所至禱 
[補錄命令]  
　　二月二十八日政事堂奉策令　巴逹瑪鄂斯爲給予一等嘉禾章此令又令　羅卜桑巴喇丹給予一等嘉禾章此令又令　車楞多爾濟晋給一等嘉禾章此令又令　希爾　逹穆津晋給一等嘉禾章此令又令　哈的爾給予二等嘉禾章此令又令　特派曹汝霖兼充外交官領事官資格審查委員會委員長此令 
又令　司法部奏請任命盧鎭瀾署浙江鄞縣地方審判廳廳長瞿鴻疇署浙江高等審判廳推事應照准此令 
　　又令　司法部奏請任命李宗理管景銘屠銓署直𨽻天津地方審判廳推事許殿楝署直隸保定地方審判廳推事　棨袁慶樞署江蘇江寗地方審判廳推事王輔裳張韜陳光橘曹育材署江蘇上海地方審判廳推事傅向榮署安慶高等檢察廳檢察官王道昌施召极署四川高等審判廳推事潘應榮署廣西高等審判廳推事何成烈署席西桂林地方檢察廳檢察官應照准此令 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[天外天聽戲有感] [  刻秋]  
　　日來不知何故心緒鬱詰百計排遣不去有友拉往天外天聽時髦倌人唱戲天外天建築於三馬路之西鄰近跑馬埸開幕未久其中别無可玩處祇有書場一所余往時甫午後一句鐘而游人已坌集先有山東人劉應順搬演戲法戲法畢各妓乃續續至有矮小如侏儒者有肥而胖如紹興酒髪者更有面目奇醜而猶塗脂抺粉掻首弄姿作種種狐媚態者千奇百怪無物不有面一般人偏趨之若騖殊不可解然猶得曰醉翁之意不在　姑以消遣也所最不可解者有一種下流社會中人高踞座上不論唱之工揣每閱數分鐘必怪呌一次不曰好媽即曰括括　而一般人復從而和之笑聲閧然令人頭腦欲暈余雖在上海久然於歌場舞榭却不甚涉足驟聆之頗以爲異以問友友曰此所謂和調黨人也一狗吠影百狗吠聲至問其所以然彼　亦不自知也余　息者哥作而起曰有是哉和調黨之害事也夫天下事可和調者不妨和調不可和調者萬萬不能和調於其間今使有人曰飯可吃也我亦曰可吃可吃此和調可也又使有人曰屙可吃也我亦從面和之曰可吃可吃此和調不可也何則飯者可吃之物和調之固於人無害屙者穢而且臭不可吃之物此斷斷不可和調者也不　和調而亦和調之設有人因我之言從而一試不將令其嘔斷肚腸根乎夫飯與屙猶其小焉者也脫令國家大事面亦如此不顧民情之向背不察前途之安危亦不審世界之潮流面持　苟容一陎和調則和調之害大矣然而今之和調黨人則逼國中皆是也名爲上流中人者且如此又何責乎天外天之下流社會 
[戲擬管城子致班超書] [  山陽宋焜]  
　　班僕左右君絶僕久矣僕自顧無食肉相君絶僕而竟貴則僕柯敢不違引而累君哉然以僕與侯多年相知並無一毫開　之處一旦見絶心實未甘故敢以書進僕聞之富貴榮華特人生幻夢耳名山著述乃不朽之盛業是以賢哲之士多顧終其身與僕周旋雖窮愁老死而不悔至於王公將相之列則卑鄙庸愚之人與焉古語曰爛羊頭關内侯且樊噲一屠狗之流耳而亦封侯則侯亦何貴之有僕　君家交誼極深君雖棄僕而僕於令兄令妹相契彌篤令兄藉僕之力得成漢書令妹藉僕之力得傳女　此二人之姓字將惟諸萬古而常新君　封侯然肉食者鄙固貽議於常時而入亡事息復無報於後世其不及令兄令妹之榮遠矣使君始終笑僕文章傳世操劵可必而乃懋此區區之爾賞頓　禂志情斷故人道德天良靳傷殆盡是君之自誤也實甚僕不負君君實負僕智勇如君當亦幡然知悔也管城子上 
詩選 
[隋隄新柫詞] [  東園]  
　　迢迢新漲繞隋陡陳逑懸誰認絮泥十里平山幾株枊暮鴉只有一枝棲　 
樹猶如此我何堪消息先從客舍探殘月嘵風何處岸屯田新曲唱江南 
春去春來又一年黄回綠轉嫩寒天參軍新作蕪城賦一縷情絲萬縷烟 
條拂旌旗一色靑尋春忽過竹西亭讀書堂上衣新染彈汁聲低夜雨零 
遺聞軼事 
[曹侍衛] [  龍漱丞]  
阜邑曹侍衛與余同客京師人頗奮勇庚子六月拳民紛熾甘軍駐京一日告余曰余昨謁董宫保福祥董委一統領招待問余來意余告以願至貴軍効力統領轉逹後出曰貴班係御前侍衛行營有許多不便處敝統帥敬悉來意萬不敢當蓋敬而遠之之意也余告以侍衛投軍必禀請領侍衛大臣慶邸移送方合格毛遂自　無當也曹拍案曰得之矣即請余代爲撰禀當携去次日告余曰慶邸閱禀後頗嘉許並允次日領余見榮相蓋其時榮相握兵柄調遣升降皆由其手次日慶邸果領之見榮相至晚復歸曰榮相命余明日到内城廣慈庵候示下現北洋公所住焉並邀余同往余念京中淘淘不堪久住倘此行得機會亦可爲將來出身計遂偕至共地未半日有差官持公事來尋曹侍衛並屬以榮相命明日即啓行曹得文書見是赴前敵公文封口完固不知底裏謝委時亦未請示於榮相次日天黎明即雇車就道極至北倉投文於馬公所馬公當拆開呼人讀之知係榮公因一路電斷軍報不便捷特著某侍衛來營偵探曹始恍然余告以旣任偵探差使二三日後當到京復命否則上一詳細禀將軍事歷歷申明亦可曹曰皆不必日持洋槍隨馬公出入求差委馬公隱止之而彼不悟也榮相在京盼望至半月餘查無回覆不得巳又題差弁來而是日適遇聯軍踹破北倉大營衆軍潰散嗚呼武夫之鹵莽往往有之如曹之憒憒不知事理是又人情所絶無者也（不受酬） 
小說 
[我之新年] [  懸賞徵文憶琴女史述第三名韵清女史著]  
今夕柯夕非乙卯除夕耶一年容易傼　今宵守歲圍爐彌覺留連忘寢迨聞爆竹轟天嗚難破嘵巳是丙辰元旦矣予乃由閣後繞廊温欗四囑但見車水馬龍軟紅瞇目戒由馳道而東而對鄰門字春聯煥然一新書則五七言不等間有書帝德乾坤皇恩雨露之句舊檥翻新要亦世事之常顧予獨口誦目注者心有所懷　抑亦少見多怪　立久思深茶然覺罷退而入室則予婢蔲蔲方撤歲燭加籍於案陳菱桔於九子之盤點發歲朝風物蹀　一室爲狀甚忙既而添炭於爐瓶笙沸沸一杯靜試色若碧沉香泛微聞橄欖之馨睡思爲之一振　謂予云時鐘七下矣鄰家婦女咸東行以延喜神主人其理妝乎時則續幃高捲曉風徐來予方　　入　瓶梅一枝横影入鏡紅酣欲　眞如扶醉美人窺　展笑者　景與　　　　　而鄰家骰聲清越金錢炮　剝作聲　以笑語默念令節當前人同此樂惟我之新年轉益無窮悵惘然則新年者特傷心人紀念節也梳監已竟遂起易衣下樓而謁祖焉 
予鄕風俗每届歲除之夕必出祖像懸廳事明燭陳槳酒并棗茗年糕之屬自是每飯必　至落燈乃已予雖寄跡異鄕而樂操土風不敢廢歲時常例也展拜已蔲蔲指點諸遣影而問曰是鬚眉疎秀者主翁耶予曰然曰然則冠帔居穆位口輔露然若笑者與主人風貌酷肖必太夫人矣言巳復指一像曰特兒所疑者此像耳予曰此先兄也蔲意若有所疑囁嚅有頃曰兒　其腮骨外　鼻尖唇溥渾不似主人且與先主翁亦不類詎主人同懹耶予笑云妮子目力大佳此蓋予之繼兄耳簆喜倖中欣躣而言曰兒早疑之今果然矣蔲蔲年十三事予僅兩載餘而明繁多姿讀書饒有　解尤喜人引述故事聽之津津忘倦予以其鑒貌知心爬背喻　　戲呼之爲如願分雖主婢骨肉不啻也時予游目於東壁畫幅蔲身後謂予曰斯畫舊矣下軸亦裂主人所藏夥何勿易新者意者必出名手耳予聞斯語覺十餘年影事齊上心頭欲茹不得惻然就坐謂之曰汝知畫之由來乎言之令人不歡然與汝語要無礙 
[俠隋小說　紅蘩蕗别傳] [  天虚我生]  
　　第十六章　　　（續） 
　　方徘徊問而院中已開審富格爾丁微兒踞上座其餘所謂陪審官者則兩旁伺立聽訟其時受鞫者凡三人一爲家居不繋三色徽章一爲擅投資本以助英國商業一爲呑沒錢糧三事輕重懸絶而罪皆論辟觀者復拍掌呼頌以爲判决神明蓋共和國度之判案唯一殺字捨此而外别無爰書故訟事日凡數百起而案間無一留牘人民對此亦不以爲寃苟呼寃者則刀尖巳及其身矣亞猛覩此慘酷之狀則亦不欲更觀遂排人叢而出復步近鐵門之次時諸人方聽審故此間轉復空閒唯有守兵一人肩鎗而立見亞猛蹣跚而來則微笑亞猛亦不顧立攀栅内覷其中蓋爲女監婦孺纍纍都寂寞無聲息似明知死神之來故特閉目而待唯諸孺子則猶　聚草地作迷藏之戲大似園中之鷄湯鑊已具醬酒且陳乃猶引吭振羽向人喔喔鳴得意也寗不可慟守兵見亞猛痴痴之狀且衣裳檻樓煤屑滿　則不禁笑日國民豈汝乃有貴族之情人在於此中乃欲覔而得之乎亞猛日噫吾乃無從得其所在言次搔手煤灰乃屑屑落厥狀大類乞丐守兵益笑日然則汝何不往冥中覔之亞猛知其調詼乃曰吾本鄕居不知冥中安在量與一女郎訂婚此女郎入城後數日不復返或謂其已嫁或謂其以事淹留惟我思之或爲公等所拘蓋其人貌美膚白而瑩頗似貴家女也 
 
 
 

Page 15

 
 
   
 
 

Page 16

 
 
   
 
