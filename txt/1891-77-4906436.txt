# 1891 - 77 - 4906436

 

Page 1

 
 
[新印左文襄公奏疏] [  圖書集成局啓]  
　　左文襄公以名孝亷贊襄張駱兩大司馬幕府一時箋疏多出其手雖未筮仕朝端而奇才偉略固已傾動中外矣及赭宼猖狂中原鼎沸撥亂需才　朝廷破格擢用公亦感激　驅不出十年位躋封疆任隆師傅分茅胙土異數醑庸遭際之隆伊古以來所未有也迄今讀其遺疏未嘗不想見其爲人公生平所爲奏疏質而不俗醇而愈肆陸宣公蘇文忠之流亞也本局特用排印廿四史之新鉛字以上等閩製潔白連史紙印成計初編二編三編共訂成二十本每部定碼洋四元卽日出售有願讀公遺書者請向三馬路申報舘及申昌書室外埠申昌及賣申報人購取 
[新印繪圖三國演義] [  圖書集成局啓]  
　　三國演義一書近來層見疊出然或字跡太細殊費目力閲者每以爲憾本局特用新鉛字以上等閩製潔白連史紙重加刷印字跡清朗行列井然與所印廿四史異曲同工其中眉批圈點悉照原刻首卷仍列繡像每回各繫圖説裝訂精工每部十二本定碼洋二元卽日出售合意者請向本埠申昌書室或外埠申昌曁各處賣申報人購閲如欲躉購請至申報舘帳房而議可也此佈 
[二百五十六號畫報告白] [  點石齋啓]  
　　距寗國縣西北三十里有一山山有一門世人因其無名遂以山門呼之蓉裳道人好奇士也嘗品評天下名山謂當推此爲第一奇境盖其所見者深也他若水怪之可驅火災之待賑剥衣者狡獪不測藏　者詆犢難忘還金見占道之可風剪綹有裁雲之妙手畜雙雞而别呈異狀放紙鳶而幾釀禍端摹繪成圖以供清賞前後所附閨媛圖説及各册頁等仍循曩例准於十六日出售此佈 
[論行路之難]  
　　自輪舶通行以後乘風破浪者久已視險如夷矣江海行船向惟視風色爲遲速風色而順一日亦可駛至百里或數百里不等風色不順則有守至經旬累月而不得行數里者且或風色過大則雖值順風猶虞傾覆　海船者謂之飄者性命存亡難以自决其險也如是自有輪船而昔日之所謂險者一無是畏千里萬里刻日可期南北東西惟我所欲風雨晦冥巨浪洪濤均不能阻其遄往而且駛行迅速一日千里宜乎人占利涉不復有歌行路難者矣乃昨報載附輪宜愼一則船中人相待之苛虐與下船上船之危險有不若昔日之遲滯者往來過客又將何所適從乎雖所述情形未知確否然細揣之附輪諸客此種苦處實亦難免蓋各洋行輪船沿江一帶多有無碼頭可泊而但憑駁船以運載者附輪之客貨均聚于岸以待輪船輪船旣來則駁船羣集以運客賃常有因駁船狹隘裝載過多以至客貨行李全然覆溺或值風狂浪急之候則傾覆之禍尤爲可慮卽幸而無恙而駁船貼近輪船人貨皆從小梯上落或人先已上船而行李未能卽起或行李已經駁上而人則未及同登偶一相左卽多周折匪徒混迹其中乘隙抵間探囊取物眞易事耳又有此客悮接彼客行李彼客悮接此客衣箱者種種情弊筆難盡述卽有老於行旅者不惜微資或多給輪船茶房夫役數百酒資令其照應而夫役不多難于周遍雖多子以錢而此客百文彼客亦給百文數客兼收不得不分頭照顧而役少客多終有不能遍給之勢於是有客已下船而略一遲延駁船已開行而行李猶在輪船上者有行李在一駁船而人又在另一駁船者赶卽追蹤幸而尋獲已屬萬分之喜或竟有尋之不得者蒼茫四顧投愬無門孑然一身路隅坐泣倘或不慣出門及婦女幼穉之輩當此無可如何之際激而起輕生覔死之心此亦意中事矣猶憶有友人某赴試金陵附輪而往一肩琴劍行李無多而瘦怯書生左挈右提已不啻百鈞之重及將抵南京由駁船上岸當其下駁船鐵梯一道攀援而下已覺心驚目眩神魂頓消旣至駁船檢視行李尚缺一籃一箱無從追訊猶冀另一駁船先已開行或者業先上岸亦未可知迨旣上岸之後見同行諸友皆在江干守候行李亦在其側而己之箱籃竟同蕉鹿遍詢諸駁船皆云不見有謂從梯上吊下時曾見其掉入江心乾而滚滚長江何從捉摸友人無計可施偕諸同人怏怏而去而籃中皆平日窗作半生心血盡付東流箱中之衣服等物尙不足惜也凡若此者當已不止一人一事至若因梯中失足墮入江心而與波臣爲伍者亦時有所聞是自有輪船而江行反視從前爲尤險是豈創行之初意乎夫輪船沿江上下必欲處處各設碼頭不但所費不資其勢亦有不可然竟不妥爲籌畫而令搭客受諸苦惱則亦有所不安且輪船抵埠不能定期或在昏黄或在夜半倘星月交輝尚不難從容上下設當晦朔之日或逢風雨之交則昏黑之中怱促之際其达何堪設想夫長江一帶各洋行固未備碼頭然其所以可危者由於爲時太促非由於不設碼頭苟於到埠之時多停數刻客貨上下卽可從容從事旣可從容則不致有爭先恐後擁擠散失之患矣輪船原以迅速爲貴然所貴乎迅速者以其輪行之迅速非客　上下之迅速也則多停數時使得從容上下亦何害於輪船之迅速而必若是怱促乎至於船中諸人之苛虐則不過總理之人略爲整頓卽可更革夫華人旣在輪船不妨效洋人之作用而洋人旣在中國亦當體中國之人情若必欲我行我法不知因地以制宜中國之人見各洋行之船皆裏足不至則各洋行之長江輪船將何求乎今幸招商局船隻無多諸洋行尙得分其餘利倘日後江輪日衆因人情之所樂以與諸洋行爭利諸洋行其能敵乎吾願諸洋行早爲整頓以擅利權固不僅過客之稱便已焉 
[上林春燕]  
　　京師東四牌樓燈草胡同崇姓曾任粤海關監督家道豐盈月初某夜突有暴客二十餘人手持利刃明火直人主僕等驚惶無措不敢聲張及盜遠颺後檢點物件别無所失惟主人房内大皮箱四口盡被舁去内有不動尊數千兩及紅貨玉器等物值銀甚巨福大恊揆聞之赶飭左右兩翼五營弁兵一體嚴密緝拿務獲究辦近日門禁極嚴夜間出人必干盤詰蓋爲緝盜故也○琉璃廠沙土園某油鹽店係孫徐二人合股開設徐爲某宅紀綱未暇往店中查察而孫屢言生意虧折難以支持令徐續添貲本以濟涸轍徐閲帳目見有侵吞情事心不能平欲與涉訟嗣經人爲之調説將鎛關閉始作罷論嗟乎世情日險譎詐難防交友者可不愼哉○客歲提督衙門奏交刑部審辦之東四牌樓搶劫婦女小喇嘛等三犯兹聞承審可員訊問　實按照搶劫姦汚律擬以斬决罪名定於初五日隨同路刦人犯一併出斬詎内有一犯於三法司覆訊時當堂翻供遂將三犯一併解回刑部詳細復審○鮮魚口楊小泉毡帽鋪門口以黑猴爲記名馳遠近門常如市貲本亦甚殷實近因經理者不得其人遂致外强中乾勢難撑架客冬店中諸人捲物逃遁房主兵部主事陶某内務府司庫長某聞之前往看視則室廬依然而物件一無所有遂禀請中正司查封並請領 
 
 

Page 2

 
 
房招租司官奉城憲批示先行封錮旋於鋪門口黏貼中城侍御告示限三個月爲期如經理人郭某仍匿不出准房主收房招租近日陶長兩房主遣价往中正宫署呈稱　期已滿郭某藏匿未出請卽挑封以便收房聞司官已允所請矣○山東濟南府歴城縣南大間溝莊有張丕佑者於光緒四年間出外貿易税駕都門迄今爲時已久不但刀環未唱且未以一紙家書聊慰妻若子之盼望其妻思念綦切遂囑其子入都訪父消息天涯踏徧踪跡依舊杳然不知此後尙有團圓之日否○吏部爲通行曉諭事議得光緒辛卯年京察各部院等衙門將應行考察之一等並二三等章京筆貼式分别出具考語造册咨送吏部都察院吏科京畿道考核本部照依各該衙門所列四格考語詳加考核分别等第恭繕清漢黄册進呈再此次各衙門考察查無塡註六法人員理合聲明恭候　命下光緒十七年二月初二日奉　旨依議册留臨覽欽此相應出榜宣示○京官顧菜於客歲十月間出百餘金託某媒嫗購得十四齡之婢女貌旣妍秀性尤慧黠奔走服役能得主人歡忽於元宵後失去主人驚駭莫解其故可閽者云臨街大門白晝有人看守夜間鎖錮甚嚴揷翅亦難飛過惟後院與琉璃窰作祗隔一墻容易越過婢之去當由此路無疑也主人乃將某媒嫗送交北城坊署押追失婢旋經北城侍御審訊據媒嫗云失婢一事實不知情懇求釋出囹圄以便尋覓如尋覓不到家中亦有百餘兩償還婢價侍御令先繳呈半數然後釋出媒嫗忽又云家内實無現銀侍御因飭坊役依舊帶回收押聽後嚴比○兵部街義興合烟鋪兼兑銀錢一鋪而作二項生意某夜龜更四下有梁上君子撬門而入乘鋪中人熟睡竊去現銀一百餘兩及衆夥聞聲驚醒賊已遠颺立卽呈報恊尉官廳　役騐視盜蹤允爲巡緝務獲究辦但未知何日破案耳 
[杭垣火警]  
　　杭垣酒肆每當烟痕籠碧燈影搖紅高陽伴侣競以杖頭錢擲向黄壚拚覓春風一醉名之曰晚市杭府署西首陳姓酒店過晚市怱忙之際其徒在廚下煮飯灶旁堆積爆花劈爿六七簍備炊爨引火之用一時火星吹入簍中其徒不敢聲張急將爆花扒開不料鬱悶旣久一經疎散烈燄騰空及司帳者赶卽傳呼往救而勢已不可遏矣幸四圍俱是墻垣不致延燒鄰舍僅焚去房屋一所某日下城磨盤井巷孫姓機坊失愼時當五鼓將盡東方冋明不知因何遺火傳説前一夕烘焙絨經火盆未熄適是夜三更時北風驟緊火星四散吹入竹笆上先將樓梯燒斷棲上夫婦兩人六七歲女孩及初生幼孩從黑甜鄉驚醒已是濃烟滿屋身無片羽不能飛出火圍遽爾同葬火坑嗚呼慘矣惟該處房屋稀少左右皆是高墻僅焚去樓屋一撞平屋四間而已 
[萬里投荒]  
　　浙江候補道朱觀察之次公子馳馬傷人按例定罪已詳前報兹聞公子充發黑龍江地方馬保某甲充發新疆地方云　 
[鎭民安謐]  
　　前報紀鎭江五旗人閙事被拘解送丹徒縣初四日帥邑尊會同毓司馬研訊將三人重責分别收禁其餘二人暫押待質自新二所内是時旗人約聚數百名勢甚洶湧邑尊遂詣道轅禀訴一面飭人至東碼頭寳盖山及鎭江營各處調兵保護比及兵至而城門已閉卽由永關入城計只六百名角號鎗聲絡繹不絶駐紥縣署左右及城隍廟中旂人見兵入城方各散去至左右翼署向索被拘五人左右翼頗難允從諭以須求都憲旗人遂紏集男女數百至交都憲轅前紛紛籲請都憲恐肇大事慰以好言允將五人索回衆始一哄而散初五日都憲派員弁至縣持帖索人邑尊答以須申詳上憲聽候裁奪一面傳電至金陵省轅禀明情節將軍得稟隨委前署京口都統之紀都憲及文姓旂員到鎭祭看情形沈制軍亦電飭吳鎭軍保護監所鎭軍卽派員前來并撥砲船多號沿江停泊以備調遣並令鎭江府楊太守親提是案一干人細心研訊刻已多日據云蘇省另有委員到鎭帮同會審至前調之兵均已撤遣回去惟留鎭江營兵八十名在監外圍護居民亦安謐如常所有道路謡傳駭人聞聽皆係無稽讕語影響俱無寄語潤州人尙其結伴嬉春同領圌山翠色莫被浮言所悮以致風鶴驚心也 
[粤省官塲紀事]  
　　調署南海縣潘大令泰謙業由茂名縣交缷回省連日趨詣鈴轅聽候傳見聞大令卜吉二月初二日接印視事屬下紳民無不翹首而觀新政也○試用通判王子展别駕奉委釐務局洋務文案差補用縣郭壽農大令奉委釐務局文案兼收支差試用同知孫多璐司馬奉委清理釐局案牘差均各赴轅謝委進局視事○補用縣李大令洪毓現蒙院憲札委會辦省河補抽釐局事務按大令前時曾攝是差今又奉檄重來裕國課而恤商艱當可拭目俟之矣○廣州府理事同知貴司馬璋年富才明政聲卓著兹因染受時疫藥石無靈竟爾仙逝僚友紳民無不同深惋惜至所遺該缺藩憲札委現署潮州府同知璔司馬亮署理遞遺潮州府同知缺札委連州直隸州朱剌名璟署理又德慶州知州缺札委現署花縣事番禺縣惠大令登甲署理原任花縣李大令其雋則飭赴本任云○補用縣郭大令樹榕甫接藩憲劄委釐局文案兼收支差旋又奉到督憲劄委兼辦節轅文案大令才幹優長上游器重於此可見一斑 
[湖上鴛鴦]  
　　初六日下午嘉興府宗太守率同各官往海鹽塘祖迓杭嘉湖道王觀察蓋觀察閲視海塘順道過禾泊舟南湖各官呈遞手版憲舟旋至東門外停泊次日登岸拜客晚間解維回省○東門内金姓家於初二日清晨失火焚去樓房七幢各坊水龍均來灌救直至烟消火滅始分道馳回○秀水縣監有某甲因案管押近忽在押病故禀由宗太守委嘉興縣趙邑尊詣騐果係因病逝世並無别故遂卽收殮發封召領○宗太守連日往王店沈蕩西塘大窰濮院新塍等處稽查門牌嚴拿賭棍輕裝一舸僕僕往來非盡心民事何能如此○永水縣劉邑尊出示曉諭肄業生童擇定本月初十日舉行振秀書院春季謀檇李爲人文藪澤隋珠卞玉自當各獻所長以副賢令尹求賢若謁之意也○廿四番風吹過一半春城士女游興方濃遂於花月良宵賽燈爲樂連日新塍濮院王店各鄉鎭均賽龍燈馬燈寳炬熒熒瓊簫細細所過之處新妝齊鬥空巷爭觀郡城燈會亦復熱閙異常昇平景象於此見之 
[宜昌近事]  
　　献歲以來天氣晴明頗宜人意各處皆興高采烈　赛龍燈鑼鼓喧闐笙簫嘹喨所過之處觀者如雲眞昇平景象也○源頭活水汨汨其來上下輪船易於行駛惟上貨多而下貨少回時未免水脚無多耳某日寳華輪船抵埠有貨六百餘件江通固陵二艦亦銜尾而來力食之流頗形忙碌○美最時洋行懸牌門首略云太古洋行已雇德興輪船往來宜昌漢口擬在漢攬載茶箱俟茶市已闌始得重來宜埠彛陵輪船前次來宜行至半途橦穿一孔現須駛往滬江修理然後再赴宜昌云○無賴青皮早經東湖縣出示訪拿在案近更有女流氓藉端滋事其人各有混名縣宰飭復拿獲數人枷號示衆矣 
[東報雜譯]  
　　日本駐紥朝鮮欽使近藤眞鋤任滿回朝日廷派河北俊弼赴任瓜代已兩月矣本月初旬連由韓京來信悉河北君近罹肺病至十號午後奉旨河北俊弼叙從四位升爲辦理公使詎料本日午前八點鐘時已斃於仁川醫所矣他邦客死人咸惜之○中朝派駐高麗之袁星使世凱屢與韓廷商議干涉之事所商何事外間雖未之知然韓廷俄黨日益鴟張在中國自宜早爲防範其黨蓋卽閔氏一族也○朝鮮自釜山至京城電綫由韓政府設自下京城至仁川係中朝所建目下擬自京城逹元山增設線路由日本技師高宫氏承辦云○日本與朝鮮商議於平安道鐵島通商已歴二載有餘尙無端緒前任駐韓欽使近藤氏向韓廷力請韓土終欲吐仍茹近日佐世保鎭守府警備艦鳥海自鐵島回據云此島通商之事已成由船主海軍少佐品川四方一及欽使舘隨員等人擇定租界并遣海門兵輪船前往保護云○日本外務大臣遺外務省試補人員石井菊次郎赴高麗辦理元山禁止米榖出口事於本月六號抵元山卽調查各種舊案計共四欵第一禁令出時其告示若何寫法第二禁令發布前後元山所出米數幾多第三日本貿易商受虧多少第四禁令發布之前與韓人買賣榖物石數幾何須一一核實查明然後 
 
 

Page 3

 
 
向政府索償大約西四月中方可查畢云○長崎中島建有　聖廟近改由華人經管歴任理事逢釋菜之古無不恪恭將事并延素習漢學之日人向井君照顧一切本月初三日恭逢丁祭之期新任理事張子豫先期傳諭董事謂我　中朝尊重　先師祭禮至周且備此間縱不能如　中國之禮明樂備亦須致敬致誠向者以燒豕代午此次宜用一元大武我捐廉以補董事遵諭先一曰晚在廣東會所演禮演畢後知儀節多誤逐一指示至十一點鐘始散屇期八點鐘開祭至十一點鐘禮畢先祭　崇聖殿由　先師七十三世孫孔厚菴明府行禮并聞擬於夏間選書塾中聰頴子弟十二名教以古樂以備秋祭時歌舞云○杏月初六日二點鐘日皇下令於本月八號舉行停閉議院禮午前十點鐘時兩院議員均穿燕尾服乘車進下阪御門先謁宫内宫吏脱帽握手爲禮旋從豐明殿長廊下入衆議院議員在殿之東側貴族院議員仕殿之西側各投名剌至十一點五分時貴族院副議長東久世向各員曰今日正議長伊藤伯適抱清恙不克趨殿囑僕代爲拜受勅語一切儀典僕唱則諸君和之各議員咸曰諾共進豐明殿廳中設日皇玉座貴族議員排列於左衆議員排列於右有頃内務大臣西鄉伯立班首山田後藤松方青木芳川陵粤　山大山各大臣及德大寺内大臣上方宫内大臣依次自右而進廣瀨内閣書記官恭捧勅語授西鄉伯西卿伯受之卽示衆曰本日奉勅令讀勅語天顔咫尺榮辱攸關敢不謹敬以述之俾諸臣恭聽言畢朗誦曰朕爲貴族院及衆議院各員告朕以本日命帝國議會閉會併嘉奬卿等浦　勵精圖治之勞讀畢東久世伯高唱天皇陛下萬歲衆人同聲致頌東久世伯趨前拜受勅語而退衆亦魚貫而退據云其中禮節蓋仿德意志國舊例也 
[撫憲閲工]  
　　蘇撫憲剛子良中丞來滬閲看吳淞港開濬工程提右營劉叅戎松海防劉司馬上海縣陸邑尊均於昨晨至萬航渡登舟　迓旌麾至虞姬墩謁見撫憲海關道聶觀蔡於清晨排道至英公廨命執事轎役人等退歸另雇馬車至萬航渡乘舟至周太僕廟迎見撫憲一路察看工程至虞姬墩周太僕廟等處再至閘港登舟回蘇聞虞姬墩向西至黄渡業已竣工虞姬墩向東至新閘尙未報竣因此撫憲卽行折回迎迓各官均於下午三點鐘陸續回署先是有提右營大旗吹樂等隊在新閘站隊至此亦各撤回至前報所稱撫憲委蘇州府代爲驗收云云係傳聞之誤也 
[滬城火警]  
　　昨日下午四點二刻時本邑西門内迤北秉吉南里某姓板箱作遺火木花中登時烟霧迷漫火卽冐穿屋頂二十二鋪地甲立卽鳴金報警俄而道轅及沉香閣果育堂輔元堂保安會坎濟社等水龍先後馳至竭力灌救至五點一刻火始漸衰計焚燬樓屋三幢拉毁二椽當火熾時提右營劉叅戎上海縣陸邑尊城守營傅守戎均督率差勇到塲彈壓 
[委員檢騐]  
　　兇犯鄷阿海在上海縣監病斃陸邑尊申請松江府派員相騐已紀報章兹已由恩太守委華亭縣前來檢騐想今日當可抵申矣 
[賭徒絶迹]  
　　上海縣陸邑尊密拿虹口賭徒前報已紀其詳兹悉英廨讞員蔡太守復飭差趙金並知照麥捕頭派中西包探巡捕再往查拿該賭犯等均已匿跡消聲遂將大小賭棚盡行拆毁但願死灰永不復然此則地方之幸也 
[拘獲逃犯]  
　　昨日下午上海縣捕役某甲途遇姚卿生手持脚鐐二副形跡可疑盤問支吾押解到縣始稱安徽人在天津縣監中偕同黨二人逸出現在二人已不知去向陸邑尊飭押候解訊 
[邑尊勘盜]  
　　上海縣西北鄉諸翟鎭振泰染坊被盜一事已紀報章前日下午四點二刻時邑尊親臨勘騐地保曹生章爲之前導察閲一周見並無門櫃損壞情迹隨陞座研訊事主趙秋坡訴稱本月初十晚有盜黨十餘人各以火炬頂諸其首掮去大門蜂擁而入刦去諸客委染之布四百餘胥務求嚴緝邑尊以所供殊不近　難保非别有事故姑諭候飭捕嚴緝旋命駕至黄渡迎迓撫憲節麾 
[報請騐屍]  
　　二十七保十圖地保蔣順偕陳薛氏投上海縣報稱該氏之夫陳山柳於本月初三日與同鄉人余開太口角爭毆旋卽臥病延至十四日而斃該氏堅稱被余毆傷身死爲此按案報請臨騐時適陸邑尊因公出署未回由值日差看管候示 
[英界公堂瑣案]  
　　包探顧阿六稱去冬北京輪船買辦袁嘉堂在碼頭雇坐顧長發東洋東遺下洋銀二十二元查無着落兹已查明將顧長發拘獲究問洋銀何在據言當時回至陳盧氏所開車寓内被該氏取用七元夥計秦阿三用洋四元尚存十一元在西門外鄉間搭盖草棚一間及詢該氏秦阿三言語支吾惟稱情願措繳至袁嘉堂因患疾病已回紹興不能投案顧長發供認前情並稱容將草棚出售償還洋十一元該氏及秦阿三同稱現已湊洋十一元呈堂蔡太守謂該氏及秦阿三旣已繳洋從寛開釋顧長發交保變賣草棚將洋交案所有已呈案之十一元暫存捕房以待失主具領○兆豐洋行管事姜桂生稱洋東有車裝載花盆等件被王恭瑞之馬車碰撞致碎花盆駕車之驢受驚而逸後雖尋回已費洋一元錢四百文其車亦須修理馬夫王恭瑞拉韁之客張叔賢均送案請究麥捕頭稱張不諳拉韁王恭瑞何以並不阻止致擾禍端王恭瑞供張叔賢向善拉韁故不阻止斷不料此次擾事張叔賢供本邑人現在高昌廟製造局砲廠中爲工匠駕車出遊偶然碰撞垷在出貲修車賠物施似蘭上堂稱在麥邊洋行爲副帳房與張叔賢有戚誼願保伊出外料理蔡太守俯准所請同張出外料理○前報紀信通洋行控恒源號主周書年定買顔料延不付銀出貨由蔡太守會同德國福繙譯訊供兩造各執一詞太守着各邀公正商人秉公核議等情兹悉周書年所開實係恒德號昨晨周投案聲稱現邀律師威金生與議何如太守謂前諭各邀公道商人秉公核議非延律師辨論也斥退○吕雲亭稱小的係蘇州人曾將女素貞過寄與陸天喜女年已及笄陸欲帶往天津其意叵測小的情急控案奉斷將女給小的領回無如女自回家後行事不勤不能訓誨我妻略施夏楚女又至陸天喜家藏匿尋見之下交捕送案其女素貞年已十六脉脉不語陸天喜及女陸葉氏同供素貞至我家借衣服天色已晚不肯回去再四促令歸家女堅欲止宿一宵遂聽之次晨吕雲亭忿然入室打壞塞板毁去板門又被交捕請問素貞是否我等誘匿而顧懷恨若此是何居心問素貞曰爾有親生父母何以不願長依膝下反至寄父家素貞仍無一語太守遂謂吕雲亭曰爾女年已長成爾應爲之擇婿毋使有摽梅之怨吕雲亭稱釋婿非不可得惟須門當户對者方可倚靠終身太守又向素貞申斥一番令隨吕雲亭回家并諭陸天喜陸葉氏不得再留素貞具結開釋○天仙戲園給人劉永生　劉三前因持刀逞凶蔡太守飭令解回天津不准再來滬上昨據包探陳阿友稱劉三押下致遠倫船北上現到大沽卽乘原船回滬昨日相遇問伊如何又來支吾以對問行李何在稱在法界客棧及同往不能指實今特送案劉供小的係北京人因邀伶人汪桂芬來滬不能再回北京滬上又不許存身小的家有老母難以度日尚乞施恩容央妥保不再擾禍捕頭稱劉三兇横異常現經遞解豈容再來滬上祭太守判笞劉二百板押候備文遞籍○江西人劉和尙行竊妓女張小紅等金釧銀飾解案後判劉和尚發捕房管押二年期滿笞責二百板已詳前報昨據西捕稱押同劉和尚等做工劉練忽然中斷恐係有心扭斷爲此送案請究斷練呈騐劉和尚供不敢圖逸此柬本已損壞以致中斷太守騐得鐵練似有原損形跡判將劉和尚仍照原斷笞責交捕房管押　包探何瑞福稱宋阿二寄跡劉仁興客棧行竊棧主衣服水烟銀洋八元寄與錢阿鶴處昨往起贓尚少洋四元八角被錢用去今特解案劉仁興申訴前情請領贓物宋阿二供認行竊贓存錢阿鶴處錢阿鶴供與宋爲友由宋暫寄衣物借用銀洋四元八角實不知是竊贓蔡太守判宋阿四管押二十一天贓父劉仁興領去錢阿鶴還 
 
 

Page 4

 
 
洋四元八角從寛開釋○華捕稱昨見劉長來肩荷西式洋槍一桿違章請究洋槍呈堂劉長來供引　港人舊洋槍一桿係鄰居周翠濤之孫兒囑我代售蔡太守飭將劉長來及洋槍移送上海縣以便傳周姓究問再行發落 
[法界公堂瑣案]  
　　小流氓張德福持泥佛哄剥寗波幼孩貝阿喬之衣服經貝之母舅吳長茂扭送法公廨葛同轉着將張德福押候提到黨羽吳阿金周阿狗等到案再訊此已詳前報者也昨晨據王郁孫三包探將吳阿金周阿狗等提案禀稱先在某戲館中將吳拘獲繼由吳之親戚某甲同往周家將周阿狗指拿今請究辦同轉命將張德福提案詰曰爾等之人於初九日下午五點鐘時同在法界寳德里中所爲何事張稱小的是日在家洗蘿舊後至寳德里口與吳鏡湖等在小茶舘啜茗同轉問吳周曰爾等曾否與張同伴剥取貝阿喬衣服供稱小的家住英租界父親本開烟店我等兩人合做山芋生意是日湊集資本向水果行購得山芋在茶舘中分派各自上街求售剥衣之事槪不干涉同轉問張德福曰爾將衣服藏在何處張供確被誣指問爾在茶館中共有幾人答稱小的見吳周二人啜茗因卽入坐共啜未幾與幼孩順香等同山遊戲適吳長茂至將我拘案同轉謂不用刑諒不肯招商之代理繙譯業國麟君判張德福先責手心二百下待拱出實情再行核究吳鏡湖周阿狗一併管押候究○包探禀李東南胡阿寳陸阿桂等三人屢在租界中行竊物件日前在卜鄰里經租帳房穴壁而入行竊張和弟俞金和二人衣服并錫事件一副持往質庫爲小的所見拘獲人贓盤問之下知有餘黨卽帶李胡二賊同往公興小客寓内將陸阿根及開客庽之章東發一併提案請究並將三人所竊衣服一併吊贓到案旋據張和弟俞金和及慶記衣庄夥李子卿長順木器店主劉永安等投案禀稱屢次失竊今知包探將竊贓拘獲查到原贓爲此開單投案具領同轉卽將吊到之寗綢皮袍馬蹄袖灰鼠女袄大八件銀表等物給視無訛卽令各失主具領復問李胡陸三人曰誰人穴壁誰人起意行竊除破案之外共竊多少人家李供父親李小悠冋在兵輪爲火夫現住英界六馬路母住卜鄰里與張和弟等爲鄰小的爲侍者因失業已久衣食不繼致爲穿窬技倆屢次犯竊均由小的挖洞入内胡陸兩人不過在外探望因人成事而已同轉問胡陸曰爾等向爲何業與李同竊幾次胡供與李素來認識正月初九日李誘我出外游玩不知伊曾犯竊案初十日同往南翔又到嘉定尋到我之親串陸阿桂同回滬瀆終日逍遥囊資已罄只得將衣服典押尚患不敷只得行竊日前李又在卜鄰里竊得錫事件經包探拘案陸供小的家在嘉定胡阿寳同李至家誘我到申初不知其犯竊同轉問開客寓之章東發曰爾是否慣作此項生意章供小的被李竊去夾被一條今又吊獲原贓謂窩留賊贓本干咎戾着押候查明實在再行核辦李押候先責三百板胡陸各責二百板以儆○李金榮偷竊松板四塊經巡捕解案判掌責四十下以儆○挑糞夫張三福偕弟三壽及管三泉管蘭亭張阿寳徐阿堂韓老海陳渭中陳長生周文龍趙福福于錫榮姚錫官談晉卿石安甫張和尙嚴林實等十七人同至公廨投遞禀詞控稱清潔局頭目徐給環積欠挑糞力洋三百四十餘元屢索不還求恩追究同轉命包探將徐傳案詰問爲何不付力洋徐稱進出帳目均由司帳人朱春林經手未知因何不付須傳朱到案方可明白同轉謂爾爲頭目不得置身事外着交保限三天料理禀覆兩造遵諭而退○包探王榮培禀周涌人吳阿弟手持呢風帽兩隻羽毛單馬褂一件生絲長衫一件白洋布孝衣一件深夜行經租界因情節可疑拘案請究吳稱向在周浦開設花米鋪嗣因運蹇時乖失業流落向同業天茂米鋪朱祺榮處借得衣服並非行竊同轉謂夏令衣服此時用不着必非借來其爲行竊無疑着押候比究○通事稱粤人陳阿發夜間持木鐘一架東張西望情有可疑拘案請究陳供鐘係已物問爾家住何處家中尙有何人供稱現住英界家鷄并有兄名信大阿請訪問同轉着押候查明再核○通事稱王鬍子因窩留竊贓經英公廨提去訊據王仁金供尙有餘贓在王鬍子處故將王鬍子送歸法廨辦理庭據失三江正錫投案禀稱去年十二月廿八日王仁金由屋頂縋下竊去衣服三十餘件今在英公廨吊到原贓十餘件淍少衣物甚多當奉蔡大老爺將此案送憲案求請究追王鬍子稱悮代王仁金典押衣服一包計洋十二元均被英廨吊去餘贓不知謂旣不肯供着押候比究○通事稱扛夫張阿三因扛貨碰傷某甲頭顱已將甲送往醫院約日可愈今將張阿三送案請究同轉着將張管押候甲傷愈再核○通事稱失業水手顧阿金張香泉辛興華俞阿瑞陳阿福等五人前晚手持鐵尺木棍在新街上向某流氓尋衅當將流氓之目打傷經三十號華捕瞭見卽欲拘拿恐寡不敵衆卽吹號呌各捕聞聲齊集因得拘獲數人受傷人不能到案同轉問顧等曰爾與該流氓有何仇隙膽敢持械行兇顧供小的於前禮拜二行至新街與該流氓撞碰當被毆打禮拜六我與張辛等三人同往遊玩又遭流氓等七八人持械亂毆因在夜間看不分明伊自已悮打受傷不干我等之事問鐵尺木棍係誰人之物供稱鐵尺向矮人手中奪下木相向穿長衫人手中奪下謂爾等深夜在新街滋閙實屬可惡陳阿福供與顧爲友聞伊闖禍拘押捕房特往探視又被西捕拘押俞阿瑞供與顧等素不認識向在下海浦爲木匠是晚無事至新街游玩見顧等被巡捕結辫扭送小的在後跟隨悮被拘押求恩開釋同轉詰問無訛當將俞開釋顧等四人押候俟受傷人到案再質 
[江督轅門抄]  
　　二月初七日知縣徐士英禀知派寗差委請補崇明縣黄傳祁謝准補飭知○初八日江蘇試用道方燕昭由揚起服回寗王彦徵銷軍械所提調卽辭赴海門厘局差○初九日歐陽蘇由揚來叩謝委湖北宜昌加抽川鹽厘總局差○初十日安徽候補道潘汝杰禀謝奉委湖口掣驗差内閣中書范德權謝委會辦鹽志局差○十一日候選縣丞陳宗道辭回蘇○十二日廣西候補道倪懋禮會辦江西督銷局差同知曹榮黻厘捐提調差慶錫壬督院校對差均謝委候補道鄧請假三天○十三日同知曹榮黻到厘捐提調差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖垣試事]  
　　　學憲錢犀菴大宗師擇吉本月十三日在太平府起節約十七日方抵安慶省院懷寍縣吳松午明府預期飭差恊保在東門外搭盖埠頭鋪張一切○安慶府六邑生童聞學憲將於日内按臨無不料理行裝紛紛來省擔簦負笈絡繹於途○貢院爲掄才之地塵封蛛網殊不足以壯觀瞻懷寍縣因飭匠修師一新以便文宗駐節　塗丹艧煥然改觀矣 
[邗上官塲紀事]  
　　初四日鹽城縣祥大令南掣楊司馬均到揚初五日運憲江都轉攬揆之辰印委宦商均往祝嘏○初六日調委永豐壩鄭分轉震禀知赴任鄭分轉德璇禀赴金石兩塲稽收朱鹺尹之楨委解蘇州餉初七日吳鹺尹用中禀知赴武障河卡初八日南製楊司馬泰壩鄭分轉均禀知回署鹽捕營曾都戎赴下河一帶巡哨餘東塲孫鹺尹豐利塲陳鹺尹均到楊公幹 
[申謝鉅欵]  
　　盖聞度量寛洪秦越無殊肢體善　恢廓遐邇咸沐思膏敝堂開辦集福捐碩荷蒙遠近諸君子慷慨解囊源源而至俾施醫給藥養老等藉以接濟感佩無旣昨又荷蒙高易公舘陳仲譜君交來横濱蘇仁章大善士捐助銀一百兩曾卓軒大善士捐助洋十元抵領之下仰見樂善好施遠無弗屇而修德獲報劵定可操所望人人如是則善舉當必振興庶幾滴滴歸公斯焭民不難倚賴肅此鳴謝並請德安再第二次清單一併開陳並祈鑒察○揚州湖南會舘馮灼孝助十元譚鏡湖金厚齋合六元潯陽湖山居士四元六角太倉亨記四元無名氏杏園居士合四元高三成齋横雲生合助三元陳肅蜂王榮昌沈貽厚霍去病無名氏徐柳亭各二元廣勤堂平安氏不書名各二元槐蔭書屋級蘭軒主人各一元不書名安懷二元未書名廣勤堂求安氏槐蔭書屋各一元厭原山樵無名氏鄧晋昌林春堂章杭城潘公舘漢口無名氏頣壽堂無各氏無名氏百勉氏醉石廬潤記恭壽堂各一元叶奉伯西眉叔瑜合助一元三和源樂善堂合一元公信洋行帳房一元又銅洋二元福詠寳一元恆泰銅洋四元趙永泰銅洋三元不累人不留名各銅洋一元不留名寳儉堂不留名各對開一元有心人四角陳衍桐二角未守兩齋一角盛廷芳銅洋一元汪鴻壽無名氏各錢三百六十文正月廿九起二月十一止共收銀一百兩洋八十四元三角又對開洋三元又銀洋十二元錢七百廿文[  廣益堂司事敬啓]  
　　　王海四馬路文報局内恊賑公所經所蘇省蘇署鄧從善堂　　第七批順直賑欵細户另登清單　○元和縣李明府交來沈國琛翁經募沈居易洋三十元嚴玉記十元毁樹榖十元金履素廿元楊惠山廿元嚴豐玉十元○荆溪縣薛明府經募信裕泰莊五十元蔣蘭溪經手三十元王竹溪經手三十元潘亮之經手三十元潘崔兩善士經手十元吳用之經手廿四元徐申甫湯襄岩馬益甫三君經手廿五元不書名助一元○南匯縣袁明府　曹平銀一百兩○辨理卉牛厘局趙司馬捐募洋一百三十七元又錢四千二百文合計洋四元三角○辦理南渡厘局揭助洋廿三元五角又經募洋三十六元五角辦理辦理蘇城厘局林太守經募曹養拙十元惟勤公廿元東區公十元鳳棲公十元無名氏一元祥茂莊一元吳興會舘廿元七襄公所廿元保康莊四元錢江會舘十四元絲業公所廿元煥文間助曹平銀五十兩思盛堂四元守澤齋四元惠綢吟三元勤業軒三元愚公愛三元得所居三元○辦理江隂厘局郁明座經募不留名志六元不書名十二户各洋一元黄茂盛兩元不書名兩元不書名五角不書名四角王曾蔭一角不書名兩元隱名氏三户各一元陳同裕公正和同順黄三泰甡泰源黄生泰永恆盛章合興錢誠泰王瑞霖生泰和十一户各二元聯陞卞源昌宏源慶陞榮昌蕭生泰邢景泰無名氏袁生泰顧維琳王信昌黄亨泰元盛錢庚行十四户各一元袁永昌葉恆源不書名三户各五角口新恆四元源順三元浙西江巡緝私局劉八元百讓堂張十元無名氏四元頴川堂陳仲毅堂旌直堂三户各二元四知堂楊鳳隻堂兩户各一元耿禹吉沙萬盛江海關宣復興恆隆議義記號六户各兩元吳萬豐公行十元廣豐行三元同泰莊元記華　堂義和行吳勛　無名氏周懋修元盛源泰行程世清張少山吳蘭亭唐清十三户各一元字復堂嚴桂軒章滄生蔣榮芳張公和無名氏六户各一元五角元隆五角袁又周星聚堂沙萬隆楊增順同盛元五户各一元同泰義五角○以上總共計捐洋八百另七元曹平銀一百五十兩申申規元一百六十一兩三錢二分五厘由木埠百川通票號於正月廿二日交到合併聲明 
 
 
 

Page 10

 
 
   
 
