# 1884 - 280 - 4904133

 

Page 1

 
 
[第十七號畵報出售] [  申報舘主人啓]  
　　左侯相以閩事吃緊慷慨請行所謂一息尚存此志不容少懈方之古名臣曾不多讓其出京時醇鄭餞行兵弁鵠立以俟恩遇之隆罕有其四圖之以爲志士勸法酋孤拔　我口岸戕我民人不一而足滬報特詳言之以著其狀使人默識於心以伺便本齋故摹繪之以著其惡使人銜之次骨而當惺兩圖俱編入此次十七號畵報准於二十六日出售後仍附淞隠漫録圖説一則閲者鑒之此布 
[再書基隆淡水軍信後]  
　　觀於今日海防之大勢而知我軍全力宜專注於閩洋而閩洋又當特重臺灣此據法人覬觎之意恫喝之辭而深悉之者也夫法人此舉自去年李伯相蒞滬和議不成初有窺伺中國之心時己得見其蟠倪矣蓋中國自旅顺天津南下粤東海程萬有餘里港口紛歧而地勢實相連屬惟臺灣孤懸海外無所倚傍法以毆西二千里之地兵雖發餉雖足顧以全力搏越南之東京明明見爲有餘者而一再蹶躓所獲石田得不償失矧以全力搏中國萬餘里之海口而猶能自恃其有餘乎近日彼以芭蕉山之休息轉運復以全師經營臺灣但遣一二兵輪游奕閩洋以爲阻截我船之計而其餘中國海口之吃重者若津沽若上海若舟山若閩粤諸埠均似不屑措意者然則法人之意獨在臺灣猶不彰明較著乎夫前次之猝薄基隆彼盖未悉臺灣之兵備何如故先一日攻擊砲臺次被燬次第日率然登岸竟至大敗也因此一敗於是鋭意毁壞閩江之水師乘上海尚在議和之日藉口兩國尚未宣戰援保護商民之例而駛其兵輪以入馬尾并基隆一勝一負之役亦復逞其詭譎視若無事至有請劉省三爵帥登船叙語之説盖必如是而後其大用兵船可於數日之内逐漸駛入以行其壞我水師之密計也其所以欲壞我水師者知我各省守口之船不歸一人統馭各分畛域難於遣調而所慮惟閩洋兵輪可以赴救臺灣自登岸被創之後己知省三爵帥於砲臺裏面各要隘之虚業經布置完密難以逞志倘閩江又發援兵船泊口門與岸上夾擊則基隆之兩三法船勢成虀紛而潰敗之兵竟無後路故不得不行此絶計也馬尾既戰華船消滅所存二艘何足濤用法人始無慮矣旨後而闡出長門華軍固無阻留截毁之策灣泊芭蕉山華軍又不明調集圍攻之計而軍火糧煤他國餉遺淢奸接濟越兩旬餘而華官又不能禁絶法人乃自忖度此時而不壹意臺灣竭力攻取尚待何時乎前日粤洋有船經過芭蕉山見法兵船之駐其處者不過兩三艘餘則不知何往又從閩中探來消息言芭蕉山之法船均向南開駛鄙人聞之暗揣法人必復有事於臺灣日來果傅淡水基隆開戰之信噫此法人之早爲定計者也第以信之來滬大半述自西人或者所稱華軍敗狀尚屬得自法入張揚之語未必若是情形耳今如此信則西人自淡水發厦門轉行靈致上灣者玩意索解可决知其事非子虚故前日即刊發單張以供懸望軍書者之先覽　所述勝負情狀不如前者之甚基隆砲臺先被擊破月餘以來雖加修葺竊恐鬆　如故且前此擊洞法船未受大損説者己謂基隆臺上之砲本來質小力弱故以法之鐡甲當之毫無所畏然則此次法船在口炮亦不能禦之乘勢上岸進踞良峽理或宜然幸省帥早有戚備悉力抵敵法果敗衂耳至淡水以砲臺被攻法兵勢猛華軍不支而退又歴數點鐘始悉毁壤死傷尚不甚多雖則法人獲勝而此信發時法兵未曾登岸信中並無故爲張大之語可知其確也即如前日所傅謂基隆淡水兩處均被法人佔踞或者發信之後法旋上岸然勝負無常日内劉爵帥或有奇謀勝算擊退法人抑聚而殲旃要未可知蓋中國炮臺不足以當法船之巨砲臺上之砲力不及遠又少善放之人此固各海口十九通病故治海防者不能專恃砲臺當於敵既登岸之後殷法以制其死命省帥初次之捷即申於此試觀淡水砲臺放砲法船回擊後以法砲彈密如雨始不能支可見臺上本無第一等之砲與第一等放砲之人弱不摧堅遠不中敵緊噐械之良　不齊非戰之不力也以是言之此信之來尚不得謂華軍竟敗也但鄙人所不解者臺本屬閩固爲閩之門户而其孤懸之勢實法人所視爲藉手之處而中國最重之關繫也如謂現辦防務可以各省各辦則屬閩者自必閩爲之援而無如一船之無有何耶朝廷派撥大員統兵固守雖一人有一人之責備然謂臺勢如此岌岌而目前晏然無事之各口可如秦越之相視而不相恤也此豈命將出師之本意哉然至於屢有見端而始有人　及焉噫嘻晚矣 
[京電照登]  
　　昨昨十下鐘接得在京及人專發電音至本舘云二十一日本報所登新簡日本欽使徐承祖係福建候補道員又云張幼樵欽憲特叅打伏不力妄禀邀功之游擊楊金保己於二十四日奉上諭革職永不叙用矣合亟録以鑿諸君子先覩爲快之心 
[臺軍得勝]  
　　昨據官塲傅述前夜得秀福州來電稱探得台灣官軍設計截殺法兵數百名奪獲洋鎗千餘桿法人恐敗耗宣楊竟雇人在海内將電線割斷以致大東大北兩電報公司所有至香港厦門越南之海綫一律中斷現惟大東綫纔經修好然厦門電報仍不能通也○又昨晚接得金陵訪事人來函云該處得有確信法人於十四日盤踞基隆後翌日劉省三爵帥即率同章曹兩軍門激勵將士奮力往攻鏖戰兩日一夜之久至十七日法人勢不能支倉皇退去爵帥遂將基隆收復法船十六艘全行駛赴馬船澳臺境己無法人蹤跡矣○昨又有友人自台北回申述悉基隆淡水交戰情形甚詳據云本月十三十四兩日基隆陸續到有法艦十一艘與華軍互相攻擊砲彈如兩嗣華軍稍退法即登岸約有二千餘人一半分據煤礦一半駐紥山頭十七日經劉爵帥親督各軍分五路而進法人力不能支盡退下船計斬斃法人五百餘名奪得軍械無數華軍約傷二百餘人同日淡水口亦有法艦六艘攻犯炮台放砲約有八百餘響擊毁洋樓民房不少劉爵帥新築山上砲台全未損壞淡水口早己堵塞法人未敢登岸此十三日至十七日交戰之實在情形也○昨晚又有友人自厦門來申述及本月十三四日法兵在基隆登岸我兵與之接仗約傷二十餘名劉爵帥退保淡水至十七夜我軍乘風利之時五路兠勦殺斃法兵五百餘名落水淹斃者不計其數投誠者數百名奪獲大砲八尊火鎗三千桿我軍受傷者約六十名此時專盼援兵一至更可乘勝窮追至軍械儘足使用無須别處接濟云按法人自突出長門之後養息一月有餘復向台灣撲犯愍不畏死志在必得豈知劉爵帥謀勇兼優士卒用命蜺旌所指强敵望而披靡非次鏖戰較久法兵痛深創鉅自必更甚於前從此大將威名昭布中外法人定當望旌旗而却步矣 
 
 

Page 2

 
 
[軍械進呈]  
　　天津四人來信云華軍前在諒山戰勝所有奪獲軍械及法將身穿之幾道頭金邊均由彭宫保備文解往天津經李傅相騐過後復加委差弁解至京師云 
[甌案紀餘]  
　　甌郡鬧教一案昨己詳哉言之兹又得該處來書列叙事前肇衅之由及不事後零星瑣語用侢録登以供閲報諸君青覽據稱肇事前數日有稱溪人適患耳症行至教堂前將所貼告示撕下一角以拭血膿當被教中人所見扭送糧廳朱貳尹轉送縣中笞責管押放火之夕衆民爲之報仇雪忿擁至貳尹公館亦欲縱火焚燒正在擾攘之時適張邑尊帶勇馳至始各斂手然貳尹闔家己受驚不淺矣是夜文武各官齊出彈壓無如人山人海棼若亂絲邑尊遂將各教士保護回署以免性命之虞各處教堂無暇督人灌息放火之人绵係赤手空拳並未持有器械事後拿住數人供稱　隨聲阿附之流並非起意焚堂及搗毁城門正犯惟内有幾名在海關擕取物件一名以石塊擎碎洋鐡箱而己次日花園巷焚賸之軒屋數楹亦被衆民拆毁地板下搜出木箱數具其中盡是紙貨所可異者五六處一齊起火而前後左右貼憐房屋並無寸木延燒殊屬令人不解至此事如何結局刻尚未有端倪姑俟日後再行録人 
[温郡考信]  
　　聞浙江劉學憲於本月初十日行抵處州定期二十六日起馬按臨温郡云 
[日本巨灾]  
　　日本巨風爲患本館己從西報略譯數言兹得該國友人函告其詳云本月十五日黎明時候東京地方大雨傾盆至八點鐘時地又大震疾風暴雨勢如倒瀉銀河風從東南來飛疾如流矢至午後復轉正東風力愈猛拔去喬松數株良房傾圮者不可勝計祝融氏更與封家姨通同一氣火毬火箭到處飛揚號哭之聲耳不忍聽事笔查悉被風吹倒民房七百餘户損壞二千餘家失火者九處吹倒望火鐘樓數座海濤泛濫平地水深數尺浸没大街十餘條被災之民扶老携幼避上高原風吹倒地者不絶於途被屋壓死及受傷者數百名深川品川等處船舶吹覆及吹上山者比比皆是尚未查明死亡若干人大約爲數不少且竟有身坐安車吹入河中溺死及慌忙被碰死傷者時電線皆不能通輪路冲壞火車亦爲停行地方官派官四出查點酌議賑恤並派巡捕看守破屋土人言此次飛廉爲禍實三十年來所未有云 
[東瀛近事]  
　　前由中國託大坂造弊局定鑄洋銀若干萬元現在急於需用故將己經造成者提先運解至華云○日報譯西報云法國海軍鄉派拉知羅等數輪船運載兵士軍械糧食前往越南東京其兵係第十五十六兩隊計一千一百名又部師納船現裝野炮二門陸砲八十門砲兵一百六十名軍爲八十頭海軍一小隊會同陸軍一齊動身業己展輪東向矣○西歴九月二十三日茨木縣民騷動地方官派員彈壓置若岡聞所派之員竟被亂民戕殺其因何肇釁刻尚未得其詳○聞八月十九日法國駐德公使邀請中國駐法李丹崖欽使前赴伯靈京城央德相俾思麥出爲調停俾得仍歸和好云○日廷因中法事起特命樺山海重省侍郎同仁禮水師提督赴西海道察看沿海各要隘以備鞏固海防云○朝鮮漢城巨商郭永寍與日本對州人岩本嘉助倡議設一公司專販朝鮮海陸物産等貨至日本鎖售并就大坂東京兩處分設庄口其招牌爲朝鮮物産公司目下己有成議不日開張矣○日本各監人犯多至五萬餘名近大坂府各囚處决兩次共三千八百八十五名口噫淫刑以遑豈中厚慈祥之道哉 
[蕪湖雜事]  
　　記名提督陳軍門由立欠隸鮑爵帥麾下刻由蕪湖乘輪往江西招募舊部十營赴演助勦老成宿將慨慷從軍掃盡邊氛直指顧間事耳紅旗報捷企而望之○本月初五日新授浙閩總督楊石泉制帥憲節過蕪隨帶兵輪十二艘載兵四萬餘名憲駕在江于小駐一時許各官咸呈遞手版請安沿江砲艇均排隊升炮恭迓行旌云○樂小若觀察己於前日進署衣履素樸行李無多各官親詣叩賀觀察一概謝絶持躬節儉眞古之名臣歟○節届中秋星月皎潔紅男緑女咸掎裳聨袂至文廟荷花池邊憑闌笑語玩賞清光弦索徃簫時流幽韻豪華子弟更紥成各式燈球火樹銀花恍若城開不夜衣香鬢影霧沛雲蒸若不知海國征人正喋血於洪濤巨浪中者苦樂不齊竟如是哉嘻 
[九江瑣語]  
　　鎭武軍營弁某甲與九江爲匠店某乙爲莫逆交而乙實涎甲之財及甲往省垣謀事乙怏怏若有所失日前甲奉營官差往湖口縣路過九江仍止於乙之篾店乙具酒饌叙寒喧暗與店夥某丁謀將乘其醉而殺之及甲滅燈就臥乙與夥即揪甲髮辫发刃割其頸幸甲孔武有力雙手一揮乙己踣地即偕店夥登樓擁被靜臥甲喊救命隣里咸起以火燭之甲滿面流血地保即將乙與店夥捆住次日進城報穀金邑尊帶同差仵騐看甲知所傷尚輕隨供實因酒醉心亂以刀自刎與店主夥毫不干涉邑尊再三研訊甲總矢口不移隨飭具自刎切結銷案甲之度量遠矣哉○城内趙家花園飭某氏婦與營勇甲乙兩入私十三日定更後甲乙妬姦起釁乙被甲毆斃經地保報案金邑鄭隨即詣騐云○九江關道洪觀察以道庫係重地特商之朱鎭軍撥營兵兩哨在轅門左右紥營俾日夕守衛是亦防之於微也○江防吃緊各口岸不無宵小藏匿是以金邑尊與保甲局委員日内帶同地保勇丁按户編查門册有奉教者亦須於册内及門牌載明云 
[袁江雜録]  
　　山東撫標親軍護衛毅軍中左右等營由江淮一帶招募成軍奉調過境於初十十二等日陸續從浦拔隊前赴登州沿海防次其勇丁皆係湘淮産雄强精壯大有同仇敵愾之風云○淮安府試定於本月二十八日取齊九月初二日開考刻己行文各屬矣○楊石帥交卸後員弁書吏皆營求寄獎石帥重違其意俯允所求得札付者約有數十人翠羽飄揚舉欣欣然臨風色　云○四鄉秋成既好薪蒸之類亦漸從廉計陳柴每担三百六十文新柴每担二百八十文雜草等與新柴一律云○今歲齊豫江皖各省均稱豐稔江甯各憲遂議停止粥賑以省度支己通飭各府縣遍傅里正責令家喻户曉並出示通衢俾鄉農暨奸猾之徒免致空勞跋涉云○某甲家號小康頗有和疇之癖雖妻孥亦不准私一文錢人以守財奴嘲之弗恤也初六日傍晚出門過肆迨歸檢視手巾包己杳如黃鶴急循途找尋則蹤影全無斷難望珠還合浦矣計包中有某姓抵押官契二紙錢帖二十千當票借劵各數張約共值錢百貫現各處粘帖招帖筍能原璧歸趙願謝青蚨二十千云○　藥厘捐邇因偷漏甚多致收數寥寥無幾日前某舗在京口買得洋土二十包携帶至淮雇一小轎携土端坐其中偶被洋藥局巡丁偵知遂將人貨扣留該舗得信後挽人竭力經營始照十倍科罰然所費己數百千矣爲小失大其某舗之謂歟○初六夜　更四下大源巷某姓烟館忽有刃傷烟客一事先是該烟館與某甲締姻宜爾室家己十更裘葛矣女之母售紫鴉膏餬口女依依萲蔭不免愛野鶩而鄙家雞視甲爲眼中釘商之所私布店主乙乙爲調虎離山之計貸甲錢數十貫勸其躍馬從戎甲去乙夜去明來益形放肆是夜甲適歸驀見乙遂憤火中燒出不備拔刀剸其腹傷及股際數處隨詣縣投首邑尊訊騐得情以傷尚無妨飭甲取保歸家調養再行核辦語云姦近殺信然○護理漕督王芍農觀察交卸時即奉漕憲咨商督撫兩憲着仍回淮揚海道本任觀察爰於十二日申時即行接篆云 
[京友述聞]  
　　聞日前津海關道盛杏蓀觀察拜會法國駐津領事林春請將寓直法人若干名口開一細單領事答以日前本領事欲與貴道商議某事貴道稱與本領事己無辦公之權今貴道欲將寓直法人開置呈報亦公事也本領事實不敢預聞觀察掃興而回復往詢俄國領 
 
 

Page 3

 
 
事亦關約其詞不肯直告謂須問駐京公使或法國在京之大神甫云彼法人之蹤跡詭秘竟如此哉○本月十二日午後前門外西城根萬緣庵西首某姓桐油作坊熬油失愼桐油三大鍋全行燃着炎威上熾頃刻通紅幸坊中夥伴甚多其地又近官廳經兵役相助爲理汲水灌澆祝融氏始霽威而返尚未延及房間云○珠寳市鼎華首飾店關設以來歷有年所掌櫃李菊生謹小愼微素無遺行月初突來刑部差役數名將李鎖帶而去李當時茫無頭緒既至始知有盜竊工部火藥局硫磺之犯獲案後挾怨誣扳聞數日來李己疉受官刑羈押在獄矣所謂閉門家中坐禍從天上來者其斯之謂歟 
[打鴨驚鴛]  
　　吴門畵舫有所謂逆水船者向均泊於渡僧橋下塘其岸上住家則在鴨蛋會舘楊安浜一帶此等妓船專靠秦晋大腹賈與燈船快船清濁逈别蓋燈快船肴饌精潔醜應婉順一二船娘於把槳之暇不過遞巾送茶而己至於留髠送客眞箇銷魂眞如海上神山可望而不可即故偶有把臂相謔未免轉遭訶誚兵燹後逆水船久己絶迹近年竭力排塲每雇用岸妓以爲招徠乃自大憲嚴禁以來白堤蕭瑟雲散風流愈覺不　回首日前有沈姓快船爲鹽公堂某客所雇擬向寒碧莊探早桂艙中有三五雛姬艶粧憑眺舟過下津橋適岸上深甲委員查寫門牌小户人家語言嘈雜云我等均係良同無容瑣問如此花船何以若聾若瞽絶不顧問該員羞惱之餘命差喝令停櫂某客不服查視反唇相　遂致將船鎖住旋由某紳向總巡陳公緩頰　懲關釋將就了事後被譚方伯訪聞詳細飭差將沈姓船隻鎖駕進城初四日由方伯親訊初五日委王佐卿明府發落船戶係沈慶壽是日爲鹽公堂所雇有前督銷總辦某之少君及某姓幕友在内不服查視以致肇釁艙内確有出局妓仇如意及本船清倌人二人昨均提集沈慶壽因病未到其妻代質掌頰四十兩清倌人與仇如意均蒙發回改業其大小船兩隻除船内衣物唯其領取船均變價充公似此辦理尚屬格外寛恕聞該船戶託人求之某明府向方伯再三解釋始得從輕發放至肇事之二人早已遁迹兹亦不加深究而陳總巡未識能免置議否 
[吳淞紀事]  
　　前晚有輪船營務處投遞公文之小火輪駛至高橋港面天黑霧重誤撞某輪船上小輪船洞穿一穴水卽汨汨而來頃刻沈下船上諸人均經附近之小舟救起不致殞命亦云幸矣刻擬將沈下之小輪船設法撈起至該處所泊輪船共有三號一名老克一名賽姆生一名福格林所撞何船容俟探明再錄○前日下午鈞和兵艦由申駛至淞口在砲台前下綻片時卽啓輪出口開往長江矣○龍驤砲輪於昨日午後出口巡閱至五點鐘始返仍泊張華浜○福安輪船昨晨備回仍泊原處 
[滬濱瑣事]  
　　前報列富順輪船駛入虹口耶松船塢油漆等情兹悉該船業已工竣今日可以出塢矣○美國兵船卑拉司前日進口停泊吳淞之麫粉碼頭○日前三菱公司之某輪船抵埠已經抛錨欲將船頭掉轉覺鍊不敷用卽添放數丈船轉身時其力甚猛將鍊綳斷墮入浦江昨日雇善泅者將鍊撈起復雇碼頭船用斃車盤上載回該公司修理云 
[被誣吞烟]  
　　蘇人某甲拼識寳山縣婦人某氏野鶩情深宛同伉儷又與蘇婦某氏同居英租界三馬路前日寳山婦人言蘇婦與甲有私兩相爭執後蘇婦與甲璋論適在某烟館相遇蘇婦向甲曰我係有夫之婦今遭爾拼婦誣陷設被丈夫聞知恐有性命之虞爾須白我之寃甲謂虛則虛實則實可弗計較蘇婦怒甚竟將盒内洋烟吞之甲始驚駭設法灌救當卽嘔吐適甲之用人某乙到來蘇婦曰皆因乙之饒舌致我如此乙不知有尋死情事大聲曰我何曾饒舌豈可妄指卽批此其頰旁人咸抱不平謂由乙饒舌所致卽向乙問隨各拳脚交下乙遭毆後卽回訴寳山婦曰因爾之事致累我受誣遭毆言畢取洋烟吞下經救無恙兩婦旋各邀娘子軍欲大張旗鼓甲聞之央人向兩造調停并備酒服禮其事遂寢 
[小孩慘斃]  
　　英界西棋盤街龍鳳樓茶館門首設有餅攤前日有水菓店内之七歳男孩向該攤買餅攤夥擬將餅烘煖然後給彼餅爐上適放有瓦罐滿煎熱粥將罐提起時一失手罐墜於地該孩赤身露體粥潑滿身痛極臥地狂呼洎孩之父母聞信奔至舁孩歸家而心口已紅腐不堪醫治無靈移時卽斃當將該夥扭至繫在死孩足上旋經人調處令該夥備棺成殮外再延僧道誦經超度始得釋放說者謂彼此均无妄之災云 
[病斃可憐]  
　　英界正豐街粤人所開小烟館内前日有一衣衫藍縷年約三十餘歳之人至彼吸烟忽血如潮湧倒地身死該館主驚慌無措急知照地保前往察看確係失血而亡訪查滬上一無親屬因卽報明保安善堂該堂復派司事往騐並無另故隨卽備棺成殮發壇標記召認英雄末路魂斷他鄉嗚呼哀哉 
[拆梢訴捕]  
　　前日有寗人葉阿三赴虹口捕房訴船被鮑阿蔡夏華良等拆梢當經捕頭派捕將鮑夏二人拘入捕房詰訊鮑夏同供並無拆梢事實因葉欲圖賴錢文葉供鮑曾向夏言據方阿二向伊說我曾聲言正月間被夏拉至泥城外辱毆圖詐夏聞大怒拉我至第一樓吸烟評理並邀鮑爲見証費去烟茶貲三千餘文當因身畔無錢尚未付出及往詢方則稱並無是語刻因鮑夏二人又來向索酒席費銀五兩故復邀同對質又需茶煙費三德餘文我不肯付致被毆打因卽前來控訴捕頭廉得其情謂鮑夏二人素非善類當卽斥逐並諭葉嗣後伊等再來滋擾往英公廨控究可也 
[掠友勒贖]  
　　南京人吳某向在滬上作玉器生理其妹及女皆掮包至各家兠賣貨物日前二女雇舟至青浦縣地方忽逢盗刼將珠寳玉器及二女一併掠去該盗囑舟人來滬向吳云若要二女珠還須以番餅一千八百枚來贖吳得信大驚現擬設法前往云 
[請釋副役]  
　　前報列營勇滋事一節前晚黎邑尊飭傳二十五保十四圖地保王銀土到案研訊起畔情由該地保供稱小的查訪該處四鄰據稱實因買皮蛋起見爭執互毆現該勇馬寳山傷已平復詎該營官以小的不應據實禀報竟將副役拘押營中求請移咨開釋邑尊問義昌店主王奇堂店夥王觀發各供訴前因邑尊廉得其情飭皆交保准卽函致該營官將副保釋放再行核奪 
[按泥再誌]  
　　蘇州河口用機輪船疏濬一節疉經列報兹悉該處所泊之水巡捕船首尾均有巨錨抛在水底年久深没泥中恐挖泥時有碍機器故於潮落後另雇小工將河底之泥先行掘開以便起錨上岸云 
[求免騐屍]  
　　昨報列枷犯錢子山在押病劇送入仁濟醫館療治等情昨午後錢病故館中當經該館司事人通知法捕房捕頭飭包探至上海縣署報尋相騐屍親聞耗到塲知係病斃因卽向捕頭乞取名片投縣求免矣 
[法界公堂瑣案]  
　　前報列吳阿福朱俞氏王素林因會項轇轕涉訟翁太守着邀會中人到案再核等情昨朱王兩人已將首會陳福亭司証袁志高邀集投案據袁稱此會係吳阿福之妻金珠爲總王素林係金珠名下之散會聞素林欠朱俞氏卽阿巧之洋故將此會作抵太守問 
 
 

Page 4

 
 
會墨上之洋究係何人交來袁稱王素林之項係金珠帶來但司証祇能向會總收錢其名下之散會概不與聞故伊等借疑轇轕實所不知王素林供曾出洋四十五元朱俞氏出洋二十四元太守謂袁既爲司証着出外妥　調處旋據陳福亭稱我係首會刻下會己散去吴阿福名下尚應找出洋六十五元五角吴稱當日收會時會檯上祗見洋二百數十元有某某等均要扣洋不數其數因之散去太守又問袁此事可是會中之事袁稱確在會中太守着袁將兩下之事一體調停禀覆○胡沈氏與唐忠寳因會項扭入捕房翁太守提案訊理該氏供大夫胡阿四業己病故生時開設麵店經友人央其登會每會出洋三元連首會共十二人現末會應歸我收鉅唐不肯交錢爲此求請訊斷唐供首會前曾借住我處現亦己故我係散會並非司証首會之錢何得向我收取胡沈氏稱首會之父己將會錢交出確係唐掯不付下翁太守着唐先將散會十人之錢收到繳案再核唐稱我一人不能向收必須胡沈氏一同前去太守着該氏同去或另倩一人恊收限唐五日内禀覆 
[棉衣助賑]  
　　啓者今蒙歲寒堂大善士勸募加長新大棉衣二千件委敝公所刻期赶做一俟做齊裝包捆籘運解災區山東江西兩省灾黎莫不恩銘挾　敝公所承乏後路感尚同深尚祈各省各埠諸大善士普救生靈源源接濟庶幾裁成共樂不歌無褐之章袵席咸登羣沐解衣之德專此鳴謝並逹懇忱即希公鑒敬請善安　　　　　　　　　　　　　　　上海籌賑公所施善昌拜啓八月二十二日 
[上海籌賑公所施少欽叩謝浙杭萬承志齋堂疉助救疫辟瘟丹]  
　　啓者前蒙寳堂代募救疫辟瘟丹連來四批共收到五千錠當即解赴山東直隸　天三省災區地方交辦賑諸友隨時施送同深感佩前因該處寒熱泄瀉痧氣等症敝公所曾合純陽正氣丸解往散給頗見功效惟有霍亂吐瀉時疫急症得寳堂辟瘟丹服之則立時見效誠起死回生之靈丹也今又承寳堂大執尊接募辟瘟丹一千二百三十九錠足徵大君子心存利濟見義勇爲尤深銘感遽同敝公所正氣丸一併解直江西散放恩同再造登報代謝叩請善安八月十九日 
[瓠落無聊海警沓至此身蒼凉不知所止偶與朱逸卿詞史話舊吟此以遺悶懷]  
　　識君三載亦己久蹤迹頗似天邊雲尋常聚散本無定仰視長空一憶君謝娘嬌小偏多病平子文羣慣詠愁各有蒼茫身世感我揮銀管爾箜篌碧海遺珠那用争原非標徬　虚名評紅品緑重儓語但解花聞詠九卿談兵説劍幾時休滄海難安此横流我願美人無量壽盡消英氣黃梳頭[  赤峰樵隠待删草]  
[浙省撫轅抄]  
　　八月十七日縣丞張聲匏禀銷海運差○十八日候補府經歴彭循堯銷假禀知甯郡厘局委辦海防文案差禀謝 
[蘇省撫轅抄]  
　　二十二日鎭洋縣錢票到並謝飭知調補青浦縣缺易子亨禀銷管解京餉差並引見回省候補縣何芝齡服闋禀到○二十二日候補同知孫鳳鈞禀知奉藩憲委守提常屬蘆課即辭韓錦銷海津局差並謝奉飭前辦北路書巡勞績蒙給予酌委班委署一次府經歴任迺霽江北緝捕回呀從九徐德輝禀知奉藩憲委賓興局徵租差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年八月十七日京報全録]  
　　宫門抄○發抄旨五道○東撫陳奏辦理賑務情形摺○又秦撫恤災黎緣由片○將軍穆奏請免賠短徵税銀摺○大臣桂等奏請飭撥發銀兩片○楚督卞奏請勅部立案片○江撫潘奏察看同知片○帮辦大臣楊奏田用關防片○八月十七日兵部太常寺太僕寺正藍旗值日無引見○福錕等各謝管理處所恩○史念祖謝授雲南按察使恩○英麟假滿請安○志顔前往口外賜奠請訓○兼光請假十日○内務府奏沠致祭黃木神派出齊克森布○召見軍機史念祖○發抄　 
彭祖賢奏請將續宗錢糧之蒲圻令張集慶免議奉旨該部議奏欽此○又興山令黃世崇署沔陽牧奉旨吏部知道欽此○又查明各州縣額馬無缺奉旨兵部知道欽此○升泰奏請撥巴里坤滿營的餉並請飭催各省欠餉奉旨户部議奏欽此○又到烏籌辦吏治屯田操防及近日地言情形奉旨知道了欽此○○革職留任山東巡撫臣陳士杰跪奏爲各屬被水災黎先經散放急賑兹復查明户口辦理普賑以廣皇仁恭摺仰祈聖鑒　　東省黃河南北兩岸本年伏汛漫决及挖决各口經臣飭司道派員查明分别賑撫均先後奏明在案兹據司道詳稱此次被水災南岸爲重北岸次之南岸黃水由歴城齊東入小清河漫溢出槽波及鄒平高苑博興樂安章邱青城蒲台等縣情形禦重不等北岸齊河掘口洩水該縣堤外居民受災者無幾其水直入徒駭河遇堤岸卑薄之處漫溢出槽臨色禹城濟陽商河惠民濵州滄化傍河地面均多波及小有灾傷東河亦有漫溢之處統計各屬被灾地方較上年不過三分之一惟此次被水村莊仍係上年户口連年受災困苦尤深臣當捐銀千兩倡率司道分别捐助散放急賑並有好善紳商集欵自行散放惟急賑散過以後災黎無處營生仍恐流離失所亟應按照上年再放普賑一次經臣札飭司道督同工賑局提調官紳趕緊辦理去後兹據詳稱會同商酌被災輕重不一散放亦當酌分等次最重之區每大口擬散給京錢八百文小口減半次重者量爲減少以示區别當以房屋倒塌水入村莊有爲最重田禾被淹莊房無恙者爲次重其他波及尚可被救之區照例歸入秋災案内議請緩徵錢漕量予體恤秋冬之間應否續賑隨時察看情形再行懇請奏明辦理該司道等督率印委各員詳細確查查明一處即放一處青成印委各員照上年辦法恊同地方公正紳耆親自核實發給並將户口錢數逐一榜示各莊使家喻户曉以隠射朦混之弊據該司道禀報各情前來臣覆加查核尚屬周妥此項銀兩即在上年捐欵存餘及此次新捐項内提用除飭認顚辦杜一俟放竣即將户口用欵據實造報外所有被灾各屬接放普賑緣由理合恭摺具奏伏乞皇太后皇上聖鑒謹奏奉旨己録理○○陳士杰片再七月十七日據濟南府知府福潤轉禀據署齊東縣知縣張鴻鈞禀稱該縣前閏五月十二日蕭家莊决口經該縣陸續查明淹斃大小男婦三十九口業經該縣會同印委各員分别將家屬撫恤因被水家屬零星散居一時難以確查是以禀報稍遲等因前來臣覆查無異理合附片陳明伏乞聖鑒謹奏軍幾大臣奉旨知道了欽此○○福州將軍兼閩海關税務奴才穆圖善跪奏爲閩海關九年分常税短徵銀兩實緣事出有因懇准暫援成案免賠緣由謹恭摺瀝陳仰祈聖鑒事竊照閩海關税課原定正額銀七萬三千五百四十五兩五錢四分七厘盈餘銀十一萬三千兩全年應徵銀一十八萬六千五百四十九兩五錢四分七厘溯自道光二十三年各國通商開徵洋税以來常税被其侵佔道光九十八年經前任將軍臣璧昌會同閩浙總督臣劉韻珂奏准按年在於洋税項下撥補常税銀二萬五千兩之外歴年亦難敷額迨同治四五年閩歲只徵銀七八萬兩疉經英桂文煜等特中整頓逐漸量徵由七八萬增至一十七萬餘兩所短之銀均奉户部議奏援案撥補奴才自六年二月抵任後復加設法嚴切催微核計六七兩年分常税則增至一十八萬五千餘兩其短徵銀兩邀恩寛免着賠至八年分常視徵銀一十八萬六千餘兩計只短徵銀四百餘兩奉部議令賠繳奴才敢不凛遵謹按新章完繳經内務府奏准行知在案其光緒八年十一月十六日起至九年十一月十五日止計一年所徵常税核計短徵額外盈餘銀三千六百六十兩零所有虧短情形業經奴才據實陳奏己在聖明洞鑒之中兹奉户部議奏本届短收税銀雖云事出有因然較之上届實益形其短絀議令全數着賠奴才祗領之下惶悚莫名竊以部議賠繳者在部臣原恐援案撥補各關視爲權宜之計爲久遠之圖難免不相沿虧短然奴才世沐殊恩膺兹重寄當此餉需支絀能多徵一分之銀即多得一分之用何敢不竭圖報稱豈聽各口委員因循報短致負生成所有九年分短徵常税額外盈餘銀三千六百六十兩零實緣事出有因非經徵不力合無仰懇天恩俯准勅部暫行援案免賠之處出自逾格鴻慈奴才尤當竭盡駑騐極力設法别籌整頓惟兾規復原額再求溢解俾得用佐度支斷不敢稍形疏懈自罹愆尤合將閩海關九年分常税短徵銀兩懇准暫援成案免賠緣由謹恭摺瀝陳伏乞皇上聖鑒訓示謹奏軍機大臣奉旨户部議奏欽此○○桂祥等片再查奴才等前因庫倫地方辦事人員過少不敷差遺擬請酌添官兵並請每月由部撥銀三千兩以資開放等因一摺於本年二月初一日具奏奉旨該部議奏單併發欽此嗣經户部議駁惟奴才等前因辦事人員不敷分派曾經奏請由理藩院添派筆帖式六員來庫以資分理各務並請調恊領音得泰等來庫當差均經奉旨發往嗣理藩院議令奴才等先籌用欵再行派往等因伏思奴才等擬請添派人員原爲愼重公務起見若竟遽爾中止誠恐於公事貽悮滋甚奴才等再四籌維萬難措手於閏五月初七日復經奏請由理藩院仍派筆帖式六員來禀差委並請飭部每年撥給銀二萬兩作爲常年經費本年六月初六日接到原摺軍機大臣奉旨該部議奏欽此欽遵在案兹查律帖式松蔭等二員到庫業經兩月恊領音得泰今復隨帶委員官兵十數名該委員等迢迢數千里均係自備資斧轉騎减從而來到庫後川資罄盡幾致懸釜待炊且庫城地處偏隅米珠薪桂勢難令其枵腹從公奴才等目擊艱窘不得己於各商户挪借銀數百兩暫放該員等薪水銀一个月俾資餬口所有奴才等前請由部每年撥給庫倫常年經費銀二萬兩合無仰懇天恩飭部逮爲撥發以資接濟是否有當謹附片具陳伏乞聖鑒訓示謹奏軍機大臣奉旨該部議奏欽此○○卞寳第片再長江水師湖南岳州鎭標荆州營副將管轄江面上自荆州西門外筲箕窪起下至荆河口止計程五百八十里其衙署創建於荆州府城外街路口距筲箕窪僅五百里許距荆河口計長五百餘里如遇川水漲發舟師往返賢有鞭長莫及之勢前經長江水師提督臣李成謀與巡閱長江水師兵部尚書臣彭玉麟再四熟商督飭該管鎭將酌度適中之地爲之移建以期上下呼應較靈隨勘得該營管轄之石首縣屬羊發腦地方適居其中足資迭制擬將該副將衙著由管籌疑購地移建於兹庶幾聲勢聨絡不致顧此失彼幾原駐之街路口汛仍調領哨守備駐紥貴令專管上游江圓實與營政防務均有裨益第事屬因地劇宜並非另改營制請俟事竣再行奏咨立案等因咨商前督臣涂宗瀛核明分别咨行照辦在案兹准該提臣李成謀咨稱移建荆州營副將衙署前據具報完竣當即委員前往查騐實係工堅料實並無草率偷减惟衙署既己改移其各哨隊分防汛地自不能不均匀更調以昭周密現己酌定地叚飭令各哨弁於光緒十年四月初一日一律到防塡札造具各調防汛地清册並取具承修保固騐收各結繪圖貼説咨請奏咨立案聲明此項移建經費係因經閲長江水師兵部尚書臣彭玉麟捐給銀二千兩該提臣捐給銀一千七百兩並未動用公欵邀免造册報銷等因前來臣覆查無異除將送到清册圖結咨送部科查照立案廑會同巡閲長江水師兵部尚書臣彭玉麟湖北巡撫臣彰祖賢署湖南巡撫臣龎際雲長江水師提督臣李成謀附片具陳伏乞聖鑒勅部立案施行謹奏軍機大臣奉旨兵部知道鈔此○○潘霨片再准部咨嗣後追府縣等官無論捐納勞績各項人員應於到省一年後察看考核分别補用等因兹查捐納試用同知洪子　試看一年期滿據潘臬兩司詳請留省照例補用前來臣詳加察看試用同知洪子煃年富才明相應請旨留省照例補用謹會同署兩江總督臣曾國荃附片具奏伏乞聖鑒謹奏軍機大臣奉旨吏部知道欽此○○楊昌濬片再臣現己交卸漕督印務嗣後差報軍情以及移行文件亟應刋刻關心以昭保守兹謹刋就木質關防一顆其文曰欽差帮辦福建軍務漕運總督關防即於光緒十年七月二十日開用除分别咨行查照外理合附片陳明伏乞聖鑒謹奏軍機大臣奉旨知道了欽此 
 
