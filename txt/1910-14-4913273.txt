# 1910 - 14 - 4913273

 

Page 1

 
 
   
 
 

Page 2

 
 
交旨 
[十二月二十五日軍機大臣欽奉]  
諭旨修改法律大臣奏籌辦事宜繕單呈覽一摺着憲政編查館知道欽此 
[十一月二十六日軍機大臣欽奉]  
諭旨御史趙炳麟奏財政學務亟須整頓一摺着會議政務處妥議具奏欽此 
[十一月二十七日軍機大臣欽奉]  
諭旨都察院奏酌擬互選詳細規則繕單呈覽一摺又奏舉行互選需用經費請飭部照數籌撥一片均著依議欽此又奉 
諭旨都察院代奏民政部主事王荃善等呈稱川鹽收票改官弊害甚大等語着該衙門議奏欽此又奉 
諭旨都察院代奏候選訓導之元穉請將東漢趙岐援案從祀文廟呈一件着禮部議奏欽此 
諭說 
[浙江師範學堂衝突風潮感言）續（）醒（]  
吾。今不暇推究此次風潮之敦是孰非。但論因此風潮而各方面所受之損失。師範。堂因此風潮而罷課散。則有害於學生之課業省中大小各學校教員紛紛集議辦法。今日發傳單。明日開大會置本校事務於不顧。則有害於省城各校學生之課業。全省各府。界因此衝突風潮亦相率開會集議調停之策則。有害於全省各府教育之進步。且監督爲一校之主任教。務長爲教員之領袖。教員又爲學生之表率今監督與教務長教員互相衝突。其何以示學生以規範乎至教務長與監督衝突。竟率同學生罷課散學。以壯聲勢我更不知其可矣。又師範學堂爲中小各學堂之母無論職員學生。對於各學堂均負師表之責。今起此無謂之風潮。其何以風示全省學界乎。至師範學堂大起風潮。反恃各校教員。出而調停爲。師範爭勝利。吾尤不知其可矣。而當局者竟興高采烈樂此不疲誠。不知其用意之何在也。匪特如此而己。學界居各界之首。所謂最通達事理者也官紳諸界偶有乖謬之舉動學界自負糾正之責工商諸界。苟有闇昧之行爲學。界又擔指示之任。今操守不嚴躬蹈覆轍。其有何辭以對官紳工商諸界乎。此後遇有地方公益事務。倘又復自詡曰學界。吾誠不得不代爲汗顏矣且。現在社會之輿論。對於學堂本有反對之意。凡辦學者即。使竭力盡心公爾忘私勤愼將事。以求成效之彰彰在人耳目猶恐不能取信於人。今置正當事務於不顧。反演此種種怪劇。以聳人之聽聞吾不知社會之輿論又將何如也。或曰浙江師範學堂之起風潮。己屢見不一見矣初開辦時即有塌屋之風潮。今歳諮議局提議。師範經費時又。有對抗諮議局之風潮。今兹又有監督與教員之衝突。風潮。此後謬種 
 
 
 

Page 3

 
 
流傳。吾知其衝突風潮將層出而不窮也且匪特師範學堂而己。秋間浙江教育總會。開大會時亦起衝突何浙人士之性喜衝突。一至於此也雖然是豈浙省大局之福耶 
吾。觀浙江師範學堂之衝突風潮。而又念及各地學界之現象矣浙江師範之衝突風潮猶其暴露於外人所共見者耳此外各地學界之無形衝突。更不知其幾何而難屈指計也學生與教員衝突教員與監督校長衝突。私立公立學堂與官立學堂衝突鄉鎭學堂與城廂學堂衝突。學堂與勸學所教育會衝突勸學所又與教育會衝突。不問其辦理學堂之進步退步。但見互相衝突而己矣所謂和衷共濟推誠布公共謀教育之發達者。誠渺不可得也余非故爲此苛刻之論以爲一網打盡之計試問各地之學界。何一無此現象我言及此不得不爲我國教育界之前途危矣我。國自興學以来己將十年試問教育之成績何在其有裨於國家社會者果有幾何年来各地學界之現象日趨敗壞當事者不思挽救之方亦己過矣烏可同室操戈而又加之厲哉諸君須知衝突者不祥之事也各種事業。一經衝突必阻礙其進行之速度非特加是而己。且將有毁壞戕賊之禍也雖然我。國衝突之事豈僅學界而己官紳工商諸界均不能免此病他姑不論如粤漢鐵路江西鐵路等屢屢衝突迄今未見成效嗚呼誠不痛也。我國人不除此辦事衝突之惡根性恐國事終無起色之日也用着此篇警告國人 
專電 
[電一）北京（]  
慶邸奉攝政王面諭御前會議關係重要不必推諉 
[電二）北京（]  
軍學院獨立之議因慶邸不以爲然故取銷 
[電三）北京（]  
外務部又提議於西藏先設交涉使司 
[電四）北京（]  
各省民政司巡警道選任章程業由民政部議定不日出奏 
[電五）東京（]  
游日美國圑隊六百五十人今日乘克利非蘭土輪船由横濱起程前往舊金山 
[電六）東京（]  
老斯安日耳舉行萬國飛行器大會各國飛行噐輕氣球皆往試演在會法人波爾漢乘兩翼噐於五十分鐘内飛翔五百尺之高升降輕便操縱自如實爲世界創見之事 
緊要新聞一 
[趙侍御封奏之内容北京]  
　　趙侍御炳麟封奏整頓學務財政一摺己交政務處議奏兹探得原摺内容略謂現行之奏定學堂章程於小學堂學生程度太不相洽殊與教育前途大有關係現在朝廷預備立憲小學堂爲培養人材根本之地現行章程阻礙兒童教育發達之處甚多亟宜修改云云其餘條陳財政事宜如何措詞未詳 
[惲學士封奏留中原因北京]  
　　惲學士毓鼎近上封奏兩件聞第一件以農工商部富籖公債朝廷旣知爲彩票亟宜禁止勿庸試辦等語第二件以德宗景皇帝生邸圍牆多年失修恐一朝坍倒妨害居民云云樞府以富籖公債己奉旨允其試辦只能飭其妥擬細章看其試辦如何再行斟酌斷無收回成命之理至於修葺德宗生邸用欵浩繁一時頗難動工故兩摺皆留中未發 
[四督撫贊成國會北京]  
　　聞軍機處日来陸續接到江督張粤督袁魯撫孫晋撫丁四大臣請代奏要電均係詳陳此次各省議員要求速開國會情形極言民氣發達爲國事轉機之證籲懇賢王主持獨裁勿惑羣言勿失時機以成此空前絶後之偉舉而副先后先帝殷殷望治之遺志云 
[責任内閣將出現北京]  
　　本月二十二日爲政務處會議之期是日諸王大臣均於午後一鐘到班曾議惟澤公未到其會議時間約二小時聞係會議組織責任内閣裁撤吏部兩事當經决議明年春間實行并聞裁撤吏部一事李柳溪學士持之尤力謂各省藩司旣奉旨劃歸度支部管轄巡警道又劃歸民政部將来各司勢必各歸各部吏部之事無多裁撤後尤易就緒云 
[中央新官制將發表北京]  
　　中央新官制草案由李柳溪閣學家駒手定後經資政院大臣覆核業己恭呈御覽聞吏禮兩部有 
 
 

Page 4

 
 
歸併之說不日即可發表故該兩部人員日来甚爲震動 
[鄂路代表謁見徐尚書紀狀北京]  
　　鄂路代表劉心源張伯烈抵京情形迭紀前報二十三日兩代表謁見徐尚書先由劉代表禀白来意尚書極表歡迎詢問鄂省認欵以何人爲最多張君答以劉仁階尚書曰余亦知劉爲資本家此次究認若干張君曰己認四十萬尚書曰此次認欵是否可靠且劉何以只認此數張君曰認欵萬無貽悞且劉君資產千餘萬此次只認四十萬者嗣後將每年遞加以爲持久之計尚書頷之旋謂借欵係張文襄主持己有成議恐繼任者驟難推翻前案且兹事體大須會商外務部方能斷結張君聞命即痛陳鄂路關係之重要並引東省鐵路爲殷鑒言詞極爽利劉公則謂某己以身許路斷不肯稍事依違尚書頗爲動容面許即日會同外部籌商惟力是視不敢有負諸公𤍽心云云兩代表乃退 
劉張兩代表謁見徐尚書時左侍郎汪大爕亦在座不贊一辭惟於張君痛陳鄂路關係時慷慨激昻汪亦變色起敬云 
學部某叅事本湖北人性便佞去年擬借洋欵時某參事約其同黨三人密贊一切并在粤漢鐵路公所每人每　支薪數百金現鄂人公議如拒欵之事無効誓將某叅事及其同黨三人驅逐出籍爲賣路固寵者戒 
郵傳部徐尚書近對鄂路頗有維持之意聞擬將各代表所呈條陳會同外務部梁尚書據實代奏并定期會議辦法 
又聞代表某言湖北此次籌欵辦路人情踴躍浣婦囚徒亦多傾囊相助惟該省學務公所職員劉文卿汪步揚姚汝鉞李鑫宗芾沈明道等均一毛不拔蓋以該省提學使亦主持借欵恐失其歡心云 
[毓厚勿庸留部原因北京]  
　　前郵傳部奏留宗人府理事官毓厚等多員奉旨毓厚著母庸留部兹經探悉原因正月間郵傳部陳璧參案孫文正公覆奏原摺有云毓厚一員據郵傳部開送履歷係溥善之子形迹可疑此該尚書不能逺嫌之故無怪原參謂其互調子姪等語此次郵傳部奏留司員首列毓厚攝政王以毓厚旣屬被參人員若准予留部似此矛盾殊屬不成事體並以徐世昌奏留被參人員亦非朝廷愼重黜陟之道故奉明諭勿庸留部 
[又飭造幣各廠搭鑄一文錢北京]  
　　日前度支部以一文制錢缺乏特擬定開鑄辦法分咨各省旋因各省造幣分廠汽機式樣機力各不相同未便堅執成法强令鼓鑄反滋窒碍爰又咨商各督撫請就機力所及酌量搭鑄並將機力重量及造鑄情形逐日列明詳報惟此項制錢工本不免虧折原案擬將銅元餘利提鑄事關整頓幣政即有虧耗亦所不惜應由該廠設法籌度以資應用 
[澳界交涉指日開議北京]  
　　葡國劃界專員馬沙度到京後經外務部設筵接待己見前報兹聞那梁兩堂連日與樞臣會商對付此事之辦法並有派外部左右兩侍郎與馬大臣直接開議之說聞一二日内即當照會該員及葡使訂期赴部會商 
聞葡專員與葡使謁外務部梁尚書時即經提議將勘界事宜移京開議尚書允之 
昨日外部電催勘界大臣高爾謙迅速到京因欲考查界務一切憑據以便與葡使商議 
粤省各紳知葡大臣到京與外部直接交涉連日電禀梁尚書請保持主權萬勿稍事退讓 
[法部請撥地方審判廳公署經費北京]  
　　法部奏竊臣部於本年三月十八日會同内務府具奏請將西長安門外製造庫一所撥改地方審判廳奉旨依議欽此旋經内務府派員移交臣部接收在案查京城地方審判廳自光緒三十三年奏設以来每月民刑案件平均計算統在二百餘起係租賃民房辦公逼迫湫隘窒碍良多現既蒙恩賞給地址亟應籌築以便官民惟建築之法言人人殊或謂規摹洋式備列國之觀瞻或謂輪奂法庭杜小民之玩視二者費旣不資亦均未得其要半載以来臣督同該廳丞並庭員往復討論事求核實酌定建築准式謹略陳於下曰垣墻曰法庭曰辦公室曰看守所曰接待外人處所曰訴訟人候質處所以及各庭兩旁儲存稿案並錄事書手繕稿寫供茶竈更夫廚房人等支應伺候各處所統爲籌畫均係萬無可省計須築圍墻一百一十五丈建大小房屋二百七十餘間共核計實需銀七萬兩臣部各欵可專備建築是廳者僅有上年節存開辦審判經費及罰金餘欵除前己奏明撥銀七千兩帮助内務府添蓋庫房外止餘現欵四萬兩尚不敷銀三萬兩不得不仰懇天恩飭下度支部撥欵興築臣等非不知模範監獄旣己專摺請欵不宜又以是廳上煩聖厪惟彼係收效於事後此係剖决於事前皆爲愼重刑獄起見實係無可偏緩庶爲聖主所垂原應亦計臣所共諒如蒙俯允臣等即行文度支部祇領以便早日派員鳩工十一月十一日奉旨己錄按法部奏請撥給建築模範監獄經費摺明日 
 
 

Page 5

 
 
續錄 
[贛省徵銀解銀之覆奏江西]  
　　日前度支部奏稱竊據江西巡撫馮汝騤奏該省銅元充斥銀價日增州縣經征丁漕折錢收不敷解以致正欵亦多虧欠交代參追之案層見迭出懲勸俱窮似非與時變通無以肅官常而飭吏治查寗蘇兩省前經迭次奏請征銀解銀一案奉飭部議令將州縣出入欵目列表呈核江西省事同一律現經通飭各州縣將歳出歳入各欵查照寗蘇辦法和盤托出詳晰列表一作彚齊由臣酌定畫一之規再行請旨敕部核議等因一摺宣統元年九月二十三日奉硃批度支部妥議具奏欽此欽遵由内閣抄出到部臣等伏查本年四月臣部議覆前兩江總督端方等奏寗蘇兩屬銀價益漲州縣賠累更深請將上下忙地蘆各欵改爲徵銀解銀另收公費一摺）中略（己奏准行知在案今據該撫以江西情事相同特爲陳請相應請旨飭下江西巡撫將該省各州縣所造欵目詳表迅速彚齊並明定畫一規則即日咨送臣部以憑核辦 
[皖省徵銀解銀之原奏安慶]  
　　皖撫朱會同兩江總督張片奏查新約賠欵案内安徽省每年奉派銀一百萬兩前撫臣聶緝槼當因數鉅期迫設措爲難奏請援照江浙成案於各屬所征地丁漕糧每銀一兩米一石各加收錢三百文飭令民間照章呈繳由州縣彚解籌議公所兌銀轉滙歷經遵照在案兹查前項加捐錢文綜計光緒三十年以前每年收數約得錢四十萬串上下以錢一千一二百文合銀一兩可得銀三十三四萬兩現在銀價奇貴每銀一兩需錢一千九百及二千文不等雖收錢仍如前數而合銀僅止二十一二萬兩其中實己驟減十成之三且籌議公所常所解撥之項均係銀數輾轉受此暗耗勢實難以支持若不設法變通則進欵日虧深恐貽誤大局惟當此官民交困之際倘必照前錢價每串作銀八錢或七錢有奇民力亦有未退現經督飭該公所熟察情形折中酌定擬將合屬丁地加捐自宣統二年上忙起漕糧加捐自宣統二年冬漕起每銀一兩每米一石向来捐錢三百文者改收庫平銀一錢八分以錢百文合銀六分每年就四十萬串之數計之每串得銀六錢歳可收銀二十四萬餘兩核之目前市價雖己稍有所增而較之原定時之價仍屬從減且市價無常異日縱有低昻此數不復再改則於今日見增者異時或可見减且旣改爲收銀實於財政較有把握一經預算日後亦不致大相懸殊是於民間無甚大虧而於公家實有裨益其餘一切辦法悉照原奏辦理據督辦該公所署布政使沈曾植等詳請奏咨立案前来臣查皖省丁漕加捐一項案關賠欵最爲重要刻因銀價奇昻以錢合銀收數驟形短絀勢難支持不得不變通辦理以期彌積虧而應要需十一月二十三日奉硃批該部知道 
[江督通飭趕辦憲政南京]  
　　江督張通飭各屬文云案查憲政編查館奏定逐年籌備憲政事宜屢奉諭旨責令各省認眞舉辦次第推行每届六個月應將籌辦成績臚列奏聞倘有逾限不辦或有名無實均按溺職例議處綸音誥試何等森嚴查本年籌備事宜各廳州縣應一律舉辦者計有四事一城鎭鄉地方自治並設自治研究所一調查人户總數一創設簡易識字學塾一巡警限年内粗具規模以上四項均經前督部堂曁本部院任内分别行知並札催在案此四事中地方自治以會紳速設籌備公所及清查地方公欵公產預備自治經費爲先著調查人户以速設調查總分處分别區段籌集查户造册經費爲要端簡易識字學塾尚未准學部頒行課本以會商勸學所縣教育會就地籌集欵項相度校舍爲預備各屬巡警以就原有之保甲圑練整頓改良爲初基固知四項要政同時並舉籌欵維艱然各該牧令等盡一分之心必有一分成績且此四項事宜關繫地方治安國民教育凡地方明達士紳均有維持贊助之責各該牧令如果實心任事政通人知則就地籌欵亦必較易爲力但求事有實濟不必塗飭外觀但求逐步經營不必程功一蹴乃本部院蒞任以来己逾四月瞬届奏報成績之期而按檢各屬文牘於以上四事禀報開辦情形者寥寥無幾更何成績之可言江南州縣疲玩成習可見一班不得盡諉諸無人無欵也今與各該牧令約限文到一月内將籌辦四項事宜分起詳晰禀報所有地方自治調查人户舉辦巡警三事由藩臬兩司會同寗蘇籌辦自治局巡警總局查明未經禀報開辦各州縣分别札電嚴催簡易識字學塾一事由提學司查明催辦該司局等奉文一月後應將各屬己未禀報處所及所禀情形是否切實開單分晰塡註詳報其屢催不應之州縣即隨文聲請嚴懲事關憲政定限尤嚴設有貽誤本部院及司局决不能代人受過惟有凛遵諭旨據實叅懲即以本年籌備之情形爲各牧令考績之殿最母謂言之不預也 
[直隸教民反對調查財產天津]  
　　各省調查局遵照預備立憲清單均有調查户口財產之舉近聞直隸保定府天主教民不知此中原委諸多疑慮不受調查該府錫守遂以應否免予調查等詞禀 
 
 

Page 6

 
 
請津海關道蔡觀察轉禀外務部作主辦理現外部己咨行憲政編查館各王大臣以教民亦中國赤子斷不容不受調查况列表統計户口財產係爲憲政入手辦法該保定府錫守未能切實開道遽以天主教士之請即行轉禀免予調查殊屬冒昧己咨復外部轉咨北洋大臣將該守申斥仍飭令照常辦理調查 
西報譯要 
[泰晤士報評論對滿政策]  
　　字林報載初二日倫敦電云倫敦泰晤士報評論滿洲鐵路中立之策謂此策實與美國國務大臣諾克司君之目的互相矛盾因輸債者必求改革中國之行政則滿洲成爲萬國公治之地中國主權仍難保全云 
[英員禁止華人登岸]  
　　字林報載南清晨報前月二十三日倫敦電云有華人二十名由香港乘船行抵英國利物浦己經地方官禁止登岸 
[中日開議展長南滿鐵路問題]  
　　字林報載同日東京電云中日兩國現己開議將南滿洲鐵路展至奉天城事宜不日即可議决 
[德后宴待中國事大臣]  
　　文滙報載初二日栢靈電云德后於昨晚接見中國海軍大臣洵貝勒薩軍門及駐德蔭公使並梁京卿大宴而散 
[私運鴉片之隱患]  
　　日本郵報載中政府實力禁煙後烟價大增俄國商民涎其利重聞現以私運鴉片爲業者頗不乏人成以貝加爾省爲入華之路曩時田西北路入華之物頗多貴品今恐害人毒品亦將由此輸入中政府自宜向俄國詰責此事惟邊境遼闊防守極難巨利所在恐不易杜絶也 
[京師近事]  
攝政王日前召見那親王並察克都爾札布聞察克都爾札布係圖什圖汗部落札薩克公爵此次因授本部落盟長来京謝恩蒙攝政王召詢蒙地情形及出產各項該公爵不通漢語故召見時由御前大臣那王譯述據奏稱蒙地風氣未開現正竭力勸導以期蒙智漸漸發達等語攝政干頗爲嘉納 
攝政王每日辦事後必披閱各報日前因京師某報載有旗制處延宕情形一節曾在三所指示各軍機大臣云報館記載雖有過當之處然清議所在爲政者正宜潛心借鑑以資警惕勿背先朝庶政公諸輿論之旨各王大臣皆唯唯而退 
出使大臣錢恂日前封奏各國海軍要義一摺當奉諭旨飭將原奏電致出洋考查海軍大臣查照遵行昨己電行該大臣矣 
倫貝子日前面奏資政院事屬創始所有應行籌畫之處甚多請添派通曉新政人員藉資贊襄當經攝政王面商各樞臣諭令保薦聞某某兩中堂均力言陸春江堪任是差王亦首肯 
甄别各省臬司一事提議己久日昨廷用賓尚書與權府會商明年各省地方審判廳依限成立彼時各項新法律亦將陸續頒布　省臬司爲各省司法上之總機關倘有不能勝職之員貽悞司法獨立實非淺鮮擬自明年起仿照學部直轄提學使度支部直轄布政使新例各省臬司亦統歸法部管理其升遷調補概由法部開單請簡不日奏請施行 
聞甘肅正監理官近復電致度支部言藩司被革事權旣無所責成而該省總督某又因循疲玩不能辦事等語部中以本部權力止能查藩司之財政不能管督撫之優劣故現在尚未電復 
鹽務研究所現提議各省鹽塲大使祇知收受規費於鹽政毫無整頓欲痛除其弊非裁汰此項人員不可聞己禀請澤尚書核奪辦理 
時評 
[財政監理官]  
自度支部揭叅甘藩後而黔省豫省東三省陳述爲難者踵相接。一若藩司一日不去即各省財政一日不得清理又若天下之藩司盡不肖而監理官皆進退維谷者何兩賢之。相阨竟至此耶 
雖然設一日躋監理官而爲藩司其於清理也。意果云何又一日降藩司而爲監理官其於財政也意又云何 
[女學生服式]  
女學生之服式己奏定矣衣長過膝也不開袴也冬春藍色也夏秋淺藍也不花粉也髮不覆額也不得效洋裝也 
此。等裝束試問滬上一班東頭西足之女學生肯遵部定服式否 
[經學科章程]  
分科大學開辦己奏定矣毛詩也周禮也左傳也專門者也四書也通習者也此中國獨有之經科也 
此等科學試問東西洋一班来華附學之學生。肯潜心研究否 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[粤督函論包鹽抵餉之利廣東]  
　　署粤督袁復鄧紳華熙函云前奉惠函本擬即行裁答以鹽事正在籌商不敢以影響之詞上溷清聽夫賭之爲禍亟矣鹽法之改良亦不容緩矣承示五可慮容有與事實未盡相符者敢剖晰陳之如云鹽價恐漲至一百文逺地或至二三百文等語查粤鹽最貴時以近數年爲比例曾每觔至五六分左右今擬定價鹽缺價昻時不得過五分六釐尋常仍照市價其熟鹽提鹽加以人工者仍照舊聽民間自定是并無每斤漲至一二三百文之說也可無慮者一又云該商等有港澳私鹽公司恐引洋鹽入口致開交涉而長漏巵等語不知粤省鹽法之壤即在私鹽充斥遍於城關省外更無論其糜費於規用而無益於公帑者且比比此次改良用意在化私爲公故能驟增巨餉並須由殷實商號環保加具不得私運洋鹽切結更有緝私巡輪照常防緝可無慮者二又云該商設輪緝私勤限加價恐絶漁户生路等語勒加價之并無其事己明言之矣漁户照常生業亦無恐慌之可言此可無慮者三又云水陸緝私必領大帮軍火恐有串匪走稅情東查此後即改商辦其緝私巡輪管帶必由商公舉而官爲遴委是操縱仍在官但不干預其運銷範圍耳可無慮者四又云該商等均賭博無賴恐非殷實政蹈包釐覆轍有碍餉源等語查此次承辦各商多半有舊商在内惟承餉旣巨不能不添入新商報紙傳聞頗有失實况此次須先繳按餉二百萬原所以備不虞與包釐辦法截然不同可無慮者五以上各節公等所慮亦即鄭人累日所熟籌者正在商之大部並飭商妥擬章程如果實行則取之民間者無幾而一旦絶遏賭禍使各餉有着較之空言籌抵實不啻天淵至於粤省鹽價本視他省爲廉鄙人原籍湖南所食淮鹽至每斤一百二三十文湘中之磽瘠尚不以爲苦况粤省財力究饒於湘而籌議之始即預擬至貴不得過若干之價以免藉口而顧民食似可告無罪於邦人君子矣公等𤍽心桑梓竭誠相告至所願聞鄙人責任地方利害兼權更無旁貸至乞恊力維持以成盛舉至於少數不便之人亦應開誠布公犧牲以從多數非特粤省幸福己也除由鄙人再詳加籌度分别奏咨辦理外其大概情形如此乞垂察焉 
[贛路續開股東會紀事南昌]  
　　江西南潯鐵路公司於冬月念四日仍在百花洲沈公祠續開股東會是日下午三句鐘時摇鈴開會股東到者八十三人計五百七十權馮中丞會同慶鹽道傅勸業道督同南昌府武太守南昌縣鄭大令新建縣韓大令警官袁大令區官姚從九先後到會就坐由糾察員李振唐君宣布京局名譽董事朱益藩劉廷琛李盛鐸許受衡熊方燧蕭敷訓蔡金台廖基鈺蕭炳炎胡思敬饒芝祥等十一名姓名以爲京外聯絡一氣機關靈通遇事可以禀部接洽辦理及籌集鉅欵預備進行方法繼由協理黄棣齋太史登台宣言鐵路開辦五六年因李有棻被難中間停歇直至去年九月間進行辦法現在開車之路己成三四十里從前借欵一百萬兩股欵一百萬元後田沈護院發起派股約近二百萬元貨股約有五十萬元惟各屬派股未繳甚鉅旣請行政官長嚴催解繳尚需時日現在公司存欵不多似宜借欵二百萬兩方可接濟請各股東决議籌欵方法繼由主席謝味餘太史宣言黄君所說確係正辦旣催繳派股緩不濟急不如借欵爲宜大衆認可惟聲明不借外債復行投票取决仍以借欵居多數諮議局正議長謝侍御逺涵登台演說辦路以招股爲主借欵不過應急而股本太少我們股東圑體自宜首先再行籌認股欵或担任招股義務以期集腋成裘早還借欵大衆鼓掌贊成途給簿與各股東紛紛簽名認股及担任招殷由主席宣告共寫有五十六萬四千二百元之多後經劉總理宣言現充正工程師日本工學士岡崎平三郎係李總辦時訂立合同厥後頗滋浮議惟念訂聘時亦曾愼加遴訪公司中人自問旣非專門又尠實驗則亦不敢妄斷今年承部派員調查工程以該工程司尚堪勝任始稍釋疚惟各路有工程顧問之設應否聘工程專家以爲顧問尚祈各股東决議多數股東因爲節費起見僉云免聘亦有股東主添請工程司者有主添請工程總管者有主俟公司董事赴工察看情形再行决議者三者莫衷一日旋請各股東投票解决以俟董事察看情形後再行决議票居多數劉總理宣言九江至德安路綫所需工程材料業己備齊且所需不多大約明年三月可以開車股東中有一老者發言辦路年久未成不能取信於人以致籌欵不易急宜妥籌進行迅期告成爲要總理云是劉總理云德安至省城外路綫約計一百五十里有欵趕辦宣統三年夏間可以告成又云浙贛路綫當玉山境銜接先是浙公司屢催合力建築復呈部請由浙代築經部照會京局及公司妥議復奉部札由京局呈明本公司會同浙公司勘定路綫再商辦法而路綫四十里自辦不易如何作復請各股東决議李振唐君言此事關係全省非南潯股東所可决議嗣各股東多數咸云振俟贛浙公司會勘後再行酌議劉總理又云現行公司章程應公議通過 
 
 

Page 11

 
 
請股東各抒意見投票决議是項所投之决議票因時己逾五句半鐘聲明次日宣布摇鈴散會 
[再誌國會請願代表由漢入都漢口]  
　　各省所舉請願國會代表抵漢情形己紀前報兹悉各代表於十一月二十四日到漢口二十五日午刻漢口商會開茶會餞送由孫伯蘭君宣布速開國會宗旨商會同人均皆贊成歡聲雷動次日復公送至車站是日代表諸君又被湖南學界留住一天至二十七日趁常車晋京按以上情形己見前報惟起程赴京時日不同姑再錄之 
分類新聞 
政界 
[寗逺府經歷移駐普格四川]  
　　趙次山制軍以寗逺府屬西昌縣東南一路普格等處偪處夷巢逺連滇界緜亘三百里向未設官分治今調查該處居民約九　户普格地方適中得一官駐守拊循董理必可收保惠邊氓之效己奏請將該府經歷一缺移駐普格普調右路巡防軍第二營分紥該處各塲與原有汛弁以爲犄角之勢 
[奉天法庭風潮之重疊奉天]  
　　承國地方審判廳程推事長繼元因崔祥一案牽涉曹庭長重疑竇滋多於全體名譽大有妨碍遂將此案始末支離情形具禀督撫憲并提法司請即查究實情而免連累全廳名譽曹庭長重同時亦上一禀剖白此案之原委并牽涉報館謂其不應誣衊廳員懇請并案訪辦督撫憲當批飭承審員知照又奉天高等地方審判廳推事謝仲魯袁簡吾張振之經御史奏叅由錫帥查覆將謝袁兩推事撤任交法司察看張推事則勒令回籍每兹該推事等又被人等在大理院控告將該推事等受賄枉縱証據一一指出並將經手過付之人訪查確實令其作証刻下大理院己將原案咨送来奉由督撫憲札飭提法使提案研訊並傳令該推事等到司質証欽帥又面諭吳法司務於十月内審得確情 
交涉 
[英商控追積欠油欵之交涉安徽]  
駐鎭英領事慈必佑致皖撫電朱大人鑒案據英商亞細亞控高興典積欠油欵案内有高之管事奏廣生在渦陽縣保出後將油欵挪用置產甚巨今秦雖押丹徒縣仍未繳銀除由丹徒縣電致渦陽縣令辦理外特電請嚴飭渦陽縣速將秦廣生財產查封變價歸償以免英商延虧望復駐鎭英領事慈歌印 
皖撫飭渦陽縣蕭令電頃接駐鎭英國慈領事歌電以英商亞細亞控高興典積欠油欵望復等語望即查照丹徒電致情形妥速辦理仍將辦法明白詳電以憑轉復勿延撫院陽印 
渦陽縣蕭令復皖撫電撫帥鈞鑒陽電敬悉高興典欠欵己遵前諭如數追繳銀五千兩初六日專差送鎭細情另禀謹復德驥叩庚 
皖撫復駐鎭英領事電慈領事鑒歌電悉當經飭據渦陽縣蕭令電復以英商亞細亞控高興典欠欵己追出銀五千兩於初六日專差送鎭矣此復皖撫朱蒸印 
軍界 
[札飭預備武備出品長沙]  
　　湘撫岑中丞前准部咨擬請各界籌備出品運赴南洋勸業會陳賽己有草就章程近聞各省武備出品多己先後籌辦以爲明年陳賽之預備昨由岑中丞札飭各營隊一體遵辦 
[商請派哨駐紥巴陵湖南]  
　　巴陵縣梁大令以岳郡地當衝衢爲湘鄂出入門户宵小匪類最易濳蹤現在謡風雖息而冬防吃緊未便稍涉疏虞昨與東路巡防第一隊帮帶劉參戎面商請派哨勇於岳城緊要之處分棚駐紥以資鎭懾而保治安 
[准令軍士指配蠻妻四川]  
　　川滇邊務大臣以軍士久客邊荒不免時興歸思日前曾諭分駐關外諸軍准娶蠻女爲妻今又重申誥誡並嚴訂章程凡旣娶蠻女者報名注册以後即不准半途遺棄每月須酌出餉銀若干以養家室是亦殖民之良策也 
[黔邊徵軍入手情形貴陽]  
　　興義縣劉君統之訓練民圑成效卓著久爲鄉人所敬服黔撫龐中丞此次遵章實行徵兵制度因即先從該縣入手月前徵兵委員闕竹鉞到縣開徵募集百餘人率皆良家子弟定於上月十七日一律起行赴省該縣官紳學各界謂此乃吾黔徵兵第一次之盛舉擬各致祝詞以爲紀念 
學務 
[競志女校游藝記盛無錫]  
　　無錫競志女學校於上月二十六日開第四次學蓺會是日上午九時開會下午五時閉會演藝諸生俱手叚活潑運動靈敏是日整隊叅觀城内各校者甚衆兹將秩序錄下 
一學藝會哥二述開會辭三倫理講解四書法）匾額（五套梯龍六植物講解）臘梅（七鄉土地理）物產（八二人一球竿九算術演講）連鎖比例（十西史講義）羅馬憲法（十一彩鉛畫）風景（十二環舞）花輪（十三教育講義）國文教授法（十四國文講讀）原國（十五彩色畫　十六算學演講）心算筆算珠算代數（十七木環操十八造花十九盎維爾克拉司二十琴歌）獨奏獨唱（二十一新小兒舞蹈二十二國文講讀）梁鴻論（二十三美麗舞蹈二十四兩人兩珠竿二十五英文演說）勉學（二十六皮耳痕獨二十七薙刀操二十八鄉十史）泰伯古史考（二十九黑版畫三十四重複音歌三十一冬夜行進三十二棍捧操三十三地 
 
 

Page 12

 
 
理演講）楊子江（三十四動物講解）鮒（三十五方舞三十六家政實習三十七幼雉歌三十八經學講義）晉國章（三十九對舞四十琴歌）獨唱獨奏（四十一手工四十二國文講讀）修行（四十三算術演講四十四歷史演講）鄭和航海（四十五表情游戲四十六國文講讀四十七二分間操四十八化學實驗（水月電燈）四十九啞鈴操五十校歌 
實業 
[錫金物產出品開會給奬常州]  
　　錫金物產出品於上月十一日展覽期畢十二日由張何兩邑令公同審查評定等第二十八日上午在城中公花園給奬以資鼓舞是日商學各界到者甚衆計得奬者最優等二十種優等一百種最優等中以錢少平君監製之提花黄草及蔣留春君所製之日晷酒準尤爲精良餘如動物標本紗廠引擎模型均可抵制外貨者優等中以加闊土布羅篩紗及各種刺繡最爲該邑出品之著名品餘如自造洋燭洋皂綫襪等尚能合用云 
[烟濰鐵路擬辦銀行山東]  
　　烟台函云烟濰鐵路招股原定章程凡足五百元者即繳存大清銀行乃近日各商號皆觀望不前各商號皆謂大清銀行自開辦以来亦旣有年該號人從不與各商號聯絡其上下人等猶是官塲習氣至是否殷實外人無從而知存於該號衆皆不願若存於孫君處）即總理（衆皆即行入股孫君無法特于初一日與衆商議擬先設立銀行以便儲欵 
雜記 
[省城盜刦駭聞蘇州]  
　　蘇垣胥門内侍其巷兪姓係在滬某輪船上充帳房家中僅有婦女及婢僕四五人上月二十九日晚十一點鐘時突有匪人叩門聲急女僕開門出看忽有匪徒十餘人語言嘈雜云此間是私門頭我等素悉女僕不允即被匪推倒用繩縛綑一擁而進搜搶錢物兪姓婦等喊救各匪等將女主人及一丫頭均用繩綑縳另有一女聞聲躱避床下未被綑縳各匪等遂搜搶衣服錢洋等物分裝衣箱三四隻扛抬而出相率逃逸是時己十二鐘矣該女由床底扒出解救各人命女僕往喚站崗巡警）離兪姓家十餘家門面即有崗位（到来看明情形回局禀報遂立刻分派多捕滿城查緝並電話通知吳縣連夜分派差捕追緝杳無蹤跡矣聞事主兪姓婦女僕人等云共失贜有六七百元之數各匪等皆他省人酷似湖南口意總之非本地人入内搶刦各匪中有數人面目記憶頗清云 
[永平巨匪何多直隸]  
　　永平樂亭縣城南楊莊有著名土匪楊三虎楊四虎者招集亡命千餘人各持槍械勒捐該處富户己數十餘起該縣某大令雖出賞格懸緝而差捕畏虎勢並不嚴緝又永平灤州城南公鞍橋有著名土匪曹玉璋綽號草雞毛亦招集無數土棍各持槍械勒捐富户勢甚猖獗云 
[少婦竟深中匪魔矣廣西]  
　　懷集㘭仔蔡佩金年己杖鄉頗饒家產娶温氏女爲繼室女方少艾恥配老翁數月未博一歡九月間其家被刦婦及前妻之女抣被擄去迨後贖回時婦裝飾甚盛未幾夜間仍有姦匪往来被金覺察密報地方紳董約鄉團並該墟常備軍乘機圍捕詎事不密爲匪先覺遂不復来婦漸不安于室多方求去金無奈禀官存案聽其擇嫁矣 
[學生亦要求看戲耶廣西]  
　　横州商人近因事雇人演戲兩等小學堂學生于前月三十夜要求停上温習堂以往看戲次日上課聽講時竟有數學生昏昏欲睡均無心聽講亦可異矣 
[總公人耶賭匪首耶山西]  
　　介休縣張蘭鎭賭匪甚夥前經張令出示嚴禁雖不能盡絶然頗爲之斂迹今年又逢該鎭大會有賭匪巨擘名更昌子者夤緣該鎭總公賈汝讓納賂三百金遂於會日廣設地氈呼紅喚黑抽頭得利一日中至少數計之亦有三四百金之利一日被巡警兵將賭具攫去該匪遂以大言相抗言我等開賭非陽從隂違實奉張蘭鎭總公人之命巡兵卽拖該匪往見該總該總因己得該匪重賄遂言彼等只是小賭何妨寛容巡兵因該總主持遂舍之而去 
紀事 
[孝子奏卷出現]  
科舉時。代優拔則分貢卷舉人進士則分硃卷 
舉人進士之硃卷己永不得見於我人之目矣。而優拔之貢卷則尚觸目皆是 
不料今日於優拔貢卷之外而。　忽有江西萬載縣之鍾孝子奏卷出現 
卷式奈何。黄面也硃簽也。題之曰奉旨旌表孝子奏卷内容若何。籍貫履歷也族繁不及備載也業。師也庭訓也永感下也凡貢卷之所應有者莫不盡。有惟貢卷有文字而此則以縣禀憲批部奏當之末附紀事一段則更堪發噱照錄於後 
五月二十日部覆到縣欽如同知銜賞戴花翎。特授萬載縣正堂加十級紀錄十次張於二十三日親詣。墓廬專接孝子下山。二十四日𢝷同往縣當堂薙髮賜給衣頂銀牌竪立北。闕拜謝皇恩二十五日恭謁聖廟行禮畢二十六日賜轎還里至於誥封品級現將鬚。髮蔴服解部議奏仍候旨寵錫 
記者。曰孝子急宜表彰者也而顧效此科舉之陋習一若艶。差優拔之光耀而欲以孝子與之。媲美齊名者嗚呼孝子也而果僅舉優拔媲美齊名耶異哉陋己 
雜著 
[日僧遊歷新疆搜集佛教史蹟談）續（]  
雅爾澍之發掘採集距土魯番西二十清里之右城周圍有濠過彼敗城之一部偶一不愼即墮落於濠内此城内部可由隙間窺之其發掘物比較各地爲多試舉其重要者如左一晨五兒童之卷物一丈一卷一漢字經文斷片數十枚一佛頭四個一晨五兒童之文書斷片一尺四方十數枚一開元爱實三枚一麻布佛畫若干枚 
喇喀和卓之發掘採集距吐魯番東北三十清里此地得物較少然尚掘有數點如左一古石一枚一銀錢三枚一佛頭一個一銅印一個一漢字古文書古畫斷片各若干枚）未完（ 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
官電 
[豫撫政憲政館電]  
　　憲政編查館鈞鑒滿漢人員被舉爲諮局議員一律免其停扣差俸是否以任期三年爲限抑祇扣足會議日期爲止乞賜示遵憙霰 
[憲政館覆電]  
　　開封撫台鑒霰電悉諮議局議員除議長副議長常駐議員照章不扣資俸仍停差委外其餘議員免其停扣差俸者均應以會期及来往程途爲限如限滿不回原衙門供職及不回本省當差者仍應停扣憲政編查館迥 
[川督致憲政館電]  
　　憲政編查館資政院鈞鑒議員及常駐議員又當選資政院議員投考保送舉貢入都應試應否令其辭職祈示遵巽箇 
[憲政館覆電]  
　　成都制台鑒箇電悉諮議局常駐議員未便准其保送舉貢致曠職務至其餘議員應准保送惟入都應試事畢即行冋省倘有誤明年諮議局開會之期者卽令辭職憲政編查館迥 
[吉撫致憲政館電]  
　　憲政編查館鈞鑒篠電敬悉吉省三十三年分民政統計表己咨呈在案財政表據調查局稱編次將竣不日亦可繕就咨呈承示表列府廳州縣縱横均應合計者須每項每府計一總數等因查本省府有管轄區域廳州縣按照新章均直接公署各具獨立性質與内省情形顯有不同可否除各屬分項計算外但計全省總數免再分府另計以符情實仍候鈞裁電覆轉飭該局接造三十四年分統計表遵照辦理昭常哿 
[憲政館覆電]  
　　吉林撫台鑒哿電悉吉省府廳州縣均係直接公署與各省情形不同自無庸分府另計應按每道計一總數再合全省統計以期詳備希飭遵憲政編查館迥 
專件 
[江蘇諮議局申覆江督諮詢議案十一條文）四（）續（]  
六請提學使入所辦公議案查督部堂以此爲無須提議列入劄文應行勸告項内似於原案本意無涉原案並非請提學使入所辦公係爲地方辦學人員禀承一切起見懇求學務公所宣示提學使遵照部章所定辦公之鐘點覆文標題似己誤會兹再將原案文錄呈如左 
提學使報照部章督率所屬職員限定鐘點每日所辦公應請將所定辦公鐘點宣示各地方辦學人員俾得依時到所禀承一切 
七議長議紳照額選舉議案查督部堂以此爲未便允行亦在勸告之列惟查原案係照額倍選呈請擇定實爲督撫學司遴選之預備本與教育會自選會長辦法不同即與陳前撫部院撥函咨請之案亦異且原案係根據寗屬成例而言爲寗蘇一律起見并經聲明於部章範圍以内加意鄭重等語足表并非更改部章擬請無庸勸告仍予公布施行 
八議長議紳應定會議日期議案查督部堂旣行提學使酌度施行應請行催兩提學使覆到後行知本局 
九課長課員應切實辦事議案查督部堂以此爲無須提議列入劄文勸告項内惟本局遵照部章請行政官申明辦理並無不合應請無庸勸告仍望公布寗蘇一律施行 
十高寳路線應架橋留水道議案查督部堂旣行文蘇路公司察度辦理應請行催蘇路公司覆到行知 
十一補救銅元應劃一幣制議案查銅元必應補救督部堂殷殷發問具仰關心民瘼然自本局一覆而不肯以一奏慰本省人民亦以非本省行政示勸告之意似覺前後歧出查銅元本係國幣幣制不一價格低昻人民受損之大過於州縣何啻數百倍故議及補救即議及幣制否則督部堂交議之初何必以非本省行政事宜陷本局於踰越權限之地伏查近日人民尚有伏闕上書呈請速定幣制者本局自認爲民請命爲地方官補救困難呈請督部堂入奏並無不合祇求開示督部堂補救之意是否始終一律應請無庸勸告 
本埠新聞 
[郵傳部札上海商會文）爲輪船註册領照事（]  
爲札飭事船政司案呈本部統轄全國航政維持提倡責任攸歸近来各省輪船大小公司紛紛創設辦法互異勢如散沙其禀報到部者固不乏人而逕行開駛絶未呈明者亦所在多有於本部聯絡商情保護航業之本旨諸有未恊且全國航線何處可以通行何處現尚淤淺某埠之公司若干某公司之輪舶若干辦理是否完全貨客是否便利本部旣無憑稽攷即有礙於統籌兹特擬訂大小輪船公司註册給照暫行章程先行試辦凡各省大小輪船公司須將一切章程呈報本部經部核予立案註册後隨時頒發執照由各該公司自行持照赴各海關呈驗方可禀請海關給予船牌完納船鈔其從前己給船牌之大小輪船公司亦均應一律補領該項執照以昭劃一如此辦理庶於航政可期整頓而於稅務亦不致相妨一俟行之果無窒礙再由本部奏請永逺遵守除咨稅務處農工商部曁各省督撫查照並札飭各海關各商船公會外合亟刷印章程札飭該會札到仰即遵照辦理並迅飭各商務分會及各該輪船公司無論舊立新立一體遵領母違）章程續登（ 
 
 

Page 18

 
 
[三國領事索還地保續誌]  
　　英美德三國領事巴爾敦君前日到縣坐索地保吳雨甫卽阿桃帶回租界己紀昨報兹悉是日巴君等在縣晚膳後仍坐守不走再三要索田大令執意不允謂此係公事不能作爲私交鄙人情願去官若要交人萬難遵命巴君等復請將吳阿桃帶至二堂詢問一語大令亦不允許時己十一句鐘復有工部局西董二人到縣互相商酌請大令從寛釋放大令仍不允巴君等三領事遂乘輿至道署請見蔡觀察即派英文繙譯陳世光到縣傳諭飭將吳阿桃解送本署觀察乃接見云刻己將吳阿桃解至本轅候明晨親提訊鞫再行奉復此時請先冋署巴君等始各出城昨晨提訊觀察問吳阿桃曰爾究在何處被差拘拿吳供係在租界地方訊之原差何升供實在滬北巡警局界内拘獲吳己在縣供招具有切結觀察問吳曰爾有保人否吳稱有滬南秦長盛鷄鴨行主肯爲作保觀察准即交奏具保將吳釋出及至十二句鐘巴君等三領事又至道署由陳繙譯接見遂將觀察親訊交保情由一一述明而散 
[規定城内行車路綫]  
　　初二日下午七時城内地方公益研究會開第四年第二次常會先由會員王引才演說地方自治之要素次由各會員規定城内行車路線擬自小東門起至長生橋止暫停行駛俟城門擴張後再行妥議其大東門内大街祗准由東往西出城之車繞道城根虹橋至登雲橋大街亦祇准由東往西繞道南浜廟西大街祗准由西往東繞道館驛弄議畢己鐘鳴九下矣 
[學生自盡之疑圑]  
　　北京人林蘭伯因患心疾吞煙圖盡由廨判送直隸會館安揷等情己紀昨報兹悉判定後即由廨役將林及林所帶之四明興業信成三銀行儲蓄簿據銀一千餘兩又鈔票洋五十六元現洋二元十角銀表一枚一併送至會館嗣因董事唐君在交通銀行未回復由廨役送去仍未尋獲旋仍帶回公廨禀明請示王襄讞以道轅帳房董蘭舫君亦係林之同鄉復飭廨役送往道轅請爲安揷其時董君適在英租界貴州路公館内尚未到署由道派勇領至董君公館内據稱董在四明銀行因即送至該處由董君詢據林稱在原籍本姓金係中國學生来滬後改爲林姓願將存欵二千餘金撥充善舉並請送入學堂肄業以償素願詰其因何改姓林則低首不言董君以林必有隱情令仍帶回公廨由寳讞員加派公役一名伴至福建路吉陞棧林之庽所内暫宿一宵再行商議詎林至棧後托稱開箱取衣檢出藥粉一瓶即行吞服迨伴守廨役瞥見己吞半瓶面色頓異及送至仁濟醫院己無法可救當晚八時斃命該廨役等遂即據情回禀寳讞員諭將林之存欵等暫留本廨知照捕房報縣請驗聞林之行李内尚有西文兩紙載明棧内存有中西合璧日記簿一本其生平所作所爲無不記錄業己由廨派差前往吊取以便查考矣 
[睦名定印錢票]  
　　山東人王朝萼冒頂該省豫豐厚號之名至英租界棋盤街集成圖書公司發行所定印錢票一萬張該公司司事見其形迹可疑恐有情弊立即電致該號詢明假冒由該號電囑鎭江分號執事張亨齋来滬投報總巡捕房派操將王查獲昨解公共公廨請爲究辦張亨齋偕該公司司事到案禀明前情質之王供係某某等二人所爲判王收押候提到同黨再行訊究 
[通譯得人]  
　　前美總領事佑尼干博士精於律法在滬辦理律師事有年刻以通譯事繁除原有之歐陽烈之及馬幼眉兩君外又添聘王弼臣二尹襄辦譯事王君在英署辦公多年熟悉法律佑博士聘之必能相得益彰也 
[盛太史允任副理]  
　　浙路於上月二十八日開會公决添舉副理二人當衆選定盛陳兩君己紀前報刻聞鎭海盛省傳太史除由各股東電請視事外復派王海帆樊時勛蔣抑巵三君代表赴甬敦請始則力辭嗣因再三勸駕盛太史始允勉任 
[塘橋鎭營造警局]  
　　浦東塘橋鎭自推廣巡警以来流氓匪徒漸能歛迹惟設局紫竹菴内未免嘈雜兹經該處董事集議籌欵另擇空地營造警局一所聞不日即將興建云 
[醫學研究所定期開會]  
　　醫學研究所定於本月初八日下午七時在仁濟堂會議處開年終大會報告本年所辦各事及一切收支欵項並公舉明年經理財政董事議設醫學堂補習科等事凡醫界中人均可到會與議云 
城内 
[僞造田單]  
　　西四區函解張德興宋裕慶黄閔氏三人至一路巡局審訊先據八舖地甲潘福禀爾宋裕慶黄閔氏昨至小的處云有張姓將方單及房屋契據糧串抵押洋二百二十元囑令蓋印許給蓋印費洋數十元小的生疑即向地保册書處查對田單果係僞造旋由張德興將眞單取出與假單比較毫無破綻惟紙色稍劣現據該氏等云此種田單自有專門仿造之人每張祇須洋五元請爲嚴辦游巡官察得方單眞僞殊難分别判將宋裕慶黄閔氏等一併移送縣署訊究 
[無米之炊]  
　　某燕窩店夥楊榮生禀控徐沈氏賴債不還昨由一路巡局提訊楊供該氏之夫徐百順曾於去年向小的賖取白燕一斤計洋三十元約於年底歸還詎到期後忽患病延至本年正月間病故今向索討圖賴不還徐沈氏供丈夫娶氏之時說明家中並無妻室詎料夫故之後即有潑婦帶領多人自稱夫之花燭將氏捆毆所有衣服銀洋及單契各據悉數取去查丈夫在日所欠之債約有二千餘元婦人無從措還求鑒判氏隨同楊榮生到店向店主懇情從緩拔還楊亦遵斷完案 
[幾釀命案]  
　　彩衣街生泰雨傘店主奚子良前日見媳婦奚廉氏與同居之費潤富在房内私語喝阻不服反被費與媳婦持刀猛刺幸即急避尚未受傷嗣有鄰居代抱不平往邀巡士到店將男女拘解巡局收押候訊 
[官事]  
　　前朝建興泉永道惲祖祁昨日到道拜會上海縣知縣田寳榮到道禀見 
署理南匯縣知縣畢培先禀知前在常熟任内交代業己算給 
南市 
[因何錯悞]  
　　鼎茂錢莊遣徒程子才向集水街恊康米店收取前日結帳錯悞之小洋一千一百十六角五分計合大洋一百元因此口角扭至工程局控告判移送商務分會理處 
[限期遷移]  
　　向爲米業之孫子峯前至南區控告房客費榮生欠租覇房諭令原告貼還遷費限令遷移在案昨因仍未遵辦特傳費妻王氏移至工程局訊明判限十天内遷出如違押辦 
[分期理欠]  
　　通永草貨店夥沈祥林扭控皮鞋店主周炳堃欠洋六十一元延不付還昨經工程局孫裁判　明判交保限本月二十日先還三十元餘俟明年端午節理清 
 
 

Page 19

 
 
[圖吞拆帳]  
　　木排頭目姜某之妻陳氏昨狃趙瑞寳至工程局控稱丈夫因事他出未歸被趙欠去拆帳洋十七元圖吞不還求追判趙交保限本月十五日如數歸清 
[中冓之言]  
　　南匯泰日橋人張麐書現在福泰南貨店爲夥昨扭伊妻周氏至工程局控稱周氏曾被某竹行庖丁康錫卿引至竹行内爲傭當即追回現又在室搜出康之衣服求究孫裁判以所控無憑一併斥退 
閘北 
[革退巡士]  
　　四路一區巡士葉長根屢次誤差昨由黄正巡官飭送總局研訊屬實判將文憑吊銷革除卯名以昭儆戒 
[押追欠欵]  
　　洋鐵店主張方坤前至巡警總局控承辦清潔局之黄金成欠鉛桶價洋一百餘元判交妥保理處在案詎延宕己久仍未清理昨張投案飭傳復訊德裁判以黄有意逞刁判押候繳欵再核 
[拐案敗露]  
　　拐婦某氏係崇明人不知從何處拐来男女小孩二口託著名蟻媒季小岩之妻混名季老太婆等賣於南川虹路興業里隔壁某姓家嗣被車夫袁阿三偵知串同某汎捕夥向季索詐季知事不妙即央同黨蔡兆華出爲解勸忽破站崗巡士查悉一併拘入四路一區押候究辦 
[管束宜嚴]  
　　楊金高之妻李氏與曹吉私識前日被楊撞見扭控四路一區經黄正巡官訊明判曹責三百板具結交保李氏戒責二百下交本夫領回管束 
新租界 
[電車衝撞]  
　　前日下午四時半有四十四號電車在新閘路江寗公所西首與某公館馬車碰撞馬夫及乘車人均跌出受傷旋由巡捕帶入捕房送院醫治 
英租界 
[失火罰鍰]  
　　河南路大豐烟紙店失愼案昨由捕房將該店經理陳炳南夥友陳守本徐鑑堂等一併解廨復訊據五十四號西探禀稱該店起火可疑請爲澈究訊之陳等仍供不知如何起火判罰洋一百五十元充公陳等一併開釋 
[孤兒流落]  
　　浦東小孩王狗狗在途徘徊由據送廨據供父母俱故流落在滬判發棲流所留養候核 
[作何用度]  
　　陳裕坤控店夥王慶堂私收客帳洋一千餘元昨日由廨復訊王供無力歸還判仍還押候卜禮拜四再訊 
[鴇妓拉客]  
　　鴇婦王潘氏張王氏雉妓王小寳王蘭寳張老五王老二等均因在途拉客昨由包探一併傳至公廨請究王老二供在妓院梳頭並不爲娼判王老二開釋王張兩鴇各罰洋十元充公餘妓併發棲流所押一禮拜示儆 
[償還虧損]  
　　丹商寳和洋行控森泰紙店主陳玉卿不理定貨虧損銀三十兩一案本定於前日午後會訊嗣因丹領事因公未到即由李襄讞傳陳研訊屬實判陳父保限兩禮拜内清理 
[拐賣小孩]  
　　成衣匠何錦榮朱正明與婦人王陸氏串拐金陳氏之小孩由探一併查獲昨解公廨請究原告供何等以借房爲由將小孩拐去有駁船上人目覩伊等將孩賣於南市鐵廠附近求恩嚴辦朱正明供於十月廿二日曾見何與陸氏帶一小孩餘不知情訊之陸氏與何堅不承認判何等三人分别押候交孩到案再核 
[補傳人証]  
　　孟河女子照林阿二等控薛許氏圖賣爲娼一案昨經公堂復訊據照林供爾有二房東徐胡氏說合等語訊之許氏一昧推賴判兩女仍留濟良所氏押候補人証于下禮拜二再訊 
[搶匪人獄]  
　　流氓周癩子朱守仁前日在愛而近路抛擲石灰包搶取王成章洋一百餘元由捕追獲昨解公廨請訊王偕見証薛炳順投訴前情訊之周朱二人俯首求宥判各押西牢一年半以儆 
[搶匪還押]  
　　洪德標張保康同控錢阿巧紏黨搶取皮袍一案昨由捕房將錢解廨復訊判仍還押候下禮拜二解辦 
美租界 
[収買賊贓]  
　　北京路舊貨店主李鍾氏因收買竊贓銅器等件昨由捕房禀請公廨傳案訊究 
[銅匠受傷]  
　　虹口銅匠葉安興前日傍晚代人修理手鎗不虞鎗内尚有藥彈觸機突出擊傷肩膊旋由店主車送同仁醫院醫治未知能無礙否 
[凌虐髮妻]  
　　江袁氏前晚至捕房控稱被夫江春壽無端兇毆捕頭飭　江春壽到案詢明飭將該氏領回不准凌虐如違究辦 
[婦人短見]  
　　住居梧州路武陵里之王范氏昨與其夫王阿丙細故口角吞烟圖盡當由王報知捕房飭送同仁醫院施救 
[索欠口角]  
　　張阿三昨向陸阿洪索欠口角　至捕房捕頭飭赴公廨控告 
法租界 
[女孩之言]  
　　沈壽明前控劉三仁誘拐伊妻宋氏經公堂提訊收押候查在案兹由沈之友人李阿三施友桂在西門外撞見宋氏挈女求乞因即報由西颧將氏拿獲轉送捕房昨解公堂訊究沈供寳被劉三仁誘姦拐逃務求究辦訊之氏供因被丈夫兇毆是以挈女蘭英出門求乞與劉並不認識求察訊之蘭英供與劉坐車出門母親另坐一車餘語支吾判一併還押候補提人証到案再究 
[勿再藐視]  
　　南陽洋燭公司經理人張長福前控張登裕不理所保之繆爲生用空洋元收廨訊供交保在案嗣張登裕迭次具禀有藐視長官之語判押候辦昨日復訊聶司馬諭令原告赶將余魯康保証各據檢齊呈案張登裕仍交原保候澈底根究 
[怙惡不悛]  
　　過犯沈阿林釋出未久前日復至大古碼頭竊取花衣被巡丁查獲昨解公廨請究判枷示一月滿期再押一月 
[領欵不易]  
　　徐炳奎等前控鴻發棧主車阿連倒欠鉅欵經公堂訊供判將棧内生財盡行拍賣俟結案後再行公攤在案昨徐投案請領聶司馬將所呈公攤情單檢閱一過判徐退去諭令備具保領呈案聽候發給 
[通俗談）東（）吳（]  
造僞鈔票己可駭矣乃今又有冒用外埠票號之名定印大宗錢票者使非印刷公司小心愼事其害可勝言哉 
僅僅一二使用之人受騙其害猶在小也而影響且及於一般華商銀行則其害將何如 
 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
要摺 
[度支部奏議覆郵傳部奏湖北賑糶米捐備還粤漢鐵路本息等請仍照原案支付摺]  
奏爲遵旨議奏恭摺仰祈聖鑒事宣統元年十月二十二日軍機大臣欽奉諭旨郵傳部奏湖北賑糶米捐備還粤漢鐵路本息曁充鐵路經費請飭該省仍照原案支付一摺著度支部妥議具奏欽此欽遵抄交到部原奏内稱宣統元年十月十一日内閣抄出湖廣總督陳夔龍附奏請將鄂省一半米捐專欵接濟賑糶一片奉硃批該部知道欽此欽遵到部臣部查接管粤漢鐵路卷内該欵係於光緒三十年六月間由前任湖廣督臣張之洞札行兩湖賑糶米捐局將鄂省應分之一半米捐盡數撥充該路各項經費嗣三十一年八月籌借英欵贖冋該路經該前督指定此項賑糶米捐爲兩湖攤還本利之用於是年十二月二十七日遵旨據實覆陳御史黄昌年所奏各節一摺將辦理情形奏明在案自贖路以来鄂省粤漢一路償還英國借欵本息及美國金元小票利息實爲最急之需此外鐵路局用學堂經費亦皆惟發欵是賴是以前任鄂督臣趙爾巽飭將該項米捐責由湖北官錢局專欵存儲除鐵路外不得挪供他用况原訂籌借英欵合同聲明倘每期應還借欵本利届時在香港不交香港度支院使卽可將湖廣總督前交漢口英總領事作保之金磅釐金票在於湖北湖南廣東境内作爲完釐之用等語是事關清還洋欵斷不能失信外人否則臨時欵項無着外人必援引合同指釐金票以爲要挾卽美國金元小票一項亦係每年支付二次必須指一的欵届期乃不延誤若懸空諉之臣部亦無以釋朝廷宵旰之憂勞伏惟粤漢鐵路急需興築故前大學士張之洞督辦該路時即奏明借欵興修臣部接管以来籌商累月並無成局是築路之費尚在虚懸還欵之資更屬無從籌措從前奏明預備清還洋債之欵未便挪作他用相應請旨飭下湖廣總督將上項應行支付欵目仍由湖北米捐項下續支給付以符原案等語臣等伏查粤漢鐵路應還贖路之英欵本息及未贖之美國金元小票利息前經鄂湘粤三省官紳會議奏明按七成分攤湘粤各攤三成而鄂省攤一成指定賑糶米捐爲的欵故自贖路以来應還之欵依期撥付毫無貽誤兹據調任湖廣督臣陳夔龍奏稱路歸郵傳部接辦欵亦應歸郵傳部籌給其以前爲該路墊用之米捐由部歸還清欵否則作爲路股等語以三省合借分攤之欵乃自弛其擔任而仰給於人倘湘粤亦因而和之　還欵將必至於無差臣等公同商酌洋欵期限明載合同斷不能少有延悞湖北認還前項洋欵七成之一旣經奏明由米捐項下撥付應准如郵傳部所議仍由米捐項下續支撥付以符原案惟查湖北一半米捐歳可得銀三四十萬兩計除提還七成之一洋欵約共十六萬餘兩外每歳所餘尚屬不少此項米捐本爲備荒而設近復據護理湖廣督臣楊文鼎電稱鄂省本年水旱迭遭災區甚廣冬賑春撫悉索一空自係實在情形亟宜設法籌濟擬請將米捐項下自本年起每年除提還洋欵七成之一外所餘銀兩專歸該省存儲作爲接濟賑糶及地方積榖之需至鐵路局及學堂旣經郵傳部直接管理所有一切局用經費應由郵傳部統爲籌措似此分别辦理庶洋欵可以依限清還而荒年亦得以有備無患如蒙俯允即由臣部分别行知遵照所有遵議緣由理合恭摺具陳伏乞皇上聖鑒謹奏宣統元年十一月十八日奉旨依議欽此 
小說 
[短篇小說一磅肉）皥（）檗（）二（]  
俾斯南所述之富家女名波喜。亞家住維納斯相近之巴耳。門性聰慧有膽略非尋常巾幗中人可比。旣見俾鍾情於己今又鮮衣華服而至則歡情。愈接遂訂婚約焉俾又自陳家貧如洗所得以自夸者身世清白非流俗亞耳波喜亞則以爲一見俾之。丰采久己傾心及聆今番一席話益知爲磊落人只。恨無絶代容華以副俾之憐愛也即謂俾曰妾髫齡失學時以無才自愧儻今於脂奩鏡匣之旁得郎君晨夕指點人間之樂何以逾此至吾家所有薄產及一切器物從此將盡。屬諸郎君一僕搿拿一婢耐珊亦任指揮語時出一戒指遺俾以爲定情之物俾聞女之喁喁情話自覺甘甜到心即將戒指接而加之指上且誓不輕棄此物以負今日之鈿約也 
二人婚約旣。定俾又一易而爲富家主矣至波喜亞之婢。僕亦頗歡躍卽改稱俾爲主人少選僕搿拿進曰主人婚約定僕敢不賀抑僕尚無室家欲。借主人一言以玉成其事得乎俾曰可。汝亦有意中人乎搿拿曰然夫人之婢耐珊曾與僕有約。謂夫人如以主人爲婿彼亦願從僕也時波喜亞猶在坐聞。言即呼耐珊入詢其事耐珊亦不諱俾見波喜亞己首肯遂謂搿拿曰果如是爾等亦正可。於今日定婚以踵吾儕之後言訖各相顧而笑覺天緣巧。合殆非人力所可爲者正笑談間忽有自維納斯送書至俾接視之。知爲恩脫訥所發啟緘閱其文不禁愕然失色蓋恩氏商舶涉洋不反希洛克索銀急於星。火不得遂拘恩欲使踐償肉之約故恩函告俾使設法解此厄也此時波喜亞見俾忽現愁容右有大不獲己之事急問其由。俾遂一一以實告併讀其書曰俾斯南知己鑒吾船己喪失行將挺身以捨此一磅肉得君来一晤死所甘心儻君心存愛我不克如約而至。亦任君意萬勿以余故而阻君人生第一之佳期也 
國外新聞 
[美人論日韓合併策]  
　　二十二日紐約電云赫爾勃 
 
 

Page 26

 
 
君己於數日前由韓抵此據稱日韓合併之策實屬違背樸資茅條約韓人大都反對此議日本果欲將三韓半島併入版圖則必引起騷亂彼此次由漢城前赴大連一路均經日人保護因有韓人數名申言將不利於己之故致外間遂有彼爲間諜之謡傳云 
[韓人又被株連]  
　　初二日東京電云釜山有韓人十二名因被疑與行刺韓國首相一案有關均己逮獄 
[普魯士國會開會]  
　　初二日倫敦電云普魯士國會己由國皇威維親臨開會當經宣稱選舉改革議案數星期内可以呈入國會國家財政現己漸有進步雖用費大增而本年缺乏之數預計不過英金四百六十萬磅較之一九零九年業己减少矣 
[英俄答覆居留島問題]  
　　初二日倫敦電云英俄兩國政府己答覆士政府詰責居留島之文略謂居留島政府採用無意識之政策無任抱憾兩國　擬恊力設法以阻其母再襲行派使入希之愚策云 
[英政黨演說彚誌]  
　　初二日倫敦電云貝斯福君在格拉斯戈地方某會演說聲稱政府竭力撙節而國用所乏之數尚在英金一千六七百磅左右聯合黨首領宣稱彼敢决急進黨所得之多數將有三百三十員首相愛斯奎士君在伊斯浦維克地方演說聽者六千餘人據稱自由貿易並非理想之言論實與英島地位最爲適宜 
[斐洲發現大湖]  
　　初二日倫敦電云斐洲克郎屬地鐵路顧問工程司希爾福特君近偕歐人八名在中斐洲馬甲地尋獲大湖一處該湖在一谷底旁有峻巖湖中均係曹達質面積有二十方里之廣其水帶紅色深僅數寸政府現决議由宇千達幹路築一支路通至該處不日即須興工 
[水巡拘獲逸犯]  
　　初二日香港電云美利輪船二夫維司納因行竊郵包被控己於西十二月二十三號在上海德領事署判定監禁二年之罪兹經德國郵船蒲洛號押解回國道出香港忽於窗門之内逃逸泗水兩時半有奇卒由水巡查獲今晨在警察裁判所略加訊問即經送回該船 
 
 
 

Page 27

 
 
   
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
[號衣何来]  
昨有唐琴山。身穿工部局號衣。在公司碼頭。帮同車夫裝運西人行李。送至禮查旅舘。嗣與車夫吳三今拆車資。互相爭執被捕查見。一併帶入捕房。捕頭㕥工部局向無此項雇工。恐係假冒暫行拘畱候查。 
[中報圖畫本埠新聞雜爼宣統元年十二月初四日出版]  
 
 

Page 33

 
 
[轟擊飛船之新炮]  
美京兵部大臣見各國競製飛船。以備行軍之用雖美國所製者其巧妙䖏不減于列强惟須製造鎗炮。以拒擊此船。方足㕥制勝。現美兵部製有新式快砲能 
逺擊空中之飛船。美波府欲試驗其是否合用。特購氣球一。個不紐約某山一帶騰放。以此種新砲轟擊之。 
[中報圖畫國外新聞外埠新聞宣統元年十二月初四日出版]  
[威逼人命]  
京師百順胡同金蘭小班院内。于上月十六夜。聚集男女百餘人。互相喊叫。近而視之乃。因妓女蓉仙欠放債者銀二百元債主逼令蓉仙剥衣。不准應客。後蓉仙僞云回屋取錢。亟取鋼剪自刎。幸有人窺見。立時奪下。現金蘭掌班金某。己赴官控訴矣。 
 
 

Page 34

 
 
   
 
 

Page 35

 
 
   
 
 

Page 36

 
 
   
 
 

Page 37

 
 
   
 
 

Page 38

 
 
   
 
