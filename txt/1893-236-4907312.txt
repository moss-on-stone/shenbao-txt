# 1893 - 236 - 4907312

 

Page 1

 
 
[附送順直飢民乞振圖] [  申報館代啓]  
　　順直被災之慘爲遠近所共聞地當畿輔更不容以漠視施子英直剌特　畫工綰成飢民乞賑圖　本館於今日隨報分送繪聲設色之餘覺悽慘情形宛然在目諸君子見之當有惻然動念水吝解囊者矣專　代陳惟希德鑒 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元○隨四三十種實洋五元○刑案匯覽實洋七元○九朝東華錄實洋五元○咸豐朝東華錄碼洋二元五角○左文襄公奏疏碼洋四元○繪圖三圖渲義碼洋二元○駁案彚編碼洋二元○明季稗史碼洋七角○明季南北略碼洋一元二角○欽定六　處分則例碼洋一元二角○補註洗寃錄碼洋六角○康煕字典碼洋二元五角○臨證指南碼洋一元五角○花月痕碼洋七角○徐霞客遊記碼洋六角○永慶昇平碼洋三角○玉堂字彚碼洋二角諸君欲購者請移玉申報館帳房可也此佈 
[續懲蠧說]  
　　余方爲懲蠧之說述及寍波府胡太守之嚴辦捕役以爲天下之爲二千石者苟能效胡太守之所爲則蠧可盡除而民咸可以安枕矣乃昨觀漢皋友人錄示漢黄德道惲觀察批詞一紙不禁拍案稱快曰漢人庶有豸乎其事盖以漢皋之地爲九省通衢萬商雲　百貨星羅攘往熙來肩摩轂擊而且大街小巷擺攤者密若魚鱗行人之往來者諸多未便以故漢陽縣薛誠伯大令飭差協保張貼告示令擺攤者酌量縮進如擺在十字街頭者則令移至寛闊處原爲整頓街道計也不意差保卽以此爲索詐地步向各攤主需索差費三百五百以至一千二千逼令當塲措繳不准稍延有攤主蕭富輝者被逼難堪遂至激而攘臂大聲一呼各攤主莫不左袒以從乃將差役劉進劉新百甲鄧福扭至漢清軍府署喊寃百甲者蓋漢俗呼地保之謂也時厲司馬適以料理料　　宜渡江而去衆遂又擁至江漢關喊禀遂以達惲觀察之聽立卽委發審委員沈大令嚴訊當將鄧福笞百板連二劉一併發候審所管押將所訊情形禀詳惲觀察卽將此案批發清軍府嚴辦迨司馬回漢立提二劉與鄧並傳原告蕭富輝庭訊二劉則卸罪於鄧遂復將鄧笞責六百板仍將差甲三人發候審所以待續訊大約此案必須從重懲辦矣觀於觀察批詞謂小民擺攤謀生每日所得幾何而差保等借端訛詐竟敢每攤索取二千一千數百文不等據稱黄陂街街面甚寛行走無碍差保等復搜括不已甚至將蕭富輝凶毆窮黎餬口之需遭此荼毒情何以堪若非逼迫之甚何至數十人來轅扭禀呼寃耶本道素聞漢陽縣差役藉案訛錢目無法紀此殆其作惡之一端此案吊閱差票縣中僅令張貼告示並未飭其查禁地方官法良意美輙爲若輩藉飽慾壑蚩蚩者轉不得樂業安居殊堪痛恨仰漢同知將押發之劉進劉新百甲鄧福提案嚴訊並傳原告蕭富輝等質對務須訊明該差正身散夥到鎭查攤者共有幾人已經訛獲錢若干錄供禀候核辦毋任狡延落落數語不啻直抉該差役之腹心蓋地保者不過爲差之指臂彼差之卸罪於地保者正以地保之可欺故也惟謂縣中祗令張貼告示並未飭其查禁似乎縣令宜若無罪然細玩語意其云本道素聞漢陽縣差藉案訛錢目無法紀此殆其作惡之一端旣有此等蠧差至於道憲素來所聞則有此差者安得不見不聞不但不予斥革懲辦而且仍前用之雖不飭令查禁而付之告示令其張貼是直授以生財之劵彼平日無惡不作者得此一紙告示以爲藉口鄉愚有不受其荼毒者乎如果以爲地方官法良意美則黄陂街街道寛闊行人可以無碍者何以亦在禁中竊恐漢陽邑尊未必能辭失察之咎而自有此一番整頓則以後差役自必稍知儆懼蓋知道轅入耳漢邑差役之蠧弊則必時時訪查細察雖本官無所聞而上憲已聞之本官究非上憲之敵則亦惟有稍自斂抑誰則敢以身試法者沈大令厲司馬仰體憲意從重訊懲皆所以爲民造福也夫律載在官人役有罪加平人一等此非苛待乎在官人役正所以勵各官而使之約束其人役也在官人役宜乎知法度矣而乃知法犯法罪加一等誰曰不宜吾獨不解差役之作惡舞弊官則豈竟一無所知特恐其雖有所知而辦之不甚嚴重則所謂惡惡而不能去郭公之所以亡也故吾謂爲地方官者當時時防差役之弊則差役無權差役無權而官乃有權然而天下有司衙門何一處無蠧者哉又誰則認眞懲蠧者哉 
[金華殿中人語]  
　　吏部爲知照事所有揀補戶科漢給事中一缺本部於七月初二日帶領引見相應知照都察院轉令應行列揀之監察御史林耀垣孟繼壎張嘉祿劉心源戴恩漙褚成博馮金鑑謝雋杭高燮曾李慈銘謝希銓丁之栻龎璽王傚林紹年鄭思賀曾志清蔣式芬陳芾棠龎鴻書易俊王濓胡蕙馨張仲炘葉慶增等於是日五鼓穿天青褂備帶補褂元青褂並佩帶荷包手巾赴西苑門六項公所吏部公所内書到聽候排班帶領引見幸勿延悞因用印不及徑行白片可也○禮部爲咨行事儀制司案呈本年癸已恩科順天鄉試例應奏派稽察外塲御史旗漢各二員入塲相應咨行都察院卽將旗漢科道之銜名聲明有無出差事故卽日一併開送過部以憑辦理至開送後如有升遷出差等項事故亦卽隨時知照以便於單内扣除幸勿遺漏可也○管理廂藍旗滿洲都統郡王銜多羅貝勒載爲咨送事印房呈稱准値年旗咨兵部來文孝陵總管現在懸缺咨取本旗正三品人員保送入揀等因前來查本旗副都統銜正叅領兼公中佐領世襲恩騎尉玉森堪以保送入揀孝陵總管相應出具考語造册咨送兵部查照可也○考試漢軍中書經吏部將應考之各部院實缺筆帖式曁閒散文舉人繙譯舉人造册移送内閣辦理考試經内閣開單請派考試漢軍中書閱卷等官一摺於光緒十九年七月初二日具奏本日奉硃筆圈出閱卷大學士福錕禮部左侍郎長麟監試御史端良蔣式芬彈壓副都統謙光欽此宣旨後長石農少宗伯由軍機處恭領欽命試題躬往内閣福箴庭相國等亦先後以抵内閣點名給卷後始將欽命題目抄刷扃門考試當日至掩門時繳齊試卷由福長二堂憲校閱取中俟覆試畢再將取中人數照錄○太和門工程已將前後玻璃瓦片置齊惟金脊尙未合龍應俟欽天監擇定吉期方克舉行其昭德眞度門瓦亦置齊僅西庫房瓦　過半尙未全竣是以承修大臣李蘭蓀大宗伯於今晨由西苑門散値酌帶監督數員進内躬抵太和門查看各工而廠商亦具衣冠於彼伺候查工大宗伯看畢卽出東華門回第○軍機處片交吏部光緒十九年七月初二日軍機大臣面奉諭旨本日引見截取繁缺知府之吏部郎中李紹芬著於本月初四日預備召見欽此相應片交吏部查照辦理可也○新簡稽察戶部内倉事務江南　監察御史松侍御齡擇吉於七月初二日午時抵倉視事所有該倉倉書花戶皂隸以及斛石人均於是晨進倉伺候謁見云○本年 
 
 

Page 2

 
 
繙譯鄉試錄科曁考試八旗繙譯童生例應奏派左右翼副都統各一員各帶本旗叅領章京領催等於繙譯生童進塲日各在貢院門外點名處所彈壓領簽以昭嚴肅經兵部開單請派繙譯生童點名領簽之左右翼彈壓副都統一摺於本年七月初二日具奏本日奉硃筆圈出著正白漢副都統崇年正黄滿副都統色楞額去欽此欽遵遂由兵部行知該各固山查照辦理矣○廂藍旗蒙古都統恩佑爲咨報事印房呈稱本旗公中佐領恩澍病故遺缺揀擬五員於光緒十九年六月初二日帶領引見本日奉旨廂藍旂蒙古公中佐領着卓異記名驍騎校榮福補授欽此初三日述旨奉旨是欽此欽遵到旗除咨兵部外相應咨報軍機處卽將該員卓異記名照例查銷可也○吏部爲示傳事現出有兩浙下砂二三塲鹽大使一缺查有在部投供之新海防遇缺先鹽大使蕭詩言應行擬補相應傳令該員限三日内親身赴部騐到有執照者携帶呈騐毋違特示○禮部爲知照事所有本部員外郎宗室騏德奏請留部升用一摺於光緒十九年七月初一日具奏本日奉旨依議欽此欽遵到部相應抄黏原奏知照宗人府查照可也 
[嘉惠士林]  
　　前張香帥督粤時見高廉雷瓊各屬距省遙遠士子赴秋闈者往來不便遂派輪船濟之此後卽著爲成例刻下塲期伊邇初十日善後局憲分撥官輪數艘駛往各屬載運士子來省俟試畢之日仍妥送回籍所有飯食皆由官支應毋庸花費分文大憲體恤士人無微不至彼身受其惠者當何如感激奮興也哉 
[廣省决科]  
　　每届科塲之前由撫憲調取各書院肄業生考試一次名曰决科分别等第優給獎賞蓋於鼓勵之中隱寓周恤之意也兹剛子良大中丞定期十一日在署内决科傳諭各生務須親身應名毋得頂冐如有雇倩情弊一經查出卽將名字扣除不予送考想各生莫不磨勵以須冀邀中丞之賞識矣 
[中丞儉德]  
　　闈内各官供應以監臨及兩主司爲最優飮食器物務求美備此次撫憲剛子良大中丞入塲監臨聞中丞諭知辦差各員凡監臨房内各物但期適用不許稍事奢華虚糜國用等語仰見中丞廉潔自持整躬率屬方諸古名臣誠不多讓矣 
[鵠候文旌]  
　　學憲徐花農大宗師由陽江巡試畢起馬回省計期初八九日當可蒞止今已過期文旌仍未見到辦差人役紛紛出外探聽迄無消息未識何故也 
[川中氣候]  
　　六月以來雨多晴少江水迭漲未消天氣則甚覺清凉頗似清秋景象衣用單夾夜間尙須棉被惟稻榖已熟須待天晴方能收割也 
[依然故我]  
　　某甲在某行看門月得薪水數千鄉間人居然稱之爲大老官在宜昌包得一妓不許他人問鼎前日因見某乙等亦在該妓處遊玩甲心不平糾領多人將乙毆打旋經乙邀約百餘人至該行報復該行遂將甲辭歇乙等仍各處搜尋甲旣不敢挺身而出生意又被辭歇該妓處亦不能棲身仍一孤貧之故我而已 
[緝捕勤能]  
　　前此宜昌謠言四起惑亂人心幸得中衡蒯遊戎緝獲首匪照辦在案近又不知何事遊戎頭戴草帽後隨巡捕外委各一均騎馬帶領三五兵丁出北門而去並不用旗傘執事亦可謂王事勤勞矣 
[責成廪保]  
　　杭屬仁和縣學廪生高某因槍冐頂代具禀學院已錄報端兹聞杭府學廪生亦具公禀所指何事非外人所得聞大約槍冐頂代同堂作弊未遂其欲互相攻訐耳故陳宗師於旗仁錢商四學童題每題寓一字合觀則成責成廪保四字其題已登前報兹不贅錄生員覆試題且爾言過矣虎兕出於押龜玉毁於櫝中是誰之過與蓋宗師皆有意云然當童正塲之日東文塲果獲槍手宗師查問後答稱童生本籍仁和寄籍富陽與該童素來認識不過斟酌一二字耳宗師哂之現聞傳訊挨認保不知若何辦理也 
[提覆童生]  
　　浙江學政陳宗師於本月初九日下午懸牌提覆杭屬旗仁錢商四處童生每處多提或十餘名或二十餘名限於初十日黎明齊集覆考該童卽飭認保搜檢片紙隻字不准携帶入塲後倘有書籍紙張未經搜出以及文理不通與正塲不符者均惟該廪保是問從嚴記過云 
[險搆人命]  
　　皖垣月之初八日小南門外河沿有某甲泊船於此甲湖北人向土人某乙買蔬菜彼此因秤爭競喃喃不休旋復用武將乙打入江中幸經人救起不至淹斃旁觀者咸不直甲甲自知理曲潛匿舟中 
[獲到會匪]  
　　皖垣邇來由湖北地方偵探緝獲著名會匪熊老五一名由委員坐差輪押解到皖登岸乘二人肩輿再由兵丁持戟護押晉城簇擁至撫署禀請沈仲帥遴員審訊仲帥旋卽札飭文武營務處盡情推鞫卽在撫署東邊箭道内演武廳扃門會審關防嚴密所訊各節外人未之與聞也 
[會啓蘭盆]  
　　宜昌招商局太古利川怡和公泰及招商渝局六家共捐錢文及散鋪戶所捐共得錢百餘吊雇請僧衆九人卽在招商局堆棧内設壇爲盂蘭大會七日自初二日起至初八日止每晚放燄口或在陸地或在河内各捐戶到壇齋戒敬神初二日早由南門外招商局首士僧衆起行各執信香往河西安安廟請水入城由二家牌樓至鼓樓街轉出小北門經由鎭川門至中水門過河至姜詩廟請重凈水坐船回至龍王廟上岸迎上招商堆棧是日天氣燥熱人皆汗出涔涔也 
[禾中近事]  
　　禾人於七夕爲南湖烟雨樓之遊是日上午天清氣朗風和日暖遊人更覺興高皆約伴買舟午前麗橋河曾見彩船燈船吹敲彈唱清曲悠揚大小遊船連接不絶羣向烟雨樓四圍南湖中停泊設筵暢飮猜拳武盞以盡一日之歡亦有义蔴雀者是日年輕婦女華粧麗服鬢影衣香各爭時艶不意天不做美午後忽陰雲滿布狂風吹捲大雨傾盆雷電閃射霹靂交加屋宇震動南湖中大小船隻受驚非輕所幸統帮連絡不致有意外之禍惟寒冷頗甚男女遊客所穿皆祇紗紡卽欲駛回無從出擋祇得瑟縮以俟天明始行放檔各自駛回乘興而往狼狽而歸間有回家後遂發寒熱者自時厥後雨勢忽小忽大連綿不止直至初九上燈後始停點計兩日夜半河水約漲近尺稻田盡皆放水天氣寒冷須穿棉夾恐日後疾病必多也○前報東門外鹽倉橋鮑姓主人雷殛一事今夏詢得因雷火捲入悞傷左臂當時驚倒氣閉後醒轉祗受皮傷並無大礙可保性命惟禾人以爲奇事并悉是日尙有殛斃一嘉善北門外某姓家男傭據云成心欲謀主人致被雷殛也 
[監守自盜]  
　　天津英工部局華人某甲慘緑少年熟悉歐西語言文字洵不愧翩翩書記也局中出欵歸其支理而入欵由某乙經收亦一一付甲司筦鑰焉其稽查出納則由西人專司其事甲無他嗜好惟愛作狎邪遊前月復以金屋贮嬌爲小班三順脫籍小班爲箇中之上乘三順尤姊妹花之翹楚銷金有窟點石無方於局欵不免有侵挪情事然收付之欵或於空中懸宕不入册籍西人固無從查考也日間有四百餘金已由某行付給甲不入帳西人詰究支吾比叩該行有甲收條並已簽字於是前情敗露西人核對共計虧空一千三百八十金監守自盜罪無可辭並經收之某乙給圖之某丙一併下之於黑屋黑屋者係巡捕房管押犯人之所此係初七日事當初是席係由羅某充當甲爲之副羅於去冬另就開平礦務局之聘薦甲自代以資熟手其保人則甲之葭莩親某丁初七日卽電達開平召羅於初八日到津責償於丁丁謂詰甲只挪一千 
 
 

Page 3

 
 
二百金伊當認償餘一百八十金尙無着落甲等於初八日仍行管押聽候晚間由局董公同訊問追繳全欵再行發落云 
[道憲批示]  
　　監生簡春華前在川東道署具禀請立洋紗公司代客買賣抽取中用衆稱不便事遂中止近見道憲復有批示云昨據棉花帮以商行交困爲詞有將洋棉紗併歸該行買賣之語當飭府縣議覆在案現在劉麟玉復請酌提洋紗公用以復保甲等情前案可行與否仰該縣隨府傳集八省首士查照先後各節併案妥速議覆來道勿違特示 
[之罘叢話]  
　　烟街巿廛房屋櫛比鱗次租金尤復昻貴皆係奇山所各家之產業後生輩坐享其成以致嬌橫邪淫無所不至子輿氏所謂富歲子弟多暴者也一日呼朋引類同至張姓妓家尋花問柳與兵船上之水手相遇因事口角竟至用武七拳八脚將該水手打傷經兵船上船主移送有司訪緝懲辦相率濳逃今傷勢痊愈始有魯仲連其人者出爲排解若輩又得安然無事矣○烟街脚價疲困未有甚於此時者近數日間輪船暢行時有官宦過往以及運載餉械諸事需用駝騎頗多長耳公日伏槽櫪至是始聲價一振○雨澤愆期將近月餘田土龜坼草木枯焦一望山原無復蒼翠之象惟早禾尙可望三五分收成然而包黍豆粒瓜菜薯預等類尤爲民食必需之物今皆憔悴不堪民其何以爲生耶○東隅距省垣較遠每届鄉試之年由關道憲派撥輪船搭載登萊各屬士子赴省觀光應試諸公非惟可免跋涉之勞而寒士長途亦可借省資斧今道憲李觀察復由招商局撥廣濟輪船於本月初七日啓輪前往惠士林而恤寒畯前憲後憲有同心焉○七夕之夜俗傳爲牛女相會小兒女皆陳設瓜菓供奉天孫謂之乞巧今歲娼門雛妓亦復踵行故事不知七襄雲錦能爲風塵中人一度金針否○昨有小竊被一捕役拘獲挽其髮辫堅不釋手竊窘其濳以小刀將八千根煩惱絲截斷而逃昔魏武割髮代首以之愚軍士今該竊割髮逃罪以之欺差役髮之所用各有不同如此○永盛戲園開設經年只因規模過小糾集股東在桂子街地方另行購地建造廣其基址高樓大厦不啻廣寒宮闕命名會仙茶園業於初八日開巿演唱觀劇者皆以爲氣象一新惟班中脚色仍是霓裳舊隊耳○日前見有告曰尋女者今又有某姓幼女年方八齡被人拐去亦無下落按烟街五方雜處匪類麕集日以烟館爲逋逃淵藪專以局賭攘竊拐販人口爲事良民之近巿而居者眞有棘地荆天之歎也 
[朝鮮近事]  
　　有華人擔荷菜蔬在日本租界販賣與日人爭値至於相毆日人聚衆持械相攻華人亦以械迎擊打傷日人二十餘人而日人益多遂被縶適逢總辦袁公往日本官署拜會日人親愬華人在該處逞兇打人等情袁公問華人幾名打傷日人多少答以祗一華人打傷日人二十餘袁公笑云此幸是農人不諳戰鬥者如吾署行伍之士則日人受傷當不止於此所以禁錮不令外出也人旣受縶可發中華巡廳懲辦也○華商東昌恒違背行規私自放賑被罰鮮錢一百五十千入會館公用○黄海道人來京云其鄉自六月間陰雨連綿江水泛漲淹没七十餘里居民皆爲魚鼈矣○有美國人某往村中傳教日夕而歸途遇無賴數人向某索錢以供酒資某以理勸諭衆不聽飛石毆擊某見勢不敵急奔一村竄入一家有叟出問故某具以告叟乃出叱去衆人送之村外里許乃返○法人天主教堂開堂講道有鮮人數十人往聽皆無賴輩欲往尋隙者比入言語嘈雜共相喧笑法人見其無心聽講逐之使去衆人大肆謾駡將欲用武法人怒取鎗將擊之乃鼠竄而去亦可謂烏合之衆也○王宮中被盜失銀若干追比捕役嚴緝盜終未獲而小竊俱被捉無噍類矣亦可謂楚國亡猿殃及林木云○某紳宦家被盜箱籠如故衣物盡失衆以謂有妖人以術行竊也後其妾偕一僕私奔始悟○咸鏡道瘟疫大作○上月二十六日黎洞某姓失愼雖有中華日本等人挾水具往拯然火勢已成無從措手祗可坐觀成敗比及火熄燒燬房舍七十餘間○傳云深山大澤實生龍蛇江原道人來京云其鄉山窟中有巨蟒每出入時天地晦暝冰雹隨之所過之處禾稼無遺雖不爲厲而人間受害多多矣○廿八日華人張燈結彩以慶皇上萬壽○三十日有小竊持物在巿中賣之被捕人瞥見當時被拘○國王於上年鑄錢欠日本人銅價洋三千餘元近來日人追索甚急國王無策歸欵思借助中國以償此債中國允否尙未可預知也○七月初二日總辦袁公往謁國王於早十一點鐘入内至晚五點鐘始歸宮庭密邇雖不知所議何事大抵爲日人索欠一端云○有小竊二人入美國署中行竊竟爲所擒送漢城府究治 
[看會失孩]  
　　鄉婦某氏於十五日携帶二孩由浦東洋涇地方來滬看會行經王家馬頭左近是時看會者人山人海該氏左提右挈不能兼顧一轉瞬間二孩已失其一四處找尋毫無蹤跡自念無面見江東父老遂於昨日將幼孩託人送回已僞言尙欲至某處探親其實欲投河自盡正在臨流浩歎適爲鄰村某甲所見以其形容慘淡大異從前必有不得已之事再三盤詰氏始以實告甲乃從旁勸慰强之回家氏乃庵面悲啼欷嘘而去旁觀者爲之酸鼻諺云三塲莫入旨哉斯言 
[火烈可畏]  
　　某氏婦者不知何許人生一子年約八九齡居於虹口鬥鷄塲地方前晚七點鐘時其子將洋油燈玩弄不隄防將油潑翻霎時間滿檯皆火延及衣服大聲呼喊氏聞聲趨視驚惶無措將孩提入水缸中火始息滅惟受傷甚重未知能保全性命否也○滬城新北門内有某甲者在邑廟九曲橋畔開設糖食店其妻某氏前日因事出外將襁褓中之幼孩置諸床上並令六七齡之子看守門戶子見母去後私進房取桃偷食不料所持火油燈偶一欹斜延燒蚊帳孩大驚失色厲聲呼喊鄰人齊集帮同施救始得轉危爲安床上小孩則已焦頭爛額氣息全無知慘哉 
[流氓猖獗]  
　　點心店夥趙阿三前日行至邑廟相近與流氓名届根者碰撞届根怒不可遏欲以雙拳從事經入勸散届根以忿無所洩遂糾著名流氓張九和矮子阿福順卿連生分投招尋欲得趙阿三而甘心行至滬南王家嘴角邂逅相遇不分皂曰喝衆攢毆阿三以事起倉卒不爲之備大受損傷厲聲呼救衆始釋手一哄而散流氓猖獗如此豈可置諸不聞不見耶 
[和尙作賊]  
　　流僧某甲湖南產也在本邑四明公所南首樹興里賃屋一幢開設凈滌庵佛店中供偶像愚夫愚婦被其蠱惑者膜拜臺前門庭如巿有某乙者不詳其姓在該庵爲香火新抱鼓盆之戚遂將妻遺下箱籠内隼皮衣等物寄存該秃處不料該秃塵根未凈貪念忽萌串得已歇香火某丙將箱竊去藏匿褚家橋某氏婦處乙逢失箱後四出偵尋始悉其中底藴遂將該秃扭赴西門外巡防局控訴至前晚九點鐘時由蔡蓉卿二尹研訊丙供該秃唆使小的　取箱籠寄匿某姓處現已將贓歸還該秃惟俯首合十不作一語二尹大怒喝令掌頰五十下始認行竊叩首無數二尹謂出家人不思修行反敢串竊此風斷不可長罰令在局中建醮一日超度孤魂内罰洋二元爲香燭等費贓給乙領 
[押犯自縊]  
　　前報載上海縣捕惠生之夥雲泉阿二向開花烟館之阿昭生詐贓標其目曰擬究索賄兹聞雲泉與阿二同繫捕房忽萌短見前日用褲帶自縊幸爲捕所見赶卽解救阿二居然無恙惟雲泉受傷較重禀明總捕頭飭將雲泉送往仁濟醫館療治迄未見效於昨晨五點鐘時身死由該醫館報明捕房飭某包探片請上海縣詣騐適値黄大令因公晉省由縣署禀明道憲札委鄰封相騐 
[縣案彚錄]  
　　潘高毛扭俞阿根至英公堂控稱髮妻徐氏被俞誘拐經蔡太守送縣訊辦前日由帮審委員葉司馬升堂提訊潘訴稱係寍波慈谿縣人向在原籍爲小本生意髮妻徐氏於今年三月間逃逸忽有俞阿根來言願與小的帮同尋緝未幾俞又言若出洋二十四元可以尋到小的見其言語支吾一再查問始悉徐氏實被俞與某某等串拐因此情急扭送公堂轉解案下求請訊究俞供稱素爲小工與潘同鄉其妻徐氏並非小的誘拐實被潘阿和藏匿司馬得供判將俞阿根收所限交徐氏等到案再訊○李汜生在英公廨具控沈榮秀虧欠靛青銀三百餘 
 
 

Page 4

 
 
兩蔡太守飭將原被送縣訊辦前日薄暮時縣署帮審委員葉司馬提訊李伸訴前情並請訊追沈供稱除去李汜生往來貨洋外尙欠銀三百兩有奇叩求訊究司馬以兩造供詞各執著退去聽候覆訊○孫佐亭控鄔侍員虧欠米洋前年由英公堂解送到縣迄今爲日已久案尙未了邇有童康保謂鄔叔鄔蓋學曰爾姓現押縣中若欲保出須出洋百元先付廿元蓋學信之付洋時頓生疑慮令童央人作保童遂令方錦堯具保盖學先付現洋十七元遷延數日不見侍員保出向童追究屢次避匿蓋學以童誑騙洋銀扭至英公堂蔡太守將一千人解縣訊辦前日傍晚葉司馬升堂提訊蓋學訴稱係寗波人姪兒侍員管押憲案忽被童康保以取保爲名騙去洋十七元不得已扭控公堂轉送案下求請訊追方錦堯訴稱蓋學付洋確由小的作保現在情願如數賠洋童供稱小的並無不是付來之洋小的已轉交蓋學之堂兄鄔茂通取去茂通供稱此洋係供侍員在押費用已用去七元尙存十元今特呈案司馬以此案釁由童康保而起著將童笞二百板方錦堯所賠之洋給鄔蓋學領去鄔茂通呈案之洋先令方錦堯具領尙少七元聽候再核人則交保 
[慈雲在望]  
　　本館協振所昨承華君子儀交來唐門沈氏助洋廿元王門胡氏助洋十元又承關君中宣助洋廿元順直之被災重矣飢黎之望振殷矣得諸善人慷慨好施不分畛域生死人而肉白骨孰不感戴鴻恩於無旣哉又接浙虞留耕堂羅君來函云余庽居滬上年四十餘歲矣今於十五日始得一子照滬上俗例擬送紅蛋近知北省災區告急特將此欵洋十元仰求貴館解往災處按戶賑濟云云以仁心行仁術宜其誕膺多福肇錫佳兒也除分掣收條外合書數語以當心香一瓣 
[同心濟急]  
　　謹啓敝堂接奉張紹芬仁翁在臺南經募張彭壽仁翁洋四百元明信記洋二百元近義記和愷堂守眞軒各洋一百元葉崑記洋五十元槐蔭堂萃廷氏合洋五十元共九戶合計洋一千元由南巿瑞懋號交來除去匯費貼水洋廿六元七角囑解山西救災又志承堂還心愿洋一百元潘隱名洋一百十元以昭氏喜添麟兒助洋五十元均助順直急賑祗領之餘仰見善結同人利濟吁斷金之誼心如昔薩救命逾造塔之功惟是晋賑尚未息肩直果又遭巨浸全仗薄海仁人聞風繼起共持大局再造蒼生滿目哀鴻庶有豸乎上海六馬路仁濟善堂籌賑公所施善昌等謹誌 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[明府接篆]  
　　　署愼　　知縣　　臣明府已前落皖情形已紀報章兹悉明府擇吉月之十二日在考棚内接篆任事想當中執事人等迎新送舊當有一番　熱也 
[失孩又見]  
　　近來宜昌時聞拐失小孩前日午後有人鳴鑼喊覓稱小孩約八九歲穿紅小衣一條在門前戲耍轉瞬不見云云後面跟隨者卽孩之母或喊或哭旁觀殊不忍見云 
[英界公堂瑣案]  
　　包探秦少卿禀李德生王阿全在西門外鄭少卿家行竊衣物送案請究鄭少卿求請給領失贓李王俯首無詞蔡太守判令各押一月滿日責一百板贓給鄭領○某烟館主婦朱阿會訴稱有烟斗一隻被已歇値堂朱阿根借去向索不還反將小婦人手臂擊傷是以送究朱供有押櫃洋銀五元及鋪蓋等物被其扣住向之理索不敢毆擊太守判將朱阿根交保鋪蓋等物自往取回○包探王阿二禀愛汾司租戶施劉氏何李氏陸張氏陳張氏張何氏王陳氏等積欠房租經租人往收蠻横不付訴知捕房捕頭飭捕往收詎料該租戶施劉氏等膽敢聚衆至捕房門口擲石滋閙一併拘獲送究太守判將該氏等各罰洋銀一元交保所欠房租著照數繳清○唐包探禀緝獲遞稽復來意圖竊物之張雨高送究太守判以仍交捕房管押期滿責二百板遞回原籍○徐士忠訴稱被張渭珍竊去山羊一頭當塲追獲縶送案下張供貪小誤犯叩求恩宥太守判押十四日○楊樹浦紡紗局出店劉秋記顧文榮訴稱煤船到埠有划船戶趙生和陳安仁馬阿榮等串竊煤斤有二墩之多先後失竊已非一次求請嚴究趙生和陳安仁馬　榮等供詞游移太守判各管押十四日交保○三百十八號華捕禀船戶嚴阿元石慶蘭裝載垃圾傾倒浦江違犯定章是以送究嚴阿元石慶蘭俯首求恩太守判各枷示七日○包阿林訴稱被周阿發竊錢一千文追獲送究太守判押七日○董朱氏訴稱被隣人施毛氏藏匿布袴一條在别鄰唐應氏家尋見向索不服一併送究施毛氏供貪小誤犯唐應氏供出錢一百八十文向施毛氏買來太守判將施毛氏管押十四日唐應氏無干省釋○王周氏稱先竊衫褲三件查係莊王氏所竊起到原贓送究太守判將莊王氏管押一月○東洋車夫郭四春訴稱昨夜在廣肇山莊門口人多擁擠被張仁仁用旱烟袋擊破頭額鳴捕送究張供實被悞指太守令郭四春邀同見証人於禮拜三來案候核○東洋車夫倪　甫稱被同拉東洋車之沈阿金撞壞車輪與論不依送案請究太守判將沈管押五日並令將車輪修好○胡瑞堂稱被羅天祥攫去牙怲扇子一把當塲拘獲送案請究太守判羅管押七日 
[法捕房瑣事]  
　　某甲在某鐘表店爲夥不知如何將鐘表竊出付諸長生庫經執事某乙查知鳴捕捕房將甲拘獲搜出押票四紙解經捕頭訊問令某包探分别查吊原贓禀候解辦○積竊某丙昨在小東門外竊得濕衣兩件欣欣然持赴某押鋪押錢爲捕所見人贓並獲送入捕房失主亦投案認明捕頭命將原贓濕衣給領押候核辦 
[助賑摭要]  
　　天之降厄無已時而人之救災無虚日人心隱惻天心庶幾挽回乎昨承敦本堂善士由信昌隆號來洋六百四十元揚館復茂恒莊　協源莊來塵寰過客祖孫父子叔姪兄弟節省湊成求免災洋五百元又某氏母女節省湊成求免災洋三十五元杭垣吟梅仙州仁丈續助祈保合家平安母子無恙洋二百元榮寳齋善士祈保病體速痊由蘇州俞曲園太史託協昇莊來洋一百元臨浦趙長春善士求保合家人口平安由寳順莊來洋一百元韋錦屏善士節經懴資爲尊閫陶氏求冥福洋一百元福州張愚齋仁丈由程松亭翁交來洋一百元天順祥號洋一百元揚州卞善士由協源莊來洋五十元羅店榮陽子求尊堂寒熱速痊洋五十元施熺元滿周蒙親友惠儀并自湊足移助祈保平安洋五十元浙杭慶福綢莊丁曉芳善士募第八批三十四戶合洋三十八元委解災區以資散放茫茫世道何厚薄之相懸滴滴歸源實飄零之可濟無意不誠有求必遂藉增感奮用特表彰[  上海北市絲業會館籌賑公所施善昌謹誌]  
[廣東官報]  
　　七月初四日新授廣州遺缺府文康禀到京來缷惠州府盧禀上衙門候補典史陶念杲禀知府委學轅巡捕差候補通判蔣文英禀知委總查新城保甲差○初五日委署東莞縣錢溯灝東安縣辛元燡俱禀謝委候補鹽大使阿勒坦布禀到由厰回禀知調辦都城緝私差禀見鹽知事曾承榮禀知調省河緝私局坐辦文案補用典史　用和禀知委帮辦科場供給差補用鹽巡檢潘國琛禀銷蘆苞會辦差禀辭赴厰接辦平櫃帮辦○初六日補用直隸州秦福和禀銷新城保甲差候補通判蔣文英禀知本日進　甲局接　候補通判英鉞禀知委代辦省河補抽帮辦差○初七日候補通判蔡繼昌禀知委河南保甲差 
[福建官報]  
　　七月初五日通判畢大錞禀見禀辭赴福寗府稅厘局從九品董聯元禀見禀辭赴延平西溪稅釐分卡○初六日長汀縣方朝榘缷事禀到○初七日准補泰寗縣何文澍禀見禀　新選　田縣汪育　自京禀到夏陽巡檢王履泰禀辭赴任鴈石巡檢李九山禀辭回任藩憲牌示照得署松溪縣永和里縣丞劉英華請假修墓遺缺以試用縣丞雷達光署理特示○　八日興泉永道英禀見禀辭赴任縣丞許子伊禀明委辦永寗分卡禀辭藩憲牌示照得准補邵武縣拿口巡檢朱景鎭飭赴新任供職特示○初九日題奏道楊禀見禀謝委辦船政局事知府張慶鈞禀見禀謝兼辦船政支應差知府朱宗炳禀見禀謝委船政船塢差知縣李麟瑞缷辦木蘭坡稅務回省禀到○初十日巡檢劉昌彝禀接辦保甲文案兼西　應援局禀見○十一日鹽塲張松雲缷辦延平關兼宫運差回省禀到鹽塲石桂豐缷辦幹寨官運局務禀到府經朱世棠缷辦延平西卡禀到准補廟灣巡檢柯希濳禀謝赴任 
[鄂省官報]  
　　七日初五日委辦老河口釐局候補府韓鑑禀辭候補縣湯炳堃奉藩臬憲委赴安陸府荆門公幹禀知另補縣胡成均奉臬憲委江夏縣帮審案件禀知 
[皖省官報]  
　　七月初六七日運同銜調署懷寗縣無爲州章維藩到並交代清楚同知銜缷署天長縣准補過陽縣歐陽靄到並知奉委簾差○初八至初十日候補縣左元　到解京餉回縣丞劉璲章到由蕪湖勸賑捐回典史翟樹仁知奉撫台獎給五品頂戴巡檢劉家琛知接查西門街道任傳倫知銷查西門街道 
[金陵官報]  
　　七月初七日知縣芳鎭丁母憂藩轅牌示沭陽縣丞員缺前經請以候補前儘先縣丞張廷棟咨補業奉到部覆准其補授○初八日候補府葉永恆由廣東起服回省指分江蘇試用縣丞許德馨由京來辦理安徽錄遺提調署太平府鳳林到○初九日安徽學臺吳魯到會委署阜寗縣蕭仁暉辭赴任○初十日候補道周家駒史錫康奉委文闈點名差○十一日　琳銷丁堰釐捐差回 
[上海北市絲業會館籌賑公所施少欽經收順直山東河南山西賑捐五月十五六日第三千五百八十九至九十次清單]  
　　十五日奉化唐在朝病愈完願並求塊消身健由徐少康來洋五十元禾郡源泰曹維錦祈保合家大小平安洋五十元漢陽府帳房由招商局來錢三十千文金壇醒如子因子啓善質弱求强壯將補藥資移助洋二十元鄂省韓季仙翁募榮蔭堂張由江永船來銀十兩又喬筱　觀察思齋内省室各錢十千文新塍恊記朱尹如募高陽桂榮氏祈保合家康泰洋十元梁溪邵善卿募有心無力人求内人恙速愈身健有願無力人爲仲子功名求速就如願各洋十元無錫仁和祥楊仰暉七元楊福論楊紹平各五元楊綠葆三元無錫正大趙旭昇廷記五元蘇垣葛念慈病愈完願五元呂望悛四元潘門石氏奚女病求速愈三元鎭江關鄭儉德堂由江孚船來三元鄭到祥鄭氏各一元無錫顧金三元林黃氏二元無名氏二元太倉童馥堂繆季豐募桶捐秦祥記二元又無名氏錢二百六十九文無名氏二元不留名求目疾卽愈洋二元汪國桂求病愈一元七寳義塾高松生求子病愈一元蘇省三義公謝謹卿謝祖培李松庭李潤生李松如五戶各一元無錫楊錦一元陳張安病愈元願一元江孚輪船五角錢六百文○常山庸字棧主人募文運集洋二元五角徐襄不倚軒主人各一元漁隱散人竹醉山莊稽東逸隱三戶各五角○沙溪吳泰昌募王致和吳至德各洋二元惠中記六角曹宗記三角黃載記一角共五戶合洋五元○高郵丁玉軒募不留名胡洋三元又錢一千文不留名錢一百文共三戶合洋四元錢廿五文○十六日無名氏默祈化戾爲和由協成乾來規元一千兩蘇姓無名氏由立大莊來洋一百元知非子由純泰莊泰洋六十元又濓裔義莊洋四十九古吳瞶瞶子因病愈求目光復元身子安健還願由惠泰莊來洋五十元又還心願氏洋五十元又吳金氏還願二元硤石南局同事洋十元鄂城永固慶善堂由益泰來洋十元海昌思無邪齋主人洋十元和橋承志堂楊陽羡八四老人續募洋十元無名氏四元溧陽鹽棧無名氏三元金陵陳世澄求母病速大愈三元青浦縣署沈奎炎湯餅資移助洋二元黎里潘樸堂求内子新病速愈一元嘉定葛福記一元瀏河劉靜夫求子病愈一元竹西黃園史小洋四十角上鹺公所無名氏錢七百四十文袁祉記錢三百文二戶合洋一元江孚船銅洋九元○盤記棧來漢口德馨明號集腋堂洋二百元内省堂洋一百元存心堂洋一百元補過堂洋五十元○百川通來京都逸秋主人京平足銀五十兩醒禪居士銀二十兩芳雲文史汪　蘇氏各銀十六　共四戶合規元一百零五雨零六分○九江祥發元託葆和糖行來福記號李撫榮堂洋三十方培修堂洋三十元汪起壽堂洋六元吳紹亷畢佑嗣隱名氏德幾公記四戶各洋二元劉衍慶堂一元際生氏　乏氏共一元共九戶合洋七十六元○源豐潤來廣豐和洋五元廣興源積善善鍾各洋二元東新黎　譚石泉黃雨田樂善堂許浩堂無名氏王念昔軒鄭永利源盛望湖致祥堂諸聿修堂花無名氏洪十三戶各洋一元無名氏四戶各洋一元○烟台福興潤局鮑清源洋二元又募黃薪傳二元李文彩徐東來劉錦旋邱炳輝四戶各一元林金寳馮掌文牟丹山王蘭亭張昇堂金岷生六戶各五角周大昌日本洋一元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光褚十九年七月初八京報全錄]  
　　宮門抄○諭旨三道錄前○　　　奏　補遊擊摺○又奏叅將因病出缺片○又奏署叅將因病出缺片○又奏遊擊因病出缺片○新撫陶奏報　暫　弁勇丁各局卡義學實在數目摺○又奏武職各缺懝懇暫照推廣借補章程辦理摺○將軍希三奏徵收招商局輪船稅銀核數撥暫片○　　初八日戶部通政司詹事府廂黃旗値日無引見○額中堂因伊子補員外郎謝恩○溥顧等前往粥廠放賑請訓○湖南道李程羲謝恩○澤公請假五日○德隆請假十日○召見克軍機李經羲張蔭桓皇上明日卯初二刻至建福宮行禮畢還海○○太子少保頭品頂戴陜甘總督臣楊昌濬跪奏爲揀員請補遊擊要缺以裨營伍恭摺仰祈聖鑒事竊臣接准部咨延榆綏鎭標中營遊擊梁鴻盛請假回籍修墓未竣懇請開缺所遺之缺係第二輪第八缺應用儘先人員令卽揀員請補等因臣查延榆綏鎭標中營遊擊設處極邊接連蒙部巡緝防範最關緊要非久歴戎行熟悉邊情之員難資　理兹揀得花翎副將銜留陜甘儘先　擊現署漢中城守營都司鄭輝萼營務練達辦事穩成在任年久於地方情形最爲熟悉以之請補斯缺實堪勝任且與輪章相符合無仰懇天恩俯念員缺緊要准以該員鄭輝萼請補延榆綏鎭標中營遊擊員缺可期得力如家俞允該員係已經引見之員應請飭部發給實授劄付以符定制除查取該員履歴清册另咨送部外所遺漢中鎭標沔右營都司員缺陜甘現有應補人員容臣另棟請補謹會同陜西提督臣雷正綰合詞恭摺具陳伏乞皇上聖鑒訓示謹奏奉硃批兵部議奏欽此○○楊昌濬片再准陜西固原提督臣雷正綰咨稱提標中軍叅將成光裕舊傷復發兼患陰寒病證服藥罔效於光緒十九年四月初一日在任病故咨請核辦前來臣委員查騐屬實相應請旨開缺所遺陜西固原提標中軍叅將員缺陜甘現有應補人員容臣另揀請補除查取該故員原領劄付至日另咨送部外謹附片陳明伏乞聖鑒謹奏奉硃批兵部知道欽此○○楊昌濬片再臣接准陜西撫臣鹿傳霖咨稱署撫標中軍叅將陜安鎭標中營遊擊李志剛得患腹瀉病證牽發昔年在軍營勞傷延醫調治罔效於光緒十九年四月十六日在叅將署任病故除該員原領遊擊劄付送部註銷外咨請核辦前來臣覆查無異相應奏明請旨開缺所遺陜安鎭標中營遊擊員缺陜甘現有應補人員容臣另揀請補除查取該故員承查印甘各結另咨送部外理合附片具陳伏乞聖鑒謹奏奉硃批兵部知道欽此○○楊昌濬片再據陜甘督標中軍副將鄧全忠呈稱督標前營遊擊崔偉得患胃疾病證　治罔效於光緒十九年五月十七日在任病故委員查騐屬實取具嫡親醫士甘結及委員承查鈐結呈請核辦前來臣覆查無異相應奏明請旨開缺所遺督標前營遊擊員缺陜甘現有應補人員容臣另揀請補除鈐甘結咨送兵部查照並查取劄付另文咨送外理合附片具陳伏乞聖鑒謹奏奉硃批兵部知道欽此○○頭品頂戴甘肅新疆巡撫臣陶模跪奏爲新疆防營員弁勇丁各局卡義學自光緒十八年七月初一日起至十二月底止實在數目繕具清單恭摺仰祈聖鑒事竊新疆馬步營旗砲隊各臺局卡義學實在數目截至光緒十八年閏六月底止業經分别奏咨在案兹據新疆糧臺詳稱自七月初一日起截至十二月底止遵照標營章程挑募步隊二營一旗裁减步隊二旗一營實存馬步九十九營旗一哨開花砲四哨共計額設營書弁勇二萬四千九百六十二名火勇一千七百四十二名營旗哨官三百八十員巡查一百二十七員額外火夫私夫馬夫車夫六千二百九十五名其各台局卡裁撤省城柴草局哈密軍裝局寍遠綏定二善後局綏定東門西門南門三稽查卡分晰繕具清單詳請奏咨前來臣覆查無異所有新疆防營員弁勇丁各台局卡義學自光緒十八年七月初一日起至十二月底止實在數目謹繕清單恭呈御覽伏乞皇上聖鑒飭部立案施行謹奏奉硃批該部知道單二件併發欽此○○頭品頂戴甘肅新疆巡撫臣陶模跪奏爲新疆武職各缺擬懇暫照推廣借補章程辦理以資委任而裨邊防恭摺仰祈聖鑒事竊臣於光緒十九年二月十二日准兵部咨議奏湖廣　　張之洞奏武職借補章程懇續展期限一摺自應再准展緩五年惟年限旣展限制亦應量爲變通擬請嗣後除提督總兵兩項人數　多補缺較難准其借至副將叅將外其副將祗准借補叅將叅將祗准借補遊擊遊擊祇准借補都司都司祇准借補守備守備祗准借　千總千總祇准借補把總均不得借至二級等因奉旨依議欽此欽遵咨行到臣查前直隸總督臣曾國藩奏准推廣武職借補章程提督總兵借至副將叅將遊擊止副將叅將遊擊借至都司守備止都司守備借至千總把總止原爲疏通仕途起見現經部臣更議章程示以限制自應一體遵辦惟新疆情形不同通計全省提督一缺總兵三缺副將七缺叅將八缺遊擊以下以次加增官職大則缺愈少官職小則缺較多而候補員弁中如提督總兵及副將叅將遊擊等官人數尤衆多係湘楚皖蜀諸軍舊旅當有事之秋奮身行伍衝鋒陷陣薦保崇階迨軍務敉平官制設定提總例由簡放餘均各有本班前此推廣借補至三四級不等其戰功夙著勞苦最久之員尙多淹滯閒散求一小缺自效不得今祇稍爲通融雖較按班序補差爲寛展終不如微員末秩缺分較多望補猶易朝廷設官有定旣不能盡子位置並將所謂變通推廣以資酌劑而酬勞勩者從而限制之鋒鏑餘生能無觖望且才具短長尤難槪論提督總兵准借補副將叅將其祇堪爲遊擊者不少副將准借補叅將其堪爲遊擊都司守備者實多叅將以下大率類是新疆現設各標均係以官帶勇或提督總兵而帶遊擊步隊一營或副將叅將而帶都司守備馬隊一旗良以戎行正須整飭不得不量才授官冀收人地相宜之效銜缺懸殊在所弗計若不論是否勝任但於哨隊中擇其銜缺與部議相符者遷就請補而舊有各營旗官半須更置貽誤邊防更非淺鮮臣再三籌度與其遵照部議窒礙轉多不若暫循前規較有實用相應懇恩俯念新疆防務緊要期在得人准照前直隸督臣曾國潘奏定章程提督總兵有借至副將叅將遊擊止副將叅將遊擊仍借至都司守備止都司守備仍借至千總把總止數年後再行查看情形奏明辦理至各項本班人員自當酌量請補用昭公允俾免向隅是否有當謹會同陜甘督臣楊昌濬喀什噶爾提臣董　　恭摺具陳伏乞皇上聖鑒訓示謹奏奉硃批兵部議奏欽此○○希元片再查招商局夾板火輪等船運貨進出通商各口應納稅鈔銀兩經總理各國事務衙門會同戶部議定按照洋稅徵收仍按三個月一次覈數報解另造清册分晰詳報不得與别項洋稅牽混等因所有閩海關福州厦門二口按結徵收銀兩數目截至第一百結止均經各前任將軍臣遵照先後定案覈數報解分别奏咨在案續准戶部鈔奏行知光緒十一年十一月間奏准南北洋海防經費撥歸海軍衙門作爲常年餉需經費等因已自第一百一結起呈第一百二十九結止所有徵收招商局輪船四成稅銀隨同洋稅四成銀兩遵照續行奏案核數報解亦在案兹查光緒十八年十一月十四日起至十九年二月十四日第一百三十結期内福州厦門二口共徵招商局輪船稅鈔銀七千九百二十兩三錢四分八厘又奉准部咨並徵洋藥正稅提歸洋稅撥用等因今福州口第一百三十結所徵招商輪船洋藥稅銀三百三十七兩七錢二分五釐自應一律照案提歸招商局洋稅項下撥用以上統共銀八千二百五十八兩七分三厘内除墩鈔銀四百二十六兩二錢業已由口撥　稅務司七成銀二百九十八兩三錢四分尙存三成墩鈔銀一百二十七兩八錢六分現已附入洋稅墩鈔一併塡批給交號商蔚泰厚匯解總理各國事務衙門投納外覈計徵收稅銀七千八百三十一兩八錢七分三釐遵照奏案提出四成銀三千一百三十二兩七錢四分九釐二臺仍照原案撥歸海軍衙門常年經費之用計應存六成銀四千六百九十九兩一錢二分三釐八毫内應提一成半作爲出使經費銀七百四兩八錢六分八釐六毫實留關備撥京協各餉六成銀三千九百九十四兩二錢五分五釐二毫除將應解總理海軍事務衙門經費銀兩塡具文批援照批解京餉成案發交號商匯解並將應提出使經費按數解交江海關兌收彚寄曁將徵收　數分晰備造清册分咨查覈外合將閩海關福州厦門二口第一百三十九結期内徵收招商局輪船稅銀遵照先後定案覈數撥解祿由謹附片陳明伏乞　聖鑒謹奏奉硃批覽欽此 
 
 

Page 13

 
 
[光緒十九年七月初九日京報全錄]  
　　宮門抄○將軍裕等奏裁節各欵分别解部撥存摺○湖督張奏節省兵餉銀兩委員起解片○又奏洋稅項下籌備餉需片○又奏撥解海軍經費片○護桂撫黃奏甄别知府片○東撫福奏善後局報銷收支銀數摺○七月初九日禮部宗人府欽天監正黃旗値日無引見○齡公假滿請安○山東正考官長萃謝恩○謙光請假十日○承侯續假五日○巴克坦布續假二十日○倉塲奏漕船五日回空○侍衛處奏派搜檢之侍衛派出良泰瑞啓訥欽泰榮和○禮部奏派搜檢之王大臣派出肅王徐郙景善裕德壽昌陳學棻李端棻會章恩燾大額駙奕功慶福彭壽王文錦恩普果勒敏容山明秀廖壽恒英信灃深崇年○召見軍機崑岡○○奴才裕祿興陞跪奏爲奉天東邊兵餉扣存减平曁節省裁减兵夫各欵分别解部撥存恭摺具陳仰祈　聖鑒事竊查奉天東邊支放靖邊馬步五營並七屬捕盜營兵餉等欵自光緒十一年三月初一日始遵照戶部議定開源節流章程原放庫平者按湘平每兩减扣四分原放市平者每兩减扣八厘又光緒十一年十一月東邊馬隊一營裁兵二十五名步隊四營裁兵四百名火夫四十五名共裁减兵夫四百七十名每月應扣馬步五營節省兵餉銀一千七百七十一兩六錢十三年十一月東邊步隊四營裁减長夫五十八名每月應扣裁减長夫口糧銀一百七十四兩照章分别解部及另欵存儲聽候部撥嗣於光緒十七年八月遵照戶部籌備庫儲奏案又將東邊馬隊一營裁兵二十二名長夫二名步隊四營裁兵一百五十六名火夫十六名每月應扣馬步五營節省兵餉銀八百一十二兩八錢旋因十七年十月間熱河朝陽教匪滋事奉省派兵出境援剿不敷分撥奏明將調往邊外恊勦之東邊馬隊一營步隊二營暫照光緒十一十七等年兩次所裁兵夫三百六十名募補足額餉乾等項自十七年十一月起支至十八年三月撤防仍將前項添募馬步兵夫奏明如數裁撤自四月初一日爲始每月應扣馬步三營節省兵餉銀一千四百六十七兩二錢其自十七年十二月以前節省兵夫餉銀曁扣存四分八厘减平銀兩分别解部撥存數目均經由東邊道按年造册詳請奏咨覈銷在案兹據奉天東邊道奭良詳稱光緒十八年分連閏共應支放靖邊馬步五營餉乾庫平銀一十四萬七千零六十二兩五錢除按十七年裁留官弁兵夫數目實放兵餉庫平銀一十二萬零九百八十兩零七錢四厘外所有右後二營計共節省兵餉庫平銀一萬四千五百二十三兩六錢又自四月初一日起至十二月底止續裁中前左馬步三營兵夫計共節省餉乾批解部庫平銀一萬四千六百七十二兩俱已照數批解部庫又扣另存步隊四營裁减長夫口糧銀二千二百六十二兩又扣另存馬步五營四分减平銀四千六百二十四兩一錢九分六釐又東邊道所屬二廳一州四縣捕盜弁兵餉乾除扣三分二厘平餘外應支放銀八千五百一十九兩八錢七分一厘三毫六絲照章扣出八厘減平實放餉銀八千四百四十九兩四錢五分九厘二毫共扣存八厘減平銀七十兩零四錢一分二厘一毫六絲以上三欵統共扣存庫平銀六千九百五十六兩六錢零八厘一毫六絲連十七年分舊存庫平銀一萬三千二百九十三兩五錢一分六釐一毫八絲九忽八微實共存庫平銀二萬零二百五十兩零一錢二分四厘三毫四絲九忽八微均遵章另欵存儲聽候撥用等情造具清册詳請具奏前來奴才等覆加查覈數目相符除將清册咨部外所有東邊兵餉扣存節省各欵數目理合恭摺具陳伏乞皇上聖鑒謹奏奉硃批戶部知道欽此○○張之洞片再湖北省抽裁緑營額兵餉乾米折等項前准戶部行令將每年節省銀兩自光緒十二年起陸續委員解部交納歴經遵照辦理兹據湖北布政使王之春督糧道岑春蓂詳稱湖北前議裁减緑營額兵奏明以光緒十二年春李止截清餉項司庫卽於夏季起照數扣發計各營額設馬步守兵内共裁兵二千九百二十一名原奏聲明現在湖北章程督撫標漢陽恊武昌城守等七營向支全餉其餘各營皆暫按八成開支今應均照額支數目核計每年共節省餉乾米折等銀五萬三千五百十一兩一錢二分業將十二年夏季起至十八年秋季止節存銀兩解部交納在案所有光緒十八年冬季並十九年春季分照奏定之數共應解部庫銀二萬七千三百四十五兩六錢六分現於應支各營十成八成餉乾米折内共由司庫扣出銀二萬一十八兩五錢八分糧道庫扣出銀三千五百四十兩六錢其現按八成支放各營照額支數目扣解計不敷銀三千七百八十六兩四錢八分並於本年所收地丁項下動支按數湊足以符奏定照額節省十八年冬季並十九年春季分應解之數所有前項銀二萬七千三百四十五兩六錢六分飭委候補知縣蕭煥南知縣用施南府經歴王梓管解赴部交納等情詳請奏咨前來臣覆核無異除給咨管解外謹會同湖北巡撫臣譚繼洵附片具陳伏乞聖鑒謹奏奉硃批戶部知道欽此○○張之洞片再前准戶部咨豫撥湖北省癸已年滿緑各營兵餉案内撥江漢關洋稅銀十五萬兩等因當經轉飭遵照辦理兹據湖北漢黄德道監督江漢關稅務惲祖翼詳稱在於第一百三十一結所徵六成洋稅項下動支庫平足色銀五萬兩委員解赴藩司衙門交收以供支放等情詳請奏咨前來臣覆覈無異除分咨總理各國事務衙門曁戶部查照外謹會同湖北巡撫臣譚繼洵附片具陳伏乞聖鑒謹奏奉硃批該衙門知道欽此○○張之洞片再前准戶部咨奏撥海軍衙門常年經費案内指撥江漢宜昌兩關銀六萬兩均於一百三十結至一百三十三結洋藥厘金加徵項下按季均撥解交海軍衙門兌收又承准海軍衙門咨奏各省關每年應解常年經費等銀自光緒十八年起每兩隨解飯銀一分准其　正開銷至本歲已解之欵應隨飯銀並令照數補解併交海軍衙門兌收各等因均經轉飭遵照辦理兹據湖北漢黃德道監督江漢關稅務惲祖翼詳稱歴年奉撥海軍衙門經費銀六萬兩均因宜昌關徵數甚微無欵可撥專由江漢關徵收洋樂稅厘項下撥解以供要需自應查照成案辦理現於第一百三十一結所徵洋藥稅厘項内動支一萬五千兩隨解飯銀一百五十兩並補解光緒十八年分飯銀六百兩共動支庫平足色銀一萬五千七百五十兩飭委補用知縣胡子功李兆庚管解赴京交納其餘應解銀兩俟徵收有項再行撥解等情詳請奏咨前來臣覆核無異除分咨外謹會同湖北巡撫臣譚繼洵附片具陳伏乞聖鑒謹奏奉硃批該衙門知道欽此○○黄槐森片再前准部咨道府州縣無論何項勞績保舉歸入候補人員令該督撫卽以此項人員到省之日起予限一年詳加察看奏明分别繁簡補用等因在案兹查候補班補用知府王乃賓業已試看一年期滿據署藩臬兩司出具考語詳請留省補用前來臣查補用知府王乃賓精明幹練才識兼優堪勝繁缺知府之任應請留於廣西遇有知府缺出照例按班補用除將該員履歴送部外理合會同兩廣總督臣李瀚章附片陳明伏乞聖鑒訓示謹奏奉硃批吏部知道欽此○○尙書銜山東巡撫奴才福潤跪奏爲山東善後總局報銷指捐嵩武軍第十一次月餉第十三次製造軍裝軍械收支銀兩繕肯清單恭摺仰祈聖鑒事竊照嵩武軍駐紥烟臺等處所需月餉由河南省籌撥歸山東善後局支發造報已將收支銀兩截至光緒十八年閏六月底止月餉分作十次製造分作十二次造册奏銷在案兹自光緒十八年七月初一日起至十二月底止又届半年期限自應截取造報查嵩武軍留防山東馬步十營官弁勇丁及隨行文武前報明共四千八百九員名均照定章支給薪水津貼公費口糧等項銀兩應扣一分平餘除提解報銷飯銀外餘仍列收作正開銷計共支發湘平銀一十三萬七千四百八兩一錢八分查收欵項下共收湘平銀一十四萬六十九兩九錢九分五厘五毫二絲除支存銀二千六百六十一兩八錢一分五厘五毫二絲歸入下次收欵項下造報製造軍裝軍械照章核實辦理共用正價銀一萬二千八百六十九兩八錢四分一厘六毫共收銀一萬二千七百八十二兩三分四釐五毫九絲計不敷銀八十七兩八錢七厘係應請按數撥還據善後局司道造具總細各册詳請奏咨前來奴才覆核無異除清册咨部查照外謹將收支銀數繕具簡明清單恭摺具陳伏乞皇上聖鑒勅部核銷施行謹奏奉硃批該部議奏單併發欽 
 
 

Page 14

 
 
[光緒十九年七月初十日京報全錄]  
　　宮門抄○陜督楊等奏揀員升補道缺摺○護桂撫黄奏甄别知縣片○川督劉奏揀補邊缺知府摺○浙撫　奏報經徵地丁錢糧未完一分以上各員名數摺○川督劉奏查報捐輸銀數請勅核議給獎片○七月初十日兵部太常寺太僕　正曰旗値日無引見○絪貝勒繼公各假滿請安○鄭王等塲差覆命○熙貝勒請假十日○恩公請假五日○召見軍機徐用儀壽蔭○○太子少保頭品頂戴陜甘總督臣楊昌濬頭品頂戴甘肅新疆巡撫臣陶模跪奏爲揀員升補要缺道員以裨地方恭摺仰祈聖鑒事竊照新疆鎭迪道兼按察使銜饒應祺升補新疆布政使於光緒十九年正月十九日奉旨按行文程限計算應以本年四月初五日接到部文之日作爲開缺日期所遺鎭迪道兼按察使銜係衝繁難邊遠調最要缺亟應遴員請補以重職守查該道員缺經前護撫臣魏光燾奏明由甘肅新疆實缺道員揀補又新疆請補各缺前撫臣劉錦棠奏准凡甘肅實缺人員如熟悉邊務遇有人地相宜缺出准予調補北路舊有各缺援照甘肅變通章程辦理查章程内開道府丞倅州縣以及佐雜各要缺將現任各員按照應升官階任内無論有無升案並是否到任實授以及歴俸試未經期滿各員准擇其人地相宜者一律升調等語查鎭迪道兼按察使銜管理全疆刑名驛傳事務責任綦重非精廉明正之員不足以咨治理臣模函商臣昌濬於甘肅新疆實缺道員内逐加揀選非現居要缺卽人地不宜惟查有三品銜現任甘肅蘭州府知府丁振鐸現年四十八歲河南羅山縣人由廪生中式咸豐九年已未科舉人同治十年辛未科進士奉旨改翰林院庶吉士十三年散舘授職編修光緒元年大考二等三年充丁丑科會試同考官四年充國史舘武英殿功臣舘纂修官七年充國史舘總纂官八年京察一等九年三月奉旨補授浙江道監察御史旋充繙譯會試内監試官新進士朝考監試官五月奉旨稽察祿米倉事務十月轉掌雲南北監察御史十年二月奉旨巡視東城事務十一年京察一等二月俸滿截取以繁缺知府用是月奉旨協理京畿道事務兼會典舘纂修官五月奉旨簡放廣西副考官六月途次聞訃丁母憂回籍守制十三年九月服滿起服十一月奉旨補授陜西道監察御史十二月吏部補行京察覆看領帶引見奉硃筆圈出著交軍機處記名以道府用十四年正月署理刑科給事中二月初十日奉上諭甘肅鞏昌府知府員缺著丁振鐸補授欽此三月領憑起程五月抵省禀到旋卽飭赴本任六月十一日到任七月調署甘州府知府八月二十二日接印任事十二月國史舘大臣傳告成議叙案内奉旨賞加三品銜十六年調補蒲州府知府七月十二日到任十八年大計保舉卓異查丁振鐸學問優長有爲有守留心時務品節皎然歴任甘肅各府政聲卓著現任蘭州數年承辦發審各案訊斷明敏律例嫺熟以之升補斯缺實堪勝任人地亦極相宜且核與變通升補章程相符臣等爲邊地擇人起見相應懇恩准以甘肅蘭州府知府丁振鐸升補新疆鎭迪道兼按案使銜員缺以裨地方如蒙俞允俟奉部覆卽行給咨送部引見以符定制該員在甘肅各任内並無叅罰案件所遺蘭州府知府員缺應由臣昌濬另行揀補是否有當謹合詞恭摺具陳伏乞皇上聖鑒訓示再此摺係臣模主稿合併聲明謹奏奉硃批吏部議奏欽此○○黃槐森片再前准部咨道府州縣無論何項勞績保舉歸入候補班人員令該督撫卽以此項人員到省之日起予限一年詳加察看奏明分别繁簡補用等因在案兹查前先補用知縣周世銘補用知縣董系和姚錕均已試看一年期滿據藩臬兩司出具考語詳請留省補用前來臣查前先補用知縣周世銘年力富强通達治理補用知縣董系和年强才裕幹練有爲姚錕穩練詳明實心任事皆　任俱請留於廣西遇有知縣缺出照例按班補用除將各該員履歴送部外理合會同兩廣總督臣李瀚章附片陳明伏乞聖鑒訓示謹奏奉硃批吏部知道欽此○○頭品頂戴四川總督臣劉秉璋跪奏爲揀補邊缺知府以資治理恭摺仰祈聖鑒事竊查龍安府知府蔣德鈞於光緒十九年二月初六日在任聞訃丁憂當經具題開缺聲明扣留外補在案兹據布政使龔照瑗按察使文光詳稱查例載道府同知直隸州通判知州如係奉旨命往或督撫題明留於該省候補者無論應題應調應選之缺悉准先儘補用又道府如遇丁憂叅革缺出將候補班前候補正班酌量請補又各項開缺令各該省每月截缺一項自初一日起至三十日止俱作爲本月之缺如有缺項相同者籖掣缺之先後序補各等因查光緒十九年二月分僅出龍安府知府一缺毋庸掣籖自應照例揀員請補查龍安府管轄四縣爲西北邊郡毗連秦隴漢夷雜處政務殷繁非精明幹練之員不足以資治理現查有候補班儘先前補用知府達春巴圖魯楊福萃年五十四歲係雲南麗江縣人由從九品隨同官軍克復麗江府城保以府經歴歸部卽選並戴五品藍翎在駐川捐局報捐分發試用並免騐看又攻克大理堅城保獎同治十二年正月二十四日奉上諭免補本班以知縣仍留四川前先補用賞換花翎又攻克順寍府城並錫臘等處賊巢保獎十二年三月二十九日奉上諭免補本班以同知仍留四川儘先補用並賞給鼓勇巴圖魯名號又攻克雲州謄越等處保獎十二年閏六月初十日奉上諭免補本班以知府仍留四川儘先補用並賞加鹽運使銜十三年八月十二日引見奉旨著以知府仍發四川儘先補用欽此領照來川光緒元年正月十六日到省甄别留川補用遵例捐歸候補本班儘先前補用並保俟補缺後以道員用賞換達春巴圖魯名號八年十月初七日丁母艱請咨扶柩回籍服滿起復光緒十一年四月初八日回省核計到省在先出缺在後例應序補該司等查楊福萃才明識練爲守兼優以之請補龍安府知府實堪勝任並無例應廻避之人及捐免廻避情事與例相符詳請具奏前來臣覆查該員楊福萃老成練達以之請補龍安府知府實於地笔有裨該員係候補儘先前補用知府請補知府銜缺相當毋庸送部引見亦毋庸另請實授候補人員例不開叙叅罰是否有當理合恭摺具陳伏乞皇上聖鑒敕部議覆施行再此案例限緊迫現由驛遞以期迅速又部章頭緒紛繁如與例未符川省現有應補人員若經議駁仍請扣留外補合併陳明謹奏奉硃批吏部議奏欽此○○頭品頂戴浙江巡撫奴才崧駿跪奏爲浙江省奏銷光緒十八年分地丁等欵錢糧遵將未完一分以上各員職名開單恭摺具奏仰祈聖鑒事竊照戶部條奏籌備餉需摺内數核各項奏銷各依定限令各督撫一面具題一面先將未完一分以上各員名開具簡明清單專摺奏報由部核定處分先行復奏仍各於題本内將具奏各員聲明備核其有具奏後續完者准其續行請歸本案開復此外鹽課漕項凡經手錢糧各報銷有關處分者一律照此辦理庶　征人員知所儆懼而帑項不致虚懸等因咨行遵辦在案兹據光緒十九年五月二十九日據布政使劉樹堂將光緒十八年分各屬經征地丁南米屯餉牧租租榖等欵督催接催經徵接徵未完一分以上各員職名開摺具詳請奏前來奴才覆核無異除將清册咨送戶部查核外理合繕具簡明清單恭摺具奏伏乞皇上聖鑒敕部核覆施行謹奏奉硃批戶部議奏單併發欽此○○劉秉璋片再查川省於光緒十七十八兩年辦理捐輸各一次當將辦理情形先後禀報奉旨允准各在案嗣據内江銅梁三台仁壽萬縣等縣續收十七年分捐輸二次造報案内收捐議叙銀二萬四千一百兩又於十八年辦理捐輸案○續據簡州什邡大足等縣收捐議叙銀一萬五千一百五十四兩除將兩次部飯照費各銀兩存俟搭解外餘均隨時撥充軍餉另案分别報銷並未另請廣額均係遵照新章常例十成銀數核算分年造具各捐生年貌姓名履歴清册由藩司核明請奏前來臣查十七十八兩年捐輸俱係奏准舉辦兹據分年册報請叙捐生均係呈交十成實銀核與現行常例相符並未在廣額之例合無仰懇天恩俯准勅部迅子核議給獎頒發執照來川以便給領用昭激勸之處出自逾格鴻慈除册送部查核外謹附片具奏伏乞聖鑒訓示謹奏奉硃批戶部議奏欽此 
 
