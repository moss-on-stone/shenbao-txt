# 1912 - 283 - 4914248

 

Page 1

 
 
社論 
[平民主義之餘義（眼）]  
　　階級之制不獨以爵位見之其於社會之一方亦往往而見蓋亦隠然具一階級之勢力焉反是者謂之物質狀態之平等如富力上之平等與社交上之平等皆是也欲去爵位之階級可以政體矯正之可以法律矯正之惟社會之階級則矯正之頗難然未嘗無矯正之術且亦有矯正之未可稍緩者 
　　富力之不平等本自然之趨勢隨其富力之增而衣食住三者亦逹於高度與生計不能維持其現狀則從而降下之此亦自然之趨勢也所不可解者木無富力之可言惟導長侈風遂以成移氣移體之陋習平時寒儉素著一旦得志出則高軒入則大厦侍妾滿前奴僕當階宴客自奉一席鉅萬西式日風漏巵莫恤始以個人延及社會競奢鬭靡之徒互相爭逐以自成習尙此最可浩歎者也故記者以爲在平民主義之國此種社會之階級宜删除盡之是其一也 
　　自總統以及於平民其地位同所不同者惟職務之所在耳推而至有勳勞者有名望者有學問者亦皆祗可以其信用博社會之崇拜不能以崇拜之故而特異其地位前清時代社會上之待遇階級多端而實皆自官家啓之今稍稍有名於社會而爲社會崇拜之人柄政者欲以特别之待遇優禮之於是警兵之擁衛花車之迎送吏嚴警令路辟行人皆前清階級之餘習也故記者以爲此種陋習起於官界仿自社會宜删除盡之又其一也極端平民主義之國如北美最菲薄爵位之制而言之尤爲痛快有曰法之拿破崙英之比德皆濫授世襲之稱號則稱號久己無可貴又曰此等稱號大抵皆得之輓近不足示其血統之古非如古時之稱號有歷史之闗係是則所謂爵位之稱號者僅僅授於豪富之賞品而己亦僅僅激勵豪富政治起而代貴族政治而巳故美國绝無此等階級之思想蓄於胸中惟社會之階級有時或不能免彼男子自以爲紳士婦女自以爲夫人以與羣民之内截然分界者此則自英人沿襲而來矯正之不易亦不必遽期其矯正者也我國此種社會上階級之觀念由來己遠自不能免然自通商以來漸爲拜金主義所鼓盪而根本己漸動摇正吾 
 
 
 

Page 2

 
 
人之所不必汲汲矯正而急須矯正者則在一二有勳勞者有名望者有學問者援以爲戒與夫當道者不爲前清陋習所縳一以純粹之平民主義行之而社會之狀態或可爲之一變此亦貫徹平民主義之一方法也 
命令 
[十月二十日臨時大總統命令]  
　　章嘉呼圖克圖　行高超湛深敎旨此次來京謁見備抒　忱深爲嘉慰茲特加封宏清光明名號准用其前輩所得黄轎九龍坐褥並賞穿帶素貂褂賫予銀一萬元其商卓特巴札薩克巴彥濟爾噶勒給用紫　以示奬勵此令 
　　甘珍爾瓦呼圖克圖宜明佛理翌贊共和厥功甚偉茲特加封圓通善慧名號並賞穿帶素貂褂賫予銀一萬元其商卓特工札薩克喇嘛阿克旺彦林丕爾給用紫繮以示優異此令 
　　據外交部呈稱前任法國公使參贊等在華有年遇有交涉事宜均能和衷商辦悉臻妥洽實於中法邦交良多裨益現在均各先後滿任回國擬請給予勳章等語馬士禮著給予二等嘉禾章裴格著給予三等嘉禾章古和禮著給予四等嘉禾章貝爾雅着給予五等嘉禾章此令 
　　據　藏事務局呈核明　爾泰屬新土爾滬特盟長等效忠民國懇請加封等語新土爾　特盟長親王銜郡王密什安揀固魯布加封親王副盟長貝子瑪克　爾札布加封貝勒新和碩特公銜札薩克頭等台吉逹本鼎策得恩加封輔國公此令 
[專電]  
　　北京電財政部新擬鹽務官制草案昨已提交國務院其内容分爲内外二部在内者曰鹽務署直隸財政部設署長廳長秘書技正技士視察員僉事主事各職在外者曰鹽務司設司長僉事主事各職銷鹽省分設槯運局塲產地方設塲長均歸鹽務司統轄 
　　北京電駐京法康使照會外交部請禁止滇省各華字新聞攻擊法國煽動排外己由大總統密發電令飭滇督格外注意 
　　北京電參議院議决之印花稅案陸軍禮服事服案司法官書記官等官俸各案日内卽將公布　　北京電審計院暫行章程刻己擬妥不日可交參議院决議 
　　北京電財政部提議鹽斤加價國務院謂須俟鹽政處成立方能解决 
　　北京電駐紮昌黎灤州日本軍隊擅設山海闗至塘沽軍用電線交通部己提出抗議 
　　北京電徐世昌昨晚回京朱啓鈐王賡江朝宗等均到車站迎迓 
　　北京電梁啓超今日到京暫寓賡良寺 
　　南京電程都督前曾派員赴滬發售公債票五百萬元由七折售出三百五十萬已收現銀五十萬特將售票困難情形電逹財政部旋泰覆電斥駁不准故昨又派員赴滬將前項債票一律收回 
　　南京電財政部致電程都督謂此次政府接濟餉項裁减軍隊實不得己嗣後蘇省軍餉須由蘇省自籌程都督頗爲焦灼 
　　南京電直都督咨請程都督現准開灤礦務總局幫辦英人那森曁比人博勞尼日商塚崎敬告均己先後由津赴魯蘇浙等省游歷希卽轉飭各地方照約保護 
　　南京電程都督接劉之潔電江北綠營準本月底發給欠餉一律裁撤 
　　南京電測地局長張書和改委該局監理遺缺以府署參議陳其采接替 
　　南京電混成旅騎兵團呈請全團退伍組織墾牧隊 
　　南京電鎭江第十六師不日實行裁併 
　　南京電現有滿人亢德峯等請入籍改姓己經程都督咨部註册 
　　南京電蕭縣竄入大股匪徙程都督特飭第九師長冷遹派光復軍馬團前往勦擊并派浦軍一營在徐接續駐防 
　　南京電程都督致鎭江清江各縣民政長電眼選舉人數於本月二十號以前一律呈報不得誤二十五日電逹確定總數之期 
[特約路透電]  
　　北京電中國各界皆貶斥英國官場反對克里斯浦借欵之理由政府之意當其與姜克生銀團會商借欵以前卽預爲部署消除一切阻力袁總统於星期五日致參議院請賛成新借欵之咨文内亦叙明此事文内謂前任財政總長態希齡因六國借歀團提出之條件皆屬不堪承認故於七月九號致書該團重申前一日書中所述各節並謂中國需欵孔急如銀行團不　續付　欵則政府不得不另向他處籌欵濟急書末復謂政府深望銀行團　總行新命令後而得重行闗議此事云云維時熊希齡接北京白欺爾君來書謂倫敦某銀行願與中國商訂借欵旋於七月十三號簽定　合同復於八月八號中財政總長致書六國銀行團聲明中政府因磋商如此之久仍不能商定借欵故己决意轉求其他銀　旋由財政總長商諸國務院致電駐英公使劉玉麟予以全權商訂借欵並由國務院以加印文畫証明該電以昭鄭重是時中政府政治顧問莫理遜博士適有倫敦之行政府乃請其竭力玉成此事袁總統咨文中又云該借欵磋商之際財政部與劉使來往電文甚多財政部堅主不能容外人監督中國財政之政策卒由劉使電告己於八月二十號訂定正式借欵合同當時因事務追不及待且因欲免招六國政府之反對故從權未將該議案交院核議該棤欵第一批付欵英金五十萬磅己於九月十五日收到近聞倫敦購買債票者極爲踴躍故母慮此後不能按期付欵雖遽預算此歀尙不足供應用各需然藉此亦可暫解目前之急以共餘暇另籌他法整頓全國財政故該借欵實與中國大有裨益云 
　　宜昌電興山縣有匪人約三千名揭竿作亂縣官逃逸無蹤軍隊與匪聮合皆携有新式來福檜勢頗猖獗宜昌派兵五百名馳往鎭剿 
　　雲南電此問日前舉行雲南光復周年紀念極形熱心各處均開宴慶祝是日天氣晴朗秩序井然夜間燈火燦爛民皆歡騰 
[譯電]  
　　君士坦丁電今晚（十七日）土軍開始攻入布境並未遇有大敵布軍先鋒隊現由中軍援助明口將與士軍接戰布軍巳將通至非列帕里斯之南鐵路橋二座炸毁希臘之處境殊爲奇特駐士希臘公使今晚謁見土耳其外務部大臣問以何故不送出境護照且言希臘致土政府之公文措詞實與布塞相同外務部大臣允將此事交内閣核議或謂土希仍有免戰之望 
　　倫敦電希臘巳向土耳其宣戰巴爾幹聮盟國駐土各使巳均離君士坦丁據君士坦丁消息塞維亞大軍與土軍開戰時損失來福槍軍火糧食無算連日戰事消息頗少且多由土耳其一方面傳來聞邊界一帶塞軍密布據謂巳佔據泊里斯的拉現聞有塞軍一大隊與布軍合力進攻尙有三大隊則攻入塞維亞故境兩軍連日交綏終將决一大戰希臘大軍昨日在買爾倫拉地方攻擊士軍今尙在交鋒有布軍三大隊聚集末斯塔法派沙豫備進攻安特里洛浦土國己在該處駐紮大軍二萬名兩軍昨在西境安逹河宼克里塞及哇太柯中問終日慶戰 
　　培爾格萊特電土軍己奪回泊里拂洛里將塞軍逐出邊界 
　　蒲哈萊斯特電據半官界消息羅馬尼决意豫備徵集陸軍三大隊葢防布爾茄利亞戰勝則將於彼不利也　布國果大勝彼將不復持靜觀據度而於布爾茄利亞戰勝緒局定决以前先取其賠償物 
　　柏林電意土和約已在哇乞簽押意國所獲土耳其新土里皮亞之主權巳由德奥俄承認 
　　柏林電巴爾幹戰局開後療治傷兵一事大覺困難德國紅十字會己願協助土耳其及巴爾幹各邦 
[公電]  
　　國務院通電都督民政長均鑒奉大總統令安民之事弭盜爲先迭據各省探報尙有多數地方盜賊横行民不安枕吾輩同爲公僕退卽國民詰暴無方當知漸恧設身處地其何以堪自軍興以來遇有盜警率以兵力從事或分軍駐守此係一時不得巳之辦法不足以正本清源凡駐兵之區逃兵在所不免一經流落與匪爲伍又兵之親族往省而無資凹籍者及投効而不得人伍者皆易流而爲匪駐一兵而生匪之路甚多各地方警察俱未完備團防更爲脆弱全在慎擇强幹之地方官准其招募土著小隊量其煩簡酌配數十名購覓眼線責以捕拿遇有零星匪徒立卽拿獲嚴辦使其不得結成 
大股蓋大股匪徒斷非一朝一夕之故率由地方官隠忍畏懼釀爲厲階必須加以懲處再用兵力勦辦迨其旣散仍責成地方官清理搜索以絶根株一面妥籌敎養使得各謀生計庶盜風可以稍息凡著名盜藪之邑應不具成見遴用年力精强官吏斷不可徇私姑息使數十萬生靈受其隠禍一家哭何如一路哭民之利害闗於縣吏一身總之用人者時時視民如傷見爲害於民者如鷹鸇之逐烏雀而後本固邦寗本大總統謬承付託每聞民間疾苦寢食難安惟望各省都督民政長善體此意求眞能愛民之官痛治盜賊以安良懦庶可答國民期望之殷而秩序亦以保持矣將此通令知之等因合電遵照國務院文印 
　　黎副總統來電競雄女學紹興會館浙江旅滬學會國民黨各報館杭州朱都督鑒秋俠靈櫬歸塟西湖已由陳代表去病李秘書德羣護送至漢埠今晚乘江寛船赴滬元洪皓 
　　招商局股東致北京北京參議院國務院交通部工商部鈞鑒交通部委員曹汝英抵滬審查商局近狀以爲前次董事會組織新公司是否串賣洋人及辦事人凌辱董事　索公積鉅欵可以澈底查明是非大白乃該委到滬卽與施肇曾及辦事人酒食微逐大受運動揑電交通部謂股東要官商合辦等語殊堪詫異張士記等查詢庽　股東均不知情　問遠方外埠况另組新公司之取决係董事會登報兩月之久始得召集遠近股東二萬四千餘股到場會議今曹委員到滬三日僅與辦事人往還秘密會議卽以股東要官商合辦爲言似此抺煞股東　禀政府置此案是　曲直於不顧張士記等血本所闗萬雖隠　請將曹汝英施肇曾撤回速派嚴正大員秉公查明以昭公道而安商業是所感禱招商局股東張士記楊翼如　士　趙平波陳作舟胡肇亭梁統華陳文炳鄭日新林安源蕭　　鄭崇禮楊從之王石如佘饒敬鄧亦文葉樹勛合敬義合記　記義記項記鄭慎記張祿記林杜氏佘暢氏佘禮氏福記積　　修記百福記鈺記凌號 
　　施肇曾致交通部電北京交通部鈞鑒肇曾此　　辦理交通滬行事宜由京來滬曾蒙大部委託以招商局　爲另租公司一事演成風潮業經派有曹司長汝英親往審　猥因肇曾居滬歳久曾充商局董事兼爲股東分子熟悉該局情形囑令到滬相助爲理旋於抵滬後以個人資格往　股董兩方人物詳詢内容博采衆論　體大部審度現狀之意業巳　舉概略先行電聞以恩匿注惟是商局現勢自應改絃更張但見智見仁議論莫衷一是即大部苦心　護主持何遵亦須審擇而行兩害取輕三占從二討論商摧恐非倉猝所能藏功肇曾經理銀行辭不獲已新舊接替事務紛紜自念身居滬濱大部睡　所及第使綿力能逮收不勉効馳騙現在審查一役曹司長旣爲專員即無庸於肇辦更加委任所有曹司長　到委任狀謹卽另函寄繳俾齊觀聽而一事權其追償漢局損失一案事闗肇曾堂兄理合回避應請專飭曹司長查明辦理肇曾涖滬旬餘默察商局之事報紙則飛短流長股東則分門别户卽温君宗堯與肇曾而談宗旨前後亦徹有異同批却導竅之功殊途同歸之福以肇曾之駑劣雖執鞭弭於其際誠未能測結果之何如也　布微　伏祈鑒察肇曾效 
要聞一 
[新省制案之千回百折]  
　　新省制採用虚三級制草案業經國務會議通過具見昨日本報專電茲悉當未議决之前本定於十二日提出國務會議議决嗣因闗係重要改於十四日國務員在總統府會議並先時由大總統召集朱家寳孫寳琦齊耀琳沈秉堃李盛鐸研究此事秘書長梁士詒等亦列席由法制局起草參事余棨昌說明理由討論之結果以爲省雖兼行政區域自治團體兩種性質而省總監一方面可爲行政長官一方面卽可爲自治監督不必總監與總董並設致事實上時起衝突且據法制局起草員說明此次草案不過爲暫行制度外省官制變更非如中央行政增减一二衙門可比不宜於屢次改易不如俟草定永久之制再行議决聞各國務員亦多反對總監總董並設之制因决議請將此項草案作廢另擬辦法兩種（一）廢省存道以道轄縣爲兩級制（二）道縣兩級之上增設監督機闗代表内務總長如明巡按之類爲虚三級制此二種制度任擇其一再交法制局另訂草案大總統以此事闗係重大擬交國務會議决定再飭法制局起草惟此項修正案旣經全案打消則將來修正如何何時方能提出尙在不可知之數又聞此案目下擬不提出俟明年正式國會成立後再提 
當日會議時各國務員中惟交通財政兩總長頗爲注意各具意見書朱總長之意見謂修正草案巳將軍事外交交通司法提出不在總監權限之内何以國家財政獨不可提出旣國家行政概可由中央直接委人管理則總監之設於義實無所取並提出三要件（一）不視省爲國家行政區域而視省爲地方自治區域（二）國家行政以全國爲範圍地方行政以一省爲範圍（三）全國國家行政官吏均直接隸於中央各部一省地方行政公吏均直接隸於省自治長而間接受中央内務部之監督云周總長之意見則謂内國行政有二（一）官治（二）自治官治之中又有兩種（甲）直接官治（乙）間接官治直接官治與自治人所易知間接官治人所難辨如省官制與省自治制是省本含有二種行政性質（一）代理中央（二）兼任地方事務以一總監即可兼任之無須於行政區内設二重機闗更無須設二重機闗人我國人以無抽象觀念之故擬設二重機闗並設二重機闗人事權不專流弊無巳如謂爭簡任民選問題而爲此調停之舉則母寧犧牲簡任之 
 
 
 

Page 3

 
 
權猶得保行政之統一云 
以上兩說一係主張廢省官治而純採省自治制一係主張廢省自治制而純採省官治立於極端的反對地位頗不易於解决總而言之當日會議有主廢省存道之說者有主先設道後廢省之說其原因皆由中央政府重視地方唯恐其權力過大耳至暫仍現狀俟訂憲法時解决一說雖屬明於本末之論而亦有慮省議會法不頒布參議員無由發生者且參議院正在咨催交出此案能否壓擱尙屬一大問題云 
[叅議院議員之躱嬾政策]  
改定會議日時 
減少服務鐘點 
　　參議院十五日議事日程計共六條一爲衆議院議員選舉法施行法案（卽直接稅之解釋問題大總統咨交覆議）二爲廣東以地稅抵借外債案三爲圖史館官制案四爲八月份支出概算案五爲八月份追加改正概算案六爲外交陸海軍工商各部八月追加概算案以上所列除第二案之諮詢案爲新議題外其餘三四五六等案均巳排列議事日程多次遷延至一月有餘商未及開議　决其　題爲八月份概算案係支出之豫算性質政府於八月中旬交院而參議院財政審查會延至九月初十邊始行報告大會至今巳屆十月十五卽使作爲决　案認爲事後之承諾亦應早予議决得有結束何况明係豫算而參議院議員多以其事屬旣往不復　意放棄天職已甚至第一案之選舉法施行法覆議案尤闗乎多數商）民之遷舉資格亟須議决施行以便續行　查捕報入册趕辦選舉事宜庶可無悮期限而叅議院於政府前次提出時率予否决致令咨交覆議徒多一層轉折昨政府委員要求提前議决吳議長又拒絶之至今日始以此項覆議案列入議事日程然使能照案從速議决猶及捕救不意今日議場情形又有出人意料之外者 
參議院法本定一星期内前五日上午九時至十二時爲常會之期特别會期尙不在此數無故缺席七日以上者除名告假　日以外者須經院議决定其他任意缺席者另有分别懲問之規定章程非不嚴密乃日久廢弛遂至積重難返議長旣不敢破除情面嚴重執行議員又各自護其同鄉同黨互相牽制不能舉發懲儆而於是腐敗渙散之情形日甚一日矣推原其故皆由黨務報務之爲累以及議員公費支給方法之不善自選舉法頒布以後各黨健將及居住交通便利各省之議員多紛紛請假出京爲擴張黨務及籌辦　舉之種種布置運動致在京人數漸少　有一二因事缺席及遲到或竟至不能開議而散國民代表如此殊可憤歎 
本月九時十分摇鈴開會後延至十時許議員之優游陸續而來　僅得五十五人計缺少一人不足法定過半數不能開議政府委員及按時到會之議員均默坐以待久面久之仍止此數而己秘書長再四找尋亦更無蹤影時巳十時以外矣因有人　議不如即改爲談話會議定以後會議時間及維持方法衆多贊成吳景濓遂離議長席提議氣候漸冷因此遲到者日多不如每日改至下午開會議場中有贊成者亦有反對者共反對之理由以每日上午開會定於院法不能輕改且　遷　愈疲玩宜别思整頓之法正在互相辨難之際而大名鼎鼎之張耀曾至此始旋旋然挾册入場時巳值十點半鐘法定人數己足可正式開議矣而第一案爲大總統咨交覆議案政府委員因見開會不成先巳引去其餘各案須待政府陳述理由者亦己均退席無人陳述仍復有不能照議事日程開議之勢遂祇可以正式會議之形式而討論院内事務改定開會之時間惟　一事爲參議院本日經過之成績 
議場中對於此事共分數說其一每日下午開會以天寒起早爲難且或住居較遠之故由吳景　劉顯治等提議其二仍於上午開會祗須申明定章嚴重執行鄧鎔梁梁孝肅等主之其三間日下午開會以兼充審查員者上下午皆有事精神不能兼顧之故李肇甫藉忠寅主之此外阮慶瀾欲滅少法定開會人數祗須三分之一以上不必過半數劉盥訓陳同熙欲將每日缺席告假人員登載報章使知愧勵要均不主張更改日期及時間然多數議員類皆自便私圖惡勞好逸迨表决時改爲下午開會之說得四十餘人之贊成改爲間日開會之說亦得三十四人贊成遂致每星期中大會僅開三次雖經議定自下午一時起至五時每次可增一點鐘然綜計每星期　止十二時較定章巳減少三時况中間又須扣去十五分鐘每星期綜計又共减去四十五分鐘又况改章之後亦仍未必能屆時准到徒藉此暗中近扣减少其服務之時間以遂其逸豫之私而己民國創興百廢待舉惟日不足而忝爲代表者情形若此試問何顔以對我大多數延頸望治之國民 
　　附參議院法第三十一條修正案 
參議院會議　時由議長依院議定之但議長認有緊要事件時得於議定日時外召集特别會議 
本日（十五日）經本院議員等提出叅議院法第三十一條修正案依讀會手續多數可决復經本院議員等提出參議院會議日時規則案亦多數可决併議定自十月十六日爲始每星期一三五日下午一時至五時爲開常會日期二四六爲開各審查會日期又凡常會日期會議時間内由午後三時起休息十五分鐘并於休息後瑶鈴開會時再行書到一次 
[國務員入黨之波折]  
　　國務員全體加入國民黨一節迄今未能實行如周學熙始終堅持誓不轉圜若范源廉雖有决入國民黨之心然願書尙未填寫至於劉揆一則謂重復入黨固無不可但有條件之要求必須黨中承認後方肯填寫願書云 
[各都督代表會議紀聞]  
　　大總統日來對於中央及賠欵等項費用無從措置異常焦灼昨特傳見趙總理商議在總統府開各省代表會議己由秘書廳通函各代表准於本月十七號會議要政並令各代表如有意見先行報告以便編入議案大總統提出議案三件大致如下（一）籌畫臨時政府期内中央不敷之四千三百萬徵收法（二）本年八月至明年六月止各項賠欵一千萬應如何籌措（三）應請各代表擔任募債或其他方法 
時評一 
[巴爾幹之風雲]  
　　巴爾幹因宗敎問題而引起土耳其與塞維亞四國之戰爭其禍猶僅限於一隅 
所慮者因土與四國宗敎上之戰爭而引起俄奥權利上之戰爭則將來之擾亂實有不堪設想者奥助士而俄助四國巳隠然有各爲後盾之意蓋奥於巴爾幹之權利近來日益擴張而俄則舞其長袖思出黑海以攫奪巴爾幹權利者久矣此後風雲之幻變其將伊於何底耶 
　　俄前使廓氏以巴爾幹戰事方急阻止蒙人與中國開戰英人亦以此事將稍變對藏方針說者謂爲中國之幸不知英俄卽有此意亦不過因目前不暇兼顧暫時停止其進行詎肯以此而遂棄其圖謀蒙藏之野心乎然則中國今日亦惟得一着手整理之機會耳吾國能乘此機會力圖振作未始非中國之福倘視爲天幸徒希望人之不我圖而不知所以自固則後患之來仍未艾也 
 
 
 

Page 4

 
 
[真不愧廣嗣金丹]  
外埠來信須寫明寗波路第一百十五號批發格外克己如無消路包可退還○本廬分設南京花牌樓 
鄙人自幼善病弱不勝衣比及力學之年又誤犯手淫以致年屆大衍精神十分頹唐一切腰酸腿軟耳鳴目眩之症由漸而劇尤悮者潰洩之病間夜必作非惟膝下猶虛百病因之俱起曾求大江南北諸名醫診治服藥已近三年病不見痊龍鍾益甚去歲春仲赴陳子貞社友湯餅會述及渠之得子全賴服上海瓣香盧廣嗣金丹之功勸僕亦速聘服席間聞言而購者計有四人惟僕服僅兩星期室人即覺懷姙又服旬日諸病居然若失引鏡自照面貌頓覺雄壯兩目閃閃有神而室人於上月二十藥孖生兩雄聲啼洪大不禁喜出望外叩之顧郭嚴三友服後皆如願以償獨嚴公誤於穩婆之手竟失掌上明珠如此種子聖晚眞不愧廣嗣金丹用特書其大略請代登海上各報俾免伯道之憾○（下略）金陵梅花碑程關萬拜啓○開設上海盆湯衖絲藥會館北寗波路口五開間門面○附價單料每盒洋兩元老年久痿用雙料每盒洋五元請留心假冒認明藥紙包上有驥雲氏肖像五開間門面方是的眞○瓣香廬登錄原信謹置案頭以供披閱 
[感謝雲間郭杏卿大醫士]  
先生懸壼浦江有年奇險難症皆得著手成春誠當世之良醫也敝內患痰癎瘰癧二十餘年贛浙兩省之中西醫士歷治無效後承友兼出怙瞻君引求○先生未數月而前病悉除繼月餘而結胎孕况○先生專事內服外膏不用刀針卒能全愈正可謂扁盧復活矣心感之周至此嗚謝順爲病家之介紹○先生寓上海英大馬路德裕里 
江西泰和縣季馥蕭數熏謹謝 
[上海四馬路九華義記旅館開市廣告]  
本族館開設在四馬路一枝香大菜館隔壁特建紅磚大洋房處北里之中心交通之要道洋台高　直接有寬大花園風景天然空氣充足閙中取靜寄旅適宜地點之優美實爲海上冠今夏內部改組大加　頓房間寬爽器具精良聽差茶房伺候週至新洋式浴間及閱報室電話處電燈電爐電扇電鈴凡利用品物無美不備定價克已待遇誠篤今擇陰曆八月十八日開市特此披露如蒙賜顧定邀贊許也　電話二八二九 
[鳴謝產科名醫]  
余內人年已三十生產一男落地半月身熱不退神昏多話不知人事糊塗乃產後傷寒余閱見新聞報謝傷寒告白着當差至申虹口巡捕房對面公順里內顧君少銓請到敝舍診視順藥明日霍然回生病家遇之仙醫以勉苦難再造先生年近花甲功深仲景余心存濟世同胞各界病家求醫不可錯過無可報德登報揚名 
蘇州閶門內楊第啓 
[木業公鑒]  
月來承　諸君子每午惠品茶會深愧伺應不週昨蒙　祥泰公司陸君雅意面囑將樓下朝南兩間先行收回放寬茶座俾舊木業及小工一幫可以聚集至朝西門面如能添設樓梯營業更可得利幸本樓與樓下四時新同居已逾十月前立合議租約載明先交後住彼此退租均半月前關照雖七月份租九月初五付清兩面一無間言茲遵　陸君　命卽日先行關照四時新　讓外特刊報轉請　貴業諸君俯允靜候半月至遲十月初一商定裝修庶無人退有後言也 
四馬路春風得意樓上 
[造房招訂]  
美租界裏虹口東鴨綠路將造面南三間兩廂樓房兩宅單間樓房五幢如預訂租門窓地板裝修油漆均可隨意指定請至北京路五號道達洋行或該處梧州路武陵村 
顧蘭記帳房面訂 
[京都天寶齋　毒門聖藥　花柳經驗良方除病妥速無憂]  
京都天寶齋藥房○天下馳名○靈驗第一○異人傳授珠黃八寶化毒丹○包愈男女一切楊梅結毒限日全愈永無後患 
此丸乃本齋獨得異人傳授良方重用眞正犀黃珠粉血珀極品上藥泡製煉成專治男女楊梅結毒橫痃下疳小便皮破腫爛一切毒門無論初起久染包可限日痊愈如請醫不精服藥不愈或庸醫圖利不顧人之性命攸關獨用　粉升藥倒提丸等當時立愈及毒氣內攻逢春復發四肢酸痛甚則鼻塌髪禿紅班　點皆緣毒蘊經絡且必染妻絕子其害非淺餘毒未淨其害不休此買藥者未得其法患者豈能安全今本齋不惜重資修合濟世染者卽將此丸服下立刻止痛消腫袪毒絕盡凡極重極危之症服藥一料立可全愈價雖略貴而效足值當可掃盡骨內一切毒氣且能生育無害屢試屢驗必發必中輕者五天重者旬日除根如用倒提丸輕粉升藥雷　火焚凡有染此毒者雖諸醫束手危險萬分請嘗試之方知本藥房方眞藥靈之功每料價洋十元　每瓶洋二元○另有珠黃下疳散每瓶洋七角如男女下疳腫痛成陽物臭爛或筋爛去半節卽搽此散立可拔毒去膿生肌止痛保復原形仍可生育種子此乃第一奇方也○立愈球珀五淋白濁丸價洋一元如不效驗包退還洋以昭信實　舖在上海二馬路中市西鼎新里石庫門內便是遠埠函購郵局妥信速力自給 
京都天寶齋啓 
[會審公堂諭]  
照得徐虛林刻已破產所欠各人欵項應卽開明細帳限於二十七號禮拜一或以前送至檢察員處由公堂將其所有物產分派此諭 
西暦一千九百十二年十月十四號 
[英商安昌珍珠行]  
專收精圓珍珠價目從豐兼售各色新光格外便宜 
三馬路中平江旅館安昌分行主人告白 
[沈蓮舟通告]  
鄙人曩因父子被人離間搆訟公庭當時承審官吏貪酷不明隨挈同龐氏移居蘇州年餘以避凶鋒今鄙人年已七十五歲未便久覊他方而龐氏與家人感情甚惡不肯遷回左右兩難祗得允龐氏在上海女學校肄業每月給其費用洋十五元所月田契方單貴重物件概行收還鄙人仍回松郡居住予已年邁恐有不測再啓蕭牆之禍貽人口實特此登報通告蓮舟謹白 
[包愈吐血永遠斷根]  
久遠馳名京都天寳齋秘製吐血神效藥膏○靈騐非凡○謂予不信一試便知 
吐血一症皆由身體虛弱或咳嗽而傷肺而其病原尤在憂鬱思慮過度日久不愈致成癆瘵性命攸關本齋利濟爲懷得祖傳良方不惜工本秘製此膏專治一切吐血之症以及癆傷咳嗽無論男女老少雖十年二十年老症服之立刻見功屢試屢驗重者二大盒斷根輕者一大盒包愈永不復發妙在滋陰潤肺止哮化痰眞治吐血之天下第一良藥也若有虛言神明共鑒每大盒四元小盒二元先試二元亦可○假冒甚多購者認明　遠埠函購原班回件信力自給○鋪分上海二馬路西鼎新里　零有立止哮喘氣急靈丹每盒洋一元咳嗽順氣化痰丸立服立止每瓶洋五角 
京都天寳齋啓 
[牙科博士高長順]  
牙醫博士高長順君美國牙科大學博士日本片山先生之高足也學業精純逈異儕輩且曾親赴東西各國研究考察業更大進近懸壺於滬北壽康里內（英大馬路小菜場對過）就醫之衆戶限爲穿因先生着手成春故雖道路遙遠莫不慕名來就也夫牙齒與生命有密切之關係上海不學無術之輩紛紛懸牌貽害無底爰將眞才實學之高君表而出之俾世之患牙病者知所問津焉 
席子佩謹啓 
[半齋新記廣告]  
半齋開設三馬路房屋寬廠雅座極多白日則窗明几凈入夜則電燈輝煌所用京蘇庖人個個精於烹調伺侯人等亦極周到菜蔬務選新鮮碗碟悉用銀瓷茲擇陰曆八月二十一日新張　貴客不信請賜試齋謹廣告以期周知　電話三千九百三十八號 
[大清銀行股東公鑒]  
本會受股東委托以保全股本爲唯一之宗旨自民國政府成立卽經呈請繼續權利當皋　孫袁兩總統　　長先後照准　由　總長變通辦理改發存單本會因股東未盡贊同　經再四磋商現本周總長批聞大清銀行商股改爲中國銀行存欵旣經該監督與各股東商明分作四年歸還每年給息五　自應照准如股東有不願改換存單仍　換中國銀行股票者亦聽其便等因合　登報廣告應請各股東於每日十時至三時駕臨上海三馬路中國銀行三層樓上本會辦事處先行掛號塡明　換存單或股票以便本會彙交中國銀行分別照辦外埠各股東卽請開明姓名通信處股票號數花戶股數及願換何項函示爲盻 
大清銀行商股聯合會啓 
 
 

Page 5

 
 
   
 
 

Page 6

 
 
要聞二 
[駐漢英軍回國]  
　　去　　口因南北軍慶戰租界岌岌可危雖有各國海軍洋商　　瓦訂攻守　盟之約極力保護猶嫌兵力單弱不敷守禦故英日俄法各國政府均　調　　國陸　來漢築　嚴防而各國戌　除日本外尤以英國爲最多約計三百餘人現領事團以中國大局己定雖名地不乏兵變皆未損及租界該陸軍久戍於此殊非輯睦邦交之道均巳陸續遺令回國所留者並無多人現英國戍軍全隊己於昨日一律啟程返國旅漢英商以該軍人保護商人甚爲勞瘁特在波樓館設冥祖餞並贈食物金錢以壯行色云 
[日人在漢建築兵房之交涉]  
　　漢口警視廳周際雲廳長近據巡警第十六署報稱該管地叚内洋商抛球廠北邀有日本墳地一大叚近來各國戍漢軍隊常借作操場刻聞擬建築各國兵房業已開工由日本領事經理包工程於作山洋行查外人在内地建造房屋巳爲約章所不許今該日人修造兵房屯駐軍隊愈損我國主權如不切實據理禁阻將來恐啓釁端特呈請外交司照會日領事飭令迅速停工以保國權聞外交司長胡朝宗己與日領事嚴重交涉矣 
[副總統徵求凌大同死狀]  
　　　漢口大江報記者凌大同日日前由滬回陜路經漢口忽失蹤跡　問均謡傳謂死於武昌馬隊兵叛之亂黎公因當時所殺者並無凌名故社會自由兩黨上海本部致電詰問概以不知其情一語答之現黎公以人言嘖嘖其中不無可疑誠恐奸徒犧牲一己姓名毁壞他人名警特出賞格如有人能知凌大同眞確死狀來府報告者賞以千元並一面通電各省都督政團報館申明與凌毫無介蒂私仇决不致陷之死地以明心　云 
[湘省大礦務公司出現]  
　　湘省西南路礦山屬疊藴蓄甚富現有龍君紱瑞周君震　梁君 
　均黄君俊等組織一大同礦務公司定爲官商合　額定股本銀二百萬兩官商各居半數現己勘得臨武縣香花嶺錫礦一處租定礦地三十餘里卽日開辦業經呈請都核飭財政司認定股本銀一百萬兩於認定數内先撥開辦費十萬兩商股亦由發起人先籌開辦費十萬兩其餘股本銀一百八十萬兩議分四期交足以期漸次擴充聞都實以該公司規　遠大願力塞深自應照准立案並行財政實業兩司知照矣 
[湘省新定爛結簡章]  
　　湖南禁煙總公所以各行政機闗曁各法團在事職員旣負補助禁烟之責成尤有表率齊民之天職深恐人類複雜難免　癖者流潛匿其間若不嚴加取締俾害羣者一律屏除實爲政界污點茲特擬定煙結式曁簡章呈請都督核准通行　屬一體遵照業己照准辦理茲將各機闗職員禁烟結簡章略記於下（一）各機闗法　在事職員不得偶染烟癖須行切結保結加結之法以嚴取締而資表率（甲）切結各在事職員親具簽字蓋用本名印章（乙）保結各職員親具切結後自覓同級或上級職員五人出具保結由保人簽字蓋用本名印章（丙）各職員親具切結覓肯具切結後再由本機闗法團上級　員共加結一紙蓋用鈐印（二）司署局所之各科各處職員均由其司署局所各長加結（三）凡各會黨及學校職員卽由其黨首會長校長加結（四）各府廳州縣行政廳職員由知事加結各法闗職員即由其主任員加結（五）同爲上級職員亦須互相加結（六）軍界各職員皆由軍務司分别咨行查照辦理（七）凡出保結加結人不得任意出結通同隠飾（八）各機　法闗職貴如有隠匿未具結者查出罷免現職並以違抗烟禁論倘有烟癖者　照律加等治罪（九）保結加結人如有通同隠飾除罷免職外停止公權五年或罰薪兩月（十）具結各員查有形跡可疑而同級或上級職員不便出保結加結者須報送抽驗所抽驗（十）（一）本簡章以呈奉都督核准之日爲公佈實行之期各機闗法團務於文到半月内將各結及一覽表彚送總公所查核不得延誤 
[滕王閣上姓氏芳]  
　　募鑄張華飛日本陸軍士官學校畢業生張華飛君前在石家莊殉難忠骸已由該省都督遷葬並擬醵金鑄像電請贛省協助當經李都督召集政務會議議决籌欵二萬元滙往協助一面令司籌捐以多爲善現經内務司長王侃通函各官廳募捐帮助云張君華飛馳驅闗塞跋涉幽燕入死出生成功反掌石家莊之役身實殉之精忠報國舉世同欽闗發幽光應留紀念業經都督提倡募捐鑄像以示來茲用特送捐册一帙希即大沛廉泉廣資裘腋俾千秋不朽常增桑梓之不亘古如生不啻崗陵之壽 
　　挽留吳照軒贛警視廳總監吳照軒到任以來整頓警務頗資得力現因辭職經李協和都督派往美國留學以資深造而示酬勞預備下月初間領欵放洋惟吳總監與所屬官警感情甚厚於本月十四號在警察協會開警界全體大會預備呈請都督收回成命慰留吳總監在贛辦理警務藉圖改良措詞頗爲懇切惟吳君去志巳决恐難挽留云 
[越鐸日報刦後談]  
　　越鐸日報自八月一號被紹興軍政分府王金發衛隊搗毁迄今巳閱二月尙未了結當該報被毁時所有重傷十七人現尙吟呻床褥瘡痍未收内有社員葛星馳者因傷勢過重竟致慘斃葛甫新婚父母年老聞此哀耗倍切痛心且因家境甚寒其父迭向該報經理趙漢卿要求撫卹聞趙現巳籌墊鉅欵爲之埋葬撫卹一面呈請浙江朱介人都督嚴緝兇犯懲辦以慰冤魂聞該社此次耗費萬餘金均由主任趙君極力支持幸旅京浙省參議院議員對於此案甚抱不平擬特别提出議案要求大總統特令浙都督嚴速處理藉保將來云 
[杭垣新殺子報案判决]  
　　杭州法政學生　文和姦老婦石蔡氏同謀殺子一案縣法院審定後酈因不服抗告地方法院定案監禁十年酈又不服復上告於省法院等情己誌本報茲悉此案省法院巳於十七號開庭公判是日各界到庭旁聽者不下千餘人省法院爲慎重起眲特延辯護士某君到庭研究法庭當於十八號宣布判决酈文以過失論定以四等有期徒刑（兩年十一個月）並繳罰金至酈蔡氏謀死伊子証據確鑿仍定罪以無期徒刑此案遂作爲終審了結矣 
[松江兵警小衝突]  
　　本月十九號夜分松江警察總局忽來湘籍陸營兵多人汹湧而入逢人便毆見物便毁致當場毆傷巡長邵闗忠破裂眼角該兵等復退至街頭尋毆崗巡致巡士張天福趙永生又同時受傷血液淋漓不堪逼祝局中拘留各犯乘間逃竄一空松軍水陸沈統領曁謝民政長聞信均徒　馳至極力彈壓未幾營長亦帶小隊蒞比水陸兩軍人又幾以爭路起衝突幸卽阻止未釀鉅禍查此次起釁原因緣十八號思　巷口某姓家失竊報經警局派警查緝隨在月皇　搜出原　銅杓等物賊巳乘隙竄逸翌日下午張祝　巡士　差後微服入巿道經宛眞照相館前忽見陸營兵士趙安泉迎面面至以其面目與逸賊相似遂被誤拘入局當時同營湘人以警察誣良爲盜激起公忿突紏多人到局搗毆事後沈統領擔認賠償損毁各物並率營長馳入營中閉門點騐並查取逞凶諸人懲辦謝民政長親至受傷巡士偃臥處殷懃慰勉沈警務長見三巡士傷勢匪輕連夜請檢察官蒞驗時屆十鐘仵役招書相率伺候距良久來一家丁傳警察命云夜己深須俟明日再騐觀者遂各散去餘再探詳 
[鎭江籌辦米巿近聞]  
　　鎭江各業商董以巿面凋敝擬開米巿運赴他省銷售以興商務業於日前公禀都督尙未批准乃日昨丹徒縣民政長張翼雲君接奉都督電開略謂江蘇自光復以來軍隊林立一省之力萬難担負現經訂定運米章程十一條及護照保結捐單式樣就本省出產酌抽濟餉爲將來善後之圖飭卽查照辦理外一面明白示諭商民人等俾知私運出洋仍干厲禁流通本省概免特捐於兼籌並顧之中仍寓杜　防微之意事闗要政澟之母違此令等因張君奉電後當即移知商會曁米巿公所查照辦理並出示仰各商民人等一體知悉云 
[港商籌辦惠潮鐵路]  
　　九月三十號港商因接陳軍統函請發起籌辦惠潮鐵路事假四邑商工總局開會到者四十人陳軍統代表　海濱與港商馮華川爲臨時主席宣佈員胡鼎男鄒主席起言競存先生以公事繁冗未能親來特委鄙人代表道逹一切今日商榷者爲籌辦惠潮鐵　事宜此路非合羣力担任不能有濟諸公素具熱心望力爲贊助並力言此路一成於交通最爲利便且於國計民生大有闗係　　　庚如起間此惠潮鐵路是否屬於商辦性質鄒主席答言　存　生發起此路係志在振興商務提倡實業利便交通起見完全屬於商辦性質將來註册一切手續亦以商辦爲宗旨諸君請無疑慮馮主席遂將臨時幹事員所提出之議案七條逐條提議互相討論表决第一條擬在香港組織惠潮鐵路籌辦機闗定名爲駐港代理商辦惠潮鐵路籌辦處第二條香港籌辦機闗仍借四邑商工總局爲辦事地點第三條以此次到會全體爲幹事員以後可以隨時加入惟幹事員之職守只任籌　事宜俟公司成立則退居股東之列第四條招股簡章創辦股定額太少亟將簡章改議擴充衆議將此條歸併修改章程之時磋訂第五條公司未成立以前駐港籌辦　費每月若干應由省城籌辦處按月支給公司成立之後其經費則由公司支給第六條香港籌辦處幹事員只担任籌辦事宜及招股之義務不受紅股之利益第七條招股簡章未盡完善除舉定臨時幹事員柯斗南陳季謀余斌臣三位外再舉陳賡如馮華川陳最端譚敎五吳兆芹劉小雲黄汪波等共十位爲修訂章程專員衆皆贊成至本月九號夜雨幹事員會議到者數十人仍舉馮華川主席書記員宣布修訂章程吳兆芹逐條解說張某云優先股宜少爲佳隨改正及删去第十條餘均照議决　舉陳季謀擬函及將章程寄省總籌辦處議畢散會 
[川省謡傳獨立分省之紛擾]  
　　中央慰開使致護都督民政長電成都胡護都督張民政長省議會全體鑒出省以來查川東南一帶秩序甚屬安謐趂輪還京己移船矣各法團代表何鴻恩莫玠鄧德林周辛鋌程靖周篤卿會鼎助朱之洪等八人來請緩行叩　原因則以近閱省　紛載護都督　第二師兵向川東北出發謂重慶有獨立之說派兵勦撫云云重慶人人驚惶不得其解力挽　珊等留渝秉公　辦是非曲直呈報大總統裁制以判眞僞而安人心等情查川東一帶李紹伊及其多數匪黨悉巳就誅大寨　平人民安堵黄宣慰使已回渝視事貴護督想不至無端出兵重慶安甯更不得因此摇動卽有謡言亦望貴護督出以鎭靜一面先行查實眞有獨立實據本可嚴重詰問電請中央詳示辦法重慶文武官吏皆負有保安之責各法團亦應共謀安寧之福豈有放棄责任含默不言者若師出無名致起羣疑反多誤會一有紛擾人民何堪夫獨立二字乃對於滿政府之名詞各省同是中華民國同戴中央政府何得一因謡傳竟致輕信省報又有分省之謡此自改建行政區域問題非通過省議會及中央參議院不能解决更無可信之理現在中華民國己屬約法時代自總統以下同受法律之制裁即有爭議亦當據律申理斷無動以武力從事者芾珊對於此事務請胡護督確實查明若特因省報載重慶獨立之　而出兵立請撤回以安人心若並無調第二師向川東北出發之事則請明白宣布並電示各法團以釋羣疑事闗安危惟諸公審之臨别之言尙希加意留輔以得切盼電復黄煌永珊叩 
　　民政長復慰問使電黄宣慰使轉中央朱吳慰問使鑒皓電悉分省之說前因胡督約培爵與四參事及財政司長往參謀處會議云渝中有電函告密始知使槩並謡傳第五師巳有作戰計畵旋閱周翔以敎育會名義電京得復查辦又前接尹督鑪邊來電有因吾黨之私分桑梓而弱之等語培爵深知訛言無　百端解釋而各界閧傳川東南北聮爲一氣反對成都用益滋疑流言愈衆至出師東北據胡督云實無此事前以川北宣慰所帶兵隊調歸一師川北不可無兵駐防擬以第二師模範標移駐旋以人民誤會即令停止又因遣游擊隊出防内屬簡州等處遂有派兵東下之謡要之改建行政區域誠如尊諭所云本無可信之　胡督素以大局爲念斷不至輕聽浮言操戈同室出師之說實屬子虚惟以疑　疑英傑如尹督老成如周翔亦不免　所摇惑一則涕泣電川一則倉皇上告細察其故必有不願大　之徒媒　其間希圖熒惑衆聽摇動本根培爵惟有遇事商同胡督矢心　誠力持鎭靜以固國基而息流言并將鈞電通告人民除電渝中長官詳爲勸導解釋外乞兩公將川中實在情形電呈中央以紓大總統西顧之憂而免妨擾治安貽笑天下不勝禱切張培爵即馬印 
　　民政長復重慶府知事電府吳知事　電悉此間無發兵赴渝之事昨據黄宣慰使外務分司先後來電均經明白電復巿虎成眞殊堪浩歎誠如該知事所謂鎭靜處之則風潮自息何遽然引咎自退所請應勿庸議並仰將本民政長由黄宣慰使致中央慰問使電通告人民以釋羣疑民政長個印 
地方通信 
[江甯]  
　　電燈官辦南京電燈廠現奉程都督命接辦金陵電燈官廠業於陽曆本月十五日任事所有九月以前各用户積欠裝費火費配料等費與十月份應繳各費均自陽曆十月二十五日起由本廠長發給新式收條派人催收並通告各户如欲裝用電燈者凖於十一月一號起依號簿次序挨户裝配云 
[蘇州]  
　　先建寶閣蘇州巿公所於本月十三號開會是日下午四時開會照議事日表先學審查員即由庶務散給選舉票於各議員當舉定徐浩然爲　查長程鏑等十七人爲審查員詎開票時議員已紛紛請假至　票畢巳不足法定人數不能提議他案祗得摇鈴散會至十四號又因人數不齊未能繼續開議乃改於十七號集議探聞彌羅寳閣案巳經議定就原址改建三層樓擬將下層爲縣議會議會地點中層爲圖書館最上層則爲警鐘閣大約此事可以通過矣 
　　催辦鄉警蘇屬各鄉開辦巡警早有成議前因歀項支絀以致遲未舉行近因各鄉盜賊蠶起閭閣不安不得不趕緊開辦日前民政長宗加彌君以各鄉自治團體均已成立而巡警一項應在自治範團以内故按照臨時省議會議决案將所有房捐膏捐劃歸各巿鄉公所自行徵收以作各該巿鄉巡警經常費藉促進行現計巳報成立者固多而附郭四鄉及横涇等處尙未開辦者亦復不少特由宗民政長委任警員張梅卿到横涇會同自治職員籌劃催辦横塘蠶巿新郭里五龍橋四鄉巡警并委前飛划營緝捕員孔慶琳前往組織聞己定於二十日開辦矣 
[鎭江]  
　　檢長蒞新鎭郡地方檢察廳長笪君劍卿奉都督指令與揚州檢察長陳君錫卿對調茲陳君業於十八日由揚蒞鎭進廳視事聞所帶隨員自主簿以至法警等約十餘人之多僕從之盛不減當日州縣云 
[奉賢]  
　　共和黨成立共和黨奉賢分部前經朱君賛臣等組織特於十月六號假座南橋鄉公所開正式大會到會者三百餘人公推范君鎔爲臨時主席報告開會宗缇次由松江分部馬逢伯君及奉賢吳伯寅君演述黨義掌聲如雷入黨者極形踴躍旋即選舉部長用無名單記法投票舉定范君鎔宋君經湛爲正副部長繼舉職員用無名連記法舉定莊登瀛陸　沈一鶴阮上士朱賛臣鄒士琦徐元杰程高度周漢光蔣道腴葉錫榮朱文田等十二人爲評議員内由部長推定若干人分科　事閉會時鐘鳴五下矣 
[廣西]  
　　紀念大會柳州於九月二十九號假座同盟會内開紀念大會是日到會者男界有二千餘人女界有五六百人十一點鐘開會呼民國萬歳者三即奏樂唱歌宣讀祝祠由宋星洲宣布應開紀念會之三大原因一因民國成立爲數千年創舉二因民國成立係多數頭顱　來　因列强近日對我之狀態次爲劉古香演說廣　當以敎養爲民國維持善後之策次温懿標演說愛國心分兩種一爲形式的一爲精神的歷引歐美等國爲證並伸劉古香敎養兩策謂敎當取法德日養當取法美英復詳說改良中國敎養之方法相繼演說　亦有數人二點鐘散會是夜各處有演武漢起義新戲者有放烟火者有軍士游街唱軍歌者六街三巿燈火如畫可謂極一時之盛矣 
[河南]  
　　省圖出現電護軍處文案陶君松年係武備畢業生於會圖測量一事研究有素平日闗懷桑梓每念江蘇會舘各省均有全省地圖河南獨付缺如前日特約集同人精繪河南全省地圖一大張長約五尺五寸寛約四尺載明各處軍務駐紮之所而於出產製造商務鐵路郵政尤爲分晰注明了如指掌己於日前告竣復經張督細爲核閱日昨己赴石印處印刷數百張發給各局　學校團體軍營以資研究地理者之一助云 
　　研究治河黄河危險開封爲最迷信時代第知崇拜大王不思疏通之法故一般閘汎夫役往往暗施手叚决開河口以冀修築於中取利又覔得不蛇充作大王蠱惑官長指定爲神所破壞於是演劇媚神大動厥工耗費公欵至巨萬上下其手狼狽爲奸官吏日益當而民日益窮矣省垣張君深知其弊又思防患未然必須專門學問爰與同志商酌擬創辦一治河學堂無如何務一門人才難得不得不因願就簡先設一治河研究所一俟求得眞才再爲擴充現正組織一切不日即行開辦云 
[陜西]  
　　鹽利發逹陜省實業不甚發逹即鹽務一端每歳均由隣境輸入若山西之澤潞甘肅之花馬等鹽均車載駝運易錢而去朝邑舊有鹽產歷經多年祇因專制限禁不令開設遂致固有利源棄擲於地今春由該邑人創辦鹽池公推縣紳張君爲總辦研究再四屢加改良現巳開地數十畝設鍋數十口煮鹽則以商州興安一帶爲銷場哂鹽則普通售賣銷路極形廣闊因該鹽味甚　厚質亦潔白大有與澤潞等鹽頡頑之勢從茲敦促進行蕞爾朝邑將成一絶大利源矣 
[四川]  
　　營兵騷擾合州五里代表楊五常等呈稱該州輜重營騷擾地方勒逼商民始不過挾妓酗酒繼則日益驕横前因任排長酒後逞兇幾釀重件經該營長送州知事拘留看守所該營兵胆敢持槍列隊閧擊該所竟將任排長搶出知事不敢過問續在何姓舖内勒換鈔票該營列隊持槍鵠立各街意欲暴動各商號闗閉甚夥又向知事迫借銀四千兩如不承認蹂躪立現卒以認借寢事日日持票在百貨局徵政課及當商等處估換尋釁商民不勝其擾前由州知事籌辦該營換票定價懸牌通示並於州署設該營換鈔處該營長又不承認日縱兵在外抬價估換又在典當估當軍械種種滋擾人民異常驚恐九月十三日又在徵收課閧闡掀翻糧櫃捉去巡役並不送州知事審詢理由該營長即各棍責數百凶横野蠻莫此爲甚知事與伊交涉實莫伊何反縱兵日在徵收課梭巡聲稱無論課内何人覔獲捉營照前處治現在課員司事盡皆潛匿避鋒云云當經宣慰使電呈護都督及民政長核辦矣 
[時評二（萍）]  
　　異哉闗東大連僅僅一日本租借地耳而忽焉有觀光團之組織誘引滿人到東遊歷此胡爲者 
或者曰此殆日人之離間我而媒孽我焉耳或又曰日人之用心殆與樺太朝鮮等量而齊觀矣我不知我政府於此其觀感何如我又不知我國民於此其觸覺何如 
雖然國不競亦陵我苟不求自强而徒希望於他人之不朝鮮我不樺太我無論狡焉之雄心不可驟戢即此五族共和之眞諦亦愈恐其貌合而神離矣謀國者盍亦於此返其本耳 
 
 
 

Page 7

 
 
本埠新聞 
[招商局股東開會先聲]  
　　招商局部派審查員曹汝英施肇曾到滬後堅持官督商辦政策廣幫股東鄭崇禮等以交通部不名一錢竟欲强佔招商局此種舉動較之滿清鐵路國有政策尤爲專制擬聮合廣幫全體股東并别省股東邀集各團體假座張園開招商局救亡大會共籌抵制之策聞不日即須實行 
[夏義士舉殯誌盛]  
　　滬城救火會會員夏書林君捐軀救災巳迭紀前報茲於昨日在救火聮合會發引午後各團體會員先後齊集向夏君靈前行一鞠躬禮然後舉柩起行前導有滬西商團馬隊十餘騎商團體育部會員多人及救火聮合會全體會員銅帽制服倒執槍枝整隊恭送中間有江蘇都督所贈能禦火災四字之匾額一方及當時夏君救火受傷焦灼衣服一套以及各團體所送匾額輓聮花圈等類夏君之遺像則供於花亭内裝在皮帶車上靈柩亦以皮帶車載運駕以白馬復有會員十二人拉之由會所啓行出小南門由新老馬路進大東門由福佑路朝南過民政署往南朝西太平街杜家灣出西門至集義公所暫厝沿途觀者人山人海莫不肅然起敬各區警局飭派通班長警分投彈壓故所過之處秩序均甚整肅 
　　實業團代表赴京 
北京工商部特開工商大會由各省選派代表赴京預議現改定於十一月一號開議此次會議闗係於工商改進極大聞江蘇省共咨送代表六人一爲都督府行政代表季新益君一爲滬商會代表王震君一爲中華實業團代表趙端君一爲蘇商會代表杭小軒君一爲通州商會代表劉爕鈞君一爲寧商會代表蘇致厚君其餘商有各工商團體代表亦將陸續咨送現趙端君已於昨晚鼓輪北上矣 
　　滬西商團預備慶祝 
陽曆十一月三號爲光復上海之第一週年紀念日滬西商團擬於是日在肇周路操場搭蓋綵　懸燈慶祝並於是夜舉行提燈會水龍會周行街巿昨己通告秒各團友尅日籌辦矣 
　　烟膏店又將加捐 
中外禁煙條約本訂十年禁絶迄今己届七年各省禁令莫不雷厲風行獨滬上公共租界各烟問雖早禁盡面烟膏店依然日增月盛門庭如巿茲英美工部局有鑒於此聞擬再行增捐嚴加取締惟須俟開會議决後宣布實行 
　　補救漏巵之要點 
近來洋貨充斥國貨滯消利權外溢商業可危工商總長劉君有鑒於此己通飭各省商會調查全國商業狀况定期在京開會研究刻聞有人先從滬上着手查得漏巵最巨消耗最甚者莫如紙捲煙一項曾經各志士苦口勸戒銷塲己跌詎自去秋光復後死灰復燃旣傷財力又礙衛生刻己報告不吸紙捲烟進行會廣爲勸戒俾資挽救矣　　議董竟糊塗若此耶 
西鄉七寶區議董萬汝霖家被盜搶刧投報上海地方檢察廳請爲勘騐己紀前報茲悉檢察長陳松生君巳於前日午刻委陶檢察官帶齊法警雇車下鄉勘騐及至上華青三邑交界之諸翟鎭地方因不知萬汝霖所住之王家祠地方遠近若何乃向該處士人詢知王家祠離此尙有三里之遥實爲華亭縣境陶君大不謂然以萬汝霖旣充議員尙不知自己所住之境界實屬荒謬絶倫遂即折回禀復陳廳長備文移請華亭檢察廳辦理　　常熟逃犯之下落 
常熟縣監犯朱榮泰等二十一人越獄潛逃一案茲經該縣檢察廳長查知爲首者係本年五月間搶刧常熟沈姓案内之嚴莊牙當時糾約各犯逸出之後又至蘇州閶門地方搶刧得贜潛赴滬上匿居新北門某姓家内昨巳派令法警偵探來滬報請某營偵探長同往查拿矣 
　　濟良所之仁愛 
公共公廨定章凡捕房所解迷途男女小孩本送棲流所留養候認自被前讞員寳子觀呑没該所經費後概不收留經中西官商由濟良所西女董在甘肅路另建一所專留此等小孩初時亦可任人領爲子女旋恐領出仍不妥當重擬新章凡留所小孩非正當營業身家清白者概不准領並延中西敎習到所選擇聰頴各孩敎讀中西書籍愚笨者授以相當之工藝俾使將來各能自立云 
　　孫中山溯江而上 
孫中山君由京返滬迄巳多日茲又於前日（卽十八號）向滬南海軍司令部借乘聮鯨兵艦先赴吳淞考察要塞砲台然後沿江而上查閱長江形勢何日回來未有定期 
　　區董去留問題 
新舉南區區董臧廉遜君因被南區公民反對要求另選業已兩次具書自行請退茲於十六日經巿政廳董事會議决應否准留須請議事會開議公决故議長已定於陽曆二十六號開臨時會議決執行 
　　通令各營緝兇 
陸軍混成第三旅李旅長昨日通令所部水陸各營文云准上海地方檢察廳移稱案於十月十五號據第八初級檢察分廳呈報曹家渡念八保八九圖地保曹福山於十三號晚七鐘呈報境内曹家渡東草長浜邊有無名男屍一具（中略）除由本廳派吏隨同該檢察官檢驗並派警偵拿此案眞犯訊辦外理合移請貴旅長一體認眞偵緝此案之兇犯務獲解廳以憑究辦足紉公誼等因准此亟行通令仰該營長轉飭所屬一體嚴拿務獲轉送母違　　分配水師營駐防地點 
陸軍混成第三旅旅長李英石昨日分令所部水師第四第五第八三營文云爲訓令事照得浦江流域綿亘百里之遥港口大小以數十計南通浙省北接長江東西貫松江全屬固爲上下遊之門户亦屬舊松郡水道全部之機闗本軍水師三營駐防其間光復迄今頗資得力不特往來行船商旅安如砥石即附江兩岸居民亦賴以平靜無驚本旅長實深欣幸惟念時近隆冬防務吃緊而兵力佈置尤宜分配妥洽茲擬定西自女兒經起東至閘港止爲第四營防衛之區自閘港起至龍華止爲第五營防衛之區自龍華起至上海止爲第八營防衛之區各營各守地段相機扼要駐防以清權限而匀勞逸以期水陸居民咸受保衛流民宵小無以乘隙雖平日權界兩清遇有特别事故仍宜協同一致力合辦理爲此令仰各該營長卽日實行舉辦將本管區内布置妥當並將辦理一切情形及分配船隻地點詳細列表報候核奪切切母違 
　　開棺騐屍之能手 
丹徒人莊鏡蓉向伊媳張氏逼姦不遂將氏勒斃一案業經蘇州高等檢察廳禀准程都督選調素有經驗之上海縣檢　員兼浙省檢騐傳習所敎員吳錫鋆等於本月二十赴鎭江開棺相驗經紀前報兹悉吳檢驗員巳於前日由浙到申票知檢察長陳松生君發給文憑即日乘火車赴蘇禀到候示 
　　西門外之行路難 
西門外馬路狹溢菜攤林立電車往來如織行人視爲畏途昨晨十一點鐘有某甲乘包車由南而來其捷如飛行經萬生橋堍適有電車駛來避讓不及竟將江北老嫗撞倒經崗巡帶住着給該老嫗小洋一角縱之使去迨回視老嫗呼痛不已崗巡重行找覔該包車巳不知所往矣 
　　航船收費之憑證 
上海民政長吳君出示曉諭云照得前據上海巿政廳巿舶課船目連錦堂禀稱竊前奉諭飭調查各航船主夥名姓人數及船身載重停泊處所遵經詳細查明呈復惟此項航船至數百艘之多各行號交帶貨物動有他船頂名冒收甚有送貨棧司中途盜賣任意妄指本屬送甲船之貨或被乙船所收得者自喜失者不明此種案件時致涉訟如不切實取締何以弭消隠患船目之見擬將碼頭各航船按照千字文字義製就甲乙兩種戳記每船發給一字配以硃印嗣後凡各行棧送貨至船即由該船蓋以所給字戳爲回單之憑証庶諸弊可杜禀請出示曉諭周知等情據此當經批示所禀各情不甚明白是否可行應由該船目禀請巿政廳查明核轉以憑察核在案茲據上海巿政廳呈稱查此案前據該船目連錦堂具禀前情到廳於本年七月間經前巿長核准以該船目所呈辦法係爲行棧送貨到船杜絶冒收并取便稽查起見事屬可行業由廳出示通告在案奉批飭查前情合行具復應請核准給示曉諭實爲公便等情前來合就出示曉諭爲此示仰各行棧曁船户人等一體知照 
[强盜棄船逃遁]  
　　船户陳小全前晚行經虞姬墩地方突來盜船一艘盜匪十餘人一擁上船將所有現洋七十元銅元一百二十枚悉數刧去旋有小輪駛過該處該盜等疑是緝私即紛紛上岸逃逸陳卽奔赴十區分局報請黄區長率同長警前往查緝該盜巳逃逸無蹤僅留盜船一艘搜出花布五疋及什物等件因即併送警務公所經凌司法傳陳訊明前情諭候緝匪究辦 
[電車撞斃行人]  
　　前日有一年約四十歳左右身穿元色布襦形如出店之甬人某甲行經南京路山西路口被五十二號電車撞倒跌傷當由六百六十一號華捕查見車送仁濟醫院醫治無效斃命旋經老閘捕房捕頭得悉飭探顧樹聲將尸舁至虹口斐倫路騐尸所報請公廨中西官蒞騐再核 
瑣聞 
[城内]  
　　地方審判廳民庭批示○宋步雲請求酌償損失批該商地價照判應由江紹陞退還除己繳二百元飭該商具領外其餘只有八百元在該圖只可聲請飭追并無直接向本廳催告變價之權豈該商與此案判詞尙未解悉即使爲利便起見主張以江紹陞應領之殯殮費用撥抵給領亦應　候變賣得價再行申請本廳召賣地產有一定手續開標變賣有相當期間所謂信用所謂濡滯旣不能加於本廳更非該商所可詰责至酌償損失一節果有理由亦應正式提起賠償之訴聽候本廳決定乃該商於催告狀中附帶及之不獨本廳不能認許卽對於相對人亦無送　之必要該商屢次呈催措詞均有不合應即申訴 
第一初級審判廳牌示○照得李雲芾訴陸太孚藏匿帳簿一案本廳據原告人之聲請疉次命令保全証據事隔多日該被告代理人抗不遵繳實屬有心濡滯本廳爲保護當事人利益起見特以職權將此案被告人訴訟代理人陳則民律師撤消代理以示儆戒而利進行除飭吏通知該被告陸太孚另行選任代理外合行牌地 
　　人贜並獲○寧波人王青亭於陽曆九月十五號傍晚潛入登雲橋西首朱確生所開之永和祥洋貨店内行竊花洋布一疋適被該店學徒瞥見當將人　一併拘住解送警務所轉解地方檢　廳預審屬實起訴同級審判廳前日闗庭審理王供認不諱判王監禁三個月　傳失主具領 
[南巿]  
　　查獲流氓○十六舖裹外馬路及寗紹大逹等碼頭素多無業流氓强攫財物往返行人受害非淺茲爲警務長訪悉飭由車區區員派巡員查獲林阿三王阿三等十六名解區詰明專在碼頭刧物遂卽吊出多贜移送警務所預審究辦 
　　毁壞名譽○本邑廿三保十六圖虹鎭鄉人　金奎任地方審判廳訴被族人顧大毛朱七七朱天寳等贖產不允　溝阻止出路等情業己判令原告罰洋十元任案茲廳長以原告不服登報毁衊官廳名譽移經第二審判廳飭傳原被及地保張如卿到庭訊問顧金奎直認不諱昨經判决治原告以五等有期徒刑押十月如不甘服准於七天内上訴 
[閘北]  
　　指鹿爲馬○船户李殿華私運僞士料膏經水巡查獲解送警務公所押候查辦在案昨經司法凌科長提案訊據供稱實係莗油渣滓並非科膏判還押候查 
　　緝獲賊賊○丁阿毛行竊江橋張升和染坊藍布七十餘疋業經偵探倪順全會同滙四捕房包探將丁緝獲並起出原贜解回司法科經凌科長訊明押候吊齊購物再辦 
　　分别訊理○沈員前投審判廳控葉庭扶不理結欠貨洋三十五允又馬耀岩控甘錫階不理欠欵前日午後均經開庭訊明判葉交保限一月理清甘退去候再訊奪 
[公共租界]  
　　查緝匪徒○滬西梵航渡約　學堂學生　品泉前日遣傭蔡炳携衣包一個内有值洋數十元之綢衣多件行經靜安寺附近喬司斐路被匪將衣包攫去業己報請靜安寺捕房知照總巡捕房通飭西探捕一體查緝矣 
　　革探餘威○許廷祖前日投總巡捕房控　法捕房　革包探吳阿龍紏黨吳阿茂葉志生行兇圖害捕頭准飭探目李星幅協同西探將三人拘獲帶入捕房押候補提指使之蕭某到案再行解廨訊究 
　　包探獲賊○王阿才王子才專在租界竊取自來水自來火上鎖門龍頭消贜於厦門路徐張氏舊貨店内昨被包探朱阿巧將兩王查獲帶入捕房押候吊贜解廨訊究 
　　竊案類誌○圓明園路八號怡和洋棧内失竊值洋二千餘元之大土九十四只又駐廨警員麥鼎在西廢路住宅内失竊值洋六十七元之大衣等物又馬霍路陶逸明家失竊銀檯面兩副昨均開單分投就近捕房請爲派探偵緝 
　　捕房記事○英美捕房華捕正巡官張君現擬新章嗣後凡華捕遇病不能到行請送醫院醫治者准其家屬或倩人代報捕房請工部局華醫生至該捕家内診治以示體恤昨已通諭各華捕各將住址開明送存捕房以便隨時查考張正巡官昨日通諭英美捕房夜差各華捕准於今日起每逢星期一午後三時着美捕房各華捕在北蘇州路會操所有英捕房各華捕則於禮拜三午後三時在南蘇州路會操星期日則在本捕房操練老閘捕房二百六十四號華捕虹口捕房七百九十三號華捕均因辦公謹慎經麥代總巡查悉諭著兩捕升爲試用華探以示奬勵楊樹浦捕房一千零九十一號華捕昨由張正巡官着與虹口捕房三百三十八號華捕對調辦公 
　　火種何來○新秋思威路二百廿五號某洗衣作後面竹笆上前晚不知因何着火幸卽撲滅當由印捕報告捕房捕頭恐有匪徒種火圖刦飭探查核 
　　爭風互毆○林阿成方寳根二人均與蕩婦蔣張氏有染昨日該氏及林方因爭風起衅在途互毆由捕一併拘入捕房捕頭詢得均屬無恥斥退不理 
　　拐逃少婦○婦人劉潘氏與媳由蕪湖乘輪來滬前日下午抵埠時被同船某甲將其媳及行李乘間拐逃無蹤昨氏投報捕房捕頭准予派探嚴緝 
　　仍被尋獲○小車夫江柱羣前日爲久和錢莊運送銀洋至某銀行由學徒沈發堂押車當有洋一百元遺留車上江即推車逃逸昨被沈在途尋獲鳴捕拘入摕房押候查辦 
[法租界]  
　　勢難和好○戎紀善前至公堂控妹夫范資銑無端賣妻等情據范供妻興堂叔范遂生犯姦故由族中逐出並非售賣判范將妻交案再訊茲由范之族長福臺遺姪孫志琅將范妻戎氏送案訴稱戎氏不守婦道由伊夫暫交族中看管並無出賣之事戎氏供婦人被丈夫送在專事販賣人口之家待售並無不端情事戎紀善稱未子如再交伊夫領去定必仍　價賣求給商人領回聶讞員判氏暫行管押候再核奪 
　　違章受罰○尤其庭前日在途拾得銀洋六元旋爲奚金元偵悉向之理論遂分得洋三元詎事有凑巧又爲一百四十六號華捕查知以尤等拾遺不交捕房有違租界章程故卽一併送廨經中西官訊明屬實判尤罰洋兩元奚罰一元充公 
　　毆傷車夫○童阿仁前日在途與車夫陸福芝因碰撞起衅互鬥致將陸之頭部毆傷當由巡街捕一併拘入捕房將陸送往醫院醫治昨日將童解廨經聶讞員訊明前情判童罰洋兩元充公另償傷費洋三元交保開釋 
　　控追房租○方渭卿因欠首善堂房租不付被控當由方兄順桂代爲到廨聲稱胞弟因事外出俟其回里料理聶廨員判交保限禮拜二堂期將渭卿交案訊追 
時評三 
[漢冶萍公司及上海招商局國有問題]  
　　自各國有所謂路礦國有之說論者頗艶稱之以爲凡百實業宜無不可攫而歸之國有且可不問其利弊而但以國有爲歸宿鐵路以外今又及漢冶萍公司與招商局矣夫外國何以倡國有之議亦曰將以求實業之發逹而巳發逹之術多端有收爲國有者有盛行奬勵補助者惟利是視無成心也吾國之主張爲國有者吾不知其將以求實業之發逹耶抑欲爲國家置一產業爲將來之財源計耶如欲謀實業之發逹則各國對於航業未有不行奬勵補助今發言盈廷謀夫孔多矣然奬勵補助之說絶不之及惟國有國有之聲喧闐於吾耳豈果欲爲國家謀實業之發逹耶 
要件 
[營業稅法草案]  
　　第一章總則 
第一條中華民國法權所及之區域内有營本法第四條列舉之業并與第二十條所定標準相合者一律適用營業稅法 
第二條徵收營業稅不因營業主體異其稅率 
第三條營業稅除依本法徵收外不得另徵他項費目但各該地方得於本稅十分之四以内徵收附加稅 
　　第二章營業稱 
第四條左列各營業均課營業稅一銀行營業一販賣國内貨物　業販賣國外貨物營業一製造貨物營業一仿造貨物營業一貸換銀錢營業一典質營業一出賃物品營業一印刷營業一照儌營業一保險營業一倉棧營業一運送營業一起缷貨物營業一船行營業一泊船碼頭營業一船廠營業一牧畜營業一旅店營業一飲食店營業貸座營業一介紹營業一經紀營業一牙行營業一代辦營業一包辦土木營業一包辦勞役營業 
第五條銀行營業及保險營業謂設一定店舖各依法規經營金融及保險事業者均課營業稅銀號票莊視爲銀行營業第六條販賣貨物營業謂在一定之場店躉賣或零賣貨物者但左列諸營業亦得視爲貨物販賣業一無一定製造場惟在店頭製造物品而爲零賣者二無一定製造場亦不偃定工人惟供原料給工資使製造物品而販賣者三無一定場店販賣動植物者四無一定場店販賣不屬於普通貨物者以上營業在販賣國内貨物者全年賣出金額在一千二百元以上在販賣國外貨物者全年賣出金額在八百元以上均課營業稅 
第七條製造貨物營業謂設一定之製造場使用工人力役人而製造貨物者修理器具及更新物件者視爲製造營業 
前二項營業資本額六百元以上或使用二人以上者課營業稅在製造場區域内販賣製造品及别設營業場而爲躉賣製造品之營業均視爲製造營業 
第八條仿造貨物營業謂設一定之製造場利用機器使用工人力役人而仿造外國物品者前項營業資本額八百元以上或使用三人以上者課營業稅在仿造場區域内販賣仿造品及别設營業場而爲躉賣仿造品之營業視爲仿造營業第九條貸換銀錢營業及出賃物品營業謂設一定之場店而爲貸換或出賃之營業者前項營業資本金五百元以上者課營業稅 
第十條典質營業謂設一定店舖請有官帖者課營業稅其無官帖而爲質押營業有資本五百元以上者亦同 
第十一條印刷營業及照像營業使用二人以上者包辦士　營業及包辦勞役營業其全年包辦價額千元以上者均課木業稅 
第十二條備倉庫或堆場以保存貨物而受報酬費者爲倉棧課營業稅 
第十三條運送旅客貨物而受運送費者爲運送營業其兼辦起缷事務者統名爲運送營業專辦起缷貨物而受報酬費者爲起缷貨物營業前二項使用二人以上者課營業稅 
第十四條航行營業船價在五百元以上者泊船碼頭營業年獲五百元以上者船廠營業全年總收入在一千五百元以上者均課營業稅 
第十五條牧畜營業謂以營業爲自的在一定場所飼養牲畜爲業資本額千元以上者課營業稅其不在一定牧場飼養牲畜以營利者亦同（未完） 
來件 
[滬軍營來函]  
　　敬啓者去秋攻克上海製造局時我滬軍營衝鋒直前功動在目右隊隊官王君錫均號幹夫猛力血戰在海軍處前殉難而終茲届過年應行追悼定於陰曆九月十四日午刻率同本營官弁兵士在操場搭棚開紀念大會俾死者得光泉壞生者亦有榮施凡我同胞諸君見茲義舉諒必共表同情特此佈聞曷勝盼禱滬軍營管帶楊勵身率同合營謹啓 
[温處乞賑要電彚錄]  
　　華洋義賑會温處義賑會紅十字會沈仲禮先生時事新報均鑒瑞邑連年荒歉今又疊遭水刼災情奇慘難於筆述茲據切實調查計人口淹死一萬一百九十餘口房屋漂没坍壞四百七十一座又一萬三千二百六十九間半田圜冲坍及稻米淹没無収者約三十餘萬畝待賑丁口九萬三千零人尙有山鄉僻阻正在細查災鉅如此非有大宗米欵源源施賑則人將相食慘　尤烈現在官廳雖撥欵急賑惟是災鉅歀微救恤不暇遑能善後務請諸大善士大發慈悲廣募鉅欵匯瑞放賑俾我災黎獲延殘喘誠不啻皇天后土瑞安李式夔虞廷愷洪炳鏘等叩 
　　温處災情奇重賑款非百萬不可普及望速籌鉅欵匯甌敬代災黎請命掩埋現己異疫無災象由　君函告稱巧 
　　青甯永瑞調查災情實在奇重開放欵米非先裝米三千石洋二萬元不能著手賑票速甫寄王樹楠巧 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[發起女權會簡章] [  立三戲擬]  
　　一本會以提倡女權壓制男子爲宗旨故定名女權會 
二凡悍女潑婦均可報名入會 
三公舉囗囗囗囗囗囗女士爲正副會長 
四月開常會二次討論一切進行事宜 
五入會者須繳報名費一元即以此項經費組織報紙（女權報）每星期發行一次俾資鼓吹而收實效 
六本會會員素持激烈主義如遇輕薄男子即以武力從事不稍寛假 
七特設調查員數人調查男子狎妓納妾等事一經察出即由會長率領娘子軍往討 
八凡女界諸姊妹具高尙之資格雄大之魄力者得爲本會名舉會員並給金牌上刋英雌二字以示鼓勵 
九本會事務所設上海烏有路陰盛里半號門牌各埠均有分會 
[雷公電母奏玉帝疏] [  瘦蝶]  
　　奏爲寃抑難明懇請澈查事竊臣等供職天曹分司雷電造育萬物警醒痴聾人皆以天威咫尺懍惕時深尙不敢孽孽爲惡乃自新學昌明以來神權漸形退步每當雷雨之後世人或有震斃者新舊學派互相評論舊派以爲雷震亡身新派則以爲觸電斃命各執一詞爭持莫决臣等自聞清議頗滋疑慮卽會同本部神將阿香使者及投壺玉女等開會研究自恨學術荒蕪迄難分别事闗人命及全體名譽未敢緘默爲特聮銜具奏伏乞迅飭巡天使者及日夜遊神切實調查以重民命而伸寃抑不勝迫切屏營之至謹　 
附批奏悉查雷乃電之聲電爲雷之光名雖分部實則相需爲用悠悠衆口母庸澈查仍着該兩部恪勤爾職以保神權而彰天討欽此 
[諷參議院用老杜登高韻] [  趙冰畵]  
　　古言心死最堪哀作戲逢塲鬧一回黑白任敎隨手易風潮時見握拳來四方疆士抛哇國幾輩英　上舞臺獨有女權三舍避滿浮大白引深杯議塲規則本來寛一閧情形怒與歡無謂贊成齊拍掌有心决裂忽衝冠詩吟豆煮忘眉急禍稔瓜分痛齒寒畢竟武人多氣燄汗流忙把電音看 
百可談 
[蘇州十可惡] [  印秋]  
　　法官通律師律師通法官可惡 
和尙看婦女婦女看和尙可惡 
吃花酒有錢助義賑無錢可惡 
勸人買國貨自巳用洋貨可惡 
行政警察街前撒手司法警察暗裹拆稍可惡 
法政學生徧身法律英文學生滿口也司可惡破天荒做官一付臭架子可惡 
靠文憑吃飯一付實肚腸可惡 
明明弔膀子而美其名曰自由結婚可惡 
明明敲竹扛而諱其實曰籌辦公益可惡 
閒談 
[說王玉峯] [  識先]  
　　世間聲音王玉峯以十指撥三弦出之聞者莫不驚難劉樸生猶思其理曰心理寥志有物魂心聲說亦可證之夫物之有聲非其質以其魂人之能動作言語以其魂非其質催眠二魂交易匪獨人類然也當其弄十指魂飛越而入弦故彈之歌則婉轉而可聽彈之笑則猶然而可喜彈之哭則殷殷田田而可哀所謂借物之聲附巳之聲也人作物聲物魂交之物作人聲人魂交之物作物聲問接於人而交之是故袪思去慮納物之魂焦神槁形納魂於物其技得之矣王玉峯瞽者也氣專而志一得於心而應之手不知己之與弦弦之與己其有異乎其無異也鼓宫宫動鼓角角動其魂動也同質則親同魂則感異質而化合異魂而交融且夫魂動不同出聲乃别聲音愈妙其魂飛越於空際盤舞游行颤動跳躑上下左右聚散緩急故善彈者聲不在指音離於弦王玉峯其尙未能至者也 
戲評 
[初十夜之大舞台]  
　　𧈢蜡廟沈演白鬍子戲工架老到刀法從容神氣蒼勁南北實無其匹丢鬚一場徐徐而來根根直豎一絲不亂不類時下之一味火氣專以很潑博人歡者王永利雲中鳳沈月來俱甩三只檯　亦出色惟扛子工夫月來身段遲笨不能滿人意十八扯應實蓮唱定軍山二六一叚調甚蒼老手法亦靈敏得勢打金枝幾句嗓子微欠圓潤李陵碑（盼姣兒）一段原板唱得韻節蒼凉極沉鬱頓挫之妙應常唱武生嗓子雖略見枮澀而調門甚好間串老旦戲亦楚楚可觀惟舉止太涉輕謔唱忠孝圖輕狂狎褻時格格作鷺鷙笑不合戲情水濂洞沈華軒唱白純倣小楊惟洞中一段唱工聲調怪僻不甚動聽摹架子處時見兩足顫動硬脚本領火候尙未至取定海針時與劉坤華（飾蝦精）謝水福（飾龜精）相撲觔斗太少不見精采惟舞大刀時托于右掣中盤旋要弄忽從肩上捷落腰際以左手緊接之穏快自然他伶俱不及也 
小說 
[短篇小說情絲（三）（續）] [  青溪佩玉]  
　　無何革命事起驚電横飛眞英雄用武之時而血兒得意之秋也生蓄志已久安能北面紅妝坐消壯志起而呼曰時不再來偉大之功業此其時矣更待何爲遂謂閨中人曰此何如耶卿其知之乎我將與卿永别聚首於九泉之下矣素翠愕然失色曰君作何言我不能解君快言其故於是生大聲呼曰我與卿結褵以來爲時二載餘矣殘粧曉鏡中時常絮語綿連把酒彈琴塗鴉圍棋樂也融融意願終老是鄉唯國爲民本國亡人安得生今則革命軍興義旗一舉四方響應脫離專制舍此其誰我决意匹馬從戎馳驅沙場以鐵血爭光銳氣制勝唯黑鐵無情生死難以逆料卿其靜候好消息也言未己素翠珠涙盈眶發柔輭之音曰國事爲重妾焉敢阻止鬚眉丈夫自當捨身救國安可老於家鄉作庸庸碌碌凡夫哉君其行乎君其行乎雖然君去矣我當何以聊生情裹相思將何以堪之來日方長夫復何言我愁腸寸寸裂矣一刹那間倒地牽襟而哭生殊戀戀曰卿固多情我負卿矣其起其起我罷議可也時則雲裹日光慘靄糢糊庭前百花點頭解語一偪痴情圖盡非倪王之筆所能描摹也 
當此凄凉景况素翠勿起而大呼曰噫妾何謂者革命之事係於國家而以兒女私情阻礙大局罪在妾焉妾安能受君其行乎君其行乎不然則重妾之罪重妾之罪非眞愛妾也速行速行生亦大言曰卿眞申幗英雄我安敢重卿之罪遂令婢僕束裝一聲珍重作遠行之離别辭素翠唯以素巾揚風點頭示意生　彳　又止每步回頭惜樹木無情不數十武而家山己被掩蔽不可復見矣旅况蕭條何堪回首投身疆塲以死報國固好男兒事然成功非易後顧茫茫故有退身之思念及閨中人則眉縐頭低吁嗟歎息遂决意唱念家山破而賦歸去來辭（未完） 
[滑稽短篇剖心記] [  瘦蝶]  
　　一富翁有異疾胸臆間隠隠作痛蔓延腰際若有贅疣懸皮膜中漸不支日就危篤諸名醫皆束手勸翁往卜華陀籖語意奇奥不解其意怏怏而歸方就寢夢一人冠儒巾披鶴鼈背葫蘆一腰繫長劍飄飄若仙翁叩詰姓氏神即漢之華陀師也 
翁縷陳哀苦懇其療治神曰子之病心病也身病可治心病不可治子其殆矣凡人有仁心義心禮讓心道德心慈惠心信實心忠孝廉恥心此之謂良心苟有良心必無心病良心者治心之良藥也今子受病之源啓於子之貪心癡心很心欲心名利心機械心卑鄙心疑惑心畏懼心潰心經之陰其病在裏加以色心盜心殺心鬥心嗔怒心剛愎心驕吝心嫉妬心躁急心幸災樂禍心損人利已心種種之心潰心經之陽其病在表陰陽兩敗表裏皆虚今欲治子之疾必先治子之心當爲子剖而洗之 
　　乃執劍　其腹洞然而睨之腸甚曲而臭穢特甚肺肝臟腑横生側出俱反附於背以手入其坎而握取之則此中空空然無一物也神駭曰良心安在摸索幾徧卒不得乃探其兩腰之際竟有纍纍若貫珠者凡種種惡心叢集其中而所謂良心者無有也久之於背脊得一物焉細如半黍觸手成灰形色非青非白非赤非黄騐之蓋己黑而病矣神即傾葫蘆中丹藥一枚又出小錢一枚化丹塗錢上置翁心坎中曰此所謂安心丸也此丹即牛黄牛黄一錢還汝本心矣推翁使覺沈疴若失翁自後冥心靜養凡見可欲可喜之事兀然不動唯心坎中小錢一枚猶栩栩欲活云 
[徵文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎即請開明住址以便隨時通信惟原稿恕不奉還 
 
 
 

Page 11

 
 
   
 
 

Page 12

 
 
   
 
