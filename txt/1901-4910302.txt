# 1901 - 280 - 4910302

 

Page 1

 
 
[勸募江皖急振啓] [  申報館協振所啓]  
　　本年之夏淫雨連綿兼旬不止陽侯因之爲虐沿江各省慘被水災江西安徽兩省受害尤重淹斃人口幾不可以數計卽幸而獲免於難而室廬田畝漂没無存呼號於波浪之中棲息於沮洳之地哀鴻百萬待哺嗷嗷慘目傷心莫此爲甚滬上好善之士旣籌集巨貲携往彼處核實散振然被災之地旣廣楊枝一滴實難灑遍大千况現在時屆隆冬雪虐風饕嚴寒砭骨孑遺黎庶無食而兼無衣溝壑之塡勢終難免惟冀四方善士慈悲大發慨解囊金少固無妨多則益善庶得源源接濟不致功廢半途闓澤之施馨香以禱救人救徹功德無涯矣肅此佈陳伏冀慈鑒 
[九通股票定期截止并提前出書告白] [  圖書集成局啓]  
　　本局前刋圖書集成及二十四史兩大冊籍出售股票蒙海内稱許購者紛來蓋以本局誠信相孚非此諸凡出售股票者每致有始無終日後竟歸烏有也本局於此二書外亦從未出售股票茲因朝廷講求經濟實學變更考試章程首先創議刋印九通全書惟此書卷帙浩繁刋成定價昂貴深恐寒士不能購致因此貶價招股俾有志功名者皆得購儲此書迨自部議定章凡大小考試各題皆取資於是購票者較前益衆首批已經售完爰再續印千張以宏遺餉茲因存票亦己無多爰定期本年十二月二十日截止股票俾能核數欲購者尚其從速移玉遲將不能應命矣至本局初定明年十月刋竣全書茲思有鄉會大塲必須先期告竣因定明年正月出皇朝三通其續三通正三通則提前於四月六月間出書區區苦心惟購票諸君鑒之 
[書晉撫岑雲帥飭司道開辦農工局札後]  
　　傳曰務財訓農通商惠工衞文因之中興可知立國之本當以農工爲急務中國自歴代以來非不農工並重無如陳陳相因鮮有以新法爲變通者故雖以農爲本務而農这利有限設肆以居工而工之技不專然當閉關自守之時雖墨守舊章尚無不可以自固迨海禁大開之後歐西估客麕集於中華中國漸成商戰之地利源外溢各國之勢日形富强我國之勢日形貧弱說者每謂各國精究兵械而中國訓練不若也各國講求商務而中國會計不若也各國財賦充厚而中國庫儲不若也故中國而欲求富宜先究經商中國而欲求强宜先厚兵力二者交得則財賦何患不足庫儲亦何患不充哉不知各國之富强誠不外乎兵商而所以能兵能商者則仍不外天地自然之利與夫人力交致之功夫求天地自然之利當在田畝之間則農尚已農力旣盡則收數日多土産日旺工人得以藉手二者交相爲用利源於是乎不窮昔俄國有哈布拉心者見各國播種新法嘗著爲論說謂一在擇種曾有嘎力者數年之間所擇之種一料可收一萬八百四十粒因擇麥種七八百粒試播於地至於日至成熟竟敷一人一年之用一相土脉如地有碎石可設法碾碎雜於土中使爲沃壤糞地之法更有藥水可補糞之缺并有較糞爲良者卽天氣寒冷之地用水罐盛以沸湯藏置土中可使土脉和暖果能如法以行不但每畝可多出十倍卽百倍亦可多出現在各國皆已行之故地無論荒熟皆可耕種無論磽瘠皆可收成至於土産旣多輔以工作凡織綢織絨織布以及五金百物初僅敷一國之用繼則行銷各國商務日興此爲各國富强之本也晉撫岑雲帥及見乎此爰札司道設立農工總局農分八類曰水利曰墾荒曰辨物性曰辨土宜曰儲料購種曰種樹曰畜牧曰多設勸農所工分四類曰查考進出口貨物曰奬勵工人曰聚教游民曰設勸工塲務本之圖誠可謂法良意美惟思西人農工之學得以進於是者亦非一朝夕之故創之因之屢經變易今雖亦步亦趨似較西人爲易然西人各有專門之學斯能集爲大成若僅襲其皮毛久無成效致守舊之輩藉口於西學不足恃反以創之仿之者爲徒耗經費又安望其再能推廣耶按西人專門之學均從學堂出身故能各精一技雲帥旣有整興農工之志宜籌經費設立學堂若一時經費難籌不能多設可擇其最要者設立一二處招聰穎子弟延請西國名師教習少則三五年多則七八年俾學有成就以期推廣講求見諸實事若僅設局勸諭不特恐言者諄諄聽者藐藐終歸無濟卽有志之士欲講究而無師傳亦祗付之無可如何况僅閱報紙不過使風氣之稍開而終難望人才之輩出也意者凡事必有其漸雲帥之札設農工局者卽爲將來設立學堂張本然旣欲設學堂則似不宜從緩農工旣爲富强之本而學堂尤爲農工之本學雖貴漸進而事必求本原農工局祇以督爲學已成者苟不設學堂安能使未學者日漸通曉哉鄒蕘之獻是不能不爲雲帥望已 
[知難而退]  
　　日本長崎埠訪事友人云俄人侵佔中國東三省土地本有久假不歸之意嗣見各國協力以抗恐干衆怒兼之本年俄境東北一帶飢饉洊臻所駐東三省軍士旣患餉糈無出又苦轉運不靈因之知難而退近由副統領矮來欺西夫與駐京俄使一再熟商意圖及早議結 
[俄保礦利]  
　　日本長崎埠訪事友人云俄國所轄沿海各處及曬茄鈴島附近所産金鐵煤甚富農務財政兩大臣恐爲利源外人所奪特於本年俄歴十一月一號爲始著爲令甲只許本國商會中人集資開採他國均不得與聞目下已由政府通行黑龍江總督轉餾各商人一體遵照矣 
[預備設誓]  
　　英國新皇定於明歲行加冕之禮昨已紀諸報章兹閱檳城日報云英皇刻已令聖書會製備一書爲明年加冕時設誓之用其書遵照前女皇所用之式以摩羅哥紅色羊皮爲面嵌以金花鈴以玉瑣用後大約賞給諸王大臣爲傳家这寳或曰非侍新皇設誓之大牧師不可得 
[英員加俸]  
　　檳城日報云英政府議定每年增給各外省大臣及使臣酬應費計澳洲大總督每年增英金二千磅澳洲各省總督各八百磅駐法使臣四千磅印度總督三千五百磅駐土使臣二千七百磅駐德奥俄各使臣各增二千五百磅駐中日美波斯西班牙各使臣各二千磅非南總督五百磅根拿打香港石叻各總督各八百磅 
[毋越雷池]  
　　南洋新加坡叻報云日前中國朝廷簡駐韓京大臣許星使備文照會韓國外務部略謂中韓界址自來未經區劃分明邇者韓國所派巡檢官往往擅越中國邊境肆行騷擾以後必致釀成重大交涉事件殊失兩國政府之初心請急下令戒之實弭邊釁重邦交之要道也 
[皇華載道]  
　　南洋新加坡叻報云中國前任新加坡等處總領事官劉太守葆琛于日前乘德國某郵船過叻蓋已奉命駐丹京作爲二等欽使矣 
[法議建路]  
　　香港循環日報云傳聞法國議建一火車路由海口逹瓊州内地是否屬實尚難臆度然其垂涎海南及廣西雲南等處則固已匪　朝夕矣 
 
 

Page 2

 
 
[懋賞酬庸]  
　　武昌訪事人云去歲拳匪之變江海戒嚴湖廣總督張香濤宫保欽奉保守疆土之旨即電商兩江總督劉峴莊宫太保與各國領事互相訂約保護長江半壁俾東南諸行省不致岌岌可危今者和議告成兩宫回鑾在即朝廷追維往事眷念前勛特沛綸音榮頒懋賞上月下旬某日督轅接奉開封行在電旨蒙恩賞加太子少保銜宫保卽於大堂上排設香案望闕謝恩文武寅僚咸往叩賀戟門之外車馬如雲 
[理財先務]  
　　香港循環日報云中國不善理財際此物力艱難國與民交受其困苟非亟爲設法則愈貧愈弱誠可憂也頃者粤東大憲商諸各大紳擬令銀號錢莊聨出期票並清釐税契䊀貼印花以爲理財之策是法也西國旣行之而有效中國自必成效可收大約旣定章程卽將次第舉辦矣 
[同賦鶯遷]  
　　金陵訪事人云江寗藩司恩藝棠方伯欽承恩命擢升漕督兩江督憲劉峴帥擬委江南鹽巡道兼金陵關監督徐叔鴻觀察升署藩篆俾方伯得以早日交卸觀察再四力辭峴帥乃札催新任吳仲懌廉訪履新旣而方伯又蒙恩調補江蘇巡撫而廉訪履任尚無定期峴帥遂於十月二十八日札委徐觀察暫署藩司而以洋務局總辦汪叔芾觀察署理鹽巡道篆 
[豸節遄回]  
　　鎭江訪事人云前署浙江臬司許豫生廉訪赴汴迎鑾事畢南下月之初五日道出潤州拜會各當道旋於初七日附招商局江裕輪船東下取道滬江遄回浙省 
[炸砲虚驚]  
　　香港循環日報云鎭粤將軍某軍帥示期十一月初一日至十五日每日赴東門外燕塘操演放砲打靶之技所有旗營各弁兵每日早晩二次齊集操塲以次獻藝初二晨正在試放洋砲時内有一尊忽然炸裂火光四射鐵石交飛在塲觀者莫不驚駭而遁事後查悉並未傷人亦幸事也 
[禁米出口]  
　　鎭江訪事人云月初常鎭通海道兼鎭江關監督長久山觀察以邇來郡中米價日昻恐有奸商私運出口因卽出示嚴禁並通飭所屬各關卡一體稽查某日忽有商人朱姓者膽敢購米若干交某輪船運往他處被鎭江關巡丁查獲禀請税務司慕天錫君函商觀察將米悉數充公以示之儆 
[整頓輪船]  
　　武昌訪事人云武漢兩處遥隔一江湖廣總督張香濤宫保准商人行駛小輪船原屬便民之舉惟各划船戶因生計被奪羣起阻撓宫保聞而惡之立卽飭縣嚴辦并諭令鹽法武昌道凌晴霄江漢關監督岑馥莊兩觀察派員考察釐訂章程務使輪船划船並行不悖現由委員胡籲門大令詳加察訪知輪船原定官艙每人收錢一百文散艙每人收錢五十文取資旣昻搭客較少本與划船生計無所妨碍嗣因輪船暗中减價以致划船戶有所藉口羣起爲難自宜申明舊章令渡客皆用現錢買籌不准私自减價庶足昭平允而息爭端觀察韙之現已會銜出示曉諭并覈飭江夏縣夏口廳一體遵照矣 
[新設銀行]  
　　漢口訪事人云法人在漢口貿易向未設有銀行兹見商務漸興因就法界開設銀行一家卽以法蘭西爲牌號日本商務近亦有蒸蒸日上之勢聞亦擬設一銀行定於明春開市 
[狂風覆舟]  
　　鎭江訪事友人云本月初五日午刻有一大划船泝江而上潮平岸闊風正帆懸行至三江口忽西北風大起龍吟虎嘯勢甚猖狂長年正欲捩舵轉船船已傾覆所載渡客及棺木二具悉數顚入波心慘哉 
[粤東火警]  
　　香港循環日報云粤省河南永興街爲濵海之區木店船欄其比如櫛本月初二日之晩三鼓時厚盛木店偶然失火致招回祿之災頃刻間火烈具揚上衝霄漢紅霞照海遠近震驚城廂内外各水龍以深夜難子渡河握手河于望洋而歎至曙後火熄而附近二百餘戶已一炬成灰聞焚斃溺斃者多至數十人誠浩刼也 
[鄂省官塲紀事]  
　　武昌訪事人云鄂省所售土藥來自川滇二省向就宜昌設立土藥税釐總局委道員專司其事近因賠欵浩煩部議加稅三成以資彌補土藥局總辦劉湘樹觀察深恐商情窒碍電禀憲轅請免湖廣總督張香濤制軍未允所請觀察爰禀請銷差制軍現已改委湖北試用道宋芸子觀察馳往接辦矣○湖廣總督張香濤制軍前因餉需支絀擬卽開辦房捐嗣因民間嘖有煩言事遂中止近聞粤東江西等省均已開辦爰將原定章程悉心改訂務使商民易於遵行聞已札飭任小棠觀察會同瞿賡甫方伯妥爲籌議矣 
[潤郡官塲紀事]  
　　鎭江訪事人云前署浙江杭嘉湖道時蓬仙觀察於月之初七日乘某輪船至鎮就佛照樓小駐行旌聞不日卽須回杭○署鎮江府許東畬太守前赴姑蘇謁見各大憲禀陳公務月之初七日由滬乘招商局江孚輪船遄回水陸總巡周錦堂遊戎及保甲總巡楊大令均赴江干迎迓○總辦徒陽運河工程事宜之賴大令豐熙於月之初六日由蘇省乘舟抵京口謁見道府縣各官並在萬壽宫内設立河工總局擇於初十日築壩開工分叚挑濬 
[山樵語]  
　　紹興訪事友人云柯橋鎭大街前遭回祿之災鋪戶三百餘家悉付一炬旋經屋主鳩工重建煥然一新刻下各業已旗鼓重張依舊興高采烈矣○邇來保甲巡防異常嚴密每夜角聲嗚嗚槍聲隆隆與柝聲閣閣相應答未及二鼓巷栅已均上鎖小民咸得高枕無憂○紹屬標防各營自改爲常備續備巡警等軍後凡水師砲艇之分泊各河者除每日練習新操外按月會操一次各爲巡察軍大約取其有俊巡查察之意也○浙江開辦酒捐近經省憲檄委趙漁衫太守來紹設局定於本月初一日爲始仿醬園按缸抽捐之法凡各酒坊所設酒缸如在五十口以内領帖一張納銀五十兩满百口則領帖兩張每三年換帖一次大約每年可集銀十萬兩 
[瓊枝璧月]  
　　揚州訪事人云信局見郵政官局加收小包費每磅須繳洋銀六角有奇因於上月杪一律停班以圖挾制各鋪戶居民往來信件咸改由郵局遞寄惟寄物之費民局較輕所望郵局略予通融則民間當頌聲交作耳○著名惡棍左興經保甲總巡凌大令訪獲訊懲禀請總辦章觀察發交甘泉縣監禁旋由縣主謝明府研訊數次均無確實供詞觀察因又會同府尊鈺太守曁明府大令提至府署會訊左匍匐案下一味乞恩明府開導再三允乞憲恩超豁左始供認曾在清紅兩幫詰以徒黨若干是何名姓則又俯首不答觀察飭卽帶下禁候詳請憲示說者謂左前曾爲武衞軍統領李軍門所獲嗣浼人保釋今恐不能終于漏網矣 
[觀察赴省]  
　　本邑江南機器製造局總辦毛實君觀察迭接兩江總督兼南洋通商大臣劉峴帥來電著即赴省備咨要公因於昨日命駕登某輪船溯江上駛 
[撥勇濬河]  
　　江蘇撫標滬軍營管帶龍葆珊遊戎目擊營房之後有一小河俗名望海墩者年久淤塞因於昨日撥出勇丁三百餘名分投疏濬從此飲和食德居民當受惠無窮矣 
[仁施惸獨]  
　　前者醇親王由德國回華道經滬上曾赴江南機器製造總局閱視一切歸途經高昌廟西栅輪軸碾傷居民姚桂仙之子年甫五六齡未幾卽斃命總辦毛實君觀察聞而憫之特於前日飭丁傳姚到局慰以好言令充當護勇以示體恤 
[體恤民艱]  
　　英商老公茂紡紗廠執事西人前派其夥洛神飛至南市稽查各鄉民所售棉花有無攙水情弊一經查出卽解送馬路工 
 
 

Page 3

 
 
程局禀請罰鍰近日工程局總辦翁子又太守查知此事頗與鄉民有碍因赴道轅拒情禀請蘇松太兵備道袁海觀觀察另籌妥善之法不知觀察若何核奪也 
[請抄案牘]  
　　李寚泉投英美租界公堂控包探陸阿九霸妻謀産等情讞員張柄樞司馬訊明遵照洗寃錄滴血以騐知該探姦佔屬實隨有陸柄全者附控陸探擅移祖墳司馬諭候訊核在案昨晨李寳泉陸柄全同投案下稱此案已蒙大老爺訊實何以陸探延不到來求商請領事大人飭知捕頭解案懲治陸探倩博易律師之夥愛立司聲稱此案經本律師代辦兹者案情尚未核實請先將原告禀詞給閱再訂訊期司馬商之偉繙譯官飭書吏查抄給閱 
[英界火警]  
　　昨日午後四點二刻時英界四馬路聚豐園酒館東首小弄内六十六號門牌某姓妓院不戒於火致兆焚如瞭望臺上西人旣鳴鐘報警救火會諸善士急驅皮帶車往救得卽熄滅僅燬屋半椽 
[拘賭未獲]  
　　昨日午後虹鎭巡防局員李二尹帶領局勇地保等人至裏虹口一帶掩捕賭徒各賭徒消息靈通先已紛紛逃逸廢然而返未經拘獲一人 
[上海縣署瑣案]  
　　前日沈蘭汀扭從兄木卿至縣至晩縣主汪瑤庭大令升堂研訊蘭汀稱小的於前年貼票案内虧欠巨金被控監追後蒙交人保出向嗣母索取田單以便變價清償木卿忽從中霸阻故特扭請訊斷大令謂爾嗣母尚在未便將産業變賣著另行設法　欠所控不准○船戶董德奎偕妻楊氏投縣訴請騐傷大令研訊之下董稱小的係山東某邑人以船爲家生有一女年已及笄今年九月某日贅同鄉人沈蘭雲爲婿成親後三日沈卽將女兒凶毆昨日竟驅令小的夫婦登岸妻子與之理論突被持棍毆傷右臂爲特訴請騐明究辦楊氏所供與夫相同大令飭仵作騐得右臂略有傷痕責令沈向之服禮如再行凶定提究辦○凌桂木控王阿新盜賣房屋等情大令升堂研訊凌供故父遺有房屋四間本擬變價營葬突被出繼王姓之胞弟阿新盜賣與謝謝金虎控奉大老爺斷令贖還始終違抗求卽訊追謝供王阿新將屋售與小的價已付楚屋尚未交王阿新供小的收過謝金虎錢七十千文無力措還惟求寛限大令判責一百板收押所中著繳錢四十千文一面諭令凌備錢三十千文向謝收回房屋 
[上海巡局紀事]  
　　浦東唐橋鎭人林陶氏奔投本邑保甲總巡局控兒子毛毛違忤等情總巡朱森庭明府研訊之下毛毛供小的駕舟爲業近因父親不在家中向母親索錢使用致觸其怒實無違忤情事明府判責二百板禁押改過所半年○前日英美租界公廨讞員張柄樞可馬飭差協同某包探帶竊賊鮑阿岳至南市十六鋪巡防中局禀請局員黄衡堂二尹派勇甲至老白渡左近某秤鋪内查吊失贓帶回訊辦 
[馬路工程局瑣案]  
　　昨日香後鄧仁泉躑躅南市馬路中突被偷兒張發良竊取囊中零物當塲拘獲送入捕房轉解馬路工程局總辦翁子文太守倩襄讞委員余叅軍研訊鄧供小的在和記棧執業是日在順記水果行門外與友立談被張行竊幸得拘案叩乞究懲張供小的係浙江紹興府屬餘姚縣人來此訪友不敢妄爲叅軍判責一百板○昨日楊蘭田扭王佳樓至局聲稱被匿東洋車一輛求卽訊追余叅軍研訊之下王供此車租自陸某今已交還叅軍著交陸到案訊追 
[英美租界晩堂案]  
　　前者華綸繅絲廠倒閉後各女工以被欠工資洋銀一千一百六十元投訴捕房捕頭派某包探將廠夥吳蘭生繆柏卿拘獲解經讞員張柄樞司馬訊供諭令押候飭提經理人薛翔雲前日廨差將薛送案當晩司馬升堂研訊吳繆同供小的等僅在廠中執業一切由薛主持請向薛究問可也薛供廠中買辦係沈清卿張品之二人小的並不經理銀錢此案必廠主陳品梅到來方可料理司馬著一併押候提陳訊追 
[美租界醫院紀事]  
　　昨晨江北小工白阿二在某輪船上作工時偶不留心被鐵板壓傷足背血湧如泉痛極踣地經工頭送至司仁醫院求治幸傷勢尚輕或不致于殘廢也○甬人秦六满在楊樹浦綸章造紙局爲司機匠昨晨工作之時稍不留神被機器截去手指三枚痛極聲嘶經局中司事倩人舁送同仁醫院醫治 
[安徽和州振務局來函]  
　　滬上諸善長大人閣下頃奉寳善長附來兩函均經領悉棉衣一千五百套當向提歸分别散放現查和州南鄉一帶已放小洋四萬餘元棉衣四百餘套然和州城廂内外並非實在災黎本難遍給聞有振濟貧窮與災黎紛來至城隍廟　求振濟愈聚愈多竟有老婦等在和州衙後由小墻冐死而進數百餘人哀號之聲耳不忍聞州尊姚公動容城隍廟石獅子竟被挨倒幸有和州派練勇分頭彈壓自朝至暮錢衣散給得保無虞和州南鄉至裕溪鎭地廣災重分六路查戶已查者二萬餘戶災黎領振者日以數千計因近日内難民麕集皆是前番逃荒回里其困苦情形之慘更不忍言災黎逐多需欵愈繁蕪湖所匯八千金棉衣二千套當經散給已盡然則定和州振欵一萬二千金理宜遵照辦理無如災黎逐多萬難終止若不變通辦理臨時倉皇激成事端弟等何以脫身不得已將所存寳善長處抵放無爲州之欵八千金提歸以應和州目前之急一面飛告周榮翁停止查戶專候上海來欵接濟一面待弟到裕溪核計戶口再行開辦此辦振和州之情形也聞得無爲州東鄉被灾最慘所存無爲州振欵八千金今爲和州先行提用無爲州振務一欵無著不蒙匯欵弟等二萬金放畢赤手空拳無能爲力只得旋申奈無爲州沿江數萬災黎何以活命想諸善長斷不忍恝置而貽爲善不終之誚務祈廣爲設法速卽匯欵以救垂危不勝禱切盼切愚弟蘇秉彝金連甫邵良騤頓首附啓者長江水災所在皆是已由蘇君筱齋等先後齎洋銀二萬陸千元棉衣四千套分别散放近得蘇君函示云皖北一帶减炊截食忍餓吞聲且當時四散難民以及鄰近災戶刻聞施振紛至沓來車薪杯水深恐向隅乞卽添籌以救垂斃云云伏祈海内善士大發慈悲隨願佽助功德無量[  上海六馬路仁濟善堂施則敬等同人謹啓]  
[爲民請命]  
　　頃接安徽和州放振善士蘇君小齋來函大略謂連日和州東南鄉所未週查之難民聞風前來求振者不下二千餘人麕聚城隍廟前後徹夜呌苦連天耳不忍聞現已變通辦理約定五更時分會同營弁夏觀天擇其尤苦者按名給以棉衣票一套藉禦凍寒卽周榮亭等所查之白渡橋及裕溪鎭各地方係分六路清查窮黎持票續來領振者共有二萬戶之多業經按票給發欵已用罄至無爲州沿江一帶災民散居草棚飢寒交迫核計戶口非振二三萬不能接辦代求諸大善長赶速籌欵卽匯災區以拯災黎而加實惠曷勝迫切待命之至又接裕溪放振諸君來函云現放裕溪鎭保泰圩永嘉鎭黄家渡各地方災黎持票前來領振者率皆飢寒交迫困苦異常而所未週查之飢民環求放振者啼哭之聲竟夜不絶至無爲州下東鄉濱江一帶地面遼闊水猶洋溢壯者旣散之四方所留老幼婦稚束手待斃其迫切情形筆難罄述務求赶速匯欵以便擇尤查放俾億萬生靈藉免溝壑全活之恩皆出自諸善長之所賜也此間疉接兩函悉災民待哺嗷嗷爰設法籌集第三批急振洋五千元匯去無爲和州等處散放惟杯水車薪恐雖徧及尚祈四方諸君源源接濟俾不致無米爲餐則不勝感禱上海義振公所同人陳潤夫等謹錄 
[灌漑福田]  
　　與時堂主人送來棉衣七十件棉褲三十條主人每屆冬令必將寒衣分交各善堂代爲施送歴久不懈屢見報章除掣奉收條外乞登貴報以彰盛德而鳴謝忱[  滬上棲流公所司董謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英美租界公堂瑣案]  
　　某洋行細崽陳寳元行竊洋人史土京納及鄧福之玉器金臂釧約值洋銀六百餘元隨將釧鎔化售與文寳銀樓叧有金飾質諸滋興押鋪及裕鐘昌表店洋人報捕後由包探劉阿炳錢榮堂查獲連文寳樓主應良珠裕興鋪主王阿大裕昌店主王和元解案洋人訴稱尚少洋銀四百餘元應供陳來兌時並不知是竊贓陳認竊不諱王阿大王和元供認收贓叩求恩宥司馬判責陳八百板押捕房兩年王阿大賠洋銀四百元押捕房三月王和元賠洋銀四十元應良珠罰洋銀五十元○王阿巧同妻陳氏在正豐街設成衣店旣而陳氏與其夥羅金榮有染王不之知也昨晨出外購物時羅與陳氏乘間續舊歡王歸見之用繩綑縛交捕送案司馬略詰情由著候過堂復訊○女郎周招弟控王和星搶去金表等物司馬研訊之下王供小的業銅匠周父係小的之師堅不許小的在外營生是以爭閙並無搶物情事司馬飭交人保釋○王仁清行竊義仁永號綢十二碼經包探張才寳拘解請究司馬判責三百板交人保釋 
[法租界捕房瑣案]  
　　江北流氓朱長生蟠踞法人新闢租界中褚家橋一帶藉端訛詐無惡不爲本月初三日見　沙人某氏踽踽獨行遂攫取衣包逞兇毆擊控經讞員杜枝園大令拘朱研訊旋復緝獲同黨錢正坤朱德才昨日升堂覆訊朱狡展不承大令著重責二百板與錢朱一併還押候再嚴懲○徐吳氏扭葉杏林至案訴稱伊圖賴所借洋銀三十元尚之索取反持刀戳傷媳婦王氏頭顱大令研訊之下吳氏供稱葉先賃居小婦人家餘屋後被借去洋銀三十元日久不還恣行兇横叩乞嚴懲葉供小的與吳氏私識邇因身患毒瘡在外醫治吳氏疑及小的别有所歡藉端朦控大令著押候查明核辦○陳馬氏前控鍾金桂圖賴所借洋銀二百元迭經大令訊供押追迄今仍未清理昨日提案復訊鍾一味游移大令怒其刁狡喝令重責鍾一再求免大令命還押限下禮拜一將洋銀如數繳案延干嚴比○范阿福前因販運　質僞洋銀被包探拘獲解經大令訊供判枷號一月昨已满期命帶案開枷重責五百板押候繳到罰欵始准開釋○頑童張洪興周瑞坤行竊耶穌教堂物件報捕後包探連其黨劉正興拘獲解經大令訊供飭將劉開釋張周各責手心五十下○偷兒沈桂林陳林卿陸金和均經包探解請大令訊供判各責二百板 
[美租界捕房紀事]  
　　前日傍晩時某西人乘轎式馬車行經吳淞路適某姓老嫗迎面而來不及避讓致被撞仆于地額上鮮血淋漓某號巡街華捕見之雇車送至捕房捕頭察得受傷屬實令馬夫給洋銀若干元爲養傷之費○昨日虹口鄉民陳某投捕房訴稱因事路經裏虹口被衆流氓蜂擁上前攫去金約指一枚請爲查緝捕頭允之 
[美意延年]  
　　昨承楊栗齋善士爲尊翁病求佑速愈助振洋銀一百元狄杏芝爲尊翁病愈完願洋銀三十元郭亮甫洋銀三十元恒孚銀樓來姑射山人經募黄警記洋銀一百五十元潘承志堂洋銀一百元平陽氏爲賢郎病愈還願洋銀七十元又募十戶洋銀一百七十八元天順祥票號交來聶雲大善士洋銀六十元尹毓蔭大善士規銀一百兩諸君子或償宿諾而不吝佈施或挽沈疴而情殷補救以及仁言利溥善量淵深具此惻怛之忱定獲康强之慶又同日奉到丹桂書屋孫大善士助本堂新棉衣五十套大裘徧覆黍谷春回祇領之餘併此誌謝上海六馬路全濟善堂籌振公所施則敬等謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　臣魁斌臣示室崑岡臣徐郙臣徐便灃跪奏爲遵旨覆奏事光緒二十七年四月十五日准兵部文稱武職應行騐看人員移送内閣由　欽派王大臣辦理所有請襲騎都尉一員臣等公同詳加騐看並非人材　弱不宜之員應請照例用謹將該員履歴繕具清單恭呈御覽再准兵部文稱京城地面現在尚有洋兵駐紥武職未便考騐弓馬俟洋兵全退再行照例辦理合併聲明伏乞皇太后皇上聖鑒訓示遵行謹奏奉硃筆圈出著照例准其承襲 
臣魁斌等跪奏爲騐放官缺恭摺具奏請旨事臣等於光緒二十七年正月初二日奉到硃筆圈出騐放官缺於四月十五日遵旨前赴栢寺内閣公所騐看得廂藍旗蒙古咨到驍騎校五缺五排人十名臣等公同考騐並無輀弱擬請以擬正之印務筆帖式領催崇蔭領催文陞六品頂戴領催承廉領催海全繙譯生員領催英福補放是否有當伏乞皇太后皇上聖鑒訓示遵行爲此謹奏請旨奉硃批依議欽此 
臣魁斌等謹奏爲騐放官缺恭摺具奏請旨事臣等於光緒二十七年正月初二日欽奉硃筆圈出騐放官缺放四月十五日遵旨前赴栢林寺内閣公所騐看满洲火器營咨到内火器營委翼長一缺委鳥槍護軍叅領三缺空花翎三缺鳥槍護軍校七缺外火器營副鳥槍護軍叅領一缺委鳥槍護軍叅領二缺空花翎二缺共十九缺人三十八名臣等公伺考　　無輀弱内火器營委翼長一缺擬請以擬正之恒濓補放委鳥槍護軍叅領三缺擬請以擬正之彦成忠秀托克托布補放空花翎三缺擬請以擬正之松秀文俊明祿補放鳥槍護軍校七缺擬請以擬正之多壽祥齡文奎景志玉山增年慶春補放外火器營副鳥槍護軍叅領一缺擬請以擬正之吉秀補放委鳥槍護軍叅領二缺擬請以擬正之文炳普恩補放空花翎二缺擬請以擬正之德森富勒賀補放是否有當伏乞皇太后皇上聖鑒訓示遵行爲此謹奏請旨奉硃批依議欽此 
都察院左都御史臣宗室薄良等跪奏爲請派科道接查倉務事查給事中戴恩溥現奉諭旨補授廣西右江道所有該員稽查儲濟倉事務例應奏請簡員接查除將巡視各城稽察各倉曁京畿道管理街道各御史不能兼顧稽察及告假人員扣除外謹將漢科道應行開列職名繕寫名單恭請皇太后皇上簡派一員稽察儲濟倉事務爲此謹奏請旨奉硃筆圈出王倬 
袁世凱片再臣所統武衞右軍本年應需正餉雜費共銀一百三十萬餘兩内兩次奏准截留東省應解京部各欵共銀九十萬四千兩除找撥上年不敷餉銀二萬六千餘兩外餘銀按月支放截至十月分止已屬不敷統計年内共不敷銀二十六萬兩左右而勇丁計口授食未便延欠自不得不預爲籌畫因本年三月臣初次請留部欵案内戶部覆稱一俟廻鑾部庫經理有序該軍應領餉欵仍應截數照舊赴部請領以符定章等因是以將本年尚短前項餉銀電商戶部請按期赴部具領乃昨准電覆仍令本省設法騰挪臣查東省各庫現在實無可挪之欵惟藩庫有未解續撥就餉銀五萬兩又原存上年漕折項下有收回陜西劃還米價及撥剩餘米折價與各項扣存减平共銀五萬八千兩又上年漕折項下截留隨漕各欵提存糧道庫除撥未解銀四萬九百餘兩又東海關庫未解本年加放俸餉銀一萬五千兩以上共銀十六萬餘兩擬請照數留支暫抵兩月軍餉此外約仍短銀十萬兩卽在本省海防捐輸項下匀撥以符部議除咨部查照外理合附片陳明伏乞聖鑒訓示謹奏奉硃批戶部知道欽此 
恊辦大學士吏部尚書管理國子監事務臣徐郙等跪奏爲請旨補授典簿事竊臣監現出有漢典簿一缺查有候補典簿包榮富係順天大興縣人現年三十五歲由附貢生遵例報捐典簿於光緒十六年二月分發到監行走十八年十二月學習三年期满奏請留監補用該員資格在前應行照例擬補當經咨查吏部去後兹據覆稱候補典簿包榮富應准其擬補等因咨覆到監臣等遵照吏部奏定章程謹將該員先行奏請擬補如蒙俞允俟廻鑾後再行帶領引見所有臣監擬補漢典簿緣由是否有當伏候訓示遵行謹奏請旨奏硃批依議欽此 
大學士管理戶部事務臣王文韶等謹奏爲奏聞事查臣部出有陜西司蒙古郎中寳棻升任一缺臣等擬將保奏以本部郎中無論满蒙遇缺卽補之候補郎中祥麟奏補又出有满洲筆帖式鐵山題升主事一缺擬將保奏以本部筆帖式無論满蒙遇缺卽補之候補筆帖式札克當阿借補俟有蒙古筆帖式缺出再行照例調還均經移咨吏部查核與例相符查該員等補缺例應帶領引見理合遵照吏部奏章先行奏補俟廻鑾後再由臣等補行帶領引見謹恭摺具陳伏乞皇太后皇上聖鑒謹奏奉硃批依議欽此 
都察院左都御史臣宗室溥良等跪奏爲辦理經費無欵可籌請將五城未交部庫息銀先行撥用以應急需恭摺仰祈聖鑒事竊自二十六年七月遭亂八月議和各署均未交出皆另立公所設法清理案牘漸次就緒惟辦公經費毫無萬分拮据曾出京畿道呈請全權大臣慶親王臣奕劻籌撥蒙批領三百兩半年以來心紅紙張當差飯銀咸取給於此早已不敷又無欵籌墊經京畿道查核前奏准由部庫借欵發交五城生息按委提利歸本一欵尚有二十五年冬季二十六年春夏二季息銀因亂未能交庫陸續清查據五城正指揮禀覆此次息銀有全存者有被搶不全者中城存冬夏二季四百兩東城冬春夏三季全存共六百兩南城指揮項同春殉難祗存冬季及春季零二百七十兩西城存冬季春季四百兩北城存冬季春季四百兩共二千零七十兩擬請卽將此欵暫免解部撥歸臣衙門作爲辦公这用如蒙俞允此係生息之欵應免造册赴部報銷至原借交五城本銀自光緒十年臣衙門奏准由部庫撥銀十萬兩交五城發商生息中間除十八年二十二年二十六年奏明展限扣留外歴年歸還部庫本銀四萬八千兩仍存五萬二千兩未繳應俟和議大定各當商能否復業再由臣衙門查核奏明辦理所有請撥歸還部庫息銀以資辦公緣由謹恭摺具陳伏乞皇太后皇上聖鑒訓示謹奏奉硃批依議欽此 
刑部尚書臣貴恒等跪奏爲請旨撥借銀兩以資辦公恭摺仰祈聖鑒事竊臣部十八司曁各處常年需用公項欵目煩多除田戶部領奏銷銀六千兩餘皆取資各省額解飯銀本係入不敷出至監獄囚糧向係咨由戶部劄倉發放禁卒工食亦由戶部承領自去歲七月洋兵入城庫欵無存各省飯銀欠銀囚糧亦卽關領竟成無米之炊兼之堂司曁南北兩監等處門窓戶壁均被匪徒拆毁桌凳刑具各物亦全行遺失修理添補尤須鉅欵嗣於十一月間經各國將案犯送交臣部監禁監獄急須修葺不得已由總理衙門挪借銀二千兩由戶部預支銀二千兩及禁卒工食量爲發給其餘署内應用各欵均未遍及數月以來解送案犯日多簽分各司審辦不但獄内需欵更多卽各司員役人等亦須飭令照常當差發給工食再則秋審減等各事宜去年軍興辦理未及完竣現在檢查案卷斟酌補辦亦復在在需欵統行核計除修理工程外每月發欵非三千餘金不能敷用臣部旣無欵可籌各省飯銀一時未能解到亦屬緩不濟急再四思維惟有仰懇天恩由戶部借撥銀一萬兩以濟急需如蒙俞允臣部卽行知戶部迅速照數給發以便具領所借銀兩仍於臣部應領奏銷銀兩項下俟前借扣清後再將此項每年接扣銀一千兩以清庫欵所有臣部懇請撥借銀兩緣由恭摺具奏伏乞皇太后皇上聖鑒謹奏奉硃批依議欽此 
 
