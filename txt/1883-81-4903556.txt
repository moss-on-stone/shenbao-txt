# 1883 - 81 - 4903556

 

Page 1

 
 
[四書味根錄出售] [  點石齊主人啓]  
　　啓者本齋用石印照相法所印各收不特字樣縮小以便行篋攜帶並務求點畫分明俾閱者不費目力此固久爲海內文人所賞鑒無待贅言茲又將四書味根錄飭工照印其字雖較原本略小然仍縷晰條分無論童叟卽燈下亦堪披誦兼之紙色潔白墨光濃淡相宜裝潢亦極精雅現約於三禮拜後與二月二十外當可出書欲購者祇屆時至三馬路大禮拜堂南首申報舘間壁申昌書畫室購閱各外埠由賣報人代售此布 
[新印字畫出售] [  點石齊主人啓]  
　　本齋用石印照相法近又印得俞陰甫太更篆書春在堂銘出售計每堂十條價洋二角五分如欲巳裱者另加洋六角又印得王荟階先生着色散仙人物四尺單條每堂價洋五角裱好者另加四角五分又王芸階先生着色士女四尺單條每堂五角裱好者另加四角五分又王芸階先生騎　園四尺由堂侮張價洋二角裱好者另加洋三角上海售處在申昌書畫室各外埠悉照舊處 
[恤民卽所以補天說]  
　　或問天可補乎曰可曰孰爲而可曰盡人皆可曰然則女媧氏弗貴與其補天也以練五色石爲之然歟否歟果爾而子以爲盡人皆可補之之術亦五色其石而煉之歟抑別有其具也余曰嘻有是哉何迂之甚也天乎天乎蒼蒼者其色耶渾渾都其質耶無言而大化成無心而四時運而小來大往氣運不能有盛而無衰愆陽伏陰歲時不能有豐而無歉於時挽回而補救之則惟人力是賴天有缺陷賴人胃爲之彌縫天有常變賴人力爲之調劑旣己彌縫而調劑之矣非補而何古之人盛稱女媧之功故以是譬喻之殆如平地成天轉坤旋乾之類去爾至所謂煉五色石以補之者稱其煥乎有文勛業爛著美而且堅奠寰區若磐石之固以爲不奇其譬喻未足盡其形客極其慨慕也夫彼蒼無心聖人體之而三綱以正彼蒼無口聖人宣之而五倫不斁化之以仁義道德導之以詩書禮樂補天之術孰有過於此者乎其見諸事功者如堯之授時禹之行水益之烈山澤稷之動稼穡澤延後世德被羣生吾得而稱之曰爲億兆補萬古之天後之哲王賢相循吏良將有能爲國捍患爲民禦灾善政嘉謨顯於當世者吾又得而稱之曰是一代補天手也由是觀之德不必聖賢位不必君相不必有有父母斯民之實而後可以建補天之功也第德有大小位有尊車而所補因之矣是說也苟不曲陳其義重言以申明之貿貿然執塗人而語之日爾我之力皆堪補天其人必瞪視却步反袂而走詫以爲狂迨言其所以又莫不謂然天以好生爲德故大德曰生鯤運鵩搏蠉飛蠕動化機卽生機也生機卽天機也恢乎無外細入無問物我同焉大小一焉體好生之心以爲心聖賢君相未爲有餘至愚至賤未爲不足所謂惻隱之心人皆有之也不見夫暴雨之至乎漂沒蟻穴浮沉庭潦中童子見之而袞其將死也投以葦緣而登諸砌始而僵若繼而蠢若俄而蘇若夫蟻至微也命至賤也而樂生惡死之情則一救蟻之命與救人之命其功雖有大小之殊而好生之心固無以異也一尺之葦固不啻五色之石也今春久雨建旬恐妨農事若旦暮晴霽雨暘雖未臻時若尚不致荒歉成災而殃及窮民已不堪其苦本舘曾一再著爲論說若不憚其辭之費言之煩者葢欲乞靈於筆墨冀收補天之功也然而難言之矣寒士無罪貧乏其罪不能以財爲善而望之於富而能仁者必具鄭俠繪流民手叚使見者爲之鳴咽流涕乃可徵諸實事不猶愈於徒托空言乎按前報所載客揚之毘陵鄒姓之死以債莫能償故然則鄒姓之死死於貧也實死於廉恥其子殉父其妻殉夫又死於孝義如斯人者俎豆而馨香之廟祀而鐘鼓之宜也乃當其望晴弗晴將死未死之際必有知其窘迫者矣知其倉迫欲死而此邦之人莫我肯榖是誠何心哉文不獨升上爲然也聞滬城之南有金陵某叟一妻一子賃廡而居其處境頗類鄒而窘迫視鄒爲尤甚子學織機機坊歇業日與其父各携籃賣西瓜子朝出暮歸所賺不過數十錢而柴米油鹽胥取給焉客臘其子以新年市玩物本輕而利重苦無其貲稱貸番銀一餅預購要貨中所謂亡八打鼓者三百餘具其製以紙竹爲之人乘車車駕鼓引繩轉輸雙桴并舉挒於輪其聲都魯兒曹不見則已見之則喜不得則啼得而後止非惟獲三倍利鄰人亦同聲許之且稱之曰某氏子有心計詎意一雨十日被溼無聲叟固有喘疾冒雨感寒發而彌甚其子阻雨三日不出糧爲之絕叟氣咻咻然不絕如縷倘再無過間者不死於病亦死於餓不至爲三鄒之續者幾何余以敝裘質錢千五百往贈之金陵叟以三之一藥其疾一果其腹一復其業住機或自此萌乎然海上窮民如叟者正復不少人人而濟之固非余所能徧及又豈余所能盡知而筆補造化臣所能爲謹釋補天之義質諸大人先生富商巨賈集資以助之籌葉以生之無使女媧獨有千古也乎 
[本館自己接刊電音]  
　　○本館於昨日接到在津友人專發電音到本館內有正月念四念六日　上諭五道敬謹譯登○正月念四日奉　上諭徐桐着充國史館正總執欽此同日奉　上諭甘肅蘭州道員缺着陶模補授欽此○念六日奉　上諭刑部奏查訊私行招墾官淀一案請將司員解任等語禮部郎中孟傳金着先行解任聽候訊辦欽此同日奉　上諭甘肅寍夏府知府員缺着繼良補授欽此同日奉　上諭雲南報銷一案看張之萬會同麟書審辦欽此 
[高麗近信]  
　　○日本報載有高麗消息言近有高人之不樂與外人交接者約期欲攻日本租界並將圖謀叛逆幸先期爲高員偵知遂飭差捕獲想當按律懲辦也又云高麗所產金沙近爲日人購去不少悉以運至日本鑄造洋圓處將以鑄作金錢也 
[東贏雜聞]  
　　○昨日三菱公司輪船帶來日本新聞紙言日本某處婦人近來產一孩子遍體皆毛厥口甚闊直至耳際手足湝四指據云該婦五年之前曾產一兒亦與此無異是亦奇事也又言有某婦因其夫與他婦有私須懷忿忿一日突至其夫所私之婦家大肆毆擊醋海洪波竟有懷囊之勢遂鳴捕拘解公堂官以其逞凶壇毆罰尖三元其夫遂出之婦愈忿忽於某日縱火焚燒彼婦之室意圖曳忿復經捕獲官乃判將該婦監禁十四年從此其夫如願以償可以野騖作嫁雞矣不知念及狴犴中人亦一動香火之情否又云日本近來極意整頓軍實中國之駐日欽使將其所備船械等物繕成華文寄回中國現聞中國巳有覆信致黎星使令其格外留心譒譯勿得大意云又言日本某山近來產狼甚多山中乏食漸至鄕間攖食人畜鄕人患之一日集衆持械入山樓狼將其所有小狼從獲不少而人狼忿失其子 
 
 

Page 2

 
 
益復肆暴鄕人等不敢獨出嗣有壯者兩人謀殺狼持刀潜出匿於隱處俄見三狼並驅而至見人欲噬壯者以刀橫揮之一狼足立斷兩狼　　而奔兩人將死狼拖至捕房官知而壯之重加賞賜兩人喜謝而出從此人人皆思殺狼邀賞勇氣益奮狼患庶可弭也又言日本近來重視巡捕卽畧有開罪於巡捕者立子重罰一日有鄕人在途高歌歌中有言他業勝於巡捕之意爲捕所拘官判監禁六個月又一日有一十五齡之幼孩觀巡捕手中之棍笑其太短亦爲捕所拘官判監禁十五日嘻亦甚矣又言正月初八日日本野麥蓋地方農人不知何故忽然滋事聚集約有百人大肆猖厥巡捕知而捕之農人等擲石以拒捕諸捕奮力拿獲五名餘始懼而散去又云十三日有人爲盜所劫頭上補盜砍飭身畔有尖十二元盡被搜去并衣服亦被遞下現在其人巳報捕先送至醫院調治傷痕未識能破案否也又言十四日夜王有盜三人入某寺行刼將僧人用繩捆住罄其所有搜括打包正欲携去忽入廚不見有食物遂熱而食之僧有一傭人見盜來而潛匿盜未之見也該傭見盜人廚琸潛出告衆衆人畢集則盜尚在狼吞虎食遂獲而送之官若該盜者可謂貪口腹而忘身命者矣 
[沙答近信]  
　　○香港循環日報云西歷二月七日士地列士太唔士新報言接有採訪友人由依羅巴刺處遞到信息得悉山打根埠近日情形又爲一變眞不出人意料之外者蓋各商接踵而任購買地段擬建屋宇及開墾種植諸事幾於爭先恐後不昬重價務期如願以償各國之人附航前往深入內地探察土宜亦不知凡幾現有地段十萬英畝經人買受地方官見買地者日多一日特將地價加增每畝索銀二圓又有一次於原定價外瀕至十二倍又一大漲至十倍現西人尚急欲得地並不吝惜焉有人陸續稟請給地以便經營其沙蒲加牙河岸畔均巳興工斬伐樹木矣常有小火輪船來往其地載運工役及探察地勢之人聞治的理人之種植者曾到河岸探察據稱是處土膏腴沃宜種烟葉又沙答公司董理人經於河旁買有地四萬英畆擬雇工人種植烟葉甘蔗胡椒等物矣蘇祿島王昨亦到山打根遊歷澡途官弁皆以禮相接待王稍爲逗遛卽囘蘇祿矣而沙答處總督亦附福建火船前到山打根現又聞有人特設一耕種公司湊合貲本購地二萬英畞以便墾荒耕植山打根總督自赴任以來矢愼矢動有利必興是處人民莫不稱領其德由此觀之沙峇一島不久將成通商大口岸矣 
[電音彙錄]  
　　○聞滬上接有電音去新任浙江巡撫劉仲良中丞現巳出京抵津定於二月初一日乘招商局之海晏輪船南下想初川四日必可到滬接差者末免又形忙碌矣又據電稱上月念四日頭帮赴津之輪船六艘于二十七日先後抵津自大沽以達津河層冰均已稍釋較往年大爲順利惟何船奪標先到則以電音簡略未及備詳也又據電稱刑部尚書潘伯寅大司宼近以贈翁疾終京第故開缺也 
[北京郵音]  
　　○字林西字報載有北京西人來信言今正初七日京師已獲雪澤近日天氣亦漸温煦可望北河開凍輪船遄行得上海新聞紙而閱之蓋去冬因寄信不甚便捷中西各報皆無從寓目殊屬悶悶故競欲先賭爲快也 
[太原近信]  
　　○太原府西人致信於字林西字報言晉撫張香濤中丞出示諭飭撫標城守等官令查具標下吸食洋烟諸人姓名呈覽擬定期限使之戒烟如逾限不戒則卽行屏斥不用屬下各員亦皆一律訓誡定限芽除痼疾緣所定戒煙之法最爲精妙不難一槪斷癮也中丞之於戒烟一事可謂認眞者已 
[院試題目]  
　　○黃大宗師於念五日考昭崑新童正題　昭　困　崑　固　新　因　通塲二題　攝乎大國之間　詩題　李曰春夜宴桃李園　得園字○念六日提覆題　昭　祝　　崑　行不由徑　新　在　巷○念七日考長元兩縣童正題　長　題聞也非達也夫達也者　元　旣得之患失之茍患失之　通塲二題　不察於鷄豚　詩題　筆　未到氣已吞　得吞宇○念八日提覆題長　季氏旅於泰山　元　是故湯事葛 
[鹽船失火]  
　　○漢陽於上元之夕遙見火光燭天照徹江面有人徐而察之始知爲龜山頭鹽船失火以致延及隣船不可嚮邇而船帮中人又無敢往救者盖各作自固之計未暇爲越俎之謀焉事後詢之知起火者爲釸鈎船兩艘皆運鹽之鉅艦灣泊於龜山頭一帶江面鹽則滿載於艙尚未起岸其艙主一爲益陽人一爲湘鄕人也至其起火之由蓋因元宵隹節大小船夥皆得儘腹而食盡量而飲於是醉眼朦矓未暇將爐火栓點迨各夥已入睡鄕而火猝發於火艙瞬息間各處皆燃勢難收拾惟有單身逃命而已隣船延燒之際有一夥用篙撐船失足墮江鳴呼燎原之時誰暇爲之援手一任其隨波逐流已矣未幾而起火之兩船錨纜皆斷一船漂至對江塘角而止燒上截而存下截鹽向在艙十八日業將船拖至龜山頭岸邊將鹽起出想不免耗折矣一船則祇剩船底而已 
[鄂省苦雨]  
　　○鄂省入春以來雨雪交加而天氣又寒寒暑表常在三十七八度江夏縣陸邑尊念切民瘼遂於上月十六日設壇祈晴十九日微露日光方擬撤壇而二十日五點鐘則又濕雲密佈微雨輕飄矣廿一日晨捲簾憑眺則瓦上之雪已積一二寸然隨積隨消簷溜之聲淙淙不絕云 
[京口瑣聞]  
　　○上元燈火旣爲封家姨所阻春城士女咸以未擴眼界爲撼然今歲所紥各燈若擱至來年又恐帋色不鮮此粮米帮中所以復有出燈之舉也其間魚燈獸燈無不栩栩欲活而龍燈爲尤勝凡龍之首尾麟爪均以綵絹紮成偶一飛舞則軒昂擊攫變態萬端幾令人不可捉摸想僧繇壁上所繪亦不過爾爾也此外又有各種雜劇加昭君和番水沒金山唐僧取經諸名目不勝枚舉燈火所至羣以炮竹迎之而衣香鬢影絡繹於途頗有金吾不禁之風焉○東西塢街有顧恒昌雜貨行絕大排塲行夥某甲於去臘經手買糧米船之棗七十一包計洋七百餘元卽寫本行期票的年終歸價不料該行所欠外欵頗多無可彌縫成於祀竃後閉歇東夥皆遁倩戶來則門巳扃而人己去矣遂恨恨而囘日前某甲出外偶爲糧米船某客所見卽被扭住又邀二三十人按甲於地用繩束縛之如捉盜賊者然勒令交銀甲請稍緩而販棗客不允遂將甲曳回欲懸之於桅杆上而後投縣控訴失買棗之尖係甲經手其向甲素逋亦固其所然何以不控官而私行吊打乎三尺法具在正不能爲若輩寬也○離城十餘里之鄕人孫某素以打獵爲生上元前後雨雪載塗人跡稀少以爲山中之獸必出覓食乃携槍裝彈持火繩而往蛇行兔伏躑躅山脚間忽見雉飛於前穿林而去孫喜其連放數槍意雉必中彈墮售諸市上又可買醉壚頭矣急至林密處視之非雉也乃人也驚絕細審則啼呱呱而備淋淋者卽孫之次子左耳已去其半懊悔不已卽負子歸而敷以藥雖未致死而己有靦面目論者謂孫某欲獵雉而反獵其子耳輪具在何不可爲乃翁下酒物耶○京口佫例每屇上元燈節凡新娶婦之家女家均送燈數盞名曰吉慶以爲生子之兆有何某者其女於去歲嫁於城中某姓何某未能免俗亦製燈贈之其燈乃一大兔用絹紥成高與人齊背負小兔五下有輪軸牽曳而行另有草燈數藍方其送入城中也以數人移燈前行而再以數人找鼓敲鑼隨之而走及至西門相近處該處居人聞鑼鼓聲以爲龍燈來矣啓戶出視則兔也而非龍也不覺索然興盡又有在旁姍笑者言此種燈祇可供小兒玩耍何必出外獻醜不意爲何某所聞遂與之辯至於用武而一則有恃無恐一則孤掌難鳴欲將姍笑者圍而痛毆之育好事者爲之勸解而已不勝狼狽矣噫言出於爾口拳卽加於爾身此多言多敗古人所以垂戒也 
 
 

Page 3

 
 
[惡僕騙銀]  
　　○鳴呼世俗之澆淳人心之隊譎至今日而已極衣冠中人猶或爲撞騙之事而况于臧獲輩乎某甲者山左人也向隨某明府爲紀綱之僕明府筮皖省聽鼓有年而甲亦工於詞令善於趨承頗得主人歡事無大小悉以委之又有某乙者在皖垣西門外正街開設錢舖某明府素與往來凡兌換銀洋之事無不經甲之手乙以某明府之故見甲來卽以靑眼相待而甲每見乙往往絮語移晷且謂主人待我厚詡詡然自鳴得意由是甲乙二人居然莫逆矣客歲某明府攝某邑篆甲亦隨往信任如故而威假虎狼行同鬼蜮未免效伯州犁之上下其手不逾時而形跡稍露漸爲某明府所聞乃加以訓斥欲兾其攺而用若罔聞知某明府不能堪遂於去臘下逐客之令甲乃檢點箱簏束裝就道正月十三日至乙舖乙見甲來握手欣然治具款之甲言主人因公來省命我先行後二日主人當至乙唯唯是晚中將所携之箱簏安放乙舖而已亦下榻焉乙不以爲異翌晨甲又謂乙曰我奉主人命向貴舖支銀二百兩以作行旅之費乙如數付之甲携銀逕去昐望數日而某明府不來乙始疑曰甲之携銀得無撞騙耶猶幸甲之箱簏寄在舖中或可無慮及啓鑰視之則其中惟碎石敗絮而已 
[蕩中浮屍]  
　　○杭垣之東隅爲慶春門東園一帶其地本南宋之富景園玉津園故址故林木叢雜池沼縱橫今則地皆荒廢而小池深蕩到處輒是新年數日間聞認春門內之某娃蕩中浮起一屍該里正得知當卽撈起係一無名男屍年約三十許身着藍綢皮袍衣履均全該保卽欲報官請騐有鄕父老數輩勸止謂此人或係失足落永或因自尋短見均不可知不如姑待一二日看有無屍親尋認再圖他計若一經官騐死者旣昭衆目之羞而地鄰亦受見官之玷也一時衆論僉同咸願醵金以助殮費云 
[西使回國]  
　　○昨日法國公同輪船開行有日斯巴尼亞公使附輪回國云 
[工局議事]  
　　○本埠英工部局每禮拜必集衆議事而所議之事則必俟下禮拜方能刊示衆人閱者或嫌其運緩放前者本埠各西報舘合寫公信至該局請令該事人於議事時同往聽記可以早日印出以俾周知而該局未之允故上月十九日該局所議各事至昨日始行列入西字報內其中巡捕頭所報東洋車違章扣照以及車行留車不放有放車者則他車行強令收車由捕拘送公堂交保一節與本館前報所登六略相同又有地火行擬在大馬路黃浦灘虹口下海浦三處設立大燈一節亦於是日議事時議覆稱因尚欲與電氣公司相商故未能定局但現在所置之大燈則毋須拆去其費當由工局給付也 
[辦差認眞]  
　　○日內因左侯相旌節臨滬本埠印委各官之接差者固絡繹於道而辦差者亦極力經營不敢稍事草率聞縣署內之辦差尤姓門丁在金利源馬頭飭匠搭盖彩棚吹鼓亭等陳設一槪華美民間之往瞻眺者日以千計並聞侯相船泊金利源碼頭登岸後騎從卽　浦向北過洋涇橋經英租界浦灘過白大橋至美租界由虹口大馬路迤西上鐵路大橋出拋球塲英大馬路朝西走石路逾陳家木橋到注界大馬路再出黃浦灘回船想屇時沿途觀者必擁擠不開盖侯相以郭汾陽之勛望兼文潞國之精神海隅蒼生莫不以得瞻顏色爲幸也 
[掉換假洋]  
　　○前晚寶善街口長霖館有寍波客二人晚養計銷三百數十文客卽取洋一元交與櫃友令其寫票客乃持票出門櫃友忽進出將客扭住言此洋係銅質須掉換也客謂我身畔並無銅洋正在爭論適巡街捕至遂一併拘入捕房捕頭驗待是洋果係僞鼎卽令巡街捕出外而問寍客曰銅洋何來客言身畔尚有兩洋並無所謂銅者捕頭將三洋亂放掌中而令櫃友檢認孰銀孰銅櫃友卽指一洋爲銅洋捕頭大笑曰爾果識洋寫票之時豈肯不認明乎今乃作此伎倆其爲欺客無疑乃令櫃友將銅洋取回並將票據給還甯客人皆服捕頭之精細云 
[縣署索人]  
　　○平總巡捕頭查得航船戶姚阿掌卽小耳朵阿掌被人藉端拆梢泒捕拘到王阿安一名經陳太守到責各情送經　報玆悉上海縣黎邑尊查得船戶姚阿掌係殺人放火案內應訊人証遂備文請陳太守將姚阿掌移解歸案以憑察訊太守檢閱原斷姚阿掌係發捕房交保者隨飭捕房交人平總巡捕頭謂姚阿掌固有保人然姚已開船往蘇一時不能交案太守乃將情函覆縣署矣 
[英界公堂瑣案]  
　　○前報列被竊可疑一節兹悉某孝廉姓林名長清業已遣抱投英會審公廨控稱主人由甯郡原籍隨帶箱籠物件來滬寓居老大方棧於二十六日夜間九點鐘時殺人撬箱竊去綢縐皮棉衣服共値價洋四百餘元當卽知照棧主蔣姓執事人朱姓投報捕房派包探前來察看並無賊蹤顯係內賊所竊今將所失衣服開單呈閱陳太守卽飭差往拘該棧人証當提到執事人朱姓解案及太守升堂棧主將姓帶同茶房到案原告申訴前因朱供林客失竊衣服是實我卽報捕房請查至如何失竊我不知情蔣供與同并稱照料客房係茶房之責今將茶房帶案請訊茶房某供林失竊如許衣服我不知情陳太守謂林在客棧失竊而無賊蹤顯係棧中人所竊應着賠償隨斷棧主蔣姓酌賠洋三百元并飭姝姓與茶房一併管押俟繳到銀洋再行核辦○范勝觀稱前夜我妻出外看夜戯雇東洋車回家行至中途被賊攫去珠耳環嘗印呼喊由捕阻獲人贓今蒙解案爲此投案請爲給領王阿和俯首求恩陳大守隨判王阿和責百押珠耳環交范勝觀領去○周阿發稱在日本婦人處做細崽昨午後有人到門口辱罵日本婦人因此令我出外探看而此人竟將我毆打特交捕請辦吳阿三供並未辱罵陳太守隨判吳阿三管押七天以求薄懲○徐炳奎稱在南市鹹瓜街地方藥行習業昨雇楊順帆之車裝載藥料十餘包送至英租界大馬路藥舖及查點各件則少藥料一包計値價銀五兩有零當同楊回行查明實在缺少一包徐又言貨已盡數交與藥鋪我復與之往找而楊在路圖逸爲此交捕楊順帆供裝載藥料交卸並不知缺少一句又未行竊陳太守以該車夫揚順帆在途欲遁可見清虛卽飭管押候訊○五十一號華捕稱昨見一丐向錢庄櫃上搶錢被我獲住而該錢庄人尚未到案此丐係有病者許順甫供甯人實因患病飢寒以致犯法只求施恩陳太守谿得許順甫患病屬實隨飭差送交粥廠留養云 
[法界公堂瑣案]  
　　○小東門外飛雲閣烟館遣僕婦陳湯氏至法公堂控稱昨夜有四人吸烟開燈兩只換鎗之際忽失煙鎗一支惟李延生一人曾出外一次當卽扭住請爲追究翁太守質之李延生據供撑糧艘度日昨夜偶約隣船友人至彼處吸烟是實惟烟鎗係對換者何能竊取我出外小遺當時曾經搜檢求請伸寃太守以陳湯氏控竊無憑兩造一併斥退○昨報列包探夥沈福慶剝取孫連四馬褂質錢使用一節玆經包探孫寶生前去查明並將馬褂吊出昨日復訊翁太守着將馬褂交孫連四領去着以後不准再來租界沈福庆身充包傑夥理應获贼解捕何得私自剝取馬褂深爲可惡着重責八十板荷校半月以儆效尤○生昌　帳一案昨日李俊芳王雅琴魏渭如三人又至公堂各執呈詞翁太守先問爾等可曾清理明白而李等均稱尚未太守謂如此則今日不訊供着李俊芳於禮拜六將與寶洪庄往來經摺曁押貨筆據一併呈案並着魏渭如將寶洪庄與生昌往來之帳呈騐候核定後王下禮拜四聽審卽據魏渭如稱欲候兩造邀同公正人算帳大守謂此事蒼好在外清理可全體而加經公堂訊斷則不能成全矣又論如邀有公正人准其具稟領帳○搬貨轇轕一案昨日安吉庄之謝某投案翁太守卽訊其前搬之貨約値若干謝答稱經邀人估過値銀四百兩太守訊之許應齋究竟作何了結許仍照前遊供太守因俞陳二客未曾到案隨諭許應齋已爾如此狡展本分府亦有法懲辦隨著謝某於下期邀同俞陳二人投案候示將貨變値公攤解則嚴比枷示公○保人交保一案王周氏本請交保先 
 
 

Page 4

 
 
爲代贖金鐲詎王周氏至期仍未措繳故昨日又傳案審訊王周氏供實因一時無處借貸再請實限於二月初十還一隻二月底還一隻一再懇求太守謂如至期仍作故態定卽嚴比王周氏遵斷仍交原保云 
[述懷詩三十首用上下平韵]  
　　○渺渺仙源路可通瓊樓隱約綠陰中渡逢桃葉隨靑烏亭傍雲岩擊玉驄累扣雙扉驚小犬漸臨錦砌間兒童慇懃引出茶蘼架曲曲　闌景不同○棗花簾外喜相逢絕世才華絕世　粧束時新塲頗四言談風雅興偏濃杯斟竹葉詩腸潤鏡對菱花鬢影鬆更倩琴縣述情愫淚珠點破粉芙蓉○連番羞縮背銀缸檀板新歌白合腔俏眼斜窺原有意妖喉宛轉本無雙當時覓句題紅葉此夜傾懷坐碧窗同向天涯作淪落幾會尋夢到吳江○楊柳梢抽嫩可知桃花含蕊夫開時香來有迹烘襟袖酒後無端暈頰肌代卸釵環藏鏡篋爲鬆衣帶入羅帷誰知侍女憨痴甚也覺春濃起亦遲○十里廻塘接翟微淡粧濃抺鬥芬菲綠楊隄畔埋歌舫紅杳村邊挂酒旗怪我疎狂頻入醉憐他妖倦幾呼歸此間正是春如海絡釋遊人到夕暉○雲髻鬔鬆著意流邀來女伴笑聯裾閉臨小閣猶開卷暮倚新池學釣魚生愛奇花皆自植慣將好句替儂書連宵繡出西湖樣一種聰明畫不如○可憐生小歷崎　阿母看同掌上珠心本多愁常自怨身因屢病倩人怯敲殘棋局輸猶怯嫁得檀郎志不辜愛煞有時渾不解佯瞋幾度費躊躇○點縱園中景物齊幾叢羅薜壓墻低營巢紫燕呢喃語織斷黃鶯　睆啼戯打鞦韆消永畫塲開蹴踘鬧春閨天生態度難描寫月夜婦來手自携○花柳重重認曲街好將　喜作生涯相思何必投靈藥邂逅居然合素懷撲蝶忙揮蓮羽箑踏靑催繡鳳頭鞋常調鸚鵡教計句月色溶溶印玉堦○嫣紅姹紫慢相猜飛弱依依指面來頤上烘成雙瓣杏月中行出一身梅頑疾有妹能排悶清澈如蜘不染埃我亦半生消艷福香奩詩句浪成堆○料得前生有夙因何會　裏喚眞眞也應弄玉來塵世合與蘭香作美隣眉黛初描擎彩筆燈花慣剔戒吟身丰神瀟灑論堪比姊妹叢中第一人○六幅紗拖蛺蝶裙蜂腰窄窄意偏勤茶煎雀舌當爐待香噴龍涎掃地焚莫把風流推虢國果然才調愧文君江南春色知多少今與阿儂一半分○長夏何妨靜閉門太眞且浴倍消魂柔肌玉潤疑無骨疎汗珠垂定有痕一抹紅紗兜嫩乳幾番春水盪香盆侍兒扶起憐嬌喘欲覓凉風坐小園○桂花香裏怯秋寒換得輕羅欲倚闌爲愛新蓮繊手剝喜抄生曲亂書攤酒傾玉斝總須醉詩學迴文竟不難無限情懷描不出背人偷拜月園欒○棲閣高低水一灣誰知花木逐年删身如海鶴飛應倦客比沙鷗事更閑月下誓盟心默祝燈前愁別淚先潸多卿親把征裘補還贈玲瓏琥珀環○此身何處不情牽虛擲年華倍黯然事到傷心無半語行須聯袂並雙肩幾多叮囑應牢記片刻勾留足可憐竟夜欲眠眠不得新詩留別寬長篇○臨行揮淚拭靑綃低銷春山未易描慰爾但云金屋貯盼儂緩待錦箋邀征途跋踄須千里別味悽酸試一饒属指明年春二月歸期相釣也非遙○情痴從不畏人嘲到手瓊瑤忍意拋祇爲利名飄薄海也因才藝締深交頻呼小妹理琴劍更喚司炊作酒肴萬縷柳絲數行淚夕陽送我北門郊○七尺昂藏氣自豪英雄兒女各持螯情慳情累慘鸞去亭短亭長農鴈翱古渡揚帆風颯瘋武陵返櫂水滔滔竿重雲樹悽迷處回首茫茫淚濕袍○蜀山湘水費蹉跎怕看星牛鵲駕河突有朋儕傳悲耗又從夢裏見靑娥庸醫悮用三分藥妙手難回兩日疴底事美人生薄命問天不語奈君何○人問何事現曇花月落滄江鴈落沙夭缺女媧應煉石春殘阮藉嘆無家詩能作弔書難寄佛本空祈願亦差顧我年年益憔悴夜燈孤坐靜無譁○一夜志眠獨理裝忽忽買棹撇名塲船遭風逆桅將折人到途窮足亦忙曾記郵程剛半月漫將艷泣寫成行新詩大抵搜枯句惹得而今字字傷○誰道靑年白髪生無端各緒被愁縈三生鴛牒名猶在一死鴻毛視本輕有志不妨尋海鳥更從何處覓簪纓好風故意吹檐鐵髣髴香閨玉佩聲○蕭條旅舍影隨形月夜常昏纖女星戶裏燈光咸黯黯牕前梅榭立亭亭多情我亦如崔護簿命卿須比小靑漸减腰圍只自惜巫咸幾度問蒼冥○落花庭院絆枯籐衰柳荒無弱不勝斑竹聲凄鳳有淚靈幡飄蕩易生憎人因消瘦渾如鵠烏不親翔似被矰冷落一棺題　字蛛絲塵　逐年增○慚愧身如未堝舟始知遊倦片帆收畫成小影猶含怨植得名花不耐秋春色果然多幻事酒兵能否破新愁人間若解相思苦紅豆拈來付碧流○昔年鴻爪費追尋剩有湖山伴客吟曲港記曾同畫艇層樓無復理瑤琴泥霑柳絮春消跡雪壓梅花瘦不禁一角斜陽紅隔岸杜鵑啼血自投林○新歌一曲憶江南慢說情多如覺慚何事清風吹瘋瘋憑他紅雨落毿叅懽悰盛處難愁結閱歷深時世味諳寄語世間須有意莫將人去效春蠶○詩債難償酒債添客中滋味爲誰甜怕將幻境和人說羞煞空囊不我嫌烏語驚回千里夢孤吟相對一輪蟾看來悼惜終無益後世重爲比懵鶼○獵獵西風草木芟暮鴉幾點日西銜詩能壽世非爲福酒可排愁始不凡忍把明珠還合浦細將紅淚染靑衫從今不問春何處舊事重重信筆緘 
　　平江餐秀詞人笙伯氏草 
[蘇省撫轅抄]  
　　○正月二十八日候補向知莫葆辰稟知辭奉　藩意委赴松江府會審素件劉元楷稟辭赴津局 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
