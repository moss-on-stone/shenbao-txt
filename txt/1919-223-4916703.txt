# 1919 - 223 - 4916703

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[自信（冷）]  
　　人無自信固不足以任事若不但自信而至於强信則亦非所以任事之道也 
　　何謂强信即不能信而信之謂也譬如北方今日之自定和約能必南方與國人之同認乎王氏自謂南方之盡皆贊成南方果能代如其言乎此則非但自信實爲强信矣强信者質言之即自信之反面自欺也 
命令 
[八月十六日大總統令]  
　　兼署内務總長朱深呈山東政務廳長兪壽璋呈請辭職兪壽璋准免本職此令 
　　又令任命丁傳紳爲山東政務廳長此令 
　　又令兼署内務總長朱深呈准江蘇省長齊耀琳咨請任命仲毓桂劉承恩關人文爲蘇州警察廳警正均照准此令 
　　又令陸軍總長靳雲鵬呈請任命王柏爲京師憲兵司令部一等副官應照准此令 
專電 
[北京電]  
　　西南承認總代表迄今晨未到外傳迎拒不一各分代辭職者尙未允留王揖唐南下期因此未遽定（十八日上午十二鐘） 
[北京電]  
　　江紹杰到京公言報述江吿王揖唐語上海對王皆表贊同（十八日上午十二鐘） 
[北京電]  
　　龔心湛宴代表演說分三層（一）外交内政艱棘此行必將舉一切重要問題當機立斷爲國慶幸（二）元首就任以和平統一爲政策舉國匡持不幸和會中蹶此行必能積極解决爲元首及國人慶（三）心湛攝任亦以振導和平爲志此行提綱挈領早日觀成心湛自慶 
[北京電]  
　　昨徐樹錚曾毓雋秦華王郅隆在津倪宅會議决舊會制憲新會立法陸副座段組閣 
[北京電]  
　　徐佛蘇辭代表政府尙未定准否（十八日上午十二鐘） 
[北京電]  
　　解樹强提案九月一日開臨時會（十八日上午十二鐘） 
[北京電]  
　　政府商定對德復和後辦法（一）敵俘贍養費旣據和約彼此抛棄應卽與各國一致遣送（二）處置敵僑查詢協約辦法由内部酌改前例（三）領館財産俟德派領立約後再復原狀（四）解除對敵通商禁令照無約國人民待遇（五）敵産處分法令繼續有效（六）敵俘移居游歷不禁（十八日上午十二鐘） 
[北京電]  
　　英館消息西藏派赴會議之全權代表已到京（十八日下午六鐘） 
[北京電]  
　　東京電日派加籐爲西比利亞公使偕松平總領赴任因沃政府將倒日對俄方針有變動（十八日下午六鐘） 
[北京電]  
　　參陸部昨緊急會因接確報謝米諾夫憤蒙人拒絕運動已派兵自大烏里開赴桑貝子旗牛馬輜重先發聲勢甚盛蒙官府先派某蒙王赴防飛電中央吿急部電吉黑會師助守（十八日下午六鐘） 
[北京電]  
　　部薦祝惺元爲秘書熊垓爲僉事均辦對日外交 
[北京電]  
　　議員何海鳴請設勞動專培交農商部核復（十八日下午六鐘） 
[北京電]  
　　張作霖諫電准日本關東司令部吿知駐奉城内日兵一律撤去等情日此擧當係好意已加意保護僑民又奉省各處設防疫隔離所請撥防疫費十萬（十八日下午六鐘） 
[北京電]  
　　敎育部對上海同濟校舊址擬設外國語學校與法人合辦已備說帖提閣議 
[北京電]  
　　長春奉吉軍隊因誤會口角衝突經地方軍警調停各革辦爲首肇事者（十八日上午十二鐘） 
[北京電]  
　　張作霖電孟交代後據稱此次吉軍臨時用欵約百三十萬元此外别無他用等語除俟孫督軍到吉查明後再呈核 
[北京電]  
　　陜公民救陜會電訐陜督長逼民種煙勒收烟稅又陜旅京周文龍等發公啓對陜督抵押煤鐵鑛紡紗廠棉花各案定敬日在關中會館開會商挽救策（十八日上午十二鐘） 
[北京電]  
　　俄館員向外部表示中國根據愛琿約派艦至松黑保商决不防阻外部卽知照海部飭各艦前進（十八日上午十二鐘） 
[北京電]  
　　林代將電據宋支隊長報吿俄兵强奪兵房國旗扯破請向俄使交涉（十八日上午十二鐘） 
[北京電]  
　　赴津勸孟入京之陸錦已返聞有定孟爲參陸處辦事員說（十七日下午一鐘） 
[北京電]  
　　本日閣議决留吉省長郭宗熙又任施履本爲濟南交涉員（十六日下午六鐘） 
[北京電]  
　　軍府電吿粤饑請乞糴蘇皖（十八日上午十二鐘） 
[北京電]  
　　院以謝軍擾亂索倫電奉派耿璆田赴察設防 
[北京電]  
　　呉鼎昌辭代表職 
[北京電]  
　　陸十一日電奥約仍無簽字意協約國現正嚴催 
[香港電]  
　　莫永新嫉滬四代表甚滬代表不能久留粤 
[香港電]  
　　陸榮廷挪桂財廳鉅欵練兵（十八日下午三鐘） 
[香港電]  
　　兩院反對王揖唐爲總代表俟今日聯會再商卽請軍府否認（十八日下午三鐘） 
[香港電]  
　　張敬堯呉偑孚均派代表謁陸商現局（十八日下午三鐘） 
各通信社電一 
[北京電]  
　　朱啓鈐電代呉鼎昌請辭復加勸留 
[北京電]  
　　徐佛蘇電謂此後議和益難乞准辭職 
（以上十七日）以上平和通信社電 
[北京電]  
　　當軸屬望王代表三事一敏捷二平允三任勞怨王對謀和計劃一維持法律事實現狀二須取消八欵三前次議和表决之件須履行 
[北京電]  
　　擬將派駐英美日法義五公使改爲大使 
[北京電]  
　　郭宗熙電辭吉省長自請處分議决慰留並免處分 
[北京電]  
　　陸徵祥來電請回國並力辭國際聯盟會委員 
[北京電]  
　　法部咨行各機關後嗣保薦法官限制不得再充行政差務 
[北京電]  
　　任梁載熊爲奉天高等檢察長 
[北京電]  
　　岑春煊來電請電浙督將陳肇英所封財産先行啓封俟定案後再辦（以上十七日） 
[北京電]  
　　當道通電協商和會再開决意任旁聽不守秘密 
[北京電]  
　　王克敏徐佛蘇汪有齡呉逹詮均皆辭職當軸意决計不更動一人 
[北京電]  
　　陸使電請速宣佈對德恢復和平並派駐德公使 
[北京電]  
　　七總裁因潮梅饑荒續電乞商蘇皖特許滬蕪運米接濟 
[北京電]  
　　段芝貴擬再辭職（以上十八日）以上中華通信社電 
 
 

Page 5

 
 
   
 
 

Page 6

 
 
各通信社電二 
[北京電]  
　　魯案久久不决有人建議急速對德恢復和平簡放德使由德國方面另謀解决免日德聯合益陷困境徐批交外委會核議 
[北京電]  
　　劉鏡人電吿一面坡綏芬一帶鬍匪均已肅清哈站仍由我派隊保護各國均無異詞 
[北京電]  
　　楊新督電請舉辦歸化迪化汽車并築迪化至塔城鐵道以利交通部擬核准 
[北京電]  
　　范其光電謝米諾夫前此没收華商財産計六百五十萬盧布現已送交沃政府不日即可交我轉還各商（以上十七日） 
[北京電]  
　　朱啓鈐約王揖唐在津會晤王日内赴津並約各分代表在津會齊擬即由津南下 
[北京電]  
　　呉鼎昌徐佛蘇辭分代表政府均晚留 
[北京電]  
　　李曰垓接廣州電出京南返之說中止 
[北京電]  
　　院部允張作霖請以呉俊陞爲黑省軍務帮辦並促孫烈臣從速赴任 
[北京電]  
　　政府電覆西南解釋贛閩聯防請勿誤會 
[香港電]  
　　民黨份子複雜意見不一伍總裁頗感痛苦亦有繼孫中山辭職意（以上十八日） 
以上中孚通訊社電 
公電 
　　江蘇省學生聯合會電（快郵代）申報館轉學生聯合總會各地學生聯合會各團體各機關均鑒敝會於八月十五日在蘇州成立謹聞江蘇省學生聯合會叩十六日 
中美新聞社電 
　　十五日舊金山電華盛頓八日消息據農部刋佈美國收穫預報稱按目前情形麥子可收七萬一千五百萬斗春麥二萬二千五百萬斗共計可收九萬四千斗玉麥可收二十七萬八千五百萬雀麥十二萬六千六百萬斗大麥二萬零四百萬斗米四千三百四十萬斗 
　　十五日舊金山電紐約消息云美國鋼鐵公司聲稱按所訂造之船合同計須立刻建造者爲貨船二十艘每艘載重一萬噸供長途輸送之用 
路透電 
[羅匈新交涉記]  
　　十四日巴黎電羅國致高等會議之覆文詞句和緩而謹嚴略謂羅軍在匈並無暴行羅國不欲與協約國離異羅軍旣入匈京始接停止進行之電其他和會所發之電亦皆同樣遲到羅軍受若干損失遵和會請求乃將過激黨政府逐出匈京事旣如斯羅政府想和會未必　堅欲維持十一月所定之休戰條約羅政府以爲收取匈京糧物僅公道之行爲蓋中歐諸强所奪諸羅國之許多原料多儲集於匈境也糧食雖没收若干然境内仍有盈餘以供輸出所傳搶劫暴亂等說皆屬無稽羅軍業已恢復地方秩序現方供給匈京飢民覆文末段謂羅國未有暴行未能承受指斥各節羅國不獨無此越分行爲且在實際上曾贊助和會以促和平事業之進行云云 
　　十四日柏林電匈牙利新内閣之組織曾有頓挫社會黨卒不允入内閣且提出抗議反對共産黨全部之被拘即公署中之女子打字員亦不免於拘禁也菲里特里克氏仍任總理洛伐齊氏爲外交長其他閣員皆極端守舊黨 
　　十六日丹京電據匈京官電内閣已重行組織菲里特里克氏仍爲總理洛伐齊氏長外交施尼資勒將軍長陸軍皆屬中等社會急進派餘黨加入者代表農民敎會守舊派舊官僚且曾以數席予社會民主黨該黨因恐守舊黨與中等社會黨擬廢除加羅里氏比例參與之計畫故躊躇未允受任 
[歐洲和會餘聞]  
　　十四日倫敦電取締居奇議案今晚在下院三讀通過新增一條授權商部調查特拉斯公司吉特士爵士稱政府將於秋間交議特别議案以討論特拉斯公司之全部問題居奇謀利案之審查會昨日决定開始調查 
　　十五日柏林電德政府致牒協約國否認故意延緩撤退里特倫之軍隊謂此事進行以七月十九日戈爾資與葛夫爾司令間所議定之方法爲根據德政府不能依從要求而將戈爾資將軍撤回以此舉將侵犯德國軍人權力也德政府有權可於退兵一事業已充分進行之時將戈爾資將軍召回牒文又謂烏蘭尼内閣曾允德人居留里特境内而成里特居民但此允言迄未實行故德人頗有怨言牒内警吿倉卒撤兵愈增衝突之危險 
　　十四日巴黎電巴黎時報稱英波條約業已締成英國雖承認波斯之獨立與土地完全但就條件察之英國勢力將處於最高之地位波王已因此約啓程赴英 
　　十六日巴黎電法國各報皆從事抨擊英波條約蓋此約簡直將波斯作爲英國之保護國也現料俟波王行抵巴黎後該問題即將在五國會議提出聞波王擬請美國迫令英國取消此約據謂此約謂乃由英國强施於波斯者 
　　十五日倫敦電路透社已發表英波新約之内容衆意此約之結果當可大有造於東方之和平並掃除外國之陰謀與對敵國之仇忌的競爭且予波斯以百年所未有之最好機會使波斯恢復原條約内聲明英國尊重波斯之絕對獨立並擔任供給認爲必要之專門顧問員以供行政之需其薪俸歸波斯給發英國又擔任借與陸軍將校以編練統一之新軍英國允借英金二百萬鎊其中半數由印度政府繳付以關稅所入爲扺俾可舉行必要之新政 
　　十六日巴黎電協約國調查阜姆事件之委員會已有報吿謂阜姆軍事佔領域内常人衝突近日之事變不過尋常衝突耳 
[各國近事記]  
　　十五日倫敦電英政府决定壓抑克萊爾州内之新芬黨與同樣機關政府已發表長文臚列種種罪狀以示此種决議之由來 
　　十五日倫敦電倫敦泰晤士報君士坦丁訪員稱土國前政府中著名要員海拉巴沙氏由獄逃出偕獄吏與防獄兵司令同遁海拉巴沙氏關於克特地方被俘英兵慘遭苛遇一事頗負責任按協約國曾請土政府對於拘禁政治犯之監獄宜特别認眞監視 
　　十六日倫敦電孟郤斯特商會前因議派商業視察團前赴遠東一事曾向政府有所建議但守候三月未見動靜故現又向海外商業科交涉商會會長請政府速將議决事件通吿商會如視察團定於年内出發則當即日準備一切俾團員得至遲於十一月初旬啓行今機會尙在宜速乘之以謀英國商業在遠東巿場之發展云 
　　十五日倫敦電利物浦工黨領袖昨晚會議决定自二十日起利物浦停工三日如屆時警察之罷工者仍未見錄用則或將繼續罷工 
　　十五日倫敦電今日下院開議巴恩斯氏答覆甘韋士氏之質問略謂歐洲以外之國連日本在内與自治未完全之地連印度在内採用國際聯盟公約所載第四百二十七條關於勞動條件者之程度將由國際勞工大會籌議之至於每日工作八小時或每星期工作四十八小時一層今籌備十月第一次會議之委員會已請上述諸國表示酌視本國特别情形可認爲適當之工時上相等限制以印度言印度不歸於非完全自治國之列因印度已爲國際聯盟與工會之完全會員也印度如已有工黨組織則可請其代表參與工會否則由印度政府選人與會並將請日本已組織之工黨與會或由日本政府代表之 
　　十四日韋瑪電德總統今日在國會宣稱政府將從民意不改國會名稱惟國會仍有帝國議會之權力與責任云 
　　十四日馬賽電開往中國日本之輪船因火夫罷工均停泊港内不能起椗郵船定今日正午起椗者尙未開出 
　　十六日巴黎電來因各處法軍司令已通吿境内學校主任員凡初等學校須以法文爲必要科 
　　十六日巴黎電愛爾蘭杜白林商會會議時舉定委員會籌辦十一月間舉行法國貨品展覽會事宜愛爾蘭與法國間將有直接往來之航路 
國内要聞 
[郭泰祺對山東問題之談話]  
　　中美通信社接紐約七月二十一日通訊云中國參與議和專員郭泰祺君昨日附輪到此據郭君言和約對於中國誠大不公平凡吾人所希望之和平主義該約一一干犯之中國之加入戰爭原徇美國之請故今日不得不求助於美國和會今在遠東造成一亞爾沙羅士連（法國領土前爲德國所强佔）日本雖允交還山東彼不過欲還其虚名而攫其實質鐵路彼將攫而有之更設日本專管租界以控制全省彼旣鞏固其地位於大連旅順滿洲等處則北京與中國全國門戶皆由彼管領更加以北京至靑島之鐵路入其掌管則日本統轄中國全國之計畫完成矣總之和會中實以弱國爲强國之犧牲云云與郭君偕行者有郭秉文徐謙二氏該氏等在船中遇日本和會委員三人終未與之交談該中日委員等皆取道美國不久即離此往舊金山日本委員均不肯爲關於和會條欵之聲言之 
[魯學生請取消戒嚴之呼籲]  
　　山東學生聯合會上公府書云爲呈請取消戒嚴令以維山東大局事竊自山東問題發生舉國惶恐吾魯人民以災及肌膚尤覺悲憤塡膺無所吿語士輟於學商輟於巿呼號奔走不遺餘力冀某國有所覺悟俾外交得有轉圜主張旣定舉措間尤加謹愼深恐牽動外交愛國適以禍國也數月以來野蠻之舉如某國之逮捕學生也搗毁商店也人民惟知請求官府交涉毫無法外舉動心跡昭然可吿國人時當外交緊迫之際對外應一致進行即以意見不同致生衝突然究屬民事片言可了張督不察率聽一面危論不惜以莠民亂政等名詞加之愛國人民之身政府亦以張督地位關係遂准其戒嚴之請根本旣云錯誤所以近日之摧殘士氣屠戮無辜皆因而發生矣今特將戒嚴後所經過之情形及人民所受之痛苦爲我大總統詳細陳之伏祈明察獨斷取消戒嚴山東人民幸甚山東大局幸甚一取消戒嚴令以保人民也自戒嚴令下逮捕學生牽連商民壓迫不已繼以拘囚拘囚不已威以屠戮且不時指揮軍警荷槍實彈武士背春秋刀架機關槍持捆人繩招搖過巿致令城關内外雞犬不寗查東省外交雖甚緊迫然不至有戰禍發生民氣雖甚激昂然未嘗有法外行動地面平靜殊無戒嚴之必要某黨爲保全地盤起見遂不惜揑造事端故持危論以私人意見書有佔據省會驅逐議員之公函按佔據議會係指七月二十九日各界聯合會開會而言查是日開會地點已先向議長借明何謂佔據若謂驅議員被驅者果何人耶且議會公函有無亦屬疑問因多數議員向議長質問議長固始終不敢承認也至昌言報館一再揑造團體名義各處通電農工商學各界向該館質問所稱十府三州等團體究在何處該館編輯人等不服繼復查見烟賭等具致動公憤將編輯人等扭送省署轉交法庭當時人民以愛國血熱即或徵有失當之處自有法律解决似不宜遽以莠民亂政等危詞倉皇入吿且明動公憤也乃誣以亂政爲一面之詞則得矣不知人民承認否耶東省自施行戒嚴商會會長馬司令之副官充之逮捕商民痛加嚴打問其罪狀則莫須有也學生團體以官民隔膜將碍治平於是有請願督軍之舉乃甫至督軍署前軍警如數捕之商人見之長嘆一聲則痛擊之大有誹謗者族偶語者棄巿意味聲施赫赫實令人不寒而憟孟子曰以力服人者非心服也將官府之壓力愈大人民之公憤愈深設一旦激起反動山東前途有不想堪設者望政府及早圖之一取消戒嚴令以恢復敎育原狀也東省自戒嚴後敎育之被摧殘至不可問兹分述於後一曰電阻各縣學生東省暑假前學生以救國情急致誤各項課程暑假將滿當經函請省敎育會規定日期提前開學無如各校催學生來校之公函甫發督軍省長阻止各縣學生來省之電拍出學生不敢到校學校將成虚設敎育前途何堪設想二曰第一師範學校駐守重兵八月四日實派重兵一營武裝入校强行佔據職員學生俱禁出入學校地址旣成兵營開學與否何敢議及三曰學生之受辱自戒嚴令下學生求學不得集會弗處於是有推舉代表請願督軍之舉乃甫經出發軍警將代表扭住扯碎其請愿書拖之赴師範學校一路拳打足踢任意辱駡及至門前或囚之陋室之中或置之炎日之下無論男女俱遭其苦及司令至驅男生入校女生隨之兵丁用槍柄亂打起而復倒睹之不忍哀哭痛吿聞者寒心及入敎室司令聲稱此後永不許開會學生呉夏蒲曰爲高徐順濟鐵路集欵事敢懇開會司令大怒痛加掌責血管破裂兩手均殘時男女學生痛聲大哭司令復大呼曰依次掌責旋由省議敎員會長竭力請求各校學生始解歸校近傳播日張謠言層出學生父兄强之旋里或令其改途或使其家居甯凍餒而死决不事求學云魯省敎育本無足觀而今而後益形下矣一取消戒嚴令以維民生也魯省水旱迭臻飛蝗頻至凶年之光已可預卜時當靑黃不接倉儲吿匱自應設法救濟以厚民生數月以來濟南商學聯合會對於糧米出口一節不惜拼死力爭請願省議會轉逹省公署實行禁止以維民生無如戒嚴而後奸商伺隙營利竟將數月之遏糶一朝反之未及再旬出口小麥已逾數萬石且較原價增至十分之四長此以往貧民以乏食故將流於土匪其爲害地方有不堪設想者以上各節皆戒嚴後經過之事實毫無揑飾等情此心爲國不知其他伏望鑒察並懇採納臨陳迫切不勝待命之至 
[中央財政之窘狀]  
　　中美新聞社京訊云政府財政之窘人所共知但窘急至何程度則罕知之者近來因各省地方擾亂解京之欵早經截止政府全恃關餘鹽餘及少數短期借欵以供政費有某某數部及政府機關近數月來每月經費無着據一華人消息司法界官員已數月未領薪尙有許多官員借債供給用途以待政府發薪後歸還現在被債户催迫甚急云云據華字報載此等欠債官員紛紛至財政部索俸財部庫空如洗無法應付祇得發出大批元年内國公債票令各機關賤價出售查政府所印此項債票共値二萬萬元已發行者約四千五百萬元贖還期至一千九百四十年爲止然在巿上價値殊不高現在以十九元之現欵可以買得値一百元之票雖官廳宣言利息將以現銀付給然巿上仍不歡迎夫贖還期旣如是之遠而價値若稍漲政府勢必更以新票濫發於巿上故價値殊無增高之望財政部官員現因非籌欵不可特於前日開會討論辦法該部各司司長及參議等約有三十人列席當經討論如何改良各省財政制度並使各省當局照舊解欵接濟中央審計司司長提議頒布條例考　各省解欵之多寡以憑賞罰參議李敬明聲言此法未必有效因目下中央權力不能行於各省各省財政廳長均受督軍等武人之支配空談賞罰何補於事彼意應派財政專門家監督各省財政全國財政官員均須由中央任命不許任何黨派干涉此議大多數贊成惟審計司長謂此議雖是但緩不濟急復經辨論多時仍無結果而散旋財政部擬取得交通部所樍餘之二百萬元一欵（係備作鐵路行政之用）代理交長其始不允後允借一百萬元陸軍總長靳雲鵬聞此消息立請借予五十萬元財部拒之謂因該部存於銀行之欵不足之故云兹將八月份政府得部出欵列表如下 
陸部四·五二四·○○○元 
財部一·五三五·○○○元 
海部四六八·○○○元 
外部二八○·○○○八元 
内部三七九·○○○元 
法部一○○·○○○元 
農部八五·○○○元 
交部九四·○○○元 
參部四八·○○○元 
蒙藏院 
審計院等一三○·○○○元 
時經費六九一·○○○元 
共計八·二三四·○○○元 
[紀十六日之新衆院會]  
　　昨日（十六日）新衆院開會下午一時振鈐劉恩格代理主席延長時間兩次至兩點十五分始足泷定人數（計二百一十八人）宣吿開議先由秘書長報吿文件次由主席報吿請假議員畢主席宣吿照議事日程開議第一第二第三各案由法典審查委員長解樹强合併報吿審查（一）文官高等考試法案（二）官普通考試法案（三）外交官考試法案三案結果對原案主旨及政府委員說明理由以爲較前完密妥善無甚修正今提付大會尙希公决主席付討論無討論主席以贊成審查報吿開二讀會逐案付表决贊成者均多數解樹强動議云此三案爲此次文官考試之根據現距考試之期甚近故本席主張即日開二讀會請主席以此三案均於本日開二讀會付表决贊成者多數於是開二讀會由主席先行逐條郎讀文官高等考試法案逐條諮詢有無討論及修正衆無討論亦無修正逐條付表决均通過又讀文官普通考試法案解樹强動議請主席省略郎讀衆贊成於是主席逐條付表决均無修正通過主席又表决外交官考試法案逐條表决無修正通過主席以當日開三讀會付表决贊成者多數於是主席自第一文官高等考試第二文官普通考試第三外交官考試法案諮詢文字有無修正衆無修正主席逐案以全案成立付表决贊成者大多數於是此三案完全成立矣解樹强臨時動議請變更議程先議第七案黃雲鵬提出縣自治法案（審查報吿）主席諮詢附議者多數主席以變更議程先議自治法案付表决贊成者多數於是開議縣自治案先由委員長解樹强說明審查結果略有修正請公决於是主席以本案審查報吿開二讀會付表决赞成者多數解樹强又動議即日開二讀會主席付表决贊顾多數主席自本案標題郎讀至第一節第三條有王文璞提出加入女子選舉權之修正案於本條中華民國男子二十五歲以上有縣自治議員選舉權之男子下加女子二字說明時絮絮長談王玉樹等多反對之聲震場外秩序稍亂且多誹笑主席諮詢附議者五人以上遂以王之修正加女子選舉權付表决起立贊成者祇有王一人而已修正否决仍以原案付表决多數通過又讀至四條修正調查選舉資格財産一項改爲一千元多數通過王玉樹修正十六條以縣自治及縣制單級何以又有巿鄉議會議員字樣故主張删去惟巿鄉議會議員七字表决少數仍以原案通過於是主席逐條朗讀計全案六十九條均依原案通過又决定當日卽開三讀會亦多數通過王玉樹請議查辦案由人數不足祇可散會時四點三十分 
[京華短簡]  
　　新銀行團一切組織行將就緒日本方面雖持異議而大勢所趨反對必歸無效聞政府日前亦接巴黎某方面電吿稱該問題不致發生阻碍連日院部對於將來承受之限度以及貸借之方法均已開始討論 
　　昨日（十六）星期六閣議聞討論之要案（一）陸軍部提出邊防軍臨時開拔費約須十三萬元結果通過交由財部即日撥付（一）川邊火災賑欵案討論結果撥付五千元交由陳遐齡發即日下令（一）山東交涉員擬人案討論結果即以所擬施履本繼任即日發表此外尙有例案二三起 
　　政府現因黑省形勢緊要决意在滿洲里及瑷琿地方添設鎭守使兩缺一俟孫烈臣接任表示同意後即可物色人員充任斯席將來滿洲里警備總司令一職屆時再行裁撤以一事權 
　　陸徵祥於拒簽德約之後曾電政府懇准給假回國當經府院慰勉未成事實最近又有奥約簽字之後即就歸途之電請一面並力辭國際聯盟會委員藉求脫身聞政府對於此事尙在考慮之中 
　　海軍部昨爲籌設造船廠一案特開會議以前清同治年間福建設立船政局自造普通船艦頗著成績自該局停辦後應用各種船隻皆購自外洋緩急不能濟用故籌議開港設廠自造船艦當經議决地點擬定兩處一福建之三都澳二浙江之象山經費則擬發行公債以爲補助 
　　日前豫省紳民爲洛潼路事有函致施肇曾兹已得施氏覆函如次敝路自觀音堂以西亟須酌開工段其翔實情形業具陳於致覆汴督統密電中諒荷鑒垂無俟贅述肇曾寗不知排日風潮舉國鼎沸縱屬當務之急敢冒不韙之名迺辱承誨示諄勸益深感偑已轉吿敝路總工程司所有華人墊欵包工並不容其間接貸貲羼入外欵即此亟須酌開之工段亦可暫勿招人承辦議訂合同似兹故步自封庶幾流言可止除抄錄本函送部備核外謹此奉復 
[中美新聞社京訊]  
　　中美新聞社十四日北京通訊云據當地報載中政府曾致電巴黎陸專使令其託荷蘭政府居間與德國議恢復和平問題電中要點如下（一）和約應以英美和約之内容爲根據（二）德國承認中國將來在國際同盟會提出山東問題之抗議（三）兩國和約批准之前應將彼此俘虜交換 
　　華人傳說代理外交總長陳籙及外部高級官員三人昨在該部接見英公使尙有自西藏來之一英員亦在座據云此項會見爲正式開議藏事之先聲該英員歷述藏事情形共歷二小時之久會談結果係守秘密云洛潼路借日欵一事政府現因豫督趙倜及豫省議會及豫人一致反對已决計將該借欵之約取消交通部已致電趙督吿以該路線不再用日欵及日本工程師並令其布吿豫民謂政府對於彼等之拒日欵深爲嘉慰云至國會方面亦已有人提出查辦隴海路督辦施肇曾案大致謂隴海路經過中國腹部其重要不下於京漢乃施爲督辦八年祇知出賣路權中飽鉅資民國首五年間施借比欵四千四百萬然僅築路線二百七十六英里後又借一千萬以築同成一線然未成一里之路欵已用罄今又欲借日欵似此喪權營私非罷斥懲戒不可云 
　　自數星期前有川邊藏番復爲武裝活動之報吿傳出後西部三省之督軍及各軍官紛紛來電請撥援兵並請政府派員前往調查然據一西敎士極熟悉川邊情形者之聲言謂華藏停戰之約目下兩方仍舊遵守任何一面均無破壞之虞該約須至十月間始滿期軍事領袖自然注意於預備以便約滿後開戰但觀目下各方面情形彼時决不至再開戰或者停戰約展期或則北京之談判已得有一永久解决藏事之法云 
　　又十五日北京通訊云據最近巴黎消息新銀團對於貸欵與中國之準備進行頗順利今年秋季卽將開始在華活動其贊成統一各國在華經濟利益之人與贊成特别權利及勢力範圍之人意見尙不一致但談判之後亦漸漸融洽故此間預料倘無意外事發生本年年底之前新銀團當可借欵與中國以解目前之急而明年則可廣事擴張其借欵之範圍也北京之安福軍閥及新交通系對於新銀團必再爲最後之反對蓋此派人不利於中國之整頓財政新銀團旣以規定借欵之用途爲惟一宗旨與彼等毫無利益宜乎拼命力爭也但現觀一切證狀足見新銀團一經由關係之四國在巴黎組織成立之後其地位必甚爲强固足以壓倒北京該兩派之反對須知該派二年以來利用日本金錢以圖私利置中國利益於不顧迨新銀團合同一成一切日本政治借欵皆將停止即日人締結實業借欵亦將受限制如是彼派瞬將無錢可得而退出政界矣徐樹錚之出兵蒙古計畫懇殖等事并收内蒙鹽稅開邊業銀行顯然爲防新銀團來後另開一活動地之預備丁士源向來反對西人自曹汝霖倒後彼爲新交系領袖現亦贊助小徐之行動張作霖亦與小徐提携將來西北方面殆爲軍閥安福等派人之新兎窟云 
　　據靑島消息日人已將該處德人私産盡行接收亦有將産出賣存欵於銀行以待最後解决者所收地租亦如此辦理現料此舉係日人意欲將德産扣留作爲德賠欵之一部分日本直至此時始作此舉且在日本之德産亦直至和約簽字前數日始行没收足見日本其始尙在觀望中也 
　　梁士詒將於日内赴滬與南代表數人會見聞此行與和局大有關係且與借欵有關據云梁氏曾與某某英國商行商議設一中英實業公司以發展中國種種實業合辦章程已擬定呈請政府批准政府深爲贊許已由農商部批准立案惟令其將章程略加修改云 
 
 

Page 7

 
 
　　王揖唐對於議和向主不對於南方讓步故彼於南方八條件之態度如何一般人極注意現王氏擬有談判計畫似頗自信足以排除障碍者聞奉魯皖吉黑直各省均已有電來贊成王爲總代表此固在人意料中也國務院新組一藏事研究委員會以劉玉麟爲委員長陸外兩部及蒙藏院人員爲委員陳貽範氏亦在内共有十六人每星期集會一次討論現行條約之缺點與新約之根據云 
　　自鮑貴卿兼任中東鐵路督辦後於該路沿線加添華軍似中國於該路之軍事管理權頗爲注重惟鮑爲張作霖一系人張素親日則日本對於該路之利益似又有成功之勢加添華軍之藉口爲鐵路人員罷工但罷工風潮已平過激派仍有活動之象此又足爲華人增兵之良好機會現全線警權全歸華兵俄員無力抵抗鮑之爲督辦政府亦未商諸北京俄使現日本亦藉口長春事件在該處車站駐兵且有擴張至俄線之勢近來中東路專門委員會曾提議西比利亞鐵路之國際警隊宜擴張至中東路華代表竭力反對但此協約共管中東路問題或將再提出於沃木斯克政府中日兩國對於此議必反對但俄人贊成之最近據鮑貴卿報吿已派兵保護該路總司令部設於吉林省城而張旅長則駐在當地云 
[中國紡織事業之前途]  
　　中美新聞社特别調查稿云中國棉花之需要頗廣故植棉之地如兩廣雲貴閩浙蘇湘鄂贛陜川直魯等省均有産額惟華人不講究種植之法製造之方致每歲洋布洋紗之進口恒在價値一萬萬以上循此以往棉業前途將盡爲外人所攘奪而莫能挽救統計世界各國紡紗錠子之總數共有一萬六千萬支英則有五千七百萬美有三千三百三十萬德有一千一百七十五萬日本有五百十萬中國則祇人一百三十萬耳紡織業最發逹者當推英美二國爲巨擘中國人占全世界四分之一翭紗織錠數未及全世界百分之一是堪羞也然全世界棉花産額中國尙居第三每年産額逹二百五十萬包美國産額最多約有一千二百八十萬包次則印度有三百四十萬包中國除自用外尙有出口去歲棉花出口共計一百二十九萬二千零九十四包値價三千七百八十八萬七千三百三十七兩其出口額較之前年頗有增加增多四十五萬九千六百三十一包價値一千七百八十五萬一千四百七十五兩則將來可抱樂現也惟紡織事業甚覺幼稚然近來上海附近斯業已漸發逹蓋中國中部各省之種植棉花爲數頗多欲利用之以興業也計以上海爲中心并散在各處之紡織廠約有三十一所其轉運之錠數已越九十萬錠最近復有大中華紡織廠之新設資本銀九十萬兩又恒大紗廠資本銀五十萬元及鴻裕紡廠增資銀一百萬兩預定紡織機一萬五千錠織機百台之新計畫則將來之擴充營業當無限也惟紡織支數以最高者爲佳故美棉與印度棉皆能紡織高支中國棉祇能紡織二十四支以下者故對於他國幾有望塵莫及之槪惟現在中國運轉錠數除上海附近之九十萬錠外此外各地尙有四十餘錠合共有一百三十餘萬錠之譜據外人觀察謂中國紡織業以後可抱樂觀定有發逹之機會十年後長江一帶可增加至三百萬錠此三百萬錠之轉運力需三十萬人况此次因抵制日貨之結果日本棉絲之輸入中國者銳減而代之而起之印度棉輸入復行增加而價値則較貴華人應及早醒悟力謂整頓國務内棉花之法也 
[吉省政潮之餘音]  
　　長春又受虚驚吉省自鮑督蒞任後各地人心漸次平靜惟長春一隅自二道溝中日兵衝突及三路馬胡兵無端鳴槍後居民一再受驚至今對於駐紥軍隊幾於望形生畏不意前日（十一）晨又槍聲大鳴城内居民一時大亂商店亦均紛紛上板事後探悉始知駐紥東發店之工程隊因不肯繳械遂鳴槍遠竄聞共逃去五六十人後經連長上前追趕勸回大半尙有二十餘人皆負槍而去此隊中半皆胡匪之投順者今負槍而去仍回復其本來面目至繳械之由聞因孟將軍行時曾帶去營長四人四營軍隊由他營長兼管更恐兵士生事令各兵士將軍械暫時繳還因之工程隊中兵士誤爲解散遂開槍抵抗當時槍傷連長一人該兵隊見勢不佳遂即遠遁幸未四散故得勸回大半在方亦卽安謐另一消息前日由湘開回之奉軍第一師二旅軍隊開往長春駐紥黑林子地方與該處軍隊大起衝突幾乎釀成巨變聞因第一師軍隊十餘名赴街消遣適與高士儐之舊部相遇言語間多不和婉彼此開槍射擊約一時經地方軍警調和將兩方面肇事之首領一併革職方始安然無事云云未知與上所述是否一事也 
　　高士儐自辨文日前高士儐發出之電文及通吿各報多有登載者兹聞高氏於日前曾致張作霖一函力爲辨白心跡其文如下雨帥麾下士儐不才常聞敎於君子矣自問生平磊落光明暧味之事所不悄爲祇以束髮讀書受知孟督提携薦拔以迄於今日非木石孰能忘情故於孟督之事無不言聽訐從明知前途危險萬狀亦所不計蓋受恩深重不如此不足以酬報於萬一也儐與麾下素無私怨亦無深仇此次吉軍之舉動内幕中之主體爲誰前聞代表等談及知麾下已明察無遺士儐雖代爲受過萬不敢辭所難堪者世俗之浮議均以士儐有顧全自己祿位而有掠取督軍之野心以故輕舉妄動巿虎殺人賢者被誣束身司敗夫復何言第因麾下知之甚悉故不憚辭費而一言以表明區區之心跡也至於日前通電事誠有之决不自飾惟近據各報登載之電文及通吿則眞相全泯是不得不辯查原稿係崔君叔和所代擬（該電係交與崔友李君帶往上海拍發與現時報載之電逈乎不同顯係有人改竄）崔爲南政府奔走之士其原擬之稿辭極和平盡係辯論孟督不當去吉之理及軍民愛戴之忱旣無一言辱詈麾下亦無一語涉及政府乃報载之電竟有指政府爲僞政府總統爲僞總統此何言也并有揭麾下陰私至不堪言狀此等伎倆鄉黨自好者所不恤爲豈士儐肯爲之乎是不能不表明者又其一士儐不日行矣仔肩得卸四海爲家查辦之案承麾下與廷帥允爲洗刷私心不能無感惟生我者孟督毁我者亦孟督縱查辦結果置士儐於法殺身圖報自問對於孟督可吿無罪於天下矣願孟督保其天年士儐無遺憾也素荷厚愛中心藏之一飯之恩必思圖報此素志也臨行布意不盡欲言世有鬼神或容依庇含酸待譴無任屏營祇請助安諸維矜鑒高士儐謹啓八月九日 
[湘省金庫證劵之發行期]  
　　湘省財政之竭蹶由來久矣惟歷來無論窮至如何軍費必設法撥發近據軍界人言湖南各軍軍餉已三個月未發民政各機關則自五月起至今未發一錢實業廳之成立已有數月除領得開辦費若干外亦迄今未發分文該廳搘拄　艱勢將瓦解昨廳長呉文甫氏以無欵開支已將所有衛兵悉行裁去又某法院之司法警察亦以數月未發餉銀曾全體自請辭退經再三挽留始暫爲照常任事昨以餉薪迄無影響遂毅然全行辭去該法院以辦差無人致不能開庭審案此等現象誠爲從來所未有現在張敬堯以軍政各費均急須發給無論如何萬難延緩且前此政學各界薪金僅作六成發給殊非經久之道爰再三酌議决照安徽等省成案發行金庫證劵二百萬元分爲甲乙丙三種甲種每張一元償還期定爲三個月乙種每張五元償還期定爲六個月丙種每張十元償還期定爲一年每月利率六釐以分金庫收入賦稅爲擔保業已呈由中央核准於七月起發行所有各機關經費一律按月搭放金庫劵四成至各人員薪資則視其多少酌量搭放惟現在五六兩月份民政各費尙須設法另籌必俟五六兩月經費發給後至發七月經費時始能開始搭放故此項辦法雖已通令各機關遵照而實行搭發之期尙須在五六七等月之六成現欵籌定以後也 
[汴省會與洛潼問題]  
　　河南省議會因洛潼路包給日人修築問題電請中央根本打銷以免隠患兹聞該會已接到交通部覆電謂隴海鐵路西路包工一節斷不能成爲事實請釋疑慮等語其所覆詳情亦已由趙督軍轉到其文如下爲咨行事本年八月六日准交通部統密歌電開馬電悉隴海路線因歐戰影響工程停滯前由該路施督辦審籌進行計畫擬由華人代比公司墊欵包工屢經磋商因其間發生日人關係未有成議該路係由比公司立合同承造如由他國墊欵代辦須先得公司同意並呈請本部核准方能有效該督辦所擬墊欵包工不過一種計畫並對外作用迄未商有眉目故未正式呈部請示現本部已飭令該督辦將此項計畫根本打銷以免外間誤會希查照並希密知議會商會爲幸等因准此查此案前據各機關團體電呈到署當經分電大總統國務總理交通部長拒絕取消在案准電前因除分行外相應咨請貴議會查照此咨河南省議會河南督軍兼省長趙倜 
[舊國會挽留孫中山之會議]  
　　十一號廣東舊國會議員因孫中山辭職事特在東園開兩院聯合會提出討論由參議院議長林森主席衆院長呉景濂提議應切實挽留謂中山護法之意志最爲堅决當此護法大業未竟全功不能任其逕去其他各議員對於中山辭職意見約可分爲兩種一派係主張不必挽留者其大意以孫中山因有人欲秘密議和犧牲舊國會其毅然出此舉動乃純爲國會本身問題而發恐挽留亦難於措詞且孫氏電文含有警吿國會同人改組軍府之意更不必留且空發一紙電文亦决必不發生效力如劉成禺鄧天乙陳家鼎均同此論調一派則係主張挽留者其大意與呉景濂同辨論移時呂復與鄧天乙均謂此事宜從事實上做去鄧謂國會自身能振厲精神以竟護法事業則孫氏希望已逹自當取消辭職呂謂若從事實上做去則第一要制定憲法第二要選舉總統討論結果贊成挽留者居多數遂由議長林森指定張知競章兆鴻二人任起草挽留電文至四時散會國會議員是日議定挽留後復认十三號在省議會開兩院聯合會將此項電文提出表决拍發同日并將致謝美國國會助我力爭山東問題文及通吿反對北政府借債電文二項提出討論通過一併拍發 
[滬代表在粤談話]  
　　省長問題之最後請願 
　　十一晚廣東自治研究社各紳易學清梁慶桂等二十餘人假座華林寺九老堂公宴旅滬廣東代表呉唐孔許四君席間談及省長問題均以伍總裁老成碩望衆所欽仰以之長粤實慶得人云云至十二日岑西林特約四代表入　面向一切四君與岑接見後互相討論亟欲將該問題解决以慰民望暢談一時許始興辭而退四代表回寓後即假座西濠酒店邀請紳學商界及社團於是日二時開會赴會者百數十餘人秩序非常整肅就坐後由呉代表起言謂鐵城與唐孔許三君承旅滬各同鄉之委託對於省長問題回粤查訪眞相妥爲調停到省以來與各界及社團接洽幾及半月是以今日薄具茶點邀請諸君蒞止一以陳述旅滬同鄉之意見一爲與諸君商酌省長問題之解决方法諸君惠然肯來本代表等實深欣幸我粤連年所受軍閥政治之紛擾人民之痛苦已極實由于省長不得其人省長秀人則政治必失其道政治失道則人民所受之痛苦益烈試觀我粤連年水患而治河經費靳而不發且毫無規劃致令該機關形同虚設吾粤人自改革後之負擔已年增至四千八百萬有奇而全省敎育費僅得二十萬學校經費竟有經年無款可領者欲其振興難矣查田畝統計各處之荒廢者一百三十萬畝职以尋常計算每畝可出穀三擔以時値核計每擔可値四元合計一年之損失已逹一千五百六十萬倘上得其人政治有道人民樂業則此一百三十萬畝之荒田自可生息以此觀之今日無形之損失一出一入已逹三千二百餘萬矣其他米價之騰貴金融之恐慌何一而非吾粤人之痛苦哉旅滬同鄉關懷桑梓對於此種問題極爲注意故今日粤人之於解决省長問題尤爲當務之急至粤人治粤軍民分治已爲粤人大同之感想本代表責任調停對於人的問題絕無成見甚望我粤人憤擇一極有政治學識及有經騐者一致推舉否則今日推甲明日舉乙實爲廣東人之笑柄望諸公注意焉來賓相繼發言者甚多大意僉以一致推舉伍廷芳爲合格末後何士果起言謂諸君演說對於伍秩老旣已一致贊成則當爲最後之請願幸今日在座者皆各界領袖及重要人物可否就由座中簽字交代表明日投遞如何全場鼓掌於是各人簽字畢散會時已鐘鳴四下矣附錄粤人最後請願書如下爲請願事竊維吾粤省長問題懸而未决者兩月於兹因此衆心皇皇釀成罷巿罷工風潮人民受累實非淺鮮夫省長爲一省行政長官關係地方治安甚爲密切該問題一日不解决即粤省一日不安寗今雖風潮稍息而人心仍屬俘動如再遷廷不定後患何堪伏查此次輿論以推舉伍總裁兼任省長者爲最多數無論公民團親詣鈞府請願者八次其内地外埠各界人士之函電紛馳一致上書請願者尤不可悉數足見人心推戴之殷望治之切矣紳　爲本省治安起見用特集議爲一致之陳情籲懇鈞府俯從同意尅日公决無任急切待命之至謹呈軍政府政務會議代表紳商學界曁各公團代表何士東等七十餘人同叩 
[贛省金融界之小衝突]  
　　江西福愼安錢店昨飭學生熊榮廷代三湖卡解欵上庫因領公費被中行職員胡譚九施蘭孫等喝令庫丁護兵將熊扭打受傷甚重十四日福愼安在匯劃公所交易時即將此事當衆宣布各錢商均抱不平謂官廳亦不能擅行毆人况中行屬營業性質與錢業尤有密切關係何得動逞野蠻此非訴諸法庭不可否則與之斷絕往來時中行蕭子雲亦在座謂昨毆熊姓出於誤會同是錢業譬諸五家彼此和解了事各家以其時須做交易遂將此事擱置散會後　商紛往該店詢問情形後大動公憤謂中行恃勢凌人已非一日惟有起訴一法福愼安即請律師作狀訴於法庭經涇官略詢數語並檢騐傷痕不知何故即將原狀却回商人聞之更抱不平於是龔梅生盧馥窗羅伯農等十餘人爲此事特假振商銀行會議僉謂中行毆傷熊姓後即請紅十字會傷科主任周醫士用藥醫治雇車帶往紅會此足爲受傷之證况熊手已不能上頭飲食又减傷勢之重不問可知今法庭不予受理不知是何理由龔梅生氣憤之下當卽用電話質問李地檢廳長不受理原因李答以明日再騐並力勸調辭聞當開會時正行長袁大啓副行長陳振霞親身前往辨駁羅伯農云熊學徒今年方十五歲而貴行行員雜役等竟聚衆而毆誰曲誰直不言而喻龔梅生云敝徒如有不合儘可吿諸小店自行責罰小店仍須向貴行道歉今乃聚衆而毆實不啻毆辱兄弟時袁陳二人以理屈辭窮難以强辨遂即吿辭而出錢業公會開會時衆議紛紛持論極爲激烈最後决定看法庭如何辦法再行開會討論對付方法袁大啓聞此信息乃大爲恐慌當托貧民大工廠廠長劉仰之出任調人劉往振商向龔盧羅等道歉並任勸解以免牽動巿面所言極爲委婉龔梅生謂受傷之人自有家屬鄙人不能完全作主時施蘭孫亦來申辯劉仰之提出和解辦法四條（一）中國銀行須將胡譚九記一大過如果傷重即將胡撤差交法庭依法辦理（二）撤換庫丁二名（三）由中行請醫士爲熊醫愈（四）金庫主任親來道歉理服龔等始爲首肯此事遂暫吿一結束矣 
[皖省近事]  
　　安省財政廳長胡幼腴現向中交兩行商借三十萬元預爲發放安武軍七月份軍餉 
　　皖省今歲各縣水災極重呂省長已電請旅京滬各同鄉會籌募賑欵又皖紳朱立森籌辦義賑獎劵業經政府核准刻正着手進行准於下月發售 
　　敎育廳董廳長昨召集各校校長開敎育行政會議其議决事件（一）訂八月二十四日爲各校開校之期（二）童子軍對於社會服務問題（三）各校開校後禁止學生校外舉動 
　　皖省救國儲金贖路事務所已設立於省商會明日開茶會討論進行及儲金事宜 
　　維持國貨檢查所今日常會繼續討論舒城商會長袒護同興源私運東糖事聞省署已委員赴縣調查以明眞相 
　　安慶某輪船局因童子軍檢查被毆傷童子軍三四人現由學生聯合會已與之嚴重交涉矣 
[江蘇省學生聯合會消息]  
　　江蘇省學生聯合會於十五日午後二時假蘇州舊皇宫開成立大會各縣代表到者有尤敦信（蘇州）楊勿踰（蘇州）黃曝寰（南京）李慶麔（南京）孔慶洙（楊州）李繼侗（興化）呉枬（如臯）劉師昂（如臯）唐世芫（海屬）向徙南（鎭江）趙宗朝（鎭江）彭文田（徐州）潘潤夫（南通）呉可能（無錫）蔡玉良（松江）胡君（崑山）李承霖（泰興）葛天民（句容）其他來賓用蘇州學生到者約二百餘人當即推定黃君曝寰爲主席孔慶洙爲紀事全體向國旗行三鞠躬禮畢由主席報吿宗旨大意謂吾輩所以組織全省學生聯合會總以提倡國家主義發揮敎育精神及聯絡全省學生感情爲目的請來賓彭敏伯袁子朝演說皆大有希望於學生次蘇州女界領袖王女士演說態度從容吐詞清楚又次有蘇州學生聯合會會長沈炳奎演說極爲中肯潘清如女士（蠶校學生）演說亦態度自如女生中演說才也末有唐世芫呉枬李慶麔潘潤夫等演說畢攝影散會 
　　十六日早開評議部會議主席黃曝寰紀事孔慶洙首先討論章程通過自第一條至第五條午後繼續開會至五時始將章程完全通過次選舉職員正會長尤敦信（蘇州）副會長唐世芫（海屬）正評議長黃曝寰（南京）副評議長楊勿踰（蘇州） 
[杭州快信]  
　　新任浙江督軍盧永祥前昨兩日分謁官紳並拜會齊省長及英日各領事聞日内尙須赴滬一行辦理一切要公 
　　杭縣地方審判廳長陳簠高等審廳文牘主任廖立元奉派充楊督治喪事務所招待員照料各省司法人員之來浙弔奠者其餘各機關亦將次第委派 
　　此間霍亂吐瀉盛行旬日以來死亡相繼出城棺木日必數十具時疫病院祇有保叔山後一所又道遠不便省會警廳防止疫癘之布吿已貼遍通衢 
　　浙省官産清理處奉令實行裁撤汪處長黃會辦日來親督辦公人員清理檔案極形忙碌限九月内一律結束完竣 
　　鹽運使蔣邦彦定二十一日出巡浙東各屬 
　　東陽自治委員呉英施志成呉景星假公産會名義勒增佃租激動公憤已由紳商各界公推代表張文英等來省訴願並電部查辦 
　　杭縣律師忻壹因欺罔當事人索取酬儀經高檢廳提付懲戒昨奉司法部覆准停職六個月 
[南京快信]  
　　北代表江紹杰汪有齡偕新參議員段書雲昨過甯轉津浦車北上 
　　李督昨聘陸軍次長張志潭之弟張志浩充軍署顧問軍署參謀長何恩溥奉李督命赴京接洽要公已於昨日乘津浦車北上 
　　李督派諮議郝得志代表赴浙弔唁楊善德 
　　長江巡閱副使王廷楨已由北京回浦昨渡江入城晋謁李督報吿一切 
　　前敎育廳長傅增湘昨乘午車赴滬 
　　全國紅十字會副會長蔡廷幹河東鹽運使馮國勳均於昨日由滬來甯即轉車北上 
　　李督派參議朱振儀籌辦浦口電燈廠已着手進行 
　　農商部令催寗络商會迅將經濟調查表册從速詳細調查依式具報其造報未全者並仰迅即賡續補送勿再延宕轉致廢弛職務 
地方通信 
[鎭江]  
　　丹陽組織救國儲金會丹陽縣商務分會發起聯合敎育會等於昨日召集各界開救國廢約贖路儲金預備會通過簡章辦法將來正式開會再舉會長職員云 
　　華工過鎭回籍留法華工百餘名期滿回華扺滬後各乘滬寗路車於昨日午後一時道出鎭江停車片刻開往金陵轉搭津浦火車各回山東直隸原籍矣 
　　江北蝗災紀聞江北衷下河七縣地方自夏徂秋天氣亢旱雨澤愆期蝗蟎遂因乾旱發生高寶鹽埠興東一帶無處不有最近蟎已成蝗成陣飛來頗有蔽天之勢現聞各該縣知事均各據情呈報省署齊省長已儼令上緊捕滅矣 
[東台]  
　　查獲日貨之焚燬東台旅外學生會與商學聯合會共同查獲之日貨多起除西街豫豐昌號議罰施棺十具以備施送遭疫死亡之貧民外其他各號日貨一律於十五日焚燬矣 
　　學警會同防疫東台縣境時疫盛行死亡相繼現學生方面以疫氣流傳由於不講求公衆衛生所致特商准警察所議定杜疫辦法如下（一）清理街道（二）禁止宰殺（三）停售魚類（四）免食瓜菒 
[杭州]  
　　童子軍成立江干區立第一國民學校創辦江干區第一團童子軍於十六日假新安會館開成立大會到會者百餘人王知事委敎育科長唐君蒞會並致訓詞上午童子軍游行午後分隊服務站立進會塲之要道指引來賓二時開會首由協理王伯珊君代總理張厚林君報吿經過始末繼由朱程表朱文熙張佐時等演說童子軍入席宣誓時步伐整齊精神頗形充足杭垣國民學校之有童子軍自該鄉始將來聞風興起者必多已由該校校長譯兆基呈報縣署矣 
　　哈同進西湖新屋英商哈同於西湖平湖秋月西首新建别墅鳩工兩載尙未完竣哈同於本月二十日晚車由滬來杭習日八時偕其夫人及姬覺彌君先行進屋爆竹鼓樂一時齊奏次由呉山倉聖學校敎員洪吉二君率領學生二十一人行三跪九叩禮往駕者均由上海搭早車而來男女約二三十人 
　　西湖歌舞暫時休杭州第一舞臺鳳舞臺樓外樓遊藝社因楊督逝世特於八月十九日（即今日）停止營業一天大有遏密八音之槪云 
　　中國科學社員游湖紀十八日爲科學社年會之第三日社員全日遊覽西湖與游者四十餘人小艇六七點綴湖山殆年會中最樂之日也十一時在公園照像十二時省敎育會在高莊公宴到會社員由敎育會長經子淵君致歡迎辭首謂浙江敎育會因西湖而得招待貴社實爲至幸次述浙江敎育之困難尤以不能用本省人材爲憾繼由胡敦復君代表科舉社列席社員答謝三時散會衆游湖至六時始歸 
[紹興]  
　　焚燒日貨之風潮紹興學生聯合會自組織調查部後議將查獲日貨焚燒十二日正在實行之際忽有毆打學生之風潮兹將學生會塞電錄下齊省長鈞鑒學生等於二月前勸吿各商店提倡國貨弗進東貨當經各商店允諾詎陽奉陰違暗中仍有進東貨者學生遂組織調查部在各航船先後查獲東貨不少均存在紹興商會學生等因要求商會長請於東貨中提出一部份焚燒以資儆戒曾經商會長允許照行不料本月十二號商店竟雇集武夫多人以威力脅迫學生將查獲東貨强行取去昨學生等赴水澄苍航船調查又被商店棧司恃强毆辱近且揚言謂將以重金雇集箔司見有學生即行毆打似此情形將使學生等於暑假開校竟不能在城求學爲此電禀省長務乞令知縣公署及警察所加以保護以維學務不勝迫切待命之至紹興中學以上學生聯合會叩寒 
[劉河]  
　　臨時醫院之成績劉河处故秋以來時疫流行而以貧苦之家無力延醫者喪亡較多兹有朱愷儔呉仲裔二君與同志數人組織臨時醫院於北街朱君宅内不取租金院内設有病榻及看護僕役凡來診者醫藥費一槪不收中西醫亦均盡義務所有經費由各紳商捐助頗形踴躍以故來診者頗多自成立以來活人無算一般貧苦小民咸感德不置云 
[湖北]  
　　江漢均慶安瀾長江水勢近日以來已漸退落昨往江干調查又續退去三四寸并據業舟人云所有附郭濱湖地點亦將旱燥如秋汛不泛可保無虞襄河堤垸经襄陽之老龍天門之獅子口兩處爲命脈昨聞該道尹電吿現經搶援得力增高固築安穏無患矣夏口之張公堤垸危險殊甚幸經當道督率兵役晝夜搶築方慶出險昨水利局調查員梁繼頌沈景熙等已將一切情形報吿銷差矣 
雜評一 
[新銀團問題（默）]  
　　今日新銀團之成否問題又將成爲日美間之一問題矣夫新銀團之設一方固爲我謀有利益之舉改善從前之借欵辦法一方則爲謀各國投資之平均而欲消弭借欵之競爭也若以滿蒙爲特殊地位而一置之例外則將來事事仍可借滿蒙之名單獨供給借欵新銀團之計劃根本破壞前途將發生種種危險此必美與英法所必爭者也况乎滿蒙何爲而認爲特殊地位如以日人在滿蒙佔有勢力之故則在中國南部之爲他國佔有勢力者亦可據以爲例外如是則皆可就各人所有之勢力範圍以供借欵又何必另設銀行團乎雖然借債何事乃令各國間競爭如是非以我以借債爲生活之故乎國人思之誠可痛心矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[關於和議之消息]  
　　唐總代表秘書之談話自王揖唐任北總代表後南方若何態度至今尙未正式表示以致外間傳說頗不一致日前某君見報載京電有安系言王揖唐處已得唐縐儀秘書函稱唐不反對等語乃往訪唐總代表之某秘書詢其究竟據某秘書言唐總代表之秘書祗有羅家衡易次乾二人日來並未有函致京表示何種態度若和會中其他秘書有無此函固不得而知但不能代表唐君之意見至唐之個人對於王氏確持反對態度祗以總代表職係軍政府所委任北總代表之承認與否須由軍府主持現軍府尙未正式表示意見故唐未便以個人資格先示反對云云某秘書之談話如此可以窺唐總代表之意旨矣 
　　聯合通訊社消息自王揖唐總代表實現後上海至昨晚止未接廣州正式表示態度之文電此間國會議員通訊處曾特開會議公電廣州表示强硬么對（電文另見）而數日前來滬之北代表王叔魯君曾對西南方面之某君略述其對於王氏南來之意見謂王氏此次確抱送禮主義而來勸公等不必反對云云然據本社（聯合通訊社）所得消息則王氏預定關於法律問題之意見大約不外兩種（一）新舊兩國會共同制憲共委其命運於新憲法（二）舊國會制憲新國會行使法律上之職權此種條件初不含何種送禮意味然則王叔魯氏所談恐亦緩和人心之一種策略耳 
　　平和通信社消息自北方發表王揖唐爲總代表後廣州軍政府尙未有所表示此間南方各分代表亦未接有軍府關於此事之來電惟旅滬之南方某要人處曾得粤中消息十三日軍府已得京電知任王爲總代表大約須徵求西南各省之意思始能决定態度正式表示意見云 
[反對王揖唐議和之電文]  
　　湘西各將領致覣總代表等電（銜略）奉政務會議漾電開安福派舉王揖唐要求議和總代表如何對付希即電示并奉唐聯帥文電事同前由各等因詔等捧讀之下髮指眦裂王揖唐爲非法國會議長又操縱安福系賣國辱權罪惡晤彰今若假以議和之名覆行攬斷之實則前此南方無數犧牲竟爲奸人抺煞其中失敗固不待言關係更爲重大應請軍府曁護法諸公一致堅笹勿任囂張應詔等當誓心瀝血以從其後臨電憤切伏惟垂察田應詔張學濟蕭汝霖林德軒胡學伸叩銑印 
　　旅滬舊國會議員彭養光等電廣州護法政府曁參衆兩院同人均鑒北庭派王揖唐爲和議總代表王爲僞國會議長安福部首領軍閥派中堅即和平統一之障礙今使爲和議總代表寗非怪事溯自和議開始北庭延長軍事協定設置籌邊使擴充國防軍無一不以名和實戰之策愚弄西南欺騙全國今又以王爲總代珍其破壞之罪更大白於天下西南再與周旋無異兒戲國事祈速開會議决撤回代表明正北庭破壞和議之罪無任盼禱旅滬兩院議員彭養光劉英正試功張瑞萱李式璠何陶彭介石張鴻鼎王慶雲邱仲靑茅祖權李錡李積芳張書元王法勤陳九韶鄭衡之徐宗德董昆瀛尙鎭主靳錫蘭劉成禺温世霖叩巧 
[國是研究會之内容]  
　　聯合通訊社云自報紙發布國是研究會歡迎王揖唐之電後頗引社會之詫異除四川回鄉會曾痛加申斥外社會各方面莫不欲知該會内容之究竟以備對付昨日有某君親往調查按址尋覓半日始獲因彼登報不過遮掩世人耳目使人知彼亦有會所耳某君走遍愛文義路乃於卡德路西發見慶安里在該里一二三弄左右前後遍詢無人知有該會者問諸郵局送信人亦以不知對嗣更就該里内形跡可疑之居戶設法偵查乃發現所謂『國是研究會』於該里七百八十二號該號房屋爲一樓一底並卡懸掛會牌室内住一墮落頹敗形似舊官僚年將耳順之蘇人楊某并有眷屬多人毫無會場之布置某君與楊某接見後向索會章楊以印刷未成却之詢該會何人所發起楊自承係彼與其友七人所創設有三四在申其餘多在他處後詢以歡迎王揖唐電報之意見楊極力否認自言登報發表意見不過二日從無打電報之事且楊未閱報紙尙不知外間對於該會之唾駡不知係狡獪官僚故作痴聾耶抑以此等聾瞶之人妄談國是耶但該會曾在時報封面大登廣吿徵求會員每人須納入會費十元月費二元又不知此項入欵將作何種用途也 
[一品香中之歡送會]  
　　前日上海學生聯合會會員任矜蘋在西藏路一品香設筵歡送赴美同志兪慶棠薛紹靑呉冕郝延浚諸君先由任君致詞略云近數日來蘋與諸君皆由事奔走不克晤談於是乃寄意於書不圖今日猶有此會殊屬望外諸君此行責任至重卽蘋所謂國民生死之所係也雖同盟會之失敗國民未必即死然以四萬萬人民之國家當全球會議之前未能與人爭勝肉體雖生精神死矣故諸君此去必盡力之所能爲委員助使世界各國能恍然於中日之曲直則最後之勝利或可有望言畢即贈以愛國運動攝影七十餘幀囑四君於抵美後設法面交各報記者請其在報上發表云云繼由兪慶棠女士答詞略云今日同人承任君寵召異常感激然同人所感激者非爲任君之筵實爲任君之意蓋本會所贈之銀盾之幻燈皆任君所創議此外復益以影片使同人之發言行事皆有所根據惟望自此後對於寫眞報館兩事仍望積極進行云云宴畢盡歡而散 
[上海學生聯合會感謝美上院之銀盾]  
[上海學生聯合會消息]  
　　評議部記事昨日上午九時上海學生聯合會評議部在事務所開評議會列席者三十六校代表邵禹襄主席金素琴女士紀錄先由主席宣讀上次議事錄然後各代表討論提議各案兹將議决各案及討論情形擇要錄下（一）正會計呉長城報吿會中出納欵項並請派員覆查當即公舉兪素靑倪徵琮金素琴呉匡馬愼餘奚毓麟六人爲查賬員（二）義務敎育團咨議經常費案呉匡提議請義務敎員團委員出席報吿預算當由沈惟楚報吿云詳細預算尙未擬就祇可簡略說明用途任矜蘋提議此案至準確預算案擬就後再行討論（三）陳復燃提議關於國際聯盟之提議（甲）請精於英法文者速草一精詳說帖或山東小史分送各國以明中日眞相（乙）前次議决任矜蘋所提議分發寫眞及幻燈演講應推廣範圍須至英法意等國兪素靑附議通過（四）會長交議全國學生聯合會添舉副幹事案由會長說明理由當即公舉賀芳爲副幹事至十一時半宣吿散會 
　　義務敎育團紀事八月九日第九次常會假南洋公學開會是日因歡送留美學生時間不多委員到者亦少除派定賀儀晤女士爲莘莊國民義務學校主任及報吿商界接洽情形外别無要事議决八月十三日第十次常會上午十時在事務所舉行主席彭昕紀事李逹權女士議决事項如下（一）沈惟楚報吿進行狀况及更動敎員事（二）裴國雄報吿國民第一校聘定敎員事（三）沈維楚提出關於經濟問題之意見公决出席評議部說明請求通過（四）公决八月十八日下午開義務敎員會五時開委員會議（五）裴國雄擬定之國民學校章程逐條討論修正通過（六）兪素靑女士提議商界義務學校可附設在茶肆内衆贊成張維貞女士擔任接洽八月十八日工商界義務敎員會主席彭昕紀錄李逹權女士到會者商一校陳良輔商二校茅以新徐百揆工一校袁濬昌工二校陳寶書李竣華各校情形如下商一校學生二十餘人程度不一共分五班中文兩班英文三班敎員二人來學者多大公司中店夥非盡無力求學者每日上課分國文三刻鐘英文三刻鐘商二校學生約二十餘人多五金業中人爲生計上關係都好讀英文規定中西文間日上課工一校學生八十餘人共公四班課本除六百字編通俗敎科書外又采用商務書館出版實用國民敎科書第六册工二校設於東鴨綠路法成女學内學生三十餘人年長者較多已於十六日開課分兩班敎授八月十八日第十一次常會到者八人主席彭昕紀事沈維楚議决事列下（一）彭昕報吿工界第二校經過情形裴國雄報吿錦章書局因現在房屋不敷用接洽無效張維貞女士報吿與茶樓接洽無效惟現有豆米業小學校址可用裴國雄擔任接洽（二）裴國雄言靑年會夜校現在閘北 
[由會員薛紹清呉冕兪慶棠女士持往美國贈送]  
滿洲路租房兩幢辦義務國民學校一所惟年會開學後該處祗可改爲夜校如本會欲設第三國民學校彼處可用房租能津貼若干即可如本會不用則另有其他團體承辦沈惟楚主張俟經濟問題解决後再議添設彭听言他人承辦同爲義務本團不妨稍遲公决暫不接辦（三）沈惟楚提議請評議部派員查帳衆贊成通過（四）公决請呉稚暉先生講注音字母（五）下次常會定二十二日（星期五）下午三時 
[歐美同學全國大會預誌]  
　　歐美同學會總幹事曹雲祥往北京天津漢口待處接洽各該地歐美同學會籌備全國大會已誌前報兹悉該會得曹君來信謂北京天津歐美同學會大爲贊助現已舉派代表來申與會又該會總幹事由中文書記朱文鑫兼理朱君現正與該會會長李登輝黃大偉等籌備大會一切事宜 
[續紀省敎育會各項研究會]  
　　十六日上午九時中等以上學校敎育研究會與縣視學研究會合併開會請南京高等師範敎員劉伯明君講演學生社會服務問題講畢即由全體會員討論學校實行學生服務社會之辦法公决俟至十八日開會研究結束各問題時再行解决時已至十二時散會下午二時續開縣視學研究會黃任之君主席由到會各縣縣視學先後報吿本邑敎育狀况至五時散會議展至後日續行報吿 
　　十七日上午繼續由中等以上學校敎育研究會與縣視學研究會合併開會由黃任之君講演减少授課時間與精選敎材問題一小時卽研究本問題略有討論擬定大綱於明日研究結束各問題時解决下午二時請呉稚暉君講演駐音字母呉氏學識淹博故於字母來源貫通古今中外發前人所未發源源本本講演有三小時中間雜经詼諧尤令聽者倍增興味至散會已五時矣 
　　十八日上午中等以上學校敎育研究會討論連日各種問題結束方法仍與縣視學研究會合併開會先請姚孟塤君報吿湖北敎育狀况頗足動聽繼即研究各種結束方法由主席逐一提出解决迨散會已十二時半下午接續開縣視學研究會除由到會各會員報吿各地敎育狀况外並討論各議案是日除縣視學外省視學章伯寅鄒霽人二君亦列席報吿至六時後散會 
[美術研究會大會預誌]  
　　江蘇省敎育會附設美術研究會定於二十三二十四日繼續開大會兩日除討論進行會務外並請美術專家蒞會演講二十三日上午請美術學士汪亞塵講演（我國美育之誤）下午二時請東京美術專門學校畢業江頴年演講（美術是什麽）欲往聽講者一律招待無須入場劵且聞二十四日二時起該會開會員會討論進行方法改選職員凡已入會之會員儘可介紹會員入會研究云 
[上海照相製版公會之成立]  
　　上海照相製版同人鑒於時勢之變遷特組織同業團體以與潮流相週旋於二星期前由商務書館製版部同人發起召集全埠同業討論組織辦法假定白克路登賢里内榮愼里四百五十七號半爲會所已於前已（陽歷十七日）在該會所開成立大會并選舉職員計到者百餘人當選定正會長唐鏡元副會長郁仲華書記糜文溶廖恩壽會計王夢岩幹事張金鑑張子嘉奚平甫羅文錦周珊寶王金生并議定每月開職員會一次交誼會一次聞該會開第一次交誼會時尙須招待來賓云 
[書業反對取締章程之昨訊]  
　　本埠印刷出版雕刻三業公會同人因淞滬警察廳頒訂取締章程嚴厲並限令五日領照經該三業同人羣起反對電部力請轉飭取銷已誌本報兹悉出版同業以前屆會議人數未多故推涂陸兩君於前昨兩天分向南北巿大小各書局接洽後已全體贊成槪不前往領照卽印刷發行所地處華界者如强迫勒領亦願全體歇業並各簽名蓋章允於下屆會議準期蒞會參預以便會同印刷雕刻兩公會一致進行務逹撤銷此項取締苛章而後已印刷雕刻業中亦各推定會員分投向同業接洽以固團結而期力爭故限期雖逾無一前往領照云 
[旅滬粤人歡迎簡琴石]  
　　粤僑商業聯合會因廣東糧食救濟會簡琴石來滬報吿廣州平糶情形昨日下午二時特假公共租界老靶子路九十一號開會歡迎到會者爲陳炳謙梁倫卿葉苾荃鄭陶齋黃式如勞敬修陳輔臣陳翊周周清泉簡照南簡玉階何少莊唐福初等計一百餘人首由陳炳謙報吿歡迎誠意次由葉苾荃宣讀歡迎詞略謂琴石先生夙抱熱忱關懷大局凡任社會事靡不竭盡心力措置咸宜今春粤米吿荒滬粤同人協籌平糶君與簡照南君在粤籌備糧食救濟會存活甚衆地方治安賴以保全敝會運粤糶米多承鼎力照護分發支配俾臻妥洽敝會同人久深感偑兹値台旌蒞滬特爲開會歡迎藉聆大敎並爲我百粤饑民敬拜仁人之賜等語次簡琴石起立致謝詞並謂邇者世界糧食缺乏不止吾粤米荒可謂世界之米荒凡具世界眼光者莫不視爲一重大問題蓋於人民生活地方治安有密切關係也粤中父老有慨乎此是以有糧食救濟會之組織先由南洋烟覃公司墊欵十萬元捐欵五萬元簡照南簡玉階各捐一萬元粤匯豐銀行墊欵五萬元陳廉伯墊欵十萬元各界捐欵共二十餘萬元更有各界熱心家犧牲私事每日到會辦公書明捐助若干時間爭先恐後得藉羣策羣力共籌進行尤賴上海粤僑商業聯合會之協力擔任源源接濟故得收良好之結果從前辦理平糶類僅省城一隅此次四鄉受災尤重故糧食救濟會以平省巿而普四鄉爲根本之辦法凡四鄉來領平糶米者須憑該鄉公正團體圖章及取具省城殷實店保以防冒濫而實際計四鄉來領者共七百餘處近日香港發生搶米風潮初由港督電省請予接濟因條約與禁例所關碍難照給後由香港華商總會東華醫院澳門鏡湖醫院等紳商因港澳多屬華民先後函電紛馳代爲請命始經省吏核准撥發香港一百萬斤澳門一百萬斤港澳華民藉資拯濟觀於香港此次搶米風潮之劇烈可知省城當日若無粤僑商業聯合會廣東糧食救濟會之平糶則其危險情形尙有較香港爲甚者前以早稻登場正擬結束乃米巿恐慌又起會中同人鑒於香港覆轍爲大局計不得不積極準備此消息傳出米巿復平此以前經過之大槪情形云云報吿畢復由黃式如許奏雲相繼演說至六時散會 
[中華國民愛國儲金會草章（續昨）]  
　　第七條本會收受甲項儲金足額時須政府確已將山東鐵路及經濟權收回（膠濟鐵路合辦換文濟順高徐鐵路換文濟順高徐鐵路借欵預備合同一律作廢）方得提付儲金甲項儲金提付前一個月由本會登報聲明所有甲項存單同時作廢其提付之手續由評議部議决之（設甲項儲金之目的不能逹到由本會登報一個月後儲金人得持存單向原存之銀行或錢莊取回本息亦得以儲金者之志願改爲乙項儲金）第八條凡會員提議動用乙項儲金時須造具興辦某項新工業之計畫書交由評議部調查實况議决施行如評議部認該計畫書爲不適當時得修改或取消之會員提議興辦之實業經評議部通過認爲必要者即由本會登報通吿儲金人得持其存單向原存之銀行或錢莊匀換股票（設或所收儲金不敷興辦一種新工業之用者經評議部之議决登報聲明一個月後儲金人得持存單向原存之銀行或錢莊收回本息第九條各銀行錢莊收到儲金應每星期將甲乙二項儲金數目報吿辦事處登報聲明以供衆覽第十條本章程經成立會議决如有提議修改者以評議部之過半數决定之（完） 
[民國路商業聯合會通吿]  
　　民國路商業聯合會定於二十號（即舊曆二十五日）假同義善會開成立會已紀前報兹因該會地方狹窄故改假愛多亞路二洋涇橋口商業公團聯合會爲會場昨日遍發通吿於各會員並函請各團體屆時來會參觀兹將通吿照錄於後謹啓者同人等鑒於國事日危凡我國民均有結合團體共謀救國之必要於是有民國路商業聯合會之組織所抱宗旨無非以眞正民意助政府後盾急起直追爲根本之救國而已惟是旣命名曰民國路商業聯合會則凡民國路之商人均有入會之資格想愛之心人有同情甘作奴隸誓所不愿協力同心共策進行是所天職今擇本月二十日舊鐘二時假商業公團開成立大會國家興亡匹夫有責屆時務請早臨共同討論謹再呈定章各一份祈請詳細研究至時抒賜宏論俾得臻於完美之境是則同人等之所日加盼禱者也嗚呼事關救亡千鈞一髮幸勿漠然視之爲盼 
[北河南路商界聯合會成立]  
　　北河南路商界聯合會於八月十七日晚開成立會到者一百餘人八時開會公推余仰蓀爲臨時主席報吿開會宗旨及選舉職員計正會長陸文荃副會長周柳江正會計萬國相副會計陸德竣文牘陶渭卿方樹棠次職員陸文荃周柳江相繼演說繼由宋誠彰演講商界聯合宗旨及報吿各商界聯合會經過情形時已至十二句鐘即鳴鈴芨會 
[救國志成團職員會紀事]  
　　南巿救國志成團自成立以來團務日見發逹已租定第六區救火會相近房屋爲事務所前日下午八時開職員會討論進行方針當由周國祥顧瑞麟胡老貴許宏鈞羅嘉賓胡進儀朱夑君沈詠靑等議决人心日漸泠淡當設法鼓起不貽五分熱度之誚並從事組織平民工藝以資提倡實業迨議畢已鐘鳴十下矣 
[民生傘廠正式成立]  
　　閘北海家橋民生傘廠有限公司自顔孝恒胡炎明陳蓮芳王美章田季恒傅瑜香戴樵原張瑾伯等組織以來曾向各國訂購製傘機器嗣因時期關係均難適用故由胡陳兩君悉心籌畫自繒圖說交由本埠工廠製造以致始於昨日正式成立該廠現有男女工人百餘人先行出品常州細斜紋布傘柄用蛇山實心竹性極堅硬且能耐用綱絲由美國購進數百擔其餘零件悉係國産出品較之舶來品有勝無減據云我國統銷每日東西洋傘約銀一萬五千兩年計約六百萬某貨占居最多今該廠成立誠國貨中一部分之偉業云 
[上海將有衛生絨衫廠]  
　　衛生絨衫爲冬令必需之品巿上平時所銷者上等悉爲英貨其次悉由日本輸入漏扈其巨從未有人注意及之者兹有向業洋貨生意甬人陳志廉集資數萬創設衛生絨衫廠所有機器亦經購定不日即到廠址在法租界巨籟逹路此類時令必需之品除衛生絨衫外正復多多尙望國人注意分别設法仿製以挽利權也 
[江陰利澄紗廠增設第二廠]  
　　江陰利澄紗廠因各埠定貨供不敷求特由股東倡議添招股本一百萬元增設第二廠其股票先儘舊股東購買有餘再加入新股日昨已由發起人呉增元等來滬設事務所籌備進行手續 
[德奥人信件尙未收寄]  
　　江蘇特派交涉公署近接濟省長令略謂德奥僑民關於郵件收寄協約國已經准其自由惟我國尙加限制曾經電詢外交部能否仿照他國辦法准其收寄希即核示去後兹奉電復略謂我國現在仍處敵國地位無論如何在奥約未曾簽字以前萬不能准其請寄云云 
[長崎華工遣送回滬]  
　　江蘇特派交涉員楊晟昨致上海縣公署函云逕啓者頃奉外交部電開據駐長崎馮領事電稱華工二十四人在崎無工可作由館籌欵搭春日丸遣送回滬等語希於該華工等抵滬時妥爲照料並設法分别遣回原籍等因相應函逹即希查照屆時派員照料設法遣回原籍仍希見復云云 
[中斐間海線已修竣]  
　　文匯報云太平洋商務電報公司通吿通至斐列濱之海線現已修竣惟發往美國之電信壓積頗多傳遞尙未能迅速云 
[周浦新米上巿]  
　　浦東周浦新糙粳已於昨日到滬計四十餘石當由南巿信昌碾米廠碾白上巿售開八元八角惟米色較上年素凈身份乾潔設天氣晴正新米出數勢必暢旺價將漸跌矣 
[棉花收成尙有希望]  
　　蘇松太及崇通海等區之棉花田表面上確被兩次颶風及霪雨所損實則本年稻田改種棉花者約多十成之四蓋收穫後稻價低而花價高之故况我國各紡織廠均兼用美洲棉花（紡細紗非此花不可）今屆美花收數豐足價與華棉（通州花）相等以致此一星期間各花行抛出新花（九十月交貨）甚多價亦跌銀二兩上下且業此者謂目下天時晴正收穫之前設無大風潮發現較上年收數總額不致減少故昨日火機花衣（現貨）價已跌至三十兩有零矣 
[縣商會會長繼續請假]  
　　上海縣商會曾於日前開董事會預備歡迎正副會長顧馨一蘇筠尙回會就職嗣適顧會長抱恙函會請假十天等情已紀前報兹聞顧會長假期已屆仍請展假二十天所有會務請蘇副會長兼任主持云云現經該會公函縣公署陳明顧會長先後請假一月期間請爲備查 
[倪菊裳致沈商耆函]  
　　浦東同人會駐會辦事倪菊裳致北京敎育部沈彭年君函略云敬啓者讀七月三十一日新靑浦第二十二期獲知先生與貴同鄉張徐汪諸公因松靑電車事致 
 
 

Page 11

 
 
電上海轉靑浦連縣長曰聞林祖縉等擬辦松靑電車甚異林某與楊某以外資承辦蘇州電燈有案可查去冬浦東沿欽塘電車林亦有關不得逞於浦東者乃轉而謀浦西情弊灼然云云生浦東人也兹謹另奉彙刋之浦東電車事件兩紙乞并賜察核外更有請者浦東電車主謀者以新聞政策入手遂爲敝鄉人電省部阻止立案先發以制之然其暗中進行至今似仍未已特不知主其事者果爲何人耳今細讀松靑人士以及各團體反對之文衆論僉同皆謂爲欽塘築路之變相引浦東電車爲鑒戒而公等之電謂林亦有關此語想必有眞知確聞而後云然究竟林某與浦東電車有何種關係公等從何處得知務懇迅爲裁復紉戴無任 
[鐵路局紀事兩則]  
　　日前楊督軍病劇時滬杭鐵路以各機關之請求先後共開專車四次共需車脚洋一千數百餘元日昨該路當局已經飭知各站長會同機車總管將此項專車細賬開列具報以便轉報總局備文向各機關收取 
　　滬寗鐵路麥根路貨棧房日前由蘇常等處運到小麥數萬石堆積滿棧幾無隙地嗣經陸續車送近始稍清日來南京方面有食米數萬擔存棧待運兹由該路匯通大通等轉運公司承運來滬連日掛到米車四十輛左右數爲一萬二千餘擔各轉運公司以及各米行因該路存棧費之辦法迄今仍無解决殊感不便故亦不敢存棧過久大都隨到隨出藉免糾葛好在連日天晴尙易措置耳 
[寶山知事呈請勘修海塘]  
　　寶山縣境沿海堤塘前遭風雨坍損多處經該縣曁浦東塘工善後局先事預備搶險工程臨時得以措置裕如未遭决口巨患惟坍損之處亟應修理昨由該縣章知事據情呈報道尹公署請賜轉詳省長令行江南水利總局派員查勘以重要工 
[楊交涉員預備晉京]  
　　駐滬楊交涉員前昨等日迭接國務院外交部來電着尅日來京備商要政并將啓程日期先行電報等因聞楊交涉員已將關於晉京禀陳事項及某某兩問題文件卷宗飭科查出并稍事部署日内卽將入都 
[關於疫症之消息]  
　　本埠疫勢至今仍未肅清故各地以上海爲有疫口岸輪車旅客須受檢騐藉防傳染近來出口輪船已受檢騐至於火車方面滬寗鐵路爲聯運之一自杭州以逹浦口所有乘車之客均須在浦口站候騐其檢騐員係由津浦鐵路局所派定並有醫生二員常川駐站凡遇檢騐後認爲有疫者即須扣留送至醫院施治經醫院證明無病方將乘車啓行 
　　小南門外王信義浜小石橋弄有業劈籐徐某之子關全十八歲前晚飯後尙與鄰人嬉遊至夜半忽患疫症嘔瀉不止手足冰冷至昨日黎明由鄰人給予救疫藥水業已無效至十時身死上星期二徐之藝徒名阿剛亦因疫致死其貼鄰之甌温帮紅木作夥　染疫致死不兩旬間該弄内已死三人云 
　　浦東爛泥渡一帶疫症近日已逐漸减少雖有患者不若曩日之險惡現經淞滬警廳徐廳長訓令該管三區警署曾署長飭查管轄境内本年患疫死亡人數究有若干詳報核奪曾署長奉令後昨已轉飭長警分投調查矣 
　　基督徒佈道團義勇衛生部南北隊員陳有德竺規身龐子賢汪舜孝沈善熙等前日出發在中國公園宣講防疫之法後詣滬城查視清潔狀况雖較前起色而三牌樓盛家衖渾堂衖老北門内之季宾衖穿心街馬醫衖新西門内之吾園路五十號至六十號等處仍有垃圾穢物儲積衝要之口又往閘北共和路漢中路一帶察得各種食品飲料蒼蠅腐集不堪入目該員等除沿途報知警區設法殲除遏疫外回團報吿再行核奪 
[僞造公債票案之預審]  
　　向在南巿王家碼頭某豆行爲跑街夥之張溉禄於五月二十二日將値洋五千元之中國公債票向五馬路某洋行經理莊冠南押銀八百兩莊信以爲眞當付後馬路泰廉莊即期票一紙一面由莊將公債票持赴中國銀行詢問始知僞票即派人到該錢莊止付銀票適有周平朱德明二人在彼支取乃喚捕拘入捕房詰得爲張唆使復將張拿獲詰係西門外林蔭路高乾元處所出又將高拿獲抄出一切器具併解公堂一再研訊當因案涉刑事且事出内地判將一干人證備文解送上海地方檢察廳訊辦在案兹悉此案經該廳檢察官一再預審其中索涉之人證派警往拘多已逸去昨日午後該廳刑庭飭將在押之張溉禄高乾元周平朱德明等四人預審原吿莊冠南亦投案候示問官預審良久判將張等還押莊退去候示 
[皮匠被毆斃命]  
　　皮匠陳德慧前日下午被流氓陳同和糾黨軋至楊樹浦路一千八百三十三號門牌小茶館内拆梢洋五元不遂遽將陳德慧圍住攢毆至奄奄一息始各釋手而去迨經陳妻韓氏得信趕至陳已不知人事因即偕同見證陳華龍彭維千丁胡氏投報該管捕房飭探將陳車送同仁醫院不及醫治因傷身死該探等遂將屍舁入斐倫路騐屍所昨晨先將陳同和之妻及張得勝劉三等三人分别拘獲報請公廨兪襄讞會同英包副領事蒞所檢騐之下因傷處未明復升座公位命將見證陳華龍等傳案訊供一過遂在騐訊單上判諭曰着將屍體剖騐後先准其妻具領棺殮已獲被吿張得勝等押候下禮拜一補提陳同和到案再訊 
[濟生會所接漢口乞賑函]  
　　中國濟生會接漢口慈善會會長蔡文惠等乞賑函略謂吾鄂號爲澤國之區年來迭遭兵水瘡痍滿目本年入夏以來霪雨連綿山洪瀑發急湍下流濱臨襄江各縣如江漢道屬之夏口孝感漢陽應城安陸襄陽道屬之鍾祥京山天門潛江荆門荆南道屬之松滋石首江陵枝江宜都監利等縣堤垸均被衝潰水潦四溢當各縣堤口未决之先人民羣相防護一經决口萬丈洪濤人民未及逃避隨波逐流有全家老小被水衝没者有一家僅存數口者蕩析離居啼饑之聲悽慘萬狀災區之廣遍十餘縣災民之衆逹數萬人鍾京潛天漢孝各縣受災尤重際此秋收絕望來日甚長敝會目擊心傷自常勉籌振濟又迭接各縣商會函電請振願微力薄夙仰貴會救濟爲懷憶昔天津水災湘江義賑均蒙毅力提倡高義同欽此次吾鄂水災情形較慘爲此痛陳呼籲伏乞慨發慈祥登高一呼義欵廣集如蒙代爲勸募賑欵乞交敝會賑濟俾九死一生之災黎得有一線生活之希望云云 
[學校消息併紀]  
　　清心學校大南門外清心實業學校於暑假期内設之義務小學校授以國文英文算學國語唱歌手工體操等科一切書籍用品皆由大東門外靑年普益社供給是以附近學生來校受課者計九十四名自瓶課以來迄今已越六星期於上星期六（十六號）舉行休業禮是日天氣甚佳下午五時學生齊集并有來賓數十人會塲假思鮑堂内開會秩序如下（一）癸西樂（二）報吿（三）祈禱（四）演說（五）游戲（六）短劇（七）幻術（八）攝影（九）國樂（十）故事（十一）燈謎末由發起人孟保羅君給獎並分發茶點而散時已八鐘矣 
　　北區公學海寗路福壽里北區公學在暑假期内設立義務補習科入學者逹六七十人前日（十七日）舉行休業式由總幹事呉逸君主席先報吿唐校長病已痊愈不日出申主持校事繼由各敎職員演說聞該校本屆除增加學額添聘男女敎員外加設英文夜班報名者頗多秋季始業定十九日舉行 
[幻燈演講隊赴内地演講]  
　　浦東靑年團幻燈演講隊在浦東沿浦一帶演講各情迭誌本報兹悉該團迭接内地各界函請前往演講故前日由張秋來等携帶幻燈影片出發赴張家橋高家行陸家行等處演講聞此行須需時日據稱尙須赴川沙救國勵志會等專往城廂一帶及　家路口顧家路口合慶等處逐日灇講云 
[勵志愛國團宣講紀]  
　　派克路百合里勵志愛國宣講團於一星期日下午二時第一隊宣講員徐惠施周少葵奚成良在本城邑廟前宣講節省糜費以裕生計聽者環集顧泉生戚世法祖洪元朱秉彝等在旁照料並分送各種印刷品講畢已鐘鳴七下矣 
[武術會第三次談話會]  
　　上海武術會已租定大東門外中華路羣學會餘屋爲總會事務所該分會仍在北四川路三樂里昨晚七時開第三次談話會到會者四十餘人議决事件（一）訂日先開基本會員武術班（二）組織徵求隊擬徵會員二百六十人當即推舉蘇筠尙爲總司令馬驥良爲副司令黃人傑傅昌裕朱浩生金炳生華炳甫五君爲隊長即日開徵至九月十四號止（三）自九月一號正式開會并聞該會又聘到武術專家王占坤君爲敎授云 
[國貨吊襪帶出現]  
　　吊襪帶一物需用頗廣然均係舶來之品現有三益工業社爲提倡國貨挽回利權起見特自製絲質吊襪帶質米堅固式樣美觀批發每打售銀三元四角其總銷處爲邑廟豫園源昌愼珠號内 
[白司托克馬戲添演空中舞]  
　　白司托克馬戲在英國最著名此次來申頗受社會歡迎該主人近又聘到克利克隊來作空中飛舞自明日起添演云 
[林仲立去職之紀念]  
　　前上海地方檢察廳長調任九江地方審判廳長林仲立自在上海交卸公務後即因母喪扶柩回閩迨喪事完畢即來滬趕辦移交兹已竣事行將赴潯履新檢察廳所屬全體檢察書記各官及全班法警人等以林廳長在任多年感情頗洽是以於前昨兩天假邑廟内園恭請林廳長駕臨浜聚一堂合拍一照以爲記念 
[海門新知事赴任過滬]  
　　海門縣知事趙占元因報丁艱遺缺由江蘇齊省長委任用知事汪保誠署理未到任以前以該縣承審員奚侗暫代兹新任汪知事於昨日來滬分謁各機關禀辭即日赴海履新 
[新閘橋亟須修葺]  
　　新閘橋工程前由滬北工巡捐局與久記本行訂立合同包造包修三十年内不貼修費今年入夏以來陰雨連綿橋身鐵欄杆漸漸被灦氣剝蝕由鏽而腐外表殊欠美觀業經工巡捐局函知該行趕察派工修葺矣 
[派船查緝私鹽]  
　　蘇屬緝私統領宋明善查得緝私第三營所轄之閔行及第四營所轄之漕涇等處係爲私　充斥之區時有私鹽經過越入蘇境各鄉私銷故於昨日分飭三四兩營余馬二營長迅派師船分往各要港上緊查緝 
[龍華展寛路面之近訊]  
　　龍華馬路展寛路面至四丈之工程原擬俟有礙路線之房屋故墓拆遷後由各營兵士鋪築嗣因業主延不遷拆故由軍署令飭上海縣知事曁滬南工巡捐局傳諭各圖地保催令各業主投局承領拆遷墳房費洋限日遷讓在案兹悉關礙路線之房屋墳墓如在一丈以内者定當拆遷倘或與規定路而僅礙三四尺者可以適融免拆因此各業主投局領取拆遷費者已有十成之六刻正在陸續移讓一俟讓竣即可鋪築路面惟築路工程現軍署以兵士操務緊要無睱作工議决歸滬南工巡捐局僱工築造至所需築路工資由軍署貼洋七千元已於昨日令飭該局姚局長遵照辦理矣 
[肉業商人又起糾葛]  
　　本邑四鄉等屠宰稅前由顧聚霖認繳旋被滬寗蘇三帮同業反對已函請縣商會轉呈上海縣沈知事將顧認稅名義撤銷另歸滬寗蘇三帮同業公舉蘇帮榮銀和代表認包稅欵當經核准照辦以來已經三四月除寗帮黃葉新本帮唐立成外其四鄉捐務另由黃文龍向榮銀和處轉包收繳該代表等自認辦以來尙稱起色每月頗有利益彼此分潤紅利惹起爭執近日該三帮因此赴香雪堂肉業公所會議稅務忽被前認商顧聚霖阻止將公所門鎖閉本帮宋莊生遂投縣公署呈控顧聚霖於認稅時擅將公所中所有之房産田單契據等私行出抵要求澈查明確吊回原單以便保存公産並請將顧之董事名義撤銷沈知事察核所呈各節情形複雜爰函令縣商會會長詳細撤查眞相所有陳請吊單一節與認稅案有無連帶之關係其認稅各代表對於徵稅情形有無不洽輿情等事即希切實見復以憑察核等因該會接函後定於日内傳集各該代表到會詳細查詢以便解决 
[略誘案請求復訊之不准]  
　　虹口海寗路一千一百四十一號門牌小茶館之浦東人王小辣子因於四月十五號將對門二千九百九十四號門牌居婦盧周氏之十歲女兒樞根（即翠根）誘使捲取値洋數百元之金飾偕逃匿居新閘白克路五百八十九號門牌屋内嗣經氏偵知央鄰人陳阿堂向王及女追回飾物終以不捨其女且遷怒與鄰居婦人黃阿四姐（即黃林氏）謂係居問牽線據情報由捕房派探沈阿炳將王及女與林氏一併獲解公共公堂經中西官逐一訊明科王小辣子略誘罪刑期六月黃林氏無干開釋女交原吿領回管束詳情已誌前報兹悉王小辣子以當時捲物偕逃係原吿之女主動不甘認罪特延律師於昨至公共公堂陳明無罪原委求要復審經原審中西官核案磋商之下以該被吿略誘成奸證供確懲案經定斷未便翻異所請復審一層礙難照准 
[肥皂廠作場失愼]  
　　閘北寶通路啓新肥皂廠作塲内前晚不戒於火焚去廠屋兩間由各段救火會到塲澆熄事後五區五署長查得該廠保有火險飭查起火原由再行核辦 
[餅司戳傷姘婦續紀]  
　　餅司山東人趙得勝於硒月九號在虹口塘山路一千七百六十七號門牌屋内與其姘婦史潘氏衝突用刀將氏戳傷頭面等處流血經氏報吿該管捕房派令中西包探往將趙連同凶器一併獲解公共公堂業經中西官諭將被吿收押候傷者醫愈解究等情已紀前報昨由捕房將趙解案禀稱原吿史潘氏傷處尙未痊愈請再展期云云愈襄讞與英包副領事核禀以原吿傷旣未愈被吿仍着帶回捕房於下禮拜一再訊 
[尋獲逃妻案續紀]  
　　蘇州人錢根榮昨至法公堂控髮妻錢錢氏於民國三年間成婚後甫經三月即私自逃來上海與義泰押店（前誤載松盛押店）小主馮錦記姘識匿居法新租界華榙果路十八號門牌至今始被民人偵悉報吿捕房將妻及馮一併拘案請求訊究並請將妻給領詰之錢錢氏供稱實因丈夫屢將婦人毆打無奈逃來上海與馮姘識已有四年生有一孩現又懷孕是實馮錦記供認與錢氏姘議求宥中西官判馮與錢氏各交保出外候錢氏分娩後再行核奪 
[改良所脫逃幼犯之通緝單]  
　　昨日公共捕房派探特通緝單投淞滬警察廳曁南巿第一區警署聲稱由美捕房先後拘解之竊犯徐小渭年十六歲係上海人及陳金生年十八歲南京人並搶竊犯呉阿三年十七歲上海人均奉公堂審判發押改良所五年在案不料該三犯忽於本年八月十日夜間在所私行脫逃無蹤除已通知各捕房分别趕緝外惟恐潛入内地避匿是以請爲一體派警協助緝拿以期速獲而免遠　等情徐廳長准即分飭所屬一體協緝 
[雉妓保洋充公]  
　　雉妓徐老三前晚在西藏路强曵狎客被八百四十二號華捕查見以其遠章當將徐妓拘入捕房禀明捕頭諭令存洋五元保出昨經公堂傳訊不到中西官諭將保洋充公 
[崗警查獲被拐男孩] 　 
　　閘北四區崗警日前在大統路查見一七歲男孩有人挈領同行當因形跡可疑上前盤詰詎此人將孩抛棄逸去帶孩至署經張署長訊據供稱姓朱名小三子家住龍華父名朱志忠山東人現爲小工頭等情張署長諭派十一圖地保送往龍華交朱志忠取領當令朱出具領結歸禀張署長了案 
[汽車撞壞黃包車之科罰]  
　　汽車夫唐阿明日前駕車至法新租界霞飛路將江北人某甲所拉之黃包車撞壞並將甲碰傷經巡街捕到來抄錄汽車號碼將甲車送醫院醫治回禀捕頭候核在案昨日將唐傳至法公堂請究先據捕頭上堂禀明前情唐供認肇禍求宥中西官判唐罰洋十无充公外再賠原吿損失洋六元以儆 
[被吿不認行兇]  
　　孫長盛指控黃小毛黃如成糾黨在虹口呉淞路將伊毆傷一案經閔行路捕房中西包探先後將兩黃獲解公共公堂諭黃职成交一百五十元人洋並保黃小毛收押候原吿傷愈再訊在案昨晨由廨提訊原吿之傷已愈偕所延律師上堂訴明被吿糾黨於七月二十四號在呉淞路攢毆情形要求懲究詰之兩黃不認毆打亦同延律師代爲辯護中西官以兩造供詞各執諭被吿仍着分别交保拘押聽候展期研究 
[婦人私賣鴉片]  
　　通州婦你張盛氏在虹口東嘉興路一千三百零王號門牌屋内私設鴉片烟具容人開燈吃烟經北四川路捕房包探徐阿華偵知禀明捕頭協同八十六號西探鄧往將盛氏連同烟具一併帶入捕房略詰口供一過轉送公廨發交官媒看管候訊 
[病馬駕車之科罰]  
　　馬夫馮德元前在黃浦灘將病馬駕車被捕查見以其虐待畜類將馮連車一併帶入捕房昨解公共公廨經中西官訊明判馮罰洋五元充作救牲會經費病馬送救牲會養老 
[過犯糾黨拆梢之懲儆]  
　　朱森泰作場主昨至法公堂控稱前日有流氓陳金文丁阿根兩人糾黨前來拆梢不遂擅將場中値洋數百元之木料等物搬取而逸後經商人報吿捕房飭探王德奎將陳拘獲祇吊出鐵鑿兩柄餘物無從吊案請求重懲詰之陳等供認拆梢不諱中西官查得陳金文前犯拆梢懲辦有案着押六月丁押一月以儆贓給原吿領去 
[搶鈔票禁押半年]  
　　匪徒呉阿桂前日與在逃同黨在江西路串搶行人葛豐裕鈔票洋二十五元圖逃經葛喚捕將呉追獲贓洋已被同黨取去當即呉拘入捕房押至昨晨解送公共公廨請究即據原吿投訴當時被搶情形訊之呉阿桂供稱原吿之洋已被王阿四王阿五二人取去關讞員核供商之英卓副領事判呉押西牢半年仍飭緝拿在逃同黨解究 
[過犯誣控禁押半年]  
　　顧惠根控船戶朱老泉竊取麵粉等情由包探查得顧係過犯且挾嫌誣控解送公共公廨諭顧押候查明訊辦在案昨晨復由捕房將顧解廨請究據包探殷玉鼎上堂禀明前情並經中西官向顧訊明判顧押西牢半年示儆 
[押店夥竊飾之懲押]  
　　楊樹浦路三千一百三十四號和盛押店夥唐佐堯於本月八號將各當戶所押之金戒五枚金挖耳一根竊取私逃旋由店主鄭文波查悉報吿該管捕房派探季立仁將唐緝獲吊出贓戒一枚帶入捕房昨解公共公堂訊據被吿不認行竊中西官以證據確實豈容狡賴判唐押西牢二月以儆金戒交鄭領去 
[破獲老九章棧房被竊案]  
　　寗波路四百十八號門牌老九章綢緞棧内於上月間失竊値洋三千零六十元之縐紗四十五疋紡綢八十疋當經報捕請緝在案前日由老閘捕房華探目石錦榮查悉此項綢縐係庽居新閘大通路一千二百十六號屋内之皖人蔣子雲湖州人林連生等串竊禀明捕頭協同西探開納往將蔣林兩人拿獲詰悉贓物分質與各當捕押店吊到原贓綢縐數疋一併帶入捕房昨晨解送公共公廨請究即據石探目禀明前情以贓朱吊齊請爲展期研訊中西官得禀判被吿兩人仍帶回捕房候吊齊贓物於下禮拜一解訊 
[警廳招認花衣之牌示]  
　　淞滬警察廳昨發牌示云案於本月八日據廳屬水巡隊單稱巡警岳西峯在萃豐碼頭查見薛阿根駁船裝有花衣多包查問來歷語多支節帶隊復據自稱高橋鎭陸福記軋花廠廠主陸妙生投隊聲稱花爲零星收進軋出之貨請求發運前來復經遴派警探往查據復確有陸福記花廠帷並無招牌各語案多疑　未便擅自處分理合解請核辦等情據此比經發交司法科預審據陸妙生等供詞核與水巡隊單開符合爰飭交保出外聽候偵查嗣據通海花公所呈稱通海運滬花衣其大多數堆在浦東隆茂洋棧每年缺少斤兩爲數甚鉅請准將花給領等語當以未能提出證據碍難照准批示在案查沿浦洋棧運花商船往往所裝花包有爲匪挖竊情事聞此項贓物另有專收小貨者密設收買機關相沿成風遂便洋棧商船受有莫大之損失此次通海花公所呈請將陸妙生之花衣給領蓋亦有所爲而言然無佐證可憑則未足折服收貨者之心而法律上更無給第三人以領贓之理本廳辦理此類案件審查不厭求詳而博採輿論尤足爲搜查證據之助除將花衣暫時扣留外合亟牌示該業人等知悉如有能指實前項花衣確爲被竊贓物及或舉出事實可以證明者仰即於十日内來廳具呈投案以便鞠訊核辦切切此示 
[介紹書家]  
　　寄蠡山民呉門望族也嗜書績學以奏漢篆隸爲宗尙早年篆筆戎幕所至搜羅碑版辛亥而後息影呉門以臨書篆隸自娱近經友人勸以篆隷行世略取潤資廣結墨緣欲求墨實者交廣西路寶安里蘇州旅滬同鄉會及各大箋扇莊約日取件可也 
[誌謝]  
　　昨承中華書局贈中華英文週報第二十期一册謝謝 
贖約儲金消息 
　　磚灰業大生德行衆友一百額徐夢花二十額孫慶祺二十額大昌承行一百額經理朱鴻圻一百額呉欽火十額黃炳元二額呉夢生四額朱禮齋二額孫來生二額陳阿美一額盛毛毛一額米新法一額輪記行四十額經理謝端綱二十額羅才鰲二十額馮藻堂十額李宣譽十額連半漁六額何幼齋六額謝鐃人四額楊炳豐下額何炳奎一額謝鴻慶一額謝福　二十額謝全善十額同記行范瑞和四十額榮記行十額孫靜山二十額孫鑑生十額久記新行四十額沈錦蓀三十額陳心田三十額沈忠颺二額陳根福二額徐關興二額久記協行三十額賈少岩二十額業鴻榮二十額朱楚生六額徐錫增二額陸阿杯二額車夫陳阿二二額德大行二十額賈陽生二十額沈裕光二十額孫鶴梁二額黃嘉无二額陳閔記一額生泰行徐叔瑜二十額福泰行鍾筱園十額全記行二十額沈枝珊十額張國楨六額朱永林四額陸子衡四額三泰鴻行顧鴻祥十額朱品山二額謝茂連二額朱宗餘二額張潤生二額沈寶仁二額陳阿珊二額愼興行東周姓十額董紹馨十額潤餘行十額謝才寶五額壟倜凡五額瑞隆行十額范慶禱四額福昌廠四十額王哲慶二十額謝文瑞四額瑞和瀛行杜紹康六額連大源連步靑四額和記行四十額周瑞章二十額鄭百朋十額葉季榮十額章芝卿六額符永順十額袁榮昌六額應鉅生二額鄭康林二額豐記行林錫允二十額愼記行四十額陳岳疇二十額魯幹如四額陳如賓四額張楚生四額陳孝廉二額陳世珍二額沈學庭一額陳阿成一額沈新法一額江阿金一額德記成行十額任允法十額謝茂坤五額葉然舲一額謝顯忠二額黃炳茂一額隆泰行許仲華二額宏大行龍除慶十額唐棣華二額懋興行十額呉旭來十額梁悅亭六額黃掌梯四額愼泰行十額陳雲卿十額森記行二十額顧吉聲二十額顧粟才四額三和行徐友林二額新記森行顧裕聲四額金世美一額華福生一額沈啓明一額黃金海一額盈記行二十額徐蕯庠十額奚友生二額趙景純二額同泰升行二十額金洪芳十額陶善相二額謝谷臣二額黃祥義二額黃德明一額久和恒行十額馮福生二額黃志巨二額永大行薛冀周十額祥茂行陸才良四額悅泰行金愼佳二額協綸行黃濟香十額夥友八額永諧堂幹事錢明哉十額曹式鴻十額茶房楊芝馨四額黃登龍二額張和尚辊額總共一千五百七十二額 
　　銀樓業銀樓公所於舊曆七月十九日開臨時會認定贖路儲金額如下銀樓同義堂六百額楊慶和久記曁内外衆友六百額沈文鑑一百額寶成裕記曁内外衆友四百額費芸蓀一百額方九　潤記曁内外衆友四百額裘天寶禮記曁内外衆友四百額裘天寶德記曁内外衆友三百五十額景福元記曁内外衆友三百五十額楊慶和發記曁内外衆友三百五十額老慶雲甡記曁内外衆友二百五十額北慶雲仁記曁内外衆友二百五十額老　祥裕記曁内外衆友三百額方九霞新記曁内外衆友三百額楊慶和福記曁内外衆友二百額鳳祥德記曁内外衆友二百額寶成德記曁内外衆友二百額費文元裕記曁内外衆友二百額老寶成振記曁内外衆友一百五十額方九霞成記曁内外衆友一百五十額南鳳祥和記曁内外衆友一百五十額 
來件 
[女子愛國實業義務學校家庭工業科招生簡章]  
　　（一）科目倫理家政學理化大意動植鑛學大意算術家庭工藝製造法家庭簿記家庭經濟剌繡烹飪縫紉園藝學圖畫 
　　（二）畢業一年 
　　（三）學額四十名滿後隨時擴充 
　　（四）學格專收妇生年齡須在十二歲以上其程度須具在高等小學校一二年級或其相等之學力 
　　（五）報名即日起陽曆八月三十號止 
　　（六）考騐用書面或口頭准陽曆九月一號上午新鐘十時舉行錄否當時揭曉 
　　（七）保證報名時須邀同保證到校報名如無保證隨繳證金十元不錄取隨時發還錄取則於畢業時發還 
　　（八）校址上海法租界巨籟逹路浦石路衖昌餘里校長汪織雲謹訂 
來函 
[新源潤記號來函]  
　　謹啓者頃閱十七日貴報之上海學生聯合會消息行内之第四條有某某等八家私運某國蝦米乾鮑等貨云云涉及敝行不勝駭異蓋敝行於某國貨不特在扺制期内並無辦裝之事即扺制以前亦久已敝屣視之因年來於該國海産各貨絕少利益故也明知衾影無慚何所用其辯論衹以當此人心憤激之際易淆黑白縱不敢自詡愛國而名譽所關要不容不爲之聲明也素仰貴館主持公道用是不揣冒昧耑函奉吿伏乞登入來函欄内以當更正爲感 
雜評二 
[再論警廳取締印刷所（庸）]  
　　當淞滬警察廳將其所擬取締印刷所辦法送登各報之時吾人即以警廳此等舉動不特阻碍文化且顯違法律蓋一則約法第六條三四兩欵所予人民之權利除第十五條所規定外無論何種機關不得以任何之公文形式加以限制再則民國三年旣有所謂出版法頒布官廳當然負有遵由之義務安得於出版法以外另訂一種辦法致破壞出版法施行之效力以區區警察廳長而居然於出版法外自行制定一種單行章程以代替出版法將置政府於何地國會於何地故吾人一見此項取締辦法即有警廳果以何種職權頒布之疑問而不謂該廳之竟公然頒布也 
　　警廳旣已頒布則此事當然發生責任現書報業雖已公電京省請飭廢止然吾謂警廳此種舉動關係法律問題非僅僅損害印刷業之權利一方面當由省議會依據暫行法第十八條爲必要之處置一方面更可由被害人依據現行法規提出行政訴訟或訴願毌使此等違反法律之辦法竟發始於江蘇也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係呉昌石先生手書 
新談 
[影戲之結構談（二）] [  秋葉]  
　　卷中字幕復可别爲三種有爲說明畫面動作者是曰說明文Leader有爲劇中人物之語言或獨白者是曰插白CutinaLeader有爲信札印刷品等不用原場面背景而特别放大者是曰特寫OnSereen 
　　畫面視攝影之方式可别爲數種一曰全景式FuIISet以舞臺佈景或外景之全部爲畫面人物則多全身此惟注意大背景或劇中人物衆多時一用之（昔時法國作品專用此式故今亦謂之法國式）二曰半身式Bust以人物動作爲主眼之塲面用之乃置演者之足定線FeetLine於畫面之外故自勝而下不攝入影片今日美國式畫面即主用此式三曰大寫式CIoseP＆CIoseRinge此塲面之一部須明白顯示者如人物表情顔色如器物等可注意之點特爲放大攝影爲影戲中描寫心理與利用注意力之一特長普通戲曲遠不能及此式本指局部放大而言但較半身式更近之攝影亦槪其内（或可别謂之近寫CIoseView）有時此式不作爲獨立塲面而視作臨時插入部分焉四曰遠寫式LongSbo與前式相反乃較全景式更遠而攝影者也五曰反復式CotBiok此亦影戲之一特徵乃由一場面驟然移入他塲面以表同時所起之數種動作通常以有關係之他場面分段插入互相反覆非但縮長爲短而省字幕之說明且可使原場面之印象愈加深刻（如室内格鬬場面插入警察馳救之場面時）插入之場面如經時甚短（一妙以下）亦可别謂之閃影式FIagbBaok此則有單獨插入不行反復者六曰絞開絞閉式Fadein＆Fadeout此謂由黑幕中央圓孔漸次擴張以露出全畫面或由畫物四周漸向中央收縮終至消失仍爲黑幕卷始卷終每每用之七曰幻影式Vision凡想像入夢現神等現象或用機關中之重影法DoubIeErposure（謂於一影片攝影兩次之技術）或即用絞開絞閉式以移入新塲面 
　　各種場面之長短雖視重作之繁簡而定但無字幕（通例西文字幕之長度以字母每七個應得影片一呎即經時一秒計算蓋純以常人讀書之速度爲衡也）大寫等插入時至長者以一百二十呎以下爲度（即經時不逾二分鐘）美國作品塲面繁複每卷有出百數者故能印象豐富趣味深長 
　　以影戲適用之實質材料編爲形式完備可供應用之脚本殆SoenarIo非專家不辦故通常區分影戲所用脚本爲兩部其一爲梗槪本Synopsis乃以簡明文字記述戲情之槪並附載出塲人物時代節季劇之種類表現目的乃至創作動機等項者此除直用著名之說部而外或延專家製作或徵集研究家之投稿選擇用之（美國各影片會社每日徵得之稿本平均約二百通當决選者百分之一至五而已）又其一則爲攝影根據之畫本WorkingSorpt多由專家根據梗槪本編定之影戲之價値即繫於此種臺本内容之如何故編製者於此極費苦心　凡插入字幕之地位與其行文塲面之佈置及其連續併儘動作Aotjon之要點背景動作BypIay（非主要併儘之動作）之照應畫面形式之配合尺度之决定皆須斟酌籣演出之情形細爲審定是以其事非一般研究家所能　　今譚錄美國門　　沙爾　　本部製定之短劇用完 
本脚本PuIISoeipt（此謂合梗槪台本之脚本）一種於次讀者由此可以知影戲結構之實際如何矣 
新智識 
[童子軍游戲（續）] [  上虞陳伯源譯]  
　　（五）探斜 
　　集隊員於一處分子爲二使各循路之一湛前進及至止點處二排互相調易左者右之右者左之取原道而還 
　　兩排人員或一齊出發或零星取進使各備筆紙於進行之際凡遇有物件放置倚斜而不直者則一一錄之推道上所行車輛不在此例蓋他時公證人不得而證也 
　　行程旣畢於所錄之紙書名其上繳諸公證人以其記錄最完備者爲勝給以獎品籍以鼓勵 
　　遊戲宗旨不惟使隊員觀察細微而週到於錄記之時且須愼防後隨隊員之窺看也 
　　游戲時刻之限否皆可聽便 
　　（六）尋覔競賽 
　　指定一路爲將來必經之地將各種欲覔之物或種種蹤跡吿 
[巴黎香愛利萃Champs---EIysees大道之風景] [  ]  
諸隊員隊長乃帥一排出手執隊員姓名錄一紙以備記功而定優劣沿道而行每遇所欲覔之物隊員即趨前而吿隊長（苟爲一物可取而舁團長）隊長則按功以紀分數以其結分最佳者爲勝 
劇談 
[東籬軒雜綴] [  柳遺]  
　　前此歷舉名伶中之以規矩稱者有楊小樓陳德霖羅福山朱素雲田桂鳳王長林九陣風張文斌錢金福劉永春等十人而忘却余素所極端贊成之尙和玉該伶演劇極有老兪遺意四平八穏恪守繩墨不爲習俗所移不趨社會所好年事雖高而神雄依然以余目光所及其英雄義葭萌關四平山少年立志等劇實非他伶所能望其項背即鐵龍山艷陽樓挑華車踷戲亦有獨　之處習於武者當以此爲正宗後起中韓長寶學尙得十之六七惟其魄力較弱耳又余嘗數兄尙和玉之鐵龍山特注重於戰四番女一場緊凑處　水不得入名伶之一筆不肯苟且有如此然亦須配角之得其人所　牡丹雖好終須缘　扶持也 
小說 
[畸人畸行錄（二）] [  劉麟生]  
　　余登樓往視吾女瑪麗他伊方近火而坐手一　讀之余謂之曰吾之愛兒余欲有事與汝就商余爲此事腦筋皆矞殊甚瑪麗他曰爲何事耶抑與旅館有關余答曰然此事涉及白勞開君瑪麗他嫣然笑曰此蠢物近有何舉動抑仍每日購麵包置而不用功亂踢旅館中之侍者乎瑪麗他此語蓋指白勞開初至此間之奇異舉止余亦不覺失笑停半响答曰否汝試思白勞開爲何如人瑪麗他曰彼腦亂而狂耳余曰彼或腦亂亦未可知然彼之狂似有用意也余遂以東安街之事吿吾女伊聞言色忽沉重靜坐不語目注熊熊之火有頃忽舉首謂余曰我得之矣爹何不喬裝作旅館中之侍者往聆白勞開與蘿賽之談話此中恐人研究之價値也余沉思片刻曰此不可行他侍者將知此事宣揚於外奈何瑪麗他曰决無兹事汝喬裝之衣至多余替汝設法可耳旅館之事亦可代管余遂首肯之余女復曰彼等的一風神秀曼之小兒常來此與彼二人共餐若得知此人之談話亦一助也三日後白勞開果囑余在彼儕桌上多設一餐且謂余曰余之友年甚稚恐君前已見之途亦遵命余先已通知旅館總事務所將有侍者來此服務故習日下午五時喬裝旣藏事即携行李入旅館證書呈騐之後總幹事命余於本日入内執役且示余以臥室所在及余應作之事復謂余曰汝宜於六時來此報名今夜之晚餐汝可在旁汝應招待之桌已有人吾不欲語汝其人之瘋狂何若汝宜耐性周旋之可耳余因詢曰彼英人耶語時故作提高之聲不欲館人之識余也總幹事曰彼决非英人自外狀觀之似爲西班牙人否則爲墨西哥人汝愼勿希望酒資彼非給酒資之人也言畢遂行余亦返己室 
　　晚餐時余侍白勞開側彼神色頗不豫似怒前侍者之遠離余吿以該侍者請假返宾白勞開曰胡說余當彼之年紀時不知假期二字作何解也迨魚　旣進白氏之顔色亦少解彼與蘿賽及瑪麗他所稱之美少年談興正濃此美少年年紀可二十六七二人均以歐斯德呼之三人談話用數種方言然仍以意語爲多故余細聆之殊不覺扞格蘿賽夫人曰日期已定乎歐斯德曰吾揣之必爲星期五白勞開問曰彼等在巴黎有躭擱乎言時且盡其杯中之酒少年答曰然或在不列斯道旅館憇息也白勞開注視蘿賽夫人言曰如此甚善吾儕友朋近已預備有素語至此側身與蘿賽語聲至微余不克辨窺其意似懼余得聞也有頃聲復如故彼曰事宜愼重出之不可自恃聰明俾吾之摯友！語未畢吃吃笑三人互舉杯祝飲蘿賽曰果若此吾之感謝將不可形容吾憎此間之人久矣得早離斯士快何如之蘿賽作此語余始知伊亦非英産夫人之稱殆伊自加之彼輩能早日他往亦甚善余此時深喜采用瑪麗他之提議歐斯德第二語尤令余生疑彼謂蘿賽曰馬丹檀息娜（馬丹法語夫人之謂）去歲在比爾格拉曾晤某君當日雖怱怱一面而馬丹頗能利用其機會蘿賽亟答曰然今歲吾仍將利用此機會余斯時知蘿賽確非英産伊之眞名爲檀息娜余頓憶及前數日余女曾示我以名片一紙上書檀息娜史但維伊云爲伊之侍兒拾得距蘿賽之室不遠然則蘿賽之眞姓名已揭破矣此三人之言談頗閃爍不易解必同營一種詭秘事業至此事業之爲禍爲福則不可得知矣 
[自由談之自由談] [  不冷]  
　　爭缺今日中國有三缺可爭而副總統不與漹一爲滬軍使爲楊死盧陞也二爲新院長朱辭王代也三爲日駐使章辭未有人繼也而文武之逐逐者咸注目於是焉 
 
 

Page 15

 
 
   
 
 

Page 16

 
 
   
 
