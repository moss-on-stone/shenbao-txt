# 1916 - 211 - 4915617

 

Page 1

 
 
   
 
 

Page 2

 
 
時評 
[今之人才（冷）]  
　　或問今日至急之人才爲何種乎則對曰至平常之人才而已何謂至平常之人才不必奇策異能不有豐功偉烈之心而能盡其職守使國中平安妥協勿再生無益之舉動者乃中國今日至急之人才也 
是故中國有患無强盛之人才而患無强盛之時候日日在紛爭擾攘之中人民唯救死之不暇地方唯免禍之無力所謂人才者又唯奔走彌補之是尚安有餘晷以赴强盛之道哉故今日而能有無數至平常之人才措國家於安穩之地然後非常之人才乃得就其所能以發展此蓋我所渴望而又爲全國人所渴望也 
[命令]  
　　八月一日大總統令特任畢桂芳爲黑龍江督軍此令 
　　又令特任張國淦爲黑龍江省長此令 
　　又令特任谷鍾秀爲農商總長此令 
　　又令田樹勳陶雲鶴均授爲陸軍中將劉實善劉振玉李長明劉朝臣魏明山均授爲陸軍少將此令 
　　又令國務總理段祺瑞呈法制局僉事夏同龢仍就國會議員懇請免職夏同龢准免本職此令 
　　八月二日大總統令司法總長張耀曾未到任以前該部部務暫由次長江庸代理此令 
　　又令四川督軍兼省長蔡鍔前因病呈請就醫曾經給假調理並著羅佩金暫護在案茲據該督軍電稱已於二十九日抵省力疾視事等語盡瘁宣勤至殷慰念尚望撫綏調察臥護西川至公署内日行尋常事件仍准暫由羅佩金代行用資節衛此令 
　　又令任命陸軍第五師師長張樹元帮辦山東軍務此令 
　　又令許鼎年勞之常唐浩鎭沈瀋張楷平均给予四等嘉禾章李振鈞夏仁虎江朝棟趙國源黄檀均給予五等嘉禾章馮弼仁高曉峰賀良樸周行莊張鳳翻均給予六等嘉禾章馬其璋丁之逹王志華吳志琴王學溱吳克伊均給予七等嘉禾章此令 
　　又令參謀總長王士珍呈請任命曾鼎基爲陸軍第五師二等參謀官應照准此令 
　　又令陸軍總長段祺瑞呈請以劉玉亭兼任陸軍第九混成旅步兵第一圑圑附石桂林兼任第一營營長增懋兼一輕重營營長李連玉兼任陸軍第三混成旅少尉副官應照准此令 
　　又令陸軍總長段祺瑞呈請將劉光璧授爲陸軍一等軍法並加陸軍三等軍法銜應照准此令 
[專電]  
　　北京電外交圑昨訪外交部長聞因漢鎭暴動粤理擾亂有所質問 
　　北京電府院權限續增兩項㈠總統得隨時提案送院但施行與否仍須國議表决㈠特任以上職官得擬相當之人補署須交院同意方能發表 
　　北京電財政部組成財政討論會以預算稅法幣制國庫銀行制度公債五案爲範提出問題討論大體調查事實討論辦法議案起草議决草案六項爲序 
　　北京電敎育部范總長以直轄校費已停兩月昨商准財部先撥二十萬 
　　北京電國務院再電各省將興學事項列入知事考成 
　　北京電交通部以交通行政論者目爲羣弊所集特令各局員司此後本諸天良各抒所見用資改革 
　　北京電谷部長發表農商政見㈠採消極政策謀經費輕減㈡宜速編商法㈢尊重人民自由隨意發逹富源政府干涉之弊今後斷然廢止㈣不敢輕事更張進退部員 
　　北京電國務院咨各部各省遇有保案逕行擇保勿庸先事呈請姑作咨商 
　　北京電張國淦力辭新命不願赴黑 
[譯電]  
　　廣州電三十一日晚六時戰事停止 
（一日） 
　　廣州電龍濟光不實行發出紙幣二百萬元之計盡以商人揚言如果實行則將罷市故也（一日） 
　　北京電陸榮延又請病假當係以己爲岑春煊舊屬故不願與之公然衝突之故政府以陸一再告病大爲着急已電致蔡鍔梁啟超囑其轉促陸氏迅速赴任（二日） 
　　成都電蔡鍔今日抵成都極爲人民所歡迎各公共機關咸懸旗以迎之昨日劉存厚之軍隊泰半已奉命調出省垣駐紥各要區（二十九日） 
　　北京電昨國會關幕到者參議員一百三十八人衆議員三百十八人各報咸稱國會開院禮之樸實及黎總統所表示之民主精神（二日以上路透電） 
　　北京電英文京報謂北京中國銀行大約將於本月十五日開始兌現（三日） 
　　北京電中政府决議匯洋八十萬元交岑春煊作解散軍務院經費（三日） 
　　北京電六月份鹽稅餘欵洋二百萬元不日將交付中政府（三日） 
　　北京電黎總统因蔡鍔已於七月二十九日带病入成都就督軍任特下令稱讚之（三日）以上德文電 
[東方通信社電（日本人組）]  
　　北京電香港電云桂軍於七月二十九日以來攻擊石圍塘車站今猶繼續戰鬭龍濟光之軍賴江上軍艦之掩護射擊僅得支持其地點（三日） 
　　奉天電省内各地近有土匪馬賊之徒濫用宗社黨名義良民旅客等受害殊甚日本官場因益嚴其取締今後有於鐵道區域之内企圖暴亂者一津視爲暴徒從嚴懲辦（三日） 
　　東京電日本派遣嵯峨軍艦赴粤中國政谖有提出抗議之傳所謂抗議不過中國方面之希望耳鑒廣東之實情日本派一軍艦實爲適當之處置毫不致釀成國際問題故一般人觀測中國之抗議不過形式的而已（三日） 
　　奉天電奉天整理金融借欵二百萬元已於一日夜由朝鮮銀行與財政長會同調印該借欵以烟酒專賣稅爲擔保利息六分五釐每百實收九十五（三日） 
　　濟南電山東民軍首領吳大洲居正兩氏於二日之晚八時特設盛筵招待濟南重要官民席間居正陳述此次帝制發生以迄今日幸賴友邦日本始終以誠意對我中華共和復活獲益甚大深爲感謝並望今後中日兩國一致結合維持東亞和平云云 
（三日） 
　　濟南電在省之民軍首領吳大洲並居正一二兩日迭與張將軍孫省長會見並偕政府特派員曲同豐商議民軍善後部題終因不得要領須與中央直接談判故决本日北上（三日） 
　　南京電日本駐華軍隊慰問使田中侍從武官本日午前十時由漢口乘鳳陽丸船到車赴滬（三日） 
　　南京電南京警察廳長王桂林前日在廳署開大會議協議對武術研究所設立案之善後策並嚴飭各部下勿爲如斯流言所惑懈其職責云云（三日） 
　　東京電日本新任駐華公使林權助男爵隨带通譯一員預定於明日（四日）帅東京啟節十日由門司附乘郵船營口丸赴大沽約十三日抵沽經天津於十四日入北京（三日） 
　　東京電大隈首相辭職之意内奏以來遂有寺内伯爵入京之事人皆預料政變之期必近至近首相以從恿寺内伯後繼之際要請條件伯竟不應爲理由變其辭意决仍留任前月二十六日首相忽由國府津歸京於赴定例閣議以前先行入覲奏稱曩將辭意上逹之後擬以寺内伯後繼故試與伯交涉而伯無就處理大政之任之意不得已祇得留任等語並將其意明告閣僚此日内所傳聞也（三日） 
　　東京電二日午後北海道函館大火被焚房屋一千八百家死傷者數人（三日） 
　　東京電陸軍步兵大尉朝香宮陸軍步兵大尉東久邇宮兩親王爲見習赴所澤由其希望搭乘飛行機皇族乘飛行機以此爲　矢云（三日） 
[戰電]  
（英人路邊電） 
　　巴卒電今日下午公報云法軍奪獲漢姆叢林及摩拉柯田莊間敵軍鞏固陣地一處及愛斯特里境特尼柯爾西北之戰壕一道伏村至乞洛瓦陣線至丹洛泊止有劇烈之戰事敵軍進攻多次未獲效果且有數次曾發煤氣僅得地若干他處進攻之敵軍均被擊退敵軍損失頗巨法軍捕虜百人（一日） 
　　倫敦電海格將軍今日下午公報云英軍續在波齊愛萊東面得有進步該處刻仍有支隊戰事敵軍回攻哈愛黻林西面英軍新陣地爲砲隊所制未能得利（二日） 
　　羅馬電今日報云敵軍在西蒙山猛攻大受損失而退意飛機一隊以爆裂物四噸擲擊菲姆之潛艇廠及水雷廠以報敵飛機攻擊意國無防各　頗獲效果（二日） 
　　倫敦電公報紀英軍於七月三十一日佔據德屬東斐中央鐵路之杜杜瑪鎭之詳情云兩軍初曾激戰敵軍敗北英軍奪獲德營一座軍火無算牲口四千頭敵軍紛亂退走英騎隊追擊於後（二日） 
　　倫敦電斯土克特河俄軍大本營泰晤士報訪員電稱各處戰事進行甚劇烈德軍雖失砲及兵甚衆而仍回攻有止火車站載來之新兵即開入戰地但爲俄軍砲火所制屢次進攻均未得利砲火日夜不绝斯土克化特境之敵軍陣地防守甚德軍似將堅守到底（二日） 
　　倫敦電漁船一艘　稱星期一日晚間時曾見齊泊林飛船四艘緩緩駛行旣而止進運動天空顯待天黑續進内有一艘曾圖以炸彈擲擊該漁船乃棄船具而逃（二日） 
　　倫敦電荷蘭船齊倫號（一二九三噸）被沉（二日） 
　　巴黎電歐戰第二週年紀念日法總統曾致書慰勞各軍將士並請繼續努力以獲最後之勝利是日霞飛元師亦下令勉勵各軍英國陸軍大臣喬治君致文法軍讚其勇 
 
 
 

Page 3

 
 
武英軍總司令海格將軍則致書法報極言最後之勝利必屬協約國（一日） 
[公電]  
　　陳督軍致梁任公電梁任公先生鑒護筒電東奉陸公督粤一節經已多方敦勸頃得東電開萬火急岑都司令並轉滇軍李總司令廣州龍督軍佛山探送譚總司令莫總� 
司令段副總司令汕頭莫總司令廣州隆都護使欽州馮道尹雷州楊司令瓊州黄鎭守使南寗陳督軍均鑒榮延奉命爲廣東督軍因病迭辭不獲茲擬日内由桂林力疾起程赴任比聞廣州附近城一带各軍時有衝突兄弟鬩牆恐召外侮還望雙方軍隊即日停止戰爭以紓粤禍是爲至要等語謹聞計有專電告公矣炳焜冬 
　　陸督軍致梁任公電梁任公先生鑒艷電奉悉　恙承注感甚醫至亦未大痊我輩光明磊落謠謗自當一笑置之昨接中央電謂粤事危急外人將直干涉非延速去糜爛即至目前迫不獲已已於東日電復中央遵照赴粤並請任命譚月波先行護理以紓目前之急延調治稍愈即當兼程東下仍盼隨時賜敎匡我不逮榮延冬 
　　黎總統致梁任公電梁任公先生鑒頃接陸幹卿卅一電稱足疾另痛坐臥不安請在桂調理等語查粤民火熱水深已非一日龍李搆　禍益加甚救民解紛陸君而外實無能當此重任雖云病足曷忍坐視惟是屢電敦促艇語已窮令下失效憂心如焚執事於粤誼屬桑梓且與陸君素屬心交除仍復電敦促力疾赴任外並希飛電勸行俾粤亂得以早定是爲至盼黎元洪冬印 
　　贛人請李純戚揚開釋政治犯電南昌李督軍戚省長鑒政治犯奉令開釋尚押省之葉逹簡雲鍾國鵬黄國耀李國屏潘仁蔡世英吳鑫陳濟華羅旭雨孔心堯及押贛州廣信各屬之陳燕賓蕭美濱鄭邦俊徐士伸俞毓桐潘文炳周春芳吳文治紀漢源揭璽彭瑞揚張若浩曾明衡蕭維嶽劉正人等并其餘政治嫌疑統懇飭令即予省釋以符申令顏丙臨歐陽萃楊耀祖劉子貞巢廣源吳鴻鈞魏調元王鎭寰鄧惟寳鍾士林蕭炳章羅士傑陳鏡傑傳延材林中桂寗延柏蔡國屏鄺摩漢邱正延丁純畢相賢王英華江漢謝大湖等叩 
　　劉存厚致四川旅滬同鄕電上海同鄕諸公鑒時局奇變川禍滋深江海殊區久疏音問吉珊去後存厚入省維持以待蔡督之至瘡痍滿目經濟奇窮目繫傷肊妄思補救材力棉薄如坟負山諸公學豐識卓眷念西南必已成竹在胸算無遺策謹代岷峨父老拜懇紓籌尚幸時錫箴言俾知趨嚮劉存厚叩宥 
要聞一 
[俄報對於中國時局之批評]  
　　七月二十九日東京時事新報載俄都通訊一則内遽關於中國召集國會組織新内閣各節之俄報批評據稱俄國某報云新大總統黎元洪之抱負與前此袁世凱所行者全然不同黎公擁護共和對於南方頗表同情故就任後即召集國會組織新内閣此其忠於民國之一明證也新内閣之分子多參有各政黨之人物其政網雖非絶對相反而政見亦不無出入關於南北統一之商議當可就緒以黎總統旣如此公正處置斯共和政治自必因此以復舊觀然如謂從此太平無事抑又有所不可蓋以中國今日財政窮乏形勢混沌其前途之障碍猶復不少也中國國民而欲脫離前清秕政掃除袁氏餘孽以求政治之刷新國基之鞏固則如袁氏之趨於極端政策之失敗蓋不可不取爲殷鑑也 
　　又另一俄報云中國新大總統統一南北以爲具體的共和政治之鞏固故新内閣中多列有南方人士又云中國恢復治安爲日本及協約國所企望者中國戰事不停則各國不樂聞者也自去歲中日新條約成立後日本即欲保其在華政治上經濟上之種種利益之安全故其希望中國平和尤切且近日行動恒與英俄取同一態度尤足多也 
[西報述漢口大火之詳情]  
　　字林報二日漢口電云德租界後火災損失刻經詳細估計連房屋貨物在内約值二十萬元某歐人保險公司已付出賠欵一萬五千元毗連租界之產業亦被燬但捷成立興大來三洋行皆無恙被燬房屋共六百所其中可述者爲米舖一銀樓三餘皆舊屋或光復後暫時造成之屋内有日本成衣舗一家華人以杜鎭守使之軍隊漫無準備憤憤不平王督軍已撥欵萬元賑災華人商會已在武昌漢陽漢口開募賑欵大局尚安 
　　三十一日英文楚報云租界中黨人謀亂之說喧傳已多日初以謠言無據不重視之不意三十晚九時許日租界後鎗聲忽作仰視天際似有火光楚報記者即往閙事處察看時適大雨傾盆亂事因以消滅記者先至日警署調查當蒙招待日警頗以他租界無事自擾爲異　華警曾放數鎗今已安靖日人定於是夜逐出革黨而華人竟放鎗恫嚇之計黨人匿於日租界内者約二百人日人已决計不復容留此輩至於火起一層查各處並無火警且幸大雨適來當不致再有暴動云云記者聞言道謝而出旋至黨人機關部（亦在日租界内）在該處所見情形與日警適所言者逈異機關部中華人甚多大都苦力之流皆有躍躍欲試之狀彼等謂刻正準備驅逐王占元已派一隊在鐵路線與軍隊交戰彼等將往助之又謂可召集萬人使其言果確所招萬人悉如記者所見則其爲害將有遠甚於戰事者矣至其分配槍械之法似每六人有來復鎗一桿彼等對於記者頗爲有禮且告記者以彼等旣無擾及外人之意怨外人必不致有干涉言　彼等用向閙事地點紛擁而去其時日兵與日警往來不絶但對於黨人舉動似若不關己事者然未幾遙聞鎗聲嗣見受傷者一人被人抬入記者歸時經過火場一處此爲華景街一大批房屋火勢不可嚮邇火場旁無一人誠可謂奇異之火災據華人言苟有人走近火場希圖救火搬物者輒被镶擊火場之後華人房屋鱗次　比無辜人民奪門而奔且有許多婦女携抱幼孩從火窟中逃生記者見此慘狀憤恨欲狂以無辜人民之生命財產爲兒戲誰實主之此中大有人在是不可不令其負責任也維時各租界皆得警告圑練兵當即出防德人偕華兵若干集於市政廳法俄亦有警備英國練兵與救火車羣集於工部局内以待事變當記者　筆記此時鎗聲猶未息房屋尚在火燄中記者估計黨人不過二三百人因無人彈壓遂如入無人之境耳 
[龍濟光有將遁香港消息]  
　　字林報二十七日廣州通訊云粤省共和派與帝制派問戰事之結果據議者云三日内當可揭曉民軍刻四路進攻將來龍濟光必勢蹙遁往香港此爲無可疑者聞龍已在香港佈置一切俾事敗後得以托足於外人境内也善後事宜大費躊躇除龍部下敗兵降卒爲數甚衆外粤省民軍以及自稱豪傑之土匪又不知凡幾將來何以應對之此爲龍去後極困難問題較諸孰爲長官之爭論尤難解决設他日民黨措置偶乖則必觖望叢生後患之根將伏於此民黨攻陷省垣藉以廓清腐敗官僚固屬甚善但省垣到手後民黨將何以應對時局今一股有思想之人民莫不注意此項問題光復以還變亂時作溯其原因無非因從事革命者不能盡畏以位置以酬其勞所致此乃衆所共和者也三年前龍濟光軍隊初入廣州時雖未受人抵抗然　軍仍有搶奪財物汚辱婦女情事粤人鑒於前事惶慮不安乃謀遷地爲良之計其所怕者不爲流彈而爲兵士之掠搶目下民軍已逼近省垣但尚未能入城龍軍中有德人四名充當砲手而民軍則招許多日人相助龍需欵甚亟設法羅掘甚至開賭執照亦允發給並强令當舗預繳明後兩年之執照費當商不允相率閉門停業人民常稅亦復觀望不繳龍遂將大本營内所存之烟土貶價求售蓋欲從速銷完免爲後來者所得且用其欵以作軍費也連日天熱署氣灼人而避難者扶老携幼爭出城門其狀至爲可憐龍軍醫藥隊極腐敗民軍醫雖高出一籌然亦不敷應用故雙方兵士受苦不小也 
　　大陸報二十八日廣州通訊云據觀察雙方戰事之有識粤人云粤省卞憂方長今之戰事乃其引端耳盜首賭棍亦召集黨徒自稱革命軍或護國軍盤踞地方頒發命令徵稅收捐爲所欲爲濫施軍法槍斃平民粤省一部即在此輩勎力之下其聲勢頗大將來何以饜其望償其慾乃一不易置答之問題最近數星期之戰事中城鎭被毁者頗多致使萬千居民流離失所苟無以善其後則此難民亦惟有加入匪盜爲良好政府之患而已工廠因戰事而停閉舟車因戰事而不通今日戰禍及於重大城邑將來商務受其影響又豈僅目下而已哉試以今日省城而論大商舗莫不閉門以待事之解决並遷移貨品以防搶奪工人恃日得工資以謀糊口今多失業省城有此許多賦閒貧民其危險１有不堪言考矣龍濟光决意發行二百萬元紙幣分一元五元兩種擬分給軍警强令民間通用違者鎗斃三個月後收兌限六個月後一律收回以公地及鹽稅盈餘爲抵並擬提現欵十萬元收兌一元紙幣以助市面而惠貧民民軍今已情示决不承認紙幣之意而人民則不知所措若紙幣果見發行則挾持武器之軍警必强購貨品而使商舗收用也（譯者按　路透一日廣州電傳商民反對此項紙幣聲言罷市故發行之詋不致見諸事　）又據未經證實之消息云中央政府已准龍濟光向外人銀行借二百萬元但粤省民黨已有將來粤省政府决不承認此債之宣言矣衆意龍濟光必不能久守中央所允之接濟迄今未至而文武官吏又因經費無　紛紛呈請辭職其　已可想見省垣四周之戰事近兩日龍軍尚未失敗李烈鈞軍隊擬奪白雲山未成如白雲山爲民軍所得則攻擊龍軍大本營之觀音山頗不費力兩日前李軍奪獲石井兵工廠昨日復爲龍軍奪回廠屋已受損至於機械則大半已爲龍軍於初次退去時移出矣 
[南京快信]  
　　軍署昨接國務院來電以昨日（一日）參衆兩院舉行開幕典禮大總統親臨宣誓議員到會已足法定人數外賓參觀尤爲稱道全場歡聲雷動特先電聞云云 
　　齊省長昨准内務總長咨查議員資格之變更及辭職按照參衆兩院院法規定應由本院辦理所有國會議員因現任官吏及其他事由不願復充議員者應各逕向本院聲明不必陳省公署代轉云云 
　　聞政府已准蘇省召集省議會江蘇省議會會長錢崇固副會長沙元炳前率全體議員函請召集開會齊省長以前奉國務院令須俟國會議决再行召集特函復云國會已於八月一日舉行開會式展期會議仍希遵照前次院令辦理云云 
　　彭養光劉成禹等前日電馮督軍請將前在南通州捕獲之黨人袁旭開釋聞馮督以袁亦不能目爲政治犯未便准釋 
　　蘇州警察廰昨電省公署呈報警察已於八月一日一律解除武裝 
袁氏帝制自爲時齊省長准立法院選舉事務局電飭財廳長胡翔林氏在中央解欵内動撥選舉費一萬二千元現複選事務所已經消辦理選舉人員一律裁併總務内務兩科酌用而此項帝制選舉費除開辦費及員薪外結至七月止共用去一萬數百元尚餘銀一千餘元現齊省長已飭交胡廳長存庫備儲並報部核銷 
來件 
[憲法危言（二續）（王寵惠）]  
　　第四章國會 
　　第二十條中華民國之立法權由國會行之 
　　第二十一條國會以參議院衆議院搆成之　 
　　第二十二條參議院以法定最高级地方議會及其他選舉圑體選出之議員組織之 
　　第二十三條衆議院以各選舉區比例入口選出之議員組織之 
　　第二十四條兩院議員之選舉以法律定之 
　　第二十五條無論何人不得同時爲兩院議員 
　　第二十六條兩院議員不得兼任文武官吏但國務員不在此限 
　　第二十七條兩院議員之資格各院得自行審定之 
　　第二十八條參議院議員任期六年每二年改選三分之一 
　　第二十九條衆議院議員任期三年 
　　第三十條兩院各設議長副議長一人由各院議員互選之 
　　第三十一條國會自行集會開會閉會但臨時會由大總統召集之 
　　第三十二條國會常會於每年三月一日開會 
　　第三十三條國會常會會期爲四個月但得延長之 
　　第三十四條國會臨時會之召集於有左列情事之一時行之（一）兩院議員各有三分一以上之請求（二）國會委員會之請求 
（三）政府認爲必要 
　　第三十五條國會之開會閉會兩院同時行之一院停會時兩院同時休會衆議院解散時參議院同時休會 
　　第三十六條國會之議事兩院各别行之同一議案不得同時提出於兩院 
　　第三十七條兩院非各有議員總額過半數之列席不得開議 
　　第三十八條兩院之議事以列席議員過半數之同意决之可否同數取决於議長 
　　第三十九條國會之議定以兩院之一致成之 
　　第四十條兩院之議事公開之伹得依政府之請求或院議秘密之 
　　第四十一條衆議院認大總统有謀叛行爲時得以議員總額三分二以上之列席列席員三分二以上之同意彈劾之 
　　第四十二條衆議院認國務員有違法行爲時得以列席員三分二以上之同意彈劾之 
　　第四十三條衆議院對於國務員得爲不信任之决議 
　　第四十四條參議院審判被彈劾之大總統副總統國務員前項審判非以列席員三分二以上之同意不得判决爲有罪或違法 
　　判决大總統副總統有罪時應黜其職其罪之處刑由最高法 
院定之 
　　判决國務員違法時應黜其職並得奪其公權如有餘罪付法　 
院審判之 
　　第四十五條兩院各得建議於政府 
　　第四十六條兩院各得受理國民之請願 
　　第四十七條兩院議員得提出質圖書於國務員或請求其到院質問之 
　　第四十八條兩院議員於院内之言論及表决對於院外不負責任 
　　第四十九條兩院議員除現行犯外非得各本院或國會委員會之許可不得逮捕或監視 
　　兩院議員因現行犯被逮捕時政府應即將理由報告於各院或國會委員會 
　　第五十條兩院議員之歲費及其他公費以法律定之 
[第五章國會委員會]  
　　第五十一條國會委員會於每年國會常會閉會前由兩院各於議員内選出二十名之委員組織之 
　　第五十二條國會委員會之議事以委員總額三分二以上之列席列席員三分二以上之同意决之 
　　第五十三條國會委員會於國會閉會期内除行使各本條所定職權外得受理請願並建議及質問 
　　第五十四條國會委員會將經過事由於國會開會之始報告之（仍未完） 
編輯餘談 
[車中生活（二）（飄萍）]  
　　八月一日之下半日 
　　嗚呼蚌埠之貧民 
　　前函發出後余數日未安睡卽依榻作鼾聲下午二時半許聞車至蚌埠乃起 
　　未幾車行離站數丈卽見幼孩百餘人哭跪道旁叩頭求食再行延長里許皆有此種貧民此時余囊中僅有銅元數枚縱欲給與又恐其因爭而關殊窮於對付而更令吾人觸目驚心陡知此類貧民之所自出者則附近數十里田盧黍稷淹沒水中或尚有可穫或已去其半或盡數無遺致嗷嗷之聲與車行聲相應和直至固鎭車站尚爲此種現象也然途中所過高樓大厦亦頗不少彼無所苦最遭慘刧而莫可告語者惟此盈千累萬之貧民耳 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[兩院議員之人數與黨籍]  
　　國會開會各議員之來京者雖將滿法定人數惟未至者尚多昨聞政府會議以目下雖可勉强開會然其中或有辭職缺席即至不能開會且將來兩院聯合會之組織副總統選舉會之成立均必須大多數之出席即當再行敦催擬由籌備國會事務局通電各省省長正式宣布所有國會各議員凡未經報到者須於兩星期内將所以尚未報到之理由報告本省省長由省長　電報局其自擬辭職與已死亡者亦均須於此期限以内報告以便遞傳候補當選人員以重立法機關今日國家財政之窮已逹極點國會開會每月骤增行政費四五十萬一時不知從何籌措日前外間喧傳議員自請減核薪俸一事一般議員已秘密討論大約將來必不公然在議場擬出深恐有一部分贊成又有一部分反對未免自討無趣且不免失議員之體面也又聞今有若干議員對於議會頗抱消極但不立即辭職暫且到會敷衍國倘立即辭職他一派之候補當選人必將乘𨻶而入故也惟外間近傳兩院� 
議員抵京者日多頗有主張恢復黨籍之說而實際上則尚非一般之同意議員魏某曾語人云余對此舉絶不贊成甚望此議打消蓋政黨之立有害無益久已昭然若揭况在今日大局飄搖未定隱患潛伏之時努力維持猶恐變生不測儻我稍有不愼授人以𨻶國會再生危� 
險國家卽陷淪亡設使前者不因黨見紛紜憲法當早議定憲法旣立袁氏雖暴何至顯然違法施其毒惡手段驅逐議員同人亡命異域埋首窮鄕三年以來備嘗艱苦今日重晤恍如隔世加之帝制推翻亦由各黨互相援助始克奏功旣經此次同難嫌怨盡消情感漸洽正宜從此和衷共濟袪除私慾以國事爲前提目前救亡最爲急要民國承清貧弱之後袁氏當國以來斵喪尤甚元氣大傷　之一人先天禀受旣已不足幼稚時代又復百病叢生保衛得力或可圖存否則惟有速其死耳今日中國何以異此年來同黨諸人出入萬死一生以謀擁護共和余因先君年老不能遠離未克執戈隨諸君子之後抱歉殊甚然數年來雖日趨於潦倒未嘗一變宗旨此尚可以對吾國人可以對吾同黨此次不欲恢復黨籍實以中國現狀萬難再因黨見競爭以致結果不良而召危亡之禍故余無論如何决不再有黨籍云云 
[内閣總理之將來人物]  
　　外間近傳某任副總統某任總理云云頗爲一般社會所注意茲聞段氏對於黎大總統　確曾一度表示辭意惟經總統挽留之後段氏即聲言某以國事爲重但使賤軀可以勉支亦斷不肯撒手而去言下頗有慷慨自任之意或謂近日各省督軍多盼望段氏留任段氏自知非彼不足維持故態度忽變宜其有此慷慨自任之風也若使段氏而必去者則繼任總理者前此人人心目中以爲必屬之唐紹儀氏然唐氏却自始即有遲徊審愼之態度人謂其遲遲不來乃對於外交一席不以爲滿其實不然正因一至北京各方面或竟以總理相屬唐於事前遂不能不熟思審處也聞唐氏與人語時屢言余果至京段芝泉若竟推讓總理實令余大費躊躇夫以今日外交之艱困財政之奇絀余任總理果能勝任愉快否余不能不先自三思也此語在接近唐氏之人多能道之其遲遲至今始聞定期北來者實原於此外間所揣測者誣也段唐二氏之態度如此將來結果如何已不難推測其半而在國會中某一派人之意思則以爲今日無論爲段爲唐及爲其他有總理資望者出肩難局吾人匪不歡迎但必須其人自向國會中人直接表示願肩此任之意不能由他人代爲鼓吹徒云非某某不可此其意蓋因今非政黨時代出組内閣者非議院中多數黨之魁首則非經如此轉折不足見尊重國會之誠意以略存政黨内閣之規模聞已有人暗向段總理示意囑其依照此法向國會中人接洽雖今日旣無政黨所謂接洽亦終苦不得要領但此亦不過節目上之事隨意招幾個錚錚佼佼之人物一與周旋當不致發生條件交換問題即段氏亦未必執意不爲此則最近推見之事實也 
[范孫兩總長之主張]  
　　昨日下午一時敎育范總長源濓到部任事部中人員半係舊屬接見之際約述近年敎育之變遷及將來整頓之法振作氣象露於言外旋有友人往訪范君詢以此後對於敎育方針范君略云敎育之良臘關於國家之强弱故德之敗法日之勝俄皆歸功於小學敎育推其故原東西各國之兵無不由小學畢業者是小學敎育實爲軍國民敎育基礎也余前長敎育時即持軍國民敎育主義此次重行承乏其間務當悉本前規竭力提倡以期貫澈軍國民敎育云云 
　　内務總長孫伯蘭原定星期一或星期二到部視事聞昨日尚未到部今日國會開會大約不能以總長資格列席矣又聞日昨京師商務總會曾開會歡迎孫氏孫氏亦曾有長篇演說其大旨略云現在政局支持關係甚大洪伊自堂犧牲切勉爲其難洪伊意見旣任内務卽以用人爲入手各省行政長官關係全省治安登用應定標準標準著何即能稱職與否而國空設官非爲個人顯　將使之善養吾民而已能盡心民事之官安靜誠宜捆愊無華乃爲上選而才具恢張尚其次之國家之存在賴國民之有自存力而政府與官吏不過董理之提倡之而已民强則國强民弱則國弱民富則國富民貧則國貧故人民之生計非官吏所能代爲謀惟予以相當之保護爲人人自謀生計合全國計之爲數即鉅英美日本之所以富强者人民之自有生殖力官吏各盡保護之責也若商業若工業若農業均當聽人民自爲官吏不必干涉項城政策之失敗即一切民事由官干涉其結果前至四海困窮如辦理清丈等事雖雖係國家要固然吾國幅項甚廣若必賴吏辦理恒有騒擾之虞京兆其前車也天津前次辦理清丈均鄉民自爲之而官吏之開支聞有十二萬之多其累民可知矣卽如敎育一事人民自有子弟卽負有敎育之責政府僅爲之立其規程可也若必以官立公立者方爲學堂而私塾則絶對干涉是將胥全國而盲瞽之也至於企圖商業之發逹必先以發展平民生計爲要素項城在時曾設立平民生計會會員多洪伊稔識之人洪伊曾笑謂此會之設爲委員籌生計非爲平民籌生計也蓋爲平民籌生計應籌盡關於生計上種種方法竭力保護使人人能自謀生計而已非官辦民業之謂也吾國礦產雖富而開採獲利者寥寥伹洪伊嘗見南洋華僑以礦產致富者比比皆是蓋南洋地方人人可以開磺鳩集微細資本即可開採致富顧同一中國人在外國則能開鑛在中國則不能者何哉單簡言之中國政策以干涉爲提倡枝枝節節爲難而已故府政須采開放主義聽民自謀决不可權加干涉開詡焉過慮商民之虧損資本也云云 
[張伯烈之時局商榷譚]  
　　昨有許學源者往訪張伯烈氏於惜薪司胡同寒暄數語即談及時局許君曰聞籌安會未發生之先某公子等以重金餌君爲之首唱君掉頭不顧　去廬山得毌寂寞乎今也四海困窮隱患實深君此來大有霖雨蒼生之意請問一把亂絲試從保處看手張曰方今黎公仁厚段公精練秉國有人何容多慮不過我輩此時首當提倡學風耳自清政不網四民失所天下豪傑遂有揭竿之舉從此而禮義廉恥喪失凈盡長此不治中國必成一頑懦不振之國君子道消小人道長鄙意欲在京中設一學會聯社講學使同志之人聚首一堂朝夕可以氣節學問相砥礪或　將來士習不無小補許曰光武定天下之初即優禮周黨嚴光以砥礪名節東漢節義之風實足以增光史册講學之道亦是因時而制宜也惟中國財政支絀萬分必富而後敎始可收功鄙意以爲於斯時也由政府特派大員往南洋聯絡華僑回國以全力組織實業圑體或設一僑務局或設一僑務院使僑民之資望最高者以爲之長一如蒙藏院之先例使僑民有所憑藉於是放膽來歸將能轉運其財力與祖國别開生面或設一絶大銀行或組織礦務公司或建筑漢口及各鎭商場或經營數處鐵路必使足食而後足兵必使旣富而後言敎似乎敎育經費不至如從前之艱窘僑民若出其餘資倡辦學堂則由政府特别給獎亦屬易易况近來各國對於華僑均欲殺其生利之勢力有使土民習商以分其利者有劃其消場以爲之厄者坐使僑民現金無處發展只有寄存於彼國銀行彼國銀行又取而借於中國政府一轉移問利增數倍究其底藴仍屬以中國財力吸收中國財力倘政府能見及此派華僑信仰之大員與華僑各圑體聯絡當不難上下一致也張曰恐華僑畏縮不前也許曰前日余與華僑代表談及據云僑民　向祖國之心最切特恐政府不特别招徠耳張曰俟國會開會後再與同院諸人商榷之 
[漢口紛擾與豐鎭兵變之京訊]  
　　交通部接京漢路局漢口辦事處來電報告匪徒在漢口華界放火搶刧及京綏路局報告豐鎭兵變實在情形茲將各該局來電摘錄於下一交通部接漢口電局來電稱三十日下午九時日租界交接之華界起火匪徒搶刦已由鎭守使派兵來局保護又電稱現在火退地方稍安惟上海武昌九江等處線均不通業飭趕速修復一京漢路局漢口辦事處致交通部三電其一昨晚華景街大火匪徒搶刦已飭警隊嚴爲戒備同時望見武昌亦大火其二黎明匪又來撲站經官軍擊退客車仍照常開行惟大智門車站仍吃緊其三本路警隊偕地方軍隊與匪酣戰甚爲得手車站可保無虞武昌亦平靖無事一交通部得京綏路局電稱三十晚巡防營兵變搶掠鋪户站上無恙一豐鎭電局致交通部電稱昨晚八點半鎗聲四起查係有五六十名兵變至十一點後已安靖如常各機關及銀行均無恙 
[漢口三十夜事變紀]  
　　漢口黨人領袖聯名宣告解散者雖有八十九名然其中黨羽已經遣走者不過半數餘仍以推倒王占元爲標題擬自舉某黨人爲督軍百計運動圖謀起事現因丁交涉員與駐漢各國領事磋商妥洽所有租界内黨人無論停止進行與否均限令四日以内退出租界居住否則中國官廳查有破壤公安實據者得指名引渡懲辦各該國領事不負保護之責業已詳報督署備案故若輩不得已遂急圖起事三十日約合武漢夏三鎭之黨徒數千人决定先由漢口租界出至華街舉火放砲爲號即行起事攻擊各署廳局所軍營迨漢陽武昌派兵來援即乘機再擾武漢攻督軍署掠兵工廠詎事前由武漢稽查處偵悉惟誤爲先在省起事繼擾漢陽次擾漢口蓋以漢口爲商務重地於軍事上不及省垣漢郡也王督軍得報已將防務整頓嚴行戒備至三十日夜天忽降雨鳴雷一般軍警俱以爲本夕可平安過去矣詎至十點鐘後雨止忽報漢口毗連租界之華景街何家墩洋火廠等地數處起火一霎時間租界中之黨徒齊持手鎗炸彈向華街狂奔首攻巡警第六七區署均被佔住一切軍械盡爲所用繼攻駐紥日本租界後某防軍亦搶獲快鎗遂往英界後攻緝營第一營並由後城馬路上觀音閣攻鎭守使新署漢口防軍原本無多經杜鎭守使急電王督軍遴派第二師三旅來漢協助防禦黨徒亦挾有猛烈之機關鎗激戰終夜兩方各有死傷而漢陽之黨徒見漢口火光燭天亦起接應往掠兵工鋼藥二廠惟二廠設防堅固又有某砲隊在龜山開砲對黨徒射擊傷斃多人遂各逃散漢口之黨徒因聞兵工廠未能奪行始爲氣綏戰至天將明方漸逃去聞已經軍隊捕獲一百餘人各租界内洋兵亦攔獲逃入租界中黨徒五十餘人死者尚未查明確數聞此役毗連租界一带商民大受損失流彈中人殞命者亦不少云 
[湖北武穴警信之確情]  
　　湖北武穴鎭攻營搶局一事茲經查明此事與漢口民黨解散機關遣回徒衆實有密切關係蓋漢口各黨首宣告解散以後徒衆仍多盤踞租界鄂當道乃與領事圑商定嚴行驅逐旅庽租界無業流氓如查有干犯法紀者立卽拘捕引渡日法兩租界復經黨首囑託取締尤爲嚴緊各黨人無地託足結合三十餘人於二十四日各挾手鎗炸彈乘日清公司之大貞丸往武穴勾結當地土匪定於二十五日晨起事時約有一千二百人以一半搶掠各署局商店富至（聞典當舗錢店俱被刧中國分銀行損失亦巨）一半往攻防軍營舍該防兵係鄂軍步隊四圑第二營六八兩連其第六連駐紥西官壩之東嶽廟第八連駐紥嶽廟對面之土地廟該兩連兵士平日一至天𥌓卽往距該地半里之蜽曬榖場操練該營營長呂森林則� 
駐第六連内是時黨衆知第六連已出操遂在嶽廟前齊放手鎗炸彈將衛兵擊斃連長程定國因病適起牀亦被擊傷呂營長聞外間轟然巨響知有非常變故發生當由後門逃出得免於難該連營房遂被佔據子彈及少數之槍械亦被衆所得聲勢大張幸第八連駐地未被所佔即帮同第六連開槍轟擊衆亦在營内回擊相持數小時無大勝負卒由水警前來相助移砲船之砲向廟中猛擊十餘砲衆始潰逃計擊死九名傷不能動者六名擒獲十五名軍隊則死傷五名幸其附近並無民居故未波及然市街中之商民則被搶刦受禍甚烈電報局前曾被炸彈傷路人兩名警署稅關徵收局及商民之被刧者聞亦有傷人情事並聞所獲十五人中確有操日語自稱係日本人者三名昨解至軍署訊間後卽解送駐漢日本領事署審查如非日人仍須交回訊辦如確係日本人恐尚有一番交涉也 
[湘省民政交替紀]  
　　七月二十六日劉督軍奉到總統策令命暫兼代湖南省長當於是日正式就職除出示佈告外並電呈總統云奉大總統策令特任劉人煕兼湖南省長等因奉此末遂陳情（劉代督曾於二十五日電請速簡正式督軍俾得早釋重負並請任命龍璋爲湖南省長）更兼重寄自知衰朽益懼弗勝恐湘政之紛糾勉應命而就職臨時民政長龍璋本出議會公推更負鄕邦重望旣肯出任艱鉅應請即予眞除謹電國賢望廻淵鑒恐負湘人之望轉傷知人之明臨電悚惶迫切待命次日即得大總統覆電云有電悉執　兼代省長業經公布務须力任艱鉅以衛桑梓而維大局承保　龍君璋吏材勞　均所佩服當另行借重以答厚意此電到湘後龍氏始毫無望想於是即令各科速辦交代並用湖南民政長名義出一佈告略謂現奉中央策令任命劉督軍兼代省長本府應即行撤銷除將各項安宗預備移交劉督軍外合行出示佈　告云云此外尚有長電一通拍致中央各省歷述其民政長之產出就職之情形以及卷宗之交出以後對於湖南之希望洋洋灑灑約近千言又據外間傳聞謂龍氏交出民政其門下曾要求劉代督三事（一）須請轉電中央任龍氏爲總統府高等顧問官（二）所有民政府各人員請酌量任用（三）請撥借公欵二十萬元以便開支一切並聞劉督軍以所有條件除第一條須俟中央核准外第二條應即照准至第三條則以爲數太多非俟中央許可未敢擅支刻已分别答覆云云傳聞如是惟所要求之件多不合理未知果否事實也 
[吉林五圑體會議招工問題續誌]  
　　吉垣商工農敎育各總會及紳董公所五圑體日前開會解决義成公司違法招工一案具文分請中央及省長嚴行取締等情曾誌昨報茲聞五圑體首領二十九號上午十時又復齊集五務總會公同討論僉以請願文書必須四五日始能逹到中央應先將該公司赿界招搖及種種違法情形先行電告政府速賜核辦經全體贊成遂當場編撰電稿拍發 
　　又聞義成公司工頭楊某本持有長春道尹護照來吉招工現聞該工頭昨接義成公司加急快信責令即日回長並云不准在吉招工如再遲延逗遛激成意外本公司不負責任等語聞楊某接信當即搭車回長矣 
　　又聞二十七日各圑體開會時表决各件除昨報所紀外又以某道尹違部令背省飭議訂義成公司之合同並不以劉公使所訂招工章程爲標準且不參惠民公司章程是以合同失敗如工資不確定如工人自備火食又如恤金之棉薄皆大不利於華工且部令有設法婉謝之文該道尹竟不提婉謝且連往晤俄人成此不良之合同凡此皆某之罪狀當經表决（一）呈請中央罷斥某道現職（二）請中央另派大員參照劉公使及惠民公司章程將義成公司合同另行修改 
　　有自哈爾濱來者言及俄人逹聶爾擬囑人赴奉省之新民縣招華工一千名海城縣招華工一千名蓋平縣招華工一千名共廋三千名不日即由公司分派工頭带同憑證分往上開各縣開招等語按以上三縣不在義成公司合同所列地點範圍之内是否欲於合同之外續行招募抑係 
 
 
 

Page 7

 
 
合同所載名數尚未足額而欲擴充地點姑　之以覘其後 
[紀皖省待釋之政治犯]  
　　自大總统省釋政治犯之明令頒發後皖省紳商學各界公電張督軍請將寄禁懷寗監獄之胡孔禮趙　天甘其麟徐澍侯洪忠愷田象坤等遵令省釋旋奉覆電洪忠愷田象坤仍押个查胡孔禮等於二十七日省釋業紀前報茲悉未省釋者尚有二十餘人如倪啓定謝文彬劉鑫張心志蔣春華厲恒源陳錦榮陳有翹蕭恩國孫德和蘇文藻韋長安陳坤山張永盛張雨生索定保洪燦華何東泝程鵬唐建章王正朝祁登廣等均屬完全政治犯罪經高潤之處長於日昨親至該獄傳訊并電請督軍省長遵令省釋大約日内必有明文也 
　　皖省陸軍監獄覊押之政治犯黄中等十三名已由張督軍派委懷寗朱知事會同陸軍監獄耿獄長清理案卷分别情由具詳督軍查閱後業經電逹中央想不日定可出獄矣 
　　又上海陸軍監獄解回安徽陸軍監獄寄禁之政治犯劉震寰陳逹的經前朱知事耿監獄長清理時該二人仍照原判執行現上海楊護軍使已有公函致張督軍及該獄長證明劉陳二君確因政治犯罪應即遵令開釋并請耿獄長轉詳督軍想必亦可邀釋也 
地方通信 
[蘇州]  
　　朱使赴錫返蘇軍署參謀長師景雲君奉馮督軍飭委至無錫察署軍隊師君已於二十九號由寗至錫昨因檢閱竣事在錫欵請蘇錫軍官并遣人來蘇專請鎭守使朱　甫君與讌朱使於三十號乘車應召旋於三十一號即行反蘇矣 
　　地方維持會蘇代表赴滬蘇紳吳蔭培潘祖謙孔康侯等以江蘇地方維持會已在上海成立特假黄廢基吳縣縣敎育會内開會討論一切當經公推宋君銘動蔣君季和爲三邑地方維持會代表定期三十一號赴申云 
　　保護通俗講演圑通俗敎育講演圑業已分組出發齊省長恐沿途軍隊未盡周知特咨會馮督軍飭知所轄各軍隧遇有該圑員等行抵該軍隊駐紮或巡　所在地務須照驗放行並令妥爲保護等因蘇常鎭守使及道尹公署昨奉軍署專飭後卽經分行各縣駐軍遵照辦理矣 
　　省委監放軍餉七月分發放軍餉前經馮督軍委定本署參謀長師京雲到蘇監放藉閱軍容第二帥駐蘇各圑營早爲預備迨至七月三十號軍署飭文到蘇改委禁衛軍參謀督軍行署諮幾官鄒致權監放駐蘇七十六圑及禁衛軍第四圑憲兵第三營等處另派前江陰要塞司令官七十五混成旅旅長現任軍署諮議官方更生監發第二師駐蘇各圑營薪餉方鄒兩省委均於一號詣各營連點名後當夜卽乘車返寗復命 
[鎭江]  
　　　崗警規復肩章鎭江警察局長章君前因戒嚴期内恐各長警肩章爲鎗擦損特飭各區將岡警肩章暫時摘除現因崗警已解除鎗械肩章自應規復特通飭各區區長轉行所屬各巡官將前存肩章發給各長警佩带現各區已遵照辦理矣 
　　交行紙幣將次收凈鎭江東塢街交通銀行營業範圍本未　充現正清理賬目所有該行紙幣已陸續收回市上流通漸形　少約八月杪必可如數收凈以資結束 
　　演講圑業已出發南京省立圖書館前經詳准齊省長組織省立能傛敎育演講圑并在省敎育會内設立演講傳習所招考本省各縣　　二十二名業已肄業一月一律舉業故由省長　全省爲十區每區委圑員兩人巡廻演講通俗敎能計舊鎭江府　五縣劃爲一區委任圑員二人爲之宣　聞該圑員日内即可抵鎭云 
[金壇]  
　　縣敎育會組織夏委講習會今夏金壇縣敎育育利用署假時機組織夏委講習會由該會會長虞翔于延聘上海第二師範敎員王廣章李志剛葉武曹三君講演訓練管理敎授等諸方法已於七月二十日開講赴會聽講者約七八十人報名者仍絡繹不絶 
[南通]  
　　阻撓清丈餘東區辦理清式頗稱妥善近聞該區陸德明以清丈業已奉總統明令廢止而該區清丈籌欵仍積極進行（按南通清丈係詳准省署照舊辦理）竟派員沿堤演說反對已由清丈江局董禀縣拿辦 
　　政犯未釋日前馮督軍通飭所屬尅日將前拘之故治犯一律省釋南通管鎭守使奉令後並未見有若何動靜不悉何故抑管君審愼從事將尚待澈查卷宗詳加定奪歟 
　　小輪開班大逹内河小輪前因内河水勢増高各橋洞不能通行暫行停班茲該公司見水勢已漸低減於二十九號照舊開班搭客裝貨矣 
[嘉興]  
　　恢復體育會嘉興體育會自民國二年由陶君䟦虹組織曾禀請王前知事立案於六月間宣告成立一切會務槪由副會長陶䟦虹主持去年帝制發生時該會被縣公署勒令撤銷繳燬鈐記今共和回復該會行將復活仍由陶君組織一切 
　　焚燬烟具嘉興禁烟事宜辦理尚有成效各種烟具經調查員查獲後堆積縣署曾於去年當衆攝影焚燬茲因時又多月查拿烟具又復不少袁知事特於日和上午九時在縣署將所積烟具攝影當衆焚燬一時來觀者頗多各區調查員亦均蒞縣觀看 
　　公讌參議員浙江參議會議員龔味生封德三兩君於前日到禾游覧風京當由戚則周陶文波諸君招等日昨設讌南湖烟雨樓欵待陪坐者陶䟦虹屠仲谷陳讓旃諸君觥籌交錯頗極一時之盛現龔封二君於昨日返杭矣 
[南昌]  
　　贛省軍事近訊江西李督軍近據贛州吉安太和吉水萬安峽江各縣知事呈報各該地方出有土匪刧財鉅案當派第三旅第一圑李殿臣圑長率带各營連前往吉安等處駐紥李圑長已於七月二十九號由省用小輪拖带民船出發矣又第六師師長周文炳於七月二十九號上午率带十一旅各圑營連等官佐目兵匠夫乘輪到九江旋卽改坐火車於下午六點鐘抵南昌當由軍署將該師部人員分别引入舊師部（卽前勸業道署）住居聞三十號尚有該師大批軍隊可抵省垣至吳圑長恒贊宮圑長邦　均已電告軍署約八月三四號准可到省云 
　　會議廬山森林局務江西廬山森林局局長劉樹棠因中國第一林墾公司雍滚派金邦正來山接辦林務當將此事告知同鄕葉藻溪同葉回省轉告各界轉由各界於七月二十九號假省農會開會討論計到會者饒士端龔梅生葉藻溪等三十餘人經衆擬定三電稿一致農商部一致旅京同鄕京官一致劉樹棠後經詳細討論僉以劉局長尚未抵省局中底藴無從採悉而農商部改派金邦正所持理由亦未宣布若貿然拍電措詞頗難得體須先行電促劉局長來省報告一切情形若果農部違背商律攘奪利權届時吾人再電抗爭亦未爲晚遂經衆表决推　士端重擬電稿致劉局長其電文云九江倉巷廬山林業公司劉芋珊即樹棠）鑒今日同人在省農會會集各界僉謂萬不可擅自交卸請一面勸令金邦正尅日下山一面速公來省報告一切以便進行省農會曁各界全體叩 
[安慶]  
　　蕪湖發現蝗蜅倪省長據蕪湖縣知事余誼密詳云該縣東鄕之濮家店以及北鄕陡門軍灘河梅家樓等處發見蝗蜅甚多尚未展翅隨即督飭保董撲滅一面派委文牘員携带銅圓前往收買每斤與以銅元十枚現已收買數百斤之多惟恐江濱鄰縣蘆灘等處亦有蝗蜅發生請飭令迅速捕滅云云倪省長據詳後即批飭該知事趕緊督率保董捕滅以免貽患至收買蝗蜅經費應由地方擔任毌得另支庫欵并通飭沿江各縣知事如查有蝗蟲發見一體從束捕滅云 
　　財政廳籌搬皖北賬欵皖北懷遠鳳台盰西等縣今夏水災甚重業經倪省長電請大總統批准發給賑欵十萬元由安徽財政廳籌撥在案惟皖省庫儲支絀鄭廳長乃向中國銀行先撥五萬元解交皖北賑撫局儘先施放餘五萬元隨後籌發 
　　水警署長剿匪獲獎倪省長據水警第二區署長徐待卿呈報云昨在湖濱巡緝見有商船一隻後跟匪船數隻約有盜匪十餘人各持鎗刀齊上商船行刧當經署長開鎗轟擊詎該匪竟回鎗拒捕且將船靠近蘆　裳内上岸　逃經署長督带巡士上岸追擊立斃匪徒四人餘匪　散商船幸得無恙云云倪省長聞報後已以二等獎章獎勵矣 
　　屯鎭軍餉批准就近劃撥徽州屯溪鎭前經倪嗣冲派委第六路第三營前往駐紥每月軍餉五千元由廣德统部給發茲該統領張繼良以長途往返殊多不便特禀請倪省長可否就近向屯溪茶稅局劃撥以省周折聞已經倪省長批准矣 
[山東]  
　　居正吳大洲先後抵濟自善後專使曲偉靑到東東省局面漸有和解之希望昨日（三十一號）午後二鐘吳大洲由周村抵濟寓膠濟站附近日本憲兵營房至六鐘居正亦即蒞止寓商埠支那旅館赴站迎迓者爲張督軍代表馬海嶠政務警察兩廳廰長濟南道楊道尹及衛隊數十名云 
[奉天]  
　　籌辦自治之預備恢復地方自治機關中央已屢向各省　求意見其召集之期當必不遠奉天張省長故對於恢復自治機關遂有種種之預備（一）調查各縣第一期籌設之情形以備參考（二）第一期所籌辦之自治經費凡已劃歸他項用途者一律抽出仍充辦理自治費用（三）創辦短期自治研究社以振興自治人才（四）制定自治施行章程以便發给各縣使照章預備以免臨時倉卒 
[天津]  
　　交換津行亦定期兌現矣日昨下午三鐘警務處處長　　林因交通兌現事邀集本埠紳商各界假大舞台開大會議到省千餘人首由李樾臣報告開會宗旨次由楊處長演說略謂交　行准陽歷八月三日兌現云云並由劉俊卿李樾臣等相繼演說至五鐘閉會天津商務總會昨通告各商號云爲通告事現准天津交通銀行函稱自天津中國銀行開兌鈔票以來敝行以同在一埠而辦法兩歧影響所及實非淺鮮若再因循遷延靜候院令解除不特敝行聲譽有關且於地方市面諸多窒礙用特據照中國津行辦法擇定陽曆八月三日先行開兌敝行天津鈔票以維市面除已函請地方長官據情轉電國務院准予先行開兌并出示佈告外相應函請貴會通告各業俾衆週知至糿公誼等因合亟通告各商號一體知照交通銀行行長林振耀張家聲兩君以本行開兌在邇故咋特向海關稅務司商請由開兌之日起令其一律照常收用該行之紙幣以資流通業經該司允可已通知收欵處遵照辦理矣 
雜評一 
[軍國民敎育（步陶）]  
　　范源　氏初履敎部卽以提倡軍國民敎育爲己任誠哉其得我國今日當務之急矣 
　　德日往歲戰勝咸歸功於小學敎師今日歐陸戰局尤以科學相爲競逐乃還觀吾國猶自故我依然一般社會旣百人而九十九莫識之無少數優秀分子又各爲其個人地位之營謀以終日奔忙試閉目而聽之固覺國也國也民也民也之聲浪嘗自囂然其盈耳迨細意以察之則幾何血不國其國民其民以隨此天然之洪爐而终自歸於淘汰嗚呼迫羣盲於絶壁臨刀爼而嬉遊我國今日之險象其殆近之與急起圖之速致力於最新敎育以求根本改進提倡者念念有危在旦夕之恐懼聲應者人人有執干戈衛社稷之眞誠庶幾十年或二十年後當有所謂軍國民者出現於亞東之新大陸然而世界潮流急如怒湍其能待我以十年或二十年否且爲一大疑問焉嗟我政府嗟我國民誠欲貫澈此軍國民敎育之目的其將如何奮勉以互爲前途之警策也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[演講通俗敎育及軍事敎育]  
　　江蘇省敎育會附設小學敎員署期補習學校於八月二日晚八時請滬江大學校長董景安君演講通俗敎育董君研究通俗敎育有年　選社會通行淺要之六百字編成各種敎科書各地用此書辦通俗夜學校者計六十餘所畢業生已七百餘名是晚演請通俗敎育之急要及其辦法並推　敎育界人應盡之天　苦口婆心聽者莫不感動繼由留美新回國之邢契莘君演講西國軍事敎育並以幻燈映演各國艦隊砲台飛機等影片口講指盡至爲詳盡散會時已十點一刻矣 
[章水天出獄]  
　　大同民黨首領章水天前被中國偵探指爲違抗命令協同捕房拘解公共公廨迭經中西官訊供判章發押西牢三年期滿由海道送出中國領土茲自黎大總統受任後取消黨禁所有政治犯一律還復自由業經章之代表羅禮士律師分别函致中西讞員准於星期四（即昨日）带堂開釋已紀前報昨日届期午後二時半由捕房派人到廨請示先由羅禮士律師上堂譯稱被告前因違抗中央命令不將黨會解散係政治性質現奉政府命令釋放法公堂所拘各政治犯均已省釋應請將章開釋並將逐出中國領土字樣取消繼由政府代表安德臣律師投　查章所犯係屬政治性質今中央已有命令羅律師所請省釋亦頗贊成請求堂上同意等語原審官關君商之陪審西官德師副領事會同簽判云章水天前判在押尚未滿期旣奉大總統申令于七月十二日以前政治犯罪被拘者一律釋放等因章水天應准開釋此判 
　　又據訪員續報中西讞員判决釋放後即由總巡捕房麥總巡派中西包探乘汽車至西牢將章君陪至老巡捕房釋放其時同志前往歡迎者如倪旡我黄歐王和卿許錫臣羅湧濤夏小谷曁章之夫人章時瑾女士與周女士等二十餘人已乘汽車四輛而至由總巡捕房迎出向法界寶昌路而去並聞有某君等擬開歡迎會因章君有病尚須靜養故未定日期云 
[縣議員通訊處紀事（二）]  
　　江蘇縣議員通訊處由上海吳江常熟崑山寶山五縣縣議會正副議長發起組織陸續贊成加入者又有贛榆南匯金山崇彰嘉定句容靑浦七縣贛榆縣議長楊靜山並約函致淮徐海等屬各縣議會加入嘉定議參兩會曾經電省請即宣布回復以重民意惟靜候多日迄未奉覆茲已報告到處謂非集合多數縣分聯合請求恐不易逹到目的云 
[李平書不允再任商圑會長]  
　　本埠商界中人發起恢復商圑已迭誌前報茲悉連日各業商人至南市學商公會商圑通訊處報名者已逹一百數十人共會長一職聞有多數主張仍舉李平書君擔任惟李君堅辭謝絶且俟報名足額再行擇日開會選舉 
[再誌結束工巡捐局之籌備]  
　　工巡捐局局長朱壽丞因江蘇地維持會曾請黎大總統仍照民國元年約法將地方自治繼續進行故將該局經辦事件預爲結束以備交還自治機關所有管轄區域内興辦各項路工及動撥各種欵項業已分别開列清册電禀齊省長請爲派員來滬驗收工程並查核開支公費在案茲悉省長即委任上海縣知事沈寶昌就近查驗核實詳報沈知事卽向朱局長先行詢閭俟再派員赴局會同核辦 
[上海將設通商交涉使]  
　　昨得官場消息上海將設通商交涉使歸併滬海道本有以楊小川充任之說嗣因别有關係聞中央擬另擇資望素孚者充任云 
[保護雲南代表]  
　　駐滬外交部特派六涉員接到雲南唐督軍來電謂敝省現派袁嘉榖代表赴京參與中央會議道經上海並有隨員衛士行經租界請知照保護等因楊交涉員以該代表現已由滇轉道乘法國郵船阿多士號� 
（譯音）約今明即可抵滬故已預備寓所並特派交際科科長陳震東爲招待員一面函逹海關施監督及租界領事圑分别查照俟該輪抵埠一體保護 
[緝獲僞造紙幣之匪徒]  
　　九江警察廳偵探前晚至法捕房報告稱有私造某銀行僞鈔票錢票之匪徒匿跡法界請爲協緝石總巡立飭探目黄錦榮沈德福包探方福林程芝卿華春林前往西新橋街永興旅館十九號房間及新租界霞飛路鼎慶里十一號門牌兩處拘獲五人抄出僞票十餘張又在　格納路茶館樓上拘獲老婦一口並在身畔搜出僞票八張一併解入捕房石君諭令管押聽候解送法公廨預審核辦 
[查究私鑄銅元]  
　　江寗銅元局查得上海市上近來發現一種私鑄銅元與官板無異查係浙閩兩省奸徒所私鑄每洋一元可兌一百七十枚運至滬地以一百四十七八枚售洋一元每元可獲利三四百文故私販者趨之若騖呼特派員來滬會同當地警察嚴行偵查務獲私販盡法懲辦以維園法云 
[水販誣控包探之無效]  
　　新閘捕房包探陳維坤被住居愛文義路二百四十三號門牌之福建人陳宗朝與婦人陳鄭氏偕證厦門人馬芝荷在總巡捕房控被串同探夥朱榮桂沈德李全芳陳榮盛及婦人張席氏　指爲拐賣女孩陳文彩希圖拆梢洋一百元由捕將陳探等拘解公共公堂訊判押候查明核辦在案前日午後由捕將陳探等並原告人證解廨經關會審官會同德領師君升座復訊先據被告陳維坤上堂供稱是日行經愛文義路見一女子在途啼哭據張席氏與阿　說原告家中女孩甚多因欲將該女带往外埠該女不願是以哭泣我即向之詳詢歸禀捕頭協同九十八號西探往查詎原告已將來歷不明之大小女孩五口藏匿他處至翌日即赴捕房控我带同探夥前往拆梢洋一百元但是日十時我在捕房服務並未至原告處實屬有意誣指且堂時查詢一切均由西探詰問並延律師到堂代辯良久繼據張席氏供稱揚州人於今年二月間由阿戇薦我在原告家爲乳傭撫領半歲女孩嗣於五月間原告將陸續買來之大小女孩五口囑我伴往福建因我不願陳文彩亦不願往是以哭泣適有阿戇走來詢問何事我即訴明前情詎被包探聞悉故原告說我串通質之朱榮桂等四人亦均不承認且與陳維坤並不認識並延魯定格律師到堂辯護旋由捕房代表牛門律師上堂譯稱此案業經捕房查明因陳探偵查原告拐賣婦女之事彼恐案發獲罪故揑詞誣控希圖先發制人且查原告陳宗朝前在堂上供稱祇有一女係在福建買來嗣據陳鄭氏供係在常熟買來原告供詞自相矛盾且其傭婦張席供明買有女孩五口顯係販賣尤敢誣控實屬目無法紀應請將案註銷一面將原告人證管押澈究以儆誣陷中西官會商之下以原告所控各節均屬子虚遂判將案註銷被告陳維坤等一併開釋原告陳宗朝及婦人陳鄭氏見證馬芝荷交捕分别管押候查明訊究嗣經捕房查得馬入籍美國故又於昨晨解廨經王襄讞與美領郭君略訊一過判馬交五百元人洋並保候查明是否美籍再行訊核 
[捕獲約期肆刦之嫌疑犯]  
　　英美總巡麥高雲前日得有密報謂有帮盜匪約於即晚在泥城外搶刦居户麥君得報即飭五十號西探總目安婿斯脫郎乘坐汽車協同新閘捕房探目陳雲忠包探韋金福張林泰九號西探目等馳往該處巡邏旋在南成都路馬霍路轉角警亭附近查獲形跡可疑之山東人王厚古常州人李正華及韓長生丁倫禮等四人一併带入捕房當經捕房在王李二人身畔搜獲勃朗林手鎗兩支鎗珠三十餘粒一併收押昨解公共公廨請究由中西包探上堂禀明前情並將手鎗子彈呈案請察會審員王肇之君會同美領别君向王等略訊一過判均带回捕房候查明澈究 
[索還判决徒刑之盜犯]  
　　盜匪王阿四曾於本年四月十二夜糾黨搶刦新閘路一千四百四十八號門牌翁儀春所開之押店内銀洋表由探拘解公共公廨經中西官訊實判解護軍使署懲辦在案茲　已由軍署訊發檢察廳核辦業經該聽判决王盜禁錮五年半開釋前日爲承辦是案之總巡捕房二十七号西探目鼓山華探目李星福得悉以王曾在公堂供認搶刦處治太輕故於昨晨同投公廨要求將王提回從嚴懲辦經王襄讞商之美　郭君會同簽判云此案情罪甚重且已供認自詳解軍署後又轉發檢察　訊辦茲　包探禀稱該廳已判押五年半因所判不足以蔽其辜候詳請護軍使將該犯發還訊辦此判 
[訊究搶刦南滙當舖之盜黨]  
　　南匯魯家匯鎭滙豐當舖於上月一號夜半突來大帮盜匪持械撞門入内刦去值洋三萬元之金珠飾物現洋逃逸業經南匯縣知事署拿獲盜匪小毛泉一名供出同黨張阿妹匿居上海公共租界武昌路二百十一號屋内已由該縣知事備文派警協同滙山捕房華探目劉森堂包探嚴阿慶及八十六號西探將張與其子張金北婦人夏吳氏並同黨徐雲芳等男女四人拿獲在徐身畔抄出新式手鎗一支一併带入捕房分别收押在案茲經捕房查得俆雲芳曾於本年三月三十一號夜糾黨持械夥刦東唐家弄一號門牌徐其泉顧舜照等值洋九百六十元之衣飾現洋昨將張等男女四人押解公共公廨請究先由中西包探上堂禀明協往緝獲情形並將抄獲之手鎗呈案請察繼由來警投訴前情聲請移提歸案訊之張阿妹供認搶刦不諱並稱伊子張金北並無關係且又年輕求恩省釋質之徐雲芳供詞支吾王襄讞商之美郭副領事判張阿妹准交來警带回歸案訊辦徐雲芳尚有他案押候補提同黨併究張金北夏吳氏仍分别押候查明於下禮拜四再行訊核 
[訊究私藏烟土類誌]  
　　洋藥公所協同捕房在麥根路五十二號門牌陸源泰珠寶店住宅内搜獲私土烟膏即將該店主婦陸余氏及其姪陸壽生傳至公共公廨諭令退去候驗明烟土再核在案昨晨由俞代襄讞會同英卓副領事開特别刑庭研訊先由洋樂公所代表律師上堂訴明前情請究繼由見證王慶祥投訴在被告家内搜獲私土烟膏各節訊之被告亦延律師到堂辯中西官判陸余氏罰洋五百元無洋改押女所三月陸壽生罰洋一百元無洋改押一月烟土併送海關焚燬 
　　住居孟納拉路四百四十六號門牌前在法租界開設順昌烟膏店之粤人吳耀林（即吳耀楚）因家内並無器具捕房疑爲盜黨機關前往搜獲金戒二十餘只並值洋一千五百餘元之紅土將吳與友陳阿寶一併拘解公共公廨業經中西官訊明判將嫌疑盜案註銷因吳私藏紅土復經洋藥公所代表律師請將吳等押候訊核在案昨晨亦由俞卓兩君研訊先由洋藥公所代表律師上堂譯訴案情請究訊之被告亦延律師到堂代辯中西官判陳吳一併開釋土送海關焚燬 
　　新閘路三百二十七號門牌德興烟膏店主張國珍因私藏禁止進口之波斯土並將該土煎膏混售被洋藥公所查悉協同捕房前往搜獲似係紅土煎成之烟膏十三缸及海關僞圖章等物將張拘解公共公廨訊供候核在案昨晨復訊先由洋藥公所代表律師上堂譯訴前情經中西官向張略訊一過判候禮拜六再行訊核　 
　　張桂生前日持紅土十二包經過虹口被美捕房一千一百六十九號華捕查見带入捕房昨解公共公廨請究訊被張供係由山東人某甲囑爲携取不知内儲何物中西官以張不應携带私土判押西牢兩月土送海關焚燬 
[請免屠宰稅之動議]  
　　南商會昨接金山縣洙涇市商會來函　敝處屠宰業請求豁免屠宰稅一案業奉省長於巡按使任内批斥不准現值全國商會聯合會舉行大會該業商民將困苦情形提出送由敝會轉請大會公决後向農商財政二部呈請撤消以蘇商困茲將敝會致全國商會聯合會公函油印奉呈台鑒即乞貴會查照協力請議以冀逹到目的無任切盼 
[福建托購樹苗]  
　　上海縣公署昨接道尹公署公函以頃准福建建安道函開因聞上海縣苗圃内種有樹苗一名山杉又名鳳尾產自江蘇之惠山子實本堅甚合製造用途極廣未知種籽價值若干務祈代爲購辦以資試種廣爲裁植用興實業云云沈知事當即赴圃查詢以便代辦 
[保險行調查漢口損失]  
　　此次漢口大火損失頗鉅聞本埠保有該處火險各保險公司因得該處分公司分經理報告運日已提出會議先從調查損失實數着手故且保有該處火險之家已各派華洋人員馳往確查再行公决辦法云 
[夜差巡警仍須持鎗]  
　　淞滬警察廳徐廳長以所屬各區所站崗巡士曾於八月一日爲始仍照舊章於站崗時際改執警棍惟邇來盜風甚熾警察有保衛人民財產之責各巡士祇執警棍實不足以寒匪膽所有夜間站崗巡士仍當執持快鎗以壯聲威昨已通飭各區警察正佐及各巡官等一體遵照矣 
[張弧來滬安享]  
　　前財政次長張弧辭職後先將眷屬遣送來滬張則在京部署完畢前日亦已來滬住居愛文義路南洋路轉角願夏廬張之住宅此屋係於去年託前湖南財政廳長嚴家熾之弟嚴家灼監造華麗非　聞共費去五萬餘金嚴現爲駐滬之松江稽核所長惟因時易勢遷聞有撤差消息云 
[定期祖餞姚議員]  
　　衆議院議員姚文枬現因國會已經開幕擬於舊歷七月十五六日自滬起程晋京報到本邑紳董吳懷疚丁賡堯等定於七夕在也是國設宴餞行 
[國會議員失竊皮夾]  
　　浙省國會議員某因奉召集開會赴京報到前日午後道經上海自滬杭火車下來至車站西首　路上雇坐人力車被賊乘間　去皮夾一隻内有現銀四十元紙幣六十元淞源警察廳據該議員報告後即飭偵緝隊嚴加查緝旋在車站附近拘獲竊賊楊三張二兩名訊據供認夥竊得贓不諱惟詰其贓銀何在則已俵分化用徐廳長得供後除飭將楊三等管押候補緝逸賊案併究外因念該議員未便在滬久待特先籌墊百元给予具領候追到贓洋再行歸欵 
[病者何多]  
　　城内同仁慈善圑於每年六月朔始施診給藥以惠貧病今届開辦甫及月餘求治者已逹六千四五百號之多據各醫生云瞬届秋節疫癘必多此時務宜勿食生冷勿過貪凉以爲預防云 
[巡長挾欵潛逃]  
　　淞滬警察廳警衛隊巡長錢鴻壽日前領到七月分薪餉後輙將所扣該隊各巡士之伙食共洋一百餘元呑沒潛逃匿居虹口地方嗣經偵悉派警緝獲惟該巡長所呑之洋祇剩四十元之譜昨經解廳請示徐廳長以錢鴻壽挾餉逃避實屬不法當卽發交警衛隊長曾永奎嚴行究辦 
[巡官暫代警佐]  
　　南市第一區一分駐所警佐劉振山因事向淞滬警察廳長徐國 
 
 
 

Page 11

 
 
標具禀辭退職任後所遺該分駐所警佐已委警廳游巡隊第二　巡官李德貴暫行升代昨已到差視事 
[地保須負責任]  
　　近有瑞和公司在南門外三官堂後面向業户王雲海張鹿卿等廣購田畝事爲上海縣沈知事查悉恐係外人在内地置辦田地　背約章特於昨日飭吏將二十五保十三圖地保張叔華傳案研訊據供此項田畝爲邵姓所買開設瑞和公司並非洋商沈知事以旣非洋商判令具結存案備查如有别情惟該保是問 
[茶葉棧失愼]  
　　前夜二時許蓬路錢業會館隔壁弄内第九百五十三號門牌成泰茶葉棧内忽然失火當由英美兩界救火會各騙皮带車到場灌熄計焚燬該棧平房十四間美捕房現飭中西包探往查起火情形復候核奪 
[發現被人謀害之屍身]  
　　美界楊樹浦東首楊家碼頭附近浦江邊蘆輩内於前日發現無名男尸一具年約十五六歲身穿白洋布短衫褲有襪無鞋頸内經有襪带似被人謀斃抛棄於此者經一千零一號華捕巡見歸禀捕頭將尸車送驗尸所昨由公共公廨王康二讞員驗得死者咽喉有傷紋三四道左肋亦有拳傷必係被人謀斃並因無尸　來案論飭五十一　地保朱阿桂先行報堂收殮聽候緝兇究辦 
[兩敗俱傷]  
　　揚州人成衣匠劉紀祥前晚在法租界小東門外向其歇夥某甲追討所偕之熨斗在途口角即由法捕房華捕上前解散繼由甲唆其店主管錫祥至十六舗三官堂弄劉之住處詰問責其不應期侮一言不合大肆圖　劉頭顧受傷管則傷及腎部由崗警带至一區署飭解地方檢察應訊核 
[婦人被翁毆打]  
　　閘北藥水廠地方客民趙壽壽昨因家務細故與媳趙王氏口角詎趙野蠻異常竟將王氏打傷當由巡警將趙拘入該管警局訊押候辦午後該氏倩人舁至地方廳經檢察官驗得受傷屬實惟尚無大碍判令回去自行醫治候該警局將趙解廳再行核辦 
[鄰居失和]  
　　婦人陳張氏住閘北夏家弄内前日在自來水龍頭上取水忽與鄰居徐堯卿口角扭毆該氏頭面致被碰傷由崗警拘入四區警署轉解司法科經嚴科員訊明判徐拘留四天以儆 
[姘夫大砍斧頭]  
　　閘北華盛路義昌鹹貨店主婦曹王氏昨晨被姘夫曹瑞瑞用劈柴斧砍傷頭部由四區崗警將兇手拘獲解署該氏前夫之子曹紀洪將母舁送到案請求驗究由姚警正略訊一過解送司法科經嚴科員察得該氏傷勢甚劇訊據曹紀洪供丹陽人伊父在日在法界開設火腿店瑞瑞係店中夥友伊父故後王氏被瑞瑞勾引通姦將店盤賣於人另至閘北開一小店已歷十有餘年伊向在鄕間務農不預店務近接伊母來信云瑞瑞現又在外另姘一婦時將店内銀錢運出並欲將該氏驅逐故卽來滬收管店業瑞瑞經衆親友　處立有斷絶關係之筆據給與川資洋二十八元令其回籍不意瑞瑞仍時來滋擾今日又來需索不遂其慾竟敢行兇請究質之曹瑞瑞供甚支離判移送地方檢察廳訊明核辦 
[命案不能成立]  
　　三馬路某粥店夥潘濤之被同業魏洪法毆打後送至醫院病發身死由捕報請公共公廨中西讞員驗無傷痕諭令屍屬棺殮並着將魏拘押昨由捕房將魏解送公共公廨經中西官訊代一過以察核西醫驗單亦無毆傷致死憑證遂判將案註銷被告省釋 
[船户救人得賞]  
　　天津人朱永謙投浦自盡由船户救起交捕带至法公堂請訊朱供同胞弟來申找尋督父無着又與胞弟失散行李失去無奈自盡如回原籍亦難度日仍須在申尋訪胞弟判令退去勿再輕生該船户救人生命由公堂賞給洋兩元 
[誘匿婦女之訴訟]  
　　張義大控張蘭初誘匿伊妻王氏昨由捕房將被告拘解公共公廨經中西官訊問被告延律師上堂代爲辯護判被告交二百元人洋並保候查明再訊 
[追交婢女]  
　　南翔人陸芝藩與江北婦人李王氏因被重慶路二百零九號門牌居户王再卿指控串拐伊家十八歲婢女彩雲昨由捕房將陸與王氏一併拘解公共公廨經中西官研訊一過判陸與王氏分别押候交出彩雲再行訊核 
[隣婦帮同找尋]  
　　住居胡家木橋之王再谷前在福建警察廳長陳昭處當長隨陳將婢女金氏給王爲室本年六月偕同來滬王欲令妻至紗廠學習女工該氏不願致起口角前日乘王不備潛逃無蹤王報五區三分所報稱伊妻與鄰婦殷趙氏同出買物顯係串逃當由張署員傳到殷趙氏解送司法科經嚴科員集訊趙氏堅不承認判原告所訴證據不足着殷趙氏交保出外帮同找尋 
[截留男女拐匪]  
　　婦需救濟會偵探虞占順王緯文昨晨協同水巡捕房探目何阿春在開赴汕頭等處之山東輪船上查獲廣東拐匪鄭毓良拐婦鄭顧氏及被拐之寗波口音八歲女孩阿林三歲女孩喜妹六歲男孩阿喜等一併拘入捕房由梅捕頭轉送地方檢察聽請爲訊辦 
[姦案將次開審]  
　　商人錢子蓮家住蘇州皮市街向在他埠經商離家二載今春回里見其妻錢徐氏腹大如瓠向妻詰問支吾以對再四調查始悉被張省雲引誘成姦檢查家中貴重各物缺少甚鉅值價一萬餘金當時卽赴吳縣公署起訴傳案訊供判張少雲監禁二年嗣張不服遣人投上海地方廳上訴當經核准將張提案由審檢各官研訊當因錢徐氏已至蘇州天賜莊醫院候產未曾到案飭將張收押候錢徐氏到案再行復審在案茲悉錢徐氏業已在院分娩故由檢廳林廳長於前日飭警前往蘇州將錢子蓮錢徐氏一并傳案聽候研訊 
[拘獲花會航船]  
　　一區二分駐所警察昨午在福佑路拘獲花會賭徒（個中人稱爲航船）牛根發一名抄出花會簿據並洋三元數角銅元五千餘枚解入該所由王警佐研訊供出花會首要傳阿發水菓月生伍實寶黄大衣等開筒機關或在戲館街或在大王廟弄等處並無一定地點日開二次所開者悉是空門王君得供判押送警廳司法科訊究 
[兩造各執一詞]  
　　周家駿控天仙舞台股東伶人趙月來後台經理郁玉金等不還押櫃前經地方審判廳訊明判决着趙郁於判决確定日繳還原告洋七百餘元在案嗣趙郁不服提起反訴控周家駿營私舞弊侵呑銀兩並私造小票等情前日午後由推事官開庭研訊周供所控欠欵尚有托張某代登告白費八十餘元並前台各友辛俸不在其内問官以兩造供詞各執判令趙郁等邀到見證再行復訊 
[學校失竊類誌]  
　　老北門内萬竹小學現值署假頗爲幽靜前晚被賊掩入竊去校長敎員衣被十餘件並橡皮圖章一枚又大南門外市立貧民小學校前次失竊玻璃三十餘塊操衣二十四套報警查緝尚未破案前晚續又失竊玻璃十餘塊以上兩起昨已經該兩校報告淞滬警察廳及該管各區署請爲嚴緝贓賊務獲究辦 
[偵緝隊士查獲積竊]  
　　淞滬警察廳偵緝隊士吳福元吳錫生王四福等昨在南馬頭滬軍營舊址旁邊某號屋内查獲積竊吳小生王友才張正興喬壽生等並獲兇刀一柄當即協同崗警带至一分駐所問明解回該廳司法科訊究 
[主人不欲多事]  
　　本城王醫馬弄徐菊卿家失竊小孩頸項内之金鎖片當時查得並無外人入室因向新來之揚州傭婦詢問該婦即情虚逃逸嗣經徐將該婦尋獲六由巡警拘入二區一分駐所解送警廳司法科前日傳到徐菊卿並提同該傭婦等研訊之下本欲移解檢察廳訊究當因徐菊卿以所値非鉅請求免辦故將該傭婦從寛省釋 
[唆使私取金飾]  
　　吳龍卿偕母某氏投法捕房控稱胞弟龍惠聽魏世昌唆使私取家中金飾交李金寳兌洋浪用求請提究等情當由探目黄錦榮包探徐新發將龍惠等六人拘解法公堂請究龍惠供認私取金飾不諱李金寶供代爲兌換分得洋六元是實王福壽供分洋一元二角判吳龍惠押三月李金寳押二月准予贖罪魏世昌押三月周阿寳徐永生各押二月王福壽押一月 
[繫鈴解鈴]  
　　端壽芝前投法公堂控稱前在南京被張沛農虧欠往來銀一萬一千餘兩控經南京審判廳判决還銀除去將產作抵外尚少七千兩有另張即潛來上海向索不理求請訊追當由張妻某氏投質諭着伊夫自行到案候訊昨端禀稱現由同鄕會董出場擔保俟張回寗料理商人已允請求駐銷聶讞員准予銷案 
[追償米價]  
　　孫子雲投法公堂控稱王子文前來交易白米其價除收過外結欠洋三十六元三角向索不付求請訊追賬簿呈閱王供照商人核算並無如此之多求察判交保限七天還洋 
[批飭辦結懸案]  
　　滬海道公署昨批民人　學裕禀爲案懸已久請飭縣迅查執行由據禀已悉仰上海縣知事迅予查明辦結復奪此批副禀發 
[最近歐美回滬學生表]  
　　姓名　籍貫　學校　學位　專科朱進　無錫　美國　博士　財政張彭春　天津　同　碩士　敎育張　凖　湖北　同　同　化學朱　籙　無錫　同　同　算學何炳松　浙江　同　同　政治熊　遂　江西　同　同　銀行學胡憲生　無錫　同　同　森林顧惟精　同　同　同　電學邢契莘　浙江　同　同　造船顧延同　天津　同　學士　機械　考先　上海　英國林天蘭　福建　美國　碩士　政治龍伯允　四川　同　學士　化　學潘承愷　上海　英國沈祖榮　湖北　美國　學士　圖書館蔡翔　同　同　碩士　礦學袁鍾銓　上海　同　學士　電　學陳明壽　同　同　碩士　機械 
[氣候報告]  
　　（上海徐家滙天文臺） 
　　已過者之報告八月二江蘇氣壓低下上海及其附近大驟雨天津亦雨九州之𩗗風行向日本之南反旋風在北海道� 
三日天陰而有烟霧凉風仍以西北偏西爲向三日午後四時前二十四小時内温度至高八七八至低七二去年同日至高九三四至低七四 
　　未來者之推測八月三日午後四時三十分鐘預測緯線三十度之北有自北至西北之微風南方有信風琉球附近天氣不佳　 
來函 
[朱少沂致圑通訊處函]  
　　上海商圑諸君偉鑒謹啓者溯自共和復活民權重回凡爲國民理宜各負責任共謀社會幸福維持安寗秩序効忠於羣此義不容辭也曩者少沂忝爲商圑司令自前清至民國癸丑固無成續之可言然奔走行伍協助防守服從上級命令遵守議定章程愛護公共名譽清夜捫心多所愧　日來承舊時同志紛紛枉顧或以章程見示或則咨詢方略我何人斯承茲特　何敢故爲退縮失國民應負之責任然私衷忖度有緊要關鍵數端願呈諸同志之前尚祈鑒核是幸 
　　一商圑係軍事性質首重服從命令今擬恢復舊時名義須先取舊時各會長之同意然後由隊伍領袖邀集圑員籌議進行若逕從隊長着手未與會長融洽他日圑員或有赿級之行動則懲戒諸法必多阻碍 
　　一須俟地方自治議會成立後申請議會商圑有恢復之必要否然後以輿論定行事方針不可鹵莽從事以取後悔蓋從前興辦時經地方士紳禀請官廳通詳立案民國肇建亦蒙臨時政府及都督民政長繼續認可今擬恢復舊制自宜仍照從前手續况癸丑一役功不補過古所謂忠而見疑信而被謗亦宜一一露佈俾得世人之公判然後經濟武器人才駐所章程亦須照軌範次第籌備如以鄙人之言爲然自當進盡愚誠厠身行未否則願爲他種義務與此商圑名義永别也專此奉逹（下略） 
[寗波旅滬同鄉會來函]  
　　茲啓者敝會會董凌鞠齡先生醫學名家在滬行道多年頗有大名并製有家傳痢疾藥一種異常靈驗歷年活人無算茲奉上痢疾藥十服卽希察收以便分給貧苦病人并求力爲揄揚以答凌君濟世之婆心專布即請台安寗波旅滬同鄕會謹啓 
[全陳氏來函]  
　　敬啓者頃閱報載有究辦包攬詞訟之舊代書一節不勝該異余子志廉昔日雖有代人作禀之事而擱筆已久從無不法行爲至於此次徐金發案所稱聞諭不服揑冒原告之名繼續起訴有破壤廳長名譽之語等等則禀底尚非余子所擬已由徐金發當堂聲明禀稿爲渠託松江人某所書與余子無涉被押之原因不過以被告一言之中傷廳中認爲有唆訟嫌疑而已又稱傳原被告質訊當堂證明屬實等情更非事實一查案卷自可明白原無　辯要之此事眞相將來自有披露之一日今老婦以祇此一子名譽攸關深恐外間傳聞失實一爲剖白務懇貴報主持公論爲七十餘歲之老婦一鳴不平也併乞將此函登出以昭信實爲幸　　老婦全陳氏謹叩 
雜評二 
[通俗敎育（宇）]  
　　吾國人號稱四萬萬而不識之無者何止十之八九混混噩噩知識未開處此競爭劇烈之世界宜乎其日即貧弱而未有已也然而吾文字微奥高深欲求敎育普及固非易事則通俗敎育誠爲今日之急務矣我今得聞董景安氏之演說而歎敎育界　盡之天職回以開通社會爲前提其一切引經據典咬文嚼字之文章謂之保存國粹其功固不可盡沒而今日之急要則不生是矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[時事新開篇] [  瘦蝶]  
　　天開民國運維新彈指流光已五春内政外交支復絀苦心孤詣費經營司農仰屋憂財政點石何嘗竟變金城下要盟增國恥留將紀念到而今極應該舉朝上下動求治戒懔同舟共一心不道風波平地起籌安大會去秋興十三太保六君子鼎鼎聲名薄海聞巧語如簧反元首惑新華宮裏獻殷勤你捧屁我掇臀說黄袍指日可加身車夫乞丐都忙碌還有那弄粉調脂姊妹們勸進表請願文　　朝朝暮暮閙紛紛一朝洪憲頒年號總統居然變至尊五等爵封多似　爛羊頭空惹外邦評事關大典應籌備好待那萬國衣冠拜紫宸但願得寶位相承傳萬世但願得無疆聖壽頌千春民權抑帝權伸剝盡脂膏　一人畢竟世情難逆料一霎時滇黔相繼起風雲檄文傳布天討� 
到處歡迎護國軍桂粤浙江都獨立川湘陜省又聯成濟南遼瀋兼蘇省一例紛紛起義兵烽火連天將半載無端自擾笑庸人袁軍日夕徵調急羽檄飛馳盡出征馬已斃龜又焚兒郎十萬化灰　戰爭未必稱驍勇只知道漁色貪財虐小民不獨民生多困苦直敎鷄犬不安寗連朝敗續英風減警電遙傳到帝京嚇得項城心膽碎倉皇不敢坐龍延取銷帝制頒申令更仗着　段調和息戰爭 
那禁得四面楚歌相逼苦說什麽不依退位不休兵勸退來文如雪片只弄得左右爲難袁項城欲待讓賢將位退但是妥籌善後　誰人况且年來一筆糊塗帳任是神仙算不淸轉輾思量無妙策頻頻搓手歎運聲惟有堅持宗旨仍留任横着良心對國民更有那帝制忠臣三五輩宣言主戰報君恩借外債募新兵兌現先停集現金軍費搜齊軍隊足要與南軍一職决輸赢早拚一擲同孤注猿鶴蟲沙浩刦臨幸虧得天心厭禍憐民族鬼噉奸雄被二豎侵中西並進醫難辨凉熱紛投藥不明憂憤塡胸尿毒劇三焦阻滞命歸陰縱然富貴稱無敵免不了黄泉路上行只落得一世英名付流水千秋事業等行雲一失足成千古恨再回頭已百年身妖魔畢竟歸淘汰慘霧愁雲一掃清天佑黎公來繼任萬民推戴盡歡迎名流羅致非難事内閣重看組織新召集議員開兩院捕拿禍首示嚴懲撤消軍院傳通電南北從今統一成發表新猷持大體掃除苛政惠編氓因災得禍眞奇事轉弱爲强兆已萌寄語羣公謀建設大家努力向上流爭莫負了共和好國民 
小說 
[偵探小說情塲蠧史] [  天虚我生]  
　　第四章（續）古沃聞語遂竟拂袖而去及至今晨復以一信致予其中附有二東蓋邀吾父及予於三日後赴其家宴會者幸而此信落於吾手未爲吾父所見否則殆矣白雷格曰女士意爲今之計當如何安　曰吾今思之實唯二策其一即以一千鎊付其人否則控之公庭白雷格曰二者均勿妥若使控之公庭則此事内容立且宣布而君之信或將傳載於報張若千鎊付之則又安保不受其紿以吾思之彼旣已狡獪來吾人即不妨以狡獪應之故吾之意女士不妨竟踐其約安梨曰吾可一人往耶白當格曰使我侍女士往者則女士亦有此膽乎安梨曰君與我偕寗不啓彼傖之疑白雷格曰夫以偵探而入奸人之家固當不受歡迎伹彼曾邀尊甫則我又何妨爲之代表安梨曰此着殆不可行蓋古沃固識吾父先生縱善化裝又豈能欺古沃之目白雷格曰無妨但君亦有尊甫之小影否安梨曰有之因出表墜上之小影示之白雷格曰惜哉過小然亦較勝於無願以留之予處唯予尚須一覩尊甫之容熊不知尊甫亦嘗至俱樂部否寖梨曰吾父輙往哈隹俱樂部白雷格曰佳會當與謀一面安梨曰此誠何意吾乃不解白雷格低聲曰女士吾蓋欲喬裝尊甫往與　會耳至其事之如何則届其時女士自當見之蓋吾人不爲劇賊則已果爲之者且在古沃以上替萊女士但以此事完全托手無庸顧慮安梨見其毅然承任則現感激之容曰白雷格先生果於吾事有裨吾當心香供奉以至予之終身 
譚言微中 
[我之拉雜談] [  寄塵]  
　　（一）新華宮之寳物也者前清之聖祖神宗搜羅而藏之宣統不能守之民國有之袁克定竊之周自齊盲之外國人得之則此破銅爛鐵吉金樂石已飽閱滄桑矣從此後或穩藏之博物院中當可免重落風塵則亦寳物之深願也夫 
　　（二）清宮寳藏本是宣統祖傳之物被袁公子竊去賣錢此是他姻兄弟私人之交涉何與我中華民國之事吾聞有人起而爭之其理由殊不充足也 
　　（三）余近作打油詩兩首其一云病柳蕭疏搖晚風興亡百日太匆匆啣泥未了梁間燕暗裏新華變故宮其二云洋場十里雨初晴摩托飛過跑馬廳自古張園無此會中山演說與人聽一寫冷落之態一摹熱閙之狀悲歡哀樂可以觀矣 
　　（四）前日有云讀萬卷書不如行萬里路行萬里路不如種萬頃田今更得三語云種萬頃田不如稱萬歲爺稱萬歲爺不如吃萬家春的酒吃萬家春的酒不如看萬盞燈的戲　　（五）自地球繞日周而復始之說行而光陰一去不復回之成語可以打破 
　　（六）杏花樓之市招曰杏花酒樓而一杏字適　他市招摭去僅露三字曰花酒樓 
　　（七）自辛亥而還新流行之名詞惟軍字最多指屈計之曰革命軍曰光復軍曰民軍（官軍爲　有名詞不錄）曰南軍曰北軍曰學生軍曰鐵血軍曰討袁軍曰護國軍曰辮子軍見聞所及已有十數彙記於此以備編輯新辭典者之采擇 
　　（八）前日至一小糖食店見有以玻璃瓶貯糖佛手者瓶上所黏之字條曰　手又見寳善街某籘器店之市招上大書一　字　　二字新舊字典中均無之不知其何音何義也 
　　（九）余家籠一　蟋偶與之食而蟋蟀鳴焉小孩子在旁曰彼蓋言謝也一經道破果覺蟋蟀鳴聲恰與謝之音相似 
 
 
 

Page 15

 
 
   
 
 

Page 16

 
 
   
 
 

Page 17

 
 
譯件 
[食物保存與微生物之關係勃坎能原著鍾心煊譯述]  
　　（錄科學雜誌） 
　　食物保存實吾人每日生活中之一大問題也蓋食物必得良法以保存之方能免微生物之侵蝕而夏季之豐穫可以貯藏至冬季以備吾人不時之需也食物之天然保存法有二或藉太陽之光熱　之使乾或自生堅固之外皮（如榖類落花生栗等是也）以禦微生物之侵入食物之藉此二法以保存者爲數亦繁多矣雖然吾人仍覺有缺憾焉故陸續創造新法以補天然法則之所不及迄至晚近科學進步乃無論何種食物均可以保存之任至何時之久食物腐敗之媒介吾人未能討論種種食物保存法之先宜細察各種致腐之媒介考此等媒介中以裂殖菌酵毌菌微菌三者爲最重要而此等微生物中有多種常寄生於一定之食物内故在此一定之食物内常可遇見者也此外多數之食物中又常含有各種之酵素此種酵素或爲食物原料中之所本有或由微生物寄生所致二者之來源雖殊而其能分解食物令其腐敗則一也食物保存法通常食物多用下列四法之一以保存之（一）高温保存法（二）低温保存法（三）防腐劑（四）乾燥保存法今將此四種法則試一一詳論之如下 
　　（一）高温保存法凡食物之不爲温度所變更者多可用此法以保存之如菓品蔬菜魚肉等類是也此法最要之原理不外乎將食物加熱至一適當之温度將食物中之微生物滅絶然後封　於錫罐或玻璃瓶中使空氣中微生物無由侵入如罐頭食品是也用高温度保存食手之主要法則有二即巴斯多耳氏之滅生法與絶對滅生法是也巴斯多耳氏滅生法創於法國微生物學大家巴斯多耳氏其法不過將食物加熱至一適當之温度而某種有害之微生物前因之滅絶雖然巴斯多耳氏滅生法並不能將食物中所有之微生物盡行殲滅故用此法所保存之食物有時可將某種有害之微生物永遠滅絶有時則只能將食物有用之時期稍稍延長而已絶對滅生法則較此更進一層　此法能將食物中所有之微生物盡行殲滅若能將此食物封固於瓶内使外界微生物不得侵入則可以永久留存也 
　　巴斯多耳氏滅生法此法多用以保存牛乳乳脂以及啤酒葡萄酒等飲料年乳與乳脂之所有用此法以保存之者其故有三焉（第一）乳中往往有危險病菌如結核菌等寄生其中若用巴斯多耳氏滅生法以保存之則此種病菌可以借熱力以滅絶之也因此之故美國各省中多定有專律凡乳產製造所退還農夫之去脂牛乳必需先用此法將其中含有之微生物滅除然後可以之飼養豚犢等家畜蓋恐其中或有結核菌等危險病菌寄生也多數之醫生及衛生學家亦常提倡將所有來歷不明之牛乳先用此法殲滅其中之微生物然後可以之供人類飲料（第二）乳中當含有多數之乳酸菌乳味之所以戀酸者皆由此菌之所釀成巴斯多耳滅生法能將多半之乳酸菌滅除乳味乃因之得不變酸卽使其終久不免變酸亦斷不如未經巴斯多耳氏滅生法者之速也（第三）牛油之香味乃靠一種特别之乳酸菌所成但此乳酸菌頗不易得故乳產製造所常將製牛油之乳脂用巴斯多耳氏滅生法滅除其中微生物然後用人工將所欲得之乳酸菌培植其中以此乳脂所製之牛油必能得良好之香味云又葡萄酒與啤酒亦常用此法將其中含有酵母菌與他種微生物盡行滅除以免發酵及他意外之虞也巴斯多耳氏滅生法者乃惜熱力以殲滅各種微生物者也其温度之高低視食物之性質與夫保存之目的而異譬如牛乳温度過低則不足以殺各種病菌若温度過高則牛乳煮熟其味乃因之變更多爲人之所不喜（譯者按西人喜飲生牛乳不喜煑食故云其實牛乳之性質並未變敗也）考牛乳加熱至攝氏表六○至七○度歷時一○至三○分鐘之久或加熱至攝氏表八○至八五度歷時一分鐘之久均可將乳中重要病菌滅絶而乳味又不因之變更然平常最適當之温度最高不得過攝氏表七○度過此則有變更乳味之虞至煑時至少須五分鐘否則熱力不足以滅絶重要之病菌也又嬰孩用之牛乳尤不可加熱過攝氏表七○温雖然乳產製造所多有將牛乳迅速加熱至攝氏表八五度然後立刻降至冰點者此法之利益有二（一）節省時間（二）温度驟然變更能阻止微生物之發生 
　　絶對滅生法凡用絶對滅生法保存之食物其温度之高低必須能將食物中含有之微生物全行殲滅而同時食物本有之性質又不因之而致變有多數之食物若加熱至沸度即可將其中之微生物盡行殲滅如菓品等類是也菓品含有之酸類本富有防腐性一經加熱至沸度則防腐性益加劇烈故微生物更不易寄生其中也又富有糖分之食物若加熱至沸度則其中含有之微生物亦可盡行殲滅且濃厚之糖溶液因其滲透壓甚大亦一防腐之佳品也蔬菜中如玉蜀黍與豆類所含糖質與酸類均甚少而又常有一種之嫌養裂殖菌寄生其中故最難保存若温度過高則食物之香味與外貎有更變之虞若温度太低則嫌養裂殖菌之抵抗力甚大不易殲滅蓋罐頭食品製造所當有因温度不足以致全場出產品被嫌養裂殖所毁壤者矣其關係之重大可想也按此種難題可用下列三法之一以解决之（第一）高温之不足可佐之以高壓其法先將食物盛於罐中並將罐口嚴密封固然後置於一種之蒸汽籠中用蒸汽加壓力蒸之如是則温度旣高壓力復大所有嫌養裂殖菌殆均可殲滅也蒸汽之温度加以壓力可升之至攝氏表二○○至三○○度以上且可以任意加滅之温度之高低適於每種食物之用者當以實驗定之不能憶度者也（第二）間斷對滅生法者實一種改良这絶對滅生法特創造之以補平常絶對滅生法之所不足者也其法將所欲保存之食物嚴密封固於器具中加熱至沸度或沸度以上之温度約歷一小時之久然後令其自然變冷待至二四小時之後再將食物加熱一次再令其變冷如是每隔二四小時即將食物加熱一次約至三四次後則食物中雖最難殲滅之裂殖菌亦必由此滅絶矣此法最爲可靠菌學實驗室醫院等處多用之其所以可靠之理由甚爲單簡茲將其大槪略述如下凡食物一經加熱至沸度左右則多數之微生物業已燒死然有少數之裂殖菌如上文所說之嫌養裂殖菌等對於温度之抵抗力極大至此時乃變形而成胞子此種胞子外有極厚之胞子膜以裹之使熱力無由侵入因是得幸免死亡而仍生存於食物中至食物冷時彼輩立即發生復成平常之裂殖菌焉第二次加熱乃將此新生之裂殖菌殲滅然猶恐有少數之胞子仍得生存於食物中故需有第三四次之加熱以滅絶之也（第三）食物中可加少許之防腐劑（詳後）則温度可以不必過高而微生物仍可以滅絶也罐頭食品製造所常將小件食物加熱至攝氏表一一○至一二○度約歷半小時之久對於大件食物則加熱時間稍稍延長而已論者常謂魚肉之類最易用絶對滅生法以保存之因其不爲高温度所更變也雖然絶對滅生法之温度　亦能將食物性質稍稍更變惟吾人不覺耳如蛋白質一經加熱卽凝成固體是也又各種糖質若温度過高則其性質亦稍更變也（未完） 
 
 
 

Page 18

 
 
   
 
