# 1901 - 90 - 4910045

 

Page 1

 
 
[售報須知] [  申報館主人啟]  
　　本館杭垣報紙向由申昌一家經售不意今正忽有人私立海昌報館牌號將本館殘缺舊報任意混售以圖射利實於本報聲名有圖本應控官訊究現經彼浼人緩頰自願停歇不再混售本報如日後若輩故智復萌仍敢巧　嘗試本館當禀請英領事照會地方官從嚴懲辦决不容情特此布告 
[古今圖書集成减價] [  圖書集成局謹啟]  
　　本局新印古今圖書集成一書除設印之外多印之書歴經售出現已所餘無多本局因急欲結帳擬將所餘之書减　出售每部計九八規元二百兩是書間有誤釘處刻已查準補釘完全賜顧者請至申報館帳房交易再前所出股票向有數股未經將書取去者亦請從速找銀取書率勿再遲特此布聞 
[讀粤督陶制軍札行新加坡總領事文及派駐火奴魯魯領事警醒愚頑告示推廣言之]  
　　嗟乎康梁諸逆臣其爲禍可謂烈矣大吏之嚴加鋤殛亦可謂餘力不遺矣我獨以爲康梁决不能煽禍卽不必再窮治何則古來奸雄之謀傾人家國者其先必網羅桀黠之才以爲羽翼而後一朝發難不致孤立而無外援被康梁所網羅者非迂腐不通之獃儒即粗鄙無文之巨賈有何識見可與圖成故當其穚旨徵兵謀圍頤和園已知其無能爲役洎乎事敗而遁竄伏外洋保國保皇誘人入會是豈尚作死灰復然之想哉不過見華人之在外洋服賈者厚資坐擁慷慨樂輸故假托忠君親上之　以肆其惑衆歛錢之計迨被惑者衆輸貲漸多若不稍有作爲必被人覻破　衷而此後將無人信服其遣人赴湘卾一帶散放富有貴爲諸逆票糾合哥老紅燈諸匪黨祗以塗飾人之耳目使知保皇保國具有眞心而後得侈口狂談不致被人鄙薄嘻下流若此無恥若此而尚得謂爲奸雄乎而尚能謀傾人家國乎我獨不解附和之人何以竟若此其衆也其始獃儒巨賈入其網羅猶曰悮信其眞有才能眞有權變猝然起事足以攪亂乾坤故不惜自污其名爲之輔佐耳今者漢皋之事直與流宼無殊事成亦惟如闖獻洪楊一流人事不濟則駢首市曹次第就戮彼唐才常傳慈祥譚翥王慕陶之類稍有知識　猶不免身首異處而謂獃儒巨賈如蠅逐臭尚能顯典倖逃乎雖然彼旣依附於先不樂反正於後猶之可也所最可憐而可笑者平日一知半解謬托維新輙譁然號召於衆曰南海先生我所私淑者也及叩以生平所學則惟將愛力熱力團體國民支那起點等字塡冩滿幅自命爲新黨中通才嘻若此之人無論不足語維新卽康梁諸逆見之我知其亦不屑引爲羽黨而謂其能煽禍於國中乎雖然制軍固不能不下札勸諭領事亦不能不出示警醒之也方今粤之惠州土匪始經平定湘鄂一帶哥老紅燈諸匪黨散售回天飛龍各匪票者依然密布如林使康梁諸逆臣自知弑逆必不能成而暗中爲之主謀嗾使若輩時時擾亂則官軍防剿不免有顧此失彼之虞肘腋之間禍患其能永息乎然外人旣有哀矜國事犯之例欲使渠魁授首終必徒托空言不如婉轉開陳諷使棄邪歸正愓以順逆之理鼓其忠義之心使讀者激發天良漸漸覺悟而後康梁諸逆乃孤立無助而不復能作浪掀波制軍及領事之苦心不誠昭然若揭耶抑又聞之康梁諸逆之誘人也見有英俊少年或多財善賈者卽多方勾致惑以甘言及漸投機則懾之曰爾切勿告爾父母爾父母迂執告之必阻爾旣又愓之曰爾師亦不可告爾師年已遇且早被八股所困胸襟委瑣不足與語准新也及去秋唐鄧被誅株連不少則復哄之曰爲國家流血義也前者躓而後者繼俠也惟俠與義自必百世流芳爾輩毋因循毋畏葸此後有被逮者我當浼西員護之於是血氣未定之人入其設中無不甘爲死黨康梁諸逆又於睱日編成小說昌言大逆不道之事給與披閱以　其心更以小惠私恩要結寒貧子弟子弟受其豢養遂甘爲虎悵而不辭嗟乎嗟乎中國何不幸而生此逆臣此大吏所以必餘力不遺嚴加鋤殛乎然而康梁究無能爲役矣蓋以其初所交結者非迂腐不通之獃儒卽粗鄙無文之臣賈而後且糾約夫哥老紅燈諸匪徒無一桀黠之才爲之羽翼也質諸留心時事者以爲何如 
[請懲禍首]  
　　京師來信云近日俄使德機爾君有請懲禍首名單一紙交中國議和全權大臣中列庇匪各官十二人有必須正法者五人 
[衡案章程]  
　　去歳湖南衡州府屬匪人閙教至今正始經撫憲俞廙帥磋磨就緒償銀三十五萬兩以期永悉爭端此已見諸昨日本報矣兹閱徐家匯匯報登有此案所議章程爰即錄登於下一兇手除辦六名現獲四名均情眞罪當照議斬决外尚有朱犯係挖主教眼睛之犯肖犯係毆打董教士兇犯尚需設法從速拿獲照中國律懲辦至搶拐女孩各犯亦應速緝究懲以儆刁頑此條係初議者畫押之日所增不過十犯姓名均已一倂斬决一范主教曁董安兩教士致命之處應請撫憲奏請朝廷賜旨建立牌樓一座旌表其名以垂久遠又衡州塘灣教堂即仁愛堂鄰近擬擴充建立總堂一座基地由地方官按圖設法購妥以報范主教未了之願此兩條係抵范主教曁兩教士受害之慘范主教與兩教士均有德行體面之人不受中國償卹一衡州道隆文知府裕慶均宜叅革永不叙用如再開復惟畫押之華官是問並不得復住湖南此領事之命也一育嬰堂女孩尚有三四十名未曾交出著地方官設法查知如數給領倘現指之數尚未全確堂内查明卽報地方官由地方官查確設法追給一所有教堂教民田房約據查出追還若已燬失應由地方官查明補立約據概免稅銀一撫憲曁道府州縣均要出示保護教士教民身家以後不得阻擾亦不得勒派迎神賽會諸冗費以杜爭端此項告示凡湖南境内各府州縣城市口岸及教民村居鄉里均宜張貼 
一倘有教士復至湖南傳教應由地方官妥爲料理沿途護送并遵照約章認眞保護一凡因閙教致教堂教民受害所失產業現當照數賠償計實賠銀三十七萬兩初議三十八萬兩再主教司　所失物件如已燬失作爲罷論倘現尚在仍報地方官追繳給領以上各條於正月二十二日畫押二十四日復由代理主教任君與廙帥所委蔡觀察赴漢口領事署畫押施行 
[嚴查濟匪]  
　　香港循環日報云去歳粤省惠州土匪作亂訊之所獲各犯供出一切軍火皆由逆黨暗中接濟大憲遂照會駐粤英領事官請代爲偵察近聞又有人私將軍械運赴潮州汕頭一帶爰復照會領事務請嚴加搜緝以杜亂萌維彼逆黨雖心如鬼蜮當亦五技俱窮矣 
[嚴搜軍火]  
　　香港循環日報云日前粤省大憲接准兩江總督兼南洋通商大臣劉峴莊制軍移文内開接駐 
 
 

Page 2

 
 
日本大臣李電稱日前横濵商人探知有某洋商采購五響毛瑟無烟槍彈甚夥運至新加坡一帶恐其運入中國接濟匪人請飭禁止入口云云隨即札飭所屬文武各官一體遵照辦理以故邇來入口之船查察尤爲嚴密蓋以防患於未萌也 
[詳述寗國亂耗]  
　　安徽寗國府屬某縣典史某少尉拘拿賭棍激成事變業已略誌報章兹又得蕪湖訪事人來函云若輩盤踞山中已非一日頗有蠢蠢欲動之勢邇者各處被撤之通雲集其間與若輩聨絡一氣互煽隂謀擬分黨圍攻甯國府寗國距蕪湖二百里居民風聲鶴唳幾於草木皆兵徽寗池太廣兵備道吳季卿觀察聞之急調精捷營統帶劉游戎德昭星夜回寗分投剿辦游戎奉檄後卽於本月初七日督隊馳往擒獲匪黨數十名初靈貴墩人某甲聞匪將至赴縣告變縣主鄭大令惡其造言生事下之於獄事爲府尊桂太守所聞以爲此事諒非無因細詰情由立予開釋時皖南鎭總兵黄仲山鎭軍因事公出城中毫無兵備太守嚴飭大令督同印委各官分守各城門俄而匪黨各穿紅衣紅褲蜂擁而來距城數里之遥聞城上角聲嗚嗚然疑有準備不敢逼近相約退至河襄以西行劫富室十餘户而鎭軍所派馬步隊二三百人及游戎所部勇丁已麕集迎頭痛撃匪勢不支始抱頭鼠竄而去方事急時鎭署文案某君以鎭軍不在防務攸關急率勇丁至靈貴墩不意被匪所戕遽爾殞命亦足憫已 
[藥廠飛災三志]  
　　漢口訪事人云本月十二日清晨漢陽黑山之麓製造無烟火藥廠被火成災已登前報兹聞是日廠中總辦徐仲虎觀察因製火藥親添藥水不料藥力過猛以致一發難收除觀察葬身火窟外其餘死者多至一十八人廠屋亦焚燬殆盡惟與民居相距甚遠尚未殃及 
[儲憲出缺]  
　　杭州訪事人云浙江糧儲道鄭芝巖觀察素患痰喘之症時發時止去年督運北上正值拳匪作亂聨軍入京風鶴驚心備嘗艱苦以致舊疾復發至九月回省卽請假延醫調治獻歳以來病勢稍愈現因冬漕將次起解力疾從公致復憂抱采薪醫藥罔效延至本月十四日午時因病出缺其公子急將印信封固繕具親供命僕呈送撫轅禀報旋於十五日戌刻大殮 
[黄堂受代]  
　　蘇州訪事人云新任蘇州府知府張子虞太守於本月十一日之晚由滬抵蘇十三日登岸暫駐湖南會館擇吉十五日接是日午刻府署差役執事人等咸至行轅伺候吉時將届太守排導至府署先行拜門禮旋卽入内朝服朝冠步至大堂望闕行三跪九叩禮謝恩然後易公服行拜印禮及升座後書差人等以次排班叩見太守隨延長元吳三縣主及文武各官入花廳茗談片刻迨辭出卽命駕詣撫轅謁見撫憲聶仲芳中丞禀知接篆任事 
[武林縣試三誌]  
　　杭州訪事友人云仁和錢塘二縣縣試情形及正塲各題業已兩誌於報當初覆時仁和四書題未成一簣錢塘四書題雖覆一簣通塲經題繩其祖武詩題賦得林煖牆頭雙鵲語得林字二覆仁和文題孔子曰爲此時者其知道乎仁則榮章錢塘文題孔子曰爲此詩者其知道乎公都子章賦題春寒花較遲賦以題爲韻詩題賦得湖上春來似畫圖得春字是日仁和補考者一名題未詳錢塘補考者四名首題是何濡滯也次題有友五人焉詩題賦得共登青雲梯得梯字三覆題翕如也純如也皦如也繹如也各作起講 
[武林府試初誌]  
　　杭州訪事友人云本月十二日爲杭州府屬府試之期府尊宗子材於五鼓時升座點名及點畢封門則東方已白矣是日旗籍已冠首題皆悦而願立於其朝矣仁和已冠首題皆悅而願藏於其市矣錢塘已冠首題皆悦而願出於其路矣海寗已冠首題皆悅而願耕於其野矣通塲未冠首題近者悅次題以不忍人之心行不忍人之政詩題賦得一年春事說今朝得春字同日兩浙運司許豫生都轉扃試商籍文童已冠首題商也巧笑章未冠首題童子點爾何如節次題遠方之人詩題賦得百花生日得朱字 
[蘇垣命案]  
　　蘇州訪事人云省垣元妙觀前有著名流氓綽號小丁香者前因犯案經吳縣主田大令訪拿懲辦收禁日前經人保釋依然怙惡不悛本月十五日向同類小壽生索舊欠各糾羽黨在馬醫科巷鬥毆小丁香突出利刃向小壽生猛剌登時腹破腸流倒臥於地旋經地甲將兇身獲住報請大令蒞騐大令飭舁送天賜莊請西醫敷治卒以傷勢過重延至翌日斃命當大令回署後卽升堂研鞫小丁香供稱兇刀並非小的所帶因小壽生欲剌小的被小的奪獲還剌誤傷要害大令喝令笞責九百板復上挺棍良久始供認帶刀行兇大令飭釘鐐收禁聽候詳請上憲核奪 
[漢皋火警]  
　　漢口訪事人云本月十四日之夜三更時鎭上草紙街老興巷口某錢紙店不戒於火致成燎原之勢迨地保鳴鑼告警各水龍飛馳而至吸水圍澆而店鋪十餘家已付咸陽一炬矣至翌晨藥王廟廟祝焚化冥錠頓觸祝融氏之怒幸水龍坌自而至得卽救熄僅焚去正殿一座餘俱無恙 
[續錄庚子五月唐比部煊上某大司宼書]  
　　旦爲是說者皆以團民之舉爲是而信其可恃者也石言星隕皆爲災異而左氏之譏虢公也曰國將興聽於民將亡聽於神今爲聽於民乎聽於神乎無論委巷小說鄙俚不足據即靈應昭然恐亦非國家之盛事也且又將何以善其後乎甲午而後志士仁人莫不扼腕太息彼泰西所以不遽逞其志者尚畏吾民之議其後耳乃設官以蒞民也而剥削之制兵以衛民也而驛騷之　而走險以至於此更任其自生自滅若無與於吾事者恃之乎實棄之也至恃無可恃棄不能棄向之以團民爲是者乃不敢逕遂其非必集大兵以剿除之夫剿之固宜且易也仍殺吾民以媚敵敵之怨不解而民之氣益靡民之心尤自此傷矣爲今之計當以正國是爲先務而定民志察民情得人而理維之以道辨其非道而已團民内外應合奸宄乘機搶刼官兵執氷坐甲相顧以嬉或曰奉有中旨是朝廷日以講信修睦爲事而幸災樂禍之實令外人窺吾將士之舉動而知之不能退敵反取怨於敵而忠義之名甘授此數百千桀驁瘋顚之人是固不可不亟爲救正者也内外滿漢軍民習拳教者綦衆一經逮捕恐生近變莫如以清查保甲之法實力奉行按籍以求旗人則責成都統而叅佐領以下司之漢人則責成府尹五城而大宛縣司坊官任之凡設壇立會之所内而提督外而街道御史查封房屋入官挨户聨名互相呈首切具保結其堅意信奉者勢難一一拿究卽押同教首出城遇有執持兇器者勒令呈繳旗人則銷其册檔漢人並驅其妻孥嚴禁商民布施接濟暗以兵勇佐其不足妥速者優加保奬怠慢者立予叅撤凡傳布邪說假托神異者則拘送監禁詩云民之訛言甯莫之懲蓋傷之也夫團民之所挾以爲重而藉以自豪者惟都城耳洋館教堂九門林列富商巨室教民不少逐日告警視焚殺爲尋常四遠聞之皆謂光天化日之下敢於如此則其神果靈而王師禁旅之旁出入相狎又以爲果可與共功名也故燄愈張膽愈巨羣愈固而惶然莫知其非也若不容於都城則必有不戢自焚之禍當可逐漸衰息然要在二三大吏破除文習先正一二不肖官吏激變釀禍之罪更虚心延訪如渤海之龔遂廣陵之張綱者不次奬　假以便宜俾紳耆士庶耳目一新誠信旣孚天和自召甘霖早沛散歸四鄉雖有梟頑情孤勢解敢自侈然於是非大明之世乎爾時不動聲色訪求渠首少輔兵力如韓世忠之擒方臘則事可平矣倘匝月以前尚未焚殺早爲區處選廉幹之吏嚴明之帥素爲人所畏服者親查各鄉面加勸勵或遣之歸農或編之入伍罪人從軍大盗狥國自古有之而鄉團義旅必假朝廷之威力方能濟事固在駕馭之得人耳惜乎已晚也然見兔顧犬亡羊補牢猶勝於借蟬翼以自覆養大疽而待潰者矣强鄰榻側禍變方長要使知吾中國有艱難任事之臣有倉卒定亂之策庶不敢輕啓報復之念少支危局而邪慝不作經正民興之效或得俟諸他日也 
 
 

Page 3

 
 
[蘇省官塲紀事]  
　　蘇州訪事友人云升任湖北荆宜施道濮紫泉觀察於本月十五日未刻交卸蘇州府篆至申刻卽啓行長元吳三縣主及文武各官咸赴胥門外大馬頭恭送新任府尊張子虞太守亦詣舟次送别聞觀察先赴浙江省親然後由滬上乘輪船赴鄂○南洋兵輪船營務處兼帶南琛兵輪船記名提督徐軍門傳隆於本月十四日由滬來蘇趨詣撫轅謁見聶仲芳中丞禀商機要旋於十五日啓行○長江水師提督黄芍巖宫保於本月十三日因公來省拜會撫憲聶中丞面商江防事宜翌日中丞詣宫保舟次答拜○候補知縣徐大令清鎭奉撫憲札委管解陝西餉銀十萬兩本月十五日詣轅謝委旋卽啓程○本月十四日直隸卽用知縣程明府龢由原籍來蘇禀見各大憲○鎭江府知府向子振太守於本月十二日來省謁見撫憲聶中丞翌日卽返旆 
[鸚洲新緑]  
　　武昌訪事友人云湖北各學堂定於本月初一日開課嗣以各學生尚未齊集所延洋教習亦未賁臨以故是日惟肄習漢文者周旋講席而已○去歳湖廣總督張香帥以農務學堂辦理不得其人未免有名無實爰另延羅某主持一切本月初五日甄别各生報名應試者計一百餘人 
[江漢濤聲]  
　　漢口訪事友人云漢鎭泉隆巷一帶河岸年久失修崩坍殆盡河工局董某君定期本月初旬某日興工重築以利行人○近日夏口廳同知陳少石司馬舉行歳試查悉二覆案首李某出自捉刀之手立予除名不准應試求榮反辱可以鑑矣○此間俄國租界所修江岸遷延歳月尚未落成近經俄人馬君刻意講求各工人亦踴躍從事得以將次告竣聞費至銀十八萬五千兩有奇○長生閣左近販夫某中曾欠某乙錢若干日久力不能歸屢遭抑辱甲忿甚遂萌短見事後家屬以禍因乙起投禀公庭未知能免蒞騐否 
[小秦淮棹影]  
　　揚州訪事人云去冬兩江總督兼南洋通商大臣劉峴莊制軍欽奉上諭在江寗省會設立籌餉捐輸總局並通飭所屬一體籌勸兩淮四岸運商認捐銀六萬兩通泰塲商認捐銀八千兩寗食等岸認捐銀二千兩嗣各商以銀根緊迫市中運掉不靈懇乞分限呈繳運司程雨亭都轉體念商艱准分三限以光緒二十七年二月爲初限四月爲二限六月爲三限岸商六萬兩每限應繳二萬兩通泰塲商初二限每限應繳二千五百兩三限繳三千兩食岸各商初二限每限應繳六百五十兩三限繳七百兩詳奉督鹽憲批准在案兹者初限已届都轉以省中需餉孔亟立候報解因札飭淮南總局迅即催繳局憲遵卽出示局前諭催各商依限繳納○仙女鎭某氏婦生有一女幼曾於枇杷花下艷幟高張近已由某姓納諸簉室本月某日某氏接之使歸閱日遽服紫霞膏自盡深恐夫家詰責先自請官履騐先是上月晦日揚郡西門城下忽有無名男屍一具身上臂上似有傷痕坊保報請有司騐係刀傷遂飭暫行棺殮勒緝凶手近日紛傳兇手已獲未知確否迨本月初三日之晚皮市街某宅女傭不知何以觸主人之怒致被詬詈忿激之餘潛購服阿芙蓉膏而斃家屬聞信奔至勢甚洶洶嗣經人排解再三令某宅出資爲養贍費復從豐棺殮次日延僧諷經超度隨於初五晚由大門旁另闢一竇將棺舁出安葬不復有後言 
[鐵甕聽潮]  
　　鎭江訪事友人云此間華洋雜處人類不齊痞棍流氓到處充斥小碼頭一帶尤爲若輩薈萃之區每於夕陽西下時窄袖短衣遊行街市滋詐不遂輙與鬥毆爲害地方實非淺鮮鎭江府向子振太守知之札飭丹徒縣莫嶼香明府保甲總局楊大令以及各分局委員一體嚴拿務獲重辦○本月初五日新兵前營管帶兼署鎭江城守營叅將吳養吾叅戎乘官舫赴松江謁見江南提督李壽亭軍門面禀要公瀕行標下各營弁均赴江干恭送○長江水師提督黄芍巖宫保以沿江一帶爲鹽梟出没之處而尤以　山爲最甚爰於本月某日札調砲艇若干艘駛往鎭懾○現届考試之期士子雲集丹徒縣莫嶼香明府恐有匪人窩賭窩娼情事特於本月某日出示禁止并飭差役在城廂内外嚴密查拿○鎭郡各茶肆向有婦女入内品茗之風自前任府尊嚴禁後此風爲之稍是近則日久玩生復萌故態本月初八日鎭江府向太守發出示諭重申禁令倘敢故違立卽提案從重處治 
[上海縣試武童案]  
　　上海縣試文童正案業已錄登本報昨日縣主汪瑶庭大令發出武童案計共錄取七十有五名爰特照錄於下 
張俊傑王朝忠徐恩程朝麟魯國賓余楨祥張文彬張樹勳錢永清徐世昌張元鍔楊洪標楊志剛衛國 
陸石孫逢吉張鎭鈞王廷揚何芬姚楨秦國楨陶楨兆丁國樑張國樑張翔洪殿臣朱正魁黄夢熊 
陸泰焜朱壽豐沈震巖余廷楨龔湛陳嘉祥唐保國莊允中張振魁朱廷貴夏嘉謨吳兆祥周常忠朱如熊 
馮馥秋孫殿良吴俊儀陳肇吳誦清張壽祺姚嘉孫曹順奎顧鴻魁馬殿魁蔡金標鄧俊發沈起鵬王臨燕 
周常榮王晉周士良趙綸徐繼達梅安邦胡應元杜人傑沈廷衛蔡鳳歧王嘉猷沈祥麟許梯雲張本鋆 
黄福祥卜及第包得中連捷畢登科 
[都轉來申]  
　　新授浙江鹽運司黄幼農都轉由漢口乘舟來滬昨日清晨行抵南市大馬頭就浦濵暫泊蘇松太兵備道兼江海關監督袁海觀觀察聞之即率同文武印委各員至舟次拜會午後四點鐘時都轉命移舟至北市蘇州河畔戴生昌馬頭聞定於本月二十八日赴浙履任 
[循例行香]  
　　昨日釋家者流謂爲觀音大士誕辰清晨蘇松太兵備道袁海觀觀察提右營叅將廖楚材叅戎松海防同知劉乙笙司馬上海縣汪瑶庭大令咸詣新北門内沈香閣拈香蓋循曩例也 
[押犯起程]  
　　日前英美租界公廨讞員張柄樞司馬獲送搶刼昭文縣境曾姓家盜犯余老窩子至上海縣署縣主汪瑶庭大令訊取供詞押候解赴昭文歸案訊辦昨日縣吏將公文繕就大令遂飭捕役徐文押犯起程 
[駁船傾覆]  
　　前日午後法租界成昌燭店執事人雇得駁船載柏油一百六十件至虹口某棧房甫抵招商局中棧馬頭適潮漲風勁舟子力不能支以致沉没後倩人撈獲百餘件大約所失已不貲矣 
[幾占滅頂]  
　　本邑老北門外吊橋上欄杆年久失修漸形朽壞前晚老嫗某氏由法界行經是處偶一失足顚入河中幸經旁人設法救援得以誕登彼岸誠險矣哉 
[水手溺斃]  
　　昨日清晨英公司碼頭畔浮有四水手屍身一具巡街捕見之回告捕頭捕頭令留心查察旋由某兵艦管帶某君遣人備棺收殮 
[馬路工程局紀事]  
　　船婦張周氏投馬路工程局訴稱前晚小婦人行至黑暗處舟子某甲任情摸索妄圖非禮求恩提究總辦葉孟紀司馬飭差協同管帮人將甲拘案訊懲○怡泰鐵行司帳人王燧福扭控船户王阿桂縱令流氓攫去鐵一千餘磅經總辦葉司馬訊明著覓人保出將流氓交案昨日王倩三和米行中人具保司馬准之 
[英租界捕房紀事]  
　　江太山竊取王阿福家銀質對時表一枚昨經包探趙銀河查獲帶入捕房捕頭令押候解送公堂禀請讞員張柄樞司馬訊究○盛渭仁王阿三串竊楊金如家綢布衣服十五件經包探徐榮珊拘獲送入捕房捕頭令押候解送公堂禀請懲辦○徐阿彩莊王氏黄阿二與高桂芳口角經巡街捕拘入捕房捕頭令押候解送公堂禀請訊辦 
 
 

Page 4

 
 
　　　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　月前借居求志書院之朱鏡元因事與白清源口角旣而其妻忽墮胎事爲蘇松太兵備道袁海觀觀觀察所聞札飭保甲總巡朱森庭明府查辦朱曰皆不服明府遂移送上海縣署前晚縣主汪瑶庭大令升堂研訊朱供小的在巡局當家丁與白同居書院内正月二十七日小的之妻戴氏在井邊洗猪肺白係天方教中人素忌猪肉其母徐氏見之肆行辱駡妻子稍與理論卽被推仆至前日胎墮求恩訊究白供朱戴氏曾託小的之妻購銀飾後欲退還以致口角朱戴氏有意將猪肺甲血水傾在井中故向理論並無推仆受傷之事不知如何小產叩求明察大令謂書院非爾等所居之地著各從速遷出○武生胡遇奎控地保顧阿堂徐蘭亭誣賭毆辱汪大令研訊之下胡供業師侯英䦮侯阿弟開賭命武生前往喝阻徐顧兩保即誣爲同賭捆縛肆毆事後又被北新涇巡局勇丁詐去洋銀十四元求恩究辦顧供北新涇巡局老爺查悉侯阿香侯阿弟在家開賭諭令徐保往拿徐因路徑不熟央小的指引及到侯家見胡正在賭博因之一倂拿獲行至中途胡賄局勇洋銀十四元得以縱去僅解二候到局後經局員老爺訪悉將勇斥革徐所供與顧相同大令飭將胡發典史署看管顧另有霸呑竊贓之案收押候訊徐交人保釋　 
[上海巡局紀事]  
　　前晚常州府屬無錫縣米船户夏耕壽仇根甫等數人至本邑南市　生馬頭莊永興飯館果腹不知何故互相譁譟　至街頭肆行毆撃致傷同帮人洪阿二阿四等被控於十六鋪巡防中局局員黄衡堂二尹飭勇將一千人拘案研訊夏自知不合浼錫金公所司事人某甲投局求免二尹許之令具呈改過切結然後開釋○昨晨浦東駁船户楊和尚至恒生馬頭萬和麫館修五贜神殿與麫館主婦尤徐氏語言不合大逞兇鋒被氏扭控十六鋪巡防中局局員黄二尹研訊之下著賠小銀錢二枚交人保釋○昨日撫標滬軍營勇丁行至石街左近見某甲手持和刃形跡可疑因卽拘解二十三七鋪巡防局禀請局員邱友林二尹訊究 
[英美租界晚堂案]  
　　木作頭顧順遵積欠協愼木號銀八百餘兩及范雲卿陳明齋蔡寳昌各磚灰行銀若干兩恊愼號主王炳奎將顧所用司帳人謝根堂扭控英美租界公廨讞員張柄樞司馬研訊之下著押候交顧覆訊兹由王約同各債主購線將顧尋獲前晚扭案請究顧供小的虧欠甚鉅無從料理叩求寛限王及各債主同供顧所欠各帳一時恐難了結求交人保出自行清理司馬允之飭將顧押候交妥人具保謝無干省釋 
[美租界捕房紀事]  
　　昨日午前某駁船篙師張阿生在招商局中棧左近浦江中撈得成昌燭店沈没之柏油十四件被失主所知向之索取張索酬銀十餘元失主不允投報捕房捕頭令包探張阿五拘張研詰張據情伸訴捕頭令失主給洋銀十元然後將柏油取去○江北某邑人金林林員得外虹口百老匯路第三百十一號門牌房屋開設車寓昨日其子金甲與鄰婦某氏子口角互毆金與氏各助其子以致大起釁端氏面部受傷血流不止扭金至捕房聲訴捕頭令送同仁醫院求治金押候解送公堂禀請讞員張柄樞司馬究辦○前晚吕　氏投捕房控訴稱家住自來水橋畔賽康里被管屋之金陵人唐老四無端毆撃以致身上鱗傷請爲究辦捕頭允之 
[金陵官報]  
　　二月初六日湖口鎭李全彪辭揚州府沈錫晉禀謝調補江甯府寄兵營遊撃郭鍾秀到署高郵州吕承瀚到初七日督轅牌示狼山中營遊撃員缺本部堂查儘先叅將柘林營都司朱詠堪以借補襄辦江北河運直隸州際安到由汜水開局回禀謝奉憲委加委知縣杜召棠請假赴蘇見撫憲初八日翰林院繕修張佩綸到補用毛慶蕃叩謝奏留江蘇禀知到省叅將張本生謝委署江西建昌營遊撃柘林營都司朱啟詠叩謝借補狼山中營遊撃辭吳淞騐補厘捐同知衡珊正　　匯縣汪以均到　　歴趙棫林巡檢趙壽華均奉示騐看鹽大使陳景琦奉示考試試用道庫大使王建勳到江西來初九日藩轅牌示署高郵州吕承　捐升　缺查有請補虎　州李孟康先署理　授王安糧道效督帶勝水陸各營徐寳山均見護軍營營務處分省直隸州王世綬吳淞回知府李盛鍾到由蘇回知縣韓厚濂請假赴淮北措資高威蚊船鄭倫辭　通州龍　蚊船　有恆到由蕪湖裝衡字營軍來正任邳州孔祥霦到交缷署泰州回初十日督帶新勝水陸各營徐寳山辭鹽大使陳景琦辭回掦十一日徽寗吳差禀知代收衡字營軍裝交軍械所收清安徽求是學堂試用道陳爾懋皖南營務處江蘇候補道喬聯寳常州營遊撃李永陞均到請補海州直隸州　昀章到由上海交銀保甲總巡差回江寗縣孫禀知赴祿口鎭相騐鹽大使陳景蕃到由揚來十二日將軍崇曾揚州保甲局候補道王澧江西湖口掣騐候補道許元章均支安徽　是學堂試用道陳爾懋皖南營務處江蘇候補道喬聨寳候補道蒯光典常州營遊撃李永陞請補海州直隸州傅昀章均見會辦淮南局運判毛昌駿辭回揚府經歴趙棫林奉示騐　鎭江營叅蔣鄭阿祥到撤任察看江甯縣孫禀知赴祿口鎭相騐回縣丞錢素階江軍水師解餉長龍張朝鏞均到由　西解餉來署高邳州吕承瀚見禀知捐升道員　揚州保　總巡知縣劉壽嵩辭十三日釐捐局候補道穆禀知順查各厘卡並由蘇回知縣鮑炳麟奉示察看道庫大使葉學時縣丞揚　巡檢胡銓湖北從九郭成城均見奉示　看知　朱具　奉籌餉捐局委勸捐差辭赴滬通判黎錦彝上海回江蘇試用通判陳運陟到新授江安糧道效禀知任事署糧道　禀知交缷直隸候補道洪恩廣見禀知奉李中彩飭人都辦善德賑捐　禀辭 
[安慶官報]  
　　二月初八初九日安慶府同知志瑞知奉撫憲委龍山祭祀卽回署懷甯縣調署和州姚錫光知缷事代理懷甯縣劉文知任事初十日皖南營務處喬　　辭行委署阜陽沈邱司陳桂榮辭候補知縣陳守先辭赴宣城查騐圩堤工巡檢李宏猷謝奉行知並補太平宏潭司 
[維揚日報]  
　　二月初三日署梁　　馬鹺尹禀辭劉莊塲李鹺尹禀到初四日運憲公座掣籤汪鹺尹秉端　回力乏橋卡徐鹺尹讓立由六閘差次來揚初五日湯鹺尉心益委南制監程汪鹺尹　炤委　掣　空　鹺尉九臯銷青口局差 
[湯移助清單]  
　　甯波王采臣善士得子後親友惠隆儀悉數交羅小川翁移助敞堂施粥經費計　才隆翁洋三圓滿欽卓翁一圓五角同春福陳震泰陳秀棠謝尚立孫滋生馮省堂朱耀南風寳田任春生袁麗生周　　盛茂　洪祥麟易德彩錢富乾王庭林鄔美利鄔立貴劉文　謝丙才各一　陳鴻　樓志循溤心常陳祿生鄧發富張運林蘇一圃施　甫姚成來朱定功楊馥芹吳光輝易紫香光裕王桂三名五角又王君　助十　共計四十二圓[  上海六馬路仁濟善堂董等謹誌]  
[杭州西湖協德堂募西義賑正月初一至廿九日第四次清單]  
　　揚來善雲岫山房普利經費移助洋六十元李幼梅勸察　南潯釐局募捐移助共　五十元知昨非軒廿元隱名氏十二元烈修鄒月峰貽安堂運願學堂孟居易堂黄五户各十元周揆一七无二角致忠堂徐天森帽莊二户各五元沈宅五十角綺石齊佩記修　堂趙幼雲四户各四元施徐氏通裕莊錢思記錢虹記錢源記錢甄記汪上林不留名暫市樂善士姚寅　十户各二元係序東一元十角胡仁和堂廿角鳴記絃記懷遠孫　係氏　花女施潘氏施董氏　陳氏舒施氏施陳氏鍾施氏　記億昌義　源昌魚行義成　祥順森廣生阜豐豐記錢坪記新泰莊恆和新盛裕大姚大榮洽記天吉祥李蘭芬陳　豐戴履安沈金秋陳　和沈文彬天台逸民劉震龍馬　坐鍾運興行明恆豐莊祥豐莊沈炳森史愷君家門和順　和劍雲道人蔣梓樵王樂樵程錫記華最榮王蘭生程　　五十一户各一元　　居士十角吳有祿八角元書名七角李有衡李瑞堂二户各六角嚴印忠黄淡如同泰益胡玉坤陳鴻昌孫開明朱星垣范系佩八户各半元李孫　祥順林義成　源昌行恆茂　吉泰行許泰隆順泰行　運順泰吉泰恆茂乏力子楊椿源介看傳仰卿俞師益陳鎭海徐步青鄭麒祥洪有根何必名毛燕堂鄒岐鳳廿四八十五角余士源四角無名氏蘇慶生　春生汪錫山四户各三角共百廿二户合大洋三百零一元小洋二百五十五角[  上海絲業會館施則敬錄]  
[杭州西湖堂經募西義賑二月初一日至初十日第五次清單]  
　　趙何氏洋五十元　南汪公館爲鄧氏求病速愈廿元無名氏小洋二百角趙名氏　槐山房二户各　十元　楣有　無力子二户各五元隱名氏求病愈鴻寳堂王耐願寛病速愈三户各四元苕溪王安候浣花溪漁著二户各三元李百瑩小洋三十角　修春及堂拘璞堂史　蕟　翟選青靜修子來義生汪芝亭朱芝楣錢誠齋蔡　　　禹田張雲甫潘秋泉王靄香武林揚紫封有心無力予十七户各洋二元洋錫公所勉力子嚴勉記江萼軒川漢公所鞠　主人華順行陳花女新海逢驛使伍畏可同福和孫理齋耐修鍾　黄犢山樵藕花釣徒高實忠朝爽堂無名氏隱名氏洪義號方昇號陳　記葉廷琛　賓陳省三金仁山杜氏實厚堂陸曹復階金獻臣范葛氏來范氏春元堂隄緣氏三十五　各元郁延德募小洋十八角又錢二百文又九角張維生募十二角又六角萬玉林募十四角王　升募錢千四百文又小洋十角儉廉堂胡十角銅洋一元鍾章氏小洋十角朱廉卿張樹濬記恆良德有沈張氏四户各六角欠順行沈念增沈延康張正元王福田康雨龍曹勝勇德益齡梅義正王春圃陳利生陳張氏公和號郎子村鍾德盛張德源范振昌何祥生　召章張沈氏張竹安樹德堂曹蘭生憤時王萬城永吴紹光張哲堂下七户各五角沙王氏周趙氏光　堂三户各四角　子餘張章氏章子樵鍾花女馮連炳耕餘泰豐無名氏湯廣王品章王少安朱昇庵陳筱記十三户各三角　源興五蘭姑陳二姑恆大祥不　名穎川氏陳仁壽陳泰記郁應芳徐建山陳少芳張少春吾遜卿十三户各二角不具名銅洋五元承光堂銅洋四元楚號銅洋一元無名氏銅洋六角以上共一百三十九户合大洋一百八十七元小洋五百五十五角錢一千六百文銅洋十一元六角[  上海絲業會館施則敬錄]  
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　兵部尚書臣裕德等謹奏爲請旨事查定例奏派值年旗大臣兵部將八旗都統副都統等職名全行開列進呈恭候欽點數員管理如遇調補外省以及奉差等事出有某缺由值年旗開列職名隨時奉明請旨派員管理等語本年值年大臣臣部於上年十二月二十四日具奏奉硃筆圈出廂黄旗滿洲副都統芬車正白旗滿洲副都統崇光廂白旗蒙古都統崇禮正藍旗滿洲副都統秀吉正黄旗滿洲副都統溥良正紅旗滿洲都統喀爾喀札薩克和碩親王那彥圖廂紅旗滿洲都統郡王銜多羅貝勒載瀅廂藍旗滿洲都統多羅端郡王載漪欽此欽遵行知在案今據值年旗來文内稱副都統芬車前補授察哈爾都統現在隨扈副都統崇光病故出缺都統崇禮調補廂藍旗滿洲郡統多羅貝助載瀅都統多羅瑞郡王載漪均已開缺共出值年大臣五缺因京師猝遭兵燹未經隨時奏派現屇一年期滿例應更换相應咨部照例辦理等因臣等謹將應列都統副都統職名按翼繕單進呈每旗恭候欽派一員共更换八員管理值年旗務再管理臣部事務大學士榮祿左侍郎葛寳華已赴行在是以未經列銜合倂聲明爲此謹奏請旨奉硃筆圈出希郎阿符珍舒存景灃祥普世續英信明安吏部尚書臣宗室敬信等謹奏查定例月選各官並在部過堂佐雜及分發人員應行騐看者吏部將滿洲漢九卿並掌科掌道職名開列進呈恭候欽派騐看如此内有行止不端出身不正混冐籍貫虚揑年歳祖父有錢糧虧空者卽行舉出交吏部於月官履歴進呈時一倂奏聞等語又臣部前因月選等官困苦異常已經騐看各官請於和議定後簡派在京王大臣先行騐放至事定後卽應擬選月官並准呈請分發其選授得缺及分發各員亦請照常簡派大臣及科道各八員於每月二十八日在午門前公同騐看次月初五日由派出之王大臣在内閣騐放俟回鑾後仍照舊例辦理等因於光緒二十六年十月十八日附片具奏十一月二十一日遞回原摺初七日奉硃批依議欽此欽遵在案除奏請簡派在京王大臣騐放應由内閣自行奏請欽派外查光緒二十六年六月分月官及分發人員例應一倂騐看相應將留京滿洲漢九卿並掌科掌道職名開列進呈恭候欽派大臣八員科道八員公同騐看以後即由派出之大臣科道每月按期騐看不再奏派如騐看之期午門前地方尚未交還擬暫先在臣部公所騐看如已交還卽行照常辦理爲此謹奏奉硃筆圈出敬信崇禮曾廣漢特圖愼景灃梁仲衡李端遇秦綬章國秀鄭思賀忠廉宜烈徐士佳誠壽陳壁閻錫齡 
頭品頂戴安徽巡撫臣王之春跪奏爲查明安徽省光緒二十五年征收舊賦錢糧遵章比較上三年完欠分數敬繕清單恭摺具陳仰祈 
聖鑒事竊查前准户部咨奏催各省征收新舊錢糧理合遵照比較完欠將新賦錢糧統歸上下忙内考核其舊賦錢糧卽自光緒八年奏報七年分比較起將積年舊欠若干本年帶征若干已完若干未完若干並比較上三年最多最少之數　開具清單按年遵章於奏銷題報外專案奏報比較以符定章等因業自光緒七年起將應征新舊錢糧由司按照前奉部頒單式剔出實災緩以通省實征銀數截至奏銷止按年分别已未完數目　計分數開摺詳繕奏咨在案北據布政使湯銘將光緒二十五年帶征十四十五十六十七十八十九二十二十一二十二二十三二十四等二一年地丁正項錢粳照案剔出災緩以通省　征銀數截至奏銷止分别已完分數開具簡明清摺詳請奏咨等情前來臣覆核無異除咨部查照外謹繕清單會同兩江總督臣劉坤一恭摺具陳伏乞皇太后皇上聖鑒謹奏奉硃批户部知道單倂發欽此 
德壽片再粤省光緒二十五年分因四江通商華洋商船往來如織原配巡緝小輪四號勇力單薄不得不酌添勇丁以資保護並將二十一年原截小輪船配復三號撥往各處　巡　當查辦報銷之際所有各輪募配增添弁勇薪糧數目起支月日據善後局司道丁體常等造册詳請 
咨前來奴才覆核無異除册咨部外謹附片陳明伏乞聖鑒勅部定案謹奏奉硃批該部知道欽此 
德壽片再准户部咨欽奉諭旨御史熙殿叅疆臣動挪鉅欵請飭查催一摺著張之洞迅速籌還欽此當經轉行遵照查光緒十一年間本省防餉支絀前督臣張之洞奏准借用山西公欵銀二十萬兩先後匯解到粤卽經核定每兩每月認息七釐五毫由粤按年分期解晉應用嗣張之洞調任湖廣奏請將此項借欵銀二十萬兩撥　鄂省以充織布局經費自十六年三月初一日起由鄂認息業經照數籌足由匯豐銀行限二月應匯解鄂省查收以後此項本息銀兩鄂角晉所有是年閏二月以前息銀已由粤籌解清楚經前督臣李瀚章奏明在案兹據廣東海防善後局司道詳請奏咨前來奴才覆核無異除咨部外理合附片具陳伏乞聖鑒謹奏奉硃批户部知道欽此 
松壽片再查前准户部咨奏撥光緒二十六年海軍經費改歸部庫分别劃撥提解一摺光緒二十五年十一月二十三日具奏奉旨依議欽此計單内開江西釐金銀三十萬兩按八成解足撥北洋經費二十萬兩其餘銀兩仍令解交部庫等因當經行據藩司動放釐金銀二萬兩以爲二十六年分海軍經費改解北洋第一批銀兩詳經附奏立案旋於本年七月内准直隸總督兼北洋大臣李鴻章咨北洋海籌等工艦奉飭南來應領薪費煤炭南洋無可籌墊應由北洋海防經費抵支飛咨查照未解北洋海防經費派員迅速解由上海道兌收以濟要需等因經臣轉遵照迅速籌解兹據布政使張紹華詳稱查江西省每年撥南北洋經費銀三十萬兩按八成飭解光緒十二年奉將前項經費改爲海軍經費計是年分共解銀二十四萬兩十三年分共解銀二十四萬兩十四年共解銀十一萬六千五百兩十五年分共解銀二十一萬兩十六年分共解銀十九萬兩十七年分共解銀十九萬兩十八年分共解銀十九萬兩十九年分共解銀十三萬兩二十年分共解銀十萬兩二十一年分共改解部庫銀十萬兩二十二年分共改解部庫銀十二萬兩二十三年分共改解部庫銀十二萬兩二十四年解清部庫銀四萬兩改解北洋銀十萬兩二十五年分解清部庫銀四萬兩改解北洋銀十萬兩並將江省實庫欵支絀入難敷出能否解足幾成未敢預擬迭於報解案内聲明有案兹查二十六年分海軍經費應改解部庫銀四萬兩劃解北洋銀二十萬兩業經第一次交商匯解北洋銀二萬兩尚有未解銀兩自應盡力分别籌解資應用現於司庫釐金項下動放銀二萬兩以爲奉撥二十六年分海軍經費改解北洋第二批銀兩於八月十八日動放遵照現准直隸總督　　章奉咨解赴上海道兌收今循舊發交蔚長厚新泰厚蔚盛長等商號限二十日匯赴上海道衙門披兌以昭妥速並照向章放給匯費銀一百兩等情詳請具奏前來臣覆覈無異除飭續籌委解並咨户部曁北洋大臣查照外所有籌撥二十六年分海軍經費改解北洋第二批銀交商匯兌緣由理合附片陳明伏乞聖鑒謹奏奉硃批户部知道欽此 
德壽片再粤省連年增募勇隊應支薪糧銀兩均經隨時查照定章奏明在案間有差事繁簡開支或致叅差歴係劃歸外銷彌補上年 
欽差大臣剛毅南來籌餉業將善後局收支數目無分内銷外銷已悉數和盤託出現當接辦光緒二十五年分報銷之際所有是年新增勇隊開文薪糧以及向在外銷支給欵項據實繕册立案以爲入册造銷依據惟所支各欵或地居邊儌或捕務正殷彈壓巡防俱關緊要以粤省華洋錯處白物昻貴之區因地制宜未能悉照例章均係據實開報據善後局司道丁體常等造册詳請奏咨立案前來奴才覆核無異除册送部外謹附片具陳伏乞聖鑒勅部立案謹奏奉硃批户部知道欽此 
 
