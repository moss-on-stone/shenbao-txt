# 1904 - 188 - 4911217

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[新印大字遼金元三史出版] [  點石齋]  
遼金元三由爲近　極要之書大小試塲命　皆　及三史　　　　價值又昂海内寒懦每苦力難購　且三史中地名人名之類率皆釐牙佶屈記憶難清臨時若不檢查　素經流　者亦往往有差舛之虞貽誤匪淺此　最宜付之石印以便取携而竟無人計及於此今始由本齋用　石法縮印選取頂上紙墨故能字跡明　詞　　　平日用功旣屬不　　力　携帶則尤極相宜裝訂廿八册價極克已祗收回工本洋銀四元八角欲購者請臨英大馬路本齋三馬路申報館申昌及各書坊購取 
[振興種植畜牧說]  
　　世之議墾荒地者吾聞之矣必擇數千百里廣漠無人之境移數千百輩游　無業之民使之從事於墾闢專心於耕種而又督之以官長監之以里正預計幾年而升科幾年而收　其議非不偉也然　地不易得居民不易移實業難成空言徒托富强之業難俟河清世之　興農學者吾亦　之矣　巨欵開學堂教習則聘於外洋總辦則臨以顯　而又偏理化之學購種植之書其法非不周也然糜費過巨規制過崇愚民旣不敢與聞實效恐難期立見然則今之所謂議墾荒興農學者亦不過官樣文章耳固安見其能獲益哉夫天下事用意必須切近立說不可過言植基不妨狹隘作事毋嫌繁屑孟子之對齊王曰五畝之宅樹牆下以桑匹夫蠶之老者足以衣帛矣五母雞二母彘無失其時老者足以無失其肉矣百畝之田匹夫耕之八口之家可以無饑矣夫以亞聖具經世之略爲宣王創富國之模而其所言不過就鄉間哨屑之事漢賈生所謂治天下至繊至悉者其說殆無以易哉故愚意今日中國欲求富强誠不得不盡地利然谷盡地利祗宜就淺易者先爲興辦而不必爲好高務遠之言其法就各州縣除已墾熟之田畝及市廛街道與夫官吏衙署居民房屋不計外自餘空地無論山巓水涯一畝半畝無主者國可充作公產卽本係有主而現時並無人爲之經營亦不可任令荒廢稽查旣定然後度其情形或宜樹木或宜愚　或宜菜蔬以及養魚畜雞牧羊育豖無不可次第而行此事若成其利甚　義近日物價之昂實爲　聞拳見卽以菜蔬論從前每斤僅售一二文者現竟漲至五六文七人交甚有曾至十文以外者推原其故皆由生長少而購食多鄉民因此居奇亦在情理之内倘各處空地一一栽種則春初早　秋末晚菘四時皆可嘗新斷不再虞缺乏至於畜牧亦爲今日之急務　與雞卵爲西人食物中必須之品故年來雞價極貴小民除歲時伏臘與夫設饌宴賓外從未有小鮮入口花猪肉雖無常饌然價亦日上蒸蒸老饕者流僅許過屠門而大嚼其餘魚蝦諸品亦豈能常　肥鮮口腹之求雖屬貽　大雅然尋常飲饌過於淡薄亦非人情倘使畜牧之法周行則價旣不昻購食自易至若果品可以解渴樹木藉以代薪日用所需從此可無虞不備苟能中國十八行省處處仿此而行行見材木不可勝用魚鼈不可勝食蒙給人足氣象自能改觀惟此項地畝本係荒廢之區自宜發與民間未不收其賦稅如此則承種者但須人工之費成本旣减所售之物價值必廉公家雖無益處而藏富於民久之亦不無所利若夫所種五榖尤宜設法勸導民間盡一分之力收穫自能增一分地不愛寶有斷然者此事似甚瑣屑而富國之道實基於兹以視彼議墾荒興農學千言萬語頭緒毫無者難易固不同虚實亦迥别世果有實心辦事之君子其亦不以期言爲河漢哉 
[本館接奉電音]  
　　昨日午後二點鐘越二十五分時京師飛電傳來上諭二道敬謹譯登○五月二十五日内閣抄奉上諭禮部奏萬壽令節禮儀一摺著在仁壽殿行禮停止筵宴餘依議欽此同日奉上諭固山貝子奕劻之過繼孫漙均著改名溥結欽此 
[電傳宮門抄]  
　　昨日午後二點鐘越二十五分時京師友人專電告知本館云五月二十五日皇上召見軍機大臣○至晚九點鐘時續接京師友人專電云五月二十六日皇上召見軍機大臣及威鶴隆恩 
[俄兵東下]  
　　俄京聖彼得　保來電云邇者俄帥苦洛拔托金别籌奇計將大軍運至亞東　第一軍團所屬第十師團二萬名徒行過烏拉爾山然後以行軍所用火車載送東下依時發軔絡繹於途及抵貝加爾湖步兵渡以小輪船騎兵則繞行湖濵紆回東下豫定俄歴八月二十七號第七第十兩軍團兵士可以全數馳抵遼陽矣 
[日廷命將]  
　　昨得日本東京友人來信云東歴六月二十八日午前十下鐘越三十分時日皇御正殿親授某聨隊軍旗隨於十一下鐘時特沛綸音命陸軍中將大勳位功三級伏見宮貞愛親王升任陸軍大將海軍中將大勳位功四級有棲川宮威仁親王升任海軍大將按伏見宮於明治三十一年十月一日任中將年四十有七有棲川宮於明治三十二年九月二十六日任中將年四十有三 
[戒備俄船]  
　　昨得日本東京友人來信云東歴六月三十日天明五下鐘時突有俄軍艦駛至高麗元山洋面發砲以攻由元山以達韓京電線因之中斷細加偵察始知俄艦先闌入日本所　海上往來游弋歴時甚長元山距日之對馬祗三百海里之遥如軍艦一小時能行十五海里則二十小時之内卽可由對馬駛抵元山此次俄艦欲遁回海參威以故迂回至此日本　省　報立卽傳諭高麗及本國九州沿岸嚴加警備毋稍疏虞日本郵船公司大阪商船公司各輪船定期開行因此中止其無定期之輪帆各船及出海捕漁船亦皆停櫂不發 
 
 

Page 2

 
 
[俄軍使鴿]  
　　英京倫敦來電云頃行部臘沙息路電音悉俄人近向比利時國購取傳書之鴿數百頭教練通靈以供東亞軍中飛遞緊要公文之用 
[俄患虜瘡]  
　　日本某日報云占據滿洲南部之俄兵近患痘疫及敗北而遁將疫氣帶至哈爾賓四處蔓延患者愈衆當局者無可措置乃於松花江上設一醫船準備各種血清逐一爲之治療 
[日嚴敵]  
　　昨得烟臺采訪友人手書云有客來自奉天言及邇來日人特派兵艦數艘游弋於隍城島老鐵山洋面遇有商船之來往營口牛莊等處者立卽發砲轟沈每有並非接濟俄人實係遭風避至彼處者亦慘罹斯劫殞命於警濤駭浪之中五月十七日島民撈獲中彈受傷之水手數人送至烟地廣仁堂療治亦可憐矣某日烟臺某商號雇船運牛乳數十箱往俄日搆兵之處日人指爲濟敵將船扣留言欲按照約章酌量科罰日來時有日本差役在烟臺海岸巡行見民船中載有牛乳及牛馬猪羊者必解送海關請爲究治 
[旅順近狀]  
　　烟臺來電云頃得旅顺友人手椾略謂自東船塢後二華里半之新戲園子迤西達大陽溝綿延二十華里俄人開掘濠溝深二丈餘闊二丈卽以掘出之土磊爲砲臺又于大陽溝之北穴地爲阱凡百餘處直徑四五尺深二丈許刻已一律告成聞之華人之在俄營作舌人者言旅順砲臺之上彈丸告匱連戰三日卽難支持是說也恐未足信 
[遼陽近狀]  
　　山海關來電云俄人在此間火車站四圍二華里内地方掘穽約數百處旣告竣則令華人之作苦者中夜將重要之物理藏以意度之大約地雷之類也 
[鞍山近狀]  
　　錦州來電云俄人近將鞍山站四圍各砲臺逐加修葺工作旣竣　要分置大砲各若干尊但嚴　華人行近臺前以故砲之形式如何及其數多少皆不得知迤西米册站某山與鞍山站遥遥相對俄人在山上築砲臺兩座　役工人千餘　猶恐工作濡遲乃由遼　之東南屺山地方調到俄兵助之興築另于鞍山站開　馬路以通遼陽奉天計闊三丈許 
[日徵屋稅]  
　　英京倫敦來電云日本政府擬令英法德三國人之僑寄東瀛者一律輸納屋稅備文照請荷蘭京城萬國平和會爲之議定從違兹得會中覆文謂當酌緩三閱月大約須於西歴十月舉行矣 
[英艦赴威]  
　　日本大阪某日報云數日前英國政府派令海軍提督諾愛羅將某艦隊中各軍艦悉數帶赴威海衞只留一艘駐防蓋有重大事機關係將來者甚巨故俟駐京公使蕯托烏來此與之互商也 
[德法違言]  
　　德京柏林來電云阿美利加洲西印度哈以氣島向屬法蘭西兹者德政府忽派出兵艦一艘鼓輪而往蓋以德廷所簡公使突被島中人辱侮以故懾以兵力務求如願以償也 
[濳艇奇觀]  
　　美京華盛頓來電云本國尼由薄路秃製造局製成一濳行海底之水雷船名曰夫亞羅騰定於西歴六月六號之夜試行艇中配置弁兵六人是夕沈入波心至翌午十一下鐘越十分時始浮出計濳行十二小時雖已深入鮫宮而艇中人或讀書或游戲或安眠食息如當了無障礙聞之海軍工程師烏毒之毒云此艇能容兵士九人海底潛行可歴十晝夜之久無怪事聞於歐洲諸大國咸嘆爲得未曾有之奇觀也 
[頒律緣由]  
　　日本新訂貨幣作僞之律昨已譯其大略列諸報端兹閱東京某日報云日本明治三十六年所頒第七十三號詔旨於僞造或改造金銀圓及國家鈔票銀行鈔票罪名失之過輕以致邇來大阪庫　各府縣時有奸人潛行製造輸入中韓兩國藉以騙誘愚民自本年東歴二月下浣以迄目今祇就大坂府所轄計之如第一銀行劵韓國白銅貨中國通商銀行每紙五圓之鈔票匯豐銀行每紙五圓十圓之鈔　俄華銀行鈔票俄國國家鈔票被奸人仿製者已查獲一百七十起之多若不嚴以懲之必致人盡生疑而市情多所妨害因是日皇垂詢樞密院特頒嚴律責令各地方官卽日施行云 
[洪水爲災]  
　　日本各處洪水爲災前已彚集電音譯登於報兹閱大阪某日報云東歴六月二十九日北海道所轄札幌郡忽於夜間横流直下一瀉千里致古字郡神惠内村衝坍民居二十户盃村衝坍民居一户泊村衝坍民居一户另有十二户滾滾狂濤倒灌入室巖内郡茅沿村衝坍民居二十三户琴野舞納村一片汪洋全成澤國目下地方好善士方在設法拯遇難之人又美國郡船澗村民居五百户類皆宛在中央古平郡官平町民居八十户亦皆被水浸灌濱益二郡市中洪濤汎濫居然陸地行舟煁礦鐵路以達幌内地方火車不克來往臺北則自二十七日以來暴雨狂風拔山倒海民間房屋之被陽侯所毁者多至四百零四户半遭衝壞者二古七十九户海上商船碰沈一十九號船户死一名不知去向者二十名 
[撫軍去潤]  
　　鎭江訪事人云本任湖北巡撫調署江蘇巡撫端午橋中丞握節抵京江小作勾留卽於本月二十四日辰時乘鏡清兵輪船順流而下順道至圌山江陰吳淞各要隘察閱守口砲臺然後繞道滬江折赴姑蘇履任瀕行時鎮城道府以下各官及各防營　官哨弁咸赴江上恭送行旌 
[受篆有期]  
　　姑蘇訪事人云官塲探悉新任江蘇巡撫端午橋中丞秉節抵鎭江俟巡閱砲臺然後乘舟蒞滬約於六月初二日來蘇初四日履新視事地方官因飭辦差人役將胥葑二門外官碼頭及八旗會館行轅整設一新以備憲旌小駐 
[留守入川]  
　　沙市訪事人云湖北荆州將军綽留守自奉恩命量移蜀中定於本月初六日起節是日留守先至關上小駐俟招商局快利輪船抵沙然後乘赴宜昌由宜昌換民船抵四川萬縣遵陸赴成都瀕行時八旗恊領佐領等官以及荆宜施道余堯衢觀察江陵縣張雲生大令均親詣江上恭送行旌俄而左翼副都統護理荆州將軍瑞統制亦命駕而來直至留守登舟始各分道回署 
[嚴防梟患]  
　　鎭江訪事人云常鎭通海兵備道郭月樓觀察近奉兩江總督魏午帥札開著名長江梟目曾國幛被獲伏法之後其手下羽黨仍散布長江上下游蠢蠢欲動亟應通札所屬嚴密防拿以弭匪患等遵卽嚴飭所屬地方各官及水陸各防營一律嚴加防範並稽查保甲預爲佈置不得稍有疏虞 
[美艦過潤]  
　　鎭江訪事人云五月十七日有一美國兵艦由上海鼓輪抵此下碇江心艦中管帶某君慕烏洲山之勝命駕往遊並拜會駐鎭各西官施於十九日展輪駛赴漢皋遊歴 
 
 

Page 3

 
 
[鄂省官塲紀事]  
　　漢口訪事人云湖北候補人員瞿君炳章奉檄辦理漢口土檔釐卡事務尙稱得力現由籌餉局總辦楊吉逢太守調設花樓卡以重釐金○新委漢口淮鹽局總辦曾嶽崧觀察已於本月十七日到局視事暫假後湖雷祖殿辦公一俟前總辦兪觀察挈眷登程卽須鶯遷入局 
[鎭郡官塲紀事]  
　　鎭江訪事人云署兩淮鹽運司升任江蘇巡察使恩新甫廉訪探悉調署江蘇巡撫端午橋中丞由鄂　節馳抵白門與兩江總督魏午帥會商公事畢將次秉節過潤因於本月十六日由揚州任所鼓棹來鎭竭誠迎迓○浙西鹽捕營管帶李保城都戎近奉上憲檄飭督率師船馳至無錫等處巡緝梟匪已於月之十六日由鎭郡起程矣　駐防鎭郡之南洋續備新湘全軍統領徐瀚臣軍門近接金陵電音知調署江蘇巡撫端午橋中丞行抵白門與兩江總督魏午帥籌商防務事畢起程須順道至鎭江各處查勘砲臺因飭所轄象山雲山都天廟圌山各砲臺武員預備一切○儀徵淮鹽督辦蒯禮卿觀察探悉調署江蘇巡撫端午帥刻已由鄂馳抵白門日内赴蘇履任須道經潤州因於本月十九日乘舟來此迎謁 
[丹荔分香]  
　　廣州訪事人云廣東候補縣吳大令孟斐曾上條陳於督轅請加粤東烟膏捐督憲岑雲帥諭俟議妥章程由善後局委員分赴各埠督商辦理○革弁李世桂乘隙潛逃屢緝未獲善後總局擬將家產編成彩票聽人投買禀准督憲岑雲帥札委顧大令永懋孫大令士鼎公估價值議定開彩章程○粤省產米無多專恃外來接濟日前太古洋行宜昌輪船運來米二萬五千五百七十石零八十斤怡和洋行定生輪船運來米一萬七千二百三十餘石太古洋行蕪湖輪船運來米二萬一千一百四餘石湖南輪船運來米二萬五千九百六十二石五十九斤來源旣裕市價可不至再增矣○粤省四大關去年已由稅司接管惟陳村佛山兩子關尙仍舊貫日前外務部電催粤海關將該兩關早日交洋關管理以踐成約○粤東南海縣屬簡岸鄉開辦蠶業杜頗著成效留有蠶子七百種將來編列成表佈告育蠶之家使之效法自此粤中蠶業當可日加精進矣 
[清江浴鷺]  
　　厦郡訪事人云福建漳州府同安縣屬各鄉盜匪充斥搶刧頻仍新任縣宰施大令檢查接管卷竟有數十起之多均未破獲因卽督同差勇親至各匪鄉嚴密查拿盡法懲治並發出賞格遍貼通衢略謂如能將搶劫各案内首盜擒獲送案每名賞洋銀一百元從盜每名賞洋銀五十元若知該盜蹤跡密報擒獲首盜每名賞洋銀三十元從盜每名賞洋銀二十元如有當塲拿獲明火劫掠首從各犯亦照前賞給一經　實當堂給發决不食言○新關稅務司阿君蒞厦後整頓稅務頗極認眞因之稅餉日見起色朝廷特賜二等寶星一座近日齎送到關執事人等次第衣冠道賀○前署長泰縣某大令因案褫職以交代未清一時不能回省日前先將眷屬送至厦門暫寓鼓浪嶼○哥老會匪甲乙丙丁四人前日來厦匿跡寮仔後三興客棧水師提督曹軍門訪悉卽派某武員帶勇數十名前往擒獲甲乙二匪押送厦防　署懲辦丙丁二匪已聞風逃逸矣 
[香涇逭暑]  
　　姑蘇訪事人云連日本任江蘇巡撫升署漕運總督恩藝帥料理交卸事宜殊爲栗六瀛眷人等業已雇就大號官航定於本月二十五日啓程赴清江矣○某大帥向銅圓局定購當十銅圓八十萬枚運赴新任其中四十萬係大帥自購此外某某二如夫人各購二十萬枚女傭某氏購二十萬枚其價每枚祗七文而任所市價每龍銀一元祗兌七十三枚本館不敢謂其果有此事亦不敢謂其必無是情惟以專閫大員而貪鄙嗜利至此殊出情理之外故援有聞必錄之例登之○齊門外南馬路橋品泉茶肆主某甲不知因何與附近某整容店夥某乙結不解之仇本月二十二日清晨被乙用利刃連戳三下登時斃命又省中新學前丙丁二人因索欠毆門至丙受傷殞命馬連寺橋西某老虎灶夥某戊被附近輿夫某已毆傷斃命刻下乙丁已三兇身均經地甲獲住由各屍屬投縣報案想須南面者分别臨騐矣 
[水鳴榔]  
　　松江訪事人云月初某日蘇捕營統領孫少襄軍門麾下師船三十六號飛划副左營哨弁沈葆義周鏡清部下師船十二號由奉賢縣境南橋莊家行金山縣境張堰湶涇華亭縣境亭林等處會哨一周聨檣來郡軍容荼火頗壯觀膽○本月十二日之晚金山縣蔣瀾江大令親解縣役姚姓弟兄至府署適府尊田紹白太守赴省公幹大令乃商之幕中人將二姚轉送華亭縣署縣主陳仲陶大令倩典史吳少尉升堂訊鞫釘上脚鐐收押化莠所敘太守回署解請訊懲 
[撫軍蒞滬]  
　　新任江蘇巡撫端午橋中丞於昨晨六點一刻鐘時乘楚材兵輪船抵埠下碇法租界招商局金利源碼頭蘇松太兵備道袁海觀觀察江南提標右營參將周參戎率所屬文武官員登舟謁見有差俄而法國駐滬總領事親赴舟中拜會中丞以禮延接隨乘輿至泥城外北洋務局駐節輿前有湖北撫標親兵百餘名分執鋼叉大刀洋槍之類督以武弁數員步伐整齊頗嫻節制 
[上海官塲紀事]  
　　前任清河縣知縣侯東洲大令紹瀛盛澤釐卡委員趙嶼秋明府謹琪　江蘇候補知縣羅明府治霖吳明府邦彥候補知府吳太守觀樂江南陸師學堂委員胡剌史承恩江南銀圓局委員熊大令驤保因於昨日乘輿詣道轅謁見蘇松太兵備道袁海觀觀察然後赴上海縣署投剌拜會○昨日三林學堂董事湯藴齋周景溪秦月汀三君衣冠乘輿至縣署謁見縣主汪瑶庭大令恭獻德政牌兩對匾額殆亦志去思歟 
[夜巡嚴密]  
　　前者蘇松太兵備道袁海觀觀察以城廂内外流氓甚多爰飭南北中各巡防局員留心偵緝各員奉諭後酌定一四七日輪道南局二五八日輪中局三六九日輪北局分叚巡查○前晚爲南市二十三七鋪巡防局會哨之期局員姚谷蓀二尹督率勇役密往所轄各叚偵查行經小南門外馬家廠聞同興錫鋪内有人團聚賭錢因命勇役叩門而入將店主沈某賭具帶至輿前詰究之餘沈稱初犯因從寛免究釋之使回旋至南馬頭各車寓逐一清查 
[縱火宜懲]  
　　前晚八點三刻鐘時英租界西棋盤街金隆里裕盛利皮貨店失火幾兆焚如幸經鄰人救熄事後衆鄰以此店曾保火險銀二萬八千餘兩疑有縱火情事嘖有煩言事爲捕頭所聞派令包探李星福前往查見棉被等物飽浸火油因將店中執事人帶入捕房押候解送公堂禀請讞員黃耀宿司馬訊明核辦 
[江南機器製造局紀事]  
　　江南機器製造局會辦唐子中太守近經兩江總督兼南洋通商大臣魏午莊制軍札飭回省另委方觀察某來滬代庖因卽交卸所管一切事宜乘某輪船赴白門○江南機器製造局總辦魏蕃室觀察探悉新任江蘇巡撫端午帥來滬後定於今日親臨局内察閱各廠機器工程因卽飭丁預備供張 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嚴拘劣幕]  
　　廣州訪事人云兩廣總督岑雲階制軍於本月初一日發出釘封文五件派員分往瓊州廉州二府合浦石城諸縣拘拿劣幕五人回省訊辦其所犯何罪刻尙未經揭示也 
[潯郡官塲紀事]  
　　九江訪事人云邇來江西德化縣賀少九明府關心火政防患未然特沛廉泉飭役置備太平水桶沿街分設滿儲清水以備不虞○城外警察分局委員朱仲珊少尹禀報丁憂遺差經府尊孫景裴太守委德化縣保甲局員曹　湘少尹接辦並委德化縣典史劉潤生少尉辦理局中文案 
[揚郡官塲紀事]  
　　揚州訪事人云甘泉縣知縣沈明府署事期滿經江寗藩憲黃方伯檄飭白大令承頤庖代擇吉本月十八日接印初假地藏寺爲公館旣而兹辦差役以天氣驟熱寺中房屋不甚軒敝爰請大令移駐萬壽寺○兩淮運司恩新甫都轉探悉新任江蘇巡撫端午橋中丞秉節東下將抵瓜洲遂會同十二圩鹽棧總辦蒯觀察於十七日下午命駕往江口迎迓憲旌 
[荆沙巷語]  
　　沙市訪事人云本届端午節荆江好事者爭賽龍舟士女矛觀異常繁盛入夜更魚三躍祝融氏忽稅駕於章臺門外某姓茅屋幸卽撲滅不致蔓延次日石廠門内又焚燬板屋數間初七日便河橋東首某姓家亦兆焚如合計共燬十餘户○荆州府屬枝江縣　大令辦理兩教相爭之事未得其平某教士遂電達駐京使臣照會外務部核奪一切原委今尙未悉其詳 
[江漢濤聲]  
　　漢口訪事人云前者輪船之往來湘潭長沙漢口等埠者惟太古公司之沙市怡和公司之昌和招商漢局尙付闕如近聞總辦某觀察擬派江通輪船駛行以上各埠以攬利權○湖北銅幣局鼓鑄當十銅圓所需紫銅向購自日本每百斤需銀三十六兩有奇近以來源較稀又加三四兩○日前籌餉局總辦楊吉逢太守查悉漢上各烟館所繳燈捐往往以多報少殊於捐務有碍因微服至各處群加查察遇有匿捐不報者立子罰鍰個中人爲之凛然 
[水延凉]  
　　九江訪事人云新調龍開河汛蔣把戎幼田將各划船編立牌號釘於船尾以便稽查並諭令夜間二更後不得在江面往來有廖仁全者兩次違犯經把戎笞責四十板以示薄懲廖妻與母聞之前往滋擾把戎怒將廖送縣請懲○本月某日德化縣小池司巡檢　湛卿少尹因案拘拿某姓被差役釀成人命屍親控諸道府縣經上游撤任聽候揭參按國家定制佐雜不得擅理民詞少尹豈無所聞乃竟以　罣誤殊可異也 
[上海縣署案]  
　　日前成衣匠倪阿錫投浦東保甲總巡局控鄰人陳蓮堂穴壁入内竊去官紗衣料上件等情總巡謝岳松明府親臨察勘見其穴自内而外情有可疑因將倪帶回研詰倪供稱小的實因妻女有病不得己將官紗衣料四件質錢使用後以無力贖回遂設計誣及鄰人以責物主之責求恩寛恕没齒不忘明府著具呈誣控切結自將衣料贖還旣而陳復投局控倪誣竊串詐等情明府飭移送上海縣署前　　主汪瑶庭大令升堂研詰陳供小的係木工前日王華華邀至滬上修理房屋行經虹口被王唆令倪串同某包探扭往某茶肆誣以竊物意圖　詐小的未携洋銀由王作保放回心有不甘是以控局移案求賜究懲王供小的與陳同業前日邀陳工作在渡船上見倪向陳索取洋銀十元時陳囊無一錢由小的擔保並非唆使倪供小的將衣料藏箱中鎖匙存衣袋内是晚有四人借宿陳處被竊後在洞口拾得鐵鑿兩柄是以疑陳所竊大令判令將倪責二百板王一百板交人保去 
[英美等國租界公廨晚堂案]  
　　前者英商盧毅控華商三和提煉五金公司陸鼎隆卽陸道生欠付造屋價銀等情讞員黃耀宿司馬會同英總領事署繙譯官德爲門君訊取口供判令陸繳銀九千四百餘兩嗣陸檢出造屋合同並無盧毅列名因延請律師愛禮司到堂辯駁　　著查明有無舊案可以引證然後核奪前晚司馬升堂復訊陸供三和公司本由黃有貴剏設後因經費不足於上年十月憑馮某說合盤　　商詎料欠債甚多且試煉礦砂毫無銀質兹被盧毅所控職商獨力難支曾倩弟頌和帮同清理願將公司退還與黃職商所墊之銀以及所付股本約共三萬餘兩悉不追償此外華利押欵及外欠之債歸黃承認今將鈐記文憑繳呈尙求恩斷黃供職商於光緒二十七年創辦三和　煉　金公司原爲開豁中國風氣起見集成股分六萬金自出一萬一千餘金禀准專利十年提出餘利若干成報効不料出欵浩繁毫無利益不得已盤與陸接辦今陸因被洋商所控兼之墊欵無著自願受虧仍將公司退還職商職商頗願收回重整旗鼓所有公司欠欵以及華利押欵此後與陸無干尙求恩准司馬飭公差王蘭恊同陸弟頌和將機器等件點交黃收執前次繳案之合同當堂註銷並各取具切結存案備查 
[英美等國租界公堂瑣案]  
　　包探錢榮堂解姚克雲至案禀稱此人在日本郵船會社碼頭充當小工乘隙行竊白米黃豆各三石菜子數十斤報由小的查獲詰知原贜售與葉慶榮因之送案請訊姚供小的所竊並無如許之多求恩寛宥葉供小的祗收買伊所竊之物數十斤襄讞委員王松丞剌史商之德總領事署繙譯官麥令豪君判將姚枷號一禮拜期滿之後管押兩禮拜葉罰洋銀三十元○六十一號西捕解無　事管束之洋人古勒樂到案禀稱此人擅至仁濟醫館將因病留醫之犯縱使逸去阻之不聽是以拘案請懲剌史著帶回捕房查明再核○有李月仙者每日携水菓至各烟館求售乘間行竊器物昨爲包探李星福竊出破綻向之盤詰知曾竊宏園烟槍一枝芳園銅板二塊陳氏婦所開小烟館烟槍一枝因分别弔到原贜傳同各失主解案請辦宏園芳園陳氏各遺值堂人投案領贜剌史判責李二百板管押二月贜給各失主領去○包探趙銀河解賭徒王阿大到案禀稱此人在洋涇浜設二十一門賭攤誘傾鄉愚及學徒之槖受其害者指不勝屈是以拘請訊懲剌史判責二百板枷號兩禮拜賭具當堂銷毁○包探方長華解送妓女花寳玉至案禀稱去年此妓由寗波潛逃至滬在清和坊操賣笑生涯前日其母王莊氏尋見訴知小的拘入捕房今者捕頭令送請訊究王莊氏供寳玉係小婦人之女乳名小妹娘子許字陳長一過門後不守婦道被陳退休去年八月乘小婦人出外濳逃來滬化名賣娼叩求究辦剌史著將寳玉交官媒看管聽候過堂覆訊○王升投案禀稱小的因事來滬僑居全安客棧被寶豐樓司帳人張老借你小銀錢六百六十枚向索不還曾經高老五相勸竟置不理求恩提究追還剌史諭候飭差查明禀覆核奪 
[法租界捕房紀事]  
　　昨日爲捕房發落各案之期讞員陳楚生大令因迎新任撫軍端中丞飭丁咨照捕頭暫停發落○某甲與某乙賭博甲輸去洋銀十六元將銀表一枚作抵旣而投訴捕房控乙將表攫去並失洋銀若干捕頭提乙詰問乙聲訴前情乃令將表及洋銀給還麾之使出○偷兒張阿三前因犯案受懲釋出未幾又來租界中行竊衣物昨被包探拘入捕房捕頭令押候堂期解訊 
[美租界捕房紀事]  
　　昨日西華德路和記馬車行馬夫陳阿芝在門外裝配馬車適爲六百六十四號巡捕所見致被拘入捕房捕頭令押候解送公堂禀請讞員黃耀宿司馬訊究○昨日四百八十六號巡捕查見六千零七十號東洋車篷已破壞因將車夫某甲拘入捕房甲賄以 
 
 

Page 10

 
 
小銀錢數枚籲求私釋捕不允據情訴知捕頭捕頭著押候解送公堂禀請訊辦 
[邗江官報]  
　　十一日户部張正郎允言公幹到揚吳　尹翊周興鹺尹安翁鹺尹鴻鈞均委北鹽差朱鹺尹蘭辭赴仙六巡護差　鹺尹敏中委淮北聽差饒鹺尹祖頀成鹺尹邦藩委淮北收發局差遺十二日候補道慶觀察錫康到揚公幹齊鹺尉汝庚辦赴力乏橋卡金鹺尉華委通屬聽差十三日詹鹺尹樹森辭赴六漫　　鹺尹廷珪銷仙六巡護差張鹺尹丙年起服回淮十四日翁鹺尹廷珪辭赴順清河卡李鹺尹樹聲委北鹽趙鹺尹春華辭回通屬張鹺尹錦標由省回十五日王分轉繩祖委海　摠巡路分轉孝篤起服回淮于鹺尹獻廷銷天伊山卡楊鹺尹繼曾起服回淮分發和事顧鹺尹寃順天人禀到周鹺尹如瀛辭赴溱潼卡歐陽鹺尹煥辭赴西防聽差倪鹺尹壽銘銷沈家流差十六日褚鹺尹繼銘吳鹺尹炳升沈鹺尹傳鎔均委北鹽差 
 
 
 

Page 11

 
 
頭品頂戴調署江蘇巡撫臣端方跪奏爲審明疏防絞犯越獄之典史刑禁人等按例定擬恭摺具陳仰祈聖鑒事竊照前據署枝江縣知縣要發宜禀報新事秋審絞犯黃么卽德林越獄脫逃一案當經奴才專摺奏參施准部咨光緒二十九年九月初二日奉旨遣所參硫防監犯越獄之管獄官湖北署枝江縣典史葉世昌著卽革職拿問交端方提同刑　大等嚴訊有無鬆刑　縱情弊照例懲辦有獄官署枝江縣知縣李慶宜據稱先期公出有無揑飾規避情事並著查明核辦仍勒限將逃犯黃么卽德材　緝務獲究辦該部知道欽此欽遵等因遵卽轉飭勒緝並行提管獄官及刑禁人等來省發委武昌府審辦去後兹據武昌府知府梁鼎芬審明議擬由湖北布政使李　琛按察使岑春　覆審勘轉前來奴才親提所鞫緣署典史葉世昌江蘇吳江縣人由監生報捐府司獄分發湖北試用委署枝江縣典史光緒二十九年六月二十四日到任蕭福詹葉均籍隸枝江縣充當該縣内監　卒揀政敏傳國坤均係更夫田錦庚充當該縣刑書監犯黃么卽德林係聽從王紹庭行竊被獲圖脫拒殺事主趙永梅身死案内審依竊盜相捕殺人爲從幫毆刃傷例擬絞監候奉准部覆入於秋審情實之犯光緒二十九年七月初一日傍晚典史葉世昌帶　刑書田錦庚進監收封點騐黃么卽德林刑具完固收入内監西厫飭令蕭福等依法看守並令更夫陳政敏等　同防範是夜三更以後風雨交作禁卒等進房避雨一時困倦睡熟黃么乘間掙斷鐐銬扳脫栅欄由西厫下邊空房挖洞出監翻牆逃逸經蕭福等驚覺報經該署典史葉世昌追捕無蹤維時該署縣李慶宜因荆州府委赴宜都縣會算交盤公出接據該典史禀　馳回　訊差緝未獲禀府委員覆勘無異由府詳道揭司會詳經奴才專摺奏叅奉旨革審行提該署典史及刑人等來省飭發武昌府知府梁鼎芬審辦正提訊間據報外監禁卒杜洪帶病來省在押身故飭據江夏縣驗訊看役無凌虐情弊詳　　　歸案擬辦兹據該府審　擬議由司覆審解勘奴才詳加研鞫據供實係一時疏忽委無鬆刑賄縱情弊應卽擬結查例載監犯越獄獄卒果係依法看守一時疏忽偶致脫逃依律减囚罪二等治罪又律載不應爲而爲事理重者杖八十各等語此案蕭福詹榮身充内監禁卒看守監犯是其專責乃不小心防範以致擬絞情實重犯越獄脫逃雖訊無鬆刑賄縱情弊實屬異常玩忽自應按律問擬蕭福詹榮均合依監犯越獄獄卒果係依法看守一時疎忽偶致脫逃依律减囚罪二等治罪例於黃么所犯絞罪上减二等各擬杖一百徒三年更夫陳政敏傳國坤巡防不力刑書田錦庚雖未在監值宿第並不幫同防範咎亦難辭均應酌照不應重律各擬杖八十該犯蕭福等恭逢光緒三十年正月十五日恩詔犯事均在正月初一日以前所得徒罪杖罪應准援免後再有加一等治罪仍革役外監卒杜洪業已在押病故應無庸議至杜洪身死之處卽據江夏縣知縣原恩瀛　明確實係因公看役人等並無凌虐情弊亦毋庸議管獄官署枝江縣典史葉世昌疎防絞候人犯越獄脫逃業經革職照例留於地方恊緝俟年限届滿分别有無獲犯再行核辦有獄官署枝江縣事准補廣陽縣知縣李慶宜先期奉委公出事後未能依限獲犯所有職名另行開送聽候部議逃犯黃么緝獲另結除供招送部外謹會同湖漢總督臣張之洞恭摺具陳伏乞皇太后皇上聖鑒勅部核覆施行謹奏奉硃批刑部議奏欽此 
[浙江巡撫聶奏爲請補選缺同知以資治理摺十一日]  
　　頭品頂戴浙江巡撫臣聶緝槼跪奏爲請補選缺同知以資治理恭摺仰祈聖鑒事竊照嚴州府同知駱楙勛准調温州府王環廳同在奉部坐光緒三十年二月十一日行文知照按照限减半計算扣至三月初八日作爲開缺日期所遺員缺係簡缺業經聲請扣留外補在案查銓選例載扣留外補選缺如坐補原缺無人應先儘裁缺卽用次用迥避卽用又次用留省另補均不積各項班次之缺如均無人方准以各項班次請補又准部行新章内開曾任實缺丁憂服滿分發人員道府以至未入流等官如遇選缺出時除坐補原缺裁缺卽用迥避卽用新選新補之留省另補仍照定例請補外其餘無論何項到班先將此項人員儘數請補均無人查有曾任實缺丁憂服滿候補同知十宗彬年五十七歲江蘇陽湖縣監生由浙江試用縣丞因台灣基籠獲勝出力保准免補本班以知縣仍留原省前先補用又因勦辦叛番出力案内彚保免補本班以同知仍留原省歸候補前補用光緒二十三年八月十九日引見領照到省准補衢州府峽口同知丁父憂開缺回籍服滿起復道例呈請分發原省歸候補班補用二十八年十二月初十日引見奉旨著照例發往欽此是月十七日給照二十九年二月十一日到省兹據布政使翁曾桂按察使李希杰以該員卞宗彬請補嚴州府同知不積各項班次之缺會詳前來臣查卞宗彬歴練老成明白謹飭堪以請補嚴州府同知缺與例相符如蒙愈允該員係曾任實缺丁憂服滿應補同知今請補同知銜缺相當毋庸送部引見除咨部查照外理合會同署閩逝總督臣李興銳恭摺具奏伏乞皇太后皇上聖鑒敕部核覆施旨謹奏奉硃批吏部議奏欽此 
[浙江巡撫聶奏爲浙江省百貨釐金正在改辦認捐核與統捐用意相同懇請暫准照辦以免商情礙阻摺十一日]  
　　頭品頂戴浙江巡撫臣聶緝槼跪奏爲浙江省百貨釐金正在攺辦認捐核與統捐用意相同懇請暫准照辦以免商情礙阻恭摺仰祈聖鑒事竊准户部咨奏請通飭各省籌辦百貨統捐以保利權而便商民一摺於光緒二十九年十二月二十七日具奏奉旨依議欽此鈔錄原奏恭錄諭旨飛咨各省欽遵辦理等因當卽轉行司局欽遵妥議詳辦去後兹據布政使翁曾桂會同釐捐總局詳稱浙江省上年奉有裁釐加稅　文卽經詳委候補知府文錦提調牙釐局務查明合省土客各貨實在產銷確數土產之貨就產地確查外來之貨就銷處確查以通年產銷實數酌定通年完捐總數祗因地濵江海汊港紛歧無可扼之要路且創辦伊始諸需按洽不如令商與商自爲交涉總局持其大綱是以悉招本業殷實商人承認匀作十二個月分繳承認之黏貼印花沿途查驗放行不准留難需索捐由商認因名曰認捐實與統捐用意大致相同計自開辦以來先後將大宗貨物如錫箔紙張扇運洋貨土布茶葉靛靑毛猪柴炭竹木磁器藥品棉花烟酒等類一律由商承認認定一宗之貨卽飭停一貨之釐一卡之貨認完卽隨時徹卡迨認捐全數辦完則局卡亦可全數裁盡本省士客各貨悉皆查清數目異時或辦常關或辦銷場或辦產地均有休據現在辦理旣有頭緒規模亦已粗定若驟易辦法恐商情轉致礙阻經理之人亦無所適從擬請暫行照辦一俟百貨逐漸查清局卡次第裁盡再 
 
 

Page 12

 
 
行修整章程删除認捐名目以歸劃一等情詳請奏咨前來伏查户部奏請通飭各省一律籌辦統捐無非悉本產地銷地兩稅辦法預爲裁釐攺稅地步浙省百貨釐金先已議令確查銷產實數一律招商承認雖不能保其必無　弊歸官歸商亦與江西統捐稍異要其大意則同爲預備裁釐起見於產地銷地兩稅並無違背祗因試辦伊始諸未就緒是以尙未奏報現在該司局陸續籌辦認定之貨釐金均已裁撤未認之貨正在飭查招認此時各省統捐尙無劃一章程若遽令攺歸官辦再易統捐名目勢必紛更觀望釐卡轉難尅期裁撤擬應請旨仍准轉行招商承認一面將釐卡陸續裁撤俟各省覆齊由户部核定統捐專章頒發到浙再將相符之處照辦應攺之處更攺此事綱領在於裁釐全省卡已裁產銷各貨又經查有確數將來隨時布置更換名目皆屬輕而易舉矣除咨房部查照外是否有當理合恭摺具奏伏乞皇太后皇上聖鑒訓示謹奏奉硃批户部知道欽此 
[浙江巡撫聶奏爲練軍新章擬請敕部立案施行片十一日]  
　　聶緝槼片再浙江省前因欽奉諭旨挑選兵勇一律操習新式槍砲認眞訓練以成勁旅等因欽此欽遵經前撫臣任道鎔於光緒二十八年四月間將省防中前左右後五營常備親軍一營嘉防副中湖防中甯防中右温防中台防中副中等七營計共十三營每營湘勇四棚又由台州緝捕營嘉防左右二旗共三營旗每營旗抽勇二棚又由湖防前左右三旂每旗抽勇一棚共六十一棚每棚連什長伙勇一名又由精勝中前左右後五旗每旗抽勇三棚共十五棚每棚連什長伙勇十二名又由武備學堂小隊内抽撥什長四名親兵四十名伙勇四名另再添募弁勇九十四員名共合九百三十二員名分編四十旗十二哨爲一大營名曰浙江武備練軍第一營原委總辦武備學堂候補知府聨豫統帶訓練等因聨豫奉旨簡放四川雅州府知府改派候補道程恩培接統月支不扣建薪公銀三百六十六兩又委副管帶一員月支不扣建薪水銀八十兩並額設文案一員月支不扣建薪水銀八十兩並額設文案一員月支不扣建薪水銀十二兩旗官四員每員月支不扣建薪水銀四十兩哨官十二員每員月支薪水銀十六兩槍匠二名各月支口糧銀十二兩鼓號長一名月支八兩什長七十八名各月支銀四兩八錢一等排長十二名各月支銀七兩二錢二等排長十二名各月支銀六兩四錢三等排長二十四名各月支銀六兩親兵四十八名護兵四十八名均各月支銀四兩五錢鼓號手十六名正勇五百七十六名均各月支銀四兩二錢火勇九十八名各月支銀三兩三錢總計大建月共核銀四千七百六十五兩四錢小建月共核銀四千六百二十七兩一錢五分三釐二毫以上練軍營制係仿東洋大隊之式每以浙省形勢因地制宜損益酌辦惟與楚湘各軍舊章實有不同較之他省洋操營制亦不無大同小異除將衣靴袴號帽並行軍所需之被囊雨衣糧缾等件陸續購辦齊全以壯軍容而備征調外嗣後如有增减事宜再隨時酌辦兹據防軍支應局司道遵照新章詳請分别奏咨立案前來臣覆覈無異除咨部查照外謹附片具奏伏乞聖鑒敕部立案施行謹奏奉硃批該部知道欽此 
[湖北巡撫端奏爲承辦釐務在事出力各員應請旨照案擇其異常勤能懇恩給予優奬以示鼓勵片十二日]  
端方片再湖北釐金自前撫臣于蔭霖極力整頓收數日增當經奏明俟年終綜計收數比較光緒二十四年增收至四十萬串卽擇尤酌保數員以資鼓勵奴才到任後因二十八年收數較之二十四年增收錢七十餘萬串當將辦理釐金出力人員遵旨擇尤兩次酌保先後均奉硃批着照所請該部知道欽此查鄂查釐金收數自二十六年奏准酌予保奬之後雖獲激奬叙者不過二三人而承辦各員互相奮激積弊頓清全省釐政頗爲整肅歴年收數遞有加增現計二十九年分全年共收銀三十三萬餘兩收錢二百六十九萬餘串銀錢併計較之二十四年已多收至一百萬串卽較之二十八年亦多收錢二十餘萬串鄂省按年應解之京恊各餉及本省營餉數目繁多時虞不給加以新案賠欵周轉爲難全賴此項釐金藉資挹注得以無誤要需所有二十九年分承辦釐務在事出力各員自應遵旨照案擇其異常勤能裨益大局者懇恩給予優奬以示鼓勵兹查有總辦牙釐局湖北補用道趙濱彥秉性公忠不辭勞怨各局利弊皆能了然於心而綜核復極精審以故辦釐各員賢者得盡所長不肖者有所嚴憚惟鄂省釐金之旺趙濱彥一人之力爲多又湖北候補道張賡颺辦理鸚鵡洲竹木統捐事務一年期滿比較定額多收至十二萬餘串商民悅服毫無間言又湖北大挑知縣借補荆門州州同朱金祺辦理總局文案收支事務歴年最久任事最勤於各局文牘及出入欵目考核鈎稽昕夕罔懈其居心正大修理精詳各局員皆奉爲表率以上三員奴才皆考察有素欲觀後效旣未敢没其勤能奬叙成勞亦不敢出以冒濫合無仰懇天恩俯准將二品頂戴補用道趙濱彥仍以道員歸候補班補用湖北候補道張賡颺賞給品頂戴湖北大挑知縣借補荆門州州同朱金祺在任以同知候補以昭激勸出自逾格鴻慈除將出力較次之員酌給外奬謹會同湖廣總督臣張之洞附片具陳伏乞聖鑒訓示謹奏奉硃批著照所請該部知道欽此 
[湖南巡撫趙奏爲按照欽定仕學館詳細章程具陳片十二日]  
　　趙爾巽片再求治之要課吏爲先吏治隆污爲民生休戚所繫伏念朝廷加意人材於京師首立仕學館以爲各直省之倡　省自應遵旨開辦前經委令候補道朱益濬總理其事兹據該道會同布政使張紹華按察吏龐鴻書酌擬章程禀　前來奴才伏維湖南爲東南樞紐吏治極關緊要加以路鑛開埠一切交涉事宜候補人員多未諳悉尤非平日講求有素恐致因應失宜奴才與司道熟商按照欽定仕學館課程門目表於十一科内就義例相近者分爲五門選同通州縣三十人佐班三十人分門肄　更朂以致身効忠之義臨民治事之方範圍曲成日稽月考勤者奬之惰者黜之務令賢者可以大成中材亦知自勉以仰副朝熙績亮工之至意除將詳細章程咨呈政務處曁學務處吏部户部查照立案外謹附片具陳伏乞聖鑒謹奏奉硃　該衙門知道欽此 
[湖南巡撫趙奏爲遵旨確查南州灃州安鄉等廳州縣上年被水蠲緩錢漕蘆課委無揑報情弊摺十二日]  
　　湖南巡撫奴才趙爾巽跪奏爲遵旨確查南州灃州安鄉等廳州縣上年被水蠲緩錢漕蘆課等項委無揑報情弊恭摺仰 
 
