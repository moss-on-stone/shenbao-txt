# 1880 - 17 - 4902415

 

Page 1

 
 
[印售茶餘談薈] [  本館告白]  
　　茶餘談薈一書爲見南山人所著而容園詞客評之大皆亦說部之類而筆意秀麗其慕繪風情處尤栩栩欲活正不徒談狐說鬼爲足動人　　也惜世無刋本本舘特蒐訪印行今己訂齊於本月初六日卽禮拜六出售每部計兩本收回價洋一角二分正諸君請向本舘申昌書畫室購閱或託送報人代購均無不可若外埠則仍歸經理申報人代售也此佈 
[論不修道路]  
　　同一上海北郊之地爲西人租立通商埠頭不知者謂爲洋涇浜亦謂爲洋塲若別省之人從未至上海者竟謂之上海碼頭則更不分北郊南郊而舉城外以言之也惟常至上海者粗知洋塲規矩乃識法租界英租界美租界之分周圍十里之地不啻諸國之星羅碁布而具歐墨兩洲之大局焉三國租界各設巡捕房專理街道如脩築糞除自來火以及匪徒刼竊之案光棍詐訛之風捕房爲之巡緝偵探彈壓驅逐如涉訟案亦由捕房送究居人頗便利之至其辦理一切應需經費則有房地租捐戲烟酒館之捐碼頭起貨之捐或按季或分月照章收取以支開銷此立法之善也然三界之中惟美界虹口一帶半皆粗作小工之所居棧房作塲之所在以及各國駐滬官紳之住宅煤繊銅鉛各粗重貨物之行鋪與兵船輪船上人游宴之所氣局雖不减英法而繁華𤍠閙則不及焉若英界之寳善街棋盤街石路一帶法界之大馬路吉祥街紫來街迤北之新街迤東之外洋行街大馬頭則夜市恒至三四㸃鐘而止故各捐欵亦加多而加重而美界則無有也然舍美界而苐卽英法以言之其間亦稍有塲別爲人人共見者非可以私意諭也葢兩界夜市之處其𤍠閙不相上下卽日間行人往來亦各摩肩接踵絡繹不絕至如下等之妓館花烟間櫛比鱗次則法界十倍於英界而游人亦因之而多一切小食荃酒各舘竟夜不閉者有之又若蘇杭嘉松城鄕鎭市之航船則法界所泊亦多於英界之碼頭而商旅亦因之而盛小車肩擔擁塞康莊者有之是勿論居者行者苐以人言則法界實有勝英界之處雖費用較爲减省局面較爲狹小而𤍠閙則推第一因此房地各捐烟酒各捐英界十戶而收十元法界亦十戶而收十元其數正不相下而况英界必資各用而不足猶必收捐碼頭費而法界獨不收取則其捐之足用可知也然而卽道路一項觀之令人有羡於英界而不愜於法界也英界地面似較法界爲闊然向西一帶法界實有過之特其所用有不合宜咨故馬路之旁殊多空廢之地惟橋南一帶大馬路直至浦灘加以兩面橫街成閙市者亦復不少與英界寳善街左右數處相將而孰知英界地面之脩治塡築不特閙市爲然卽遠至盆湯衖以北頭二攔渡一帶皆不厭工作之煩時時整治日間過市履道坦坦但無馬車迎面駛來卽不妨閉目而行此一樂也大街之旁旣不准行人溲溺而僻巷小衖兩面通溝隨和隨流穢氣不至衝突遇四面通衢不便法溲溺之處則擇地作厠而以紅藥末解其穢以故終日閒行無有掩鼻之人此又一樂也夜間地火通明咫尺之際照耀者密如繁星無𥳐燈之苦又一樂也微風細雨或忘持蓋或少車錢則街沿之上碎石勻鋪履不沾溼中路旣無水窪兩旁幷無泥淖非疾風暴雨尙可緩步以行又一樂也而捕房猶恐有礙行人加石灑泥碾以　輪使地平且實無往來踐踏久起凹凸之病路甫修築石有稜角更飭工匠打擊使其尖銳者不礙步履不惜工不吝費而惟以整齊清潔無阻行旅爲事然而其各捐之章程並不加昻於法界乃亦足用而無拮据之患若法界則雖大馬路之衝疲而一遇陰潮天氣街中泥塊鬆而欲起矣更遇風雨則泥滑如漿不能涉足兩岸檐除雖無水窪而本未塡砌碎石泥隨行步而起輕重之勢不齊於是高一步低一步欲舍濕而就燥而更有顚躓之虞也每當天雨甫霽橋以北乾燥可行若著新鞋而步過橋南至法界大馬路之橫街或老北門新北門抄路而歸則兩　汚黏粉底皆黑居界中者一年之內曾不見石輪拕碾兩三次然則其於修治道塗一事不及英界實甚卽自來火燈亦零落幾星不能朗照行者苦之或者兩界辦理不同職司亦異且費用之處實爲繁多局外人安得知之然平情而論以街市店鋪民居之捐充道路之用事属分內並不苛求乃捐戶之所出實不减於英界而道路之所費則大異於英界是誠何故也耶 
[恭錄　上諭]  
　　○十一月十七日奉　上諭杭州將軍承恩公廣科由御前侍衞補授副都統簡放西安将軍調任杭州将軍供職勸愼於旗營事務均能整飭兹聞溘逝悼惜殊深着加恩照將軍例賜䘏任内一切處分悉子開復應得䘏典該衙門察例具奏賞銀二千兩由浙江藩庫給發靈柩回旗時沿途地方官妥爲照料准其入城治喪伊子恩濤着俟百日孝滿後承襲公將其餘子孫俟及幾時由該旗带領引見欽此同日奉　旨德福現在丁憂具所營正白旂漢軍副都統着穆隆阿署理欽此同日奉　上諭岑毓英奏訪拿哥老會匪首要各 
 
 

Page 2

 
 
犯訊明正法一摺已革總兵楊海泰卽楊開泰等胆敢在貴州省城歃血結盟謀爲不軌於本年十月間糾集多人約期舉事經岑毓英與司道府縣等訪聞派副將何雄輝等先後拿獲逆犯多名並獲號片旂幟軍噐等件當將楊海泰卽楊開泰等八犯訊明後凌遲處死地方一律安靜辦理尙爲妥速𨓜犯張幅芝等仍着飭屬嚴緝務獲究辦毋任一名漏網以絕根株所有此次出力員弁着准其擇尤請獎毋許冐濫餘着照所議辦理欽此同日奉　上諭前任廂黃旂滿洲副都統克興阿由侍衞洊升副都統克稱厥職咸豐年間曾在山東等省帶兵勤賊歴著戰功本月因病准其開缺調理兹聞溘逝軫惜殊深加恩着照副都統例賜䘏任內一切處分悉子開復應得䘏典該衙門查例具奏其左翼監督任內欠交盈餘兩銀着免其賠繳並賞銀五百兩治喪由廣儲司給發伊孫瑞銓俟及歲時由該旗帶領引見欽此○十八日奉　旨盛京將軍着岐元補授欽此同日奉　旨杭州將軍着瑞聯調補綏遠城將軍着豐紳調補黑龍江將軍着希元調補荊州將軍着景豐補授察哈爾都統着祥亨補授豐紳着俟希元到任後再行交卸瑞聯未到任以前着富爾蓀暫行署理欽此同日奉　旨此案着交涂宗瀛督同臬司親提人証卷宗秉公嚴訊確情按律定擬具奏抱告民人黃應中該部照例解往俻質欽此同日奉　旨此案着交丁寳楨督同臬司親提人証卷宗秉公嚴訊確情按律定擬具奏原告民人譚有倫該部照例解往備質欽此同日奉　旨此案着交丁寳楨督同臬司親提人証卷宗秉公嚴訊確情按律定擬具奏抱告民人張永綱該部照例解往俻質欽此同日奉　旨此案着交周恆祺督同臬司親提人証卷宗秉公嚴訊確情按律定擬具奏抱告民人丁嘉梅該部照例解往俻質欽此同日奉　旨此案着交裕祿督同臬司親提人証卷宗秉公嚴訊確情按律定擬具奏原告民人劉耀成該部照例解往備質欽此○十九日奉　上諭盛京戶部侍郞着恩福補授奉天府府尹著松林補授欽此同日奉　旨山海關副都統着姚田調補正白旗蒙古副都統着明魁補授明魁所署正白旗漢軍副都統着銓林署理欽此○二十日奉　上諭御史戈靖奏宗支生計維艱仕途未廣請量爲變通一摺著宗人府會同該部議奏欽此同日奉　上諭奉天驛巡道員缺着廣敏調補欽此○二十一日奉　旨詹事府左中允員缺照例將右中允裕德轉補所遺右中允員缺着擬正之承翰補授詹事府左賛善員缺照例將右贊善高萬鵬轉補所遺右贊善員缺着曹煒補授山東道監察御史員缺着蔣鎭嵩補授王定安着於本月二十二日預備召見何崧泰着仍以道員遇缺儘先卽補方鼎錄著以道員選用欽此同日軍機大臣而奉　諭旨本月二十四日二十五日俱着推班欽此同日奉　上諭都察院左都御史崇厘奉命出使不候諭旨擅自起程回京着先行交部嚴加議處開缺聴候部議其所議條約章程及總理各國事務衙門歴次所奏各摺件着大學士六部九卿翰詹科道妥議具奏欽此 
[德京郵信]  
　　○前日公司船到滬郵來德國伯靈京都近事云中國駐德欽使李丹崖觀察鳳苞之夫人刻將來至德矣又云駐德之東洋使臣娶德女爲婦其參賛官則娶英女爲婦又云德國朝廷聞中東將出於戰特發水師船隊來亞洲洋而探視計有畧大之船三艘炮船兩艘 
[京師門案]  
　　○京城於前月間有土棍𡭢某及著名土棍小六等在前門外大蔣家胡同後營因嫖土娼互相口角滋事𡭢某先喚到拜盟兄弟包牙杜等六七十人與小六打架小六亦集有四十餘人抵禦兩造各持洋鎗單刀鐵鞭白蠟杆木棍等兵器小六見𡭢黨人多惟恐寡不敵衆相約上屋取瓦望下擲擊憑高視下勢如劈竹𡭢黨受傷者不計其數小六黨受傷者共有四五名計拆去屋瓦三十餘間是日自晨至午始散　輦轂之下不法至於此極亦所罕見按此項鬥毆析津常有京師則不數見然此端一開必致相率效尢此次互毆時幸未傷斃人命設斃命衆多各司坊不得置身事外矣 
[齋匪解省]  
　　○湯溪縣齋匪滋事所有在逃之應姓小孩及僞軍師僞元帥等各要犯現悉由該縣先後捕獲並無漏網各犯審定確供後一齊押解來省過司定罪前日均巳解到共計囚車三十架兼有女犯數名其應姓之孩係塌鼻巨喙銳額削觀雙耳如鼠安有所謂隆準長耳者哉叧有一女犯懷抱一兒約及歲餘尙在哺乳想係該犯家屬但此事據該處土人傳說並無所謂天書僞印眞主謀逆等情實緣被處有持齋歸教者二百餘人設有堂簿及木質鈐記一方如廟中三寶印之類教中人互相謠煽遂致爲仇實搆陷耳按是說與本報前所載湯溪縣公牘及搜獲之僞印大相逕庭姑兩存之以俟知者 
[江坦官報]  
　　○十一月二十五日藩憲牌示署宜春縣鄭樹榮調省以現署湖口縣曾瑞春飭回正任湖口縣酌委章甫署理又署新昌縣黃鶴羣調省以准補建昌縣侯長齡調署又新城縣同安司楊國屛部覆准與萍鄕縣安樂司丁泰對調卽飭赴調任云 
[教士抵江]  
　　○上月二十三日聞有法國教士二人泊舟章江門外一時城廂盛傳皆欲爭先快覩南新兩縣及保甲城門員弁恐看者人衆滋事飛禀大憲派員護送是眞所謂少所見而多所怪者也 
[官喪回籍]  
　　○前臺灣道夏觀察獻綸江西新建人也終於任所兹悉上月念四日靈輀抵江眷属同至卽日禀聞上憲循例入城治喪云 
[重造神廟]  
　　○南昌高橋橫巷之華陀廟居户多於此問病祈方頗著靈騐兹由該廟董募捐全行拆毁重造云 
[冬景述]  
　　○杭垣於上月念八夜天氣驟寒念九早數見雪㸃在後雪花　舞宛如撒絮槎棉直至三更少止然平地巳積至三 
 
 

Page 3

 
 
寸厚一望彌漫眞是琉璃世界矣寍波亦於念九日得雪三寸惟旋卽消化河水頓漲二尺有餘初一日猶細雨溟濛尙未見黃棉襖子出也蘇垣於入冬後本因晴燥太久河道漸形乾淺前月念九夜驟得雪澤至初一日巳刻方止雖隨落隨融然巳足慰三農之望矣惟接到十一月十五日京師來信謂河冰尙未堅凍亦未見有祥霙夫北地苦寒何滕六猶遲遲其稅駕耶 
[時症頻仍]  
　　○蘇郡本年冬季天氣過燥陽氣不藏以致釀成時疫日來喉痧喉痛等症所在多有而且小孩天花傳染勢多危險攝生者不可不愼也 
[評定闢風水論]  
　　○本報前登告白有上海聖教書會范約翰舒文德二君請人作闢風水論一事今問該書會陸續共收得二十一卷經在會諸友同閱後公擬其措辭立意之尢美者九卷內以明通老人爲首迂愚子次之袁君白顯生君福維無名氏蘭溪居士崔君竹旧長老會呂君文振楊君東山則又次之其首擢之卷應酬潤資洋二十五員間將請明通老人將該論首段默出仍寄上海大南門外淸心書院范約翰處以合符節而免舛誤且潤資向范約翰處或滬南製造總局舒文德處收取云 
[縣訊捉姦案]  
　　○本報前列大婦捉姦一案昨經莫邑尊飭傳聚訊大婦王蔡氏所供如前邑尊謂本縣訪聞汝婆媳三人同開烟館則當捆縛哨官時何不將王徐氏一倂拴縛乃致任其走脫王蔡氏供因一時捆縛不住邑尊謂哨官武員尙被捉住剪辮何一女子轉不能拴縛遂令掌頰况旣有姦情何不首告卽使事係的確亦是和姦正經人家婦女必不開烟館作此生涯者决非良善何得遽將人髮辮剪落顯見不安本分復着掌頰又問汝何以知敖哨官此日必來預約多人守候其間斃竇實屬可疑再着掌責於是王蔡氏有口難分祇有低頭不能作聲矣又訊哨官究竟如何起釁答稱家有老母患病是日購藥回來路過王姓門前被彼拖進誣稱有姦邑尊謂王氏烟舘開在小弄內旣係購藥何須繞道過此如僅在門首經過亦斷無平空將人拖進誣指姦情諒來事非無因不須狡展又傳前提在押之丁錦春徐阿大陶華華三人並傳到王之近隣王炳泉金甘甘二人訊究責以事不干巳胆敢選事形同拆梢著再重責又訊王徐氏據供家主在日曾與敖哨官認識敖雖不時來家中而我總避而不見從不叙談前日蔡氏喚我及走進巳見敖縛在矣邑尊又訊該圖地保本縣聞得王蔡氏捆敖之時尙有多人帮助究竟還有何人地甲初稱不知及將喝責始稱聞尙有搖小船者五六人邑尊著將王蔡氏王徐氏仍交官媒收管敖旣稱母患病著交保出外候傳丁錦春等五人暫押限地保於五日內緝到搖小船之五六人名姓再行核辦 
[投水自盡]  
　　○太古碼頭之北京輪船洋人前日　暮時見一人自投浦江赶卽救起交捕送仁濟醫院醫治然巳不能開口故名姓均未知悉旋卽斃命其年約四十餘歲無鬚身穿元布馬甲元布照衫舊紬𧜞藍布棉襖白蘭紬衫柳條藍洋布套褲似是寍波人模樣地保昨巳報縣莫邑尊問明地保並無傷痕着卽報堂棺殮發壇標記矣 
[哀黨賣孩]  
　　○昨日英租界大馬路中有直𨽻順天府文安縣人郭心和挈妻蕭氏抱有二三歲之幼孩稱是來滬尋親不遇意將幼孩價賣藉作川資回藉云經惠捕頭見之以爲情實堪憐隨帶送公堂請爲安插郭與妻聲訴前因陳司馬謂此卽俗所謂告地狀者隨令交値日差看管俟過堂核奪 
[得犬拘人]  
　　○新泰興洋行之寫字西人至英公堂稱五六日前由吳淞打鳥回滬在路失去黃狗一頭遍尋無着昨由出店莫阿掌在拋球塲後面之刻字店認見向索不還是以訴由捕房將該店夥徐雲仙及犬一倂帶案請訊莫供與洋人相同並稱是犬被關住在店堂內徐供店主是引翔港人現到親戚家去吃喜酒我是學徒初滿師店中祗尙存小徒二人此犬是前數日走來是以暫爲留養陳司馬隨判將徐管押半月犬交洋人領回 
[拆梢投案]  
　　○蘇人李益泉挈妻具禀於英公堂聲稱向在長洲縣境爲顧繡生理今同妻來滬不識途徑因在租界問路突遇馬夫阿林以我夫婦來歴不明將妻邀留到家中關住七日令我出謝洋二十元我與親戚商借不允馬夫阿林反將我夫妻送捕經巡捕頭問明原委着我投案訴寃以便拘馬夫阿林訊辦惠捕頭禀馬夫阿林前曾見過華捕者也陳司馬立卽飭差恊捕拘提馬夫阿林訊究而馬夫阿林已自行投案謂李妻在花烟館爲娼李旣尋見托其親戚木匠頭張裕堂領出張又轉託我領囘我曾向李索還零用錢文而彼反揑告等語故究竟有無索詐情事尙俟司馬訊實再錄 
[糾伴剝衣]  
　　○無錫人趙生寳至英公堂稱本月初從原籍來滬路遇同鄕木匠鄧愛生同至丁玉和家躭擱前夜由鄧愛生同邵洪年約往八仙橋西首邵先動手剝衣並被用布帶綑住手脚將口掩住以致不能呼喊當被脫去馬褂棉一　元馬甲棉襖祗存單布衫褲棄在田間及賣布之鄕人經過始行解帶放起隨到丁玉和家向追邵洪年鄧愛坐無着禀訴捕房飭包探同丁招尋至寍波會館相近處祗獲住邵洪年一人請究包探陳阿九禀當獲邵時趙之棉襖尙穿在彼身上現巳脫不交還其餘衣服巳被邵鄧二人典押錢文分用矣邵供蘇州香山人向爲木匠生理由同藥之鄧愛生稱被趙借欠洋銀五六員屢索無着邀去帮同剝衣是實丁供實未知情陳司馬得供後拍案大怒以爲果係索欠如此寒天亦不應剝衣隨判邵責百板管押三月罰丁洋二員給趙添補衣服再飭捕房根追鄧愛生嚴辦 
[盜犯歸案]  
　　○寳山縣境米店被刦卽經本埠會獲盜犯四名巳曾列報今巳由縣訊明於初五日淸晨一倂解歸寳邑審辦矣 
 
 

Page 4

 
 
[查究賭徒]  
　　○寳山縣鄕民獲賭徒解審之情形已列前報今聞所謂在無下落之一人當時大衆被毆時同跪於地哀求鄕人弗打曾有人見其頭巳爲鋤頭傷破然究竟毆斃與否却無實擴惟彼處一帶鄕民好武而蠻是以現在王明府特爲嚴加查訪務欲知其實在云 
[台札附登]  
　　○　堂公祖大人執事素依慈宇逖聽仁聲漢口循良龔黃最著聖門從政由賜稱長不圖復見今日往歲晉豫奇災執事槪捐鉅金力辭獎叙並聞普瞻族人之被災失所者此等風義出之淸廉之吏尤爲罕見治下等惟有望塵傾慕而巳本年晉省復遭亢旱畿疆更厄水災一切情形諒邀察鑒是以蘇揚浙滬樂善諸君子攘臂一呼捐集二十餘萬金陸續解往孑遺之民可冀全活此項捐册到台由南遞北治下等專託吳小帆陸自牧兩二尹李吉十廣文在艦設立協募公所李迪臣太守收解銀錢並由張觀察致書左右想執事具慈祥悱惻之懷籌勸自不遺餘力台南北鴻稀道遠禱盻殊深辰下郡城捐務惟王星桂二尹以數年宧積番銀千元慨然罄助餘不過零星捐集無可生色張吾一軍不得不望於台北紳富蘧伯五恥獨爲君子台灣富庶海內艶稱樂善之誠何遞遜於江浙諸郡良由治下等德薄能鮮不能以誠感人實增漸愧將伯之助所亟盻於大賢之仁爲己任者奉上富　源頭十可省歌急　直晉賑　將種卽乞垂覽臨穎不勝悚皇待命之至恭肅寸啓順請勳安伏乞鈞鑒 
　　全臺協募晉賑公所謹粛 
[秀州慧娟女史許畫扇頭奉成小詩三章錄奉一粲]  
　　○伏生原有授經圖詩筆親傳掌上珠畫到扇頭春意活唐花先放一芬　○年光三九嫩寒催準擬尖又門韻來絶世聰明左家女阿兄也有太冲才　謂季槃○知音雅有蔡中郎薦作裙釵弟子行却　　　風雅事祗慚老筆太頽唐　李白郎中春初在墨海樓中曾稱女史美才將援西河之於徐昭華夢樓之於　偑香故事以弟子禮見予余不敢當今游滬瀆雖公幹未嘗平視而杆繪扇頭當珍爲墨寳也 
　　四明郭傳璞晚香甫稿 
[和作]  
　　○鉅製曾顥覓句圖　家大人有梅窗覓句圖先生曾題句　詩成味好比連珠今朝更聽陽春曲江管花開十倍腴○畫債詩逋不厭催客窗魚雁日頻來劇憐盡業三生淺取詡名閏詠絮才　香　體格鄙中郎願列金釵博士行間字元亭倘相許不須範未又模唐 
　　鴛水　娟女史陳寳玲稿 
[秋柳]  
　　○一聲羌笛太無情轉瞬西風遍渭城陌上哀嗶　急雨道䄘獵馬感長程白門蕭瑟何人賦靑眼飄零幾輩迎樓外靑山遮不住天涯仔細看分明 
　　錢塘夢花仙子張幼慈草 
[秋波]  
　　○柔波軾浪最魂銷古渡斜陽認六朝問路有人吹鐵笛落帆今夜待秋潮紅亭曉月荒江驛黃枼西風破板橋行李往來南北客猶攀垂柳晚蕭蕭 
　　錢塘夢花仙子張幼慈草 
[驟寒有感]  
　　○欲籌卒歲向誰商栗烈餘威不可當如市門庭輪質庫禦冬心事想春糧紅爐　閣春猶在戎　關山凍巳僵莫道天寒原一體幾家竃冷與　荒　多少哀鴻集道旁逼人巳甚是風霜苦心杔自憐枵腹赤手空教有𤍠腸古硯墨濃冰乍結深閉繡罷綫添長倘能一例沾和煦我願焚香達彼蒼 
　　已夘仲冬下浣白門程仲承呈稿 
[仍疉前韻贈毓珊孝亷]  
　　○如君方不負靑年兩地神交一幅箋郤　鵬桂攎抱負偶留鴻爪證因缘書生姓字登千佛勾漏家聲慕列仙風雨名山期大雨時艱廓廟正求賢○寒夜獨叩三疉前韻呈毓珊　卄將寸管送華年多少情懷付知箋回首靑衫空有淚灰心黃卷克無缘憐才四海皆知己寫詠千秋學謫仙他日携詩來過訪開樽猶盼主人賢 
　　白門程仲奉待删稿 
[揚州新勝街移賑直省公所十一月初七日至廿六日經收捐數]  
　　○筱筠堂助英洋四元無名氏二戶各助洋一元四知堂助洋五元　時叔翁泰興募英本洋二十二元無名氏助錢二十千文哀鳴圖共收銀二百一兩四錢洋二十三元銀二百六十八千三百二十五文救命塔共收錢一百七千三百十文分勸圖共收九七錢四十四千文三省齋陳助錢六千文補元氏助洋一元孝敬堂助洋十元綿上心餘力　人助錢一百千文　福堂助銀一百兩桶捐共收錢一千六十七文哀鳴圖共收錢六十三千三百八十七文洋四十元分勸圖共收錢三十六千文黃高峯樵善士送賑勸戒錄一部四書典林一部四書典　一部多寳塔臨本一部書　册頁十六張古銅漢章一方王觀潮橫披一幅花漆布二塊 
[光緖五年十一月十四日京報全錄]  
　　宮門抄○上諭一道錄前○湘撫邵　奏審明叩閽人犯控詞屬虛請仍照例充軍摺子○粤督劉　奏京餉滙兌解京日期摺子○又　奏查明遵　旨酌保摺子○漕督文　奏估料築堵夾片○江撫李　奏甄別知縣夾片○東學政戴　奏爲恭報接印日期摺子○十一月十四日戶部通政司詹事府廂黃旗値日無引　見○徐用儀　授太常寺卿　恩○明慶請假十五日○浙江正考官烏拉喜崇阿到京請　安○宗人府奏派恭進　實錄引班之王公　泒山禮王肅王莊王惇王恭王惠王治貝勒澂貝勒○捧書繡貝子鋼公楙公榮公燦公濓公○慶賀致辭怡王○召見軍機　烏拉喜崇阿長叙○○升任禮部左侍郎湖南巡撫巨邵亨豫跪　奏爲審明叩閽人犯控詞屬虛請仍照例充軍恭摺具奏仰祈　聖鑒事窃照湖南湘陰縣民人張軒藻叩閣呈控蔡元吉等將伊祖父等嚇逼身死並欲將伊謀害馬姓將伊聘妻叧嫁伊弟陣亡未蒙議䘏各等情一案於光緖五年三月二十九日奉　上諭本日道旁叩閽之民人張軒藻着交刑部嚴 
 
 

Page 5

 
 
行審訊等因欽此欽遵經刑部訊錄供詞將張軒藻按依　聖駕出郊衝突儀仗妄行奏訴例擬軍仍請　旨解交湖南查照所控情節審訊明確辦理等因奉　旨依議欽此咨行遵辦並將張軒藻遞解到湘當經行司委提人証來省審辦去後兹據兼署臬司惠年詳稱正行提問據詐原告張軒藻供明所控各情實係挾嫌誣揑請免提審反覆究詰堅供不移由司議擬詳解前來臣卽親提硏訊綠該犯張軒藻籍隸湘陰縣生父楊景星該犯與弟楊名麟卽張先漢因母攺嫁張本正爲妻將該犯弟兄隨帶過門撫養均攺從張姓該犯張軒藻與蔡元吉李德春等素相認識該犯先年在管當勇曾經營官開保把總删駮未准嗣奉裁撤卽至陝西寳鷄縣地方　貿衣估店鋪旋因該店虧閉該犯轉回原籍因貧苦難度屢向蔡元吉李德春等借貸錢文蔡元吉等不允並向村斥該犯負氣起意誣告洩忿遂將三生祖父先後因病身故伊弟張先漢投管當勇不知下落伊議聘馬氏爲妻未成各節揑爲被蔡元吉等誣匪嚇逼服毒身死伊在營數年未能得保亦係蔡元吉等譊阻所致並欲將伊謀害及將伊聘　馬氏叧嫁曁弟張先漢陣亡未蒙議䘏各重情央路過不知姓名訓字人寫就呈詞至京在道旁叩　閽經刑部審擬行邊充軍因呈控之蔡元吉等遠在楚省本籍伊弟張先漢是否在三河陣亡該犯張軒藻是否保有藍翎把總均無憑查究奏請將該犯咨第回南審辦行司先提該原告請訊卽據該犯張軒藻供明京控各情實係挾借錢未遂之　平空揑誣意圖拖累洩忿請免提審等供該司因恐該犯實有寃抑或其中另有主使賄和情獘請據供稱伊因京控巳問軍罪如果實有寃抑正當方求伸理何肯請免提審實因一時糊塗冐昧叩　閽不敢始終誣人致加重罪亦實無主使賄和之事究詰不移由司錄供解勘經臣親繞覆審無異應卽擬結此案該犯張軒藻因挾蔡元吉等不允借錢並向村斥之嫌輒敢平空揑情誣告赴京叩　阍按其所誣各情反坐均罪止流徒自應從事仍照叩　閽本例問擬張軒藻應請照刑部所擬合依　聖駕出郊衝突儀仗妄行奏訴者仗一百發近邊充軍例擬杖一百發近邊充軍解配折責安置蔡元吉李德春等訊據該犯供係被誣應毋庸議並免到案該犯胞弟張先漢當勇不知下落並非陣亡未䘏該犯　聘馬氏爲妻未成實無揑故另嫁情事亦均毋庸置議代寫呈詞之路過不知姓名測字人無憑查拘除將全案供招咨部查係外理合恭摺具奏伏乞　皇太后　皇上聖鑒飭部核覆施行謹　奏軍機大臣奉　旨刑部知道欽此○○頭品頂戴兩廣總督臣劉坤一廣東巡撫臣裕　跪　奏爲籌解光緖五年分京餉及內務府經費第四批鹽課等銀分別滙兌裝鞘解京謹將起程日期恭摺具陳仰祈　聖鍳事竊照光緖五年分京餉奉撥廣東鹽課銀二十萬兩帑息銀五萬兩並續奉添撥鹽課銀五萬兩又光緖五年分內務府經費奉撥鹽課銀五萬兩先經飭據兩廣鹽運使何兆灜先後在於光緖三年分省河鹽課項下籌解銀十九萬兩帑息銀四萬兩並鹽課一五加平飯食等銀五千七百兩作爲光緖五年奉撥京餉第一二三批又在光緖三年分省河鹽課項下籌解銀四萬兩並平餘抬費等銀一千三百二十兩作爲光緖五年奉撥內務府經費第一二三批分別滙兌裝鞘委員解京均經恭摺奏報在案兹據兩廣鹽運使何兆漢詳稱况於徵收光緖四年分省河鹽課項下籌銀六萬兩帑息銀一萬兩並隨解一五加平飯食等銀一千八百兩作爲本年奉撥第四批京餉又在鹽課項下籌銀一萬兩並隨解平餘抬費等銀三百三十兩作爲本年奉撥第四批內務府經費擬仍查照起解本年第一二三批京餉成案以起解現銀與交商匯兌兩者倂行俟試解妥順再行全數裝鞘起解以復舊章茲將本年應解第四批京餉鹽課銀三萬兩一五加平飯食等銀九百兩共銀三萬九百兩遵照部文槪行裝銷委試用通判孟慶霖補用知縣侯補縣丞黃貴生由內地押解到京前赴戶部投納其餘京餉鹽課銀三萬兩帑息銀一萬兩一五加平飯食等銀九百兩又內務府經費鹽課銀一萬兩平餘抬費等銀三百三十兩共銀五萬一千二百三十兩仍交殷實銀號志成信新泰厚蔚長厚協成乾日昇昌謙吉升匯兌至京飭委試用通判張國積升用知縣候補縣丞高嘉墀候補鹽大使萬人傑領齎匯單文批附搭輪船進京支取銀兩前赴戶部內務府披納據該委員等具報起程所有本年奉撥添撥京餉鹽課帑息共銀三十萬兩內務府經費鹽課銀五萬兩均巳批解淸楚理合將籌解光緖五年第四批京餉鹽課等銀分別交商匯兌裝鞘解京以及滙兌商名委員職名起程日期詳請奏報等由前來臣等覆核無異除核給文批飭令妥爲解運並咨明戶部內務府分別兌收外謹合詞恭摺具陳伏乞　皇太后　皇上聖鑒謹　奏軍機大臣奉　旨該衙門知道欽此○○頭品戴頂兩廣總督臣劉坤一廣東巡撫臣裕寬跪　奏爲查明克復佛岡臚城出力官紳員弁遵　旨擇尤酌保仰懇　天恩俯准給予獎叙以昭激勸事竊照廣東佛岡廳城被匪　入旋卽克復情形經臣劉坤一會同前撫臣張兆棟恭摺馳奏欽奉　上諭此次出力官紳勇練着俟首要各犯悉數弋獲再行奏請獎勵等因欽此嗣經將拿獲匪首要犯歐就起等審明正法並將該廳城被匪　入收復詳細情形首夥殲擒殆盡缘由先後會摺奏報各在案兹據廣東善後總局司道會同藩臬二司將前任佛岡同知朱兆槐調署南韶運鎭總兵鄭紹忠署廣州協副將鄧安邦查聞在事出力官紳兵勇酌量核减詐請獎叙前來臣等伏查上年二月二十日夜佛岡廳城被盜匪　入刼掠卽經檄調總兵鄭紹忠署副將鄧安邦泒員帶隊星馳援動會同該廳文武督率紳團練勇裏應外合於是月二十五日將廳城克復殲斃生擒賊匪百餘名並分投搜捕陸續拿獲首匪歐就起等及要匪多名訊明正法餘黨殲擒殆盡辦理尙屬迅速所有在事官紳勇練或攻勦向前不避艱險或緝捕得力歴著勤勞自應酌予獎叙以昭激勸除將出力稍次擬獎千把總及請給五品頂戴各弁叧行列單咨明兵部註册其餘弁兵練勇由臣等分別記名獎拔給予六品頂戴功牌外謹將最爲出力官紳員弁確註事實勞績繕具淸單恭呈　御覽仰懇　天恩 
 
 

Page 6

 
 
俯准給予獎叙以示鼓勵臣等謹合詞恭摺具奏伏乞　皇太后　皇上聖鑒訓示謹　奏軍機大臣奉　旨宋銓山等均著照所請獎勵餘依議該部知道單倂發欽此○○文彬片　再徐州蘭家山壩係爲攔蓄微山湖水而設水小則閉水大則啓本年春間飭廳堵閉於閏三月二十日工竣奴才督漕北上時順道查勘築做如式入秋後湖水日長勢將平漫七月十六日夜風雨交加浪激過埧以致漫溢刷通據署徐州道張葛年查勘明確禀報前來奴才現飭道廳勘估集料預備興堵附片陳明伏乞　聖鑒謹　奏軍機大臣奉　旨知道了欽此○○李文　片　再新　萬年縣知縣姜本立業已到省應行赴任惟查該縣近來民情刁悍訟獄繁多治環不　奏本立初登仕版審斷非所素習應請暫行留省令其　同首縣學習審案以責歴隸臣仍　時察看一俟辦理熟悉再行飭令赴任理合附片奏明伏乞　聖鑒謹　奏軍機大臣奉　旨知道了欽此　○○山東學政臣戴鴻慈跪　奏爲恭報微臣接印日期叩謝　天恩仰祈　聖鑒事竊臣蒙　恩簡放山東學政九月初九日跪聆　聖訓遵卽東裝啓程於十月十四日行扺山東省城十五日准前任學臣鈕玉　委員查送學政關防並書　文卷前來臣恭設香案望　闕叩頭衹領任事訖伏念臣嶺南下士知縣庸愚芸館　承幸隨班於　丹陛　芝綸寵賁俾視學於靑查　維山左爲　禮之邦淵源最古學　有掄才之自衡鑒宜平自願類蒙殊深　惕臣惟有力求眞學嚴杜弊端常思潔巳之良箴勉副　作人之雅化再臣經過地方年榖順成閭閻安錢堪以上慰　宸厪除恭疏　題報外所有微臣接印日期並感激下忱謹繕摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　 
[浙省撫轅事宜]  
　　○十一月二十八日補用府林　述服滿來省禀到　王哲汶台属通判呂耀弼紹属俱奉滿委催地丁　補用縣歐陽治西龍江常泰簧臨海等縣朱其恕甯慈奉俱禀見禀辭赴催地丁差　○二十九日乍理事廷　属同知王哲啓台属吳懋林嘉属謝燕嚴属通判呂耀弼補用縣善廣俱紹属范祖義杭属卽用縣倪望重金属尹麗　處属俱禀辭催地丁差　試用典史歐陽鼎弊奉海運局委津局紳董差 
[蘇省撫轅事宜]  
　　○十二月初三日候補同知周文　禀辭赴津局　長洲縣吳禀知初二日開倉　候補府知事趙寳仁禀知換蘇差委　委署陽湖縣主簿沈兆堂禀辭赴任　指發江蘇分缺先補用從九范恩綬浙江人禀到　臬　監印從九金治常謝飭知留蘇註册補用　從九高彦龢禀知奉委接辦　門外冬防巡查差　本年十二月十九日午時封印　六年正月十九日辰時開印 
 
 
 

Page 7

 
 
   
 
 

Page 8

 
 
   
 
