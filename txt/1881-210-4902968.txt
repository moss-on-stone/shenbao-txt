# 1881 - 210 - 4902968

 

Page 1

 
 
[書叅革武員各疏後]  
　　前日恭讀　諭　以李士彬奏叅武員萬重暄王氶勝各節發交彭宮保查辦經宮保查明請叅並查實各　賭之文武員弁一併叅懲奉　旨准行昨又錄登原奏稿一通並於六月二十一日邸鈔內得閱護陜甘督楊公陝撫馮公會叅西安城守拹　將周文翔日事嬉游不堪統率一　因思武員雖位居貴　而不學無術往往鮮克有終與文員殊異徒令人有全才難得之歎也夫今日之武員固皆咸同二十餘年間戮力行間之士也不特提　副叅卽都守以下現領一謍一哨　大抵以大衡補小缺論其戰功亦稱卓著豈若承平之世科甲之員但知箭靶行伍之士止應冬操從木一歷戰陣者此旣曰性情粗暴氣質未純涵養之功毫無知覺跡其展戰數省身受重傷出入於鋒鏑之中保全於危亡之地自少及壯亦多閱歷而何以不能變化若是也且其時統兵大員大抵有德望有才略　鉅公而自湘楚軍起者皆為曾文正所教育自淮皖軍起者卒歸李伯相所節制諸君雖以武夫起家久在鉅公門下仰望丰釆豈無薰陶而况功成受賞入覲　天顏以行間之步伐習　闕下之趨蹌志歛神肅身定心平亦嘗為禮教所束縛宜其氣質之暴者範之以和平志趣之詭者歸之於中正自視頭銜居然專閫高而不危滿而不溢豈不思長守富貴之道而乃不知檢束不恤聲名不椯身分不畏物議任吾之所欲為而自取咎戾耶是誠不可解也已夫周文翔之日事嬉游不堪統率或者以為現在無事之秋不妨稍馳其職因而偷惰自安抑精力實在漸衰從前艱苦備嘗消磨壯志今則不能自振大有撫髀興歎之慨未可遽以為罪也故楊公等亦苐講革職不予追求約略如三年軍政以年老被黜而已至若萬王二將則其立品殊不足言矣夫萬重暄亦水師宿將前髓勦賊今任統領亦武員中極有才幹有聲勢之人乃志得意滿僣侈逾常利令智　　克其下雖經查無實据而聲明狼籍究屬咎由自取夫復何言若王氶勝者前以降將　程學啓營中於收復蘇湖等城實賴其力居多　一時稱為開字營之驍將雖曰本係賊將然賊將之投誠者不盡如郜雲官伍貴文之恣雎暴戾若浙軍所受欵之蔡元吉則溫文爾雅有儒將風是以蔣薌泉公始終保全之俾得摯眷歸籍使　永勝桀驁不馴則當日程統領早陰　之如郜伍故事矣可知其人才未必不在諸部將之上而又不儘闇然一武夫也顧其功可錄而其品不足去卒至以淫賭自敗噫可惜已然王永勝雖不自立品而其為人雅喜交游不然同案被叅者何至竟有文員數人乎蓋亦恣意揮霍廣通結納故眾皆樂附之其聚賭也大抵非為抽頭斂財矣惜欲交游而不以正遇之是以敗也至於收買民間女子逾時而轉販之縱係傳聞之過而事非無因亦足見其不遠嫌由內竉眾多而起謂有玷官箴亦難辭咎矣要之此等將領其才非不可用特用之於有事之時則衝鋒陷陣效命殺賊忠義果敢可任之為前驅倚之為左右手若承平之世雖閱歷或深於少壯而義氣總涉於驕矜非任事貽鹵莽之愆即處亦縱淫奢之欲所謂可勞而不可逸可與當亂世而不可與共平世者也古名將之風　國非於折衝　侮中求之矣 
[恭錄　論旨] ○七月初二日奉　上論廂白旗滿洲　職官因案逸走請飭查拿一摺　吏朱慶雲等冒領　賞銀兩案內工部後補筆帖式恒惠聞風潛逃着步軍統領衙門順天府五城御史一體嚴拿務獲交刑部歸案審辦欽此○初四日奉　上論何璟等奏尊旨察看知府請開缺另補益摺浙江溫州府知府張盛藻人尚明白惟身體稍　難勝繁劇之任着開缺留於浙江另行補用該部知道欽此同日奉　上論何璟奏總兵年老病衰請旨開缺一摺浙江溫州鎮總兵吳鴻源着准其開缺所遣員着　鎮國補授欽此同日奉　旨知道了這所得盈餘等項銀一萬五千九百二十七兩零均着交　儲司郅馨着毋庸賞給欽此同日奉　上論前因江西候補通判趙清韶呈　條陳　錄寄信論旨並有捏造情事當經降旨先行革職交刑部嚴訊茲據該部訊明具奏此案已革江西候補通判趙清韶並不知有捏造情節惟未辨真偽輒行冒昧呈奏實　謬妄趙清韶着照所擬從重發往軍台效力贖罪不准援減餘依議欽此同日奉　旨此案着交何璟勒方錡督同臬司親提人證卷宗秉公研訊確情按律定擬具奏原告民人林克灝林克祥該部照例解往俻質欽此同日奉　上論張樹聲裕寬奏奸民設廠收買闈姓誘賭漁利獲犯審擬並請再行加重闈姓罪名以救流獘一　着刑部議奏廣東闈姓賭博罪為風俗人心之害迭經降旨嚴行申禁乃奸徒猶敢影射代收顯干法紀並聞若輩大率勾通文武衙門兵役倚特紳衿豪富為之包庇罔利營私牢不可破亟應重申禁令力挽頹風着該督撫隨時認真訪查如仍有前項情弊即行從嚴懲治毋稍徇　欽此同日奉　上論張樹聲裕寬奏敬舉篤行紳士請量于褒異等語據稱廣東在籍聲勢前署山西襄陵縣知縣朱次奇講明正學身體力行此閭族　薰德善良國子鑒學錄　舉人陳澧持躬謹嚴通經學道士人出其門者率知束身修行成就最眾各情該員等學行純篤足以矜式士民洵　可嘉朱次琦陳澧均着加恩賞給五品卿銜以為績學敦品者勸該部知道欽此同日奉　旨此案着交劉紳一譚均培督同臬司親擬人證卷宗秉公研訊確情按律定擬具奏原告民婦陳許氏該部照例解往俻質欽此同日奉　旨此案着交譚鐘麟督伺臬司親擬人證卷宗秉公研訊確情按律定擬具奏原告民人樓常圓該部照例解往俻質欽此同日奉　旨　孝貞顯皇后梓宮奉移　普祥峪　定東陵　永遠奉安　着欽天鑒于八九月閭敬謹選擇吉期具奏欽此同日奉　上論前鋒統領熙拉布等奏查明失察盔甲被竊之值班章京請交部嚴議一摺所有失察東華門樓偷竊盔甲之廂黃旗護軍叅領雙喜副護軍叅領乍倫泰正白旗未護軍叅領全明均著交部嚴加議處嗣後各該處值班官兵務當認真　查　嚴敢稍涉疎懈定當從嚴懲辦决不寬貸餘依議欽此同日奉　上論順天學政孫詒輕奏考試八旗童生查明頂替四十四卷照例查究並請飭部嚴定章程等語童試為士子進身之始宜如何　身自愛恪守功令乃此次考試八旂童生竟有頂替四十四名之多實　不成事體該學　 
 
 

Page 2

 
 
政將其一併扣除查究辦理甚是　後八旗童試應如何革除積習嚴定章程之除著禮部妥議具奏欽此 
[民教不和又見] ○天津來信言接到濟南府來函云濟南府地方本有外國牧師前往該處租屋傳教今年正月該牧師等思欲漸為擴充復租大廈一所以為教堂具門面則仍用華式而內中房屋稍為改用西式土木大興畫墁髹漆正在裝修之時有人通知言士民欲毀教堂牧師不之信及六月間又有人報信言日內即欲前來拆毀牧師乃謁見道憲面陳　　道憲答以無慮即當派兵彈壓决不致悞乃牧師回而絕無派兵之信至次日而毀教堂者果至其為首者亦　衣冠中人帶同鄉人輩約合四百人先至教堂相近之貢院中會集將該教堂中之工頭捉去旋即以閧而進門窗什物盡被拆毀該教堂作工之人見勢不佳皆巳逃去其工頭　從後門逸出征在紛亂之際而撫藩臬三大憲皆聞新親來办至貢院駐足將亂民禁止并將為首數人捉獲監禁其教中人亦有數人被拘牧師訴說前因道憲論以所毀物件價值及所費之錢當予賠償然教堂必須另尋他處牧師允之奈籌及數處民間均不之鷹道憲乃出示曉諭令民間毋得與教中人為難如違嚴究云云而其時人情洶洶街市上之食物等類亦不敢賣與教中人并有聲言欲行殺害者道憲又復剴切曉諭　下尚不知如何了結也按民教不和事已屢見其實教中人亦無害於地方而民間必欲深與為仇殊亦不解其故豈猶以不經見之事相與駭怪耶 
[違　制原情] ○廈門地方當　孝貞顯皇后大喪百日未滿該處伶人竟有在街上演戲者為衙役所見捉獲數人解至官署官詰以何得違　制演戲則云實以謀食無方不得已而為此尚求施恩官念其苦情不予重罰申斥數語即行釋去 
[懲辦伶人] ○前報蘇郡京班伶人於奉示禁止開演後輙復改設茶園名目希圖蒙混照常清唱清串茲為吳縣金邑尊拘提班頭某甲重貴　百板詰以　國制停演例有限期復經府憲出示小論何敢顯違禁令胆大妄為甲供違禁開唱誠之犯法無知班中數十名異鄉乏資實無他途覓食求嗯俯察云云邑令論將班中各伶一一開明姓名籍貫呈案候核想邑令或者垂念伶人苦况行將設法資遣乎 
[拿辦妓館] ○蘇郡近年貿易不佳市面清淡所有舊時曲院類皆蛛網塵封又奉譚中丞禁令屢申路柳墻花無敢引蜂惹蝶是以選舞徵歌者每有人面桃花之感距護龍街禪興寺橋巷內某姓婦傭女出身旣蘇人所謂大姐本善惑人漸形放　近則羅致同類三人居然賣笑雖尋常釵粉未足動人而當此風月闌姍宋葑菲者殊為不少由是枇杷花下閉門而居方謂巫峽雲深未必閑人可入而桃源路僻除非漁　能尋乃本月初間為譚中丞訪查確切派某弁帶人前往拘提遂拿得某婦等三人解轅聞該娼寮有鴇無龜想訊明後當查明家　分別　交領管束也 
[被竊覓死] ○蘇郡某姓嫗住洞涇之西孀居守志撫一女年未及笄家無恒產惟以針黹度日數年以來　有積蓄其所貯飾物皆日積月累如蛾子時術勤於指而儉於口者蓋於為其女妝匲之用擇婿以依靠者也今夏母女同赴茶行揀茶晨出晚歸每出別無　里照料老屋數椽惟扃門鍵戶而已月之初五日母女揀茶回歸見門首筦錀依然入室則傾筐倒篋長物無餘嫗見此情形不覺痛哭女亦飲泣吞聲知其事者為之解勸多時向晚各散女　母忿恨不勝恐有他變強某媪宿於其家事晚三更時嫗果閉戶獨宿引繩自縊當經女於媼聞聲急為解救得不殞命云 
[賢守仙逝] ○何鐵生太守以名侍御出守揚州官閣風清循聲卓著其尢嘖嘖人口者莫如今春同益典一事茍非太守壁立千仞彼窮民之無告者其尚能破涕為笑耶詎前月望後太守偶覺不豫然亦旋病旋瘳本月初忽成瘧疾初五日勢甚　　醫束手之戌刻竟溘然長逝當易簀時內則親丁戚友以及僮僕無不痛哭聞有一哭暈而死者外則紳士商民以至負販婦孺無不下淚儘有失聲者惟胥吏不特無一人歎息反似有喜色者而公之為官可知矣 
[俯順情] ○本月初四日報列驚孩致斃一則其滋事之金山人朱某經　隣環求遞解後華亭楊邑尊俯如所請帶回暫押茲悉邑尊將朱杖責千二百下枷號四个月示眾俟期滿遞解回籍云 
[江右官報] ○撫部院李牌示照得管帶陵軍明字營營官毛明詩近聞沾染嗜好不能整頓營伍應旣撤回來省察看所遺該營官專務查有城守營候補副將蔡經勝堪以接管又羊角營都司病故業已委員接署其遺缺今經本部院查有左營候補叅將洪福齊堪以借補俟咨商督部堂奏請辦理此示又布政使邊牌示准補義寍州署星子縣盧承　彭澤馬當司任錫光俱撤任察看所遺各印務星子以德化縣陳　馬當以試用從九　　均署理又撫憲牌示照得城守營右哨千總王元相河口汎把總高廷華均經斥革所遺城守千總員缺查有該本營把總施得元河口把總員缺查有廣信營外委張志銘均堪拔補又藩憲牌示署奉新縣張鳴珂署新昌縣侯長齡均調省差委所有各印務奉新以議敘知縣趙之謙新昌以卽用知縣周鳯藻均署理 
[代述江陰常熟沙洲同被風潮待卹情形啟] ○敬啓者同人連年收解賑捐苦於欲罷不能丙負掠美騖外之愆外　鬪捷沽名之誚甫於本年三月將直賑截止遇有來款一槪退回一面編錄徵信乃昨因揚州嚴佑之明經來信通泰各塲風潮為患災狀迫切不能不代為登報正在躊躇又經周筱堂廣文述接江陰家書謂該處闌門沙一隅亦被風潮淹斃四十餘人淹傷垂斃尤多倒坍屋宇八十餘家露處斷岸乏食待斃者七百餘口圩內所種棉豆盡付東流日蒸水浸臭爛不堪疾疫更所不免餘處不暇詳述等語又接江陰常熟善友公函言六月十九二十二十一等日風雨大作江潮陡漲沿江各沙洲百餘處圩岸均被沖潰居民淹灌死者無數其幸存者室盧漂沒百物蕩盡老幼男婦露處無食急待拯救而本地勸募甚難乞籌欸前往查恤並為登報等語敞處本不敢再凛然災民乞命號乎重以各處善友諄諄委　不為代違終属不忍現已函商蘇友先往細察倘有善士樂輸委令交解卽仍掣奉收條日後與通泰等屬　欸同登申報以資徵信謹啓　上海大馬路黃浦灘電報局內前辦拹　同人啓 
[急病類誌] ○　來租界地方因患急痧而死者慮有所聞前日有住居二馬路至寶山人夏某亦以急病身故而事頗詫異據云夏某於數日前午後因天氣炎熱自老閘碼頭西首之大王廟睡覺見該廟所供之楊老爺青面長鬚立於面前不勝驚駭頓發冷汗回家備述緣由卽因不適而臥其家人祈禱無效次日卽斃人謂此係慢神所致然臥於廟中者非夏一人何不一一加醫　因病已深入神先瞀亂耶又高橋鎮鄉間婦人尤陳氏年約四旬向在吳淞開烟館與該處人為紅白帖之金木勝有私茲該婦在滬英租界靜遠街口開烟館又與久樂戲園絞手巾之無錫人張阿大拼識今金亦來滬至婦處婦不忍相　待之若舊張知其故因見金臥於婦床隨邀之至西洋樓茶館評論角口之間金忽倒地傍人知為痧症急喚薙匠挑痧無效擬為舁至婦處卽已氣絕由金之友人張沛真函招金之胞弟金阿虎到滬協同三　地保報縣請　 
 
 

Page 3

 
 
驗昨午後五點鐘時邑尊臨驗先行問供阿金阿虎供胞兄金木勝在私識之尢陳氏處忽得張沛真信知兄身死為報請究理尢陳氏供與金相識是實茲張阿大與金口角出外吃茶旋得信知金發痧暴亡張阿大供不知金係婦之舊識因其臥於婦床故向詰問並未爭歐伊實發痧身死帳沛真供與金係朋友昨據婦來關照稱金患急痧前往救治無效卽斃惟聞張糾同七八人邀金入茶肆向借洋三十元云莫邑尊飭仵作驗得金木勝實係發痧身死金阿虎稟稱情願自行棺殮求免發封邑尊准其所請着令具　領棺而飭差將張阿大帶回訊辦尤陳氏着交的保如無的保卽行管押云 
[繳呈罰欸] ○前報列重罰賭棍一案昨由薛捕頭將賭棍鄭阿順解至英公堂稟稱鄭阿順奉斷罰洋二百元業已繳齊請為發落陳太守飭令具　回籍不准逗遛其洋俟譚阿光容阿勝等繳到再行擬善欸云 
[上船失物續聞] ○前報上船失物一案昨英公堂據孟星投案求追小皮箱陳太守謂緊要之件應得小心照料何致裝車遺失亦有疏忽之咎今本分府已將祥發棧之茶房及車夫人等管押嚴追一面飭各捕房查緝矣至小皮箱內所有京中匯票汝主人必函致京中票號掛失設有人持票收銀亦可送官云聞其匯票係由京口匯銀二千九百兩箱內尚有洋一百五十元金飾數事云 
[控竊無憑] ○西人韋德世投英公堂稟稱所用廚司孫五福不告辭去當日致夜膳無人照料招尋無着據聞已往黃渡矣當查得失去紬領一條金飾及金紐扣二粒今得路遇交捕求究孫供向在此洋人處當廚司工價甚微現因黃渡真電報局洋人欲用廚司工資略多是以我舍此就彼至洋東失領一條淺曾提過不過值洋二三角從未失去金飾紐扣如何誣我行竊陳太守以該西人指竊無憑碍難准理着孫交保釋出 
[失布案又訊] ○初六如報登查出失職一節　係太古棧房所失拷夏布當經法公堂着正興祥胡慶祥交保出外限於初十日交到其夥殷寶生冉為訊辦昨日到期殷寶生已經來滬投案稟稱所有拷夏布係住居虹口之錢順泰託我代銷今特將錢邀到請訊翁太守詰之錢順泰據稱此貨係門庄收下乃潮州人陳姓所賣年約三十六七歲圑面足似跛於四月初一日先送來樣布三疋講定每疋價二元六角四月初六日送來八十七疋當時揀擇退三十疋而收五十九疋殷代銷三十九疋餘者門庄賣去太守又　可知其退去之布售於何處答稱聞說賣於小東門外之萬利店太守問太古號夥方吳兩人謂棧中有若此之潮州人否答稱棧中進出人多再當訪查太守飭其查察並着殷寶生錢順泰兩人交保出外尋到陳某交候再訊云 
[族嫂傳] ○有族嫂某初嘗刲股療族兄疾會修家乘族人紀其事以傳後兄歿嫂年且四十乃竟攺醮族人以其易節也薄且悔之若嫂者洵士君子修已觀人之鑒戒哉薄與悔無足異者然余竊獨有深感焉先是兄以微貲懋遷岳州稍致產娶嫂巴陵人也中遭寇亂家盡毀挈婦子溯洞庭四百里來歸告貸於族族有心人或厄於力不足也而力裕者率漠然無動於其心止半歲不得已挈婦予去方是時余窶與兄若負未吳越燕晉間後數年歸槖有薄蓄大父語以兄狀且命遣伻存問知伻至岳州徧訪其里任則聞兄歿於外已久莫知其瘗骨所嫂寡居數年餒甚携幼予攺醮去莫知所之矣嗟乎傷哉嫂余未識然意其攺醮必有非心所安者夫餓莩是甘自任生大節然溪山薇蕨萬古一人焉責巾幗以鬚眉所罕能苛矣脫其來歸日族人有以賑之兄若嫂將不復遠出縱出矣兄雖歿嫂不絕望於族人且挈子復來歸繄豈至斯也耶余為此耿耿者數年暇乃為之傳非第不忍沒嫂之片善已也亦以勸世之人之收族也恤貧也成人美而全人節也且以戒夫世之有心於此者行之不容以稍怠若余之嫂攺醮後雖欷歔慨嘆而勢有不能追也而又以籲諸天下之人牧盍權衡富教之先後蚤孳孳竭心力焉　來稿 
[小梅詩鈔] ○山居雜咏　怪石枕溪流山窗四面幽松多時蔽日竹密夜鳴秋瀑布當門掛閒雲將夢遊臨風一搔首暮色捲簾鉤○秋夜漫成　散步空階下難消此夜中西風戰黃葉白露滴疎桐月影侵籬菊泉聲亂草蟲秋心應以碎况又聽孤鴻○客中晚渡　向晚濟中流風平浪欲收天低雲貼水江闊鴈涵秋落葉浮雙槳斜陽載一舟故鄉千里外何日解征裘○潯陽江行　九派春流曲孤帆鏡　　山遙青作點江闊白吞天野渡廻潮急荒村淡露連蒼茫回首望鄉思轉淒然○宿巫山縣舟中　十二峰俱暮孤燈一　中灘聲春石壯山勢倚天雄朗月生巖際清猿碎客衷舊游還記得曾此　征篷○題銅斗峯寺壁　丹嶂倚孤松高登第一峯林幽青鳥使徑古碧苔封禪室暝煙活山村暮碓春芙蓉相並峙落日聞清鐘○聽泉　高臥碧山前泉聲咽枕邊　雲飛不起詩夢醒來圓坐久竟忘我心清別有天　琴彈得否餘韵繞朱絃○寄友　一別荊門後相期又隔年那堪為客苦共累老親憐落日關懷迴臨風望眼穿何時頻看劍樽酒話前緣○晚眺　獨立碧溪灣游心將鶴閒野雲都傍水倦鳥已回山荻港孤舟繫漁村落照殷歸來待明月暝坐掩松　○曉發　江色平分曉微風一蓆安遙天吞浪白孤棹撥更殘船過疑洲動衣單覺露寒倚篷廻望久日卜已三竿○劍閣　山勢窮天險荊衡閣外環兩崖穿地出雙劍絕人攀日月通秦塞風雲捍蜀關更憐梯索在仙鬼有無間○柳線　柳線掛長堤行人首盡低不將愁緒　　　　鶯啼雨　眉初展春歸路欲迷客衣縫密密何惜在清谿[  江右艾春小梅氏定稿]  
[光緒七年六月二十九日京報全錄]  
　　宮門抄○上論兩道錄前○發抄　旨四道○總兵李　奏恭報接署印務日期摺子○江撫李　奏帶解分賠銀兩日期夾片○直督李　奏委署司道夾片○又　奏請　旌卹夾片○又　奏請　旌表片○又　奏知府丁憂開缺請　旨簡放夾片○又　奏甄別各員夾片○大臣崇　奏知府邊俸期滿援案請留任一年摺子○六月二十九日吏部翰林院侍衛處值日無引　見○記名提督黃本富謝　恩○恒訓國英各預備　召見○橚貝子文壽各請假十日○熙拉布續假十日○記名提督王正和謝　恩○倉場奏漕船五日回空○順天府奏第一百八次忠義局請卹卹召見軍機　恒訓　國英卹皇上明日卯正至　太廟行禮卹發抄　裕錄奏延欠交代之知州周星譽先行革職奉　旨着照所請該部知道欽此○又哨官不守營規請將現充壽春新兵之統帶杜成法革去副將銜奉　旨着照所請兵部知道欽此○勒方　奏故員王麗中之妻節婦胡氏等旌表奉　旨均着准其旌表禮部知道欽此○李明墀奏試用守任國鈞期滿甄別奉　旨吏部知道欽此　○○頭品頂戴記名儘先提督署江西節將鎮總兵官奴才李占椿跪　奏為恭報奴才接署總兵印務日期叩謝　天恩仰祈　聖鑒事竊奴才江右庸愚知識謭陋於咸豐八年先後投効前兵部右侍郎曾國藩籍　欽差大臣前陜甘總督一等恪靖旧臣左宗棠行　差遣隨同總統老湘營馬步全軍前廣東陸路提督臣劉松山在於江西安徽臨南直東及豫省晉秦隴各處攻剿猥以轉戰微勞歷蒙荐擢今職嗣經兩廣總督臣劉坤一於廣督任內奏留粵東先後委署陽江鎮督中拹及陸路提督各缺愧涓埃之無補實惶悚以難名茲復由粵奏調來江又經奏委署理　 
 
 

Page 4

 
 
江西九江鎮總兵遵卽自金陵起程於五月二十八日馳抵九江府城隨於六月初二日經前署九江鎮總兵官錢玉興差委中軍遊擊周步雲齊捧　欽頒嘉字二百九十七號鎮守江西九江鎮總兵官關防一顆以及書籍文卷等項移交前來奴才當卽恭設香案望　闕叩頭謝恩卽於是日祇領任事除一切營伍事件容俟次第辦理外伏念九江乃濱江重鎮水陸沖途現當華洋雜處商民輻輳又值訓練選擇兵丁洋槍洋陣吃緊之際稽查彈壓巡緝操防災在均關緊要奴才膺茲重任時惕泳兢惟有竭盡駑駘事事稟商督撫二臣妥為辦理不敢稍存自是之心與自專之見並督率將弁認真訓練加意巡防務期綏靖邊圉整飭戒行以兾仰報　高厚鴻慈於萬一所有奴才接署總兵印務日期並感激下枕理合恭摺具奏叩謝　天恩伏乞　皇太后　皇上聖鑒訓示謹　奏軍機大臣奉　旨知道了欽此　○○頭品頂戴江西巡撫臣　文敏跪　奏為江省委解光緒六年京餉早皖被劫案內照例分賠銀兩帶解赴京交納恭摺仰祈　聖鑒事竊照江西省委員分缺　用知縣何維傑領解光緒六年京餉及邊防經費銀五萬一百七十五兩於光緒六年十月初一日晚解至安徽定遠縣張橋驛住宿飯店被匪劫去餉銀四千兩經安徽撫臣將署定遠縣知縣過春雲及委員何維傑一倂奏叅革職勒緝賊盜無獲所失餉兩四千兩將失事地方官應賠銀二千兩彙同現存鞘銀四萬六千一百七十五兩由皖省委員解京交納江西照例應賠銀二千兩咨江自行補解清欵等因轉行遵照去後茲據藩司邊寶泉詳稱定例解餉失鞘地方之員分賠一半差委不慎之大員分賠三分解員分賠二分如解員不能賠補亦着差委之大員賠補等語此案餉銀係泉司沈保靖　署藩司任內泒員管解江西分賠一半銀二千兩內解員應賠二分銀八百兩差委之大員應賠三分銀一千二百兩今准臬司沈保靖將例應分賠銀一千二百兩移解到司所有叅員何維傑應賠銀八百兩現在追繳未到京餉關係緊要未便再事耽延自應先於司庫暫　借墊一面嚴追還欵如該叅員實在無力賠還再行照例辦理除飭庫於本省應支欵內暫行借放銀八百兩同沈保靖解到銀一千二百兩共銀二千兩差委管解五年輕齏便員候補知縣楊青選於光緒七年五月十三日帶解起程由陸路前赴戶部交收等情詳請　奏前來臣覆核無異所有江省委解光緒六年京餉在皖被劫案內照例分賠銀兩帶解赴京交納緣由理合恭摺具　奏伏乞　皇太后　皇上聖鑒謹　奏軍機大臣奉　旨戶部知道欽此　○○李鴻章片　再藩司任道鎔已蒙　簡授山東巡撫新任藩司崧駿　直需時應先委員接署查臬司方大湜老成明練器識端閎堪以委署藩司員缺該升司任道鎔整頓庫儲清理各屬交代飭勸通省積榖均有成効惟頭緒紛煩應令逐細移交後任照章接辦　交替竣事卽行晉京　陛見前赴升任所　臬司員缺查清河道葉伯英實心任事才堪煩劇前已迭署臬篆辦理裕如堪以委署所遣清河道員缺正值伏秋防汛吃緊之際查有候補道史克寬　實耐勞熟悉河務機宜新開滹沱河減河為各　一　積患有功大局堪以委署除分檄飭遵外理合附片具陳伏乞　聖鑒謹　奏軍機大臣奉　旨知道了欽此　○○李鴻章片　再據邢台縣知縣尹開先等稟稱雲南太和　文童張士鈺張士錦係同胞弟兄事親盡孝咸豐六年逆回杜文莠襲踞大理府城士鈺等奉母楊氏輾轉奔涉流離顛沛艱苦備嘗十年楚雄府城失守楊氏見賊大罵賊將手刃之士鈺竭力障護被賊鋒刃迭加　傷徧體尚衛母不去遂皆殞命賊感且孝不加害其母因免於難原籍並無親族呈報該員等誼屬同鄉見聞甚確具稟請奏前來臣查該文童張士鈺張士錦捐軀全母洵屬孝行可風應請　旨勅部照例　旌卹以彰風化理合附片具陳伏乞　聖鑒訓示謹　奏軍機大臣奉　旨着准其旌表禮部知道欽此　○○李鴻章片　再據署文安縣知縣陳紹諶稟稱縣民郭慶邦之子郭士華幼聘民人陳鳳來之女為妻郭士華於光緒四年六月未婚身故侍女年二十一歲　姑女母欲另行擇配隱匿兇信將及一年女始知之一慟幾絕誓以身殉不進飲食者三日伊母再三勸慰並准其過門守節方進飲食翁姑因於其夫亡週年之日迎女過門成服知夫屍藳葬典賣衣飾豐備棺木親殮骸骨送入祖塋嘗將鍼　所得之資奉　翁姑而自食糠稗江蘇捐賑紳士嚴作霖聞其貞孝清苦助　金為饘粥資女辭曰守吾分貧吾命也邑中嫠婦貧無告者尚眾敢求轉贈他人嚴作霖隨攺贈其翁姑為其亡夫置備祭產今過門已久鄉里戚族皆無間言由該縣紳民合詞呈縣懇請　旌表前來臣查該貞女郭陳氏安貧守節至性過人應請　勅　照例　旌表以維風化理合附片具陳伏乞　聖鑒訓示謹　奏軍機大臣奉　旨着准其旌表禮部知道欽此○○李鴻章片　再據藩臬雨司具詳保定府知府馬繩武之母許氏迎養在署據報於光緒七年六月初五日病故馬繩武例應丁憂等情前來除　委正定府知府恭鈞摟署外應請　勅部開缺所遣保定府知府係省會首郡最要之缺並請　旨簡放以重職守理合附片具陳伏乞　聖鑒謹　奏軍機大臣奉　旨知道了欽此　○○李鴻章片　再道府　通州縣候補試用人員應以到省之日起予限一年詳加察看出具切實考語奏明分別繁簡補用茲查有候補同知中善始試用同知張子偉　先前補　知縣胡雲書均到省一年期滿例應甄別據　臬兩司詳奏前來臣查史善始謹慎耐勞張子偉勤明穩練均堪勝煩缺胡雲書年強才練堪勝節缺俟有應補缺出照例序補除履歷咨部外理合附片具　伏乞　聖鑒謹　奏軍機大臣奉　旨吏部知道欽此　○○奴才崇綺跪　奏為知府邊俸期滿援案請留任一年以資熟手恭摺具奏仰祈　聖鑒事竊照熱河承德　一　向例三年俸滿　回揀選內地旂員對調如無員可調請　旨簡放將撤回之員送部引　見候　旨簡雍歷經遵辦在案茲據熱河道貴成詳報承德府知府裕長於光緒四年七月十六日到任之　起連　扣至光緒七年六月十六日三年俸滿先期詳請核辦前來查該員裕長　年四十二歲係正白旗滿　存山佐　嚇人由禮部筆帖式充　軍機章京同治四年　授堂主事五年補授儀制司員外郎七年考送御史引　見奉　旨記名以御史　是　直東捻逆蕩平峰　旨賞加道銜八年　儀制司印錀九年　京察一等引　見記名以道府用事年　月題刃　中九月十五日奉　旨補授大名府知府辦理海運案內出力奉　旨賞加鑒運使銜因捐輪甘餉獎敘花　十三年　大計保　卓異光緒二年黃河防汛案內保奏　道員在任儘先　用四年黃河防汛出力保奏俟升道員後　賞加二品　戴旋經奏調承德府知府因奉部催調取卓異並大名府任內俸滿引　見於四年二月領　赴部經　欽派大臣驗放　奏奉　旨着赴新任准其　異加一級仍註冊候升欽此奴才查該員裕長精明幹練為守護優自莅任承德府以來於吏治民生德斷緝捕各事宜均能認真講求　深資得力茲　　邊俸期滿例應查明內地有無對錭之員分別辦理惟現在　場統定章程甫經部　　　奴才督　道府核實舉辦頭緒殊多實未便遽易生乎致滋貽愥伏查從前承　府知府蘇登額德齡鐘秀國鈞四員均因辦理要務俸滿奏留一年在案茲該員經手事件極關緊要核與歷次奏留之案相符合無仰　　天恩俯准將承德府知府裕長留任一年以資熟手實於地方圍務　有裨　如蒙　俞允俟留任期滿再行照例辦理理合恭摺具摺具奏伏乞　皇太后　皇上聖鑒訓示謹　奏軍機大臣奉　旨着照所請吏部知道欽此 
[浙省撫抄] ○七月初三日網監局務補　道余馬俱進見並銷奉　騐收浙西鑒捕水師砲各輪船工程差　葉滋純　知藩司面論赴餘姚岱山一帶公幹差　程熙增稟辭管解北洋經費　都　朱戀清稟知臬委　局審案差叩謝　○初四日提　銜試用通判葉元芳由京分發來省稟到　府經歷彭循堯由京騐看來省稟　　大挑縣江繼曾稟知　捐局委接辦　郡洋廣局　叩謝　○初五日知府錢　時稟知網監局委江蘇太倉工幹稟見　卽用　金奎稟知厘捐局委接辦青陽匯兼白沙　局　稟見叩謝 
[蘇省門抄] ○接七月初七日從九申士林稟知首府委代理常熟縣典史事　○初八日知縣錢志澄上海來　奉飭准補荊溪縣　　江西候補知縣時乃功而九　銀進京回道庫裕森稟知換蘇差委縱九黃殿同稟知江北一帶緝捕差辭　章　稟知首府委代理　山縣石浦司巡檢事　李樹動稟知首府委代理元和縣周莊司　檢事　牌示照　金匱縣典史譚必達病故遣缺查有試用從九王　墀又太湖東山司巡檢張　蔭丁憂遺缺查有補用從九張芳　均堪以　　　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
