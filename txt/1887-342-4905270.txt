# 1887 - 342 - 4905270

 

Page 1

 
 
[新印濵花彩出售] [  申報舘帳房啓]  
　　上海爲名花書卒之區來夀者如入羣玉山頗衆香國裏往往以未得遍觀爲憾花影樓主人爰於花叢中　得解語花百人索取小　延名手　　成圖圧親花容　　歡活每一圖後附以　語用石印　成分釘上下二册外用錦套裝潢極爲雅毁每邰碼洋一元二角滬上南北申昌各經　中報人西圍帳房俱可　取各外埠均由申昌書畫至及賣申報人經售倘欲躉買則請移压至本舘帳房面讀可也 
[石印雍正上諭展緩一月出書啓] [  點石齋主人代啓]  
　　是書原儗十月杪告成無如套印硃字手脚殊爲煩瑣每易一手必校一次兹於原校七次之外復將印成之書從頭至末統讀一周而又按其所套之硃字行間有無移易備　詳審精覈務求遺憾毫無而後巳諒亦預股諸君所共鑒其苦心者也展緩一月出書特此佈聞再者未出書前預購書票者每部仍廿八元出書後准售每部四十元一併附聞 
[石印士女屏條出售]  
　　是條爲沈心海先生所續身材則脩短合度屇目則瀟媚　人或坐或立或背影或半面縱筆所之自然生動　石花卉補景具備每堂四條定价三角若色六角　成一　上海南北申昌發售各外埠申昌亦可就近購取此佈 
[續錄鄭工新]  
户部等謹奏爲會議鄭工新例銓補章程及收捐推廣各條欵恭摺會奏仰祈聖鑒事竊查户部前因河南鄭州黄河漫口醫欵浩繁遵旨籌欵並議覆衛史周天霖等奏請開辦鄭工新例給事中方汝紹奏請推廣捐輸各一摺於光緒十三年九月二十八日具奏奉旨依議欵此欽遵應　鄭工新例過班章程曁仿照海防事例並檢查舊案及例有未備酌增各條欵詳加釐定謹分别繕具清單恭呈御覽伏思鄭工新例旣經户部奏明遇缺先一項花樣照籌餉例捐足分缺先銀數人成上兌其餘三班等項照籌餉例定銀　六成上兌與海防例統以八成收捐稍有區别自應優定班次鼓勵新捐亦須量爲變通兼顧舊例俾昭平允所有京外文職三　鄭工新例遇缺先分缺先分缺聞本班儘先選用人員及外官分發各省試用　捐鄭工新例遇缺先分缺先分缺間本班儘先　用人員並舊例捐過此次新例人員應如何選補之處吏部查此次奏開鄭工事例旣　爲新例遇缺先花樣　籌餉例分缺先銀數减二成以八成實銀上兌是銀數較海防例之新班先用並未議减所有選補班次自應先用新例遇缺先人員方足以示鼓勵其餘實官雙月三班分發指省分缺先分缺問各項本班儘先並免試用等項均照籌餉例及常例銀數核减四成統以六成實銀上兌亦應酌爲區别於鼓勵新捐之中仍兼顧海防舊例方爲平允擬請滿漢京官郎中至未入流外官道府至未入流無論月選揀補各缺除坐補各項卽用特用五缺及不積各班之數缺人員不計外遇有缺出無論何項到班仍以五缺一週計算先用鄭工新班遇缺先二人海防先一人如無人鄭工新班遇缺先抵選第四缺海防卽與海防失分班輸用一人第一輪用海防卽第二輪用海防先海防先無人仍用海防卽海防卽無人用舊例遇缺先再無人用舊例遇缺均無人過班卽接用各項班次一人以上各班週而復始所有鄭工新例報捐分缺先用分缺　用人員亦應分别酌定除勞績捐班先捐班後到班時仍照舊毋庸揷選外其捐納本班先捐納正班到班所有分缺先分缺閱人員均准揷選至輪用分缺先分缺間到班時先用鄭工新例一人再到班用海防例一人鄭工無人用海防海防無人用鄭工均無人用籌餉銀捐之人再無人專俟捐納正班到班方准揷用籌餉常捐之人其新例捐納雙單本班儘先及各項人員加捐本班儘先並捐納雙單人員均照例定額數選用捐納雙單本班先並捐納各項本班先人員到班時第一次用鄭工一人第二次用海防一人第三次用鄭工一人第四次用海防一人鄭工無人用海防海防無人用鄭工至第五次用籌餉銀捐之人銀捐無人用常捐再無人仍用鄭工新例之人捐納雙單正班人員到班時第一次用鄭工雙單一人第二次用海防雙單一人第三次用鄭工雙單一人第四次用海防雙單一人鄭工雙單無人用海防雙單海防雙單無人用鄭工雙覃均無人卽以雙月先雙月單月之人分别選用仍以鄭工海防各班輪用第五次用籌餉雙單如無人仍用鄭工新例雙單之人如雙單均無人再將各例雙月先雙月單月之人分别選用其由舊例捐遇班　入新例者均照新例人員一體掣簽銓選如鄭工新例並海防例本班儘先及雙單人員不足應選額數均准以舊例儘先並雙單之員選用舊例雙月先前及雙單儘先人員仍俟輪用舊例時先用銀捐雙單儘先前之人如無人方准用常捐雙單儘先之人其由捐納人員續因保舉歸入勞績班次者均毋庸分别新例舊例報捐以免轇轕其由舉人報捐教職四項間選用人員到班時第一次用鄭工一人第二次用海防一人第三次用鄭工一人第四次用海防一人鄭工無人用海防海防無人用鄭工第五次用籌餉之人如無人仍用鄭工新例之人至增貢新例報捐教職並增附貢報捐教職過入新例人員應仍按定章各項到班俟用過廪貢以上出身人員二人之後將增貢附貢出身人員選用一人如並無廩貢以上出身之人或不足二人由增貢附貢報捐歸入新例者併准選用仍照例分别按卯挨次輪選其餘各項選班照舊辦理毋庸另議所有此次鄭工新例報捐者仍仿照海防事例卯次掣籖輪選鄭工新班遇缺先一項户部核准知照到部截至每月二十日止二十五日掣籖一次按掣定名次先後選用俟第一次選竣後再用第二次掣簽之員至鄭工新例分缺先分缺間捐納雙單本班儘先各項人員加捐本班儘先以及捐納雙單之員兩個月爲一卯以掣簽之月二十日爲止於二十五日均會同河南道籖掣名次先後輪選俟新例截卯掣簽後遵照奏定新章核辦仍俟捐案核准到部照例赴部註册投供再行扣限按班銓選未經掣籖之先各項選班自應仍舊按班銓選其有海防事例振捐之案未經知照續經核准到部者仍歸海防例内辦理至報捐指省分發各員仍按月騐看分發各省分别新例舊例補用至酌增條内各項考職人員報捐本班儘先選用輪用到班時應照例定止班額數先儘選用不積本班之缺捐免騐看人員此次旣准收捐自應按照舊章辦理[  此本未完]  
[京洛緇塵]  
　　十月二十日順天府委員於宣武門外爛面胡同散放貧民口糧每一名給粟米八斗二合外再給車脚錢一千文是日領糧者共計五百餘名○十月十九日前門外琉璃廠西門忽有一車向東奔馳街頭有男女兩 
 
 

Page 2

 
 
孩玩耍被車撞倒女孩壓傷一手生死尚難逆料男孩竟被車輪壓碎頭顱當時殞命經官役瞥見立扭御夫至北城司署收禁不日當送刑部究辦聞該孩年纔十齡其父謝姓號子莊家居西北園以教讀餬口年近五旬只此一子忽聞兇耗痛哭幾不欲生其該車主人聞係工部書吏杭姓寓於掌扇胡同御夫李姓名三元云○奏事處因奏事官現出一缺咨行六部於正郎副郎滿洲幹練者各保一員以備間單欽點○粤海關於十月二十間委員將本年冬季應解廣儲司造辦處足金各五百兩赴京役納廣儲司於二十八日兌收造辦處兌收尚未定期云○十月中旬張家口監督將俄商運往恪克圖十二年分免税數目報部所免税銀約有五萬兩有奇因此項茶葉已由各洋關徵收税課張家口外不得重徵也 
[新疆進出貨價數目]  
　　前報甘肅撫憲劉毅齋中丞錦棠奏請於新疆省城添設總分各局稽徵税　並請將試辦情形由總署與俄國駐京欽差商訂章程一節兹又聞中丞僣户部咨文内稱現經喀什噶爾烏魯木齊兩處州縣密查俄人所銷貨物情形約計光緒十二年四季進口貨價共銀一百零四萬八千兩有奇出口貨價共銀六十四萬兩有奇其貨物名目件數亦經各州縣查明開單詳報前來相應咨送户部轉咨總署以便與俄欽差商酌税則再伊犂塔爾巴哈台貨物數目尚未據各州縣報齊容俟報齊再行咨送等語刻聞户部已將中丞咨文咨送總署查照矣 
[减放俸銀]  
　　鄭州决口需　浩繁前　浩繁前户部奏請將京官俸銀减成發放太邀恩准兹聞户部以阿帥屢有催餉之疏迫不及待仍欲將京官三品以上俸銀减成發放定以年限是否屬實容俟續聞 
[提究丁書]  
　　福建船政大臣之封章在鎭江遺失前奉蘇撫憲飭提徒陽兩縣書夫人等解省審辦迭登前報昨由蘇州府魁太守督員提訊丹徒縣驛書供稱夾板公文到站照例有印花黏面者查騐印花有無破碎轉遞下站無印花黏面者照例解看奏摺是否完好此起船政大臣奏摺并無印花護貼包面例應解看所以收到後眼同原來馬夫江明檢看祗有咨文三角并無奏摺不敢接收隨交馬夫退回丹陽縣查究小的并非擅拆亦無遺失情事丹陽縣驛書則供雲陽驛係原接原遞并解看其中奏摺有無不得而知馬夫江明供稱此起夾板奏摺小的遞　　 
京口驛卽往他處投文并未眼同解看奏摺有無小的不知實係原接原遞求恩察核餘供與在鎭江府所供大略相同委員諭令各退仍押原所聽候覆訊此案前經崧中丞附片具奏前於十月二十三日准兵部火票遞回原片奏硃批着卽飭提丁書人等審明究辦毋稍含混欽此由院行司轉飭府中欽遵批讑補提兩縣家丁到案訊究不准含混務得確實錄供詳辦想回案一再研訊必不難水落石出也 
[吳中盼雨]  
　　吳中不雨已逾四旬田疇龜坼菜菽皆枯城河淺狹舟行多碍官憲厪念民瘼深恐當雨不雨當雪不雪來歳春農必有懸耜而嗟輟耕而歎者爰擇吉日設壇於蘇州府城隍廟由魁文農太守率領長元吳三邑　致齋於内散齋於外竭誠虔禱爲民請命廿六廿九兩日彤雲密布日色無光雨師騰六欲下不下闔郡士庶莫不引領而望也 
[鳩江聞見錄]  
　　新授皖南鎭總兵史鎭軍念修謁見陳六舟中丞後卽赴宛陵懌於十月十九日辰時莅任在蕪員弁咸往仅刺請安道賀○署皖南鎭崔鎭軍交卸篆務後於二十五日由蕪乘舟前往金陵各員弁預在江口恭送行旌○春間南陵縣會匪事起經蕪關道雙錫五觀察禀請上憲在東梁山營内各調一哨分駐蕪南兩屬日下地方安靖仍將兵弁調回○廣德州所屬建平縣地廣人稀匪類易於匿迹前奉憲檄仍調東梁山營弁兵一哨前往設防於十月二十四日由蕪湖北關起發 
[厦門紀事]  
　　每年洋藥入口約有八九千箱除走私外經華税局招商承辦每月認繳二百三四十箱多至二百五十箱餘則作爲局内開銷光緒十年經王怡堂觀察等承辦每月認繳二百八十箱不數月已折本十萬元自今年歸併洋關兼辦厘税併收後春閒因卸烙預完厘税箱數過多以致春夏兩季閱税不能生色迨至秋季始漸興旺刻下每月進口者約有六百餘箱厘税併征不能偷漏較之從前已加收一倍有　云○厦門火患甚稀非火政之善於他處也因居民所用之柴皆係樹木住房四壁悉用磚石砌成不見板片引火之物甚少是以火不易燃也邇來民間喜用煤油不論貧富桌上皆置西式玻璃燈致祝融氏伺隙爲災失事者竟數見九月二十五日臺狗墓某姓家失愼燒斃八人十月二十二日傍晚大走馬路程厝口鞋店後樓亦幾兆焚如幸天時尚早衆街隣帮同救滅否則一經炎上必致不堪設想矣竊謂火油燈非不可用特用之當得其法耳寄語居家者尚其留心防範哉○厦門港火藥局轟炸後經奎觀察會同彭提督詳請上憲撥欵撫卹災民提督更捐廉三千元　派印委各員偕本地公正紳者王沈諸君挨户清登分别撫卹死者每人給以棺埋銀二三十元計共銀一萬二千兩自十月廿二日起逐叚分給在同安公館領票支銀觀察又不憚勞煩親自督同員紳查勘是以該處居民幾至歡聲載道云 
[械鬥續聞]  
　　福州良淺地方械鬥一節巳登前報兹聞江西帮傷斃人多紛紛散去無頭目可與講和而汀州人則恐散去爲江西人所困故猶聚衆防守劉康侯觀察已撥兵二百名前往彈壓劉元尊軍門亦有兵去藉資解散日來河道路通汀人自稱曰福州種江西人則皆稱爲本地産來往河干尚能相安無事洋口去良淺白餘里人心安靜兩帮人亦交易如故所可惡者凡在良淺者其母女皆被汀人姦掠守節自盡者約百餘人江西人已散恐大兵撤後汀人不免爲復仇之舉是在當事者之辦理得法庶不至滋蔓難圖耳此係聞諸閩友者 
[監司瓜代]  
　　陳少希廉訪升署江蘇臬憲於上月十七日將鎭江關篆務交卸是日下午五點鐘時卽乘坐兵輪赴蘇履任京口文武員弁紳耆俱往江干恭送如禮至新任常鎭道錢觀察亦於是日進署 
[烟臺近事]  
　　登州府魯太尊於十月十八日由登來烟仍爲成山搶船案也○有某委員於十九日由成山來烟二十一日在新關者内會同魯太守訊鞫成山搶船案中人犯隨當堂省釋二名而將案情較重之王周二人提解省垣復勘定罪其餘飭覓妥人保出旋於二十五日起程○兼理荷蘭丹墨瑞典瑙威各國領事官翼君於上年因公回國今復來烟於十月十五日接印任事○時近隆冬各商船皆回河守凍烟地土産無多向值封河專恃豫省源源接濟近因東省黄水枯涸來貨寥寥辦理船事者大有無米難炊之勢云○駐防登州之廣武前營經裁撤惟酌留勇丁一百名移駐膠州○登萊二府民食皆仰給於奉天今秋收穫雖不甚多而粮價頗不昻貴當此封河之際續來糧米幾於接舳連墻亦可喜也○寍波紳商集資創造會館秋間在道署後購地一區興工蓋造今已落成額曰慶安公所○皮貨行中人相傳於十月二十五日占風是日若值風乾日燥則三冬必然冷冽否則二冬和煖皮貨銷路必稀今歳屆期熏風自南來大可早財解愠若輩大失所望不免蹙額咨嗟矣 
[東報摘譯] 　　 
　　日報言大坂造幣避七等技手稻村彦太郎此次經朝鮮國典圜局雇用事司該國鑄造貨幣之事訂定三年爲限每月薪俸百元○本月一號大坂日報載有自由黨負山川善太郎荒川高俊二人於上月廿六號清晨突被警視二局拘拿所爲何事尚未詳悉兹據東京信言同黨尚有小勝俊吉樽并藤吉外七名均被拘獲且向各家嚴密搜查又司法省所雇吏員小山某氏忽然撤差亦搜索其家查得該黨出有秘密書一種關涉國家事隱傳於黨中人當道惡其流布故現在東京府下勿論何地在在探索必　得其版以治其人而受其書者亦連累不淺矣○十一月十五號朝鮮通報載朝鮮政府擬聘外國人爲軍隊教師初意欲聘俄人嗣因外面風傳俄韓有何密約因而中止今已向美國聘定矣又教習男女西語學校亦聘美人爲教師不日自美國來韓又十號爲王妃誕辰各國欽差均入朝祝賀先謁國土次謁王妃當夜軍務衙門 
 
 

Page 3

 
 
主事小川實氏齎送各種烟火燃放時觀者如堵○大坂日報言前在文久年間幕府爲馬關事件輸與美國償金七十萬元餘去年美國歸還我國後藏在大藏省庫中今議撥人海防費中旨巳定矣○上月日本郵船會社汽船敦賀丸至芝罘所有八月中在黄海失事遇救之船主孫永炳孫家　等　人　雇土人多名並樂隊一班齎送孟酒豕蹄及朱地金龍邊再造銘恩四大字扁額一方另小字序其緣起大大清國光緒丁亥　七月四日　　孫承盛路經山東洋面忽遭颶風桅折舟覆當溺死者三人餘皆力據船木歴十有四日餓而殁者又九人尚餘七人飢腸拐腹奄奄待　自　萬無生理幸天假之緣蒙大日本敦質丸寳舟作我慈航悉將餘生拯救且進以靈藥飮以米粥調治旬餘垂死者始復甦今已各慶生聚　患拯　之大德眞生死而　白骨也爰額以誌不忘云 
[安省官報]  
　　委辦　港産卡侯補同知蔣翊庭辭候補縣嚴忠培知奉委帮辦當塗大官圩堤工卸署合肥官亭司范繼揚到五品頂戴分發安　　補班前先補用　　簿程邏到江蘇人司獄土家駿到赴廬江提京控案回巡檢戴成棨到委辦一批京棕回委辦石牌屋卡同知衡珊到知用用分發安徽分缺瓦布經歴兪廷恩到浙江人知縣　忠培辭委帮辦當塗大官圩堤工首縣范葆廉知赴廣濟圩潰口開工侯補通判桂中純知奉委賑撫事務卸署宿松小姑司沈銘書到牌示本任夀州王鼎臣委署貴池縣前任桐城縣陳兆慶辭赴京引見卸署太平縣典史周國琛到本任按照磨兪光烈到採辦三批京棕回州同關時榮到委解二批制錢赴京回 
[萊節登]  
　　捕官爲私一事本館據聞錄入兹接該處來信自署衆抱不平人其信略云駐札周浦之滬軍營一哨係奉撫憲札飭巡緝私梟匪類而設兹屇冬防由邑尊袁明府禀請道憲照會該營分局駐防巡緝十月初九日黎明時該營勇丁巡夜至鎭東市地名東人灶石塲萬新醬坊門首有鹽船兩艘船上之鹽已經卸去船半尚存半船觀其包上並無局印故被該營扣留點見八十餘包當父地保看管一面經該營官禀明道憲一面函請袁明府　勘於十九日袁明府到鎭勘明鹽包之上確無局印是官是私不能分辨暫飭該園具結收管須候袁明府到申後問明分堂鹽包無印是否官鹽再行定奪云 
[信船被刦]  
　　昨聞自申開往蘇州之脚划船於上月廿九晚行至嘉定城外六里亭被咨打刼所有銀洋大小土及一切貨物票據盡數搶去當卽投縣報案想踏勘後當必飭捕嚴緝也 
[門房失火]  
　　上海學署頭門共五間西首另搭一間爲門丁之廚房門丁陳某者住於頭門之偏房陳已年逾古希其妻亦六十八歳矣支離憔悴鶴髮盈頭專司啓閉外有就隙地種菜以佐饔飱抱饔生涯固自不惡前晚二點鐘時西偏房忽兆焚如陳夫婦均從夢中驚醒陳不及穿衣赶卽汲水澆灌年老心慌從屋上跌下致傷其足陳妻巳奔出繼念尚有製就之夀衣在内不忍捐棄遂復奔入其時火勢正猛屋樑壓下適中其身肚腹洞穿五臟流出倒斃烈燄中事後視之成灰燼矣傷哉其火經人竭力澆灌始得熄滅計共燒去三間幸頭門無恙起火之由或云小竊縱火或云遺燒柴薪不知其究竟也又前日傍晚時西門外鄉間五鯉橋地方土姓家因晚炊遺火灶下霎時烈燄横飛不可嚮邇幸該處與督轅忠信兩營相去不遠各哨官方飭各營勇取水灌救當卽撲滅約焚去平房十餘間 
[邑尊拜客]  
　　上海縣斐浩亭大令於昨日午後二點鐘時排道至英界五馬路拜會法總領事德尚廷君曁繙譯官祁君因大令不諳西語請道署繙譯徐蘭齋司馬會同前往西官以禮相接欵以茶點互相謙遜各敘寒暄接談片刻興辭而出旋往北拜會新關税務司兼往各國領事署拜會誼敦中外禮尚往來固應如是也 
[影戲述聞]  
　　老三雅園定於初二晚開演影戲已列前報昨屆開演之期於晚間六點半鐘演起看者甚多所演各戲皆能出色又有西樂一班鏗鏘可聽惟西人不知應演時刻長短故所帶畫片不多今晚當再演其戲較初二晚增多一倍所現各樣景色與前不同講解亦極詳明可以益人神智想觀者必更濟濟也 
[起貨有期]  
　　前報紀愼裕行與日商三井洋行合辦閩省善後局鑄錢所用之紫銅二千担因三井延不交貨經愼裕行執事朱培楨投道轅呈控旋奉龔觀察批令明白具禀在案已遵諭詳細禀訴觀察遂照會日本駐滬領事飭令三井赶速交貨嗣由該日商禀明此貨實因日本製銅廠被焚兩次不及製煉連交且向各處購買亦無相當之貨須俟明治廿一年二月間交貨該領事隨據情移覆龔觀察前日由觀察札飭英會審員蔡太守着令愼裕行靜俟及期起貨可也 
[不准銷案]  
　　六月間有兪吳氏出洋四十元憑范唐氏爲媒買得一女年十一歳旋因走失憑朱陸氏指定是木匠孫小毛家藏匿當卽互扭至十六鋪巡防局訊供　縣經前帮審委員宋莘榮二尹訊無實據將唐氏陸氏懲押在案日前由吳氏具詞請銷此案裴邑尊飭將唐陸兩氏釋放此案不准求销着原差卽日傳齊原被帶案候訊 
[索欠送捕]  
　　正裕錢莊執事人陳鈺於前日下午尋見開森記號之裘紹金向索欠銀五百餘兩不付扭交捕房由巡捕頭命包探顧阿六將陳裘一併送英會審公廨據陳言與裘往來積欠如許銀兩避匿不面今得尋獲仍不付銀因此扭送到案值日差將情禀明蔡太守飭將裘紹金管押諭陳鈺明白具詞呈候核奪 
[訛詐被拿]  
　　英捕房包探陳阿九前日在大馬路五雲日昇樓拘拿顧張二人旋又獲王某一併帶至捕房分三處管押聞顧張土等因某氏家有僧人進出訛詐銀洋瓜分爲捕房所聞故飭包探查拿至詳細情形俟今晨解案訊供再行照錄 
[英廨停訊]  
　　英會審員蔡二源太守昨因政體違和飭差知照捕房停訊一日 
[法捕房瑣事]  
　　法捕於前晚在典當街巡緝聞一家樓上有人賭博因禀明捕頭傳到某粤人詰問據稱樓上轉租與某花烟館找實不知賭博事捕頭又着法包探將該花烟館中人傳到據供姊妹行叉麻雀爲戲下次不敢再犯捕頭謂旣非聚賭從寛免究後勿再犯○法包探於昨早獲到一人挑自鋪盖竹箱并烟膏一盒因卽盤問知係城内某烟館爲虧空潛逃者當卽拘入捕房又在浦灘獲到一賊竊某輪船上藍呢馬褂似棉衣式樣當時覷破拘押候訊聞該船業巳開放故未有失主投案也○某甲扭某乙至捕房稱被乙欠　洋車租錢捕頭詰之某乙則稱被甲將衣服私自質押因與爭論捕頭着暫押候核 
[酒興將闌醵資助賑]  
　　予等貿易申江每逢宴客聚於復新酒樓或遇二三知已小酌有時不無花費惟昨夕酒酣之際忽明感發之機座中談及河南鄭州决口被水大災人也其魚流離徧野雖未目覩慘不忍聞僉曰盍爲同心之助施援手之功汰花費之虚糜作賑飢之實惠座中八友各願節省洋二元聊以爲助酒興將闌陡來一友問曰何爲子等據實以告而友欣然樂從旋出洋二元共計洋十八元足見善與人同從心所欲惟願滬上諸君子每於宴會之際節省席外之資移助賑欵擴而充之則善之及人者廣矣此欵係畫錦里籌募河南賑捐處交來卽請少欽大善長彚解用特聲明[  愚弟禹功趙臣巽頓首]  
[夀儀助賑]  
　　如臯乾乾居士秋九月屆五十大慶見申滬報河南鄭州决口賑濟需欵更急願將所收夀儀補足英洋十元接濟河南賑 
 
 

Page 4

 
 
欵但一善之誠百年可卜推廣此心則好善者更爲感發踊躍樂從得以賑欵源源接濟而獲福定當無量當卽將此洋彚解助賑是以不負其心敢登申滬報代爲表彰附登原詩一首年當服政尚無官也憫斯人失路難謬託瑯嬛稱福地驚聞瓠子倒狂瀾善推鄉國期同濟情竭親朋作大歡片念爲求登夀域長歌莫漫笑儒酸[  上海北市絲業會館籌賑公所愚弟少欽施善昌謹誌]  
　　味蒓名園多菊同人作詩題唱金聲玉節無美不臻披誦一過噴稱羡爰附諸公驥末勉湊五絶以博笠江仁兄吟增大人粲然一笑節近重陽開未遲滿城風雨緊催詩主人爲有名圜勝準備持螯一醉時堅金爲骨玉爲身獨力風霜倍有神多少繁花皆俗艷此時誰不墜秋塵不待芳玲護玉階一年一度總爭魁梅花已冠羣芳首更向梅花頭上開天然清秀自爲容何必風姿比淡濃細雨冷烟和短夢夜深明月自惺忪曲檻疎籬斷復連亭亭逸品倍增妍素心只許幽人賞濁世繁華莫與綠[  古閩芹生弟龔燏末定草]  
　　石君子荃自言願化作絶代麗姝侍巾硯余曰人盡願爲夫子妾天教多結再生緣張船山詩也奇何人敢當斯寵爰賦百字令相謔○先生休矣諒書生此福幾生脩到格磔鬚眉渾不喜偏要雙鬟窈窕撲朔雌雄驪黄牝牡交在忘形好鍾情如是鴛鴦何苦眞倒還怕妬煞倉庚望穿杜宇燕燕歸來杳收拾買花珠十斛博得山妻一笑杜牧三生韋臯再世白髮添多少迴波一轉驀驚眉嫵人老太仙韓奇草 
　　林湘君詞史滬上羣芳中之翹楚也向在無錫畫舫客歳來滬卽負盛名迨花影樓主人列諸淞濵花影一書凡閱其小像者莫不心焉慕之中秋後二日偕友人過尚仁里訪之入門一笑未及問名已識其爲畫中人也由是往還數次青睞有加爰成七絶八章以誌梗概並乞政可○桂輪影裏訪臨笻素手掀簾帶笑容入畫分明舊相識洛妃不是夢中逢昔年豔幟巳高標曾向蓉湖泛畫橈往事任隨流木去萍蹤又逐滬江潮織腰一搦掌中輕弱質盈盈太瘦生嫋娜堪爲飛燕舞果然一顧嘆傾城不離不卽態温柔和氣　人應接周問向淞濵數花影穠纎合度孰爲儔倚欄郤立晚風前綽約丰神淡欲仙料得前身是明月一彎眉黛掃娟娟湘君舊　月娟帶一分愁倍可人劇憐西子捧心顰願將塊磊銷除盡莫使微疴累此身胸有痞疾故甚清瘦湘波涵碧合名樓遠水迢迢易感秋漫鼓雲和觸離恨峯青江上送行舟數行紅燭酒盈樽情短情長兩目存我是天涯浪遊客又將鴻爪印泥痕[  霍麓賦山居士未定稿]  
[題林湘君眉史荷花小幅錄請高昌寒食生大吟壇粲正]  
　　脉脉相思秋有迹亭亭小立玉無瑕懴情妙論爭千古余友懴情侍者箸海上羣芳譜以蓮花爲羣芳之冠此是人間第一花[  意琴室二素仙人未是艸]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　 
　　 
　　 
 
 

Page 10

 
 
   
 
 

Page 11

 
 
[光緒十三年十月二十四日京報全錄]  
　　宫門抄○將軍慶奏審明界兵棺斃人命議擬緣由摺○湘撫卞奏叅道員知縣摘頂片○又奏派總兵前往古帝王陵致多片○將軍托等奏牛羊羣輪屆均齊懇請暫緩摺○十月二十四日禮部宗人府欽天監正藍旗值日無引見○澍貝勒八額駙德福各假滿請安○睿王等塲差完竣覆命○雲南知府興祿謝恩○睿王請假五日○長善嵩申各請假十日○景運門奏派紫禁城内值年派出恩全○召見　機莊王高萬鵬高釗中興祿○皇上明日用膳辦事後出神武門西安門至醇王府看視畢仍由舊路還宫○○奴才慶裕跪奏爲審明界官被控率領界兵用洋鎗放斃人命一案正犯在押病故謹將議擬緣由恭摺具陳仰祈聖鑒事　奴才前據民人李國斌呈控閭陽驛界官額勒和春私開海運率領界兵用洋鎗放傷李學林身死一案因界官呈報與所控各執一詞當卽札　到省發交驛巡道興陞審辦旋據審出界官額勒和春帶領委官萬德與界兵人等前往用洋鎗放傷李學林身死實情經奴才將萬德革去委官附片奏請將界官額勒和春解任歸案訊辦並據該道興陞詳報正犯侯永全在押病故嗣於光緒十三年閏四月二十日接到回片奉硃批額勒和春着解任訊辦餘依議欽此當經奴才欽遵轉行驛巡道訊辦去後兹據該道興陞督同委員委用知府景桂等提集人証查明廣寍縣原騐案眷審訊明確擬議具詳前來奴才遂加覆核緣額勒和春係閭陽驛路記佐領管理　務在押病故之侯承全係閭陽驛正藍旗人充當領催與已死民人李學林素不認識並無嫌隙光緒十一年九月十七日額勤和春派馬兵侯永揚范顯廷楊顯墀閻廣澤關炳治劉殿升等六人下界查道侯永揚范顯廷赴大臺子屯李國發家有事就在該處存住楊顯墀等四人赴隣屯小旗桿廟巡查適遇李國斌家工人李學林在該屯河口向船户玉會討要扛豆子錢不給爭鬥被船上人毆傷楊顯墀等瞥見上前吆喝李學林疑其帮護告知　主李國斌通知鄉約魏得才將王會及楊顯墀等四人一併帶回李國斌家意欲送縣侯永揚聞信往向李國斌央放不允卽以李國斌在小旗杆廟河口聚衆搶糧拒捕綁兵等情回界揑禀額勒和春信以爲眞卽於十九日帶領委官萬德　催俟永全兼界兵四十名前往查拿是日傍晚行至大臺子屯經武生李錫臣民人吳青春出爲說合央允額勒和春先至李國發家住宿一面勸令李國斌將楊顯墀等四人放回李國斌因恐額勒和春不肯干休李學林又欲罰王會錢文修廟李錫　等無法走回二十日早額勒和春令侯永全萬德帶領兵丁復往李國斌家勒令放人李國斌關閉大門不讓進院侯永全生氣令衆兵將李國斌住房圍住身帶洋鎗由東墻岔口闖入院内萬德侯永揚范顯廷亦隨同進院李國斌李學林出屋攔阻侯永全喝令將楊顯墀等　出免得動手李國斌等開口混駡侯永全等回詈李國斌李學林各持木棒赶毆侯永全拿洋槍施放致將李學林放傷左腮脥咽喉近左左肩甲右肐膊胸膛右左肋右手背等處登時身死李國斌畏懼逃逸此時額勒和春坐車赶到萬德等進屋將楊顯墀等鬆放一同回界侯永全又將李國勛李國清李學禮李春發姚起戴幅董鳳林等先後拿獲稱係搶糧匪犯禀經額勒和春訊供送縣李國斌之妻亦遣吕錫五赻縣報騐移提侯永全等未到未克定讞李國斌卽以界兵私開海運槍斃人命等詞赴奴才衙門呈控當經札飭驛巡道行提人証卷宗督飭局官認眞研訊供悉前情經奴才將萬德革去委官奏明將界官佐領額勒和春解任歸案訊辦正犯侯永全旋卽在押病　經該道委員騐明委係因病身死塡格錄供具又通報兹據該道等提犯嚴鞫擬議具詳前來奴才覆加查核無異查例載因爭鬥擅將鳥槍施放殺人者以故殺論又故殺者斬又共毆餘人杖一百又不應爲而爲事理重者杖八十各等語此案侯永全因李國斌等將界兵綁拿勒令釋放不允口角爭毆輙用洋槍將李學林放傷身死並妄拿李國勛等多人揑稱搶糧匪犯殊屬不法自應按例問擬侯永全除誣拿平人爲盜輕罪不議外合依因爭鬥擅將鳥槍施放殺人者以故殺論故殺者斬律擬斬監候業已病故應毋庸議已革委官萬德界兵侯永揚范顯廷隨同侯永全闖入院内與李國斌等口角爭毆雖無下手傷人情事惟在塲助勢卽屬餘人萬德范顯廷侯永揚均合依共毆餘人杖一百律均擬杖一百係旗人照例折鞭侯永揚揑禀李國斌率衆搶糧致釀人命情節較重應酌加枷號一个月滿日鞭責發落李國斌雖訊無率衆搶粮情事惟先則誤聽李學林之言與魏得才將界兵綁帶　因李學林被界兵槍斃犯未送審砌詞上控亦屬不合李國斌應請合依不應重杖八十律擬杖八十折責發落閭陽驛界官佐領額勒和春雖訊無私開海運督兵斃命情事惟明知侯永全等槍傷李學林身死並不將兇犯送縣訊辦又復聽信界兵揑禀李國勛等爲搶糧匪犯實屬徇縱兵丁辦事糊塗應請旨將額勒和春卽行革職永不叙用以肅官方李國勛訊無搶糧拒捕楊顯墀亦無在塲帮毆應與無干之李錫臣等均毋庸議侯永全在押病故旣據委員騐明委係因病身死並無别故看役人等亦無凌虐情弊亦毋庸議未到人証免提省累除全案供招咨部查核外所有訊明擬議緣由理合恭摺具奏伏乞皇太后皇上聖鑒再奉天府府尹係奴才兼署毋庸會銜合併聲明謹奏奉硃批刑部議奏欽此○○卞寳第片再湖南風氣囂凌遇有睚眦之怨卽編造謡言匿名揭帖官紳士庶刁狡者藉以傾陷善良顚倒是非憑空結撰最爲風俗人心之害光緒十年間有人編造前署撫臣龎際雲歌謡前後四十首龎本無婢乃誣其父子聚麀喪心病狂誣衊長官至於此極實堪痛恨湘省向有保甲局專司巡查地面臣屢諭總辦局務候補道劉鎭朱咸庚嚴飭查街委員遇有匿名揭帖之人懲治一二則刁風自息乃數年來揭帖如昔而未獲一人捕務已屬疎懈本年八月初九日夜有刊刻匿名揭帖沿街黏貼多張將臣等被叅各員前叅各欵從新編作歌謡添列知府吕世田趙環慶稱爲漏網末言欽差大臣得銀三十萬兩是以不問等語此次欽使按臨湘省不獨不令地方供應卽公館飯食皆係自行發價一塵不染通省皆知查事調集各署各局印簿公牘不下數百件稽核四十餘日瑣屑至於門簿店帳均經查閱何得謂之不問竟有不逞之徒胆敢揑造奸贓刊刻匿名揭帖誣衊大臣任意妄爲毫無忌憚若不嚴拿懲辦尚復成何政體當卽飭傳保甲局候補道劉鎭朱咸庚善化縣知縣孫儒卿到署面諭該道等明查暗訪將造言之人嚴拿究辦現已事越兩月尚未獲犯非尋常玩忽可比查匿名揭帖有意傾陷地方官不行嚴拿例有處分相應請旨將道員劉鎭朱咸庚善化縣知縣孫儒卿先行摘去頂戴勒限一個月查拿匿名揭帖之人嚴究懲辦倘限滿無獲再行叅處謹附片具陳伏乞聖鑒訓示謹奏奉硃批劉鎭朱咸庚孫儒卿着先行摘去頂戴勒限查拿人犯務獲究辦餘依議該部知道欽此○○卞寳第片再准禮部咨皇上親政祭告歴代帝王陵寢奉旨湖廣派湖南永州鎭總兵廖長明欽此廖長明旋因病出缺經軍機處請旨攺派湖南鎭筸鎭總兵唐瑞廷前往致祭在案兹據布政使孫翼謀詳稱唐瑞廷已恭詣酃縣地方於七月二十一日致祭炎帝神農氏陵旋由酃縣前赴甯遠行至道州感冐風寒暑熱於八月十三日在途次病故所有帝舜有虞氏陵尚未致　詳請奏咨前來臣查新調永州鎭總兵韓晉昌到任在邇可否請旨卽攺派該總兵韓晉昌就近恭往致祭之處相應附片具陳伏乞聖鑒訓示謹奏奉硃批着攺派韓晉昌前往致祭欽此○○奴才托倫布永德跪奏爲牛羊羣輪屆均齊循案恭摺具奏仰祈聖鑒事竊查定例各牧羣羊馬三年均齊一次牛駝六年均齊一次本年係應均齊馬駝牛羊之年現准上駟院來咨來年均齊馬駝奏請緩查奉旨依議欽此欽遵行知前來除批飭該牧羣總管等遵照外查向屆均齊牛羊羣應由奴才衙門奏明請　遵行有由京欽派大員前往者有由本處都統副都統内欽派一員前往者有奉旨暫緩均齊者兹據署牛羊羣總管圖普新巴雅爾報稱現屆均齊牛羊之年所有應備帳房等項向由兩淮息銀動用自咸豐二年起息銀均未解到該蒙古等辦理一切諸形竭蹶懇請可否暫緩等因呈報前來溯查近年歴屇均齊牛羊悉因該羣應領辦公兩淮生息銀兩未到該羣供應均齊馬駝廪羊帳房等項差務苦累竊恐别滋弊端迭經奏奉諭旨暫緩均齊在案本年又屆均齊牛羊羣之年相應循案奏請或由京欽派大員往查或由奴才二人内欽派一人往查抑或暫緩均齊以示體恤仍照隔年派員往查成案將該羣本年孳生倒斃牛羊數目查明造册咨送内務府照例辦理謹將上三屇奏請均齊牛羊暫緩之案另繕清單恭呈御覽伏候欽定所有本年輪屆均齊牛羊羣緣由理合恭摺具奏伏乞皇太后皇上聖鑒訓示遵行謹奏請旨奉硃批仍着暫緩均齊欽此 
 
 

Page 12

 
 
[題楊式甫世伯靜觀圖]  
　　太空積眞氣蒼莽彚萬象人爲衆物靈秉衷戒惝恍審理一未至應事輒擾攘嗟彼紛營者務動失所養榮枯萃古今覊制歸塵網楊公見道摯襟懷何坦蕩行素歉紛華率眞屏欺罔物欲寍足囿怡然思之爽履戴順高厚化機覘鼓盪息妄物無忤味虚忱自廣岫外雲意間濠濮魚初上相契言不傳身世悟俯仰感我溷風塵出門身惘惘于邑情木舒守默空結想方寸苦形役長嘯慨以慷睠言企清標澄懷秋月朗渾穆見性眞披圖一神往明誨許親承敢貢巴歈響[  江夏綺禪庵主姪陳崇禮待删稿]  
[贈雛伶徐介玉呈鏡中花史粲政]  
　　曲部徵歌韻事新管絃南國十分春男兒占得天然秀清麗嬌憨此可人妝成艷欲蛾眉妬淺笑輕顰逈絶塵此是人間情種子避風臺護綺羅身[  江夏綺禪漫塗]  
[關山月]  
　　刁斗無聲澄夜色斷腸人在龍沙北寒衣未到風已凉隔千里兮秋恨長憶昔仗劍離鄉里笑謂封侯一彈指頻年遠戍賦懷歸翹首冰輪愁思起吁嗟月光皎如雪曩見瀟洒今凄絶天涯心事付萍蓬境各殊兮情不同鄉思欲隨鴈南去戍樓一笛生遠風凄清况味誰與語素娥招得凉如許天地蕭然寄此身不能無恨作離人何時境裏唱刀環太患風塵鬢易斑冷露濕幕銀漢轉昨宵猶記夢家山坐聽丁冬漏傳玉飮酒一尊歌一曲[  江夏綺禪]  
[呈二素仙人卽希政和]  
　　嶺上傳芳訊相逢又客途君來自南海我乍别西湖奇感劍鳴匣澄劍鳴匣澄懷川媚珠論交尊道義文酒此清娱慷慨平原飮三生悟夙因詩中秋氣肅襟上酒痕新萍聚身如葉梅開夢亦春可堪江浦棹風月易愁人[  江夏綺禪初草]  
[贈龍山擅夢生卽請政和]  
　　淞濵邂逅襟塵豁雋雅輸君未易才桂子秋香霏翰墨梅花春暖盎尊罍因緣文字傾心切俯仰乾坤倦眼開萍海漫憐人小别相期風雪刺船來[  江夏綺禪庵主陳崇禮貢稿]  
[奉題種榆山人醫論]  
　　生不爲良相便當爲良醫吾聞其語矣吾今乃見之嗚呼今之良醫何其多内外大小各分科世世無非祖若父人人自謂緩與和嗚呼今之良醫何其少望聞問切殊未了靈樞素問總茫茫脉訣湯歌亦草草卓哉種榆胡山人藥石針砭如有神身欲到時竪已遁手所著處天爲春手所未着身未到堯舜猶病難遍冒賴有仁術輔仁心不惜苦口爲君告灑灑洋洋十萬言廣長舌底勢瀾翻妙悟能參歧伯奥精心宜抉越人藩遠徵博引歸諸約取其菁華　糟粕可憐斯世解人難猶怪山人論病不論藥卓哉山人之識何其精謂是古人用藥如用兵徒讀父書僨軍事墨守古方誤蒼生不如但與說醫理雖有秘方且擱起淺者見淺深者深運用由來一心耳側聞此語心皇然我有吟癖二十年問之山人笑不答但教吮毫濡墨放膽歌一篇[  秣陵鈍道人月三弟李世捷呈稿]  
[上海三馬路與昌恊賑公所陳竹坪經收山東直隷河南皖北賑捐十月初二日第八百廿二次清單]  
　　慈航普濟册常熟福山口漱石山房寄來三十二户合洋一元○又 
册恊茂號茂森號合二元○又册西山徐湘洲足對二個虚對洋一個小洋六角○又册桐邑裕泰程克成王若亭陳祥和四户各一元無名氏劉伯祥各五角以上共洋五元○又册直隷天津朱錦文錢二千○又册靖江郭厚堂二元二願堂一元裕豐仝人錢三千四百不書名四户六百勉灾孩隱名氏三户隱名氏各四百無名氏有心無力人隱名氏各五百隱名氏二户三百文以上十一户共洋十元○恆興洋貨號交來東山退省氏洋二百元無名氏三元裕通恆銅洋三元嘉定祥泰木號銅洋九元溧陽無名氏銅洋一元○塔册常熟不留名一元○益字册學善居二元百忍齋一元○靈册武康朱梅坨來吉祥朱柳橋陳月祥徐兪氏四户各五角朱春元二百以上共洋二元錢二百○○另收河南賑○洋布衆商諸善士第八九次續募新時昌洋行英國公律師威金生大頌師哈華托筆喇洋行三户各洋五十元阿化喴洋行規銀五十兩延昌洋行規銀廿五兩又帳房鄭不留名規銀八兩六錢以上九户共洋四百五十元規銀八十三兩六錢○祥字册海鹽程翰章吳姓合家無名氏五人退思四户合洋一元○又册漂陽程厚堂光生經募廿八户共洋三元○普濟册申報舘交來近父堂劉銀一元又祥字册劉伯全蔗泉香亭祖檉次仲祖棠吳華峰移香梁和軒貴哲生李雨岑常仲緯陶佩卿閣澄叔張均笠王廉笙增綬辰鐵少梅誠牖如翁淑紳董潤生承小洲廿二户各銀二錢徵麟振生旺格奎玉庭振麟赶生興格齡伯漁八户各銀一錢又銘恩册敬吉堂王銀一兩又册劉伯權德軒和甫哲泉香亭幼丹次仲潤田芾田子珠緝亭藜閣徵麟振生啓照啓熙無名氏旺格赶生啓煦處善堂興格福蔭堂葆孝仙如不及齋無名氏藍智齋鹿樵笙增夀臣趙怡堂王蘭池張寳泉立山孝卿陶佩卿李佩秋筍杳玉城侯翼山孫芸軒邱祝三鍾秀之襲芸吳恊悦叚春岩常紫垣吳用康四十八户各銀一錢以上四册共合來規銀十二兩二錢四分○晋介隱名氏五元秋帆五元張程氏張桂森張文增三户合洋五元○松江雲間逆旅子藥資移賑洋四元四川江津縣李敬堂五元大團江小萍江盛氏均求自平安各一元再初生祈先母冥福唐玉如祈父夀康又求自平安不留名求平安四户各五角以上六户共洋四元以共收河南賑洋四百八十五元規銀九十五兩八錢四分○○本日共收英洋七百十二元規銀九十五兩八錢四分銅洋十三元足對洋二個虚對洋一個小洋六角錢二千二百文合併聲明 
[高滈保嬰局經收高湻初次賑欵清單]  
　　上海文報局絲業會舘籌賑公所各洋二百元與昌絲棧高易洋行籌賑捐所各洋一百元常州不書名五户各洋一百元不書名洋二十元不書名洋二元如臯郭龍川洋十元鎭江殷不名經募洋二十元陸炳文洋二元高湻孫志亭一洋一元文文報局交來新關鄧旣雨先生募朝鮮元山埠理事府吳仲賢南馬洋十元同豐泰洋五元隱名氏費隱氏蕭阿勝先生各洋二元馮子林先生蔡雲山先生趙杰夫先生吳星垣先生補拙居各洋一員以上共收洋一千一百八十元本洋一元 
　　上海三馬路與昌恊賑公所陳竹坪經收山東直隷河南皖北賑捐十月初一日第八百念一次清單慈航普濟册咸願氏洋二元○又册古吳緣藝舘主募五户共二五角分○又册積善堂二元吳玉記葉正記吳士記焕記孫正記汪續記慶記晋記庾記程子記畢過記徐爾記須午記　士記業顯記子記塔記胡啓記各二角以上共六元○浙紹不書名洋廿元湖州鴛湖居士五元浙人胡軒求生意興隆二元古越有心無力獨愚氏祈病全愈一元復昌恆交來雀桂坪十元謝三行六元元生銅十一元元茂銅洋五元皭裕泰銅洋五元應元記銅洋一元藴玉山莊洋一元舊法兩當軒詩敬修堂詩賊各一部合洋八角葉絮叢二角○靈册長興誠信募五户共洋一元五角○益字册連生等八户共錢七百文○又册昌號四元白雲氏楷記虚對一個吳松巖二角以上共洋五元二角虚對一個○本宅門前楓捐内普濟册趙勤記五角保人口平安三角張清原二角紅紙包一角散洋一元散小洋十七角半散銅洋一角　錢一百文○○另收河南賑○洋布衆商請善士第七次續募美查洋行一百元華豐洋行五十元寶和洋行規銀五十兩保家洋行廣昌洋行利記洋行八包利洋行庾興洋行泰列洋行七户各規銀廿五兩台惟洋行規銀廿雨新康洋行洋十元利記帳房八包利帳房各五元台惟帳房各四元祥記帳房泰利帳房各三元以上十七户共來規銀二百四十五兩洋一百八十元○李東原先生交來孫王氏孫坤合廿元游人張釗酬神康資移賑三十元顧病速愈人五元聊藏抱六元留餘軒保安居士祈合家平安各二元陳聲鏘求外症速愈規銀三兩無名氏二元錢五百四十文無名氏錢二千文不書名五角住寗古林人一元○普濟册胡浦之一元○又册梳州許嗣昌一元　免灾單許子累一元以上共收河南賑洋二百五十一元規銀二百四十八兩小洋五角錢二千五百四十文○○本日共收英洋三百十二元規元二百四十八兩虚對一個小洋四十三角銅洋廿三元一角錢三千三百四十文合併聲明 
 
 
