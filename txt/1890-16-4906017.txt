# 1890 - 16 - 4906017

 

Page 1

 
 
[賑物求售] [  申報協振所謹啓]  
本舘自籌辦賑捐以來屢承諸善士以尋竊珍奇助賑　泉分惠感泐五中現歸攙有　原文鈔十　金網經墨　一部刻絲壽字中堂一軸士我中堂一軸六書通二部歴代名人畫譜三部經　五美六部山水一軸歲朝圖一輔泰西美談一部津門雜記一部石印七十二家許　楚辭一百此邃懷堂詩文全集十一部石印求治管見七百册博物志一部聖教序一張玄秘塔一張呈甫府君碑一張多寳塔一張郭家廟一張象牙笏版一塊　九兩重木刻　鑑易知錄全部自來柄時辰表一枚白緞花邊一方玳　邊眼鏡一副基公塔銘蘇州府學義出記　州竹樓記普濟禪院碑銘文宣王廟記大千里鏡一个錢吉生士女立軸一副德元舘菜票一席伏望諸君子慷慨解囊速臨購取庶幾楊枝一滴得以灑遍蒼　乎 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[二百十二號畫報告白]  
古詩云洞房花燭夜金榜掛名時爲人生最難兼之事不謂杳山何君乃斌以前科武○殿試一甲第三名在京供職今秋請假回籍娶同鄉劉姓武大員之女公子爲室儀從之紛紜軍容之肅穆令人稱羨不置　催妝之佳詁也准於二十六日出售此佈 
[恭讀十二月二十二日上諭謹注]  
　　張給諫奏陳順天鄉試事宜於十二月廿二日奉上諭給事中張元普奏順天鄉試謄錄潦草紅號錯誤以致眞才屈抑並飭禁應試士子携帶石印書籍等語科場爲掄才大典承辦各員宜如何愼重將事嗣後鄉會試年分着責成監臨知貢舉督飭謄錄對讀彌封各官認眞辦理詳定核對之法毋得稍有歧誤至士子入塲夾帶本干例禁並着各直省督撫及順天府府尹届時申明定例嚴禁懷挾之弊有犯必懲不得視爲具文欽此此諭由電傳來張給諫原奏尚未發抄不知其措詞若何但就諭旨中所言則大旨不外乎整頓謄錄紅號請禁夾帶石印書籍二事此二事初何嘗不認眞辦理哉謄錄之潦草順天尚稱未甚若外省則尤有甚焉者浙江向有辦謄錄之事有官謄錄私謄錄之名所謂私謄錄者非士子所私用也自有此一種書手先期買得官謄錄牌子點名入塲而預以𢺏頭交於辦謄錄之考生迨卷子到來查取𢺏頭便知此爲某某之卷用心爲之謄眞其尤甚者竟有用重資雇名手混充謄錄入塲卷子旣到有不妥處細爲删改而潤色之故謄錄入塲之時亦須搜檢一過而後放入其搜檢者並無别物但見有携帶墨錠者擯之而不知墨固不必帶入也以碗底薰於油燈之上其色濃黑以筆蘸而書之與墨無異然則此一搜殊爲可省矣盖浙省謄錄之腰牌皆由杭府經辦欲得此牌者但向杭府購辦無不得者不問其爲何許人也其價先時不過千文近來則歲有所增竟有一牌而費錢至五六千文及至入塲亦有用度如收卷處彌封處以及謄錄之牌頭無不各有所賄尤要者爲叚上叚上卽牌頭也卷子之來皆交叚上由叚上分給各謄錄生故一入塲卽須先將𢺏頭告知叚上叚上自能核對發給不至絲毫錯誤若叚上作梗卽無可作弊也其得錢多者擇善書之人爲之認眞謄寫硃頁亦必講究銀硃亦必鮮明甚至有用洋紅攙和色澤格外漂亮並以香屑擦　硃頁之裏使此卷落於房官之手一經繙動暗香襲人疑爲神助因而獲薦獲中者　用心可謂苦矣他省之謄錄雖亦不免私弊不若浙省之甚若不購辦私謄則字跡潦草别字連篇猶憶族人某應咸豐戊午浙試題爲子曰苟志於仁矣無惡也某薦而不售比領出落卷則不但俗字小寫破體不可以數計而文中惡字均謄作三字房官逐細用藍筆勾出改正而後登薦卒以主考不能句讀批語多費解而黜之可謂寃矣若夫紅號之錯誤則浙省之所無但未識順天何致有訛誤此則尚係易於整頓之事也石印書籍行之未久而士子往往携帶入塲取其輕而易舉也然我能帶人亦能帶書旣盛行家置一編不啻公諸同好卽使帶着遇有對題之文亦孰敢從而抄襲之取雷同之咎其實無庸帶也卽曰經解策料不嫌雷同皆樂於帶進以資稽考然眞讀善人則决不爲此猶聞故老述施愚山先生軼事云施公屢躓棘闈人咸不知其故徒以爲文章憎命而巳某科有與公同號者見其三塲策問凡有不知者皆直書曰臣愚不敢妄對不覺駭異詢之則曰不敢以巳所不知者欺君也於是知其所以不中之故厥後五策皆所備知乃卽於是科獲中至今相傳以爲美談此等風節誰能及之又有友人爲言某名士幼時初應小試道差當其入塲時拉以搜檢怫然曰士不可辱若此則是先以不肖之心待士子安用此功名爲哉指袖而出遂終其身不應試是亦可謂鐵中錚錚者矣夫士子之爲夾帶者彼其居心不過在乎詎取功名其於羞惡之良早巳汨盡又何風節之有國家開考爲拔取眞才起見而其所以有需乎眞才者固欲得其力以爲國家之用所謂爲上爲德爲下爲民彼工抄襲而舉懷挾者又安足以知此國家又安用拔取此等之人也乎故諭旨中初不别定别法但令卽前時定例而申明之辦理諸人苟能一意認眞則治法具在無事有所更張也嗟乎認眞二字乃合治法治人而爲一者也諭旨雖曰煌煌其果有以慰聖意否耶 
[本舘接奉電音]  
　　昨由京友電傳諭旨一道敬謹譯登○十二月二十四日奉旨托倫布著加恩賞給頭等侍衛欽此 
[軍憲過揚]  
　　新授盛京將軍裕壽山軍帥交卸兩湖督篆後隻同瀛眷起節履新本月二十一日午刻節抵邗上城中文武印委員弁均至碼頭　迓蹌蹌濟濟冠蓋如雲城内外各營亦於河干列隊憲舟旣𫈘定軍帥卽排道入城前導惟長江水師親兵及鹽揚二營小隊江甘兩縣民壯並不盛設鹵簿儉樸之風巳可概見迨傍晚回舟翌晨復登岸拜客大約小駐一二日卽須啓行傅聞擬至公路浦度歲俟正初遵陸入京陛見云 
[閩省大計]  
　　正薦官八員福州府知府廷愷整躬率屬政治修明泉州府厦門同知唐寳鑑才具明通辦理稳練泉州府石碼通判潘文鳳才具稳練辦事勤能建寗府建陽縣知縣祁徴祥才具優長辦事明决泉州府同安縣教諭林祚曾學裕　端士林悅服按經歴馮樹勲才識明練　發有爲臺南府知府程起鶚廉明勤謹辦事實 
 
 

Page 2

 
 
心　臺北府教授馮夢辛品學純粹訓迪有方○不謹吕二員寗德縣知縣張兆芝貪詐虐嬌𥉙好多端大田縣知縣邱錫璋昧于覺察辦事粗心○不及官二員光澤縣知縣周德至辦事　頇丄於趨避晋江縣石獅縣丞蕭廷斌才欠開肢不合輿情○浮躁官一員壽寗縣漁溪司巡檢陶楨性情乖謬操守平常○年老官一員泉州府經歴金茂華年力就衰難期振作○有疾官一員漳平縣典史周誥足力不勝難任捕務 
[嘉興振務]  
　　前報疉紀嘉秀兩邑設立撫卹局振撫飢民一事兹嘉興紳士巳分往各鄉編查户口給以票據計每口支領米一斗五升秀水於廿一日爲始在北門外壇弄内清凉庵中分給米票令持往中街外栅堰萬壽庵取米每口發米一斗二升當發票時周邑尊親臨局内派委朱捕廉及護軍旗親兵嘉協汛兵各數十名守住局門以防鄉民滋擾而邑中無賴竟濳將撫卹局門條揭去易以救紳局保紳局等字樣想地方官見之定必嚴拿懲辦也 
[廣州近事]  
　　西門外西禪寺僧人前因犯法經官查騐發封現在游子岱中丞飭將寺改爲義塾並捐廉俸銀一千兩發商生息爲延師課讀之貲似此嘉惠窮黎栽培後進萬間廣厦眞足令寒士歡顔矣○日　游中丞排道出轅見照墻外設有賭攤異常喧擾因立飭巡捕官將賭匪拿捉賭匪胆敢與巡捕官互鬥巡捕官力不能敵致賭匪飛步脫逃中氶大爲震怒卽傳齊差弁衙役嚴加申飭責令卽日將賭匪緝獲從嚴懲辦差弁懾於憲威不敢徇庛隨緝獲某某各賭匪交南海縣訊辦當宰審明荷以頭號大枷押往撫轅外示衆聞中丞每當公事餘閒卽微服出行以察地方利弊故近日街上賭博一律肅清不比從前之明目張䏣矣○城隍廟香火素盛廟中司祝每年以數千金謀充藉神漁利弊竇叢生游中丞訪知飭將司祝逐去永遠不准賄充并諭令嗣後民人入廟燒香聽其自携香燭廟内隙地擺列醫卜星相及雜貨食物等攤亦驅除淨盡以昭整肅而妥神明蓋因一日中丞微服至廟見廟内外依舊貨攤林立滿院喧譁心甚惡之及買香燭祀神司祝又多方索詐故觸動憲威致有此舉云○原任福建水師提督吳璧山軍門殁巳多年本所恭逢皇上大婚慶典奉旨賜祭一壇本月初九日候補府熊少泉太守恭捧御製祭文前往軍門府第祭奠軍門之公子就在河南金花廟碼頭結搆彩棚恭迓天使一時遠近來觀路途擁塞咸謂軍門生榮死哀嘖嘖稱羡不置云○本月十一晚　更時河南龍溪首約六合醬園忽被匪徒種火以致焚燒火光熊熊上冲霄漢水龍聞警齊集竭力灌澆僅燒去房屋一椽隨卽撲滅旋由營勇拿獲種火之匪送交番禺縣審辦○候補府尹太守仰衡奉委廣雅書局總校刊差巳於日前進局視事矣 
[大閙醬園]  
　　寍波來信云江東新河頭張義記醬園係西門外張姓所開日前該店水作匠與駐劄大教塲之湖南勇偶因細故口角遂致用武該店離大教塲不遠營中各勇聞信馳至帮助毆打將店内器皿什物肆意搗毁一鬨而散各店鋪見此情形閉門不作交易中府雷參戎聞信馳往彈壓無如人多口雜難以理喻致將坐轎踏碎參戎大怒回署俄而徐邑尊鳴騶而來諭令各店鋪照常贸易各店鋪遵諭開門惟張義記一家因滋事之勇並不查辦所毁什物亦未賠償不肯干休復經邑尊商請雷參戎諭飭該保開明失單許以賠償該店始開門交易至滋事之勇如何查辦俟有續聞再錄 
[閱視砲臺]  
　　寗紹台道吳福茨觀察於十五日乘坐超武輪船往鎭海招寳山閱視砲臺旋於次日回署云 
[潯陽雜記]  
　　二十日九江府曹朗川太守之女公子出閣儀仗之盛賓客之多一時稱盛其快婿係現任寗都州龎心田司馬之長公子綺藏清才洵稱佳耦畫樓月曉繡闥風清謝女才華王郎風範當不讓前人專美也○止任黄梅縣李明府前經大憲檄調簾差另委梅大令代理闈差告竣李明府奉藩憲牌示飭回黄梅本任巳於口前接印視事梅大令交卸後立卽如省銷差云○湓浦港在潯城之西一里許赭冠未亂時盈盈一水與龍開河相連畵閣瓊樓灣列蘭橈桂楫蕩漾中流微風過處時聞歌管聲韻古騷人尋幽選勝春　秋月流覽原光足以滌塵襟醒醉眼近年蓋造洋樓挑土塡港遂致陸多水少現届冬令潦盡潭清附近洋行又招民夫挑塡昔日清波變爲平地欲訪湓浦故蹟不勝滄桑之感矣 
[摘錄旌表事例]  
　　廣西學院黄又宗煦内戌爲御史時奏稱例載直省節孝貞烈婦女應旌表者由部核議題請令地方官給銀三十兩聽本家建坊又載凡婦人循分守節　年例者雖非阨窮可比而貞即可嘉應給與清標彤管四字匾額以示旌獎仍於節孝祠内另建一碑鐫刻姓氏毋庸特給坊銀及設位致祭各等語詳繹例意雖致祭給銀微有區别而建　與頒匾鐫碑皆爲發潛闡幽起見乃近二三十年中奏准旌表者每年約有千白人而祠内儁碑之事從無一處舉行本家建坊者亦甚寥寥卽懸匾者亦復罕見推原其故建坊之例人所共知每苦無力修建頒匾之例士大夫及周知鄉曲小民更無論矣鐫碑之舉責在地方官紳而舉報不由州縣胥史無從需索往往奉到部文壓擱不行有數年前奏　旌獎　本家猶於爕年後輾轉訐查者甚有寒微之家無處訐查致節婦憂鬱以死者是朝廷巳錫褒旌之典而節烈猶含湮没之悲奏經部議請飭各直省督撫嚴飭各該州縣遇有旌表案件以奉到部文之日子限一月一面遵照定例分别給匾鐫碑設位致祭一面出示曉諭如本家有願建坊石聽其自便奉旨依議欽此近日江右諸善士一再刊刷并列開報禀結册式流佈遠近並於邀集同志自備資斧親往各鄉採訪舉報者湘省通志局繹明貞孝節烈四字使人易曉其言曰貞者女在母家守貞爲貞女女巳許字未嫁而夫死女往夫家守貞爲貞婦孝者女家無男子女誓在家守貞奉　父母终老爲孝女出嫁孝養舅　均爲節孝凡節未有不孝者也烈者夫死以身殉夫爲烈婦遇盜賊强暴捐軀殉難及力不能拒羞憤卽時自盡婦爲烈婦女爲烈女又推廣言曰人子割臂割股療親病至愈兩無傷損者爲孝子亦准旌表以上頗爲曲盡合亟摘錄登報俾衆聞知於聖朝闡揚潛德激勵薄俗之道未始無小補云 
[江西官報]  
　　調署萬載縣陳兆棻丁母憂卸事回省胡毓棋委解地丁並海防經費進京同知徐元霖委辦姑塘卡府照磨王洪逹儘先酌委一次指分同知崔祺禀到係河南内子舉人刑部學習員外郎賀論夔由天津來江拜會知縣章乃正委解减平固本銀進　從九王長垣拔委一次曾調　儘先酌委一次委署大庾典史胡際魁無力赴任繳委以喬奎翰署理羊角營都司吳修垚現巳病故以署贑標後營都司事羊角警都可洪福齊飭回本任所遺贑標後營都可事卽委借補是缺尚未接准部覆之周國玉先行署理委辦賑捐前安徽補用縣唐建祺中皖來江從九顧内倬過遇缺先班分發縣丞饒燮勲繳　守備余承恩委解冬貢進京通判郭俊知縣陳本棠俱解漕折銀進京泰和縣高廷楨卸事清理交代回省知府戴兆英委辦景德鎭分局同知郁震培提前酌委知縣一次劉榮振禀謝咨補臨川典史蔡維熊禀謝咨補吉水縣丞署萬安縣丞劉仲欽卸事可省 
[袁江雜錄]  
　　清河縣朱邑尊奉撫憲札飭大小各案須遵例月報旬報如遇命盜重情則限三日内敘明大略另行禀報○江浙水災尚朱有艾粤中紳士就兩廣會舘設立籌捐局俾得集干狐之腋以蘇涸轍之魚亦盛德事也○運河水勢近復稍退而其源汨汨越閘下尚未斷流以故行舟較往年加數倍云○豐沛各邑土藥收成頗稔逐什一者爭相購致以致邇來價復加昻○丁潤之明府兩任清河士民感戴兹自徐屬交卸篆務　卜居浦上閉門讀禮淮民聞其復來莫不欣欣然色喜云○江安督糧道馬植軒觀察江寗督糧同知祝蔗樵司馬勷辦江北河運汪翔甫大令均於初十日自汜水差次來浦謁見漕憲 
 
 

Page 3

 
 
[鳩江拾]  
　　蕪湖訪事人來信云今年霪爲災洪流泛濫沿江一帶圩堤大半浸酥延至三冬往往有因久晒而自行坍下者某日有一漁翁率同二子駕一葉扁舟依堤撒桐忽堤埂　然坍倒人船一併壓沈家屬聞信奔來臨流痛哭隨雇人打撈將翁及長子屍骸撈起其次子則己葬身江魚　中矣憀哉○時届歲闌街巿擁擠扒手剪綹防不勝防保甲局員孫太守小營饒守戎曁冬防各委員每日親自巡行匪人始稍稍歛跡○邇有匪人譸張拐騙百出不窮上月十九日下午有一人口操京都音待新關官銀號紅票銀三百兩向鼎泰錢庄兌現櫃夥察知票係贋物濳報知保甲局獲送道轅成觀察飭交發審局員馮明府嚴刑訊鞫供出同夥三人其二現住某處遂飭差前往密拿一鞫而服判令各笞一千板荷枷遊示有識者調内有年少之犯卽數年前在某錢庄爲夥者也○無湖縣王宇春明府封篆後因有要公於二十二日乘太古洋行北京輪船赴省聞須俟元旦拜賀新禧然後返署云○蕪湖縣典史邵少泉少尉大計被叅行將交卸所遺斯缺經阿嘯山方伯遴委現辦皖垣保甲分局郭少坡二尹接署 
[上海求志書院巳丑冬季題目]  
　　經學題五鼓三鼓解十藪八藪解五大五細解三入三出解○史學題兩漢儒林傳補遺補三國志儒林傳補後梁疆域志補南唐書藝又志○掌故題擬國朝諸輕新疏提要擬國朝諸史補志提要鐵路枝榦緩急議籌賑官私利弊議○算學題設有梯田一叚欲將全積截爲二分令下截積得全積寅分之卯上截積得全積寅分之辰有上下闊求截線法以上闊冪乘卯不闊冪乘辰二乘得數相并以寅除之開平方得截線以比例證之設有圓臺一所欲將全積截爲二分令上下截積亦得全積寅分之辰與卯有上下面徑求截面徑法以上面徑之立方積乘卯下面徑之立方積乘辰二乘得數相并以寅除之開立方得截面徑亦以比例證之欲作連比例三率令三率之和開平方得整數法任取一數爲内又取大於丙小於倍内者爲乙乃以乙丙兩冪相减爲實倍内内减乙爲法法除實得甲若不便除則逕以兩冪相减扁中以法乘乙爲乙則甲冪爲首率甲乙相乘爲中率乙冪爲末率以三率之和開平方必得甲丙和或寄法爲母之甲丙和皆爲整數試證之圓球體自上下頂點鑿孔令通但知鑿去之積得球積四之三或四之一或二之一有球徑求各孔徑法以二之立方根倍之以除一或以二除三又六之立方根除之或以四之立方根除一爲各高率之自乘數以各减於單一各開平方復各以球徑乘之得各孔徑試證其理設球徑爲一問各孔徑與體積之高各眞數輿地題塗山考川浸山藪不屬諸侯說武王用庸蜀羌髳微盧彭濮說問油能平浪其理何在○詞章題十二月二日三君合會句曲山賦以事見梁通明眞誥爲韵做歐陽公禁體詠雪卽用原韵宋伯仁梅花喜神譜分八類曰倍蕾曰小蕊曰大蕊曰欲開曰大開曰爛漫曰欲謝曰就實各賦七絶一首詠欵冬花七律二首 
[敬業書院張山長課案]  
　　超等二十名葉懋桂李寳沅王全網凌貞鏞劉至敬周士奇趙履福楊疏煇范熙瑞 
孟時泰李鴻膏朱詒璋崔文瀾程昌釗黄錫恭孫新第陳鳴雷林曾望葛尚質吳忠本 
[中丞過滬]  
　　江蘇巡撫剛子良中丞自　垣乘官舫帶以小火輪赴吳淞口齊閱　臺昨曰十一下鐘時江海關道龔觀察提右營陳叅戎松海防松海防副知劉　馬上　縣邑　英　讞員蔡太守法廨讞葛轉曁各局總　各營管帶咸彺新閘恭　一下鐘時憲丹抵大王廟前道憲以下各官依次遞呈手版登舟請安中丞逕赴吳淞並不停泊云 
[星軺抵滬]  
　　出使　日秘大臣張樵野星使任滿冋華早抵香港前晚偕叅賛官徐晉齋觀察乘坐英公司輪船莅滬以洋涇浜長發棧爲行轅聞小駐星軺卽須遵陸入都陛見云 
[頑童可惡]  
　　本埠租界小流氓日多一日本舘屢次著爲論說亦旣剴切言之矣近又有一種十餘齡之孩子專在里口簸錢爲戲引誘良家子弟唆令竊取衣物質錢甚有因失竊而誣及傭人控諸公廨者華自公務冗雜無暇察及纎微所望捕頭飭捕隨時留意犯者務獲嚴懲則除害安良地方受益非淺矣 
[以石易物]  
　　年關在邇宵小繁多昨日午前有新閘鄉農某甲至英界購辦油酒魚肉零星歸至坭城橋途遇同村人笑問之曰爾何後肩挑石塊將同所用耶甲猛省回視則所購之貨被小竊暗中易去然巳無從追索徒唤奈何而巳所望有緝捕之責者隨時留意也可 
[上海縣署瑣案]  
　　　同利號虧欠公大等各錢莊銀五萬餘兩被控於英公廨昨日蔡太守飭差將號主送縣請辦○侯雲山探侯錫甫紏同錢悅卿借錢不遂以致兇毆前晚裴邑尊升堂訊究以錫甫等旣巳行兇猶敢裝傷朦訴實屬胆大妄爲飭各笞二百板荷枷示衆○地藏菴僧人秋田控稱住持僧欠錢不還復薦至某檀越家禮懴同菴福建僧嫉之唆使廟祝之子兇毆以致頭而受傷叩求提究裴邑尊着傳住持僧到案訊明再行核辦○虹口民人孫桃桃投閘北巡防局控族叔順知覇阻田産并被兇毆局員應梧主二尹飭局勇及地保將原被送請縣署究辦 
[英界公堂瑣案]  
　　某號華捕禀稱前夜五福弄東首失火小的在彼梭巡見勞阿文手持衣服銅燭臺水烟袋形狀慌張拿至捕房隨有王萬氏利來認係其家所失今將人贓送案請卽嚴懲王萬氏訴稱隣家起火小婦人急急携衣物奔逃被人攫去不少今得認見乞賜領可勞供稱小的知是處天火前往探望親戚見有衣物遺棄貪小拾歸蔡太守以勞乘危攫物情殊可惡判令枷號十四天發犯事地方示衆贜交該氏領去○萬星田訴稱胞弟文卿糾同天津人王奎廷來家硬借洋銀是以報捕拘案文卿供稱小的與王股開酒舘偶到兄處商借並不逞蠻王供稱文卿與兄口角小的爲之解勸並不助伊逞蠻蔡太守遂飭將文卿及王交人保出并具不再至星田處糾纏切結○吳永生訴稱鎭江人劉王氏妄稱伊女曾從小的以致纒擾不堪前經具控蒙大老爺斷結後仍如前纒擾今又偕周桂林來强貸洋銀不得巳再報捕房拘案劉王氏供稱女兒曾嫁吳小婦人在籍無依來滬商借吳稱伊女早經病故周供稱該氏央小的向吳懇借錢文别無他故蔡太守諭令吳給該氏洋銀一元以便回里周從寛開釋○東洋車夫應大萬訴稱陳玉桂雇坐小的之車論價不諧以致口角被陳用洋傘戳傷頭顱由捕拘陳至捕房并送小的致醫院據醫生言須閱　禮拜傷始可痊今蒙送案叩請騐傷陳供稱小的與應說明車力忽欲加添口角之時誤傷伊額蔡太守飭陳交人保出應仍投醫院俟傷痊役案以便核斷隨有西人上堂保陳太守俯准所請諭以届期須交案 
[法界捕房瑣案]  
　　昨晨曷同轉莅八仙橋捕房命將江裕輪船所獲曹瑞生帶案謂爾昨日在公堂所供之堂兄根生究在何處答稱根生在洋涇橋瑰義昌洋貨店同轉飭包探往查少頃回至案下一稱小的查得義昌並無曹根生其人至曹之當票己吊出新木烟袋一支同轉問從何處竊來荅稱確是巳物由寍波吕義恭買來同轉謂爾之所供皆係虚言着掌頰一百下釋之使出○日前陳連奎暫住協大船局竊取同寓人胡咸黄天祥之洋銀一百七十元旋經胡等在南誠信烟舘獲住解送公堂葛同轉訊悉情由將洋給胡等領去着陳央妥實人夾案具保昨日命將陳帶案謂爾前言王老爺肯來保爾今竟如何陳稱小的屢函求王老爺來保奈终不肯來何供畢呈工紙條上書　將銜名同轉謂莫說開　銜名卽有公事前來亦無所用本應將爾枷責姑念爾係武員格外從寛着掌頰一百下具嗣後不再犯竊之結然後釋回○江葛氏欠法公司房租洋銀十七元六角由丁兆弟擔保後該氏逃匿無蹤遂將丁送押昨日葛同轉飭提丁至案謂爾爲何不央人找尋該氏情願挺押捕房 
 
 

Page 4

 
 
丁供該氏現住城内黑橋浜臥病在牀苦無可說同轉謂爾旣作保人理應代繳丁供稱小的向在小東門外寄園烟舘比隣尹慶財剃　店爲夥如何有力賠償同轉飭包搩郁廷湘帶丁至法公司帳房懇求情讓少頃該包搩回至案下禀稱丁巳往懇情據公司帳房言請大老爺發落可也同轉着富當具結釋之使歸○前報列正大源廣貨店吳典瀛控稱廚子高雨坤竊取洋銀一百四十五元藏在隂溝内經店夥查出並在箱内搜得洋針一包昨晨曷同轉命提高覆訊扃供稱洋銀並非小的所藏求恩開釋問爾有保人否答稱正大源車夫可來保問此外尚有人否答稱范潤甫亦當車夫現住八仙橋附近係小的之舅父同轉飭包探帶　傳范來案少頃包探禀稱范住英界不能往傳是以仍帶高候示同轉着押候下期傳到正大源王再行訊斷○十一月二十夜竹來棧夥陸關興在四馬路某番菜館前拾得銀表一枚押洋五元後經人聞知向陸索分陸遂赴捕房報案備捕頭將陸送案請訊葛同轉有找安實人來保昨日帶案覆訊陸供稱小的生意己經停歇無人肯來具保同轉　　念管押己久從寛開釋○瀛氓朱標租用人家之被私自押錢用去被控公堂曷同轉略加詰問朱再四求恩遂判令掌頰二十下○利順小火輪船某西人以董才寳行竊洋酒扭送捕房管押葛向轉着帶出掌頰一百下卽予開釋○某包探在途　護屢次犯案遞回潛逃來滬之莫桂新送案請訊葛同轉嚴加詰問莫供稱小的於五月間在松江開設茶寮此次出外索欠路經　界卽被包探拘來同轉着當堂具結嗣後不再在租　逗遛 
[接錄文職彚清單]  
　　候選　連副史金鏞擬請免選本班以鹽運同不論雙單月前先選用巳革廣東　用通判劉鼎擬請註銷永不叙用字　巳革同知銜廣東賀縣知縣孫浤澤己革同知銜甘肅候補知縣張紀南擬請開復原官原銜指分江蘇補用直隸州州判葉意深指分山東試用府經歴劉盛璨分發福建試用府經歴李聨珪指分廣東試用府經歴劉盛芳以上四名擬請免補本班以知縣各留原省歸候補班前先補用五品頂戴本任台南府經歴署雲林縣知縣陳世烈擬請以知縣在任候補指分福建試用府經歴謝壽昌福建試用府經歴俞振鸞五品藍翎湖北試用縣丞周鼎江蘇卽用縣丞徐石麟指分湖北試用縣丞詹道鎔以上五名均擬請免補本班以知縣各留原省前先補用謝壽昌并賞戴監翎兩淮分缺試用鹽經歴倪光熊擬請免補本班以知縣仍留江蘇　用五品頂戴選用鹽大使吳德草候選直隸州州判吳兆棨均擬請免選本　以知縣不論雙單月遇缺儘先選用補用知縣候選縣丞黄玉森候選府經歴李士藩均擬請以知縣不論雙單月遇缺卽選並賞加五品銜補　知縣前廣東試用縣丞逾紙降一級調用李壽仁擬請開復降級調用處分以知縣仍留廣東前先補用指分江蘇試用縣丞下保翼指分河南試用縣丞劉朝宗藍翎升用知縣福建候補縣丞范壽鎔五品銜福建試用縣丞姚近范六品銜福建試用縣丞符兆紳福建試用縣丞劉威分發福建試用縣丞吳承哲福建試用縣丞方寳麟江蘇補用縣丞湯懋功四川試用縣丞謝文藻以上名均擬請免補本班以知縣各留原省補用丁保翼並賞戴藍翎劉朝宗并賞加五品銜藍翎分省補用縣丞徐閏分省補用縣丞李望山蘇汝灼以上三員均擬請免補本班以知縣分省補用候選縣丞劉朝均蔬鑿蒯佩芬林文榮黨鳳岡楊壽　以六名均擬清免選本班以知縣不論雙單月遇缺儘先選用補用知縣候選縣丞龍　綱候選縣丞李秉均劉廷玉梁成枏鄭國壽史文龍降選府經歴吳世澤候選　經歴蘇緒秦五品頂戴候選教諭余應璜候選教諭陳長慶吕賢棟張景　以上十二名均擬請免選本班以　縣不論雙單月遇缺前先選用余應璜并賞鹽藍翎舉人董　培擬請以知縣不論雙單月前先選用福建海防新班縣丞張正清建儘先補用府經歴吕兆璜均擬請　補缺後以知縣補用六品銜補用知縣山西補用府經歴張世湘擬請仍府經歴留閩歸候補班補用仍繳離指銀兩東河試用縣丞潘鍾麟擬請仍以縣丞補用[  此單未完]  
[汰香金助賑以慰寞漠]  
　　接誦鄒唐蓂孝廉戴堯函得悉俯閱申報所述浙湖災况爲之惻然助洋二十元爲尊閫汰香金而資冥福九原有知當亦感種德從權救世多術焉　來　報一本細繹久之足見尊　逮存時工吟詠頗諳孝道非深明大義　不能臻斯境　除備函布復附繳畫報外用特照錄情由以爲斯世勸[  上海北巿絲業會籌賑公所少欽施善昌謹誌]  
[天祐善人]  
　　　冷風高災民尤苦冢無長物惟賑是求仰賴遠近諸君源源接濟故得稍延殘喘以期報德於將來　有德隆彰西烟行交來湯君本奭求女病愈助浙賑洋一百元又姑蘇陸氏求病早愈助洋三十元又萍飄謀食子來函云僕家　　寒萍飄餬口而兒女幼弱多病進退兩難因念蘇浙災黎艱苦尤甚遂焚香嘿褠願囑家人事事節省月湊兩洋助賑求保平安許愿以來至今合室安泰除上年今年奉繳外集洋英洋十七元送上後當續呈懇將此意登報以勸出外諸君如僕愚誠彼此有　救人救巳天道實昭昭也　云又善三居大善士來助蘇浙賑洋四十元亦囑登報　瘝在抱樂解善囊定符勿藥之占時召祥和之慶善人天祐理有同情請列報章以勸爲善上海四馬路高易　賑同人陳德薰等識 
[上海六馬路仁濟善堂奉到憲批照登]  
　　蘇松太兵備道憲龔十二月十六日批回太上寳筏圖說己據禀分别移行轉送並呈請兩院　分行寗蘇藩司通飭各屬實力奉行矣仰卽知照繳又蒙東海關道憲盛杏蓀觀察奉公　滬因見是書有裨世道請去百部帶署頒行所　府廳　縣學極宣揚聖諭時並令一體講解使各輸誠慕議易俗移風共臻上理敝　旋以百部寄浙江省禀請頒行闔屬如能各省次第奉　廣爲勸化挽回人心俾各遷善而進純良庶幾　召祥和潛消刼運共慶熙皥之世矣因蒙道憲批諭仰見一片婆心何啻萬家生佛請登報章特　公鍳 
[大裘廣廣被]  
　　昨承惜分隂齋大善仝以猞猁猻袍套統各一襲送交本館協振所囑爲變價以賑飢黎富此元冥晝生朔風砭骨擁裘煖閣正直詩酒消寒乃蒙軫念窮黎慨然布施解衣之惠豈讓古人專美於前哉尤望海内仁人傾囊購取俾災區　赤同慶來蘇斯寳本館所九叩首　俟命者巳 
[紫陽節母太夫人八裘壽辭]  
　　某歲某月日畹芸昆季以祖母李太夫人開九大慶學舞　之隊嫛婗其容習鞠　之儀絜齊其膳華鐙白盞垠璈九成報僊李之慈雲晋蟠桃之春宴一時潘楊密戚孔李通家仰東閣之婺輝聆南飛之　　莫不　張蔗境袚卽巵詞　爲栗　之今譚梓歴之盛事而今知卸泥海塞罔非精衛之恩　鍊石天成幾　媧皇之辛苦也太夫人胥　省門隴西望族橋連　字　習濯錦之鄉庵近六和天女散花之地入義明於穉日　勞習於家居固巳嬪則不　聆雞鳴而蚤起婦功並　繙鴛諳而能精　歸於涵秋公也姻阰秦晋村擬　　易孟　之新　提少　之舊甕一寒范　　夫子之長貧四壁相如苦晨昏之莫給而猶幸禽稱比龔　號同　拔　　沽酒之歡卒歲儲　冬之畜牛衣何　試看射雉登皋鴻廳雖凉尚說齊麋對案而　如苦海無邊所天又　婚　爾載爾竟千秋常勸時也黯黯芻　叢叢債劵藥烟狠藉血涙　嗁春種無　宿之儲貸粒少監河之貸恨又身拚化石志　縻垂　以上有尊章下有齡齔　分重徧報君正在此時一髮單門忍死以今三世於是上　高堂代修子職嫁衣屢罄　質庫滫𤅵不輟其旨甘蕭蕭寒食之天慘慘歲除之夕依然伏臘不廢雞豚　有季蘭　虚蘋藻縱無米而亦可巧歸　炊與苦竹　相依此君偕老其節也其孝也上以奉姑下卽教子萱涵秋公之殁令　芳圃公僅一歲世呱呱文褓誰憐趙氏之孫寂寂媰帷惟守　姜之績折鹽閑以寸　騎竹約其童心發晏子之楹善丹黄涙渍營先生之修脯剌　天寒待兒放學歸勉留一味送兒 
 
 

Page 5

 
 
　車而去替易新衣盖自就傅從師以至成人投室而　心力瘁　而母之心慰　其節也其慈　今夫五角六張運之舛也干辟萬灌遇之屯也　竹續竹樂廢重　太眠小眠春蠶俱盡　芳圃公旋遭玉碎文嘆珠沉　烟呼瑶島之龍敗浪漏江心之鷁　亡兩世烏哺何年惸獨一家龍鍾類我刼度　楊而閏阢竊霏靑女而　隨其節也且　成媳之賢也苦節必昌積善　慶今晼芸昆季螽　蟄蟄麟趾振振吹嚑吹　宫商協應肯堂昔構門户日降人萬石之家長幼有序嚴太任之化刑于悉從　太夫人方且　文度於膝前飭愍孫於帳下勉繩　厥勿替令聞是則百穀用康胎源於　媪　桐競秀濫觴於嶧陽其節也并以培孫之祜也且夫儉　葆泰勤可成家太人人雖冡婦在前臧獲在後而餦𩛦猶誇手製刀尺勿厭心莪每當花底停　呇　會食檍炊珠於往日話斷籽於當年雁屢　張聞弦尚惕鵲惟避歲營始安滄桑閱世上之廢興荆棘平家中之憲難然而　之彼也鶚音安在蠭　何存此也瓜瓞方綿護　未艾太夫人亦可無憾也　以故城府　捐春風分被牛眠何在代營馬　之封冰　届期爲下玉臺聘此則鴒　之誼勿負乎生前鳩飼之恩能均於身後者也他檀施廣霈　路勤修陽和煦於重儓惠問週於洽　拯門外籧孫　婦歸朝托鉢而來捐囊中荼蘖之貲歲歲抽釐而　　全貞失志大母旣題獎於文宗而議　酬庸冡孫又上聞於天府今歲誕辰畹芸昆季失期展悃擇吉延賓汎洛浦之羽觴昨過上巳集會波裙收　頌降黄香花作三日道塲記值　元而受籙錦帨懸五雲門右快先縠雨而添籌蔭四美於一堂對户福連橋峙錫九如於十賚他年百歲坊成韶飫領芳型斤逄上壽旣鶯鳴之翕　自燕喜之偕賡凡在同盟罔不龢會郭漢世房中之曲敬爲聖善而掦徽增君家壁上之觀還借岡陵而獻頌其辭曰維母之壽　惪之純貞蕤　耀　柏長春子旣生孫孫又生子牀笏延禧箕疇鍾夫和氣萃兮福懹欐瑶光麗兮燭天閶小人有母亦樂康春暉永永共錦長[  姻愚姪聞韶聞維嶽拜撰]  
[江督轅門抄]  
　　十二月十八日藩轅牌示署宿遷縣李德培調省差委遺缺查有候補知縣朱湘代理如臯縣主簿員缺前經請以候補王簿程聨埭咨補現巳奉部復准應卽飭赴新任 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[賀費仰觀察少君錦章孝廉秋闡及第]  
　　閥閱門楣喜氣多汎金貼子報登科趨庭詩禮傅非易華國文章信不磨此日極宫開 
慶榜明年杏苑沐恩鼓降祥積善從來說床笏綿纔佩玉珂[  海鹽徐圓放古春待定草]  
[哭同譜李漢春軍門長藥]  
　　津門忽訝將星沈遺疏驚傅動聖心曠典易名　數異專祠許建荷恩深象賢及歲還沽澤麟閣屬形合共欽福壽榮歸天上去何時化鶴再親臨相從虎帳荷垂靑路迹渾忘彼此形廿載暌違驚露布成與軍門訂交尚在同治初年　軍　奉檄　征音問隔絶者二十三年一朝歡喜聚風萍前年成至蘆臺始得相見欵留二旬并惠狐裘貂裘贈我披猶暖箕屬悲君去未停最痛書來耗又至軍門十月初四來信自云尚健不圖匝月又得耗音竟　傷發而逝知交零落感晨星昔年與軍門通譜時在江橘李季荃統領大營郭子美軍門黄竹堂何雲程兩都督常濟川都轉包小蓮觀察鄒公輔司馬諸公先後皆歸道山海鹽徐圓成古春拜草 
[祝浙江藩許方伯七十雙壽四世同堂]  
　　屏藩宣布運神機帝錫遐齡壽老祈四世彩衣同日舞雙星白首古來稀令公床笏還增倍太嶽崔巍孰可幾我亦部民家樾蔭俚言遥祝省中薇[  海鹽治晼生徐圓成古春祝]  
[古春仁丈屬題研圖勉成七古一章卽希斧削]  
　　六八老翁何所求靑囊以外錦囊收更有家傳一研石以此汲古綆愈修大母知賢屬君守教君耕此勝南畝披圖留得靜中看笑持片石如啓口烟霞滿幅書畫詩四海騷璮盡塡詞先生術妙韓康子丹砂不惜逢人施平生得意在貽研晨夕摩挲不忘倦珍重斯圖什襲藏千秋韻事人爭羡[  己丑秋杪蕭山韓讓之稿於滬城客舍]  
[古春夫子大人命題貽硯圖敬成一絶錄呈誨政]  
　　想見當時大母賢琳瑯珍重爲親傅披圖今日從頭憶彈指光隂六十年嘉興受業錢應潮拜草 
[古春老兄折東相招三次不值詩以謝過并誌盛意卽希哂政是幸]  
　　童顔鶴髮地行仙折柬頻招入綺筵愛我無如無艶福不逢沈醉卽酣眠信有長生不老方精神龍馬壽而康海濱復起香山社願共評花醉月觴[  海上忘機客張兆熊求定草]  
[上海四馬路高易公舘内籌賑所陳詠南經收山東江蘇浙江十一月初一至初十日第一百三十九次賑欵清單]  
　　初一日徴昌洋七元俞三和二元松江無名氏一元乍浦　罰木號象敬甫翁募無者氏四角吟梅閣吟記皆目子各三角陳玉泉涉證丙記各二角棉力子一角不留名餘利竹素居各銅洋一元共捐洋二元銅洋三元梁溪立願子洋三十元注懷仁　琴堂開　號各三元吳隆泰吳大生各二元畢恩魁吳茂生王明川萬源號吳輯五聚奎堂金吉利汪慕韓汪松如益康號有餘記源泰號吳復其黄星區同泰恊同泰福唐紹思明記莊無名氏各一元畢柱森合一元後芝者徐士龍陳金臺徐培作各二角五分顧鑑慶錢八百文餘記二百四十文共捐洋三十四元錢一千　四十文合洋一元無錫吳子純元隆公成和鼎元　吉無名氏三户各一元察義泰陳五如楊文標寳豐震號永裕吳怡豐趙式之馬承　胡國金胡記嘉記孟聚源客次程培陶源　無名氏六户各半元共捐洋十九元○○初二日永溪議魚客洋二十元○代無名氏四元九角招洛　一元陶聚香王之佐各三角蔡濟亭二角子勲不立名各一角嘉定無名氏二元○○初三日盧杰庭看交來無名氏洋五十元立六莊交來頤壽軒懷德堂延戀堂普慶堂各洋二十元降福齋永年書屋各十元共捐洋一百尤同福和寳號交來四四同善堂洋四元陳祥滋陳忠房各一元共捐洋六元大德通寳號交來北京山右憫灾人季間齋節省一月家費移賑洋三十元古常義和號募不留名洋五元福山口拙力軒七　居士無名氏各三角無名氏三角無名氏二户吳成周何燕詒吟香舘不醫名隠名氏各二角無名氏三尸鶴輝堂松竹梅主周記張友記各一角共捐洋三元無名氏一元○○初四日杜伯山　　邱永順施公泰施金　　記　益卿姜言泰張泉盛各洋一元郁政成何益杜慶記徐正興祥興施永興各半元共捐洋十元盛軍津古銀錢所募沈昭甫祖紹文孔小軒杜紫春葛仲方彭子彭子炎楊積堂周子恭陳之芳各二元王　廷四元柳云經程　齋王少梁各一元共捐洋廿五元吕仁洋一元岳州恊義興募馮湘秋錢五千文趙少瀛無名氏各二千文無名氏二户潘昆山賈榮庭　漢卿賈敦五王厚臣德堂王萬裕余鏡臣各一千文　捐錢十九千文换洋三元又金飾三件兌洋十四元一角又紋五錢四分伸規元五錢七分○徽州屯溪鎭楊公舘募楊竹孫洋六元楊吉甫二元劉有餘陳新農黄永光各一元黄春齡春壽各半元揚吉堂錢八百　李廷金四百五十文王錦雲四百四十文許子雲錢丙章劉日漸各四百文孫增蓮二百文共捐洋十二元錢三千另九十文申洋三元○如城徐章氏太太十元無名氏五元營口錦力子募八元山東義利號二元營口裕盛長信成典宏利和各京錢十千恆利德東興玉王昌恆各京錢六千寗春甫張若溪孫寳三天合永天合利天合慶興隆成　盛公袁雅堂各京錢四千邯照勲二千又共捐京錢八十六千换文九兩九錢申規元十兩零三錢五分五厘横濱萬隆洋行林北衆　曾卓軒陳玉池各二十七　韋昭十五元蘇健生陳麗生崔香甫忍饑氏宗治茛盧行修堂陳慧生各十元黄益堂六　鮑芳昭許應西楊付三陳紫陪陳卓堂方瑞軒易楷　各五元林北泉廣汝盤蘇敬文舊賛魁鄭雅亭各三元孫公滋二元張建超四角共捐洋一百八十三元四角金陵廣新成寳號募義生號孫如之廣興德義號生和元順各五角廣新成錢五百江希亭章福之各三百文汪竹書陸潤之蔡松濤紀景樹張兩人朱元貞李松林義新號禮記李丙南楊鑑臣金鑑庭張丙榮李鴻章胡子亭各二百文馬如泰一百文共捐洋三元錢四千二百文申洋四元揚州府城耕心堂十元枟郡趙不留名三元語花室二元不留名堂一元揚州廣源號募無名氏二户二元○初五日浙寗同福和號募慈谿無名氏助浙江霆澤二十元廬鏡庸五元鴻記二尤感念氏二元慈和天和號募王明齋星無名同興福王復茂王信茂無名氏各洋一元鄭宜齋六角　興順義和祥開太松各半元恊　戚廣發永林記利和各本洋半元和義四角恆元無名氏各三角天和號四角氷盛恆永盛和恆泰號無名氏胡廣興各三角共捐本洋三元英洋十元　寗縣益林鎭各善士廿一元東興　各善士洋十一元漢口馬止泰無名氏各二元清江子公舘知齋主人二元姜偃龍捐局趙午橋翁募不留名誠瑞堂各二元趙午橋半元桃　升張吉孚各二角五分共捐五元新塲品源號募林杏生陳翰杳各半元不留名三角樂子靑楊占熊密名海吳畊霞各二角無名氏裘元章信忠馮元奎馮靜初胡金隡張宗林各一角共來洋二元五角錢三百文寗郡德局募受知室十元愼德堂積善堂韜養山莊各二元正陵吳興郡二元太倉無名氏梁安無名氏雲卿承學堂傳文堂金越樹各一元共捐洋廿四元無名氏二元蘇城紹成號俞廷嵩翁募嚴大誠嚴起生孱東橋各一元陳錫春沈字文張德方趙子美王杰茂無省氏德泰昌各半元潘墨莊余學源陳隆太郭潭項隂椿各三角章允中趙應登永源戴慶華王永盛榮順禮源盛昌孫同盛祥泰源仁仁堂森泰徐吉昌楊紹富嚴增福成德慶各二角共捐洋十一元○○安號同人洋六元運昌寳號等洋六元沙頭顧恊盛善土募求子病愈洋二元免病居顧琛記各一元胡無民不求名吳菊眞各三角無名字乙角共洋五元○旦欽堯翁交來陳玩易堂四元不書名三元王厚承百忍堂不留名趙各一无力不從心公子各錢二千張經權五百陶餑如二百五十不書名二百廿五隆昌錢二百共捐洋十元錢五千一百七十五作洋五元無湖合泰和寳號募麥禮堂謝筵移賑洋六元○江右無名氏二元吟我氏銅洋四无無名氏銅洋三元○○初七日黄銓卿爲十三小　福田洋廿元許軫士尹緝菴謝菜卿王紀堂各文二兩單　軒潘雅齋謝菘年無名　文乙兩共捐文十二兩合規元十乙兩九錢九分恊和信寳號匯到台灣歸伍彌室拉　抵伏念五元周監於胡梅賓源豐潤方福平堂蔚泰厚開泰各十元恊和信伏十元臺楨甫寳順行各八元汪景雲潘輔臣武思怡堂各伏八元染星垣洋六元茂合行逹興各伏六北林清登馬龍江各洋四元福建掛號房劉慶順李潤衆各四元林裕源三元胡厚齋石柳村各洋兩元孫鏡亭田雨亭李桂亭方梵如　成號永祥泰李樹堂龔柳塘藍月亭黄輔亭劉勉齋陳恊利加山號舘頭掛號房各伏二元朱宅之洽和號發利號合泉號永發號隆興號裕通馬鶴亭茂興號福興和復信隆正　隆華積山號查河房各洋乙元田秀風江得往掛號房各洋一元共捐洋一百元伏一百廿八元合伸洋來英洋二百一十元老德茂二元不留名王聚茂金信隆張永盛各一元馮小風趙元春各半元共洋七元蕪湖城内心誠子求母病愈助洋三十元○初八日豐樂堂羣玉山房冰溪居士墨池書　各二元自省氏逹吳氏沈耒象沈永清學和堂瑞之亭主人懷玉居士兩風書室稱巖子半霖村農五美堂植桂堂黄明德黄培德黄承德愼德兄念一堂愛菊堂遠性子無名氏七户各一元共捐洋三十四元曾家華四角愼餘堂嚴戀西彭麗生各二角陳瀛光一角隠名氏省心子各四元勉力子四角○劉福林半元百川通寳　交到三義堂錢六千作規元三兩八錢七分古晋無力子晋陶心憐子各三元無力子二元求夫婦無病求夫婦康健各一元五角求一家康吉求全家太平各半元共捐洋十二元京口永昌德寳號募潘魯泉洋十元淮安稿灰居士二元樂平集益氏本洋一元無名氏銅洋十三元虚心子銅洋五元非善人銅洋四元○初九日恊源莊交劉陽劉仁泰善士募高立齋錢十千劉鶴樓鄧梓卿劉仁泰各二千羅吉吾銀一兩共捐銀乙兩錢十六千作銀十兩四錢共銀十乙兩四錢合規元十乙兩九錢九分○臺灣新竹縣正堂方花洋二元王星南四元方日庭方悅亭方戊庭王蓉臺汪鏡湖胡晋生榮源吕潤川章星堂各二元蕭子仁一元五角沈辛安方葆齡各一元蕪名氏方子嵩方兩生葉頻承程　卿各半元共捐花洋半元蔚泰厚寳號來無名氏四户銀四兩合規元四兩二錢八分　浦陳募記棉力子各一元張晋記陳求記各半元隠名氏不留名各銅洋一元○南通州態功甫翁募熊福田四元江萬華二元無名氏五户梁永成陳懷文各一元無名氏三户一元五角無名氏半元錢三百二十文無名氏五户一　莫有餘吳翰香各六百文衞楚翹無名氏各錢四百陳吟千三百文吳良仙范遇門何奎高吳宇樓張明曹萬仁李云亭各錢二百共捐洋十六元錢三千九百二十文申洋四元○儀徴心餘力兼主人募公泰來一元嚴載揚六角趙紫亭留名貽笑各半元孫奉卿江立堂各四角夏星垣尤昌歸葉竹亭張霞浦芽進賢金麗州金小均唐容鏡各三角汪樹人功德堂王植廷王清玉張質夫同德堂各一角共七元○初十日招商局交來無名氏五元梅花書屋三元粤隠名二元吳配泉正記張少伯仲明無名氏二户各一元共捐十六元漢口春華祥寳號寄來岳州衞田文銀二十兩合規元二十兩零五錢汪福右一元蔚長厚寳號來江西乾德堂六元敬業堂山西求免美人各四元太和錢裕盛錢德盛錢聚和錢各三元厚生堂豐豫亨興泰厚長發祥益泰厚同茂錢仁和典各二元祥盛李恆順長各一元共洋四十二元京口高德隆號募張藴山無名氏陳無名氏讀耕氏各二元慶之氏無名氏各一无共捐洋十元仙鎭蔡履和善士募懷隂堂一元王恆源元和行和記號源憼行泰記均恆記棧姜震昌各五百文王必記二百文王永記憶平安買獅小孩各錢一百求平　錢八十二餘記三十八文共捐洋一元錢四千一百二十文合洋四元○以上總共收規元六十三兩五錢五分五厘英洋一千二百廿一元九角花洋三十元本洋四元銅洋三十四元錢三百文 
[上海大馬路保安堂代文報局賑所經收十一月初一至廿九止第十二次飯乾捐清單]  
　　王霎門求保平安洋五元隠名氏洋三元楊浩庸還愿移助浙賑洋二元陳有其洋一元秦友　洋一元張錫祝天祐合助洋三角韓善士洋二角餘耕堂沙溪萬泰祥交來錢三百十文王慶地五十文又桶捐十三次收洋二　銅洋十二元碎洋一個重五錢五分小洋一元八角花小洋一元三角錢五百四十四文以上供收英洋十四元小洋一元八角花小洋一元三角銅洋十二元碎洋一個重五錢五分錢九百另四文除去初四日沙溪來飯干運力車力錢三百文又凝善堂還麻袋酒力車錢八十五文凈計找錢四百十九文以上連洋如數一併送交文報局照收理合登報聲明 
[蘇城安節局山東代贖江浙恊賑公所十二月初一日至十五日第十六次清單]  
　　恆孚銀樓二次桶捐范范湘齡六十歲尚要保壽兩户各一元陸壽人一元又錢二百江壽兩户各一元陸壽人一元又錢二百江南鐵涙圖二十一本吳縣有心無力子錢一百追遠堂主掃墓餘資四百憫災氏鐵涙圖十本畫五本聽松山房銀一錢五分三聲草廬求身康錢二百二文桶内點見錢四文人和震記桶無名氏吳産卿二户銅洋各一元鴻翥堂桶馬兆鼎洋一元無名四百太平橋鎭華文彬文欽文榮合助十元内銅一元柏年長桶新燕堂洋四元南徐頴川氏一元得見齋桶岳小姊一元程根伯募程郭氏洋三元又錢四百戴理卿麗和莊華章莊二户各十元瑞成莊五元新和元四元仁昌莊生源莊益豐莊順興莊四户各二元濟昌莊蓉順莊順源義恊源金曉峰三泰祥泰安吉徐問記徐焕章十户各一元宏成泰銅洋二元永昌豫銅洋四元汪三小姊王老太太二户各一元汪老儀太半元陸伯英募無名氏二元本局桶吳恨鹿齋一元以上共收銀一錢五分洋七十九元五角銅洋九元錢一千七百另六文合并聲明 
 
 

Page 10

 
 
　 
[光緒十五年十二月初八日京報全錄]  
　　宫門抄○直督李奏東明黄河南堤伏秋大汛安瀾摺○粤督張奏籌解鹽課京餉等項匯解起程日期摺○又奏總兵缺出委員接署摺○直督李奏縣丞開復處分片○粤督張奏委署總兵缺片○十二月初八日户部邇政司詹事府八旗兩翼值日正黄蒙引見八名正黄漢二名正紅蒙三名廂曰滿七名廂紅滿八名正藍蒙一名廂藍滿六名兩翼十九名内務府二十名澤公由　東陵回京請安○福　堂等考試漢廕生覆命○巴克坦希由雍和宫熬粥覆命○蒙古王公到京請安○誠侯假滿請一安○志銳謝稽查覺羅學恩○浙江副將費金綬謝恩○文興續假五日○廷　續假十五日○内閣奏派稽查本章派出霍穆歡○召兄車機蒙古王公孫詒經皇上明日巳初在一啓祥門接皇太后聖駕還宫畢午刻至　中正殿看跳步扎送洞禮○○大學士直隸　督一等伯臣李鴻章跪奏爲東明黄河本届伏秋大汛搶護　稳獲慶安瀾恭摺仰祈聖鑒事竊東明黄河南堤修防最爲緊要迭飭前任大順廣道誠勲接任道羅錦文督同管河同知姚豸勞乃寛東明縣知縣徐銓鍊軍營官韓鳳昌等認眞經理嗣據該道等節次禀稱自光緒六年高村失事後北岸積淤愈寛南岸距溜愈近每遇盛漲一望彌溪十三年上中兩汎奇險迭出上汎十堡極形危殆均經前道誠勲竭力搶護迨鄭工失事始就平稳上年六月鄭工開放引河溜勢洶湧現任道羅錦文會督汛委員弁河練各兵日夜梭巡竭蠻守禦去冬鄭工合龍之後大溜與冰凌一齊擁至緊逼埽前異常猛悍經練軍四營先挑土二十餘萬方將堤身卑薄處所加高培厚夯硪堅實臨時又督率員弁分投搶辦下椿塘護本届桃汎埽段時有蟄陷均經實力廂修夏至後黄流節矣盛漲沿堤險工林立此廂皮蟄竟至兼顧不遑一交庚伏溜勢倍大上汎之六堡順堤八堡戧壩中汎十五堡挑霸頭二壩十六堡順堤十七堡老北壩下汛十七堡各掃或蟄與水平或沉蟄入水皆成奇險六月初五日上汎十堡全河側注埽根連次陡蟄幸員弁兵夫晝夜抵禦得以轉危爲安十六日河水驟漲溜勢下注十一堡順堤正當其冲登時坍塌風濤湍激之聲輒聞十數里大堤動摇遠近居氏惶恐紛紛逃徙大局幾至决裂同時六堡順堤空檔處溜勢騰越壩基復潰情形岌岌六月下旬十堡新工迤上溜更逼刷危險萬分該道羅錦文親駐工次嚴督練軍並汎委員并激勵河練兵夫罔惜身命力與水爭相機搶下新埽四十三段竭十數晝夜之力漸臻稳固正在搶做土堡順堤新壩大溜忽然上堤七堡頭道土壩迤下節節復潰第一至十一埽全行沉失當卽赶速捆枕搶還新埽文添調練軍各營哨按段防搶兵力旣增搶辦尤爲勤奮七月中旬中汛十六堡全河側注十三至十六埽相繼沉陷風浪猛激大堤震摇存亡在於呼吸經該道鼓勵員弁兵夫無分雨夜撒手搶辦每下一掃非十數坯不能到底是時歲料早經用盡由該縣徐銓多方設法增購車船並運絡繹接濟辦理得以應手八九兩月上汛七堡至十一堡中汛十六堡至十七堡迤北　各掃蟄陷頻仍搶廂迄無虚日至九月底漸就平稳現在節逾霜降水勢巳形綿弱獲慶安瀾據該道羅錦文會同大名鎭徐道奎禀請具奏前來臣查東明黄河南堤東南各省運道民生賴以屏蔽所關甚大地勢北高南下大溜側注愈趨愈南上中下三汎頻年險工疉出本年伏秋盛漲河流浩瀚處處奇險爲近年所未有前巳將迭出巨險加欵辦料竭力搶獲情形奏報在案兹蒙聖主福庇倖保平穏近皆免昏墊之苦遠堪以仰慰宸廑查李連莊高村黄莊三汎皆各建有大王廟本年伏秋極險之時該道廳等虔誠祈禱卽見化身現於堤面實邀神靈默佑得以化險爲平擬懇特頒大藏香十枝由臣祗領交該道敬謹祀謝以答神庥在事員弁頻年履危蹈險力挽狂瀾甚著勞勩向章應兩届彚保兹將十三十四年安瀾出力人員併案查辦容臣另行照章擇尤請獎至兩届督辦會辦各員均能出力勤奮　辭勞瘁十三年秋間上游鄭工漫口本年下游東境亦漫决數處東明河防獨能力保危局應先隨摺請獎前任大順廣道調任山海關道　勲擬請勅部從優議叙现任大順廣道羅錦文擬請賞加二品銜三品銜候補知府務關同知調署大名府管河同知姚豸擬請俟補知府後以道員用三品銜知府用現署大名府管海同知勞乃寛擬請先换知府頂戴升用同知直隸州東明縣知縣徐銓擬請俟補同知直隸州後以知府用提督銜留直補用　記名簡放總兵韓鳳昌留直補用記名簡放總兵李大霆提督銜記名簡放總兵開州協副將孫善成均係堪勝總兵之任前巳奉准記名擬懇恩施遇有總兵缺出卽子簡放副將銜留直儘先補用游擊王永貴擬請以叅將儘先補用出自逾格恩施除仍飭隨時妥愼防守毋稍大意並查明動用經費另行報消外所有東明黄河南堤伏秋大汎安瀾併案彚保各緣由理合恭摺由驛具奏伏乞皇上聖鑒訓示謹奏奉硃批另有旨欽此○○兩廣總督調補湖廣總督兼署廣東巡撫臣張之洞跪奏爲籌解光緒十五年分第四批鹽課京餉及内務府經費委員匯解超程日期恭摺仰祈聖鑒事竊照承准軍機大臣字寄光緒十四年十一月二十四日奉上諭户部奏預撥來年京餉擬於地丁鹽課等項内提撥銀七百萬兩着於來年分批提前赶解另片奏光緒十五内務府經費擬撥廣東鹽課銀五萬兩着於來年開印後陸續徑解内務府交納等因欽此並清單一紙内開擬撥光緒十五年分京餉廣東鹽課銀二十萬兩當經恭錄轉行欽遵籌解又廣東應解京餉難以現銀解部歴經奏請仍行　商匯兌在案兹據兩廣鹽連使英啓詳稱光緒十五年分部撥京餉銀二十萬兩内務府經費銀五萬兩前經先後籌解京餉銀一十五萬兩内務府經費銀四萬兩共銀一十九萬兩仍作第一二三批於本年二月初三四月初六八月初三等日委員龔純潘偉琛何鸞書等解京詳請奏明在案現在又徴收光緒十五年分省何鹽課項内籌銀五萬兩並隨解一五加平飯食銀一千五百兩作爲本年第四批京餉又在鹽課項内籌銀一萬兩隨解平餘抬費等銀三百三十兩作爲本年第四批内務府經費飭交殷實商號百川通新泰厚日昇昌蔚泰厚蔚長厚遴委候補鹽大使李積棻領齎匯單文批於本年十月初六日由海道進京支取足色紋銀分赴户部内務府投納所有本年奉撥廣東鹽課京餉銀二十萬兩内務府經費銀五萬兩均己照數解清等情詳請具奏前來臣覆核無異除分咨外謹恭摺具陳再廣東巡撫係臣兼署毋庸列銜合併陳明伏乞皇上聖鑒謹奏奉硃批該衙門知道欽此○○兩廣總督調補湖廣總督兼署廣東巡撫臣張之洞跪奏爲總兵因病出缺委員接署並請旨迅賜簡放恭摺具陳仰祈聖鑒事竊據廣西右江鎭中軍遊擊劉登洪呈報據調署右江鎭總兵事左江鎭總兵劉光裕家丁劉右辰禀稱該鎭劉光裕因染患燒熱病症醫藥無效於光緒十五年九月二十日病故等因前來臣查右江鎭駐札百色爲滇桂兩省咽喉有督率防營彈壓伏莽之責要缺未便曠懸查有現署平樂協副將記名總兵馬進祥樸實勇敢辦事認眞堪以署理除檄飭遵照外其所遺左江鎭總兵員缺相應請旨迅賜簡放以重職守所有總兵因病出缺緣由臣謹恭摺具陳伏乞皇上聖鑒謹奏奉硃批另有旨欽此○○李鴻章片再東明黄河上汎縣丞余昌壽前因承辦稭料有扣發料户價值情事當經查訊欵仍找發並非入巳奏請將該縣丞余昌壽暫行革職留工効力在案兹據大順廣道羅錦文具詳該革員當伏秋　汎奇險迭出無分雨夜竭力搶護深知愧奮且其熟悉河務實爲有用之才懇請具奏前來合無仰懇恩施俯准將五品銜補用知縣東明黄河上汛縣丞余昌壽原叅暫行革職處分開復以昭激勸理合附片陳明伏乞聖鑒謹奏奉硃批着照所請該部知道欽此○○張之洞片再署理廣東北海鎭總兵奏留廣東差委記名提督陶定昇現因患病請假回省所遺北海鎭總兵篆務查有奏留兩　差遣委用記名提督楊安典才力明幹火器優嫻堪以接署除檄飭遵照外所有委署總兵綠由謹附片具　伏乞聖鑒謹奏奉硃批兵部知道欽此 
 
 

Page 11

 
 
[光緒十五年十二月初九日京報全錄]  
　　宫門抄○發抄硃批五道○署閩臬張奏報接署日期摺○署閩藩奎奏報接署日期摺○大學士張奏遵旨議奏摺○總兵牛奏調署河北鎭篆務交卸任事各日期摺○川督劉奏文闈完竣接辦繙譯鄉試事竣恭繳欽命題目摺○又奏開復直隸州摘頂處分片○又　奏甄别知縣片○十二月初九日推班○内閣奏派考試中書之大臣派出閱卷額中堂清安景澧榮惠○搜檢恩中堂麟書景善徐樹銘志顔馮爾昌壽蔭徐承煜○彈壓克侯○掌儀司奏十一日十二日祭奉先殿載津慶王行禮○召見軍機○發抄潘霨奏試用令買翊試署婺川令奉硃批吏部議奏欽此○又藩司史念祖錢糧比較清册造報請免議奉硃批着照所請該部知道欽此○又候補守席時熙虧欵暫革勒追奉硃批着照所請該部知道欽此○裕禄奏請以文斌補湖南龍陽城守營守備奉硃批兵部議奏欽此○周馥奏交卸直隸藩篆回任奉硃批知道了欽此○○署福建按察使督糧道世襲三等子奴才張國正跪奏爲恭報奴才接署臬篆日期叩謝天恩仰祈聖鑒事竊奴才於本年九月二十二日接奉閩浙督　卞寳第行知以福建臬司奎俊委署藩篆所遺印務奏委奴才署理等因遵卽交卸督糧道篆於是月二十八日准臬司奎俊將印信文卷移交前來當卽恭設香案望關叩頭謝恩祗領任事伏念奴才樗櫟龐材同治十三年由工部郎中仰蒙特恩以知府用出守延平調任福州首郡旋奉簡命摇授福建督糧道方慚職寄糧儲涓埃未効兹又權陳臬事兢惕彌增查閩省爲濱海要區臬司乃刑名總匯舉凡禁奸緝暴察吏安民在在胥關緊要奴才自維愚昧懼弗能勝惟有殫竭駑忱遇事禀承督臣認眞經理不敢以暫時權篆稍涉因循以兾仰答高厚鴻慈於萬一所有奴才接署臬篆　期並感激下忱謹繕摺叩謝天恩伏乞皇上聖鑒謹奏奉硃批知道了欽此 
○○二品銜署福建布政使按蔡使奴才奎俊跪奏爲恭報奴才接署藩篆日期叩謝天恩仰祈聖鑒事竊奴才於本年九月二十二日接奉閩浙督臣卞寳第行知以福建藩司張夢元入都陛見所遺篆務奏委奴才署理等因遵卽交卸臬篆於是月二十八日准藩司張夢元將印信文卷移交前來當卽恭設香案望闕叩頭謝恩祗領任事伏念奴才滿洲世僕識淺才庸臬事重陳愧涓埃之未報藩條暫綰益悚惕之時深查閩省爲濱海瘠區藩司繫旬宣重任舉凡察吏安民興利除獘諸大端在在胥關緊要奴才自維愚昧深懼弗勝惟有矢愼矢勤遇事禀承督臣實心經理不敢以暫時權篆稍涉因循以兾仰答高厚鴻慈於萬一所有奴才接署藩篆日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○經筵講官大學士管理户部事務臣張之萬等謹奏爲遵旨議奏事陜甘總督楊昌濬奏各省籌撥十四年甘肅新餉掃數解清請將潘連司道照案獎叙一摺光緒十五年十月十九日奉硃批户部議奏單併發欽此欽遵於十月二十二日鈔出到部據原奏内稱准户部咨議定分撥甘肅新餉奏奉諭旨甘肅關内外各軍餉銀關繫緊要經户部分别餉數撥定章程等因欽此欽遵歴經辦理在案兹杏十四年甘肅新餉户部照撥四百八十萬兩各省俱己掃數解清應叙各司道職名經前督臣譚鍾麟分别咨取臣到任後准各省撫臣將應敘職名陸續咨送前來臣維各省督撫仰體朝廷軫念西陲至意竭力籌畫畛域不分實能關顧大局應如何加恩獎敘臣未敢擅擬其各司道等當庫儲支絀均能移緩就急掃數解清俾關内關外邊防得以妥爲布置實屬著有微勞應卽照案奏請優獎謹將各省藩運司道分别繕列清單恭呈御覽合無仰懇天恩俯准給獎以示鼓勵出自逾格鴻慈各等語臣部伏查甘肅新疆軍餉前經奏定章程彚總指撥出甘肅藩庫統收分支各省掃數解清卽由陜甘總督奏請獎敘歴經辦理在案光緒十四年分仍照案指撥銀四百八十萬兩先後據各議省報部按照指撥欵項一律掃數解清現據陜甘總督開列各司道職名奏請奬勵臣部查從前各省籌解西路各軍餉銀均奉特旨允准獎叙上年各省解清十三年分新餉陜甘總督奏請奬叙係臣部會同吏部辦理今十四年分甘肅新餉掃數解清各省可否照該督所請奬勵抑或飭下吏部核奬之處出自聖裁謹鈔錄該督請獎原單恭呈御覽候旨遵行伏乞　皇上聖鑒訓示謹奏奉旨巳錄○○頭品頂戴記名提督調署河南河北鎭歸德鎭總兵官逹春巴圖魯奴才牛師韓跪奏爲恭報奴才調署河北鎭篆務交卸任事各日期叩謝天恩仰祈聖鑒事竊奴才接奉河南撫臣倪文蔚檄行以河北鎭總兵崔廷桂現在陛見所遺鎭篆奏請以奴才調署遞遺歸德鎭篆委記名提督董明禮接署等因當於九月十五日交卸歸德鎭篆束裝起程十月初六日馳抵懹慶府城准總兵崔廷桂派員恭齎欽頒鎭守河南河北等處總兵官關防一顆並文卷等件移交前　奴才恭設香案望闕謝恩祗領任事伏思奴才束髮從戎未嫻韜略管帶皖軍山字等營隨剿髮捻竄匪馳驅直東江豫各省薦摧至記名提督蒙恩賞加頭品頂戴並换逹春巴圖魯名號光緒元年八月奉旨補授歸德鎭總兵奏留直隸海防事竣入都蒙恩召見二次二年十二月到任四次俸滿均以地方緊要經歴任撫臣奏請展緩北上涓埃未報兢惕方深兹奉調署河北鎭篆務查河北一鎭地當孔道轄境遼闊北屏畿輔南接汝商與直東邊境犬牙交錯緝捕巡防在在均關緊要自維駑質懼勿克勝惟有殫竭愚誠督率將弁於緑營紀律練軍巡哨各事宜實心實力勤加整頓遇事咨商撫臣認眞經理期無隕越以仰答高厚鴻慈於萬一所有奴才調署河北鎭交卸任事各日期理合恭摺叩謝天恩伏乞皇上聖鑒謹奏奉硃批知道了欽此○○頭品頂戴四川總督臣劉秉璋跪奏爲文闈三塲完竣並接辦繙譯鄉試竣事恭繳欽命題目仰祈聖鑒事竊照本年四川省舉行巳丑恩科文闈鄉試臣於八月初六日率同提調監試入闈監臨將所考各簾官擇其文藝優長者於實缺候補各官内派出德陽縣知縣陶搢綬資陽縣知縣施調賡梓潼縣知縣朱錫蕃卽用知縣黄禧祖卽用知州彭修卽用知縣李宗裕卽用知縣田廣恩卽用知縣謝必鑑卽用知縣張賢符卽用知縣柴作舟卽用知縣戴錫麟大挑知縣許時中共十二員一體充爲内簾其餘各員飭令分司外簾受卷彌封謄錄對讀各事宜十六日三塲完畢當卽接辦繙譯鄉試土子共四十三名十七日點名入塲畢封門後由主考官交出欽命題民臣當卽跪領恭捧至監監堂嚴密刊刻十八日頒發考試十九日竣事各士子皆謹守塲規查無弊竇謄錄硃卷全數解送内廉繙譯試卷同題紙遵例專差依限解部辦理臣於二十一日出闈查照向例飭令提調監試各員在闈經理除將各日期恭疏題報外理合繕摺具奏並將欽命成都駐防繙譯鄉試題一道咨送軍機處恭繳伏乞皇上聖鑒訓示謹奏奉硃批知道了　此○○劉秉璋片再查現任忠州　隸州知州玉振前因欠解光緒十四年分稅契銀三百二十一兩四錢五分五釐屢次催提仍未批解田藩臬兩司詳請摘去頂戴勒限二個月如數繳清再行開復當經臣附片具奏在案兹據藩臬兩司會詳該忠州直隸州知州玉振巳於兩月限内將前項欠解稅契銀兩全數解司並無蒂欠尚知愧奮陳請開復等請前來合無仰懇天恩准將忠州直隸州玉振摘頂之案予以開復除咨部查照外理合附片具陳伏乞聖鑒訓示謹奏奉硃批着照所請該部知道欽此○○劉秉璋片再查通行内開嗣後道府以至未入流凡曾任各官保舉並非應升之階行令試看扣滿一年後分别奏咨甄别方准按班序補又業經本省人員勞績保舉補缺後以升階用者如係咨補以堂槁畫齊後第五日行文按該省照限减半計算以奉到准補部文爲升階到省日期各等因兹查有在任常捐候補班儘先補用知縣管山縣典史王珍試看早經年滿例應甄别由藩臬兩司造具該員履歴清册塡註考語會詳請奏前來臣查該員王珍年力富强堪以照例補用除册送部外理合附片具陳伏乞聖鑒謹奏奉硃批吏部知道欽此 
 
 

Page 12

 
 
[光緒十五年十二月初十日京報全錄]  
　　宫門抄○諭旨二道錄前○發抄硃　四道○御史德奏倉匪設計營私請旨嚴禁摺○粤督張奏請賞還總兵原職片○又奏親兵赴鄂片○又奏知縣飭赴本任片○又奏　補要缺知縣摺○又奏委署知縣片○又奏部選知縣留省學習片○又秦紳士捐銀建坊片○又奏委署知縣片○十二月初十日禮部宗人府欽天監侍衞處值日無引見○托克湍岳琪會章各假滿請安○廣東正考官李端　到京請安○山東總兵王連三請訓○河道叅將張士翰謝恩○禮部奏派磨勘繙譯試卷之大臣派出松溎愛廉長萃良培○召見軍機蒙古王公李端棻王連三○發抄裕祿奏都司鄭承第因瘋自戕身死查無别故奉硃批該部知道欽此○卞寳第奏鄉試未中年老諸生籲懇恩施奉硃批禮部知道單併發欽此○又甘肅甘州府楊廷傳回籍終　請簡放奉硃批甘州府通　巳簡放燕起烈矣欽此○又考試武闈完竣奉硃批知道了欽此○○江南道監察御史奴才德蔭跪奏　知倉匪徒在京鑽營謀劄俸米貪放黑檔希圖漁利請旨嚴行禁止以肅倉政恭摺仰祈聖鑒事竊聞各官俸米前於光緒八年曾經御史條陳請將俸米不由通倉開放等獘一律停止業蒙奉旨允准在案仍照舊章按通倉應放俸米皆屬王公與頭二品官員咸有定制乃今通倉花户甲斗等因復舊章不得從中藉端舞弊偷放黑欓故赴京中營謀門路布散謡言聲稱通倉儲米甚多厫座無餘非將旗漢俸米移至通倉監放不能開除等語查近年南糧運京久不足額並有外省水災仰荷皇恩撥賑之米動輙數萬石京倉所收尚難足數何獨通倉竟有盈餘卽今通倉果有積儲亦不難加修厫座以備存收况食俸米無論文武大小員弁每至四五品以下凡在京供職者吳不皆有常差若由通倉開放本官赴領必須先期聲明告假不但往返路途遥遠或遇風雨多延時日有誤辦公抑且盤脚糜費甚多所得俸米領運到京愈　耗敝定於米色不堪食用斛斗不足斤兩猶屬末焉者也伏思倉匪設計營私藉端舞弊朦混串通希圖中飽實屬不成事體奴才目覩時艱因有稽查倉庫之責均不敢安於緘默相應請旨飭下倉塲侍郎嗣後旗漢俸米仍照向章劄放以昭體恤勿令匪徒任意鑽管肆行盜賣以祛積弊而愼倉儲是否有當伏乞皇上聖鑒訓示施行謹奏○○張之洞片再恭奉光緒十五年三月十六日恩詔内開自同治元年以來曾經任用現巳革職官員除大計貪贜及居官不職以至失守城池各員外若有才力堪用者詳開緣由奏明請旨等因欽此兹據廣東營務處司道詳據前甘肅補用總兵降補都司馬鴻圖禀稱現年五十三歲直隸永平府撫寍縣人由武舉中式補行庚申恩科進士欽點頭等侍衛派在乾清門當差期滿以叅將用嗣因剿匪出力歴保總兵留於甘肅補用光緒三年六月署理陜西洮岷營副將因失察中軍都司阮道元尅扣兵餉勒索陋規案内經陜甘總督左宗棠奏叅以都司降補光緒十年閏五月奉調來粤是年二月内奏留廣東軍營差遺嗣奉委署碣石鎭標中軍遊擊澄海營叅將連陽營遊擊各事務勉矢愼勤力圖報稱今恭逢恩詔查辦革職官員祗得縷情懇請轉詳奏明等情由營務處司道詳請具奏請旨前來臣查奏調留粤差遣降補都司馬鴻圖係因失察屬員被叅降補與自蹈愆尤者迥别尚屬情有可原且曾在内廷當差有年並無貽誤迨調粤差遣委署亦復穏練有爲才力可用今恭逢曠典萬方共沐鴻施可否仰懇天恩賞還原職仍留廣東差委之處出自逾格鴻慈理合附片陳請伏祈聖鑒謹奏奉硃批馬鴻圖着交兵部帶領引見欽此○○張之洞片再臣在廣東向有親兵炮隊二百名專練行車炮及各營新式洋槍操練黏熟兹奉命調任湖廣查鄂省地近中原上游重鎭南北交衝綢繆豫防自宜講求武備今擬將此項親兵帶往鄂省俾各營觀感肄習漸開風氣臣到任後當再籌欵添購利械分給各營以備不虞現飭將親兵添招五十名連前共二百五十名合成一底營派委廣東水師提標儘先補用都司吳良儒管帶隨臣赴鄂聽候差遣所需薪糧在粤時照章支領截至到鄂之日卽由鄂省給發並在粤借撥黎意槍一千枝彈一百萬携帶赴鄂分發各營操練該價到鄂撥還除咨部外謹附片具陳伏乞聖鑒謹奏奉硃批另有旨欽此○○張之洞片再部選海康縣知縣李恩元先經到省繳憑當因海康縣爲雷郡首邑沿海要區訟獄繁多民魯俗悍素稱難治該員初膺仕版於民情史事均未熟諳經臣附片奏明留省學習俾資歴練在案兹查該員李恩元自留省學習以來於吏治事宜漸就熟悉應卽飭令前赴海康縣知縣本任以重職守據布政使游智開具詳前來除咨明吏部外謹附片奏陳再兩廣總督係臣本任毋庸會銜合併陳明伏乞聖鑒謹奏奉硃批吏部知道欽此○○兩廣總督調補湖廣總督兼署廣東巡撫臣張之洞跪奏爲揀員請補海疆要缺知縣恭摺奏陳仰祈聖鑒事竊照准補香山縣知縣韓煇詳據報於光緒十五年六月十三日在陽春縣署任病故業經恭疏題報所遺香山縣知縣係海疆冲繁難兼三要缺例應由外揀員調補查定例知縣應調缺出令於現任人員内揀選調補如無合例堪調之員准以例准請補之候補並進士卽用人員酌補查香山縣爲濵海要區地廣民殷政繁　悍轄屬漢門地方華洋雜處撫綏彈壓均關緊要非精明幹練之員不足以資治理臣督同藩臬兩司於通省現任知縣應調人員内逐加遴選非現居要缺卽人地未宜實無堪以調補之員惟查有進士卽用知縣史繼澤現年三十二歲係貴州貴陽府人由廕生中式光緒乙酉科本省鄉試舉人内成科會試中式貢士殿試三甲進士引見奉旨以知縣卽用簽掣廣東光緒十二年八月三十日到省該員才識明敏操守謹嚴以之調補香山縣知縣洵堪勝任惟調缺請補與例稍有未符惟人地實在相需例得專摺奏請據藩臬兩司會詳前來合無仰懇天恩俯念海疆員缺緊要准以卽用知縣史繼澤補授香山縣知縣俾資治理如蒙俞允該員係卽用知縣請補知縣銜缺相當毋庸送部引見理合恭摺具奏再兩廣總督係臣本任毋庸會銜合併陳明伏乞皇上聖鑒謹奏奉硃批吏部議奏欽此○○張之洞片再署番禺縣知縣楊蔭廷現經委署羅定州知州所遺番禺縣知縣篆務應行委員接署查有卸德慶州知州楊文駿志趨某端才守兼備堪以署理該員任内並無盜刼己起四叅之案據布政使游智開按察使王之春會詳前來除檄飭遵照外臣謹循例附片奏陳再兩廣總督係臣本任毋庸會銜合併陳明伏乞聖鑒謹奏奉硃批吏部知道欽此○○張之洞片再部選花縣知縣李其嶲於光緒十五年七月十一日領憑到省應卽飭赴本任惟花縣民俗素稱强悍盜匪煩多該員甫經到粤於地方情形尚未熟悉擬將該員李其嶲暫行留省學習俾資歴練據藩臬兩司會詳前來臣謹附片奏陳再兩廣總督係臣本任毋庸會銜合併陳明伏乞聖鑒謹奏奉硃批吏部知道欽此○○張之洞片再光緒十一年五月間西北兩江潦水盛漲大雨傾盆晝夜不絶廣肇兩屬圍基多被冲决查勘成災經臣會同前撫臣倪文蔚督飭司道籌撥銀兩並倡率各官紳廣爲捐助以資賑恤所有辦賑修基情形迭經奏報在案查有清遠縣紳士道銜候選鹽運同麥霖芳遵其故父麥崇光故母麥朱民遺命捐助賑銀一千兩又六品頂戴甘濟霖遵其故父甘子能故母甘劉氏遺命捐賑銀一千兩又五品翎頂候選經歴麥穎芳遵其故兄原任山東卽墨縣知縣麥瑞芳遺囑捐助賑銀一千兩解局放銀詳請給獎當經前撫臣倪文蔚批令查明彚獎去後兹據布政使會同善後局司道分别查明詳請具奏前來臣伏查定例各省士民捐助賑銀一千兩以上者請旨建坊給予樂善好施字様今該紳麥霖芳等各遵命捐銀一千兩核與建坊之例相符相應請旨俯准麥霖芳爲其故父麥崇光故母麥朱氏甘濟霖爲其故父甘子能故母甘劉氏均各合建一坊麥穎芳爲其故兄原任卽墨縣知縣麥瑞芳建坊以照激勸除咨部查照外臣謹附片具陳再兩廣總督係臣本任毋庸會銜合併陳明伏乞聖鑒謹奏奉硃批着照所請禮部知道欽此○○張之洞片再署花縣知縣趙夢奇飭回大浦縣知縣本任所遺花縣篆務應行委員接署查有准調番禺縣知縣惠登甲樸寔廉謹聽斷公平堪以調署據布政使游智開按察使王之春會謹前來除檄飭遵照外臣謹循例附片奏陳再兩廣總督係臣本任庸毋會銜合併陳明伏乞聖鑒謹奏奉硃批吏部知道欽此 
 
