# 1915 - 285 - 4915334

 

Page 1

 
 
   
 
 

Page 2

 
 
　　（申報）舊曆乙卯九月直一日時評 
[外交界之現象（五）（冷）]  
　　今世各國之人有一通義欲存立於此世界者其所急之務第一爲國第二爲主義第三爲個人利害故有棄個人利害以殉其所持主義者又有棄個人利害并所持主義以殉其國者故雖有個人之爭而於主義不廢也有主義之爭而於國無害也　　中國之人又有一特習苟專注於一事者則其外百事皆可以勿顧主義罔論矣即國亦可以犧牲而個人一時之迷念則必不可以不成就也　　知此通義知此特習然後乃知當此可以利用外交之時期而反授人柄而爲所利用之故矣　　嗚呼今之交界現象所以不可方不忍言也命令 
　　十月十六日大總統策令景耀月給予三等嘉禾章此令　　又令李德厚晉給三等文虎章此令　　又令曾彝進加少卿銜此令　　又令湖南巡按使沈金鑑特别委任監督該省司法行政事務此令　　又令派畢桂芳管理正藍旗蒙古新舊營房事務此令　　又令任命楊以德爲直隸全省警務處處長仍兼署天津警察廳廳長此令　　又令審計院呈請將審計官陳宗蕃進叙三等試署協審官羅文莊班吉本均叙列五等應照准此令　　十月十六日大總統申令前據魏問權等告訴前川邊經略使尹昌衡一案當交高等軍事裁判處提集人證預審呈經褫奪軍官勳位歸案訊辦茲據呈稱切實查訊冒功通逆各款均無其事惟虧欵一節侵占公欵情罪昭彰按律擬以二等有期徒刑九年褫奪公權全部等語尹昌衡身膺疆寄應如何潔己奉公力圖報稱乃竟濫支浮報侵虧鉅款實屬咎有應得准如所擬執行其侵占之欵並著嚴行追繳以重國帑交財政陸軍司法三部查照此令專電 
[北京電]  
　　梗日（二十三）爲袁總統夫人壽辰長公子已由湯山回京預備慶祝感日（二十七）爲五公子婚期聞新婦係端忠愍公之女 
[北京電]  
　　周學熙近未按日到署確將辭職周樹模假滿病未愈擬即上辭職書敎育次長梁善濟昨亦提出辭職書 
[北京電]  
　　湘巡按擬調内部民治司長于寳軒任政務廳長 
[北京電]  
　　俄據伊犂條約第四條擬在張家口新設領事譯事 
[北京電]  
　　中國政界謂袁總統因曾受清廷委託維持治安締造民國今旣恢復帝制未便自登大寳故必先請宣統復辟宣統則派溥倫代表固辭於是全國將軍巡按使及其他大員即合上勸進文於袁總統袁總統再四謙讓然後受之登位後即頒發大赦恩旨聞拜跪禮不恢復（十八日） 
[北京電]  
　　上整頓田賦條陳者乃審計院總顧問巴杜氏非莫理循博士政府已命各省巡按使參考前赫德所上整頓田賦辦法審愼議覆巴杜氏豫計除去費用可淨入洋二百零四兆元（十七日） 
[北京電]  
　　甘肅將軍電陳陜甘官兵合勦甘省東部匪亂情形謂外人均經善加保護匪亂秩序業已恢復（十七日）特約路透電 
[東京電]  
　　昨夜中國帝政會要人蔣士立爲一少年華人槍擊受傷頗重蔣到東京不久昨夜有一華人年約二十五歲形若學生踵庽請見時中國使署某隨員適同在庽内遂延之入少年華人出槍轟擊連發兩彈皆有效擊中蔣之胸腹旋乘衆人驚擾之際脱逃不知所往（十八日）戰電 
　　其一（英人路透電） 
[里虚電]  
　　貝爾格勒至西滿特里亞之陣地戰事刻極劇烈德軍擬隔斷塞軍右翼遂陷於西滿特里亞附近之澤地中估計星期四德奥軍陣亡二萬五千人傷六萬人塞軍雖亦損失不少然較諸攻軍則差遠矣塞軍氣魄甚佳俟聨軍馳至時軍氣當益壯而成無敵之師（十七日） 
[倫敦電]  
　　奥德公報謂塞國亞伐拉山上之陣地已被占貝爾格勒南面之山地全入奥德軍之手（十七日） 
[雅典電]  
　　官場接到薩洛尼加消息據稱塞軍與英法聨軍已佔領斯特魯姆尼柴及可以抵制鐵路之各要地故鐵路可保無虞（十七日） 
[雅典電]  
　　法軍抵馬其頓者在胡杜伏維蘭杜伏鐵路橋爲布軍四萬人所攻戰事今正在進行中（十七日） 
[雅典電]  
　　聨軍已於星期六日由薩洛尼加開往塞布邊界以助塞軍（十六日） 
[巴黎電]  
　　法國已向布國宣戰（十七日） 
[羅馬電]  
　　雅典來電謂泊拉和伏與里虚中間之鐵路交通長五十六英里現已阻斷塞國避難人刻至薩洛尼加（十五日） 
[羅巴電]  
　　英法曾以薩洛尼加進兵一事與意國磋商意國以爲意軍不減亞爾泊山之壓力乃扶助塞國之最好方法但意國已將軍艦軍械接濟聨軍此後如遇必要時並願助以兵力（十六日） 
[巴黎電]  
　　公報紀達達納爾海峽戰事曰十月上半月内法軍曾用地雷毁敵軍之地雷土軍砲隊甚爲活動幸法炮隊力足制之故無效可言法飛機日以炸彈擲擊土軍營壘（十七日） 
[羅馬電]  
　　意軍已强奪泊萊加細那之設防地位該處爲嘎嘎達湖西面險惡山境中里伐要塞之重要外哨地點今日公報謂星期二夜戰事開始里伐砲壘砲火甚猛意砲回攻之擊開敵陣意軍遂藉砲火掩護衝至障碍網前次晨意軍鎗砲齊施並用煤氣炸彈衝過泊萊加細那奪獲可以抵制勒特洛山谷之高原而據守（十七日） 
[彼得格勒電]  
　　昨日四時敵軍繼續力攻特文斯克陣線爲俄軍擊退斯凡太湖北面進攻之德軍爲俄軍抄擊其後及側面而衝斷之俘獲多人俄軍於稍南攻破琴斯何河西岸之敵軍陣線渡過特里斯維亞蒂薩河且占據斯蒂河柴土里斯克之上第拉奇洛之西之敵軍陣地（十七日） 
[巴黎電]  
　　今晚公報謂法軍奮力回攻奪回哈滿韋萊爾柯夫山顚之失地且獲敵軍所守之砲台一座飛機隊攻擊美的之薩白龍車站曾聞發炸聲數次法郓擊退亞土瓦進攻之敵軍松末河南面砲戰及炸戰事仍在進行亞貢有炸彈戰事（十六日） 
[巴黎電]  
　　今日下午公報謂法軍在亞士瓦及勞蘭得有進步法軍在勒維勒東南得一鞏固之陣地雖經德軍乘夜回攻法軍仍固守未退里盎兩軍繼續互轟法軍與德軍在勞蘭萊龍北面接近奮鬭時獲地若干法飛機隊攻擊德軍屯積軍糧之要地　　今晚公報謂今日有飛機一隊擲彈三十枚於特勒凡以報德飛船攻擊英鎭之仇自普斯至沙歇東面之陣線砲戰進行仍甚劇烈法軍已擴張哥凡希叢林之陣地且鞏固之愛恩河有手擲炸彈戰事香巴業砲火甚厲太胡爾境尤爲劇烈勞蘭法軍發砲回擊甚爲着力敵軍陣線起火數次德軍在萊龍北面屢次猛攻均爲法軍砲火所阻（十七日） 
[亞姆斯特丹電]  
　　英艦隊現復轟擊比國海濱（十七日） 
[丹來京城電]  
　　英國潛艇日字第十九艘在波羅的海摩安島與齊倫島中間萬國公海又擊沉德國驅逐艦一艘德艇分隊於第一次駛逃後召集他艦復至海面希圖搜尋英潛艇而撲滅之詎見勢不敵復行逃回丹人言波羅的海中德國商船無一能逃出英潛艇勢力範圍外者今有德國商船三十七艘裝載礦物避於瑞典口岸不敢駛出德海軍當道擬派軍艦護送商船回國因商船不至則軍械材料之接濟將形缺乏也（十六日） 
[彼得格勒電]  
　　今日公報謂德國運船五艘在波羅的海爲英潛艇擊沉尚有一艘被迫擱淺（十六日） 
[亞姆斯特丹電]  
　　瑞典某船長曾援救被英潛艇擊沉之德商船水夫謂德國沉失之商船率爲由四千噸至五千噸之船隻英潛艇舉動可嘉於轟擊之前先予德商船水夫以充分時間俾其自救生命然後從容開其艙門而沉之故裝往德境極有價值之鐵塊皆沉於海底該船主又謂德船皆在大海被擊外間所傳德船沉於瑞典領海之説全非事實云（十七日） 
[彼得格勒電]  
　　俄皇下諭宣布莫斯科區刻處戰爭地位吉爾吉茲族剛强之人民似將爲俄出戰俟受相當之訓練後即擬開往前敵其人數雖不足一全軍然亦不少俄國之吉爾吉茲族民共有一千二百萬人（十七日） 
[彼得格勒電]  
　　德國所傳俄使離希消息純出虚搆（十七日） 
[紐約電]  
　　意國刻在美國募借一年期債欵英金五百萬鎊以爲鞏固匯率之用（十七日）　　其二（德人德文報專電） 
[柏林電]  
　　（由塞維爾轉）十月十六日德軍大本營公報云凡爾美萊東北索安西北美斯尼爾北面敵軍之進攻者雖用煤氣及炸彈助戰但均失敗薩克松兵在哇白里夫共俘法軍官十一員兵六百人且獲機關鎗三枝炸彈砲一尊法軍希圖奪回蘭特萊南面之陣地完全失敗受創甚重德軍俘軍官三員兵四十人法軍大本營十月十日公報已有克復該地之言德軍攻擊哈滿斯韋萊爾柯夫以固其陣地頗獲勝利俘軍官三員兵二百二十六人環擊砲一尊機關鎗六枝炸彈砲三尊（西境戰况）興登堡元帥之軍在杜拉堡西面維斯里伏東北斯摩岡北面擊退進攻之俄軍俘敵四百四十五人獲機關槍一枝（東境戰况）麥剛森元帥之軍續向前進已占據西滿特里亞南面之佛蘭土山及波加里伐克東面之斯摩爾伊萊布軍已在里哥汀及斯特魯米加之間取路而進柴伊卡東砲台已被占（巴爾幹戰况）（十六日） 
[垂盛頓電]  
　　駐美奥國大使署宣布十月十七 
 
 
 

Page 3

 
 
　　中華民國四年十月九日星期二（申報）舊曆乙卯九月十一日　　日維也納公報云奥軍已攻破拉法洛夫加北面俄軍死守之數陣地（奥俄戰况）意軍進攻者均爲奥軍擊退（奥意戰况）奥軍今在貝爾格勒境追擊敵軍進抵亞伐亞砲臺前且奪獲文加南面固防之高地奥兵一師團在戰地檢獲死傷之塞兵八百人布軍在里哥汀與斯特魯米加間數地點取路越過邊界之山地已攻破柴伊卡東面之砲台（巴爾幹戰况）（十七日） 
[柏林電]  
　　羅馬尼亞之塞拉日報謂布國已與希臘商定一切羅國賴上帝護佑國君之堅毅旣勝意皇而政府之謹愼亦勝意政府加以國民智慧復在意民之上羅國賴以存立云據柯尼斯區報載稱希政府請布政府准榖食運至希臘已邀布政府許可柯尼斯區報布京訪員謂鐵摩克流域及自里虚通多瑙河之鐵路已不復在塞人手中塞俄兩國之交通因以中斷柏林地方報謂俄國洛伏佛萊雅報著論曰此次歐戰當置感情於度外不得以破壞中立爲慮蓋事至今日實無中立可言要貴以德報德以怨報怨而已德旣破壞比國中立則協約國亦可破壞希臘之中立希臘如有異議則吾人盡可强逼行事云（十六日） 
[柏林電]  
　　柏林地方日報載雅典消息謂駐塞希使已將希政府對於此次戰爭不能助塞之理由通告布政府希塞條約内容今始洩露希臘允於塞維亞爲一國所攻時出兵助之但塞國今已與德奥布三國開釁故希臘未便依約辦理希政府之决議爲多數國民贊許（十七日）東方通信社電 
　　（日本人組織） 
[東京電]  
　　近至東京奔走留東中國人間爲籌安會運動之蔣士立十七日午後九時半在赤坂寓所爲中國人以手鎗狙擊受傷甚重先是是夜九時有着洋服身披外套之中國青年至寓訪蔣並求面會即經同寓之公使舘員陳兆培（譯音）出堦迎詢時該青年見蔣立在旁之六疊敷（鋪六席之謂）接應室内門口即擬以鎗射擊一彈貫通蔣之右胸而蔣負痛不屈仍然挺立該青年復發第二彈亦命中由右腹貫穿臀部蔣遂倒地兇手乘隙逃走陳則驚悸昏絶倒臥其旁時有巡查二名聞聲馳至途中認定犯人之委追而跡之奈因衕小路狹致失蹤跡遂急返將傷人送入順天堂分醫院據聞蔣傷雖重生命尚可無虞其行兇之原因似係排袁之革命黨所爲聞兇手之口音似四川人蔣係前江蘇都督程德全氏之部下此案出後在東京持帝政論之中國官民均甚恐慌云（十八日） 
[濟南電]  
　　日本衆議院議員中國視察團一行於昨十七日午後六時由青島來省當夜承靳將軍蔡巡按使招待晚餐一行已於今晨向北京進發送行者甚盛（十八日） 
[東京電]  
　　日本海軍大演習已於本日開始以第一艦隊爲侵入軍其他諸艦隊全部爲防禦軍其戰鬭之區域自本州經黄海四國九州而亘南方之沿岸但侵入軍之目標在吳軍港云（十八日） 
[北京電]  
　　財政總長周學熙氏稱病不出想終必辭職繼其後者傳聞爲周自齊氏今後之財政權終歸於梁士詒之一派云（十八日） 
[東京電]  
　　日本陸軍定在青森縣屬舉行特别大演習日皇親臨統監已於本日午前七時三十分由東京啓蹕其供奉人員如左　　波多野宫相内山侍從武官官長鷹司侍從長藤野主馬頭日高宫内大臣秘書官若見西關野各侍從武官片山侍御醫頭其他宫内書記官調馬師等（十八日）要聞一 
[加里波里半島撤兵之先聲]  
　　字林報載評云近來戰事消息其最足令人沉悶不樂者莫過於達達納爾撤兵一説聨軍在達峽所遭之損失可謂鉅矣乃密勒爵士竟有堅請政府撤回加里波里半島之軍隊移至他處戰地之主張密勒非孱於達峽犧牲便自認失敗之人而政府答覆之言雖不願國會於時機未熟之際率爾討論此事然固已明明承認撒兵問題方在政府研究之中矣時届深秋風雨漸多達峽波濤日見險惡將來兵士登岸軍需輸運彌覺困難此滅研究半島軍務可否繼續者所視爲最關重要之點也今巴爾幹戰幕已揭政府或將組織援塞遠征隊假道希臘穿越布國南境而渡瑪里柴河以入土國此亦與半島撤兵之問題大有關係者也惟就歐電觀之協約國似與希臘互起齟齬果爾則借境援塞之謀困難滋甚將不復成爲問題矣 
[俄軍之近訊]  
　　華德日報曰自去年開戰以來俄之將校有獲罪正法者有無辜被黜者亦有蒙俄皇格外恩寵者而舊日因罪已廢之將校今得乘機開復原官者實未之前聞茲據本埠俄人所得之私函稱日人手下之敗將俄軍統帥古魯伯金氏已蒙俄皇開復原官不久將統兵出征云若然則嗣後必尚有繼古氏而起者按古氏本爲俄國名將祗因其人狐疑寡斷方敗於日人大山元帥之下有僅俾其統帶一軍團之説大約非禁衛軍即擲彈隊蓋平時該軍隊駐防地點咸在俄舊都莫斯科今俄軍之攻勢旣破當繼之以防守而防守最關重要者則以莫斯科爲首此事若委之古氏人地相宜或者堪稱其職歟　　聖彼得堡俄軍總司令富洛羅夫將軍於九月十五日發有一令謂凡毁壞製造廠私産者處以終身强迫作工之刑如同盟罷工不遵廠主之命令謝絶作工者處以六年監禁之罪遇有此種事故一槪由軍法司審斷勿庸地方法廳過問惟據近訊稱此種威嚇法令恐已無效蓋其下令未二日其缺已由土馬諾夫侯爵代理也又聖彼得堡俄國造砲與砲彈最大之浦提洛夫工廠因其工人入國會旁廳爲警察拘去不放難以開工特控之於國會議長惟議長雖立即照會警察要求釋放而其效果如何迄今終未見有明文　　俄軍總司令尼古拉大公自奉命調任高加索總督後旣已由前敵歸國而久未南下就任茲據俄國消息稱該大公歸國後在其莫斯科之府邸養息數星期至十月七日方到提夫利斯城有大公夫人及公弟彼得氏夫婦與其同行彼得之妻亦係蒙的尼哥洛國王之女尼古拉大公每與高加索人談及時局即言該地在俄國統治權下必大有後望惟恐時不我與倘俄能戰勝尚有可説否則難免其不傾向戰勝國也　　茲據海參崴俄文報稱十月五日海參崴俄國後備軍人在操場會聚有醉兵數人用石塊鐵條攻擊警察嗣有斥堠隊因勸戒不服遂亂放鎗當場擊斃乘脚踏車者一人以致全軍譁然大變亂嚷要剝警察之皮及海參崴鎭守使石進舍夫斯奇將軍趕到彈壓石子瓦塊又紛紛亂擲警察與斥堠隊中受輕重傷者皆有多人云由是觀之可知其勢已甚猖獗然俄人此種舉動吾人早已料及且必不止此一處即俄國内地亦多難免蓋有十年前俄軍在滿洲敗後俄國之政局可徴也 
[紀海外黨人最近之活動]  
　　（東京通信社一社員）籌安會爲淵驅魚革命黨大形活潑自國體問題發生以來中外報紙盛傳海外革黨乘機有所舉動記者以身處局外愧未能探悉以告僅能舉表面之所可見者照實記錄亦可以窺見其内容之一斑而籌安會諸君子之爲淵驅魚罪益不可逭矣　　當九月一日留日學界僑商曾開一演説會於神田日本基督敎青年會並非純爲黨人之會議也然湖南李執中君（年已七十鬚髮皆白卽有人爲之自首而彼乃電達各報不承認請赦者）被舉爲主席而戴天仇覃振文羣田桐陳家鼐李根澐皆曾一露其姿於演説台上皆極端主張非革命不可　　十月十日乃中華民國國慶紀念日海外學界僑商開慶祝會而李執中又爲主席多數演説人中戴天仇覃振詹大悲田桐又一露其姿於演説台上而二千餘人皆慷慨激昻吾人殊無從辨其誰爲黨人誰爲非黨人且僑商學生之演説竟有言（我們從前是不贊成革命）下半句話是什麽記者可以不必記了孫文囑戴天仇爲代表到會有祝詞如下（印刷物）　　文以不德猥隨國中仁人志士之後張皇國事三十有餘年矣辛亥之役武昌首難卒底成功爰定是日爲國慶紀念甚盛典也於美有七月四日於法有七月十四日而於吾中華民國有此十月十日東西　隆何其懿也此皆所以求永矢共和於弗替一日之澤萬禩之慶者也乃者神姦竊國妄希非分民權善　毁滅無遺至敢藉口籌安變及國體同時遂有廢罷國慶之令告朔餼羊摧殘靡繫叛逆不道至斯而極而吾國人於此日其亦念締造之艱難國光之不易愛護之俾勿失墜乎抑但悽愴傷心坐視民國之亡徒以爲憑弔事也慶弔唯吾自擇允斯義也雖與天地同庥可也爰爲祝曰　　觥觥民族爲國之柢共和紀元千載一遇眷茲嘉辰國以永庥彼元惡者與民爲讎討賊百爾君子念諸先烈　　上之所述雖或係口説或係文字見諸事實與否吾人爲新聞記者不能預斷然觀於黨人以外之僑商學生皆倐變其態度而適在帝政問題發生之後籌安會之爲淵驅魚爲叢驅爵於此可見夫果國家奠於磐石之安勿摇動國體而改良政治國内再無風鶴之驚商民永享共和之福豈不甚善而事有大謬不然者則以黨人表面之行動普告我國民使國民知應否動摇國體以激變亦記者所應有事也雜評一 
[歐戰中之因果談（無名）]  
　　以兵相殺無論矣以飛機齎炸彈相餉無矣以潛行艇要商船而相沉無論矣塞爲歐戰發難之國故今之受兵禍也最烈德以兵假道於此而資英口實今英法亦以兵假道於希臘而資口實於德意以德奥同盟之約另有解釋而不助德奥且反攻奥今希臘亦以希塞同盟另有解釋而不能助塞難保他日不反攻塞一來一去一在一復嗚呼此因果説之所以不絶於世歟 
 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國四年十月九日星期二（申報）舊曆乙卯九月十一日要聞二 
[粤省政界之時局新問題]  
　　帝制問題内幕集思廣益社之發起人如淩李蔡盧等輩因該社行將開幕昨晚在本社特設盛筵請粤紳丁仁仁長鄧華熙易學清梁鼎芬諸人到社聚會蓋欲將恢復帝制之利益風示各紳使其贊同也惟是晚各紳均推有事不到惟梁鼎芬欣然赴會座中六十餘人一見梁鼎芬入座即悚然不復談本社事務席終陸續散去梁四顧無人仍然危坐直至是晚九時許始去梁鼎芬語人云余極贊成帝制并欲一聆該社之宣言及近日由京寄來之祝詞頌詞等如發起人論及主張帝制我必勸其容納我之主張最爲名正言順云云該社已知梁鼎芬之意皆與該社主張帝制之宗旨絶端反對故皆不發言并以梁最爲阻礙故現在刊就宣言書五千份亦未分派且勸前清太史江某加入該會江云如果讓吾爲該社發起之第一人加入無妨惟諸君經已組織完備弟亦何必因人成事也發起人仍然堅請加入江乃着其子加入該社又該社之發起人共有一百四十五名業已披露報端頃悉該社第四名被舉之港商何棣生第五名之劉鑄伯第八名之周長齡第二十名之葉蘭泉第二十一名之葉秀芝等均非得本人之同意係由該社冒名背簽現各港商均不承認已入該社會聞其所謂發起人者日間擬即自行檢舉昨公立法政學校同人投函報界公會云現閲各報載集思廣益社發起人有區大原一名查區大原係公立法政學校校長夫旣身充法政校長豈竟不明法理乃敢公然爲該社發起人欲謀國體革命實利祿薰心卑鄙已極同人等均不認之爲校長應即函請貴公會轉登各報鳴鼓攻之可也云云然而該社社長凌福彭李李乾芬等已將該社宣言書及發起人名單一紙聨禀當道略謂該社組織經已成立研究國體現正積極進行請准速予立案給發鈐記以資信守并請會飭軍警保護而當道亦以該社宗旨純正昨已核准立案并飭所屬軍警妥爲保護矣　　張使去留問題張巡按使之父步堂君前在津門養病張使經請假省視未准曾電知由京選派名醫前往調治月之八號晚三時其父在津病故九號侵晨張使接津電立即馳電中央請予開缺奔喪俾盡孝思昨奉政事堂電轉奉總統令賞假百日治喪毋庸開缺總統旋亦有電慰問勸以節哀順變盡心國事津寓喪務已撥費派員代爲料理等語龍將軍聞耗即由天橋親赴使署唁慰所屬文武各僚均皆禀唁盡情因十號爲國慶日遂定期十一號在署開喪遵制成服並於三堂蓋搭葵棚設靈祭奠禮堂内均以生花結砌午刻由本署各科人員先行公祭其餘各文武官員之到署弔唁署内巡捕及稽查各員均穿白袍束腰到署吊唁之文武各員均行拜跪禮素車白馬爲狀極爲囊肅現擬頭七即在署内舉行家奠各僚屬親戚刻已紛紛提辦祭品影響所及城内外對聨店應接不暇龍將軍以張使因丁父憂方寸已亂而使署内外邇因往來吊唁人數倍常現當地方尚未解嚴誠恐不逞之徒乘機混入昨特密飭黄參謀前往治喪并暗中防範一切黄奉飭後經會同親軍統領李國治將使署内外規畫一切内堂甬道每一轉角之處必派親軍兩名站立併於天橋及後堂東偏等處加派親軍多名輪值防衛布置頗形嚴密又聞張使接電後曾即日請龍將軍護理使篆龍將軍不允後秘急電中央仍請龍將軍就近兼理但尚未奉到中央電覆刻張使哀慟遇深不欲與聞政事署内一切暫交政務廳長代拆代行外間傳説張使電呈中央保薦蔣繼伊暫行護理使篆已奉奉復准又謂張使給假兩月回津治喪行將離粤等説均屬不確 
[戒嚴中之粤軍私鬭者]  
　　妓院戲院嗚呼軍人　　妓院昨九號晚入夜八時許粤垣東堤東沙角合和妓院因妓女月好房内先有軍士一名同時該妓亦有熟客到寨見房簾未有下垂未知有客先在逕行闖進該軍士指爲衝房將磁枕擲去并將該客馮維一名毆傷倒地流血涔涔同伴覩此大爲不服旋出寨外招集多人到寨報復該軍以孤掌難鳴亦向附近振臂一呼立召軍人數十名蠭擁馳至各出駁壳示威該段長警洗福見勢太犯上前勤解亦復被毆倒地旋由五區二分署急電陸軍副總查親帶多員到場彈壓事始寢息至被毆致傷之馮維等二名經已送交廣心醫院調治云又同夜三時許陳塘下乘烟花窟中有游擊隊第八小隊兵士羅某及不知姓名者一人不知緣何事故與人滋閙被九區警察帶回區署未幾即有游擊隊數人持槍擁入區内强將二人搶回區内警察與之爭奪被其立傷兩人奪門而出行至署前復將站崗警察一名團毆後經大隊馳救彼始釋手現由該區將案詳報警廳并將兇手究辦　　戲院龍將軍現因高州地方匪氛不靖特調陸軍旅長陳宏萼前往鎭孱有軍官劉某駐紥台山公益埠聽候抽調適該埠演周康年戲班排長譚煥堂携一研婦無票入座收票人向其索資被譚排長施以掌責收票人反唇相譏譚某大怒拔槍將其轟擊誤中座右警衛軍某兵士之大腿該軍人即欲還槍擊之斯時戲場上下之聽戲者大爲恐慌紛紛逃避後由各人極力制止並允將傷者延醫調治事乃寢息然鄰右因槍聲隆隆固已飽吃虚驚矣　　賭窟近有歹徒聚在小北門外下塘村大開賭博當經陸軍總查部在此捕獲數十人懲治詎知若輩一俟官軍去後又復麕聚如故昨十日下午二時許有身衣藍紡綢封襟衫者五人手持曲尺槍聲勢洶洶逕至該村搜查業已執獲烟槍一大束及烟膏烟罐欣然携去甫至村外即有數十人羣起擊之一時磚石瓦礫旣如雨下棍棒又復交施該五人不及防備皆體無完膚頭破面損鮮血淋漓然猶携持烟槍烟膏衝圍而出　　逃去 
[紀鄂省之張王兩將軍]  
　　張將軍留示消息張金波將軍雖年俞稀尚未倦於仕進由奉天將軍調移湖北入覲之初曾以才力不勝謙辭總統慰以有王占元可以帮忙湖北又係腹省較東邊易於措置勿庸畏難等語故張將軍有擇於陰曆中秋後起節來鄂之信並預先呈請以其親信張鉞調任鄂軍署參謀長富葆廉調任鄂軍需課長乃至今已近匝月猶未來鄂其原因傳説紛歧昨聞軍界人言中央以張督鄂原欲以王將軍爲帮辦輔佐詎王不願仍居帮辦意欲俟張到任後辭職中央以湖北地方重要例須上將軍坐鎭王猶無此資望其時適有江蘇馮將軍調京之信因擬將倪丹忱將軍升江督王調任皖督而張將軍來鄂亦即因之暫緩不料近日時局又變國體未改以前長江各省將軍均不欲輕易更調即張金波將軍亦擬内用以免因位置王將軍之故起政局變動之繁聞張將軍本月九日召見時諮詢國防大計延言交涉等事並諭令張將軍留京以資臂助時建威上將軍叚祺瑞又懇辭將軍府差務故擬以張領管將軍府事兼統率處辦事員開去彰武上將軍本任不日可見明文至彰武上將軍一缺將來究以何人眞除此時尚未敢預决也　　王將軍查究謡言鄂省近因國體問題謡言孔多業經王將軍叚巡按會飭軍警戒嚴商業雖受影響地方尚形安謐駐紥武漢主客各軍亦尚相安無事王將軍近見某西報有武昌兵變之謡實由中日軍隊衝突而起等語然漢口所駐日軍與我　國軍隊近日並無齟齬距今兩星期前有日軍一小隊來省游玩亦未發生衝突此事中國各報均經譯載除通電各報更正並飭漢口警廳函知本省各報館辯明外又電飭上海道尹向該國領事交涉查究此項消息之來歷矣 
[鄂省之警察廳與公賣局]  
　　警廳改組問題鄂省警察廳現在之管轄區域以省會爲限所有漢口宜昌沙巿河口武穴各商埠巿鎭之警廳及警察專署曁各縣之警察所皆隸於巡按署内務科不歸統轄茲段巡按以本署政務紛繁警務之　劣每無暇詳細查考擬援奉天成例將省垣警廳改組爲全省警務處各屬警察無論爲廳署爲所區皆歸管轄用人行政悉由該廳主持業經咨商内務部復允現正籌備改組事宜聞江浙閩各省警政亦將仿照改組故部中擬俟各改組省分彚齊再呈請簡任處長湖北警務處長一席擬即以現任省警廳長崔振魁改任聞崔意並欲將水警亦歸渠管轄謂水警爲警政之一部分旣設全省警務處當然隸屬其下而水警廳長何錫蕃則謂該廳向稱全省水警廳水警性質復與陸警不同自應各立門户亦請改名爲全省水上警務處以示對待將來究竟二處分立抑水陸統一此時尚未確定烟酒公賣問題鄂省燭酒公賣創辦之包税頗多困難除汾酒坊已承認包税外其餘各種菸酒皆按值抽收百分十之公賣費武昌南酒帮以爲税重難堪昨復禀懇公賣處酌減當由王菊丞主任批示略謂查本處辦理　酒公賣原以事屬創行尚未養成習慣故所征之費已極從輕來禀所陳窒碍各節按之事實殊多不然即以銷路而論該商等謂南酒一項行銷於下等社會者居多彼等對於南酒之原料及造作知之最詳一旦酒價增昻勢必另購以代等語不知烟酒公賣全國一律南酒旣加則汾酒各項豈有不併加之理若如所陳則各酒之價俱加又將以何物代之耶至所慮南酒價昻必至使奸商舶運外酒一層尤爲事實之所必無查洋酒最低者莫如啤酒尚須數角洋一瓶南酒即加豈能超過啤酒總之商情雖宜體卹部章尤應恪遵現在所加之數實已格外體恤該商等何得猶有異説云云現該南酒帮尚有懇請商會代爲陳請必欲達減輕之目的云 
[川人請設大學]  
四川省城學界及各紳耆日前爲請立川省大學事在省敎育會會議經蒞會諸君議决擬就高等學校加費改立並請巡署於學欵雜税等項内設法挪移以爲經費即由各紳聨名函請巡按使主持其公函原文云敬啓者列强環峙各求優勝常以敎育之發達與國家之興盛相爲比例吾國進步稍遲正坐興學筄晚故以中國之地廣人衆甲於全球而事事見絀於列國此固吾國之可爲憤歎者也以川省之地廣人衆甲於全國而事事見絀於各省此又吾川人之可爲憤歎者也竊聞敎育部議分區設立大學獨遺川省私心惶惑不敢不言蓋川省有應設大學之理由三有不可不設之理由二凡政治平均之法必有所據以爲標凖地域也人數也賦額也固政治所據以爲平均者也而川省之地域人數賦額固常甲於他省矣此三者應設大學之理由也川省交通較之各省尤爲不便天津太原夾京師左右大學鼎立不以爲多即至武昌江寗廣州輪軌交通數日可至均許設立大學京師至成都動以月計陸有劍門秦嶺之阻水有瞿塘巫峽之險傾車覆舟時有所聞高等學生畢業升學猶多裹足况中學畢業率皆青年子弟能輕萬里冒重險而至京師考預科者百有幾人名爲招生而實阻之名爲開學而實閉之國家本意當不其然此以交通之關係不可不設大學之理由也川省學校素與直隸抗衡初小以千計中學六十餘校歲畢業約千五百人能至成都考升學者不及三分之一况至京師乎如江河建領源旣暢矣而遏抑其流何由歸海如梗楠出地梗旣深矣而蔽遮其末何由干雲敎育通義當不其然此以學校之比較不可不設大學之理由也或謂今日新説對於高尚學業專取嚴格惟於師範童蒙力求進取尤不測所自來方今强國其地廣人衆有不過川省而大學林立者矣未聞禁立大學者也有之在古則暴君之愚民政策是也在今則强國之屬土政策是也此豈興國規模所忍出於此者乎列强之重國民敎育以爲自治徴兵之本計即必有人才敎育以爲理政裕生之遠國蓋小學期於普徧大學以待才能開其路而才不能至則無怨才可以至而閉之門則無歸國與國爭强必民與民爭學專門以下但供軀策此豈國民志願所甘終於此者乎及見部令始知專爲經費計耳經費之艱窘中外有問情亦公私所共諒順以今日時局爲死一求生禍中求福之計在國言國在鄉言鄉均當以人才敎育爲轉旋樞紐之中堅而後國民無此富家大學預科旣不許有分立之權專門高等又不足爲深造之資且師範法政農工商業均有高等無事旒贅計惟有因現在高校加籌經費改立大學耳計設大學先立四門蟬聨十二班歲費約二十四萬元預科八班歲費約二十四萬元前兩年先設預料而以應辦本科之費提爲建築購置之資統計每年三十六萬元比較川省歲入不過百分之二三權利義務相凖必有能辨其盈絀者若由國税總其大成而以省税補其不足腋裘之集當非難事川民得國民五分之一川民强則國民五分之一强川學得國五分之一川學興則國學五分之一興是則紳等區區之懷所共禱祝者也昔駱文忠督川軍川人以比武侯張文襄督川學川人以比文翁大府以國學之冠寃參軍事之樞機重臨吾蜀民望有歸鎭撫之餘造士爲重若能於學欵内移緩就急復於雜税中酌盈劑虚省署旣任權責庶部議可邀鑒原矣云云 
[奉天近事拾零（化險）]  
前政務廳長史紀常氏以受知於張貞午按使故張使去奉史氏旋即辭職前此赴京作汪倫之送人幾意其不返乃日前復重臨舊地再温前夢人料其旣來必安不謂星期日復首途赴京隔岸衰楊　不語前溪流水自潺湲人去也人去也史氏果不復返歟段兼使昨已發表改組公署人員聞貞老舊屬多無更動所裁撤者多係沉員唯林穉竺氏減薪六十元蓋以俸錢厚面事體不繁也瀋陽税局長力軒舉曾遊京國以醫得名前此來奉長瀋陽徴收局張金波上將患恙時曾請其治療藥　病愈以之爲將軍府醫官顧問段上將下車伊始亦抱微疾復經力君投以藥劑亦即見效於是醫名遂大噪於政界張貞午之去遼時力氏本擬赴京一行叚上將疑其有去志阻之旋令其搬眷來遼日昨其如夫人寳輦已渡關來矣説者謂力氏將來醫運與官運並亨云東邊道尹方大英氏具呈辭職叚氏擬薦簡前奉天鹽運司周肇祥氏繼之惟周氏與東省輿情大相鑿枘恐不能成爲事實也各省攤解賠欵總數每年五千七百萬元政府近來重行支配通飭各省應解額數計東三省應攤年額爲六百萬元奉天解三百萬吉林黑龍江各解一百五十萬叚兼使現正將軍民兩署内容着手改革一俟稍定擬即赴吉黑兩省與王揖唐巡按使朱慶瀾右將軍商議改設經略以後辦法及軍隊整頓政策大約於下月杪即可就道現已通電商確並派軍署參謀先赴吉黑閲操矣奉天官地清丈局正避長孫葆縉氏現有意辭職叚氏以清丈開辦伊始不肯輕易新手致延政務擬留孫氏以促進行然據他方面觀察如孫氏堅欲辭去叚氏將以該局副局長升充之其副局長一席有以新民知事廖彭氏接充之説而廖彭氏又似不肯屈就故清丈局迄未更動惟表面已發表令與屯墾局合併矣 
[奉省敎育之悲觀化險]  
奉天巡按署通飭各縣敎育經費已達百分之四十者應遵照前呈辦法裁除各敎育機關一切浮費歸併學級稀少成績低劣之高等小學收縮師範中學以節餘之款竭力擴充初等小學敎員講習所創辦乙種實業不及百分之四十者應卽另籌入欵勉赴標凖按照前項計劃積極進行並飭如擬辦理去後茲聞營口縣三年度支出預算四萬六千七百三十元敎育費支出一萬二千六百二十九元按照百分比便敎育費僅占百分之二七以原訂百分之四十衡之尚缺一三之數急應另籌入欵惟營口欵項素稱奇絀早已羅掘俱窮警察廳欠學欵將及萬元延不支付本年七月間又兼天降霪雨遼水泛溢縣屬北鎭一帶已成澤國禾稼淹没全境地畝共計三十八萬餘畝可望秋穫者僅三百餘畝刻經王浣知事親詣各區勘驗就便詣各校勸勉維持角使諸生廢學據言詳察被水之區本年下季畝捐學欵已屬無力繳納舊有之欵旣不可恃新入之欵又安可籌且各校董事禀請停辦者已有多處就目前而論舊有小學亟應設法接濟免致廢止假使舍舊求新難免不有舉一廢百之虞云云觀此則學務前途又生阻力矣 
[湘省兩問題之近訊]  
官鑛國有問題湘省官鑛收歸國有湘中各界聨合電爭紛見報紙茲敎育會會長葉德輝以官鑛餘利與敎育界有密切關係特又單銜電達詞意較前尤爲透快亟爲照錄如下北京政事堂平政院書政廳鈞鑒湘民前因官鑛收歸部辦電呈金融困難情形未蒙指示德輝接理敎育會事未及一旬適有此事發生而敎育經費八十二萬全出於地方經費項下分領一旦來源斷絶更從何處搜求連日以來全省校長紛紛函請力爭各校生徒如失乳之嬰孩惶恐萬狀伏讀大總統四年一月頒布敎育綱要方申明地方學款分别保存豈有實在之欵反令消滅之理陶思澄起家鹺貳於民事毫無經驗前在財政廳任内對於商人維持國貨會肆意摧殘平時聽信内親張炎主管文書頗招物議或言督辦官鑛緣起乃因與奸商夥囤鑛砂失利藉此可以彌縫語雖無稽報已騰播今無論地方經費及農工商實業平民生計補助經費爲全省公民所必爭即敎育一部分即照現行預算支配猶且不敷何况一文無着爲此迫懇轉呈謂大總統飭下新巡按使沈金鑑查明鑛利是否符部呈所指學欵是否有他項來源德輝初理敎育會事不能不爲全省各校代達輿情部有省有皆非己有此則人所共諒者也伏維鈞鑒陶思澄在湘巡按卸任時曾對湘紳極言湘省官鑛萬不可改隸中央余此次入京必與各當道代陳共爲湘民請命云云乃未幾而膺督辦 
 
 
 

Page 7

 
 
　　中華民國四年十月九日星期二（申報）舊曆乙卯九月十一日　　湘鑛之命湘人聞之無不極口忿詈現湘中各報尤盡情痛詆社論時評幾於無日不有陶氏見湘人輿論憤激若此自知難以辦理遂堅請辭職已經中央易人湘人積憤乃以稍紓云　　田賦徴洋問題湘省田賦改徴洋元經湘紳劉人熙葉德輝等電致中央請電湘使取消長沙巡按使鑒准政事堂交據湘紳劉人熙等電稱湖南銀行　發紙幣不能兌現尚賴准納賦税價格雖低信用尚未全失乃本年賦税新章改徴銀元凡納賦税一兩者收洋一元五角此舉若行名爲改徴實則加賦是人民驟加重負紙幣勢成廢物乞電湘使取消前議照舊徴收等情查各省賦税均已折收銀元湘省獨濡滯未辦以致歲入積虧前經電請貴使通飭折收在案事關畫一幣制折收銀元爲國家經久之策即使湘民稍加擔負亦屬應盡義務况湘紙幣銀票居少數銅元貼水有限何得以此藉口所請照舊徴收應毋庸議希傳知該紳等遵照財政部陽印嚴護使接電後遂毅然進行昨特規定加給各縣徴收經費數目通告各知事查照大縣二百串中縣一百四十串小縣一百串其向無大洋僅有小洋及錢票如臨武永順各縣者亦經明白規定折扣辦法如下（一）小洋以十二角五分扣算爲一元（二）錢票以一串五百文扣爲一元（三）凡小洋錢票扣繳者則免收三十文之補水費以示體恤自章程佈告後定於十月一號起開徴下忙時實行湘人自奉到財部電文無不紛紛竊議謂改兩徴元之舉自王純掌贛省財政時倡之贛紳反對卒歸無效未幾而推之廣東而中央實先出鉅金以整頓該省之幣政其行之而效也固宜今吾湘承財政極敝之餘豈堪仿行前策經吾民一再呼籲竟不能稍有轉圜在政府固明知吾民擔負難加惟限於畫一幣制之策遂諄諄掬其不得已之苦衷以相勸勉顧何以不得援照粤例而必令與贛民同抱向隅之悲乎同是國民何幸不幸若是云云地方通信 
[蘇州]  
　　巡官鎗斃鄉民案續誌崑山周巿鎭某巡官鎗斃鄉人兩名一案由該處地保報告警區轉報縣署當由縣知事委派承審員率領檢驗吏前往相驗確受鎗傷身死塡明屍格詳報省署核辦現該知事已將案由告知該分署長王筱庭將犯事巡官起解求蘇押交水警第二廳由趙廳長備文移送崑山縣署訊辦昨有該處紳董十餘人來蘇赴水警廳呈請保釋旋知已經移解崑山遂又赴崑投禀矣　　盜案兩則崑山羊澄湖巴城鎭航船前日由蘇駛至巴場被盜匪十餘人刧掠一空同日又刧一鄉間娶親船據云十日内已連刧四次現經紥防該處之李巡官赴崑山面禀分署長設法捕拿矣又常熟西周墅胡君儒家於八月十四日被盜匪十餘名撞開大門擁遺拒傷事主三人搶刼金銀珠翠現洋約值千餘元翌日由事主赴縣請勘當經常熟知事委承審員往查確實立飭本縣緝捕機關陋緝前日拿獲該安内　犯唐奎奎供出同黨張金南周小炳屬順寳陶雪雪包金勝等十三名聞此案與城内慧日寺著名賭棍（野陳三）有關刻水警廳已派探緝拿矣 
[鎭江]  
　　擬委投票職員丹徒初選投票地點已擇定城内積榖倉爲投票所現聞初選章監督擬委朱松濤周輔楊鑑張宏謨潘啓奎阮衡伯爲投票管理員委章宗典吕仰之吳佐卿韓葆誠張國幹爲開票管理員委程世德趙葆青高恒橋唐邦治爲投票監察員委程厚夫蔣國英爲開票監察員一俟核定即行發給委任狀云　　派員檢閲軍隊江蘇馮將軍委派本署參謀長帥君蒞鎭檢閲軍隊已於昨日午後蒞鎭駐鎭要塞龔司令曁各防軍官長均往車站迎迓十七日師參謀長閲看各軍隊操法復調查各兵士内容是晚即乘車返寗　　稽查出巡釐務淮徐各屬釐局苛勒税捐商民紛紛赴省陳訴經財政廳飭衆車釐局魏局長查辦外復以　省釐務積獘太深非力行剔除不可特派江北釐捐總稽查蕭鶴祥前往密查已於昨日由甯乘車過鎭暫駐行旌十七日即換乘小輪出巡矣 
[揚州]  
　　巨匪被捕解縣泗陽縣巨匪李敬友南竄來揚於前日下午被駐揚一百五十一團陳團長兆豐派員在鈔關外輪船碼頭緝拿到團旋即親解縣署釘鐐收禁聞該匪被逮緣由因與飭緝未獲之黨人丁明斯聨絡人數約有七八百人曾於陰曆七月二十八日夥同搶刧泗陽縣境之古八集地方　殺死族人李敬房等多名因緝捕嚴緊逃竄來揚近被爲其所害之族人李錦科跟蹤南來探悉其匿跡鈔關一帶特於前日報由百五十一團二營倪營長轉報陳團長經團長禀明張旅長一面派令隨駐團部之機關鎗連長張寳崑協同倪營長帶隊往捕遂於輪船碼頭將李拿獲訊供直認不諱聞所犯不僅此案刻已經張旅長詳奉馮將軍飭令泗陽縣派隊來揚迎提歸案訊辦蓋將於犯事地方行刑云　　鎗斃夥刦盜匪前搶北鄉槐子橋運刧案内之盜犯任保鳳季恒祥二名又刦曹正階等家之盜犯丁正嘉汪三二名均經拿獲到案訊供不諱周知事即詳請軍巡兩署按律懲治茲已奉飭即行就地正法乃於昨日令警備隊將各犯提出驗明正身押赴二郎廟西首空地執行鎗斃並當場宣布罪狀 
[南京]  
　　金壇挽留知事之反對金壇縣各團體上齊巡按使電云知事曹元鼎奉調去任萬民慶幸現曹運動劣董致電挽留干預政權大拂民意懇傳諭申斥以杜刁風金壇縣農會巿鄉敎育會孔敎支會同叩印删 
[杭州]  
　　學校會操昨日（十七日）省垣各學校在梅東高橋陸軍操場内舉行第一次聨合會操上午八時各學校依次蒞場均負鎗戎裝形式旣極整齊精神亦頗振作惟醫藥學校則編成赤十字隊均負戰時應用醫藥器械形式亦極整潔迄九時由會操主任發令命各校全體整隊（依學校之次序排列）然後由主任經亨頤致訓詞約十時許各學校按照程序依次會操其操法槪照軍隊行陣各式操練其中以第一師範及體育學校操法爲優而乙組兵式徒手亦極整齊至十二時散隊　　肉業開巿前數日間肉業停巿各情曾誌本報茲悉省垣各猪肉舖又於日前聚集會館會議以各人均藉肉營業長此停巿終非善策且此次因捐停業事雖必不得已然在同行亦暗受損失不若照舊開巿之爲得至加捐一層再禀求官廳酌辦云云當日衆均贊同擬即開巿故城垣各猪肉店已於昨日（十七）一律開巿矣　　重陽點綴昨日爲陰曆重九節適逢陽曆星期各機關各學校均休假一天以故城隍山上士女登高聨袂結隊頗形熱閙又拱埠彚芳花園亦於是日開菊花會乘車而往觀者絡繹於途 
[廣東]  
　　定期試演飛機龍將軍昨派陸軍二團長趙越赴港偕飛行家譚根回省實行試演飛機月之十二號早譚根已乘廣九鐵路火甫抵省暫寓長堤西濠酒店居住現定期二十三號二十四號兩日在燕塘花生寮試演即日已派帮飛機師譚榮往港將其飛機兩　設法連回省垣龍將軍刻已僱匠擇地蓋搭棚廠凡有入場劵者人人皆准參觀届時並派軍隊到場彈壓以維秩序　　大老新製龍牌民國成立以來所有前清頭銜本不足以驕人昨在陳塘大吉牌扁店怱有新製扁額十餘方四面繞以雲龍一曰御賜西苑門乘船一曰紫禁城騎馬一曰御賜福字一曰御賜福壽字一曰海軍大臣均上刊宣統三年下署臣某恭承等字此等頭銜想當年甚爲赫耀然現在已經易代胡尚刊之粤中有人點竄唐人詩句以諷之雜評二（默） 
[集思廣益社與梁鼎花]  
　　各省之籌安派皆懼反對君主者也而廣東之籌安派獨懼贊成君主之人各省籌安派之所懼乎反對者懼反對之人多數勢力或有所不敵也而廣東籌安派不懼多數人運動反對之劇烈而獨懼最少數眞心贊成之一人　　其人維何梁鼎芬是也梁氏早聲明爲極端贊成帝制者則廣東之籌安派不應倒屣以歡迎之耶乃何以對於多數之反對帝制者滔滔辯難大放厥詞咸有舉國非之不顧之氣槪而獨梁鼎芬一到即窘態畢露相率閉口不敢言帝制隻字致令梁欣然而來喪然而返對此同調之人奚爲如是其落寞也　　可異哉廣東之集思廣益社可笑哉籌安派轟轟烈烈之諸人物 
 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國四年十月九日星期二（申報）舊曆乙卯九月十一日本埠新聞 
[本板内夾帶手鎗續紀]  
　　虹口哈爾濱捕房二十號華探薛正昌查獲大宗手鎗已略紀昨報茲悉該探先於十六號午後得有線人密告謂有人販運大宗軍火夾入板木内雇令小車載運該探即禀明捕頭與包探蔣榮生協同一百八十九號西探至塘山路查見小車夫徐土寳薛良甫所車板木無多而分量則甚重當即上前檢查在板木夾層内搜出手鎗子彈遂將該車夫等連同軍火帶入捕房經捕頭詢係吳士品囑令車送立飭該探等將吳士品拘獲詰問據吳聲稱係住居武昌路八百零四號屋内之董贄塘與其姪吳文興轉令雇車押送即由該探等同往該屋内將董贄塘吳文興二人拘獲並搜出手鎗子彈一大箱一併帶入捕房押至昨晨解送公共公廨請究先由捕房刑事科代表牛門律師上堂譯稱董等私販軍火藏人木箱及板木夾層内因被木匠所見疑是私土漏出消息故此次雇令小車夫徐土寳薛良甫車運致被捕房查獲拿到董贄塘吳士品吳文興三人連同在武昌路八百零四號門牌機關内查獲之軍火共四十五箱二十二匣計手鎗一百二十九枝子彈二萬零八百三十粒惟據董吳等聲稱伊等前在江西路某洋行營業現均辭歇遇一相識之外國人托薦生意該洋人稱有藥材多箱囑令雇車押送至某處交與印度人裝載輪船運往外洋消售不知内藏軍火云云現捕房已往調查該洋人並無着落故英領有權審理此案等語繼由吳士品之代表担文帮辦好卜魯律師到堂聲稱被告吳士品係案中見證無甚關係應請堂上准予交保候訊並由董贄塘延穆安素律師到堂聲請准董交保復據牛門律師投案聲稱好律師聲請將吳士品交保敝律師以吳係案中見證並無十分關係故不反對惟穆律師聲請董贄塘交保一層董係案中緊要人證敝律師極端反對請堂上察核俞代襄讞商之英領卓君判被告各人一併還押聽候查明於禮拜三再行研鞫 
[吳淞鎭大火四誌]  
　　此次吳淞火災燬房屋三千餘間波累商民一百餘户一切詳情迭誌本報茲再將各方面調查所得者彚誌於下　　起火時之情形是日（即十五號）上午十二時忽報外馬路起火登時冒穿屋頂崗警立鳴警笛召集隣崗一面回署報告該　第六分所駐所警正聞警率同全班長警臨場施救乃横馬路及大街中巿均已延燒一霎時四面皆火其時水警第一廳各水巡隊廣艇及本鎭求火會全　會員與淞口砲台遣派之軍士立携消防器具竭力施救奈勢已燎原不可嚮邇加之東南風大作該鎭房屋類多矮小毗連着火即燃蓋以消防器具素不完全灌救水龍全恃人力汲水烈焰騰空無濟於事遂致蔓延不可收拾直至深夜全鎭房屋所存無幾始告熄滅誠浩刧也　　起火者之查究是日之火初由外馬路告警繼則四面延燒事後縣警追查火首當拘獲外馬路洪姓理髮店主及某某等洋貨店友數人至究竟如何肇禍尚在嚴密調查一時未能指實　　保險行之調查吳淞爲上海要鎭尤爲水路要道該鎭巿面日益繁盛魚鮮海貨各行商號貿易進出甚巨故水陸財産保險者亦復不少本埠某某等保險行得此警耗即派人前往調查聞損失之數頗屬不貲云　　楊道尹之賑恤連日被災之户無家可歸露宿風餐情殊可慘滬海道尹楊小川君除前日遴委專員馳往調查並捐廉購備賑品運往外昨日復購運麵包五千磅交各員妥爲散放並飭行縣委着將辦理情形隨時詳報以憑核奪 
[再誌第三次鐵路聨運會之籌備]  
　　滬杭甬鐵路管理局奉交通部電以國有鐵路第三次聨運會議以京漢爲會議地點以本年十一月下半月爲會議日期現距開會期近所有該路提議問題及擬派與會各員姓名仰於本月三十日以前詳部核定等情已誌昨報茲悉該路管理局鍾局長已將滬杭甬應行提議問題督飭車務賬務兩處妥爲籌備當經規定關於車務者七則關於賬房者三則分别列爲議案並派定車務總管烈德爲會議委員總賬房米杜敦爲委員顧問昨已詳請交通部鑒核矣 
[滯納罰欵撥充敎育費之限制]  
　　滬海道尹楊君奉江蘇巡按使公署飭開據財政廳詳稱奉飭開據本届省敎育行政會議議决核交請議忙漕逾限加征罰欵撥充敎育費案陳請采酌施行前來查各縣三年分此項罰欵業經列入本省預算報部有案惟元二年分用餘數目自應如議悉數撥充各該縣敎育費俾合從前充作地方公用原案之旨除飭各道尹轉飭各縣知事將屬於元二年分此項罰欵之用餘數目遵飭悉數撥作該縣敎育費由該縣敎育欵産經理處作爲敎育費積聚金隨將所撥數目詳報備　外合飭該廳長知照此飭等因奉此查忙漕逾限加征罰欵前因省費支絀由前巡按使韓核定自二年冬漕爲始不分正附通飭各縣一律解省撥用均經照辦在案此次飭撥地方敎育費不分元二兩年忙漕加征罰欵悉數留縣備用似與原案不免抵觸奉飭前因所有撥充各縣敎育經費應否以元年忙漕及二年忙銀加價爲限其癸丑冬漕滯納罰欵仍飭循舊解省之處理合具文詳請鑒核俯賜飭縣遵行等情據此除批示癸丑冬漕滯納罰款自應循舊解省仰候通飭遵照外合飭各該道尹轉飭所屬各縣知事遵照辦理 
[青年會童子部開幕之圓滿]  
　　前日爲青年會童子部舉行開幕禮之第三日到者皆係本埠各大學校男女學生及敎職員等約有千餘人下午四句鐘開會由李登輝君主席宣布開會宗旨首唱國歌次王正廷君演説略謂鄙人患病多日今逢童子部落成行開幕典禮不勝欣喜爲特負疾來會躬與其盛竊思此童子部開幕之日即爲我諸童子負責之日諸童子宜如何預備如何奮勉庶來日大難有所挽救也云云次廣東音樂再次幹事李啓藩君報告各處賀電及賀函並提議致電感謝美國馬特君獨助建築巨款衆皆起立贊成末由幹事謝武衡君演説大旨謂近朱者赤近墨者黑習慣之能使人爲善惡實童子較成人爲易故本童子部所有設施皆能使童子有好善惡惡之心得良好之效法云云於六句半鐘散會聞該童子部開會三日各界來賓都四千餘人亦可謂近日滬上之盛舉也 
[復旦公學之十週紀念]  
　　復旦公學定十月二十三日星期六舉行十週紀念禮上午十時演説下午二時童子軍校閲及學生兵操下午三時各式運動下午八時第七隊童子軍表演如遇天雨改於星期一舉行並有茶點新劇幻術音樂以娛來賓云 
[九畝地又報火警]  
　　九畝地共和春茶樓西首新開之王壽芝藥店係由滬南王家碼頭裏街遷往彼處開張未久於昨晨天將破曉時不戒於火登時冒穿屋頂延及比鄰康順祥西式成衣店約焚一時許始得救熄共燬樓房四幢昨經二區一分駐所飭警前往調查因何失火並傳該店執事王鹤松到局問話 
[幸未燎原]  
　　法馬路西首五百十三號門牌枕頭店所用之蘆花中於昨日黎明時不知如何起火幸經鄰人帮同救熄祇焚去蘆花什物房屋未損事後由捕將該店主傳入捕房捕頭以其尚未成災從寛罰洋兩元以儆 
[製造局門禁之森嚴]  
　　製造局爲軍廠重地閒雜人等向不准任意出入茲又由陸軍步兵第三十八團團長馬錫藩君於昨日傳諭守門各衛兵如遇出入人員必須執有鎭守使署曁海軍司令部及三十八團各機關所給通行證據驗明放行倘無證劵槪行攔阻以重門禁云 
[鎭守使未必晉京]  
　　近日外間盛傳上海鎭守使鄭汝成君因有要事將晋京覲見惟聞鄭君近奉北京統率辦事處來電大旨謂現值冬令防務吃緊之際且因國體問題謡言四起該將軍在滬鎭守頗資得力着即趕緊籌辦冬防實力進行等因觀此則鄭君晉京之説似不可信 
[法總巡注意冬防]  
　　法捕房石總巡以將届冬令恐有匪徒竊賊迫於饑寒搶刧行竊故已傳諭副捕頭每日夜除原有中西越各捕出差巡緝外每晚於六時起加派華捕若干名分往閙巿及僻靜之處嚴密查緝以衛居民 
[委任選舉會職員]  
　　本邑沈知事因國民會議議員上海初選區定於十月二十日舉行初選特依法組織選舉會派定汪菊舲錢紳齋范麟書李堯歛爲畫到處管理員丁賡堯臧廉遜蘇筠尚爲畫到處監察員毛子堅郁屏翰王濟亨錢貴三梅玉書劉擷雲趙志熙沈肇綱陳友儒黄譜蘅爲畫到處調查員葛伯超夏南墀蔣恒軒陸劍南爲給票處管理員楊東山姚玉孫凌百華爲給票處監察員鄭述彭姜少庭高士純爲塡票處管理員願馨一郭聘之賈季英爲塡票處監察員謝采彰唐西明徐菊軒徐顯庭爲投票處管理員姚子讓王桐生賈叔香周采臣爲投票處監察員姚鑫之爲出場處管理員陸松侯爲出場處監察員昨已分函各職員一體查照茲將公函錄下案查初選舉投票所及開票所辦事細則第三條内有投票所開票所依本法第十六條應設投票開票管理監察各員其員額由初選監督酌定分别委任等語本初選區已遵敎令於十月二十日舉行國民會議議員初選舉自應依法組織選舉會現經本初選監督酌定投票開票管理及監察各設十員茲特委任台端爲囗囗囗囗囗員届期務請先時到所事關選政幸勿推諉除分致外相應函請查照 
[拆除阻碍路線之房屋]  
　　華商電車公司推廣軌道自滬杭車站南首轉角起經望道橋以至高昌廟廣東街口爲止計長四百密達已將馬路一律加寛一丈二尺連同原有路面共闊二丈四尺茲因砲隊營操場對面之房屋自三十六號門牌起至四十三號門牌止計有樓房八幢有碍路線故已由工巡捐局於昨日諭知十二圖地保着催該房主從速拆去以便鋪設軌道便利交通云 
[水警扼要巡查]  
　　滬南龍華灣夏家嘴一帶浦面係江浙航路通行之要道惟因不在淞滬水巡隊管轄境内故盜匪横行航商每受其害茲爲江蘇内河水警第二廳廳長趙會鵬所悉業於昨日飭行第一專署着即派撥師船八艘以四艘於退潮之際下水梭巡四艘於漲潮之時上水巡緝無分晝夜嚴愼巡查藉以保衛民船云 
[船塢總辦易人]  
江南船塢總辦陳鑑成君現奉海軍部委調福建造船所總辦所遺江南船塢一職委任黄濟曾接辦茲悉陳總辦定於二十號交卸赴閩任事云 
[啞子殺人案辯論終結]  
浦東爛泥渡附近啞吧楊阿章前疑表兄姚長秀將伊子推河溺斃因此懷恨於上月二十五日將姚用刀截斃由尸屬協同地保投報地方廳派員驗明並將楊拘案預審楊因不能供訴當庭用筆畫成兇刀一把並行兇形狀以示直認不諱業由檢察官提起公訴昨午經審判廳端木推事官會同賀檢察官公開辯論尸父姚榮春尸妻姚楊氏均投案伸訴姚長秀實遭楊阿章持刀戳傷立時倒斃請求伸寃二十四保二十四圖地保陸佩生亦投案候示質之楊阿章仍在庭指手畫脚形容當時行兇情狀並據選任義務律師爲被告辯護略謂被告痛子情切誤爲他人謀害因此演成殺傷無辜身死之罪案且被告係啞吧不負法律上之責任請求按照新刑律第五十條宥減第五十四條酌減及六十一條累減條例從輕擬辦等語賀君當庭起訴此案原係第三百十一條殺人之行爲但被告因有特别原因所以本檢察官依據第三百十三條傷害致死之所爲於減等輕辦已表同情問官一再會商認爲辯論終結判令尸屬退去楊阿章還押聽候宣判 
[機匠斃之命之慘劇]  
楊樹浦三星紗廠機匠陸松泉前晚工作不愼被皮帶滾斷雙足立時斃命當由十號西捕將屍體車送驗屍所昨由公共公廨中西官王康二君蒞所驗明捕房傳判屍妻陸唐氏見證陳桂榮據供是晚同在細紗間機上配接皮帶死者之手被皮帶軋住以致滾入機上受傷身死云云中西官諭令屍妻先行具結收殮候再核辦 
[互相鬥毆之禍端]  
前晚有江北人王金貴在海寗路與陳大兒子不知因何互相兇毆陳忽倒地而斃由捕將王拘入捕房押候訊辦一面將屍送至驗屍所報請廨員驗明再核 
[施用迷藥之辯論]  
周雲龍等控粤人甘寅在香港九龍碼頭廣生輪船上串同在逃之某某二人將迷藥傾入茶壺内當被迷倒竊去鈔票現洋共六千六百四十元逃逸等情業經捕房將甘拘解公共公廨訊供收押在案昨晨由廨復訊原告延律師上堂代表聲稱被告以糾同原告至香港販賣西洋參爲由串黨在廣生輪船上用藥迷倒被竊巨欵請究訊之被告亦延律師到堂代爲辯護繼由新閘捕房中西包探投案訴明在虹口密勒路緝獲被告並在被告身畔搜出香港小洋及發票等各情形中西官判甘還押侯廣生輪船到滬於禮拜五再訊 
[引渡私造錢票案犯之要求]  
新閘捕房中西探先後會同閘北偵緝隊破獲私造官錢票機關首要王永清等迭次解訊均誌前報茲悉湖北彰武將軍以王等僞造湖北錢票破壞該省金融實屬可惡昨已派員來滬要求引渡歸案嚴辦 
[混用鉛質小銀圓]  
俞正侯前日持鉛質小洋至楊樹浦韜明路一千零零七號門牌某小京貨店内混用當被告夥任雲禮察出鳴捕拘押昨解公共公堂經中西官研訊屬實判俞押西牢半年示儆僞小洋銷燬 
[債權人不允減折]  
今春有邱文元盧慶福等合股在滬城九畝地租地造房創設青蓮閣茶樓新興池浴堂茶樓雖已開張浴堂尚未開幕而邱盧等已虧負纍纍不得已將茶樓浴堂一併召盤得銀九千兩其所收堂倌押櫃以九折歸還借款以七折歸還各堂倌均已允許惟各債權人如張葉陳等三姓因吃虧太甚均不贊成昨已邀同律師至地方審判廳具狀起訴請求提訊矣 
[有頭無尾之控訴]  
老閘橋北東唐家弄居人陳永芳控包陸氏徐王氏串拐伊家五歲女孩菊花藏匿於七浦路九百八十三號屋内圖賣等情昨由捕房將氏等與女一併拘解公共公堂請究因原告不到判將訴案註銷徐王兩氏與女一併釋放 
[不認調戲行兇]  
馬夫孫阿金於前日傍晚在新閘大通路調戲女子陳阿三經女之隣人向爲汽車夫之王瑞福所見上前喝阻致被孫糾衆將王面部擊傷並推入浜内幸有小孩戴德發所見喚捕到來將孫拘入捕房存洋五元保出昨經公共公堂傳訊先由女子陳阿三借王瑞福上堂禀明前情訊之孫供不承認調戲行兇會審員王肇之君商之英領康君判孫存洋交保聽候查明明於禮拜五再訊 
[拐案業已訊實]  
江北女子丁二姑娘日前被開妓院之張承春串同拐匪孫景紅誘拐來滬被閘北偵緝隊隊員傳明業查悉先後將孫張二人一併拘獲解經司法科訊明屬實昨解淞滬警廳請辦 
[寡婦不寡]  
閩人陸瑞德向爲輪船水手近得家信知其寡弟婦陳氏於九月初被人拐匿無蹤恐其潛行來滬留心香緝昨日適在十六舖撞見陳氏與同鄉人郭茂來並郭之十歲女孩小安欲搭輪船轉往寗波當即鳴警署詰得該氏稱年二十九歲丈夫已故並據郭稱曾於四年以前央媒續娶陳氏爲室今欲携同前妻所生之女赴甬營業奉飭移送警廳司法科訊核 
[黨人不黨]  
黨人龔中權前曾具禀上海鎭守使署請發免罪證書鄭鎭守使以該自首人原籍安徽當即備文往查茲由安武將軍查得龔中權前在皖省尚無擾害劣跡現旣悔罪自首核與赦令相符當可照准昨已咨復上海鎭署請爲照發免罪證書矣 
[搶土犯遞解回籍]  
甬人朱阿洪因在廣東路串黨攫取王阿根值洋一百八十元之烟土由捕拘解公共公堂訊實判押西牢半年期滿再核在案昨日届期由捕房將朱解案請示中西官諭送上海縣知事署遞回原藉 
[須交地方官管束]  
閩人楊阿喜前日在武昌路攫取陸林標絨帽被捕查獲解送公共公廨訊實判押西牢一年期滿帶堂再核在案昨届期滿由捕房解案請示經中西官杳得楊尚有身帶鉛質小洋情事遂判押候抄錄案由函送上海縣知事署遞歸福州交該管地方官嚴加管束 
[資遣小孩回籍]  
男孩王雙定前日在法界迷途由捕帶入捕房詰問據稱蕪湖人家有父母此次在原籍隨同張姓來申旋即失散乏資回里故在途徘徊捕房當給船票一張另給洋一元遣回原籍 
[妓院容留幼女]  
浙江路五十四號門牌某妓院内容留幼女顧水寳周阿媛被老閘捕房捕頭查悉昨飭包探張天林與一百九十六號西探同往將兩幼女一併拘解公共公堂經中西官略訊一過判兩女仍留濟良所候傳龜鴇到案於禮拜三再訊 
[巡捕追獲匪徒]  
匪徒王阿根前日在六馬路攫取陳生昌銀表銀練圖逃當被鳴捕追獲昨解公共公堂經中西官訊供屬實判王押西牢四月示儆 
[積竊禁錮一年]  
積竊陳寳同行竊姚壽康之衣服等物由閘北司法科移送檢察分庭預訊屬實提起公訴經陳推事判决處徒刑一年以儆 
[日人酒醉毆人]  
日本人某甲前晚在吳淞路乘醉將行人陳某眼睛擊傷由捕一併帶入捕房捕頭飭將受傷人送院醫治再行核辦 
[瘋人胡閙]  
靖江人錢少雲前日在松江路一帶胡閙被捕查見帶入捕房昨送公共公廨請示據蕪湖路十三號半門牌小客棧主顧天生投案聲稱錢向庽伊之棧内素有神經病昨因大發故奔至馬路胡閙中西官判候函送上海縣知事署咨遣回籍 
[罪犯病斃]  
張寳生前因犯案由地方審檢廳訊供判押嗣因患病發交普育堂醫治無效而死昨午由地方廳委派鍾檢察官沈檢驗員等蒞堂驗明張寳生委係患病而死並無别故塡明屍格判傳尸屬到堂備棺收驗 
[換給船户牌照之布告]  
工巡捐總局出示曉諭云照得浦江各項船户及外來各埠航船各鄉鮮船照章每年編號註册發給牌照以便稽查上年會經本總局查照向章諭飭各該船户携帶舊有牌照取具同業船户保結赴巿舶所報明註册領取證單來局繳費換領牌照有案茲值四年份換給牌照之期除諭飭巿舶所承辦人連錦堂查照向章辦理外合行出示曉諭爲此示仰該渡夫即便遵照向章取具保結携帶上年發給牌照赴巿舶所報明註册來局繳費聽候發給牌照愼勿違延自誤切切又出一示云照得八長渡渡船照章每年應換給牌照一次以他稽查上年曾經本總局查照向章諭飭各該渡夫携帶前廳所發牌照赴巿舶所報明註册領取證單來局換領牌照有案茲值四年份換給牌照之期除諭飭巿舶所連錦堂查照向章辦理外合行出示曉諭爲此示仰各該渡夫即便遵照向章於陽曆十月底以前携帶上年發給牌照赴巿舶所明註册 
牌照愼勿違延自誤切切 
[催繳清潔捐欠欵類誌]  
工巡捐總局朱局長查得前辦東南區清潔局商人朱新記於期滿交替後欠繳四月份捐欵逾限已久尚未繳清業已諭催擔保人張從新王振鐸等務於三天以内迅行設法清繳如再逾延定干未便又本邑中西區清潔捐務自承辦人莊泉生辦理期滿後照章由工巡捐總局出示招商投標嗣有王某投標一千餘元繼因爲數太鉅自知難辦是以屢次催令呈繳三個月捐資避匿不到遂將預繳之保證洋三百元如數充公而投標次多數之人亦不願承辦當時因接替無人經朱局長諭令莊泉生續辦一月一切缐捐辦法悉照舊章自十月一日起已由局重行開標以羅梅生得標惟續辦人莊泉生欠繳九月份捐欵迄未清理昨朱局長已諭催莊泉生即便清繳不得再延 
[滬報兩周紀念]  
北山西路德安里滬報館爲陳阜東鄭端甫郁慕俠等所創辦自癸丑冬出版以來已届兩載前日（十七號）假座徐園舉行兩周紀念並第二次投稿同志茶話會於午後二時開會同志到者計陳阜東郁慕俠畢公天朱亦奇徐夢痕謝慧禪王説説朱酉香郁達民顧警存朱九鳥王瘦桐吳痴魂方滄海等十四人到會者除款以茶點外各贈紀念郵筒一束閉會時又在鑑亭合攝一影以誌鴻爪直至夕陽西隊始各握手而别氣候報告 
（上海徐家滙天文臺天氣測候報告）十月十七日東海中氣壓低度經過琉球北部向東北偏東進發中心顯在蒙古及滿洲之間上海有自南至北之涼風中國北部有不定之涼風天晴十八日上海天氣睛朗東南偏東有徐來之涼風氣壓仍下降十八日下午四時三十分預測西部氣壓低度將向海濱進發天氣和暖陰晴不定海濱一帶有自南面至東南之涼風十八日下午四時前二十四小時内上海氣候温度至高八三三至低六四四去年同日至高八四至低六○六雜評三（訥） 
兩語湖北烟酒公賣局長之批曰商情雖宜體卹部章尤應恪遵此爲官中文告之通語而我全國商人即受盡此兩語之苦使彼官吏良心稍動將此二語顚倒而習用之曰部章雖宜恪遵商情尤應體卹則商民獲福無盡而又可消弭無數風潮我將執瓣香以祝禱之兩聲前此上海望平街之炸彈爲反對帝制之第一聲今日東京赤坂庽之鎗擊爲反對帝制之第二聲上海租界東京日都皆所謂參政修明稽查嚴密地也而已有二聲矣可怖哉此國内國外之兩聲來函 
[張文熙等來函]  
敬啓者當提倡儲金原在救國初議若六個月不達五千萬加息退還現下限期已滿例應退還各儲户議論紛紛何以儲金團總事務所置若罔聞令人可疑茲特專函該事務所外合再繕書呈請貴報登入來函一門内以待各儲户公同籌謀對付之策而此 
 
 
 

Page 11

 
 
　　中華民國 
　　即請著安儲金户張文熙李鼎馬師孟朱承昌 
[狄巽公來函]  
　　逕啓者十月十五日貴報本埠新聞欄内所載商界公聘法律顧問員一則確有其事惟設事務所一節旋經取消應請更正巽公謹啓 
[李子福來函]  
　　敬啓者蘇路收歸國有股款定五年攤還以每年一五九三個月爲發款之期自上年第三期爽約之後已屢次愆期然清算處尚登報通告預期聲明理由詎現届九月分第六期發欵之期屈指已逾兩個月緣何不發清算處竟無隻字之宣告一若視爲無事者然查此項股欵前公司原定以抽簽法償還免致股欵之割碎嗣開股東會公議由汪君幼安倡議以抽簽之法苦樂不均不若每年每股攤還一元較爲平允且股東團體始終不散設有意外仍可以全體之力量對付之意美法良得公衆同意遂爾議决今股欵僅發過三分之一已屢失信用尚有未發之二分來日大難誰能測其結果吾股東苟自甘放棄長此噤若寒蟬是則團體雖厚彼握財政權者直視爲無一人焉耳鄙人爲蘇民一分子曾於蘇路稍盡義務經招投欵雖微大率爲孤寡養命之資其恐慌愁急情形非鄙人所忍道恐亦非仁者所願聞伏諗大主筆主持公道乞將鄙函登入來函欄内藉以告我全體股東旣汪君幼安并賜照察足紉公誼肅此敬請著安股東一分子李子福謹上 
[徐承庶來函]  
　　啓者國體問題發生以來巿廛震驚現在旣付國民代表大會討議自有解决之法鄙人投身商界向不敢侈談政治今閲報載旅滬公民請願團中有徐成庶之名鄙人原名本係承字其爲另一人無疑誠恐外間誤會敢請將此函登入來函一門爲荷上海殖邊銀行徐承庶啓 
 
 
 

Page 12

 
 
   
 
 

Page 13

 
 
   
 
 

Page 14

 
 
　　中華民國四年十月九日星期二（申報）舊曆乙卯九月十一日自由談 
游戲文章 
[戲擬婦女請願團宣言書] [  東埜]  
　　蓋聞鄉人糶得五斗米思娶一赤脚婢以延宗祀窮秀才開一卷書時擁一黄臉婆子而傲王侯姨太老爺慣擅專房之寵尼姑和尚同參歡喜之禪士庶且然而謂以天子之尊可無一皇后娘娘哉今者帝制帝制之聲浪風起雲湧匝月而遍於全國矣改朔易服之禮節三跪九叩之儀文非徒託之空言行將見之實事矣而立后之消息何猶寂靜而無聞也豈我國重男輕女之惡習迄今猶未改耶抑古之天子有三宫九嬪二十七世婦八十一御妻唐太宗放宫女三千隨煬帝幸妃嬪八百而今之皇帝甇甇然以獨身主義終耶藉曰不然夫爲天子而妻爲庶人甚非所以彰坤德而張雌威之道也自來天下之事爲人謀者恒不若自爲謀之忠且盡彼男子熱心利祿設籌安之會上請願之書牛之所吹馬之所拍眼光專注於皇帝一方面乾綱獨斷無足責也乃我女子值此發達女權千載一時之機會或勞勞於爭夕或戀戀其所歡獨於立后問題棄置不講圖其小其近者而舍其大者遠者是誠案解人而不得者矣且夫前清鼎革之交我輩女子曾有北伐隊之組織雖未能直搗黄龍與諸君痛飲而蚌將軍之徽號至今猶藉藉人口是我輩婦女不肯放棄權利之一證也迨夫南北統一政尚共和我輩又有婦女參政會之設立雖祇曇花一現頃刻即歸消滅而女客串之招牌亦曾高懸於舞臺之上是我輩婦女不肯放棄權利之又一證也設今者立后之事告成在上者旣藉我輩掇臀捧屁之功示母儀於天下我輩豈不能遂附鳳攀龍之願傳誥命於一朝鳳冠霞帔之來較蚌將軍女客串之僅獲虚名權利有什伯倍蓰而不止者何我女界反視之漠然也養一指而失肩背是愈索解人而不得者矣某等以爲今日之事我妯娌諸姑姊妹當取萬事惟憑妻作主之主義由一家而推之一國上書北闕採用荷蘭西班牙國法推戴女王加官進爵之權操於九閽之内庶我國二萬萬鬚眉丈夫咸匍匐聽命於裙帶之下計之上也否則乘立君未定之時先議立后坤與乾爲敵體陽隨陰而化生將來皇帝千秋萬歲後太后垂簾聽政如漢之吕雉唐之武　清之慈禧牝鷄大鳴狂獅怒吼亦足以玩弄男子於股掌之上而爲巾帼吐氣尚不失爲次也夫男子擁造孽錢戴綠頭巾封都元帥加十三品銜名利兼收尊榮安富宜若可以止矣而猶亟亟焉迎合意旨提倡帝政以爲他日論功行賞升官發財之地况我婦女名不過太太奶奶財不過奩貲私蓄叔嫂以外無援手踏板以外實無權而可寂焉默焉不討皇后娘娘之歡喜博他日閫内侯之加封與夫花粉錢之賜給耶嗚呼前車可鑒來日方長我妯娌諸姑姊妹尚其急起直追發揚請願之文章同爲識時之俊傑勿再俔俔伈伈摭拾一二妻以夫貴之口頭禪聊爲解嘲地也 
詩選 
[閒情四首] [  佐彤]  
　　好夢難常有殘更况獨醒繁華窮世態貧賤薄交情月冷疑光重花香想骨輕曉寒人起早簾底數流鶯　　草色年年綠春晴歲歲過未知因病久祗覺閲醫多玉笛誰成調湘簾自在波茶餘兼酒後詩思第蹉跎　　雲密掩山色林深啼杜鵑空堂閒畫本曲港閙漁船墜地楊花立穿泥竹筍拳紙鳶新樣巧遮莫弄秋千　　時事不堪間波瀾孽海寒文章經世易氣節過人難有酒驕天子無詩頌大官和衣花下臥聊與蝶盤桓 
自由談之自由談 
[丑角] [  覺迷]  
　　旦角爲舞台上之點綴品昨旣言之矣然而能博台下座客之觀聽者旦角之外厥爲丑角丑角之妙處其一舉一動在在能令座客發噱蓋舉凡卑鄙齷齪之行爲一經丑角演來無不淋漓盡致而台下座客乃大開笑口故丑角一種亦舞台上不可少之點綴品也觀於今日各處之公民請願團毋亦如丑角之試其身手於舞台上歟 
小説 
[家庭小説嫣紅刦] [  常覺小蝶小蝶合譯天虚我生潤文]  
　　第六十七章（續） 
理痕言至此大痛聲乃爲哽但覺有兩點辛酸直自足踵而起滿貯腦海化爲長行之淚直溢眼角而出堅握安娜手曰安娜若父不德致汝受此奇辱今而後吾二人其各相勉飭毋再落是非於人口否則吾理痕之先德家風直從此而墮不特無顔於人世亦且有何面目見祖宗於地下也安娜時已止泣以手牽理痕衣角曰阿父吾誠有何罪而衆人乃責備如是之深夫上公庭而爲人作證固非婦人女子所宜然理痕曰彼輩之責汝特汝不應與彼人同游耳安娜知其父蓋念及爾日與哈勃克相見於田間亦不過偶然之事實則與相見於安西來家中時有何異點特是不幸乃爲海斯得鎖於門外乃授人以訾議之隙耳知女者莫若父豈阿父亦忍以此疑其女乎若然則女復何顔以生人世言次大慟夫理痕者長者也平生不慣苛求聞語乃自念曰吾誠寃安娜矣彼二人之事不過偶然而吾乃視爲非常以致氣病母亦視蟻封邱山少見而多怪乎念至此不禁露爲笑容掖安娜起令旁牀坐方欲作語而威廉復進見理痕已能轉動則大喜立致慰問之言又見安娜眼角瑩瑩尚有涙眥似方泣已者乃笑曰丈得母方責妹乎然以吾思之此責似過蓋安娜實無罪也 
[奇情小説秘密汽車] [  東埜譯]  
　　第十章（續）兩人出得勞倍司藥肆大門柳仙在前引導不向右而向左避去熱閙巿街盤旋曲折只揀小街僻巷走去最後直到火車站鄰近名喚申德的一家小酒店裏揀一處僻靜座頭兩人對面坐了酒保擺設杯盞去後勃立南就開口問道密司柳仙今日你代替茉莉兒到勞倍司藥肆中遇我究爲何故快説快説柳仙道説起來話長這事情可怖得狠據我得着的消息柏利德已經被誅了他説到這裏面上一種穠艷之色霎時消滅另泛出大理石一般的青白色來檀口中兩行編貝也幾乎相擊作聲勃立南道茉莉兒呢他現在何處如何不出來見我柳仙道現在嗎他現在隨着父親以及我哥哥達而登等一班人取道回英倫去了勃立南駭然從　中立起身來説道取道回英倫去　事奇極昨天晚土他不是在龍安江上立雪旅館中麽去得恁快柳仙又使了一個眼色道你再不可如此大驚小怪弄出事來昨晚十二點鐘以前他杲然還在立雪旅館裏望月只是夜半以後他們已乘着火車遣往比薩再從比薩換車　程直赴倫敦自從柏利德出黨以後他們就恐陰謀敗露在佛魯林司立足不穏自古道人急造反狗急跳牆他們爲時勢所迫就使出辣手段雙方並進一壁派人殺死柏利德藉以滅口一壁從黑夜裏盡族偕行出人不備這兩件事都是題中應有之義只不曉得他們一到倫敦再閙出甚麽亂子來 
[滑稽小説孟嘉買帽（續）] [  劍秋]  
　　孟嘉出了旅館一壁走一壁心中想道去年的黑呢大帽是在惠羅公司買的這紗帽到那裏去買呢來路貨是没有的店家的玻璃　内也没見有陳列過這却是一件難事躊躇了半晌便道有了有了那望平街二馬路口的馬敦和吉祥街的陳天一豈不是上海很有名的中國帽莊麽我何不就到馬敦和去買一頂呢説着使匆匆而行原來孟嘉所借的旅館在寳善街上寳善街和望平街遠不多路只要轉過麥家圈就是不多片刻已到二馬路口那時天氣尚早馬敦和的店門雖開衆夥計還没起身只有一個小學生坐在那裏打盹孟嘉冒冒失失的跪進去操着江西口音高聲呼道噲那小學生低着頭正在做昨夕未冠的好夢給他一喝突然驚醒睜開了兩眼一言不發只對孟嘉看孟嘉又道我要買頂紗帽你們到底有没有小學生未及答應後面又跑出一個人年事略長的夥計説道有的有的接着便在橱中取出一頂夾紗瓜皮小帽來孟嘉忙摇手道不是這樣的不是這樣的夥計道不是那樣是那樣哦知道了你要買有翅的紗帽麽孟嘉道不差不差夥計笑道先生你弄錯了這要到神袍戲服店中去買小號是没有的孟嘉無奈只得退出來心想馬敦和旣然没有陳天一也不必去了只不知神袍戲服店在那裏馬路上從未見過想來一定在城裏的了這當兒恰巧有乘黄包車拖過孟嘉便跳上車子把手一揚説道城裏城裏小東門那車夫放開脚步便從帶鈎橋過法大馬路一直往東而去一霎時小東門已到孟嘉下車後給了車錢慢慢的依着大街走去一壁走一壁留心細看經過了許多店舖只有些緞莊銀樓水烟袋等類心裏焦急口中不覺咳聲嘆氣道不料上海偌大地方神袍戲服店都没有眞正奇事接着又走了許多路彎彎曲曲直到城隍廟相近方見有一處掛着巿招道本號專辦文武戲衣神袍神帽孟嘉大喜立即跑上櫃台説明買紗帽的意恩那夥計便向裏頭拿出幾頂聽憑揀選形式各各不同有方翅的有圓翅的有尖翅的有城隍戴的有土地猛將戴的也有戲台上唱戲戴的孟嘉想道大將軍做了皇帝我的官職至少一個首相和古時秦（檜）曹（操）二丞相一般他們兩人都戴着尖翅紗帽我也買尖翅的罷主意已定便揀了一頂付清價錢後拿着紗帽就走回到庽内把他拿出來一試恰好不大不小和他鎖狗洞的尖頭相配心中非常之樂這時旅館中正開中飯孟嘉草草吃了一些往外就走你道他有甚麽要事呢原來到四馬路野雞堂子裏那位揚州相好處辭行那揚州相好聽得聴大少即日動身便一把拖住鼻涕眼涙的説道阿咦噲我的乖乖你不要去嘘孟嘉再三安慰告訴他不能不去的緣故又親口許他將來做了大官以後一定娶他做姨太太那相好方才破涕爲笑臨行時又連連叮囑孟嘉道孟大少你不死來頑頑（讀作彎）噓你不死來頑頑嘘孟嘉答應道來的來的不死自然要來的當夜孟嘉　登輪去（完） 
 
 
 

Page 15

 
 
   
 
 

Page 16

 
 
   
 
 

Page 17

 
 
　　中華民國四年十月九日星期二（申報）舊曆　　申報第五張　　中華民國四年　　西曆一千九百十五年十月十九號星期二　　舊曆乙卯九月十一日救國儲金 
[交通銀行收欵清單]  
　　十月八號第七十一次報告（四續）　　第六十册一號至一百號陳永良二元四角俞慶壽二元四角宋連陞二元四角鄭永發二元四角易淑良二元四角邵棟利二元四角方有才二元四角紀富惠二元二角郭茂沛二元二角陳國慶二元地角鄭永好二元二角林長秉二元二角李栗生二元二角施金環二元二角黄耀銘二元二角洪文發二元二角陳寳魁二元二角周烈全二元二角魯邦祺二元二角徐信昌三元四角董明亮三元四角陳爾賢三元四角任春如三元四角唐棣三元四角王通福三元四角陳則慶三元四角嚴連秦三元四角張國章二元八角陳元舉二元八角薩本周二元八角鄭秉霖二元八角邵凌藩二元八角林連禧二元八角嚴拱顯二元四角彭梅芳二元四角陳連生二元四角葉朝文二元四角陳考藩二元四角　韓宗二元八角嚴華章一元八角邵榮官一元八角毛進鋭一元八角許貞火一元八角魏玉奇一元八角周榮祥一元八角徐有元一元八角王志誠一元八角胡炳生一元八角李孝寛一元八角戴熙經八元莊蔚青七元四角劉蓉四元郭樸四元李延庚四元王祖齡三元六角馬學俊三元二角（以上永豐軍艦來）朱天森四十二元楊雋聲二十元零二角林生國二十二元四角水茂枝十三元六角任重十三元六角吳謙十六元八角李述之十元零二角叚玉如十一元二角貝時賡八元王昇鴻八元周孝利八元四角陳得綏八元四角周培基八元四角鄭連財五元六角高壽彭六元二角陳雙四元陳良臣四元陳炳和五元二角王其清五元二角朱斌五元二角陳三台五元二角楊春田三元四角鄭海水三元四角朱榮奎三元四角陳祖清三元四角林培榮四元六角余信遠四元六角區就四元六角王武四元六角鄭西地二元八角劉作會二元八角李茂普二元八角任守鏗二元八角陳世祥二元八角黄玉銘二元八角趙得勝二元八角陳得財二元八角鄭家昭二元八角戚錦榮二元八角黄吐寗三元四角胡發三元四角王餘升三元四角高鳳怡三元四角陳學機三元四角（以上均江利軍艦）　　第六十一册一號至一百號林清笑三元四角陳義利三元四角陳玉山三元四角陳成週二元八角江定二元八角談本二元八角王星森二元八角薛金魁二元八角高鑫芝二元八角易九臯二元八角趙祥霖二元八角楊承欽二元八角沈得洪二元四角黄尚壽二元四角戚壽彰二元四角陳大經二元四角楊棠二元四角林寳成二元四角陳堀甸二元八角王雲來二元八角顧貴松二元八角趙宏聲二元八角石存鼎二元八角唐茂海二元八角章延霖二元四角張得藝二元四角李保松二元四角徐得寳二元二角程龍昌二元二角劉文姜二元二角張廷盛二元二角林培官二元二角鄭加猷二元二角叚友才二元二角方坤榮二元二角陳其安二元二角龔萬松二元二角張連唐二元四角吳炳榮二元四角林朝金一元八角周梅金一元八角桂馥一元八角陳阿林一元八角楊玉成一元八角周國榮一元八角邵鍾八元謝世恩八元傳崧生三元六角盧作樞三元二角陳發乾三元六角何承惠四元（以上江利軍艦來）林宗慶十十八元顧十三元六角錢忠道十六元八角林斯喊五元六角張汝玉十一元二角張日章五元六角張灼平四元王芳鴻五元二角任兆闈五元二角李噦鸞三元四角鄭琪三元四角任榮瀋四元六角沈勝隆四元六角林易保二元八角陳璧春二元八角嚴璋琛二元八角嚴祖友二元八角蔣曜楷三元四角張貞鈁三元四角陳慶仁三元四角王學成三元四角鄭祖蔭二元八角劉滋烺二元四角陳道旺二元四角黄兆騏二元四角吳德霖二元四角張灼興二元八角陳鼎乾二元八角陳永滿二元四角林宜忠二元四角沈世英一元八角唐得勝一元八角周則敏一元八角陳大惠一元八角（以上湖鷹雷艇來）沈繼芳四十二元羅致通二十元二角李景森二十二元四角孫文遠十三元六角鄭體慈十三元六角唐國章十六元八角沈壽萱十元二角金其昌十一元二角劉禮善八元陳壽祺八元陳亦俊八元四角林伯莊八元四角陳友章八元四角黄永海五元六角除良六元二角（以上楚觀軍艦來）　　第六十二册一號至一百號陳得升四元吕登魁四元黄香四元李永祥四元吳和四元施本銓四元陳珠五元二角王泰五元二角王孝生五元二角吳安泰四元黄仕恩四元六角彭永祥四元六角鄭兆龍三元四角張潤三元四角陳宜斌三元四角陳吉杰三元四角劉志岑三元四角陳森興三元四角楊寳霖四元六角陳永希四元六角林茂盛四元六角陳天順四元六角林茂福四元六角鄭成福四元六角陳銘振三元四角張永年二元八角于兆麟二元八角林雲安二元八角鄒恒玉二元八角田玉湖二元八角王忠謙二元八角張金城二元八角林立貴二元八角曲運正二元八角周連登二元八角曲連令二元八角程勝曾二元八角周謹二元八角洗嚴天旺二元八角吕秉基二元八角孫有成二元八角劉椿三元四角楊天章三元四角徐得勝三元四角任祥彬三元四角陳學賽三元四角陳兆鴛三元四角陳友瑞三元四角王敬銘三元四角劉萬順三元四角陳天興三元四角蔡友廷三元四角林樹山三元四角梁訓新二元八角謝樹雲二元八角楊春森二元八角劉允山二元四角江其淦二元四角王金才二元四角梁祖炎二元四角張述建二元四角唐錦璞二元四角陳鶴年二元四角楊森鈿二元四角陳宜卿二元四角陳連金二元四角陳忠富二元四角張有恒二元四角孫居倫二元四角林有彬二元四角林人吉二元四角王振山二元四角陳秉可二元八角陳成銓二元八角鄭屏觀二元八角任玉貞二元八角甘陸律二元八角任有秋二元八角虚永銓二元八角陳泰富二元八角張文彩二元四角陳家杰二元四角楊景華二元二角姜光音二元二角陳恩二元二角陳家衡二元二角沈阿紅二元二角盧進謀二元二角孔憲玉二元二角李龍雲二元二角趙士英二元二角林福冰二元二角陳勝魁二元二角王同祥二元二角林志良二元二角楊兆湧二元二角黄祥淦二元二角陳秦齊二元二角張季祿二元二角林永鈿二元二角（以上均飛鷹軍艦 
 
 
 

Page 18

 
 
   
 
