# 1919 - 308 - 4916788

 

Page 1

 
 
   
 
 

Page 2

 
 
   
 
 

Page 3

 
 
時評 
[安福部之今日（冷）]  
　　安福部今與政府爭閣員愚也安福部在今日已在鳥盡弓藏之候矣不觀乎北派要人之對於安福若何態度乎更不觀乎安福要人之對於安福若何態度乎今日之所謂安福而與政府爭者不過安福之糟粕耳若其精華則已志不在此而與政府相喻於無言之表矣奈之何尙以議會多數自豪硜硜不諒哉 
安福宜知之趙孟所貴者趙孟能賤也 
[專電　]  
　　北京電閣員至今午尙未提出惟靳對田内務周財政夏敎育張農商已表示不能改動决心仍主照單提交如新國會果全體否决自有辦法（十一日下午五鐘） 
北京電靳自言閣員名單係一月前與徐段商妥無變更餘持現有人對靳謂以否决人名派署八年來無此先例安系内部强硬者少數可先疏通一二日内再行提出（十日下午四鐘） 
北京電靳頃遣秘長郭則澐答復安福部二事（一）閣員無論如何不能更動明日一準提出（二）安系從前在機關挪用黨費本月起一槪停止此後需欵請開用途由我擔任（十一日下午五鐘） 
北京電安系見直曹皖倪電大失望又得徐樹錚電謂閣員外大問題如烟酒借欵選副制憲等正多不妨先通過閣員現據此意與靳商換條件院托詞陸復電未到俟彼允任始提閣靳料奉張電今日可到故稍俟 
北京電閣員問題山東議員由潘復經手直隸議員由孟憲彝經手投降靳雲鵬王郅隆赴津曾毓雋旁觀徐樹錚自庫來電囑安福部退讓内部破裂無形融化（十一日下午四鐘） 
北京電王揖唐派鄭萬瞻來京述對新閣員名單主全體否决不贊成否决四部安系幹事會議以全部否决則曾朱在靳閣不能再提不啻自殺故王氏主張未便採納（十一日下午三鐘） 
北京電安系主幹昨夜在曾宅密議結果推李劉兩議長今午謁靳表示黨部否决四部意思要求諒解（十一日下午三鐘） 
北京電安系以對周個人關係聲言將反對烟酒借欵 
北京電新閣員靳先得段同意故段不爲左右袒安系之憤在此（十一日下午三鐘） 
北京電安系中和派懼議會與靳閣因閣員引起政潮出任疏通楊潤等奔走尤力頃靳約劉恩格談話仍不得要領 
北京電確悉安系對閣員因段右靳將取服從主義但求黨費有着卽照通過（十一日下午三鐘） 
北京電安系吳淵在擷英東方飯店兩次讌一部議員代靳接洽爲光雲錦賀黻冕查知大起衡突幾至揮拳（十一日下午三鐘） 
北京電政府對新國會確有解散之準備惟解散後召集新會抑恢復舊會問題重大正在研究中（十日下午三鐘） 
北京電靳决日内下裁兵明令儘本年内各省裁二成費歸自籌此令下後擬卽下令撤防北京電徐樹錚抵庫因某案引起風潮現借組閣事馳回有所主張（十日下午四鐘） 
北京電益世報載周自齊宣言不主借欵但主節流此次並無意入閣因靳政策相同又以鄉誼求助如不通過可做之事正多云云（十一日下午三鐘） 
北京電公言報昨載美使推薦閣員美使館函令更正本日又載李純保周汪内閣國院函警廳飭更正（十一日下午五鐘） 
北京電外人消息西南向日本單獨訂購之大批軍火將於月内起運已電港關設法截留 
（十日下午四鐘） 
北京電七年長短期公債第三期定諫日發行（十日下午三鐘） 
北京電張一麐主張解决時局由各省議會議長赴滬開聯席會議各提出負重望者三人議時局辦法（十日上午四鐘） 
北京電銀行公會爲京鈔事會議甲派謂錢業抛出過量價提高勢受擠此説中交及各官銀行主之之派謂抛盤卽賭博雖因此虧倒不足惜且犧牲一二錢舖卽足恢復國家信用此説浙江興業等商行多主之結果中行以票價冋復不難究恐牽動市面爲詞遂無結果 
北京電裁兵辦法决分三期第一次自百二十七師減至百師二次減至八十師三次減爲五十師（十一日下午三鐘） 
北京電本日閣議（一）决派錢能訓蘇浙太湖水利督辦王清穆陶葆廉會辦（二）各省建功德祠决發命令飭内部審訂合祀事北京電王占元電保何佩瑢實授省長曹錕保潘矩楹入將軍府（十一日下午五鐘） 
北京電鄂王占元來電山東問題久懸不决請將交涉經過酌量宣示以免誤會（十日下午四鐘） 
北京電藍建勲電請仍留劉冠雄長海軍（十日下午三鐘） 
北京電劉存厚電熊克武聲言和議破裂將不日進攻 
香港電被捕學生十一人押懲戒場批知悔乃釋字樣學生團歷保不釋聯約罷課赴各署請願議員以警辦理操切提出質問請查辦廳長（十一日下午三鐘） 
香港電改組軍府案前途形勢不佳各方多反對起草員多辭職恐終無形消滅（十一日下午三鐘） 
[各通信社電]  
　　北京電陸徵祥電准感日由馬賽附輪歸國（十日） 
北京電倪嗣冲李純均來電對靳所提閣員一致贊成 
北京電靳總理昨日請劉恩格前往接洽劉未往李盛鐸亦赴天津仍由曾毓雋往談聞仍無要領閣員名單靳意决不摇動聞陸徵祥允長外交電今明可到問後日决提出財政次長潘復陳介均有希望 
北京電李盛鐸昨晚由津返京旋與靳晤面劉恩格亦偕往接洽 
北京電駐美容代使電請派梁加誥爲資本代表梅某爲勞動代表出席國際勞工會 
北京電裁兵問題决定先裁二成費由中央擔任即頒明令並徵詢各省裁兵後安揷一事各抒所見北京電徐樹錚今日同京（以上十一日） 
以上中華通訊社電 
北京電王揖唐電靳閣員案已電託李盛鐸劉恩格竭力疏通請迅將閣員擬妥提出俾内閣早成促進和議 
北京電徐聞各督將合辭能成内閣商段囑靳稍子通融由府派人邀李盛鐸劉恩格調解（以上十日）北京電閣員問題垷經調人疏解擬以李思浩長財爲轉圜地步閣員同意案有元（十三）日提出消息北京電田文烈决不斡内務將改提張志潭尙未决定 
北京電海軍已定屬薩鎭冰外傳故提沈壽堃説實不確 
北京電朱深以汪有齡爭法席意在辭職讓賢安福仍主朱聯任 
北京電徐樹錚電告日内即將旋京面陳轄治蒙庫辦法 
北京電莊景珂來電催劉鏡人赴任聞劉因山東問題須俟陸徵祥回國接洽後方始赴日 
北京電鮑貴卿辭濱黑鐵路督辦兼職政府已照准决以孫烈臣繼任日内可發表 
北京電國際航空條例現經參陸海交等部會核呈覆政府擬即批准 
北京電京商會亦一致反對烟洒借歀 
北京電有人擬具振興棉業條陳上棉業局周局長咨送農部核辦（以上十一日） 
香港電葉恭綽已到粤聞與梁士詒有所接洽隨後卽入京（十一日）以上中孚通信社電 
世界路透電 
[俄國戰事記]  
　　六日倫敦電過激黨所稱包圍宇登尼克將軍之説尙未徵實惟宇氏似確已在彼得格勒之間大敗今尙未脱離被圍之危險十月二十日宇氏公報自信可獲大勝當時路透訪員谓彼得格勒不致於旦夕陷落今果信然宇氏不能續進之原因十月二十日業已述之蓋宇氏乃以輕騎直撲彼得格勒疾進之後須待軍需與援兵之接濟也至其敗退原因乃由過激軍占據彼得格勒與彼斯柯夫鐵路上之魯加鎭危及宇氏後部之故宇氏若稍遷延則交通將絶全軍恐不免覆没昨晚陸軍部宣稱宇氏大暈左翼今仍與愛沙尼亞軍右翼相接戰於芬蘭灣扼守原陣綫宇氏前距俄京不足四哩今距俄京十二哩據軍事專家聲稱凡對彼得格勒取攻勢必由此部同時攻擊以爲策應始可取勝台尼金將軍發來無綫電稱近十日内俘敵五萬五千人獲砲與機關鎗甚多 
六日倫敦電海軍大臣華特朗氏今日在下院宣稱政府並未受納斯加巴佛洛德艦隊自行鑿沉之責任又稱高等議會今仍在考慮處置舊日德船辦法 
六日倫敦電邱吉爾氏答議員質問過激軍是否已佔據沃木斯克事謂據最近消息過激軍尙在沃木斯克二百哩外該陣線之過激軍已克復自八月二十八日起所失之地三分之二惟沃木斯克尙深處腹地自沃木斯克至海濱計有三千五百五十四哩之遥以政治及戰略情勢而論戰局安危不在失地之多寡而在過激軍須以幾許人衆扼守該陣線云云 
五日倫敦電過激黨使者已抵波蘭磋商交換俘虜事宜聞該使者曾受命對波蘭作重要讓步 
五日丹京電里特倫公報局得悉德兵昨携砲隊及武裝火車猛攻里巴爲該處里特倫兵藉英砲隊之助擊敗德兵終日轟擊里特倫兵之陣地晚間復取猛厲之攻勢仍受重創敗退 
六日倫敦電據半官消息柯爾恰克將軍之軍退走原因乃由過激軍得援之故過激軍佔據彼得巴夫洛夫斯克渡伊希姆河柯爾恰克中堅已退離伊希姆河二十五哩其右翼在伊希姆鎭西退走三十哩今仍續退過激黨自稱俘獲二千人過激軍在土波爾斯克東面之進步顯已停止南陣線俄軍之陣地無甚變動過激軍繼續得援今竭其全力以阻台尼金將軍於冬季之前續進 
五日泊拉格電捷克斯拉大總統瑪薩里克氏在國會演説謂新民國之要着乃在不流血而施行遠大之社會改革彼嘗透澈密切研究過激黨之革命列寗氏號過激主義謂眞正馬克斯主義細按其實則近於革命的無政府主義或産業革命主義而遠乎社會主義列寗氏與其黨與實代表俄國不學無術穆傑克氏經濟的與社會的單純主義故彼意過激黨共産主義之難成事實乃原理上之事云 
 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電二 
[英議會之俄事辯論]  
　　五日倫敦電今日下院開議時議員韋巨胡德大佐提議將追加陸軍預算案撥助台尼金將軍與宇登尼克將軍之欵減少英金一千五百萬鎊遂引起對俄政策之辯論韋巨胡特不以英國對俄政策爲然並質 
員華特大佐主張繼續贊助柯爾恰克將軍議員瑪隆大佐甫由過激黨所治之俄境歸來謂彼並未薰染過激主義但對於勞兵會施行之建設事業中心殊爲感動彼意目下與勞兵政府媾和實爲實際的政治家手腕所能及云尙有其他議員之由波羅的省歸來者皆稱讚芬蘭兵之勇武而有紀律及芬蘭總統滿納漢氏之能得民心陸軍大臣邱吉爾氏答覆質問時謂規定對俄政策各大國極費經營彼意今唯日本能確知其所欲而已又謂英國將來在俄之勢力全恃目下所予俄國精神上與實質上之助力諸計畫而定若謂今日束手旁觀置之不顧而將來可望指導其命運與發展則未敢輕信吾人一切行動均經商諸其他各大國過激黨主義實爲全球勞動家革命彼等鄙視國家主義愛國主義之平凡眞理故過激黨斷不能代表俄羅斯即彼等亦不自承認也一九一九年英國用於俄國之欵共有英金四十六兆五十萬鎊此非得失問題實正義與責任問題邱吉爾氏末謂英國助俄政策已發生兩大效果一爲國際聯盟會已擔任保護自波羅的海至黑海間之諸小國一爲英人對俄占有友誼的勢力且將竭力减輕過激主義之禍害而爲猶太人謀得保護方法如果所行政策能獲勝利則擬竭力助俄建設遠大民治制度而阻俄國投落德國掌握云云韋巨胡特大佐之動議後由議員以二百五十一票對五十票否决 
[各國近事記]  
　　五日華盛頓電副檢事長宣稱政府已拒絶撤銷取締罷工領袖之命令因此次罷工之舉實違法律也礦工代表則稱政府之拒絶適足延長爭端 
五日海牙電荷蘭政府答下議院豫算審查會之質問謂政府從未自信可自由與比國締結軍事同盟衆議員要求政府予以不得締結此種同盟之擔保政府態度乃因衆議員之意思而愈堅定至於巴黎談判修改一八三九年條約一層今尙未有切實結果殊不宜遽討論之政府又稱統籌局勢目前荷蘭防軍不便大加裁撤政府續稱未曾接有美國擬收買西印度荷屬小殖民地之提議 
六日倫敦電英國銀行貼現率今日由五釐升至六釐 
六日紐約電一九一九年前八個月内美國出口貿易共逾英金一千兆鎊其數之巨爲從來所未有 
五日開羅電士麥拿之英軍將於十一月十二日撤退該處時局頗爲岌岌漢志官員揚言均將辭職且不復擔負一切責任因英國限制漢志陸軍名額之故六日倫敦電英國及歐洲經濟專家組織之救荒會今在倫敦開會討論救濟方法第一次公開會議乃在開克斯登堂舉行裴虚爵士在會宣稱歐洲之隱患從無如今日之可慮德國貧乏已極隨時有爆裂之虞則不獨足以破壞德國且足破壞法意英三國恢復法國原狀其法乃在恢復德國原狀尙有一患則爲世界信用之墮落蓋歐洲之信用今已漸見墮落也該會議通過决議案促請政府即速取時局必要之方法 
[里昻無線電（路透電社送）]  
　　十日巴黎電法總統普恩麥因欲於總統任滿之前答謝英皇之游法藉向英皇與高尙之英民表示法國對英之深情昨夜特偕夫人由巴黎啓程赴英外交總長畢勲亦隨行當時至車站送行者甚衆 
十日巴黎電克勒滿沙昨夜接見外交總長畢勲及戈洛特將軍談話頗久外交部政務科長白台洛亦在座 
十日巴黎電據最近西北俄公報聲稱宇登尼克將軍委棄威瑪拉車站繼續退走 
十日巴黎電德意志日報載稱匈牙利各黨已商定組織混合政府之大綱現任總理菲里特里克博士經各政黨領袖諷勸後已允告退 
十日巴黎電丹京消息云里特倫兵在里加境占據德軍後部之泊浦車站勢將割斷德軍沿里加米陶大路及索倫斯堡鐵路退走之交通克勒斯堡米陶鐵路一帶之戰事今發見於丹特塞伐斯附近德兵數枝隊全數被殲里特倫兵不待砲隊掩護卽以裝剌刀之鎗衝擊敵軍 
十日巴黎電據不魯塞爾電稱距那慕爾南四哩之達夫地方積存德國砲彈甚夥昨晨忽然炸裂有無死傷今尙未悉守兵現不知下落如砲彈全數轟發則那慕爾鎭殊爲可危居民今皆匿居地窖且以特别方法防備一切蓋中有大批煤氣砲彈也 
[太平洋路透電]  
　　十日沃木斯克電司令部報稱俄軍苦戰後退佔愛加特林斯克村與太夫里乞斯克村西面之陣地伊希姆方面之俄軍佔據加拉蘇克斯克區彼得巴夫洛夫斯克方面之俄軍現正反攻敵軍 
八日沃木斯克電最高執政員不日將下召集國會令最高執政員所推舉議員之人數不得過全數三分之一内務總長已奉命草擬選舉制 
十一日香港電今晨十一時此時鳴砲全境肅靜兩分鐘以紀念陣亡戰士各種機車連電車在内時均停駛各敎堂皆啓門任人於此兩分鐘内入内祈禱 
十一日大阪電當地兵操今日開始與操者四師日皇與太子昨夜抵神户附近閲操星期六日大阪舉行大操是日銀行與交易所皆停業 
十一日大阪電取締壟斷謀利之呼聲雖遍於全國惟懲治居奇迄未實行今後似亦未必能成事實大阪棉紗奇貴漲至日洋七百元以上較戰前價貴七倍民生要品大都昻貴棉紗僅其一耳凡賴誠實薪水度日者莫不大感困苦而一般壟斷謀利之商人與操縱市面之商社則皆利市加倍於是投資組織商社遂爲今日之趨時風氣矣資本不獨不移且可驚人報紙每日皆滿載發行新股票之廣告新資本額在日洋一千萬元以上者亦頗多 
十一日大阪電大阪新設日刋報館一家定本月二十五日出版資本日洋二百萬元總理爲上議院議員藤村義朗男爵前曾充三井洋行上海支店長 
國外要聞 
[美國産米之增加]  
　　中美新聞社譯密勒評論報云美國自經大戰後嗜米者忽日見其多其産米之率較前已增一倍而米之進口亦多至一倍據某君在紐約國家市銀行敎育部演説謂當一千九百十八年間尙有米三三○○○○○○○磅由美國諸埠轉運外國以較戰前運出之一六三○○○○○○磅適多一倍是亦足見其産生及進口之多矣惟麥之一項前多銷行國外今則不得不留其半數以自用查美國所産米一千九百十四年時得二三六四九○○○斗據農部最近計算一千九百十九年可得四二四八七○○○斗蓋進口之率已如上述亦增多一倍也美國在兩方可謂一最巨之産米國其産米之法極新可用最新式機器從事於種植收穫旣速且便較之東方所用不完善之笨法不可同日而語矣某君又言美國之産米自南北戰爭後頗有衰落不振之勢因爾時尙不知米麥之類可用機器種穫以爲米之一物必須發生於天然濕地之上因其地之過濕故機器皆不能運用數年培克塞斯挨根索斯路易西那諸州中有數處土地天氣及水道均頗適宜播種即用機器吸引左近溪流及噴水井之水以資灌漑及米將熟即漉乾其水而收穫時刈禾打榖等亦一一用機器云美國此種種米之法允爲世界最新之發明蓋他國尙未有行之者今其種米之地展柘益廣自南北加路林那二州喬奇亞州至密西西比河流域并及挨根索司塔克塞司與加立芬尼亞諸州前此每年産米約自五○○○○○○○磅至一○○○○○○○○磅今則一躍而增至一○○○○○○○○○磅在西方諸邦中已爲産米最多之國若與東方諸國相較固猶未及蓋東方人口極衆人人恃米爲生與美國固不同即如暹羅一國年産五○○○○○○○○○磅荷屬東印度年産七○○○○○○○○○磅日本年産一七○○○○○○○○○磅中國産米雖無一定統計然必超過印度之上計全世界每年所産米殆不亞二○○○○○○○○磅也某君又言今世人鮮知世界中産米之多幾與産麥之額相等須知米爲重要食品之一今之恃以爲食者占全世界人數之半故産米之統計必在二○○○○○○○○○○○磅左右兩麥之産生以一千九百十三年至一千九百十五年最高額計之每年亦不過二四○○○○○○○○○○磅彼此比較相去正不遠也 
國内要聞 
[靳閣員仍未提出]  
　　安福尙在反對中内閣問題八號安福部之會議中分激烈和緩兩派大起衝突幾致用武激烈派聲言周自齊係帝制派應請法庭拘傳以爲恫嚇但多數議員則謂只求財政可以整理似不必吹毛求疵然結果激烈派硬行表决拒絶周自齊並推李盛鐸劉恩格入謁靳氏（在六點前後）靳氏言周非予私人以財政待理之故深信周氏與國家有益故禀承總統意旨始行提出諸君如有顧全大局之意不妨再事疏通云云聞靳於九日上午在東四牌樓十一條胡同私宅又邀集安福要人密談良久靳意無論如何於此一二日内准即提交衆院不再遲延態度似極强硬但安福部亦不肯遽爾屈服其激烈者倡議三種辦法（一）先止住政府提出（二）提出後使國會爲流會（三）行使否决權其中一部分人對於第三項辦法尙持愼重以免决裂至該部對於周氏財長問題極注意於曹錕之態度以去年選舉副總統之時周氏反對頗烈安福部以爲曹氏必不滿於周故欲利用之以反對周長財政也孰意曹之態度竟有大謬不然者靳之得代理總理也原由於曹錕之推舉故靳閣與曹銀可謂極有關係今次靳氏眞除雖未得曹錕之力然閣員之組織曹氏已有意思表示與安福所期全然相反其原電如下鞏固國家端在得人我公晋膺總揆袍澤稱慶輿論翕然足徵德望素孚非錕一人之阿諛也閣員職任匡濟極宜推選英俊共圖治理陸軍一廣仍由我公并任極治鄙願田周陸薩張夏曾朱諸公分長各部尤見我公知人善任錕極端贊佩從此内外同心共謀國是天下治安謹拭目以待謹復曹錕虞印至閣員中之海軍一席劉去薩來已成事實薩氏昨已由閩電京略云樗櫟散材無裨時局辱承提挈媿無敢辭憔閩省清鄉事宜現正收束中央允給之欵刻尙未到俟欵項到後立即結束一切尅期來京云云又聞劉冠雄辭職後上海藍建樞總司令來電請與挽留是亦足以稍慰冷落矣 
[新衆院質問國民公報事件]  
　　昨有新衆院議員劉樹棠因國民公報被封事件提出質問書其原文如下爲内務部濫用職權摧殘輿論摇動約法上之言論保障提起質問事據報載内務部於十月二十六日令行警廳封禁京中國民公報並捕去二人拘留警廳其被封理由係因内務部認定該報七月二日以後各日所登載之評論等件違反出版法第十一條之規定棠等細查該報罪狀之七八九三月各日評議等件不獨主張不簽德約不直接與日本交涉爲有罪凡紀載日本侵略政策批評日本政情主張簽字奥約及紀載一平常中日交涉均屬有罪内務部用意安在殊難索解乃就内務部訓令言之則以爲違反出版法第十一條之規定按之實際旣於淆亂政體無干又於妨害治安無涉且並未揭載官署之秘密文件毫無犯觸該條之嫌疑内務部認爲違反該條究竟違反該條八欵中之何欵此應質問者一查約法第六條第一欵及第四欵人民身體非依法律不得逮捕拘禁人民有言論著作刋行之自由該報旣未觸犯法律内務部任意封禁任意逮捕拘留是否違反約法第六條之規定此應質問者二内務部所列舉該報之評論多屬交涉問題該報主張當否姑不具論要皆爲擁護國命爭持國權而發交涉瀕於失敗正仗民氣以爲政府後援即使持論稍涉偏激政府尙當曲諒况該報主張不簽字不與日本直接交涉就現在言之與政府所持方針未嘗不一致何以内部反據此以爲該報罪推該部之用意則凡外交問題全國輿論不容有所主張一有主張即涉罪戻贊助政府方針者難免取締反對政府方針者更不知若何摧殘試問專制政體有此現象否此應質問者三日報性質閲日視之即同明日黄花無人過問有何效力之可言内務部所列舉該報之評論自七月二日至今已歷四月之久卽謂有鼓動風潮之虞該報日處監視之下何不即時檢舉且時閲數月益足證明該報之言論並未發生何等不良之影響乃内務部必於故紙堆中苦心搜索迹近挾嫌傾陷之所爲此應質問者四取締報紙可否適用出版法條文研究鑿枘甚多有非片言所能盡姑就顯著之事實言之五年以前旣有出版法又有報紙條例兩法規定範圍顯有不同當然不能以報紙條例業經廢止擴張出版法之範圍若出版法包括報紙在内何以當日同時有報紙條例之規定以出版法取締報紙實屬牽强此亦應附帶質問者也總之内務部另有不歉該報之處則不得而知就内務部訓令所指之評論等件以觀則殊無足爲獲罪之理由論者謂政府别有用意故爲示威之舉爲統一言論之初步棠等以總理屢有調融各派同上軌道之宣言不信政府出此下策立憲政體之下當然有各黨分立各抒政論以維國是防川貽患古有明訓矧值内憂外患存亡危急之秋甯能令全國輿論一致謳頌粉飾太平乎曆觀我國報界情形有足令人痛心者言論專制莫如項城時代然託庇外人權力之報紙則熟視而莫敢誰何若壓抑太甚勢必盡驅魚鳥使入淵叢辱國喪權有何效果此尤可爲抱統一言論之野心者下一警告也内務部此種行動按諸法律揆諸政情濫用職權無可解免棠等爲全國言論計爲擁護約法計勢不能默緘坐視以上各節請於三日内逐一明白答復提出者劉樹棠等 
[京津學界慰勞請願代表記]  
　　全國各界之請願代表三十二人自上月一日被拘警廳後直至本月七日始行釋放前日北京高等法文專修館學生已開會歡迎曾誌本報昨日（九日）北京學生聯合會特開北京學生全體大會以致慰勞之忱上午十時在北大法科開會莊嚴隆重極一時之盛兹記其情形於下法科大禮堂中台上懸掛國旗二面堂中環椅作圜形爲請願代表席中以菊花百朶擺成自由二字四壁徧張五四六三以來各種愛國運動像片入此堂者頓生無限感想八時半聯合會派人前往公園迎諸請願代表代表等於所備汽車堅辭不坐乃全體步行抵北大時已十時各校同學多因時間倉卒未接到通知書然男女學生已有千餘人於此聚候振鈴開會後全體請願代表入席會衆起立致敬掌聲如雷首由學生聯合會主度致慰勞詞略謂此次請願本屬國民所當作之事敝會以種種障礙未能共同運動甚爲抱歉諸代表等明達當能原諒其苦衷前者北京各種運動都仗各貴處竭力援助今敝會已抱定文化運動主義尤望各地一致行動破除隔閡齊心努力云云次請願代表南京劉英士君報告獄中情形略謂勞而無功何足當慰向來北京文化思潮及愛國運動率發軔於此法科大禮堂今得蒞此甚覺愉悦而北京男女學界爲此慰勞盛會尤見與鄙等深表同情也當十月一日請願之初在新華門鵠候一日迄未得總统接見之允許且有今後永不見請願代表之傳語繼欲見責任内閣之總理亦不可得乃分頭演説並欲候至次日乘總統出而祀孔之時得一見焉於是軍警等行其職務而我等被捕矣拘留分四處一警廳優待室二拘留室三保安隊四偵緝隊在偵緝隊者所受待遇與强盜同在保安隊者所受待遇與敵僑同在警廳者與前此諸志士所受待遇同也同人等同屬請願者而所受待遇不一拘囚之地亦時時變更不已朝三暮四均足見政府毫無責任心已耳鄙人等經此訓練頓生絶大覺悟以爲此等政府决不配請願我輩今後亦永不再主請願故對於此次未加入者尤毫無意見也北京爲文化中心歷次運動均於此起點諸君子又多學識今後仍希努力先進以爲全國倡率云云次各代表自由演説有女界聯合會代表演説云此次請願一般人對之默爾其責在我輩也一般人已成麻木有如左手受痛而右手不覺者如之何其可此次請願敝會曾未加入而精神則無日不爲諸君作後盾也後盾如何即治麻木之病是已治麻木而使全身血脈循環周流一體受痛全部都覺俾此後凡一人爲國盡力而全國人都關痛癢者此敝會之微志也尤望大家共相扶助一致進行次康白情君演説謂此次請願有兩大成功（一）吾輩曉然於此等政府之萬不能請願而生絶大覺悟也（二）因此次被捕而組成一全國各界聯合會之空前絶大民意機關也文化運動是應解决的方法如請願等等是零碎解决的方法今後我當抱定宗旨以兩法兼用而進行之次張國壽演説謂今後所當爲者個人方面則竭其所能而爲之如長於實業則盡力於實業之提倡等是也羣衆運動大約有三種（一）普通選舉（二）解放（三）勞動運動是也演説旣畢乃攝影以作紀念各代表皆於下午四時出京學生聯合會特派四仍赴車站相送 
至下午七點三十一分請願代表到津天津各界聯合會學生聯合會女子愛國同志會及救國十人團齊集新車站並有公民數千人皆歡呼中華民國萬歲請願代表萬歲請願代表脱帽答謝下車後首有國旗兩面引路請願代表在前各界在後一時公民愈聚愈衆治路歡呼聲達雲霄及至東馬路講演所終止首由各界聯合會會長馬千里君報告略云今日請願代表回津各界均到車站歡迎所以然者非歡迎代表之勝利實歡迎代表諸君晋京請願不避艱險不畏疆禦爲吾民氣放一異彩願諸君自今以後均存一自决心母依賴政府次由各界聯合會評議部部長孟震候君演説云今天請願代表回津爲失敗的非勝利的各省請願代表此次晋京本未望生還故雖刀鋸鼎鑊皆所不辭云云又由請願代表孫憲也君報告此次在京被拘一月零八日本不希望出來但願政府與我等一槍斃之刑方能振起吾全國愛國之眞精神今不幸不死而歸實愧對全國父老今日又蒙歡迎更令慚愧無地矣至於北京被捕後之待遇亦無庸細述只有黑暗二字均包括在内矣又有南京代表劉英士君報告一切末由學生聯合會沙主培君演説畢遂宣佈閉會由各團體代表約請願代表赴南市華賓樓與之洗塵並在河北訂妥中西旅館以便招待各代表擇日再爲開會歡迎聞今日（十日）下午四鐘各界聯合會已假定商會地點開慰勞大會 
[文官外交官考試揭曉]  
　　本届文官高等考試及外交官領事官考試現已竣事已於九日揭曉文官高等計取錄合格者勵平馮慶鴻等四百八十名外交官領事官計取錄最優等徐謨一名優等焦繼宗等六名中等楊雪倫等三名兹分錄如下（外交官領事官考試）最優等徐謨優等焦繼宗陳鋠鄧爾瀛任家平伍善焜冒景瑋中等楊雪倫陳以魯施肇夔（文官考試）最優等勵平王覺趙鋭關廣暮汪灝楊學愷竇學富沈覲宜朱維銘蔣鐵珍優等馮慶鴻鄧翔海謝旂章張均張炳權趙良璧白景鑫邵福昺孫德崇靳鍾麟楊傳久阮毓麟駱鴻凱邵琨張新翹張國堯高文祚祖光勲徐贊化程定一楊緒昌胡樹楫王若僖黄鴻盛江永一尹元勲凌煦黄廷勲郭彝蔣寳鴻李景鎏雷迅丁玉麘黄世綸劉人瑞耿樹藩李治東王鉞李浩儒金鶴年姚人龍聶肇靈南隆彬劉哲白埰劉燾伏德崇程斯魯尙驤陳瀛虞鳳岡魏孝謙何駿超孫智輿汪文璣劉昌景秦文彬苗慶隂李宗裕韓作賓杜廷纊陳清芝陳慶麒黄運樞陳國士李光忠徐祖燕傅巖王同寅徐舒萼傅文耀房國柱孫家驤楊鐸周昭武于慶洽劉垿厚沙通張占鰲張寳善徐延慶李鴻逵潘啓清瞿樹墉叢大綸籍考箴蘇彝霖張煦郜元謙黄鍾昶孫章車指南史瀹美駱愷侯簡石晋昌張伯明季閎槪沈經李善謙趙新蕃陳廣灃李希三戴正善江元亮胡天驥譚邦翰戴齊亞萬延康曾繁樾張如萬王應傑黄俊郭定寳張肇華孫象乾張燊雲楊澄漳陳邦興馬元愷李錫鄴李錫褆韓家樸愛陳良陳國鈞謝祖智嚴爽王同甲蕭福驥胡致王英華李芳李文奇張斷祖劉翼章何鎔陳應羣劉承第馮恩綬王祖謙王佩雄萬鯤劉勣敷温慶涇紀春潮鍾起衡張奉祖曾祥梓龔義鍪王光沂胡熊鍔張鴻逵金國楨蔣廷謨羅國文母世經張迥瀾劉陟汪正聯陳雯楊大成朱瀾石蔣鴻文趙銘新黄芝蘇王衍慶章祖蔭繆德總馬志恒黄建中王紹文李樹榮畢育仁蕭仲英林茂松高朗王善政崔陟巍黄暉齡池澤匯李業韜郁嶷高迺濟艾慶雲楊文標蔣符乾徐思恭張冠儒陳正鑾賈綿章朝佐袁佩瑾王以銘朱世瑛程建勲同增仲杜永煥孫澍續森麻沃畲范裕袚鄭福元胡延元衞龍章潘式一劉英茅拔茹陳受益萬闢朱勉鋆朱文樑韋可德楊守紳杜汝敬張鴻書蔣式模袁霖慶秦贊禹王治平于長湖凌毓璜歐陽沅武文斌馬有略孫鴻業徐斌李枝煊安邦棟王嗣員吳兆棟龔正南黄啓宗查家釗翁瑞徵楊元白盧爕機丁淇臧啓芳孫金鈺周龍楊承煦陳定鄧錫俊賀超黄梅榮楊聯奎曲傳鉢錢宜槃郭漢英王密中等陽師吕吳源瀚方家巽韓壽晋王翌儒熊公哲查振聲胡靖姚士鰲江家政董成襄劉植張君保賈成章歐陽馨孟廣贄莊韶祖劉紹寵汪富春宗士立王鳳昌張鵬舉董熙春饒世弼邱申張仲達郁浩王志鴻張世駿余宗達俞程九富維驥崔志平靳宗烈葉振華陸琛俞士鎭顧榮澤陳星劍逃秉銓屈永謙孫熙文吳暎曰孫書琳吳浚魏鑑蘇彝霖楊文鎬楊琦席文炳余貽倬張應彬陳協棫居秉磐程養正劉之墉薛錫昌程萬帥根焜婁學熙黄宗度徐若霖王汝昌韓覲宣吳澄蕭剛朱煥文李承俊孫鳳瀛莊墉泰趙子莪羅國香陳觀永夏文英毛其尤黎啓祥陳世昌章奇光愈承枚余景曦丁同謙張汝澄林植中陳霆鋭洪彦杰任薌亭李德和陸希趙鈺鏜惠承熙錢王倬劉光震李寳書陳齡黄師幹何豫祥林英冕區嘉鑄宗哲葉南嚴陸仁耀宋增矩周靈薛祥綏王肇祥黎錦耀羅孝樽徐緒王　韓元瑞劉宗祺石蘇徐源清彭康宣趙光祖張榮祺盧印廷錢殿奎顧聖儀朱耀廷王任王兆虎石秉巽俞進鈕崇清陳鼐吳震元胡鳳丹李之綱舒壯懷陳錫　趙思和朱應昌潘洞謝翊賢茹迺煦唐演錡楊炯丁雲駿范鎧周餒祖夏璟王世鐸盧道原李衍譔潘龍光李百鈞黄蘇徐同書麥秋生樊守執賈昌平晋集傑卜世瑛汪甲榜吳壽慈符葆謙符煐馬宗薌梁國常孟兆堉周名崇廖定渠定化濤解庭藻李香庭李煥章張霑陳培仁吳國義易立淦龔錫瑞葉壽堃張克清林承顧清治鄔維漢張鼎立詹濬文陳仁利牟振飛吳葆光沈紹昌張廷珍王守克盧宣朗余經藩趙錡曾魯達萬宣達穆富遠李克恕申燾朱振高元勲劉守基周鴻鈞張鶴書林家熙任起華民昌藩王若怡劉世鶴張頌周毓岐張廷獻李如萍張爾震梁洲俊曹葆貞侯華清樊雪章孫增雯顧威鳳陳光馮照濃張懋英黄章甫陸徵麒邱鴻邁 
[京華短簡]  
　　據中法通信社消息近日外間喧傳關於山東問題中日有在本月中旬直接交涉之説兹經探悉中日直接交涉之發動確爲日政府之一方面意思北京政府確 
 
 
 

Page 7

 
 
未决定目下東京外交方面關於此事似已有擬妥進行方法而北京政府之意旨則决定俟陸專使回國之後始能决定日昨政府已急電陸專使作速返國聞陸使抵東京時中日間關於此一問題將有一度之接洽而大體辦法日政府亦將於陸使到時面述梗槪云 
劉鏡人赴日就任本定十日起程現因關於外交事項政府尙須與劉氏爲長時間之磋商故行期尙須展緩十天聞前日有某君以山東問題詢劉劉答云此事關係重大政府目前尙未定有辦法應俟陸專使回國後再徵求全國意嚮討論解决方法外間謂中日已定直接談判實無此事云云 
公府之外交委員會定於十日午後一時開會專討論西伯利亞外交事項及砲艦被擊案之報告事項特函請新任駐日公使劉鏡人届時列席 
近來俄新舊黨互閧延及新邊勢極危險兹聞昨日楊增新又有電致政府謂新舊兩黨現在俄邊各據安庫什之一部迭次開戰舊黨敗潰勢窮力盡屢欲授越我境爲暫守之計業經我國嚴行阻止聲明中立不加干涉舊黨亦難違背公法要求入境唯恐或有疏虞特迅撥防軍分馳庫什車及喀什等處防務重要增新自當負完全責任 
張作霖前派副官李榮義來京報告彈藥核銷事宜並遞密呈一件其計畫係將來裁兵後卽以節省之軍費創辦一東三省兵工廠以便軍械得自行供給李氏公畢已於九日上午八點半車返東復命 
徐恩元偕美資本家來京一節業紀前報兹聞徐昨有電到京略謂經由日本朝鮮尙須延擱特改本月十三日由奉天取消約二十二三日始能到京云云現國務院已分電各主管機關對於該員等經過各税關時即予免騐放行以示優待 
[佑尼干君之山東問題論]  
　　大陸報云美國參議院顯然對於和約中之山東條件已予以最後之審慮其結果則山東條件照舊不變卽德國在山東之權利給予日本而不還中國參院此舉蓋信任日本必以山東歸還中國之諾言且料日本若不踐言將自取痛苦而於中國無損誠如參議員裴頓氏之所言也佑尼干君頃爲本報（大陸報自稱）特撰一文討論此問題兹照錄於下十月份北美評論報載福開森博士一論文題曰（日大之用耳覇權）其中述及關於膠州之重要公文兩件吾人讀博士之文深有趣味但惜彼不自表其意見而僅叙述事實令讀者加以判斷耳兩公文之一爲日本於一九一四年八月十五日致德國之最後通牒其中請德國一於九月十五日之前將膠州租借地全部交與日本帝國官憲無條件無賠償將來歸還中國）按觀此語可見日本允許還膠州於中國並不保留條件或賠償至其（將來）二字可解釋爲日本不欲立即歸還也一般人皆知膠州之還中國爲無條件的試細譯此通牒似可證實此種見解惟日本於今年五月二十五日於一公文中自解釋該通牒云（戰事終之後膠州灣租借地得由日本自中處置日政府將以下列條件還該租借地於中國（一）全灣開作商埠（二）由日政府指定一區域開一日本事管之租界（三）倘爲列强所欲可開一萬國租界（四）德國建築物及財産之處置及其條件手續於歸還之前由中日兩國政府互商决定之按觀最後通牒與此公文中之措詞全不相同日本於公文中所保之權利遠過於最後通牒中所表示者就和會之行動觀之似和會中人祇欲日本爲德國在山東權利之繼承者聞英法意與日本所訂密約亦僅許贊助日本爲德國之所能爲不得多享其他權利記者以爲上述日本公文中之條件絶未曾提出和會蓋此等條件關係之重大遠過於最後通牒然則日本之還膠州於中國究照通彼將在膠州得一獨握治理權之租界其地點由日政府任意指定如是則青島優勝區域全入日本掌握然後列强方可分得一塊土以作公共租界條件中雖規定膠州灣開作商港然德人之財産房屋須在歸還膠州之前與中政府商定處置假使日本將青島全部劃入日本租界之内則鐵路盡頭處船塢行政機關砲臺盡入其範園而膠州全部中之要區悉爲日本所得矣除膠州之外尙有在山東境内之德國財産如膠濟鐵路與其兩支路坊子煤礦博山煤礦又某縣煤礦每年可産煤一百萬噸又在濟南之德人利益區域現均爲日人所佔據尙有兩重要路線已爲日人取得其敷設權又有由潍縣向北至烟臺之一路線亦在其内以上皆福開森博士文中所述雖不著一評論而其重要關係已躍然紙上矣東京政府公報中曾載有一九一七年十月一日所頒之青島民政條例一件自此條例頒布後青島軍政卽改爲民政於青島衞戍參謀署中設一民政機關專管行政司法事務其中分鐵路及交通兩部共用官員六百人惟日軍在山東佔頒區域内之軍事行政不在此範圍之内同時日政府發表一説明書謂改行民政之主旨在一改良政務並保護當地人民之工業）自此新章頒行後已實行數項重要改革其最著者爲於青島境外設民政署多處膠濟路沿線之警察代以憲兵濟南日領事兼任民政長説明書中謂此等改革係爲（求人民之幸福使得安居樂業俾中日睦誼益加鞏固絶無改變佔領區域中之財産或現狀之意）由是以觀則日本又並無改變佔領地現狀之意夫日本於膠州境内旣已大權在握爲所欲爲固亦無需乎改變現狀也據該説明書所言似在日本佔領區内之華人現需日本爲之保護方能安居樂業其實德日未佔領山東之前山東人民久能自治其事克享幸福固無須外人爲之保護也青島及山東他處之中國行政機關自日本民政設立後已全不能行其權力從可知日本雖承認歸還山東於中國而其行動則實相反並不欲歸還於中國果欲歸還則非附以觸犯中國主權之條件不可也雖然山東權利之歸還中國似尙有一希望可於上海英商會聯合會之决議案中見之倘使該會議通過之案得見諸實行則一切糾葛可以一清不但中國之福亦爲各國之利吾人敢謂上海之英商會議較巴黎會議更有益於中國因開放門户與廢除勢力範圍足使中國大局開一新門徑也 
[慰留岑總裁之四電]  
　　陸榮廷來電飛急廣州岑總裁（餘銜略）均鑒岑總裁感電敬悉和議未决國事日亟豈能因少數異議動摇政府授人以隙岑公身肩重任關係安危任事以來安内攘外諸賴碩畫江河日下砥柱攸資切冀勉濟艱難勿萌退志尤望諸公一致慰留以維政局而慰衆望是所至盼榮廷冬 
林葆懌來電廣州軍政府岑總裁鑒感電讀之慨然我公力障西南閎中肆外羣資碩望豈在寅恭尊論團結内部力圖自固二語洵爲藥石之言當視同金玉仍懇堅持宏毅之操瞻前顧後早定大計何可遽萌引退致隳大局棟折榱崩覆壓是懼務乞勿再宣言俾安衆志林葆懌叩卅一 
譚延闓來電廣州岑總裁鑒感電敬悉公領袖西南於今一載勲勞事業日月昭臨固不因入之推崇有所加亦决不以人之非難有所損惟艱危之際我公方以患難未平而欲遽去公不爲西南計則已公如爲西南計則斷斷不宜出此蓋時局旣變民智亦殊各有是非相爲搏擊其負望最重之人即爲負責最多之人以爲相因之果無可避亦不必避也俄人鄂爾斯泰謂成功在勢不反顧之初而得名反在身無完膚之後斯語可爲玩味故今日之事惟有以天良爲主宰之官不必以人言爲進退之據以是非爲利害之準亦不必以成敗爲功罪之科他日豈能必其有成今日不宜以爲敵人所笑外部之謀我雖亟而内部萬不可即爲可愚公如不去事尙可爲風雨同舟他無可望願抑所期以竟全功延闓卅一 
譚浩明來電飛急廣州各總裁鈞鑒岑總裁感電奉悉我公領袖西南殫心國事决疑定計勲業崇隆海内倚爲安危天下同其憂樂卽有少數稍持異議於我公固無增損不宜以一人之去就使全局受其動摇卽成功尙非引退之時而急難忽懷高蹈之想聞令驚懼寢饋難安伏乞體念時艱貫澈護法宗旨勿萌退志尤望諸公一致挽留同維大局至爲盼禱浩明叩蕭 
[軍府質問北京大借欵電]  
　　北京靳翼青先生鑒報載北方政府向美國訂備美金二千五百萬元以烟酒税作抵等語查北方連年借債不爲不多兹復於和局未成之先大借鉅欵究竟用意何在深滋疑慮應請迅速停止并明白答復以慰輿情是所切盼岑春煊伍廷芳唐繼堯陸榮廷林葆懌孫文敬印 
[將有東三省請願團出現]  
　　張作霖之大東三省主義雖在竭力進行之中然總不免有多少阻礙於是多方設法乃有所謂請願團者出焉兹據張之機關報云東三省爲中國北邊之屏障中央政府借爲後盾地方極爲重要自甲午庚子以後又成國際紛爭之要區故前清末葉清廷知無三省則無中國於是經營三省不遺餘力於三省設總督以統一之爲具體之籌畫東海及趙錫兩總督統治三省成效昭然故清季分崩三省獨安然無恙民國三省分治乃至窊敗今三省實况又趨統一故一切官制權限不可不恢復前狀以再圖成功兹聞奉吉江三省紳民現正組織團體擬赴京上書政府請願使東三省仍恢復從前之總督制以巡閲使行使其大權云云觀此紀載亦可以見其用意矣 
[豫省之導淮計劃]  
　　中美新聞社開封通信云導淮一事爲水利事業之要端政府及臨淮地方各大吏久經籌畫進行惟事繁任重需欵尤鉅非可旦夕程功河南於此項鉅工亦經當局力謀發展兹將最近關於此事之消息探錄如左（一）籌措經費淮水流域經蘇皖豫三省動輙爲災豫省尤甚受損不貲屢經籌議挖疏皆困於經費迄未實行趙兼省長擬於將來發行義賑項下撥用若干以爲導淮之資并咨商蘇皖兩省長一致進行（二）勘驗工程蘇皖兩省爲導淮事宜特聘美國工程師三人來華業經到滬不日來豫調查黄河以資着手所以從事於此者因淮河尾閭全注運河今欲治淮必先治運但運河爲黄河之水冲刷過甚非先行勘驗實在情形無從入手該工程師擬由榮澤縣之黄河鐵橋乘船東下直達天津探詢六十年來黄河變遷之狀態以資考鏡已由蘇皖兩省長咨請豫兼省長照料一切俾得早日進行 
[鄂省第一中學之大風潮]  
　　學堂變作戰場湖北第一中學學生前次罷課意在推倒校長奈當道以此風萬不可長未能達其目的至六日而此項學潮愈演愈烈先是有開除學生葛揚煥等六人於初六日入該校禮堂内召集各生會議内有范鴻佛者極力主張以强硬手段對付校長衆贊成之葛揚煥等六人遂徑往要求錢校長一體上課錢氏不允葛即向錢頭部一拳錢以手格開唐某復以一拳打去正中解勸之庶務面部發現青腫學生聞某則在階下抛痰孟院某在窗外擲石片其他各生擊毁什物乒乒乓乓打得落花流水是時凌校監不敢出寢室因學生又要打凌之故黄州府屬之學生逃避一空只有黄吳兩校監向前竭力勸解未得效果旋范鴻佛摇手語衆曰你們不用打了（原主張打校長者）而諸生遂閧然去矣錢氏旣受此打擊始呈請辭職且將葛揚煥等行兇毆打情形報告省公署敎育廳請求查辦何省長聞該校學生有二次罷課要求將除名學生葛揚煥等收回成命並在校開會迫脅校長之事特派僉事查雙綏赴該校調查情形當晚即以電話傳見路廳長面諭此事須從嚴查辦以肅學風路廳長出後指令錢校長文云據稱該校又有少數學生迫脅全體罷課要求除名學生收回成命懇予派員查辦等情查該校學生前次滋事一案業經多數覺悟旋即上課聞之方深嘉慰何以閲日未幾復有罷課要脅情事殊屬荒妄正派員問本廳長奉省長電召而論此案關係學風仍應責成該校長限令被脅學生尅日上課如再不知悔改應從嚴查究不得寛縱等因奉此合行令仰該校長明定期限牌示各生上課如逾限不到確查姓名立即呈報以憑核辦切切此令另一報告云第一中學學生於五號又復罷課六號上年八時開會討論葛揚煥等仍回原校曁驅逐錢校長辦法公推學生范鴻鈞爲主席范主張欲請將葛揚煥等六人收回除名成命須以驅逐錢校長爲先决問題一時掌聲如雷大呼好好遂散會各回自習室預備作進攻計畫至九時一再振鈴無人上堂錢校長遂率三校監沿各寢室勸論東齋學生完全携課本上堂至西齋則葛揚煥等之一部在焉正在磋商驅逐校長辦法見錢氏同校監至即大呼不要臉錢氏見勢不好卽轉向校長室走甫坐定呼聲四起葛等統帶數十人至矣錢氏見勢甚洶湧擬即上前關門詎門未及關葛揚煥等已先入即向錢氏面一拳經錢氏攔拒未中聞某復自錢氏後一拳中其左脅又有阮生以痰孟擊來而窗外則亂石横飛儼同刀槍劍戟畢陳之勢一時校監敎員書記庶務會計皆奔來救護庶務王某飽嘗老拳而范鴻鈞又復出作調人排解送由敎員將錢氏保送出校學生鼓掌歡呼送之該生等猶以爲未足復大呼驅逐凌校監打這凌狗頭該校監亦只有避之而已錢校長出校後遂赴敎育廳面請辭職並呈請派員查辦一面報告軍省兩長請嚴厲懲辦工督軍聞訊非常震怒謂該校學生習氣如此有類土匪則此校長一席想非文人所能擔任某當親往兼代以壓制暴烈分子而止此惡潮云云並聞何省長當日亦囑路敎育廳長令行各屬追繳學費並罪及其父兄云云現該生等已有二次罷課之宣言發表矣 
[南京各界聯合會之籌備會]  
　　南京各界聯合會由學生聯合會發起函請各團體推舉代表於本月七日在復成倉學生聯合會籌商進行辦法省農會省敎育分會下關商會歐美同學會華僑學生會青年會聖公會愛國團基督敎聯合會各報館及學生聯合會均派有代表出席下午二時開會公推學生聯合會會長黄君曝寰爲主席黄君報告全國各界聯合會籌備會代表施洋郭維海二君來寗的希望及寗垣各界組織聯合會之必要周君寄高（基督敎聯合會）請以今日籌備會爲成立期並於學生聯合會内設南京各界聯合會籌備處討論結果全體通過繼公舉陶君知行爲會長（歐美同學會會長高等師範敎務主任）徐君瀛爲副會長（省農會主任省議員）黄君曝寰爲書記鍾君可託爲會計（聖公會愛國團）並推定朱君進之（歐美同學會）鍾君可託及會長爲赴滬臨時代表除當日簽到各團體外其餘團體聞不日亦將加入正式成立之期當必不遠寗垣各界毅力熱心實不讓津滬專美於前也 
[蘇議會記事（四）]  
　　俞紀琦之查辦案蘇省會簽到議員現在已逾九十人本可開會以到而復去者有十餘人故又擱淺大約本星期三四必開第一次大會議案交到者頗寥寥而以張福增之查辦俞紀琦爲第一好戲聞案中所謂樊家素女者係楊妓樊小桂子向在下關營業姿首娟秀俞賞之後遷入城中在秦淮河營業者已將一年電燈廠長貝祖善甯路局長李文濱及下關商埠局長某以俞爲省長智囊（俞名爲金陵道尹實握公署大權一切文牘非愈閲過蓋戮不得行政務廳長不過有其名目而已）思所以媚之於是合資購樊以進其事在隂曆五月中各大商埠罷市時初居下關與商埠局之姨太太周居至夏間迎入私宅嗣以人言嘖嘖乃始别居此次張氏之提案聞頗有根據且實在看不下蘇省吏治故揭發之且聞俞與灌雲知事販米案亦有重大關係而下關騐米局扣留米石俞曾屢命放行故查辦案將必不止一起聞俞已挽南京紳士向張疏通不知將來究竟如何在我儕小民心目中總認做一縷曙光至小議員之能否敵大官僚尙須看人民之能力何如耳又聞此案未提之前已爲齊省長所知曾將下關商埠局長痛駡一頓貝祖善之撤差實亦因此而李文濱則以兼任省署庶務員省長公館辦差主任故幸而复免則此案之結果或可推想而知矣 
[南京快信]  
　　靳雲鵬前日將閣員名單電各省徵求同意李督昨已復電表示贊同並請速决 
蘇議會昨電北京府院請宣布山東問題解决方針以釋羣疑 
省議員徐瀛提議　用沙皮紅黑頭火柴以保安寗案劉伯昌提議設立第三女子師範學校案盧瀚蔭提出建議修濬中運河以利交通案王鳳誥提議推廣女子敎育案省長交議補助小學敎員造族恤金暫行辦法案不日列入議程討論 
齊省長昨召財政實業敎育各廳長到署會議省署各科長均蒞聞討論整頓田賦釐税及學校工廠辦法 
李督擬實行裁兵滅餉日内即派參謀副官分赴蘇錫常鎭徐淮海各屬檢查軍裝軍械並視察軍紀風紀 
軍署偵探隊改組後李督現擬將候差差遣員全裁 
軍民兩長昨晚公宴日本德川公爵各機關長官均陪席今日日領陪同往游各名勝 
海軍總司令藍建樞昨由寗偕王平階赴滬 
公府諮議丁乃澄昨由滬乘車來寗謁見李督今午偕滬關監督姚煜同車北上 
湖北任用縣知事文廷道經李督委充軍署秘書昨與齊省長會銜電部將文咨調分蘇任用 
敎育廳昨奉部咨調查未對德宣戰以前留德奥學生名額及對德宣戰後各生改學情况現已回復和平該生是否仍回從前德奥原校並有無新赴德奥留學飭速造報以備查核 
[杭州快信]  
　　司法部特派考察監獄專員王文豹蒞杭後昨詣第一監獄及杭縣地檢廳看守所詳細察視并由高地審檢四廳長公讌於城站聚豐園原擬今日返滬因尙須赴湖游覽准明日早車起程 
省垣行素女校前因房屋糾葛被某營長騷擾案現奉督署令行敎實兩廳曁杭知事尅速查明呈候核辦 
缷任東陽知事胡遠芬侵佔徵收公費若起人民反對紛紛來省具控該縣糧書傅紹裘又在滬上警署與胡涉訟現該縣全體公民代表黄祥已電國務院轉咨扣留清算暫緩赴天台新任 
浙省錢商柯耀卿與前日昇昌銀號債務糾葛經部派清理員蒞浙控追現經院判决定令柯償還規銀一萬零四百六十五兩洋二萬一千三百九十元零審訟費由柯負擔昨已飭吏執行 
駐餘姚緝私營長何汝成因該管隊長鹽警販私案發約束不嚴昨已由蔣運使下令撤差 
王芝祥昨離杭赴滬何豐林昨辭行回防 
地方通信 
[蘇州]  
　　切麵工人之要求蘇城切麵司務日前在元妙觀雷祖殿集議要求加給工價共到七百餘人衆意擬照原給工資改爲洋碼經南區第五分駐所李巡官聞悉親往勸導令其散去各切麵司以米得要領遂於十號起全體罷工須俟加工問題解决後再行工作因此麵店麵館亦皆連帶停業未知若何結果看大出喪殞命滬紳盛艾臣靈柩日前由滬運蘇原定十六日出殯因天雨順廷至十七日自盤門外馬路至留園停靈靈柩置於柩車上用純黑馬八匹拖行爲蘇人所創見儀仗過處觀客甚爲擁擠内有形似工人之某甲年約三旬在愛河橋畔樹上見有麻臘鳥一頭足繫絲線遂自告奮勇猱升而上將鳥捉獲不料失足墜入河中經人設法撈起則已頭破血流不省人事隨舁至回春醫院求救醫云腦殻已破無法醫治旋即殞命暫置甲屍於馬路旁空地由警區報縣騐殮召屬領埋矣兵艦師船會緝帮匪水警二廳趙雲生廳長昨准江蘇緝私營咨略謂據第三營營長余文炳報告有巢湖帮匪數百餘人由姜老窩子曾老窩子等爲領帮販私聚賭搶刼無所不爲當經督同師船前往剿捕詎該匪等膽敢恃衆拒捕擊斃隊長一員擊傷兵士二名匪亦死傷數名咨請加派師船會同圍剿以除後患等因趙廳長淮咨後當以該匪等前在澱山湖一帶搶刦三豐米船亦係若輩所爲今尤膽敢開槍拒捕殊爲不法已極除飭派游緝隊長李標勝率隊會剿外並令靜平培戎兩兵艦會同第二區師船迅速前往兜拿盡法懲治聞李隊長及兩艦長奉令後昨已帶隊出發矣 
[奉賢]  
　　敎育會近事彚聞奉賢縣敎育會九日開職員臨時會出席者二十四人由刁也白會長主席（一）續請准予增加本會常費案（二）推定參觀團團員並商定參觀地點及出發日期案約共八件均已議决備文呈請縣署核准施行現第二次參觀團已定隂曆十月初一日分甲乙兩組計十人赴杭州通州兩處旅費由敎育欵産内撥給百元兹探得其參觀人姓氏如下甲組（往通州）林伯粹戴邦達李文麟吳唐生五君乙組（往杭州）刁也白玉咏聲陳劍鳴沈達材周契臣五君 
[無錫]  
　　車運米糧之擁擠無錫居滬寗路中心日來由津浦北來雜糧甚爲擁擠而逐日裝滬之米其數尤夥每日總有一百二十餘車之多然存站米糧及河下米船仍有滿坑滿各之勢已歷半月之久究不知此項米糧是否爲滬地所需抑到滬後别有去路耶 
[鎭江]  
　　各界聯合會派員來滬鎭江各界聯合會頃接上海各界聯合會公函謂全國各界聯合會定十日開成立大會應請貴會派員蒞會接洽云云該會據函後當開會推舉評議部長譚槐蓀書記李雁湖等夜車赴滬參與會議矣 
米價又漲鎭郡近日米市來源本不甚暢加以客帮購運赴滬價遂逐漸增漲八九兩日開盤高白米每石六元二角較前已漲起五角居民大爲恐慌 
知事高拱無爲丹徒知事張子青紫以簡默自安到任後終日閉户不出一應親民職務悉假手於至友張小石君據稱張小石係督軍所特派故理財對外悉負全權有時并高坐堂皇以補承審員之不及云 
土公司又有運動説鎭江自禁烟公會取消後一時依土公司爲生活者咸額手稱慶不意地方公正紳商近又聯名稟請省長維持烟禁並請嚴究販土之人現省委孫君來鎭調查住萬全樓縣署張小石君與小同學因此日往周旋外遂有土公司托人運動之説想孫委旣奉命而來必不能以查無實據了事也 
[揚州]  
　　電扣肇禍船隻鎭江英商安利洋行芝蔴船日前由浦地裝運芝蔴南下駛經邵伯地方遭高郵裕亨公司麵粉船撞壞沉没芝蔴甚鉅山該行經理報經駐鎭賽領事於十日電知江都佟知事扣留肇禍之麵粉船以憑與該公司交涉 
[嘉興]  
　　最近市况談嘉邑商業因歲歉關係異常清淡統計不及往年十之三四洋廣貨自抵制後本已滅色米業因年歲歉薄來貨稀少加以銀根奇緊故亦平平綢緞布疋苦於成本加重亦多無利可沾惟許詳和申天寳等銀樓因金價大跌生涯頗盛其餘茶寮酒肆本隨各業爲消長故上月終停閉者頗多商業蕭條一届年關其危險更不堪設想矣 
襪廠停閉原因城内外織襪廠不下八十餘家現因時届冬合紗線襪銷路漸少加以紗價昻貴支持更難故松和競業等二十餘廠業已宣告停閉其餘諸廠雖照常工作然亦頗感困難該業同人特於日前集議暫將營業縮小俟明春再行擴充現悉各廠已實行矣 
[寧波]  
　　各界聯合會代表赴滬寗波各界聯合會前推定赴滬代表王金陳朱四君參與全國聯合會議八日下午四代表均乘寗紹商輪聯袂赴滬一時各界團體均在碼頭鳴砲歡送云 
歡迎章嘉活佛定海普陀山前後各寺院接准北京講經會函知章嘉活佛南下朝山當各派幹事預備迎迓現章嘉活佛已於七日乘江天輪山滬抵甬船至鎭海關各砲臺即鳴砲致敬抵埠後山浙海關孫監督張道尹警察廳長鄞縣知事王團長等率同軍警多人在碼頭恭迓過海寗輪赴定海沈家門暫泊兹北輪船碼頭觀者如堵水警巡船亦鳴砲致敬旋即隨輪護送至山矣 
[杭州]  
　　杭商會會議維持金融辦法杭總商會於十日下午會議維持金融辦法錢業到者六十餘人銀行方面到者爲數不多振鈴開會後由副會長倪幼享君主席報告開會宗旨以近來銀根漸形枯涸當此冬令各業需用現洋且嘉湖米市衢嚴油市以及紹興之花米各業均紛紛來省辦現致現底益覺空虚亟應設法維持以免妨碍市面旋經大衆討論會議結果此次錢業要求並非擬向銀行借欵維持惟因銀根日緊不能不先向銀行商量對於各項解欵暫以劃單過帳至隂曆年終爲度免解現洋藉以流通市面云 
雜評一 
[重視武人（默）]  
　　重視武人之心理不除則政治前途可决其無望何則彼旣挾武人以爲重自必以民意爲輕重武人而輕民意則政治必無上軌道之日然而今日之當局無論南北大抵皆然也 
辭職必先試探武人之意武人多挽留焉而後留之乃安他方面反對可以不顧矣用人必先試探武人之意武人多贊同焉而後用之無懼他方面反對亦可不理矣然則辭職與用人並非出於自决仍依賴勢力爲轉移耳 
自來依賴勢力以存立者將來必爲勢力所累今日幸得勢力扶助以排除他勢力者他日又必有他勢力以擊倒其依賴之勢力而彼當局常處於勢力牽纒之中而無從自由發展政府與黨派之依賴武人者無不有此結果也 
 
 
 

Page 8

 
 
   
 
 

Page 9

 
 
   
 
 

Page 10

 
 
湖北水災圖（十九）高地受災狀（二） 
水流　狼藉少穆　於天門　上溝 
本届鄂災奇重由湖北義賑會敦請專員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
本埠新聞 
[歐洲休戰紀念之慶祝]  
　　昨日爲歐洲簽定休戰條約之紀念日法租界總領事署工部局及法總巡捕房曁各電車各商家等均懸掛國旗以誌慶祝 
文匯報云去年十一月十一日十一時德國簽定休戰條約今日適届一週上海各處多懸旗紀念租界電車亦掛旗點綴各團體皆開招待會以跑馬總會爲最盛遍請上海協約國人之俱樂部會員與會晚間有特别備筵歡祝者以禮查飯店爲最者凡從戰地歸來者咸將重集於此預料到者必衆跑馬總會之幹事員以一杯贈與第三次賽跑獲勝者藉爲休戰日之紀念云 
[昨日外洋進口之金銀]  
　　昨晨有中國郵船公司某某號輪船之拖駁小輪進口八時許抵三馬路公司碼頭計儎來匯豐銀行大條銀一千八百五十五條又麥加利銀行大條銀四百十九條又美金四十五萬元花旗銀行美金九十萬元又大條銀四百五十五條華比銀行美金洋七萬五千元道勝銀行大條銀四百九十三條又批砂洋四十一袋（每袋三千枚）五十八箱（每箱一千枚）又某銀行到大條銀三十八條華商中孚銀行亦到美金十萬元統計到大條三千二百六十條美金洋一百五十二萬五千元批砂洋十八萬一千枚约值銀四百六七十萬兩 
[鎊價驟長之原因]  
　　前昨兩日間鎊價驟長五辦士之多昨已長至七先令爲歷來所未有大條銀價亦長二辦士據云此種現象係國外罷工風潮所以銀根如此奇緊惟標金價未爲所動反稍堅固蓋目下先令本與標金價不相脗合云 
[錢業集議維持市面方法]  
　　本埠自金價低賤以來市中現銀運往各國易金者頗多故現洋日漸缺乏南北市錢業中人以國外向我國以金易銀日事輸出將來不免有現洋告匱之事市面將大受影響爰迭次會議維持市面方法僉以須由本國大批現洋運來源源接濟方免恐慌而市間亦可周轉活潑是以擬聯合電呈北京財政部迅飭各省銀元局廣鑄新幣每月須得一千萬萬元之數庶可濟事云 
[滬寗設立平市官錢分局説]  
　　政府以北京平市官錢局成立後分設京津等處行用官錢銅元票尙稱發達自應照章添設各處分局除河南等處已成立外現擬於滬寗等處擇要設立云 
[烟酒聯合會致各省分會函]  
　　請一律電爭烟酒借欵中國烟酒聯合會昨爲反對烟酒借欵致各省埠烟酒分會函云謹啓者得京函悉徐恩元在美重提烟酒借欵抵借美金二千五百萬元仿鹽務辦法由美派員監督徵收并稱草約業已簽字本會得此警耗特開緊急會議除電致北政府誓不承認并勸告美政府停止付欵外另又聯合上海商業公團聯合會全國各界聯合會全國學生聯合會上海商會敎育會學生會等各大團體協電爭阻此事實爲我兩業存亡所繫務乞尊處一律電爭誓不承認以伸公意 
[寰球學生會第九次徵求大會記]  
　　日前由唐少川薩桐孫錢新之三君發請柬遍邀上海各界人士假座西藏路一品香訂期昨（十一月十一）晚五時茗叙其被邀到會之會員來賓與主席任招待者并計共得六十餘人各環曲尺形之餐席相對座女賓爲張竹君金永清楊錫珍李昭實等四人男賓爲楊小川姚紫若盛澤臣江少峯王景春傅筱庵厲樹雄孫衡甫梅光迪徐賡起李思廣梁碩甫陳震東周翼雲周砥青任筱珊許兆豐鍾紫垣倪新初顧馨一李登輝唐露園吳和士徐申如諸水春葉貢三陳煥之包達三戈公振郭樂張君謀曹慕管丁茂松蔡增基薛仙舟林幼誠席德懋陳漢明蘇承業湯節之勞敬修趙灼臣唐伯耆愈希稷凌濳夫徐鶴仙李組才朱子文宋漢章周緝庵謝蘅牕王一之唐榴等五十三人大廳中各椅座巧合主賓之數幾若事前悉有成算實足爲會場中一種佳話各客位前陳置印刷物多種如會員錄如週刋如亮公所著之（和約不簽字後中國外交挽救策（如淡紅色之入會志願書均惹人目大衆甫集大抵就淡紅紙片振筆疾書蓋皆志願留名於永久贊助諸會員之列者約六時許主席唐少川首起述（宗旨）云兩女士（其時金楊二女士未到）衆來賓會員諸君聽者今日爲第九届徵求大會今年爲本會成立以來第十四年徵求會每年一舉非爲募捐爲盼諸君時以本會宗旨遍告諸親友俾能爲本會增加若干會員也本會以學生名座中實無一非學生如楊小川諸君爲老學生而其餘甫自外洋歸國者乃新學生今年學生發生一種運動結果如何雖若不甚明瞭但各埠英商十五團體之聯合集議甫自昨日告終者其開會結果實即通國學生動力所成之結果也由此可知本學生會關係中國前途甚大次錢新之述（目的）其要點（一）本會附設學校肄業者五百餘會員册列名者二千餘尙不爲奇其最著之事業尙有（介紹學識介紹職業帮助游學）諸端本會因人數多故凡有新學説常設法使之向本會發表俾由本會灌輸入内地其由内地來游學海外諸學子本會固常殫力任指導卽由海外歸不明内地情形者本會亦得從中介紹使授受兩方面各盡其能各得其用也此種介紹事業他人或間爲之但無如本會之視爲專職者故本會成立迄今竟能支持十四年之久云（二）本會無經常費全賴諸君相助每年一會徵求大衆同情按前八次徵求成績頗有進步可言計第一届第二届止五隊第一届所得會費僅止三千二百十一元至去年第八届已增至十六隊所得會費已增至九千四百七十元矣迄今徵得之會費達三萬二千九百餘金雖無任何大基礎因每年預算每月决算之周密與董事稽核之勤尙能在社會上得有所施展也（三）人生所最需要者爲（欲望）即經濟學所謂ＷＡＮＴＳ者實緣程度地位敎化而異饑食渴飲動物同具之欲望也進而爲上等人類又須有精神上之欲望與未來種種之欲望焉祇顧目前祗知（自私自利）ＳＥＬＦＩＮＴＥＲＥＴ野蠻時代未開化民族之欲望也進而爲文明時代之人民又須有（公義）ＰＵＢＬＩＣＳＬＩＲＬＩ（友愛）ＢＲＣＴＨＥＲＬＯＶＥ等意念焉推公義友愛之心以爲社會謀進益是即本會徵求同意之目的云云次主席起請滬寗局長任筱珊進爲鼓勵語任君謂英文ＳＴＵＤＥＮＴＳ一字並不限於入校肄業之（學生）人生天地間無往非學我輩旣盡人可稱爲學生則種種知識之待研究者不能不有交換機關有此機關雖不能日日相會晤亦不難心心相印惟本會於知識外尙有一事特異於他人即其（歷久弗敝）之精神也鄙人於此謂有兩要端宜注意一則凡事莫不有賴時間ＴＹＭＥ與金錢ＭＯＮＥＹ朱君少屏等旣在會中專心辦事我輩不克犧牲時間宜以金錢間接相援助會費卽其相助之一端二則外人觀察我國均視上海爲轉移中國年來辦事多退化不遑畢舉上海一隅尤關重要我輩應爲之事甚多不獨如錢君所報告之徵求二字而已次主席代衆申謝復請楊小川演説楊君謂出洋在外留學先後近二十年名義上資格甚深實際上所得無幾故抵滬以來中心慚悚不敢遽入此會今承唐錢兩君介紹初意忽爲一變謂曩者學業上所得雖淺此後由會介紹或能多得新學識亦未可知諺云（活到老學到老）即倖能如本會名譽會長伍廷芳先生之二百歲恐亦學不盡也故此奉勸諸君除如下日報告以新知識介紹與他人外尙宜勿忘以新知識介紹與自身云次主席言幹事朱少屏永久不疲倦眞是肯幹請諸君先向朱君諦視一周然後聽其言論大衆笑唐先生亦笑次朱君報告事件分括如下數端（一）唐先生説弟肯幹事弟亦不欲固辭但弟所事皆就董事諸君所議决者爲之（二）今日所有印刷物如會員錄二千餘人名十五董事名及卷首徵求隊長永久會員各小影均請大衆注意今日之會發請柬時附志願書十紙意在懇請諸君多介紹若干新會員（三）本日即席所徵得者永久會員爲楊小川盛澤臣王景春江少峯姚紫若諸君贊助會員爲張竹君周砥青周翼雲傳筱庵厲樹雄孫衡甫梅光迪徐賡起李思廣梁碩甫陳震東諸君（四）各徵求隊往歲至多止十六隊今年本埠十八隊外埠又十一隊本埠如唐露園隊交到現欵三百八十餘元俞希稷聶管臣錢新之諸隊均已逾二百元其餘若歐彬宋漢章沈叔玉葉貢三李登輝郭仲良吳和士朱友漁周緝菴韓有剛傅溪水許兆豐金心粹李善元諸君每日會費志願書均見結繹而至外埠如北京隊劉景山君漢陽隊之劉大鈞君初次所發志願書百份尙覺不足分配並據報告已各徵得永久會員數人此外寗湘蜀晋津杭粤皖各處莫不同時進行至今日止新收會費已過三千元預計擬得一萬五千元前晤薩君桐孫謂不難臻此數也薩君本係永久會員此後並允每年捐二百元李興廉君尙期於已納永久會費外再捐二百金謝蘅牕君亦永久會員尙云須代徵得新永久會員數人其熱誠均甚可佩（五）本會留學招待部河南山西各省遣派出洋留學諸君均逕函本會招待非特無特項開支並可不費分文也（六）前如歡迎英爵使美總領事美商參贊及美總統摯友格南君等舉均由本會交際部籌辦（七）弟有事總盡力幹譬如諸君知某氏可爲永久會員無論中英文函牘或面晤本會均可預備周妥朱君述畢由楊錫珍女士上右廂樓歌西曲復山金永清女士登樓坐琴臺按複音琴約十餘分鐘傾刻風雨交作中雜千軍萬馬之聲愈複雜愈清晰此時聽衆不啻置身歐美名都之重樓複閣間也金女士甫下主席旁之張竹君女醫士起立大呼曰（極有進步）鼓掌聲復如潮湧主席亟起特向金女士致謝意乃合主賓依餐席分前後兩行坐合攝一影而散時約午後七鐘云 
[萬國拒土會消息]  
　　萬國拒土會辦事所本設在崑山花園五號嗣因該處由中華續行委辦全行租用乃遷至九江路二十六號紅十字會公所内緣紅十字會理事長唐露園君亦即拒土會會長遷移該處易與總幹事接洽也該會於秋間嘗與丹徒縣禁烟公會通訊互勵進行旣而禁烟公會因實事求是觸烟商之怒爲地方官所封禁其會長馬君旋即來滬寓某旅館中拒土會總幹事林天蘭君曾往訪之勉其母餒厥志現聞馬君已再禀省署謀繼續進行若不得直必入鎭江拒土會支部合力動作林君已函告鎭江支會幹事矣閩省去年種烟極多官吏旣公然征收烟税以飽私囊去毒社復委靡不振地方元氣因以凋殘林君近來頻與該省人士通信勸其設立支會鼓動民意以期補救於萬一現該省莆田支會已告成立職員等均飽受新敎育勇於任事亦烟政前途之一線光胆也莆田支會章程係仿上海曾寄一份於總幹事處並請代函福建省長准予存案又聞福州支會不日亦將成立伍連德博士原爲萬國拒土會發起人之一亦卽北京分會之副會長日前因公來滬拒土會同人特開董事會歡迎之並與議總會機關之組織法旋擬定簡章十餘條並抄錄一份寄與北京天津各分會請其承認以便於年内實行滬上近來私運鴉片之事日有所聞海關税務司來君爲拒土會會員之一極力防範破獲頗多該會鑒於火車方面通入者源源不絶非聯絡中國官廳合力搜查不可昨特函商南京支會幹事就近請軍民兩長命人於浦口下關各站悉心查騐以杜來源俟得覆信後再謀與此間中國官吏接洽 
[張默君女士歸國]  
　　神州女學校長兼神州女界協濟社社長張默君女士自去歲奉敎育部派赴歐美兩洲調查職業敎育後留美一載在哥倫比亞大學悉心研究本年五月復渡歐游歷法義瑞士比利時等國又至埃及印度安南等處週游各地現已於昨午一時（十一號）乘法國郵船司聘司號抵滬該校職員學生等齊往碼頭迎迓聞該社該校不日將開歡迎會歡迎云 
[旅滬湖南學生會成立]  
　　旅滬湖南學生會昨日假復旦大學開成立大會到者五十餘人公推瞿宣穎爲臨時主席由唐芝軒記錄開會程序如次（一）主席報告開會宗旨旋宣讀簡章略有討論通過（二）投票選舉職員結果會長許貫三得票數最多次多數鄭家俊當選爲副會長會計吳達模書記唐芝軒侯厚培（三）來賓湖南敎育會副會長孔昭綬演説略謂湖南值兵燹之餘瘡痍滿目敎育一途受無紀軍士之摧殘枉法官府之擊打已無形消滅今日諸君熱心組織旅滬學會生必有所貢獻於桑梓敎育前途當有起色鄙人不勝欣躍之至云云孔君演畢繼者爲沈炳生演説大旨相同（四）全體撮影以留紀念（五）討論進行方法湯松提議謂湖南得有今日之困苦均出於張敬堯之賜旅滬學生會已成立决不能坐視湘民淪於水深火熱之中而不拯故第一步進行即宜通電政府請撤張敬堯衆拍掌贊成遂散會 
[中華基督敎救國議會紀]  
　　中華基督敎救國會上海之部昨晚七時半在老靶子路九十六號歐宅開第四次委辦會議委辦出席者有崔潤生馬文衡高拱元梁初如歐彬歐譚惠然鍾文川陳春生陳志遠趙子謙等十人由委辦長馬文衡主席高拱元禱告歐譚惠然女士享衆荼點書記趙子謙宣讀前次議會紀錄并上海各界聯合會與外埠各處來函主席復述一星期經過情形陳春生提議本會尙未開正式成立大會故未能與上海各界聯合會和合辦事應請書記繕函答復通過主席復報告前星期六晚全滬聯會各起草委員在中華基督敎會開會討論章程無甚結果本會對於章程一節應如何進行請衆討論陳春生提議全滬聯會起草委員十二人本會已佔其半應請書記繕函請傳道聯會六位委員同到本會討論歐譚惠然和議通過陳春生謂本會每次開會應輪請本埠與旅滬敎會中之重要人物二人到會共商進行下次議會請蔡式之曾廣鐘二位通過歐彬提議本會應函請本埠各分會爲本會前途禱告陳春生和議通過畢請鍾文川領禱散會 
[救國恒心團十三次常會紀]  
　　本月十日商業救國恒心團在法租界自來火街瑞福里十四號事務所内開會到者二十餘人由主席趙南公報告開會宗旨及經過情形略謂本團發生以來無一定會址致不能積極進行回憶恒心二字能勿深疚現由鄙人獨任房租租定此處爲事務所尙希大衆協力進行務達吾輩救國之目的方不負本團組織之初心旋經討論進行事件决議如下（一）决議本月十三日（隂曆二十一日）開評議交際聯席會議並選舉評議長交際長以專責任（一）伊鳳山提請組織宣講部露天演講藉以鼓盪國民自救之動力多數贊成當田錢立琳尹鳳山黄格生李植榮卞公偉等十餘人擔任宣講其宣講日期及主旨臨時由講員自定末由來賓十人團童理璋演説宣講效果至十一時始散 
[工商研究會歡迎華僑]  
　　前日中華工商研究會歡迎日里華僑梁福屏泗水華僑蔣以麟又日本化學工程師葉瑾仲鐘鳴二下梁君等先後蒞止來賓大半爲本埠各工廠經理約數十人當推舉謝復初爲臨時主席報告梁君等此次歸國之宗旨並介紹各工廠與梁君相見次由梁君述購辦國貨之困難然終須購辦以期吸起各華僑愛國心云云次由馬樹周致歡迎詞兼請各工廠本良心上相助梁君等購辦國貨以維持其愛國精神又歷述國貨不良曁國貨加價希圖牟利不啻爲他貨暢其銷路自塞生機殊失本會提倡眞意云云次潘勵伸徐賡華葉瑾仲相繼演説多警策語至五時茶點而散後復開職員會决議數事並訂禮拜二晚開研究物品會請葉瑾仲到會着手研究矣 
[機器碾米公所開會紀]  
　　機器碾米公所昨日下午二時在總商會三層樓開會到者董事張樂君錢貴三評議員曾影毫朱安生蔣敬文張杏園黄守仁鍾華林及南北市各碾米廠三十餘家當由張樂君提議云接江蘇齊省長函令將上海各碾米廠每月所碾出之米若干石數彚齊造報以憑比較經衆議决推定庶務員侯南軒向各廠調查即將各該廠每月所碾出之米石數開明至陽曆年終造報呈送齊省長議畢已五時矣 
[綢綾染業公所之臨時大會]  
　　綢綾染業公所爲染價一事曾屢次開會討論前日又開臨時大會由董事葉志鏞主席宣佈我業自歐戰以後顔料價漲虧耗至鉅近來德國顔料來源尙缺而美國貨則價高八九倍加以人工開銷無不增加同業生計岌岌可危局外未明内容猶謂染業獲利甚厚本主席默察同業狀况大抵絀多盈少爰通知各坊將所用染料或深色或淺色每斤能染綢貨若干疋開列清單送所查核以成本與染價爲比例眞相立見現檢查各坊報告大致相同惟比較染價竟有數種不敷成本始知同業以營業之困難向公所要求維持固迫於不得已也但營業困難不獨染坊一業故維持之術須有極正當之理由本主席雖據各坊報告知其大要然須有專門技師悉心研究對於藝術上力求進步使所染之色光彩鮮明永不改變受用者之歡迎而保客家之名譽然後染坊與綢莊利害相關彼此獲益結賬時斷不致發生衝突本公所現擬聘請染業專家訂期邀集同業實地考察届時當將考求結果明白宣佈云散會時已七下鐘矣 
[通崇海同鄉籌辦會館]  
　　旅滬通崇海人茅彚如等因旅滬同鄉政商學及苦工不下十萬餘人散居各處各自謀生苦工之人往往受人欺侮寃抑莫伸且染病無費旣死無棺故特發起假上海南市裏毛家弄開會籌辦通崇海會館以利同鄉 
[華商發起煉鋼廠]  
　　華商周靜之徐頌華等鑒於各種工業需鋼日多返觀國内僅上海兵工廠有一煉鋼廠而所煉之鋼祇供本省自用如國人需鋼無不仰給於外貨近而日本遠而英美凡有貨舶進口罔不儎有鋼品而俱來此不僅金錢外溢其利害關於國家尤重爰是特發起一煉鋼廠取名賡德資本現定十萬係山其同志分認頃已擇定閘北車袋角爐兩座尙未完工據聞每爐每日可出净鋼四五噸俟出品後當徐圖推廣其工程師卽由周靜之擔認聞周君對於煉鋼曾在美洲專門研究多年云 
[關於土貨出口之部令]  
　　上海總商會接農商部訓令云案准税務處咨開轉據江海關税務司呈稱上海機器冰廠於本年九月間報運猪膏等項運往外洋因該貨係於上年四月間進口請予發給存票税司以前奉核准土貨派司展限清單之内並未列有猪膏等項名目未便擅准且商人要求此等利益係由從前暫訂派司展限辦法值此歐戰告終之時應即迅予取消呈請核示等情本處查前因歐戰發生後土貨滯銷商人所領派司出口期限未便再以舊章相繩特准照總税務司轉據江海關税務司開呈因歐戰滯銷受虧較重之土貨清單内所列各種土貨自復進口限滿之日起予以展限一年運往外洋聲明俟歐洲戰事完畢即當仍按向章辦理於民國三年十二月間令關遵辦在案現在歐戰告終和局已成則前項通融辦法自應取消嗣後凡領曾准展限出洋之各種土貨派司仍即以一年爲起運出洋限期至上海機器冰廠所運猪膏等項不在展限各貨之列本難予以授案辦理惟本處爲便商起見准由江海關税務司查明如該廠實出於誤會並無他項情弊即酌予發給存票但不得視爲成例除令關遵照外咨行查照轉令遵照等因前來查本部前准税務處咨稱土貨出口派司展限辦法迭經行知該商會在案兹復准咨前因合即令仰遵照可也此令 
[木料貨缺價漲]  
　　本埠各木行前因閩省運來各木船在浙省洋面遇盜搶刦曾經木商公所禀請浙江盧督軍及外海水警廳來廳長飭派兵輪保護在案惟近來各木船仍不敢單獨開駛來滬今已半月並無貨到滬地各木行致函閩地詢問接得覆函云閩地各木船所載之貨有十餘艘以海盜搶劫甚至擄人勒贖如前日釣船沈永泰滿儎魚貨在潼沙洋面被盜搶去洋一千餘元擄去耆民一人索價二千元贖回故木船咸有戒心未敢蹈險來滬云云故滬地木價近日增出一分日内如無貨到恐尙須增漲也 
[絲商請減捐率之部覆]  
　　江浙皖絲繭業總公所前因歐戰延長銷場乏路絲業凋敝自下歐戰告終體察絲業情形仍難起色各處絲商呼籲之聲不絶於耳非將江浙兩省絲捐捐率重行修改酌量減輕不足以圖發展曾經據情呈請財政部去後兹聞已得部復准即委派本部僉事南下調查再行核辦聞該委員先到寗滬然後赴浙調查云 
[閩人電請緩撤清鄉公署]  
　　福建旅滬紳商林炳章沈琬慶等以閩省匪患自政府任合薩鼎銘爲清鄉督辦到閩組織公署編練衞隊派往各區剿緝以來剿撫兼施輸誠頗衆故開辦一年各區匪氛漸次肅清現因政府經費支絀經薩督辦呈請政府將清鄉公署取銷各閩紳聞信之下咸以薩氏剿匪有方成效卓著恐清鄉公署裁撤後各區匪患死灰復燃持於前日公電北京政府及海軍部請緩裁撤續辦三月俟該省匪蹤盡絶後再行取銷所有每月開支各項經費約五千元應由閩地紳商自行籌措以資挹注未識能邀允准否 
[盧永祥來滬續紀]  
　　盧浙督前日由杭蒞滬已誌昨報兹悉盧督此次來滬原因有二一爲預備交代護軍使任内一切文卷一爲舊曆九月二十五日爲盧督壽辰如在杭州恐各機關舉行祝壽致多糜費是以來滬暫駐且須前往浙東各處調查防地云 
[軍隊調温之預備]  
　　步兵三十七團陳團長現奉王代師長命令着將所部第二營全部官兵預備開往温州駐防故於昨日令飭該營營長任學剛迅速籌備督隊開差一面電飭超武兵輪趕緊由温來滬以便裝運本團第二營官兵前往温州聞超武兵輪約於本月十五號抵滬云 
[德僑由潯來滬]  
　　旅居九江之德僑悌芬拜（譯音）由潯乘坐寗紹商輪於昨午十二點三十五分時到滬當由迎迓之憲兵載文濱護送該德人赴吳淞學校僑居 
[奉賢公民關於鹽務之呈文]  
　　奉賢縣公民宋傳箎王熙煜等昨呈江蘇省長沙田總局鹽運正副使等文云爲老額鹽田亟宜清理沿海鹽地尤貴劃留環請飭咨奉賢分局急速進行事竊奉賢青村場老額鹽田實因初丈貿然諸多舛誤田不歸户反滋混淆嗣經各紳業疊請覆丈清楚給發號單俾民核對無誤然後方可收費給照旋蒙陳前局長示訂章 
 
 
 

Page 11

 
 
程一通改覆丈爲覆查在案嗣緣交缷未及舉辦迨由鄭局長於夏初函致各紳業假東一鄉辦事處開會議决派員協同地方紳士逐細覆查明確劃分團甲挨次編號當由各紳業一致首肯贊成清理訂期出發分段施行奈時已數月未見實行竊思現届天氣秋凉正可及時趕辦以便蒇事况查鄰邑南匯對於老額鹽田早經覆丈發給號票俾民核對收費換照漸將告竣是吾奉烏可再事因循并覆查而不舉行乎此清理老額鹽田不容再緩者一也又有沿海一帶灶丁設井瀝滷之鹽地查沙田局鹽田第三條章程（甲）青村袁浦二浦三場海泥以外尙有刮滷灘地置設鹽板改煎爲曬一俟統丈完竣應將産鹽地畝全數劃留以顧引額仍由場知事查照舊章辦理（乙）劃留鹽地由灶丁承領免予繳價並照淮南章程開挖溝沙以分經界云云核之甲乙兩項定章是沿海一帶均係板户製鹽之地理應照章將鹽墩林立之處并接漲引潮取滷之塗灘全數劃留以清經界用昭規定俟日後鹽務取消仍由原板户遵章繳價俾以安土樂業始爲正辦頭頭是道此劃留沿海鹽地亟須舉行者二也箎等實爲地方起見其於上項兩事均萬不可緩爲特代表鄉民備情環請電鑒恩賜迅飭奉賢沙田分局會同縣場兩知事將老額鹽田急速清理并沿海鹽地全數劃留以符定章而順輿情實爲德便謹呈 
[緝私軍隊注意缉盜]  
　　奉賢縣屬之阮巷鎭於本月六日下午二時許突來大帮盜匪先將該鎭警察局槍械搶刦繼即分投刦掠該鎭各商店數家財物刦後携贓逃逸是晚即爲該縣孟知事曁水警第一區沈區長緝私第四營薛營長得悉翌日先後蒞該鎭查勘傳詢各事主當時被搶情形並着各開失單以便分移水陸各軍警一體協緝而緝私第四營薛營長因恐梟盜勾結爲患再在附近各鄉搶刦故於昨日密飭所屬各隊長迅在各防地派令士兵荷槍實彈四出梭巡以資防範 
蘇屬緝私統領宋子元近因訪聞西鄉青浦奉賢金山各縣境時有水盜刦掠民船財物情事此項匪盜大都勾結梟匪持槍雇船分往各鄉行刦是以水路查緝尤爲緊要故由統領曁第一團團部各備汽油船兩艘另派鵬飛安濤兩兵輪等會同由滬出發專在黄浦江迤西至澱山湖泖港珠涇余來廟一帶充域分班游巡並派員偵查梟盜窩巢以便剿辦昨日已飭緝私三四各營長一體遵辦矣 
[水警探目吞没烟土之究辦]  
　　江蘇水上警察第一廳探目王慶甫前在淞口附近海船上抄獲私帶大宗烟土共值十餘萬金當將所獲烟土悉數吞没將船釋放事爲松滬護軍使署某諮議官訪悉據情禀奉江蘇省長令飭該廳查明具復水警温廳長奉文後除將當時牽涉之所屬各員分别撤差究辦外將王慶甫斥革拿究一面據情詳報齊省長奉諭以王慶甫旣有此不法行爲决不能以一革了事着令移送法庭律辦温廳長因於昨午備文委派游巡隊大雅警艦艦長温饒如並該隊巡官孔俊良等乘坐馬車將王慶甫押送地方檢廳請爲究辦下午經檢察官提案研訊一過命將王收押温孔二員發給回文着回去供職 
[鋪蓋内查獲煙土]  
　　廣東人劉普元前日背負極重之鋪蓋一個在楊樹浦秦皇島碼頭爲八十三號印捕查見令將鋪蓋解開發現鴉片烟土八只重有六百兩當將人土與鋪蓋一併帶入該管捕房押至昨晨解請公共公堂訊究據該印捕禀稱被告係乘舢板渡至該碼頭登岸因見其背負甚重故施行檢查抄獲烟土云云劉普元延律師辯護以劉係某公司輪船上火夫鋪蓋乃搭客之物囑爲代送至岸其中實有烟土劉並不知要求將劉交保改期再訊李襄讞與美副領事約君得禀諭劉普元交三百元人洋並保展期七天開審 
[火車上茶房私販烟土續誌]  
　　滬杭鐵路上海南火車站陳稽查緝獲私販烟土已經呈送總局請任小山局長核辦等情已誌本報兹悉該私販者係承辦鐵路大菜車一枝香所雇用之茶房當時案破在逃迄未緝獲現據一枝香承認該茶房係第十三號請予免究等情任局長之意以私運烟土久懸厲禁令該十三號茶房以在公人役故犯禁令實屬弁髦路章若不重辦何足以儆效尤除將所獲烟土飭承備文尅日移送地方檢察廳核辦外一面着一枝香趕將十三號茶房卯名革退送案懲辦 
[路警添設總稽查]  
　　滬甯杭甬兩路管理局任局長日昨訓令兩路總副各巡官略謂查鐵路之有警察原所以保護行旅維持公安本路所轄兩路警務積久弊生廢弛已甚本局長平日巡視路務所至各站時有所聞雖警官巡士中奉公守法者固不乏人而違背職守致遭物議者仍所不免使非嚴行整頓不足以刷新警務增長路譽爰因時要所需添設兩路總稽查一缺業經委令范宏芬充任斯職尅日到差巡視兩路各站遇有事故發生准即隨時知照各站巡官酌量辦理其在滬甯滬站應即會同總副巡互爲商辦統須呈報總局候核以資統一而清權限除分行知照外爲此令仰各該巡官一體遵照此令 
[滬杭路車務總管回滬銷假]  
　　北京交通部於上月十三日召集聯運會議滬杭鐵路車務總管韋燕沈成栻二君派充委員北上預議等情已誌本報兹悉此項會議已經閉幕韋沈二君已於本月九日由北京乘通車南旋十日夜間到上海北站昨日卽至局長處銷假准於今日視事 
[奉賢縣立學校運動會結果]  
　　奉賢縣立各學校此次在城内第一高小操場開第二次聯合運動會結果男校以第一高小最佔優勝孟縣長奬銀盾一座勸學所長奬錦旗一方上書自强不息四字縣敎育會亦奬錦旗上書我武維揚第三科長與縣視學奬大皮球一個女校以城南女校最佔優勝縣敎育會長奬銀牌一方來賓運動以城市第一國民校及求我校爲最優 
[美俱樂部欵宴美校長預紀]  
　　英文滬報云上海美人學校校長德萊赫氏曾隨軍數月駐於法德境内本月十五晚八時美商會將在美人俱樂部設筵欵之届時德萊赫氏將演講歐洲美軍中青年會之敎育事業美總領事克銀漢氏與美商會總董大來氏亦將略有演説大來近甫由美返華云 
[美國婦女參觀古磁器]  
　　英文滬報云美國婦女俱樂部之文藝部會員十餘人於星期六日赴靶子路唐紹儀氏住宅參觀唐氏所搜集之古玩唐氏先告以中國磁器之歷史復示以前清古磁及宋明各種希有之磁器參觀旣畢唐氏具茶欵待來賓咸感謝唐夫婦之禮遇聞將在十五日再往唐宅參觀中國古銅器唐氏談中國窰藝津津有味磁器之種類製造之方法無不詳言據唐氏云中國古時宫廷陳列磁器花樣不同隨時而異喪時有素彩喜慶大典則用五彩宫窰製造特别磁器時輒用寳石研爲細末敷於磁上然後加故其光彩尤覺煥然云 
[楊日華判處死刑後之上訴]  
　　粤人陳秉祥訴同鄉人楊日華索詐不遂將伊十七歲之兒子陳錫霖擄去藏匿一案經地方審檢廳訊明判處楊死刑在案兹悉楊日華之家屬及親友等以陳秉祥所訴各節並無實據法庭判决死刑難以甘服業經集資往邀律師於上訴期問赴高等廳具詞上訴矣 
[關於賑務之消息]  
　　本埠湖北義振會董事簡照南前因慨捐巨欵山會函請湖北軍民兩長電呈中央請奬二等大綬嘉禾章已奉明令照准兹簡君以此次卾災奇重願將前次墊欵一萬元作爲捐欵無須籌還由會電陳鄂省軍民兩長兹將往來原電錄下武昌王督軍何省長鈞鑑前承鈞座電請特奬簡照南二等大綬嘉禾章已奉明令照准簡君感荷鴻施現據面稱前次滙呈墊銀一萬元即作捐欵無須滙還等語除由簡君電謝外此事於募捐前途極有裨益仰企仁施無任感戴沈敦和朱佩珍勞念祖叩齊沈仲禮朱葆三勞敬修三先生鑒電悉簡郡樂善好施慨捐亘欵酬勲之誼本屬當然滋承將墊欵一萬元又作捐欵見義勇爲有加無已仁聲遠溥眞令人敬佩無已也聞風繼起必有其人仍希廣爲勸募是所企禱王占元何佩瑢蒸 
仁濟善堂接眞州存心堂來函云敬啓者邇閲報載蘇浙皖鄂各省大水爲災居民流離失所嗷嗷遍野待哺孔殷大善士見義勇爲當仁不讓屢派要員前往振濟盡心竭力造福窮黎功莫大焉兹特助大洋二百元祈收由寳堂彚解災區以濟急振之需明知杯水車薪無補於事不過聊表寸心耳云仁濟善堂皖振處接黄國英由蕪湖來電云支日勘災至東夏遇雨抵郎溪下榻縣署天雨難進决次日續勘順道赴宜城查郎溪紅稻失收春糧未種災情浩大待振尤殷加以各圩工程大小不一災户多寡不同工振之外非兼辦善後另　撫恤無以存活請寛籌鉅欵以便支配無任感禱餘函詳 
[青年會今晚之演説]  
　　四川路青年會今晚八時請胡宣明博士演説（三育之寇讐）胡博士洞明醫理抱濟世之熱腸嘗謂社會奢侈淫靡之風日甚一日若不亟圖挽救必有亡國之憂爰定是題蒞會演講並以種種惡俗之影片相映燈映證並請美國著名劇員歌唱莎士比亞詩曲兼演最新影戲以助清興 
[縣立乙種農校五週紀念會紀]  
　　上海縣立農校設於閔行鎭十一月八日開五週紀念會來賓頗衆由童子軍維持秩序其布置除紀念碑菊花山外各室紥有青島礦山及諷剌時事諸影關係農業者有螟蟲燮態模型等下午行開會禮並表演學藝夜間有化裝演講與活動影戲其運動會因天雨泥濘至九日舉行云 
[招商局公學懇親會紀事]  
　　提籃橋招商局公學昨日爲一週紀念開懇親會以聯絡學生家屬平時成績在各級敎室陳列試騐成績及各種表册又别爲一室是晨九時開會至下午五時閉會學生家屬之到會者數百人來賓入校後沿路招待由該校童子軍擔任成績室招待由各級學生輪值觀覽畢導引至客廳欵以茶點并由敎職員與之談話廳中備有謹求賜敎册數本得學生家屬滿意之評語亦屬不少 
[美醫學士蒞滬]  
　　美國醫學士鮑爾文君前在歐洲大戰爭時曾充美國紅十字醫生團團員等職邃於醫學擅治内外各科此次航海來華設醫藥室於虹口之黄浦路二十五號聞鮑醫生宅心仁慈對於貧病求醫者能量力相助云 
[飭造貨造表册]  
　　上海貨物税總公所昨奉財政廳第三二人三號訓令云爲通令遵照事查各局所經征捐税各地情形不同貨物品類此多彼寡南北相殊本廳欲知各地貨品多寡之眞相惟賴各局所册報詳明庶可考尋有自兹查五庫税所每月造送之貨税數目分類册分門别類有條不紊頗可取法爲此抄發册式通行各該局所仰自十一月分起一體查照本廳訂定各貨名目税率起税量數表分門别類依式造具清册專案呈送以憑稽核每月册報限於次月上旬必須送到不得稽滯本廳長鉅細各事皆親加考核幸勿視爲具文是爲到要切切此令計發表册式一份 
[陸軍野外演習之布告]  
　　上海縣知事公署前揭松滬蘆護軍使布告云案准陸軍第十師函稱查陸軍向章每届秋季即應舉行野外演習以示農隙講武之意本師自開戍南疆已歷數稔中經多事久未奉行現當軍務稍暇之時亟應擇地操練以增經騐而重典章查有上海寗山青浦嘉定等四縣地勢平衍極爲合用兹定於本年十一月五日爲開始演習之期預計十日左右可以蕆事應請貴署纂擬布告令發各該縣先期粘示曉諭俾免居民驚誤除分令所屬届期遵照辦理并嚴申紀律不准稍有侵越一面派員監視外請煩查照施行等因除分别行知外仰商民人等一體周知以免誤會特此布告 
[淞滬警察會操]  
　　淞滬警察廳徐廳長飭令各處所長警來廳操演昨日午後二時由各區所巡官等督率各長警持械列隊到廳經救員督同操演至三時許完畢由各巡官押隊返區供職 
[閘北醬園弄改築馬路]  
　　新閘橋北大統路爲閘北南市之中心點在恒泰和槽坊北隔壁向有小弄一條俗呼爲醬園弄前經滬北工巡捐局工程科規劃路線將此弄放寛接連蒙古路以利交通竪立界牌已歷多年兹悉此路業經工程科商諸弄内各業户兩旁各讓若干尺敷設瓦筒鋪築馬路不日工程告竣即可通行車馬矣 
[南市路面待修兩則]  
　　南半城中華路口之自來水管怱然爆裂以致路面低陷頓成窟窿車馬交通不免阻滯雖在路之旁面尙無大碍而晚間行人偶不注意必致脚陷窟中且下面水管裂捐後水聲頗大恐有上泛之虞現由滬南工巡捐局路政員查勘明晰報告姚局長立即通知商辦内地自來水公司從速派撥工匠前往將損壞之水管易去改埋妥貼然後將路面尅日修整以便交通 
南市外郎家橋迤南盆湯弄口之路面低陷有尺餘圍徑行者不免阻滯現由該處商家函請滬南工巡捐局派路政員查勘委係下面之瓦筒隂溝損裂所致業已從事換理限日修整云 
[西商秋季賽馬二紀]  
　　昨爲旅滬西商舉行秋賽之第二日與賽西人仍於上午十一時半在跑馬廳整轡齊集賽至薄暮計共十次兹將奪得錦標者序次如下第一次二十一馬祥茂洋行西人白格一黄衣帽白馬勝第二次九馬西人海爾代瑞記洋行藍衣帽黄馬勝第三次三馬西人張生代怡和洋行黑衣帽青馬勝第四次十一馬西人大格立師黄衣黑帽白馬勝第五次十三馬西人張生代西人海克凌藍衣紅帽灰馬勝第六次九馬西人張生代怡和洋行黑衣帽白馬勝第七次九馬沙遜洋行紅衣帽黑馬勝第八次十一馬西人小白來代祥茂洋行黄衣黑帽黑馬勝第九次九馬西人海爾代瑞記洋行藍衣帽黄馬勝第十次二十四馬西人海爾代克陀洋行紅衣帽黄馬勝 
[澆水車馬驚躍肇禍]  
　　滬南工巡捐局第二號澆水馬車於昨日午後在馬路中洒水由北回南行經關橋附近適有某號汽車從南疾馳而來致水車上之馬聞聲驚躍任意狂奔幾致溜韁迨由小馬夫劉大扣住奈馬力甚大小馬夫力不能勝被馬踏傷在路旁行走之九歲男孩俞英腿際該小馬夫亦傷脚骨等處旋由崗警上前將馬努力扣住得免狂躍後即帶入第一區警署知照該局路政員即將受傷之劉大及小孩等送至紅十字會南市醫院醫治據醫生云所傷雖重惟脚骨未折尙易療治繼而孩之家屬聞耗赴署聲明前情趙署長允俟傷勢愈後請該局酌給養傷費 
[扁擔擊傷鄉婦]  
　　鄉婦陳趙氏家住北新涇前日投閘北四區四分所訴同族陳錢麒無端逞兇以扁擔擊傷頭部請爲提究等情經李署員察得該氏傷勢頗重提到陳錫麒轉解司法科核辦 
[陳憶德郭連生不服判决]  
　　卜内門洋碱公司之吳怡石訴滬南工巡捐局前路政員陳憶德詐欺取財一家已經上海地方審檢廳訊明判陳監禁二年帮助行賄之郭連生監禁七個月吳怡石緩刑八個月等情已紀昨報兹悉陳憶德郭連生等奉判不服仍邀原辦律師提出理由聲請上訴矣 
[尋獲弟婦追究胞弟]  
　　紹興人金雲清雲亭兄弟二人向在原籍經商民國元年間雲亭携妻蔣氏與九歲一女來滬貿易到申後該氏在絲廠做女工雲亭則爲小本度日迄今已七年餘而雲清在原籍以雲亭夫婦失踪亦無信函往來因此來滬偵查歷時數月至前日始在閘北松板廠新橋地方鑲牙店樓上將該氏尋獲詰其胞弟何在該氏言語支吾詰其姪女何在則稱業已賣去現與姚順卿姘識等語未幾姚出而干涉雲清乃投四區二分所飭警將該氏與姚一併拘獲昨午備文連同金雲清併送檢廳訊辦 
[押犯病重開釋]  
　　前爲包車夫之通州人周阿狗於陽曆去年二月間跟隨同類張寳生邵小蘭及在逃之陸章品等持械搶刦公共租界芝罘路十九號門牌黄和卿家值洋四百五十元之金飾各物當經事主報請老閘捕房飭探將周張邵三人緝獲解經公共公廨中西官訊明判張邵兩人各押西牢五年周押三年期滿一併逐出租界在案兹因周阿狗在押患病日漸沉重勢將垂危前日經管理西牢捕頭查悉通知老閘捕房捕頭於昨晨派值公堂華捕將中西案由單呈案稟明前情請爲核示關讞員得稟商之美丁副領事以旣據捕房稟明周阿狗患病甚劇會判周開釋目行醫治 
[女子發濟良所留養]  
　　濟良所西女董昨晨伴送女子花鏡魚到廨請示即據該女供稱年十四歲丹陽人由母得洋一百六十九元押入廣東路百花里三百三十五號門牌妓院爲娼立據五年因女不願於前日潛行出外自投濟良所求援是實中西官得稟判女發濟良所留養 
[雉妓拉客罰鍰]  
　　常州雉妓戴阿媛前晚在南京路强曳狎客被老閘捕房三百十八號華捕查見以其違章當將戴妓帶入捕房稟明捕頭諭今存洋五元保出昨經公堂傳案訊明判戴枝罰洋三元充公示儆 
[開駛快汽車之薄罰]  
　　汽車夫張桂元日前駕車至法租界愛多亞路開駛快車適爲某西捕查見以張有違定章抄錄號碼回稟捕頭於昨日將張傳至法公堂請究先據捕頭上堂稟明前情詰之張供認開駛快車不諱中西官判張罰洋十元充公以儆 
[兩汽車夫違章罰鍰]  
　　汽車夫李左義夏才福前晚在北四川路及花園橋等處開駛汽車均不點尾燈被二百十八號印捕等查見以其有違工部局定章抄明該汽車號數回訴捕頭請廨出單於昨山捕將李夏先後傳至公共公堂經中西官分别訊明判李罰洋十元夏罰洋三元充公示儆 
[投浦遇救]  
　　昨晚十時許有曾在新世界作茶房及某某會作西崽之寗波人於毅民因失業後貧病交迫向其姊姘夫方某借貸不遂躍投黄浦江圖盡經寗波小艇救起得免淹死然所著之舊西裝滿黏泥淖寒侵入骨已神志半失即由摇艇人送登岸上喚巡捕到來雇車送入醫院療治一面報告捕頭請示核辦 
[冒領棉襪之押儆]  
　　小車夫崔文選日前串通陸小泉楊達富等三人同至法租界永盛昌號内竊取領貨單一紙至公共租界北京路某報關行領取棉襪一箱而逸嗣經事主得悉報告捕房請緝現經探目沈德福包探金九林涂岐山將崔等三人拘獲吊出原贓一併帶入捕房昨解法公堂請究先據沈探目上堂稟明前情繼據原告稟稱商人號中前川崔文選爲小車夫後因行爲不端辭歇詎於前日竟敢闖入賬房將押屜内之領貨單一紙至報關行内冒領棉襪一箱今蒙拘獲請求重究詰之崔供認山伊起意竊取貨單冒領棉襪不諱質之陸楊兩人同供民人等實山崔邀同前往冒領是實中西官判崔串黨冒領貨物押西牢三月陸楊兩人各押兩月贓給原告領去 
[訊罰燕子窩主客]  
　　寗波人徐易生租賃虹口西華德路寳和里一百四十五號門牌房屋開設燕子窩被滙山捕房華探張林泰偵知稟明捕頭與六十二號西探目協往將徐及烟客何寳主岳阿四陳杏生黄興王拘獲抄出烟具帶回收押昨晨解請公共公廨中西官質訊屬實科徐罰洋二十元何岳陳黄四人各罰洋三元一併充公烟具銷燬 
[私賣燈吸之科罰]  
　　法租界小東門捕房捕頭日前偵悉居民周阿新家私設烟榻容留十餘人在内過癮故於前晚帶同包探及暗差捕數名前往周爱抄出烟具甚夥當將烟客連周一併帶入捕房諭令烟客各罰洋斥退周存洋出外聽候傳究昨傳解法公堂請究先據捕頭上堂稟明前情將烟具呈鑒詰之周供認私賣燈吸不諱中西官以周不應違背禁令判罰洋三十元充公烟具銷毁 
[攫取呢帽與金挖耳]  
　　劉玉光在虹口東漢壁禮路被匪人搶去西式呢帽婦人劉朱氏亦被搶去金挖耳一支各訴由捕房包探劉森堂與八十六號西探拿獲寗波人曹中堂一名帶回押至昨晨解送公共公堂山該探等上堂稟稱尙須查吊贓物請求改期中西官遂諭被告還押侯查明吊贓解訊 
[串竊白紙之判押]  
　　王長山串同戴德華在揚子碼頭將陸阿妹堆放之裝紙木箱橋開竊取白紙被探查見連同嫌疑人張小金狗一併拘解公共公堂諭着押候查究在案昨經中西官飭將以上三人提訊之下以張無關着即開釋王戴串竊屬實判王押西牢半年戴押三月期滿均逐出租界 
[攫竊羅緞分别押儆]  
　　匪徒王小二子林仰仰前日串黨在漢口路攫竊易子康載於黄包車上值洋八元之羅緞一疋質洋分用被控捕房於昨由探張阿五將王林二人查獲吊到原贓一併解送公共公堂經中西官訊實判押王西牢二月林押一月期滿均逐出租界贓交原告領回當本不追 
[傭婦串竊之訊押]  
　　常熟婦人張陸氏向在北海路七十號門牌顧濤安家爲傭前日竊取其主值洋四十元之錫燭籖等物轉託張夏氏向某押店質洋五元分用被顧偵悉報捕飭探將陸夏兩氏查獲吊到原贓於昨併解公共公堂請究經中西官質訊明白判張陸氏押女所一月張夏氏押兩月贓交失主領回當本不追 
[包車夫乘間竊洋]  
　　閘北長安路恒大米行夥張正廷前日坐知置之包車出外收帳收得洋一百三十五元藏於車箱内詎包車夫王阿桂乘間拖取空車而逸由張投報四區警署經巡官李壽山率同長警在鐵路北該車夫姘婦家中將王逮獲抄出贓洋一百三十元轉解司法科押候核辦 
[縣署批示二則]  
　　糕糰小行領袖閔志匡等呈爲整頓行規議定善舉請立案給示由呈及附件均悉該業小行擬設公所剏辦善舉經多數同業公議允洽簽名聯稟事屬可行惟察閲行規第四第五兩條所訂工資辦法與店主有相互之關係旣稱由店主規定則各項薪工之定數在店帮當必有公議規則仰再檢同前項工資議單或與店邦協議工資之證據呈候察奪再第七條東夥進出須三天前通知一箱核與店帮規則須五日前通知未免兩歧並仰更正聲明以期妥洽 
曹基昶顧聚霖呈爲呈請派吏驅逐唐立成由滬帮肉業宋莊坐等並該業代表唐立成呈請追繳單契存案給示業經傳訊追繳並給示在案唐立成係商會函知舉定之代表該業公所等事宜應以唐立成負其責任母庸飾詞妄　 
[淞滬警察廳批示四則]  
　　高培良批據呈各節盡屬一而之詞不知該商在英美藥房經理帮助郁金槐行銷不正當之藥品兹經將賬據吊案核對屬實旣能帮助於此又安知不關係於彼即此一端已可科該商警律第四十六條第一項之罰則而此次之案省會警廳有案可稽豈强詞奪理所可諱飾前經准予展限無非本息事寗人之旨希其理處完結乃兹閲來呈非但限内不能解决抑且怙過飾非詞多强辯可謂不知自量已極仰即尅日投案候傳到原告訊明依法辦理可也 
計健南批呈及報均閲悉旣據狀訴法庭富必有正當之解决惟該民深恐莫紫珊等暗串無賴沿途逞蠻亦是思患預防之處儘可隨時報警拘侒殊無備案之必要仰即知照 
唐安心批據呈謝野狗糾衆行兇各節是否屬實有無别情仰候令行三區一分駐所秉公查明拘辦可也 
楊桂堂批呈悉查凌可元與該民爲郎舅至親迭經資助營業情誼不爲不厚果如所呈硬借滋擾各節是凌可元旣干法紀復滅親情准於再來滋事之時報警拘究可也 
[誌謝]  
　　昨承商務印書館贈第五卷第十一號英文雜誌一册謹謝來函 
[傅紹裘來函]  
　　報載浙省東陽縣知事調任天臺縣知事胡味蘭（字遠芬）因赴新任乘舟來滬旋由新任東陽縣知事李某因胡交代公欵尙未清楚特遣書記傳紹裘來滬會同甬江駐滬戒嚴司令部稽查趙經武報告第一區警署請爲扣阻訊辦一節間有不符之處查東陽縣前胡知事自蒞任以迄缷任共計五忙對於糧莊書徵收費分文不發鄙人以糧莊書代表資格赴杭與胡知事交涉曾經胡知事托人在省調解允許每忙補給大洋五百元息事訂於陽曆本月三日交欵不料胡知事即於三日早晨潛逃滬上鄙人當即追踪來滬報告警區於輸埠覿面索討有同鄉趙某在旁勸解後由崗警將胡知事扭區轉送警廳但並未經李知事派遣至於趙某亦非甬江駐滬戒嚴司令稽查用特聲明即請更正不勝盼禱東陽經徵處書記傅紹裘謹啓十一月九日 
[來件]  
　　上海漢口路商界聯合會章程（續） 
第九條（一）幹事部設正會長一人副會長二人庶務幹事三人文牘幹事三人會計幹事三人調查幹事三人（二）正會長處理會務開職員會時主席對外代表本會（三）副會長助理正會長缺席時職權（四）文牘幹事主撰會中一切文件及保守各種記錄（五）會計幹事管理會中收發欵項及保守各種賬册（六）庶務幹事管理會中一切時務（七）調查幹事調查本會會中會外及一切事宜（八）幹事部對於評議部議决案有認爲有碍進行時退由會長提交復議（九）幹事部每月開常會二次各職員及評議長皆得列席惟評議員亦得列入 
第四章會費 
第十條（一）本會會費分甲乙丙丁四項由入會各店號盡力自認（二）甲項每月二元（三）乙項每月一元（四）丙項每月五角（五）丁頂每月二角 
[第五章權利]  
　　第十一條（一）凡入會各店號代表有選舉及被選舉權（二）凡入會各店號應享受本會相當之扶持以本會權刀所及爲限（三）經評議員十人以上之同意得請會長召集大會 
[第六章懲戒與撤換]  
　　第十二條（一）凡入會各店號代表有違犯本會章程時得由請評議部提議懲戒（二）凡入會各店號代表有破壞本會名譽時得由評議部議决撤換 
[第七章大會]  
　　第十三條（一）本會每年開大會二次逢二八兩月舉行之（二）有重要事件發生時得由會長召集臨時大會 
第八章會所 
第十四條本會會所暫設本路勒威大藥房 
第九章附則 
第十五條本會章程有未盡事宜得在大會修改之 
雜評二 
[平市官錢局（庸）]  
　　北京平市官錢局有在滬寗等處添設分局之説此眞不必有此一舉者也 
平市官錢局創於民國三年當時設立之本恉原欲藉發行錢票以救濟銅元之荒故該局之應否分設當以各地銅元是否供不敷求爲斷今滬甯之洋價已漲至一千三百五六十文足見銅元之充斥業已供過於求更無增發錢票以益其擁擠之理况乎紙幣之流毒社會厭苦已久乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
自由談三字皆用當代名人字跡每星期調換一次今日係吳景蘧先生手書 
游談 
[埃及近狀錄（二）] [  雲舫]  
　　予居埃及不過六星期而予所目見耳聞者已屬包羅萬象如數家珍蓋埃及自古爲游人涉足之地歷代博古家歷史家多來此間研究埃及之古物書畫文字之屬以佐參考之舉尖塔獸像尼羅諸勝久爲世人所稱道則知埃及之引人入勝處固已不一而足矣往古歷史記尼羅河流域不甚詳瞻尼羅爲天下最膏腴之土地環非洲北部沙漠者盡沃土也考尼羅有源二一在亞比興尼亞山ＭＯＵＮＬＡＮＳＯＦＡＢＹＳＡＩＮＩＡ號藍尼羅ＢＬＵＥＮＩＬＥＬ在非洲中部深山中號白尼羅ＷＨＩＴＥＮＮＥ二者至卡通ＫＨＡＲＴＯＵＭ合而爲一每至九月潮流繼長紆徐向北流經沙漠而達地中海沿途播其寳氣瀉地無遺開羅距大海約百英里尼羅至此展爲三角洲厥狀如扇過此區域愈廣入海處沙洲之廣不下百二十英里洲上良田之多爲他處冠居民家於洲上者爲數頗衆埃及人烟之密當以此處爲最矣埃及最近人口之數約在千三百萬左右百年前不過三百萬耳此千三百萬居民中以從事耕種者爲最多溯自法老（ＰＨＡＩＮＯＨ古埃及國王之稱）時代居民即以耕田爲業迄今所用耕種之具猶昔之簡陋質樸也農民朝夕耕種勤苦耐勞終日耕作罕知外事居民祇知坐守己所應有之田園不知外間有沙漠有天地也此輩農民（埃及名肥拉ＦＥＬＬＡＨ）以比古昔埃及先祖何相似之甚耶 
劇談 
[東籬軒雜綴] [  柳遺]  
　　伶人命名以繼承先緒者爲多如楊月樓之子爲小樓譚鑫培之子爲小培俞振亭之子爲小振亭范寳亭之子爲小寳亭之類又有繼承至二世者如余三勝之孫爲小小余三勝（叔岩）之類又有本非宗族而繼承其名者如李菊笙之名小菊笙十三旦之外有小十三旦之類一若名有所依賴即足以表示其藝術之有所師法者然伶俗相沿成爲習慣此點殊　歐風某某第一某某第二之意所最惡極不堪者於他伶之名冠一蓋字或賽字如蓋呌天賽月樵之類卒之名蓋名賽而終於不能蓋賽其實藝術如果自有勝人之處正不必以蓋賽二字標名以蓋賽二字標名即其藝術高明而定欲以擠倒他人爲快其居心己足爲人輕賤矣矧其所謂蓋與賽者微特無相提並論之資抑且有望塵弗及之慨哉試就蓋呌天賽月樵二人而論其果能幾及於譚呌天吕月樵乎此固盡人能辨之也不能幾及而竟以蓋與賽稱不量力不度德適足致敗而自取辱耳於人何損於己復何益哉 
伶人命名大抵類如上述惟私坊出身者則取義較爲雅雋以其出於文人學士之手者居多故能免俗耳然求如汪笑儂之激於大頭非笑而命名者伶界罕見也笑儂之戲余不敢恭維而笑儂命名之意余極爲贊同且含有奮勉之義知有人非笑自當有以自省其所以受人非笑之點而求免於非笑命名以示警俾可日省月修而至於終身不能忘故笑儂雖限於天賦而卒意獲有一部份人之歡迎死後餘毒猶瀰漫關外者未始非刻苦砥礪奮發爲勇所致然實於命名之日决之矣昨見一戲單上載笑儂伊准演馬前潑水其藝術何如兹姑不論即儂笑伊三字已足令人作三日嘔抄襲名稱愈出愈奇將來必有玉和尚（尙和玉）兒天呌（呌天兒）等名稱發現之一日世風墮頺國學寰微宜乎區區伶人之命名而亦令人不可解説也 
雜錄 
[影戲話（九）] [  瘦鵑]  
　　全球影戲公司爲美國大影戲公司之一夙有聲新大陸上近將本小説家挨蘭屯恩氏之小説（金蓮花瓣）ＴＨＥＰＥＲＡＬＳＯＦＡＮＯＴＺＥ製爲三十六卷之長篇影戲其一切佈景皆注重東方問其總理末克來氏已偕全部名角乘傳來滬矣片中之主要人物爲瑪麗華克姆女士ＭＡＲＥＷＬＲＡＭＬＬ貌絶麗兼有膽力蓋婀娜中寓剛健者擅馳馬並工游泳前有（自由）（紅手衣（獅爪）諸佳片均負盛名與蓓兒花愛德有綘樹雙聲之譽其主要男角爲哈蘭德苟ＨＤＴＬＮＮＬＴＨＥＬＥＲ以影戲界第一美男子稱影戲中每與瑪麗華克姆配稱雙絶焉此（金蓮花瓣）之本事略述如下美國有某博士者得金蓮花瓣五據印度佛經中言此花能製長命液飲之可長生不老惟瓣凡八須全得之始能資以爲川會有某女郎者有金蓮花瓣一什襲珍藏目爲異寳博士故言其不足貴以一千金元購得之顧尙缺其二有某少年好冒險自告奮勇謂願代爲覓取博士悦許以酬金五萬元某女郎見博士之　於已而厚於人也中心頗慢怒適家有秘藏地圖一幀即指示此花産生之所其地在東方某地神龕下一土窟中女利其多金决與某少年爭自往東方覓之當是時有中國道敎中人亦欲得此金蓮花聞花 
在美國因以人首塗赴美志在必得女在一跳舞會中遇某少年并遇中國道敎代表少年不知女之欲得金蓮花瓣女亦不知中國代表之來意惟此中國代表則已調知女家故有一瓣頗與暱近三人以同舟出發未幾中國代表知女已售去其瓣并將設策覔第二瓣也以爲足梗己事途次因推女於水幸遇救得不死三人安抵日本無所得即轉赴中國女喬裝爲中國女子川以自掩之北京仍不得花立以駱駝人大沙漠卒得二花瓣所在懷之以歸某少年及中國代表聞之均欲刼爲已有立追躡女後同至印度而女怱加愛於某少年合力去中國代表携手返美女即以二花瓣予少年得金十萬元二人遂訂鴛譜云 
 
[新大陸美景三十七　廻風錦繡（四時樹景之三）（秋景）] 　　美京秋初楓落貼地如錦繡自遠望之滿天盡作黄金色右圖爲麓澗公園ＲＯＣＫＣＲＣＥＬＯＰＡＲＫ落葉時景昔人詩云將飛猶作廻風舞已落猶存半面粧在十月上旬七日或十日間確有此勝覽也（丁已十月）[  一之]  
[海外拾珍珠] [  蘭]  
　　威爾遜總統之禮品美國大總統威爾遜氏自歐戰終局後襆被西行車駕所至歡聲載道每戻一國必由其元首或人民等贈以禮品用表敬意顧歸國後頗受議院方面之質問以爲納受貴重禮品非共和國元首所應有威氏遂命秘書戴末爾底繕一禮品清單昭示國人戴秘書之言曰大總統歸國後伊利諾州代表洛頓白及參議員休孟潘露斯等對於納受友邦君后人民禮品事有所質問休孟君根據無稽之言至謂總統所納禮品代價至五十萬金圓之巨實則非是其所受者類多戔細之物如書籍行杖羅凡城兵燹場中之古銀碟軍人等手製之戰中紀念品及各類我譽之動章舍此以外謂列表以宣布之則其禮品中之至名員者也在英國所受者爲（一）英國君后之小影（二）叙述温則宫之書籍一種（三）倫敦自由人特許狀鑲以金櫃山英國全國市長領袖贈與在意大利所受者爲（一）水彩畫一幀鑲以青銅畫架山意王后贈與（二）小銅像一尊由羅馬市民公贈（三）决大利勝利大神之像山奇奴亞布民或學校公贈四（書籍一組山奇奴亞市民公贈（五）精鑲美術品一種山羅馬法皇贈與在法國所受者爲小銅像一尊山學生公贈除以上所列外大總統亦嘗受各　名譽學位甚夥蓋皆以此示其感激及尊敬之意者至總統天人所受禮品亦可得而述之在法國所受者（一）金針一枝以綠柱玉及小鑽石鑲嵌而成山巴黎市民公贈（二）手繡之　案　布一組（計小案羃數張及食巾一打）爲法國工女公贈山法總統夫人波恩加責夫人及名流貝香夫人代表贈與在比利時所受者爲（一）鋼動章一由大主敎梅西亞贈與（二）比利時花編線帶案羃一張山比后贈與（三）自由比利時報全份（在德人據比國時所刊行者）裝以及夾由比王贈與在意大利所受者爲（一）仿造古器一事由市民公贈（二）皮鑲花邊一事由名流奥倫度氏贈與（三）仿製　貝伊古城銀壺一事以上所列即威爾遜總統及其夫人所受禮品之總目云 
小説 
[吉兆（二）] [  鳳生譯]  
　　坎狄好奇心切乃追入叢林直前行知其地爲一富家院落一旁爲一排米倉倉係茅屋上作圓錐形一旁爲一清潔之牛棚盡處短樹叢生短樹下坐一女郎即其清晨所見者女憐一受傷之鴿校衣角濕處之水滴入鴿黄嘴之内膝旁有一灰色小貓伸其前爪兩目注視鴿不稍瞬貓偶前進女輒按其鼻使歸原處此院落中日中之小畫景一一捲入坎狄心内日光由（雪雪芙）樹葉中漏下之碎影摇動於女之膝部距此不遠有一牛嚼其芻徐動首尾拂去身間之蠅爲狀至嬾北風於竹林中簌簌有聲女前此亭立溪邊有如森林之女王此則兀坐於沉寂之日中又如天婦之楚楚堪憐次狄挾鎗近其前自思未免唐突有如賊擒紅手者又願告女此鴿非其所傷者正思起首之語而宅中已有人呼曰（蘇哈）女躍起則又有呼聲曰（蘇哈）女取鴿奔入坎狄自忖曰（蘇哈）（仙露神品之意）名其稱哉 
坎狄返舟後以槍授其夥伴復往彼宅之前門見一中年婆羅門敎徒面修潔神態安間坐門外櫈上讀敎書坎狄覩其和藹起而致禮曰丈吾渴甚請給水若干長者殷勤肅之坐然後入内取小銅盤一盛以甜餅鐘銅器一貯以水坎狄旣飲且食婆羅門敎徒求其介紹於彼坎狄告以名氏其父之名氏及其家之住址然後曰丈吾苟能略盡職務者吾必引以爲幸衲平巴樓箕（敎徒之名）曰吾子吾無所需吾所盡保護之責者近惟一人坎狄曰丈其誰曰吾女蘇哈是渠已長成矣坎狄吃吃笑笑其女之而貌猶是一小兒也長者曰吾至今尙未能爲之擇一佳婿脱我見其婚之遂意者吾此世之債務了矣第此間無適意之婿而我又不能缷去高平納斯之責任爲吾女擇婿他方曰丈汝苟不惜駕臨我船艙者吾儕可一談汝女之婚事言次致禮而返即派人赴村中訪問亦無回答第皆盛稱其女之品貌 
[自由談之自由談] [  不冷]  
　　消極抵制消極抵制之名詞近來甚爲通行議會中之消極抵制即不出席抵制之謂也今以組閣爭執故又將復試之矣 
 
 
 

Page 15

 
 
   
 
 

Page 16

 
 
   
 
