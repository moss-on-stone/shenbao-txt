# 1910 - 25 - 4913284

 

Page 1

 
 
   
 
 

Page 2

 
 
[十二月初六日軍機大臣欽奉]  
　　諭旨會議政務處奏議覆東三省總督錫良等奏長白府治内增設安圖撫松兩縣員缺一摺著依議欽此　　十二月初七日軍機大臣欽奉諭旨税務處會奏議覆郵傳部奏吉長張綏兩路購運機器材料免税三年援案照准一摺著依議欽此 
[國會代表上都察院請願書（續）]  
　　一在外交之難處。卽使强盛之國。有時迫於事勢。稍稍退讓。國人尚起反抗之聲。政府且爲叢怨之地。况我國自有交涉以來。始以暗於外情。操縱。失策。繼以勢成積弱。因應彌艱。政府受困於。上國民不滿於下。每締一約。事前則秘密萬端。事後則虧損百出。忽而蹙地。忽而負債。政府之作用人民不知也。政府之苦衷。人民不喻也。條約出之一二人之手。負擔加之億兆人之身。設使易地而觀。安得不爲怨府。旣怨矣。何從求諒。凡人對不 
 
 
 

Page 3

 
 
諒之人。其助力必寡。政府處寡助之地。則因應愈難。苟有國會。則國際交。涉。無論如何困難。政府卽有不得已之衰。不能盡喻於國民者。國會猶可以代申。國民卽有不可忍之痛。不能直達於政府者。國會亦可與代陳。且各國之於我立憲。其注視甚勤。和平者。期我有同等之政治。雄猜者忌我無可攘之利權。是以著論贊譽者有之。宣言輕量者有之。乘我國會之尚未成立。而公然自由行動於我域内者有之慮我國會之終不成。而必至財政紊亂不可收拾者亦有之。有國會則對於全國。爲政府交通之郵對。於列邦。爲政府文明之幟。上下相通。猜疑自泯。邦交旣正。民氣自和非獨証世界公理之同。且可保東亞和平之局。若更徘徊待之九年。九年之中患機叵測。設使雄猜者時遂其進步。竊恐和平者亦易其方針。外交必更顚危民怨必更劇烈。萬一有强鄰之。君蠶。得無懼覆轍之蹈前。此國會之關於外交一日而不可緩者也。抑洪伊等今日更有迫切小能已於言者。東西各國。凡君主立憲國。其皇位之繼承。以及親王之攝政。皆有國家根本之法。定之於前。人民愛戴之誠。衛之於後。而其君主又處最高不負責任之地。臨以神聖不可侵犯之尊。故宮府安而國家盛也。我國憲法大綱。本已取法於。是而孝欽顯皇后德宗景皇帝不及親見憲政之實施國會之成立。此薄海臣民之所共痛。欲攀龍馭而無從者。皇上冲齡入承大統。監國攝政王以周公之謙光。受阿衡之重畀。而適當此内外交困。上下未通之時。以言憲政。則甫有大綱。而責任内閣未立也。皇室典範未定。也。内無可以表彰尊親之宜。外無可以代負人民之責設使内政外交之。際。百密偶有一疎。則怨歸於朝廷。望輕於監國攝政王監國攝政王受先帝之付討。而孤立於廟堂之上。坐撫四百兆渙散之人。而莫得其助。而四百兆之人民。雖共有忠君愛國之忱。欲爲皇上爲監國攝政王之與衛亦以渙散而莫能効助於分毫。甚非所以鞏固皇祚。而措。國家於磐石之。安。也有國會則與之對待之責任内閣。始能成立。國會有議政之權。然後。内閣得盡其職務。内閣負全國之責。然後皇上益處於尊崇。顯可以末慮助聖主之聰明。隠可以公論消奸人之反側。人情一日不安食。則必易其所食。一夕不安寢。則必易其所寢。寗有圖國本之安於息息可危之日而必遲遲至於九年之後此爲根本中之根本計。宜速開國會者也。論者或謂九年籌備之旨。降自先朝不宜輕有更易。洪伊等誠愚又以爲不然。夫先朝旣以國會爲必當開。則我攝政王正宜體皇上繼志述事之心。速開。國會。以慰先朝在。天之靈。如曰縮短其期卽爲背旨。是謂先朝有意濡滯不欲國運之早進步。皇室之早奠安也。是厚誣先聖。非我皇上及我監國攝政王之所忍出也。抑朝廷周詳愼審。惟恐人民程度不及。不可謂非聖主之至仁。然及與不及。必試之而後見。不試之而强抑之。毋乃寃吾民。乎且所謂不及者。必有一標準。今日不及之標準安在。謂恐其葸恭耶。則有。法律爲之根据。而餒者壯矣。謂恐其呌囂耶。則有法律爲之範圍。而激者。隨矣。謂恐其智識不足耶。則磨勵之而聰明出矣。今年各省諮議局旣小試之矣。曷嘗累聖明重宵旰之憂乎。洪伊等伏願皇上速降諭旨頒布議院法及選舉法期以一年之内。召集國會。含創忍痛。共圖補救。俾盡協贊之忠而收輿讑之效此誠國家之至計安危之所繫惟我皇上以孝欽皇后德宗景帝之心爲心俛鑒人民憂國之愚悃宸衷獨斷毅然行之天下幸甚。謹冒死以聞。伏乞代奏。直隸孫洪伊谷芝瑞張銘勳王法勤奉天永貞劉興甲吉林李芳江蘇方還于定一吳榮萃安徽陶鎔潘祖光江西閔荷生汪龍光浙江鄭際平應貽誥吳賡廷福建劉崇佑連賢基湖北陳登山湖南羅傑劉善渥山東周樹標朱承恩河南陳熙朝楊治清宮玉柱山西渠本翹劉篤敏李素劉懋賞廣東沈秉仁廣西吳賜齡專電 
[電一（北京）]  
　　每軍大臣洵貝勒薩軍門今日（十六）回京 
[電二（北京）]  
　　京奉鐵路總工程司經郵傳部撤差另聘英人李吉士充任 
[電三（北京）]  
　　廣州將軍增祺粤督袁樹勛會同覆陳應辦各事奉硃批以後仍遇事和衷商辦不准各存意見以致誤事 
[電四（北京）]  
　　東督錫奉撫程會奏請將施啓宇開復原官並免繳銀兩奉旨著照所請 
[公電（杭州）]  
　　各報館鑒温學同鄉在本館爲劉堃事暴動乞主持危言報館叩諫緊要新聞一 
[國會請願問題]  
 
 

Page 4

 
 
　　初八日代表之會議國會代表於初八日下午二時齊集崑新會館籌商辦法由某君提議謂都察院對於請願書處以緩延之態度直至十八日始能代遞其有效力與否尚難預决我輩不如爲自由之運動以請命於政府各向所識政府鉅公抒闡忱悃必能收效衆拍手贊成已擬准此法辦理惟聞此次之會議甚爲秘密不易探知　　初九日開會之補誌初九日紳學報各界在湖廣會館開歡迎代表大會詳情已誌昨報茲將來賓演説略錄於下張君演説謂不速開國會卽有亡國之禍國旣亡矣則我四萬萬人民必爲奴其次爲韓君演説謂國會開與不開權在於民查東西各立憲國開國會皆係因人民要求而得我國各省代表來　請開國會政府尚多遲疑不决蓋政府諸公之意惟恐有損其權或因碍于一已之私以致認定九年期限然現在時勢强國弄權侵害日甚政府無力可抵若待九年開國會恐被時已不可逆科處於何境矣衆賓皆拍掌又有韓君演説謂我國人民性質遇事始而踴躍或因小有阻力及或日久必自然消滅于無形之地此次請開國會之利益苟使人民腦中時時印記一傳十十而百及千及萬皆俱有此開國會思想政府雖不欲開亦不可得也并詳説人人以亡國爲念不可稍置腦後滿座爲之感動嗣後有日本大阪每日新聞北京特派員豐島捨松君演説時局利害引日本爲証演畢各會員與來賓恭送代表出會　　初十日都察院之集議初十日都察院各堂憲全行到署會商請開國會之公呈聞各堂憲以各代表遠涉千里情同一致以此足見民氣之發揚日進不已其公呈自應准爲代奏現正妥商代奏之期　　　一日代表謁見樞臣記詳十一日國會代表孫洪伊等五人謁見各軍機其問答語已略見前報茲特除鹿中堂于國會一事未得要領不錄外餘將慶親王那戴兩中堂與代表譚話詳情錄下慶親王對代表云諸君由國民公舉來京足見　國民之可愛可敬我亦國民一份子豈不關心國事况現時各國均行憲政我國斷無不實行憲政之理此次請願我有一分力定爲諸君盡一分力隨後復問及湯蟄仙張季直兩君對于此事意見何如各代表答以湯張均極力主張王問張何不來代表答以張係議長故不克前來那中堂對代表云請願書前日已經見過詞意均極得體是何人手筆代表答云張季直之主張爲多中堂云諸君來京爲各國觀聽所係必宜持以毅力我於此事定當竭力贊成并問此次簽名者共若干人代表云簽名者數千人因都察院成例不能偕來中堂云此事重大何能拘守成例言畢并親送表代上車代表遜謝中堂云諸君不遠千里而來我何憚行咫尺之地戴中堂對代表云諸公來京𤍽心毅力可欽可敬惟法律爲憲政之必要現在法律尚未完備憲政甚多窒　代表云憲政進行法律自能完備斷不能俟法律完備始行憲政中堂云各種豫備尚未完全能否速開國會代表云各國憲政之完備皆由國會發生我國正在實行憲政非速開國會不可中堂深以爲然於代表臨行時亦親送上車　　十二日林侍郎之宣言十二日國會代表某君謁見林侍郎贊虞面陳請願大旨侍郎甚表同情并謂此事之成否國家之安危所繫日内如見樞府必當鼓吹此舉惟力是視　　十三日八旗之大會議前湖廣會館歡迎各省代表當經各代表及來賓演説國會速開利國利民京旗人士頗爲感動故近日八旗志士正在聨合同志公舉代表赴都察院遞呈請代奏速開國會其公啟云我國前途之安危以國會之成立與否爲標準國會一日不開國家一日不免於滅亡之虞乃者促短國會年限問題倡始於直蘇賡和於各省代表來京請願書不日上達國家一綫生棧實係於此舉惟我旗人佔國民一大部分隆替之運休戚之感胥與全體共之乃於前度之要策旣坐失時機於此次之侃短年限復瞠目若無所睹果使國會一旦成立旗人之生存在是旗人之死亡亦在是而旗人旣未嘗盡義務於前卽無能享權利於後斯時我旗人將何以自立於天下更使政府見旗人於國會問題漠然置之遂執爲口實以自解於國民國會之成立或爲之阻瓜分之禍奴之慘必旦夕立至我旗人何以對朝廷何以對國民亦何以對後世子孫然則以全體安危言之旗人不可不請開國會以一部分之利害言之旗人亦不可不請開國會旗人而請願則國會必可開旗人而不要求國會或遂無望國會不開中國必亡中國旣亡旗人亦歸於盡忠君如旗人愛國如旂人保羣保種如旗人烏可不疾起直追恛入於國會運動與四萬萬同胞相提携以期促短期限目的之必達耶謹訂於月之十三日借地朝陽門内南小街方家園振華學校特開議會共謀進行之手續是日准午正務望惠臨籌議一切以圖國家之慶以造同胞之福此啟聞此事係文君發起　　代表對于報館之宣言北京某報館日前派員往謁各省國會代表蒙各代表宣言德宗景皇帝前年頒布九年籌備之諭彼時係因人民程 
 
 

Page 5

 
 
　　度尚低故以九年爲期現在民氣勃興迥異年前且近來外交案屢屢失敗政府力薄而民間圖治進步不遺餘力故請求速開國會以挽時局之危是以公舉代表來京而本代表宗旨係請求政府先將國會議員選舉法曁議會章程編訂頒布以便人民核議有無窒碍隔膜之處詳細增改然後遵照辦理則是本代表抱定之宗旨也　　各代表之後盾自京師各界歡迎國會代表後旋卽有人提議以爲代表常駐京中等候約有數難不如將現有團體再行推廣組織一絶大政黨聞安徽已有二三紳商聨合本省京官聚集本省代表日前會于安徽會館擬于京師設立一常駐機關以備促進立憲卽與本省諮議局聨絡貫通以爲全國政黨之大基　　外人之贊成此次各代表要求國會各國外交團極爲注意日昨義使宴請樞部各王大臣時在座者尚有某欽使參贊數人談及國會請願問題率皆鄭重探詢極表期望贊成之意某邸答以事體重大須待監國親裁　　外省之助力山西憲政研究會自李孝廉慶芳組織以來會員日益加增對于會國之𤍽忱遂日高一日日昨聞該會有電致軍機處曁憲政編查館謂各省代表請速開國會固主權助外交償國債存亡關係刻不容緩乞奏懇明年召集以順輿情　　各代表之住址各省請願代表住址名字錄下宮玉桂砥堂順治門外大街洛東河陜汝會館沈秉仁友士丞相胡同潮州會館鄭際平平甫應貽誥錫之吳賡廷良齋以上均騾馬巿大街高陞館吳賜齡蔭久驢駒胡同廣西中館楊治清靖侯騾馬巿大街中州會館陳熙朝覲卿順治門大街觀音禪院汪龍光勉齋西珠巿口九江府館閔荷生少窗鐵門北頭路西廣信會館隔壁吳榮萃拔其西珠巿街謙安棧永貞佩珩劉興甲昌閣以上均打磨廠義順店陶鎔壽民潘祖光伯和以上均騾馬巿大街佛照樓陳登山芷臯羅傑峙雲劉善渥雨人劉崇佑崧生連賢基仰山孫洪伊伯蘭方還惟一于定一瑾懷以上均小沙土園崑新會館周樹標建龍朱承恩紫廳以上均順治門外校塲頭條山東會館谷芝瑞靄堂張銘勳鼎臣王法勤勵齋以上均西河沿迎賓館李芳蔭泉西河沿泰安棧李素位齋劉懋賞勸功以上均琉璃廠魁和參局 
[新官制又生阻難北京]  
　　本年應行編訂之新内官制月餘以來經李柳溪閣學等日夜趕編日前始克脱稿乃以苦心經營之制度關于新舊各衙門旣多歸併改革之處卽各尚侍之權限亦多所增損絲毫不爲假借日前呈各堂核議時樞臣意見不合頗有爭論惟鹿相未置可否説者謂欲求速定必須于各部院之權限利益稍爲通融遷就方可冀其承諾云 
[呈遞商法調查案續詳北京]  
　　商法調查案由孟君　　昭常來京呈遞已誌前報茲悉爲該案呈遞代表者尚有秦君瑞玠聞沈大臣曁一般法律館員之意見亦知該草案理由宏富無可疵議惟以一已之客氣太深不肯據爲定本奏請頒行又知日後訂定商律終難軼出該調查案之範闈故昨與其捧呈人秦孟二君言明商法調查案本館此時雖不能據爲定本日後修訂商律終當採擇云云法律館員之意見旣如此而農工商部亦遂隨聲附和一若修訂商律爲部中獨有之權利今若以私家著述奏爲定本均期期以爲不可云 
[趙侍御奏駁學部檢定小學教員章程北京]  
　　日前趙侍御熙奏檢定小學敎員章程妨礙敎育一摺已奏明諭著會議政務處議奏茲悉摺中要語有謂今責小學敎員以完全科學試問學部堂官以至司員其科學程度現已至何等恐以責之小學敎員者責之堂官司員其堂官司員如受檢定亦必曳白又云學部所定章程專就章程上言之亦無可疵議惟絶對的不與事實相應故國家不興學而人民不旘字猶可言也今人民反因國家之興學而不能識字其患豈堪設想哉末後陳述五故聞亦甚中要害按學部檢定小學敎員摺錄昨今本報 
[憲政館近事]  
　　限制委用人員日昨憲政編查館電致各省云現當立憲各項人員除肄業法政人員外凡現在充任實缺及充當要差者亦應領取講義悉心研究以爲推廣法政之張本自此二年以後如無法政知識之員一槪不得委用差缺以示限制希卽通飭各司道曁候補印委各員一律遵照　　調查租界户口憲政編查館分咨各直省大吏略謂新開商埠權限辦法已經議定頒行其從前已開之埠亦宜另訂詳章以謀憲政之劃一現在舉辦新政收回治外法權自係萬不可緩凡屬於憲政範圍如警務户口各事應無分中國自辦或外人租借分别國籍外籍照奏定調查章程並另訂調查細則一併詳細查報至巡警一項現在通商口岸有由巡警道管理者有由各國工部局雇用華洋巡捕辦理者亦宜將警務佈置管理辦法警士人數逐項開明藉資編制統計爲籌劃憲政之預備 
 
 

Page 6

 
 
[海軍義捐彩票之請辦北京]  
　　日前農工商部奏請開辦富籤彩票一節嗣因言官指摘復又飭交該部逐條明白回奏近有江南水師畢業生現在郵傳部圖書局行走之黄家聲具呈軍諮處請開辦海軍義捐彩票及隨意義捐等項業經濤朗兩貝勒核批云該生呈請開辦海軍彩票捐及隨意義捐各節是否可行之處俟與籌辦海軍處商酌再定 
[保和會軍事協議之會奏北京]  
　　海牙平和會應行 
會議之事範圍極廣而軍事問題尤爲會中之要素前外務部爲第三次入會之預備曾分咨陸軍部及海軍處派員赴部與議刻已議有端緒特彚集草案請濤朗兩貝勒主持决議蓋以軍諮處握有統籌全國海陸軍事之權卽按照各國參謀本部之例亦應擔負此項責任至海陸軍司法雖係獨立性質然審判裁决與刑律實有密切之關係故日前聨銜入奏時除軍諮處外務部陸軍部籌辦海軍處外並會同修訂法律館大臣云 
[陜撫與憲政館往來要電]  
　　陜撫致憲政館電憲政編查館鈞鑒陜省諮議局呈送常駐議員會規則十二條内開常駐議員每月至少開協議二次其日期由議長或常駐議員五人以上同意定之又云常駐議員協議會非有常駐議員三分之二以上到會不得開議又開會時禁止旁聽各等語當以定章諮議局開會閉會均有定期於常駐議員祗云不在會期中得由議長委任協議辦理及常川辦事各條並無開會之議批令更正茲據呈覆云係仿照湖北江蘇辦法查定章常駐議員並無議决督撫交議事件之權似毋須另爲開會名目况常年會臨時會均有定期今忽增立協議會每月開會兩次亦與館章不合應否札飭照章常川到局協議辦理仍將會名及日期取銷以符定章而示限制之處伏候鈞覆遵行謹聞壽支　　憲政館覆電西安撫台鑒支電悉常駐議員照章無議决議案之權江蘇諮議局之有審議會係在開會期内至在閉會期内照局章惟第二十一條第九至第十二各欵准由常駐議員協議辦理所有應行協議事件自應常川到局議辦無庸另定會名及日期希卽箚行遵照此覆憲政編查館齊 
[西報譯要]  
　　德贈勳章文滙報載十五日北京電云德皇於其誕辰以黑鷹勳章贈與攝政王並以紅鷹加鑽石勳章贈賜慶親王均由駐京德使賫呈　　日俄締結滿洲密約消息初四日華盛頓電云美政府據國務部所接消息知日俄兩國已結滿洲問題密約聞兩國决意停止開放門户政策不顧列强之意見實行均分土地故日俄對於滿洲鐵路中立策之態度美政府頗爲注意時評 
[異哉都察院之用意]  
　　以十六省公舉之人。代表全國人民之心理。而都察院猶以格于例而不見。此不可解者一。　　以極和平中正之文。策萬世治安。之計而都察院猶。不敢遽爲上達。此不可解者二。　　以各樞臣各督撫均已贊成之舉。作再三請命之要求而都察院猶必待商議而。後代遞。此其不可解者三。　　以京外各界踴躍歡迎之事。求達下情於攝政王之前。而都察院猶懷疑而不肯深信。此其不可解者四　　嗚呼國會者所以促憲政之速成也。今都察院對於此舉宣示其懷疑之意是非特不願觀憲政之速成且欲表異于各代表各樞臣。各督撫。京外各界而及于全國人民也。夫少數人之。都察院。而不信全國人民之所爲。其自爲計亦拙矣。　　或曰國會開而都察院將成綴旒。故都察院有不願贊同之意是説也。非記者所敢信。 
[危哉江浙路之前途]  
　　異哉沈侍郎之言曰體察滬杭甬現在情形。非收歸部辦不可惟國家庫欵支絀。非借債不能辦理。試問蘇浙兩公司。有何辦理不善之實據。而必欲收歸部辦乎。如曰欵絀。則沈侍郎亦明知國庫。同一欵絀。豈部辦可以借債。而商辦不能借債乎。卽曰。目今商辦。江浙人不願借債。豈收歸部辦。而卽可任意借債乎雖然。我江浙人試思之。果因欵絀之故。而不能支持也。則兩公司從前拒欵之𤍽心安在。江浙路此後之名譽安保。我江浙人其速自爲計 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞 
[商舉代表合爭運商朦收電]  
　　江蘇諮議局致贛局電南昌諮議局議長鑒運商違章朦收事除由局議决呈鹽院外擬再由五省紳士公呈合爭請速舉代表並開聨名紳銜於封印前到寗協商同謁鹽院事重欵巨幸如約速電復諮議局印　　贛諮議局致陳部郎電南京中正街陳伯翁鑒前次凌君來言合爭運商朦收事茲接寗電須舉望重代表同謁鹽院請公担任並電復諮議局印 
[籌商國債會章程覆電]  
　　蘇諮議局致　關電南昌諮議局鑒國債會由各省發起不認爲政治事宜故局不加力謹復江蘇諮議局印　　鄂諮議局覆贛局電南昌諮議局鑒籌還國債敝局擬不書用天津章程另定辦法定後奉告貴局如何辦理希隨時允示　諮議局印 
[浙省籌還國債正式大會詳情杭州]  
　十三日午後爲各界還籌國債會借師範學堂開正式大會之期由發起人陸春江君命其文孫仲良代表到會宣布開會宗旨推舉墨敏齋君爲臨時主席墨以年老氣衰轉邀褚博甫君代表褚君略説數語次經幹事員報告歷次會議情形由潘赤文君倩魏在田君代表又次書記部陳惠農君報告改正章程又次提議事件（甲）分設經收處由陳惠農君説明理由略云本城先由三大銀行代收餘須分所擔任以便繳捐者隨地就近繳欵倪子喬謂應由三大銀行支配分收處較爲妥當當由三銀行代表承認支配分收處公决除三銀行之外暫時不收捐欵云云倪子喬又謂可以在各處設櫃派人經管如有人繳捐一面將洋投入櫃内一面由經管人出給收據云云褚君謂恐有在外撞騙冒收捐欵等情應請官廳出示禁止（乙）研究進行方法貴君説研究進行方法一條鄙人對於進行二字頗爲注意但須説明國民捐種種理由始可研究方法時有鄉人某亦登台演説詞旨不合尚多悞會倪子喬又謂進行方法頗不容易第一要廣派勸導員説明國民捐的理由使國民均發愛國心自能達其目的僧人通慧謂我等國民只須節省種種消耗品每日略減數文以三十六個月計算不難集有巨數會衆議决進行方法不外派員演説編輯白話繪圖分送等種種勸導爲進行唯一的辦法（丙）公舉省城各界代表推舉紳界代表八員（陸春江吳雷川湯蟄仙潘鳳洲盛心傳胡藻青墨敏齋陳叔通）學界代表八人（祝鳳樓姚竹林孫和叔夏滌庵陳介石貴翰香孫厪才沈祥郛）商界代表（金潤泉王達夫周梅卿孫愼欽丅以成吳儀庭顧竹溪吳純伯王棟臣高培卿宓廷芳舒愛周潘子傑倪幼庭王香泉宋錫九祝詩庵丁和甫嚴少山葉漱六葉芝生沈小和韓錦雲戴彤軒張霞松陳麗生）人數頗多一時不免疎漏議以商會業董及議董均有代表资格各工界皆有行頭容另日開會再行邀請會議（丁）請各府組織支會貴君謂鄙人意見由會中備定公文再請中座札飭各府舉辦又報告八旗已組織公積會凡八旗兵丁已推舉代表存炳前日在惠興女學開會决議公衆認定四千元（戊）公舉稽查員衆議以各界代表卽爲稽查員各報館卽爲稽查總機關十一府組織支會由中座尤許　函與各府不必用正式公文會中亦備函請各府與紳學商界開會提議次由增中　與貴君登台演説未幾散會 
[湖屬閙漕風潮未州平]  
　　程安德三邑糧户紏衆抗漕情形迭紀本報近聞烏程照常開斛第征收自三四成起至八成半爲止不等惟歸安德清甚爲棘手聞歸安雖亦開斛民間仍不願完納及至十一日祗有第七區來城完漕吳炳墀大令無可如何對于户書開口便稱費你們心下鄉一走及户書入鄉勸導不從回訴吳令頗爲着急德邑近又有北鄉糧户二百餘人蜂擁入城勒逼商界罷巿及店舖不允動手卽打自經姚大令會同嘉防統領帶隊拿獲十一人管押四人並將一人電請梟首後該北鄉糧户爰又會合東西二鄉鄉民議事希圖聨絡集抗其間以方九和王大慶費天生等爲領袖議得本年糧户赤貧無聊縣蠧王天寳朱杏麟尤爲舞弊吞蝕糧户訴縣求辦不成反被朦縣以俞金祥喝令閙漕苛刑枉辱又以皮次粮户與蔡三慶購物掉錢起釁爲蔡串通地保妄報粮户搶店加以勒令罷巿爲由官卽深信妄拿無辜故擬將二事上訴省憲並約衆糧户不得再入城内以免再受朱杏麟王天寳荼毒云云而北鄉糧户仍欲以野蠻手叚閙進城内並將揭貼分班拉毁然後再向蔡店報仇如官殺一民我等惟有刺斃蔡宅兩命官殺兩民當剌蔡宅四命等語近日鄉間通宵鳴鑼鷄鳴犬吠警信四起恐風潮一時難以平靜也 
[浙撫取銷夏監督之用意杭州]  
　　蕭山舉人黄元壽 
昨日具禀撫憲爲夏會長震武保全名譽當奉增中丞批云夏會長生平行誼事實早已膾炙人口取銷監督原因係爲保全夏會長名譽起見學 
 
 

Page 11

 
 
　　堂監督與從前書院山長不同山長祇須於舊學淵通道德夙負監督則舊學而外兼以新知卽以倫理一項而言之有社會之倫理有國家之倫理範圍較大非篤守程朱所能包括程朱若生於今日必不僅以舊學見長夏會長行誼卓然兼以前署提學司之揄揚是以經如其請到堂因與敎員齟齬本部院將謂夏會長人望允孚且至誠足以感人决不至始終决裂是以竭力挽留冀得和平了結乃數日以後學生秩序紊亂甚至互相爭毆學界風潮每由學生而起此次獨出於敎員管理員來年開課使學生又出而效尤勢必搆成厲階徒生囂競師範爲全省敎育之根本行政官豈能毫無辦法徒守中立遲决一日則多一日之風潮早决一日則少一日之荆棘取銷監督則夏會長得保其從前道德之名譽仍可發揮其廉恥敎育於敎育總會之中不至因小小齟齬致滋口實是本部院犧牲行政官之名譽所以爲夏會長計者不爲不周該舉人所禀各詞本可存而不論但本部院一片苦心不妨盡情傾吐以釋羣疑仰卽傳知學界使服膺夏會長者無改其平日崇拜之誠可也分類新聞 
政界 
[力謀各屬新政之統一廣東]  
　　粤省大吏通飭各署局云近來舉辦一切新政雖均訂定章程惟無論舉辦何項所有詳細通行期限清單須由各該主管局署按據原章妥爲擬訂設使規則之疏密各殊期限之寛嚴互異甚則同一因公籌欵而彼此准駁判然逈不相侔同一奉飭施行而功過考成又復自爲風氣在各　方有司智識才量本屬萬有不齊目力精神則並處於應接不暇之勢其賢而才者且不免顧此遺彼不肖官吏益得遷延觀望或以避重就輕或以潦草敷衍是將欲南其轅而北其轍所宜亟謀統一者也現擬將所有籌辦要政遇事飭具條議以憑總核議定免致紛歧而昭劃一 
[藩司征收不及之大恐慌江西]  
　　贛藩劉春霖現因征收錢糧不及五成例有革職處分頗形焦灼而州縣拖延交代不解者多數藉口賠累所致無不請委税差俾資彌補然税差無多限於定章比較長者不能隨時撤換劉爲州縣所困情狀頗難日前司道在院會議擬將税差更章無拘比較長短均以一年爲限以便調濟州縣林提學發議劉方伯頗贊成其説回明撫院暫行照　當經知照税務總局查明税員年滿處所開單送司分别派委惟該局總辦沈仲盤觀察以如此辦法將來比較必短於税務大有妨碍會商藩司仍照舊章爲妥劉方伯因於税務極有關係允緩酌議云 
[浙江銀行攬解釐餉杭州]  
　　浙江銀行呈遞撫院文云案浙省查各釐局向章報解釐金等欵於釐餉總局統由各錢莊或各銀號代爲轉解乃近來往往於公文則有意遲延於銀色則參差不一殊非鄭重庫欵之道本行旣係本省官商合辦復含有地方銀行性質則於此項釐金解欵自應改歸本行移解旣可迅捷復便騐收似於公家裨益較多擬請憲合飭下釐餉總局通飭各局卡以後凡有應解銀洋各欵一律改由本行報解總悞並令於解批塡明由浙江銀行報解字樣以一事權而免歧誤等情當奉增中丞批釐餉總局查核飭遵交涉 
[重征日人釐税之交涉山東]  
　　煙台日商有中户川忠三者開設一中裕洋行專販本國洋火砂糖海帶茶普香港白糖等雜貨運往山東河南地方發售並收賣兩省土産歷有年矣本年九月九日該行派洋夥櫻井三郎由天津發送本國北海道海帶菜六十包計九千三百斤洋火四十箱已在天津鈔關遵章請領内地子口税單一紙註明往河南汲縣行經龍王廟釐局呈驗税單局員指海帶菜非外國産物重征釐税轇轕數日櫻井乃交税錢二十二千三百二十文並著該船户作保始放過前行嗣該日商禀明駐天津日本總領事由領事據禀函達海關道蔡請移會各税局並飭龍王廟釐局將重征税錢全數交還以符定章現察觀察已函復並咨會大名道轉飭查明辦理外兼詳請直總督分咨山東河南撫憲查照通飭辦理聞直督刻已照准分咨到東當由孫撫院札行勸業道查照 
[美商扣留油船之糾葛鎭江]  
　　鎭關道劉襄孫觀察昨准美領事函稱美商美孚洋行煤油船行經淮關因索費致被扣留請照賠虧損等情當卽電詢淮關監督旋據電復謂該船目泊河干並未赴關請騐關上無從過問傳詢關役人等亦無扣索情事係該船自行躭誤與關無涉云云未知此事如何議結也軍界 
[撥派營隊駐洲彈壓湖南]  
　　岳州府魏太守以華容縣天心洲附近一帶現在修築潰垸開辦工振迭據縣民李支華等以佔殺築礙各情赴省上控誠恐該處愚頑糾衆混佔致滋事端昨已禀奉省台准撥巡防隊及水師營弁勇前赴天心洲駐防以資彈壓 
[拿獲私造槍械匪犯漢口]  
　　漢口興隆街叚家巷地方有秘密製造軍械之所專以接濟匪徒爲事日昨經武漢偵探隊長寗寳珍購線訪悉卽帶兵前往圍捕詎該私造軍火各匪已聞風先颺只當塲拿獲一人搜得兩響手槍五枝一響者五枝子彈兩大箱外並有槍械之零星機件刻已一併解省送交營務處轉發地方審判所刑庭嚴訊學務 
[咨塡敎員事實表式安慶]  
　　學部日昨咨行皖撫以各省學堂敎員講授科學管理員經辦事項其不曠職守者固不乏人而因循怠惰者 
 
 

Page 12

 
 
　　亦所難免茲經由部擬訂敎員管理員應辦事實表式請轉行提學使司通飭一體查塡報部以憑攷核倘有敎員延曠授課鐘點管理員辦事廢弛將來畢業時槪不給奬等因朱中丞准咨後當卽轉飭各屬遵照 
[師小各校畢業彚誌常州]  
　　武陽公學附設師範班現届一年講習期滿由勸學所呈請提學使派員督同試驗旋奉覆電飭由府督縣考試茲已考竣評定分數榜示計最優等三名優等十二名中等十一名給憑之期尚須稍遲一二日云冠英西郊兩小學堂高等生均四年期滿現由兩縣會同勸學所敎育會在冠英學堂舉行畢業試騐矣實業 
[森林保護會禀請立案湖北]  
　　湖北應山縣山箐林密現有留學生毛煥彩擬創辦森林保護會昨將所訂章程禀呈勸業道署立案高佑諸觀察以大致尚屬妥洽惟總會經費擬請地方官就舊有公欵酌撥分會經費由各區量地方情形酌籌一節是否可行當批飭應山縣查核 
[商餘體操會舉行畢業式無錫]  
　　錫金商餘體操會開辦四年成效卓著本年年終爲第二届畢業之期日前由會長高君季蓮定於本月十五日在城中公園内舉行畢業式並由兩邑令親蒞給發文憑以資鼓勵計最優等三名優等十名中等六名修業九名是日紳商學界來會叅觀者甚多會塲布置秩然頗極一時之盛雜記 
[灤樂賊匪聲氣之浩大直隸]  
　　永平府灤州樂亭間盜賊横行匪首曹玉峯高玉麟高義楊老君等招聚徒黨捐莊挪票與關外賊黨聲氣相通勢益猖獗灤樂接壤方四五十里之村莊已將捐遍大莊四五百元小莊一二百元不等聲言被捐之家如敢報官卽焚屋殺眷更於衝途打劫行商過客兼派人訪查控告之人是以被捐者不計其數報官者竟無多人僅有天津某學堂學生等禀明督憲經前督端制軍札飭嚴拿在案然該處衙頭馬快皆與賊匪勾串分肥快頭某奉命拏賊竟於半途受賊金鐲一枝交爲朋友灤州有馬官長竟置之不問官巡巡長自治等員亦皆懼災畏禍緘口不敢作言迄今賊匪羽翼日衆大有不可撲滅之勢 
[是何民生之多刦耶湖北]  
　　漢口地方各處流來飢民衆多由夏口廳馮司馬連日雇派輪船遣送回籍已紀前報茲查先後共遣送一萬人之譜而初十十一等日天忽大雪寒冷異常道途雪深三四尺有行不得也之嘆故已暫停遣送其留而未走之災民因棲宿無地飢凍交加斃命者日有數十人均由善堂收殮各官紳善士覩此慘狀極爲憐憫備辦熟食等物沿途發振以救生命 
[花會賭徒拒捕詳請台州]  
　　台州啟太守於上月廿三日親到黄岩查禁花會以校館爲行轅該地南鄉有花會二筒一掛隨岙一掛蘆洋當令盧大令卽於是夜率兵赴隨岙太守隨帶緝捕營彭哨弁馳往蘆洋詎彭　弁僅率勇丁二十四人由縣派線二人五更時到蘆洋彭哨弁立卽打入把筒余懶惰寳家内余卽赤身逃至後門被兵捉獲黨人四處鳴鑼糾衆刦奪時天尚未明該處四面環水僅一橋可通出入彭哨弁又不識路徑被鄉人追及兵士惶恐急欲開槍而彭不允突被鄉人當頭一鋤立暈於田隨從之兵有五人受傷其餘或失足落水或被鄉人抛人水中狼狽不堪而懶惰寳已乘隙逃去盧大令時方由隨岙到路橋忽接蘆洋消息遂會同路橋警兵直搗隨岙把筒人蔡陳二家而蔡家搗毁頗鉅陳僅將門窗打破亦未窮究其人旋卽回城至蘆洋閙事之人盧大令當令隨行防營余排長卽行往拿余乃拿住該村老者一人壯者四人其時村人集有數百名又想抗拒奪回幸防勇器械鋭利不敢近前余神長所獲之五人二十五日午後啟太守在縣署升堂訊問盧大令旁坐分别責押至奪犯首從悉已供明啟太守當堂發出硃諭令懶惰寳自首罪可减等否則必須重辦更著地紳送交至彭哨弁傷痕　漿雖未流出腦袋已被破損一什長四兵丁傷俱不輕生死未卜且失去後膛槍五支短刀五把聞啟太守刻已專函召緝捕營劉統領　日率兵百名到黄協同黄岩縣及台防常督帶隨往蘆洋查辦官海紀聞 
[烟霞監司之頭銜]  
某省巡警道某觀察接事以來疏懶性成。全不理事。且嗜好甚深。日吸公烟兩許。其呼吸時間。率以三更前後。白日每於公餘雀戲癮發時。即取烟泡四五枚吞之詭云是大補九。有知其事者俱目之爲烟霞監司。 
[金剛叅事之歷史]  
　　學部某參事。以逢迎某督開缺某臬司。得其歡心。力薦於某督。會有樞府之命。遂夤入都。過京師某校輿地敎員乏人。因某於蒙古沿革史頗熟。遂補其缺。後某樞臣爲管學大臣。調之入部。驟升今職。前日在湖北。時爲某臬司爪牙因得與現任北洋某校監督　補知府某。現任留學生監督候補道某。現任湖北陸軍要差候補道劉某。互相結納時人稱爲四大金剛。文苑 
[廣肇羅道關防告示]  
　　廣肇羅道易順鼎。日前履新時。關防告示駢四儷六。翔實典雅。頗蜚一時聲譽。詞云。照得廣州於古號南海。爲山川傅大之區。肇慶在粤稱西江。亦風物清嘉之地。崔清獻李文溪之亮節。著美於前朝。　忠武蘇高要之遺徽。流芳於近代。名賢輩出。善俗相承。官於斯土抑何　也。本道幼承庭訓。世受國恩。賴賢王虎旅神威。五六齡倖逃　難。當先帝龍飛初紀。十八歲已舉。孝亷中午冬墨絰從戎阻和議而渡台　四次。庚子秋麻鞋詣闕。留行在而轉餉者兩年。早險阻艱難之備嘗。置禍福死生於不顧。雖龍州三月。服官之日無多。而鳳闕九重。報國之心何已。茲者起從廢籍。來　名邦。欲稍展平生胞與之懷。庶仰酬罔極君觀之德。世一屬忝膺表率。何　何能。五十年虚度光陰。可悲可痛。言念瘡痍之滿目。更如疴　之在身。必先去壅而求通。方可興利而除弊。内外之關防宜　。曰官　　書差。曰僕　招摇必禁。豈肯容十百虎狼上下之節目宜疎。或僚友。或紳士。或軍民。諮訪能周。庶可得二三麟鳳。局此示仰闔屬各色人第一體知悉。本道願聞已過。求通民　不要錢。不怕死。本武穆稱心之一言。在知人。在安民。是文命服膺之二語。帥以正孰敢不正。當勉從身敎以垂型。人旣端所取必端。願同顧名而思義。下車問氏疾日。以范文正憂樂爲懷。關節不到閻羅。有包孝肅神明在上。特示 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
來稿 
[皖商上攝政三商務條陳（續）]  
　　一宜設商業大銀行也吾國昔無銀行故無貸借存金之巨業所以通融者僅錢業滙莊而已近來風氣漸開此等事業亦能步就推廣雖銀行曾見仿設而魄力程度未能總括普通金融機關蓋皆小銀行耳至如一舉而規模悉臻整備性質實堪獨立事無大小靡不咸受資助之益者殆尚付之闕如所以巨需如路政等事仍不免利權外溢此由國無大銀行難爲挹注故也考之歐美銀行效大功巨者本由各有大銀行協助故能達其補助之目的是以銀行日益盛者其國業務亦日益繁今我國圖此振興商業必先提倡大銀行成立然後可收推此致彼之效雖現在大清銀行漸見擴充或可以盡一切補助之義務惟按之各國中央銀行營業主義係只專對各銀行上扶助故謂銀行之銀行卽世界稱爲銀行之母者是也其所以不直接人民者蓋主義又係重在理財之機關必無與他銀行有競利之事茲我大清銀行本仿自各國中央銀行而設行公帑之經營顧財政以爲重豈宜濫與通融不擇而巿况銀行之義本係金錢流通之樞紐能出國内一切蓋藏增益母財之力者信用咸孚之使然也奈此等風氣内地尚未開通官立銀行銀號人民尚復疑信叅半故能收入人民存項者尚屬無多存儲旣是無多貨借亦鮮巨助必須另圖創舉設一商業普通大銀行上輔中央銀行所不逮下濟公司百業之通融基本須仿照各國大銀行集足數千萬始能爲功且分行旣多體大用宏力不充實亦難免首重足輕之患至總行須設於上海扼華洋通商區要爲金融中心地點其餘各省槪設分行俾與大清銀行聨絡凡外洋各埠亦宜擇處分設旣可靈通世界金融消息復便華商滙兌流通夫吾國銀行旣見推廣於彼凡屬華僑皆樂觀成則彼中僑民購此股票者亦必踴躍爭先大抵銀行資力充實之後信用乃可大彰人皆不疑然後化散爲聚之功始著卽用之擔任募債扶植商業以及資助一切公司之成立統可無須仰息外人雖各國紛紛組織銀公司交相謀我利權亦足藉此以杜其覬觎若慮集股爲難須知銀行成效易見實與他項利源迥别利益昭著已足爲人心所向再能予以特項權利更得趨之若鶩總之際此經濟競爭劇烈之時我國工商實業苟不大圖補救首先通力合謀創成大銀行以立生財基礎以握金利全權則損之益之猶操縱他人掌握於我商務前途終多阻力欲於商戰爭雄則斷乎不可至國内銀行固屬愈多愈善惟信用以力實基固爲先聲營業以規模備具論發達往後請辦銀行者非驗足百萬銀股實力限定分行幾所似不宜一一照准蓋銀行實力若不滿此卽類於莊號變相與名義實不相稱動作必多逾度稍有事故易爲動摇一家壞事咸被影響誠不可不審愼之於事前也抑更有請者如近來各省官設銀錢各號林立於巿脱手放帳惟利是競無一非商號所爲加之又無限制有以一省之權力而布設分號竟至數十處所者微論其資力厚薄能勝此多數責任與否有無首重足輕之患卽以如斯星羅棋布言之謂於商民權利無妨者幾希苟使利益果盡入公猶可説也第恐增中飽之門爲調劑之方耳擬請槪令停止改爲銀行庶乎名義分明權限判别官商各受其益矣（未完） 
本埠新聞 
[信義銀行儲蓄户之哀求]  
　　信義銀行儲蓄各户迭次具禀請還存欵均誌前報昨晨七時復由蔡明德楊德魁等邀集三十餘人赴縣跪求其所遞禀詞如下爲年關已届儲欵尚懸環求先發以救民命事竊遭信義銀行倒騙儲欵三千餘金迭次禀追奉道憲批着照案將紙廠拍賣分攤等因在案伏念民等皆極貧户口遭此倒騙寡嫠守　費耆民養老錢以及傭工所積營業暫儲者皆大失所望况值年關窘迫無立錐地查尹壽人曾經面許將存道前發鈔票所餘及軋帳查出兩欵共計洋二千三百七十餘元並珠飾押欵等項變價照發有盈無絀素仰憲天愛民如子惻隠爲懷斷不忍爲他人故坐視數十户貧民塡諸溝壑况查金册儲蓄自一元至十元百元不等寅册存欵自百元至千元萬元不等人之貧富欵之多少其情形大相懸絶似難合案併辦且荷蘭借欵等爲數甚鉅旣以紙廠抵償則存案之現洋珠飾等似可提撥先發分緩急以權輕重是在憲恩發欵同施賑救急如救火凍餓交侵籲天無路爲敢瀝情環求恩准禀詳道憲提撥存案之現洋珠飾等按數給發以救民命 
[江蘇師範學堂續招學生]  
　　本縣田大令出示云奉提學憲樊札准蘇省師範學堂姚監督咨開照得本學堂本年上下兩學期所招初級師範本科學生人數尚未足額亟應再行續招以廣敎育定於明年開學前招考入堂并擬簡章除移各府州一體曉諭外咨司通飭所屬出示曉諭並照會各勸學所傳諭學生如期來堂報者仍請移知寗提學司飭屬一體照辦等因到司准此除移寗學司通行一體遵照並通飭曁呈報督撫憲外合粘簡章札飭等因到縣奉此合行抄章出示曉諭爲此曉諭曾經高等小學畢業及與高等小學程度相等之學堂畢業生如期赴堂報考切切特示　　附江蘇師範學堂續招　級師範本科生簡章（資格）須品行端謹身體健全者（程度）必須高等小學畢業及與高等小學堂程度相等之學堂畢業者（學額）五十名（年限）五年畢業（學費）除敎科書操衣由校中代置隨時繳費外其他學費膳費寄宿費一槪不收考取後納保證金四元俟畢業發還（客籍）每一學期收學膳寄宿費二十五元其他與本籍同（報名）十二月初一日起良戍年正月十五日止遠處不便逕達者郵寄亦可惟須開明履歷并四寸照片一紙同寄爲要（考期）正月念一日起二十五日止　到隨考所有高等小學畢業文憑須隨帶呈驗（校址）蘇州三元坊 
[偷竊由官發封之衣箱]  
　　南巿商務分會棧房於前晚七點餘鐘時被積竊顧金生紏同張阿三（混名紅面阿三）馬頭蘇老白眼等五人扭鎖進内將滬道發下之已閉元源錢莊股東沈上之家中之皮箱三只竊出渡至浦東張家浜地方意圖分賍其時已被站岡巡士窺破因寡不敵衆未及拘拿旋有捕伙錢毛毛（混名大眼睛毛毛）與顧等撞見欲向 
 
 

Page 19

 
 
　　分肥遂偕各人至錢之表弟嚴三慶家將皮箱上封條揭去撬開箱盖錢取貂套一件出外詎是時让岡巡士已報由巡警局派出巡弁正在兜拏適見錢手持皮衣在途行走當卽向之詰問直認不諱旋復同至嚴姓家將人賍一併獲住内有爲首之顧金生解至中途自將髮辮割斷仍被逃遁其餘人賍一併解至巡警分局收押候訊一面由商務分會將失竊情形投報總工程局派探查得案由浦東巡警分局破獲當由裁判員星夜函請該警局將各賊解回歸案訊辦旋接回信謂須俟禀明總辦再行處置云 
[城内限制行車之佈置]  
　　城内限制行駛東洋車一事屢紀本報茲悉各街坊口業已釘立黑地白字木牌以資辨認免再違悞一路巡局游巡官並諭各區巡警弁長人等遇有車輛經過逐一指導如有抗不遵章者許卽拘局究罰 
[彗星出現]  
　　據徐家滙天文台報告前晚六點三十分鐘有一新彗星出現於西南方金星左近惟並非哈萊彗星飛行極速其光甚淡能見幾時不能預定 
[謝劵]  
　　上海浸會大學堂學道院定於十七日行年假禮並補行思宴堂告成禮學道院畢業禮又歡迎贈旗代表北城瀹智小學堂定於同日開游藝會明强學堂定於十八日行年假禮均蒙惠贈入塲劵書此誌謝城内 
[學堂放假]  
　　民立中學堂走十七日放假龍門師範學堂定十八日放假昨均柬請道縣各官届時蒞校監視 
[是否誣害]  
　　二十七保東七圖地保陸顧仁昨同事主楊關元楊長甫扭解盜犯鄧海秋冷子文到縣經田大令提訊鄧供湖南人前曾當勇近與木匠冷子文同往北新涇駐防某什長處做工路過羅家灣被纩人多名圍住指爲盜匪所有鐶斧係做工所用實被誣害訊之冷十文供詞相同田大令核與事主原呈大相逕庭惟此案已經法華司訊勘判二犯還押候傳法華司到縣會訊核辦 
[調驗帳簿]  
　　陳寳琛控經理許永成用空銀洋昨日由廨集訊許供陳店内歷年花紅從未分派照算可以相抵判陳將帳呈核候再復訊 
[須問地保]  
　　朱興旺朱向林等控族倒朱裕卿掘棺賣坟昨日由縣集訊裕卿狡賴不認並稱興旺等前售公産地價迄未分派判交差看管候傳地保訊明再核 
[道批二則]  
　　王黄氏禀批前呈甫經批查應俟復到核辦毋得躁凟鎭江造紙公司禀批候據情分移商務總會曁常鎭道查照辦理並札行上海縣查照可也 
[官事]  
　　浙江海運滬局總辦候補知府李承淵昨日到道拜謁南巿 
[停止收禀]  
　　總工程局裁判所昨出牌示云照得封印之後一切禀詞照章停収爲此牌示仰各色人等一體遵照 
[言者諄諄]  
　　承包總工程局垃圾照費之張幼山所雇收捐人王某等時向各船任意苛勒衆怨沸騰且有將垃圾沿途傾棄情事兹破路政處查悉特傳張幼山到局嚴加申斥如再違犯定須撤換 
[小工蠻横]  
　　北巿順全隆洋貨店夥吳士康前日　戴子甫之東洋車由北往南與大達碼頭扛糖小工蔣文欣　撞蔣即將車拉翻致吳跃傷旋由巡士拘至工穏局判蔣戒責一百下斥釋閘北 
[巡長權利]  
　　東洋車夫張國富身穿巡警油衣被岡巡查見拘入四路一區請究張供小的等所拖之車係向局中周番巡長刁德林租來油衣亦由該巡長發給等語門番巡士正在錄供刁已聞信赶來將張開釋且不許該門番登簿後由巡長余家驥及該門番等禀明黄正巡官請爲究辦巡官以該巡長前被丁姓禀控誑吞借據田單從寛飭記大過一次以觀笔效今復私將局中油衣租給車夫實屬荒謬允俟禀明總辦再行核奪 
[領回逃妻]  
　　張薛氏被王三由湖州誘拐來滬一案屢紀本報昨氏夫張桂芝投案經四路一區黄正巡官覆訊判氏交本夫領回管束王三已責六百板飭再枷號半月以儆 
[巡警總局批詞]  
　　職員梁佑臣禀批此案前經詳晰批駁在案茲據禀稱沈春元等已由該職友人赴銅陵縣代控應即投案靜候質訊　斷職商方廣祥禀批此案已於梁佑臣兩次禀内明白批示矣著即知照孀婦王李氏禀批此案已飭法廨查復應候復到再行核斷英租界 
[曾否掉票]  
　　元豐絲廠經理徐鯉庭控夏叔瑾張鴻秀虧空逃逸一案昨由捕房將夏解廨復訊徐供夏與張串逃時夏將期票洋五百元持至信成銀行掉換現洋請至該行查問即知虐實質之夏供不承認寳讞員商之酉官判夏還押候傳該行掉票人到案質明再核 
[人証未齊]  
　　楊某控胡梅溪不還其故妾胡金寳即花奇玉所遺財物一案昨日午後由廨會訊原被均延律師上堂辯護良久中西官以案中人証未齊判各退去候明日午後再行訊奪 
[欠欵被控]  
　　唐斯盛控方永乾鄭芳湘欠銀不理昨由包探將兩人傳廨過堂候訊 
[仍須繳欵]  
　　賚賜洋行控陳錦甫定貨不出一案昨由包探將陳傳至公廨着仍遵照前斷繳欵 
[女工宜懲]  
　　高栢春控勤昌絲廠女工紀高氏將伊女秀金毆傷斃命等情昨由包探解廨請爲訊究原告偕見証高銀林訴明前情李襄讞商之英廓繙譯官判紀高氏押候寳山縣將屍驗明再核 
[嚇詐妓院]  
　　陳聲甫前日持刀至漢口路三百十號妓院内嚇詐由該妓院報知捕房拘解公廨訊究判陳押十天刀充公 
[証明淫態]  
　　湖北路春貴戲園因演唱遺翠花淫戲昨由包探將園主趙春庭伶人小桃紅陳嘉祥一併傳至於堂請究先由捕房繙譯謝樹生與六百七十三號七百三十六號兩華捕到堂証明當晚該園所演淫態趙等三人延佑尼干帮辦費信悙律師代爲辯護寳讞員商之英布副領事判趙等三人一併交保候禮拜五再行訊核 
[拐賣女孩]  
　　楊陳氏誘拐陸何氏之六歲女孩阿毛賣於粤婦曾吳氏得洋七十元嗣　何氏查悉報知捕房將兩氏　　一併查獲昨解公廨實判孩交何氏領同曾吳氏從寛開釋楊陳氏押女所二年又陳榮生控許張氏沈湯氏串拐伊女三大賣於粤人嚴吉甫一案昨經公廨中西官訊明　孩交陳先行領回許張氏解歸陽湖縣訊辦沈湯氏押女所三月嚴不應收買來歷不明之女判仍帶回捕房罰洋五十元充公 
[拐婦收押]  
　　吳炳記控朱戴氏誘匿伊妻昨由捕房解廨訊明判朱戴氏押滿女所兩月期滿交保開釋 
[不認串拐]  
　　朱張氏控翁阿四吳開進串拐五歲小孩昨經公堂訊供不認判翁吳押候查明於禮拜五訊核 
[拐匿女子]  
　　盧朝清控翁林氏拐匿女子盧秀英等情昨由包探解廨訊究判氏交妥保候下禮拜三訊奪 
[誘拐婦女]  
　　顧　華控顧生泉誘拐伊妻高氏一案昨經公堂訊明判氏與顧生泉分别各押六禮　拜期滿再由本夫到案具領 
[賣良爲娼]  
　　秦張氏沈錢氏平阿根控陸阿雙陳周氏串拐女子錢媛媛平翠根賣娼等情昨經公廨中西官訊明判錢媛媛發濟良所擇配平翠根暫發濟艮所候其夫到案 
 
 

Page 20

 
 
　具領 
[尚須并究]  
　　戴雨芹控蔡生泉搶取皮袍一案昨由捕房將蔡解廨復訊判仍還押候查明有無另案再核 
[窩留竊賊]  
　　長江積竊陳阿表王長生莊海林朱阿大張寳芝王德仁與探夥張阿寳在途互毆被探一併拘解公堂收押在案昨又由探將窩留陳等之婦人曾周氏解廨請訊中西官諭仍還押候禮拜五訊辦美租界 
[豪店違章]  
　　吳淞路某烟膏店深夜售膏並留人吸烟昨被捕房查悉立即禀請公堂傳案訊辦 
[車夫粗莽]  
　　東洋車夫張永林昨日拖車至百老匯路碰損行人張阿華之衣服當被扭控捕房押候查核 
[因醉跌傷]  
　　某西人前晚因醉倒臥元芳路跌傷頭額旋由巡捕車入捕房轉送公濟醫院醫治 
[圖竊未成]  
　　積竊丁松林昨在揚子碼頭某輪上圖竊被採查獲解入捕房押候究辦法租界 
[拐匪口供]  
　　袁英堂等前控許阿虎等拐賣小孩由廨判許收押候移提供出之福建陳阿炳再行訊究在案茲由包探持文赴甯波鄞縣將阿炳提回上海昨日解訊許供白克路某姓小孩實由阿炳經手賣去詰之陳阿炳供福建興化府莆田縣人所有某姓小孩由同鄉人丁阿龍出洋四十四元買去現巳帶回家中小的得洋四元丁住莆田縣屬意江口捕魚爲業小的可以指提尚有十二歲之小孩係阿六阿五等經手賣去小的得洋五元買主姓氏實不知悉判一併還押候備文關提到案再行核辦 
[補捐照會]  
　　陸金榮姚阿耕蔡合有朱阿元等均在租界骨出售牛奶茲經衛生所洋人查悉陸等並無公董局捐照有違定章昨日報　傳廨請究判各罰洋一元補捐照會 
[仍被尋獲]  
　　沈榮初昨至公廨禀稱小的開設木器店前有章興五租去木器欠租逃避被房東將一應器具封釘在内後由小的出洋二百零二元買進張仍避不見而昨始訪明住址報捅解案請爲究追張供此事已經挽人向沈理勸今年先還五十元其餘隨時拔還判張交保限七天先還五十元餘洋分正二三等月拔還如違提案押追 
[流氓搶帽]  
　　流氓張裕生在新開河浜搶取行人緞帽旋被巡捕追獲昨解公廨請究判押一禮拜 
[演唱淫詞]  
　　陳雙桂昨與瞎子包阿生在某弄内演唱淫詞適被巡捕查見拘解公廨請究判陳押一禮拜包從寛開釋新聞畫 
山東福山縣南塗山村于某去年喪偶遺一九歲之女許與廳裏村謝某爲媳于以貧故將女送至謝家爲童養媳詎其姑異常悍妬屢次虐待日前爲纒足故竟將女之足趾全行割去于聞之憤甚將女接回旋率男女多人擁至該村將其姑痛加毆打以洩其忿而諸隣素恨某婦之悍亦皆袖手旁觀云 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[候補四品京堂勞乃宣奏請於簡易識字學塾内附設簡字一科並變通地方自治選民資格摺]  
　　奏爲請於簡易識字學塾内附設簡字一科並變通地方自治選民資格以開民智而裨憲政恭摺仰祈聖鑒事本年十月十三日奉上諭前奉先朝諭旨諄諄以籌備立憲爲要圖業經嚴定年限各專責成期於計日程功届時頒布不啻三令五申朕臨御以來又復疊降明諭或於批摺内誥誡再三其於憲政前途實事求是之心早爲天下臣民所共見現據各部院堂官曁各直省督撫奏陳第一二届籌備事宜均尚妥協果能實心實力次第興辦何難日起有功所慮積習相沿難保無但以一奏塞責者須知此項要政上禀前謨下慰民望關繫至爲重大自茲以往益當振刷精神認眞整頓無取乎虚文粉飾徒事鋪張若揆諸現在情形辨理或有窒礙亦准其剴切臚陳並妥籌書法仍一面持以毅力務底於成斷不可遇事畏難互相諉過方今時事多艱朝廷宵旰憂勞無時或息爾内外諸臣受國厚恩理宜殫竭血誠擔負書任倘稍涉虚假將來憲政不克依限實行試問能當此重咎否耶等因欽此仰見朝廷於籌備立憲要圖期望臣工至爲深切而於辦理或有窒礙復准其剴切臚陳妥籌善法責成無貸而又曲成不遺天下臣民同聲感頌竊維籌備立憲之責任固在官吏而實行立憲之根本端在人民立憲之義在合天下人民之智識以共圖治理若民智不開不能自治雖有良法美意誰與共之此普及敎育地方自治所以爲籌備立憲中至要之端也而上年奉頒憲政逐年籌備事宜清單中普及敎育地方自治諸條尚有見諸施行不免窒礙不可不妥籌善法變通補救之處請爲我皇上剴切陳之查清單内開第二年頒布簡易識字課本創設廳州縣簡易識字學塾頒布國民必讀課本第四年創設鄉鎭簡易識字學塾第七年人民識字義者須得一百分之一第八年須得五十分之一第九年須得二十分之一又第二年籌辦城鎭鄉地方自治第六年一律成立第三年籌辦廳州縣地方自治第七年一律成立又學部奏陳編輯簡易識字課本摺内稱擬編爲三種第一種識字課本凡道德知能之要象數名物之繁詳徴約取備著於篇約三千二百字期以三年畢業第二種　字課本則於第一種課本中去其理解稍高深事物非習見者約減爲二千四百字期以二年畢業第三種識字課本但取日用尋常之字目前通行之文約之再三定爲一千六百字實屬無可再减期以一年畢業令小民自爲忖度擇其力所能至者肄習之一俟編輯成書先在京師地方敎授數月如果易簡理得士林稱便再奏明請旨頒行又憲政編查館核定民政部奏擬城鎭鄉地方自治章程選民資格條内男子年滿二十五歲者得爲選民不識文字者不得爲選民各等語夫我中國文字博大精深儒者童而習之皓首而不能窮其藴今學部力求簡要至少之數約爲一千六百字已屬苦心計畫無可再減而猶須一年方能畢業鄉曲小民食力爲生雖幼童不能無事坐食欲其虚耗一年日力以求識字非稍足自給之户不能極貧之家斷難普及且人生記性惟在幼年若年長從未識字之人欲使其能識一千餘字且明其字義惟異常穎悟之資千百人中或有一二若尋常不學愚民萬萬無此智慧故卽使極力提倡亦僅能敎幼童不能敎成人天下幼童約居成人五分之一今第七年人民識字義者須得一百分之一卽須二十幼童中有一人能識字義第八年須得五十分之一卽須十幼童中有一人能識字義第九年須得二十分之一卽須四幼童中有一人能識字義竊恐此等成效難於必期卽使果有成效亦僅百人之中有五人能識字義不識者尚有九十五人敎育未得云普及也 
[學部奏遵擬檢定小學敎員及優待小學敎員章程摺（續）]  
　　第七條應受試驗檢定者其資格如左一官立初級師範簡易科畢業生年限在二年以下者二官立初級師範簡易科年限在二年以上畢業在下等者三畢業於民立初級師範簡易科者四畢業於師範傳習所講習所者五在外國學習師範簡易科及各種科學速成科畢業生年限在二年以下者六舉貢生監中文明通及通曉各項科學願充小學敎員者七有受無試驗檢定准充初等小學敎員之資格而願受高等小學敎員檢定者　　第八條試驗檢定分三種一高等小學敎員試驗檢定一初等小學敎員試驗檢定一專科敎員試驗檢定　　第九條檢定高等小學敎員之試騐科目如左一修身人倫道德要旨二經義四書五經大義三國文講讀及文法要義四算學整數分數小數諸等數百分數比例開方五敎育學敎育學及敎授法管理法六歷史中外歷史七地理中外地理八博物植物動物礦物生理衛生九理化物理化學十體操游戲體操普通體操兵式體操　　第十條檢定初學小學敎員試驗之科目如左一修身人倫道德要旨二經義四書五經大義三國文講讀及文法要義四算術整數分數小數諸等數四則雜問五敎育學敎育學及敎授法管理法大意六歷史本國歷史大要七地理本國地理大要及世界大勢八格致博物理化初步九體操游戲體操普通體操　　第十一條檢定專科試驗之科目如左一數學算術代數幾何八綫初步二格致博物學物理學化學三圖畫自在畫簡易幾何畫四體操游戲體操普通體操兵式體操五樂歌單音樂歌樂典大意六手工簡易手工七實業農業商業大要八英文講讀及文法初步　　第十二條專科試驗無論試驗何項專科各增試驗國文一門以文理通順爲率　　第十三條試驗之法按照學科分别用論説條對或實地演習並加給語言問答以驗講説之優劣 
 
 

Page 27

 
 
　　第十四條檢定敎員科目試驗應分科評定分數平均計算由督學局或各省提學使司給予檢定文憑高等小學敎員試騐分數及格者准充兩等小事正副敎員初等小學敎員試驗分數及格者准充初等小學正副敎員現在敎員缺乏之時凡風氣晚開之偏僻地方有略通經義文理明暢粗識歷史地理之大要及淺近算術者准由提學使發給暫時准充敎員執照俟風氣漸開然後實行檢定惟其免行檢定地方及展緩年限應由提學使察明妥定呈明學部備核　　第十五條專科科目試騐能通曉一科或數科者就所試學科評定分數由督學局或各省提學使司給予某學專科或某學專科檢定文憑分數及格者准充兩等小學專科敎員　　第十六條敎員最重品行如有後開各事項不得與檢一曾犯刑律者二現有刑事訴訟者三沾染嗜好者四舉貢生監學生曾經斥革者五曾經斥革敎員尚未開復者小説 
[冒險短篇小説二十六點鐘之大飛行（美國阿美利加梅軋丁報記者濮倫孫記）（天涯芳草館主亶中譯）]  
　　（一）空前之壯舉　　向者空中飛行一事。雖屢見之説部中。然多架空想像。初無實際之價值存乎其間。獨此次輕氣球巴南之飛行。乃足破三十年來吾美之氣球歷史。而凌轢今古計其盤旋於天空者二十六時豈不全世界得未曾有者耶。乘球者。球長以下。綜六人。而始終此役者。惟予與他友二人而已。予經。此大冒險。今安然下返紅塵而無恙。猶得與我同胞昆弟親。中心之愉快實有未可以言語喻者。　　巴南之出發地在紐約城。時七月二十六日。午後四時。時天空寥。漠明曠無片雲。水平線澄清幽朗。對此光景。覺逸情壯懷。增我十倍。球長杜那孫。本豪宕伉爽人物其於斯道閲歷綦多。都人士素欽仰無閒先出發數星期之前。渠已製成一小輕氣球。日必一二時。乘之飛揚以爲試驗至是而技益精嫺。同人膽且爲益壯。計與於此役而爲其隨員者。自格拉菲克畫報之福特始其次太陽叢報之黎翁士其次海剌特報之麥費巴。其次沃爾德報之華士汀。而予則都里賓新報之代表也濟濟多士無非年壯氣鋭之執筆人。雖謂新聞社員空中飛行會可也。　　海剌特麥子太陽黎子。乃新入同盟之士。然其經驗則優勝於予沃爾德華子嚮曾於聖弗蘭雪斯哥（舊金山城）乘球試行爲暴風所激。飄摇至。海口。其在冒險界。實與畫報共著盛名。而久寓都人士心目閒者也是日。午後三時。三十分。予携食爙飲料若干品。赴球所在地。則巴南之腹已滿孕煤氣。躍躍欲飛。頗爲巨綆所繫。不得驟脱。仍倔强怒張。動摇不絶對於大空。慾燄耽耽。如龍之點睛欲飛。如馬之蹶蹄將起。乘員五人。圍立。其四周。球長杜那孫。盤旋上下。狀至忙迫。爲最終之預備。蓋輕氣球之上升。所載重量。必斟酌爲球力所能勝。否則必有失。杜氏之精神。斯時盡注於此。其腦筋益薈聚。其目光益深凹。計量未敢稍忽也。　　（二）太陽報主筆之驚人鐘鏜然鳴四下。一切摒擋畢。彼聞聲欽慕而來空巷塞途之羣衆數千人忽轟然巨響如雷鳴。曰（萬歲）轉瞬間喧擾靜止。君衆又如死如眠。目鑠鑠焉惟指定輕氣球而逼視。予於此片刻寂然之際。不禁懸想一種危險光景若在目前强抑心氣始鎭定如初。覺四周視我之人無一非可。愛可。暱不忍舍去之骨肉手足也。　　未幾綆解予等呼吸寸息之間。球已升騰於天上。當七百幅特（即英一尺。）高處而略停。尋風自東南來。縱球徐徐而行。斯時。胸際了無宿物。眞有排九天闢閶闔之槪。俯視下界。土地移。轉反似倒空墜落。者然球下所。附綆索。爲風所鼓。四周緊張足下之筐。兀然懸立如巖石。　　又未幾。球至二千幅特以上。厖然莫京之紐約巿衢。展擴如畫圖書葉。大西洋海控其背。皎皎然作爛銀色。其前則岱爾寨丘陵。蜿蜒蟠伏仰視頂上。嘻豈至周邊耶。覆載無極之穹窿。依然爲悠悠不迫之翠微風所包捲吾欲問天。天猶無言。更瞰予等足下。則點點粒粒。如粟如豆者。必吾家鄉之屋舍雖然。不知何處乃吾之家也。且不知吾果得復歸此焉否也。予靜。倚筐之一隅。不覺予身已成斜度。突聞鏗然一響。所携竹筐中白蘭提酒一瓶脱拔而出。約略落於哈得遜河中。杳不能睹其影（未完）國外新聞 
[膠州商業報告]  
　　十五日倫敦電云據柏靈電稱德國殖民部頒發報告略謂一九零九年膠州商業較上年共增百分之三十六煤礦出産亦復增加 
[日本前皇宮内失火]  
　　十五日東京電云昨日前皇宮内忽然起火報卽救熄 
[日本學生溺斃]  
　　十五日東京電云鎌倉附近吹覆小艇一隻淹斃學生十五人 
[法國河溢成災]  
　　十五日倫敦電云據巴黎電稱散恩河河水暴漲高約二十尺有橋三座因與行人有危業已兩阻塞近河各街均爲水没 
 
 

Page 28

 
 
陰溝大都潰裂無家可歸者數千人國會准撥英金八千磅預辦賑濟 
[英國殖民地之亂象]  
　　十五日倫敦電云據喀爾喀脱電稱印度 
警察員名阿納姆者近在米特拉泊發見黨案頗爲著名現爲班格利少年槍斃於高等裁判所該少年放槍後卽逃至街中見追者在後復出炸彈擲之不意彈未爆發遂被拘獲初七日倫敦電云據孟買電稱有英國巡洋艦一艘近擊毁來福槍一千三百五十枚子彈十六萬顆此項軍火係由波斯灣私運入境者 
[英國選舉事宜續聞]  
　　十五日倫敦電云前次國會財政大臣喬治君復經選充卡拉望省議員共得一千零七十八票愛斯奎士君在菲甫希爾鈕堡地方演説仍以實業界各中心點所主之意見將使改革税則之舉不能實行爲言貝爾福君在蘇格蘭海亭登演説聲稱自由貿易預算案旣已無效故改革税則爲萬不能免之舉又謂内國治制及上議院破壞問題關係綦重而諸大臣對於此事之輕躁令人殊爲驚愕彼等現議以憲政之革命破壞英國此種問題非再求助國人不能調停云倫敦泰唔士報載稱國會之中國民黨有平均之勢力恐不免尚有葛滕惟撥聊障礙不止一策或兩黨能互相融洽或由兩方面之中和派組織暫時政府而以中立者爲領袖云屈其爾君在杜塞脱普爾地方演説喬洛君在特培阿爾拂萊登地方演説均謂此次選舉之結果實掃除上議院否决權之明諭云 
[西軍由摩旋京]  
　　十四日柏靈電云云班牙征討摩洛哥之軍隊已回西京買特里特 
[柏靈彗星出現]  
　　十四日柏靈電云新彗星已見於柏靈地方 
[俄國封鎖海參威政策]  
　　初五日海參威電云俄國决議於西正月一號起凡無入境護照者均不准登岸日本領事旋與俄國官員磋商通融之法故日人仍可登岸 
[海參威砲臺之殺案]  
　　初七日哈爾濱電云海參威砲臺有哨兵三人於上差之時爲人殺斃兇手尚未弋獲 
[俄報注意路政]  
　　初六日倫敦電云俄國洛伏佛萊姆雅官報促請政府速與日本締結鐵路條約 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
