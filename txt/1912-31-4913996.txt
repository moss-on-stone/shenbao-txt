# 1912 - 31 - 4913996

 

Page 1

 
 
   
 
 

Page 2

 
 
評論 
[鳴呼蒙人之不可解]  
　　鳴呼滿族者蒙人之深仇臣妾爾君王柔弱爾種族今乃不仇其所當仇而競競焉以反對共和爲主體得母所謂大愚不靈大惑不解者與 
　　溯自遜位問題發生以後清后贊之清帝贊之清廷諸皇族及諸大臣亦無不贊之似此共和二字之名詞幾幾無人不贊成耳所於今爲梗者獨有年少無知之澤偉洵濤輩及蒙族諸王公耳彼澤偉洵濤者或且以其宗姓之關係兎死狐悲吾不深責而吾所竊竊不解者在爾蒙族諸王公不樂五族共和之美反感一王專制之恩不以大元之不能重興而歸咎於滿清之皇室反若大同平等削除階級之不足深恃而以保存帝王統系爲唯一不二之主義天可汗之名稱讓皇帝之尊號録囚决罪之仍依清律歲時節令之仍按舊曆督撫提鎭文武各官之均按舊制蓋其沐浴浸潤於專制之下歷有年所故不覺言之傾心於清庭耳 
　　且爾蒙人亦知二十世紀之世界無專制國立足之地位乎而乃欲藉光復大元疆土以爲名不惜舉純粹完美之共和政體而否認之以一其號令以保其治安取消憲法也開除煙禁也規復文武科塲也取越南朝鮮亡國之成規而奉之爲建邦不祧之令典庸亦知環球列邦鷹瞵虎視弱之肉强之食耽耽焉思欲刀俎爾蒙人宰割爾蒙土者非一日矣成吉思汗之子孫幾幾視爲世界之砧肉今幸漢族起義河山光復治滿蒙於一爐奉大同以建國我不知爾蒙人何修得此駸駸焉脱專制之羈絆入共和之藩籃不費一粟不折一矢竟公然自滿清之世僕一躍而爲大漢之兄弟記者於此方且慶爾蒙人之不暇而孰知爾且反慶以爲吊耶蠢爾蒙人抑何冥頑不靈之一至於此耳 
　　抑記者竊有一言於此驅爾胡元者朱明然僅僅復我之河山初未嘗淪爾之種族也若其奴僕爾君王柔弱爾民族輸以宗喀思巴之黄教俾爾成吉思汗之强梁永永不能回復於今日者是則西藏活佛之罪至所以主使其事以利用爾蒙人者實惟清廷歷代之尊崇活佛有以使之然耳胡今日者爾蒙人所當痛定思痛之不暇乃沾沾焉戴仇讐爲大德奉活佛爲主教耶 
[專電]  
　　參議院及内閣會議之結果决定以黄興爲北伐總指揮官所部北伐軍共有八萬人 
　　昨日午後寗滬快車裝連浙軍一標前往蘇州聞因江防營與新軍衡突之故 
　　交通部長湯壽潛辭職孫總統再三挽留不允所請（以上南京） 
　　張勳兵隊進據唯寗窰灣兩地 
　　宿遷仍爲民軍奪回惟城内外一律閉市不日恐將續戰（以上徐州） 
　　袁世凱與南京政府磋商皇族赡養金數目尙未妥定 
　　俄國代理公使照會清外務部謂伊犂軍隊焚燒衙署慘殺官吏在留俄人貴政府旣無保護之能力應由俄國派軍前往保護 
　　今日北京有人散發傳單由北軍兵士具名謂現有某某等恫嚇袁世凱將暗殺吾等對於此輩必撲殺之以除禍害 
　　外人豫料遜位後宮中珍藏必將出售連日到有骨董客多人預備收購此物（以上北京） 
　　有日人數名因受暗助民黨之嫌疑爲清官吏拘去日本已派兵一隊入奉保護日人生命財產 
　　奉天民軍爲清員捕斬者前後共有三十七人（以上奉天） 
[公電]  
　　孫總統致廣東電廣州臨時省會轉同盟會軍團協會商會報界曁各團體本日據旅寗同鄉諸公到府會議僉稱競存北伐精衛固辭粤局無人主持馮自由組織革合事業多年於廣東情形素所熟悉對於軍民及各社團亦甚浹洽以之督粤斷堪勝任等語文爲大局計此間雖甚資馮臂助仍當徇商人之請暫爲割愛用特電知希即會商電復總統孫文東印 
　　長沙譚都督急電上海陳都督鑒世一電悉王副都督率六大隊北伐已到永州不日過湘赴鄂桂督由陸副都督代理并無取消獨立之事桂省反正王實首功報載電不確實延闓東印 
　　季招討使襄陽來電南京大總統總理黄武昌副總統黎鈞鑒清廷議和展限再三袁賊狡詐别有企圖初次議和乘隙敗約破我山西攻我陜西今又加精兵三千開花砲十二尊猛攻陜軍潼關垂危升長二賊擾害鳳隴陜西三面受攻兵寡力疲萬急三電請援兵求槍彈迭有警報窺敵陰謀遠交近攻意以南京方鋭緩兵以老其師北省消息隔絶民軍薄弱若集全力攻取靜陽得手南方共和之局日久變多内部或生意見彼得伺隙而圖時日濡滯冬盡冰合我軍艱於北伐彼可壹意略定北部陜西不守則四川可援鄂省襄樊亦生警變外交難恃誤我正多敵於各期内分道四出牽制我軍擾亂各處我獨困守不出誰操勝算之權縱然即一心求和亦當分途北伐海陸並進使敵軍不敢妄動然後和局可成若堅守小信坐誤時機前途不堪設想明公統籌全局必爲深謀尙乞速定大計勿墮狡謀民國幸甚安襄鄖荊招討使季雨霖叩 
　　皖北軍界電南京陸軍部黄下關軍團長柏武昌副總統黎安慶大都督孫共和各省都督各軍司令長各軍政分府各報館公鑒潁州勝而復敗已迭電告急現前敵各軍退至正陽候援據云實係敵人暗增兵械又得各寨附近助力以至我軍不支倪賊注意死守該處陸續添兵猛撲潁上正陽以握皖北中樞而制長江死命相持日久賊有餘力刻潁正空虚賊率衆東來勢如破竹而左側霍邱三河尖右側渦蒙皆爲抄襲潁正孔道非厚集兵力萬難分布務祈垂念皖北大局危急撥兵援助遲恐無濟昨聞我軍由湖北經商固三河尖援潁無任欣慰惟賊軍在潁多著我軍服裝或紅十字會旗幟在戰線外偵探此次由商固來兵是否我湖北軍隊抑敵軍隠混務祈黎副總統查明示知正電不通專馬到廬拍發立候賚回副總統命令俾有准備禱切淮上軍副司令張綸率皖北父老全體泣叩卅一 
　　下關鎭軍經理部電各報館鑒本軍經理部修造科李君白係製造專家於製炸彈尤能發明新法獨出心裁此次光復金陵 
以該員炸彈最爲得力現因前敵需用孔急該員併力趕造偶一不愼昨日在滬炸斃查李君性情純粹辦事熱心吾黨失此一人實爲製造前途惋惜同人聞耗哀悼不勝虜巢尙存李君定不瞑目除將李君事蹟呈請大總統陸軍部核獎外謹請英士商井兩公即日派員存問李君家屬厚爲撫恤以慰忠魂而勵來者柏文蔚孫棨曁經理部同人叩印東 
　　南京陸軍部電各報館轉各都督备軍政分府第一至第七各師長業經本部存案之各獨立司令官鑒戰事方殷鐵道運輸必有統一辦法方免貽誤現由本部印就滬寗津浦寗省各路定車劵及滬寗津浦滬杭各路軍人乘車半價劵軍用品運輸半價劵並分擬使用規則頒給各處以歸統一定於二月二十號實行其以前各處自行印發之車票卽於是日截止務希迅即派員來部領取各劵以資應用陸軍部 
　　袁世凱致伍代表電伍代表鑒頃據德使哈豪森照稱據青島辦事大臣電稱離膠澳海面潮平周遍一百里内之即墨縣由革軍約二百名占據後宣佈即黑獨立等語光緒二十四年二月巾德條約第一欵内載大清國允許離膠澳海面潮平周遍一百里内係中國里准德國官兵隨時過調惟自主之權仍歸中國如有中國飭令設法等事應向德國商定該地内應駐兵營中國允與德國會商辦理等語本大臣查此第一欵所訂者已被該革軍該地一百里内之舉動所侵犯除電飭駐滬領事向民軍辨爭外相應佈告北京政府查照並請設法聲明該處不得進兵依照上開中德條約第一欵俾該革軍退出並照復等因前來希卽電飭該處民軍迅即照約退出免啓交涉並盼復内閣袁世凱鹽 
　　上海國民協會本部電北京蒙古聯合會諸王鑒比聞贊成共和從茲五大民族相與提携内鞏國 
謀統一今後西北大計尙祈賜教國民協會本部温宗堯等叩咸 
　　又電孝感叚公祺瑞曁北軍各路將帥鑒比聞贊成共和具徵偉畫從茲大局底定南北一家戮力同心共襄新治實深盻禱國民協會本部温宗堯等咸 
　　江蘇公報電各報館鑒田業會擊程年蔣老虎因敝報登田業會事糾衆到館毆擊編輯人並以手槍强迫更正乞伸公論江蘇公報叩 
[要聞]  
　　民國外交之發軔 
　　孫大總統昨已正式照會各國以後凡在中國交涉事件宜向南京新政府磋商辦理惟北京各公使目下尙未遷移外務司長王竉惠君特在三元巷設迎賓館一所專備接待外賓之用 
　　張勳窮蹙無歸矣 
　　寗垣接固鎭發來電音云張勳自二十七號敗陣損兵失械並毁火車多輛後胆已大落惟欲往北逃退恐爲魯省兵士所笑故又於二十九號突向民軍猛擊吾軍初不虞其偷擊致受小挫旋經後路兵隊猛力進攻始行敗退張軍死傷甚衆現該處先鋒隊司令以張賊狡猾且常坐快車在戰線内出入非得機警善戰之兵及機括靈便之機砲不足以制其死命刻已預備一切不日卽將撲殺此獠云 
 
 

Page 3

 
 
　　南北軍聯合要電 
　　黎副總統致南京電火急南京孫大總統上海伍代表各省都督均鑒頃據叚軍統祺瑞派來全權代表與敝處接洽一切并要求敝處給與照會以便回復其照會如下（爲照會事據貴軍統派來全權代表吳先新徐樹铮等與本軍政府代表孫武余大鴻張大昕等接洽貴代表稱貴軍統主張共和拔師北上恐敝軍前進距離太近致生衝突妨礙進行等因本軍政府代表陳述前事本都督甚表同情當派軍政府代表等與貴代表公同商酌貴軍北上促進共和旬日之内必可解决現約定陰歷本年之内敝軍保持現狀其在鄂境以外者本都督亦設法維持如陰曆年内不能解决敝軍卽當前進以資輔助爲此照會貴軍統查照可也須至照會者）云云特此電聞再據該代表面述叚軍統言凡北軍退出地點即歸鄂軍管理合併聲叙元洪先印 
　　黎副總統致南京電急寗孫大總統鑒接伍總長感電宥電卽於二十七日派員至孝感與北軍接洽聯絡一致進行段祺瑞派員接待據稱段對於共和政體允有同意此次軍隊退却實不願與民軍衝突損傷元氣至進行方法現已規定請民軍不必前進致生誤會云云敝處已通飭各軍駐紮原地暫不前進所有一切准備亦不得稍懈致受老師費財之守庶共和政體得早日告成下游各軍請黄總長通知相機動作是盻元洪艶印 
　　孫總統致北軍將領電信陽州統制王占元濟南統制張永成大同府統制何宗蓮河南統領張士鈺南苑張殿儒統制北京毅軍姜桂題軍門天津張懷芝軍門穎州朱家寶倪嗣冲新民府潘統制公鑒民國義軍本爲四萬萬人謀幸福不得已而訴諸武力近與袁内閣切商清帝退位辦法已有成言而爲滿洲少數皇族所把持挾制遂令内閣爲難陷於危困南北本是一家豈肯爲彼少數人之私而流血民國政府但圖共和成立救同胞於水火他無所纞天下之事將與公等共之今日段公芝泉聯銜奏請共和可見漢族同胞人人同此心理所企一致進行無復猜貳轉敵爲友實在今日否亦在今日請熟思而審處之幸甚中華民國臨時大總統孫文叩艶 
　　天津張懷芝致南京電大總統孫鑒豔電敬悉段公聯銜奏請共各芝已認可並非固執已見但自武漢起事以來南省商民被擾甚多地方糜爛不堪良由具政治思想意在改革政治而假托者則以掳掠爲事此固無庸深諱公之才識人所共仰試將吾國人民程度細加體察自非有正當辦法不可竊謂中國今日推倒清政府易而平亂難抵制列强尤難一或不愼則瓜分之禍立見明公自海外歸來原爲同胞謀幸福設因此而召瓜分之禍公豈背出此且兵連禍結已非一日若再遲延不惟中國商人窘困不支洋商損失亦鉅外人干涉自在意中審時度勢頗覺危險當此莫若留君之口以備化除滿漢而留袁公之手以備削除禍亂來電謂但圖救同胞於水火芝亦國民也固惟以救民爲急别無他意邇見生靈塗炭不勝焦憂敢布區區惟公鑒察所陳利害請熟思之公旣知袁内閣爲難陷於危困卽請代籌切實辦法尙祈示知再行商酌帮辦直東防務大臣張懹芝文 
　　伍代表致南京電孫大總統鑒沁電敬悉停戰之期至明日上午八時爲滿不再展期已經决定惟段祺瑞現與北軍四十二將校聯名電奏清廷速行宣布共和段現統第一 
宗社黨首領炸去一腿而死之良弼 
　　白占魁李宏昌戈振山劉東華等改編巡警駐守漢陽並委丁驅胡爲警察中區正區長王邦傑爲警察西區區長李殿魁爲警察北區區長李宏勝爲警察東區區長各該員自改編警察而種族思想愈深故極力笖密組織獨立一切手續並聯合漢陽府所辦之民團如是經營數旬之久規模大具乃與民團約定將巡警一律改爲民團於元月二十七日發給白布肩章（左肩民字右肩團字字大小二寸許藍色更有徽章係以白布大書北軍獨立代表某某等字）即於是日晚五句半鐘閉城宣告獨立聞有一兵（或云旗兵）反抗當卽槍斃云 
　　另一訪函云北軍近已將漢口巡警全數撤去名爲商會組織商團警察保護地方實則商警係屬贊助民軍者其沿鐵路一帶且由民軍政府以正式公文宣告各領事將由漢至孝感之一段路權收回已派兵式警察駐紮是漢口地方近已確入民軍之手惟漢陽尙有北軍留守憲兵一營及就地招募之巡警四百名輔助清官吏行政而民軍因確守條件亦未派兵往占然留守漢陽之軍警以刻將停戰期滿恐民軍前來侵犯因决意自行獨立歡迎民軍業於陽曆念七日傍晚竪白旗於大别山（卽龜山）大書歡迎民軍興漢滅滿字様漢陽府姚某亦表同情反正特出告中示申明宗旨安撫居民一面派丁驅胡張政武二人爲代表至武昌表述反正之誠意刻漢陽人民以重覩漢家旗幟莫不喜形於色 
　　遜位尙無一定時日 
　　大陸報云此間大局現仍愰惚不定惟清帝遜位之舉可望必行但因有外間所未知之種種原因故從緩發布耳或謂此事目下尙不能實行蓋恐一旦宣布地方將起騷亂也今須俟漢軍抵京之數足以鎭壓旗兵之反抗始能宣布遜位之事又有謂清帝遜位不過棄去參政權而仍當居尊崇之位置如教皇然此説有識者皆知其不確蓋萬無此種辦法也 
　　字林報云連日在滬人士雖渴望北京解决遜位之消息而伍廷芳代表尙未接到北亦佳報據伍代表云遜位之舉終爲數日間之問題清朝命 
運必告盡矣伍代表並言前次提出優待皇室條欵今已撤銷故討論條欵一憎當爲將來之事余殊能自專惟已諷告北京早日遜位則必能商定優待之條欵云 
　　楊度亦改變宗旨耶 
　　立憲君主黨首領楊度受袁世凱之意旨設立共和促進會於陽曆元月二十五日與北京各新聞記者及資政院議員開發起大會一時簽名者甚多聞一二日中當再開大會决議今後辦事方針 
　　從前君主立憲首領極力鼓吹君主之説以與共和黨相抗乃今楊度突然改變宗旨組織一共和促進會列名發起者共有八人元月二十六日遍發宣言書大旨謂自革命起事以來東南十餘省莫不屬望共和故今欲圖中國之保全必使朝廷效堯舜禪讓之盛德而後可然近時親貴王公及頑固之徒大都堅持君主立憲（先生自道也）以期破壤中國夫使君主立憲果能救今日之危急則吾人固亦贊成君主政體（本意）而民心俱已希望共和今欲共和之實行不可不期南北之統一以保中國之完全不然南北一敗漢滿俱滅虎視耽耽之外邦將坐收漁人之利印度朝鮮殷鑒不遠故吾人同志發起茲會專圖内部之統一免外人之分割云云 
　　魯境民軍戰况 
　　朝日新聞芝罘電云陽曆前月二十五日午前八時民軍北伐隊三百人攜帶野砲二門於距北馬東六里之地與清軍接戰約歷二小時北軍敗向零山方面退却然猶抵抗至日暮未能收隊此時炮聲不絶直晚間八時民軍奮勇進攻遂占領北馬是役也北兵約五百人（内多係招雇農民充數）死傷之數未悉民軍死傷二十一人内有將校四人 
　　又青島電云北軍將於芝罘濰縣街道與民軍决一大戰二十三日由太安府北調撥步兵五百人二十五日又調四百人并携帶多數之大炮子藥向濰縣進發 
　　又有軍界中人自北南旋談及烟台戰狀云一星期前煙台地方開戰敵軍用機關鎗轟擊民軍先鋒隊衝陣而前已冒過火線而吳淞學生軍正在進行司令官不令躱避學生軍亦勇氣百倍雖彈集如雨仍進行不懈为幸死傷大半各學生益形憤激力與之戰遂得轉敗爲勝云 
　　清軍將領要求宣布共和 
　　之原奏 
　　内閣軍諮陸軍並各王公大臣鈞鑒洪密爲痛陳利害懇請立定共和政體以鞏皇位而奠大局謹請代奏事竊惟停戰以來議和兩月傳聞宫庭俯鑑輿情已定議立改共和政體其皇室尊榮及滿蒙回藏生計權限各條件日大清皇帝永傳不廢日優定大清皇帝歲俸不得少於三百萬日籌定八旗生計蠲除滿蒙回藏一切限制日滿蒙回藏與漢人一律平等曰王公世爵慨仍其舊曰保護一切原有私產民軍代表伍廷芳承認列於正式公文交海牙萬國平和會立案云云電馳報紙海宇聞風率土臣民罔不額手稱慶以爲事機至順皇位從此永保結果之良軼越古今眞國家無彊之庥也想望懿旨不遑朝夜乃聞爲輔國公載澤恭親王溥偉等一二親貴所尼事遂中沮政體仍待國會公决祺瑞等自應力修戰備靜候新政之成惟念事變以來累次懿旨莫不軫念民依惟國利民福是求惟塗炭生靈是懼旣頌十九信條憲法誓之太廟又允召集國會政體付之公决可見民爲國本宫庭洞鑑具徵民祝民聽之所在决不難降心相從茲旣一再停戰民軍仍堅持不下恐决難待國會之集姑無論延遷數月有兵潰民亂盜賊蠭起之憂寰宇糜爛必無完土瓜分慘禍迫在目前即此停戰兩月間民軍籌餉增兵佈滿各境我軍皆無後援力太單弱加以兼顧數路勢益孤危彼則到處勾結土匪勒捐助餉四出竄擾散布誘惑且於山東之煙台安徽之頴壽境界江北之徐州以南河南之光山商城固始湖北之高城襄樊棗陽等處均已分兵前逼而我皆困守一隅寸籌莫展彼進一步則我之東皖豫即不自保雖祺瑞等公貞自勵死生敢保無他而餉源告匱兵氣動搖大勢所趨將心不固一旦决裂何所恃以爲戰深恐喪師之後宗社隨傾彼時皇室尊榮宗藩生計必均難求滿志卽擬南北分立勉强支持而以人心論則西北騷動形旣内潰以地理論則江海盡失勢成坐亡祺瑞等治軍無狀一死何惜特捐軀自効徒殉愚忠而君國永淪追悔無及甚非所以報知遇之恩也况召集國會之後所公决者尙不知爲何項政體而默察人心趨嚮恐仍不免出於共和之一途彼時萬難反汗是徒以數月水火之患貽害民生何如預行裁定示天下以至公使食毛踐土之倫歌舞聖明零涕感激咸謂唐虞至治今古同揆不亦偉哉祺瑞等受國厚恩何敢和以大局爲念故敢比較利害冒死陳言懇請渙汙大號明降諭旨宣示中外立定共和政體以現在内閣及國務大臣等暫時代表政府担任條約國債及交涉未完各事項再行召集國會組織共和政府俾中外人民咸與維新以期妥奠羣生速復地方秩序然後振刷民氣力圖自强中國前途實惟幸甚不勝激切待命之至謹請代奏會辦勦撫事宜第一軍總統官段祺瑞尙書銜古北口提督毅軍總統姜桂題護理兩江總督提督張勳察哈爾都統陸軍統制官何宗蓮副都統段芝貴河南布政使帮辦軍務倪嗣冲陸軍統制官王占元曹崑陳光遠吳鼎元李純潘渠楹孟恩遠河北鎭總兵馬金叙南陽鎭總兵謝寶勝第二軍總參議官靳雲鵬吳光新曾毓雋陶雲鶴總參謀官徐樹錚砲隊協領官蔣廷梓陸軍統領官朱泮藻王金鏡鮑貴卿虞永祥陳文運李厚基何豐林張樹元馬繼增周符麟蕭廣傳聶汝清張錫元營務處張士鈺袁乃寛巡防統領王汝賢洪自成高文貴劉金標趙倜仇俊愷德啟劉洪順柴得貴陸軍統帶官施從濱蕭安國謹叩 
[清談（東）（吳）]  
　　立憲黨首領楊度爲主張君主是力之人而今忽一反其面目組織共和促進會人皆謂其宗旨變也 
　　余謂楊度輩安有所謂宗旨不過承袁世凱之意向行事也耳昔袁堅持君主則楊爲立憲黨首領今袁旣贊成共和則楊爲共和促進會之發起人矣 
　　鳴呼舊社會之所謂黨魁所謂名士其無恥如是 
 
 

Page 4

 
 
   
 
 

Page 5

 
 
   
 
 

Page 6

 
 
[接要聞]  
　　奉天防營大殺人 
　　舊曆十二月初五日晚十二句鐘奉天諮議局副議長袁金鎧偕同急進會會長張榕在某酒館宴飲畢袁副議長先興辭而出比張榕行至新平康里忽有巡防隊兵數人窺定張榕用手槍三發擊中要害登時斃命是晚又有某隊兵數名突入張榕北關外住宅將榕兄煥伯剌斃張眷則均扭送某處另有張之親戚四家均係富户亦有某巡兵多名分赴四處將其家眷拘獲當夜又有某隊兵二十餘人突入大東關寳宜山之住宅時寶已就寢即由床褥中將寳拕至樓下用刀猛剌立時斃命寳之妻妾三人其一受傷餘皆逃避聞寳挾有五十萬財產且係旗員中之協領並聞某隊兵突入張榕弟宅時適前國民報畫報編輯人田亞賓亦宿張榕宅内同時均被剌斃 
　　蔡都督聯川北伐之碩畫 
　　雲南軍政府蔡都督於十一月十八日下午三時會合各部員軍官開大會議至六時散會都督謂雲南介居兩强兵力不甚厚川黔匪徒又不知倡立民主國之宗旨間擾良民滇已出三梯團援蜀蜀最有關大局且與滇爲唇齒若滇能平定四川其功亦不淺且大軍集中於蜀經略西藏爲他日威力及鳥拉嶺以外之預備其眼光更巨而軍官均熱心北伐謂不入虎穴焉得虎子掃穴犂庭渴飲虜血誠豪傑之快事又荊襄重鎭北接秦晋西連巴蜀南通湘黔東合武漢若此一梯團鞏固荊襄以二梯團代弭川亂後聯合蜀軍經營秦晋以攻北兵之右弟意如此請諸公一决衆均贊成總司令即委唐繼堯聯隊長即委韓鳳樓一等副官參謀委李鏡明决死隊長委何海清盛超學生隊長委梅治逸其餘步工馬砲兵刻日編成二三日間即須拔隊北進 
　　滇軍援川要電彙述 
　　叙州來電火急滇軍都督府鑒自流井爲會匪周鴻勛所跼穔虐萬狀我軍疊得井屬紳商請援報告於江日廣裴章率支隊出發微日距井三十里宿營次日籌備一切午後前進分有兩縱隊一進自流一進貢井夜間佔領陣地拂曉攻擊敵軍雖出不意抵抗頗强而我軍奮勇猛攻至午後六時肅清我軍大獲全勝酣戰時我軍小隊長陳占先奮不顧身率兵苦戰爲敵所忌合圍來攻該小隊長没於戰場兵士二名受輕傷其功非小計俘獲快砲三百餘支洋抬砲數門馬四十五匹銅錢七千串提出五百串盤送陳小隊長靈柩回籍餘犒實各部隊軍士井屬紳商及本部各官佐共籌陳小隊長家屬贍養金二千元井紳請立石像以彰其功當由本部派遣得力人員到井清釐鹽務收拾財政而成都亂耗日有所聞且井屬地面延袤黄軍深入尙非萬全必另進兵嘉定乃能聯絡又兼叙屬匪黨已無能爲擬即編支隊由藻林率領佔嘉定留一大隊輜重隊機關槍一門礮二門鎭守叙屬保固後路當可無慮祈飭韓軍速進即逹成都以問排斥各省同胞及以歌會部署政府之罪翼蒸印 
　　又急滇叅謀部鑒聯長於初六日抵叙府力主驅退假同志會匪梯長贊成於初八日一梯兵攻叙城聯長率二梯兵攻會匪之根據地吊魂樓一帶槍斃匪首羅子舟及統領管帶二十餘名匪黨四十餘名搜獲槍支二十餘桿窮追三十餘里我兵一無損傷爲此電告儒蒸印又滇軍都 
督府鑒支密電悉在灘大驅假同志軍紀甚嚴叙人極敬佩叙州府仍以陳周禮署以便號召外屬宜賓委彭汝鼐均另發關防速委幹員任大關我軍俟韓軍至聯爲一氣分進資嘉然後酌規成都目下川中舊日巡陸各軍擄有財貨俱各星散頗可進取成都政府内容腐極亂機不止恐波及西南半壁我軍不輕動亦不坐失時機翼佳印 
　　滇垣去電昭通探适韓師長專弁分道飛投成都軍政府尹碩泉顔雍耆兩兄鑒接援蜀滇軍電知成都光復欣慰無涯至蜀路事起滿清蹂躙民權致激天下公憤武昌倡義各省景從獨趙爾豐盤踞成都仇視軍民慘加屠戮滇蜀誼切唇齒誠不忍秦越相視爰簡勁旅星夜赴援不獨以酬蜀省協濟之恩亦以伸天下同仇之義現蜀告獨立滇軍本可長驅武漢直搗黄龍惟聞蜀中匪徒乘虚竊發四出刧掠擾害商民蜀苦苛法久矣豈堪重罹塗炭故電飭援軍與蜀軍聯絡蕩平匪亂恢復治安今道路流傳蜀人頗疑滇軍入川志在侵略此不特不諒滇軍之隠情亦不察世界之趨勢我國激於時勢急欲掃除專制建設共和已爲中外所公認將來中央政府成立則各行省毞須於統一機關之下豈徒愼省不能侵略他省即蜀軍亦豈能割據一隅滇軍雖愚决不出此第以蜀省幅員旣廣反正之初兵力恐難遍及土匪跳梁重爲民累且滇蜀境地毗連土匪竄入滇邊東昭武楚永麗等屬警告頻來又外國教士爲建昌匪徒戕殺駐滇領事時以爲言萬一外人藉口保護致生釁隙滇境首當其衝故不憚征繕分兵應援以期匪亂胥平交受共益至於經營善後整理内政皆蜀士大夫之責非滇軍所敢與聞兩兄在蜀物望所歸乞將滇軍援蜀宗旨一爲布告俾父老子弟釋此疑慮共濟艱難大局幸甚如果無需援助卽希裁酌賜復則滇軍或會師北伐或振旅而還皆無不可仰更有進者中國地大人衆而勢力未雄實省界爲之梗阻欲圖恢張國力宜先破此藩籬若省自爲謀必有分崩離析之禍粵蜀滇黔於國防上尤有密切關係將來必如何通力合籌以鞏固西南屏蔽藎籌所及尙希時有以教之滇於重九反正秩序尙屬嚴整各屬地方均令舉辦民團並派巡按使分途撫慰境内謐安前蒙自稍有匪亂立將首要緝辦俱安堵如常知注附聞弟蔡鍔删印又昭通專弁飛送叙府謝梯團長鑒幼密佳蒸電悉川匪假同志會名分踞刧掠我軍旣悉援川自當力爲驅除惟地廣匪多黄軍深入尙非萬全亟應分駐瀘嘉互相策應已分電韓師長李旅長速進矣我軍所至宜嚴守紀律力保治安萬不可淫掠騷擾致貽口實亦不可貪功倖進輕啟釁端總須妥愼籌商相機因應其蜀軍之宗旨正大紀律嚴明者亦應與之聯絡旣可以明我軍援助之意亦可釋蜀軍疑忌之懷此事關係至重切宜注意郭陳兩巡按人皆端重且悉川情宜資以通蜀中聲氣現已至雷波撫慰相晤幸誠與这現組織北伐隊以唐鳴賡爲司令宫不日出發並聞鍔篠印發昭通專弁飛送叙府電 
　　廣西北伐總司令宣言書 
　　廣西北伐軍總司令宋尙傑已於日前抵粤前曾佈告桂省父老云尙傑一卤夫承我父老畀以北伐重任時虞顛蹶殞越貽羞差幸現已出師此皆由我父老富者輸財貧者戮力而婦孺亦皆出而籌餉此則我父老兄弟諸姑姊妹之熱誠而尙傑謬膺司令敢負重託且幽燕未覆困獸思門之宜防袁賊未誅奸謀詭計之難測千鈞一髮正在此時推倒滿清豈可懈怠尙傑風霜久歷生死固不以移初志利祿功名更不足以動其初心故出發之初用嘔血披誠以告我父老兄弟諸姑姊妹尙傑但期胡巢滅絶即當歸隠惠州與豕鹿游斷不敢復聞世事區區之心惟我父老兄弟諸姑姊妹其共鑒之 
　　鎭江亦閙强剪辫 
　　鎭郡各界剪辫者固多而豚尾垂垂者仍復不少陰曆十二月十三日下午有路過鎭埠之某軍隊或三四人或五六人分起在大馬路南街及江邊大街銀山門西門橋等處拘執途人强迫剪去開通者固無異言而錮守之輩則哀號乞免與軍士之勸導帝觀之嬉笑喧呶嘈雜闔市喧騰統計是晚剪去千餘人之多十四日清晨又在南門小馬頭等處手持并剪四處密布鄉民店司無一倖免其自江北清淮來者啼器跪求無所不至亦不之允至下點鐘時街市間有因此剪傷者秩序幾爲紊亂現該軍隊已開赴清江風潮始息 
　　登州光復後現狀 
　　登州城北海港十一月三十日南琛軍艦由烟蒞登是日風浪大作延至日暮始行抵岸軍政府人員率同紳商學界约二三百人在海岸鳴砲歡迎及至下岸知係藍大都督之參謀部長 
　　周君爆竹之聲不絶於耳假中學堂爲行台周君休处片刻卽登台演説拍掌之聲如雷濟濟蹌蹌頗極一時之盛 
　　登州軍政府大都督連出募兵示諭共分三類一係敢死隊一係學生軍一係平常之兵報名者紛紛不絶惟敢死隊及學生軍則尤特别優待 
　　蓬來縣習藝所罪犯一律發放編成敢死隊預備北伐聞各犯均異常歡躍此項隊伍願充者人數頗多云 
　　蓬萊城區冬防隊自民軍到登以來異常出力日昨軍政府大都督因其朝夕從公克盡厥職特每名獎給鷹洋五元以示鼓勵 
　　杭垣忠櫬發引紀盛 
　　二月一號（舊曆十二月十四日）徐陶竺馬陳五烈士忠櫬於上午九點鐘自關王閣福建會館發引過清泰門直街轉祐聖觀巷過宗陽宫清和坊大街直落轉孩兒巷出錢塘門十一點到西湖徐陳馬三烈士殯舊盛祠竺殯蔣祠陶殯朱祠諸幹事行三鞠躬禮禮畢徐公弟子范斯年童杭時盧宗嶽陳建時等致祭由范斯年讀祭章辭旨甚哀聞者咸爲泣下是日軍界諸公以及學子商人在道左恭送者逹數千人另有女了恊贊會排隊柩前步行送殯而城中商民各團亦悉數編成隊伍虔送諸烈士忠櫬之後直至錢塘門外月照樓傍始返一時羣稱爲盛事云 
　　金衢嚴戒嚴紀聞 
　　清吏倪嗣冲等揚言竄浙衢州戒嚴已紀昨報專電茲接訪友來函云此事係由嚴州自治聯合會代表某某諸紳來省告密略稱近日衢州各屬及該郡城厢疊次發見北虜倪嗣冲朱家寳等聯銜僞示大致謂北方軍民多數主張君主反對共和以致和議無效戰事重開並奉内閣密電嚴飭各路統將恢復疆土救民水火本决院本司等奉命視師責無旁貸現已妥愼協商意見相同尅期遴派精兵一軍出廣信一軍入皖南會師衢州順流東下規復浙江省城大兵所指秋毫無犯凡爾商民均應嚴守秩序不得妄聽浮言先自驚擾至辜本部院弔民伐罪之至意等語措詞狂悖撕去重貼因之各屬民心驚惶游勇土匪乘機造謠謂清兵到後剪辫者將用洋油燒剃恐嚇鄉愚各軍政分府深慮匪黨乘機圖逞地方一律戒嚴蔣都督因金衢嚴三府毗連皖贛形勢險要爲軍事必爭之地除已密飭巡防營劉統帶嚴密防堵外現擬添撥標兵二千人星夜開赴擇要駐守以杜窺伺 
　　浙江政事部之二大禁令 
　　禁銷獎勵券吳淞光復軍籌餉獎勵劵分銷浙江一節早經政事部通飭嚴禁嗣因陸軍總長特電緩頰致令辦理爲難各情已迭記本報茲聞該部請示蔣都督以此係各省内政並非軍事範圍應仍照章禁止故本日通電各軍政分府謂吳淞助餉獎勵劵與彩票名異實同前經通飭杭嘉湖三屬警署禁售在案要知此項彩票與大總統宣言民生主義大相違背本部長志切民生曷忍坐視希卽通飭各屬一體嚴禁以維政體 
　　禁運烟土浙軍政事部近爲嚴申烟禁電致南京内務總長文如下（致各屬軍政分府同）南京内務總長程鑒浙省烟土吸種已限陰曆年底禁絶所有華產各種土漿應一律同期禁止在浙省境内輸運以維烟禁除通電浙屬各縣遵照外合卽電逹鈞部希轉行各省無任企盼 
　　湖口强迫剪辫之命案 
　　湖口縣元月十三號舉行慶祝自統領知事 
群衙署以迄舖户居民均一律懸五色旂結綵張燈興高彩烈不意於十五號清晨忽於爆竹聲中有軍士數十人手執并州快剪見腦後有垂豚尾者輙行剪去一時被剪愚民有抱頭器泣者有反脣相詈者種種現象殊堪發笑時有紳士高某其髪亦爲人强行剪去比卽大怒面禀馮令當即拘拿剪髮者四人至署各責四百板寢事事爲楊統領所聞親至縣署謂剪髮一節新政府已有明文些須小事遽行刑責殊屬不知大體馮令聞統領之訓始恍然大悟於是亦發出剪刀二十柄飭差役沿街剪髮適有鄉民游某入城完糧被差役扭住其髮欲硬行剪去鄉民不從兩相爭扭致鐵剪尖端戳入喉際立卽倒地血流如注遂致殞命噫慘矣 
　　南昌商業之悲觀 
　　贛省商會總理鄒安孟協理龔士材在省經營典舖錢業聲勢頗大惟資本一項大半係向滿清官府借用公欵光復之後當道清查欵項頗受窘迫内有大清銀行借欵三十餘萬兩數巨難還業經預備查封產業後軍政府爲維持市面計議定辦法所有商欠該行借欵限到期先還一半其餘一半限五個月内攤還詎料過項已久商業困難仍不遵繳迭經馬督嚴札迫追以應軍需商會因又開議懇請馬督允准改限到期五個月内歸還一半其餘一半寛限年半按月攤還以恤商艱刻下商會已宣布照辦矣 
　　又開明電燈公司開辦之初頗著成效因股本不足材料機器均賒自日商已爲付欵瓜葛迭起交涉而公司營業又爲燈光不明裝價昂貴以致不能發逹幸經滿清官府撥欵維持始得苟延至今現財政處清理公欵以該公司所欠數逹巨萬嚴催追繳頗爲迫切該公司股東特開會密議呈懇都督收歸公有担任債欸委員核辦以便改良辦法擴充裝户所有商股承認公債聞都督恤念商艱本有允意嗣因該公司爲政事部長賀贊元所開被人破壞現賀部長大有四面楚歌之慨 
　　廣陵新談片 
　　守財奴抗捐受罰軍政分府徐霽同夫人前在二郎廟開會募集女界捐項以助軍餉當塲贊成者甚衆而素封之家大都避匿不到是以徐夫人及會中各員輪日在街募捐每至一家曉以大義聽其樂輸物論頗恊不意至艮子街朱長齡典東家中該女主非但不認捐欵且出言不遜經徐司令正長飭提該典管事至軍政府質問後經王君蕊仙出面緩頰罰捐一千元充餉了事亦可爲財奴之鑒矣 
　　陳際唐被人攻訐市議會甲乙兩級議員前經在公園投票舉定茲有乙級議員陳際唐者不知因何事故爲外間所攻訐現在沿街徧佈傳單大略不外與陳君爲難未知市議會若何處之也 
　　義勇隊開赴鹽城江北北伐軍司令正長徐君寳山頃接鹽城警耗以該處土匪滋擾急待軍隊鎭壓特下緊急命令飭駐紮興教寺義勇隊馬營宫即日整備行裝統率該營一二隊軍士於三十號清晨開往該縣駐守并相機勦辦匪徒 
[各省通信]  
　　蘇州通信 
　　金閶中市大街裕生興等各店舖百有餘家聯名通告房主請求酌减房租約以舊曆十二月二十内答復各租户如逾限不覆作爲默許即照六成付租並定十五日在寳林寺前開會公議以期逹到目的亦可見蘇地市面之衰矣 
　　莊都督以停戰逾限和議未决北伐隊卽日出發特調江防營兵開赴南京已於今日（即二月一日）拔隊乘火車啟行矣 
　　長元兩縣裁併吳縣後所有元署衙門業由市公所詳請撥用於昨日點收接管惟該署日久失修須俟修葺後再行遷入辦公 
　　虎邱葉家浜周姓上月被盜已由常熟東興沙保衛團防局獲住是案正犯沈崔兩名現東興沙局董將該犯解由福山營轉解蘇檢察廳審訒供出同黨多名於日昨經閶門一區巡警局緝獲兩名内有一人即係周之族弟一併解廳質訒 
 
 

Page 7

 
 
[本埠新聞]  
　　招商局股東贊在借款 
　　輪船招商總局前因接到陸軍全體軍官將校公函及滬軍部督轉行中央政府急令以民國新立軍需孔繁暫借招商局抵押銀一千萬兩備用由中央政府分年擔保本息等語當由局中登報邀請各省各埠股東借張園特開臨時大會二月一日三時五分搖鈴開會股東到者約四五百人先由職員報告開會宗旨宣讀陸軍全體軍官將校致招商局函及滬軍都督與招商局往來函件次由陳英士都督代表政府宣布意見大旨謂民軍已光復十餘省民國政府業已成立惟專制政府尙未推翻所恃者軍人之熱血耳但有熱血須有器械器械非以代價交換不可有熱血更須有軍餉尤非籌大宗欵項不可籌欵之法至今日已勢窮力竭一言以蔽之曰借款而已然借欵必有信物萬不得已始有借招商局虚抵之説諸公深明大義當能贊成惟余可於諸公前發一誓諸公如盡力助民國政府他日政府必不負招商局之股東云云又次張叔和君謂招商局連年虧折不如趁此時機爲政府効力以目前情形論轉瞬大局可定則今日以義務貢諸政府他日卽可向政府要求權利俾虧耗之招商局營業日漸發逹也全塲掌聲如雷執事員問全塲有意見否有頃無發言反對者執事員云全體贊成無庸投票再决遂搖鈴散會時三時二十二分開會時間僅十七分鐘耳 
　　續誌製造炸彈之奇禍 
　　製造家粤人李昆柏君前日在沈家灣北華界富潤里内因製炸彈轟發致死已略誌二月一日本報茲續記其詳情如下是日午後七時李曾將所製炸彈試驗一次已得良好之結果　卽裝置安然無事詎至九時間忽然爆發轟燬自已及兩隣之墻壁屋頂附近一帶房屋之玻璃窗悉被震碎火燄頓竄幸有數日人帮同援救始得撲滅其時有日本人中村長八住其右隣當夜歸家正在編輯電車會社之報告書及聞聲驚起開窗出視見隔壁火勢甚烈當卽逃出略受微傷又有岩崎豐造避難來此當夜因天氣寒冷伴孩早睡及聞聲起床出視始則黑暗無光莫明究竟但覺烟氣薫人而已嗣見火光突發遂開窗逃出並救出其妻及幼孩其妻方有小病扶之而出岩崎之樓上尙住有角村一郎志水官記二日人及聞爆發之聲爭相逃避由不屋頂上躍下並援岩崎家这小孩奔出户外惟志水頭部已受有微傷矣 
　　另一訪員報告云李君係廣東順德人年二十六歲前在香港英國皇家大學肄業多年兼習化學後在漢陽兵工廠執事研究製造火藥三月前來滬民軍攻克南京時曾製多數炸彈功効甚著後充第一軍經理部修造科科長近因該軍與清軍接戰需彈甚急故听夕趕造詎於正月三十號夜配藥時用力過猛以致爆發李君全身炸傷立時斃命後由家屬收殮暫厝廣肇山莊前日由經理部部長葉君子安送卹洋一千元昨日又由滬軍都督府人事科黄君洪親往李君家内撫慰一切回禀陳都督從優撫卹以慰英魂 
　　北伐先鋒軍將次赴鄂 
　　北伐先鋒軍所招之軍員已成二隊茲因武昌軍事緊急故由鄂軍軍務部長張春山君商請北伐先鋒軍司令王養吾君等先將已成之二隊軍員即行赴鄂防禦茲聞該軍擬於二月五日由滬出發援鄂 
　　擲還開辦彩票之禀詞 
　　近有潘雲龍者擬在滬上開辦彩票利已害人托詞以所得餘利助充軍餉禀奉滬軍福字敢死隊劉司令長批示云兩次來禀均悉開設彩票本干禁令若爲助餉起見理應禀候軍政府批示何得私向本營借端生事實屬招搖撞驅姑從寛貸著將禀件擲還母得再行來營嘵嘵凟禀致干究辦　　限死隊更變放假日期 
　　滬軍福字敢死隊劉司令長昨日出示云照得逢星期日軍隊休息放假已成例行現查滬上軍隊林立每至星期日各軍隊一齊放假市上軍人太多深恐聚集滋事亟應變通辦理本營現改星期一放假其星期日仍照常上操母得請假出外爲此示仰各隊官長目兵一體知悉於本星期起一律遵照實行母違切切 
　　醒究冐名招搖 
　　北伐鐵血團長黄鼎君茲因查有栢姓者（姑隠其名）假冒該團名義在外招搖有損名譽除密令偵探查拿外並即分致滬上各軍隊一體查照勿爲朦騙又鐵血團成立以來辦理一切事宜甚屬完善惟因經濟困難因此分投勸募茲由鍾君仁榮熱心軍事故特獨自慨捐洋一百元以助該團軍需誠屬可嘉 
　　電燈廠熱心公益 
　　南市電燈公司查得斜橋迤南至製造局西栅口一段馬路上雖有路燈皆甚黑暗行人頗爲不便茲特在該處改裝電燈已於前日飭匠豎桿裝線不日即可燃點 
　　閘北警界之小風潮　 
　　閘北第一區招募巡警三十一名於前日送往總局請爲考騐計共録用十七名除湖南江蘇各一人外餘均浙籍中有年齡尙未及格者又有蠢如鹿豕目不識丁者以致各區學生出身之警員大爲不平公舉代表赴南市民政總長李平書君處遞呈公禀控計多欵前日傍晚李總長卽派員至閘北調查一切並將總局各區隊警員名册吊去以憑察核 
　　學生軍練習野戰 
　　沈劍侯君組織之中華學生軍隊現已編制成營因須練習野戰等術故於日内擬赴杭州操演其所需槍械聞由浙軍政府撥給 
　　北伐軍請撥槍彈 
　　滬軍遊擊隊及克隊等兩營管帶成貴富謝贊廷以刻下和議無成北伐事宜亟應趕緊預備而所部兵士之槍械現旣配齊則鎗子亦應備足故於前日　陳製造局李總理請撥槍子一萬顆以濟軍需業已奉李總理允准照撥矣 
　　游擊隊打靶獲獎 
　　滬軍游擊隊第一團第一營管帶曾君振卿前日率領全營軍士赴高昌廟打靶已紀前報茲是日獲獎各軍士分列如下前隊宋星台等四名　　後隊陳國權等十一名左隊張艾堂等七名 
　　右隊鍾湘甫等八名以上五槍全中各得獎洋 
　　一元前隊鄒海生等十七名後隊包勝等十四名左隊王志四等十三名右隊王福九等七名（以上中四槍各獎洋五角）前隊胡德成等十三名後隊吳成功等廿二名左隊陳登雲等十二名右隊何柏逹等十七名（以上中三槍各獎洋三角 
　　歡迎商團義勇隊 
　　書業商團司令劉君舜卿於軍事學識本多經騐自九月十三日光復滬城及製造局之後即招集各商團同志組織義勇隊首先赴寗於攻克紫金山天堡城一役劉君身冒彈火率師連戰數畫夜異常奮勇近奉陳都督調派回滬於昨日二句鐘偕同各隊員乘車抵埠當由商團公會朱少沂君及書業商團陳葉二會長陶周二司令率同各會員並各團員在車站燃放鞭砲列隊歡迎繼至九畝地書業商團事務所開歡迎大會來賓不下數百人由葉會丰述歡迎詞並相繼演説頗極一時之盛並聞商團公會亦將於今日下午特開大會以表歡迎 
上海書業義勇隊時在南京助征張動奪回天保城紫金山二處之砲台 
　　女士造福社會 
　　城内兪家弄内新昇里戌成初等小學校成立於庚戌春初迄今四學期校風純美社譽翕然創辦人爲唐在貞龔振夏凌其瑞唐季徽等諸女士共任義務教授並於暇時手製新式童帽多種卽將所得盈餘供給校舍租金及校役工食邇來從學益盛工塲範圍亦漸放大唐龔二女士謀開女子自活風氣於工作尤盡力計畫校中主課敦請同志金蕙英女士與凌女士任之教育工業一致進行當此國基初定教育實業皆當努進熱誠毅力如戌成諸女士誠爲難得矣 
　　和尙陰謀詭計 
　　民政總長批軍需長楊楚山禀云禀悉地藏菴公產房屋據查曾欠甘永泉造價有抵與陶寅齋者有抵與章雲山者有抵與潘源盛者陶寅齋於其中糾葛情形最爲熟悉惟並未聞有别項抵借之説今來禀又稱先後抵去洋九百元究竟有無其事僧春榮劣迹昭著狡猾異常其陰謀詭計非經法庭提集人證訊究斷難得其眞相如果實有抵借欵項逕向地方審判廳正式購狀呈控可也據附 
　　規定上訴制度 
　　地方審判檢察廳出示云照得本廳成立之初案遵江蘇都督訓令照法院編制法辦理一切旋由省議會議决各級審判檢察廳應用法理復奉江蘇都督府令以議决案所開商法草案破產律刑法草案第一次民刑訴訟律草案等法爲受理民刑案件之依據業經遵照並各通告在案惟當此法律變更之始新法或與舊法相抵觸之處往往而有設舞統一之解釋必不足以資遵守茲查民刑訴訟律與法院編制法相出入者如上訴制度本爲法院編制法所採用而訴訟律中更詳細規定上訴之程序惟關於上訴之期間上訴之方法互有異文不於兩法中明示從違易生異議今准議會議决前因自當以民刑訴訟律之規定爲準本廳前决通告内所列民刑事上訴之限期上訴之万法兩項亦應援照新律辦理誠恐人民未能周知再將上訴期間方法詳細條示爲此出示曉諭仰訴訟當事人知悉以後如有不服第一審或第二審判之終局判决及裁判中之决定提起上訴者當查後開期間民事赴上級審判廳呈訴刑事赴原審判廳呈訴但以法律上許可爲限蓋上訴制度所以保護人民之利權昭示裁判之公平若喜事健訟意圖妨害裁判之終結不爲法律所許可者不特應作無效且有罰鍰之條反受損害也其各懔遵勿違 
　　招募和尙軍之異想 
　　募兵差遣員張葵近忽異想天開禀請招募和尙軍當奉滬軍都督府參謀部批駁云禀悉該員招兵寗海固尙熱心至所請招募和尙軍一節殊爲荒謬本府業奉陸軍部通告嗣後各省不得巧立名目私自招兵所請未便照准 
　　副隊官曉曉不已 
　　福字敢死隊副隊官蘇雲龍前以該營兵士田　山私盜軍械逃走送請法公堂收押在案昨日蘇復到廨請予帶回中西官以此案已據交涉司移文聲明並非逃兵請由公堂開釋等情則田未便再給該隊官帶去擬卽省釋詎蘇曉曉不休堅欲帶去中西官置之不睬命蘇稍待一面將田釋出然後令蘇退去免生枝節 
　　尙有未表同情之債主 
　　正元謙餘兆康等各莊股東經理因倒欠華洋各商鉅欵均經公共公廨分别押追迄無眉目茲由三莊理賬處禀求交保未蒙照准昨晨又由徐思義律師代表理賬處投廨聲稱該股東等在押不能理賬且舊曆歲杪將届各原告均已允可應請交保清理關讞員商之英康副領事以華英各原告雖已允可尙有他國原告未表同情碍難遽准諭候磋商再核 
　　馬範九呑没鉅欸續誌 
　　前充閘北材料科之馬範九因呑没建造馬路等工程鉅欵業經公共公廨提案押追在案昨晨復由滬軍政府所延之穆安素律師投廨譯訴前情請爲嚴追關讞員商之英領康君諭候函請民國交涉司將馬呑欵各據送廨核明從嚴追究 
　　僞造鈔票之下塲 
　　甬人李阿順翁阿四因持大清銀行五元僞鈔票向虹口百老匯路祥泰錢莊混兌被櫃夥趙杏橋察破喚捕一併拘解公共公堂押候補傳人證質究在案昨經中西官復訊據見證日本人西海供不知情詰之李等則直認不諱判李押西牢二年翁押半年所有抄獲之僞鈔票十二張及未經印成之紙料機器等一併充公銷燬 
　　三誌蔡康與朱聰熙之糾葛 
　　前清南京銅元局總辦粤人蔡康控該局文案朱聰熙誣呑公欵誘入軍政府拘留威嚇等情昨日午後經公共公廨集訊中西官因此案枝節甚多改期下禮拜一詳細質訊再行核斷 
 
　　　内 
　　檢察廳批示○郭鳳初呈批據呈前情眷查該商已先在前清上海縣禀經核明批斥串揑應將該房招變充公復查徐仲魯原供亦並無道及伊房抵借該商洋元片語歷歷在案倘該商果有受抵徐仲魯房屋情事何以事前不據實上告迫至光復後於前司法署核訉之時仍不詳叙理由切實具訴必俟徐仲魯訉明伏法案經判决之後始行來廳呈控顯見恃無質証任意揑情妄凟大屬不合不准特斥劉耀增呈批該民家内被刦情形昨經勘明所有房内箱柜悉被擊毁衣物悉被翻亂地板亦被　開此等盜匪猖獗無忌實堪痛恨惟據供稱該盗匪等槪着絨靴槪穿黑色衣褲衣履旣經一律必非臨時鳥合之衆着候將此項情形移請警局查探務獲究辦 
　　是乃刑事○滬軍都督府執法科長批民人陸志岩呈云該民人所控各節查係屬於民事訴訟範圍之内仰即逕向地方審判廳起訴可也 
　　南市 
　　市政廳批示○商人社錦祥禀批悉該商人擬以吉利小輸專駛光復一帶並於蘇州胥門外設立馬頭自係爲興盛航業起見俟呈請民政總長核辦可了陶秀山禀批禀及抄章均悉公司行棧性質各殊該商人擬設寳森公司存貯柴炭而又代客銷售收取佣錢恐柴炭同業必起而反對雖據願繳损欵所請碍難照准 
　　召認小孩○男孩吳阿六廣東人年十歲住居滬北虹口青雲里又季廷生鎭江人年十四歲由鎭江來申至北市招尋乃父季惟貴未遇均在南市迷路由巡士帶至市政廳詰明來歷留候出示召認 
　　限理借款○協泰沙船號主曹琴生扭金永順山東船主王省三至裁判所控稱被王欠宕借銀五百九十五兩嬮討不還旋經追至山東取回洋銀十元餘仍置之不理請爲追繳訉之王認欠不諱惟稱一時無力叩求寛限判交保限五天理處 
　　有人擔任○已閉王家碼頭同益公米棧前辦清廷冬　結欠配船人孟文昭洋八百餘元當將各船户抵下物具及各船欠欵一併劃歸孟處孟即另雇盛榮卿經手索取各船欠賬近因被盛私將船上各物拍賣變價呑用洋二百餘元迨向追取延不料理昨日偕同保人夏榮海扭控裁判所請爲追究盛供該物均由禾郡棧主王正豐先行登報拍賣小的並不作主求鑒判交保限五天交王質訉並着孟邀同該棧經理董某來案訉明察奪 
　　閘北 
　　民政總局批示○民人顧昌榮禀批此案應俟已故陳姚氏之前夫到案以憑訉明判結母庸多凟民人顧慶華禀批禀悉被告候松齋避匿崑山保處着卽補禀以憑移提訉核民人陳長春禀批禀單均悉朱梅和如果誘佔爾　媳徐氏並將田單銀洋物件據爲已有殊屬胆玩仰司法科嚴追重懲母稭寛縱 
　　車夫不端○孟潘氏倩隣人沈锹海夏海寳爲見証至總局控告車元趙阿三誘匿其女阿彩并向氏圖詳洋五十五元始肯將女送還等情昨經孫科長提趙到案訉供不認判押候查明再行核辦 
　　英租界 
　　拍賣分　○王厚福吳竹安邵林記等同控已閉萬裕錢莊李杏芳不還存欵及傳盛德以該莊股東張德生串呑存欵張以傳圖賴合股虧本銀兩各情互相控告迭經公堂傳訉分别押追交保在案前日午後復由王襄讞偕同觀審之英翰副領事審訉王厚福等各存户投案求追而傳延禮明律師代表譯稱傳並非該莊股東被欠存欵銀一萬八千餘兩應請究追訉之張延哈菶托律師到堂代辯並據張李二人同稱傳頂替李　寅名下之股份三股於傳發記存欵項下劃出有帳可憑傳旣確爲該莊股東應派虧銀求請照追並據李德生投稱商人名下兩股應派虧銀祗須七千五百餘兩因自萬裕莊閉歇後料理擔保結欠匯劉莊欵故已　出銀一萬二千餘兩求鑒王襄讞以傳旣無股單議據不能作爲該莊股東應入　主之列判李還押張交原保候兩禮拜内將存案之契據拍賣分　於王厚福等各存户後再行核奪 
　　尙須復訉○英商光耀電燈公司控劉間芻不付裝設電燈工料銀四千五百餘兩前日午後由公共公廨復訉原告代有德雷司律師偕同原告西人上堂請追並據瑞記洋行電汽師西人台也維上堂証明各項工料悉照當時市價估計訉之被告仍延愛理思律師上堂兩造互辯良久關讞員遂商之英康副領事判候下禮拜三復訉 
　　地保被控○德商地亞士洋行控二十七保南十二　地保張芹香（卽張云卿）抗不領丈押絶單地業經公堂收押前日午後由廨復訉一過聶襄讞商之德祜副領事判張還押候補傳值年地保沈吟香到案再訉 
　　家賊難防○虹口天潼路三另四號住户馮會炳控子馮汝林竊取家内值洋三百八十元之金練等物昨由捕房將馮子拘解公堂訉實中西宫以其年輕姑荒發押改良所習藝一年 
　　不認拆梢○小工頭唐關生控陳毛大在百老匯路料衆拆梢等情昨由捕房將陳拘解公堂訉供不認判存捕房洋五十元交保候傳見証李林春到堂於下禮拜三再訉 
　　查獲匪類○流氓胡桂寳搶取沈陳氏金耳環又陳旺生搶竊李培生及某西婦等衣物又過犯楊會昌復來租界均經包探查獲昨解公堂分别訉明判　押西牢二年半胡楊各押年半期滿均逐出租界 
　　能否　繳○俄商道勝銀行探控黄季良等竊洋案内牽涉之顧潤卿昨由公廨中西官訉明顧曾朦騙黄洋二千五百三十一元現旣無力措繳关着押西牢一年半如能於限内繳洋准予减罪　　軍士違章○福州北伐隊軍士任鑫因帶刀械在蘇州路經過被印捕查見以其違章帶入捕房在刀作保釋出昨經公堂傳訉王襄讞與英輸副領事以任不　租界定章罰洋二元充公刀械發　 
　　姘夫兇狠○住居海寗路一千六百四十號　内之譚文虎因用剪刀將姘婦袁石氏髮髻剪下並將氏之頭面戵傷由捕查獲昨解公堂請究據譚供因氏另有所歡故向爭論中西官以不應行兇着押三禮拜示儆 
　　傳訉被告○寳順號等三十餘户控已閉元豐莊股東陸雲生倒欠鉅款又金記礂灰行控德興飯店主王餘林不付貨洋又周瑞春控陳香林不還米洋又吳綏之等控沈蘭舫不還押柜銀兩之保人韋就日等昨由捕房將被告各人傳至公廨判韋交保限一禮拜將沈爾舫交案餘均分别過堂候訉 
　　串竊金飾○李陳氏控潘天中吳阿堂串竊金飾等情昨由捕房將二人拘解公堂訉供一過判押候查明於禮拜五訉辦 
　　逐出復來○過犯王阿三胡桂興劉小大均復來租界由探一併查獲昨解公堂分别訉明判王胡各押西牢半年劉押三月期滿均仍逐出租界 
　　美租界 
　　大放光明○美界電燈近頗發逹故工部局復在楊樹浦東周家嘴浦灘建造電燈分廠一所已於前日開工 
　　懦夫隠忍○朱某之妻高氏與趙阿坤私姘匿居伯頓路昨被本夫尋獲鳴捕拘送捕房嗣因朱顧全顔面將該氏領回自行管束趙亦斥釋免究 
　　大　茶館○蔡順根周富貴等十餘人昨日不知因何在百者匯路鴻泉茶樓講茶評理大起衝突迨茶館主報告捕房飭探往拿已逃逸無蹝矣 
　　法租界 
　　體恤探捕○法捕房探捕薪水向規銀合洋給發茲聞麥總巡以邇來洋厘已漲至八錢有零各探未免受虧故特傳諭於西曆正月份起每銀一兩作洋一元三角五分業已移知工部局一體照辦矣 
　　方始省釋○朱文奎控袁阿大串拐女孩一案迭經公堂提訉懸宕經年仍無端緒的有牽涉之楊德寳已在厦門病故楊妻亦因他事押在英廨曾奉堂諭移提楊妻再行核辦茲已將楊妻譚氏提案研詰據稱與袁並不相識丈夫是否串拐及拐匿何處均不得知質之袁阿大仍堅執不認聶讞員以袁已在押日久控拐一節實無証據准即開釋了事 
　　追繳房租○沈姓收租人至公堂控告房客應文明虧欠房金六月計洋五十五元昨由應母交呈洋十五元餘欠俟來年措還應交保限七天理明 
[來函]  
　　北城日華小學校學生來函 
　　敬啓者敝校係滬軍都督府財政部副長郁君屏翰創辦教務爲馬君織裳所主任生等肄業於斯已有年矣忽忽光陰已届畢業雖由諸光生警誘之功然非郁校長提倡學務持以堅心生等不能有此今日之圓滿功課盖本埠光復之時雖甚安靜而金融奇緊各校類皆因此停歇而數校經濟郁君慨然獨任勉籌補助故生等畢業皆郁校長之所賜也想貴報鼓吹文明進化素具熱心爲此不揣冒昧爰録大槪敬祈登入報端以爲興學熱心者勸學生胡維常秦培亨范鴻壽　祖照史濟宏劉　忠 
　　倪森根程祖章仝上言 
 
 

Page 8

 
 
自由談 
游戲文章 
[嘲舊神詩] [  道禪]  
　　河山光復百度維新遒鐸喜作新民破涕爲笑回顧諸舊神已在天演淘汰之例度必轉喜爲怨戲咏怨詩以嘲之 
　　玉皇怨 
　　人間處處倡民主天上誰人奉压皇一朶紅雲旗五色驚傳飛艇上天堂 
　　姮娥怨 
　　天上姮娥命亦窮無端見棄廣寒宫女兒心事向誰訴十五團圓期不同 
　　織女怨 
　　漢宫不想漢衣裳寂寞停梭債未償縱使巧機多織出無如下界已西裝 
　　月老怨 
　　鼠囗狗戀有前因究賴氤氲使者身今日紅絲多不用由他男女自成親 
　　文昌怨 
　　昔日蒙童來上學無人不拜我文昌自從開設學堂後　子糕兒久未嘗 
　　魁星怨 
　　以筆爲文名未傳以升納粟恨無錢祗因不肯剪頭髮苦向人間學打扞 
　　城皇怨 
　　枉受香烟數百年顧名思義轉悽然昨朝聽得紳民議要把城墻拆一邊 
　　竃君怨 
　　十字驅儂自憐不堪回首憶從前而今帶醉朝天日（俗傳十二月廿三爲灶君朝天）還算新年日舊年（未完） 
　　張勳部下兵操（陳緬生） 
　　開步丨逃朝前丨搶向後丨刦向左丨燒 
　　向右丨殺立丨定見美女！强搶見幼 
　　女丨强姦見百姓！亂殺 
　　張勳軍律 
　　一見民軍不拚命逃者斬一見民財不搶刦者斬一不將敵情報與民軍者斬一不有烟癮不會賭錢者斬一不能殺人不懂强姦者斬一買民物付錢者斬一未開戰身先逃者賞一不識戰法不懂開槍者賞一在營吃酒唱戲閙事者賞一不守營規在外招搖撞騙者賞一將本帥頭顱獻與民軍者賞一領餉銀逃走者賞 
　　閨中禁剪髮辫告示（愛） 
　　河東府獅吼同盟會總督示照得鄙夫剪辫近已相習成風言之殊堪痛恨查辫髮一物雖屬滿清制度實爲閨人所利用當其流連酒色深夜不歸即可尋到安樂窩中一把辫子用代繩索不愁中途逃逸其利用一閩中一語不合時起反目少婦瘦足令原非男人之敵幸有辫髮可拘爲最後之勝利其利用二有此二利安可任其擅行剪去况割辫之後出入香閨頑固黨見之必誣爲與佛門弟子暗叅歡喜禪爲此不得不嚴伸禁令遏絶源流自出示之日起如有不遵閨令以身試法者立提到案每晚罰作苦工三小時以示懲儆决不寛貨其各凛遵母違切切特示實貼床横頭 
海外奇談 
[提鍊金剛石] [  慶霖]  
　　德京柏林有復納范博爾登博士近日發明一法能自煤氣中提取金剛石此説頗惹人之注意法以平常所燃之煤氣置於水銀與他質混雜之雜質中待其鎔化復使凝結卽成金剛石矣惟此等金剛石置於上等顯微鏡中細察之其中所含之金剛石質甚微耳 
[不睡之比賽] [  雲生]  
　　美國有好奇者六人相约七日不睡由星期一日午正起至星期四已有四人忍耐不住竟入黑甜鄉裏星期日第五人亦睡惟第六人尙能勉强支持及入晚體已倦極頭眩目暈乃令人在旁歌舞藉以振奮精神使不就眠次午限滿舁置戲園當衆察騐未幾卽合目酣睡每歴十五分鐘由醫士撫之使醒以免致病飽睡後權其輕重已失八磅 
遺聞軼事 
[吳下叢談] [  血俠]  
　　蘇宫巷南有曠地相傳爲元末吳主張士誠故宫址故稱之曰王府基張字九思其旁因有九思巷張殉國於七月三十日吳人哀之每届是日焚香膜拜謂之燒九思香五百年來如一日一大紀念也明洪武間太祖聞其事疑之勅有司詢民間民　應日我儕小人敬禮地藏菩薩會菩薩誕家家燒狗屎香以消終年穢矢觸犯地祇之罪過固無他也有司據以上白於是吳俗訛爲燒狗屎香云 
　　太平天國庚申四月十三日復蘇城先於三月間有庽蘇粤人陳子坤者素驍勇輒往來於蘇寗間時天王洪秀全都南京清吏薛煥忌之出重賞捕陳並捕諸粤人盡戮之有設烟肄者亦粤人擁貲數萬三世寓吳極良懦請蘇守某亦捕之去四鄰不平具公呈乞保守弗聽卒殺之防勇與民時相閧扭之官官必縱勇而管民民不堪其憤會天國忠王李秀成率兵至城破三日卽安民李軍律極嚴愛民如子吳人德之嘗於胥門外建民不能忘坊且於辛酉四月十三日家家以黄經殊書阿彌陀佛四字以標諸門示一周年之大紀念也此風遂相沿四十載惟近數年風稍殺然父老猶娓娓道其事 
　　前清蘇撫衛榮光貪酷吏也輒以道學欺人癸未來吳見僚屬常道湯斌事一日自内出持燕窩一盒徧詢司道曰此何物有對曰燕窩衛曰何爲燕窩且曰僕生平未嘗見此物見僚屬有着華服者必彈劾去之時有某令自京來年二十倉皇入見卽袖出某邸書逕遞衛衛怒甚擲之地令初無難色　前屈一膝道請安拾原書直徐徐　日卑職夙諗大人廉潔不敢有所千卽某邸亦欽　範惟渴念旣深急不暇擇知某將蒞蘇因命代呈書無他謵衛色解卽對衆啓封對紙自語曰某邸精神墾鑠可喜可喜三千里外尙念老友起居可欽可欽讀畢欣然袖之即送客不數日某令竟委缺 
心直口快[  冷眼]  
　　女子楞作賣買品女界中人竟無實力阴止者吾爲女界羞煞 
　　女子聽憑家族販賣等於牛馬吾爲又界憤煞 
　　女子婚配不擇程度相當之夫婿祗圖聘金之豐厚誤盡終身吾爲女界器煞 
　　共和將成人道昌明拐賣人口人之匪徒並不處以死刑吾恨煞 
　　卑鄙無恥之狗紳士運動選充議員可殺 
　　黑籍中之健將公然執政民上可殺 
　　衣冠禽獸向法廷通關節求人情可殺 
　　法官徇私枉法聽斷偏袒可殺 
　　奸儈高抬米價肥已害人可殺 
　　奸商不明大義接濟敵人可殺 
千金一笑 
[救命] [  愛]  
　　某甲好賭好酒一日乘舟遭風覆甲浮沉水面命在呼吸之間有人以竹篙援之甲左手携酒壺右手携骨牌堅握不放援者大呼曰何不棄所握而援竹篙乎甲曰否否此二物也是我的胜命如何肯輕捨他 
戲攷 
[競義社新劇（青年鏡）説明書] [  瘦菊]  
　　范曾如者通州鄉愚也其妻吳氏賢淑知書爲某校女教習范質旣愚魯性尤頑固見吳朝出晚歸慮其揮霍資財力阻吳勿出且言自古無男子居家治内務婦人出外謀事之理吳乘間勸范經營商業然范素無閲歴不知經商爲何物頗難之吳有兄名心成者素行無賴而於商界上頗有經驗吳素不直其人因聞其近年已改行爲善遂舉以爲輔范亦深以爲然於是遂携二千金與吳心成同來上海作珠寳商吳初以爲骨肉至親决不致有他意也詎知吳狐犬心腸旣至申地遇其舊友翻戲黨二人見范鄉愚可欺且聞其挾有多金與吳謀以賭誘之吳初不許繼聞得有分肥且與巨份不覺利心勃發從其議初塲范得赢三百金喜甚次日要吳等再賭不數小時二千金竟不翼而飛盡入三人嚢中矣罷賭結賬范猶欠百金二人向索無着遂揮諸門外范不得已與心成返通託言遇竊吳不知其詐續與數千金令范等再往至滬范翻本心切逕投翻戲家中居十餘日資又告罄范因急成病臥床不起二人恐有不測令吳携之速去又恐范不肯即行也指其病爲僞託索前後欠資二百餘金范無以應付二人乃强剥其衣衫作抵而逐出之范病甚不能步履乞吳背負吳苦無脱身之策負范至旅館中詭言往延醫者一去遂如黄鶴（未完） 
小説 
[社會小説財奴（二）續念八日] [  鈍根]  
　　且説邱人頭專靠着那副刁鑽刻薄的本領弄得家產一天大似一天了但是他家產雖富他的家裏却時常拮据急切拿不出十塊錢的這是甚麽緣故呢原來他一有了錢就借給人家發生利息不像那些不會做家的人拿着成千累萬的錢擱在杭頭邊用了一錢少一錢永遠不會生利的他非但放債生利還要得利比衆的多人家放債極多不過一分五厘起息他却要二分起息譬如借他一千塊錢過了年就要還他一千二百塊這還不算還有一班敗家子弟嫖蕩少年手頭一時没得揮霍便向他借錢他知道那班少年是不會計較的便格外心狠要現扣二分利息這又是甚麽講究原來借他一千塊錢的實數只得八百塊錢那二百塊就算是扣去本年的利息了等到那欠户過期不還他非但不著急顛倒喜歡因爲欠户借錢的時候不是把田契作抵便是把房契爲押只要借了幾年利上加利一發還不起他便故意催逼逼得欠户急了只得把田房抵償他却故意不要便有他的走狗從中做好做歹硬减價錢到底弄得羊肉只常狗肉賣的推與他了因此他創了許多田產都是便宜貨殺人不怕血腥氣得來的他得了田還嫌生利不及放債的好便想出加租的法子來人家收佃户的租米有每畝收九斗的也有八斗的他却比衆要多每畝至少得收一石年年收租的時候還要用在斛大槪的斛子盛五斗他的斛子却要盛五斗五升佃户都不顧意便有拿錢來折租的怎奈租價要他定的譬如市上米價每石四塊五角錢他收佃户的折租錢却要算每石米值五塊五角没來由比市價横加了一塊錢可憐鄉下人拗不過他待要不種他的田却一時没有旁的田種一家老小更不得了待要不還他租米他認得的是鄉紳地方官只要一紙禀帖便輕輕的把佃户捉將官裏去打一陣關一陣租米到底要還平白地又賠上一筆官司費所以鄉下佃户都被他治得伏伏貼貼只有背地裏駡他絶子絶孫罷了 
　　即如今年遭了水灾已經民國政府規定减成還租他却仍舊一副老脾氣收租照原額折價比市價大一塊有幾個熱心人去勸他他却硬著脖子説道要殺我的頭倒還容易要我少收租米萬萬不能 
 
