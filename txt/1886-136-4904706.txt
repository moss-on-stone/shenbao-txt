# 1886 - 136 - 4904706

 

Page 1

 
 
[石印四書補注備旨出售] [  點石齋主人啓]  
　　四書備注備旨一書從前止有木板火本近有縮爲袖珍本者而間有訛字容或貽悮初學兹坊友來齊以石印請用覓書本詳加校勘其板本之太小短長一如五經備旨之式分裝六本外加綾套准于十九日出書售價每部二元本埠暢懷書星醉六堂南申昌皆可購取此佈 
[七十六號畵報出售] [  申報舘主人啓]  
　　英國自利惠波至北根海地方向有河道名没爾水該處生意日旺一日河面船隻往來時有壅滯之患故設法於該河之底另闢蹊徑架砌錢路　　火車英人於成功之後繪入西國畫報四處傳觀以彰奇異本齊因亦按照慕下以供衆覽其畫報之末仍附淞隱漫録圖説一則准於十六日出　售 
[論臺灣善後事宜]  
　　昨有自赤嵌城來述及臺灣善後諸事者據以録入報牘不覺爲之撫掌稱快者久之前者法人内逼臺灣實受其禍朝廷特命劉省三爵帥督師堵剿當爵帥初到之時臺南臺北絶無一毫准備旣不募兵又不籌餉砲臺則尙未建築軍火則一無預備一若法人不敢正視不妨安享太平之福也者比爵帥旣到之後一時籌兵籌餉建壘築臺百廢其舉　此不免失彼此雖有賁育之勇亦且無以施其力雖有瑜亮之智亦恐無以善其謀基隆滬尾同時告急岌岌危局支柱實難論者或歸咎於督師之不職而不知其實有無從着力者在也幸而竭力抵禦人事旣盡天心亦轉法人就欵和議聿成基隆澎湖次第退去而臺灣之地仍覺金甌之無缺顧全局者深知臺地爲敵人所必爭不可無以善持其後於是請移巡撫於臺灣經營布置俾得頓改舊觀遂成重鎭而朝廷亦深知其地之難治因責成劉爵帥一人以妥爲籌辦論者謂臺地雖大而生番十居六七措置殊難裕如恐欲成效之可觀必且曠日而持久孰意一經措手而遽有　觀是何奏功之速也夫臺灣自康熙年間𨽻人版圖於今二百餘年而設官賦土悉仍依鄭氏之輿地以爲鴻溝此外餘地　皆棄同甌脱淡水瑪蘭離臺南已遠全臺幅員僅沿海百餘里此外則皆生番巢穴形同化外而爵撫之所注意者實在於此一自海波不揚卽無日不從事於此先鋒營劉總戎朝祐等罙入其阻生番窮蹙四散逃竄爵帥不欲以殺立威乃移節漢番交界之大山口令習於番語者數人分持告示入山招撫勸其來降日前有通事帶生番小頭目三人來帳下爵帥申朝廷之威德明軍前之賞罰曉之以利害諭之以禍福使之傳語各番社均由通事以番語譯告一一點頭悦服又賞之以布二疋俾得脱卸皮袴番人皆歡欣鼓舞雀躍而去想以一傳十以十傳百以百傳千傳萬番衆必有聞風向化咸願納欵者此撫番之舉所謂扼要之謀也撫番旣有成效則内訌可以無慮矣而外患又不可不防也現聞基　煤礦業已照常開採而於基隆前後各險要分何處爲前敵何處爲次敵相度地勢以成犄　安築砲臺數座並擬就敵船寄椗之對面山上依其高下凹凸分建碉樓卡栅爲砲臺之策應其臨海一面則塹山爲城倘有不虞雖在鎗林砲雨中不致兵士無駐足蔽身之處綢繆未雨煞費苦心此則所謂聊固吾圉庶幾强敵不能窺伺焉凡兹二者皆目下臺灣善後事宜之最要者矣然前者基隆𣺣尾兩處告警不免有不能兼顧之勢此非由於失策實以兵不敷調故耳使彼時早設有鐵路則𣺣尾有警可以飭基隆之防軍汛赴抵禦基隆有急可以調𣺣尾之防軍解圍軍行便捷則不增兵而不啻有增兵之用爵師鑒於前而毖於後故於鐵路一事亦復殫心竭慮先於基隆試辦以便運路然後徐擬推廣逐　興辦俾臺南臺北兩路呼吸可以相通徵調可以從速如此而臺防之固有不堅於金湯者乎竊以爲近日之善後與髮逆初平之所謂善後當微有間整頓海防消除内變皆目前至要之務不得但以撫䘏瘡痍採訪忠義等事爲塞責不特　灣爲然卽閩省何獨不然現在省憲博訪人才搜求奇材異能之士以助其指臂而於善後一局最稱得人意者福省善後亦將以海防爲主與劉爵帥之意見適相符合矣且不獨閩省爲然也卽各處沿海諸省此時所辦善後事宜何一不當若是觀於北洋首先練取海軍一枝創立海軍衙門鄭重其事雖以尊貴如醇親王亦且不辭鞅掌親臨閲視旅順烟臺不憚跋涉從可知中國之所以善其後者爲得扼要之方探原之策焉雖然北洋之外沿海各要隘初未聞有認眞整頓力圖固圉之舉而設善後局者則已不乏其人獨臺灣劉爵帥矯然自異於流俗其在臺灣一隅辦理諸事有條不紊若網在綱是獨非所謂知先務之急者哉吾聞之喜而不寐於是乎書 
[上諭恭録]  
　　四月十三日奉上諭耀年奏左翼關税期滿正額無虧盈餘未能足額一摺着户部核議具奏欽此同日奉上諭謙光奏右翼關税期滿正額無虧盈餘未能足額一摺着户部核議具奏欽此 
[本舘接奉電音]  
　　昨日下午一點二刻時本舘在京訪事人由電飛傳本月十八日諭旨四道敬謹譯登○四月十八日奉上諭此次新貢士覆試列入一等之張元奇等七十名二等之承德等一百二十名三等之華鳳章等一百二十九名俱着准其一體殿試欽此同日奉旨奕杕補授太常寺卿欽此同日奉旨新進士朕於本月二十八日在保和殿朝考欽此 
[祝融肆虐]  
　　火奴魯魯火灾前已譯述兹閲中外新報言火奴魯魯地方三月十五日下午四點鐘忽見黑煙直冒紅光下照起自某店廚房遠近水龍齊集卽船上諸人亦登陸助救豈料燎原之勢已成殊難撲滅蓋是處爲華人薈萃之區最爲繁盛計共燬去屋宇不可指數惟計所燒地叚實英畝六十畝約值一百五十萬員燒斃二人一男一女其女人經已逃出後入取室内所存外人均止其不可嚮邇乃竟聽之藐藐見其入而不見其出焉刻下流離失所者不止七八千人自該島開國以來雖屢遭回禄未若此之一炬而成焦土者焉 
[輪船入險]  
　　香港西字報言有英國輪船名帶飛拉裝米行至瓊州適觸於礁不能行動急發電至港發一兵船名阿伯答臘斯前往施救而兵船行至該處亦擱于淺帶飛拉則自行設法得出於險然雖出險而由淺入深船之四面皆屬淺難仍不能駛出且船中機器已壞船上之水不能吸出船底亦有傷損兵船旣擱於淺又發電至港一面得一輪船代爲施救而港中又發一兵船往救未識能出險否惟帶飛拉則困在潭中不能出他船又不能入誠岌岌乎殆哉 
[邸節行程]  
　　十三日醇邸將抵津門李傅相迎金浦口請安午後約兩點鐘抵津又至聖安亭恭請聖安 
 
 

Page 2

 
 
畢然後茶坐驂乘進北營門經河北大街過北浮橋進北門出南門入海光寺行邸司道提鎭府廳州縣在營門口分起站班復超出驂乘之前至海光寺站班禀見各員徐傳相外僅見本城實缺司道並天津府地方宫預飭守望局勇並城守營兵丁不與接差者沿途彈壓经免擠擁並禁攔輿遞呈詎至河北大街仍有攔輿喊控一案或曰兩起當交地方官審辦邸節擬於十四日到僧王祠拈香○十四日英法俄美各國領事往謁驂乘接見畢傳相曁司道提鎭府廳州縣各到禀安分别見否十一點餘鐘出海光寺由開窪 
舊築新修大道入紫竹林經英國租界赴水師營務處沿途　馬絡繹不絶鎭標三營練軍五營護衛親兵兩營所有兵丁戎裝帕首一路站班至紫竹林又有中外護道巡捕兵丁彈壓約十點餘鐘有對子馬數對向前開道恩保亭副都統先到十一點三刻馬四愈多行人愈肅見有黄韁緑轎舁以八人而邸節到矣至水師營務處文員武弁分站兩旁邸節入門傳相並李漢春軍門前導登樓茶後閲武備學堂學生擎鎗站隊十二點三刻越五分上快馬輪船赴大沽換坐海晏輪船往旅順閲操並炮臺　塢各官均就水師營務處並招商局前恭送行旌先是到水師營務處時曾飭照相人梁時泰照相一次至上快馬船經新關並招商局顧問善軍憲一切地方情形軍憲一一回明又照相一次遂開至大沽换海晏船赴旅順矣 
[京師近事]  
　　客歲秋闈人數多至一萬五千有奇號舍不敷遺才類多被黜諸生心懷忿滿嘖有煩言今正徐季和京卿因有請增號舍三千間之奏嗣經工部議准飭令順天府查明貢院後民房地址可圈入者若干間造册報部仍照上届之例估發價銀以便奏請欽派大臣督飭舉辦云○前報工部奏請修理圜丘一事刻聞先農地日月四壇應與圜丘一律修理估得每壇需銀一萬有奇日内當卽請派承修大臣矣○前滇省報銷案内在逃之書吏盧某今正濳回京邸被南營千總拿獲押解步軍統領衙門轉送刑部訊問盧供稱兄長前因報銷一案畏　脱逃現已客死該部司員查照從前定案令盧照例交銀六百兩再行科以應得之罪盧稱無力交銀部員不允現已交到百兩矣○初六日陰雲四布潑墨天低入夜大雨傾盆至次夜始歇麥秋時節得此甘霖糧價頓爲之平都人交相慶幸云 
[粤事零拾]  
　　南番兩邑宰奉到學憲札諭内開州縣考試文童必須考滿二場方准録送此爲愼重遴才杜絶鎗替起見兩邑宰念士子寒畯居多若使時日稽延深恐資斧難繼故于三十日考頭場卽于初二日考二塲并歸一場揭曉俾士子從速回家不至受稽延之累可謂善於體恤者矣○王大令楙官去年承修砲臺侵冒公項爲數甚鉅經制軍查明奏參革職發往軍臺効力贖罪前月杪大令赴制署領憑前赴戍所想此後黄沙白草舉目無親回首故鄉有不黯然祉傷者耶○日前有陳梁氏赴縣告狀内稱氏夫陳元良向以泥水爲業去月出來作工不見回家聞在塘峽地方被人謀殺氏將屍身尋着損傷甚多不知凶手是誰懇請查究惟屍身業已殮埋不願再遭翻檢欲求免騐劉明府見案情重大未便草率遂帶刑仵前往開棺檢騐未知若何定讞○某甲向作銅鐵生理前日下鄉收帳行至半途突遇盜匪多人行刼是時甲身畔只有帳摺一本並無銀兩匪徒大失所望轉思擄甲販買以圖分利甲見勢不佳躍入水中方得逃脱回店備述情事猶覺談虎色變盜賊猖狂如此地方官何竟充耳不聞哉○賭爲盜源賭風不絶無怪盜黨之多也于廉訪到任以來迭經委員查封賭館而不肖差役從中包庇旋禁旋開毫無顧忌前日子廉訪又諭保甲局委員責令親自查明禀覆母使差役混弊未知該委員等果能仰體憲意否也○靜遠街一帶游八最盛醫卜星相彈唱跳舞之屬紛列於途前日來一虎置諸柙中招人入看於是向之談而色變者至是反先睹爲快焉 
[北通近事]  
　　本月初二興游二倉憲率同坐粮廳善陳二司馬登大光樓焚香祭壩山東總辦丁君江蘇總辦王君浙江總辦萬君及南北監兑委員闔城文武員弁百家經紀扛米人齊集樓前數以萬計祭畢隨提騐山東頭帮粟米十票江浙頭起漕米皆一號至十號初三日提騐山東頭帮粟米十票浙江第二起漕米及白糧皆一號至十六號初四日提騐浙江第三起江蘇頭起漕糧十一號至五十號浙江頭起白糧十七號至三十三號初五日提騐浙江第四起第五起糧及頭起白糧三十四號至五十號初初六日提騐江蘇第二起漕糧浙江第六起漕○粮通州學正高恪三廣文秉鐸潞河于今七載門牆桃李沾被良深本月初二日合學諸生製澤潤潞河匾額懸諸潞河書院以誌勿諼○新署通永道許觀察於本月初三日在文昌閣扃試觀風○保赤堂觀音堂敬愼齋九聖廟天喜胡同張宅均設局施種牛痘不取分文○西水關郝某與擔水者口角經人勸散詎擔水者去後復率五六人擁至郝姓門前大駡郝聞聲而出欲與之鬥卽被擔水者推仆於地揮拳如雨郝母恐子受傷急以身蔽之衆人仍不肯休郝母遂聳身入河以圖自盡擔水者始率衆而去幸旁人登時救起不至作洛妃侍從然已九死一生矣一朝之忿忘其身以及其親郝其有悔心否耶 
[吳諺]  
　　今春憲諭查换保甲門牌吳邑保甲書張某雇人跟隨各委員按段查給查至查家橋某姓家似係私開烟舘委員命停給門辟以待查明核辦日前覆查見門牌已爛然懸挂矣核諸底册並未登列再四研詰其家始供稱賄給地保殳福海錢千文向該清書塡給破碎廢牌故未列號當卽禀明大憲先將該地報發往長邑一面並提該清書歸案質辦豈知風聲早漏該清書已去如黄鶴現在立着張某交出日夕追比杳然無蹤想情輕法重未能懸擱多時也○晋省流氓每放印子錢重利盤剥其人類多凶横卽俗所稱𥪡耳朶者是也年來吳下賭風陽衰陰熾生意中人一入迷龍之陣尤易與若輩往來以致折耗賭輸兩路交攻温飽之家轉瞬盪爭日前有山西笿兩人扭某甲至元邑署請追欠欵陳序東大令訪悉實情斷合除所欠全行豁免外另各册繳洋若干元以示懲儆違則釘鐐收禁嚴辦兩債主不敢有違俯首具結吳下紳民咸頌神君之德不置 
[閲操詳紀]  
　　李與吾軍門節抵蕪湖閲視水師後卽示期十五閲視陸操是日清晨合營弁兵齊至署西校塲鵠俟鐘鳴八下軍門端坐緑呢大轎臨演武廳公座廳前高懸帥字大旂迤南以布紥作城垣城外高懸三軍句命大旗少選鼓樓上樂作蕪湖營遊撃陳月樵遊戎以下各員三跪庭叅分班站立旋聞鼓角聲嗚嗚然帶隊官某君升階跪請發令但見廳前紅旗一展各兵卽雁翅分行然槍打靶槍以三計能中紅心者受上賞繼演排槍爲兩軍對壘之狀忽聚忽合忽散忽離變化無窮烟霧迷目繼又紥成一城城中籐簰隊跳舞而出短刀長矛精悍矯健操罷回城城墮撤末後演洋式陣圖然後仍作一字形鵠立甬道當會操時各兵有效洋兵裝束者整齊肅穆如火如荼軍門喜形於色大加賞賚各兵齊跪領賞踴躍歡呼軍門隨命駕回節轅時報時鐘已十二下矣 
[揚州近事]  
　　自泰興縣分設食鹽口岸緝私之事責令三江營守備專司然是處濵臨大江四通八逹私臬出没蹤跡無常上月之杪于守戎督率勇丁巡至某處緝獲私鹽若干包當塲拿住鹽犯一名餘衆見勢不佳棄鹽而遁守戎將該犯略訊禀明該管上司於本月初三日押解來揚謁見𪙉憲程都轉大加奬許飭將該犯發交邑署暫押想訊明後定當按律刑誅也○距揚數十里之界溝河日久淤塞經程都轉派員勘估築壩撈挖等情已登前報刻已告成都轉遂委許分轉於本月初二日前往驗收約計初四日可啓壩矣○本月初四日午前大爐坊曹姓家遺失六歲男孩一口嗚鑼遍覓影響全無説者謂揚郡每至暮春必有無數賣甘蔗人穿街繞巷聆其言都係鄂產此中良莠不齊難保無拐徒溷跡家 
 
 

Page 3

 
 
有掌珍者其各愼加防範哉○每年四月朔江甘兩縣獄卒在獄中土地祠内做會各犯循例於是日薙髮並准外人入觀愚夫鄉婦咸以青蚨向各犯易食餘飯　携歸給小兒女食謂可增福習俗相沿甚可笑也本届程太守因獄中撃有要犯特囑謝朱兩大令各諭獄卒毋庸做會亦不准放人入内閒觀防患未然賢太守有之矣○方子箴廉訪主講崇實書院春風化雨沾溉藝林前　至某處赴宴回身體偶有不適近想已占勿樂矣○安定書院山長周子瑜先生於初四日壽誕現改於廿四日稱觴官商士庶擬招菊部以祝眉壽先生當亦顧而樂之○上月杪十二圩獲住教匪三人緣該匪等在渡口爭渡與舟子口角遽露白刃將舟子砍傷當經楊子穆觀察訪聞立飭棧勇會同儀微縣捕役等協力　拿一齊摿獲日前觀察因公晋省聞已將該匪犯等親自解往想大憲訊鞫後必盡法嚴懲也○運河西堤工程前因某某悮用凍土經總辦吳柏莊觀察責令賠修刻已一律工竣觀察隨於前日親往騐收一面將完工日期具報督憲請派司道大員勘騐聞吳觀察日内卽回以便在揚　候收工委員云○保甲總辦吳柏莊觀察由曾沅帥調辦儀徵淮鹽棧務其接辦保甲者爲吳觀察炳祥聞觀察卽前漕運總督吳仲帥之公子精明練逹器重上遊此次節蒞邦江當必冰鹽高懸輝映於二分明月中矣○江甘兩邑縣試點名時霪雨初霽泥　滿途一片雨屐聲嘈聒盈耳至辰刻兩邑尊親詣各童案前令將小講繕成以　蓋戳未試之前預出示言略謂凡有十著居民其先世未列膠庠或務農或服賈直至現在子孫方讀書考試者祗須查明身家清白卽子收考各童曁廪保等不得以破天荒等名目攻訐勒索致阻上進之階倘有前項情事察出不貸另又示諭各童略云爾等各宜束身自愛遵前學憲林戒烟章程不准吸食洋烟及攜帶烟泡烟具等物入場一經查出定將册名扣除概不録取恩威並濟具見賢邑宰之嘉惠士林也故此次與考者江都五百餘人甘泉二百八十餘人實較上科爲盛所有試題附登千左江都已冠首題聞弦歌之聲至割雞次題孟子曰孔子登東山章未冠首題子行三軍則誰與子曰暴虎次題孟子曰孔子在陳章通塲詩題賦得陰陰夏木囀黄鸝得川字甘泉已冠首題質猶文也虎次題非挾泰山未冠首題文之以禮樂次題幼吾幼通揚詩題賦得衆仙同日詠霓裳得仙字 
[撤勇抵申]  
　　楚軍逹字右營親兵三營由閩撤回湖南原籍昨日乘輪抵𣺣由下海浦登岸據云卽日過船回籍 
[賽船紀略]  
　　前報列四月十九日卽西歴五月二十二日爲英皇誕辰本埠西商擬賽船以伸敬賀並假招商局普濟輪船觀閲云云兹悉英皇實係華本月二十一日誕生因禮拜一事多未便遂先於昨日舉行時普濟修理將竣抛泊虹口招商局中棧碼頭卽現在禪臣洋行輪船新碼頭對面浦中船上懸掛各色綵旗怡和洋行有小輪船一艘亦懸五色旗幟其所賽之船係白壳杉板五艘懸掛布帆　風飛駛華人罕有往觀者西商則間或乘興而來憑舷遠眺怡和之福和輪船適泊碼頭有西商男婦十數人艙面遥矚云 
[英皇誕辰]  
　　二十一日乃英國皇誕辰故本埠各銀行定于是日閉門停辦公事一天以誌慶幸而車利尼馬　亦於是日日夜開演兩次想至期當更加熱閙也 
[觀馬戯記一]  
　　禮拜五之晚爲車利尼馬戲開演之第一期予以滯迹江城久欲一舒旅恨適有贈以戯劵者遂於晚飯後偕友往觀時戯猶未演也兩門以外已人山人海幾無容足之區入門見門右置大鐵籠二視之則一置猛虎三頭毛色斑斕吼聲如青天霹靂一置大獅亦如虎之數中華棄不產獅平日僅於畫圖中見之至此方覩廬山眞面目其色黑黄面長尾鋭前半茸身毛鬖鬖然後則毛短而光　所圖絶不相類子見所未見欲卽籠　詳觀旁一西人曰毋幸斯時獅正睡熟耳否則據地一吼恐君不僅拄杖落地心茫然也子以其語含諧謔一笑應之少選棚内西樂大作衆皆入子亦隨之入覓座坐焉至九下鐘樂止戯房門　開有八馬疾馳而出上坐童男女各四咸錦衣玉貌艶若天凡繞塲馳數周忽又一美女策騎　年可十八九衣淺碧綃身輕如葉貌艶於花較初見者尤明麗也各馬皆聽其口號超躍　驤五花八門莫可喻且神妙是爲第一折卽羅馬古時兵陣也未幾塲上架一横木二西孩塗面作小丑狀一躍而登或倒掛或横臥或長跪或翻觔斗或打鞦韆要皆夭矯離奇令人不可名狀是爲第二折洎孩下塲驀一西人牽馬至自言此係柔佛名駒善解人意普天之下莫與並倫一小丑曰君雖自誇我獨不信請于揚四隅攔横木能連躍三次者當以五洋爲注西人允之馬果躍而過小丑窘附馬耳語數四復搔其項數四一若盡情献媚　者馬果止而不躍小丑曰贏矣贏矣請給我注西人曰洋蚨我自有之可速來領詎小丑正欲舉步馬忽阻其前小丑迂道行馬亦迂道阻小丑懼躍上棚柱西人乃信口嘲之牽馬入是爲第三折其第四折則一淨脚滿面塗朱墨翻身縱躍矯健絶倫繼持竹圈糊以緑色紙左右翻觔斗皆穿紙而過超以象外得其環中神妙無方其將觀止矣乎西人曰未也後來居上請再觀之語未旣樂聲嗚嗚然一新金山垂髫女立裳拖地乘馬出塲塲四角皆圍以闌馬從闌上躍過如履平地女則或坐或立或低或昻或如蜻蜓之立或如商羊之舞觀者慄慄恐懼神爲之掃而女則行止自如絶無一絲喘息斯時西人之拍手賛美者幾如百面春雷戯房開處陡一花面騎假馬出阻以板欲躍又止圍以闌欲過不能觔斗一翻翩然而入時鐘已上下戯暫停西人皆沽飲黄壚羣攬糟邱之勝予亦隨之出至大門内見西人方圍一大木櫃爭觀挨入視之則中畜大蛇三其最大者圍可二尺餘長不可以尺數計有二雞雛立蛇背上寂然不動蛇亦無呑噬意意者其木雞之養到者歟閲二刻許樂復作二丑脚緣繩上作種種戯法大旨似華伶所演三上吊而技則遠過之是折甫畢有緬甸小馬二匹飛奔上塲車利尼親自出執鞭指示馬隨所指而馳後躍闌千數重始驅以入馬旣入車利尼復出致謝在座諸人皆拍手應之旣復一大白馬由女伶乘之出献各種技藝塲上張糽綢七條馬行綢下人從綢上躍過倘差累黍則顚矣觀至此方咋舌驚駭歎爲偃師復生忽兩小丑聨步而登初以毡帽相擲爲戯繼甲作僞死乙扶之起渾身僵冷鼻息全無因裹以單被呼二人舁之入將入一人從旁撃以手鎗死者忽躍起驚避是猶華戯之有挿科打諢也此下卽接演象戯塲上先置大桶二一法人牽二象旋轉桶上足之所觸皆能合節應弦繼有一黑人登其背法人以銅角置鼻上象能依律吹之易以笙亦然時夜已深四小孩復互樸爲樂一孩從此孩肩上躍至彼孩肩上旋復躍還忽聞車聲轆轆然數人拽獅籠置圍埸中摇其機籠漸高至丈外一美人啓鑰入就籠側置一板呼獅登獅卽舉足登其人以首置獅口内作種種狎玩狀旋然籠中所置花筒火星直上獅懼繞籠狂奔人卽躍而出而戯遂畢予亦偕友興辭至門聞門左嚶嚶聲一猩猩方指予小語惜無介葛盧譯之驅車至大橋月色如銀水天無際别開異境頗覺心曠情怡而遥望戯棚邊猶擾擾紛紛人多於蟻也歸途腹葉成此以質諸君之往觀者 
[海上紀聞]  
　　南巿各行所有荳油如欲運往别埠每簍須完出中捐七百文邇來局中查得捐數較前大减而出口之貨依舊如前其中諒有丁胥舞弊遂擬細爲澈究云○各鄉應納冬漕尙有抗不完納者日來莫邑尊接奉上憲公文嚴催漬繳前日遂禀請關道憲檄委幹員辦理湯觀察得禀卽遴委四員帶同勇丁差保分赴各鄉催繳 
[行兇宜辦]  
　　前日午後𣺣南陸家渡渡船户陳全林載客抵碼頭不知因何觸杉板船户閩人蘇德保等之怒喝黨逞兇將陳刃傷正在爲難之時幸渡夫頭孫某到來力爲喝散旋帶陳至義渡局禀明情節局員汪司馬備函飭勇送請縣署辦理至晚莫邑尊升堂提訊孫伸訴前因 
 
 

Page 4

 
 
叩求騐視邑尊騐得陳受傷屬實諭令自行醫治立出硃單飭提蘇等詰究昨晨原差提獲蘇及林阿二李阿四三人解候訊究 
[雇船轇轕]  
　　已革訓術司李炳榮投捕房訴稱丁福江盤踞家中甚欲自縊捕頭命捕往拘一千人解送公堂請訊李供曹端　言及　波有雇船出洋保護漁船差使可至寗郡魚商局領照領砲我因雇王雲州等三船前往豈知局中夏季之船已經齊備須俟秋季再添王等旋向曹索取船錢昨夜已交洋二十八元不料丁竟前來吵閙是以報捕來拘我因謀此差有甯郡紳士陳候甫章竹泉信函可憑王供寗波人有陳章李諸位老爺命我雇江德本丁福江連我三船到甯後無照可領無砲可備往返徒勞船資人工均無着落昨扭陳至李家先付洋二十八元照我名下尙屬不敷以致江丁二人分文未取李保陳出外據云措辦銀洋再來照給豈知一去弗來丁更着急欲到李處尋死反被交浦江供與略同并稱我應向收洋三十八元由陳結帳交有結數字條呈閲丁供亦同并稱我亦有字條結明四十八元有奇現在分文無着所雇之人逼迫異常無奈至李處尋死字條呈閲華捕禀稱李來報捕卽往拘拿豈知所言情節與所報不符因將李同處之李連生一倂拘解連生供與李同姓不宗偶往探李見伊等　此轇轕與之調停未妥卽被巡捕拘案太守察閲李所呈信函後問王曰爾等旣與李謀事未成諒必無從取利士稱我等未與同謀惟雇我等船隻及人口而已太守問李曰爾旣與陳等共事雇船事旣不成豈容貽累船户自應照給銀洋李稱陳原言措辦銀洋不過暫爲遲緩詎丁等不肯靜候太守隨飭將李管押着連生出外帮同尋陳料理信件發還字條存堂王等叩謝而退 
[發落蠹役]  
　　前紀李桂泉控潘錫山卽章標及劉子祥局賭一案羅太守以章係本署差役理合加等重懲遂判荷枷一月發頭門示衆期滿笞責四百板革去卯名劉枷十天笞責一百板日前劉已滿期由帮審委員宋二尹升堂發落劉稱監生齎呈監照叩乞免笞二尹從寛改實手心昨章亦滿期羅太守命帶案開枷謂爾旣充差役理應奉公守法胆敢在外招摇聚賭肇釁豈以公堂爲護身符乎若不將爾重懲本府何以對百姓耶隨喝重笞四百板責畢問爾再敢招摇乎章稱小的願改過自新太守諭兩旁所站各差曰爾等倘敢營私當以章爲前車之鑒且本署皂班差役太多一經斥革不再補充爾等當愼之又愼也又向章曰爾已犯法尙圖復充殊屬任意妄爲本府諒爾以後未必肯改過自新可有人願保爾不再犯事否章稱有人具保太守飭押令覓保具結候釋 
[浙省撫轅抄]  
　　四月十二日候補同知楊鏡涵禀知臬司札委辦中城保甲總巡差叩謝○十三日楊葆鉤禀銷解洋欵差并由激𣺣解運軍裝回省禀到同知丁士豈禀知塘工局委率同蔡外委採辦椿木差叩謝委署奉化縣孔廣鍾禀謝委禀安烏程典史劉啓彥票謝飭知赴任禀安叩辭○十四日候補縣縣丞姚桐森服滿來省禀到 
[蘇省撫轅抄]  
　　十四日兵部尙書彭宮保由浙江來新授山東臬臺成允辭行新授蘇糧道成有於今日起程赴金陵准補嘉定縣諸翟司巡檢王承烈禀辭赴任○十五日前户部主政吳濂浙江人由京來回籍指發江蘇新班先補用巡檢陳增沛安徽人禀到從九姚鏞聲禀知奉委盤門旱關盤查差○十六日道張汝梅由淮來赴浙江管帶留防太湖水師正前營安徽候補府李松榮禀知赴吳江震澤平望一帶查哨回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海三馬路與昌絲陳竹坪經募山東賑捐四月十四日第二百七十六次清單]  
　　江西廣豐縣人經募俞錦山洋五元王桂英洋三元劉焕章余長孫各洋一元　福壽潘益齋各洋二角姚小寶費政高顧阿二各錢二百五十馮永祥王阿秀各錢一百十一户十元六角錢七百三十文○張永隆慶衍謝永記各洋一元廖長順翁東海各洋五角張炳昌張椿山各洋二角　昌洋一角吳創記錢一百几户共洋四元五角錢一百○嘉興正源局寄來就遠氏經募廿二户共洋三元○鎭江恊興昌局寄來西立泰經募六十一户共洋三元○福昌洋二元范錢氏洋五角文鏣洋二角愛月小姐邵森貴葉恆星方成美各錢一百七户共洋三冗錢七十○日升泰酒店經募六十户共錢三千一百五十○同德昌陳少春各錢一千史綿生錢四百戎珍珊張文照各錢二百嚴春泉范志成各錢一百拾李懷安錢一百八户共錢三千一百廿○同孚莊洋二元○張堰全盛局寄來恊和典衆友洋一元○鶴皐全盛局寄來無名氏求產後母子平安洋一元○方乾豐錢五百顯耀華阿　各錢一百三户共錢七百○以上均塔册○無名氏一百五十元○凌陛卿孝廉荅　移助洋廿三元虚對五角○二千八百三十三號同字册張愼德堂高積慶堂朱致大各洋二元○四知氏銅洋一元烏程多病子助賑代藥洋一元新安無名氏洋二元無名氏二户各洋一　○本日共收英洋二百十一元銅洋一元小洋十一角虚對五角錢七千八百七十文合併聲明 
[上海三馬路與昌絲棧陳竹坪經募山東賑捐四月十五日第二百七十七次清單]  
　　全泰盛局交來屠養吾五元屠陳氏鄧氏各洋兩元五角姜保記洋一元屠震　車錦卿管玉卿各洋四角七户共洋十二元二角○寗郡陳日宏擇日舘募來趙壽房竺歸元各洋一元任來生錢六百錢大德水月各錢二百楊雍　錢一百五十周古法錢一百廿十六户共錢一千六百又十一户共錢五百五十以上三十四户共洋五元○平湖厘局憲洋十元○同裕板行經募曹鶴汀守三各洋兩元李綏田曹沈氏丁氏各洋一元李氏洋六角張顯裕盧正邦避難人傳錫卿程沈氏劉電庭蕢𧙓室各洋二角程吟秋西鑄生施樂卿吳少卿程永昌施張氏程貴昌曹　珠執玉堂章氏各洋一角廿三户共洋十元○青浦縣　募來漱芳閣錢二千杭汪室錢一千鼎彜軒理琴室各錢五百精業齋青室愛蓮室不書名許世德張月記繼義堂各錢四百芝蘭室陳楷記各錢三百十八户共錢三千六百又十三户共錢一千三百一户錢五十以上四十五户共洋十一元錢四百七十○周梅江洋一元潘有法洋五角吳甡茂沈松雷各洋二角朱雲彩洋一角五户共洋二元○桯周卿洋三元○允章經募雲霞客姚善士無名氏知過子各錢三百無名氏二户共錢四百存耕氏四虚亭各錢二百隱名氏吳興氏各錢一百十户共洋二元萬泰隆洋三元○　成莊洋一元又衆友洋一元○南潯徐合興洋一元○江灣周振榮經募廿一户共洋一元二角錢八百○欲濟無舟客經募紫陽舊廬銅洋六元又三户共錢四百○北萬興洋二角又銅洋二元謝宅錢一千○廣東人募來六户共錢二百○恊源南貨號錢五百六户共錢六百七户合洋一元○勉副仁懷人募來成昌申號全家福禄節省點心洋六角○蔡生春堂經募九户共錢一千三百○舒同昌銅鋪洋一元○廣恆昌經募六户共東洋一元○以上均塔册○楊景庭交來無名氏洋五十元求目疾速愈人洋十元○江寧昌字册賈愼德知德軒思德堂各洋一元寶山堂洋四元崇德堂洋三元五户共洋十元○嘉郡高慶餘堂銅洋四元協昌洋兩元張緑初書潤洋一元六角葛琴孫錢五百不取票錢五百六十無名氏洋一元樓記銅洋二元田裕堂銅洋四元○本日共收英洋一百三十八元東洋一元銅洋十八元小洋十八角錢十一千二百三十文合併聲明 
[上海三馬路與昌絲棧陳竹坪經募山東賑捐四月十六日第二百七十八次清單]  
　　合興順錢二千瑞記錢一千因心子錢一千八百無名氏錢七百四户各錢五百十二户各錢二百五十二户各錢二百一户錢一百以上廿三户共洋十元○泳記綢莊經募周春園馮吉慶童誠齋方列珊計姚氏各洋一元陳開雲洋五角八户各錢五百文和號錢四百十户各錢二百五十三户各錢二百三户各錢一百以上三十一户共洋十二元一角虚對一個○廖源泰老義泰張仁循各洋一元姜有祥翁昌利廖仁第陳照山鍾書敬廖孝賢各洋五角李錦發凌少雲廖海哦李振貞施阿六廖仁靖各洋三角五户各洋二角二户各洋一角以上廿二户共洋九元○滬報舘交來劉趙洋兩元江鍾范祈肝疾卽愈人各洋一元蘇虚對洋一個潘洋五角徐洋五角又銅洋一元本綺洋二角八户共洋六元二角虚對五角銅洋一元○乍浦聚源交來聚記錢一千一百不留名錢一千二　苦心人無名黄友記各錢五百有心無力人本修堂各錢三百通記錢二百五十六户各錢二百海上居士錢一百五十六户各錢一百以上廿一户共洋六元○珠經大成典徐亦生求父病愈隱名字求產母康健各洋一元清河士錢四百二户各錢二百三户各錢一百以上九户共洋四元○朱家閣全盛局寄來吳隢岩金蘭亭各錢五百三户錢六百十二户錢一千二百十户錢五百以上廿七户共洋三元○成順泰吳少卿各洋兩元共四元○陳仁茂洋一元經甡泰石壽隆吳發順各洋五角十户錢五百四户錢四百岳慶蔚錢二百以上十九户共洋三元五角○周成瀑周各洋兩元又周錢五百三十六户各錢一百九户共洋五元○羅張松經募竹節研齋洋四元慶安昆仲三人洋一元珊記向司務合洋五角無名氏張錢二百五户共洋五元虚對五角錢二百○甯波大有號洋兩元王德興錢五百閨中無力子洋一元無中生有人洋五角隱名氏錢三百六户錢一千二百四户錢四百以上十四户共洋兩元五角錢一千三百○郭榮和經募六户共銅洋八元小洋六角錢四百五十○鎭江存仁棧十一户來洋一元○青浦愧不留名十一户來洋一元○李乾泰洋一元施氏寶生各洋五角三户共洋二元○同興來七户共洋二角錢四百文○祥記洋二角以上均塔册○范務本堂洋十元公和號洋十六元德記號洋四元三户共洋三十元○安慶兄義居士洋四元又春否山房寡過人洋二元由院省藩庫廳黄寄來○無名比立願洋一元泉唐知命庸人求孫一夏平安洋兩元又銅洋三元○本日共收英洋一百十六元虚對洋三個銅洋十二元小洋廿三角錢二千三百五十文合併聲明 
[上海北市絲業會舘核奬籌公所施少欽經收山東賑捐四月初五六七日第九百八十三四五次清單]  
　　敦怡堂由巨豐莊交來規銀十兩鄭氏求病速痊由增泰洋貨店内東洋字號交來洋二十元潘利豐求諸事順遂洋八元錢六百六十文毘陵將就子由常州全盛局來洋五元張應記求妻王氏病瘁洋四元乍浦公昇主人立夏用鯆魚節省移助由朱來安先生寄全盛局來洋二十元二隱子由甬江廣大局來洋二元朱松亭求自病速痊洋二元林濟春求妻病速愈洋二元浙寗桂因和洋一元安徽吳德仁求外症卽痊由寳順局來洋一元寶順局來求消灾劫人錢八百　文六也房爲先考九旬陰壽節費移助洋五十元蛟川不留名求闔家平安洋五十元蛟川不留名求合家平安洋三十元三户由南市笋乾行陳顯齋兄交來洋一百三十元嚴門周氏洋一元馮門汪氏洋一元沈硯傳洋二元三户由嚴公舘交來洋四元甬江源潤莊寄來救災圖祝同心先生勸募册同字一次第一六百三十五號汪先元湯清甫陳德記心完舊願撃心子心田氏無名氏陳錦江八户各洋一元楊秉甫朱蓮記葛聨記汪成記洪俊記施鼎臣施首菊𪪗保善氏蔭春書屋施昌麟何大本盛義氏曹維琴陳慮堂王正隆蔡豫章十六户各半元以上共二十四户合來洋十六元以上初五日江西省朱樹記九三七平二七寶三百兩劉紹裘求保三舍妹疾病全愈由湖北全泰成局來九八五它平銀二十兩隱名氏洋一百元玉山無名氏由陳古愚兄交來洋五十元劉愼敬堂主人爲先考六十冥壽敬移齋醮費由豐泰莊交來洋三十元陳光秩由振興號來洋二十元薛世模求自身及妻病速愈由常州全盛局來洋十元青　保赤子由全盛局來洋十元陳古愚求合家平安洋五元無名僧洋四元李道生求病卽痊洋四元王沈氏求康健由時和洋貨號來洋二元常熟黄鴻賓由致大局來洋二元隱名氏求病愈洋二元陳賢鎭求病速愈洋二元唐大　求生意順遂洋一元嘉定隱名求保病愈洋一元洞庭朱順守浙寧鄭芳芹合洋一元孫幹卿病愈完願洋半元福建省建寧府崇安縣朱緝齋九八規銀一百兩萬純記九八規銀十兩二户均由齊光裕光號託恆豫莊來海昌朱筱汀自助曹平銀五兩又募山東行村寨車子魯車子儒車子九王子功郭希恩新興泰號興興號永元號車伯春車次才十户各大錢五百文又乘興捐大錢三百文永成舘益興堂二户各二百文又滴沛國平度孫氏求保夫消灾延壽曹平銀四兩總共合收曹平銀十二兩四錢卽由泰亨源號劃交來常熟源興號經募同字一次第二千八百五十號救灾圖册興記洋二元减飯菜心容居二户各一元三户均由通順局來以上初六日存養齋主人洋一百元江殿卿將席費助賑爲親友資福洋十元江鳳賓祈保妻病速愈洋十元二户由西塘永和局來張鵬飛祈保妻病速愈由潯永泰豐局來洋十元蘇全盛局來寓吳公館棉力老人求子恙速愈借資助洋十元松江沈傳乾還兒輩病愈願洋十元唐仁山病愈完願洋十元金陵申昌書局來孫大善士合家省儉卽求平安洋十元又知命子求保平安洋五元又無名氏洋二元安徽明經氏由胡紹庭先生交來洋十元楊恆房洋五元徐姓求保人口平安洋四元河東豫記求病痊勿藥洋三元檇李補拙士由嘉郡申昌號寄來永泰豐局來洋二元黄四房洋二元全泰爐房葉洋二元趙清臣日用節省由如臯東鄉申昌局來洋二元又銅洋五元常熟萬興祥茶號將捐票賣去洋一元羅店裕大箔莊又錢四百九十五文泰亨源號募救災圖同字一次第三千一百九十七號册東生氏洋五元崇德堂洋五元又募三千一百九十八號册風遠堂洋五元有三氏洋五元乍浦公昇號朱求安募又一千九百六十七號册乍川存仁集洋四元九峰松筯草堂羅店潘同興號乍川泰生號陽湖崇雅堂蔡四户各洋一元乍川屠士記鎭邑雨金書屋九峰沈咸孚乍川鏡記四户各洋五角共由全盛局來洋十元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十二年四初十日京報全録]  
　　宮門抄○發抄旨四道○陜撫鹿奏審明循例請旨定奪摺○粤督張奏調署知縣片○湘撫卞奏請調補知縣摺○東撫陳奏調署知縣片○又奏道員飭赴本任並委署知府片○楚督裕奏籌撥京餉銀兩夾片○四月初十日兵部太常寺太僕寺正黄旗值日無引見○謙光稽查中左門覆命○大額駙請假五日○八額駙請假十日○銘公請假十五日○内閣奏派驗放之王大臣派出怡王景善梐全徐樹銘○户部奏派盤查三庫之王大臣派出睿王豫王肅王麟書奎潤崇禮潘祖蔭徐桐徐郙薛允升○召見軍機○發抄丁寳楨奏候補守唐承烈期滿甄别奉旨吏部知道欽此○又信任門丁遇案索賄之忠州牧撤任審辦奉旨凌其榜着卽撤任審訊據實叅辦欽此○劉秉璋奏兩江儘先副將高景照留浙補用奉旨着照所請兵部知道欽此○又請將交代逾限之前試用鹽經歴楊廷佐暫革限繳奉旨着照所請吏部知道欽此○○頭品頂戴陜西巡撫臣鹿傳霖跪奏爲審明因姦謀殺本夫重案内有兄弟同謀加功循例請旨定奪恭摺仰祈聖鑒事竊前據留壩廳具報民婦楊唐氏因姦聽從姦天曾蛟坤謀揢本夫楊占榮身死訊出丁閏喜丁二喜兄弟同謀加功一案經前撫臣馮譽驥批飭審解嗣因犯供狡展迭次駁訊兹據西安府知府李楹審明議擬由臬司張煦解勘前來臣親提研鞫緣楊唐氏曾蛟坤丁閏喜丁二喜均籍隸該廳已死楊占榮係楊唐氏本夫丁閏喜丁二喜係同胞兄弟曾蛟坤素與楊占榮交好往來楊唐氏見面不避光緖六年九月不記日期曾蛟坤至楊占榮家閒坐乘間與楊唐氏調戯成姦後遇便續舊從未給過錢物楊占榮先不知情十月二十日曾蛟坤正與楊唐氏坐炕説笑適楊占榮外歸撞見喊駡曾蛟坤跑走楊占榮向楊唐氏盤悉姦情氣忿詈毆維時楊占榮義母楊岳氏以有關顔面勸令隱忍楊占榮掦言曾蛟坤如敢再來定行殺害自此常將楊唐氏毆罵曾蛟坤聞知忿恨兼因不能續舊起意將楊占榮致死以便長久姦好十二月十一日曾蛟坤探知楊占榮外出潛向楊唐氏密商楊唐氏戀姦情熱應允曾蛟坤復慮楊占榮力大難敵轉央素好之丁閏喜丁二喜兄弟同往加功丁閏喜等先未允從曾蛟坤許以事後謝給錢四千文大布兩疋聲稱有事伊自承當丁閏喜等貪利應允約俟乘便下手各散二十二日鄰鄉龐蛟清娶媳楊占榮前往道喜留食酒飯曾蛟坤探知楊占榮飮醉欲俟回家乘醉揢死先至楊唐氏家内商定告知已邀丁閏喜丁二喜相帮定更約同偕往届時曾蛟坤等同至楊唐氏正在大門探望密告楊占榮飲醉睡熟帶同曾蛟坤等進内見楊占榮盖被仰臥炕上曾蛟坤先行上炕騎壓楊占榮身上用右手緊揢其咽喉丁閏喜亦上炕按具兩手丁二喜在炕邊撳任兩骽楊唐氏在房站立並未動手移時楊占榮被揢氣閉身死丁閏喜丁二喜畏懼先逃楊唐氏等恐事敗露正商同私埋滅跡龐蛟清因憶及楊占榮帶醉回家慮及中途失跌前往看望驚見楊占榮已死查看口鼻流血咽喉有傷楊唐氏等形色慌張卽向其再三盤詰楊唐氏料難隱瞞告知實情曾蛟坤乘　逃走龎蛟清通知其義母楊岳氏前往看明報騐獲犯訊詳批飭審解議擬由府解司因情罪重大發委西安府確審旋據疉次擬解各前任臬司因案情可疑犯供翻異駁問妥辦嗣經由司解院前撫臣馮譽驥提訊犯供異常狡展飭提人証質審另詳兹據西安府知府李楹審明議擬由司招解提訊各供前情不諱案無遁飾查律載妻因姦同謀殺死親夫者凌遲處死又例載姦夫起意殺死親夫之案姦夫擬斬立决又因姦謀死親夫爲從加功之人係平人照凡人謀殺加功律擬絞監候又謀殺秋審應入情實無疑之案雖親老丁單毋庸聲請留養又犯罪有兄弟俱擬正法者存留一人養親仍照例奏聞請旨定奪各等語此案楊唐氏因與曾蛟坤通姦被本夫楊占榮撞見毆罵輙敢聽從姦夫曾蛟坤糾約丁閏喜丁二喜兄弟謀搭楊占榮咽喉氣閉身死實屬淫惡已極自應按律例分别定擬楊唐氏合依妻因姦同謀殺死親夫者凌遲處死曾蛟坤合依姦夫起意殺死親夫姦夫擬斬立决照例刺字丁閏喜丁二喜兄弟聽從曾蛟坤賄囑加功均合依因姦謀殺親夫爲從加功之平人照凡人謀殺加功從而加功　者絞律擬絞監候秋後處决據供犯母守節已逾二十年家無次丁係謀殺加功秋審應入情實例有准其聲請留養惟兄弟俱擬正法例准存留一人養親應請將該犯丁二喜存留養親遵例請旨定奪查取供結送部核辦楊唐氏曾蛟坤並丁閏喜等雖事犯羈禁在光緖七年五月十四及十一年正月初四等日兩次恭逢恩旨以前核其情罪較重應請毋庸查辦曾蛟坤酬謝錢布係口許虚贓應免着追無于省釋屍棺飭屬領埋除全案供招咨部外所有審明議擬緣由理合循例繕摺具陳伏乞皇太后皇上聖鑒勅部核覆施行謹奏軍機大臣奉旨刑部速議具奏欽此○○張之洞等片再曲江縣知縣魯宗和頲係新選韶州府知府譚承祖妻弟例應迴避所遺曲江縣知縣篆務應行委員接署查有清遠縣知縣羅煒才識兼優辦事結寔堪以調署該員任内並無盜劫已起四叅之案據藩臬兩司會詳前來除檄飭遵照外臣等謹附片陳　伏乞聖鑒謹奏軍機大臣奉旨吏部知道欽此○○頭品頂戴湖南巡撫臣卞寳第跪奏爲苗疆要缺知縣需員揀選調補恭摺奏祈聖鑒事竊照湖南永順府屬永順縣知縣查炳恩於光緖十一年九月二十七日溺水身故遺缺應以身故本日作爲開缺日期歸九月分截缺咨部在案查永順縣知縣係苗疆難要缺例應在外揀選題補定例應題缺出先儘候補正途人員題補無人准以應升人員題升如寔無合例堪以題升之員始准於現任人員内揀選調補又苗疆知縣缺出應先儘附近苗疆人員内揀補如無人始於内地人員内揀選升用又題缺請調調缺請升俱令於摺内詳細聲明方准升調又調補州縣以上官員必於本任内歴俸已滿三年方准揀選調補又各省題奏請升請調到部將該員捐免歴俸實授試俸之處業經詳細聲叙者卽行議准又光緖五年吏部奏定章程未請實授及歴俸未滿年限人員一律照舊令其捐免方准升調行令體赴部交納各等因今永順縣知縣爲苗疆要地彈壓撫綏均關緊要必須精明幹練之員方足以資治理南省雖有候補正途及附近苗疆各員均與是缺人地不甚相宜卽内地應升人員内亦無堪以勝任之員自應照例於現任人員内揀選調補臣與署藩司崔穆之署臬司但湘良於通省現任知縣内逐加遴選查有通道縣知縣熊會心年五十二歲湖北崇陽縣人由禀生中式同治元年壬戌恩科並補行辛酉科本省鄉試舉人六年團練出力議叙同知銜十年辛未科大挑一等以知縣用三月三十日蒙欽泒王大臣驗放籖掣直𨽻捐免候咨改　湖南仍歸大挑班試用光緖三年十月十七日到省題署通道縣知縣奉准部覆十年八月初四日到任試署業經期滿未請寔授及歴俸未滿三年均應照例　免已據該員禀報於光緖十二年二月十三日遵照新章專丁赴部庫上免該員清勤自勵辦事穩練以之調補永順縣知縣洵堪勝任惟係題缺請調與例稍有未符第人地實在相需例得專摺奏請合無仰懇天恩俯念員缺緊要准以通道縣知縣能會心調補永順縣知縣實於苗疆要缺有裨如蒙俞允該員係現任知縣請補知縣銜缺相當毋庸送部引見初次請調亦毋庸核計絫罰所遺通道縣知縣　歸部選南省現有應補有員應請扣留外補謹會同署湖廣總督臣裕禄恭摺具奏伏乞皇太后皇上聖鑒勅部議覆施行謹奏軍機大臣奉旨吏部議奏欽此○○陳士杰片再調署荷澤縣知縣恩奎飭回濮州本任所遺荷澤縣係兼三要缺　理非易查濵州知州陳奏勳堪以調署遞遺濵州員缺卽以准補荷澤縣知縣倪觀瀾　理又本任單縣　調滕縣知縣黄毓奎飭由歴城先往代理滕縣篆務所遺歴城縣員缺查博興縣知縣王振録堪以調署又安邱縣知縣崔逢春丁　潰缺查准補諸城縣知縣劉嘉樹堪以調署以上調署各員任内均無已起四叅命盜案件及錢粮未完有關降調展叅處分據藩臬兩司先後會詳前來經臣批飭照辦除咨部查照外理合附片陳明伏乞聖鑒謹奏軍機大臣奉旨吏部知道欽此○○陳士　 
杰片再新授兗沂曹濟道秦鍾簡現在領憑到省經臣卽飭赴任供職以專責成又兗州府知府伊勒通阿蒙恩補授四川川柬道所遺兗州府員缺應先委員接署以便伊勒通阿交卸赴川查候補知府李清和公事穩練舉止安詳堪以署理據藩臬兩司會詳前來除批飭檄遵外理合附片陳明伏乞聖鑒謹奏軍機大臣奉旨吏部知道欽此○○裕禄片再准户部咨豫撥光緖十二年分京餉案内提撥湖北鹽厘銀十萬兩行令分批起解等因又准户部咨奉上諭光緖十二年内務府經費撥湖北鹽厘銀五萬兩陸續徑解内務府交納等因欽此行令欽遵辦理均經轉行遵照籌解去後兹據湖北布政使蒯德標署鹽法武昌道瞿廷韶籌撥本年第一批京餉鹽厘銀一萬兩普内務府經費鹽厘銀一萬兩隨解平餘抬費布袋劈鞘等項銀三百三十兩飭委卽補知縣李保澂補用同知劉仁田會同管解赴京交納等情詳請奏咨前來除分咨外理合附片具陳伏乞聖鑒再湖北巡撫係奴才兼署毋庸會銜合併陳明謹奏軍機大臣奉旨該衙門知道欽此 
 
 

Page 13

 
 
[光緖十二年四月十一日京報全録]  
　　宮門抄○諭旨三道録前○發抄旨四道○豫撫邊奏請補鹽法道員缺摺○陜撫鹿奏病請展假片○晋撫剛奏叅追已故知縣夾片○大臣杜奏請權宜分運屯糧緣由摺○又奏查勘設復卡倫緣由摺○浙撫劉奏委署道府夾片○四月十一日刑部都察院大理寺正白旗值日無引見○慶公嵩山各假滿請安○芸公守護西陵請訓○召見軍機芸公○皇上明日辦事用膳後至北海等處拈香○發抄陳土杰奏東糧德正首帮開行日期奉旨户部知道欽此○明勳奏接收關庫錢糧奉旨知道了欽此○又前任徵收洋藥税銀是否派人解部抑或俟任滿倂解奉旨户部議奏欽此○李秉衡奏請將採辦軍粮被人禀許之都司趙從楷革職奉旨着照所請兵部知道欽此○○頭品頂戴河南巡撫臣邊寳泉跪奏爲揀員請補粮儲鹽法道員缺以重職守恭摺仰祈聖鑒事竊河南粮儲鹽法道姚近韓告病照例應以光緖十一年十一月初一日奉旨後五日按限减半計算扣至十一月二十日作爲開缺日期歸光緖十一年十一月分截缺查定例各省道府如係奉旨命往或督撫題明留於該省候補者無論題調選缺令該督撫酌量才具擇其人地相宜者悉准先儘補用又奏定章程道府等官遇輪補升調遺病故休選缺於酌補候補　前時先酌補銀　候補班前次酌補常捐候補班前再以勞績候補班前之員酌補又海防新例道府等官選缺俱先用海防新班先用二人海防新班卽用一人再用舊例銀捐遇缺先一人如無人用舊例銀捐遇缺人員再無人過班卽接用各項輪用班次一人以五缺爲一週又新例報捐各項本班儘先補用人員於各本班輪補到班時先用新例本班儘先一人再用本班一人各等語查豫省道員病故休缺一項上次用至候補正班止今粮儲鹽法道一缺仍應外補係奉到海防新例後第一次出缺應按新例補用查海防新班先用海防新班卽用以及舊例銀捐遇缺先舊例銀捐遇缺現均無人過班輪應候補班前到班應先酌補海防新例候補儘先之人查粮儲鹽法道雖係部選中缺而總理漕政鹽務有催徵督銷之責任重事繁非情形熟悉资深望著之員斷難勝任豫省雖有海防候補及常捐候補儘先人員均於此缺不甚相宜未便稍涉遷就臣與藩臬兩司在應補應升人員内詳加遴選查有調補開封府知府在任候補班前補用道李廷簫現年五十五歲湖北黄安縣人由咸豐癸丑科進士簽分户部在籍辦團剿賊出力保以本部主事儘先補用加員外郎銜並戴藍翎學習期滿奏留傳補軍機章京山軍司主事同治元年二月丁憂回籍因帶勇剿賊出力保换花翎服滿起復補陜西司主事保俟補員外郎後以本部郎中卽補升江西司員外郎因捻匪肅清保加道銜記名以御史用十一年八月方略告成保奏奉旨俟裁取知府得缺後賞加鹽運使銜並以道員在任歸候補班前補用欽此旋補雲南郎中光緖元年補陜西首監察御史轉掌陜西道監察御史因校勘方略出力保經部議俟得道員後賞加二品銜並加隨帶二級捐免歴俸截取記名以繁缺知府用四年九月十一日奉旨補授開封府遺缺知府奏補歸德府知府五年二月二十五日到任歴俸已滿三年九年大計保荐卓異調補開封府知府奉准部覆尙未飭赴新任臣到任未及三月例不誩考據藩臬兩司會查得該員守　才明爽直勤懇前在户部時卽講求漕鹽政務現在官豫日久尤能洞悉地方利獘以之酌補粮儲鹽法道人地實在相需與例亦屬符合相應仰懇天恩俯准以調補開封府知府在任候補班前補用道李廷簫補授粮儲鹽法道實於漕政鹽務大有裨益如蒙俞允該員係在任候補班前補用道員請補道缺銜缺相當毋庸開叙叅罰俟接准部覆後再行給咨該員與大計卓異倂案赴部引見所遺開封府知府請旨要缺應照例請旨簡放爲此恭摺具陳伏乞皇太后皇上聖鑒訓示謹秦軍機大臣奉旨吏部議奏欽此○○鹿傳霖片再臣前目因舊疾舉發懇恩賞假調理差弁齎回原摺後開軍機大臣奉旨着賞假一月欽此跪耹之下感悚莫名遵卽趕緊　調雖幸泄暈均漸輕减而心虚氣喘四支軟弱一時尙難痊愈瞬届假滿焦急時深惟有據實陳明籲懇聖慈冉行賞假一月俾醫治獲痊庶殫竭駑駘仰酬高厚陜省近得透雨民情安帖遇有緊要公事臣仍力疾辦理不　稍有貽誤所有微臣病仍未痊懇恩續假緣由謹附片具陳伏乞聖鑒謹奏軍機大臣奉旨着再賞假一月欽此○○剛毅片再已故洪洞縣知縣常綺虧短本任内交代雜欵銀五百四十六兩三錢七分二厘屢飭該家屬完解未據清交以致接著之員不能造册現在二叅届滿未便任令宕延據布政使高崇基詳請叅追前來相應請旨將已故洪洞縣知縣常綺虧短銀兩勒限四个月着落該故員家屬如數完繳　逾限不完或完不足數再行從嚴叅辦理合附片陳明伏乞聖鑒訓示謹奏軍機大臣奉旨着照所請該部知道欽此○○奴才杜嘎爾跪奏爲權宜分運屯粮以期顧恤駝力俾免殘傷恭摺具奏仰祈聖鑒事竊查上年八月間户部奏令裁撤續增支欵遵卽查明烏城續增欵目均於減撤防軍陸續裁撤現有無幾已飭裁至上年秋季律裁歸舊制並聲明戌守糧折一項實非額外增欵原科布多每年有應撥屯糧戌守官兵按季支領嗣該處因收獲歉薄奏請停緩　經前歴任將軍等奏請議撥折色銀兩仍係常例應支之欵該處遞年聲請緩撥而戌守官兵例給口食勢難間斷不得不權挪接濟是屯糧不到則必須折色故於承准到上年五月初八日奉上諭所有添支各　裁减歸倂等因欽此欽遵咨行科布多大臣等將應撥鳥城戍守粮石歸復常例照數分撥該處能否分撥咨覆到日再行查核報部等因具奏在案遂復於十月間備文咨催去後迨至十一月准科布多大臣咨覆聲令派員赴科　運　撥屯粮等因查科城屯糧向係由烏揀派官兵調撥備差官廠駝隻赴科領取運烏存倉按季分放此項官駝係專備䭾運科城屯粮古城採賈米　駝廠原在烏城迤西牧放距科城較近去古城不遠嗣於光緖四年經前將軍等因戌守官兵日需米麵改由歸化城採買該處距歸化城六十餘臺駝隻行抵該處卽行疲乏迨䭾粮折回倒斃靲多奏將駝廠移至郡王阿木凱巴札爾等旗牧放距歸化城僅十餘臺䭾運米　可免倒斃將來古城人民復業如可由古城採買此項駝隻應移至何處牧放再行奏明辦理等因具奏任案今駝廠去歸化較近而距科城五十餘臺之多且官廠駝隻撥赴歸化城䭾運　買米麵十月底䭾運王烏卸載後折回官廠由烏回廠相距四十餘臺計其至廠約在十二月中旬前後喘息未定遽又調來往返驅逐於冰雪之際不無疲殘倒斃之虞屯糧有關折色固難延緩而官駝之損益豈容置之度外是以奴才躊躇至再宜將本年春季折色先飭停放以重支欵擬將春季一季屯糧飭由西路臺站分起陸續運烏以資口食並飭將備差駝廠卽於春融之際仍遵舊章移至烏城迤西牧放其餘屯粮均俟駝廠移至再當派員前往提運如此一轉移間官駝則免疲倒屯糧則免久懸所有權宜分運屯糧以期顧恤駝力緣由是否有當理合恭摺具奏伏乞皇太后皇上聖鑒訓示遵行謹奏軍機大臣奉旨着照所請該衙門知道欽此○○奴才杜嘎爾跪奏爲派員查勘設復金山等卡情形恭摺具奏仰祈聖鑒事竊查烏里雅蘇臺所屬三札兩盟游牧西南界金山翁讓山等處向設卞倫二十二處由該兩盟分派　兵駐守分巡並由該兩盟隔年輪派札薩克一員經管按年由奴才派員往查嗣於同治十年因三盟等旗賊匪出没道途梗阻經闪者將軍奎昌等奏明暫停查辦遂于十二年因𤞑匪滋擾該游牧復經前署將軍長順等奏明擬令相地遷移游牧暫撤金山等卡俾作清野斷賊來路等因奉旨允准在案繼值賊氛稍靖經奴才札飭兩盟將前撤原卡照章設復以歸舊制疉據報稱各游牧兵燹之後賊時流行遞年聲請展限隨時咨報理藩院仍隨時嚴飭遵辦在案迨至光緖十一年九月間始據西兩盟盟長等陸續　稱將前撤卡倫官兵照章如數設齊派委札薩克瑪呢逹爾管理等情奴才當卽派委筆帖式奇成額等往查去後現據復稱遵查設復卡倫二十二處官兵一百六員名管理札薩克一員並取具該管册結呈覆前來除將原呈册結存案備查並由奴才札飭三札兩盟長等轉飭該管嚴加逡巡勿任疎懈並咨報理藩院查照外所有查勘設復卡倫緣由理合恭摺具陳伏乞皇太后皇上聖鑒謹奏軍機大臣奉旨該衙門知道欽此○○劉秉璋片再准吏部先後咨開光緖十一年十一月二十二日奉上諭陜西按察使着温忠翰補授欽此又十一月二十四日奉上諭浙江温處道員缺着苑棻池補授欽此均經轉行欽遵在案嗣又接准部咨温忠翰調補湖北按察司發憑到浙查新任苑棻池尙未抵省所有温處道員缺應先委員接署兹查有候補道唐樹森老成練逹堪以委署又署台州府知府陳璚請咨赴都所遺員缺應行委員接署兹查有試用知府時慶萊才献敏幹堪以委署除檄飭遵照外謹會同閩浙督臣楊昌濬附片具陳伏乞聖鑒謹奏軍機大臣奉旨吏部知道欽此 
 
 

Page 14

 
 
[Z英界公堂瑣案]  
　松江婦陸張氏年過徐娘貌如嫫母昨日蓬頭散髮奔至公廨喊冤雞太守向之詰訊氏稱丈夫已故傭　裏虹口周姓家突有阿二者紏同二十餘人拖小婦人至空房盡情毆打意欲價賣爲娼無奈佯允之旋得出外報捕拘拿阿二同至捕房捕頭不理命投案下羅太守間阿二何在該氏答稱同來太守飭差偕該氏傳入而阿二已蹤跡全無祗得回禀在逃太守着該氏明日具呈候核該氏去後忽又扭阿二到案阿二連連叩首訴稱小的姓陳名雲亭常熟人曾在日本公舘爲侍者從前在松時與該氏一同爲傭　遂私識迄今已有九年及小的來𣺣該氏已另與甯波人私且將家内物件捲竊一空小的要同伊返里伊倔强不依以致𦘦釁太守商該氏與陳是否私識該氏答稱雖與私識不應將我圖賣娼寮陳稱並無圖賣之事實欲挈領回鄉太守大怒拍案曰私識何事也而　敢到堂自認實屬無恥之尤喝令掌頰四十下又謂陳强欲私識之婦歸家可惡之至亦喝掌頰二十下一倂驅逐陳仍請領婦該氏稱陳預備人多小婦人恐出外卽被拖去太守以陳胆大妄爲飭卽管押并命值日差送該氏回主人處○華　禀稱湖南人曾雲州等在湖北鴇婦陳媿氏家吵閙撃毁椀盞爲特一倂拘案該氏稱曾等到來時已深夜烟茶不週以致觸怒擾擾不休毁物呈閲曾供現在麥邊洋行爲領港人昨夜到伊家訪友時非深夜因鴇出言不遜致與爭諭並不毁物歐陽雲亭供亦是湖南人在原籍厘局辦事來𣺣購物偶偕何洪園至妓院被辱紛爭何供與同太守判曾等賠洋兩元○土吉生訴稱小的在牙醫生處爲出店昨高阿狗闖遒圖竊幸經張阿保所見扭獲交捕設被行竊我等受累不淺矣張供與同高認竊求恩包探秦少卿禀稱高係積竊前次送案管押一月捕房已爲之照相期滿開釋無多日又敢圖竊捕頭命請重懲夏止領事以高屢犯行竊自合重懲羅太守判押七天○葉渭福訴稱失去童養媳找尋無着包探唐青山言法界花烟舘内有陳得信所寄女孩年祇十歲意欲售人因往認得的係我　養媳當家　陳送　該包探禀稱葉失媳報捕查得開老虎灶之陳得信領寄花烟舘中報葉往認然陳尙未將女價賣該女供稱被陳誘騙到彼陳供南京人向開老虎灶兹已落魄途遇女孩爲特領寄羅太守謂陳本應懲辦姑念年老有病暫發棲流公所再行核辦女孩交葉領去○包探唐青山禀稱昨夜西馬路皆宜樓跌落火油燈慌亂之中失去水烟袋三支時適小的梭巡至此見蔣文逹將烟袋一支藏褲脚内　之妄稱已物及堂倌來認見烟袋上有皆宜樓三字遂卽拘押送案堂倌曹阿二申訴前因蔣稱在該茶舘啜茗適有火油燈跌落小的隨手持烟袋出外羅太守判蔣管押三天烟袋交曹領去 
[法界公堂瑣案]  
　　前報列亨逹利主人偕買辦孔炳文控夥田興忠用去經收之洋二百十七元一案田係胡寶才薦保因亦傳胡詰訊胡堅稱並未作保翁太守謂洋人及孔所言卽不足爲憑而田亦稱是爾作保何可推諉着爲設法料理嗣胡認繳洋五十元昨日捕房將田解案胡亦由保交來呈繳認賠之五十元并伸前説太守謂區區五十元烏能了結二百十七元之欠欵據云伊同鄉親戚　多殷實之人故着爾將田保出設法措交爾何執定不保隨詰田如何還洋田稱孔曾允我糾會兩股計洋四十元太守謂此乃爾一面之辭今日孔未到堂卽有是言尙短洋一百二十七元亦須繳足田低頭無語太守謂胡曰爾總須保伊出外措洋若再拖延爾亦未便旋諭胡交原保田交捕帶回還押○甯波人羅春生訴稱小的向爲煤炭生意昨晚上燈時手携一包内夾襖等及押票六張行至小東門外大碼頭突被周得勝將包搶去授與同黨之人小的飛步窮追得獲其一交捕送懲周供小的前在營中當勇昨日傍晚羅所携包裹墜地小的見而拾取伊等四人卽將包奪去包探禀稱此人逃時連鞋跑脱搜出押票四張並非原物恐從别處偷來太守謂周同黨何人務須直供周不語太守着交捕帶回押候嚴比○湯阿東竊洋一案訊追情由疉詳前報昨日捕房將湯及林阿坤解案倪谷才魏阿慶亦由保交到包探因湯曾供有洋三十元交與姨母陳胡氏因傳該氏到堂該氏供稱去年爲伊訂婚用洋六十四元小婦人尙墊三十四元太守謂伊今犯事除追到外尚少三十元之譜爾倘能代伊凑繳當　從寛不然比責之後仍須繳洋爾今出外與伊叔及親戚商量下期措繳該氏唯唯而退太守着將倪魏兩人仍交原保林湯還押○前報列捕房捉到賭徒張松林等一案昨復將張解案張供認往賭太守判責一百板以儆舊　店夥陳來興訴稱昨日高克儉託稱買物乘間竊去水煙匣追　人贓送捕解案包探將烟匣及搜出小搭連袋呈袋袋中放米少許詰伊可是採毛桃者盖彼中切口以偷雞爲採毛桃也高答稱是翁太守研詰之下高認竊不諱太守着掌顂六十下以儆○昨報列水果攤主李桂春之弟桂林在法界公塾讀書與孫公舘小主人打桇一案昨日捕房將桂春解案翁太守謂小孩爭吵爾宜喝散豈可縱弟帮兇今孫頭上被爾打傷作何處置隨謂桂林爾旣與人打架還向塾師告訴以爲先發制人實屬多事遂判桂春笞六十板桂林斥退 
[助賑愈病]  
　　十九日接毗陵求已軒善士來函云月前家嚴偶感風寒引動痰飲舊疾頗爲沉篤因聞助賑愈病捷於影響卽於神前許愿敬助東賑洋十枚立卽轉危爲安數日間飲食大增近已康健舉家不勝欣喜特交局友寄奉云云謹誌之以諗篤於孝思者陳煦元謹啓 
[上海文報局籌賑業譚八十四]  
　　吳門松溪漁人來函云兹悉東省水患復成望拯更爲急迫漁人困守家園無能爲力惟有松蔭室主曾許每月放生千文之愿湊提洋蚨十枚以作移緩就急之舉夫鳶飛魚躍乃古人見道之言而鵠面鳩形寔災境仳離之苦天地大德曰生萬物惟人最貴傷人乎不問馬此物此志也逹哉漁人經權互用世有聞風興起者請以漁人樹之表○王君步洲函云揚郡吳君星南凡遇善舉莫不竭力溯自戊寅至今各省災賑咸資勸集今又爲其親友説合事宜酬資二十千辭不獲已囑全　助賑實屬急公好義云云夫一言解紛一介不取求之古人且不易覯矧在近世吳君具幹濟之才兼清廉之操移盛儀以充義舉旣於友人相貺之誼無傷實於災民賙濟之施大有裨益熱腸古道欽挹無窮綴筆報端以俟來者 
[龍華寺晚歸卽景]  
　　龍華寺近種桃村萬紫千紅媚世尊惆悵西風閒立處虹橋柳色欲黄昏芳草芊綿緑止肥踏青郊外試春衣笑他蝴蝶痴情甚也傍　車欵欵飛石竹館主人漫稿 
[題桃花燕子便面] 　　 
　　雙雙飛過畵墻東一樹繁英感舊蹤燕護桃花花護燕探春情緖比人濃[  笙陔氏録稿]  
[池陽小住兼呈范映泉大令]  
　　皖南名郡説池州千里雄封鎭上遊雙塔崔嵬峙北鑰羣峯嶻嶪夾中流最憐户口烽烟後愁封荒榛瓦石留生聚端須資教養欣聞邑宰有賢侯[  愚小弟嚴鍾爵拜稿]  
[山樓雜眞]  
　　四壁山如畵當窗擁翠鬟琪花迎客笑飛鳥帶雲還樹遠籠幽徑峯廻潤陡灣披蘿扶片石高臥老松間列岫排青嶂名　　 
區大九華僧來皈佛法我欲訪仙家洞古山藏月林深石吐花忘言得靜趣冉冉坐烟霞吉金壽石書屋主人嚴鍾爵題於貴池礦務新局 
[寄賀謝壽田親家昌年禮闈高捷二首]  
　　一紙泥金故里傳親知如我倍欣然日邊紅杏看君折寫入生綃分外妍君善繪事西浙文章老斵輪瓊林宴上緑衣新柯亭劉井何難到合作蓬山第一人[  餐花室主人初稿]  
[賀鄭品蘭社兄人泮]  
　　少年高步入　宮泮水游來慰素衷浩瀚文章宜共賞縱横才調壓雄要知家學淵源富更得師承鼓鑄功從此下帷再攻苦秋風次第又春風[  海上種榆山人悦彭氏就正稿]  
[回里省墓]  
　　幾度思鄉未得歸而今旋里攬春菲先人廬墓懷遺澤終古關河悵落暉林外鵑啼徒切切梁間燕語倍依依當年風景連番换世故滄桑轉眼非[  小樓主人初稿]  
[留别梓卿諸君子録請玉和]  
　　憶音辭家賦遠遊行蹤偏愛鶴沙留關山迢隔遲歸計親友重逢訴别愁十載久疎桑梓誼半生未裕稻粱謀何堪分袂驪歌唱望斷迷離杜若洲[  小樓主人椅裝草]  
[送别小樓主人卽依原韶]  
　　欲作乘風破浪遊雪泥鴻爪徧勾留濁塵萬斛憑君洗離緖幾番動我愁最羡壎箎　叶奏豈徒裘冶足貽謀江南烟景雖如畫清夢還應到小洲[  孫玉瑞雪湖氏草]  
[送别小樓主人謹步元韵]  
　　𣺣地前曾記勝遊雪鴻蹤跡爪猶留烟花滿目娱行旅燈火千重捐客愁三次申行承友誼一番辛苦爲公謀因有公事曾到𣺣濵良朋臨别何堪贈無限詩情海上洲[  月帆徐鑑未定稿]  
上海四馬路文報局内恊賑公所經收賑捐四月中旬清單○十七日急單𣺣上小東門啓昌洋貨行四十元又經募閩省氷澤堂一百元又募顧雲峯翁一元同人經募錢子記一元師記五角沈玉書三角王秀記趙桂記二户各二角思聞過齋四百文無力人松記熙記三户各三百文無名字練記江陰居位記爾記良記六户各二百文晉記保記寶記民記四户各一百文揭記一百廿四文實收洋五元黄　蓮果儀移賑十元黄尙志本洋一元銅洋三元盛澤部合記吳君募緑曉書屋周瑞良二户各一元又交來沈　　　　　　平安銅洋九元謙益堂銅洋四元恨此老人失眼人二户各銅洋兩元蘭花館主免氣山人梅隱居士三户各銅洋一元元和順五元稚雲王子祥二户各一　　　　　　　　　　蓮生翁募吳邵氏求病速痊二十元高郵丁鏡齋翁募第廿二次許步衢求病愈身安二元樹珠軒丁壽康夏祥盛三户各一元余朝武三元　　　　　　　　　　　　　　　　十三元銅洋廿三元本洋一元錢二百文 
 
