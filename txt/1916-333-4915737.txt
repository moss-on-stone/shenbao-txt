# 1916 - 333 - 4915737

 

Page 1

 
 
　　 
[本館定報價目]  
中國境內全年逐日寄大洋十二元半年六元日本全年十二年半年六元歐美各國全年二十五元二角半年十二元六角報資先惠郵票不收 
　　 
[本館告白刋例]  
評前二行起碼第一日每行一元二角第二日起每行七角五分中縫價例同後幅長行三行起碼第一日每行四角半第二日至第七日每行三角第八日起每行二角五分短行五十字起碼多則以十字遞加第一日每字六厘第二日至第七日每字四厘第八日後每字三厘 
　　 
[本館啓事]  
本館在望平街三馬路口自建五層樓新屋添置世最新式印字機器力圖進步惟新屋開工伊始落成尚需時日現營業部暫遷望平街北叚朝東門面D字二百六十三至二百六十四號特此聲明 
[保單遺失]  
劉德順　葉士彬　毛介初　楊存山　汪雨霖　張惟民　劉鳳山　余邦基　李耐霜　錢子勛　孫冠民　梁耀光　龔如龍　王鑑于　盛少鳴　黃盛榮　徐錫椿　陳福壽　周孔良　華子香　王兆貴　莊智行　龔錦源　席素寬　以上二十四人之保單由陳景塘君之信合在途遺失祇得作廢胡望諸位仍向原保處再請作保爲盼 
靜安寺路一百二十六號華隊公會啓 
　　 
[德醫沈奎伯]  
逃君畢業於德國醫科大學在寶隆醫院臨診多年統治內外科花柳皮膚科婦孺科產科眼耳鼻喉科及精神病科均用德國最新良法○診例○六診上午九時至下午四時診金一元出診下午四時至八時診金五元號金均一角貧病不計戒煙割症六百零六等新藥注射另議○診所麥家圈交通路一百三十一號電話二四七一號　朱葆三沈聯芳虞洽卿貝潤生李平書張知笙朱　堂項如松席雲生王一亭蘇筠尚顧馨一莫子經陸伯鴻陸崧侯李　香閔瑞之秦硯畦錢強齋沈思齊吳懷疚沈信卿姚子讓賈季英王引才黃　之朱子灝仝啓 
[書上洋行遷移廣告]  
啓者本行於是月初九日遷移至漢口路（即三馬路）九號特此通告 
　　 
[海軍部通告]  
本部學生考選委員會設在上海高昌廟海軍總輪機處各省送考學生到滬時即赴該處報到聽候考驗可也 
[徐家滙工業專門學校招人投標廣告]  
本校大門前橋樑一座現擬重行拆建應用材料及丈尺詳圖除星期日每日午前可來校觀看估價投標期十二月九號截止十三號開標此佈　 
　　 
[遺失提單] 007 
啓者敝人今早坐電車赴南市公幹皮包內裝有現洋五元并有悅來轉運公司由徐州轉申花生米二百四十六兇提單一紙運價四百三十元審美觀點八手竊去刻已向該公司言明無論中外人得此提單均作廢紙特此登報聲明　河南開封義聚恒謹啓 
　　 
[欲租南京路地產者注意]  
本公司有盆湯弄至西泥城橋為止出租優等之地段坐北朝南如有人欲謀該處地段改造營業者請至拋球場東首三十九號接洽華賑房可也　營業地產公司謹告 
[昌善局催領存柩]  
寄存本局各柩前經一再登報催領茲因局屋定於明正拆卸斷難再延爰告各戶務於陰歷元旦以前來局領回如逾限不來惟有代爲遷埋本局不負一切責任仍向各戶算取遷費特此聲明 
[定海善長公所催柩回籍]  
本公所三年滿柩例子冬至後遷回原籍今年滿柩較多而輪船只有永利一艘可裝不能不提早起運茲準于陰歷本月十五日開始報運其甲寅年入廠之柩如柩屬有欲留者速至四馬路愼裕號聲明萬勿自誤特此布告 
　　 
[招商局圖南輪船准於舊歷十一月初八日即禮拜六晚開往福州]  
本輪賬房謹啓 
　　 
[招商局安平快輪准於舊歷十一月初八晚即禮拜六開往烟台天津]  
本輪帳房啓 
　　 
[華盛輪船准於陰歷十一月初八直放長沙以及長江各埠]  
本輪賬房周啓 
[世界著名之大畫家吴友如画寳廉價券將截止]  
吳友如先生深通六法中西一貫其所繪古今人物古今百美上海百艷中外百獸中外百　海國叢談山海志奇古今談叢風俗志圖說名勝花卉以及畫寳補遺（皆係工筆仕女人物）滿清將臣圖等正補十三集共二十六冊皆神情曲肖栩栩如生自成一家久爲海內外所共寶種種美處已屢見前報茲不復贅刻下預約行　將期滿弄上欲得廉價者惠顧從速每部定價洋十六元預約祗收八元至十一月二十日出版取書○外加景盒每只八角郵費每部加一（外洋酌加）　上海棋盤街中華圖書館　各省書局均有經售 
[希世之寳正續三希堂法帖特別亷價券將截止]  
是帖爲清乾隆帝序刋諸名家審定之內府珍品外間向少流傳本館覔得初榻本加工精印不爽毫釐正續共計三十六冊與原本無異共有六大特色（一）聚千餘年之名家眞跡萃爲一編購者得此如購數百種之眞拓（二）正　俱全足稱完璧（三）自鍾王以及顏柳歐禇蘇黃米蔡松雪香光等諸家眞蹟無不蒐羅完全（四）正草行楷各體兼備最足供臨池摹撫學校士子無論愛學何體得此無須他求（五）書法佳妙全在神韵工料不精即失其眞本館紙張細潔墨色勻潤幾與原榻無別（六）此次預約非但廉價且有景箱之贈便宜機會後難再得○現在廉價券將次截止欲得便宜務須從速 
全書三十六冊定價念元廉價八元本外埠書局均有　經售 
上海中華圖書館啓 
　　 
[中國營業公司廣告]  
茲者本公司今有新式頭等洋房數宅均在租界之內花園馬房一應俱全交通便捷空氣清爽於衛生之道頗為相宜並有租界內大小地畝數十處可備起造花園住宅以及大小工廠學校等用如蒙　賜顧請至英大馬路三十九號本公司面議可也 
[上海孤兒院鳴謝] 5 
謹啓者茲承浦東隱名氏概助敝院特別經費洋一百元拜領之餘無任感糿除掣奉收條外爲特登報鳴謝 
[中國婦孺救濟總會誌謝杜靜涵君介紹浦東隱名氏因病全愈慨助洋一百元]  
啓者茲承杜君介紹以浦東隱名氏爲今歲多病現已全愈願將醫藥之資助入貴會經費洋一百元等因足徵天相善　喜占勿藥拜領之下感佩同深　當奉露字第四十號收務欵交經濟料核收外特此鳴謝以揚　仁風 
上海泗涇路中國救濟婦孺總會朱佩珍王震等謹啓 
[中國紅十字會安徽義賑會敬謝章燦生君育麟筵資撥助本會及義振會共洋一百元]  
章燦生君以育麟之喜承親友餽贈隆儀本　備筵致謝現以酒食徵逐不如爲善之功歸實際爰將筵資洋一百元分助紅會經費及義賑會捐欵拜領之餘莫名感謝除文會計董事朱葆三君核收外合亟登報以揚　仁風 
上海二馬路中國紅十字會安徽義賑會沈敦和余誠格李紅方仝啓 
[中國紅十字會敬謝簡求安大善士捐助江蘇水災賑捐洋一百元]  
簡求安先生熱心公益慷慨好施茲以江蘇水災特慨助洋一百元拜　之餘莫名感謝除交會計董事朱葆三君核收外合亟登報以揚　仁風 
上海二馬路中國紅十字會總辦事處沈敦和啓 
　　 
[中國紅十字會安徽義振會敬募急賑]  
皖北瀕淮一帶大水為患致上下一十七縣圩堤盡溢田舍無法存浩浩沈灾為從來所罕見本會迭准張督軍倪省長暨各灾區地方官紳先後函電報灾業經派員會同　近西教士分道調查備放急賑乃咋據亞細亞煤油公司洋人歐陽格君函稱近自六安　正陽關經過灾邑大都村落為壚載道飢民呼號徹耳有因無法食可　將其所生七八齡男孩拋棄河中者即飢因　　　頓泥塗亦均無法人過程問其餓斃之屍類以蘆蓆包裏棄諸村　一任犬豕機食血肉　藉慘不忍觀滿紙淚閬不堪卒　且據本會調查所得最近灾狀亦正相同惟緣今歲皖省收穫尚豐而大水所經未必全境盡淹往往同在一邑南北東西光景逈異然萬不能損彼有餘補此不足以故樂者自樂而苦者愈形其苦邇來子遺之民風餐露宿枵腹赤身已有岌不可終日之勢轉瞬隆冬飢寒什倍哀此窮黎將何存活本會現與李伯行君呂　俞君偕同西教士洪明道君親歷灾區切實查勘赶於冬賑並備散給耔種總期功歸實際欵不虛糜但災區亙二百英裏灾民至數百萬衆非集巨金斷難有濟值此市面凋敝籌捐弩末汲深綆短焦急　如所冀　薄海內外仕人君子善女淑媛大發慈悲宏施救濟或慨解仕　或勸募同志但使多得一金即可多活一命早施一日即可早救一人巨萬哀鴻庶貴有豸則功德自無涯　矣積善餘慶謹代皖省灾黎九頓以稅如蒙　鼎輪請逕送上海紅十字會總辦專處照製收據並登報徵信無法任跂禱之至 
上海二馬路中國紅十字會安徽義振會幹事部長沈敦和余誠格李經方　仝啓 
　　 
[請看英政府特製海陸軍戰事軍備之影戲]  
啓者今有英政府特製海陸軍戰事軍備各種影片由敝商會申請奉英政府特派員携帶來滬在圓明圓路西戲館開演多日極荷寓滬西國士女所讚美想中華民國紳商學各界亦必同深樂觀爲此　租三馬路大舞臺定期華陰曆十一月十七至廿日即西歷十二月十一號至十四號連演四夜每夜自六點半起仍先演京戲至九點一刻開演上項影戲值茲民國肇造方興未艾滬人士富于閱歷且多樂善爲懷閱此影片旣可互相參考增添興人而所出戲資又悉充軍事慈善經費計每客定價洋一元欲購戲券者請至外灘一號敝商會或庽滬各　商洋行均有代售特此披露 
上海英國商務總會謹啓 
　　 
[中國股票公司儲蓄處廣告]  
本公司推廣營業活動金融起見集會鉅資買賣內國公債鐵路股票證券收條新華儲蓄票交通殖邊安徽中華鈔票各大銀行廠貫股票或做押款兼做各種實業借款附設儲蓄處經理定期活期往來存款長年四厘計息存三個月六厘六個月七厘一年期八厘如蒙　賜顧請至上海三馬路石路口里江里八十六號本公司接洽電話二九三六號外埠函件當莊答復 
　　 
[家中必須有之寳丹]  
啓者鄙人嫂氏常患心氣痛兼大便秘結之病屢請中西醫生調理未能奏效適聞人言夏定補身丸治此種病有異常之功效因購一瓶興嫂氏試服不期祇服一瓶病已全愈精神更健可謂藥中之良品特誌數言亦欲使病者有所問津焉　前駐朝鮮領事張心吾白 
[中國紅十字會安徽義賑會急募新舊棉衣褲]  
時屆冬季天氣驟寒皖北自大水瀕淮十餘縣村落盡墟百萬災黎類都露宿荒郊無衣無褐支離瑟縮肢體欲僵其因凍至病者己觸目皆是慘酷情形筆雜僂述本會迭據查賑員報告前來頃正　製棉衣以備散放惟區廣人多棉力弗濟尙祈薄海大慈善家槪賜協助能得新棉衣固佳即有　舊男女棉衣褲等久藏勿御亦乞不憚手足之勞檢助本會　解災區俾皖北哀鴻得免凍斃之慘功德無景專此肅啓無任跂禱之至 
上海二馬路中國紅十字會安徽義振會沈敦和余誠格李經方仝啓 
　　 
[甡記股票公司遷移廣告]  
本公司專收湖北公儲存摺鄂境川漢漢口旣濟水電井買賣各省鐵路各大公司及內國各種公債新華儲蓄等票劵倘蒙交易無不優待外埠函件當班答覆　漢口設莫租界新昌里　上海原設南京路寶成裕記銀樓隔壁寶德進而現遷寶德里後面香粉弄此佈 
　　 
[金星人壽保險有限公司]  
挽回國家利權○舒活社會經濟○提倡國民儲蓄○彌補人事缺憾○總董唐紹儀董事會副主席盧信總理易次乾協理張平夫總公司上海四川路一百念七號電話四二六一號 
　　 
[醫學博士黃瓊仙每日設診在大馬路集成藥房]  
黃女醫士　留英畢業精於內外各科（除禮拜日外）每日下午三時至五時設診在英大馬路八十三號望平街口本藥房內　上午仍在虹口朱家木橋東首合安里底五十號住宅候診　門診一元號金二角出診六元（電話）藥房七七三　住宅一七九二 
[常識文範梁公生任先箸]  
頂上中國連史紙精印　全四冊 
定價一元四角　特價八角 
自來關於常識之文字易涉晦澀往往讀未終篇卽沈悶欲睡惟梁先生所作之文顯豁呈露引人入勝是編所選均梁先生歷年名作而於各種科學及道德倫理風俗宗教政治經濟諸端不獨可增普通之智識兼可進　文章之軌範每文之下附以紀年藉識時變以便參攷學校充作讀本學生用以自修均極相宜 
特價　三千部為限 
上海及各省中華書局均有發售 
工廠適用學理的管理法一冊定價三角 
吾國工業不興。由於缺乏管理人才。此書爲美人。戴樂爾原著於管理上種種方法。推究入微。出版未幾。風行全球。茲經穆君湘玥譯出刋行。凡面實業家。能按此書推行盡利。定收奇效。 
[商務印書館　學校證書]  
教育部審定 
小學　畢業證書　單色一百張　白洋紙實價　一元二　中國紙實價　七角（天字號）　單色三十張　白洋紙實價　四角（天字號）　彩色三十張　中國紙實價　一元（地字號）　白洋紙實價　七角（地字號） 
中學　畢業證書　單色一百張　白洋紙實價　二元　中國紙實價　九角（玄字號）　單色三十張　白洋紙實價　七角（玄字號）　彩色三十張　中國紙實價　一元二（黃字號）　白洋紙實價　一元（黃字號） 
以上兩種。依據教育部第三十四號部令公布證畫格式。特行　印。一切大小欵式。毫無差異。凡舉辦小學及中學畢凡舉辦小學及中學畢業者。可分別購用。 
空白彩印學校證書 
甲種　三十張　中國紙實價　一元二角　三十張　白洋紙實價　一元 
乙種　三十張　中國紙實價　一元　三十張　白洋紙實價　七角 
用雙色套印中間留有空白。無論何種學校。凡辦理畢業。或舉行學期舉年試驗者。均可自行塡註。　供　績證書之用。形式美觀。應用便利。 
[最新成績證書　最新畢業證書]  
以上二種中小學均適用 
（白洋紙） 
每種三十張　實價一元　每種一百張　實價三元 
本館根據新章製印成績證書一種凡舉行學期學年舉行之學校均宜備用又畢業證書一種以供學校舉行畢業之用 
[商務印書館影印殿版二十四史]  
全部七百十一本預約銀一百十兩 
爲日無多購請從速 
影印殿版四史 
中國上等賽連紙印 
共五千頁訂四十冊 
預約每部七元 
統於陽曆年底截止 
另印樣本函索即寄 
 
 

Page 2

 
 
時評 
[借欵之阻碍（冷）]  
　　借欵愈多則借欵之阻碍愈多以中國近來之事證之足爲借欵之阻碍者議會不能通過一也與此借欵抵押品有關係者之反對二也與此借欵以外之國之抗議三也三者或有其一而借欵已難成况乎有時且有其二有時并有其三哉 
　　我爲此言非謂借欵阻碍爲國家之不幸也借欵阻碍於國家幸否各參其半何則借欵無阻碍則借欵易則濫借不免濫用此不幸中幸之說也借欵多阻碍則借欵難借欵難而仍不能不借舍害較輕之借欵而終就害較重之借欵此不幸中尤不幸也 
命令 
[十一月三十日大總統令]  
　　特派王芝祥爲四川檢察使此令 
又令　張之傑晋給三等文虎章此令 
又令　廣東潮海關監督邵福瀛著免去本職另候任用此令 
又令　據福　督軍兼署省長李厚基電稱本月十五日下午七時福州南台洋中亭地方失愼延燒至夜一時始熄共焚去民居舗户二千家之多災民載道慘不忍覩懇撥帑欵振恤等語南台爲商民繁聚之地　此奇災殊堪憫念著由財政部迅卽撥銀一萬元發交該兼省長遴委妥員核實散放並將火政加意講求以恤民艱而弭後患此令 
又令　内務部呈准江蘇省長齊耀琳咨請任命顔玉琳試署淞滬警察廳警正應照准此令 
又令　内務部呈准江蘇省長齊耀琳咨淞滬警察廳警正鄭汝重　事懇請辭職鄭汝重准免本職此令 
又令　陸軍總長叚祺瑞呈請授田之秀爲陸軍輜重兵少校葛潤琴趙　案楊際泰吳偉功顔德仁爲陸軍步兵上尉鮑育爲楊圖武白必琳蔡炳森蕭德衡爲陸軍步兵中尉錢大猷江鰲林得標李秩簾爲陸軍步兵少尉李璧光爲陸軍一等軍醫廖樹楷爲陸軍二等軍醫　照准此令 
又令　司法總長張耀會呈稱前西北法政學校校長錢鴻鈞因公獲罪現在所欠公欵業經繳淸且該前校長於民國初元維持地方著有徵勞並請特赦等語本大總統依照約法第四十條特赦錢鴻釣准將原判徒刑免其執行此令 
又令　茲制定參議院議員第一班改選日期令公布之此令 
專電 
[北京電]  
　　今日（三十）參院兩點開會到一百三十八人王主席報告國院覆文政府已交内部主辦衆院咨復延會可决依議事日程開議（一）修正鴉片烟罪案宋淵源正登台發言報段總理到開密會越三十分退聞說明改選注重各點并未即公布原因表示政府愼重選政意思全 
場拍手歡迎復公開宋再陳述改律出入頗大提出三點主付審查金兆棪贊成修正大體惟條文删改處多極端反對主特任審查楊永泰申明删去外國販運因非法權所及故國内加重主刑王湘提起討論終局主席先以付審查表决多數次以特任審查諮詢無異議指定章士釗等十三人（二）解釋參院改選法對彭壽說明第二十一條疑義後有大呼原案未定方法無贊成反對可言者陳銘鑑謂將來訴訟必多力爭有解釋必要引起劉芷芬程瑩度等十餘人激論結果都主省會選參員不得逾半數應合全額計算遂付法制股審查有意見准加入（三）參院經費支給章程黎尚雯說明主旨解樹强贊成新增二十二條參院須决算先由特别審查後由院議决定遂付財股審查（四）審查報告僑員選舉施行法仍限二屆選其主急從事實修正通過連開二三讀會（五）審查報告復地方自治案將標題决議二字删去依修正案增入廳州縣上級自治陳銘鑑主先設縣議呈會蔣羲明主催政府速將改組案提出正討論間在塲已不足法定數乃告延會時五點半 
[北京電]  
　　第二大借欵本旬或可開議但某國意須先與美國交涉先作結束大體當可應中國之請而擔保則主張地租 
[北京電]  
　　英使對於中美借欵又有抗議謂烟酒稅於一九零八年曾以一部抵押京漢路借欵 
[北京電]  
　　商人反對中美借欵之抵押品據聞非反對烟酒稅作抵乃反對以公賣稅名義作抵之故 
[北京電]  
　　伍外長因今日追悼黄蔡凖明日到部辦公夏次長尚未實行辭職 
[北京電]  
　　報紙洩漏秘密案檢廳已將證物呈交法部即飭從速辦理聞公言報汪有齡將自行 
出庭 
[北京電]  
　　昨國務會議决定派曹汝霖致送日皇勳章尚有其他重要任務 
[北京電]  
　　王家襄有長内務說 
[北京電]  
　　財部改編五年度概算書昨會議結果决定標凖（一）全 
 
 
 

Page 3

 
 
國軍費除臨時支出外經常不得超過總收入百分之三十四（二）各省政費臨時經常不得過百分之二十中央政費不得逾百之十五其他償還國債及各種事業經費以當總收入百分之三十一爲度 
[北京電]  
　　國老院案審查結果已否决 
[北京電]  
　　元首以吳俊陞米振標蕭良臣征蒙出力特頒軍刀各一柄 
[北京電]  
　　馮副總統代表假迎賓館開大讌會柬邀兩院議員及秘長至七百餘人屆時備有副總統小照分送 
[北京電]  
　　馮副總統代表三時宴 
議員七百餘人於迎賓館 
[北京電]  
　　交通會議改爲二日開會 
[北京電]  
　　粤陸朱請來京政府未 
允 
[北京電]  
　　今日黄蔡追悼會黎總統派金永棪代表九時赴會主祭各機關給假一日偕往與祭 
[北京電]  
　　日本今井博士來京 
[武昌電]  
　　省議會補詹大悲等缺之杜戴丁三員昨到會未經認可私入議場被逐預算案决退回重編已定延長會期兩旬 
[蘇州電]  
　　江浙緝私統領蔡和林 
二次被控東日（一日）赴省確有委何嘉祿繼任說 
[蘇州電]  
　　馮督派殷鴻壽覆查天平山石案東日（一日）到蘇 
外電 
[北京電]  
　　段總理昨至參議院報告鄭家屯案情（一日） 
[北京電]  
　　英文原報云四國銀行團代有已由其本國銀行允許與中國締結一千萬元之借欵催條件須由各該國政府批准（一日） 
[北京電]  
　　新中國報云新任外交總長伍廷芳已照會法代使定於本月四日續行開議老西開案（一日） 
[漢口電]  
　旅漢德奥匈人民在萬國公墳敎堂内舉行奥皇約瑟追悼會中立國與中國代表亦皆蒞會此會原擬在法租界某敎堂舉行嗣以法領事臨時干涉以致不果法領事此舉頗引起德奥人之憤恨（三十日）以上德文報電 
[北京電]  
　　中美借欵問題四國銀行團已經抗議三次而法國又復單獨提出抗議其理由以中法銀行借欵及欽渝（譯音）鐵道借欵已以烟酒稅爲擔保此次未經中法銀行承 
認又以此爲中美借欵擔保重復害及法國債權之利益也又據所聞烟酒公賣法目下仍在試辦之中其收入恐不過預擬十（十字電文不明）分之二若必使如預擬之數收入勢須擴張全國殆成專賣若然則與瑞典瑙威條約第十六條抵觸列國恐難承諾故視中國政府之回答如何關於烟酒公賣或至抗議亦未可知（一日） 
[濟南電]  
　省議會昨日有人以張省長任命陳政務廳長爲泰安縣知事係屬違法提出省長彈劾案因各議員懼張氏之威勢此彈劾案遂葬於有耶無耶之中（一日） 
[濟南電]  
　　山東近來銅元缺乏以致市面金融受其逼迫張省長擬於當地鑄造銅元一俟中央核准即可從事鑄造（一日） 
[漢口電]  
　　湖北省議會議員等以中央政府締結外國借欵漫無限制國家前途殊爲可憂建議經省議會决議提議限制案（一日） 
[南京電]  
　　寗省之黄蔡兩氏追悼會昨經準備委員等 
開茶話會議决定於十六十七兩日在萬壽宫開會推舉馮副總統齊省長爲正副會長第一日軍警軍第二日敎育商業界舉行追悼又該追悼會爲江蘇全省之追悼會故其計畫規模甚大（一日） 
[東京電]  
　　四平街電云前曾傳聞戰死之巴布札布現益判明其尚健在黑龍江省當局近於三省協議之後派兵討伐蒙軍則於烏爾井及喀爾喀附近蟄伏約七千人凖備再起忙碌非常云（一日） 
[東京電]  
　　中國政府特派曹汝霖氏使日之報到日一般人以好感情迎之有識者咸以曹氏之來可將中國民之眞意傳達於我國民我國民亦得賴曹氏之介通我眞意於中國民兩國民意志之疏通可期而待云（一日） 
[東京電]  
　　蔡將軍之靈柩於三十日由福岡發引送者甚盛是夜即抵長崎候中國政府派遣之新銘輪船到埠即運送歸國（一日） 
以上東方通信社電 
戰電 
[巴黎電]  
　　今晚公報云敵軍攻擊拉菲勒穆特之法軍哨營一府未曾得利他處時有砲戰以杜哇芒與伏村陣線爲最活動（二十九日） 
[倫敦電]  
　　今晨海格將軍戰報云敵軍機關槍及來復槍在圭特柯爾頗爲活動（三十日） 
[巴黎電]  
　　公報云馬其頓以雨霧故未有重要戰情法飛機以炸彈多枚轟擊泊里萊浦（三十日） 
[倫敦電]  
　　德公報云德軍已佔領金波倫（三十日） 
[倫敦電]  
　　德公報云德軍佔領羅國重要鐵路 
中心點比台斯吉（二十九日） 
[倫敦電]  
　　比台斯吉爲羅國鐵路要點一線直通東南七十英里之羅京此鎭一爲敵軍所據則金波倫之交通已斷絶矣俄公報云德帥麥剛森部下之德奥土布軍隊已近加魯加里尼該處距羅京本城二十英里距羅京外砲台僅十餘英里敵軍又同時進攻哇爾特尼柴（多瑙河渡口在土特拉漢對面）以圖進圍羅軍指顧問將有大戰（三十日） 
以上譯文滙報 
[柏林電]  
　　十一月二十九日德軍大本營公報云英兵一隊於霧中在蘭斯西南奇文希附近進攻失敗松末河境安克河北面及聖比愛勒伐叢林之敵軍砲隊向晚轟擊益烈（西境戰况）前敵無重要戰事（東境戰况）卡巴西安山森林境及外錫爾伐尼亞東界數處昨有俄軍進攻德奥軍陣線大遭挫衂問有小得利者然亦受損至重法爾根漢將軍部下之步軍在伐拉幾州全陣線乘勝進攻敵軍向東敗退多瑙河德軍之行動與戰於稍北之德軍遥相策應杜白魯加僅有小戰（羅境戰况）馬其頓陣線之敵軍由南面取攻勢失敗昨日僅在摩拉斯蒂爾西北面及塞拉河東面格魯尼斯特附近進攻均未得利（馬其頓戰况）（二十九日）譯德文電 
公電 
[日本長崎來電]  
　　海容新銘因風大一號午始到蔡公靈柩定二號午前十時上船午後二時啓椗蔡公靈柩在福岡出發時日本學生整列送靈中日人士贈送花圈輓聯者極多 
要聞一 
[辛博森論中國退化之由來]  
　　英文東報　　博森論文曰凡能追憶往事者於近日美國借欵成立並得國會通過一事實堪注意溯自三年半以前國會方始誕生之日世人對於中國民主政治之前途期經方駛　　　竟利用簽訂善後大借欵得五强國之贊許推　國會之勢力而實行專制此種外交使中國政治趨於墨西哥之下外人方鼓掌頌爲明達者之所爲是何異授人以利刃力闢所司之機械而使之運行耶自一千八百六十年之禍作以來外人絶未党以明達之眼光觀察中國其待中國之淡漠殘刻殆無與爲匹迨中國共和成立外人莞爾而笑蓋非以推倒腐朽之滿淸故而實以爲中國抗禦外人侵略之能力削滅故也彼嘗屢示華人苟中國得存立爲國家實惟幸事至施於其政治全部之原則問題猶夢想耳然自彼時迄今經過之暗潮殊多華人亦漸覺悟公允與眞理非必止於西方而不東漸者惟中國於重要事業逐步改良以達於成功者雖屢不少然中國國民尚須自知非將二十年來之退化抵償則中國獨立自主之主義仍未能確立不拔其退化爲財政與政治的性質極其複雜影響極其遠大凡爲華人似皆爲所縛束禁制苟欲究其性質吾人須將其政治財政歷史中最紛紜之時期概述之願讀者一注意焉此蓋今日中國所以爭存亡之要點也中國今日之三項債務與三種限制如三大重負繫於其身適與歷史上三時期相符合第一爲中日戰爭之喪敗第二爲庚子拳匪之變亂第三爲初次革命之損失是也當第一時期中國挫於日本徒以滿淸習用之外交而謀恢復幸有俄法德之助得還遼東半島喪其實力而苟全形式當日償日本戰費其財政上之供給由俄人操縱之此事今日世人多忘而置之矣一千八百九十五年俄政府出而干預其主勁純爲自已利益計亦各國當危急時發於嫉忌所持之當態也蓋日本一戰而勝於是黑龍江迤南及黄海所濱一片大地之全部問題引起俄國政治家之注意俄人謀達於温海之政策多年之經營將有抛棄之危險故俄人不得不出然又不欲獨爲禍首奪日本戰勝獲得之利益因邀請與中國有條約關係諸强國合力重整俄人所謂危險中之均勢法德當即應命而出惟英國遲回觀望俄人爲保障法人歐洲邊境安全之聯盟國故法人不能不出德國則願俄國趨而經營亞洲離去近東之舞臺故助之至於英國對於此事雖不違反其利益然有可疑之要義存焉故鄭重謝却之此事成於俄京而其後朴斯茅和約方終又有一叚奇事發端當李鴻章往賀俄皇加冕至莫斯科因得詳細討論遠東全部　題之機會中國所需者爲金錢俄人所求者爲承認其某種計畫而卒貽大患於中國者蓋據一千八百九十五年馬關條約第四條中國承認賠償日本戰費二萬萬兩分八期交付交個月内交五千萬兩十二個月内再交五千萬兩其餘一萬萬兩及退還遼東加償之五千萬兩於七年内均分六期交付焉中國因一旦須欵八千萬兩俄國遂以極低之四釐利息假中國一千六百萬磅其本利俄政府擔保交由法國銀行募集中國報酬俄人因爲一千八百九十五年六月二十四日（七月六日）之中俄宣言其第九條云（中國政席因此項借欵故宣言此後不以無論何種關於掌理中國收入之權利給與外國設中政府以含有此種性質之權利給與外國該項權利即得准及於俄政府)云云從此即厲之階其對於華事之觀察於是乎定爲陳規此種成見須或數十年方能塗滅也（未完） 
[二十九日之憲法審議會（愁鸞通信）]  
　　表决問題之决定不加入與加入均無結果 
二十八日之政團協商商旣無結果一般論者均逆料全武行之活劇必重現於今日之議場而孰知事勢所趨有出乎意料之外者蓋今日之開議固不可謂爲得圓滿之結果然數日以來叫囂　突之餘固已稍稍有所歸宿矣今略述議場之經過如左 
　　（一）未開議前各派之談話平社蘇園丙辰俱樂部憲法協議會諸議員均謂前次開會提出甲乙兩種表决似太武斷均主張立於調和之地位惟益友社議員在休息室内徧發傳單文曰昨日大會决議如今日協商會仍無結果則堅持審議會提出表决方法茲據本社代表報告今日協商會尚無結果當依據大會議决明日（星期三）開憲法審議會時仍請堅持審議會提出表决方法爲盼云云然益友社中堅議員韓玉辰等均語人謂堅持之辦法實所不可在彼個人只有不贊一詞云 
　　（二）開會之景况一點四十五分法定人數已足審議長王正廷主席宣告開會略言前次審議會討論表决方法尚未結束今日延前會開議於是將表决方法仍舊黏貼壇上其文如下 
　　甲種之表决（一）不加入（二）加入乙種之表决（一）省制不加入另以法律規定（二）除省長任免問題另以法律規定外主張憲法内加入地方制度大綱（三）除省長選舉任命問題外所有地方制度交憲法起草委員會起草 
後提出審議 
　　是時議場上即有一二議員起立質審議長此表决方法何所根據旋經衆人勸止議場上總未能呈靜肅之觀然以視前兩次之紛擾已不啻天淵之别矣 
　　（三）議嗣之發言首由湯漪登壇發言略謂議場上所列諸種表决之方法務須逐一提出表决否則彼此爭持仍無結果甚非盼望憲法早成之初心惟乙種表决内第二項與第三項性質相同宜合併表决而甲種之兩項一正一反亦只須一次表决惟前次審議會有人提及』以制憲程序制定地方制度全案『之說此種主張亦宜列入云云邵瑞彭謂本員大聲贊成湯君之說主張五個表决方法逐一表决蓋表决之通例凡提出表决方法者均宜一一行之豈能承認其一方而打消其一方至於湯君主張將制憲秩序制定省制說加入如果當時有人提及此說當然列入表决云云繼由王乃昌宋淵源發言均謂他種問題不能再行列入反對湯說於是壇下大呼表决┆散票┆而陳光壽又登壇蓋陳氏係主張以制憲程序制定省制者想係欲說明其主張不料多數議員發聲阻止經王乃昌婉勸乃下演壇時王正廷言本員欲發表意見請陳副審議長主席陳乃入審議長席王正廷略謂先將已經寫出之表决方法先行表决俟表决不能通過之後再用新提出之方法表决之湯漪牟琳又簡單發言遂散票 
　　（四）表决之第一步散票時鎖閉議場將票匭駢列左爲表决匭右爲名刺匭再右爲廢票匭演壇上懸二紙條上寫加入用白票不加入用藍票是時議場雖無人起立發言而人聲喧呶如重洋夜泛微聞潮音王正廷登壇言表决之票無論藍白均投入一匭中其廢票則另投主席聲明簽定檢票員十六人每院八人惟參議院簽筒尚未送到先將衆議院抽定樂山魏肇文彭漢遺蕭鳳翥孫正宇鄧天一等八人而參議院簽筒亦到遂抽定蔣羲明蔣曾燠楊銘源等八人檢票員投票畢分立壇上由秘書挨照席次點唱投票每院輪投二十人而吳景濂等鵠立壇下引領翹首一似探視某人投某種票者又有若干議員入西隅室内談論之餘繼以吸烟及投票完了已三點三十分矣於是開議場門議員有出而休息者檢票畢主席報告結果謂今日在場人數六百二十七人散票六百二十七張檢出票數六百二十三張與名刺數相符蓋中有四人未曾投票於表决無關係分計得白票三百六十九張藍票二百五十四張均不足三分之二因時間已晚不能再行表决且恐人數不足於是議長王家襄宣告散會時三點四十五分 
　　（五）議場之雜觀方宋淵源發言時李增大呼我知道了宋云我恐你尚未知道衆大笑又馬驤投票畢欲從後門出王謝家呼曰馬議員不要逃席馬遂返又檢票員蔣曾燠頭戴瓜皮小帽衆大譟蔣云憲法會議規則及敵用衆議院規則數條均無戴帽之限制倘議場上凡戴帽者均肯脫下本員當然服從否則不能不 
云竟不脫帽 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[内務部改畫政區之意見（續）]  
　　或曰省區過大其弊誠然然救濟之方宜在道尹或廢道而規復府制現行省區仍以保存爲佳不知無論道府此級長官如權輕則不足以舉治理之實權重則省長爲贅疣國家安用强置此贅疣爲耶抑省長與道或府之長官斷不容並存何以故地方最高 
級之行政權在法無可分也省長無不侵撓道或府之權者勢也權徹而其力又實不足以包舉則事廢而不治人人皆灼知其力不能畢周於其一省之事也則亦不復求治遇事與以敷衍因人設爲對付苟以相安已耳此吾國所以無政治可言也若謂更定官制置省長爲虚級而實權則專畀諸道或府不知積重之勢已六百年苟不從實質上改畫其區域徒欲從文法上移易其官權此掩耳盗鈴之計非淸本正源之譚明役布政使司本以布政使主治及任巡撫則藩司唯諾退拱於其旁矣復設總督而同城之巡撫亦又不能自行其息意矣今欲以道或府分司行政而仍置省長於其上謂部爲虚級不畀實確此在實際必不可得漢以郡爲地方最高級政區十三部之刺史但主廉察迨至後漢刺史之權透以下侵而郡守乃不可爲政俗均因以退化日本府縣之下市町村之上有郡之一級近十年中其國廢郡之議日昌務以府縣徑領町村是故觀夫後漢刺史之侵下知以省長行虚三級之策爲不可行觀夫日本之議廢郡知道尹之不足存而府制之不可復本部主張依山川形便及民情向背將吾國本部十八行省及新疆一省分畫爲四十九省東三省山原緜曠密邇强鄰其疆宇暫以仍舊不析置爲宜惟畫出遼洮等地别爲一區若夫熱河綏遠察哈爾川邉阿爾泰靑海等處或以國際有關或以邊防注重亦均各仍建爲特别行政區域每一省區置長官一領治其屬縣省縣之間不復駢枝以道或府分畫之 
標凖與夫詳細理由具述於編中茲不複贅惟有須宣白者近人於省區之宜分畫固承認之至其分畫之術殊不畫同或廢省而仍用道區或依古而别建州郡如是則視本部此編所爲其分出之地域爲益小而畫成之區數爲滋多意亦非不美也而本部顧不爾者以謂分畫之計本出於無已如變更過於紛繁則窒碍叢起利將不勝其害故凡所分畫不破縣界除三數處别有重大原因者外均祗就原省封域剖斷爲區不欲割裂華離另行組合今夫政治家之政策與學者之理論不同也必求其可以實行政制非有絶對之善惡也以適宜於時勢爲最優本部所主張亦惟求 
其於現今時勢可以實行者耳國人尚其察之再者茲事體大此項草案應須廣求當世明哲詳加討論始可箸爲定章固已抑即確定之後見諸實行亦非能同時並舉一氣呵成法當酌擇如干省先行試辦以明績效而資模範此外則列叙訂期逐漸推曁有時發見闕失尚可隨予變通庶幾大政可以觀成而黎民不以爲非常而可懼也 
　　按如内部此項主張實行後每一政區中惟區長與縣長之兩級似可裁去員缺不少且必治官之官少而後政治少隔閡省區之範圍小而後政治便運行蓋亦足以矯正今日中國政治缺點之一事也所難者現在各省未復原狀者尚多京外財政窘迫之情况彼此皆同欲行此項改革實際上必 
多困難且中國今日政客如鯽宦途擁擠即如現制猶時感人多缺少之棘手遽倡是說得無有從而破壞者或者因此而引起政爭亦所難必吾因是知中國凡百改革之非易易也 
[司法會議閉會日之討論]  
　　昨（二十八）午後二時司法會議開會議長徐謙主席至兩點十分即開議本日第一案審查縣知事兼理司法 
應否廢止諮詢案審查報告後照原案通過第二案審查變更審級及其事務管轄分期籌設地方審檢案亦無討論即通過並聲明省略三讀第三案審查變更控訴審合議制爲折衷制議案省略報告照原案通過並省略三讀第四案司法總長提出修正懲治盗匪法諮詢案三讀除第八九十十一十三各條稍有文字修正外均無變更本案遂完全通過第四案劉君所提之案已報告在内無可修正遂議第五案會員范賢方提議整理全國司法經費建議案（三讀）何基鴻謂本日四案昨已經過二讀無必須經過三讀之必要可否省略三讀議長宣告本日第五案至第八案均省略三讀遂議第九案審查登記各案報告書援例省略報告卽開二讀逐條討論至第四項地點中稍有討論議長宣告三讀二讀同時行之第五項删去開辦二字第六七兩項均無修正遂完全成立第十案審查修正淸理不動產典當辦法案報告書省略報告即開二讀無討論即照審查案通過並省略三讀改作議决 
書送呈司法總長提議審查擬請司法總長確立司法預算以固法權而利進行案報告書省略報告即開二讀無討論照原案審查通過議長謂現休息十分休息後復開議縣知事兼理司法應否廢止諮詢案三讀無甚修正遂以全案通過該會議案已畢遂行閉會式而散 
　　按司法會議今閉幕矣總計所議各案成立者多廢棄者少且竟會不聞有若何紛爭或紊及秩序之事端以視立法會議似有較優之現象然而此種會議之性質僅爲備總長之 
諮詢列席代表又皆官吏其不至有劇烈之爭議殆事理之所必然固不能以此遽判司法立法兩機關之孰爲優劣也 
[楊廳長之疏通中鈔治標法]  
　　中國銀行鈔票因兌現擁擠致用途梗塞財政當道深爲焦灼日前審計院楊汝梅廳長擬有治本及治標之兩種辦法條陳當局採擇其治本辦法以關係重大尚未宣布聞其治標辦法已於日前奉大總統批交主管部核議茲錄其所擬辦法如次（一）查中行開兌時曾頒明令内有交通銀行鈔票未兌現以前公欵一律收用等語此不過申明政府對於中交兩行鈔票一體擔保之意然因此遂將中行鈔票之法定用途全部讓給交行鈔票緣交鈔價値明明低於中鈔凡繳納公欵者必據此命令全以交鈔繳納而中鈔失此法定之用途流通愈爲困難矣竊謂此時中交兩行鈔票之法定用途仍宜平均分配應由政府飭知各徵收機關凡以鈔票繳納公欵者須中鈔交鈔各繳一半如此則中行鈔票仍有法定用途到行兌現者自然減少矣（三）鹽稅關稅之收入必需先存外國銀行故全部收納現金目下中行業已兌現用以繳納鹽關等稅當無拒絶之理傳聞中國銀行曾經通知外國銀行請其暫不收用中鈔因之鹽稅關稅之收入亦拒絶中行鈔票而中鈔遂陷於無處行用之困境矣在當局之意以爲若許外國銀行收用中鈔彼必以中鈔撥交鹽稅餘欵政府更少一項現金之收入故請其暫不收用實别有維持現狀之苦衷然而兌換劵之發行未有無用途而能流通者旣絶其用途而又欲强其流通則收存此鈔票者除到行取現金外别無運用之法夫同一收回鈔票之手段與其全由兌現收回徒增中市場不信用之觀念寗由其他公欵方面收回廣闢鈔票之用途俾受此鈔票者與現金一樣行使之爲愈也（三）上月國務會議决定各官署俸薪一律發給七成中鈔三成交鈔從表面觀察中鈔佔十分之七似屬推廣中鈔之用途實則徒增中行兌現之義務蓋鈔票流通之數量以市場交易上所能容納者爲限至於官吏所得俸薪斷不能藏置不用一轉瞬而全數布於市場矣夫月增巨額之鈔票致溢市場零要之數勢必流出於其他地域欲將此超過本地需要之數運用於其他地域自非換取現金不可此兌現所以逐日增多無法禁止也汝梅以爲中央各官署每月發給俸薪暫時仍以中鈔各發一半爲宜此外推廣鈔票用途維持鈔票信用之辦法尚多輿論多已言及當局亦先後採用矣茲贅陳 
　　按交通鈔票未兌以前公欵一律收用政府固嘗明詔全國然實際上中央地方各徵收機關對於未兌現之鈔票果能視如現金而不却拒實未可信則中鈔法定用途似亦未必竟爲不兌現之交鈔所奪此第一說之不無疑問也中行通知外國銀行暫不收用中鈔即使實有其事要亦筦中行者深懼洋商收用中鈔旋踵來兌不特無可推拒且礙難限制而出其自隳信用之下策决不僅爲防鹽欵撥付中鈔致少現金收入起見且中行此舉亦正多事彼洋商對於中鈔是否樂用稍知金融界情形者當能知之固母煩中行之自行請求拒絶也然則第二說之能否有效更不可知總之紙幣信用全恃實力匪從根本設施難期有濟固無治標可言耳 
[尹昌衡自明非潛逃出京]  
　　尹昌衡出京赴川外間頗傳其將於川中政爭有關係行至鄂省中央即有電報囑鄂督留尹未幾卽由王督軍派人護送回京至京之後亦不聞有何動靜惟聞京中警探對尹頗甚留意故尹氏昨致京師警察廳函云警察廳察廳長鈞鑒鄙人日前出京確因母病乞假回籍省視領有陸軍部護照復有迭次呈大總統文案大總統必欲奪情慰留本出自愛才至意極滋感激惟鄙人以爲不孝何克作忠况無官守言責則出處綽有自由餘地眷懐西顧慨然南下行抵漢臯迭蒙大總統電令挽留深感高深遂亦停驂待命至日昨竟决然强抑私情遵命旋京卽時展覲復蒙殷殷垂訓此鄙人此次前後出京返京情形也母病旣非士君子所忍假託乞假又迭爲大總統所夙聞知况抵漢即迭電告慰奉諭復祗遵緩行通觀前後情形萬不能將鄙人作潛逃一律看待何圖抵京伊始即竟日澈夜有尊處便衣密探三三五五環伺敝寓一若有大敵之將臨者驚世駭俗鄰里騷然以今大總統之光明鄙人之澹泊而猶有此現象呈於世間鄙人百思不得其故然竊恐此舉上損政府之德望中累總統之聖明下招物議之沸騰深爲貴廳不取也敢敬函告務請顧持大體母惑天下觀聽鄙人個人關係猶其小焉者也耑此敬頌政祺 
　　按尹昌衡回川是否果爲母病中央之留尹果否有所懐疑於尹氏且勿深問第尹之爲人頗與川中一部分之軍人有關係到川之後必令現日川中黨爭又多樹一旗幟此關心川事者所以多以尹氏不卽回川爲幸事也微聞尹在京時訪之者多於花城中尋覓今忽有人留意其行動自必多所不便亟亟自辨其以此乎 
[林虎計擒楊學紳紀詳]  
　　廣東雷州司令楊學紳與陳炳炎在雷滋擾相持數月迭經當道屢次電令查辦昨聞高雷鎭守使林虎已投討將楊擒獲并將所部兵士繳械解散地方安謐議員符夢松亦經林使釋出雷屬商民無不痛恨楊學紳今見林使辦理此事臨機敏捷皆稱善不已聞林使於未到任之先密派幹員赴雷將楊劣跡調查明確此次蒞任恐其聞風遠颺特電前往安慰并屬楊將所部民軍先事收束俟抵任後再行改編楊以林使袒己深信不疑迨林使蒞任先召楊學紳到署籌商編遣事宜林以楊所部鎗枝多用舊式單響殊不適用飭楊悉數繳換六咪哩八楊恐有詐堅執不允語猶未終忽有衛兵攘臂而前將其綑縛聞日間已將其解省究辦矣茲將關於楊事各電錄下 
　　安鋪來電云陸督軍朱省長鈞鑒省議會高州朱道尹鑒元日已將楊學紳蔡文炳等拿獲拘押附城已令一律繳械聽候核辦被押議員符夢松並於鹽日釋出合電聞高雷鎭守使林虎呈鹽自雷城送發印 
　　岸步來電云薩巡閱使陸督軍朱省長報界八屬學會鑒雷州自楊學紳蔡文炳等招匪肆擾八月於茲所有屠掠淫燬殘酷苛勒諸慘狀迭具事實分别文電籲訴統邀埀察眞日高雷鎭守使林虎奉命來雷各界高懸復見天日旗章遮道燃砲歡迎元日己刻號令一聲渠魁就擒匪軍繳械其餘助亂要犯多被拘囚僅兩小時早已一鼓盪平兵不血刃仰見神威所到造福良多是日商店一齊歡聲雷動寒删兩日决犯鄉民爭觀沿途大書人心大快四字足徵寃憤異常惟是首要未除人心不安餘孽尚存災黎待拯刻經徵集各界公意公推前雷州民國總局長正紳陳炳炎籌設賑濟難民公所安集子遺乞准電飭林使迅將楊蔡各匪就地正法以伸公憤盻切雷州敎育會商會各绅商學界代表梁恢岐陳錫釐羅海鄧祖禹黄廷琨等親戳巧印 
　　八屬學會電云雷州高雷鎭守使林鈞鑒楊賊學紳蹂躪雷州禍冠全粤茲已就擒爲民除害我公偉績震動高雷懇將楊賊從嚴按律懲辦以伸法紀而慰民望八屬學會全體叩號 
　　雷州致軍署電云楊學紳被我軍擊傷經已拿獲並將其軍隊解散特電請指示方略以便遵行 
　　按自帝制戰爭起各省軍民兩長應付國家大局之不遑而於其屬吏部下漸漸無形放縱於是官吏骫法將士跋扈地方人民被其蹂躪而無可告訴者隨在皆是法律廢倫紀斁賄賂公行寃案山積幾已不成世界矣今奉天之槍斃兩贓吏廣東之嚴辦楊學紳若輩其可稍知警戒乎 
[廣東兩追悼會餘聞]  
　　追悼黄蔡兩先生昨二十一日開黄蔡二公追悼會情形已紀前報聞當日致祭畢時朱省長與軍政界各要人退入東園茶會與陳公競存正討論要事怱有婦女區楊氏吳李氏羅胡氏等三人手執呈詞突然闖入面向省長呈遞伏叩首號哭不絶朱省長詰其緣由據稱先父羅公燦區冠寰吳鶴等三人均由虎門陸軍學堂畢業反正後蒙陳都督烱明委充軍官等職多年至今年氏夫等在淸遠太永寛部下充當委員隊長時承北江護國軍總司令姚雨平秘密委在勸太附從詎太僞爲允從誘伊回省多領餉械氏夫等以太永寛係其同學不虞有詐隨太回省竟於四月二十日在濠畔街普益石礦公司被獲解至大北城頭刺斃將尸埋没至今尚未尋回現在姑老子幼難以度活請予撫恤并將先夫姓名列入昭忠祠以慰幽靈云云言時號泣不已朱省長廉得其情用好言安慰並委陳蘿生將其住址用铅筆登記按址調查明確以憑撫恤 
　　當開會時朱省演說略云克强先生從事革命奔走海外號召同仇屢仆屢起視二十年如一日松坡先生憤帝制之復萌崛起雲南轉戰千里目不交睫者凡四十餘日洎乎革命功成共和再見而兩先生遂以積勞致疾病不復支泰山梁木不旬日而頽壞東亞河山黯然無色此全國同胞所震悼非僅其交遊親故所獨悲也抑又聞之人之云亡邦國殄瘁謂繼起之無人焉天下興亡匹夫有責兩先生雖已溘然長逝其靈爽之所式憑者厥爲後起之人苟有慕先生之風成先生之志者則兩先生雖死而不死是則吾人於追悼之餘所當痛自激厲庶有以慰兩先生在天之靈爾　 
　　追悼海珠諸先烈二十號當道在東園門首搭蓋大棚開會追悼海珠死事諸烈士會場佈置齊整以生花綠葉纏繞四圍密掛花籃高懸國旗及萬國旗場前牌樓輝煌耀目樓上用生花砌一横額題欵高山仰止兩旁花聯云風馬雲車來去跡黄蕉丹荔送迎神場外復搭彩門一座高懸横額用魂兮歸來四字四圍餘地均用竹笪間格如短垣式俾免閒人擠擁兩旁餘地則有武衛軍警衛軍警察遊擊隊保商衛旅隊海軍隊憲兵隊大漢救傷隊等排隊站立麗日之中毫無倦容其餘各界到會參觀者人山人海是日朱省長蒞會演說云竊維諸烈士出身犯難其心以擁護共和維持地方爲心其死亦由擁護共和維持地方而死旣死之後天下之是非明人心之趨向以定則諸烈士之死爲不朽矣援祀典以報功更當在捍大難禦大災之上古人聞鼓鼗而思將帥况乎親履其地憑弔其人又爲其生平所與共事之人同志之士其悲感宜如何今日共和復旦全粤粗安諸烈士之目暝矣惟兵燹之餘盗風未盡息商困猶未蘇練兵籌餉察吏安民鄙人與薩先生鼎銘陸先生幹卿鎭撫茲土補苴掇拾日不暇給幸岑梁陳諸先生惠臨是邦撫今追昔念粤難之未已痛死者之不作發起斯會雖以追悼海珠死事諸烈士意必有碩畫劻助庶以饜粤人之望而慰死者之靈也 
　　當十二時開祭由陳蘿生宣讀祝詞如儀行禮後由朱省長陸督軍梁任公陳競存薩鎭氷王順存等相繼演說語皆沉痛王叶吉夫人當梁任公演說至凄惻之際在壇慟哭失聲暈倒在地後由家人多方灌救始行復甦 
[鄂省之財政與黨產]  
鄂省長現交議之五年度地方預算案歲入祗列一百十二萬六千五百餘元歲出亦僅超過七萬五千餘元擬以增收舗户房捐作抵刻正經議審查是否退回重編尚不可知茲將該預算案内所列歲入歲出各欵總數探錄如下歲入第一欵雜捐包學捐米捐船捐舗户房捐在役捐五項總數爲七十二萬二千九百五十四元第二欵雜收入包警捐收入敎育收入官業收入三項總數爲三十九萬九千一百五十二元此經常收入也合計爲一百十二萬二千一百零六元加入臨時雜捐八萬元（卽新籌彌補之欵)合計總數爲一百二十萬零二千一百零六元歲出一内務費經常臨時共計五十萬七千七百三十八元二財政費經常門二萬四千七百二十元三敎育費經常臨時共計四十一萬四千七百一十二元四實業費經常門一十六萬四千九百三十六元合計四類共數爲一百二十萬零二千一百零六元 
　　鄂省議會現爲籌備官錢票兌現計特由財政股員前往官錢局調查内容除原有田房地皮及受押房地各不動產曁人欠欠人諸欵不計外局中現存錢票七百九十八萬四百餘串現銀九十七萬七千三百餘兩現洋三十一萬三千五百餘元制錢三百九十七萬六千七百餘斤（約合九十六萬七千餘元制錢三百九十七萬六千七百餘斤（約合九十六萬七千餘串係預備燬化煉銅鑄元者) 
　　鄂省黨人產業經官没收者多未實行發還地方官紳該人民家屬呈請當道發還抄產者絡繹不絶以應否照准並無明令故多置不批示兹聞財政部爲此事曾咨行來鄂以大總統前令釋放政治犯僅就釋放而言並未涉及抄產惟前准湘省長電請發還黨人財産一案經國務院電復本有確據者准予發還究竟各省是否一律照辦並未奉有明文且抄產每有列入官產中標賣者勢不能贖回發還非確定辦法不足以資依據茲擬嗣後各小遇有禀請發還抄產之案應由各省長查明確係黨人財產而未經官廳變賣者呈奉批准方予黨還其已賣者卽勿庸置議云云昨日省署遂據以批示惟查湖北抄產多已標賣一般黨人殆已無復產之望矣 
[山東專校改組之爭議] 　 
　　魯省學務向以經濟不裕而辦理又不得法十餘年來未獲完美之成績自各專門學校（工業農林商業法政）成立所有監督皆能認眞辦理力求進行成績漸有可觀惟於民國二年政府需財孔亟致將本省敎育經費減少於是各專校已岌岌可危魯省學生因欲求專門知議未肯輟學乃得維持至今近自鞠承穎氏掌握敎育權後（敎育科主任）對於專門學校甚不滿意（或云與工業農林兩校長不睦）乃嗾使議員陳某張某在議會提出議案以節省經費爲名將工業專門學校改組甲種然議員多數不表贊成而敎育界亦開會反抗冀將議案打消結果尚未可知如果此議成立則一般學子祗有普通智能而無專門學識矣 
[江北短簡（冷香通訊）]  
　　淮揚鎭守使自劉詢移寗後迄今虚懸前經淮紳王化南等禀請馮督軍核示批以已呈請中央任 
 
 
 

Page 7

 
 
命駐浦陸軍第一混成旅旅長馬玉仁署理以專責成惟此事已經多日只見任馬爲旅長之　至任爲鎭守使一事恐成泡影矣 
　　惟揚道尹左杕周夏間防守隄工出力經齊省長呈請中央給以三等嘉禾章左於徐州祝壽後便道赴寗請領此章 
　　馮督軍撥助淮陰縣吳舊軍服棉衣袴千套已由縣農會派鄭吉人赴省領回分發五市二鄉以資禦寒 
　　淮揚屯灘局局長沈朝宗因營私舞弊有經省官產處撤換以許某承乏消息 
　　第一混成旅有兵士多人赴進化新劇社觀戲佔坐憲兵等席憲兵勸阻不依大興衝突並毆傷烟酒公賣局某事後爲長官所知已逐日派員嚴行監視現駭社中已少兵士蹤跡矣 
　　淸江南鄉農民章甫之女爲流彈擊斃現憲兵營　第一混成旅均佈告軍民禁止自由放鎗及射獵違者拘辦 
　　淸江浦禁烟非常嚴厲連日破獲段姓全姓兩烟窟並獲烟犯多名 
　　大豐麵廠因違令在本縣購麥經紳學各界告發現已停機十餘日恐卽長此閉歇 
　　淮陰縣知事定十一月二十五日啓征五年分下忙已將征收規則及罰則等公布並報告省吏查核 
　　皖米輸入江北爲數甚夥價値由三元至四元左右淮米價値因之稍殺 
[杭州快信]  
　　嘉興塘滙鎭商界全體電致當道謂有兩浙緝私分統部鹽警在塘滙區各圩不問有無私鹽挨户搜索并有武器示威甚至有一老婦被彼嚇死請核辦以息衆怒 
　　内河水警徐廳長定於今日帶同周督察長等乘商輪到桐廬明晚抵蘭溪第四隊校閱廳中職務委第一科長陳士龍代理 
　　財政廳莫廳長因各縣解欵寥寥特於昨日派員前往呼縣守提以濟急用 
　　鹽運使胡思義前令兩浙鹽醬商認購民國五年六釐公債劵據各處呈報共認購三萬餘元 
　　浙省淸理官產處於今日（一日）正式成立吕省長委任葛煥猷升充警察隊總隊長 
地方通信 
[蘇州]  
　　與縣公民之孔敎主張吳縣公民致北京參衆議院電云北京參議院衆議院鑒孔敎爲吾國數千年立國之命脈四萬萬人心所維擊吾國儻蔑棄孔敎必有覬覦吾國者揭孔敎以爲招雖於孔敎無損而吾中華國民則永永淪爲奴隷公民等心竊痛之用敢呼號於諸君之前請願於憲法上明定孔敎爲國敎以救國亡不勝迫切待命之至再此事與信敎自由毫無妨碍意普各國憲法具有先例請公决潘祖謙尢先甲劉傳福曹元恒杭祖良龔鼎潘起　蘇紹柄汪家玉吳蔭培吳曾濤汪朝摸趙振鷺孔昭晋貝理泰蔣淸　蔡廷恩吳理杲龐式鋆汪恩錦　繼祖吳德舊同　　 
[松江]  
　　發起地方維持會北鄉泗涇爲縣屬首鎭自前年取消自治後地方各項公益改爲委員接管進行不免阻滯近由鎭紳程信上等發起地方維持會以研究地方利弊督促公益進行爲宗旨於上月二十一日借該鎭保嬰堂開成立大會邀集各界公推評議員十四人共同討論擬訂簡章前日已備文呈請縣署核示茲錄簡章如下（一）本會係言論機關以維持公益督促進行爲宗旨（一）本會以本鄉公民組織之（本）本會推舉評議員十四人文牘一人庶務一人組織評議員會開會時由評議員推舉臨時主席（一）評議員須具下列之資格（甲）熱心公益素有經驗者（乙）年在二十五歲以上具有常識者（一）每月開評議員會一次遇有特别事件得評議員三人以上之同意得開臨時會（一）本會應行提議事件以關於地方公衆事宜及興革利弊爲範圍（一）本鄉公民均得指陳事實備具理由書交本會提議惟提議事件以上條所列爲限（一）本會議决事件函咨本鄉辦事人員執行其關係重大者呈請縣知事核辦（一）本會暫借保嬰堂爲會所（一）本會俟鄉議會回復原狀時卽行撤消 
[鎭江]  
　　又有難民來鎭昨日下午又有淮北難民男女百餘人扶老携幼由江北來鎭鵠而鳩形慘不忍覩當經縣署派員蒞場按名給資遣回淸淮原籍 
　　泗邑匪患紀聞聞淮北泗陽縣境向爲盗賊淵藪自第五混成旅調寗後該邑防務即劃歸白寳山鎭軍撥隊防守現在西南鄉一帶又有大股土匪竄擾毗連各縣因合力會同防軍剿捕該縣汪知事亦親督練警馳往堵截但匪勢旣衆且悍聞一時尚難平靜云 
　　邀議積穀問題丹徒公欵公產經理處昨致各市鄉經董公函云茲有關於積穀問題須經公同會議爲特訂於陽曆十二月二號下午一時集處開會籌議 
　　靈櫬附輪過鎭湖南譚督軍之太夫人靈櫬亽昨夜一時由滬乘招商江輪過鎭維時鎭郡政軍警各界要人咸登輪祭奠如儀鐘鳴二下啓輪上駛逕赴漢口然後回湘安葬 
[揚州]  
　　請追公欵議案前江都縣知事謝元洪前在任時虧空地方附加稅六千元交代時未能如數措繳刻郡城紳士臧蔭成等函致省垣議會由議員任桂森介紹列入議案請卽彈劾追繳以重公帑 
　　派銷湘岸新票北京鹽務署爲徵收國稅起見特新添湘岸大票八十張每張定價一萬元由原辦湘岸鹽票者按舊票之多寡分配攤受日前已頒到兩淮運署劉司長奉到新票後隨卽飭場運局遵章辦理 
　城内發生竊案寓居後安家巷之楊紳碧塵家前晚忽被盗竊因楊君次日即欲遠行故衣物洋錢悉置手口當時全被捲去約値三百餘元聞已報告警區緝獲矣 
[無錫]  
　　無錫稽查團之内容梁溪冬防現經水陸軍警仿照上半年稽查團成案組織成團其辦法共有十項摘要錄下（一）稽查團爲保衛地方驅除匪盗而設專司搜查匪類之蹤跡檢舉盗徒之行爲凡法律上禁止之器械及紊亂社會之秩序　爲有擾害地方治安者均搜查禁止之（二）搜查軍事範圍以内者若行政上之搜查非受命令不得行之（三）僅在無錫一帶行使職務故隷屬於駐錫指揮官（四）其他水陸軍警各上級官長皆能有直接命令或指揮之權勉　職務者惟須交通便利庶幾感情厚結以收互相策應彼此襄助之效（五）稽查團编制以冬防規則爲凖每機關派稽查一員遇有檢查卽由各管區酌派士兵若干承屬本管長官命令稽查員之指示行使職務（六）陸警大隊派一員掌管東北市及城外第五叚計第五中隊擔承第一段第二中隊任第二段之任務第一中隊爲第三段第四中隊爲第五段（七）警察所派稽查一員掌管城内區域（八）水警第地專署派稽查一員掌管南城各河道（九）水巡隊派稽查一員掌管北城各道水路（十）憲兵第六連派稽查一員掌管西門内外各區道地方議决後即日施行 
　　擄人勒贖案之波瀾無錫盛巷内小兒科醫生曹仲容於上月初被匪誘禁舟中勒繳鉅欵各情已屢詳前報當時曹被釋歸里親友探問普僅稱費去洋二百元並無鉅欵交納衆頗爲之疑　　函　　平如　甚之人　來一　署名　上　　　並　　所絡之洋　　一個其人送到匆匆而去閱函内有炸彈一枚先予嘗試等語曹氏大恐連夜遷居某敎會以求庇護洋　罐一枚聞已抛棄左近池塘内是否爲眞炸彈亦未證明且仍諱莫如深迄未報告縣署查究其後韓恢見報載其勒欵之函署有上海韓某四字又有友人自錫赴滬亦述及此事韓於日前特函告無錫知事楊夢齡其函略謂恢自滬上黨人發欵遣散後曾再三啓事刋登報端脫離政治問題發揮民生事業豈容匪類盗竊名義擾害地方且前次袁氏盗國之際恢爲國經營地方籌欵亦惟以善言勸募豈有以危險物品强迫暴行官廳有保障人民之責按法 
固難曲恕法律尤有專條爲此將匪類盗名緣由除自行嚴害　查告發外用特函請貴縣長察核務請加意查辦以衛地方不勝盼切云云未知楊知事如何辦理也 
[安慶]  
　　皖省追悼黄蔡大會今日（二十八日）皖紳商學各界人士開追悼黄蔡兩君會以烈士祠爲會所大殿懸黄蔡兩公遺　餘屋與兩廊懸各界輓聯約數百餘軸男女學校及來賓到會者兩萬餘人政軍警各界亦派代表致祭午后一時開會依式先收各學校奏歌辭次報告開會再次主席柏君烈武演說黄蔡兩公事略及致病原因述畢衆行三鞠躬禮宣讀祭文哀辭次行一鞠躬禮來賓以次演說畢乃奏樂振鈴散會是日天氣晴朗會場幾無容足之地散會時約三點餘 
[杭州]  
　　預决算咨到議會吕省長昨咨省議會文云本年十一月二十七日據財政廳呈爯前奉令准省議會咨取民國五年度預算及二年度决算并三四兩年度收支各欵册表當因預算事項變更年度奉電已遲歷將辦理情形陳明鈞鑒在案茲已將五年度省地方歲入歲出預算編造齊全理合備文呈送仰祈鑒核咨交議决其二年度决算及三四年度收支各欵報告亦一併附呈並祈咨轉等情據此本省長覆查無办相應咨送貴會請煩分别參考議决見復施行　 
　　省議會開茶話會浙江省議會昨日（三十）下午一時開茶話會議員到者八十二人由沈議長說明本會原定一日開臨時會茲因是日上午開黄蔡二公追悼會下午開政治商榷會各議員均須偕往是以不及行開會式當經衆决定二日上午九時行開會式三日下午一時起開議預逄案已通函軍民長官届時蒞臨 
[武昌]  
　　湖北法政協活復活湖北法政協會前由國會議員張國溶及周珍等組織民國元年間曾呈由内務部批准并經省政府月給津貼銀三百元癸丑以後各種政團消滅該會亦遂議决自行解散現前會長周珍等以共和恢復人民有結會自由因倡議繼續成立已於十月一日開會公推卞文炳范鴻贊等繼續籌辦暫假廣福坊四十三號爲事務年惟從前各職員多未到省急需改選以重會務已訂定十二月十日開選舉大會並由周珍等呈請王兼省長批發津貼已經王省長面允但須得省議議同意以便追加預算案内昨該會同人已商請省議會提前通過矣 
　　王金鏡祝壽留鄂北軍第二師長王金鏡之太夫人於陰曆冬月初三日七秩大慶半月前即已籌備慶典軍政各界多餽送禮物所値共有十餘萬元之巨漢口英界怡園迎仙兩舞臺男女伶人均於陽曆二十六日即渡江至王公館演劇三日女伶在公館内男伶在公館外其熱閙爲近十年鄂省祝壽者所未有王督軍亦觀劇半日賞銀五百元大總統亦贈有壽幛並題匾旌揚 
雜評一 
[依賴與樂觀（一子）]  
　　中國人之所謂依賴每不依賴扶助之公衆而依賴主持之一人故此一人之出而擔任也則希望甚奮以爲天下至難極困之事得斯人而任之無不可以立解迨其後不能如其所希望則又盡舉種種之失敗歸其過於一人前此百倍其熱誠以歡迎之者繼則百倍其怨望以攻擊殊不知天下大事斷無有依賴一人以成之者主持之當局不過爲政治運行之發動機而其發動力則仍不能不有賴乎公衆也 
　　　則今日之　　　　　者其大　　　 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美人慶祝感謝節紀事]  
　　上月三十日爲十一月中最後之星期四日乃美國人民感謝上蒼之令節也向來美總統於十月最後星期中即公佈擇日行禮之文此届威爾遜總統遲至十一月十七日始行發表此文其故殆以選舉總統之結果未經確定是以較遲耳本埠美官場以 
此項公布文須於是日會場中宣讀乃節期已屆尚未接到爰發電他處請將原文電告直至是日午前公佈文始由斐列濱以無線電傳至上海其文略曰吾國民於每年秋收之際輙讚謝萬能之主宰所以酬答其福佑吾人與吾國家之恩也本年吾人受天之福獨爲深厚惟廻顧全球戰氛黑暗吾人於和平安樂之中念及交戰國之困苦及人民因戰事而不能自免之災難爲之慘然不安吾人未能思及吾人自已之幸福而不思及他人受極可悲惜之苦楚也本大總統今擇星期四日即十一月三十日爲國民感謝祈禱之節望吾國民是日各至其禮拜之處竭其感忱於萬能主宰之前以謝其以和平富强賜吾寳愛國家之洪恩吾人於此和平豐富之日當以深切之同情念及世人之受無情戰禍者並分吾所餘以抒其難吾國民表示其對於現在各國戰爭之眞態度其法未有較分吾之豐富救人之困苦爲尤善者此乃本大總統所最望於吾國民引以爲責任者也云云是日午後五時許旅滬美人齊集於合衆敎堂五時半主席美總領事演說旣畢舉行祈禱禮後由按察使宣讀美總統公布文並演說美國謝恩節之歷史約翰大學校長卜訪濟續起演說謝恩節今昔之感念最後合唱國歌奏樂散會 
[上海之金銀市况]  
　　昨日滬上市面因銀行發出牛皮欵三十餘萬兩以故銀拆稍鬆惟連日先令頻長東洋滙水日縮以致英租界大馬路寳成裕記德記裘天寳楊慶和久記同豐永新老鳳祥寳豐及法租界小東門之裘天寳等各大銀樓赤金兌價每兩跌至四十五元半以故一般紳商仕女因貪廉價往兌金飾者頗多至昨日午刻有某公司船進口載來麥加利銀行之大條六百餘條故下午之先令結價較上午爲堅而遠期標金價亦較上午漲起七兩上下（參觀商務欄）昨報所載新開之住友銀行預售金四開結價六錢零五釐限三禮拜期云云茲悉預售此項金四開實係明年（陽曆）二月間之期 
[縣議員聯合會致北京電]  
　　江蘇縣議員聨合會昨爲恢復自治問題又致電大總統國務院參衆兩院及參衆兩院蘇籍議員電文如下 
　　其一北京大總統國務總理内務總長鈞鑒法治不全國基未固地方自治急待先復原狀徐圖改組法理具在民氣難泯伏乞速頒明令以慰羣望江蘇縣議員聯合會叩 
　　其二北京參衆兩院公鑒恢復自治迄無明令國院答復仍主改組成立無期萬乞堅持原議依法律方式另案議决復咨政府速法治以饜衆望江蘇縣議員聯合會叩 
　　其三北京參衆議員富元王謝家馬君武公鑒恢復自治悉蒙質問國院答復以建議案不生效力仍主改組應請另案議决再咨政府萬乞堅持公等是賴江蘇縣議員聯合會叩 
[烟酒業反對公賣抵欵之續電]  
　　全國烟酒聯合會前疊電政府要求借欵勿以公賣抵押至今並未接有復電以致兩業各埠商人頗爲惶惑近日除紛紛函電到該該催詢外並有特派代表在申盼望京師信息以籌對付者該會因得數方面之催詢特再電請政府明示辦法并謂倘已簽字則請在原合同内追加條件以苛稅廢除不受合同之拘束爲目的茲將原電照錄於後北京大總統國務院財政部鈞電公賣擔保載入合同苛稅廢除便受拘束屢電不應衆益驚惶請追加條件保主權留商命中國烟酒聯合會洪少楚等曁兩業全體公叩東 
[四誌江海關定期焚土]  
　　江海關定期本月八日開始焚燬私土迭誌本報茲將海關施監督通告錄下 
　案照江海新關查緝私土藥膏等項自本年五月起官商雙方給賞所獲者業經兩次遵照新章運海抛棄分别呈報布告在案尚有在新章以前歷年由官給賞所獲之土藥等約一百五十擔向係封儲新關棧房未經併棄本年九月奉到國務院電諭調查滬關歷年扣存烟土現數飭令一律焚燬併先定期宣告中外初以存土旣多焚燬難期淨盡議請改爲抛海奉經國務院會議議决仍主在滬焚燬俾中外共見共聞咸曉然於政府厲行禁烟之意當與稅務司籌商在新關對岸地方特建汽爐以爲焚土之用以杜流弊而昭大信並奉國務院特派諮議官前江漢關監督丁問槎來滬調查討論嚴密辦法會同呈復核准照辦現　窰工告竣稅務司訂期本月八號起開始焚燬預備一切監督處已電請丁諮議官如期來滬監視准於是日上午九時起開爐舉焚除分致交涉道縣各機關届時會同前往曁分電並函商護軍署巡警廳酌派軍警到場彈壓照料以昭愼重外合亟布告以便周知 
[公廨第三十二次研訊日人被害案]  
　　中洋印刷所主日本人池原與夥鴨井被人謀斃一案前日午後由美捕房將與該日人私造湖南湖北等省各種僞鈔票之湘人胡儒珍與高志盛冠文抑解公共公堂第三十二次續訊先據見證胡之妻弟張阿春上堂證明陰曆六月二十九日至胡家中見胡默坐不語姊姊睡在床上哭泣旋由阿姨到來解勸並與姊姊至南京路寳成銀樓代鴨井之妻定兌金戒各節又據代胡怍取車租之曹順泰上堂證明去夏方七月間胡先後定購黄包車各十輛每部造價七十八元每天每部租金四角按月除去照會等洋四十五元由胡收去洋七十五元惟今年五六月間始由胡妻來收直至七月中旬胡來察看車輛云云又據見證陳玉山投稱原籍湖北向在王軍統處爲書記旋至法租界全信公棧爲賬房至今年四月間該棧閉歇由周鳴賓等介紹至和興里黨部爲會計員七月二十九號淸晨因向胡取房租洋二十元故至胡家由胡同往四馬路啜茗等情逐層證明並由兩造律師向各見證盤詰良久奉關讞員商之日副領事加籐君判被告等三人還押候明午後再訊 
[長浜路發生函送炸彈案]  
　　寓居新閘長浜路六十九號門牌前爲閘北光復軍統領之李徵五住宅内於前晚六句餘鐘突來甲乙丙三匪徒在大門外揑撳電鈴當由李之僕人聞聲出外啟門由甲將信函一封從門縫㩙入信中封有炸藥一包而乙丙兩人將極大炸彈一枚安置門首堦沿石上後與甲飛奔而逸當時該僕人並不知係危險品物將信函及炸彈携入迨李歸家將主與炸彈呈李披閱之下言詞甚爲激烈經李用電話咨照新閘捕房捕頭得悉立飭中西探前往將炸彈及信函一併帶入捕房並問該僕人詢明甲等之年貌回禀捕頭禀捕頭轉禀麥總巡通飭各捕 
房一體留心偵緝送信之匪務獲懲辦 
[老唐家弄刦案續誌]  
　　美租界老唐家弄延吉里三百四十九號門牌徐子調家於上月二十九號夜被盗黨多人持械入室刦 
去値洋六百餘元之金飾各物並被該盗等拒捕開鎗擊傷行人徐吳氏王明義擊斃探夥王阿正鄰人王林生當經滙司捕房中西包探追獲盗匪奉天人李九卿一名搜出手鎗子彈及原贓金鐲解奉公共公廨諭着押候驗明尸身並緝提同黨併究在案茲聞捕房又在法租界緝獲是案盗匪四人帶回收押並向秘密研訊口供再行解送公共公廨質究至已死王阿 
正王林生之尸體咋日午後三時經王襄讞會同英康副領事同蒞驗尸所分别驗明被盗鎗擊受傷身死無訛填明尸格諭令尸屬棺殮復升座公案向該尸屬等及當時追捕盗匪之中西探捕詰問情形一過然後分道返署 
另一訪函云上月二十九號晚唐家弄徐子調家發生刦案後被盗鎗擊斃命之王阿曾洪麗生捕房將尸送至驗尸所候驗昨日由該尸屬等投案禀請免驗自行收殮捕頭准如所請諭候公廨訊明核奪 
　　又一訪員報告云美租老閘橋北老唐家弄徐子調家被盗匪李九卿等多人刦去金飾並開鎗傷斃兩命等情已誌昨報茲悉事主徐子調向在怡和洋行瑞和輪船爲買辦其姪徐妍僊（現走漢口宜昌之江和輪船買辦）與其同居亦被該盗匪刦去零星金飾適徐船未到埠家中所留者均係女流受驚頗不淺幸未傷及人口惟住居北山西路新泰鐵店樓上之王某因病臥在床亦被該盗匪之流彈擊中肚腹業已因傷身斃昨由家屬備棺收殮如王某者眞无妄之災矣 
[英華街發生刦案]  
　　公共租界南京路英華街維新里二弄第三十一號門牌婦人陶顧氏家於前晚七句餘鐘有盗匪九人一擁入内五盗在客堂望風四盗登樓開放手鎗一響嚇禁聲張當被刦去値洋二百餘元之金鐲金戒金壓髮等物呼嘯而逸當搶刼時顧氏大聲喊捕被盗撳倒跌傷頭額等處迨老閘捕房得悉立飭通班中西探捕前往兜拿盗匪早已逃逸無蹤矣 
[鎗斃盗匪之布告]  
　　淞滬護軍使署昨發布告二道照錄於下 
　　（其一）爲布告事前據上海縣解送夥刦南滙縣居民陸阿虎家并拒殺事主兇盗衛阿毛到署飭訊供認夥同周木生張桂等行刧殺人不諱當將衛阿毛判處死刑並飭緝逸犯在案茲據上海縣續獲是案逸盗周木生即顧木生張桂即周張桂解送到署飭訊該二犯同供於夥同衛阿毛等侵入陸阿虎家共同强刦殺人外另於本年二月先後夥衆侵入浦東徐家毛徐姓及康家宅陳姓等家强刦得贓均有傷害事主行爲各等情不諱查周木生張桂二犯夥衆持搶迭刦陸阿虎及徐陳等家三次並有拒捕殺傷行爲均屬罪不容誅應照懲治盗匪法第三條二五兩欵判處死刑以昭炯戒業經電奉副總統兼江蘇督軍馮核復照辦應將周木生卽顧木生張桂即周張桂二犯依照軍法執行鎗斃爲此布告軍民人等一體知悉此布 
　　（其二）爲布告事案據公共公廨呈解夥衆持鎗强刧厦門路薛煥章鉅贓並沿途開鎗拒捕之盗犯劉威林即劉益成一名并手鎗一枝到署經飭傳集事主人證到案訊明該犯供認夥衆持鎗强劫不諱查該犯劉威林係退伍兵士膽敢夥衆持鎗强刧并沿途開鎗拒捕情節兇惡法無可逭應照懲治盗匪法第二條判處死刑以昭炯戒業經電准副總統兼領江蘇督軍馮核復照辦應將該犯劉威林即劉益成依照軍法執行鎗斃爲此布告軍民人等一體知悉此布 
[黨人善後欵項之彌補]  
　　滬紳虞洽卿君前因經辦資遣寓滬各黨人回里並代設法籌欵由商會勸募購贈船票送歸原籍尚有多欵未經籌還爰特商由天蟾舞臺演戲籌資以資彌補昨虞君致函南北商商大旨謂上海黨人已由官廳資送於前復由貴商會完成於後和德奔走盡力籌欵應急無非爲商業人民謀治安計也惟是事大欵鉅各事雖竣不足之數尚多不得不設法籌補現由天蟾舞臺主人曁藝員梅蘭芳王鳳卿二君目繫困難慨允盡義務四天自舊曆本月十一日起至十四日止每晚演雙齣戲所售戲劵之資悉數補助梅王二君即須北上購劵聽戲亦屬計之兩得貴會發起於前定必維持於後也附上戲劵八百張敬祈如數分銷萬望勿却至盼至禱云 
[製造局紀事四則]  
　　上海製造局經費原奉陸軍部額定月撥銀五萬元近因久未奉部滙解到滬以致該局一切開支甚　支絀曾經李總辦迭次電部要求接濟現經陸軍部商由財政部允將自本年七月起至十二月止計六個月共洋三十萬元照原規定之數補發以便該局歸還舊欠業經陸軍部於前日令行該局李總辦知照矣 
　　製造局總辦李鍾岳接陸軍部令開統計一項爲國家考核大政該局爲巨大軍廠亟宜迅速遵辦並着委派本局熟悉人員爲調查主任等因李總辦奉令後即委向充秘書長之夏壽年爲統計主任已於昨日呈報陸軍部查考並通令各廠長知照矣 
　　製造局民國五年分由部限造之陸路管退砲三十六尊業經如數造竣一俟油漆完全即可解部交納現因六年分應造前項砲械之材料亦應於今年置配俾届時卽能動工惟配購料物若干應由砲廠委員預算開報材料處置備故已令飭該廠員遵照辦理矣 
　　製造局李總辦查得官醫局内住有庶務處司事金達齋之内眷該屋密邇軍隊諸多窒礙且該司事未先禀准擅行搬入居住殊屬荒謬特飭羅總稽查轉令尅日遷出該司事遵於前日將眷移出矣 
[小學敎育研究會紀事]  
　　江蘇省敎育會小學敎育研究會成立以來已逾兩載所有研究問題均爲當今最切要者前於十一月二十六日上午邀集各小學校手工科敎員開手工科研究會所有討論及議决事件如後（討論）一趨重應用的手工滅輕敎育的手工爲職業敎育之中心點一顧及經濟切於實用　豆細工之浪費經濟組紙工組文字之不合實用當圖改變（議决事件）一實地調查各營業機關以便選定應用敎材一選擇應用敎材後編定逐年敎授之順序茲又定於十二月三日上午開會研究職業敎育 
[省視學視察各校之評語（續）]  
　　私立澄衷學校是校由校主葉澄衷創辦基金頗厚造就遠大開辦於今已歷十八年矣現有中學五級高小六級初小六級學生達五百六十餘人視察時小學已經暑假試驗完畢學生多半散去查閱中學課程略如部定而缺手工唱歌二門所以減少其科目意在使學生腦力有所耑注也各科除中國歷史地理外概用英文原本敎授一面慮學生於國文或有抛荒增加鐘點成績斐然可觀固由於葉校主之熱忱提創於先亦由現任校長曹慕管君之毅力主持於後也全年支出約計四萬元除收入學費外每年約須由校長補助一萬二千元 
　　上海私立女子中學校校長王蘇本喦創辦是校頗具熱忱現有學生本科三級預科三級共七十餘人視察時已經暑假期試畢停課本期畢業者四人稽其成績頗有可觀（内有一生程度較久）刺繡圖畫尤見佳勝 
　　私立育材高等小學校本校隷屬於南洋中學開辦已二十餘年爲滬上敎育之先導現有學生三級共九十五人視察時正値舉行暑期試驗閱其國文成績大半淸順英算亦多合度平日敎授想見其認眞矣 
　　私立留雲高等小學校是校由留雲寺擔任經費年支千五百元校長汪錫增現有學生六十二人較前減少蓋因民國以來地方多故適學生每多遷徙也視察時二三年級正値修身試驗查閱答案明味參半一年生休息尚有規律惟附近駐有軍隊不時往校内遊觀管理上宜大加注意 
　　私立愛羣女子初高等小學校校長陳夢靑女士現有高等二級十九人初等四級一百四十人各級敎授均尚悉如四年生多能作百餘字之短文淸順可嘉練習家庭簿記於女子尤切實用上海市立萬竹國民學校是校校長李廷翰君有乙種商業三 
 
 
 

Page 11

 
 
年一級一年一級有男子部四年一級三年級甲乙兩組二年一級一年級甲乙兩組總計男子部敎員十二人男生五百三十七人又有女子部補習級講習級四年級三年級二年級一年級及一二三年合編之特别級總計女子部女敎員十人女生四百七十三人該校男女生徒至爲發達校舍幾不能容而管理井井雖一二年級之學生年齡幼小亦各有程序敎員均有誠懇穩重態度女生較活潑所見排木手工及表情唱歌等尤有意味（未完） 
[定期考驗海軍學生]  
　　駐滬海軍總輪機處昨奉海軍部陷電開現在招考之海軍學生曾經通告務於十二月十日以前報到茲定於本月十日在滬齊集考驗以定去取仰即通告周知云云 
　　又一函云海軍部此次在滬招考海軍學生係爲專考普通高等小學畢業生錄取之後卽送烟台海軍學校肄業現計報名投考者共有四百餘名定於十二月十一日起准在海軍駐滬總輪機處考試約計三四日方能考竣其考試委員爲海軍部參軍吳振南惟海軍部程總長以吳參事獨自考試恐延長日期故又添委海軍部軍學司謝葆琛黄裳治二員尅日南下帮同考選日内卽將抵滬昨已由部將添委軍學司謝黄二員來滬會考學生情形令知海軍總輪機處王處長及在滬之海軍參事吳振南等查照矣 
[社會服務討論會之演說]  
　　前晚大東門外靑年普益社開社會服務討論會請靑年會童子部幹事李啓藩君演說中西來賓约百餘人鐘鳴八下先由包傳賢君宣佈開會宗旨訖繼即由李君演說謂社會服務範圍頗爲廣漠其爲當今之急務則莫如敎育而敎育猶以普及爲要據德人所調查德人之受敎育者千人中實佔九百九十三人華人則千人中僅佔七人兩相比較相懸不啻霄壤殊令人心爲之驚魄爲之動當此國用匱乏如以普及敎育責之國家國家實無此財力責之社會社會亦經濟困難無此能力責之個人個人現在生活程度甚高更難擔任現惟有一法不涉經濟問題祗須熱心會員每星期輪流犧牲一小時分任義務以調查貧家子弟勸其入學爲一班擔任敎授爲一班勸人注意衛生爲一班卽如現在房租而論昻貴可謂極矣以十餘人合居一室者實佔多數空氣混濁有碍衛生必須廣爲勸導使之多開窗牖以通空氣如此於經濟無碍於衞生則頗有裨益請各會員分别擔任云云先由西員孟君擔任義務敎授後各會員或認調查或認敎授或認勸導社會注意衛生畢并先定由近而遠實事求是不尚形式所有未盡事家俟中西會員酌定後再行宣佈實行演說至此已鐘鳴十下隨卽散會 
[學生會演說飮食問題]  
　　寰球中國學生會訂於十二月二日（星期六）晚七時開會請美國本薛文義大學公衆衛生博士兪鳳賓演說（靑年飮食問題）按飮食爲人生之必要能生人又能殺人惟靑年子弟對於飮食一事每不經心稍有疎忽百病因之叢生爲害匪細兪君夙精醫學於公衆衛生一事經驗甚深撰著論說頗多届時必有宏議以供人研究者研究衛生者不可不一聆之也 
[訂期參觀商務書館印刷所]  
　　寰球中國學生會侂校學生定於今午二時參觀商務書館印刷所該校校長徐紉蓀已向該印刷所所長鮑咸昌接洽一切并由鮑君預備茶點以欵學生云 
[紀南洋植商學校之運動會]  
　　本月一日爲南洋植商學校開第一次運動會之期是日天氣晴朗全體敎職員率領學生於午前十一時齊集本校操場開始運動共有十二節如賽跑高跳擲鐵球等應有盡有諸生皆踴躍競爭精神奮發至午後四時乃畢最優者爲王舜禹胡達利秦永聲葛興邦諸生由校長汪南沙及體育部長何亞雄給予奬品合唱校歌乃振鈴散會 
[商團佈置聚餐會]  
　　上海商團通信處上月二十九號夜（星期三）適開常會到會各員以此次丙辰叙餐會所有各商團會會長會員全體出席較之往年人數必衆誠恐招待不週議决由總幹事張嘉年指定臨時書記趕發通告商請各會原有職員於本月三日到會襄助招待並於二日夜先期來會簽領招待標證以資接洽 
[王介安函辭副會長]  
　　江浙絲綢機織聯合會前投票選舉職員王介安當選爲副會長等情曾紀前報茲悉王君並未應選今錄其致該會辭職書於下敬啓者奉到台函敬悉昨日投票謬以鄙人爲副會長聞命曷勝惶愧竊鄙人爲實業前管工商生計所繫故犧牲一切赴京請願盡個人之天職惟年來在滬擔任公益事務較爲煩多而私人營業亦屬責無旁貸若以會長責任相畀不獨才力不逮且虞轉多隕越且絲綢繭均屬國貨自當調劑盈虚共爲維持至綢織亦爲本業之事凡有公益進行無不盡力以圖謹辭當選務祈另舉賢能免致兩悞則幸甚矣 
[房屋維持會紀事]  
　　大東門内朝宗路坐北朝南房屋之業户爲請求減讓房屋組織房屋維持會於前日聚集火神廟内開會首由周素侯報告次公推余魯卿爲理事周素侯姚玉蓀林稚周凌森甫凌仲侯潘季欣蔣阜高陳某等爲職員旋由各業户發表意見有業户徽寗會館代表余芝匠四明公所代表朱佩珍等三十四人以土地所有權被奪擬卽禀請工巡捐局維持當卽擬就禀稿通過茲錄於左禀爲土地所有權無端剝奪請求批准維持事竊業户等在大東門内朝宗路一帶置有坐北朝南基地房屋多寡不等近因該處業户王明善翻造房屋照章報請貴局給照設樁以便建築詎貴局科員於該處安設樣樁竟比舊時門面收進一丈三尺之多查貴局營造執照内載起造房屋照舊門面收進營造尺二尺若兩旁屋後有弄一律照收等語此係地方人民爲顧全公益起見無不降心以相從乃此次收地怱加至七八倍之多實有萬難隱忍者茲特爲貴局詳晰陳之缘人民所有房地多寡不同有僅恃一二間門面房租以爲生活者計其基地進深不過二丈左右若被收進一丈三尺則其餘數尺之地斷不能造成普通之市房是其生計已全被剝奪矣此不能隱忍者一也又大東門南首浜基其闊一丈六尺至一丈九尺不等再加以原有街路一丈二尺俟沿街兩面房屋翻造時各讓出二尺則其面闊已大過於小東門大街以現時大東門街之商業狀况而言已覺綽有餘裕乃必欲使路北各户收進一丈三尺殊不能認爲適當此不能隱忍者二也又同是沿街業户路南則有浜基可抵路北則無所取償卽使果有不敷亦應除浜基讓足外再令兩面業户俟翻造房屋時收進二尺逐漸收至四丈爲止方昭公允今令路北者讓進一丈三尺其爲偏苛實屬不可思議此不能隱忍者三也又如彩衣街東口轉角之某衣莊若以馬路築直則該產化爲烏有卽賸十之一二亦是廢業况又有貼後之房屋勢必移讓至填浜基地該業户豈肯甘居冷落街道勢難相强此種艱難問題自東至西不一而足此不能隱忍者四也或謂南市電車公司擬自大東門至西門敷設電車軌道祗以商辦公司不能竊取公用徵收手段故必求助於貴局以便箝制人民此次大東門街之闊過於小東門街擬即貴局之協助行爲此種道路謡傳不足深信然此項路政係屬地方自治範圍與國家行政内之公脾徵收顯有區别此不能隱忍者五也查員局營造執照第二條載有規定各路線應收尺寸不以二尺爲限之語然業户中預聞市議會之舊案及本地自治之沿革者未嘗無人而所謂業經規定者果規定於何時曾否經市議會通過曾否詳請行政長官立案曾否宣布於何報所謂各路線尺寸者其路線之地點若何其尺寸若何業户等則固無所聞知假貴局有是案斷無秘密之理業户等何待今日而始詫爲異聞乎事關地方公共之舉爲特冒昧直陳請求貴局俯順輿情仍照收進二尺之成例辦理以維持人民土地所有權務乞批准永遵實爲公便云云 
[追悼奥皇之彌撤]  
　　外交部特派交涉員楊小川昨接駐滬奥總領事貝瑙爾君公函云逕啓者敝國大皇帝賓天故總領事擇於十二月二日（即今日）上午十點鐘在虹口潯路天主敎堂恭行彌撤以誌追悼相應函達貴交涉員查照云云 
[南市商界路祭沈母]  
　　上海縣知事沈寳昌之母高太夫人今日出殯南市商界及縣商會正副會長等均在城内篷萊路假葉姓家設路祭昨由該會通知各業議董務於午刻齊集在彼公祭云 
[趕裝新閘橋上之電燈]  
　　新閘橋工竣已久因橋南堍馬路工程未完延至昨日始拆除竹笆通行車馬惟橋上電燈仍未裝置昨經工程處傳電話至水電廠囑令趕派工匠尅日裝配二百支光電燈三盞以便晚間交通 
[私土案原告請求註銷]  
　公共租界山東路三百九十二號門牌烟膏店主藍夢九及平望二十號門牌烟膏店主鍾少卿均因私藏禁止進口之紅土被洋藥公所查悉禀請公廨出單協同捕房分往搜獲私土將藍鍾兩人傳至公共公堂訊判藍交二千元鍾交二百元均人洋並保在案昨晨由廨傳訊據洋藥公所代表律師上堂陳述該私土來由（未譯）請求將案註銷會審員王肇之君核供商之英卓副領事以旣據原告請求應予照准遂判將案註銷被告一併開釋私土送海關銷燬 
[吸烟昏迷之謀害]  
　　寗波人王某在法新租界吕班路文德里一號門牌内開設小雜貨店素嗜鴉片前日有與王認識之董家元張炳三二人持洋烟一匣至王處開燈并裝就洋烟請王吸食吸畢王大喊一聲即昏不知人後由鄰人聞聲到來觀看董等恐被拘拿乘隙逸去該鄰人等投報捕房捕頭飭將王某車送醫院救醒後供出被董張謀害奉諭緝兇在案昨由華探目沈德福包探任水揚李三囡在某客棧内將董張兩人拘獲解入捕房捕頭諭令管押聽候錄供解堂訊辦 
[火車站又獲烟犯]  
　　五區崗警前日又在滬寗車站查獲烟犯湯玉春王成山金大榮楊少堂等四名抄出嗎啡二十八兩半烟膏七兩零一併解送司法科訊明判移地檢廳訊辦 
[工巡捐局之批示]  
　　工巡捐總局批陸炳元承保船捐請求寛限由云禀悉查張福根認包閘北船捐公欵除八月分業已繳局外尚欠九月分一個月捐欵該項公欵業已逾期兩月未便再任延宕仍着該商於十日内協同原承辦人如數解繳以重公欵仰即遵照此批 
[扛夫攘奪他人生業]  
　　閘北肩運公司扛夫頭目董順榮因帶同小工至寳山彭浦鄉奪挑磚瓦致與該鄉夫頭陳少琴衝突互毆一案前日經閘北司法科李科員質訊之下以董不應越境攘奪他人生業滋生事端判送地方檢察廳核辦 
[祖遺房屋拍賣分銀]  
　　吳仁章前投公廨控稱有祖遺田房產業胞兄廷章堅不允分求斷等情由公堂傳訊後判令公正人秉公查明各半分開現田產均已分妥惟房屋基地之田單早已失去須立合同各執一紙因廷章不肯簽字故仁章投案請示廷章由伊子金松代到稱因叔父仁章將分去住宅一半房屋拆去民人之屋難免坍倒故未簽字仁章又稱胞兄父子兇横異常難以同居故將應分之房屋拆去遷往别處建造如不允拆民人情願不要將該房屋充作公產判旣無田單廷章又不肯在合同上簽字糾葛難淸着捕房將該房屋拍賣拍下之銀各半分開 
[地方廳研訊押據眞僞]  
　　婦人顧沈氏與倪王氏因債務糾葛前經上海地審廳訊明判决倪王氏應還本利洋一千七百八十四元當將倪氏公產發封備抵在案嗣倪王氏以此項債務祗有二百元還過一百元原告所提出之證據實係僞造爰請律師向原審衙門提起控訴經該廳核准傳齊人證昨由陳推事等公開庭訊據倪王氏投訴前情並稱此項公產前於光緒三十三年問經同族議决無論何人不得出賣並抵押情事曾經圖保毛雲卿蓋戳今顧沈氏所提出之抵押據亦係毛保蓋戳顯見僞造請求澈究質之原告仍請按照原判執行問官又命毛雲卿到庭詰據供稱倪婦所出押據等均係民人所蓋之戳問官得供以此案疑義頗多判令一併退去候查明再核 
[造船所工匠舞弊]  
　　江南造船所工匠顧關泉朱木生前日在所工作私將所内鐵料製有火爐一只擬携回家中當爲該所稽查撞見立命所警將人贓一併拘獲報由所長飭備警文押送地檢廳訊辦 
[攔路攫取金挖耳]  
　　匪徒謝老四前日在大碼頭地方攫搶行路婦人張氏之金挖耳一支向西飛奔圖逃被淞滬警察廳偵緝隊士戎仁生經過查見拘獲連同贓物證解經警廳司法科訊明昨日警廳已將該犯謝老四移送上海地方檢察廳收訊嚴辦矣 
[竊案人贓并獲]  
　　本埠沿浦一帶失竊之案日有數起雖經警廳飭緝十不破一日前又有著名積竊張德福王金奎謝老四串同至浦東楊家渡余姓家竊得衣飾等件値價頗巨當被警查見人贓並獲傳同原告并送警廳轉送地檢廳訊究 
[探夥不認吞没眞珠]  
　　探夥陳阿海因被在押之周長發金有根指爲吞没所攫徐杏生家小孩帽上眞珠兩粒前日經老閘捕房包探查獲昨解公共公廨請究經王襄讞會同英康副領事訊供不認奉判押候將周金二人帶案質訊再核 
[公共公廨訊究竊案]  
　　西婦某氏控李三元在虹口小菜場摸竊袋内洋元等情昨由捕房將李拘解公共公廨經中西官訊知李係過犯判押西牢四年期滿逐出租界 
　　大通路新康里一千一百五十六號門牌徐梅熙控婢女小燕受同里一千一百四十四號屋内之徐長壽指使竊取値洋五百元之金飾等情由捕將小燕拘解公共公廨訊供押候補傳人證再核在案昨由捕房傳同案證胡金兆將小燕解案質訊究由原告代表律師上堂譯稱該婢年輕無知受愚請提唆使行竊之人到案訊究並由見證胡金兆投訴徐在陸軍敎學團當差現已赴寗等語中西官核供以原告旣稱該婢年輕受愚姑寛判令開釋 
[收買竊贓之押儆]  
　　源記洋棧失竊靛粉四百叮棧主陳錦堂報捕後由英租界包探將行竊之楊福貴拘獲供出贓售在法新租界織帶店主吳新甫處由英探投請法捕房弔出原贓二十五叮將吳及店夥周喜朝拘解法公廨請訊吳供於十月二十一日向掮客韓維周每叮出洋二元四角購下韓稱向永福昌店中購來轉售與吳新甫每叮計洋二元二角永福昌夥趙仁元稱向合興公報關行中客人購下二百叮零星售出是實周喜朝供店主吳新甫於上月十八日共出洋六十元向韓購下聶讞員以吳周口供大不相符因問購下時在賬簿上登明否吳答稱並未登明當提竊賊楊福貴詰訊據供民人先與同黨小和尚竊得洋布六十疋售與吳新甫計洋一百零五元其洋由小和尚之二房東王貴氏往取此次又竊得顔料四百叮由小和尚車送至吳新甫店中言明價洋一百六十元後小和尚回寓再同民人前往吳店取洋各半分用小和尚聞拘逃逸民人被獲是實王貴氏供有餘屋轉租與小和尚居住九月中小和尚竊得洋布六十疋邀吳新甫來家看貨言定價洋一百零五元吳出外雇車裝貨又言如在途中被人查見伊不擔責任如車到伊之店門口伊即負責並稱以後如有什物不論多少由伊一人包購小和尚不敢隨往取洋故托婦人偕吳同往伊店取回洋一百零五元交與小和尚是實中西讞員以吳新甫由楊及貴氏證明收贓無訛判押三個月周不應謊供押兩禮拜楊及貴氏仍由英探帶回韓趙無干斥退 
[兩造同意離婚]  
　　陳雍言與妻王鏡菱同延　德禮在公共公廨請求離婚一案昨奉關讞員會同美博副領事傳訊即據代表律師上堂譯稱兩造於前淸光緒三十三年十一月二十一日在蘇州結婚　未生育現雙方意見不合同意離婚請爲斷離云云中西官核供判兩造旣經同意離異判將所呈婚據註銷 
[託人代買車票者注意]  
　　松江人周炳生專在滬寗火車站以代搭客購買車票爲由騙取銀洋乘間逸去受其愚者已有多人前日爲鐵路巡警查獲解送閘北司法科押候核辦 
[誌謝]  
　　旅滬贛人因李協和先生至滬定於十二月三日下午二時假靜安寺路愚園開歡迎大會昨承見贈入場劵五紙又徐家滙工業專門學校亦於三號午後一時開技擊大會昨承柬邀參觀誌此併謝 
氣候報告（上海徐家滙天文臺） 
[已過者之報告]  
　　十一月三十日北方氣壓徐降但反旋風仍留於中國中部父島西中心頗深斐列濱低度逐漸融解山東以南信風盛行北方凉風無定向上海晴十二月一日上海晴而寒白霜甚厚凉風退向西方氣壓漸降是日午後四時前二十四小時内上海温度至高五四一至低二八七去年同日至高六二四至低三六五 
[未來者之推測]  
　　十二月一日午後四時三十分　測低度將移向日本東南冬季信風將繼續吹於黄海之南北方有西風上海天氣晴 
雜評二 
[自治果何時改組耶（庸）]  
　　共和國家凡百大政决之議會而筦握統治權之元首又爲國民公意所選出以廣義言之直一最大之自治團體耳以國民自治之國而國中乃無下級自治此吾所不解者一也又退一步言之執行機關之不樂受牽率於意思機關亦人情所常有然牽率政府者爲國會而政府復之牽率省吏者爲省會而政府亦復之以中央政界地方長官所不甚歡迎之國會省會而以時勢之需要國憲所當然而不能不復何獨於政府無所不便之自治（自治復後所不便者獨地方官吏）而反紆徐爲妍靳而不予此吾所不解者二也 
　　吾匪謂政府絶對無復自治之心也吾亦匪如一般舊有職員之力主回復原狀而期期以改組爲不可行也特政府而苟有恢復自治之誠意者則内務部之着手編訂制度亦已一月餘矣何此一月餘中之歲月悠悠過去而絶未聞編訂制度之進行耶嗚呼改組且未有决心遑論回復 
來函 
[寳隆醫院來函]  
　　邵君驥爲德文同濟醫校高才生各科皆以最優等畢業面漢文德文政治亦精任本埠中華圖書館德文編輯二年出版之書如德文初階進階及德華新字典等書皆風行各省曾蒙德國文部省嘉奬今夏來復任中醫專門學校生理敎授一席該校諸生亦莫不欽佩其學識之富是蓋眞能輸異國之文明於祖國者然邵君志趣遠大雖以公事之繁而復力圖上進於懸壺敎授編譯之暇精究内科花柳皮膚科微　衛生等學各有心得得有華人吸鴉片之原因及戒除之新法傳染預防之大概及預防花柳病新法等論說曾各載入柏林醫學報中德國醫界莫不贊嘉而半年來復研究中國學童之齒牙與德邦學童比較優劣多寡及齒牙衛生與康健之關係所　學童至六百餘名之多其結果則中國學童牙齒實較德國學童牙齒爲優此等著作及研究皆甚有價値已經認爲博士著作而邵君近應陸軍部之聘卽日北上就戰以學識如此洪富之士異日必能爲中國醫界造福也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲代王琴客答哭庵老人書] [  豈鳴]  
　　哭駡老哥哥　廳原書有欲從兄妹相稱故云曲唱懊儂只　　侯　　入呼仍乾老　累君涙雨雙流是以停梳憶遠筆欲下而遲漏佝圖飛翰言情字含香其箇箇多才游戲短長何恤人云薄命依棲首尾轉多顧忌然而禮崇來桂事有經權纔說龍陽尚恐餘桃誤會幸生鶴髮或無瓜李嫌疑伏思妹與老哥哥生緣重一面情深憶當歌轉龐鏞屢博曉鬚狂　偶則筵陪玳瑂時聞抱滕長吟扯來兄妹同淘相期今世話到夫妻名分曾訂來生保山借重樊山實景敢忘實父算了一樁心事拚敎老女收場何期兩脚船頭又與小毛作伴等是驌鬍有味草刷腮疼原添辮髮磨人葱尖手打白臉被他吃斷何來宋玉窺牆紅兒產難顚危惧没采生救駕（湯采生滬上女醫）猶幸淸風徐至不敎夜月魂歸宛宛可憐懨懨善病春明夢覺回頭事事皆非淮海蹤棲遍體層層被縛　五璫而難達負綺思其何堪須防翼德將軍翻面横揮鐵槊暗買閻王老子燙心拚捨金錢草就殘燈套入官封鄭重寄憑慧婢果然鬼計通靈凡此多端務希明察鴨蛋本來無缝那虞蠅嘴尖尖雅懐眞個憐儂愼弗魚書一一聞說梅郎玉返良友談心看問闌姐金吞賦詩遣興倚粧書此聊代面陳藉請騷安伏惟雅照（四） 
聯話 
　　輓聯須要不能張冠李戴爲佳輓乳母聯句更難落筆得體以情則母子分則主僕惟湘鄉曾文正公一聯寥寥數字全神俱到眞空前絶後之作也句云一飯且銘恩况襁褓提携祇少懐胎十月千金難報德論人情始末也當泣血三年[  飯牛）] （一） 
　　某君狎一妓名祝英臺年二十一猶云處女闌某君爲之破瓜某君贈以一聯曰英國勢力圈包乎揚子江七千餘里臺灣殖民地割於光緒帝二十一年花叢聯語中其設想之奇殆以此聯爲最[  逸虎] （一） 
談叢 
[王五] [  天臥生]  
　　福建詔安縣捕頭王五名捕也平日探索案證至爲周細有類於西洋偵探所爲以故案經王五鈎距者鮮不破案一日隨吏臨檢一家尸横於庭蓋在夜問爲人所殺者犯人巧於迷晦蹤跡王五檢視屋内外都徧了無所得至爲懊喪其儕進盆水王五盥手訖將歸矣棄汚水於堦下瀘躍起曰得之矣人詰其故不答徑就堦下掘土則犯人之血衣及殺人之刃與犯人所欲奪之書札等咸在焉人詰其故則答曰吾傾水於地乃旁瀉而不得入獨埋贓證之處則土鬆而水泡起吾是以知其地必嘗經人於近頃掘土也依證執得犯人一鞫而服詰其何以埋物是間犯人嘆曰吾殺人於中秋後二夜時方月明落葉滿堦吾於倉卒中慮携物出爲人所見念不如埋證地下俟他日取得毁滅不遺埋已覆以落葉不　天網恢恢乃假　王五發找奸也（　） 
笑話 
　　父曰兒乎汝行年已長可擇婦矣兒曰兒當擇誰之婦 
　　一婦謂店　曰童子　何　短如　儒積年而不　長　曰　終日鹿鹿於奔走實無暇滬長耳 
　　師　文法曰女有善定二種若遵用二否定文　反成旨定文如（不得不無不）諸如此　諸生其留意之　頃生曰余欲出外片時先生能允乎師曰否是不能生遵欣欣然從容出師曰我不准汝何得　出生曰師連用二否定女則非允而何或問送牛乳之童子曰此乳何以温暖童曰頃雜熱水耳 
　　圖書敎員命學生繪馬及馬車一生　之僅繪馬師詰之曰馬車何在耶生曰馬車乎吾父乘之出矣[  楚鶴] （二） 
小說 
[言情小說妍媸鏡] [  常覺小蝶合譯天虚我生潤文]  
第十三章（二） 
　　曼睞此語雖刺白雷母女顧實中予心病予乃不能更　遂起立歡行而曼睞乂呼予曰妹奚往亦許我以菲雪贈君之物一示客否予不答俱頷其者曼睞遂自去自雷母女見已去其勁敵則戰線立集予身予欲行乃不能遵愛倫曳予襟曰密斯柰梨君母怱怱行吾人特來賀君邇日菲雪先生亦長來耶予漠然應之曰否白雷夫人曰然則楷福少尉行時亦會與密斯一面乎予不答伹摇予首愛倫自知舌戰勝矣又曰君亦知勞倫司將於何時歸耶言次又自語曰彼乃與嫿娜訂婚此誠出予不料予此時窘極蓋吾生平最惡冷嘲熱諷平時曼睞吾已厭之矧白雷母女尤復冷氣侵人因思天下之事固有至不可思議者若我者苦不能脫菲雪之網羅耳爲家難計勢不得不出此下策若愛倫諸人何患不得佳壻乃必菲雪之自擇推其用心無非瞰其多金耳黄金哉汝誠祟人之巨魔矣此時曼睞復至梅理捧螺鈿之盒尾從其後此中所貯皆爲菲雪日來贈我之物曼睞名之曰珍寳我則以爲不過有光之頑石天下可厭之物蓋無有過於此者矣此語讀者幸勿謂予矯情當知凡物唯心所愛乃始名貴否則即爲環寳亦同泥沙時曼睞已出一鑽石手釧示白雷母女曰君視此式如何即此十字架亦用印度珍珠綴成値可抵吾村一村之租佃於是復纍纍出其諸物皆寳光閃射白雷母女雖不置可否而其面色固已呈駭歎之容曼睞意得甚顧二人笑曰君等奈何無言吾願密斯愛倫將來得婿亦如吾妹白雷夫人曰然則君亦妬柰梨耶曼睞曰柰梨吾愛妹吾焉能妬吾恐旁人見此正不能無妬耳曼睞一語中的二人面乃立頳遂不能耐相率告辭曼睞亦弗留卽令梅理送客出室昻藏之態乃類貴婦直待二人去後始伸欠笑曰柰梨汝觀此二人目灼灼乃如鼠然今遇其貓矣彼之來意正欲辱汝不圖轉受予之揶揄柰梨汝思之吾家素不齒於人而人亦皆下視予輩今此諸人乃竟一一自食其報正吾儕吐氣時也言次見予面色頽喪倚榻似有憂思則嗤然笑曰柰梨汝心誠不知足乃復長日抑抑若使我而爲汝則但視此滿篋奇珍亦且樂極而忘寐矣予曰嗟乎曼睞吾固自恨恨不能與汝易地而處也（第十三章完） 
 
 
 

Page 15

 
 
   
 
 

Page 16

 
 
   
 
 

Page 17

 
 
新自由談 
畫謎揭曉 
[插畫之三]  
　　答案以堊鼻生爲最有意味其來函云國中有殘燭寸許明明日之夕矣案右一人獨立义手腰際酷肖卜字之狀合夕與卜是成外字且外字本可從人作　也黑版上算式其得數一爲六一爲四合之恰成交字故所隱新名詞當是外交二字也嗚呼今之所謂外交家大都著得一身外國衣裳識得幾個温土失利自晨至夕營營於其進帳算盤而已如國中人又何媿此外交二字邪乃題如夢令一闋以贈之曰 
　　窗下燒殘蠟淚有個人兒未睡义手費沈吟佇看蟹行文字三二三二三二八除成四 
　　此外射中者爲秋夢一萍季威穆德芳諸君正與原意相合敬贈間諜生涯一册並天虚我生出版書籍半價劵一紙又有勾餘沈靜筱茅永友獨活楊織襄銅川裔人戚戚劍塵甘草生諸君射爲文明亦佳各贈半價劵一紙敬誌佩忱小蝶識 
　　畫謎之五 
　右畫謎請集六才三句射之本月十號截收 
海外拾遺 
[社會主義實行地（亞伯）]  
　　社會主義發生原因多以貧富不均爲其激動力如美國財政統計分爲十分其九分則爲全國中十分之一之人所得其餘一分則爲全國中十分之九之人數所得貧富不均已達極點遂至多數之人羣趨於社會主義有異常增加之勢力至瑞典之阿西市則全無租稅凡屬此市民衆學校則不受學費使用電話及乘火車馬車俱不取分文蓋柴等費用皆出自市有森林之利可謂眞 
正實行社會主義地矣（二） 
詩話 
　　今秋在友人扇頭見香奩詩十章甚覺工艶茲特錄之詩云朝霞如綺照妝樓出帳春蛾淡欲羞同此雙彎新月影一經郎畫便無愁艶體摩挲欲却難一宵深似一宵歡笑顰解識嬌癡性嫁得檀郎當母看曾約西園載酒過相携團扇賭新歌愛郎詩句淸如雪繡上梅花小幅多畫梁漸見燕將雛一徑萱花小雨濡阿母書來羞竟讀隔年頻問有身無名流豈易得名姝談往無端有淚珠千古傷心誰第一看郎題遍美人　海棠艶上綠階除一院秋深落木初檢得井欄新杮葉自廳香墨乞郎書乍覺春寒暖被池雲鬢半向枕邊欹夢中忽得消魂句推醒簫郎索和詩乍報梅開過碧軒檐冰齊挂玉　痕泥郎代取花問雪指冷雙携袖内温掃將晴雪試煎茶暖閣層層翠幔遮小飲助郎詩思好一盤生菜是梅花花裏房櫳月下樓十年長擁合歡裯枕間細數團團夜除却離家總並頭香閨韵事兒女深情信手寫來歷歷如傳誠絶妙好詞也詢之友人爲錢塘平夫人素嫺所作（墨稼）（二） 
短篇小說 
[奇情短篇（小蝶）]  
　　大凡平生有所眷想之人一經鐫入心坎即如影片受日更無漶漫之時矧素雪者容光照人有如上苑仙葩不同凡品猶憶吾人識面之初乃在平橋畔一水閣上不過廻眸一笑耳而吾二人之感情已如磁引針膠固更無可解而相見之時亦即逐吾日記頁而加增雖然吾每窺素雪之修蛾雖笑而亦含顰剪水之雙瞳則又時時含有淚顆此何爲哉有時吾偶露其求婚之意又輒婉詞拒却此則尤爲予所懐疑夫使素雪果無情於我者亦已耳然於無意之中又輒自露其傾愛之誠抑若以不能如其素願爲憾嗟乎素雪汝之傷春而偷泣殆即爲此乎否否渠果爲我則我每言及愛字時彼又何故輒露嬌嗔此一種之疑團吾蓋欲質之素雪者久矣嗟乎吾今思及此乃又深悔當時不竟以此問之素雪今則已矣素雪别我而去迄今不已五年有奇耶其去也矯然有若游龍而不見其尾即書信亦無素雪素雪汝竟棄我如遣耶然而我决其否也我今思彼焉知彼於涯角之外不於同此一時而思我耶吾思至此沉沉幾欲入睡念於魂夢之中能晤素雪者亦佳顧無情之門鈴又復冷然作響擾人淸夢吾初以爲郵使耳而入者乃爲魏生魏生多髯磊落任俠吾識之至今纔一月入即笑曰吾友汝何爲獨自喃喃言次目炯炯視予以身倚案而立魏生爲人至瘦削而燈光照其修影於壁乃偉然成巨人吾痴視其影乃忘答辭魏生又曰若癡耶何思之深哉予愕然曰無之雖然君自何來魏生曰實告君今有人捕我急故來求庇於孟嘗特君亦能容我否魏生言時顔色至莊重不類戲語予遂亦慨然曰是何不可但君何故見罪於官中亦能告予否魏生回身反扃其門而後言曰吾殺人也予大駭一躍起曰君殺人耶而魏生殊泰然曰然其事尚在五年已前蓋吾父嘗爲一權臣所陷故予亦手刃其人予恍然曰是矣五年之前此間嘗喧傳某公夜失其元且有血書留之壁上不謂此事即出君手魏生曰汝母譁然吾刃此梟雖爲私仇亦爲公義蓋知此人不除天下實無寗歲乃竟爲予所戮迄今思之猶有餘快方次則撫掌而笑鬚髯戟張爲狀乃如終葵予則默想當時某公被刺全省擾亂之狀乃不謂此壯士者乃卽在予覿面抵掌之間雖然素雪與我不别而去亦非卽在其時耶予思至此予心乃不期而馳亦不知室中更有魏生旣而怱聞予身後有人呼曰君又癡耶予廻首乃大駭蓋魏生已不知何往而嫣然玉立於吾前者非吾睡夢所思之素雪耶嗟乎素雪吾乃不料汝素雪亦嫣然展其笑容以手撫予肩曰筠郎五年以來避禍他鄉我固無刻不思君也今大仇已復吾罪亦免請從君終矣言次一笑翩然而投予懐嗟乎魏生耶素雪耶汝其一人抑兩人耶今吾握筆時坐對吾妻而此一種之疑團吾終無從以解釋之也吾將仍以質之於汝（完）（二） 
 
 
 

Page 18

 
 
   
 
