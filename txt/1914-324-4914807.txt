# 1914 - 324 - 4914807

 

Page 1

 
 
調查 
[述中國鐵路權之瓜分（二）]  
　　（杖策） 
　　我國鐵路雖多而交通上並未發現如該鐵路之重要加以該鐵路從蘭州向西方延長經甘州肅州哈密一線逹於伊犁二線逹於塔爾巴哈台三線逹於喀什噶爾其結局二線與西伯利亞之賽米省鐵路聨絡三線與中央亞細亞之塔什干鐵路聨絡而得歐亞最便最捷之交通機關其價值殆不可以計算且俄國依該鐵路而經略新疆甘肅陜西河南尤爲便利借白耳義之名而壟斷該鐵路之專利不可不謂全球絶大成功也我國政府其始深厭六國銀行圑之條件而拒絶之其繼仍以該鐵路大利付諸强大之俄國其意安在哉眞令人百思而不得其解矣 
　　大同至成都鐵路俄國曩旣乘我國財政之窮乏暗通法國借白耳義之手而獲得海蘭鐵路借欵復用同一之手段於民國二年八月十四日又獲得同成鐵路借欸權所有金額及其條件與海蘭鐵路借款略同該鐵路起山西之大同府順汾水河流而南下經山西太原府平陽蒲州等最有名之都會至潼關乃與海蘭鐵路相連更從西安府沿蜀之棧道以進於西南經劍閣以逹於四川之大都會成都府其延長九百六十英里專開發交通上極不便之區域觀於從來與各省隔絶之山西及行旅最難之四川亦得儼然接近朝發夕至豈不神乎且其線將來南與法國之雲重鐵路聨絡此與其勢力範圍内之張恰鐵路聨絡其政治上及軍事上所受之利益更非淺鮮也查山西爲世界上有數之煤田良鐵美礦最爲豐富且 
 
 

Page 2

 
 
爲我國金融界執牛耳之票莊之根源地四川占揚子江上流扼藏衞之要衝素稱天府英法兩國久欲由東京缅甸爭通此地吸收精英故此兩省貫通鐵路其於經濟之發逹軍事之利用自不待言英法兩國謀之甚久尚未成功今俄國以一外交家之手腕竟獲得該鐵路敷設權而奄有山西陜西四川三省虎視中原可謂先英法入關而爲王者也（未完） 
時評 
[新局面雜感（冷）]  
　　修改之約法公布改組之政府出現此皆人人預料所及多在意中也而微有所不及料者 
　　第一爲徐世昌之呈辭方將上台而卽欲下台似非情理之事雖然中國官場不嫌其僞方其退也必先以假方其進也必先以辭此固成例而無足怪者 
　　第二爲梁敦彦之長交通而梁士詒之任稅務此皆前之擬議所未及之者其所以然豈眞所謂粤系者戰而敗耶雖然交通長之梁亦粤人也是固粤人失之而粤人得之矣且更梁氏失之而梁氏得之矣又安足怪者 
　　第三爲袁總統之又就職而又誓言也袁總統之就職於兹己三臨時總統之就職正式總統之就職以及此次之就職夫正式總統任期未滿今日固尚在職中今又就職似所未解雖然前所職者乃内閣制之總統職今所職者乃總統制之總統職職又有不同故復重就之歟又安足怪者 
　　然則所謂不及料者亦皆意中事而己 
命令 
　　四月三十日大總統命令陸軍總長叚祺瑞呈請將趙丙員王逹夫胡學祥均授爲陸軍步兵上校孫雅堂宋郊永均授爲陸軍步兵少校董卓芝授爲陸軍步兵少尉應照准此令 
　　又令陸軍總長段祺瑞呈請將第二軍兵站出力之張文元加陸軍步兵上校銜虞克昌授爲陸軍步兵中校並加陸軍步兵上校銜王祖德加陸軍步兵中校銜張文郁加陸軍工兵中校銜應照准此令 
　　又令陸軍總長段祺瑞呈請將淞滬戰事出力之陳宇鈞趙禪范毓靈均授爲陸軍騎兵中校張錫琛吕夢符均授爲陸軍步兵少校阮殿元授爲陸軍工兵少校應照准此令 
　　又令陸軍總長段祺瑞呈請將林西解圍出力之宋尊榮授爲陸軍步兵少校朱寳元劉景順巴禮永林振山張應賢郭榮保蘇文藻均加陸軍步兵少校銜劉永慶張錦標均授爲陸軍步兵上尉並加陸軍步兵少校銜劉海授爲陸軍步兵上尉武風標李保隆陳輔清顔成喜張永福盧萬功許萬山崔玉璋張興鵬均加陸軍步兵上尉銜王振山李咸忠興升清泰均授爲陸軍騎兵中尉應照准此令 
專電 
　　北京電約法會咨送約法文謂本法純係本國歷史搆成求合本國特性此次結果名以隆總統之權實以重總統之責民國成立三載以制度不良一籌莫展財政則庫空如洗内務則盜賊縱横軍政則兵驕饟絀外交則虎視鷹瞵民德墮落民生憔悴尤不忍見聞今障礙已除政治刷新此在今日大總統就職曾宣言不使帝政復活皇天后土實鑒此心苟利國家之事計無不猛厲進行 
　　北京電據較爲可靠之消息司法海陸財政外交均留任内務仍朱啓鈐交通梁敦彦教育湯化龍政事堂名稱擬改不日發表官制秘書長仍錢能訓或擬名國務秘書以一部駐懷仁堂梁士詒任稅務處督辦 
　　北京電本日命令巳下徐世昌任國務卿湯化龍長教育梁敦彦長交通餘無更動惟徐巳先備呈辭略云時艱責重年衰力絀難勝鉅任請收回成命事竊惟國體改建以來事機擾攘變幻百出仰賴大總統精心毅力鎭攝維持二載有餘漸臻底定胥由閎謨獨運海宇蒼生實受其福乃者約法釐定新制已頒值大總統總攬之初基幸法度修明之有望國務卿一職允宜妙選英傑豈衰朽遲鈍如世昌者所克勉强集事且比歳養疴海嶠息影邱樊世情久己淡忘政務諸多隔閡進退失據負咎何堪所以驟聞任命繞室旁皇郤顧逡巡不敢輕於一試世昌夙承知遇仍以散員留屬京寓遇有所見隨時獻納以自盡一民之義務云云但此呈必不見許自無問題 
　　北京電新政府今日發表其命令係張一麐所擬 
　　哈爾濱電俄國陸軍首相孫育利摩氏聞日内將由聖彼得堡東赴海參崴察看遠東軍備並聞尚須在哈爾濱勾留一星期故此間駐俄軍隊操練甚忙說者謂陸相東行於對華政策大有關係云 
　　潼關電白狼自汧陽西竄後前敵並無確報西安至蘭州電綫仍未修通 
　大同電孔鎭守使在大同尚須勾留二星期準備一是聞孔將組織屯田營赴烏拉特旗開墾巳得山西閻都督之同意 
　　廣州電龍濟光爲上淇鄉勦辦黨人一案大動粤人之怒刻中央政府己派黄士龍密查龍電中央謂黄士龍素與我不合其報告未必盡確請中央另外派人 
　　南京電財政部對於各省驗契頗注意刻聞江蘇收入前紙價曁注册費共只八十餘萬元而中央向中國銀行提撥將近百萬 
　　　南京電政府令各省將四司裁撤改爲四科韓省長現擬就本省斟酌情形能否裁撤再行電覆　　南京電教育司長議定省立各學校三年度經費均減爲八折開支 
　　南京電儀徴知事呈請運田繳價升科並擬上中下三等上則一元八角中則一元二角下則六角謂數目甚廉俾易辦理 
特約路透電 
　　北京電新約法巳於今日正午公布 
　　北京電國務員均於昨日提出辭職書預料新内閣將於明日宣布其人物如下國務卿徐世昌外交孫寳琦財政周自齊内務朱啓鈐陸軍叚祺瑞海軍劉冠雄司法章宗祥農商楊士琦教育湯化龍交通梁敦彦或梁士詒惟聞其不欲於内閣受任謡傳將長關於借欵之一部 
　　北京電路透北京訪員得悉中政府因丁恩君整頓鹽政有功擬加歳俸英金千磅丁恩君改革鹽政之計畫雖由各商反對政府决意實行之 
　　北京電白狼己陷甘肅靈台崇信兩縣聞該省遣散之回兵巳附和之 
　　北京田文烈巳兼署汴督 
　　北京電潮州府叛兵兩隊於星期四日佔據府城及火車站翌日爲汕頭之兵擊散 
　　汕頭電潮州兵變己敗亂黨顯圖於今日在廣東全省起事陳炯明之姪陳文伯（譯音）昨巳在此拘獲鎗斃此外尚拘獲多人現局巳靖當道巳能控制一切 
　　香港電港督梅君泰安輪船船長韋塞萊爾總機司曼卡萊守船葡人狄愛士鼓勇保護英國國旗及託照料之搭客特以謝書致與三人且謂三人之勞績非僅以謝書承認而巳政府隨後亦有所爲政府巳决意設法禁遏海盜重出爲患决不令英國國旗爲中國或他國海盜侮辱港督又向狄愛士宣言謂葡萄牙古爲英之聨盟國今其國人乃有如狄愛士之勇武殊爲可賀云 
　　廣州電此間現有疫症傳染每日必死多人紙幣每圓價在三角以下以故囚糧費每人每日僅三十文說者謂實不足購食充飢云 
　　桂陽電此間陸軍學校因乏經費業巳停辦紙幣每圓值價五角二分 
　　長沙電警察在某宅搜查鴉片時傷一軍官繼卽殞命都督判該警察監禁十年兵士要求處以死刑都督乃鎗斃該警察撫卹其家屬一千四百五十元民政長亦給洋一千二百元都督復遣散該團兵士每人發餉三個月警察揚言擬全體罷崗惟目下諸均安靜　　東京電據華盛頓消息墨西哥駐美外交代表回國後曾託日使代理一切卽經日使謝絶一節已由外交省確認 
譯電 
　　北京電修正約法全文巳於今日宣布其中並無未經料及之要點全文僅制定大總統自國會解散後所握之大權預料明日將有總統命令若干道公布修正之約法及改造政府之事項 
　　北京電英文京報評論新約法謂現任之大總統春秋己高約法雖屬臨時性質而所予大總統獨裁之權無所限制實屬謬誤云 
　　北京電孫寳琦明日將辭國務總理惟擬留任外交總長 
　　北京電梁士詒今日由總統府移居城西住宅 
　　北京電存於外國銀行之鹽稅己由鹽政處撥還中政府銀二百七十萬兩餘洋一千萬元足償以鹽稅作抵之債務至若干時後若得長此豐收則續餘之款仍擬留供中政府需用此項餘欵必作爲現訂之五國大借欵正宗抵押品中政府因鹽政而得漸臻滿意之發逹殊可爲賀此良果之得雖由駐京外國公使之壓迫丁恩君可貴之勞績有以致之然當知各處華官抒誠襄助亦大有裨補也今之盈收實爲外國專家策畫整頓最初之功效深望此舉能鼓勵中政府將丁恩君提議之改革鹽政計畫透澈試行令人知全國賦稅管理得人卽可豐收此實恢復信用最上之計也聞中政府將大增丁恩君之俸金且將由大總統發布命令嘉讚其勞績云 
　　雲南府電前傳之臨安府亂事今巳敉平未領軍餉之從亂兵隊業經遣散某日有步兵約近千名圖劫銀號民圑乃與交戰各受重損此次亂事僅關當地治安並無政治目的　　汕頭電潮州府西北嘉應州聞有兵變軍官力圖限制亂事於本地似已得手目下因交通阻斷故不能得該處德國教士之消息　　柏林電德國國會預算委員會討論中國現勢甚久議員數人堅主德國對於新中國之發逹當於經濟上實業上力佔地步外交副大臣極然其說謂德國除德華銀行外現復組織公司在華經營商業又謂新中國政府之外國顧問德人實佔重大部分提交國會之追加預算規定在雲南府設立德國領事署之經費 
　　柏林電德國國會豫算委員會提議退還中國庚子賠欵中德友誼必能因以增進外交副大臣宣稱此議極能動人惟彼意因礙於豫算難以實行 
　　柏林電德國國會預算委員會討論外交預算時報告員起言德國在華之勢力顯己漸减且要求多派給俸之德國領事及專門家赴華外交大臣茄戈君宣稱比國巳得特别重要之讓與權至是否比國獨供資本則不能下斷該大臣繼乃述及實業銀行供給中國借欵中國酬以船港鐵路讓與權一事且頗以德國經濟未能輸入中國爲憾末謂德政府切願德國之經濟得於中國之發逹有所參與現除德華銀行外復組織第二德國圑體將按遠大之模規在華進行經濟實業事務至推廣領事一節政府深爲注意一俟覔得相當之員卽將派爲第三商務專家赴華駐廣州德領事署云 
　　倫敦電曷爾斯特之黨人雖行不法舉動政府並未設法取締之現有擬與守舊黨和平調停之說 
　　華盛頓電墨西哥立憲黨領袖卡蘭柴將軍巳承認調和聞南美各國提及休戰之議將交卡蘭柴將軍核奪南美調和人巳請美墨休戰美國巳允 
　　柏林電墨西哥大局殊難捉摸南美外交家運動調和者皆緘默無言彼等願於談判之際宣告休戰威爾遜總統或將允之歐洲各國參與調和之說實無此事駐美英使請設法將維拉克羅慈以北之煤油作爲中立産業現礦工因亂紛逃致每日失油數百萬元 
　　維多利亞電加拿大政府因境内工人過衆特命太平洋沿岸之移民官員於五月二十一日起至九月三十日止禁止華工入境 
　　柏林電東京電社巳與俄國訂定合同以俄日陸地電線與滿洲及庫頁島相接自歐洲俄境發至以上各處之電報每字收費 
 
 

Page 3

 
 
二十一柯配克（俄幣名） 
公電 
[陸軍部飭造槍炮廢料清册電]  
　　都督民政長護軍使鎭守使將軍都統鑒查槍炮廢料現除各械局所存有數可稽外其餘散置各處者爲數甚多若不急行確實調查設法處置廢棄日久銷蝕愈甚惟事關軍械若辦理稍不盡善流獘卽因之而生自不得輕於變賣爲此合亟電逹務希速飭分别查明某處現存種類數目各若干某項料質重量約若干詳細列册彚報本部以便辦理至本省各械局現存不堪修配之各項廢械計有若干亦希飭造清册彚報備查電到望卽飭查仍希速復軍部勘印 
　　財政部覆准浙省變通徴賦電屈民政長國稅廳籌備處長鑑徑電悉浙省田賦較重擬將附加經費一案變通辦理地丁項下附收征收費百分之九抵補金項下附收征收費百分之三應准照辦以恤民艱財政部印 
要聞一 
[風聞錄（三）（四月二十八日）（遠生）]  
　　風聞風聞復風聞今巳漸漸水落而石出矣 
徐世昌氏現巳準備組織政事堂矣前已言之政事堂與總統府之秘書廳之交义點最爲重要此不必僅關係梁士詒氏一人蓋梁於秘書廳固有不可離之關係而梁之勢力實不盡關秘書廳秘書廳者乃梁之車之一輪鳥之一翼耳政事堂旣組織其直接影響及於秘書廳之全體若秘書廳仍照舊貫則總統制之根本之精神全失勢不能不有所變更若有所變更則其權力不能不稍移於政事堂之承宣廳（即政事堂之秘書廳）問題之發生遂卽在此交义之點矣故出力以擁護秘書廳之勢力者恐不止一二人之關係今假定（實有一半事實）承宣廳權力較大資格較崇則此承宣廳長之位置何人卽爲現今一問題蓋徐氏所願引用之人若資望稍輕未必爲秘書廳人所服也聞日來暗中巳有支絀之勢矣承宣廳長前聞爲錢能訓氏嗣又聞爲張國淦氏張爲徐系一有力之人前趙内閣時爲國院秘書長者也據官中人言張氏文筆不及錢幹臣（卽錢能訓）而政界潮流似張氏知之較悉大約廳長一缺不出此二子之間而如何調和其間設想當局者尚沈吟於帷幄之間也 
　　因上述關係故聞承宣廳中頗調用總統府秘書廳中人 
新政府（借用語）之組織如何現除袁徐二公外恐無一人有確實消息者而外人盛傳張鎭芳氏將長財政因此北京外報頗加不滿之意英文京報反對尤力至謂吾人不願用粗俗之語句以攻擊張氏今願自加限制於吾人言論之範圍其人而長財政將來如何如何不可此在外人文法中可謂極端之攻擊矣該報旣刺刺不休梁士詒氏因致函更正想一以秘書長之資格一以該報載稱張氏之得爲財政總長乃徐氏與梁氏一種妥協政治之結果也 
　　徐氏對於左右親近之　近尚極守秘密有人問以張鎭芳氏事徐氏則絶對否認觀近日消息似湯化龍之入政府頗爲的確蓋亦萬綠叢中一點紅之意耶 
　　又一極近徐氏者語余謂路透電前載徐氏宣言不用留學生此語不識如何誤會徐氏之意非不用留學生乃謂須用並有經驗曾經辦事之留學生耳如章宗祥汪榮寳陸宗輿曹汝霖氏諸子向爲徐氏所知豈有今日不用之理此外亦不乏其人云云聞張國淦氏亦曾勸徐氏以連絡新進培養後生云 
　　新約法昨日二讀會全體通過明日即開三讀會據聞民國三年五月初一日卽行公布想吾此信到時諸公巳得見全文矣 
　　此次約法會議傳言起草者與審查員小有牴牾其言不過起草原案（施愚顧鼇派最多）重在實際審查者（梁派最多）並將欲形式一律完全如大總統必須列爲一章並明載大總統總攬統治權之類其他若領土範圍之列舉不列舉（現從邵章修正案不列舉）爵位之應授與不授與均成問題屢次疏通意見卽以此中間有一極可注意之事實卽大總統總攬統治權一語大總統本主張削去者也 
　　初四總統府大宴外賓聞係爲約法發表及新國務卿發表之一種披露會蜿蜒曲折至此乃得一結朿矣 
用人行政之消極觀 
　　各部歸併問題約法修正聲中外間有一種謡諑謂新政府組織之時各部當有一番裁併兹據個中人言總統府所擬之新國務員仍係九部且各種名稱亦係悉仍舊貫並無何等變更之說至於謡傳之來亦非無因蓋日前有人條陳財政困難謂將教育農商等部酌量歸併内務部以節經費云云政府以其不逹時務並未允准又聞總統對於裁减教育經費案頗爲注意巳將該案調取親加核定兹巳批交國務院飭將該案暫行取消並飭院通行各省如果財政略能支持則教育費一項母庸核減 
　　各省裁併機關近來因財政困難實行減政各省教督民政長對於己設置各機關實行裁撤歸併或縮小其範圑故各省之行政機關紛歧不一省與省異不唯與政務處理有所窒礙卽於財政之預算統計上亦多不便聞國務院日來提議使令統一辦法總以簡單爲主伹亦不可廢去大致各司縮小爲科附屬於民政署之内其國稅警察審判檢查四廳仍舊設置 
　　官俸減成問題日前周子廙總長晉謁總統時曾經提及本月分未放之欵與下月分應放之欵尚無著落應卽詳籌辦法於官俸减成說頗有所商榷前此總統府會議亦曾提及官俸减成之說當議從緩辦理惟聞中央政費似以一月分支出爲標準此外則不得增加也 
二届知事試驗之前提 
　　各委員之茶會第二届知事試驗仍在衆議院舉行聞主試委員長汪伯棠擬於二十七日邀集主試委員汪鳳瀛江瀚監試委員熊兆周吳家駒胡國洸周慶雯襄校委員王杜張名振饒孟任王黻燿蔡寳善王揚濱田潛蕭方駿王得庚王振先雷光宇闞鐸辦事員曾維藩施堯章何知非錢鴻猷顧儀曾黄兆熊蔡以觀李作賓祝元毛昌遂陳玉潤祁錫年石雯李光榮王中希何慶埏林啓祝綸元魯兆銳賀嗣盛李佩珂林景等開茶話會討論入場後一切整肅場規辦法 
　　試驗處之取締知事試騐處布告云查第一届知事試騐應試人員未經錄取者本年不得再應知事試驗前經部令公布在案兹查本届保送及投考人員中有曾應第一届試騐未經取錄者自應按照前令辦理合將此項員名開列於後仰卽遵照母庸與試特此通告計開汪雲齊湖南劉雲鵬湖南孫雲章奉天李明槼湖南王國璋河南宋紹璟江蘇趙嵩望浙江許袞湖南周世藩河南劉運銓山東胡利藩湖北伍毓　湖南郭福嘉湖南劉焕湖南王自晋湖南詹泰鍾浙江謝鐘靈浙江劉世長江西楊森列山東錢焕綺江蘇鄧繼禹河南曾昌街四川郭玉山河南李惠人奉天 
雜評一（無名） 
　　軍隊之力量異哉各地土匪以及白狼以及叛兵其力量均能取財掠地而其結果軍隊之力量又必能敗之是中國軍隊之力量不能使土匪不起叛兵不變而郤能於土匪旣亂之後叛兵旣變之後逐走之或驅除之也質言之是中國之軍隊不能維持治安而使之不亂僅能於旣亂之後回復其治安也是蓋軍隊之力量視土匪叛兵勝一籌也嗚呼國家之養軍隊僅使之勝土匪叛軍一籌而巳耶雖然此尚爲最有把握之軍隊而言也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中央各省間之財政關係]  
　　財政會議委員覲見財政會議委員二十五人於昨日（二十七）早八時覲見總統總統略謂我國經濟困難無論中央地方均須極力支拄然往往苦於聲氣隔閡難收指臂相連之效今次財政會議各委員均悉知地方情弊兹更悉中央年來爲難情形所望各省對於財政方面力行清釐對於用途力行覈實如軍事外債尤爲注重此後中央地方務須痛癢相關勿負前後會議之苦心諸委員謹識而退 
　　擬定田賦懲獎條例財政部整理舊稅所因整理舊稅起見參酌前清户部則例及最近知事奬勵懲戒條例擬訂征收田賦考成條例凡三十條造報分數分經征本年田賦催征積年民欠帶征上年緩征按其征收成數分别獎懲獎分加俸進等兩種加俸又有五等懲分申誡减俸（减俸亦分五等）等褫職國稅廳長之獎懲同惟認廳長爲督征官與征收官吏獎勵條例認爲經征官微有衝突耳又有徴收釐金考成條例十七條三個月考核一次比較盈虧如連虧及所虧過鉅皆撤退盈者留辦並照獎勵條例給奬虧者分撤退降等褫職三種國稅廳長照征收田賦考成條例辦理此種條例業於上星期四在該部會議决定不日呈請公布 
　　通電各省力求自給財政部日昨通致各省電一道探其内容係周總長以自民國成立後各省不惟不能協濟中央反向中央請欵接濟查中央接濟各省之欵爲數己在不尠前熊總理在任時雖巳一再通令各省力求自給之道萬不可專恃中央接濟爲唯一之財源而各省現在請欵之電依然絡繹不絶殊屬非是因又特通電各省對於征收機關切實剔除積獘以期涓滴歸公而實收入對於各項政費竭力撙節以求剷盡虚糜而劑支出收支適合財用庶幾充裕切勿再求接濟於中央中央實亦無力再爲各省接濟云云 
　　誤傳調查　制原委日來外間喧傳幣制局派員前往各省調查各節兹聞財政部人云此事乃係外人誤會幣制局並無派人之舉然事亦有因蓋日前幣制局梁總裁實有此意當時即有人告以去年財政部己派陶德琨邵羲方兆鼇等前往各省調查財政情形幣制亦居其其調查結果部中均有報告可稽此次固無須再行派人調查以節糜費外人誤會遂將去年所派之名單卽爲此次擬派之人展轉相因而派員調查之說遂徧傳都下矣 
[舊書中之理財新法]  
　　日前劉次源（號甓傭）在孔教會講學所論爲孔門理財學其說理頗新爲介紹於當世學者其言曰鄙人今日所講者爲論語哀公問年饑用不足如之何一章年饑則百穀不登出産衰少收數不旺故國用不足哀公之意在於加稅以彌補短額而有若對以盍不行徹徹者計其所得而取其十分之一也哀公以爲現巳什取其二吾猶不足若規復舊額什取其一則不足益甚如之何其可也覺得此語其爲迂　而有若對以百姓足君孰與不足百姓不足君孰與足然後知聖門理財之法純根據於經濟學之原理寳爲萬古不可廢易之道近人每詫斯密亞丹馬爾逹等之學說能發明前人所未發然細按之實不能出此二語之範圍也漢宋以來之儒者皆諱言理財以爲天地生財祗有此數不在官則在百姓故多主張輕稅以利民然實誤於不知富民之術之所致天地間之原財本祗此數貴在以人力生之若置民之生計於不顧而祗知巧取豪奪以富圑則國未富而民己不堪命矣故歷代之儒者有鑒於此以爲少取於民可以相安無事也而不知世界愈進則政事愈繁政費亦不能不隨之加鉅故言利之臣往往乘間崛起以應時勢之要求而卒莫能救其國夫國家之賦稅取之於百姓是國家以百姓爲財源則必爲百姓開財源百姓之財源暢則國家財源自暢此固相因而至之勢也譬如百姓原有入欵每日僅得百文尚不足供八口之生活而國家取其十文焉則咸以爲苛虐矣若爲之增闢財源每日入欵可得千文焉而國家取其百文尚餘九百文卽取其二百文尚餘八百文以之供一日之生活綽有餘裕自不覺其痛苦固就國家之取稅而論二百文與十文之比輕重懸殊而百姓之苦樂異趣者則因其足與不足之故也百姓不足而欲車稅以取盈焉此所以民不聊生揭竿之禍踵相接也人第見今日歐美各國取之於民甚重而民不怨而中國之賦稅甚輕每一加稅則起風潮遂謂歐美之人民愛國之心甚富而詆中國之人民不知愛國其實非也今試問其愛國之心與其自愛之心相比較孰爲重則將曰人非聖人當莫人自愛之心重又試挈愛國之心與其愛父母之心相比較孰爲重則將日一般普通人民之心理當莫不愛父母之心重有一乞丐於此使詰之曰爾何不自愛日醵百錢以餬口胡乃卑污至於此極彼必謂力不能赡也而其父母日責百錢以爲養能有餘力以應之乎恐心雖不忍父母之凍餒而亦苦於無可如何也而况令其日輸百錢以奉國家乎若夫豪富之家則不特衣食之費父母之養不絲毫吝也卽玩好之物賓客輿馬之奉日費萬錢亦所不計也管子有言倉廪實而知禮　衣食足而知榮辱是故善理財者不與百姓爭錙銖而與百姓謀生聚百姓足國孰與不足故歐美大財政家其眼光皆主於最低級之下等社會處處爲百姓設想何種稅項與普通人民生計有碍則免稅出口貨物可以輦進現金增高本國之經濟則免稅何種事業與經濟界有影響則由國家擔任而扶助之獎勵各種之實業發逹各項之生産太史公貨殖傳有言善者因之其次利導之其次教誨之其次整齊之最下者與之爭歐美理財之法蓋己近於利導教誨之意矣故其國民甚富所以加增人民之負擔人民不以爲苦正如孟子所謂樂歳粒米狼戾多取之而不爲虐惟中國之民甚貧普通下級之社會不足以自謀生計者大約十居六七何能負擔重稅而取民之法大都竭澤而漁所謂凶年糞其田而不足則必取盈焉使老稚轉乎溝壑惡在其爲民父母也云云 
[函牘中之尊孔祀天談]  
　　尊孔之文章日前康南海致電總統陳述各處對於孔教會示種種限制并撤消各學聖牌云云總統一面電覆初無其事一面并飭由秘書廳函詢内務部頃内務部復函秘書廳辨明情形兹錄内務部復總統府秘書廳函如下逕復者接准函開奉總統諭據香港康有爲君電稱頃聞内務部禁孔教會并撤各學聖牌乞飭勿發此令己發收回等語應交内部部查復等因除先行電復查究外請查照辦理等因到部竊維孔道彌綸昭垂今古尊崇欽仰爲人民心理所同比歳以來斯文墜地本部於邪詖横流之際一以扶翼聖道爲歸第懲於泰西教禍之蔓延故提倡尊孔良不欲涉及宗教範圍所以贊高深而昭溥博查也道孔教等會凡經本部核准立案者隨時令行地方行政官查照保護從無禁止之說至撤消各學聖牌尤無其事自係譌傳相應函復貴　查照可也此致 
　　祀天之地點内務部致函農商部以祀天祭所確定天壇地點應將所設牧場另遷地點由該部派員接收等情其原函云逕啓者二月七日奉大總統令祀天定爲通祭京師祭所應在天壇祭期應用冬至各等因到部案查圜丘外壇地點上年由前農林部疊商本部闢爲林藝試騐場並附設畜牧場前經派員協議臨時劃分條件在案當時祀天鉅典尚未規定先後經前農林部一再函商以爲試辦林牧模範之所故暫議臨時劃分辦法現在祀典昭垂祭所確定天壇地點爲大總統代表國民致祭之處所有壇　内外自應肅靜蠲潔以隆郊祀而生明禋似未便仍置牧場致譏污褻爲此函商貴部將天壇所設牧場另遷地點本部卽當派員接收先事按除以期誠潔卽希查照速復可也 
[黑龍江防軍譁變續誌]  
　　黑龍江防軍因改編譁變一事己詳前報兹再將當日種種情形補錄於左 
　　暴動之由來江省朱軍使慶瀾因巡防改編陸軍先由巡防第一路入手並以第路軍官合於軍人資格者甚少擬於二十日全行撤换有用官軍養成所學員之說以致巡防第一路全體暴動二路三路相繼而起滿城風雨幾於風聲鶴唳草木皆兵矣　　午前之要求二十日巡防第一路因軍官全换僅留袁慶恩統領一人充圑長全體反對先要求取消前令朱軍使不可防軍中激烈分子卽有主張急攻軍署者經袁慶恩告以大義謂如果要求不到再行舉動未爲遲也於是遂止 
　　張帮統被辱該路張帮統因本路全體反抗軍使乃挺身而出親到各營解釋軍使好意不料解釋未完防兵全體即加痛叱並斥爲朱之走狗張遽竄去 
　　槍嚇新管帶時朱軍使氣甚盛謂兵土不服從上官命令實屬自無法紀卽下令新委三營長赴營接事該三營長奉委欣然赴營任事乃未至營門防兵即鳴槍拒之三營長罹立卽折回 
　　加崗爲内應時猶未暴動也而二路防軍己於軍使公署每崗加添崗兵四名軍使問何故加崗隊長面稱外邊風聲甚急加崗爲保護軍使起見不知其用意全在内應朱尚不之疑 
　　陸軍守中立朱軍使知風聲緊迫擬調陸軍戒備非常由電話告之陸軍陸軍恐倉卒應命反難收拾立章謹守中立并無一兵赴急者 
　　事前之戒嚴風聲一傳各商家於晚八鐘全行閉市警廳并傳知各妓落燈軍署曁公署魗燈全行閉滅朱令二路兵士在公署四面牆外持槍埋伏爲截堵攻署之計實則此路兵皆内應也 
　　繳槍之被阻朱軍使聞耗愈急特派袁統領帶領副官赴第一路擬迫令全營繳出鎗械亦被兵鎗嚇而回 
　　全體請解散各軍管帶哨官哨長因風聲甚急恐被株連特上全體辭職書於軍使兵士亦請全體解散朱均批不准二字 
　　十一鐘暴動是夜十一鐘巡防一路兵士遂分路進攻軍署約有二三百人先在軍署連發機關槍三排陸續放鎗軍署先伏内應己將西門開放各兵抵行政公署前又擊排槍以一二爲口號先攻軍使住樓惟朱於未攻進之先易服潛入參謀長院内因是未釀巨變 
　　驚惶之現狀行政公署參謀長院與軍署相連聞鎗聲人人畏懼聞有易服者有面塗炭土者有割鬚者有易更夫衣服者有易廚夫使役衣服者有守錢財不敢陽者而大半均匿坑沿之下 
　　東營之響應東門外巡防營聞城中巳變蠢蠢欲勵連擊數十槍當將東門外軍械所火藥庫佔守一時城外人民不知何事均大驚有未敢住室者有避於城外者秩序頗亂 
　　謡傳之可笑當時謡傳甚多有謂軍使避某處某處者有謂有外人保護者種種無稽之談皆不足信亦聽不一聽也 
　　副官之受迫當攻軍署時大呼所敵者朱氏一人與他人無干先在軍使辦公室將王錢兩副官扭出問軍使何在錢答不知兵以槍擬王錢適袁統領到代爲解免將錢王携出東門外王誓不爲軍官錢臂巳折斷其時幸兵所放之鎗非上指天卽下指地并未平擊故未傷公署一人 
　　統領之解勸袁在軍署在軍署大呼兵兄弟慶恩白有辦法請保護大局又經參謀長迎槍而出曉以大義衆兵始出時公署鎗聲巳止所叛之兵有十餘營均屯在東北火藥庫東營一帶俟辦法如不能逹到目的擬明日（二十一日）再行舉動云（未完） 
[鄂垣監犯暴動詳紀]  
　　鄂省軍法監獄與模範監係設在一處現在軍監新獲黨人張佩衡阮竹林阮永榮等十餘人當未破獲以前曾勾結軍隊土會匪甚多兹雖在監仍與聞秘密謀亂之事前日其同黨胡漢廷等十人突然解赴漢口正法同黨甚爲寒心該黨之軍界代表遂定計擬於二十七日傍晚劫監起事救出諸人并運入炸彈使監内之人自行動手放火彼等即齊來接應并猛攻都督府計劃决定如此不料鄂督巳先探悉鄂軍第一師兵弁多不可靠連日巳將該師各團紛紛調防京山沙洋宜昌等處所餘在省者取締嚴密黨人信息命令不能傳入故所謀竟成泡影該監中人不知也届時仍突然暴動各毁刑具手携炸彈直向外奔數百監犯悉隨而出守監軍隊立卽開槍格拒無奈各死囚拚命爭出且擲炸彈兇鋒銳不可當巳將鐵門毁壞齊至大門以外幸水軍第二師及警察隊聞警趕至四圍把守連開排槍各犯見無外援始懼而帖服當由軍警將各犯重上刑具旋經都督派軍法課長程漢卿高等檢察廳長陳福民在該監審將爲首者十餘人立卽正法餘犯亦擬加等治罪現暫嚴行禁錮當時省城各熱閙街市聞警均行閉門商店悉行關閉儼如罷市闔城之人皆驚慌異常路上只有軍警往來戒嚴異常吃緊至二十八晨守監各隊伍始收隊而歸兹將杜鎭守使處决胡漢亭等十人之布告照錄於下爲布告事本月二十六日准都督府審判處函開亂黨胡漢亭一案兹經敞處判决呈奉都督指令内開據呈審訊亂黨胡漢亭等一案並附呈供詞均巳閱悉此案胡漢亭始爲在逃之亂黨胡冠南等歡迎來漢運動在湖北方面起事繼又前往仙桃鎭布置轉回漢口與在逃之亂黨陳熙等組織謀亂機關自任爲鄂省討袁軍總司令官汪承瀛則任爲武漢總交通員又薦李占元運動吳九鳴擔任運動漢口襄陽船帮梁金龍擔任運動陸軍中小學堂桂彩奇譚鴻斌爲武漢交通員擔任聨絡大小擺隊張人龍則擔任運動漢口徴兵圑又逆黨龔尚鍇案内最爲激烈在拿漏網之張少甫爲漢口運動員之書記各均定本月十五日晚起事預備在橋口華景街等處放火先搶徴兵圑鎭守使署鹽局兵工廠再以炮攻都督府楚旺台等處得手後佔據武勝關率隊北伐有僞命令口號奮勇軍等名目種種逆謀實屬罪大惡極旣據審訊明確應將該犯胡漢亭汪承瀛李占元吳九鳴梁金龍桂彩奇譚鴻斌張人龍張少甫等共九名一併按律處以死刑馬承祖一名雖舉爲書記代寫命令伹據供係爲在逃之王鴻泉誘串胡希周追脅何憲章一名雖與王鴻泉同居被舉爲參謀但據供常不在家所謀實不知情以上二名旣係質之胡漢亭等所供無異應各處以一等有期徒刑監禁十二年又劉方伯一名雖訊無通謀情事然據李梁二犯所供該犯似己受運動卽自供與梁亦晤面二次難保無聨絡關係應處以四等有期徒刑監禁二年又六個月其丁國鈞汪震東二名旣屢訊無供又無他項證據准予暫行監禁俟逃犯周風獲案再行訊辦又伍子厚張佩衡阮永榮阮竹林吕炳林五名或出於牽連或並未與聞或僅係同居旣與謀亂情事無涉應准取保開釋彭剛宗賢森二名雖演說事項並無違法情獘但尚在戒嚴之時未經官廳許可遽行開會演說亦屬不合應俟緘致行政公署革除講員銜名勒令回籍此外張紹武一名雖於此次謀亂情事堅不吐實但旣查明該犯爲長江會匪首領實爲法所不宥應卽按照軍法處以死刑以昭炯戒其在逃之蕭次堂等十六名俟拿獲後再行訊辦除監禁各犯由該處分别辦　外所有應行處决各犯仰卽解送漢口鎭守使迅卽執行具報可也此令等因奉此除監禁開釋各犯巳由敝處知會陸軍監　所分别執行外所有應行處决之胡　亭等共十名相應備函解送貴署希卽遵照迅予執行具報等因准此並准將胡漢亭等十犯解押到鎭遵將該犯胡漢亭汪承瀛李占元吳九鳴梁金龍彩奇譚鴻斌張人龍張少甫張紹武綁赴市曹處決呈報都督外合行佈告俾衆周知此布 
[勦狼奉軍出發紀]  
　　白狼匪患日益猖獗中央日前曾電奉天酌派大兵前往助勦當經張督與張馮兩師長磋商派二十七師一百八圑圑長張作相二十八師一百十一圑圑長張振甲各率所部步兵於十九日起乘京奉車陸續南下前赴河南又聞中央電調奉軍助勦狼匪除二十七八師各派步兵一圑外尚有巡防後路統領洮南鎭守使吳興權中將所率之騎兵第二混成旅巳飭令開赴陜西會剿兹悉吳中將於月之十五日來省布置一切行軍應用各件十九日諾圑長亦帶隊來省除領發軍火外並發放行軍餉糈二十日早卽由奉起程乘京奉汽車南下吳旅長亦親送進關俟返省卽赴洮南鎭守使之任云 
[援陜川軍出發紀]  
　　司令官出征布告川軍三師師長彭光烈奉令援陜勦狼擬於四月二十四日統率全師出發駐紥漢中現巳出有布告安慰人民約束軍隊按彭師長去歳在川北平亂有功此次援陜所部約有十二營之多兹將布告錄下（其一）本師大軍援陜遵奉政府令文川陜誼切脣齒理應救災恤隣國土無分疆界人民一視同仁剿戮白狼逆匪保衞地方安寗帥行紀律嚴肅市廛安堵勿驚（其二）大軍北行過境不擾地方毫分統率圑營官佐執法一律嚴明嚴禁兵丁滋事怙衆越法横行酗酒賭博冶遊巡察異常認眞倘敢干犯紀律軍令决不容情人民各安職業交易恪守公平估買以及抬價兩者厥罪惟均軍票照章兌换保護一切安寗切勿造謡惑衆拿獲立正典型本師諄切誥諭軍民一體凛遵 
　　軍人婦女愛國聨合會第三師彭師長之夫人現因軍士援陜出發在即深念各軍士勤勞愛國特發起出征軍人婦女愛國聨合會以鼓勵愛國男兒忠勇奮發之氣且使出征軍人無家庭内顧之憂巳於日昨在省城陸軍偕行社開準備會現擬於二十一日開正式成立會兹將序言探錄如下昔者城號夫人軍稱娘子援桴擊鼓中流挾雷雨之聲編甲爲裳五彩耀虹蜺之色男兒敵愾或借助於靑閨女子從戎允流芳於彤營輝煌史乘極表殊榮邇來歐美各邦輒組合愛國婦人會及將校婦人會等名稱搏心壹志爲國忘家旣以紓征人内顧之憂亦以作戰士同仇之氣其有宫廷淑媛貴介娥　盡悴劬紆尊降貴以私儲作戰勝之賞簪珥用助軍裝爲病卒司將護之勞湯藥親調玉手是以人皆勵志士樂捐生顧盼則山岳傾頽咤咜則風雲騰鬱無不殺敵致果便寇賊盡掃餘氛設或戰敗生還卽妻孥同蒙大辱若夫指囷貸粟抱櫝分金父母旨甘都爲匱竭兒女教養共切綢繆用是雅誼嬋嫣深情布濩草蟲序易 
 
 

Page 7

 
 
事復咏楊柳而心驚牧馬在郊方且　　華面色喜也今者西征狼匪凡我出征軍人婦女共成一愛國聨合會以善知識結大圑圑所望履　含聰勉勗夫子諭仁議福和恊家人行見續奏吹箎功成織簿南西講學續美宣文之絳紗北山移文重磨金鑾之紫石謹序 
[贛省又拿獲嫌疑犯]  
　　南昌衞戍司令部偵探在潯緝獲前臨川縣知事許森等四名據稱與黨人密有關係於四月二十六號解省經執法官分别審訊供詞錄左 
　　許森供稱九江人先年曾就學東瀛光復後回國與前内務司長程道存有舊且邇時見國民黨勢力甚盛故由友人介紹入黨旋經程道存荐任臨川縣知事當亂事未平之先猶在任所其時二十一圑張營長駐軍臨川與有交誼並未附亂亦未接濟亂兵軍需交卸後旅省數月清理交代事畢赴潯措得川資數百元擬入京考試知事適遇素識之汪湘原名汰尤謂考試甚難不如共組一織襪公司等語因舊友重逢故與盤桓詎偵探卽報告駐潯軍隊拿解來省此外不知其他　　魯哀鳴供稱直隸南皮縣人前清時曾充鄂寗等省同文學堂教員因慨時事日非故取别字曰哀鳴冀以唤起國魂也光復後游歷至潯見曠地甚多因擇地從事畜牧彩衣多件係喂養牲畜時所着彩旗指揮牲畜時所用 
　　徐勞五供稱九江人曾充地保有啞女年二十歳嫁與梅光言爲妻此次梅由江北來潯省視伊夫婦卽有偵探將伊及梅一併拿解到省 
　　梅光言供稱江北人於前清宣統末年來潯隨徐勞五爲農蒙以啞女配伊爲妻夫婦敦睦岳父慈愛此後並未離過潯陽一步云云 
[贛省警備隊解散紀]  
　　贛省警備隊四營係汪前民政長任内放欵派員在皖北地方招募來贛委任統領張敬禹督率訓練預備分防外屬以補助警察力量之不及現因財政困難薪餉無着經戚民政長密商李都督電准中央除留第三營作爲省長衞隊外其餘一二四三營概行解散由南新兩縣雇船派員押送回籍各謀生業准於四月内實行所有被裁官長發給恩薪兩月兵士發給恩薪一月其間有在南潯戰役著有功績者悉調歸都督府照原薪七折候差至該軍統領張敬禹改充水陸總稽查兼都督府稽查聞張君不願就職擬赴武昌與兄張敬堯隨軍潼關會剿狼匪云 
[接收浙路之先决問題]  
　　繼續進行之手續昨日（三十）浙路公司己將各帳一律截止自五月一號起所有公司建築營業管理之經常開支及以前未經結束繼續應支之欵曁其一切應收欵項概由公司另立簿據商辦字樣即行取消此後公司所經手續均係代交通部管理云又一函云前浙路發行債票計定額二百萬元當時呈明官廳以杭滬線内所有財産作抵周年八釐計息每張百元計分五條逐條載明每期應得之息及每年償還之數目發行後聞己售出七千二百八十一張共收洋七十二萬八千一百元現旣收歸國有此項債票亦當然繼續進行昨由理事會公同議决矣 
　　常玉人民之文電浙路股東會鑒意見書諒逹常玉路經始七載鳩庀逾年遐邇具瞻萬難中變務墾蟄老始終主持聿觀厥成乞表同意常玉人民徐思謙黄融恩等叩豓 
　　公司職員之開會自浙路國有後公司中當欠本年洋欵（卽前次部借部還存儲浙江各銀行之欵息）六十萬元現交通部以此欵作爲公司職員歷年辛苦酬勞母庸解京惟該公司此次總核帳略查有前理事長孫問清名下宕欠十七萬有零前營業局長徐荔身等名下宕欠三十萬有零擬將此欵彌補各職員聞信之下以此欵爲同人汗血之資萬難移花接木誓不承認特於今日召集營業局一部分全體職員在西湖寳叔塔下堅匏别墅開預備會各職員對於此事一致贊同復定一號下午一時在城站營業局樓上開正式職員會籌定方法預備大會對付是日到會者除本城外猶有寗紹路營業分局長傅沛然等三十餘人 
地方通信 
[天津]  
　　呈控知事受賄之批斥房山縣商民王曜以該縣知事受賄濫押無辜等情昨赴内務司禀請詳查該司長以此案旣據聲稱業己上訴高等審判廳應卽聽候法庭審理至控知事受賄各節案關行政處分該民人旣未得有確實證據豈容砌詞妄指所請着不准行仍候内務部順天府尹批示 
　　常立東斃命案之糾葛渤海觀察使批云據　縣柏二樂梁各莊民人常立本呈控趙玉蘭主使趙景洵用鎗扎傷伊弟常立東身死一案卷查此案前據　縣審檢所呈報爾弟常立東係被莊人趙臭頭用鎗扎傷身死即經訊明限令趙景動等將趙臭頭訪獲交案并飭警嚴緝各在案爾呈稱係趙景洵扎傷且又指爲趙玉蘭教唆如果屬實則當時庭訊爾何不於當庭切實指證乃事後忽揑稱承審員受人運動爲詞任意扳扯呈請拉雜支離殊不可信即爾弟實爲趙景洵所殺承審員訊情偏袒故縱亦當取得决定書詞逕赴上級司法控訴本公署係行政官廳未便准予辦理仰卽查照并候行該縣知照 
[揚州]  
　　四鄉搶案疊見南鄉蔣王廟周姓沈家塔余姓東鄉孔家莊朱姓連日均被大幫盜匪劫搶而余姓家且拒傷失主一人現均來縣報告請求履勘緝捕縣知事得報後當委承審員黄　生前往勘辦并飭隊嚴緝匪徒 
　　被汰人材之請求審檢兩廳之錄事書記承發吏等及前清江甘兩縣之書役等以現在審檢廳歸併縣署特紛向縣知事請求錄用惟此次歸併係爲卽省經費起見若雙方收錄則人數且將超過原有之兩廳現聞謝知事擬於原有錄事書記承發吏等各酌留二三名以資辦公其餘概從淘汰云 
　　縣署司法人材謝知事以五月一號將接收審檢兩廳特呈請省長都督於署内添設司法一科并薦任軍法帮　員黄鐵生爲承審委員委任王曉川爲一等書記員專司辦理文牘 
　　泰龔監犯越獄四月二十九日六時泰興縣地方監犯越獄五十餘人當由巡警清鄉軍警備隊獲十餘人繫斃六人巡警囚猛撲受傷三人内一人傷勢頗重據該犯等供稱此次起意實係黨人陳駿泉主謀但陳己逃　刻正設法緝據云 
[蘇州]  
　　蘇州警廳革新紀新任警察廳長孫翊到任後資得廳部一切規模皆承前清巡警道舊制分設各科之外又有各局隊名目未免虚糜齣需擬切實歸併其城外馬路工程局裁撤併入閶署盤區警署辦理又禁烟調查員八員亦即裁撤所有調查事宜責成各區署員辦理又西善長巷内衞生清潔所亦己裁撤飭令併入衞生科辦理巳分别令飭遵照矣又聞騎巡隊亦有裁併之說孫廳長以各區隊巡士及服裝器械均應逐一查點以資整頓特派委藍心笏張鼎汾王文燭三員赴各區隊查點又委潘福田赴騎兵隊點騐馬匹器械又委潘福昌赴消防隊查點消防器具等項司法科王坦原兼本廳秘書現經孫廳長委令專任秘書其司法科長缺另委謝寳華接充督察長王叔良辭職聞委潘福昌接充又　胥警署長史繩法辭職委董某接充日内即可發表 
[常熟]  
　　商警之小風潮江隂人袁某在常熟大東門外設廣勤布廠於隂曆本月初五日開市有站崗十二號巡士以小洋二角强要買布一疋該廠不允則滋閙不休該廠乃打電話報告警局警局回話謂巡士不法可取下肩章爲憑廠中人上前扯取不料該巡士急吹警笛卽有數十巡士蜂擁至廠幾至動蠻該廠再由電話禀知警局當場憑十二號肩章拿獲收押後聞該局回覆該廠謂十二號巡士瘋病云 
[南昌]  
　　涂家埠搶匪正犯南昌衞戍司令部於四月二十六日布告云照得前派稽查官兵赴德安建昌等處訪拿涂家埠熊春江館飯店福生點心舖萬順布店謙裕吉楊義成雜貨店被搶案内要犯當經拿獲搶犯馬老二吳萬有馬老四陳老大等四名飭交執法處訊問據供認持鎗搶刦涂家埠熊春江館等家得贜不諱查該犯等結夥至二十餘人敢於戒嚴區域肆行搶刧又復私放洋鎗傷斃涂家埠清道夫余開欽一名殊屬兇頑巳極應卽一律正法以昭炯戒除將此案呈奉都督批准外合行布告 
雜評二（默） 
[論新約法]  
　　或問今日之新約法如何記者應之曰新約法十章可以大總統一章概括之新約法六十八條可以總統總攬統治權一條概括之何則此次新約法規定各條凡國家大權實際形式悉由總統一人總攬於行政部之權力擴之又擴於立法院之權力縮之又縮若種種同意權之削除也奪彈劾國務卿權而予之平政院也議决案之得參政院同意總統可不公布也然則立法院之權力尚餘幾何總之今日之約法大權集於一人之身所謂某院某院者特中華民國之裝飾品而巳 
　　論者又於總統對全體國民負責任一語多所疑問吾謂不必疑也大權旣集於總統一人則總統祗可對全體人民負責任而巳第問此後總統所負之責任果能不稍缺失否治安而不能維持軍隊而不能駕馭土匪而不能平定約法上所予人民種種之權利而稍有侵害者卽總統所負之責任有未盡也若總統享有大權之實際而僅負責任之虚名則非特此立法等院爲中華民國之裝飾品即此十章六十八條之新約法亦非盡裝飾品哉雖然約法之爲裝飾品也久矣修改之良不良與我中華民國有何關係焉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[研訊指拘之管鵬詳誌]  
　　中央正府控黨人管鵬（卽應明）於去秋在皖省附和柏文蔚等宣告獨立事敗後又在正陽關捲吞鐵路公欵二十萬金逃逸一案訊供各情迭誌本報昨晨十時經公共公廨關讞員會同英領康君升座樓下公堂正式預審被告管鵬與拘捕被告之長江緝私營偵探劉海鳴均未到堂惟政府代表高易律師被告代表德雷斯律師相繼投案候審 
　　謀亂案之取消先由高易律師上堂聲稱敝律師爲政府代表所控被告謀亂一層証據似欠充足自應取消惟被告在正陽關捲吞鐵路公欵一事已接有安徽倪都督兩電可以爲証言至此即將譯成西文電稿兩則呈案請察 
　　電文之含混英領康君將電展閱一過宣告曰察閱來電並未詳明被吞實數亦未指實被告所吞之欵或官欵或商欵或外債應須詳細聲明似此含混按照文明國公堂即不能爲刑事案訊理高律師接稱此案英國公堂不能作爲刑事請照會審公堂辦法訊理 
　　開釋被告之聲請繼由被告代表德雷斯律師辯稱原告所控謀亂一層以無証據取消至稱侵吞公欵被吞數目亦須開明要知彼處鐵路係屬商辦並無官欵被告由衆公舉爲總理而所呈電報係安徽倪都督寄滬查倪督前在清政府督兵時曾與被告懷有嫌隙羅織其罪欲將被告引渡被告在押己有兩星期旣無証據卽係違法拘押應將被告開釋 
　　証據未齊之暫押又據高律師駁稱近如英國公堂奉英政府電滬拿獲之西人克老克在押己有一月之久亦未接到証據未嘗開釋而被告侵吞鐵路公欵約有二十萬金當時政府曾有命令不准借用外債現因此案發生在皖省一切証據尚未詳細查明且觀察使派赴皖省之員與倪督所派代表尚未到滬應請將被告收押俟檢齊証據再行訊究 
　　緩期會審之預定又據德律師辯稱原告所控被告私借外債之罪然中國官長此等之事狠多將來公堂恐辦不了許多查此案並無緊要惟倪都督與被告懷有私仇且偵探曾向被告借過洋五十元故被誣控今如將被告移解皖省現正戒嚴恐無引渡機關如令被告交保因被告係政府反對之人無論身家殷亦無人敢保應請開釋將來原告如有証據呈出可以令被告開明住址知照捕房隨時傳訊或存少數保証金保出候示如再改期原告仍無証據呈出應卽將被告開釋中西官得供磋商之下遂會同簽判云政府代表到堂聲請將謀亂案取消改控侵吞外債應押候下禮拜二會審 
[劉金山解送鎭署]  
　　滬南警察分廳軍事偵探郝靑萍宋鳳鳴金殿臣等於前月二十九日在吳淞火車站後緝獲山東人劉金山一名當場搜出快鎗三支白狼令手鎗一支子彈二百五十粒東洋小刀一柄由火車解交閘北驚察分廳暫行寄押一面回滬報告經崔分廳長飭派水巡隊小輪前往閘北將人犯軍器一併提回發交司法科研訊據劉金山供稱本名牛靑山私販軍火接濟黨人承認不諱崔分廳長得供後以案關販私濟亂未便寛縱當於昨日午前派保安隊將該犯及起獲槍刀子彈等件備文呈解鎭守使署訊辦 
[查獲王杰之同黨]  
　　上海鎭守使署軍事偵探日前在老北門外華界民國路緝獲王杰一名搜出僞委任狀多張解交軍法課訊辦在案兹悉鄭鎭守使因王供出尚有同黨多人在逃未獲特飭各軍探留心偵緝前日復在民國路查獲王之同黨陳玉山一名解署發譚提同王杰訊辦 
[張士良險被誣陷]  
　　奉賢竟成學堂教員張士良被人假揑上海閘北和安學堂經理范罕波之姓名之張士良私通白狼暗設機關等情朦呈蘇都督致奉密令水警第二廳團飭第一專署長派員往緝曾於上月二十五號將張士良逮案解送第二廳部訊辦嗣由奉賢紳商學界陶望侃王家楨等公呈被誣情形電經馮都督核准飭將張士良交保省釋兹將都督密令查拿公文及奉邑紳商學界公電原文錄下 
　　馮都督之密令都督令水警第二廳長云現據參謀廳案呈准江蘇憲兵陳司令官函據浦東南滙杜家行鎭公民萬漢波函稱鄰邑奉賢縣亂黨支部設在紅廟張士良家中該匪素爲鹽梟巨擘統率大帮販鹽餘利充購軍火前曾拒捕致傷鹽捕營兵士多名今復與白匪代表接洽圖謀不軌並有致上海同仁醫院張良明信函可證等情查奉南二邑地接海濱毗連蘇界素爲鹽匪出没之處難保無上項情事該處爲水警第二廳第一專署巡緝區域擬請轉知認眞查辦以免意外等因並抄單一紙轉呈到本署都督據此合行抄錄原單令仰該廳長卽便遵照即飭該廳所屬第一專署長嚴密偵查如果確實設法拿解究辦並將密查情形先行具報母違此令計抄張士良致張良信明函一紙並發（信函附錄）良明兄鑒聞尊體自遭炸裂面目之後弟本擬親詣兄處爲因舍下忽得消息聞白軍之參謀長姚新春將欲南下有要事面商故卽返里面晤得悉白軍南下者數逹萬餘人現下浦東奉南二邑有白軍部下三千餘人運到軍火數亦不少並問弟處招有若干人弟答以招有萬餘人又問係在何派弟告以大都鹽梟出身滿清時代當飛划營兵士者較多亦有靑紅帮人在内並由姚新春參謀云白軍全屬政事宗旨由弟告以軍火係由申江各流氓陸續運到前由君處運到炸彈數箱業巳發交各重要人領去但因數不敷用擬請再行續運旋蒙姚君密令須以滋擾地方爲起事入手辦法現弟等仍在進行地步耳卽請刻安所有奉南二邑之軍數列左奉賢鹽商首領余承桂手下小販者千餘人前統領沈葆義舊部多人弟手下販鹽者千餘人南滙八圑灣張毛見有二千餘人白龍黨一千餘人奉賢鐵毛黨卽鐵血團之變相有一千餘人焦湖鹽商靑紅帮有二千餘人現在敝處以販鹽爲名 
　　奉賢紳商學界之公電都督馮廳長趙鑒奉邑公民張士良被人誣陷僞揑函呈指爲亂黨昨經第一專署長奉令密拿地方人士不勝驚駭張士良素係安分本邑亦并無亂黨機關實係挾仇圖陷乞查明迅釋以安良善爲感宥叩 
[三紀搶刦與嚇詐之牽涉]  
　　已故前清江寗藩司胡芸台之第四子胡老四（卽胡祖蔭號漢山）因被夥刧無錫縣屬保滋公典及謝志軒等家鉅贜之劇盜山東人顧廷魁（卽周占元）在捕房供出糾搶退而司路二十四號洋房胡金聲（即胡老四異母弟胡老八號壬元）家由伊主使並供出胡老四與在逃辛老三同謀令胡十二歳之子將退而司路三號門牌韓太太家八歳男孩炳泉誘匿希圖萬金勒贖不遂復用匿名信恫嚇並往韓家抛擲炸彈曾由捕房將一千人一併逮案迭經分别訊押候核各情屢誌本報前日午後捕房派探楊掌生鍾星南及西探祁文司將胡老四並盜匪顧廷魁（即周占元）黄德岐（卽孫長發）劉耀友（即劉耀林）傅有田（卽傅玉田）楊潤九金餘生潘金生及顧之姘婦莊吳氏一併解請復訊捕房牛門律師及胡姓同族公延之代表葛福來帮辦律師均各到堂韓太太（卽韓邱氏）亦延高易律師到堂代表候示 
　　至兩句半鐘公廨聶襄讞會同美卓副領事升座先由捕房牛門律師譯稱所有誘匿韓姓小孩希圖勒贖並抛擲炸彈一案今韓太太仍不到堂只延律師到堂代表退而司路二十四號胡姓女東亦不肯到堂但胡老四是否有份祇須聽周占元（卽顧廷魁）之口供（按周之供詞前堂己兩次宣讀）周之姘婦莊吳氏供亦相同應請察核 
　　繼據韓邱氏（卽韓太太）之代表高易律師上堂聲稱韓邱氏因病不能到案如堂上欲錄取口供儘可派人到韓家詰問牛門律師卽稱韓太太曾有人看見並未臥病况案關緊要不能不令到堂質証以昭折服高易律師復稱韓邱氏實因病不能出外中西官以案關誘人勒贖抛擲炸彈非親自到堂質証不可以故高易律師即請先行告退堂上准之 
　　復據見証吳王氏上堂由牛門律師詰據供稱前住馬立師不知是何路名祗知六百三十號門牌的樓下房間並非二房東樓上住的不知其姓名見面可以認得堂上即令指認當將顧廷魁指出復指胡老四云此人亦看見來過云云繼由王氏之女巧雲上堂所供與王氏略同 
　　繼據九江路一百六十號門牌源源旅館茶房徐根全上堂供稱前有客人徐貴東住二十號房間進出之人甚多堂上即令指認在堂之人曾有何人到過該庽客房内當將顧廷魁與胡老四二人指出據云此二人曾見來過惟與客人所談何事因我在房外未曾聽見且伊二人是否同來亦記不清楚牛門律師即向堂上聲稱寓客徐貴東卽辛老三之化名 
　　堂上即傳胡氏兄弟逐一上堂由牛門律師盤詰先據胡夢莊供稱胡老四係堂弟兄現在經濟景况確係爲難常向弟兄輩借貸至於胡老四因欠租由公堂發封房屋以及韓家被人抛炸彈之事因我住居虹口與他家相離甚遠故均不知韓姓亦係親戚因相離遠故不甚去云云又據胡惠生供與胡老四係弟兄韓姓是我岳家他家住退而司路三號我住一號卽在近鄰被人抛炸彈曾聽見說起且亦去看過惟炸處未看不見小孩之事據云在正月二十三日其時我在南京於二十四日回申始聽見說起云云又據胡希范供稱住居白克路與韓姓相離遠故不甚去至不見小孩之事不甚仔細惟小孩不見後由徐紹和來知照故曾去過當時胡老五及老六等帮同出外找尋至夜半兩點鐘尋回云云又據胡老五即胡香谷）供稱韓家被人抛擲炸彈當時我不在家後來曉得究不知何人所爲炸處亦未看見不見小孩我與老六及老十曾帮同出外找尋未獲據說在七點鐘光景不見後在夜半兩點多鐘回來據韓太太說係自己回來亦不知究爲何人領去云云訊至此牛門律師卽向堂上聲稱雖尚有見證惟大略相同似可不必多費時光但今見證巳證明韓太太應否到堂應請裁奪小孩因發痧子巳回揚州請察 
　　堂上即命胡老四上堂由聶襄讞詰據供稱名胡漢山前清曾過道班向在北京光復後來申弟兄輩均住在申惟己分居近年來因不辦事故經濟不裕然有田房産業尚足敷用度不致缺乏我與周占元（即顧廷魁）素不相識因見報紙登載攸關名譽故自願投案聲明如我果情虚豈肯自投羅網况周占元是何等人物我係何等資格豈有自甘暴棄與伊爲伍供至此聶君卽將在周處抄出之蘭譜詰問是誰書寫何以落在周處據供此帖是我親筆係一底本藏在一小護書内如遇與人换帖卽着人謄寫於去年底被家丁王慶連護書一併竊去其中尚有前清無用之文件至於源源旅館寓客會有一姓錢名字不知並非姓徐據云由方仁山託他來辦車子我曾有車子一部賣與他然我至源源旅館並非專爲姓錢之人我與該旅館主梅姓相識故無事天天去的或在梅姓房間内或在帳房内閒談姓錢房内並未進去供至此聶君又將前由徐紹和呈案匿名信中之第五函與看並問爾究竟代爲料理何事據供我因此事甚屬爲難因於正月十九日據徐紹和接到匿名信來至我處託我轉託前清在閘北充偵探員現在張動處爲偵探之周景企調查後據周景企回復云此輩均係無賴儘可不去理會乃徐以不去理會恐非子局故云情願和平解决因此我復託由周景企偕同前往與一姓徐一姓陳之人會晤乃徐陳二人頗以我爲多事故甚與我爲難後於正月二十四日冒錢莊名義請我至海國春大餐卽被用手槍恫嚇勒逼我出五百元憑據我無奈祗得出立詎徐陳二人於翌日卽登報云已收到五百元我因親筆落在他人手中終非了局故與徐紹和商議擬先付三百元並由我約定一交付地點至時命徐紹和報請捕房派捕往拘乃徐紹和以終是和平解决爲是否則冤仇愈結愈深故不聽我言且願將五百元一齊付清但我仍祗付去三百元留存二百元想俟徐陳二人到我家中索討時由我報捕拘拏乃迄今並未來取但前項字迹之匿名信我亦接到三封現在家中未曾帶來至於韓家不見小孩及被人抛炸彈之事因我天天出外並不知情况不見小孩係在去年十二月其時我往蘇州並不在申至於兄弟老八家被刧之事直至翌日天明老八到我家來叫其時我因身子不爽尚未起床聽說老八家被搶來呌故即起床披衣同往我弟兄輩天天在一處韓家小孩係在自己門首不見我子與各弟兄之姪兒同一學堂讀書何能誘匿大沽路我不知在何處並未去過實係周夫婦串同誣攀至於今日到堂之母女二人我實不相識所供各節更是奇談至於我與西探所說之山東人顧姓是顧連奎並非今拘案之顧廷魁年巳五十多歳有鬚身材微胖當時因有人悞傳云顧連奎被捕房悞拘故由老巡捕房之繙譯陳壽萱介紹在福建路總會内與西探說代爲設法惟曾向西探說明如果是另外一人並非善類則照公辦後來我因知悞傳故西探處並無回音如果早知今拘案之顧廷魁豈肯消滅了自己資格與他設法總之我與周占元並不相識或有我之下人與伊通氣故我家世及欠租封門等事均爲知曉顯係有心誣陷求察復由牛門律師盤詰良久繼復聲稱我此次係自願投案聲明己冤押十多天但我有身家在申决不能避匿且我素有咯血之症請求准予交保聶君卽諭曰今日訊理此案爾之同族親戚在堂觀審者甚多如爾果係安分何無一人到堂具保亦無人投遞公禀則爾之爲人巳可概見今韓姓之人未到案未訊明未便照准 
　　卽據胡姓同族公延之代表葛律師聲稱此案如堂上訊結確認胡老四爲有罪敝律師尚有言聲辯云云 
　　牛門律師復向堂上聲稱所有無錫地方刧案今在大沽路六百三十號屋内抄出當票吊出均係原贜顯見該匪等均係有份今贜己吊齊應請周占元黄德岐二人暫留餘人連贓交無錫來人帶無錫來警吳正榮亦聲請移提中西官核供會商之下因判周占元黄德岐二人連同胡老四一併還押候復訊明確再核其餘劉耀林等及婦人莊吳氏以及吊到原贓一併點交無錫來警吳正榮押解歸案並着照償當本判畢退座時己鐘鳴七下矣 
[通緝製造僞票之主謀犯]  
　　江蘇省行政公署訓令各縣知事及各警察廳長文云内務司案呈准督辦淞滬水陸警察事宜薩函開前據上海交通銀行函稱有不法之徒僞造本行鈔票務乞飭屬嚴密查拿等因據此除分飭緝拿外另派敝署偵探婁子雲留心訪緝嗣據該偵探報稱偵悉僞造交通銀行鈔票機關在海門悅來鎭相近江家鎭陳家宅地方主謀者爲陳康生陳虎臣陳仲志等當派該偵探前往緝拿果在該陳姓家内破獲僞造鈔票各種機器藥水照相器玻璃版及印成一面之交通鈔票等各要證並捕獲製造僞票之廣東人田仲春卽日本人與那嶺崇義一名一併報解到滬當將人證發交滬南分廳分别訊押收存嗣經訊得該廣東人田仲春係日本人名與那嶺崇義當即移送駐滬日本領事館訊辦惟查製造僞票之主謀犯係陳康生陳虎臣陳仲志三人今該三犯俱已潛逃迭經函請海門縣知事緝拿亦未獲案查該三犯在海門地方俱有産業縱或暫時躱避似不至永久遠颺案雖破獲僅獲製造僞票之外人而主謀之本國人犯任其遠逸不特難保不故智復萌貽社會無窮之害且亦不足以昭折服除函逹江蘇都督請予令飭海門縣知事緝拿務獲並通飭緝拿外相應備函謹逹並將偵探原報告單抄送卽祈貴民政長查照准卽令飭海門縣知事務將陳康生陳虎臣陳仲志三名緝拿務獲解滬歸案俾便移解法庭訊辦並請通飭緝拿至紉公誼等因附抄報告到署准此除函復並訓令海門縣知事將陳康生等緝拿解辦外合行抄錄原報告訓令該知事廳長仰卽遵照一體嚴緝務獲究辦此令 
　　附偵探婁子雲破獲僞造鈔票案之報告三月一號奉交通銀行徐寳祺來信呌雲到該行與周陸二人商議前往進行手續三號又奉督辦令嚴緝交通僞造鈔票機關雲遂帶偵探先往通州密探蹤跡一面請該處水上警察第一專署長許派密探往所屬查緝並無音信旋卽回滬到該行禀復一切至第二次雲又據偵探報告該機關略有頭緒立即又帶同偵探數人均扮鄉人前往海門等處丈地爲由偵察實情不料該機關一再搬遷以致無從下手旋仍回滬至第三次又往海門悅來鎭靈甸港三陽川虹等鎭密派偵探改裝車夫嗣據周偵探報告該機關己探悉實在地點係在悅來鎭相近江家鎭陳家宅遂四出派探守候並囑周探設計混入該機關雲日行五六十里在各該鎭一帶佯爲丈勘田地第四次旋又探得周探己混入雲得報立同通班偵探協同海門靈甸港水警陳九臯並水警六名改裝或車夫或鄉人按段而進雲則自晨至暮未食一餐因急欲混入機關直至初二日隂曆始混入其時陳康生等因與其戚劉炳周及江家鎭警局巡士口角打傷事陳赴海門縣知事署（距該鎭七十餘里）請騐傷未歸雲當混入時見有廣東人田仲春正在製僞鈔票版並證據票均十元者二百數十張機器全付藥水一百數十瓶當將田等拘入船中一面欲拿陳仲志陳虎臣係房主巳聞風逃逸（分查該機關房屋頗大有七八十間之多頗有積蓄約十餘萬）當囑周探往江家鎭警局報告破機關時被逃各人請速速派警密拿雲當即押解回滬當奉督辦命令着將田等（現認日本人巳解日署）一併解送司法科訊核係日人送日署訊究在案錄呈督辦電鑒 
[鎗斃僞造貨幣犯]  
　　上海鎭守使署偵探緝獲僞造貨幣首犯郁慶海等六犯業經發由軍法科訊得郁慶海係屬主謀黄雲天係屬窩家判擬死刑呈由鄭鎭守使核准於昨日（卽一號）午後一時半派令衞兵提出郁黄二犯押赴製造局西碼頭鎗斃屍卽埋葬該處浦漢兹將罪狀錄下爲宣布事案據本署偵探緝獲僞造貨幣匪犯郁慶海第六名及嫌疑犯黄雲巖一名並起獲製幣機器賊物多件一併呈解到署發交軍法科訊據各犯供認郁慶海主謀在黄雲天家僞造貨幣希圖行使分贜各等情不諱查該匪郁慶海黄雲天等膽敢僞造貨幣意圖紊亂金融妨碍圜法實爲國法所不容非從嚴懲處不足以儆效尤而肅綱紀郁慶海黄雲天二犯一係首謀一係窩家情罪較重按照軍法均應處以死刑立予鎗斃除報行並將餘犯分别禁釋曁嚴拿逸犯究辦外爲此示仰軍民人等一體知悉此布 
[城濠保産會代表之陳明意見]  
　　上海城濠基地自收歸國有後曾經北京財政部派委清理滬關公欵處總辦陶湘君會同上海工巡捐局局長朱壽丞君接辦文放事宜并經鄭鎭守使布告各該舊租新户如有意見者務於十天以内繕具說帖呈核在案昨日午後卽有滬城城濠保産會派代表朱鑒堂李萬甫薄雅卿江菊人何伯勤周子京等同詣工巡捐局内之城濠官産清丈局謁見陶總辦朱局長陳明對於各該舊租新户辦法種種意見互商良久始返聞須定期復丈明晰區 
 
 

Page 11

 
 
别地段明定價值云 
[出品協會事務所遷移]  
　　上海籌備巴拿馬賽會出品分會昨接江蘇省行政公署訓令文云案查本省籌辦巴拿馬賽會出品協會事務所按期進行事項案本年五月應行移設事務所於會場内查本省展覽會會場地點前經本民政長擇定上海南城外林蔭路中國圖書公司舊址刋登公報宣布在案兹届五月之期所有設在南京本公署内之出品協會事務所應即全體移往該會場内以便就近辦理會務其上海大馬路老旗昌弄暫設之駐滬辦事處亦卽同時遷入合併辦公以後公文來往卽直接與該事務所接洽爲此訓令各該官廳局所銀行學校工場曁各縣分會并轉行出品人一體知照此令 
[自來水公司之債務問題]  
　　前大清清銀行清理處倩潘承鍔爲代表在地方審判廳控上海内地自來水公司總理莫子經不理理押欵錢四十餘萬一案前經張廳長開庭辯論因供詞各執諭候函致南商會調查該公司生財機器並所埋水管應值若干復候再核在案兹悉此案現經該商會詳細開明價值函復到廳張廳長正擬傳集原被到廳辯論間忽據交通銀行遣代表控該公司欠銀二十萬兩又義善源亦附控該公司欠銀投廳請求如數追償張廳長得禀後卽示期五月二號下午開庫辯論昨己飭吏往傳被告届時投案候訊 
[檢察廳調度司法警察章程之增訂]  
　　上海鎭守使鄭汝成君昨接江蘇馮都督令云案准陸軍部咨開本部會同司法内務等部呈擬增訂檢察廳調度司法警察章程業奉大總統令公布在案除公行外相應刷印增訂章程咨行貴督查照飭屬一體遵照等因准此除分行外印刷原送章程令行該鎭守使仰即飭屬遵照增訂檢察廳調度司法警察章程附後 
　　第一條京外憲兵隊長官警察廳或總監或廳長順天府尹觀察使縣知事各於其所管區域内爲司法警察官其實施偵查犯罪之權與地方檢察官同（前項官吏之各該上級長官有實施偵查犯罪之心要時命令前項官吏行之） 
　　第二條左列各員爲檢察官之輔佐亦爲司法警察官有實施偵查犯罪之權（一）警察長官（二）憲兵官長軍士 
　　第三條左列各人爲檢察官及司法警察官之輔助受其指揮爲司法警察實施偵查犯罪（一）警察（二）憲兵 
　　第四條關於森林鐵中海船稅關及稅務等犯應特設司法警察之職者除别有規定外適用本章程及檢察廳調度司法警察章程之規定 
　　第五條司法警察官方行其職務認爲必要時得知會警察署或軍營使用警察憲兵或兵隊但時機緊急時得不待知會徑使用之前項使用以檢察廳指揮司法警察證爲憑（參照民國二年一月八日司法部公布檢察廳指揮司法警察證暫行細則） 
每於司法年度更换指揮証時由各該檢察官通知各該軍營長官備查 
　　第六條凡未設審檢廳地方之縣知事准用本章程關於檢察官之規定步軍統領衙門及各省營汎有關司法警察職務者仍照檢察廳調度司法警察章程原摺辦理 
　　第七條本章程所未規定者仍照檢察廳調度司法警察章程辦理 
　　第八條本章程自公布日施行 
[初級廳尚未實行取消]  
　　第一初級審檢廳本定於五月一號奉令取消歸併地方廳辦理兹聞新任蘇省高等審判廳長蔡君到任後查得上海係繁盛之埠華洋雜處訟案滋多考察去年該初級廳民刑訴訟案多至千餘起若歸併地方廳恐於人民訴訟諸多不便是以將歸併問題暫緩實行候再擬變通辦法云 
[閘北初級檢廳長易人]  
　　閘北初級檢察廳長戴汝佳君日前呈請辭職經地方檢廳汪廳長批准轉呈高等廳另委張君寳康接任聞不日到差任事矣 
[法副總巡履新]  
　　法捕房副總巡藍維藹君升任正總巡後遺缺未補嗣因公務殷繁乏人襄理故經法總領事甘世東君禀請法政府派委前五隊司令官畢帶渥君來補斯缺兹畢君已乘西伯利亞火車來華於前日抵申禀見法總領事後定於今日到差視事 
[西商定期賽馬]  
　　旅滬西商春季賽馬之期業經跑馬總會議决准於隂曆本月初十日（卽西曆五月四號禮拜一）開始舉賽 
[難民經過徐家滙]  
　　前日午間有大帮湖北難民男女大小二百餘人分乘十餘船自松江開來停泊徐家匯西港口當爲滬南第二區第四分署余署員得悉恐其登岸滋擾卽揩巡官蔣增午帶領長警三十餘名前往驅逐該難民遂往東北龍華灣一帶開去余署員回署後復由電話通知駐防龍華地方之陸軍第六團龔團長派兵彈壓驅逐出境 
[攘辦臭生涯之批斥]  
　　閘北清潔事宜由商民朱福年呈准前工巡捐局長楊南珊君認加月捐八百元先繳捐欵兩月經楊局長給諭承辦三年在案前日又有商人張才卿具呈閘北工巡捐局增加捐費請求賞充昨奉朱局長批示謂本局清潔捐前經商民朱福年呈請接辦業經楊前局長批准承辦在案該商於朱商奉諭承辦之後加增捐數希圖攘辦殊屬取巧應不准行以後母得再　云云然張心猶未死聞擬化名赴南市工巡捐總局呈請承辦冀逹目的云 
[流彈擊斃女孩]  
　　向居密勒路六百六十七號張小寳之六歳女孩名小金弟於前日傍晚時出外在附近游戲不知被何人開鎗彈中該孩頭額流血滿而痛哭不止歸家由母王氏向詢均不能答當卽報知捕房飭送同仁醫院救治一面飭探往出事處調查據覆當時並無鎗聲而該孩在院經醫生檢出鎗子一粒旋卽傷重身死由醫院報告捕房屍體車送騐屍所昨由中西廨員蒞所騐明着屍父具結收殮聽候派探詳細查究再行核辦 
[洋人急病身死]  
　　僑居乍浦路十號洋房内之某洋人昨患急病延醫不及身死報經捕房屍送騐屍聽候請該管領事會同西醫蒞所驗明再行棺殮 
[撈獲浦面之浮屍]  
　　昨日南市救生局巡船在浦東華棧馬頭浦面撈獲無名男屍一具年約二十餘歳上身無衣下穿白洋布小脚褲綠色洋襪皂鞋帶至南巿楊家渡碼頭察看屍體右手臂及右脚踝均脫落骨骱外面包裹棉花腰間後脅有刀傷兩處傷口一深一淺當卽報告地方檢察廳請示查無尸屬即飭十六舖地甲喬忠預備尸場於午後委任檢察官帶同檢騐吏法警等詣騐得該户形似小竊生前被人拷打受傷抛河致死塡明屍格飭善堂棺殮厝壇候查明情形再核 
[正當防範與輕微傷害罪之辯論]  
　　浦東三林塘楊思橋之間有魚池一所爲何王沈三姓公共業産舊曆本年二月二十二夜有朱茂生者突至該池捕魚當爲沈秋安查見出爲喝阻互相扭毆以致朱茂生腿上受傷控經地方檢廳預審起訴昨奉審判廳陸推事官與李檢察官開庭辯論李君當庭起訴謂此案應以刑律三百十三條第三欵輕微傷害罪擬辦被告律師起謂該池爲被告三姓業産沈秋安在彼保護係爲正當防範原告深夜前往非竊卽盜所受之傷時在深夜難以証明所以被告無罪請求堂上先治原告竊盜之罪復經辯論多時問官謂辯論終結聽候宣判 
[袁金桂兩罪俱發]  
　　滬城魚行橋陸姓控袁金桂誘姦婢女春蘭捲逃一案前經第一初級廳訊供判决以袁金桂和誘罪己經成立判監禁六個月春蘭監禁四個月送請地方廳執行而地方檢察廳長汪君以此案手續未全仍命將男婦發回初級廳收押候示在案不料袁金桂在押又敢向行使交通銀行僞鈔票之范榮華拆梢洋三元范心不甘服控經檢察官將袁提案訊實以詐歎取財罪亦巳成立判監禁四個月連同和誘罪共監禁十個月昨日午後備齊案卷以及春蘭等飭浙押送地方廳當由汪廳長諭令分别收押廳候送監執行矣 
[盜賣墳地案定期勘丈]  
　　單永春控西門外國董楊聲甫串通二十五保十三圖地保沈阿多（即沈雨春）等盜賣斜橋附近祖墳餘地得價分肥一案前經地方審廳開庫審理詎楊聲甫情虚不到判候查明再訊在案兹悉此案經張廳長定於陽歷五月十四號下午派員前往該墳地詳細察勘丈量究竟被盜賣去若干候復到再核昨日張君巳飭承發吏送遠勘期並命令在案各人無論原被各出勘費洋三元送廳應用 
[押辦蟻媒與鴇婦]  
　　無錫人侯雙清控北蘇州路三太弄三百八十八號雉妓院鴇婦高李氏與蟻媒朱蕭氏蕭吳氏蕭徐氏吳張氏在籍串拐伊之十八歳外甥女吳有鳳來滬逼娼一案昨經公共公廨孫襄讞會同英哲副領事復訊屬實判高鴇身價不追再押女所三月朱蕭氏押二年蕭吳氏蕭徐氏各押年半吳張氏押半年吳有鳳暫留濟良所候查明曾否許字再行核奪 
[三媛被拐]  
　　浦東人張老榮投法公堂控稱女兒三媛年十七歳於上月出外洗衣忽然逃去現今偵知實被顧阿慶誘匿治下羅家灣地方報捕拘案求請訊究訊之三媛供顧言同女子至上海觀戲卽行送回詎來申後即被領至伊家不准出外實受顧之愚今願隨父回家顧供在上海茶肆中與三媛遇見自願隨小民回家並非到伊鄉間誘拐聶讞員判顧押一月三媛交伊父領回管朿 
[拐逃無憑]  
　　昨報載住居梅園裏之老媪李張氏誘拐鄰居養媳夏招弟出外在新大橋南爲招弟更易新衣雇坐黄包車他往被招弟未婚夫夏阿生遇見當場扭獲控經戈登路捕房送回一區二分署移交第二初級檢廳訊辦一節經戴檢察官預訊之下以招弟自願逃走判將該媪交保開釋該媪房東侯倪氏所失九歳女孩及同村陳馮氏所失五歳男孩亦經同時投廳請求附追戴檢察官亦以毫無證據置之不理 
[實係不安本分]  
　　開封路五百九十二號居户水智山控劉鶴昌誘拐伊妻楊氏及女阿毛至鎭江藏匿後並將其誘至塘山路七十四號屋内逼寫退婚據等情由探將劉獲解公共公堂訊供不認押候補提人證質訊在案昨由捕房將水妻楊氏與女一併拘解公堂訊得水實係不安本分屢向其妻尋衅自行走出與劉無干即將劉開釋並着水具結與楊氏離異不准再向滋擾 
[强索酬勞]  
　　船局主童田華投法公堂控稱有一種無業游民見有主顧到來購票隨在後面冐稱主顧由伊領來强索酬勞者往往而有今有李福生又隨主顧後强來索酬商人不欲多事給洋一角詎李尚不滿欲動手行兇無奈報捕拘案求請訊辦李供主顧由小民領去成交後向索酬勞有之不敢行兇判押七天 
[私帶烟土]  
　　錢幼行馬玉山二人因私帶烟土十二包烟灰一包烟炮一盒被一區三分署查獲移送檢察廳請辦 
[從寛釋放]  
　　號主戴雲蔡投法公堂控張善三販貨來申曾代爲墊付水脚關稅等銀除陸續交還外尚欠銀四百餘兩向索不付求請訊追經公堂判交保限還詎挺押不理故着原告查明被告有無家産再核在案昨戴禀稱張係北方人難查其有無家産惟有貨船一隻求請變賣作抵張供裝貨之船向人雇來實非己産判姑念押久從寛釋出理還 
[謝贈]  
　　昨承晨鐘新劇社惠贈觀劇劵兩紙書此誌謝 
雜評三（訥） 
　　險哉張士良 
　　從前之誣陷人者謂爲勾通黨人今又可假名於白狼從前之揑造證物以誣陷人者多偵探今又有同鄉相識之人鳴呼人心之日趨險詐可勝歎耶奉賢之張教員案幸有紳學商界爲之力保耳否則其危險爲何如張旣得人力保而省釋是馮督已深信張之寃誣矣而對於冤誣人之所謂公民萬漢波何不聞有一言及於查辦吾願此後當道勿輕信一二來函而遽拿人尤願於查明誣陷後而嚴行反坐之律惡風庶幾稍息歟 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[稅契之秘訣] [  率]  
　　今日我國民之所痛苦者首在兵禍於外則有亂黨於内則有狼匪每一言及往往談虎色變恐有癸丑南京上海之禍復見於内地然政府之所苦心焦思而視爲今日至急之務者不在兵禍而在財政夫財政之於今日羅掘旣窮搜括不易雖使斯密亞丹復生特任爲中華民國財政總長我知舍大借欵外亦無回旋之餘地大府知加稅之必爲我民所反對也乃創行稅契之法以爲此法一行卽可得大宗之歳入其用心彌苦其設計良巧教令公布雷厲風行樂安戕官之禍成績昭著無如時勢至今遠非昔日繁盛可比富考巧於趨避貧者窮於應付故徴收之數與大部預計之數遠不相侔大府乃特下命令將徴稅最多之員若文水李春和若陽高高希哲若渾源任祖蔭提出獎勵所以風示各省之縣知事也然所以特提出之數人者大府固自有微意在騐契條例巳早頒布經徴官吏縱能上下其手而隠蝕不多該知事并無特别權利終恐未能踴躍從事曰文水者即升水之别名也惟升水若干必與應徴之數多所溢出易受民間之詰問非滿面春風有一圑和氣之象不可巧取豪奪此爲上策以故文水李春和乃居首選曰陽高者即抬高洋價之隠語也各縣開徴忙漕本有抬高洋價之例稅契苟能仿行浮收必多特如此巨欵盡歸中飽國家將何所利賴隠示以抬高洋價不妨高之又高能神而明之雖折扣稀少聊沾餘潤而該知事己一生吃着不盡希哲云云蓋用拆字缺而示以折扣須稀少之道也以故陽高高希哲乃列中肆曰渾源者卽呈報渾亂不必明晰之謂也公欵重大關係至巨不容絲毫侵吞隨徴隨解固屬美事列報清晰尤爲要圖倘國家收入祗有此數而該知事得仰叨祖父餘蔭出其巨萬家資報効公家則此項報銷儘可任其胡亂聞列不再苛求以故渾源任祖蔭乃厠下乘嗚呼維兹三途任人自擇大府雖不便明白宣布爰隠約其詞垂之令典使當局者得知所意會也各現任知事有能仰體上意實力奉行乎吾知升官發財行且接踵而至固不僅僅給單鶴章支勞績金之空言獎勵己也意美法良我無以名之名之曰稅契之秘訣 
海外奇談 
[俄國婚禮之異聞] [  警衆]  
　　俄國舉行婚禮時新娘之女友羣集於新娘之母家作通　之號哭甚或輾轉於地雖蒙垢而弗恤而新郎之父母朋友等則偕至新娘之母家山新郎用絲帶縳新娘之手乃負之而出新娘之友尾隨而哭之新郎之友則隨從而笑舞及至男家再將新娘新郎之手共以絲帶縳之由牧師向新郎新娘而祈禱行合　禮又由牧師出大麫包一條授於新郎新娘蓋取發家之兆也及夜深時男女兩家之朋友同聚屋内或誦經或奏樂或以吉兆獻或以生鹽撒歡欣鼓蹈滿七日而事乃畢亦奇俗也 
[求壻廣告]  
　　美國華盛頓曾有一少年美貌德國女子赴各報館自登廣告略謂現有少女富而美來自外國急欲得一少年男子與之結婚一星期願酬貼銀二百元女名秩簽士惟認此乃假名又謂其叔在德國甚富厚己立伊爲承繼　業人惟欲伊卽成婚伊不願受男子管朿成婚即回德國領取家業即與男子離異云及登廣告以後相繼應召而來者約百餘人經女子細爲月旦選中其一名布朗卽日到堂行結婚禮禮畢僅閱兩點鐘旋復當堂離異領取離異書並給新郎二百元當日便返德國或問新郎願與結婚目的所在布朗應謂莫論使君有婦羅敷有夫但吾應召之目的非望敦百年愛亦非望結露水緣尤非望食裙帶飯實只注射此二百元而巳有問新娘以如此表表美少年果亦鍾情與否新娘凄然答曰再勿提起情字傷心人實别有懷抱也 
[阿非利加異聞記]  
　　荷蘭人阿諾爾特塞徒步游歷環球啓行以來己越二萬五千英里之遠閱歷異事甚多曾至日本語人曰我游阿非利加曾遇一極危事一日至尼羅湖邊觀一古蹟石人撲地滿目蕭條斷碣殘碑金粉尚存歷代王像彫鏤精妙不知經幾千百年矣當年壯麗可想見也旁有一巖窟我將入寛有一阿拉伯人氣宇高雅能操英語曰客奚自來外人至此者甚稀我請爲東道導至窟奥有一神像其人忽跪而祈不知我能解阿拉伯語也其言曰大神何忍外國奴污衊靈所耶渠等異端左道之狗乃取索食於此此安可容哉請祈渠以其血與肉享於神前遂拔刀剌我我出死力担抗臥伸杖頭鈎其一脚急强拉之其人顚　我乘間脫走得以不死又有一極慘事由喀庫倫赴葉利鈇列亞國境時將日暮心殊焦　邁步而　踰一嶺嶺頭有一沙堆堆側有似衣物者怪而就之堆上樹木柱四懸大沙囊囊底穿一小孔沙由囊中漏下我以杖頭攪沙詎料沙中有人有繩纒手足不能動死己經二三小時以手　之體尚微温不知何罪受此酷刑縛身仰面懸沙下　耳目口鼻皆塞呼吸不通乃死蓋使其不得卽死刻刻受苦　快意也我不覺毛骨悚然急行而過黑人殘忍有如此者 
尊聞閣詞選 
[十鬼吟（續昨）] [  杞人]  
　　爲雨爲雲鬱不清温柔鄉裏可憐生秦宫一夜花心活司馬三秋病骨撑情窟埋將蠶繭厚痴魂化作蝶衣輕曼卿艶福知多少偏主芙蓉佳麗城色鬼 
　　醉董星斗一天腥骨葬糟邱尚有靈摸索甕頭眠畢卓倉皇　底待劉伶風來曰　筵黑口燈向黄　夜半靑蓬髮淋漓餘墨汁張顚乍作草書停（酒鬼） 
　　錙銖必較太情痴象齒焚身夢裏悲指屈心勞嗟爾累魂飛魄落向誰思三三積久神幾喪九九窮時命欲危試問財翁疇不死奚爲吝惜復加斯（錢鬼） 
　　顯晦窮通莫浪譏尼山且受在陳飢逨途碧灑王孫血暗地靑濳壯士衣楚寨蘆中呼欲出潮陽筆底送將歸幾時讀破離駁卷招得幽魂白日飛（窮鬼） 
　　孰是人間作虎　　尤旗散現攙槍夜义博得飛天號古怪塗成混世裝不受牢籠三尺法獨留　　一皮囊可憐遇着鍾　後莫瞰唐宫滴酒漿（野鬼） 
[我今] [  李生]  
　　病起無賴讀天虚我生我今詩爰擬其題 
　　我今一去三千里策馬下飲黄河水滄海未平國多難腰懸寳刀垂弓矢十年從軍戰不死一朝高坐華堂裏幽燕健兒黄鬚客虎頭燕頷誰家子飽肉勇決敵萬夫何當努力花門恥中興諸將爭茅土遼東不復今己矣君不見终軍志高氣凌雲少年二十請長纓班生投筆古所貴絶域攘背單于廷我生不辰懼夷狄拔劍飲酒涙縱横中原豺虎竄不靖四郊多壘何日平人生駒光忽易逝十日病起愁百鈞夜眠酒酣發長嘯令我忽憶謝參軍 
自由談話會 
　　後漢書劉虞傳虞雖爲上公天性節約敝衣繩履食無兼肉遠近　俊夙僭奢者莫不改操而歸心焉是可見我儉德會將來風行海内必有多人望風懷嚮而歸心焉者孰云世道之不可以挽回耶惟在吾儕遵守規則使人有成績可觀耳 
　　老子曰儉故能廣王弼註云節儉愛費天下不匮故能廣也 
晏子春秋云嗇於己不嗇於人謂之儉嗇於人不嗇於己謂之吝此則凡我儉德會諸君不可以不辨也 
　　顔氏家訓曰儉者省約爲禮之謂也吝者窮急不恤之謂也如施而不奢儉而不吝可矣[  眞州趙二]  
　　儉德會規則一不狎邪二不賭博三不必以酒食結交 
四不必華服五不輕寒素 
　　入會者江寗斐圭身平湖張覔均杭縣顧願顚吳興俞强毅俞雄飛揚州戚耀先丹徙胡新盤徐伯屏揚州楊仲康丹徒楊茂堂李耀南李守箴張伯鸞揚州戴芷湘孫鏡平查子寛丹徒李文瀾吾源程勉吾鎭江談别鋒 
小說 
[火燄珠（二）] [  常覺譯]  
　　傳家莊膝下所有一個掌珠名唤蘿荑自幼隨着他父親作那飄海生涯花月其容温和其質那驚濤駭浪乏中雜着蘿荑的笑語便同春風拂草木一般頓教那船中人增了許多生氣故船中上下人等無一個不敬愛這美淑安琪兒的當下蘿荑正當二九年華破瓜時候那生翼的愛神彎弓攀翦將他那情資身開便與一個在他父親手下當副長的美國少年彼此愛悅起來那少年名唤　哲克爲人甚是勤愼相貌也還清秀在　番婦船上供職巳七八年從來没有絲毫過失那老人甚是器重他把他提拔到現在的地位那時一對乳燕似的好兒女憐我憐卿訂下了白頭　約那老人有了個明珠似的女兒更得了個極逞意的快婿只樂得那鬍髭嘴兒再也合不攏來豈知天道無常禍福無定番婦船此次放洋行了三天倒也無事豈知到了第三天的晚上忽地裏觸在一個暗礁上轟咯一聲好似天崩地拆一般把我從夢中驚覺睜眼一望巳是身臥水中急忙爬身起來跑上艙而只見那滔滔海水直往甲板上湧來不到二三分鐘時候可憐那番婦船沈入海底連影子都不見了刹那　呐喊沸騰哭聲四起一種悲慘情形我也說不出來祗是我也是遭難人之一分子那時也無暇去悲傷他們只顧手足並用在水中亂划所幸其時天雖烏黑風浪　平划了一會好容易找着了蘿荑他正攀住了一個籐蔞在那裏不住的呼他父親我見　情形好生難受暗忖那老人此時當早巳隨着番婦葬身魚腹了當船觸礁之時那老人正在艙房内熟睡一時决不及跑上艙面我心中雖作如此想却是口内不便　麽說等那四面喊救聲稍稍休息了些便設詞安慰他道好妮子不要哭把胆量放大些他哭着答道父親往那裏去了我怎不見我父親呢我兀自呌苦忙對他道你平素的勇氣往那裏去了你若被你父親看見這般懦怯他可是要不歡喜的我口中雖是這麽說胸中也乍悲傷不盡我與他父親自幼同在一起相處二十餘載可稱忘形交今日弄到這樣分手眞是夢想不及呢當下蘿荑哭一會喊一會閙個不休但是在那沈沈黑夜滔滔白水中那裏去找他父親的聲息正在爲難之際那海潮忽又湍急起來把我二人直捲了去離那船沈没的所在漸漸遠了我便也提起嗓子隨着蘿荑厮喊要想　那邱哲克聽見好教他答應我們只是有一次耳邊好像聽見那美國少年的聲浪正思凝神靜聽可又一無所聞了耳邊除却海潮湍激聲蘿荑啜泣聲那遼濶的海面竟聲息杳然寂如鬼埸我使竭力安慰蘿荑祗是一些兒效力也没有他一朝失了親愛的老父並那未婚夫中心悲傷却也難怪我說道兒呀不要害怕那在天的上帝自自佑護你的列位若要問我自己那時怕也不怕實不相瞞起初倒還不覺得怎麽樣過了一會心中就有些驚怖起來我與蘿荑二人飄在那一望無際的洋面上全恃着這一小小的縢　當作救命菩薩隨波逐浪的不知流到怎樣地步纔算得個止境呢卽使那波臣一時竟大發慈悲不把我們淹斃那海中的巨鯨怪愕可是多得狠呢倘若浮到洋面尋食那時我二人只好呆他們的腹了想念至此不由的毛骨悚然週身股栗起來 
　　我二人隨着潮流足足飄了二小時後來　荑明白他的父親定是死了便大哭大鬧起來不願獨自生存雙手一撒就把籐　擹開要隨他父親一塊兒地方去我着了慌忙伸手把他捉住好容易哄他依舊攀住那籐簍鬧了多時看看天纔將破曉東南方面那水天會合之處漸漸露出一條白線來我見了心中寛慰了許多暗想白日裏終有往來船隻遠遠裏瞧見了我們把我們救了去的當下正自慶幸那老天偏偏與我們惡作劇平地又起了一陣狂風把那海浪吹的山也似的竪了起來向着我二人壓了下來可憐我巍巍六尺之身到了此時就同蟲豸遇着頑童一般怎能有絲毫的抵抗力昏懵懵的隨着波濤滾了去究竟滾了多少遠多少時候那時我同做夢一般一些兒也不知道後來睜眼一望却　此身己仰臥在一個淺灘上和風拂拂旭日螢螢好一個初夏的天氣我便坐了起來見那灘上細沙柔滑如茵潔白如雪被那陽光映射晶瑩燦爛好似金鋼石星的耀人眼目離我身旁數步之外臥着一個女郎就那與我共患難的蘿荑閉着眼睛好像在那裏熟睡的般我正待要立起身來走過去瞧他無奈我那兩腿被海水浸了一夜覺得十分僵木我便就那灘上挖了一把沙在腿上磨擦了好一會兒看看皮色轉紅血輪也就活動起來便慢慢的爬將起來兩腿的麻木經此一擦果然好了些疾忙走到蘿荑那邊將手在他唇邊撫覺他呼吸往來郤也如常只是任我恁般呼唤終是不醒我祗得在旁候着過了一會蘿荑受那日光的映射也就徐自醒來欠了欠伸坐將起來他那蔚藍的　子不住的對着我望把那無限驚訝無限悲凄的樣子直從目光中射了出來列位蘿荑本是個絶色女郎當時他坐在那明潔如晶的細沙上金髮帶濕羅襦未乾一種嬌妍欲滴的神氣不減凌波仙子呢 
　　上月三十日游戲文章第十九行第一字鑼誤錐廿行廿二字城誤蝶廿七行三字因誤匈又尊聞閣詞選題下漏署南湖名昨日　記二十一行十八字閉誤均此更正 
 
 

Page 15

 
 
   
 
 

Page 16

 
 
   
 
