# 1890 - 199 - 4906199

 

Page 1

 
 
[點石齋發售各種精本石印書]  
　　硃　　正上諭御　五經經策通　五經文埠經　淵海五經備　三層餘文　府三層淵　　朝各直省地　十三　　　史策　大題觀海初二集小題觀海大題文府小題文府試粘三萬選試帖五鳳樓試帖宗海經餘必讀八賢手札元　　成增補角山樓先正事略○本　種　清　不及備載　其尤者登報以供海内文人　鑒價當格外從　卽希光顧爲　售處一在三馬路　報舘東隔壁又設分局在二馬路横街三層樓紅墻洋房内此佈 
[勸振福州水患啓] [  申報館協振所人拜手]  
　　福州自四月下旬洪水爲災至五月初而更甚民生數萬戶流離　析無食無衣甚至屍骼漂没水中　江而下其幸而獲免者　風　　殘　　　見諸報章　邀諸同仁所共鑒矣本舘前募江浙賑捐荷蒙慨解　纏玉成美事今茲　省豈可稍存膜視之心所望　因仁人寰中　士源源　　不吝傾囊一俟集得若干卽當解往閩垣請同仁善堂爲之散放　榕　窮民轉徒于炎天毒日中不致坐以　斃則　德獲報定當操券待之巳　肅短箋謹九叩首以待命 
[新政篇]  
　　今夫爲政莫善乎便民便民莫善於行簡州縣爲親民之官百姓之恩怨地方之治亂關焉卽國家之盛衰繫焉故漢帝關心良二千石明宗獨重州縣有時召對果有循良之政蹟則行取爲御史至國初猶仍其舊至今日則不復有行取之事而州縣亦視之稍輕矣上海之地其先僻處海濱至　商開埠以來遂成爲中國第一碼頭較之省會首縣尤稱難治陸春江明府以名進士現宰官身由江寗量移於此當其在江寗之時早已政聲卓著故海隅蒼生無不想望丰采急　覘其新政來暮之歌閭　盖已有一唱百和者矣乃昨報登有　明府告示兩紙不禁爲上海之人告慰也其一爲櫃收洋　每元少减五文蓋上邑向來櫃收錢粮之洋價因市價龎雜短缺故由朱梧岡前縣詳定章程禀奉各憲核准照市價每元减錢二十五文自時厥後行之巳二十餘年而莫之攺　前此詳减之時洋價在每元一千二百餘文今則每元易錢不過一千文左右若仍照原數减二十五文似乎於理有未公允夫此事自詳定章程以來民間亦旣習以爲常雖明知洋價之漲跌不同而櫃收之减數不攺此中實有未平而亦隠忍不言一則民情之善一則亦知更章之難也乃陸明府毅然攺之意以爲爲數雖微而積少成多在上多收一文卽在下多輸一文但持其平固不嫌乎　絃易轍也吾知此次核减之後照原價少减五文天與前後洋價適得其平民間有不知感激而於完納之時有不踴躍輸將者哉其一爲街道之捐城廂内外居民稠密街道偪窄不得不設　道之局特　民夫勤加打掃其經費則由各鋪戶捐資接濟行之亦巳二十餘年有時歸紳辦理有時歸官辦理其法未嘗不善顧原設月捐每月八百餘千前年四月加增二百餘千至本年正月裁减四百餘千每月所收尙有六百餘千以每月之所收抵每月之所用已屬不敷而各鋪戶尙有力難照捐之人然則欲加則捐者不免於怨欲减則經費必至不敷是亦兩難之事矣乃陸明府則以爲與其加捐不如省費省得一分費用卽可少收一分捐貲於是將用項格外撙節凡所設署内打掃路燈等什支一律自爲備辦又所設委員司事薪水勉力格外裁倂省出每月額用各項然後將捐錢分别裁减定於六月朔爲始原定百文以上各戶力可捐則捐之其月認三十文以下之小戶一槪裁免夫以本地之捐辦本地之事原非苛求於民然民間固有貧富之不同富者月捐百文而不憂不足貧者月輸三十而已覺不支此其情形本自顯而易見特南面者心思或照顧不至此則亦昧焉不知耳陸明府體貼民情無微不至故目大如炬心細如髮一見及此卽殫思竭慮爲之别籌善策而去其所捐之數捐三十文以下之小戶固得脫然無累卽捐百文以上之大鋪亦子九折收繳遂由六百餘千减而爲五百十餘千所减雖不過白千而三十文以下之戶則减去者巳多家矣以裁　應收五百十餘千抵支每月應用實有不敷而其不敷之數皆由縣自行墊給且將每月所收所用榜示通衢俾衆咸知此其大公無我委曲詳盡之意爲何如哉向嘗論中國茶業一項所以不能振興者以稅捐之不肯攺减故也茶價高時所定之稅則至今日而茶價已跌至較前十少六七而其稅則依然不减夫是以茶商怨之若照陸明府櫃收减少之說類推而茶業之稅則何嘗不可减也上海城内地狹人稠店　欄杆占出街上數尺往來行人肩相摩轂相擊而傾棄穢惡之物沿街俱有現由宫雇夫打掃尙且街上無揷足之處然則垃圾打掃等夫其不能再箥也可知於無可省之中而省之則陸公之綜理微密不於此見一斑乎戶部奏開源節流二者並重今倘無可開之源而猶不能節可節之流其流不將絶耶竊以爲開源節流必先自親民之官始吾於陸公之示而有以知陸公之才大心細將來更有善政可觀因先書此以爲嚆矢 
[蟂磯浣葛]  
　　蕪湖訪事人函云今春二月道憲成端甫觀察示禁米麥出口粤商遂相率罷糴市中頓覺清寥今幸天眷是邦雨暘時若四鄉早稻現已結實纍纍玉粒金粇可書大有而江潮入伏亦平靜無漾粤商遂躍然以興禀由駐蕪英領事及新關稅務司爲之申詳駐京欽差轉商總署請除遏糴之令俾得生意流通連日米業中人傳說謂總署刻已咨覆南洋大臣卽將弛禁然問之道署則云尙未接奉明文也○廬州府黄氷臣太守俸滿請咨引見自省起程於上月廿八日道出蕪湖小作勾留旋卽東下聞將赴金陵謁見制憲然後筮日入都也○蕪湖英領事署建於驛前鋪寺山樓臺聳峙花木繁昌城市山林頗饒幽致日前署中内室忽失鍍金小銀盒三枚遍詰傭人全無頭緒後有輿夫某甲之妻憶及上月初赴長生庫質物時見本署更夫某乙持物付質頗似原贓遂告知領事衛君立將乙送縣不待刑訊盡吐實情想須押候究辦也○邇日市中油價日昻推原其故因去冬霪潦未退種荳者罕以致收數無多也彼焚膏繼晷之流能無愁眉雙鎖乎○浮橋口某姓婦悍厲性成無異河東獅子一言觸怒卽狂吼如雷呵斥所加雖尊長亦不畏懼一日偶與其夫反目盛怒之下竟將襁褓中幼子用力猛擲斃於階前夫亦無可奈何惟含涙爲之收殮而已殘暴若此眞梟獍之不如矣○横街居民祝某開設木器鋪引繩削墨漸致小康長子甲素不習上呼盧而外兼喜偷香每以貨物售人得錢以供揮霍銷金鍋裏所費良多父不能堪偶加詰責甲以爲辱密購阿芙蓉吞服偃臥家中家人知之施 
 
 

Page 2

 
 
救而愈夫生子所以娛老若此愚頑能不令阿家翁氣結耶○上月二十六日天明後陰雲四合陡起狂風大雨滂沱牀牀屋漏阿香氏驅車而至雷鼓大鳴霹靂一聲山鳴谷應傳聞此鄉某村擊斃二人大橋鎭某雜貨店屋頂擊穿一洞其爲悞觸電氣耶抑天之誅惡人耶鮿生限於見聞不敢執西說以繩華人亦不必以華人而闢西說也 
[京口火災]  
　　某日之夜更魚兩躍鎭江西門外燕見河某姓家突有匪徒縱火霎時間轟轟烈烈竟肇飛災幸各水龍聞警馳來得以救滅僅焚草屋十餘家事在何日訪事人未經詳報例付闕如又初二夜將近三鼓山巷底某甲持洋油燈就帳内燒蚊虫不虞風動帳開觸於火上登時燃着烈燄狂飛急令人四出鳴鑼隨有各水龍到來保住附近居房得未同罹是厄祗燒去草屋六七家有某姓夫婦正在黑甜鄉同尋鴛夢驚覺而起早已紅光燭天不遑披衣急從　阱中躍　則已遍體焦瀾水泡如珠矣次晨道憲黄幼農觀察委某員至被災處按戶給以蘆席竹竿俾　搭栅棲息復各給洋蚨三翼使得殘喘苟延一時受其惠者幾於頌聲載道云 
[京口潮聲]  
　　鎭江西門外新河碼頭小划戶某甲生有一子年甫六齡愛若掌珠尋常不輕呵責某日午後嬉戲於木　之上偶觸巨浪木　淌至江心立足不牢陡然溺斃甲婦昕宵痛哭幾不欲生亦慘矣哉○西門外新河人某姓少年夫婦琴瑟素諧某日忽地勃谿遂致爻占反目婦忿極濳取靑蚨二百翼就　烟館購取洋烟烟舘夥見其神色異常遂以假烟膏給之婦持歸冲服後更換衣履偃臥在床少頃其夫歸見婦情形急奔往烟館詢之知所給非毒物乃歸而再三慰婦閨房經濟非外人所得知良久婦方意轉心回破涕爲笑遂爲夫婦如初西門橋堍順興茶食店被刼一　已紀報章隨經捕役緝獲盜匪四人訊明收禁某日捕役復購得眼綫在山巷底茅蓬内擒獲五人當卽解送丹徒縣王邑尊升堂訊鞫各盜俱狡賴不承邑尊着分别收入獄中以待詳細究辦 
[厦門零拾]  
　　淡水茶以夏季所採者爲佳本年春茶開盤每擔僅值洋銀三十五六元最細者亦不過五六十元至夏茶入市而價值頓昻雖中等者其價亦在春茶之上日前和記德記各洋行開盤有廣合和號裕興隆號義吉復隆等棧售出萬餘箱價值六七十元由是以觀今年淡厦各茶商當必可沾微利矣○世六崎頂竹仔店主人某甲素性好善目擊虎頭山望高石一帶荒塚纍纍常被牛馬踐踏因慨捐巨欵雇工修理今眷重修望高石山孤墳日前報竣特延僧衆在龍泉宫誦經禮懴以賑幽魂跡雖近於異端心實存夫善念生當晚近夫亦未可厚非也○烟花之盛遍地皆然酒緑燈紅花嬌柳　千金一笑樂也何如就中最著名者一爲山仔頂肥寳家一爲靈應殿前三空品冢有曾往冶游者謂其中衣飾房攏於華麗中别饒雅趣致令眼光如豆者神迷心醉幾侈爲漢武温柔鄉月前三空品鳩工起造樓房俾得貯姊妹花其中令人作海上三神山想而地方痞棍謂其機太高曠足瞰人家内室聨名禀請押令拆除張司馬未及批示又有鄰佑董事糾同地保控其侵佔官地請予嚴懲竊謂若輩旣以皮肉作生涯其苦亦可謂至矣乃旣不爲高旛之護偏欲作急雨之摧藉故架詞兾肥腰槖忍心害理莫此爲尤試問娼家不准建樓其說見於何處而竟貿貿然控諸公庭乎宜司馬之置之不理也 
[荔灣消夏]  
　　廣州來信云去年大憲委補用通判劉蔭甫别駕辦理浛光稅務剔除積弊收數增多現屆滿期大憲給予超委一次以示鼓勵○候補縣丞貴二尹仁向在同文館教習洋文日前上憲委署瓊山縣縣丞所遺教習洋文一差另委清二尹瑞接辦○文明小南兩城門年久失修日形傾圮前由大憲撥欵雇匠修治鳩工庀料經之營之現已工程告竣由監工某委員禀請大憲騐收○西水漲發自省垣至梧州電線損壞頗多現已由總辦盛入令帶同工匠往修矣○匪徒某甲假冐海關巡役混入某火輪船藉搜私爲名盜取客商財物經人覷破　獲送官官憲訊明判令枷號兩月發碼頭示衆○寳華坊人盧某忽患瘋癲貿貿然赴縣署控稱兒子不孝請子究治縣宰見其語無倫次飭令差役逐出不與准理○增城縣人鄭某來省應府試僑寓長塘街某試館某夜竟以一盞紫霞膏吞服自盡翌日旭日高升不見舉動館主疑之近前撫視則巳身冷如氷魂遊地府矣聞因賭所累以致輕生然則賭之害眞大矣哉○上月二十八日南海縣升坐大堂飭差從獄中提出斬犯二名解至　轅親提訊問隨恭請王命押赴市曹處决并委首府兩縣及四營將官前往監視行刑 
[東報譯登]  
　　華人沈桂亭原籍金陵徙居邗上昔年經商滬地私識一嫠恩愛逾恒誓同白首後相携東渡在日本長崎埠開設客棧及雜貨店以博蠅頭歡樂未及二年忽染沈疴臥牀不起至去年往滬醫治始獲稍痊及回崎依然委頓所得儻來黄白物早已付之東流婦愁苦不堪日事交謫沈自維無顔回里居此則又餬口無方不得巳于去冬赴琿春投營効力未幾卽病斃婦晨占鵲語夕卜金錢　斷藁砧杳無音信正在進退維谷之際幸爲理事楊星垣都轉所聞悯其孤貧諭令董事勸捐佽助回里該氏得洋銀數十元卽附公司船遄退閱　而沈之訃至并有營中諸友所助賻儀除棺葬資外尙餘銀四十餘兩交三江董事暫行收存俟其家族來領○上月十二號日本京報云内國第三回勸業博覽會開設以來巳經百日某日天皇臨幸濱離宫命博覽會總裁伏見貞愛親王召會中出品人及委員共七百餘人入宫瞻拜天皇賜以茶菓温慰再三又各賜扇面一葉時方午前十點鐘隨令各人整立以待照相約半點鐘時照畢而退是日伏見親王致詞會中人謂本總裁此次辱承廷命夙夜惟恐曠職今幸聖恩庇蔭又承本會掛員輔翼各地方長官出品諸人亦各盡其長始終歸一本總裁殊深欣慰今日之召一以謝掛員之勞一以嘉出品人之志但願自今伊始益加勉勵盡力於殖産興業固國家殷富之基非但聖意快懀抑亦本總裁之厚望云○長崎新大工町世家子　井兼雄藏有古劍一口云是寬文年間十數世前遠祖向井嘉兵衛之物藏之篋笥若或忘之矣此次在篋中搜出特請刀劍家鑑别咸謂鋒芒銛利勁氣逼人自非凡器云 
[實係過毒]  
　　强姦幼女一事前據謠傳入報昨又知其似是而非因又標其目曰並非强姦誠以我人忠厚爲心不欲毁人名節也昨日李唐氏抱女美郎投英公堂捕房則將朱蓮生及其母朱陳氏送案先由副役文標盤問情形知係朱有心過毒並未强姦隨由朱陳氏向李唐氏央懇情願延醫醫治李唐氏係窮苦之人由茶館至捕房由捕房至公廨爲時已久早已腹空遂願息雀鼠之爭倩該副役禀官釋去斯時蔡太守已升座該　役卽具禀聲稱朱患毒瘡時時提抱女孩以致沾染毒氣現已自行理說兩造均投案求銷太守先巳訪知朱患毒後有心過與女孩遂大發雷霆　該副役不應朦禀求銷立飭提朱并傳李唐氏美郎至案令官醫沈姓騐明朱下體患毒瘡又騐得美郎染毒屬實厲聲詰訊美郎供稱年祗六歲前被朱按捺竹椅上拉　褲襠將腎囊膿血擦在下體以致沾染毒瘡迄今未愈太守飭李唐氏抱女退下旋會同英國梁副領事發落捕房移解各案畢復飭提朱并傳李唐氏挈美郎候示先問朱曰爾所患何症答稱白濁問從何處得來答稱春間狎妓致染斯症問爾因尋花問柳致染毒瘡與女孩何仇而竟忍心害理若此答稱小的與彼同居時時提抱不料悞沾褲上膿血以致發瘡本願爲之醫調今忽被送案下太守謂女孩現已供明爾豈尙能抵賴乎美郎又將前情供訴一遍并稱實被毒瘡沾染過一次李唐氏訴稱四月間女兒被伊移毒迄今未愈前數日毒更大發囑伊延醫伊給八開洋二枚囑小婦人自去醫治小婦人不允伊母子遂均避去尋見與論言語支吾朱供稱小的曾求仙方給伊 
 
 

Page 3

 
 
　服太守謂此女早已供明照　行爲實爲可惡隨喝令從重笞責三百板責畢問該副役曰本分府據爾所禀朱時將女孩懐抱以致延毒是以姑准銷案爾爲何不將有心過毒情事一一聲明究竟得賄幾何可卽從實供認禀稱小的不敢得賄請問兩造便知謂旣不得賄何必爲之朦混禀稱李唐氏不願涉訟故爲之禀求銷案謂若是則亦須據實禀呈爾設不朦禀昨日斷難准其銷案矣禀稱此事原是小　冐昧太守謂旣知冐昧例應　笞遂喝令笞責一百板各役均跪求恩免太守怒謂若不懲辦不足以儆將來李唐氏稱此係小婦人累及該差乞大老爺施恩寛宥太守謂本分府笞責差役與爾無千隨喝令再笞一百板笞畢問朱曰爾父是否開棺材鋪答稱己閉問現在如何醫法答稱求恩釋出請名醫敷治可也太守謂爾之所言萬難依靠隨飭交人保出令李唐氏自行延醫調治醫藥之費着朱照償如敢推辭禀候提辦案隨結一時觀審之人咸服太守公而且明無枉無縱云 
[發落賭竊]  
　　昨晨代理法廨讞員宋莘樂二尹莅八仙橋捕房飭提四馬路攫取羅榮所持鵰扇之顧松林陳家木橋犯　之沈阿金一家春茶肆行竊水烟袋之王珠玉某衣攤行竊雪靑紡綢馬褲之袁會長醬園刑屋圖竊之劉阿仁江天火輪船行竊考籃之楊雨亭均照昨斷將顧沈王劉當堂枷責袁楊則押候遞解回籍請該管地方官嚴行管束 
[上海縣署瑣案]  
　　前日英公堂解送私販小錢人犯王阿大至署晚間帮審委員竇明府升堂訊鞫王供稱小的係上海人向來小本營生有友囑送小錢至新北門中途經巡捕拘送公堂轉解到案明府令收入所中候查明核辦○王芝記等在英公堂控同昇庄主沈炳順倒欠銀兩及蔡二源太守傳訊各情已登本報前日下午太守將沈送縣並令王等自行投質昨晨陸大令飭提研訊王及義順廣貨店等各戶投案訴稱同昇欠銀七千零三十餘兩旣在公堂呈控　卽央人婉勸願償四折現銀後沈頓食前言致奉解送案下沈供稱原籍紹興向在某洋行爲夥曾出資本開設同昇　莊用王禮春爲執事陸續被各夥支用以致虧負倒閉本銀旣化爲烏有卽官利亦未得過分毫叩求　察王禮春所供與昨報略同大令　旣經控告問官决無斷令折償之理沈用人不濟咎亦難辭姑令兩造在本署土地祠中清理明白禀候核辦○竊賊陶炳榮誣朱家行人徐錫卿行竊被汛捕私刑吊打婪索貲財旣告發由裴直刺飭提訊究將該捕從嚴懲辦此己　明本報者也前日之晚帮審　員　明府傳徐　訊　稱本年四月初小的偕友來申購物事畢在三泰碼頭左近某烟館吸烟陶驀地誣以同黨致被漏捕　　吊打旣而解　巡局又被責懲後蒙裴大老爺訊明情由將小的開釋並提該捕賣懲明府著暫退去候錄供申詳辦理○春源等莊控羅初屏倒帳欠銀一案本報已屢錄讞詞日前該莊等又投催陸大令批云倒帳爲滬市大局所關自非盡法嚴辦不足以資儆惕羅初屏等所捐職監業已奉准褫革倘再不呈繳應候提案嚴比監追並催提其餘各股東分别究辦以昭烱戒本縣整頓市廛于此類形同局騙者懲辦决不稍寛該業等毋庸數數呈催也 
[英界公堂瑣案]  
　　包探王阿二禀稱大花園經管獅虎人趙阿紀投捕房禀稱昨夜二點鐘時有賊楊金華沈仙羊二人掩入園中將喂虎之鐵义等竊去當偕更夫周榮成拘獲楊沈并在河邊　到鐵叉楊沈則稱並非行竊實由原告拆梢小的查得趙前曾犯過拆梢奉大老爺判令管押四月趙訴稱昨夜有賊六七人闖入園中小的知覺喚同更夫拿獲二人小的與之素不相識如何向伊拆梢蔡太守問　是否爾與趙同獲楊沈答稱趙在園外獲賊知照小的扭交巡捕問起贓之事爾知之否答稱亦據趙言在河沿尋到贓　　趙曰爾供稱在園内偕周獲賊周則供明獲在園外且由爾拘獲後始告知是何緣故答稱小的追至園外祇獲二人餘被逃脫楊供稱小的係崇明人向袁永發柴行販柴來滬尙欠袁洋四元趙言不必付伊以致一再口角爭毆後趙　言可包賴惟茶烟資須酬洋銀六元三角小的以因賴四元而酬至如許之多實所不願後袁仍向小的索洋趙又糾人將哀毆擊地保沈連洲沈杏園調停不安昨日小的在園外茶栅内趙又勒索酬洋以致口角陡被指交巡捕以行竊見誣沈供稱小的亦是柴　餘供與楊相同袁投案申訴被欠洋銀由趙包賴被毆受傷等事包探禀稱周係粤人在身畔搜出東洋腰刀今特呈案周供稱刀由主人交下囑持以防夜太守謂兩造所供情節懸殊趙如果因拆梢不遂以賊誣人則是罪無可逭矣姑候飭該　探查明實在情由覆　禮拜五訊辦趙交周保去并將腰刀鐵叉給領又諭　將趙控竊情形告知園　楊沈袁等暫令退去候質○包探顧阿六禀稱有人在致遠街菜市唱花鼓戯奉飭拿獲伶人陸桂雲龔秀海及打鼓板拉和琴之徐掌生吳順發送案昨夜往拘時適在唱十打補一折　形盡相淫蕩不堪　龔同供稱小的等係本邑人實因窮苦無聊暫謀餬口不知有干例禁求賜恩寬徐供稱小的亦本邑人雙目已瞽藉拉和琴爲活吳供稱小的亦本邑人右目失明除打鼓板外别無他技嗣後不再入花鼓戯班矣蔡太守謂花鼓淫戲傷風敗俗久干例禁遂　令將陸龔各責一百板枷號十四天發犯事地方示衆徐吳係殘廢之人從寛開釋如再入花鼓戲班定干提究○協正昌馬車行馬夫李　七楊阿新控孫仁明乘醉雇坐馬車驀地行兇將李門牙擊墮蔡太守飭差傳孫庭訊李楊同供稱孫欲坐亨生茂車小的告以只有皮篷馬車伊卽動怒兇毆由捕拘至捕房管押捕頭稱孫至捕房言明住所信以爲實令伊於次晨投案豈知竟不到來孫供稱監生雇坐亨生茂車伊行旣無不妨雇諸他處伊糾纒不了定欲令坐皮　車監生忿甚舉手一揮伊等　誣監生擊伊無端尋釁致被拉碎夏布長衫呈請騐視蔡太守譞爾乃衣冠中人何致與馬夫計較以致擊墮門牙况旣至捕房爲何次晨不到今姑寛恕判罰洋銀十元以四元給李爲養傷費六元撥充某醫院經費○前日馬夫王林瑞駕車至泥城外飛奔印捕見而追赶王加鞭馳至北京路由一百五十四號華捕阻獲當追赶之際印捕曾被擦傷旣解公堂蔡太守向之訊究　堅不承認奔逃太守飭傳一百五十四號華捕質訊旋據該華捕禀稱是日小的梭巡北京路見印捕追王所駕馬車　特阻住問王尙有何言王語塞太守惡其狡猾判枷號十四天發捕房前示衆○包探秦少卿禀稱陸源順珠寳店報失玉器值洋四十餘元疑傭婦項沈氏所竊托沈趙氏銷贓因之拘案　訊陸申訴前情項沈氏供稱諸物由阿和祥行竊沈趙氏供　小婦人並不知情該包探又禀稱沈趙氏己有人具保蔡太守飭將項沈氏暫發官媒收管沈趙氏准其保出俟傳阿和祥質訊核辦 
[法界捕房瑣案]  
　　合興客　夥鄧長元探寓客張德勝竊取水烟袋宋二尹飭提研訊着押候查明再核此已見諸　報者也昨晨包探王榮培禀稱大老爺飭查之案因押票已經撕碎無從查吊矣二尹命提張至案問爾究竟偕誰行竊張供稱小的並未竊物且無押票留存此種碎票不知何來二尹以鄧控竊無憑謂張曰本當重究姑念原告不來格外施恩將爾釋出嗣後務須安分營生切勿做賊張連連叩謝而退○沈陽春因與公司小火輪船夥口角互毆被船夥送押情形巳詳昨報昨日宋二尹着將沈帶案問爾爲何行兇沈供稱小的見小火輪船夥與人打架從旁解勸反被送押捕房二尹謂爾等在船打架幾置性命于不顧若一失足不將墮入浦江乎遂判令笞責一百板諭以嗣後須心平氣和不可逞兇犯事沈唯唯而退○唐張氏因所畜之鴨被鄰婦韓李氏擊死口角之際經巡捕拘押捕房宋二尹訊悉情由謂事屬緲微本可不究祇因韓李氏稍稍受傷着送醫院騐視以上情節已紀報章昨晨包探王榮培禀稱小的奉諭送韓李氏往醫院據醫生云頭上稍有皮傷卽日可愈爲此帶　請訊二尹　將唐張氏葛周氏張王氏傳案間些些小事何致鬥氣今騐得韓李氏雖未重傷但年邁之人烏　多受磨折遂判令罰出　傷洋銀兩元唐張氏卽如　檢呈二尹給韓李氏領去隨由該氏之女訴稱母親實係受傷並非敲詐二尹謂比係本委斷給養傷貲爾無須多語 
 
 

Page 4

 
 
其女復稱母親如有不諱亦須大老爺作主二尹謂醫生騐過無甚重傷爾竟自恃能言來此凟诉若果不肯息訟本委當送　請辦韓李氏卽遵諭領洋　去○唐咸林竊取誠信烟館烟槍由某包探拘獲人贓解送案下宋二尹判令笞責一百板枷號一月昨日枷期已滿二尹着將枷開去申斥數語當卽開釋○上月賣水菓人張步雲被某馬夫及賈阿章張阿三毆傷下體旣在公堂涉訟經葛同轉着送仁濟醫院療治賈張管押捕房待張傷痊　核前日該馬夫投案繳洋三元請給張爲養傷費張挈妻周氏投案訴稱小的傷已全愈求將馬夫等究辦二尹謂該馬夫已繳洋三元本委再令其繳洋二元免予究辦惟賈張無錢可繳下期究辦可也張叩謝而去至馬夫爲誰訪事人未悉姓名例不得妄行添入云○某京貨训夥朱潤德朱庚章扭鴇婦朱戴氏之子學庚至案訴稱伊雖龜子向設京貨攤交易多時不無賒欠五月之杪結得共欠洋銀四元有奇六月初三日復取去貨洋十二元有奇今伊巳將貨售與别人避匿不面令其母出頭　賴爲此扭案請懲該鴇供稱兒子已往揚州前與該店往來並非小婦人担保宋二尹謂目下爾子旣經避匿爾不能置身事外着押候將子交出始能開釋朱戴氏供稱小婦人有家産在此叩求釋出追子來申二尹謂爾之家産如何可靠着押候再核○寍波人錢姓娶粤婦李梁氏之女爲妾已有五年近隨外甥徐姓來申被李梁氏掯住徐無奈將該氏母女扭請坤辦宋二尹著徐函追錢來案訊核此已紀諸報章昨晨大豫祥北貨號夥杜興三持本號保狀投捕房欲保錢李氏回寗波二尹問爾與錢有何瓜葛答稱中表戚錢係讀書人向在廣東昨日有電信來此命小的將妾領回二尹命將李梁氏帶案謂杜欲將爾女領回爾意如何供稱旣欲回甬爲何隨其外甥來此徐曾令小婦人出洋一百廿元將女收回叩求明鑒二尹謂此事兩造各有不合今將爾女暫送善堂留養待家主來案再行核定可也 
[懺移賑]  
　　懐萱廬嚴　甫兄讀書不輟純孝性成六月初九日爲尊堂王太孺人三十年周忌謹移懴資洋兩元助福州振欵事出權宜而識臻遠大高堂有知亦樂其善亽籌畫也[  上海北市絲業會館籌賑公所愚弟施善昌謹誌]  
[來信節登]  
　　昨日本埠仁濟醫館來函云敝館製有藥水專治各種　氣及霍亂吐　屢試屢　近聞城廂内外時　盛行往往有醫藥不及者因特乞登　續俾　周知倘有猝患　症　無論黎明深夜均可送至敝館立爲施救切勿懐疑遲誤并望閱　諸君逢人傳述以廣傳聞爲幸本館按仁濟　舘由黄君春甫主持妙藥回春成效頗著實心行善不費分文世有染患時瘟者盍一試刀圭乙妙乎 
[餽樂鳴謝]  
　　昨承同仁永善堂諸君以時屆酷暑特以藿香正氣丸雷公救疫丹臥龍丹各一百服見惠囑爲分贈本館拜領之餘遵當隨時敬送代揚仁風爰誌數語藉　謝悃 
[浙省撫轅抄]  
　　初月十六日運副廖字奉禀銷華婁泰金南靑查醬缸差巡檢李筠由京　看來省禀到○十七日季倫全禀知藩司飭知泰部核准起復鄞江巡檢徐璧禀辭赴任○十八日府經歴趙國藩禀知厘捐局委處屬厦河厘卡差禀見叩謝○十九日未入沈春榮禀知藩司委署乍浦巡檢叩謝○二十日候補通判貢廷楨禀奉藩司委辦候審公所差禀見叩謝 
[江督轅門抄]  
　　五月二十五日藩轅牌示署寳應縣訓導姜由軫病故遣缺查有張文煥堪以畧理○二十六日通判饒應褘辭赴滬○二十七日東河同知張潔河南　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
