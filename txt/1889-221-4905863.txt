# 1889 - 221 - 4905863

 

Page 1

 
 
[詳註筆耕齋尺牘出售] [  申報館啓]  
　　昔人謂尺牘實古文之緒餘必其言委宛曲折暢發無遺方足以達已意而動人聽本舘現用活字排得筆耕齋尺牘一書仕商皆可通用兹巳工　出售每部計洋七分正售處仍照舊例 
[發售廿四史預啓] [  圖書集成局主人啓]  
　　本局開印古今國營　成一書早已排印齊全紙以卷　繁重加以去年訂匠忙迫異常致第三號出　之期　　　　臘底已將第三批　發出全書完畢矣　於圖書　成印竣之後卽刊廿四史刻下已將排至一半用中國　白　　　印成紙色首尾一律此書爲讀書人必不可省之書　莫不欲家置一編謹與諸君約倘有預定此書者　　計收　　本洋五十元先付洋二十元給以收單書成之日再行交足如欲隨時取書者須先將銀交足　以分期　書　子可以逐部隨印隨出約於本年終全營可以告竣諸君子有欲先　爲快者幸卽早日至申報館掛號可也知至全書印成　辦者不照預定之例須再行定價今印有樣張欲觀向申報館領看此佈 
[論懲犯婦事]  
　　婦女入廟燒香本于例禁塗脂抺粉裝扮犯人跟隨轎後此其情罪較入廟燒香爲尤重矣人或以婦女無知諒之而　氣乃滔滔皆是不可挽救有心人所爲隱憂也今年中元節上海縣裴浩亭大令有拘懲犯婦一事犯婦者非犯婦也彼本並不犯法而直名之爲犯婦盖其顯干官禁願作犯婦則犯婦之而已是日彼婦着赭衣赭褌披髮帶銀鐺腰繫白練裙裙下素舄一鈎則以新寡故也聞當其夫病革時曾向城隍神許願病卒不起而願則須償以故作此態然則畏鬼神之心甚於畏官府官府雖大張曉諭而彼固寂無所見聞而獨於神前許願則無論其如願與否終不敢稍有所欠愚人之愚一至於此固亦無術以補救之然苟有人焉果欲挽回風氣補救人心則令出惟行懲一儆百處處以此存心時時以此措手則所以挽回而補救之者當亦無難也裴邑尊之此舉不誠大快人心哉昨有友人目覩其事者爲余言其當下情形云當時彼婦扮此形相徘徊於邑廟廊下適邑尊拈香而出瞥見之怪其狀命役帶至署中升大堂訊之問以何非則對曰無罪問無罪則曷爲乎着此囚服爾欲得何罪本縣當如願以償之則曰去年夫病時許願今則完願非有欲得之罪也問夫病愈乎曰死矣問夫死曷爲不帶孝曰頭上曰札心脚眄白鞋子非素而何問外罩之紅衣褲豈亦素服乎則云此囚衣非素衣也邑尊怒謂帶孝者何得外罩紅衣遂命褫去之復諄諄諭以三從四德之大道而鎖示大堂爲懲一警百之計此次所拘者尙有數人此則所目擊者也判畢一面再出示曉諭盖前此雖已出示而猶非專訓婦女今則三令五申俾閨中人亦各周知庶幾可以漸回風氣其用心亦良苦矣有西友善詼諧謂余曰彼婦之爲此何爲也哉許願酬神而俟具出會之時不敢自愛其身扮作犯婦以隨於神輿之後斯其爲敬神也大矣歴年出會之時皆有此種犯婦雖官屢禁之而卒不可絶且亦未聞因此而獲神譴則亦可知城隍神固受其敬也城隍神者前朝之上海縣也　在之上海縣則他日之城隍神也已成神之上海縣則受人之敬未成神之城隍神則不許神之受其敬是直　　爲難彼婦將以爲我明明以此敬神而官乃不准我之用我敬殊不可解豈以神爲前朝之　而故輕慢之耶語畢拍掌而笑余曰幽冥雖曰異路人神究歸一理子之說可謂滑稽之極矣顧吾亦有一證於此常見某說部載一事云嘉定城隍極靈應神誕在七月中每至誕期燒香點燭敬神酬愿者其數以萬計廟中香烟油燭之氣人氣汗氣竟日夜不絶者約四五日然後已邑之西門外有王公者開一茶寮僻在鄕間客來甚少竹爐寒水境頗幽潔每至神誕之期輒見有一人在寮中瀹茗恒終日不去過此數日則絶不見影如是者數年間與王公閒談娓娓不倦王公問其姓曰姓唐問其居則曰在城南某地王公曰城南某地則城隍廟也近此數日敬神祝嘏男女雜沓熱閙非常何子獨望望然去之以來此偏僻之區乎其人曰余卽城隍神也廟中此數日内汗穢薰蒸令人不可嚮邇惟此處尙覺淸幽故暫避之耳王公不信其人曰人之敬神在乎心而已矣卽如吾子以路遠丁稀不能親往祝嘏及期以淸香一炷焚化後圃余則心領久矣彼擾擾者不但神不之受且將因此而降之禍子可以此意宣示於衆王公驚拜於地神亦不見嗣後亦不復至　此一說可知人之媚神實足以取厭於神神又何嘗欲人如是以行其敬哉裴邑尊之所爲正卽城隍神所欲爲者也城隍神欲爲而不得爲乃借裴邑尊之手以爲之於理安斯於神洽也傳曰聰明正直之謂神若以彼婦之所爲而居然受而享之則其爲聰明者安在爲正直者又安在猶得謂之神也乎哉吾故曰裴邑尊之所爲正城隍神所欲爲者也 
[本館接奉電音]  
　　昨接在京友人發來電音有本月十四十七日諭旨八道敬謹譯登○七月十四日奉上諭漕運總督着松椿補授未到任以前着徐文達護理欽此同日奉上諭直隷布政使着裕長補授欽此同日奉上諭甘肅新疆喀什噶爾道員缺着饒應祺調補甘肅蘭州道員缺着恩霖補授欽此同日奉上諭廿肅蘭州府知府員缺緊要着該督於通省知府内揀員調補所遺員缺着周景曾補授欽此同日奉旨杭州將軍着吉兀補授欽此○十七日奉上諭杭州將軍恭鏜由部屬升補道員迭經簡擢歴任都統將軍宣力邊陲供職勤愼本年由黑龍江將軍調補杭州將軍未及到任遽聞溘逝軫惜殊深着加恩照將軍例賜卹任内一切處分悉予開復應得卹典該衙門察例具奏並准其入城治喪伊子刑部主事瑞澍着以本部員外郎補用以示優眷欽此同日奉上諭本日補行引見之新進士吳桂丹着改爲翰林院庶吉士欽此同日奉上諭奉天府府尹着興陞補授欽此 
[上林雁帛]  
　　東便門外北護城河於上月杪有一年約三十之男子淹斃後經該處總甲瞥見屍身赶用繩將屍拴繫俾免隨流飄去立爲呈報東城坊閱三日指揮率仵作前往河干詣騐委係自淹身死塡格備案並無屍親認領除由官給棺先行殮埋標識外並飭該總甲捕頭跴訪屍親到案認領以憑申詳城憲銷案云○黑龍江齊齊哈爾城現出廂藍旗恊領一缺經該將軍揀選得儘先卽補恊領先換頂戴齊齊洽爾世管佐領依興阿現年五十歲堪以擬正花翎儘先卽補協領先換頂戴齊齊哈爾佐領穆精額現年四十七歲堪以擬陪已將履歴咨由京旗帶領引見矣○和 
 
 

Page 2

 
 
碩鄭親王凱奉初八日壽同雇定小洪奎徽部並外串各班於邸中演劇一晝夜王公大臣均往祝嘏邸中護衛官員均穿補褂於是晨分班於銀安殿拜壽○山東莒州沂水縣所屬帶二十餘村於六月間天雨冰雹大若桃核禾稼率爲李左車摧殘小民仰天嗟嘆莫可如何幸房屋稍有損傷尙無大礙地方官據情飛禀上憲請發倉儲接濟俾民及時補種以期收穫傳言如此而明文未見蒼蒼者天何令山左赤子之不安袵席也耶○内廷方略館示傳准吏部送到漢滕錄官趙元熙張正諒等務於本月十六日親身赴館騐到以便當差勿得違悞可也○廂藍旗奉恩輔國公榮頤門上包衣佐領奎麟爲呈報事本公奉旨派出中元節致祭孝陵於本月初九日由京起程所有應行入値委散秩大臣班之處暫不克進除將起程日期呈報宗人府外相應呈報侍衛處查照辦理可也○山西歸化城地方商賈雲集貨物輻輳凡口外蒙古販運必經之處近年來俄羅斯商人亦於該處貿易卽於該處　局經徴稅課稽察倫漏例由晉撫委員管理歸化稅務一年期滿奏明是否更換兹因歸綏道安觀察祥自客　接管稅務以來於徴稅稽私切事宜尙屬認眞經理均無貽悞現屆一年期滿例應奏換經護撫豫東屛方伯山專摺入陳請仍委令歸綏道安祥接管歸化稅務等語奉硃筆着照所請欽此○八旗滿蒙槍營練兵於日前在德勝門外兩黃旗教塲合演大操正在鳴號列陣之際各練兵紛紛入伍以便開操有廂藍滿抬槍三隊練兵連某陡患急痧持槍不能穩立面如土色該管官見其病勢急重令免入操赶爲回家　治詎連某甫離本伍行未數步輒行倒地該管急往視之竟一蹶不振氣斷身亡矣當卽報明營總騐明除派人傳其家屬赶爲棺殮外並以該練兵帶病人操因公捐軀情殊可憫禀明本專操卽由本營罰欵内動撥銀三兩以作卹賞給予該兵家屬祗領並行知該地方官免騐令其家屬收領○廂黃滿應領本年七月季兵丁甲米經戶部劄由海運倉支領現由該管都統慶邸定於本月十一日前往該倉支領甲米已由該旗備文知照該倉監督等是日開倉頂備領米云○前河道總督成河帥孚之夫人自鄭州奪溜河帥被議後夫人憂虞致疾雖經醫治而憂鬱終弗釋懷遂成癆瘵日形沈重兹於本月初五日戌刻寳婺星沈當卽成殮於初七日接三邀延番僧緇流唪經五棚自初十日起設醮計十有五日擇於本月二十七日發引暫厝梵宇約於明春擇吉再安窀穸○貴州威寍州地方銅礦頗形暢旺近於該處開辦銅廠俾期就近採煉擬將應徴銅課緩俟光緒十七年再行徴收以紓其力而廣招徠俾期暢旺等情由唐督辦烱馳奏九重已蒙恩准矣 
[保壩續聞]  
　　前報淮揚海道徐觀察親臨工次保護車邏大壩等情兹有從該處來者云刻下河湖水勢消長無定而激溜則倍於平時寳應　露筋一帶西堤稍形卑矮業已漫溢河湖連接一片汪洋下河各邑全恃一線東堤爲之保障現在車邏壩頂僅高出運河水面一尺餘觀察督率在工員弁巡察防守幾至啓處不逞聞與各員擬定保壩限期　論水勢如何加漲總當保至本月二十日爲度並一面迅發排單及告示並派員飛馳至下河各州縣飭令赶急示諭各該管境内鄕民速於二十日以内將在田秋榖一律刈割登塲不得自悞刻下高郵州境壩下農田已紛紛搶割並出重資招雇無業民夫襄助大約月望後卽可刈齊云 
[東堤搶險]  
　　邵伯鎭居列東堤之上堤外卽運河堤内卽該鎭街市高下懸殊約有丈許故臨河一面大堤皆用碍石砌成以圖堅固詎本月初八日風狂浪急磚工内忽然滲漏堤内街道頃刻間已遍地冒水該叚防汛員弁赶急鳴鑼集夫一面將堤外密釘排樁一面將堤身土工翻築畚挶齊施人夫雲集隨於卽　將漏處堵住徐觀察聞信亦立卽用小火輪拖帶來鎭各處巡察後仍回車邏壩工次云 
[接篆盛儀]  
　　新授江蘇按察使劉景韓廉訪樹堂豸節抵蘇卽擇本月十三日未刻履藩司署任屆期田熾庭方伯委員將印信送至臬轅廉訪朝服跪通於階下然後望闕謝恩行拜印禮禮畢入内更換公服升坐堂星各首領行堂叅禮書吏差役亦以次叩見卽退堂屬下文武員弁咸遞手版禀安廉訪接見有差 
[鄂漢委談]  
　　鄂省文風極盛向設書院四曰經心曰江漢曰高觀曰勺庭寒畯博得膏火亦可稍補饔飱惟所課祗生童而孝廉不與焉前年卞制軍督楚時特開孝廉會課每期假廣舍作會文塲兹裕制軍示期本月十三日就曾公祠課試孝廉優給膏奬且於命題後令作就起講蓋戳放牌聽憑回寓云○漢口向爲紅茶薈萃之　近則陸羽生涯已成强弩之末目下粗紅茶猶存積不少偶有西商選辦一二字價亦極廉經手棧家但願脫貨求財折閱與否不顧焉前月之杪京記西人選辦湖南茶一字經棧家送樣訂價起貨入棧邀同過磅西人嫌其與來碼數目大相逕庭以致不成交易此後連日無馬尖與西人兠攬議價者西商疑之詢諸左右有答以茶客會議此後不再與京記交易等云云西商大爲詫異適有華人救售湖北紅茶兩字西商卽與之議價成交旣而果見諸馬尖不似從前之親密乃訴諸英領事請照會關憲詰其何故不與京記交易關憲諭令茶業公所查明具覆旣而覆稱並無把持停市等情蓋實市中讕語也 
[西泠叢話]  
　　糧道世觀察於初七日未刻抵下碼頭杭州府李太守仁和縣高邑尊錢塘縣朱邑尊曁各員均恭迎如禮儲憲隨卽鳴騶進武林門回署○浙省鄕試崧振帥札委候補府張礽杰充内監試官鄧嘉純充内收掌官許方伯札調卽用縣朶如正羅配章李蟠根候補縣陳德彝周壽榆吳賓鴻李光益大挑縣劉矞祺郭沛棠柳商賢吳炳修張縉雲鍾光耀何士俊伍燮寅夏先楫候補同知包鳳章郭之楨教習知縣焦景晶當文闈簾官差○初九日申刻提調官嘉湖道豐觀察親臨貢院閱視一切工程憲意尙無不合云○士子雲集商販偕來秋闈時節省城中較常約加二萬餘人宵小奸宄因得混跡往往貢院左右冒作考生開設攤寳賭局呼盧喝雉晝夜不絶今秋較上年稍覺安靜不敢明目張膽肆行無忌皆由崧振帥出示嚴禁寛猛兼施故能使若輩畏懼也○　陽皞皞火傘高張患急痧症延醫不及致死者誠不乏人頃聞某錢庄夥友傍晚至麫館小飲旋卽腹痛頭暈眼花吐瀉交作急請醫生診治罔效甫一周時卽斃蓋急痧之來大半皆由日間受熱夜間貪凉喜食生冷兼嗜肥濃所致也保身者其愼之 
[廣東官報]  
　　佛岡同知缺委准補潮州通判倪别駕思鐸調署佛岡司獄缺委從九品徐君堪先署理東安西山司巡檢缺委試用道庫大使彭君祖壽署理永安寛仁里司巡檢缺委候補典史金君式如署理 
[蟂磯蘚迹]  
　　宜昌來信云羅鎭軍涓吉七月初一日起延僧建設盂蘭盆會施放燄口超度從征將士之捐軀者至望日始止盖亦歴年常例也○五月十七日彝陵輪船由宜昌開往漢後卽駛至滬江修理刻已蕆事於本月初三日回抵宜昌據船上搭客言及上月之杪由漢口開行未及數十里擱於淺水洲上因令人回漢雇駁船前夫將貨駁起又値風逆人力難施正惶恐間幸江寛輪船自宜昌下駛設法拖拽閱二刻餘始得出險然後艙已受損傷矣旣來宜卽於初五日淸晨開回漢口其中搭客惟施宜兩府士子爲多云○東湖縣許大令出有示諭懸貼宜昌稅關及領事公廨左右禁止來往閒　人等大小便其鄕民之挑糞者亦不准在該處停歇如不遵示立卽拘懲並傳諭保甲隨時巡緝倘有怠惰一幷處治云○某姓老婦撒潑異常兼有阿芙蓉癖月前不知何故一去不回其夫及兒女四處尋訪杳無音信一日有婦人在江畔浣衣驀見驚濤駭浪有一屍骸浮起細視之卽該婦也不覺驚仆江畔事聞於其家始來收歛又西壩某姓有兩小孩年皆不滿十歲偶在水旁嬉戲一失足跌仆江心父母援手無從惟有望江雪涕而已○好事者在東門内火神廟集資演戯忽有二孩年均十四五歲互相毆擊甲孩被乙孩毆彆聞死者住東門兇手住南門平日風馬牛不相及無端相遇竟成命案人皆以爲前生之孽云○前月之杪江水驟漲數尺邇來雖交秋令炎熱尙似伏天 
 
 

Page 3

 
 
江水漸消無復平隄拍岸十四日上燈後忽起大風羃䍥濃低垂四野不一刻雷電大作急雨催詩江上洪波想又頓添鴨緑矣 
[邗江官報]  
　　初八日程鹺尹裕本委四浦掣騐差初九日代理泰州方大令臻峻卸事回初十日湖北周守戎玉寳解餉來十一日吳鹺尹壽曾銷南京餉差 
[南市勝會]  
　　前晚小東門外鹺瓜街各信局醵資設盂蘭盆會遊行滬南一帶以賑孤魂會中有絹紥畫船及擡擱花盆燈牌燈輝煌奪目兼以鑼鼓聲喧笙簫迭奏僧道一路誦經觀者塡街塞巷各叚巡防局員派勇沿途照料蓋恐不肖之徒乘間滋事也 
[發落犯婦]  
　　婦女張顧氏韓朱氏周孫氏江湯氏王張氏等裝扮重犯赭衣散髮遊行街市邑尊惡其不顧廉恥飭拘到案分别鎖示頭門懸牌示衆本報已紀崖略兹悉前日早堂邑尊命差將張顧氏帶案詰問據供蘇鄕人夫名張阿德已故七年現與母親一同　滬住八仙帮傭度日因去年母親有病許愿扮犯由我代替如今已知不是情願改過邑尊謂爾旣知錯姑念初犯似可從寛旣稱未故似屬無依現將爾發交善堂棲止可乎諭畢旋有韓少溪周錦山投案禀稱妻子韓朱氏周孫氏因僑裝犯婦蒙帶至案下鎖示頭門今妻　已知悔悟我等當時並不阻止原有錯處現在來案求領可否給領自行管束以後不准其再犯邑尊俯如所請遂將朱氏孫氏分别飭交韓等領回　爲管束至尙有在押之江湯氏本夫名江仲生亦着赴案具領惟王張氏則並無丈夫須遞回揚州原籍矣 
[履勘墳屋]  
　　張順控姚文釆祖墳上房屋將開　作一案　訊供候勘云云曾紀前報兹悉裴邑尊業已親臨履勘墳上並無房屋惟墳畔餘地上搭有草棚兩間姚稱地係張出租與王順德種菜因恐菜蔬被竊是以須搭草房以作看守之用小的與張考山是中人殊不知張因何誣控叩求究辦邑尊着候覆訊察斷 
[賞給卹洋]  
　　押犯張正卿於本月十五日病斃所中由邑尊親臨騐視並無别故將屍棺殮發壇暫厝候家屬認領已登前報兹悉前日屍妻張王氏赴案具領邑尊念其貧苦飭賞撫卹洋五元錢一千文諭令將棺木頭回妥爲安葬該氏叩謝而退 
[准予銷案]  
　　前報記鄕人趙德寳控趙小二拉去蒲鞋一案當將趙小二之子趙毛毛收所限繳在案趙小二自知不合在外央人償還原告洋十六元德寳業已應允於前日赴案求銷邑尊俯准銷案將在押之趙毛毛帶案釋放 
[西節停訊]  
　　今日爲西國節期法公堂循例停訊一天 
[英界公堂瑣案]  
　　昨禮拜三英公堂應輪賈副領事會訊因賈君另有要公未到由蔡太守獨判○嘉定婦人顧陳氏係看香頭者咸呼之爲仙人媽媽日前因搬雜物被姘夫張圡林戳傷幷傷流氓王竹卿錢永奎顧海林楊子山等由捕房包探唐寳榮拘張及王竹卿幷兇刀解由蔡太守訊供等情均經錄報昨由該包探將張王二人復送到案該氏亦投案候示包探同原差禀稱奉飭往傳在家醫傷之顧海林楊子山均不肯來案惟錢永奎受傷後送在醫院醫傷雖未痊愈已可無碍今已帶案太守問錢爾是否王竹卿雇爾者答稱是日適在該處經過由王招呼言該氏與張口角囑同解勸詎知張袖藏兇刀太守隨飭將該氏及張玉林王竹卿錢永奎連兇刀一倂移送上海縣究辦顧海林楊子山旣不投質聽候縣訊核奪○華捕解送招商局碼頭水菓行出店與扛夫爭毆　一干人請訊沈阿四供在水菓行爲出店非因有蘋果花紅千餘簍不及扛齊所存者暫堆碼頭因有扛夫偷竊特往照料旋見楊阿三用洋刀割簍行竊爲奪其刀　被將刀抛入浦江反敢行兇日有陳阿三助楊逞蠻幸有居阿柏解阻豈知楊連居毆打由捕拘案居阿柏供與同楊阿三供扛夫在夜間取些水果吃食被沈阿四毆打爲向解勸詎沈卽將我毆　受傷陳阿三供不敢帮楊行兇蔡太守隨判楊阿三管押十四天陳阿减押七天以示薄懲○包探秦少卿稱永昌洋行失竊金鋼鑽一隻報出捕房查得該行出店與人串竊後又托人變賣未成今將一干人獲住起贓送案麥總巡捕頭稱該行係德商所開蔡太守飭將人贓交包探帶回俟禮拜六會同德國古繙譯訊斷惟經賣之人如有妥保准其交保○德商瑞記洋行投德領事署控被新方園烟館積欠房租洋四百元有零向索無着請追德領事佛君據情照會蔡太守飭差傳該烟館執事人朱谷炳於昨晨投案供稱所欠房租三百餘元其間尙有坍屋不能生理應讓一月現因虧本閉歇或召賣或自開未定日前尙付租洋約於月底理楚况且生財侬伙値價幾千皆在屋内太守隨飭朱谷炳交保措辦銀洋料理○包探顧阿六稱竊賊孟止祥在租界犯竊送案懲辦十二次前辦之各案由開單呈閱至其又犯行竊拘獲盤詰稱竊西洋人及王惟金等各家之衣物間有質在城内不能吊贓幷有質票已無贓難吊齊因特請訊王推金劉天喜王蔣氏及西洋人之傭人吳生財等投案請爲追究該竊犯孟止祥俯首求恩蔡太守隨判屢犯行竊怙惡不悛之孟正祥發捕房管押一年期滿再行笞責二百板以儆所有起案之贓着各失主分别認領外餘贓候飭差協同包探吊取○大姐吳氏稱我因出外囑弟看門豈知木匠陶恭生到來向我弟言要從我後樓竊扒出至空房裏去致被行竊去皮馬甲一件及我回家查知前情報由捕房包探拘獲人贓送案請領包探沈金隆禀陶將　甲質洋三元已在花烟館用去一元零及置辦衣服祗存洋八角陶恭生惟求施恩蔡太守隨判陶恭生管押二十八天贓交該氏領去所存洋八角給償押鋪○華捕稱昨見朱禮山所駕馬車之馬蹄有傷痕拘案請究朱禮山供因駕車出外跑傷今容喂養蔡太守判將車照扣留七天馬交公一馬事行醫傷候傷痊給償醫料資始准領馬○華捕稱見周阿三所挑之糖担用骰子小賭拘案尹將骰子呈案請辦周阿三供小本營生用竹籌擲糖並無錢文輸贏以後不敢叩求恩恕蔡太守隨判周阿三管押七天以示薄懲骰子存毁 
[法廨瑣案]  
　　上禮拜六公堂有李韋氏控著名流氓牛臯之徒弟勾薄雲卽勾步雲硬借洋銀持刀恐嚇一節曾紀本報昨晨葛同轉臨捕房時先據包探王榮培禀稱奉諭至江孚輪船查得勾在該船早經停歇卽買辦鄭蘭畦亦譏往北棧等語又據十一號華捕禀稱拘勾時惟聞李韋氏大呼救命扭住勾之髮辮至刺刀一柄係由李韋氏至捕房呈出同轉飭令退去隨問李韋氏究竟刀從何來答稱實係勾在自己腰内拔出丢在桌上言小婦人處前年被沈麻子刀傷妓面以致不能接客硬欲借洋五元如不借給定以前妓爲例小婦人無奈大聲喊救旋由巡捕拘案小婦人與勾並無别項仇隙叩求明察勾供武生與該氏素來相識那日路過彼處該氏呼我說話遂被拉進誣生持刀索詐其寳刀係伊物同轉謂已有巡捕說明爾在房内明係自己進去何尙抵賴爾是牛臯何人答稱並不相識李韋氏又稱勾常爲人談及自稱牛臯之徒小婦人句句實言如果誣伊願甘重辦同轉隨飭將勾還押諭令該氏於禮拜六再到公堂靜候該斷○昨報紀某西人失去線衫疑係侍者顧阿生出店陳月明所竊一節由葛同轉諭令包探李雲發帶該二人至住處檢搜召案昨據李雲發禀稱小的於昨日協同西捕往查並無分毫贓物顧供小的向在亨達利做過三年又在三菱公司輪船及某酒店均曾做過並未悞事此次東人處僅做四個月十二天陳做二個月十二天每至滿號不肯卽發工資小的因於西歴十二號目辭生意詎伊卽稱失物况東人衣服均由伊女經理不奉傳喚未便上樓小的初進該行之時亦曾失竊長衫二件至今無着同轉飭令還押俟禮拜六再解公堂訊斷○昨報記花烟館鴇婦唐席氏卽金珠强逼高阿招賣娼一節由同轉判令鞭背一百下荷枷一個月在　昨日同轉以該鴇案情重大未便姑容飭照原斷枷責外再令掌頰二百下以儆效尤竊謂比種案情租界中殊屬不少特無原告控案耳安得賢有司訪聞確鑿一倂拘案嚴懲庶幾水販蟻媒知所儆畏乎○鴇婦高玉寳投陳金奎匿妓扣洋一案曾紀本報昨由葛同轉提陳 
 
 

Page 4

 
 
研訊陳供小的向來安分並未滋生事端每日辛工僅八十文一家數口藉此度日如果扣洋匿妓何敢再至小東門自投羅網乎同轉察得高玉寳所控本有不實不盡隨令陳致信出外央人來保○昨報紀拘獲紅黑籌望風人楊妙生一節昨由包探傳到潤昌襪店主方信和訊問之下方稱楊係師弟前曾見其　襪向各烟館喚賣今却許久不見矣同轉飭將楊掌頰四十下交方領去並諭方曰爾可爲之覓一枝棲以免流爲匪類方遵諭領楊而退○包探禀稱六月廿四日枷責之扒手朱阿寳陡發喉症現已四天將枷開放送請發落朱稱此次出外自當改過决不再犯葛同轉騐得朱病屬實從寛釋放○六月十九日有王金林控王阿三行凶毆打一節葛同轉判令王阿三荷枷一月在案昨日枷示期滿同轉着補責二百板　之使出 
[施藥拯災]  
　　昨承廣東佛山鎭紅杏林大寳號寄來時症普救丸一千盅囑解災區施送仰見方備千金心殷濟世名馳萬里藥到回春善願彌宏好施不倦敝所領收之下謹代災黎叩謝[  高易籌賑公所陳德薰何芸思謹啓]  
[名同實異]  
　　昨報英公堂案内有周月琴赴訴一節按上海校書有周月琴二人居尙仁里一居同安里赴案之月琴則尙仁里之月琴非同安里所稱謂素蕤閣主之周月琴也恐閱者誤會故爲表而出之 
[留香小志]  
　　可壽齋主人管君秋初以名士之後人作春江之旅客醉心蓺苑兼攷方書近復自出心裁以萬壽杳加入辟瘟藥料改製盤香每當日過閒堦黃庭讀罷鵲爐細爇篆字縈紆較之甲煎都梁其味丸爲甜靜今年寒暖不匀秋後必多時疫倘於烟榻之上塲屋之中試一焚之則開胃淸心二豎子必退避三舍諸君子有荀令之癖者盍敬焚一　以騐余言之是否河漢乎 
[蘇省撫轅抄]  
　　七月初十日藩轅牌示照得現奉撫憲札飭署震澤縣知縣劉樹仁係新任劉臬司胞弟例應廻避所遺震澤縣選缺輪應試用奬班到班查有候補班儘先補用知縣李玉方堪以委令接署署靖江知縣朱江調省另候差委所遺員缺輪應正途奬班到班兹查有試用知縣徐錦華堪以委令署理 
 
 
 

Page 5

 
 
   
 
 

Page 6

 
 
 
 
 

Page 7

 
 
   
 
 

Page 8

 
 
   
 
 

Page 9

 
 
　　先繼室盛氏純孝性成素昭賢淑于歸卅月綠絶三生及今年初夏予歲試言旋後三日竟賦悼亡追思生前懿　悲從中來漫成川律卽 
[希諸大吟壇點鐵幷乞和章]  
　　記得當年賦結褵幃房曲意進箴規女紅製巧靈心運儒素風安儉德持問字挑挑燈忘坐久焚香添鼎聽更遲况聞未字彰奇行刲股療親篤孝思未字時父小圃公病革曾刲股以進搬痕顯然鴛湖試罷返怱怱一别人天數日中六甲身懷兒未抱九泉路杳信難通燠寒憶向吾躬問醫藥還勞母氏供予赴試　病已埀危猶問予寒煖其病　尤勞岳母就視遺囑衣衾從省約可知愼儉素由衷卅月恩情一瞬間彩雲易散恨緣慳絃再斷何堪續鸞鏡分離未許還獨旦凄凉聲寂寂　堂悼惜淚潸潸極　敬翁姑和妯娌故二老灑淚者累日俚詞聊當招魂賦寫罷靑衿　涕染斑[  海鹽許文冕晴峯求是草]  
　　見小桂芬有感示小彩珠桂芬重來聲態俱進矣同輩咸稱許之余亦自喜從前賞識之不謬回顧彩珠在側因嘅然曰人生時運所遭固非偶然哉憶昔桂芬與今彩珠何異泥塗屈辱靑眼誰加所傾賞　惟余一人耳桂芬鬱鬱去此殆將二年而　來居然出人頭地彩珠方將遠　漢臯他時再至安知不更勝桂芬耶因作詩爲桂芬幸兼爲彩珠朂世俗毋重視桂芬而輕視彩珠焉彩珠亦勉旃○當年理没有誰憐今日花枝忽叶妍一曲終時一廻首那禁惆悵倚香肩莫嘆飄零未遇時香名此日少人知請　桂　芬芳處占斷秋風不算遲明珠眼底黯無光位置疑分上下牀但願歌喉自珍惜　聽餘韵繞虹梁並非舍舊更憐新祗爲新父分外親色藝不殊聲價别暫時遭際不如人夢彩生稿於懷珠室 
 
 
 

Page 10

 
 
   
 
 

Page 11

 
 
[光緒十五年七月初九日京報全錄]  
　　宮門抄○諭旨三道錄前○發抄硃批四道○掌院學士徐奏爲據情代奏摺○又奏爲據情代奏摺○江督曾奏爲甄别候補班人員片○七月初九日禮部宗人府欽天監廂紅旗値日無引見○熙貝勒嵩山各假滿請安○福中堂等監試馬步射覆命○寳昌蔣艮謝放山東正副考官恩○錢應溥謝授宗人府府丞恩○禮部奏派搜檢之王大臣派出睿王崑岡嵩中榮祿果勒敏敬信續昌徐用儀貴恒文興鳳鳴文秀克侯德隆福森布恩普祥普容山花尙阿恩光長春耆齡○侍衛處奏派搜檢之侍衛派出善耆玉書伊薩布全福○召見軍機福中堂李鴻藻○發抄長順奏請以阿勒楚喀協領桂全等補吉林協領等缺奉硃批兵部議奏欽此○又代奏齊齊哈爾副都統文全展緩引見奉硃批知道了欽此○又防禦滿慶借補寍古塔佐領奉硃批兵部議奏欽此○又花翎前鋒隆常等借補伯都訥防禦奉硃批兵部議奏欽此○○協辦大學士吏部尙書翰林院掌院學士臣徐桐等跪奏爲據情代奏仰祈聖鑒事本月十六日據臣院侍講銜編修王懿榮呈稱爲四庫全書事關文教請俟方略會典兩書告成後懇恩特飭續修事竊職伏見乾隆朝高宗純皇帝欽定四庫全書分經史子集四月所收書籍上自周秦以迄我朝三千餘年聖作明述之跡粲然大備中間恭載列聖御製全集禦纂欽定各書牢籠天地彪炳古今漢唐以來文章美富未有若斯之盛者也至我皇上御極之十有五年時經百載開通日廣文物日新厥有帀舶泛來前代流傳海外之書又有乾隆以隆通材碩學網羅散失采集逸　復古冉成之書說經補史重注重疏精校精勘之書以及天文算學輿地方志政書奏議私家撰著卓然經世之書層見疉出或先得者殘而重收者足或沿稱者僞而改題者眞考據一門後來居上藝數之流晚出愈精若此之類上溯舊例應行著錄者其爲粹　庶幾前編皆所以導揚盛治恢崇至道千載一時於今爲烈職愚以爲皇上親裁大政庶事求舊以聖紹聖美善畢臻所宜開新館續纂前書萬幾淸暇藉資乙覽以今翰林院衙門講讀編檢諸員幾二百人加以後來恩科選用爲數益夥館閣諸差較之部曹又爲簡易歲糜俸銀季分廪祿仕優則學朝夕論思職亦宜然且近三十年來學術之變亦汲汲矣篤實之風漸微而新學異說紛然競起若不及今整齊百氏一其指歸其爲流弊豈可勝言孔子曰博學於文約之以禮明學術以正之則孟子所謂道揆法守者將在於此此尤皇仁所以繼述高宗純皇帝之盛心而爲天下治道之大防者也現在方略會典兩館齊開欽派總裁大臣有日不暇給之勢一俟兩書告成之後可否請旨飭下掌院學士議定重開四庫全書館卽院修書不支薪炭不開保奬所修之書一遵前例外省采進分派編校各撰提要總裁閱看每成一類輒陳御覽應鈔應存恭候欽定將來國史諸志亦卽藉此取材俟屆三年掌院學士量其勤惰品其高下以爲考課歸入京察事以煩而不費官以修而無曠盖厚重少文前史所稱此指其人質性而言未聞有不多識前言往行以畜其德而能設施爛然足裨實用者造就人材亦在於此惟次第取辦從容就理不涉鋪張自歸實際凡事皆然矧在政體職故不敢造次請命而致昧於先務之急也冒瀆陳詞誠惶誠恐謹請代奏伏乞皇上聖鑒等語臣公同閱看尙無違悖字句不敢壅於上聞理合據呈代奏伏乞聖鑒謹奏奉旨已錄○○協辦大學士吏部尙書翰林院掌院學士臣徐桐等跪奏爲據情代奏仰祈聖鑒事本月十六日據臣院侍講銜編修王懿榮呈稱爲臚陳本朝儒臣所撰十三經疏義請賜取列學宮以光文治事竊維經者徑也易書詩禮春秋昌明博大如日月之周乎天注猶瀉也毛鄭何趙杜范廣達疏通如江河之行乎地皆所以綱紀人倫維持風俗異教入而卽湮邪說來而遂化遭時制宜其用無窮是以漢崇師法十四博士並置學官隋錄名家五千餘卷同收甲部唐孔頴達奉勅首編正義宋邢昺受詔兼疏衆經斯誠前代之隆規先儒之盛業甄陶六合整齊百家我聖朝之有天下也聲教覃敷敦崇經術列聖建極御纂尤繁稽古同天啓兩大精微之藴觀文成化定四方億兆之心昭雲漢而爲章牖黔黎以至道上省下效經正民興職伏見自乾隆以來至於今日海内經學各有當家剖析條流發起隱漏十三經說粲然將備折衷求是遠邁漢唐時則有若湖北安陸儒臣李道平所撰周易集解纂疏江蘇陽湖儒臣孫星衍所撰尙書今古文注疏長洲儒臣陳奐毛詩傳疏安徽績溪儒臣胡培翬所撰儀禮正義江蘇句容儒臣陳立所撰春秋公羊傳正義浙江嘉善儒臣鍾文蒸所撰榖梁經傳補注江蘇寳應儒臣劉寳楠所撰論語正義儀徴儒臣阮福所撰孝經義疏補注山東棲霞儒臣郝懿行所撰爾雅義疏其他經說以博通見長不屬疏義者不在比列所有各書或經進御覽或流布學校可否請旨飭下各直省督撫於各該員原籍所在卽家徴取定本分咨各直省有書局之處詳細校勘刊刻成函將板片彚送國子監衙門存儲以便陸續刷印頒行直省各學嘉與士林俾資講習元建康道編牒九路鐫全史而命校官宋撫州庫廢册千箱墨羣書以給多士從此膠庠引重袪金貨漆字之私將來華裔流傳識虎觀鴻都之大國之庥美士之英華何以逾此惟大小戴雜四代之文因革殊制左邱明綜五方之史聞見異辭以較他經本爲繁重寳應儒臣劉文淇撰左氏傳正義業專一家事歴三世行將寫定至周禮禮記二書疏義風聞江浙兩省承學之士方事潜研尙屬草稿一俟異日之書嗣出並令各該省學臣隨時疏報由國子監官公同審詳與前各書義出一律查照現案請旨施行職竊以疏家之義志在輔注所從之注詣在善　往在衆說紛斥一師墨守侈主以之疉見任得失之並生然家法嚴而後古義堅門硜淸而後學派正其能久遠亦在於斯惟期　臣學識兼長野言旣删僞傳復黜見以博而理愈通知以眞而用彌切雖集思廣益掎摭有待於後人而抱闕守殘援據巳賅夫先哲　如戴德纂記爰及漢昭比於羣經自爲羼雜然劉向目錄業入經篇宋代儒家已稱顯立則有山東曲阜儒臣孔廣森所撰大戴禮記補注援據精深訂盧辨之佚文續康成之緒說所當翼附尾隨如驂之靳又如漢許愼說文一書存六書之規躅爲羣經之楷梯有江蘇金壇儒臣叚玉裁所撰說文解字叚氏注山東安邱儒臣王筠所撰說文句讀釋例最爲該洽譬之杜林訓纂之作入藝略以兼存元度字樣之書儷石經而並立相應請旨一倂飭各該省由書局刊送國子監此次各經注後依類印行使我朝諸儒所纂經學小學之書類水辟雍粹然並陳一臻盛美職竊伏念魏晋而後易無完注書無完經眞贋相參奪僞踵起中更荒廢如罹秦燔千百儳言無關閎詣不　我朝君臣同德千載一時握機鏡以式九圍運斗樞而敷五教何以索隱鈎深精窮奥業存眞截僞澡雪前修大義乖而復昌微言絶而重續符三代同風之盛成儒者逢辰之期廼知神聖化光等百王而立教風雅道著合四海以來同作述之美旣彰太平之望允塞職爲闡揚文治起見謹請代奏伏乞皇上聖鑒等語臣等公同閱看尙無違悖字句不敢壅於上聞理合據呈代奏伏乞聖鑒謹奏奉旨已錄○○曾國荃片再前准部咨道府州縣等官無論何項勞績歸入候補班人員卽以到省之日起予限一年奏明分别繁簡補用等因歷經遵辦在案兹據江寗藩司續將在寍差委之知府等官隨時甄别詳請加考具奏前來經臣察看得候補知府許寳書勤政愛民爲守兼優運同銜候補前先補用知州楊增芳年强才敏辦事穩愼運同銜遇缺卽補知縣黃國忠有守有爲認眞公事儘先補用知縣彭光廷年强才裕辦事認眞候補班遇缺前先補用知縣范恒才局開展穩愼有爲候補知縣沈銓勤謹廉明有爲有守均堪以繁缺知府知州知縣分别　省補用謹彚繕履歴淸單恭呈御覽此外尙有業經察看之試用通判恩芳謹愼安詳學裕才優試用知縣　採勤政愛民亷靜謹飭係不在勞績保奏人員之列應歸試用班照例辦理所有甄别知府等官緣由謹會同護理江蘇巡撫臣黃彭年附片陳明伏乞聖鑒謹奏奉硃批吏部知道單倂發欽此 
 
 

Page 12

 
 
[光緒十五年七月初十日京報全錄]  
　　宮門抄○諭旨三道錄前○發抄硃批四道○陝撫張奏爲徴收營田租糧變通减價折收摺○又奏爲自請議處片○大臣錫奏爲請派員署理旗務片○粤督張奏爲司道各回本任片○台撫劉奏爲遴員署理知府片○又奏爲在台需用人員仿照咨留章程片○七月初十日兵部太常寺太僕寺正藍旗値日無引見○周德潤考試文童覆命○慶裕專摺謝准其開缺恩○錢應溥謝仍在軍機章京上行走恩○貴州副將吳楚英謝恩○奈曼王那公榮祿各請假十日○關防衙門奏十五日大高殿拜表慶王行禮○召見軍機麟書白桓吳楚英○發抄　劉秉璋奏鄭工捐輸銀兩匯解山東濟用奉硃批戶部知道欽此○又鄭工十五次捐輸請奬奉硃批該部議奏欽此○祥麟等奏卡倫侍衛永恰布期滿保奬奉硃批兵部議奏欽此○又遵保緑營戍守弁兵奉硃批兵部議奏單倂發欽此○○頭品頂戴陝西巡撫臣張煦跪奏爲徴收營田租糧酌議變通减價折收以紓佃力恭摺仰祈聖鑒事竊查陝省營田係同治初年逆回叛産照例入官同治四年設局淸查招墾共計荒地四千一百二頃二十七畝原定章程平原旱地額租上則每畝三石中則二石下則一石五斗俟額租交足發給執照地歸佃戶管業計有營田二十五州縣長安一縣内有水田准按上則完納向來大茘縣另有沙地議定上則每畝完租銀五錢中則四錢下則三錢租淸倂准撥地給照旱地應交租課無論小麥粟榖三項悉聽民便交納自同治四年設局起至光緒六年夏季止共墾荒地三千四百頃零四十餘畝佃戶應交租糧均未足額前撫臣馮譽驥查明佃戶交租有運裁耗餘等費未墾荒地多屬磽确之區貧民不願領種酌改舊章將未墾旱地額租上則減爲二石中則一石三斗下則一石同已墾熟地倂准折錢交納每京斗租麥一斗折收銅錢一百文大米一斗折收銅錢一百五十文維時淸查原報未墾及已佃續荒各地尙存八百八十頃五十五畝通飭各屬遵章試辦迨光緒十年接奉部議另再妥籌整頓前撫臣邊寳泉復將章程厘定議請將各屬未墾荒地上則額租减爲一石五斗中則一石下則七斗五升俟三年後再行起租均經先後奏明奉旨九准欽遵在案臣自去歲十一月到任詳查各屬未墾荒地尙存五百三十頃有零應交熟地租課短欠尙多據咸寗高陵咸陽渭南涇陽臨潼等屬佃民迭以招墾民荒地畝屆限升科不納租課營田水旱各地均須分别等則交租折價呈繳計自領墾至今凡膏腴上中等地及有力佃民應交租糧均早交足換照現在短欠額租曁未墾荒地半皆赤貧佃戶及沙石夾雜下業墾請豁免租課一律發照遵限輸納正賦等情聨名再三禀懇臣以民荒本屬民業招民墾種自無由官收租之理營田係入官叛産定章交租管業盖默寓變價之例於其中雖兩相比較不無苦樂之分而叛産與民荒原自不同究難以彼例此惟念秦中兵旱頻仍元氣未復農民終歲勤動完納正賦之外兼納租課民力不逮亦屬實情當經批飭善後局營田所斟酌情形核議去後兹據善後局司道會詳稱查各屬原報營田計至十三年報銷止共已開墾地三千五百二十餘頃割除高陵輩州被水冲刷地一十一頃有零通計各屬已墾而交足額租給照管業者一千六百九十餘頃各屬已墾熟地應完額租歴年已交各色糧石並折價易銀撥解司庫均已分别支用存儲按年造報現在民欠租數除十四年續徴之數不計外共實欠京斗麥十八萬二百餘石長安縣另欠白米一百三十餘石大茘縣另欠沙租銀五千八百四十餘兩核計欠數均屬過鉅近年來嚴飭各州縣遵章催比完納總欠踴躍竊思完租卽可撥地永爲已業該佃戶自非有意拖延祗緣民力拮据額租與正糧並納兼顧維難體察民情不無可憫第自定章以來綜核各屬交過京斗租糧計已二十萬一千餘石折錢易銀共收十七萬餘兩今若竟將未交額糧全行豁免則前後辦理兩歧無以服已交額租佃戶之心如仍照舊徴收而追呼罔應又無以紓現在窮民之力再四籌商惟有酌量核减以示體恤擬請自本年爲始所有已墾尙未給照管業各則地畝應交租糧查明領地先後歴年議定租數分别按糧折價悉照前定章程酌減三成小麥每京斗一斗折收銅錢七十文白米每京斗一斗收銅錢一百零五文現存未墾荒地截至本年春季底止僅存三百五十餘頃皆屬極下之業近年設法招徠無人認墾擬請將應交額租再行酌减上則每畝完租一石中則六斗七升下則五斗仍俟三年後再行起租折價卽照現定之數一律辦理大茘沙地租銀前經兩次减租均未議及擬請將已墾尙未交足各則沙地按照原章酌减三成每銀一兩祗收七錢尙未照墾沙地一百七十餘頃與未墾旱地事同一律倂請量爲議减上則每畝完租銀四錢中則三錢二分下則二錢四分亦俟三年後起租將來徴收時仍照現定减之章程每兩祗收七錢以免參差如此酌量變通旣可少紓佃力亦不致有碍定章等情由善後局司道會詳前來臣覆查無異除咨部外所有徴收營田租糧酌議變通减價折收以紓佃力緣由是否有當謹恭摺具奏伏乞皇上聖鑒訓示謹奏奉硃批戶部議奏欽此○○張煦片再臣於本年四月初十日奏請將陝省尋常盜案改題爲奏以期迅速一摺欽奉硃批着照所請刑部知道欽此等因欽遵在案嗣於五月十七八等日具奏商南縣賊犯胡彦坪等寍陝廳賊犯阮洸耀等臨時行强分别首從定擬兩案摺内恭錄硃批刑部知道誤繕爲該部知縣臣未經看出實屬疎忽相應請旨將臣交部察議謹附片具陳伏乞聖鑒訓示謹奏奉硃批張煦着交部察議欽此○○錫珍片再奴才所管部旗事務殷繁均關緊要惟因請假多日致曠職守實覺寢饋難安可否派員署理之處伏候聖裁謹附片具陳請旨奉旨已錄○○張之洞片再新授廣東布政使游智開現已到省飭赴新任署布政使事廣東按察使王之春應卽飭回按察使本任以重職守其署按察使王景賢本應飭回高亷道本任惟查廣東督糧道向係總辦全省糧務現在正當整頓緊要之際王景賢曾任戶部司員歴練老成綜核精細　省城各局務甚爲繁重應卽調署督粮道以資會同整頓所遺高廉道缺查有本任督糧道韓文鈞謹飭安詳講求吏治堪以調署除分檄飭遵外謹附片具陳再兩廣總督係臣本任毋庸會銜合倂陳明伏乞聖鑒謹奏奉硃批吏部知道欽此○○劉銘傳片再者台南府知府羅大佑在任病故所遺台南府缺應卽遴員接署以　表率查有署台東直隷州知州補用知府吳本杰勤謹幹練人地相宜堪以調署台南府篆務吳本杰未到署任以前飭令現辦台南通商局務候選知府朱和鈞就近暫行代理所遺台東直隷州係後山新改之缺臺地一時查無合例相當人員可委惟查有現在後山差委之開復福建試用通判王維叙飭令就近暫行代理據署臺灣布政使沈應奎會同台灣道兼按察使銜唐景崧詳請具奏前來除批飭遵照並令詳請咨調閩省合例人員來臺酌量請補曁咨部查照外臣謹會同兼管福建巡撫事閩浙總督臣卞寳第附片具陳伏乞聖鑒謹奏奉硃批吏部知道欽此○○劉銘傳片再臣前准部覆臺灣要缺知縣一項暫准不論資格一體酌量請補俟三年期滿仍照定例辦理新設知縣各缺先准酌量補署一次其變通章程行令察看定限奏明等因查臺灣際此行省初設事事創始因地擇人藉收指臂之助實爲目前第一要義誠恐格於成例棄置人材此臣所以前有變通之請舊設知縣要缺旣准部議變通補署三年屇時能否仍循定例應占入展自當再行察酌惟新設各缺兹覆加察看不特當此草創經營猝難就理况多地居新闢番界烟瘴尤重人地旣貴相宜變通期限似不能不酌量從寛應請仍照前議以十年爲限俾資治理據署臺灣布政使沈應奎具詳前來謹會同閩浙總督臣卞寳第附片具陳伏乞聖鑒訓示再現在臺地各項差事在在需人一俟變通限滿而此項在臺灣委用人員永無補期似不足以昭平允所有中簡廳縣及佐雜各缺可否仿照一咨一留章程在内地調補一次就臺差委各項班次人員請補一次以示鼓勵是否有當倂請飭部核覆施行謹奏奉硃批吏部議奏欽此 
 
