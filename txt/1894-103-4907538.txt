# 1894 - 103 - 4907538

 

Page 1

 
 
[繪圖薈芳錄開印] [  圖書集成局代啓]  
　　繪圖薈芳錄一書以俊逸淸新之筆寫纒緜悱　之情有美畢臻無奇不備本局爲人代印業已開工　四月間卽可出書特此預佈 
[新印仁在堂全集告成] [  圖書集成局代啓]  
　　盩屋路閏生先生文壇老宿海内皆奉爲經師坐擁臯比門盈桃李一時承學之士及門箸錄者多至數千人所居講舍曰仁在堂其集因以堂名名之初時刻于關中後經各省翻刻魯魚亥豕辨認良難初學蒙童貽悞非淺茲覔得關中初印本用大號鉛字從新排印以廣流傳圈點眉批一仍共舊紙墨裝訂務極其佳刻已告成卽日出售集分十四種曰時藝引曰時藝辨曰時藝核曰時藝課曰時藝綜曰時藝皆曰時藝話曰課士詩曰課士賦曰文藝金鍼曰訓蒙艸曰時藝核續編曰訓蒙艸注釋曰賦大抵窮源竟委由淺入深理法詞華兼擅其勝而又悉心評　細意推求　出鴛鴦金針暗度學者苟揣摩簡練昕夕咀含則破璧而飛正不難于此操左劵焉計全集分裝十六本碼洋三元賜購者請臨本埠三馬路申昌書室江左書林及蘇申兩處掃葉山房爲盼 
[新印繪圖大紅袍告成] [  圖書集成局代啓]  
　　大紅袍一書歴記海忠介公事蹪有罄有色能令閱者色舞眉飛雖體例倣乎章回而筆意高超頗足别開生而茲用鉛字白紙排印復倩名人慕繪成圖刻已告成分裝四册核定每部洋銀五角諸君子請臨本埠三馬路申昌書畫室三洋涇橋煥文書局及逢源里熙記書莊購取可也 
[論預徴錢糧及濫用非刑之弊]  
　　恭讀二月二十七日上諭楊晨奏近來各省州縣有非時豫徴錢糧及濫用酷刑等弊請申明定例通行飭禁等語各省徴收上下忙錢糧例有定期所以體恤小民俾得及時完納審理詞訟案件亦應悉心研鞫以期無枉無縱豈得過事刑求若如該御史所奏近來各州縣非時豫徴一意營私帶差催促擾累更深審訊平常案件動用酷刑似此殘暴情形殊堪痛恨著各省督撫督同藩臬兩司嚴加查訪如有前項情事立卽嚴叅懲辦不准稍涉徇隱欽此不禁以手加額曰此愛民之要王政之本也認眞遵行郅治庶有期乎余於此二事論之不知凡幾卒以空談無補徒以取憎於人而孰意楊侍御竟以上達宸聰而有以隱動聖天子視民如傷之至意煌煌嚴諭而今而後孰敢不一體凛遵夫錢糧藩司之職也刑杖臬憲所司也而制軍撫軍則皆有督率稽查之責者也諭内命督撫督同藩臬兩司嚴加查訪而州縣官又焉能有所掩著也乎錢糧定以上下忙其法最善上忙則在春收之際下忙則在秋成之後民間平時本無儲蓄而收成之際錢在手頭又恐其隨手用去故定於此兩時値民間收穫之時而令其完納所謂於催科之中寓撫字之意其愛民也深矣愛民如此而謂忽以非法酷刑加之於民以刑求而爲得情之喜者哉無如近來州縣官皆不以愛民爲念其但知奉承上司自顯勤勞以圖博能員之名因而以非時催科以非刑鞫獄者猶其情之可原者也其有自貪安樂平時在黃綢被裏放衙凡事任之幕友門差以致弊端百出民不聊生者猶其出之無心者也其甚者以已有非時之用遂非時而徴之於人彌補侵挪無非遂其私意此其大半由於糧差庫房等墊欵居多蓋上下忙開徴有期各州縣皆須禀報安有所謂非時之徴其非時而徴者皆差墊欵也官有所需先向書差支用而截提糧串若干以抵之彼糧差得此則卽生財之符劵當秋收之時遲遲不卽往催至年甫過乃持票下鄉假如本該完銀一兩者年内僅須錢二千數百文年外則當倍之甚有一倍再倍者彼且以爲我爲爾先行墊付不然且捉將官裏去斷送老頭皮矣旣爲爾墊欵焉得不爲我倍償一似名正言順也者倘情急而愬之於官則官以年内曾支用其銀截付以票不能不左袒廻護由是而小民之苦莫可伸矣非時之徴胥因乎此至於用刑則楊侍御謂爲平常案件動用酷刑此則尙不足以盡之果其兩造偏執不肯輸情官不能平情體察而於三木之下求其吐實此猶其出於不得已也又有差捕私刑者官於此案全然不知而差捕已將其人私拘管押私刑吊打受苦無窮迨官傳提之時則已爲刑威所制令其如何供便如何供判以如何罪便如何受其寃抑而莫伸者多矣然此猶曰差捕以虎狼爲心荼毒鄉愚蒙蔽官長之耳目其咎僅在於失察受蒙未足爲重也竟有受人請託得人苞苴而顚倒是非混淆黑白以非刑加亽無辜之人明知之而故犯之者竊嘗謂衙署之中不必其動用酷刑足以病民也遇有詞訟無論事之巨細不卽與之訊斷但令押候積而久焉直忘之如遺不知所謂押候者候訊乎候質乎候釋乎候刑乎日積月累押者愈多案牘愈積淸理愈難而被押者之苦實更甚於十八層地獄用錢則稍寛無錢則該死往往有在押患病而斃者凡若此者爲官之人直懵然不知而其冥冥中所傷實多世祿之家鮮克由禮不肖子弟敗其門風未始非此等處大傷陰隲之故蓋以得賄而動刑者彼其心尙自知若此者則竟可以不知自知者尙有天良發見之時不知則終身作孽而不自覺而厥後之食報則絲毫不爽而悔將何及矣故動輙管押其過更在酷刑之上而無如憒憒者之不一警悟何禁非時催徴當先禁差墊始禁濫酷用刑當先禁輕押始墊一分而民之償還者且不止二分押一人而家中失業者且不止三人而所謂非時之徴刑求之慘猶其顯而易見者也自此次嚴諭後各省州縣官當或有激發天良稍知儆懼者而催租不擾蒲鞭示辱古循吏之風不且將復見於今日也哉 
[諭旨恭錄]  
　　三月初四日奉旨廕生德啓著以文職用世奎著以七品筆帖式用福祥著以文職用安徽安慶府督糧通判著廷鑾補授雲南大理府彌渡通判著孫繩武補授直隷南和縣知縣著黃書田補授山東博山縣知縣著蔡紹文補授山西河曲縣知縣著江瑞麟補授貴州淸平縣知縣着劉茂槐補授陝西朝邑縣知縣着李廣綬補授山東新城縣知縣著凌漢補授四川榮經縣知縣著孟桂庭補授福建沙縣知縣著李開勳補授俸滿教職謝裕棠著以知縣用刑部筆帖式二缺著繼興繼賢補授户科筆帖式二缺著桂福恩煦補授詹事府左庶子著闊普通武補授内閣侍讀著繼榮補授内閣中書著慶瑞補授保送直隷州知州户部主事緒成著交部記名以直隷州知州用保舉黑龍江儘先卽補屯站官盛全四川補用同知直隷州知州方德堃廣西補用知縣黃慶譽俱照例用卓異前直隷滐州知州吳積銞著准其於知州任内卓異加一級註册吏部文選司主事著弼良補授擬補盛京將軍衙門筆帖式成福盛京户部筆帖式恩全盛京兵部筆帖式恩亨俱准其補授欽此同日奉上諭朕欽奉慈禧端佑康頣昭豫莊誠壽恭欽獻皇太后懿旨慶親王奕劻代奏恭親王奕訴籲懇祝嘏具見悃忱惟念奕訴久病未痊尙宜靜養若必拘以禮節轉非體恤之意著免其隨班祝嘏以示優眷欽此 
[本館接奉電音]  
　　昨由京友電傳諭旨二道敬謹譯登○三月十一日奉上諭今年秋審情實各犯著停 
 
 

Page 2

 
 
其勾决欽此同日奉硃筆龔照瑗補授光祿寺卿欽此 
[續述李逸植謀刺朴逆事]  
　　高麗人李逸植在日本東京謀刺叛臣朴泳孝事洩被朴逆之黨綑縛後由麴町警察署拘去此皆曾記報章嗣聞與李同寓之權在壽權東壽二人知李被拘卽潛避高麗駐日公使館本月三號日本警視總監令藤畸田邊二警部赴公使館謁見代理公使兪君箕煥請交出二權以便送案再三懇說兪君始著二權出其時二警部帶領巡查十數名俟於門外及出卽帶赴裁判所候訊所有朴逆之黨李圭完等五人因有綑縛李逸植之舉依日例得制縛監禁罪故亦收禁待質刻下計李逸植外共韓人九名每人收禁一室不與他犯雜處按日韓所立條約與他國不同韓人在日犯事應由日官辦理故二權雖濳身使館亦被拘拿也 
[日本火災]  
　　東歴四月五號午後八點鐘時東京赤坂新町三丁目十三番薪炭商鈴木稻之助家失火時適狂風大作以致赤焰橫飛頃刻間延燒田町二丁目三丁目四丁目至十一點鐘時始救熄事後訪知全燬者三百一户未全燬者三十六户更燬土藏五棧庫六田町爲藝妓薈萃之所當火熾時咸抱三弦琴携大鼓向五河臺陸軍射的塲及日枝神社暫逃雲鬞霧鬢奔走於濃烟毒霧之中狼狽之形實難言狀先是四號午前三點鐘二刻時越後國長岡同心町亦遭火厄至十點鐘時始熄計焚去五百八十六户傷五人電報局雖得免於一炬然已焚燬電桿十二株以致電信中斷去 
[茶莊甚少]  
　　近年華商之業茶者屢見虧耗以故老莊不甚踴躍今年兩湖各山頭已設之茶莊較之上年僅得三分之一其中新莊多而老莊少將來縱有添設諒亦無幾也 
[漢陽火警]  
　　漢口訪事人云初八晚一點鐘時萬籟俱寂忽聞警鑼亂鳴遙望東南角紅光萬道上衝霄漢至三點鐘始烟消火滅詢問失愼之處皆曰漢陽鸚鵡洲一切細情尙容續述 
[嚴拿盜匪]  
　　去年有荆宜士子七人同赴省試文戰旣闌相率作歸歟之計輕舟一葉欵乃中流紅蓼花疏白蘋風起領略江鄉風景頗暢襟懷一夕泊於某處被盜行刦遂戕其未歸先軫之元空灑靈均之涙後經同郡茂才赴省遞呈請緝凶犯當由張香帥香派委幹員隨帶砲艇八艘在沿江一帶嚴查密訪拘獲二盜押解省垣審明後已於正月初十日處决繼在簰州地方拘獲二盜交漢陽縣管押尙未定讞二月初一日香帥又委撫中衡濮君坐寳源輪船沿江查拿復在簰州上二十里小河内緝獲二人於上月十六日解省今濮君又帶砲艇往黃州武穴九江一帶密查去 
[錢店封閉]  
　　漢口錢鋪從前迭有倒塌以去年爲尤甚江漢關道惲崧耘觀察漢陽府逄子政太守以奸商罔利圖呑貽害匪淺因妥定章程凡新開錢店必須五家連環具保否則不准開設所以防奸詐而維大局也上月財神廟上首添設錢店一家牌號楊源泰開張不出旬日被漢陽府查明並無人具保遂以一紙斜封勒令門歇於此見太守執法之巖 
[爵帥回寗]  
　　長江水師提督黃昌岐爵帥於初六日抵蘇在嚴衙前李軍門公館暫駐已登前報爵帥本擬俟奎中丞回轅面商公事然後啓行旋於初九日接金陵來電知有要公未便遲延卽於傍晚啓節瀕行時並未通知各官迨長元吳三縣尊命駕至碼頭爵帥已在舟中乃得恭送如儀及各大憲聞信則一葉輕舟早已衝波而去波靑草緑不必賡送君南浦之章矣 
[大風覆舟]  
　　鎭江訪事人云本月初六日貓晴轉午天色忽暗狂風陡起飛揚跋扈初由東南來繼轉西北江中白浪滔天彷彿銀山萬疉義渡局門首高懸止渡牌有湖北划船載客十餘人由七濠口剪江而過行至中流波濤洶湧舟子支持不住全船沈沒救生船見之急往援救檢點之下已少三人想與三閭大夫爲伍矣慘哉 
[都轉回轅]  
　　兩淮運憲江都轉於初二日乘舟至鎭江恭迓江蘇巡撫奎中丞初五日中丞抵鎭閱視徒陽河工後卽起椗東下都轉投版請見旋卽禀辭北渡於初六日上午回揚屬下各員均各迎迓如禮 
[奏請移置省會]  
　　臺灣巡撫邵筱村中丞以臺灣省會要區地利不宜因奏請量爲移設以定規模其摺略曰竊查臺灣分治之初經前撫臣劉會同前督臣楊奏請以彰化縣橋孜圖地方建立省城添設臺灣府臺灣縣以原有之臺灣府改爲臺南府臺灣縣改爲安平縣建設之始原爲橋孜圖當全臺適中之區足以控制南北且地距海口較遠立省於此可杜窺伺意誠深遠惟該處本係一小村落自設縣後民居仍不見增良由環境皆山瘴癘甚重仕宦商賈託足爲難氣象荒僻槪可想見况由南北兩郡前往該處均非四五日不可其中溪水重疉夏秋輙發設舟造橋頗窮於力文報常阻轉運尤艱臺中海道淤淺風帆靡常輪船難於駛進不獨南北有事接濟遲滯卽平日一切造辦運料亦增勞費揆諸形勢殊不相宜且省會地方壇廟衙署局所在所必需用欵浩繁經費又無從籌措是以分治多年迄未移駐該處自今以往亦恐舉辦無期臣等督同臺灣司道詳加審度亟宜籌定久遠之計似未便拘泥前奏再事遷延查臺北府爲全臺上游巡撫藩司久駐於此衙署庫局次第粗成舟車兩便商民輻輳且鐵路已修至新竹俟經費稍裕卽可分儲糧械爲省城後路應請卽以臺北府爲臺灣省會將臺北府爲省會首府原編衝煩難改編衝煩疲難四字請旨要缺如遇缺出於通省知府内揀員調補所遺員缺請旨簡放攺淡水縣爲省會附郭首縣原編衝煩難改編衝煩疲難四字調要缺如遇缺出在外揀員調補其臺灣府仍照原編衝煩疲難四字題調要缺如遇缺出在外揀補新設之臺灣縣照原編删一衝字編爲煩疲難三調要缺臺灣府衙署現在彰化縣城不必移於臺灣縣以節煩費彰化縣原係煩難中缺卽以彰化縣爲附府首縣攺爲衝煩難要缺更有臺南府之鳳山嘉義兩縣當日合閩省各縣缺以計煩簡皆煩難兩字缺今就臺灣各縣缺核計俱稱難治均應增爲煩疲難三字要缺此外各廳縣悉仍其舊如此轉移庶幾名實相符規模大定所有各府縣印信均無庸請換其餘未盡事宜容俟另行查議辦理據臺灣布政使唐景崧會同臺灣道兼按察使銜顧肇熙詳請奏咨前來臣等復查無異除分咨各部外所有臺灣省會要區地利不宜擬請移設以定規模緣由謹合詞恭摺具陳伏乞皇上聖鑒勅部核覆施行再此摺係臣友濓主稿合併聲明 
[颱颶爲災]  
　　厦門訪事人云二月三十日午後四點二刻西北方黑雲如墨大雨隨之迅雷怒鳴山搖海震有同安渡船及内河各小划駛避猴嶼頃刻激沈渡船中滿載男女二百數十人溺斃大半某姓於是日舁柩至隔水殿前暫厝午後事畢而回執事人夫以及執紼相送者約共七八十人均入波心只二十人得慶更生餘皆被波臣攝去此外小划中死者更不計其數本月初一初二等日雨過風止屍身漂流海面纍纍如貫珠虎頭山猪屎窟浮起女屍一具某處海沿浮起孩屍一具均無親屬認領某洋行装事惻然憫之購備棺木四五十口前往收殮並倩人將各屍照留一像記明身穿衣服鞋襪俾人可以認領瘞埋眞好行其德者也當遭風失事時洋關上人聞信卽派理船廳駕六槳杉板船帶巡役二人前往拯救至則渡船底已朝天船桅折斷杉板力弱無可如何待至初一凌晨將船掉正内有四人尙未絶命其眞所謂置之死地而後生者歟 
[寍波火警]  
　　有地名吳王者距寍波郡治五里之遙烟户數百家女織男耕風俗近古本月初八夜突然火起紅光高燭幾疑霞起赤城郡城水龍皆以路途太遙不能往救所到乾僅南門外下駕橋小長安叚塘水龍兩架而已約焚兩點鐘詐共燬房屋數十間亦巨刦也 
[寍波刼案]  
　　寍波訪事人云西門外西周家岸李姓家叔侄三人同居一處本月初九夜四鼓後有盜匪毁墻而入擊開大門然後擁入 
 
 

Page 3

 
 
室中大肆刼掠李生緝熙聞聲呼救被盜刃傷其足刼去衣物約値百金其兄伯林其侄阿惠亦被刦三四百金次日開單報請鄞縣緝查不知楊大令因何尙未往勘也 
[有利必興]  
　　聞鄂督張香帥曾派幹員測量白沙洲地方未知有何興作俟探明再述○漢陽鐵政局創辦有年爐灶機器業已置備齊全刻下添請熟諳機器之人相助爲理想楩楠杞梓當各願呈材於大匠之門也 
[幾致火災]  
　　縫工某甲設肆於外虹口老街將樓上餘屋轉賃與寍波人吳阿法前日午後五點鐘時吳妻因炒米粉遺火柴堆立時烟霧迷蔓火毬飛舞幸有一小孩見之大呼火起隣居齊來灌救得免成災○昨日中八仙橋西首某姓硝皮作因煮午飯不戒於火幾兆焚如一時哄動四鄰齊聲呼救事聞於八仙橋法捕房立請救火會中人駕洋龍往救及至則熄戾滅矣 
[安揷難民]  
　　昨報紀斯美輪船由臺灣解到湖北天門縣難民三十六名請遞回原籍一事旋由黃大令著送往西門内關帝殿暫行安揷俟有便船再行送回原籍 
[曉諭茶肆]  
　　辦理上海城廂内外保甲總局爲出示曉諭事照得書塲演唱攤簧以及評話淫詞小說風化攸關前經由局禁止兹據得意樓等茶館主王蘭亭等禀稱伊等在於邑廟内開設各茶館向來邀人講說評話藉招聽客以資餬口此後所有攤簧小說以及倭袍雙珠鳳等類遵諭停止仍自選擇正經故事評講環求復業不敢違禁等情具禀前來查閱所禀尙屬可行合行出示曉諭爲此示仰該茶館主等知悉自示之後務各安分營生切弗容唱倭袍雙珠鳳等小說致干咎戾所有攤簧名目最爲惡習無論城廂内外一槪不准演唱倘敢陽奉陰違一併提案從嚴究辦不貸切切毋違特示計開應禁水滸倭袍雙珠鳳玉蜻蜓 
[求免騐屍]  
　　昨報紀魂返泉臺一則前晚屍母趙陸氏偕屍子趙桂生到縣控請伸寃黃大令立卽升坐花廳訊問趙陸氏供寍波人年七十歲兒子趙阿狗年四十三歲在治下小南門外佛閣地方開設小烟餣置有小車十五輛出租與人以資餬口日前有李阿五來指認小車一輛當由兒子向伊分辨謂車係已物豈能妄指李堅指爲伊物且言曾出租與江北人江鳳羣江不知去向故來找尋旣已在此理應取回遂與兒子口角後經鄰人解勸謂須與江同來始能明白李旣走散至初九日李與江同來扭兒子出外聲言同往十六鋪巡捕房分辨直至將晚兒子始回已受重傷據言被李江等扭至十六鋪南首兇毆以致受傷旋由江請傷科石曉山醫治迄無效騐竟於今晨身死小婦人年已古稀賴子存活今遭毆斃求請伸寃言已呈上藥方一紙大令閱畢令帶該醫上堂問爾爲傷科此方是否爾所開石稱是問藥方上何以並示指實何處受傷答額上受有皮傷右肋略受浮傷大令盤詰至再供詞游移大令以該醫並無眞實本領豈可喪心昧良公然爲醫大加申斥江鳳羣稱江北人推車度日日前向李阿五處租得車一輛行經小東門外適遇巡捕來查車照忘却携帶故被拉入捕房押令補捐然後將車給還至初二日備錢往捐則存舊車一輛小的所推原車已不知去向後由巡捕言可將舊車暫行推去如能查見原車可卽扭來初九日車主李阿五遇見小的言車在小南門外趙阿狗處及與同往車已不見遂至十六鋪外巡捕房據言須將車推來始可給領小的聞言先出回頭見趙阿狗被某號華捕毆打小的等並未毆伊後至趙處趙以因我事牽累致被巡捕毆打須延醫調治俟傷痊可再將車掉還小的無奈祗得請傷科石曉山爲之醫治不料無效而斃李阿五供江北人有小車一輛出租與江鳳羣因忘帶車照以致押入捕房比及捐照領車則車已掉錯後知車在趙處與江同去車又不見趙遂同江鳳羣至捕房小的並不同往故不知如何因傷身死大令又問趙陸氏曰爾子如何身死答被毆後因傷身死問曾否檢騐尸身可有靑紅等色及堅硬之處答並未細看大令著地甲原差帶同尸母趙陸氏回家細視於明晨禀覆後再行往騐至昨午並不見差中來案回覆遂於亭午時帶同刑仵書差人等至小南門外佛閣前檢騐地甲已備齊公案大令旣升座趙陸氏泣訴兒子身上並無傷痕求大老爺免騐桂生及袁趙氏王趙氏亦叩首求免大令謂人命重情豈可視同兒戲本應重辦姑念女流無知略從寛宥旣將李江帶回署中訊究 
[捕房捉賭]  
　　邇有賭棍羣聚英租界西新橋北首福全樓茶肆中取賭抽頭捕頭訪明其事於前日令副捕頭帶同包探何瑞福顧阿六孔阿才及中西諸捕前去查拿獲住茶肆主婦莊許氏及曹德甫等二十餘人連賭具銀錢之類帶至捕房昨晨解送公堂禀稱福全樓之聚賭已非一日有人望風通信以致未易拘拿昨日悄然而往拿獲茶肆主婦莊許氏賭徒曹德甫王和尙王仁生楊阿信陳茂生等二十三人中有張金生者存洋銀二十元爲質今未到案賭檯上起到洋銀九十九元錢二十四千文金約指二枚捕頭在莊許氏房内搜出洋銀一百元今特一併呈案蔣許氏供稱小婦人原籍上海丈夫阿福前已病故小婦人在治下開設茶肆時有茶客鬥牌不敢抽頭肥已曹供稱小的係京師伶人昨在福全樓試茶並不賭博和尙王仁生同供稱小的亦均登樓啜茗以致被拘楊供詞一味支吾陳及李寳生李才甫金日新陳阿榮五長生陳阿蘭嚴福亭胡金生吳阿五馬全榮顧仁法張阿榮裴子卿張洪林馬士春曹子卿錢阿金張阿三引阿甫葉孟雲吳小弟張阿毛均不了認賭錢宋通剌一再研詰士春始供稱小的係浦東人年六十四歲收屋主雇令守營巷門福全樓確有人聚賭通剌判令蔣許氏罰洋銀一百元如不能繳則發官媒管押三月曹主和尙仁生各罰洋邹五十元否則各管押二月楊罰洋銀二十五元否則管押一月陳等二十三人各罰洋銀五元否則各押三禮拜張所存洋銀如數充公士春從寛開釋當塲起到之銀錢金約指槪存捕房俟繳到罰欵然後撥充某項善舉銀手釧銀簪發還將許氏　 
[研究過付]  
　　法捕頭訪聞江北人季小冬蘇阿大等因老嫗被馬車撞倒不久身死一事過付銀洋因飭包探拘拿到案管押捕房昨禮拜二堂期葛同轉會同祁繙譯升座訊問屍子李文德及過付这王寳善均投案王稱李文德之母被蔣長春之馬車撞倒在地旋經捕房送至醫院療治無效於本月初一日身屍小的與蘇阿大季小冬等講定洋四十元爲備棺成殮之費當在醫院先付洋十三元屍子李文德訴稱當日收過十六元一角由季妻交付至初六日又由蘇阿大交付洋六元季小冬供與王寳善本係鄰居王向小的商懇代爲調處當時言定給付屍子洋三十元爲棺殮回籍之費李文德供母親未死以前在醫院療治至初一日身死小的心有不忍求請縣憲免騐當向同鄉人蘇阿大轉懇季小冬調處後蘇言已經講定給付小的洋三十元至初二日縣憲駕蒞屍塲求准免騐當日收到洋十六元一角同轉謂爾須從實供明李又供兩次收到洋廿二元六角餘俟續交通事禀稱季前曾犯案經前讞員翁老爺遞解回籍李文德之母爲馬車碰傷身死初欲索洋一百元迨後講定四十元由王寳善過付同轉命提季小冬蘇阿大到案謂李文德先祇收洋十六元一角後田季管押捕房初六日蘇阿大又付六元爾等旣願調處何以洋銀不卽付淸蘇供收過三十五元交屍子領去俱有帳目同轉著將季小冬蘇阿大押候開明細帳呈案候核李文德又稱當時言明給付洋三十元其餘作爲衙門使費同轉飭令退去下期投案備質 
[吊贓無著]  
　　昨日英包探何瑞福帶竊犯蔣長生至十六鋪巡防局禀請局員飭地甲偕至祥生洋貨店吊取洋紗手巾旣而往吊無著禀請將祥生主人鮑寳如帶回歸案辦理局員准之 
[英廨晚堂瑣案]  
　　魏維生扭王篤生至公堂以擔保往來米銀無著等情聲訴前晚宋通剌升堂訊理魏訴稱在南市同泰公米行執事曾與潮州帮和生號執事人王長甫往來除陸續收銀若干外欠銀五百七十餘兩篤生爲祥生號股東長甫央其擔保將日本玩具棧單三紙作抵前者長甫已回籍日前接得來函知有票銀一百四十兩寄與篤生轉付詢之篤生一味延約是以扭控案下求卽究追篤生供稱原籍潮州前 
 
 

Page 4

 
 
在祥生號爲夥長甫曾向借去日本玩具棧單一紙抵與魏處然並未擔保日前長甫寄到票銀一百四十兩囑向各欠户分攤原信呈覽宋通刺飭交人保出諭令魏函追長甫到來再行訊斷棧單當堂給還○美租界捕房解送張閔氏及孩子張閔全至公堂宋通刺提訊之下關全供稱小的係浙江澉浦人年十歲父母雙亡依舅父周德記度日去冬被舅父售與張閔氏爲螟蛉得身價洋銀三十元不料張閔氏辣手狠心時時凌虐是以私自脫逃張閔氏供稱小婦人原籍浙江現住城内梅家弄去冬因事至橄浦經德記說合撫關全爲子小婦人詰知伊父母死後屍棺尙暴露田間是以出洋銀三十元爲葬費旋卽挈之來滬邇者不受管教略加訓責不料其私自脫逃宋通刺判令張閔氏當堂出具情願離異切結將關全送請棲流公所安置○日前某號巡捕解送肅月祥童寳生陳連喜至公堂宋通刺飭分别管押旋由陳公館家丁王錫林投案候訊通刺遂於前晚訊鞫王供稱小的向在陳老爺家當家丁昨晚因事外出及事畢回家主人命投案下連喜爲主人家使婢上街買物童膽敢向之調笑務乞訊懲連喜供稱昨晚主人飭買零星途與童遇肆意譏嘲是以喚捕拘案童供稱小的向在美華書館營生昨晚因事往三馬　悞蹴連喜之足並無調笑事情肅供稱小的係楊州人見童與連喜爭閙上前解勸致被一併拘押通刺著童具改過切結並覓妥人保釋 
[得采志喜]  
　　澳門仁慈堂收養孤㷀童穉及身患麻瘋之人飲之食之務得其所惟欵項有限又難於將伯之呼因月以采票售錢以資帖　本年西四月票於日前開采其頭標爲長安輪船上漢口人馮楊二姓所得昨日已至滬上經售之望益紙館領取洋銀矣 
[火災待賑]  
　　龔仰蘧星使旌麾臨滬月初接家信知安徽廬州府舒城縣於二月廿六日大火全城被災祗城隍廟巋然獨存星使念切鄉關慨捐本洋四百元適丁禹廷軍門回津由淞口偕曹肯堂軍門來滬各助洋四百元蘇撫奎大中丞因勘河工海塘臨滬慨助洋一百元福山韓藎之鎭軍至吳淞巡哨得信之下亦助洋一百元星使於初九日啓節時卽行匯去以資撫卹舒城被髮逆蹂躪最久克復至今三十餘年元氣未復今忽罹此大災慘苦情形不堪言狀皖北地靈人傑仗節建旄先後相望聞此災信必當厪念梓桑使無數孑遺出水火而登袵席也 
[烟寮行善]  
　　去夏有有心無力人會同綺園烟館主創議勸各烟館酌加烟値以助振捐兹有四海論交樓柴樛助洋銀十元沁芳園鑫記助洋銀五元送交本館協振所此亦嘉惠災黎之至意也例得附志報章 
 
 
 

Page 5

 
 
   
 
 

Page 6

 
 
   
 
 

Page 7

 
 
[應效如響]  
靈解毒丹 
此丹功在逐瘀化滯活血消腫疏導凝結清解熱毒用治癰疽發背無名腫毒搭手對口腦疽頸𤻤大小血癤以及廣瘡下疳魚口便毒爛腿賺瘡一切瘡瘍焮熱腫痛等症俱宜急服此丸無論症之新久人之老幼皆能奏效而根株永絶矣用法詳具仿單價洋二角上海英界河南路樂善堂老藥房及漢口徴州會館新街樂善堂天津紫竹林樂善堂福州南臺中洲大街樂善堂蕪湖東洋雜貨鋪田中號九江正街大碼頭東洋雜貨店蓬萊堂京都西直門内護寺西角門對過路南三合藥房鎭江洋碼頭源泰號等處發售 
[廣東仙壽窩]  
包靈包戒 
人參戒烟煙寕神丸 
洋烟易戒難守盡人而知患在方藥不靈見烟思吸本窩殫心竭力幸獲良方志在斷根不萌思念至於藥求道地不惜重資苟欲便人理當如是每癮一錢呑丸四粒以三日每餐减去一粒次第减去其癮自斷永無後患本窩主人志在便人久欲同離苦海憫其顚沛故爾售價從亷○每粒大錢三文○三花戒烟丸每瓶一角分託虹口廣吉祥代售英大馬路興讓街第四家 
[重印欽定三希堂法帖]  
明文國朝文才調集 
欽定三希堂法帖洵希世寳也士林嘗以不得眞本爲憾自本局鉅資求元本印行之後極承諸君子鑒賞一時藝苑風行稱爲廬山眞面前印業己銷完今復重付石印紙墨精良神采焕發較初印本更臻美善○才調集舊爲河南藏板嗣經本局鑄印辛羊亥豕差幸無譌以故海内風行不脛而走今復元板重印紙墨裝訂格外精工以視繙印各本輊逈别如蒙惠顧價可從亷上海英大馬路泥城橋蜚英舘啓 
[外蒙古喀爾喀四部圖說]  
上海姚志梁觀察譔於中俄交界處山川險要及戰爭陳跡詳細載明盖以近年新疆吉林黑龍江等處凡與俄爲鄰者俱己加意整理而蒙古獨未籌及最形疎略故厪念及之留心邊事者所宜寓目也每部價洋四角上海醉六堂啓 
[新出正續嘻談錄]  
是書非特解頤兼可醒睡消悶喜笑怒駡皆成文章雪月風花悉供裁剪從來小說無出其右每部洋六角寄上海四馬路文宜書局代售 
[大英醫院]  
神效清毒丸 
凡染花柳塲中之毒當時不自覺後成白濁小便閉結腫痛而下疳等症本藥房精製此丸專治清凉拔毒服之諸毒可解悉著取效靈騐卽神方知其妙 
下疳拔毒藥 
專治下疳便毒諸般疳瘡腫痛無論新起舊發一例可用每日搽之幾次十日立愈如重者半月除根其效極速 
萬應吐血藥 
吐血一症名目雖繁面其隂分受傷究之其源亦同一治也本藥房精推其微叅製此藥無論患病久漸吐血多寡一服其病自能逐漸輕减輕者二旬重者一月管許全愈永不復發 
新到口香糖 
人身有口纂皆因胃火太甚濁氣上泛清氣下陷今本醫院函至外洋購到此糖另有一功之妙於别無匹氣味馨香清凉辟臭如飲酒過多兼能醒酒解濁而飽悶頭重等症服之此糖升清降濁頓覺精神凉爽口含一粒吐氣芝蘭每匣價洋三角蒙仕商賜顧者請認明牌號庶不致悞上海外洋涇橋大英醫院謹啓 
[新刻潛齋醫書五種]  
海寗王士雄先生醫學超絶治稱神術所著醫書五種今覓得原本重刋每部一元五角上海醉六堂書莊啓 
[雲南勘界籌邊記]  
上海姚志梁觀察自滇初歸查得滇邊土司回亂後多有淪爲甌脫者其地皆關形勢要害現值議界之除誠不可忽著有勘界籌邊記二册呈各當道採擇所餘印本寄本書坊出售每部價洋四角棋盤街醉六堂啓 
[廣東趙同春堂]  
馳名龍涎香戒烟丸同春堂戒烟丸 
此丸能以少制多以奇制勝應效如神包易戒斷内用犀牛黃以去頑痰龍涎香以化烟積正大山人參北鹿茸以培元而補氣其餘术茋苓草等藥則熬膏去渣取其精液而爲丸是以丸少而力大易减又易戒服丸後如食足烟之精神且能令其聞烟反厭而心引不生頓悟前非轉覺戒烟之爲易耳其初戒也開胃提神固無痰喘燥泄半戒則人肥氣壯盡除枯槁顏容戒斷後轉弱爲强更喜腎元復固是誠戒烟之最善法也卽未戒者閒服亦可除痰隨時尤能頂引無烟引者氣痛痰喘畏寒瘧疾夜夢遺精等症服丸二粒立效如神大瓶洋五角小瓶洋二角半單料洋一角上洋老巡捕房對門開張公設杭州太平坊開張金陵江西温州山東蘇州鎭江無錫蕪湖發售 
[新開]  
文利鳥　 
本行自運英法金銀悶表鐘金銀首飾金剛鑽自來針風雨寒暑表好千里鏡新式百音琴法國放綢洋傘洋刀剃頭刀各式俱全每禮拜有新到貨物在河南路全鹿南首上洋烏利文洋行 
[石印海上青樓樂景圖說]  
是書詳載靑樓中百般遊玩以及舊寓長三野鷄花烟等類無不羅列另附名妓楹聨數百則並繪吃花酒呌出局看戲遊園聽書堂唱等圖閱之不啻身歴其境焉二本洋二角托上海四馬路文宜書局代售 
[石印瀛環志略]  
徐松籠先生著圖考明晣論斷精詳爲談洋務家必不可少之書茲特重校付印紙潔圖明舟車尤便每部價洋一元請至上海千頃堂購取 
[補身牛肉汁]  
MEAT華英大藥房補身牛肉汁JUICE 
牛屬土其色黄得正中之氣性味甘平脾虚力乏補之最當肺痿吐血咳嗽不瘥肌瘦神倦胎動下血風濕走注一切内外等症投之皆宜以其補血塡精潤燥滋液得後天之本也泰西牛不耕種養作食畜碩大且壯功效尤倍醫士精參化學法取肉五磅熬收一兩煉渣存汁去糟粕而取精華眞如玉液瓊漿丹自仙授其補益峻參芪植品奚可與之比擬中國藥肆中有霞天膠者取牛肉熬汁修合成膠方亦來自西域只以未精鎔製信服者稀兹由英國名廠托本藥房專售按公司運到一次品益新鮮無異還丹復來海外上邀　大憲賞鑒閭閻亦己深信官禮持贈珍過參燕宇内暢消歳以萬計洵大哉功效也每服一茶調羹卽二錢分早午晚三次温開水冲服倘天寒成膠將瓶安放温和處卽融服時摇動每瓶洋一元躉買價當克己上海華英大藥房製 
[中外馳名]  
京都同德堂眞遠年陳貢膠每兩價自 
鹿茸膠四元五鞭膠二元鹿腎膠四角虎腿膠八角虎骨膠七角二仙膠二角龜板膠二角眞阿膠角六鹿角膠二角四分均實價上海英大馬路京都同德堂謹白 
[清輝閣牋扇]  
本號專辦象牙玳琄泥金宮扇各種時欵蘇杭雅箑天津雕翎廣東葵葉泥金緙絲圍屏壽幢裱對簡册集景詩箋漂凈顏料泥金耿絹名人書畫兼售東洋印泥信封信箋精選湖頴徽墨内莊發兌各種石印書籍碑帖粗細帳簿紙貨一應俱全貨眞價實格外克己倘蒙仕商賜顧請認明上海四馬路中市坐南朝北門面便是 
[心氣痛第一散]  
興讓街第四家仙壽窩心胃氣痛散騐如仙丹吾母久患是症名醫叩盡藥正無靈向購一瓶需洋六角淸茶送下二分立服立愈予笑曰斯藥之効速得非仙傳乎特此以告同病如有假言男盜女娼周有娼周有德同敬啓 
[恩同再造]  
弟去年冬間忽患夢遺精滑一症屢藥調理終然難愈近日病症較前更覺日重甚至脚膝酸軟履步維艱每夜合眼卽滑雖戞鬱萬分惟歎天命壽數矣不料日前因事外出路遇盤記棧舊友譚君曰久未相會何尊蓉如此瘦弱耶弟將言直告友曰前亦經患過遺精數月因購服鐵馬睡東面益三堂大藥房包愈遺精神童二仙靈丹二盒價二元幸獲痊愈弟聞悉靈丹卽求購二盒照服確見日覺病减後再接服二盒亦幸病痊而反身健體壯感恩不淺惟貴主存良相之心家藏秘方精製靈丹名不虚傳登錄申滬二報以廣流名千古兼世有同病立可問津矣寓珊記碼頭庚昌隆絲棧内浙湖陸素君首 
[英商泰隆洋行]  
聲明保險自主權衡 
啓者本行經理英國佑寗保火險老公司資本富足承蒙貴紳商信保生意愈推愈廣所有保險賠欵均從迅速諒巳週知本行自主權衡實事求是克己招徠今有無恥之徒因此妬忌生心造言誣謗捕風捉影特再聲明幸勿被惑謹此佈聞司事竺錦章張樹堂同啓 
[乾泰批發]  
本號開設上洋四馬路中朝南門面清膏每洋一兩宿膏還灰二兩陳膏二兩四公膏二兩八近埠固巳馳名遠處特恐未曉如蒙寄購方知正路 
 
 

Page 8

 
 
   
 
 

Page 9

 
 
[漢口賽馬]  
　　漢口西人定於三月初七日賽馬際此風煖草薰花明柳媚個中人興必不淺特不知誰奪錦標耳 
[英界公堂瑣案]  
　　包探何瑞福禀稱胡裕三至余梅仙洋貨店假買貨爲由乘問竊取藍竹布一匹洋紗手巾三打兹經小的拿獲送案請究胡供稱小的係寗波人向操洋貨業竹布手巾由余夥兪松亭遞與小的早經變賣花消矣王松林訴稱小的在余店爲夥與胡向不相識前次來買布一再更換其時小的不在店中後又來換同事人言此布是松林經手不料胡誤聽爲兪松亭旣而又來店招呼小的兪亦不與分辯其實伊有意掉換以便乘間圖竊何探又禀稱小的查得王兪確無轉遞之事幸店主明白否則累及聲名矣宋通刺飭將胡交何探帶回捕房查明有無别案禀候覆訊○包探何瑞福禀稱梁滿元携包金銅珠雜玻璃珠穿成之手釧一枚至福康質店質取洋銀三十元又將一枚至德康質店質取洋銀二十七元後察知其僞先後投報捕房令小的拘梁送案請究福康夥吳欲雨备康夥戴連卿將僞物呈騐梁供稱小的係廣東人受人之愚以致如此所得洋銀早經無著兹有友人願爲措繳叩乞施恩宋通刺飭交何探帶回捕房覆訊核辦○包探顧阿六禀稱王連生持鑲金籐手釧一枚至某押店質取洋銀店夥察其僞王卽奔逃忽有周徐氏者投捕房報稱押店扣留鑲金籐手釧小的查明實是僞物鍍金然亦不以爲異惟不應鏨上鳳祥銀樓足赤字樣是以送案請訊押店夥汪祥甫歴訴前情土供稱小的係寍波人手釧代周徐氏往質周徐氏供稱此釧原是鍍金之物並不知鏨有銀樓牌號宋通刺問釧由何來答稱丈夫在籍置辦通刺飭銼去足赤字樣然後發還○包探唐淸山禀稱張阿二持刀將兪德戳傷前曾解請老爺訊究現在兪傷已愈查得兩造均是流氓兪供稱小的名立堂係揚州人前者因他案被張訛詐以致行兇張供稱小的實姓兪名春甫係阜寍縣人曾爲伊出力故向借錢宋通刺飭唐探一併帶回捕房分别遞解回籍○前據陶陳氏挈子陶瑞生投案訴稱胡順元誣竊烟槍使包探史富寳探夥阿二私刑毒打以致受傷宋通刺飭捕頭查明究辦昨日史探禀稱胡報稱家中失去烟槍被窩小的疑陶所竊向陶詰問認竊被窩因胡不欲深求遂不送案胡供稱小的與陶爲友故不與計較陶供稱小的曾在胡烟館中爲夥辭歇後向索工錢並　鋪蓋胡反誣以行竊串同包探行兇旣而探夥阿二又向小的勒索洋銀四元史探禀稱小的並無夥役阿二宋通刺著胡向陶叩頭不復訊究 
[法界公堂瑣案]  
　　包探孫錦榮禀稱前日積竊陳阿元在小東門外野雞馬車停歇處割竊某婦所抱小孩項下銀練一條遞交其黨經小的拘獲搜出小刀兹特解請訊辦葛同轉著押候笞責一百板驅之出境○包探朱春和禀稱前夜積竊王成富竊得虎子一具經某號巡捕拘入捕房今特解案請辦葛同轉著笞責一百板○包探孫錦榮禀稱小的拿獲竊賊錢杏根詰知曾在護城河畔竊取對時表及銀練等物今特解案請訊錢供對時表質得洋銀五元被臘梨王阿元取去四元葛同轉問爾師父何人有同黨若干人錢供小的曾拜小南京及王阿元小江北爲師傳授剪綹之事得錢則須孝敬師父同轉著將錢王各枷兩月期滿各笞二百板候提其師上南京小江北究辦○徐陳氏訴稱去年九月小婦人以兒子徐元亨忤逆送請懲責釋出之後依舊不務正業日事遊蕩小婦人家有八旬邁姑兒子時時向之恐嚇恐遭大禍不得已送案請辦元亨供稱小的前在石路永和銀樓爲夥不敢違忤母親徐陳氏又稱兒子動輒毆妻葛同轉著押候掌頰二百下諭令徐陳氏於下期邀同永和主人到案候示○竊賊張鴻卿由西門巡防局員懲辦後轉解捕房搜出押票若干張解案請訊張供稱在四明公所前擔上竊得短衫褲一副某處船上竊得單被銅銚等物計共押票四張葛同轉問爾家在何處供稱在浦東川沙廳同轉著押候笞責二百板遞解回籍○招商局巡丁楊康齋禀稱金云亭在碼頭竊取藥材經小的當塲拘獲送案請懲葛同轉著枷號一禮拜贓給失主具領○晉隆洋行西人在英公堂控華人假冐烟牌英包探秦少卿協同法捕至彩視街通裕烟店搜出紙烟送入法捕房捕頭命押候過堂移送英廨已記前報昨日包探將起獲之紙烟並機器一并解案晉隆西人及英包探亦投案候示林友三供主人林永順在衫視街開設通裕烟店專售水旱烟英包探秦少卿禀稱上禮拜小的協同法包探至該店查緝見有五六人正在捲烟俱用平海牌子詢問機器何來據云向大馬路大昌烟店借來及至大昌詢問並無其事爲此投案請小同轉商諸祁繙譯將起獲之紙烟及機器　交英包探帶回英廨歸案辦理○張王氏訴稱在彩視街開設鴻發客棧用山東人崔作祥爲夥被　匯豐鈔票四張計洋四十元又金環一副重四錢六分開單請追崔供在地上拾得給予王榮卿觀看知是鈔票本月初一日將兩紙向匯豐收取現洋兩紙交王榮卿寄回家内被王借去四元又買彩票一元尙存十五圓交案包探朱春和禀稱崔弟本在英捕房服役因其犯案捕頭命移送捕房經小的盤問據云金環一副售錢五百三十文後至怡順昌查詢知與王榮卿串同一氣張王氏又稱崔之薦保劉喜皋現在英界五馬路某報關行同轉問王榮卿現在何處崔供不知又問張王氏失物之後曾否追尋薦保禀稱已向劉喜臯追究劉言可報捕房同轉著將崔作祥管押候出票提王榮卿到案張王氏下期邀劉喜皋投質起獲之洋十五元暫存捕房候領○吳福海遺僕周阿廢投案訴稱前日欽差到埠主人在碼頭上觀看被剪綹賊割碎馬甲竊取對時表幸卽知覺當塲拘獲送押捕房兹將馬甲呈閱求請領贓包探呈到皮夾及刀同轉問携刀何用胡小倫供紹興人當日同立碼頭並不動手同轉謂當塲拘獲豈容狡賴著押候掌頰八十下對時表著周呈領紙投捕房具領○張信發控董東生莊阿東等將妻張竺氏誘拐押入戲館街林美人花烟館經葛同轉押候補提人證爲前報所已紀昨據袁董氏帶領女孩金妹投案訴稱董東生乃小婦人之胞弟知已涉訟爲此挈領女孩投案同轉問女孩由何入托養供稱由阿香之母及阿香將此孩寄養小婦人處每月許帖飯資洋一元問張信發曰爾妻究被何人誘出供稱實被東生誘出押久花烟館同轉命提董東生至案供稱因孩患瘡疾託妹奇養許帖飯資每月一元同轉命帶鴇婦林周氏卽林美人詰訊供稱張竺氏名阿香由伊夫張信發同來向小婦人轉租樓面問張竺氏向操何業供開花烟館問所呈筆據爾可知否供稱不知其詳莊阿東卽唐阿東供開設老虎灶阿香向林轉租房屋小的曾爲擔保其餘實不知情同轉將東生所呈筆據給張觀看張供此據實係逼勒小的扦押張竺氏供由丈夫張信發押入戲館街花煙館同轉謂統核各情爾等均非善類著將董東生押候笞責一百板張竺氏掌頰一百下唐阿東交原保小孩暫留捕房張信發斥退下期投案待責畢將妻領回不准再作烟妓惟張縱妻爲妓亦屬咎有應得著掌頰四十下以示薄懲 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十年三月初四日京報全錄]  
　　宫門抄○諭旨三道錄前○直督李奏串謀嚇詐揑詞誣控審明定擬摺○湖南撫吳奏委同知接統正副右營片○又奏遵駁更補知州摺○三月初四日户部通政司詹事府廂黃旂値日無引見○慶王因伊子賞前引大臣謝恩○良伯由明陵回京請安○徐會灃由園寢回京請安○堃岫舒普由東陵西陵回京請安○英麟謝放熱河　總管恩○潘炳年龐鴻文預備召見○高賡恩請假五日○召見軍機徐會灃英麟潘炳年龐鴻文福中堂○○大學士直隷總督一等伯臣李鴻章跪奏爲串謀嚇詐揑詞誣控審明定擬恭摺仰祈聖鑒事竊查昌黎縣民人顧洛天糾邀王鴻逵訛詐李天爵未成砌詞京控經步軍統領衙門發交通永道審辦旋奉光緒十九年五月二十四日上諭有人奏書吏交結訟棍請飭拿辦一摺據稱直隷通永道衙門書吏諸錫庚交結訟棍張乃庚趙和順等同謀造意囑令因案脫逃之永平府民人王鴻逵揑控商民李天爵諸錫庚賄托委員楊春元將李天爵監禁數月並不審訊張乃庚趙和順現在宣武門外鐵門峻太永煤棧藏匿等語所奏如果屬實亟應拿究懲辦著李鴻章孫家鼐孫楫按照原叅各節確切查明據實具奏等因欽此當經府尹臣飭委治中訊明書吏人等並無賄虐情弊先行奏結其李天爵王鴻逵互控一節　　飭發臬司周馥審辦兹據該司督同保定府審明擬議解勘値臣駐津委審無異臣覆加確核緣顧洛天王鴻逵分隸昌黎臨榆等縣與李天爵素不識面顧洛天爲人兇橫人皆側目王鴻逵祖父王詔元於道光年間在山海關開設廣春源錢鋪歇業已久李天爵祖父李元濤亦與族人在昌黎縣夥開元巨銀爐彼此並無銀錢糾葛光緒十八年閨六月間王鴻逵顧洛天昌黎縣辛集街開設糧鋪邀顧洛天在鋪執事並邀已獲之顧洛潤未獲之顧洛占等作夥尙未開張顧洛天先放銀兩王鴻逵見其放處不妥辦事欠穩再開顧洛天堅欲開設因無本錢稔知李天爵家道殷實人又長厚從前其祖曾　開爐與王鴻逵之祖錢鋪必有銀錢出入事已年久李天爵必然知不淸楚起意設局訛詐揑以李天爵之祖欠王鴻逵祖父錢鋪東錢五十二萬五千五百串商令王鴻逵出名伊往討索王鴻逵貪利允從顧洛天恐李天爵不認先托其邨人李昌文暗地致意聲言此帪如果不還王鴻逵性情不好事難完結李昌文因畏顧溶天兇橫當爲轉致並稱究竟有無此帪仍令李天爵確查李天爵當查元巨號舊帪與廣春源並無往來知係訛詐七月初一日顧洛天隨帶顧洛潤等往討李天爵稱無憑據不能給錢顧洛天令其妻姪韓洛潤揑造假帪借帖又因李天爵係屬商人必畏官勢令王鴻逵假稱職官向其嚇詐是月初五日顧洛天借得轎車一輛令王鴻逵乘坐並令其工人楊福裝作頂馬自與顧洛潤乘坐大車偕至李天爵糧鋪顧洛天將李天爵喚出聲言王鴻逵係屬職官令李天爵車前回話李天爵仍索借據王鴻逵因帪帖不眞不敢交出顧洛天恐露形迹卽言此處不便看視改日進城邀請數人再看搪塞回歸顧　潤等僅止隨同往討不知訛詐嗣李天爵因王鴻逵等氣勢甚餒顯係局詐控縣差傳王鴻逵聞風逃逸將顧洛在顧洛潤傳案訊出實情交差看管旋因患病取保顧洛天揑以李天爵昧良抗債　棍趙玉堂門丁趙二惡役王振東勾串捕廳擅受刑逼　情寫就呈詞誑令王鴻逵之母徐氏遣抱赴京控經步軍統領衙門發通永道提訊王鴻逵聽從顧洛天唆使亦以前情赴道並赴府尹衙門妄控旋有人以道署書吏交結訟棍賄托委員酷虐商民等情奏奉諭旨交臣等查明覆奏當經府尹臣飭委治中訊明書吏人等並無賄虐情弊先行奏結其李天爵王鴻逵互控欠案由臣發交臬司審辦據供前情不諱查例載兇惡棍徒屢次生事行兇無故擾害良人人所共知確有實據者發極邊足四千里安置等語此案顧洛天因李天爵家道殷實糾王鴻遶揑造帪據假稱職官向李天爵訛詐未成復砌揑李天爵聽從慣訟趙玉堂抗債不還丁差捕廳勾串刑逼等情索令王鴻逵並誑其母王徐氏先後赴道赴京妄控查該犯王鴻逵假稱職官有所求爲僅止空口揑稱並未假冐頂戴與實在詐假官者有間卽從重照充假官問擬亦不過發近邊充軍惟其局詐不遂砌詞妄　使李天爵訟累經年身遭官押案内牽連人證亦多實屬生事擾害雖無行兇情事惟其陰謀詭計中傷無形較之無故逞忿行兇著情尤可惡自應從重按照兇惡棍徒屢次生事行兇無故擾害良人例疑發極邊足四千里充軍至配杖一百折責安置左面刺烟瘴改發四字王鴻逵從顧洛天揑造帪據假稱職官訛詐李天爵未成砌詞誣控應於顧洛天所得重罪上减一等撥杖一百徒三年至配折責拘役遵照新章辦理顧洛潤兩次隨同索帪其於顧洛天等設局訛詐並不知情惟不審虚實輒行隨往究有不合應酌照不應重律擬杖八十折責發落王徐氏京控失實係受顧洛天誆騙已罪坐顧洛天等該氏係屬婦女從寛免議縣役王振東訊無勾串賄囑情事亦毋庸議韓洛潤等緝獲另結除備錄供招次部並咨步軍統領衙門銷案外所有審明定擬緣由理合會同兼管順天府府尹孫家鼐署順天府尹臣顧璜恭摺具陳伏乞皇上聖鑒敕部核覆施行謹奏奉硃批刑部議奏欽此○○吳大澂片再查各省防營如有更換統帶管帶人員前於光緒十五年十月間欽奉諭旨飭令隨時奏明等因歴經遵辦在案查前統親軍正副右營湖南常德協副將鄧第式准湖廣督臣張之洞咨令交卸營務卽赴本任所遺親軍正副右營務現値查辦會匪之時必須熟習軍務老成穩練之員方期勝任臣查有候選同知饒榮壽前在曾國荃彭玉麟營中辦理文案志趣純正曉暢戎機臣招至求賢館留心體察可　將才從前湘軍創辦之初多用文員統帶忠勇之氣本之學問用能激厲將士懋著勳勞至今湘士大夫流風餘韻不乏知兵之選臣委饒榮壽接統親軍正副右營必能整頓操防勉爲名將裁成激厲爲湘軍繼起人才可挽近日營中疲玩之習又查臣標親軍副隊營前委留南補用叅將吳宗長管帶在案查該員操練未能裕如應卽揀員接帶兹查有儘先副將郭長雲久歴戎行堪以委令管帶均由臣飭令仍駐原防地叚操練巡緝並咨部外理合附片具陳伏乞聖鑒謹奏奉硃批兵部知道欽此○○頭品頂戴湖南巡撫臣吳大澂跪奏爲遵照焙駁更　知州專摺奏祈聖鑒事竊照湖南茶陵州知州沈金潤調補武岡州知州於光緒十八年十月二十八日奉旨遺缺按奉旨後第五日行文湖南省照限七個月减半計算應以十二月初七日接到作爲開缺日期歸十二分截缺前以候補知州寳慶府通判韓濬請補兹於光緒二十年正月初八日奉准部咨查省尙有分缺先用知州人員未據聲叙有無各項事故碍難核辦應令聲覆到部再行核辦行令照章按限揀員更補專摺具奏等因自應遵照揀員更補查定例道府同知直隷州通判知州如遇輪補升調遺病故休選缺先儘候補班前酌補一人次將候補正班酌補一人又道府同知直隷州知州通判知州應專俟升調遺選缺候補委用試用各正班到班准其揷用鄭工新海防分缺先分缺間人員如無人插用舊例銀捐分缺先前分缺間前如又無人方准插用舊例分缺先分缺間之人各等因湖南省知州一項前次道州知州福昌升補遺缺補過候補班前叚長佑在案今茶陵州知州調補遺缺按照四留一次章程係第三次留缺查鄭工新海防遇缺先海防新班先新班卽舊例銀捐遇缺先遇缺均無人輪用候補正班到班應插用分缺先之人查鄭工新海防舊海防分缺先及舊例　捐分缺先前亦均無人應用舊例分缺先用人員查有舊例分缺先補用知州周廷相年六十二歲係湖北應山縣人由附貢生在京銅局報捐主事同治元年簽分户部福建司兼陜西司行走派辦東陵照料差加隨帶加一級同治三年在京銅局改捐知州指分湖南試用又在揚州大營加捐分缺先用免試用四年二月蒙欽派王大臣騐放領照起程閏五月二十五日到省十二年丁母憂光緒元年十一月服滿起服回省三年丁父憂服闋起服七年正月初六日回省該員才具安詳留心吏治以之更補茶陵州知州調補遺缺與例相符據藩司何樞臬司王廉會詳前來相應奏明請旨准以分缺先補用知州周廷相更補茶陵州知州如蒙兪允該員係分缺先補用知州請補知州銜缺相當毋庸送部引見亦毋庸列叙叅罰再此案奉駁部咨坐光緒十九年十二月初十日行文按照限减半計算應於二十年正月十五日奉到扣至三月二十五日限滿兹於限内覆奏合併聲明謹會同湖廣總督臣張之洞專摺具陳伏乞皇上聖鑒敕部核覆施行謹奏奉硃批吏部議奏欽此 
 
 

Page 14

 
 
[光緒二十年三月初五日京報全錄]  
　　宫門抄○諭旨兩道錄前○大學士張奏爲遵旨嚴議議處摺○晉撫張奏援案籌發兵食摺○又奏京餉全數解淸片○豫撫裕奏遵章考試正雜各員摺○桂巡張奏卹瘴故各員片○三月初五日禮部宗人府欽天監正黃旗値日無引見○恭王專摺謝寛其祝嘏恩○江蘇布政使鄧華熙請訓○闊普通武謝授左庶子恩○洪思亮霍爲楙預備召見○馮文蔚續假五日○禮部奏請換戴凉帽日期旨著於二十五日○召見軍機李鴻藻鄧華熙洪思亮霍爲楙○○吏部等部大學士管理吏部事務臣張之萬等謹奏爲遵旨嚴議議處具奏事内閣鈔出光緒二十年二月二十一日奉上諭前因御史鍾德祥奏四川吏治蠹蝕汗濁列欵糾叅當令　繼洵前往查辦兹據查明奏候選道徐春榮經劉秉璋調赴四川久居權要頗事招搖貪庸卑鄙不恤人言著革職永不叙用署四川提督重慶鎭總兵錢玉與雖　通賄確據惟統軍最多毫無整頓兵驕盜肆貽誤地方直隷試用道葉毓榮迹近夤緣不知自重均著交部嚴加議處請補涪州知州富順縣知縣陳錫鬯習氣太深鑽營取巧遂寗縣知縣黃允欽年老聾聵信任親丁閬中縣知縣費秉寅苛虐病民聲名最劣均著卽行革職資州直隷州知州高培榖瀘州直隸州知州李玉宣宜賓縣知縣國璋旣據查明尙無别項劣蹟卽著該督隨時察看如不能勝任卽行據實叅奏毋稍遷就四川總督劉秉璋措施失當任用非人致招物議著交部議處該省設立非刑名目頗多該督當通飭各屬嚴行禁止如查有私刑斃命等事卽行據實叅辦其官鹽局護本銀兩尤當核實支銷如有鹽船失事應須補配亦應設法稽查不得僅憑委員含湖報銷致滋流弊其餘地方事宜均著隨時認眞整頓以挽積習欽此欽遵到部除候選道徐春榮革職永不叙用請補涪州知州富順縣知縣陳錫鬯遂寍縣知縣黃允欽閬中縣知縣費秉寅均卽行革職之處吏部另行辦理知照並恭錄諭旨移咨該督欽遵外臣等查定例官員溺職者革職私罪又官員濫舉匪人降二級調用私罪各等語此案前因御史鍾德祥以四川吏治蠭蝕汙濁列欵糾叅經湖北巡撫譚繼洵查明覆奏四川總督劉秉璋措施失當任用非人致招物議欽奉諭旨著交部議處署四川提督重慶鎭總兵錢玉興雖無通賄確據惟統軍最多毫無整頓兵驕盜肆貽誤地方直隷試用道葉毓榮迹近夤緣不知自重欽奉諭旨均著交部嚴加議處等因臣等查官員濫舉匪人例應降二級調用今劉秉璋措施失當任用非人致招物議未便僅照濫舉人例核議自應照溺職例辦理葉毓榮迹近夤緣不知自重亦應照溺職例議處應請將四川總督劉秉璋直隷試用道葉毓榮均照溺職革職私罪例議以革職至葉毓榮係　加議處應行加等惟處分例止革職無可再加兵部查官員溺職者革職私罪此案錢玉興統軍最多毫無整頓兵驕盜肆貽誤地方欽奉諭旨交部嚴加議處應請將四川提督重慶鎭總兵錢玉興照官員溺職革職私罪例議以革職該員係奉旨嚴加議處例應加等惟處分例止革職無可再加所有臣等遵旨嚴議議處緣由理合恭摺具奏伏乞皇上聖鑒訓示遵行再此摺係吏部主稿會同兵部辦理合併聲明謹奏奉旨已錄○○頭品頂戴山西巡撫臣張煦跪奏爲綏遠城兵米不敷支放援案籌欵給發以濟兵食恭摺仰祈聖鑒事竊查前據綏遠城糧餉同知車勝詳以該城兵米除奏准應放折色外餘則歸化城等廳徵解米價由該同知採買本色支放光緖十九年分各廳糧賦欽奉恩旨减半徵收是年兵米甫放至九月分爲止正項减半徵收之折價米石卽陸續解齊僅足支放下欠三個月米數而時價昻貴採買不敷尙須請欵貼補至二十年應放全年兵米各廳十月開徵年底始能解到一年之久毫無指項萬口嗷嗷勢難枵腹以待可否將廳庫存儲各廳解交土默特租銀大靑山後空間廠地租銀豐鎭甯遠二廳新地租銀内撥補和林格爾托克托城二廳豁缺兵米租銀共四萬一千餘兩奏明提動抑或另籌的欵飭發以資採放等情請示到臣當經批司核議去後兹據布政使胡聘之詳稱遵查綏遠城光緖十九年分應需兵米前因口外被災糧多蠲緩詳經奏明正動司庫歴年提存各廳運米脚價銀三萬八千二百三十七兩零提動厘金銀三萬兩均發交該同知採買放給在案是上年應支兵米業已籌欵買放自可無虞缺乏所有二十年分應需兵米該同知請動前項三宗租銀四萬一千餘兩固爲預籌兵食起見惟此項銀兩均係原抵節年土默特額交本色米綏遠廳經徵渾津黑河莊頭鹻地豁缺米及和林格爾托克托城二廳逃户遺糧米之用一經提用採買則時價多而例價少必致不符原抵之數轉滋轇轕自未便率准動用覆查各廳十九年分豁缺應徵本色米七千六十餘石災歉緩徵米二千餘石通計約不敷米九千石上下口外地方甫經祲後附近各廳倉儲早空别無可以借撥米榖之處悉心核議惟有援照光緖四年前撫臣曾國荃因旱成災將不敷米豆奏准各按各營一律加增折價放給成案辦理查綏遠城兵米每石例定折價銀一兩五分現時糧價尙昻不敷購買應請案照成案酌加余成價銀仍照部章扣减二成每石計合實銀一兩五錢零循例在於地丁項下動用發交該同知按時給放由各兵丁自行買米以省周折統俟事竣截數隨同原估兵餉作正開銷庶兵食藉資接濟而與定例亦屬相符至下九年經徵折價如果不敷採買自有運米脚價銀兩照章貼補毋庸另議更張等情請奏前來臣覆查綏遠城兵米向賴各廳遞年徵解供放所有光緖十九年分應徵米石旣經豁免一半並因災歉緩徵則二十年應放之米不敷甚鉅自不能不預爲籌及該司議請援照光緖四年奏准加增折價成案辦理毋庸　動租銀尙係實事求是之一法合無仰懇天恩俯准將綏遠城不敷兵米應給折價並加增銀兩照例在於地丁項下如數動用隨同原估兵餉作正開銷以濟軍糈而昭核實除咨户部查照外所有兵米不敷支放擬請援案籌欵給發緣由是否有當理合會同綏遠城將軍臣克蒙額恭摺具奏伏乞皇上聖鑒訓示謹奏奉硃批著照所請户部知道欽此○○張煦片再晉省裁兵節省等項每年籌動銀二十萬兩專欵解部以備京師操揀旗兵加餉之需自光緖十二年爲始歴經按年籌動委員解淸在案兹據藩司胡聘之詳稱遵復籌動前項銀二十萬兩分作兩批飭委卽用知縣沈士林管解第一批十萬兩於光緖二十年正月二十日起程候補知縣吳鉁管解第二批銀十萬兩於光緖二十年二月初十日起程均赴户部交納所有十九年分應解旗兵加餉銀兩業已全數解淸等情請奏前來臣覆核無異除咨户部外理合附片具陳伏乞聖鑒謹奏奉硃批户部知道欽此○○頭品頂戴河南巡撫奴才裕寛跪奏爲遵章考試正佐各員彚定等第恭摺仰祈聖鑒事竊准部咨凡由俊秀監生捐納勞績兩項出身之府廳州縣及佐雜等官無論現任候補委用試用均一體考試府廳州縣試論一道視其於刑名錢榖一切治理是否通曉再加面詢量其才具分列等第佐雜等官試以告示判語如文理未能明通仍於繕寫履歴中考其字畫詢以字義量其才具與府廳州縣一律辦理等因查豫省奏定章程每月考試一次列等存記半年彚奏歴經循辦在案今光緖十九年下半年報考知縣一員佐雜七員經奴才嚴密扃試詳閱試論文理尙屬明順繕寫履歴各員字畫亦俱無訛詢以字義皆能通曉將試卷發司存記計列二等者七員三等者一員並無應列四等曁不堪列等之員現届半年彚奏之期據署布政使長祿列册詳請奏咨前來奴才覆查無異除考過各員照章署補並册咨部外理合恭摺具陳伏乞皇上聖鑒謹奏奉硃批吏部知道欽此○○張聨桂片再邊防將士久戍勞苦如有在營瘴故文武員弁舉貢生監歴經前撫臣陸續奏明懇恩賜卹在案兹准提督臣蘇元春咨稱光緖十八十九兩年又有儘先副將孫玉春副將銜儘先游擊關駿傑彭俊臣蘇廷標陳開國遊擊銜儘先都司李成富胡善華儘先守備章運普姚紹新五品頂戴儘先把總潘繼明胡和生吳林廷五品軍功儘先外委梁其淸六品軍功儘先外委隨偉前羅俊傑關汝中選用知縣吳炯州吏目黃鋆李開第監生涂文鉞等二十員名均在營積勞先後瘴故殊堪憫惜咨請奏卹前來臣覆查無異合無仰懇天恩飭部照軍營積勞瘴故例從優議卹以慰忠魂除履歴册送部外謹會同兩廣督臣李瀚章廣西提督臣蘇元春附片具陳伏乞聖鑒訓示謹奏奉硃批著照所請該部知道欽此 
 
