# 1880 - 304 - 4902702

 

Page 1

 
 
[巡防近戲說]  
　　巡夜之舉君往　於冬間凡省郡大城向派巡防委員者於九月間必加派數員或佐貳專司或千把幫辦逐　　巡無令盜賊匿　爲害民居法至良也意至美也然而不能無議爲凡佐貳等員得此差者有薪水銀二十兩或十六兩顧巡丁四名或二名每名給工資三四千更夫數名棚夫數名則又遞降於巡丁皆由委員領錢分給此外又有津貼油燭每月八千十千不等自巡丁而下其薪水即便實給不過餬一人之口而不能養家且使有千文之羡而不夠吸煙然名數可減則減之錢數可省則省之斷不肯如數以給也委員例設一局日則聞其無人夜則燈籠兩不徹日燃燒然委員高臥寓中並不在局門檐之下坐一巡丁而已毆有盜賊竊發即閉置柵門亦應無堵截之力而況乎　　也此即冬巡添設委員其情形不過爾爾也且告示文曰時屆冬令宵小易生實覺費解之　蓋宵小匪徒　猶言夜間之小人耳惟既爲小人則自春徂冬皆有恃乎竊盜而後足以自食也何獨於冬令也冬令嚴寒民居安雖烈風緊霜擁衾而臥皆畏寒不敢出固也然宵小豈不畏寒而獨於冬令橫行將趁此時而飽攫財物爲明歲春與秋之需乎然則春夏秋三時亦嘗有以竊盜告者豈非宵小之所爲乎不過曰冬令天寒彼宵小平時尚可謀食此時無衣無褐謀衣又艱於謀食未免有迫而爲此者竊必多於平時使必拘文牽義則案牘之不通者何止於此也雖然巡防固爲綏靖閭閻之事但令名實相副則民間無吠龙之優而市井少竊鼠之徒豈不甚善而無如其不能也即如京師近來令鋪戶懸燈搖鈴每門首出一人以恃委員巡視一事何其大驚小怪若是耶試思如此查奸究乎其恐嚇居民乎而其訇然放鎗又何爲者過此頃一刻委員終夜不復再來而鋪戶亦即寢息能保無竊盜耶前論巡夜放鎗乃因有人詫異本城巡局所爲特登告曰故因而議及乃今知京師巡夜亦然也京師爲首善之區風氣之開及於天下本城巡局之員或者慕京都風氣鳴鎗以壯聲威也然而民居何堪此一唬即將　深夜　眠有鑽穴穿梁之警而睡夢不知故作此聲以惺其神俾有戒備而賊可空手以去乎吾因而知人情之好喂遊戲也咸豐年間粵匪初踞江南浙人惶恐有議設民更以防奸細者其法各坊自分爲段一坊數圖每圖約數十百戶貧者助力富者助錢初更之時每戶各出一人相率同行歷盡圖中而止前吹螺角後擊銅鉦高燈導之火燎隨之往往搜剔僻巷之中而一無所獲若輩亦遂散歸或是夜輪應值首之家預備酒菜小點閧然大嚼而去如是者凡鬧月餘　而探知賊蹤尚遠　歸嗒焉意喪不復久防吾謂此庸人好事之爲借此呼朋引類醁金玩耍以消長夜之閒而已不意京師重地巡城又爲專官乃其所爲亦復如是然則本埠城內北局之深夜放鎗又何論焉 
[恭錄　驗旨] ○九月二十四日奉　上諭丁寶楨奏神靈願應請頒匾額等語本年春夏之交四用洪縣兩澤愆　禾苗將稿該地方官親詣洛浦龍潭　神廟虔誠祈禱迭沛甘霖枯苗復生農田屇獲豐收實深寅感着南書房翰林恭書匾額一方交丁寶楨祗領敬謹懸掛洛浦龍潭　神廟以答神庥欽此同日奉　旨此案着交涂宗瀛親提人证卷宗秉公嚴訊確情按律頂擬具奏原告童生劉平甫該部照例解往備質欽此○二十六日奉　上諭前據御史　彩奏上駟院派委廄長等差郎中定昌等有朦混情事當論令該堂官確查茲據師會等查明具奏上駟院將牧長榮　派充廄長既據查明與案相符其派委副牧長常海牧長裕昆各差亦均照成案由該堂官酌核定昌等並無朦混情事即着毋庸置議欽此 
[京師寒信] ○都中九月十八夜朔風怒號徹夜未止十九日居人皆禦棉衣二十日早十點鐘北風又厲街市上塵土飛揚行者裹足室內寒暑針降至四十三度行見鷺鑪添獸炭人擁貂裘矣 
[失火即滅] ○上月二十夜九點鐘時京師　馬市大街某布店失慎幸各水局立時馳至各城文武　役亦來彈壓得即撲滅計燒去一布店及毗連鋪屋數十間并聞此布店方於八月間開市未逾百日即兆焚如良可惜也 
[頻年荒歉] ○天津於今春雨水調和大有豐年景象加以去年雪霑足地土沃饒是以大小兩麥生氣蓬勃麥秋時斷斷不虞歉薄也乃由秀實將近收成忽連朝大霧麥苗大半黃萎以致僅有五分年成及麥秋既過時屆大秋　土　之滋潤風雨之調勻所有玉米高粱或有豐收可望詎一交六月天又旱乾中秋前後兩日雖得透雨但爲時過晚於事無補是以大秋年成亦不過得半而已現在天津有錫樂園墻之舉上月十九二十等日武淸到有百十人盥山慶雲亦到有一百餘人赴工修樂聞各縣源源而來者尚難悉數農民終歲勤動時甫秋收倘使家給人足誰肯爲月斗計又離家室犯風露哉故雖曰　工實逃荒也連　以來從未一獲３豐稔北直之民何以堪之 
 
 

Page 2

 
 
[鹽巡選事] ○俗謂鹽商寍花斗金不不費粒鹽何鹽之是惜而金之輕視耶　以若輩驕奢淫佚而又有虎威狐假者動輒與小民爲難是以遂爲怨之府而金又不得不花耳月初有鹽船過津之大梁庄庄去鹽店約及五里時秋收已畢場　積有高粱玉米等類村人巡靑固未　事也是日晚餐煮麺爲羹時適乏鹽不能淡食而鹽店又相離太遠不能如取如携適有鹽船從上流來巡靑者亟向乞鹽誠係事出偶然非謂分所應爾既無名目不類誅求如願而償不過一斤八兩且給與不給仍隨人便並無抑勒等情在後得鹽少許而鹽巡遂謂爲私立鹽卡稟商送案鹽商送犯每名例有房差費用若干每日又有飯食錢文若干該商或欲網開三面無奈鹽巡卡役每好小題大做且謂不如此不足以儆將來而商遂爲其蒙蔽十二日又有蝦醬船過淸水河被搶一事河去大樑庄十里鹽巡遇此每索　遺其用意謂此中有鹽來從何來去從何去均於鹽務大有關　然而鼴鼠飲河不過滿腹向來　送祗蝦醬二三十斤或錢數百文誠非心悅誠服不過在人簷下姑把頭低耳是日全船被搶又遭控案大樑庄去楊柳靑五里楊柳靑又去該河五里楊柳靑有鹽店二村東者曰東鹽店村西者曰西鹽店其選事者乃西鹽店巡役也乃該船呈控又誤指東鹽店如此僵李代桃恐訟事又不得直矣 
[求革里書] ○皖撫裕中丞於上月杪拜客回轅有紳耆數十人恭俟於西轅門外及肩與將至即齊跪兩傍手捧白稟口稱靑天大人作主中丞收閱稟詞後諭候批進轅探聞此係安慶府屬桐城縣之紳民控稱前蒙大人　督　奉部文飭縣裁革里書名目並將戶書馬小堂等擎案懲辦應完丁漕令民投櫃完納雖　書馬某等蒙恩懲押然里書名目至今仍未裁革民間完納錢粮漕米依舊假手若輩受累無窮故不得已具稟奔叩恩憐作主等語至中丞如何批示俟有所聞再錄 
[優賞幹員] ○前署靑陽縣事現委署寍國縣知縣金明府耀奎聞日前赴金陵謁見劉制軍制軍問其上春盜刦衙署及獲盜情由明府即將　末據實面稟軍大爲稱賞飭取三百元面獎明府不敢領受制軍乃給扎諭一帋明府始叩謝而出 
[寍郡辨志文會五月分課案] ○漢學超等　于　黃家燕張鴻桷王榮商張美翊沈壽期姜莊臨王慈毛宗　何宗鎬　特等　劉孝思洪傳璞楊魯會林頤山陳嘉乃汪以孝會桂芳張式誥葛士濬林文豪　宋學超等　楊守慎鄭之棟王亨彥張世訓劉孝思李嘉熙秦在　陳貞賢章紹　　平光　特等　王荂林種崙黃家儉鄭鍾祥王亨兆王藩謝萱德范鳳書蔡秉年孫晉怙　史學超等　葛士濬楊魯會范文榮秦在镕袁堯年王亨彥陳貞賢　宸笙沈壽祺　特等　沈重光毛宗鑒俞振　林鴻　樓鳳崗林植梅葛鴻飛王藩王亨兆　算學超等　包鳯嗣林際唐林植梅曹顯之周光祖潘光烈周汝翔鄭禎懷李商業　特等　翁樹吳啟榮韓騰茂劉鳳　徐正壎周照俞昌言張之洪陳光榮　與地超等　王慈黃家橋林頤山秦在镕韓騰茂王葆華馮淸藩王亨兆阮縵昌馮葆康　特等　夏寶賢洪傳璞王亨彥洪日洵袁寶森俞鴻杰馬辰琯洪日澇范山壽凌鴻章　詞章超等　楊家駒孫晉怙陳聖培張世訓屠仿規馮葆康楊家　方瞻鵬胡昌年陳康瑞　特等　鄭錫源梁秉年范文榮連瑞瀛畢光祖王廷襄錢治組陸衍　陳達燦陳翊淸　此案由　友抄來秋蚓春蛇幾致不能認勉強照錄其姓名容有舛錯閱者鑒之 
[誤墮糖鑊] ○日前寍波南門外老聚順糖坊有十七歲學徒在糖鑊邊去渣偶不經心跌入鑊內一人見即撈救無如粘牢不能拔起繼之以五六人始得撈上而耳目口鼻無一不被糖塞且上身起泡潰腫急延傷科皆束手無策復請外國名醫亦難奏效越日而斃殆亦有定數存乎 
[武考取齊] ○揚州府試已登前報近聞於九月二十五日發總案八屬武童即擇于月杪取齊本月朔先試馬箭云 
[勘荒瑣聞] ○食爲民天賦從租出此開租之稟套盖以我　朝厚德深仁未有不能取租而责之完糧者故遇有　歉議減議　議　必問周恤乎民隱而後已若今日之業出有無從取租而勢在賠賦者無乃大困乎聞本年靑浦禾被虫傷西鄉尤甚蒙邑侯吳明府關心民瘼眼各國地保于四日內造冊呈候查勘意在扣災辦賦有一分荒免一分糧不使佃還無米之租業賠無租之賦無如彼時虫患蔓延未定地保長罪者多冊報又不及實災之七　邑侯下勘以災區太廣僅　摘一　復慮身不徧及另飭隨丁分勘其暗中情節遂有不可問者所勘實災又減去原報之半現在各業主子所荒實田患在賠糧聞欲公具稟詞瀝陳下情云[  憫農老人稿]  
[遙祝皇誕] ○日本密卡度昨日　節日船及公館三菱公司等皆升旗致賀云 
[俄船來滬] ○俄國亞細亞兵船前日從琿春而至吳淞云 
[馬車相碰] ○前日點燈時三茅閣橋　載春園茶館門前有馬車兩相碰撞致帶　東洋車五六輛兩馬夫則互相評理東洋車夫則又與之索償修費在後正不知作何了結也 
[稟請驗屍] ○丁同與荳行軌事人顯仁卿由縣發押捕　身死各情已列前報茲悉顧係浙江平湖縣人雖已信致其家屬而尚未來滬業由莫邑尊詳請府　飭委憐封詣驗云 
[臺基雖禁] ○本準劉道　札委諸印員訪拿臺基初則雷厲風行若輩當即匿跡茲已日久玩生該臺基等皆門貼召租字樣夜仍從後門入間津者正不乏人然則令出而不行誰執其咎耶 
[當堂聯姻] ○前報婦人程李氏因　女蔣阿彩被其叔毒打領歸撫養業已傷痊稟由法公堂準將阿彩爲程之　媳等因在案昨届集訊之期阿彩之叔蔣庭詣案呈上婚帖年庚程李氏亦帶問其　　昌井阿彩到案呈上聘禮洋五元并其姪之年庚孫明府謂兩造嗣 
 
 

Page 3

 
 
後成爲親　司可時相往來又悉程李氏之姪在花行生意甚爲相配隨將蔣庭所呈之庚帖給領惟程李氏尚無婚帖着爲補送兩造叩謝而出 
江南某生久困場屋去歲春月偶　至浙見民間風俗停柩不葬遂作諷俗文一篇呈之任筱園方伯方伯隨即刊刻並通飭各州縣設法掩埋生於是科應試順天竟獲魁選今春復　捷南宮未始非惻隱之一念所默爲感召也爰例其文於左敢請貴館俯賜　政登之報章俾閱者觸目警心澆風盡革殆亦勸善之一道歟○勸葬諷俗文　蓋聞　生母育子欲報而難窮地義天經親既死而必葬世非上古俗異蠻荒風會既啟其文明習尚宜徇夫禮法當知歸骨之說令死者入土爲安何頗棄屍之謀使吾親迎風欲化况江浙夙號名區　在編氓躬逢　聖世型仁講讓士習變而日新力　服嚼民氣培而自厚胡乃相仍薄俗莫革澆風未能盡孝於生前又復忘親於死後蟻隅莫結馬　空傳不因嚙地而見前和無俟犁田穿古墓桐棺三寸難當烈日炎風襚服一身久漬寒霜凍雨遺骸錯落漸飽狼吞殘骨飄零儘供蟻蝕親體糜矣子心安乎呼蚩蚩者之莫懲而昭昭者之並昧也夫士於民爲先覺當以發聾振聵爲心官於眾爲有司宜以革薄從忠爲念　思錫類應有同情掩骼埋　詎無明報而或者疑因淺土懼致及泉則盍爲覆釜之封無取廣輪之坎牛眠有地龍見在田高曠即是佳　方寸更多吉壤我葬親而子即埋我報應無差民有上而官爲教民職司誰任所願殷其告誡　嚴不孝之誅植此　倫庶廣同仁之視 
[寶山錢節母詩] ○今時又見柏舟歌此志長留刦不磨廿載孤幃盟皦日百年枯井止旋過象賢功就存亡慰褒節詩徵錦繡多竊歎小人同育母蓬門未表奈仙何　余繼慈金氏苦節十餘年　旌門未邀倏兩仙逝思之慟然[  南匯顧淇拜題]  
[遙贈日本伊藤和先生錄塵諸大詞宗正和并序] ○先生原字子固爲東京柱　下史文辭詩古冠絕神洲咸豐季葉同日比對懽成　游　上與家秋嚴師芷卿叔中外論交筆談唱和奚翅摩詰之與　監客冬又航弱水重訪桃源與叔他鄉遇故懽倍于前詢及懽成則已功取戎馬勳名位業彪炳瀛寰矣臨別饋皇朝史略諸書且言明春當復來余時適櫻塵網未克趙瞻道貌爲恨江南三月奇花　發　鶯亂啼　茲佳日輒思美人濡筆至此神魂當航海而東矣 
　　神洲今喜靖干戈槎泛東西海不波座化春風滿瑤島筆飛秋露落銀河人間日月君家產天下江山我　國多畢竟裔承徐福後經傳未火　胸羅○小別塵寰又半年蓬　重盼降飛仙國無秦帝新征地家在娲皇不補天松子倘懷申浦舊桃花已近武陵緣會看東海靈槎到再聽霓裳第二篇[  南匯顧淇菉]  
[光緒大年九月十九日京報全錄]  
　　宮門抄○發抄　旨五道○黔撫岑　奏爲出省巡閱日期夾片○廣西撫慶　奏爲請暫停分發員缺夾片○黔撫岑　奏爲請補守備摺子　○廣西撫慶　奏爲仍請升補通判摺子○湘撫李　奏爲請留員補用夾片○又　奏爲委署道員夾片○廣西撫慶　奏爲委署知府夾片○九月十九日理藩院鑒儀衙光祿寺廂黃　值日無引　見○　王等各謝署缺　恩○萬靑藜等磨勘試卷覆　命○倭什鏗額謝授甘肅凉州府知府　恩○文壽續假二十日○文暉請假十五日○恩麟請假十日○內閣呈　勾到本○召見軍機　倭什鏗額　○發抄　清安等奏請將完交欠項之即補防禦筆帖式林秀等開復奉　旨着照所請該部知道欽此○又霍呢　拉　卡倫侍衛全福年滿以三等侍衛用奉　旨兵部議奏欽此○歧元奏請簡員協同管理內務府奉　旨着派恩福協同管理欽此○克蒙額奏儘先協領前鋒圖塔布以防校借補奉　旨着照所請兵部知道欽此○劉坤一奏候補守楊靖期滿甄別奉　旨吏部知道欽此　○○岑毓英片　再臣前回省清理案牘並調治病軀會將到省日期附片奏明在案現在秋凉瘴退病已痊愈準於本月初六日出省先至安順校閱　標　永安等協管即赴威　校閱鎮辦事宜再取道普安與義將鎮標暨各管閱畢後即由與義赴羅斛定廣部勻古州上下江黎平郎洞淸江臺拱鎮遠等鎮協各管臣現已咨會提臣並檄飭各將領將小管調歸大營認真校閱仰副　朝廷整飭戎　之至意至臣署日行事件仍檄委藩司代辦代拆凡奉有　批摺夾板　緊要事件即飭衙送臣途次敬謹開拆自行核辦謹附片具陳伏乞　聖鑒訓示謹　奏軍機大臣奉　旨知道了欽此　○○慶裕片　再據藩司范梁　司崧駿會詳竊查廣西道員三缺內應請　旨簡放二缺部選一缺現有候補道十員知府十一缺內應請　旨簡放四缺部選四缺外補三缺現有候補知府二十五員直隸州外補一缺現有候補直隸州二員補用同知直隸州八員同通十四缺內應歸部選九缺外補五缺現有候補同通九十八員州縣六十五缺內應歸部選四十八缺外補十七缺現有候補州縣九十九員佐　雜職一百八十八缺內應歸部選一百二十六缺外補六十二缺現有候補佐雜四百九十八員統計道府州縣以至佐貳雜職共二百餘缺除部選外每年即有請兩外補者亦　無多從前候補正佐僅百餘員候補署差委均尚有期近年因軍功保舉及籌餉捐納正佐各員指發來粵者接踵而至現計正佐已積至七百餘員之多以極邊瘠苦之省分聚數百待委之人員非特缺小人多補署無期即差委斷難遍及在省需次艱苦萬分不暫停分發則已至者無從位置後來者更形擁擠且流品混淆稽查難周於吏治亦大有關係伏查現在江蘇湖北貴州等省均已停止分發又前准吏命咨奉　上觀內閣代奏中書王保建條陳各省分發人員請飭酌留幾成餘令回籍聽候咨調等因在案西省邊徵瘠區各班人員塞滯與其　遣回籍莫若暫杜來源擬請量爲變通將道府麼州縣暫停分發二年佐雜暫停分發三年庶可稍望疏通冀於治理有裨至從前已經報　指省廣西尚未赴部分發各員如于西省停止分發期內赴部分發者飭令自行　　別省免其補交改省銀兩俟年限屆滿仍照　　分發以　定 
 
 

Page 4

 
 
制　情前来奴才　廣西各班候補人員壅滯補署無期係屬實在情形除正途之即用大挑人員關舊分發外可否將保舉捐　兩項之道府廣州縣佐貳雜職各員准予暫停分發以冀蔬通而資治理理合附片具陳伏乞　聖鑒　部核覆　　奏軍機大臣奉　旨該部議奏欽此　○○貴州巡撫臣岑　英跪　奏爲據員請補守備員幾以重　守恭摺仰祈　聖鑒事竊准兵部咨經臣捐雜貴州貴臨營中軍守備孫占元　故日　　聲明遺缺扣留外　　查定例漢藍詞侍衛以守備　用者於三五九月分守備之缺用三　等語貴　陽營中軍守備係　推之　五月初四日據該撫　　出　到　應扣五一月分觀　照例將漢　　侍　　秉　選補所請扣留外補之處應毋庸議等因咨行前來　查貴陽營中軍守備員缺臣先　於光緒六年五月十七日奏請以留黔僅先補用　司陳　借　在至今難都咨巳　例　　漢藍明侍衛馮秉焦自應遵照將陳劍查　另補茲查有台拱營左軍守備蓄連陸於同治九年升補迄未到營例限久逾經前撫　黎培敬奉請開缺以　先守備　文煥請　開奉部駁　經前署拖臣林漿元以儘先都司何瑞烈借補因何瑞烈尚未奏留駁令另行揀補所遺台拱營左軍守備司缺查有留黔儘先　用都司陳釗現年四十歲雲南　陽州人山檢標右營兵丁因防劇省　出力外獎六品頂戴嗣於克復曲靖府城推斬首備馬連升保獎同治五年九月十五提奉　上諭着以把總優先拔補並賞戴藍翎　　六年　　　張拱著克復堅巢窠保千總九年克復楚雄妥南廣通等　城池保奏免補千總以守備優先爾用並加都司銜俱奉　旨允准行知在案十年七月劇除館驛沛分踞匪保　同治十一年十一月初十日奉　上諭着免補守備以都司儘先補用欽此光緒五年十一月奏留　省查該員打仗奮勇拔　優長　此整頓營伍　人合無仰懲　天恩聞准將該員陳釗借補台拱營左軍守備如蒙　俞允並請　　下部臣給予署札以示微勸除咨都臣資據外合將陳員請補守備員缺以重職錄由連合同雲貴督臣劉長佑貴州提臣張文德恭摺具陳伏乞　皇太后　皇上聖鑒訓示　　奏軍機大臣奉　旨吳部議奏欽此　○○廣西巡撫臣慶裕跪　奏爲要缺通判監員　懲　天恩　准仍以原請之員升補以實治理事　照桂林府　勝通判陳紹臺革職於光緒五年九月十五日奉　旨遺缺坐第五日行交之日權按照限一百日減半計算應扣至十一月初九日接到部文之日作爲開　日期歸十一月三十日截缺所遺員缺經前撫臣張樹聲會同兼署督臣裕寬請以西林縣知縣陳士鈞升　　機准部咨查陳士鈞福　選士由廣西補用知縣題補西林縣知縣於同治十三年六月十三日到任查桂林廣龍　通判係烟瘴要缺樓烈無章程並該督撫擇其能耐烟瘴水土之員廣選毋庸擬定年限亦毋庸先儘卓異人　升補惟資該責任　有　存同治十二年分地丁等銀延不解繳摘去頂戴勒帳兩個月揥斂桀清於光緒元年四月初六日奉　旨現在並無開復收讓查鎖查摘去頂戴未經問復復人員請升到部會　議駁在案所以該　將西林縣知縣陳士鈞升　桂林府龍勝通判核與成案不符應毋庸諸其桂林府龍勝通判要缺應令該撫等另行擇選於光緒六年九月二十一日具奏奉　旨依　欽此等因由應遵照辦理惟查該員陳士鈞前署與安縣任內徹存同治十三年分丁折耗羡等　一千一百八十六兩五分六　　催延不完解經前撫臣劉長佑奏摘頂勒追該員於被奏後深知愧奮將徵存未解前項銀兩依限揥數解清分別兌收儲庫復經奏請開復頂戴於光緒元年十一月初三日准軍機大臣奉　旨着照所请該部知道欽此等因欽遵在案是該員陳士鈞前摘頂戴久已開復請升龍勝通判到眞例尚無不合該應係繁難烟瘴調　兵焚之後地方凋敝拊徇绥捐籌辦善後在在均關緊要非熟習幹練之員弗克勝任據　司范梁泉司崧駿會詳仍以原請之西林縣知縣陳士鈞升補前來臣查該員才县開展能耐烟瘴其前摘顶戴类经開復以之升補龍勝通判員缺洵屬人地相宜實　勝任爲缺擇人不得不據實陳請相應　懲　天恩俯准仍以该員陳士鈞升補龍勝通判俾收得人之　如蒙　俞允俟經手事竣再行給咨　部引　見再改員任內並無降罰住俸升等案亦無已經咨恭未奉部覆事件合併陳明謹會同兩廣總督臣張樹聲具奏伏乞　皇太后　皇上聖鑒　　部核覆施行謹　奏軍機大臣奉　旨吏部議　欽此　○○李明　片　再湖南選鋒水師右營管帶官黃德由武童　　征剿出力歷保總兵衛　先即補副將嗣因剿辦　　龍　會匪出力經湖廣督臣李瀚章等會摺奏保以總兵用　於關隴　淸案內經陜甘督臣左宗棠保以副將仍留湖南遇缺前先推補復經前升任撫臣王文詔遵保苗疆肅淸案內請以副將遇缺儘先拔補現准兵部以　員促　總兵在先其兩水　保副將之案應請撤銷等因奏奉　諭旨咨行來南業經臣轉行遵照在案匪查該員黃德　力戎行迭著戰績近年管帶水師炮船彈壓巡防均資得力總兵職分較大　　較難該員亦有　從事備　再膺專開藉以充論力而熟　　合無仰懲　天恩府准該議員仍以副將留於湖南遇缺儘先前拔補俟補缺後以總兵升用以便遇有相當副將缺出師可酌量請補俾得及時自　出自　　格恩施理合　片陳請伏乞　聖鑒訓示謹　奏軍機大臣奉　旨兵部議奏欽此　○○李明　片　再查湖南衡永　　道游百川欽奉　　旨升授四川皋司應師交　起程新授衡永　　道蔣啟　到湘尚須時日所遺該道簽務自應委員署理以重職守查有候補道陳丕業老成　達熟悉　形堪以委署除　飭遵照外理合會同湖廣督臣李瀚章　片具陳伏乞　聖鑒謹　奏軍機大臣奉　旨知道了欽此　○○慶裕片　再梧州府知府徐延旭欽奉　諭旨禮授湖北妻襄酆　道應　傾憑赴任所遺嗣缺查有太平府知府李世椿才具開展辦事細心堪以調署所遺太平府知府員缺查有候補　知府黃詠霓才具明徹辦事　能堪以署理據　　兩司會詳論來驗分檄遵照外理合循例附片陳明伏乞　聖鑒謹　奏軍機大臣奉　旨吏部知道了欽此 
[浙省撫榬事宜] ○九月二十五日范　聲嵊縣提案回省稟到銷差稟　厘捐局委接辦鎖海閩捐局差　瑞安縣丞孔文光委署海　典史張汝　俱稟　赴任　都檢吳升福稟知奉厘捐局委　波　橋　屬差　○二十六日試用道黃彬由京　放回省差人稟到　同知彭世彥由京來省稟到稟妥　補用縣胡　甚稟　奏　司分奏開水縣專叩　　候補縣丞徐葆　遷　　嚴回省稟到銷差 
[蘇省撫榬事宜] ○補九月二十八日署江陰縣典史何式金御事回　分發江蘇試用間檢邵光煦福建人稟到　○二十九日知縣孫会會太倉資　荒熟田故回　○三十日同知是世椿稟知奉委還運省局文案差　分發江蘇試用道庫大使師世熙陝西人又巡檢李樹　均　稟到　司監印金治當稟知奉　委海運省局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
