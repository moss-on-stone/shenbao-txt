# 1909 - 121 - 4913023

 

Page 1

 
 
   
 
 

Page 2

 
 
   
 
 

Page 3

 
 
上諭 
　　監國攝政王鈐章三月十八日内閣抄奉 
上諭恭送德宗景皇帝梓宮之王公並隨扈隆裕皇太后之御前乾清門各員均着賞加一級欽此 
上諭恭送德宗景皇帝梓宮並隨扈隆裕皇太后之陸軍部派出兵丁等着每名賞給半個月餉銀由陸軍部照數發給欽此 
旨恭送朕兼祧皇考德宗景皇帝梓宮之章嘉呼圖克圖賞蟒緞二疋扎薩克喇噠一人賞蟒緞一疋達喇嘛二人每人賞小素綢各一疋蘇拉喇嘛一人徒衆二十二人每人賞一兩重銀錁各二個欽此 
上諭榮慶奏假期届滿病仍未痊懇請開缺一摺榮慶善再賞假一個月安心調理母庸開缺欽此軍機大臣署名奕劻世續張運洞鹿傳霖那桐假 
宮門抄三月十八日召見軍機崔永安 
論說 
[江蘇諮議局分合問題之評論]  
　　蘇屬複選舉已於三月十五日舉行矣。其尚有未及額者常州已於十七日重行開票。松江亦將於二十二日召集重選。則蘇屬六十六議員。所未足者僅數人而已。甯屬初選舉亦已舉行矣。而複選舉期。即在下月。則甯屬五十五議員。不數日亦將發現於世。顧議員舉矣。試問諮議局安設。 
江蘇諮議局分合問題。久未解决。近經江督蘇撫會銜電請　政編查舘明示辦法。現雖未據復電而主合之局可望有成。夫諮議局成立之期。即在九月初一。距今不過五月有數日耳。而此五月有數日中。諮議局之建設。議案之預備。興革事宜之調查。　待部署。主分主合。各挾意見頗有相持。奠下之勢此何爲者。舍其大而爭其細。竊謂甯蘇人不取也。蓋江蘇實括寧蘇兩屬而言。諮議局爲指陳通省利害之地。不得析爲兩省實爲此案之鐵據。即以兩派主張之人數言之。主合者三十八人。主分者僅二十八人。主分之人數已少去其三之一。則證以京外士紳之意見。亦趨向於主合。一方面者居其多數。以人數多少决之。亦當合局而不應分局。無已請更舉兩派爭執之理由。略舉如左。 
（一）主張合局者之理由 
主張合局者所舉之理由。有謂甯蘇本是一省。斷不能設有兩局。有謂甯蘇行政機關。初未剖分。就此議决。亦宜合不宜分。有謂交涉事件歸江督主政。地丁奏銷。歸蘇撫主政實爲甯蘇不能分之確據。有謂甯蘇政治多同。自應合設。一國無兩國會。一省安可設兩諮議局。有謂發達敎育提倡實業。擴張商務。與其就五屬之力爲之。不如合大江南北之力爲之。有謂甯蘇本同省省設一局。名義上應合。畛域泯則意見融。團體大則力量厚事理上宜合。該會爲發表意思之地宜求統一。法理上宜合。有謂甯蘇分局。如有爭議。將援局章第二十九條請資政院議决乎。何如共處一堂意見可期融洽。有謂局章所稱應興應革事件及預算决算等。皆统全省而言如其分局。將全省權利義務難以統籌。有謂甯蘇合局。就建築經費而言。亦足輕我民之担負。 
（二）主張分局者之理由 
主張分局者所舉之理由。有謂名額不均。恐合議之時。人數不敵。致碍權利。有謂督撫之地並應設局。有謂江南江北風氣不同。會議恐生困難。有謂縮小團體範圍。精神易於貫注。 
　　總觀以上兩派所舉之理由。主張合局諸說。其意見較公。其識量較。遠於事理較切。於利害較明。主張分局諸。說其意見較隘。其識量較卑。於事理較背。於利害較膚。而兩派者。至今猶持蚌　以致諮議局未能建設。議案無從預備。一切利害興革事宜。無由著手是誰之過歟。曰是爭執者之故。爭執者各爭執。非一派之爭執也。是誰之過。曰是主張分局者之過蓋不欲爭而不得不爭者主合之說是也。不必爭執而强詞奪理者主分之說是也。何以斷之。斷之於兩派所舉之理由。 
　　爭執不已。必至蹉跎。今且無可蹉跎矣。時不我待九月之期。瞬目即是。而諮議局之建設未定也。議案之預備未行也。一切地方利弊興革之所在尚未調查也。厥咎何由由。於分合問題之爭執。 
專電 
[電一（北京）]  
某御史奏奉省官制不善官缺太多糜費甚鉅徐世昌過事鋪張已用去二千萬毫無成效徐尚自詡可爲各省模範然今則尚須以各省爲模範民膏易盡請飭將官 
 
 
 

Page 4

 
 
制薪俸大加更改悉照内地辦法奉旨着寄諭錫良覈辦 
[電二（北京）]  
直督楊奉攝政王諭時艱事棘理財用人最關緊要州縣爲親民之官稍不加慎地方已受其害叅亦無益卿素精明宜尤注意 
[電三（北京）]  
錢能訓召見時奉攝政王諭詢東事甚詳並問徐世昌辦事究竟如何 
[電四（北京）]  
東督徐奏陳東省練兵事宜奉硃批著錫良妥覈辦理 
[電五（北京）]  
桂撫張奏來賓縣令羅廷珍破壞憲政應請革職奉旨照准 
[電六（北京）]  
郵部奏江西南潯鐵路派黄大壎黄翼曾爲協理 
[電七（蕪湖）]  
英捕嗎仕（擊斃余發程之兇手）逃至蕪湖仍由英領派巡捕解回九江並延美國醫士赫懷仁赴潯檢驗余屍 
[電八（蘇州）]  
蘇州複選舉十八日重行開票當選議員元和陶惟坻得二十四票 
[公電（松江）]  
松江府複選舉定廿二日上午重行投票下午開票如再不足額卽日重投已行文各縣 
[公電（九江）]  
各報館鑒寅刻孫道詞林復委輔仁枝府縣會同聘來美醫士剖余發程屍騐明無病確受棍傷擊斷血管而殞乞持公論力爭緝凶 
緊要新聞 
[改定考查司道大員辦法北京]  
　　聞攝政王以各省司道大員責任綦重用非其才貽誤不淺其政績品行向例每届三年考查入奏仍不足以昭慎重昨對樞臣云嗣後司道大員政績如何應飭各督撫隨時考查每半年入奏一次 
[滇督抵補土稅之計畫北京]  
　　護理滇督沈幼帥奏報滇省禁烟情形摺内並籌抵補土稅之策略云滇本邊瘠少此大宗土稅以入計出不敷甚鉅臣思今日籌欵或議創辦印花稅或議加抽烟酒稅或議加增鹽價甚或如各省運畆捐津貼等項無一非取之於商與民剜肉醫瘡本非善策民窮且困通國皆然而以邊地爲尤甚取之商旣無富商巨買取之民尤覺民困難堪因思滇省爲著名産礦之區五金俱備加以滇越鐵路年内可達省城路與礦息息相關尤不宜稍涉遲誤臣到滇年餘詳訪紳耆悉心參考滇省現辦各礦廠皆係零星土著資本無多採取煎煉概用土法提煉不精耗棄過鉅虧折時有所聞即如箇錫廠爲夙著成效之區聞各國之到廠考察者僉謂所得不過十之二三餘均耗棄可惜以故歷任督撫迭次設法招商開辦各礦均鑒於土著之獲利不豐且有虧折人皆裹足前督臣錫良以箇舊錫廠　滇省利源所在亟宜設法改良派委候補道王賡虞繆國鈞等馳赴南洋檳榔嶼錫廠實地研究籌購機器招致華商現已招到殷實商人陳泰等遣派礦師雷燦光集股來滇承辦箇舊附近之錫礦精神專注煞費經營以外各礦實難招集大宗股分此時若能籌集鉅欵並得精通鑛學之人遍勘礦地先擇其藴蓄雄富礦苗旺厚之處購買機器用西法認眞開採再圖漸次擴充倘得成效大著不獨爲地方開莫大利源亦足爲國家增大宗進欵較之因籌欵而商與民實受其困者得失迥殊且及今不圖不僅棄利於地兼恐將來有礙主權可否仰懇飭下農工商部及度支部先行選派外洋卒業實在精通礦學運人來滇勘辦一面提撥鉅資俟得佳礦即行購買機器迅速開採担經理得人所獲之利臣敢言其確能抵補三月初十日奉硃批該部議奏 
[贛撫奏陳裁設道缺情形北京]  
　　贛撫馮汝騤奏略云據署布政使事按察使陳夔麟詳覆前來臣覆加查核計裁撤糧道公費及庫大使管庫書役等每年支領各欵共銀三萬四千餘兩查照湖北成案每年撥給巡警勸業兩道公費銀各一萬兩鹽法兼分巡兵備道仿照吉南贛甯道撥給公費銀一萬兩巡費銀二千兩撥給藩署辦漕經費銀一千八百餘兩藩庫大使兼管糧庫酌增津貼銀二百兩藩庫原給鹽道津貼銀兩俟起支公費後即行停止又查湖北巡警道有出巡警費係在警察經費内開支擬暫仿照辦理俟勸業道由農工商部支領津貼調查銀二千兩之日起亦按年在警察經費内動支銀二千兩以昭劃一所需巡警勸業兩道衙門及添改並該兩道應支廉俸曁新設各役工食自應一併酌定數目在地方正耗銀内支給查各道均係正三品照例每年應支俸銀一百五十兩養廉一項照鹽法道例每年支銀三千兩各役工食亦照鹽道衙門役食之例每年支銀二百三十兩一錢查粮道　　役 
 
 

Page 5

 
 
食歷在豐城縣地丁銀内坐支與巡警道應支俸銀及各役食數目相符現在糧道裁　擬即將原編豐城糧道俸銀役養撥歸巡警道支給其勸業道應支俸銀役食即在南昌縣地丁銀内坐支各該道養廉均由司庫在於各屬解到地丁耗羡銀内動支所有糧道分巡之南撫建三府審度地勢南昌府宜改隷鹽法道撫建兩府宜改隷廣饒九道俾便統轄一面派員前赴萍鄉估建鹽巡兵備道衙門俾得早日移駐以重職守三月初十日奉硃批該部議奏欽此 
[電阻英艦擅入鄱陽湖南昌]  
[九江文道上贛撫電]  
　　南昌撫憲鈞鑒英領持片知會有本國司乃普小兵艦於一二日内入湖職道當飭人片阻一面電飭湖口台官會同江亨管帶如該艦至湖口相機妥防並偵察動作職道炳禀巧印 
[贛撫覆九江道電]  
　　九江文道台鑒巧電悉英艦入湖照章片阻仍通飭防護母庸驚怪院號印 
[京師近事]  
　　延吉廳黑頂子所屬伯利登地方韓民薙髮易服入我版籍者已有三十餘户聞其歸化原因以日本行政上拘束韓人過嚴故多願隷華籍者　　政府日前接到駐藏大臣密電大致謂委員赴後藏考察一切並派員弁駐紥噶倫绷大吉嶺照料商民 
　　秦王島居庸關鐵路本已劃爲京張支路政府現已决議今夏開築所需之欵概由郵部擔任 
　　農工商部以爕昌火柴公司總理宋煒臣創辦旣濟電燈自來水各公司所集貲本計有數百餘萬按照奬勵奏充該部三等諮議官已奉硃批允准劄行武昌商會知照 
　　政務處議商丁憂終制人員擬請賞食廉俸津貼各節兹聞諸大臣已議定辦法日内俟慶親王簽稿後即日奏覆讀旨遵辦 
　　都察院各科道以此次陵差保案人員甚多恐有徇情濫冒之弊擬詳細調查確實如有弊端即行奏聞以盡言職 
　　廷試遊學畢業生日期本定四月初十日近據政界消息　將改爲初五日聽宣考試確否續報 
　　學部咨吏部文略稱本部於去冬今春三次舉行考試譯學館各班畢業學員今將得奬各員開送過部請查核備案分别籤分各缺 
　　江北提督王士珍前因患病請假業蒙恩旨給假俾資調理刻聞王軍門電致陸軍部鐵尚書略謂假期届滿病仍未痊請爲面奏俾能開缺回籍聞鐵尚書刻已允諾擬干召見時代爲面奏 
　　吉撫陳節帥昨特派員來京考查北京文廟一切規模以爲該省修建文廟之預備 
　　民政部考試廳員凡未經留廳者聞吏部擬將實缺各員按對品改爲外官 
　　蒙古土爾扈特王以光緒三十二年偕其王妃遊學日本肄業振武學校現已業不久歸國聞其行程擬先來北京朝見今上後方由陜西歸於蒙古之土爾扈特將其管轄地方整理一切並聞王在日本勤學不怠此次卒業成績甚佳於日本語鍊習尤熟當赴日時王妃已懷姙生一女其女現已三齡聞甚聰慧可愛 
　　魯撫袁海帥電請各省督撫會銜奏請暫停考試優拔一事兹由直督楊蓮帥電告各省督撫云昨得海帥電適謁邸樞均以詔令在先未便驟易辦法且儲異日漢文敎習之選恐交部議亦難照准除另電專復海帥仍請卓裁 
　　江督蘇撫片奏云據江甯布政使樊增祥詳據儀徵縣　該縣舊名揚子縣又名儀眞縣雍正元年因避聖諱嫌名改儀徵縣現以上一字應避御名並無可以恭代之字應請仍復舊名改爲場子縣所有該縣印信並敎佐各員鈐記均應改換另鑄容飭造呈模册分别咨部飭司更换再江南省城有儀鳳門並擬改爲威鳳門以歸一律按此則已略見前 
西報譯要 
[粤漢債欵合同撮略]  
　　倫敦泰晤士報十八日據柏靈訪事電稱昨晚柯洛洽官官報載二月十九日北京電謂粤漢鐵路借欵合同已由張中堂與德華銀行代表高特斯於二月十六日訂定計借英金三百萬磅五釐起息以該路及該路之進欵爲抵三十年爲期該路歸中國督造惟須聘用德國工程司所用之材料貨物若須購諸外洋者應向德國購辦該路開　日期於合同畫押後不得延至六個月外並照津浦鐵路借欵合同辦法該路出入帳目隨時任由德華銀行稽查帳目人查看 
[抵制日貨之餘談]  
　　某報載東京消息云南清抵制日貨之舉發生於二辰丸今表面雖已安靖實則欒一加厲而尤以香港及廣州兩處爲最海味雖仍照常販運然其他有華貨或他國貨可代者即不用日貨且華人現仍嚴守不由日船裝運貨物之秘約故香港及廣州之日本輪運代理人異常窘困日本郵船會社及大阪商船會社亦皆大有損失而華商即利用此機會振興各種實業並深望外務部從速設法對付此舉 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[道員文煥上江督條陳（籌畫旗丁生計）（續）]  
　　一開墾孟子曰后稷敎民稼穡而民人育又曰百畆之田勿奪其時可以無饑矣凡不耕而食者謂之蠧民故千古帝王無不重農而貴榖我旗民坐食租糧負耒耟而自能食其力者百不獲一今奉一旨准其計口授田聖恩旣優且渥惜乎各處無此如許閒田若與民間爭執業甲飽乙飢未有能善其後者也是宜變通辦理開墾洲地爲宜今精壯者旣爲兵幼稚者皆就學矣人數即已無多凡年老及不合兵格或氣力雖足而性質愚鈍者請飭各協佐認眞選擇足以爲農運家分别計口授之以田有餉者暫不停餉督其開墾爲雇素習田事者帮助之並延農學畢業者敎導之只要不辭胼手胝足之勞一二年猶復不知農事者未之有也查八卦洲爲甯防官兵自置之業歷年以來仰沐天恩淤出之地較原來竟逾倍蓰近水之處仍宜種蘆中央高處距水過遠盤運甚艱工資較費若以之開闢成田事半功倍逐漸開種不及三年舉爲沃壤矣惟八卦洲地原係官兵自行集資購辦今應仰懇恩施按畆給予官價作正開銷即以所給田價爲墾地通溝築埂造屋及一切牛種等項之費其沿江邊每年所出之蘆仍舊售價以作旗民公用歸農者人數必不甚多此項洲地當敷應用顧人情好逸惡勞旗民尤甚驟令力田皆覺其苦但蚩蚩之氓可與觀成難於謀始要在長官有殷勤勸導之方有切實駕馭之術庶不致曠土游民兩相廢棄附說萬頃湖查萬頃湖本屬甯防牧馬之地但前已奏明准人領租現租出及恩給湖民自耕者已無餘地今若收回不但承租之户多係安省紳富恐有阻撓未必即允且恐取贖一時無此巨資尤難在佃民數千人多係招自遠方携家而來安置廬舍業經耕鑿相安一旦揮之使去人數衆多實屬無處安置恐生變端若與旗民雜處必起風潮尤非所宜且聞萬頃湖對河之易奏　現已准人領墾其地高於萬頃湖數尺如再築圩水大之時無處容納湖地尤覺可危職道至愚竊以爲萬頃湖萬不可收回惟有力加整頓否則非但無益而又害之也以湖田十萬畝計算據報現開成熟之田不過及半每年再勘秋成分數又去四分則完官租者僅三萬畝耳每畆收榖十四斤共止收榖三四千石每石作本洋二元亦僅七八千元加以麥租每畆百文數亦無多此尚按豐年言之一遇荒歉更無租榖可言而每年省蕪兩處局用聞須七八千金所收官租不敷開支雖有田産轉成贅疣矣是宜將局速行裁撤即以皖南道爲督辦以當蕪兩縣爲提調每年責成皖南道督催兩縣徵收租榖仿照衛田漕項另欵由兩縣解交糧道庫收存備撥如此則糜費可節矣再飭地方官整頓核實收租並責成各領户速繳圩費不得拖延定以期限逾限不繳議罰由公中照原價取回另租先行曉諭通知以杜其口圩費收回未嘗非一巨欵而每年所收官租亦足以補常年之經費也一興工考自黄帝以來聖作明述製器尚象百廢俱興以養民而利用聖人云來百工則財用足且工者商之母外國商務之盛皆由於工藝之精救貧之策無有切於此者矣况我甯防人數有限其强壯者已充兵矣所餘無業之人若盡驅之隴畆人浮於地而力不勝來者亦居多數惟有就江甯旗營原有之工廠而大加擴充並於京口設立一　凡游手無業皆令入廠學習工藝並附設幼工女工廠以敎婦孺凡紡織刺綉以及紙漆竹木銅錫各手藝延聘各項工師分項學習工藝務求精美三五年後習藝有成即可自謀生業豈徒萬人生計可以保其不匱而工商業達富厚繁昌皆可以此爲基礎矣惟開辦之始修改房屋延聘工師置辦工器改買工料以及管理薪水師徒飯資其費甚鉅尚乞籌撥閒欵墊辦一半年後製成之器即可出售獲利陸續蹄還墊欵其習工藝者由各牛录編定入册應分内外兩班俟開時再訂詳細章程（未完） 
分類新聞政界 
[禀請烟地入官之批斥山東]  
　　樂安縣知縣劉令昌祿禀報查獲烟地三畆四分零盡數入官以充學堂郷費等情奉魯撫批云該印委會同查出烟畆都係奇零小户固不可稍事姑息使小民生冀倖之心亦不可執法過嚴爲胥役開索詐之路宜防流弊宜恤民艱必如曹縣之將烟地犁燬仍由官捐給耔種乃爲情法兩盡至所請以入官地畝充作學堂經費尤屬非是礙難照准即爲懲一儆百之舉亦祇可按畝酌量計罰留作該縣戒烟會社經費方足以示大公 
明定地方官供給新政人員限制廣東 
　　憲政編查館以近來舉辦新政所有派委各項人員雖經嚴定限制章程給發川資薪水公費不准向各地方需索第恐查察難　現特會同政務處酌定辦法以後查辦要政人員如湏地方官供給其由京遣派者各該部院先行咨報該省督撫轉飭照辦由外省遣派者該衙局先行飭知地方官查照否則無論何項委員一律不准需索供給昨特咨行來粤張督准咨後轉飭各司局處遵照辦理 
[批斥民人藉訟訛索南京]  
　　江督端批揚子縣民人秦士銀禀云查命案以屍傷爲憑供詞以証佐爲定現據揚子縣詳報爾子秦學才與王增詩因修墻起釁口角爭閙報經該縣騐明委係受傷後因病身死復訊據王增詩供該民修補後圍土墻越佔伊家基地經伊查問該民妻子反向揪扭嗣該民又同子秦學才到伊家拚閙伊知道秦學才素患三陰瘧疾病症不敢與之毆打順手一推適傷秦學才右腮脥秦學才站立不穩跌倒在地經隣人勸散秦學才回家仍照常做事二十六日該民將秦學才抬到伊家身死經董保調處從豐棺殮該民因嫌棺木太小是以投保報案等語質之鄰佑李景湘供亦相同可見該縣驗訊情由瞭如指掌並無含混該民因未遂從豐棺殮之慾輙敢藉命訛索飾詞聳聽實屬刁健已極且爾子秦學才縱係實死於傷非死於病死者理曲傷輕又在上年十月恩詔以前例應援免何所庸其狡執除行蘇臬司外仰揚州府迅飭揚子縣照例詳辦母任藉命延訟致滋拖累 
 
 

Page 11

 
 
交涉 
[葡人對於澳門劃界之佈置廣東]  
　　葡人因澳門劃界事定於十一日集衆會議地方要政具禀葡國政府籌議整頓聞所訂議案一華商旣開香洲埠於澳門商務漁業均有妨碍二中葡委員會議澳門地界切勿延遲遲則將有不利三宜畀全權與澳督俾遇地方要政可便宜行事隨機應付以維持地方利益四廣澳鐵路合約宜速簽押不可再行延緩五疏浚澳門海口以便商輪進出六一千九百零四年在葡京簽押互换之中葡商約宜速行更訂以速爲貴以上乃葡人預定提議之事並聞自香洲開埠後澳門賭博亦爲減色以故葡人聯合同志於初九日由澳往香洲調查一切情形 
[圖們江捕魚問題奉天]  
　　中韓民人在圖們江一帶捕魚向例網稅歸中韓兩國各半徵收兹届春季網稅開徵之際由傅帮辦良佐派稅務處收支員携帶文照前往韓國慶興府會同韓官稽徵此項稅課 
[日人擴充大連工塲奉天]  
　　大連日本民政署長擬將大棧橋東南地域租借建築工塲嗣因該處係軍用要地未便開放遂又中止現又改擇小崗子海濱一帶擬即將地招人租領爲設置工塲之用 
軍界 
[甬道遵例巡洋甯波]  
　　浙洋定例每年三月十五日海門鎭與定海鎭會哨於九龍港甯紹台道親往監視本届桑觀察於十三日乘超武兵輪前往浙洋一帶巡護所有日行公事委甬府代拆代行 
[新軍禀請發給子彈安慶]  
　　皖省新軍模範隊開辦已久操練有時惟未奉發子彈不足以資警備頃由該隊管帶史長慶禀請兵備處總辦唐啓堯觀察轉詳撫憲發給七密達九嚮毛瑟子彈二千粒以資戒備 
[咨查水陸軍制南京]  
　　江督端午帥札督練公所總參議等文云准陸軍部咨開軍諮處第二司案呈全國軍備關係戎機現今各省新軍防營水陸各軍兵力編制及駐紥佈置情形補充給養等事均應詳細調查以資籌畫相應將調查表式咨行貴督希即按照表式詳細填註限文到兩月内咨復備查自此次咨復後仍希每届年終報部一次以便查核等因本部堂准此合將原表札發札到該參議即遵部限按照表式詳細填註呈送核咨勿稍遲延 
[鬱林兵匪惡戰之詳情廣西]  
　　鬱林年來匪勢猖獗雖經嚴剿未見得手日昨有匪三十餘名潛匿鬱陸交界地方村民赴州報告後即派右江巡防二十三隊陳管帶繼祖并常備軍馳往該處剿捕該匪負隅放鎗先擊斃常備軍一名陸川附近團紳聞耗率練迎剿一面報縣而州城黎督帶天才亦率所部左江巡防兩隊至該村居民紛紛逃出匪猶不退炮聲隆隆震徹數里兵練奮勇圍攻相持一日夜計斃匪六名匪婦一名是夜在黑微雨竟被突出遁去陸川縣魯令聞警親率親兵數十星夜冒雨馳赴該處助剿匪逃後復督兵練搜索附近各處獲匪梁九一名供稱此股悍匪係林光甫林廷大一帮欲往北流行刦者當由魯大令親解赴州訊辦聞是役陣亡兵勇計鬱林州親兵一常備軍二左江巡防隊什長一正兵一陸川練勇一 
學務 
[敎育行政上議事機關無錫]  
　　錫金敎育會於本月十五日開全體職員會提議各事如下（一）勸學所前議將串捐積榖補助城鄉各校現由本會議定編成草案一律均分以學生作單位俟開常會時即行公佈并移請錫金兩邑尊轉詳立案（二）本會支欵　須年終報告現議按月造决算表懸掛事務所門首以示大衆並聞該會向章年開常會四次分春夏秋冬四季本届春季大會定於三月二十七日午後二句鐘借竢實學堂禮堂開會 
[學司限制學堂之命意河南]  
　　河南孔學司限制公私立學堂諭云近今汴省風氣漸開嚮學者衆公立私立各學堂陸續推廣其辦理合格者均經呈由本司核准立案乃有發起人事前並不禀請立案遞自刋用鈐記廣張告白四處招考徵收學費其中熱心學務實力提倡者固不乏人至藉學牟利營私欺騙者亦所難免鄉間士子初履省會志在急於入學未暇審擇動受欺朦如礦務學堂中州初級師範學堂均經學生等聯名禀控索還學費糾葛不清業經分别飭查核辦在案本司總挈全汴學務日以敎育不普及爲慮果有深明公益熱心學務者宏願毅力籌集鉅資創設公私學堂補官力所未逮本司方極力贊成格外維持之不暇斷無故意吹求反事摧抑之理倘或假興學之名實行漁利之計誤人子弟貽玷全體乃學界之蟊賊本司職掌所關必須從嚴考察一經訪聞或被告發定當勒令解散立予重懲夫斥碔砆恐其亂玉去害馬所以保羣諒亦凡列學界者所共鑒也合亟出示通諭嗣後無論公私設立何項學堂均須遵照定章籌定開辦常年著實的欵妥擬詳細規則及管敎各員資格履歷名册學堂圖表呈由本司核奪立案後方准刋用圖記招考開辦其已經開辦尚未禀報立案者迅由發起人補行呈報聽候查核辦理如延至本年暑假後尚未禀經批准立案即一律勒令解散不稍予姑容凡來省投考學生等報名之始務須詳加訪察該堂内容及已否禀准立案萬勿受人愚弄貿然從事致貽後悔 
[禀籌畝捐開辦警學安徽]  
　　涇縣具禀省台以據該邑職紳朱度成呈稱境内地瘠民貧每於舉辦地方要政輒以無欵柺籌遂而中止現邀集城鄉紳民公同會議訂定章程抽籌畆捐作爲開辦小學校經費並設地方巡警之用以興學務而衛地方爰特轉詳請爲核示遵辦 
[請提公積興學運藩批揚州]  
　　寶應陳大令禀提積榖三成以資興學嗣因欵尚不敷請於公積項下暫爲挪移當經樊方伯批云查該縣積榖不敷提充學費擬於現辦公積之欵通融挹注似尚可行惟公積一項究係如何收捐仰該縣抄録原案送司呈核再行酌辦 
 
 

Page 12

 
 
實業 
[路礦會舉定官紳代表員詳情安徽]  
　　安徽路礦會於本月十一日開會集議選舉代表員刻日赴京會商外部與凱約翰直接開議以保全主權廢約自辦爲唯一之目的當於紳界中舉定吳君傳綺方君臯方君履中江君峯青余君錫疇五員而官界中惟奉督憲札派陳道紹彦一人嗣由皖紳提議以任守廷枚旣熟商務又諳外交於皖中風土民情瞭然於心擬禀朱經帥加札委派以資襄助旋經公衆認可當將代表員姓名電禀外部俟得電復即行啓程 
[轉運行商公舉董事浙江]  
　　杭州江墅兩處水陸交通尤以糧食雜貨轉運行商爲巨擘現由裕大濟等行商發起連絡同業組織機關開會公舉候選州同黄紳樹槐爲該業董事經各行商公同承認聯名呈商請務總會移請農工商礦局核准給諭承充 
[議定保護商船辦法鎭江]  
　　蘇州商船公會總理許丞念祖前准商務總會移知札飭規定航綫區域並酌議保護辦法當由該丞會同商務總會蘇錫岱大令妥籌一切復親赴江甯鎭江上下游周歷察勘公同議定以蘇松常鎭太等五府州爲下遊歸鎭江船會經理江淮徐揚海通等六府州爲上游歸江甯船會經理商船入會領有旗牌行照無論何事一體保護如下游掛旗之船駛至上游界内及上游掛旗之船駛至下遊界内應視同本會商船接待不得稍分畛域業將辦法詳准各憲通飭遵照日昨鎭江商船公會總理奉札照辦矣 
雜記 
[緝獲蠧役解省安徽]  
　　無爲州捕役吳鵬混名吳黑鐵藉端訛詐久爲鄉里側目兼之窩匪架搶無惡不作實爲閭閻大害經蕪湖緝捕監督李葆林参戎訪聞派委把總王德麟帶同兵勇馳往該處將吳拿獲經參戎略訊供詞飭即解至省城聽候訊辦 
[洋務局保案之風聞浙江]  
　　浙省洋務局開辦數年辦理交涉各案尚少乖誤前經增中丞札飭督辦顔方伯會同杭嘉湖道調查在事員司以現任通商塲理事同知張其昌司馬列首至本局書辦吳某止計共十八員分異常尋常兩級各加考語呈請中丞核准於本月十五日專摺具奏請旨照奬 
[僞造督札之牽涉武昌]  
　　武昌府讞局日昨又提訊僞造督札賣人收標之姜東方笞責一千餘板血肉横飛姜不堪其苦又將城守營候補守備李海山扳出謂李常代人辦理歸標及僞造新疆巴里坤總兵咨文等情首府黄太守特移城守營請將李守備革職交案訊究 
[禀請酌撥撫恤銀兩安徽]  
　　警務公所總務副科長吳　森於上年馬砲兵變時經理一切頗協機宜以致積勞成疾醫藥罔效遽爾長逝身後一切蕭條殊堪憫惻刻由巡警道轉禀撫憲懇予酌撥歸葬費銀兩以示體恤 
清談 
[所希望於新議員者]  
諮議局議員。爲我中國第一届國民代表之徽號。最有榮譽之名稱。最擔重大之責任。一省安危。惟此數十人之議員是賴。今江蘇省之蘇屬。六十六人已舉定矣。此六十六人中有素具熱心毅力。素富思想。素有學問者乎則記者願祝以益加研究。而增進其閱歷。此六十六人中有心地光明。而硜硜自好。其任事之熱心毅力。有稍形薄弱而不如人者乎。則記者願祝其亟自鼓勵。視公事如私事。勇往直前。而不稍退却。此六十六人中有富有才力思想。而其胸臆不免稍覺褊淺。情面有時難却者乎。則記者願祝其袪除私見。而相示以大公。一洗其從前瞻徇之積習。而一擴其從前狹隘之襟懷。此固記者所私心默禱者也。 
抑更有進者。前此紳界之對於官場。非事事和附之。即隱隱然互相對壘而各樹之幟。今諮議局之設。國民非欲以議員與官場對壘也。正欲以議員通官民之情也。亦非欲以議員和附官場也。正欲藉議員聯絡官場。合力以謀地方公益也。然則爲議員者。宜先化除官民畛域之見。尤宜力去曲徇官場之習。而總以悉心爲國民爲主。此記者所希望者一江蘇省之諮議局。先有分合問題之爭執。今觀江督蘇撫之電請。則憲政舘當必俯從輿論。而合設一局也可知。然則蘇寧雖分　屬其實一省也。我蘇屬議員。與甯屬議員。萬勿因從前爭執之故而稍存意見。亦勿因甯蘇兩屬而稍分疆域。此後當如一家然。以團結一氣爲主。此記者所希望者二。 
　　諸君膺公民之選舉。旣願出而擔任矣則此諮議局應行提議之事。是諸君唯一之責務也。竊願諸君捐棄其雜務。貢獻其精神。以謀我蘇省公共之事業。召集之期。轉瞬即屆。議案之若何預備。辦事之手續。孰緩孰急。均宜亟起以圖之。諸君試思一省之事。旣舉而　諸六十六人之肩矣。擔負之重爲何如耶此記者所希望者三。 
[社會小說新談判（瞻廬）]  
　　咄咄怪事。丨今日之談判。咄咄怪事。丨今日中小學校學生之談判。 
　　郡之某茶軒。座客常滿。學界之青年。占最多數。 
　　（也司）（也司）之聲。喧闐於户外。旁坐諸茶客。咸竊竊私語曰。是皆洋學堂之讀洋書者。少選。履聲槖槖。一少年　革鞾。挾草帽。架青玻璃鏡。昂然自外入。 
衆嚷曰。（福克司）來矣。（福克司）來矣。少年亦漫應之。 
　　坐甫定。有捉其肘者。有掩其目者。有摘其鏡者。有攫其帽者。種種惡作劇。旁坐者咸側　睨之。 
　　少年徐徐語曰。（伊里襪散　。）（伊里襪散　） 
謔良久。乃已有指少年而言者曰（福克司）。爾之目的達矣。 
衆詢其故。 
　　曰彼之。（愛甫）。將於下星　爲彼娶。（特勃留）耳。 
　　少年急起。以他語亂其詞曰。戇官。幸勿。（司比克拉哀）。 
衆譁然曰。（福克司）爾之（反司）尚如丈二豆芽菜乎。今夜（掘林）定敎爾作東這主不使爾。（稀里哈）也。 
　　　言至此。羣擁少年。匆匆出門去。後遂不知其究竟。 
　　瞻廬曰茶軒一席話。華語耶。英語耶日本語耶。我無以名之。名之曰新談判。其意云何。無從臆測。還以質諸操新語省。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
舉行複選舉重開票 
[江蘇蘇屬（常州）]  
常府複選重投票十七日下午六時完畢六時半開票得當選者六人（姓氏已見昨報專電）適如所缺之數惟候補當選人須俟奉到籌辦處電復另行擇日投票兹録酌商候補當選人往來原電如左 
[十六日常州府致籌辦處電]  
　　籌辦處憲鑒奉初九日通飭複選如不足額連日接投總以足額及有候補當選人爲止今日開票不足六名若照初選舉重選辦法將次多數加倍開列十二名以缺額人數除實到投票人數爲重選當選票額則候補當選人恐不發生應否虚擬候補人額數加入次多數加倍開列再行投票請飛速電示 
[覆電]  
　　常州府長鑒電悉缺額六名照章加倍開列重投至候補人一節刻已電詢憲政館俟得覆再電告另行遵辦處　 
官長設立 
[湖南]  
湘省諮議局籌辦處復永順縣俞令電云宥電悉該縣選舉人補遺應照准惟名册務於十日内賫到遲恐不及彚報 
又飭晃州廳趙郡丞電云賫册錯謬甚多除核删外楊世燕辦學究係何項學務多年究是幾年陶西堂等十九名均填貢生究係何項貢生吳屏藩等十四名均填文生是否確係附生無憑核改仰照册按名確查詳電迅覆立等彚賫 
零陵縣蘇令禀籌辦處電云據呈判定應補合格人一百十六名除另報曁編入確定册外卑職兆奎謹禀 
專件 
[湖南武陵士紳上籌辦處書]  
諮議局籌辦處列憲鈞鑒選舉調查事屬創始謙等智識淹短膺兹重任自恐才力弗勝慄慄危懼冥行盲進固早知必干駁詰昨准邑令照會知尊處業已將敝邑選舉人名册駁回捧讀之下無任主臣此次期限促迫事體重大疏忽之處誠有如尊札所云者愧悚交集莫可名言耳尚何說之辭然其中委曲情形有不得不陳於執事之前者細核尊處所指駁約有數端不動産價值不符也資格失註年限也書吏抄寫錯悮也名册浪費紙張也竊維不動産只田房二項田地一項約分上中下三等大抵以租課之多寡爲斷然而有同爲上田同收租課而其價值大相懸殊者何也業户居奇豪族兼并時價有低昂情事有殊異則其中有不可强同者今尊處必謂十餘石值五千元則二十餘石不應亦值五千元是則刻舟求劍紙上談兵而按之實事有大謬不然者若必如尊處之意則是敎人以欺也敝邑不敢以欺事上官故以實在情形登册今蒙駁詰謙等已知　矣謹　約略填寫以求合於尊處之意諒必深蒙嘉許然於實事求是之心則固有不符者矣至於資格一層尊處所發簡明表解資格說明書調查員注意等書查舉貢生員一條并未言應註明某科某年字樣謙等竊以爲疑旋由嘉錫查閱報章見江蘇籌辦處公牘始知須註明某科某年因遂調查學册詳註科歲字樣目謂頗足補尊處章程所不及現奉批駁謂須註明年歲夫以並未宣示之意見青人懸揣默合雖有聖者蓋亦難免於戾矣又查章程凡有資格之一者皆有選舉權敝處於一人兼備數項資格者或有一二項未經調查確實疏漏之罪所不敢辭但立法之意所以産業必註明項目價值出身公益必註明年限者恐有不合資格者冒濫選舉權也今彼旣有一項合格則其餘縱有不合似亦無關得失今旣蒙指駁謹就其業已調查確實者一項入册其餘均即删去未審於尊意有當焉否書吏抄寫錯悮則旣知罪矣至於浪費紙張則敝處係先訂成册籍然後抄寫以免顚倒錯亂故往往有餘紙空白今尊處責以浪費誠屬愛惜物力但敝邑人民急公尚義雖至手民紙店亦皆取值甚廉較之省垣詠芳紙店專利情形則固有大不侔者矣且尊處所批駁各節謙等查閱似有不盡然者即如余紳佑銓以雲南同知署宣威州原册漏落知州二字固係書手之悮而尊處於宣威州之下加同知二字則有大惑不解者夫同知只有府同知直隷州同知斷無同知而稱州者若謂係州同則徧查本朝二百餘年成案從未有以同知而署州同者何也品級懸殊體制不同故也今尊處懸斷爲宣威州同知豈現值改定官制之時尊處曾奉新章乎抑謙等猶有言者先王待士以禮漢高嫚駡見譏史册今尊處於傅占鰲之武職四品曾任實缺下批以狗屁二字夫原同縱有疏忽何至毒詈若此孟子曰君之視臣如犬馬則臣視君如國人夫人君尚不可以犬馬視其臣况乎比肩事主同盡義務者乎即曰所以駡書吏然而書吏獨非士乎士可殺不可辱如充此意氣以待天下士竊恐爲盛德之累矣謙等非好爲爭辯也誠以現值立憲時代人民皆有參預政務之權責任所在不忍緘默又况事屬創辦若似此吹求則足以阻進化之階啟畏縮之漸於立憲前途大有妨碍故甚可懼也謙等自知言詞戇直不免觸犯威嚴然仰體列憲大公無我之盛心虚懷受諫之至意遂敢冒味奉陳如其言有不當之處伏乞嚴詞指駁以發愚蒙俾愚陋如謙等者亦獲頓開茅塞幸甚幸甚肅此奉布敬請公安武陵選舉調查所紳蔣謙余嘉錫唐右　戴丹誠余長驥楊守康頓首 
來函 
[常州複選舉情形]  
一選舉投票所照章　本所職員及投票人與巡　外他人不得闌人此次常州複選舉投票所門外旣無複選舉投票所之字樣揭示門内又無出入線路等指示標題而寫票投匭處之階庭却有與馬　隷等紛錯羅列甚至於出入路線必經之處竟有三五役隷任意袒臥致妨行路不知何以紊亂無秩序若此豈以示太守儀從之盛歟 
二十六日之開票本定早晨八時在府署二堂開票距科遲至九點鐘各縣參　人均已到齊而開票所之布置尚未周妥待半時許探悉長太守方纔起身致參觀人及　察員等躑躅堂上候之許久乃出 
三是日投票所監察員之姓名及職司先未榜示迨太守親蒞始從袖中出示一粗黄火紙寫就之執事名單内有監察員一人爲蔣君士榮時適蔣君士榮在座參觀見之甚訝因起言某並未接有監察員照會此中有無錯誤太守爲之愕然旋查悉所派之監察員實係蔣君 
 
 

Page 19

 
 
士松而誤寫士榮也一經　　太守深爲跼蹐而參觀人莫不笑其辦事之疏忽 
四參觀人及監察員之坐　至開票時尚未指定由參觀人請問後始用一草黄紙寫參觀席監察員席等字樣貼出衆人乃各就座 
五開匭之前參觀人提議選舉票倘僅書號而不書名應如何辦理或謂此當作爲無効長太守因之決定票紙應一律以書寫被選舉人姓名爲准再三對衆聲明而監察員某君力持不可謂凡票紙無論書名書號須一律作准參觀人因問今日之事是否由複選監督作主由複選監督所判定之語是否可以作准應請　監督判語録入記事簿並書寫黑板昭示大衆因定議選舉票當專以書寫姓名爲准其但寫號而不寫名者不得併算於是始行開匭檢票 
六十七日之重行選舉時所派投票處監察員某君並不在投票匭前監察而在簽字　票處憑桌閒談許久不去致妨投票人之簽字領票如此情形設有投票人持票出所並不投在匭中亦無從寛覺察矣 
七下午第二次開票時管理員監察員等莫不口銜香　照料一切而烟氣四薰黑板所書之字參觀人望之甚爲模糊此可見辦事之認眞不暇另室另時吸煙休息也 
八重行選舉開票期會場秩序本不整齊乃開票未畢忽有僕役數人紛紛喧嚷將參觀人座凳搬開讓出一路聲稱某大人到少頃有紅頂輝煌之一人昻然從參觀人座席中闖進會場越參觀席而入内會場秩序因之凌亂不知何以不先不後必於此時引客入門亦可見其輕視選舉之一端矣 
本埠新聞 
[滬道照會上海各業董事文（爲自來水公司招股事）]  
　　照得上海内地自來水公司前因楊道台病故劉道台獨力難支擬招洋商人股承辦本道以自來水爲民生日用必需之物關係甚重設爲洋商購股承辦不獨諸多窒碍且失主權當即禀准督憲由官收回交地方紳商集股承辦議定該公司地産房屋機器水池水塔水管生財各項等規銀一百二十五萬兩其欵由本道擔任公司息借大清銀行等銀八十萬兩本道另籌官股銀二十萬兩又地方公欵舊存九萬兩東來堂存欵改票轉期銀十一萬兩廣西官銀號改票轉期銀三萬兩舊股改換新股票二萬兩現與劉道台結算交清先於二月十五日由官收回照會李紳鍾珏權爲總董清理各食户水價一面函致總工程局開會招股在案查公司息借及轉票之欵爲期甚促亟須籌集股份按期歸還該公司目下收進水價洋一萬餘元除去開鎖按照常年七釐官利所差無多將來逐漸增加利益不可限量此係本利有著之實業與别樣招股迥然不同現在開會期近凡城廂内外舖户居民皆於該公司有密切之關繫理應踴躍認股即租界紳商各鄉士庶與内地城廂亦屬一氣誼當輔助庶幾衆擎易舉夙仰貴董　心公益爲特照會請煩查照或自認或認招多多益善總期招定爲要 
[查詢翰林下落]  
　　曹編修汝麟（號石如安徽青陽縣人）於光緒三十年九月間請假出洋考察一切所有翰林院辛俸仍准支領詎迄已數年尚未回國爰由翰林院咨詢江督究竟曹編修曾否出洋現寓何處請飭查復昨端午帥已札飭滬道等派員偵察矣 
[縣令下鄉查勘工程]  
　　昨日本縣李司馬傳諭浦東二十二保四十三五十五十二五十三圖二十三保十四圖二十四保二十二十一四十八等各圖地保一律伺候定於今日下鄉查勘馬家浜河工及洋涇　所築馬路工程計東至慶甯寺西至帝勅菴爲止 
[滬道捐助學堂建築費]  
　　南洋中學堂董李鍾珏等因校舍不敷另在日暉橋左近購地二十餘畝建造新校禀請滬道撥欵資助當奉批云查南洋中學成績之優冠冕滬上羣校久深心折諸董熱心敎育不憚　 
締造之艱難籌築校舍以謀久遠轉瞬新厦落成人材繼起尤堪嘉尚而經濟不足本道實同此躊躇勉捐廉銀五百元書之捐册開票附送聊爲涓埃之助 
[義勇隊友被匪鎗斃九誌]  
　　方雲卿被人鎗斃迭紀前報昨由捕房將案中關涉之陳智春王吳氏等解至公共公廨請再研訊中西官因捕房瑣案紛繁不及細鞫判將陳智春王吳氏及雉妓陶金寶分别還押候下禮拜一再行訊奪 
[女工要索工資續紀]  
　　新垃圾橋北裕慎絲廠因不付工資由女工數百人擁至公共公廨喊控等情已詳昨報昨晨九句餘鐘復有該廠女工數百人赴廨控告適寶讞員與英副領事領袖巴爾敦君會訊瑣案因即離座率同站堂差役人等走至階下諭曰爾等被欠工資本分府已經洞悉現已知照該廠給發爾等切勿聚衆滋擾致干未便此時且各　去靜候飭差催令該廠即日照給各女工唯唯叩謝而散寶讞員旋即派差協同匯四捕房捕頭及中西各捕前往該廠諭令司帳將各女工工資按名給發風潮始息 
城内 
[罰洋了事]  
　　貨捐局解送俞福初陸猷才陳彤曾沈榮耀等到縣審究陳供錫箔捐曾由同業包認舉小的爲司帳雇沈榮耀爲巡丁在曹家渡設立分局稽查漏捐今有恒和莊主俞福初及泰記船局夥由杭裝載錫箔二十包共計一百七十七塊於二月初四日回至周太僕廟被巡丁沈榮耀查獲將貨扣留詎被俞等設計將小的誘至租界扭入捕雇誣指小的在租界勒捐　送公堂判令小的罰洋五十元後由貨捐局唐總辦以小的辦事操切將局撤銷小的心不甘服復至道轅喊控轉送案卜是實巡丁沈榮耀供詞相同訊之俞福初陸猷才供小的等錫箔　按月包認先交局内惟捐票日期不能與到申日期相符應請原諒將貨給還判俞陸兩人共罰洋一百五十元限二十日交案後再至局中領貨俞　遵諭而退 
[同族興訟]  
　　張似　控同族張和尚盜賣祖坟昨由本縣李司馬提訊張似蘭供和尚與小的同族今聽地販唆使　棺木搬遷不知棄在何處現已將地賣於洋商得價甚鉅求究張和尚供似蘭所控之産係嗣與族叔名下此次售地有叔母在場至　棺亦已　葬求鑒判候查明再核 
[追究保人]  
　　某典主金某之妾郁氏去年被女傭李曹氏誘拐捲逃曾將李曹氏之子季成根及荐頭金曹氏扭皎到縣判令交保找尋在案前日金遣家丁金貴禀縣求催即由原差戕保人陳永生解縣聽候訊追 
[批七則]  
　　家丁畢銀禀批仰代理上海縣李丞移提莊溪水到案訊明嚴　究辦具報毋稍寛延鉅興禀批旣據求銷仰公共租界會審官寶令迅將吳春九繳存　兩當黨結領銷案開釋可也切結并發周林寶禀批此案訊辦情形如何仰公共公廨會審官録案復奪丁毛毛禀批所控冒　無憑碍難照准職商孟芝熙禀批准給照着即持赴　政局呈　照章辦理可也商民林 
 
 

Page 20

 
 
子韶禀批舊照業已駐銷所請發還之處應母庸議丁其昌禀批此案迭　明晣批示詎容混瀆仰上海縣迅速提案押追仍將瞿子文屢經揑病朦保及串唆播弄各節一併澈查究報 
[官事]  
　　淞滬釐局堤調直隷州知州方元熙貴州候補縣丞沈燮堂來滬購辦宫銀錢票昨均到道禀見巡警總局參事官知府夏翊宸主事張玉煒又學堂監督民政部六品警官倪欽昨日同至道署禀知五班警務學生畢業分場試驗本日完竣 
南巿 
[勒令拆屋]  
　　王治興將坐落大南門外十二圖王家圈之平房八間倩蔡錫華丁元祺爲中租於乾茂染坊執事沈元祚議定每月租洋十五元迄已兩載該坊已於去年倒閉王亦病故所欠租洋五十元由中証控奉工程局判沈繳還其自搭平房着即拆去兹王妻　氏又因該屋門窓被沈搬去將沈扭至南區移解工程局訊究裁判員以原中蔡錫華措置不善判罰洋十元貼償賠費連同去年存案之租洋五十元飭氏具領一面即養原役協同中証將沈自造之屋勒令拆去 
[涂改彩票]  
　　同福來彩票店夥甘福壽將鮑江　扭至工程　控稱鮑將江南票一條來店領彩察得票上所蓋圖章與尋常發賣者不同恐有塗改請爲　究鮑供與陳裕森柴炭店主向　客處合資買來判鮑交保限十天交　票人到案誤核 
[好古成癖]  
　　狄　生前將古畵六軸倩湯祥雲轉托某校敎習袁望　携至滬北陳列所代賣兹該所因不合退回被袁留住一軸計值銀一百八十兩湯向索不還控奉工程局傳訊袁供已轉托薛縵雲代銷判袁交保限交薛來案候質 
[女子無恥]  
　　王長生之女阿新自幼寄養於妻母徐張氏處去年被鄰近巡警局已革巡士李紹洪拐至鎭江近忽回　　王扭至西區　解工程局訊究判李戒責二百下押　嚴辦阿新代李求宥無恥已極判戒　五十下　交　堂　配 
閘北 
[竊賊說謊]  
　　積竊劉鳴臯又名阿毛綽號小劉前在英界迭犯竊案近匿閘北巡警總局隔壁剃頭店　上前日　偵探隊巡弁緝獲解訊據供去年曾在巡邏隊當差因賭斥革現住局前謀差並不爲非旋據巡邏隊陳隊官聲稱查巡邏隊名册並無其人應請嚴懲以保名譽當經汪裁判喝查四百板還押昨日巡弁復獲劉之同黨楊長福解案質訊劉尚狡賴判笞責六百板分别還押再訊 
[不願再合]  
　　住居永順里阮全土之姘婦王氏日前逃往法界被阮尋見扭入法捕房解回四路分局訊究氏供因阮不　家用情願分拆判暫送棲流所留養再行查核 
[更正]  
　　十六日報載騎巡隊巡士胡阿二竊取某參事木桶一隻兹悉胡阿五實係馬夫並非騎巡隊巡士合行更正 
英租界 
[造屋被控]  
　　前美白副領事控祥森火柴公司洪益三佔地造屋昨午由廨會訊白君延律師到堂代表中西官以人証未齊未便訊　判兩造各退訂下禮拜四午堂百訊 
[存欵瓜葛]  
　　日商三井洋行夥傳盛德控萬裕莊股東張德生李杏芳不還存欵銀一萬八千餘兩昨午由廨會訊原告延律師到案請追訊之張李二人供莊已閉　所有此項存欵係傅發記户名並無三井字樣判李仍還押張交保候查明帳　再行訊奪 
[私收莊銀]  
　　奥商瑞嘉洋行　簡奮雄私收莊銀一案昨由公堂復訊原　均延律師到堂　辯判簡父保候照會奥領會訊 
[圖吞遺産]  
　　德商滿斐特控趙發茂不還　隆遺産昨晨由探將趙傳至公堂判趙交保候照會德　會訊 
[恐冒認]  
　　男孩陳長根不辨路經由　帶入捕房昨送公堂請訊旋有朱德寶投案聲稱小的與　父陳春林相識現　往法界找尋請爲給　中西官論朱退去着孩父自行投案具領 
[凌虐學]  
　　男孩郭阿坤　路徘徊由　帶至公堂訊據供　南滙郭家宅人母親王氏與舅父王萬　現均在家孩在城内絲線店學業因被師凌虐是以逃出判暫送棲流所候家屬來案認領 
[販賣小孩]  
　　粤婦鄭毆陽氏因販賣小孩由廨收押在案昨日復訊氏供所賣之孩已於三月閒在廣東病死求鑒判氏押滿女所三月期　後着再繳洋一百四十元如不繳洋加押九月 
[從此分離]  
　　福建路協成祥　閘經理趙吉甫控陳鶴年姦拐甥女阿三昨由包探將男女一併查獲解廨請究陳供與趙之甥女姘識四年是實訊之阿三供與陳生過小孩被陳擲斃中西官以陳並無正娶不准將女領回姑寛斥釋阿三交趙領回管束 
美租界 
[兵士獲咎]  
　　美兵艦某兵士前日私自登岸被兵官查悉函請美領事轉飭捕房派探查獲解入美署署回該艦請核 
[收買賊贓]  
　　積竊熊福海行竊某姓家衣飾等物昨被包探蔣榮生緝獲詢知贓物已　於譚乾生沈正郎二人　將沈譚一併拘入捕房候解公廨究辦 
[請緝逃媳]  
　　鄉婦曹徐氏之媳潘氏忽於前日清晨私自逃遁該婦至捕房報請查緝 
法租界 
[會勘火場]  
　　法馬路誠濟堂戒烟藥店德銘里曹全吉紙號臨平里萬昌泰報　行俱保有火險先後失慎公堂中西官以該三店起火可疑爰於昨晨同往該處詳細察勘 
[開釋賭徒]  
　　法馬路吉安里前有某粤人在彼售屋私設花會事爲捕房查知飭探將粤人李英瞿何仁和何阿友徐國香顧　責等拘解公堂收押在案昨又提案復訊聶司馬以李在押已久從寛開釋 
[不認行兇]  
　　英界華捕毛久康被匪戳斃迭誌前報昨由捕房將兇犯同黨張福　（又名哭寶）解廨請究張供小的推車爲生日前因事前往蕪湖張榮　小七子二人亦隨後到蕪小的雖與伊等認識而戳斃毛久康之事實不預聞判張　禁候再核示 
[交還小孩]  
　　張陸氏之男孩張藏氏之女孩俱被蟻棍施阿福通同姘婦王朱氏及俞蔣氏串拐控經公堂迭次　追終不承認　又由捕房將曹崔氏續獲解廨據供女孩由　同其姘婦領來賣於婦人爲養媳計洋三十六元施改名王阿大由其姘婦王朱氏爲中婦人恐被伊等索　故將孩送回蘇州撫養判崔氏交係交出女孩施等三人還　限交男孩到案再訊 
國外新聞 
[波王宣布立憲]  
　　十七日倫敦電云波王已下諭宣布立憲預料六月初一日可以召集國會 
[德國組織飛船航業]  
　　十七日倫敦電云德國齊泊林飛船公司現已組織常班飛船來往羅塞恩及拂里特里虚沙番兩處並擬每日開駛兩次周行羅塞恩湖 
[英國注意空中軍器]  
　　十七日倫敦電云英國首相愛斯奎士在下議院宣稱海軍部現在其司維克另立飛船專部陸軍部亦在製造軍用汽球多具故已遴選專員並高等飛船專家多人襄助政府擘畫一切 
[英議院討論茶稅]  
　　十七日倫敦電云英國下議院近討論預算案内茶稅事激辯良久乃由財政大臣喬治提請停議賛成者三百零八人反對者二百零一人反對黨及國民黨因政府黨得全體少數大爲歡呼嗣議茶稅仍照舊例賛成者三百三十二人反對者一百七十九人 
[俄國招募新軍]  
　　十七日栢靈電云俄國近招募新兵四十五萬六千六百三十五人 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（六十七）]  
　　第十四回　　吕總兵捐軀報國　章中堂奉詔和戎 
　　且說慶軍門得了蘇中丞全軍潰敗的消息。又見日本的救兵到了。看着自已手下的人。差不多十成去了二成。那班將士。兀自拚命的死戰。不肯退後一步。暗想日兵勢大。若此時再不退兵。一定要把這些兵士的性命。一古腦兒的送掉。便連忙調了後隊的四百名洋鎗隊。轉到前面。做個押後的兵馬。一面把身後的一面三軍司命的帥字旗。往後一倒。一班兵將見了。一個個回轉身來。往後便退。日軍見了。趁着這個勢頭。揮動全軍。往前追赶。只見慶軍門的兵馬。一字兒雁翅排開。慢慢的往後退去。那押後的洋鎗隊。都整整齊齊的。把鎗頭朝着日軍。往後倒退。慶軍門單人獨馬押住全軍。憑着那背後的砲子鎗彈。撒豆一般的打來。慶軍門好像没有事的一般。只顧指揮軍士慢慢的走。那後隊的軍馬。早被日軍的鎗砲。打倒了一排。却依舊整整齊齊的。按着隊伍。一毫不亂慶軍門自已。肩上也中了一彈。鮮血直流。坐在馬上。屹然不動。日軍統領見了。也甚是　嘆不去追赶。便也傳令收兵。慶軍門一直退到大營。方才札住。查點軍士却也死傷了五百多人。陣亡了一個營官。一個統領。慶軍門十分傷感。親自向各營撫慰了一回。暗想蘇中丞的兵馬。已經潰散。我一個人孤立無援。兵馬又少。别人帶的兵馬。又都是靠不住的。這個地方。看來是守不住的了。但是我是個總統諸軍的大將。要是我一退了兵。這裡鳳凰城一帶的城池。就不是大清國的了。想着。便傳了一班將士進來。和他們商議到底還是退兵不退兵。那班將士。也有力主退兵的。也有要堅守待援的。大家議了一回。慶軍門正在猶豫。忽然前營的營官。飛報進來。說前敵的探馬得了海軍大敗的消息。說海軍提督辛我盛帶了全隊海軍。在大東海面和日本海軍開戰。致遠來遠一齊沈没。辛提督大敗退守旅順。慶軍門聽了不由得又大大的吃了一驚。把棹子一拍。長嘆一聲道。罷了罷了。我們中國丢掉了無數的銀錢。費盡了許多的心血。如今弄得這樣的一塲結果不要說是别的。就是那班外國人在旁邊看着。笑都被他們笑死了。 
專件 
[杭州府卓守爲通益公紗廠事禀撫藩文]  
　　竊照奉查通益公新公司經　高鳳德違律營私欺壓老股一案知府等初會同商會往查高鳳德以帳簿票　被新股東封存未肯交出僅據開呈新股東花名股數清摺一扣當將往查情形據實禀報在案旋奉落憲批示　再遵照　律邀同商務總分會於日内訂　前往復　確情具復察辦並奉藩憲面諭涙員查辦部電亦爲正辦各等因奉此知府等遵於本月初五日邀同商務總會金承樸潘炳南吳恩元同往該公司令將簿據即日呈出父官查核高鳳德仍藉口賬薄票　爲新股東封存現已訂期於本月十五日開股東會候舉定查帳員後即行讀官到廠　視知府等　以公　此次　屬特别查帳不能待矣開股東　以後况所開之股東會僅係新股東一方面即請監視知府等亦未便往等語不意總會金承樸忍謂公家偏於老股一再派委查帳商情其爲惶惑大　所關殊非保商之　公家所以　欲　帳者宗旨　竟何在知府等答以查帳係遵憲　與部雷行事宗旨何在須俟查帳後　上憲定奞非委員所能　分會吳恩元則謂存廠公欵似　以有着　着爲　何必定欲　帳　公司現並未虧　即使虧倒而幾噐廠房較前已加　充抵償公款儘足有餘知府　見商會偏袒高鳳德與新股東已屬情見乎辭竟置部電　張正游於不顧只得　立即欲回城高鳳　恐　決裂　　潘炳南等再　勸阻旋議展限數日俟　知新股東得覆後再請　帳並將新股東封存　簿之箱　委員再行加封知府等以帳簿未經點　未便加封且公家祇能　　電辦事未便聽命於股東故展限之請亦不敢擅行允許此知府　二次往　仍未吊集簿册之實在情形也伏查通益公紗廠於光緒二十一年經丁紳内　紳震元　創辦以來其時風氣　開　　不易故迭撥官欵以爲提倡先後共撥至四十萬一千兩之鉅迨　廠　落成機噐　齊而營運資本未能充足兼　庚子北方肇亂影　所及銷　益　以致不能　　前董王震元遂因之以破産嗣因該廠擅借洋欵經官派委收回由前升　　諭委高鳳德接充兩次添招新股三十五萬元官款四十萬一千兩遂定分十五年拔清廠歸商股之案老股八萬三千三百元　定暫行　息　釐之案至三十三年高鳳德懇請商會代爲赴部注册並未先行禀報院司立案其時適值飭遵部章完繳紗釐高鳳德遂藉口釐重要　豁免錠捐並延長繳欵乃錠捐准予豁免繳欵展限三年猶拒不遵辦直至蘇商禀請接辦始將欠繳　　公欵浼城北分會代解而總會並爲擔保未繳公欵按商會公積欵項除例准　銷外餘項禀部方能動用且商會總協理照章歲一公舉公欵繳期尚須十餘年之久此後續舉之總協理能否逐年擔承不至推諉誠屬不敢預必至土賡詩等電部謂股票中無顧浩等姓名不應查帳前次高德鳳所呈新股東花名股數摺内亦並無一人用姓名者公司註册股票不遵律辦並非老股東之過高鳳德實尸其咎又查合同係新股東一方面所訂内云此後廠之盈絀爲前董王　圃無涉王　圃即王震元指明前董未可混言老股不共盈虧也况老股停息兩年已屬共虧該公司註册係有限公司新股三十五萬元公積紅股十萬元老股八萬三千三百元承　官商等欵七十三萬元有奇　其丁未年帳略而論結虧已二十萬元有奇設或再有虧蝕非但虧及老股即官欵亦將無著蓋公司之廠房機器恃官欵興老股以成立　坐本也新股三十五萬元行本也行本虧盡必及坐本乃一定之理不共盈虧之語實有未符高鳳德違悖商律營不舞弊之處固非澈查不能指實而其顯而　見者知府等前已分條開摺呈請憲鑑在案兹私贅叙要之高鳳德之敢於違抗公家欺　老股者内則恃商部未悉案情外則恃商會曲爲庇護若不將高鳳德違悖商律之處及商會不能擔保公欵之理由據實電　農工　部准老股有會同查帳之權則此案必不能持平　結知府等以公理所在大局攸關旣不敢稍涉偏私亦不敢稍形瞻顧謹就考察所得各實情詳悉上　仰祈大人俯賜察核迅予電咨農工商部核奪電覆再行查辦實爲公便是否有當　候　示祇遵 
 
 
 

Page 27

 
 
   
 
 

Page 28

 
 
   
 
