# 1934 - 136 - 4908653

 

Page 1

 
 
[彚解川東賑欵] [  本館恊賑所謹啓]  
川鄂災荒迄今未已災電屢登需賑孔亟本館協賑所承各省善士解囊相助迭次彚解災區兹悉建恩又被雹被蛟災情更重故又由絲業會館彚解川東賑銀五百兩誠知杯水車薪無裨萬一惟祈諸君子慨解廉囊源源接濟俾再續解以蘇涸鮒則本恊賑所亦不勝感禱也 
[論都戎遇險事]  
近來宼盜之多幾至無地不有無日不有其被刦而報案及破案而被捉者報中所紀層見疉出書不勝書執筆人閱之殊抱杞人之憂方今五大洲通商來華之人日衆交涉之事日多强鄰虎視皆以中國爲不自振作不啻玩之股掌之上無論爲中國目前之計久遠之謀自宜購輪舶整海軍爲禦侮之先聲卽使玉帛永敦而有備無患亦不至爲外人所藐視觀今日之時勢當以能禦外侮爲急務不知欲禦外侮須靖内憂欲靖内憂須先弭盜溯自平定髮逆以來廓淸宇宙幾三十年卽邊省偶有不靖無異指日殲除所謂内憂誠可以無慮不知星星之火可以燎原涓涓之水可成江湖髮逆起事之時初不過數人數十人一宼盜而已矣爲大吏養廱不早捕治致禍延十餘省擾亂十餘年勞師靡餉始得肅淸然大局雖已肅淸而餘孽伏莽根株終難絶滅不但餘孽未盡而承平以來節餉裁兵游勇幾徧天下流而爲盜民受其害者何可勝記江浙之民素稱柔弱故盜竊之風較他省爲减乃自游勇一多而於土著之游民漸結黨羽加以鹽梟光蛋出沒其間晝夜行刼目無法紀而於江浙交界之間爲尤甚誠以交界之處港汊紛歧易於藏躱且睹爲盜藪而在接壤之處地方差役皆有界限此處緝之則移之彼處彼縣緝之則移之此縣緝之旣難盜風尤甚鄉人爲之魚肉雞犬爲之不寍自趙展如中丞蒞蘇後雷厲風行知該處爲盜賊之藪專派飛划營胡都戎寳昌帶領划船從嚴緝捕都戎素著捕盜之能且能不負所委故自捕緝以來雖不能一槪不使之漏網而爲所禽獲者頗多一經解省立予正法地方紳士歌功頌德幾至有口皆碑該處人民無不以都戎爲長城保障也都戎捕務如此之嚴緝捕如此之能宜乎盜皆畏之而銷聲匿迹矣詎非但不畏之憚之而反銜之恨之而且敢藐視之初七日報紀飛划營官胡豐齋都戎緝捕認眞久已萑苻絶迹乃有巨梟余秃子黑面施老五子者乘上月趙中丞出轅大閱之際忽將留防蠡里鎭之飛划槍船一號奪之　去軍器衣履剽掠一空該盜眞可謂無法無天矣然猶謂其時都戎並不在船故該盜敢施其技倆船中之勇旣無督率自不能禦詎料竟有都戎在船而盜亦敢肆無忌憚者且指明都戎而竟欲得而甘心者是盜眞乃愍不畏法者矣昨得松江采訪友人來函云金澤鎭係靑浦縣所轄港　紛歧梟匪出沒飛划營胡都戎以是地爲若輩逋逃淵藪時　所部往來巡緝閭閻賴之以安各匪以舊巢被燬銜之刺骨時思乘間一洩其仇本月中旬都戎艤舟其地突有一形　　偉之莽男子躍登鷁首大聲詰間其侍者曰胡大人在艙否侍者答以在男子隨出手槍向艙中猛發砉然一聲　　　　板穿穴而出都戎聞聲驚起船上諸兵士亦知有異急卽奮力拘拿男子以孤掌難鳴無從逃逸卽被拿獲縛解　　想一經審明定當按律懲辦云云合觀兩事前則因都戎不在船中致爲奪去今則欲得都戎而甘心卒爲禽獲不　自投法網盜雖藐視都戎而都戎之聲名且因之愈振矣說者謂盜不一盜銜恨都戎者豈獨該盜一人而已哉今雖未遭毒手而此後不能不爲都戎危且恐都戎因此二事或稍存畏葸之見不能如從前之勤奮則該處之盜必至死灰復燃地方恐不能一日平靜矣不知都戎明知此係盜藪且自緝捕以來豈不知盜之銜之刺骨苟無瞻識亦何敢　舟其地經此一事吾知都戎嶦識愈增以後緝捕當能勤奮斷不肯使若輩稍有漏網也且此盜禽獲别盜亦當聞而寒心不敢輕於嘗試故人以此事爲都戎危我轉以此事爲都戎幸都戎其勉乎哉 
[本館接奉電音]  
　　昨日上午京師飛電傳來上諭一道敬謹譯登○四月十八日奉上諭御史周承光奏各省積榖請酌量變通一摺著户部議奏欽此 
[土人停戰]  
　　本月十九日倫敦來電云十五日駐土耳其京師之各國使臣商同具摺奏請土廷停戰因不忍坐視希臘人之一敗塗地也稿旣定德國　　不願列名因是須再行商議然日内土廷已傳諭統兵大臣暫停戰務矣 
[工師將至]  
　　西字報云比利時國商會中派工師二人至中國承攬鐵路所需材料及各項機器 
[風災可駭]  
　　西字報云四月初五日寗波舟山一帶忽起大風以致損壞出海捕魚船約一百號弱斃者約計五百人 
[呂宋電音]  
　　香港西字報登四月十二日小呂宋電信云本處叛徒已由官兵追逐至加維帝省叛徒無可逃避得以擊斃多人官兵亦有死者按加維帝係叛徒嘯聚之處今兹痛加剿洗或者若輩可以戢影潛蹤矣 
[雷匪圍城]  
　　廣州采訪友采訪友人云刻下雷州土匪嘯聚滋事上月二十日就安鋪糾衆數千人翌日攻撲遂溪縣城幸縣主葛明府先事豫防守禦得法不致被匪攻破府尊聞有警報立撥營官帶勇前往剿辦接戰於城外楊柑墟　斃匪人甚多餘匪勢不能支紛紛逃散近日雷瓊鎭武鎭軍亦札調廣玉兵輪船載勇到來想不難殲厥渠魁使境宇重臻安謐也 
[闈商已定]  
　　廣州采訪友人云新充闈姓商人宏豐公司已將現銀一百萬兩赴善後局繳呈局憲卽牌示云照得現在續奉部電闈姓關繫洋欵至要之需亟應招商承辦等因兹宏豐公司商人韋崧盧元杰繳到現銀一百萬兩禀請承辦前來核照本局先繳銀兩後懸牌示之案相符應准承充除核定章程詳請奏咨給諭開辦外合先牌示爲此牌仰該商遵照特示刻下在省各分廠如兆章占元富貴全等家一律加昌記二字惟二家另攺牌號云 
[開山被壓]  
　　日本訪事友人來函云西京府下相樂郡大川原村現築關西鐵道工程開鑿山穴以便火車駛行東歴五月三號下午工人等正在開鑿不料洞口忽然倒潰工人十九名均壓在内該處管工頭當卽飛報附近木津警察署警部笠松氏得信之下率領巡查數名前往救援將土扒開救出已經壓死三人受重傷者六名輕傷十名送至病院醫治西京府保安課長廣澤鐵郎卽於翌日赴彼查察 
[盜案類誌]  
　　天津訪事友人函云日前河北大王廟第五叚保甲局獲送賊犯王二至縣大令提訊之下王供現年三十六歲河間縣人由楊柳靑雇周榮順之船來津同伴計有四人現已全走小的平時專以偷竊爲事日前　　 
 
 

Page 2

 
 
皮縣人焦二胡三至張三家越墻而入爲其所覺與之角鬥失手悞傷求恩寛宥失主張三供稱年二十一歲住河北院署後頭道閘被賊刃傷計有十數處勢頗重張王氏供年六十歲係張三伯母左手受傷一處王起發係頭快班左手受傷二處張二係張三之兄右手四指亦均受傷當堂錄供大令以王入院行竊胆敢刀傷事主實屬兇惡已極除焦二胡三逃走另行緝捕外俟將各情申詳上憲定讞治罪○前報紀紫竹林法租界内沈姓家被盜失去銀物約値二百餘金近數日以來居人每於夜間仍不能高枕而臥前日之晚王姓家又有梁上君子惠然下　室中人聞有聲息由窓隙窺之賊已上房由東而西負手躡蹝而去噫萑苻充斥盜賊公行未知在上者有何法以緝捕之俾居民得安袵席也○前紀香河縣碼頭地方搶刦客船一案兹得其詳被搶者一係勝芳薛姓之船有某公子附之而往赴通州科試計搶去津錢五十餘吊其王姓一船係文安大城兩縣文童赴通州考試被搶津錢一百餘吊是時正遇山東糧道乘坐砲船赴通聞槍砲聲不絶異之催船前進亦開數砲賊始遁法被搶士子卽禀明糧道並乞名片持赴香河縣報案香河大令卽馳赴該處勘騐飭役赶緊跴緝并安慰士子務當將該盜拿獲懲辦也 
[破冰新法]  
　　香港中外新報云俄國近由丹國定造破冰輪船告竣後由丹國出口駛往琿春大一千二百十二墩機器可抵馬力四千匹其破冰之法憑機力直衝能使堅冰立碎卽用輪船繼之而駛聞此等船有一艘過𠰴叻今已成第二船矣竊謂以船破冰係與大造爭衡似僅宜於河港若在冰洋中來往恐終無是力量也 
[三國聨盟]  
　　香港循環日報館得西四月十號德都伯靈來信云聞歐洲大局將又有變更之勢是以各國謀保太平之局不敢視爲緩圖自去年九月以來德俄奥三國都城書牘往來無非議論聨盟維持太平局之事據德國官塲傳言三國議盟之事目下已有頭緖將底於成果爾則意國前與德奥之盟不久必將解散倘將來再爲事勢所逼意國定入英法彀中而與法英聨絡俄國君臣每謂法國之心把持無定雖與會盟實不足持故俄廷决意變計轉欲與德奥相聨觀三國舉動來年春夏之交卽可盟成矣或曰俄德奥此舉蓋因英國於歐東之事變幻無定故欲聨盟而阻英人之謀也理或然歟 
[出示安民]  
　　廣州采訪友人云粤西梧州新開通商口岸時有輪船來往西江一帶高要縣某明府深恐鄉民疑懼爰出示曉諭云現奉府憲轉奉督憲札開接廣州口岸英國法署領事官照稱中英兩國議定撥派兵輪前往西江一帶測量水道一事業經本國水師提督派出拉德樂兵輪擬於本月二十九日由香港動輪本署領事曁駐京大臣札飭偕同前往等因查此案前於十六日與貴宮保部堂談及蒙允飭知沿途地方官妥爲照料但時日甚促誠恐各處村莊市鎭未及周知相應照請貴宮保部堂繕發執照蓋用關防送來以便沿途給看而免驚疑實爲公使兹者奉札前因由本月二十七日起本口領事篆務委傑領事代理等因合併知照爲此照會等由前來應如所請辦理除已繕就護照發給法署領事官收執前往外合就札飭札到該府卽便轉飭所屬遵照如遇英國法署領事官偕同拉德樂兵輪到境測量水道務須妥爲照料仍將該兵輪測量水道情形禀報察核毋違等因到府轉行到縣奉此除移營添差妥爲照料外合行嚴切出示曉諭爲此示諭合屬軍民人等知悉須知英國兵輪到境係爲測量水　起見愼勿狐疑滋生事端各宜凛遵切切特示 
[江寍試事]  
　　金陵采訪友人云劉嘉樹太守粤西名翰林也以木天淸望出守黃堂旣蒞江寍適逢府試查得各童疲玩日甚每視憲示爲具文始則縣試非逹旦不克凈塲繼則府試亦效其尤甚至乳鴉啼徹玉兔屏空而矮屋之中猶有吚唔伏案者士風之壞莫甚於斯因於試期前數日出示曉諭限本日酉刻交卷如違槪不錄取并諭令送考人不得擅入頭門倘敢不遵除本童扣考外外將送考人嚴懲辦旋牌示四月十四日考句容溧水　湻江浦六合各屬文童十六日考駐防上元江寍三屬文童十八日考句容等屬文童性理論二十日考駐防等屬文童性理論 
[爲民除害]  
　　寗波訪事人云離郡之西十餘里石奶橋地方有土棍黃文盛者膂力過人綽號二千歲黨羽數百人平日擄掠財物强佔婦女被其害者指不勝屈經紳董禀官究辦密派某營弁訪查以黨類衆多難以下手遂作罷論黃以官憲無奈我何愈肆兇橫鄉民不勝其擾於是會集强而有力者數百人先在該匪所居巢穴四面潜伏并商同某武弁以計誘出黃見勢不佳遂持所佩腰刀亂砍幸武弁甚爲驍勇將刀奪下四路潛伏之人亦羣起兠拿始得就獲並將其母黃徐氏一同綑送縣署當經楊大令提案訊鞫堅不肯招大令因黃身已受傷飭差管押姑俟傷勢平復再行研訊其母黃徐氏發交官媒看管並有批示舉人嚴濟寛等公禀云黃文盛母子擾害地方獲案之後尙敢狡供非重刑審訊不能吐供凡被害之家不妨巫縣呈訴卽可逐一根究其黨羽張廣法等數人先行會拿其餘俟究出名姓開單分移營縣一併拿究此等狂妄之徒若稍事姑容卽爲地方之患姑俟傷痊取有供詞盡法懲治至於嗣後如何防範與應否給示之處並候體察情形再行核辦可也如有黨羽入境綑送歸案質審黃徐氏已交官媒看管不准釋回其母子所居房屋什物卽由該紳等與所派之差公同檢點開單交該處地保看管一面送縣查核 
[棍徒搶女]  
　　朱少賢著名棍徒也前經松江府知府恩思農太守出示訪拿詎料朱早已知風潛逃在外故未獲案懲辦現有住居曹家路口顧榮榮之妹已許字與某姓定於本月初八日迎娶不料朱頓起不良先期糾合同類多人將顧妹搶之而去顧卽訴知地甲俞仲銓俞以朱係武生不敢造次百船設法將朱誘出捆送至川沙廳請究陳太尊升堂訊問朱直認不諱願將顧妹交案顧請將朱按例重辦陳太尊允之俟顧氏到案再行嚴加訊辦云 
[新錢入市]  
　　江海關道劉康侯觀察奉督撫憲札飭就江南製造總局鼓鑄新錢以補市錢之不足旋查得錢質過重必致被奸匪暗中鎔毁遂酌定每千重四斤六兩俾私毁者無利可牟意美法良商民頌德及開局後以王直刺世綬爲正辦凌二尹恢裕副之司總帳則浙江補用縣丞朱二尹鳳祥司收發則爲謝君月樵司收錢則爲劉君廷裕而雇本邑及浙江湖北各鲖工當爐頭爐火純靑昕宵不輟每日夜約可鑄錢六七百千文近已由南北市各錢莊繳銀承領行之市上人皆便之其錢雖分兩略輕而字蹟分明輪羃周正從此靑蚨遍地市價日平九府宏開泉源不涸何莫非觀察之調度有法及直刺諸君之布置周詳哉不禁喜而記之 
[花會攺期]  
　　西人有賽花會之舉不論中西凡有奇葩異種均可供列以待品評今届爲第二十四次賽花之期本定於本月二十一日下午在跑馬廳圈内設會邇以天公不做美陰雨連綿花未茂盛故會首擬攺期於本月二十八日下午請中西諸官紳各移名花至跑馬廳品定甲乙想届時嫣紅姹紫羅列滿前爲誦庚子山華林園馬射賦句覺鳥囀歌來花濃雪聚此時此景當髣髴似之 
[貴婦振荒]  
　　印度奇荒早經登報兹者英國太晤士報館接采訪人來信云目下災民不但飢不得食甚且赤身露體不掛一絲各善士所助捐欵購米尙屬不敷安有餘貲以備衣褲竊謂此次籌振莫亟於使婦女有所蔽體以全其羞惡之心因之上海英總領事之夫人定於本月二十五日上午十一點鐘時柬請本埠各西商之令閫商議縫衣寄在以濟其艱并望各善士襄助衣料云本館按中國歴年告歉西人多有慨施巨貲者今兹印度覯此奇荒想諸君子樂善爲懷不分畛域定能腰纒慨解以廣胞與之懷也 
[大王梗令]  
　　前者好事之徒欲舁金龍四大王偶像賽會上海縣黃愛棠大令恐人衆易於肇禍提訊地保著卽傳諭諭禁止不准游行乃若輩視禁令若弁髦依舊興高采烈十圖地保徐子良等遂於前日投縣署禀稱新閘金龍四大王廟出會小的等曾奉大老爺提訊諭令前往喝 
 
 

Page 3

 
 
阻并頒發憲諭張貼通衢不料小的等奉諭至瞿董事等處轉諭瞿董事等竟若罔聞小的等無可如何遂向各會首勸理各會首亦梗頑不理　彼等又擇於十九日迎賽小的等恐其肇事不得不來案禀明求大老爺核奪大令正欲飭差往禁而昨日淸晨若輩已齊集廟中舉偶像出外由新閘大街向西經义袋角折而向南至靜安寺畔前導除旗鑼傘扇外有馬執事陽皂隷陰皂隷黃衣會大肚劊手之類隨以擡閣四座雇俊童扮就小上坆三戲白牡丹蕩湖船等戲繼有高蹺四對淸客吹彈逍遙傘十餘頂龍船一艘托臂香及跪香之人約數十輩令旗令箭六房書吏提鑪數對招搖過市意興飛掦適逢宿雨初晴以致觀者人山人海綿長數里内粉白黛緑香汗蒸淫錦天繡地中大有萬人空巷鬥新妝之槪捕頭恐闖入租界滋生事端遂派出巡捕多名在大馬路及泥城橋攔阻不知大令聞之將援宣聖旣往不咎之例一笑置之耶抑將治以藐官違禁之罪也 
[不無意見]  
　　本邑總巡鍾受百明府查獲廖承海冐名頂替私開廖德輝烟一館一節本報已屢紀之矣兹悉鍾明府將德輝烟館牌號及一切器具飭差吊至總局存堂劈毁並將廖承海及店夥廖洪炳拘案訊問廖洪炳一味支吾明府大怒著重責一百板廖承海掌頰二十下具結交保出外不准復開前日下午黃大令派差持函至總巡局請將德輝烟館被拘存毁之烟具交差帶回明府遂命駕至署拜會並將存案之物一併送請核奪大令延入内廳謂明府曰本縣奉兩江督憲札委辦理膏捐後以該董延玩致將捐欵積欠三月之久上憲屢次催繳本縣以此事頗爲棘手貴總巡旣不憚爲難望代爲辦理言畢退入内堂明府亦卽乘輿而返 
[淸光大來]  
　　本邑大東門外迤北附郭一帶地多荒曠滿目汚萊邇者大雨連朝巷尾街頭積穢更如岡如阜附近居民深以爲惡令十六鋪地甲禀請十六鋪巡防中局委員　蘭史二尹轉請淸道局員鍾明府飭卽糞除二尹頷之至昨日午前明府派出丁役一名巡行十六鋪一帶押令打掃夫役將各處穢物挑運一淸居民咸頌德靡旣 
[略受虚驚]  
　　楊樹湘華順紡織局内本分内外二廠前晚外廠軋花機器間内不知如何火星飛入花衣内霎時上熾廠中人急卽取水澆灌並號召在廠救火人等迅速馳　救火人鶯皮帶車至則已經衆工人撲滅矣一切均未損傷誠幸事也 
[水手受侮]  
　　前日午後有南洋某兵輪船水手某甲口含紙烟步至楊樹浦奏辦紡織局欲入内觀看巡丁小森見其舉動鹵莽阻不許入甲怒卽以惡語相加小森亦不肯讓遽批其頰甲憤憤而去旋卽糾合同類十餘人奔至局中意圖報復經丁目陳某出爲排解甲等始各散去 
[上海縣署瑣案]  
　　正德錢莊夥洪永標控曹守三欠銀前經黃愛棠大令倩蔣壽林刺史屢次提訊前晚飭提覆訊洪訴稱監生原籍安徽某邑兹在治下正德莊爲夥與曹所開同裕板行往來及同裕歇閉結欠莊銀五千七百餘兩收過七百兩尙虧五千餘兩向索不還因於光緖二十年控告曹曾願將平湖房產作抵以便變價歸還不料延宕至今聞同裕板行有顧得芬者亦有股本小東門外燧園烟館房屋亦係曹之產業叩求飭曹赶急將房屋變價歸還陳順天供稱小的係浙江寗波府屬某邑人在平和洋行爲夥　者曹承買小的棉花結欠銀四百五十兩向索不還曾投英界公堂控告曹旣到案叩求訊追曹供稱顧係生員之屬某邑人在日曾分給顧小東門外房屋及南匯田地共値銀四五十兩向生員結欠正德莊銀五千二百餘兩願將房產賣去然後歸還惟賣屋時須酌留若于爲母親身後之費乃顧佔屋不讓文生未便賣出奈何顧供稱生員年二十有六南匯縣人岳父在日曾分給生員南匯田地四十餘畝以代妝奩至小東門外房屋並未得受契據現由岳母執管且同裕板行與生員無涉平湖房屋生員卽行遷讓可也施樂卿供稱小的前在同裕板行執事此行係曹與顧股開結欠正德莊銀因歴年虧本所致去年由蔣姓介紹勸令先還現銀一千兩餘俟將平湖房產變賣後理淸刺史限顧於五月初十日爲始將房屋全行讓出曹交人保出覔得主顧將產價賣再行禀覆候核○上海縣黃大令奉江海關道劉康侯觀察札開准日本領事照會有日東匯海行　朱雲軒透收定銀一案飭卽訊理遂將朱提案請蔣刺史　堂訊究朱供稱職員係蘇州府屬某邑人向操棉花業去歲會由日東匯海行電請代買棉花子二萬擔收得定銀二千兩旋赴鄉間收買無奈鄉間缺貨祗收得七百八十八担其價卽在定銀内扣除當有餘若干已經付楚此事由張楚雲作保請公祖傳訊便知張供稱小的向在治下開麻袋店與朱交易棉花得以相識此次雖爲伊作保至生意一道並不相干刺史謂朱旣將定銀還淸候禀請道憲大人照會日領事訂期會審核奪可也○浦東楊家橋二十圖人孫沈氏及子孫瑞生舁受傷之孫瑞華孫吳氏至縣請　　黃大令因公出署孫沈氏遂攔輿訴稱小婦人等悞取孫土全家稻草土全知之突於昨日糾合棍徒宋聚生卽混名野皇帝者前來訛詐　令兒子出洋若干兒子以所用稻草祗値錢數百文故未應允至晚土全手持利刃破扉而入將兒子任意凶毆復連戳數刀媳婦聞聲往勸亦被戳傷不得已於天明倩人舁請大老爺騐明究辦瑞生所訴與沈氏略同土全供稱小的並無訛詐之事且亦被伊等毆傷大令略詰數語諭令氏等聽候騐明後緝凶訊究 
[上海巡局紀要]  
　　李蘭生以收紙錢灰爲業與日輝港看𣩵房婦人胡陳氏相識胡又牽引王少蘭之妻楊氏與李私姘某日李偕楊氏� 
携帶所有潛逃他處王查知其細將李兄名念九者扭赴總巡局請究鍾受百明府訊供之下著將念九管押現李母以事不得了將蘭生及楊氏一併尋獲同回滬上扭至總巡局明府升坐研訊李一味求恩明府著重責一百下押候繳齊王少蘭所控各失物再行核奪○楊樹浦二十三保十三圖地方有流氓關德者游手好閒惟以魚肉良懦爲事曾借鄉人辛生生之對時表一枚越時旣久辛不欲收回原物願以洋銀四元償之關亦允許陸續付洋二元八角尙少洋一元二角屢索無著嗣關取布衫一件小洋三角付辛找訖後忽稱布衫袋内有金戒指一枚被辛吞沒邀集流氓與辛爲難辛不堪其擾爰於昨日午後投訴楊樹浦巡防局曹二尹諭令暫退候查明核辦 
[英界公堂會訊案略]  
　　去年前任駐滬美副領事官易孟士君囑地販張炳堂向凌惠卿購地一方議定連出路在内嗣因出路尙未升科致經許閬仙太守充公易君知之願將地退還著交還所付洋銀二千二百圓至今分文未行爰據情控諸美領事署領事官將情函致公堂屠别駕飭傳原中地主訊究昨晨易君遣張投案訴稱所付洋銀均由韓壽山立摺支取凌供稱所售之地係小的叔姪公產當時由韓及陸鳳喈王萬生等人介紹售與易大老爺僅收得銀二百兩尙少洋銀七百四十圓另將田單作抵現在易大老爺旣欲將地退還小的願將銀二百兩呈繳至洋銀七百四十圓則須給還田單然後料理别駕問易大老爺共付爾洋銀二千餘圓今爾稱連押欵只洋銀一千圓其餘洋銀究在何人之手韓聞之卽供稱所有洋銀均由陸經手售地之事亦陸介紹小的務農爲業並不知情陸鳳喈供稱洋銀由韓立摺支取武生僅爲中人而已凌之田單現在懸署王供稱小的亦係中人當時只知所付洋銀須韓持摺往支如摺上不蓋韓之圖記卽不作爲憑至究竟付與何人小的實不知悉韓供稱王亦曾用過洋銀一百圓王供稱小的並未用過分文别駕商諸西員然後諭以爾等何人侵用洋銀須自行理處遂子限三日理明再行核奪○美商茂生洋行主人控泰來申洋貨號主唐季良定貨不出别駕與西員會訊之下將唐交人保去唐卽逃避無蹝昨晨别駕飭將具保之信昌隆號主朱拱之傳案茂生行主訴稱唐旣由朱作保今已逃避此貨自應著朱付銀提去朱供稱當保唐時曾言明只保銀三百兩其餘均不干涉别駕一再勸諭朱遂允於一禮拜内將貨出淸　 
[法界公堂瑣案]  
　　尤鵬飛吳稷卿股開慶泰包子米運往厦門等處銷售嗣因虧本閉歇上期尤投法公堂控吳吞沒股本鄭大令准詞出票提吳到案昨禮拜四堂期傳同原告與何繙譯會訊尤鵬飛訴稱與吳等股開慶泰米行生意不佳早已拆股詎吳串同莊家詐稱虧本希　 
 
 

Page 4

 
 
吞沒股本小的家貧親老藉此活命求恩追給質之吳永吉卽吳稷卿供稱職員所開之慶泰米行與福裕南楊姓尤姓等合股職員名下共得四股尤祗得一股所有股本早已虧折現在共該莊銀二萬三千餘兩除去股銀一萬兩職員業已賠墊尤欲圖賴莊欵職員以似此行爲日後何以再作貿易不允其言是以赴案控告尤嘵嘵置辯請追股本大令謖爾與吳等股開慶泰必有合同所云拆股憑據何在現在除去股本尙虧銀二千餘兩反敢來案朦控實屬不合吳又禀稱職員與其父素有交誼故不向追索議單上係其父列名何以其子來案控告大令謂尤曰爾不顧情理貿然朦控實屬胆大妄爲尤語塞旋稱年幼無知業已知罪大令與何繙譯會商著將吳永吉呈繳銀六百兩存案尤鵬飛押候交保將應還銀兩赶緊料理明白禀復核奪吳叩謝而退○西人伊麽田偕葉微生投案禀稱前控徐松堂承攬火油掯不交貨現據公正人出理令徐將所虧銀一千三百兩出立期票按期拔還商人已經允許請爲銷案大令准之著具結呈案備查○毛忠孝禀稱本月十五日夜間至某花烟館烟妓處付洋一元作爲夜度資嗣因有事他往越三日向索原洋傭婦孫沈氏俞沈氏掯不肯還矢口謾駕小的鳴捕往拘傭婦等指爲拆梢三十二號華捕禀稱毛向小的訴知前情同往理論反稱小的帮同拆梢是以拘案請訊大令著給還原洋交毛收領孫沈氏俞沈氏押候交保不准再犯毛叩謝而退 
[廣行方便]  
　　啓者頃承崇餘莊袁善長鎏續募劍雲生善士助川鄂賑元五百兩杭城金善長承烈由林仁記來助元一百兩西蓮居士助洋七十五元黃正誼堂助洋二十五元二户由義善源來蘇州長春醬園年例火醮助賑由俞曲園先生來助洋四十元紹承慶堂汪由餘大莊來助洋四十元敝所先後祗領仰見諸君子慈悲濟世在遠不遺受惠飢黎羣資鼓腹再生同慶感篆無窮謹　鳴謝並勸後來耳昨奉湖北藩憲王方伯頒發空白實收飭令代辦奬捐查閱章程准捐翎枝良監銜封等項如有志切顯揚者請卽惠顧敝所核辦旣得功名又行方便眞諺所謂一舉兩得故附及之[  上海北市絲業會館籌賑公所制施則敬子英甫謹啓]  
[心誠保赤]  
　　盖人生好善之誠莫如保赤故敝堂養老以外兼及育嬰兹承恒心人助敝堂費洋五十元孩衣四十件爲營造住宅以祈合家平安夫行善獲福捷於影響將見廣厦落成竹苞松茂鳥革翬飛他日爰居爰處廼安斯寢定占維熊維羆男子之祥小雅斯干之什可爲斯宅詠矣[  滬北廣益善堂唐廷桂嚴信厚葉成忠施則敬啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[醫院兩則]  
　　寍波人鄭寳山未知操何生業携妻某氏僦居於虹口源昌路氏素性潑悍鄭故有季常之風前日之晚又以細故大肆雌威獅吼之聲幾如雷動鄭蝟伏一隅不敢與較事後鄭以鬚眉短氣何以見人懹恨之餘竟萌短見俟至夜半潛購紫霞膏吞之及至昨日淸晨其妻始行覺察倩人舁送同仁醫院經醫生灌以藥水得一吐而愈○江北小工張德山昨日上午在虹口日本郵船會社碼頭扛運貨物時有停伯之某輪船忽然墜下貨箱一口張不及避讓致將右腿壓折倒暈於地經人舁送同仁醫院求治據醫生云性命可保無虞惟恐不免殘廢矣 
[英界公堂瑣案]  
　　石作主應文森近爲祥利洋行包在某處造房屋碍及工部局所闢馬路一百零八號華捕見之詢以有照會應恃蠻不服喝令水木各工匠將捕綑縛後由他捕帮同拘應入捕房捕頭惡其兇横異常令押候解送公堂訊辦應自願將所佩金對時表漢玉及洋銀三圓爲質捕頭遂遵章暫釋昨日該捕投案歴禀前情捕頭禀稱應時代人家造屋豈不知租界章程今者旣不向工部局領取照會及至巡捕查問尙敢喝令工匠綑缚肆毆務請提案嚴究屠别駕據情商諸衛繙譯官然後飭傳應於下禮拜四投案訊核○包探施奎江禀稱徐方賢家女兒被歹人李雲福藏匿向之領取李瞻敢逞蠻以致互相毆擊旋經小的拘獲送請究懲徐投案申訴前情李供稱徐女偶至小的家閒話業已由徐領回矣别駕判令笞責一百板○包探竇如海禀稱竊犯張金如前因事發解經大老爺訊懲之後遞解回籍今投周阿來處當小工日前竊取鐵四十餘磅報捕後捕頭令小的查獲送請究懲周投案領贓張供稱小的係南通州屬泰興縣人無知悞犯惟乞施恩别駕判令笞責二百板管押一月期滿後遞解回籍○四百三十號華捕解歹人陳成香至案禀稱昨日小的巡路時見此人在虹口調戲女郎張阿二是以拘入捕房捕頭令送案請究阿二花枝招展歛袵俠拜訴稱被侮情由陳供稱小的係浙江寗波府屬鄞縣人在治下當機器鐵匠不敢調戲女郎叩求恩典别駕判令枷號一禮拜○包探張阿五禀稱竊犯陳金祥竊取密勒路李榮淸家布衣二件經李禽獲送入捕房捕頭令小的查明實在情由吊到原贓解案　究李投案領贓陳供小的係浙江寍波府屬某邑人在治下爲小負販近者貲本虧耗殆盡以致落魄無聊苦乏回藉川資無奈乘機竊物别　飭張探帶回捕房遞解回籍○包探沈金隆禀稱竊犯陳阿狥竊取陸阿祥家保險火油燈一盞報捕後捕頭令小的查獲人贓解案請究陸　　領贓陳供稱小的偶然貪小以致犯竊此後决不敢再蹈前非矣别駕判令笞責五十板 
[美界捕房紀事]  
　　昨日上午十點鐘時有某　東洋車停歇於楊樹浦自來水廠門首車夫某甲蜷伏車傍垂頭磕睡爲四百二十四號　捕所見將甲及車拘至楊樹浦捕房黎副捕頭飭押候解送英公堂訊核○寗波人陳永金撐駕杉板船爲業向泊浦左各碼頭杉板停泊彼中　自定條規各分界址不得紊亂兠攬生意如遇不遵羣起攻擊昨晨陳駕舟至虹口招攬渡客爲同業韓長根韓國良王阿五三舟子所見以其　章勒令登岸并在沿途毆打四百七十一號華捕見之將兩造一併拿送捕房捕頭以杉板船均由工部局發出在租界中可任意載渡何得强　界址飭將韓等三人押候解送英界公堂訊究陳卽釋之使出後陳因不欲多事投案求將韓等開釋捕　准之○昨日上午有潮洲人劉阿星　西　德路夏源昌蠟燭店購買香燭忽與店夥羅一靑口角繼致用武偶一不愼擊破羅之頭顱因喚四百八十七號華捕將劉拘入捕房押候解送英界公堂訊辦羅送同仁醫院求治○本邑人高海榮與新虹橋晉泰米店主顧泉卿合做花衣生理不知如何瓜葛前日下午時在漢壁禮路互相扭毆旋卽扭入捕房各訴原委捕頭以錢鈔往來不予准理令自投英公堂喊控○昨日午後有陳阿瑞者在外虹口老街地方見萬生肉店小孩帶有項圈手釧等物陳卽向孩哄騙圈鐲已入其手適包探石金榮巡至當卽拘入捕房押候解送英公堂究辦 
 
 
 

Page 10

 
 
   
 
