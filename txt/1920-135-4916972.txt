# 1920 - 135 - 4916972

 

Page 1

 
 
   
 
 

Page 2

 
 
   
 
 

Page 3

 
 
時評 
[各方面之示威（冷）]  
　　内閣問題外表似甚冷落靳旣决去周復不就段且不願顧問薩又斷不長代然而自另一方面察之方在摩拳擦掌各各示威使人以不可犯也 
　　各派議員之各自整備各派武人之各自會議與揚言彼優此絀此强彼弱苟有可以利用之權力無一不挾之以恐人如鬭技然奇形異狀無不盡陳於今日矣 
 
 
 

Page 4

 
 
   
 
 

Page 5

 
 
   
 
 

Page 6

 
 
專電 
　　北京電魯案回文定明日發送至期改否未定閩案亦有同時解决消息（二十一日下午五鐘） 
　　北京電院息復日牒文今晚或明早可送出（二十日下午十鐘） 
　　北京電復日文未發聞係昨送團河外傳又有修改說非確 
（二十日下午一鐘） 
　　天津電魯案回文定馬日送日使署内容措詞含糊因薩閣不負外交責任將再由新閣辦理之故 
（二十一日上午一鐘） 
　　北京電日電日政府向莊代使聲明參院提案謂日謀攫中東路及對滿野心其實日本出兵係援捷克防激黨保僑民别無他意此種提案恐受他國離間或中日激派造謡請勿受愚弄（二十一日下午四鐘） 
　　北京電日館山内書記昨爲閩案訪陳次意尚接近不日可望解决 
（二十一日下午三鐘） 
　　天津電陳籙哿日謁東海謂陸子欣病漸痊魯案日急請促銷假東海當即手書勸陸尅日銷假 
（二十一日下午二鐘） 
　　北京電直曹奉張力主擁靳傳言將有强硬表示蘇李亦有憤激電到京情勢甚急（二十一日下午三鐘） 
　　北京電加入留靳派議員迄昨止百九十八人昨太平湖宴議員名爲代周疏通實籌對付此事並急電庫召徐樹錚回（二十一日下午二鐘） 
　　北京電薩在閣席自言無論如何决不延長代期賀薩電除奉直外各省均到（二十一日下午二鐘） 
　　天津電靳哿日派某副官密呈公府約分三項（一）雲鵬病無起色仍懇准辭職（二）周組新閣最爲妥善（三）周如不允可由薩署理 
（二十一日下午二鐘） 
　　北京電靳回京催辦訓練處交代一併辭職府商薩再代十日薩要求二十日期滿决不再續 
（二十一日下午五鐘） 
　　北京電靳今晨出京（二十一日下午七鐘） 
　　北京電段否認組閣說但聲明非閣定不回（二十一日下午四鐘） 
　　北京電安系一部因周不出段難成主以薩組閣（二十日下午一鐘） 
　　天津電黄陂致薩函謂國人望和如歲深冀登高一呼衆山必應倘和議得成夫子功且不朽 
（二十一日下午二鐘） 
　　北京電院又擬促和電據顧使所述外交情狀爲詞長千餘字聞日内卽發（二十一日下午二鐘） 
　　北京電院電湘張接防湘南仍照原線不退讓亦勿進佔 
（二十一日下午二鐘） 
　　天津電曹錕託吳光新帶密函呈公府謂外間傳吳佩孚得譚延闓大宗軍火及餉六十萬將於月内攻長沙等語實駭聽聞錕敢完全擔保必無其事（二十一日上午一鐘） 
　　北京電直曹函徐謂與吳佩孚相處已久可擔保無他借譚欵割防地諸說揑造者别有用心吳斷不至此（二十一日下午二鐘） 
　　天津電曹錕電稱派憲兵司令李榮殿帶憲兵全部赴湘鄂等處沿途照料吳師撤防事宜免與湘軍再生誤會並請迅發餉項俾早日開拔完竣（二十一日下午一鐘） 
　　北京電安系報一致說吳佩孚通敵主懲辦（二十日下午一鐘） 
　　北京電皖倪電駐湘安武軍陳德修以兵士盼歸請撤回可否准其撤回抑另定辦法（二十日下午三鐘） 
　　北京電湘張電告譚延闓有進窺寳慶形勢寳慶已宣布戒嚴 
（二十一日下午七鐘） 
　　北京電本日令楊晟開缺另候任用任徐沅爲上海特派交涉員謝傳安爲河南交涉員又令許逢時爲福建政務廳長劉豫瑶調福建高等檢察長（二十一日下午五鐘） 
　　北京電滬交涉員改任徐沅聞因楊晟近辦學潮交涉不得力 
（二十日下午十鐘） 
　　北京電本星期三公使團會議議决應付南方關餘保留停付　 
（二十一日下午五鐘） 
　　北京電院函教部准撥五百萬道勝欵作基金但不明發命令 
（二十日下午十鐘） 
　　北京電教部令北大不許復設工科飭北洋工科生回本校 
（二十日下午一鐘） 
　　北京電農部顧問安特生率部中礦師六月三日赴庫探礦 
（二十日下午一鐘） 
　　天津電孫烈臣哿日上午十點二十分車晉京寓西城奉軍總司令部東海諭於馬日上午在衍慶樓傳見（二十一日下午二鐘） 
　　北京電鮑貴卿前見徐段昨晨又赴津鮑薦張景惠繼任護路總司令交曾反對仍主留鮑 
（二十日下午一鐘） 
　　北京電吉外交員電謂俄黨言已由俄使商明政府釋放舊黨高梅果夫畢作阿烈二人是否乞示 
（二十一日下午四鐘） 
　　北京電俄境威克尼烏金斯克新黨組政府昨有照會至外部及各使館請各國撤兵日本勿助謝米諾夫并請協約派代表議復通商 
（二十日下午一鐘） 
　　北京電黑電據張斯麐電新黨對日謝計畫有拆毁鐵路橋梁說中東宜一律預防（二十一日下午二鐘） 
　　北京電黑電日軍數百强佔距滿站四十里達賴諾山煤礦不令出貨交涉無效（二十一日下午二鐘） 
　　北京電新督電英阿停戰期滿恐將開釁我仍守中立（二十一日下午二鐘） 
　　北京電甘督電告收復兩當徽縣 
（二十一日下午二鐘） 
　　北京電張廣建電葉盧竄陷兩當徽縣成縣後復進擾天水盤踞大船壩娘娘壩等經隴南孔使調兵三路進攻戰多日匪向徽成退去先將兩當收復復進勦將徽縣收復匪向陜川敗退現正進勦成縣（二十日下午三鐘） 
　　天津電盧永祥哿日派軍事顧問李源輔晉京仍謂欲求和議之成非從速廢督不可詞頗懇切 
（二十一日下午二鐘） 
　　北京電厦門同安紳商官界公電同安浙軍撤防擄掠婦女捆載到厦計百餘人商民罷市懇電飭速釋（二十一日下午五鐘） 
　　北京電許蘭洲現駐華隂與陜爭西南兩原駐地（二十一日下午四鐘） 
　　天津電陳文運哿日早車又赴保定與曹錕接洽閣事（二十一日下午二鐘） 
　　北京電浙省會汴商會續電催覆日牒（二十一日下午五鐘） 
　　北京電胡維德有駐日說 
（二十一日下午二鐘） 
　　北京電各省特種財產事務局决裁撤（二十日下午十鐘） 
　　北京電浙魯兩省長有對調說 
（二十日下午一鐘） 
　　北京電佛拉林飛機定今日飛繞北京一週明日出京（二十一日下午二鐘） 
　　北京電佛拉林飛機今因風霾未飛行（二十一日下午七鐘） 
　　天津電意飛機在京酬應畢卽出京其路線由京飛至錦州沿營口至安東取道義州入日本境該機出京時航空當道歡送至豐台止 
（二十一日下午二鐘） 
　　香港電聞陸亦效唐以剿匪名義擬日間出巡百色整頓邊防 
（二十一日下午七鐘） 
　　香港電陳錦濤定馬日就職 
（二十一日下午七鐘） 
世界路透電 
[英議院之俄波戰事演說]  
　　十九日倫敦電愛士葵昨晚在威斯明斯特演說痛詆波蘭對俄之戰爭謂阻止波蘭之侵略乃協約國職所當爲之事協約國宜明告各新邦惟各安居不相侵犯始可得自由與自决之權利今最急者乃恢復歐洲生產力而使之發展其道有三（一）全球和平以彼此實行裁撤軍備爲擔保（二）國際實業之自由貿易（三）戰敗國所受擔負爲勝利之代價者應有立即詳查與精審清理之規定今欲此事實現惟在一面取銷高等會議一面設立規模極大之國際聯盟所有中立國前敵國與俄國一律加入 
[美議院和約爭論]  
　　十八日華盛頓電參議院今日繼續辯論和平議案議員恩德華氏起而反對其演說之際謂和約一時無批准之望威爾遜總統懇請民主黨贊助凡爾塞和約之舉爲辯論中之特點議員湯瑪斯氏雖反對和平議案但謂威爾遜之態度不啻解散民主黨又稱懇請文中詆責贊助和平議案之諸參議員不顧體面 
[世界糧食之困難]  
　　十九日倫敦電糧食管理員美克提氏昨晚在倫敦演說謂糧食取締制取銷以前必經過困難之時代目下英國糧價其高爲開戰後所未有以故前兩年國家用度日見增多所增之數約英金三萬萬鎊世界本年之小麥收成各國政府皆引以爲憂北美澳大利亞阿眞廷皆有歉收之象阿眞廷現正考慮禁止小麥出口事宜僅印度麥收可有盈餘然不足抵他處歉收之數不出數月英國人民或須食歐戰中最困難時期内所食之戰時麫包美克提氏並勸居民食紐絲倫羊肉以省麵粉供製麵包之用 
[世界煤油之缺乏]  
　　十八日華盛頓電礦務局發出警告謂燃油之船與摩托車日見增加以致美國煤油之銷費較出產爲尤速估計國内地下煤油已取出十分之四其餘僅敷二十年之供給 
[俄國内狀之擬議]  
　　十八日倫敦電晨郵報載稱丹京所接俄國報紙謂莫斯科無綫電報之沉寂乃因無綫電臺附近大火殃及軍火庫而致爆炸之故此說不盡可恃蓋莫斯科共有無綫電臺三所且自星期日傳出簡斷之公報後今又寂無消息矣 
[各國近事記]  
　　九日倫敦電英國財政大臣張伯倫氏今日在下院宣稱法國負英之戰債共約英金五萬萬鎊海愛斯大會並未述及償債方法英法政府皆主德國應按照和約條件交付賠欵 
　　十八日倫敦電泰晤士報雪梨訪員電稱澳人對於日本並不表示反對但澳政府財政大臣華資氏近在倫敦演說時所發英日盟約繼續以前英政府須就商於澳洲之要求澳人極爲贊同 
　　十八日華盛頓電鐵路政務處及美國鐵路會社懇請各州商務聯合會施行與美國加入戰爭時所施相同之救急計畫以解鐵路運輸之擁擠 
　　十八日華盛頓電參議院今日討論銀價低落能否組織一聯合公司以平美國產品之售價 
　　十八日芝加哥電鐵路幹事會宣稱路工准加資俾與其生活代價相適合 
[太平洋路透電]  
　　二十日東京電日本紅十字會今日開二十八週常年大會到者三萬人日后致詞略謂逺東現狀現猶未定日軍尚未便退出西比利亞而世界大局亦未能使人預料將來之發展際此情紅會亟宜倍力進行籌定計畫以適合時勢之需求 
　　二十日廣州電廣州之絲每擔售價在一千二百元以上 
　　二十日廣州電軍政府現將前所抄獲德僑私人所有之軍械交還原主 
　　二十日廣州電聞地方審判廳命先施公司經理黄某止付伍廷芳欵洋三十萬元黄寓香港抗傳不到開庭兩次均未到庭聞再開庭一次即將判决 
　　二十日廣州電外問盛傳陸榮廷岑春煊電致徐總統願代表粤桂議和而聽滇省及其他西南諸省自作主張聞陳錦濤温宗堯來粤之前曾預定條件當道對於此說旣未承認亦未否認 
　　二十日廣州電東江諸縣到兵三十餘營居民殊爲懷疑軍需積存旣多糧價大昻惠州甘蔗花生與米恐將因大雨而歉收果爾則患饑 
　　二十一日北京電姜桂題之子姜兆璜建議自安慶敷設鐵路通至英山所需經費由皖派軍閥擔任籌集政府尚未批准此議 
　　二十一日北京電津漢前德租界歸中國市政局管理一節内務部已命法制局草擬必要之特别規則内務部之意市政局須直接隸屬中央政府而不由本省當道節制司法部則主張編一特别警察隊辦理界内之警政而歸司法部節制政府現正考慮此項建議蓋政府擬於以上二地樹一模範以爲日後取銷治外法權之張本 
　　二十一日北京電李家鏊呈請取銷西比利亞高等委員及協約國鐵路委員會代表職總統交外交交通兩部核奪 
　　二十一日北京電衆議員陳家彥向政府質問中東鐵路區域内何以容有日軍聞某國利用盜匪毁壞路產要求陳籙蒞院開秘會說明一切 
國内要聞 
[北京通信（悔存）]  
　　靳内閣下臺之隱情段内閣重組之活躍 
　　靳翼青嘗語人曰我今乃知忠臣孝子之不易爲當時聞此語者以爲爲老段發耳蓋彼對於老段固常抱信而見疑忠而被謗之憂危此其常態無足異也不意據其左右所傳述則其家庭間事亦復爲其下臺之重要原因乃知靳語中孝子兩字非泛詞也述者曰此次靳之引退爲靳母所促成北京諸新聞固嘗有言之者然謂爲卹子之病出於愛子之心耳而其實乃殊不然靳翼青有弟二次爲雲鶚即鄭州兵變之七十四混成旅旅長也三爲雲鶴在陸軍部充科員靳母之愛其子彌少彌篤於非所愛呵斥鞭箠不稍假借而自律於忠臣孝子者當然靡敢或違焉 
　　汴趙督自吳光新覬覦以來惴惴焉惟恐地盤之不固對於客軍駐汴深引爲腹心之憂迨靳旅變於鄭吳軍變於信陽乃振振有詞呈請中央撤退客軍吳光新乘間而入運動靳雲鶚曰我儕且被擯矣彼如此斥逐我儕汝兄乃不肯助汝我儕惟有互相協力與趙厮併一下耳鶚之爲人腦筋簡單聞此關切之言欣然認爲良友吳部旅長某某者日伺候於雲鶚之門幾至寢食與偕實間諜也時時貢諛曰以君之才略資望宜師長鎭守使久矣令兄奈何吝之鶚益侈然自大於是求之乃兄乃兄弗與更求諸乃母以要乃兄乃兄仍弗與曰兵變新受處分而遽與升抉擢將何以服衆鶚乃仇視其兄矣吳又餂之曰我儕果協力驅趙者吾固將如願以雪失敗之恥亦必與君以幫辦軍務之位置特君須先得師長或鎭守使之地位方與資格相符此則在君之善自爲謀矣鶚怦然益動而急切不得遂所求吳黨復激之曰汝兄不去位汝必無望根本解决須先令汝兄去職合肥一上臺以吳易趙指顧問事而君亦幫辦矣鶚乃日聒諸其母漸漬浸潤日以益深靳翼青乃無寗日外則閣僚之傾擠内則家庭之噪聒内外交迫之苦殆非人所堪終至於辭職當辭呈未提出時鶚日促其兄刻不容緩辭呈旣上日迫其兄往天津其兄謂辭則辭耳初無赴津之必要迨旣准假鶚促乃兄往湯山幾於不容稍延親送之往而後已自靳赴湯山而寢食與偕不某某者乃不復伺候於鶚之門蓋吳之目的達矣 
　　余今爲是絮絮者非好記此瑣聞也一以見安福方面之隂謀其無孔不入殆無往不如是而此特其發見之一端一以見政界軍界之齷齪鄙穢與夫人心之墮落苟於己有利竟有不惜犧牲其同氣者故欲知政局之眞相不可少此一副眼光非余之過爲谿刻也然而善用隂謀之安福派今有挾老段以登臺之傳聞此後觀測政局者愈不可少此一副眼光矣 
 
 
 

Page 7

 
 
周樹模組閣之聲固安福派借以去靳之一種手段此曾毓雋等所以奔走周門也東海於計無所出之際固嘗認爲可行迨靳旣决去若輩以爲無復顧忌與其置一非我族類之首領於上究有種種不便計乃中變特無詞以謝東海於是曾毓雋則貌爲與周接洽而安福頭等議員某某等則徑謁東海謂周閣之通過與否權在議員非曾雲霈所能包辦表面上似不信任曾暗中實爲曾出脫也段派武人斯時亦大活動凡不能得之於靳閣者咸欲乘此一快其心於是有京畿五師長之會議旋即公呈參陸辦公處蓋對於吳佩孚之撤防爲示威舉動也十五日有團河之會議十六繼以安福之會議而老段乃躍然欲出臺矣老段對靳之不滿意固也然謂老段欲取靳而代之尚不至此特段慣於負氣其左右慣於利用之只須一激彼即投袂而起東海語曾毓雋曰新國會無通過周閣之把握余總不能准翼青之辭職云云段之左右又得間隙矣激段曰總統此語直謂除靳而外無第二人其目中竟無督辦（稱段）矣段乃奮然其左右窺見其隱而安福重組段閣之密議遂燦然羅列名單於報紙雖然此後進行中事態之可以預測者何如段出而組閣東海果同意歟得勿慮府院之又不相容歟或謂徐非段比遇剛卽柔不致硬碰然段苟上臺必先貫澈以吳易趙之主張徐能屈從而蓋印歟今段之左右劍拔弩張已爲徐不同意於段閣之準備則黄陂交民巷之行不難旦暮重演之也又段果上臺各省將如何最逼近者莫如直曹本爲擁趙最力之人而趙必爲發火之點日來吳佩孚之撤兵曹電中央謂無復延緩之餘地業將撤回配布地點開單呈報計南自大名北至馬廠一言以蔽之曰對於環衞北京之各師配置防禦線耳倘曹趙與段内閣啓釁各省又當何如外交團方面對於前此之段閣固嘗屢有勸告者微聞段果上臺仍將有所忠告觀於環境之種種現象則裝槍上馬之段派正復未可樂觀倘一切不顧而遂行之乃更不堪設想矣（五月十八日） 
[北京通信（吹萬）]  
　　中央公園之義飛行家歡迎會 
　　北京教育會商務總會及報界同志會三團體在華乙號案未解决以前本爲反對歡迎義飛機最力者此次因華乙案已得圓滿結果乃照原定歡迎程序十八日下午四時在中央公園來今雨軒開會歡迎是日共到報商教育界代表百餘人其歡迎秩序（一）奏樂開會（二）公推臨事主席（三）主席報告開會宗旨（四）致歡迎詞（五）致祝詞（六）贈紀念品（七）來賓答詞（八）茶點（九）撮影游園（十）奏樂閉會至四時義飛行家佛拉林中尉偕義代使至先介紹商會會長等於佛君然後入座公推足師商務總會會長爲臨時主席主席即報告開會宗旨謂此次義國飛行家由其本國飛越三萬里之長途來至我邦開從來未有之創舉北京商界教育界報界同人爲表示中義國民間之親睦·與崇拜有冒險精神之英雄起見特開會歡迎語畢佛君即詢譯員迺譯員對於主席所言未曾留意遂請主席複述一次然後譯告佛君佛君即致感謝之意次由主席右側某君起讀歡迎詞其文云貴團今日蒞臨中土敝邦人士無任歡迎敝會等藉兹機會更將與諸大飛行家把晤一堂賓主歡洽榮幸之忱曷其有極維近世物質文明日新月異飛機潛艇駕輪軌而上之是今日已越海陸兩交通而躋諸空中交通之域矣夫交通者互換智識傳貫文明之具也貴團此次航行歐亞自西徂東開世界之新文明創飛機之新歷史嗣是以還便利交通灌輸智識胥惟諸君是賴焉豈僅中義邦交輯睦而已敝會謹代表北京士商恭祝大義國萬歳歐亞飛行團萬歲當由另一譯員譯爲英語甫及半襄禮者一舉手軍樂隊誤爲奏樂之暗號樂遂作而譯員迺不得不中止其辭樂終然後復言譯竟即將書就之祝辭及三團體合贈之紀念品景泰監銀盃由主席親交佛君 
佛君取祝辭於匣請意文譯員語以義譯員以其駢四儷六頗非易譯但告爲祝頌之辭而已義代使即以英語致答詞謂佛拉林中尉迺一實行家而非言論家不善於辭令故由敝公使代爲答謝并代表大義國全國民表示感謝之忱智識階級與工商階級在義國中爲最貴重之階級今日在大中華民國之首都而得此兩界之聯合歡迎其榮幸爲何如中義兩國邦交由來本睦惟以道里遥遠交通不便故兩國國民間之交際較少自此次飛行成功而後中義交通已另闢一新途徑飛機之速力數倍於輪舟空中交通之道即不啻縮短數倍由此中義兩國國民可因交通利便之故而日益相親相近中義邦交由此益形親密敝公使敢以此祝中義邦交萬歳當意使致答詞至半襄禮者以不解英語故復高呼來賓致答詞在座者羣失笑幾失儀也譯員譯答詞略有遺漏然大致無誤譯竟主客皆坐奏樂進茶點復出外撮影以留紀念撮畢賓主相將繞園環游一周及出園已六時許矣「祝詞因限於篇幅從略」 
[魯案回文已通過閣議]  
　　但尚無送達日使署準期 
[北京歡迎意飛機盛况（一）]  
　　佛拉林中尉的飛行機飛抵南苑落地時情形 
（中央寫眞通信社） 
　　日本催議青島問題最近因内閣更迭回文擱置而各處函電迫促日十數通不容再事延帶且當上星期兩次閣議改定以後靳氏以辭職之故欲留待新閣解决遂派袁良到日使署爲口頭聲明日使對於留待新閣成立答復一節以爲過於遲滯殊謂不然故政府方面因於十八日提出閣議其初閣員以此案關係重大仍擬留俟新閣决定後復從事磋商討論至一點三十分之久最後决定仍用上次外部所擬回文答復日使當日即送呈公府核閱並專人赴團河詢諸段氏頗表同意預定次日（十九）傍晚由外部備文送出至回文内容雖表示拒絶直接交涉但措詞頗形圓婉大意謂前接貴公使送來通牒稱貴國政府願將德國前在膠州灣所得之一切權利交還敝國並希敝國政府迅與開始交涉等語敝國政府極爲感謝惟敝國未簽德約故未便與貴國直接交涉云云全文約五百餘字 
　　又據北京益世報云魯案對日覆文薩鎭冰代理内閣之前曾聲明不負責任後因日本之催促故陳籙復將原定文稿送公府閱看東海模稜兩可毫無意見僅言措詞宜婉轉而已邊防處方面以參戰引爲自己的責任故仍主張留下一直接交涉之地步查外交部次長陳籙現兼邊防處外事處長故主張與邊防處不相懸隔又聞此項覆文稿底已改過四次第一次爲外交部初稿甚長中對膠濟高徐濟順等路約事件亦有措詞經閣議删除僅剩三百餘字第二次外交部修正復删去百餘字第三次送至南苑經段氏簽註若干字第四次卽靳閣之末日將直接交涉之意義改爲「吾國未簽德約故無論何時未便與貴國直接交涉」安福閣員主張根據段氏意思將「無論何時」改爲「現時」十八日閣議决定仍用上次修正稿答復日使並由閣員全體簽名議畢赴府報告預定當晚或次早卽將復牒送出但有無變化尚不可知也 
[旅京魯人之魯案運動]  
　　山東請願團代表前日赴外交部請願魯案交涉一節業誌前報十八日復由該省續來商界代表二人旋於午後二點齊赴外部申請前願由秘書劉符誠接見該代表等詳陳最近魯民激昻情形懇請當軸迅即駁回日本通牒免出意外詞意極爲迫切經劉君勸慰并轉述當局意見謂内閣無論如何更動對於該省交涉絶不發生何等影響請卽回籍靜候解决等語該代表等遂亦出部返回燕台旅館寓所 
　　至新國會魯籍議員方面對於此案業由王訥等提出質問書略謂案查青島交涉關係至鉅政府一再延宕假審愼考慮之名貽因循誤民之譏二次牒文負辱更深全國國民無不惶駭政府如果有拒絶交涉之决心即何妨當機立斷以解糾紛而釋羣疑如有其他辦法果能不背輿情無損主權又何妨明白宣布以告國人時機日迫險象環生謹依法提出質問希於五日内答覆又魯籍議員于芝鳳等五人前日進謁東海要求拒絶直接交涉及撤換省長屈映光當由秘書長接見該議員等陳述以上兩項要求後并謂魯省議會巳决定倘中央不即行去屈該省議會即遷至北京以避屈之强暴云云後秘書長請該議員等轉告同鄉切勿出此當局當設法調解云云該議員未赴公府之前曾進謁薩氏薩擬派魯督田中玉查辦該議員等謂若令田氏查辦勢必官官相護極力反對並已致電田督囑其勿擔任查辦否則將羣起而攻之云 
[法報觀察山梨來華之目的]  
　　日本陸軍省次官山梨氏將行來華一節業誌前報該氏此來之任務若何頗爲外間所注意十八日法文北京新聞登載關於此事之評論一篇頗爲緊要兹譯其大恉如次日本深懼中俄接近此固事理所當然蓋中俄接近實足阻礙日本對於滿洲及西伯利亞野心勃勃之計畫之實現近來中國輿論反對維持中日軍事協定風潮日熾漸漸有令中央政府不能不設法取消此種協定之趨勢日本軍閥大爲不安且外間譁傳中國官吏正與勞農政府磋議再相互市此種消息尤爲日本軍人派所憂慮日前日本國民新聞曾著論忠告東京政府以爲目下張作霖之態度該國不可不加以注意曰「張作霖將軍力足以成中俄二國之和議中俄議和其影響於中國者自屬甚大然影響於日本者更巨此俄之所以不能漠然視之也」雖然日政府實無須報紙之忠告彼早已殫竭心力以冀遠中俄之關係且甚至設法挑撥二國之惡感觀山梨次官不久行將來華卽可見日本深懼中俄之交好也山梨次官來華之目的名雖巡視日本駐華各軍隊然彼所負眞正之任務吾人又安知其無更有重大於此者乎山梨之來華也恐所以彌縫該省華軍撤退及中日軍事協定取消後日本在滿洲及西伯利亞之處取侵略政策之危險然則渠之任務果克成功否耶曰半視乎中國輿情之若何中國輿情苟不小心將時勢已近取消之中日軍協定勃然復活致坐令望成之大功敗於一旦則可歎將無有甚於此者焉 
[京華短簡]  
　　内閣問題日來並無何等發展聞議員方面對於此事最初本分兩派一派贊成周樹模組閣主之者爲新交通系及安系幹部之議員人數約達百七十餘名一派則反對周之組閣而贊成留靳主之者爲蘇直豫魯鄂贛及東三省原隸安系之議員人數亦有百五十餘名之多惟最近周樹模與安系間談判决裂於是日前之主張周閣者一變而改倡薩代閣眞除之議此種主張能否成爲事實固不敢預斷惟聞主張留靳之議員以態度亦頗强硬曾約定如將來政府另行提人則一致不出席以相抵抗據一般觀察在此兩派對峙之下如靳氏銷假决爲甲派所掊擊仍歸辭職而後已如依甲派主張而另提新閣則乙派必全體缺席作消極之抵制或竟予以不同意之否决故以目下情形而論新内閣尚無提出之望其困難之處已不在當軸自身而在議員方面也 
　十八日星期二國務院舉行例會薩及請閣員於上午 
[北京歡迎意飛機盛况（二）]  
　　各界脫帽歡迎佛拉林中尉情形 
（中央寫眞通信社） 
　　十點四十五分蒞院十一點十分開議其重要議案如下（一）魯案回文問題（結果）照公府修正稿送達日本（詳另條）（二）修改外蒙設治制度問題外蒙設治條例前經法制局定訂徐樹錚以與蒙情尚有未合之點特請加以修正（結果）交法制局核議（三）擬簡李景銘爲經濟調查局副總裁案（結果）照准（四）吳佩孚撤防後駐紥地點問題（結果）交由參陸處核議俟决定後再電曹錕轉知該師遵照（五）中東路日人擾亂秩序問題（結果）由院分電奉吉黑三省軍民長官相機應付（六）爲土約十三條由顧維鈞電告政府今提出閱看並無何等結果其餘尚有給予嘉禾章命令六件一致通過下午一點十五分散議 
　　中華航空協會十八日下午三時半在歐美同學會開成立大會到會者八十人推定唐君寳潮爲臨時主席宣佈暫行簡章（一）奬勵航空事業（二）定名中華航空協會（三）會員分普通及名譽會員兩種（四）職員設會長副會長幹事評議員等當即選定會長汪大變副會長王寵惠黄雲鵬幹事唐寳潮副幹事秦國鏞蔣方震評議員汪大夑張一麐王家襄吳貫因梁啓超林長民邵章榮宗錦蔡元培李和葉景莘丁士源丁錦厲汝燕潘世忠聞該會宗旨在實行而不在考查或交際將由區劃航空路絑線提倡航空事業入手并討論四大問題（一）空間交通普遍時如何阻止漏稅之法（二）載運郵件（三）運客運貨（四）籌欵之法四時散會 
　　北京工讀團學生因勞働節發放傳單被拘警廳半月有奇現經校長團保證十七晚一時全體釋放據被拘某君云五月一日上午被捕二日下午傳訊問官問以同人出發之宗旨何在同人答以『中國自食者少食於人者過多爲社會生活前途起見不得不提倡實業重視勞工以爲救國之根本辦法某問官謂此意頗好祇須極力實行卽可又何必發散傳單手執紅旗口駡政府被拘同人均謂吾人本係工讀學生勞工事業可謂嘗過然此不過吾人自身之覺悟非社會全體所了解此昨日之所以發散傳單喚醒社會也至於手執紅旗亦不過表示慶祝與重視勞工之意絶無他項氣味至若口駡政府一層均係巡警揑造有何證據可憑况且政府果問心無過雖駡又何可懼云云 
[直省會力爭外交之兩電]  
　　順直省議會致北京府院電云「其一」中日交涉實吾國生死問題雖經各省協爭迄無正當之解决是以請願雲起到處風從足徵民情盡趨一致不意熱心學生重被拘囚本諸天下興亡匹夫有責之義凡屬血氣斷難袖手以聽他族之處分乃自巴黎拒簽德約重案久懸倘公理不張則危亡立見京津請願各代表雖係個人行動究無異億兆人民之付託惟因救國情殷反遭拘繫揆諸情義未爲適合本會忝膺民意代表外觀國勢内察輿情一線存亡難安緘默敢祈俯從民意轉請將青島直接交涉嚴行拒絶凡非正當之外交契約一并廢除並速將被拘學生及各界代表釋放以挽危局而慰國情不勝迫切之至順直省議會叩「其二」山東問題日人疊來通牒迫我直接交涉恣肆强權蔑棄公理亟應嚴拒以絶禍株據聞我政府臨時游移應付無策回文極爲含糊仍留直接交涉之地步奥約延不簽字迄無提訴聯盟之决心逖聽之餘羣情惶駭一與開議適墮狡謀錯認伊繼承於德之讕言行見有多種條件之缚我存亡所關爭在一髮所望俯順輿情當機立斷嚴爲駁拒以待國際公决他如福州交涉亟應催開談判軍事協定當即提議解除高徐順濟路約尤宜早日贖回東鄰野心舉國憤慨危亡所繫誓死力爭力圖挽濟今尚其時本會代表輿情瀝陳籲請如蒙採納國家幸甚順直省議會叩 
[尚有要聞二及地方通信轉入後頁]  
雜評一 
[外交與和議（默）]  
　　組閣事停頓而欲望組閣以外之事進行固無是理也中國之大事於内閣無事時尚不能進行而欲其進行於内閣有事時更無是望也薩之代閣以不負外交責任故對於日牒爲是含糊答覆以待後任之辦理而蘇議員徐瀛欲進而責以籌備提交聯盟之手續所望已奢矣外交急要之事尚不負責而黎黄陂於其代閣時更欲進而責以南北謀和之成功則所望奢之又奢矣嗚呼中國之事意想中以爲必能辦到者結果每失望而况乎明明辦不到者哉 
 
 
 

Page 8

 
 
國内要聞二 
[直軍撤防之湘訊]  
　　駐湘直軍之撤防除閻相文旅長所部業巳由衡山撤動退至株洲易家灣等處外其餘各部之撤退日期已經吳師確定並電張敬堯查照（一）祁陽耒陽安仁各地直軍定二十日撤退省城派出軍隊即於十八日接防（一）衡陽直軍定二十五日全部撤退省城派出軍隊卽於二十三日接防 
　　前方接防軍隊張氏前巳派駐湘潭之第七十七八兩團星夜前往兹又繼續派定（一）張宗昌師長現已回防卽派其進接耒陽防務（一）暫派駐寳慶之田樹勳師長就近選派軍隊往接祁陽防務（一）吳新田温越堂所部往接衡陽防務以上各軍務於十六日以前一律開拔前往衡陽防務旣已派第二十師所部開拔前往張氏遂電府院請將第二十師完全歸湘省節制調遣以便統率指揮並敷陳該師長戰功請以明令開復其軍前効力處分現張已得駐京辦事員來電此事可望照准 
　　張氏旣將接防各軍支配妥協復就衡山以下直至岳州沿途布駐軍隊省城附近亦分别設防以昭周密頃又調來兵艦一艘（名江犀）停泊省河俾資鎭懾目前省城市面雖如平常而以軍事行動謡風又起戒嚴總司令張綸璜特發出安民布告謂第三師此次撤退不過以久戌思歸是以要求瓜代並無意外事端至接防隊伍業經督帥準備妥協早有成竹在胸該師過省之時招待酬應各手續無不件件精詳處處周到恐人民輕聽流言致滋誤會特此布告仰卽各安生業勿因疑慮而起恐慌云云 
[魯省會開議北上案之紛擾]  
　　十八日下午二鐘省議會爲青島問題招集會議是日各界人士以議會北上案之關係參觀人數約在五百以上鄭幼亭議長振鈴開會首由赴都代表莊仲華報告各界到都後請願之經過大致謂第一次由國務院秘書代述薩氏意思對於山東問題不易靳閣方針第二次由薩允爲提出國務會議外部陳次始終推病態度不明總之我東問題尚請大家特别注意次由李子善報告上次表决對於議會北上所草創之會議規約向衆說明畢請衆討論議員注重之點約分三派（一）主張趕將預算審查畢再行北上者（一）主張一部份留辦預算一部份北上者（一）主張將此規約訂好先行聲明休會以便全體北上者其結果以第三說最占優勢遂將該規約逐條表决後由主席提出期與欵項兩問題付討論結果一面籌措欵項一面議定二十四日爲北上期議畢正擬摇鈴散會乃鈴聲未畢樓上參觀之各界大呼漫散會漫散會有話說有話說此時參觀人紛紛下樓秩序大亂所有議員出場之東西南三門經下樓之人擁擠閉塞場内議員均不得出且以上樓下樓之喧嚷均誤會爲有臨時事變發生嗣經參觀人向場内說明原委大致謂公民意思以適才同人請求議會提前北上之公函已在議場案桌並經議長過目何以不予報告且竟决定二十四日北上查二十四日即薩鎭冰代理交代之日倘不及早北上實恐空勞往返現在各界意思無非請求議長再延十分鐘提出公民請函再將日期提前兩天並無惡意請勿誤會云云旋由某秘書轉向議長聲述一過鄭議長僅言後邊商量即暫躱至會計室不與衆面後又經各議員向議長說明各界實無他意鄭議長始出會衆人時已至下午五鐘半矣鄭議長說明旅費無着定於明早招集茶話會議即行分頭籌措並預備火車及北上之種種需要現時已黄昏實無重行開會之必要而各界領袖則力持前議非即行開會不可此時學會多人盤膝席地踞住議會大門不准議員非議員出入而議會前後院中三五成羣議論紛紜至六鐘半後經某某兩議員擔保籌措旅費在二十二十一兩天中一定北上乃各散去兹錄政府覆電如下濟南屈省長轉省議會鑒咸電悉青島交涉政府始終以民意爲重答復通牒層折甚多未可稍從輕率不日籌議就緒當有確切之表示省議會諸君愛鄉愛國熱誠甚佩但地方法定機關觀瞻攸寄未宜相率離境致滋誤會希卽轉知爲要篠印 
[江西學潮亦結束矣]  
　　各校均已全體上課惟一師學潮尚未全平 
　　江西中等以上各校罷課風潮旋起旋落管教員不能制止教育廳遂有取締學生提前放假之議並令各校自開聯席會議討論善後辦法現在各校已將議决辦法呈報教廳日前學生接滬總會十七日上課電後遂允於十七日上課如工業一中二中大同女子師範女子職業郵電傳習所農業公私立法政各校均已全體上課心逺五班學生亦已上課僅有少數未到其已搬出校學生仍准次第回校（該校係私立故）惟一師校長王壽彭辦事操切於學潮平息之時開除學生二十餘人學生家長及保證人以王在教育廳自告奮勇請派科長歐陽祖經蒞校處斷開未有之先例而歐君不假思索遽依王校長所請會銜牌示開除學生竊恐師生感情從此益惡辦事更形棘手矣一師出校學生楊魁等十餘人以開除代表深抱不平頗咎同學不能齊必力爭故决計退學該校不日又將執行開除學生不權也十八日上午十時一師代表曁中學以上各校代表及學生數十人在某學舍開會討論上課問題衆以意志純潔並未爲人利用此次官廳遽應某方請求開除代表迫令上課殊爲不合現在滬會旣有通電我等自應一律上課惟學生團體當謀堅固决不可就此氣餒當决定辦法如下（一）各校學生照常上課（二）用各校校友會名義聯名呈請教育廳恢復開除代表學籍（三）校友會勢力薄弱應請各校長及管教員聯名呈請以爲後援刻聞各校職教員對於此次開除代表亦極愧悔紛向各校長相商務欲將所開除代表完全恢復否則即擬全體辭職聞校長鑒於全體教職員面子巳有允意惟學生會五都部長係奉教育廳飭令開除各校長頗有難色云 
[蘇議會記事]  
　　蘇議會第二臨時會開會以來歷日發出議程預備大會却一連幾日都開不起但預算審查·特别審查·却積極進行特别審查會審查盧瀚蔭修正議事細則案情形已見昨日通信到了十九那天因大會開不成重將該案整理對於救會之法聞巳規定五點（一）十日不到會者照章實行除名（二）短期告假須得議長允許請假十日以上須得大會允許（三）無論告假與否大會不到者概爲缺席（四）缺席每日扣過怠金十元（五）全會期不到會全部扣除此案一俟大會通過蘇會或可有一線生機惟聞一部份議員或將因此案而消極抵制亦未可知然苟有人心或不至出此也至預算審查會方面則四股理事均經認定（内務施文熙財政朱紹文教育張援實業黄守孚）審查亦經認定審查種類並規定自二十日起每日上午十時開審查會下午若開不成大會則將審查會延長期於十日内蕆事云惟各項特别預算尚未提出大會設十日以内開不成一次大會則九年度預算之能否成立實屬疑問耳 
[蘇議員徐瀛致薩閣電]  
　　蘇議員徐瀛電薩總理文云北京薩總理鈞鑒我公代理揆席首重魯案巧巳閣議聞巳决駁覆日牒根據未簽德約拒絶直接交涉京電傳來全省歡騰中央果能尊重民意合請迅予送達并將提交聯盟公判手續早日籌備臨電迫切鵠候明布南京各界聯合會長蘇省議員徐瀛叩哿 
地方通信 
[蘇州]  
　　洞庭山發現烟苗蘇州洞庭東山金灣地方有徐伯興者向在徐州作醬園生意去冬返里帶有烟種甚多即在該處播種冀獲厚利事爲鄰村所知報告該處警區帶警前往察看確有大批罌粟發現遂悉數刈除計刈下二十餘紥重約二百斤左右常將徐伯興及地保席慶良一併押解來蘇未識縣署將若何辦理云 
[南通]  
　　開駛公共汽車通紳張嗇公去秋曾囑狼山唐閘兩區董事修築道路行駛汽車以便交通並延奚君度青爲南通路工處長專任其事刻又添購公共汽車數輛狼山唐閘十餘分鐘即可往來一次取價極廉故乘客甚夥惟各種車輛不無稍受影響云 
　　梅郎來通有期梅蘭芳去冬在通所演各劇頗受通人士歡迎臨别並贈化裝像片多張留爲紀念現梅在滬期限届滿張嗇老特遣更俗劇塲主任薛秉初持函赴滬迎迓聞悔碍於情面祗允來通演劇四日决於二十五日登臺同行者有王鳳卿姜妙香姚玉芙等該塲刻正預備電光佈景頗形忙碌云 
[揚州]  
　　杜威博士講演紀杜威博士十八晚由鎭抵揚二十日假大舞臺演講先期由勸學所印送聽講劵來賓均憑劵入場軍界爲程知甫李華甫政界爲佟知事曁警區長羅麗生瞿莘伯等學界除全城各學校教職員外八中五師美漢商業友基辨明各校學生均到場聽講演講時間爲上午九時及下午二時先振鈴開會後即由五師教員葉維善報告博士爲世界文學哲學博士新文化之明星此次來華由教育共進社黄炎培等介紹來揚演講增長吾人學術匪淺繼由博士登臺演講劉伯明繙譯題爲教育與社會進化之關係繼由劉伯明講學生應有之態度午後博士講題爲自動之眞義「講詞容後續錄」 
　　八中學生出校省立第八中學此次學潮學生方面以省委來揚多日尚未得具體之辦法遂於十九夜公决二十日晨六時全體出校以表决心出校宣言如下全省父老昆季諸姑姊妹共鑒本校長李荃摧殘教育奴隸學生無所不至生等痛國本有關念人格所係不忍坐視爰電請省長教育廳長解其職務以維教育而重人格惟才鮮力微不克遂其初志然猶以爲與其受彼摧殘被彼奴隸何如恝然引去以解脫乎故自五月二十日晨六時全體退出校外嗚呼省立第八中學校非我全省父老所公有乎何任彼一人恣慾也且誰無父兄誰無子弟誰能受此摧殘遭此横暴望全省父老崑弟諸姑姊妹速出主持公理以制裁之云云 
[安慶]  
　　皖省學潮平息皖省各校已照常上課惟對於愛國運動如演講查貨及擴充義務學校發行學生週刊仍次第積極進行官廳方面有人主張俟暑假後令學生會自行取消蓋因各學生上課未久恐或激成反動不得不取消極主義經多數贊成故皖學生會又得暫時保存矣西路商團捕毆學生一案法庭已宣告判决其主文謂鳳岐山觸犯刑律二百二十六條三等至五等有期徒刑應從輕處理判以三個月零十日有期徒刑各校學生以法庭判决太寛特依法上訴請求撤消原判以維法紀鳳則極力運動某方面以達撤回學生上訴主權並備金贖罪究不悉能達目的否前次查獲日貨業經商會議决按十成三五處罰惟此後如再查獲不以此案爲例欵擬撥充檢查所經費及正項用途云 
來函 
[廣生行來函]  
　　貴報蘇州通信欄内載有蘇州閶門内西中市老介綸綢號失愼遭及隣居廣生行云云昨接蘇州敝分行快信云並未波及因距介綸號尚有數家之隔恐有傳誤特先報慰等語據此合亟函請東正爲荷廣生行謹啓 
 
 
 

Page 9

 
 
   
 
 

Page 10

 
 
本埠新聞 
[伍博士對於關餘案之談話]  
　　聯合通信社云日前港粤各報載軍府財政次長文羣對於關餘案之談話與吾人所聞多所出入特謁伍博士記其問答如下（問）文羣所談『關餘現存港幣一百八十三萬餘元銀五十四萬八千兩』數目是否符合（答）余（伍自稱）爲賬目清楚起見且欲政務會議知悉存欵若干俾免軍閥派濫用故於本年二月十三日開列細賬面交政務會議計截至本年二月初存港幣一百八十三萬三千三百餘元但自二月十一日起至三月底止已付去港幣幾一百萬元載於會議記錄斑斑可考而所謂財政次長之文羣明知而不提及浮報存欵數目其意何居余雖長財部然以公帑關係至重每次付欵均經政務會議通過主席總裁岑雲階同意余從未私自付欵也至兩數則爲最後所交關餘之數（問）此事控訴於港滬法庭公意如何（答）此事純屬内部政爭彼方特假手於此爲破壞計耳彼等不顧以軍府之尊嚴受外人之裁判辱損國體至於極點且上海會審公廨半屬北庭管轄半屬領團主持彼等詎不知之乃竟悍然出此夫復何言魯籍國會議員張瑞萱君曾致函章士釗君曰『今和議未成北爲南敵君竟訴南政府最高地位之總裁兼部長於敵人設立之法庭其罪固不僅通敵投降已也』云云亦足見公道自在人心也（問）撥借先施公司欵項情形何如（答）先施公司本有存銀部與銀行無異廣州各公署各機關均有存放銀兩者去年抵制風潮平復後該公司需欵甚急託人向余磋商謂與其將存欵存於外國銀行何如存在該公司以維本國商業余恐一紙契約難憑也要求以財產抵押復嚴定三個月期限且期限雖未滿仍可以一星期前通知每次提欵十萬元凡此種種均余提倡實業鄭重公欵之苦心也（問）挪濟啓德公司欵項有之乎（答）啓德公司借欵全屬無稽該公司與余有關係人盡知之余極不願以手操完全公家財政權輔助個人之私產生平操守不苟絲毫公私界限辨之極明矧啓德公司現時需欵爲塡海之用耳一時固未易收回與先施公司廻異故存欵於先施公司則可借欵於啓德公司則不可此等謡傳香港華商總商會報已查確無其事於五月十四日更正可覆按也（問）中國銀行借欵何以不認（答）中國銀行前確有呈文借欵曾經政務會議否决故所謂重索用錢要求撥借啓德公司欵項二點無中生有不辯自明伍博士復言曰總而言之香港上海廣州三處之訴訟均純乎由於政爭即如西南大學經費在廣州軍政府中余爲始終維持最力之人岑雲老欲以之移作軍用余反對之幾至衝突汪精衞李石曾吳稚暉諸君均知之章行嚴君亦不能不承認之此次彼輩特假此大學經費名目見好輿論復不恤造謡衊淆亂是非世道陵夷人心險惡曷勝浩歎云云 
[各路商界總聯合會開會紀]  
　　各路商界總聯合會昨晚開第三十次董事會議到者十六路聯合同志主席陳惠農報告今有國際律師協會阮君由日回國所有日本方面自受我國抵制以來日貨出口者大受影響阮君親歷其境調查所得樂爲之介紹以供本會之研究遂介紹阮君登台演說阮謂鄙人爲赴東京國際律師協會中國律師代表之一此次於會務畢後調查日本國家銀行所有外放之欵盡行收回據云爲調濟國家財政起見實則銀行放欵爲救濟工商界之金融放欵收回國内工商業當然停滯世界各國未有停滯工商業而能調濟國家財政者可見日本現主金缺乏無可諱言比年以來日本經濟力之發展有兩大原因（一）由北方軍閥派之濫借（二）由歐洲大戰中乘歐貨缺乏輸運稀少之際竭力擴充對外貿易日貨所以充斥我國市面者職此之由比歐戰驟告終了我國抵制事起日商乃大感痛苦加以罷工之風潮米糧之不濟中下等社會恐慌尤甚東京著名之某紗廠專織粗布向有女工四千今入其廠調查人數殆不及其半且有多數女工於工作時間在寄宿舍有閱報者有輟業以嬉者詢其故據云因此項粗布滯消之故西京地方洋緞華葛及各工廠多至千餘處今抵一家半開工一家因供給皇室用品尚照常工作惟其餘一家停工者半據該廠執事者云因有一部貨行銷美國是以未停但觀其所織之布不似行銷西洋式樣後經多方調查始知其行銷美國者不過由美人出名改換牌號其貨仍銷我國此則我商界同胞不可不注意者也至於海味一項就北海道言之鮑魚及魚翅兩種從前運銷來華者年約六七百萬元自抵制以來此項海味完全滯銷日本方面損失約四百餘萬華商業此者損失亦有二百餘萬據此以觀抵制之效果已彰彰矣然我華人未可遽抱樂觀因抵制是暫時的不是永久的是消極的不是積極的欲謀根本解决非振興國貨不可否則因抵制東貨而用西貨利權依然外溢且以經濟眼光觀之舍廉價之東貨而購用昻價之西貨不但得不償失且亦非國民經濟之正軌故非將各種國貨應社會之需要設法改良慬恃抵制二字爲不二法門决非常久之計日本近年來中中國市場貨物之最暢銷者莫如紗布今調查日本所織紗布半用華棉半用美棉論者謂華棉完全不能織細布非改用美棉不可然則日本之棉織物何以半華半美形式物質與西貨不相上下可見天下事非悉心研究不可否則耳食之法不足據爲定論也總之世界各國以後要在經濟上戰爭我國現狀萬萬說不到與人競爭只要「在經濟界上立定一種防禦線」就是我們唯一之責任目前第一防禦線即在上海當第一防禦線之衝者其責任全在諸君一方面要堅守此防禦線一方面要嚴防間謀即日本商人勾由歐美商人借用商標行銷是也倘諸君能堅一二年使日本國内的經濟恐慌固屬中國之福否則日本自顧不暇再無餘力可以借欵中國助長軍閥派之野心此則不但兩國商業上之關係政治上亦受其賜惟在諸公好自爲之耳主席又謂頃間阮君所言不但商業上之關係責任在吾輩即政治上之關係亦在吾輩諸君試想吾輩所負之責任如何重大嗣又報告本日議事程序所有前次議决建築會所募集本定五月一日竇行嗣因各路意見差池是以遲未舉行現在究竟是否繼續進行抑從緩辦衆贊成從緩次議火險公司章程主席朗誦各條文逐一付表决各董對原稿略有更改卽通過第二報告華顧問問題第一次與總商會談話情形曁工部局致總商會文件内有請總高會發起召集在租界之各公所公會選出一語現在究應如何產生華顧問請大衆研究依本席意見本會之所以力爭市民權者爲全體市民爭人格非爲本會專有之利權似應聯絡各團體共同解决衆贊成主席提議通告各路歡迎美公使問題五馬路商界聯合會所提出議决歡迎團以各路職員爲限職員須佩帶徽章由總會預備中美國旗兩面歡迎旗一面多數通過（其通告附後）又漢口路吕靜齋張慕曾因米貴問題提出議案主席擬一方面應電請本省軍民兩長重申前令一方面由本會派員秘密調查補助官廳耳目之不及大衆贊成旋由主席指定宋誠彰吕靜齋張慕曾童理章陳國樑五名爲調查員各事議畢主席遂宣佈散會 
　　附歡迎美公使通函逕啓者歡迎美公使一事昨本會議决歡迎團以各路職員爲限并須佩帶徽章由總會預備中美國旗兩面歡迎旗一面兹與外交方面接洽之結果美使在招商北棧登岸該處地勢甚狹美國官商届期前往歡迎者人數必多若各分會全體職員齊往斷難容足今特改定歡迎代表以二十人爲限由本會製就歡迎詞公推代表一人到船面迓聞美公使於本月二十三號下午二時抵滬是日各路商店懸掛國旗一天以示全體歡迎之意爲此通告即希照辦 
　　又吕靜齋張慕曾提出禁米問題原函敬啓者滬上米價近日漲至每石十元左右如此昻貴爲歷年所未有推其所以致此之原因實由安福派勾串軍閥借軍米爲名販運出洋而一般米販奸商相率效尤遂至素稱產米之區如江浙等省竟受米荒之恐可見此輩政蠧以要結外援擁護私黨之故不惜使舉國民食有絶粒之虞若輩之肉寗足食乎滬地窮苦小工及負販爲數不下百數十萬終日血汗所得能有幾何如此米價何以堪此若不從速設法一旦暴動社會秩序地方安寗必有不堪設想者爲此提議敢請總會即日開董事會議議决目前之困難籌畫根本之救濟以維民食而保公安公私同感 
[八公團預備歡迎新美使]  
　　江蘇省教育會等八公團昨發通啓云敬啓者美國新任駐華公使克蘭君於本月二十四日（即星期一舊曆四月初七日）蒞滬同人定於是日午後二時至四時在黄浦灘舊時德國總會開茶話會歡迎以增東西兩大共和 
[北京歡迎意飛機盛况（三）]  
　　此機係場中陳列之中國商用飛行機名『京漢』號可容十八人 
（中央寫眞通信社） 
　　國之睦誼并盼於船到時撥冗赴碼頭迎迓諸維察照爲幸專此敬請公安江蘇省教育會·上海縣教育會·上海縣商會·寰球中國學生會·中華職業教育社·上海歐美同學會·華僑聯合會·上海救火聯合會·同啓 
[新任比公使今日抵滬]  
　　新任駐華比國公使艾維滋於四月二十四日乘日本郵船加茂丸來華就職曾誌前報昨江蘇特派交涉公署接駐滬領袖比總領事來函云頃得本國新任公使艾維滋來電准於本月二十二日（星期六）到滬云云相應函達即希查照楊交涉員業已預備到埠歡迎矣 
[預誌維多利亞誕辰之紀念]  
　　五月二十四日爲英國前女皇維多利亞誕辰之紀念節卽普通所稱之帝國日本埠英領署是日清晨八時將舉行校閱童子軍禮午時英兵艦水兵·英團練隊·與捕房印捕·會操英總領事閱操後將以戰事勳章給與曾在戰中出力者五人想從戰地歸來之英人届時必一律戎裝齊集於英領署也英商會亦將於午時在會所招待會員 
[一星期到米之調查]  
　　近來米價昻貴每石漲至九元六角五分上海人烟稠密日銷七千五百名存底缺乏人心恐慌全恃來源之接濟兹聞江蘇浙江内地各埠糙米白米存底亦祗四十萬石左右爰將本星期（自十五號至昨日止）南北兩米市到船調查以備比較此一星期内南市共到南北兩帮米船二百三十餘艘平均扯算計裝白米三萬餘石其中前帮貨如同里·青浦角里·蘇州·黎里·𧈢㘮·松江·米等居十之六七常錫之貨佔十之三四高貨絶少類皆中關而巳北市到船約二百號以常熟無錫爲多蘇同青角爲少計裝白米三萬石亦皆中次之貨高上者巳不多觀滬寗火車運來皆江邊秈米糙貨及無錫糙米等貨上鎭昌·致中和·益盛·永大昌·信昌·振興·恒昌德·裕通·等廠轉白出售銷路本街米舖因成本鉅大不敢多買私運打包出口者亦稍爲歛跡然各輪船私帶零星數十石或百餘石仍不見少影戤軍米護照裝出者有一萬五千餘石表面上運往天津實在運往大連香港等埠販賣聞香港近日米價漲至港洋三十元左右故奸商獲利豐厚滬地市價平均每石跌去二角高貨仍漲尚須九元六角 
[米價日漲中之商界往來函]  
　　近來本埠米價日漲不已據米業中人云若來源長此稀少恐轉瞬必漲至十一二元兹將上海總商會與北市米業公會關於米價問題之來往公函照錄於下 
　　總商會致北市米業公會函逕啓者頃准上海縣知事公署函開查近日本埠米價日見增漲上色米竟漲至九元七八角以上次則尚九元四五角左右雖值青黄不接之候然數年來當此時間亦未有此繼漲增高之價值難保不有奸商偷運出口或者囤户居奇高抬價目秋收之期尚逺長此以往小本營生何以堪此敝知事念切民艱實深顧慮是否他處偷運出口上海受其影響抑或本地囤户居奇所致究竟漲價原由實因何故應如何設法維持以維民食除分函外用特專函奉致務希貴會長迅賜詳切查明妥籌辦法刻日見復一面轉致米業董事力籌平價方法以安民食並將近日米價列表送縣備查等因准此查米價翔貴民食維艱自不能不設法維持惟官廳每於米貴時間不曰奸商偷運即曰囤户居奇幾成爲官樣文章奸商果有偷運官廳有稽查之責何竟漫無覺察屢閱報載某處需米動輒裝運數百石恃護照而無恐雖事之虚實未敢臆斷而空穴來風似非無因而至囤户居奇如果屬實當此米價已達極點似應善價而估斷不至長此囤積錯過機會來函所論恐非確切但米價如此之昻是否來源缺少抑别有原因以及如何可使平價之處應即備函轉達務祈查照從長籌議卽日見復以憑核議轉復爲盼 
　　北市米業公會覆總商會函逕復者日前接奉函開上海縣知事公署公函内開（見上）云云務祈查照從見籌議即日見復等因敝公會遵即會集同行籌議僉以米價之貴似難就平擬請於湖南江西兩省產地免收稅費并希速派妥員前往該處採辦指定祇准銷售於本埠江蘇全省亟行停止購運軍米請由貴商會據情陳請縣公署轉呈督軍省長現在無論有無護照請弗再至本省採辦以俟產地貨物陸續到埠一面查禁私販偷運出口如是人心自能漸定米價可望就平似亦稍紓目前之危急管見如斯是否有當仰祈察核轉復 
[米店對米行加佣之爭持]  
　　本埠米業嘉榖堂各米店對於行家加佣一事不能滿意呈由上海縣公署函致仁榖堂米行公所令將加佣理由陳復到署候核在案現聞嘉榖堂董奚賡餘·黄潤康·等以行家實行加佣未經官廳核准備案而規章中已刋有具呈官廳備案字樣情同欺飾而仁榖堂各董以行家加佣權自我操此欵且非出自米店徵於内地行家亦無退讓之餘地昨已呈復到縣未知若何解决也 
[鄂省新茶業已運到]  
　　湖北省所產之紅茶緑茶係本埠茶行銷於國内南五省爲多數兹者新貨業已採收頭批之貨現已裝由太古洋行之安慶輪船於昨日進口計裝紅緑茶二百件各茶行聞船到之信紛紛趕往提出大約今明可以開盤矣 
[銀市報告]  
　　中美新聞社譯友華銀行二十一日報告云昨日倫敦當地銀價不動逺期銀價跌一先令八便士此間上午市面穩固下午稍漲金鎊價六先令金元一百十四元半日金四十三元零市面大爲强固交易實價又較定價略漲紐約銀價不動美政府巳定收買現銀每兩一圓銀價不至再跌至匯價之低昻將以中國出口業爲斷倘出口竟易多則匯價必漲否則未必再高也 
[寳山籌辦全縣幹路之動機]  
　　寳山羅店·大場·劉行·彭浦·四市鄉經董錢衡同等函寳邑經董聯合會會長錢潤云我寳邑毘連滬埠處江海要衝比年以來商務日增突飛進步就形勢論本縣交通誠急宜提倡以應要需竊觀本邑原有水陸各道水道恃有的欵時常疏濬較爲便利獨陸路則紓廻狹小車輛難行邑中同志久思籌辦全縣幹路爲兼便陸路交通之計徒以縣力單簿羅掘無方致一再因循坐誤伏查民國初年省中頒布全省道路條例於省路之外并有縣路市鄉路之規定本須責成各縣實行今如大場通達彭浦以及上海之馬路所需經費全憑籌募不數月而竟告成功足徵事在人爲無庸鰓鰓過慮用敢草具理由并擬計劃大概函請轉呈以利交通而興路政 
[中西女塾校友會展覽會紀]  
　　今日仍行開會 
　　三馬路中西女塾校友會昨今（二十一二十二）兩日下午三時至十二時假黄浦前德國總會開大展覽會陳列各種國貨任人展覽先施永安商務印書館均允照本批售上海商業儲蓄銀行允貸銀二千元與該會作爲資本中華救國十人團聯合會附設第一國貨公司毛刷工廠之各種毛刷與上海學生聯合會附設紗帶工場之各色紗帶咸送往陳列并有馬玉山糖菓公司願盡義務贈送糖菓由中西女塾學生出售售得之價全數捐入該校杭州長沙北京等處亦均有貨物寄來陳列出售昨日午後來賓紛至約數千人孫中山·唐紹儀·王正廷均偕其夫人蒞會顏惠慶公使美按察使羅平吉徐季龍等亦均與會該會布置井井有條計有總務·經濟·公佈·裝飾·游藝·招待·國貨·化裝品·古董·象牙銀器·糖菓·絨綫·油畫·花邊繡花·雜貨·陶器·釣魚·玩具·籃盤什伙·男子裝飾等部及賣花處·茶室·大菜室等由黄佐庭夫人·曹雪賡夫人·宋美琳女士·韋增佩女士等與中西女塾校友會會員分部辦事三時半中西女塾學生演藝（一）『蘇格蘭舞蹈』（施惠珍·何惠如·胡哈拿·王仙露·張安意·高安榮·王愛寳·闕培珍·夏露米·葉德彬）（二）『跳繩』（沈午雲·郭定時·吳鳳珠·李履貞·沈紫葵·顧幼彬·丁寳卿·李慕貞）（三）『默劇』（闕培珍·吳玉芳女士·）隨琴歌爲動作耐人尋味（四）『短劇』（頃任舞蹈諸人與吳玉芳女士）英語均甚嫻熟（五）『法國舞蹈』（朱心珊·金艶貞·周粹英·邱素心·虞雲娟·顧瓊英·周志賢·榮卓亞·孟藴仁·萬達心·章鳳珠·黄秀林·柏心柔· 
·黄寳荇·于端容）與蘇格蘭舞蹈較前以疏逸勝後以工整勝（六）『詩歌短劇』姚福妹·陳妙仙·朱增齡·黄蕙· 
嫻·朱珍珊·陳孟蘭·蔡綉霞·錢長林·王毓靈·周鳳琴·吳鳳英·韓佩珍）甚有精采表演旣畢六時繼開音樂會（一）『鋼琴獨奏』（兪素青）（二）『唱歌』（中西女塾唱歌班）（三）『問答』（談振華·孫錦纎）化裝作父母各一聲情俱肖（四）『鋼琴合奏』（顏菊麗·郭梅儷）（五）『舞蹈』（邱貞愛·王信恩·周湄雲·沈淑卿·徐有容·談振華·顏惠清·吳景昭·兪梓連·施美珍·周湘雲·兪素青）（六）『唱歌』（兪素青·夏路得·黄倩儀·徐有宗·竇妙根·王仙露·黄倩鴻·李悅愛·張藹眞·張梅麗·黄祖玉·胡哈拿·夏淑貞）由邱貞愛女士指揮王麗芳女士秦琴（七）『沙氏喜劇』（張敏錫·程叟齡）（八）『鋼琴獨奏』（邱貞愛）九時復演『雪緋霞』歌劇（夏淑貞·張梅儷·夏路德·顏惠清·施美珍·黄倩儀·孫錦纎·沈淑卿·顏雅清·邱貞愛·周湄雲·郭梅儷·王國興·竇妙根·黄祖玉·王麗生·曹淑媛·顏惠清·黄倩鴻·李悅愛·王仙露·姚慈珍·趙敏淑·何彚蓮·黄靜容·徐有容）情景新奇移人觀感最後劇中人共唱歡迎明月之歌閉幕 
[愛國女學游藝會中之演說]  
　　天保里愛國女校學生分會於本月二十二日下午一時起假座靜安寺路夏令配克影戲院開游藝大會兹悉於遊藝時間更有瑞士及乃芙大學理科博士張君謀之淡化毒質植物化騐法及演說其演題爲（一）茶内或咖啡内之咖啡因（二）雞納樹中之雞納霜（三）高加葉内之高加因（四）烟草内之尼可丁（五）鴉片内之嗎啡五種届時必有一番偉論與學生分會所演之階級刀一劇同足以喚醒蒙蒙也 
[各輪船之行踪]  
　　法國郵船公司之巴鐸斯號已於五月二十日下午七鐘離香港來申大約二十三日（星期日）下午三鐘半抵申英國輪船公司經理英印公司之日本號星期二下午四鐘半離香港大約五月二十三日（星期日）下午抵申太平洋公司之加麥拉號五月十九是離哥倫布 
[駐閩浙軍回浙過滬預紀]  
　　松滬何護軍使接浙江盧督軍咨云前駐閩省之浙江陸軍第一師所部各軍步砲工程輜重各營現因福州等處地方安靖是以令飭該師將駐防厦門之砲兵二連輜重兵一連一併調回浙省聽候指揮業據該師來電該砲兵及輜重兵等三連已由厦門携帶軍械曁應用各物乘坐鎭定商輪起程赴滬准本月二十二日抵滬該輪因裝有士兵並軍裝物件商允駛至南黄浦泊於兵工廠碼頭以便該兵等就近登岸而卸軍械届時該輪到埠希飭所屬軍隊妥爲照料一面轉致該官兵等迅卽搭乘南站火車回浙而資調遣等因何使奉文後除令知步兵十六團撥兵就近照料外並已函致路局預備客車數輛廂車若干輛以便由閩回滬之浙軍返杭 
[紹興同鄉會徵求會員]  
　　紹興同鄉會自去年徵求會員以來頗有進步近聞該會爲廣攬人才募建會所推廣教育起見續辦第二次徵求團推定曹慕管邵仲輝爲正副團長宋漢章田時霖爲參謀長以省名爲隊名共組二十二隊自陽曆六月初一日起至月底止每隊以徵足會員四百五十人或會費一千元爲及格已有陶梅生魏清濤裴雲卿王傑臣袁近初壽孝天魏頌周史久鰲黄楚九魯正炳杜家坤魏鴻文田祁原徐春榮何曰琰趙文煥孫鐵卿徐霞村袁樹棠謝順之蔣泉茂胡楚卿等擔任該帮旅滬人士雖亞於寗波然亦頗占勢力此徵求會員諒能達其目的也 
[日暉港内偵獲匪船]  
　　淞滬警察廳偵探符正志等前晚出外巡查至西門外日暉港見有小船一只形跡可疑當即登舟盤詰該船中人言語支吾且見船中藏有軍械即將莊沙裕郭瑞生二名拘獲並在舟中抄出前膛槍一支刺刀一把單刀二把子彈五排又二粒快槍二支鐵尺一根連同該小船一併拘住船則派人看守所有軍械並蔣郭二人立解偵緝隊申送警察廳發送司法科訊明究辦昨午刻科劉科長提案預審之下判將莊郭兩人分别收押槍刀 
 
 
 

Page 11

 
 
一併存案候示聞莊郭同黨衆多此次曾在吳江等縣界内搶刦得贓脫逃來滬起案各軍械内有快槍一支前月間爲閘北四區三分所警署所失兹經該署飭警到廳證明禀准徐廳長飭將該快槍交該警領去 
[造幣藏械案之審訊]  
　　張載昌私藏軍械僞造貨幣經蔡文彬舉發由探拘獲抄出各種證據押送警廳申解護軍使署令發上海地方廳經檢察官訊供明確將蔡保釋張押候起訴審判廳訊究在案昨日午後該廳周刑庭長會同許檢察官開第五庭審理命提張載昌至案研訊據供上海人年四十五歲家住十六舖如意里五號門牌向在滬北爲呌貨生意不敢爲非問官得供謂曰爾旣安分何以家藏違禁品物此次由探警抄出呈案之手槍二支子彈一百餘粒等物何來張答稱蔡文彬（即蔡紀生）之堂兄蔡泰和蔡鶴亭皆汕頭人與民人素來相識曾與泰和等三人合股貿易販運軍火因泰和等與日本人吉三認議當時曾言明民人在外兜銷共銷去手槍十餘支子彈一千餘粒每支能賺洋四五元不等問官問内中還有快槍上之標尺三四塊彈壳六個指揮刀一把此等物件從何而來張答稱指揮刀係在北市拍賣所得彈壳爲昔年滬上二次革命時在途中拾得訊至此周庭長命法警從贓物庫中將一切證物提案騐看畢乃問曰此等銅模及僞票何來答稱民國六年九月中由鶴亭泰和等前來與民人商議合股私造僞票民人出資本洋一百七十五元鶴亭出洋三百元泰和出洋五六百元民之股本則交泰和收去此等僞票共造五千張每張洋一元係托三馬路印刷所主王文卿所造是年九月中由鶴亭持此項僞票前往汕頭兜銷民與泰和則在滬上迨至十二月間由鶴亭來信内言票已印錯難以通用等語民人不得已向之索回股本經泰和將銅模一塊給我推抵問官又問每張十元之羅卜票數百張何來答稱此項羅卜票實爲友人名湯根生之物湯爲汽油燈生理蘇州人住提籃橋龍慶里第五家伊友林阿昌家内此次湯從外洋做工而回將此票寄在民家由民放在櫉頂上但此票完全是西文我不識後來取得一紙到市查詢據云爲羅卜票每張十元祗值市價錢五千四百文問官問曰此羅卜票究竟是眞是假供稱眞僞實難指實况湯來寄票時還有念佛珠一串戒子一只送交我母應用是實問官一再駁詰張執定如前許檢察官即起而論告略謂張載昌僞造貨幣及私藏軍械罪業已成立應請公判問官會商之下判張還押一切證物仍命存案聽候再核 
[私鑄國幣分别押儆]  
　　前日特别華探目陳雲忠·鍾星南華探王長根·蘇長生·姚阿生西探目壳魯香西探麥克納司在虹口東鴨緑路四百三十三四號門牌米店樓上破獲私鑄國幣機關一所搜出僞質銀元兩元當兩角之僞輔幣六十一枚當一角之僞輔幣七十三枚以及鼓鑄模型數十副乾電池兩個鏹水一瓶並白粉白鉛銀塊鍋爐電鍍等器具連同當場所拿之上海人金壽榮·王阿生南翔人葉兆良浦東人張紅生王阿三一併帶冋虹口捕房收押昨解公共公堂請究先由陳探目偕西探麥克納司上堂禀稱得包探王長根報告捕房後卽率探按址馳往碰開該米店後門入内是時被告等正在製造驟見捕拿即將物件抛棄圖遁後將彼等帶入捕房詢供禀畢將搜獲各物呈察次由蘇包探上堂禀稱一星期之前途遇王阿生因其係故犯故注意其舉動尾隨至東鴨緑路見其入四百三十三號屋内乃留心窺探得該屋樓上之窗口等處多用布遮心知其内幕有異遂每晚往該處伺察迨至十九號晚始窺出該屋之披屋内正在烊鉛當報告探目協往破獲云云質之被告金壽榮供鑄造僞洋係另有名木生者所爲我因曾目覩故亦知鑄造之法王阿生供此事我並不知情我在該披屋内陳烟具一副作爲吃食鴉片之所等語王阿三及葉張兩人或供往該處找尋阿生或稱往食鴉片以致被捕陸襄讞訊畢與英包副領事磋商之下以該被告等私鑄國幣擾亂圜法應分别首從按律懲辦科金壽榮刑期五年王阿生三年葉兆良張紅生王阿三各二年着解往西牢執行期滿一併逐出租界起案各物分别充公銷燬 
[新記浜路之仇殺案]  
　　向業水菓生意之林金貴與同業包杏翠因同行嫉妒挾有仇隙去年十一月間互相鬭毆經人勸開前日下午在虹口新記浜路榮華里口狹路相逢林即袖出利刃向包胸口連戳兩下包被戳尚從某老虎灶逸出詎林又復趕上舉刀刺中包之要害頓時血如泉湧倒地身死該兇手旋亦自刎圖盡經一千三百九十五號華捕聞警到來先將林金貴車送同仁醫院醫治一面據情回禀捕頭立飭中西包探將包屍體舁入斐倫路騐尸所昨晨報請公廨陸襄讞會同英領包君訊理各捕房瑣案畢卽乘車同蒞騐尸所飭吏檢騐得委係生前被戳致命遂塡明尸格升座公位先由中西包探禀明兇手現在醫院見證劉姓未到繼由一千三百九十五號華捕禀明兇手將死者戳斃後即舉刀自戳致兩人均倒於新記浜路榮華里弄口云云又據屍妻包周氏投訴前情泣求伸雪中西官得供卽在騐訊單簽判曰驗得死者包杏翠委係生前受傷身死着屍屬具結領屍棺殮聽候訊明究辦 
[西人開槍擊賊]  
　　前日下午有舢板船户某甲偕婦人陳阿五王彩和至楊樹浦黄浦碼頭美國商輪海納號船上以兜攬乘客爲由乘隙闖入該輪船三副西人房内竊取現洋二十五元逃逸當經該西人覺察追出見已不及即袖出手槍向甲連開數響致甲被擊受傷到地由巡街捕聞警趕至將洋連同兩氏一併車入捕房經捕頭詰悉其情飭將受傷人送往醫院醫治並將兩婦轉送公廨暫交官媒看管以憑質證一面由西探將該船員西人傳至捕房轉送該管領事署留候訊究 
[軍官拘捕船廠工人之函詢]  
　　楊樹浦英商萬隆船廠（即現瑞溶船廠）日前報告捕房謂本月十四號下午四時三十分有高昌廟軍官及戎裝制服兵士六人乘小輪來廠捕去工人三人特爲報告等情即經捕房詢問南市軍政長官查得並無軍官等前往該廠捕人嗣經該管捕房詳細查悉是日確係高昌廟某軍官率同兵士前往該廠拘捕冷作工人惟未捕去且係乘江康小輪到廠以故此事業由總巡捕房禀請英領函致交涉公署請爲轉詢軍政當道究竟係何軍官乘輪前往該廠捕人希詳細答復云 
[青年會今日之會務]  
　　青年會今日（二十二號）午後二時旅行團乘自由車出發游吳淞下午六時半爲海琛隊會餐今晚八時又有同樂大會選演情節尤長趣味濃厚之影戲名「刑律改良」共計十大卷爲電影中之傑搆價值百萬金元是晚入座劵仍收小洋三角會員減收二角該會交際科以上次同樂會未至八時己患人滿後來者竟無從招待本期特預先分發通告俾欲飽眼福者得預早定座 
[昨日公共公廨訊案紀]  
　　昨日上午公共公廨民庭訟案由張襄讞及美丁副領事會審（一）「新世界游戲場訴朱森泰木作塲不照合同將承造之馬戲塲拆除請追損的銀七千兩押欵銀三千兩案」該馬戲塲屬於北部今年新正該游戲塲已將此馬戲塲改演小京班惟因馬戲塲係草草搆成不合於用故小京班旋即輟演當建築馬戲場時工部局工程處祇認爲暫時的建築物限本年四月十七號拆除届期未拆工部局曾致函詰責謂如再遷延必將所領游戲場營業執照吊銷該塲以朱當時立有承造包拆之約今不履行致受工部局貴言設果照約朱須於二月底即應拆除則旣不勞工部局函責且可另建合用劇塲因此於營業上不無彩響是以起訴當由原告代表律師上堂陳明前情要求着被告即日拆除木料仍存於原告處云云被告不到延律師到堂辯稱原告所控係根據一種契約但該契約被告否認因簽字時有强迫性質被告亦將反訴數在五六千兩請准被告減輕交保「結果」着被告即將馬戲場拆除木料暫存新世界俟控案解决再核被告減交五千兩舖保（一）「源利行等環訴周芝山及在逃之人不理欠洋二千二百六十一元案」據周供認與在逃者合開怡豐祥欠各原告之欵不諱原告亦由律師代表到堂請求判决飭提在逃之人到案訊追「結果」原告勝訴准周交保出外並補提在逃被告到案訊核（一）「劉崇德訴葉榮安壩不出屋案」據原告律師稱前已下諭令被告遷移今仍抗違請令押遷「結果」准即諭令押遷（一）「莊時伯訴張汝林不理欠洋案」被告因病不到「結果」改期再訊（一）「崔鶴春訴韓阿泉售屋不讓案」前已諭令遷讓因被告尚未遵斷故又傳訊「結果」押遷 
　　又午後民庭由兪襄讞及美約副領事會審（一）「杜炳炳釗請求給諭保護營業案」杜係以分發本埠南北市錢業之行情單爲業美其名曰金融日報因恐或有他人與其競爭此業故於上年曾先後稟由上海縣知事署·淞滬警察廳給保護文告兩道顧此種文告在租界不能發生效力故又偕代表律師到廨請求給諭問官命其將内地官廳所給之兩道文告一併呈察之下乃諭杜謂展期七天出外與爾之律師詳擬辦法呈請立案則可酌准如欲請求給諭本公堂爲司法機關非行政官廳未便照准（一）「泰隆海味號夥沈幼樵延律師訴徐仁明不理貨欵洋五百四十餘元」訊明被告業經諭准破產本案原告如欲起訴應照破產條例進行不應違反該條例而另有控告「結果」將案註銷（一）「戚佐紀訴陳安南積欠房租延不出屋案」訊明被告所欠租金二十七元屬實出屋一層被告旣已立據簽字准於二月履行到今請求展限多月碍難照准「結果」着將被告存案之二十七元交原告領去並限被告於隂曆四月底搬遷（一）「婦人顧朱氏訴女子喬素蘭不還借洋二百元息洋四十元案」被告不到即由原告將借據呈案「結果」缺席判决着被告償還本利洋二百四十元（一）「兪順竇訴士昌朱阿三不理會欵洋一百五十元案」原告到堂並無證據呈出「結果」註銷 
[誣控包探私打勒索之科罰]  
　　江北人沈其桂前延律師代表投法公堂控稱原告之叔父沈早章家於上年冬間失竊惟原告與伊叔素來不睦記於十一月十九日有法捕房包探金九林遣人將原告喊至江淮茶樓强誣沈利章之物係原告所竊先行毆打旋被勒索去洋五元故心不甘服投案求究原告見證李子裕等傳不到案包探金九林稱沈利章家失窮係二百六十五號試用包探涂岐山前往查勘我毫不知情亦無私打勒索之事實被誣攀試用包探涂岐山稱沈利章家失竊實由我前往調查是實並由捕房代表律師上堂稱此案原告實係聽人唆使所控各節均係誣栽應請重究又據見證王玉才稱於上年冬月間我至原告家找尋朋友未遇其時原吉適在家中與我閒談數語後又稱包探金九林於十九日將伊毆打並勒索去洋五元欲令我至公堂做見證允酬我洋五十元當時民人拒却未允而散沈利章稱商人家失竊實由包探涂岐山前來調查並非金九林是實判候下堂諭飭遵在案昨日將兩造傳至法公堂請示經中西讞員商明堂諭先由雷副領事將西文堂諭誦畢繼由陳讞員諭曰此案據原告控告被告私毆勒索等情曾經本公堂迭次研訊原告見證屢不到案綜核案情原告實係受人唆使所致着罰洋二十五元充公外交保出外不得至沈利章家吵鬧堂費十五元亦歸原告負擔並登申新兩報一天判畢捕房律師稱請求堂上着沈其桂交的保出外金九林尚須追償名譽損失等語判准如所請 
[迷路男孩待領]  
　　男孩朱和尚身穿方格子布破棉襖方格子布破夾罩衫黑布褲子蒲鞋頭鞋子洋襪和尚頭無帽前在法租界迷路爲捕查見帶入捕房昨送法公堂請示該孩供年九歳父親向爲小工詰其住址含糊不答命送堂留養候家屬認領 
[價賣表姪女]  
　　江北婦人周蔡氏將年甫十歳之表姪女小洪子帶至滬上賃居南市三官堂弄同鄉婦人劉包氏家意圖價賣後即由劉包氏經賣與該處悅來客棧主爲義女議定身價洋六十元先付定洋十元令覓保付價後因無人擔保該棧主即索還定洋以致口角爲崗警查知帶入一區警署趙署長詰得氏供因該女父故母貧托爲代賣等語因事關販賣人口飭送地方檢察廳訊究 
[抄獲煙土]  
　　向在滬寗火車上爲開認頭之張如意　前日在租界某烟膏店購得烟膏四百盒擬繞道义袋角麥根路車站上車運往内地售賣行經共和路時被閘北巡警悉數抄獲解入四區警署經顏警正訊明解送司法科轉送淞滬警廳究辦 
[受傷船夥己殞命]  
　　船户楊阿寳之碼頭船裝載洋布疋頭在順泰碼頭旁停泊卸貨船夥邱掌勝被水巡捕房某捕扭毆受傷舁送同仁醫院剖腹療治等情己廳昨報兹悉受傷者己於昨日上十九時因傷身死矣 
[電車擦斷塌車夫手指]  
　　昨日午後兩時南市新碼頭新順泰木行爲排司葉永林等駕一塌車送貨至北市行經關橋北首適有某號華商電車尾隨而上葉等急即向東閃避不料電車行駛過捷致將塌車撞翻擦及葉之右手傷折一指頃刻血流如注爲崗警查見將該電車上六號司機李阿四扣住連同受傷人一併帶至第一區警署由趙署長察得葉之傷勢非輕飭將原被移送地方檢察廳騐傷核辦 
[聚賭罰洋三百元]  
　　張貴鴻即張寳初前在法租界西自來火行街七十一號門牌開設大賭窟聚集多人在内賭博摇攤牌九現爲法捕房偵悉日前晚上山西探意帶利探目黄金榮等前往拘獲賭客二十餘名連同賭具及現洋一併帶入捕房賭客罰洋斥退張交保候究等情已誌前報昨日傳至法公堂請究先據捕頭上堂稟明前情詰之張供實係朋友遣餘供支吾中西官判張罰洋三百元以儆抄出之賭具現洋一併充公 
[攫帽匪徒各押三月]  
　　寗波人王阿慶紹興人魏大昌杭州人蔡仁卿因犯迭在北河南路文監師路等處攫取行人呢帽案被探目石金榮獲解公共公廨諭令收押查傳失主到案再訊在案兹因當時在王等身畔搜出之西式呢帽五頂失主皆係過路之人無從查傳故該探目於昨將三被告解案稟朗前情中西官判决各押押西牢三月贓帽暫存捕房候失主認領 
[浦東攫飾案兩起]  
　　浦東婦人嚴李氏家八歳女孩桃貞前日午後行經洋涇廟附近被匪徒甬人王根生攔路攫去耳上金圈一付圖逃當經該氏喚警將王拘解三區警署曾署長判解警廳訊辦又祥生鐵廠工頭許渭生咋遣其女孩出外送物行經揚家宅附近被匪顧阿榮搶去金圈一付當經該女呼救爲三區崗警追獲解署經曾署長訊據供稱寗波人不認搶刦諭令押候解究 
[誌謝]  
　　昨承新人月刊社贈新人雜誌第二號一册書此誌謝 
來函 
[汪精衞覆廣肇公所書]  
　　廣肇公所執事頃奉五月二十日手教敬悉一切銘對於西南大學經費問題所有主張己於日前披露各報當蒙鑒及至於手教所謂銘在馬玉山公司内對於貴公所主張將現在港滬涉訟之關餘辦學欵交無政治關係者保管事曾發表意見云云甚非事實是日廣東善後恊會在馬玉由公司内歡迎伍秩庸先生在座諸君所發表者皆同鄉之親誼與護法之情感並未提及西南大學經費問題銘與陪座末曾略有演說亦並未提及此問題因銘對於此問題已曾將意見發表態度旣明進行亦力無須於歡迎席上再論及之也 
　　是日銘之演說大略專對於邇來廣東現象而發以爲釀成此不堪之局面者武人政客固尸其咎而大多數對於政治不感痛癢之人亦當分其責曾引貴公所「無政治關係」一語以爲例證蓋立憲之精義即在國民人人有參與政治之權利民主立憲固然君主立憲亦莫不然國民非必人人皆爲政治當局者而實人人莫不有政治關係所謂政治關係非必政治家有之教育家實業家對於政治以公平之觀察爲正當之主張是亦有政治關係也惟亡國之民不能與聞政治乃可謂之無政治關係民國九年以來大亂屢作亂之所由起起於爭也爭之所由起起於各執是非也當其各執是非之時使爲國民者能以公平之觀察爲正當之主張其所是者則從而助之其所非者則從而抑之庶幾是非明而正人不至孤立而無助小人不至無所忌憚不幸今日大多數之國民遇此等吃緊關頭恒自謝爲無政治關係者不加觀察不定主張於是愈欲息爭而爭愈烈愈欲弭亂而亂愈熾是則爭與亂起於顚倒是非而成於無是非顚倒是非者小人無是非則孟子所謂非人也以上爲當日演說之大略固非爲貴公所而發不過引貴公所「無政治關係」一語以爲例證若貴公所以此爲有所觸怒則就此論調加以詞斥可矣何必勉强牽扯入西南大學問題如今日時髦之所爲哉貴公所謂「今日南北政治何處有人民置喙之餘地」誠然誠然正惟如此人民愈不可不努力奮鬭以蘄確實取得參政之權利若因此而遽自謝爲無政治關係者則惟有聽其長此淪胥而已此上敬頌台祺汪兆銘謹者五月二十日 
[浦東中學校長朱叔源來函]  
　　逕啓者杜威博士此次由寗來滬至各地演講敝校爲便利浦東教育界計特於六月三號（夏曆四月十七日）上午九時敦請博士蒞止演講最新思潮如蒙惠臨無任歡迎此頌台綏朱叔源敬啓如有團體惠臨欲定飯席者請於三日前明示 
雜評二 
[寳山籌辦縣道（訥）]  
　　交通爲發展事業之起點而築道尤爲便利交通之首務故地方而不欲自治也則已苟以自治爲不可緩則此天經地義之縣市鄉道先不可緩 
　　江蘇自治取消後地方百事隨以停頓一若此自治名義一日不經官恢復者即地方人士一日不能進行自治内應行之事而長此廢業不治此則深可慨也今寳山人士起而爲全縣幹道之籌備以爲各縣倡不可謂非差强人意矣 
　　雖然吾更有望乎熱心自治之蘇社人物旣列水利交通於四大宗旨之中則築道當然爲其計劃籌備之一蓋水道與陸道相輔而行水道旣在悉心研究則陸道之規畫亦自不容稍緩蘇社諸人誠能盡力提倡使各縣之縣市鄉道同時舉辦早日觀成不使寳山一縣獨獲熱心自治之美譽庶乎江蘇前途有一線之望也 
 
 
 

Page 12

 
 
[張雲州周介甫唘事]  
啓者所有法界吉安里十六號門牌益壽年字號一切營業前由鄙人等發起股開自本年三月念九日止槪歸劉君接辦鄙人完全脫離關係以後支票銀錢貨物往來均與鄙人等無涉自四月初一日起張雲州周介甫仍遷移英租界湖北路正豐街日清和坊二弄口三百五十六七號門牌内照常營業所用支票銀錢往來貨物等出入槪用益壽年圖章細邊廻文中嵌用鑫記二字爲憑特此聲明 
[失票聲明作廢]  
啓者鄙人於初三日下午三時在上海十六舖地方被摸去皮夾一只内有上海景福銀樓第一千零八十一號烚金五十兩發票一紙計價一千零三十兩當収四月十二日期銀四百兩上注明劉恒記付去又南通瑞豐劃上海安康莊第二百八十三號四月初二日期五百元劃票一紙上注明周寳成字號外有友人寄存零星發票數張均函電各號聲明作廢一面報告捕房請緝查商界發票原計數不繳本無重要關係惟劃票業已到期當與通滬兩莊接洽卽將此票根鈎銷作廢誠恐未能週知合再豋報聲明　中外諸公及各寶號幸勿受用是爲至禱　劉恒記周寶成謹啓 
[杭州新開大經綢縀局弍月念四先行交易露佈]  
本局在省城薦僑路轉角建造三層樓洋房自造本機紗羅綢緞最新鐵機紗葛絲搶並搜羅全國絲織及蘇湘名繡等貨今因屋未告成而各處　顧客紛紛函詢故在薦橋浙鹽公所内先行交易定價從廉以副　惠顧諸君之雅意零躉批發尤爲克已一俟新屋竣工加辦各口皮貨歐美呢羢泰西異樣電光閃織各品男女裝飾物類花樣繁多不及細載容再擇吉正式開幕先此露佈　電話一三○號 
[最新白濁治法]  
白濁初起時用最新科學醫治不過一星期均可痊愈斷根往往治法不良加之注射器皿不潔將前尿道病移至後尿道而成老白濁矣此病並無拾分痛苦惟尿中含有膿絲早晨封口有一點白膿褲上常有膿跡每逢天氣轉熱或身體疲弱飲食不愼膿水尤多此症積久不醫不但陽具倒痿見色流精而且尿管變窄水便不通致成尿毒損害已身貽禍妻子危在旦夕矣本醫院爲維持人生保安社會計特聘歐美畢業專科之醫學博士分内外科各門診治並備有各種最新發明良藥有注射内服外治種種凡未染毒者可預防不染已染未發者可保全其體質初發者可縮短病期而免後患無論何種最疑難之生殖器病均可對症發藥着手成春就診者請至英大馬路大慶里第一家本院便是醫例普通門診一元二角通信求診者照門診例空函不覆各種注射包醫面議　愛仁醫院啓 
 
 

Page 13

 
 
   
 
 

Page 14

 
 
自由談 
遊記 
[舊金山瑣談] [  白丁]  
　　民國七年夏余由北京清華學校派赴美國入「麻沙朱色得士」州之「洛護爾紡織學校」習紡織化學遂於八月十四號乘「南京號」郵船啓程渡太平洋而東行過日本及火奴魯魯至九月四號而抵美國西境「加利福尼」州Ｃalifornia之「舊金僕」ＳanＦrancisco離舟登陸景色爲之一變矣 
　　凡船客上岸必先經海關醫生上船檢點人數查驗有無疫病騐畢後更有移民局官員查驗護照盤問「籍貫」「履歷」「父母存否」「兄弟姊妹有幾」「自己今年幾歳」「生於何年何月何日」「身長幾尺幾寸」「到美國做何事業」均逐一細問記錄於簿更以護照上照片與船客詳加辨識面部上有無斑點與護照上所記相合否考問之細微繁複可謂至矣盡矣我輩未娶親者問辭尚覺簡單蓋官員必問船客「汝已娶親否」如日無之則已否則遂條問曰「何時結婚」「已有子女否」「汝妻今年幾歳」更問曰「汝妻之足爲天足耶抑纒足耶一則彌覺可笑矣 
　　有一學生見盤問甚繁雜立候半天心殊焦灼輪及該生時問官亦逐條細問問至「汝已娶親否」一語該生答曰已娶問官乃逐條問其妻之情形該生厭其煩急答曰吾妻已死問官則依其辭錄於簿上實則其妻並未過世其同鄉知之一時傳爲笑柄云 
　　船客旣被查問證明其辭與護照上所述者相符合且證明入境後並不爲工人然後方許上岸欲踏進他國境界其難蓋如此 
　　當船未抵岸時船上發給認稅單請船客將行李中所帶物件逐一塡上不可漏落船客旣被盤問准許上岸後即到碼頭上查認自己行李乃將認稅單交與海關關吏請其查驗查畢後乃將行李交與轉運公司取回對號單於是上岸之手續畢矣 
　　上岸之手續如此繁雜余自晨待至下午四時方畢事乃乘摩托車抵「麥克脫街」ＭarketＳtreet之「灰脫康旅館」Ｈ 
otelＷhitiomb而休息焉（以上舊金山上岸紀略） 
劇談 
[梅訊（三十八）] [  春醪]  
　　昨日羅浮豫道人春江曲贈梅郎並小序云 
　　庚申三月下浣甘翰臣道友宴梅郎於非園時陳伯巖朱古微王病山王雪丞諸名流均在座翰臣爲梅郎索余詩余前歳誦樊山哭庵梅郎曲諸作哀感頑艶美矣麗矣惟梅郎之貌之藝足以當之無愧邇者古微蕙風倚聲及諸名流贈詩傳誦一時余因成此歌以博梅郎一哂維時小雨靡纎落紅滿地誦少陵落花時節又逢君之句不禁黯然銷魂也 
　　春江一水剪緑波人人愛聽梅郎歌春江十里花如錦人人亦重梅郎品千嬌百媚似女兒女兒多爲梅郎痴青鳥傳書吾嬾讀梅郎守身郤如玉且賞容華一串珠休想阿難五凈肉君不見旗亭畫壁樊山樊車子牽簾哭庵哭梅郎應較王郎好獨怪梅村看不足凝碧池頭憶艶歌軟紅鏖裏翻新曲白翎雀和鷓鴣天長歌入雲管絃逐芳園酒熟春茫茫能留春住惟梅郎美貌直爭花旖旋離情欲較波短長都似與郎不相識（用梅村句）移坐飽餐即秀色江南草長羣鶯飛春風似戀花王國吁嗟乎子山詞賦清且新杜陵憂世今何人逢君正是落花晨落花鋪滿江上茵何堪重託江南春 
　　孟心史先生新以詞貽叔雍並小跋云 
　　生平不愛顧曲因亦無意調梅日在報端讀梅訊知望梅止渴諸君已近一片隨流玉龍哀怨時矣戲拈江城梅花引爲諸君賦餞梅詞以似叔雍並呈諸詞老 
　　一聲長笛怨江梅自梅開怕梅開宛轉臨風日夜對瓊瑰憐我憐卿無限意有今日這分飛第幾回幾回幾回重徘徊夢中偎曲中催去也去未卜何曰重來縱使重來蜂蝶也驚猜說與相思纔一寸又無奈這相思一寸灰昨畹華在商務造片場攝春香鬧學一齣備極輕倩流利之 
[相繼而起光漢]  
致 
　　蔣抑之君前在京師曾允贈畹華舊梁章鉅家收藏名畫集一册今始覓得於前夕交去就中有唐畫韓熙載夜宴圖上繪舞女衫袖披拂畹華又得一考據古裝之證矣 
海外珍聞 
[歐戰中之罪名] [  Ｋ]  
　　去年四月二十八日巴黎和會爲懲罰戰中罪人特組一委員會擬定何者爲罪及如何懲罰委員國爲美英法意日比希波羅塞十國經數月之研究始决定各種罪名其中有指定爲道德上之罪惡者應用道德法懲罰之至於歐戰開釁之罪則在德與奥次則爲土與保尤以德之派兵侵犯比利時與盧森堡爲最大罪惡兹列出擬定之罪名三十二條於左 
　　（一）殺屠與有統系之恐嚇（二）害死質人（三）加惡刑於平民（四）有意餓死平民（五）姦淫（六）拘婦女强迫爲娼（七）驅逐平民出境（八）幽拘平民而虐待之（九）强迫平民爲軍人服役（十）派軍隊佔據時侵犯主權（十一）强迫佔據地内人民充兵（十二）謀圖毁滅佔據地人民之國性（十三）搶掠（十四）不合法之勒索（十五）没收財產（十六）擾亂幣制發行假幣（十七）徵收大宗罰金（十八）有意毁壞與蹂躪（十九）有意轟擊無防守之地（二十）有意毁壞教育慈善教會或歷史建築及碑銘（二十一）不先警告擊沉商船（二十二）擊沉漁船與接濟船（二十三）故意轟擊醫院（二十四）違背紅十字會規則（二十五）轟擊醫傷之船（二十六）用毒氣攻擊（二十七）開花彈及無人道兵器（二十八）不許寛待俘虜（二十九）虐待傷兵（三十）用俘虜充作不合法之工作（三十一）妄用休戰之旗（三十二）下毒井中 
　　此外對於實行懲罰分國家與個人二種並决定組一高級法庭審問此項罪人凡敵國文武官員以及兵士平民有犯上述者必逐一拘捕受審此法庭五大國各派一人希臘比利時波蘭葡萄牙羅馬尼亞捷克與塞爾維亞亦得各派一代表陪審云 
新聞拾遺 
　　電車中取締肥人近有俄商數百人欲在巴黎建築一工藝場奔走經營極爲忙碌此輩俄商軀體大都肥碩爲巴黎所僅見者其在巴黎日夜乘電車往來車中賣票者惡之謂每車本可容七八十人而此類肥人入俯則一身占二個半之地位只能載三四十人而止乘車旣爲所苦公司尤受損失爰禀由車務司於章程中附增一條凡乘客軀體肥大重過二百磅者其車資加倍云[  聲]  
　　魚腹中藏將軍印松江城内陸彚記古玩舖前日有漁人王姓持圖章一方前來求售視之非金非玉而上琢獅鈕下鐫篆文曰「戚繼光印」四字字跡蒼勁彫刻精美詢之漁人云在泖河中捕魚時得之魚腹中者當由該舖以三元代價收受待沽據舖中人云此章確係明代戚將軍之私印特不知如何輾轉吞入魚腹之内始爲漁人所獲刻聞此章已被某教士購去得價五十七元云[  周劉]  
　　米貴聲中賣女郎青邑白鶴江人陳某昨同一生女乘輪來滬携往貴州路某妓院内哀鴇收納賣洋數十元陳女雖鄉姑然其志堅烈啼哭不願入門時適有某號華捕到來詢問其事陳某答謂向在鄉間爲倒開水生活每日所得二百文日來米價甚貴一家三口艱難度日因與妻商酌携女來滬出此下策云[  文海]  
　　愛國糖昨於哈同路菜場前見有賣梨膏糖者一女子手奏風琴緩聲歌云這糖不是外國糖愛國同胞嘗一嘗一隻銅板買一方大家看看强弗强一時圍觀者如堵牆爭相購買不頃刻間得錢約千許云[  吳秉恬]  
　　這呌做發洋財昨日下午行經北四川路虬江路口有一西婦乘自由車自東而來快如馳電忽衣袋破裂銀洋銅元散落於地尚不自覺也仍向西逺去一時黄包車夫等見之爭搶咸呼發洋財發洋財云[  一靜]  
劇本 
[新婚夫婦] [  瑙威名家皮琴生著一圭譯]  
　　皮琴生ＢiornsonＢ是瑙威有名的戲曲家詩家小說家一千八百三十二年十二月生在瑙威北部的極維納城他的著作都注意寫實并且有一種清新恬淡的意味他因爲文字上的關係曾和易卜生Ｈibsen反過臉兩下都當作勁敵看待筆歌墨舞競爭得狠利害隔了好底年彼此纔和好纔互相佩服皮琴生的小說最有名的是「亞娜」和「蘇培根」兩種劇本有「新聞記者」「破產」「國王」「利娜達」好幾種這一本「新婚夫婦」ＤeＮqifte是他傑作之一曾譯成好幾國的文字登過好幾團的舞臺他描摹新婚夫婦和守舊家庭情景很逼眞的一千九百十年四月他死在巴黎瑙威的人都很悼惜他 
　　登場人物 
　　父母勞拉（女）阿克塞（婿）瑪蒂爾達（勞拉女友） 
　　第一幕 
　　佈景一間布置狠華麗的房間地上鋪着地毯靠後有一扇門通到次間父親坐在左首一把温椅中讀着一張新聞紙面前的小桌子上還放着旁的訐多文件阿克塞坐在右首的一把温椅中一張新聞紙攤在膝上並不讀母親坐在當中桌旁的安樂椅中在那裏做女紅 
　　勞拉走將進來 
　　勞拉母親早上好（和他接吻） 
　　母親早上好親愛的夜中你好睡麽 
　　勞拉很好多謝你阿爺早上好 
　　父親早上好小孩子早上好你可覺得快樂精神也很充足麽 
　　勞拉很好（走過阿克塞面前）早上好阿克塞（坐仕桌旁恰和他母親相對） 
　　阿克塞早上好 
　　母親我的孩子我很納悶今夜可能同你們上跳舞會去可是路很逺又是這種春塞的天氣 
　　父親（並不從他新聞紙上抬起眼來）你母親不大舒服夜來又是咳嗽 
　　勞拉又咳嗽麽 
小說 
[社會小說衆醉獨醒（四十八）] [  瞻廬]  
　　娘子暗暗地典賣簪珥量力捐助捐簿上面仍寫着邦平的名字所以善堂裏面的徵信錄賑濟偏災的報告書居然也有劉邦平善士的字樣比及娶了後妻一對吝嗇鬼做了夫婦重利盤剥無所不爲劉剥皮三字從此呌得怪響玉兒在學校裏成績優美幾次升學程度越高學費越重邦平心裏以爲這孩子專會分利不會生利終不是個道理幾次要呌玉兒停止讀書只是不曾實行一來礙着前妻的遺囑二來礙着子才的情面只好暫時忍痛啞邑吃黄連說不出的苦後來觀保死在上海所娶的偏房不曾生過孩子柳氏婆子旣不要偏房住在一處那個偏房也不願寄人籬下待到喪事已畢即便脫離關係下堂求去不在話下玉兒這幾年來從小學升到中學從中學升到大學二十歳左右在那北京大學校裏已是一個鼎鼎有名的高才生金兒的性質郤同他老子一般也是個愛財若命的人邦平延着西賓教授金兒金兒怎肯專心讀書長日無事專把先生做個消遣品不是在先生背上黏着一隻紙製的烏龜定是在先生頭上揷着一根顫巍巍的鷄毛這位舊西席趙蔭谷先生教了幾年書焦頭爛額託故辭去邦平便委託徐勉齋延訂西席郤選定了這位燒火櫈上的伍青巖先生十二月裏下了關書擇定來年正月二十日開館這事在第三回中業已交代現在劉氏家世補叙已畢下文便緊接着第三回了（自第四回至此都是補筆） 
[自由談之自由談] [  鵑]  
　　多金之人爲錢囊所崇惴惴焉懼盜賊之來襲日夕不能寗處不若貧家之子牽蘿補屋反多樂趣夜中張扉高臥魂夢不驚則人又奚必多金哉 
 
 
 

Page 15

 
 
   
 
 

Page 16

 
 
   
 
