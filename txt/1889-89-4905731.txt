# 1889 - 89 - 4905731

 

Page 1

 
 
[新印傅選戊子科直省鄉墨出售] [  申報舘主人啓]  
　　山隂傅子蒓先生文壇宿將也歴操選政海内風行本舘覔得新選戊子科直省鄉墨詳黟精當去取諱　　　淡清奇不拘一格而要皆當行出色不同夸目尚奢繡出鴛鴦幾令金針度盡矣本年恭承恩詔慶榜特開士人有志觀光允合揣摩簡練因　何手民排印圈點批語悉遵原刻無訛卷首更冠以序文例言及各省主司姓名爵里後附試帖若干首亦皆銜華佩實花樣一新刻巳印釘告成准於二月廿九日出售每部分裝四本價洋一角六分諸君子欲先覩爲決者請向本埠申昌及外埠各申昌各經理申報人購取可也 
[石印叚氏說文解字注後附天謬並通檢] [  點石齋告白]  
　　通經之學自訓詁始訓詁之學自識字始許氏說文爲小學之宗千七百年來陋儒增損竄易頗乖許書之　金壇叚氏懋堂剪榛莽披雲翳爲之註而後此書與日月齊明與尊彛竝重纘先儒之緒啓後學之蒙厥功偉矣哉惟其中有一二失檢處元和徐氏因成叚註匡謬一書向無刋本今始得之附存於後學者比而觀之自能擇善而從又番禺黎氏爲說文通檢若網在綱檢尋較易亦附焉兹仍印三層本取其原書裝裱差謬庶幾可免分釘四本價洋二元四角其拆購匡謬通檢兩種者價洋六角卽日發售此佈 
[三月初六日第一百八十三號畫報告白]  
　　緊夫墜歡重拾徒傷奉倩之神繕性不移克守嬰兒之志雙心一裱生死之愛有不渝兩字千秋貞孝之風無其返遥遥華胄瑣瑣編氓獨秉至情同傳佳話尚巳他若奪壻瑶光之尼數錢河間之姹梟將食母天理不容鬼解幻形人情獨是信筆所至添毫自工非敢操彰癉之權聊以資笑談之柄云爾 
[續時髦能幹論]  
　　客又曰外强中乾之弊虧空而無從設措借貸而無以償還是無益於己　而實亦有害於人至於業敗名虧無可收拾詞訟糾結積劵如山其所爲牽連而拖累者雖食其肉寢其皮而終於無濟謂非害人而何嘗思有以救其弊非量入爲出之策不爲功今夫才猶器也其分量之大小與容納之多寡皆有限焉以别其上下不容誣也其上者遺大投艱而不懼負重致逺而不辭爲人之所不能爲任人之所不敢任其於享用供給推解施捨未嘗斤斤焉較量於其間一若爲素所固有分所當然者其下者碌碌無能斷斷無技窮日之力從事於微長末藉僅足以仰事俯蓄贍其身家而巳乃當今之世自創興西法官入於商而居奇之道愈隘自疉開捐例人浮於事而餬口之方愈艱有大受而屈於小知者有長材而窮於短馭者而其享用供給推解施拾仍若素所固有分所當然未嘗斤斤焉較量於其間以致東補西移左支右絀反不若微長末藝之足以仰事俯蓄贍其身家此外强中乾之弊所由起也彼隨波逐流習爲奢侈任意揮霍不善會計者亦問有之姑置不論若夫時髦能幹之蹈斯弊也往往雄才大略高視闊步以爲富貴可立致也是區區者又何足云而不自知其東補西移左支右絀乃至虧空借貸無益於己而有害於人也使其返而求之以今日所入之數爲今日所出之數勿使有銖兩分寸之加焉迨夫際遇非常遭逢不偶功成業就綽乎有餘而後擴而充之塲面寛宏手頭闊綽不致貽笑於田舍翁不亦善乎此所謂量入爲出之策也余曰子知外强中乾之弊惟量人爲出之策可以救之矣抑知中强外乾之弊亦惟是量出爲入之策可以救之乎中强外乾之弊慳吝也而流爲刻覈儉嗇也而扭爲刁鑽是無益於人也而實亦有害於己至於戚友離心鄉隣側目有求不遂積怨日深一旦禍起於非常變生於不側環顧所親無可以與謀者而鄉隣戚友間方且旁觀袖手莫爲之援或又從而下石焉謂非害己而何嘗思有以救其弊非量出爲入之策不爲功今夫天之生人也皆有所用子之以聰明付之以材力非徒奉此式飲式食之軀冥頑而不靈也自君相大夫以至士農工商輿臺僕隸或勞心或勞力皆有以效用於當世而後受祿於天俯仰無愧無敢有尸位素餐者其或才之所成石大功之所被者廣一言而天下溥其利一舉而天下蒙其庥則雖作威作福玉食萬方亦不得謂之過况其儉約乎若其安坐閒居無所事事糞墻朽木天下安賴有是人則雖一粥一飯半絲半縷皆富責之以虚縻大祿暴殄天物况其奢侈乎乃當今之世藉祖宗之遺澤膺恒產擁厚貲便以爲閉門家食與世無求矣於是放辟邪侈無所不爲其酒食游戲相與徵逐者承其風旨導之下流一傷於嫖冉傷於賭三傷於宮室妻妾狗馬玩好之奉加以計誘術騙入其圈套而甘之如飴至於地方公事荒歳賑捐有向之勸募者雖欲拔其一毛而不可得其鄉隣戚友間尤齗齗然錙銖必較錐刀必爭此中强外乾之弊所由起也彼調度無方懋遷無術縱其欲壑竭其血資者亦間有之姑置不論右夫時髦能幹之蹈斯弊也往往伶俐尖酸詡爲得計且囂然曰我無求於人人復奈何求稅一介不與一介不取人其奈我何哉而不自知其刻覈刁鑽乃至戚友離心鄉鄰側目無益於人而有害於己也使其返而求之以一己所出之數爲一己所入之數勿使有銖兩分寸之加焉夫苟擇術而爲之孜孜矻矻惟日不足則一切浮費不致荒唐而後斟酌其間節所當節用所當用公事賑捐輸將恐後鄉隣戚友皆得歡心毋使貽譏於守財虜不亦善乎此所謂量出爲人之策也 
[太液春波]  
　　己故大學士恪靖侯左文襄公奉旨入京師賢良祠現己奏明擇吉本年二月二十四日己刻舉行入祠典禮又奏明本年二月二十四日辰刻奉左文襄曾文正二公牌位升入京帥昭忠祠先期由太常寺等衙門分派員役前往恪恭將事○禮部等部片謹查光緒十五年二月二十九日經臣部援引道光三年宣宗成皇帝行耕藉禮時四推四返附片聲明奉旨知道了欽此爲此附片奏聞當日奉旨知道了欽此○吏部出示所有本年二月分月選翰林院孔目劉寳南通判宗振知縣趙廷瀚程秉堃劉煥章補議正月分知縣劉詒曾共六員出叙傳令該各員　二月二十四日赴部過堂二十五日齊集天安門外朝房預備簽掣倘是日不到定行嚴叅○禮部行文侍衞處稱祠祭司察呈所有除夕上元等日在保和殿筵宴之喜起舞大臣侍衞等照例賞給縀疋相應行知貴處卽將去歳除夕今年元旦上元等日跳舞大臣侍衞銜名及各應領賞縀數目刻速報部核對相符以憑咨行縀胥庫核放○禮部示傳宗室官學候補教習申樹典八旗官學候補教習宋嵩亮朱保泰等三員限三日内親　赴部騐到並備帶筆墨以備塡寫親供當堂覈對筆跡○二月二十四日兵部題派八旗會試監射監試奉旨派出麟書崑岡去監試寳安去欽此旨下後卽由兵部司員在内禀請麟芝弇大司宼等訂期看視馬步射大司宼等商定二月二十八日卯刻在東安門外南池子正白旗侍衞教塲看視宗室八旗文會試曁繙譯會試馬步射遂由兵部行知八旂轉傳會試舉人自備 
 
 

Page 2

 
 
弓馬於是日五鼓赴該處預備欽派大臣看箭○宣武門内西長安街中間路南民人某媪之子向來異室而居一日有官役穏婆多人突往媪家逕行入室將媪子及一青年少婦全行拿解衙門比時觀者如堵莫知何故後詢之好事者始悉青年少婦本某宅之妾被媪子誘拐而逃控之公庭是以拿緝云○八旗滿蒙漢遇有合操例設信礮三尊向由正黄漢預備裝樂燃放日前經某專操大臣傳示八旗槍營自下月合操起某固山當月承辦卽由某固山預備信砲無庸專由正黄漢預備卽由名砲營於存儲信砲中發給每固山四尊俾當月時在將臺燃放 
[大官起行]  
　　新任晉撫衞靜瀾中丞交卸浙江巡撫事宜後擇吉本月初二日辰刻由下碼頭登舟回籍就醫蓋己奉賞假兩月之旨也届期文武各官均至碼頭叩送督粮道世觀察於前月二十八日由杭至滬彭宮保於前月二十五日硑弁至撫轅辭行隨卽解維迨至兩縣聞知則憲旌己去百數十里矣 
[撫憲過禾]  
　　嘉興秀水兩縣及劉總辦王分府張協戎龍都戎等於初二日下午乘舟往杭州塘迎接前任浙江巡撫調任山西巡撫衞中丞至初三早八點鐘憲舟涖止各官均遞手版憲舟用小火輪拖駛至北碼頭暫泊祗傳見兩縣遂卽開行秀水縣周邑尊直送至王江涇始返嘉興府宗太守其時適在考試故未出迎也 
[逆犯伏誅]  
　　臨安縣叛民拿獲定讞各情備詳前報二月二十九日清晨七點鐘時大憲檄令饅頭山及梅東高橋各楚軍派出洋鎗隊鵠列清波門外校塲隨由獄提出匪犯七名由仁錢兩邑尊押往斬決計程榮黄林卽坤眞詹永笙汪阿金吳信成鄒嗣沅范成加均照例梟示當由監提出時觀者己有數千人迨至校塲更難數計内有一犯至法塲猶痛哭呼寃餘皆引頸就戮默無一言二十五日臨安縣楊邑尊續解到土匪十名由寅字旂彭副將有勝杜副將德勝護解云 
[廣州火警]  
　　二月二十三日之晚魚更四下警鑼亂鳴探知係廣州大河基某甲家失愼共災去房屋二椽甲以喚賣雙弓米爲生是晚適城西四廟賽演魚燈不免乘興遊觀僅留子女四人在家看守將火戲弄致兆焚如當火勢上熾時年稍長者尚能奔出餘則俱葬身火窟中矣慘哉 
[營口郵音]  
　　營河目二月初八日開凍後招商局及各市商均電達上海令於十二三日開放輪舶到營以赶頭帮利市不料初八夜東北風驟起氣候轉寒次日河水又合招商局急電致上海止住輪船至十七日開凍後由管局發電至滬令放輪船廿二日始有美富牛庄財生三船到營廿三日又有吳淞等三船到營然至二月杪頭帮輪船到營者尚不滿十艘可見市面之蕭條矣刻下營市惟油豆餅三項日見提昻存貨亦缺其餘南北貨依然不動○今春頭幫輪船到營惟招商　之美富獨獲厚利載赴上海絲包雜貨共有萬餘件之多可得水脚銀萬數千兩此外各船皆不能及○慶軍憲因念奉屬水災甚重糧食昻貴禁止紅粮出口以濟民食近來粮價仍兒加漲惟開河後上海輪船載來白米不少因之白糧稍賤說益謂山東直隸兩省出糧素少歴年全仗關東紅糧接濟所以營口紅粮每年出口甚多今旣禁止紅糧出口直東兩省未免頓失所恃似不若禁止奉屬各燒鍋行之爲愈也此說也姑照所聞錄之未知有當事理否○客秋水災海蓋牛庄之民均蒙南中紳士遍地散賑固己感恩戴德然散祗能暫濟一時關東地寒四五月間田地尚無出產仍難全活牛庄防守尉奇公車布蒞任最久深悉民艱除竭力勸賑散放外仍於城　酌設粥廠兩處冬天每廠約有三千人新止各處災民聞風而至每日加至六千人勢難中止而集欵有限奇公束手無策乃集在城紳董商議作一公函致營口仁裕號翁君曉山處翁君得信惻然動念因思獨力難舉先商諸恊賑局諸君酌撥二千金謂史營領事官處商懇代爲設怯旋由領事由外洋捐欵内撥給二千金再向營街鋪商大會湊三百金解往牛庄交奇公接濟得此數欵大約可以敷衍數月矣惟嗣後尚須籌欵接濟直至秋間方可將粥廠裁撤所望有大力量具慈悲心者及早籌維救人救徹誠莫大之隂功時哉勿可失 
[閩督憲示]  
　　頭品頂戴兵部尚書閩浙總督部堂兼管福建巡撫事卞示爲剴切勸諭事照得閩省爲理學之邦民俗敦龎儒先輩出加以本朝二百餘年興養立教闓澤覃敷爾等漸漬皇風益知向善宜保如敦崇古處湔滌舊污本部堂前撫斯邦於各屬陋習列條巖禁事隔廿年老成或經凋謝後生未必周知因特重申禁令並分載律例各文俾爾等觸目警心知習俗之全非惟王章之是懍勉爲善良毋爲稂莠本部皇於爾民有厚望焉計開示禁及律例各條於後一禁健訟以息刁風也閩省不法棍徒恃刀筆爲生涯與胥吏爲狼狽捕風捉影逞忿肆誣一紙到官數家立破人益拖而益衆案旋結而旋翻風聞各屬有上八洞下人洞神仙及灌水案各名目此等積慣訟棍除本部堂明查密訪務獲究懲外其間無知鄉愚亦復飾詞瀆控往往睚眦之釁積訟成仇報復不休家產兩敗損人而己仍不利洩忿而仇且滋深愚悖如斯誠堪痛恨在唆訟者極力慫恿不過從中簸弄攫微利以肥身家豈知不義之財悖而入亦悖而出幾見訟帥之後裔昌其子以及其子孫報應昭彰是宜猛省况國法之森然乎查律載誣告加三等治罪受雇誣告者與自誣告同雇人誣告之人照設計教誘人犯法律與犯法人同罪原告之人未起意誣告係教唆之人起意主令者以主唆人爲首聽從之人爲從如本人起意欲告而教唆之人從旁慫恿者依律與犯人同罪有贓者計贓從重論　一禁溺女以重生命也閩省土瘠民貧生女往往溺死推原其故一由家道之貧苦撫養無貲一由風俗之奢華賠奩過費不知孩提衣食需費幾何婚嫁有無惟家是稱况生女而孝得力且勝於男抑天道好生殘忍必降之罰查各屬設立育嬰堂收養棄孩僱人乳哺誠爲閩省之一大善舉第恐辦理不善流弊滋多更虞經費有常搜羅未廣爾等公正紳士所當實力化導痛挽頽風倘能量力捐輸添設分局本部堂當隨時給子奬叙其實在辦有成效捐貲數多者立卽奏請賞給官階職銜以示鼓勵夫禽獸尚知䑛犢螻曦亦且貪生嬰孩何辜而輒置之於死地是卽律文中之故殺子孫矣查律載故殺子孫者杖六十徒一年一禁火葬以懲凶悖也葬者藏也終也所以藏幽魄終大事仁人孝子之用心其如何周密也乃閩省陋俗有格於葬費而遷延者矣有惑於風水而移掘者矣其尤甚者惜瘞棺之地焚己死之屍火烈上炎枯骸迸散死屍於火中起坐筋骨爆裂劈拍有聲子若孫夷然旁觀以爲相習成風無足怪也誰非人子誰無父母試思爾父母在日爾身之疾痛疴癢何等操心爾身之肢體髮膚何等愛惜而乃以殘酷之行酬罔極之恩以梟獍之心冀渺茫之福實神人所共憤王法所必誅也查例載愚民惑於風水檀稱洗筋檢筋名色將己塟父母及五服以内尊長骸骨發掘檢視占騐吉凶均照服制以毁棄坐罪帮同洗檢之人俱以爲從論地保扶同隱匿照知人謀害他人不卽阻首律杖一百子孫毁棄祖父母父母屍骸者皆凌遲處死毁棄缌麻以上尊長死屍者斬一禁淫祀以正人心也閩俗好巫所在有廟其所祀之神不見經文不死祀典不識是何名姓不知創始何時如張人公五顯神齊天大聖等類怪誕離奇荒唐悠渺鄉愚酷信崇奉奔走若雷一疾痛之微而謂遭神譴一飲食之細而慮瀆神威每逢賽會之時酒醴犧牲旂幟儀仗各競新七務極奢華其間男女雜遝曳袂連肩濫供佈施之錢實啓盜淫之漸傷風敗俗有害於人心世道者豈淺鮮哉亟宜禁絶以遏異端查律載不當奉祀之神而致祭者杖八十婦女入廟燒香笞四十罪坐夫男無夫男者罪坐本婦師婆等項燒香聚衆僞修善事煽惑人民爲首者絞端公道士異端法術醫人致死者絞未致死者杖一百流三千里[  此示未完]  
[斬决犯婦]  
　　故員吳司馬兆惠之眷屬由閩買棹回鄉被船户馮矮仔串同謀害隨經破案連同謀之萬家財傅寳善馮妻王氏等解省 
 
 

Page 3

 
 
訊供直認不諱并供出有游勇兩名因分贓不匀先己自相殺斃云云遂於去年八月定案恭請王命將馮傅萬三犯凌遲梟示王氏當伊夫等謀財戕命時在旁持燭照料例應一併正法適值懷孕是以從緩月前己產侯官縣李大令遂禀明上憲於二月二十九日五鼓時會同武員押赴北較塲處决 
[鷺江瑣語]  
　　厦門街道依山旁海高下崎嶇貧民更喂養小猪遺矢滿地一逢天雨泥濘不堪而溝渠又不通流以致夏天臭穢觸鼻日前道憲特委保甲委員分上中下三叚逐段督同本地鋪户紳董雇工糞掃擬定三月初旬擇吉開工○高山峻嶺每多虎患去秋曾經德記洋行主人獵獲一頭權之重二百餘磅一日又往遊獵中途突與虎遇一聲狂吼山鳴谷應樹頭颯颯作風雨聲西人駭極而奔從此不復敢入虎穴探虎子矣行中大寫亦喜效馮婦之搏虎上月二十三日在某鄉獵獲一穉虎權之亦數十斤從此武二郎不得再向景陽岡逞威武矣○夏布之由厦轉銷南洋各島者每年約數十萬疋江西布客大都寓居三十六崎各客棧中二月二十二夜二更後某棧客忽言失竊但其時各布客猶圑坐作葉子戲門户未開意者賊從屋頂下來卽俗所謂白龍掛者歟或云因輸自盜以掩他人之耳目是說也亦頗近似 
[潯水濤聲]  
　　九江府德化縣屬水鄉居多民田全恃江堤爲保障頻年水患居民蕩析離居金雨卿明府見目下江水漸消因札飭各鄉紳地保督率民夫興工修築加高培厚以免夏汛漫溢之虞連日明府輕車减從詣各堤騐勘工程并傳鄉紳父老諄諄告誡關心民瘼思患預防洵不愧民之賢父母也○潯城文武各員每逢朝賀之期或詣湖口萬壽宮或詣洪都會館分班行禮無如兩處均係商民公所規模狹隘殊不足以昭巖肅而壯觀瞻關道李亦青觀察因商同鎭府縣各員捐廉在能仁寺前選擇地基創造行宮專爲文武官朝拜之地估計工料約需二千金觀察首捐銀一千兩其餘由朱春山鎭軍曹朗川太守克潤民司馬金雨卿明府分别捐助現己鳩工庀料擇吉興工矣○岳師門外砲臺前江埂上年被風浪剥蝕坍塌至數丈之多關道鎭軍提出公欵委宋麗卿明府監工修築自冬徂春經之營之現己一律告竣矣 
[嶺南剩語]  
　　廣州訪事人云二月二十日午時天際有黑氣一條起自南方妾時卽雨師稅駕風伯揚威電火雷聲相繼而至約歴一點鐘之久飛廉氏始肯斂威對河芳邨鄉吹塌祠堂一座祠孫鄭氏新建尚未完工工匠走避不遑多有被壓傷損者○近日有外省流民二百餘人扶老携幼相屬於途夜間分寓城廂各客店畫則沿途搬演傀儡戲人或雇其渍唱則鄰里必爲宵小所弄蓋以鑼聲震耳呌喊不聞也人咸謂伊等借演戲爲名實則勾通匪人乘機搶竊遂禀請保甲局驅逐出境 
[百兩迓之]  
　　嘉興分府王司馬世鈞之公子於初三日完娶聞係娶冮蘇候補府某太守之女前一日由蘇送眷來禾泊舟東門外官碼頭王分府飭闔署差役於初三日午後排設全副儀仗赴碼頭迎娶至旁晚時迎橷人進署沿途鼓樂喧天旌旗拂地都人士空巷縱觀甚爲熱閙官紳之往賀者頗覺車馬紛紜也 
[委員代理]  
　　太倉直隸州知州莫善徵刺史病故昨己錄報兹悉遺缺以試用知府周太守蓮代理蘇藩轅業有牌示矣 
[水手滋事]  
　　前日傍晚時有外國兵船水手數人在洋涇浜外國酒店開樽痛飲不覺大醉互相打架不肯稍讓西捕見之上前彈壓該水手等恃醉逞凶卽與捕爲難該捕力不能敵通信捕房捕頭率中西巡捕包探等前往拘拿將水手獲到五人管押一宵於昨晨分别送交該管帶官收管云 
[火警續聞]  
　　昨報列虹口火警一節兹悉在中虹橋西堍靠南小弄中森茂煤炭鋪該鋪准積柴薪及各種煤炭甚多蓋該鋪棧房亦在此處也其中尚有東洋來之包子炭不知何故由炭中起火延及間壁粤人家并延及空屋各洋龍馳到時分别灌救將屋拆下以斷火路祝融氏始返斾計焚去店面房屋四幢内進四幢披屋三間拆毁者二間云 
[圑練認眞]  
　　本埠西商圑練兵槍砲各隊連日下午在旗昌碼頭浦灘操演各陣殊爲認眞昨操至將晚時尚未停止也 
[閩臬來申]  
　　新授福建按察使奎樂峯廉訢交卸厦門道篆後乘招商局輪船起程於前日駛抵滬上江海關道及管廳縣各官咸詣馬頭迎迓謙訪旋假萬安樓客棧爲行臺聞當會同容統制乘輪北上云 
[節會例志]  
　　昨爲清明令節會中人循例舁城隍神像及四司神出廟迤西過陳市安橋由晝錦牌樓三牌樓經縣署前繞出大東門詣邑厲壇然後進小南門回廟 
[抵欵不成]  
　　本邑人曹瑞生曾將坐落二十三保十圖地方之祖坆連餘地五畆請西人高定繪圖向晉泰洋行東欲而亭抵銀二千兩先交銀五百兩俟轉換道契再　照付當立抵契知照該圖地保陳惠畫押陳言曹姓有叔安卿早經知照此係祖坆斷不能押與洋商盖恐將來無力贖回地必洋商管理卽有遷徙墳墓之慮因之不肯畫押盖印由欲而亭投美領事署控被地保覇阻等情由易副領事據情照會蔡太守飭傅該地保陳惠到案陳申訴前情太守商之易副領事袖傳曹安卿於昨午會訊欲而亭及高定各訴前因曹瑞生同弟曹瑞明及母曹某氏投案聲稱現因虧欠債項且要做生理故將祖墳餘地抵銀祖墳不在其内且有碗店具保二年取贖萬不致被洋商管業叔父曹安卿向不肯照顧今反唆使地保陳惠不容畫押曹安卿供先父傳卜產業三房均派己故之長兄名新新生有三子長名瑞元習南貨業安分營生次名瑞生幼名瑞明不務生理家業蕩盡致欲將祖墳出售此係高祖以來數代墳墓豈容聽其妄爲因此同族十二人在縣公禀奉莫前縣批准不許價賣在案禀稿批語呈閱瑞牛雖稱將餘地抵銀其實祖墳卽在其中如抵與洋人抵契上必載明滿限不贖地歸洋人管理如是則將來難免掘墳之慘曹某氏又稱夫弟安卿現爲年租地保故能唆使地保陳惠不畫押且轉換道契亦須安卿畫押如果抵押不成我母子何以爲生安卿又稱轉換道契須由道憲委員丈量委員見有墳地亦不允准嫂嫂長子瑞元知此事不恊於理故不到塲惟瑞生瑞明不守家法任意妄爲瑞生瑞明又稱將餘地抵銀祖墳不在其内並無不合太守請易副領事問欲　亭是否祖墳不在内欲而亭稱瑞生曾央開碗店人作保言明二年爲期如無本利取贖情願立據遷墳太守謂然則何謂墳不在内瑞生稱原要贖還太守閱存案禀批商之易副領事曰此案殊難勉强易副領事謂惟有二語一則着曹瑞生還欲而亭銀五百兩二則照議立據抵銀太守隨着曹瑞生交還銀五百兩瑞生稱銀己用去如何歸還只得另抵與華人又恐仍被叔父所阻太守謂如無拆墳之事儘可抵銀曹安卿又稱華人有田地抵與洋商須由地保畫押蓋印始可付銀今欲而亭何以不照向章卽行付銀太守問欲而亭答稱據買辦言有上海縣册書畫押盖印爲此先付銀五百兩曹安卿稱抵出與册書無涉太守隨將禀批稿發還曹安卿升諭曹瑞生另行將地抵銀以便歸還欲而亭 
[上海縣署瑣案]  
　　前報紀處州世襲雲騎尉葉亭芝控大有水菓行夥馬德孚圖吞冬笋價銀一案前日葉又投案裴邑尊訊究之餘葉稱今日廕生與馬途遇急　扭至案下不料馬先用武以致廕生身受微傷邑尊飭仵騐明傷痕着候提訊核辦○前報紀鄭錦昌扭唐李氏葉王氏至縣訴稱妻父陳少蘭將妻計該二氏價賣與人云云前晚裴邑尊升堂集訊鄭稱小的原籍洞庭山向在湖州貿易五歳時由父母作主娶該氏爲童養媳至十九歳成婚去冬妻忽私奔不知去向今始未此尋見妻父向詢緣由據云己由該二氏爲媒售與某委員爲妾爾　另　再娶小 
 
 

Page 4

 
 
的忿極是以叩請究追陳供稱女兒不堪婿之凌辱是以來申再嫁小的並本作主叩求鑒宥二氏同稱此事由丁家娘托小婦人等爲媒售與桃源里陳姓爲妾實不知其尚有本夫邑尊飭將陳鎖示大堂李王兩氏交官媒帶住提丁家娘到案集訊核辦○十六鋪巡防局員函送榻徒强阿二請辦原告江北船户吕某自行投質裴邑尊向之訊究吕稱小的與船帮中人偶因細故口角强竟揷身滋擾希圖索詐强稱小的不敢圖詐實是旁觀不平邑尊謂爾事不干己顯見滋擾喝令掌頰四十下笞臀一百板荷枷兩月期滿遞解回籍復諭令江北船管幫沈楊等人將江北船若干艘一一開明造册呈案候核 
[英界公堂瑣案]  
　　包探王阿二稱去年九月間有崇明人施七郎在開成衣店之西人處拖包車西人曾至華利輪利輪船上船主交以褲帶令其修製西人放在車上又至洋行買貨施檢褲帶内有金表一隻竊藏逃遁旋據華利船主知照褲袋有金表追查施七郎己無蹤跡報捕請緝今己獲案請爲究辦施七郎供認取表到川沙廳境之横沙地方表父與友人陳位卿現在可往取回太守商之易副領事飭將施七郎押候備文至川沙廳查吊失贓再行核辦○開烟館之張才咸控被同鄉人李阿金行竊表及衣服三件有夥吳乾順可証由包探秦少鄉拘李送案訊供不認蔡太守命將李阿金暫押着張邀同見証吳乾順到案再訊己列前報昨據吳乾順投案聲稱李耽憫在店當夜聞有聲息急起看視見李取衣奔出追赶不及旋據張言尚有時辰表被竊張訴如前李阿金堅不承認包探又稱李疉次犯竊此次被竊無疑蔡太守判將李阿金押候備文遞籍○三百零二號華捕稱昨在洋涇浜見楊阿二舊貨店門口堆積許多舊布舊物有碍道路喝令搬移竟敢恃蠻并有婦人掌我二下爲此拘楊送案楊阿二供門前堆物三道頭捕見之並不囑令搬移該捕明明多事與論口角不敢逞蠻蔡太守判罰楊阿二洋二元撥充醫院經費 
[鉅欵保赤]  
　　謹啓者初一日奉到周善甫大善土由立大莊交來敝堂留嬰甲字第一號捐簿一本蒙捐集三十四户共洋二百零二元以資經費仰荷九鼎一言衆善響應貽隂功於赤子種福德於心田不惟嬰孩稽首慈雲共沐恩於再造敝同人同聲感戴遥頌生佛於無旣矣先列報章叩謝鴻施清單另刊再誌芳名惟是敝堂留嬰開辦以來甫經一載來嬰己有六十餘名雇乳哺養經費己屬浩繁嬰房堂舍急須購造需欵尤爲孔亟去年發奉廣種福田　簿十本編以甲乙字號今蒙周大善士首先捐集際此當厄之施惟望諸仁丈大善士俯鑒微情垂憐嬰命蒙執留嬰捐簿叩請不惜　芬迅爲勸募或助興造之資或提經費之欵早解善囊共襄美舉仰體好生之德不勝叩禱之至上海六馬路　濟善堂留嬰局同人施善昌葛繩孝蔣毓棻謹啓 
[奉題松滋張价輔先生瑞墀中興樂府]  
　　霍　詩更擅文章手持一卷揚芬芳爲道故友張公子手澤能爭日月光盥微雒誦不釋手佳句絡繹天骨張天帝偶醉蚩尤遁流毒下界肆披猖幸有中興諸將相埽除蟊鉞清扶桑么詩一字一珠涙小巫一見走欲僵先言九无閶闔開命意鄭重在尊十繼言兩宮重離照無殊拜手歌賡颺中興一頌何大雅上追清廟與明堂讀之不禁三擊節回憶舊事神慘傷刼火紀焚災梨棗對此倍覺心徬徨拙作刼火紀焚六十六絶句皆紀越中賊事視此瞠乎後矣再拜稽首返君璧舉頭直欲問彼蒼寄語詩史好仕襲當世競尚時世妝[  古越高昌寒食生拜手]  
[浙省撫轅抄]  
　　二月廿五日宮保彭差弁辭行署平陽典史畢禀辭　任府司獄周炳交卸山隂縣丞回省禀到未入流干宗植服滿來省禀到○廿六日候補道唐禀奉憲札蒙恩奏補金衢嚴道　禀謝天臺縣劉訟年專丁來省禀奉　司飭知謂補秀水縣缺禀謝○廿七日運副隼鴻勳禀知藩運二庫京餉於昨日釘鞘寄存外庫○廿八日山西撫臺　拜會辭行董開汾禀見禀辭解京餉差○廿九日補用知州陶甄由丄海來禀到禀見 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東粤官塲雜記]  
　　孫萊山大司宼之夫人於二月十八日在京仙逝廣州府孫駕航太守係大司宼之猶子接得電信卽向大憲請假七天以盡或恩○孫太守准於三月初舉行歳試先期札飭各屬限月内將縣試錄齊送案到府如有違誤定將該縣官詳叅○藩轅牌示儋州知州缺委卽用知縣杜友白署理香山縣香山司巡檢缺委試用巡檢王文溶署理高要縣横查司巡檢缺委卸新安縣九龍司汪曰潤署理始興縣清化逕司巡檢缺委試用巡檢楊芬署理 
[閩中官報]  
　　二月二十五日閩侯兩縣禀明四覆文童閩文題得其所哉得其所哉至得其所哉得其所哉詩韻賦得摛藻艷春華得春字侯文題得之則生詩題賦得重與細論文得論字委署閩縣祁徵祥謝委同知胡繼芬交卸西溪厘局事通判鄧錫璠委辦湖前茶稅未入史致仁委辦分水關茶卡二十六日知縣龎桂庭委辦北嶺茶稅知縣周廷猷委辦坦洋茶稅鹽大使沈尚煐交卸泉州雙配局藩轅牌示代理同安縣曾紀石調省遺缺委候補知縣王金城署理二十七日委署福鼎縣典史莊思訓謝委二十八日中協楊興科禀謝卓異飭知 
[昨同康侯梅仙兩詩友赴徐園蘭會口占截句錄奉昕伯桂笙先生並政]  
　　江南薌草薄風騷過客尋芳不憚勞一箭一花看獨笑蜀山蘭葉比人高翠袖單寒奈冷何葳蕤春夢鎖愁魔漫嫌衆草難爲伍叢蔟生香雨露多碧盎紅泥畫閣深藏春破費霍家金孤高畢竟材何用驀地論錢賣素心青蚨導我肆門開滿室春風酒一盃小艸曷多人服媚郤緣香傍牡丹臺[  合江蔣肇齡八霞甫稿]  
[己丑春分日偕蘭言室主南徐倚紅生愛蓮室主飲於映碧樓贈主人周翠娥校書]  
　　春風吹蕩治游魂認取香隄繡屧痕雙槳緑波桃葉渡一帘紅字杏花村瑶臺醉月鴛函密金屋留雲蝶夢温映碧樓中藏碧玉琵琶影事喜同論[  偎香灰百花漫筆]  
[俚句即贈高鳳琴錄事并呈蘭言室主一粲]  
　　記向瑶臺覩艷姿正逢芳草緑隂時粧成鴉髻雲雙朶舞罷蠻腰柳一枝細語柔情多雅韻佯嗔乍喜忒嬌痴比紅顧我狂猶在不遇名花不贈詩[  苕溪愛蓮室主甫稿]  
[春分後二日招同倉山舊主過紅梨花舘訪陸小香錄事口占兩絶還乞翔老點鐵並希霧裏看花客賜刊]  
　　小小年華淡淡妝湖口靈秀說錢塘移來海上超流俗一種温柔百種香我來疑入廣寒宮敢望靈犀暗裹通底事常儀偏默默含情盡在不言中[  雙娥仙侣稿]  
[上海三馬路與昌恊賑公所陳竹坪經收河南皖北揚鎭賑捐二月廿八九日第一千三百廿二至廿三次清單]  
　　徐州道署由福興局寄來朱星齋善士洋廿元楚北陳書箴堂洋十二元漢口愼德書屋求合家平安二元懷德册漢口福壽堂忠恕堂各助洋一元本埠無名洋廿元張海文一元張錦成銅洋一元蔭軒銅洋五元無名不取票洋乙洋陳晋良一元無名一元錢三百兆新里不貪子一元錢四伯八十夏季侯求妻病愈四元陳公厚堂乙洋胡可娛一元楊滋森一元電局撥來鉛銅銀三兩無名銅洋一元王益堂銅一元廟桶捐饒文求謀遂意二角吳錦昌環會充賑洋五角散捐點見洋一元小洋兩角錢三百十四文本所門前桶捐點見洋一元花洋一元錢九十二文○○以上兩天共收洋八十元小洋九角鉛銅銀三兩銅洋八元錢一千一伯八十六文合併聲明 
[上海六馬路仁濟善堂經收咸有一德一文願醫藥捐廿六至廿九日第十次清單]  
　　臺北淡水縣署汪之秀閣洋廿元朱寳珊善士募洪善士洋廿元葉茂發衞錦洲兩户各洋十元徐州道署朱星齋洋六元壽松記五元七角甌郡陸蘇卿裕大號二户各洋五元杜方氏胡品泉求保平安二户各洋四元美和移許仁成罰欵助洋三元汪學海蔡傅氏陳鄭氏張林氏李氏林王氏唐壽山不成美人八户各洋二元吳茂昌漢口裕隆汪沈氏汪劉氏鄧高氏青郎館主人其恕堂敦睦堂高唐簡泉唐伯倫無名再凝堂世德堂李十三户各一元靜修洋角鄭蘋香王荷香何福喜三户各洋四角恩普子洋三角平波居士洋二角盛川分防署齊眉室棣華同榮置二户各錢二千一伯六十壽記合記二户各錢五伯無名錢一百葉祝慶堂銅洋一元共收洋一百廿三元九角銅洋一元錢五千四百廿文 
[鎭江電局代收丹徒旱災賑捐戊子十二月下旬清單]  
　　李紹堂二千五百十一千七百九十文藥業四百元西門業二百元鎭字七百五十八號册施紫卿先生募立福堂它紋五兩一錢八分高毓堂高它紋三兩彭震青羅海山韓見賢周星台四户各它紋一兩延陵堂耕餘堂懋瑞臣聚祿堂魏滋德堂安吉堂曾六户各它紋二兩逑古堂彭它紋一兩像章堂羅百忍堂張三槐堂王李宜春無名氏鄧伍卿修竹堂李芝蔭堂易樂安堂任趙世榮廣華堂朱琴鶴堂趙青蓮堂李封大順王文明蔣三桂王玉泰秦得勝廖海山十九户各它文六錢鎭字七百五十九號册施紫卿先生募有成銀號五十元黄小方五十元恊成銀號五十元施紫卿先生己助五十元林湘泉三十七元周詠春三十元蔡永基三十元唐瑞芝四十元張寅賓三十元茶葉公所三十元畢俊川三十元無名氏五元鎭字七百六十號施紫卿先生募務本堂它文二百兩榮陽氏它紋十兩○無名氏二十元鎭字九百八十八號册猪行四十三元○八鮮行三十元澄手募遵訓草堂二十元○冬榮春滿齋二十元鎭字七百二號册萃昌順十元奕德堂十元鎭字七百四號册德順記十元平江樹德堂十元鎭字七百三號册德順記十元平江樹德堂十元鎭字五十三號册叚俊翁二十元吳城各善土二七十三兩五錢五分鎭字九百五十五號册南門米業二十元盧府七元鎭字一百五十七號册無名氏八百文無名氏二百文錢譜琴四百文姜姓三百六十文錢姓二百四十文沈姓五百五十文繹廷堂五百文王友竹三百文陸增記三百文元吉昌五百文徐三泰五百文吳慶方二百文徐應崗三百文徐升之二百文無名氏一百八十五文黄合興二百文元興二百文仁和二百文慶茂一百文文星閣一百文同記一百文讀雪堂五百文無名氏二百九十四文無名氏一元以上二十五户共合洋八元鎭字二百五十一號册平安莊十一元詠我軒十六元實彛居五元知足齋十元丁濟堂一元永寗各十元履康莊五元雲陽張三元鎭字二百五十二號册懿德堂二十元雲西氏十元官興氏六元武陽棧六元無錫志逺堂六元建平張四元京口氏四元敦素堂汪二元雲陽張一元無名氏一元鎭字七百二十六號册盧大昌二千文周曉云二元無名氏六千文無名氏一元無名氏一元鎭字七百二十二號册不書名四元向仁記五元凌錦川二元復昌二元福興公一元無名氏銅洋三元東滋堂棉衣二百伯鎭字四百七十一號册無名氏十元鎭字三百二十四號册鼎成新一元愼字九千八百三十一號册護國堂十一元二百十文○張試安廩粮五元張聚興無名氏楊四知忠信堂不留名五户共一元顏相臣無名氏敬手廣記寳昌五户共三元三陽棧五百十文老義和二元愼一千五百八十三號册廣義隆元興永大廣豫隆德興盛鎭昌源隆源長耐守堂八户各九角四分三厘又糠坊公捐二元八角二分九厘源通四角一分一厘同康七角五分四尹以仁四角二愼字六千九百五十八號册功德堂一元鎭字七百一號册惠泰莊四元○章馥秋先生壽儀助賑王庭記二元陳虎臣先生壽儀曹韻生一元蔣募誠二元○塘工捐京都同善賑局移京平五百兩潤字二十四號無名二元潤字三十三號不書名四元向仁記五元潤字四十號册兪景西募無名十千元和甡一元忠信堂求安氏四伯潤字二十三號章炳輝五角復元一元乙和祥一元福泰典二元萬順一元人和利二元徐正興一元張仁昌五角姚步衢八十千文○本月三旬共收賑捐洋一萬一千二伯九十一元七角四分八厘錢一萬五千八百五十六千二十六文它文一百四十六兩三錢八分二七六十七兩五錢五分銅洋十九元大共扯合二七一萬八千二伯一兩三錢三分七厘五毫○本月三旬共收塘工捐洋六伯十元錢一百一千六百十文京平五百兩鎭平五百兩大共扯合二七一千四伯五十八兩六錢七分七厘七厘七毫 
 
 
