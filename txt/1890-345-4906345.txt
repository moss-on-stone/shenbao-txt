# 1890 - 345 - 4906345

 

Page 1

 
 
[催取股書] [  圖書集成局主人啓]  
　　本局排印古今圖書集成早經告蕆而遠近諸君所購股票有迄今尙未取書者兹特限至年底爲止如再不持票來取明年槪不發書尙祈諸君原諒爲幸 
[勸募順直山左急振啓] [  申報館協振所同人拜乎]  
　　順直山左洪水爲災自四月迄今一片江洋數千里　成澤國災民遍地轉徒死亡男女屍骸蔽江而下其幸而不死者當此塞颷漸緊霜信　催　祸俱無難禁奇冷加以飢腸轆轆全舞粗糲下烟有不視息難延漸將告斃者乎伏念本舘勸辦賑捐而後江浙福建諸省俱蒙火君子慷慨輸金今兹畿輔巖疆齊魯名境遭茲類沛何忍不復解囊特肅短箋附陳苦狀如肯玉成美事巨欵慨施則作善降祥福報可操左劵巳 
[二百四十六號畫報告白] [  點石齋啓]  
　　蕪湖之　磯廟爲督師彭剛直公興修拓楹語於座間畫老海於石上迄今懷人撫景憑弔欷歔二三故老猶樂道之誠當年軼事也至若賢令禱雨於龍潭西人克馴其獸苑愚婦之佞神可笑　齡之令巹堪觀陰靈能破邪謀道院暗藏春色雌虎以夫賭而誤　針魚見女浴而思呑事旣新奇圖尤精雅惟此次復加人物畺譜第一圖爲老子騎靑牛過函谷關祇以工本較鉅姑將閨媛圖説附登一頁餘容續錄准於初六日出售謹此佈聞 
[恭讀十一月初一日電傳上諭謹註]  
　　古者天于守在四方諸候守在四鄰蓋治國之道固必内安而後可以外攘然亦必外靖而後可期内謐况今者五洲雜處四海通商鐵路縱横輪舟飛駛雖相隔數萬里亦可計日而至於此而欲求安邦定國之謀安可不致意於睦鄰之道哉欲固邦交必通情好而能通兩國之情好者惟使臣周禮大行人一官掌大賓之禮與大客之儀以親諸侯秦有曲屬國漢有大行令明置口人司稱名雖不一要無非用以通賓客之情惟爾時海道未通所來往者不過近邊諸藩屬非若今之勢均力敵者比則論交鄰於今日延見使臣一事非睦鄰之要乎然使臣之所以能通情好者以其遨遊二帝之間一切得以面陳也若使臣而不得一見國君之顔色則情好雖篤何由而通乃自今上登極以來各國使臣之來中國者竟夫曾一覲天顔凡有慶賀皆由總理衙門爲之代達中國之使者則不然凡歴一國皆得登其廷謁其君修揖讓周旋　禮夫豈以中國禮義之邦而反不若外洋哉間嘗有西友談及謂中國之制君之體統過於尊重人主一登大寳人則以兵戈環衛出則有扈從簇擁一言一動必由舊章雖曰養尊處侵實亦不免過於拘謹反不若民之東西南北可以惟所欲之耳目口鼻可以各安其適泰西之制則不然巡幸遊獵輕車簡從縱意所如君民同樂中國惟視君過重故不肯輕與人見其於本國之臣且然而况於外臣乎泰西之視君也亦未嘗不重然無論何國民人皆與之開誠布公任其瞻仰其於民人且然而况於使臣乎是説也吾不謂然中國之君何嘗無巡幸遊獵之事接見民人之舉要視乎其時耳今上以冲年踐阼軍國大事皆由皇太后垂簾而聽之十餘年未嘗一見外臣蓋由此故彼西人殆僅就一時論之耳且中國自通商以來外洋之風土人情政治得失無日不孶孶講求於使臣之外復分遺遊員周歴各國不惜費用而使人航海遠施何爲哉亦欲藉知各國之情形蓋風土夫情各國不同道路山川各國互異苟暃身經日擊必不能知其詳雖近來西人之書多有譯成華文者然吾人閉户讀書日坐斗室之中一編在手上下四方往來今古無一不備於簡策之中以爲天下之大如是而已及出門遊歴曠覽山川騁懷遊目而後覺向之所見者實猶未盡從此氣象開拓胸襟曠朗識見才華不覺大異疇昔是譬諸人居一室之中室外之物目未嘗睹室外之事耳未嘗聞則但知室中之事而已必出遊于外而後恍然及由此室至彼室而所見又增由此郡至彼郡而所聞又異人情大抵皆然譯成之書豈能盡各國之情狀言製造而製造之精粗筆豈能達言兵法而兵事之變革筆豈能詳言政治則政令有攺移言山川則　途有變易且事固有覿面一言而恍然連篇累牘而不能釋疑者此游員之所以不能已也然游員所過暫而不常較諸各國使臣則所見所聞又有不同矣故近來游歴人員之著書立説以上呈者亦復不少然其所知當終不若諸國使臣之精覈與其求各國之情狀於諸書何如於各國之使臣而加以諮詢昔光武所以盡知公孫之弊病者以開誠布公於馬援也是延見使臣不特可示睦隣亦可藉知外事雖初時覲見之間威嚴之下儀節有常海外之臣豈能於殿陛之間從容酬對然積而久焉寛其禮貎示以眞誠又孰不畏威而懷德哉由是言之見使一事固亦今日之要務矣乃昨日恭讀十一月初一日電傳上諭各國訂約以來璽書通問歲時不絶和好之誼歴久彌敦駐京各國使臣均能講信修睦聨絡邦交深堪嘉悦上年正二月間迭逢慶曲欽奉懿旨命總理各國事務衙門設宴欵待寰海聨歡洵稱盛舉兹朕親裁大政已閲二年在京各國使臣誼應覲見允宜仿照同治十二年成案並增定歲見之期以昭優禮所有各國駐京實任署任各使臣着於明年正月由總理各國事務衙門奏請定期覲見卽於次日在該衙門設宴欵待嗣後每歲正月均照此舉行續到使臣按年覲見至國有大慶中外臚歡並着該衙門届時奏請筵宴用示朝廷修好睦鄰有加無已至意所有應行禮節着該衙門先期具奏欽此至哉王言講信修睦之道亦卽保邦定國之謨矣 
[本館接奉電音]  
　　昨由京友電傳上諭三道敬謹譯登○十一月初四日奉上諭祁世長着兼管順天府府尹事務欽此同日奉上諭李鴻藻着充會曲館副總裁欽此同日奉上諭浙江杭嘉湖道員缺着王祖光補授欽此 
[西山晴眺]  
　　新疆庫車回子郡王阿密特應於本年輪班入京六月間由理藩院行知新疆巡撫飭知該回王依限起程兹據署布政使饒應祺詳據署庫車同知張開鑑禀以阿密特咨稱世爵自遭變亂遷徙流離致成癆瘵年逾七　氣血已衰本擬治備行裝於本年入京該班以伸戀主微悦詎今夏感受風寒致犯舊疾筋疼足軟行動需人扶掖擬請展緩年班以資調理等情報由撫憲代奏魏中丞覆查阿密特年衰病發卽宜調理據情奏乞恩施准令該回王阿密特暫緩本年入京該班以資調理如蒙俞允應俟自十七年起哈密吐魯番回王依次入京該班後十九年卽令庫車回子郡王入京該班以符舊制已奉硃旨允如所請矣○總理各國事務衙門章京現在傳補幾竣自應咨取 
 
 

Page 2

 
 
各部院郎理事官員外郎主事司務中書小京官等員考取帶領引見記名挨次充補以便分司諸事經總辦章京禀明各堂奏明考取刻已分行宗人府内閣各部院卽將滿漢司員造册保送以便彚齊考取○八旗滿蒙漢驍騎營抽調練兵今年三月間經神機營委員往各處教塲校閲兩旂全隊合　後屢次欲演八旗全隊合操因京城各教塲無此曠闊地面只得分旗操練現經神機營擬令合演兩旗全隊大操定於十月二十五日黎明舉行廂黃正白仍在安定門外廂黃教塲正藍廂監仍在朝陽門外廂白教塲正黃正紅仍在德勝門外正黃教塲廂白廂紅仍在阜成門外正紅教塲除由本營禀請王爺點派委員是日分往各教塲閲操外并行知八旗各固山練兵營總傳集全隊頭二三等練兵於是日五鼓列隊前往各該教塲預備合操○内恩豐倉倉達於上月二十三日齊集該倉騐封開門放給内廷各項各他坦首領太監蘇拉等應支七八兩月口分老米計共一千數百石以大車裝載沿紫禁城出東大栅欄各糧店碓房人率在彼處攔買米石盖太監等向不領食槪行售錢故也此次之米雖係新收顆粒　屬圓潔又當粮價踴貴時故每石可售松銀二兩有奇○廂藍旗護軍統領恩普爲咨行事本旗蒙古善志佐領下花翎參將銜委護軍叅領兼護軍校富亮現巳奉旨升授副護軍叅領所遺善志佐領下護軍校一缺應行咨取火器營前鋒營健鋭營本旗蒙古固山卽將該善志佐領下領催前鋒鳥槍護軍親軍等應行保送入放護軍校之人務於五日内造册咨送以憑訂期揀選○阜成門内東廊下岳山寳局有某甲押寳得勝贏京錢二十餘千裹以包袱携之而出時當白晝突有某乙在後將甲推倒硬將包袱奪去甲扒起舍命狂追適遇友人相助將乙揪至正紅六甲官廳懲辦包袱内除錢票外尙有部旗公文數角廳官查知犯事係正紅三甲所管本處不敢越爼代辦卽將乙揪至三甲三甲又諉諸四甲旋有人出爲調停知乙爲某井挑水夫求爲釋放甲旣見各廳互相推諉又念原物業已歸還遂看調停者之面將乙縱之使去夫以白晝搶奪之犯各官廳尙互相推諉不爲究辦何怪宼盜之風日甚一日也○烏里雅蘇台所轄三音諾顔札賽克兩盟西南界内金山翁滾山二處出有鑫砂礦產甚旺因恐開採易滋事端歴經奏明封禁尙恐民蒙人等濳往偷挖特設卡倫二十二處由該兩盟派出官兵坐卡嚴行梭巡並輪派札薩克一員專司其事每年秋冬由將軍派員往查以昭愼重本年經定邊將軍派委筆帖式慶林等前往查勘並無偷挖礦砂情弊各卡倫官兵點察如額由管卡札薩克巴拉丹等出具甘結由慶筆政林等馳回烏城據實禀覆遂由定邊將軍托軍帥克湍與崇車兩參贊聨銜馳報九重矣 
[滇南消息]  
　　雲南東川府巧家營同知轄境披沙土司夷人今夏揭竿謀叛出巢肆行焚搶經該管官往緝竟敢列隊抗拒槍斃勇役多人該管官飛禀上憲撥營往剿督撫兩憲得報後飛撽就近妨營拔隊剿辦並移會四川建昌鎭撥兵嚴防邊隘毋任過界竄擾跳梁小醜旣經官軍往剿天戈所指想不難指日殄滅也 
[英法通語]  
　　外洋來信云英國倫敦至法國巴黎斯現已安設德律風以通言語大約再遲一月可以告厥成功據云將來或可接至香港云 
[火焚税卡]  
　　香港西報云十月二十九日天將明時香港附進夾水門地方華卡上忽起火所有卡屋燒燬無遺亦巨禍也 
[四吸瑣記]  
　　寗波官粥廠遵照囊例於十一月初一日爲始在天甯寺開放胡太守恐無恥之徒將所領粥籌轉售或領粥喂養鷄犬遂重申禁令犯者必懲諒若輩不敢再蹈前轍矣○郡城各染坊議加染價布庄不允各染坊因邀集同行公議凡布庄交染之布一律不收後　每疋酌加若干錢始得息事不料一波甫平一波又起染匠以布庄旣經加價遂亦勒加染工染坊却之染匠卽約齊輟業各染坊司事勸令坊主每疋酌加二文坊主不肯本月初一日染匠齊集道府縣衙前攔輿呈訴不知各憲作何發落也○南門内某姓女年甫十二齡某日淸晨其母令入市購物至日中未歸其母疑在鄰家遊玩訪之杳然遂雇人鳴鑼尋找豈竟誤被匪人所拐耶竊恐掌上明珠不免沈於海底矣 
[邗溝霜葉]  
　　揚州府江都縣案元名氏前已登紀兹聞甘泉縣經新任梁大令扃門接考刻於十月二十三日終塲題目照錄於左功必倍之句名不正句利子罕句達則兼善天下句均作起講隨於二十四日發帖正案附錄前列十名江彭元徐庭曾蔡蘭淸陳佐良顔玉振戴金章何壽朋張鶴第朱永甲李恩浩餘不備錄○揚河歸江各壩先後合龍一律閉氣上游來源咸由蔡河直達瓜洲大口滔滔滾滾湍激非常前日上午東關城外某姓女郎在河浜淅米偶不經心米籮漂入河中女郎情急用手撈取不防立足未穩跌入波心兩岸見者大譁赶急拯救女已隨波逐流而去迨其父母奔至設法援起則玉體成冰香魂已杳矣是豈謫滿紅塵復歸上界耶抑前身本係蛟宮貝闕中人故仍從來處去耶紅顔有恨碧水無情安得入地求之呼天問之○揚州府舉行科考府憲陳太守以本屬八州縣路有遠近之殊仍照章分訂各邑頭塲日期先期示諭俾衆周知十一月十二日興化東臺正塲十五日高郵寳應正塲十八日泰州正塲二十一日江都甘泉儀徵正塲餘容續錄○揚城運司街某店門前日前來一男孩呆立櫃外啼哭不休自辰至午依依不去店中人異之詢以何事啼哭胡不歸家年幾歲矣均不答再詰之始云吾姓張住居城外因被父責打私出玩耍至此不識歸路年約六七歲店中人憫之遂暫留養以待其父尋認聞者咸稱該店好行其德云 
[甘泉賞格]  
　　代理甘泉縣梁大令述勤能素著所到之處婦孺歡呼今兹下車伊始不以五日京兆爲心凡有益於地方者無不力圖整頓檢查接管案卷見九月杪延壽鄉盜案迄今尙未破獲深以該邑捕務太疲除比捕嚴追外特出賞格一道云爲懸賞緝拿事案於九月廿九日據縣境延壽鄉地保吳亮報庄民蔣溎開設京貨布店忽於九月廿六夜二更時分被匪撞門進内行动店夥陳三喊捕被拒受傷匪携贓逸追緝無蹤等情禀叩勘辦並據事主蔣溎開具失單禀同前由到縣據經前縣會勘通詳飭緝贓匪未獲兹本縣蒞任合亟懸賞緝拿爲此格仰諸色人等知悉爾等如能拿獲此案巨盜眞贓者賞洋七十元聞風報信因而拿獲者賞洋三十元持格請領决不食言 
[杭垣失愼]  
　　某日杭州二聖廟前焦營巷内陳姓作坊失火燒去房屋十餘椽查起火之由店主以天氣沍寒將稻草鋪於榻上隨購取自來炎十餘匣恐受潮濕藏於稻草中有十餘齡孩子竊得一匣　之使碎雜以炭屑學放烟火草上遂致燎原云 
[松試上四學題]  
　　初三日楊文宗科試松江府學華亭奉賢婁學生員今將題目錄左府取之而燕民悦至武王是也華取之而燕民不悦至文王是也奉夏后殷周之盛至而齊有其地矣婁鷄鳴狗吠相聞至而齊有其民矣策問唐虞三代都會詩賦得關雲常帶雨得關字五言六韵默經國無九年之蓄一節初四日考試闔屬童經古游魚聽琴賦以瓠巴鼓琴游魚出聽爲韵詩賦得獨倚柴門數去鴉得門字餘題未詳 
[格致書院秋季課卷出案]  
　　今年秋季課題乃由蘇松太道憲聶仲芳觀察所命其題爲朝鮮爲中國藩屬宜用何策保守論各卷早已彚齊轉呈觀察鑒閲甄别優劣評定甲乙今己出案計取超等十名特等二十名一等九十六名兹將名次姓氏臚列具詳如左超等首名朱有廉次名程廷杰三名朱昌鼎以卜爲李經邦張玠羅有高許庭銓方紹舟葛道殷殷之輅特等首名柯來泰次名謝頌品三名土樹善以下爲姚雲鶴 
 
 

Page 3

 
 
朱祥紱葛尙忠周寳琛趙光第黃潤璋黃廷光潘敦先陳尙言王恭壽楊家禾沈毓桂張寳鑑高掄元羅毓林唐贊勳鄭其裕一等祇登前列十名嚴祥彬董琪錢福棣邵同書楊毓煇周恩綸林瑩梅豫瞿光業梁慶瑜其餘不及備載有榜懸貼書院頭門凡預試士子儘可自行往觀惟卷留書院例不領歸此次應考人數倍多於前而奬洋亦格外從豐以示鼓勵俾有志觀光者益形踴躍倍切觀摩今列奬數如下超等首名正奬十兩加奬十元二名正奬七兩加奬八元三名正奬五兩加奬八元四名正奬二兩加奬七元五名正奬一兩加奬七元自六名至十名各加奬洋六元特等自一名至五名各加奬洋四元六名至十名各加奬洋三元十一名至十五名各加奬洋二元十六名至二十名各加奬洋一元自出案之日爲始凡肄業士子列於前茅者仍詣三馬路格致書室領取奬銀閲視課卷可也聶觀察操玉尺以量才朗金鑑以取士鑒别之精品評之當無不各視其造詣之所至所謂一登龍門聲價十倍者也又復愛才下士出自眞誠特沛廉泉宏施仁粟九種慈雲有徧沾之樂萬間大厦得廣被之歡遠近士子聞風逖聽者無不頌聲載道然則觀察之所以造就人才樂育後進眞有鼓舞於無形陶鎔於有象者矣 
[沙船肇禍]  
　　十月二十九日之晚有一引港船泊在吳淞口外突被中國某沙船所碰引港船雖有損壞尙未沈下船主命放下小三板派水手往追一面亦起椗追上旣追及沙船欲放砲擊之且言並未碰爾船主怒親上沙船見有砲六尊一并取去旋連沙船駛至上海由船主禀明領事官將砲給還沙船然後駛至船廠查明碰壞情形以便索沙船賠補 
[匪夷所思]  
　　四馬路某書塲近以生涯冷落思出奇以制勝購製烟火數架到晚在樓上燃放以娛聽客之耳目爲招徠計抑思際此風高物燥之時閙市叢中設有疎虞何堪設想吾知賢長官必有以查禁之也 
[滬江宦跡]  
　　督辦松滬釐捐局錢君硯觀察於前日來滬到局視事至前督辦吳廣涵觀察早已晉省矣○江南提督譚靑崖軍門前晚由金陵乘輪來滬卽於昨日換坐大號官舫停泊小東門外聞卽須遄返茸城云○通州裴直刺因公來滬赴道轅謁見聶觀察然後遍拜城廂内外各員禮也 
[馬車入水]  
　　前晚十點二刻時有經辦軍械之某委員乘馬車至小東門外招商局金利源碼頭登某輪船赴金陵旣下車馬夫卽轉輪向北馬一失是將車拽下浦江馬夫力不能支以致脱手慌急之際大聲疾呼隨有杉板船設法撈救其時適潮水甚急馬車及馬向北順流而去俄由某杉板船户用竹篙鈎住又無法拉至江干遂以繩索繫車向北　至英界新關碼頭始喚中西捕帮同拽起見馬仍無恙車則損壞不堪隨由馬夫飛奔而來牽馬回去一面雇工人舁壞車至捕房馬夫訴明車主爲誰捕頭准其領去 
[飭提賭棍]  
　　上海縣差夥王雲標前日赴西鄉三圖地方催赶掩埋不知何故被該處賭徒沈蘭卿沈懷堂徐蓮洲姚夢蘭等毆傷王卽回縣俟晚堂宋二尹問案時伸訴前情並求騐究二尹飭仵騐得受傷屬實卽着自行醫傷一面飭差提沈等到案訊辦 
[藉屍訟詐]  
　　前晚二鼓時有張和尙者投上海縣訴稱小的係本邑人現住浦東廿四保十七圖今日有鄰人張坤和將伊女孩屍身抛在小的家内據稱伊女於本年六月間在我家屋後橋上行走忽然跌落河中當卽救起業已得病延至昨日斃命希圖藉屍訛詐小的因此情急來案喊控値日差據情禀明時適陸邑尊尙未公出卽着差役薛貴帶同張和尙於次日下鄉押令張坤和將屍先行收殮禀覆核辦 
[判語述聞]  
　　日前丁寳晟以張九皋夤夜入室藉端索詐喚捕扭入捕房送請英公堂訊供移縣張亦以丁扭落髮辮爲詞呶呶申訴昨已紀諸報牘惟姓名尙悞情節亦有不符今悉堂斷以張九皋硬索坐薪丁寳晟拉落張九皋髮辮均有不合而扭落人髮辮情節較重丁寳晟堅不承認難保非因無質証飾詞狡賴細核情形張九皋頭髮無多當是丁寳晟扭交捕房時無心拉落與逞强者有别爲此從寛定斷候移商貨捐局將丁寳晟董事辭退另選妥董接辦張九皋不准再索坐薪如違嚴究 
[英界公堂瑣案]  
　　包探何瑞福禀稱吳雲峯投捕房報稱有綢縐衣料交縫工王長林製衣日久不來訪知已被質洋用去並有衣服寄存陳星源家爲此前往拘王並在陳處起到衣服三件今特一併送案請追吳申訴前情王供稱吳係老主顧曾被欠工資十餘千此次衣料交夥友製衣夥友急欲娶絸向吳索取工資吳仍不付無奈持往質洋七元數角尙有未成者交陳代製陳供稱王將衣料交小的製衣餘不知情蔡太守謂吳旣有工資未付飭將王交人保出備洋贖衣交吳吳所欠工資亦廳照付陳無干開釋○馬口鐵店主錢玉昇訴稱夥友平光明現旣辭歇被竊馬口鐵箱三十二口値洋二元是以報捕拘案平供稱小的係寗波人向在錢處爲夥業已辭歇因欲回里往搬鋪蓋竟被勒住是以取伊馬口鐵箱錢稱因被支透工資故不許搬鋪蓋現願還伊蔡太守謂錢與平旣係主夥姑飭錢將馬口鐵箱領去鋪蓋還平以便回籍○寳山縣人李錦堂曾在美界捕房充巡捕旋升包探因事斥革後麥捕頭訪得李在外揚言代某西包探收賭規遂禀請蔡太守備文至寳山派差協提向之盤詰昨日復解送公堂副捕頭稱已由捕頭問過各情尙難憑信請交保出外令明白具禀再行細查太守姑准所請着李錦堂交保具禀候核 
[法界公堂瑣案]  
　　包探王榮培郁廷湘同禀稱前日小的等在洋涇浜鄭家木橋南堍拘獲賭徒王和尙一名并賭錢二千二百文小洋銀二十五枚及搭連袋檯凳骰子等物昨晨又在是處拿獲王文學亦有檯凳等賭具今一併送請訊懲葛同轉問爾等爲何不務正業專在租界中犯賭和尙供稱小的向習紙作生意是日道經此處見有賭徒抛下搭連内貯錢物貪小拾取卽被包探拘拿文學供稱小的拉東洋車度日身上穿有號衣是日包探捉賭悞被拘押捕房同轉商諸祁繙譯官以和尙在賭塲拘獲身畔帶有賭具判令押候笞責三百板枷號三月發狠事地方示衆文學旣當車夫不應在賭塲溷跡判令押候笞責八十板搜出之錢洋一併賞給兩包探該包探祇領叩謝而退○包探王榮培禀稱積竊顧阿金卽馬阿金今春大老爺責釋後卽在英界犯竊經英捕房拘押送請蔡大老爺責釋日前復在密采里弄中肆其伎倆適由小的目覩送案請懲顧供稱小的　南匯人向爲水菒生意連年折本致入下流前在英界閒行被包探拘押家中尙有老母及妹子目下意欲回家叩求寛宥葛同轉判令押候笞責二百板遞回南匯原籍○甯波人林小人訴稱兒子向在楊樹浦某洋人處經收印子錢近因患病託包車夫周大寳代收不料周收得洋銀十五元私往虹口賭錢悉數輸去前日經小的尋獲送案請追周供認不諱並稱情願逐日照印子錢例拔還葛同轉謂本應重辦今姑從寛着押候笞責一百板限七天内還洋夫人卽甘爲小人未有不飾爲君子者乃林竟以小人爲名殆所謂古之愚也直者歟哈哈○小工顧文林挈妻談氏訴稱同業沈崇山邀人入茶肆評理身畔無茶資向小的借錢五十文小的不允沈卽兇毆并被擊毁傢伙搶去茶几一隻請賜訊令照賠葛同轉謂爾爲何任伊搶去答稱沈將手义住小的咽喉繼又扭倒於地不能掙紥如之奈何同轉問沈曰爲何硬借伊錢供稱小的曾在伊處爲夥前日因有急需是以向借謂茶几藏在何處可否取回答稱可交還遂着交案後笞責八十板以儆○東洋車主陸四福陸毛男訴稱本年九月有第一千二百五十號東洋車一輛賃與車夫王三王竟私將車上照會撬去售錢車則抛遺路上嗣小的將車尋到今又將王送請訊追王供稱是日小的載客至西門外銀河里隨客人弄取錢轉瞬間被人竊去照會無可交代是以棄車而逃葛同轉判令枷號半月以儆將來○車夫周成寅奉母陳氏訴稱小的被車寓主王德泉等戳傷手面扭案請懲王供稱周與湖南人老白爭閙被白刺傷小的解勸之餘悞被扭案葛 
 
 

Page 4

 
 
同轉着周自赴醫院求治王押交老白核究○新泰昌報關行朱載生訴稱本年七月駕時輪船由基隆裝到煤五百墩託隆興船行代雇葉鴻海李阿貞等駁船裝運上棧目今貨已悉數提出計少煤十二墩查得裝運時葉李另雇划船三號乘晚間竊去當時有巡丁目覩向之查問划船夥稱有人囑運小的訪聞此語卽令划船夥偕至龍鳳臺茶寮質對葉李情虚邀同夥友將划船夥擊退如今拘案請追葉李同供稱小的等裝煤時煤上均有石灰印記無從行竊目下事隔日久忽稱缺少情急之際確將划船夥拳毆葛同轉着押令朱邀到划船夥質訊再核○通事稱前晚二點二刻時廣東人楊福臣手携烟膏兩缸川土五塊小土十餘枚在租界中行走某號巡捕見而拘押捕頭令交保出外今日傳送案下福臣供稱小的在小東門外協興烟膏店楊錫卿訴稱此土向英界永興土行購取由夥福臣携帶不知如何被捕拘押葛同轉以深夜送貨定有不妥之處商諸祁繙譯官將人貨送往緝私局發落○陸鳳棲訴稱有某西人處經放印子錢之朱芝山前因欲捐東洋車照會借去洋銀一百廿元連利共計一百四十四元向索不還扭送捕房管押旋由同春樓茶肆主陳生發保去言明今日到案未知何故不來陳訴稱朱出外收錢尙未回滬求寛限半月定可理明葛同轉謂届期再不料理立提保人究問 
[浙江義賑局接到潘伯寅宮保來信]  
　　苕翁仁兄大人閣下前手復敬謝一函度已登記室兹承華翰又蒙籌欵已經子英弟帶到矣種荷厚施不獨飢黎頂戴弟亦感同再造也惟目下冬撫竭蹶張羅春撫毫無着落買菜求益直同無厭之求伏祈諒其苦衷推愛垂慈爲感直廬草草恕未携帶紅箋敬謝並請勛安通家愚弟潘祖蔭頓首廿七日西苑直廬 
[急拯災黎]  
　　東魯災民流離轉徙瘡痍滿目慘不忍言據散賑諸君來函謂近經霜雪頻催該處男女老幼啼飢號寒奄奄待斃非三四十萬金不能援拯等語　賑捐日弱措辦無從加以直隸沉災嗷嗷待賑兼顧殊難荷蒙廣利源寳號交來同善堂六户賑捐　四十六兩五錢二分興化復昌錢莊寄來不留名淸白堂三十一户共洋五十元劉學耕堂萬順永號松盛堂沈姓各來洋二十元無名氏銀十銀兩書城使者郝助葊翁共銀十兩零九錢諸大善士均能濟困扶危不分畛域欽仰殊深惟是災區太廣難民憶萬悉屬飢寒斷非區區之數所能徧及伏乞遠近諸大君子格外垂憐解囊力助俾得起死而回生功德誠非淺鮮矣謹代災黎泥首求助上海四馬路高易籌賑同人陳德薫等敬誌 
[江督轅門抄]  
　　十月二十六日知縣陳紹唐禀知在督署支賓○二十七日同知周品鳳奉委善後局會辦銀錢所差知縣朱應江謝委署甘泉縣事黃德衣奉委府發審差曹　奉委聚寳門稽查差指分江蘇試用巡檢王培瑞由京騐看到省○二十八日新授廣東巡撫劉辭行二十九日藩轅牌示江寗府督糧同知祝赫病故遺缺查有候補同知敖式金堪以請補 
[浙省撫轅抄]  
　　十月廿二日杭理事浦禀知本日受事署杭理事李禀知本日缷事候補同知郭懷珠禀知厘捐局委海昌厘局差叩謝○二十三日同知季綸全禀辭赴餘姚緝私差署蘭谿縣典史趙廷玉禀知藩司委署叩謝禀辭赴任候補縣丞陳克讓由京騐看來省禀到○廿四日署衢州唐畢專丁來省禀知藩司飭知回金華府任叩謝諸曁縣左禀辭赴任儲鳳銜由湖郡差遣禀奉藩司飭知准補金華典史叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海廣益堂内籌辦順天賑捐公所今將十月初八日至三十日止經收賑捐第四次淸單]  
　　楊子萱善士經勸杭州電報局代募胎安堂樂助英洋一百朱寳珊善士代募太倉墀月軒主陳恊成各助洋三十元夏德記助洋十元燭山愚樵助洋二十元龔雲欽翁助洋一元王益堂翁助銅洋一元王潤記隱名氏無名氏各助洋一角朱安山善士募來　名氏求病速愈助洋十元内有銅洋一元恆泰元臥月軒各助銅洋十元劉成芬翁病愈助洋三元同泰和助洋一元戴顯運善士募來葉文彪翁助洋十元源豐號助洋八元惠泰莊樂安兩升氏楊偉堂翁各助洋五元陳順生翁助洋一元昇大號助洋二元杭州順大號韓雲江翁韓次瑶翁無名姓各助洋一元通州徐吟秋善士助來洋八元並代募徐就萱翁求病速愈助洋十元克巳堂助洋一元生昌號募來梁溪泉西麓氏助白玉帶扣一支又洋一元無名氏助洋六元德泰源助洋十元張月亭守戎助洋二元同事友助洋一元無名氏助洋五角源記號代募棉衣二千五百件合肥無名氏助舊棉衣二百件王萬生助棉衣八十件以上各大善士共助賑洋二百四十五元八銅洋二十二元新棉衣二千五百八十件舊棉衣三百件白玉帶扣一支除塡擊收照外合亟登報鳴謝[  戴嗣源等謹誌]  
[接續勸辦恊濟順直振捐滬局淸單]  
　　陳璧臣一元無名氏六元裕泰興無名氏無名氏各一元無名氏二元無名氏求妻病速愈十元願企翰知非子各五角德盛無名氏永興棧夥各一元吉祥氏六元有心無力八角隱名氏一元施志記二角費紹記陳鳳記謝蓉記各一角柏甡記二角鄭潤記一角泰記二角心耕居隱名氏不留名有心無力無名氏各一元樹德堂銅洋五元無名氏一元坤石唐石各五角李文欽一角棉力子二角無力子一元不留名三角無名氏張子免病各一角柴　税局四元葉張氏五角葉浦生葉潔云洋各二角五分何培　慶等二元長慶堂平安福一元袤繡堂晏端華二元衰繡堂晏義琦錢五百文四知堂楊師终二元其恕堂紀攸蘭五角松兆堂丁少峰無名氏各一元紫文堂閻二元劉子宜無名氏各錢五百文金楊周孫善士鄒陳高朱許朱氏許王氏各一元許懷川許永昌衆同各二元無名氏一元無名氏二元唐福錢一百文金咸齋黃瑞林各錢二百文無名氏四百文補過子一百文大豐洋布莊一元六角汪振遠胡學齋各二元不求聞一元秋慶氏怡慶堂各二元敦本堂一元凝士求病安愈五十元愧以堂二元哈培之楊漢文馬有良王兆慶義太生陳子銓書紫堂各一元恆德堂二元郭仁堂沈楊氏各一元百勉氏十元鑑記等二元二角錢塘無力人孫文彬無名氏各一元盧衍恆二元無名氏一元容德堂三元能想思齋十元魏錢塘韻閣主人二十元中華園宴飲公司二元平甫氏一元吟秋主人求兒女病速愈三元無名氏求平安五元守　子銅洋二元杏園居士求問宅平安三元廣盛泰成生利成泰號益順盛各一元麗如帳房三元隱名氏二元嘉興府署四元孫魯卿陳玉書馬國成吳靜仁各二百文吳練夫三百文呂東如趙松泉各二百文劉錦章四百文錢正賓三百文錢正達錢友三各二百文石桂華三百文無名氏一百文受和室十里軒各四元汴鋆子樹鄞　冐子楨冐子幹各一元周椿齡四元沈善堂一元無名氏二元無名氏無名氏馬周氏各一元施履平一角高少堂顧梓良張希福陸菊庭黃芝培桂軒各一角登榮居士三角登榮隱士登榮和士各一角周吉甫因鄰人愼本宅幸保平安四十元包濟庭吳松華各三角方秀峰一元徐海豐一角郭春蘭三角建帮利記五角無名氏一角五分義和　孫銘三五元朱韻成睦元李紹基舊銀鐲三付計重陸兩一錢兑見洋七元一角陳開基二元六角無名氏二元渭　關子石陸純美各一元伊竣齋何善卿陳斗垣各五角林星橋蘇侣濱各二角棉力子馮仲端陳紫乾翰記江夏生各一角韓弼臣一元徐子根徐子臣各五角浙寗同福和十元李耀南積善堂劉署辰各一元聶文明四角胡貴生六角劉德　三角葛志淸戴義人各四角有心無力人一元文記蔣記各五角陸海山四角陳竹君六角蔡景星三角李畏三一元戴余人六角　記一元靜記玉記無名氏金梅生各五角林忠房還病願六元陳新齋張源記各一元恭壽堂東海氏五角思補過齋意香主人思愼堂不書名一元丹徒繆五齡童子五元劉氏二元無名氏一元大生堂二元危安氏包尙能徐坤久各一元鄭愼齋阮鴻儒厲姓學韓文隆孫文明揚竹友葉潤之邱起鵬葉器成魏天佑施維璜張維榮阮鴻生童茂生陳道村鄭良琦支杏生葉源其姚馨齋愈存泰永慶堂各五角查茂祥銅洋一元　義銅洋一元無力氏五角蟻氏二角世德堂杯　氏各五角京兆氏四角合肥李同泰花洋十元金冶臣二元劉錢育因患病全愈了願五元黃氏因患頭昏祈全愈五元劉氏久患肝氣腹漲折全愈五元劉氏秀玉求兒四季平安五元高氏貞玉二百文李不書名八角王春江祥泰全沈吉甫各一元范錦堂錫堂一元陳蓮芳二元祥泰全五角錢如皋馬維態各一元洪松元來記號知來莊各五角錢塘隱名子杭胡一元蕁　隱姓氏求妻病愈四十元汪寳眞二元海安司巡檢邱十元陳麗生五元蘇仁章十元楊符三洋二元林北泉許應西楊澄秀陳紫階盧瑞錦各一元鼎成二元無名氏一元聞笛堂五十元匯昌餘記三元寄間喜人勿藥人各二元崇厚堂二十元古槐堂王一元常鎭浙鹺總帳房三十元梁敏亨二元梁積峰愛吾書屋崇德堂各一元徐祥麟爛洋一元 
 
 
 

Page 10

 
 
   
 
