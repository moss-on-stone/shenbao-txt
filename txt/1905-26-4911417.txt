# 1905 - 26 - 4911417

 

Page 1

 
 
[勸捐萬國紅十字會經費] [  申報戧協振所謹啓]  
　　俄曰興兵生靈塗炭曠日持久尙無已時兩國受傷之兵例由泰西紅十字會救治獨我東三省黎庶連天烽火骨折心驚去住兩難死生莫卜昊天不吊可又降此鞠凶耶滬上同人惻然憫之商之各國樂善諸君聨爲萬國紅十字會派人前往戰地救援被難之人寒則衣之飢則食之病則更爲之醫之藥以并特賃輪船載之出險特是事關重大所費不貲刻雖集有五萬餘金而來日大難亟須補助所望寰中義士海内仁人各解囊金拯民水火較之散財助振其功德更無可限量矣如荷樂施請交申報館協振所帳房自當掣奉收條以昭憑信率布寸臆伫盻慈雲敬叩善安伏維垂鑒 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[欽差大臣鐵侍郎良奏請試辦八省土膏統捐並派員經理情形摺]  
　　奏爲湖北宜昌抽收兩湖贛皖四省土膏統捐辦理已有成效擬請合併兩廣蘇閩四省統歸財政處派員試辦以備度支恭摺具陳仰祈聖鑒事竊維籌欵之道旣須商民並顧俾免元氣有傷尤當内外兼籌勿使疆臣藉口求其有利無弊之舉惟有拓固有之利益匯衆流於一源積少成多化散爲整庶不致累民力而損國計乃屬有裨奴才此次奉命南來於行抵各處接見僚屬時靡不博訪周諮悉心探討聞湖北宜昌所有土膏總局抽收土膏統捐辦理頗有成效總局辦理補用道孫廷林頗著能聲素爲湖廣督臣張之洞巡撫現署兩江督臣端方所倚任因電調來寗面加詢問據稱雲南貴州四川土藥行銷各省爲一大宗而宜昌實爲商運扼要之地前由兩湖合力於宜昌設立捐局抽收土膏統捐繼又併江西安徽兩省合辦創設以來比較各省分辦之時溢收甚鉅等語竊思四省合辦旣有成效可觀至兩廣蘇閩亦係雲貴川土行銷所及之地若任由各省分辦恐沿途偷漏散漫難稽倘能合八省爲一收數必當有效當與該員商度八省合辦之法就原定章程酌加惟於宜昌土藥出口總匯之區則仍設總局於廣西之梧州湖南之洪江則各設分局其收捐章程悉照宜局現行辦法凡抽統捐後運售各行省者如非落地銷售槪不重征此項收欵均照二十九年收數作爲各省定額由宜局合收分解溢收之數另欵存儲聽候撥用如此則商民可免沿途苛累於各省進項亦復無捐絲毫而國家有此進欵似於大局不無裨益查該員係該局創辦之人於情形最爲熟悉擬仍令該員不動聲色認眞經理以收駕輕就熟之效惟事關八省必須有所統屬擬請飭由財政處王大臣居中督理俾該員有所禀承該局所需印花票據卽由財政處頒發行用並仿照商部札委各省商避議員之全鉫委該局總辦爲財政處提調刊給關防以昭信守所設各局無論何省委員派撤皆由該總辦禀請各該省督撫辦理庶内外不形隔膜而辦法亦不致紛歧如蒙一俞允所有一切詳細章程再行飭令該員妥擬呈核至此項土膏統捐創始於鄂本爲鄂省攤派賠欵之用間有盈餘亦俱撥作兵工廠常年經費出入皆有定數所有湖北本省溢收之數應請槪子免提以重武備而示區别除俟辦有端倪再將豫陜徐淮等處土膏分别釐定次第舉行外所有擬請試辦八省土膏統捐以裕度支並派員經理各緣由理合恭摺具陳是否有當伏乞一皇太后皇上聖鑒訓示謹奏奉硃批財政處户部知道欽此一蘇松太道禀外務部及南洋大臣電文○憲臺督憲鈞鑒周生有案職道才力短絀不能早日了結上勞憲厪下辜民望仰蒙鈞部外部奏派咸大臣督同辦理復蒙南洋大臣憲臺迭派各員來滬恊助慚感交集自應静候盛大臣妥籌辦法何敢嘵瀆自重咎戾惟是事逾匝月毫無端緒上控撫卹旣不足協輿情亦且有傷國體俄領雖將供詞送到已由盛大臣交担文律師研究駁詰而究竟能否再開特别公堂仍由華官會審實無把握鈞部外部傳示胡大臣復電南洋大臣憲臺迭次電諭苦心遠慮職道非不深知無如闔埠商民圑體感情牢不可破不惟不能仰體抑且咸有怨言自初九日四明公所刊布傳單以來雖經勸導解散而民心已動議論益棼職道疉次派人嚴密訪查造訕興謠所在皆是非賴國家竭力爭持使天下人民咸曉然於朝廷愼重民命之至意則在下疏導終於無術職道謹以今日可爭之理興不得不爭之勢爲我憲臺覼縷陳之肇事之初職道上南洋大臣憲臺電有照約會審一語係援引天津和約第七條若曰尋常之案猶應會同辦理何况特别其義已詳於照會俄領文中嗣以俄领堅執烟臺條約爲詞遂聲明中立公法不復牽引條約以省口舌至無碍中立一語正謂俄官如能遵守中立國之約束我得實行中立國之權力則中立自可無碍初不料俄官之横决竟以無碍中立之案情而爲此破壞中立之辦法也夫照烟台條約則應觀審照中立公法則應索犯自辦職道之愚亦知之矣顧獨有特别公堂會訊之議者誠以案情無碍中立故不盡照公法殺人者爲歸我保護之人所殺者爲保護之國之人雖無碍中立而不得謂之無關中立故不盡照條約斟酌再三而後發議擔文律師謂職道辦法最爲和平公允俄領苟非不顧中立何至如此固執俄艦在滬有國旗而不能揭有軍火而不能用員弁水手有故國而不能歸車艦軍人旣皆喪其資格往來行動亦且失其自由乃獨於裁判而得有全權耶彼已無裁判之全權而竟擅自訊供定罪是明明有不認我中立之証而陰陰有破壞我中立之心此而不爭在我爲放棄其責任在彼將益肆其野心戰局方長俄兵之在滬者七百餘人近又益以旅順降日員弁數百人不服稽查不聽點驗雖有暫結視 
 
 

Page 2

 
 
爲空文混雜串逃游行滋事何時何地不可壞我中立伏讀前次憲電皆以俄人有意壞我中立爲言聞諸道路俄人方以我不守中立布告各國然贖今日我之守中立愈不得不嚴俄苟欲壞我中立我爭之愈不得不力我未壞中立俄人誣我我尙可置辯我果懷中立日人責我我必至無詞俄壞中立我爭之日人猶或我諒我壞中立我默爾而息日人其肯我恕乎此案正俄人欲壞我滬上中立之見端若稍事容忍將就了結萬一日本藉詞詰問我國有無約束在滬俄兵之權我將何詞以對且目前人情憤怒長此懸懸夜長夢多一有暴動自壞中立俄人持柄而摇不更可懼職道日夜焦慮寢饋不遑竊以爲事已至此與其爭會審之權限不如爭中立之權限中立之權限明則會審之權限定爭之而得國勢可振爭而不得布告各國聽候公斷爲先發制人之舉亦可少伸商民不平之氣而弭禍患於來萌然則爭此案不惟不至壞中立正所以保中立也職道身受國恩不敢有所顧忌詞之蕪雜亦不暇計唯憲台哀之俯賜財省大局幸甚 
[满洲小戰]  
　　華歷十二月十九日日本東京來電云頃接官報謂日軍於昨日在戲城附近距衞子谷西北方撃退俄國騎兵約有一隊之譜卽將其地佔據并奪獲馬匹軍械若干復有日軍一隊攻退鴨綠江上游周疆地方之俄軍并得俄俘五人及馬匹軍械等此役俄軍傷死二十餘人 
[俄京亂耗一]  
　　華歷十二月十九日英京倫敦來電云現在俄皇蹤跡不知在何處當係慎密藏匿矣又電云槐沙火車站附近已發大火任色白司托波耳之大船塢亦已焚燒又電云聖彼得堡兵民戰門之事昨晨略止惟今已復起又電云凡不持寸鐵之平民悉被俄兵恣意亂殺致百姓非常恐懼各處但聞祗之聲謂殺無辜平民何其勇在满洲戰場中則何其怯前後何相反歟文電云前此上等新黨人與工藝中人彼此不相洽之心現已銷滅不啻沆瀣矣 
[俄京亂耗二]  
　　華歷十二月十九日英京倫敦來電云昨日旁晚槍砲之聲甚烈蓋卽工人與兵士在附近乃衆司基某街中開戰也該處曾駐有兵隊阻守者又電云城中晚間殊覺静謐惟時有强徒等稍出劫掠而已至城外各店鋪則大都已被毁或被劫矣又電云莫司柯城之城守曾出示以警居民謂遇有要事恐此地亦須如聖彼得堡用强暴手叚處置一切 
[俄京亂耗三]  
　　華歷十二月十九日日本大阪來電云現有工人四萬人携帶軍械自城外向俄京聖彼得堡進發想該處必復有大戰也又電云俄國皇后亦已離去俄京聖彼得堡俄皇仍不知在何處 
[俄京亂耗四]  
　　華歷十二月十九日英京倫敦來電云莫司柯城之各鐵廠其中工人亦隨同聖彼得羅堡之工人同盟罷工將城中各處工人盡行喚出大都立卽應允現伊等之舉動亦與聖彼得羅堡一律又電云黑海艦隊及兵隊中水手八千人雖已調來均不肯開槍攻撃亂黨 
[俄京亂耗五]  
　　華歷十二月十八日德京柏林來電云俄京遇亂迄今被難者已有八十人傷者二百五十人現亂尙未止各報已無刊印者各往來亦已斷絶據俄京報謂肇事之人並無宗旨且乏指揮之人他處尙安政府在現正設法調停歐洲之俄票價已漸跌 
[旅順傷兵]  
　　華歷十二月十九日日本東京來電云刻下旅順各兵抱病及被傷者共有二萬五千人自西歷正月三號以來其中已死五百人各俄國醫官則俱患思家之症且以動作過度也 
[日艦暫泊]  
　　華歷十二月十九日日本大阪來電云在平安之路透電局訪事人頃傳電相告謂現有日本戰艦四艘駐泊平安迤北某島之附近地方 
[退朝會議]  
　　京師訪事人云皇太后以日人已得旅順每遇召對軍機大臣之際必諄諄埀詢事宜各軍機以此事磓爲棘手措置甚難故每日散朝後咸集於私第紛紛會議 
[練兵述聞]  
　　京師訪事人云日前練兵處議令各省練兵一律改練日德兩國陸軍操法以歸劃一兹聞各省擬共練兵二十鎭每鎭三十五營 
[條陳四事]  
　　京師訪事人云聞有某省督臣密上對奏大要有日一改法事宜二須由各省保舉通逹時務熟悉地方情形且平素聲望素著者二三人以備顧問三須拔擢外洋游學之人破格錄用四須精選外務部之官吏 
[寺缺免裁]  
　　京師訪事人云日前政務處知照各衙門裁汰冗員各部院均已陸續舉辦惟大理太常光祿太僕鴻臚等寺各缺未聞裁汰盖因王大臣等會議各寺有愼刑筵宴典禮之責每遇慶賀及祭祀等各差各員尙有不敷分遣之勢大典攸關未便裁撤且節省之欵亦屬無多且可爲京官之轉階故定議不必裁汰聞已由政府會銜具奏矣 
[擬設總司折漕公所]  
　　京師訪事人云日前政務處會商以漕運業經改折所繳欵項難保日久弊生兹擬飭令户部衙門添設總司漕折公所一處遴派熟悉算法司員專司稽查事宜以防流弊　 
[提費津貼討學館]  
　　京師訪事人云户部尙書近趙大司農因計學館經費缺乏不敷開支又以前經奏明提取節省項下撥作常年經費不能動用庫欵前日與捐納房司員酼議擬提取該處津貼而某某司員不允現聞尙書又與各堂會議擬於捐納房堂官應得公費中抽提四成撥入計學館各堂意見不同互相推諉惟尙書决意照辦擬於日内單銜具奏指撥捐納房公費云 
[潤民閙漕三志]  
　　鎮江訪事人云鎭郡各鄉老幼男婦聚衆進城環求因歉免徴業經常鎭通海兵備道郭用樓觀察會同各官一再勸諭分散回鄉各情已兩紀本報兹署江督周玉帥接到鎮郡電報遂遴委江蘇候補知縣朱大令錫甲赴鎭查辦已於十六日晚兩某輪船戾止卽在佛照樓暫駐行旌俟蘇無效述堂中丞檄委之著常州府許東禽太守到時同赴各鄉會勘山田災象當十四日事起時西鄉上湯地方鄉民嗚鑼集衆擬推村董某甲爲首甲不允鄉民咸動公憤立將甲之住宅放火焚燒是處某防營分卡哨弁聞信親率勇丁到塲彈壓鄉民不知因何忽與勇丁口角持械亂撃當塲殺斃勇丁一名砍傷數名至鄉民亦被勇丁槍弊二人打傷三人迨擁至丹徒縣署時擠倒大堂窗板等物復打毁官輿數乘十六日晚郭月樓觀察又會同署鎭江府德乾一太守出有示諭一道其文曰曉諭事昨奉督憲電諭丹徒災情輕重若何已電請蘇撫院蘇藩司委員查辦並由寗派賆往查情形如災情果重民力實有不逮自當格外體恤該鄉民等應候秉公議辦何得聚衆挾制查聚衆閧堂塞署罪名甚重應由道府勸諭鄉民先行散歸安業聽候官爲辦理如再不聽則是自干法紀卽由道府會營督勇嚴拿首要解散脅從勿一味姑息仍 
 
 

Page 3

 
 
一面確查災情會同妥議禀辦等因行道到府奉此查本年丹徒山田被旱較重鄉民困苦情形本道府等早已洞悉是以禀請督撫憲並函商藩司籌辦開塘春撫以資接濟已准電復詳明兩院由司撥欵派員來鎭會勘舉辦體恤可謂周至現又奉督憲派員來查自應聽候查辦何可輕聽浮言糾衆閙事致罹重辭本道府等因念爾等皆係良民不忍不教而誅除俟蘇寗兩省委員到日卽行會查被災情形秉公妥議禀辦合先會示曉諭仰丹徒各區鄉民人等一體知悉爾等須知刁徒聚衆閙漕閧堂塞署罪干斬决定例何等森嚴豈容以身嘗試自示之後務各回家安業静候轉乞憲恩勿再輕舉妄動自貽伊戚倘有不法之徒妄生希冀再敢逼脅平民赴縣聚閙情事一經訪獲定卽儘法懲辦脅從仍子罔治本道府等愛民如子嫉惡如仇毋視誥誠爲具文也其各凛遵毋違特示 
[直省大計單]  
　　應舉各員天津府凌福彭器識宏通才猷練逹玉田縣祝芾勤明幹練有守有爲雄縣謝愷老成諳練勤政愛民永年縣苗玉珂才長守潔勤政耐勞河間縣陳友璋年强才裕爲守俱優萬全縣萬和寅穏練篤誠盡心民事阜城縣謝鑑禮才識優裕强毅有爲元氏縣葛亮升明見篤實卓著循聲大名縣嚴以盛勤求民隠守識俱優新河縣傅澂源精务彌满勤愼老成三河縣鄭襄資深才練謹愼趨公順義縣范履福才明守潔治理裕如鹽官應舉人員鹽庫大使孔慶霄老成練逹守潔才長佐貳雜職應舉各員布政司經歷柳甡春老成穏練辦事精詳慶雲縣典史李恩厚年强才裕緝捕勤能平鄉縣典史丁能樞才能守潔任事實心深澤縣教諭蘇琪增操守廉潔學識俱優應劾各員静海縣獨流巡檢何福豫精力就衰難資撫馭懷求縣沙城巡檢喬登瀛玩視公務舉止乖張南宫縣典史潘家麟久病不愈言語支離饒陽縣典史康瑞桐聲名平常屢遭物議清河縣典史王俊清守獄不嚴聲名亦劣南和縣典史丁毓分嗜好過深難期振作通州吏目程家駿任信差役辦事荒謬三河縣典史祝懷謙借案苛索民怨沸騰鹽官應劾人員石牌場大使慕寶齡性清浮躁辦事欺朦教職應劾各員文安訓導高振淇聲名平常不知守分易州學正許芝山行止不謹難勝師表署寗晉教諭王兆魁年力已衰難資訓迪故城教諭厚寶森精力就衰神志不振廣宗訓導孟慶源交接賤役不知敦品内邱訓導任惟誥器質粗鄙不堪師表任邱訓導趙墀梗阻學務物議沸騰满城教諭孫逢祿性情貪鄙有玷官箴 
[中學程材]  
　　松江訪事人云此間中學堂落成之後府尊田紹白太守卽示期本月初十日取齊華亭奉賢婁縣上海金山南匯靑浦等七縣及川沙廳申送之小學堂卒業生定於十二日就堂中命題扄試詳加選錄至十九日始揭曉兹將所取各生姓名照錄於左正取學生七十八名沈鳳儀奉俞殿華婁丁廷康金陳邦傑華潘祖馨靑韓邦光奉莊正華奉韓進疇南沈時昌靑楊孝述婁馬寶琛上吳履剛華許雲慶婁程逢祚靑雷琛華戴克仁靑吳家麟奉黄熙辰婁沈恩裕婁姚承基金沈平章奉楊駿馳華夏建宗上陸祥震華姜世綏華濮光龍南葉壽祥南陳紹虞華尹錫熊華蒯晉德上胡藴靑婁王承薰婁陳福濟靑畢增令南戴鈞宣靑吳宗傑奉陸承贄南葉封川黄熙棠婁王世英奉鍾彬儒南盛建勛南除正常靑盛世平南姚炳奎華　啓運上陶學鎔南唐章奉姚炳文華葉鳴績上朱承祐金徐士莪靑吳濟靑張德興奉楊晉鼎奉張壽豐靑唐建勳上黄熙章婁李修則婁何啓運婁于錫增華陳岡金子銘曾華吳景澄金彭兆驥金葉桐圭華焦忠佐上張家吉上程連寀上王建鴻川華紀曾川汪聖功川朱望尊上黄裳王其華靑潘玉麟華盛毓桐靑茅承庠靑備取三十一名朱雲標華姚崇輔華吳成智華范熊顯奉周國南奉莊禮楷奉吳宗裕奉吳宗望奉宋希賢奉林寳恒奉曹鎔奉陸振吳奉張遇鴻奉吳振闐奉湯史婁吳瀛婁于允鼎婁陳錫瑜婁曹祖培婁陳錫田婁朱祖修上朱昌麟上凌炳良上周福寶上邱宗濬南顧傳愷南楊作賓靑趙良驥靑居履旦靑陸守堅靑姚文湧靑附額正取十十名俞宗彝華杜衡華陳湘楹上王維淸上元王正瑩婁王烈文婁楊一飛金許履來靑張葆熊靑張荷華靑韓景菼華劉重熙溧水仲晉鹿靑朱榮錦上俞日章華費源深婁王鴻陛太倉朱德先蘇州戴鎔鈞華王銓鋆上附額備取十一名姚崇德華張葆琛華張鎔太倉劉泰舒上譚冀璋華金端溥婁莊雄金黎興琛奉天陳壽康婁錢葆槃婁陸鏡明太倉 
[考察警勇]  
　　昨日上海縣汪大令命駕至本城南門求志書院考察新募之警察勇丁八十人操演技勇隨卽派撥東北兩分局站街巡緝 
[道署装設電燈]  
　　蘇松太兵備道袁海觀觀察擬在署中装設電燈若干盞飭知南市馬路工程局總辦翁子文太守轉飭電燈廠委員鮑二尹派匠丈明現已將電線接入城内約於年内竣事俾得大放光明 
[相驗自縊]  
　　前日賃居法界首安里之葉耀山以妻張氏自縊斃命據情投報捕房捕頭派探恊同四圖地保林少卿投縣禀報昨日午後縣主汪瑶庭大令帶同刑仵書役人等前往屍塲升座後葉供小的開設糖菓作今年二月間娶　張氏月初歸寗比返則所戴首飾均已不見因此向之追究詎科伊卽自萌短見並無别情求察大令飭仵細驗果與所禀相符著自行棺殮 
[諭嚴巡緝]  
　　南市製造局前有飛馬小輪船破損不堪本待變價前日忽有人在船上行竊銅料數件經局中警察勇查知報知巡警委員謝大令正在查緝總稽查趙太守復將情禀知會辦何觀察觀察立出手諭云頃據總稽查趙守面稱轉據巡警處謝令禀稱查知該船有走失銅件之事當卽點驗屬　等因局廠重地理應嚴肅乃竟有失物偷竊情事殊屬不成事體除飭機器廠將該船緊要機器暫行拆卸點明件數運入廠中妥愼存儲外仰提調處傳知謝委員赶緊查明竊犯及有無窩頓處所禀候核辦一面嚴飭勇丁人等加意巡邏不得再有前項疏失情事切切 
[賭徒被獲]  
　　前晚虹口提籃橋捕房内捕頭查悉元芳路第一百零八號門牌房屋内有著名賭棍李級蘭李阿弟方阿弟顧阿福高阿新陳木雲章阿三朱阿英等數十人在彼開場聚賭遂帶同包探顧福其錢榮堂及六十六五十四五十號各西探前往查拿各賭棍猝不及防爭先逃避祗獲李紉蘭等二十四人帶回捕房解送公堂襄讞委員孫耳三明府判罰李紉蘭洋十五元李阿弟等各罰十元朱阿英等無力遵繳各責一百板 
[　　昨報紀英界順記路蘇彌洋行慺上失火兹悉僅焚去洋房一大間餘未殃及 
[惠普濟良]  
　　昨日本館承慈谿邵大善士良睽交來洋銀六十元囑助濟良分所經費媵以一函略謂余家寒素每欲行善時苦力不從心今秋因懷弟子建病危無計可施因在神前勉力許願果得漸次安康是以遵繳云云又隴西吉人亦助濟良分所洋二十元當此救濟善良力圖推廣之際所需一切正苦挹注無資今得大善士厚貺頻頒俾無數弱質柔姿得出水火而登袵席仁心義聞遐邇同欽拜領之餘書此嗚謝 
 
 
] 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇垣瑣註]  
　　蘇州訪事人云畏元吳三縣每届開櫃征糧之日各佃户持錢納賦者每米一石减　　五六　本年長洲縣蘇大令元和縣郭大令林外通融减收三日吳縣主李紫璈大令則於三日内完賦者减收錢一百文自十一月二十八日起至十二月初一日止各佃户爭先輸納擁擠非常○飛划右營管帶鍾堯階明府現經護撫效述堂中丞調委管帶留防太湖水師副中營而以副中營管帶米占元都戎接帶飛划右營不日卽當交替矣○飛划副左營共有師船二十八艘向無管帶名目祇設領哨三人現經效中丞添委楊理卿守戎爲管帶已下札飭知矣○本月初十日之夜飛划右營中哨哨弁吳某因銀錢出入與某領哨口角事爲管帶鍾明府聞知飭將吳發縣究辦吳以曲直莫辯忿不欲生竟於黑暗中躍入河中意圖自盡幸人救起然肚腹大如五石瓠矣 
[六訊騙人謀殺案讞詞]  
　　英界捕房五十四號西包探頭目馬克濤派華探李星福至南市拘拿惡棍范高頭之戚串沈根福與林慶泉帶回捕房牽涉英總領事署用人王幼庭納賄求庇情事一并解經英美等國租界公廨訊供所有讞詞已五紀報端咋日上午十點鐘時英副領事德爲門君蒞廨會同讞員黄耀宿司馬覆訊捕頭派人將一千人解案先由五十九號西探禀稱名梯在捕房爲包探上月二十三號奉頭目之命偕華探李星福至南市拘沈根福次日王幼庭來商可否將沈交保時王偕一姓王者同來我未允至二十六號又同王姓來携帶信函聲稱此信是公廨所出可以將沈保去惟信係華文故亦不解答伊要保自去問頭目商酌我則無此權力言畢又傳十五號西探至案研詰稱名依司在捕房辦公已越十五載卽將范船上搜出之簿據呈案聲稱前在東溝緝獲范船之後查閱簿據所載姓名均受范賄賂之人當由頭目馬克濤令卽按名拘拿照例懲辦因此向南市將沈林等拘獲此案新關水巡捕房亦托爲恊緝供至此馬克濤問依日爾與王幼庭相識否答稱認識且與華人相識者甚多又問爾知王之聲名何如依尙未答愛律師止之曰原告向見證問供甚不合例倘有眞憑實據之事方可詰問若傳聞之辭不能作准依司稱王常有信函致總巡捕或頭目有請交保者代說情者前者王鐵山收贓之安在法界拘獲王曾致函頭目令另尋一人假作店主送某繙譯洋銀百元囑將案註銷某繙譯謂王雖有信置之不理可也再數年前范高頭初次犯事解案訊懲判押西獄二年後范母托王介紹謂係吳道生誣告故范於五月七號進獄不久卽被設法開脫此時范尙駕舟度日景况甚苦且無聲勢又有七十餘歳之老母及小孩捕頭念其貧苦并有店鋪具保而此信又係某洋人所冩因此開釋甚速上月三十號拘王至捕房時我亦在彼當在王身畔搜出售函甚多兹取出數紙呈請鑒核其一爲南市義記報關行之事其二係托穆安素律師求入西籍之事上書王某年二十七再有與華探李某之書共中言此事係爲爭奪生意起見愛律師問依司曰爾於何日離上海何日囑爾到案作證依司稱離上海祇二禮拜上禮拜六回滬前次頭目曾言要至公堂作證因王與范有牽涉之事必須訊問愛律師又問曰頭目必定要將王之聲名設法弄壞爾知之否答稱不知問王第一次致信與總巡捕頭及頭目爾知何事答稱不知惟聞五年前因收贓之事王曾以洋銀一百元請將某案註銷此案係美國領事訊辦美領事謂王某請託不必理他愛律師謂王要入英籍之事已與總領事說過否答稱不知愛律師謂華人入西籍者亦非常有之事旋經老閘捕房六號捕頭投案票稱在老閘捕房充當捕頭計十二個月内王爲訟事或來說情或薦華捕先後來信不下二十餘次有數事著探往查均屬子虚因此置之不顧五十四號包探馬克濤禀稱東溝獲船之後查閱簿據見有各人姓名故囑各探按名拘拿時水巡捕房亦托查辦後沈聞信逃往松江迨松江回來與王股設義記報關行後因將沈林拿獲至二十七號王偕一西人名　葉司者至冩字房囑我不必管及此案謂英總領事署已經說妥公廨亦無異言是日李星福卽來言及王欲送伊洋銀一百元我囑其收取故李將百元交到至三十號早上至英總領事署在王桌抽屜内搜出各信並有名單一紙愛律師問起意何人起意欲辦此案豈原告自來控告抑别人囑爾拿辦乎再此案係特别辦法抑照尋常公事辦法乎馬克濤稱此事應照尋常辦法問十一二十七八號李星福與爾說及與王牽涉之事否答艢記憶不清又問王究許李探若干洋銀答稱數目亦記不清愛律師日李探與爾說王送銀之事爾不應囑其收領此等賄賂係犯法之事爾當以利害囑其不收則此事可無矣爾可知王前曾犯事否答稱從未犯事愛律師謂指不出其不端之事所有呈案之信亦批不出其犯罪之證據是以請堂上將起案各據嗣後不作爲憑又謂馬克濤至王家囑令同行時尙未請有牌票何得如此馬克濤稱彼如不隨我同行謂票來提因此王隨至捕房冩字間火爐畔愛律師問爾將王閉諸冩字房數點鐘之久信有之乎答稱十一下鐘到捕房十二下鐘喚肴與食牌票至三點鐘時始取到問爾曾問伊行賄之事祇付一百元尙有二百元之說否馬稱不知愛律師請堂上將一千九百零三年洪阿星之案查出便知馬稱如要問李探辦事品行總巡捕頭可以到堂代爲聲訴所有涶據不便呈案訊至此已鐘交十二點三十分矣於是相約退堂午後二下半鐘覆訊愛律師又問馬克濤曰十○月初九日李星福謂可喚見證究屬幾人到堂能証何語答幾人亦不言及如何証語亦未知悉惟西歷正月十四號李收銀之後便喚見證到堂卽茶博士亦在其内於是愛律師卽聲辯曰王幼庭之事原控納賄李探一節倘必將此事澈究未免多廢時日卽見證之言亦難深信現先分爲四端層層辯駁因西探將不干涉之見証說出又有憑據呈案不得爲之辯明第一見証第二証人之供能聽値否第三見証供究竟若何而可信第四請公堂查察証人之來意蓋到堂之第一証人卽李星福所有訊伊之供敝律師頗費工夫但不過一面之詞公堂以爲李在捕房當差已閱十四年所言必實卽如西歷十二月二十三號李供王請伊註銷牌票一語王說在廨晤李李惟問伊義記報關行是否爾開當答以並非我開時註銷之事並未提及至二十六號李探至廣東路茶館整容是自巳私事又言値堂人稱有王姓來尋係無辦西装之人但王言此日李約伊去稱能帮忙二十八號李說王用沈林爲夥此語王亦未說又王問李以沈林因何事而辦李答以是范黨於是卽將洋一百元放諸桌上想是日茶館中旣有原告之兩婦復又茶客及値堂人目見試問堂上能信以爲眞否現請將李探供詞不實之處逐一指出蓋所拘案者爲王之用人王欲行賄若卽收受必致結怨但不知果有何怨可結李探亦不能答况西報所載早堂供詞内曾有此言午後所供卽無此語後來問李究結何怨李說收王之銀恐將索賄之言害我故訴知捕頭但將銀與人又復圖害天下豈有此理乎至訴知捕頭時不說實數因王未送尙無憑据也則其嫌少之意顯而易見後問西探爾查犯法之事否答以專辦犯法之人蓋旣辦人犯法之事必須將所犯之實在憑据呈出方爲公正卽前拘范黨諸人皆此西探經手故此案糸中西兩探串弄可知又西探說李欲拿王但王旣犯法儘可拿究何待李言厥後囑李將洋銀取進不知是何居心李語王以陳阿妙被范高頭刃斃何以能知卽使陳果爲范害則范黨之人豈肯說出卽此可見朦混其餘所言豈能憑信况此銀並非王付於李亦請明鑒李說陳妻訴說王付銀時衆所共覩豈有將銀放桌之時誰付　收竟無一語之理至行賄一層王豈不知犯法肯在茶寮交付乎故王雖犯法李亦爲捕房之罪人又二十八號王欲賄銀與李旣無實數何以卽去訴知捕頭故西探必以爲李是潔身自愛之人豈知先後所供不同若是但此事李本欲索賄因數少之故從中串出西探害王再上次公堂曾 
 
 

Page 10

 
 
有在寶善街怡園茶館一節前次李探稱與友人爲地基之事果否如此亦須問至王幼庭供詞卽知李之所爲何事今李並未遵照頭目之令緣頭目囑渠不必與王會晤而李竟違諭行事今須問見証人言明李之行爲若何且華探之能辦事者莫不欲結納在上之人致有害及無辜之事要知該李探素來辦事如何請堂上吊取捕房功過簿便知此簿前次曾請吊取今事閱多日不惟總巡捕頭不肯捕房亦不肯再有一事敝律帥以李爲妥愼之人乃伊所有出欵每月需洋銀三十元開銷一切僅工資所得不數尙多頭目卽以賞格四百餘元爲之聲明不知此種賞格不能常有請堂上默然思之定能辯别再老閳捕房捕頭所禀王有信二十餘封詳細閱之不過薦人保人並無犯法之事所以捕頭並未拒絶假如有犯法違章之事早已請究矣統觀全案情節明係有意陷王認交李探洋銀百元此是行賄並非索賄此種洋銀何能在大衆前交付故邀來之証人是是眞假請堂上詳辯訊至此已鐘嗚五下司馬與德君相約退堂訂於今日午前十點鐘再訊 
[上海縣署瑣案]  
　　吳朱氏探夫兄吳永和侵地逞兇等情前晚縣主汪瑶庭大令提訊吳朱氏供丈夫吳考山有一小弄被族兄吳氷和侵佔向論率同其子金鼎至家將夫扭毆並持碗蓋擲破頭顱迄今未痊求究永和供小的與妻均係瞽者考山近修房屋侵佔小弄又怪小的等挑紫擦傷墙壁日前乘小的在家夜膳時將小的毆倒伊亦自行跌仆首觸小的手中所持之碗以致皮破血流兒子金鼎在城内軌業並不與問求鑒大令著將永和收押俟保辜限满復訊察奪○浦東保甲總巡局員謝明府函送覇阻河工之陸永林到縣前晚大令訊究陸供小的之叔現當地保此次疏浚都臺河委員原派叔父挑工八尺嗣以疲玩致遭斥責適挑夫聚衆停工委員疑由叔父唆使送局究辦小的以叔父年老願代到案大令判責二百板限五日將應挑工程完竣○唐長根控阮寶全拐妻王氏姦佔賄保脫逃等情前經大令提王氏到案研訊氏供年十七目幼許與長根爲妻當六歳時過門童養未幾婆婆去世至去冬十月十四日翁又物故長根聽翁拼婦唆使並不成親反將小女子當與鴇婦周三寶妓院爲娼後因不願逃往華召鎭沈寶全家長根遂誣以誘拐求察長根供去冬十月十四日父親病故外祖母卽於是日令小的與王氏成親今王氏被阮拐逃父親並無姘婦亦無將伊賣入妓院之事大令著將王氏發堂候查明確情分别澈究○昨日浦東鄉民葉阿秀倩人舁至縣署控被王阿毛等毆傷求騐値日差禀知大令諭候晚堂驗訊 
[上海保甲總巡局紀事]  
　　日前浙江鹽運司署家丁張榮因事來滬在南市王家馬頭被捕夥蔣升等軋住索詐攫去期票一紙金戒指一枚控經二十三七鋪巡防局員汪春橋二尹函送至十六鋪巡防南局局員賈礎玉參軍提訊之下限令地甲查拿在案前日始獲同黨王阿狥一名解局訊明判責四百板交捕役帶去補拿餘黨○邇來南市十二圖境内時有流氓屬集茶肆中見有鄉懦可欺者卽多方索詐甚至拔刀行兇經地保顧桂榮查知特赴二十三七鋪巡防局禀請派勇查拿究辦○本邑南市二十三七鋪巡防局向由民間捐資雇勇巡查歸局中司車經收歷屇遵辦在案邇來查悉境内乾豐烟店等十餘户已數月不肯繳捐禀請局員派地甲挨户催繳 
[本邑警察總巡局紀事]  
　　前者南市花衣街泰興里醫生錢某家被竊衣服銀飾等物報經警察總巡朱森庭明府勘明勒緝迄未破獲近日錢又赴局禀催明府乃傳汛捕比責屐限五日速獲贓賊解案訊懲○警察總巡朱森庭明府自兼理清道以來從嚴整頓所需夫役工食捕之居民鋪户按月繳清近日收扔人查得南市十六鋪二十三七鋪十二圖各叚抗繳捐款者多至數十家禀請明府派地甲嚴催如敢抗違許卽拘局押繳 
[英美等國租界公堂瑣案]  
　　東來昇平有泉等十一家控陸阿財李阿康王金福朱福太陳阿小用剪刀劃開玻璃窻先後竊取灰鼠大毛各衣服由徐阿三王全安望風得贜後質銀分用報由包探竇如海狗獲解案請辦襄讞委員孫耳三明府商之英副領事署繙譯官海格司君判責陸阿財二百板枷號一月期满押西獄六月餘犯各責一百板押西獄半年贓給各失主具領○包探張才寳投案禀稱前日小的之車夫吳阿福在亞口突被鐵匠王漢忠林阿新林阿玉陳阿木等藉端凶毆迨小的前往理勸亦被扭住毆撃致失對時表一枚價値洋銀二十元請究王等延律師博易投案伸辯明府以兩造各有不合判罰王等四人各洋五元賠償張探表價○婦人張兆會因與某探夥張小江私識乘間行竊俱父張阿四所儲洋銀一百七十元綸與小江經阿四報知包探拿案請究明府以男女均屬無　判責張二百板押一月女掌頰二百下交其父領回管束○過犯沈金生竊取徐木泉家衣物拘案請訊明府判責二百板押西獄六月○蔡阿亨陸錫卿以多儲火油有違租界章程由捕送案讀究明府判蔡罰洋銀四十元陸罰五十元○陳阿根探陳雙喜竊取衣物解案請究明府判責二百板枷號兩禮拜○李小中向沈金榮索欠逞兇拘案請究明府判責二百板枷號兩禮拜○唐顧氏探朱阿妹王阿三王阿彩串吞衣物解案請辦明府著押候過堂訊核 
[法租界公堂瑣案]  
　　同發泰米行夥李學亨以上月十六日永順號遣人前來購米時以益菖莊票洋銀二百元曾往照對無悮不意至二十二日向收忽稱有人掛失堅不肯付遂據情投訴捕房頭頭派包探傳莊主沈許根及夥趙春芳解送公堂請爲訊究沈趙同供李得票後並未前來核對此事須由永順自行清理讞員陳楚生大令著交人保出限三日如數付銀○宰牲公司控陳周氏所售牛肉二十餘斤及楊錫寶所售猪肉均未蓋印扭案請究大令判押周氏一日楊罰洋銀五元○前者周慶甫控胞妹謝周氏被謝金法逼娼等情解經大令訊不承認諭候查明再核昨日包探票稱小的奉諭往查謝周氏祇由其姑謝金氏領至妓院服役並未賣娼請爲覆訊大令飭提案著金氏金法具結不准將周氏傭於妓院從寛開釋○錢雲寶禀稱小的有肥皂棧單一紙共八十箱計銀二百九十六兩被程鶴松取去將貨出售求恩訊追程俱棧單係羅　高交與小的求察大令著交人保出速偕羅來案候再訊核一 
[美租界捕房紀事]  
　　史阿蘭因與嚴雲卿爭執田畝被嚴控准讞員黄將宿司馬昨日飭差至捕房協同包探錢榮堂將史拘獲帶回候訊○前晚西國水手某甲在茂海路一帶恣情胡閙五百十一號巡捕見之知其爲酒醉奮力拘入捕房捕頭著押至酒醒時　出 
[江蘇省官報]  
　　十二月初一日花翎四品銜指分江蘇試用知府吳煥聲由京領憑來省禀到代理蘇總捕同知　修梅禀知廿五年分勸辦淮徐海振捐蒙前督　祿保補缺後以知府用泰邵核准同知楊嘉午禀知奉燦憲傳考甄别候選訓導錢國祥禀知奉委中學堂文學科副敎員請補新陽縣俞熙專丁來省禀謝奉飭准補新陽縣缺委署崑山縣石浦司巡檢戴昌年禀辭赴任初二日同知劉霄墉禀知奉撫憲傳考甄别管帶飛别水歸右營知縣鍾鴻鈞知赴太禽一帶查明辦理震擇絲捐局知縣鄧復興禀謝奉飭留辦花翎同知銜分發江蘇試用知縣朱奮柟又知銜試用直隷州州同周嘉琛均禀知由京領照來省禀到縣丞憑遠禀謝奉委稽查傮船差縣丞郭樹榮禀謝奉委南三段警察捕員差周十鑒禀謝奉委署丹徒司巡檢事辦理洋務局候補道劉體乾禀謝奉委暫統浙西鹽捕等營暫帶常俻第二營王品頂戴陸師學堂卑異生慮世儻禀知初四日到差巡檢楊廷芬禀○奉委胥門旱關盤宣差初三日督轅牌示金陵奇兵營游撃彭仁壽病故遺缺本部堂查有候補游擎陳駮堪以署理者府許　洲縣蘇元和縣郭吳縣李均禀知今日在城隍廟求雪蘇海防同知陞嶺祿禀到知縣戴運寅廪謝奉委考騐修整來福洋鎗差張可均禀謝奉飭分蘇差委縣丞周寶珍禀謝奉委閭胥門外下段水巡盖 
 
 

Page 11

 
 
　初四日知縣王熙字道庫大使馬焱均禀辭赴海運滬局差理問沈明爔巡檢吳爾鴻均東謝奉委海運京沽局差州判高士彬由滬專丁來省禀謝奉委海運滬局差巡檢陳鳳　禀知由籍起服回雀禀到撫標中營水師右哨二隊哺官楊啓邦禀謝奉委赴楓橋稽壹漕船差初五日藩轅牌示照得署吳江縣知縣范守佑降補縣丞應行撤回所遺員缺查有候補知縣陳守　堪以酌委署理江寗藩轅牌示照得六合縣瓜埠司巡檢忱態南病故遺缺查有試用從九品李恩植又委署豐縣典史孫葆均留辦常差所遺員缺查有試用從九品方燮又邳州州吏目劉兆晵因案叅革遺缺應先委員接署查有試用從九品渦霖均堪以署理候補道丁葆元由河南來奉河南撫憲陳委考察江南商務來省同知　宗羲禀謝叅義赴常昭勘估保工差辦理車坊厘局同知鄧文增專丁來省禀知於本月初一日接辦到差候選訓導錢國祥禀知本日到中學堂副敎員差通判陳守晸禀謝牌示委署吳江縣事楊實善禀謝泰委海運京沽局會辦差藍翎五品頂戴指分江蘇試用府經歷林榮由京領照來省禀到縣丞李開選禀謝奉委銅元扄文案報銷差王孝同禀知奉撫憲札委文　善知縣楊蔚光縣丞温鴻漸禀謝辭赴海運滬局差楊廷芬禀知到胥門旱關差初六日統領續備軍總理營務處候補道松峻禀謝奉委洋務局差總辦知府吳觀樂會辦知府沈酒孫委園同知樊炳煦通判戴祖詒知州畢兆熊知縣汪培棟均禀辭赴海運滬局差委辦步第貨捐局知府鐵林由滬專丁　省禀知於本月初一日接辦到差代理蘇總捕同知李修梅禀謝奉委警察局提調差優貢知縣陳洗禀謝奉委學務處編梭差撫轅武巡捕朱大妍禀謝奉委帮帶親兵中營差初七日藩轅牌示照得署上海　縣縣丞蔣楨病故遺缺查有試用縣丞忱恩湛又吳縣縣丞吳樹楷另有差委所遺員缺查有分缺先縣丞朱正倫均堪以輪委署理又昭文縣白茆司巡檢吳樹德署事期满應　撤回遺缺查有現署黨潭縣典史陸夔堪以調署巡洋發審知縣馬瑞熙禀謝奉委海運滬肈差知縣楊寳善王克均均禀知奉文甄别考試羅肇煥禀謝奉飭留蘇差委察光熙　辭赴海運滬局差初八日知州黎明謝奉委海運京沽局差知縣錢浦禀知奉總辦滬寗鐵路工程局憲委辦第四段楓西購地事宜差愛興阿閶門劉思濬盤門均禀謝奉委督同稽查城關差知縣鎭蓀縣丞徐垣均禀辭赴海運滬局差府經歷陳虞禀謝奉委葑門旱關差巡檢王澤文禀謝奉委齊門水關差委署上海縣縣丞沈恩湛又吳縣縣丞朱正　均禀謝牌示却縣林韶貽禀謝奉委海運京沽局差補用副將楊開泰禀謝奉撫憲委帮帶績備左營差初九日辦理滬寗鐵路購地事宜知府徐乃斌禀知奉護撫憲札委責蘇銅元局新廠提調兼醫廠副提調差知州鍾文鵠專丁來省禀知奉常鎭道札委會辦鎭江洋務差知縣趙恊莘禀知解運製赴湘縣丞劉于淦均禀辭赴海運滬局差三鎭巡洋發審知縣馬瑞熙禀辭赴海運滬局差前任太湖協副將歐陽成祥通知奉護撫憲札委留防太湖水師營務處兼帶正前營差初址日藩憲十一月分考試候補佐職月課給奬江寗藩轅牌示場州府知府余九榖因病請假遺缺查有淮安府汪樹棠調署所遺員缺查有現署徐州储知府張慶勛應卽飭回本任所遺徐州府員缺查有候補知府朱其昌堪以署理知縣陳其壽禀謝奉委查勘長洲縣監獄差楊元浦禀謝奉委銅元局舊廠總稽察兼收支差韓葆仁禀謝奉委海運京沽局差胡澤禀謝奉委赴泰興縣提案差縣丞陳儔禀辭赴江陰厘局司員差陣觀武禀知赴寗見制憲調補周莊司巡檢孫逢陽禀辭赴任十一日統領續備軍總理營務處候補道松峻通知昨日到洋務局差知縣李維漢謝奉委勸募四川賑捐差葉在泗禀謝奉委解餉赴江陰巡檢王澤文禀知到齊門水關差何繼　禀謝奉委海運京沽局差十二　　府張采田禀謝奉委高等學堂稽查差知縣傳鑫李筠均禀知奉護撫憲杞委警務處差遣周之輔謝奉委勸辦四川賑捐差縣丞沈昭序禀謝奉委海運滬局差府經歷陳庚禀知到葑門旱關差道庫大使羅鼎禀謝奉委婁齊葑水巡差十三日藩轅牌示臘正二月考試候補同通州縣直隷州州同州判各員月課定於十七日在道署衙門考試又候補佐戰月課定於十八日考試親自投考不得蒙混考試調辦下游厘捐總局知府志元由鎭江專丁來省禀知本月十一日接辦到差委署松江府海防同知沈翊清由滬專丁來省禀知本月初十日接印任事縣丞朱正倫禀謝奉委署吳縣縣丞事貨捐局查騐委員縣丞劉鼎　由滬專丁來省禀知十一月三十日到差　檢金兆熊事謝奉委丹陽縣保甲差十四日藩轅牌示照得署震澤縣典史陸夔　署昭文縣白茆司巡檢所遣　澤縣典史員缺查有補用典史梁伯怡又金壇縣典史武賊聲因病請假遺缺查有試用從九品陳鳳桐又署嘉定縣典史陳錫蕃期满撤回遺缺查有試用巡檢沈枚又震澤縣震澤司巡檢林韶貽現委海運京沽局差遺缺查有試用從九品沈金聲均堪以輪委署理○撫轅牌示十二月十五日各廟行香文廟藩憲武廟撫憲文昌臬　太陽風龍神均劉道體乾天后風雲雷雨神均憑道火神猛將均首府吕祖總捕　城隍府城隍土地均三首縣分詣行香知府徐乃斌禀知到銅元局新舊兩廠正副提　差請補嘉定縣能宵銳由寗來禀謝牌示請補嘉定縣缺許文濬禀謝奉委善後局文　文案差縣丞沈恩湛禀謝委署上海縣縣丞事 
 
 
 

Page 12

 
 
旨簡放以重職守除委員接署外謹會同署兩江總督臣吉馥恭摺具奏伏乞皇太后一皇上聖鑒謹奏奉一硃批另有旨欽此 
[暫護江蘇巡撫效奏爲拿獲盜劫重犯出力人員照例請奬摺初三日]  
　　暫護江蘇巡撫江蘇布政使奴才效曾跪奏爲拿獲盜劫重犯出力人員照例請奬恭摺具陳仰祈聖鑒事竊查吳縣事主顧阿虎家於光緒二十九年十一月初四日夜被劫一案經縣勘訊禀報批飭嚴緝卽於是月初十日據省城西路總察委員督飭巡捕人等拿獲案犯張潰嵩孫鴻本陳洸袷三名先後解縣訊明陳洸裕孫鴻本均係游勇聽從在逃之般得升等執持洋槍夥劫得贓不諱禀經批飭先行就地正法張潰翯一犯亦據供認夥刦屬實查照通行擬以斬梟解經前署撫臣端方提勘無異彚案會同前署兩江總督臣李興銳恭摺奏咨在案查此案拿獲斬梟盜犯三名以上出力之江蘇試用知縣楊元溥例得奏請送部引見兹據署江蘇按察使朱之榛具詳請奬到院前署撫臣未及核辦移交前來奴才覆查蘇省自上年開辦警察以來分委七路總察專司巡緝該員楊元溥才識明敏歷辦各項差使均能悉心經理自派充西路總察不辭勞瘁畫夜梭巡此案失事甫經五日卽據首先拿獲巨盜三名緝捕尤爲勤能與例亦屬相符相應請旨將江蘇試用知縣楊元溥先行照例送部引見應如何加恩錄用之處以昭激勸出自逾格鴻施除咨部外謹會同署兩江總督臣周馥恭摺具陳伏乞皇太后皇上聖鑿訓示謹奏奉硃批著照所請該部知道欽此 
[調署四川總督錫奏爲揀員請補選缺知縣摺初三日]  
　　頭品頂戴調署四川總督閩浙總督奴才錫良跪奏爲揀員請補選缺知縣恭摺具陳仰祈聖鑒事竊照四川永寗縣知縣田耀焜調補雅安縣知縣遺缺接准部覆扣至光緒三十年九月十三日作爲開缺日期是月分知縣升調遺一項僅出斯缺母庸掣簽自應揀員序補查例載知縣升調遺缺以候補卽用委用等項輪補鄭工銓補章程内開無論何項留補選缺俱先用鄭工遇缺先二人海防新班先一人第四缺輪用海防卽海防先無人用舊例銀捐遇缺先等項又奉通行以五缺計算者第一第二缺用新海防遇缺先二人第三缺用舊海防新班先一人又知縣一項鄭工新班遇缺先遇輪升補調遺選缺至班時先用正途曾任應升者二人再用各項出身者一人又曾任實缺丁憂服满分發人員如遇選缺出時除坐補原缺等項照例請補外先將此項人員儘數請補各等語查川省知縣升調遺一項上次梓潼縣知縣缺以第一新海防遇缺先各項出身知縣沈希濂請補止今永寗縣知縣缺查坐補原缺等項及曾任實缺丁憂服满分發人員均無人輪應第二新海防遇缺先正途曾任應升知縣到班查新海防遇缺先正途出身蔣應澍現報丁艱扣補應用各項出身人員兹查有新海防遇缺先各項出身名列在前之何廷璐年三十三歳雲南晉寗州人由監生遵例報捐縣丞光緒二十四年遵新海防例捐升知縣指分四川試用於是年五月引見奉旨照例發往欽此十月到省二十八年復遵新海防例報捐遇缺先補用免試用接准部文扣至是年三月作爲遇缺先知縣到省日期核計到省在先缺出在後例准序補據布政使許涵度按察使馮煦會詳請奏前來奴才查該員年强才裕明練有爲以之請補永寗縣知縣堪以勝任與例亦符合無仰懇天恩俯准以該員何廷璐請補永寗縣知縣缺俾資治理如蒙俯允該員係遇缺先知縣請補知縣銜缺相當毋庸送部引見係捐納人員仍令試俸三年以符定例除咨部外理合恭摺具陳伏乞皇太后皇上聖鑒敕部核覆施行謹奏奉硃批吏部議奏欽此 
[署理山東巡撫胡奏爲新改直隷州辦理命盜等案擬援例逕解臬司毋庸解道勘轉請旨遵行摺初三日]  
　　頭品頂戴署理山東巡撫江寗布政使臣胡廷幹跪奏爲新改直隷州辦理命盜等案擬援例逕解臬司毋庸解道勘轉請旨遵行恭摺仰祈聖鑒事竊山東膠州卽墨縣高寗縣均隷萊州府統轄於登萊靑道向來該三州縣訊擬命盜等案人犯由府覆審轉解臬司照例辦理光緒三十年四月間正任撫臣周馥因德國租界膠澳鐵路已于濟南而膠州爲西來首站公事繁要倍於往昔相距萊州府治二百餘里文報每多遲滯業經奏請將膠州知府一缺改爲直隷州知州並以卽墨高密二縣隷之由政務處會同吏部核准覆奏奉旨依議欽此咨行欽遵在案伏查膠州知州卽改升直隷州嗣後審辦命盜等案人犯本應循例歸登萊靑膠道覆審解司惟是該道衙門原駐萊州府城自各國通商以後福山縣屬之烟臺口岸開爲商埠該道並東海關監督移駐烟台西距福山縣城三十餘里别無衙署官員亦無城垣監獄遇有膠州各案人犯解至道署則非轉發福山縣收禁不可案情間有未確犯供或涉游移必須再四覆鞫勢難卽時定讞而往返寄獄晝有疎脫之虞詳愼推求夜乏收監之所該道兼司榷務交涉事繁深恐顧此失彼貽誤實多且膠州至烟台程途五百六十里烟台距省幾　千里如逕由該州附坐火車抵省一日可逹所有膠州審辦人犯自宜變通辦理期無窒礙查貴州普安直隷詶凡命盜案件逕行招解臬司毋庸解道審轉例有專條膠州事同一律擬請將該州審辦罪應斬絞遣軍流徒各案人犯訊明擬議逕解臬司提勘毋庸轉解登萊靑膠道嚴審仍逐案詳報該道衙門備核其餘應由道覈轉文件循照定例辦理至卽墨高密二縣各項案件悉由膠州分别覆核審解以符定制兹據署布政使尙其亨署按察使沈廷杞會同登萊靑膠道東海關監督何彦昇詳請具奏前來臣覆核無異理合恭摺具陳伏乞皇太后皇上聖鑒訓示謹奏奏硃批著照所請刑部知道欽此 
[黑龍江將軍逹等奏爲呼蘭兩翼恊領員缺重要擬請揀員調轉以資得力而裨地方摺初三日]  
　　奴才逹柱程德全跪奏爲呼蘭兩翼恊領員缺重要擬請揀員調轉以資得力而裨地方恭摺仰祈聖鑒事竊維红省呼蘭一城旗民錯處曩爲繁盛之區且與吉林之哈爾濱接壤爲鐵路入江首界交涉事件尤爲繁難所有地方一切事宜副都統而外全賴兩翼恊領得人方足以資勷理查該城左翼恊領合保係省城廂黄旗满洲人右翼恊協領德海係省城廂藍旗满洲人均以曩在軍 
 
