# 1885 - 299 - 4904511

 

Page 1

 
 
[五十六號畵報出售] [  申報舘主人啓]  
　　本埠三洋涇橋潤度錢庄被刧之夕時齋中畫友適從該處經過親見盜黨各執利械向西逕去其在後一名聞人呼救聲急恐法捕追來渡小橋　英界冀脫身而滴爲印捕獲住卽田五也事屬確見故圖之以供衆覧報首畫譜兩圖俱羅漢爲任君阜長所繪筆墨之妙久重藝林不煩贅述後附淞隱漫錄圖說一則准二十六日出售此布 
[順天江南浙江闈墨出售] [  申報館謹啓]  
　　本科順天江南闈墨業遣手民照排並用上等潔白連史紙刷印其圈點悉照原本校對無訛於月之二十二十三等日先後出售江南每本價洋八分順天每本價洋七分現在又將浙江全墨排出較前一律精工定於二十七日出售每本價洋七分正至江西省闈墨卽行續出售處照舊 
[招請文人抄書啓] [  點石齋啓]  
　　本齋現須抄寫詩文集數種其精於晉唐楷法者速乞先書字樣送齋核視以便照付如抄來之件與原樣字跡不符者仍要退還者數無多幸勿觀望潤筆當從豐厚此啓 
[甯台紹道禀浙撫部院劉]  
　　敬禀者竊惟崇德報功神道所以設教禦灾捍患禮經列於明禋浙東沿海各郡自去年法人渝盟肇釁馬江臺北迭經開戰警信頻聞羣黎驚駭迨本年正月敵艦撲犯鎭海口門與我砲臺兵輪相持數月之久而甯紹一帶衆心帖然相安無事若忘大敵之在門者屢聞民間傳言有朱將軍葛將軍顯著神靈保護郡邑謂闈境必可安全狡宼斷難逞志兵民流播異口同聲是以砲聲隆然而市肆不驚敵氛環逼而士氣益壯每當事勢危急之際若見狂風異雲由西而起倐嚮海隅者或云隂兵無數助戰卻敵或云夜見南北岸砲臺神燈有葛字朱字敵中遙望我軍常隔烟霧以致測量莫施砲無準的職道初聞此說曾發書馳訊營務處杜丞鎭海縣廖令旋據先後丞復杜丞則稱與將領指揮禦敵往來於砲彈如兩之中無一受傷敵以數百磅重之炸彈日對口門轟擊多不開花誠不可謂非神功廖令則稱詢訪紳民招寳山等處神燈萬目共覩事實非誣職道伏查葛將軍卽故定海鎭葛壯節公諱雲飛道光二十一年與故夀春鎭王剛節公錫朋處州鎭鄭忠節公國鴻同守定海血戰六書夜敵刀劈公面去其半砲洞胸穴如盌猶手刃十餘人而死世所稱定海同日殉難三總兵者也葛公原籍山隂祠墓所在忠靈布獲庇及一方理固有之職道已於核轉統領貞字等營成守詳文内籲請憲核分别奏咨將定海三忠祠列入祀典春秋致祭以順輿情在案朱將軍卽故誥贈武顯將軍金華協副將朱公諱貴方英吉利兵船之踞甯波也將軍率陜甘官兵九百名扼守慈谿之大寳山敵衆由大西壩及丈亭水陸並進將軍親執大旗麾兵迎戰自辰至申殺傷過當會長溪嶺大營忽自驚潰勢孤援絶將軍怒馬斫陣手斬數十級身中兩槍馬蹶復躍起奪敵矛左右盪决最後一火槍中要害乃仆其子昭南同時戰没部下弁兵猶力戰不退死者二百餘人敵亦輿尸纍纍相與痛哭驚悸謂自入宼以來未有如斯大創者自是大寳山上常有雲氣隱隱聞皷角聲夜或見火光上徹旌旗往來敵之在郡城者頗皆驚恐亦遂逡巡退去此道光二十二年事也旣奉優旨賜卹慈谿士民醵貲建祠以申報饗迄今四十餘年廟貌常新靈應丕著客歳夏秋之交附近居民夜聞祠中擂鼓若治軍然連十餘夕祠前有流丐棲宿聞人馬行聲絡繹孔道或如身被馬足踐蹈遂致疾病是時法燄方張咸謂將軍鬱忠憤於地下且當敵愾以佑海疆遐邇爭傳民心大定職是之故兹者國威遠播强敵受盟氛祲濳消封圻靜謐立功將吏旣蒙殊恩晋秩有差職道亦濫叨非分之榮豈敢貪天之功俾神靈顯蹟湮没不彰除將府縣送到册結備文轉詳外理合據實具禀擬求憲臺察核奏謂敕加封號抑或與定海三忠祠同給匾額列入祀典庶表忠藎而答神庥亦以慰浙東士民之志肅泐恭叩鈞安伏惟垂鑒職道福成謹禀 
[上諭恭錄]  
　　九月十五日奉上諭慶裕等奏請派員騐收工程並請擇吉恭請神牌還御各一摺福陵隆恩殿工程現已完竣着欽天監於十月内敬謹選擇吉期知照慶裕等届期恭請神牌還御此項工程着派松淼騐收歛此○十六日軍機大臣面奉諭旨御史鄭訓承奏請將貞孝節烈婦女旌表等語章沈氏等均着准其旌表單併發禮部知道欽此 
[臺厦雜錄]  
　　厦門洋藥局董以稅厘旣重走私必多特以吳添爲巡勇頭目吳添者向以走私起家局董招之入股並派令總帶巡船督緝走私盖亦權官籠絡之計無如走私者仍防不勝防捐數日絀局中股本竟虧折六萬元吳添恐自已股本化爲烏有卽招集舊日黨羽借巡哨之名爲各行押送私土藉以假公濟私因之厦門西商及印度孟買各洋行售賣私土大得利益嗣經厦防　查悉禀經道憲諭飭將吳添拿獲管押走私船隻始稍稍歛　矣○林君詩甫臺北板橋人日前至厦門聞將晋省請咨北上聞林君家貲數千萬爲南五省巨富疉次捐輸百餘萬去歳法人擾臺灣又慨捐數十萬經劉撫帥保奏補授内閣侍讀學士以諸生而躋清班誠曠典也○臺灣文風蒸蒸日上本科鄉試中式者竟有七名較内地各府有過之無不及近更爲撫民駐節之地生聚教訓數年之後儼然海外重鎭矣○阜康銀號自經倒閉後承辦閩海關悅來官銀號亦無人經辦嗣經阜康擋手葉姓力爲維持始克保全海關委員尚恐有移挪虧欠情弊隨諭凡閩海關征收稅課銀兩每日兌交關庫核收所謂官銀號者不過經收銀兩換給紅單請領薪水而已兹聞已革道員胡君雪岩在浙面求古軍憲擬再派人到閩並以從前在厦銀號經手之季某到厦門開張豐裕匯兌同仍兼悅來官銀號向在閩關銀號經手之甯人朱某亦已來厦料理一切悅來阜康本係胡君所開自經倒閉此解冰消此次重開可謂死灰復然矣○厦門俗尚華靡不論婚喪等事槪以演劇爲樂貧民無力者則以傀畾代之向來福州大戲班竟有五六家而座上之客堂滿近日福升班又新招幼伶一班年皆十六七以下八九歳以上色藝旣勝行頭又新一曲紅氍令人色飛眉舞誠所謂别開生面也○署厦防同知丁訒臣司馬辦事勤能紳商悅服近因准補斯缺之唐司馬寳 
 
 

Page 2

 
 
鑑經藩憲檄飭赴任丁司馬則調省另行差委厦民聞之不忍使君之遽去云○洋藥局董王君怡堂前因臺灣道叅案經劉爵撫札調渡　兹　欽憲訊供明白業已回厦矣○鄭子衡直剌建中在臺承辦茶葉洋藥稅厘歴有年所去歳劉爵帥到臺委辦營務劉願不領薪水爵帥深器重之嗣因臺灣道所得贓欵未能卽時供指以致爵帥見疑隨將差使撤去並機叅革歸案訊問○已革臺灣道劉蘭洲觀察叅案經欽憲查明劣跡多端遂于本月十三日中省委員赴臺提解到省發臬收禁候旨定罪○劉爵帥因另有要公至十八日始坐官輪船前往臺南並查閱各口砲臺約十日可返淡水○鳳山縣張仲廉明府前經藩憲飭赴本任嗣因劉道叅案須在臺北作証未克履任兹已訊明經劉爵帥札令赴任 
[酌撤防營]  
　　郭善臣軍門日前中梁山往金陵晉謁曾制軍禀陳撤防事宜始回夀春總鎭本任其所部卓勝親軍營現計駐紥東四梁山共二千名撤一千名回夀州留一千名防守砲臺其撤回之兵俱已上船定於廿四日解維由廬州前進其駐紥蕪湖親兵二百名則俟車門起節時拔隊同行梁山防營及蕪湖行轅去冬因防務吃緊添設電線兩支日間亦將一律撤去也 
[都下述聞]  
　　前門外廊房二巷有冥衣舖掌櫃張阿九年五十許性眈酒終日在醉鄉中討生活殆欲駕劉阮輩而上之初三日至炭兒胡同某宅裱糊房屋日間工作未竣繼之以夜張本年邁又醉後力不能勝竟自梯上跌下同夥急救之則已昏迷舁以歸家目閉而氣絶矣衆人皆醒而張獨醉衆人有意營生而張獨以無　致死可謂得酒中三昧○前經西城察院文侍御海奏請禁止京城婦鞌遊逛廟宇出入茶社飯肆及聽書觀劇各事已經奉旨飭禁刻步軍統領衙門在沿街張貼告示嚴禁以上各節並於各茶社飯肆戲園書舘各門首各貼一張使之觸目驚心不致無　誤犯首善之地固宜有此整頓也○京師之東二壩有某錢糧雜貨店向出錢票行使街市本月初旬該鋪早起開門諸夥皆到後櫃盥沐惟一夥在前櫃忽一人自外入手持錢票千餘千口稱以此票合銀夥將票收下因櫃上無人遂在櫃房後門大呼快來盖恐諸夥不能聞故大聲言之夥轉身回顧則見持票人飛奔而走夥正在猶豫閭又有一年老者入神色恍惚來挂失票盖適間來人所持之票卽老者所失之票也該夥恍然悟乃告老人曰此票方纔被人合銀去矣出票與老者驗之果不舛老人咄咄而去該夥遂得于無意中坐收漁入之利抑何幸歟○初六日兵部考當月引見武職步箭在東長安門内計四十一員署左侍郎薛監考馬箭射中者七人步箭射中者一人而已○國子監招考南學肄業生舉人五貢生皆得赴考惟已捐納正印官階候選者槪不收錄限於九月二十六十月初一兩日當堂查騐舉人五貢須開明係某　取中曁三代履歴監生各携監照驗之皆須取具科甲出身同鄉京官印結定于十月初六日考試云○十一夜五更後順天鄉榜塡齊尚未發掛而題名錄早已預先刷好出外售賣爭先快覩者每一紙不下數千緡之費有某甲躉購題名錄若干紙四更向盡卽出前門外喊售一聲方見聞身後有喚買者疑必可獲大利駐足俟之喚者至前問價索看接遞之間竟趁黑暗中將甲所握題名錄至行奪去而遁蓋喚者非貢者乃有意奪中之題字錄而自往他處喊售以獲利也可謂狡矣○自來漕弊積重難返開壩之始米尚可觀轉輾舞弊潮溼日甚騐收雖極認眞而剝　户貌法徒喚奈何今届江浙米色本佳加以李傅相於中法和議未成之際憫恤船户清苦每剝船一隻賞銀十兩船户感恩因不敢舞弊浙米尚有潮溼壩欠蘇米四十餘起一律乾潔壩欠無幾轉運以來公事之整齊於斯爲最古云得人則治其以是歟特恐極盛之後難爲繼耳○李傅相造成火輪車小樣十三輛初八日在賢良祠行館中演行請醇邸往觀演畢傅相差人將車樣恭　至醇邸府中傳者謂鐵路一事中國將大行其道云 
[鴛水紀聞]  
　　秀水捕役前日緝獲盜犯一名當卽解縣適朱邑尊赴省公幹未回當卽收禁以待邑尊回署時提訊○五月間劉仲艮中丞札飭宗太守購地建造吳公祠旋在南門内范大夫祠左旁空地擇定地址鳩工庀材畚挶雲興土木屋布大約十月中可以落成按吳公諱長慶克復嘉興有功經劉中丞奏請在立功　方建立專祠故有是舉○嘉郡鹽厘總局之緝私砲船四艘小艇十二艘於十一日晚間　硤石相近遇販私鹽船十餘艘當卽向並追捕販私船竟敢拒捕兩下槍砲齊施幾同對壘直至三更時槍砲之聲仍復隆隆不絶販私船見難取勝鳧水逃命遂　巡丁拿獲押解進城張總辦大喜飭將私鹽起岸秤見二萬數千斤照官價給付巡丁外又賞銀錢以奬其勞聞販私人槍斃兩名巡丁並無損傷云○十三日係黄　吉日嫁娶之家屈指難數嘉興縣河廳黄公名兆魁之大公子亦於是日娶北門内陳姓之女於午後行親進禮鼓樂喧闐觀者爲之塞路 
[峯泖還雲]  
　　大憲委楊大令鳳儀勘騐婁邑荒歉情形想議蠲議賑小民其翹首望之矣○婁縣典試姚捕廉森犖原籍歸安爲府憲少瀆太守從堂姪　刻日照例禀請廻避○本月十七日爲育嬰堂齋堂之期姚太守以五馬新臨黄堂事劇特委婁縣林殷臣大令往莅其事○姚太守攝篆後卽牌示十七日行香十八日閱城并考選代書○東門外某甲初以牧猪奴起家後遂援例入國學夤緣爲華陽橋一帶董事然人皆不之齒世華邑尊楊超亭明府仟滿榮歸之際甲借上德政牌匾萬民衣傘爲名索勒四鄉錢洋甚夥想明府清儉居躬士民欽敬必不悅該董之所爲也○某明經家有薄産向抱伯道之非有同姓不宗之徽人某甲在營充當馬卒欲以穿楊技應童子試苦於籍貫不符素與明經稔乃認爲堂姪借塡三代俾得青染一衿此昔年事也邇日明經病殁甲服衰麻撫棺哀慟人以其感恩知已不之異也孰意自此卽日往明經家作閙言欲瓜分家産旁人婉言勸諭甲堅不肯依竟將廳堂廚灶打毁殆盡四隣不平捆送縣中請辦想賢有司必有以痛懲之也 
[鳩水讕言]  
　　院藩盧藝圃方伯由五百里排單撒飭各州縣路謂本司回任後查得本年各屬所徵地丁等欵銀兩上忙未能全數報解現值下忙徵收之期依舊未見報解推原其故皆因狃於積習籍口秋成查各屬水荒旱災輕重不等自應剔熟徵收且本年奉撥京協谷餉較往年倍多其他協濟近畿京餉甘肅新餉尤爲緊急異常司庫羅掘早罄全賴地丁等款投解協濟合行排單催解仰各該州縣迅卽催徵報解掃數全完善因到縣鄒雋之明府隨卽出示通衢令民及早完納矣○郭善臣軍門自上年奉命到蕪籌辦江防以來軍令森嚴兵民相安無事現將撤隊回駐夀州深恐各弁勇與辰間交易或有賒欠等情特出示曉諭其大略謂本軍將撤隊回北各弁兵與爾民間如有蒂久望各自向其取　如有拖延不與者許卽赴營指禀定當代追給還云云體卹商民於此可見○蕪釆營王梧岡叅戎於十四日晉省公幹○蕪邑數届秋闈無人發解今春諸牛集資在赫山興築文昌閣頂禮焚香必誠必敬本科揭曉經君康杰汪君一元果相偕折桂於是好事者或謂風水有靈或謂神祗　佑街談巷語議論紛紛有識者則惟目笑存之○前署當塗縣事現爲蕪湖洋務提調之陳星齋大令炳於本月十五日午後忽思沉疴延至夜分疾終寓所大令年逾花甲精神矍鑠勸儉潔廉身後宦囊如洗宦僚故舊無不同深悼嘆○本月十八日郭善臣軍門親乘小火輪自在東西梁　部署撤勇事宜其勇須乘船至廬州起旱日來蕪湖縣援奉札飭封雇大小船隻數十艘灣泊石橋港一帶以便擇日啓行云○涇縣沈匪甫明府因公來蕪禀見道憲並拜會各宦僚公館在河南岸○建平縣解到會匪三名十八日午刻梁小若觀察親提錄供後發縣監禁以俟督撫院批回再行發落 
[京江脞筆]  
　　京口江西會館前曾燬於兵燹片瓦無存肅清後由商抽提厘欵庀料興工上年落成後卽有局委實爲公館館外市房則皆貧苦小民及阿芙蓉館鱗次櫛比齷齪堪憎門外階沿下堆有磚瓦日前被竊賊偷去若干館中司事資諸地保地保謂各烟寮所來烟客類皆乞丐流氓或者被其陸續攫去於地保何尤司事怒言之不遜當將保夥陳二送赴保甲總局笞責二百以儆疎忽之愆○洋藥加捐以後富事者 
 
 

Page 3

 
 
深防奸商走漏京口洋藥局委某君因商之糧捅分府崔君分派巡丁捕役在外認眞跴緝若得充公之貨當與幕友丁差六股瓜分日前有揚州客八人由鎭購士數斤已渡江至八里鋪鎭局知之急發巡丁二名尾追攔截客對以土上皆有印花並非私貨巡丁執定是走私以致爭成鷸蚌客因赳赳然具武夫氣者手操銅鎚一擊一巡丁頓破頭顱一亦帶有微傷客隨逸去巡丁含寃莫洩回鎭禀報局員局員因親赴維揚面請該縣獲犯嚴懲邑尊認客久貿易江湖斷不肯欺凌官役旣有此事當時何不將人贓獲住事後乃反向地方官饒舌乎局員無可辯乃鼓檝而返○近有士客裝載西土三船至鎭江洋藥局循例過秤報捐約計每船資本一二千金之譜局中付以印花及分運單隨先後開入内河第一船至奔牛卡執票報騐卡中司事秤得照票多土六十斤正在禀白委員向之詰問而策二船已銜尾而至又秤得多土三十斤土客正錯愕間又到第三船巡丁騐明仍係西土局員因欲悉數扣留申詳上憲土客焦急萬分棄下貨船返身回鎭向洋藥局員申訴前因局員同赴奔牛理論奈奔牛卡員執定公事須照公辦萬萬不肯通融鎭局委員不能置喙嗒然而歸土客隨之而去欲與拼命未知如何了結也 
[湖口水操]  
　　日前湖口丁燕山鎭軍檄調饒州吳城湖口三營水師兵弁靜候長江水師提督李與吾軍門按臨巡閱十八日辰刻車門乘坐兵輪駛氏石鐘山畔鎭軍卽率同三營營啃官弁投遞手版恭迎軍門傳見後隨坐緑呢大轎親諸演武廳升坐公案鎭車則旁坐以陪副叅遊各員及湖口縣分左右鵠立三營杉板戰船數十艘排列若鴈翅某弁升階跪請發令卽聞角聲嗚嗚然帶隊官袁守戎家珍督率各戰船魚貫開至江心操演各陣一時砲聲鼓聲發號聲鳴金聲與江上濤聲相應答其陣式之開合離奇隂陽變化方之古人鸛鵝魚麗殆有過之軍門喜形於色極奬守戎之能軍旋卽傳令收隊賞賚有差並飭游守千把各員速回汎地以重職守然後展輪晋省以便會同江撫德中丞據情出奏云 
[金閶紀事]  
　　吳仲英司馬以臨安名士需次蘇臺歴辦要差上游所器重兹者捧檄雲間適當花甲初周首府三縣各員在况公祠傳集崑部子弟設筵餞祝笙清簧暖海錯山珍眞足稱一時盛事云○吳縣某生抗欠十年分正賦且所得田産匿不投稅經任石芝明府從案押追牛揑稱錢粮業已清完實因總書索賄掯串又牽砌光福巡司查伊漏稅得贓三十元等詞遣抱赴學憲衙門呈控當奉批飭首府親提澈究迨魁太尊提集人証質訊之餘見該生所控全係子虚姑念所欠錢糧四百數十千業已如數呈繳府案且伊弟又廪稱伊兄素性迂執現已自願其結代爲乞恩因卽令該生當堂具結從寛免究詳銷府尊之恩施格外該生當銘感無涯矣○任石芝明府之公子榜名毓楨北闈獲雋第一百四十六名舉人日前由電報知書香克繼家學相傳喜可知已聞明府之太夫人今歳八旬大慶届時當大啓華筵以紀國恩家慶焉 
[三韓叢話]  
　　　有左營號房某乘民船至朝鮮帶有十餘人傳說去歳十月之變伊從北廟抬王潜赴左營王賞銀三百兩以後待之甚厚而伊實得銀一百兩其餘二百被人侵吞屢次查訪致招人忌遂潜返中國此次復來送王禮物求賞差使又 
或派伊督教練軍其隨從之人亦皆洋洋得意一日到日本塘中洗澡日通事閱之亦如此對日人無不知之者○江華一帶多五金礦而金銅尤多世昌洋行派人往視并有朝官數人與之同行初時外部已允開採後爲政府所阻遂不果行聞江原左右尚有産煤之地惟質色較差尚無議及之者不如五金礦爲諸國所垂涎也○機匠數十人每月工價不等朝官金某自司其事忽於七月分扣留二十金衆心不服聞已具禀上控矣○國王生辰各國公使例應進宫祝夀而諸使臣均以抱恙未克饜飲華筵王滋不悅○仁川理事署有人潜榜其門曰洋烟府蓋理事性嗜鴉片而又嚴禁鴉片故人以此二字贈之耳聞其受此謗侮後遂將烟具全行摔毁對衆立誓豈所謂從善如流歟○電線由仁川安至漢城總局在王宫外某衙署中漢江水底係用水綫迤邐由西城牆上駕空而入定於七月二十日開電前五日打報者不取分文此外另設三分局一仁川一平壤府一義州府聞總其事者爲陳養源太守云○日水爲電綫一事先與朝鮮外部爭辯後向中國饒舌所言若何不得其詳大約以中高立定條章未與商酌故藉口生事也○希化船停止不來傳說餘銀八千餘元聞諸入股之友謂已賠八百餘元須按分攤賠後又云可不議賠世昌行　代爲墊訖矣○菜商由上海搭希化船裝載貨物有兩號短少貨物多件約值千元係暗拆包而偷出者當時不知開後始知之與世昌洋行爭論先允墊賠忽又不認現已具禀呈控不識若何了結也○聞此後尚有德國某船繼希化　而來仁川港口不知眞否○吳武壯公祠内國王又立石碑數方凡壬午從征將弁以及幕友　員皆將姓名分鐫於上識不忘也○總辦商務陳觀察忽得半身不遂之病行步維艱言語生澀現雖多方調治尚未復元可見海外風塵亦甚不易居也○中秋之夜一輪月出萬里雲開玉笛　簫聲聞遠近徹旦不歇有踏月高歌者有對酒歡唱者旅人聞之頗動歸思 
[浦滵瑣誌]  
　　邇來租界地方時有遣撤營勇三五成羣往來孔道包探陳阿九以其形跡可疑加意偵察以期防患於無形○昨午有粤人某姓家出殯從白大橋南堍迤邐經大馬路向西至廣肇山莊執紼者頗形濟濟沿途並有中西捕爲之照料觀者艶羡不置 
[拘回逃犯]  
　　押犯脫逃大略已登昨報兹聞當時有西捕一名華捕二名督同押犯三十餘名做工於下午時過大橋至如意里口該犯等預將所繫鐵練解鬆一鬨而散從里中曲折奔逃斯時中西捕或守未逃之犯或追已逃之犯幾於應接不暇旋　押犯歸虹口捕房用德律風告知各捕房偵騎四出包探陳阿九秦少卿陸阿長探得有三犯逃往新閘一帶跟蹤尋往其時劉三陳阿大金阿生等已在新閘躲避又思過石橋逃向西北卽被該包探一併拿回捕房嗣又續獲一名云 
[不受賞洋]  
　　洋藥局恊同會審公廨及捕房包探拿獲同成土行私土由局提洋六百八十五元送交公廨派賞各項人等經羅太守以六成歸捕房又有在路拿獲之土賞洋六十餘元兩共酌撥捕房洋四百五十一元等因節列前報昨據麥總巡捕頭將洋送還公廨并請夏正領事轉達太守以捕房辦公人等均由工部局照給工資毋庸奬賞或請將是欵撥充醫院善舉太守暫將銀洋檢收俟函致洋藥局核奪 
[嚴究拐販]  
　　包探孔長生拿獲拐賣小孩之福建人王阿妹等并小孩周阿順經羅太守發押候訊已列前報昨日提訊王稱買孩爲子並非販賣其餘二人皆稱搭船赴粤並不帶小孩周阿順供青浦朱家角人父親周二聾子耕種餬口我年八歳家中尚有姊及弟我被平湖媽媽誘來價賣太守以王等專爲販賣之事且有餘孩被匿押候從嚴究追周阿順交差看管俟其親族來案認領 
[供詞吞吐]  
　　注捕房將乾生泰烟館主李世義解訊一節已列昨報昨晨翁太守臨捕房復行提訊李仍不認用女堂太守謂今已查訪明確可將女堂名姓報來李不認太守喝掌頰四十下始供前店主確曾用女堂名阿招業已病故太守問未死者是何名李說出小字隨又改稱名阿寳太守問小字之下爲誰李不能賴供名小妹除此外並無别人太守着將李還押於禮拜二解案候斷 
[帶訊舊案]  
　　法包探嚴頌眉提舊案三起請訊一陶金榮本地人係著名地棍在小東門外打架於八月初六日拘押至今一俞永升紹興人誘拐木匠張永山之妻金氏私至十六鋪船局趁船往杭州金係松江俞紹興人諒欲由杭州過江去俞復致張處取物當被獲在管押將近一月翁太守研　之下排供於八月二十六日管押並未誘拐張妻伊自要到杭州故我送伊下船餘無别情太守以當時曾經認實今復改供着先掌頰二十下候再解案一起係吉祥街老裕茂酒店主於八月二十四日控店夥朱又生串同伊友王信福撬開小開店娘娘房門配就 
 
 

Page 4

 
 
鎖匙開箱偷去衣服首飾等件在朱床上查到小孩之帽的係原贓解案後朱玉各不承認再三嚴詰復稱富五票每票得洋五元均在城中大富及包探帶往查問　屬子虚管押亦一月提案後朱供被陸心如取去陸本在大馬路做洋貨生意停歇多年太守問未歇之前在何家旣歇之後住何處答稱洋貨店及客寓均不知是何招牌伊現往蘇州太守問衣服在何處交伊答稱在德泉樓茶館中太守以其游供着掌頰四十下太守問客寓旣不知牌號坐落何處店面　開間答稱在撒尿處門面一間與王同到德泉機太守問王可曾同去王堅稱實不曾見衣服太守謂朱年少狡滑再笞六十板管押再訊 
[供認冒名]  
　　前報列頂名朦控一節前下午王司馬飭將冒名汪尚吉之汪茂和提案嚴詰汪堅稱前曾捐監非敢冐名司馬謂爾係著名流氓查訊明確尚敢狡展飭令掌嘴五十下仍不認復飭笞六十板始稱一時糊塗實不知違例司馬飭差將汪押候究辦 
[獲盜續聞]  
　　昨報緝獲盜犯一節兹悉該盜犯係李長夀月前搶劫西門外馮阿六家之要犯解縣後尚未提訊云 
[致上海高易公館賑所信]  
　　久欽山斗遠隔雲泥志雖未遂瞻韓情實維殷御李祗諗秋坪仁翁善長大人籌祺篤祐履祉凝祥引領仁風傾心積日兹者廣肇五月始則水患大作旋則疫症盛行弟僑庽佛山幸叨天眷遂得兩臨浩刼合家均木罹殃雖再四損資以答天庥究屬車薪杯水撫衷循省時覺抱慙伏念山東亦遭此患其慘酷情狀與兩粤大抵形同北望災黎殊堪惻憫且隆冬伊　霜雪紛飛無食無衣何以卒歳惟全仗閣下曁諸善士仁人竭力勸捐源源接濟庶使災黎億萬死裏逢生然弟自愧力薄人微一籌莫展今幸所買闈姓約共獲彩四百霖金卽提一成移助山東賑欵謹先寄呈英銀五十元請卽察收煩彚解災區是所切禱並祈刊登報章以冀獲彩諸公見而興感則於賑款大有禆矣專此敬候善安伏維台鑑不莊[  鄉愚弟顔三省頓首]  
　　附啓者本月廿三日接顔君來函並闈姓獲彩提撥山理賑捐五十元拜讀收訖具見飢溺爲懷力爲生民請命同人等無任欽係謹代災黎白拜九叩首望雲道謝查闈姓獲彩諸君如鄭君凱南前助洋三十元業已登報兹顔君又助洋五十元足徵救災恤難同具善心目下粤省山東沙洲等處賑發需款正急闈姓彩數合計有數百萬之多伏望諸君如顔鄭兩君提撥一成助賑則合數省災黎同登袵席功德止無限量書此不禁爲灾民幸更爲諸公喜所喜者何喜諸公爲子孫種福之好機會也[  高易公館賑所李朝謹誌]  
[小園譜兄以瓊海卽粤詩寄示索和謹步原韻卽候郢政]  
　　世界能教歴大千蒼茫雲樹望無邊豪情聊借吟詩寄别緒頻將賭酒牽客路清風雙袖冷鄉關明月繼番圓往來音信厯魚雁碧海迢迢萬里天[  弟松堂錄稿于海上小樓]  
[浙省撫轅抄]  
　　十七日牌示照得今歳舉行乙酉科鄉試業　揭曉定于二十七日已刻謝恩合行曉諭爲此示仰所属官員及新舉人一體遵照至期齊集本部院衙門拜班望闕謝恩毋稍延　特示通判徐光榮禀辭赴寗波給發牙捐部帖仁錢二縣俱禀知正副典試于十七日已刻進行臺○十八日織造筆帖式明恆禀辭解龍袍褂回京○十九日運副程汝鐘禀知聞訃丁親母憂宣平典史趙宗仁禀銷嘉郡措資假禀辭赴任 
　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十一年九月十五日京報全錄]  
　　宫門抄○上諭一道錄前○發抄旨三道○湘撫卞奏請調補知縣摺○雲督岑奏仍委藩可代拆代行片○將軍穆奏請飭部更正片○將軍古等奏請奬勵片○雲督岑奏委員招練並委署總兵片○護蘇撫譚奏請旌表片○又奏請旌表片○西撫李奏委署知州夾片○九月十五日兵部太常寺太僕寺正藍旗值日無引見○睿王等塲差完竣覆命○耆齡假滿請安○江西袁州協副將黄敬孚謝恩○内閣奏派騐放之王大臣泒出克王延煦文暉孫詒經○召見軍機黄敬孚○發抄倪文蔚奏查勘廣肇工賑情形奉旨知道了卽着督飭各屬將應修圍基赶緊辦理並飭令各州縣出示曉諭嗣棧除已成圍基外不准私添圍壩阻塞水道以示限制尤宜隨時認真查禁毋得徒託空言餘着照所請行欽此○朱以增奏請假奉母回籍就醫奉旨着賞假三個月欽此○張之洞奏高明令岑傳霖調署新會令奉旨吏部知道欽此○○頭品頂戴湖南巡撫臣卞寳第跪奏爲要缺知縣需員揀選調補恭摺仰祈聖鑒事竊照湖南衡州府衡山縣知縣曾叙笏告病遺缺於光緒十一年四月初七日奉旨按第五日行文之例照湖南省程限七十日减半計算扣至五月十七日接琶部文作爲開缺日期歸五月分截缺咨部在案查衡山縣知縣係冲煩難要缺例應在外捕選題補定例應題缺出先儘候補正途人員題補無人准於應升人員内揀選題升如實無合例堪以題升之員始准於現任人員内揀選調補又調補州縣以上各員必於本任内歴俸已滿三年方准揀選調補又吏部奏定章程嗣後除試俸未滿年限人員應令捐免後方准升調外其已滿年限尚未請銷人員升調到部時核計出缺在試俸期滿以後卽行議准如出缺之日試俸尚未期滿仍行議駁各等因今衡山縣知縣題缺南省雖有候補正途人員均與是缺人地不甚相宜卽應升人員内亦無合例堪以題升之員應請於現任人員内揀選調補臣與署藩司孫翹澤署臬司夏献雲在于通省現任知縣内逐加遴選查有龍山縣知縣彭飛熊年四十一歳江西安福縣人由廪生考取同治六年丁卯科優貢七年恭應朝考一等第九名七月初七日引見奉旨以知縣用欽此十年在湖北餉捐局捐同知銜光緒四年二月　例報捐新班遇缺選用選授直隸新河縣知縣因親老告近改選湖南龍山縣知縣四年十一月初五日蒙欽派王大臣騐放領憑起程五年四月初二日到省在晉捐局奬叙　翎復在黔相局奬叙四品頂戴六年十月初八日到任該員年富才明辦事勤敏歴俸已滿三年試俸業經期滿尚未請銷核計衡山縣出缺時係在該員試俸期滿以後以之調補衡山縣知縣洵堪勝任惟係題缺諸調與例稍有未符第人地實在相需例得專摺奏請撼藩臬兩司會詳前來合無仰籲天恩俯念員缺緊要准以龍山縣知縣彭飛熊調補衡山縣知縣實於治理有裨如蒙俞允該員係現任知縣請調知縣銜缺相當毋庸送部引是初次請調亦毋庸核計叅罰所遺龍山縣知縣缺應歸部選南省現有應補人員應請扣留外補謹會同署湖廣督臣裕祿恭摺具奏伏乞皇太后皇上聖鑒勅部議覆施行謹奏軍機大臣奉旨吏部議奏欽此○○岑毓英片再臣於光緒九年奉旨辨理越事當卽帶印出關所有臣署日行公事先後檄委署臬司熊昭鏡藩司剛毅代行代拆至緊要公事仍寄臣行營核辦其月課及考騐收標武職均咨請撫臣代爲課騐迭經隨摺奏明在案查藩司剛毅已赴山西巡撫陞任臣現雖奉旨入關仍遵在防調度所有臣署日行公事案牘仍應委署藩司史念祖代行代拆其緊要公事寄至防營核辦應考武職仍咨請撫臣就近代考以昭愼重除咨會撫臣張凱嵩檄行署藩司史念祖查照外謹附片具陳伏乞聖鑒謹奏軍機大臣奉旨知道了欽此○○穆圖善片再前統領凱軍福建建甯鎭總兵張得勝禀稱上年長門等處禦敵出力將弁兵勇仰荷奏蒙天恩奬勵兹承發給奬杜飭知内留湘補用都司宋元度訛爲元杜儘先叅將楊福家訛爲家福查係職鎭前開單請保時書寫筆誤懇請咨部更止等情前來奴才覆查宋元度楊福家二員上年打仗出力由該前統領開單請奬悞書作宋元杜楊家福之名屬實理合懇請勅下兵部將該二員名字更正改爲宋元度張福註册出自鴻慈除咨部查照外謹附片陳請伏乞聖鑒訓示謹奉軍機大臣奉旨兵部知遵欽此○○古尼音布等片再查杭州駐防洋槍隊一營奴才等到任後復加輕頓當經奏准官分專責兵歸一律並遴得升補廂白旗花翎恊領柏梁派充全營翼長總理營務文案及訓練稽察等事查該員自充翼長後叅酌營規認眞操練使各兵咸知感當尤能一秉大公衆　翕服數載以來寒暑無間果有成效並查該員平素辦理旗務營轄嚴肅操守廉明似此爲守兼優洵屬駐防中不可多得之員奴才等查前署將軍富爾蓀奏蒙恩准將專操該營協領長志賞加二品銜片内聲明營隊各官始終勤勉再行遵旨請奬奉旨着照所請　部知道欽此嗣經奴才等於光緒八年間在整頓洋槍隊片内聲明光緒四年十二月間欽奉諭自如果數年後着有成效准其酌保二三員以示鼓勵等因欽此　員等教練數年果能始終奮勉實有成效再行遵旨擇尤請奬奉旨該部知道欽此欽遵各在案今洋槍隊全營翼長花翎恊　柏梁年富力强辦公勤愼始終奮勉實屬不辭勞瘁兹值操防用人之際合無仰懇天恩俯准將全營翼胡廂白旗花翎協領柏梁賞加二品頂戴出自逾格鴻慈以昭激勸而勵操防是否有當謹附片具奏伏乞皇太后皇上聖鑒訓示遵行謹奏請旨軍機大臣奉旨着照所請兵部知道欽此○○岑毓英片再臣據騰越鎭總兵張松林呈請竊總兵前因舊傷發作未克出關報効時刻疚懷現在傷疾全愈懇乞允准調防効力各情前查現在防營緊要所有操練兵丁布守要隘在在需人該總兵張松林年富力强諳悉營伍足資訓練未便阻其報効之忱因卽檄飭在迤西一帶挑招練勇頂補缺額就地操練成軍　到防營惟騰越鎭一缺地處邊冲亟須揀員接署查有鶴麗鎭總兵朱洪章於本年春間檄調出關尚在未回本任該總兵並曾署　騰越鎭篆於地方情形熟悉擬卽檄委接署以資熟手除分别檄行遵照外謹附片具陳伏乞聖鑒訓示謹奏軍機大臣奉旨兵部知道欽此○○譚鈞培片再據署蘇藩司李嘉樂署臬司朱之臻會詳據吳縣詳稱横涇鎭職員張介福禀該處無知愚民有溺嬰之風右塘地方已　有接嬰局轉送省城育嬰堂收養以保嬰孩惟經費支絀善舉難以擴充又因該鎭之南徐莊等處路途不整每逢雨雪行人蹉跎堪虞而鄉曲農民無欵可籌該職員獨力捐助洋銀一千六百元呈縣分辦此二項善舉由縣以一千三百元交紳存典生息歳收息銀永爲横涇鎭保嬰經費不許忘動本銀他項善舉亦不得挪借以三百元發董興修石路核其所捐洋銀合銀一千餘兩例得請旨建坊旌表該府縣以事關善舉不忍聽其湮没詳由署藩臬兩司會詳請奏前來臣查定例士民人等養恤孤貧或捐修橋梁道路銀至千兩以上者請旨建坊給予樂善好施字樣等語今職員張介福保赤爲懷泥途厪慮慨施鉅欵孩提共被其生　獨力成衢行旅亦沾夫溥惠核其銀數係在千兩以上洵屬功存桑梓樂善可嘉相應請旨將吳縣職員張介福建坊旌表以維風　除咨禮部查照外理合會同兩江總督臣曾國荃附片具陳伏乞聖鑒勅部核覆施行謹奏軍機大臣奉旨着照所請該部知道欽此○○譚鈞培片再據常熟縣職婦沈錢氏領孫宗漢禀稱故翁議叙鹽知事附貢生沈廷暘提存義祭公田五百四十七畝有零以俻贍祭之用氏夫五品銜兵部武選司主事沈堉體弱時病交夫弟沈鳳墀經管光緒九年秋沈堉病　恐先志延廢願分父遺公田之半加捐已田合成五百畝以上取名承志義莊專以贍族沈堉旋卽下世謹踐夫言邀同施親將故翁所遺公田折取二百七十一畝四分四厘九毫另於沈堉專業遺産内選擇艮田二百三十一畝六分六厘九毫共合田五百三畝一分一厘八毫通計絶契價銀四千七百二十八兩二錢歳收租米五百一石二斗七升三合永爲贍族之産又置買坐落西門外山麓雙節坊地方基地一所計絶契價銀九十四兩五錢以備建庄之用歳收租息除完賦祭掃等用外其餘盡爲贍養貧族之資以仰慰故翁故夫未竟之志呈請奏懇旌表立案等情經正任撫臣衛榮光據禀飭行常熟縣確查取造田號莊規各册結具詳請奏前來臣查士民捐田贍族銀粟准值千兩以上例得請旨建坊旌表今常熟縣已故議叙鹽知事附貢生沈廷暘庇本情殷敦宗念切其子沈堉慨分沃壤克紹貽說從兹推食解衣稗雲礽其永守行見含哺鼓腹使貧族以皆周洵屬後先濟美任卹可風相應請旨旌表立案以維風化除抄奏咨明禮部旣將送到田號莊規各韻結咨移部科查核外理合附片具陳伏乞聖鑒訓示謹奏軍機大臣奉旨着照所請該部知道欽此○○李秉衡片再署歸順州知州梁慶鎏調省差委所遺員缺查有思恩縣知縣黄詠沂心思精細沈毅有爲堪以調署臣於臬司任内會同　司具詳前來除檄飭遵照外理合循例附片陳明伏乞聖鑒謹奏軍機大臣奉旨吏部知道欽此 
 
 

Page 10

 
 
[自感]  
　　清才艶福况英年合向瑤林作散仙未必文章難奪命可堪花月不投緣大時顔色驕人易近水樓臺得月先吹墮罡風莫惆悵檢裝且辦買山錢方于才大未成名慢與尋常氣數爭異曲同工皆俊物南轅北轍亦奇兵從前太璞無眞賞難得焦桐有正聲寄語詩仙須努力三年辛苦到瑤京夜半題詩遇旅中缸花慘對可憐紅香蘅芳芷愁難遣下里陽春曲未同世有虚名稱薄倖天留奇窘語英雄本來絶代銷魂品遠是雙眉畫未工鯉尾難燒誤昔時看花空夢習家池消除傀儡秋芒鈍潦倒情懷濁酒知雲散風流千古恨愁紅慘緑半生凝相逢元禮偏遲暮可惜蕭郎鬢已絲[  梁溪瘦鶴詞人翰飛氏甫稿]  
[上海四馬路浦灘文報局内恊賑公所經收賑捐九月中旬清單]  
　　二十日福州後樂堂司徒觀察募三批福寗總鎭侯麗寗府雷稅厘局任霞浦縣陳四户各十元福寗鎭中府胡四元福安縣徐四十元寗德縣趙二十元寗德霍童司魏甯德右堂羅二户各六元霞浦縣邱十兩福鼎縣四十兩連江縣張五十兩合規元一百八十一兩五錢九分○邵胡氏在灶神前許願息爭二元○厦門招商局募電三十四册懷德堂陳修業堂羅二户各爐坯十元雙桂堂林五元恊記林泉記林德聚堂錢永樂堂陳立德堂施聯順號施性長麥彦川道標許九户各二元汪潘氏二十元詒穀堂吕三十元修德齋李仰高軒許觀芸别墅許怡怡軒許四户各四元高寳藏三元陳來氏丁福基羅福田何烈山戴宣二陳鴈汀莊永清莊汝捷林楚書莊汝照莊亮卿通瀛書舍施謙成典施成益號施十四户各一元長興號虚對開二個合收爐坯一百廿六元虚對開二個○嘉定祥泰木行募銳一千八百六十八七十一册却病延年人銅洋五元爲善最樂子又四元陳元甫朱仲衡秦阜康三户各五角徐崇禮堂七百文周恆昇盛周伯儒錢恆利三户各四百文合收銅洋九元英洋三元錢一百八十文○葉曙卿軍門募滬六百零三册八十户湘平銀三百兩○道憲邵發伊犁恊餉局李募銳一百三十三册公信堂公議堂二户各四十元伊犁恊餉局李積德堂黄二户各十元○馮誦芬翁募銳一千七百八十八册無名氏沈少齋陳晋三晚香書屋葉潤臣林聽泉董樂農張硯初傳竹泉九户各五百文俞子晋馬醴泉明芝山居易山莊高紀慶堂熊梓儕張玉泉趙膺甫八户各一千文隱名氏阜成二户各二元隱名氏一千一百文寳恆號一元合收京平銀十兩零五錢英洋五元○春生鑑交來譚悅翁十元○津門我亦窮募銳二千二百三十册葛少禾謝雩鵬二户各二元臯城不留名穀怡堂二户各一元方瑞之一千文劉萬春劉太武二户各五角梁成文時順二户各四百文李波五百文沈孝清梁連奎劉成李文和董鈞時玉珍馬成林曹得恩王清風商文清杜金昆十一户各二百文張永泰二百五十文閻啓祥三百文張孝文一百文叚連山一百五十文合收英洋十二元○又交來劉榮昌翁募銳二千二百廿九册劉榮昌津錢五千文李順昌津錢三千文孫正林津錢八百文陶得貴津錢七百文王立元津錢六百文梁成武津錢六百八十文李常法津錢五百文沈士貴孫恩慶陳有才王安喜四户津錢各四百六十文袁登魁劉大吉時福郭太陽萬順劉益三許道章王永發八户各津錢四百文合收津平　四兩英洋二元○都門全錫祥翁銳二千零三十八四十八兩册百芝郡存心氏二户各二元瑯玡氏無名氏東山郡建信侯陳留氏三槐堂六户各五角吳興郡翟鍾元江都百練堂弘農郡徐蓮卿下邳郡七户各一元百練堂五元版築郡四元不知名十一元本陸元爐坯十元黎里毛泰江翁　銳二百廿三六十一號兩册李經荻畬瑶記二元沈雅竹十元李經畬竹記吳雨亭不留名三户各一元毛善士募無名氏病痊了願五元大莊船公所一千一百文張成家方承緒吳方氏吳晚翠四户各一千文謝月樵八百文徐松卿七百文孫花州六百文諸菊圃蔡銓二户各五百俞加珍永源祥二户各三百文張苪氏阿大吕唐進財黄耀甫杜蓮根許志清袁慧松凌張氏徐仁木陳朱氏吳天錫吳任氏李松齋周張氏李妙勝顧裕三十六户各二百文周吳氏俞永端顧永春黄耀庭諸蘭生諸姚氏女諸錦繡顧玉明王顧氏秀小姐張德寳沈有祥徐富良千文祥胡庚泉干曹氏金福存徐陶氏錢敦善錢沈氏錢李氏吳少梅倪福門張榮昌陸夢岩陸夢鈴留雲仙舘陸半譚居士二十五户各一百文合收英洋三十三元錢三百八十文○高郵丁鏡齋翁募第八次盛家局徐秋心堂徐祈病愈二户各五千文陳屺堂兆聖二户各五百文周禹臣丁子上源和號程萬子元號楊堯卿無名氏生和德善曹舜卿九户各二百文王帶山　炳卿南州堂徐三户各一元恆豐號潘德興二户答四百文○順三百文喜樓居士一十千文勉而行之四千文久存心三千文理僧三元吟香冠三振裕堂孫二户各二元芝蘭書屋四百二十文木桶另碎五十文合收洋四十七元○本日共收現銀三百十四兩五錢洋二百四十八元爐坯洋一百三十六元本洋六元銅洋九元規元一百八十一兩五錢九分虚對開二个錢五百六十文○本旬共收規元一萬六千八百八十二兩三錢六分現銀三百六十一兩六錢八分批見規元三百七十一兩七錢六分洋三千三百九十一元計銀二千五百十六兩一錢二分二厘銅洋七十七烊元見元十一兩四錢二分七厘爐坯洋一百五十五元計銀九十三兩虚對開五个小洋廿二角九分色銀一錢合計銀三兩一錢二分九厘錢五千三百十計銀三兩四錢九分三厘七項合收規元一萬九千八百八十一兩二錢九分一厘○共收沙洲捐合規元六百八十七兩一錢○共收山東捐合規元二兩二錢二分六厘○共收江寗捐合規元六兩另二分三厘○連前共收規元十一萬三千二百五十九兩五錢七分七厘洋二萬另五百元○十一付解山東第三批庫銀三千兩合規元三千二百五十一兩十九付解陳與昌代辦直隸棉衣四千件規元二千兩二十付解嚴梁兩紳弟七批粤賑規元一萬兩又何解山東第四批庫銀五千兩合規元五千四百九十五兩○連前共解規元十一萬五千另六十兩另七錢洋二萬另五百元○實摯規元一千八百另一兩一錢二分三厘 
[上海北市絲業會舘核奬籌賑公所施少欽經收山東賑捐九月十四日第八百零六次清單]  
　　張不留名了願助賑洋一百元山左唐袖舜水袖述弟患病卽　五十元馮全塘求三子保患吐血病速愈五十元盛涇綢公所二十元張德澄善士二十元書三居求平安二十元製造局船厰二十元北坦直橋程照周俊經募同寓不留名諸友求平安十元安徽　山警悟子十元鐵沙官海人求子病速愈二元繫心子一元疁城清河伯子求孫病卽愈一元逐臭子洋二元又銅洋四元○金匱學殷第十三批來强步翁經募保滋典洋三元陳燦　恆德二户各二元翁慶廷陳榮夀業義茂陳萬興四户各一元七户共來洋十一元以上十四日 
[上海絲業會舘籌賑公所施少欽經收兩廣水灾賑捐九月十四日第一百十二次清單]  
　　張德澄洋三十元安徽江山警悟子洋二十元隱居氏節省移賑洋四元○鼎豐莊來無名氏助江寗洋三十元以上十四日 
 
 

Page 11

 
 
[上海三馬路與昌絲棧陳竹坪經募兩廣山東江寗沙洲賑捐棉衣九月廿二日第一伯八次清單]  
　　嚴芝僧太史經募與字三十一册桐鄉廩生張應桂又盧福荃又周雲又增生嚴開　又附生沈善遷又沈善成又徐煥綸又錢萬策又姚以榮又附貢生沈善發十户洜在兩元又童生嚴善延洋三元五角又附生蔡景涵洋三元又增生沈兆煃武康廩生潘振倫兩户各洋一元五角桐鄉廩生沈書豐又張景麒又蔭生嚴開第又增生沈恩培又增生沈善明又附生王鳳池又沈恩埈又沈承福又張學源又戴浚又周福堃又陳貴生又周福奎又鐘寳焜又鐘寳烈又徐煥然又程世模又費秉鈞又費秉鈞又張錫康　丁毓若又陸榮勳又莆希灝石門廩生吳寳卿念四户各洋一元桐鄉副貢陳文瑛又附生楊錦華又楊錦江又顧文焜又　溥又錢振榮又楊芳又皇甫桂又皇甫恆棻又潘廷榕又孔慶同烏程附生何玉墀又徐師錫桐鄉增生張世堃十四兵各洋五角以上五十二户共來洋六十元○昌字七伯另七開蘇州順興典諸友節省酒筵洋七元又經募隱名氏槐蔭書屋無名氏三户各洋二元市隱子益記厚春記意仁記四户各洋一元燿記洋四角軒記峻記二户各洋三角榮記錢三百文以上十二户共東洋十八元錢三百文○葉榭大德典募來吳美丹善士助原典棉衣五十件○免災子求合家平安助棉衣捐洋念兀三槐堂續助不取票洋十元承啓堂蛟川要定氏求平安二户各洋五元安定　求孫無灾悔易長成人洋四元硤石隱名氏洋三元九齡童子蔣福鴻求虐疾速愈洋二元張祿初先生書潤移助江寗洋六角○祥泰洋行翠石如意一只無名氏翠石帽正一枚○昌字七伯五十二册談任之善士續募正大恊泰源盛三日各洋五角源昌洋兩角源豐錢二百文王萬年銅洋二元以上七户共來足對一元虚對二元小洋二角錢二百文銅洋二元○鳳記銅洋九元不留名助江寧銅洋一元○本日共收英洋一百念七元半銅洋十二元虚對二元小洋八角錢五百文翠石如意一只翠石帽正二枚合併申明棉衣五十件 
[鎭江電報局代收粤省賑捐八月分清單]  
　　李璇甫募廉字廿九號册李璿浦萬隆祥裕成號三户各二十元李清如十元無名氏七元李克脩謝善初二户各五元恆義號四元賴秉清　迎祥二户各二元鄧雨村黄廷翰和昌賴耀堂吳祖文五户各一元○張瑞厓募揚州惠澤堂四元邵伯司李崑源三元嘉應州李子文揚州方春波徐森記鬯同豫四户各二元嘉應州李繼良揚州符福珍許百齋無名氏四户各一元○黄幼雲來朱藝甫募廉字四號　積厚堂四元敬梓氏宋二元無名氏謙益堂不知名三户各一元○清江電局募聚記七元平陽是記無名氏二户答五元研耕堂三元曹祿卿二元慈谿陳曉邨一元瑞雲書屋十千文耕蘭室自賞軒和義隆有容鴻慶福德昌生生恆泰永八户各五千文元泰延記源茂恊茂四户各四千瀛盛三千文永益二千文祥記安怡堂朱運治堂楊槐蔭堂四户各一千文許衡齋徐星樓黄瑞生朱綏茞張渭川潘纘先六户各五百文以上共來九十三元○朱蓉伯募廉字三號册縐復堂王二元又八號册陳愼菴聶璧田周廉甫三户各十元又九號册蘋魚草堂四元又匕號册鼎　錢莊四元無名氏太古堂如是山房三户各一元○海角寄蘋生募悟一氏一元藝仁永二千四百文洋岸慶裕昌恆義隆二户各二千文洋岸和裕興一千五百文不書名大有恆怡和泰三户各一千文不書名無名氏二户各五百文無名氏四百文無餘力二百四十文以上共來十二元○鄭鶴千募廉字八十三號册無名氏八元○鄭平軒募求病妥三元無名氏一元○縣學唐募華亭周十元○吳徵亭募吳輔庭二四寳十兩○味純齊陳十元四好堂十元無名氏二元張廉泉潤資移五角○清記募廉字廿七號册無名氏二十元又一角一分三厘○共收二四銀十兩折二七九兩九錢四分六九二五合洋十四元三角五分二厘又洋三百四十元零六角一分三厘○實共收洋三百五十四元九角六分五厘○付前月墊解洋七元九角六分五厘前後共付銅洋廿四元付解上海第八批英洋三百三十元○仍墊洋七元 
[上海四馬路浦灘文報局内恊賑公所經收沙洲山東江寗賑捐九月中旬清單]  
　　十二日沙洲捐蘇州混堂巷費公舘交來龐𤻑漁翁五十元何盛兩方伯募規元六百五十兩○山東捐杭電局募不書名酬愿三元○江寗捐京江棧交來劉崑山無名氏徐忠和馬明和四户各一元談耕餘詹雲湘鮑承之賈鳴鳳王永大王啓之六户各五角梁瑞芝爐坯一元王家隆虚對開一個○本旬共收沙洲捐規元六百五十兩洋五十元計元三十七兩一錢兩共合收元六百八十七兩一錢○共收山東捐洋三元計元二兩二錢二分六厘○共收江寗捐洋六元計元四兩四錢五分二厘爐坯一元烊見元六錢虚對開一個小洋十角計元九錢七分一厘三共合收規元六兩另二分三厘統歸粤賑清單併結合并聲明 
　　 
 
 

Page 12

 
 
[光緒十一年九月十六日京報全錄]  
　　宫門抄○上諭一道錄前○發抄旨三道○大臣福等奏獲犯請交部審辦摺○雲督岑奏俸滿通判請暫緩調取片○湘撫卞奏藩司到省飭赴新任片○江撫德奏甄别知縣片○署湘臬郭奏恭報接印日期摺○湘撫卞奏已革大員報捐軍械片○湘藩龔奏恭報接印日期摺子○九月十六日刑部都察院大理寺廂藍旗值日無引見○莊王假滿請安○記名提督周芳明謝恩○瀅貝勒請假十日○長順續假五日○召見軍機薜允升○發抄杜嘠爾奏審明盜犯多爾濟正法請將緝捕員弁奬勵奉旨知道了在逃匪犯着卽飭屬嚴拿務獲究辦所有緝捕出力受傷官兵准其擇尤奬勵毋許冒濫該衙門知道欽此○蘇元春奏請將陣亡各員弁優卹奉旨劉先胥等楊耀彬等均着照軍營立功後瘴故例從優議卹陸鳳山等均着照陣亡例從優議卹餘依議該部知道欽此○劉秉璋奏請將永康縣丞金華協中軍都司移駐八保山以資撫馭奉旨該部議奏欽此○○奴才宗室福錕等謹奏爲拿獲刨挖墳塚盜取財物賊犯請旨交部審辦事據中營副將趙清等督飭守備鮑湧泉帶同千總吳光爚王雲龍候補把總趙榮春把總蘇連元張永泰祝嘉善吳翰章候補千總曾聯蔭常履哲徐元俊外委叚英楊得山等會同遊擊趙長春西城副指揮王瑞明帮辦吏目王增紳士候選通判趙萬春將夤夜糾夥刨挖墳塚盜取財物賊犯張三卽快馬張三張二趙二成曁買贓之楊四拿獲並起獲現贓賊具等物傳同事主工人蘇昆及事主恒麟一併解送前來奴才等督飭司員詳加審訊據張三卽快馬張三供認光緒三年間伊在黄村廟内居住時被官人將伊同住之盜　賊犯韓二道三拿獲伊隨躱避在德勝口外長沙地方找伊胞兄張二枚放駱駝至本年二月初一日同伊胞兄張二來京仍在黄村地方居住于五月初三日夜伊與李三杜九韓二毛鎖兒各持器械由伊族兄狗不理卽張大家會齊同往八角魯溝村將路東一木牌樓墳地内右邊第四座墳塜刨挖見棺盜出翡翠金手鐲等物一次又於六月初八日夜伊與李三毛鎖兒杜九韓二韓三各持器械由狗不理卽張大家會齊仍將前次所盜塋地内左邊第三座墳塚刨挖見棺盜出金鐲金扁方等物一次又於七月初三日夜伊與李三毛鎖兒狗不理卽張大趙二成張二分持器械同往良鄉縣屬詹家莊地方將路北一塋地内右邊第二座墳塚刨挖見棺盜出金扁方金鉗子等物一次又於初四日夜伊等原夥六人仍將前次所挖詹家莊塋地内正墳刨挖見棺盜出金扁方金鉗子等物一次又於十六日夜伊與李三毛鎖兒趙二成張二各持器械由狗不理卽張大家會齊分持器械同往東西黄村北下莊地方將路北塋地内左邊第二座墳塚刨挖尚未見棺因降雨仍回張大家内次日各散後被官人訪知將伊等拏獲連現贓翡翠鐲子及已經鎔化之金銀首飾等件連賊具一併起獲解案同夥之狗不理卽張大等不知逃往何處張二趙二成均供認夥同張三卽快馬張三等各盜墓三次内有未得財一次楊四供稱伊買過不認識之張三包金扁方及金扁方鉗子等物均已鎔化尚未變賣情願交出實不知其來歴事主蘇昆供在兵部筆帖式增鈞家傭工伊主人塋地坐落阜城門外八角魯溝地方本年八月初六日經營裏官人傳伊主人認贓纔知塋地内左邊第三座右邊第四座墳墓被挖恒麟供稱伊家塋地坐落良鄉縣屬詹家莊地方本年七月初五日經看墳人送信被賊將伊塋内正墳並右邊第二座墳墓刨挖伊隨前往察看屬實卽在良鄉縣呈報今經獲賊傳伊等赴案認贓具領各等供查張三卽快馬張三張二趙二成均胆敢疉次持械刨挖墳塚盜取財物虐及屍骸實屬藐視刑章愍不畏法亟應嚴訊究辦除事主工人蘇昆並事主恒麟與楊四均行取保聽候刑部傳質外相應請旨將張三卽快馬張三張二趙二成交刑部審明辦理未獲之狗不理卽張大等犯仍飭嚴緝獲日補送刑部至原拏此案之員弁等均能不分畛域留心捕拏將此刨挖墳塚盜取財物賊犯設法弋獲實屬認眞緝捕未便没其微勞可否俟刑部定案時聲明請旨准由奴才等擇優奏請鼓勵之處出自皇太后皇上逾格恩施爲此謹奏請旨奉旨已錄○○岑毓英片再臣據辦理雲南營務處兼蒙自轉運局道員陳席珍詳稱查他郎通判尹元亮於光緒九年八月奉札來營委當轉運局收支文案各差均無貽悞復委充本局提調事無鉅細尚能綜理現奉部咨以該員係光緒元年二月補授他郎通判歴俸已滿十年例應調取引見由院行司札調等因查該員充當局差頗多經手未完事件又值一切善後報銷事宜辦理均資熟手懇乞奏請將該員暫緩調取等情前來臣覆查無異合無仰懇天恩俯准勅部將俸滿他郎通判尹元亮暫緩調取俾得始終厥事以專責成之處出自逾格鴻慈謹會同雲南撫臣張凱嵩附片具陳伏乞聖鑒訓示謹奏軍機大臣奉旨着照所請吏部知道欽此○○卞寳第片再新任湖南布政使龔易圖現於八月初二日到湘應卽飭赴新任以專責成署藩司孫翹澤飭令交卸後入都另候簡用除分飭遵照外謹會同署湖廣總督臣裕祿附片具陳伏乞聖鑒謹奏軍機大臣奉旨知道了欽此○○德馨片再准部咨部嗣後道府州縣保歸候補班人員應於到省一年後察看考核分别補用等因歴經遵辦在案查補用知縣弓世炳試看一年期滿應行照章甄别據署藩臬兩司詳請留省照例補用前來臣詳加察看補用知縣弓世炳才具明晣堪以知縣留於江西補用相應請旨留省照例補用謹會同兩江總督臣曾國荃附片陳明伏乞聖鑒謹奏軍機大臣奉旨吏部知道欽此○○署湖南按察使鹽法長寳道臣郭從矩跪奏爲恭報微臣接署臬篆日期叩謝天恩仰祈聖鑒事竊臣於光緒十一年七月十四接奉湖南撫臣卞寳第行知署按察使夏獻雲飭回粮儲道本任所遺臬司篆務奏明委臣署理旋於二十二日准署臬司夏獻雲委員將　信文卷齎送前來臣卽恭設香案望闕叩頭祗領任事伏念臣偎以陋質叨踐清途愧史職之莫嫻復諫垣之濫厠監司外擢領鹺綱而未報涓埃臬事再權膺鉅任而益深祗畏查臬司乃刑名總匯湘省爲滇粤衝途民俗譸張積案之清厘匪易海防遣撤歸農之籌畫官周戢暴乃可以安良持平莫要於執法至若稽查保甲貫綜核有經整頓郵庚務供支　濫責成所繫深懼弗勝惟有時時兢業不敢稍涉因循以期仰答鴻慈於萬一所有微臣接署臬篆日期並感激下忱理合恭摺叩謝天恩伏乞皇太后皇上聖鑒謹奏軍機大臣奉旨知道了欽此臣○○卞寳第片再據前任貴州巡撫林肇元咨稱監元前在黔撫任内捐廉銀二千五百兩委員赴廣東購製後膛抬槍六十桿雙層大籐牌一百面鍊鋼牌刀一百把鍊鋼大刀一百把鍊鋼牛角义一百把鍊鋼短刀二百把鍊鋼大馬刀八把噴筒九十八個皮九龍袋六十個皮葫蘆六十個六響洋鎗九十三桿釘子碼二萬九千顆抬槍洋火六萬顆迨十年秋季始行運到肇元業已罷官寓居湘省現願將前項軍火全數捐輸委係實心報効不敢仰邀議叙等情前來臣飭善後局司道查騐點收槍刀等件悉皆堅利該前撫係已革大員報捐軍火不敢壅於上聞謹附片具陳伏乞聖鑒訓示謹奏軍機大臣奉旨林肇元着交部議叙欽此○○二品頂戴湖南布政使臣龔易圖跪奏爲恭報微臣到任日期叩謝天恩仰祈聖鑒事竊臣由廣東藩司任内具摺籲懇陛見奉批旨着來見欽此當於六月十七日卸事正在束裝之際接奉兩廣督臣張之洞飭知六月二十日准總理衙門來電奉旨卞寳第奏請飭催藩司赴任等語龔易圖現在是否在粤抑已回籍着張之洞楊昌濬查明傳知該員迅速起程乘坐輪船卽赴湖南藩司本任暫緩來京陛見欽此臣赶將經手各件交代清楚雇搭輪船迅發兹於八月初二日馳抵湖南省城奉撫臣卞寳第飭卽到任初三日准署藩司孫翹澤將湖南藩司印信文卷移交前來臣當卽恭設香案望闕叩頭謝恩祇領任事伏念臣庸材寡識報稱毫無幸荷温綸許臣入覲藉抒犬馬戀闕之忱俾喝駑駘盡力之效兹以湖南需理未能瞻覲天顔咫尺不違感戀倍切竊查湘楚居天下要區藩司馬財賦總匯舉凡用人行政在在均關緊要况值海防甫定遣勇將歸稽查鎭撫尤貴得宜如臣檮昧深懼弗勝惟有殫竭愚誠於應辦各事宜隨時禀承督撫臣實心經理整頓以期仰答鴻慈於萬一所有微臣到任日期並感激下忱理合恭摺具陳伏乞皇太后皇上聖鑒謹奏軍機大臣奉旨知道了欽此 
 
