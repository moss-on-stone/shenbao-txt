# 1934 - 275 - 4908792

 

Page 1

 
 
[添請蘇州訪事] [  木館謹啓]  
本館向有駐蘇訪事專事採輯新聞茲以報紙日增搜羅宜富吳會地方遼闊一人之力勢不能搜採無遺爰擬添請一人以廣聞見須熟悉官塲兼能採訪時下要務事皆確鑿不妄文理能曉暢明通如有顧承斯乏者請書近事數則並姓名住址函寄本館帳房以定去取倘不合式槪不作覆此啓 
[論男女宜有別]  
天有日月地有山川猶人有男女也日陽而月陰山高而川下男尊而女卑其理固相因其勢尤易見也古之聖人順天之道因地之理以定男女之等差而夫婦一倫至以君臣父子相比例蓋其重男輕女之意已歴千載而如斯矣時至今日男女平權之說創於美而行於泰西各邦故其視婦女也與男子同凡幼而入學讀書長而出門求友國家之大政事大典禮皆得而叅議焉初不問有因干預外事而騰牝鷄司晨之誚者且彼中通人之議論每謂中國之弱由於輕視婦女而然平日使之躬提汲職縫絍時而織機中之素時而饁野外之耕井臼親操旣勞且瘁是皆視婦女爲可使令之人而儕於奴婢之列者也又或施以脂澤衣以文穀詩人著爲吟咏佻士形諸言譚豔其美則稱落雁沉鮃譽其才則稱吟椒咏絮是又以婦女爲可娛悅之人而等諸玩好之列者也夫天之生人男女相等今中國以四百兆人核計之婦女旣視爲不足重輕是國中之人已去其半矣亦安能使民智之日開而國勢之日强哉竊謂西人之說辯矣其言中國之弊亦决摘無遺矣然爲推原之論則勉今人而復古禮則可强中國而從西俗則不可蓋中國爲禮數之宗男女之別最嚴紀稱男女授受不親姑姊妹女子子旣嫁而反兄弟不與同席而坐不與同器而食男女非有行媒不相知名故自古迄今史冊所載如鍾夫人郝夫人之以禮法見陰瑜盛道妻之以節烈稱陳嬰王陵母之以賢明著皆不外乎周官德容言工之意其有如謝道韞之設靑綾步障爲小郎解圍者雖千古稱爲風流韵事而有識之士終爲之不取焉若夫西國之俗其婦女行動得以自便作爲可以自專雖父若夫不得過而問焉且宴會之禮男女同席而坐凡遺重女賓坐近主人貴重男賓坐近主婦此其風俗使然無足怪者惟男女旣經並重一切新串稱謂必無等差今考祖父母與外祖父母同稱曰父之父母與母之父母無異也伯叔父與舅氏姑丈姨丈同稱伯叔母與衿氏姑母姨母同稱表兄弟表姊妹從父兄弟從父姊妹同稱其雜亂無章之處較之爾雅釋親所載釐然秩然而不容稍紊者固已相去甚遠矣且不特此也稱謂旣亂禮文亦紊嘗攷西國之俗有所謂七等不得通婚姻者已所生之子女及兄弟所生之子女並妻兄弟所生之子女已姊妹所生之子女皆不得婚姻此與中國同所謂中表不得爲婚姻也是爲第一等女所生之二女或彼此各嫁一姓又各生子女亦不婚姻是爲第二等各嫁一姓所生之女必將更嫁各姓各生子女亦不得婚姻是爲第三等四此推之至七等而後止七等之後則謂血脈已盡互通婚姻雖雲孫之子可與雲孫之女同姓而爲婚是曾不知八世以上之祖仍是一人也七世之祖猶是同胞弟兄也此與中國又異焉者也夫法必去其弊而事必觀其通禮苟可從雖外國亦無傷法苟不善雖舊制亦可攺今中國動言崇尙西法且謂西國之所以强皆由婦女之能識大體然嘗思之泰西之人性情沈擊上下一心其富强之策固可步趨至禮法之精焉中國先聖昔賢所釐定者實已無可損益惟在後人能修明之而弗使損墜自可蒸蒸日上初何必舍本有之良法而隨聲附和徒贊美外邦之風俗哉 
[都轉回任]  
　　兩淮鹽運使江都轉於前月杪晉省已紀前報茲接江寗友人來函云都轉謁見峴帥後於初五日禀辭回任起程時各官均恭送如禮 
[觀察赴蘇]  
　　江寗訪事友人來函云新授常鎭道長觀察恒委署淮揚道丁觀察葆元於前日來轅禀辭赴蘇謁見撫憲想不日卽可履新矣 
[豫章榜信]  
　　江西采訪友人云傳聞兩主試已將闈墨評定傳諭九月十一日申刻塡榜十二日子刻張挂旋由外提調監試各員禀明監臨德大中丞轉飭供給所預備一切泥金煥采淡墨書名得意諸君佇卜風雲際會矣 
[武闈派差]  
　　漢口友人來函云鄂省舉辦武闈上憲已委鹽道岑馥莊觀察爲提調監試一差則係牙厘局總辦李竹虛觀察 
[輪船失事]  
　　福州來電云本月初八晨得忌利士南澳輪船行至福州海面忽然觸礁而壞以臻不能行駛溺斃舟客及水手共二十人所帶信函亦皆沈諸水底 
[日本難支]  
　　日本西字報云日廷豫籌明年國用計尙少銀五十三兆圓是以計臣盡力籌謀稱貸國債然仍不敷所用恐各項捐稅尙須逐一加收也目下大藏大臣松方氏每日淸晨入衙理事至日跌方回私邸豫爲布置煞費苦心其意如竟無法可施祗得奏請裁汰冗員以節經費云 
[法國派員]  
　　安南東京向係安南王派員駐劄該處辦理地方上之事茲聞法人業與安南王議定嗣後槪由法政府派員前往該處辦理寺方上一切事宜而安南王業經許諾云錄廣州中西報 
[鑽地奇聞]  
　　西七月三十號柏靈益哥報云有西人名順爹路者臻函於本城工務會說天下以鑽鑽成之地孔其最深者莫如上西伯利部孻碧力之附近土名怕魯士咽地所鑽成之地孔計其深六千五百七十一英尺數年前曾記錄最深之地孔爲五千七百三十三英尺在厘辟力附近之士七疉碧地方今次最深之孔係因探煤礦而鑽成者也曾在此孔之近地鑽孔八十三處皆極其深此孔之口徑一英尺以四分厚之管爲裏直二百三十英尺再深下則减作孔徑八寸二五以至三百五十一英尺是時遇藍泥泥甚堅攺用金鋼砂爲鑽頭因藍泥遇水而發漲甚大又須將管减少其徑鑽此孔之時其最難之事莫如轉動其鑽因孔愈深鑽柄愈長而愈重故轉動亦愈難此柄全以鋼爲之長至六千五百餘尺之際其重竟至三萬零一百五十五磅因其重若此之甚每每自被扭斷終因一斷之故而止約有四千五百尺長之鋼柄因斷而跌落孔底被鐵管緊咬無法取上孔底之徑祗得二寸七五地面之熱爲科倫表五十三度六及至六千五百七十一尺之深其熱竟增至一百五十七度相差一百零四度若以法國寒暑表証之則差五十七度約合中數每加深一百一十五度則差一度別處鑽孔與此略異上文所述五千餘尺深之孔約計加深一百一十九尺增熱一度近柏靈鑽地孔証得增熱一度祗加深一百一十二尺又在巴黎有鑽井泉其深爲一千七百九十七尺其發出 
 
 

Page 2

 
 
之水熱至法國寒暑表二十七度七推得增熱一度加深一百一十一尺又怕魯土咽地之鑽孔興工於一千八百九十二年三月二十六日竣工於其次年五月十七日前後共作工三百九十九日費本銀一萬八千八百元計每尺費銀二元一毫六仙此事傷財無功當其事者付之一嘆然實足爲下次探煤開井趨避之鑑也說見知新報 
[米礦師上劉峴帥書]  
　　開平礦司米海利謹禀大人閣下敬禀者竊維開礦不難難在察礦西國嘗積數十年之精力合千百人之用心然後得一佳礦故一礦之成往往先所廢棄者不知凡幾所耗金錢亦已不計其數但西國礦利久盛人人知開礦之益人人明礦學之理故平日察礦之事土民自爲之商人自爲之學會自爲之官家不過轉翊勸導之而已是以民不憚事而官不煩貲中國風氣初開無論遇火遇水遇沙遇氣種種後來井下之險無從補救卽眼前煤線遠近曲直彎環之勢煤槽寛窄厚薄閃疉之形地中物質其變無窮試思中國各礦曾察其底蘊探明其究竟預决一礦能採若干年能出若干利共用成本若干設一算術以爲將來一定獲利之憑據與否此所以各處之礦每覺始易終難不獲大利故米嘗謂中國礦產冨甲五洲然而未可驟開必先講究察礦之法待各礦察騐明白然後一舉而百廢興勢如破竹迎刃而解矣今米以鄙陋譾學猥蒙寵命召至江南隨同胡道並吳礦師仰曾履勘各礦現在情形竊見靑龍山等處深合察礦之法用土法探挖小井較之外洋鋼鑽省費不少所察十餘處雖早經見煤然開辦大井尙待躊躇仰見大人慮始慮終其難其愼之至意私衷幸慶以爲中國礦務江南雖較遲然江南必最勝蓋江南知重察礦察之愈愼則必從容審定去取其棄者愈多其取者所得必愈厚將來獲絕大利益使五洲稱江南有絕大名礦卽以今日之察礦爲嚆矢茲凃將各礦情形另摺開陳外米更進一說焉願大人毋狃於近功毋求以速效現在諸事核實用費撙節靑龍山等十餘處聞不過數萬金比之所費有限何必顧惜江南全省地大物博數千里山川葱鬱其間未必竟無佳礦此次所看蒼頭銅礦棲霞鐵礦已見一斑若大人垂念宏遠廣行察探博收約取將來得最佳且多之煤與五金相輔而行其利將不可思議雖距長江稍遠亦可自修鐵路西四各礦多有此法中國開平亦是爲此蓋產旺自不嫌運費重况南省河道港汊極多更無慮此米此番南來適値酷暑又多陰雨所到周圍不足百里今又値敝局井工險要電催回津駑駘之質未効奔走悚惶無地瀕行晉謁仰承諄命期以秋後必須重來倘邀福庇敝局井工得手再圖報効實所願焉○督憲劉批一件開平礦師米海利禀送江南各礦履勘情形一案由所論開礦必先察騐以及博收約取各節皆係深造有得節實籌辦之法江南興辦礦務原恐商民狃於近功有礦卽挖淺嘗輙止徒耗鑿空之費是以由官設局先爲試採煤礦蓋五金礦產必須有合用之煤方能採鍊近開各礦雖見煤層仍未得有大倉事無把握深慮籌辦未宜因知該礦師熟諳情形體騐眞切相邀復勘冐暑從事未免過勞又以開平礦工緊要未克周歴詳察深爲可惜今旣答井工得手仍可南來曷勝欣慰所論籌辦之法又勘騐情形仰礦務局知照並仍知會米礦師查照繳禀摺抄發 
[芝蔴大熟]  
　　北通州訪事人函云今年各處芝蔴收成倍於往昔本地芝蔴巿價每石通制錢二十吊上西河芝蔴每石十九吊下西河芝蔴每石十五吊 
[秋水成災]  
　　漢口友人來函云漢口玉帶門外平原十里每屆秋日水消之候農人皆及時補種晚穀一年生計實是賴焉茲乃節屆深秋水勢依然一望無際蓋因襄水去而復返一時不及疏洩恐是處農民不能有豐收之望矣 
[鹽米價昻]  
　　杭地食鹽向來每斤不過二十七八文若增至三十一二則爲貴極矣今年柴薪昻貴加以秋雨連綿滷水稀少鹽池半爲水浸廠灶亦被衝壞因是數日之間每斤驟增至四千文左右又米價現屆新穀登塲逐漸當减乃因積雨未晴早禾雖收尙待日曝晚稻則大半浸入水中嚴郡之桐廬湻安杭屬之富陽紹興之會稽諸曁嘉府之石門桐鄕等處均已呈報水災禀請委員查勘故巿上米價陡增二百文一石他若豆麥油薪蔬菜之類無不騰貴眞所謂長安居大不易也 
[漢鎭金價]  
　　漢口訪事友人手畢云西人購買華金出口日廣年來各省金盤大貴日前漢口金價每兩須三十九換刻下西人停買來源消旺每兩遂跌五六換之譜云 
[遞信善法]  
　　宜昌采訪友人云此問郵政局本歸洋關稅務司總理現在稅務司欲另雇役夫沿途送信計宜昌約雇三十餘各四川重慶約雇二十餘名每人月給工食庫平銀七兩總管者加一兩不論風雨晝夜得信卽送釐定時刻到站交與前站役夫接遞庶幾信件旣不遲滯又免浮沈法至善也 
[香分貢樹]  
　　江西采訪友人云提督江西學政黃吉裳宗師考試優生茲已榜示計正取六名　徐運鑫淸江縣學　傅　巽廣信府學　沈兆褘南昌縣學　毛玉麟新建縣學　黃懋楨吉安府學　羅綱領德化縣學　副取十八名　吳　郊都昌縣學　李瑞棻吉水縣學　張佑賢鄱陽縣學　胡獻璠南昌縣學　張德洸萍鄕縣學　梅之樹南城縣學　李若虛新建縣學　梁鳳岡廬陵縣學　蔡儒楷南昌縣學　張文源廬陵縣學　許桂馨奉新縣學　余國槓都昌縣學　萬才美德化縣學　龔樹人南昌縣學　劉鳳鏘建昌府學　袁宗濓豐城縣學　朱　綬新凎縣學　舒家駿德興縣學 
[謄錄紀聞]  
　　江西采訪友人云文闈謄錄書手自八月二十四夜四更時竣事次晨卽出塲二十五日內簾各官查出頭塲硃卷多有脫落錯訛者不可評點者遂傳出紅號知照外簾飭書手另謄補送校闆是日復雇書手二十名入闈謄錄至九月朔日計復謄者約三十餘卷 
[請興西學]  
　　福州采訪友人云某孝廉邀集多人赴督轅遞禀請振興泰西算法測量諸學徣烏石山范公祠積翠樓爲肄習之所幷撥欵以充經費邊潤民制軍批飭不准大旨謂船政局已專設學堂爲培植人材之地正無容節外生枝也 
[上海官塲紀事]  
　　新任蘇松太道蔡和甫觀察昨日自洋務局行轅排導進城詣文廟武廟火神廟龍王廟邑廟及海關土地祠等處拈香畢隨卽回轅○署常鎭道曾觀察丙煕因公過滬於昨日命駕至上海縣署投剌黃大令飭丁擋駕○昨日候補府歐陽太守霖命駕至縣署拜會黃大令延入花廳晤談良久始別○駐秘國二等叅贊官直𨽻候補縣謝大令希傅差滿回華道出滬上昨日詣蔡觀察行轅賀喜幷赴上海縣拜會 
[使即將臨]  
　　出使英國慶賀大臣張樵野侍郎請假一月言旋珂里已紀前報茲悉侍郎於初十晶由粵起程十二日可以到滬上海縣黃大令已飭差在碼頭預備供張矣 
[傳諭開局]  
　　虹口楊樹浦松柏里內設立升科分局一切局務均歸是處巡防局委員李葆初二尹兼理二尹於昨晨飭傳應辦各叚地保到案諭話想日內卽須開局辦事矣 
[飭丈充公]  
　　楊樹浦對岸長生船廠附近有無糧基地一方所產草薪向由鄕人沈坤全刈取一若沈之產業也者自辦理升科之後衆知此田並無方單經地保鄕董報知總巡局請爲核辦而長生廠亦將據爲已有經升科總局察核之下以沈坤全旣無方單又無糧串長生廠亦無道契呈案均不准升科因派丈書前往丈出充公 
[禁令重申]  
　　私宰耕牛本于例禁上海各鄕有等不法之徒私自宰剝耕牛迭經黃大令出示嚴禁在案近恐故智復萌於昨日頒出禁 
 
 

Page 3

 
 
示一道略謂如敢再有私宰等情定卽提究圖保容隱同究不貸云 
[魂赴鮫宮]  
　　前日下午有江北小工薛阿桂在虹口公和詳碼頭停泊之某輪船上扛運貨物忽一疎忽墜入浦中始而載沉載浮旣而凶占滅頂雖經人力爲撈救奈已蹤跡杳然越時屍身始由楊子路碼頭浮起經人訃知屍屬到塲棺殮亦可慘矣 
[查緝偷繩]  
　　本邑南巿十二圖蕭家廠自來水工程所插標桿上有法國旗繫繩十餘丈前日被該處小流氓乘間將繩竊去由經理西人查悉立傳是圖地保顧桂榮將流氓查明究辦顧保恐一時無從查獲願代賠償西人不允令捕役潘榮壽恊同查緝 
　　　竹排礙路　○南巿大東門外郎家橋沿浜一帶爲往來孔道而地頗窄狹兼之各篾竹店竹排林立行者如値黑暗時一不經心每有傾仆之患屢經十六鋪巡防中局委員蔡蓉鄕二尹嚴飭地甲知照各鋪戶迅卽遷去無如皆置之不理昨日蔡二尹在彼經過瞥見之下勃然大怒回至局中立傳地甲到來令將各家篾竹店主人一併傳案以便訊究 
[庖丁傳局]  
　　本埠城廂內外各處街道垃圾前經辦理保甲總巡鍾受百明府嚴定章程增添夫役挨叚打掃並雇巡丁隨時查察如有逾十二點鐘後再行傾倒者照章拘罰在案昨日午後總巡局查街夫役在南市篾竹街見某庖丁將垃圾傾諸路側喚阻不服遂赴是處十六鋪巡防中局禀知局員蔡二尹立著地甲將庖丁金桂傳局訊究 
[流氓兎脫]  
　　浦左廿四保四十八圖鄕民潘榮生因被流氓王阿學詐去洋十五元控諸爛泥渡巡防局申請上海縣飭差查緝差役訪知王阿學匿於楊樹浦引翔港地方遂於前日協同四十八圖地保王桂村前往將阿學拘獲詎至中途阿學竄入王發發所開之茶食店內由後戶逸出泅水而逃王保隨後追入阿學已不知所之入內窮搜亦無蹤影王發發以王保入人閨闥太覺無禮率領夥伴扭住蜂毆然後釋之使去王保心有不甘據情訴諸是處地保姚旭升姚以王越界拘人事前並未通知辱由自取置之不理王無奈嬲姚同赴楊樹浦巡防局控請拿究李葆初二尹頷之 
[醋海興波]  
　　張某者在滬南大東門外小橋北首開設萬裕土店數年前曾與施家弄某氏有私氏蓄資頗鉅张利其多金遂与朝来暮去氏資將罄張又另有所染被氏得悉後糾領娘子軍蜂至張店始而效女嬃之申申怒詈繼卽躺臥店中肆意滋撾觀者如堵其時張已避諸深室使店夥喚十六鋪地甲到塲排解詎氏亦奔至十六鋪巡防局喊控張至此恐訟事株連遣人追而阻之扶拽回家該由地甲經勸兩日之久尙未了結也 
[藉報拆梢]  
　　昨日四點餘鐘有唐禮春者在英界大馬路同安茶樓扭住書畫報館繙譯趙夢占理說該報所登候補探夥一則趙稱如欲更正須費洋二十二元唐以其跡近拆梢扭至捕房控究捕頭飭包探孔阿才往查知趙尙向洪文蘭洪文珠林小寳各妓拆梢洋銀或十元或數十元不等並言此係館中主筆黃曉秋所使得洋後二人分拆孔探當令趙書寫一紙帶回捕房想須解闥公堂訊究也 
[控登告白]  
　　盛宦函控叚孟陶妄登告白英讞員翁笠漁大令飭差傳叚於昨日晚堂集訊盛宦遣其戚屬汪篤之投案訴稱前者盛宦托叚購買某姓住宅一所索價五萬兩後知原主只價銀四萬三四千兩故另托朱葆三爲中出價購買原據呈閱叚孟陶並無中人名字安得信口雌黃請爲究辦叚供監生代盛宦購買住宅言定價銀後忽絕不提起嗣有友人顧洛川述及盛宦出價四萬數千兩購就惟此事初由監生介紹未得中金心有不甘故登告白大令以叚旣未爲中人安得因私忿壞人聲名着戒責一百下交保更止 
[訟籐轇轕]  
　　卜陳氏曾以洋銀八十圓借與福順洋行所雇木工顧秦蘭厥後屢向索取堅不肯還遂投英界公堂控訴讞員翁笠漁大令准詞飭差查理未幾差役禀稱小的奉諭持單前往顧恃洋人爲護身符竟敢將單掯匿反指小的爲拆梢後由木工馬源隆勸以婉言始得脫身而返閱日卜陳氏之子卜甲又投捕房訴稱母親控顧之後無端患病昨日顧帶同某洋人至家自稱係捕房西捕欲將母親拘入捕房母親驚悸之餘病益加重捕頭查得貸銀之事由石阿林介紹目下石在烟臺遂遣探石金榮拘解回滬昨日解闥公堂大令將先後情由告知英副領事薩君以事關假冐西探及洋人把持公事虛實亟應激底根求遂飭捕頭查明實在情形於禮拜五解闥公堂訊究至其欠項則仍歸晚堂訊理 
[控欠支離]  
　　粵東某邑人鄭阿川投英界公堂控姚阿泉虧欠魚價洋銀非但不還反被兇毆前晚讞員翁笠漁大令升堂提訊鄭訴稱胞弟阿忍由原籍至治下謀生帶有乾魷魚數十斤被姚賒去計洋銀二十五圓九角前日往索姚掯不付還反嗾令伊弟阿坤及夥友鄭阿愛將胞弟毆傷至今尙未全愈阿泉供稱小的並未賒過魷魚豈有拖欠洋銀之事阿坤等亦不認行兇姚阿必投案供阿泉實未欠伊魚價洋銀事由小的向伊弟買物短少洋銀五角以至爭論然亦無行兇情事大令判令將阿坤可愛各笞二百板一併交人保釋 
[龜奴受責]  
　　龜奴胡金大張正福吞沒倡婦方寳珍所有金飾衣服以致互扭至英界公廨紛紛控訴前晚讞員翁笠漁大令升堂研訊方倡訴稱小婦人係揚州府屬東臺縣人年二十有六父親死已多年寡母僦居原籍本姓張當十五歲時依金陵方姓鴇婦賣倡故攺姓方去年八月某日轉徙至治下僑居同安里仍作皮肉生涯今春由胡龜介紹調往薈芳里某龜處胡張皆在小婦人處當燒湯之役各有帶擋洋銀一百圓立有借據收執今者母親在家患病小婦人初未聞知前月母姨到申告知其事幷囑小婦人回家小婦人因將金釧兌去歸還胡張兩龜及龜傭某之欠欵尙少利銀未付致被將借據掯勒不還幷逼小婦人依舊賣倡所有從前質去之衣服二十八件及金約指金練與水烟袋等質劵亦被伊等吞沒不肯交還向索恃蠻無奈扭案求訊張龜供稱小的在寳珍小姐處傭工被欠帶擋洋銀一百圓並未還過小姐之金約指金練由小的兌去計洋銀八十六圓當卽交付並未吞沒胡龜供稱小的爲寳珍小姐代掮帶擋洋銀一百五十圓立有契據並未還過分文所有兌去之金飾質去之衣服乃前月伊夫馮子山來滬纏擾故將各物變價給馮洋銀三百餘圓小的等實無吞沒情事陳方氏投案供稱胞姊患病甚重故小婦人由原籍來滬欲領甥女寳珍回去大令以胡張二人情殊可惡判令將胡從重笞責六百板押追洋銀二百元張笞責一百板押追洋銀一百圓方倡著具不再爲娼切結交陳方氏具領回籍不准逗留如果仍復賣娼定當提案嚴辦 
[上海巡局紀事]  
　　南巿楊家渡太平碼頭等處瑞泰長源等數家木行前日失去木植約共五十餘根開單報知十六鋪巡防北局由捕拘獲竊犯董文福等五名帶往浦東吊贓董乘間遁去各情曾誌本報茲由捕役將代銷贓物之沈德見及二十四保八圖地保沈桂春等帶回旋在某處續獲同黨之辭小和尙一名一併解局前晚經局員楊聘侯二尹升堂研詰各家木行紛紛投局禀請領贓捕役禀稱小的帶往吊贓現祗三十餘根照原單尙少數根請爲查核詰之沈德見供認代消贓物是實自知該死薛小和尙供稱竊得木植售與浦左由沈德見代爲銷售惟求恩典二尹命笞責二百板押候訊究其餘人証一併著捕役帶往吊齊贓物再行研究幷著捕役嚴行防範毋得中途疏忽致于咎戾 
[法捕房發落]  
　　昨禮拜三鄭大令蒞八仙橋捕房會同鈕副捕頭發落各案陸阿三因案禁押捕房裘洪章陳鳳卿二人向陸妻洪氏騙取洋銀四元僞稱開銷之費爲包探偵悉拘入捕房解經大令訊供判各枷號半個月責放昨日命提到案照斵先行枷示○偷兒陳阿四在徐家匯西人遊船上竊取皮鞋單被等爲包探拘獲解經大令訊供昨日命提到案照斷笞責二百板從寬斥釋○小車夫錢壽控倪香郎沈寳郎同竊車輛經大令訊供着照原斷各責一百板一併斥釋○偷兒周阿來竊取王二家錫燭千烟槍衣服等物爲包探拘獲解案供認錫燭干一副其餘 
 
 

Page 4

 
 
不肯供出大令着重責一百板還押研究各贓○陳阿三李阿大竊取招商局金利源棧鷄毛爲巡丁拘獲經大令訊供著照原斷各責一百板釋出○吳淞某營勇來滬購物途遇徐阿狗等騙去洋蛈八元及行李等物翌日在途尋獲扭送捕房解經大令訊供着照原斷重笞二百板還押研究同黨追還贓物○鍾福泉在某飯店果獲攫取曹阿來大錢三百文控經大令訊供著照原斷笞責一百板具改過切結○前者小客寓主吳桂榮控陳榮生拆去棉絮將被竊出陳供交還棧夥陸世金昨日吳偕陸世金投案對質並未交還著將陳榮生還押過堂判責吳陸斥退著明日投公堂候示○義和米莊有人囑送白米五斗至英界小烟館被人掮去翌日在途尋獲朱來發扭送捕房解經大令訊供判賠洋二元七角昨日朱來發投案繳洋大令准其保出○枷犯候天生韓阿四枷期已滿命帶案開枷照原斷各笞責二百板具結釋放 
[美界捕房紀事]  
　　王榮光者寗波產也向在美界北蘇州路第三百四十一號門牌某船局執業前日忽起不良竊取某搭客之赤金十四兩有奇事主投各捕房報請查緝昨經包探竇如海訪獲拘入捕房捕頭令押候吊贓解送英界公堂訊究○江北人劉金郎在虹口南潯路第十六號某洋人處爲車夫前月之杪因事辭歇劉日往吵閙洋人不堪其擾昨日遂扭送捕房請爲究辦捕頭頷之令押候解送英界公堂訊辦○昨日上午有汪德佩王憶春二人在天潼路爲錢鈔瓜葛互相爭毆旋經四百四十八號華捕一併拿送捕房押候解送英界公堂訊究 
[治瘋狗咬騐方]  
　　瘋狗咬人爲害最毒卽手持之物及衣服一經咬著亦能中毒如不早除則慘死之狀如出一轍茲從友人處抄得良方屢試屢騐不敢自秘爰登報章俾被害者可及早施治焉方錄於下木鼈子一個明雄黃一錢錦紋大黃三錢黑丑一錢白丑一錢右樂共爲細末用紫銅雍正錢一文如無卽紫銅乾隆錢亦可煎湯調服服後卽睡宜汙毒從大便下重者再進一二劑俟備筋瀉凈卽愈傷處用苦杏仁搗爛口涎調塗忌生冷牛馬犬肉房事等爲要 
 
 
 

Page 5

 
 
   
 
 

Page 6

 
 
專保各口洋面平安水漬章程均照大槪辦理設有不測立卽賠償如蒙紳商賜顧請至法大馬路密采里對門本帳房面議可也庚興洋行經理人啓 
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　本邑二十七保十併一十圖鄕民楊阿福之妻裘氏被沈阿四姦佔藏匿向領被毆由妻姊黃裘氏抬縣喊騐前日經上海縣黃大令倩帮審委員蔣壽林刺史升座提訊黃裘氏供因母族無嗣招贅楊阿福爲婿成婚多年生有一女名富英邇因胞妹與沈阿四暗中通姦胆敢捲物背逃至沈處姦宿小婦人當卽偕同妹夫楊阿福及戚朱曉山往領詎被阿四之兄沈朗山出頭硬霸逞兇將楊阿福毆傷是以擡請騐究楊阿福朱曉山等供亦相同質之裘氏是否與沈通姦堅不供認旋據沈嚴氏供所生二子長名朗山次名阿四均與楊裘氏素不認識並無通姦情事實遭黃裘氏等誣控其實悉由族人沈載三唆使糾衆反將朗山毆傷請騐沈朗山供與母同地保陳悅廷供稱楊裘氏與沈阿四有姦小的實不知悉惟據沈載三向小的說及未知確否求鑒刺史察其供詞跡近袒護遂將楊裘氏一再研詰矢口不移喝掌頰至三百下始供與沈阿四前在紗廠做工認識旋卽租房姦宿於八月初八日携帶衣飾等物至沈處至二十九日姊姊與丈夫到來將氏領回是實剌也以具朗山同母嚴氏地保陳悅庭等膽敢來案朦混喝令分別掌責沈等一再求恩始免當飭仵作騐得楊阿福頭頂有傷沈朗山胸有微傷飭著各沈自行醫治切結沈朗山交保限三日協同地保將沈阿四交案訊核楊裘氏暫交官媒餘証斥退再核○報載埠頭計南泉等投上海縣署　保持刀行兇之小船戶羅掌寳因母病垂危叩求交保等情蔣刺史判著傳到原告質訊核奪在案昨由原差將原告林美郎之妻顧氏傳案　　　天傷勢雖痊尙未復元夥友沈昌郎陳培郎亦係傷勢初愈尙難工作醫傷之費已用去洋二十餘元沈昌郎供亦相同幷稱陳培郎當被　　　公洋十四元陳現回籍一併求追羅掌寳供愿償還醫費求恩免辦剌史判羅給償林醫費洋三十元其具保之計南泉等供詞支吾判著合償陳培郎失洋十二元羅本應重究姑寛笞責一百板具攺過切結完案 
[英界公堂瑣案]  
　　包探洪阿寳稟稱小的緝獲賊犯顧發祥詰知專慣冐作園丁混入各洋商家竊取花盆至三十九枚之多是以告知捕頭解案請辦洋商愛白而海姆林亨特生恩四可脫和喬四柯拔表脫來四杏德生倫脫殱利老孛湯生來敦格四孟率各遣人投案訴稱小的等之主人家被竊花盆多寡不等今旣拘獲求准給領並將此賊嚴懲顧供稱小的係常州府屬無錫縣人以後不敢再竊洋人之物矣叩求大老爺格外施恩翁大令商諸薩副領事官然後判令笞責一百板枷號一月期滿後管押一月○二百三十二號華捕解曹雲祥至案禀稱昨日此人之妻某氏至邵炳昌所開雜貨店買油不知因何將油瓶砸破遂向店夥索賠當滋閙時適爲小的所見以事極細微勸之使散不料一霎時又滋鬧如故幷將櫃檯擊毀店主忿甚喚小的帶入捕房今日捕頭令解案請究邵投案申訴前情曹供稱小的係浙江寗波府屬某邑人妻子被毀油瓶故向理論不敢滋閙叩乞開恩大令判令笞責二百板○前日傍晚張趣英蓮步珊珊穿花拂柳携銅吊至香粉弄口某姓所開老虎灶購熱　忽有無賴子錢海堂者油頭滑臉戲碰其肩耳鬢厮磨恣情調戲適爲某號華捕所見拘入捕房解案究辦趣英欵欵上堂深深俠拜訴稱　　蓬門苦無鴉婢不得己拋頭露面往購茶湯不料此人色瞻如天任意謔浪向之申斥竟敢行兇是以叩求究辦大令判令笞責二百板○　探黃四福禀稱賊犯李阿虎竊取蔡軒芝家白絨毯一條布衣兩件報捕後捕頭令小的緝獲人贓解案請究蔡投案領贓李供稱小的係山東某縣人行竊該死叩乞恩寛大令判令笞責一百板然後遞解回籍贓給還失主○包探秦少卿禀稱粵東某邑銀工陳炳代鴻昌西國首飾店製銀飾先後取去碎銀若干約値洋銀十五圓延不交貨亦不將原銀退還鴻昌主人某甲投報捕房捕頭令小的往查屬實惟稱患病不能工作約期檢還原銀豈知延宕至今逾期已一月不得已告知捕頭拘解請究鴻昌執事人某乙投案訴稱店中各項銀飾汪倩銀工代製約有銀工二三十戶領銀工作若皆效尤圖賴則勢必不能生理矣務求嚴辦以儆陳供稱小的實因患病拋工並非有意圖賴叩求明察曲予恩寬大令著押追銀價洋銀十五圓○包探陳阿九解賊犯蔡榮林至案禀稱此人前因犯竊解經屠大老爺懲辦管押半年期滿開釋未及三禮拜昨又闖入三井洋行圖竊經閽人所見扭送捕房捕頭令小的解案請究蔡供稱小的係本邑浦東人悞入日本人家不敢圖竊求恩寬貸以保餘生大令判令再管押半年○二百五十二號華捕解某號東洋車夫劉阿林至案稟稱此人拉車出外漫不經心致將小工王阿金撞傷事經小的所見帶入捕房今捕頭令解案請究王訴稱小的被撞受傷不能工作一家數口日食維艱奈何劉不敢置喙一味求恩大令判令管押兩日 
[粵東官報]  
　　藩轅牌示崖州學正缺說請以高明縣訓導梁宗榘調𥙷陽江同知司獄詳請以候補從九張爾忻補龍門縣曲史詳請以廻避卽用典史黃繼鉞補海陽縣興史缺詳請以新海防先補用典史宋彥昌補番禹縣典史缺詳請以新海防分缺補用典史朱炎補海豐縣縣丞缺詳請以軍功候補府經幸光萃補 
[皖省官報]  
　　本任牛屯司孫定恆少尹前奉憲札調赴金陵文闈差現巳差竣回省二十六日藩憲牌示飭回本任少尹卽於初一日禀辭赴任本任太湖縣後部司吳少尹鈞由金陵文闈差回現奉藩憲牌示調赴績溪縣濠寨司任績溪濠寨巡檢陳熾昌少尹調赴太湖後部司候補巡檢華君慶少尹委署壽州正陽司繁昌三山司姚錫嘏丁憂遺缺現委候補巡檢周雲慶少尹前往署理候補巡檢莊少尹秉直奉委署理婺源縣典史○九月初二日分發安徽試用知縣鄧之　到湖北人本任太平府通判丅汝霖辭奉委廬州府通判劉春海知奉委均解京餉差題補無爲州彭名保到赴馬家窩修理電線回另補知縣劉家序到赴金陵簾差回准補寗國胡樂司祝楨知銷稽查小商門域候補直隸州李家樹知縣何恩煌均到赴太湖查秋成回李文斛到赴保嬰洲查勘洲地回肥丞張榮泉知奉臬委帮辦保甲文案發審總巡差巡檢劉景琦知奉委隨赴頴州屬查勘水災情形高澤溥到解長江水師月餉赴金陵○一三日委署歙縣劉彥辭並銷發審差東流縣劉傳梁辭知縣許月函知奉委暫行代辦支應局文案差俞炳章辭奉委隨同赴頴州屬查勘水災情形包惠疇辭委解督憲養亷長江各欵銀赴金陵巡檢劉景琦辭從九馬錦彬知交缷保甲總巡副辦文案發審差○初四日牌示試用同知崇安委署靑陽縣訓導郜文元委署宿松訓導缷任涇縣閻恩培到簽分湖北補用巡檢金則揚辭本任毫州宗能徵府經劉士林知接查西門外街道差縣丞陸鈺到解貢茶回典史華炳榮到赴金陵文闈差回直隸州判儲鳳韶巡檢萬中寀均面試○初五日本任寗國府桂鍈辭調署和州請補六安州符兆鵬委辦華陽釐卡知府楊奎綬均辭候補府經洪誥知接查北門城差楊嵩壽到赴金陵文闈差回縣丞張榮泉知接帮辦保甲文案副辦纔巡差巡檢萬中寀辭回運漕厘卡差遣○初六日委辦石牌厘卡知縣張奎光到候補知縣榮寬辭赴五河放振萬祖恕到赴金陵簾差回縣丞張榮泉知銷稽查北門城差並面試典史范守正到由和州厘卡差遣回 
[邗江官報]  
　　八月二十八日劉龍尹廷錫秀赴通泰查探水勢柴鼉尹九齡委留辦二橋緝私分發經歴熊鹺尹易乾分發知事孫鹺尹景汾均禀到○二十九日李鹺尹振元委城內二叚保甲○九月初一日屠鹺尉松年銷城外四段保甲差吳分轉尤徠回通屬差次 
[江寗勸辦四川賑捐局頭次收助賑淸單]  
　　蔚盛長鉅號寄到聊表寸衷人助川賑銀廿兩保紹籛平安助川賑銀十兩震泰隆荼棧寄到春甡榮助洋二元謙吉東且洋二元汪堯暉助洋一元汪遺慶堂助洋一元馬琴堂助洋一元顧振記助洋一元平安子助洋一元免災氏助洋一元新沙遜洋行寄來無名氏共七元源興隆寄來吳心記助洋二元守拙氏助洋五元涂長太助洋一元怡達助洋二元洪裕大助洋二元周彥士助洋二元杜克菴助洋二元完春祥助洋二元萬和祥助洋二元宏大易助洋二元恆記助洋二元桂馨助洋二元裕昌馨助洋二元無名氏助洋二元德馨助洋一元源興隆助洋五元江榮茂茶棧江雲浦寄到江幹榮助洋二元江少浦助洋一元江孔殷助洋二元江譽漢助洋一元 
[八月价月捐淸單]  
　　怡情軒唐傑臣各洋六元陳善亭五元戴耘來四元戴綏之李光琴各三元朱葆珊黃佐卿徐棣山譚幹臣陳望生韓　　　順記老順記戴生昌福昌順泰木行兩月復泰兩元十二戶各二元源通銀號錢一千八百源曁潤洋一元八角莊源大洋一元二角劉春和兩月洋一元二角何瑞棠何植園李墨君蘇寳森金松泉兩月宋晋泰祝源昌錦章老悅生新順記存濟堂十一戶各一元五層樓洋八角錢四十恆升兩月洋八角介福嘉綸壽康延康厚康彚康和康永康福康餘大衍大宏大正大鎰大瑞大大恊大寳和寳順寳源義善源餘源餘泰愼餘崇餘徵餘元甡元茂永豐同聲承裕福裕晉和正祥惠泰存德鉅亨恊昇宏元源吉升大四十一戶各錢六百瑞源洋六角錢三十六北晋天成九章福來洽兩月元泰兩月王敦本兩月盛大隆三月六戶各洋六角大吉廬瑞昌二戶各錢五百愼餘堂思補齋龐竹卿恆來源　　　　昌隆昇萬有全豐大萬和祥天益十一戶各洋五角四海昇平樓洋五角錢二十靑蓮閣德源永兩月瑞芝收屋林兩月純泰兩月成泰兩月五戶各洋四角九和宏章泰春園　合祥大章五戶各錢三百張家鶴洋三角錢廿一恆茂洋三角錢十八鴻興升怡昌徵昌熾大施德豐其萃樓復記允章升和錦章晉昌恆泰十二戶各洋三角怡大金合順五雲日昇樓三戶各錢二百三元同慶樓恊愼裕泰曹德大恊興元茂鴻運樓義成通裕一壺春生大恆生沈元來怡隆十四戶各洋二角永愼萬興恊成祥三戶各錢一百文一元捐錢三十二千六百七十五洋三十一元六角五分共收洋一百十八元六角五分錢六十二千六百十文［Z>滬北廣益善堂嚴信厚葉成忠施則敬唐榮俊啓 
 

Page 10

 
 
[　上海元濟善堂經收八月分送堂施醫藥捐一文愿捐淸單]  
　　信昌隆報關行交來旭記洋四十元李祐之先生交來衍慶主人再捐洋廿元鄭洪氏求液滿花仔病速愈洋十元陳文軒翁洋五元榮陽氏花仔鄒金釗花女鄒金蓮共助洋五元陳麗明翁又募到永達仁棧成順泰各洋十元森元絲棧鴻大布號泰康洋吳少池翁廣泰祥甘翰臣翁六戶各洋五元益記二元是月共收醫藥捐洋一百三十二元○韋陳氏陳韋氏盧門亞女三戶各一元撫躬自慙人洋八角陸榮桂藥水洋五角　　　收文愿洋三元八角　水洋五角仰瞻諸善士樂善旣徵不倦疉次隆施受福自必無疆源長食報先後祗領感佩弗勝請登貴報藉伸謝悃 
 
 
 

Page 11

 
 
   
 
 

Page 12

 
 
   
 
