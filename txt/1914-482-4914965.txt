# 1914 - 482 - 4914965

 

Page 1

 
 
遊記 
[羗海雜誌（四十三）（生人）]  
　　番地交易以貨易貨銀錢向不通行彼不識銀色眞膺銀兩重輕不足怪也漢人入其境採辦番貨無物不收即非經商而飲食之料駝運之價在在有其交涉動須以貨物相抵予以銀雖多亦不受也牛羊彼之所賤我之所需也布疋糖茶多之所賤彼之所需也是故以物易物事誠有兩便者卽以駄價而論内地行程每日每駄價銀七錢兩駄需價一兩四錢番地兩駄祇費二號茶甎一封已足相抵茶之重不過三斤計其價不過七錢是兩駄祇發一駄之價也折半之價彼已如願以償至老販户有以糖一斤抵一駄粗布一疋抵數駄者是又在常例外矣倘不以物而以銀雖數倍之而猶視乎彼之願不願近邊一帶容或有之遠處竟分毫無用處飲食類如夜談隨錄所云北蒙茶一斤易一羊十斤易一牛之說曩頗疑之至是竟有其事大抵以彼不急之物相抵則内貨貴而番貨亦貴以彼之急需者作抵則内貨貴而番貨極賤公家與蒙番交涉何屑於此等處較錙銖價雖不相若然尙不至過差凡商販之交易則一出一入利盡毫末事事益此損彼沿途商人之收貨者數人或十數人爲一起無處無之以最賤之布茶糖易其珍貴之金玉毳革茸角香黃藥料材木犛毛良駟問其利或相倍蓗或相什伯負賤物而出載珍物而歸蒙番皆傾心信之甘以利權相讓而遐方遠陬所入者祇衣食粗賤品無分文銀錢之浸灌至蒙婦番婦頭耳之飾鬭巧爭妍寗以珍物易此無用之銀不願以土產易人有用之銀千百年來習俗不變適體之具養生之具吉凶嘉賓之有所事無不仰給於外來窳惰偷生脂膏罄竭强賓奪主生計益艱番地之不能繁富此則最巨之關係也 
　　循江拉山東行越戈壁過恰布恰而入日月山卡山外漢兵與番兵並馳而來行近詢之乃西寗鎭馬隊夏間達賴由西寗回藏西寗總兵派此護送至藏界差畢而回沿途盜賊垂涎行裝或先或後以槍擊之去而復來軍官持有達賴印信著沿站蒙番派兵護送入口故有番兵同行也余等初議由察漢城北至海東之羣科灘奈翻山度嶺盡係小路駄夫有難色爰從大道入日月山仍至丹噶爾時已冬令一路風景全非初次出關者至此咸有喜色如慶生還蒙番辦糧者往來如織海水將合糧行分外踴躍百貨駢闐市面迥異疇昔幾如中外之商場客車運糧食百貨西來運皮毛青鹽東返常例也時番貨未曾到齊車户勢須等候車輛擁塞校場余等亦插帳郊外方苦無車馬運送乃訂定客車一行由丹城西郭循湟水而上三十餘里至巴燕莊而駐焉莊内漢蒙番民共數十户蒙古人係右翼諸王公部民漢人呼爲王子百姓番民係土著漢人呼爲家西番其居室生業與漢民相似余等纔從遠道歸至此覺風土又一異矣莊後爲巴燕峽土人呼爲藏大路中貫湟水出峽爲青海界 
　　札藏寺在丹城古三十里爲黃河北蒙古右翼各旗所創建有右翼盟長行署及右翼王貝勒等辦事處住持係蒙古僧刺麻定額一百二十八名而寺衆尙不及原額之半繞寺而居者皆蒙民約百餘户所屬香糧地地名莫爾吉亦蒙古地割隸之者實爲蒙古公地不復分列 
　　福海寺一名新寺在丹城西四十里爲大刺麻察漢諾們罕所創建番僧數十人無定額不給衣單口糧繞寺而居者皆番民約三百户所屬香糧地地名石門係承典和碩特蒙地不過數里地勢最小不復分列 
　　和碩特南右翼後旗牧地地名羣科灘爲湟水發源地海東第一要區也地主台吉達克氏某已故掌事章京名丹增字鳳山 
　　和碩特南右翼後旗大略 
　　地界東至青石山西至哈立蓋河直抵青海南至阿立下布台北至察哈俄博二卡子東西寛百四十里南北距七十里周約四百里在西寗之西百三十里青海東岸 
　　山川卡裏蓋山係海岸十三峯之一系於阿木尼山脉湟水發源於胡吉台秀尕山之中東流至巴燕峽入丹噶爾境 
　　地勢中貫湟水西南濱海約分三段湟水南岸最爲肥衍溝洫縱橫不假人力山嶺環抱隨處可以設村莊湟水北岸袤廣饒腴山泉湧溢除水硤沙石外可墾農地約得數十萬畝其濱海一段則草湖淤灘一望無涯四時海颷傷殘草木開墾非所宜矣全境熟地現有萬餘畝 
 
 
 

Page 2

 
 
時評 
[新波瀾] [  （冷）]  
　　各地戰局之已成者外今日又有新生之波瀾二其一爲日本佔據南洋之德屬地其二爲土耳其封閉達達納耳海峽是也此二波瀾之發生其後因此波瀾而别生他波瀾與否今雖不可知然而此二波瀾則已一成而不可變也 
　　夫戰事愈久則牽涉而所生之波瀾愈多所生之波瀾愈多則他日收拾之戰事愈難此一定之理也雖然中國以外之波瀾且勿問膠濟鐵路之波瀾後能保不再生他種波瀾於中國境内也耶 
　　戰事要電 
　　 
[其一（本館特電）]  
　　北京電二十五日軍在梨村誤觸地雷傷人頗衆二十六在勞山戰殁三百餘仍突進二十七又觸地雷頗有死傷二十八進攻滄口是晚又進攻四方傷千餘人現距青島僅十餘里而砲聲震百里二十六晚英兵九百到卽墨露宿南郊二十七卽赴戰塲紀律極嚴日司令官鎗斃姦淫婦女之兵四名已稍歛迹 
　　北京電日人稱日有兵一車於今日到濟但專駐路線官中方面則傳稱日人有兵六千到濟 
　　北京電昨美使館以無線電告駐膠美領比克速離濟二三日内將有總攻擊 
　　北京電日軍已得由濰縣通車至膠州 
　　北京電初三曹次長親赴日使館辨明並無與日開戰意 
　　北京電順天時報載黃興已由美起程 
　　北京電日人報一律載其某學者議論大致牽合膠路條約明其全爲德有佔路並不害中立且坊子及博山二鑛當爲没收 
　　北京電英國有一部分人意見不欲任日人侵佔濰濟而倫敦東方商界此類電報尤多惟余聞日人言英不贊成亦不反對俄人稱俄德兩軍在麥河相持數日前日德軍爲俄軍擊退在麥河左右二十俄里之地現正激戰 
　　北京電外交界消息二十九柏林農工商各團聯合會議戰事必須堅持到底戰爭損失若不能取得相當賠償决不能輕於議和并電告德皇表示萬衆一心又奥使館接奥京二號電云奥俄近日并無激戰各報所傳不實波斯與俄忽起衝突阿富汗擬擾印度英俄處此難境故不能一意攻奥土耳其乘機收回外人各種特權其用意可知德軍在比圍攻盎凡爾比人僅此孤城 
[其二（英人特約路透電）]  
　　巴黎電據公報宣稱我軍左翼之大戰仍在瓦斯河以北激烈進行勝負未决我軍曾於數地點讓步他處均無變動（五日） 
　　巴黎電據今晚十一時公報宣稱大局現無變象左翼大戰仍在進行亞貢山境内及末斯河高地之德軍日夜進攻均爲我軍擊退（五日） 
　　盎凡爾電據官中宣稱大局依然未變（五日） 
　　彼得洛格勒電俄皇已抵俄軍司令部（五日） 
　　北京電俄使署消息謂德兵仍在東普魯斯戰地逃亡德軍現擬保守維爾巴倫及里克間邊界一帶之要塞（六日） 
　羅馬電羅馬俄國大使署宣稱東普魯斯省之德兵已死七萬人俄兵二軍現由西南兩面進攻亞蘭斯坦（五日） 
　　東京電據官中宣稱日本艦隊開出圖毁南洋德國艦隊者已派兵在茄羅伊島（北太平洋瑪沙爾羣島之一）登岸作爲艦隊根據地島上軍械均經没收且准德員投降日兵曾救出被拘之日人一名及釋放英國商船一艘（六日）　 
　　倫敦電公報局發布殖民大臣哈考特君關於東斐戰事之宣言書謂東斐英德殖民地邊界戰事極形活動因敵軍希圖攻入英境拆斷烏干達鐵路之故敵軍除佔據無關重要邊界之站所外屢次進攻均經擊退哈考特君深謝義勇隊捍衛國土圾嘉讚各軍之勇武從戰（五日） 
　　君士坦丁電英法俄大使聲稱達達納爾海峽之封閉土耳其所受之影響較聯軍更大故土政府如願封閉至無限期英法俄三國均將聽之惟聯軍艦隊非候德國巡洋艦戈班號及白萊斯洛號確實改爲土國軍艦不能撤退目下二艦雖懸土旗而德國將士皆在艦上故仍在德國勢力之中（五日） 
　　北京電俄使署確認哈爾濱　章所載之消息謂一月前俄使署與中政府訂立合同以俄國資本敷設自哈爾濱至愛琿左近某處之鐵路並在該處中間某處築一枝路以達齊齊哈爾（六日） 
　　斯米拉電（東土耳其）伊斯巴太及白特二鎭近遭地震毁去一部分死者甚衆二鎭皆產地毯者（五日） 
　　漢口電駐漢俄兵今夜全乘岳陽丸輪船開赴前敵俄英法日僑民送者頗衆且各奏國樂（五日） 
　　北京電中國已允日人管理濰縣至濟南府之鐵路（五日）　 
[其三（英人字林報專電）]  
　　倫敦電德軍在哇格斯土伏敗退後俄軍即乘勝攻入東普魯斯省邊界一帶正在大戰俄皇已抵白萊斯里土扶塞爾指揮全軍法邊戰事不日可有美好之結局德國各報自認經濟現况極爲緊急德國商船爲英國拘獲乾佔百分之四十五德報現皆痛詆英國德軍死亡甚衆國民軍已臨前敵從戰英國每星期輒派新軍數千人開往前敵其軍裝悉與原派之遠征軍相同（五日） 
　　倫敦電荷京亞姆斯特丹接盎凡爾電稱比軍已毁納斯河上之橋梁德軍希圖重造均未成功且爲比軍擊退德軍司令特番爾將軍曾請休戰兩小時比將不允（四日） 
[其四（德人德文報專電）]  
　　華盛頓電法國德軍現局仍極滿意德軍右翼兵力大增在洛瓦葉高地血戰之後已於亞爾拉亞爾培爾洛瓦葉得有佳美之進步中軍大局未變攻擊凡爾登與杜爾間末斯河要塞之德軍已佔據砲台兩座德國勁旅圖由聖米葉爾隙處進攻聯軍自認因德國砲隊精利故受創頗重法軍總司令因冬令將屇已將斐軍遣回斐洲（五日） 
　　華盛頓電盎凡爾旦夕將下現有兩砲台已失抵禦力（五日） 
　　華盛頓電德國東陲大局並未變動德軍仍佔優勢德軍由東普魯斯省前攻者因軍畧上之故而未前進尼愛們河及巴白爾河以外敗北之俄軍已得援軍之助（五日） 
　　華盛頓電加里西亞省之俄軍進至泊里齊米塞爾及克拉柯砲台間奥軍所守鞏固之地位前大敗而退（五日） 
　　華盛頓電德國之俘囚至九月十二日止共三十二萬六百六十人内有軍官四千一百十員（五日） 
按以上諸電乃北京德使署於十月六日所接華盛頓德國大使署之官電 
　　紐約電法國德軍右翼現正前攻（五日） 
　　紐約電德軍已在俄國波蘭獲砲十八尊俘敵三千人（五日） 
　　紐約電德軍已陷盎凡爾附近之里愛爾凡爾漢哥蘭戈克聖加特林杜爾泊凡砲台獲大砲三十尊且佔據瑪蘭及那納康二地（五日） 
　　紐約電德國小巡洋艦加爾斯羅希號曾在大西洋轟沉英國汽船七艘又小巡洋艦萊清齊號曾在北太平洋轟傷坎拿大巡洋艦林巴號及法國裝甲巡洋艦芒卡夫號（五日） 
　　紐約電奥軍已在巴斯里亞東部擊敗塞孟兩國之軍且獲一運送船（五日） 
　　北京電日兵已抵青州府第七師師長陶允和（譯音）奉命率師開往山東（六日） 
　　北京電外交總長明日將答覆參政院之質問昨日總統府曾開秘密會議徐世昌孫寳琦楊士琦錢能訓均列席商定答覆之文據英文京報載稱參政院曾派員赴濟南府查報日兵在魯之行爲（六日） 
　　北京電順天時報載東京電謂黃興於昨日携巨欵離美黃與其他革黨首領擬於十月間由日歸華研究起事問題（六日） 
　　北京電國權報載稱政府通告外交團因歐洲戰事未已十月十日國慶紀念總統府停止宴待外賓（六日） 
　　北京電張勳昨日拜會日本公使日置易君（六日） 
　　漢口電漢口俄兵二百四十名已乘岳陽丸輪船出發俄領事曾照會華員擔保此兵乃赴海參威非赴青島者（六日） 
[其五（日本領事館）]  
　　上海消息陸軍公報云（一）於十月二日敵軍步兵約三百五十人向我軍右翼正面之小哨（小哨在敵前由第一綫防禦隊所派之守望兵以約三四十人組織）乘夜襲擊我軍鑑於敵軍之動靜先經探查預備接應於是立卽會集猛火擊退敵軍德軍損害軍官一員陣没並遺棄死屍四十七具生 
 
 
 

Page 3

 
 
俘六人日軍死者五人傷者八人（二）敵軍從海陸之砲擊仍未間絶（三）於十月四日我軍重砲隊俟敵艦伊而的斯號駛近時卽向該艦炮擊其中有炮彈四個確實擊中該艦是以該艦卽退出我軍炮線之外（五日） 
　　上海消息南洋日軍公報云日本海軍在南洋方面有殲滅敵軍艦隊之任務日本艦隊之一部駛抵德領瑪沙勒羣島之耶勒伊德島（此島係屬德軍根據地之一）遣陸戰隊立卽登岸破壤在該島之軍事施設且押收軍器子彈火藥之類普允德國官憲之降服當此行動時該陸戰隊未受何等之抵禦又在該島救出被拘禁之日本人一名並將被扣留之英國商船一艘解放（六日） 
　　按東方通信社電報云英國商船係印度號 
[東方通信社電]  
　　東京電門司電話云某汽船四日之夜航行至海洋（九州北方海面）之際傍受青島總督瓦爾德克大佐致日本第二艦隊加藤司令長官無線電報求將日本軍所收容之多數捕虜負傷兵及戰場遺棄死屍等之名册抄送（六日） 
　　東京電日來德軍各炮臺炮擊稍緩（五日） 
　　東京電駐日陸公使今日（五日）往訪松井外務次官（五日） 
　　東京電今日（五日）開防務會議討論調節陸軍之財政關於海軍事項將於次會討論云（五日） 
　　東京電北海道夕張炭坑内瓦斯爆發負傷十二名失蹝九名現正從事救援（五日） 
　　東京電本日内閣會議岡陸軍大臣八代海軍大臣說明戰局加藤外務大臣則說明中日交涉次議明年度預算（六日） 
　　東京電皇太子殿下派遣慰問使壬生中佐本日（六日）起節天皇陛下慰問使松村中佐本日歸朝奏報一切（六日） 
[戰地快信]  
　　濰縣函濰縣車日軍三號午後分隊沿鐵路西行向濟南進發謂此行專佔鐵路决不干涉中國政權亦不佔領中國土地 
　　濰縣函日軍九月二十八晚佔領四方一帶高地德兵退却日軍死傷及誤踏地雷而死者約二千人德軍死傷未詳惟被俘五十餘人近數日仍在大戰砲聲不絶卽墨知事辦理交涉頗爲得手日軍所拘英美敎士外國訪員已交涉釋放日軍私自下鄉騷擾者亦允照軍法懲辦 
　　濰縣函膠州把守城門日軍亦已撤退人心稍安 
　　濰縣函日軍馬步百餘名由高密開赴諸城偵察　德軍將完全阻斷膠澳陸交通　　烟台函威海衞連日有英國兵艦裝載煤糧軍火前赴青島 
　　烟台函聞英軍在即墨秋毫無犯舉動文明進攻則甚勇敢 
　　烟台函日軍大隊現已進至李村以南距青島不過二十里 
[專電]  
　　北京電丁振鐸昨夕死 
　　北京電楊士琦今日赴津勸周學熙出山外交長似確將更動 
　　北京電江皖賑務督辦丁寳銓以 
病堅辭余誠格亦迭電辭不能往中央有改派馮煦翊宸消息 
要聞一 
[日本電之膠濟鐵路解說]  
　　東方通信社東京電云中日兩國關於山東鐵路問題之顚末如左 
　　兩國之主張日本政府以軍事行動之必要决將山東鐵道全線及其附屬設備由日本國管理經營及中國政府提起抗議等節業如諸新聞所報　其間誤解之處不少今據確聞兩政府槪要如左 
　　日本之見解日本政府之見解（一）山東鐵道係照關於膠州灣租借鐵道鑛山等之千八百九十八年中德條約根據德國政府獲得敷設權由德國政府之特許命令成立山東鐵道公司敷設經營實係純然德國公產之性質（二）該公司之股分全由德國政府直接間接關侮之德國銀行收受事見定欵第三十六條（三）德國政府由許可之日起於六十年後保留有收買該鐵道及附屬財產全部之權利（四）公司稍有重要之行爲均須德國官憲認許中國人之關係祇得預股而已此事實益可證明與德國政府關係之密接（五）公司利益之内有繳納充爲膠州灣築港工事及他一切設施所需費用之義務此等事實與（定欵第十一條）公司之成立根據條約之事實實表示其鐵道與租借地之關係不能分離質言之該鐵道實爲膠州灣租借地所延長而鐵道原有不可分之性質必亘全局故雖濰縣以西亦不能認爲中立若如從來狀態放任則德國必仍利用該鐵道由濟南方面運送糧食等至何地點再由車馬運入包圍地内我軍何由防止况濟南見有多數之德國人乎是軍事上全緣之管理經營當然應歸我手且爲絶對的必要 
　　中國之見解以上日本政府論據之大要中國政府對之則（一）山東鐵道係屬中德商民合辦之特殊公司不得稱爲德國政府之公產（二）假令卽係公產而在中立地域之内交戰國不行占領（三）該鐵道現濟南方面與膠州灣之連絡已經中斷無德國軍隊利用之慮又中國政府且已防止其利用謂爲日本軍軍事上之必要不能承認 
　　日本管理之理由然按事實問題自開戰以來中國政府於德國軍之輸送兵員以及軍器糧食等利用該鐵道不能防止之事例甚多已爲衆所週知尤以奥國軍艦蓋蕯林蕯彼蘇號旣解除武裝所有水兵一時前赴天津旋復全部由該鐵道歸還青島九月二十八日攻擊膠州灣之際該艦　對我軍盛開砲火此皆中國任令德奥自由使用山東鐵道之結果若該鐵道仍照現狀放任則德奥必將可以利用之部分悉行利用如最近有一日本商人由濟南往張店搭乘火車德人竟迫令下車又其後山東鐵路公司禁止一切旅客搭車公司中國人員全行辭退是德人自爲其利益使用該鐵道已有確實例證足見日本之管理經營該鐵道實因以上理由不得已之舉况最近德國屢有圖將山東鐵道處處破壞事實云 
[美報之膠濟鐵路解剖]  
　　大陸報云日本佔據膠濟鐵道具有種種理由吾人試略述如左而加研究亦一頗有趣味之問題也計其理由 
　　（一）膠濟鐵道爲德公司（内多德人）建築其資本金多屬德人故其國性即係德國的雖在中立國境内交戰國有佔據之權 
　　（二）該鐵道終點在德租界之内故全線即屬德人產業在萬國公法上即可作敵產觀　 
　　（三）日軍未到山東之前（恐爲洪水所阻）該鐵道照常通車輸運德人及軍需品作爲防守青島之用凡此舉動可謂破壤中立 
　　（四）該鐵道係屬青島租借地之一部分勢雖分開而論 
　　（五）按照上列種種情節日本儘可佔領該鐵道自行開駛無　咨照中國政府 
　　以上各條如得認爲萬國公法之一部分（恐爲特别萬　公法祗對於中國而用者）則商業財產種種問題勢必大受影響殆無疑義夫中國鐵道其性質類膠濟鐵道者豈僅一二而已假定日本行爲認爲正當辦法反而言之英人在中國所建設或管理之鐵道德國如有兵力當然亦可佔領至於中國之願否以及股東之利益儘可不問矣 
　　戰事結果領土之權往往爲之一變新舊交替之際妗其屬於政府者方可據爲勝國所有至於人民私產世界文明之國未有不尊重保護者　言之設有殲滅德國者重新建政府則舊政府所建國有鐵道當然歸入新政府惟其屬民有者則不能動蓋此種鐵道雖設在一國之内而其股票及債票爲他國人所購買者正爲不尠例如美國鐵道之股東及債主　遍全球皆是也中國鐵道除國有外其屬於華人者不過一小部分語其債票則又多在外人之手故發起建築者無論爲德公司或英公司債票一出銷流萬國貿易輾轉主權時遷初無指定之國籍也是膠濟鐵道或有英人資本併在其内亦未呆知如日本此次行動認爲成例則此項企業在法律上豈不全失其根據耶 
　　日本政府竟以膠濟鐵道輸運德人及軍需品爲藉口尤可怪異夫鐵道之作此項輸運不可謂破壞中立也即就近事而言駐美德國公使及德人會社等亦曾抗議美人運售軍需品於加拿大以助英國然美人不計也在萬國公法上此種輸將本所不禁美人欲運往何國斯何國矣即戰事禁品亦無不可運者惟在海面須擔負檢查充公種種危險而已若僅由中立國商船運送於中立口岸不可謂爲違法也再就日俄之役而論日本政府多購軍需品於美國美之鐵道美之郵船皆用以運送者俄使質問亦未之計也 
　　今者若以膠濟鐵道之行爲謂爲破壞中立則中國或他國鐵道在戰事期間凡作同類舉動者皆破壞中立也津浦北段似亦在德人勢力之下難免不作膠濟之舉動然則亦未始不可佔領也日本又以佔領膠濟全線爲行軍之必要此種托詞似極顯著如欲截斷青島之路隨佔一站阻其往來足矣且奪取全線除日本用以運兵於非戰鬭區域外於德國無所損於日亦無所益是日本此種行爲當是政治上的而非軍事上的吾人似可斷言也英國對於此節默而不言吾人尤當注意未知廣九鐵道　亦加入九龍租借地之内否以上云云要足使中國及與中國現時或將來有種種關係者對於膠濟之事不難明於觀火也 
[英國戰後之生計談]  
　　大陸報九月二日倫敦通信云吾英社會之生活已因戰事而大變矣今日之戰與昔不同昔者戰於遠地國内人民　覺稍有不便稍受損失或因喪其所愛而抱悲戚耳至如南斐之戰則工商業均受影響雖獲全勝而損失不資此次戰爭影響更大且及於生活細微之處吾人今時時覺之日日覺之無論戰局結果成敗如何然和平再見之前吾人尙須肩任更重之負擔也今試就個人之生活而略記一二亦可見其一斑焉余通信員自謂記者也故於報章及文學著作所受戰事之影響知之較切戰機甫動普通之廣告全停各報館平時日收廣告費英金一千鎊或一千五百鎊或二各鎊者今悉失其入欵五分之四廣告經理廣告意匠家廣告承攬人爲數甚衆平日皆於拂里特街（各報館多設此街）博得豐富之入欵今則終日閒居毫無所入各報館自開戰之後銷數大增多有倍於前數者初時銷數愈增損失愈大印報之紙於數日之内漲價百分之七十五每報一份重六翁士日銷八十萬份往日報紙之價每磅一辨士閱者如不厭瑣碎可曰計其損失各報館後乃縮小篇幅藉以彌補然司機人鑄版人因而失業者又不計其數而著小品文章之人因而賦閒者亦不知凡幾昨有一人語余曰吾於一月前歲入可七百鎊今每星期雖七辨士亦不能得週刋及月刋之雜誌亦大受戰事影響聞甘某書肆一家專出此種雜誌共用七八千人之衆各大書肆辦事人皆精幹而有閱歷者必能措置得宜然亦良不易爲各種書籍　全停印蓋當此强敵窺伺人心擾攘之際普通文學著作無人過問也夫一業所受之影響已如此矧尙非最大之營業乎其除大實業如棉花羊毛石炭等所受影響更爲顯明棉業在奥國皇太子遇害之前子有缺貨之象經濟風潮正在進行之際又遇戰事海外棉花之來源頓絶匯兌機關暫不靈通故不能設法使外國經紀以存貨運至利物浦藍加希爾因乏原料工廠無貨可製外國辦貨者遂亦停止定貨故棉花與棉織品今全無貿易其他各項工業情形皆同倫敦城店夥之被辭退者皆有生計維艱之嘆其未經辭退者辛水或亦將減有人告余謂此種影響僅屬暫時此固當然如是德國製造品銷於海外者共有英金二萬萬鎊有奇今旣不能運至各國吾人若不乘此時機速製新貨以應吾國及他國之市面則實吾人之過也故在耶穌聖誕節前吾國工廠或將照常工作商店之夥或將無一缺額航業或將忽然活動而入一貿易黃金時代亦未可知予今所云非　虛語蓋爲意中事耳尙有一變象爲余所覺者則爲人民之習慣是也今年以來社會生活漸趨奢華今則風氣驟變俗尙儉約衣不求美食不求精且以菸斗而代雪茄日者有富翁宴客僅具冷鷄火腿繼以乳糕蒸葡萄且以女僕進食設具品過多則客將視主人爲不恭蓋今非宴會之時也倫敦敎長曾請英倫富翁每餐所進之食不得多過二品遵行者甚多日用各物價皆飛漲此顯由各户爭購以備缺乏之故治家謹愼者皆撙節用度多由巨厦而遷居小屋售日用物之商店户爲之穿其他各店則門可羅雀婦女服飾亦尙樸素上月一女衣售價五其尼（每其尼二十一先令）者今雖減售二十五先令亦無人過問蓋婦女亦隨時尙不欲購美品以自飾也凡此數端皆歐戰其次之結果敵軍遙在海外吾人深信敵軍决不致抵此時受害已如是若爲敵軍踐臨吾土則受害更何堪設想耶 
雜評一 
[戰事盲談（三十）] [  無名]  
　　歐西戰局之無變動數十日以來矣據今日之電以窺測之勢將復行活動也蓋相持之勢久無不下之理况經此時間兩方之預備已足一决勝負决不甚遠 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[萬國改良會致日本平和協會書]  
　　日本東京平和協會係美日兩國熱心志士所組織會内英文部係美國卜羅司管理卜君夙疱平和大同主意與改良會丁義華君多年老友十月二十九日丁特致公函一通陳明中國山東日兵不法實情請該會帮助維持東亞和平原文云日本平和協會英文部美國卜羅司君鑒回憶前在東京造府暢談快甚煦光如駛至今五載於茲矣所忻慰者常得閣下大札并平和時報夙佩諸君子講求人道力持平和此次歐洲戰禍蔓延東亞日兵藉攻青島之名蹂躏中國山東民不聊生除由鄙人兩次上書貴會長大隈内閣請其維持公理力謀東亞平和倖福外用特敬達左右速用貴會聯合力量鼓吹平和以維大局茲自日本與德國宣布開戰以後已由中國劃出地點指爲軍事區域在此區域之外中國確能嚴守中立盡局外之義務不料九月二十五號日兵數百名離開軍事區域往山東濰縣用强梁手段佔據鐵路車站並打死電報房執事人任意往西進發而日本駐華公使又向中國政府要求濟南府及山東鐵路種種不合萬國公法行爲實令中國處於難堪地位且查濰縣本係中立地點離青島六百餘里當初日兵由龍口往南至膠州原欲戰線接近尙屬有詞可藉今忽向西直佔濰縣該處與攻青島絶無關係不解是何居心或云日本誠恐德奧兩國由此路援助故先佔據以防不虞此實欺人之談青島乃彈丸之地已爲日本包圍不但德奧兩國此時與各國交戰自顧不遑卽使尙有餘力兼顧亦不能插翅飛到耳或又云日本欲收德國所造鐵路於中國無損也此事更屬荒謬查一千八百九十八年中德訂立條約聲明爲商務交通利便起見均由中德兩國商家投資集合建築純係人民公司性質旣非德國國家之鐵路不必蒙覬　之念照萬國公法進而言之假使德國兵船駛抵上海已到中立之處自有中立國按照條件管理日本即無絲毫干涉該兵船之權限以此比擬日本豈能佔據中立區域内中德兩國商家所建鐵路乎公理公法具在欲辯護者恐亦 
不能自圓其說矣可惜日兵甘冒不韙不守規矩姦淫擄殺爲所欲爲物極必反吾恐難保東亞和平之局切盼閣下迅賜聯合用和平協會名義切實鼓吹要求日政府嚴發命令在外軍士恪守紀律並速退出濰縣以修中日睦誼萬一逢此目的則貴會之造福東亞無旣矣專此佈　敬頌道祺並乞代問貴會諸同仁善安弟丁義華啓　 
[歐亞風雲中之北京觀]  
　　將開祈禱和平會日前萬國改良會上書大副總統陳報美國大總統定於十月四號令全國禱告求世界和平用特陳請袁總統同日令中國國民祈禱旋於昨日（九月二十九日）大副總統派代表　金二君到改良會致意云政府極表同情請改良會聯合青年會各敎會以及國民一律開會禱告以期成召天和茲聞定於本月（十月）二號在青年會商議進行辦法於十月四號開特别祈禱會並定於下星期十一號開全國祈禱會特爲歐洲戰事禱告以求和平云改良會書稿原文云大副總統閣下敬肅者月來歐洲發生戰禍實爲　古迄今最大之戰爭前聞閣下欲與敝國總統威爾遜君提議設法調和救世苦心溢於言表無如各國正在殺氣蓬勃之時祗逞强權不知公理和平二字更不能威其觀念今日釀此慘劇殆非人力所能慫恿乃天意耳日昨華盛頓來電敝國總統令全國人民定十月四號開特别祈禱大會求上帝速賜世界和平云云義華查中國上古先王如遇水旱刀兵各災每有祈禱之舉去年夏初 
全國有不寗之兆定於四月二十七號全國基督徒開禱告大會其時各國得此信息亦同日禱告爲中國祈福此次敝國十月四號之會無非爲世界各國起見務祈閣下飭令全國與美國同日開特别祈禱大會以期感召天和使各國化除殺機咸納議和之軌則天下幸甚萬國幸甚　此敬請崇安諸希垂鑒萬國改良會代表丁義華謹上 
　　催發第二批軍餉山東軍餉第一批撥去者七萬餘元其第二批軍餉尙未撥到日昨泰武靳將軍來電催發第一批軍餉其數較第一批爲多總統已諭交財政部迅速撥發不得延誤 
　　勗勉山東民團山東民團皆係就地安善良民入伍編練聘員敎授舉辦以來聯絡軍警保衛公安成效昭著近因山東半島　事總統日昨有電致山東蔡巡按使轉令民團團長略謂該民團志趨純正衆志成城深堪嘉許現在地方多故端賴軍民聯合共保公安凡屬民團應勤加訓練竭力推廣以資保護等語 
[北京新談薈]  
　　財部某要人談話茲據財政部某要人云我國財政每年由五月至九月收入極少以故在此時間頗覺苦痛然由十月至次年四月則田賦之收入以及他之進欵即見增加此財政充裕之時期也自今而後即脫去苦境而入樂境但若爲普通之年苦痛期間之欠欵殊屬不少因之每届充裕之時不可不設法彌補今年内國公債成績頗佳此數月間財政之現狀尙可維持不至感何等苦痛他如先月之鹽款中央約收入百五十萬兩本月以後之收入亦當有二百萬兩以上或三百萬兩之譜又常關之收入前此每月不過百萬元内外此後每月之收入必然加增至田賦之收入自本月以後尤有蒸蒸日上之勢查田賦之收入全國計八千萬元就中可解至中央者約二千六百餘萬此外如財政部之騐契收入每月亦不下二百萬元然中央行政經費每月有三百萬元乃至四百萬元即可足用至臨時之支出及特别之用項雖屬無限然就現時我國之財政觀之足可支持至來年三月云 
　　王治馨案行將判决前順天府尹王治馨因貪贓枉法爲平政院所糾彈屢經審訊案内之霸縣知事劉鼎錫業經審實罪狀按律槍斃惟王治馨至今尙未見若何懲罰昨聞王之贓欵亦經大理院審得實據王所承認者已有六千餘兩餘亦均有確證大約一俟訊判完結即須按條例行罰恐亦不免受死刑云 
　　北京無線電通電北京無線電自上月試電後已能通電茲將所訂收發電報章程探誌於下（一）無線電祗能收發與海面船隻往來電信（二）凡私家不納費電信不得由無線電傳遞（三）無線電信應於報頭載明無線電信字樣（四）無線電信祗接遞用英文語中書寄之信（五）所用暗號係各國通行之莫爾斯暗號（六）寄與海面船隻無線電信必須詳晰寫出收報人人名及船名（七）國内報本線費每字收銀元口角至少一元起碼外國報每字二十生丁至少以二法郎克起碼 
　　免考知事年齡第三屆知事除考試外沿有請准免試者約千餘人已由主試委員長及襄校各員審定合格者七百七十七人查其年齡多在三十歲以上約略計之（一）三十歲以上至四十者二百六十八人（二）四十歲以上者三百三十一人（三）五十歲以上者一百六十三人（四）六十歲以上者十四人 
[第二次曲阜大會赴會之優待]  
　　日前孔敎會致交通部函云吾國二千年文化之源在孔敎孔敎發祥之地在闕里敝會章程規定每年聖誕前後三日開全國孔敎大會於曲阜以伸人民慶祝之忱並特派接特員導游孔林泰山諸勝蹟俾蹺然於已國之文明助長其愛國之思想去歳開第一次大會經蒙大部大力贊助飭知京奉津浦兩鐵路各車站凡赴曲阜孔敎大會者車票七折收價并設法嚴密限制以杜弊端當時内外國人之赴會者近萬人鐵路收入頗見增加社會國家兩俱便利今年聖誕在邇同人决議曲阜開第二次全國孔敎大會擬請大部俯准援照去年辦法飭由京奉津浦兩路局預備特别減價車票按七成收價京奉自陽暦十月七日起售票至十七日截止津浦自十日起售票至十八日截止皆以購至曲阜仍回原起地點爲限往返併計不售單次會竣言旋京奉限用至十月二十五日止津浦限用至十一月二日止過期無效此項車票由各站出售并由該路局登報廣告俾衆週知現在距會期已迫所陳如蒙俯允并懇迅賜轉飭施行實爲德便聞交通部路政司已復函照准并飭該路局登報廣告矣 
[湖北不靖之現象]  
　　女學校破獲之原因鄂垣警察廳昨在羅祖殿街私立女子中學校内破獲黨人十二名緣該校有女敎員某爲江西最激烈之黨人　逃至鄂日前由漢口英租界擕行囊至武昌校中入漢陽門被守城警隊檢查其篋中有某黨人名片及書信經警隊發覺當將拘送往警廳訊悉該女子中校係黨人暗組之機關於是崔廳長立派探訪隊前往圍抄該校搜獲僞委狀文件等證據遂將校中男子七人女子三人一併拘解回廳審訊確實然後轉送軍法裁判聞所搜出之秘密信均係黨人自行投遞外只收信者姓名内箋並無多字僅不成文之二三字殊不可解又聞供詞中有黨人日内起事（陰曆中秋前）之說故上月三十號省垣防務又加嚴緊各街道至八句　即有北軍第二師隊伍巡查將軍署及各師旅團營本部軍械局子彈庫官錢局等處均加派步哨巡緝且有機關槍隊一連調守軍署 
　　判决死刑之纍纍將軍署武漢稽查長劉有才日前在漢口破獲黨人石鴻鈞一名解交軍法處研訊供認受上海潛謀三次革命總機關韓恢何海鳴等委任狀來鄂與趙祖興擔任在漢設立籌備處運動介紹聽候總機關命令舉事等情由軍法處長程定遠錄供呈奉段上將軍批飭着處死刑遂於一號上午由憲兵隊在軍法監提出執行槍斃又會匪梅小侯在黃州開堂放票結黨謀亂由鄂軍第一旅二團防軍捕獲解省交第一師司令部派執法官盧炳陽研訊供認不諱由該師長呈奉將軍飭援懲辦積匪條例於二號在司令部前槍槍 
决又二號下午四時由武昌軍法處押解廖同發余祥牙張元全張起陳桂林等五犯渡漢經鎭守使警廳加派軍隊擁至三星街空地斬决聞廖等罪狀係因與余祥牙等多人拐帶軍械搶刧多數贓物分用張起陳桂林等罪狀係聽從巨匪張老四携帶快鎗夥搶同和當舖曁栢泉鄉民張仁生家三汊口埠怡記貨船得贓經武漢警廳拿獲解案段將軍以該匪犯事雖不在漢鎭際茲亂徒思逞漢口人心浮動特飭解漢明正典刑又水警廳前日在漢陽前游擊署斬决王壽芝一名聞係前獲黨人王家瑞之黨昨該聽又將在金口續獲與王同謀犯周天元一名綑解至軍法處亦判定死刑不日執行　 
　　沙洋土匪之續聞沙洋吡近安陸之處有大批土匪起事經官軍剿平已紀前報現悉爲首作亂者爲著名黨人張國葵與襄河土匪小　良（即張秀蘭）聚集羣醜在仙桃鎭上游六十里之偏僻地方潛藏軍火由憲兵司令鄧洪卿部下探悉報告前往捕拿匪衆即放槍抵拒如臨大敵嗣由清鄉司令部朱兆熊調集近地北軍大隊合力剿捕將匪窩房屋悉行拆毁收出鎗彈等件在前月下旬匪勢尙熾二十五六等日會剿始將該匪擊潰現仍竭力搜尋餘黨懸賞購拿二張 
[匪報（一）] [  （東省通信員化險）]  
　　海城奉天鎭安上將軍昨據東邊鎭守使馬龍潭報告海城所屬境内前有巨匪喬相臣者携有黨羽百五十餘名到處搶刧曾派步七營前往剿辦當將匪首擒獲其餘均行逃竄因之匪患肅清地面大見安謐 
　　岫巖岫巖縣知事日前呈報巡按使謂該縣近由復縣竄入胡匪百五十餘名搶掠焚燒勢甚猖獗居民不堪其擾雖經派　往剿迄未撲滅請派軍劉張將軍當轉飭大路巡防統領馬龍潭派隊往剿 
　　遼中遼中知事申濟川昨亦呈報巡按使謂著名胡匪包老疙疸在遼陽千山迤帶被陸軍襲擊竄入縣境有黨羽數十名居民大受蹂躏當由陸軍二十八師派兵入剿包匪負傷潛逃其餘均行分竄現在縣屬稍覺平靖　 
　　海龍海龍縣林知事近以境内胡匪蠭起雖欲派警往剿而鎗械多不應手以致匪勢潛滋殊爲可慮故特派員來省呈請將軍署發給快鎗十枝子彈五百粒當批軍械廠核發矣 
　　興京新任興京縣知事鄒子芳下車伊始對於剿匪安民異常注意現在縣屬著名匪首如鄒靠天吳錦海等均被該縣派警拿獲供認不諱昨特電請將軍府處以死刑　 
　　鳳凰鎭安上將軍昨據右路巡防馬統領呈報謂縣屬天橋溝有匪首藍某帶有黨羽二百餘人到處搶掠飭派馬六營前往剿辦接仗兩次勢匪不支大敗而散現正在追剿之際 
　　同江同江口商務會日暒呈請謂該處每届秋令屯積糧石甚多買賣行旅絡繹不絶地方異常繁盛今歲屢起胡匪若不設法保護此後恐商旅難安云云張將軍以同江口與鐵嶺相連當飭駐　陸軍二十七師百零八團派出二連移駐該地以資鎭懾 
　　突泉突泉縣知事張延厚日前電呈巡按使稱該縣所屬吐沫尖廟地方前有大帮胡匪五百餘名到處搶掠請派兵剿捕等情張將軍當即電飭後路吳中將派隊往剿昨據電覆謂已擊斃胡匪四十四名并擒獲李二等十餘名訊明鎗斃現居民安謐如常 
[中日記者大會先聲] [  化險]  
　　東三省中日記者大會創設於茲三載矣第一次成立於吉林第二次開會於大連余均　會焉今所紀者爲第三次之先聲也 
第三次中日記者大會經去歲大連會場决議開會於奉天省城其日期則預定以本年四月間嗣因日皇太后之喪而延期至八月期又以歐戰影響之故遲遲始延至今日也 
　　記者大會之定章每年開例會二次以春秋二季執行之其地點則以前次之會場公决之其主任者以其地點之報館新聞記者當之如此次之在奉天開會其主任新聞社爲盛京時報館（日辦）内外通信社（日辦）奉天日日新聞社（日辦）東三省公報館（華辦）醒時報社（華辦）是也 
　　東三省中日記者大會之會員以東三省各地中日新聞記者充之先期經主辦新聞記者與中日各當道交涉預定歡迎會場及開會日程並預備乘車免票以便送給與各會員蒞會余會員也昨承主辦者郵來開會日程一單茲爲錄出之 
　　預定日期聞爲本月十七十八兩日其分配日程如下 
　　第一日（十月十七日）午前長春大連安東各方面之會員抵奉天驛十一時開預備會議選舉代表赴上將軍署及日領署並各官署歴訪正午會場午餐午後一時大會（决議問題）六時會員懇親會 
　　第二日（十月十八日）午前北陵宮殿參觀十一時上將軍署午餐會午後一時城内各機　察視五時 
[日領事署晚餐會]  
　　日程以外則其他出席者須知條例十數則茲節略之擇其要述之一會場奉天　書館一事務所奉天十間房滿洲日日新聞支局一會費出席者納日金二圓一出席出席者十月五日以前函到事務所報名 
　　　憶每年之開會日程均定至三日乃本次之日程則爲二日按數月前聞之奉天某主任者談第三日之日程則赴撫順察看煤礦今所公布者則删除之意者謂此歐戰之影響使中日記者爲東亞問題抱極端之悲觀而使之寂寞者嗚呼 
[中立聲中之浙海防務]  
　　兵輪游弋地點查報浙省辦理中立海防最爲緊要外海水警名游巡隊兵輪駐泊地點及弋情形前經屈使飭令按月詳報頃聞王廳長遵將各兵輪游弋地點逐月查報茲錄於下第一游巡隊超武兵輪游弋外海全境洋面駐鎭海第二游巡隊新寳順同上第三游巡隊永福兵輪駐海門游弋台屬洋面各口第四游巡隊永靖兵輪駐永嘉游弋溫屬洋面呼島灣第五游巡隊永定兵輪游弋寗波及乍浦駐鎭海 
　　浙海要隘分别劃定浙海要隘由中立處劃爲二區防線隷入李總司令管理經劉總長南下派員親赴測勘後並將要隘各圖詳細核校酌定浙海各隘等級分别最要次要又次要列表送由統率處復騐現已一律照准特發交李總司令分别布置計最要定海縣（舟山）鎭海縣（招寳山）臨海縣（海門）永嘉縣（飛雲島）次要玉環縣（坎門）象山縣（石浦）（穿山）定海縣（滃島）（小竹山）永嘉縣（龍灣山）平湖縣（乍浦陸家灣）（燈光山）又次要鎭海縣（金雞山）（笠山）（攔江浦）永嘉縣（茅竹嶺）臨海縣（小圓山）李總司令已函達寗紹臺中立分所梁所長查照並飭陳總臺官容大副營屬嚴堵　 
[高等廳十八次公開陳繩被害案（續五日稿）]  
　　當時董升又請研訊黃貴翻供事謂刑庭推事禁其說話又跪鎖十數堂因拷不出口供黃乃翻供黃在旁答云實因病重聽不見董詰其何病黃答頭疼董升又以周文潞在京有七八年並未接眷現接家眷到京陳璧尙給他多數傢具木器等物請審判長根究審判長當令董　又以董敎供事問黃貴黃以在探訪局敎十幾回答又問其信否答曰信問其何以不照供答不敢審判長言假如你與董升殺人彼敎你推至别人你們就可脫罪若别人殺人你豈不問好歹便自認殺人的罪答董所敎的審判長言探訪局不比汝家敎話又非一二句何以便敎繼又問以不知情的殺人事亦任人敎供否且殺人的事是好是歹均答不知又曰董敎供詳細否答不詳細又問你在檢察廳供說你們五爺摳窓窟窿看大六爺等話又何以甚爲詳細敎供萬没有　麽詳細答亦是董升敎的又問從前敎你供時有别人聽見否答我記不清楚了審判長當令其退下另呌周文潞上堂審判長當問周文潞道你到探訪局去過否答去過一次又 
問你在探訪局過押否答我没被過押又問你在地方廳被押時曾供五姨奶奶品行不好是人人都知道的答道我　 
 
 
 

Page 7

 
 
在地方廳没那個供我出地方廳才聽見人說五姨奶奶不好的話又問這話確是你在地方廳供此刻你又說以後才聽見那麽地方廳這個記錄由甚麽地方記上的答不知許是報上登的又問你由地方廳出來才能看見報不伹你在地方廳有這個供就是在本庭你亦說過五姨奶奶不好的話答我確不知審判長因周文潞不認前供遂喚陳伯康上堂問道周文潞因爲五姨奶奶的事跟陳繩及你說過甚麽話答跟陳繩所說的話我不甚知惟曾跟我說過五姨奶奶不好的話當時周文潞乃接口辯駁不認且向陳伯康呈出一種　態審判長當謂周文潞你要安靜些遂又問陳伯康他跟你說五姨奶奶不好到底是怎麽　不好答不過說他的品行不好又問旣是說他品行不好這個意思你可領會陳伯康乃低聲剛說出就是兩個字周文潞又接聲駁攪審判長遂令周文潞退下又呌陳伯康往下說陳伯康乃以最簡單之低語答之審判長遂令其退下又呌董升上堂問去年陳繩被殺的那天你在甚麽地方答我不知是那天被殺的審判長道就是七月二十七日答那天我們老爺上天津去那天我是在門房裏住又問那天在門房裏住還有誰答就是張麟審判長當令其退下董升又請求跟陳璧同堂審判長道你請求册堂若是從前對質過的事則可不必若另外尙有别項事則可對質董升道是上次他不認錢媽說五小姐告訴大六爺不呌理五姨奶奶的話他說五小姐迷迷糊糊所以我要同他對質審判長遂呌陳璧上堂令董升質對董升遂將五小姐告訴嫥繩的話及錢媽所供的事陳璧道五小姐向來就有瘋病他的話在法庭上不能成立董升又說五姨奶奶跟大六爺有姦的事三姨奶奶亦說過大六爺可倒好陪茶陪飯還陪酒陳璧道他没說過這話董升道三姨奶奶如若說過這話又應當怎麽陳璧道他一定没說過董升又道三姨奶奶如有這話那麽殺人的事可就是你陳璧道他一定没有這話董升又道上次禁止旁聽開密審的時候七爺曾供過五姨奶奶跟大六爺有姦的話陳璧道郡是胡說董升又質問不使井水的事滔滔不已審判長遂令陳璧董升退下又呌張麟上堂（）未完 
地方通信 
[蘇州]  
　　督察員撤差學士街中有類似土娼（俗云半開門）之陳姓家名妹妹者頗有姿色警廳督察員某甲時相往來不意妹妹近又與政界某員結不解緣某甲心懷忿恨特邀同督察員某乙至妹妹家找見某員與之尋釁口角繼復用武幸妹妹在旁解勸而散事經謝代廳長所問密爲調查盡得眞相昨已先將甲乙二督察員撤差示懲矣 
　　蠡市請辦民團蘇垣蠡市鄕各士紳等以蠡市濱臨太湖素爲盜匪出没之區亟應組織民團輔助軍警保衛地方迭經會議商辷其經費一項由沈紳　任日昨已具禀呈請吳縣知事核示　　查烟如查黨匪蘇垣近因戒嚴期内多派軍警水陸檢查致往來商民多所不便嘖有煩言然因恐黨人匪徒乘間混入爲維持秩序計不得不然若鴉片　究非擾亂治安之物似未便與對待黨匪同一辦理乃　　查有夾帶烟具　　之人必以　　　之項　由　警本之以行並有執鎗巡士數人押解進城且往往有人挾嫩揑名具書報告以某姓家藏私土私賣等詞交郵局遞送或假冐調查員揑報廳長不察虚實竟飭警搜查　搜查之時翻箱倒　拆床損櫃甚至掘地磚掘屋　搜至數時之久毫無烟土等違禁物者如日前班連巷内前某營稽查員王連孫家及日昨仙香橋頭郭姓雜貨店内均受此種騷擾試問與搜查軍械炸彈何以異耶况郵遞揑名禀詞久干例禁執政諸公其注意及之 
[揚州]  
　　飭訊巨匪實供揚屬游緝隊所轄第二營顧營長前在鹽阜地方拿獲巨匪吳步鰲等押解來揚由馬玉仁統領訊明該匪等屢經搶刧詳請馮將軍擬照軍法鎗斃刻奉批回以所供恐不確實特飭謝知事復笔嚴訊錄供詳辦 
　　請獎補送清册江都紳士吳次臯等前在縣署禀徐上將寳山之妻徐孫氏等賑鄕䘏族轉請核辦一案由淮揚　尹轉奉巡按使批示查辦理褒揚事宜前准内務部咨開務按本條例第二三條由該縣知事按名分造事實　册刻已遵照使署來文補送册籍禀請縣署核轉矣 
　　女校請領補助費不纒足會女子高初兩等學校經濟頗形困難昨由該校長郭堅忍女士禀請兩淮運使擬於場運局撥欵補助刻奉姚司長批以鹽務學欵均歸縣署由司長捐廉撥洋百元俾資挹注 
[南京]  
　　寗車軋斃茶房昨午三號有江寗鐵路火車中茶房某甲在下關江口車站以仗熟諳車行方法當火車搖動慢開之際欲一躍登車不料偶一失足撲趺軌道被車將甲之頭顱碾分兩段直至次晨始由車務處給恤收殮 
　　檢查郵件情形交通一項最關重要凡寄來寗垣各處之郵件王鎭守使特派委員二名每日至下關郵務總局檢查凡投交將軍署内之信件須經檢查方可交受信人查收以防通亂情事　 
　　政務廳長辭職消息巡按使署政務廳長俞紀琦日内因與機要主任王莘林意見略有不洽意欲辭職他去日來一切公牘均不處理經齊使多方勸慰尙未允從故近來公牘畫稿頒發悉由齊使暫行親理云 
　　皖巡按預定行蹤皖省倪上將軍因韓國鈞卸任江蘇巡按使遄回珂里今已月餘尙無蒞皖消息昨特來文咨請齊使代爲函催俾早卸仔肩得以休養云云齊使旋即電詢一切韓君回電定本月十號由里來寗乘津浦火車北上覲見後即當赴皖履任 
[杭州]  
　　艮山門外之火灾前夜十句鐘艮山門外吊橋畔延德堂藥店不戒於火延燒左右鄰及吊橋四拐角昌夜北風大作雖經湖墅消防隊及下城消防隊（該隊因城門已關後奉朱帥令開城及到場時火勢已不可收拾竭力灌救奈河乾井涸覔水爲難燒至兩點鐘始克撲滅計焚去吊橋一架小石橋一座房屋二百八十餘間店面七十餘　其損失最鉅者爲成大裕豐泰兩米店春茂醬園益興山貨行同昶昇染坊義昌南貨號某鹽　店深隆茶漆店其未遭波及者爲元豐烟棧元泰碓坊　得茂醬園等聞起火原因因該藥店經理出外收賬店夥大叉麻雀悞將洋燈撥翻致釀此禍 
[南昌]  
　　戚巡按通緝逃犯全案江西戚巡按便於十月一號飭各道　云爲飭行事本年九月二十六日據南昌縣知事吳亮動　本月二十五日准代理知事王臣面稱於二十四晚十一點半鐘據駐署警備隊排長王如玉報稱押犯汪鯤南請求出外覔　派兵押送前往乘間被逸比即會警趕緝並請接緝詳報等因知事查該犯係前民政長汪拿獲亂黨本係發押省會警察廳於本年二月二十七日警廳以修造押所函請暫時寄押前來當由前知事文炳堃接收並由警廳派警駐署看管嗣因警察調回復經知事在前任内請派警備隊看管從無疎失不料此次該排長任令私出派兵同行並不緊隨其後遽被脫逃當經王知珸傳該兵韓良臣詢問情形據供小兵奉排長派隨汪鯤南出署即赴包家巷本寓口稱入内洗浴其弟邀小兵至市飲酒正在酣飲其弟云小便即來詎久候不至小兵只得付子酒茶錢一千四百文仍至包家巷尋覔乃汪鯤南與其弟均不見並其眷屬亦遷徙一空僅留傭婦看屋始知脫逃等供當即知照警察區官率警入屋檢查僅餘床帳木器等物由警查點送署封存房屋暫封俟房東清理發領啓封該傭婦亦即帶署訊問與該兵所供相符暫時拘留以備質訊知事亮勳今日接任後復詢同押各犯據供如前往勘門壁並無破損委係該兵帶同出外被逸知事竊思職署因不兼司法署中旣無押所監獄又無看守人役而迭准軍法處警察廳函送寄押人犯至二十餘名並火夫及警隊共五十餘名幾至無地可容不得已捐俸百餘千購備磚木將舊府署六科科房牆壁修葺加砌完固並請添派警隊十名與前派十名同歸排長節制原以職署專司行政人役不多特請派警隊專司看管不料値王知事卸事在即該排長擅允汪鯤南出外派兵同行又復漫不經心六句鐘後出外至十一鐘後始入署内報告殊堪駭異除該排長王如玉兵士韓良臣當晚即送警隊看管外現由知事懸賞派人分途兜拿並知會水陸警察一體偵緝理合將汪鯤南被逸情形及接緝緣由詳請察核並乞飭警密緝以期獲案懲辦等情據此除批據詳已悉查汪鯤南係助逆有據之前金谿縣知事業經軍事裁判所判决處以無期徒刑此等重要案犯宜如何小心防範乃該排長王如玉輙准其出外覔醫派兵押送致被乘間脫逃似此荒謬糊塗實所罕見言之深堪憤懣其間尤難保無賄縱情弊自應將排長王如玉該兵士韓良臣一併斥革發交高等廳嚴行訊辦至該前代知事王臣於發押重犯並不認眞稽查致被脫逃非尋常疎忽可比咎實難辭應先酌記大過一次飭科註册惟該犯脫逃在橷舊交替之際尤應責成現任吳知事上緊嚴拿限十日内務將汪鯤南緝獲具報母得稍涉玩縱同干重咎除通飭各屬一體嚴拿並將王如玉韓良臣二名飭發審辦曁咨明昌武將軍外仰即凛遵批指辦理 
雜評 
[祈禱會與曲阜大會]  
　　美總統以今日戰禍非人心所能感化特電請我國同開祈禱大會以冀挽回世界之和平意蓋謂舍祈禱外無他術也而吾國之孔敎會適於是時將舉行第二次曲阜大會孔子抱拯民救世之志今日戰禍乃直逼於父母之邦金革之聲幾聞壞坫人民廢弦誦輟耒　流離轉徙而無告我孔子在天之靈當亦歎魯難未已而痛心者也孔敎會同人旣已　孔何不禱孔孔忆曰獲罪於天無所禱也今之東亞戰禍非我人民之獲罪於天而又無他術以求解免則第二次之曲阜大　或亦將　同意於祈禱　乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[戰線附近匯兌不通]  
　　上海郵務管理局局長魯士君昨日發出第二百三十號布告云照得下開山東郵務區内各地方現値戰線内危急之際所有滙兌事宜暫行停辦特布告週知計開昌邑縣柳莊萊州沙河萊陽縣海陽縣高密岞山坊子安邱縣濰縣昌樂縣博山縣　川縣諸誠縣 
[维持苦力之工程開始矣]  
　　本埠各碼頭小工因受歐洲戰事影響失業者多奉政府電飭本邑官廳設法維持業經鄭鎭守使楊道尹等議定開築肇家浜等處馬路以工代賑在案昨日爲肇家浜南馬路開工之期各碼頭小工來者計六七百人甚爲擁擠工程處因今日工作伊始故僅酌留三百六七十人其餘囑令明後日陸續上工聞各路一律開工時須用小工四五千人云 
[議定製造局開工辦法]  
　　滬南製造局近因所存各項軍械無多呈准陸軍部核　月欵開工續造業奉部復准予撥欵接濟飭速開工故近日由鄭總辦籌議開工辦法茲特探誌於下 
　　總辦鄭汝成以陸軍部核准每月衹籌撥本局工料欵洋三萬元若令全局開工不敷應用故於前日商諸總工務處處長謝邦清招齊各軍械廠委員在於總公務廳集議旋據各廠委員僉稱部撥月費僅有三萬元不敷甚巨今宜先其所急首以造砲爲主至與砲廠有關之練鋼廠砲彈廠機器廠生鐵廠等亦宜同時開辦惟祗作砲廠之附屬統歸砲廠籌畫視工作之繁簡配經費之多寡其餘如槍子無烟藥等廠均可暫時停辦以省經費即經議决宜布實行 
　　鄭總辦昨飭秘書處酌擬議决所開砲鋼彈機四廠之員司學生等人究須雇用若干名飭速編配呈候核奪須視廠務之繁簡定用人之多寡愈省愈妙不得拘情濫雇以節國庫其餘停辦各廠之委員司事學生等無所事事自應一律裁撤亦由鄭總辦於昨日飭知工務處長尅日遣散以節糜費 
　　炮廠内之車鉗鐵木砲架等工人已雇定一百五十餘名其餘未經雇定之工匠咸以開工在即紛紛投充詎料昨日鄭總辦飭知砲廠委員略謂刻下雖云開工然因部撥月費有限所有招雇工匠一層亟應減少切勿多用云云一般未受雇之工匠聞此諭後莫不憂形於色 
　　鄭總辦以工匠之中前有不安本分以平等自由爲宗旨者曾要挾廠員發現不法舉動實與廠規有碍是以昨飭各廠委員着於未開工之前一律查清如有從前不法工匠槪行斥革勿任朦混進局以肅廠規 
[法租界又查獲私造僞鈔票機關]  
　　法租界捕房代理總巡石維也昨得報告界内老墳山路榮華里第四十五號門牌屋内現有匪徒在内置備印機僞造某某等銀行鈔票希　混用等　立派　法　擒沈得福潘四寳等前往該處嚴查當在屋内内 
抄獲印票機器全部造成僞票數千張查緝匪黨業已聞風預　正擾　間適有鄰媼至該里井中汲水查見井内有繩懸鈔票一捲計數十紙遂一併帶回捕房報明前情石總巡因匪犯未獲復派華探華捕各四名赴該處守候巡緝以冀獲案懲辦 
　　 
[黨人與暗探之媒介]  
　　陳仁華卽沈仲華住居虹口華記路三號門牌著有民國春秋一書中有毁謗袁總統與浙江興武將軍之語將次出版詞被其友唐無界得悉密告住居北蘇州路承吉里八百九址號門牌之浙江駐滬暗探孫文炳於本月三號夜間設計將沈誘至閘北華界指爲黨人解入四區警局拘留旋被住居虹口桃源坊之沈友范雨清所知訴由沈之表弟朱鶴年於前日將唐尋獲扭入虹口捕房經捕頭詰悉前情以唐不應帮助浙江偵探越界誘捕即飭收押昨解公共公廨請究據西探目祁文思華探目楊掌生上堂禀明前情並稱查得沈仲華現尙拘留四區警局證人范雨清因事未到請爲改期再訊訊之唐無界供與沈仲華孫文炳均係朋友日前因向孫索取借洋十五元據孫云及奉命拘沈之事我因二人均係交好兩方面之事均不宣洩實未助孫誘捕乞鑒俞代襄讞商之美領博君判唐交洋三百元人洋並保候查明實情再行訊核 
[鈞和艦修竣駛寧]  
　　江寗將軍府差遣兵輪鈞和號前因年久失修機件寛鬆油漆剝落經該輪管帶董仲發詳請馮上將軍撥銀二知五百兩交由虹口匯昌船廠入塢包修在案日前修葺竣工由該廠主報告董管帶會同上輪騐收經開至吳淞口外試驗速率後已於昨日下午三時起　開赴江寗聽候差遣矣 
[粤省衛兵過滬]  
　　駐滬海軍總司令李鼎新前接海軍部電調海軍陸戰隊三百名赴粤巡緝西江等情曾誌前報昨日招商局江裕商輪抵埠又在南京載來粤省巡按使衛兵三連計共三百九十名亦於昨晚與海軍陸戰隊三百名同乘泰順商輪一併開拔赴粤矣 
[警廳長嚴禁造謠]  
　　江蘇淞滬警察廳昨出示諭云照得歐洲戰事發缍滬地謠言所在皆有曾經出示嚴禁查拿在案乃有不肖之徒日久玩生又有中秋起事之　似此無端煽惑搖動人心必係一般好事者流附和匪類希圖破壞聞之實堪痛恨除再出示曉諭嚴禁外爲此示仰商民人等一體知悉本廳長保衞地方負有完全責任務望各安生業勿聽浮言如查有造謠生事之人准即立刻扭送定予重賞經此次示諭之後如再有妄肆謠言隨口流播一經查出定即拿獲究辦决不姑寛其各凛遵勿違切切特示 
[鎗斃盜匪]  
　　匪徒龔三郎（即陳阿二）王阿生王阿大（即黑皮根全）顧金寳（即小阿六）等四犯曾由公共公廨訊明迭次搶刦並開鎗傷斃華捕等三命應按治盜條例懲辦業經解送上海鎭守使署訊辦在案茲由軍法處訊得該四犯供認搶刦並鎗傷三命等情不諱曾將訊供情形呈由鄭鎭守使電禀馮將軍批准一併處以死刑故於昨日午後四點三刻時將龔三郎王阿生王阿大顧金寳四犯押送西砲台鎗斃 
[警廳引渡盜犯]  
　　盜匪江玉崑平寳善翁長成吳賢成等曾於上月二十九號夜半紏黨持械搶刧　西意定盤路華洋交界處徐家匯徐家宅鄕民徐德臣家衣飾携贓逃入租界經靜安寺捕房捕頭率同中西探捕將該盜等連贓一併拘獲解送公共公廨訊知事出界外判押候閘北警局來文再核在案昨由捕房將該盜等解廨復訊由淞滬警察廳徐廳長派警王耀仁持文投案聲請引渡訊之江等四盜均供認行刧不諱　　　商之美领詹君以　出　他　經預審明白自應照章引渡判將江等四盜併交來警帶回歸案訊辦　 
[取締租界押店之磋議]  
　　上海租界押舖林立類皆期短息重盤剝小民當道屢籌取締之方迄未解决近由北京外交部孫總長與駐京公使團提議辦法業已就緒飭行駐滬楊交涉員再與駐滬领袖領事磋議實行聞其提議大旨如下調查（一）調查租界押店數目（一）已未開押店須其有連環保結赴該管捕房核准報由各駐管領事照請中國當道給帖營業（一）各押店領帖後照章升稅聞楊交涉員正與駐滬領事團恊商辦法一俟商妥即當宣示實行 
[重申無帖白拉之禁令]  
　　上海縣知事公署昨出示諭云爲嚴禁事照得本省新頒整頓牙行登錄稅章程凡各牙户如有無帖私開或朋充頂替一帖數用巧立經紀舖棧名目等弊一經查出除責令補領憑證外處以五十元以上五百元以下之罰金並准鄕保鄰佑同行人等舉報所有罰欵分半充賞等因奉經本公署出示布告在案乃現當新花上市之時訪聞馬橋蒲淞等各市鄕仍有無帖白拉沿途買賣如此違章嗜利擾亂商業若不嚴行禁止殊無以裕稅源而除惡俗除派委專員嚴密抽查外合再出示布告凡兩各牙户倘敢仍蹈故轍無帖白拉或一帖數用一經本公署查出或被人告發　有有 
遵章同辦不稍寛貨各該人民亦不得挾嫌誣控致干併究其各一體凛　母違特示 
[爭奪襪店牌號之辯論]  
　　陳履昌與韓榮源韓榮堃等爲宏茂昌襪店牌號糾葛一案昨日下午由地方審判廳開庭審理審判長王　裳群詢問控告人陳履昌畢由原告律師秦聯奎起立陳述本案纒訟多年一由於被告影射徐阿木案謊稱公廨曾斷陳姓於昌字改加金旁以致初級廳受其朦混一由於被告冒稱已向商部註册以欺官廳原告直至高等廳審問之結果方悉被告註册全屬子虚本委師查現行商人通例非登記不能對抗他人不　現行法有此規定即兩方紏訟之初在光緒三十一年其時商部已有註册辦法依當時法律被告無註册之資格且不能受官廳告示保護之利益大凡訴訟必有權利權利者國家法律所保護之利益也被告在前清已爲法律所不保護法律學者所謂無法益無法益則無訴權况該案已由總商會理結各加本人名記有會審公廨英領會判之堂諭可以爲證（言時呈出抄本）應請法庭撤銷初級廳原判依法判决言畢審判長命被告陳述韓榮堃供稱我有告示原告所呈抄本不可信審判長詢其原告所呈是否假造爾可指實否韓無詞又問襪業公所幾時成立司事名目何時方有韓答公所於光緒二十八年成立二十八年以前向無司事此時秦律師起言請法庭注意並請書記官於此點切不可遺漏旋由審判長向兩造開導言本推事曾實地調查爾等兩造各有是非本案决定移送總商會理楚其時被告不允審判長諭謂爾如此刁滑無怪曾犯刑事處分須知本廳不容隱蔽本案旣經决定移會理楚俟商會理處後核辦可也及至書記官宣讀堂諭問明兩造供詞無誤韓榮源韓榮堃忽拒絶簽字審判長解釋簽字與從前晝供不同僅證明所言無誤與案之勝負無關韓姓弟兄堅執不從並不待宣告退庭自由出走審判長喚回訓飭數語命書記官將韓榮源韓榮堃不願簽字等情紀入筆錄宣告退庭　 
[秤販須納稅換照]  
　　上海工巡捐總局長朱壽丞查得沿浦各處向有菜攤秤販俗名背小秤在前市政廳納稅領照營業現値秋令青菜登場秤販亦復興盛故特派員查明并諭令該秤販等將原領執照繳局並納稅換給新照仍須將所領部照呈候察騐以杜朦混 
[新民學校三週紀念會誌盛]  
　　本埠新閘路和樂里口新民小學校於陽曆十月五日（星期一）舉行三週紀念會是日午後振新務本益智三校學生曁來賓先後齊集約百餘人二時振鈴開會首由該校主任朱文華君報告三年之成績及種種辦法次由南通張樾侯君演說敎育之解釋次周少葵君致頌詞次朱稼甫君演講共和國民須受新敎育次陶漢塵君宣講新敎育之重要次徐惠施君講演新敎育爲共和國民進身之不二法門語言均　摰動人末由朱文華君致謝詞中間由振新務本益智及該校學生奏琴唱歌以娛來賓迨閉會時已傍晚矣 
[馬夫尋仇送命]  
　　馬夫俞榮財（即小寗波）近因與英華街某雉妓院老妓金小寳（即王金氏）　　後迭遭同類麻皮阿生（即魏公年）及阿洪等　辱憤無可洩乃於前晚七時與金妓訣别後前往二馬路某馬車行門首向魏等尋仇以圖洩憤詎互相爭鬥間不知被何人持刀向俞腿際連戳二刀致俞痛極倒地不省人事魏等見已肈禍即分頭逃逸迨巡街捕查見車送醫院醫治時因出血過多已不及　治因傷身死該捕回禀捕頭派探將屍車送虹口騐屍所於昨日傳同死者之外祖母方徐氏及姘婦金小寳報請公廨俞代襄讞會同美領博君乘坐馬車於十二時蒞所檢騐得死者俞榮財（即小寗波）委係戳傷腿際流血過多而死即飭塡明尸格論令尸親方徐氏備棺收殮並着將金妓帶回公廨交一百元人洋並保聽候緝兇解究 
[流氓馬夫之械鬥]  
　　前夜十二時有流氓馬夫多人在大自鳴鐘前新街械鬥經捕房知悉即由西探阿而風西協同華探目黃錦榮等前往兜拿當場拘獲甲乙丙三人又在身畔搜出利刃一柄昨經石代總巡查得若　在英租界犯案纍纍均有照像送存本捕房備查當飭嚴加管押候解公堂嚴辦 
[監犯病斃]  
　　提籃橋西牢内一千三百八十六號禁犯某甲係由公廨判禁五年近患痢疾送往工部醫院療治延至前日身死查無家屬昨飭地保備棺收殮 
[匪徒强搶金飾]  
　　婦人楊沙氏昨晨行經老北門附近忽被匪徒吳金華從後趕上攫取該氏頭上所插之金荷花板一支而逃當經該氏狂呼追拿幸由行人孫書成吳玉鳳並巡警等將吳拘獲然原贓已被抛去遂拘送該處警區連同原告及證人等併送警廳司法科移送地方檢察廳訊究當奉汪檢察長派員預審之下諭將吳金華收押候辦原告等飭令退去 
[流氓攫取銀洋]  
　　流氓趙章千前日在虹口天潼路攫取虹口菜市街某烟紙店學徒倪阿德所携洋五十元逃逸倪即報捕將趙拘獲搜出原贓洋四十五元昨解公堂訊實判趙押西牢半年贓交原告具領 
[徐廳長親自調查後之勸懲]  
　　淞滬警廳徐廳長昨日通傳各區署文云案奉上將軍巡按使鎭守使密飭近日謠傳土匪亂黨互相勾結乘此歐洲戰爭之際希圖破壞大局不日起事等因業已通飭各區署隊署長署員巡官均須身衣軍服分前後兩班查崗巡邏以資週密而防意外該官長等自應恪遵命令振刷精神認眞巡查以盡職務乃本廳長親赴各區抽查服從命令者固不乏人而違北命令者亦頗不少特行從嚴分别功過以示勸懲本廳長於昨夜九點親赴一區二分署查得署員王金山身着軍服並帶鎗械查崗着記大功一次巡官夏雲昇身着軍服在署督守着記常功一次九點二十分查一區三分署署員宋壽山身着軍服出外查崗着記大功一次九點半查二區二分署署員杜金釗巡官宋玉廷均未在署亦未查崗現値戒嚴之時而署内並無一人督守擅離職務着各記大過兩次以觀後效嗣後若再查有此等行爲定當撤換不貸九點四十五分查三區一分署署員鮑基清將門鎖閉擅離職守着記大過一次巡官趙連耀身着軍服在署守衛應記功一次十點查二區警署署長王汝霖身着軍服並帶手鎗率同巡邏警二名　肇周路查崗又因該路與法界接壞故於路口加派雙崗佈置周密應記大功一次十點二十分查一區一分署署員宋國瑞身着軍服在署督守着記功一次巡官白榮桂並未在署詢之呼警口稱出外查崗但該巡官軍服尙在室内旣云查崗因何不衣軍服且本廳長經查若干崗位均未遇見顯係擅離職守應記大過一次十一點查一區警署巡官孟廣銘身着軍服携帶鎗械在街巡邏着記大功一次該署長董希賢旣不在署守衛亦未出外查崗實屬有　職守着記大過一次以觀後效爲此通傳各區署長署員巡官一體遵照現當防務吃緊之際務各振刷精神以盡天職本廳長隨時抽查賞罰分明决無偏待切切此傳 
[私帶煙土之懲罰]  
　　閘北檢察分庭前日起訴之烟土犯業由審判分庭孫推事分别判决趙雲彩帶土三十六兩罰洋二百元褚世輔帶煙灰一包罰洋六元陳竹卿帶土六兩罰洋六十元王紀三帶土三兩罰洋二十二元史信安帶土一兩八錢罰洋十元李榮生帶土三兩半罰洋二十元周炳榮帶土四兩罰洋四十元李思金帶土一兩半罰洋六十元　阿福帶土四兩七錢處拘役二十天謝雨山帶丸藥一盒開釋免罰 
[董署長榜示九月份罰欵數]  
　　江蘇淞滬第一區警察署董署長發貼榜示云照得本署本年九月份所有人民違警案件分别懲罰其情節較輕者准其自願罰欵除隨時塡給罰單並按月呈報警察廳備查外茲届月終合將受罰姓史及罰欵銀洋數目繕寫榜示呈由警察廳加蓋戳記發回實貼以昭大公須至榜示者計開朱鶴林等三十三户由八月二十六日起至九月二十五日止以上共罰大洋四十一元小洋八十九角 
[鄉人投浦自盡]  
　　前日上午十時有一鄉人在招商局金利源碼頭投浦自盡被巡街查見喚令舟子帮同救起送至小東門捕房盤詰據稱姓徐名林華住滬寗火車站北首徐家木橋開設小茶館有弟在寳昌路尙賢堂爲成衣匠副捕頭得供飭探送至徐家木橋家内移時氣絶 
[憤懣投江]  
　　住居虹口百老匯路之甬人繆品山因被同居人誣指竊鞋不勝憤懣於前日午後至怡和碼頭投浦圖盡當經舢板船户救起鳴捕帶入捕房昨解公共公堂訊悉前情判繆函送寗波同鄉會安置 
[蘇鄉女子受欺]  
　　蘇鄉女子沈阿巧被無賴費小弟誘往法租界某客棧内姦宿後復將該女押入南京路德仁里二百零三號門牌雉妓院鴇婦葉王氏家賣娼前日被女逃出訴知其嬸母沈陳氏報請捕房派探將費與葉鴇一併拘押昨晨解送公共公廨經中西官研訊明晰判費押西牢九月期滿逐出租界葉鴇不應押良爲娼着押女所三月沈阿巧交其兄沈阿金領回管束 
[妓院容留幼女]  
　　山西路三百零五號門牌雉妓院龜奴王阿榮將十三歲親生女孩王阿媛留養在院又同院鴇婦王瞿氏亦將七歲女孩小鴨子留匿妓院均屬違章前日有人投函濟良所轉報捕房派探將龜鴇與兩女一併帶入捕房分别拘留昨解公共公堂訊供之下判王阿榮王瞿氏各罰洋二十五元充公王阿媛准交王阿榮領回以後不准再入妓院小鴨子暫留濟良所候查明是否王瞿氏親生再核 
[烟妓違章受罰]  
　　法捕房近派探捕查禁花烟間妓女在途拉客頗爲嚴厲茲經查得烟妓陸阿二王高氏王桂寳李張氏朱益卿馬許氏莫馮氏陳李氏等均在典當弄街及小東門外等處强拉行人肆無忌憚當即一併傳解法公堂請究訊之王高氏等同供與熟客說話並不硬拖行人中西官以陸阿二抗傳不到判罰洋十元王高氏四次違章罰洋二十元其餘陳李氏罰洋五元王桂寳等五口姑念初犯各罰洋三元一併充公 
[串竊綢緞之慣技]  
　　蔣鵬程彭福全左清和等三人專至各綢莊以購物爲由乘間行竊前日由探將將等三人拘獲查得曾經串竊老介福大　等各綢莊綢縐三疋於昨日傳同各原告將三人一併解送公共公廨由聶襄讞員會同美副領事詹君訊供屬實判各押西牢八月示儆 
[關柱臣之外債]  
　　印度人管確生控關柱臣借洋二十八元不還昨晨由公共公廨傳訊原告投案請追中西官以被告兩次堂訊不到且查原告所呈借據確係被告簽字判令照據還洋限兩禮拜繳案如違提究 
[欠欵糾葛案暫緩訊斷]  
　　吳建坤控吳竹齋吳蘭蓀欠欵紏葛一案昨由公廨傳訊據兩造代表　師投稱此案正在料理請緩訊斷中西官准予展期七天再訊 
[原被對於公正人之同意]  
　　榮福昌與張榮昌因股開肉莊紏葛在公共公廨涉訟昨日上午由王襄讞會同英領卓君升坐民庭研訊原告代表徐思義律師上堂聲稱查被告代表安德臣律師所呈訴禀與原告之禀詞情節相同請爲訊核卽據安律師譯稱此案兩造均愿舉公正人理處應俟將賬理明再請訊奪中西官准之判兩造各舉公正人將賬目算明報告公堂再行訊斷 
[吳榮子措繳欠欵]  
　　王竹春前控吳榮子圖賴貨洋一百二十三元經法公堂傳訊屬實交保不理復由保人交案押追在案吳挽親友挪措足數報明捕房飭探傳同原告解廨請訊吳供茲已將欠洋如數措齊呈繳求請註銷聶讞員商之法副領事德君判將洋交王具領完案 
[醉漢撕破警服]  
　　一百九十三號華捕胡金桂至法公廨禀稱前日巡至法馬路西首見戴文彬與人爭論形似酒醉巡捕上前告以不可在馬路胡閙詎戴將我扭住行兇致將號衣撕破是以拘入捕房解案請訊破號衣呈閱請飭賠洋四元質之戴供小民以苦力餬口實因酒醉誤犯自知不合無力賠償判押兩禮拜以儆 
[公共公堂瑣案]  
　　福建路裕豐押店主朱明初控盛阿三乘火竊去　布衣服十餘件昨由捕房將朱拘解公堂訊係代爲搬取遂判將案註銷被告開釋 
　　木匠紀大培前日持電車公司已歇五十九號開車人之號帽冒充司機人在芝罘路乘坐八十八號拖車不給車資當被查票人察悉鳴捕拘入捕房昨解公堂訊明判紀罰洋十元充公無洋改押十天 
　　太陽黃包車公司用人喬松生偕證陳　通控徐同寳將鉛質小洋擅至賬房内掉換昨由捕房將徐拘解公堂訊明判押十天示儆僞小洋銷燬 
　　劣孩彭仁元前日在新閘派克路昌壽里搶取女孩紅燕金耳環圖逃由捕追獲昨解公堂訊實判彭孩發押改良所習藝半年 
　　何鶴全前日在南京路乘坐電車至北浙江路下車不給車資被查票人察悉鳴捕拘入捕房飭令存洋交保昨經公堂傳案訊供一過判仍存洋交保候英領堂期解訊 
　　住居武昌路之林友寗因與朱金祥擅將租用美商勝家公司値洋七十五元之縫衣機器質洋被該公司查悉前日報捕將林拘押昨解公堂請究判押候美領堂期解訊 
　　日商日信洋行控周仲和不理定貨虧銀一千八百兩昨由捕房將周傳案請示判交保候訂期會訊 
[介紹新書]  
　　紅塵說夢客甞攷江湖百術之奇金木諸工之妙凡奇妙之法無不一試茲本其所聞所得筆之於書名曰游藝小志業已出版其發行所在滬報營業部分售處在中華圖書館昨承惠贈四册書此介紹並誌謝忱 
[誌謝]  
　　小南門外陸家浜江蘇省立第一商業學校定於八日早午十時行開校式昨承東邀觀禮書此誌謝 
雜評 
[財政上之苦痛] [  （）]  
　　據財部某要人言統計現時及預定將來收入約足維持至來年三月故財政上尙未感何等苦痛斯言果確則我急欲爲政府告蓋今日政府財政雖未感苦痛而人民財政則感苦痛甚矣他姑勿論即以失業之苦力言之各埠小工與回國華工兩項已不下數百萬上海路工開始即擁擠如是可見急待維持者之多政府於此宜略分任其苦痛切籌經費飭各省將種種以工代賑之法一律迅速舉辦蓋此輩工人感苦痛最甚故最宜注意者也若不切實維持其生計而徒作撫慰哀䘏之空言則推其結果人民受苦痛之極終必將感及於政府奈何不早爲之計耶 
來函 
[招尋失孩]  
　　蘇州城内調豐巷中第三十四號門牌居住之徐盈泉外孫王新寳年九歲身穿藍竹布長衫元布棉馬甲於八月初六日八點鐘上學堂（係家塾即在隔壁數家門面之遙）被人拐去四處尋覓至今未曾尋着該家屬恐被拐後即由火車來申買與粤人現託人在各處輪埠車站招覓今特來函務希登諸報端俾有人知其下落者報知該家以免骨肉離散 
 
 
 

Page 11

 
 
來件 
[美博士李佳白對於青島被圍之慨歎譯十月六日大陸報]  
　　日軍之圍青島旣告成功進攻之事業於今開始吾人雖安常　順宋曾陷入重圍然一爲提及有不能不爲之感然心動者夫今之被圍而設防抵制以圖自救者吾人　明知其盡爲德人然使他國之人一旦亦處此境吾人亦自有同一之哀痛故吾人平日禱告固猶思藉釋迦之慈悲耶穌之眼淚以遏止此殘慘暴猛之發現也德人自　困青島後其戚友家人之在北京天津上海及各口岸者雖甚憂悶然其勇往直前之志曾不少挫吾人尤當體恤而憐憫之乃不謂竟有忍心如某報北京訪事近致本埠某英國報書謂圍攻青島之遲緩足以增益被困德人之苦　蓋此輩旣墮死窟惟求速死而偏不與之速死其苦所以更甚云云推此人之措詞與居心必至青島德人已盡滅絶之電見於歐洲與他方面之電告其本國者同而後始足以饜其心也 
　　歐洲大灾今已不可思議其逐日情形如疫癘然日甚一日已蔓延不可收拾吾人雖有無窮之憂恤然地隔力微無能爲之阻止若目擊災黎之近在吾門則悲憫惻隱之流露自必思有可以援救者蓋按吾宗敎之作用固不當以救人之敎理諉爲無可奈何之刧運也夫歐洲之明戰交銘人猶有謂之屠戮者則圍青島而聚殲之其謂之何苟非有英法俄等國之大文豪著書以紀其實當無有能加以定評者矣美國有一月報嘗評今歐洲之戰爲絶無理由而亦鮮得藉口之處洵如是則更何有於攻青島蓋攻青島並不得謂之戰第謂之屠滅可矣美國又有一星期報謂前日本致德之哀的美敦書其凶悍實與奥之致塞維亞者同而溢出範圍且過之蓋德人歴年以來在歐洲整軍經武崇尙勢力雖不無可議之處然要與攻青島無　從足使旁觀之中匣　愕而與有交誼者更爲不安耳不僅惟此大多數之英人對於許日本參與戰役攻擊　　　種之德人本不謂然　使茲事而中英民　政不由英政府爲政則多數被累之事可以不作而亦無殘殺之可　蓋歐洲交戰之原由與夫圍攻青島之原由其距離之點不　自東而之西也 
　　日攻青島以保持東亞和平爲名乃自龍口登岸後事事與之相反其所謂保和平者乃如此則他日旣得青島其和平之手叚從可知矣日人又嘗以德兵艦爲有　東亞商務爲不得不攻青島之藉口抑知德膠督正慮擾及中國故於歐戰之第一日即令艦隊駛出青島離中國海以分散於太平洋日本即慮德艦之爲害攻其兵艦可矣於青島何與也歐戰旣開以後德艦之在青島者惟一巡洋艦安姆登號該艦於歐戰開後曾外出捕一俄商艦以歸近聞併此艦亦遠　中國而往印度洋且俄艦自被捕後俄亦旣捕德商艦數艘以爲報固無待日之代爲報即有惡於該艦而欲去之追踨而擊之亦奚不可才於青島復何與也青島自該艦去後在口内者惟奥國兵艦一砲艦魚雷艦各一僅爲自衛計日必圍而攻之由是以踞山東各地由是而沿膠濟戤道駸駸以通濟南其居心究何爲乎 
　　或謂交戰之必多殘害乃勢所不能免然青島事要不得謂之交戰且德並未攻日日無故面攻德與歐洲英德之戰更相懸殊即其所侵佔之地其廣大亦爲德人所不及料也夫青島即由此被破非僅與歐戰無關且亦無效旣爲無效自非必要旣非必要即爲不當不當行而行即爲有悖人道綜合局外中立國之人民而統計之其不韙德皇之尙武者亦容或有數萬人然以日攻青島爲是者要不過十人而已要之歐洲如英俄　德諸國若不存一利益公共之心必無和平之望其在亞洲亦然同受中國之保護同作貿易於東洋亦　不宜有嫉妒壟斷之私也予以庚子在北京遭拳匪之難今對於日圍青島可相　而並論者有數事焉（一）予旣養傷病院當時同室罹難之至於不救以死者首日爲法人次日爲英人再次　　日人當時保護法係館者爲奥兵其間防守者爲德英俄之兵　各國之婦女老弱者爲英兵與今之以白人攻白人於黃族前　并使黃族以代爲攻者　異焉（二）吾人前雖被圍不至失救援之希望今德人在青島要無所望救於同　同種及世界各國之人萴爲其數者且使其智巧以斷絶其音信之交通　預料攻破後其得以内情爲吾人告者　傷兵與看護婦耳（三）則各使館之大員首被旗兵殺者爲德使今青島德員之死於日兵者爲德使館參　　二人皆有令堍凡與相議美不愛敬之余且蒙其　减之友誼焉（四）中政府庚子之宣戰爲各國有分裂中國之志且攻陷大沽　台故若今英日聯軍之攻青島則除德捕一俄艦外無他放其餘交涉皆在太平洋故即以爲有交戰之必要亦宜在太平洋而不在青島也（五）庚子之攻使館華人無必行殘破之志其間若慶王榮禒且謀所以救濟之今則日兵徴集旣如此之多且凿必破之心而若英若法若俄則未聞有出而爲之排解者（六）吾人在庚子圍中曾日禱上帝冀得援救其時名國之人皆歸一致終以出險今德人坐困青島更無他種希望之餘地意其中敎士與恒人等亦必日赴禮堂爲懇切之呼　西諺謂人當至急難時即爲上帝得施救援之日蓋以臨危之所望惟此也所願今之德人得如庚子之出險則幸矣（七）庚子之役中政府日致文勸降而吾人卒不降因自有其理由今外人之論青島或亦以爲德人徒死無益不如出降之爲愈者是亦未深思其故耳夫日之宣戰於德曾以德應交青島與日由日轉還中國爲言假使强德以青島直接還華固屬可行即不然而聽歐洲列强如英法俄等國之處分猶云可也今以無理取閙之日而思以武力脅服之是德人所萬不能甘者易地而觀如以英人處其中亦寗遭屠滅而不肯屈服也以自命公正勇敢高貴者所不肯爲之事而以之勸德亦多見其不知量耳（八）德人在各洲之殖民地與夫在華之青島及路礦各權其最後之存廢問题必待戰事終了雙方會議時爲條件上之解决終不得以今日之得失爲定惟其然則又何苦殘害此六千之生命以爭此不可終據之目的物乎 
 
 
 

Page 12

 
 
   
 
 

Page 13

 
 
自由談 
游戲文章 
[壽頭碼子公餞老壽星文] [  （掃綠]  
　　老祖宗壽星先生赴下界中國賀大總統壽數日而禮成將乘自由之雲而歸自由之天後裔壽頭碼子等邀請臨滬開平原十日之筵爲老祖宗壽而老祖宗恐丹爐失火急欲回轅同人乃公餞於虚無之　而贈以文曰先生爲壽界泰斗天上天下惟我獨尊享年之長閱歴之久當非可比於尋常之倫然我輩以先生爲法而動輙得咎百不合一抑又何因維世界之惡濁兮斯滑頭之誕生羗雜處於申江兮乃無技之不精工吹牛與拍馬兮稱應時之豪英逞鬼　之手段兮實宵小之比朋其在官界也　緣奔走竭力鎭營沈沈黑夜累累黃金一官旣得威福斯增本無成績烏有政聲獨掘地之擅長兮秉利　而如耕行苞苴於上峯兮獲能　之聲名嗚呼怪哉其在學界也出洋一游買得文憑不顧廉恥聘待席珍到處運動優祿厚薪若論實學一無所論誤後生以　　兮慨敎育之前程　公費於無窮兮竟斷送夫國民嗚呼怪哉其在商界也僞戤影射放利而行紹牌滿掛告白齊登若論貨物百無一眞情同串騙迹類欺凌彼偉大之公司兮集萬金之充盈乃一旦之虧本兮恒倒帳之頻聞嗚呼怪哉或裝騙子或　流氓或帮忙妓院或靠勢洋人登　基兮赴密約弔膀子兮聯芳　敲竹槓兮青皮　拆掃帶兮黑良心遇善良兮威嚇見富貴兮奉承種種惡狀有筆難形惟我壽頭世人所輕心思旣滯手法不靈動必得過謗怨沸　斯皆老祖宗之所賜兮恨誤人之太深憶混元金斗之古事兮欲雪恥而未成笑白鶴童子之潔素兮亦不達夫世情願我老祖宗之知悔兮　改變夫方針斯我輩之圭臬兮勉取法而遵循變壽頭爲滑頭兮豈夏蟲之不可語氷（三） 
詞選 
[聲聲慢題蝶仙纓了青不了緣說部] [  東園]  
　　雨餘花　　亂松聲晴窗不斷秋風續史班昭一卷　　玲瓏　陰幾回　　豐裔薇香露新紅情正　笑吟湘　楚　　筒省　　緣難了但燕支痕淡蠟淚膏潑桂魄梅魂月滿　利天宮　　乍隨蝶影怎飄飄又逐　踨人世事問山僧　解色空 
[水調歌頭] [  二闋]  
　　陳君蝶仙花木蘭傳奇笠翁一派爲題兩解以誌欽佩之忱云若問木蘭事女子亦英雄不辭勞瘁艱險移孝作孤忠當户昨宵　錦出塞今朝仗劍萬里　征　卅帙軍書在名姓阿爺同駝褐短革靴小敢從戎袛因羞說雌伏翠羽挂　弓巾　鬚同氣壯鐵石肝腸血熱倚樹怕言功舊史　新曲橫笛對花紅 
　　陳亮一枚筆萬古拓心胸　　秦七黃九換羽又移宮手撫將軍錦樹目注美人香草重　舊絲桐唧唧北庭夜戰士化沙蟲　雁門月狼河雪畫　　柳營追和軍唱鶴唳海天風不願甘泉繪象復向深閨繡虎專　　侯封粉本新簫譜拍斷指尖葱 
劇談 
[觀春柳社新劇十姊妹] [  鋪根]  
　　此劇調侃當世新女子淋漓盡致不怕如沈佩貞之竹槓唐羣英之皮鞭春柳諸人眞是膽大包天 
　　說明書云女學生趙佩弦等自命爲新中國女豪傑主張無夫主義結同志十人橫行鄕里實則各有炫嫁之心特以要約故互相牽掣無敢先發會有褚生士俊故世家子年少未娶忽發奇想登報求婚未幾得情書無數褚無所適從乃商諸其友報館主筆楊玉如仿泰西彗星奪婿故事出賣彩票十姊妹均潛購彩票冀得士俊爲夫開彩日値十姊妹開會羣起對彩秩序大亂旣而十姊妹皆不得彩因羞成怒共往搗毁報館幾釀巨禍後經敎育會會長出而調停十姊妹遂與褚士俊等十人同日結婚 
　　予倩去趙佩弦桀驁不馴好爲强辯及至公園見褚士俊　一變爲柔媚態度不復以無夫主義攻守同盟會爲念可憐當代女豪傑之假面具都爲予倩扯破矣 
　　馬二去孫圖南辨論最豪妙能說出一種歪理來 
　　我尊去褚士俊以第三幕爲最辛苦亦最出色言動滑稽之處令人忍俊不禁 
懺紅去報館編輯薛子知在女子同　大會當場痛駁無夫主　爽快絶倫 
　　第五幕十姊妹大閙新聞社　上作編輯室編輯者二三人正在羅掘新聞搜索社論排字　頭嫌發稿不够大肆咆哮主筆敎以多塞鉛條將就滿版一編輯且以漠不相關之新聞硬裝白狼之題目自詣不求適當但求閱者注意云云此等處直是挖苦一般極報館吾疑演者當是過來人否則何能刻劃至此 
　　第六幕將許多男女一一配合似太板滯猶幸臨丁有紅頭黑炭來與醜婦爲婚觀者拊掌一笑便不復覺其板滯 
　　此劇以十男配十女編者最難免于呆板予因其難特往觀之不料爲滑稽劇旣爲滑稽劇便以滑稽可喜而止不必深求其編　然而編者針　薄俗　苦心　亦不可泯没且春柳之角色衆　辨才無礙已于此劇或見之矣 
[花好月圓] [  覺迷]  
　　中秋夜民興社演花好月圓聞編此劇本者爲管　華王　月恰嵌二人名字巧極 
　　天知飾王存性神情道白始終做得十分精神　在公堂之上連 
說笨得來雖屬挿科打譯引人發笑究失身分 
一嘯飾何氏對存性則　一種悍潑神氣對　娘則潑出一副後母身分　稱 
　　影飾梨娘表情發吻處處温重是好女子本色 
　　幻身飾尤沁　神情表白均甚周到惟動發長篇議論似　演說派窠臼母寗以簡截爲妙 
　　石痴飾何蓉甫始終無懈可擊尤以洞房一幕及公堂上辨駁　聲最佳 
　　劍胆飾何母老態可掬神情大佳 
　　儂影飾蘭香每一發吻便覺輕挑其舉動尤卑下要知蘭香身分終須得天眞爛漫方稱梨娘逃出之後存性夫婦責打蘭香儂影且逃且笑尤謬 
　　警鈴飾阿唐一舉一動無不引人發笑誠新劇界之怪物 
　　民岩飾張母扮相大佳惟而上須再兇狠些 
　　雲隱飾縣官神情道白均能如其身分有等演員飾此種角色一味挿科打　以博座客軒渠然失其身分體統矣 
　　中秋夜賞月一幕月光忽大忽小月裹嫦娥忽隱忽現佈景極佳夢會一幕佈景儼是一幅影戯片亦佳 
小說 
[花木蘭傳奇] [  天虚我生]  
第十三　俠應（三續）（丑里正推行李車上（唱）） 
　　（錦衣香）謝天公爲調弄免衰翁躭驚恐如今卸下肩兒倒敎輕竦省迎官接府走怱怱腰肢伸直筋骨都鬆面團團原像富家翁羔羊坐擁再不去把錢弄勒馬懸崖非懞懂好滿載而歸家堂垂拱哈嗤嗤這可不是那裹來的運氣上頭的把我个里正革了只道呌我没了飯吃那知道倒作成你爺回家享福去呢你們知道我這車兒裏裝的什麽哪那白的是銀黃的是金都是這會子招軍招軍弄下來的推着走倒很費力俺且歇這麽一歇（停車介）四顧介）阿吓不　你看前面山林　密形勢險岌敢不要有强盜呢（内呐喊）（　囉引中淨武丑　場上）（丑拜介）阿阿阿吓大王爺饒命銀子金子可拿不得願意把我這老命殺却（中淨）哈哈倒也講得奇怪（武丑）呔你車的敢是軍餉那麽要緊（丑）大王爺那裏知道軍餉倒不打緊可奈是你爺的家糧哪（哭介）（淨）兒郎們還不把他綑起來將車兒推回寨去（雜推車下）（衆捆丑介）（武旦　場上）哎吓你兩个果然幹下這事（中淨武丑笑介）（武旦問丑介）　你這老兒是什麽樣人（丑）不瞞女大王講小老是个已經革職離任的里正（中淨）原來是个里保俺正有用着你處兒郎將他帶上山去（衆找丑下）（未完） 
[艶體小說廣寒夢] [  杏痴]  
　　吳越王孫汗漫遊石城　舞度中秋　頭不惜黃金擲半買歡娛半　愁　　黃生　冠文名　起熏香摘艶橫　散珠王子安　麟筆健彌正平鸚鵡帮雄筆底生花胸中丹篆瀉水湧泉思倚天拔地才里中父老交口相讚曰江東獨步黃氏子人中龍也黃生意氣益豪放每語人曰字挾風霜聲清金石余呼屈宋爲衙官矣會江南鄕試黃生買棹往囊中琴劍外惟紅樓夢一　曰余視青紫如拾芥子耳胸羅萬卷書還不當主司意耶　此稗官言每於清風朗月下　酒讀之得一妙句浮一大白眞快人事舟次無錫品惠山泉出京口攬金焦北固之勝嘗登妙高臺慨然曰江流淼淼　盡興亡千古矣阻風燕子磯探牛山十二洞旣抵白下賃廬武定橋北烏衣巷口出入惟小奴自隨不與冠纓接場事畢　居停曰　天　地辱没煞个書生矣日放舟秦淮吳絲蜀桐清謌妙　黃生落落鮮當意者歎曰金粉六朝飄零淨盡人間世何從　　妹耶弔明故宮曰一代雄也而今安在游莫愁湖斷句云　金堂上燕歸來盧家少女曉　開登清凉山婦葉樓樓頭落葉故故　西風上下飛不免動人去樓空之感竟日山水自娛不爲功名世俗累榜發黃生竟名落孫山外冰壼晦昧　鳳隔雲居停讀黃生文　節曰劉賁下第天敎䜿子成名黃生曰才人　踐自古皆然何足掛齒頰耶笑吟常建詩云恐逢故里鶯花笑且向長安度一春居停見黃生瀟灑脫　益重視把臂語曰桂子初黃度過中秋佳節朗嘯東歸不遲黃生喜　清光萬里秋色平分黃生翫月西樓酪酊醉矣讀蘇學士水調　頭我欲乘風歸去也史恐瓊樓玉宇高處不勝寒拂袖謌且舞频栩栩欲登仙神思益清遂　遐想　脇下雙翼生身忽化蝴蝶復化赤鳳皇一振凌霄淺天風激湯視九州若彈丸更化大麟鳥扶搖九萬里偶一動念又返眞身面目口鼻楚楚也一朱衣使者曳彩　導前行黃生懼頻呼曰老人放我歸骨戰欲墜矣老人搖首不應黃生哀靡切老人大笑曰個書生看不透生死關頭耶挈爾月府遊愼勿聲再饒舌立成薺粉矣黃生悚應曰唯緊牽老人裾合眼行不數武老人鼓掌曰至黃生舉首見水晶門洞　署曰嫦娥别府老人低語曰此仙府也不容凡夫履迹進子有仙骨故相偕其彈爾冠束爾衣帶正爾　視黃生興會　舉曰余嘗聞廣寒清虚之府未聞有别府也老人莞爾曰紅塵中人寗識仙家事自羅公遠葉法善申天師與唐明皇一遊月闕霓裳羽衣曲傳遍人寰天寳之亂一二小儒掉筆詬誶聞於天界嫦娥怒遂營别府僅吳剛廣寒留守三千年未過其墟黃生唯唯欵步入歴瑤階百重升玉堂顏曰月地雲階旁署太白醉筆默忖曰相傳李青蓮乘鯨仙去果不虛也斑龍之興素虎之較滿階下金門羽客鶴扇荷巾大都銀髯皓首精采奕奕坐者臥者看棋者見朱衣老人微點其首曰來何遲朱衣老人曰覓得好伴侶來曰爲誰曰雲間黃生不覊士有夙緣樂與之偕一紫衣者曰明皇前事不畏嫦娥仙知耶曰無妨語間樂作其聲清幽煦揚倚耳聽之萬慮俱寂黃生歎曰此曲祗應天上有也羣仙起曰列席矣朱衣老人遙囑曰王母和嫦娥來也珠佩珊珊羣仙隊隊老人一一指謂曰若爲許飛瓊若爲董雙成若爲江妃毛女若爲玉女　娟又曰金蓋眉娘靈香妙想杜蘭香緣萼華畢集矣黃生目不睱給席開黃生隨老人厠坐末松脂桂　麟脯羊珠仙椹靈瓜雲芝瑤筍飲青精餐碧奈朱衣老人曰子欲吐納六氣降昇九天十年後重　子於此不返也黃生曰及茲不　返矣曰子塵緣未盡會得神仙眷侶柔氣下心靜待時至勿漏天機黃生喜溢於面色猛抬頭見王母旁縞衣侍者清婉欲絶頻目注已心旌搖搖挑目逗之怱聞羣仙拍手呼曰縞衣仙色相　矣何物狂奴來　仙子耶黃生大驚起欲遁帶絆倒地張目四顧則月落參橫杯盤狼藉十二碧城都縹渺三千珠闕已迢遙（一） 
 
 
 

Page 14

 
 
   
 
