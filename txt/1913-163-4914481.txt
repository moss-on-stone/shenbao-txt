# 1913 - 163 - 4914481

 

Page 1

 
 
論說 
[蒙古政治攷（四續）]  
[第二節　派遣官]  
　　蒙古青海伊犂西藏等怡如獨立國其王公喇嘛皆有優越自治權前清自中央政府派遣官吏爲其名地方之自治監督機關且使駐在各要地而當中央統治及其監督之任焉其中苟有無扎薩克之部落該派遣官殆有管掌其部落之各種行政事務 
　　派遣官在内外蒙古其名稱及職務頗有差異在外蒙古不但爲内政之統治及監督凡與俄國外交上之關係及邊防等軍事之重大權限皆有之至在内蒙古則專當管下之行政及監督之任且但關於内政上有與其地鄰近之督撫及道台往復交涉之權而已蓋内蒙之内附爲日旣久其地理上之地位亦與中國本部直省相接近滿漢人之移住者逐日漸多有與中國本部密接之關係則對於是等之派遣官亦不如外蒙古付以重大之權限而使地方之督撫或政府自掌其外交軍事矣例如有重大事件則派遣欽差大臣處理之當中國本部有重大事件如彼北清之役政府一次命其出兵則扎薩克立率各旗壯兵應其命而赴急故在内蒙古但有都統及將軍而無大臣 
　　内蒙古駐劄各派遣官屬於理藩部旗籍司所管外蒙古駐劄各派遣官屬於理藩部典屬司所管第一内蒙古駐劄官内蒙古駐劄派遣官依理藩部之命而總轄管下之行政苟一方與直省地方督撫之間發生種種之交涉事件當與督撫將軍都統等合議辦理更在一方各旗間有扎薩克又在其各旗同盟有盟長直接統御蒙民都統等對之不過爲控制之作用而已 
（甲）熱河都統 
　　熱河都統駐紥於承德府城專控制内蒙古果部一帶其下有副都統二人輔佐都統 
　　（一）密雲副都統 
　　（二）山海關副都統 
　　此外都統之下有理藩部官吏之理事理刑二司員在都統之下從其指揮而分掌錢榖（租稅）刑名之事其餘尙有所屬武官如左 
　　（一）總管　二人 
　　（二）協理　五人 
　　（三）佐領　十五人 
　　（四）防禦　二十人 
　　（五）驍騎將校前鋒校等若干人 
　　都統之歲給養廉銀爲一千二百兩 
　　熱河都統有監督昭烏達卓索圖及錫林郭勒各盟之權内蒙古地方以其地直接中國本部直省故内地人出塞而從事開墾者漸多蒙古人舍其游牧之俗習而與滿漢移民從事於耕作者亦漸多從而有新設漢名之府州縣熱河地方在今日已編入於直隸省之一部矣熱河之南設承德府爲其府治都統固爲獨立之長官而關於一般民治則與直隸總督合議上奏焉（未完） 
要件 
[工商部試辦地質調查說明書（續）]  
　　一設地質研究所調查地質著手之難難於經費與人才然試辦期中不期大舉則經費鳩集尙不甚難惟經騐之才技術之士非作育於前難收效於後北京大學雖有質一地科然不足以供地質調查之用者其故有三（一）緩不濟急大學學生必先畢業於預科或高等學堂至少必須六年始可得用（二）學生太少北京大學理科本不發逹而理科中之地質科尤甚計自開辦以至今日卒業者共止三人（三）學生過於文弱不耐勞蓋大學學生入學時皆已在二十以外以前初無相當之運動入地質科後亦未嘗受野外長期之實習故有此弊以上三因半由於學生之習慣半由於年限之過長皆非一時之所能改革今若必俟大學辦有成效而後着手調查則此數年中將徒徬徨於掇拾補苴之末技而無一事之進行揆之時勢未爲當也今擬由本部别設地質研究所招中學畢業學生學業優異體力强健者期於三年内造就技士若而人以爲第四年大舉地步且北京大學此次地質學生卒業後一時尙無學生其書籍儀器校舍或可借用以節經費當由本部與大學校長商酌决定總期以最少之經費得最大之效果當亦敎育部之所樂爲者也 
　　二設地質調查團地質研究所之設本爲著手調查之第一步然祗設研究所足以遠試辦之目的乎曰不可吾國今日習地質者雖不乏人而有經驗者則絶無之今若集此數人於研究所中而使之終年從事於敎課則三年以後其無經驗固猶昔也夫豈特無經驗而已哉且安居逸處筋肉委疲三年以後不復能從事於奔走跋涉而地質調查將終無實行之期矣其不可一也敎授地質必需材料地史地文尤須多採本國之例始可免隔膜之病若研究所敎員於本國地質初無確實之經騐則敎授時勢必抄襲各國之成例而無心得之足言其不可二也野外調查之材料 
 
 
 

Page 2

 
 
非有相當之書籍完備之標本則無研究之方法書籍尙可購置標本則多數散布於歐美之博物院中除其最普通者不能得之於市上也集之之法當多搜集吾國標本擇其相同者寄之歐美博物院以爲交換計積之旣久則可不費一錢而集各國標本之大成否則此三年中競競於無精神之敎課三年後從事調查時仍無可依據之基本其不可三也今擬設地質調查團其團員以研究所敎員兼之一年之中平均以半年從事於敎授半年從事於調查惟須依團員任事之時期定課程之次第使學生終年不致廢學可已 
　　試辦地質調查簡章 
　　一調查地質在試辦期中暫屬於本部礦務司中 
　　一調查地質共分兩部（一）地質研究所（二）地質調查團 
　　一地質研究所設所長一人西敎員二人中敎員二人皆平均以半年從事於調查半年從事於敎授 
　　一於所中附設圖書館博物院搜集關於地質圖籍標本以爲研究之資料 
　　一地質調查團設團長一人團員四人（中西各二人）以研究所敎員兼任之 
　　一凡關於調查研究之詳細計畫由所長團長合同商酌經由礦務司呈明總次長核定（未完） 
時評 
[說反對（時局心理談之五）（無名）]  
　　反對反對亦成爲今日一種習慣之心理矣一有不利於己者則反對之一有與己意不合者則反對之甚且有其事己無與非由我發意者則亦反對之於是國中之事幾無一不當反對者 
　　夫反對云者以人有主義我亦有主義人之主義與我相反故反對之也是爲反對最粗之解釋其進者人之主義雖與我相反而我反覆討論人之主義實不及我故反對之也是故反對人者故必先有主義必細考人之主義必更審較人之主義與己之主義孰長是故反對者必當聲明己之主義若何必當批評人之主義與己之主義其不合之處何若必當更聽人之聲明其不合者而後反對二字始能成立 
　　今之所謂反對者則不然有則祗反對人之不可而己則無所謂可者有則祗言其已之所謂可者而其所反對者之不可實與之無大錯别有則祇言其自己反對之詞而不聽人對之聲辯之詞人之聲辯已明而其反對之詞仍嘵嘵自若閱者試按之近事所謂反對反對者有能出此三類者乎此所以反對而多無效也 
[專電]  
　　北京電昨衆議院開秘密會議蒙約並無甚可否但付審查原文共六條未便宣布俄使約今日答復但亦並無如不應允便須自由行動之說 
　　北京電參議院昨又議借欵案亦無結果但兩黨協商有進步將以備案咨文退回政府而中加認借欵爲有效一語 
　　北京電皖湘兩督及陳廷訓均派人來京調停 
　　北京電章太炎日内卽行受勳位禮昨向人借禮服但其語人仍不主袁爲總統謂西林資格更勝袁又謂若借欵能成則復赴籌邊使任否則不赴 
　　北京電近日外人間盛傳政府將更向五國團借四百萬鎊但銀團中人不認 
　　北京電昨國光新聞被軍警搜查蓋因近日頗傳該社寓客中有可疑者 
　　北京電新任中法實業銀行洋總理柏君現由京起程回法京辦理銀行事宜華總理廖君偕同王克敏君亦將赴哈爾濱會同柏君同行赴法 
　　北京電駐京德使昨謁陸總長議訂中德約事 
　　北京電新任駐京葡公使現已到京任事 
　　哈爾濱電俄財政大臣統兵五百餘名偕同俄員十二人赴魯倫信設立關稅經黑督宋小濂禁阻無效 
　　長沙電省中反對大借欵風潮已息退伍兵隊亦已回里 
　　杭州電六月一號起實行戒嚴禁制結會集社取締言論搜查軍火限制遷徙等條 
　　南京電國務院電請程督省長迅派幹員將上海附近匪徒秘密機關嚴行查察悉予破獲一面懸賞緝兇務使主使之人按照軍法懲辦 
　　南京電上海匪徒攻擊製造局情形已由都督電政府昨覆電謂南方如再有蠢動情事不必向北方請兵以免人民誤會致生驚恐准電浙江朱督調該軍隊以資遣用 
　　南京電程督省長接上海警察廳長電前晚有匪徒七八十人攻擊製造局當被擊退獲匪首徐企文餘均逃散等語特電飭第二師師長迅派幹員將在逃匪徒及秘密機關嚴行破獲按照軍法懲辦 
　　南京電國務院來電殺徐兇犯除由政府懸賞銀一萬元外望各省分懸重賞一體嚴拿 
　　南京電程督准陸軍部咨六月初一換給運軍火護照請飭各關卡知照 
　　南京電連日省議會專開預算審查會以本省預算案最爲緊要之故 
　　揚州電申報館鑒閱貴報五月二十九日專電載有鄙人電蘇督第二軍隊由蘇督直接管轄等語此間軍界頗滋疑惑查敝處並未發此電報現在揚城秩序甫定貴報宗旨素主穏健紀載軍事當求核實望速賜更正爲要張弧 
[特約路透電]  
　　北京電參議院昨日（三十日）開會議長報告嗣後須依本院規則第二十五條議員須先將其名録簿始能居先發言繼復討論退還政府五國借欵咨文問題卒有議員提議表决於是院中大起喧嚷副議長復用常法宣布休息以止擾攘及至續議已不滿法定人數故遂散會 
　　北京電中俄條約並未提及外蒙古界線惟聞此事可於日後商定外蒙古一地混言之共有四盟云 
　　南京電卸任駐美英使白乃西君抵寗游覽夜間卽回鎭江乘船赴漢 
[譯電]  
　　北京電袁總統因匪徒攻擊上海製造局事特下命令深讚程德全章駕時等之功績及軍警擊退匪黨之出力各軍官均將升級防守該局之兵士將犒賞洋五萬元並懸賞洋萬元購拿在逃之匪魁 
　　北京電參議院今日（三十日）開會紛擾而散其爭論之事件仍爲退還政府五國借欵之咨文問題衆議院開秘密會議叚代總理及陸外交總長均出席聞係討論中俄蒙約之條件其結果未悉按中俄蒙事交涉其要點雖已商妥迄未訂定條約俄國要求各端均於非正式會談時由中國承認惟用宗主權字樣以代主權一節中政府現仍竭力反對京中日來謠諑蠭起謂張家口以北之大局殊爲可慮北京已續派大軍數千名開往該處實則僅土匪爲患出没無定華軍因運輸維艱故不易着手剿捕 
　　倫敦電英國下議院討論外交預算案時外相葛雷君陳述中國借欵問題謂外間之竭力非議銀行團其原因之一則爲俄日兩國亦在團内之故銀行團分子之爲誰何實與中國無關有關者惟借欵之條件耳此項條件並無政治主義而特利於俄日兩國之處至擴張銀行團之眞實目的蓋爲裨益中國起見俾在華各國互允扶助中國以抒困難而免彼此相軋藉圖永利之故近者有人促請早日承認中華民國不必與他國相約或候西藏條約之締成吾英極願得與中國訂結圓美之藏約他國今多承認民國吾英若不相與承認則藏約恐難滿意吾英一俟各國對於中國確認各項條約權利一舉已得同意則卽將承認民國此舉並不有礙藏務之談判中國革命以後對藏政策極爲愚昧中國之進取政策早晚必將引起印度邊界之亂事吾人於承認中國舊日之地位時願得約言以使西藏復獲昔有之自治權中國如許西藏之自治則藏事卽可結局中國儘可放心安處吾英對於西藏决無進取政策云 
　　北京電近數日内有西報館新聞電報兩封亦受檢查西報館之新聞電報近常被延擱 
　　北京電青島防軍士官三人昨夜乘汽車取道萊州府駛抵烟臺中途毫未停頓 
　　奥京電陸軍參謀部辦事員里特爾大佐兹忽自盡輿情頗爲驚詫據著名某報載稱死者因被告行爲不端私通某國行將就逮故出此舉云 
　　柏林電里特爾大佐近充俄國之間諜其被發覺實因奥國正議設法對付俄國俄國已提出抗議之故 
　　柏林電據薩洛里卡消息上星期希布兩軍衝突確係大戰布軍與戰者共有二萬人云 
　　倫敦電英國外相葛雷君儆戒巴爾幹各邦代表之言業已收效希臘塞維亞兩國代表昨均接政府訓令命簽定媾和草約故於今日一時會集聖乾母斯宫先由英國外相葛雷君向衆演說繼卽簽定條約惟各邦齟齬仍未消釋故大局錯綜如常 
　　土京電據倫敦來電土耳其已與巴爾幹各邦簽定媾和草約按照該約土國允將自愛洛斯至米堤亞以西之地及克利特島並愛琴海羣島讓與各邦並允賠償兵費 
　　薩洛里卡電塞維亞王太子近在維萊斯校閱新抵之大軍五萬名亞德里亞那堡林及却太爾茄之布軍現均屯集里格里太及拉却那兩地聞擬進攻薩洛里卡云希臘陸軍參謀總長奉命與布將伊伐洛夫會同勘畫兩軍之界線 
　　布京電據布國米爾半官報載稱塞國首相日者在國會所發之言論塞布兩國已少調和之望故兩國首相互會之舉或將作罷云 
[公電]  
　　武昌電大總統國務院國民共和民主統一四黨各本部進步黨籌備事務所國事維持會兩院議院同志會各報館各省都督民政長議會轉各政黨支部均鑒本日致參衆兩院文曰參議院衆議院公鑒國會初開憲法未定邦人引領若望雲霓乃借欵一案大波突起急電紛飛聚訟盈庭操戈同室元洪等忝總戎行或膺疆寄原不敢蹊田犯分越俎陳言然對民國爲編氓對諸公爲擊友禍旣切膚誼難緘口竊敢以告哀之隠抒請願之誠民國肇建四海困窮賠欵未償債繡交迫干涉之約將見履行關稅田租同歸於盡其危一也四郊多壘兵費浩繁養無額糧裁無恩餉奸人煽惑鼓噪隨之合爲叛兵散爲流寇其危二也庫約旣成藏警疊告折衝樽俎今非其時十里饋糧士有飢色釁端一啓何以禦窮其危三也杼柚久空周轉無術紙幣鈔票充溢市廛信用愈虧價值愈跌一朝破産全國爲墟其危四也庶政未興一籌莫展行政機關儕同糊塑束腰自斃馴肉難醫如彼頽陽亡將無日其危五也戰事甫息訛言羣興商業凋殘金融停滯寄産於鄰停貨於市欲收餘燼其道無由其危六也凡此六危朝不保夕其他久遠之圖尙有可存而不論者外人本合縱之勢爲壟斷之謀日與磋商乞貸則齮齕多方美人雖仗義出團五國仍乘危要挾處心積慮已非一朝當此公私交困内外俱窮舍借債無良方當爲國人所共諒舍銀團無鉅欵亦爲天下所共知一年以來議院之談論政黨之主持報章之紀載無不冀借欵成熟稍有轉機雖明知飲鴆止渴之危亦勉懷亡羊補牢之念政府以借欵標準徵議院之同意議院無異詞也政府以借欵條件要議院之表决議院無異詞也國會爲繼續機關斷不能自蔑尊嚴　於變卦謂前此悉爲虚誣耶則參議院紀事録固尙秩然可稽謂現在猶有疑問耶則國務院答覆書亦已持之有故是亦不可以已乎夫國會者人民所恃以立法政黨者邦國所藉以協商歐美各國其議員自待若何非必橫語惡聲各爭勝負者彼毒戰互鬥雌雄於堂中而反訴諸院以外者也觀諸公前後反對之電其溯及前案或謂未足法定人數或謂足法定人數或謂已經表决或謂但表决大綱豈惟兩院之論鍼線難符亦一個人之詞盾矛相抵諸公謂對於借欵認爲必要亦可見維持大局顧恤宗邦然猶且齗齗抗辨者不過以會議之時事前未刋列日程事後未具文咨覆在政府狃於先例忽於後防以是責言何難加罪然手續未周應由議院與政府共尸其咎寬議院失職之過旣似未平苛政府違法之名亦恐不受若必欲執此小庇遽翻全案試思當兩院否認之後借欵停交簽字作廢一一皆如願相償諸公果有卜式之資乎抑有劉安之術乎抑有富國之經足以遺人而自立乎抑有交鄰之策足以舍此而他求乎姑無論前述六危萬難解决卽此次已交之欵業經支用者將何以頃刻籌還諸公必又號於衆曰我等乃否認簽字非推翻借欵也果爾豈不甚善然試問一經否認能保外人之帖伏無詞乎能保後日之磋商有效乎國産一破戎禍隨之充其結果政府不過土崩國會亦將星散其激烈者將竄身窮海其附和者且伏首新朝而國民流離曠野乃同罹敲髓剥膚之刑同人捍卹危城乃親受暴骨封尸之慘庭堅之種云亡若敖之魂將餒國旣不存黨將焉附後之人追原禍始誰復起諸公於九泉而剖心共白之夫逞一時之快論爲萬世 
 
 
 

Page 3

 
 
之罪人誠不解袞袞諸公抑何心之公而識之左也總之推翻借欵遠患近憂外爭内亂於勢實萬無可逃元洪等具有天良非確見大禍燃眉亦何敢危言聳聽諸公如推誠行事達變通權念時局之艱危允借欵以承認一面再萃合羣言妥籌善後議定審計院法俾之監督用途稽查冒濫一也質問財政部使此後整頓鹽綱計畫財政逐條答覆協議磋商二也方針旣定然後各人依其方針而行以各省恊助中央即以中央統一各省内部無分裂之虞斯外人無干涉之漸三也三事旣行衆志胥定於以鞏民邦之基礎保憲法之精神豈惟政府受此懲創率履不越亦且國民拜公惠賜永矢弗諼元洪等誓言具在口行猶存滄海可枯初心不改當共以銅符鐡血擔保共和創各省之先聲爲諸公之後盾斷不使帝制復回民權中斬皇天后土實聞斯言諸公以政黨中堅爲國民代表寗合衆人而一無所信不然始主集權而繼主分權始主借欵而繼主拒欵雨雲翻於掌上氷炭變於心中雖最愛諸公亦百喙無能代解若果有奇謀幹略匡救時艱亦當昭示愚曚解除憂慮洪等不敏竊亦願聞翹首燕雲卽希惠覆領湖北都督事黎元洪署民政長夏壽康直隸都督兼民政長馮國璋奉天都督兼民政長張錫鑾吉林都督兼民政長陳昭常黑龍江都督兼民政長宋小濂江蘇都督程德全民政長應德閎浙江都督兼民政長朱瑞福建都督孫道仁署民政長江畬經山東都督兼民政長周自齊河南都督兼民政長張鎭芳山西都督閻錫山護民政長陳鈺陜西都督兼民政長張鳳　甘肅都督兼民政長張炳華四川都督兼民政長胡景伊廣西都督兼民政長陸榮廷雲南都督蔡鍔民政長羅佩金貴州都督兼民政長唐繼堯熱河都統熊希齡等語合行通達據湖北都督黎元洪署民政長夏壽康直隸都督兼民政長馮國璋奉天都督兼民政長張錫鑾吉林都督兼民政長陳昭常黑龍江都督兼民政長宋小濂江蘇都督程德全民政長應德閎浙江都督兼民政長朱瑞福建都督孫道仁護民政長江畬經山東都督兼民政長周自齊河南都督兼民政長張鎭芳山西都督閻錫山護民政長陳鈺陜西都督兼民政長張鳳　護甘肅都督兼民政長張炳華護四川都督兼民政長胡景伊廣西都督兼署民政長陸榮廷雲南都督蔡鍔民政長羅佩金貴州都督兼民政長唐繼堯熱河都統熊希齡同叩 
　　揚州電各報館公鑒徐軍長寶山被害情形業經通電在案查此案先是前軍長據部下密報有某團來揚煽惑軍隊並謀暗殺呈請嚴防前軍長接報後仍示以鎭靖態度一面密集將校特開軍事會議籌商方法前軍長謂民國成立建設方始必擁護中央庶克收全國統一之效誓與各將校上下一心贊助政府以國家爲前提密飭各軍隊嚴行戒備抱定宗旨萬一危機立發在寶山一人死得其所部下各將校務各深明大義公而忘私（一）勿嚴究兇手主名牽涉各方面致生種種惡感况寶山先爲鹽販繼握兵符均以推翻滿制爲目的今共和成立以身殉國毫無遺憾故毋庸澈究聽諸公論（二）國會初成選舉未定諸軍官宜誥誡軍隊堅守宗旨勿爲奸徒所擾亂蓋謀害長官卽隠圖軍隊之譁變我第二軍始終以擁護中央爲宗旨卽寶山被害繼起有人人人抱定宗旨以國家爲前提自不至墮奸徒之狡計召瓜分之慘禍事後尤應共維現狀呈候中央派員接統確切服從保全大局視寳山生時尤爲堅定則寳山雖死猶生也以上所述係撮軍事會議之大綱各軍隊咸以前軍長所演辭傾心誠服永矢弗渝又以軍長一身關係全局旣有暗殺之謠應請加意防備而軍長則等閒觀之毫不介意致演出二十四日之慘劇全軍哀悼如喪考妣卽日開軍事會議公舉寶珍暫代軍長翌晨卽奉中央照准命令現在第二軍全軍官兵一以擁護中央爲宗旨復以前軍長諄諄誥誡深入人心確切服從地方平靖全體等同列席軍事會議敢撮籌備大要布告天下以明前軍長大公無私之意並表本軍懲前毖後之謀惟是前軍長慘遭戕害全體等義憤同深雖秉前軍長勿究兇手之遺訓决不忍置之不顧現已由全軍懸賞一萬元嚴緝正兇務獲懲治伏希鑒察曷勝哀戀第二軍全體軍官同叩印 
[要聞一]  
[暗殺犯首告之供詞]  
　　本報昨載緝獲暗殺犯凌氏昆仲二人擬在參衆兩院擊刺國務總理一節兹聞破獲該案之詳情係該犯黨内有周予治者在天津探訪局出首告發而組織暗殺之首犯等遂以被獲兹已覓得周予治首告之供詞故特録登於下 
　　周予治直隸灤洲人年十九歲曾在蘇州拓殖學校畢業前年武漢起義時加入同盟會奔走革命共和告成後卽寓居天津於本年陽曆五月初間有拓殖學校同學凌亮來寓伊言係自上海來津組織暗殺事宜並云現已聯合伊弟凌嶷及馬雲襄丁殿乾周成基葉某等共八人在津公同籌畫擬帶炸彈手槍輪班入參衆兩院旁聽候段總理出席時乘機施放云云又言諸同志已陸續進京所帶危險物料分寄各處伊因不諳裝配炸彈之法故約伊前往協力相助等語予治屢次設詞規勸冀得挽回免開亂端致壞大局無如凌亮志堅意定予治深恐亂事發現無以自明且聞堂兄周予寬堂姊周予儆被黃復生趙鐡橋相約入黨因顧全大局已經出首以堂姊係一女子尙知順逆故特出首以消惡潮等因並言凌亮凌嶷均在中州會館寓居探訪隊録供後卽往中州會舘立將凌氏昆仲拿獲並搜出手槍子彈衆議院旁聽券等件遂將各犯一并解京以上係該暗殺案破獲之實在情形云 
[贛鄂退兵保安大會]  
　　贛省李都督推定代表本府顧問官賀國昌宋育德曾秉鈺張魯璠四君因黎副總統派黃祖徽來贛調停特於五月廿七號邀集各公團各政黨各報館假商務總會設席開會歡迎到者二十八人公推省會正長任壽祺爲臨時主席報告開會宗旨謂黃君祖徽係奉黎副總統之命來贛解釋兩方意見蓋意在維持吾贛和平保全吾贛秩序凡我贛省同胞應如何表示歡迎以期仰副副總統愛鄰之至意推原鄂贛嫌疑之原因乃自宋案及大借欵兩問題發生外省謠傳江西增兵九江係爲對鄂殊不知贛兵之集潯係因戈鎭守使事逐漸移駐遂致誤會謂吾贛與鄂省將有决裂今幸黄君蒞止乃吾人維持地方之絕好機會也應請黄君發表宗旨於是黃君發言後當卽議决由今日到會各團體公電黎副總統及參衆兩院旅漢旅滬同鄕會轉各報館詳陳本省近狀到者次第簽名惟統一黨及國事維持會兩團體無人到會公議將電文分送該兩團蓋章附名至七點鐘時始行散會 
　　黃祖徽宣言今日承諸公寵召實不敢當祖徽奉副總統命來省在副總統之意非僅爲贛鄂兩省疏通一切實爲大局起見而在祖徽因桑梓安危所繫所謂義不容辭者自宋案借欵兩事發生各省都督議會多有電致中央其中措詞激烈者大半出於愛國熱忱黎副總統元電已言之李都督三號佈告亦曾云宋案有法庭解决借欵有兩院主持此兩事我省前次旣已發電將來無論如何歸束可告無罪於天下此時自應靜候解决似可毋庸再爲提議現在最要緊者鄂贛兩軍相持一事鄂省調兵情形特爲諸公詳言之鄂省因改進團風潮退伍兵士甚多時有匪徒煽惑布散流言組織機關至今常有破獲北軍聞有三四師歸副總統節制調遣當改進團風潮劇烈時卽擬調北軍至鄂以資鎭攝副總統待人以誠遇事持重遲之又遲不得已始調第六師駐紥漢口尙未顧及下游又因武穴一帶見贛軍日近鄂境居民紛徙謠言日多始行分布田家鎭等處以鎭人心並有電告歐陽師長相約勿越雷池一步也（未完） 
[雜評一（無名）]  
　　一事之梗中國今日之議會梗於大借欵之咨文而百事俱廢矣憲法可以不有大總統可以不舉一切之政治法律可以停止而不進行大借欵雖關係大亦何至若此耶卽謂當至此以若所爲求若所欲亦豈能解决大借欵之關係哉是實可謂全無意識 
　　一言爲智黎都督等今日之通電舍去萬事而專以此事剖解是所謂中疤　者也中國今日正當之大局關鍵是在議會議會紛擾之關鍵是在大借欵過此關鍵前途可進行矣雖然議會而能聽斯言則議會尙有良心而已合資格議會而不聽斯言則中國更可危矣嗚呼議會無恥議會之議員孰選之我公民之恥也 
 
 
 

Page 4

 
 
   
 
 

Page 5

 
 
   
 
 

Page 6

 
 
[湖南公報被炸之駭聞]  
　　長沙洪家井湖南公報館於二十四號晚被人擲擊炸彈兩響幸無大損兹將當時情形列下 
　　（一）該報性質湖南公報係湖南高等學堂及優級師範兩校畢業生所組織於去歲陽曆四月出版初爲獨立報後以館員漸次加入共和黨該黨遂收爲機關報然當訂約時聲明館員仍有言論自由之權不爲黨見束縛銷數逹三千份以上云 
　　（二）被炸原因近日該報對於宋案借欵兩事主張山法庭及國會解决不與省城各報及暴烈分子附和日來正與國民日報長沙日報筆墨間宣戰外間早有搗毁之謠言聞日前該報經理李誨曾與國民日報經理羅良幹（俱爲省會議員）在省會休息室談論此事大起衝突幾至用武云 
　　（三）當時情形是晚十一時四十分鐘該館編輯庶務室諸人俱已安睡惟門號房及排印房尙未睡也時頭門已落鎖突聞有人敲門號房應聲開門有三人者從之入俱著藍裏衣每人持一手電筒入門後一提皮包者持函交號房二人立於門口號房取信立送庶務室時提皮包者卽走上轎廳門口二人亦走上一個其時廳上燈火已滅彼遂將手電筒一閃即將炸彈向排印房門口連擲兩下返身飛跑而去該館對門時適有湖南裕商銀行者前日開市門前大煤氣燈一盞燈光甚大守門者於炸彈暴烈時見門首二人均着短裝街中二人一着藍竹布長褂一着短裝俄而館内又跑出着短裝者一人於是二人向衣舖街方面三人向新坡子街方面飛跑云 
　　（四）被炸物件炸彈之力量甚小僅傷壞門框一副轎子一乘未印之報紙數百張而已在地下尋出破碎銅片數片黃色有花據巡警云與前次柳聘農家所發現之炸彈相似大概係湖南所造也 
　　（五）附近街隣傳說炸彈暴烈之時響聲極大附近小西門坡子街樊西巷司禁灣一帶聞者莫不驚慌司禁灣李宅有人急登晒台高望祇見烟聚一方許久始散 
　　（六）函件内容擲炸彈者所送之信並無他語大概係借此以爲入門之階函云本月庚日克强已由滬返湘乞密謀盼盼此請元哥大鑒兩渾二十四函面書速送湖南公報館啓趙緘 
　　（七）事後報案追究炸彈響後附近之南一署卽派巡警至該館查騐據附近崗警報告見有三人怱忙向坡子街而去旋又由警廳派警察隊至該館查問將擲炸彈者函件及碎銅片取去翌日該館卽將被炸情形呈明都督及軍警兩廳請其通飭各處軍警嚴密查拿聞都督除令知軍警兩廳外並派警察隊數名駐該館保護矣 
[張繼獨爲陳家鼎剖白耶]  
　　[  郭人漳危矣]  
　　自郭人漳等脫黨後湘人大爲憤激欲以最後之手段對付郭陳二人經譚督從中調停電京詢問眞相日昨張繼等電告長沙爲陳家鼎辯白文云長沙譚都督國民黨湘支部轉寧鄉縣分部長沙天民國民各報館鑒聞都中他黨揑電致湘稱陳家鼎叛黨賣票湘同人論罪例以郭姓何操切乃爾陳君爲重氣節之士與本黨有生死關係丁兹國艱伊方與殘害人道者奮戰若聽謠諑罪忠良使黨員人人自危正墮他人離間之計乞速開會辯白立止輕動並刋一書分送闔城及各分部本黨幸甚國民黨燕交通部曁張繼田桐白逾恒等二百三十人叩苛 
[鄂垣破獲秘密團總司令部]  
　　二十六號都督府偵探在省城漢陽門内廣福坊街中華旅館内破獲匪黨總司令陳必先等四人立在軍法局斬决一人兹將詳細情形録左 
　　匪黨之由來陳必先者去臘退伍之都督府參謀也爲此次改進團中之重要人物事敗後遂藉南北風潮改組爲公民討賊團特在廣福坊開設旅館以爲囤聚黨羽之總機關舉陳爲總司令以免外人疑其人類之紛雜詎二十五號夕屋中忽發現炸彈暴裂聲被偵探周玉山偵悉遂被破獲 
　　圍抄之情形周偵探自聞炸彈聲後於翌晨查看見其出入者多形跡可疑之人心愈疑遂報由都督派憲兵一營前往圍抄維時屋中僅陳必先等四人首由周君入屋訪問主人陳卽出見因見憲兵圍住前後門知事不佳正在腰間拿手鎗被周瞥見立卽先放一手鎗將陳右膀打傷手槍落地憲兵等見此情形遂分三隊以兩隊把守前後門一隊入内先將陳綑縛其餘王强等三人俱由後門駐兵拿獲隨卽大肆搜查計有總司令關防一顆公文令箭徽章旗幟四大箱馬鎗五支手鎗七柄銀洋一千餘元當一併解交由都督府發交軍法局訊辦 
　　審决之狀况陳等至局時經程漢卿君躬親詢問陳自認係匪黨總司令不諱餘三人俱係從匪并供出其餘重要人物甚多惟是時不在機關内云云故程君卽由電話禀由都督發下大令先將陳斬决餘王强等三人留候訊辦 
　　偵探之獎賞黎督以周偵探任事勤敏迭破要案深堪嘉許特將抄獲銀洋一併獎給周偵探以示獎勵外并發洋二百元作爲憲兵獎賞之費 
[鄂議會彈劾案之爭閙]  
　　二十六號省議會開會議長覃壽堃主席到會議員約五十人議長開讀議案誦至彈劾夏壽康案遂停止不讀陳議員卽起質問不讀理由覃不得已始將全案徐徐讀畢熊議員起言彈劾民政長關係全省治本不可輕易議决請議長交審查陳議員云議就議决不議就散了不要飾詞推委罷於是反對陳派之議員大譁幾亂秩序楊劉兩議員起而止之曰諸君勿庸爭競聽本席一言此案尙未經三讀（此次是初讀）會遽爾議决殊欠手續請議長指定組織特别股員會議决可也兩派議員始各就席議長遂宣告組織特别股員會衆贊成時鐘點已到遂散會兹將指定之特别股員會員録下法律股王信敷李濟時程維藩財政股長盧慶墀股員湯永鎔蔡厚坤軍政股長葉蘭彬股員趙鵬飛孫紹基民政股長邱前模股員李得寅尹倫一敎育股長郭肇明股員方震童序壎實業股長黃文潤股員廖明如高淮崑陳請股長周之幹股員關棣謝步瀛審查資格股長郭際雲股員陳士英李慶申懲罰股長蕭式章股員趙光弼劉楫 
[南漳縣又受川匪影響]  
　　鄂省南漳縣於月之十七日徙來大股川匪一千餘人大肆騷擾民不聊生快鎗子彈俱備勢不可遏該縣知事已電請副總統派軍前往剿捕以懲匪風兹將匪徒騷擾情形列下（一）匪徒由來該縣薩陀山附近祝王村有祝國勳王金勝者平時聚賭抽頭窩匪掌盜無惡不作月初四川夔縣刀匪肇亂經該省胡督派兵擊敗無處插足遁入湖北與王祝股匪等聯合肆行搶掠該縣知事因縣署衛兵力薄未敢拒剿當卽牒報宜昌觀察使及駐防營署奈路途艱險驟難詣擊云（二）擾亂情形邑中兵力旣弱匪無所忌於是明目張胆任意焚掠富厚之家無不大受荼毒姦淫燒搶形同紅巾商店因之罷市居民紛紛遷徙眞有兒啼女泣令人不忍見聞之慨刻該匪在山谷紥成營寨若不速開大兵剿擊將來匪勢養大不堪設想矣（三）調查損失據各損失區議事會報告調查損失清單關家冲（第二區）被害最巨匪黨用快鎗擊傷練勇十數名刼出衣物約值三萬餘金富紳關治平被賊戕斃其餘各區搶掠物飾銀錢共計不下十餘萬串云 
[宣示女暗殺黨之証據]  
　　天津警察廳長楊以德爲秘密鐡血會女子傅文郁一案日前函請各機關各舉代表一人到廳會議并將該女子一切証據函件及此次同行女子二十人之像片與衆傳觀並謂此種女暗殺黨本廳長應遴派偵探嚴密查拿務請諸君凡家有青年子弟者互相告戒須知彼等以推倒政府爲宗旨萬勿被其煽惑致遭噬臍之禍云云各代表唯唯而散 
[魯省近事紀]  
　　參謀長緝獲秘密黨有南方柳某者受其首領某命將至關外勾結鬍匪事爲黎副總統查悉密電陸軍部轉電各處偵拿並電周都督留意參謀處接電卽飭密探偵查未有綫索日昨參謀長蔣適搭津浦車赴都車中遇舊時同學某相與談話某君又介紹一人與蔣接洽曰此柳君亦革命時巨子今方失官作散漫遊也蔣聞柳姓卽怦然動又觀其人形貌言談舉止均涉可疑乃假辭細詰姓字履歷與副總統通緝之柳姓悉符某君更恐蔣誤聽特重言此柳君非姓劉也蔣頷之俟車至德州停輪卽命隨車軍士將柳拿下搜其身邊囊篋他無凶器惟匯票兩千元有奇係南物當即押解來省在參謀處監押未知將來如何辦理也 
　　尹議員脫離聯合會省會議員尹祚章自推舉爲省會聯合會代表卽赴津與會逮該會擬遷上海尹卽當場反對窮詰理由主張者謂此處在政府勢力圈内怕軍警干涉尹謂我輩所議但不溢出法律範圍誰得而干涉之果使違法雖借護符於租界寗能逃乎主張者含糊應之曰緩議緩議越日尹赴京師該會卽怱怱移申尹歸詢知當電該會聲明斷絕關係中有行迹詭秘不符原約之語及回東卽向省會辭代表職略謂該會主眼全在要求省會投票選舉大總統參預憲法其他種種舉動與上海公民大會相同在津時該會主席曾提出誓辭要入會者不得擅行出會然亦安能强迫云云 
[贛垣近事紀]  
　　答覆質問案贛省議會業於五月廿四號遵章閉幕所有質問都督案件爲數頗多尙未答復現經李督與正議長任壽祺磋商俟組織臨時會續議預算等案時再行出席答復質問案 
　　李督讌美敎士李都督因美國承認於五月二十六號特在軍界偕行社設席歡讌旅贛美國敎會美人下午一時李督及各顧問官各師旅團長官各司廳處局長各公團首領南新兩縣知事先後俱到逾時美賓賈騑力長孫維聯鮑福綏昊格矩佳師英益美玉克里馬嘉芬賈爾思華安林榮貴高福綏丁仁德陸續到會二時半陪席者先入席次引美賓入席次奏美國國樂全場起立次李督致謝詞次美賓答詞觥酬交錯賓主盡歡直至夕陽西下興猶未闌乃洗盞更酌並調三處舞台伶人合演數幕始行歡散 
[新疆軍界之隠患迪化通信]  
　　焦提台之辭職省城兵士驕横人心渙散楊督特調焦提台進省藉資鎭懾到省以來初頗相安惟焦提與某某不睦被其進讒楊督楊督信一面之辭對於焦提雖禮貌未衰而猜疑日甚焦提屢欲告假又見省中紛亂情形恐遽解兵權前途不堪設想是以仍舊辦事不料某某日進毁言不遺餘力使焦提無日不在危險之中刻聞焦已專電中央懇其准假回籍矣 
　　月前觀音閣鄕民酬神演戲看戲者不過一二百人聞忽有人報告楊督云觀音閣内焦提台已聚集二三百人欲圖起事宜早防範楊督信以爲眞一面戒嚴一面傳諭黃内務司長親到該處探視毫無蹤跡惟見看戲者興高喝采而已此爲楊焦不和之一証也 
　　前日夜間有兵士四人均荷快槍潛至焦提台營内不知意欲何爲當經衛兵拿獲送都督府署請示懲辦楊督卽飭迪化縣收押已經審訊 
　　楊提台之苦况南疆營務素來腐敗上而官佐旣無軍事之經驗下而兵士復不知應有之義務自楊提台蒞任後詳細調查兵士則老弱居半軍官程度更不待言於是一面通飭各營先挑精壯兵士三四十名在提署内訓練爲改編陸軍之預備一面咨明楊督俟得覆電實行惟該營軍官積習太深轉謂楊提徒事紛擾故對於此舉頗不滿意而楊督亦久未回電以致楊提左右爲難情形頗爲不妙 
　　楊督之軍事電報楊督於月前電致政府略謂據偵探密報庫匪約四百餘人現由札薩克圖汗部通新要路海臣鄂博地方進犯新屬鎭西等情刻除本省派兵前往新蒙交界底們赤魯地方迎敵外並請卽電蘭州趙都督派兵察罕得布色克從後夾擊云云省中人由都督府探出此電羣相詫異僉謂庫匪有無進犯事情未敢臆斷總之數月以來除派赴阿爾泰山之軍隊外並未見有一兵一騎出省城一步殊爲不解軍界咸詆之爲謊報軍情云 
[蘇省會預算審查之狀况]  
　　江蘇省議會於二十七號開預算審查會研究議長公費問題某議員發問應照前清諮議局否卽有某某議員等起言現議員公費旣照鄰省打折議長公費亦應照鄰省正議長月給一百六十元副議長月給一百二十元亦足了不料朱紹文卽起立大言云照諮議局正議長二百元副議長一百六十元猶以爲薄萬萬不能照隣省辦理爭之甚力聲徹户外議長在旁俯首側聽其容甚恭潘議員起謂照鄰省辦法以今本會議員公費比之正議長已加二倍副議長已加一倍似亦優厚矣朱紹文斷斷力爭不已殊不可解終得表决從前清諮議局章程嗣又討論秘書俸議長起言此是雇傭性質應得從優朱紹文又起言應得照行政官秘書缺俸辦理潘議員謂尊意定若干朱議員云至少二百元於是潘王諸議員均聲言我輩辦理本會預算應得斟酌本會情形不能以金錢獻媚於人朱始語塞卒表決月給秘書俸一百二十元朱紹文以此二項俸給已定欣然離座各議員攔拄曰本會預算未完君休走朱議員不得已又就座至討論各職員俸給朱乃不措一辭矣 
[江北改辦統捐之前提]  
　　應省長以江北淮徐一帶釐漕各捐名目繁多局卡林立捐章複雜當經訓令財政公所派員分赴淮徐各局實地調查在案兹據所長許鼎年呈稱江北釐局創自咸同年間原爲助餉而設就運河與下河口設立上有徐捐下有漕捐建設各有先後稅率未盡一律大致漕捐值百抽一徐捐則稍大卽如今之東海例外尙征二成公費阜寗外收三成歸公比年來物價增昻例征數目較之值百抽一相差甚遠而又有折扣不足之弊如改辦貨物稅不准重征自須變更稅率以期劃一江北出産本無工業特品惟雜糧麥豆爲大宗出省者爲黄豆餅油其金針菜土酒均騐放洋單餘則大都土出土銷之物若改行新稅法查報進出自不必多設征收機關以淮徐海範圍而論擬在扼要地點改設四處征收機關方足以資控制所有查騐機關仍於舊有局卡擇要酌留分立稽查騐補以免避漏江北釐金曾定比額每年共十六萬數千豐年逾額往往有之近如上海改裝火車及匪勢影響收數逈不如前調查收入通計尙不及半雖事屬有因亦難免不實不盡若改照新章員司必須愼選薪資更當優給嚴爲取締犯則重懲如果認眞遵照産銷並征之例涓滴歸公收數當有可觀但創辦伊始停免層迭通過能否抵補原定比額殊無十分把握以鼎年管見將來設立地點機關重要查窰灣宿遷乃運河南北通衢毗連東豫轉輸出産貨物該處均屬要地在此兩處應酌設一征收機關清江係淮水下游皖北及徐宿以下之産銷轉運亦爲扼要擬設一征收機關淮海各屬邊海之區範圍甚廣進出貨物較多關係至重淮屬鹽阜兩縣港汊紛歧必須居中設一征收機關海屬應於東海青口兩處酌設一征收機關以資控制繞越云云日昨又訓令該公所以現在改辦伊始自以先定徵收機關地點爲最關重要其餘稽查補驗各所亦應預爲籌定來呈所稱應設各徵收機關其地點應在何處未據指定至稽查補驗擬就舊有局卡擇要酌留究竟何處應應裁何處留亦未確實規劃自應派員前往詳細覆查將應行改設機關地點會同許所長妥爲規定繪圖貼說呈復核奪云 
地方通信 
[蘇州]  
　　停止征收船牌捐蘇垣警察廳創行船牌捐船商人等反對經青江市民公社季小松等組織聯合會電請省長飭廳停收等情已紀前報兹悉應省長接電後以船舶生計今非昔比無力輸稅自是實情當卽訓令警廳將此項捐欵卽行取消永遠停止等情石軼羣廳長接到訓令已遵令將船捐取消頒示布告人民知悉以陽曆五月二十二號（奉文之日）爲停止收捐之期並飭將經理船捐員司一律撤消矣 
　　法政生投効受斥法政畢業學員吳諤具呈司法籌備處請予録用經蔡處長批云該學員以二江法校畢業來蘇請求録用雖學優則仕古訓所垂而炫玉求售亦君子所恥况旅居待委純粹前清候補官之性質此等頽風實爲民國時代所急宜屏除亦爲本處長所最不取該學員畢業未久卽染此惡習異日出爲公僕安望能盡心辦事乎本處近因投効日多正擬規定甄别辦法以爲委用之標準該學員務卽回里温習聽候示期考驗酌量派委苟長才足録無事干求可也近日來處請派事者頗不乏人特此明白指示俾各學員共鑒焉此批 
　　宜興匪首格斃宜興匪首馬洪明等在周鐡橋一帶結帮滋擾經陸軍二師師長章君派隊前往剿辦等情已紀前報兹悉奉派前往之陸軍曹營長吉徵已會同易營長鼎方等率隊勦捕於五月念七日將匪首馬洪明丁紀生等數名格傷斃命現已由曹易二營長同縣知事許君將格斃馬匪大略先行電禀到省其勦匪詳情尙未據報告云 
[鎭江]  
　　鎭埠新繭上市鎭埠新繭已登場小碼頭大綸永利兩繅絲廠於五月二十八號開秤計上等鮮繭每担價洋四十六元次等鮮繭每担價洋四十三元聞以後價目尚有增加至丹陽各繭行亦於五月二十八號一律開秤惟近因謠傳甚多恐不法匪徒藉端生事昨已紛紛呈請都督派飛划師船數艘來陽保護以免意外 
　　仙女鎭匪勢猖獗鎭郡對江仙女鎭東鄕各處近忽有多數匪徒叢集其間肆意搶刧民不聊生該匪首王大六竟公然發出佈告令鄕民向其納稅毫無顧忌聞該鄕各董事公民等已飛報駐揚第二軍徐軍統請派隊剿辦矣 
[杭州]  
　　杭垣亦受滬潮之影響浙省自得上海亂黨謀佔製造局糾匪暴動後一時謠言蠭起甚有聯合浙省同時起事等謠黨經都督面商第六師曁憲兵司令警察廳頒發戒嚴令旁晚八時後凡各機關及衝要街巷盤詰行人十時各處木栅一律上鎖衛戍步哨改用紅緑色號燈密運機關鎗四尊守衛都督府其餘憲兵警察軍事稽查各機關探訪人員徹夜梭巡黎明始已至浙軍機關槍除凱旋時由南京帶回戰利品外前後添購兩次共計有二十四尊分設城廂四連近日防務吃緊奉都督特令每連各提二尊安置行政公署及都督府兩處並聞新購者每分鐘能開六百發定期初一日上午九時由第二十三團全軍在西大街西校楊試演新購機關鎗並 
 
 
 

Page 7

 
 
飭漏夜傳知城外居民俾免驚疑誤會云 
[南京]  
　　軍民兩長致揚州電（其一）頃接張運使李知事電令兄中炸彈身故駭悼萬分且已公舉我公暫攝司令稍慰惟來電於令兄被炸情形不能詳悉業經去電詳詢一軍驟失統將萬望勉抑哀思撫循軍心仇必當復事宜兼顧臨電揮涙惟有爲令兄重爲金軍重（其二）敬電悉昨電諒達覽頃接張運使等電始悉令兄被炸情形實爲奸徒暗算不勝髮指業已飭屬緝兇務獲痛懲以慰英靈執事現被任命尤望體大總統付託之重紓高堂喪明之痛勉抑哀思鎭戢軍民來電以拊循軍隊保衛地方自任臨難不亂想見仲謀態度旣佩且慰與令兄同舟年餘遭此慘痛公誼私交兩難自釋亟思偕閎渡江親詣哭奠覊於職守未克分身兹特派朱君先志代表全閎敬致弔唁並令商同張運使料理身後事 
[廣東]  
　　外人調回保護沙面兵艦沙面爲外商叢聚之區反正時港政府調兵增艦在此保護嗣粤政府特增駐軍隊於沙面鄰近調兵艦灣泊白鵝潭並由水巡加輪保護俾免藉口現英政府亦以沙面爲外人居留地祇求安寗原無駐兵之必要特於前禮拜調回兵艦三艘赴港中載兵約二百名昨已由水上警察長呈報都督聞其餘各艦尙有二三艘可於日間退出云 
[江西]  
　　德安受運隊之影響贛省德安縣朱知事以德安錢糧正值暢收適遇軍隊前來紛駐花户畏縮不前萬一年度比較短收咎將誰屬擬設鄕櫃就近催征應需經費作正開支現經財政司長魏斯炅核准飭令照辦矣 
[開封]  
　　杞縣又有邪敎會發現杞縣東關外有前清世職守備王某之子新發生一種乾坎艮震巽離坤兌八卦邪術會日以無稽之言登台演說其内容與義和大力閣老仁義各會大致相同現該縣一般無識鄕愚入會約有百人之多該縣知事現擬邀集各界討論和平對待方法令存消極主義維持地方安寧秩序未審能達到目的否 
　　視髮如命之縣議員商水縣議會議員剪髮者寥寥每逢開會後抱豚尾列屋而居該會傅議員將髮剪去同事者反羣相詬笑傳因極力勸剪某議員答曰吾積蓄數十年何忍一旦抛棄換一不僧不尼之狀態寧不爲議員死不肯剪髮眞可謂視髮如命者矣 
[哈爾濱]  
　　黃天敎之猖獗哈爾濱現在有多數異黨巢穴在道裏中國十二道街首領寓秦家崗秋林洋行後專造種種邪說蠱惑愚民外間呼爲黃天敎該匪自稱曰大乘門東省入其門者共五萬餘人每人一年納捐三十六元聞此欵皆暗置謀叛之具其首領置有龍衣蟒袍種種僞官皆有黃馬褂探悉首領人名如下督辦大臣王春風綽號王餅吏部尙書李紹先吏部侍郎喬雲福侯爵李小辮海軍大臣王竹山外交大臣張連山 
[雜評二]  
　　湖南公報之炸彈從前之炸彈頗名貴惟炸專制時代之要人偶一用之近則濫矣炸行政官炸軍人炸議員炸黨人殺機一動轟然之聲卽起今且施之於報館 
　　報館在今日亦厄矣哉拘主筆押訪員禁出版打招牌猶未足而以炸彈相逼記者一枝筆雖曰可抵十萬毛瑟鎗然大言耳烏足以禦一三炮台式之炸彈哉此次炸湖南公報之炸彈力量雖小而已不堪矣 
　　新疆軍界之隠憂軍人之老弱可汰也軍械之窳敗可換也軍隊編制之不良可整頓之也獨至軍統不和實爲兵家大忌軍中有讒言士卒將喪氣古人之恒言也今楊督與焦楊兩軍統之感情如此竊爲新疆之軍界危之（默） 
　　江北統捐問題江南改辦統捐而江北依然釐卡此吾蘇極不平等之政治也 
　　今者幸矣江北統捐已有端倪矣然吾望於改革云者切勿有其名而仍無其實耳 
　　湘議員黨籍問題郭人漳脫黨陳家鼎亦脫黨乃陳家鼎有張繼等爲之辨白而郭則未也 
　　或曰陳家鼎以他人爲之揑電致湘故耳然使人人以黨爲前提而不以國爲前提則國家亦何貴乎有政黨况黨籍自由文明通例彼湘議員豈獨無此權耶庸敢持是義以質之誅最後對付者（萍） 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[三誌一起卽滅之亂事]  
　　徐企文等於上月二十八夜圖攻製造局旋被擊退擒獲多人詳情已兩紀前報兹將昨日所得各種消息詳録於後 
　　軍人之妄動徐企文等於二十八夜攻刦製造局時曾有混成旅一團第一營兵士乘間附和兹悉該營長曹梓桐於是晚十一時由司令部商議防務而回因雨大衣濕正在更衣之際忽聞營門外呼哨之聲見有已革正目謝奇勝越笆而入該營排長唐堯臣汪傑亦遂吹笛大呼站隊巡邏蜂擁而出行至中途始言今晚進取製造局携取子彈衆兵士深知大義紛紛折回惟有十餘兵士盲從附和又聞當呼喚站隊時曹營長出而詰問卽被唐堯臣開放手槍擊穿曹營長之褲脚曹見勢兇猛遂卽逸去業已由李旅長責成唐堯臣之保人將唐交出並派探獲到叛兵十一人將唐堯臣蔡子廷丁玉山張川臨四人訊明正法梟首示衆尙有排長汪傑革目謝奇勝在逃未獲昨已懸賞緝拿並移交涉使照會領事團轉飭各捕房一體協緝矣 
　　唐堯臣之供詞司令部顧軍法長研訊叛兵時據排長唐堯臣供稱年三十歲徐州人由徐州中學堂畢業後充本邑高等小學敎員徵入四十五標後又入隨營學堂畢業繼充念五標排長民軍光復後充蘇軍政司差遣官去年由莊管帶調滬充當一營一級排長因觀時局艱難刻下雖稱共和實與專制無異是以出此又稱月前始認識韓復炎旋在清和坊妓院飲酒認識徐企文彼等見我是軍官托我運動兵士後與排長汪傑正目謝奇勝計議爲内應由徐韓約定某團營同時舉事是月二十八晚先在租界議定晚間起事到營門口以呼哨爲號一時許忽有謝奇勝來報製造局已布置定妥速卽進攻我與汪傑吹笛站隊僞稱旅長點名哄動各軍士蜂擁而出營長喝阻被我開放手鎗而逸彼時行至中途始行言明本營子彈已被旅長收去今夜祗可往製造局携取當有多數兵士見我前後言語不符一鬨而回少數兵士亦欲逃回被我以鎗恐嚇始有十餘人隨我二人同至製造局是時徐企文已帶多人先到擬欲哄開局門嗣因口號不符局内卽開放機關鎗我見勢不佳逃至親戚家避匿今被拘案所供是實問官詰其汪傑謝奇勝二人逸在何處答稱汪於次日往南京謝則不知去向顧軍法長遂將供詞呈送旅長查核令卽斬决聞該犯臨刑時尙立而不跪聲稱前晚之事孫我威逼兵士而去該兵士實出無意須求釋放言至此已身首異處矣 
　　徐企文之親供徐企文於二十八日由陳督理帶至密室内飭其親録口供當據徐親筆書寫企文與堯卿（按卽張堯卿）等本不相識及本月二十日張堯卿在林寳玉家請酒由南京符定一之介紹始識堯卿及白蘋洲霍元開二人明晚因工黨事赴松三日返申晤柳人環於四馬路及同至孟淵旅社十八號柳示企文以程督函二封及羅良鑑函始提及改組政府事其目的則專以鞏固共和聲討民賊而政府之組織法則仿法國之非常國會例越日堯卿招企文至麥根路三十二號談國事而歸昨日上午因雨未出至下午二時始聞不日實行前議下午八時在四馬路遇柳人環乃約至孟淵談及前事同人均以企文係上海人故囑至西門一帶探聽製造局變動消息企文以一時之愚乃往及至西門被某軍人約至高昌廟會某連長卽被獲至企文對於各處軍人識者僅數人且所識者亦僅一二日之交惟所識者則不願宣布今後遇有機要事實當隨時報告於行政官及督理之前所具親供是實下書中華民國二年五月二十九日徐企文十字樣業已由陳督理印照數紙連同徐之相片分呈北京陸軍部轉呈大總統及江蘇程都督察閱矣 
　　報警之電稿（第一次呈陸軍部電五月廿九天明發）北京陸軍部總次長鈞鑒萬急昨夜大雨如注匪徒攻局現已擊退並獲要犯徐企文等先此電聞詳細情形隨後電禀惟徐企文黨羽衆多請轉呈大總統迅飭地方及軍警各官長極力協同保護並乞籌欵接濟無任叩盻陳榥華振基陳其蔚梁敦倬同叩艶（第一次呈江蘇都督電五月廿九天明發）江蘇都督鈞鑒萬急（云云同上）黨羽衆多除電請陸軍部轉呈大總統分飭各方面協同保護外并乞分飭滬上各界就近保護無任叩盻陳榥華振基陳其蔚梁敦倬同叩艶（第二次呈陸軍部電五月廿九午後發）北京陸軍部總次長鈞鑒急昨夜拿獲攻局匪首徐企文現經會同地方軍警各官長先行詳訊據徐企文親筆供認與張堯卿柳人環同謀本夜至製造局探聽本局變動消息被獲不諱除將親供拍照呈送外先此電聞伏乞電示遵辦陳榥華振基陳其蔚梁敦倬同叩艶（第二次呈江蘇都督電五月念九午後發）南京都督鈞鑒昨夜拿獲（云云同上）拍照呈送並已電請陸軍部核示辦理外謹此電聞陳榥華振基陳其蔚梁敦倬同叩艶 
　　嚴緝在逃黨魁駐浦步隊第一營廖營長接三十七團梁團長通令略謂攻擊製造局一事拘獲匪首徐啓文等供認同黨首領張堯卿柳人寰二匪現匿租界惟恐乘間潛赴各鄕鎭煽惑所有駐防軍隊亟應嚴加防範除移文陳交涉使照會英法領事飭捕恊探查緝外令仰該營長轉飭駐防各軍兵士謹守紀律如有張柳二匪前來煽惑着即拘留解辦 
　　捉魚人撈獲快鎗二十八晚匪徒敗逃後沿途抛棄鎗械甚多前日（三十號）午後有捉魚人在西栅外浜内撈獲六密里八快鎗一桿當被第三旅一團二營兵土毛有勝所見隨卽索回昨已繳呈楊營長轉送第三旅司令部查收存儲矣 
　　分劃防守界限上海商團公會會長蘇本炎王震葉增銘等昨日傳知基本隊及各業商團云逕啓者頃接製造局總理陳函稱（上略）自斜橋及火車站之南概由敝局派隊駐守如遇警信萬勿越界以免悞會等因接此合行通佈卽希查照施行爲荷此致貴商團會會長曁全體同志均鑒 
　　軍警之聯絡前晚仍有匪黨在外散佈謠言謂欲暗殺李穆二人是以穆警長嚴令南市各區格外防範每晚與混成旅等各軍隊會合口令彼此聯絡並密令第一區第一警察署署長陳繼蕃督同長警等留心防堵以保治安 
　　商團保衛之周密南市商團會員及基本隊暗探隊輕騎隊脚踏車隊等以事雖平靜人心未安故仍分任防衛每晚持械梭巡不稍鬆懈其熱心深爲可佩云 
　　水路之防堵江蘇陸軍第二師章師長以製造局濱臨黃浦深恐再有匪徒由水路潛越登岸騷擾業已命令駐浦步隊第一營廖營長督兵一營駕坐虎威兵艦於昨日馳抵製造局前浦江停泊協同製造局軍隊嚴加保護至原泊該處之鈞和兵輪亦已由泖江開回仍泊該處防護 
　　水師之巡緝滬防水師分統楊松齡君前日接混成第三旅李旅長密令略謂上海製造局被刧一案因有不肖兵士乘間附和業已拿辦兹查松江至滬一帶之黃浦江係爲江浙往來之要道且爲水盜出没之區尤恐匪徒潛蹤來滬希圖擾亂應由該分統轉令水師各營分派師船前赴浦江迤西以達松江各要隘嚴加巡緝以保治安等語楊分統奉令後除飭各營遵照外並於前日親自來滬協同步兵各營兵士佩帶槍械在南市各碼頭及城内各街道認眞巡邏 
　　楊營長之簡示混成旅第一團第二營楊營長昨出簡示云照得近日匪徒實爲地方之害我營分防各汛巡邏不容稍懈總宜謹守秩序保全治安是賴昨有不識時務希圖刦局軍械現經按律正法標示局前仍在見者莫不心寒聞者亦爲膽碎萬勿致被煽動早各互相勸戒倘有不遵示令定卽嚴懲不貸 
　　陳督理之獎勵製造局陳督理以二十八晚之事幸由本局警衛兵士保衛團各員及六十一團與混成第三旅所部步砲各營又滬防水師各營竭力攻退未受損失自應從優獎勵除俟查明出力各員履歷彚册呈請陸軍部給獎外並以滬防水師第三營各軍官佐兵士人等均甚出力先行獎給洋二百元六十一團各兵土尤能盡力抵禦先給獎洋六百元尙有本局巡警衛隊各兵士亦須核定數目一律獎賞云 
[宋案今日觀]  
　　兩廳長之請示前日地方審判廳公判宋案原告代訴律師以被告共有四人僅應桂馨一人到案尙無公判之必要聲請提起抗告被告辯護律師楊景斌亦以審廳種種違法爲合意之請求决定請示高等審檢廳再行辦理詳情已誌昨報兹悉審判長張清樾檢察長蔡季平兩君現已將此案未開公判情形及現在進行手續分電司法部曁高等審檢兩廳請示遵行矣 
　　楊律師之就商應桂馨辯護律師楊景斌因擬提起抗告特於昨日上午至地方檢察廳署謁見蔡季平廳長晤商一切以便進行 
　　司法部致審檢廳電（其一）地方審判檢察廳法密豓電悉應由該廳斟酌情形愼重辦理詳情若何即電告司法部三十（其二）地方審檢廳前據律師楊景斌電稱宋案請部准由江蘇高等廳指定北京地審廳爲管轄衙門等情經批駁在案兹復據該律師電稱向上海地方審廳聲請移轉管轄該廳不爲付送擅自决定提起抗告又擅行批駁懇嚴加誥誡等情原聲請書是否合法抗告有無理由仰卽核辦司法部卅印 
　　程都督致審檢廳電上海地方審判檢察廳鑒豓電悉已飭第二師章師長轉派得力兵隊届時前往防衛並電穆局長加派巡警防護矣此復程德全豓 
　　總檢廳致審檢廳電地方審檢廳據應夔丞委任楊景斌具呈本廳聲請移轉管轄惟此案在滬審判有無刑訴律第二十條情節本廳無從懸揣仰卽查明電復並將公判時該地情形從速報告總檢廳豓 
　　按以上四電均於開審前接到今補録之 
[季雨霖少擔一年心事]  
　　舒暢不舒暢 
　　鄂省軍官季雨霖因與步兵上校曾尙武等組織改進團在該處同春旅館内設立秘密機關時常會議事敗逃滬改名胡善成匿居虹口有恒路三十六號洋房内近被其同黨舒暢卽同春旅館主因其弟舒丹青已爲此事被黎都督拘押該旅館亦被發封曾於陽曆五月二十三號至季處找尋當遇季友楊壽山爲之通知詎季情虚圖逃適由五百四十八號華捕查見將兩造帶入虹口捕房詢據舒稱季係湖北謀叛逃官奉黎副總統命令拘拿已有公文來滬當由該捕房一併送至總巡捕房查無前項公文諭令一併開釋前日舒又帶同某戲園用人謝三至季處找尋季適雇工移家舒卽令工人將季值洋六千元之衣箱等物一併車至四馬路九華旅館内並將季之用人徐金邦看守在棧嗣由季之女傭劉桂氏偵悉舒寓居九華旅館内並悉時在四馬路第一樓茶館内啜茗遂卽報請美捕房派探譚鳳池沈阿炳恊同八十四號西探自至九華旅館將舒謝二人並季姓用人徐金邦連同各贜一併帶入捕房昨解公共公堂請究並經包探傳同見証楊壽山周宗澤蔡時庭等到堂質訊先由中西包探禀明前情繼由各見証上堂証明舒用中華民國軍政府封條將季房屋發封並將物件搬取一空旋據周宗澤供稱伊在黎副總統處辦公請假回南有衣箱皮夾寄於季處亦被舒搬去請追復據季之胞弟漢卿投訴伊兄季雨霖因時有人向其纒擾以故化名胡善成現在不知何往並延律師上堂代表訊之舒暢供稱我前數天在黃興家内並供明前情嗣據季之用人徐金邦劉桂氏供稱前晚六時舒一人來家闖至樓上稱主人欠交通部銀二萬餘兩已被逮捕奉命前來查封家産令我等坐在房内並持菜刀大言恐嚇逾時卽去旋復與謝三同來將衣箱等物車至九華旅館内復據徐供當時隨至該旅館内舒不准出外即代購船票一紙令我於晚上十時乘輪回家後經包探到來始得放出訊之謝供爲戲園用人由舒囑令前往搬物餘不知情乞鑒王襄讞商之德領衛君以舒實屬不法判押西牢一年謝押十天所有起案贓物交原告領回 
[感謝友邦承認之盛會]  
　　昨日派克路寰球中國學生會開感謝已經承認各友邦大會午後三時巴西美堅利墨西哥秘魯古巴五國領事及李佳自由緑君等相繼到會此外尙有女西賓甚多華人如伍廷芳陳貽範陳其美君等亦均到會女賓亦甚多四時先在草地攝影繼奏西樂並唱好爲因歌次由該會會長鍾文耀君宣讀西文歡迎詞次由伍君以西語演說表示謝意次由史鳳珠女士踏風琴次由美總領事威爾特君及古巴領事各以西語演說次由陳其美俞國楨二君以華語演說陳君大致無非感謝友邦承認之盛意並以先進國爲模範俞君大致除感謝外宜注重道德學問俾與秦西各國並駕齊驅次由李佳白君以西語演說大致注重共和精神於贊美之中庽敦勗之意演說旣畢復唱好爲因歌奏西樂並欵各來賓以茶點而散 
[積福里之虚驚]  
　　香粉弄積福里管門人昨至老閘捕房報稱清晨有身穿警服類如巡捕者在該里三十九號門首擲一炸彈其聲甚響惟牆壁均未受損現在該處牆上尙有痕跡請往查勘捕頭恐有匪徒謀害等事卽飭包探張天林往查詢據附近隣人咸稱雖聞其聲惟不知何物現該探已據情回訴捕頭請示矣 
[保衛地方治安]  
　　上海縣知事吳君以近來謠言蠭起地方不靖特於昨日諭飭地方警察長景毓華君轉諭閔行馬橋三林塘引翔港等處各地方警察局長轉飭所屬巡警偵探等自卽日起不分晝夜加班梭巡如見有外來形跡可疑之人必須留心盤詰以免匪徒托足現景君已遵諭各警局一律照辦矣 
[陳女士壓倒薄情郎]  
　　神州女界協濟社會員陳絢雲女士（卽關陳氏）控伊夫關瑞麟棄妻重娶美國婦人濤爾雪道（譯音）等情業經公共公廨傳案飭令存洋一千元保出並訊據女士之兄陳止瀾證明被告曾經央人通函擔任調停並將原函呈核已紀昨報前日午後由廨接續復訊兩造各延律師到堂協濟社各女士亦以女士之夫關瑞麟越禮違法共抱不平故亦公延代表律師到堂請究各女士之到堂觀審者計有二十餘人環坐於公堂下面屏息旁聽迨鐘鳴三下關讞員會同美副領事强君升座先據女士之兄陳止瀾上堂供稱通函擔任調停者爲王寵惠王國臣兩君我因已經控訴且案關刑事未便起滅自由故雖有賠償損失銀二萬兩之說並未允許且曾與原告代表律師商酌至於至王國臣家因我與王本是知交每逢星期閒暇常至王處並非專爲此事請察旋據原告代表律師上堂証明陳止瀾因有人通函擔任調停至伊寫字間商酌情形旋據被告代表律師聲稱此案原告所控證據不足應請明察關讞員曰被告在美國正式結婚之證書雖未呈到公堂然擔任調停之信貴律師已經承認實爲案中之一大證據被告律師辯稱此案原告旣以爲已經証實然查被告犯事在西曆一九零九年十一月及一九十年六七月間彼時民國新法律尙未發現無可依據應請將案註銷原告代表律師駁稱民國新法律卽依據前清法律參酌改良今被告律師旣以被告犯事在新法律實行之前則前清法律亦曾載明如第二次結婚者責九十板所結之婚斷離又如因兼祧兩房不知法律以致錯悞重婚者雖不斷離以先結婚者爲正後者爲副仍請堂上酌核關讞員商之美領亦卽諭曰被告係中國人此處又係中國公堂被告犯事雖在新法律實行之前究應按照中國法律判决查前清大清律例重婚者杖九十今新法律即依據此條因已改良除去笞杖改爲有期徒刑今公堂斷案均依據新法律判决且中華民國美國已經承認自應依據新法律定斷被告律師復稱按重婚案均係第二次結婚之妻起訴今被告第二次結婚之妻甚愿跟隨被告而起訴者爲第一次結婚之妻似與法律不合未可依據判决應請裁奪關讞員與强君磋商之下判業已訊明認被告爲有罪應即帶回捕房押候定期判决宣佈堂諭飭遵 
[續開第二讀會]  
　　上海市議會議長王引才君致各議員函云敬啓者前日開第二 
 
 
 

Page 11

 
 
讀會本届應議各案尙未完畢兹定星期一下午五時續開第二讀會務請撥冗蒞會弗延以便準時開議盼切禱切 
[實行改組警察廳]  
　　淞滬警察廳長穆杼齋君定於今日起實行改組各區警察署及警察分署署長已分别頒給印信以便啓用矣 
[敎練所補考警生]  
　　上海縣警察事務所昨日佈告云照得昨日敎練所招考警生人數末能足額應再展期補考兹定於六月一日起二日止爲補行報告之期規定資格開列於後凡願入所充當警生能合此項資格者可於二日内前來本事務所報名處報名逾期截止不收六月四日上午九時起仍在西首敎練所内聽候考驗各自携帶筆墨勿誤其從前報名未及考驗者届時應准一律投考其各知照毋稍觀望計開規定資格四條一年在二十五歲以上三十五歲以下者一身軀健全無疾病者一視聽各官具有完全能力者一能識文字者 
[商團義勇隊開成立會]  
　　洋布韞懷清眞諸商團因畢業以後輟操已久恐致荒疏故特聯合組織義勇隊其宗旨在研究術科實行商團範圍以内之義務兹定今日下午二時在九畝地舉行成立會天雨改期晴卽舉行 
[私鑄僞質小洋之處分]  
　　張順才周阿三陸阿二等因在唐家弄二百四十八號屋内私鑄鉛質小洋在市混用由探查獲昨解公堂訊實中西官以張係過犯判押西牢二年張之姘婦孫邵氏押女所半年周陸各押一年期滿均逐出租界抄獲之機器僞小洋一併銷燬 
[再誌誤投藥石之禍端]  
　　王張氏之夫王子祥前患濕瘡有花烟間龜奴張金標自言能醫給予丸藥藥未各一包詎王服後兩點鐘卽殞命張願出洋一百元爲喪費了事嗣因張氏不願收洋控經法公堂提訊張供藥係蟾酥羅甘石合成判將所餘之藥化驗再核在案今由醫生驗明並無毒質惟内有洋烟少許不致傷命昨由捕房將原被一併傳案復訊聶讞員判張交保王張氏則堅稱被張毒害須求伸雪聶君諭曰如執定毒斃限於七天内具結到案移請檢察廳開棺檢騐如被毒斃照例抵償虚則反坐該氏唯唯而退 
[城内]  
　　拒捕行兇○浦東三林塘附近鄕民閔寒春稍有積蓄前晚突被匪徒劉關生陳阿芳二人掘洞行竊閔聞聲喊捕劉陳二匪即各出刺刀將閔戳傷旋有巡警到來帮同拘獲抄出刺刀二把解送地方警區轉送警察事務所昨經警務長景毓華君略加訊問以案關竊贓圖逃臨時逞兇未便輕恐着卽連同兇刀併解地方檢察廳訊明究辦 
　　捕房弔贜○邑廟後園門口德昌珠寶店於舊曆本月中旬出洋二元在門市購進漢玉鐲一只詎該鐲係公共租界往户婦人楊氏之物曾報捕房竊賊業已就獲昨由九號西探與華探沈阿英帶同失主竊賊至地方檢察廳禀請弔贓蔡廳長立飭法警邢相生協同第四區偵探等同往該店將贓吊案給予該西探等帶去 
　　驟難開釋○第三區暗探李大富子前因小西門外張榮華所開森順昌米店被刧案内牽涉由地方檢察廳連同盜犯胡大辮子等訊供判押嗣經警區續獲此案正犯劉四喜許金榮孫四三人並抄出當票十四張解送該廳歸案訊辦在案兹悉此案中之當票所押各物業由該廳咨請警區分别吊案皆係張榮華之失臟李大富子聞之卽於昨日具詞呈請開釋以免拖累蔡廳長以案未訊明斥不准行 
　　情節離奇○王小仙昨至地方檢察廳訴稱家住西門外周涇浜宗俊里内昨被住在南陽里之邵海峰程松山江耕鵬孫如喜等軋住硬借不遂誣指犯姦呈請提究蔡廳長以所禀殊屬離奇諭候查明核辦 
　　威逼再醮○寡婦阮葉氏至地方檢察廳訴稱家住打鐡浜地方近被廿五保四圖陶家宅之朱阮氏迭次來家威逼再醮氏堅執不從昨被毆傷請求騐究蔡廳長諭候驗明核辦 
[閘北]  
　　關係主權○英美工部局電燈公司前日裝設地下電線至西街福新麵廠門前經一區張區長查悉立傳電話至市政廳路政處詰問當由閘北水電公司經理王清雲覆稱因本公司電力不足商請該公司裝設張區長以此事關係主權當卽據情呈報穆廳長請示核奪 
　　聽候起訴○陳福生在五區長豐里沈姓家冒充禁烟調查員由司法科移送檢察廳供出該里余金泉家確有烟賭情事提案候究在案前日經許檢察官預審判陳還押余存保証金八十元暫釋聽候起訴核辦 
　　婦人煎煙○住居烏鎭路之顧唐氏前日在家熬煑洋煙被調查員查獲會同一區拘解司法科移送檢察廳判令存洋六十元保釋候傳 
[公共]  
　　註銷刑事○義商安利泰控木作頭朱蘭記盜賣值銀一千二百兩之舊料一案前日午後由廨復訊兩造各延律師代辯多時孫襄讞商之義領事羅君判將刑事案註銷朱交保候另行起訴歸民事案訊理 
　　弔騐圖章○已閉杭州鼎記錢莊控胡夢莊不理欠洋二千七百餘元前晚由廨傳到該莊經理潘赤文復訊兩造仍各延律師到堂代辯因潘以被告呈案收條所蓋圖章與該莊圖章稍有不符卽經王襄讞判胡交原保着潘將圖章呈案於下禮拜一再訊 
　　押欵糾葛○源和錢莊夏慶齋控祥記絲廠主孫霖甫經理張錦佩不理絲繭押欵銀八千四百兩前晚由廨傳訊原告投案請追被告延中國辯護士到堂辯稱被告之廠開設閘北原告不應在公堂起訴聶襄讞以祥記絲廠開設地點係在内地應否歸公堂訊理諭候商明領事查照向章再核 
　　大腹便便○盜匪袁金堂王金奎近在鎭江西門外夥刧某當舖衣飾巨贜逃滬匿居麥克登路三百四十三號屋内前日被美捕房包探嚴阿慶偵悉禀明捕頭協同西探前往將袁王兩盜並盜婦袁徐氏一併帶入捕房抄出銀飾質券及鎗珠兩粒分别收押昨解公堂經孫襄讞會同英哲副領事訊供一過以徐氏懷孕將次生産判送棲流所暫留袁王二人押候函致鎭江檢察廳查傳事主來滬質証 
　　查究縱火○河南路蔚華堂箋扇店前日將火油潑於油布蓬上用火燃燒當經巡捕救息回禀捕頭昨將該店主洪敬宜傳至公廨訊供推諉王襄讞商之英領康君以事關縱火未便含混判洪押候卽日往勘明白於下禮拜三再訴 
　　謊騙綢衣○金開因冒充嗬囒銀行買辦吳姓用人至恒大衣莊選購值洋數十元之綢衣囑令隨往取洋當派店夥戴錦芝隨往詎至該銀行門首金卽持衣逃逸當卽報捕將金追獲昨解公堂訊供屬實判金押西牢半年以儆 
　　走失女孩○廣生輪船昨晨抵滬有搭客姚雨平上岸時走失十三歲之女名鳳清當報捕房捕頭准予派探訪查 
　　藉端敲詐○蔣金生陳福根前日在徐家匯路見鄕人金玉山帶有烟土卽冒充禁煙局調查員以搜查爲由攫取烟土並向勒詐洋三十五元金卽報請靜安寺捕房將二人拘獲昨解公堂經關讞員會同德裴副領事研訊屬實判蔣陳各押二月以儆 
　　抵押人口○粤婦陳歐氏前將十歲女孩押於同鄕人陳益近因備價往贖被陳將女藏匿以致在途爭執由捕一併帶入捕房昨解公堂經中西官訊悉前情以抵押人口本干例禁姑念無知判女交氏領回以後不准再押至在途打架均屬違章着各罰洋一元充公 
　　披屋坍塌○昨晨東有恒路一千七百廿三號某姓灶披忽然坍倒由捕歸禀捕頭派探查明再行核奪 
　　少婦被拐○范陳氏住梧州路三百廿九號昨報捕房云媳婦阿玉年十七歲前日被人拐逃捕頭准予查緝 
　　男女衝突○昨有無賴葉金才與蕩婦招弟在北河南路因調笑起釁口角互毆由捕拘禀捕頭斥退不理 
　　搶刦商店○前晚楊樹浦大花園沈槐孫雜貨店被盜二十餘人破門而入刼去衣物現洋約值百餘元迨捕房聞警派探捕到來盜已四散逃逸矣 
[法租界]  
　　並非反悔○邵寶生張梅生張如記等同至公堂控稱周沈氏有田一方自願出售托商人等爲中售與沈姓計價洋一千七百元收去定洋一百元立有收條書明二十天立契過割今逾限不肯立契請求訊斷沈氏供婦人欲同族長到場監視成交因邵寶生等不允故此尙未立契並非反悔判沈氏交保着原被於十四天内立契交價過割　 
　　失火罰錢○捕房派人到廨禀稱廣茂廣東雜貨店起火當場救熄今傳店主王祝生到案請訊王供當時商人不在店中不知如何起火未保火險判罰洋十元充公 
　　限期找尋○諸囡投廨控稱前有王梅卿持田單一張代俞姓擔保押去洋一百元日久不贖本利無着惟商人與俞姓並不相識今王亦已身故請向王之兒子王毛毛訊追王毛毛供我與俞姓亦不認得故父在日是否作保不得而知判交保限一月尋交俞姓料理 
[雜評三（萍）]  
　　傷哉唐排長之失身唐排長以附和徐匪故日前已處决矣 
　　雖然人亦知唐排長爲何如人者以徐州中學之畢業生而又畢業隨營學堂而又身充小學敎員臨絕之音一何琅琅是其人固富有普通新知識者顧以作事不愼致比匪之傷身僇名隳唐亦可哀矣哉 
　　但今吾國之類唐排長者何限類唐排長因比匪而遂甘心以大局爲孤注終且並其一身而不保者又何限吾亦何暇獨爲唐排長哀也 
　　快哉關瑞麟之敗訴滬上多淫蕩之女滬上亦偏多薄倖之郎愛情所注倐焉神離停妻再娶視爲故常風俗之壞大可隠憂而特不意今頻見之於富商巨室且一再見之於呼吸歐美文明之留學界 
　　今者關瑞麟敗訴吾知一般富商巨室必且奉此案爲殷鑑一般游歷東西洋自命不凡之留學巨子更可奉此案爲前車是其有關於世道人心者非淺鮮矣 
　　無已吾且卜之於他日宣布之堂諭 
 
 
 

Page 12

 
 
   
 
 

Page 13

 
 
自由談 
游戲文章 
[滑稽法案修改商會法文牘程式草案（再續）] [  彭城贅虜]  
　　修正草案 
　　商會法私文程式法 
　　第一章　總則 
　　第一條本法名曰商會法私文程式法歸商會專用 
　　（理由）民國公文程式大總統已有公布今欲另定程式故不得謂公文祇得謂私文本法專爲商會而設爲商會法中一種附屬法故曰商會法私文程式法免致他團體如學會工會麻雀總會搖攤總會等誤用此本條所由設也 
　　第二條凡商會聯合會總商會商會及商會中各職員並一切商人行用文牘均須依本法所規定 
　　（理由）本法旣專爲商會而設則凡在商會範圍之内者當然一律適用各職員三字係指會中上自會長會董中及書記會計庶務各員下至出店茶房馬夫車夫包括而言一切商人四字係指上自公司行號中及店舖下至擺攤挑擔各行販包括而言此條文簡略應加說明者也 
　　第三條商會行用文牘分呈！咨！令！公布！示！狀六種（理由）查大總統公布公文程式分呈咨令示公布狀六種六種中惟呈與民問用其餘均歸官用今商會若用呈之外祇用一咨則摹仿官派仍難完全故必須六種均齊以期酷肖而壯會威此本條所由設也 
　　第二章　行用區别 
　　第四條商會應分定等級如下 
（甲）上等商會聯合會 
（乙）中等總商會 
（丙）三等商會 
　　（理由）官署官員均有等級商會旣摹仿官派自不簡不分定等級以别高下商會聯合會爲聯合各商會而成當然在各商會之上故定爲上等查工商會議商會法議决條文第一條文云（凡商務繁盛之城鎭得設立商會省會及大商埠得設立總會）云云是總商會與商會階級顯然故今定總商會爲中等商會爲三等等級旣分則將來如官場之上司下屬秩然不紊此摹仿官派之必要也 
　　第五條商會聯合會對於總統總理總商會商會對於總統總理工商部各省都督下級商會對於上級商會會中各職員對於會長及下級職員對於上級職員一切商人對於商會均用呈 
　　（理由）工商會議商會法議决條文定商會對於都督用呈對於司長用咨是顯然定商會與司長同級則商會聯合會當然與部督同級故祗須對於總統總理用呈總商會商會對於部督仍照原議用呈總商會商會本分有等級今對於部督一律用呈者爲商會力爭體面故不再分等級也其餘均是以下對上非一律用呈不足以壯商會之威風肖官場之習氣故定如上條文（未完） 
[贈汪癡] [  野明]  
　　餘杭有太炎雲間有了公我邑有汪癡萬口稱癲瘋學術雖各殊風流將毋同太炎富佛性哲理探蒼穹飲冰病内熱保體走亞東了公好詞章下筆挾雨風奥義鑿天竅奇詞驚鬼功汪癡稍後學物理能專攻惠施書五車雜拉橫撑胸自與了公遇詩筆驚游龍三子方外士人道不宜（羣）空山歲月長端合著書終拙彼癲太炎强欲居元（勳）南北任調和蝙蝠兩不容惜哉癡了公傳單逞詞鋒開會抵田業嚇殺富家翁汪癡癡不癡文學守我宗不憂夕無餐祇恐詩未工但求樂我業安計命之窮廿年甘落拓江湖恣遊蹤風塵面目黑一朝酒樓逢炫我新詩富誇我學術通滔滔懸河口强聒聽欲聾索我賦長句絞我詩腸空作詩慰君意還以示了公幸勿學太炎騰笑報紙中 
[詠賈璧雲演劇] [  天水次郎]  
　　可兒眉黛展春雲跌宕歌筵白練裙贏得萬人廻首望當鑪重見卓文君（文君賣酒） 
　　無端綺夢警西台月缺花殘劇可哀誰熱返魂香一縷挑燈間猜麗娘來（紅梅閣） 
　　笑携紈素丐丹青錯引狂且入雀屏未抱衾裯先製履干卿底事到荷亭（花田錯） 
　　破瓜碧玉換新妝羯鼓鼕鼕上畫堂笑語嗜痴公子道兒家學得鳳陽腔（打花鼓） 
　　巾箱百竇等閒抛遑惜清流送舞腰一曲歌成郎薄倖無明無夜　江潮（杜十娘） 
　　枇杷簾外雨如烟攬鑬薰衣祇自憐不信窶生艶艶福由來青眼是紅顔（獨占） 
[詠小子和血淚碑]  
　　蘇臺往事譜哀情祇爲情多惹恨生知己難逢甘一死誰云鳳怨太分明 
　　十斛明珠贖窈娘島衣公子枉情長碑前心血尊前淚腸斷春風燕子雙 
尊聞閣詞選 
[南湖芝瑛賢伉儷將以小萬柳堂乞人致書子培謂余能受者當以廉價相讓心感之而力不贍也爲詩謝之] [  樊山]  
　　十年種柳緑成園葉葉枝枝綰别離廉者不求貪不與孟城來者復爲誰（有人願出值四萬金君固靳弗予） 
　　南湖才調子昻齊彩鳳非相不可樓欲舍鷗波亭子去仲姬惆悵阿彪啼 
　　明月清風四萬金滄浪欲賣更沈吟道南大宅推公瑾孤負當年子敬心 
　　三載吳淞江上居瞻園鶴俸漸無餘姜家縱寫雲嵐券也是空言博士驢 
　　美木豈能擇鸞鳳繡鞍難得被騏驎世間風雅眞妨事問舍求田要俗人 
[小萬柳堂讌集呈座上諸老及南湖君（南湖君收藏古絹素至精博四壁丹青耆宿時至如坐商洛間接秦漢人物）] [  倫叔]  
　　柳堂今汐社遺老此幽尋不忍春風去無言杯酒深一灣新漲渌四坐古山林芝术年年長願聞黃綺音 
[春日侍父過小萬柳堂訪南湖先生] [  綺秋]  
　　隨侍白雲尋草堂梵王津渡是伷鄕一樓帆影空人意滿院鵑聲斷客腸妙絕簪花兼詠絮春深楊柳銷池塘南湖更有好煙月還許小蘇飛玉觴 
[牡丹七首] [  夢犢生]  
　　日如年永人比雲閒感春事之蹉跎對花光之絢爛廻黃轉緑恨多事於天公刻翠吟紅賦閑情於國色計成七首自慚巴里之音籖列多名敢擬洛陽之記 
　　曾向瑤臺一笑逢胭脂多買妬春容色原傾國休嫌淡香本名天不厭濃侍女絳仙應見嫉花王赤縣正分封夕陽一片明如錦鶴頂臨風露幾重（紅） 
　　金貂華貴漫重論新荷鸞封九錫恩落處燕泥春有跡關來魚袋淡無痕玉堂夜靜輕烟冪畫省風寒瑞雪昏羡殺謝家年少子羅囊愛佩總銷魂（紫） 
　　洛陽才子奈愁何懶聽朝雲悵後歌金粉前朝迷淺草樓臺春水漾微波雕闌寶檻棲嬰武玉珮霞裳帶薜蘿道是有情兼有意呢人眉黛畫新螺（緑） 
　　漫云金帶羡圍腰第一聲名本姓姚三月烟花誇富貴四娘風貌大妖嬈輕霜夜浸檀心冷曉日朝融蠟淚銷日暮沉香亭下立鶯聲啼罷總無聊（黃） 
　　洗盡鉛華雅最宜風流本色幾人知東鄰窺宋慵施粉虢國朝天淡掃眉不必能行偏妖媚何嘗解語不相思分明素女亭亭影玉　丁冬月上時（白） 
　　重尋舊夢覓鄕甜倩女魂歸月掩軒潑墨偶然臨小影染絲直擬繡長旛問誰貴客能知白偏是佳人解悟元檻外雲低天欲暮相看默默竟無言（黑） 
　　玉貌盈盈最可人東風偷試淡粧新香消雨溼脂曾洗睡起煙扶臉欲匀多恐芙蓉羞對影幾疑蛺蝶是前身六朝莫漫誇顔色輸與何郎面目眞（粉） 
自由談話會 
[愛國談] [  熱廬]  
　　中國人的程度一日高似一日了三十年中如中法一役中日一役戊戌之變庚子之阨歴一重階級受一番激刺民氣蓬勃共和肇始皆從患難困苦中得來先進國至寶貴至尊嚴之國會二字滿清季年一再延長年限不圖於今日居然召集居然開會民國何幸而得此滅四舊萬同胞莫大之幸福也雖然民窮財盡　業荒蕪外債逼迫洋貨充斥愛國者知剥削之不可以終日也羣策羣力急圖補捄如振興實業維持國貨倡議者一片熱心贊成者十分踴躍民國一線生機實維大多數商家是賴商家一遇恐慌金融阻塞百貿停頓影響所及不止商界一方面幾惹起全國動搖之勢稍明事理者對於大借欵故不忍作極端反對之語鄙人却於借欵問題中引出愛國之一說焉竊聞借欵債票已定於五月二十一號在倫敦巴黎德俄比國發行價格九十利息五釐此番折扣之重人但知中國吃眼前之虧增日後之累目爲亡國之厲階殊不知吃虧之中尙有補救之法願共熱心愛國者一商榷之我中國地廣人稠除富而好禮之大多數華僑外就上海一埠言之一鞭殘照十里洋場指而目之曰此某巨商也此某巨室也此某宦也此某紳也積千百萬之金錢貯存於外國銀行推其意無非欲留爲子孫之計不惜託人宇下以保全此阿堵物其心理與大多數人舍家鄕而僑居於上海者將毋同我今不惜辭費爲一般財主告者使借欵而果亡中國也不出十年同歸於盡使今日而知同歸於盡之禍之將作也不如移其存銀行之款全數購買五國借欵團之債票一則價格九十其中不少便宜一則年息五釐利率較爲優勝歐洲市場得有我華商爭一席地光榮不可謂不至二千五百萬磅之債票但能佔其十分之二三挽回利益已非淺尠况充其極至尙不止如斯而已乎我願我華商放開眼界大施手段爲我中國爭最後之勝利轉弱爲强在此一舉不然莽莽神洲沈沈大陸晏安鴆毒日勝削於不知不覺之中我中國亡無日矣（鈍根按熱廬此槁尙在二十一號以前投來故所言多希望語今則歐洲各名都多已發行中國債票因購者逾額十餘倍而截止矣所謂吾國富人者漠然無動也雖然苟能振作愛國心立集國内公債不更佳乎） 
 
[投稿者景騫] 陸汶字景騫年二十七歲江蘇東台人現居南通 
劇談 
[夾谷却齊之戲考] [  玄郎]  
　　予以小學廢讀經恐聖敎之湮没無聞也前日劇談中曾鼓吹梨團急起編演孔孟歴史新戲竭力提倡以挽救之不數日而中舞臺之王又宸果起而編演孔子夾谷却齊兵一戲吾知此劇一出販夫走卒婦人孺人之腦筋中俱得知大聖人之文治武備自加人一等社會可增進其道德名敎須藉此以昌明有補於世道人心當不少也又恐座客之對於此劇未能盡悉其底藴也特將當日之事實先期紀録聊爲顧曲家之一助云爾 
　　春秋時齊景公藉桓公覇主之餘威勢甚强大魯則蕞爾小邦孱弱不堪景公約魯定公會於夾谷山前以通兩國之好定公深以爲慮仲何忌薦孔子爲相公召孔子計議孔子請設左右司馬以備不虞公從之使申勾須樂欣爲司馬各率兵五百以從復使兹無還率兵距會所十里下寨以爲後援抵夾谷孔子見齊兵甚盛亦命申樂二將緊隨左右齊黎彌請景公以萊兵三百喬扮樂工鼓譟以刧魯君臣景公從之宴會方畢鼓聲大振萊兵雜執旂旄羽袚矛戟劍盾蜂擁而至定公色變孔子毫無懼色疾趨景公之前厲聲詰責謂會好行中國之禮不當用夷狄之樂景公大慙揮萊兵使退黎彌見事不成大愠乃召國中優人歌敝笱之詩以辱之孔子聞之按劍張目怒謂景公曰匹夫戲諸侯者罪當死請齊司馬行法景公不應孔子謂兩國旣已通好情如兄弟魯之司馬卽齊之司馬也即呼申樂二將各執隊中領班一人斬之餘衆驚走景公亦無如之何定公卽起身與孔子申樂等安然而出景公事後深悔此舉之貽笑諸侯而重責黎彌晏子請歸鄆讙龜陰之田于魯以固其好景公亦從之是會若無知禮有勇之孔子爲相魯之君臣禍且不得免更安有得歸侵地之望哉 
小說 
言情小說 
[麗綃記（二十八）] [  栩]  
　　翟愛曰忍哉卿乎亦思予之所以致此者其果爲誰今試還以問卿果如疇昔之日而爲九姊所甘心卿豈亦必赴美洲哉今日旣於美洲開拓一部則卿亦當聊息仔肩自兹以往我兩人皆爲餘生之年幸勿故留缺憾以待他生綰春方欲有言而麗綃捶門已久因起而啓扃曰毋爲人所笑麗綃入而若霞亦從之進則見翟愛之容色已頓復其初舉止亦活潑如恒因顧綰春笑曰妹其扁緩之化身歟綰春不禁紅暈於頰姑應之曰翟君本無恙耳翟愛因見勃蘭地至乃取盞自斟至滿飲之立盡方欲笑而有言則從者以刺人謂席顔過訪翟愛正苦無可爲語遂藉此爲由辭綰春而赴會賓之所 
　　綰春見翟愛旣去乃携若霞麗綃共坐一處顧謂麗綃曰吾與妹頗似相識特一時殊不能憶妹亦覺與我面善否乎麗綃曰誠然特予亦苦憶不得其若霞曰汝兩人均曾游學於美洲或者曾與共晏食耳綰春喜曰是矣微姊言則幾忘之曩在柏德夫人家跳舞會時曾見妹耳然則妹爲柏德星使之女公子也若霞因拊綰春曰誠然綰春曰然則適來之席顔乃爲吾妹之郎君胡爲漠然置之麗綃駭然而翟愛方進適聞是言亦駭然曰綰卿毋調侃人此言奚自來哉綰春曰汝乃亦勿知耶席顔者爲前星使華岱之出（爾雅云男子謂姊妹之子爲出）汝與之爲總角交豈不知耶翟愛曰我固知之而麗綃之郎君乃爲華岱之子又與席顔何干綰春笑曰華岱星使并夫人而無之安有子哉席顔卽其嗣子也汝不信者趣詢席顔而麗綃則力辨其誣然翟愛已躍而起去麗綃此時之惶急直無地以自容方欲有言而翟愛已挈一亭亭之美少年入先與若霞爲禮顧謂綰春曰敬謝上帝阿姊無恙言次流眄及於麗綃乃輾然曰此誠柏德星使之女公子也翟愛鼓掌曰何天緣之凑也而我乃未之前知時麗綃則已奪門而出翟愛恐其羞憤致於覓死急亦追踵而去此間若霞乃讓席顔就坐因笑謂綰春曰我初以爲華岱公子爲何如人而不知爲席君殆麗綃亦未嘗先識君乎席顔曰當跳舞會時雖曾一面特未嘗問名或者彼不識我耳綰春笑曰譬彼舞臺中觀劇之人舞臺之下固無不識演劇之粲者而彼粲者下視衆人則殊不能指而目之誰爲誰也是無怪麗綃之不識君矣（二） 
短篇時事 
[天雨荳] [  瘦蝶]  
　　四月二十二日之夜颶風怒號雲垂如墨雷電交作窗牖爲之震撼若將傾圯暴雨擊屋瓦錚錚有聲達旦不休晌午始開霽 
　　蕪湖縣北門之淳良里一帶途人皆俯首𨀉足視線咸泩於地口作詫怪聲曰異哉天乃雨荳殊罕覯 
　　一婦人頷首笑曰是矣是矣儂昨晚歸途經此雨忽驟至適未携雨具亟蒙帕而奔雨著頭面間覺隠隠作小痛儂方疑爲雪珠或冰雹乃不圖此區區小荳爲祟也 
　　時有好事者俯拾傳觀果皆荳也其色赤而其形小質堅無匹捶之不能碎劈而視之内作黃緑色 
　　一老者見之歎曰噫此兵象也 
　　一人曰不然是葢主疫 
　　一少年曰惡是何言天雨菽所以示瑞奈何言灾異 
　　衆相與揣度驚疑莫定間有扼腕太息憂形於色者 
　　一客狂笑曰是何足奇天空氣也烏能種植物是或江中有載荳之船過此颶風掠處吸荳而上昇耳君等不聞曩日上海有天雨米之事乎雨米雨荳其理一也固無關於灾祥更何有研究之價值 
　　衆曰先生之語其理或然雖然我國財政奇絀彼颶風曷不向歐洲吸取黃金布滿國堍以一甦我國之窮困 
　　客默然不能答衆相率一笑而散（五） 
　　了青特捐五月分潤資（二元三角四分二釐）助銅版費謹登誌感 
[銅版費收支報告（五月分）]  
　　收入上月存下十二元七角八分一釐五月一日漱玉特捐一元野樵特捐一元四日鹿門舊隠特捐二元孽兒捐去年十一月文潤四角四分六釐五日蝶仙特捐二元六日逸民特捐一元又四月文潤三角三分五釐七日謪仙特捐一元九日仲琴特捐一元十五日鈍民捐去年十二月潤二角七分九釐二十二日空閒子特捐一元二十三日拙頭陀特捐二元二十五日端容女士特捐二元二十八日莽漢特捐一元蠙湖豆蘆翁捐元月文潤二元九角一分六釐三十日了青捐五月分文潤二元三角四分二釐又五月分投稿助捐者計潤二元八角零九釐（一日率公諧文應得潤資五角九分六釐四日率公諧文一元一角四分四釐七日蝶仙諧文一元零六分九釐）以上共收入三十六元九角零八釐 
　　支出付文明書局代製銅版費十七元六角零四釐（六寸版二十一塊每塊七角二分共十五元一角二分二十寸零七版一塊二元四角八分四釐）以上共支出十七元六角零四釐出入相抵存銀十九元三角零四釐銅版兩塊 
 
 

Page 14

 
 
   
 
