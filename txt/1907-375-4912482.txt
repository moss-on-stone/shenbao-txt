# 1907 - 375 - 4912482

 

Page 1

 
 
   
 
 

Page 2

 
 
[上諭]  
　　九月二十日軍機大臣面奉 
　　旨本月二十六日還宮所有秦事當差執事之王公文武大小官員均著穿蟒袍補褂欽此 
[宮門抄]  
　　九月二十日召見軍機張仁輔 
代論 
[預備立憲公會致各處敎育會論各地方亟宜遍設宣講所書（孟昭常稿）]  
　　各省府廳州縣敎育會諸君同鑒本會以預備立憲爲宗旨貴會以普及敎育爲宗旨其趣一也非敎育普及人人有普通之智識不足以言立憲非以立憲爲目的。則天下之學術。無所歸嚮。而敎育之原理。終以不彰。此會與會聯合之責任。猶周禮所謂官聯。卽社會學者所謂組成的社會也會與會旣負同一之責任。同爲組成之一。體則其聯合組織之法。固當協定之。今本會所切盼於敎育諸君者。乃在宣講所一事。 
　　何則。今朝野上下。競昌言立憲矣。立憲國之公民。以年滿二十五歲爲及格。今天下二十五歲以上之民皆未經學堂卒業者也。二十五歲以上之民之心志耳目。皆專制政體無責任之民之心志耳目。非立憲國民之心志耳目也。所謂公民。乃皆村夫野老。閭井細氓。非莘莘學子。識史書。通文義。能自牖迪者也。諸君以爲敎育自敎育。立憲自立憲。各不相涉。因亦漠然無所動於中斯。已而已耳。若其否也。則彼二十五歲以上之村夫野老。閭井細氓。未嘗受普通之敎育者皆廢人耶。皆不在諸君敎育範圍之。內耶。抑立憲事緩。必待十年二十年敎育普及之後。乃徐圖之耶。頗聞各府廳州縣之初等高等小學猶有未設者。卽設矣。猶多不如法者。度其時。正未可待也。夫學堂之不設。與不如法。諸君旣引爲不已責矣。願諸君之責祇在養成數十年以後之立憲國民。而其餘現實爲立憲國之公民者。一切勿問。則非所望於諸君者也 
　　二十五歲以上之人之敎育。將於何設施。以諸君之明不當不一籌及。度籌之而未有策耳。今天下有所謂宣講所者。卽二十五歲以上之公民之學堂也今盈天下計之。宣講所度不足十所。日皆官立。非民立。民不知立宣講所。則民之程度可知。諸君知之而以爲難。請釋其所難。疏陳如左。與諸君共圖之。 
　　一曰時間之難。二十五歲以上之男子。必須有業。然後可謂公民。夫旣曰有業矣。則農者不能棄出疇而卽校舍。商者不能廢譸策而暱文書。工者不能舍斤斧而弄筆墨。其號爲士者。亦不能輟其故業來受新知若而人者。吾日召之來强民之學。彼必引爲大戚。有掩耳而不欲聞者。此誠無如 
 
 
 

Page 3

 
 
之何也。然若小變其例。立一宣講所五日一召集。每集不爲辰至午。卽爲未至酉。率以四小時爲常。一月凡六日。得二十四小時。每二小時。講演一事。則一月可講演十二事。積六月畢業。可講演七十二事。士農工商不廢其業。而城鄉公民皆具有議員董事之智識矣。然則時間難。時間並不難一日場所之難。一廳州縣之地。縱廣各數十里數百里不等四鄉之民。勢不　集於城巿。欲道里適均。四方來者無奔馳之苦。則必每五里設一所。然後可。五里設一所。一廳州縣當設二三十所。每所須寬廠可容二三百人坐者。聞者無不駭其繁難。然每五日一集。週而復始。則設五所無異設一所。每五里設一所。無異每二十五里設一所。每五里之內不應無祠廟或其他公共營造物可假借使用者。然則場所難。場所並不難　　一曰講師之難。立憲國民之責任。與其智識及地方自治之制度。選舉議會之方式。非盡人所能知也。今欲爲多數公民得良敎師。非求之法政學者不可。一廳州縣之中。鳥得如許之法政學者乎。然城巿設四所。四日而復。祇須講師一人。四鄉共設二十餘所。五日而復。則僅須講師四五人。通計一廳州縣。須五六人。亦决不須專門之學者。今宣講課本蓋稍稍出矣。士有能隨人釋義。明習世故。於社會事實多所經驗者。手持一定本隨機而引伸之。則施者不勞。而受者　饜矣。然則敎習。難敎習並不難。 
　　一曰經費之難。今之　敎育者。每苦費絀。籌學堂費已如此。又益之以宣講費是重困也。然費之多寡。須視其種目之繁簡。節省經濟。而謀敎育之普及。尙非無法。况區區暫設之宣講所。其場所以公共祠廟。五日一使用。則校舍無費。講者聽者。皆不滯留。則膳宿無費。課本止値百數十文。各人白備。則書籍無費。所費者講師之酬金耳。講師酬金每日一圓。流通五所又增舟車費每日一圓。一講師每月共費銀六十圓五所分擔之。每所每月需費十二圓每五里以內之公民。無慮數十百人。皆有身家之民也。彼自願分擔此費。則每人每月僅擔數百文。卽不然。别籌公欵以支給之。一廳州縣二十餘所。六月畢業。亦不過費千數百圓。以千數百圓之費。易無數有知識之公民。其利巿可謂厚矣。然則經濟難。經濟並不難 
　　釋此四難其又奚慮。夫宣講所非高等非專門非中學非初等高等之小學。而不謂之敎育不得也。謂之敎育。而不謂之預備立憲。亦不得也。諸君以敎育爲天職。而顧以關於立憲。遂外之不一相過問。此非諸君之所宜出也。審視課本檢查塲所。延訂敎師。非敎育家不辦。亦非各就其鄉里爲之不成。故編訂課本。號呼於當世。以待天下之協應。是敝會之責。翕然響應。令數月之間。宣講所遍設。則諸君之事也。會與會聯合之責任如此。諸君倘有意乎。臨詞懇切。不盡所言。 
專電 
[電一（蘇州）]  
　　蘇杭甬借欵事蘇人電部要求商借商辦分年自還與外部不涉 
[電二（杭州）]  
　　浙撫接駐滬日領第九次電詰責高慶堂案有如再延宕卽作爲國際交涉終須澈究之語 
[電三（北京）]  
　　皖撫馮煦電奏日本運米實有隱患請飭外部向日使另議奉旨著妥速辦理毋多疑慮致損邦交 
[電四（北京）]  
　　駐荷蘭國欽使錢恂咨明外部以董鴻褘爲一等書記官 
緊要新聞 
[蘇撫致蘇路公司電（爲外部勒借路欵事）]  
　　接閱來電正擬會商核辦頃准外務部電開蘇杭甬事本部於十四日具奏承准軍機大臣字寄奉上諭據外務部奏陳蘇杭甬鐵路歷年商論情形現與英公司磋議借欵辦法一摺外交首重大信訂約權在朝廷蘇杭甬一路前經總理衙門允許英人承修嗣後立有草約在案三十一年間商部據浙省紳士呈請自辦曾飭盛宣懷等妥籌收回原爲曲體輿情起見乃磋商數年迄無成議而江浙所集股欵亦不敷尙鉅勢難尅期竣工英人迭次執言自未可一味拒絶盡棄前議致貽口實另生枝節現經外務部侍郎汪大爕等與英人議明將借欵曁造路分爲兩事權自我操較原議已多補救著外務部即派員按此妥爲議定詳細章程務期利我商民愼防流弊兼商令英公司仍許江浙紳商分購股票用示體恤其原有辦路人員由郵傳部查明分别奏派差務以資熟手並著兩江總督浙江江蘇巡撫督率籌辦提撥借欵迅速告成在面剴切開導該省紳士務須仰體時艱共維大局勿得始終固執强行爭持以昭大信而全邦交欽 
 
 

Page 4

 
 
此查此事前准筱帥敬電曁土紳等電備悉一是該省紳士力主廢約原爲保全路權之計惟英政府執定成言始終不認萬難輟議至不得已始與磋商借欵辦法現經欽奉諭旨華商分購股票原有辦路人員仍派差務並由本省督撫督率籌辦提撥借欵是事權利權不但與紳商毫無損失且得藉此鉅欵路式早成以發逹該紳商現有之路受益良多自應一體欽遵以副朝廷愼重邦交體念輿情之意除由本部詳叙原委鈔奏函佈外希卽切實開導紳商並查照本部前電指欵作抵以備核議等因除分行外合先電復希卽查照啓泰效 
　　以强追借債之手段而猶曰利我商民體念輿情也將誰欺 
蘇浙两省對付勒借路欵彙記 
[蘇府紳商致外務部左丞鄒嘉來電]  
　　各報紛傳楊侍郎爲蘇杭請命袁軍機有轉圜意公主持宜用强硬辦法浙人對於汪侍郎之憤激公豈無聞竊爲公危蘇省命脈全係公手幸速自裁度并示挽救之法 
[紀國民拒欵會散會後情形]  
　　浙省國民拒欵會開會詳情己紀前報茲悉十六日開開時所擬之電奏稿因是日天雨到會簽名者尙少散會後又有多數紳士至臨時事務所自願簽名遂於十八日公舉何君閬仙爲特派員呈請浙撫代奏原文照錄如下爲呈請電奏事竊浙路擯絶洋股奏准自辦經總副理集欵開辦已及兩年現在欵足車行萬衆懽躍英商議速不速限辦不辦自知無理久寢議何忽有援津鎭辦法借欵押抵等語欵旣足無待借路已成豈肯押於浙路外另指押欵明是將路作押故避押路之名實受兩押之禍彼何狡我何愚浙人除遵諭旨自辦外不知其他倘謂前奏不足據諭旨不足遵將來外部所認每年分還本息請外部自借自還浙人誓不承認亦不得以浙路進欵抵押外債萬口一辭惶迫無地伏乞大公祖大人迅賜據情電奏維繫人心全此浙路命脉不勝惶急待命之至上呈 
　　國民拒欵公會陶君七彪接浙江一分子送來意見書一通大旨謂外務部已允借欵現在惟有不担任本息外務部允借卽請外務部另行撥用將來亦由外務部還欵浙人造路用浙人資本誓不用外人資本云云尙有拒欵意見三條照錄於後（一）此次抵制借欵應由紳商學界用正當文明辦法須强制無意識之舉動（二）請速舉十一府代表呈請署撫電奏借欵造路關係全省命脉無論官辦商辦浙人萬難承認（三）請各府分任籌欵除已收五百萬外每府每年分認若干期以十年全浙鐵路告成辦法開會議决 
[浙路公司致上海分公司電]  
　　汪初九函尙指蘇杭甬非江浙謂蘇浙兩公司能多招股則借欵可减少請告蘇路號 
[資政院請飭京外保送議員北京]  
　　資政院日前遞摺片二件（一）奏請助下京中各衙門及各省大吏保送通逹治體品學兼優之紳耆并在籍官紳等以爲本院之議員（一）奏請頒發木質關防均奉旨依議（日） 
[文學士奏請嚴厲禁烟北京]  
　　內閣學士文海上到奏一件懇請嚴禁洋藥其大略云洋烟　毒中原遍地皆是每年金錢外溢何止鉅萬實爲誤國病民之一大原因較諸洪水猛獸尤有甚焉去年曾奉明詔限年禁絶內外臣工苟能實力奉行不難革除積習無奈因循粉飾習爲故常卽以京城而論僅將烟館停閉其餘均未遵辦都門如此外省可知幸蒙聖明洞燭將睿土等照章辦理以儆其餘似宜趁此機會雷厲風行如三個月後玩忽如故有差缺者一律開去差缺如係民人卽改入烟籍仍將該管長官科以徇私庇獲之（中畧）禁烟旣已實行洋藥進口一層宜與英使從速磋商彼若仍以十年後如不禁絶須加三倍賠償爲詞擬請竟與立約一面仍嚴辦禁烟苟能禁絶何所顧慮再睿王等四人現已查出派人署缺竊恐京內斷不止此四人擬請另簡大員專司查騐庶足以昭公允而挽頽唐云云兩宮閱後曾交樞垣擬批張袁二軍機極力贊成慶邸恐滋紛擾擬交政務處議奏故當日己請旨交政務處矣（山） 
[政府議訂官民服制北京]  
　　得京師確實消息日前張袁兩大軍機在政務處提議現時官民服制淆雜厮隸睥睨官長巿儈居然搢紳上下貴賤毫無等差殊於國家秩序　礙亟宜釐訂定制以存禮敎而正名分聞已飭交禮學館從速編制矣（丑） 
[預備會議川蒙分省事件北京]  
　　日昨會議政務處吳郁生提調親赴軍機處面請政務大臣十五日會議事件經會議王大臣等諭令將改分川省並改蒙古行省各節畧及議院條陳等件一律彙齊以備核議現該提調已令文案處中書馬士杰朱崇蔭殷濟曹元忠等預備一切矣（始） 
[滿員反對大赦黨人述聞北京]  
　　政府前議大赦黨人一事業誌本報現聞京中滿大員多反對此說謂各省奉文嚴拿匪黨尙敢明目張膽運動起事今若赦免其罪未必洗心改過若仍爲匪則出入自由無人過問一旦禍發誰執其咎彼時若再嚴拿恐已無及於事是以張袁兩軍機亦躊躇不決大約作爲罷論云（未） 
[中國對於公牘改用日文之抗議北京]  
　　日本領事要求公牘改用日文一節外務部連接各督撫來電力爭第一起爲 
 
 

Page 5

 
 
蘇撫第二起爲鄂督第三起爲閩督近又得北洋電文亦言此事窒碍滋多萬難承認請照會日使駁斥等語外部除行文日使外並電飭李欽使向日外部交涉謂如日本駐歐美各國之領事公牘悉改用日文則中國亦能承認若獨施於中國一處似於同文之誼大相刺謬請卽收回成命云云未知能挽回否也（章） 
[東督請向日俄兩國索償損失北京]  
　　東督徐菊帥日昨向外部提議東三省經日俄作爲戰地吾華商民因戰毁產者不計其數現有多數商民呈請援案向兩戰國索償均難推絶請貴部與日俄兩使併案商索又海參威華商損失賠欵迭次磋商俄僅認還二十五萬盧布亦請速行交涉以免華商受虧云（未） 
[梁大臣奏對中美交涉情形北京]  
　　日前梁星使誠陛見兩宮詢及中美交涉情形梁使奏云美人對于我國從前頗爲落寞自我贖回粵漢鐵路及抵制美約兩舉後美政府遂深信中國將來必能自强詞色頓爲之一變特其下等社會對于抵制美約之事時有異詞臣回國時美總統亦頗諄諄于中美交誼云（申） 
[全國敎育普及之新計畫北京]  
　　管學大臣張相國現議普及敎育辦法已飭司員訂定簡易科本擬卽通飭所屬各省轉飭各府州縣將鄉間户籍切實查明每村住户足一百家者即令籌設蒙學一區宣講所一處其不足百家之村落卽令二三村合辦一處總須認眞籌辦冀逹敎育普及之目的云（已） 
[太倉沙溪鎭匪亂續聞蘇州]  
　　蘇撫陳筱帥得太倉匪亂警告飭飛划營統領徐錦堂帶兵往剿已誌前報茲偵探左隊官王海峯中該鎭回省禀報各憲云十七日午前十句鐘師船抵鎭袁隊官帶勇登岸見巿上荷鎗購物者往來甚夥因問途人曰此輩是否光蛋梟黨聞之大聲答曰然也詎聲未已而彈已至連放兩鎗擊斃兩勇旋復哄然赶上將袁雙目挖去又將勇丁七名擄去逾時逃回二勇其餘五勇現尙不知下落時徐統領在船中聞悉立卽率隊登岸梟黨亦整隊來迎鎗砲交攻至午後一句鐘始退計擊斃梟匪二人營兵亦受傷數人云云旋徐統領亦電禀到省謂查明梟船共有三十一號梟匪約三四百人猖獗異常深恐寡不敵衆故未截拿請續調軍師會合剿辦等語蘇撫因又調派右營陳家玉率領鎗船三十六號於十八日清晨拔隊啓程協力合剿（必） 
淞滬要聞 
[復派軍艦巡視南洋]  
　　政府前派海籌海容兩軍艦巡視南洋各島甫抵西貢適値颶風隨卽折回華僑大爲失望此次復派海圻海容二艦南行定本月二十日放洋巡視華僑大臣楊杏城侍郎亦附艦前往茲將預定行程錄下由上海而香港而西貢入磐谷至新加坡入檳榔嶼送侍郎登陸赴歐後復至新加坡由小呂宋及香港回國其行期約歷兩月云（恭） 
[江蘇敎育總會第一次開開會紀事]  
　　二十日下午一句鐘江蘇敎育總會假愚園開常會會員到者一百八十餘人旁聽員三十餘人先由張會長報告調查學務情形自上年八月起（江寗正誼津逮兩校）（安東校長朱棨被誣事）（常昭學務）（奉賢學務）（上海競華學務）（南菁學堂）（靖江崇明嘉定鹽城桃源宿遷學務其函託各處勸學所敎育會調查非專員前往者不在此數）次報告收支欵項（一）舊管項下存二千八百十七兩零（二）新收項下洋五千六百二十三元零銀九千一百二十二兩零（三）開支項下五千六百二十三元零銀三千四百八十一兩零（四）實存項下銀八千四百五十七兩零報告旣畢由幹事評議兩部宣布修改會章（一定名）改爲本會遵學部章程定名爲江蘇敎育總會（五會員）原文由會員介紹者改爲會員二人以上切實保証或勸學所敎育會介紹者代表人資格删除學務董事各地方敎育會會長兩條（六職員）鎭江評議五人改爲六人（七評議員）必須全體評議員三分之二今己删去八職員任期原文職員一年一舉連舉者連任今加人連任三期者得自行辭職議至此發選舉票公舉正副會長開筒揭視張謇得一百廿七票被選正會長蘇屬王同愈得一百十九票寗屬魏家驊得廿八票均被選副會長再有各項職員俟念一日開會再舉云（望） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史要件 
[廳州縣議事會董事會章程擬稿（續）]  
　　第十六條各縣州縣執行選舉後十五日以內由本廳州縣地方長官將當選者姓名履歷及票數呈報本府及本省督撫並諮議局叅事會存案 
　　第十七條各廳州縣舉行選舉時凡選舉區之分畫選舉課之組織及關於選舉辦法之一切規則各以本廳州縣之條例定之 
　　第十八條廳州縣議事會議員任期二年每年改選定額二分之一議事會成立後第一次改選時議員之去留以抽籤决之議員於改選期以前退職或出缺者臨時以最近選舉之次多數者推補補缺議員之任期以基前任者應行改選時爲限 
　　第十九條議長副議長任期一年由議員投票互選議長有事故時副議長代行議長之職權 
　　第二十條各廳州縣關係於選舉之爭議由本省諮議局叅事會裁决之 
　　第二節職務權限及議事規程 
　　第二十一條廳州縣議事會應行議决之事件如左 
　　（一）本廳州縣下級自治團體（如城鄉議事會董事會等）之變更或設立事項（二）自治事務（如敎育實業工程水利救恤消防衛生巿場警察等類）之創設改良及其方法事項（三）條例之議定及修改事項（四）地方經費之豫算决算事項（五）地方入欵之清厘及籌集事項（六）地方公欵公產之處分事項（七）本廳州縣或本府長官交議事項（八）地方人民陳請提議事項 
　　第二十二條廳州縣議事會得以第二十一條議决事件交由董事會執行并請地方長官公布之 
　　第二十三條廳州縣議事會得稽查董事會所辦事務並會計及文片牘報告之當否 
　　第二十四條廳州縣議事會對於地方官所辦之事得上書質問地方官應解答之 
　　第二十五條廳州縣議事會對於地方公益事件得上意見書於本省諮議局 
　　第二十六條廳州縣議事會當應地方官之諮詢申述其意見 
　　第二十七條廳州縣議事會每年開通常會二次其會期一在三月至四月內一在十月至十一月內均以二十日爲限但有必須接續會議者得延長會期十日以內在通常會會期外如有應議重要事件經議長約定或地方長官照會或議員全體三分之一以上聯名　求得開臨時會其會期以十日爲限 
　　第二十八條廳州縣議事會開會日期由議長酌定併將本會期應議事項通常會先期十日臨時會先期七日發通知書於各議員併請地方長官公布之 
　　第二十九條廳州縣議事會非有議員全體二分之一以上到會不得開議 
　　第三十條廳州縣議事會之議案以到會議員過半數之同意决之可否同數則决於議長 
　　第三十一條凡議案有關係議員本身或其父母兄弟妻子者該議員不得與議 
　　第三十二條廳州縣議事事之會議不禁旁聽但有左開事由者不在此限 
　　（一）地方長官照會請禁止旁聽經議會可决者 
　　（二）議長或議員三人以上提議禁止旁聽經議會可决者 
　　第三十三條廳州縣議事會會議時地方長官得到會宣布意見惟不與議决之數 
　　第三十四條廳州縣議事會議長代表議員全體定會議次序主持每日會議之開閉保持會場之秩序 
　　第三十五條廳州縣議事會議長副議長議員均係名譽職其辦公經費以條例定之 
　　第三十六條廳州縣議事會得定議事細則及旁聽規則公布之 
　　第三十七條廳州縣議事會會議時如有議員違背規則者議長得停止其發議違者得令其退出議場其因而紊亂議場秩序致不能會議者議長得令暫時停會 
　　第三十八條凡旁聽者如有不守規則紊亂議場秩序者議長得禁止其旁聽　　第三十九條廳州縣議事會得設書記聽議長之指揮辦理庶務書記由議長選任其員額及薪水由議會定之 
　　第四十條凡會議由書記錄載議事始末編成議事錄由議長審定署名交書記保存之 
　　第四十一條凡决定之議案會期中隨時由議長報告董事會 
　　第四十二條廳州縣議事會由書記駐會經管日常庶務議長副議長隨時督理之（未完） 
 
 

Page 11

 
 
分類新聞 
[政界限期保送章京北京]  
　　軍機處近因記名章京　已傳補完竣特行文內閣部院衙門咨取郎中員外主事中書小京官之由正途出身者出具切實考語每衙門保送十人限於九月底送齊聽候考試（大） 
[警區兼辦司法之磋商北京]  
　　日前法部據高等檢察廳申送巡警廳區辦事章程二十四則請交由民政部核議其章程大旨謂京師地方審判廳成立不設初級審判廳祇有以巡警分區兼辦司法事宜檢察廳以後卽認巡警區之區長區員爲司法警察官凡屬刑事案件該區宜與檢察廳直接辦事無庸申由該管總分廳轉送以免稽壓檢察長有監督指揮該區官員之權凡有關於竊盜案件功過應由廳擬請等語現在民政部已將檢察廳所擬章程札發外廳研究如有窒碍限三日內簽駁以便重訂（未） 
[新任鎭道蒞任消息天津]  
　　新簡常鎭通海道劉襄孫觀祭燕翼向在天津督署辦理文案現已將經手各事赶緊料理約十月初旬即須南下赴鎭履新（其） 
[電飭補運浙漕杭州]  
　　浙省截漕十萬原約秋後補運曾經倉場總督電催限十月初赶運昨又續電催解藩司糧道當卽禀請信署院决定十月初一日開辦滬局隨到隨運除補運截留十萬石外又隨正帶運經剥商耗米一萬零六百十七石二斗五升電飭各府廳州縣如數採買限十月十五日前在上海交齊云（交） 
[贛省考送法律學員名單江西]  
　　江西林學使日前考試法政學堂實職學員申送京師法律學堂肄業現已取定十四名照錄如下傅景范裘應舆熊宗幹王德新夏士麟謝湘劉秉樞沈熙照惲福鈞張開沂朱欽王蔭棠黎賡堯彭慶祿（功） 
交涉 
[直省限制洋人購地北京]  
　　北洋大臣咨行外部略謂據山海關道詳稱關外各國兵營以及洋商購地者甚多以後關道發給道契擬註明中國如需用該地應照毗連民地一律給價購回請照會各國領事照辦等語當經本大臣行文各領均不認可應請大部再向各使聲明務逹目的云云現外部尙未照會各使不知此事能辦得到否（章） 
[電請驅逐不法敎士北京]  
　　寗夏將軍電致外務部稱有敎士名紐持者係瑞典國人託詞傳敎佔居民房欺凌百姓藐視官長屢次與地方官爲難羣情洶懼幾釀釁端請照會該國代辦公使轉飭領事驅逐回國以靖地方云云聞瑞典向歸西班牙公使代辦外部已照會該使查照辦理矣（句） 
[奏准賞給船廠洋員寶星福州]  
　　閩督松壽電奏船廠洋員現將遣散請飭下外務部獎給寶星以示優待業已奉旨允准松督此舉其媚外耶抑爲洋員所挾持以此爲籠絡之具而令彼就範耶鳴呼以尋常雇用之洋匠而必叨此異數則中國之寶星亦與獎札功牌等耳（句） 
[中法表面之和好桂林]  
　　廣西善堂前因振濟內地飢民曾經照會法使向越南乞糴轉運來粵設局平糶現振事告竣業已撤局桂撫張中丞特電請外務部函致法使聲明道謝（章） 
軍界 
[鄂軍奉飭改編第七鎭武昌]  
　　湖北陸軍第八鎭係由練兵處奏准編定現奉陸軍部咨開照奏定新章應將第八鎭改編爲第七鎭等因王統制准咨後己轉飭各標營遵照辦理矣（今） 
[又有皖梟拒捕松江]  
　　閔行鎭西濤地方近日又有梟船數艘駛過該處經左營巡勇前往堵截梟黨開鎗拒捕巡勇等奮力追擊當卽獲住鹽船一隻梟黨兩人現己由該營帮帶王泰和將人船押解至松赴提轅禀報（伏） 
[鹽捕管帶之大更動松江]  
　　江南提督劉華軒軍門近日查明鹽捕前營管帶蘇長慶參戎缺額不報冒領餉銀卽令撤差并飭巡捕劉培芳押交中叅府李蘭閣參戎看管一面札委王效賢遊戎前往接辦又駐閔行鎭鹽捕左營管帶張楚南都戎亦因事撤差另調太湖右營都司龔先效都戎接替遺差委右營守備蘇樹棠守戎往署遞遺左營守備一缺委青浦縣城汎楊修武千戎充補（此） 
[派員勦辦梟匪鎭江]  
　　江北清水潭一帶梟匪猖獗昨經鹽捕虎字營統領黃協戎飛派王哨官親率鎗船由揚起程駛往緝拿（退） 
[湘協統更勳之傳聞長沙]  
　　湘省常備軍協統張紫楓軍門接任以來與各營弁兵不甚融洽現聞湘撫岑堯帥將更調他往云（敏） 
[委員督視陸軍學生武昌]  
　　湖北陸軍小學堂現又添招新生一百餘名該堂監督黎元洪協統以學生人數過多不免滋生事端特札委三十二標督隊官某君爲督視學生專員聞日內到卽可堂任事云（今） 
學務 
[落第畢業生仍給文憑北京]  
　　學部各堂會議此次考試畢業生揭曉落第者四名內有二名查其科學本有專長中文亦略通順均擬給與試驗文憑並註明以後若將中外各學補習及格准於下科考試時來京赴考云（未） 
[又將補考五省優貢北京]  
　　陜甘雲貴黑龍江五省優貢因距京道遠未獲一律來京朝考聞禮部已飭於九月內來京聽候擇期補行考試（地） 
[省視學員蒞常常州]  
　　蘇州省視學員已於十六日來常暫寓勸 
 
 

Page 12

 
 
學所是日先查武陽公立小學及新羣育志兩小學惟爭存女學因敎員患病故僅有一班上課十七日至冠英養正兩小學調查聞日內再須赴各鄉調查蒙學云（） 
[四川旅學風潮已平武昌]  
　　鄂省四川旅學監督陳某前與學生衝突曾紀本報茲悉此次衝突係由陳某之子與周呂兩學生挾有宿嫌日前陳子借端訴知其父卽將該兩生開除由是全班學生咸抱不平一律停止上課現由堂長等出爲調定故聞照常上課云（　） 
[更調區學敎習揚州]  
　　揚郡各區小學堂日前由提學使派員調查後以北區學堂敎習徐君北海年老龍鐘難以勝任等語禀由學憲飭令更調現勸學所總協理周君穀人蔣君紹籛特公舉南菁學堂畢業生何壽恒接允惟尙未奉到學憲批示云（徒） 
[提議組織敎育會鎭江]  
　　丹陽縣勸學所禀准上憲開辦定於廿五日由縣署傳知各鄉董會議公舉勸學員惟各事須有敎育會相助故又提議速辦敎育會當即推定周成等君草議章程定廿一日集議再行開會宣布（應） 
[明强學堂舉行運動會松江]  
　　金山縣屬洙涇鎭明强學堂現擬舉行運動會先期柬請郡城兩崇蒙學堂届時前往參觀（此） 
實業 
[呈請給照開採煤礦安慶]  
　　安慶職商車毓霖日前招集股銀一千兩擬租繁昌縣屬蛇腦山開采紫煤業已備具照費繪圖呈請商礦兩局轉詳撫憲咨部給照以便開採（孔） 
[請兵駐防鐵廠漢口]  
　　漢陽鐵廠總辦李一琴部郎現因擴充廠務添招工役又恐人衆滋事日昨特移請漢陽鎭周軍門酌派本標操防兵若干名至廠駐防以備不虞（今） 
雜記 
[拿獲冒充督轅隊官續志蘇州]  
　　江督飭拿之黃楨祥經府署發審局研訊一味崛强並無口供據聞黃初到蘇時住胥門內時泰安客棧旋遷居閶門外馬路中某客棧十八日下午總工程局委員汪大令至該客棧查看黃之行李當在箱內搜出委札一朿內稱扎飭司務員黃楨祥到蘇招募一百人赴湖北公幹等語係江督端午帥所委印行俱全遂於夜半時仍由發審局提究供仍支吾刻蘇撫已電告午帥請示辦法矣（出） 
[梟匪販私之狡謀蘇州]  
　　向來梟匪販售私鹽必向沿海各鹽户出資購運現若輩以私船偶被營兵捕去則資本盡失因特改議不用資本潛伏於官鹽船所經之處搶劫官鹽運至各處作私鹽出售故邇來辦鹽務者更形棘手也（出） 
[飭解犯官回籍武昌]  
　　外務部員外郎戢翼翬係湖北鄖陽縣人近由北京步軍統領委員押解來鄂昨奉趙次帥札飭武昌府黃太守將該犯官遞解回籍交地方官管束（今） 
[紳民控告官長縱盜殃民蘇州]  
　　鹽城縣紳民數十人由郵政局遞禀蘇撫稱前縣孫令庇匪殃民妄拿無辜勢成寃獄求請查辦等語蘇撫陳中丞以禀係郵局遞呈本難准理惟控涉地方官長民瘼攸關所指縱盜殃民妄拿無辜各節如果屬實殊屬暗無天日孫令雖已撒任仍應派員查辦以恤民隱因批飭臬司派員密查禀復核辦現臬司已派委候補知縣鍾文鵠前往訪查矣（眞） 
[批飭嚴懲詐贓警兵蘇州]  
　　蘇州婁齊葑門外巡警局警兵邊國楨見鄉民王小六子牽牛路過卽指爲竊賊嚇詐洋十餘元當經巡官將該警兵開革吊銷畢業憑照送縣究辦在案現經元和縣魏純塢大令提訊明確以該警兵業已斥革卽予枷責了事并詳奉臬司批示云警兵藉端詐贓必須嚴懲以儆效尤僅予枷責失之寬縱且該警兵現供顯有狡飾情事仰蘇州府速令該縣再行復訊從重擬定禁押年限另行詳辦毋再姑息（七） 
[派員稽查籤捐局漢口]  
　　鄂督趙次帥訪知漢口籤捐彩票總局時有舞弊營私情事特委尹太守良前往該局將歷年出入欵項逐一核算並飭將　司酌量裁撤以節經費（今） 
[巡檢求榮反辱武昌]  
　　湖北黃梅縣孔壠巡檢兪少尹錫麟前經黃州府王仁俊太守以樸誠勤謹四字爲該巡檢出具考語乃兪見憲眷甚隆遂於禀謁鄂臬時擅上手摺求調優缺梁心海廉訪以兪妄肄干求有玷官箴特移請藩司着卽撤任此誠可謂求榮反辱也（今） 
[荆門州被控記聞武昌]  
　　湖北荆門州知州直牧近被紳士等聯名赴臬轅禀控謂慶牧有三畏一畏坐堂審獄二畏地方紳士禀商學務事件三畏其妾某氏以致家丁索賄胥吏攬權云云（今） 
[酒業議掛洋旂漢口]  
　　武漢各酒業近以稅捐太重特開會集議抵制之策衆意以爲禀請减捐必遭駁斥不若同掛洋旂或可少免賠累中國人之無愛國心此其一斑云（今） 
[禀准加收妓捐廈門]  
　　廈門妓捐分上中下三等抽收上等月收十元中等八元下等六元日前該局又具禀厦門廳請自九月初一日起每名加增弍元現廳憲己准如所謂矣（幸） 
學界通函 
[江督端復江蘇敎育總會函]  
　　奉來函並承惠寄續編文牘二册事體翔寔議論　通敎育前涂良多津逮迥環雒誦佩跂奚如近世泰東西敎育家謂敎育進步約有三期第一期無所謂理論無所謂實際第二期因經歷而有理論第三期始有實際又謂理論之價値於改良進步大有裨益大牘中所論敎育原理若剥焦抽繭推闡無餘抉摘弊病尤如暮鼓晨鐘發人深省信所謂理論之有價値者具仰諸君子經歷至深規畫至遠將來由改良進步卒臻於實際之一期則海內之講求敎育者將奉是書爲導師不第江蘇全省已也 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行]  
　　晚餐之後。風浪方才平定些兒。弗倫嘔吐了整整的一天。自然覺得十分疲倦。便也昏昏沈沈的睡了。睡到半夜。忽然又要小解起來弗倫睡了一覺。早把方才解手的事情忘了。糊裡糊塗的找著了溺壺就撒起來。誰知剛剛撒到一半。那溺壺早和黃河開了口子一般泛濫起來。直等到被褥上流得氷凉挺溼弗倫方才曉得閙了笑話。叫道不好了。待要勉强忍住了起來。不料那一泡溺正在撤得暢快之際。那裡忍得住没奈何只得硬著頭皮撒完了才起來被褥上早溼了一大塊。非但不能再睡。而且這個時候。又不能叫人進來收拾。呆呆的想了一會。只得把那溼透的被褥。勉勉强强的提了下來。放在别處。自已在皮包裡頭。另取了一條毯子出來胡亂睡了一夜。到了明日。弗倫睡醒起來。坐在椅子上。想著昨夜的事情。狠覺得有些慚愧。這樣的事給那僕歐見了。也是狠不好看便想出一個主意來。要想把這件事兒。一起兒都推在僕歐身上。想定了主意。方才立起身來。開了門。放進僕歐來。僕歐一脚跨進門來。一眼見了被褥亂堆在旁邊的空榻上。却溼了狠大的一塊。榻旁又放著一個溺壺。那一股騷臭的氣味。直冲入鼻觀中來。僕歐看了這般模樣。心上早明白了八九分。覺得十分好笑。却又不敢笑他。只得指著被褥。問他怎麽樣了。弗倫聽了。故意做出氣忿忿的樣兒。對他說道。你這個東西。怎麽昨天晚上。把個溺壺的底。好好的弄破了。弄得咱閙了一身的溺。你還敢嘮嘮叨叨的走來多問。還不快拿出去。給咱收拾那僕歐聽了。那裡肯認這筆賬。連忙和他分辨了一回。弗倫本來滿肚子的不耐煩。又被這個僕歐著實頂了幾句。不覺就惱羞成怒來。睜著兩只眼睛。對他喝道。你還要和咱多說。難道咱是白賴你的麽。還不快些拿出。去。給咱好好的收拾。僕歐聽了。心　雖然委屈。但看他是個西洋人。又不敢一定和他頂撞。只得撅著個嘴。抱著被褥出去。却指手劃脚的。告訴人道。這個客人。自已糊裡糊塗。把溺壺用得滿滿的。反說是我們把溺壺打破了。衆人聽了不免哈哈的大笑一塲。到了吃飯的時候。却大家指指點點的。看著弗倫。十分好笑。還有人見了弗倫。便疾忙避了開去。用手巾掩著鼻子格格的笑個不住。弗倫見了衆人這般模樣曉得笑的一定是他。但苦於聽不出他們的話兒。在那裡說些什麽。只好裝聾做啞的。憑着他們笑去。自己急急的吃完了。逃回房內這上等艙內的搭客。竟把弗倫的事情。當作新聞笑話一般。你傳我。我傳你的。大家傳說。過了一天。那公司輪船走得甚快。已經過了地中海的邊線。 
國外新聞 
[日本郵船損傷彙誌]  
　　十九日東京電云日本郵船博愛丸於禮拜三在神户左近與郵船塞佐麥丸（譯音）相撞後現已安抵神户損傷之處須多日方能修竣可可丸（譯音）郵船（載重二千八百九十五噸）裝載糧食由郎貢開至橫濱於馬基地方（譯音）觸礁恐全船皆將沉没所救出者惟貨物若干而已 
[日本皇太子行蹤]  
　　十九日東京電云日本皇太子昨夜已抵長崎明日擬進赴鹿兒島 
[印度皇后郵船受損]  
　　十九日倫敦電云美洲坎拿大太平洋郵船公司之印度皇后輪船泊於焚哥武碼頭之旁忽向下沉後艙及機器房皆爲浸入 
[意大利南部大地震]  
　　十九日倫敦電云開納伯利亞（在意大利南部）地方忽起極大之地震非納齊內小鎭全部被毀死人二百餘其來斯天主敎堂亦爲震倒意政府現方從事賑救敎皇聞此憂慮異常特頒鉅欵以濟失所之民 
[英皇注重國民軍]  
　　十九日倫敦電云英皇將於禮拜六日特賜英國諸統帥宴飲並演說國民軍之計畫蓋皇於此事極爲注兵部大臣海爾登君亦將與宴 
[美國銀巿恐慌彙誌]  
　　十九日紐約電云有銀行三家業已停巿資本家摩根將金洋二千五百萬元借與股票買鹽所有托辣斯十家經煤汕大王輸入存欵財政部大臣高太裕己分貯金洋二千五百萬元於各銀行故雖提取存欵者尙有其人而巿面則已稍有轉機矣倫敦電云美國阿拿排買省勃銘亨地方之南方鋼鐵公司共有資本二千五百萬亦己倒閉昨日午後二點鐘又出有極大之倒欠後聞摩根君業己運動鉅欵以使匯票商人得以今日聯合交易之信息巿面因之稍鎭摩根君爲維持巿面計今己借出金洋二千五百萬元路特島泊老維屯斯地方之合衆托辣斯亦有人提取存欵內佛大之總督宣告星期四五六三日爲銀行假期蓋因國家銀行己止付故也倫敦電云英國銀行拆息如舊倫敦巿面不受紐約巿面恐荒之波及足見英國並未預聞美國抛盤之事璧芝堡之鐵城托辣斯存欵有一百七十二萬之多亦經官府派員暫行管理匯票巿塲仍停止不交易亨密耳登銀行有存欵七百萬元第十二街銀行有存欵三百萬元帝國積畜銀行有存欵三百三十萬元皆己停止付欵今日紐約巿面始則殊見起色未幾復行跌落比昨日更下以上譯字林報 
[箱裝女屍案兇手認罪]  
　　二十日香港電云箱裝女屍案兇手業己招認彼先與女子口角繼而用武致將擊倒後復用繩將女勒斃 
 
 

Page 19

 
 
[德相無暇赴英]  
　　十九日栢林電云德相普魯親王原擬應英皇之請與德皇同赴英國後以議院開議之期在即一切之事應先預備故無暇不果往 
[德相重工]  
　　十九日栢林電云德首相普魯親王接見工黨代表人時謂工人應於國家問題協力同心以相扶助俾使政府於社會政策得有進步 
[美巿可危]  
　　十九日栢林電云美國巿情仍極騷動雖政府及富紳出而援助然欲得現金頗非易易倒欠者又有所聞以上譯文匯報 
本埠新聞 
[巡警總局示諭（翻造房屋須繳捐欵）]  
　　照得上海城內嗣後凡有建造翻造房屋應由業户報明該區警局巡官轉報本局知會總工程局派員會勘應收尺寸再由該局區報明本局給發執照俾便興工業經一再示諭通行在案查城內街道窄者居多應收尺寸前經總工程局議會議定幹路以寬至營造尺三丈爲度支路以寬至營造尺二丈爲度至城內塡浜之處如福佑路候家路蓬萊路凝和路等各街道均較别處爲寬應卽以三丈爲度如兩面房屋相距已滿營造尺三丈者可毋須收讓惟凸出之處仍須酌收以期整齊似此辦法畫一商民便從此後城內各局區巡官會勘造屋應收街道尺寸自應飭令查照向章辦理以免歧異又查城內黑橋浜　家浜運粮河浜亭橋浜小橋浜等處淤浜均由總工程局墊欵塡浜築路爲數不貲當各該處塡築時附近居户有先集捐欵若干者有認繳若干者有於翻建房屋時始行補繳者現　捐數約得二十分之一其中尙多已認未繳及尙須勸集之户惟於各該處翻造房屋而未繳捐者曾經議定章程凡沿路造屋滿營造尺一丈者捐洋三十元內進不計行之年餘均甚樂輸自應仍由總工程局照舊勸捐庶於墊用之巨欵稍資彌補以維公益（下畧）（車） 
[瑞廉訪赴贛消息]  
　　升任臬瑞謙訪昨晨卸篆後仍住道轅聞廿四日卽須乘輪赴贛履新云（車） 
[會議裁撤洋文變通辦法]  
　　上海勸學所於十八日開第二次松屬學務聯合會提議裁撤洋文一事議將初等小學洋文課一律裁撤高等則限制鐘點以免各學生趨入敎會學堂議决後卽由華婁勸學所主稿會銜禀府詳司核辦（仰） 
[代理滬道定期拜會西官]  
　　代理關道王紹延觀察昨日接印後即發出照會分送駐滬各西官定於廿四日前往拜會（車） 
[理科專修學校開賞菊會]  
　　理科專修學校同學甚多平日專心求學無暇聯絡爰定於今日下午一時假美租界徐氏花園開一賞菊會請博物敎員程君演說菊之種類及其搆造生理並請鍾敎員講演理科敎育之方針想一時師弟交懽必有一番熱閙也（渠） 
[洋商接盤店鋪案餘聞]  
　　英商怡德洋行接盤大同永染坊交涉一案茲該行以被押二夥尙未釋放特禀催該管領事照請滬道轉飭上海縣從速釋放俾得照常開設免受虧折云（企） 
[孩屍何來]  
　　法租界二洋涇橋大羅洋行後門口前晚有孩屍一具由捕查見常卽報知捕房轉報同仁輔元堂收殮埋葬（舟） 
[工人跌斃]  
　　前日午後英租界三馬路有電線公司內工人徐阿福在電線桿上工作偶不小心從高跌下當經同伴車送醫院已不及救治卽時斃命公司中當卽給以撫卹洋元囑該工人家屬備棺收殮（衣） 
[罰究賭徒]  
　　老北門內九畝地某染坊於十七夜聚賭抽頭被北五區警局查悉立派通班巡長巡十到場拘拿王三陸阿毛馮禮王老三施才官王德貴等共廿四名一併帶局轉解中區由正巡官游别駕審訊判將爲首之王三罰洋四元其餘廿三人各罰二元示儆（車） 
[大令驗屍]  
　　昨報紀百老匯路塌車夫某甲跌斃一則茲悉甲名周富郎其父周發祥昨以被人推跌致死等詞報由上海縣李大令蒞驗委係飽食後跌仆致命卽令具結棺殮並將車主夏阿處車夫左金川等六人送廨訊核（西） 
[失火未成]  
　　法界後新街河浜翔記小烟間前晚因潑翻火油燈幾肇焚如幸卽撲滅巡捕聞知即將房號抄呈捕房請示核辦（舟） 
[上海官事]  
　　文報局委員李景軾奉楊杏城侍郎札委兼辦駐滬出使文報差昨日到道禀知○樹木捐同委員盧懋善奉巡警總辦汪觀察委辦警治科長差到道禀知○京口副都統奎芳京口管帶常備馬隊鑲黃旗佐領春濤分部郎中顧溶江蘇補用通判北洋警察畢業生歐陽臨翼太湖水師副中營管帶副將陳加興直隸候補道嚴義彬浚浦局會辦何維樸等昨日先後到道分别拜會禀見新任滬道（車） 
訟案 
[復訊浦利公司失火案]  
　　捕房控告美界斐倫路邵選青所開之浦利公司縱火圖賠一案昨晨由公廨寶讞員會同美白副領事復訊五十四號西探譯供十月十三號該店失愼祇焚去屋頂事後查無貴重什物並有見証沙遜洋行看房人等可以作証請究傳訊鄧錦堂供與邵認識多年且合做過生意深知邵是規矩商人諒無縱火情弊被告費律師又將捕頭及西探各供逐層駁詰請將案註銷傳訊邵選青供失愼時小的適在戲園觀劇迨聞警赶回已熄曾保有險銀夥計衣箱均在其內現搬在無錫路不敢縱火求察費律師又稱捕房遇有失火案件須解公堂問過固愼重公事之意惟今旣訊明無實在縱火憑據應堂上明察中西官以供詞各執判一併退去候下禮拜三復訊朱炳生等還押候示（戎） 
[總工程局紀事]  
　　川沙人趙鑑堂之妻解氏潛逃來滬與小南門外點心店夥顧木發私識爲趙偵知扭控西區解案判氏交趙領回顧斥退所費身價三十元不還○住居美租界之王仁章竊取二房東衣服五件托金聚生携至南巿寄放現因王欲林津仍托金携回行至楊家渡地方被巡士查獲拘局判押候究辦○船户吳吉裝運栗子來滬起卸被江北無賴乘機攫取致船領覆失去三十餘担扭獲李金生一名到案判押候補提同黨訊辦○南區解小竊王阿春到局訊知本局茶房薛桂家失去夾衫一件亦係王所竊隨即吊到原　判戒責二百下押七天（夏） 
[巡警局紀事]  
　　總局尹殿元控孫朗輝搶刦婦女昨由黃巡官提訊孫供朱氏係小的之妻在岳母家中領出並非搶刦求鑒判押候補博見証再訊○黃巡官拿獲賭徒王小弟金阿升等五人各責一百板斥釋○趙國昌肉店報失五歲男孩一口名朱增大左耳有金環一隻請飭查緝 
 
 

Page 20

 
 
巡官准之 
　　城內第一路第四區張陸氏投控顧吉泉硬將房屋拆賣向之理論反被兇毆局員准予提辦○徐三三行竊財神弄某姓家板門一扇押候訊辦（衣） 
[公共公廨早堂案]  
　　朱生記雇小車夫張漢子等八人偷裝石子一案昨日由捕房將朱解究帮讞王明府商之德裴繙譯判張等開釋朱押候限七天交洋三百元再核○百老匯路夏阿富戴阿三錢金和左金川傅福和苗阿祉等因與周富桂口角彼此互毆周於翌日斃命經屍父周法龍報捕泒探將夏等拿獲解究判還押候下禮拜六訊奪○婦人陸林氏因與夫陸保貞口角奔入濟良所於昨解究判交官媒留養候傳陸到案再核○章錦廷與陳雲龍至李增林船上騙取食米二十石判押在案昨解請究章呈繳洋二十元餘求酌减明府判交保限十四天再繳洋五十元如無力照繳改　　個月○濟良所送迷路女孩瞿大保子請訊供年十一歲在新閘瞿才友家因時被凌虐昨日又將我逐出求察判留所候復訊再奪○流氓李左生王阿金林廉根陳阿四高阿坤林阿和　專在美界西華得路攫取行人什物昨由包探童阿三拿獲解究判還押候下禮拜六再訊○流氓李生福沈林林因司考得路毆斃西婦一案疑李等所爲拿獲解訊判押在案昨解請斷判交保候查明再奪○塌車夫邵永興撞斃沈掌千一案昨解請究屍親沈吳氏供因家貧求優給撫恤判具求銷結著邵給洋二十元完案○唐小觀子收賣顏阿敖所偷西人大衣及華人綢衣等物於昨吊贓解究判顏押西牢六月唐押三月○董甘香竊張協成家斧頭等物判押三月期滿逐出租界○陳春奎竊曹子鰲衣飾判押六月○朱阿松竊李洪官家衣洋判押改良所半年○葉慶生竊時表衣服各物判交保（衣） 
[法租界捕房事]  
　　英界某姓失竊衣物訪悉贓匿法界李子春東洋車夫處即報知英探投法捕房協探將李拘獲奉飭帶回訊立○周成喜竊太古棧麵粉二包拘入　辦○顧和尙許阿二係驅逐出境案犯茲又入境圖竊爲探獲住抄出小洋十角當票二紙一并拘入候究○潘林江在途滋擾經安南捕斥阻不服反被行兇拘入捕房候解公堂嚴辦（舟） 
[美租界捕房事]  
　　華記路王陸氏失去養媳名月貞報捕請緝捕頭准之○靶子路某葡人不付包車夫趙阿二工洋反將趙擊破頭面報捕飭投該管領事署具控○公平路某西人因失去衣物疑傭人徐阿三夏阿桂等所竊報捕拘押候查（西） 
來件 
[青浦縣戒烟局暫定章程]  
　　（一）本局專爲烟館閉歇烟傭及貧民之無力自戒者起見暫定五十名爲額局中特備藥膳并床鋪等項至隨身要用衣服及被帳等均須自備帶入（二）本局遵照林文忠公戒烟方愼選藥料煎熬成膏隨烟癮之大小量予相當之藥計日遞減定以二十天減盡斷癮（三）本局暫借東門內民屋三進爲辦事公所（四）本局現因經費支絀凡來局戒烟者暫分二等有室家有職業者爲上等專收膳費不取藥費下等藥膳費槪行免繳（五）戒烟人應具甘甜結須覔同切寔保人來局塡寫簽押如有半途出局癮未斷絶者着保追繳藥膳費並遵憲章議罰或家中特别事故須由原保來信申明方准出局（六）來局戒烟人每日兩飯一粥飯菜葷素各一上等人每人每日收膳費錢壹百文（七）本局現雖酌擬二十天斷癮惟須察視體質之强弱以爲準如因病或癮　斷絶者由局請醫察看暫留以杜流弊（八）戒涸人有患疾病者本局延醫診治醫藥經費本局担任不取分文上等不在此例（九）本局係官紳合辦應請邑尊隨時蒞局督察如戒烟人不守規則甚至滋生事端者送縣處治（十）本局開辦時日暫定三個月爲限凡願戒者務於三個月內依照二十天斷癮期限趕早來局萬勿遲迥自誤（十一）本局開辦經費現經邑尊籌撥洋五百元餘有不敷就地勸募除烟傭及寔在貧民照定額收戒外其餘人數之多寔時日之長短視經費之盈絀逐漸擴充以其盡除沈痼（十二）凡烟癮絶後無業營生者邑尊已另立工藝所由局送入將來藝成出外亦各有生業可營不至失所 
通信 
[力勸中國圖書公司切實整頓]  
　　僕於去歲讀中國圖書公司設立緣起及招股章程見諸君子熱心任事極爲欽佩故竭十餘年修脯之所積購買該公司股分五十股前月公司開股東會議僕因所附輪船中途躭擱到滬已晚不及赴會昨日得讀公司收支報告及一年成績書不能不爲之駭異公司開辦業已年餘出版圖書不過二十五種且有未全者統計定價十三元有零然此猶可曰編譯事難未能求速也而何以發行書籍至今僅售洋五百二十餘元平均計之每種不過售去四十部出版至今共七個月平均計之每日不過售洋兩元發行所辦事諸人究竟所司何事而何以總協理亦不加譴責也定章官息八厘已收股本二十六萬餘元每歲須付息洋二萬餘元現存不過七萬餘元若再支付官息不及四年便已罄盡雖前日會議有添招股本收足五十萬元之議然當局諸君並無切實改良辦法而成績具在出版之遲如此貿易微如此誰復肯再浪擲資本鄙意非將編輯發行兩部竭力整頓斷難挽回急起直追事猶未晚非然者全軍覆没期當不遠竊願在事諸君加之意也股東之一人 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
