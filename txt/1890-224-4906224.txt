# 1890 - 224 - 4906224

 

Page 1

 
 
[購求大清一統志] [  圖書集啟]  
　　　者本局現欲購求大清一統志一着不論竹紙白紙伹須旣　增補者加有　　　　　　申　　　房　價倘不忍　　　用　　　　　　奉趙仍當從豐酌酬想海内收藏家當必樂子從事也肅此佈聞伏維雅鑒 
[珍籍求沽] [  申報所謹啟]  
　　林大善士鋆藉隸閩江身遊遼海遥念梓鄕被水災民殘喘難延特搜囊蝕之餘籍拯鴻嗷之苦其心　　其　靡涯矣昨承卹來　　文　　者倭刻和漢三才繒圖各一部囑爲變價以救災黎如有儒林又人文壇彥士慨施赤仄購此奇舊旣可得秘籍于　威又可蘇巳枯之　轍及時行　豈非一舉而兩美兼乎特陳手簡請解腰纒 
[勸人家勿搭凉棚以免火災說]  
　　嗟乎天下之防不勝防而爲禍最酷者其惟火災乎人生意外之端不一而足曰竊曰盗曰疾病曰死亡皆足破其貲財空　積蓄顧竊盜雖來也倐忽尚可綢繆未雨謹愼防維疾病死亡則卽破耗良多斷不至一旦猝貧竟無立錐之地獨至於火　平日雖嚴於防爾容或有一時偶懈致祝融氏乘隙披猖卽家中無片刻疏虞　東舍西隣安保不因失愼而遭波累他埠無救火利器一聞火警祗聽其頃刻燎原上海西人多聚族而居皮帶洋龍精利無　西人嚴火政警鐘報處救者紛來或開自來水以澆或用滅火龍以灌以及撓鈎拆屋藥水傾瓶精益求精較他埠獨爲美善宜乎租界中之　警必絶無僅有不致如咸陽之一炬可憐矣殊不知租界中之飛災獨多於他處往往一月之内數日之間彼也遭焚此也被燬見諸報牘慘不堪言此豈火政之未脩歟夫亦有致之者耳上海人烟稠密旅居租界者何至十餘萬人房屋如鱗　柱銜接其局面闊大者高堂廣厦布置精工家主約束下入時刻防微杜漸回祿雖酷虐尚未敢率爾降臨獨至小户人家藉肩挑背負爲生終日辛勤進益能有幾許勢必僦屋陋巷祗圖得蔽風霜蝸廬一椽多至二三户置鍋灶於斯畜妻子於斯吸鴉片亦於斯一家之中自牀榻被褥以及桌椅盆盌匜椸不值青蚨三四千翼日則出門覓食將門及鍵略不留神此種地方最易肇禍以故火之起也往往不起於顯宦巨商之宅而多起於委瑣齷齪人家蓋其隨處疏防是以易於致患也顧此猶不足慮所最足慮者其爲匪人種火種火大抵在空屋匪人意圖攫物不敢無故入人家故潛以引火物置屋中俟其火勢炎炎隣近俱携物逃避卽乘閒搶刼以供烟賭之資然房主但能儼責管門人若輩卽無所施其伎俩蓋空屋必加扃鐍鎖鑰留在管門人身邊苟其啟閉之時加意防範雖欲縱火夫亦安得而縱之哉僕所爲惴惴於心昕夕憂慮者則爲人家所搭凉棚滬俗一遇伏天炎威蒸灼必延竹匠就庭中搭蓋凉棚其棚高與簷齊全用竹竿及蘆扉紥成日日暴太陽中其質易於枯燥倘近處偶遭火患或隔街道或隔牆垣池魚之殃尚可兾其幸免獨火星飛散到處飄揚偶然吹墜棚顚勢必拉朽摧枯一霎時卽延著在明理者立刻雇人拆卸猶未必卽付焚如假令顧惜搭棚之資不忍拆去則由棚而簷而房屋而器具而人口轟轟烈烈悉化刼灰勢所必脆詎不可惜在搭之之際惟貪却炎暑納陰凉何嘗計及於回祿神君或藉此以煽其威燄卽有告以預防火患者猶自慰曰火患不常見卽使丙丁作崇豈獨及於我家洎乎禍患猝臨而始悟凉棚之不可搭嗚呼晚矣今日者暑已徂矣天氣漸釀新凉凉棚將無所用轉瞬明歲又逢夏令奉勸人家勿再搭蓋如必嫌房櫳暑暍則儘可製成布幔以冪中庭凉棚每閒須洋銀二圓一年必須一易布幔價惟倍然一幔可用數年旣可免災又可省費人亦何憚而不爲耶而尤望救火諸人從事務須迅速僕嘗東游日本觀造幣局試演消防器自吹號報警以迄水龍到塲祗閱四五分鐘時卽可數水澆救今滬上旣見火起由德律風傳報捕房捕房分别地段鳴鐘俾救火會中人穿號衣套馬車然後齊集捕房舁水龍而出塗速必歴兩三刻許始得取水以噴今當整頓章程别籌一迅速之法早到一刻卽少受一刻之災而於搶火匪徒則嚴飭探捕等人有犯必拿送請地方官懲辦按律梟百儆彼兇頑則租界居民庶得長蒙樂利矣因有感於昨晚桃源坊事縱言及之閱者其不以爲豐干饒舌乎 
[漢苑秋光]  
　　前紀阜成門内中心臺城墻倒塌兹又間阜成門内南馬道南倒塌城坦廿餘又此外尚有多處勢將崩裂宣武門東倒塌十餘丈德勝西直崇文等門城垣皆有倒塌惟多寡不等○宣武門内絨線胡同板橋路南興隆粮食油鹽店於六月十三日午刻有附近居民常某之子年甫十五歲前往買物因欠青蚨三文致相爭閙常子肆口大詈致觸鋪夥之怒揪成一團鋪夥並舞捐傷孩已倒斃蓋已傷其五内也常某聞之挈同男女赴鋪搗毁物件及地面官兵馳到常等始住手撫孩痛哭官兵立將鋪夥鎖往廳上錄供遂將兩造解送步軍統領衙門究辦○西四牌樓北帥府胡同西口某中所住房三楹爲雨水所摧蝕上月十一日下午見頭停紛紛落下甲夫婦二人赶緊跑出婦以兩歲幼孩睡在炕上乃復趨入欲抱以出甲上前阻之忽聞轟然一聲房已落下甲夫婦與孩皆壓在内鄰人赶爲刨挖中雖未立斃而腰骨已折婦則血跡模糊魂歸冥府惟孩則爲檀椽支隔毫無損傷熟睡未醒赶由地方官報明提署並找甲之族人以便醫冶甲傷育養幼孩死生有命觀此益信○福建大水成災吳地遏糴致閩中粮價昻貴民間生計益艱擬先行開倉動撥　榖舉辦平糶並請由兩江酌核開禁以濟災黎等情經卞制軍上逹天聽奉硃批知道了卽着咨行兩江總督查明辦理欽此○合肥相國奏稱天津等處雨水連綿北河並漲漫溢旁流田禾湮没民居蕩析其幸而得生者嗷嗷待哺露地棲身災象巳成急宜賑撫現籌銀六萬金撥往災區先辦急賑俟查明受災輕重再行續籌賑撫等情奉硃批知道了所撥銀六萬兩卽着飭屬核實散放毋稍延緩並將永定河漫口及各州縣災歉情形一併迅查具奏欽此○大金吾署飭查京城内外本轄地方倒塌及冲没官私房屋有一萬楹之譜墻垣傾倒於地者湊長約有八十餘萬丈誠輦轂下初見之奇災也○奏事處口傳奉旨都察院左都御史祁世長現在續假所有派出六月二十五二十六二十七七月初一初二等日在純一齋聽戲着卽撤下欽此○新署刑部尚書松壽泉少冡宰溎涓吉於上月十七 
 
 

Page 2

 
 
日辰刻入署履新由司務廳粘貼紅諭傳知闔署官員書吏刑皂人等進署伺候一體謁見 
[飢黎可憫]  
　　京師自六月十一日後連日晴霽雖迭起黑雲並未降雨積水巳漸消落西北山水來源已竭昆明湖下游水勢依舊高阜田禾頗形豐茂低窪水潦雖見消落奈地中出泉汨汨不止永定河漫决之水經過豐臺等處及右安門外一帶仍若江河喃苑内汪洋一片被災各處哀鴻徧野雖官商迭往施賑無如杯水車薪仍難徧給節過立秋晚禾已難補種雖可播種蕎麥收穫尚無把握所望南中諸善士慷慨解囊源源接濟庶不使載道飢黎盡填溝壑也 
[秋以爲期]  
　　新放浙江乍浦副都統忠靄珊副統制瑞廂蘆滿洲人現年五旬有六由二等子爵迭升本旗叅領帮辦印務軍政保薦卓異記名旋簡西安右翼副都統到任年餘因病奏請開缺回京後呈由本旗將世襲二等子爵請令伊子鈺樸承襲襲爵後靄　副都統於客歲病痊恭請聖安求賞差使刻因乍浦明遠峯副都統告病開缺遂以忠副統制簡放是缺至榮任之期約在九月中云 
[天津振災記事]  
　　天津猝被水災城上已搭窩鋪一千餘間以便難民棲止每鋪計住十人統計共容婦孺萬餘人不出兩日已有人滿之患　餘安置西關旅邸及各廟宇煮粥賑災暫救燃眉之急此次災區大廣災民太多已苦無從位置而鶉石鵠面之流扶老携幼仍復源源而來不絶於道籌賑司道深　災民日衆勢難仰欲給求與其空費往還不若阜爲禁止諭令各回鄕井聽候查賑並以城頭棲止可暫而不可常晝被日炙晚受潮蒸糞穢薰騰易成疾病死亡日有數起殊堪憫惻遂出示曉諭如有家可歸者勿戀區區賑欵留戀異鄕倘實家室漂流田廬浸没欲歸不得者當自六月十八日起二十二日止徙至北倉倉厫聽放粥賑城隍廟内難民男婦於二十日前夜間時　火光隱現蓆棚櫛比火　堪虞　蹈光緒三年城南粥廠故轍一聞遷至北倉婦孺均踴躍起行出危地而就坦途矣 
[舟行不易]  
　　天津目大雨後各河盛漲海河之水幾與堤平水繼長而沙亦增高吃水最淺之順和輪船於上月二十日晨試行入津詎至浙江糧棧門前擱淺仍不能逕抵碼頭太古行之温州輪船於十四日由白唐口鼓輪回申行未二十里至鹹水沽撞於南岸山崩地裂坍塌土房兩間波及新建之觀音廟刻經村衆曁住持人等具禀該管領事籲乞賠償撫恤矣 
[機船赴東]  
　　山東河患頻仍歲費帑金不可以數計張朗齋中丞擬用西法疏濬前年咨請北洋大臣李傅相用銀十五萬兩向法人德威尼定購新式機器挖泥船兩艘　濬河之用其船於去歲到津惟尚散而未拼由法匠押解前來暫假駁船公司之小碼頭釘裝現經工竣適值朗帥電催於六月十五日後由新盛輪　駛赴利津口查騐水勢如果可以行駛當與大沽船隖自造之起重船一艘一同拖赴山東船中管駕以及管輪司火水手人等業已配齊倚裝待發仍由法人督率疏濬保固一年如果適用尚需續購以竟大工而收實效云 
[北通水災續述]  
　　北通州屬被水成災居民困苦情形疊列前報昨又接該處訪事人信云六月初六十十一兩日又降大雨水入東門北小門過將軍柱初十夜三更時城上難民瞥見無數火星隨波而去天明始止有留通追欠之剝船二十隻船上篷帳錨索被船户押在長生庫水漲時順流而去至小河口外全數淹没又有剝船十數隻往牛郎山撈取河中木料希圖漁利詎料船輕浪湧人船俱没於水東門外同豐和順通順新泰輔盛振興各木廠木料板片衝去大半京都木廠由天津購來木料積存河岸者全被河伯收去義和棧什有字畫約值萬金遇水霉爛不堪辨認德泰錢莊鋪中人在前門禦水不防匪徒從後門破牆而入竊去銀錢爲數甚巨蠻子營喬庄人有熟諳水性者專撈河中木料刻已積累如山未知作何銷售北鄕某村一家老幼十三口上樹避水並將身自縛枝幹上以期牢固不料樹根被水浸鬆霎時倒下人樹隨流直去不知漂没何地見者莫不酸鼻北關十方沿衝來二木木下有小長虫方頭黄色水勢滔天有增無减居民以爲龍王發木焚香跪禱有一木隨長虫揚頭而去見者詫爲神物有一南方人旅居横街東嶽廟被元將軍附其身口稱欲洗東關一帶鷄犬不留居民許愿獻戲兩天始得幸免此讕語也有一木櫃内坐五六歲童子並通錢六吊包袱二個被好善者救去得慶生還又一木柧上縛三四齡小孩手舞足蹈說笑自如旁置通錢兩吊有人取錢棄孩何其狠心若此耶材木汆來者甚多有一具絓樹而止棺蓋掀開赫然一屍衣冠尚在面貌如牛盖新屍也何剌史念切民艱出示曉諭　云城北一帶汪洋爲近數十年所夫有如有好善之士或撑船運粮以資接濟或搭棚棲止以免流離本州必詳請府道從優嘉奬並爲將來奏奬張本云云前尹憲委員解到賑欵紋銀一千二百兩交錢商易錢又解到官紳賑銀三千兩交錢商易錢統歸前署通州王叔賢　補通州孫眉生二刺史親赴通屬災區分别災情輕重散放急振王恕園吕祖祠敦化堂敬信齋四處粥廠次第開放每廠領粥貧民每日六七百至一千一二百不等災民得此撫恤或延一綫生機所可惡者近有匪人乘人房倒屋塌於夜間竊取碍　衣物令人不能安枕是在有地方之責者設法捕緝以靖閭閻陳大京兆因京師永定門外猝被水災淹斃人口無數特專差備文向倉憲借剝船二十隻至京打撈尸首搭救災民倉憲卽派委員於十二日督帶船隻　張家灣前赴京師由通至京石路兩旁非泥卽水往來車謁須由石路經行定夫庄西有石路一叚被水冲刷塌陷二丈許轎車至此須費錢數百文雇人拉車方能經過城南二十五里馬駒橋因永定河决口冲開海子圍墻數十丈馬駒橋大街積水甚深十二日天開雲霽赤繖高張溽暑薰蒸人人揮汗十九二十日又大雨河水陡漲三尺小民何辜罹此鞠凶蒼蒼者天豈尚未悔禍耶江廣漕米六萬石在天津兌齊巳過楊村二起不日抵壩請騐又聞江北漕米十萬石尚在山東境内經李傅相奏撥二運賑撫直省災民又聞永平府大水越城而過順義縣有二村蹤跡全無良鄕縣水進西門出東門西門外鋪户民房冲刷一空官商逃至城上支帳棲止城外惟見樹木此外不存一物云 
[運憲接篆]  
　　新任浙江鹽運司惠都轉擇吉於六月二十四日履任署運司杭嘉湖道豐觀察卽日將印封固飭家丁齎送運署都轉當堂向北謝恩開印視事各員恭賀如禮 
[運河水漲]  
　　揚屬運河近因上游來源太旺河水日漸加漲遇西北風湖下水注洪濤駭浪尤覺拍岸平堤隄工局總辦深恐東堤吃重商同運憲禀請將歸江各壩陸續啟放俾水宣洩入江近聞攔江等壩業已開放六閘璧虎橋一帶河面溜激非常浩瀚奔騰無異大江寄語三吳長年駛行至此尚其加之意也 
[設局施醫]  
　　距揚州十里之灣頭鎭向有敦善堂施醫局近因城内患㗋痧時疫者甚多特在城内三祝菴設立分局並添請内外兩科施醫送藥業已開局又瓊花觀内安仁局近亦遍　告白大書特書施送跌打損傷及一切外症火燙等藥分文不取此眞好行其德者也故樂得而誌之 
[求雨得雨]  
　　揚城田禾望雨經江甘兩邑尊設壇祈禱已列前報兹悉六月廿四早習習風生炎威驟歛片雲頭上大有催詩之意居民莫不望而欣喜至下午雨師稅駕豐隆君亦相繼而至濺珠　玉世界頓覺清凉雖未倒瀉銀河然淅瀝窓前直至上燈未已田中禾稻得此足以潤澤矣轉瞬秋成可占豐稔在城在野無不鼓舞歡欣云 
[閩省祝釐]  
　　福州訪事人云萬壽節期普天同慶閩省城廂内外居民鋪户皆沿街結綵懸燈以申嵩祝而游手好閒之輩卽藉端 
 
 

Page 3

 
 
斂費貲　輕薄子弟妝扮戲劇過市招摇爭相炫耀其人類皆十三四歲薰杏薙面幾不知鳥之雌雄高立壯漢肩頭一曲艶歌足令人魂消心醉眞冶容誨淫之别開生面者也鼓樓前東街口爲最熱閙處每晚必至鼍更四報觀者始各散歸各衙門則皆新建戲臺傳集梨園演劇竊效華封之祝敬陳擊壤之歌時際昇平固宜與民同樂然亦思我皇上厪懷民瘼宵旰不遑崇儉戒奢屢頒明詔凡百臣其仰體深宫儉德毋相習爲靡麗奢華哉 
[信船被刼]  
　　上月廿九夜蘇垣七家信船開來行至跨塘橋被盜將包封刼去行路之難如此可不畏哉 
[不賃烟寮]  
　　租界中公平洋行房產甚多兹聞該行前洋東漢璧理已回英國發電來華知照現在行主所有漢璧理之房產概不租開烟館間有已被租開者先期告知房客讓租一月令其搬遷說者謂漢璧理現爲英國禁烟會董事故有此舉不知是否 
[美界火災]  
　　虹口鐵路舊址近已建造房屋名曰寳順里里之對面則爲桃源坊中闢通衢迤邐逹吳淞西人名之曰北河南路華人則以鐵馬路呼之前晚十一點二刻時桃源坊第五弄内第四家空房火起轟轟烈烈勢若燎原捕房聞報之餘立卽鳴鐘告警各洋龍陸續馳至開取自來水管吸水狂噴無奈吳回神跋扈飛揚勢不可遏火星飛起霄漢通紅寳順里人家多高搭凉棚巡捕恐易延燒一一叩門勸令拆去斯時被災各户紛紛將物搬出堆存街道之旁遥望火光中女哭兒啼慘不忍聽直焚至十二點二刻火始漸漸告衰計燬去靠街煤炭店及南園小烟館野雞馬車行連弄中樓房共十四幢昨日清晨過此猶見烟痕縷縷起自頽垣敗瓦間問之近鄰僉云火係匪人所種云 
[别開勝境]  
　　英工部局所築公家花園祗供西園士女游玩而華人不與焉嗣經中土紳商一再辯論工部局董遂在白大橋南堍東首蘇州河旁另築新園以饜華人之意近日園已落成樹木參差花草掩映建小亭以供閒憇坐石磴以納新凉從此黄歇江邊又添勝境日來紈扇輕衫尋幽逭暑者頗不乏人云 
[一女二夫案訊結]  
　　一女二夫一案蔡太守訊供情形巳列前報兹由太守覆訊穌人朱雲山同朱壽泉申訴前情並稱實不知關和卽桂福已被其母嫁與潮州人劉允中生有子女現雖與桂福成親不願收回至前次定親及現在成親共用去洋四十四元須令償還李徐氏及女同執前詞劉允中供訴如前太守謂朱壽泉先聘李徐氏之女今旣迎娶自應斷歸朱領朱旣不願領回應令具体退切結備查朱遵斷具結太守謂李徐氏任意妄爲將女另嫁殊屬可惡本當掌責因在花衣期内從寛暫免問劉允中爾願領妻否答稱願領太守飭將李徐氏交官媒收管罰繳洋八十八元給償朱壽泉其女暫寄棲流女所俟該氏繳洋後始准劉允中領去 
[上海縣署瑣案]  
　　顧陳氏投法公堂控　章寗圖賴借洋由讞員宋莘樂二尹訉供送縣前日縣署帮審委員竇明府升堂提訉顧陳氏訴稱光緒五年嚴向小婦人借去鷹洋二百元言明照典起息迄今十餘年祗收過利洋三十八元此外分毫無着邇來向索竟揑冩收清票妄稱早已歸還叩求追繳嚴供稱此項借欵早已還清執有收清票爲據惟代筆人今已去世尚求大老爺明察明府謂爾旣還清何以不將借票收回且此事並無一人可証其中顯有不實不盡現在姑不深究着析償洋七十元以二十天爲一期分三期清繳並着交原人保去顧阳抵所呈借據當堂塗銷該氏叩謝而退○去年十一月和泰沙船號主徐雨林控耆舵高文彬劉康泰盜賣客貨經前縣裴浩亭直刺查明船係遭風失事實非盜賣因將高等交保徐不服投憲轅上控前日陸大令傳集人訨請帮審委員竇明府研訉徐聲訴前情高供稱上年十一月初七日船由青口裝荳餅等貨駛回十二夜忽遇狂風擱於横沙之上時當黑夜水手心慌意亂乗船而逃後幸潮來船得浮出由某輪船帶進吳淞口當危急之際船中各貨已悉數抛入海洋不料徐忽挾嫌混控計供與高略同保人袁冉堂供稱此案前蒙裴大老爺着小的協徐住查徐不肯同去小的遂偕憲差查明高等並無弊端投案禀覆將小的釋回今忽又遭牽涉明府以海洋遇風事所恒有惟有聽之天命斷不能歸罪耆舵等人徐堅請究追明府謂爾旣不遵斷可候行查失事地方俟覆到後再行核辦如無其事恐干未便徐唯唯遵諭而退 
[法捕房瑣事]  
　　昨晨代理讞員宋莘樂二尹莅八仙橋捕房時命將經手變賣小孩之金荐頭卽金顧氏向在布莊爲出店之羅長生一併帶至案下二尹曰爾等專與人家經售小孩離人骨肉情同誘拐本應重辦今姑念尚未成交格外從寛喝令將金荐頭掌頰一百下羅笞責一百板金顧氏稱向未作此等事此次由羅等來說二尹謂爾尚不知改悔耶着再掌頰該氏一再求恩始准釋放○松江女子徐銀寳因案管押旋經其嬸母施王氏投捕房具領宋二尹訊明兩下情節不符當卽飭差將女送往松江已列報章昨據包探土榮培禀查得徐銀寳並非松江人實係嘉善縣金姓家女家中尚有父母伊在公堂所供均屬游詞故復扣留請示二尹着卽逮案謂銀寳曰本委一片婆心將爾提出火坑豈知爾居心下賤胆敢在堂上妄供爾究竟是何處人若不實供定當重辦銀寳供家在嘉善縣楓涇錢家橋之南首網船塘地方父親金阿二母吳氏人咸稱爲吳大姐我本名仁珠因在花烟間改名銀寳二尹問爾如何由松江來申答稱前由父母從家中帶至松江開烟館小婦人潛至上海父母將店閉歇仍回嘉善二尹曰目下所供之語確實否答稱均係實言如有虚僞願甘重處二尹着還押候備函送縣核辦○顧潘氏投案聲稱丈夫因女被沈阿泉誘騙氣忿成疾不能來案求請將沈等懲辦領女回家管束二尹命將在押之沈紫陽沈阿泉並被誘女子顧阿寳等帶案旋據開飯店之蔣德投案聲稱沈紫陽父子借我店樓居住求請將沈等釋放二尹謂沈等將人家女子誘匿爾必知情着在一旁跪下喝令將誘女之沈阿泉笞責二百板沈紫陽聲稱兒子不好求請重責二尹謂爾子誘女爾不應通同隱匿實屬糊塗着掌責四十下以儆顧阿寳掌責一百下其母顧潘氏連連叩首求請釋放二尹曰皆由爾家教不嚴所致何必饒舌阿寳亦哀哀苦求聲稱嗣後不敢再犯二尹謂姑念知悔着將女之針線什物一併交顧潘氏領去叵家從嚴管束氏等叩謝而退○宏成綢莊主張聨卿偕子投捕房呈交英洋三十四元請給首善堂房租旋據原告萬隆義馮興懷錢永記鼎昌等四家投案請追欠欵二尹謂張曰據首善堂云爾欠房租有五十四元之多何以只交三十四元答稱每月租洋四十元前欠洋十四元本月十五止又加四十元目下因租期未至求請减付二尹曰爾切莫糊塗如延玩日子非但債不能了卽房租一項日積月累爾亦受累張一再求請交保出外方可料理二尹命將張還押果有確實之人人銀並保方准交保理處諭萬隆義等曰待張將房租付清再　檢貨變賣核追各人唯唯而退○薙髮匠謝元興投案請追在押之胡新之股洋四十元二尹命將胡帶案詰問着爾繳洋爲何不交答稱實　用空並無存　無洋可還况與謝本係親戚求恩釋出自行料理二尹問欠謝之洋應該還否答稱祗待有生意後拔還二尹謂爾有意放刁實屬可惡着掌頰二十下復問如何措還胡仍供容後設法歸還二尹着再掌四十下還押如再延宕定行比追謝退去○蘇鄕人范阿世將髮妻顧氏押與戴金氏花烟間内爲娼當借鷹洋二十圓立有筆據由王金姐爲中嗣因阿世將洋用完於前月二十七日復向硬借洋十元不遂被鴇婦扭押捕　堂訉着將夫妻一併押候交到中人再行核究已登前報昨據阿世之父范漢玉投案聲稱向在常州十八圖地方種田爲生阿世　長子娶　多年生子已七歲於三年前另住不知如何將妻押在花烟間今知因案管押叩求給領二尹着退去俟下期來案再核○謝連臣與瑞興錢莊主許馥齋串將本票向人更用現洋乘隙閉逃被李嘉山　押着交到許後再行核辦已列前報嗣因謝挺押不交於昨日提案覆訉謝稱許所作之事　 
 
 

Page 4

 
 
我不干二尹喝令掌責謝連連求饒二尹曰此爾親自將票向李處更換何謂不干答稱目下由許在外理處卽日可了二尹着還押再行比究 
[正字]  
　　六月二十九日報載來信照登一則内有申江蔡洋各樂斗南之南字悞爲齋字合即正之 
[急救時疫]  
　　近日時疫盛行名曰癟螺痧早發夕斃醫皆束手昨有人函　須用田螺二十個套於手足指再用螺中水冲飲立愈然後延醫調治方保無虞曾向鄕間購得田螺救治多人均有效騐倘有患此症者速至新衙眼後永平安轉灣朝西朝南門面向嚴幼泉外科醫室取救或至新衙門内皂快班房問嚴綸章取救亦可分文不取來信之大略如是但本館未明醫理究可用否仍須高明自酌也 
[扇面助振]  
　　金免痴先生善書畫近以順直水災聞之慘然特就館務餘閒冩成扇面十頁送交敝協振所發售聊助賑需每页擬减收三角扇土均留餘地如欲雙欵者可交與戲鴻堂代收當卽親筆照填此雖一滴楊枝然金君好善之誠實足欽佩故樂得而書之 
[上海文報局協賑公所接到餘上兩邑平糶局諸紳來書]  
　　諸位善長人人閣下久踈函候辰系馳思敬　道履疑　籌祺叶吉如頌爲禱謹啟者敝地自去秋霪雨成災哀鴻嗷嗷殊無善策辛培卿經翁辦賑來姚自冬迄春正在告止旋蒙大善長曲意矜恤統籌萬全爲平糶之計委弟等襄理斯役卽疊次奉到尊章爾時米價正在昻貴一經平糶兼之來米又佳則就地時價亦爲一平誠屬賑濟善策弟等遵辦之不敢不竭力從公以求無負盛心今因早禾登塲此事正堪停止各局報銷均由培翁彚總另呈所謂善作善　皆大善長綢繆盡善所致而敝地飢民惟有焚香頂祝聊報鴻恩於萬一而已弟等竊以前次開濬引河一節已荷大善長栽培之德亞培翁不憚勸勞玉成此舉五月間梅雨經旬沙地之得免浸没實出自仁人之賜至於平糶一法自來議荒政者奉爲良圖敝地正在青黄不濟得蒙仁慈所曁善與矜全則周濟桑梓全活蒼黎不獨身受者知感卽弟等誼關同里亦靡不瞻仰大德銘心刻骨於無已者也爲此肅修蕪函敬逹謝　恭請鈞安諸候朗照不賜世鄕愚弟韓昌圻胡福昌楊世珍劉青錢周培基陳斯泳宋思遠何若濟胡烈謝元壽邵學鱣張成蛟物燮堂馮景周張承績謝培同頓首啟 
[訪求關帝全書]  
　　關聖帝君秉乾坤之正氣作忠孝之完人自後漢迄今祀典崇隆神靈顯赫君民咸敬婦孺皆知前購聖蹟圖誌全集表揚祖德纘述忠靈幾如日月經天江河行地惟搜羅未廣卷帙無多盡美矣而未盡善也後得湘潭黄啟曙先生彚輯關帝全書見其分門别　搜攷精詳援古證今神威震鑠惜書遭兵燹殘缺旣多境閱滄桑遺亡不少首尾莫由鱗次如遇神龍中間亦未蟬聨孰窺全豹敝堂願集鉅欵翻刻全書務祈攷古眞儒藏書舊族彚瑶函以下賁如錫百朋開寳笈而宏施遂通六合敝堂一經繕刻立卽印行願如暮鼓晨鐘覺迷四海眞與聖經賢傳並永千秋鐫新板而各與裝潢實爲濟人寳筏彚原書而仍歸完璧敢遺壽世貞珉謹布愚　諸希垂鑒　爲啟滬北仁濟善堂董事少欽施善昌謹識 
[勇於救人]  
　　近日海上痧症盛行命在呼吸往往羣醫束手接元堂主人何君雲裳惄焉憫之因念日來寒煖不時其受病多在於貪凉受寒所致特製感　丹派人至鄕間四處暗暗分送獲救者不知凡幾並附有藥方可以自行修合其用心可謂苦矣昨以見惠囑爲隨時方便謹領之餘自當轉　分送濟人而何君之善心不可没也爰書數語以彰之並鳴謝悃 
[蘇省撫轅抄]  
　　二十四日候補府楊靖禀辭管解京餉赴都○廿五日從九曹貽熙禀知奉委監放吳邑派貧口糧差○二十六日蒲轅牌示照得署溧陽縣知縣楊昌榮期滿遺缺查有同通插班名次在前之候補同知吳恆堪以署理又靖江縣知縣徐錦華撤省另候差委遺缺查有試用知葉大莊堪以酌委署理委署蘇管糧通判劉禀知本日接印分發江蘇試用縣丞陳鼎彝浙江人由京驗看禀到○廿七日補用同知直隸州廻避改發江蘇卽用班補用知縣張樞直隸人禀到准補丹陽縣查文清新選宜興縣萬立鈞均謝飭知赴任從九沈韶和禀銷江震塘工差並謝委署丹徒縣高家司卽辭赴任○廿八日新選上海縣典史蔡延河山東人由京驗看領憑來省禀到 
[浙省撫轅抄]  
　　六月十五日正任鎭海縣縣丞徐廷勳由京回省禀到○十六日候康　新　厘局專丁來省禀謝札飭留辦○十七日新任運司惠禀謝飭知赴任進見署運司豐禀奉憲飭仍回杭防道本任進見禀謝嘉湖道王禀知遵奉憲札仍接辦塘工總局禀安禀謝○十八日張炤禀見銷鎖提壽昌縣　庫左 
 
 
 
 
 
 
 
 
 
 
 
 
 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[申報舘協賑所經募順直山左賑捐六月廿一日至六月三十日止第五十三次清單]  
　　廿一日樹滋堂洋一元一角虚對洋二個不留名洋一元銅洋一元○廿二日怪奇異二元常願僧清净道人五元窼裏山民洋十元○廿三浙西求榮齋主七元四角廣逹洋四元程渭泉一角莊仁淵一角李公茂一角周藹如一角吳春山一角正泰一角守梅氏一角松菊售主一角疑和氏一元二角○廿四日曾鎬祈保產平安洋五元默禱子洋十元朱孝琳二角馬泉源二角濟汾氏二元喜善子二元冀免子洋十元○廿五日無名氏洋五元五角○廿六日石友氏酬神香燭資移虚對洋二個蟻粒主人五角黄厚德堂紋銀二兩一錢八分無名氏錢一百沛國氏十元○廿七日樂安氏洋廿元夏景仁衛昌壽四元常　袁生生節省膳資洋十元周華氏九八規元十五兩○廿八日天水徐氏二元夢花舘主一元無名氏二元任則仁洋二十元○廿九日浩良子四元山東恆祥號一元勸　册不曕擱無力人二元大亨募衆友　兩元隱名氏二元鄭善士二角蔡善士二角青平巖二角號仙四角諸善士三角夢蝶生兩角鶴溪力不逮齋五元沈邃溪和合大堂　一　無名氏四角梁冠英五元積安堂一元無名氏二元衆無名氏一元利記二元無名氏一元無名氏一元匯濟軒二元福陰居二元紫陽氏五角谿陰氏五角竹景阡五角華庭軒五角枕善居士半元愛石主人半元敦本堂五角求安居五元毓芝草堂李五角師古主人五角柳艇書屋五角張古董五角樂善居五角含章軒五角勉有氏乙元愼餘堂乙元四角悔過子二元利昇號銅洋八元元興長二元進修士一元夏靜清乙元王炳文壹角田兆豐壹角慶康莊壹角求同宅五角霍道存壹角夏子和乙角亦德堂陳五元隱名氏爲小兒求消災二元燮記壹元森記乙元蕭記乙元無名氏五角鐘善道求父病愈十四元鐘氏求子病愈四元仁和長四元有心人五角槐陰居士五角白堤子五角不留名五角不足氏乙元吳興堂姚王角顧小民一元係蔭堂四元無名氏一元無名氏銅洋二元王蓉甫一元寳和洋行二元味茶廬主三元意香室主一元力不足子一元包清臣一元二角至義餘捐三元蔣金來一元仁和泰源二元大豐　貨號一元綏記一元衍慶堂丁五元求平安福一元方盦記兩元張允記兩元無名兩元酬吕祖　師恩十元張六記兩元牛莊徐一元銅洋一元合信一元日本花洋一元十歲女一元祈安求合家平安洋五十元祈安氏求諸事平安五十元劉門朱氏求身孕平安廿元同文氏　先母求冥福五十元同文氏代先母求冥福十元肇隆猪行三元居之安洋一元聚源堂洋半元保平安洋一元恊昌盛銅洋八元恭壽堂　半元補過子洋半兀東海氏洋四角徐門姚氏洋四角徐張氏四角昭敏二角蓉記一角松記一角和記一角琴記一角姚樹滋堂一角不留名一角聖筵席　洋四元欽槎氏洋一元京兆氏洋一元居易書屋洋一元青蓮書屋洋半元唫松舘洋一元竭盡力五元琴杳書屋洋一元無力子洋一元無名氏洋半一迪葊氏洋一元不書名洋一元不留名洋一元保安氏洋一元無名氏一角孫慶記三角香雨書屋二角張振記一角劉小記一角張賢記一角陳桂記一角文吉記一角振昌成洋一元無名氏洋二元三角售出玉器大小廿件洋十六元○三十　饌餘洋四角閩　程二角　香舘二角世德堂四角杜建藩一角楊枰甫一角姚洪成一角朱　照銅洋一元神山游客一元高靜川一角叶糶宋一角綿刀子三　沈斌卿一元九角張駿甫二角周子卿一角徐錫山三角董燮生一角曹進昌三角陶秀峰二角張松桂一角周子坪一角朱質甫一角秦侍齋一角劉兆嚴一角無名氏求合宅平安五元餘姚胡瀛嶠爲令親超荐改賑三十元袁太太一元一角王緘求平安一元無名氏一元馬玉衡一元趙照園一元竹隱　屋一元無名氏半元漱香屋五角不留名三元何必留名　角不書名乙角無名氏乙角無名氏二角拜竹軒五角輞川居五角惟經堂乙兀有心無力子二角隱名氏乙角季杏堂三元居易　二角無名氏乙角知日軒二角無名氏乙　乏力子銀十兩隱名氏四元程心伯五角陳子衡四角楊友蘭二角韻記二角胡登甫三角潔菴二角周志良二角勤一子二元天水氏一角修本堂二角石具氏乙角安三二角鏡清二角無名氏玉墜乙件復本堂乙元鎭海婁氏八元四角翡翠班指乙隻無名氏乙元無名氏乙元夢環氏二角無名氏乙角細老哥乙角砥柱　一角黄鳳記一角張慧成一角黄蕭氏一元黄糶棠一元黄揆畬一角黄觀清一角黄卓氏一角正有子一元北泰福一元胡氏五角萬壽宫一元無名氏二角無名氏二角無力子三角子卿氏石元守樸子石角實夫五角增記五角維新氏五角隱名氏二角其昌二角燦明二角左林一角隱居氏一角知非子三角聲和二角雨臣二角無　氏一角力不足三角海龍氏半元日寺生二角茗山隱者三角　右閑民乙角囊虚子二角隨緣子二角朱善士二角洗心第子張企眞代募衆善士十四元八角五又銅三角求記半元合記半元家記半元平記半元安記半元朱方氏半元朱夏氏半元朱洪氏半元朱勒氏半元樹桂書屬半元張葆生八元李慶林五元王順祚五元張繼忠一元陳玉衡一元袁繼烈二元無名氏四角吳雲章二角問隱居士五角願　厭禍人二角無名氏壹角晋記壹元紋記乙元堯記乙元蓮記一元錫記一角梓記一元維記半元子記一元志記洋半元本記半元介記五角汝記五角力不足一角五分無名氏一角五分錫記六角子記角有名有姓一元二角應詠墀一元　元參號四元楊榮森三元李德源三元周邦記一元隱名氏一沈芳榮小官紗衫一件　綢背心一件宋錫熊求病愈四元無名氏一元不留名一元無名氏一元不留名一元盛傳鑅一元盛世梁一角盛世沂一魚盛世棟一角盛世柱一角盛世標一角盛陸氏一角盛陳氏一角盛孫氏一角盛小姐一角盛忍　堂一角閱報心驚人三角無名氏二角泉州惠安劉永瑞十　以上總共收洋六百八十元另二角五分銀十二兩一錢八分九八規元十五兩日本花洋一元銅洋二十一元三角虚對洋四個小玉　一個翡翠班指一個和合大堂幅一軸官紗衫一件　綢背心一件 
 
 
 
 
 
 
 
 
 
 
 
 
 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年六月十九日京報全錄]  
　　宫門抄○諭旨二道錄前○發抄硃批五道○閩督卞等奏揀員試署知縣要缺摺○又奏揀員借署知州摺○陜撫鹿奏揀員升補撫標叅將摺○又奏叅各劣員片○六月十九日吏部翰林院正黄旗值日吏部引見八十二名火器營十二名健銳營六名正藍蒙四名○絪貝勒明安徐用儀各假滿請安○召見軍機敬信崇光○發抄鹿傳霖奏四月分禾苗被雹情形奉硃批着卽飭屬查勘撫恤以拯災黎欽此○依克唐阿等奏冀長吉爾洪額積勞病故請卹奉硃批吉爾洪額着交部照例議卹餘依議欽此○又常喜委署隨化廳理事通判奉硃批吏部知道欽此○英廉奏蘇拉善慶補膳房拜唐阿奉硃批着照所　該衙門知道欽此○效曾奏發給委員養廉飯食奉硃批户部議奏欽此○○閩浙總督臣卞寳第福建台灣巡撫臣劉銘傳跪奏爲揀員請補海疆要缺知縣恭　仰祈聖鑒事竊准吏部咨淡水縣知縣候補同知汪與椲補授台灣基隆撫民理番同知於光緒十四年十二月二十四日具奏奉●旨依議欽此坐十二月二十九日行文等因按閩省照限八十日减半計算扣至十五年二月初九日作爲出缺日期歸十五年二月　截缺又准吏部咨調缺福建台灣苗栗縣知縣添設光緒十五年十月初七日奉旨等因應以奉旨後第五日行文起扣至十一月二十二日作爲開缺日期應歸十一月分截缺所遺淡永縣係種繁難調要缺苗栗縣係新設調缺非選精明幹練熟悉海疆風土情形之員不足以資治理臣等督同台灣司道查得閩省現任知縣各員非現居要缺卽人地未宜一時堪調乏員復於各項候補知縣及應升班内逐加遴選查有署淡水縣候補班前補用知縣李淦年四十歲安徽黟縣从由附生於光緒六年赴閩投効奉委帮辨海關文案籌解甘肅新協餉解足十成案内經陜甘新疆督撫臣保奏請以從九品歸部不論雙單月選用於長門等處出力經前福州將軍臣穆圖善保奏十年十一月十七日内閣奉上諭着免選從九以縣丞留於福建補用並賞加提舉銜欽此復於台北滬尾等處出力經臣銘傳會同福建陸路提督臣孫開華保奏請免補本班以知縣仍留原省歸候補班前補用並戴藍翎十三年七月二十六日奉旨依議欽此光緒十二年正月經前福州將軍臣穆圖善奏調隨營差遣委辦行營文案兼營務提調十四年二月禀准離營赴部引見十四年四月二十日領照出京於九月初十日到省調台差委署淡水縣知縣十五年八月十三日任事試看期滿由台甄别奏咨留閩補用又查有台俸期滿留任候升知縣台北府經歴沈茂蔭年六十歲浙江蕭山縣監生遵籌餉例在京銅局報捐典史指分福建於咸豐七年六月初九日領照到省嗣遵例捐升縣丞仍指福建補用奉委延平大營支應局出力保舉九年二月初十日奉上諭試用縣丞沈茂蔭着免補本班以知縣留於福建補用欽此遵例捐同知銜九月解餉晉京順差請咨引見領照回閩委署永安縣兼理永安縣教諭復署光澤縣知縣補授寍德縣知縣因短解永安縣任内糧米開缺嗣於永安任内剿辦會匪出力保舉同治三年七月十八日奉旨候補知縣沈茂蔭前因欠解丁耗糧米摘去頂戴暫行革職着糧　完清開復之日以知縣不論煩簡遇缺卽補欽此四月完清粮米開復五年奉文甄别以府經歴縣丞留閩降補捐戴藍翎咨補汀州府經歴十年丁父憂回籍捐足府經仍指福建十三年服滿來閩呈請騐看留閩差委補用光緒二年丁母憂回籍守制服滿於五年回省考列二等八年留台差遣委辦城工各項事務准補台北府經九年六月十一日到任十年奉委管解軍裝並辦團防局各項事務歴委代理宜蘭基隆等廳縣卸事於十三年三月初一日回任台俸五年報滿由司騐看出考詳咨照例留任候升臣等會查該員李淦年富才明勤求治理沈茂蔭歴練老成舉止安詳且該員等於各該處風土民情亦俱熟悉以之分别補授升補人地均爲相宜核與變通補署章程曁定例均各相符合無仰懇天恩俯念海疆員缺緊要准以候補班前補用知縣李淦補授淡水縣知縣台北府經歴沈茂蔭升補苗栗縣知縣俾各要缺得人而理均於地方有裨如蒙俞允該員李淦由候補知縣請補知縣銜缺相當毋庸送部引見惟係初任人員仍俟試署期滿另請實授該員沈茂蔭由現任府經歴台俸報滿升補知縣應俟奉准照例給咨送部引見並免核討叅罰據台灣可道會詳前來臣謹合詞具奏伏乞皇上聖鑒勅部核覆施行謹奏奉硃批吏部議奏欽此○○頭品頂戴閩浙總督臣卞寳第太子少保兵部尚書福建台灣巡撫一等男臣劉銘傳踵奏爲揀員借署台灣後山新設要缺直隸州知州恭摺仰祈聖鑒事竊查台灣後山新設台東直隸州知州係衝繁難調要缺民番　處撫墾不易且非能耐該處烟瘴熟悉情形之員不克勝任先因升調乏員經臣等請以候補知府吳本杰借補經部議　在案兹臣等復督同台灣司道遵於閩省現任候補直隸州及應升班内逐加遴選一時實乏堪調堪補堪升與該缺人地相宜之員復於各項候補同知班内揀選查有現署台東直隸州知州補用同知温培華年三十八歲廣東嘉應州附貢生光緒五年在直隸賑撫案内報捐同知指分福建並捐免保舉赴部引見領照來閩九年十一月十九日到省試用期滿瓶别留閩補用十五年十月調台差遣委代基隆同知復調署台東直隸州知州於十六年三月初八日到任臣等會查得該員温培華才裕年强能耐烟瘴情形並已熟悉以以借署台東直隸州知州人地實爲相宜核與變通補署章程亦屬相符合無仰懇天恩俯念台灣後山新設員缺緊要准以現署斯缺之補用同知温培華借署台東直隸州知州俾要缺治理得人如蒙俞允該員由試用同知借者直隸州知州毋庸送部引見惟係捐納出身人員應令試署期滿另請實授據台灣司道會詳前來臣謹合詞具奏伏乞皇上聖覧勅部核覆施行謹奏奉硃批吏部議奏欽此○○頭品頂戴陜西巡撫臣鹿傳霖跪奏爲揀員升補撫標叅將以重營伍恭摺仰祈聖鑒事竊照陜西撫標中軍叅將英林於光緒十六年四月初三日在潼關　副將署任病故業經咨由督臣楊昌濬題請開缺並聲明遺缺遵例揀員請補在案該叅將係省會要缺有整率營伍之責非精明幹練之員難期勝任臣於各營實缺叅將合例應調人員内詳加遴選非現居要缺卽人地未宜惟查有儘先補用副將借補陜安鎭標中營遊擊李志剛年五十六歲湖北人由武童投効軍營轉戰豫陜甘等省歴保花翎儘先副將留於陜甘補用光緒九年九月借補陜安鎭標中營遊擊十二年十二月委署寗陜叅將十五年五月父卸委帶撫標馬步防營駐紥北山十六年閏二月委署延安營叅將該員樸誠勇敢曉暢戎機所至之處均能整頓營務實力巡防民情感戴且在陜多年於地方情形尤爲熟悉以之升補撫標中軍叅將洵堪勝任與例相符合無仰懇天恩俯准以儘先補用副將借補陜安鎭標中營遊擊李志剛升補撫標中軍叅將實於營伍地方均有裨益如蒙俞允俟接准部覆後再給咨送部引見以符定制所遺陜安鎭標中營遊擊員缺陜省現有應補人員俟奉部咨另行辦理除將該員履歴咨部外謹會同陜甘總督臣楊昌濬固原提督臣雷正綰恭摺具陳伏乞皇上聖鑒訓示謹奏奉硃批兵部議奏欽此○○鹿傳霖片再查朝邑縣知縣黄鶚自調任朝邑後沾染嗜好辦公浮惰該縣境内黄洛兩河堤岸逐年崩墜民居塌陷入水　不少該員並不隨時禀請設法修護遲至今春見黄洛相距至近之岸僅存文許勢甚危險始行禀報其他公事廢弛亦多　到任後卽嚴飭查辦該員忽於閏二月二十日呈報丁母憂當經由可委員　署在案旋據該管道府禀揭風聞該員有匿喪　報規避取巧情弊當傳該員家丁飭將其家信呈閱以辨虚實乃該員延不呈出因藉　奔喪情切倉呈回籍情虚可想無論是否匿喪但就其惰玩悞公已屬咎無炣辭似此員未便少事姑容相應請旨將丁憂朝邑縣知縣黄鶚卽行革職以肅官箴仍由臣咨明湖南撫臣行查該員原籍如果匿喪揑報屬實再行從嚴叅辦又陜西候補直隸州州判李冕　派辦厘務輒敢不遵定章勒抽鄕民零是什物自行販賣烟土等物漁利實屬任性妄爲行同市儈據蕃臬兩司會詳前來理合據實糾叅請旨將候補直隸州州判李冕賢一併革職以儆官邪謹會同陜甘總督臣　昌濬兩片具陳伏乞聖鑒謹奏奉硃批另有旨欽此 
 
 

Page 13

 
 
[光緒六年六月二十日京報全錄]  
　　宫門抄○諭旨王道錄前○發抄硃批五道○東撫張奏越獄絞犯按例定擬摺○豫撫倪奏留副將歸標序補片○雲督王等奏揀員升補知縣要缺摺○鄂撫譚奏報接篆日期摺○六月二十日户部通政司詹事府正白旗值日都察院引見三十一名○錫侯兆伯阿克東阿烏拉喜崇阿各假滿請安○豐公請假一月○于蔭霖奏請開缺○召見軍機徐用儀沈源深○發抄王文韶奏請以項聨普調補保山令奉硃批吏部議奏欽此○又雲南騰越鎭總兵張松林等飭赴任奉硃批兵部知道欽此○又請以趙永清等借補守備各缺奉硃批兵部議奏單併發欽此○又守備李宗芳請暫行革職奉硃批着照所請兵部知道欽此○吳樹棻奏歲試情形奏硃批知道了欽此○○太子少保頭品頂戴山東巡撫臣張曜跪奏爲越獄絞犯按例定擬恭摺仰祈聖鑒事竊前據茌平縣知縣倉爾爽禀報絞犯曲二索三閻雲起越獄脫逃三日限内拿獲索三閻雲起二名經臣奏叅奉旨將管獄官茌平縣典史閻恩方革職拿問飭司同刑禁人等一併行提至省發府審明議擬由司詳經臣具奏並聲明曲二一犯亦據該縣禀報拿獲批飭確審另擬詳辦在案兹據濟南府知府梅啟熙審擬由司解勘前來經臣親提研鞫緣曲二籍隸茌平縣與另案絞犯索三閻雲起在監認識曲二因聽紏械竊事主劉長城京貨鋪錢物盜所聽從拒捕刃傷事主之兄劉長瑞身死並聽紏械竊事主李玉璇家拒傷事主之姪李朝喦等平復案内審依竊盜臨時盜所拒捕殺人爲從帮毆刃傷者擬絞監候例擬絞監候彚入光緒十四年秋審解勘發回監禁十四年七月十九日該縣倉爾爽赴府面禀地方事宜公出二十日傍晚該曲史閻恩方帶領刑書劉上選進監收封騐明各犯刑具完固將曲二索三閻雲起收入南監房東間木籠曲二派禁卒范汰沅看守索三閻雲起派賈廷良趙汶苔看管飭令小心防範復派劉上選與營兵左長勝在監值宿巡邏更夫陳士魁在更道支更封鎖獄門回署是夜四更時分風雨交作陳士魁進屋避雨劉上選左長勝與范汰沅等均因困倦睡熟曲二索三閻雲起各自起意越獄扭斷鐐銬撬開籠板鑽出木籠由南墻下挖透監墻鑽穴出院同時爬越墉逃至東南城根先後由水溝内爬出城外分路逃逸經賈廷良等驚覺報經閻恩方帶領勇役將閻雲起拿獲申經倉爾爽回縣會營勘訊續獲索三訊供通禀經該管道府轉由藩臬兩司詳經臣將該典史閻恩方奏叅革職拿問同刑禁人等提省委審閻雲起先在縣監病故當將索三並刑禁人等訉明分别擬議解經臣覆審具奏曲二逃後在不識姓名薙髮擔上揑稱久病初愈薙去頭髮沿途求乞度日並無一定住址十五年八月初間閻恩方訪悉曲二蹤跡購覓眼線同倉爾爽各派家丁及范汰沅等家屬於是月十一日將曲二由河南境誘至東阿茌平交界地方該工理縣黄玉成亦卽訪聞會督營汎帶領兵役往捕適東阿縣知縣胡建樞派出緝役踵至協同兠拿曲二情急圖脫手執槍桿拒捕兵役用刀抵格致扎傷曲二左額角左手食指左胯右骽倒地擦傷右肩甲右後肋立時拿獲回縣因人多手雜辨不清何人扎傷何處由黄玉成訊供禀經臣批司行提至省發委齊南府知府侮啟　審　　　　　是　據供前情不諱詰非結夥反獄逃後亦舞另犯爲匪不法及知情容留之人刑禁人等　　鬆　則　情弊案無遞　此案曲二先　是　　竊事主劉長城京貨鋪錢物盜所聽從拒捕刃傷事主之兄劉長瑞身死擬絞監候彚入秋審監禁並不安分守法輙敢與閻雲起等各自起意越獄脫逃被獲時復持械拒捕實屬玩法查該犯曲二脫逃在光緒十五年三月十六日恩詔以前應准免其越獄之罪被拿拒捕罪已至絞無可復加自應仍按原犯罪名　擬曲二合依竊盜臨時盜所拒捕殺人爲從帮毆刃傷者擬絞監候例擬絞監候禁卒范汰元刑書劉上選營兵左長勝更夫陳士魁疎於防範已於拿獲索三等案内擬結均毋庸議兵役人等用刀格傷曲二平復律得勿論與曲二薙髮不識姓名人並免緝究管獄官已革茌十縣典史閻恩方疏脫絞候人犯三名已於五日限内並四個月限外全數拿獲業已革職應毋庸議有獄宫茌平縣知縣倉爾爽疎防在公出期内已於限内將逃犯全獲應免開叅協獲隣境越獄絞犯一名之東阿縣知縣胡廷樞接任官協獲越獄絞犯一名之前供理茌平縣知縣黄玉成均咨部照例議叙除將全案供招咨部外理合恭摺具陳伏乞皇上聖鑒勅部核覆施行謹奏奉硃批刑部議奏欽此○○倪文蔚片再留甘儘先補用副將萬以補江西湖口縣人由軍功隨營打仗轉戰江浙閩皖陜甘新疆等省以功積保花翎副將留甘儘先補用該員老成諳練曉暢戎機前以回籍措資便道來豫經前署南陽鎭總兵楊　禮派管練軍於操練緝捕事宜無不認眞經理且在豫有年地方情形尤爲熟悉南陽鎭界連楚皖伏莽叢多委用需人據調補南陽鎭總兵崔廷桂咨請奏留前來相應請旨准將留甘補用副將高以祥改留阿南仍照原保官階歸標序補俾收臂助除履歴咨部外理合附片陳明伏乞聖鑒訓示謹奏奉硃批着照所請兵部知道欽此○○雲貴總督臣王文韶雲南巡撫臣譚鈞培跪奏爲揀員升補要缺知縣以裨地方恭摺仰祈聖鑒事竊臣准吏部咨開文山縣知縣熊開先因循廢事辦案草率應照罷軟無爲例革職光緒十六年二月二十日具奏奉旨依議欽此等因應照例以奉旨後五日作爲部中行文日期照限减半計算扣至十六年三月二十日五十五日限滿應歸於三月底截缺係屬要缺毋庸掣簽業將裁缺日期詳咨在案查該縣地方接壤越南幅員遼闊漢夷雜處政務殷煩且現值辦理邊防非精明幹練熟悉邊務之員弗克勝任臣等督飭藩臬兩司於通省應調應補人員内逐加遴選非現居要缺卽人地未宜一時實無合例堪以調補之員惟於應升人員内查有卓異候升俸滿開調石膏井鹽大使李鳳翔年六十二歲係内務府漢軍廂黄旗人由監生於同治八年遵例報捐鹽課大使分缺間選用十二年復捐指省分發雲南十三年十一月赴部騐看光緒元年二月初十日經欽派王大臣騐放奏請照例發往十一日奉旨依議欽此領照起程是年十月到滇繳照五年請補白鹽井大使五月奉文覆准加捐通判升銜十月二十八日到任旋調署鹽法道庫大使十年九月二十六日署事試俸期滿業經請銷　案初次六年俸滿騐看甄别留任請調石膏井大使奉文覆准於十二年十月十七日到石膏井大使任光緒十二年大計卓異奉文加一級註册候升十五年九月十七日實歴烟瘴三年俸滿業經詳咨開缺撤回内地候升十二月初七日交卸十六年二月由該管層遞騐看出考詳咨註册候升各在案兹據署雲南布政使湯聘珍按察使岑毓寳詳稱該員精力尚强操履篤實歴任内並無叅罰案件且在滇年久孰悉邊要情形以之升補文山縣知縣實屬人地相宜與例亦符請專摺具奏前來臣等查李鳳翔年健才明辦事穩實合無仰懇天恩俯念極邊要缺以該員李鳳翔升補文山縣知縣實屬人地相宜洵堪勝任如蒙俞允該員係　異候升俸滿開缺鹽大使今請升知縣應俟部覆至日照例給咨送部引見並將該員卓異應升之案查銷其俸滿回任候升之案尚未奉准部覆應卽由部核銷所有揀員升補要缺知縣緣由謹合詞恭摺具奏伏乞皇上聖鑒勅部議覆施行謹奏奉硃批吏部議奏欽此○○頭品頂戴湖北巡撫臣譚繼洵跪奏爲恭報微臣接印任事日期叩謝天恩仰祈聖鑒事竊臣欽奉諭旨補授湖北巡撫當經具摺謝恩籲懇入部陛見奉旨着來見欽此遵卽趨詣闕廷渥蒙召見二次○訓誨周詳莫名欽感陛辭後束裝起程由天津航海至滬　江而上於四月十八日行抵湖北省城二十日准升任撫臣奎斌飭委武昌府知府李有棻署撫標中軍叅將寳麟將湖北巡撫關防並王命旗牌文卷等件齎送前來臣當卽恭設香案望闕叩頭抵領任事伏念臣湘水庸材農曹微秩嗣膺外任荐領專圻查湖北爲上游扼要之區巡撫有全省統轄之責用人行政積弊須除籌餉整軍富務尤亟如臣檮昧深懼弗勝惟有恪遵聖訓殫竭愚誠隨事體　情形與督臣和衷商辦實力講求不敢稍避勞怨以冀仰合高厚鴻慈於萬一所有微臣接印任事日期並感激下　除恭疏題報外理合繕摺叩謝天恩伏乞皇上聖鑒再臣經過江蘇安徽一帶地方雨水調匀二麥中稔民情均屬安謐堪以上慰宸厪合併附陳謹奏奉硃批知道了欽此 
 
 

Page 14

 
 
[光緒十六年六月廿一日京報全錄]  
　　宫門抄○諭旨兩道錄前○分缺單○發抄硃批五道○監督廣奏接收交代關庫銀兩相符摺○雲督王等奏飭司赴任片○又奏叅將應行廻避照例對調摺○又奏叅革守備片○六月二十一日禮部宗人府欽天監正紅旗值日無引見○恩中堂張中堂謝賞御書匾額恩○托倫布安興阿各假滿請安○湖北總兵綦高會到京請安○召見軍機崑岡綦高會○光緒十六年六月分缺單知縣甘肅古浪林鑑中近廣西興業徐引源近鹽經歴山東李宸棟丁府經廣西潯州許鴻謨近　丞廣東東　趙晉三開缺巡檢福建大田王景祥故廣東澄海陳德麟近○發抄崧駿奏辦解架槁木植用過運費援案准銷奉硃批着照所請該部知道欽此○又解第三批京餉奉硃批户部知道欽此○又解第二批京餉奉硃批户部知道欽此○又已故同知朱瑞元在籍建坊奉硃批着照所請禮部知道欽此○又採辦米石齊全統交輪船運津奉硃批户部知道欽此○○二品頂戴粤海關監督奴才廣英跪奏爲恭報接收交代關庫現存銀兩盤查數目相符仰祈聖鑒事竊奴才荷蒙恩命簡放粤海關監督業將到任接印日期恭疏題報並繕摺叩謝天恩在案嗣准前監督長有移交關庫各款奴才分日逐一盤查除光緒十二年分洋稅收交數目業經前監督長有報明將應存各款全數抵撥連前共不數銀四百十一萬六千五百二十四兩四錢五分二厘一毫並開造四柱清册送部查核在案兹自光緒十二年九月初四日第一百五結起連閏至十五年九月初六日第一百十六結止計十二結内十三年分大關潮州瓊州北海各新關及大關潮州招商局輪船共徵洋稅銀一百八十九萬八千七百五十兩三錢二分二厘除支解外不敷銀三十七萬一千七百六十九兩四錢八分三厘八毫十四年分大關潮州瓊州北海各新關及大關潮州招商局輪船共徵洋稅銀一百八十萬九千一百七十六兩四錢三分除支解外不敷銀七萬一千一百八十三兩一錢五分三厘五毫十五年分大關潮州瓊州北海各新關及大關潮州招商局輪船共徵洋稅銀一百七十五萬四千五百八十四兩五錢七分四厘除支争外不敷銀三十八萬四千二百九十一兩一錢四厘五毫又自十五年九月初七日起至十一月二十五日止計兩個月零十七日大關潮州瓊州北海各新關及大關潮州招商局輪船共徵洋稅銀三十七萬六千二百一兩一錢二厘除支解外應存銀十八萬一千九百一兩四錢一分七厘除將應存銀兩抵撥外尚不敷銀六十四萬五千三百四十二兩三錢二分四厘八毫連十二年分不敷統計不敷銀四百七十六萬一千八百六十六兩七錢七分六厘九毫又常稅按關期計算自光緒十一年十月二十六日起連閏至十五年九月二十五日止計四年内十三年分大關潮州瓊州新關及各口常稅銀十九萬五千八十七兩九分六厘汲水門等處洋藥稅銀十八萬七千七十兩一錢廉州北海各卡口貨稅銀一萬四千四百三十四兩九錢七分二厘合共徵常租銀三十九萬六千五百九十二兩一錢六分八厘除支解外不敷銀十三萬七千六百十九兩二錢五分六厘十四年分大關潮州瓊州新關及各口常稅銀二十萬一千八百八兩二錢五分五厘廉州北海各卡口　稅銀一萬五千五百三十一兩二錢七分九厘明水門等處自十二年十月二十六日起至十三年三月初八日停辦止洋藥稅銀五萬五千八百三十一兩五錢合共徵常稅銀二十七萬三千一百七十一兩三錢四厘除支解外應存銀八萬一千四百九十六兩三錢七分六厘十五年分大關潮州瓊瓊新關及各口常稅銀二十萬一千八百六十兩四錢六分一厘廉州北海各卡口　稅銀二萬一千八百六十二兩五錢三分六厘合共徵常稅銀二十二萬三千七百二十二兩九錢九分七厘除支解外應存銀六萬九千四百十五兩六錢五分一厘十六年分大關潮州瓊州新關及各口常稅銀二十八萬一千九百一兩八錢四分四厘廉州北海各卡口貨稅銀二萬一千九百兩四錢五分二厘合共徵常稅銀二十二萬三千八百二兩二錢九分六厘除支解外應存銀八萬九千九百七十兩三錢三分七厘又自十五年九月二十六日起至十一日二十五日止計兩個月大關潮州瓊州新關及各口常稅銀三萬二千二百九十四兩二錢三分四厘廉州北海各卡口貨稅銀三千七百十二兩四錢三分六厘合共徵常稅銀三萬六千六兩六錢七分除支銷外應有銀三萬三千九十六兩六錢三分七厘以上應存銀兩除撥抵不敷外應存銀十三萬六千三百六十一兩七錢四分五厘内除各口已徵未解銀五萬七千六百二十六兩二錢三分六厘應存銀七萬八千七百三十五兩五錢九厘另存十三年分起至十五年十一月二十五日止平餘等銀一千七十七兩五錢五分又應存第四十九結至第一百四結止四成二成洋稅洋藥稅第七十七結起至第二百四結止六成提一成半洋稅洋藥稅第八十五結起至第一百四結止奉天練餉糧道普濟堂陜西協餉及光緒十二年分常稅北河貨稅十三十四十五年分現徵洋藥稅共銀五百三十四萬一百七十六兩五錢六分七厘九毫統共應存銀五百四十一萬九千九百八十九兩六錢二分六厘九毫均由前監督長有借撥外尚存銀六十五萬八千一百二十二兩八錢五分奴才按款詳杳悉心稽核數目均屬相符伏查粤海關應解京外各餉爲數甚鉅奴才受恩深重惟有認眞整飭統顧兼籌以期稅課豐　源源接濟所有盤查關庫現存銀兩緣由除循例恭疏題報外謹繕摺具奏伏乞皇上聖鑒謹奏奉硃批該衙門知道欽此　　○○王文韶等片　新授雲南迤東道黄槐森於四月十四日行抵雲南省城臣以恭閱電報邸鈔該員已於本年四月初五日蒙恩補授貴州按察　目可毋庸飭赴迤東道任當經傳知該員令其自行恭摺謝恩並循律陳請陛見臣查貴州按察使一缺自光緒十三年八月馬丕瑶陞任以後迭經簡放廖壽豐葉永元賀良楨田國俊等員均未到任是實缺虚懸已歴三四年之久今黄槐森已抵雲南省城臣因員缺緊采遵卽就近飭赴貴州臬司新任以重職守是否恩准來京陛見仍令恭候諭旨遵行謹附片具陳伏乞聖鑒謹奏奉硃批知道了欽此○○雲貴總督臣王文韶跪奏爲實缺叅將應行廻避本省照例對調以符營制恭摺仰祈聖鑒事竊臣准兵部咨奏催副將叅將應行廻避人員限期揀調一摺光緒十五年十二月十七日具奏奉旨依議欽此欽遵咨行到滇查雲南廣南營叅將何秀楨係雲南宜良縣人貴州提標中軍叅將楊正祥係貴州松桃廳人均例應廻避本省臣等往返咨商堪以互相對調以符定例該員等係現任叅將調補叅將與例亦符如蒙俞允何秀楨曾經引見並懇勅部換給調補劄付令其赴任楊正祥給咨送部所有實缺叅將廻避本省循例對調緣由謹會同雲南巡撫臣譚鈞培署雲南提督臣蔡標貴州巡撫臣潘霨貴州提督臣羅孝連恭摺具奏伏乞皇上聖鑒勅部核覆施行謹奏奉硃批兵部議奏欽此○○王文韶片再據職員馬廣福具控楊得亮假冒守備馬中緑並刁拐婦女等情一案當經批交雲南府知府陳燦提訊據馬中騄卽楊得亮供稱該弁原係姓楊因父母早故八歲蒙舅父高永順撫養遂過繼舅父爲子更名馬中騄投營効力由勇目遞保藍翎守備並非冒名頂替亦無刁拐婦女情事研審堅不承招顯係恃符狡展所稱過繼改姓各情並無據約亦無確証訉追保札行知該弁抗不繳出詳請叅革嚴審等情卽經批司查核詳辦去後兹據雲南按察使岑毓寳詳稱查明該弁馬中騄係雲南順寗府雲州人由外委於克復麗江永北鶴慶劍川等府廳州城池案内在事出力咨部以把總儘先拔補並給五品頂戴又於克復雲州騰越廳兩城雲南全省肅清案内在事出力保奬同治十二年閏六月初十日内閣奉上諭着以守備儘先補用並賞戴藍翎欽此詳請叅革審辦等情前來臣覆查無異相應奏明請旨將藍翎儘先補用守備馬中騄先行革職以便提案照例審辦除咨部查照外理合會同雲南巡撫臣譚鈞培附片具陳伏乞聖鑒謹奏奉硃批着照所請該部知道欽此 
 
