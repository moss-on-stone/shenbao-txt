# 1934 - 356 - 4908873

 

Page 1

 
 
[閩刻武英殿聚珍板叢孝寄售] [  本館謹啓]  
　　刻有友人寄售閩刻武　殿聚珍板叢書計共一百四十八種釘成一千本板旣精緻紙　潔白裝訂亦工欲購者請核玉至三馬路申報館　　是娌畫室閱看可也此佈 
[添印白紙玉堂字彚出售] [  圖書集成局啓]  
　　本局向印玉堂字彚久已風行海内惟所印均係竹帋現在添印白紙紙張格外潔白裝訂亦極精工每部計二本碼洋三角竹帋者仍碼洋二　欲購者請至三馬路申報館及申昌書畫室購取可也此佈 
[新出刑案彚編出售] [  圖書集成局代啓]  
　　刑案彚編一書爲山陰周　　所輯皆近今刑案彚爲一編凡入仕途者皆可爲先　之導不僅中韓家當奉爲圭某也　古書屋主人倩本　　新鑄鉛字排板　印潔白紙張每部訂　本裝用　套計碼洋一元五角卽日出舊并有祝松庵鮑季芸刑案匯覽每部四十本亦本局所代印　如二部并購連箱每部實洋五元欲購者移玉至三馬路甲報館及申昌書畫室可也 
[論自强軍營辭退德人事]  
　　自德人佔據膠州灣　西報有謂南洋大臣劉峴帥已奏請將吳淞自强軍統帶及營哨諸德員辭退者本館以事無佐証未及譯登至上月之杪忽有德人自吳　來滬假寓密采里客館詳加訪問始知此說果信而有徵或曰德與我中國　好有年故張香帥之創設是軍卽延德人以爲之統帥原欲收楚材晉用之效使之桓桓赳赳以次故觀一旦兩國失和侵我疆土是不啻同舟而爲敵國矣留之不特不足收指臂之用且恐若多魚之漏帥期他　者禍起蕭墻直意中事辭而去之我中國誠不可須臾緩也或曰西人性最侃直旣爲我用未有不盡心力以圖維者我中國之兵孱弱甚矣得德人以爲之訓練始得如荼如火嚴肅整齊今忽將統帶及營哨諸德員悉行辭去我恐軍士必散漫而無歸束幾如諺所謂蛇無頭而不行不將使香帥所孤詣苦心經營盡善者平曰地付之東流乎執筆人曰之二說也乍聆之似皆有理實則按之時勢止可無虞何則香帥之創自强軍也事在中日有事之秋當是時也敵氛　張我軍茶甚於是招集鳳潁淮泗子弟擇其力强年富者編派成營又以陸軍惟德國最著名因延德人以悉心訓廸迨因爭佔操場事與湘軍稍有違言遂由金陵移鎭吳淞而檄令四明沈仲　觀察綜理營務觀察固熟於天下　勢素有志於轉弱爲强者爰釐定營規分爲步隊八營營各二百八十人砲隊兩營營各二百人馬隊一營八十人其饟需後人月給洋銀八圓都計二千五百八十人月需銀三萬兩本延德人四十員教練後有經香帥調赴鄂中者遂實存統領德遊擊子爵來春石泰一員營官德弁齊百凱氏喀索維基氏德特勒夫斯氏柏登高升氏伏德利西氏馬斯凱氏南非多福氏那漢司氏八員猶恐諸人所訂約據滿期卽舍而之他不復能留營効用於是每一德弁必以華弁之樸實耐勞者副之有事則互商臨操則並出俾德弁旣期滿諸華弁亦已練習有成不必借助於外人而統率三軍亦　指揮若定彼香帥之圖維國計觀察之駕馭人材不亦可謂美善兼臻毫髮不留遺憾哉今者德人突起而與我爲難借鉅野土匪戕害教士爲名佔據東省之險要在南洋一帶雖如風馬牛之無相關然亦安知德人之不自北而南覬覦長江口岸設使德艦竟駛至吳淞口外欲以德之員弁帥　以禦德人不特德員弁未必遵依卽遵依焉亦不免啓旁觀之疑慮故不若事前撤退免救臨事而多所躊躇　若謂德弁辭自强軍卽無人管領此則正不必憂溯自成軍以來卽華弁爲德弁之副凡德弁之坐作進退諸冀弁早已習熟而知令其號指揮正可與德并在營時一律猶憶今春觀察招鄙人觀全軍演陣貔貅千百輩以一華營主傳口號而盤旋起伏惟意所如斯時德弁祗作壁上觀而軍士無一毫紊亂然則有德弁固可以日加簡練精益求精無德弁豈遂不足以臨陣折衝殺敵致果乎鄙人乃益望此軍之逐漸推廣焉聞之西友之喜談兵者謂中國每省如得此軍二萬人雖有强敵當前亦不敢越雷池一步此說也卽或譽之過當然亦足見其遠勝於湘淮諸勇及旗緑各兵好在此軍今已練成但得逐漸擴充不必再求將帥於泰西卽以已練者取新招者而訓之亦不難收其成效如薪傳火愈傳愈多初祗練之於江南以次而推諸二十一行省行見不數十載而軍容已一洗委靡因循豈非我國家振興之機會耶然而區區二千數百人守舊者尚竊竊然議减月饟更欲求其推廣誠不知事在何時此鄙人所以不憂此軍之辭退德人而憂此軍之終於孤立也 
[本館接奉電音]  
　　昨日上午京師飛電傳來上諭二道敬謹譯登○十二月初二日奉上諭浙江紹興府知府員缺著熊起磻補授欽此同日奉上諭甘肅提督董福祥著加恩於紫禁城内騎馬欽此 
[俄艦畢集]  
　　俄歴八月十一日俄皇廷寄二等水師提督都拔索甫接統太平洋海軍按前任提督　君業已調赴黑海供職并聞俄國駐劄東海水師業將分隊派差或駐海參威過冬或出巡近海如中日朝鮮各埠或衝破冰凌以通舟楫日人聞之甚爲驚懼謂俄艦從未聚集一處每冬分泊各埠不外一二艘而已按俄國兵艦每逢冬令必分駐中日海口因海參威封海之故近二三年雖派兵輪破冰　駛終覺未便本年由歐洲特遣鑿冰機器輪船數艘助以水帥各艦合力冲破不悉能否行駛無虞封口否也以上見俄國東方報由香港循環日報譯登者 
[譯論瓜分]  
　　循環報云邇日喧傳俄德法三國合謀有欲分取中國疆土之說本港孖喇西報驟聞其事因論及之曰東方大局行將丕變俄德法三國合謀行事議各割據中國疆土一幅原屬意中事本無足怪所可異者事出突然耳夫中國分裂之幾其兆早見於往歲固非自今伊始中華本堂堂大邦乃觀其數年來所行事故竟無可令人堅信者卽此已見一斑然斷不圖不勢之變乃有今日之速也觀昨接之消息其中詳細或者尚有參差而核其大要則斷非子虚之談現德國已佔取膠州灣觀其舉動大有久據不還之勢至謂其欲吞併山東全省恐不免言過其實然要不可謂其並無是意也在德人立志或者得俄法兩國爲將伯之助則將在山東施展權衡統屬其地一切事欵仍由華人治理惟須聽命於德人仿政吕寍民祭則寡人之意亦未可知至於俄國業已得勢於滿洲復漸肆權於高麗故兩地之將歸俄國不啻如操左劵祗不過待時而動耳至謂俄人卽欲割取兩境則事無確據恐俄人亦不若是之躁率也驚耗所傳又謂法人議取福建臺灣兩省此說甚爲可疑何則凡欲取人土地必先計及如何治理如何固守然後從而舉之法人若取福建不知其果能措置裕如否又不知其兵力所至足以壓服土人否至臺灣一島久屬於日本在華人之意固欲讓於歐西諸國實不欲日人撫有其地自不待言但日人重兵握守邊防圖佔正非易易且非萬不得已亦必不肯拱 
 
 

Page 2

 
 
手而讓之他人是則法欲取臺須得俄德之助協力戰鬥方能克奏膚功然師出最忌無名法須俟釁而動現觀俄日兩國齟齬之勢已成開釁之期當在指顧間俄日交閧德法必起而相助之日人撓敗法始可乘隙而得臺灣其事雖未然其理固可預决也統而論之俄德法三國旣謀分中國之地我英國又豈肯袖手旁觀而不同沾利益爲英國計宜乘時割取廣東及洋子江諸地因此數處三國所謀欲取者並不在此顯係有意留存以畀英國且不欲直傷我英國之利益也法人取福建一省之信若確是法人欲分英人南北之權此事誠爲不利然事未至前靜以待之可矣俄德法三國合謀之事本港雖未有官塲確信惟東方大局不久行將變遷早爲旁觀所料及况且英國戰船早已戒嚴預防意外此更可爲據也然英戰船之所以整飭者第爲保護英國利權起見並非有愛於中國而爲之護衛亦非憐憫夫日本而代爲興戎也俄德法三國若據所傳信息果决意舉行其能否損傷我英國商務無事介懷祗須計及國家利權自行拓取地方行所應行可矣無庸阻撓鄰國之大計也至於中國或因被人瓜分起而理論此實無關緊要祗當置之弗恤蓋中國頽弱之狀至今已極見此時局無可爲計不得已欲調劉淵亭軍門永福復行出仕以資捍衛蓋以劉軍門曩在東京邊境會抗優法人使之不安遂以爲當今之最能員會不思劉軍門前在臺灣握守負固自雄詎日軍一到卽行逃遁其所謂才能勇略卽比已見大概况聞劉公老邁頽唐近復染病纒綿床第舉動需人已成廢物欲用以驅逐膠州之德人不亦難乎現聞粤憲已派砲舶兩艘前往廣西接護軍門赴羊城矣謂予不信請觀其後效可矣以上係西報之言頗關時局故節其梗概而譯之如此 
[旁觀者淸]  
　　倫敦中國報云西人懼日本奪其商務利權久矣近有印度人將此中利害闡微發伏著爲論說頗見周詳兹譯其末節之言於左曰日本之教化大開矣志氣大伸矣然而其進銳者其退速察日本目下情形其已當將退時耶何以言之聞現日本政府已有不欲與外人往來之議且有一種人謂西法未必盡善夫日本之所由自强者以能事事效尤西法耳乃奉行未久疑竇遽滋行見商務不能興旺土地不能開闢固不待事至而始知受虧也况其國中尚有維新守舊兩黨將來必有開隙之時守舊人衆勢盛非維新　敵果使屏絶西人不相交涉於商務雖礙而仍無傷蓋論東方生意維新守舊爲數甚微斷不能奉制地球大局故我所畏者不在日本之屏絶四人而在日本之兜攬中國設使中國之地之煤之鐵路以及廉價之人工一旦落於日人之手則歐洲各種商人無復能向東邊望生理矣說是循環報 
[文旆蒞閩]  
　　福州采訪友人云新任福建提督學政戴少懷宗師於十一月二十五日蒞閩駐節皇華館擇吉二十九日接受關防前學政王季樵宗帥當於臘月初旬乘乘滬江乞假回里 
[舊路重勘]  
　　漢口采訪友人云盧漢鐵路功作浩繁姑蘇盛杏蓀京卿不厭其詳特飭洋工師會同各華員將以前所勘各地重加履勘由灄口前進直逹信陽州 
[接修鐵路]  
　　津京鐵路告成後陸續修建漸推漸廣刻已由京都永定門外接修至蘆溝橋復由蘆溝橋修起經過房山縣往西北直逹張家口以便將來俄商運茶可以暢行無阻沿途均已插有標幟所需石塊由京西旁郎山等處用火藥轟碎雇大車拉運每日轔轔而來不下百餘輛俟有正春融卽須大興工作也 
[水管將成]  
　　天津訪事友來函云法國租界擬設自來水穴地至二十丈而不及泉因此作爲罷論等情已紀前報而法租界未經穴地之前英人已自祖鞭先着審度地宜招集股分於英國租界築池蓄水布置井然現下工程已將就緖一俟明歲春融當可於各要隘安置水管從此居人食德飲和其便益當不淺矣 
[講求農政]  
　　湖北采訪友人云湖廣總督張香濤制軍知農政爲中國之要務擬於來年在鄂省開設學堂招集農家子弟入塾肄業課以農務諸書並延洋教習傳授種植之法 
[農民盼雪]  
　　杭州訪事友云杭地於上月廿一日傍晚時細雨之中略帶雪花次日復放晴光至廿四日天氣又寒陰雲密布雪花之飛灑庭前較前稍大然時落時止而不能凝積次日又降微雨滕六君據然返駕居民待雪甚殷皆深盼祥霙之渥沛也 
[武林錢市]  
　　杭州訪事人云自入冬以來杭地銀根異常緊急各莊中不肯輕易放帳以致拆息甚重三日掉期每百洋需貼四角長期之欵須有的保方肯放出十年長期每月利息不過六七釐以六對月歸楚今年需放七對月息金約在一分三四城中小錢莊因此倒閉者不知凡幾日前保佑坊某匯劃莊被經手虧空約有萬金忽然閉歇又柴木巷順泰銀號亦因虧本歇業其外行之藉莊欵周轉者因息金較重百貨騰貴難以獲利年關在邇人心咸覺惶惶矣 
[嘉邑開倉]  
　　嘉興采訪友人云前報嘉興縣擇吉開倉縣主楊邑尊於十一月二十三日午前陳死全副儀仗命駕詣大西門内漕倉旣抵儀門卽降輿行祭門禮旋復致祭倉神然後升坐大堂書差站立兩旁鼓吹升砲胥吏唱報吉時已屆呈上紅箋所封開倉大吉四字邑尊飭用印鈐之各房胥吏咸整肅衣冠排班叩賀差役亦如之邑尊隨面諭吏役差數語分給田單傳催糧户剔選乾圓潔淨之米赶早投倉一面牌示分期徵收嚴禁包攬諭畢退堂回署說者謂鄉民刻下正在工作想完納者必遲至本月初旬也 
[霸租漸平]  
　　本年松郡收成稍歉西南鄉民藉詞抗租本報曾紀其事兹得訪事人來信謂此事現已漸平石家𥕕及佘山一帶鄉衆亦漸漸解散西門外各紳士初皆歸咎於圖差某甲督率不力遂相約面禀婁縣夏大令提案懲辦旣而偵知非甲之罪遂提甲之夥役薄予笞責以謝衆紳各村堡鄉民亦經夏大令一再勸諭故日來已有載米來松完納者大約從此可波平浪靜矣 
[整頓營務]  
　　江南提標中軍張華垣叅戎蒞任以來督率操防實事求是本年赴部引見南旋後仍回本任視事如恒現辦冬防每夜會同城守營曾遊府派弁督兵周巡大街小巷地方賴以乂安正副兩營緑兵聞亦逐日打靶視優劣以定賞罰營中積習漸見驅除汰老弱而臻强盛不禁拭目俟之 
[資遣難民]  
　　蘇州訪事人函云前日有逃荒難民七百餘名口扶老携幼麕至姑胥駐足於閶門外老火神廟總巡某明府知之傳其頭目傅榮芝用好言撫慰毋許入城併給以口糧若干旋會同吳縣賴大令禀請上憲用船載至淸江資遣回籍沿途委候補某員護送以免滋生事端 
[招徠宜廣]  
　　宜昌訪事友來函云某甲者在宜開設一廣東客棧專寓粤省客商前日快利輪船開往漢口有粤客二十餘位上船船上人並不照料一時嘖有煩言蓋往次陸君在船凡行李往來均有賓至如歸之樂邇來另換買辦於宜地客家旣未熟悉又不殷勤延接以是行旅殊多不便謂現在三公司輪船互相爭利苟不善招徠卽係爲叢驅雀安得盡如陸君之廣結交遊俾仕宦商賈皆願出於其途爲之挽回利源於無形也 
[嚴懲誘賭]  
　　北通州訪事友來函云新城某甲素以開賭爲生凡遇富家子弟引誘入局因之蕩産傾家者不知凡幾遇有拖欠百般勒索如實不能償令其出立借劵重利船剥種種惡端不堪枚舉有丁某因賭虧累盛某竟敢闖入丁宅搗毁器物丁某忿甚控諸琴堂嚴邑尊准詞拘盛到案研鞫屬實當堂重責二千板釘鐐嚴押聞尚須詳辦治罪也 
 
 

Page 3

 
 
[嚴查烟館]  
　　杭州訪事友人來函云杭地各烟館每爲藏垢納污之所時有無業游民借寓於此而宵小亦多混跡向例每屆二砲以前概令閉門息燈夜間不准容留外人住宿所給門牌每年一換註明店主夥友姓名年貌由總局隨時查察如有不符除將該館封閉外并提館主重辦卽更換雇夥亦須報局註明入册法至善也近年以來每有頂名接開之處所用夥伴亦多隨意揑造臬憲丁廉訪查知其弊立飭各巡員於本年舉行冬防之後更換門牌傳齊各烟館主到局將花名呈報塡給務須核實并造册呈送臬署及總局并總巡處留存以備抽查倘有不符定將委員記過撤差并諭各館於夜飯後卽息燈不能遲至二砲杭府林太守亦飭本署首領官及兩縣佐貳隨時帮同稽查俾宵小無所混跡竊案庶幾稍淸也 
[閙房肇事]  
　　沙市訪事人云沙市陋俗凡娶新婦者向有閙房之例且有三天無大小之說無論大小人家花燭之夕親族中老幼少長悉集於新房自端諧謔務得新人一笑而後止某甲者操歧黄業於上月十六日爲其子完婚親族畢至少長咸集猜權行令俱已酩酊大醉遂相率入新房賀喜正值興高采烈評頭品足之際忽被某客將燭花誤彈入牀中不及覺察少時火燄飛騰牀帳被褥俱爲灰燼新婦亦灼傷頭額幸人衆手多樸滅閙房諸公頓時如鳥獸散次日主人欲與爲難經未在塲之戚串代爲設席請罪其事始寢 
[自願隨鴉]  
　　妓傭某嫗者久在棗花簾下爲諸眉史掃地焚香年矢催人漸漸鷄皮鶴髮自念久爲人役興味全無乃以二百金買錢棧一株寄頓小街令其倚門賣笑女年方十五瓜字初分艷幟高懸香名頗噪一日忽隨靑皮王三而遁媪託人尋訪久始遇之則王已金屋營成儼作阿嬌之貯矣不得已控諸有司當集訊時南面者察得王非善類乃諭女曰小妮子有志從良大是好事靑蓮火坑自當爲爾玉成但所託非人仍恐不免飄茵墮溷何如另擇一生意中人與之賡唱隨之什方足以偕老白頭女俯首半晌嚅嚅而訴曰小婦人淪落类花久知織絍酒漿之事俱所未嫺倘入好人家恐難度日嫁鷄逐鷄分也請大老爺無煩過慮官聞供大怒拍案駡之飭役逐出女欣然下堂媪叩首哀求追給身價官乃斷令王繳還身價二百元方准領女王唯唯遵斷 
[九江零拾]  
　　九江訪事人云道憲誠果泉觀察之夫人於上月初一日在署仙逝觀察情深伉儷不免奉倩之神傷兹於上月廿三日開吊廿四日出殯停柩於能仁寺中送者盈途儀從顯赫公子輩哭泣如禮見者咸謂全受全歸夫人有焉○上月廿三之夜更魚四躍天公又作玉戲次晨卽止然雲封旭日天氣頗覺凌競居人雖獸炭圍爐猶形瑟縮也○九江下游六十里湖口電線宜加脩理會辦盛景屏二尹於上月十八日率領工人前往理整 
[潞河雪景]  
　　吳渭濱刺史兆熊前有委署通州篆務之說刻吳刺史由薊州一帶放賑事竣回京銷差尹憲已委署順天府監印官至通州篆務尚未委人也○沈子梅觀察於冬月十六日起程赴津謁見王夔帥面禀地方事宜○大雪後天氣尚暖似有三春氣象忽於冬月十六日淸辰陡起朔風聲如牛吼塵沙蔽日路上幾斷行人日來已滴水成冰寒威凛冽矣○中西兩倉連日開倉放王公貝子貝勒及三品以上大員俸米先用小車推出積存西門内堆房隨後雇大車陸續運京○傳聞日本因今年歉收特備銀二十萬兩來中國京西一帶優出價值購買雜糧一俟明春開凍後裝輪運回本國散給民食 
[京口冰紋]  
　　鎭江近日辦理冬防極形嚴密城廂内外各棚凋零朽壞不足以防範匪人常鎭通海道長久山觀察爰飭保甲總局各員查看棚門嚴定啓閉壞者修之缺者補之一律整齊以資守衛想各員經此一番整頓當不致有名無實矣○鎭江粥廠開設之期遲早不一今年於十一月二十六日開杓城外仍設於德星宮城内仍設於郡廟開廠之日地方官曁本郡紳董均來照料本年就食人數以自前計之不似往年之擁擠魚貫而入銜尾而出自黎明至午刻將次淸廠此固由官紳布置得宜亦因淸江一帶由大憲分派委員預往攔截是以來者不多但客民旣少則土著之受惠多矣宜乎白叟黄童無不欣欣然有喜色也 
[皖省官塲紀要]  
　　本任懷寗縣知縣吳松午大令雲濤强幹精明頗爲上游所器重歴署宣城及廣德州繁缺卓著政聲大令係在任候補直隸州九月間奉撫憲鄧小赤中丞給咨送部引見刻已出都於上月十九日回省隨詣各轅禀到適六安州缺出經藩憲于方伯牌示以大令調署○巡查金保門外街道委員候補府經歴劉叅軍士林才具素優有爲有守經大憲委以保甲事務叅軍到差後勤儉從公不辭勞瘁雖霜寒月苦而猶親自稽查居民得以高枕無憂皆叅軍之力也然北門一帶地方僻靜宵小尤易潛蹤非勤儉之員不能勝任臬憲以叅軍夙著勤能札委巡查北門街道所遺金保門差委懷寍分縣傅二尹接管○特授廣德州知州王直刺康平於上月二十二日晉省隨具手版謂見各大憲面禀要公卽於次日回署○新選舒城縣訓導陳廣文允陞奉藩憲牌示飭卽赴任供職○署頴上縣知縣楊大令紀元因事撤省所遺員缺委候補知縣熊大令鈺前往署理○銅陵縣知縣劉大令亦經上憲撤省遺缺委候補知縣馬明府德光署理○試用訓導吳廣文炳凱奉委署理黟縣訓導 
[擇期履勘]  
　　本邑南市馬路刻已告竣前經蘇松太兵備道蔡和甫觀察電禀兩江督憲劉峴帥請派委員來滬騐收工程等情已紀前報兹聞峴帥卽札委道憲蔡觀察騐收聞觀察日内卽須定期親往履勘矣 
[振興馬路]  
　　南市馬路竣工後江海關道蔡和甫觀察與上海縣黄愛棠大令會商欲仿租界章程設立電燈電線南碼頭地方向有先農壇擬卽移去創造電燈公司一所仿照法租界之式用小燈照耀以兾大放光明其電線則南自江南機器製造局直逹江海北關以便靈通消息想似此竭力振興商務之蒸蒸日上當可操劵卜之矣 
[預備武試]  
　　本邑考試文童已於上月杪一律竣事上海縣黄大令示期本月初七日開考武童已詳前報昨日大令諭飭皂頭薛貴督同各役預備考試内外塲應需物件以便臨時取用 
[保甲易員]  
　　本邑浦東塘橋保甲局委員徐二尹燧刻奉道憲蔡觀察撤差另委候補縣丞吳品山二尹接辦業已下札於前日苶局視事矣 
[鳩衆停工]  
　　近日英界會訊公廨正在鳩工修葺雲斤月斧邪許聲喧昨日午後木工因結算工資以致在二堂爭閙門丁張姓聞而喝阻衆木工不由分說上前扭住勢欲奉以老拳後將肇事之人扣留禀明讞員張賡三直刺直刺著押候訊懲各工人聞知遂相率停工不知直刺作何辦理也 
[諭令繳價]  
　　昨日午後上海縣黄愛棠大令排導出大東門至大碼頭工程局偕委員朱森庭明府以及帮委各員在新馬路一帶餘地上履勘其時有久大鄭洽記朱姓等三業户到塲伺候大令諭謂此項餘地業奉道憲大人批示先著爾等承租爲業户限三日内將原定租價繳局聽從營造房屋如欲朦請升科斷不允諾本縣奉批出示在案諒爾等亦已周知倘有故意稽延一經逾限定將所築笆圈一律拆毁另召他户承租以杜枝節並傳地甲局差幹役人等諭令知照各處應轄圖保轉知各業户人等迅將租價呈繳毋得遲疑觀望致貽後悔諭畢旋卽分道回署 
 
 

Page 4

 
 
[飭令查明]  
　　滬城大東門内俞天順漆號邇因偷漏稅捐爲貨捐局及會防局查悉立飭該處十五鋪地甲前往將該店進貨簿吊呈到局細查究竟倫漏若干再行核辦詎該店主婦俞吳氏適因事在縣涉訟至此又投縣具禀自稱命婦等語黄愛棠大令察閱之下因於前日發出信票一張派差往提並查吊捐納請封各照呈案察騐以憑訊斷 
[莊夥潛逃]  
　　楊柏順與潘姓馮姓等人於本年十月杪在法大馬路股開寳成錢莊迄今僅逾一月已無可支持經手馮姓於前晚潛行逃避店中僅剩洋蚨九翼此外則空諸所有翌日楊等知悉到莊查問收票者亦持票向索紛紛擾擾恐不免涉訟公庭也 
[馬夫肇禍]  
　　王阿三不知何許人大約遊手好閒之輩也昨日策騎至美界北四川路加鞭狂駛其疾如飛適小車夫王阿金載貨而來阿三不及收韁致將小車撞翻馬從阿金頭上過致被蹴傷四百四十九號華捕見之將阿三拘入捕房一面送阿金至同仁醫院求療醫生言雖不致有碍性命然須歴一月始可告痊 
[累及保人]  
　　天津伶人侯春德渾名三逹子前因貼票調換現洋虧欠巨欵經某姓扭送法捕房先繳現洋一千餘元尚有數百元倩小東門王萬興烟紙店及緖元烟館連環互保限十日内理楚前日屆期不能如願以償乃將保人扭送捕房請爲押追 
[押追欠欵]  
　　俞蘭生金三仔等前因貼票虧欠爲數甚巨經某姓扭送法捕房旋經人保出理處兹因逾限不理着保將俞金二人交案押追 
[棺殮路斃]  
　　昨日南市南碼頭歇凉亭中倒斃無名男屍一具年約四十餘歲衣衫藍縷形似乞兒當由十二圖地保報堂收殮發壇浮厝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[教經課題]  
　　鄂省向有孝廉書院凡登賢書者始得與試張香濤制軍蒞鄂後復籌捐鉅欵今正途出身之五貢一體附　改名孝經堂本月廿五日值譚大中丞課試之期兹將試題照錄於左文題我非堯舜之道三句詩題數點梅花天地心得心字 
[高觀課題]  
　　本月二十一日爲江夏縣高觀書院官課之期由諸肖鞠明府命題局試兹將試題錄後生題子欲居九夷一章童題乘桴浮於海詩題韓文驅鱷得韓字 
[電醫神技]  
　　天津訪事友來函云西國電醫李察博士於上月之中旬來津二十二十一兩夜在英工部戈登堂演技詩以供西人之寓目者廿二晚演於西海大道福仙戲園則專治華人甚爲熱閙約八點半鐘博十登臺治一盲者兩聾者一癱瘓者一哮喘者一半身不遂者計共六人其醫盲者以電機置於臺板之上地氈之下令盲者登臺去襪踏放電機博上並以手過電按其腦筋等處隨出棉花少許拂試其目事訖據云仍黑暗如前博士謂其病入膏盲殆不可治隨電兩聾者次第復聰其哮喘者之愈否一時無從側度惟半身不遂者當時身脚卽能運動癱瘓亦能步履大約電治之症以風癉爲最相宜故收功效較速其餘或能治或不能治均須視其受病之深淺輕重也 
[西醫難學]  
　　杭州采訪友人云省垣板兒巷某姓之媳於上月分婏腹痛欲裂閱三日尚未見呱呱者臨盆家中人慌急　常束手無策穩婆固素喜鹵莽從事者大言曰割而出之保母不保子老娘尚易爲功也婦之弟急摇手止之云與其用此蠢婦不如延西醫奏手尚不致有意外之虞因另延華人某甲收生訂定醫金四洋甲會讀西醫書而技術未精具鹵莽實較穩婆更甚甫至卽用迷蒙藥置産婦之鼻使之昏不知人將小腹㓾開取孩使出及婦醒雖止奄奄一息而孩則已其泣喤喤方謂母子均得保全不　歡天喜地不料延至夜半婦痛不可忍宛轉呼號迨翌日一命嗚呼孩亦不旋踵而斃矣夫生産爲天地自然之理俗故以瓜熟帶蔣比之今禍生不測者大抵始悞於産婦之用力挣挫繼悞於穩婆之胡作胡爲以致活剥生吞害人性命逹生編人生要旨諸醫具在何不於平時細意揣摩至於西醫其理甚微非伏案十年萬不可輕行其術何某姓旣貿然延聘而某甲竟貿然奏刀耶穩婆固不是責若甲者律以西例恐不免將行醫証據註銷已 
[驅逐難民]  
　　北通州訪事友來函云前日有湖北難民男婦七十餘口由通州經過進東門擁入磁器胡同德聚帳局乞借錢文乘間偷竊衣服及零星物件旋由四街練長會議以難民擾害市面恐生不測據情公禀嚴邑尊立飭四班差役將難民一律驅逐出境謝難民等遂羣往西南而去 
[各執一詞]  
　　楊伯寅偕四圖地保吳桂仁於前日扭嵇竹亭李阿六至上海縣以糾衆硬借等詞喊控當晚黄大令倩帮　委員蔣壽林刺史升座研訊楊供稱本邑浦東人現住冶下西門外向以行醫度日門前兼開一小樂肆嵇竹亭向來認識前者伊　有急需可小的借洋三十元未幾又借十五元俱立有筆據現在向之索還一再游約昨日嵇忽又糾合李阿六等五六人蜂擁至小的門前嵇昻然獨入口稱現難過度須借給洋銀數十元否則不肯干休小的告以無錢嵇不問情由將小的拉出喝衆行兇小的一時情急遣夥鳴保到來祗獲嵇李二人餘俱逃逸因此扭案求究借據二張呈電岙供稱爲小貿易家住治下西鄉與楊爲莫逆交前知其爲人誠實故將英洋四百元存放彼處言明按月二分起息詎屆期往取子金楊稱若要取利須立借據否則不能逐月照付小的被其逼勒無奈應允又小的前將田地出押由楊爲中邇欲贖回仍托楊原中經手詎楊在前途少付一百元因此地未交付此事有住居近之馬厚卿可証小的心有不甘前向理說不料楊反以拆梢等詞扭案具控此係實情叩求明察李阿六供本地人拉東洋車餬口是日小的在徐家匯地方有嵇竹亭到來雇坐言明小洋二角推到西門及至該處嵇卽入楊店小的在外等候申錢　怨赶來誣指小的爲嵇羽黨扭案求鑒刺史得供再四駁詰各執如前刺史以兩造供詞大相懸殊遂詰問地保吳桂仁吳供稱是日楊店之夥到小的處聲稱有人滋詐等情小的往查果見多人在楊店門前觀望上前拘拿均各逃散祗獲嵇李二名李阿六實非市夫至伊等田地之事非在小的圖内實不知底細求宥刺史復加盤問李一味狡展爰判責二百下與嵇分别交差收管吳桂仁所供各節亦難以取信諭令楊伯寅往邀馬厚卿到案再訊 
[暫准交保]  
　　前有張金鑑在英界公堂被文生湯義賓具控借洋不還等情張又稱被湯誘賭致輸去銀數百兩等語當　前英讞員翁笠漁刺史迭訊未結將兩造移送上海縣訊辦到縣後湯卽有人保出而張則由差看管在案前晚帮審委員蔣刺史升坐研訊湯仍未投質　遞禀供稱此案當時小的實遭湯義賓誘到客棧局賭以致輸錢甚鉅不得已扭湯具控公堂　非湯是原省况由公堂移送案下爲日已久湯避匿不到顯見情虚畏審前日小的接到家信知母病甚重可否求恩交保刺史以湯旣未到案難以訊斷姑准張金鑑取保俟傳湯到案再訊張叩謝而退 
[圖姦受懲]  
　　前日午後有莊振元投南市十六鋪巡防中局控稱有寡姊施莊氏被歹人方阿象圖姦行兇求請提究等情局員潘仲泉二尹准詞立飭勇目地甲人等前往將方拘獲並傳集在案人証於晚間升堂研鞫先據莊振元投案供係太倉州屬紀土廟人年三十有二向駕米船赴各碼頭包裝客貨來滬銷售寡姊施莊氏夫死已有六年向亦偕其姑施張氏往各處裝貨雇方禺象爲夥奈方不安本分時在船上向寡姊調笑圖姦姊不肯允從後由施張氏聞知將方辭歇詎方辭出在褚拿生船上爲夥每於晚間仍敢糾集同人闖入船中持蠻行兇以致多方滋擾嗣由姊吉知小的尋褚理說褚素來畏事不敢出爲理勸因此無奈來案控告請爲提究施張氏供係上海縣屬泗涇鎭人素以駕舟爲業丈夫已故多年現年七十歲生有一子前娶施莊氏爲媳未及三載卽又大世媳守寡已有六載近被船夥方阿象向媳調姦小婦人聞知後卽於本年九月間辭去詎方仍不時來船滋擾是以來案請爲嚴究施莊氏供年三十有八餘供與姑略同並稱已在無錫地方爲方引誘成姦兩次方供小的年十九歲係南匯縣屬南塘人本年四月間在施張氏船上爲夥素來安分不敢胡爲九月間辭出後卽在褚姓米船帮傭餘供一味支吾二尹以其不安本分赫然震怒喝令重責二百板復詰究竟有無曖昧之事方一味苦求供稱以後不敢再往滋擾二尹亦不予深究飭令枷號局前三天另辦香燭鞭砲至該氏船上服禮 
[術院委談]  
　　前晚本邑英租界普慶里某倡家由賭棍陳雲章等人誘得二擺渡隆泰昌茶棧客人某甲入局賭錢致輸去洋銀九百餘員事後始知被騙遂據情投報捕房捕頭遣包探趙銀河往查知陳窩留鼎陞各棧迨往捕則已聞風遠颺旋又至　賭之某倡處拘得倡傭吳孫氏捕頭令解送英公廨禀請讞員押候訊追○前晚大興里野鷄流倡上桂英李寳玉相約至弄口互拉押客至家忽有比鄰某倡乘轎而回舁者喝令避讓頓觸二流倡之怒謂彼此均作皮肉生涯無分軒輊爾何妄自尊大輙以盛氣凌人 
 
 

Page 10

 
 
邯遂各召集龜奴嚴陣以待適三百五十七號華捕巡行過此並獲龜鴇五名口帶入捕房捕頭令將甲乙二龜暫押三流倡及鴇奴李阿二則轉送公堂直剩着　候訊究○鴇兄李王氏馬王氏姊妹行也李畜一倡蘇其姓若蘭其名馬家之倡則爲謝寳珠均在新淸和里倚門賣笑某甲者初與蘇娼狎後轉而呢謝娼致李馬二鴇兒各不如意前晚在弄中相遇語言齟齬旋至毆鬥不休李鴇人受傷夷怏怏而去回家後忽然昏厥龜奴急延醫救治一面據情投報捕房捕頭令包探黄四福將馬鴇及附和之朱小妹拘送公差直刺署交官媒押候訊斷 
[英界公堂紀事]  
　　王史氏生有一女小字阿四隨母居鳴坷里成衣匠王仁和家前因王之私夫丁梅泉淫心忽熾竟將阿四調戲旋致成姦未幾阿四忽然夫去以致涉訟公堂旣而王將阿四藏匿扭案求追讞員張賡三直刺著分别暫押候訊斷○康顧氏南匯産也來滬傭工歴有年所積有洋蚨七十餘翼被所私流氓陳毛毛騙去旋又被誑至南翔價賣與人昨日氏私逃來滬將毛毛尋獲爭論經三百三十四號華捕一併拘入捕房捕頭令轉送公廨直刺著分别押候訊理 
[美界捕房紀事]  
　　賊犯陳阿三係常州府屬無錫縣人年祗一十有六而探囊胠篋其技甚精殆如諺所謂賊星照命者耶前曾解送英界公堂經某讞員三次遞回原籍前日潛來滬上匿跡虹口某處昨由任包探緝獲帶入捕房捕頭令押候解送公堂禀請讞員張賡三直　訊判○太倉州屬崇明縣人袁孟生向在虹口篷路三十七號門牌某姓家當車夫昨日向主人索取工資以致口角繼復互扭人捕房捕頭者押候解送公堂禀請訊辦○前夜賊犯陸長生潛人百老匯路第一千一百六十號門牌某姓家捲去露臺上所曬衣服正欲携之而走爲傅包探瞥見拘入捕房捕頭令押候解送公堂禀請訊辦○前夜賊犯陳阿金混入裏虹口某姓家竊取衣服洎出門已爲傳包探所見拘入捕房捕頭令押候解送公堂禀請訊辦 
[福州官報]  
　　知府徐承禧缷辦琯項厘局同知陳模缷辦厦門稅厘局提調差回省禀到署興化協張福齊缷辦回省知縣木雲從禀　奔喪回籍鑒塲程原淸缷潯　　事永春州州同吳佐熙丁憂缷事署南安縣郭文泰缷事鹽塲季成溪自京來閩藩轅牌示照得署星村縣丞曉廷杰撤任遺缺應以候補班前縣丞李斯盛酌委署理又華詩賭丞楊啓瑞丁憂遺缺應以試甲縣丞宗能逹酌署理又海登縣典史梁樹棠病故遺缺以裁缺卽用典史楊法源請補特示 
[金陵官報]  
　　十一月二十七日委辦蕪湖米厘局候補道陳壽庚三品銜前員外郎　用府院汝昌回松江福安輪船黄友勝赴上海湖口船　河南直州劉思　地祥交川營叅將准補淮安城守叅將張邦才到知府徐乃昌通判李宗似禀知谷米局開收吳令迷林運到頭批積榖同知劉卓拭知縣游毅之楊覲至　光田蘇滬回均禀相對本畢　孫友蕚劉德元張壯彩均禀知在糧道署閱卷又吳兆林禀知押解採辦賑榖頭批回省交倉理問廳劉思德禀知解養廉銀儲材學堂日文教習陳大錤日本國副將神尾光臣　擊尾川重太郎均見○二十八日帮豐新兵五營事務叅將宋榮華叩謝通判湯官銷觀昌門保甲差知縣孫友蕚劉　元　壯　均禀知　糧道署閱卷畢又王豫熙謝委　　局提調差○二十九日新授廣西鹽法桂平梧道　襲三　男爵黄宗炎到皖　鎭李占椿統領親軍等營新授山西大向鎭劃統領　湘零駕陳基湘到署川沙　　　　　准　城守叅將張邦才南瑞兵船吳克威均見丁憂分發湖北補用道李宗棠到由安徽勸捐回叩謝保舉二品頂戴卽辭開濟兵船李田到　選州判魏允恭禀知改捐内閱中書　典史沈邦述謝委催提通海興奉等處下忙祥雲輪船李家泰到送龍學臺赴湖北回 
[申報館恊振所經收順直山東川東鄂省賑捐十一月廿一至三十日止第三十二次淸單]  
　　十一月廿一日　記洋一元○廿二日源昌記洋十元子雲記洋一元百　洋一元○廿四日沈樹庭洋一元○廿七日無名氏銅洋一元○廿八日侍跟賢洋一元○三十日至大局來蘇城有心無力人求平安洋五元以上總共收洋二十元銅洋一元 
[上海陳家木橋電報總局内籌賑公所經收四川義賑第十五次淸單]  
　　求病速愈人洋二十元大都鴻雪軒　學日益齋主人送壽儀移助洋四元焦領　名氏湘　　十兩原合來規銀十兩四錢五分冐孟春爲母病求全愈洋十元翹飛閣主人洋兩元以上共收規元十兩四錢五分英洋三十六元正又上海陳家木橋電報總局内務賑公所經收宜昌義賑第七次淸單○姚洪淦祝椿年　期頤洋十六元以上共收英洋十六元正又上海陳家木　電報總局内籌賑公所經收指明合助四川宜昌蘇賑第九次淸單○吳興承德堂隱名氏求病速愈洋一百元以上共收英洋一百元正 
 
 
 

Page 11

 
 
   
 
 

Page 12

 
 
[光緖二十三年十三月二十日京報全錄]  
　　宮門抄○諭旨五道錄前○直隸王奏甄别知縣照例序補摺○江蘇學政瞿奏恭報到任接印日期摺○學政龍奏恭報交缷日期並請假就醫摺○漕督松奏爲揀員試署河務同知摺○又奏爲甄别河工同知留工補用片○步軍統領榮奏拿獲潛入昌蓮宮偷刮佛金之犯請旨交刑部嚴辦摺○十一月二十日兵部太常寺太僕寺正白旗值日無引見○熙敬因伊子得保奬謝恩○甘肅提督董福祥到京請安○那王請假五日○良伯請假十日○兵部奏派查齋派出官祥英信敬昌秀吉恩公溥良明秀玉璋○召見事機董福祥李端棻○○王文韶片再道府州縣無論候補試用人員應自到省之日起予限一年詳加察看出具切實考語奏明補用兹查有候補知縣賴汝顯羅毓祥張吳詡均到省一年期滿例應甄别據藩臬兩司詳請核辦前來臣查賴汝顯質地明敏羅毓祥趨公勤愼張吳詡辦事精詳均堪留省補用俟有應補缺出照例序補除將履歴册咨部外理合附片具陳伏乞聖鑒謹奏奉硃批事锐知道欽此○○江蘇學政臣瞿鴻禨跪奏爲恭報微臣接印任事日期叩謝天恩仰祈聖鑒事竊臣祗承恩命視學江蘇於九月十二日請訓仰蒙訓誨周詳莫名欽感遵卽速裝就道十月十七日行抵江陰駐署准前任學臣　湛霖委江陰縣學教諭秦毓麒齎送學政關防一顆並文卷移交前來臣恭設香案望闕叩頭祗領任事伏念江左人文甲於海内自國初以來鴻生鉅儒後先相望淵源傳衍蔚然成風近今習尚一新學術稍異臣愚以爲學問務在博通而文體必宗雅正才識欲其閎遠而人品必取端方大抵以博文約禮爲歸庶幾收明體逹用之效臣自問迂疏無能倡導惟當謹待此意以與多士相期求副聖朝培植人才之至意所有微臣接印任事日期並感激下忱除恭疏題報外謹繕摺叩謝天恩伏乞皇上聖鑒再臣經過地方直隸山東年榖大熟江南淮徐一帶收成較歉餘俱中稔民情均尚安謐堪以仰懇宸厪合并陳明謹奏奉硃批知道了欽此○○江蘇學政臣龍湛霖跪奏爲微臣交缷日期並擬請假兩月回籍就醫恭摺仰祈聖鑒事竊臣蒙恩簡放江蘇學政所有考試情形均經隨時奏明在案現三年任滿新任學臣瞿鴻禨於十月二十日馳抵江陰駐署臣卽將關防文卷委江陰縣教諭秦毓麒訓導秦贊堯齎交該學臣祗領臣交缷後理合起程北上惟臣自到蘇以來感受風濕時患失眠之證迫　試事未遑醫治擬乘此拙任之隙安心調理俾得及時奏功查江蘇距臣原籍湖南計程雖隔一水可通乘輪上駛七八日旣至合無仰懇天恩員假兩月俾臣自備資斧便道回籍就醫一俟假滿卽當趨赴闕廷恭覆恩命所有微臣交缷日期並請假緣由除恭疏題報外謹繕摺具陳伏乞皇上聖鑒訓示謹奏奉硃批署賞假兩個月欽此○○頭品頂戴漕運總督奴才松椿跪奏爲揀員試署揚州河務同知要缺以重職守恭摺仰祈聖鑒事竊照河工同知缺出向係在外遴選奏請試署一年經歴三汛果能勝任保題送部引見恭實授又光緖十三年吏部奏定章程嗣後河工同知如有正途截取記名分發到工合例之人遇自缺出除揀員請調或係請升應由該河督酌量辦理如遇請補時應俟奉旨留工無人先將此記名分發正途人員酌補不積各項班次之缺如實關人地不宜准其聲明照　次以别項酌量請補如係先儘止途到班時應卽以此項記名分發正途人員請補不准聲明人地不宜仍不積先儘正班之缺等因前查揚州河務同知朱桐於光緖二十三年八月初五日病故例應以病故之日作爲出缺日期該同知管理揚州一帶運河及各閘壩直逹江口二叚綿長兼管地方捕務責重事繁關繫緊要自應揀員試署以重修守南河同知一項上次用至先儘止班止後用捐資欽奉特旨卽用人員係不積各項班次之缺今揚州河務同知一缺先於實缺人員内詳加揀選均居要地未便請調此外亦無可升之員至鄭工遇缺先新海防遇缺先舊海防新班先新班卽舊例銀捐遇缺先銀捐遇缺及特旨留工均無我按班係試用先到班惟截取記名正途分發之人准其先行酌補奴才查有截取記名分發正途同知周學海年四十二歲安徽建德縣廪拔貢生報捐内閣中書補授漢票簽中書缺戊子科江南鄉試中式舉人捐滿試俸歴俸經吏部帶領引見奉旨截取内閣中書周學海著照例用欽此壬辰科會試中式貢士殿試三甲進士朝考二等引見奉旨著仍以原班用欽此復於順直賑捐案内保侯補同知後以知府用遵例呈請分發捐指南河經吏部帶領引見光緖十八年六月十二日奉旨南河補用同知周學海照例發往欽此領照出京於七月初八日到工照章毋庸甄别該員才具優長任事勤敏以之試署揚州河務同知人地實屬相宜合無仰懇天恩俯准以周學海試署揚州河務同知仍俟試署一年期滿再行保題實授送部引見除飭取履歴咨部外謹會同兩江督臣劉坤一恭摺具陳伏乞皇上聖鑒飭部核議施行再該員並無河工應行分賠銀兩合併聲明謹奏奉硃批吏部議奏欽此○○松椿片再同知到工試用一年期滿應行照章甄别兹查南河試用同知姚奎麟浙江錢唐縣人由監生報捐同知指分南河光緖二十二年七月初四日到工又試用同知吳文增安徽歙縣人由監生報捐從九品指項巡檢分省江蘇曾補丹徒縣高家司巡檢捐升同知指分南河光緖二十二年九月十四日到工又試用同知吳鼎椿安徽合肥縣人由監生考取臣館漢謄錄歴捐鹽大使通判銜議叙雙月通判剿辦熱河教匪案内保以同知不論雙單月選用並戴花翎遵例指分南河光緖二十二年九月十八日到工現均一年期滿奴才留心察看姚奎麟沉穩歴練任事勤謹吳文增年力富强安詳明白吳鼎椿勤愼耐勞趨公奮勉均堪留工照例補用除將履歴咨部外謹附片陳明伏乞聖鑒謹奏奉硃批吏部知道欽此○○奴才榮祿等謹奏爲拿獲潛入昌運宮廟内偷刮佛金賊犯請旨交刑部審辦恭摺仰祈聖鑒事竊據中營署副將鮑永泉叅將李紀良遊擊胡煥文督率守備張永泰會同西城副指揮王兆霖等帶同弁兵在昌運宮廟内拿獲偷刮佛金賊犯高四侯振明曁知情銷贓之姜成義開設分金作之郝得林窩留之徐二等五名並起獲金末刮刀等物傳同本廟當差之劉巨銑一併解送前來奴才等督飭司員詳加審訊據高四供係直隸州人本年二月間與俟振明均在昌運宮廟内浮住因見本廟佛像俱係包金隨商允偷刮佛金得財分用並令素識姜成義買得刮刀四把伊等陸續偷刮佛像二十九尊所得金末均交姜成義賣銀分用現經官人拿獲連指獲之姜成義等刮刀等物一併解案俟振明供係直隸冀州人與高四偷刮佛金得贓分用屬實姜成義供係山東又登縣人本年六月間伊往昌運宮廟内瞧看給高四等代買刮刀四把偷刮佛金使用後高四等交伊金末三包陸續前化成金賣銀分用不料他們犯案將伊指獲郝得林供係由東棲霞縣人來京在正陽門外開設德聚成分金作生理本年六月間素識姜成義兩次至伊鋪内自將所持金末分化成金拿走不料他犯案將伊指獲徐二供係直隸南宮縣人來京在西直門外昌運宮廟内傭工本年二月間伊戚高四等來京在伊廟内借住後不知何時他們將廟内佛像偷刮二十九尊現經官人拿獲連伊解案劉巨銑供係江西貴溪縣人充當道錄司副住持在西直門外昌運宮廟内當差原廟内不知何時被賊將包金銅佛偷二刮十九尊今經官人獲賊傳伊赴案認贓供明各等供查高四俟振明膽敢潛在官廟重地偷佛金實屬大干法紀姜成義知情銷贓亦屬不法徐二與郝得林均供不知情顯係避重就經亟應一併嚴行究辦除將劉巨銑取保聽候刑部傳質外相應請旨將高四侯振明姜成義郝得林徐二等五名交刑部審明辦理爲此謹奏請旨 
 
