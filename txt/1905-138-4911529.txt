# 1905 - 138 - 4911529

 

Page 1

 
 
[電傳上諭]  
　　四月二十日内閣抄奉 
　　上諭江西按察使陳慶滋著開缺另候簡用四川川北鎭總兵初發祥著開缺奉天驛巡道王頤勳廣西左江道嚴震浙江温州府知府王琛河南河南府知府端謹廣東雷州府知府陳繩武廣西梧州府知府馮應龍廣西南寗府知府潘江均著開缺送部引見欽此 
[電傳宫門抄]  
　　四月二十日召見軍機潘清余肇康 
[論江督與德人之交涉]  
　　握三江數百萬生靈之命者江督也操兩省數千里土地之柄者江督也司長江門户之管鑰者江督也理南洋各國之交涉者江督也嗚呼江督之責任如是具重也江督之關係如是其大也然江督雖有種種之特權而亦有不能擅專者上有政府之督責下有百姓之清議權雖重其能不仰承政府之旨俯順百姓之情而貿貿然以各種之權利與人乎今觀署江督周玉帥蒞任之初德皇贈以頭等寳星說者曰德以謝山東之利益也兼以爲要求長江利益之贄江督其危諸長江其危諸江南之民其危諸記者曰不然周玉帥殆外交家之能者乎江督能得德人之歡心他日德人或有所要求必能藉玉帥之與德交好而易於挽回焉此後之交涉當不至受虧吾且爲長江慶吾且爲江南之民慶越月餘記者讀日本新聞紙見有玉帥許德人以長江利益之密約則不禁駭甚其言曰周制軍當山東離任時與德人約曰余赴江南當貴國以長江之利益及至滬上又與德某員約曰此後辦交涉當與貴國以特别之利益其後因某國援照此例以爭利益事始發覺記者始而驚繼而疑其說之不確也以爲玉帥豈敢以長江 
 
 
 

Page 2

 
 
利益予德人者亦豈肯以長江利益予德人者意者外人惡玉帥之與德交好故造是言以汚衊之歟乃未幾而德人要索吳淞達膠州之電線玉帥卽默然許之矣未幾而要索南京獅子山下空地作爲德水師練兵塲玉帥又不上商於政府下稽乎衆論而坦然與之一若有成約者然今日聞德人又有占據青口之事當德兵艦駛入强佔該處之時地方官詰以何故擅入德人則謂已與玉帥言明得玉帥許可者及藩司黄方伯據海州牧警報轉電江督請示機宜而玉帥又不卽答覆越二日始以英德均有兵輪在彼德兵登岸不過偶然游獵毋庸多慮覆之此事蓋亦有可疑者數端德人言已與玉帥商妥可疑者一黄方伯電陳警信而玉帥不即答覆可疑者二海州王直刺斷不敢輕據謡言貿然以無因之事率爾電禀上憲則此事殆必確實有據乃江督反能確知爲偶然游獵非有他意於其間可疑者三旣謂英德均有兵船在彼則玉帥已明知德兵艦之入青口又何以深信德人而保其不生他心也可疑者四然則德兵之占青口而人疑玉帥先許之者殆亦非無因者矣自玉帥到任後德人於長江利權日漸擴張記者觀此三事而後始恍然於東報之論非無因而德皇之贈寳星實以餌玉帥也近數年來各國要求中國利益者紛紛日起外部之交涉幾至應接不暇而尤注目於長江一帶幸而未動者以列强並峙未有先發其端耳一國苟獲其利則他國必藉口要挾以求利益均沾此中危機間不容髮江督責任重於千鈞而乃輕以利權予人不稍顧惜是何心歟卽使謂德國要求未必先有成約然何以玉帥於此三事未聞一商於政府一詢於紳民未占前旣不聞與德人力爭旣占後又不聞設法挽回默圖補救任其佔據一若相喻於無言者則此後長江多事誰司其咎耶嗚呼玉帥將何說以解之 
[監利教案派兵彈壓宜昌]  
　　昨紀監利縣聖公會教民與天主會教民互爭釀禍一則兹悉荆宜道蔡鷺卿觀察已得駐漢美領事馬君來電請從速辦理以敦睦誼故觀察即派兵五十名前往彈壓（履） 
[監利教案之别報武昌]  
　　監利教案已據漢口函告紀諸昨日報端兹得武昌來函所述略異並存之以俟續報函云監利羅山鎭顧某人甚頑固前有美國教會往該處設堂傳教顧卽非之適教民某在外買米倚勢恐嚇脚夫顧卽聳動鄉民與教民爲難教民懼逃入教堂衆逐至教堂門首將玻璃窗擊碎近尚相持不下又云美領事馬君謂民人持械燬堂地方官並不保護并聞所持器械皆係官物上憲以情節支離已電令荆宜道查復矣（履） 
[鐵政廠巳借洋欵漢口]  
　　漢陽鐵政廠連年虧折難以支持鐵路大臣盛宫保因借洋欵以資挹注刻聞所添本銀約有二百萬兩云（泰） 
[華官爲德兵毆辱]  
　　十八日北京電云山東高密縣俄路兩旁所劃三十里之界現由中德兩國各派委員商議此事但因德員之無禮要索彼此頗有爭執至華官五人被德兵所毆辱且受傷頗重譯太晤士報 
[天津及漢口德租界已由德議院批准]  
　　十九日柏林電云天津及漢口德租界所定章程已爲德議院所批准譯德文報 
[德商索後湖堤工之酬勞武昌]  
　　後湖隄工本係德商呈遞說帖包修張宫保恐外人攘我權利故决議官欵官辦惟一切辦法仍不能出德商條陳之範圍且德領事屢有照會謂此工旣歸官辦須津貼德商數萬金以酬其籌畫之勞聞宫保已允酬一萬金然德商尚未認可云（此） 
[太古公司添輪行駛常德漢口]  
　　太古公司先有沙市輪船一艘行駛長沙獲利甚巨刻又購就快輪一艘添行常德等埠該輪不日到漢即可開班（泰） 
[比商在長江行輪之先聲漢口]  
　　近聞有比商備有輪船三艘定期西歴七月一號行駛滬漢等埠以爭揚子江航利所有漢口一切事宜係托良濟洋行盧蘇君代理（泰） 
[鄂督聘日人爲法政顧問官武昌]  
　　日本早稻田大學講師松平康國與華人素相接洽兹鄂督張宫保以近日政治法律亟宜講求特飭臬憲余堯階廉訪與日本駐漢領事訂　合同延松平君爲湖北法政顧問訂期二年每月薪洋五百元（履） 
[鄂督延留學生爲財政文案武昌]  
　　湘鄉周伯勳君宏業於二十五年留學東瀛早稻田大學習法政科兹已卒業歸國鄂督張香濤宫保延爲財政文案查督署文案先有陸軍卒業生劉邦驥今又有周君相助爲理鄂省前途正未可限量也（履） 
[川督電調鐵路畢業生京師]  
　　日前川督錫制軍電致外務部云川漢鐵路籌辦已有端倪現在議將勘路監工概用華人即請駐日英德法等國大臣於留學生中挑選鐵路畢業生咨送到川以備任使其路費薪水應照延聘外人章程給發以示優待（月） 
[電詢皖省營制安慶]  
　　日前皖撫誠中丞接奉練兵處來電略謂欽定陸軍營制業由本處於上年咨行貴督撫在案應就本省兵力餉力按照定制迅速編改擴充現計爲時已久籌辦當有端倪改編若干添練若干或已成鎭或已成協兵丁是否合格操法能否一律究須若干時日可以練有成效希即酌核咨報當由本處照章奏請派員考驗以重戎政除咨查外特先電詢希即見復云云聞誠中丞己飭營務等處照電詢各節詳復矣（咸） 
[練兵處議定奬章京師]  
　　日前練兵處會商本處公事紛繁責任綦重一切督飭練軍稽核各省營制均關緊要所有辦公出力人員應如何保奬之處必須詳定章程方足以示鼓勵應 
 
 

Page 3

 
 
擬以五年爲期分别優次請奬以爲勤奮從公者勸等語（訟） 
[奏保知府署理巡道京師]  
　　日前黑龍江將軍達桂副都統程德全會奏遴員試署江省新設首道一摺略謂省城分巡道兼按察使銜一缺總匯刑名統司驛站員缺極爲緊要查有候補知府秋桐豫學識閎深襟懷淡定通達治要熟悉邊情向在奉天幕中久爲前將軍依克唐阿所倚重及至吉林尤爲將軍長順所識拔迹其庚子間運籌决勝綜攬全局該員之力居多懇恩俯念邊省吏治　才孔亟可否准將吉林候補知府秋桐豫試署聞已奉旨允准矣（訟） 
[候補文員亦須撮影南京]  
　　十七日本報曾載有標弁撮影以杜假冐一則不謂候補各文員亦不免有頂替情事蓋寗垣候補官吏自道員以下約數百員之多或以姪替叔或以弟頂兄甚有估計其功名之所值折價以售與他人者種種弊端甚難辨别日來藩司黄方伯特立新章上自道員下逮佐貳分别班次合二十人共拍一照以備查攷蓋與清查標弁同一用意也（豫） 
[通化縣官被擄補紀奉天]  
　　俄人在奉天省北通化縣將縣官秋大令并典史王少尉一併拘去蓋因彼處鬍匪冐充官兵與俄人所招華隊爲難故也嗣再三磋商雖將王典史放還然該縣監獄悉被打壞犯人均行釋放刑房所存案卷亦全行焚燬現在秋令尚不知下落云（月） 
[官報總撰述追回原札武昌]  
　　湖北官報總撰述一席委易實甫觀察辦理已紀本報不意委札甫下而觀察已回匡廬僑庽迨觀察聞信赶至鄂省怱怱撰擬聖謨廣證兩篇呈請鑒定大不合宫保之意因命將原札追回（比） 
　　記者日進人則將加諸膝退人則將墜諸淵觀察其何以爲情哉 
[移撥米釐津貼以充學費蕪湖]  
　　蕪湖襄垣小學堂爲邑紳籌欵創辦頗具教育精神惟苦經費不敷規模不能宏敞日前邑紳鮑筱琴廣文禀請米釐局將米釐津貼育嬰堂一項撥人學堂以充經費蓋育嬰雖亦地方善舉而常年經費綽乎有餘以羡補不足廣文此請洵善策也（困） 
[林京卿籌辦中國勸業銀行福州]  
　　太僕寺卿福建富紳林維源現擬籌辦中國勸業銀行不用官股專就各埠華商約可集股銀四五百萬一俟奉旨允准卽當妥議章程刻經當道於初十日電達商部請卽入告矣（需） 
[商部咨詢三省查礦公所情形北京]  
　　南京籌設江皖贑三省查礦公所業由江督咨報商部現經該部復咨江督請將該公所籌辦情形及派員赴日考查礦學如何辦理各節迅速詳細報部以憑核辦（震） 
[粤省停止銅元解部廣州]  
　　近日粤省大憲接奉部文謂粤省銅元除已經起解在途者無庸議外其未起解者一律停止（暌） 
[禀請催收當五銅錢蘇州]  
　　寶蘇鑄錢局委員楊受之明府經撫憲陸春帥撤差限期收回當五銅錢一切詳細情形屢志本報連日鎭江常州松江等各地方官疉次專差來省禀求藩憲效述堂方伯略謂各地方因當五銅錢紛紛滋閙若不迅速取回勢必釀成巨禍請迅委幹員星夜到府將當五銅錢悉數收回萬勿遲誤云云方伯每得一禀即飛飭楊明府赶緊料理（隨） 
[日本仍請阻止某某兩輪運煤出口]  
　　滬輪裝運煤斤擬照米榖出口辦法一事滬道己函告各領事日領事以某某二輪裝運煤斤查其形跡明係接濟戰國兵艦不能一律照此辦理因特函復滬道云已奉本國外部訓條該二船形跡可疑應仍請貴道禁阻出口以全中立（豐） 
[爭奪包認牛捐]  
　　義總領事爲義商包認牛捐昨又函致滬道略謂牛捐事已商領袖總領事電請北京政府免征倘别商有援案爲請者望勿允許聞滬道己先切實駁復矣（鼎） 
[駐美梁星使電文（爲美國華工禁約事）]  
前遵部示擬稿送美專禁工人優待别項力圖挽救美不全允誠始終堅持不稍讓步（外） 
　　按梁使擬稿請專禁工人優待别項夫以優待别項爲言則凡非工人之不能優待者可知而工人之受美苛禁者更可知夫第苛禁工人已非公理梁使此舉原於無可挽回之中稍求挽回於一一乃美政府猶不全允曾是顧全睦誼者而應如此乎今美柔使送交商會華文略說則謂除華工而外更絶無加重種種之阻力又謂自總統以及庶民舉莫不有優待華人之心何與我梁使之言相反耶抑如柔使所自言有不便盡情傾吐者耶 
[美總領事致商會函并華文略說（華工禁約事）]  
　　啓者昨日光臨所議一切欽佩奚似兹由敝國駐京公使柔君擬成英文略說一紙屬以華文譯出送請執事查閱並祈轉致諸大紳士查閱實爲公便此佈順頌日祉計送呈華文略說一紙 
　　中美兩國續訂華工禁約一事俟兩政府承認簽字後自有揭曉之一日而知其中實有數緊要之處須待稍加修改也溯西歴一千八百九十四年中美兩政府深願商訂一和衷互益之辦法禁止華工入美境今已届十年限滿之期兩政府又擬新訂一禁工之續約查前訂條約其總結處有云此約至限滿之日所有曾經簽字之政府均須於早六個月以前聲明該約是否仍照辦理抑或另須更訂此一定之例也去年卽一千九百零四年十二月七號爲該約十年限滿之日中政府爰於是歳夏季照會美政府以一千九百九十四年之約爲滿限須另立一新約以爲之續也去年西八月約距今七閱月以前中國駐華盛頓之公使先送一草約擬稿與美外部大臣以備討論此草約經美政府詳細查閱之後亦擬一覆稿送交華公使 
 
 

Page 4

 
 
再由華公使轉送北京外務部核奪辦理查美政府所擬之覆稿其大旨悉本中政府之意而行惟於其中最關要緊與夫互益之處稍加修改實仍不外彼此易於辦理之一法也美覆稿由華公使送呈外務部查閱後亦越三月餘約距今三月以前美政府復接收北京外務部所擬之草約以憑核奪可否此草約卽中美兩國同認爲續約之底稿者也緣彼此均係實心辦理祇有相好而無相尤又何必多所議論惟期底於速成旣不失兩國之榮譽又多爲國人所歡迎現在該約甫經商議按照定例其所有詳細條欵雖未便向諸君盡情傾吐然實可預卜其中决無或明或暗定欲阻擋有合例之華工等人重回美境之一說云云至除華工而外更絶無加重種種之阻力因無論何等華人或爲遊歴或係寓居學生均不在禁止之例甚且欲爲上等華人籌畫入境最便之一法也於何驗之蓋自總統以及庶民舉莫不有優待華人之心又欲相助爲理俾之易於明悉其風土人情以及讀書之程度教授之新法理國之良規不甯惟是更欲使華人深知兩國亙益交通之要意從此愈加親密因和約云者實緣親近往來而起否則卽不得謂之和約惟有徒托空言而己（外） 
[學生抵制華工禁約之先路]  
　　滬南清心書院學生以美國華工禁約苛待華人於前日一律散學定於昨日午後兩點鐘在白大橋公家花園演說兹因美華書館高鍾二教習竭力轉圜並躬赴散學之教習及學生處解勸堅令暫緩决裂俾得重敦舊好免致學廢半途惟聞住居南市各生則昨日下午仍在滬學會演說云（木） 
[練兵處請撥各關平餘銀兩附片]  
　　再查各海關所税釐均係照關平收入關平較庫平每千兩計加十六兩四錢二分有零又各省司庫局所應解江海關湊還平餘銀兩亦均按關平銀解而海關所放各欵惟新案賠欵及税務司經費係用關平餘則均庫平此項平餘銀兩以各關每年統計之爲數頗鉅且各省於所餘之欵其應解補平銀兩均於報銷册内作正開銷若任其歸入外銷徒資中飽殊非愼重公欵之道擬請飭下督撫轉飭各關道除向餘關平銀兩仍照舊辦理外其餘交庫平各欵擬將平餘銀兩按季解於練兵處爲臣處一切公費之需臣等爲經費支絀勉爲籌備起見謹附片具陳伏乞聖鑒訓示奉旨依議欽此（豐） 
[海參威防禦]  
　　東京某日報云俄國政府已將海參威作爲第一等要塞其防禦工事汲汲經營不遺餘力第海參威背面雖宜於築城而地勢之險要則不逮旅順蓋旅順背面甚偪仄海參威背面極平坦而無峻阪險崖其高處不過五十米突故防兵宜多卽布置鐵網鹿柴等費所需亦鉅且無旅順之二百零三米突高地及劍山諸險要之難攻也惟附近之坡西特海灣洵爲防禦之要點其地勢與旅順背面之普蘭甸南關嶺相若故俄軍於此地最爲注意開戰以後已在該處建造極大兵舍並以築城法設永久之防禦將來日軍圍攻海參威時必於坡西特灣有一大戰也（露） 
[公判日本徵收租界西人房捐之不合]  
　　二十日倫敦電云荷蘭京郎各國公正會訊斷日本在國内徵收西人房捐一事現將判辭揭曉略謂照各國與日本所定之約及合同日本在租界内永遠租與西人之地及當時所有與以後所建之各房屋除相契内所載明租税外不得再徵他税今日本如此辦理殊爲不當云云然刻下駐法日使已表明與此判詞不合之意矣譯文匯報 
[日俄將有大戰]  
　　法文報云觀滿洲俄日兩軍近來舉動足証不久將有大戰 
[俄京不信羅提督患病]  
　　法文報云俄海軍羅提督患病一事俄京中人皆不承認 
[俄勃提督預備接統俄艦隊]  
　　十九日柏林電云俄勃歴勒夫海軍提督將由俄往海參威蓋備羅提督或與日海軍戰敗而亡卽可接統其艦隊也又福而克散海軍提督現患病頗重 
[摩王不允將主權讓法]  
　　十九日栢林電云摩洛哥王不　將主權讓法國譯德文報 
[日俄戰於昌圖近地]  
　　十九日東京電云昌圖境地有俄軍步兵一營半馬兵一聯隊及大砲兩尊由昌圖四十英里地方拔隊繞道昌圖西八英里之三道溝東高地於十七日晨用砲攻昌圖之日軍嗣後又有大砲四尊步兵兩營由昌圖東來襲皆被日軍擊退又有俄步兵三百人馬兵四隊及大砲三尊於是晨由興隆川來攻昌圖東北之三十里堡將某村焚燬後即退回遼河右岸有不騎馬之俄兵一隊亦於是晨攻擊法庫門西南十三英里之大芳園兩軍交戰二點鐘後日軍將俄兵擊退俄軍向西南而逃甚爲紊亂傷亡之兵約三百人 
[俄勃提督定期往海叅威]  
　　十九日倫敦電云俄勃歴勒夫俄軍提督將於二十二日由俄起程往海參威 
[俄遣波蘭兵至遠東]  
　　十九日倫敦電云俄波蘭境每日必有軍隊遣至遠東此等兵皆由波蘭常備軍各聯隊所選甚缺由後備兵挑補 
[俄皇諭創防護公會]  
　　十九日倫敦電云俄皇已諭令創設一防護公會專辦國中武備之事並將海陸兩軍之權亦歸管轄以示劃一公會各大臣以大公爵尼古拉思尼古拉維樞爲領袖並諭令　成一律以成以上之事 
[南非州華工肇事]  
　　十九日倫敦電云英國日日記載報駐南非州訪事人報稱南非州礦中作工之華人約有千名 
 
 

Page 5

 
 
於十一日攻擊土人所住之處殺斃土人二名印度人一名 
[日相演說]  
　　十九日東京電云昨晚本處之日本社會在皇家客庽設席宴飮主位爲駐日英使筵宴後日本桂首相演說云日本實欲限制今日之戰務於日俄兩國外不可累及他國此係日本所願爲天下各國所公認又英日同盟之約行之已閱三年現英國衆人之意亦知以此約爲然故英日兩國現當竭力使此聯約更爲堅固而不失他國之友誼並謂目戰務如即停止於兩戰國名譽皆無大捐譯孚林報 
[日本將在大連灣等處創設民政]  
　　十九日東京電云日本不久將在告在大連灣創設民政並在錦州開平分設民政辦事處譯太晤士報 
[俄願求和於日本]  
　　十九日東京電云俄政府雖欲證明目下戰務尚足支持其實早知萬不能抵制日本故自覺不能不稍相讓以請他國從中調停求和於日本 
[日使將升爲頭等]  
　　十九日倫敦電云紐約黑爾持報謂駐英日使已接日政府公文將於西七月五號升爲頭等公使又謂駐英法　奥各日使亦將升爲頭等公使 
[日參謀將派爲遼東文政總督]  
　　十九日東京電云臺灣日總督署參謀長將派爲遼東文政總督 
[日本聲明擬遷韓王之謡言]  
　　十九日倫敦電云美京傳來消息謂俄國所布謡言謂日本擬將韓王遷至日本一事實係不確駐美日使照會羅總統謂此事毫無根據且日本從無擬行此等舉動羅總統答覆時亦已表明深信日本之意 
[美國無權除去海面浮雷]  
　　十九日倫敦電云東方洋面魚雷甚多頗有礙輪船出入有求美國除去此等魚雷者美國謂此事在美權限之外故不能與各列强商議譯太晤士報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[新任駐華俄使樸科第履厯]  
　　字林報謂駐華俄使雷薩故後俄外部本擬派前駐朝鮮俄使柏勃羅夫以繼其任後因中政府電令出使大臣胡惟德向俄外部抗議謂中國不願接受俄外部因收回成議而以北京華俄銀行總辦樸科第代之樸向在中國北京上下多知其名自拳匪亂後復結納内監李連英白雲觀高道士及某邸所親信之某寺住持僧等與之交好此三人於中國官場最有勢力樸旣得此奥援俄國外部自不能舍此以别擇賢者自日俄開戰迄今俄國在北京之勢力日形减縮今得此新使將來或能逐慚恢復且駕而上之亦未可量也又太晤士報云新任駐華俄使樸科第寓居東方甚久閱歴頗深今舉充此職可謂人地相宜其在道勝銀行爲總辦也於俄國東方政治及財政界上多所運動非僅僅盡其本職也故此次被選實緣於此其到東未久即留心於東方交涉之事所著一書名曰東方支那頗爲人所歡迎其人頗熱心辦事尤注重於中國鐵路以其大有影響於萬國商務也（日） 
[新任駐華美使柔克義履厯]  
　　某西報云柔義君於一千八百五十四年生於美國斐拉德爾斐亞八百八十四年派爲中國北京美使署第二副書記官八十五年升爲書記官八十六年至八十七年爲駐高麗使署參贊八十八年至九十二年漫游中國蒙古西藏者兩次九十三年至九十四年爲美國外部大寫九十四年至九十五年爲美外部第三書記官九十六年至九十七年爲第一副書記官九十七年至九十九年爲駐希臘羅馬尼亞塞耳維亞等處公使九十九年五月告退一千九百年七月派往中國充當議和專使九百零一年九月七號將和約大綱簽字十月充當美國總會總董之職九百零四年遂派爲駐華公使以繼康格君之任（本） 
[華爾騷炸彈傷人詳紀]  
　　十七日倫敦電云俄華爾騷炸彈傷人一事計受傷者二十一人内有三人傷甚重聞肇事之工人係均財黨之强硬派警察現搜查各家甚嚴並拘獲黨中人多名 
[法外部又有辭職之謡]  
　　十八日倫敦電云法外部突爾揩思君辭職之謡復起 
[法國布置防務]  
　　十八日大阪電云法國派往越南考查彼處防務之專員特期克爾君禀稱現在日本旣爲强敵法國自應在東京之鴨朗灣越南之開姆蘭灣頗陸康濤島及西貢等處均設海軍根據地 
[日本議收西人房捐判辭將發]  
　　十八日倫敦電云荷蘭京都公正會訊斷日本在國内收納西人房捐一案業已訊定將於明日（即十九日）發判辭 
[日俄議互交俘犯]  
　　十八日大阪電云聞日俄已訂立合同彼此互交俘犯譯字林報 
[日本不願與俄互交俘犯]  
　　十八日東京電云日俄訂約彼此交還俘犯一事係由歐洲傳來消息本處之人以爲不確蓋日本所拘俄俘有六萬餘人而日人被俄所拘祗有六百人内惟十人係官員是以此約與日本無益又謂俄國因不久將釋所拘之日本軍醫生故有此謡言也譯太晤士報 
[日本擬遷韓王回國]  
　　十七日柏林電云據俄京消息俄政府已行文各國謂日本擬將韓王帶至日本 
[瑞典並未爲日本起出旅順沉船]  
　　十七日柏林電云瑞典起船公司聲明並未與日本訂立合同在順旅港内起所沉之船譯德文報 
[飭緝著匪蘇州]  
　　撫憲陸春帥以現帶飛划右營之米登魁游戎捕務勤能不辭勞瘁前者著名盜魁高東山等均經拿獲因思惡棍范高頭匿跡南通州各營縣嚴緝未獲因傳見游戎奬勵一番諭飭馳往跴緝務獲解究游戎奉令卽率領師船星夜前往（隨） 
[鐵路局機器運漢漢口]  
　　鐵路漢局在外洋所購修造鐵路機器業已抵漢由良濟銀行執事西人盧蘇君派人照料起岸（泰 
[崇寍律寺被竊揚州]  
　　天寍門外崇寍律寺突於本月某日夜半被盜行劫僧衆起捕己被逸去查檢所失約二三百金翌日開單呈請地方官勘騐時邑宰正值縣考由典史陳少尉履勘允爲飭捕跴緝（剥） 
 
 

Page 10

 
 
[小輪覆没三紀寗波]  
　　寗波小輪沈没一事已兩誌本報兹悉該輪船主係江北人徐阿方是日載客四百餘人甫經離埠即因人多載重全船沈没當經各救生船援起五十餘人餘俱淹没船内越時復由救生船撈起屍身二十餘具載至江心寺隙地停放彼時寗道高嶼卿觀察提臺吕道生軍門寗府喻庶三太守鄞縣高子勛大令聞警咸赴碼頭查看一面商之新關税司急將漁洋福海輪船駛近碼頭竭力將船起出詎以船重水深難以出水嗣由吳統領派超武兵輪帮同撈取經營連日僅露船穡屍身尚多未獲高觀察飭寗府派委五廳人員在江心寺查看一面飭縣多搭蓮廠停放屍身以便屍親認領並令將屍按名編號檢點屍身有無隨帶物件並寫明衣衫色目一一登簿復映成小影俾親屬易於識認現撈獲之屍身共有一百餘具艙内尚有多屍仍未起出高觀察特捐英洋五百元如獲屍一具賞洋二元各錢莊亦捐集銀洋千元以備無親屬在甬各屍身收殮之費聞寗府喻太守之戚李某向在漁團局充當幕友亦罹於難昨已將屍撈獲至該船主徐阿才亦已淹斃其屍亦於昨日撈獲矣○寗紹台道高觀察於十五日出有告示一道略謂内江商輪前准上海道咨准江漢關税務司核明章程務須查量各輪噋數馬力丈尺限定裝載人數不准逾額以致貽悮各條當於上年十二月初八日照會本關前税務司查照在案兹查本月十二日寗波小輪由甬開赴鎭海仍復任意貪載將船厎壓載泥土全行出空以致頭重底輕甫經離埠全船覆没言之殊堪髮指當經本道親臨該埠商之提督同府縣雇船撈救其在上層烟蓬落水因而得生者約三十餘人其不及救援淹斃隨時撈起者計二十人其餘多名悉淹没於統艙官艙之内而船沈水底測量水深數丈一時無從措手當與本關辛税務司商請漁洋公司福海輪船帮同援救出險俾淹斃多屍方可打撈並於是晚吳統領派鄧管帶駛放新寶順輪船來甬會同辦理竭盡人力始將該船略爲拖攏計十三十四兩日又復撈獲屍身四十七人先經派員於江心寺空地搭廠以便停放一面請招商局顧總辦代雇照像之人前往該寺守候所有撈起之屍責令工班人等立時放於駁船不准褪衣解帶責成勇丁送至江心寺按名編號檢點身中有無隨帶物件並所著衣衫色目一一登記於簿並照所編字號以漂白洋布書寫掛於死者頸項一面立時拍像註明號數其棺木上亦照此編列標明識認以備屍屬憑此像片認領該輪船身猶未全行浮起屍身未獲者尚多因賞洋五百元函送招商局顧總辦請其諭飭工班人等加勁打撈並曾親到江心寺查看母啼子哭深堪憫惻爲此示仰被難家屬人等一體知悉須知遇此非常浩劫其罪魁禍首固在該船主貪利多裝然生死攸關此中莫非定數除家屬可於江心寺靜候俾於撈獲之後隨時認識領回其非本處人民無家屬來認者由官暫時裝殮開明面貌色樣出示招領 
[日商購茶漢口]  
　　日本商人在大阪地方設有磚茶廠以期抵制俄商近日又携資來漢購買粗茶甚多蓋將携回東瀛以便仿製磚茶也（泰） 
會審公堂及上海道先後議覆上海會審章程全文續四月十七日 
[第七條]  
　　凡詞訟刑名各案如有外國會審官在座兩造聘用律師各律師先須呈明已在駐滬本國領事署堂下邀准方能在會審公堂充當律師 
　　會審公堂議謹查詞訟刑名各案如非涉及洋商而應由中國官自行訊斷者外國官雖有聽審之責本無斷案之權律師爲交涉案件照西法辦理代爲聲辯華案華官自有訊問之法中國亦無聘請律師代辯之條凡華民互控之案應仍照向章歸華官獨斷律師不得干預 
　　上海道議前件擬請酌改開列於後 
　　凡詞訟刑名各案如有外國會審官在座兩造均可聘用律師惟各律師必須經其本國公堂允充律師會審公堂方准充當否則不准 
[第八條]  
　　凡審訊案件本案之中外堂官如以爲律師不遵命令即可暫禁其在本堂充當律師其暫禁限期不出一個月如經該律師之本國領事官允諾則暫禁之限可展至六個月 
　　會審公堂議謹查此條似可照行惟律師係原被聘作代表聲辯之人未經訊問之先不能與華官公事往來如有所禀應令禀由領事照轉以避嫌疑而重政體如不涉洋商之案該律師不得擅爲干預 
　　上海道議前件擬請照行 
[第九條]  
　　凡審訊案件如照華例並無成案可查會審公堂應照商民相沿之法公平斷讞 
　　會審公堂議謹查商民相沿之法旣係上海租界會審公堂應照上海商情參以中國律例酌量定議不得以各國商情作爲相沿之法中西情形不同商情亦異以外人之法度治中國之人民必致商民不服况洋商旅居中國所交易者多係華商於華商規矩亦甚融洽應用華商相沿之法公平斷讞以期易從至公堂定罪於向章註明者應仍照向章不得違背 
　　又查工部局指控違章案件各國會審官輙徇工部局之意隨時輕重殊非政體應請聲明工部局違章案件應由公堂商訂專例不得任意輕重 
　　上海道議前件查中國承審衙門若無成案可查應比相似之例辦理如無例可比即由承審官衡情酌斷原文所謂商民相沿之法照西法乎抑華法乎未免含混旣爲中國公堂自宜比照中國商民通例酌斷擬請攺爲比照中國商民通例斟酌辦理 
 
 

Page 11

 
 
[安徽官報]  
　　四月初一日本任桐城縣丞尹耀庚知奉飭回婺源縣丞候補知州陳兆蘭安慶府知縣曹述誥廬州府均知奉委赴各屬勸辦昭忠祠捐萬雲松辭赴滁州查巡警按照磨錢振家辭赴上海提運佩力洋毡初二日委辦大通厘卡知府何彬衡辭初三日知縣曹述誥謝奉行知甄别留省補用張成先謝奉行知准補夀州正陽司初四日候補知縣馬聲煊面試府經李正焕彈壓並解人犯縣丞劉璲草司監屬壓人犯傳炳章巡查夀餘巡檢齊鳳樓投批並解人犯以上均知奉府委秋審差初五日調署懷寗縣陸士奎到蔡源清銷假並奉委赴廣德州屬勸辦昭忠祠通判龍絨祺面試按司獄蕭鼒奉委查城内七叚分巡初六日磁土公司縣丞婁國華辭謝加扎接辦候補通判龍紋祺謝超委巡檢童宗誠辭奉府委代理桐城練潭司袁洪鈞知奉府委秋審彈壓差初七日候補通判章光文徽州徐景贄寗國知縣張翊立池州鄭秉璘滁州陳澍六安劉振超泗州余鼎鏞太平蔡源清廣德曹述誥廬州均辭赴各屬勸辦昭忠祠捐典史楊長清謝奉行知核准註册初八日通判朱奎辭奉府委赴蕪湖等處提欵知縣劉兆熊知奉府委赴順德查案並由本省賑捐報捐同知銜孫毓嵩辭赴和含勸辦昭忠祠捐虞鏡明辭赴福州勸辦昭忠捐初九日休寗　廈門陳文煃鳳台闞疃司江士美均飭赴新任初十日直隷州判馬田錫面試府經陸永頤知奉撫台委充文巡捕差十一日府經劉士林奉府委院試充文巡捕十二日知縣許崇貴到由寗國府騐收火藥庫工程回 
[上海六馬路仁濟善堂經收咸有一德施醫給藥一文册捐正月廿日至三月廿九日清單]  
　　雲杆氏鄺善慶堂補過子求平安各洋二元大豐無名氏大方棧各洋一元無名氏求平安洋十元馬孟氏洋五元翁子渚洋一元錢二百十文朱承倫錢三百六十文無名氏銅洋十二元無名氏銅洋一元一角同泰順銅洋九元十九角二月份胡徐氏完愿楊健高爲兒冥福隱名氏無名氏彭存仁堂各洋十元謝景春無名氏無名氏徐嘉祥蘇達卿儲俊卿寄　滬人曹小玉各洋一元樂嗣漢隱名氏無名氏楊玉崑裕大棧同人芳莠各洋二元張方氏何俊芳建康勉力子各洋四元戴子苓楊玉崑戴熙亭福頤氏屠焕章各洋五元沈培德洋十五元衛城横署寗馨兒洋八元蓮記洋十元三角無名氏洋十五元廿二角錢四十文無名氏洋三元青村恊記小洋四角善士九户等合洋三元二角善士捌户等合小洋十三角永安棧小洋十角合豐銅小洋二角錢八百文白雲觀錢一千五百五十文利記銅洋七元無名氏銅洋一元二角無名氏義昌莊和祥莊各銅洋一元運記銅洋十元二角漸顔氏銅洋九元八角兩儀堂銅洋五十元三月份曹子善徐枚臣各洋五元姜寳善程錫之黄善長魏儉文堂各洋十元無名氏求愈陳張氏忍安氏無名氏馬恆泰各洋一元劉卓羣洋三十五元郭邦彦規元三十二兩五錢嚴兆基洋十五元徐容禮堂鄭良梅楊玉崑張杏寳各洋二元謝廣梁恊記和記長春兩記隱名氏各小洋五角隱名氏李王氏合洋一元隱名氏洋三元張漢成洋三元銅洋二元杭大生樂銅洋廿九元無名氏銅洋四元四十角輔濟會銅洋四元十角章東明銅洋九元白雲觀衆師錢一千七百四十文共收規元三十二兩五錢洋三百十六元一百零二角銅洋一百五十元八十四角錢四千七百文 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
府陳望曾均請加鹽運使銜廣東瓊州府知府劉尚倫請以道員在任候補廣東試用知府宋夀嵩汪大鈞江西候補知府蔡敏驤候選知府黄秉章均請俟得缺後以道員用廣東鹽運司運同瑞誥廣東佛岡同知李達璋均請以知府在任候補廣東候補同知吳貞亮湖北候補同知蔣鈞宇高凌霨江蘇候補同知方啓新南河候補同知吳家楣均請俟得缺後以知府用太常寺博士毓樟請作爲歴俸期滿廣東試用通判許之麟四川試用通判劉廷楨分省候補通判馮駿廣東候補知縣方頤恕王念萱王貽棟王鍾齡廣西候補知縣蘇永康直隷候補知縣汪福森分省試用知縣謝崇光均請俟得缺後以直隷州知州用山西試用知縣陸詠桐請俟得缺後以同知直隷州用廣東翁源縣知縣劉永椿廣東英德縣知縣吕光錡廣東海康縣知縣朱念祖均請以直隷州知州在任候補廣東試用知縣潘勛浙江試用知縣朱錫康分省試用知縣諶祖琪均請以本班儘先補用安徽候補知縣高振鍇請交部從優　叙江蘇候補知縣吳邁請加同知銜江蘇試用布理問趙延澄湖北候補州同賴仕祥候選州同宛長慶均請俟得缺後以知州用廣東陵永縣知縣傅肇敏請以同知在任候補不論雙單月選用知縣傅維城請仍以知縣不論雙單月選用舉人梅豫棖請以知縣不論雙單月選用廣東試用鹽經歴陳望霖請加鹽提舉銜廣東肇慶府經歴董顯揚江蘇松江府經歴孫毓藻廣東潮陽縣縣丞丁俊江西弋陽縣縣丞顧欽愈均請以知縣在任候補廣東候補鹽經歴郝繼業薛治書廣東候補鹽大使黄以勤廣東試用縣丞張湘房柯經賢尚承勤　通王家彦浙江試用縣丞毓俊江蘇試用縣丞萬鍾安福建試用縣丞周文翰錢溯昭江蘇試用縣丞胡鏡清江西試用縣丞帥培岳安徽試用縣丞朱佐清分省試用縣丞汪承志王季鈎李夀秋韋慶鑾候選縣丞温祖蔭王汝榮均請俟得缺後以知縣用浙江試用主簿程祖懋請俟得缺後以縣丞用廣東按察司司獄毓森請以三庫大使在任候補湖北試用巡檢陸浩直隷試用州吏目袁光裕湖北試用典史姚學睿均請俟得缺後以縣主簿用廣東候補鹽巡檢陶壖平請俟得缺後以州吏目用安徽試用從九張綬藻請以按司獄仍留原省補用鹽大使職銜孫繩祖請以鹽大使不論雙單月選用縣丞職銜王邦慶附貢生劉祖向附生錢鑫均請以縣丞不論雙單月選用附貢生宋乃曦請以訓導選用監生龎中行請以巡檢不論雙單月選用山東候補遊擊李祥光請加副將銜營千總職銜何連耀李廷芬李承忠廣和陳作新均請以營千總儘先拔補用以上廣東勸捐請奬尋常九十八員江蘇候補道松峻史錫唐均請加二品銜分省試用道王景琦請加三品銜補用道江西吉安府知府許道培江蘇候補知府楊恩慶均請俟歸道班後加二品頂戴江西候補知府潘樹屏分省試用知府李國洵黄華均請俟得缺後以道員用浙江候補同知周行湜江蘇候補同知李靖國分省試用直隷州知州用世熊均請俟得缺後以知府用提舉銜直隷試用通判張繼隆候選通判周謙樊家榖均請俟得缺後以直隷州知州用江蘇候補通判彭鴻年諸俟得缺後以知州用分發中書科中書余繩鑄請加五品銜在任候選道江蘇句容縣知縣龍曜樞請俟離任過升班後加二品頂戴升缺升用江蘇大桃知縣胡廷琛請俟離知縣任歸升班補缺後以知府用湖北咸豐縣知縣趙曾蕃請以同知直隸州在任候補江西候補知縣余繩金請俟得缺後以同知直隸州用江西候補知縣鍾元贊張振聲湖北候補知縣王之屏江蘇候補知縣王元輔浙江候補知縣李經滇福建試用知縣金紹良候選知縣李經江盧恩澤均請俟得缺後以直隷州知州用直隷州用江蘇候補知縣陳壎請俟直隷州得缺後以知府用湖北通城縣知縣王景棻請以應升之缺在任候升江蘇候補知縣胡位周請俟得缺後以應升之缺升用候選知縣周恩湛請加同知銜安徽試用州同錢寶書江蘇試用布理問陶揚嘉均請俟得缺後以知州用兩淮候補鹽經歴李彭庚兩淮試用鹽大使盧鼎候選鹽大使張士琨張士珣江蘇候補府經歴劉澤芬汪樂泌畢耀華周瑞雲江西試用府經歴陳嗣宣分省試用府經歴胡清鼎安徽試用縣丞翁長溥江蘇試用縣丞張崇德浙江試用縣丞翁思賢江西試用縣丞周鴻球分省試用縣丞胡榕顧孝珣候選縣丞朱懋棠張宗懿韓濬明李思誥均請俟得缺後以知縣用候選鹽大使劉朝柱候選鹽知事戴邦安候選訓導劉澤農均請加五品頂戴湖北候補主簿朱鳳鳴請俟得缺後以縣丞用鹽大使職銜秦世松請以鹽大使不論雙單月選用縣丞職銜周紹文朱祖蔭塗昕附生田一貫均　以縣丞不論雙單月選用以上金陵勸捐請奬尋常六十七員安徽候補道許鼎霖萬昭度江蘇候補道萬中立崔寶鴻陳際唐廣東候選道周鵾湖北候補道金鴻翎四川候補道朱榮璪分省補用道葉增濤候選道王坤趙曾槐均請加二品銜安徽候補知府黄家傑浙江候補知府吕鈺分省候補知府吳瞻菁均請俟得缺後以道員用安徽安慶府同知志瑞請以知府在任候補江蘇候補同知白鶴年安徽候補同知李永鎭江西候補同知瞿世珪江蘇候補直隸州知州聶其杰安徽候補直隷州知州趙煦均請俟得缺後以知府用同知用浙江臨安縣知縣陳爲鑑請俟補同知銜以知府用在任候選道安徽宣城縣知縣何恩煌請俟離任過道班後加二品頂戴知府銜直隷州用江西鄱陽縣知縣江召棠請俟直隷州得缺後加三品銜補用同知直隷州浙江候補知縣唐乃亮請俟歸同知直隷州後加四品銜同知用浙江試用知縣胡遠芬請俟歸同知後加四品銜知州用候選布政司理問胡遠勛請俟歸知州後加四品銜浙江蕭山縣知縣李棻請以同知直隷州在任候補江西候補知縣朱桐湖南試用知縣方兆霖江蘇試用知縣方時褧連岱英楊寳善均請俟得缺後以同知直隷州用分省候補通判邵廷銓安徽候補知縣黄瑞勳河南試用知縣陳超衡江蘇候補知縣吕賢銘周慶賢分省試用知縣李大年候選知縣鍾長庚均請俟得缺後以直隸州知州用兩淮試用運判沈乾照請俟得缺後以知州用知縣用分省補用縣丞史錫華請俟歸知縣班後加同知銜安徽夀州學正方顯允青陽縣訓導戴邦楨懷遠縣訓導熊錫恩均請以知縣在任候選廣東候補鹽大使朱崇寯福建候補鹽大使柴啓候選鹽大使沈頤兩淮候補鹽經歴胡遠成江蘇候補府經歴鄧遠蔭浙江候補府經歴吳廷標湖北試用府經歴葛天民指省試用府經歴紀華浚請補浙江蕭山縣縣丞張以巽江西試用縣丞鄭乃照浙江試用縣丞强運開張才江蘇試用縣丞黄祖夀分省試用縣丞吳豐年候選縣丞龔惟善雷澍江蘇試用布庫大使佘銘炎均請俟得缺後以知縣用江西試用巡檢郭啓佑請俟得缺後以縣主簿用以上安徽勸捐請奬尋常六十二員直隷津海關道梁敦彦江蘇候補道趙受璋分省補用道舒繼芬均請加二品銜江西試用知府殷洪鈞請加三品銜湖北候補知府廖正華江西候補知府鮑國楨江蘇候 
 
 

Page 16

 
 
補知府胡椿年直隷候補知府鄧寶仁廣東試用知府王秉必分省候補知府王荃本均請俟得缺後以道員用江蘇候補同知宋振麟湖北知州郭寶銘均請俟補缺後以知府用新選山西河曲縣知縣劉鶴年請以同知直隷州在任候補湖北蘄水縣知縣高培闌請以直隷州知州在任候補直隷候補知縣方大文請俟得缺後以同知用湖北候補知縣徐培光江蘇候補知縣張葆吉河南試用知縣錢祥保均請俟得缺後以直隷州知州用安徽試用州同陳忠模候選布理問沈景諴江西試用布經歴章榮欽候補布經歴韓祖慈均請俟得缺後以知州用候選知縣郭宏奎請俟得缺後以同知直隷州用直隷候補布理問方信本請俟得缺後以通判用兩淮丁溪場大使杜思銳請以知縣在任候補直隷候補府經歴胡國臣江蘇候補府經歴汪瑩湖北試用府經歴汪清苹吳炎午任桐江西試用府經歴洪騤廣東試用縣丞吳學恕湖北試用縣丞李士選車雲江西試用縣丞許光燦江蘇試用縣丞吳長褘河南試用縣丞孟昭麟北河試用縣丞費斌直隷候補縣丞萬邦憲程時燡均請俟得缺後以知縣用鹽大使職銜王用賓韓祖植胡金聲洪長經吳國祖均請以鹽大使不論雙單月選用縣丞職銜梅毓華請以縣丞不論雙單月選用鹽知事職銜王震請以鹽知事不論雙單月選用附貢生張鳳扆請以訓導選用選用未入流蕭澄海王秉惟均請俟得缺後以縣主簿用以上湖北勸捐請奬尋常五十員河南候補道黄慶曾江蘇候補道席啓驊四川候補道沈致堅廣東候補道王良弼分省補用道李永懋均請加二品銜道員候選知府曹英請俟過班後加二品頂戴分部員外郎吳燽請加三品銜安徽滁州直隷州知州熊祖詒請以知府在任候補江蘇候補同知陳永熙江西候補同知佘受光湖北截取直隷州知州慶春均請俟得缺後以知府用安徽盱眙縣知縣周榮期請以直隷州知州在任候補江蘇候補知縣陳元光曹升四川試用知縣楊棨均請俟得缺後以直隷州知州用安徽補用直州同郭申綬山東試用州同汗肇緒均請俟得缺後以知州用揀選知縣陳廷杰請以本班不論雙單月選用中書銜候選教諭張元懿請加五品銜安徽在庫大使鈕福傑安徽廬州府經歴張鑑均請以知縣在任候補四川試用府經歴石肇熾直隷候補府經歴章時懋江蘇試用縣丞鄭業敏湖北試用縣丞楊宗稷安徽試用縣丞曹炳勛均請俟得缺後以知縣用以上湖南勸捐請奬尋常二十六員湖北候補道周學輝候選道劉國標盧靖均請加二品衡刑部候補郎中張福豫請仍以本班儘先補用江西銅鼓營同知徐嗣龍請以知府在任候補東河候補同知黄家駒江西候補同知崔祥潤均請俟得缺後以知府用東河候補州同王家豐請俟補缺後以通判用候選布經歴馮麟炳知州銜在千候補知縣河南彰德府經歴謝忱均請加四品頂戴河南候補知縣余紹業請加同知銜四品銜直隷州用河南候補知縣吕耀卿請交部從優議叙山東候補知縣孟廣涵請俟得缺後以直隷州知州用河南候補知縣吳廷模請俟得缺後以應升之缺升用在任候補知縣河南府經歴陸夀圖在任候補知縣河南陳留縣縣丞王文翰均請俟補知縣缺後以直隷州知州用河南試用縣丞金繹熙請俟得缺後以知縣用舉人凌雲請以知縣不論雙單月選用廪生胡炳垣請以訓導選用附貢生唐國楹請以府經歴不論雙單月選用鹽大使職銜阮鋆請以鹽大使不論雙單月選用以上河南勸捐請奬尋常二十一員直隷候補道顧思遠江蘇候補道周學海陳維彦請加二品銜江蘇候補知府徐乃斌請俟得缺後以道員用江蘇候補直隷州知州陳惟壬請俟得缺後以知府用湖北候補通判張模兩淮試用運判程謙均請俟得缺後以知州用候選布理問王安洪請加四品頂戴光祿寺候補署正徐履祥請以本班儘先補用江蘇候補知縣顧秉鈞直隷候補知縣陳惟庚均請俟得缺後以直隷州知州用河南商水縣知縣李緒田請以應升之缺升用兩淮候補鹽經歴楊家淦候選布庫大使張文森候選鹽大使陳惟孚廣東試用縣丞顧永顧芬吉徐志清江蘇試用縣丞張祖裪安徽試用縣丞顧思範湖北試用縣丞顧詢吉均請俟得缺後以知縣用縣丞職銜賈勛請以縣丞不論雙單月選用以上淮揚勸捐請奬尋常二十一員二品頂戴候補四品京堂陳時利請交部從優議敕知府銜候選同知沈繼賢請加三品頂戴在任候選知府四川巴縣知縣胡薇元請俟知府得缺後以道員用四川洪縣知縣劉濟清請以直隷州知州在任候補江西候補知州吳鍾琳四川試用知縣何文徵廣東候補知縣劉明健均請俟得缺後以直隷州知州用候選布理問黄駿黄駒均請俟得缺後以知州用直隷候補府經歴繆鑰湖北試用府經照朱晟運湖北試用縣丞何保誠均請俟得缺後以知縣用不論雙單月選甲知縣大挑教職曾廣桂請仍以知縣不論雙單月選用訓導汪致森請仍以訓導不論雙單月選用在任候選府經歴四川銅梁縣典史馮時懋請加五品頂戴監生高篤先請以縣丞選用以上四川勸捐請奬尋常十六員湖北候補道吳政修浙江候補道朱疇江蘇候補道黎錦彝均請加二品銜江蘇候補知府傅增淯江西候補知府余長春均請俟得缺後以道員用江西候補知縣李繼錕江蘇試用知縣翟希璜俸滿候選知縣江西奉新縣教諭湯兆璵均請俟得缺後以同知直隸州用直隷候補知縣陳繼曾請俟得缺後以直隸州知州用四川候補鹽大使陳韜直隸候補府經歴陳世琳湖北試用縣丞洪夀耆江蘇試用縣丞朱若水均請俟得缺後以知縣用布庫大使職銜陳惟奎請以布庫大使不論雙單月選用鹽庫大使職銜查振聲請以鹽庫大使不論雙單月選用縣丞職銜陳學典請以縣丞不論雙單月選用以上江西勸捐請奬尋常十六員江蘇候補道唐夀彭湖北候補道唐夀江河南候補道王錫璜江蘇補用道劉國柱候選道陳作霖吳榮成均　加二品銜在任候補追河南歸德府知府岑春煦道員用候選知府劉國溎均請俟離知府過道班後加二品頂戴奉天候補知府陳喬年請俟得缺後以道員用分省試用通判樂鐸請俟得缺後同知直隷州用湖北黄梅縣縣丞孫鏡寰請以知縣在任候補直隷候補縣不吳炳湘安徽試用縣丞朱汝傑分省試用縣丞阮永熙均請俟得缺後以知縣用廪生吳伯超縣丞職銜韓國衡均請以縣丞不論雙單月選用以上吉林勸捐請奬尋常十六員道員用廣西補用知府路在衡請俟過道班後加二品頂戴廣西試用同知梧盛請俟得缺後以知府用廣西候補知縣羅環吳永治刁光祖均請俟得缺後以直隷州知州用廣西試用府經歴王國焕請俟得缺後以知縣用以上廣西勸捐請奬尋常大員山西試用直隷州知州王恩國請加知府銜江蘇試用知縣沈師曾直隸試用布理問楊志溥均請俟得缺後以知州用甘肅試用縣丞周鴻证請俟得缺後以知縣用江西試用從九品晏振清請以巡檢仍留原省補用留陜補用都司蔣桂 
 
 

Page 17

 
 
[江督行蹤揚州]  
　　江督周玉帥於十一日由浦起節並至裏下河查勘事件已紀本報十二日下午憲舟逕出六閘下駛至仙女鎭駐泊一宵十三日清晨啓椗東下逕入下河赴泰分司所屬東台縣境履勘九龍港等海口勘畢折赴裏河至通分司所屬通州海門等處查勘新淤漲地聞玉帥此行因崇川張季直殿撰條陳欲於塲境試行淺水輪船及通屬墾務故乘憲節回轅時請其便道往勘也俟勘竣即由通屬出天生港江口换坐鈞和兵輪船溯江上駛回金陵節署（剥） 
[飭查閙事考童蘇州]  
　　蘇州考童拆毁定　寺一節巳志前報翌日復以貢院西首祥和錢鋪兌换銀錢不公恣情　榖上憲以考童如此胡閙實屬膽大妄爲因由府憲許子元太守傳見九學校官令於試竣後著各廪生詳查務將爲首肇禍之人指出究辦（隨） 
[常備軍招兵額]  
　　蘇省常備軍營制每營勇額七百名撫標中營改爲常備第三營該營勇額祗五百名連缺額等寳僅四百餘名現經春帥委員至湘楚一帶招募精壯三百人督帶回蘇以資充補（隨） 
[中學堂裁撤師範科蘇州]  
　　蘇州府中學堂於前年附設師範科俾學生畢業後分充各學堂教習現府尊許子元太守以省垣巳另設師範學堂中學堂之師範科似可無庸兼設因禀准撫憲陸春帥飭將是科裁撤所有學生併入師範學堂肄業（隨） 
[札催廣設工藝局鎭江]  
　　各省奏設工藝局後所有軍流徒犯人等概令入局學習各種工藝此爲新政中最善之舉也而常鎭各處尚未舉行刻由上憲札催常鎭道速議興辦並著妥定章程禀候察核（　） 
[革藩有營幹之意鎭江]  
　　己革藩司瑞璋於十六日蒞鎭假雇六吉園聞江督由通過鎭時須親往拜會謀幹一切（觀） 
[軍節旋轅松江]  
　　楊鏡岩提督前日赴澱山湖校閱水操將朱都戎撤差以淞南營某守戎升署遞遺淞南營守備缺以本轅巡捕王保之都戎往署隨卽起節赴蘇拜賀陸春帥任禧十七日秉節回轅（賁） 
[尹氏鹽票不准租辦五綱揚州]  
　　揚郡尹稚山虧欠銀行各欵經盛宫保札飭江都縣查封家産備抵迭紀前報兹悉産業中有鹽票十餘張均經宫保行知淮運司扣運俾收回自辦以抵尹欠詎各票半多租賃與人有租一綱者有租二三綱者而厚出亨一票竟出租五年各租商咸紛紛至運轅具禀懇准照原租綱數辦理都轉　據情轉詳宫保請示祇遵旋奉批云厚和亨一票出租五年收囘期遠萬難照准飭俟該商一綱運滿即與生租一次者一併扣停以抵尹稚山虧欠鎭江關道之公欵勿再任其藉延是爲切要至出租一綱者究竟何日可以收回飭查明確詳細轉復都轉接閱已札飭淮南屬員查復前轉飭厚和亨租商泰安記遵照（剥） 
[新守蒞鎭鎭江]  
　　新授鎭江府知府承璋傾愚到省現奉大憲飭赴新任十七日乘舟蒞鎭擇吉二十六日接篆（觀） 
[郡尊起程回里揚州]  
　　前揚州府余石蓀太守因病請假交卸後尚住衢署兹於十一日携眷買舟回里（剥） 
[揚郡試期揚州]  
　　揚屬府試經府尊張太守遵學憲札文定於五月十一日開考初八日取齊已通飭所屬遵照矣（剥） 
[江甘縣試前列揚州]  
　　江甘雨縣考事己竣發貼正案將前列五名錄下（江都）倪詠墠倪恩浩孫嶸周業驤周志曾（甘泉）龔啓黌李宗霸耿善元張朝弼王柄（剥） 
[人地不宜母庸回任鎭江]  
　　正任常州府德乾一太守因去秋無錫米捐罷市鬨鬧學堂一案被上憲撤任未幾奉前撫憲端午帥委署鎭江府篆務甫經半載有仍回常州之消息常郡諸紳董以太守辦事草率人地不宜聨名票准大憲批飭太守毋庸回常州府本任（觀） 
[松郡大火松江]  
　　十九日晨西門外東嶽廟西華源興桐油店失愼迤東焚至全成酒店恒潤泰衣店至莫家弄新洽興皮梁店而止西則章正大木梳店三三徑小弄萬華銀樓至天昌碗店而止并延燒下岸東自兪振昌鞋店日新昌鞋店榮發膏土店元亨錢土莊祥泰膏子店順成信局李萬泰零剪店德裕錢莊萬寳源票號至章日大洋貨店而止聞起火之由謂係吸食香烟劃取火藥誤墮洋油缸所致（賁） 
[仕學院評定甲乙武昌]  
　　仕學院甄别投考者二百五十餘員實收試卷一百二十五本由委　閱卷各員分别優劣後彚送監督史繼之觀察評定甲乙再呈張宫保　奪聞超等第一名爲候補知縣 
 
 

Page 18

 
 
楊忠恕（　） 
[咨領防營軍械武昌]  
　　京師練兵處日前飛咨到鄂關湖北常備左軍八營前年駐防北通州後所有帶來之新毛　槍彈因逐次演操打靶業已用罄請飭兵工廠速發槍彈十萬頒由該營派員逕領以重防禦（比） 
[厦門]  
　　十一日中街美商發記茶莊夥吳某忽持刀自刺咽喉立時斃命莊主卽報吳之家屬備棺收殮○山仔頂某娼寮於十二日下午突來棍徒十餘人持刀尋仇龜奴陳邁身受刀傷四處立時倒地各棍徒等一鬨而散○提督中軍參府彭保清蒞任後每夜必親出梭巡初六夜巡至户部街見有形跡可疑之十一人徘徊路側遂飭勇一併拘獲搜其身畔均有暗器當即　解提轅轉送廳署訊辦初九日又拿獲一匪送廳嚴訊口供釘鐐收禁（蹇） 
[揚州]  
　　皖省興辦路礦各工兩江總督周玉帥檄調儀棧總辦蒯觀察前往查勘兹己事畢比至江寗適玉帥因公赴浦觀察隨駕舟來揚候憲旌南下以便迎謁面陳一切○兩淮湘岸各鹽邇來銷場甚暢運司恩都轉昨又接湘岸督銷局來電請卽迅開新綱引鹽接濟都轉據情轉詳督鹽憲可否接開湘岸乙未春綱請示祗遵旋奉憲批如詳開辦刻己轉飭淮南局員傳諭湘岸各商一體遵照（剥） 
[上海道飭令縣廨諭禁新書札]  
　　爲札飭事案據書業職商兪復等禀稱竊因警世鐘一書累及書肆夥友覊押西牢當經職商等公代表白懇恩訊釋一面將應禁書籍禀請示禁等情本經憲臺批准會審訊釋在案嗣由職商等邀約同業會議建設書業公所舉董事數人專司查察新書一有新出之書即行會議傳觀倘稍有侵犯之處應卽隨時禀請示禁庶免動輒得咎現在草章初定尚未盡善容俟妥定章程後再當禀請立案惟目前市面流行尚有數種蓋不如其應禁不應禁故不能自以爲禁耳應將書籍名目五種除前己奉禁不復冗叙外合行另單粘呈憲鑒此種書籍是否應禁之書禀懇會同英總領事出示懸禁俾衆周知如示禁之後倘再販售則是自罹法網甘受王章所有前次警世鐘一案實以未奉禁令遽被覊押應請照會英總領事重行提審訊明釋放俾免寃抑而平衆憤等情除附呈新廣東新湖南革命問答洗耻記思痛錄等書籍五種到道查洗恥記等書五種語多謬妄自在應禁之列除批示分行並將警世鐘一案照會領袖轉商英總領事重行提案會審外合行抄單札飭札到該縣廨即便查照單開各書一體出示諭禁毋違此札計抄書目新廣東新湖南革命問答洗恥記思痛錄（暌） 
[浙鹽商購砲]  
　　近因浙西等處梟匪充斥經總商沈某等禀准浙撫向上海福來洋行定購勃克門快砲數尊現由浙撫咨明江督周玉帥札飭上海道袁觀察咨關驗放（金） 
[釐局批示]  
　　昨日本城釐捐總局督辦陳觀察發出批示一道錄後據蔣大成雞鳴行等禀批云各業認捐總以聨絡商情爲第一要義前據該行等聯名禀請加數接認業經批飭該局妥議在案兹復據稱不顧列名則此項認捐各行尚未允洽仰貨捐局即將蔣大成行名除切實查明另招妥商承認以重捐務（金） 
[出示招認]  
　　上海縣汪大令查得三月十二日滬北紅廟弄口倒斃無名男屍經驗明氣急身死飭堂收殮迄今無人認領昨特出示招認略謂該屍年約五十餘歳身穿元色洋縀棉馬褂元布棉襖藍竹布緊身白布短衫藍襪布鞋腰束藍布搭　如有親屬久出不歸與所開相符准即來案認領（金） 
[興江建橋]  
　　西門外至大南門一帶城根前經各董議築馬路通行車輛在西門附近建一大橋迭紀前報兹悉橋工業已興建一俟竣　再開路工並蓋造市房以興商務（土） 
[開築馬路再誌]  
　　西門外各項東洋車小車向不抽捐前經上海道袁觀察札飭馬路工程局總辦翁子文太守查明一律抽捐以歸局用太守遵卽函致西門外巡防局請查實數並傳該處地保詳詢一切當即禀復觀察再行開辦（土） 
[控案移縣]  
　　大馬頭元盛米行執事在馬路工程局控浦東某米行結欠米洋三百餘元行主秦蓮生逃避當將學徒湯仁元扭獲經黄二尹訊供限交行主前日已移解上海縣請辦（土） 
[推廣捕務續聞]  
　　南市十六鋪集水街裏鹹瓜街歸馬路工程局推廣辦理已紀昨報兹悉總辦翁子文太守已飭工人製成燈杆二十根不日卽將竪立裝設電燈並編號造册約於五月初即可派捕巡察矣（土） 
[認領浮屍]  
　　前日同仁輔元堂救生局巡船在浦面擄獲浮屍一具帶至老白渡馬頭後經駁船户楊毛毛認明伊夥遂知照屍屬備棺收殮（土） 
[不准干預]  
　　孀婦虞朱氏前經投縣禀控親戚朱子仁等無端奪産一案當經奉訊批飭候示兹悉上海縣汪大令已飭派原差恊甲前往傳諭朱等不得干預家事如違查究（金） 
[上海官事]  
　　湖北候補道王子恒觀察代興近奉湖南撫憲委往日本考查學務並順道護送女學生赴日留學昨日道經滬江住北市全安棧○江蘇糧道陸申甫觀察定於明日返蘇昨至道縣各署辭行○候補同知蔡鼎臣司馬國器昨投道轅禀辭進京○新委吳淞司巡檢孫書玉二尹麟瑞昨日至道辭赴新任○本縣汪大令警察帮巡馬叅軍松海防沈司馬浦東總巡謝明府昨均因公奉上海道袁觀察傳轅問話○隨辦商約委員試用知縣楊大令先德候補知縣葉叔洙大令在泗試用縣丞楊少甫二尹錫澤龍二尹繼文葛二尹兆蘭分省州同沈司馬悦璋清江駐滬採辦委員王刺史等昨均因公先後到道禀見（金） 
[上海縣案]  
　　周長林舁妻徐氏控被女婿陳二用刀戳傷頭額求請驗究前晚奉汪大令提訊周供女兒嫁陳爲妻時被凌虐逃回家中妻陳氏向論不服竟被用刀戳傷陳二供稱妻子因細故口 
 
 

Page 19

 
 
角回家岳母赶來理論互相鬥毆不敢行兇大令察得陳氏刀傷屬實是否陳二所傷候查明澈究○劉海成控楊子怡覇賴存洋奉汪大令提審劉供開舊貨店楊子怡前本同業今開米行二十七年向小的借洋五十元二十八年存洋一百元並珍珠價洋五十元共二百元本有存摺去歳换立借據月息一分由朱文亮作　收過息洋二十七元今正向孛借本反顔抵賴往尋中保己於去年七月病故復往索討被楊糾同流氓兇毆情急控追借據呈核楊供股開泰順米行與劉並無分毫往來去歳常往友人朱會夫家閒談見劉每日在彼裝烟未幾歇出劉向小的借洋四五次歳杪又來借洋五元小的不允竟糾無賴四人來家硬借十元小的禀請二十三七鋪巡局拘辦始各逸去今忽揑據朦控求察大令核得兩造各有不實不盡判楊交保候查明復核（金） 
[會訊汪公大控蔣品蓮案]  
　　汪公大控蔣品蓮騙呢一案昨日十點鐘英副領事德君臨廨會同屠司馬覆訊西捕將蔣品蓮解案蔣所延雷滿律師聲稱今日原告律師哈華托應將蔣之如何欺騙實據指出但哈律師今日不到堂之故敝律師代陳之緣數日前被告之弟曾與原告商酌此事究係往來交涉不應以欺騙控告前次呈堂之盈昌號發票與蔣處之發票字出一手原告不能抵賴刻己承認但原告旣經承認發票信札是實則欺騙之事是屬子虚惟欠銀究應歸還因此與原告商定折還洋一千二百元原告亦已應允請堂上即將此案註銷德君曰案係原告指控經公堂斷定雷律師請銷案一節必須携有蔣與原告來往之實據方可核辦雷律師再三呈請屠司馬諭令兩造原被律師於今日午前十一點鐘至公堂核斷（木） 
[公共租界晚堂案]  
　　汪鋆控稻香村店主相憶春圖賴貨銀經讞員屠司馬訊問相供店係嗣父所開去年十一月嗣父故後有欠項四千餘兩他人均未來索惟汪鋆有意逼迫汪供爲稻香村經理貨物店主相關山在日到期付銀從不拖欠自其侄相憶春接手數月即該銀一千六百十兩又洋三百八十元蓄心不良意圖吞賴司馬判將相憶春交保限一月内清償違干押追○婦女王翠林投案禀稱清江人二十八年分由夫王幹臣領至上海押與李作文花烟間爲妓取去洋四十元三年爲滿今逾期已久掯不放出求超豁判交官媒候傳李作文及王母到案再核○去年黄君甫控水木作頭張秀堂擔保王姓木板銀兩經前讞員斷令張再賠洋九十元各具遵結在案今經屠司馬覆訊據黄君甫供張居心刁詐延不歸償務求追給張秀堂供巳遭賠累餘並未允繳現在王姓欠户管押在案請提追究司馬謂爾前供認應賠洋九十元自願每月拔還洋十元並具限狀豈容狡賴判令仍交原保限一月内清償延干血比（木） 
[公共租界公堂瑣案]  
　　楊樹浦捕房解賭徒邱金夫胡桂生張春堂等二十五名並賭洋九十三元及賭具等内有華捕　阿五朱桂生兩名又張方方張春堂姜仁興三人每人各存保洋念五元襄讞王明府商之美副領事著將賭洋及保洋共一百六十八元提百元充公餘六十八元匀撥濟良所伺仁堂華捕兩名各責三百板枷兩月期滿再押六月餘二十人各責三百板枷一月○包探徐榮珊解聚賭之李桂山並賭徒王生福葉章福張季生張金傳陳生太張阿生並賭洋二十二元銀表一枚判表洋充公李桂山責三百板枷一月期滿再押六月餘六人各責三百板枷一月○寳元洋行前控船户沈阿春陳阿才遺失白獺油斷令賠洋一百六十元昨日沈阿春之婦赴行繳欵見小火輪内藏有此物卽邀陳掌華沈妙生共至水巡捕船訴明原委將船户張祥寳楊毛毛陳金泉吳阿根四人拘住抄出贜油昨晨解案點視已少獺油五十九磅計洋六十八元判張祥寳楊毛毛押四月賠洋六十八元不繳加押二月船夥陳吳兩人發押捕房兩月○前日青浦婦人潘趙氏被夫兄潘仁喜誘騙姦賣已經訊辦後山包探李星福至潘氏家傳其翁夫來申領回詎料不願立書回信請發堂擇配昨晨李星福將回信呈案判潘氏發濟良所留養擇配○張衛氏控子張永卿違忤判責三百板○吳福昌前控流氓攔路搶衣拘解訊辦逃去首犯陳金生一名昨日由探拘獲判責三百板押六月○王炳福王祥泰二店深夜賣　昨晨傳案判各罰洋十元○朱董氏控被大婦田氏凌虐刀傷左手判責田氏五十下董氏以夫朱如山情願放棄發棲流所留養○吳丁和控毛桂生拆梢洋八元判責二百板○季如銀控被胡殿才拆梢毆擊並有陳姓茶館主禀被胡殿才毁壞各物計值一千文判責胡二百板賠洋兩元○婦人吳秀英投案供嘉定人於二年前被人騙至上海買與陸秀二家受苦不堪求恩超豁判發棲流所留養（木） 
[法租界捕房案]  
　　已閉乾大昌布店主張靜安前因虧欠鉅欵爲債主呈控法廨奉讞員陳大令訊供准予交保理處旋經親戚劉雲泉具保詎張保出後挈眷潛逃致累保人禁押己逾半年邇因劉在押患病沉重併妻孫氏偕衆鄰居投案伸訴求准將伊夫送入醫院療治大令著投公堂候示○義興衣莊夥兪雙魚用虧帳項洋二百餘元控奉大令訊供押追除繳還外尚少一百三十餘元實因無力措繳善陸續拔還具結存查○舊貨攤主周阿二購買竊贓皮帶爲失主查獲控奉大令訊供著笞責一百板○周阿三行竊張渭漁老虎灶水杓一把爲店主當堤拿獲送案請核奉大令訊供著責二百板贓交失主領回○劉阿六蔡金標掩入新租界俄提督公館圖竊爲司閽人拘獲送入捕房奉大令訊供判押五天以示薄儆（水） 
[美租界捕房事]  
　　前晚有酒醉甲乙二西人由百老匯路行醉行至天潼路忽起爭端互相兇毆甲突出利刃刺傷乙之手臂由巡捕拘送捕房捕頭令送公濟醫院醫治乙押候解送該管領事署請辦○前晚酒醉西人某丙行至禮查西客棧門首倒臥路旁不省人事由巡捕雇車送入捕房捕頭令押至酒醒後再核○昨日有流氓多人在密勒路互相兇毆巡捕喝阻不依一併拘入捕房捕頭令押乞丐牢半天以儆（火） 
 
 

Page 20

 
 
   
 
