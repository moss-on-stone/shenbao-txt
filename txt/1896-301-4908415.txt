# 1896 - 301 - 4908415

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元二角○隨園三十六種實洋五元○刑案匯覽洋七元○景岳全書碼洋三元○沈氏尊生碼洋三元二角○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月㾗碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世烟緣碼洋一元四角○繪芳錄碼洋一元二角○中東戰紀本末洋一元五角諸君欲購者請移玉至三馬路申昌書畫室或申報館帳房可也此佈 
[勞農紀述]  
　　余家有薄田數頃雇佃耕種迄今已二十餘年每當西成蕆事新榖登塲禾主人掉一葉之舟載數石之米送至余家歲以爲例計其所入足敷一年饘粥之資男女大小丁口本屬不繁如子輿氏所云八口之家僅逾其半故不特無斯飢之歎而節其糜費則友朋饋問之禮親戚慶吊之儀皆可取資於是余幼承親庭之愛雖頑鈍失學而米鹽門户從不分勞三十年來幾不知算子爲何物帳簿爲何書自去年冬夏嚴慈先後見背終天抱恨鬱鬱傷懷由是筦納之司料量出入皆不能不以一身任之如肩重任如理亂絲右絀左支頗形竭蹶回思先君子在日每於七八月間必買舟至鄉巡視稼穡計較其或豐或歉以定歲收之盈虧余亦踵而行之爰於日前親往鄉間秋稼如雲一望無際晚稻方始作花早稻已經垂實離離翼翼搖曳當風春秋書大有之年風詩詠降康之句似可於此卜之惟余從未至鄉誰家阡陌茫乎未知乃召禾主人而詢以余家所業之田經其一一指示且爲余言東鄉之田多屬高區宜於種稻亦宜於種木棉今年四月間淫雨連緜河水大漲凡低窪之區一片漣漪幾成澤國幸放晴以後水卽退去秧苗不至受傷而木棉種無幾時天雨泥濘不能薙草以至荒蕪特甚疑今歲木棉秋收必歉農人皆心焉憂之不意秋來花鈴極茂收取甚豐新花今已上巿計每斤可得六七十文售價旣貴而收數又多老農卒歲之資當可不憂告匱而春夏間倍極勤劬之力亦可藉是以償不至剜肉補瘡空嗟困瘁可謂幸矣余訝然問故禾主人乃欷歔而言曰播種之法大抵在勤去其莠草務在使之凈盡此固不獨種木棉宜然也凡種禾麻菽麥其法無不如是蓋莠在田中易於滋長芟治稍疏不數日之間但見芳草萋萋搖蕩於綺塍繡陌而所植之物盡巳根枯葉萎無復生意之浡然矣去草於稱田中名曰耘耘必以手去草於花中名曰脫脫則以鋤照往日而論脫較耘略易爲力卽鄉間荏弱女子亦能爲之今年當雨甚時農人皆倚鋤而歎比天開霽草長盈尺甚者幾及半人以鋤鋤之則木棉爲草所壓盡枯萎於田中無從長養故不能用鋤而亦必耘之以手俾所去之草得以抛置岸側不使壓傷木棉然土鬆泥爛往往拔去其草而泥隨根上木棉根荄仍不能不慮有受傷於是以一手執小刀一手持草尾著泥剷之於木棉固毫無損傷惟草根仍在田中一二日間萌芽又茁蓋刀剷之遲不若用鋤之速每於新去之草尙未除盡而前去之草已經復生有芟除至六七次而根株仍未盡絶者故今歲花田之工較往常必加三倍計一農之力不能治二畝之田無論田家貧苦居多未必有閒錢雇工治地卽使稍有積蓄當此蕪穢不治之候各事其事尙亟亟焉惟恐不遑誰肯舍其田而芸人之田故雖有錢而亦有無處雇人之慮現時木棉雖稱豐收然已不知費却人力幾許且在當時必早爲之治則所種木棉元氣未爲所傷秋來方能繁盛其或人工有所不及從事稍緩者則已不能發育而收穫亦仍不豐故今年木棉之佳者十之四不佳者十之六至價之昻貴則自創設機器紡織局以來木棉之價本漸加增本屆資本人工所費較鉅故售價亦不肯賤以售價與種費相比二者適足相當能多收數十斤木棉卽可略沾微利若早稻則自入秋以後暘雨得時最爲繁茂可稱毫無遺憾晚稻方開花時略被風吹將來結實恐稍不能滿足然亦並無大損也余旣聞禾主人之言回視余田所種木棉與稻各半且皆極爲茂盛爰爲之慰勞者再歸乃篝燈獨坐倩毛頴君記之以付手民報論之請 
[上諭恭錄]  
　　八月初三日奉上諭郡王銜貝勒載瀅之第二子著命名溥儒欽此○初五日奉旨太常寺典簿著謝汝梅補授四川保寗府知府著邵世恩補授四川奉節縣知縣著胡永榮補授安徽銅陵縣知縣著劉佐宸補授湖南龍山縣知縣著朱伯壎補授山東東阿縣知縣著李光華補授陜西定邊縣知縣著劉林立補授陜西清澗縣知縣著唐濟濬補授俸滿前廣西武宣縣訓導陽國楷截取舉人洪熙元俱著以教職用工部律帖式著顯聰補授理藩院筆帖式著繼昌補授廕生銓林著以文職用截取户部郎中陳熾内閣中書雷在夏俱著照例用俸滿北城兵馬司吏目王夢溎著照例升用明保直隸候補道劉盛瓊著以道員仍發直隷補用並交軍機處存記保舉直隷候補知縣彭庚孫山東候補知縣乙沛恩江西候補知縣徐銘新俱著照例用吏部文選司員外郎著劉家模補授所遺主事員缺著閣萃峯補授欽此同日奉上諭御史鄭思贊奏捐復舉人有關名器請飭核議並請停止報捐舉人及推廣道府捐章各摺片著户部議奏欽此 
[四續記使相抵英事]  
　　七月初二日李傅相乘馬車謁客至晚至水晶宫應匯豐銀行之招行中董事加末隆君迎至大餐房座中共二百九十人傅相居右龔仰蘧星使居左其餘以次列坐席間各致祝詞加末隆君起而言曰今幸上相奉節辱臨敝邦從此兩國睦誼有加并望貴國日臻富强一洗舊習傅相命隨員羅君致謝略謂本國有事之秋貴銀行甚爲關注本國大皇帝及本爵臣同深感悅云云席散主人速傅相觀烟火之戲陸離五色幾如海巿蜃樓忽現一大孔雀臨風展翅神采如生旋復幻成一大廟傅相極口稱揚詢以何人所製主人令巧匠某氏出謁傅相謂汝之手叚可謂精巧絶倫本爵臣今日得以鎼所未見可謂眼福不淺矣盍一至中華俾四百兆人民同欣快覩乎匠乃稱謝而退復以電綫通至傅相座前請傅相按以手甫一按忽遠處現長壽富貴四華字謂非奇之又奇者乎斯時觀者數千人無不大聲稱快閱片時傅相辭返行轅初三日清晨乘馬車游英國大銀行遍歴各室細問章程銀行執事人出一鈔票請傅相書名以爲他日記念傅相復問以銀行之事與國家相連否執事人對以銀行歸商人開設國家並不牽制傅相頷之辭謝而出赴郵政局局長公爵勞而弗克君率同各隨員握手迎入傅相閱視一周步入電報房傅二電至德 
 
 

Page 2

 
 
法二國未幾卽有回電傳至下午至倫敦總商會會中人驩迎道左進以頌詞傅相答以老夫重返中華自當爲國宣勞整頓一切蓋以通商爲兩國有益之事不可不汲汲以圖也語畢辭返 
[臺灣近事]  
　　日本友人惠書述及東歴九月十一號長崎鎭西日報載日本政府接得臺灣總督八月二十號禀報云邇日有土兵一百六十名聚集宜蘭附近四猪煉仔寮間携帶大砲二門以備與日人鏖戰日人派大尉花崎氏領二中隊前往頭園氏亦領一小隊赴彼會齊分投剿洗未知勝負如何錫口地方近有二人入境偵察動靜土人之已降日本者向日官密告情形日官派人查緝二人已逃去其一跳入河中用翦自剌窟尺莊外雙溪口張厝後一帶均係産茶之山每日男女十餘人入山采茶十六日清晨有生番數十人突然而出殺死男女九人祗二三人得以逃脫 
[佞佛被紿]  
　　金陵訪事人云邑有某氏婦年逾花信貌僅中人平時聞人言佛在西天所居盡瑶宫貝闕心竊慕之因是一願佞佛最好詣寺院燒香因結識無數尼姑道婆此往彼來今日某神會明日某聖誕出入煩而且秘久之夫始有所覺稍防閑之婦苦不得快其志一日乘藁砧外出怱怱扃其門下洞房以鍵而存其鑰於隣居某宅拂衣竟去抵暮夫歸怪入其宫不見其妻終不解其爲結璘之奔月也赶報其母家倩人四出偵訪殆遍杳無蹤影此夏間事也本月初二日江寗縣衙門忽接到壽州差遞公文一角稱解送貴縣女犯一口當堂交納原解差役逮犯至胡大令點收訊問婦供係江寗土著母家某姓適某姓夫主某甲誤於兩月前某日午後信道婆黄氏之言一路燒香行經河畔卽勸乘小划船以免彳亍於道詎該划逕出城停泊蘆洲深處黄氏自稱有事上岸囑留船中少待其時心竊生疑急拉其襟袖不放渠力挣得脫飛步上岸已正狂喊舟子二人卽上前以刀加頸相恫喝稱黄氏已將汝賣與人矣喊哭何爲維時默念勢已如此只得吞聲忍氣迨抵壽州有賈人子願買爲妻彼此正在議價尙未交付適寓所近巿聞呵殿聲由遠而近詢知州官排導過此搶出攔輿喊寃官驚訝提入州署計共訊過三堂確知被人拐賣隨蒙判斷備文飭差解回原籍胡大令立簽差傅其夫某甲到案領歸婦出署時在縣前復將被騙情由向人告訴且驚且喜其夫催之去始相隨而回沿塗聚觀如堵當下邑尊允爲婦根究黄氏第不知事閱多日該氏佛法無邊能入凡人羅網否耳 
[作奸破案]  
　　松江訪事人函云距張堰鎭八七里有地名馬棚頭者係華亭縣所轄該地有張姓茂才素充莊董今歲陳太守下車後查悉松屬各縣賭匪嘯聚實繁有徒札飭嚴拿已不啻五申三令馬棚頭地界華金僻近海濵尤爲若輩逋逃淵藪兼以距郡較遠實非官府耳目所能周因諭令茂才如仍有匪棍聚賭情事不妨以一紙書函直達該管官候提懲辦等因適有華亭縣役某甲前年寄跡張堰時曾與茂才之族姪等因告貸不遂懷恨於心兹甲厚結本署幹差王某以希圖報復事與王商榷旋王奉查南鄉前犯賭案之某己等繞道馬棚頭密囑舟子托故竊取張茂才名片三紙將其地素來嗜賭之綽號老鐵牛者並茂才之姪孫等皆竄名其中計共八名揑造茂才信函私送到縣并司汛二署比王差竣回當於本官前述及彼處老鐵牛等皆係著名賭棍小的訪得明確葛明府見其頭頭是道且與張茂才書中無甚叅差深信不疑閱日籖票卽飭王徐二役前往拘提王知之先入署領票逕喚舟前去老鐵牛等自知罪戾深懼不遑餘人亦皆不知何來横禍此商彼酌當議定差費洋七士元王旣得此因急返棹復至稿案處詳謂此案票差三人晚生一時鹵莽獨自領取惟恐徐有後言應請暫存在内可飭傳一同進來發付稿案初不料爲所弄也俯如其言而後交下及王與徐再至張茂才聞之大爲駭異顧謂王曰爾昨方挾資而去今又貿貿然來吾正不解是何神通况老夫姪孫年紀尙輕皆在塾課讀何嘗一日干預賭博事王結舌不能對衆皆髮指王懼隨卽揚帆而遁徐固未之知也茂才亦不深責仍給舟子洋數元略謂予當來郡訊明再候動靜旬餘明府始訪悉王役瞻大妄爲至此己極隨於某夜密飭通班捕快將王拘押公所翌日提案研詰王情虚詞塞喝笞一千板收監諸差役爲之籲求明府威顔稍霽乃令改押所中諭以張董如不干休本縣定當照公究辦訪事人所述如此其中别有曲折與否非執筆者所敢逆億而知也 
[西湖風月]  
　　杭州訪事人函云本月初六日循例致祭社稷壇廖中丞親往行禮同日又祀神祗壇中丞因已致祭先農是處特委臬憲聶廉訪恭代○杭州貢院牆後爲梅東高橋該處有水星閣與明遠樓相峙向來閣外有梅花數百株爲城内一大名勝花時裙屐聯翩相望兵燹後蕩然無存現在住持僧陸續添種疎影横斜雖非曩昔繁盛而闌干倚徙亦覺可觀閣上供水神龕以鎭省中風水閣下塑幽冥敎主地藏王高二丈有奇上月晦日男婦進香者不計其數曉間就梅花樹上張掛五色荷花燈百餘盞不止一樹梅花一放翁一時燈光萬點與白洋池波紋相掩映愈覺有聲有色也○省城武總巡現由撫憲委候補副將蔡協戎福謙接辦本月初三日到差○杭州丁祭局董於初一日傳集禮樂各生赴學試演特請林太守臨觀及初四日舉行盛禮已登前報兹又悉先一日各董於明倫堂指揮各人將應用祭器樂器及燈牌紗燈等物擺設整齊自櫺星門内兩廊咸掛五色琉璃燈樂舞臺前各設燈牌十六面上加黄紗燈綵其餘若方玻璃燈軟宕燈六柱廠燈皆係向來所有此次尤覺璀璨奪目者爲添用之西洋水法燈四盞晚間上火照耀如同白晝非止加倍明亮至三更時府縣請學憲先祭崇聖至五更時司道各官齊到乃請撫憲駕臨一時燈燭輝煌閒人均不准闌入觀看擊鼓三通各憲更换朝服由引賛生引入就位先在丹墀之下行三跪九叩首禮然後上香献爵奠帛樂舞生登臺按節歌舞詩六章佾舞六成然後撤饌又歌詩二章禮告成門外擊鐘一百八杵各憲退入官廳小坐命駕分道而回是晚藩憲因在假期未曾親臨故堂上分獻係臬運及杭道糧道四憲也○古語云養兒待老積榖防飢言人之所望有後嗣原爲年老計也不意某姓子非惟不能反哺而反貽累萱幃可慨也已某先人本武林宦裔舊居元井巷生此不肖將家業銷耗殆盡其母不能存活親戚憐之乃爲接去東住幾日西住幾日無聊景况自不待言暇時略做針黹以爲添補詎其子每見母有粗布新衣必就其身上剥而取之甚至母之飲食亦不能自給常打飢荒隣人大爲不平逐其子命其母往依母家度日不得與子見面於是相安無事者約有半年今年七月間　偶住壻家出路遇其子突上前將母頭上銀簪拔去母祇得蓬頭垂涙而回噫此子也胡爲乎來哉○杭州大井巷新開聚豐園京式酒館兼賣番菜裝飾華麗洞房隨曲折爲分間座上花枝相映紅幾不知人間何世也絃管之聲時達户外因此閒游之輩闚其熱閙往往藉端滋事上城保甲總巡孫大令聞其招惹是非立傳該館掌櫃到局大加申斥寛其旣往儆其將來嗣後不准容留妓女侑酒如違定當重辦一面密飭差役往來查察棍徒如有滋擾立拿重懲詎料本月某日有土棍楊某等在彼暢飮因點菜不合飛盤擲碗銳不可當店主立請局憲派差往拿該棍等猶復恃蠻因各笞二百枷號示衆想自此以後若輩當知歛迹也○杭省擬設西學書院因經費無著擬在各書院膏火内劃撥若干由撫憲飭各監院會議禀復現在擬撥二成以作西學經費而以詁經精舍兼試另請山長評閱未識上憲准否 
[巴江秋漲]  
　　宜昌訪事人薛濤箋云江水於某夜陡漲三尺有餘霎時波浪湍激有駁船正在駁貨上昌和輪船向例駁船蔣近輪旁卽由輪船上抛下纜索二條俾縛住得以安穩無虞不料此時索忽掙斷輪船上因又在駁船中艙抛下兩條以爲當可濟事不料仍舊掙斷再在駁船後艙抛下兩條始獲搶住見者咸謂兩船上皆係好水手故能轉危爲安否則不堪設想矣前曾有駁船走纜直流下十餘里方能攏泊上下須費一日之工其難如此故一時僉謂萬幸然尋常風平浪靜來去自若又不覺其放溜之不易也○沙巿輪船前來宜時已落一錨在水内後因水急錨練忽斷數十丈因復落一錨據船上人云要取此錨非水退不能爲力也又某客號前日將貨運上該輪口大意竟失落水銀一件於水撈救 
 
 

Page 3

 
 
不獲○某本地人之坐船係買舊船所改泊在水際全家住在船上名曰坐船夫婦年皆過五旬矣一子數女其子愛食阿芙蓉膏不能管束一日其六七歲之小女忽而不見各處尋問伊子謂恐落水因假用竹篙在水打撈其母方啼哭不止細察其子情形有苏夜半將子綑縛拷問始吐實認賣與某堂内講就價洋若干現尙未取分文其母次早方往堂内領回事作罷論○四川重慶府英國向設領事官在此現當更换之時新任淪城領事已由漢來宜在稅務司府内暫作行轅不日雇内地船入川履新也○前此不雨日久炎熱已極自七夕後天漸凉爽巫山十二峰到處密雲普護時而細雨廉纎時而大雨達旦久晴必久雨俗諺有由來也惟田内稻苗先因受旱已久近則久陰不見晴日榖在田中多有浸水發芽不堪刈穫者棉花先結之鈴被旱枯落後來再結又被雨浸壞本地年成初壞於旱後壞於澇因此終未能慶大有云○七月十三夜水勢陡漲離老岸僅尺許至十四夜漲巳漫過老岸十五日午後水竟過街稅關門外岸坡被水漫溢漢景帝廟下首之朱家港十五日早街上有水尺餘所有行臺衙門與街上一律至午則深二尺有餘漢景帝廟前深至三尺以外太古洋行門前水已過街尺許城外惟該行地基最高故雖上水尺餘尙未入門小南門外業已有水且灌入南門以内之街道秋水如此之大蓋爲十餘年來所罕見矣 
[漢上秋鴻]  
　　訪事人題襟云定例凡開設牙行者必令赴部領帖帖分上中下三則發交藩司衙門請帖者由本管地方官爲之備文申請聲明確係殷實之户蓋以客貨投行其資本往往盈千累萬苟非殷實行家鮮有不遭其虧累者乃不謂漢上近時行户竟有朋帖私帖頂帖等弊藩司王芍棠方伯特委幹員沿鎭稽察有無此等情弊並於本月初間派員赴各屬詳細查核如無帖者限令遵則領帖方准代客買賣否則卽係私充由官發封想　此番覈實誠有裨於商民不淺矣○漢口交秋以來錢盤不少鬆跌現在本洋一元僅换青錢一千一百八十文鷹洋一元僅換八百四十文商民受累岌岌可危迭蒙當軸諸公申諭錢業設法變通竟若罔聞卽經通行銀元又加就本地赶鑄制錢依然無益於巿面正不知如何而後可以利用厚生也○漢上線麻行情業登前報兹聞刻下來源稍稀而購者漸有物稀則貴之勢各麻行復從中爲之壟斷居奇以致望風驟漲現計每擔漲至十千數百文而巿上貨竟日見其少據該業云望後續批可到然難必其捆載幾許故看　行者僉謂一時不得跌落云○上游如湘川各省皆係産木之區木商於春間進山刻下紛紛回漢各牌字號高擁如山巨細咸備價亦相宜漢陽鸚鵡洲爲竹木行總匯現因來貨滯積未免爭相攬購各看鬆盤此信風傳下游商號咸來問價蓋上年中東有事各木商號進貨無多故此次殊形踴躍木行一手承買承賣利巿三倍從可知矣○湖南按察使俞　軒方伯前膺恩命开任山西布政使兹桂廉訪中行已抵湘接任方伯交卸清楚卽於上月下旬　流東下畫舫臨鄂謁見各當道正値　帥壽辰遂就祝嘏聞禮拜三附招商某輪船赴滬也○黄石港鄂江下游之巨鎭也年來生意大有起色各鋪商見目下電信通行於巿面大有裨益而貨源均由武漢操縱商情瞬息變遷雖彼此傳遞消息能從紙上通情而消長靈機究不若電音之快捷兹電局某君俯察情形擬就該處創設分局所聞若此不識果能如願否○鄂省向由張香帥創設自强書院年來肄業諸生學問蒸蒸日上故香帥擬垂久遠之謀量爲擴充聞現已委員擇地另創一院以俾接止所遺之院卽改作儲材館云○月之初四日漢陽縣試四覆之期文題紅紫詩題賦得石鯨鱗甲動秋風得秋字五言八韻初五日揭曉案首係葉志芳初六日舉行終覆 
[廬阜秋雲]  
　　九江訪事人來函云德化縣試正案於初六日發貼卽於初七日初覆所取前茅開列於后劉道極萬松森李德徵羅必亭劉廷琦吕傳鏐胡昌誥何景豫李盛錟　懋鴻○初五日黎明道憲誠觀察鎭憲劉鎭軍率領府廳營縣及教官等備具太牢致祭先師孔子○初六日五鼓文武各官齊詣社稷壇致祭○初一日夜聞九江上游九十里之武穴鎭正街有某錢店二家被盜刦去銀錢爲數甚鉅江防廳率領防次各員兠拿未獲該處濵臨大江四通八達未知能弋獲否初三日雖拿獲數人然尙訊無口供也 
[上海官塲紀事]  
　　江蘇候補直隷州知州彭中庵直刺意鰲原籍豫章前日因公抵滬角裝北巿萬安　昨日命駕入城分赴各當道處拜謁至縣署時値黄大令公出因由家丁擋駕○日昨崇明縣黄仲蘇大令乘舟蒞滬拜會黄大令大令延入花廳晤商盜案旋卽興辭而出遄返崇明 
[奇園觀油畫記]  
　　畫爲南北美利堅交戰之圖經泰西畫史窮十餘年之心力始克渲染告成巨筆淋漓大可蔽數畝歲丙申日人之好事者度地本邑泥城橋畔支极爲屋命曰奇園將畫幅陳列其中招人觀覽中秋前二日輕寒薄煖細雨如絲午後園主折柬以招乃偕友散步而往門者速之入初行小弄中朦朧如黑夜旋見一燈如豆始知梯在是躡而登不覺豁然開朗别有一天惟見遠近數十里中兩軍交綏捨死抵敵前者旣仆後者直前有中礮而血肉紛飛者有受彈而僵踣於地者有方如牆之進者有巳敗衂而逃者山麓之間死屍枕藉或斷脰或折脛或刃交於胸或顱爲之碎傷心　曰幾不忍觀而紅十字會中人方以綳布舁受傷人爲之敷療瞥見一樓屋彈自屋頂墜屋中火遂上炎而港汊之中兵艦商船往來加織日色黯淡陰雲蔽空李華吊古戰塲文恐亦無此慘狀攷南北美利堅戰務起於一千八百六十年其始祇緣黑奴之故耳乃自南加羅里耶人首先起事越明年若耳治阿拉巴麻佛羅里達魯西阿諸州縣皆揭竿應之以致兵刃如麻肝腦塗地迨至一千八百六十五年新總統凱旋慶賀而已暴師至六年之久死亡數十萬人然則兵凶戰危豈仁人君子所忍道者哉而僕則别有所感焉猶憶六年前此畫方陳於日本東京淺草觀音寺之畔適僕浪游至海外偕陳詰甫觀察孫子與明府及東友岸田吟香秋山儉爲村瀨監水諸君蠟屐在觀時則兩國輯和猜嫌胥泯憑欄四顧互談當日戰守情形曾幾何時而子與蹈海而亡藍水遽以疾歾儉爲久不得音耗吟香雖歲一通鱗　亦徒悵然於天各一方惟喆甫同客滬江猶得樂數晨夕而蛉洲氛惡脣齒遽寒大師無謀賞金割地今者雖重修和約使節往來而意懶心灰不復思向十洲三島間一印舊時　爪偶觀斯畫益不禁棖觸於懷已至於晝之新奇則海上人誠見所未見風清日麗盍往觀乎 
[暫停訊期]  
　　昨拜禮六爲法公廨訊案之期緣蘭繙譯官因公他出咨照捕房並咨鄭大令將應譸各案暫停一期俟下禮拜二到堂會訊 
[放賊不易]  
　　鄉人張綏之在虹口北首沈家巷地方開張隆順布米店本年五月廿九晚突有樑上君子撬門而入正在搜索適夢回枕畔聞摸索聲知爲偷兒枉顧急披衣起偷兒奪門奔逸張隨後追獲縛諸户外旋喚二十三保六圖地保陳茂佳來始知此賊爲本鎭劉咸大再三勸其釋放此事已氷消矣豈知劉有親串向在某砲艇執役事後劉由該親串轉托楊樹浦巡防局某長隨於日前私遣通丁至鄉將張拘去行至中途經引翔港某店保回張據情告知鎭董未幾局員程厚餘二尹亦巳訪悉限於昨日午後提齊一干人証訊核 
[滬南瑣述]  
　　滬南蕭家廠前日浮起男屍一具當由救生局聞知令十二圖地保顧桂榮報知同仁輔元堂轉報上海縣請騐本縣黄大令於昨晨鐘鳴九下帶同刑仵人等呵殿至該處臨塲先傳顧桂榮訊問然後飭仵如法檢騐據報該屍身已穢爛並無傷痕顯係落水身死大令降座察閱無訛卽令向輔元堂取棺收殮掩埋標記另飭塡明屍格具結附卷回署時巳鐘鳴十下矣○本學茂才張友石向左滬南歐陽煌家設張授徒歐陽現已逝世長子連德遂將張辭歇張冋索修金連德等一味圖賴張遂在學禀明請爲追究連德自知理屈邀曾　泉出爲解勸願償張修金一百元了事 
[英界紀聞]  
　　前日傍晚電燈公司工人在大馬路泥城橋西首修理電杆一失足從高墜下受傷頗重幾瀕於危旁人急舁送仁濟醫館 
 
 

Page 4

 
 
　醫不知能保全性命否○四馬路胡家宅近由程姓建造戲園旣竣工正欲擇期開演捕頭麥根治以是處房屋均係舊料造成觀者一多勢難免於坍翳因於昨晨遣包探顧阿六前往阻止須改造堅固房屋由工部局打樣處西人查騐方可令子弟登塲○　某向操典業近者病魔纒擾落魄無聊前晚行經石路普慶里前忽然跌仆於路有某甲者詢明住處出小洋銀二角代雇東洋車送回行至在馬路卽氣絶身死經某號巡街捕押送公堂白虎殿通知屍屬於昨日午前備棺收殮 
[法捕房瑣事]  
　　車夫王阿大拉車至英界麥家圈與城内某武弁無心悮撞將該弁紗馬褂扯破扭至法界擬拉入八仙橋巡防局索賠以該車夫不肯過橋在途挣扭爲巡街捕轉解大自鳴鐘捕房翌晨克捕頭判賠修補費洋一枚該弁不願領洋只須將衣服修整捕頭著交保出外將衣補好交還該弁○公益馬車行馬夫陳阿三駕雙馬車送西學生至法界天主堂街因停車碍路廿六號巡街捕告以不應該馬夫遂將馬連擊兩鞭疾馳奔入英界該捕禀知捕頭函致英捕房飭探將陳阿三拘送英公廨請屠别駕訊究法包探孫鏡榮投案禀明别駕卽交孫帶回捕房捕頭命押候解堂訊究○羽士某甲住法租界醬園弄前晚天將破曉潛入鄰家不知意欲何爲當被拘獲送入捕房搜其身畔有鐵鑿當票捕頭以夤夜入人家非奸卽盜况有賊具可証命押候解送公堂訊究○偷兒某乙潛入某處棧房竊取硼砂十三斤賣於城内某藥鋪爲失主查悉將乙拘送捕房捕頭命押候堂期解訊 
[美界捕房瑣記]  
　　髹工粤人唐照根昨在北四川路第十三號洋房髹漆房間西人忽稱失去金針一枝指唐所竊立喚走街捕拘至捕房捕頭飭押候遣包探竇如海查明核辦○寍波人金順卿刻在浦左祥生船廠工作昨晨廠中某西人忽稱失去金戒指一枚堅指金竊當卽拿送虹口捕房捕頭令押候飭包探張阿五查明核辦○偷兒許召卿前晚由某處竊得銅鍋一隻持至天潼路經四百七十一號走街捕併獲人贓拘解捕房捕頭遣包探竇如海查知此賊竊案頗多須押候送廨訊辦○前晚三百四十七號華捕在黄浦路巡獲小竊一名粤人也拘入捕房捕頭令押候送英公堂訊究○昨晨有某甲載牛肉一車疾馳至漢壁禮路某洋房庖司某乙所携零星盡被撞倒傾散滿地卽扭甲令其賠償並詣捕房聲訴捕頭判甲出青蚨若干償乙 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　鄉民曹和尙控宋全興等誘匿寡媳張氏日前蔣刺史提訊著將洪春山等交差收管諭令曹　家如張氏已回卽來　　訴旣而曹將張氏尋獲由差役朱慶解案刺史飭卽帶訊張氏供稱小婦人年二十有七丈夫於本年五月十四日身故至七月十八日洪來言欲薦小婦人去傭工並稱决不至於受虧小婦人因至洪家暫宿一宵隨將衣服寄與宋全興家洪卽令宋挈小婦人附潘家捠航船至上海十九日宋送小婦人至不識名姓之家爲傭主人一夫一婦年在四十以外約歴二十日卽於初九日辭出翁欲將小婦人配與族叔小婦人不允因此齟齬曹稱前日蒙大老爺堂訊後小的行至大南門内見張氏與不相識之二人同行向之喝問一人卽掄拳毆小的一下現求將張氏給領洪是蟻媒居心不良叩求重辦張榮祥供稱小的是見證人張氏至申時由小的目見是以向曹告知洪實非好人張氏被伊哄誘宋供稱張氏衣服並木寄存小的處小的亦並不騙伊出外僅於上岸時代携包裹而已洪供稱曹張氏至監生家倩監生領至上海控伊族叔監生　令不必興訟留伊夜膳並未止宿刺史判令將宋重笞五百板飭具改過切結洪願罰洋銀三十圓助仁濟堂善舉免子笞貢諭以嗣後再犯加等治罪張氏交曹領回不許逼勒改嫁　違查山重辦○錢　松控錢桂和偕子婿姜堃堃盜賣田畝等情蔣刺史訊供之下限桂和等將田單檢繳前晚差役沈吉　齊人証禀請刺史覆訊桂松桂生曁侄富全同訴稱前奉大者爺訊令繳呈洋銀七百五十圓及田單今已繳案惟桂和只呈田單二紙另有祖墳三畝及地基四分三厘均應照分被姜唆使盜賣得錢花用周關寳禀稱小的充當地保桂松控桂和聽姜慫恿將田四分三厘盜賣其事在上十四月下旬桂和供稱田單祗兩紙今已遵斷齎呈户名錢四觀所有四分三厘之地經姜勸賣因於去年賣去得洋銀四百餘圓姜供稱小的　　唆令賣田惟四分三厘之地確於上年賣去刺史閱得桂和所呈之田單户名係錢四觀沈行寳侯慶觀著地保裁開分給姜交的實人保出　　日内遷移以免離間骨肉如違帶案重辦○小流氓王阿二誘姦諸徐氏家未婚媳郁阿鳳控經黄大令飭提人証倩蔣刺史堂訊斷令　　　　銀二十圓前晚差役將王帶案禀請發落王供稱小的不應誘姦婦女實在該死惟乞開恩奉斷之洋銀已經繳案此次如蒙開釋以後不敢　　事端矣刺史喝令笞責二百板飭具改過切結覓妥人保釋以後再犯决不輕恕○鄉人王阿松控被周恒德戳傷前晚蔣刺史庭訊之下王　稱小的家在瀏河耕田度日本年五月十二日來滬送胞弟阿順至周所設鑪坊習藝後存積月規錢約十圓旣而阿順發痧沈重醫藥需資向索取此欵周逞蠻不睬反糾令衆人蜂擁攅毆并被戳破咽喉舁案騐明送仁濟醫館醫治今始獲痊叩求恩究周供稱小的混名周麻子收阿爲徒積有月規洋銀五圓四角伊兄阿松執定是十圓以致互相爭執蔣阿大供稱小的係鑪坊股東阿松等索錢起釁小的並未　塲刺史判周出洋銀十六圓給王作醫養費 
[英界公堂瑣案]  
　　水巡捕唐寳　禀稱前看鴻興木行在浦灘堆積木植屢次傅案請大老爺判罰近日又在蘇州河畔　放巨木十餘　　爲小的查知送請罰鍰以儆鴻興夥某甲　　暫存木植卽欲遷移屠别駕判罰洋銀一百圓○包探孔阿才禀稱賊犯沈壽福前因犯案足請大老爺懲辦今又手持布衣烟袋等物彳亍於途小的見之向之詰問沈自認竊得惟失主已無從指出今特解案請訊沈供稱小的係本邑人　竊該死别駕判令笞責一百板○包探孔阿才解曹掌銓至案禀稱前日此人潜入徐沛喜家竊取綢布衣服四件經小的查獲人贓解　究辦徐投案領贓曹供稱小的偶然行竊尙求寛宥一遭别駕判令笞責一百板贓給還失主○包探趙銀河禀稱騙子衞慶生向某寺僧人雪田　取　對時表一枚質錢使用兹經小的查獲送請究懲僧雪田投案申訴被騙情由請領贓物衞供稱小的係寍波府屬某縣人與雪田素識不敢　伊銀表叩乞鑒原别駕判令笞責一百板○野雞倡婦周雲卿不知羞恥任意拉狎客至家適爲二百六十號華捕查知拘入捕房轉解至案周倡供稱小婦人係揚州府屬某縣人父親故後母親兩目青盲度日維艱無奈出此下策如蒙超拔戴德靡涯别駕著父官媒押俟伊盲母來案具領○包探竇如海禀稱寗波府屬某縣人施阿登冐刻均記洋貨店圖章繕成字條向寳昌聚昌錩記等店支取白塔油一百五十罐售與法界某酒肆主繆松乾得洋銀一百十三圓三角置辦衣服出外遊蕩兹經小的查獲送請究追均記洋貨店主某甲投案申訴前情並呈僞票及店内圖章旋又訴稱施之老母年已六十有餘曾至小的家懇商可否求大老爺從寛發落施供稱小的共得洋銀一百十三圓三角中有五十圓寄存某倡婦處卽可取還繆供稱施向在某洋行爲夥故不疑其有他况小的收取白塔油較巿價並不便宜叩求明鑒别駕判令將施笞責二百板遞解回籍繆罰洋銀二十圓○包探石金榮禀稱賊犯唐阿泉　取朱寳林等家明角燈一對縀鞋一雙兹經小的查獲送請究懲朱等投案領贓唐供補小的係本邑人失業無聊不得已而行竊别駕判令笞責二百板○包探施奎江禀稱賊犯朱鳳祥潜來滬上甫及月餘連竊華榮順徐阿大等七　綢布衣服十餘件及零星器物爲數不少兹經小的查獲弔出原贓送請究辦華等各失主投案領贓未供稱小的家在本邑南門外求人老爺　恕一次俾得改過自新别駕判令押候笞責三百板管押一月○包探石金榮禀稱昨日流氓鄭岳林在王阿小肆内啜茗不知因何將王批類一下小的見而喝阻鄭竟遷怒於小的扭住兇毆扯落頭髮甚多因之送案請究鄭供稱小的係廣東某邑人昨日飲酒過醉以致糊塗以後决不敢如此矣别駕判令笞責三百板 
[申報舘恊賑所經收順直山東廣西湖南賑捐八月初一日至八月初十日止第二十一次清單]  
　　八月初一日仁和義銅洋廿元○初四日袁駿記洋十元徐紀生洋二元保幼安紋　十六兩申元十六兩三錢二分六釐平安堂紋銀三兩九錢四分申元四兩零二分兩共兌見洋廿七元八角八分○初五日無名氏銅洋一元○初六日無名氏銅　二元寳順罰欵洋二角五分○初九日揚州老　興來約文軒求病速痊洋一百元以　約共收洋一百四十元零一角三分銅洋廿三元 
 
 
 

Page 10

 
 
   
 
 

Page 11

 
 
[光緒二十二年八月初三日京報全錄]  
　　宫門抄○諭旨一道錄前○大臣良奏叅革職員歸案審辦摺○陜撫魏奏報到任接篆日期摺○又奏飭司道各回本任　　陜藩張奏繼回任日期摺○陜臬李奏報回任日期摺○晉撫胡奏請調副將差遺片○閩督邊奏委署司道各缺片○又 
奏臬司患　請賞假嘗緩北上片○八月初三日兵部太常寺太僕寺正藍旗値日無引見○兄公裕興舒存各假滿請安○興伯續假五日　伙三德　秀各請假十日○召見軍機榮惠○○奴才良弼跪奏爲職員被控始終畏罪潛避飾辭抗傳並兼捐籍不清請旨革職歸案審辦以懲刁健而省拖累恭摺仰祈聖鑒事竊查河南候補知縣趙承顯前充户部農田司書吏出署已數年之久奴才於去歲到任清查積案内多牽涉趙承顯之件訊據旗人趙朝仕等以趙承顯之胞兄趙永煥合謀擅改文稿侵占官田反　　控等　催傳在案又據筆帖式鄂連呈控宗室多文冐稱平貝勒令裔勾串李忠之後人李永森將伊原置册地係僕人李應奎等　名賴　祭田　承顯從中舞弊蒙混更名等情亦懇請催傳在案查各案起於光緒十一十五等年曾經前任侍郎綿宜批云前書史　承　朦朧立稿顯有情弊飭提到案嚴究嗣因趙承顯畏罪濳避不知何往傳訊該家屬則又以該員赴京捐職搪塞復有批飭咨部將該員扣留解回本部備質等語又查該員損官約計在一年之内光緒二十年三月准盛京將車咨准户部咨開報捐該員趙承顯係成京廂黄旗户部六品官松壽屬下人是年八月又准該將軍咨准河南巡撫咨開趙承顯係廂黄旗漢軍奎昌佐領下奉天駐臣所報前後兩歧該員旣登仕版不容紊亂　籍奴才有清厘之責尤應急切根究去年趙承顯由豫解餉到奉適値趙朝仕呈請截留齡質奴才批司時就近扣留歸案一面飭屬往傳不意該員聞風未敢到部領批卽濳行回豫奴才當卽咨行河南巡撫飭傳該員赴案乃該員以未領回批諉爲書吏刁難並自較贓之重輕妄禀該撫咨行盛京將軍調案查辦咨覆前來查趙承顯係奴才所屬六品官　下人前爲本部書吏趙朝仕亦係奴才所屬六品官管下人現充奴才本部貼書且與該員同旗該員果有屈抑前後均應先赴本部部訴如果審斷不公自應改署控告乃何以前旣差尋不獲始終以捐爲詞數年避不到案後旣解餉來奉棄批潛遁又不就近歸案且奴才批飭在先該員如果到部卽行扣留安有刁難卽不發批復容其潛回之理似此種種矛盾總因各案牽涉畏罪掩飾至永不到案尙復揑詞調卷希圖延宕規避尤爲刁狡異常該員係奴才屬下案情且係較重若容其任意誣飾設法抗傳儻效尤成習何以懲刁風而肅綱紀相應請旨將河南候補知縣趙承顯革職歸案審辦俟奉到硃批卽行欽遵咨行河南巡撫將該員解送來奉以憑訊究庶旗籍與積案均得清理並將河南巡撫原文謹錄恭呈御覽理合繕摺由驛具陳伏乞皇上聖鑒謹奏請　旨奉硃批趙承顯著革職歸案審辦欽此○○頂品頂戴陜西巡撫臣魏光燾跪奏爲微臣到任接篆恭摺叩謝天恩仰祈　聖鑒事竊臣於甘　西寍營次恭讀電諭魏光燾著回陜西巡　本任以重職守遵於四月二十日自西寍起程行抵碾伯復奉電諭著卽迅回本任毋庸在碾伯候旨等因欽此兹於六月初八日馳　陜西省城十一日准護撫臣張汝梅飭委西安府知府文啓署撫標中軍叅將田玉廣將陜西巡撫關防曁王命旗牌文卷等件齎送前來當卽恭設香案望闕叩頭祗領任事伏念臣歴藩甘肅攝撫新疆乞養旋　被恩稠疉兹復仰承眷命回任關中查陜省爲古今形勝之區巡撫有控馭全疆之責凡察吏安民與治軍籌餉職守綦重經畫宜周現値廿回錄孽未清邊防尤未敢稍懈如臣愚昧時懼弗勝惟有益懍冰淵勉矢勤愼課吏治以肅官常省差徭以紓民力飭營伍以固邊守節財用以裕餉源遞有一切要事隨時咨商督臣率同司道實心經理庶期仰答高厚鴻慈於萬一除到任日期恭疏具題外所有微臣感激下沈謹具摺叩謝天恩再臣經過甘肅及陜境地方雨啺時若夏麥豐登民情亦尙安謐堪以上慰宸厪合併陳明伏乞皇上聖鑒謹奏奉硃批知道了欽此○○魏光燾片再布政使張汝梅按察使李有棻延榆綏道馬相如交卸署篆仍各飭回本任以專責成至臣督師西征刊用木質關防前經奏明在案現在到任接篆所有前用關防卽於六月十一日燬銷理合附片具奏伏乞聖鑒謹奏奉硃批知道了欽此○○頭品頂戴陜西布政使臣張汝梅跪奏爲恭報微臣交卸撫篆仍回藩司本任日期叩謝天恩仰祈聖鑒事竊臣於光緒二十一年四月初三日奉命曹行護理陜西巡撫篆務遵於四月二十六日接印任事當經恭摺奏報在案兹新任撫臣魏光燾遵旨回陜西巡撫本任於本年六月初八日行抵西安省城十一日臣謹將陜西巡撫關防並王命旗牌文卷書籍等件飭委西安府知府文啓撫標中軍叅將田玉廣齎送撫臣魏光燾接收臣卽於是日交卸當奉　臣行知飭回藩司本任卽日准署布政使按察使李有棻將藩司印信文卷移交前來臣當卽恭設香案望闕叩頭謝恩祗領任事伏念臣早歲從戎中年乞養渥邀特達不次超遷上年暫領封圻愧乏墜露輕塵之報此日復叨屏翰益切臨深履薄之思寵誊有加悚惶靡旣查陜省地居形勝藩司責重旬宣爲政首在得人貴激揚之互用理財先宜節用宜出入之兼權矧隣疆未報肅清償欵巳分期限目前要務大局攸關時虞短綆之難勝收詡輕車之就熟臣惟有力祛錮習殫竭愚誠隨事禀承督撫臣妥愼經理不敢稍涉因循以期仰答高厚生成於萬一所有微臣交卸撫篆仍回藩司本任日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○二品頂戴陜西按察使臣李有棻跪奏爲恭報微臣交卸藩篆仍回臬司本任日期叩謝天恩仰祈聖鑒事竊臣於光緒二十一年六月二十四日奉委署理陜西藩司當將任事日期恭習具奏在案兹撫臣魏光燾抵陜於本年六月十一日接篆視事當奉行知藩司張汝梅曁臣遞回本任各等因臣謹遵於本月十一日將藩司印信文卷移交張汝梅接收卽於是日准署按禦使延榆綏道馬相如將臬司印信文卷派員齎送前來臣當卽恭設香案望屬叩頭謝恩祗領任事伏念臣西江下士知識庸愚權攝藩篆迄兹一載百事奮興衆効略展惟西征糧臺兼任飛輓軍書雜治幸吏事不廢今喜國威遠揚羣醜勦撫互用漸就肅清臣亦得還本任壹意刑名查陜省方輿寥闊民氣茶弱北隣塞漠耳目混淆南境粤鄂匪蹤濳伏是宜加意輯綏講求政教書曰惟敬五刑以成三德又語曰禮樂不興則刑罰不中可以奠厥攸居厚其正　者治獄之隙固非僅蕩滌煩苛令暴吏歛手已也如臣檮昧深恐弗勝惟有隨時隨事稟商督撫臣實力經理以冀仰答高厚鴻慈於萬一所有微臣交卸藩司接受臬司印務日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○胡　之片再晋省營伍疲弱已久亟宜大加整頓然非將領得人不能化弱爲强使成勁旅臣逐加諮訪查有山東補用　將胥明德樸勇善戰紀律嚴明且毫無近日軍營習氣實爲將領中不可多得之員前隨已故山東撫臣張曜由口外包頭一帶進　甘肅逆回於晉邊情形尤爲熟悉臣前因甘回外竄晉省邊防吃重北路所駐防練各軍必須有人鈐束當咨商山東撫臣李秉衡以東省防務已鬆擬調該員來晉藉資遣策李秉衡亦深知晉省營務需人令交卸所統防營赶卽來晉俾臣得資臂助兹該員業巳抵省合無仰懇天恩俯念晉省將才缺乏准將山東補用副將胥明德改歸晉標補用實於營伍大有裨益除咨部查照外謹附片具陳伏乞聖鑒訓示謹奏奉硃批著照所請兵部知道欽此○○邊寳泉片再福建按察使張曾敭晉京陛見所遺臬司篆務查有興泉永道周蓮堪以署理遞遺興泉永道篆務查有候補道楊執中堪以署理除咨部查照外理合附片具陳伏乞聖鑒謹奏奉硃批吏部知道欽此○○邊寳泉片再福建按察使張曾敭於六月初三日交卸臬篆應卽遷旨入都陛見近因感受暑溼　治未痊勢難就道禀請代懇天恩賞假一月赶緊醫調一俟病痊卽行北上等情前來臣覆查無異謹附片陳請伏乞聖鑒訓示謹奏奉硃批張曾敭著賞假一個月欽此 
 
 

Page 12

 
 
[光緒二十二年八月初四日京報全錄]  
　　宫門抄○蘇學政龍奏金壇縣考童土客不睦擬請援案分額取進摺○東撫李奏請改奬片○又奏查明京控各案已未結起數片○雲督崧奏揀員更補都司摺○東撫李奏報黄河伏汛平穩摺○提督宋奏改用關防緣由片○八月初四日刑部都察院大理寺廂藍旗値日吏部引見二十三名正白滿六名正藍蒙二名火器營十二名○澍貝勒英俊各假滿請安○　貝勒因伊子命名謝恩○陳文　謝授安徽遣缺知府恩○車王溥興各請假十日○立瑞續假十日○召見軍機○熙敬陳文騄 
皇上明日开中和殿看版○○江蘇學政臣龍湛霖跪奏爲金壇縣考童土客不睦屢滋事端擬請援照成案分額取進以廣 
皇仁而息爭訟恭摺仰祈聖鑒事竊查鎭江府屬逝金壇縣自咸豐庚申年遭髮逆踩躪人民逃散十室九空厥後大難雖經削平而田土荒蕪本地人不敷耕作當經督撫出示招墾以致外來客民紛紛麕集迄今三十餘年之久滋生繁衍平時與土著强分畛　積不相能迨考試之時遇有客民呈請入籍者核其年限早與定例相符而本地士紳懼其侵佔學額必多方阻徺羣起爲難甚至同考諸童糾合多人不分皂白臨塲奮擊前有印善慶等十數名人籍一案經地方官訊斷屢結屢翻迄今六七年未能定讞據鎭江府禀稱土　結訟旣久衆論愈紛兩造均有積不能平之勢旣理論勢禁之不能遂排難解紛之無術所以歴屆考試歴屆齟齬屢釀爭端爲難萬狀若不早爲另定章程勢必激成巨案查嘉慶年間江西之萬載廣東之東莞等縣皆因土客不睦滋生事端先後經各督撫奏請另開　籍考試與土　分額取進相沿者今百有餘年遂相安無事計惟仿照辦理庶可永斷葛藤　當令蘇州布政司再行確查具醫核　　布政司援引成案詳請具奏前來臣編查成案其中微有不同據學政全書内開嘉慶六年禮部議准廣東東莞縣客童取進文武童生各二名東莞縣原額免其裁汰又嘉慶七年議准廣東新安縣客童取進文武童生各二名新安縣原額亦免裁汰又嘉慶九年　准江西萬載縣棚童以五十名取進一名最多以四名爲率後遂以四名爲棚童定額此皆於原額外另增者也惟嘉慶干二年　覆　　督臣吳熊光題請高明縣另開客籍考試一疏據稱各府州縣學額例有一定只准通融酌撥不得輕議加增應於高明縣原額十二名内以十名爲土童進額酌撥二名爲客童進額此則於原額内分撥者也查金壇縣原額二十五名又捐輸永遠加廣玖名　共一十四名取進不爲不寛若再額外加增未免過濫自應照高明縣之例於金壇縣原額内分撥惟客童人數一時未能預定前據該縣　明共有一萬四千二百餘户陸萬八千三百餘丁曰齒旣衆其中不乏有志上進之人現爲土籍阻遏尙多觀望不前新例一開勢必　　　至逐漸加增若僅如原案撥紛二名在目下尙覺其優日後必形其絀擬請援照萬載縣棚童之例以五十名取進一名最多以四名爲率隨時於原額内分撥倘開考之始人數尙不滿五十名或慨免取進或酌進一名應請由學臣憑文藝之高下臨時酌量但　縣上　中從前由寄藉混入者業已不少此次另開客籍考試若慨令從新編定轉恐轇轕不清擬請將入籍在前者概免置議惟　　　　　自稅契納糧之日爲始扣足二十年方編入客籍考試時於卷面蓋印客童字樣以免互混未有廪生以前不准如各省客籍照　　　學之例由客童互結俟取有禀生冉令自行認保其補廪出員均遵照成案不分土客一體考試至武童一項刻下尙無應考之人　　暫緩置議臣爲杜息爭端起見謹會同兩江督臣劉坤一江蘇撫臣趙舒翹合詞恭摺具陳是否有當伏乞皇上聖鑒訓示遷　謹奏奉硃批禮部議奏欽此○○李秉衡片再臣上年奏保曹濟各屬縣勦匪出力一案内有調署單縣營叅將東昌營　將岳舍堂請加副將銜經兵部核准覆奏奉旨依議欽此咨行到臣兹查岳金堂於光緒十七年黄河連年搶護險工併堵合高家套　口案内經前撫日張曜奏保請以副將在任升補先换頂戴經兵部議准覆奏在案　該員巳有副將升階併經換用頂戴此大所保　將銜自屬重複合　仰懇天恩准將現署單縣營叅將在任升補副將東昌營叅將岳金堂改爲賞加總兵銜以示鼓勵除　　　　照外謹附片具奏伏乞聖鑒訓示謹奏奉硃批著照所請兵部知道欽此○○降二級留任又降二級留任山東巡撫臣李秉衡跪奏爲查明光緒二十一年下半年審辦京控各案分别已未完結彚續清單恭摺仰祈聖鑒事竊前准刑部咨嗣後各　　控交審案件無論奏咨每年將已未完結數目分兩次彚開清單具奏摘錄案由註明交審月日並將未結各案因　未能審結　由　細　明等因業已將光緒二十一年上半年已未審結各案奏報在案兹自光緒二十一年七月初一日起至年底止交　京控案仵依限審結　九起尙未審結者八起據按察使松壽造報具詳前來臣覆查無異除飭將未結各案赶速提傳審擬詳辦併咨部查覆外謹將已未完結各案摘錄事由併交審月日及因何未結緣由彚繕清單恭摺具奏伏乞皇上聖鑒謹奏奉硃批　部知道單併發欽此○○頭品頂戴雲貴總督兼署雲南巡撫奴才崧蕃跪奏爲揀員　補都司員缺以實營伍恭摺仰祈聖鑒事　查雲南開化鎭右營都司員缺係題補第四輪第七缺　用儘先人員業經奴才奏請以儘先補用都司蘇保剛請補在案兹　　部咨　　剛口由部擬補刺川營都司等因所有開化鎭右營都司員缺自應另行揀員更補奴才復於儘先都司内逐加遴選日名　在前之　　李有彩　鍾華三員均久未在標彭永壽一員已保升叅將季　張喜二員均與此缺人地不甚相宜惟查有儘　伷　都　　　全熟　營規辦公勤愼堪以請補除將該員出身履歴送部查照外合無仰懇天恩俯念員缺緊要准以李復全升授雲南開化鎭右　部可責於營伍地方兩有裨益如蒙俞允俟接准部覆卽行給咨送部引見以符定制所有揀員更補都司員缺　　謹會同署　南提督臣蔡標恭摺具陳伏乞皇上聖鑒敕部核覆施行再雲南巡撫係奴才兼署毋庸會銜合　聲明謹奏奉硃批兵部　　欽此○○降二級留任又降二級留任山東巡撫臣李秉衡跪奏爲伏汛期内黄河　工搶護十穩恭摺仰祈聖鑒事　照山　黄河旣窄且淤尾閭又不宣暢　憑千餘里之卑薄堤埝東流入海一經汛水漲發動輙漫溢出槽前因伏汛務漲來　　　以　不游利津縣屬北岸之趙家菜園漫決所有被淹村莊業經飭局委員查户賑濟並將疏防文武員弁一並奏叅在案自入伏以來陰雨連綿水勢有長無落准河臣咨會上游萬錦難黄河迭次報長東省地處下游河身淺　處處拍岸盈堤險工林立如上　之雙合嶺　　紅廟孫樓廖橋影塘中游之孫家莊河套圈胡家岸霍家溜　家道口楊家莊桃園桑家渡百義閣溝陽莊鐵匠莊郭家　坊　家　上小劉家下游之歸仁鎭劉王莊清河鎭沙窩楊家十里堡東劉莊薛家坊小崔家管家宋家集蝎子灣亞家打急崔家北鎭土莊在田家綦家夾河後左莊台子李家等處非坐灣頂冲埽壩蟄陷甚至縷隄刷透均屬奇　異常各總辦往來督率搶護　料運石分投加　幾至應接不暇　難者新料尙未登塲舊料業已告罄幸在工員弁勇夫人等均能不避艱危踴躍用命沿河民夫亦能帮同防守晝仗　辦得以轉危爲安伏汛期内各工一律平穩堪以仰慰宸　惟下游利津縣屬四韓家民修民守之埝於伏汛盛漲時水漫埝　而過致被刷塌　近村庄被淹者已飭賑撫局籌欵委員先辦撫恤現仍察看水勢飭令民間修堵酌給津貼銀兩以上代賑秋汛甫屆爲日方長臣仍當分飭各總辦加意修防力保完善不准梢涉疏懈以仰副聖主愼重河上之至意所有伏汛期内搶護險工平隱緣由　合恭摺具奏伏乞皇上聖鑒謹奏奉硃批知道了欽此○○宋廳片再兩江督臣劉坤一回任後奴才帮辦字樣謹遵詭旨暫　撤銷曾　隨摺聲明在案惟北洋軍務旣早告竣現在奴才新軍第一案報銷亦巳奏結兹將所用欽差帮辦北洋軍務本　關防銷燬改　總統毅車四川提督　防開用嗣後　本年奏銷季報各事仍由奴才自行具奏外其餘台　廠工以及各國兵船往來凡北洋防務事件　當奏明以歸劃一合併陳明伏乞聖鑒謹奏奉硃批知道了欽此 
 
 

Page 13

 
 
[光緒二十二年八月初五日京報全錄]  
　　宫門抄○諭旨四道錄前○御史烏奏請設法鼓勵戎行摺○又奏請添設火器營官員並酌賞頂戴片○晉撫故奏　　　　城守尉員缺片○又奏爲委署司道片○署晋藩劉奏報接篆日期摺○署著臬　奏報接篆日期摺○黔撫嵩奏　　知府片○又奏甄别知府通判片○又奏展限盤查各廳倉糧摺○又奏收到各省擬餉銀數片○提督木奏調營付　　同當　片○八月初五日工部鴻臚寺八旗兩翼値日無引見○阿公假滿請安○祥　　假十日○黄永安請　十五日○挂勛　　二十日○掌儀司奏初九日祭○奉先殿倫貝子行禮○太常寺奏改派致祭白龍潭派山克文○召見軍機皇上明日寅止　　　稷壇行禮畢還宫辦事召見大臣後至頤和園皇太后前請安後駐蹕○○繕察滿洲火器營事務江南道監祭御史臣　　慶額跪奏爲目擊時艱亟宜懇恩設法鼓勵戎行以作士氣而廣皇仁　摺仰祈聖鑒事竊奴才於光緒二十年二月二十二日奉旨稽察滿洲火器營事務自到任以來每遇操演見各隊官兵技藝嫻　步伐獲齊尙能恪遵紀律良由當初立法備極妥善　該營升階向由本營兵丁子弟中於未食餉之前卽光入伍一日三操　其技藝總熟者核計銀米户口之多寡始得充補養育兵遞桃補砲甲鳥槍護軍高槍長藍翎長護軍校等缺次第挑補毫無　紊非如旗營之聞散卽可挑補領催馬甲護軍且非本營子弟不准入桃而本營子弟又不准另桃别營兵缺原期世肄其業技藝精熟立法固　羹善無如生　日繁卽以養育兵缺而論有自髫齡人　　冠以後仍未食餉者與各旗營相較其艱苦殆有甚焉及升至藍翎長仍食四兩錢糧比之前鋒翎長之月食伍兩錢糧者差　技藝　與相將同爲干城之選錢糧稍有歧異未免冋隅溯念從前一値軍興總以火器營並鋒營目　勁旅派往前敵當此時勢多艱而該營子弟日日操演毫無疏懈雖該管王大臣訓練有方然枵腹從公限於兵額竟至壯年仍在閒散之列殊爲可惜當此整飭戎行之際互宜設法培植英才可否懇乞天恩俯准飭下户部曁該管王大臣　酌核變通曩　各旂增添養育兵或每隊一缺或一旗　　　數缺而藍翎長每月請照前鋒營之例支食五兩錢糧每年所增數目當不甚銀而該營官兵均沾實惠矣奴才目擊該營　苦爲鼓　營伍振作士氣起見是否有當伏乞皇上訓示遵行謹奏奉旨已錄○○御　　爾慶額片再火器營　於同治二年因　設官員較少又　次　往出征存營當差者兵多官少實有不敷分管率操之用　　添設空花翎十員仍食護軍校錢糧至軍務子靖各官兵凱撤歸伍後將此項新設空花翎遇有缺出停其補放仍歸舊例於是年十月十七日具奏當奉諭旨允准在案兹查　　在神機營當差者較之先前出征官員亦復不少本營差操値班在在需人實有不敷分　率操之用合無仰懇天恩俯准援照　案仍添設空花翎十員帮同叅領等一體辦事俟各官歸任後仍復舊制再鳥槍護軍　無差别若不量子鼓勵殊不足以示等差而分　力可否請旨飭下該管王大臣等酌量將高槍長一項賞給七品　以昭激勸則該藝差操自有起色矣謹此附片陳明伏乞　皇上聖鑒謹奏奉旨已錄○○胡聘之片再太原城守尉宗室溥蔚現奉旨補授盛京副都統卽日入都陛見所道城守尉篆務自應委員接護以專責成查有廂藍旗防禦哈豐祿老成穩練堪以暫行護理除　飭遵照外理合附片陳明伏乞聖鑒謹奏奉硃批兵部知道欽此○○胡聘之片再山西藩司員鳳林現奉諭旨調補直隷布政使應卽交卸北上所遺藩司篆務查有按察使劉鼒精　穩練遇事整飭堪以署理遞遺臬司篆務查有冀寗道陳占　持窮端謹蒞事精詳堪以署理其冀寗道員缺查行候補道丁士彬識練才優究心時務堪以署理除分檄飭遵外理合附片具陳伏乞聖鑒謹奏奉硃批吏部知道欽此○○者理山西布政使按　使兼襲二等子臣劉鼒跪奏駕恭報微臣接署藩篆日期叩謝天恩仰祈聖鑒事竊臣接奉撫臣胡聘之行知山西布政使員鳳林奉旨調補直隷布政使所遺藩司篆務奏明委臣署理等因　於七月初三日交卸臬篆准員鳳林將藩司印信文卷移送前來當卽恭設香案望闕叩頭祗領任事伏念臣湖湘下士樗櫟　材初蒞監司旋陳臬事沐恩施之稠疉未報涓埃忽屏翰之叨權益慚夙夜查晉省俗稱勤儉藩司職任旬宣値兹時事多艱民生朱裕亟須加意整頓以培元氣而圖自强如理財用人諸大端在在胥簡緊要自維檮昧深懼弗勝臣惟有殫竭血誠倍加勤愼遇事禀商撫臣妥爲經理萬不敢以暫時權篆梢涉因循以期仰答高厚鴻慈於萬一所有微臣接署藩篆日期曁感激下忱理合恭摺叩謝天恩伏乞皇上聖鑒謹奏奉硃批知道了欽此○○二品銜署理山西按察使冀甯道臣陳占鰲跪奏爲恭報微臣接署臬篆日期叩謝天恩仰祈聖鑒事竊臣接奉撫臣胡聘之飭知臬司劉鼒現在委署藩篆所遺臬司篆務委臣著理等因遵於七月初三日交卸冀甯道篆務准臬司劉鼒將山西按察使印信文卷　送前來當卽恭設香案望闕叩頭　恩祗領任事伏念臣嶺南下士知　　愚忝分守於冀方曾叨權乎臬事雖明靖共於夙夜未由補報於涓埃何期駑鈍之下材再攝　章之重任撫躬循省無任棟惶竊山西爲右輔要區臬司乃刑名總匯舉凡詰奸除暴察吏安民在在均關緊要如臣擣昧深懼弗勝惟有殫竭愚忱隨事隨時禀　撫臣　　經理不敢以暫時攝篆相涉因循以冀仰答高厚鴇慈於萬一所有微臣接署臬篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○嵩崑片再銅仁府知府韓文彬病故業經另行題報所還員缺查得　州府知府恩綸老成練達率屬有方堪以調署所遺思州府缺查得都匀府知府區維瀚樸誠勤謹撫字實心堪以調署所遺都匀府缺　得候補知府曾潯有守有爲辦事精細堪以署理遽藩臬兩司會詳前來除檄飭遵照外謹會同雲貴總督臣崧蕃合謂附片具奏伏乞聖鑒再銅仁府缺黔省現有應補人員應請扣留外補合併陳明謹奏奉硃批吏部知道欽此○○滿崑片再前准部　　定章程道府州縣無論何項勞績保歸候補人員應以到書之日起詳加試看扣限一年期滿出具考語奏明分别業簡補　等　　　遷辦在案兹查在任候補知府郎代同知慶恩試用通判羅仰懷業已在任候補及到省試看均屆一年期滿應行照章　别據　　　兩司黄元善造册詳請核奏前來奴才查該員慶恩事理通達勤幹有爲羅仰懷悃幅無華任事奮勉堪以分别酌量補用陳　　　部科外謹會同雲貴總督臣崧蕃合詞阿片具陳伏乞聖鑒謹奏奉硃批吏部知道欽此○○頭品頂戴貴州巡撫奴才　　跪奏爲各屬倉糧　查展限恭摺仰析聖鑒事竊查藩司到任例應盤查各屬常平積存各案倉糧向係移麥道府代　有　　缺限三個月由司造册具結詳請題咨歴經遵辦在案今藩司邵積誠於光緒二十二年四月二十四日到任應查舊章移委　　結相惟查　省自咸豐四年桐匪揚逆滋爭以來上下游　　回夷各匪相繼竄擾又因髮逆躉延奉調官兵分路　勦各屬存　常　　　　供車食並因被　之區秋糧難徵所需兵米亦係碾　倉榖支放間有除剩榖石又因城池失守被賊焚掠奏准豁免所有各　　　礙難盤查結報均經奏明展限現在地方雖已肅清防營改爲練軍而餉項及善後經費需用　繁各屬應存倉糧無從　欵　　是以朱能截數結報據該司邵積誠會同署糧儲道嚴篙熙詳請具奏前來奴才覆查無異合無仰懇天恩俯准展限俟各　倉糧　　籌補截有成數再行委員盤查結報以符定制除咨部　照外謹恭摺具陳伏乞皇上聖鑒訓示謹奏奉硃批　照所請户部知道欽此○○嵩崑片再光緒二十二年二月分收過各省解黔軍餉銀數業經奴才奏報在案兹查三月分收到江蘇省恊餉銀四千五百兩又收四川省恊餉銀一萬二千兩共收銀一萬六千五百兩據兼署布政使黄元善申報前來除咨部查照外謹附片具陳伏乞聖鑒謹奏奉硃批户部知道欽此○○宋　　再三等侍衞陳國璧前於二十年十二月奉旨發往某志趙軍　差遣嗣以葉志超革職離營改歸奴才軍營差遣曾經隨摺　○奏在案查該員勤愼耐勞實心辦事今値軍務肅清該員在營並　　乎未完事件相應准其離營咨回原衙門行走謹附片具陳伏乞聖鑒謹奏奉硃批知道了欽此 
 
 

Page 14

 
 
[光緒二十二年八月初六日京報全錄]  
　　宫門抄○諭旨一道錄前○粤督譚等奏審明謀殺胞叔一家六命重犯先行正法摺○閩督邊奏揀員調補省會要缺知府摺○護陜無張奏擬將西安轉運糧臺截期裁撤摺○大臣桂奏請飭查明駐藏體制片○八月初六日内務府國子監侍　處　　無　　見○多歡假滿請安○四川知府邵世恩謝恩○截取知府陳熾預備召見○直隷候補道劉盛瓊謝恩○濂貝勒請假十口○珠爾杭阿續假十日○崇文門呈進銀魚○召見軍機邵世恩陳熾○○太子少保兩廣總督臣譚鍾麟頭品頂戴廣東巡撫臣許振褘跪奏爲審明謀殺胞叔一家六命重犯先行正法恭摺仰祈聖鑒事竊據石城縣知縣向東森詳報縣民吳家紹　謀殺胞叔吳庭惠等一家六命一案當以情節重大批飭解省審辦兹據廣州府知府周開銘提集審明擬議詳由臬司覆審解勘前來臣等親提研鞫緣吳家紹吳耀光吳炳光及已獲病故之吳家壤均籍隷石城縣吳耀光吳炳光係吳家紹之子已死吳庭惠係吳家紹吳家壤期親服叔均已分居各釁老吳彭氏係吳庭惠之妻吳家謙係吳庭惠之子小吳彭氏係吳庭惠已故長孫吳煥光之婦吳輝光係吳庭惠次孫吳境生係吳庭惠曾孫吳家紹與子吳耀光吳炳光平日交結菲類吳庭惠時加訓斥吳家紹心中不服又時向吳　　及其子吳家謙借貸不遂益加忿恨　家壤亦因爭放田水與吳家謙挾有夙嫌光緒二十一年十月内吳家壤與吳家紹各談前情吳家紹憶及吳庭惠父子相待刻薄并以吳庭惠家無近隣起意將其父子殺害洩忿邀令吳家壤帮助吳家壤亦因前嫌忿恨當卽允從約俟遇便行事是年十二月二十一日吳家紹探知吳庭惠父子在家卽帶同伊子吳耀光吳炳光並約吳家壤及其子在逃之吳積光吳亞土一共六人各懷利刃傍跪時分先後齊至吳庭惠門首吳家紹囑吳積光在門外看守自與吳耀光吳家壤吳亞土同進屋内吳庭惠正與吳家光吳境生在廳堂同食晚飯吳家紹等拔刀上前向吳庭惠吳家謙撲砍吳家壤吳亞土砍傷吳庭惠頂心咽喉左有額角等處吳家紹砍傷吳家謙左太陽額角上下唇吻等處均各登時斃命吳輝光吳境生攏護吳耀光乘勢砍傷吳境生腮脥咽喉等處吳炳光砍傷吳輝光腮脥臂賻吳輝光跑出門外吳積光赶攏砍傷吳輝光額角偏左等處并各身死吳積光隨進屋内適値小吳彭氏聞聲走至瞥見喊捕揪住吳耀光　　不放吳積光上前用刀砍傷小吳彭氏腮脥咽喉左右肐肘等處鬆手倒地身死吳家紹囑令異炳光吳亞土入室尋殺遇見老吳彭氏跪地求饒吳炳光用繩將其頸項套住與吳亞土各執繩頭狠勒老吳彭氏亦卽氣絶殞命吳轉光之妻吳鄧氏乘間由後門逃出吳家紹等並未携取什物隨各走散卽經該縣訪聞並據屍親吳鄧氏報騐獲犯訊詳批飭提省審辦行據該縣親身押犯解省案犯吳家壤行至化州白籐上地方猝患吐瀉醫治不效病故就近移請化州騐報將現犯吳家紹吳炳光吳耀光併屍親卷宗解省發委廣州府督審明確由司覆審解勘據各供認前情不諱究無啓釁别故及另有同謀加功之人案無遁鄭　律載謀殺期親尊長已殺者凌遲處死又謀殺緦麻以上尊長已殺者皆斬又殺一家非死罪三人者凌遲處死財産斷付死者之家爲從加功者斬又例載殺一家三命以上兇犯審明後依律定罪一面卽行奏聞一面恭請王命先行正法又殺一家非死罪三四　以上查明被殺之家未至絶嗣者兇犯之子年在十六歲以上改發極邊足四千里安置年在十五歲以下與兇犯之妻俱改發附近充軍地方安置若被殺之家實係絶嗣將兇犯之子年未及歲者送交内務府闕割奏明請旨分賞十六歲以上者仍照前例發極邊足四千里安置各等語此案吳家紹因胞叔吳庭惠時加訓斥又因借貸不遂心懷忿恨輙敢起意商同伊子吳耀光吳炳光并已獲病故之吳家壤在逃之吳積光吳亞土等謀殺吳庭惠等一家六命實屬兇殘已極查謀殺期親尊長與殺死一家非死罪三命以上罪均凌遲吳家紹合依謀殺一家非死罪三人爲首凌遲處死律擬凌遲處死該犯兩犯凌遲於處决時加割刀數吳炳光勒斃小功服叔祖母老吳彭氏罪應擬斬與殺一家三命爲從罪名相等自應從一科斷吳耀光除殺死緦麻堂姪吳境生應絞輕罪不議外吳炳光吳耀光均合依殺一家三命爲從加功者斬立决律擬斬立决臣等於審明後恭請王命飭委臬司魁元署撫標中軍叅將張記廷將該犯吳家紹綁赴巿曹凌遲處死仍將首級解回犯事地方懸竿示衆以昭炯戒并將該犯吳炳光吳耀光先行正法吳家壤同謀殺死胞叔吳庭惠等一家六命應照謀殺期親尊長不分首從律擬以凌遲該犯業已在途病故飭縣照例剉屍梟首示衆該犯吳家紹之妻　　及子吳郁光吳爘光吳亞七吳亞八等雖無知情同謀及在塲加功均應照例緣坐被殺之家現雖維嗣惟吳輝光之妻鄧氏身懷有孕　將該犯之妻子陳氏等先行拘禁俟吳鄧氏産後再行分别辦理仍查明該犯吳家紹名下財産斷付屍親收領以資養贍逸犯吳核光等緝獲另結兇刀供棄免起屍棺飭埋無于省釋宗圖飭取另送除供招咨部外所有審辦緣由臣等謹合詞恭摺具陳伏乞皇上聖鑒謹奏奉硃批刑部知道欽此○○頭品頂戴閩浙總督臣邊寳泉跪奏爲遵旨揀員調補省會要缺知府以重職守恭摺仰祈聖鑒事竊准吏部咨光緒二十二年四月初五日奉上諭福建福州府知府員缺緊要著該督於通省知府内揀員調補所遺員缺著張星炳補授欽此當卽恭錄轉行欽遵查福州府知府係省會首府衝繁疲難要缺通商以來時有中外交涉事件非精明幹　之員弗克勝任復查定例各省首府缺出於通省正途人員内揀選調補無論缺項是否相同及歴俸已未滿年限俱准調補等語臣督同藩臬兩司於通省知府内逐加遴選惟查有汀州府知府胡廷幹年五十六歲河南光州舉人甲戍科會試中式進士奉旨以部屬用簽分户部貴州司行走學習期滿奏留以主事候補光緒十二年三月補授湖廣司主事升江西司員外郎十四年京察一等　　廣東司郎中旋補户部寳泉局監督郎中俸滿截取引見記名以繁缺知府用十六年十一月京察覆帶引見奉旨著交軍機處記名遇有道府缺出請旨簡放十二月二十六日奉上諭福建福州府遺缺知府著胡廷幹補授欽此領照到省委署汀州府旋　斯缺二十一年大計卓異候升該員精明穩練任事實心在閩年久於省會風土民情深爲熟悉以之調補福州府知府洵堪勝任合無仰懇天恩俯准以汀州府知府胡廷幹調補福州府知府俾要缺得人藉資表率如蒙俞允該員係正途出身現任知府請調省會知府銜缺相當毋庸送部引見並免核計叅罰所遺汀州府知府員缺卽以遺缺知府張星炳補授據福建藩臬兩司會詳前來除咨部查照外臣謹恭摺具奏伏乞皇上聖鑒敕部議覆施行謹奏奉硃批吏部議奏欽此○○頭品頂戴護理陜西巡撫布政使臣張汝梅跪奏爲擬將西安轉運糧台截期裁撤恭摺仰祈聖鑒事竊臣前奉諭旨辦理魏軍西征轉運糧臺隨與署司道等籌議附設善後局内派員辦理當將議辦情形具奏聲明一俟軍務平定卽行裁撤在案現撫臣魏光燾奉旨回任行知糧臺所部湘軍分别酌留遣撤令將留防各營饟項截至七月底止歸陜台造銷以後如需饟項屆時卽由甘肅提督臣董福祥咨商署陜甘督臣陶模會奏請撥另案造報以清界限等因伏查湘軍餉項旣截至七月底止則糧臺亦應截至七月底停支以節糜費惟留防各營相距道遠支領細數一時未能彚齊則報銷尙需時日擬將糧臺作爲截至七月底止裁撤其銷册統俟彚核齊楚再行造報等情由　臺司道等詳請先行具奏前來臣復查無異所有擬將西安轉運糧臺截期裁撤緣由除分咨外理合恭摺具陳伏乞皇上聖鑒謹奏奉硃批户部知道欽此○○桂斌等片再查庫倫掌印辦事大臣有撫綏兩愛曼照料胡圖克圖之責奴才桂斌到任以來凡於沙畢爱曼各蒙衆多年被累不堪之虐無不加意剔除諭以天理人情務使心安而後已僅知辦所當辦無恤其他也惟於哲布尊丹巴胡圖克圖往還體制未能認眞數月以來迄無定議彼此相見之際多似參商而公事之間備極融洽若此因循日久究非所宜檢查理蕃院則例僅有西藏通制一條内載駐藏大臣總辦闔藏事務與逹賴喇嘛班禪額爾德尼平行等語至庫倫大臣品秩是否與駐藏相埓哲布尊丹巴較之達賴班禪分位是否相同應否一律平行抑或别有專例相應請旨飭下理藩完查明咨覆以便恪遵謹兩片奏明請旨奉硃批該衙門知道欽此 
 
