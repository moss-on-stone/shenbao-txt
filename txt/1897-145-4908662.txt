# 1934 - 145 - 4908662

 

Page 1

 
 
[王氏潛齋醫書五種○脉學四種] [  圖書集成局代啓]  
　　海寗王孟英先生所著潛齋醫書五種首醫案霍亂論等縱談古今之同異百家之得失滔滔滚滚折衷悉當一案一方發明病　莫不崇論閎　　晰條分久爲醫家寳笈前印五　部卓經售罄今倩本局二次重印每部公本定價洋一元半○校印脉學四種每部四本洋六角寄上海三洋　　緯文閣發售 
[醫林指月出售] [  圖書集成局代啓]  
　　醫林指月一書爲胥山老人王琢崖先生所輯計書十二種日醫學眞傳日質疑　日醫家心法日易氏　家日芷園肌草存案日敖氏傷寒金鏡　日痎瘧論疏日達生編日扁鵲心書日本原崇原日侶山堂類辨日學古診則集前明及國朝諸名醫箸述彚輯成編誠醫學之準繩後人所宜奉爲圭臬者也原板久已模糊兹本局承愽文書局之囑排印成編賜購者請臨上海愽文書局掦州點石裕記選取可也計書八册每部價洋一元六角 
[中國言語不同宜設同書塾議]  
　　中國自古以來　　互異孟子日有楚大夫於世欲其子之齊語也則使楚人傅諸使齊人傅諸日使齊人傅之日一齊人傅之衆楚大　之雖日撻而求其齊也不可得也引而置之莊獄之間數年雖日撻而求其楚亦不可得矣可知聲音隨地而孌且轉移之亦非易易也　不解我中國書則同文雖以秦越人之遙而所書無有不知其意何以於聲音則各省迥不相同嘗執此以問人人無有能言其所以然者且不獨數千里數百里道路相隔甚遠其音遂不能從同卽僅數十里之近而聲音之間亦已不無小異是雖不至於入耳不辨而各處土音有不盡吻合而須以意會解之者夫吳音淸脆閩語鉤輈似無關毫求之事卽使置諸不論不議亦屬何妨而余不能已於言者則以有不便者二有可恥者一國家設官除滇黔諸邊省土司外本省之人例不得爲本省之官二十行省隨意分發故一省之中秦越雜處每有新到之員未能京話同僚把唔相對默然晉謁上司亦不能略獻芻蕘指陳得失且并有身爲大員而亦不能京話者接見下僚率用土語以致兩不能解有悞會差舛者然猶得日旣入仕途則能爲京話者多故僚屬周旋無庸慮其格格不入獨地方有司治其郡邑聽訟獄接士庶官卽能京話而彼猶有　然不解之虞若邑之人則不能京話祗能以土語應對而已恐宫之聞之者將張目直視而不解其何所謂也於是有司聽斷乃不得不用傅語之入而吏之黠猾者遂得於此上下其手一語之重輕失之毫厘謬以千里小民受其隠害而冥然罔覺也官長被其蒙蔽而亦茫乎無知也若并官而亦不能京話則上下皆用土語尤得肆其顚倒是非之奸此其不便者一行旅之人或經商或作客間關千重不以爲奇南朔東西亦無定所每至一處卽有一處之方音若不解所謂必至暗受其虧中國商務不旺雖由内地道途迂折不能六通四闢𣊬息于程半亦由言語不通恐爲異鄉之人暗中愚弄故畏難而裏足耳其有不遠千里而往者大抵係素所熟游之地然後敢牽車就道不辭跋涉之勞是以中國經商之人在往拘於一處而不敢任意前行譬如以江浙之人而商於陜甘等省則不敢貿然至閩廣諸處商於閩廣諸處則亦不敢貿然至陜甘等省非徒以風　入情之不習卽此語言之細而亦非一朝一夕所能解驟然戾止則覿面不能通一言聚處不能商一議雖囁嚅以進而伋不啻如暗啞人萬事萬理得毋多所扦格耶此其不便者二歐西各國不特文字從同而其語言亦無或異祗此國與被國　别從無同處一國之中而亦聲音互異有語焉而不解者故英人有英人之言法人有法人之言俄人有俄人之言德人有德人之言以英人與英人語英人無不知也以法人與法人語法人無不知也推之俄與德無不如是且亦可知泰西各國之無不如是其或有不同者如英之威爾士爲英倫之後户而其言語與英倫不同俄之東部痾倫布爾克言語亦與俄人不同然不過寥寥數處若中國易一處卽易一處之音不及數百里而其音已盡變驟聽之　不能盡曉者矧如俄之痾倫布爾克卽高加索斯部之南境本屬於土耳其波斯諸回國其先本非俄地也音聲之異亦何足怪或日中國幅員恢廓祗數省之地而歐西大國已有不及之勢故中國語言多異而歐西語言從同然無論俄之地大於中國卽我一省之人相隔稍遠而亦有言語不通者嗟乎以我中國之人而言語不同有莫解所謂之勢乃欲習爲異國方言得毋爲外人所笑而獨讓泰西諸國之能一其俗耶此其可恥者一有此二不便一可恥而聲音之道亦可知其非細故矣此稿未完 
[諭旨恭錄]  
　　四月十九日太常寺題五月十三日致祭關聖帝君廟奉旨遣凱泰行禮後殿遣慶福行禮欽此同日又題五月二十二日夏至大祀地於大澤奉旨朕親詣行禮四從壇遣鍾秀立瑞英俟黃永安各分獻欽此 
[土希新電]  
　　本月二十七日倫敦來電云土希戰務歴紀報章兹聞土廷之意擬自此停戰不限日期至所占跌殺梨地方堅持不讓餘事則任從各大國公斷罔不依從克賴答島中人目下益爲滋閙 
[俄使抵京]  
　　京師采訪友人云四月二十日午未之交俄國異姓王爵吳克氏由天津鐵路乘火車入都皇上誼重邦交命總署大臣會同泰西各國駐京使臣迎於距南郊三里之九龍山車站順天府府尹胡雲楣京兆先期派大興宛平兩縣主高搭彩棚十色五光陸離璀璨中懸行臺二字匾額及征車旣蒞京兆卽設讌洗塵餚核紛陳頗盡東南之美席散京兆及各使臣乘肩輿陪伴入永定門經前門大街復入正陽門至俄使臣府第小駐當戾止時車站左右派左翼副翼尉某君督帶旗兵往來彈壓道旁觀者踵趾相接平原嚝野車馬雲屯誠一時盛舉也 
[委員購地]  
　　漢口訪事人函云蘆漢鐵路現當開辦伊始灄口黃陂爲鐵路必經之地官中尙未向各業户購買田畝湖廣總督張香濤制軍欲速其事已委廣東候補道王觀察會同武穴上釐金局總辦朱太守滋澤劃界購取想不日卽須首途從事矣 
[哥匪就禽]  
　　蕪湖采訪友人云沿江哥老會匪歴年經大憲併力搜捕元兇授首羽黨星散一二渠魁之漏網者亦皆畏而戢翼潛鱗兹者日久玩生若輩又不甘雌伏往往號召徒侶出而肆擾閭閣有劉正元卽劉二者本光緖十四年蕪湖滋閙北京輪船斫傷洋人之要犯當時僅獲其黨蕭柏龍卽蕭如意及茅林一二犯訊明正法劉仍得事外逍遙藉胠篋爲生溷跡各輪船終歲優 
逆謀劉亦與其役焉歴經三江兩湖安徽諸省拿獲首要匪犯供出其名大憲遂通飭緝拿洎光緖二十年原任安徽巡撫沈仲　中丞以沿江匪𦦨雖似稍衰然尙有李南斌等十大頭目在逃未獲終恐死灰復燃爰開單移咨各省並密劄 
 
 

Page 2

 
 
蕪通保甲緝捕李葆林副戎購線跴緝劉卽單中第四名人物也迭經線人渡江越嶺訪其蹝跡迄未能獲麟一角窺豹一斑乃本月十九日元和輪船由漢皋下水抵蕪劉忽携逸犯吳芽子而至窩藏江口徐三盛飯鋪行裝甫卸卽烟癮大發涕泗沾襟遂入肆購烟燈行經橫街由副戎所帶線人所見施以鐵索無計脱身彼時吳方在鋪看守行李遂亦拔茅連茹同罹法網解經保甲總辦林太守總巡饒刺史會同蕪湖縣萬邑尊悉心研鞫劉知案牘纍纍無可倖免卽將滋鬧北京輪船顚未及黃石港聚會情形歴歴承認如數指上螺紋並供明入會梗槪云小人初亦名細柳營中光緖元年東梁山凱字營遣撤後落拓無聊致與妙手空空兒游專在長江一帶各輪船探囊取物未幾認識會魁唐玉林偕至十二玕入所立天保山仁義堂雲臺水五湖香外口號桃園三結義内口號四海把名揚小人奉派爲會黨老九襄理會事繼於光緖十五年又入安慶王金標所立九華山忠義堂靑陽水遂擢升心腹太爺僞職頭銜亦頗赫濯比因閙教之後沿江訪拿緊急不得已潛回湖南辰州府某邑原籍養晦韜光光緖十八年復挈眷至桐城縣北鄉孔城鎭開設烟寮藉以餬口祗以芙蓉不暖藜藿難甘仍不免時作出岫閒雲效搜粟摸金故事邂逅舊識之吳芽子遂相將乘元和輪船下駛行過大通埠竊得某客所携之籃内洋蚨十三翼今甫來此尙未犯有别案邑遵訊以當日北京輪船滋事孰爲首孰爲從劉所供尤詳盡稱其時公衆本議在蕪湖開立山堂祗因此案訪拿火急遂雲散風流吳曾於光緖十七年十二月二十三日之夜乘江孚輪船上水混竊前辦皖北牙厘局錢曉嵐大人及前廬江縣楊霈霖大老爺所帶皮衣箱等要物當時楊大老爺指稽查輪船勇丁串竊扭之赴省幾致宦海波騰後幸緝捕營李大人於次年正月間由金陸將吳等一千人拿獲解皖始得昭雪迨省中某大人訊明此案將吳定以軍罪發配浙江台州府黃巖縣前年到配後至去歲春間卽逃逸兹於武穴相遇尊之爲老前輩有時呼以老伯相與附輪船下駛行過大通小人竊得提籃吳亦竊得衣包啓而視之内有大褂兩件小衫褲一套隨同至蕪湖當初訊時供詞甚爲狡展及鞭背數百下始直供如此太守訊畢卽將供詞鈔錄禀陳觀察觀察飭將二犯一律釘上脚鐐收入縣獄俟續訊後再援例定擬 
[窰案未平]  
　　江西景德鎭窰工肇事之案上年屢訊屢結屢結屢翻迭綴報端人所共見矣兹接江西省垣采訪友人手椾云本月某日德靜由中丞批示窰户呈詞云該職員等久在景鎭開設窰廠各應保守垣業因時制宜今昔情形不同錢價漲而銀價賤坯工工貲未能拘執從前陋習獨使坯工受虧乃坯工因爭索洋價停工滋閙甚至拒捕殺勇毁搶不休固屬目無法紀自應照例嚴辦該職員等亦應通權達變體恤手藝爲生之坯工以安其業人孰無良何致聽人唆鬧去歲滋事非釁由他起實釁由自取也程英華旣非坯工竟敢勾結坯衆主謀滋事設局給牌藉以漁利此等惡棍若不嚴拿究懲將何以靖地方兹據稱程英華今正進署賀年三月在鎭嫁女何以該縣不卽拿解黃老渭果係鬧事頭目何以該縣拘而復釋若是則此案不特尙未平靜且將又起波瀾矣特此批尙未錄全閲者請觀其後可也 
[禀請修堤]  
　　天津訪事友人來函云鳳河東堤向歸民守民修近因水患頻仍小民生計維艱力實未逮而又恐伏汛暴漲渰没田園現在堤上下廿四村紳董聨名公禀籲懇水利局憲籌欵培修以防永定河秋伏兩汛未悉能邀允准否　　　　　　　　字 
[散勇過蕪]  
　　蕪湖采訪友人云日前袁爽秋觀察接江蘇藩司來文内開蘇省所裁某某等營勇現將派員督帶乘某輪船運送來無遣散歸農每名給恩餉匹兩二錢俟　蕪時散給然督帶者不使隨輪挈帶因先匯寄來蕪届時煩代按名分俵等因爰飭縣局文武並精健保衛等營妥爲彈壓並由蕪湖縣預雇民船排泊江干擬俟恩餉散給後卽刻驅令上船剪江北渡也旣而觀察又派出某弁隨船押送直抵潁亳壽各處俾得刀環賦罷重事耕耘誠可謂藻密慮周無微不至矣至二十日又得天津招商局電文云本局公平輪船於今日裝載津郡所裁淮練各軍前來蕪湖九江漢口等埠遣撤遠鄉届時煩請當道派人彈壓云云爰亦通飭地方文武各官一體預備並封雇紅船若干艘泊候轉送聞二十四五日公平準可過蕪並悉繼此以往各省所裁營勇載至江皖遣撤者尙當絡繹而來是以日來蕪地保甲局及保衛營徹夜巡防較平時倍加嚴密云 
[麋臺火警]  
　　姑蘇采訪友人云本月二十七日黎明時省垣元妙觀前富仁坊巷瑞記布店不知如何失火鋪中人皆在漆園中化莊生之蝶未之知也幸擊　者見而狂呼得以驚醒猛見其勢不可收拾急四出鳴鉦各水龍夫聞之麝集施救而祝融氏雄心勃發一時未肯興盡而歸直至天色大明始漸漸救熄是役也除瑞記布店及瑞記洋貨店化作刼灰外復延及比鄰金姓家及店後宮巷口某剪刀鋪共焚去房屋二十餘椽事後長洲縣王大令查得是處元一圖地甲福山未經禀報飭傳到案笞責六百板　示之懲 
[七濠會景]  
　　鎭江采訪友人云江北七濠口每届四月間必由好事者舁天后聖母偶像出游今歲醵集巨貲擇吉四月十六日迎賽會中旗鑼繖扇鑾駕淸音雖極輝煌無異司空見慣所最足動人顧盼者有及笄好女子紅妝騎馬按轡徐行手抱琵琶備極嬝娜娉婷之致他若仙童玉女亦皆眉目如書嬰伊可人更以俊童扮作八仙道骨仙風丰神栩栩殿以臺閣三架以梨園艷質幻成絶妙女郎傅粉薰香簪花掠鬢花間雙蛺蜨幾不能辨其雌雄粤人之膂力方剛者身穿洋縐衫臂籠金鋦就船式凉亭内八音並奏盈耳洋洋彼中人謂之淸客班誠不知何所取義中間雜以香亭十餘座托臂香者二十人神輿罩以黃縀衣上綴五鶴朝天頂所過之處紅男緑女夾道縱觀扇影衣香足令人神搖心醉眞太平之景象也 
[道批照錄]  
　　廖承海廖洪炳在本城四牌坊冒名頂替開設德輝烟館一切情由本報已屢紀之矣前日黃愛棠大令以總巡局前次移送招牌烟具查核之下尙少招脚二方爰飭差往請給領鍾明府謂差日貴上大老爺所給廖承海廖洪炳開設德輝烟館之執照並無益順字様本總巡吊到德輝招牌有益順二字故將無益順二字之牌號數方送縣有益順二字之招牌數方顯係頂冒眞據本總巡未便發還遂卽劈毁差乃回禀黃大令詎料烟膏董事廖國龍張錫爵等竟聨名赴道署呈控昨日劉康侯觀察發出批示云城廂内外烟館定章不准添開以及冒牌頂替等事迭經各前道出示曉諭並派委巡防各員認眞巡察無非爲整頓地方淸除奸宄起見總巡責任稽查若如所禀亦不過遵照舊章而行何得遽指爲越爼惟各烟館業經認繳膏捐如果閉歇不准接開捐欵勢必無從籌繳與前時辦法情形不同且迭據各烟館以生意艱難來轅具禀不得不量爲變通以示體恤所有查騐執照等事嗣後專歸上海縣辦理以一事權而免藉口於深夜開燈容留匪類係屬有違定章應仍由總巡督飭分巡員委認眞查禁以靖地方候分行遵照違式特斥 
[仍准領回]  
　　倡婦張郁蘭投英界公堂控龜奴霸阻從良前日午刻屠别駕飭拘龜奴訊究張倡愁眉雙鎖若不勝情訴稱小婦人年一十有九湖南湘鄉縣人父親物故後隨母親趙氏來滬異鄉孤苦舉目無親不得已效邯鄲挾瑟倡售技以供甘旨邇者移居治下新淸和里狎客某甲情深嚙臂擬詠嘒彼之詩無奈龜奴王春泉堅索身價數千金以致所謀不遂其實小婦人祗負洋銀一千四百圓旣而王龜恐小婦人如鸚鵡脱籠因嗾令女傭阿大卽吳馬氏閉置空屋中肆行凌虐小婦人乘間逸出奔投案下籲求大老爺救出火坑訴畢淚痕滿面掩抑可憐其母張趙氏訴稱小婦人年三十有五流離顚沛貧不聊生是以令女兒在新清和里賣娼今者某大少爺願將所欠淸償納女兒爲妾叩求台鑒斷令從良阿大供稱小婦人曾爲郁蘭先生借帶擋洋銀九百五十圓旣欲從良叩求追給王龜供稱小的在郁蘭先生處充當燒湯之役被欠帶擋洋銀三百五十圓亦求追給别駕　張趙氏日本分府本應將爾女發緀流女所擇配今姑寛免准爾領回張倡聞之卽泣然日小婦人　由母親領去 
 
 

Page 3

 
 
必致重墮風塵還求大老爺作主别駕謂本分府當著具領出後不准爲娼及凌虐甘結備查倘敢故違准爾來案具控王龜等仍請追給帶擋洋銀别駕不准 
[棍黨送縣]  
　　棍黨不法一節已紀前報兹悉何錫卿在周春和家赴喜筵席散而出途中戳傷賈姓幼童事被十六鋪中局委員察蓉卿二尹查悉卽飭局勇將何拘獲正在訊問上海縣差得悉以何係張桂卿餘黨訪案中人據情禀明黃愛棠大令遂致書十六鋪中局請將何帶縣訊斷蔡二尹遂派勇將何送至縣署黃大令命看管候核 
[覆舟兩誌]  
　　昨日上午有甲乙二西孩至虹口順泰碼頭喚某號杉板船渡至浦中所泊美國兵輪船上游玩至十二點鐘時二孩欲回喚沈士基所駕杉板船渡登彼岸適有某輪船飛駛而來波濤洶湧舟子力不能支遂致傾覆附近各杉板船户見之駛往撈救祗獲一孩尙有一孩及舟子已不知去向矣○前晚有甲乙二江北人駕駁船一艘由虹口港載糞至浦江其時潮水甚急甲乙無力支持卽被衝至琼記碼頭遂致撞覆甲乙疾呼救命經各杉板船户到來得將甲乙救起然亦險矣 
[一死二生]  
　　寗波婦人某氏依其姑僑居於虹口篷路西華里第八十七號屋内姑婦不合時聞勃谿之聲前日下午又因細故口角氏遽萌短見迨至黃昏時潛購烟膏一盒背人呑服偃臥在牀無人知覺及夜半始聞呻吟之聲往視之已面色如灰急卽舁送同仁醫院求救無奈受毒已深非樂石所能奏效延至昨日淸晨一縷芳魂竟投枉死城中而去矣○前晚十點鐘時有一年约二十左右之某氏女郎行至虹口下海浦下海廟相近意欲投河自盡幸爲附近牛奶棚主名生榮者所聞急卽出視詢問原委女郎但啼泣不發一語生榮欲倩人送至捕房安插女郎不願稱家有婆婆異常兇狠被虐不堪是以尋死若送回家内則亦不能再生有親串在東王家宅尙可暫留乞爲送去生榮因如其言將女郎送至西華德路東王家宅第九十一號門牌某姓家留養○西華德路恒生米店夥孫金海性喜狎邪專與蕩子爲伍店中執事某甲屢戒不悛前晚甲又以正言相責孫自覺赧顔遂購紫霞膏若干一飮而盡幸店中人察知尙早立卽舁送同仁醫院求治經贀生灌以救烟藥得以一嘔而愈 
[上海縣署瑣案]  
　　流氓王長元前在北香花橋某飯鋪用膳因事口角經飯館主扭至總巡局由鍾明府訊問轉送縣署訊究前晚黃愛棠大令升堂訊問王長元供安徽人在滬小本營生前日至飯店中午膳喚値堂人點菜不依反將小的辱駕旋被扭住兇毆致傷頭額向之理説卽被扭送總巡局轉送案下求請公斷大令訊得王長元一味花言顯見不實著貢三百板枷號一月期滿再核○升科局憲許太守函送沈栢卿張阿四二名至縣前晚黃大令升堂提訊沈栢卿供稱小的現充五十圖地保本月二十二十一兩日奉許大人諭令將圖内地基淸查丈量並著各業户將田單檢出赴局呈騐二十二日小的由升科局回家不料被張寄糾合多人螿小的之予搶下船中向領不還故投升科局控告轉送案下求恩訊奪張阿文供年二十有二駕舟爲業去年將祖遺田單一紙抵押與沈柏卿得錢十兩今年欲將是田價賣向贖不依因將其子領去大令著張將沈子領還再行核奪○升科局憲許太守函致縣署請將沿浦灘私拔木椿之某某等提案嚴辦黃大令飭傳地甲葛月樓至案訊問葛供灘邊有許大人建立之木椿被何人拔去小的初未知悉嗣查得係會館司事包先生所拔求提雹姓到案訊間大令著退去候提包到案再行研訊 
[英界公堂會訊案]  
　　德商德豐洋行主控稱曾倩華商萬順機器店主余錦榮定造小火輪船一艘延不交出向索定銀六百兩亦復延宕德總領事施妥卜君據情函致公廨昨日午前　别駕傳案會訊德豐洋有携買辦某甲投案訴稱行中向余定造小火輪船議定價銀二千餘兩先付六百兩爲日已久延不交船及向追取定銀亦復遲延不付今特呈上定單及收銀據各一紙請鑒余供稱此事由德豐買辦某甲卽徐乾鱗經手付過現銀三百兩及支票銀三百兩後往支無著實祗收到銀三百兩現願將三百兩繳還可也别駕據情商諸單繙譯官謂余收銀六百兩立有筆據豈容推諉著押候照追○德商南順泰　理墨西哥票之某洋人控必得成呂宋票店主汪良卿結欠洋銀八百四十圓有奇屢　不付昨晨别駕提訊之下南順泰洋人訴稱汪取去墨西哥票計洋銀八百　十圓有奇屢索不付請卽究追汪供稱店中與南順泰往來均有帪簿照算並不欠銀别駕與施君互商然後著將汪押候將帪目對明再行核 
[法界公堂瑣案]  
　　上禮拜六西　　　　　捕房控田夢疏冒用牌號報　并將所報之貨調換經海關中人察出求請提究克捕頭飭將田拘獲昨禮拜六堂期解請鄭大令何繙　　　田夢　拱在公泰報關行司事向用生記牌號報關十餘年來相安無事大令謂爾在公泰司事何以用生記牌號報關顯有不合　所　　　從實供明答稱手巾鈕扣共五件應完税銀一百三十四兩問所報之貨何以調換答稱係客人調包小的並不知悉大令謂爾冒名妄報　干禁令田供曾向阿密達商通貼洋五十元先已應允不知如何忽來控告大令謂原告現在堂上爾豈能當面説謊田供有生記主人陳子堂目擊陳投案禀稱當時　見付洋五十元據云致信海關阿密達稱此係報關之欵田又呈西字筆據一紙供稱言定半年爲期貼洋五十　　　與何繙譯會商著將田夢疏交保赶緊理處○鎭江人玉素貞之女名三仔經蟻媒俞張氏陳俞氏等輾轉售與鴇兒孫林氏學習彈唱令　　　生涯王陰有悔意向孫林氏饒舌孫林氏以此女憑陳俞氏等爲中用價買來何得藉端訛詐立卽鳴捕將王及其婦王羅氏一併拘入捕房補提俞張氏陳俞氏於昨日堂期解請鄭大令訊問王素貞供鎭江十二玗人因遭火災挈眷至滬貨居陳俞氏處被其花言巧語將十齡幼女售與俞張氏得洋二十元旋被轉賣於興聖街孫林氏花烟間内小的不忍令其爲娼向孫林氏理論卽被拘送捕房求恩明察俞張氏供王將此女賣與陳俞氏得洋七十元已如數收去訊至此孫林氏呈遞筆據供稱陳俞氏轉將此女賣與小婦人爲養媳並無爲娼之事三仔供稱先賣與俞張氏後由俞張氏轉賣與孫林氏大令飭將孫林氏等帶出獨留三仔細加詰問三仔始稱孫林氏令習彈唱時遭鞭責尙有二女在妓院賣娼大令命將孫林氏帶入怒日爾膽大妄爲擅敢買良爲娼實屬目無法紀著押候嚴辦王素貞著繳洋七十元將女贖回另行擇配王遵諭叩謝而退○朱子福卽居之福手持蘇報上堂禀稱職員因妾李氏捲逃在租界内尋獲後投控案下蘇報館訪事人以不經之語雜入公堂案牘任意污衊職員見之將蘇報館訪事人扭入捕房捕頭面諭更正當卽應允旣出捕房至夫成昌烟館欲向職員索洋三十元旣而减至二十元職員以旣遭污衊不允所請致被辱駕心實不甘今將報纸呈閲請辦大令閲畢命退出候核○吳少坡呈具完案切結禀稱沈子雲已往無錫收買鮮繭沈尙有經綸絲廠及各項產業甚多洋人之欵應請歸沈理楚職員已經被累不淺前控各户所欠之銀現在王松記已繳銀二百五十兩呈候核奪大令將結發還謂爾與沈子雲如何核算須明白補詞候核繳案之銀存候給領○王桂生禀稱在小東門外閒玩被扖手李俊才竊去對時表一枚眼鏡一副當塲拿獲送請究辦李俟才認竊不諱大令著押候笞責一百板○陳許氏禀稱去年五月間被俞仁芝在淸芬堂烟館哄去銀環一副値洋錢五角前日在途遇見鳴捕拘案請追俞仁芝供向借銀環當錢二百文大令著賠洋五角俞稱無力賠償大令著押候笞責二百板○劉炳輝禀稱在泰源玻璃店爲夥被張子君冒用瑞利牌號騙去大號鏡面玻璃三塊値洋十六元有奇送案請辦張供認不諱大令著押侯笞責一百板贓還失主○王福林禀稱行至帶鈎橋畔被扖手徐照褔竊去洋一元六角當卽追獲洋被抛去送案請追徐照福之母徐王氏投案禀稱小婦人令兒子出外購買肥皂並未圖竊實被悞拘大令以無憑據未便准理一并斥退○包探禀稱李桂榮屢次犯竊驅逐出境前日又來不知在何處竊得衣包一個拘案請訊李桂榮認竊不諱大令著押候枷號半月責二百板○包探禀稱蔣淦冒認戴雲 
 
 

Page 4

 
 
高之女巧珠爲已女以龜奴包廣明買良爲娼投控案下戴雲高到案後蔣情虚逃避前日在途遇見拘案請辦大令著押候笞責二百板○包探禀稱幼孩金竹雲在某洋貨店竊取洋刀當塲拿獲送案請訊金供年一十有三父母俱亡借住吉祥街福生小客寓内因　中飢戧不得已而爲此叔父金阿四現在寍波爲箍桶匠大令著押候認領○包探禀稱張阿二在褚家橋竊取衣服三件拘案請訊張阿二認竊不諱大令著押候笞責二百板○包探禀稱袁長發竊取車輛爲失主拘送捕房解案請訊大令以原告不到著押候再核○包探禀稱偷兒顧長林在某處船上竊取面盆白米等物拘案請訊大令著押候笞責一百板 
[美界捕房紀事]  
　　湘人鄧悌順借宿北河南路陸順昌客寓已閲旬餘前晚忽稱失去衣服若干件向寓主索賠恣意吵閙寓主奔告捕房捕頭飭包探倪順泉前往稽查旋查得鄧所失之衣服係自已質錢使用爰將鄧拘至捕房押候解英界公廨訊究○昨晨甲乙内丁四乞兒竊取平德路某姓之蠶豆主人見之喝阻不理反敢恃衆行强困喚二百六十七號華捕拘獲一名解入捕房禁押 
[樂善不倦]  
　　川鄂沈災至今未澹需振孔迫以濟嗷鴻不意川東又瘟疫大作死亡枕藉兒者慘然屢接災區來電悉於賑欵外又須籌樂餌之資兹本館恊賑所承李淸廉堂捐助鷹洋二百元慈溪張寓求病愈助四川振洋五十元無名氏助洋五十元顧儀甫爲次子出天花求保平安助洋十元際此籌振萬難之時得諸善士慨解囊金以蘇涸鮒功　無量想天必錫之以福也率佈數言藉呈德鑒 
[川災電音]  
　　頃奉川東任逢辛觀察電開昨交天順祥轉寄謝函又寄子萱兄電先後計均鑒及尊處三次由紫卿兄匯到規元九千兩均已列收發交可靠紳耆查放災區近情昨寄子萱兄電後續據各屬馳報四月十一至十五連日大雨山王大半被衝村舍田廬甚有被水捲去不成世界者廿四廿五又大雨小麥無望災上加災瘟疫未减梁山墊江等處尤甚沿途倒斃施棺不及繼之以席又不足兩屍一席已赶快製藥派員分往料理前數日籌量賑需約短銀三十餘萬糧十萬至今日又無把握彼蒼何意深苦斯民鄙人不德尸素其間昕夕徬徨幾無所措惟望迅籌續解活我災黎引領東南感盼何已同仁均此等因則敬捧誦之餘想見災黎困　　形全深慘痛若不設法解濟其何以全民命而廣皇仁謹鈔乞登報伏祈閲報諸君子或慨助或募助多多益善源源而來當厄之施恩　　造臨池望澤禱盼無量上海北市絲業會館籌賑公所制施則敬子英甫謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局瑣案]  
　　前日午後本邑人裘永麟投十六鋪巡防南局訴稱翁幼珊串合楊見洲唐潞洲僞作中保向小的借去洋銀　　　十圓交來浦東高家行同裕典息摺一扣及小的持向同裕支取息銀同裕執事人云並未出有此摺始知被騙叩乞究蛗局　鍾偉臣二尹　　翁唐研詰翁供稱小的係本邑人向操米業適有所需　楊唐介紹　裘稱貸　銀一百五十圓立有契據並以同裕息摺爲質令裘向同裕　　息銀現在楊已不知所往矣二尹著暫行管押限五日内將楊交案覆訊核斷○前日之夜竊犯張阿三將萬聚碼頭裕隆盛食鍋棧門上鐵門　去意圖行竊適棧中人提燈而至得以拘解十六鋪巡防中局控請究懲局員蔡蓉卿二尹研訊之下張供稱小的旣已習爲扖手鳥敢諱飾　　　大碼頭北首已閉之永昶旭米行内麻袋三十八口售與泉漳會館之後邱永生麻袋店得錢八百餘文又在大碼頭裹街大東陽北貨棧内　得棉被二條質於北市某押店二尹飭搜其身畔得質劵二紙騐之所質者卽被也遂著勇甲帶往吊贓然後判令鞭背二百下申送總巡　　　旣而局勇又拘解收贓之邱張氏至案二尹嚴詞詰質供稱小婦人孀獨無依已歴年所永生麻袋店磪係小婦人所開張持麻袋來店中人　　知是竊贓故以賤價收買今蒙傅訊已將麻袋三十八口如數繳呈矣二尹叱令退去諭以嗣後如再敢收買竊贓定行嚴究○偷見某甲日　　取楊樹浦石灰浜地方某姓家之女衣服若干事主於翌　投　楊樹浦巡防局請爲查緝前日下午經局差陸銀全將甲查獲詰問之下知其　竊提籃橋某某等數家之物因據情禀知曹二尹維善看管候訊 
[英界公堂瑣案]  
　　包探趙銀河禀稱陳三喜買得天津女　張桂香爲婢時與其妻王氏毒毆致傷手腕事由小的所知拘入捕房捕頭令送案請究桂香訴稱年一十有四直天津府屬某邑人手腕實是自已碰傷主人及主婦雖或鞭笞然不甚楚毒陳供稱小的係本邑人並未凌虐婢女陳王氏所供相同屠别駕商諸單繙譯官然後判令將陳所質之洋銀二十圓如數充公桂得交棲流女所留養○包探趙銀河解徐　三楊阿金周阿金至案禀稱徐係信昌隆洋紗號出店人與楊串合竊取號中洋紗二十餘捆私售與周報捕後捕頭令小的查明吊出原贓送案請究信昌隆主某甲遣其夥某乙領贓徐供稱小的不應私取貨物叩乞施恩楊供稱小的惟代徐送過洋紗一次周供稱小的惟　時受寄洋紗並未收買别駕判令將徐笞責一百板枷號兩禮拜楊枷號一禮拜周從寛開釋○日前大東門内崔根生家疱丁劉阿胖私入主母臥房竊取金珠翡翠諸物及衣服若干件前晚包探顧阿六見劉衣服麗都相羊於四馬路中向之詰問直認行竊爰卽吊出翡翠耳環及金首飾數事解入捕房昨日捕頭令告知失主解案請訊崔投案訴稱劉在庶母處治疱竊物脱逃之後曾開單報縣請追今旣拘獲請追餘贓劉供稱小的係常州府屬無錫縣人在崔姨太太空當廚子所竊珍珠已持至蘇州兑與寳文銀樓得洋銀七十餘圓别駕著將起案之贓先行給領然後將劉移送縣署訊追○包探孔阿才禀稱賊犯夏春蓮竊取張李氏家布衣兩件報捕後捕頭遣小的查獲入贓送案請究張李氏投案領贓夏供稱小的係浙江寗波府屬某邑人别駕判令笞責五十板贓給還失主○包探施奎江禀稱騙子龔定春騙取裘阿祥陸　裕等家洋銀若干報捕後捕頭令小的拘請訊辦裘訴稱小的被騙洋銀一百二十圓其中一百圓立有收據且有保人陳周氏訴稱小婦人被騙洋銀三十圓與龔本是鄰居故不願控告後因包探來傳數次不得已來此細訴情由陸及王阿表王金茂劉阿生同訴稱小的等均被騙洋銀請爲追給龔供稱小的磪曾欠裘及陳周氏洋銀至陸等並無往來實困流氓訛詐不遂唆使來案别駕著押候下禮拜六覆訊嚴辦裘及陳周氏之欵旣有借據下期不必來案備質○包探竇如海禀稱李心泉向在洋人勿士處當細崽前日私取洋酒一瓶報　後捕頭令小的拘獲送請究懲勿士投案領贓李供稱此酒已由主人廢棄小的故敢携歸别駕判令笞責一百板○包探江阿五禀稱竊犯李阿小竊取王永昌顧德文等家衣物爲數甚多報捕後捕頭令小的查　人贓送案請究王等各失主投案領贓李供認行竊泥首求恩别駕判令笞責一百板贓物給還各失主○包探秦少卿禀稱昨日周子　曹　泉閒游公家花園採取花朶園中巡捕見之拘入捕房捕頭令小的送案請究周曹同供稱爲惜飛花偶然拾取不敢採自　上　求大老爺宥之别駕判令各枷號兩禮拜發狠事處示衆○包探秦少卿解賊犯王德三至案禀稱此人前因犯案經大老爺遞解回籍今又搢　依然犯　兹　小的拘獲送案請懲王供稱小的係浙江杭州府屬某邑人别駕判令笞責一百板再行遞解回籍 
[江西官報]  
　　二月二十四日新選興國典史陳　麟現已到省飭赴新任○二十五日考騐省標三營候補武員二百四十九弁月課槍砲弓箭　用府孫祖烈委辦吳城分　龍泉縣何品玉禀辭赴任黃錫光代　建下鄉相騐金盛秋往彭澤一帶緝私范　恆解漕折京回署廣信通判劉　棣缷惠回義寗排埠同何　弋　縣丞韓錫　　解秋　人犯來省濮維義寗催　丁回唐啓虞彈壓府監何作澍　岳年俱辦南　保甲李實往龍泉辦保甲李世亷萬安等縣催道欵　署廬陸縣丞程廷琛　辦　鎭　卡回王履　禀　酌委一次行知○二十七日候補府魏　光陳方銓禀謝甄别行知歐陽鴻濟會辦軍裝所候補縣邱應　解地丁京回慶豐解　軍經費京回劉　韓高安　保甲回徐有成　安催屯　回萬年縣丞吳學優解秋審人犯　省署遊　周國王禀到○二十八日保送分發補用府　鵬安徽癸　翰林禀到義寗州黃　英　京引見　章夑理加　知衡　昌縣丞韓錫霖解犯來省並俸滿騐看陳景湘玉山催漕折回何祖嘉秋審執事守備何煥文銷帶省河緝　　 
 
 
 

Page 10

 
 
   
 
 

Page 11

 
 
[光緖二十三年四月十六日京報全錄]  
　　　　抄○諭旨二道錄前○盛京將軍依奏首廳知縣各缺擬請歸部揀選摺○黔撫嵩奏爲總兵呈請改籍摺○福州將軍裕　　　　　　　摺○粤督譚奏爲彚案請龔世職摺○盛京將軍依奏爲知縣交代已逾二叅請旨暫行革職勒限嚴追摺○四月十六日　　　　　　　白旗値日無引見○肅王潤貝勒各假滿請安○曾樹椿謝授山西蒲州府知府恩○顔鍾驥謝授湖南衡州府知府恩○崑　　　假十日○龍鴻書陳其璋預備　召見○崇光奏請開缺○召見軍機曾檯椿顔鍾驥龎鴻書陳其璋○○奴才依克唐阿松林　　　首廳縣各缺擬請歸部揀選恭摺仰祈聖鑒事竊查奉天府軍糧廳同知耆齡調補營口海防同知遺缺前　以海城縣知縣楊澍升　　　惑部以該員歴俸未滿三年亦未遵例捐免核與升補定例不符議駁奴才等復改請以遼陽州知州黃毓森升補兹准吏部以該員前由　　縣知縣升補遼陽州尙未赴部引見今請升補軍糧同知核與定例不符議駁光緖二十三年正月二十八日具奏奉旨依議欽此欽遵　　另行揀選等因又承德縣京縣知縣陶守愚因病出缺前請以廣寗縣知縣王安中升補旋准吏部以該員歴俸未滿三年亦未捐免議駁奴才　復改請以鐵嶺縣知縣陶懋恭升補嗣准吏部以該員鐵嶺縣任内　俸尚未期滿雖據該將軍摺内聲稱該員前在貴州甕安縣任内歴俸三　期滿惟定例别省歴俸不准接算核與定例不符議駁奴才等又　　　准補錦縣知縣現署鳳凰㕔同知樊恭佩升補兹准吏部以該員由候　知縣奏補知縣尙未到任並無俸次可　核與升補之例不符議駁光緖二十三年正月二十八日具奏奉旨依議欽此欽遵行令另行揀選　因奴才等查奉天府軍糧廳同知與承德縣京縣知縣均係省會要缺選有缺出例應以正途入員升調奉天省自兵燹以後首廳同知一缺　　兩次奏　升調承德縣京縣一缺業經三次奏請升調均奉吏部以與例不符議駁奴才等於奉天省實缺同通州縣逐一核計正途人員在奉　省俸滿者固無其人卽非正途出身而俸滿在軍糧同知與承德縣京縣知縣出缺之前者亦無其人是奉天並無可以合例升調之員相應請　旨敕部揀選合例人員請旨簡授奉天府軍糧同知並承德縣知縣以重職守理合恭摺具奏伏乞皇上聖鑒訓示謹奏奉硃批吏部知道欽此○○依克唐阿片再准補鳳凰直廳同知徐本愚准補錦縣知縣現　鳳凰同知樊恭佩准補寛甸縣知縣現署義州知州鄭錫華准補安東縣知縣增韞均應飭赴補任以專責成查鳳凰廳同知一缺前經片奏飭委革職留任試用同知范樹升接署現在范樹升另有差委已　毋庸前往義州知州遺缺查有調補金州廳同知馬宗武老成練　堪以接署又奉化縣知縣吳鼎澂撤省所遺員缺卽以卸署寛何縣試用知縣周繩武前往接署除分檄飭遵外謹附片具陳伏乞聖鑒謹奏奉硃批吏部知道欽此○○頭品頂載貴州巡撫奴才嵩崑跪奏爲雲南昭通鎭總兵籍廣東呈請入貴陽府籍查明置買田房年例相符恭摺具陳仰祈聖鑒事竊據布政使邵積誠詳據貴陽府知府　雋煕轉准雲南昭通鎭總兵何雄輝呈稱現年六十四歲寄籍貴州貴陽府原籍廣東連州直隸州於咸豐初年由行伍隨征兩湖三江閩浙河南等省同治五年投効湘軍由楚援黔剿辦同仁思州等府苗教各匪七年帶領所部　勇克復龍貴兩城並剿平　下游匪黨全黔肅淸先後戰殁弟兄子姪何雄森等十三人均葬貴州南鄉並以軍務倥德未及旋粤省墓於同治十二年將祖父母父母各櫬遷赴黔省卜地貴陽屬葫蘆山偏玻橋等處安葬同治十三年六月二十六日在府屬南門外洞砟街購地修建宗祠附祀歴年隨征將士並於該處置買祭田納糧復於府城買得普惠橋房屋均有税契糧票爲憑光緒八年由貴州平遠恊副將蒙聖恩補授雲南昭通鎭總兵赴滇到任留子長淸懹淸紹淸文淸等在黔居住讀書祭掃墳墓十六年雄輝在貴州省城捐廉另建慰忠祠彚祀所部陣亡將士置買田產春秋致祭以慰忠魂經雲貴總督王文韶貴州巡撫　霨會同奏報奉硃批著照所請該部知道欽此欽遵在案查例載呈請入籍寄籍　方查明產業室廬以税契之日爲始扣足二十年以上始准入籍並移原籍地方官立案永不許再由原籍跨考又武職官員原籍並無產業　　　歸不得已而請入籍者副將以上等官　奏明請旨各等語今雄輝來黔剿賊無暇回粤省墓將祖父母父母各櫬遷葬貴陽府屬地方　　　無產業無可依歸不得已寄籍貴陽居住曾於府屬油　街普惠橋等處置有產業計自同治十三年六月二十六日置買出房之日起　　　　二十二年六月二十六日已在二十年以上與入籍之例相符惟雄輝曾經貴州平遠恊副將現在雲南昭通鎭總兵例應奏明請旨　　　　寄籍族鄰甘結並田房税契糧票呈請查騐轉詳具奏俯准在貴陽府入籍俾有依歸子孫得以考試並咨明廣東巡撫轉飭雄輝　　　　直州產照立案再原籍族鄰　兵燹後類皆流離轉徒　十年並無音信往來無從找尋邀免取結合併聲明等情由該府查騐契　　　　　　年例相符造册加結詳司據該司核明詳請具　奏前來奴才覆查無異理合遵例請旨可否俯准該鎭何雄輝入貴陽府籍俾　　　　　　以考試之處出自鴻慈除結咨部查照外謹會同雲貴總督臣崧蕃合詞恭摺具陳伏乞皇上聖鑒謹奏奉硃批該部議　　　　　　頭品頂戴尙書銜革職留任福州將軍奴才裕祿跪奏爲報解光緖二十三年分京餉銀兩赴部投納恭摺仰祈聖鑒事　照　　　　　　税奉發光緖二十三年分京餉銀二十一萬兩欽奉諭旨著於接到部文分批赶解限於五月前解到二半十二月初間全數解淸不　　　　　藉詞延誤等因業經奴才於本年二月初二日解過銀五萬兩分别奏咨在案現於現徵六成洋税項下籌撥銀五萬五千兩作爲第　　上半年應解京餉塡具文秕發交號商蔚泰厚承領匯解定於三月十六日由省起程限六十日到京解赴户部投納除分咨查照外謹恭摺循舊由驛具奏伏乞皇上聖鑒謹奏奉硃批户部知道欽此○○太子少保頭品頂戴兩廣總督臣譚鍾麟跪奏爲彚案請襲世職仰祈聖鑒事案准兵部咨襲職發標人員三月彚奏一次遵辦在案兹光緖二十二年冬季分據香山合浦從化各縣詳送承襲雲騎尉何若富將貴芳高鳳沼江承恩請襲職發標前來查定例承襲世職令嫡長子孫承襲如無嫡長子孫許令弟姪應承繼者承襲又承襲雲騎尉年已及歲免其送部令該督撫騐看具題俟題准後就近發標學習支食全俸各等語今請龔　騎尉何若富蔣貴芳高鳳沼江承恩年均及歲請襲發標與定例相符經臣逐一騐明發標學習相應彚繕淸單恭呈御覽除將各該員親供宗圖履歴册結咨送部科外謹繕摺具陳伏乞皇上聖鑒敕部核　施行謹奏奉硃批兵部議奏單併發欽此○○奴才依克唐阿松林跪奏爲特叅逾限未淸交代之知縣　　旨　　革職勒限淸交恭摺仰祈　聖鑒事竊查部　章程州縣交代　叅定限兩個月二叅仍照部叅之例予限兩個月若逾二叅定限　不結卽應查明指叅等因遵照在案　查有前糬丞德縣候補知縣　晉於光緖二十二年九月初一日撤任缷事應交接署縣祥瑞交代一起倉庫正雜等欵爲數甚鉅因彼此轇轕不淸經祥瑞禀請提　會算當經批飭驛巡道督飭交代　員傳　　　祥瑞　公按欵會算結報兹據　巡道志彭照稱張晋應交各欵除抵交外尙虧正欵銀五千一百零四兩七錢　分九　零外結分攤修署銀十四兩二錢六分二釐迭次　催補不　交現在二叅期限已逾详請叅辦前來奴才等查倉庫　糧絲毫爲重州縣交代例限恭嚴該員張晋　交缷　旣未依限淸交迨逾二叅猶復任催　應實屬有意延宕罔顧考成相應據實奏叅請旨將前署承德縣候補知縣張晉暫行　職並請勒限兩個月飭令掃數淸交倘再仍前玩延再行從嚴叅辦所有知縣交代日逾二叅請暫革職勒限清交緣由理合恭摺具奏伏乞皇上聖鑒訓示　奏奉硃批著照所請該部知道欽此 
 
 

Page 12

 
 
[光緖二十三年四月十七日京報全錄]  
　　宮門抄○豫撫劉奏爲審明强刼重犯照章懲辦摺○盛京將軍依奏爲遵吉開工請領經卷等項摺恭王等奏爲章京回京請　旨仍在額外行走片○大臣雲奏年景歉收旗丁窘困請動倉儲以資接濟摺○吉林將軍延　奏爲暫裁琿春營務處薪水抵放圑練口糧片○　撫廖奏爲浙省起運漕糧白米援案改用布袋片○學政徐奏爲緩裁學額情形片○粤督譚奏爲武員留省補用片○四月十七日　内務府國子監廂紅旗値日無引見○全公假滿請安並守護　西陸請訓○芬　　照各假滿請安○崇光專摺謝賞假一個月　○懹塔布續假五日○管廷獻裴維侒預備召見○掌儀司奏二十九日祭　奉先殿　王行禮○召見軍機全公管廷獻裴維侒○閲卷　　派出麟中堂翁同龢許應騤啓秀徐樹銘楊頤李端棻綿宜陳學棻唐景崇○○頭品頂戴河南巡撫臣劉樹堂跪○奏爲審明强刼重犯照章懲辦恭摺仰祈聖鑒事竊查前困豫省盜風未息先後請將夥衆强刼重案及土匪游勇並搶奪良家婦女殺人輪姦重犯一律就地正法　季彚奏均奉旨允准並將光緖二十二年秋季分懲辦强刼重犯彚案　奏咨在案嗣據商城縣禀獲盜犯祝幅生卽祝汶漳又名祝永牙　伩靑卽於汶靑李志岳狗趙廣材陳志有訊認聽從在逃之陶老五糾夥　　二人執持洋搶編立口號在縣城南關地方行刦同義和布店柜傷鋪夥得贓迨經兵役追拿復敢拒捕傷人實屬愍不畏法未便稽誅當經　　　　　提案覆審明磪禀經行司核議批令將將犯祝幅生李汶　李志岳狗趙廣材陳志有六名照章就地正法傅首犯事地方懸杆示衆　　　　　　　察使長祿詳請核奏前來所有光緖二十二年冬季分懲辦强刼重犯理合恭摺具陳伏乞皇上聖鑒謹奏奉硃批　　　　　　　○○奴才依克唐阿鍾靈跪奏爲會同遵吉開工請　經卷等頂恭摺奏祈聖鑒事竊奴才等遵照欽天監擇定日期於本年　　　　日辰時祗詣福陸隆恩殿敬謹　工督率司員飭匠　修遂恭查天中間脊尊藏匣内金錢八個金銀銅鍋鐵元寳日定寳石五　　　供用　　卷案材人參五色縀綫等項均應更換奴才等檢查　次辦公成案俱陳奏請飭交内務府備辦委員祗領謹將應領經卷等　　　成署　　淸單恭呈御覽俟命下之日奴才等選　委員　　請領以備恭藏所有會同開工請領經卷等項緣由理合恭摺具奏伏　　皇上聖鑒謹奏奉硃批該衙門知道單併發欽此○○　　王等片再軍機處章京户部郎中陳熾上年九月間告假省親現在回　　　臣等公同商酌仍令該章京在額外行走謹奏奉旨知道了欽此○○奴才雲生跪奏爲年景歉收旗丁窘困請動倉儲以資接濟　　具陳仰祈聖鑒事竊查奴才衙門所屬旗丁多係近居松花江南岸每遇江河漲溢洋田時有被淹之患溯自咸豐十一年同治二年因此災　　經　奏明請動倉榖接齊在案第查去歲春耕夏耘雨水謂　可望豐盈不意六月中旬霪雨連綿江河涨溢所有佐近松花江兩岸旗户霪地大半冲淹及至七八月間淋漓不晴江水復泛其窪瘠之地均以浸澇尙未登塲而高阜之田秀　不實致失秋望所有各屯丁丹無以餬口接踵赴署哀哀告　奴才復派該管各官認眞查明旋據該員等先後呈稱遵查所屬村堡共計一百七十餘屯其被災乏食之家每屯十有八九甚爲窘困等情册報前來奴才悉心詳核與所報無異若不據實陳明奏請接濟而被災丁丹多半枵腹倘悞耕期仍關生計合無仰祈天恩請由奴才衙門倉儲榖内撙節動支六千五百石計口授食分别　給以蘇衆困而免先所惟應交榖價仍請援照舊章由該丁丹應得戊戍已亥年餉銀内如數扣留存庫以備要工動支除報明内務府備核外理合恭摺具奏是否有當伏乞皇上聖鑒訓示遵行爲此謹奏奉硃批著照所請户部知道欽此○○延茂片再查上年八月間黑龍江觀音山附近地方賊　竄擾曾經將軍恩澤飭令周冕帶隊在鳥蘇里北撓力溝一帶督率赫哲搜剿因該處撒隊沿江赫哲人等堅請留隊以免匿匪再起經周冕商撥隊前來臣伏查撓力溝在三姓東北瀕臨鳥蘇里江西岸隔江卽屬我界舊設卡倫本爲各淸各界邊地尙屬相安惟近年吉江兩省盜賊充斥　拿彼竄習爲故常往往以壤地交錯之區爲盜賊藏身之區兼之邊地荒僻稽查難周若移駐軍不惟鞭長莫及且恐開彼族猜疑之漸若置之緩辦又恐滋蔓日深奴才籌度再三現擬飭令當克錦恊領明　揀派得力妥實哨官前往該處圑練赫哲五十名就地駐巡以資守禦惟應需口糧未便另行請欵查有琿春和營營務處可以歸併文案處兼辦其騰出營務處各員薪水一欵足敷圑練赫哲之用毋庸另籌經費以節餉項所有暫裁琿春和營營務處薪水抵放圑練赫哲口糧等項卽自光緖二十三年正月起分别起支將來邊防　遇多事其 
琿春行營營務文案兩處再行照舊分設除分咨户兵二部外理合附片陳明伏乞聖鑒謹奏奉硃批該部知道欽此○○廖壽豐片再據督糧道鄭嵩齡詳稱浙江省起運漕日糧米自　治十二年冬漕改辦逕運通倉交卸當以官剝船承運漕糧由津運通向係散艙裝儲誠恐沿途偷　攙雜議用麻袋分别裝盛以昭愼重由道先後籌欵置辦麻袋並逐年增添　三十四萬餘隻惟是麻袋易致破損轆轤周轉更難持久且前置之袋閲時多年裝運每致滲漏抛灑正供如議　辦需欵甚鉅一時亦無從籌措查江蘇省海運向在通州饒陽等處購置棉線布袋質地堅密遠勝麻袋所支袋價工料並運袋舟車脚力等項每隻開支庫平銀四錢　厘在於漕項欵内核實支銷經部覆准有案浙省事同一律擬　援案辦理自光緖二十三年爲始先期派員赴通州饒陽等處是製布袋十萬隻陸續　交委員認眞經理事竣造册報部核銷如果辦有成　　多袋少不敷裝運隨時酌添此項布袋每年裝運米石赴通交　　　　　袋運回存儲　　　員收管逐一檢點多雇缝手隨時修補以備　　運用仍照江蘇章程所製新袋俟過十年後蔡看情形　行詳咨　　　　詳情具奏前來臣覆加查核係爲愼重正供起見江蘇旣有准銷　案浙省自應援照辦理謹附片具陳伏乞　聖鑒敕部　照施　　奏奉硃批該部知道欽此○○徐致祥片○再臣前歲接據禮部咨　議覆御史易俊請裁　省學額等因臣科試浙江徧十一郡共缺進額三百七十二名内除　廣一次額二十七名遵照部覆歸入下届計算　　外實缺正額　額　項三百四十五名俟科案接卷咨部時當另造淸册送部備查至裁　一節查兩浙素稱人文淵藪兵燹以後元氣未復　　無　讀書兼以捐輸廣額取進日多人數日少勉强足額不得不濫　充數而取進太易甫　成　卽可冀倖以致文風不振士習亦澆部准　　　　　重學校起見推浙江省士子多屬聰頴俟年榖順成元氣稍復讀書　試者漸多不難　第復　所有各府廳州縣正額加額似均無　　　　責成嗣後學臣酌量取進總以文藝之優劣爲進數之多寡固不可刻　以求疵亦不容遷就以見好如此則士子知取額照舊而非用　　能得之必爭相砥礪不敢　僥倖之心十年以後人數積多文風漸　上習亦淸此學臣之權衡也愚昧之見是否則有當附片具陳伏乞　　　　示謹奏奉硃批禮部知道欽此○○譚鍾麟片再副將銜廣西遊　用　先都司　神　　　　　陸　提督臣張春撥札綢來東委帶哲字營　　　各屬士匪上年都司偵　連平州著匪吳南斗在江西信豐縣地方濳匿當派弁勇　蹝　　將吳南　　　　　斃命著有微勞又儘先補用遊擊劉利安前隨　　　　　　　　　　　　　　各船十有餘年情形極爲熟悉又　先補用守備韋宗　前　　　王孝　　　　　　　　今職來粤投効辦匪亦稱得力合無仰懇　　　　　　　　　　　　　　　　　　　用遊擊劉利安儘先補用守備韋宗洪三　留於　　　　　保官　　　　　　並請改　水師標營効力出自鴻慈　　　　　　　　　　　　　　　　　　　　　　　硃批著照所　　　知道欽此 
 
