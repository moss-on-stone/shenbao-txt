# 1911 - 149 - 4913764

 

Page 1

 
 
   
 
 

Page 2

 
 
[論士大夫風節之衰（持嚴）]  
　　嗚呼國運之隆替。但於士風之良槢卜之可己。曠觀歷代治　興亡之迹 
 
 

Page 3

 
 
未嘗不與草野學子之。風尚息息相關蓋國家投艱遺大之責莫不由此輩肩負而掌支之。以故風雲際會。時賢競起。不難措國家於泰岱之固。若羣小盤踞其間。致賢者隠身不出。則國政未有不敗壞者。歷數往跡誠有不可掩飾者矣。雖然士大夫風節之高下。又與時會興衰暗相關聨大抵當國家患難之須。士大夫咸以道義爲重。而有効力國事之志若時際承平。海宇乂安。則士大夫惑於名利惟求富貴榮身。圖一己之安樂而己往者姑不備論。試觀髮逆之變。曾左諸名臣後先蠭起。共贊中興之業當時在事同僚。觀感興起。人人有忘身殉國之志。可謂極一時之盛矣及乎輓近。國家處於苟安之局。而士大夫歌舞昇平。反無敵愾同仇之概此誠國家大局之隠憂也。 
古者聖王在位。國基奠安之時。山林隠逸。往往抱道自重。不敢輕於。問世蓋以國事至賾。億萬蒼生之憂。樂均將惟此是繫。故苟非才德兼備。自信堪爲人民謀樂利者。咸願终老林泉。自以讀書講道爲樂藉明推賢讓能之志。而今則不然矣。世風趨澆漓。人心益。形險詐。求學之士往往置正當事業於不爲。羣惟功名利祿是求。一誤於科舉。再誤於保薦。三誤於捐納。仕進之途旣廣。於是人各捨其所難而就其所易。或求之於科舉或得之於保薦。或取之於捐納。而宦海遂呈險惡之象迄於今人浮於事鑽營奔競之風。愈演愈奇。寡廉鮮恥。恬然爲之而不怪。科舉捐納雖早經停止而遺毒流傳。迄未少熄。况借端開捐之名目。猶百出而未己乎。蓋今之掛名仕籍者。巨奸大蟗。無所不有。咸視官缺差委爲利藪。不知國事民命之爲何。一朝得志。形同豺狼。予取予求。任所欲爲。迨夫錦衣歸鄉。則營宫室蓄妻。妾鮮衣美。食享其人生富貴之樂。即使在官之時苛征暴歛。偶攖上憲之鋒。名列彈章。逹諸天聽。其所得處分。亦不過撤革而己。掛完歸里。宦囊無恙。仍可爲终吾天年之計也。是故近年以來。藏吏敗露之案。日多一日。（如往年貽穀陳璧李順德等之參。案近來郵部鐵路局大清銀行裕蘇官銀錢局等之參案。均係贜吏舞弊之彰明顯著者。外此尚不遑悉數也。）蓋均抱此宗旨。久置官爵於度外。惟挪公欵而飽私囊。以爲後日逍遥地步。嗚呼仕途。之現象若此。而欲國事之起色其可得乎。 
士之己入仕途者。其貪利忘義如此。蓋科舉取士之制。相沿數千年。上旣以名利爲鵠。下必惟此是求亦勢使然也。是故營求名利久己視爲士子之專職。往者科舉未停之時。士子溺於詞章詩賦之學。往往明知其無用而亦孜孜以求。不遺餘力。蓋其宗旨非在求學問之眞際。惟藉此可獵取名利耳。至名利己得。則前功盡廢。固無足惜者。是則古聖所謂學優而仕之語。實與今世之所謂仕者背道而馳矣。第承平之世。天下安寗。固不容有非常人物出現其間。藉以定大難而建大業。迨夫西力棄漸。國家屢受鉅創亟有賴於不世出之英俊撥亂而反之正。且各種實學。先後發明。以吾崇虚無用之學相較。亦有着着落後之勢。於是參究西學之潮流。遂湧現於東土十年以前士之有大志者。往往鄙棄科名。而惟實學是求。期爲國家社會稍効臂勞。而國家適於是時亦頒停科舉興學堂之令。於是一般學子或入學肄業。或出洋留學。各行其道備極一時之盛。當其蓄志求學之初。固莫不置名。利於度外。而以研究實學。有裨國家文明爲目的者士風丕變。良堪稱賀。蓋於科舉未停之時。己有改習實學。不應考試者。其澹於名利之心亦可見己。論者方謂數千年相傳之惡習。不圖竟剗除於一旦豈知時會所迫。不過暫改其面目。曾不幾時而學堂畢業考試之科名。以及留。畢業考試之科名。又倍勝於曩時。而喧騰於莘莘學子之口矣。（此次廷試留學生取中者又二三百人。一若非此考試卽無進身之階。效用之途者然。亦可怪己。）是則學堂肄業。出洋留學所得者。仍無異於昔日之八股策論也。故現今之學生。無論所習者爲法政實業。咸置社會上種種事業於不問。而惟營營於仕官之途。一若非此不足以展其材略者。蓋仍不脫往日心向名利之性習也。嗟夫國步之艱難如彼。學風之頽敗若此。缅懷前途。誠可恫己。 
觀上所述。可知今日士大夫風尚卑污之一斑矣。顧心愛名利。亦人之常情。所患者人皆惟此是求。而置國事於不顧耳。以爲國宣力之人而不改此性習。則當此國勢瀕危之際竊恐江河日下。必至無可收拾也。挽廻頽風。是所望於心存君國者。 
要件 
[湖北同鄉京官鄭萬瞻等爲路事呈請察院代奏稿]  
呈爲大臣巧　命令以變法律歸咎君父以卸責任懇恩收回成命並治主管閣臣違法之罪以雜法律而固民心合詞呈請代奏仰祈聖鑒事恭讀本月十一日上諭郵傳部奏遵議給事中石長信奏鐵路亟宜明定幹路枝路辦法（中略）欽此竊查鐵路國有主義主持於郵傳部大臣盛宣懷末尾署名除總理大臣奕劻協理大臣那桐徐世昌外惟盛宣懷一人此項政策實爲盛宣懷之政策今日中國鐵路應否收歸國有國有鐵路是否爲完全政策職等未敢深辯惟盛宣懷此次之主持破壞法律喪失民心貽咎君父厥罪甚大請爲我皇上陳之查先朝欽定資政院章程第十四條資政院應行議决事件三項稅法及公債事件是國家起借公債必經資政院議决盛宣懷爲川漢粤漢兩路借英金六百 
 
 

Page 4

 
 
萬磅以此重大之借欵自應遵章交資政院得其同意方爲有効而盛宣懷以私意請旨簽字蓋印置資政院於不顧蔑視資政院之職權實蔑視先朝欽定之法律然且巧爲欺飾謂該約簽字於宣統元年四月成議在資政院開院之前不思該約在未經請旨之先不過一草合同非即作爲定案該大臣此次協訂亦經爲數條之改正以開院前己成議爲不交院決之理由實欺朦朝廷隠肆亂法之手叚罪一又查欽定内閣官制章程第十二條八項各部重要行政事件必任内閣會議川漢粤漢各鐵路之歸商辦爲該部批准之成案一旦收歸國有斷不可謂非重要之問題律以閣章須得閣議之决定盛宣懷懼閣議之不能同意於新總協理大臣辭職之際徑行上奏借勅令以售其奸私新内閣初成卽爲此欺上謾下之舉雖署名而並不負責任使内閣官制發布之日卽天天下之信用罪二世界各立憲國閣臣必有同一之政策然政策同一總爲内閣之政策而非君主之政策故政策之宣布其責屬於閣臣盛官懷以鐵路國有爲政策而借上諭之名以發布之是以皇上爲定政策之主體實以皇上當怨謗之中樞蓋政策本非絶對之物常生政治家之反對惟閣臣自信果篤卽自負責任以期逹其施政之方針今不發之於閣臣而發之於皇上是欲以違制之罪箝天下人民反對之口皇上承先皇之緒以立憲詔示天下而盛宣懷隠以專制加諸皇上天下臣民謂我皇上何且盛宣懷請旨定此政策之日卽人閣總協理大臣辭職之日雖曾奉温旨慰留尚未謝恩就職總理恊理大臣之署名從何而來是明以欺皇上者欺天下也罪三總之盛宣懷非能言政策之人惟以私債纍纍不能不借國債以自益又倒行逆施而無所擇以君父爲叢怨之府居心實不可問上諭所謂朝廷之政策實爲該大臣借名之政策該大臣署名之上諭實爲不負責任之署名過則歸君善則歸己有臣如此其何以國職等懼法律破而民心失是以不敢緘默謹合詞籲懇天恩收回該大臣署名之成命並治該大臣違法欺君之罪以順輿情而重成法不勝惶悚屏營之至謹呈請代奏伏乞皇上聖鑒謹呈 
專電 
[電一（北京）]  
某督由電密奏收回鐵路爲正當辦法請速頒定期還款之諭風潮自息攝政王深韙其議己諭内閣郵部趕速籌議並深責盛宣懷不先籌議爲非 
[電二（北京）]  
都察院代遞湘鄂士民籲請收回鐵道國有成命摺攝政王頗韙其言惟以朝旨必行將續降和平勸慰之諭 
[電三（北京）]  
滇督李經羲電奏片馬案遷延愈久恐彼國進取益烈且以臣病　萬難効力請准開缺慶内閣當卽電慰謂片馬事自當竭力妥籌公素秉公忠務祈忍辱負生勉爲其難 
[電四（北京）]  
英國要求將片馬作永遠租借地仿照膠州辦法内閣電商滇督李經羲旋得覆電力陳三害請駁拒 
[電五（北京）]  
内閣電致江督浦口爲南北衝衢開闢商塲尤關緊要現在籌款奚似速卽電復 
[電六（北京）]  
内閣電致薩鎭氷隨時密察江海防務愼防外人私偵軍政秘密 
[電七（北京）]  
駐俄欽使電奏逹賴回藏俄皇優禮待遇 
[電八（北京）]  
陸軍部派員密赴庫倫伊犁偵察某國駐兵并商機要事 
[電九（北京）]  
攝政王硃批熱河都統摺以後奏事總以照書原名爲是母任意勾用一字此摺臣勲臣　連篇累牘殊覺欠通可笑 
[電十（北京）]  
中書科中書己停止分發 
[公電（南京）]  
各報館鑒今收到湖北周福孫善士捐助江皖振款銀四百八十五兩又寳應安宜學堂教員學生助振洋四十元請即登報以揚仁風楊夺大臣庚 
緊要新聞一 
[威海衞爲中英公用軍港]  
　　天下與君共之 
政府初議收回威海衞以爲軍港去年與英國交涉未得允許近聞海軍部調查當日租借威海衞條約有准中英兩國軍兵在威海衞岸上駐屯之語又有中英兩國軍艦准在威海港内碇泊之　遂議據此條 
 
 

Page 5

 
 
　　約與英人交涉將威海衞作爲中央兩國公共之軍港想英政府更無辭以拒我矣并聞海軍部己據情咨行外部請向駐京英使先行交涉 
[半新半舊之内閣談]  
　　郵部鋒鋩吏部　喪慶邸灰心澤公解事錄事僥倖 
本月初二日内閣舉行正式閣議國務大臣均列席聞會議之事除各部改訂新官制外以郵傳部提議事件爲最多（一）對付湘路問題（二）振興航路事件（三）收回郵政辦法盛大臣清辯滔滔約歷一小時之久嗣外度兩部提議延聘顧問官事討論甚久至若何解决因關防嚴密外間無從探悉 
　　初三日内閣政事堂會議吏部裁撤問題决定於七月初旬著手其原有之四司如文選考功則歸入内閣一改叙官局一改庸勛局餘二司則歸入典　院其舊有人員均不更動惟吏尚李殿林則調入弼德院而侍郎則以局長改補聞于式枚己定爲叙官局局長云 
　　内閣總理大臣慶邸辭職之念甚决聞邇來己在攝政王前推薦後賢二三人堪充總理大臣之任並奏稱精力不支請准早簡新任俾得终養餘年等語惟攝政王仍未允許 
　　另函云總理大臣連日趕議屬官制己將發表並擬繼續赶籌内外官制與各項官規俟頒布後卽行遵照上次諭旨懇請乞退其第二任總理必當以澤公繼任惟聞澤公對於此事以爲親貴閣總理現己爲一般輿論所反對然慶邸猶可以試辦期間解說若第二任仍屬新貴天下將疑爲定例故立意堅辭免滋怨謗 
　　自軍機處裁撤後所有應辦事宜暫仍其舊惟該處向無奏稿現各部具奏摺件均須由總恊理大臣核議政務殷繁舊有之供事殊覺不敷繕冩日昨由提調回明總協理大臣擬招考舉貢生員暫資繕寫摺稿並一切要件俟屬官制發表時擇其優者充補八九品錄事如有最優者以七品書記官奏補又聞此次考取後所有舊時之供事若非舉貢生員出身及有八九品實官者一概不留其考試之期節後卽須定見云 
[郵部查辦川路倒款原奏]  
　　川路倒欵案經將喬樹柟施典章分别撤罰己載前報兹探得郵部查辦此案原摺略云該路虧倒滬款約分三項（一）爲正元等錢莊之欵計正元倒銀五十一萬四千餘兩兆康倒銀三十九萬七千餘兩謙餘倒銀二十八萬五千餘兩元源倒銀一萬六千兩有奇晉益升倒銀四萬三千餘兩寳康倒銀三萬兩慶餘倒銀三萬兩德大倒銀八萬兩據委員所查數目與江督等覆奏相同此外尚查出厚大倒款一萬八千兩裕源長倒欵六千餘兩統計錢莊倒欵共約銀一百四十萬兩以上各錢莊本非上等商號施典章分存多者一處至數十萬兩己屬不合然猶可諉爲疏忽乃調查施典章除私以公司名義向正元借銀十萬兩又自借兆康銀十萬兩外並查有十七萬兩一欵私自移存匯豐銀行且德大號於宣統元年八月倒閉而施典章於二年三月尚向該號存欵厚大號於二年三月倒閉而施典章於四月仍轉期交存參以江蘇督撫所查以正元遠期之票掉换謙餘空票以圖朦飾一節尤爲詐僞顯然無從遁飾（一）爲利華銀行之欵計銀六十萬兩此欵本係施典章與陳逸卿私相授受暗訂合同利華洋商亦未簽字現陳逸卿夥開各莊旣己虧歇誠如江督等所奏亦與被倒無異施典章以公司鉅欵私自貸與洋行買辦查其合同旣云年息五釐又云如有溢利年終加付情節己極支離而委員在慶餘號查得帳簿一册此六十萬兩來往數目具列其中但註明係陳逸卿與川路來往欵並無利華名目而此册中又有由施子記卽施典章經手放與高益謙二十萬兩一欵施典章旣以六十萬兩放與利華何以陳逸卿又在六十萬中撥付其二十萬兩殊堪詫異且據施典章稱高益謙係股分公司而詢查滬巿皆不知有此牌號又其朦混侵蝕之顯然者也（一）爲各項股票之欵查施典章購藍格志火油股票四百八十五股計價銀八十五萬二千餘兩事前雖己報明總公司施典章并聲明公司有虧則典章任其咎亦無悔等語其移交帳單列作抵押公司銀五十五萬兩復將股票在外押借銀兩現需公司備價二十九萬餘兩方能　冋且此項股票係華歷五月初買入其時滬巿時價至多不逾一千四五百兩而施典章報稱一千七百五十兩其浮報之數從最少計己中飽十二萬餘兩之多此節江督等覆奏業己聲明據臣部所查施典章等在路欵撥付此項票價時内有二十萬兩即行收入己帳有正元兆康帳簿可據且施典章月存草底凡付藍格志之價欵莫不將原文塗改參考前後各情恐係將自有抵價股票推與公司朦竊巨貲此其居心貪詐行同棍騙尤爲可惡據該公司辦事員單開存滬路款共三百五十萬核計虧 
 
 

Page 6

 
 
　　挪各欵竟至二百萬兩而藍格志股票一項八十五萬餘兩尚不在内甘大璋原奏此次路欵係川民按畝加捐敲筋擊隨而來竭小民之膏血付之東流非惟可惜抑亦可憫等語臣等詳加斷擬施典章濫放路局畞捐公欵復自向錢莊挪借銀二十萬兩誠不得例以商家勝敗之恒情至移存匯豐銀行之十七萬兩曁放與德大厚大兩欵迹近吞蝕而洋行帳目難以詳查德大厚大款歸何處均應分别訊追尚難據以定罪惟虚報藍格志票價己侵蝕十二萬餘兩確有可憑查商律一百二十九條内載董事總辦或司理人等偷竊虧空公司款項除追繳充公外依其事之輕重監禁少至一月多至三年並罰以少至千圓多至萬圓之數施典章除虧挪各欵應責令擔任歸還曁正元兆康之二十萬兩歸其自理外其虚報股票價值合依資政院議决辦法照商律一併追繳充公仍俟全案完結發交該管地方官監禁三年罰金一萬元繳清後方得釋放如蒙俞允應卽分咨江蘇督撫轉飭江海關道仍提施典章到案先行管押勒限嚴追至該公司駐京總理喬樹枬於上年七月因倒款一事曾呈請嚴追又查施典章與該路總理往來往函均有上海存放欵項由其一人主持向未禀承總理等語似喬樹柟尚不至扶同串弊又咨據四川總督查覆前年京官舉學部郎中曾培充駐宜總理時總會尚未成立係由總公司在省開股東會通過去歲擬派施紀雲接管滬款係　事局曁駐宜總理等均表同情有往來函電可查似不得謂爲朦舉私派至京局用費除代宜昌局支撥工程各項二萬七千餘兩又股息川資電郵等項九千餘兩外專屬京局員司薪水僅支四千餘兩統共尚不至四萬兩並無生日宴客費用在内尚無弊竇可指惟喬樹柟總司全局於滬欵虧倒事前毫無覺察一任施典章所爲以致糜爛至此實屬無可辭咎應請撤銷四川川漢鐵路駐京總理至該公司所收畞捐等項作爲鐵路股分應責成上海宜昌成都三處辦事人員暫行會同經管現值幹路收歸國有之時應由四川總督先行派員查核容臣等通盤籌畫另將該路事宜奏明辦理四月二十四日奉旨己錄 
[政府心理上之革黨]  
　　好得打電不要錢 
　　日前政府又有密電致鄂督謂浙閩皖江鄂等各省革匪多有濳伏黨人中鄂省人占最多數擬牛莊裝置軍器直接輸人長江約期起事務須嚴密防禦以遏亂萌并將防禦情形隨時電告内閣總理慶邸極注意革黨時發密電詢東南各省督撫近來匪黨情形初二日上午又發致廣州桂林武昌電報各一件探其内容係詢及粤桂鄂三省會勦匪黨現在己否平靜務速電覆以慰憂念昨己得二省督撫電覆佈置己定當無他慮云 
[趙次珊請願種種]  
東督趙次帥昨有電致内閣云前在京面奏請設統計處以期三省財政統一己蒙允准兹查有吉林民政使鄧邦述在奉吉多年情形熟習辦事勤愼擬請派充統計處總辦所遺吉省民政使一缺現值火灾之後事繁任巨查有京奉鐵路總稽查朱啓鈐才猷鴻遠任事精强以之署理吉省民政使必能無負委任爾巽爲就地擇人起見合無仰懇天恩俯准所請聞己奉旨着照所請矣 
趙次帥離京時曾有密摺一件謂東省軍政各由直督軍諮處陸軍部節制然三省事機緊急地勢遼遠兩强兵隊密布星羅匪盜稍有不靖卽爲外人借口非另設一總機關就近節制不足以救緩急又籌設審判廳爲司法獨立之基三省己次第開辦現因防疫事起經費無著萬難依限成立勢不能不請予展限以紓財力以上兩端似於各部統一政策稍有阻碍然東三省情勢實不能與各行省强同即以外各政臣亦當擇其要者察度情勢斟酌變通隨時與各部臣接洽辦理至於庶政之首莫如用人仍請援照臣前在奉天任内及徐世昌先後奏准成案總以因材任使不拘成例爲主聞亦奉旨准行 
時評（東吳） 
[其一]  
　　中國人辦事。無異一鬨之巿。凡遇一事初起。街談巷議。洶洶不絶其激烈者。或斷腕。截指或開會發電。氣象極爲激昻。曾不數日。則己風平浪靜而無人提及之矣。 
他國人知之。故不以我國民氣爲可畏。政府中知之。故不以民間清議爲可。懼而種種權利。一任其攫奪以去。今試問有一人尚憶及片。馬一事者乎。遲延愈久。進取愈烈燃。眉不救剥膚可憂。宜乎滇督之負氣請退矣。 
[其二]  
權利一失不可復回者也。方人民力爭挽回時。政府極厭惡之如果麾之不去。則嚴電督撫恫喝之或竟朦請上諭以强壓之迨權利旣入外人之手。種種要求。種種逼迫政府中人幾至無所措手足。不知亦曾憶及人民抗爭之熱忱。而少萌悔心否今威海衛。己無收回之望。不得己而作爲中英公共軍港矣奈何借債造路勘邊讓地諸事。猶力排衆議而行之。不稍爲我國家權利計也。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[各省簡易識字學塾之成績]  
學部調查各省簡易識字學塾成績以四川爲最該省此項學塾小學附設者一千六百七十塾學生二萬九千一百三十七名就祠廟公所特設者九百二十六塾學生一萬八千四百七十四名改良私塾照三年簡易科辦理者七千五百零四塾學生一十萬三千三百八十七名遵照四年簡易科辦理者六千二百一十四塾學生九萬四千四百八十九名直隸共設四千一百六十塾學生六萬九千四百零五名河南共設二千五百餘塾學生五萬九千餘名湖北浙江設塾各在一千以上山東設塾九百以上廣東設塾七百以上福建湖南陜西設塾各在五百以上黑龍江設塾二百以上奉天吉林江西設塾各在二百以上安徽及江蘇之蘇屬設塾不及二百江蘇之寗屬設塾不及一百云 
[江督仍請撥還勸業會商款]  
江督張人駿片奏勸業會經費官商合籌原定七十萬元嗣因裝設自來水電燈等項約溢支銀十萬兩經臣奏請飭下度支部准其作正開銷並以商本受虧原議由管賠補請將候補三品京堂張煜南等報効之款儘數歸還欽奉硃批該部知道欽此兹准度支部咨以溢支數目太鉅究竟某項用去若干原奏未據聲叙張煜南等報効之欵不將官股本息提回礙難遵照辦理等因伏查南洋勸業會欽奉明詔特飭舉行當時以財政困難官力不能獨任是以招集商本俾資進行嗣因寗滬各商認股未形踴躍臣復派員前往南洋各島廣勸華僑共籌鉅金源源接濟會事得以就緒旣經端方奏明商本受虧由官賠補現在官商同一虧折若將張煜南等報効之款提回官股本息坐聽商本損失而弗顧非特與奏案不符對於内地商民外埠華僑未免均失信用吾國官商相疑久爲人所訕笑如果違信食言無論商情未能壓制以後辦事若需商力招來益覺爲難且查東西各邦不惜鉅資籌辦賽會意在提倡實業使國家收利於無形並非藉會以牟利綜計會費支出不過八十餘萬元原不爲鉅目前宜欵雖虧將來商業振興工發逹租賦稅釐歲有增入卽隠開間接之利源於公家實有裨益應請仍照原議先還商本以顧全局而勸後來至勸業會所用官本概由外籌於應解部欵並未挪動即豫算外增加各欵均有簿册可稽實用實銷亦無浮冒相應請旨飭下度支部仍准作正開銷以符原案四月二十八日奉硃批覽 
[直督調驗烟員之眞相]  
直督陳筱帥自上月十九日起調驗形跡可疑之優差候補道員異常認眞聞應行調驗之員當陳督札知來署時即有臨時請假者四名其請假方法現任一切差缺辭通係請長假聞陳督則有將其差缺暫行委代予假一月使之自行斷戒然後照舊供職之說其未請假受驗者四人一爲屯墾局總辦候補道徐楨祥係徐頌閣尚書之文孫一爲官報局會辦候補道璧玉峰一候補道翁某爲翁同龢相國之姪孫一候補道胡某四川人是日均冠帶上院至司道官廳由禁烟局總辦招待周旋數語先將徐璧二員陪至調騐所入西屋洗沐有醫士監查科長等監視受騐者將全身衣服脫剥淨盡交禁烟局收存先行沐浴騐畢然後穿衣其衣皆先日飭受騐人員送來者經監查員檢騐凡衣之有可疑處均皆用牙咬開親騐之恐用嗎啡烟膏浸潤也著衣畢至北廳櫛髮薙頭用茶點後騐者爲胡翁二員翁於洗浴時腿根敷貼一膏藥監查員日請大人將此膏揭下翁日有疾勿揭監查日有大帥功令在卑職不敢不揭藥何名卑職可以照樣買换爭持之間力爲揭下燒騐之果鴉片烟也遂由禁烟局總辦禀知陳督復騐無訛移時翁在北廳櫛髮薙頭忽來文巡捕一員向翁長揖曰那位是翁大人卑職是巡捕某奉大帥命請大人回公館休息翁聞之失色恐難逃革職永不叙用數字也翼日又來一受騐者爲沈某年七十餘係保定營務處帮辦凡受騐人員飲食便溺休息動作監查員刻刻相隨夜眠時尚有醫士騐其氣息早起時醫士騐其舌胎醫生一王姓一趙典史均於戒烟有特别經騐者該所飲饌異常優美並備有各種報紙小說及法政等書惟該所對於受騐人員相待雖優而檢騐則甚嚴刻照章留騐人員七日開釋此次僅五日二十三日由陳督傳去獎勵多時即行開釋云 
[哈什灘礦權割棄史]  
哈什灘在甘肅寗夏府西南産銅甚富比人林甫臣百計營謀未竟其志其子林阿德乘吾國庚子之亂以恐嚇手段要求甘督松蕃仍未得手至升允來甘後不敢置喙乃委其事於彭英甲彭得此機會百般獻媚遂訂哈什灘開礦合同對政府言則稱雇比人爲礦師實則與比人自辦無異其經費三十萬係由林阿德代表比政府息借即以該礦作抵所得礦利作十成分派以五成還林阿德以二成酬阿德勞勛以三成歸入藩庫此三成中尚担任開礦五百人工食之費名雖三成歸庫實則微矣至該礦一切辦事人員均由林阿德雇該國人使用中國 
 
 

Page 11

 
 
官吏不敢過問現阿德雄心不死凡甘省種種實業必欲攫取淨盡而後快一切造鐵橋修馬路等事莫不由阿德操其主權云 
分類新聞 
政界 
[蘇省廳縣奏請變更之手續蘇州]  
　　蘇屬靖湖廳一缺駐紥洞庭西山舊隸吳縣距城較遠該處四面濱湖與太湖廳之東山對峙時有梟匪出没經前端督於光緒三十年間以蘇州府管糧通判一缺奏改移駐該處原係因地制宜惟時異勢殊太湖梟患自經前撫瑞莘帥統兵痛勦漸就平息其民刑詞訟現又籌設審判不歸行政官訊辦該廳地方瘠小下級自治祗能合城鄉爲一區若必强分上下兩級徒增擔負自行政上實際言之擬請將靖湖廳境歸併太湖廳管轄其現任通判劉嘉琦卽照例歸裁缺卽用班内留省儘先補用此外又有武進丹陽泰興三縣合轄之福興洲地方現正辦理自治必須三縣會同監督己形不便泰興又遠隸寗屬遇事商榷文牘往返動致經旬綜覽該處洲地屬武進者十之七屬丹陽泰興者十之一二以地勢論擬請改歸武進縣專轄以資治理日前由蘇州布政司會同寗蘇兩屬司道曁自治籌辦處詳請蘇撫及江督等恭摺具陳當奉硃批内閣議奏矣 
[自治經費又想忙漕帶片鎭江]  
　　鎭城自治公所前曾禀奉大吏核准本邑收忙漕時每銀一兩帶徴錢六十文每米一石帶徴錢四十文以充自治經費謂之自治附捐徒屬鄉鎭目治均己開辦惟經濟困難頗費躊躇各紳士因於日前公禀監督謂忙漕帶徴之欵城鎭鄉須一體同沾利益文大令以此事未便遽斷當即詳請蘇省自治籌辦處核奪矣 
[各鎭議事會一律成立鎭江]  
　　鎭郡各鄉應設議事會十二處丹徒縣文大令以事關籌備憲政按期督催赶辦四月間大令會同自治事務所員神按鎭前往坐催各皆遵限辦理現己於五月朔日一律成立造册申報矣 
[裁撤土藥卡業己大定江西]  
　　贛省各處土藥局卡奉部奏栽征收各事己改歸各統稅局卡代收定於五月初一日實行裁撤現己通行各處屬照辦理其贛南寗土膏總局改歸贛州統稅永新寗土藥卡改歸禁烟分所帶收河口土藥卡義寧州土藥卡改歸統稅九江土藥局改歸保商局接辦征收日昨由馮中丞電告度支部云北京度支部鑒洪電悉督飭司道議定部局裁撤卽責成贛省各統稅局卡接辦遵照鈞部咸電三層辦法征收新稅如無統稅局卡之處卽由各屬禁烟分所稽征定期五月初一日一律接收開辦惟贛鮮本産本銷曁運往外省之土若外省指銷來贛之土起運之處及經由鄰省出境先按新定稅則征收則贛直無稅可收惟有仰乞主持聲明舊日部局辦法凡土藥起運之處指銷贛省發給運照由贛收稅將照繳回互相稽考至此項稅旣加倍亦應仍照部局辦法各省不能另抽過境稅以示限制乞核示遵行並致湖北土膏柯大臣電云洪部局裁撤敝處定期五月初一九江由保商局接辦餘由各統稅局口征收除電部外乞飭遵 
[鄂督奏保得力幕僚武昌]  
　　督署度支科參事分省補用直隸州勞其昌法科參事兼學科助理員附生陳蒙辦事認眞才學優裕素爲瑞制軍所倚任日昨特專摺奏保勞直牧以知府分發湖北試用陳茂才以府經歷選用業蒙硃批内閣協同吏部議奏大約可邀議准也 
外交 
[自治議員力爭主權之一斑鎭江]  
　　鎭江運河口江邊設有德商美最時躉船每年向繳碼頭租金五百兩以充挑河經費乃近來數年並未照繳迭經洋務局委員函催補繳仍復推延現鎭城自治公所各議員以該處並非租界中國應有自主之權特於日前邀集同人會商對付之策當經公同議决擬禀由關道照會該管領事據理力爭矣 
[方望廬被誣案之波折福州]  
　　雲霄商人方望廬日前被日領誣指殺斃日僑一案己誌前報兹悉方望廬到道後經漳州商會及雲霄各界代表保在商會候訊於該日僑斃命一案累經查訊並無確據至日領矢野照會十三欵又復矛盾錯出不可究詰該地官塲以此案重大尚未完結近日又拘方某等三人到案研訊聞係方望廬供爲串通日人設計陷害之要証云 
軍界 
[兵警又因事小衝突松江]  
　　松郡日前有女學生五人因放假道出府橋堍適彼處正在開河營兵挑泥奔走來往如梭河泥忽沾濺女學生衣上崗巡見之卽向婉阻詎逢各兵之怒擲以污泥沾染面部並誤折一齒警界大譁幸管帶聞聲馳至喝阻並赴警察總局道歉許以究辦爭端始息 
[旗兵練習野外戰術鎭江]  
　　京口駐防旗兵自江寗將軍鐵留守派委江京八旗教練處李太守來鎭整頓軍政後教練甚爲認眞初六日又由李守督率八旗弁兵至南門外九里山練習野外戰術兩面對壘互相攻擊精神活潑迨至薄暮始整隊回營 
[湖口鎭函請改良砲位江西]  
　　贛撫馮中丞現接湖口鎭楊鎭軍函以粤省革黨滋擾各省均受影響接奉天咨通飭防範並諭隨時查勘湖口砲台督率嚴防當往詳細查勘一週查得東西台砲位各五尊祗四台四十磅砲一尊有手攀機器左右旋轉升降低昻較爲靈捷餘均無之欲令轉動須用多人以槓扛運動準瞞稽時萬難命中一朝有警幾同廢物前年所費鉅款未免可惜愚見如添置手板機器八件則搬動易爲輕快乞飭局匠到湖估計工費自當指示如何添製之處伏候卓裁等因聞馮中丞閱牘甚以爲然當飭兵備處派員帶匠馳往勘估核實禀辦矣 
學務 
[杭府中學堂監督交替紀聞杭州]  
　　杭紳邵伯綗太史此次奉東督趙次帥奏調赴奉襄辦新政業己兩次電催卽經太史面謁各憲辭去中學監督一席當經杭府英守具詳學司擬改延錢紳接辦由袁文宗據情轉詳在案兹聞增中丞以邵紳辦理府校成績昭著現將改辦第一中學之際尤賴該紳熱心毅力駕輕就熟三次面告袁文宗極力挽留一二學期俾學規粗定再行赴東嗣聞邵紳以東電己復勢難謝絶面懇學司轉逹帥座一面迅請另延監督以便交替昨由袁文宗二次詳報到院以中學教育關係至重暑假大考在卽己選聘在籍内閣中書日本高等師 
 
 

Page 12

 
 
範畢業錢紳家治品學端粹堪以接辦一面照會該紳從速蒞堂視事 
[營産租息撥助學費之爲難杭州]  
　　浙屬清理綠營營産營營産造報遲延前奉撫憲通飭嚴催限於六月底一律造報在案現聞寗郡綠營官地未裁之先半多招墾納租撥充提標兩等小學諸費兹因清理告竣照章分别召賣租息無著學費無從籌抵事關軍隊教育卽經　縣鄭禮融大令通禀請示此項學費應否照舊提付抑專解省由校長自領等情當時奉中座批飭清理營産事務所核議業於昨日具詳謂該縣營産招墾向歸營員收息分撥學費上年綠營奉裁全省營産奏准變價抵充新軍餉需本不能移作他用惟該畝成立有年各營員煞費苦心未便因中道乏資卽令停辦是以上届兩季仍飭照解以維學務第現在該營營産己經招賣租息將歸無著應由該縣照會該學校預爲籌抵庶免臨時缺誤一面遵照憲飭仍准解至本年夏季截止以示限制 
[中校畢業生批准奏獎松江]  
　　松江府戚太守奉到蘇提學使樊札開該府詳送中學堂畢業生盛世煜等分數長己悉所送更正表册復核無異仰候彚案詳請咨部奏獎云云當由太守照會該堂監督矣 
實業 
[電氣公司希望之無效杭州]  
　　勸業道董季友觀察前奉撫院批查職商鄭在彬等擬在省會籌定資本試辦電氣有限公司辦法是否可行仰勸業道妥爲核議詳復去後現經該道查明内容於昨日具詳中座略查該職商同時以前因具禀到道當因省城裝設電燈己經大有利公司禀准事出重複批駁不准在案今該商等續禀憲轅名爲電氣公司專售各種電機以備印書染織之用而究其實際仍不外競辦電燈爲宗旨何以言之因省城印書染織各業用機器者甚少均無籍於電力且核該商等所擾辦法内有購定桿木裝載電線並仿照津京上海各口電燈廠章程專售電氣用户概以丈尺計算倘遇火患宜廠燈線或有損失或本公司電力偶有危害之時均可互相輔助俾免各界有停工罷課黑暗無燈諸流弊等語其意蓋謂此項電氣可以補助電燈所不及若果率准開辦則不啻另設一電燈公司且大有利旣己禀准在前似未便再准同一性質之公司以相攙奪轉致兩方俱損所請試辦浙江電氣公司實屬窒碍應請母庸置議 
[推廣白土山礦煤消路揚州]  
　　揚州江甘兩縣近奉勸業道札開據礦商朱某禀稱職等遵設公司開辦徐州蕭縣白土山煤礦領有部照遵章繳稅惟所出之煤本地銷路遲滯商本實難周轉擬在揚州瓜洲鎭江南京等處添設分銷廠售煤以廣銷路云云嵩守奉文後當卽札飭地方官出示保護矣 
雜記 
[官塲行樂所之姊妹花江西]  
　　贛垣城隍廟側某樂平娼户名細妹者凡來往闊客多屬官界中人并有某候選道及某局提調在内近以名譽所關稍爲歛跡而警道陸觀察又飭查甚嚴以故該妓遂於日昨遷往天后宫地方重築香巢廣招舊客於是凡與細妹有夙緣者莫不爭先恐後報效鉅金聞自到省以來生涯甚形踴躍故住室排塲極爲華麗較之鉅富大宦之家有過之無不及者現聞細妹之母名袁宫保者擬俟端節後專人往樂邑迎接大女嫦娥（即細妹之姊與某大令有夙緣者）來省姊妹同居以便大竪艶幟極力擴充矣 
[衣冠後裔之窮途涙江西]  
　　前任安義縣徐大令江蘇太倉人也物故多年産頗豐乃後人坐食揮霍漸歸沙滅今且衣食不繼徐夫人某氏深慮家産蕩盡凍餒堪虞狼狽回里僅賸裔孫名逵伯者流落省垣鶉衣百結勢將淪爲溝壑之殍有哀其窮苦助資勸令回籍者逵伯乃持帖瀝書苦悃乞告於同鄉各大人先生之門聞某道某府某科員某大令等皆同鄉而兼戚誼至此咸閉門不納云 
[工科進士之蔑倫被控武昌]  
　　鄂省工業中學教員工科進士趙廷熙居恒忤逆其親近值廷試之期其母逝世趙竟匿喪不報赴京應試刻爲其同鄉在省充當教員之計萬全馬振霄丁禧鴻陳厚菴楊清源等查知以此等滅倫敗類若任厠身學界有碍全體名譽特聨名赴督署禀控瑞制軍以所禀情節重大亟應澈底清查但以鄂省盜名列禀挾嫌誣控相習成風此禀是否屬實抑係一二挾嫌者所爲殊無確實証據特飭提學司先將列保之楊清源傳案查訊　確刻王提學己遵飭傳諭該保人於初六日赴司署聽候訊明以憑核辦 
[一雙押婦之當堂擇配松江]  
　　上年發押華公所之女犯無錫人周王氏寗波人蘇局氏兩名因久押公所無人認領准予擇配曾誌前報現鄉人陳金山求領周王氏爲繼妻洋貨業沈維新求領蘇周氏爲髮妻各繳身價銀二十兩當堂領去 
[清談]  
[祝融氏一炬之作用]  
吉林以官塲連年濫費無法籌補而失火實錄館以錄事舞弊中飽而亦失火烈燄。一炬全案。冰銷。火之爲用大矣哉。 
雖然實錄館之事。猶其小焉者也吾獨。怪夫身任地方之。寄不知以國車爲心。坐令不肖屬。員侵吞舞弊。徒以縱火爲脫罪之地。猶復不知消防爲何事。擁隊自護逍遥江上。致令一晝夜之。蔓延全城燬燼。靡有孑遺。而巍。巍行署。屹然獨存。揆之。建節秉旄出。治臨。民之初意。誠哉。不知其云何矣。 
嗚呼一。炬之作用。官則得。矣然其如小民之損夫。何哉。 
趣史 
[東鱗西爪談]  
近見海外報紙記事數則。皆極有風趣若得好事者。以筆墨點綴之。固絶妙之豔情小說也。譯而錄之以資談噱。 
[豔情之一]  
　　英國。有貴族。某在巴黎大客店逝。世其致死之原因。係爲與别一英人。共暱愛一美女兩人皆。欲結婚。各不相讓。是以有决鬥。之結果。但决。鬥至斃命一事。英國己垂爲。厲禁故兩人相約至法。國各用利器相鬥以至受傷。而死。公爵名。都士。爲英國最有名。望之外交書記員。年三十八歲。 
[豔情之二]  
　　美國因中美。洲暴。動之事。曾派。軍隊前往調和。軍隊。中有一兵士。名德臣者。性好戰。竟棄其父之遺産。及其所摰。愛之婦人。直往軍隊。中充。職近由。芝加高。乘火車至。化拉打化。將轉往中美洲。乃彼所。摰愛之婦人。不甘。獨處竟假。扮男人裝束求入軍中爲看。護人。以冀與。所歡。共晨夕。洵可謂有情之眷屬矣。 
[豔情之三]  
　　芝加高衙門。某日提審一案爲意大利人。控告其女竊。銀三萬。元者。其女名因打。連那。供云吾。所竊。之銀。係受。吾叔父之指。導而行者。吾督父曾許我云。　若能在爾父銀行中。竊得三萬元。與我我許爾與我子。結婚。又云爾爲跛。足者我子亦跛足者。如爾不嫁。我子則斷。無人與爾結。婚因　之故我乃。竊吾父。三萬元予之。問官以案情離奇一時尚未判。斷不知其。後如何。此一對癡兒女。畢竟能成佳。　否也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[勸戒紙烟會記事]  
　　昨日下午二鐘愼食衞生會假張園開勸戒紙烟大會由朱少屏報告開會並舉伍侍郎主席由主席報告開會宗旨並出示海關金保魯稅務司一信及歷年紙烟等進口表光緒念八年僅二百餘萬至去年竟逹一千三百餘萬之多金稅務司本擬到會演說因接北京函囑攷試英文司事無暇蒞會嗣由李平書演說大概謂紙烟於衞生大有妨碍並歷年銷耗之多並述從前每日吸雪茄三枝自今以後决計誓戒全體拍掌沈仲禮演說大旨謂香煙之害與衙生經濟習慣皆有莫大之關係宜先責成學界諸子誓以下等社會近皆吸食吾人若吸紙烟則與此等人作平等矣刻下民窮財盡苟不警覺將來盡變飢民云云陳潤夫演說因身體不符託朱少屏代述謂學界中人素明烟害不吸者多惟下流社會以及婦人孺子毫無識見每多吸食故烟類之進口愈多刻下欲籌辦法須先於此等人入手歐美上等女子向無吸烟者而吾國婦人反以吸烟爲榮不知何意毛子堅演說謂吸烟之害諸公均己說明現看東洋車夫每與人爭執一二十文車價而每日亦吸香烟數支不如不爭不吸之爲妙再乞丐向人哀索一文而懷中亦藏有香烟是所索者反不及所耗之多頗足發人深省尤惜隂演說謂凡人吸煙每日百文每年三十六千若至十年利上生利其數不可計算人何舍利而耽此嗜好乎說舉推舉伍侍郎等多人爲職員定初十日下午四時開職員會商量一切辦法 
[山東同鄉之義憤]  
　　榮記報關行主金琴孫遇仇暗殺案内之嫌疑犯山東人王三經本縣田大令訊無干涉業己開釋兹悉山東會館近己禀奉蘇撫程中丞札飭田大令速將是案卷宗備文詳報以便核定王小亭罪名（王即教供圖賞之武弁）大令奉文後遵卽諭飭刑招備齊卷牘昨己專差送省矣 
[閔行鎭民警齟餘聞]  
　　閔行鎭民警衝突其原因雖極複雜終不外劣保頑民逞私反抗此實保甲巡警過渡時代必有之現象惟區官金鑑畏葸無能遇事敷衍致使流氓匪徒益無忌憚散佈謡言幾至罷巿現由該區革警李康林黄龍驤羅藎臣等公禀總局聲訴被誣情形經局長姚太守於昨日飭將在押之李康林提出親訊一過至供詞若何因係密審無從探悉 
[澈查洋商用人之訟案]  
　　滬道劉觀察近奉外務部電開准義國駐京大臣照稱該國駐滬律師慕素用一華人爲繙譯並有伊辦事股分現經租界巡局傳至會審公堂訊問陪審之員並非義國委冐業經義領查明此案與義國人民確有關係應由義領事及委員審訊請電飭滬道先行傳訊照約專歸滬道會訊等語此案係何情形該華人與義國人民究竟有無關係速即詳復以憑核辦等因劉觀察以會審章程第二條凡遇案件有牽涉洋人必須到案者應由領事官會同委員審問或派洋官會訊若僅係中國人之案並無洋人在内即聽中國委員自行訊斷西官母庸干預又查第三條所載凡爲外國服役及洋人延請之華民如經涉訟先由該委員將該華人所犯案情移知領事官立將應訊之人交案不得庇匿至訊案時或由該領事官或由所派之員來堂聽訟如案中並不牽涉洋人不得干預各等語此案情形究與義國人民有無干涉自應抱定章程辦理業己飭廨錄案詳復以憑核辦 
[緝獲流氓]  
　　浦東鄉婦楊潘氏之長子炳生被流氓包銀和等鎖閉敲詐經誌前報兹由本縣田大令飭差至二十三保四十七圖虹鎭相近拘獲包銀和陳麻和尚二名於昨日解縣看管候訊 
[限制挑糞]  
　　城内各糞夫承挑各街巷舖户糞穢每於午後二三句鐘始行動手一路局德分區長昨特出示限於早晨八九點鐘前一律挑竣過限拘罰 
[接連被控]  
　　婦人謝陳氏投縣禀稱蔡悅生前向我鞭謝月江借用田單抵欵久不歸還反至自治公所控被氏夫積欠工科銀洋致奉飭傳氏夫到所押限料理殊欠平允求請提究旋又有鼎記磚灰行夥黄錫福投案附控蔡悅生拖欠貨洋不理昨經襄讞承明府訊明原告諭候移　謝月江到案澈究 
[回頭是岸]  
　　行竊浦江船上物件之陳掌生周桂生金妙生前由城自治公所拘解到縣發押改過局三月兹己期滿由局送縣當奉承明府傳案諭令改營正業毋再甘入下流终身不悟陳周金三人連稱不敢再犯各具改過切結開釋 
[謀奪田産]  
　　鄔夢九昨投縣署喊控地保顧毛郎串同册　私將田産過入伊户求請飭提訊究等情襄讞承明府諭令明白補詞候核 
[道批四則]  
　　賈善禀批察閱抄黏廨判指明定貨延不出完係因該商業己　貨出過一半憑以判限出清未便以未經照章書立定單堅諉不認至謂己出之兩箱係向　客現買並非定貨當時何不聲請補傳作証直至事後藉口置辯殊難憑信仰會審官寳令仍照前斷飭遵抄黏並發朱漢章禀批此案訊辦情形究係如何仰南匯縣據實詳復察奪毋違振興等禀批候移請福建興泉永道轉飭晉江縣限令林啓淵趕緊來滬清理速即將案解滬訊追可也黏件附陸金松禀批旣經在廨控准附追在案仰會審官寳令即予照案秉公追理毋任宕延 
縣批照錄 
　　周木生禀批此事迭據該處自治局函告該民人故買有夫之婦迫於衆論情愿將身價充公祇以修砌石岸與捐入學堂未能解决致生枝節經本縣飭查明確旋據自治局來函擬捐入自治公費現己由縣飭董將此項捐洋撥充農業學堂以免爭執兹據來呈請予追還意在興訟大約聽咬而來誠自忘干例之忌也應置不理 
[南巿]  
[難民猝斃]  
　　前日下午有男女難民七八人由東三省來滬在大逹碼頭上岸　即换 
 
 

Page 19

 
 
坐寗紹公司長江輪船回鄂詎内有黄世金之媳忽患急痧在路斃命即由四十號崗巡查見報告自治公所警法當值處即着報明同仁輔兀堂代爲棺殮 
[拐賣女子]  
　　湖北沔陽女子劉臘　在藉童養某姓家爲媳因家貧乏食潜往漢口求乞詎被餅師劉寳同串同浣衣婦　萬氏誘領來滬同寓南巿平陽里通如泰客棧内旣由蕭氏之夫蕭鳳山跟踪而至將女議賣於小東門外某花烟館爲　棧主恐被拖累報告裁判所飭探拘獲解由陳裁判研訊女供年十八歲過門四載因夫年幼尚未完姻家中翁姑俱全因貧無立錐至漢口乞食遂被劉蕭等誘來訊之　及蕭萬氏供詞狡賴判劉戒責三百下發押改　局一年蕭戒責二百下押六月蕭氏戒責一百下從寛逐出劉臘兒暫留候函召其翁姑來案給領完聚 
[賠補損失]  
　　法租界陳泰昌烟膏店開於西門外與華界毗連之處該店夥程洪芝時至華界春祥里總龍頭上竊用自來水被内地自來水公司内司事查見扭至該公司函送裁判所經　法當值處責令罰洋六元程遵即繳呈移送公司賠補損失 
[交保料理]  
　　毛家弄萬春　臘行執事劉子陶昨將城内己閉源元飯館主蔡永泉扭至裁判所控被積欠貨帳洋五十九元有零迭次催討圖吞不付經陳裁判訊供認欠屬實判交保出外限料理 
[閘北]  
[小孩待認]  
　　昨有男孩聞四兒在閘北迷路由崗巡帶至四路分局盤詰據供係湖北人年十四歲被人誘拐來滬議賣於廣東人是以乘間逃出刋暫留局待領 
[一波又起]  
　　恆德豐等三米行昨將江灣畜植公司經理人王杰生送至四路分局控被欠去米洋一百元經蕭區長查得該被告己在三路分局另有被控案件諭王暫押候送三路分局並着原告前往附控 
[置之不]  
　　舢板廠橋西首有日本人開設之吉隆爛繭絲頭廠去年由四路三區區官禀報總局勒限遷移詎該廠延不遷徙日前又被三區巡警查獲私運爛繭一簍拘至局中諭令罰洋一元仍着該日人具領不料事逾多日置之不　現蕭區長己禀請總局請示核辦矣 
[英租界]  
[獎勵巡捕]  
　　英美捕房華捕張正巡官查得八百四十一號華捕在差獲賊有功者將下級升期提前八個月又八百零八號九百四十三號一千零十號等三華捕亦均獲賊有功各將下級升期提前兩個月分别獎勵 
[貪小受騙]  
　　婦人周趙氏昨日行經寗波路被匪用擲包術騙去金戒一只當即報請總巡捕房派探查緝 
[搶匪何多]  
　　婦人李吳氏昨在山西路購物被匪攫去金耳環一只又俞陳氏在四川路北京路轉角亦被匪攫去金環一副先後報告捕房請爲偵緝 
[拖累保人]  
　　韓商玄荷記控告清和坊妓女花笑仙與胡三姐等吞没珠飾曾經公室判令該　等交保料理在案嗣因延不清理復於昨日將保人夏忠良（即華忠良）拘入總巡捕房押候解廨訊核 
[遞解竊賊]  
　　本縣田大令昨日派差徐文將竊犯朱光如張三快子遞解江北原籍道經公共租界由總巡捕房派捕護送出境 
[協傳被告]  
　　法商怡羅在法公堂控告住居英大馬路之王賢莊違背合同昨由聶司馬派探持文恊同總巡捕房中西包探將王提獲即交來探帶回訊核 
[含糊了事]  
　　三馬路潤記綢莊主劉某之妾俞氏於上月初四晚捲物潛逃次日由劉報請總巡捕房偵緝未獲前日經新閘捕房包探朱子藩查悉劉妾被殷濟艮誘匿於北山西路得利柴炭店樓上當將該氏帶入捕房劉得悉後以體面攸關請免查究捕頭准即將氏交劉領回了事 
[定貨紏纒]  
　　英商天祥行控龔寳山不交承定頭髮一案因龔避不到案昨由公廨寳讞員派差協探至西門外將龔之保人即聚康南貨店經理陸伯熊　獲帶入總巡捕房拘留候訊 
[行人猝斃]  
　　應義廷年逾五旬前日行經貴州路南京路口忽爾倒地不省人事由六十六號印捕查見車入捕房轉送仁濟醫院斃命旋由捕頭飭保報請上海縣蒞驗一面派探王梅生傳其胞弟應省渭到場候示 
[竊案類誌]  
　　周才良竊取寗波路仁美里姜阿才家磁器等物被包探邵仁初查獲帶入捕房押候解究李阿二專竊人力車上布蓬等物消贜於何阿三昨由包探周小弟一併帶入捕房押候吊贜究辦四川路一百卅一號巢墨榮家前晚失竊值洋二百元之綢衣等物昨晨開單報請捕房飭探偵緝 
[美租界]  
[急求一死]  
　　南京人張德洪住居楊樹浦壽　里其妻陳氏於前日自縊身死昨由上海縣田大令蒞所相驗據張供妻因久病不愈怨恨自盡大令飭張具結棺殮候再查辦 
[少婦私奔]  
　　張王氏住西華得路三百零二號昨報捕房云媳婦陳氏年十八歲忽於前晚逃走不知去向捕頭允爲訪查 
[請查逃婢]  
　　鄭阿元住茂海路三百八十一號昨報捕房云有婢女一口年十八歲忽於前日逃走四尋無着請爲查緝 
[鴇婦殘忍]  
　　武昌路粤妓院鴇婦梁王氏逼令十三歲幼女賣娟被捕房查悉以該鴇殘忍惡毒違犯警章飭探將鴇妓一併送廨押候嚴辦 
[法租界]  
[限期繳租]  
　　朱良福與婦人張二寳俱因虧欠房金數月被收租人控奉公廨傳訊朱供欠洋二十七元張供房金係二房東所欠與婦人無涉判一併交保限七天料理 
[怙惡不悛]  
　　王大毛屢次犯竊經公堂懲辦逐出有案兹又匿居新租界至某里内圖竊被捕拘獲送廨請究判枷號一月期滿再行　逐出境 
[力不能勝]  
　　車店主吳富林將車租於年老病人上街拉載前日被電車撞倒幸未受傷由巡捕送廨請究判吳罰洋五角以儆 
[拍賣抵租]  
　　紫來街錦興彩刷染店主陳某倒欠各洋貨店貨物價銀棄店逃避經房東控由公堂判將該店各物拍賣以償租欠兹又將物拍去年得價洋呈繳公堂給予收租人領去 
海上閒談 
　　吾目中所見上海之最大者。非黄浦江也。非跑馬塲也。有漫天徧地之欺字焉。夫富欺貧。貴欺賤。大欺小。强欺弱。種種喪盡道德。妄作威福之事。固非吾所敢言。吾即敢言。亦誠言不勝言也無己。姑就逐日本埠新聞中數見不鮮者。略舉數端爲被欺者乞憐。爲欺人者規勸。其或猶有不忍人之心。稍稍感動乎 
[欺車夫]  
　　車夫。以汗血之資。延其苦命。乘車者亦當憐而惜之。乃必與之計較錙銖。拳敲脚踢。得母太忍 
[欺學徒]  
　　學徒習業。終身之依賴在是矣。乃奴隸待之。犬馬視之。甚且有不問孺子之可教與否。而中途屏棄之者。得母太忍。 
[欺妓女]  
　　妓女以皮肉生涯。供養龜鴇。其情亦可憫矣乃呵斥之不己。加以幽閉。幽閉之不己加以敲扑。而且不許其自 
 
 

Page 20

 
 
訴苦衷。稍露愠色。得母太忍。 
[欺養媳]  
　　養媳祗因母家無人。或則貧苦而童養夫家。其於。 
父母之恩愛。旣不可得。爲之翁姑者。宜憐而愛之矣。乃作事則嚴督之。飲食則靳予之。偶不如意鞭撻立至。得母太忍。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[兩江總督張人駿奏諮議局决議預算案删減增補碍難實行並陳始末辦理情形摺]  
　　奏爲江蘇諮議局决議預算案删减增補礙難實行具陳始末辦理情形恭摺仰祈聖鑒事竊照宣統三年試辦預算由江寗清理財政局按照上年收支欵目遵章分别門類核造册表並續議裁减併案先後咨送部核旋准度支部彚集各省預算列表刋布例言所載重在證合實際以待推求得失次第改良寗屬歲出地方行政經費去年九月經諮議局常會審議持舍緩求急裒多益寡之說多忽删减增補計删减三十餘項約銀五十一萬餘兩增一十餘項約銀一十萬兩左右内有改入國家費自治費並檢出重複誤列共銀一十六萬零此外列作教育預備費者二十餘萬兩呈請於十日内公布施行文册送到己在該局閉會後二十餘日於是各主管局所疊陳爲難情形江寗府教育會並以據此决行輿論不洽具禀爭執爾時常會己散無從再交復議臣詳加體察本届預算原屬不足之數又係初次試辦際此財政支絀竭蹶補苴凡舉辦要政皆係懸事以謀欵並非諸款以待事擬先就議删議减各項分飭酌辦其增補各項欵目應從緩議分别劄復並咨部各在案一面由電咨准政務處復以諮議局議决本省預算祗能就確係可减之欵議减不得强爲補益移就等因未及宣告適據該局議長常駐員等請於二月初一日開臨時會以資討論當經覆允並據另呈札派各主管員紳赴會陳述意見比至而該局議員又復拒阻入席遂憑局派審查報告定議内計礦政局經費红南公園經費江南機器製造局藥費江南高等小學兼設之簡字學堂經費江南私塾改良會經費考送京師各學堂學生津貼海州支出存古學堂月課銀兩淮鹽務臨時補助教育費出洋游學及本省各高等學堂畢業生赴京考試川資以上九項議裁均可照議辦理又兩江督轅醫費中西醫院經費圖書館經費通志局經費督標巡警學堂經費江南勸業工藝局經費省城擴充巡警學堂經費津貼上江公學經費出洋留學費思益養正小學江寗府中學初級師範粹敏女學並附屬幼稚園兩江法政優級師範南洋實業方言高中兩等商業蠶桑各學堂經費西洋留學監督處經費以上二十三項或議歸併或議删减或議提存作爲預算現正由臣督屬分别將局所之可從併省者酌量實行學堂之不免冒濫者核定等級劃定標準以明限制而期節縮惟所議教育預備費包括出洋留學費二十餘萬兩在内而議員馬良並欲撥補復旦公學銀十萬兩各國留學生徒旣不能遽行撤回所請增挪之款自屬無從飭撥若如局議預算案遷就成立勢必窮於應付該局强迫施行遂以辭職相要挾查諮議局章程第十九條載議員辭職理由祗係關於個人無因爭持議案得由常駐員恊議聨請解職明文經臣電請軍機處代奏請旨施行在案此辦理此案之始末情形也臣伏查預算歲出雖有國家地方之類别而歲入尚未劃分裁减併案度支部列銀十二萬六千二百兩清理財政局則列十六萬二千五百二十五兩諮議局列六萬九千五百二十五兩核數均不相符部省列數參差自爲刋行總表之時尚有未經商定之欵所致諮議局擬改入國家費自治費並檢出重複誤列各欵計八萬數千兩重複誤列清理財政局初次試辦不無疏忽舛錯之處自應核明更正國家地方取資同在表列歲入各欵之内自治亦無專項可指實屬無從剖析至議删寗省補助上江公學經費一項此次該局常駐員呈請解職文内並請在國家行政費内撥補以爲於地方行政經費此項預算案無涉當此預備立憲之時誠宜上下一體共支大局議員等持論如此似於目下帑藏竭蹶實情茫未計及按局章第二十四條第二十九條所載自不能再令該局復議除開列簡明表咨明政務處並造册鈔錄全案分咨憲政編查館度支部彚辦外謹將寗屬預算地方行政經費諮議局常會臨時會兩次執議並始末辦理各緣用恭摺具陳伏乞皇上聖鑒謹奏宣統三年四月二十八日奉硃批度支部知道片併發欽此 
小說 
[殖民小說華僑涙（三十一）]  
　　第五章 
看官。你道這個張月華。畢竟是個什麽人。又畢竟爲著什麽事兒。要自尋短見。在下做書的少不得略略的和他舖叙一番。諸公。莫厭煩言。請聽饒舌。原來這個張月華的父親。名呌張仲奎。也是廣東人氏。却是個星加坡著名的富商。在華僑裡頭。狠有些兒名譽。就是那些英國的商人。十個裡頭。倒有九個是認是張仲奎的。這位張月華。是張仲奎最鍾愛的女兒。張仲奎本來没有兒子。直到了五十五歲上。方才生了這個女兒。眞個是愛若掌珠。珍同拱璧從小的時候。就送在星加坡女學堂裡頭讀書肄業。一連讀了九年書。方才在高等學堂卒業。張月華這個時候。己經長成十七歲。恰生。得娉婷似月。燕婉如春華彩無雙。風姿第一直把　些少年男子一個。個引得如痴似醉。害起單思病來。張仲奎見了自己的女兒。具著這般才貌。心上自然十分高興。想要呌女兒招一個合意的女婿。就算是自己的兒子。把這些現有的金錢産業。一古腦兒都交托給他。無奈這位女公子。在學堂裡頭从讀了幾年書。養成了一種媚外排内的性情。見了外國人。不分好歹。不論賢愚。覺得。都是好的。就是外國人的貓狗。也比中國的貓狗不同。若是見了個中國人。就要千方百計的。吹毛求疵。這又不好那又不合。覺得中國人的一舉一動。一言一笑。没有一件事情可以合得這位。張女士的心理。所以這位張女士的結婚問題。十分尶　。張仲奎的 
 
 

Page 27

 
 
意思。原想在華僑同鄉裡頭。好好的揀一個乘龍佳婿。無奈張月華心上却大大的不以爲然。只說中國人是個劣種。我這樣的一個文明人物。那裡甘心嫁给野蠻卑劣的中國人。只有英法德美各國的人。物究竟是文。明。人種。比起中國人來。自然高了幾倍。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
