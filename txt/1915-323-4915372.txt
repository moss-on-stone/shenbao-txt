# 1915 - 323 - 4915372

 

Page 1

 
 
   
 
 

Page 2

 
 
時評 
[機會（冷）]  
　　歐戰之初余旣言之矣所謂與弱國以機會也但機會云者利與害各半非有利而無害也其利害視其國之趨其機會何如耳 
　　今雖戰事未終而各國之趨機而受利而或受害者巳稍稍有所分判矣試觀一年來之戰勢其間或左或右或動或靜無不各用其機會以自處若中國者則常處機會之外而未嘗少有所迎合也至近來而漸有用機會之意嗚呼利歟害歟福歟禍歟當局者不可不愼之也機會易得而非易用者也 
[命令]  
　　十一月二十四日大總統策令王禍同給予二等嘉禾章此令又令周益讓給予五等文虎章此令 
又令張元奇著開去奉天巡按使本缺此令又令蔡鍔現在給假特任龔心湛兼署督辦經界局事務此令 
又令蔡鍔現在給假任命張元奇署理參政院參政此令 
　　又令據德武將軍趙倜河南巡按使田文烈電稱巳革陸軍中將三等文虎章周茂冬巳革陸軍中將銜陸軍少將崔正午上年因剿匪失機先後奉令褫官並將勳章加銜一律追奪令其留營効力戴罪立功各在案查該革員等獲各原案功過兩下相抵現在歷經差委體察情形周茂冬强悍精明崔正午老成穩練均屬將領中出色之員擬懇加恩准予開復等語周茂冬著開復陸軍中將並賞還三等文虎章崔正午著開復陸軍少將並陸軍中將銜交陸軍部查照此令 
　　又令財政部呈請任命劉愼詒試署浙江銀行監理官應照准此令 
[專電]  
　　北京電政府爲鞏固邊防起見擬在滇越交界及東三省添設鎭� 
守使 
　　北京電憲政協進會定感日召集本京新聞團會議 
　　北京電中俄新締協約巳簽字聞該約係承認巴爾噶在中國主權之下有自由權 
　　北京電農部委託京外各機關發行有獎實業劵 
　　北京電周學熙請假聞因牙痛並無政治意味 
　　北京電叚芝貴派員赴旅順訪日將校 
　　北京電陸宗輿有回日消息 
[戰電]  
　　其一（英人路透電） 
　　雅典電英法俄意公使巳會同向希臘首相斯柯洛第斯氏提出通牒要求希臘切實聲明對於巴爾幹戰爭之態度希臘内閣繼即開會討論此事（二十四日） 
　　雅典電各公使今日謂協約國之通牒其嚴厲不若外間所料之甚又謂協約國之要求巳經說明故大局漸有光明之象協約國所要求於希臘者乃擔保聨軍之安寗耳此希臘所從未否認者也希政府巳布告國民謂大局無劇變協約國之聨合行動情殊誠摯云（二十四日） 
　　雅典電政府中人現巳談及解除希臘陸軍動員之一部分希臘財政地位日見困難昨日内閣曾接續開會三次（二十四日） 
　　雅典電希皇饗宴法國内閣大員柯香君時曾於席間議及協約國通牒事宜希皇謂希政府必以友好之態度接受此項通牒希臘前對於聨軍之地位巳予保證與協約國今觀牒文措詞和平彼信希政府必能確認前次之保證云協約國之通牒雖未限定時期但請希政府從速答覆雅典人士現信希政府必完全承認協約國之要求（二十四日） 
　　巴黎電法國水兵一百零五人由貝爾格勒出發歷盡困苦今始行抵摩拉斯蒂爾其軍裝巳委棄殆半彼等中途經過里虚克拉里伏·泊里士倫·等處有時且從山坡滾下（二十四日） 
　　洛特丹電柏林對於羅國之態度頗爲焦慮恐羅國卒允俄軍假道其地而至布國柏林刻發半公報謂俄兵三十萬人巳集於羅布邊界（二十四日） 
　　巴黎電今日下午公報謂前敵僅有小戰（二十四日）　　巴黎電今晚公報謂亞土瓦有激烈之砲隊戰事德軍曾轟撃亞拉車站魯斯沙歇蘇瓦松香巴業伏斯巨均有砲戰各處法軍均能固守陣地（二十四日） 
　　倫敦電公報局稱唐順德將軍於十九日奪獲蘇爾二十二日夜由蘇爾進攻距巴格達德十八英里台細方土軍之地位力戰終日卒據其地俘敵兵八百人並奪軍械若干英軍死傷共二千人唐順德將軍之軍隊及司令部刻駐紥於所得境内星期二夜敵軍猛攻當被撃退二十四日英軍因缺乏食水退後三四英里止於河旁（二十四日） 
　　倫敦電今日下議院議員黎斯質問鍚蘭佛敎徒因近來亂事而被拘者政府是否將赦之亂事原因與回佛兩敎徒之首從亂情政府曾否派員調查殖民部大臣波拉勞答稱所定罪案皆由鍚蘭總督愼重修正惟並無大赦之說至於亂事原因巳由委員就近調查今巳完畢不日即可將報告送交議院閱看（二十三日） 
　　倫敦電喬治氏昨日會同法俄意三國政府代表在軍械部開會集議歷一日之久聞協約國軍火同等接濟之問題曾又討論（二十四日） 
　　倫敦電前海軍大臣邱吉爾刻巳至法境服役於戰壕中（二十四日） 
　　倫敦電德公報謂奥軍巳占據米特洛維柴德軍巳占據泊里斯蒂拉（二十四日） 
　　丹麥京城電丹麥政府自本月二十二日起不准棉貨出口（二十二日） 
　　倫敦電今日首相愛士葵在下議院聲稱凡適當方法可以使全國人民知儉德之必要者政府必立即採用之愛士葵告議員羅伯遜曰西境英法軍隊由一統帥指揮似不相宜云云（二十四日） 
　　美爾邦電澳洲府决議續募五萬人但至明年六月間可以三十萬人供給帝國政府（二十四日） 
　　紐約電關於美洲德人活動之重要控案今巳開始亨寳公司職員五名因從美國口岸接濟德國軍艦被控檢察員宣稱華盛頓德使署海軍隨波愛德大尉租僱船隻裝載貨物以接濟德艦計其此項經費巳用去美金七十五萬元其謀遍及美國四境舊金山一處曾用美金六十萬元租定三船以與德艦里泊齊克號或特萊斯登號接洽統計接濟德艦之船共有十六或十七艘被告此種舉動破壞美國法律與條約云（二十三日） 
　　其二（德人文報專電）　　柏林電（由塞維爾轉）十一月二十四日德軍大本營公報云奥軍巳占據米特洛維加德軍巳占據泊里斯蒂拉塞軍巳被驅過泊里斯蒂拉西面之細特尼柴河（巴爾幹戰况）興登堡元帥之軍刻向里加東南白斯芒特前進巳將該處俄軍暫時驅退俘軍官六員兵七百人獲機關鎗兩枝德軍因俄軍進攻遂迅棄伊魯克斯特北面亞洛泊里之外哨地位但亞洛泊里巳復被奪回俄軍在恰土里斯克東北及柯凡爾至羅夫洛鐵路北面杜比斯基附近進攻巳爲林辛干將軍之軍所敗俄兵被俘者五十人並失機關鎗三枝（東境戰况） 
　　柏林電佛蘭埠報載希臘某要人之談片據稱德奥之勝利巳爲希臘政府所知今若加入協約國是自殺之道也且協約國勝則俄佔君士坦丁意佔伊譬魯斯英佔海島但若協約國敗則伊譬魯斯與海島可爲希臘所有云云 
[東方通信社電（日本人組織]  
　　東京電日本政府曾向英俄法三國質問三國關於引誘中國之提議所有條件及其眞意並通告謂非得說明回答之後難决最後之 
態度等語日本一般人對於排除德國之勢力固甚贊成聨合國之意惟如斯而將歐洲戰局牽入東亞殊爲重大問題故現正在考慮云此問題事先徑與中國先議致輕率由北京洩漏於亞美利加其事實招日本全體非常之惡感是以日本一般人豫想其終無成效云（二十五日） 
　　東京電近日北京所傳中英同盟事頗眞實之說此亦不過在京德國勢力之離間策而巳其說實不足信惟英國與中國之間實有何種協議之徵象是以惹人注意耳（二十五日） 
　　東京電逃走之德國捕虜根培逃至上海巳有其妻之書信到日故當局者以爲其逃亡之目的實發於對其家族之愛情惟一般人解釋其奉瓦爾鐵克將軍之命帶有任務巳無可疑之餘地云（二十五日） 
要聞一 
[軍用汽車價値十萬萬]  
　　華德日報曰歐洲大戰自開幕伊始汽車之用途即異常廣大如法軍統率處於開戰之始即首先由巴黎調取交通所需之汽車五百部每部派士卒四十人遣往比利時邊境是一反掌之間其地邊防軍隊巳得援兵二萬人嗣法國又派類此之車輛數千部其駕車士卒之人數亦等於前而且與前往者同走一路總之均赴比邊而巳約略計之交戰各國於開戰後之第一星期内所用汽車除自備出遊與搭載客人而供軍需之汽車不計外即專就裝載者言亦有二十五萬輛之多據意大利之一專門家稱此二十五萬輛中計有法國汽車九萬輛德國七萬輛英國五萬五千輛奥國二萬五千輛俄國一萬輛統計其價値當在德金十萬萬馬克之譜亦云鉅觀矣 
[老塞爾維亞之戰劇]  
　　華德日報曰德奥聨軍之征伐塞爾維亞也先進兵於西北攻陷其舊京布加利亞響應於東南復遽其新都迄今不過兩月塞爾維亞舊有之領土巳相繼淪陷惟阿姆斯飛爾特一地據日前歐電稱尙爲塞有今則併此最後之血劇亦宣告閉幕矣現在德奥聨軍沿伊巴流域前進直達入伊巴河之西特尼柴枝流並溯河而上追踵退走之塞軍片刻不停大有一瀉千里之勢德將加爾維資之部下一部自西而入伊巴流域一部在阿嫚斯飛爾特把守該河口布加利亞軍則由東南迎面而來佔據控制阿嫚斯飛爾特之高崗即塞人所又欲藉此防禦者　塞人欲遁往何方今尙難以窺測耳若據吾人觀之則彼塞軍至多不過能沿巴爾幹考特雅之北山坡逃至阿爾巴尼但此一路若出普利茲倫大約亦難逃脫蓋彼至此巳斷絕外援也奥孟邊境之孟軍巳爲奥匈軍隊所阻住不得自由進退其實區區孟軍縱無奥匈掣其肘而得自由行動亦無濟於塞之危急况今又據塞軍聲嘶力竭雖護身鎗砲亦多沿途委棄不顧惟求速逃至於南方新塞爾維亞之戰事　沈沈無音今惟路透電有南塞大局日有進步一信而其所言絕非近事且遠過事實如謂布軍恐爲塞軍兩師團所包圍己退離泊里萊浦一語蓋前數日路透電又有塞軍不過五千人與布軍五萬人交綏之說也今者蕞爾希臘殆巳獨握英法兩國人一億零十五萬人之性命苟其一閉薩洛尼加之門則在其地上岸之英法聨軍必全無救而其有救與否請卜之異日今且不論然南路布軍之進攻華達陣地者巳日逼日進苟英法聨軍强佔薩洛尼加至摩納斯蒂爾之鐵路則布軍宜屯守希臘邊境以防敵人侵其後路然後俟軍隊敷用時再沿邊進攻格維夫惹呂也 
[帝制延期中之日本態度（二）]  
　　（東京通信社社員飄萍）（十一月十八日）内部暗潮激烈外交態度昻進　　帝制宣告延期函後日本上下之態度旣略述於十五日所發通信惟彼時日本適　其天皇即位之大典政治中心暫移於西京諸務匆匆外交上不見若何具體之現象今則大典告終全國視線又將移集於我國態度變遷與三日前不同用再記之 
　　吾人所謂日本之態度乃指其外交上之設施而言然内政在在與外交有關則日本近時内政之情形當先述一二蓋大隈内閣自大浦問題乃木問題等發生而後幾倒者屢大隈氏毅然不萌退志而中國帝政問題又適迎機而來與論攻擊乃稍和緩然仍有謚之爲大禮内閣者以言大隈内閣雖暫時聽其存在其壽命不過俟即位大禮完了而止今大禮完了矣推翻内閣之聲遂又如潮之拍岸忽高忽低大隈氏近方以脚痛不能起牀雖然其所困苦者豈但脚痛而巳哉 
　　攻撃大隈之材料前數月皆引證内政之弱點今則似以大浦乃木等問題爲巳數見不鮮而專以外交爲　 
 
 
 

Page 3

 
 
材料其一·則加入歐洲和戰同盟未與樞密院協議且與前次對議會之質問相矛盾（前次政府對於議會之質問·曾言無加入之必要·）面從歐洲戰局觀之日本此時加入同盟有徒增義務而無利益之危險此派如淸浦子伊東·末松·三浦·諸氏爲其中堅而欲擁戴寺内朝鮮總督與政府肉薄頗爲有力其二·則對我勸告爲無益之事且以後恐傷國家之威信又因我國帝制延期並非眞意日本姑息從事外交上必大失敗攻撃甚力此派則又分爲二即元老山縣公之與參謀部而政友會之首領亦漸活躍其間内部暗潮益形激烈政府方面見此情勢殊無樂觀之餘地 
　　大隈足疾尙未愈也外間勸告辭職之聲漸近於老侯之臥榻（大隈伯此次新進侯爵）然大隈氏呻吟之餘與親近者言曰國民對余之信用未衰余所欲設施之政策亦尙未竟余今日安可以辭職乎語頗堅决吾人觀於巳往亦信大隈去辭職之期尙爲遼遠也然則惟有從外交方面更試其辣手以固上下之信用而塞反對黨之口也乎 
　　前函曾言數日内當有一次對我之閣議然皆至期而延緩至十六日夜間石井外相忽訪大隈首相於病榻之前聞石井氏之意以中國目下仍在繼續進行帝制之舉動日本急應闡明其態度並謂不僅監視而止國民新聞所謂積極的監視也於是晚决定十七日午後開内閣閣議於離宮第二日因大隈氏病莫能興遂開於大隈所住之旅館（西京）閣議之内容首相與外相意見相一致（積極的監視）而尾崎司法大臣則主張再勸告一次一木内相則聞稍爲貴族院所動吐其軟論高田文相主張仍持監視的態度因是閣員意見尙未一致而今日（十八日）又須繼續開會惟聞結果當决定爲積極之監視此即内中嚴重向我要索之代名詞也諸君幸勿夢相爲眞袖手視我之帝制出現也 
　　駐日英國大使近日之態度甚形忙碌至西京賀即位大典後公式之集會自應出席而非公式之集會每辭謝不到自其本國政府之來電極爲頻繁如昨日（十七）午前十時俄法大使又往訪之協議至二時間之久一般觀察謂係對於中國問題而一方吾人頻聽印度之亂耗對於日本須有出兵之求請英使之忙不外東方殖民地保障問題與我國帝政問題二者日本報紙之吹說英外相曾宣言對於中國之事一聽日本之主張英國豈甘心爲是言者然目下形勢日本却有東方驕子之態度英國不得不低首下心與之吻握然則我國帝制之前途樂觀果安在乎日置氏急急回北京矣果能如帝制派所云平安過去則記者寗任失言之責亦無憾焉 
[南京快信]  
　　蘇省警察經費業經内財兩部會議列入五年度預算額定百六十萬元 
　　中央現因五年度各項政費預算不敷甚鉅擬實行減政主義巳經會議核定咨行齊使明年實行道尹經費按照五成開支 
　　馮將軍昨以籌辦江防事務電商張巡閱使馮將軍嚴飭各師旅長嗣後各處軍隊換防之時如有商民恭送旗傘情事槪令不准收受賑務局巳經結束齊巡按飭令即日撤消財政廳現將蘇省金庫及附設金庫各機關收支數目按日列表呈部查核 
財政廳委王勉善陳世恩等分赴各縣催提田賦表册 
編輯餘談 
[日本人之美日戰爭談（三）（王衡）]  
　　同時美京華盛頓日本公使館下國旗拼行裝自公使以至隨員均啓程往祖國行斐列賓羣島夏威夷羣島及美國各大城之日本領事亦聨袂返國商民更踴躍賦歸與或入軍伍或任引導日本人之留於美國而不返者僅軍事偵探及與戰事有關係之人耳 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[梁任公對於國體與外交之新論]  
　　梁任公此次具呈辭職意極堅决呈中具言因病未能趨公故總統仍著給假兩月俾資調理此呈係於二十一日批出聞二十日總統尙派湯覺頓氏偕同某君赴津翌日返京覆命而給假兩月之批令遂發出矣任公最近對於國體與外交著有一文題曰國體問題與五國警告約千餘言對内對外議論均甚爲懇切披露之以供國人觀覧其文云當國體問題之初發生吾即期期以爲不可曾著一論以責備首難諸子蓋以國民一分子之資格對於國家此種重大問題而宣示其所主張斯實固有之權利抑亦不可辭之責任也同時外國各報紙對於茲事前後紛紛有所論列其論調雖不一大率爲我代抱憂危者什之八九吾儕不必問其意見之是否與我相同然甲國之政治現象原不能禁乙國輿論之研究評騭所評而中肯綮則他山攻錯亦吾儕所最歡受也乃最近而有所謂五國警告者特聞日本主動英俄隨聲維法與意次第加入用正式之文牒勞使臣之玉趾一告未巳繼以再覆牒旣移頻開閣議雖其將來態度安出未敢斷言然其當局旣明有最後决心之宣言其報紙且日騰自由行動之暴論嗚呼此何體相耶此何朕兆耶我國民積年來怵息焦灼驚心動魄之一大禍所謂外人干涉我内政者今眞將實現矣誰爲爲之孰令致之其罪責自有所歸但使天壤間尙有此國土此人民終必有正定此爰書之一日此固吾儕閫以内之事不必向外人饒舌也獨吾頗復有數語欲還爲吾强鄰告者吾鄰之宜濫用干涉手叚與吾國内之不宜妄爲帝政運動其利害所牽恰成比例吾鄰之愛我而進我以忠告也豈不曰今正當全球龍戰之際國於東亞大陸者不宜無風生波醖釀亂機以搖此方和平之局也此義固吾儕所絕對承認也雖然尤當知吾鄰而悍然容喙於吾内政則其所生之波愈大而和平之破壞也愈劇夫使吾國而更無一愛國之人耶則舉國人視國體之變置如秦人視越人之肥瘠但憑少數人之播弄而莫復過問帖耳蜷伏於勢力之下而巳果爾謂變更國體足以爲内亂之媒其說先自不能成立使吾國而猶有愛國之人耶則國内非法之勢力愈益不能使之帖服義可斷言也吾鄰警告之旨趣不外以保平和防擾亂爲職志擾亂何自致其必由政治上之不平致之其必由政府人民相互間之惡感致之然易地以觀倘使政治上不平變爲國際上之不平一國内政府人民相互間之惡感變爲兩國家兩民族相互間之惡感則其擾亂之範圍必更擴大而末由收拾此又事理之至易見者也吾嘗論吾國之國民性蓋含有兩種反對之徵象一方面可目爲最慣服從勢力之國民一方面可目爲最富反抗勢力之國民是故常呻吟於專制而專制必受之以革命常爲異族所征服而恒必還征服彼征服者若僅狃於其一方面而不察其他方面以此與國民遇終必取敗而巳吾以爲今日吾國内之帝政運動與夫吾鄰之干涉運動兩皆狃於其一方面而忘却其他方他面者也是故謂帝政運動不能使人民帖服於一時耶吾不敢言然早晚必爲國内不祥之徵兆吾所敢言也干涉運動謂不能使吾民族帖服於一時耶吾不敢言然早晚必爲國際間共通不祥之徵兆吾所敢言也今幸也各友邦之牒文旣幸諒此意爲友誼之答覆吾深望吾鄰之所以愛我而爲我謀者至此而止過此以往聽吾之自爲謀焉而不然者懲羹吹　止沸場湯擾亂和平之責任將别有所歸焉矣吾至此則不能不更痛哭流涕爲熱心於帝政運動者進一言公等若猶有絲毫愛惜國家之心則此種不祥之運動其可以巳矣若並常識而無之也並良心而無之也吾復何言苟此二者猶非澌滅至於零點則當能知今日國勢杌隉民生憔悴之故其罪不在共和吾欲鍼砭公等謂爲政治上信仰之錯誤吾知公等惟竊笑於吾旁旣非出於政治上之信仰而此種運動猶猛進不巳公等之目的固予路人以共見而無忌憚也而試問今者杌隉憔悴之現象豈變更國體後所能剗滌豈惟不能剗滌而必且增加其程度此五尺童子所能逆覩豈其以公等之智而見不及此然則公等所希望之目的幸而得逹爲歡幾何是亦不可巳乎而公等必從而爲之辭曰民意也民意也公等所製造之民意其原料如何其手術如何天下人旣知之公等固亦自知之明目張膽以售决不可售之欺夫亦何必而公等必將又曰以列强勸告而中止進行是甘受干涉而内政之决定竟巳聽命於外人也吾以爲今茲之去干涉誠間不容髮及今杜之抑猶未爲失時彼列强所謂警告今固猶是詢問我之意見而非出於彼之意見以要我以必從也而以我大總統旣以不合時宜宣示於前我外交當局復以靜候民意婉陳於後然則今日但能將公等所製之民意稍歛其鋒而付諸眞正民意以從事解决吾敢信其上之必能遂大總統之初心下之可以踐外交當局之言責發收由我而由人乎哉而不然者明知其過而怗之明知其險而冒之其結果非吾所忍言也巳 
[財政内務兩次長之近訊]  
　　前財政次長張弧氏之參案初起時頗極風行雷厲厥後情勢稍轉說者早傳其可以無事即原派查辦之財政司法兩總長遲遲不即呈覆亦足見事機之鬆動惟自國體問題發生此案久無消息日昨始聞周章兩總長將該案原參各欵詳舉調查情形呈覆總統鑒核結果似不至再有他種處分惟遵照前令前往川省効力則恐終不能免至日前某報詳載張氏入川後之情形一似張氏早巳離京赴川者則未免失之過早也 
　　内務次長張元奇請假回籍葬親巳誌前報日前外間盛傳其不候總統批准即行茲聞不日總統將明發命令准其離任至内務次長一缺大約仍令久不起程之册封副使榮勳氏回任云 
[大理院解釋僞造貨幣罪範圍]  
　　司法部前據山西高審廳詳稱大理院解釋僞造貨幣罪範圍過狹可否咨請變通解釋該部以所稱辦理爲難各節尙係實情當爲轉咨大理院可否予以變通解釋茲悉大理院覆司法部云查原詳稱查生銀爲貨物之一種不得目爲通用貨幣行使僞銀不能搆成暫行新刑律第二百二十九條及第二百三十二條之罪迭經大理院明白解釋在案竊謂通用貨幣以有一定程式者爲限生銀無一定程式不得目爲通用貨幣於法理上固無可議惟吾國幣制尚未劃一徵收賦稅多以銀計雖東南各省改用銀元折合而本位則仍屬於生銀西北各省地多偏遠銀元尙未流通直以生銀繳納至於民間買賣無論多寡率用生銀是銀錠銀塊與通用銀元效力相等究與别種貨物不同如不認爲貨幣則法律與事實未能適合且行使僞銀依詐財律處斷雖條文不同而科罪則一於事實上尙無妨礙如僞造生銀尙未行使爲警察發見者則律無正條應不爲罪於社會信用影響甚大據各縣知事以僞造銀塊銀錠案件請示適用律文者巳有數起職廳朿於成例不敢爲有罪之主張而審按被告心術與地方習慣又未便竟認爲無罪理合將辦理爲難情形詳請鈞部鑒核俯准咨行大理院變通解釋以符現情而免流弊實爲公便等語本院查刑律分則第十七章所稱貨幣指鑄造權專屬於國家而有法定强制通用力者而言故人民私造之貨幣縱令成色分兩與眞者絲毫無異仍應搆成僞造貨幣罪蓋立法本意重在禁遏私鑄以保國幣之信用也生銀雖爲地方習慣所沿用然其鑄造權旣非專屬於國家亦無法定通用力苟成色分兩無差不能名之爲僞造而一定拒絕不受亦無法以强制之其性質與貨幣逈異即證以前淸舊律私鑄銅錢者僞造金銀者徒三年刑之輕重巳相懸殊而於銅錢曰私鑄於金銀曰僞造其用意亦與暫行刑律無異暫行刑律因此等僞造生銀行爲當然包括於詐欺取財之内故不另設專條其巳行使者固屬詐欺取財旣遂即未行使而以行使之意思僞造者仍係詐欺取財未遂何得謂律無正條若製造之意思不過以爲玩具模型等用並非冒稱金銀使用者旣無害於社會自無庸處罰相應咨覆貴部轉飭查照云云 
[剿撃中之鬍匪與巴匪]  
　　某外報云邇來鬍匪猖獗勢甚兇猛又加有俄國之强盜與鬍匪聨絡一氣合夥作亂騒擾地方近於海拉爾附近一帶地方將某盟之蒙古人民搶掠一空掠去騾馬六百餘匹於十月二十三日（俄曆）有中俄合組之警察兵隊多人由警察官長統率前往該地方緝捕盜匪當警察兵隊未到之際該鬍匪等尙未遠颺警察兵隊遂卽追趧捕拿鬍匪等見官兵前來剿襲立即與官兵對敵雙方開槍互撃閧戰數時鬍匪等遂即逃走將所搶之馬匹盡行舍棄而警察兵隊仍復尾隨其後結果如何容俟續聞 
　　據官中消息謂此次官軍剿辦巴匪自烏珠穆沁王府出發後迭獲大勝於本月五日收復白音臯進偪由各吉廟巴匪勢蹙逃亡遂將該處匪巢盡行焚燬 
[直隸儲金團覆滬團函]  
　　直隸救國儲金團日前於津埠各宣講所開會演說進行及報告上海聨合會議决各案及聨合會代表馮潤田施省之卞月廷嚴子均鄒靜齋王伯辰諸公晉京與中國交通兩銀行請求與儲金人增息及發息各事又於月之十四日於事務所開幹事大會研究進行各辦法並因上海儲金團主張該埠願意發還及繼續進行者悉聽其便一節直團不以爲然一面特通電全國各省救國儲金團飛電上海糾正一面作函答覆茲錄其覆函如下敬覆者兩奉來函備悉種切尊處登報發還儲金繼續進行兩辦法對此聲述種種不得巳之苦衷當能爲海内所公諫然召集全國聨合會出於貴團之發起其本意旣爲推廣進行積極主張而公决議案又復一致贊成所述會外他項提議或手續當然爲大會議案所吸收不得再生效力據云尊處意以二十五萬之數投票之標凖彼時即以貴埠全數七十餘萬投票反對進行較全國四百萬之數亦不能得佔優勝至謂發還備金及繼續進行兩辦法曾經聨合會議决一層此節於開會時並無此種提議想係記憶不淸糢糊將事於無可挽回之中仍存繼續進行之意尊處地處租界種種困難敝團於春秋責備賢者之中亦不能不特爲曲原一切以冀共濟時局而維國艱除分電各省外相應抄呈原電（原電巳錄前報）仍望查照施行并希示覆爲盼 
[濱江回族之國體會]  
　　濱江人民對於君憲問題頗持冷靜態度然國民代表則聞該縣巳選定楊緝文氏其餘多回敎份子極爲熱心勸進蓋濱江爲回敎回族極盛之地該敎民自經北京回敎俱進會本部之慫恿爲服從黨議計不得不然日昨濱地之回敎回族由其中之强健份子馬登雲董芬孫凱臣等聨絡全體在俱進會開會亦行投票解决國體法及開票檢案一致贊成君憲並經全體表决以君主正位非袁總統不可除將全體回民銜名函送本部查核外並電致俱進會本部轉政事堂參政院憲政協進會及全國請願聨合會全國回敎回民公民請願團等略謂君憲政體爲救時良策本支部全體推戴袁大總統爲中國大皇帝伏祈促速早正大位安人心云云此等手續亦與他處一律相同也 
[卾省起義軍人烈士之遺念]  
　　湖北辛亥首義受傷殘廢軍士今未給卹金迭赴軍署糾纏不休前經段香岩將軍飭陸軍病院分别驗明受傷等級援照陽夏戰事北軍傷亡例咨部核給卹欵惟至今欵未匯到亦無復文准駁現該傷軍等因國體變更在即誠恐以後愈難領得故屢赴軍署催逼甚急王子春將軍以鄂省軍費支絀無從墊給不得巳乃將頭二三等傷之應得卹欵者姓名宣示飭令勿燥靜候部覆以安其心至三等以下不列等之傷軍則嚴禁隨衆糾囂茲距宣布應得卹欵者之姓名日期又過多日而部復仍舊未到各傷軍因又於二十日齊集將軍署前公推代表胡海山入署求見未許祇准代呈禀詞各傷軍遂竚候批示至午後五時以飢餓之故竟分多人赴街市實行乞討主義沿戶求食各商舗多给予銅元一枚而去直討至巡警第一署前該署長以仁慈爲懐見而憫之當給錢一竿並勸誡其稍顧湖北軍人體面該傷軍等以爲勢所遍對迨至夜間共計乞得錢三串餘然以之購飯食仍不足鼓衆人之腹故買紅薯二石柴薪三十斤就近借大鐵鍋一只即在軍署東轅門烈士就義碑旁燃火蒸煮署前軍警以尊嚴之地不能任其蹧蹋因代覓馬棚内架鍋燃火各傷軍輪流分食津津有餘味焉嗣購稻草數十捆即於署前陳案庫鐡栅内露宿見者皆爲憫惻至夜深時王將軍聞悉前情特派副官出諭謂頃巳電部催辦不數日必可得復本將軍敢擔保卹欵不致無着一面由副官指揮衛隊巡警多名將若輩壓逼散去 
　　鄂省烈士遺孤敎養所係以前淸第八鎭統制張彪之私宅爲所址張在鄂之產業元年曾一併充公贛寗亂後黎黃陂巳將張產發還惟敎養所址則勸其捐助張巳面認茲以敎養所取消張復派其姪張孝綱來懇求當道將該房屋至一併發還巳蒙將軍巡按使核允惟以敎養所於本年七月曾經修葺一次用欵七百元飭張承認此欵張亦應承日前此欵巳經繳到由巡按命以五百元發交財政廳向中國銀行贖回前敎養所抵押之八釐公債票一千元餘數交敎育科補助學欵之不敷乃發還定議之後而發起烈士遺孤敎養所之一分子蘇成章又具禀巡署謂創辦該所時曾經用欵數千元改造修理現該所址旣還於張應責令將前欵算還段巡按以該所原係私立性質創辦時用欵並未報請官署立案特飭其自向張氏磋商還否未便過問近聞張巳稍認破費以期免生波折　 
[湖北國民代表之紀念章]  
　　湖北之國民代表係就在武漢之各縣初選當選人選出選舉畢即令其居住於乙棧事務所内飲食衣服車馬僕從咸由公家供給招待極優迨投票解决國體上表勸進事畢解散時官中擬每名給津貼二十元各代表以旣無須川資旅費力辭不肯領受現當道巳飭查取該代表等詳細履歷呈核並特派巡署敎育科主張祥鸞即以發給津貼未受之欵向漢口首飾店製造金質徽章頒發以作紀念其式比銀元略大正面環以嘉禾上鐫湖北國民代表大會紀念十字背面則繪旭日漁水之圖以表尊象一俟造竣仍由兩署設筵召集該代表等頒給以昭光榮 
[川巡按人物之將來]  
　　自中央任命陳二安氏督理四川軍務以來外間對於四川巡按使一席時有傳其行將發表者據一般推測多注意於鈕傳善與高增爵因兩人前淸在川曾任府道以熟悉川中情形稱而資格又甚相當也以外則現任四川財政廳廳長黃國瑄與現任四川巡按使署政務廳廳長馮學書亦多有人擬　　　 
議及之惟據近日各方面消息似以馮氏爲較有希望　 
　　黃國瑄雖曾經保薦然近來辦事與陳二安氏政見似小有出入日前因解欵事又爲中央所不滿意故頗難有署川巡按之希望高增爵現任參政院參政鈕傳善現任財政部次長兩人皆無出京消息署川巡按使之說早巳打銷至馮學書氏則日前因以某種意見曾具書辭職但陳氏頗優遇之自西川道尹耿葆煙免官後馮陳政見似更融洽無間云 
　　陳氏本以全力整頓川軍所有民政早巳托之馮氏凡一切文件無論巨細多經馮氏過目不諉他人雖日前馮氏提出辭職書之一時期中陳氏對於民事曾舉以取决於顧問然旋亦仍由馮氏辦理如初據以上各種情形錦垣人士多謂馮氏確有署川巡按之希望并有謂不日即將發表者至遞遺之政務廳長一席外間推測又多樓藜然似較有望蓋樓在前淸歷任四川州縣改革後又爲總統府顧問此次隨同陳氏到川膺高等顧問之職待遇亦甚優乘與可直入内院不似一般幕僚之止於與馬止步處此事雖小然陳氏之重視可見一斑而政務廳長一席或屬於樓氏固意中事也 
[粤米市之印花暗潮]  
　　粤省實行印花新稅業由財政廳長咨行省城警察廳長嚴厲執行惟柴米兩項政府前巳核准如在十元以下者准其免貼印花昨二區警兵因小馬站成興米店沽米五元三毫單據漏貼印花帶區後判罰銀六元現省城米行恐罹重罰并因省佛河南石灣瀾石五埠酒餅釐費由行外人抽收諸多騒擾特於月之十六號發出傳單云啓者定期舊曆十月初十早九打鐘敬請列位行友到廣埠天后廟公所酌議要事幸勿吝玉民國乙卯年十月初八日省城河南白米行民本堂公啓米行中人是日到會者甚衆議决要求政府將十元以下免貼印花之事實行并將五埠酒餅費歸回本行承辦倘不能邀准則暫行停業以便籌商最後辦法 
　　龍使昨據探報省佛各米埠因邀免十元以下印花一事倡議暫行罷業爲最後解决之謀實於地方秩序有礙昨特電飭警廳愼選熟悉商情之員會同該地警區迅赴廣埠公所召集行商妥爲理處并函請商務總會設法調停無論如何均需婉勸各商顧全大局毌釀罷市致碍民食云云 
[地方通信]  
 
 
 

Page 7

 
 
[揚州]  
　　視察各校誌聞縣視學李伯樵前夕乘輪至瓜鎭次晨八時至開智第二小學視察適吳敎員授國文課敎授講解均尙合法惟學生祇十五六人李似嫌寥落囑爲設法推廣旋赴第一初等時唐助敎授算術課學生雖未甚多秩序尙屬整齊其一年生問答極爲明敏餘亦合法并檢閱成績以國文一科成績較爲優美但敎室光線不合囑其改良厥後至第三高等方校長授二年生讀文課命讀提問尙見活潑陳敎員授一年生珠算優等生均能了解其餘則程度太低敎授殊覺不便亦宜特别注意云云視察旣畢時巳正午即由方校長欵留午餐食際談及私塾吸收學生實碍學校進行李君隨又往各私塾查察一週即於四時乘輪返揚 
　　肉捐意存觀望新集鄉肉捐每月原有十二千向充警學兩費曾經定案而是捐由該集小學校長徐定之代收各肉舗俱巳承認惟有高成興一戶抗不繳納諸業戶因亦觀望現聞徐校長巳函請縣視學據情轉報到縣業由周知事飭役前往妥爲理諭飭令從速輸捐矣 
[鎭江]  
　　忙漕罰欵撥充敎育費丹徒縣公署昨奉江蘇巡按使飭開據本省敎育行政會議議决核交請議忙漕逾限加徵罰欵撥充敎育費案陳請采酌施行前來查各縣三年分此項罰欵業經列入本省預算報部有案惟元二年分用餘數目自應如議悉數撥充各該縣敎育費俾合從前充作地方公用原案之旨合行飭仰各該縣知事將屬於元二年分此項罰款之用餘數目遵飭悉數撥作該縣敎育費發由該縣敎育款產經理處作爲敎育費積聚金隨將所撥數目詳報備查云云章知事奉文後當即轉行徒邑敎育欵產經理處程王二董知照 
　　龔旅長特定軍法駐鎭要塞步軍掩護隊龔司令日前特定軍法三章俾各轉營軍隊恪守（一）各兵士於放假時不准冶游（二）無論公出或告假遇有友邦軍人務須表示敦睦之誼（三）不准聚賭飲酒如敢故違定行懲辦 
　　請款整頓小學丹徒全縣敎育經此次省視學報告較前大有進步章知事當即轉行縣視學曁學務委員查照並指飭力求整頓茲聞第一市學務楊委員巳將報告欠佳之各小學組織完善並在學欵經徵處請欵數百千爲修理校舍整頓形式之用 
[杭州]  
　　浙紳商最近上外部電浙省紳民孔繼榮等二十六人於擕日電票外交部大意謂國體改變本爲内政鄰邦不應干涉閱報知部有延期答覆之說甚爲詫異中叙希望帝制如何殷切末以積極進行責之外部署名爲浙省紳商士庶孔繼榮樓景輝邵澄源沈承掏倪譽朱景彝阮紹昌章國壐孫紹謀王樹基顧松慶王鍚榮方俊杰余光啓陳乃楫胡永靖徐晉麒華袞榮汪展浦誠增詹鳳藻毛翬徐思謙王犖毛雲鵬毛雲鵠等 
　　岱梟匪拒捕案續聞胡運使前據岱山場詳報梟匪聚衆拒捕擄警奪械一節巳誌昨報茲聞日咋該梟匪等復邀集多人至鹽公厫滋閙適胡使至岱察視場務聞信立即電請屈使轉飭營縣防護一面逕飭定海縣派兵彈壓得以平服自風潮平定後胡使即出示曉諭文云照得岱山場此次派警緝私梟販集衆拒捕膽敢刧警奪鎗事後又赴五屬公厫藉屍索詐蠻橫巳極顯見有人唆使從中煽動鹽民盲從若不從嚴緝拿首要按律懲治殊與鹽政進行大有妨碍除牒請浙江巡按使轉飭營縣會同場署拿辦首犯以伸法紀外其餘脅從人等一槪免究爾鹽民等務各安分營生勿爲梟匪所愚本使整理場產保護鹽民爾等各有身家切勿輕聽唆使聚衆妄動致蹈刑章云云 
[漢口]  
　　大騙案紀聞陰曆九月底有胡友卿李子三二人來漢住靑龍街新華公棧詐稱江西帮到漢辦貨與漢上各洋貨號之經手往來極爲親密並在四成里三分里邀請各號經手飲酒品字雙臺幾無虚夕似有數萬資不啻者各經手見其如此闊綽遂不按現銀交易成規即將貨物先付詎到期往兌而胡李二人巳去如黃鶴各經手見人銀俱杳始知被騙當即回號說明在廣貨帮公會開會合計騙去五千餘金該會長龔春泉君以此次損失皆由經手不愼之故除函請商務總會轉禀湖北巡按使飭拿外仍歸各經手人負責昨巳由漢口總稽查劉友才將李子三緝獲並供出同夥多人現正偵騎四出尙不知能盡獲案否也茲將被騙各號及貨銀數目調查如下萬壽宮下首榮康祥廣貨號銀四百兩黃陂街裕太綢縀號銀一千四百兩梳子街德聚廣貨號銀一千四百兩火路口祥記廣貨號銀九百兩此外雜貨銀約一千五百兩 
[安慶]  
　　宣城添兵駐防宣城縣境爲皖南要區商民繁盛近來搶安迭生民心惶恐安武軍第一路馬統領以該縣地方遼闊雖有第五營駐防猶恐兵力單薄不敷分布故昨日又添調第四營兵兩哨開往駐防仍歸第五營張管帶節制並委袁少將先杰赴徽寗一帶巡閱 
　　要犯解蕪歸案大通和悅小學校内於今夏發現之大捕案旋將該案内要犯柏有才（即柏裁縫）及萬象榜李玉仙等十三名捕獲解省收押陸軍監獄迭經軍事執法處審訊茲聞該案由大通發生事關謀亂故昨又將該犯等由省解往蕪湖警察廳轉交該埠地方廳按律詳訊 
[濟南]  
　　造鐘廠專利暫緩商民李東山創辦山東寶時製鐘工廠發明華鐘汽爐兩項曾由膠東道尹懇請轉詳咨部准予專利奉公署批謂查工藝品獎章第三條内載欲得獎勵之工廠或製造人應將所製之品添具製造說明書及圖式模型禀由各該省之地方行政長官轉送本部至前項說明書應詳細記明製造方法原料產地成品價目應用機件密封呈遞並於封面註明由考驗專員開拆字樣禀詳核咨方可云云故專利之准尙須從緩也 
　　齊魯銀行之進行齊魯銀行之組織聞係由王洪一王子豐許益三董丹如諸君發起期以調和金錢之需要供給爲宗旨集股二十萬元由發起人擔任五萬元即行開辦作爲優先股後招之十五萬元作爲普通股其發起人擔任之五萬元業經認齊並擬推舉許益三爲經理以便從速組織俟行基租定即行開業 
雜評一 
[僞造貨幣之法律（訥）]  
　　僞幣妨碍市場之貿易與貨幣之流通其弊害固甚大然防之之道不僅在法律之嚴而要在先絕僞造之路 
　　就熟貨言各國所最注意者在於貨面之意匠以使人易於識别而不便於人之僞造爲主蓋此等作僞之人一時艷於利益之厚迫於其生計之困難遑計違犯法律若有特長使之無可倣造則不禁自盡我觀今日之社會作弊之案多至不可勝計其不畏法律也久矣然而欲禁生貨之僞造則又舍法律外無他術將奈之何哉　 
 
 
 

Page 8

 
 
   
 
 

Page 9

 
 
中華民國四年西曆一千九百十五年十二月五號星期日舊曆乙卯十月廿九日共四張 
 
 
 

Page 10

 
 
本埠新聞 
[商會聨合會臨時會紀事（二）]  
　　全國商會聨合會在滬開臨時大會於前日先開預備會巳紀本報昨日（二十五）開正式大會各省議員出席者八十餘人由正議長張弼士副議長向淑予主席茲將昨日所議各案及表决辦法分别錄後 
　　提議原案昨日所議三案均係張弼士向淑予兩君提議其提議原案如下（一）中美商會聨合會附設中美商品陳列所議案略謂查前淸宣統二年十月政府開辦南洋勸業會適美國實業團來華考究内地產物是爲中美商家携手之始嗣在滬匯中飯店提議爲兩國商務互相發達起見於是有創設中美商會聨合會之舉乃時局變遷迄未成就瑞琨忝列全國商會聨合會副會長對於斯事亦以覊於京秩未遂研榷今夏振勳被舉爲中國實業團團長赴美報聘得晤從前來華團員及工商各界偉人均以兩國商情固須互相融洽兩國商務尤貴積極進行公同討論僉謂中美商會聨合會宜踵前議速設更於聨合會之外分設中美商品陳列所蓋有聨合會可以稱通感情再有陳列所則兩國出品一覽可知遇有需要不難直接貿易且聨合會成立後其最要者在中國方面則禀准政府頒予圖記凡眞正赴美貿易商家可由會印發護照隨具像片（一先寄美會一存領事署一粘照上一本人携帶一存本會共五張）向駐華美領簽字交赴美之人收執瀕行時由中國聨合會將船名船期電知美會俟到岸時美會派員接待以免受入境苛查之苦（此節巳向美國商會提議請其向美政府要求特准）至陳列所旣由兩國之商會聨合會發生則一切創設布置經費及管理諸權應歸兩國聨合會各自擔任其美國之陳列所地點擬設中國之津滬漢粤四處中國之陳列所地點擬設美國之舊金山紐約或紐奥麟芝加哥等處任聽兩國商家觀覽訂購將來酌提購貨回用以爲經費此外調查研究懋遷有無種種利便不勝枚舉惟茲事規模旣大手續尤繁吾國開辦之初更須籌備用款事關全國商務　諸君熱心毅力必不視爲緩圖是以由振勳商之瑞琨召集大會詳細討論謹撮大凡　述如右一切規畫亦望高明詳酌統希公决二中美銀行招股議案略謂中美銀行組合之議亦發生於南洋勸業會之美國來華實業團原冀兩國商務互相提携故設此金融機關以資活動而利營運當時議定股本一千萬元中美兩國國民各認一半又規定辦事權限彼此平等旋在上海商會開議經中國各省商會代表全體贊成并允代招股本以期衆擎易舉比因中原多事未獲進行今夏振勳赴美復經美國資本家商促成立振勳回國後與瑞琨聨合同志及從前發起諸君擬訂招股簡章禀准財政部立案先招股并在上海先設中美銀行事務所以資接洽今値聨合會開會特具報告請諸君仍踵前議擔任招股以期早日開辦惟希公决（四）擬創中美輪船公司議案略謂查向來行駛中美兩境船隻自太平洋輪船公司停辦後運輸一部分頗受阻滯識者咸謂得此機會足以擴張航業迭據大來洋行函商擬組一中美輪船公司先造萬噸餘之船四隻約需用中國銀洋五百萬元其資本即由中美商家公共擔承倘華商經濟一時不充美商亦可多認惟該船須在中國境内船廠估造船料則全由美國供給運輸船成後即向中國政府註册作爲專駛中美兩國郵船并擬請求中國政府將船鈔一項之收入移作獎金以資鼓勵而擴航業此事利益之大不待贅言惟手續紛繁正在商訂一俟完畢再行通告并請諸君極端贊成事關實業力屏空言惟希公决 
　　表决辦法三項議案交議後即由各議員互相討論分别研究茲撮要記其表决辦法如下（一）中美商會聨合會及附設中美商品陳列所案表决辦法應呈由中美兩國政府立案會長由全國商會聨合會會長兼任惟中美商品陳列所應加入貿易二字（二）中美銀行招股案表决辦法由上海總商會擔任招股三百萬以六個月内招足其餘各省商會分爲甲乙丙三等甲等擔任招股二十萬元乙等擔任十五萬丙等擔任十萬（三）擬創中美輪船公司案此件因須再行討論尙未表决並由提議此案之張向兩君宣布前日（二十四）又接到美國大來洋行來電詢問此事進行如何並謂該行有商輪三艘出售能否由公司購買請一併討論云云大约此案須俟表决後再行呈請政府立案議至此巳届五時遂宣告散曾明日再續開會議討論 
　　議事日程該會議事日程除昨日提議案外逐日排定如下 
　　二十六日部轉大總統特令研究債務訴訟結案辦法（各省商會意見條陳極多） 
　　二十七日印花稅（凡不便於商民者皆有條議）二十八日商事條例烟酒公賣二十九日商會法 
三十日閉會 
　　昨日所紀舉張弼士君爲會長係臨時擔任至明年三月正式大會爲止至向頁兩副會長均仍舊職亦至明年三月期滿重舉並未舉朱葆三君爲副會長昨載稍有不符特附正於此 
[酒業商人之呼籲]  
　　江蘇菸酒公賣自開辦至今巳届三月近又有紹興酒商禀請財廳另立名目創辦酒捐昨日午後上海酒商特開全體大會均以自公賣以來商業巳經疲困若再加酒捐等名目商業實實難支持公議電禀財政部財政廳外擬一律暫停進貨茲將電文錄下財政部財政廳鈞鑒查燒酒捐稅巳徵百分之二十嗣公賣成立合併巳增至百分之三十餘今酒捐成立細閱章程實增至百分之五十商家實無一線生機萬難承認請收回成命以舒商困駐滬泰興酒業公所上海徵雅堂酒業公所同叩 
[梧州路日本人家轟發炸彈]  
　　梧州路三餘里第一百十七號日本人大谷秀家於咋日午前忽有炸彈爆裂轟穿屋頂撃燬玻璃窗及器具等物該日人頭部亦遭炸傷面目焦黑流血不止當由哈爾濱路捕房派中西探前往察看後將受傷人車送同仁醫院該院醫生詢知情形命送日本醫院療治再核　 
[發回金利源碼頭炸彈案之嫌疑犯]  
　　巳故鄭鎭守使在任時因眷屬動身赴金利源碼頭送行被人抛擲炸彈未傷當場拘獲嫌疑犯高振海解送法公堂轉送警察廳申解鎭守使署訊辦在案茲悉此案迭經軍法科研訊高不承認遂於昨日午後備文飭警將高振海發回淞滬警察廳訊明詳報 
[南成都路米店兩次被刦]  
　　公共租界泥城外南成都路三百五十三四號門牌三茂米店於本月十七號（即舊曆本月十一日）被盜匪五人持械刦去大洋四十九元小洋一百零四角報經捕房派探查緝尙未破獲詎至前晚（即二十四號）七時許又有盜匪六人擁入店内各出手鎗嚇禁聲張刦取賑檯内大洋四十二小洋六十四角銅元二十四千文及衣服一包鳴鎗示威呼嘯而逸事後由該店主投報新閘捕房立派通班中西包探前往兜拿追至英法交界之處見有形跡可疑之兩人雇坐黃包車在前疾駛正擬上前拘捕詎該兩匪見探捕追蹤而至即連開手鎗兩響以拒追捕該探等亦擬開鎗回撃因途中人多且居民猝聞鎗聲咸出外探視深恐波及旁人不敢遽爾開鎗轟撃以致該兩匪即乘間一躍下車從人叢中狂奔逸去該探等因追捕不及回禀捕頭捕頭以該店於旬日間兩次被刦若不從嚴緝捕實屬有碍治安除飭認眞查緝外並用電話通和各捕房一體協緝務獲究辦 
[麥根路亦有刦案]  
　　前晚十點鐘時有盜匪七八人各持鎗械至滬西麥根路某烟紙店嚇禁聲張搜刦大小洋二百餘元呼嘯而逸事後由該店主投報戈登路捕房立派中西包探前往四圍追捕詎匪蹤巳杳如黃鶴矣 
[研鞫鴻儀里命案]  
　　住居法新租界麥賽而蒂羅路鴻儀里一號門牌内之黨人夏子奇於本月七號晚間被人用刀刺斃後由華探目沈德福包探任水揚拘獲嫌疑犯陳香波即陳湘波昨由捕房解送法公堂經聶讞員會同副領事德君升坐特别公堂研訊先據屍妻夏陳氏禀稱丈夫夏子奇曾入民黨前淸時充任江西陸軍學堂敎員二次革命時在江西都督府當參謀失敗來申先住某處後因偵探欲來拘拿故又遷入鴻儀里内陳湘波係丈夫之表弟躭擱在婦人家樓上有堂兄夏湘蘭時來與湘波奕棋本月七號下午先有身材偉大之某甲到來由丈夫下樓會晤時湘波尙在家中甲與丈夫言談未久旋即辭出至五時半又有客來丈夫復又下樓會客時湘波忽然不見婦人在樓上聽見丈夫喊有强盜之聲當即下樓見丈夫滿身血污倒在地下兇手巳逃去遺下油紙雨傘一把柄上刋有夏湘蘭三字丈夫實被夏湘蘭殺死無疑丈夫死後血巳流乾湘波始又到來口稱不得了而巳察其當日情節及包探到來查問時一味慌張情形似與湘蘭串通求請伸雪詰之陳湘波供靑田縣人國民黨籍前在江西陸軍學堂畢業後在某營當排長二次革命時在李烈鈞部下當差失敗來申投奔夏子奇於上月間躭擱在夏家樓上本月七號傍晚時我由外入門見客座間内坐有一人因天色巳暗故未看明何人與子奇間談我即往飯廳中暫憇旋聽見客座間内打碎痰盂其聲甚響我即往外見子奇欲逃出外將至大門即行倒地我即追拿兇手巳飛奔逃去當時因心急慌亂兇手面貌未及看淸形似夏湘蘭其人我實無串同行刺及知情情事求察陳氏又稱丈夫被刺時陳湘波並不在家後始到來豈能代追兇手實係謊言請察中西官會商之下判陳湘波還押候商明核辦 
[楊將軍請簡製造局總辦] 　　 
　　上海製造局總辦一職前於癸丑戰事後經部飭鄭鎭守使兼理茲鄭使被人行剌出缺滬鎭守使名稱亦奉令取消改爲松滬護軍使以楊克威將軍充任前日楊將軍以改組手續複雜所有製造局總辦一職關係督造砲械砲彈職務重要難以兼任故巳詳請陸軍部另行簡員接任以昭愼重惟聞尙未奉有部覆云　 
[飭修龍華馬路]  
　　楊克威將軍以護軍使署茲擬建設於龍華鎭惟龍華馬路年久失修路面損壞高低不平該路爲運送軍火藥物而築設或輸運火因路之凹凸而致震動危險堪虞將來使署移建該鎭往來車馬必較現時尤多應將龍華馬路先行修築以免危險現巳飭行上海工巡捐局迅速修築矣 
[道尹公署近事紀要]  
　　調查商情滬海道尹周金箴君接事以來即將全眷遷入公署巳近匝月每日大小事均親自核辦茲因實業科長卓碧如君因事辭職所有調查商情之事乏人擔任查有華商旅滬維持會正會長張樂君於各帮商接洽有素前日特委任張君爲該公署商業調查員並發調查簿記數册於即日起分别各業商號詳細調查具報現張君巳於前日從事調查矣 
[科長代理内務科長吳少華君係兼任]  
　　吳淞稅務所差現奉財政廳調赴丹徒所有滬道尹公署内務事宜未克兼顧前日特向周道尹辭職周君以吳在公署多年夙著勤勞且該科關係尤重一時未便遽易生手先委管卷主任陳君默之暫行代理仍囑吳君不時到申照顧一切 
　　視學出發道視學余芷江君下學期正在出發調查之際適上官奉令接替一切移交手續紛繁遂於中間停滯進行刻整理巳畢於二十三日搭輪赴浦東川沙昨日回滬定於今日再赴奉南兩縣約兩星期公畢返申然後赴崑山太倉松江靑浦各縣其最後之視察則爲上海寳山云 
[北蔡鎭毁學案餘聞]  
　　浦東北蔡鎭毁學一案業經南滙縣馮知事提獲閙學首要各犯及僧人長齡到案訊明判决在案茲因該僧長齡不服縣判遣徒根安轉託上海佛敎公會會長仰西部長常貴具禀南匯縣要求減輕原判徒刑並請　還寺產昨由馮知事批示云禀悉查崇慶寺遷移神像係奉省飭辦理何得謂之强迫該犯僧長齡因極端反對致釀毁學巨案使該廟董等受拆房巨大之損失業經分别辦所有寺產應俟定案後詳請處分暫由廟董衛永義管理來禀殊多誤會茲特明晰批示仰即知照此批 
[關於印花稅之公文]  
　　責成官廳之通飭上海縣沈知事昨接江蘇財政廳長飭開案奉財政部飭開據督查印花稅委員報告吳縣自三年八月至本年十月分止共銷印花四千五百餘元查蘇州店舗約有五六千家即當業一項巳有三十餘家然印花僅有此數微獨不及鎭江即較諸金陵亦有遜色此次經督察嚴飭官警厲行檢查並商請殷道尹協力提倡以後或不致再生阻礙等語前來查印花稅法甚屬轉微而自行購貼並不煩瑣催科手續尤爲簡易但使地方官實力提倡一面責成巡警隨時認眞糾發自可風行草偃藉裕稅收現値財政困難亟待挹注而各省辦理此項新稅亦巳漸著成效據該委員報告蘇州一處歷月銷售印花數目甚形短絀是該地方官之辦理不力實屬無可諉辭除咨行江蘇巡按使飭知該管道尹曁吳縣知事嗣後對於印花稅事宜應即完全負責隨時會同警廳督飭警士厲行干涉勿任稍有隱漏務令此項收數日見加增以觀後效並分别咨行外合亟飭仰該廳長即便督　　 
飭所屬遵照辦理等因奉此除分行外合飭仰該知事遵照辦理　　督同檢查之示諭存記道尹直魯蘇浙皖印花稅督查員鄒會同江蘇財政廳廳長胡昨發布告云案查印花稅法實行以來迭經本廳派員勸導並分别咨飭　廳及各縣飭警切實檢查各商民多巳遵章購貼本會查員現奉財政部派赴各省督查各商民是否照章實行業由直隸山東兩省查竣來蘇自應按照規則督同警察切實檢查除分别咨函警廳商會查照外合將督查規則出示布告商民人等知悉一律遵章購貼倘查有尙不遵貼者定即從嚴罰辦决不寛貸 
[國體聲中之唐紹儀態度]  
　　粤人唐紹儀自卸任内閣總理後在滬專辦金星保險公司外事毫不預聞前日政府來電詢唐對於國體問題意見唐不答復近外間謂唐出資辦理某報一事唐極力聲明並無其事並聞唐邇來確有疾病不願見客云　 
[小學敎育研究部徵集答案問題]  
　　上海縣敎育會前因敎育問題亟待研究特設小學敎育斫究部發爲種種問題徵集答案茲將第四次第五次各問題分列於後（第四次第一步問題）小學校授修身科時欲實習禮儀有何困難之點小學校學生衆多而休息場狹小者欲思人人得適宜之運動當用何法秩序不亂有何困難之點按第四次第一步問題徵集答案爲數尙少特再展期至十一月底截止以憑彚製第二步問題（第五次研究第一步問題）答案以陽曆十一月底截數初等小學宗旨授國民以人生必須之智識技能高等小學學童少數預備升學外多數爲補充其學力即出而應世二者均應注重常識始免所學非所用之病究竟小學兒童不可少之常識共有幾類每類得分若干項目試各憑理想經驗擬　　　 
一簡表（何者爲普通敎科目所巳能包括何者得酌量插入何者不便插人敎科目應課外增益試分别加以說明）以憑彚編第二步問題分類徵集關於常識之才料如未能悉舉綱要即條舉所見亦可 
[紀西醫之成績展覽會]  
　　十一月十七四時本埠各西醫博士在滬西吟咈醫院開醫學成績展覽會蒞會者共有百餘人並有華醫美國醫科畢業牛惠林上海仁濟醫院醫土梁庚長二君列座各院將病人之殘肢及　　 
割出之品物百餘種陳列會場以備衆覽中以仁普醫院爲最多該院有一患眼疾者(年十六歲紹興人)毒入腦際以致頭　大如巴斗是日由院長笪博士携同前往由衆研視參考至五時半散會仍挈回院中待治　　 
[紀仁濟醫院之交誼會]  
　　仁濟醫院創組三育進步會於十九日六時半開第一次交誼大　　 
會首由會長宣布大旨次由蔣明卿醫生演說進步問題次洪德卿獨唱英文曲繼與王雅章合奏絲竹次由方菊影演述古典龐子賢講論新聞董世惠演講笑談一時令人捧腹末由幹事員朱榮生馮裕靑分送茗點至七時三刻閉會 
[美國節期之紀念]  
　　昨爲美國南北美聨合紀念日駐滬美領事高君特備茶點款待來賓並停辦公事一天以誌慶祝　　 
　　昨日星期四公共公廨應輪駐滬美副領事陪審適値該國感謝禮節故由美領商請駐滬德副領事師裴兩君蒞廨代庖　 
[上南兩邑交界之刦案]  
　　浦東高家行東上南兩邑交界之曹家宅事主曹春榮家於本月二十三號夜十二點鐘突來匪船三隻有匪二十餘人各執手鎗單刀撞門入室搶得皮箱二只内有綢皮布衣數十件白米一擔黃荳二擔半英洋七十二元並將曹妻手上砍傷一刀刧去手上銀鐲一對金絲圈一對携贓逃逸咋由事主曹春榮開明失單至上南兩縣報告請爲飭緝 
[無鍚米市報告]  
　　昨日北市米商接無鍚快信云目下糙粳等米各鄉農均巳收齊上市售糶甚擁擠米價大勢巳定今晨上市售開高糙粳每石洋五元七角糙元六元五角高客糙尖五元至四元六角杜子糙尖四元九角糙羊尖五元云 
[查獲大帮拐匪三誌]  
　　閘北偵緝隊副隊長傅明業率同隊士在華安坊廣安棧破獲大帮拐匪葛金榮孫國樑王阿福丁四趙四王徐氏陳李氏等七名口及被拐婦人穆陸氏王陶氏二口解送司法科訊究兩紀前報茲悉此案巳經叚科員訊明屬實於前日解地方檢察廳嚴辦矣 
[輪船上查獲拐匪]  
　　救濟婦孺會偵探鄔錦廷昨在新疆輪船上查獲拐匪粤人胡梓順一名被拐十六歲蘇州女子胡福意十一歲揚州女子楊順英等兩口當將胡梓順等一併解送地方檢察廳訊究 
[拐子禁押半年]  
　　陳郭氏投法公堂控稱有男孩鶴鶴於本月初九日在門外閒玩忽然不見報捕後今由包探在蔣有光家查見將孩吊出求請訊辦蔣供小孩由朋友陳福山携來言係伊之姪兒乏人撫養暫寄與民人處詎一去不來領取故孩在民人家中實非民人誘拐福山現在何處實出不知難以交案求宥判蔣押半年以儆孩給伊母領去 
[啞孩迷路待認]  
　　小孩某甲年約七八歲昨在董家渡地方迷路經崗警查見帶至一分駐所見其不能言語疑其係屬啞者當卽開明面貎並註明鬚頭形式候示召屬認領 
[火車碾斃江北婦]  
　　前晚有一江北婦人行經太陽廟北鐵路軌道適滬寗夜班車駛至該處該婦不及避讓致遭碾斃昨由鐵路公司傳知地保查明屍屬再行核奪　 
[汽車撞倒黃包車之研訊]  
　　法國人山納夫（譯音）於本月六號晚偕伊妻乘坐汽車夫楊正樹所駕之汽車由喬司斐而路二十號洋房回法租界住宅駛經長浜路詎楊司機不愼將雷明宇所拉黃包車撞倒跌傷坐車之某西婦故由捕房將楊拘解公共公堂訊判交三百元人洋並保候再復訊在案前日午後由王崧生襄讞與美領博君升座復訊禮明律師仍代表捕房牛門律師上堂請究並訊據僑居長浜路西人陳台爾（譯音）之用人張阿三證明當時目撃被撞之黃包車翻在路旁以及受傷之西婦情形又據靜安寺路捕房捕頭上堂禀明是晚雖因天雨燈火之光爲水汽所遮有遜於平時然無論何物在一二十碼之前終能看見云云因即訊之被告供稱是晚約八時許駛經長浜路適値大雨然開車速率仍照尋常一樣並不甚快實因該車夫所拉之黃包車未帶燈火故於黑暗之雨光中不能看見然碰撞後該車夫並未云及車中有人因所駕之汽車亦受損壞不能行駛故洋東夫婦即步行而回且其時洋東頭上亦受傷血出係由女東扶之而行旋因印捕捕頭乘汽車經過詢知情形即往拖撞翻在路旁之黃包車該車夫始云車中有人故即將該西婦扶起業巳受傷甚重云云並經西人山納夫上堂證明前情並稱當時如知撞翻之車中有人則我頭上雖受傷必須設法救起云云並延穆安素律師到堂辯護中西官因時巳晏看被告仍交人洋原保候禮拜六上午再行訊核 
 
 
 

Page 11

 
 
[革警傷害罪成立]  
　　住在胡家木橋積善里爲鞋底匠之張明淸前被該處第十二崗巡警宋興林並巡邏巡警李有義等在途搜檢歸家於次晚身死報經地方檢察廳派員相驗據尸父張元奎尸妻張周氏到廳禀控被該警凶毆致斃請求伸雪曾由檢察長函請警廳將宋興林李有義並加崗巡警王淸原等一併傳案預審後以宋巳經由警區開除乃判宋收押李等斥退候起訴審判廳訊究在案茲悉此案連日經該廳推檢各官開庭辯論兩造供詞各執遂禀由袁廳長派員前往胡家木橋實地調查茲巳查明返廳報告前日午後又由問官提案研訊之下以張明淸之死宋興林當時曾與之衝突則張之傷害勢所難免是宋興林傷害罪巳經成立判宋還押聽候宣判其巡邏李有義加崗王淸原訊得尙無不合姑免置議 
[冒騙禁押年半]  
　　英商太古輪船公司因江北人劉金榮身佩前被攫去給與碼頭搬運旅客行李工人之銅牌冒充該公司用人至法租界太古碼頭新疆輪船内圖竊並向買辦冒騙洋三元報由法捕房拘送英美總巡捕房解由公共公堂訊押候核在案前日午後兪襄讞與英領卓君升座復訊原告仍由代表律師到堂請究並經該輪正副買辦翟惠記潘月屏等上堂證明訊之被告狡供不認並稱銅牌係由工頭傅長榮所給質之傅長榮供稱我在楊阿桂手下爲夥並非工頭從未將銅牌給與被告實係前被攫去云云中西官核供會判被告冒騙證據屬實着押西牢十八個月示儆 
[犯姦當場被獲]  
　　住居四區一分所轄境内之陳美珠前與王金子因會欵糾葛致起鬭毆由該分所警佐李奎光解送司法科訊得王受有微傷判陳拘留半月在案前日期滿開釋詎陳歸家時見其妻顧氏與王金子同睡牀上當將男女赤體綑縳扛抬到廳控請究辦李警佐諭令原告給還衣服穿着後略訊一過即解司法科請爲訊辦 
[誘姦案辯論終結]  
　　許炳如控楊金中串通傭婦陳郭氏誘匿伊女許阿貞捲逃一案昨日午後經地方審判廳刑庭趙庭長會同宗檢察官開庭研訊許炳如偕妻許陸氏投稱在治下老北門内穿心街開設匣子作我女阿貞今年十九歲尙未字人舊曆本月初七日我妻往親戚家吃喜酒迨至次日歸家詎阿貞要傭婦陳郭氏均巳不見檢查各物被捲去洋五十六元衣服十四件金戒一隻當時各處找尋無著嗣於初十日在閘北永順里内尋獲始悉係被楊金中誘拐爲此鳴警送案求究阿貞供稱我自願跟楊爲妻此乃自由婚配與女傭無涉陳郭氏供稱阿貞未走前一天我巳辭去生意並無串通情事質之楊金中供稱昔年亦爲匣子生理今在北市爲馬夫與阿貞向來認得此次由陳郭氏前來送信約定初八日上午在老北門等候届時阿貞妄然前來所以同居該處是實問官得供認爲辯論終結諭許阿貞楊金中陳郭氏等分别還押聽候宣判許炳如夫婦請追失物係屬私訴問題著另行訴追 
[律師書記判押一年]  
　　羅傑律師處之書記鞠也僧（即鞠其光）又名愛廬因在南京路被總巡捕房華探目李星福查見以其係屬過犯獲解公共公廨訊供押查在案昨晨復訊被告由羅傑律師上堂代辯中西官核供會判鞠押西牢一年期滿函送上海縣知事署遞回南滙原籍所有在被告身畔抄出之現洋准其家屬自赴捕房領取 
[前淸知縣吸烟判罰]  
　　曾任前淸某縣知縣吳雅然因事來滬在舟中私吸洋烟爲水巡隊拘送地方審檢廳訊辦等情巳誌昨報茲悉此案預審後當日起訴由端木鍾推檢兩官公開簡易庭命傳吳雅然到案研詰之下以其吸烟罪當然成立判令罰洋一百元抄獲烟具聽候銷燬 
[潑翻洋油燈罰洋兩元]  
　　昨日午前七時許滬南十六舗泉漳會館弄内顏交榮家因潑翻洋油燈幾肇焚如之禍幸即撲滅不致成災當經崗警將顏帶至第一區警察署詰明姑寛罰洋兩元撥充救火會經費 
[明明眼鏡公司二週紀念]  
　　本埠英大馬路中國明明眼鏡公司開創以來巳届二載營業頗爲發達良以物美價廉之故茲悉該公司因値茲二週紀念之期特備贈品以贈購者（贈法詳目廣告欄）欲得贈品者盍往試之 
[影戲園改演哀情影片]  
　　西門外共和影戲園今晚改演哀情新劇影片聞此劇事實係爲一千九百十年希利尼與土耳其爭戰時代之故事情景逼眞大有可觀云 
　　更正二十三日報載江南造船所擬建大船塢一則茲悉並無其事係屬訪員傳聞之訛特此更正 
[氣候報告]  
　　（上海徐家滙天文臺天氣測候報告） 
　　巳過者之報告十一月二十四日在中國及日本之二反旋風間有低度成於東海及黃海中其猛力擴張甚速上海因有西　　 
與西北之狂風上海下午雨止二十五日早晚有狂風天氣多雲氣壓表上升甚遲二十五日下午四時前二十四小時内上海氣候温度至高五三·一至低四五·七去年同日至高六四·二至低三六·五 
　　未來者之推測二十五日下午四時三十分豫測上海及南部雲氣障天氣候温和且有不定之凉風北方有霧氣及南風 
[雜評二]  
[中美之實業（訥）]  
　　前次商會聨合會發起赴美游歷之議茲之聯合會又因實業團赴美之結果而發生許多中美合辦之事業然則我工商界對於中美之提携固確欲毅力進行而實業上之一線希望亦未始不基乎此中國與他國合辦之實業往往帶有政治上臭味故我工商界之聯絡亦每因此而被阻若夫中美之實業則少此一層障礙聯合發展亦在我國人好爲之而巳我藉此以卜我國人之能力與手叚焉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[老爺仿制藝體] [  秋心]  
　　爺以老稱以爵不以齒也夫曰老爺似非其爲年少也乃亦有不盡然者豈非以爵不以齒乎官考世俗于之呼父者皆曰爺顧以爺呼父固爲爲子者所同而加老於爺實爲有官者所獨正未可混而爲一也試進言夫老爺王爺則派衍天潢候爺則功高帝室而老爺固不若是貴也論爵秩之卑微遠出王候之下長僕有大爺之稱小僕有二爺之號而老爺又不若是賤也論身分之價値實居僮僕之先此老爺之所以可貴也其有因老爺而貴者以本族言之老爺之父則爲太爺老爺之子則爲少爺老爺之妻則爲奶奶老爺之女則爲小姐是一老爺也而合家均得榮封焉豈不足爲家庭慶哉其有因老爺而貴者以外戚言之老爺之妻弟則爲舅爺老爺之女婿則爲姑爺老爺之宅相則爲甥爺老爺之中表則爲表爺是一老爺也而外姓亦與有榮名焉豈不足爲至戚光哉是故自科舉之典行而俗士之豔美老爺者靡不讀書求名冀博一官以自慰蓋非是則稱爲白丁無以策名于仕版也是故自捐納之例開而富商之歆慕老爺者亦靡不輸金買缺藉邀半職以爲榮蓋非是則稱爲小的殊无以超出于人羣也噫此所謂老爺也雖然此猶其官之小焉者也進而言之更有所謂大老爺大人者在矣 
譯叢 
[聖城遊記（英國希波斯冬著）（續二十一日）] [  甦]  
　　派來司丁人好客之風自昔巳然至今不替凡外來之人入其居　　 
者招待恒極殷勤而每一村莊必特建一室名曰客室用以招待外賓一至夏季則於村中大樹之下用爲招待所派來司丁人又好交際故村中客室或大樹之下恒爲交際社會之中心點村人無事時輒聚集於是處至則話端大開蓋健談又爲派來司丁人之特性派來司丁旣無報紙故凡所談者大率爲村人新自隣村歸來傳述所得新聞發爲議論而巳至於會聚之所由村人合雇一人以供驅使會餐時所需咖啡等品則由村人輪流置備供應外來之客亦如之供應來客視客之身分而爲等差尋常之客其食品率爲鷄子兩枚粗劣之麵包以及橄欖數事而巳來客身分高貴者則有燒鷄兩頭來客如爲鄰村之長則且殺鷄牛羊以供應之而村長所乘之馬村人且以麥實其頦下之袋而飼焉凡下榻之客所需牀鋪被褥亦由村人輪流製備供應尋常之客所需品物則由村人依次輪流如爲貴客雖亦輪流而輪流之法實至奇異蓋會客所所雇僕役之處備有木弓凡三弓弦之上黏有紙條無數紙上書村人名姓依名姓之先後供給麥客供給之後即將名姓扯去其設爲三弓者即每一次供應分三等分派至於孰供鷄孰供牛羊孰供飼馬之麥則視村人所有田地之多寡而爲差異輪流分派週而復始凡派來司丁之交際場中從無女子蹤跡蓋女子全爲男子所朿縛派來司丁之通例女子不得於大庭廣衆之間招呼其丈夫未得男子允許不得出門探訪親戚記者於途中嘗見男子乘驢騾而行乘騎之時又復適然吸烟其妻則步行以隨更於頭上頂一笨重之筐男女間之不平等竟有如此者 
詩選 
[游仙六首] [  袁小倩]  
五字瓊樓爛醉眠自由滋味是神仙瀛山近有新編律竊藥倫桃禁十年 
五雲樓　彩斑斕圖嶠方壺萬點山一夜罡風吹緊急亂搖星顆到人間　 
蕊珠宮闕鬱嵯峨紫蜃紅霞沆　多瞥見變成眞素貎冰綃簾外是天河 
夜景張燈樂未央携將斗柄抱瓊漿飽餐芡實金瓜大不是尋常口舌香 
玉蕭吹徹酒三巡舞袖風回捲細塵徐按霓裳新曲譜隔牆倫聽是何人 
絳霞繚繞路榮紆爛熳櫻花貯一壺回首瓊宮雲隱隠箯輕快出桃都 
小說 
[家庭小說嫣紅刦] [  常覺小蝶合譯天虚我生潤文]  
　　第七十六章（續）巳而小愛克果然歸狀如小生入校得敎師褒賞向茀萊克曰哥汝律師之眼光實高人一等大主敎巳允畀我以生活矣言次又向嫣紅曰阿母確也茀萊克笑曰如何吾昨夜固告汝不必憂而汝乃一夜不得寗睡吾料事豈有差哉嫣紅曰愛克大主敎將畀汝以若何生活愛克笑曰阿母試猜之嫣紅曰其將令汝爲力丈耶言次見二人均笑乃憶及此席非大主敎所能及且愛克年少照例不能任此乃亦笑曰然則吾不能度而得矣愛克曰言之阿母當悅蓋大主敎令我補杜芳牧師缺也茀萊克思想敏銳立曰愛克吾當以出庭之假髮與我博此事必密斯特安西來爲之主動愛克尙未答而著者巳靡言曰茀萊克負矣此事實非安西來之主動也大主敎之於好禮倍登兄弟蓋素所注意故杜芳之缺一出大主敎立擬以小愛克補之乃駕車往見安西來挽其臂至室外曰老友吾將以愛克補是間牧師汝以爲如何安西來曰如是乎則無異加我以寵幸然倫敦少年之中亦無有可以望好禮倍登兄弟者誠恐老年者且有遜之選爲牧師當也於是愛克爲牧師矣茀萊克博旣負乃笑曰來負倫司愛克好禮倍登吾謹賀汝將來且洊升爲英吉利大主敎而吾亦爲大理院院長與汝遥遙相對阿母以爲如何嫣紅笑曰孺子母誇然此正吾所深望於孺子者矣 
[奇情小說秘密汽車] [  東埜譁]  
　　第十二章（續）讀者還記得本書第四章柳仙日記上的記載麽那日記上面不是說柳仙的哥哥陪着一位上賓同到家裏麽那上賓的名字不是呌捨艾期麽後來艾期乘着酒意不是要向柳仙施行無禮麽柳仙被逼走出不是向他同窻至友名喚秋羅的告借盤川麽柳仙到倫敦之後在萊靑兒處帮敎二年某天夜裏出門踏月被汽車撞倒藉此結識滕達和勃立南兩人那天早晨他不是在報紙上得着秋羅的噩耗并且曉得秋羅的兄弟忽然失蹤麽還有本書開宗明義第一章說勃立南子爵古邸四周都是些沙灘淺沼其間有多少鄉曲女兒每當夕陽西下時臨溪邊浣紗洗菜容貎　　　 
身材生得十分妖嬈便是指柳仙秋羅等一班人本書第四章曾借應達口中照應過一句說柳仙桑梓之鄉和勃立南的古邸倒是比鄰只因著書者淡淡着筆也難怪諸君草草讀過如今索性把悶葫蘆打破不必再瞞諸君了柳仙所遇上賓艾期便是達而登的化身那照片上印的一位鄉下女兒却是秋羅的肖像這其間另有一段情天慘史讀者不必性急且聽在下慢慢叙來　 
達而登向柳仙求婚失敗之後心頭鬱鬱不樂虧得嘉而德領他游山玩水藉以解散心事有一天正在冬末春初時候殘雪初消東風解凍達而登和嘉而德兩人輕衣小帽携着烏槍出門打獵一則爲連朝風雪蟄伏在茅檐矮屋中沉悶極了難得天公放晴借畋獵一事出門去舒展舒展筋絡二則想獵取一點野味歸來充做下酒物那知一路行來眼前所見景物冬令雖過春意未舒依然是草木枯萎百獸絕迹二人愈行愈遠走過幾個村莊不曾獵得一點野味未免失望恰待轉身嘉而登在道旁拾起一塊石子向溪中一擲他不過使一個頑意兒誰知撲通一聲水花飛濺從沙灘上幾堆枯敗的蘆葦中竄出一雙野兎來兩人托槍瞄凖轟轟幾響那雄的飲彈倒地嘉而德上前捉了起來繋在腰間那雌的略受微傷沿着岸邊逃竄達而登因爲不曾帶得獵犬在後面飛步狂追他兩脚究不及四隻脚的跑得快越追越遠見沙灘上又有一帶敗蘆枯荻綿延極廣兎子向裏面一鑽就不見了　 
[苦情小說峭壁雙鴛（四續）] [  天白]  
　　勃戈醒後燈光下瞥睹玫荔驚疑欲問而玫荔數目止之勃戈見老人在側遂亦默然次晨勃戈杖而能起散步園中遇玫荔兩人握手且喜且悲相視無言久之玫荔乃以近狀一一告勃戈勃戈垂首憮然爲間曰然則卿此時芳心誰屬玫荔曰余固愛君此心永永弗變也勃戈乃直前抱之久久弗釋殊不知此時樹陰中有入突晴怒視幾欲一躍而出蓋即老人也 
　　勃戈聞玫荔言老人爲其情敵知此間不可久居又不忍逕捨玫荔而去一時行止殊難自决且行且思直至一石崖之上踞石而坐心潮方轆轤間忽聞履聲槖槖則老人來矣滿布皺紋之面森然有殺氣一見勃戈即瞋目言曰勃戈先生爾體巳健胡遲遲弗行余家固非旅舍也勃戈冷然曰行即行爾何事聲色相加非念丈昨宵之誼者當與丈决鬭以懲丈之无禮老人益怒曰汝斥余無禮耶汝知玫荔與余約婚而猶欲蠱之汝之無禮甚矣不速去余將死汝勃戈自指其鼻獰笑曰勃戈尙存必不任玫荔嫁汝語未畢老人巨掌一揮勃戈遂緣崖而堕 
　　峭壁巉巉下臨無際勃戈竭力攀壁滑不可停卒落崖底墮處沙灘一線狹僅容人外即茫茫大海勃戈陷此絕境方悲憤待死忽見崖上有一人緣繩而下蓋即玫荔也玫荔見老人悻悻尋勃戈即潛躡其後至老人推勃戈欲出阻巳無及乃奔取巨綆返至崖上時老人巳去遂繋綆石上緣之下見勃戈尚無恙悲喜交集兩人乃共繋一繩徐徐上攀如蝸牛緣壁甫至壁沿瞥見老人怒目持利刃欲斷其繩此時兩人眞如同命之鴛鴦矣而老人舉刃擬繩者數忽廢然擲刃於地且引繩助之上兩人喘息幾不能起立見老人皆埀首無語老人忽喟然曰上帝赦余余知過矣汝儕情愛肫篤如此余何爲間之此蒼蒼海山即汝儕大好結婚之地余曾爲村中牧師可作汝儕證人祝爾夫婦百年永好也言畢引兩入之手互握而崖下和緩之潮音亦如禮拜堂中琴聲琤瑽弗巳（完） 
 
 
 

Page 15

 
 
   
 
 

Page 16

 
 
   
 
