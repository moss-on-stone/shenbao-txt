# 1907 - 68 - 4912175

 

Page 1

 
 
　　極精鉛板大字廿四史大減價廣告 
　　啟者前英商圖書集成局發行之廿四史係遵乾隆四年武项殿本鑄印今將此項鉛板全數售歸本公司特爲敦聘名儒重加　校再行付印惟此書前須售銀六十元價値太昂士林每以爲憾本公司開創伊始欲稍有貢獻於學界因將書價大加核減每部祇收回工料洋銀二十四元欲購者先繳十元給以定單一紙至六月杪再付洋十四元先取十五史至八月取九史此項預定之書以兩月爲期千部爲限海内士大夫幸勿失之交臂經售處上海棋盤街集成圖書公司發行所點石齋震東學社南洋官書局開明書店三馬路申報館申昌書局及各書局及各書坊漢口大新街鴻文書局　華商集成圖書公司啓 
　　醒世小説九尾　初二集出版廣告 
售快如儒林外史細膩如紅樓夢放浪者可以警拘理者可以悅徵諸近世小說惟海上花列傳庶幾近之每部五集每集定價大洋四角 
總發行所上海棋盤街點石齋　四馬路開明書店 
　　最新小說栖霞女侠出版 
書爲日本嚴谷蘭軒自述而亞東破佛譯儒冠和尙評思想高巔詞語精潔現身說法皆大歡喜孔腦　腸一爐陶鑄是以小說之體參上乘之禪而足以點頑石之頭爲小說界之一大特色誠如本書所云黃種必讀者也每册定價大洋二角半　總發行所華商集成圖書公司發行所上海棋盤街點石齋○四馬路開明書店 
　　曾少卿觀察壽儀助振第九次淸單 
　　沈仲禮觀察洋四十元湖州機户諸君四十七位合洋五十元丹陽商務分會總理董君繼昌會長馬君良何君恩煌合洋廿元劉君蘭　壽康莊朱君鑑鑒各洋十元張君雲伯黃君嚴　于君　堂　君　　謝君鶴亭來雙　　　各洋四元顧君坤洋八元徐君眷臣黃君厚　正大北貨行各洋二元錢君　聲韓君少　唐君志　各洋一元范君　村　君　亭王君永和合洋十二元生大行張君　臣合洋四元徐君鵷淸王君仲　合洋二元久記木號朱君　　合洋　元　君　生鄭君　　朱君桂蓀陳君惠康合洋四元葛君士洵　子尙援尙淞尙納洋二元張君如笙林君正　合洋二元李君鳳　　　合洋二元和　莊　君桂尋合洋二元愼和莊　君　　合洋四元　上海仁濟善公司董經誌 
　　恕訃不週　孫蒼軒觀察於去年十一月十四日酉刻在天津　欢病故擇於二月十一日在上海北京路壽聖慶設靈開用恐訃不周謹登報以　聞　本帳房謹啓 
　　飛鴻閣書林贈彩廣告 
春光明媚萬象更新際此艶陽天氣想學界諸君埋頭用功正其時也然論諸　言工欲善其事必先利其器　欲助文思者不可不有妙善之書　供推敲敝　不　巨資特選學界必備之書數種以申奉贈諒亦諸君所歡迎　諸君如賣一元左右者奉送蒙學前編一部賣五元左右者奉送孔子論說一部賣十元左右者奉送古文雅正一部賣數十元者奉送世界大地圖一部數百元者奉送欽定九通一部一千元者奉送連十錦箱之五州同文廿四史全部照碼不二叟童無欺另有各種大板石印鉛板之書亦當格外克己贈彩以月底爲止諸君幸勿交臂失之幸甚○代批鉛版廿四史股票處上海棋盤街中飛鴻閣白 
　　浙寗新聞怡泰豐洋貨抄莊 
本號開設在東渡門大街現因房屋尙未告竣暫　後市本棧内光行各路批發自連泰西各種花色原布一應俱全倘蒙各帮　貴客惠顧無不格外克己以廣招徠 
　　振華戒烟有限公司領息廣告 
本公司於二朋初六七八日分發光緒三十二年下半年之股息屆時務請各股東持摺至本公司領取無遲爲幸　催啓者所有本公司第九號一股僅交六成股本尙欠四成至今半年未曾交來息摺亦未角去祈請該九號股東　將四成股本交足領取息摺限至二月底爲期满仍不交來本公司則得另補新股所有該九號六成股本速來取還無悞特登申新兩報通知以免日後糾葛祈請該九號股東裁奪特此聲明 
　　上洋廣發源票行又中湖北票頭彩誌喜 
　　正月廿八日開第六十一會頭彩第三萬六千七百十五號並上下附彩均由小行門莊售出得主台銜容收齊紅票登報聲明合售出二月份湖北江南安徽廣東各省大票兼售分票副票批發格外克已門莊比衆公道外埠函購原班回件諸　欲得錦標早購是幸新北門外廣發大東門外廣應源同啓 
　　恕訃不週 
　　　誥授朝議大夫　晉授資政大夫二品　封典花翎四品銜江蘇候补知縣森庭朱公謹擇於二月初三日題主初四日領帖初五日辰刻舉殯發引恐訃不週特此登報以　聞　再去冬承蒙　寅誼　世誼　戚誼鄉誼光賜吊唁感荷良深内有劉君貞浩胡君貞鍚陳君戊卿王君靜菴倚何君基康王君子果王君斯沅張君燧施君炳煇宏茂等均係　居停父執台篆住址均未深悉無從發訃尙祈　示知實深銘感　朱味經堂帳房具　 
　　新開英商長樂洋行專接拍賣事宜 
　　本行刻因房屋未竣暫設英祖界泗涇路ＬＵA門牌先行交易承接專拍地皮房産疋頭花色洋貨古玩什物五金雜貨等類倘蒙　仕商惠顧請至本行接洽可也謹此廣告 
　　丁未年最新快覩軒官商便覽 
　　新增特别五彩春牛等圖十餘種洋六角近來外間影射甚多購者務祈留意上海申書局啓 
 
 

Page 2

 
 
[電傳上諭]  
　　二月初二日奉 
上諭廂藍旗蒙古副都統德峯由廕生三等侍衞挑在乾清門行走擢頭等侍衛洊升副都統歷充各差均能勤職茲聞溘逝軫惜殊深加恩著照副都統例賜恤任内一切處分悉予開復應得恤典該衙門查例具奏欽此 
[江西德化縣施大令謙告學界文代論]  
學界諸君。疇昔心目中。所日夜希望。馨香以禱祝者非中國立憲問題乎。今則明詔煌煌宣布憲法之宗旨。急爲立憲之預備。是希望之目的。至今日而已達矣希望之目的已達。於是慶祝立憲这典。研究憲法之會。凡長江流域諸行省無不聞風而興起矣則學界之所以爲預備立憲計者。不得謂無因矣。大下固無無因之果。亦無無果之因。因果相乘。先後相証。此天演之公理。古今之常道也。然鄙人嘗謂偏僻。之地病在塞。交通之地病在浮。病塞者。往往不知憲法爲何解。立憲爲何事。茫昧晦闇一聽其自生而自滅病浮者。又往往不知憲法之原理。不知各國立憲之來由。徒耳食一二憲法之空言。隨聲附和。遂以爲立憲之能事畢矣。是二者皆不足以言預備夫預備云者。旣非臨渴掘井之謂。亦豈亡羊補牢之計。自必於此事之原委瞭然於心而後推諸施行。自無往而不利。惟造端宏大頭緖紛繁而綜其本原。不外地方自治而已旣曰自治。則責在已而不在人。事在下而。不在　。盖各國立憲皆犧牲無數國民之性命而始得之今中國立憲。非出於國民之要求。而出於朝廷之付畀。和平改革。爲全球萬國所獨無。千載一時無逾於此。凡我四萬萬同胞。對國家。對國民。皆有應盡之義務。而謂可坐觀成敗。以此事爲無關痛癢休戚之爲乎。雖然自治範圍。所包者庶舉凡政治上外交上警察上實業上風俗上社會上。無不與立憲有密切之關繫而種種原因悉歸於學學也者。惟在開民智。進民德造民格。凡所以立自治之基礎。以期憲法之實行者皆視乎學。則學界諸君之負巨荷。肩重任又豈徒事舞文弄墨爲乎鄙人自維湔陋。厠身仕途。雖學業空疏。無以問世。而區區望學界進步之熱心。無時或釋。今者來宰是邑。下車後。卽調查學界情形。知自治能力。尙屬柔脆。則沗任地方之責者其能已於言乎。夫德化居洋子江上下流之中心。通商以來。文化漸啓。是雖彈丸一邑。而江西全省之風氣。恒視此爲轉移。内地之文明。恒恃此爲輸灌則此地學界。爲全省學界眼簾視綫之所注者。至今日而益明矣。祇以外界風潮。時時刺激。民智程度。雖較他邑爲稍優而民德猶復缺乏民格猶復卑淺。則鄙人所云交通之地病不在塞而在浮者。至今日而益信矣。然補救之法。節自繁。多用舉其切要者數端以供於學界。一在保存國學。蓋一國有一國之學。卽一國有一國之文。無學無文。焉得謂國。故國學興。國亦因之以興國學亡。國亦因之以亡。昔俄滅波蘭。禁波人不得用本國言語。今自忘其祖國。此凡讀歷史者。莫不引爲殷鑒。扼腕而嗟也然我國戊戍以前。視新學如仇敵。凡守舊者。皆拘泥陳迹。而未嘗於他國之學術一涉其樊。辛丑以來視舊學如弁髦凡維新者皆心醉歐風而未嘗於本國之學術一厝其意。甚且變本加厲。數典先忘。往往於小學生徒。卽授以東西文字。以爲趨時之計。而中國文學。微特敎者。視爲無足重輕。即學者亦多置諸高閣。此風流播全國。鼓吹而受其影響者。當以交通之地爲尤甚。德化學界萌芽甫萬。全在培護根本。而後枝葉自華使好尙歧趨浸淫歐化。則所學者皆無本之學。而於國學何補。於中國何功。且恐一邑如此。一國皆然。則不出數十年。以地球十最可貴之文學一旦澌滅殆憲。千鈞一髮。岌岌可危。學界諸君其知深惜之乎。（未完） 
[專電一北京（三月初三子刻）]  
　　外省官制定期宣布○外省官制現已議定裁同通佐雜留典史添設州縣佐治官餘均照舊俟慶邸初七日銷假後奏請宣布（法） 
[專電二北京（二月初二日申刻）]  
　　英政府辦理閙公堂案之意見○上海大閙公堂案駐京英使又照會外務部謂英政府之意華洋商民所受損失宜一律責成華官賠償前任上海道袁樹勛亦在審查之列（敎） 
[專電三北京（二月初二日戍刻）]  
　　籌欵贖回京漢鐵路○郵傳部侍郎吳重　前與商部會議贖回京漢鐵路現擬卽日電致各商埠并外洋各埠華商勸諭速籌鉅欵以便開議（天） 
[專電四北京（二月初二日申刻）]  
民政部定期引見員司○民政部疊次派定各員司定期於本月初四日帶領引見（敎） 
 
 

Page 3

 
 
[專電五北京（二月初三日子刻）]  
　　奏准各省設立機器學堂○商部議覆駐意大利欽使黃詰奏請設立各省機器學堂請飭各督撫籌辦奉旨依議生 
[專電六北京（二月初二日戌刻）]  
　　奏准章宗祥調往吉林○吉林將軍達桂奏調商部主事章宗祥經商法兩部先後奏留奏調奉旨著仍發往吉林差委（天） 
[專電七北京（二月初三日子刻）]  
　　奉天添設鹽運使○奉天鹽政日人久思侵佔政府議設奉天鹽運使以杜窺伺而保利權（天） 
[王公貝勒密議要政北京]  
　　據内廷人云邇來皇族近支之恭親王醇親王澤公濤貝勒等連日在内廷公所會議改革憲政上之要點議時甚密卽支派稍遠之肅親王振貝子等均不得與聞並將蘇拉及執事人等一律驅出不准竊聽以防宣洩云（其） 
[醇親王補授民政部尙書消息北京]  
　　政府諸公前日會議擬以醇親王補授民政部尙書以期改良警務不久當見明文（仁） 
[袁督被參近聞北京]  
　　上月二十三日某大軍機召見時奏陳直督袁世凱居心叵測使革命黨多所藉口請逐漸裁其大權各語两宫聞奏似有所感默然良久（質） 
[兩宫不以左給諫奏參鄂臬爲然北京]  
給事中左紹佐日前呈遞封奏一件奏叅湖北臬司梁鼎芬品行不端妄議學務等語兩宫覽奏謂梁臬司前次條陳奏請尊孔曁修建曲阜學堂等事尙屬正大該給事中所奏未免太過遂將原摺留中（仁） 
[岑督調川之原因北京]  
　　岑雲堦制軍自奉旨調補雲貴總督後因恐該省烟瘴過大是以奏請病假近復極力運動政府諸大臣因乘川督奏陳川省會匪潛滋之隙遂卽力保岑督前年剿辦桂省匪亂頗有條理且又熟悉川省情形若以調補四川總督辦理必能裕如兩宫愼重多日遂有此旨並聞岑督此次調川實賴林大軍機之力爲多云（仁） 
[僧人赴京上控運司揚州]  
　　揚州東關門外五台山香早寺内有御賜寶物茲由運司趙都轉將該寺改建學堂住持僧日瑞因卽赴京以失去御寳等詞投都察院衙門上控（允） 
[北滿洲俄軍借端延撤]  
　　初一日東京電云此間接得北京信息謂北滿洲俄軍藉口火車車輛缺乏遲遲撤退其實田於俄軍將校奉到命令後夜郎自大抗不用命也中國派兵往北業已展期譯字林報 
[直督嚴辦犯法之華工]  
　　天津西報云有華工三名由南斐洲回華　殺人搶物之罪已由袁督飭軍法司明正典刑譯字林報 
[學部擬定學律大綱北京]  
　　學部榮華卿尙書因各省學堂迭起風潮曾擬編訂學律嗣因考核學堂章程未經議定現經豫撫奏請頒發學律又奉兩宫面諭嚴催是以各堂官會同督學局作速編輯擬定大綱分本國學律外國學律兩項本國學律頒發各省學堂遵行外國學律行之於東西洋留學生以資約束俟將細目詳議盡善卽行繕摺具奏（義） 
[考選舉貢須通科學北京]  
　　部中近又電咨各省選取舉貢申送人京以備禮部考選聞其電文并聲明此次選送舉貢必須通曉一普通科學否則斷不能人選云（樞） 
[禮部電飭保送八旗舉貢北京]  
　　禮部前日電知各省將軍督撫略謂奏准八旗駐防保送舉貢由各該處將軍督撫查明舉貢長於算學地理等科者酌量額數備文分送在京各旗由値年旗如額選取送部一體考試應先電知查照云云（一） 
[議開外洋各埠報館京師]  
　　日前駐義國某公使曾禀請外部於外國各埠勸設華商報館以期消息靈通慶邸頗韙其議茲聞某侍郎復提議此事謂似此辦法可有三善華商遠涉重洋子息蕃衍少知中國故事漸减嚮慕祖國之心有日報以提倡之則忠君愛國之心油然而生其利一商華遠歷異域雖有受虐等事政府無從聞之若設日報則消息靈通政府亦可隨時照約保護其利二公使領事未必能盡如人意而考成所關摺奏豈能盡實有日報以持公論則官商是否歡洽公是公非使臣亦無從弊混其利三但辦理之法須由部簡派公正官紳往辦方爲合宜云某中堂亦頗賛成想此事可見諸施行也（樞民情形江寗） 
[江督蘇撫電奏資遣饑]  
　　江督端午帥蘇撫陳筱帥日前將資遣揚州鎭江江寗等處飢民情形電請軍機處代奏略謂江北海州等十三州縣現經復查户口接放春賑所有揚州江寗鎭江留養飢民分飭優給口糧遣送回籍嗣因揚州飢民間有不願回者聚衆環求情同要挾又經切飭開導資遣業將大槪情形電奏在案茲迭據揚州來電經兩淮鹽運使趙濱彥督同府縣又委員等切實開導飢民咸各感悟願回連日遣散五萬餘人又接鎭江來電已遣散饑民七千餘人至江寗留養之饑民亦經遣散二萬餘人均係雇用民船分起用輪拖送淸江由署淮揚海道楊文鼎設局接收按日加給口粮遣送向籍就振沿途頗稱安靜堪以仰慰宸僅所有資遣揚州江寗鎭江飢民情形謹請代奏（全） 
[江督致贛撫電南京（請准祁商赴饒運米）]  
瑞撫台鑒據安徽祁門紳商公電祁門向不產米歴年仰食江西現 
 
 

Page 4

 
 
饒郡禁米出境祁將斷炊轉瞬茶市數萬人斷米則商歇業恐匪徒煽惑釀事除乞縣馳禀外深慮緩不濟急用特冒懇電咨贛撫汛飭饒守援案准祁販運等語所稱尙係實情祈公俯念鄰疆民食重要一視同仁迅飭饒州地方官准予祁商到饒買米販運至紉公誼盻復方（充） 
[頑民鬨毁米店紹興]  
　　越郡自新歲以來米價日增每石需銀八元之譜民心惶急異常湖蕩等鎭迭有貧民與米鋪爲難至上月二十五日忽有老婦百餘口擁至府署執香跪求平價貴壽鋆太守以好言安慰堅不肯退要求出示貴太守立書傳諭米業平價之示發貼各老婦退出時匪人已乘間而起一聲號召卽將府横街之孔滋生米店首先擊毁旣而分頭喧嚷見有米店卽行肆毁及由府縣營汛得悉各派兵役出爲彈壓計自西郭門至五市門井昌安門外各米鋪已全行搗毁當由某鋪與兵役拘獲逞凶攫物者三人押送府署各米鋪只得一律閉門聯名具禀府縣報失請爲勘驗（懸） 
按此事略情已見正月廿九日本報專電 
[紙工糾衆辱官毁店杭州]  
　　餘抗縣地方居民類以造黃燒紙出售爲生今歲各帋行一律停止門莊以致各帋工生計頓絶適値米價大漲因之南鄉閑禁埠各紙行米鋪於正月二十三日被衆搗毁翌日縣主張大令聞報前往彈壓兵役恃勢威嚇致千衆怒當將鎗械馬刀悉數奪去擲石辱罵張大令避入廟中允於三日内限令帋行開市米價持平始得脫身回城返署旋由鎭董將鎗械送還然城廂内外仍匿帖四播故迄今人心尙未大定也（分） 
[靖江匪徒搶米案續誌常州]  
　　上月二十六日靖江縣十圩港地方慶豐莊毛姓家被匪徒搶刧米石已誌前報茲悉當日該縣馮汝璋大令卽電禀蘇撫請兵彈壓蘇撫陳中丞得悉後隨電飭駐紥江陰巡防隊徐總統就近派兵彈壓嚴拿首要解散脅從一面並電飭該縣赶緊籌辦平糶以安人心而遏亂萌（具） 
[三誌高郵鄉民暴動事高郵]  
　　揚屬高郵貧民聚衆搶米已兩誌前報茲接高郵友人來函云外間紛傳匪徒搶毁米店等情不無傳聞失實實則行搶者并非匪徒乃地方貧民也被搶者亦非米店乃富紳楊黎靑家也楊之父名福臻曾以翰林而任科道甚有聲於鄉里福臻逝世黎靑席先人之餘威包攬詞訟顚倒是非因此窮苦小民含寃被屈者實繁有徒久已側目而視特苦無隙可乘耳目下食米貴至八元皆由楊紳存稻甚夥高抬市價所以有觸卽發凡曾受楊紳寃抑之人乃乘此時機藉詞煽動以抒夙恨此楊紳被搶之原因也元宵節後知州楊牧與宋董捷三以米價日漲爲慮邀請衆紳富會議平糶楊黎靑爲巨紳又爲首富乃獨梗衆議意欲俟存稻盡得善價然後舉辦然而小民其何能待上月二十日午後遂有敲火油箱聚集多人向楊紳問罪時適某營爲押送飢民經過此地前來彈壓驟然放鎗一排擊傷十五六歲之男子兩名由是衆益怒復聚窮民再接再厲將楊紳之廳房器具冲毁一空當夜井搶文星閣吉陞齋兩茶食鋪逾日復搶經管積榖董事馬君維皋與州署差總宋姓紳富曹姓幸州牧在揚州聞警（州牧十九日公出赴揚）星夜趕回善言解散其他紳富得以保全揚州府榮太守得報後亦卽電禀江督自請擔任善後之事母庸派兵前往轉涉虚張江督韙之太守於是親蒞郵地先勸紳富於二十三日開平糶局每米一升售錢三十三文以安人心一俟地方平靖然後再爲訪拿首要一二人略予薄懲爲聚衆肇事者戒（歲） 
[義寗州又獲巨匪江西]  
　　義寗州境内竄匪甚多經州會營督紳挨户淸查現又拿獲匪首姜守日之弟姜守正當卽多派兵役護解赴州嚴密監禁一面飛禀大吏請示懲辦（著） 
[吉黑兩省擬築鐵路]  
　　天津西報云吉林黑龍江兩省將軍　商自北都林子（地在哈爾濱之北）至三姓（松花 
江東五十里）築一鐵路已經郵傳部核准譯字林報 
[農工商部丙午年紀事] 簡明表北京 
　　農　 
本部農事試驗塲三月二十二日變請就西直門外樂善　官地撥作試驗塲並附設高等農學堂派本部司員祝瀛元陸大坊爲提調胡宗瀛等爲塲長現正辭辦茅麓明農　藝公司揚良駿禀辦集股十萬兩六月初八日批准立案設在江蘇金壇縣 
鎭海永裕墾務司李厚祐禀辦集股六千元九月二十四日批准立案設在浙鎭海江縣 
鎭江崇本樹藝公司李懋昌等禀辦由鎭江商會申報合寳三萬元十一月二十七日批准立案設在鎭江 
山東漁業公司三十一年十月在烟台設立以前署禮部左侍郎王錫蕃爲總辦本年正月十八日山東巡撫咨部立案 
湖北農業學堂四月十八日湖北商務議員孫泰圻抄送章程呈部立案福建農務試驗塲附設農桑局内四月二十四日福建商務議員何成浩抄送章程呈部立案 
山東農事試驗塲四月二十六日山東商務議員朱鍾琪呈部立案直隷農事試驗塲附設農業學堂内閏四月初六日直隷總督抄送章程咨部立案 
奉天漁業公司五月二十二日盛京將軍會同北洋大臣奏准在盖平海城營口熊岳一帶設局開辦咨部立案 
廣東自來水公司五月十九日兩廣總督奏准籌集官本六十萬兩商股六十萬兩在廣東省城開辦咨部立案 
奉天農事試驗塲六月初十奉天將軍奏准設立咨部立案 
山西農事試驗塲附設農工總局内七月十三日山西商務議員劉篤敬繪具圖說章程呈部立案 
河南農事試驗塲七月十八日河南商務議員胡翔林抄送章程呈部立案河南　　局七月十八日河南商務議員胡翔林抄送章程呈部立案 
鎭江自來水公司職商席守成等禀准兩江總督籌辦九月初七日咨部立案 
通州農桑試驗塲十月二十五日順天府府尹奏准以通州中西二倉基地撥作農桑試驗塲咨部立案 
直隷農務總會十一月十七日直隷總督抄送章程咨部立案（未完） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[條陳振興内城事宜北京]  
　　民政部文司員於正月十七日條陳振興内城地面事甚詳亟錄之以供衆覽一東城之隆福寺西城之護國寺請改建爲東西城之大商塲一市政公議會議設公家花園亟宜提倡設立（畧謂十刹海有三一爲後門橋西之十刹海一爲銀定橋西之十刹海一爲德勝橋西之十刹　相傳後門橋西之十刹海爲紅樓夢大觀園遺址此地改建花園最爲合宜）惟需欵浩繁不足則應助以公款一東四西軍鼓樓前各要地酌設戲園二三處一内城地面遼闊來往維艱應設電車公司以利行旅一鑾儀衛舊署應改爲博物院以廣民人見聞一東直西直兩大街之北一望荒原居民稀少宜開建大商塲一區略仿租界章程血惟准華商開設行棧以上各事需財甚廣計非百萬金不能達其目的徒恃官欵斷難敷辦應官商合設一市政總公司號招商股官督商辦内城之繁盛不難逾于外城云聞民政部堂憲大爲嘉奬現已定二月初開議（星） 
[紀招商局粤省股東在香港會議情形廣東]  
正月二十日下午招商局旅港粤東股東假座杏花樓叙　商議禀請招商局註册各事宜赴會者有張弼士太僕伍秩　侍郎徐雨之觀察等百數十人宣布員陳君斗垣對衆演說謂今日請諸君到會係商議招商局註册之事久登告白諒諸公經已知悉現在特求諸君酌議定奪徐雨之觀察倡議舉張弼士太僕爲主席衆皆允洽徐君云今日叙會係因招商局註册及接到上海來電二扣須行酌議首電云轉徐雨翁昨奉楊侍郎電開當轉達帥座註册事應由局禀請北洋辦文轉咨農工商部爲是等語可知不歸郵部管轄仍照商律辦理股東可以放心至由局註册一層須得粤港股東公認乃能事出有名鳳輝翁意見相同請知照衆股東輝其次電云徐雨翁鑒商局註册事昨晚楊侍郎來電袁宫保諭可由局逕行分禀郵商兩部鄙意北洋一禀仍候酌奪衆股東意見若何請即陳說黃主席云今日之事當由衆股東酌議如何然後覆電徐君云今日兩事請諸君先行酌奪其一粤省各股東均　將輪船招商局按照人淸商律内公司律在商部註册爲股份有限公司（見部律第二及二十三條）方君善亭從而贊成衆亦舉手允洽均無異　其一公議赴部註册乃係局中之事應由招商局中人出局名辦理方爲合格不必另派股東或用别人專任此事是以衆股東應聯合公函請現任總會遵照公司律注册並一面禀郵傳部及北洋存案　　君復爲之贊成衆亦允洽是日議畢各股東致謝張主席面散（多） 
[浙省裁汰綠營弁兵計數杭州]  
　　浙省綠營近奉張筱帥議裁五成已奉部核准兹將應裁各營弁兵調查如後 
浙省兵丁除海防營外兵額共計一萬八千五百三名内除挑選練軍師船輪艇扮商砲臺大嵐山各兵四千一百五十七名又外額四百三十一名淨存各協營兵丁一萬三千九百十五名現在應裁五成共計裁汰兵丁六千九百五十七名又提標五營實存馬兵六十名戰兵一千三百六十三名守兵四百二十九名内除挑入練軍戰兵八百二十六名挑入鎭海砲臺戰兵七十一名守兵六十七名挑入輪船戰兵三十三名守兵七名挑配存營艇船二只戰三十名守兵二十名撥駐大嵐山戰兵七十名守兵五十名淨存馬兵六十名戰兵三百三十二名守兵一百八十五名内除外額四十三名實存馬戰守兵六百三十五名現在應裁五成共計裁汰兵丁三百十七名（正） 
[陸軍部通咨造報官兵册北京]  
　　陸軍部日前通咨各省督撫畧謂據軍政司案呈查各省編練新軍已報成鎭成協者計十七省旣據編成新軍照章訓練自應將官兵册籍咨送到部以憑考查各省已成鎭協未經册報者甚多應請分别咨催各該省迅將陸軍官佐履歷官兵册藉詳細造送其陸軍各官自管帶以上者如更動亦應咨令隨時報部以便更註職名再全鎭全協官佐職名併應按季造册報部俾資查核等情據此相應咨行云云（美） 
[民政部調查户數京師]  
　　此次民政部將北京内外城之户籍詳細調查旣編纂户簿其方法分正户附户二種内城之正户達四萬五千零三十五號外城之正户二萬五千四百三十八號内城之附户三萬四千九百八十八號外城之附户一萬八千三百二十九號云 
[淮關督尙未委人江甯]  
　　監督淮安府淮關穆少若觀察現屇瓜期已禀請另行委員接辦江督端午帥以此差事關稅課責任綦重故一時尙未能委定何員接辦也（王） 
[京師修建公園北京]  
　　外城總廳日前申文民政部擬將正陽門外原設之琉璃窰改建公園各堂官均極贊成諭令妥訂章程送部詳核後卽行鳩工興築（與） 
[贛撫批飭敎堂貨物不准免稅南昌]  
　　武甯縣王大令遞解天主堂革出敎民范光鈺回皖一事已紀前報茲悉該敎民尙有販運貨物不完統稅情事亦經大令禀知贛撫當奉批示云查敎堂販運貨物約章並無免稅之修前據吳城統稅分局報有敎堂販運竹木米石卽經飭令照章完釐在案今據禀稱該縣敎民范光鈺假冒天主堂牌號販運松柴冀圖免稅則其平日之藉敎妄爲不安本分已可槪見自應從寛懲辦以儆效尤現旣經樊總司鐸革逐出敎復據該縣遞回安徽黟　原籍管束姑准照辦惟敎堂販運貨物無論是否敎民假冒均應飭令照章完納釐稅若云因係敎堂貨物卽可免稅條约旣無此明文則亦斷無此辦法仰卽轉移附近各統稅分口一體遵照嗣後如有敎堂販運貨物務令照章完釐放行不得稍有遷就切切（來） 
[李京堂咨皖撫文（爲鐵路捐股事）]  
查粤省米商所繳五分係屬認股且又專認路股具有公禀於上年咨明江督撫院察核嗣於上年發給股票之時又將粤商認股情形 
 
 

Page 10

 
 
及股票式樣呈部核准在案續據廣州商會禀請前兩廣督部堂岑歷次電爭不認米捐嗣因改捐爲股始無異說方成鐵案現今　道誤股作捐並欲退還鐵路已發股票似與原案不符至内河路礦五分米捐雖有路二礦一分用之議現查礦股亦不甚踴躍與路丁招股情形不相上下本京堂自應照路礦各半分撥以維公益除粘抄粤商米股原案咨文及商部照復原文外合應咨復卽請貴撫院察核施行（美） 
[札查官塲吸烟江甯]  
　　寗藩繼蓮溪方伯昨札行首府令會同首縣查明同省候補人員自府班以下每省推舉二員自行詳查同鄉官有吸洋烟者據實開報限三個月内戒除如有狥隱朦蔽等情惟查考官是問現已由府縣遵照辦理矣（代） 
[蘇省官事]  
　　知縣徐嘉彥禀謝奉委盤門督查卽到差○川沙同知左念慈禀到○委辦瀏河釐局知縣黎明禀辭赶差○知縣楊寶善由滬專丁來省禀謝賞還頂戴○候補道節琦辭行赴京○委辦淸訟局文案胡調元禀知到差（出） 
[巡檢被控撤任南京]  
　　山陽縣板閘司巡檢張傳棨被該鎭總董張超等來省聯名指控劣跡經寗藩批飭撤任并行知淮安府切實詳查叅革遺缺已委試用典史李章貴迅往承乏矣（三） 
[詳准酌給弁目公費安慶]  
　　皖省督練公所擬以步隊弁目訓練所公費銀兩由各營截曠項下支給一俟徵兵成軍卽請停止刻已詳請皖撫核准（非） 
[通飭嚴禁高抬米價蘇州]  
　　蘇撫陳中丞以各屬米價昻貴民不聊生因通飭各屬嚴禁各米商不准再漲如違從重究罰（必） 
[西敎士禀請示平米價蘇州]  
　　駐蘇美敎士杜步西君以邇來米珠薪桂小民謀食維艱無知愚民挺而走險致各處竊盜等案層見疊出因於上月二十九日詣見藩司請設法示平米價陳方伯答以已准上憲飭於藩庫内提銀二十萬兩委員分赴四川江西等處採辦食米一俟運到卽當設局平糶杜君謂此事尙需時日目下米價增漲殊非地方之福應請先行禁止以安民心方伯深然其言現已飭三首縣傳各米鋪不准再漲矣（出） 
[議辦平糶楊州]  
　　揚州地方官近因米價日貴小民度日維艱深　激　生變因籌發官米設局平糶不日卽董開辦矣（立） 
[禀控縣令抑勒洋價之批詞南京]  
　　上月靑浦貢生張世昌禀　收洋價抑賤經江督批示略謂蘇藩司電禀據松江府戚守電覆松郡年底櫃價抑勒華婁自九百九十文至一千靑浦一千一十文除夕九百九十文金山九百九十文均與近城典價不符等語顯係違章短價擬將華亭程令婁縣何令金山劉令靑浦田令各記大過一次等情已電覆照辦在案據禀前情仰蘇藩司查照前電飭遵此批（川） 
[蘇省議設隨營學堂蘇州]  
　　蘇省督練公所日前禀准蘇撫議設隨營學堂一所擇新征兵士中之文理粗通者人堂　　　有武職子弟自願就學者亦准報名投考云（出） 
[僧人擬設學會安慶]  
　　皖省沈子培學司近據揚郡普通僧學校長希文禀稱擬就本省創辦僧小學堂僧敎育會庶免番敎涸當閉等情奉沈學使批示俟咨取江蘇僧學全案察核酌辦（美） 
[虔南廳學堂成立南昌]  
　　贛省新設之虔南廳地瘠民貧籌欵不易是以改設已及三年學堂尙未開辦日前經新任陳司馬邀集紳士竭力開導謂高等小學爲遞升中學大學之始基科舉旣停士子舍此無出身之路現各縣學生行將畢業推升中學　虔南獨付闕如旣無閒欵計惟設法勸捐遂當塲給發印簿一面並移催龍南信豐兩縣將應撥廳治賓興等項趕緊匀撥藉資挹注現已籌集捐洋二千二百餘元先在舊有義學内及陳姓祠内各設兩等公小學一所聘請敎員招生開校矣（來） 
[　　揚州敎育會雖已成立然辦事者各懷私見識者早以爲憂本年開第二次常會來會者僅五十餘人約去年四分之一人數少而黨派多高興泰東五屬以勸學所房屋係八屬公共出資何以府中學堂只有江甘儀三邑學額因之大爲不平儀徵對於江都亦因學額而起衝突江都縣境之仙女鎭紳士又與城内江都紳士爭撥米厘甘泉諸人又因串捐起衅以致互相爲難一鬨而散會長雖已舉定周君樹年周君因將爲衆矢之的亦不敢擔任其事云（門） 
[後城馬路添車漢口]  
　　漢口華界後城自改修馬路後定章只准行駛東洋車二百輛近因馬路工程局經費支絀由周太守面懇江漢關道桑鐵珊觀察添車一百輛每輛繳牌照費洋二十元充工程局經費聞觀察已俯如所請矣（今） 
[留鎭飢民一律遣送回籍鎭江]  
　　徐海留鎭飢民計有三萬餘人現經鎭道榮星莊觀察會同文武各官設法資遣回籍並調有巡防隊第二第三兩營藉資彈壓故半月以來遣散頗能得务正月二十八日又由周錦堂協戎添雇招商小輪船三艘裝送飢民赴浦刻已一律遣完矣（文） 
[攔阻飢民入城杭州]  
　　杭省連日到有江北等處飢民扶老携幼沿途求食甚或向鋪户居民恃衆滋擾因由巡警及防軍等出爲攔阻不准入城并議籌給錢米彈壓出境俾免滋生事端（元） 
[飢民不願回籍揚州]  
　　徐海留揚飢民前已遣散約五分之貳現聞各飢民已將婦孺遣歸故鄉其精壯者又復中道而返連日西北鄉白日搶刦之案層見疊出殊可慮也（門） 
[米蠧訊押松江]  
　　松江府戚太守近因米價飛漲特飭華婁兩縣嚴密查禁迨詢之各米行僉稱因有白拉主人在四鄉放盤兜糴以致不能低落該兩縣遂出示申禁一面拘向業白拉之湯某朱某等五人到案押候訊辦（此） 
[今日尙有繙譯本埠新聞及小說來函均列入第三張]  
 
 
] 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[東歐小國相臣被刺三誌]  
　　廿九日栢林電云蒲爾加利亞國者相彼得哥夫被刺政界中人預謀甚多 
[荷蘭人爲海軍大豪傑開記念會]  
　　廿九日栢林電云西三月廿四號爲荷蘭國已故海軍大豪傑德雷探三百歲之期荷蘭愛姆斯德丹海口將開大會以爲記念 
[德國郵船公司分設事務所]  
　　廿九日栢林電云德國郵船公司定於西九月一號在新加坡設立中央事務所 
[德國尙不能以海軍稱雄]  
　　日本紀事報載舊金山電云德國熟諳海軍事宜之人謂德國海軍如與他國比較甚爲可嗤德國非至一千九百二十年德國海軍方畧完備後不能與頭等强國開戰目前德國海軍所有之戰艦巡洋艦在德國雖已列入頭等然實舊式者居多而在他國視之不過列入三等耳以致德國全國爲之驚訝 
[紐約銀市震動]  
　　初一日倫敦電云紐約銀行因需付鉅欵向外收債因之紐約股票市面售賣股票異常之多令人驚異華盛頓政府已决定暫緩向銀行提洋三十兆元藉以維持每單跌價紐約市面爲之一蹶且恐紐約之買空賣空足使倫敦亦受其影響也 
[德議院休息停會]  
　　二十九日柏林電云德國議院以西三月二十二號至四月拾號爲耶穌復活節休息日停止會議斯時首相蒲盧親王將往意大利國眞歐亞海口左近勤伯魯地方游歷 
[德議院豫算斐洲用費]  
　　廿九日柏林電云德國議院已公議西南斐洲財用豫算表克白伯至克孟旭撥鐵路費亦在其内 
[庽美日本僑民抗議禁例]  
　　初一日東京電云舊金山日本人來電抗議嘉禮福尼亞有禁阻日本人之舉因此等主見足使在美日本人枉費十年辛苦日本人在美耕田爲生每年所得有五十兆元日本僑民力主將剔除日人之例作廢且禁止日本工人之例亦不能因不及百八之學生而承認也 
[南斐洲特國首相演說之動人]  
　　初一日倫敦電云南斐洲特蘭斯哇國首相蒲薩演說之詞足以調和特國之急進黨而消滅選舉之紛爭 
[法國戰艦炸裂失事續記]  
　　初一日倫敦電云法國戰鬥艦基那號原有兵士六百八十九人昨晚點各查驗計　點者僅三百六十九人其在醫院者有六十人其餘則查無下落法國海部大臣畢初宣言此次炸裂由於觸電而起英皇愛華德德皇威　均致電法政府唁慰基那號泊於船摀停泊其傍之戰鬥艦巴德立號之船主因欲消滅火燄將船摀門邊之炸彈擊入水中於是基那號始得下沉又電云駐度龍海之特别訪員謂基那號雖已浸入水内而火光尙熊熊未息火勢之烈海軍中人見者皆詫以爲奇因人皆以爲船身乃不能燒毁者今則鋼　似亦爲火熏灼矣二十九日柏林電云法國戰艦基那號因魚雷爆發全船炸裂將校士卒之死傷者甚多德國聞之深爲惋惜譯字林報 
[上海官事]  
　　吳淞貨捐分局委員知縣劉恩濬新委劉河厘捐局委員知州黎明昨日到道轅禀見○新委淞滬釐捐總巡知府駱騰衢新委綢捐南卡委員知縣李光乾均禀知到差○原辦綢捐南卡委員知縣劉有光禀知奉藩憲委署吳江縣交卸局務○商約繙譯委員知府蔡薰由寗回禀知已過道班○縣丞郭曾益禀銷期服假○巡警北局長劉光沂禀知由寗回請病假二天○新委淞滬牙釐督辦候補道朱宜振昨日到　即赴道轅拜會○道憲瑞觀察昨日因政體違和現所有來轅謁見各官槪不接見（哲） 
[道批照錄]  
　　洋貨商大成祥等禀批此案前接法總領事函復以案情關係租界請與會同訊斷當經駁復在案據禀前情候札催法界會審委員遵照解訊並函致法總領事一體飭遵○南北市錢業衆商元大亨　禀批察核所禀甚爲明晰顯見韓孫氏有意逞刁圖爭　產大屬不合商務總會原斷本極允洽何得指爲不公據禀前情已札飭會審委員秉公訊斷矣（車） 
[上海縣卸篆消息]  
　　上海縣王大令與南匯縣對調已紀前報茲聞大令有初七日交卸之說（車） 
[工部局總董回申]  
　　字林報云工部局總董怡和洋行大班克錫君於昨日乘開平輪船由津向滬 
[飭禁富户米商居奇屯米]  
　　蘇撫陳筱帥以近來本省各屬米價飛騰恐有富户奸商買存屯積或餘粟閉糶等弊因於日前特飭蘇藩司通　所府廳州縣一體了示諭禁無論富户米商俱不准私擁倉粟漲價居奇致貽後患藩司陳方伯遵行通屬一體照辦上海縣王大令已奉到五百里加緊排單矣（疏） 
[紀華童公學立碑開幕禮]  
　　華童公學擇於二月初二日三點鐘爲捐助該校建築費之中國紳商建立 
點半鐘監院敎員率同軍樂部學生在校前奏樂歡迎來賓嗣中西賓客同人大講堂由議董卜舫濟先生述發起詞畢次由華董沈仲禮宣讀祝詞又西董宣誦洋文祝詞畢賓主同赴穿堂堂之東壁先懸工部局旗幟爲羃由吕鏡宇都護行開羃禮都護蒞碑前宣祝詞畢以手啟羃壁上懸有銅碑二一序文一紳商姓氏學生奏樂行慶賀禮禮畢賓客人膳堂荼點散會（川） 
[縣捕獲匪受賞]  
　　上海縣王大令查得本署捕頭徐文德前曾緝獲票匪鎭江三子等解寗訊明正法不無微勞詳請江督給予奬賞端午帥准如所請賞給徐文德五品藍翎功牌奬札前日頒發至縣大令奉到後卽傳該捕頭收領矣（車） 
[嚴緝槍斃西捕之盜犯]  
　　英捕房五十號西探頭目阿姆司脫郎以盜匪槍斃西捕茅露一案迄今數日尙查無眉目特於昨日諭飭美捕房三道頭華探目竇如海新閘捕房探目李星福匯四捕房包探陸協庭等赶緊跴緝尅日破案各探奉諭後已分投購線乘舟分赴各埠密緝想破案當不遠矣（泉） 
[飭查改過局押犯凌虐新犯情形]  
　　滬道瑞觀察前閱各報見有改過所押犯朱華生等凌虐新押犯人情事特於前日札飭上海縣即往改過所查辦王大令奉札後立即到所與局員姚殿卿明府升座命提朱華生小肚皮掌生沈阿毛郭松松等各兇犯訊究朱等一味狡賴堅不承認又提看役姚金堂至前詢問姚畏朱等凶横亦不敢直言大令判仍還押候禀覆道憲再行核辦（尾） 
[嚴罰聚賭]  
　　美捕房一號捕頭名埃者於前晚帶同六十六號西探至北四川路一千九百八十二號門牌粤人陸回生所設烟間内拿獲賭徒鄧永樓胡阿任馬阿小唐阿五韓阿會陸海信唐阿林王阿開萬業生陳小德梁阿桃唐成仟等十二名及各式賭具洋銀鑽戒鈔票莊票金四開等物昨日一併解至公共公廨埃捕頭禀稱該烟館内另有空房一間裝用自來火燈紏人聚賭爲日已久近始拿獲請究讞員關太守會同英巴副領事訊之陸回生賭局何人 
 
 

Page 18

 
 
所設陸供房屋一問租給馬阿小每月收租洋十元裝用自來火每月亦洋十元係去年十一月租起太守謂每月自來火價須十元必係通宵達日聚賭無疑双問起案之莊票二百元鈔票金四開洋鑽戒等是何人之物唐阿五供商民在北京路十三號公茂洋行貿易是晚至該烟館訪友開燈吸烟並不與賭所有鈔票四十五元鑽戒一只金四開二枚庄票二百元是商民之物馬阿少供認租房是實不過擲狀元籌玩要而已捕頭復禀稱當往拘時桌上均是大洋並無小洋銅角明係巨賭太守與巴君互商以陸回生租房設局誘賭判罰洋一百元唐阿五罰洋五十元鄧永樓等十一名各罰洋二十五元其庄票鑽戒等物發還原主現洋及鈔票合計洋一百四十五元一併充公完案（泉） 
[再訊縱火圖賠案]  
　　前日午後兩點半鐘公共公廨讞員關太守會同英巴副領事升座提訊西華德路瑞記洋貨號主胡蓮卿縱火圖賠案先據原告瓊司律師稱此案係被告胡蓮卿欺騙保宏保險銀之事前經敝律師申說過如有人保險被火之後須呈出實據如有呈出之據不眞就有欺騙之罪務請堂上從嚴懲辦被告律師博文辯稱所有此案各見証多無實據若云貨物不足故只賠銀六千兩若韓雲生到公司有無股分亦含糊未明如貨物只有四千兩今賠六千兩此係多賠被告縱有欺騙之罪亦應保險行出面控追然案係錢榖不應加以放火極大之罪况保險行前曾說過並不要辦被告其中情節可見不實此案廳請堂上一併註銷辯畢中西官互商良久訂干禮拜六即本日上午九點半鐘候復訊核奪（泉） 
[研訊臘燭帋棧火案]  
　　法租界東新橋寗西里兪金祥臘燭帋棧失愼一案法捕房昨將棧夥虞紀卿金生源范鼎新學徒劉阿坤等解堂請訊虞供開紙棧保火險三千五百兩兪之蠟燭棧保一千五百兩火由燭棧所起劉供是燭棧學徒因熬燭失火旋據居忠全訴稱在兪之隔鄰開設紅木嫁粧店已歷二十餘年未保火險今被延燬約損失五千金該棧存貨無多揑稱兩人開設朦保巨險其實一人獨開務求嚴究並斷償撫卹中西官得供亦以該棧起火時天將破曉何以尙在工作情有可疑判退去候查明實在嚴辦（舟） 
[匪徒强搶銅元]  
　　新租界白克路同裕泰京貨店昨晨有匪徒多人以買物爲由向帳櫃上搶取銅元百枚而逸學徒駭而大呼由鄰人帮同拿獲一匪解入新閘捕房究辦（失） 
[屍屬自請免驗]  
　　住居美租界之王殷氏前日與夫王錦榮口角爭鬧至夜半忽然斃命美捕房派探錢榮堂往查一面傳地保朱竹亭報縣請驗昨日捕頭將王錦榮解請公共公廨訊究地保朱竹亭供訴前情訊之氏母殷葛氏供女兒患心痛而亡與婿無尤求免報驗太守判具病斃甘結送查當將王　榮開釋（莊） 
[上海縣案]  
　　沈小毛控姊夫覇吞房屋前晚王大令提訊沈供有地一方數年前與姊夫合造房屋價係均派今遭姊夫姚阿根吞没不容居住求究大令判候查○是前陳子才遣子靑台禀控旗侄者生竊取棉花囑陳雪堂陳生發　福生三人挑賣等情曾經訊押在案昨地保徐永生投案禀稱此案業經董事等理勸明白求請銷案大令判將陳考生等四人由押所提出一并斥釋○菓子巷襪店主王佐才之妻於去年八月間逃逸王書明招帖送到酬洋五十元旋有邱金榮姜錫山至王店聲稱據陳向榮說爾妻在浦東某姓家王信以爲眞當付洋廿元卽與邱姜陳同往浦東尋訪忽稱已不在某處始知被騙王遂扭邱至總工程局控告奉判交蔡松卿保出　尋迄今未見尋交王又至局投催轉送到縣前晚王大令提訊陳向榮供與王索不認識王失妻後有邱金榮來托小的代爲尋訪小的並未到過王家索洋亦未同到浦東蔡松卿供邱押局中英小的具保出外尋訪姜錫山至今尙未尋獲求竟限大令判交保限五天交到邱金榮再訊（哲） 
[總工程局紀事]  
　　小孩管林大被繼母逐出在馬路啼　由巡士帶局文南京人徐六子年十一歲隨母來申上岸失散亦由東區巡士帶至局中局董判發堂候召家屬認領○日前法捕房派包探請總工程局派探恊吊元泰萃泰兩藥棧收買之川芎等藥料帶回公堂旋由失主太古洋行請將收贓人解案究罰昨又派探協提局黃准卽提到兩棧主交探帶回歸案訊辦○前日分辦處巡士查見高福生張華生王夏生在壩基橋　東張西望形跡可疑拘解總工程局陳叅軍訊之高王均稱業木工張稱在北市爲馬夫爲判張王交保高押候查核（夏 
[公共公廨晚堂案]  
　　姚學文控余菊廷吞没股銀前晚襄讞王明府提訊姚供光緖廿八年正月與余合股在小東門外開設聚源魚行茲被伊兄竹廷捲逃鉅欵請究訊之余供情願將兄交案明府判交妥保限十四天交人○新關好稅務司函送李祖光葛松林及賭棍方潤峰等到廨亦奉明府升訊葛供在六合縣境承裝紅砂八十二　來滬銷售被方串出流氓顧關全勒詐求究訊之李供紅砂係錦昌公司許玉林出洋五百元買來許已到案質之許供在六合縣領有護照裝　紅砂八十二墩來滬在乂袋角停治被顧關全等勒詐不遂拘人永捕房解案訊之方供前買山一方現被封禁彼此涉訟未結許所裝之砂卽係山内所產又前曾被竊護照十七張許所呈出者即係被竊之照明府以供詞各執判均交保候移文六合縣復到再核○陸許氏等控陸根盜賣地皮亦未奉明府提訊陸許氏供有祖地一畝零被陸根保盜賣向論不睬求究訊之陸供地係小的之產有歷年糧串可憑明府判交保候移查會丈局復到再斷（該） 
[公共公廨早堂案]  
　　王阿仁串同張阿桂徐泉福陳文安等竊取貴州路陳土生家綢縐皮衣棉袍方單等物分質南市及上海縣城内各當舖得洋逃逸經失主報捕派探將王等拿獲並在法捕房提到徐泉福於昨解究讞員關太守判王發押西牢一年零六月張陳徐各押西牢尤個月分别示儆○張泉福吳阿六吳和尙等在後馬路剝取陳榮生棉衣等件解案訊供支吾奉判押候查明再核昨又有孫金甫者投案訴被張泉福攫去洋兩元零並以刀恐嚇求究太守判張等各押西牢半年○出店江昌福竊取大英書信舘鈔票三百七十七元郵票七百二十張共値洋四百元洋東報由捕房拿獲吊到自　之金戒時表約値洋百元於昨解究太守判押西率两年期滿逐出租界○徐得順投捕房控被流氓搶去洋元捕頭飭探查得實係虚誣旣　王阿福又控因賭被徐兇毆捕房飭將徐傳到於昨解究太守判徐押捕房两月王不應亙毆罰洋两元充公（該） 
[法租界公堂案]  
　　某洋人控松江婦人陳彩寳捲物逃逸由捕解案請訊陳供該洋人初許每月給洋三十元繼允十六元後因分文不給故而他去詎被誣控求鑒中西官判陳交保再核○前日法界瑞福里某姓房屋　璧忽爾坍倒壓傷主僕婦女二日送醫院醫治茲捕房查知該星係已故皖人程蔴皮之產往往將舊料改造致有傾圯傷人之事故將收租人謝連記傳至公堂命業主親具保結不再有前項情事存查○施維榮行竊太古棧川芎銷售與南市元泰瑞源两藥材行經捕房將該行主奚省卿徐信昌提案判奚罰洋五元徐罰四元以宗懲儆○贛人袁靑山偕見証　子雲投公堂控不十號華捕姦伊妻子等情中西官准詞傳訊袁供六十號捕陳小寳前在小的舊貨店内爲夥與妻子王氏有染初猶不知後辭歇充常華捕愈無忌憚時來戀姦向之申斥不服反被兇毆因此控究質之氏與陳均不承認奉判候查明實在再訊（舟） 
[美租界捕房事]  
　　楊少甫報稱家居北河南路一百十七號房屋前晚被 
 
 

Page 19

 
 
竊現洋雜物約値二百餘元請予飭查捕頭當飭包探朱子藩前往查勘○夏永寳塌車行經百老匯路將某西人包車輪軸撞斷由西人唤捕將夏拘入奉飭賠洋二元了事○西華得路張春咸酒店違章深夜售酒由捕回報捕頭飭探請廨出單傳罰○張渭生昨與查老匯路汪桼昌衣箱店主索欠互毆由捕併送捕房捕頭以事涉錢債飭赴公廨控告（西） 
[寓言小說雙靈魂不准複印（五）]  
　　第五節 
須臾警長已至。訊員具以情告之。警長詫曰。乃有此事耶我二人先宜率警士往驗屍具。命掩葬之。再歸訊此兇犯可也。 
旣至戈登路。果見有三四印捕圍觀一屍具。見警長等來皆急舉手、拭面。若自諱其哀戚然。警長檢驗畢告於衆印捕曰。此傷已不可救。汝等速掩埋之。勿徒使伊久暴露也衆印捕諾。卽舁警爾亞之屍。投於路側荒地中。掘之瘞之。 
警長及訊員等返署。方擬提究兇犯。而守牢者已馳出口中咄咄作怪詫聲。問何故。答曰頃所拘之中國人自稱爲警爾亞者今又忽作蘇州語。自謂姓黃。名祖漢與曩時之舉動迥若兩人矣 
警長命引之來問曰汝果誰何。則曰我姓黃名祖漢蘇州人部寓保處。答曰派克路新安里三號。問操何業。答曰肄業法政學問有同寓者乎。答曰有。問幾人。姓名誰。答曰一人。亦黃姓。名農裔。乃余族弟而同學者。訊員曰若爾汝何爲冒稱警爾亞。黃祖漢茫然不知所答。良久。曰無之。　（案印魂初入身時尙知自謂爲印捕之謬今乃茫然不復覺悟客强主弱。故爲所奪。有如正虚邪實之病。虚寒之體。反現壯。熱之象也。 
訊員曰然則汝鎗斃警爾亞。誰實主使者。黃祖漢詫曰此何言。我乃。不識警爾亞爲誰。且並未嘗習發鎗也此何言。譸員嗤之曰汝頃時明明當我冐稱警爾亞。今乃不識之耶。言訖。起手杖欲撻之黃祖漢。大呼曰。汝英人以文明稱於世。乃亦將以威刑逼屈人耶警長急掣、訊員手勸曰。且勿爾。母令外人謂我輩野蠻。一面又命守牢者引之人禁室且曰午餐後。吾二人往派克路。一詢黃農裔。卽可知矣。訊員稱善。 
餐畢。急至新安里。視三號門首。釘一小本牌。上書古吳黃寓四字。叩之一老僕啟門。驟見兩英人。大震懼項縮股粟若無自容處。問其名。則囁嚅久之。强應日。我錢阿奴。言頃齒震擊有聲。 
警長笑曰。汝勿怖。吾弗惡汝。汝主人爲誰。第言之。錢阿奴現驚疑色。良久。期期應曰。我主人乎。皆姓黃。問幾人。答曰來上海者乎。止兩人。問兩人何名。答曰其名乎一漢裔。一祖農。 
警長訊員皆詫絶。問曰祖農耶。漢裔耶。答曰唯唯警長訊員相顧謂曰。伊何以自謂爲祖漢哉。語未已錢阿奴又急應曰。唯唯。是也。我誤。矣言訖。額上汗滴滴落。熱氣上騰如炊烟。 
警長笑曰。然則彼一人又何名。錢阿奴俯首思索久之。答曰裔語忽中止又良久。猛省曰。農裔。哦哦。是矣。我憶之矣農裔。訊員見如此。亦失笑曰汝果是伊之僕人歟伊果是汝之主人歟答曰是也訊員曰。汝何惛憒若此。乃至不能自憶其主人耶警長亦大笑（驚則氣下。牽動君火。君火亦因之下注。不能激射腦髓腦髓驟然黑闇而知覺、力亦頓弛散當此時。雖使見其父母妻子。且不能記憶。不惟不自識、其主人而已也。 
錢阿奴曰。我識主人。言甫畢。又急指巷口曰。我識我主人來矣。我主人來矣警長訊員急返顧。則一人力車止巷外。一少年已下車。日本裝束。年約二十許。手挾書兩册。躍躍然來。 
案八十一難經謂人身十二經。而瞻爲之主然則善震懼者主權。不立。由膽虚也。黃祖漢以震懼而腦門開。故印魂得乘間入之錢阿奴亦以震懼而腦筋失紐。遂致不能自憶其主。人嘻戚繼光眞。知兵者。故其治軍旅。首注意於練膽而破佛之箸書。常常發明死。生之故。欲令人勘破此。關然後可以有爲蓋亦練膽之意也○或間曰中國之所謂君火果有光能照腦髓乎。儒冠和尙曰然。腦汁入土。能發爲燐火。此卽腦汁中含有君相火也。又問君相火究係何物。曰卽西人所謂電氣凡動物體中皆有之。而知覺力實出於是。 
來函 
[助賑摭要]  
　　淮徐海等處罹灾後饑民乞援甚急聞者爲之躊躇迺承○榮張氏爲查奎夫子求資冥禱祥壹千先秀水杏雲堂主人高求病速痊洋五百元湖州德淸縣右堂曹有之少尉將自業基地得價移助英洋一百五十元龍洋一百三十三元莊少榖三旬壽誕蒙○諸君賀禮并籩責移助洋一百十元徐永生爲慈尊六旬壽辰承○諸君賜賀將籩資移助洋一百元高郵武廟丁瑞昇募高士夔士　士騏爲父雨人公祈冥福移助六十五千合洋六十一元小洋八角李炳之洋四十七元左太守劬孫爲元配李淑人奠儀移助洋三十捌元委解拯濟在善士惻隱爲懷活人洵不少焉[  上海北市絲業會舘籌賑公所施則敬抄登]  
 
 

Page 20

 
 
   
 
