# 1908 - 234 - 4912781

 

Page 1

 
 
   
 
 

Page 2

 
 
   
 
 

Page 3

 
 
 ]HH [ 
交旨 
　　七月二十八日交會議政務處本日御史俾壽奏各省分發候補人員請飭本省督撫隨時考騐量材錄用一片奉 
　　旨會議政務處知道欽此同日交憲政編查館本日御史俾壽奏各州縣地方自治宜選公正紳董嚴懲土豪惡棍一摺奉 
　　旨憲政編查館知道欽此同日交外務部本日出使大臣黄誥奏使館人員遵章請獎摺單一件奉 
　　旨依議欽此 
論說 
[論國民宜速籌國會實行方法（除由續初一日]  
　　第一議院組織問題議院組織問題者何。即所謂我國採用議院制。當用一院制。與二院。制抑採。用二院制。當用民選上院制與世襲上院制是也。一院制在歐洲除希臘及一二極小國外。皆不採用。是一院制幾爲世界各國。以人爲。的淘汰而盡。則一院制與二院制之。採用與否。可不煩研究而解决之矣。所不可不研究者。爲採用二院制。當模倣民選上院制。與世襲上院制而已。我國宜適用何制。不可不研究民選上院制。自何國發生。與世襲上院制。自何國發生而後定之。 
　　今試徵之各國。因民選上院制者。如美利堅法蘭西荷蘭比利時等。用世襲上院制者。如英吉利匃牙利澳大利普魯士意大利西班牙葡萄牙日本等。謂我國宜採。用民選上院制。師美法各國之。例行間接選舉主義。由各省省議會選舉而出。近時主張此說者。頗不乏人。雖然。採民選上院制　如美法民主國而外。如荷蘭。如比利時。在歐洲皆爲民權。發逹極早之國。故採用民選上院制。實由種種慣習沿革而來。我國採用民選上院制不特爲事實上不可能之事。以理論演繹之。亦恐不能適當也。何則直接選舉以行於民選下院。而以間接選舉。於民選上院行之。上下二院一以代表國。民全體爲宗旨。豈非我輩之至願。然僅一民選議院。政府尚有所靳而不予。若并以上院之組織。亦依民選主義行之。適足以生政府疑忌之心。而增開設國會之阻力。是欲求其成。而適以敗之也。故主張此制者飾說雖美。而於實際上。則毫無裨益。是我國民選上院之制不可望。可望者乃爲世襲上院之制。 
　　夫所謂世襲。上院之制者。非純乎以貴族組織之也。其組織之分子甚複雜。各因一國之歷史。而成一種之組織。今詳記其組織之種類。以爲我國取法之資其亦可歟。 
　　（甲英吉利其上院之組織。自以下各種而成。即（子）僧官（丑）世襲之貴族如公侯伯子男。（寅）愛爾蘭及蘇格蘭之貴族。 
　　（乙）匈牙利。其上院之組織。自以下各種而成。即（子）世襲議員。内復分爲二（天）成年以上之王侯大公。（地）二十四歲以上匈。牙利之貴族。（　　丑）由官職而爲議員者。（寅）國王所任命之終身議員。（卯）目克羅亞斯拉澳尼亞選出之三名代議士。 
　　（丙）奥大利其上院之組織。如（子）成年之皇族。（丑）有重要領地且依勅命之成年貴族。（寅）相當於大僧正及公爵之僧正。（卯）優於學術技藝或於國家又敎會有勲勞之被勅任者。 
　　（丁）普魯士。其上院之組織。如（子）成年之皇族。（丑）有議員世襲權之貴族。（寅）終身議員。 
　　（戊）意大利。其上院之組織。如（子）成年之皇族。（丑）敕選議員。（寅）爲重要官職者通學藝而於國家有勲勞者。或三年以來納三千利而（每利而約當我國三角五分餘）之直接國稅者 
　　（已）西班牙其上院之組織。如（子）由自已之權利而爲議員者。例如成年之王子。每年有六萬俾士逹（每俾士逹約當我國三角六分餘）之土地收入之貴族。或重要官職（丑）國王所任命之終身議員。（寅）法律所指定之國内團體及最多額稅之選舉議員。 
　　（庚）葡萄牙。其上院之組織。如（子）成年之王族。（丑）僧官。（寅）國王所任命之終身議員。 
　　（辛）日本上院之組織。爲（子）成年之皇族。（丑）華族。一種爲公侯爵之逹於二十五歲以上者。其餘一種。爲伯子男爵之公選爲議員者。（寅）預選議員。亦分爲二。一爲終身議員。例如有勲勞或有學識而年逹。三十歲 
 
 

Page 4

 
 
 ]HH [ 
以上者（二）爲多額納稅者。 
各國之組織如斯。雖或因習慣而各異。其非純爲貴族之組織則一也。我輩評論議院制度。其上院當采貴族制度。亦正以其非純爲貴族可以容納各階級之。代表。而收調和。各階級之效。烏見其施之我國。而必不。得當（未完） 
專電 
[電一（北京）]  
　　憲政編查館資政院會奏憲法議院選舉各綱要摺謂此時遽開議院勢難辦到預算决算無根據憑何查察户口財産無數從何興辦法度未全參與政治者何由考核國民程度未及何以副選舉之實地方自治無模範何以享權利 
　　議院未開以前逐年應行籌備事宜摘要如左 
　　第一年各省籌辦諮議局頒地方自治章程頒淸查户口清理財政章程變通旗制化除滿漢 
　　第二年行諮議局選舉法頒資政院章程並行選舉法　查各省出入欵項數目　頒法院編制　頒簡字課本　籌辦各省審判 
　　第三年召集資政院議員開院頒新刑律 
試辦預算决算頒整頓官吏任用廉俸章程 
　　第四年頒地方審判章程 
　　第五年頒國家稅章程頒京内外官制 
　　第六年設行政審判辦理全國預算 
　　第七年辦理决算 
　　第八年定皇室經費設審計院行統計法 
　　第九年宣布憲法宣布皇室大曲頒行上下議院選舉法設弼德院國民識字者須滿二十分之一 
[電二（北京）]  
　　軍機處度支部會議蒙墾借外債過多期促無欵籌還 
[電三（北京）]  
　　陸軍部以浙省新軍練成一鎭奏簡統制兼總統 
[電四（北京）]  
　　江督蘇撫奏覆許珏條呈多難辦到禁烟幸賴膏捐未便停止硃批知道 
[電五（北京）]  
　　直督楊士驤臨行貢物值八萬金 
緊要新聞 
[國會問題]  
　　二十八日王大臣在朗潤園會議國會年限某軍機謂現當解散各省黨匪人心惶懼非宣布國會之年限人將謂朝廷無意於開設議院故久事遲延則人心解散反對朝廷恐與大局有礙而某中堂猶主持十年之議且謂各省請願書都察院尚未代遞不如趁此時機先佈年限爲發之自上之計某邸謂果如此則召集議員之時吾人亦早成腐骨矣聞者皆大笑 
　　東三省國會請願書惟吉林已來京呈遞現又由三省士民聯合一體上書請願公舉榮陞爲起草員約中秋節前入都捧呈 
[奏定地方自治章程之大畧北京]  
　　民政部現已將民治司擬呈之地方自治章程及奏稿詳加核訂二十三日發司繕寫二十八日入奏探悉此項章程計分七章共一百二十條兹記其大略如下（第一章）總綱（第二章）城鎭鄉議事會之權限（第三章）城鎭鄉　事會之權限（第四章）鄉長之責任（第五章）自治經費（第六章）監督規則（第七章）附條施行之法以上各節請旨飭下各直省統限一年内辦齊如有碍難情形請展期者亦至多不得再逾一年 
[開缺皖撫奏覆刑律草案北京]  
　　開缺皖撫馮萼帥奏稱查草案總分則計三百八十七條陳義至高取材極博若能推行無礙藉足收回法權湔雪前恥豈非朝野所稱順考領事裁判權西人初行 
 
 

Page 5

 
 
 ]HH [ 
之於土耳其繼行之於我國繼行之於日本惟日本已於近年與各國改約得令撤退其能令各國撤退者固由軍事亦賴外交非僅恃法律修明己也即以法律論必實行於本國而後能見信於外人若專務文明之名於本國歷史人情風俗習慣一切相違竊恐人民之程度不能越级文明之精神不能躐等非徒無益而轉有損有不得不鰓鰓然過慮者以立法之作用言我國上古之世聖君賢相皆知以恤刑爲宗旨然刑法單簡不外身體諸叚即周末儒術大興學說羣起始薄刑名而重道德而刑典亦略而不詳歷代相沿至唐律出而大備純用懲戒主義宋金援引無所出入元明之間復參報復主義國朝因明舊制故今律則兼懲戒報復者也然自行秋審制度以來聖澤皇仁實又叅用感化主義蓋今日東西各國刑法皆取感化不用報復而草案即以此爲圭臬夫報復之說本非刑律之平爲今日法律學者所鄙議然並懲戒而不用專欲以感化爲能恐未能適合於今日人民之情勢如總則内第十一條凡未滿十六歲之行爲不爲罪及第十二章猶豫行刑第十三章假出獄各條皆偏重感化主義者也以中國社會不良敎育未普凡十五六歲之童子知識已完能力亦無不足幾於無罪而不可犯若猶不論其罪則幼年子弟必至無所忌憚無惡不爲是欲以道德化民轉足以壞其道德誠宜仿日本舊刑法十二歲以下不論罪及十二歲以上宥恕減輕之例比較今律固已迥然不同俟將來敎育廣播道德發展之時年齡責任漸次從寛再與各國競爭文明尚未爲晚猶豫行刑及假出獄二者變通刑罰之有以情相感收效必多然提法司未改審判廳未立巡警未能普及監獄未能改良亦必遲之數年始能施行此宜斟酌者一也又以立法之内容言西人用人格主義不用家族主義日本新刑法亦然我國不能援用上徵國史下察民情皆莫不以家族團體爲國家之根本若忽將家屬主義驟然改破則全國人民國家之觀念旣淺家族之範圍復弛恐人心渙然更無術可以結合西人迷信宗敎國人多數從同故不必重視家族我國不然舍修身齊平數言以外别無條敎可言若其所厚者薄則其薄者必不能厚有不能不重視家族之勢草案非無重視家族之精意尚缺重視家族之明文如分則第一章關於帝室之罪旣立專章而君親並重宜仿日本舊刑法意將關於祖父母父母之罪另立專章並附載不得援引不論罪及宥恕减輕之文保持家族維繫人心不宜以犯殺傷尊親屬罪者與犯殺傷凡人罪者並列無所區别此宜斟酌者又一也若夫名節之防中國女子習俗相沿視西人爲尤甚有臨難殉身者有被辱白盡者此者我國女子特徵如分則内第二百七十四條强姦婦女僅處二等以土有期徒刑又第三百五十四條第三項於盜所强姦婦女而不列於第三百五十五條之内此等重犯尚無加以死刑之時輕重之間未免失宜保護名節者不力因而不顧廉恥者遂多此宜斟酌者又一也至於名詞文法似宜精益求精不宜專採諸日本日人以西書之名詞翻我國之漢字有淵源故書而確有考據者有摭拾俗字而失其眞義者我國修訂法律取捨之間應有權衡典雅之字不妨相仍桀鷔之詞概宜屏去不錄蓋法律爲詩書之補助即刑罰亦係敎育之一端若條文詞義與本國文學或相背戾解釋不易奉行遂難且西人文學分古代近世一種尊崇古代文學者其志固已足嘉　闡近世文學者其功尤不可没古代文學以羅馬拉丁文字爲宗音義源流皆能詳加考訂此流傳古學者也若近世文學則又英人能以羅馬拉丁變爲英文法人能以羅馬拉丁文字變爲法文俄德亦然所以便利國人保存國梓不使本國文字爲外國文字所混化用意尤深若我國文字一字一義誠能考求字書推闡文義何求而不可得即法律名詞宜因者因宜創者創亦非難能之事也若似中非中似西非西之日本文法斷不可略相摹仿使其浸入我國倘更編諸法典恐舞文弄法之輩又將利用此等文法自便私圖其流弊尤有不可勝言者總之今日立法怵於國際毖於時局懲於敎案萬不能守我國獨有而用殘酷之刑而不趨嚮於萬邦共同可行之法亦不能重違民俗遠悖國情專爲舍　芸人之計故修改本國之法則貴乎汰其惡而留其良採取外國之法尤貴乎節其長而去其短必求無偏無倚知變知通此則立法者所當斟酌盡善而尤臣所殷殷祈禱者也七月二十五日奉硃批着修訂法律大臣法部議奏欽此 
今日緊要新聞仍接入第二張 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 ]HH [ 
接緊要新聞 
[蘇臬派員會議滬甯釐金蘇州]  
　　寗滬鐵路運貨完釐一案疊經部派那左丞曁蘇臬朱廉訪商訂辦法以路局不肯遵從迄未定議刻下裝運貨物諸多窒礙亟須重開會議明定妥章蘇牙厘局督辦朱廉訪查有鎭江下游委員陳太守省三熟悉情形特電調到省參議其事俾可早日定局 
[皖撫因病出缺詳情安慶]  
　　護皖撫繼中丞在寗藩任内即因戒烟舊病大發迨履皖任病益加劇前月念六日身體稍爽僅見客一次一切公事均未閱看皆係他人代行然精神猶略可支持初一日三鼓忽然疲喘大發昏迷不醒加以六日未進飲食氣弱不支遂即出缺現在文武各員均齊集院署幫同料理一面由司道等公電江督端午帥專電奏報並請旨飭令朱撫從速來皖其未到任以前則請暫由沈方伯護理聞中丞瀛眷尚須在皖稍作勾留俟擇吉開吊後再由公子輩扶柩回籍云 
[馮撫論海權與漁業之關繫通州]  
　　浙撫馮汝騤中丞覆通州張殿撰函云頃奉惠函並示漁業入會應行研究要略具悉種切兹據愚見所及條列一二不能盡亦未必當也海界之說士大夫且茫然彼漁户又安知海界漁業權之重要往聞我國漁船所至之處北抵海參威左右東極浪崗以東寗波漁户往往望見長崎而返南迄瓊州迤南之七洲洋德人漁業書中有云華人每在千里長塘萬里長沙（此二地實係海中珊瑚島見瀛寰志略）之上捕燕窩魚蚌嘗聞粤人捕魚採珠實至於赤道以南之爪哇海是海界之延長即海權之所在顧以江浙近事言之當日俄對馬島海戰之前俄國波羅的海戰艦廿八艘駛至北馬鞍羣島左近北馬鞍者即華名花腦山幸當時有人告前滬道袁海觀中丞援以海圖示以說帖聲明北馬鞍即花腦爲崇明轄境中國領海主權所在始得保守中立卷查敝署檔案有端午帥咨拿寗波人李姓等盜賣花腦山地與洋人造屋避暑一事不知李犯解到後如何辦理聞江南水師以時巡閱花腦諸島之舉此保護海界之要政也海圖要矣然中西雜糅之譯本則仍不適用也舊譯之海道圖說附圖新譯之陳壽超沿海險要圖說太率譯自英國斯丹福海圖純用譯音幾於不可究詰不如日本水路部所出海圖尚有華文原各水路部之圖亦譯自英國海圖即歐美各國未嘗不以是爲準也以弟所見惟朱正元江浙閩三省圖說爲最精美且略有考證要非漁業專家之書有人言貴公司前次赴意賽會之圖亦不免中西雜　漁業歷史行文自佳考證稍略事甫草創復何多求至各國捕魚海界條約最爲繁密如英美兩國在白令海捕沙丁魚之約大西洋各國捕魚之約近時日本人在高麗海已起而效之此亦將來大問題所宜預爲研究者也輪船捕魚似不如帆船之省便素稔貴公司宗旨意在不與漁民爭利誠如尊議中國漁輪就近時情勢而論對外作爲界名對内用以護船惟能否由公司自製大對小對張網漏網南莆北　滷蛋等船租與漁民而由輪船收售魚貨任其轉運漁輪掛網人水太深僅捕粗魚不能如帆船採鮮按時入巿似不值得此亦應行研究者也弟自來浙中深知海界與漁業有密切關係曾經飭屬分查沿海各島繪圖帖說迄今惟台屬太平温屬玉環報告尚爲簡明寗波紳商於商務是其特色然亦無留心漁業者以此等緊要問題僅聽不識字之漁民自生自活於其間用爲嘆憾正擬提倡獎勵而量移江右遂未舉行閣下宏識孤懷高掌遠蹠兹事體大而以赤手空拳行之愧未能相助除將擬開各節抄行農工商礦局分行商會傳知漁商研究具報外先復大略 
分類新聞 
政界 
[加派蕪道監督警務安慶]  
　　皖省巡警道卞觀察以蕪湖一埠華洋雜處交涉事繁雖經設有叅事一職而遇事禀商未免延緩因即上禀皖撫加派蕪湖道就近監督俾可隨時指揮業經繼護撫批准並札蕪湖道遵照矣 
[浙省銅元擁擠情形杭州]  
　　浙省銅元擁擠商民交困而隣省濯輸奸匪私鑄仍層出不窮巿面愈形岌岌各外府因折價閙事者屢見不鮮前有某紳條呈撫憲請以後官欵稅厘軍餉等項一律分成搭用當經札飭司道會核仍以種種窒碍萬難照行等情詳復聞前月閩省運來之銅元二百箱計共四百萬枚迄今堆存官錢局增中丞迭據閩督松制軍一再商催現己札飭藩司照會商務總會定本月初四日招集全城商界大會决議辦法 
　　又聞昨日乍浦商務分會電禀浙藩略云該處商人聽信陳姓業董煽動恃强折減銅元巿價商會勸阻不從又有聯合罷巿之說請迅派員查辦 
[電告湖水漸次退落高郵]  
　　淮揚海道吳觀察電禀督撫云近日洪湖水疊次落退江潮亦减高郵誌水現疊落至一丈四尺六寸仍有漸落之象裡下河民田已大半收穫隄工平穏車南新三壩似可母庸啟放以節公帑並使下河晚稻亦收全穫之效職道本擬在工多住數日以期愼益加愼現因清淮有要事疊奉提帥電催早回遵於明日（初一日）起程回浦耆道仍在工督率防護謹此電陳 
[派員經理戒烟局蘇州]  
　　蘇城戒烟局前由拒烟會兼辦無甚效力自經禁烟局總辦沈觀察於五月十六日收回後計到局領藥報戒者已有二百五六十人業己戒斷者亦有一百八十餘人兹臬司左廉訪及沈觀察以目下局中事務紛繁且據書戒斷各人是否眞正戒斷亟應專派一員經理局務兼司稽查爰委補用同知凌寳澄到局襄辦月給薪水銀四十兩 
 
 

Page 11

 
 
 ]HH [ 
[皖省路政無案可鈔安慶]  
　　郵傳部前因奉旨編輯政要曾行文皖撫飭將二十九年九月商部未設以前各項路政案鈔錄送部以備考查等因經馮前撫札司遵辦在案兹藩司沈方伯查明安徽路政係自二十三年李京堂創始從前并未辦路無案可鈔昨己申復繼中丞咨部查核矣 
[分派恩賞賑銀武昌]  
　　鄂藩李方伯日前奉到度支部頒來恩賞湖北水災賑欵内帑銀六萬兩刻己分撥各廳州縣黄岡縣撥銀三萬兩麻城縣撥銀七千兩江陵監利兩縣各撥銀四千五百兩黄安縣撥四千兩石首縣撥銀三千兩興山黄陂二縣各撥銀二千兩漢川濳江夏口兩縣一廳各撥銀一千兩 
交涉 
[新定敎堂購地官契安慶]  
　　外務部咨皖撫文云前據貴撫咨稱據司局會議敎堂置産契紙式樣仿照湖南辦法旋因法總領事並姚主敎以另式歧視不認并准部咨嘱予變通當即委員往各處調查以江南辦法爲尤善所定官板契紙係無分民敎一體領用現擬仿照該省契式以歸一律請照會駐京法美使轉飭各處敎士遵照等因前來查敎堂置産一律領用官契上年已准法使允准惟不認另頒敎堂契式兹旣仿照寗省辦法民敎悉歸一律則各該敎士自應無辭應即查照歷次咨案飭令該司局通飭各屬遵辦本部無庸再行照會美法各使相應咨復查照可也 
[法領函告佈謠閙敎廣東]  
　　廣州法領事函致粤督現接巍副主敎書南海龍蛇鄉敎民鄧子佳有印契管業稅地一叚被同鄉西約劉姓憑空冒認堅界强佔復敢糾合同宗數千人佈謠閙敎搶拆敎堂現在謠言盛傳大有搶拆之勢更有買兇暗殺敎民鄧子佳兄弟之說己由該主敎函致南海縣請再札縣速予彈壓保護張安帥接函己行司飭縣妥爲辦理 
軍界 
[調查民間鎗辦法蘇州]  
　　蘇藩瑞方伯前飭各屬調查民間鎗械烙印造册曾誌前報兹嘉興清鄉委員英太守擬呈應守規則八條方伯以所擬各節均屬切實特通飭一體遵辦規則錄卜（一）無論何項鎗枝如有隠匿不報或以多報少查出以私藏軍火論罪（二）鎗枝呈驗烙印後不准貪價私售違者以私販軍火論罪（三）此鎗如擅借别人因而滋事者應將原主分别科罪（四）此鎗如有損壞應隨時報明原董呈縣驗明吊銷執照（五）此鎗如經遺失應報明原董具結存縣吊銷執照）六）此鎗應小心收存或有遺失應報明原董具結存縣換給執照（七）已經呈縣烙印之鎗枝地方文武官弁不得强爲借用（八）呈請驗鎗曁領照時所有經手原董與衙門人役不得需索分文 
[俄國軍官觀操蘇州]  
　　俄國陸軍副將萬特爾君遊歷來蘇由各當道留請閱操業於上月二十七日先閱陸軍步馬砲各隊操演二十八日各當道假督練公所請閱左路巡防隊操演步伐萬君當塲謂劉陳各統領云各營兵丁精神操法均已完備惟打靶尚欠講求等語操畢由洋務局陳觀察假座滄浪亭邀請赴宴藉伸東道之誼 
[飛划營一律開操蘇州]  
　　蘇省飛划陳統領札飭各營選派官弁兼充敎練己誌前報兹己分别派定於初一日一律開操聞滿三個月後尚須禀請撫藩校閱以覘優劣 
[新軍員弁普受敎育長沙]  
　　湘省常備新軍楊協統晋現就小吳門外本軍營内設一講堂聘請日本陸軍中佐生田清範君爲總敎習凡兩標標統及各營管帶隊官排長每日至講堂講求軍政限六個月畢業學務 
[陸軍部電催學費杭州]  
　　浙撫增中丞札藩司文云本年七月十七日接准陸軍部篠電内開前派留日海軍駕駛生第三年學費改由各省解部轉發希即匯解又本年遺派留日海軍輪機生浙籍鄭董等五名第一年學費希即解部各等因到本部院准此查來電前派學費業據詳解至第二年爲止其本年新添之欵爲海軍重要事項亦應一律籌給除分别先行電復外合將來往各電抄錄札飭札到該司即便查照迅速設法籌欵滙解並轉移提學司敎練處知悉 
　　陸軍部第一次致浙撫電杭州撫台鑒洪前派留日海軍駕駛生學費此後改由各省解部轉發貴省應解第三年學費日幣八百八十八元希即解部 
　　第二次致浙撫電杭州撫台洪鑒本年派遣留日海軍輪機生二十五名經本部電咨駐日公使就近考選其學費由各該生原籍省分認解查鄭董李紹晟何鰲吳湘張仲寅五名籍隸浙江第一年學費日幣二千二百二十元希迅解部 
　　浙撫復陸軍部電北京陸軍部鈞鑒篠電敬悉海軍學費八百八十八元己飭司迅速籌解矣韞印又陸軍部鈞鑒浙籍留日海軍輪機生鄭董等五名學費日幣二千二百二十元已飭司迅速籌解先此奉復增韞 
[定期開辦僧敎育會寗波]  
　　甬郡僧敎育會遵奉憲批邀請就地僧學兩界並各寺僧人悉心妥議公推天童寺住持敬安爲僧會長陳君訓正爲紳會長租定城内白衣寺爲會所經育王寺住持濟生等釐正章程呈請各憲核明立案准於九月初三日開辦 
實業 
[預備開辦銀行南昌]  
　　贛撫沈護院現接度支部電咨江西省城須設大淸國家銀行一處請即選擇地址預備一切以便來贛開辦業經沈護院諭飭官銀總號總辦文芝塢觀察妥爲預備矣 
[氈呢廠總辦辭差武昌]  
　　湖北氈呢廠總辦石觀察鎭春間往京津措籌經費經直督楊蓮帥留辦圍塲屯墾木植局兼營務處差使延未 
 
 

Page 12

 
 
 ]HH [ 
返鄂刻以氈昵廠開辦在即經陳小帥發電催令速回昨據該道覆電以在北洋經手未完事件甚多懇即另委幹員接辦原領氈呢廠關防一顆不日派弁繳呈云云業奉小帥批准惟遺差委何員接辦尚未揭曉 
[禀陳津浦購地章程之撫批安慶]  
　　津浦鐵路總會辦叚道書雲等遵擬北路購地章程略加删註業經禀陳撫憲奉批云據禀逐條細繹該局章程因採取各處購地己行之法而得所折衷可謂周密詳愼南叚購地與北叚相同另擬章程亦不能出此範圍惟圈地爲南省所無旗地亦不多見購地總類己聲明無論何地概照民田辦理似可删圈地旗地專條至於購地價目北段係仿照京張奏定官價聲叙如有窒礙難行之處隨時斟酌變通辦理可也 
[請將榖價撥購路股杭州]  
　　浙路公司咨請各憲通飭各屬查明地方公欵酌量撥購路股以便接築浙贛杭甬等線疊誌前報兹悉前日又有温州泰順縣士紳潘鴻康等聯名具禀撫轅請以該縣常平倉榖價全數撥購浙路股分即以按年收息買榖還倉如果經理得人於積榖備荒路股持久兩方面均有裨益現經增中丞批准札飭藩司即日飭查具復 
[創設漁業公司漢口]  
　　漢口後湖地方近有陳商信成集資設立漁業公司昨將開辦章程禀呈夏口廳請爲出示保護金司馬以漢埠米廠地方向有漁業公司承繳漢陽府漁課在案該商另立公司與米廠原設公司有無窒碍及後湖漁户是否認可候移請商會查覆再行核辦 
[創設武漢渡江木輪武昌]  
　　職商龍琨等因武漢江流湍急往來小輪有風即不能行駛爰倣江浙木輪形式集資製造木輪渡江刻已租定武昌大堤口漢陽馬王廟爲泊船碼頭具禀鄂督及勸業道清示立案聞不日即可開行 
[贛省勸業塲開辦江西]  
　　江西萬壽宫地址寛闊經商務總會呈由部准開辦勸業塲以爲陳列百貨之所現已於初一日開辦 
雜記 
[禀陳兩姓械鬥案情南昌]  
　　江西餘干縣袁吳兩姓前以網魚起釁互相械鬥致斃袁姓十三命之多迭經大吏遴委大員督隊查辦迄已年餘因正兇未獲案懸未結現經内河水師統領吳觀察督同曹守樹藩前餘于縣吳令孝愷石令守謙將辦理此案始末情形於七月二十八日上院面禀一切請示核遵 
[查究集益社公啟寗波]  
　　甬府夏太守札飭慈谿縣略謂匿名揭帖例禁綦嚴本府接得集益社刷印公啟兩紙所言多係該縣樟橋鎭辦理鄉約之人事皆暗昧語盡不經並無關涉地方公事其爲挾嫌汚衊不問可知本府詳加訪查該處左近並無集益社之名此等刁惡棍徒假託公啟造言生事意在破壞鄉約深爲風俗人心之害亟應查究以警譸張仰即嚴密查拿務得確據照例懲辦 
[鐵路委員笞人被控松江]  
　　松郡東門外婁境十九圖鄉民董夢松蔣金海於三十一年份在滬買有洋松一方適鐵路公司近來遺失洋松而蔣關茂即告之公司謂董蔣之洋松即係贓物公司委員朱益增二尹遂提該圖曹地保笞責三百板飭交董蔣到局董蔣力辨價買且與公司洋松尺寸不符二尹置之不睬喝各笞臀一百下經松郡楊紳等致函代剖始釋詎近日復派局差下鄉勒保提蔣金海之子蔣阿全到滬押入高昌廟左近鐵路彈壓處於是圖民大譁初二日有耆民二十餘人各手一香詣府署求恩府尊戚太守飭補呈禀詞一面飛傳婁縣劉大令到署即飭耆民入内詳詢一切迨大令回署即派海勇兩名藍布肩輿一乘飛促朱委員到署請速釋蔣旋會同訊問各鄉民知禍由蔣關茂而起乃由大令判董蔣舁洋松到署騐明是否眞贓一面提蔣關茂到案究辦 
[優待被拐學生漢口]  
　　夏口廳督捕哨弁前月在火車站旁盤獲被拐孩童七名經夏口廳金司馬訊係汴省小學堂學生當經留署派人妥爲撫養現因汴省派人來漢認領司馬特捐廉賞給各生衣履書籍等件以示優待 
[清談]  
　　國會問答三 
　　或問曰。各省人民。發起國會請願。奔走呼號四方響應。公舉代表。聯袂入都。乃各省請願書甫呈都察院。而召集議員年限之詔已下人民意思。未逹天聰。朝廷已毅然行之。似此諭旨。與各省請願無關。代表得毋虚此一行乎。 
　　則答之曰。不然。各省請願書。雖未經都察院代遞。然而報章所載。某省數萬人。某省數千人。聲勢壯盛。已足聳政府之聽聞。都察院雖欲再擱而不敢。政府又恐代奏而後發布。則此非常偉大之盛舉。不能歸美於朝廷也。故亟亟焉下之。然則朝廷無此一激。斷不肯驟然宣布。是仍我各省人民請願之功也。 
　　國會問答四 
　　或問曰。議員召集之期限。已宣布矣。凡國會請願者。已失其效用。未發起各省。將可以停止乎。已發起而未呈遞各省。將可以不遞乎已呈遞而未代奏各省。將可以不催乎。 
　　則答之曰。不然。上諭所謂九年内者。非以九年爲限也。凡五年六年七年八年而籌備己齊者。皆開設之期。也使各省士民。弗以年限已布而自懈。未發起者亟亟發起。已發起者亟亟呈遞。已呈遞者亟亟催請代奏。急起直追再接再厲。則政府見我國民請願之踴躍赶緊籌備。國會或得早一日開設。亦未可知此則記者所馨香祝禱者也。 
[文苑]  
　　紀某令政績二十首（麗） 
奉賢治舊名靑村朱令闓元名賡旦任此半載餘今於七月交缷去紀其政績告我邦人 
代理翻爲署事官一家鬼哭一家歡。上房姬侍多含笑。酒滿金樽肉滿盤。（上年李公平泉名瀠在任病旋出缺朱令以代理改暑理） 
　苻小醜正狼奔。保甲家家字滿門。辦得清鄉忙不了。洛陽紙貴到靑村。（憲檄飭辦清鄉朱令命兵房某寫門牌數萬紙手腕欲脫而清鄉之事了矣保留之績著矣） 
那管東人抒抽空。本官瓜代百忙中。洋餘到手盈千萬。倘考催科又最紅。（新任趙公黻榮來代朱令求戚守以清鄉得留兩月苛征上忙全數三萬兩嚴限八卯浮收錢六千五百餘串） 
獨與胥差結感情。感情深處祝長生。壽堂疊疊張紅錦。錦字都題小的名。（朱令待胥役甚厚凡訟事無不批准無不飭差本年某月壽筵彼中極盡孝敬） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
要摺 
[農工商部奏覆華商創興瓊崖地利事宜摺]  
奏爲籌議華商創興瓊崖地利事宜酌擬辦法次　並預籌久遠而杜流弊恭摺覆陳仰祈 
聖鑒事竊本年三月初八日准軍機處片交本日侍郎楊士琦奏華商集資創興瓊崖地利辦法摺單一件奉旨農工商部議奏欽此傳知欽遵等因到部查原奏内所列一綱十目均係籌邊殖民要政亟應統籌全局次第設施當經臣等電囑胡國廉來京面商辦法兹接胡國廉函稱瓊崖事件艱鉅非厚集商力不足相與有成擬先設總公司爲開闢瓊崖之根本一面招致僑商分設各項小公司廣興實業資本不足總公悮佽助之俟其獲利則總公司酌提津貼以示報酬大小相維厥效自著現已招股一百萬元設立僑興總公司先辦墾礦畜牧匯兌事宜又招投一百萬元設立僑豐公司專辦鹽務以候選道區玿仁專駐瓊崖綜理一切以道銜張維藩佐之又有四品卿銜吳梓材候選同知鄭璸鹽運使銜胡夢靑分駐香港霹靂等處同心規畫此外南洋各埠同志頗多現值銀價低落籌欵較難一俟巿面稍寛尚當續招鉅股等語並令代表人張維藩來部面陳辦法臣等竊維瓊崖全島爲古儋耳珠崖等郡地多炎瘴山海崎嶇數千年來未經墾闢然其地内屏兩粤外控南洋與香港小呂宋西貢等埠勢若連雞隠然爲海疆重鎭而土脈膏腴農礦饒衍尤爲外人所艶稱未雨綢繆誠爲急務胡國廉雅負物望精擅商才原單内所列各條及此次函陳辦法均屬胸有成竹切實可行惟是造端甚宏創始不易若諸務同時並舉資力或恐未勝臣等與該代表人往復推求八同商權就所列一綱十目參之以情勢證之以事理竊以爲有宜亟辦者五有宜次第舉行者三有宜暫行緩辦者二而鰓鰓過慮更有不能不爲公司籌久遠爲國家杜流弊者敬一一爲我皇太后 
皇上縷晣陳之杳原單内開銀行一條百業以資本爲根源而資本以銀行爲樞紐蓋有銀行則散者可使之聚滯者可使之通西人經濟專家之言至以銀行爲實業之母故銀行勢力所及之地實業即隨之而興徵之列强成效可覩該公司擬在瓊州設勸業總銀行椑商民尺幣寸金皆得有所儲蓄血汗所易不至隨手耗失而凡辦墾礦事宜者亦皆有所告貸補助以資週轉雖目下地利未盡不妨小試其端而他時百廢俱興即力圖擴充之計經營瓊島良爲要圖此臣等所謂宜亟辦者一也又原單内興礦業一條瓊崖礦産饒富地不愛寳而人棄之至可惜也今旣力圖開闢則開採礦産亦其要矣擬將瓊崖全島各礦俱歸該公司勘採或由該公司轉招他商承辦利源旣闢風氣益開成績所彰殆可逆覩惟是維持商業首在體恤商艱所稱礦章限制太嚴租稅征收過重擬請通融辦理各節自是實情現在新定礦章已經奏明重加釐訂將來邊遠之地有難一律遵行者均可准予變通胡國廉前請辦儋州那大等處錫礦亦經臣部核准量予變通有案該公司勘採全島礦産規畫尤屬爲難欲求全體之振興必予以特優之利益所有該公司照費年租出井稅等欵均可按給照年限一律豁免以資鼓勵至出口稅關繫正欵仍飭令照章完納庶幾商力不困而常課無虧利國利民無如此者此臣等所謂宜亟辦者二也又原單内清荒地一條瓊崖十三州縣井里寂寥動憂土曠振興農業必始查荒惟是淸丈事關地方稍一不愼易滋騷擾應由兩廣總督嚴飭勸業瓊崖两遺督同該管州縣會商該公司將全島荒地分叚查勘分别官荒民荒妥籌辦法總以厘正經界毋擾居民爲主義一俟查勘完竣即由該公司承領開墾並測繪詳圖擬訂章程具報臣部及兩廣總督會商核奪庶幾彊場可正溝洫可治阡陌可通物宜可辨而農利乃可言矣此臣等所謂宜亟辦者三也又原單内廣種植講畜牧兩條澍畜爲農政大端若必俟全島清荒事竣方能舉辦則天時地利物力均廢棄可惜自宜取考查有得著手較易者爲最先之試辦如棉花萆麻甘蔗蘿蔔洋薯樹膠椰子胡椒各品於瓊崖土性適宜擬先從瓊澄臨儋定安境内先行種植畜牧則先選購牛羊佳種擇水草佳處爲畜牧塲並製造皮毛化生爲熟數年之後以次陸續推廣滋生蕃衍博碩肥腯必有可觀或以供製造或以資販賣細之足以裕小民之生計大之可以增全島之利源事有似微而實宏似緩而實急者此類是也此臣等所謂宜亟辦者四也又原單内興鹽務一條瓊島濱海本係産鹽之區現由胡國廉設立僑豐公同擬即廣闢鹽田精求製法與廣東鹽運司議訂章程業經兩廣總督批准專辦三十年在案事關鹽法應由兩廣總督咨明度支部辦理此臣等所謂宜亟辦者五也又原單内長森林一條林業猶利最優而收效較晚瓊崖地方遼闊嶂巒層疊森林地位本極相宜惟旦旦斧斤遂致難期長養居民樵採已慣一時禁令必有所難周體察情形似不能尅期並舉應俟清荒之後公事辦有頭緒再行陸續興辦此臣等所謂宜次第舉行者一也又原單内重漁業一條漁業關係海權至爲重要所稱置備輪船改良捕法講求醃製以廣銷路辦法亦極允洽惟創辦旣多耗費獲利亦未可預期應俟該公司氣力稍充勢能兼顧再行廣集資本切實講求此臣等所謂宜次第舉行者二也又原單内築馬路一條籌瓊以築路爲要著原奏内亦曾聲明明臣海瑞前督臣大學士張之洞先後均經籌辦然披荆剪棘其事絶艱備料程工需欵尤巨擬從農礦開辦之處先行籌築隨後逐叚擴充庶幾欵不虚糜路不虚設歲修之費亦有所資至或由官辦或由商辦應飭該公司會商地方官妥爲布置此臣等所謂宜次第舉行者三也又原單内設輸船一條瓊島孤懸海外必須自開航路以便交通所稱創設輪船爭瓊港往來之利誠具卓識惟實業未盛運貨無多公司屢有虧折應俟以上各項漸次發逹然後相機措辦屆時禀商郵傳部辦理此臣等所謂宜暫行緩辦者一也又原單内開商埠一條瓊州海口早已設關客貨無多收稅未旺該口沙磧飄蕩靡常潮退之時難容巨舶榆林港在崖州西南人烟稀少出産甚微目前尚難建築該公司擬别擇良港自闢商埠誠爲保守利權之計應俟商務漸盛再行體查情形由臣部咨商外務部辦理此臣等所謂暫行緩辦者二也夫以該公司負非常之責任抱無窮之希望志業偉大良足嘉尙雖經臣等酌量緩急定措施之次序然工艱費鉅任重事繁投資本於巒烟瘴雨之鄉期成效於曠日持久之後非予總公司以特别之權不足以資提倡重以漢黎雜處主客異形開辦之初慮多阻撓惟賴朝廷主持於上地方官協助於下寛稅則以紓商力簡文法以順商情將來百貨萬商駢闐充溢公司蒙其利國家亦坐受其成萬一權多旁掣功廢半途前者寒心後者裹足事機一悮隠患方深臣等公擬仰懇天恩俯念瓊崖事體重要明降諭旨特派大員督辦瓊崖墾礦事宜以重事權並請飭下兩廣總督督飭勸業道及瓊崖道實力保護並由臣部隨時稽察遇事維持俾策全功而收實效臣等所謂爲公司籌久遠者此也抑臣等更有進者此項墾礦章程爲發舒商力鼓舞僑情起見且創辦各商均熱心祖國夙負重望自不妨格外從寛以盡地利而將來流獘亦不可不豫爲之防該總公司係完全商辦性質任事各員悉由股東公舉他日輾轉易員至十數年數十年以後倘有攙合外股借用外欵等事仍由臣部及兩廣總督曁兩廣諮議局隨時稽查一經覺查所定章程作爲無效並飭該公司將此條訂入專章以期永守臣等所謂爲國家杜流弊者此也至於未盡事宜及各項詳細辦法統俟該公司妥訂章程呈由臣部核定辦理所有籌議華商創興瓊崖地利酌擬辦法次第並預籌久遠而杜流弊各緣由理合恭摺覆陳伏乞 
皇太后皇上聖鑒訓示再此摺因與胡國廉函商辦法是以覆奏稍遲合併聲明謹奏七月二十三日奉旨已錄 
本埠新聞 
[私購軍火案緩期開訊]  
　　浙撫致蘇撫電匪徒盜用安吉縣印信向德商克魯森洋行私購軍火一案前已飭安吉锺令如期赴滬備質曾經電逹在案兹據湖州府禀報鍾令於二十四日起程途中暈眩嘔吐不止不得已折回調養恐誤訟期乞展限俟病稍瘥即行赴滬等情除飭府委員查驗並催該令迅速醫痊即帶同掌印人赴滬外祈飭滬道告知律法官展限審訊 
　　蘇撫復電克魯森洋行經售軍火案昨得感電當經電飭滬道告知律法官展限去後頃據滬道電禀担文因人証不齊往廬山避暑鍾令可在杭候開審有期再行電招來滬等因請轉飭遵照 
[寳讞員不允補發牌票]  
　　公廨讞員寳明府復美巴副領事函云頃接來函以見証人張桂生妄發証言罪有應得飭送虹口捕房收押希補發牌票於即晚到堂聽候訊辦等因查張桂生一名並未經本廨牌提到案貴公堂先送捕房收押再行函請補發牌票實與公堂向章不合再查中美條約載明華人犯罪由華官訊辦張桂生係屬華人其有罪與否並未經華官訊定貴公堂遽飭捕房收押尤與條約不符是 
 
 

Page 19

 
 
 ]HH [ 
以補發牌票一層本分府未能照辦張桂生如果犯有應得之罪應由貴公堂開具理由到廨投控再由廨牌提張桂生到案開堂會訊庶於冋章條約兩不相悖相應函復即希貴副領事查照 
　　附美副領原函啟者昨請飭傳華人張桂生於今晨十點鐘到本國按察司公堂作証詎此次証言實與西一千九百零七年公堂証言大爲相反查妄發証言罪有應得當經飭送虹口捕房收押在案兹再備函即希貴分府查照補發牌票飭逕往虹口捕房指提張桂生於即晚到堂聽候訊辦並望先行轉致老捕房捕頭查照爲要附洋文一件 
[議定續辦公債票辦法]  
　　總工程局因經費不敷議設公債票於前日午後二時邀集各董開會議定以三萬兩爲額每票十兩分三年爲期每期九月十五日還本銀三兩三錢三分餘初期息銀八錢連本銀四兩一錢三分餘二期息銀五錢三分三連本銀三兩八錢六分六三期息銀二錢六分七連本銀三兩六錢所有未到各董亦分别派送一體照認 
[京江公所收回餘地之糾葛]  
　　西門外京江公所義塜竹笆外餘地五尺前經西區築造馬路以通往來自法界電車開行後又由總工程局董商請製造局張總辦籌撥欵項加闊馬路期與電車兩無阻碍業己將該處周涇浜塡作路界儧工開築兹該公所因推廣塜地擬將餘地五尺圈入西區各董因有碍路工駁阻不從嗣經局董與該公所董事再四籌議亦難就範爰將路工暫停俟繪就地圖禀請滬道核示 
[飭議建築木駁章程]  
　　閘北巡警總局批職商吳慶第等禀云據禀該職商等擬就地籌欵建築閘北沿河一帶木駁以興商巿等情業經本總局據情商准蘇松太道轉致稅務司飭令理船廳會同履勘改准圖樣移復前來己另文諭飭該職商等會同閘北諸董事迅速議章具復以憑核奪再行給照興工着即查照遵辦 
[城内]  
　　瞻仰典禮○上屆春祭大成殿失竊古鐘二只故昨晨秋祭道署親兵及巡士等均認眞防範將閑人一併驅至門外後有某學堂學生定欲參觀互相齟齬幸由某董出爲勸散 
　　翻砌街道○老北門内十字街口自天益紙號起火延燒數十户後尚未重建房屋今該處叚董擬將街道先行翻砌安一瓦筒業已籌集欵項擇日興辦 
　　欺侮孤幼○吳錦章扭唐長根至一路一區巡局由游巡官提訊吳供年十三歲父母均故曾買唐之平房六問唐屢次欺侮小的孤幼勒借洋五六十元前日又來硬索請爲究辦唐供詞含糊判寳二百板發改過局押一月期滿再行酌釋 
　　道批三則○孀婦王陳氏禀批王周氏捲逃一案業經飭廨訊追據呈被匿地産單契清單仰公共租界會審官勒限嚴追務令照數繳案給領具報毋任抗延仍候分行上海縣會丈局並函致英美兩國領事一體立案可也徐楊氏禀批徐福生即閙天宫紀案纍纍應由縣訊明禀辦該氏一再來轅混瀆殊爲刁狡特斥費盛茂禀批貝金鳳經手王司徒等存欵該商自認代爲理還出有筆據詎容狡賴著即遵照廨諭辦理毋瀆 
　　官事○郵傳部品等實業學堂鐵路學生李德晉湖北候補縣丞汪承緒候補縣丞陳廷璇昨均到道禀見 
[南巿]  
　　女子迷路○七十號巡士在顧家廳查獲迷路女子趙阿四帶回南區據稱年十九歲在無錫錢姓家爲養媳來申尋母不遇是以迷路奉飭留候家屬認領 
　　茶館聚賭○陸家浜彭有貴開設之小茶肆内深夜紏賭由巡士查獲賭徒丁阿天丁克發連彭等解至南區飭彭罰洋一元餘均斥釋 
　　致祭風神○今日爲致祭風神之期昨日上海縣李大令派差知照十六舗地甲將老白渡風神廟洒掃潔淨預備祭品以便往祭 
[閘北]  
　　示禁需索○巡警總局昨出牌示云本局奉文推廣華界巡等照章有管理地面裁判案件拘押懲罰之權凡爾商民人等如有情事來局喊訴或遞其禀詞准由門差巡士報明本日值班課員詳詢情節即時禀候本總辦核奪飭遵值差員弁巡士勇役人等不准稍有阻難需索情弊如取故違准即指名扭控立予重懲 
　　局批兩則○巡警總局批民人陸毛毛禀云據禀爾子根福被王柏生與姚林生串拐各情旣經將王柏生扭送四路分局自應聽候該分局訊明禀請本總局核辦何得率請提案妄瀆特斥又批婦女金素真禀云該民婦初則墮入烟花繼復遇人不淑一誤再誤焭弱無依殊可憐憫兹據禀稱發所多時病苦交迫懇請擇配等情自可准行候即函致棲流所董事妥爲擇配具復核查毋蹈前轍再入迷途是爲至要著即知照 
[新租界]  
　　女工嚇詐○成都路繅絲女工金珠昨晨與後弄張氏婦口角經鄰人勸散後金珠僞稱吞服生烟至張氏家嚇詐氏即報明捕房將金珠車送仁濟醫院驗明並未服毒車回捕房一併斥釋 
　　流氓拆梢○派克路生昌皮店主沈福生前晚行經坭城外張家浜被流氓胡阿林等六七人拆梢不遂肆行攢毆沈投報捕房飭探查究 
[英租界]  
　　逃逸無蹤○日商東亞公司控姚維章定貨不出由廨飭差協探往傳姚已逃由寗波慈谿原籍兹爲原告查悉禀請日領照會公廨移請慈谿縣查傳兹據該縣移復謂姚並朱到甬眷屬亦已遷避無從查傳昨寳讞員已據情照復日領核奪矣 
　　室人交謫○章子英失業在家其妻徐此日與吵閙嗣經章姊王章氏勸氏　居伊家詎前日徐氏忽奔入濟良所由所禀知捕房飭探往查章得悉後即將髮辫剪下囑母將髮送至濟良所與氏永别章即濳行出外　語鄰右轉告伊母謂永入空門從此不返云 
　　買辦提回○日商三井洋行經理保險買辦莊坤元虧空巨欵業由差探偕同莊妾親屬何祥雲赴蘇將莊及伊妻顧氐一併提回解至捕房押候訊究 
　　火警續誌○四馬路三台閣番菜館樓上失愼已誌昨報兹捕房查悉該館與祥興鏡架店永泰公司拍賣店萬福來酒店四家向晉隆華通華興三保險行保有火險銀一萬六千九百兩恐有别情即請公廨出單傅訊 
　　遺失鈔票○汪舜山昨乘某號東洋車遺失鈔票洋二百元即投總巡捕房請緝捕頭准飭包探往查 
　　脚車肇禍○怡盛洋貨店學徒余康才昨在河南路山西路轉角處被某印書館夥林才生脚車撞跌傷及頭額由捕一併帶入捕房余送仁濟醫館醫治林存洋保出候訊 
　　升降華捕○總巡捕房張捕頭昨飭華捕陳廷生李壽春代理門差並以徐阿桂王清甫周文林三華捕辦公不妥飭赴敎練所降爲新捕又于紹疇出租車　有違警章降爲四等華捕 
　　環控竊賊○汪慶雲等十三人昨至老閘捕房稱有湖北人王少卿專在各茶肆竊取茶客綢衣等物請爲查究捕頭即飭包探將王拘入押候解究 
[美租界]  
　　流氓互毆○陳阿六昨在華記路與流氓陳三麻子互毆由捕拘入捕房捕頭以兩遣均非善類一併逐出 
　　訛詐宜究○劉海生田甫卿張文元昨日向人訛詐由探拘入捕房押候解廨請究 
 
 

Page 20

 
 
　　洋人失竊○北四川路廿八號西人家被出店華阿三私竊金戒金表等物昨由該西人投報捕房飭探緝獲押候解辦 
　　病馬駕車○馬夫張阿二昨在天潼路將病馬駕車由捕拘入捕房飭送西醫處驗明是否病馬再核 
[法租界]  
　　總巡遊歷○法捕房麥總巡昨偕大寫唐助君乘輪赴靑島海參威等處游歷聞須三閱月方可言歸 
　　是否縱火○法新租界周涇浜寳昌路口七十六號空屋内前日忽然起火幸即救息嗣由捕房查知空屋内堆有亂柴顯係匪人放火因飭包探緝拿務獲嚴究 
　　累及保人○電車公司收票人阿毛舞弊逃匿昨由該公司將保人孫貽榖拘送捕房飭令覔保出外將阿毛尋交到案訊辦 
　　選充包探○捕房十七號包探張順生身死後遺差虚懸已久兹捕頭查有華捕阿東堪以拔補日内即當給照飭令到差 
小說 
[學界小說風流太史（十八）]  
　　第五回袁剌史求見柏留守章觀察拜會李制軍 
　　且說那位柏將軍。見個號房家人。拿著手本。走了進來。垂着兩手。回道。有個候補知州袁慕德。要來求見。說有公事要回。柏將軍聽了。便接過手本看了一看道。這班候補官兒。我向來和他們没有什麽交涉的。他有什麽公事。無緣無故的要求來見起我來。說着。便呌號房出去。請在花廳上兒。袁大老爺在花廳上等了老大的一回。方才見這位留守大人。慢慢的踱了出來。袁大老爺見了。只得搶步上去。朝着柏將軍請一個安。這位袁大老爺本來是讀書出身。那裡會請什麽安。近來當了個候補官兒。没奈何也只得。勉勉强强的學着。那條腿兒。雖然屈了下去。却是二十四分的勉强柏將軍見了。覺得心上便有些不快活。隨隨便便的也還了半個安。便彼此坐下。柏將軍先開口道。老兄剛纔不是說有什麽公事。要見兄弟麽。袁大老爺聽了。便先把要開學堂的事。婉婉轉轉的說了一遍。還没有說到地基的事情。不料柏將軍聽了他一番說話認是袁大老爺要來捐他的錢。去辦學堂。便變了面皮。冷冷的說道。不瞞老兄說。兄弟這個缺分。本來不是什麽優缺。加以兄弟歴年以來。在京城裡頭。還攬下了許多虧空。此刻那裡再有這筆欵子。來捐辦學堂。袁大老爺聽了。知道他弄錯了。連忙說道。卑職此來求見。並不是來捐將軍的錢。但是要設學堂。先要有相宜的地址。卑職昨日在小山街地方。看了一方基地。聽說是將軍的官地。所以卑職特地過來。請將軍的示。柏將軍聽了。立刻兩眼一翻道。者兄此來是要兄弟這裡的基。地去開辦學堂。麽袁天老爺聽。了便立起身來答應了一聲是。柏將軍接下去說道。這個實在不能遵命。况且兄弟也没有開辦學堂的責任。請老兄還是到别處去商量罷 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
