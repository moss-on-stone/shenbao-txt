# 1922 - 120 - 4917673

 

Page 1

 
 
   
 
 

Page 2

 
 
   
 
 

Page 3

 
 
時評 
[如蠅（冷）]  
　　戰事初定善後未了而各種政治活動之人已如蠅而附躍躍不肯稍縱如是而欲望一戰之後時局稍見清明焉我謂其難也 
　　蓋梁士詒葉恭綽張弧等固在必去之例而靳雲鵬張志潭潘復之輩亦豈有可以復用之價値以其舊跡盡在國人耳目也假使活動之人而不自知受人活動之人徒護附己而不知選别則後之視今亦猶今之視昔 
[國内專電]  
　　北京電昨葡使到外部抗議京奉爲奉軍阻斷又恐發生戰事政府轉軍糧城已無人原電打回晚間又打山海關探投張巡閱使同時以電話告吳吳到落垡謂奉軍在辛丑條約不作戰之區域内退我不攻擊若搶刦民戶與損壞路站則攻擊之目的卽是回復交通尙望列國見諒（六日下午三鐘） 
　　北京電徐令王士珍鮑貴卿張懷芝赴豐台與吳佩孚商量善後各事幷徴意見吳云本人不願干政惟請中央秉公辦理但戰事責任必須澈底查明懲辦故王等返京卽下褫葉梁張職命令幷交法庭訊辦因張作霖尙擁有地盤及殘兵投鼠忌器先令撤出關外稍緩再議處分方法（六日下午二鐘） 
　　北京電今晨（七）（日）吳帶兵二千抵津分一部赴軍糧城防守（七日上午十鐘） 
　　北京電津電話張作霖總司令退灤州收容敗兵鄭洪年在豐台被拘後交次陸夢熊代理四郊繳械奉軍共三萬人宜二十元兵十元遣散（六日下午三鐘） 
　　北京電張作霖將殘部集中灤州尙未回奉（七日上午十鐘） 
　　北京電指揮西路直軍旅長孫岳昨未刻到京謂吳使命令直軍一騎一兵不入城旋申刻出京指揮中路之張旅解除奉軍武裝三千餘廊房落垡昨入直軍手奉軍逃時爆破路軌兩段吳令第三師工程營往修北倉楊村奉軍凌亂退却行人旅客草帽小褂留用廊垡豐潰退時居民多被刦 
　　北京電榆關外鐵路經直軍飛機炸斷張無歸路在灤州暫住候信京東北奉潰兵經張各莊楊各莊趙莊密雲各村均受騷擾損失不貲（六日下午二鐘） 
　　北京電宣化有入口奉軍騷擾槍擊守備兵破壞路軌經派直軍往鎭（六日下午三鐘） 
　　北京電靜海良王莊爲直軍佔領奉軍降七千（六日下午二鐘） 
　　北京電張作霖僅率三百名衛隊出關東路青縣馬廠爲直軍佔廊坊落垡又爲直軍佔奉軍委棄子彈八百箱文安北方又有直軍一枝隊距津僅二十里奉軍退却凌亂團長以上均逃部下找本團長旅長索食不可得（五日下午九鐘） 
　　北京電外團因京津火車全爲奉軍退兵用對政府不滿今日領使詢問究於何日通車（五日下午九鐘） 
　　北京電府意對舊國會仍未同意主召新會昨於四照堂微示己意 
　　北京電鮑貴卿提辭呈梁葉張先下免職令（五日下午九鐘） 
　　北京電吳電徐此次戰爭違背鈞命騰笑友邦苦我人民勞我將士是皆張作霖曹使佩孚之罪乞應請將張作霖曹錕吳佩孚本兼各職同時罷撤以謝國人 
　　北京電高凌霨兼交通令巳下（六日下午八鐘） 
　　北京電東海昨約錢能訓孫寳琦汪大燮三人會商收拾時局之結果由孫寳琦先與吳佩孚接洽因孫係吳之師戰局尙未完全了結各中立派已爲政治上之活動 
　　天津電奉軍在廊坊落垡間爲直軍解除武裝八千人奉軍中路死旅長張九卿趙明德西路死旅長繆漢臣梁朝棟許蘭洲左臂折斷鄒芬逃口外張景惠失蹤 
　　天津電張學良亦有受重傷消息張作霖並有在灤州信直軍决不窮追奉軍如不出關仍須進擊 
　　天津電奉軍退却時拆毁廊坊落垡間鐵軌現由聯軍前往修理 
　　天津電通縣被奉軍搶掠後爲毅軍彈壓平靜 
　　天津電奉軍六旅步行退却行將出關聞退却甚速 
　　天津電華洋各界均有日兵及警察維持路線則由法兵擔任 
　　天津電法界禁止房商糧商抬價如違照戒嚴例處辦 
　　天津電京漢路京保線及津保郵電俱通 
　　天津電楊以德護理省長六日視事（以上七日上午一鐘） 
　　天津電俄舊租界沿河一帶有美國機關槍隊駐守保護該國僑商又美總領事富祿爾派副領事德摩道赴秦皇島將駐泊該處之美艦調津並海軍百五十名又駐津美兵第十五營整備武裝以防意外並調第五隊美兵赴塘沽保護美孚煤油公司 
　　天津電駐泊法國橋河沿之英法各兵艦均於甲板上增加武裝兵士守望並調轉砲口以防意外 
　　天津電奉軍敗兵退至北京者均被王懷慶勒令繳械解散又西路敗退軍歌日過津者共十四列車約萬餘人有輜重兩列車 
　　天津電連日到津之奉軍士兵均欲下車購物楊以德爲維持治安起見將保安隊預備隊分布要道並親赴車站供給食物茶水故各車隨到隨開津埠治安已保無虞 
　　天津電駐津各國軍隊於歌日組織聯軍開往北京保護僑民 
　　天津電奉軍退至豐台並非受直軍攻擊故隊伍甚整齊直軍在豐台方面祇獲野戰砲二尊機關槍五架糧草七車張作霖此次作戰之損失約須三千萬元 
　　天津電聞奉軍退出豐台時兵士子彈每人僅餘兩三顆故無抵抗能力（以上七日上午一鐘） 
　　漢口電沈鴻英部編兩梯團一團司令沈光裕二團司令趙鉞共八千人微過漢北上助入火綫 
　　漢口電張福來眷屬由保到漢寓法界新年里張向武長路索車有卽來省晤蕭消息 
　　漢口電蕭微頒三禁令（一）禁軍人及職官妄談戰事（二）禁閱報章（三）禁請假及遷移眷屬 
　　漢口電蕭擬鄂軍四五兩旅改編爲鄂軍第一師以劉佐龍爲師長蕭部二十五師又增編補充團 
　　漢口電敎廳令各校下星期月考如經費無着可提前放暑假 
　　漢口電奉軍津榆後路被直軍截斷灤州奉軍總糧台亦被直軍擾亂接濟（以上六日下午八鐘） 
　　漢口電京漢北上車魚（六）（日）可達京 
　　漢口電保電長辛店一役奉軍擊散兩師兵力潰兵紛向京城逃竄經王懷慶派兵阻止遂轉向廊坊而逃直軍東路佔郝莊東子牙鎭一帶中路佔永清一帶又電吳率隊向黄村追擊南苑奉軍數百名經王懷慶勒令繳械北京附近無奉軍踪跡東中兩路微曉會軍 
 
 

Page 4

 
 
進攻另訊直軍微夜克馬廠因毅軍攻奉後路奉軍遂不支現直軍在廊坊包圍勒令繳械（六日下午六鐘） 
　　成都電劉湘恢復濬川源官銀行已委周某總理杜澤明協理劉襄濤調查中國銀行經收鹽稅狀况以便整頓 
　　成都電聞但懋辛現由綏定到忠開等縣查防但兼援鄂行營總司令部於本月底完全裁撤 
　　成都電郭開文昨晤議參會代表團述調和意見該團等主與省議會共同制憲又該團近通電反對出兵（以上二十九日下午十一鐘） 
　　香港電孫魚（六）（日）晨偕胡漢民徐紹楨鄒魯伍朝樞等乘粤路車赴韶孫眷亦隨行 
　　香港電伍廷芳布告禁止强迫銀號兌現各銀號已照常開市 
　　香港電孫免第七旅長謝文炳職將以何子林升充 
　　香港電朱培德賴世璜李名揚等部現駐粤贛交界之龜湖一帶梁鴻楷部亦逼近梅嶺候令進攻 
　　香港電聞孫在某印務局印軍用票二千萬（以上七百下午十鐘） 
　　南京電頃接京津保各處來電綜述戰鬭經過詳情如下（一）此次在長辛店良鄕與直軍對峙之奉軍係第一師全部並近畿第十六師全部及第二第九兩混成旅經直軍第十三十五混成旅曁十一師之二十一混成旅鏖戰兩晝夜互之勝負至江日直軍二十一混成旅由鳳凰山門頭溝一帶之線壓迫奉軍右側背奉軍不支連夜逃遁直軍於豪日早八點完全佔領長辛店九時到豐台晚間卽到黄村（二）奉軍第十六師及第九混成旅由長辛店潰退經西直門向西苑退却由北京王將軍蔡陸兩師長於豪日午後已實行解除武裝又奉軍第一師及第二混成旅由豐台分向南苑黄村通州密雲方向退却直軍第十三混成旅已進佔豐台第四混成旅已進至黄村均在追擊中（三）長辛店之役奉軍騎兵團司令許蘭洲旅長田獻章梁朝棟參謀長周子新均陣亡第一師師長張景惠失蹤旅長鮑德山受傷鄒芬投降其餘中級軍官傷亡百餘名目兵千餘名被直軍俘虜約一營直軍所獲槍械無數奉軍京榆後路已被直軍截斷（四）永清方面直軍王孫兩旅李曹兩團三面圍攻永清奉軍堅守不退直軍奮勇猛攻四晝夜之久至江日下午六時隨將永清完全佔據（五）張作霖於微早五時見大勢已去退至塘沽潛逃出關臨行痛駡將士無用將其精銳軍械及重要物品帶走十餘列車狀至狼狽並破壞京津鐵路數叚以避直軍追擊（六）直軍微晚可抵天津（七）薩上將帶兵艦三艘已抵秦皇島（八）風聞孫烈臣在奉派兵拒絕張作霖以洩夙仇（九）京津已無奉軍蹤跡（十）京津要人已電請元首罷斥張作霖梁士詒等以謝國人（六日下午十二鐘） 
　　南京電北京電遣歸通州之奉軍巳被毅軍馬統領收械解散又譚鎭守使率隊至南口斷絕奉軍接濟並將察防隊伍繳械遣散（七日下午四鐘） 
　　南京電薩鎭氷帶艦已抵秦皇島 
　　南京電豫趙倜暗助奉張魚日拂曉趙傑率部暗襲鄭州激戰終日經馮玉祥派隊增援及靳旅彭旅沿途截擊已退二十餘里馮卽督師前進開封不日可下（以上七百下午十鐘） 
[公電]  
　　北京乞籌戰賑電各報館均鑒戰端旣啓京直一帶居民實受其殃田地荒蕪室居焚燬受流彈而死者不必言其生者或困於地窖之中數日未沾水粒或轉徙異地舉目無親且留地亦一日數驚誰復留心救濟流離顚沛慘不忍言前曾電懇諸大善士添放輪船速運糧食北上惟有資者可自購買其極貧者何以支持惟有仰懇登高一呼多方收募賑欵楊枝一滴活數百萬之哀鴻翹首南天淚隨聲下復電請寄北京無量大人胡同三十六號京師公益聯合會中華基督敎聯合會 
　　吳佩孚陽電各報館均鑒佩於陽日早一點抵津卽日恢復京漢京津兩路線交通至津浦路庚日亦可通車謹聞吳佩孚陽印 
　　雲南來電各報館均鑒昨日唐公蒞省地方秩序如常謹聞雲南各界聯合會省議會宥印 
　　劉佐龍通電各報館公鑒際此内憂外患國勢岌岌人禍天災民不堪命富者貧貧者益貧甚至流離失所餓莩載塗龍旅駐防岳陽僅就桃林施姓一家而言夫婦年約三十有餘子因無食而死妻因憂其子而投水死夫則痛其婦而懸梁死父母則憫其兒孫而自刃死其他類此慘狀不勝枚舉故稍有天良者實耳不忍聞目不忍見何敢喪心病狂窮兵黷武置人民水深火熱而不顧乃奉天巡閱使張作霖出身微賤不學無術官至上將職至三省巡閱財産之多難以數計似亦可以已矣詎野心勃勃起用全國共棄之公敵袒護國法難容之贓官威脅元首大赦天下共憤之賣國賊又其甚者假統一之美名行竊取之詭計猶復强辭奪理通電全國以欺中外人士豈中外人士盡無知識者乎豈其知識盡不如張使乎乃竟倒行逆施何一至於此撫躬自問良心安在理應自愛束身不負長官培植之德克己復禮一洗當年鬍帥之名且其所部者爲兵乎爲匪乎保民乎擾民乎張使自知之人亦知之張使此舉爲國家乎爲權利乎人知之張使必自知之皇天后土實所共鑒一旦兵戎相接萬無僥倖取勝之理縱使僥倖取勝盜賊徧天下匪首執國權國將不保民何以堪龍學識謭陋廖膺今職位卑言高明知不可然爲國計爲民計不言何忍爲盡職計爲忠告張使計不言何安古人云知足不辱知止不殆願張使三復斯言放棄權利早自檢點向天下謝罪免醜態百出中外不齒以留國家之體面否則曹吳兩巡閱使及齊陳蕭田趙馮各督軍爲國家圖治安爲人謀幸福讓無可讓忍無可忍師出有名人神共助何難直搗巢穴一鼓殲除以洩公憤尙望我同袍一致聲討共維時艱則國家幸甚人民幸甚謹此電聞統希垂鑒湖北陸軍第四混成旅旅長劉佐龍叩東印 
國外要聞 
[美國之無線電成績]  
　　世界新聞社云無線電事業在前此大戰中發達極速據個中人言十年成績於三年間縮得之各國中無線電最有進步者爲美國目下全國民間紛紛設置接電機關以聽電話有『無線電狂』之目其發展之迅殊爲可驚茲述美人葉次氏所記美國無線電情形以見一斑其言云二十年前無線電乃科學字之玩物今則國際交通百分之十五已由無線電爲之三年來無線電發展非常迅速其現狀如何爲一般人所罕知無線電之作用係成於以太之振動譬如擲石於水水動成浪浪紊四面散射無線電發電站者蓋即激動以太之機關也以太激而生浪浪向各方面傳散以相當之器接之可變爲電流而成聲傳電站之傳電距離若爲三千英里凡在此距離内之接電站皆有接受所發之電以太爲一種無微不入之物世界譬諸海棉其全體盡浸於以太中也彼謂無線電信係以可見之電光而成者實爲誤解美國無線電事業近年突飛進步在長島之「石端」（地名）設有一有力之電站期使紐約成爲全世界無線電交通之輻輳點站中裝有四百十英尺高之鋼塔七十二座面積佔十英方面能使美國同時與六外國通電此外尙有橫渡大西洋電站數處橫渡太平洋電站一處 
　　新式之過海無線電其處置方法與數年前不同現在通行所謂「遙制」方法卽如在紐白倫斯威克與石端之橫渡大西洋電站僅以技師數人管之使機器保其完整其運轉此等電站電機之員乃駐在紐約城内闊街之總機關凡運轉員於此總機關室中以手壓一小電鍵即由電線傳此振動至各大電站之電流交換盤此時電流尙弱再傳至繼電器此繼電器控制一較厚之電流此較厚電流又控制一較强繼電器最後之繼電器則控制亞力山特森式交流發電器所産生之强固電流此種電流每分鐘能撮動數千次闊街之運轉員每壓其電鍵一次能放出三千匹馬力之電力流通於無所不入之以太中美國商界旣皆利用無線電如福特汽車公司自設有無線電機其他大製造家皆知無線電之有用西部山間之水力公司多以無線電與其線部通電報館亦用無線電紐約時報現在所有大西洋對岸之新聞消息大半用無綫電傳達紐約股票交易所正在試騐無綫電其各大城間藉無綫電通信則已成通行之事矣 
　　一九二一年十二月七日之夜爲無綫電事業開一新紀元之期自是夜起美國與坎拿大之無綫電家十餘人始實現其以無綫電通過大西洋之志願在此試驗中有無綫電訊數通爲在蘇格蘭之一接電站所接所内容凖確無誤是年歲暮時哈定總統曾從阿納普里將其小影拍至巴黎以二十秒鐘而達所用之器爲貝林氏發明者係將小影變成無綫電衝動巴黎之接電站乃記錄之預料一二年間吾人將能以重要新聞圖畫由無綫電傳達至遠方甚至能借以太而簽字於支單等重要文件法國現已承認由無綫電傳達之簽字爲合法又犯罪者之照相亦能以此法於數秒鐘間傳播全世界而資偵緝 
　　無線電話機之構造已頗完善足資商業上之利用世界人類之類能藉此渡過大西洋與太平洋之兩岸預料距今不久吾人將能提起德律風之聽筒喚使總部接線員與無線電話機相接俾吾人與歐洲之任何德律風裝戶或海洋中任何船舶通話此事並無需十分繁複之方法該接線員祗須將電線與一無線電話發電及接電站相接發言者卽就德律風器發言其效力等於就無線電站之發電機發言電站雖相隔數十英里效用無異該發言者之語音經此無線電站傳達過海彼方亦由德律風轉遞而入接電者之耳又如吾人在渡海舟中被電話召喚而與其在陸地之家宅或辦事處通話殆亦不久將成普通之事 
　　三年以還有一種「無線電羅盤」之發明及應用於是無線電之保護海行效用亦復卓著凡船主利用此器於濃霧中駛進一海港時可於五秒鐘中辨明方向蓋在沿港各點設有「定問」小站若干此等站能藉無線電而决定發電之船從何方而來乃報告總站總站卽推算來船之確實地位而告知船主焉 
　　美國農務部近曾創辦一無線電話農事服務機關成績頗佳不但確能實行且有利益計全國各處共設此種無線電話站九處凡天氣及市况報告以及其他關於農務之重要消息均由站中隨時發電報告農戶農戶裝置接電機一具祗費美金二十五元而得種種報告有益農事洵非淺鮮 
　　惠思丁好斯公司爲經營電氣事業大機關之一近來發起創辦一公共無線電話制度規模極大期最後徧布於全美各部目下先在牛華克碧絲堡·詩家谷及斯潑林非等處設站試辦每日以無線電話發出音樂若干曲敎育的演說若干篇人家裝設接電機價自二十五美元以至一百美元不等凡裝有接電機者卽能日日聽音樂及演說裝設此種電機並無不美觀之許多電線裝戶亦不必具有無線電知識目下美國各大城中住戶喜用無線電話者非常之多大有舉國風靡之勢數月間此項電機售出數千具至全國私人設置之接電站計已有三十萬處之衆尤以牛華克一埠爲最盛該處現已有一通行之事新鮮而有趣譬如瓊斯夫人家居無俚往訪斯密司夫人到携其無線電話接電器而往接裝於斯密司夫人家中之接電器卽可並坐而聽無線電音樂此項無線電話服務甚爲完備其秩序中之最後一項爲小兒夜間臨睡時之故事講演云 
　　無線電話接電機大有與留聲機器相爭而代其地位之勢有一製造家已試製成一種電話接收機與留聲機器之蓄音筒頗相似其效用能將所收之音放大使一室中人盡能聞之而不必各用一聽筒焉 
　　美國全國私人設置之無線電話發電站計已有一萬四千所本年二月間美商部曾下令暫禁私人電話發出演說及音樂以待發明若干新法俾免其他無線電話動遭其妨礙私人設站之風因此稍衰然反對之呼聲已徧全國矣 
　　除美國外英法德日亦注意無線電事業英國已有在全世界各處廣設英國無線電站之大計畫在着手進行中日本近造成一有力發電站可直接與美國通電德國之南恩無線電站電力甚强爲其最近之成績法國設有良好之無線電站多處以供與世界交通斯凱迭那維半島新建有一電站可與美國直接通電波蘭現正築造一橫渡大西洋電站今日誠可謂無線電時代也 
國内要聞 
[奉直戰事之結束]  
　　大陸報六日天津電云津埠安靖當道戒備不懈外兵嚴裝待發團練隊武裝巡邏租界各街道華人多避居租界内廊坊退兵過津者隊伍已亂今日津領事團數人由小隊外兵護衞乘專車赴京籌商京津通車事 
　　五日天津電云奉軍過津雖未發生騷亂津人仍極恐慌夜間通霄不眠意界最近内地各馬路交界處俱用沙袋堵塞各國聯合軍一隊今日開赴中央車站防堵奉兵下車滿載敗兵之火車尙有自馬廠方面開駛來津者車内傷兵甚多據報北京地面安靖官場消息吳佩孚擬明日來津美海軍提督史特諾斯氏觀戰回津據稱有奉軍萬人自落垡北行京津路自楊村以上歸奉軍管轄聞直軍擬遵陸攔截奉軍歸路六日北京電云張作霖出關後或將宣告滿蒙獨立張氏及其子學良出關之訊今已證實兩人昨日過山海關由日人保護未受海軍陸戰隊之攔截奉軍雖敗遁但吳佩孚亦未必再派兵出關追擊蓋因地勢關係此舉殊難取勝張氏仍可安踞關外無異往昔政界多料張氏將藉日本金錢之助在關外建一小邦安福派帝制派及交系諸人當往歸依之吳佩孚强迫徐總統下令通緝張作霖張作相張學良張景惠孫烈臣吳俊陞及交系梁士詒葉恭綽張弧諸人又囑步兵統領王懷慶監視鍾世銘吳氏主張暫由王士珍出而組閣速即召集國民制憲大會選出新總統 
　　東方通訊社六日北京電云張作霖雖有已向奉天出發之訊然據有力者報謂在灤州或秦皇島整理敗軍又自前日始京津間火車雖不通然預期今日聯合國軍之列車當可由天津開至北京京漢京綏兩鐵路則依然不通昨日公使團開關於時局之會議今日仍繼續開會徐總統昨日旣派鮑貴卿至王士珍處懇其組閣今晨復派王懷慶前往然以王終不允遂於今日午後復派吳笈孫往勸謂若不承諾則徐將親自枉駕懇請云然據傳王仍不允但恐徐總統親臨將於明晨赴總統府面謁堅辭又六日天津電云奉軍之退走不特軍械彈藥帶去即糧食亦全部運去計至今晨止由火車通過此間者約有二萬五千人然越山海關者不足千人張作霖似尙未通過山海關今因運兵之關係或將於該方面暫駐據一部之報紙所傳謂張將以該方面爲第二綫作捲土重來之計梁葉已於昨日匿跡又七日天津電云吳佩孚於今日午前二時帶兵一千五百來津現在西火車站已就其中約派一千名占領軍糧城矣津浦綫上之奉軍三三五五徒步開回今晨在北倉附近與直軍有小衝突然立即逃去唐山地方爲有奉軍多數前往故英國義勇隊五十名以保護外人起見已開赴該地 
 
 

Page 5

 
 
   
 
 

Page 6

 
 
國内要聞二 
[砲聲中之京人廢戰裁兵運動]  
　　當奉直戰禍未關以前北京新聞界鼓吹廢戰裁兵曾定三十日下午一時在中央公園開廢戰裁兵演說大會昨日（三十）中外新聞記者及各方來賓共到百餘人首由方夢超報告開會次李慶芳起言在此京外發生戰事槍聲砲火聲中有此盛會討論廢戰裁兵問題吾人實有一種好感卽人民不事苟安敷衍尙有急起直追之表現甚望將此廢戰裁兵四大字鼓吹而成金科玉律引起全國人民信仰斯戰不廢而自廢兵不裁而自裁次薛君演說廢戰裁兵方法有三（一）報界鼓吹（二）學界運動（三）商界運動並謂此次奉直戰事外人方面咸認爲有最大不良之影響蓋一則由交通阻碍予外人共管鐵路之口實二則奉軍入關中東路防務一鬆恐某國人又將勾結鬍匪乘機思逞三則華會所議决增加關稅案現在上海稅則委員會正在關會而戰事忽起恐外人將謂增加關稅適予中國養兵之用致生妨碍故爲今之計國人應有一種宣言通告各國表示國人厭戰與覺悟之意使各國知中國民意所在似爲有益次陳修序演說略謂廢戰裁兵應從事實上着想其方法可分爲積極消極二種前者自不外合全國羣衆運動以求達目的後者則簡單可說國家不廢戰裁兵人民卽不納稅次韓愷君起謂應從勞工運動及平民敎育入手各人演說畢由衆共同討論進行辦法大要如下（一）新聞界關於戰爭慘狀多所記載喚起國民全體之覺悟（二）由北京新聞界聯絡全國各界爲積極之運動（三）對外人方面表示我國民極主和平之意向（四）當局養兵殺害同胞殊反國民納稅養兵之初旨今應以納稅問題爲運動廢戰裁兵之手段（五）再用其他種種方法使士卒自身之覺悟並决定通電全國報界一致運動遂宣告散會 
[奉直戰時之使團警告]  
　　駐京外交團前因奉直形勢險惡上月二十六日曾向外交部提出警告外交部當將照會内容用急電分致曹張吳三氏囑其注意茲從外交方面覔得照會原稿如下（一）爲照會事外交團曾於一千九百二十年七月八日以領銜公使名義致照會於外交總長茲特抄附於此應請貴總長注意因中國北部及京城附近現有中國軍隊調動外交團特再聲明必將堅持上述照會之條件並向貴總長爲最嚴重之申告如因亂事致外僑生命財産遭受損失中國政府負其責任爲此外交團盼望中國政府應有極嚴厲之設備以杜武裝軍隊攔入北京及用飛機由空中轟擊京城之事爲此照請貴總長查照須至照會者符禮德一九二二年四月二十六日（二）爲照會事茲因中國各省軍隊調動一事外交團認爲應請中國政府注意本公使一千九百二十一年八月三十日致貴總長之照會該照會内開外交團特向中國政府提出警告凡外人所受損失無論其出於軍隊之行動或因其放棄責任所致定惟該管區之上級軍官是問各國必堅持請中國政府責令該上級軍官個人單獨負其責任等因茲特再爲聲明此態度相應照請查照須至照會者符禮德一九二二年四月二十六日 
　　昨日（三十）外交團領袖公使因近畿發生戰事特赴外部訪顔總長適其時步軍統領王懷慶·與警察總監薛之珩皆在外部該公使當向顔總長說明來意略謂頃者奉直軍隊業已接觸京師居民頗爲恐慌余（該公使自稱）此來係代表外交團向中國政府要求三事第一無論何方軍隊均不許開入城内第二各鐵路應照常通車雙方均不得阻礙之第三禁止以京中糧食輸送出城顔總長當一一應允王薛二氏亦答應竭力辦理該公使頗表滿意遂興辭而出 
[軍事聲中之北京八校]  
　　暫維現狀之决議提前收束之部令 
　　京師八校經費政府原允八校長可於三十日午十二時發下敎職員方面亦議定如至三十日午後十二時不發經費即全體辭職但因時局突變府院負責無人故截至昨日（三十）十二時尙無發欵消息午後一時八校敎職員在美術學校開會主席尹炎武報告一切經過八校長亦全體出席共同討論先由校長方面報告連日催索經費及奔走抵押九六債劵之詳細經過關於經費問題至此已完全絕望代表等相對嘆息不置惟因時局不靜奉直兩軍正在爭持在此時間欲求政府籌欵又恐愈惹紛糾致京師秩序爲之搖動學生星散將來召集不易但同人之生計又已無法維持當此時艱非平時可比苟不名一錢萬一需欵之時將受非常痛苦校長方面對此亦無法挽救惟要求敎職員略緩辭職暫待時局稍定再定行止校長退席後遂一致討論挽救辦法均無善策結果乃議决『暫緩全體辭職』及派代表會同校長向政府方面催索欠薪待時局稍定再議並議定發一通告而散其通告云逕啓者近畿戰起時局緊張本日開會同人爲維持大局鎭定人心起見擬將前屆總辭職案暫緩執行謹此奉聞 
　　敎育部以近値奉直戰事發生校欵無着若長令敎職員等枵腹從公亦於情理不合昨特下部令一道着各校將本學年應辦事宜早爲收束大約各該校奉到此項命令後必將提前放假矣部令如下現値近京戰事發生京師國立各學校經費益形竭蹶各該校敎職員固難枵腹從公加以人心恐慌亦難安心執務本部爲暫時權宜起見國立各校所有本學年應辦事宜暫准提前結束以免窒碍一俟軍事解决經費稍可維持仍應恢復原狀至於從前積欠及將來經費仍由本部切實籌畫積極進行此令 
[青島日僑之示威大會]  
　　攻擊日本外交失敗要求援助彼等發展 
　　青島通信云魯案解决之後日本僑居魯省及青島人民爲擁護其所謂利權起見曾屢次開會討論並派代表回國向外務省及各當道運動即秋山民政長官亦因此事回國有所活動自吾輩傍觀者觀之其背後似確有軍閥操縱卽日本人之有識者亦多非難該國軍閥之專橫及二重外交之流弊此次東京外務省當局爲協定細目之凖備特派外務省支那課長木村銳市等來青濟調查一切蓋欲早日結束魯案以了此層交涉也乃青島日僑以前次運動未能十分奏效仍欲爲最後之奮鬥遂决定乘外務省調查員抵青機會召集山東全部居留民大會於青島先日發函通知各地日僑請其蒞會共同討論於四月二十日下午七時在青島日本人會開會到會者約有千人外務省調查員等亦列席公推清輔爲太郎爲主席宣告并會後卽有宮元利直·阪口新圃·野村新次·條川玄太郎·宇田川賢次郎·奥山繁壽等登壇演說並報告回國運動之經過與結果其演說之大意無非攻擊日本外務當局外交之失敗致僑魯三萬日人均爲外交失敗之犧牲與日本軍閥之主張如一鼻孔出氣最後有林喜一郎者登壇演題爲『失却權衡之國策』痛駡日本國策之誤謬及外交之失敗謂日本對華政策恰如手不持秤之商人其失敗乃當然之事况前次巴黎會議及此次華府會議政府均派遣對於山東及青島毫無知識閱歷之人前往故其外交皆屬外務省一方面人糊塗塞責之外交於國民毫無關係甚由政府任命之秋山民政長官曾屢次回國報告青島之情形外務當局亦不置信而派一比較秋山長官位卑數等之一課長（指木村課長）來青濟調查爲協定細目之準備其絲毫無事前之準備於斯可見一斑疏忽無禮出於人情之外外交焉得不失敗云云時木村課長等如坐針氈去又不能不去又不是而聽衆且喝采鼓掌不置令木村氏等愈覺難堪其後主席清輔氏乃將宣言書及决議文當塲朗誦一遍要求贊成滿塲一致可决直至十一時半始宣告散會其宣言書云「關於山東問題我政府（日本政府）屢次抛棄聲明受惑於世界和平之美名被誤於中日親善之理想對於僑民之實際生活絲毫不加考慮而締結退讓屈服之條約致吾輩日本同胞多年扶殖之旣得權及經濟的基礎一旦破壞無餘生命財産遂受威脅不少故吾人對之惟有要求與以當然之保障而已」其决議文云「吾人决定鞭韃政府當局於山東條約之細目協定時須擁護吾人之旣得權及謀生命財産之完全鞏固並令供給經營事業之資金以恢復因變更國策所受之損害於經濟的發展期萬無遺漏而後可」 
[葫蘆島開港之近况]  
　　上海泰晤士報云葫蘆島開港工程現已招工投標開標期定六月九日此項開港事務業已計議多年將來工程完畢之後此葫蘆島之一地將爲彼商業日繁之滿洲及東蒙之第三船貨出口處也（海參崴安東不計在内）當一九○八年中國政府遣派熟悉中國情事之英工程師許斯往海邊勘察於牛莊大連之間覓一開港之地許氏調查結果卽以葫蘆島爲言當時政府卽著手進行開港適此時革命發生政局不定又因無的欵辦理遂致擱置顧年來開港之需要乃日多一日去年復以大連改用金建之故中日雙方發生爭執關外商人受此激刺亦主張早日開港旋以交通部與奉天當局磋商之結果由交部及東省分别擔任開港經費一千萬元 
　　開港之利益綦爲重要從西方商人之觀察點而論滿洲一地與世界商業有極大之關係葫蘆島旣能闢爲商港則瓊海之開放門戶主義可得最上之保障大連一地在日本租借區域之内故東三省商務惟日本獨占優越之地位查一九一○年大連出入口之貨物計一千四萬海關兩六年以後增至一萬四千萬兩至一九二○年更增至一萬九千八百萬兩商業發展如此之速實不能不使世界各國注意假使海參崴一地仍一如今日之狀態則商業尙可照此程度發展 
　　大連所以得收如此重大之利益實因海參崴一埠之廢棄從前滿洲商貨係由中東鐵路烏蘇里鐵道轉運至海參崴於此乃分配於世界今日則此出口之商業全然歸於大連更以日人之活動東方各埠商業亦受大連競爭之影響而其港口猶日求改良商業上之便利日益增加南滿鐵路則復吸收彼富饒之滿洲之財源使從大連源源而出計一九二○年該鐵路之收入較之兩年前之收入增加一倍當一九一八年爲二千九百四十二萬餘而是年則六千零九十九萬餘也 
　　大連商業旣如是其活躍則牛莊一地商業自無從振作當遼東未歸日本管理日人未竭力經營滿洲以前牛莊爲關外最重要之商埠但自大連安東先後發展以來牛莊地位遂日益落後更兼以港口每年自十月起卽氷結三月始解港内水復低淺祗深十九尺故更難望港務之發展近來日人復投資於此其新鎭幾全爲日本之居留地卽使此地能求發展而日人終占優勢矣 
　　故欲得一完全屬於中國而形勢又與大連相等之港口則不得不重行覓地開闢而葫蘆島乃適合其選此地計在秦皇島北一百一十英里奉天南一百八十四里與京奉鐵路幹路有一支綫相連此支路卽由距島七英里之連山築起者也 
　　此地之位置於奉黑兩省及熱河特别區均占有極重要之關係此二省一區面積計十三萬四千方里（英里）人民計八百萬據專家之意見此地位置亦與東蒙之商業攸關東蒙之面積則在十五萬方里以上而亟待開墾者也從此大體觀察更進一步詳細考察葫蘆島與生産區域之關係則此島距錦州三十一英里距奉天一百八十四英里而大連距奉天則二百四十六英里故葫蘆島當然較大連占有優勢因此距離奉天路程之較近則其對於由奉天有聯絡之各地亦莫不較大連占有優勢如新民府距奉天三十七英里距葫蘆島爲一百四十七英里而距大連則爲二百八十三英里牛莊雖較近於大連然入冬港口氷結其利益於大連之點無多從洮南至葫蘆島則不滿三百英里也 
　　新港築成之後預料商業必可相當發展洮南與四平街之間鐵路事業正在發展而其間鐵路支綫將來定可吸收大宗鑛業農業之出品以供給葫蘆島之輸出綜計可以供該島出品之耕地計五千五百萬英畝此等耕地現在所以多未能墾用者則以交通不便故耳至多山之地復有種種之鑛産北别窩（譯音）距葫蘆島五十五英里大窰溝距七十英里均以産煤著圖們江及吉林則産木材而農産尤　緊要大豆一項占世界供給量百分之七十而米麥高粱玉蜀黍産量亦夥 
　　綜合以上各點葫蘆島開港之重要可知茲將蘇林文Ｍr·ＭurrayＳullivan所列舉該島之優點再紀如下（一）從現有之鐵路及在計劃建築之各鐵路之形勢看來葫蘆島實占一甚優利之地位爲滿洲及東蒙正當之出口（二）遼東各港大都入冬卽遭氷凍之困難而葫蘆島則異是（三）水深最大海洋船隻均可入口上下貨物（四）無暴風之危險（五）開港無工程上之困難工程材料均屬現成（六）籌備手續業已辦妥工程進行易於着手云 
[中日聯運會議之南滿路提案]  
　　第十次中日聯運會議定於五月八日在北京交通部開會頃據日報消息云此次聯運會議日本南滿鐵路提出之議案即有十件之多茲錄其順序如左（照全部議事日程之順序）第六條北京登山間臥車通運輸之件第七案關於聯絡手提行李之保股運送之件第八案南滿鐵路滿洲綫與京奉綫間貨物聯絡運輸開始之件第九案對於聯絡小行李之包裝標凖協定之件第十案對於聯絡小行李之種類相異發見異種相混時之辦理規定之件第十一案聯絡小行李之暫停運送中途交還中止之時之辦理規定之件第十二案關於聯絡旅客及行李並團體之協定要求大連汽船會社天津航路加盟之件第十三案關於游歷中國滿洲朝鮮及中國北部並中日聯絡團體之協定要求大連汽船會社加盟之件第十四案聯絡一次車票及來回車票（滿洲綫之開行到站不在此限）依照旅客之希望添售奉天大連間來回車票之件第十五案關於聯絡小行李之拍賣金之處分規定中改正之件以上十案除第六至第八之三案外目下尙有由鐵路省與南滿鐵路當局間正在協議其細目之部分大體均有成立之可能性第六案係第七次會議以來之懸案第九次會議時已將技術上各點協定而中國方面以旅客甚少之故仍主張暫緩實旋但由運輸事業之眞髓言不拘旅客之多寡均望早日實現者不過恐中國方面或慮及有萬一不幸之時而遂表示反對耳至於第七案亦爲第五次會議以來之懸案惟因有釐金稅等種種關係中國自己之鐵路亦未實行欲其實施誠非易事如中國委員能與稅關當局謀得諒解使此事實現於運輸之利便誠非淺鮮也第八案因照中國鐵路規定貨物運輸中之損害均直接由原主負擔此點頗有牴觸故自第二次會議迄今猶未能解决查此案最初原爲『中日貨物聯絡運輸之件』至第八次會議時始改爲（京奉綫與滿洲綫之聯絡運送彼時會議因中國國内鐵路之聯絡貨物運送尙未舉行故不能成立但至民國十年二月此事在中國國内之鐵路業已實行不料第九次會議時中國方面仍以開辦以來時日尙淺爲理由致該案又不成立此時欲中國改正鐵路規則或甚困難亦未可知幷聞南滿鐵路出席會議之委員大藏理事·宇佐美運輸部營業課長定於五月五日午後十時由大連乘車出發赴北京列席 
[長沙通信]  
　　湘局和緩之原因（華） 
　　自旅長陳嘉祐發出馬電後多疑譚派軍人已與趙派主張完全衝突蓋尙有蔡鉅猷吳劍學兩鎭守使亦發表收回岳州之通電也（陳電前段主張收回岳州）惟譚派中之穩健分子則知趙派主張頗有理由極力從中調解故陳以前電措詞激烈今已來電表示轉圜之意謂前電係迫於良心上之主張非對當局有何不滿當局去電斥責陳亦俯首無詞故兩派之隔閡似已漸漸消除現聞有舊省議會中人意圖戀棧欲於新議會開會之日彼等卽走衡州繼續召集此其狀態正與新舊國會之爭相同實爲擾亂之媒舊議會欲託庇於譚派軍人蓋以衡州爲譚派勢力重心所在也所幸譚派尙知持重未肯輕於容納或者舊議員之痴想可望從此中止乎查該會所以忽然想到此着實因鑒於譚派軍人之不滿意於新議會（陳電明明言之）故敢乘隙而入新議會恐因此影響地位已於五月一日宣告集合非眞迫莫能待蓋欲先發制人固其基礎也 
　　譚趙兩派意見相左而尙能維持原狀者一則由於譚派不乏穩健分子如前次衡陽鎭守使謝國光寳慶鎭守便吳劍學極力主張收回岳州一經到省經當局之面述實况已漸心回意轉並鑒於湘省之不可一再孟浪遂更按下熱腸而與趙派取同一之步驟矣一則由於當局之顧全時局趙氏此次召集軍事會議卽宣言服從多數個人無絕對之主張且彼甚欲湘省從此寗靜化除意見各軍官見其如此漸能體諒其苦衷一則由於居問人之善於解釋如警務處長張輝贊固譚派而亦接近趙派果譚派而有不滿當局之表示何以警察界尙能認眞防範（以前破獲亂黨警察之力最多）且張氏疏解誤會功績頗多譚趙兩派均倚重之而張氏賴此功績遂浸浸乎有未來省務院長之希望矣其他則第二師長魯滌平彼恒抱一息事寗人之旨解釋種種誤會最近陳電發生魯則力言陳之絕無定見即其例也因此各方之遷就而湘局遂不致無風生波亦云幸矣 
　　今後尙有一人亦爲維擊湘局之重要角色其人即新議員前省長林支宇是也林已啓程返湘不久可得省議會議長一席其人與趙頗有交誼而譚派諸將亦甚喜之湘省政治有形操於趙派之手無形操於譚派之手得林氏參入遂成三角式之政治而譚趙乃得保持其平線焉林氏議長聲浪之高固由於政客之多推戴而譚趙與之提携使之絕無阻力亦其原因之一也至於收回岳州問題今雖無形停頓但非根本打消者可比此亦不可不一聲明者也 
[直軍告捷中之鄂人呻吟聲]  
　　國聞通信社漢口通信云直奉戰事近日非常猛烈聞吳佩孚曾重辦怯戰之團長一人營長六人故各軍畏之如虎不敢不拼命赴敵此間警廳自遵命送登保定號外載明三十日中央命令罷免奉張職後各報一面照登一面譏评警廳主其事者爲避免輿論攻擊計三日所送戰訊卽於督軍署參謀處通告第四號之上冠以「照抄」二字四日所送之油印戰訊連照抄二字都不加並曾婉商各報對於此項戰訊可否不載明警廳函送等字樣各報均婉言拒絕三日夜此間盛傳吳佩孚被刺及陣亡之兩種謠言警廳奉軍署電令四日派員親至各報婉商勿予揭載並勿對外傳警廳曾有是項之請求云云綜觀警廳近兩日之行動似亦覺干涉言論之不當也鄂人在此直系勢力支配之下乘其與奉决裂之機會有自治籌備處主張鄂人自救於前民新學校主張湖北中立於後本爲鄂人自覺之好現象近軍餉之供給當局者仍不敢不認爲急務日昨省議員郭潢特提議合官紳及各法團開一聯席會議以謀救濟其原文謂竊吾鄂地當要衝綰載南北地方有一次不靖卽一次牽動大局大局有一次變亂卽一次轉入漩渦政治現象愈趨愈下天災人禍相逼而來人民轉徙流離死亡載道見者慘目聞者傷心究其重大原因則財政紊亂省庫空虛取之於民無所顧惜用之於兵無所限制溯自辛亥改革以來中央借用吾鄂地方公欵綜計四千餘萬至今懸爲積欠無法索還此項積欠之欵俱係加發官票而來票本無存信用不固奸商操縱時起恐慌上年因客軍欠餉無着又經王前督發行地方公債二百萬元商民忍痛承認冀消弭隱患不意武宜兵變相繼發生財産損失難以數計湘鄂戰後加印官票一千萬兩日之間支取已盡食鹽斤價驟加四十餘文之多菸酒投標包徴至原額三倍以上屠宰稅則設局專辦印花稅則派員勸銷已屬予取予求無微不入取之慮乎有盡供之恐不給求而乃謀及各縣地方勒提公欵濟燃眉之急他如貨物估本抽稅田賦改徴銀洋均在規畫進行之中哀我窮迫之鄂民何堪負此重累本會代表人民迭經痛陳利害力請減輕然言者諄諄行之無阻法律失其效用民情憤於苦徴瞻念前途慄慄危懼近者奉直失和行將决戰電索軍餉急於星火影響所及市面驚惶票價日低幾有不可收拾之勢究竟財政當局有無源源應付之方銀根吃緊有無維持現狀之保證一涉危險破産隨之凡屬鄂人同受其害事關三千五百萬人生命財産所托非紙上空文所能得其要領况軍省兩長及各廳道尹均屬鄂人此中痛苦諒必共有所知値此財政枯竭岌岌危殆之時擬由本會開一聯席會議凡鄂省各級長官各法團代表以及其他各財政機關主要人員均請與議本同舟共濟之精神謀固本治標之善策公同研究共挽危機俾人民不再增負擔金融不瀕於破産則幸甚幸甚云云觀此可見鄂省所受戰事影響之鉅而鄂人痛苦之烈也 
[九江近事]  
　　此間已宣布戒嚴連日軍警梭巡異常忙碌茶樓酒館偵探密布業經贛北鎭守使潯陽道尹會銜佈告現 
 
 

Page 7

 
 
値戒嚴期内所有執行事件應照戒嚴法辦理結社集會固屬絕對不許此外一切印刷品如雜誌告白等類非經戒嚴司令部核准不得出版云云至五月一號學界發起勞工紀念會亦被官廳出示禁止 
　　奉直戰訊勝負尙未判明茲據熟悉西南近日情形者言西南圖贛計畫滇軍朱培德將由韶關進攻贛西贛軍李明揚賴世璜將由韶關進攻贛南現在奉直戰釁已開西南進行益急預料不出旬日該處必將發生戰禍聞陳督現已在南昌車站扣留車頭一輛又於德勝門外河邊僱用兵輪一艘預備臨時差用並派親信八人在南潯路車機上學習意在預防將來有危險情事 
　　贛南鎭守使張之傑前次請假回籍現因西南圖取贛南形勢危險特於昨日到潯准卽晉省謁見陳督先行請示機宜卽赴贛南本任又省中喧傳張使所統轄之第三旅將移駐贛北未知確否 
　　前九江縣知事曹樹殷擅將保甲費曁孝廉堂學欵九千餘元抵押公債潯邑人士以公欵重要曹知事竟不通知士紳遽敢私行動用殊屬不顧地方原擬向法庭起訴惟又恐此案遷延日久欵項一時無着特於前日召集全體士紳會議擬具變通辦法將公債票作七五折變賣以期現欵有着 
　　九江縣自治學員孔慶琦等呈請創辦自治講習所並籌撥經費業經自治籌備處召集評議員議决辦理三期額定每期經費洋四百八十元分四個月開支指定每月在花捐項下撥洋二十元汽車公益捐下撥洋一百元刻已勘定塔公祠爲所址准日内卽行開辦 
[皖省選舞弊之一斑（續）]  
　　（三）無爲縣選訴判决無效事實（摘抄判决書）一選册僞造選民數經判决在一萬八十名以上餘正在調查中二選册僞造該縣初選監督分令各區調查員以册報選民較少照原册報載之數再加二五成即每百加二十五名每千加二百五十名之類以致未成年者一人兩名者一名兩報者又該縣十年二月七日已呈報總數二月十二日又補報選民八千七百五十二名三名册未經公布被告代訴人聲請選舉人名册於民國十年二月七日併入衆議院選舉案内一同宣示各調查員聲稱未曾目覩四躉等躉投一人簽數十之到等數百之票監察員管理員不封票匭整捲投入經選民朱大猷等起訴由高等廳指定蕪湖地方審判廳受理審訊確實於十一年一月二十二日判决初選無效（四）旌德縣選訴判决無效事實（摘抄判决書）一選册僞造該縣初選監督於九年十二月支日電報總數二萬二千六百三十八名艶日又補報選民六百七十二名十年二月十日又補報選民三千五百六十名共計二萬七千八百七十名兩次補報四千二百三十二名又該縣戶口原册統男女老幼共四萬五千餘人該縣錢糧共徴洋二萬四千餘元册列選民年納直接稅在二元以上者共二萬五千二元以下者尙不在内又該縣呈報敎育廳全縣識字人僅佔百分之二十三又選册一本合省議會衆議院　兼之又初選監督致調查員函内有貴部驟加至五成以上别部援以爲例將必窮於應付當以衆院省會名册合辦等語又衆議院卷該縣初選監督致調查員函原報數不足議員一名已商請總所准予補報註明一部十九名二部十名十一部九名三部二百二名又該縣選舉事務所致函調查員江鑑三囑補報二百四十名江將譜稿内摘補選民二百四十名又選册前半紅格的小紙後半墨格大紙數張或數十張不等二名册未經完全公布三躉等躉投投票時並無投票簽到簿僅在名册内簽到且多係一人筆跡經選民江莘控由高等廳指定太平縣公署受理審訊確實於十一年二月二十三日判决初選無效（五）六安縣選訴判决無效事實（摘抄館决書）一選册僞造該縣初選監督委任各保調查員文稱衆議員省議員兩項選舉人祗須併册造成送由初選事務所分册呈報並函令各調查長或函或片先行籠統虛報人數十二月四日電報選民總數十一萬一千四百八十七名經總監督電令核减電覆確無浮濫十年一月六日忽删除一千零零五名並會同省委電呈總監督實有省衆兩項選民各十一萬零四百八十二名二名册未經公布三躉等躉投核對該縣簽到簿筆跡一頁或數頁一字或數十字均係一人所簽經選民許克治訴由高等廳指定舒城縣公署受理審訊確實於十一年二月十七日判决初選無效餘尙有十餘縣正在依法訴訟間謹略旅京安徽同鄕會呈 
[奉直戰中之皖省防]  
　　國聞通信社安慶通信云自奉直兩軍接觸以後皖居長江中樞雖所受影響不若魯豫等省之甚然風聲鶴唳不無虛驚市虎杯蛇每多謠諑人心不免恐慌銀根因之吃緊幸張文生對於本省各界旣有保境安民不知其他之主張皖人心以稍安日前駐省陸軍第五混成旅長史俊玉亦爲保衞治安起見特布告通衢嚴行查禁造謠生事之人並戒人民母得輕信謠言自相驚擾嗣又致函警務處長王善荃以保安一事恐非一紙文告所能發生效力擬籌設軍警聯合稽查處由軍警公同負責保衞地方治安前日（三日）史氏特會同王警處長召集軍界人員曁各警署署長署員開會討論商定辦法由軍警兩方各派官長一員帶領兵士警士各若干名日夜梭巡城内外各街並擇地點適中呼應靈捷之府城隍廟設立軍警稽查處流駐守此外又多派稽查對於各旅館客棧之住客嚴加盤查至輪船上下旅客則由水巡警察嚴密檢查以防携帶危險物品入境王警處長又以當此多事之秋市面秩序全賴警察維持各巡士所用槍械尤關重要前日特委警廳督察長率帶巡官分赴各區署檢閱槍械該督察長昨日已赴南正署實行檢閱非常認眞日内並將分赴西東北各署挨次檢閱軍界方面近因久未關餉人民多抱隱憂史旅有鑒於此日前曾往蕪湖與馬聯甲籌商設法接濟昨（四日）聞馬氏已在皖南各縣局提到現欵十萬七千餘元特撥解三萬元至省以濟駐省各營餉糈旅部當將解到之欵分配妥當令飭從速發放各營訂於今日（五日）兩點鐘一律點名發給從此軍無乏餉之苦人民當更可安心矣 
[粤局轉變之消息（平）]  
　　北伐軍急進之原因 
　　自陳炯明免職而後旬日間粤局驟呈一紛擾之象居民遷徙者紛紛紙幣則低折當舖則扃閉米店則抬價其餘各商店亦多半掩門蓋深慮有内閧之事發現也至於軍界内謠言尤多在省會者第二師所統轄之軍自新委旅長姜漢橋接事驟然發生部下反抗風潮頗惹人注視潮州則軍隊截留稅項儼然有獨立形象高州則葉舉之軍由桂省繞道而回全聚於此虎門則吳禮和態度怏怏期爲東江之保障惠州則陳炯明所駐其部下之兵均隨之而往約在萬人以上其駐紥直至東莞石龍增城新塘且鄕人來省者言其到處徧築砲臺大有自衛形狀故論者皆疑其局勢必將决裂特視乎時期之遲早耳而孰知此兩日間局勢陡轉又忽有由危急而轉歸平和之兆言其原因蓋由於聞奉直確已啓釁時機不可失故孫又派汪精衛親往勸陳告以最誠懇之言復經調人再三磋商總司令部之名雖裁而總司令之實不裁陳以陸軍總長名義仍實行其前時之軍權故許多陳之親信人已提出辭職·或已他去者今亦聞將復職而總統府參議居正近亦親到惠州勸陳回省聞其中亦有條件相商也自調停有妥協希望後北伐軍即紛紛出發往韶李烈鈞一支由桂回者並不回省卽行往韶許崇智一支有一部份回省而後駐於大北門外約數千人今已一律赴韶此皆於贛邊將有舉動也此次轉移局勢所以能如是之速者則尤以收復海軍各艦一事爲樞紐初時海軍中人對於陳炯明頗有好感當局勢最喫緊時聞海軍曾有一度秘密會議將爲非常舉動惟此事所關甚大艦中握權者多屬福州人慮同舟者或　洩漏乃特召集各水兵以會操爲名各人出隊霎時發令除福州人以外其别省籍如山東江蘇廣東等）各水兵均發給欠餉盡行除去在被革之各水兵大憤（共有數十人）乃盡投往長洲司令陳策部下求其收容陳策即前時海軍學生此次收復海軍艦之首功也陳策從各水兵口中偵查艦中情形始悉諸艦將有特殊舉動於是始向總統府獻策將爲奪艦之事當時提出政務會議聞當時胡魏等均不敢贊同以爲擊之不中必至不可收拾然諸艦旣有一種秘謀不能不立時設法排除之時陳策温樹德輩挺身自任以爲聯合水兵可有把握時偵得各艦長均在番禺地面鹿步司屬某地秘密會議（或謂在此賭博）陳等乃用迅雷不及掩耳手段成此奇功自此事發表後頗驚人耳目故無論駐省之軍或駐省外之軍其懷有貳心不盡貼服者對此不無戒心說者謂局勢之轉移此亦有一原因也 
　　孫中山前派古湘芹羅翼羣李君佩等赴惠邀請陳競存回省古等已返省覆命孫隨於二十七日覆一電與陳競存原文如下提前萬急陳總長鑒湘芹等歸述各事深中肯要弟極贊同一總部已飭陸軍部以總長名義趕緊接收二昨日湘芹等未返已派李濟深馮祝萬解餉八萬元接濟南凱旋軍伙食葉楊等部分擬使駐防肇慶西江及靈山一帶以鞏固兩粤三滇贛軍已嚴飭按照原定計畫迅速開赴韶關粤軍第二軍及第一路軍隊已陸續上火車路開進省城秩序責成第三師擔任第二師之一部擬挈同北伐此外尙有目前須急商辦之重要事件非兄速回不能就緒如陸軍部當即如何拓張組織粤中軍隊當如何編成北伐分别留守子彈各項當如何計劃補充種種均須兄爲我統籌負責庶幾師出有功弟擬刻日移大本營於韶關亟盼兄來决定一切革命旣無半途而廢之理十年患難道義之交一旦相棄縱弟不求諒於人兄則何忍爲之望兄速取消退隱之志投袂而興終始國事庶幾執信仲元得以瞑目惟兄察之孫文感此外各勸陳軍一併錄下（一）古應芬電陳總長鈞鑒芬昨夜到省經將條示各節面呈總統均承允許當即電達幷促鈞座回省主持北伐事宜計已達覽現桂林回粤各軍已定尅日開赴韶關向北進發斷無逗留之理伏望鑒察愚意早日返省主持一切母任盼禱應芬叩沁（一）許崇智電陳總長鈞鑒智漾日抵省得悉尊駕返惠曾上一電敬請回省籌商北伐計達尊覽候令前進經陸續開拔智業准日内赴韶惟茲事體大元首極望我公回省籌商進行中原多故非我公高臥之時務懇即日命駕返省籌商進行民國幸甚再駐粤海軍各艦完全收復幷聞許崇智叩艶（一）伍朝樞電陳總長勛鑒梗電頃奉悉元首對公期望最厚昨已派勷勤君翼羣君佩三君赴惠勸駕頃接北訊云云（中略）當此西南有事中原之日萬非我公湖上騎驢之時尊電謂勿復以國事相督責不獨吾人以國事相督責卽時局亦以國事相督責也况提一旅之師底定中原固公之壯志乎務希即日返旆率師出發至深盼禱朝樞叩敬（一）梁鴻楷電陳總長鈞鑒此間北伐軍各已陸續開赴韶關一帶集中前傳改道北伐尙係實情惟此間諸事主持乏人乞鈞座速返調度後方一切事宜省中安堵請紓厪念師長梁鴻楷叩宥（一）李炳榮電大總統各部次長伍省長陳總長許軍長各師長葉總指揮各旅長各司令惠鑒讀許軍長漾電至佩讜論奉洛相持良機不再澄清未竟高蹈非時一家和氣失之不祥百戰前功棄之可惜元首抱改造中國之大願總座爲締造全粤之元勳論交誼應無疑猜論責任貴有終始若徒湖上逍遙坐令中原紛擾推其究竟必至桂山野火星星復燃珠海棋枰着着失子杞人憂切苦口聲曉伏懇我大總統勗以至誠促其出山投袂救國我總司令因一人自安高潔使萬衆失所瞻依奚忍牽動全局安危恝視同袍痛癢淑身淑世萬望兼籌諸君子或屬朋交或關黨義或情深桑梓或愛切帡幪感想當有同情敦勸務祈一致内則信義相孚外則馳驅共勉豈獨全粤之庥西南之幸中國前途實深利賴聲嘶淚竭端盼福音惠州善後處長李炳榮叩宥印陳得各電後均有所覆（一）覆伍朝樞養電奉悉自維衰病難任鉅艱擬小住西湖略資休養稍愈當即還鄕閉門思過業將急須離省之衷及再不問政之志電呈元首切盼玉成鄙願不復以國事相督責地隔神馳臨電悵歉陳炯明梗（二）覆梁鴻楷電宥電悉連年戎馬心力交疲刻粤局主持有人决趁茲歸里稍息塵勞但盼督飭所部維持地方勿以我一人去留爲念是所盼望炯明宥（三）覆魏邦平電梗電敬悉息肩大慰初心國事不欲再問養疴湖上小愈當即還鄕有負殷期幸加曲諒吾兄愛鄕愛國務望佐輔元首戡定中原保安吾粤用補吾過感紉實多炯明敬（四）覆古湘芹電沁電悉首座採納所陳各節於北伐進行及地方治安不無少補以炯所見目前以安定軍心爲第一急務安定之法不外日前所陳各節蓋北伐部隊迅速集中韶雄表示對外而不對内則剪除各部之說自不能搖惑軍心而陸部接收總部各軍伙食有所着落自無渙散之虞同時以省城治安責成魏邦平粤桂邊防責成葉舉並請首座對班師將領加以温諭惠潮對贛邊防責成李炳榮鍾景棠尹驥各授以任務彼自各安于職至炯個人仍在野帮忙不無用處炯懺悔從政非自今始孫公甫入粤時炯曾當面陳之且老母在堂青年孀養以至成立至今未遂烏私今得長依慈膝稍償夙志革命事業弟經奮鬥廿年今無一成亦應告退以後爲人羣努力則在田野間較爲切實務請以此意轉達展堂兄力請首座善撫軍心略其細過勿再聽禍人之言主持激變之計則北征可以迅速集事否則炯惟去國萬里不忍聞問矣炯明艶觀陳各電似仍未允回省主持北伐也 
[粤省定省紙幣爲本位]  
　　五月一號施行 
　　廣東財政廳五月一日佈告云現奉大總統諭茲當北伐進行軍事期内金融最爲緊要省立廣東銀行紙幣市面久已通用訪聞近有奸商從中操縱故意低折應嚴行取締查究等因自應遵照辦理現經本廳核定取締條例九條合行布告闔省商民人等一體遵照嗣後行用貨幣無論繳納釐稅及貨物買賣槪以省銀行爲本位一元以上須以紙幣交收一元以下任便倘敢故違定行照例罰究並以軍法治罪决不寛貸切切此布計開（一）省銀行紙幣爲廣東全省之法幣官廳人民須一律十足通用（一）所有關於錢銀之契約必須以省銀行紙幣爲本位（一）凡買賣交易須一律以省銀行紙幣爲支付其一元以上俱用紙幣一元以下紙銀代任便買賣雙方皆不得收付他種紙幣（一）官廳收欵除他種紙幣不得收用外即雙毫亦在嚴标之列（一）其有違反前項條例之有關係人須罰以該交易數目之半（一）官廳方面一經查出有違反此項條例者須將經手人立卽撤差各該管理長官倘若有知情亦須分别懲罰（一）凡有需要省銀行紙幣者可隨時以他種錢幣向省銀行各總分行兌換省紙幣（甲）雙毫平兌（乙）其餘各種錢幣照市價兌換前項條例實行日期（甲）廣州市内限於佈告後兩日施行（乙）省銀行各分行境内亦於佈告後兩日施行（丙）其餘各區域隨時佈告施行五月一號 
　　新發行之省立五毫二毫紙幣經佈告由五月一號實行通用查此種五毫紙幣正面仿一元毫幣旁與四角均刋有（伍毫）二字上方刋省立廣東省銀行紙幣下端中華民國十一年印次刋小橫字一行爲美國鈔票公司四字色如丹紅並蓋有程天斗容顯麟藍色小方印二枚背面用淡五彩印成花紋及英字二角紙幣背面式樣與五角紙幣相似惟色水深淺有别正面印黑色右刋拱橋一度下註印刋年月左方及上下兩隅均有（貳角）兩字花紋頗精細前日有某軍持二毫小紙幣一張赴四牌樓口其昌茶店門首何人和烟仔攤處購買地球烟一包乃何人和竟拒不收用又不找續軍人大怒以其有意拒絕遂不由分說立將該烟攤櫃位烟仔等物狼籍地下會有第一百三十號段警上前排解卒由坊鄰極力排解事始寢息惟何人和之妾及女覩此情景竟雙坐攤中相對痛哭而已商會聯合會前以鑒於軍人强迫兌換有碍商塲特於四月念八日呈請省署維持省長據呈後以所陳尙屬實情除指令照准·曁函廣州衛戍總司令部·會同第一師·佈告切實保護外幷飭財政科擬繕佈告張貼城廂内外俾商人一體知照究竟有無效力則不可知也 
　　粤報消息現查紙幣價格前星期已逾九成以上詎昨日銀店買入竟壓至八一自財廳五月一日布告一元以上禁用銀毫銀業中人遂乘機大炒西紙二號早七時每千元補水一百九十四元八時許已炒至二百一十三元及二造土絲上市各絲莊收入洋行絲價六七百萬有此大帮西紙充塞市面故九時以後即跌至每千元補水二百另三元茲將最近　情錄下二號凡各銀號携省立劵赴銀行兌現者均多以五毫及二毫新紙幣兌換之各商不得銀毫大失所望悵悵而返且斯時布告取締法正分貼市上各銀號覩布告内有倘敢故違實行照例究罰並以軍法治罪一語更大驚懼查二號早市價行情爲八成比及正午十二時全市各銀號找換店竟只有賣出而無買入其出門盆爲八五如持省立劵往找換不特謂無現銀且多有不收入門者據一般銀業家所談如厲行取締法則將來全市定當變爲紙世界苟有二毫子之雙毫亦當蓄起夫復有誰拿現銀出來交易此　不特金融界首受其衝即凡百工商亦莫不同受其窘例如當行向以銀毫交易若照取締法關於錢銀之契約以省劵爲本位否則契約法律上不發生效力將來各押店能否收入紙幣是在不可知之列現銀業中人如永漢馬路一帶各銀店於二號午多有收拾現銀紛紛搬出城外倘無完滿通融辦法則一二日勢難免於第二次之停市也又云自去月以來因紙幣風潮之影響廣州全市之物價突然飛漲比之平時價格約貴四五分之一而柴米日用品尤甚一般食力之民因此極爲狼狽茲將　騰貴情形調查錄下中上米每元十一斤用紙幣　七斤餘中等柴每元七十餘斤用紙幣者六十餘斤生油火水每罐漲價四五角至六七角其餘伙食用品若菜蔬魚肉海味雜貨等等無一不貴大抵一元之貨物加價二角三角不等而市上酒樓茶室晏店館子所有酒菜飯食麵點凡値二角者起二角五値五角者起六角間有食品不加價而各减少其四分一之材料聞受其累最深者爲各行之苦力幾有饔飱不飽之勢蓋市上苦力數萬人全在晏店用膳也食物之昻貴如此至於平常日用傢私雜物以各公司而論原價三元一草帽者今改爲三元四毫六元一革履者今改爲六元七八其他毛巾衣物布疋綢縐無不以此爲比例各商店因亦相繼漲價其因此連帶而受影響者則爲按當行該行以無現銀揭入不敢輕押貨物多因此暫停交易其照常營業者亦故意减低其典價由是而貧民困矣 
[南京快信]  
　　省議會連日開大會均不足法定人數未能開議昨又發議程定十日再開大會已函促在籍各議員來省稍盡職責 
　　靳雲鶚昨派祝鼎彝來謁齊督接洽軍事旋偕河南趙倜代表戴熹同車北上 
　　實業廳委鄧邦逖充省立絲織模範工場塲長財廳委汪鴻鈞守催丹陽縣交代 
　　王正廷昨由濟南乘車來寗會晤齊督旋即乘特别快車赴滬 
　　張孝若由杭返滬昨由滬來寗 
　　江寗糧食業組織同業公會省廳以流弊滋多批從緩議 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[調停成都軍界暗潮之經過]  
　　成都軍界因爭意見致起暗潮經紳商調停現已漸息茲誌其經過情形如下 
　　省城各紳商十七號通電重慶劉總司令成都劉禹九軍長賴德祥總司令王兆奎旅長請將省城步哨撤罷歛兵歸部現已接得各方面覆電其原電如次九師王兆奎（正鈞）旅長覆電云盥誦筱電欽悉諸公愛鄕愛民溢於言表曷勝感佩竊敝旅駐在省門先後兩載所有軍紀風紀早爲人民共睹以統系論敵部固屬九師自奉敝師長命令歸劉禹公軍長指揮節制凡事請命而行而禹公對鈞解衣推食較對待己部尤爲親切其他友軍亦甚融洽隔閡毫無外間謠諑之興不知從何而至敝旅各團營幷未放有步哨惟駐北較場者壤接五擔娼寮聚處誠恐不肖士兵任情遊蕩除軍警聯合辦事處派人合組外另由營部隨時派人就近調查幷無他意一般奸人從中煽惑以致杯弓蛇影謠諑繁興遺諸公憂深人民恐言之痛心昨已面陳劉禹公幷嚴束所部確守紀律不得稍滋事端吾川自驅逐滇黔以來滿地瘡痍不堪入目興言及此骨鯁在喉吾輩雖屬軍人惻隱之心較諸公尤切萬一不能相諒請即公推代表枉駕敝部住宿調查便知眞僞如果見顧乞先示下鈞當掃榻以待也賴總司令（心輝）覆電云筱電誦悉錦里春殘未堪再擾諸公怵於近象預抱杞憂通電高呼心長語重藉伸正義竊佩仁言輝自進駐省門即奉劉總司令及劉衛戍總司令電令將華陽一縣劃屬敝防以任務言則保衛治安本爲天職以個人言則敬恭桑梓深愛和平除俟查明放步哨者力爲解釋請即撤罷以定人心敬覆省議員陳楫秦光第周麟張炬川等致熊議長函云近日省城人心警惶街談巷議僉以省城駐軍連夜安放步哨深恐發生意外衝突妨害治安影響川局本會爲代表民意機關亟應開會討論消患未然以安人心幷請於開茶話會時提前公决又聞日前紳耆會議後川報登載商界有力之某君談話云川局如此萬萬不堪再起糾紛各方要人均力主自治者想亦絕不至忍心自亂他們都說愛惜人民其實眞能愛民者必能以誠相見而毫無戒備之心萬一不幸釀出意外無論有理莫理無論先動後動俱爲川人所不容蓋以但有一方顧全大義必不至殃及池魚而世之眞能顧全大義者縱受氣吃虧亦當忍耐而不敢輕發况此時尤無所謂氣無所謂虧更應懇切表明心跡云云又警廳王廳長因省城近日人心警疑已令各署傳諭人民晚間不得燃放鞭砲以安人心 
[張孝若氏最近之談話]  
　　紀盧齊二督軍之談話蘇議會與南通實業 
　　張孝若氏昨午由杭到寗庽下關花園飯店記者往訪適張氏在督署晚膳待至一時始返乃詳詢江浙二省督軍對於時局之表示張氏答曰彼於一星期前因事至滬其時直奉戰端已起影響漸及江浙二省法團及紳耆羣謀保境安民之實而二省督軍疊有表示余適於其時迭晤何護軍使何表示上海决無發生任何事端之機會浙江更無侵犯任何方面之舉動出示各電證明事實又往杭州盧督軍盧亦表示保境安民之主旨謂决無越軌動作使二省和平有所破壞且浙省規劃省道就緒將令軍隊從事築路以息浮言次午復至督署午膳晤陳師長范參謀長亦均以保境安民須從誠意上事實上做去云云今日到寗晤齊督軍齊謂保境安民已經疊次向各方面表示卽與浙江方面亦時有信使往還備極融洽北方戰事日内可定江浙間誤會更無由發生但保境安民須有實力無論何時本省治安可絕對負全責云云記者復詢及蘇議會事張氏曰余與議會早已宣告脫離從未到會但今日以人民一份子之關係甚願早日成會省會爲一省民意最高代表機關在此風雨飄搖環境不安之局勢中更宜有所主持何可因謠言而畏懼不來但蘇議會無論至何種局勢决不能爲任何方面利用則可信也繼復詢及南通實業近狀張氏曰南通實業分爲二大部分一紗廠一鹽墾紗廠已設有第一第二第三等廠共十五萬機椗歷年獲利頗厚現復收併第八廠更採用有統系之管理處制組織成立吾父更聘任上海徐靜仁氏爲該處主任至鹽墾則因資本天時之種種關係進行停頓因投資者求利心驟而辦事人措施未盡得當預算不能精確尤爲吾國辦實業之通病鹽墾之利决不能欲速蓋水旱之災非有完美之堤渠工程爲之防濟不可南通各公司地畝幾及五百萬畝即以每畝十元計算亦須五千萬元今各公司股本不足一千萬元而負債已及六百萬元故目前止有一大片段之地畝而工程未及措施一遇天災損失極重但吾父所創辦之第一墾公司已歷二十年工程已完竣即遇去年大災而花欵尙有十餘萬元之收入即可證明鹽墾公司之命脈在工程而工程之舉築需資本若規畫工程調動資本又非人才不可現各公司開股東會必有妥善辦法云云張氏復稱一二年内將合力專心辦理淮海銀行記者興辭而出已二時餘矣 
[杭州快信]  
　　省敎育會今午開評議會議决新會員資格審查會由中校以上校長及省視學組織二十五日前會集定期開始審查並另設敎育基金討論會及學制學區討論會至王卓夫所提上海國是會議之意見定九日續開會議 
　　本年省地方歲入歲出預算案由省署咨行省議會交議計歲入四百十六萬六千三百四十一元歲出四百十六萬五千三百六十七元 
　　學界發起之籌欵贖路及振濟俄災會昨開第二次會議以贖路問題銀公會總商會敎育會合組一會正在進行决定劃清界限學界擔任宣傳各校學生演說勸導不經收欵項先辦浙民振助俄災會次辦浙民贖路宣傳會下星期六開第三次會議 
　　處州第十一師校全體學生昨電省議會省敎育會此次學潮純爲經濟公開敎廳偏聽訛言令逼五敎職員出校有意摧殘敎育生等誓不承認一律罷課請主持公論 
　　上年湖心亭暗殺一師軍官王民皥妻施氏身死案兇犯徐剛判處無期徒刑屢决屢翻經大理院决定徐係陸軍人員應歸軍法裁判盧督軍昨派員迎提到署飭課訊辦 
　　警備隊一區三營什兵商德林周桑茂因搜捕匪黨槍傷平民案發經省長令飭法庭訊辦現改歸軍法訊理昨解軍署發落 
　　盧督軍昨委陳思約充一師輜重營二等軍需官解友敬充第三團第二營二等軍需官王夢齡充浙江獸醫院三等軍需官 
地方通信 
[松江]  
　　集會緩期併記本月第一星期日輪開之縣敎育會職員會國民敎育研究會高小敎育女子敎育研究會均因敎育會長張蔚丹在廣州考察新學制未回由該會通知各職員及各學校展緩至下星期日（十四日）舉行松江童子軍聯合會本定國恥紀念日假公共體育塲舉行全縣大會操現因是日省總敎練員無暇來松視察改以五月二十八日爲大會操期縣立一二兩高小原擬在童子軍會操之翌日（五月十日）假公共體育塲開聯合運動會茲因錢楊兩校長尙在廣州考察新學制亦已確定展期至本月十九日開會矣 
　　初夏發生秋病近日天氣晴雨寒燠時刻變化舉凡秋令盛行之痢疾瘧疾及白喉等症現已次第發生而患白喉者尤以小兒居多且一經傳染勢甚危險故家有兒童者頗爲驚惶而醫生藥舖則頗利市十倍云 
　　亭林呈報盜案亭林警察分所長宣杏帆具呈縣警所稱前晚望十九圖農民張士良家被劇盜七八人於夜間一時持石撞碎東梢門而入將張妻譚氏張母王氏及工人葉銀祥用藏繩縛住譚氏因極聲喊救被盜用板櫈擲傷胸臆敲折右足葉銀祥之頭部腹部亦被敲扑成傷幸對門老宅族人聞警鳴鑼赴援盜遂怱怱搜刦衣服飾物而逸云云縣警所據報後業已遴派稽查員吳仲祝馳往勘騐矣 
　　孔敎會對於慈善會覆函之見解松江孔敎支會函請保存府學洒掃田自得六縣慈善聯合會復函後已由該會幹事王烈文等表示滿意以爲該會爭存此項田租不過欲維持府學文廟今六縣旣表示以原有財産就原有地方辦原有事業當然不移别用至於管理之屬於何人與夫管理方法之如何規定本非該會所能顧問且此府學洒掃之管理向不屬該會範圍儘可付之不問惟他日任何方面如違背上述之表示而有移作别用之動議該會爲保存廟貌計自當遵照省令力爭云云 
　　禁賭中之大賭縣警所對於禁止賭博不遺餘力乃自本月起西外三區境内每晚必有大輸贏之搖攤聞祗頭錢一項每夜必有百元左右殊屬駭人聽聞惟於禁令森嚴之地膽敢日聚數百人公然設局此中必有人爲之庇護云 
　　縣署令勸騐契溫知事於六日令行各市鄕經董略謂此次減價騐契已迭奉令催轉瞬限滿卽須照章征稅仰將闔市鄕業戶所有舊契按月送縣給發騐契紙總期多多益善母負委托云云但各業戶則頗冷淡聞其原因一則由於上屆騐契之辦無結果再則因松屬不動産移轉俱憑印單買賣與重契不重單之江北各縣截然不同故此種騐契辦法恐無十分效力也 
[蘇州]  
　　童子軍會操紀吳縣童子軍於昨日（六日）下午二時在王廢基公共體育塲舉行第四次會操男女來賓共有萬餘人各機關均派代表蒞會是日童子軍到者計十三團隊員三百六十六人敎練員九人司令部設於演武廳右傍並組織臨時救護隊由紅十字會陳君欽榛藍十字會江君兆蘭等擔任會操順序（一）開會奏樂（二）整隊入塲（三）升旗（四）唱國歌（五）歡呼（六）敎練員集中（七）縣總敎練員報告（八）行游行閱式（九）行巡行閱式（十）表演功課（甲）操法（一團走步四團木棍操五八團白拉得來氏徒手操十四團洛柏氏柔軟操）（乙）救護（三團十五團包紥法）（丙）炊事二七八九十一十三十四團幼童隊露宿時之茶點會）（丁）測量（五團）（戊）搭篷（二四七九十三十四團）（己）自由車（八團自由車隊初步之練習）（庚）工程（一十三團架橋十一團輕便椅子）（辛）技擊（六七團木棍）（壬）旗語一六十三團團體旗語）（癸）游技（一團擬戰四團架棍競爭七團疊人九十三團斥堆游戲三十五團黑夜避災）（十一）整隊入塲（十二）潛伏（十三）歡呼歸隊（十四）唱童子軍歌（十五）演說（十六）歡呼（十七）落旗（十八）閉會奏樂是日表演各節頗具精神每演至驚神奪目時觀者掌聲如雷省組敎練員顧君亦謂吳縣童子軍較前更爲進步散會時已六時五十分矣 
　　商團改選職員商團第六支部以各職員任期已滿照章改選特於昨日召集部員投票選舉沈少庭得五十二票當選爲正部長汪孟源得四十票李雲程得二十七票當選爲副部長金欣如錢步丹韓蓮生龔蔭甫等四人均當選爲幹事 
[常州]  
　　勸學所開敎育會議武進勸學所於昨日（六日）下午二時開敎育會議到各區學務委員及各高小各區義務學校校長等共二十餘人由徐化吾主席議决案如下（一）勸學所敎員經費之决算儘陽曆五月底　齊（二）十一年度縣立各校膳費敎職員每人每月以四元爲標凖（三）師範小學敎育研究會代表推定趙毅甫壯儒珍顧嶠若三君（四）江蘇義務敎育期成會開臨時會之出席代表推定縣視學過溪秋勸學所長徐化吾二君（五）推定縣署三科科長縣視學勸學所長各區學委縣立各校長義校主任爲組織義務敎育期成支會之籌備員勸學所爲籌備地點議畢散會已六時許矣 
　　錢業公會常會紀錢業公會於昨日（六日）下午二時開常會到者劉覺性劉葆蓀等二十五人議决案如下（一）盆億莊之入會問題經二次之投子表决得白子十九應即准其入會繳三等入會費洋一百元（二）同業彙通莊發現僞票事應先由該莊迅予追究不容稍寛 
[鎭江]  
　　碭山新知事過境新任碭山縣知事周鴻誥業於六日由寗乘車過鎭改乘民船過江赴碭履新 
　　交易所解散續聞鎭江雜糧油餅交易所前已决定解散該所理事長等昨已將議决解散情形並請發還照費呈由丹徒縣轉呈實業廳呈請農商部核示 
　　設立禁米檢查所此間米價昻貴而米商朦運出口如故現經丹徒縣張知事就江口設立禁米檢查所派員檢查以維民食 
　　整頓學風之訓令江蘇王省長因省立各學校時常發生風潮近日鎭江第六中學風潮迄今尙未解决殊非注重敎育之道故特擬訓令一道分發鎭江九師六中兩校校長略謂學校本敎職員與學生兩部份組合而成敎職員有精神上之聯絡斯隔閡之弊無自而生學生有規律上之修游斯非僻之心無自而入而敎職員與學生之間尤貴相尙以道相見以誠敎務方面爲學本與時俱進當精研以饜所需事務方面處事無不可告人當公開以袪誤會而長斯校者尤貴振奮精神提挈綱領勿謂潮流之不可遏而隳其心勿謂障碍之不可排而短其氣一言一動弗矯激而失其中即知即行弗因循而示以弱盡責任以對良知秉赤忱以孚信用如是則可謂安寧如是則可能進步否則一校之中形格勢禁皇皇焉不可終日惟學生風潮是懼於是疾首蹙額舉一切而放任之放任之極其氣浮動而不能靜其欲無饜而不能平目前雖倖相安一旦潰决未有能收拾者總之敎育之道重在道德感化茲以派員考察之一得特爲引申其義各校校長敎職員奉令之後如有所見儘可切實敷陳互相試騐官廳學校共以改良學風·福利青年爲己任·敎育前途·實利　之云云 
[南通]  
　　大豐公司開股東會六日下午三時大豐鹽墾公司第四届股東會假城南别業開會股東列席者約五十餘人首由張總理報告公司經過情形略謂連年大災收成大歉用欵不下四百萬而股本僅一百九十餘萬元負債加重進行阻滯且因金融緊迫之影響遂致調轉爲難若不設法維持則複利重疊債台日高行將見百餘萬畝可墾之膏腴沃壤或竟無以善其後云云次由監察人報告帳略次公推徐靜仁爲臨時主席議决事項（一）裕華公司承購草地二十五萬畝現忽要求變更地點即由董事會協商酌辦惟田價應按地質增加（二）前項售地之價以二十萬辦工墾百萬償急債（三）地畝如暫售不出急債無從償還卽以擬售田畝之部照爲保證以堅債權人之信用（四）按照公司條例改組採取董事制（五）坐辦王已勁請求辭職交董事會核議次票選吳寄塵等九人爲董事賈斌臣等二人爲監察至七時散會 
[揚州]  
　　官商議平米價揚城米價奇昻王知事恐釀成意外事端特於日前督率警佐員司調查各行存米復於五日下午召集米業領袖會議維持現狀方法列席者爲王敬亭蕭晋侯施蘂三及商會長朱竹軒等結果限制米價上等以十元八角爲席中光以十元三角爲度下色以九元七角爲度以惠貧民 
　　集議延長路燈時間揚城各路燈係江都振揚電燈公司所裝置向不收取燈費惟時間與各燈戶一律至夜半兩時熄滅現駐揚陸軍黄旅長以一遇防務吃緊夜深卽感不便爰於六日正午召集商會朱會長縣署代表陳鏡如電燈公司司員等討議延長鐘點開至天明爲止以便軍隊梭巡結果未詳 
　　蕪埠禁米出口之通令省長准安徽許省長代電據蕪湖民食維持會電調查蕪埠存米不及十萬石來源旣絕民食堪虞對於各省軍米平糶等項萬難供應請咨令各屬從緩來蕪購辦以維民食等情特通令各縣轉知遵照 
[南京]  
　　義敎期成會之職員會紀江蘇義務敎育期成會於五月五日開職員會由會長袁觀瀾君主席首報告事件（一）高郵支會函告成立並附支會簡則曁職員名單（二）江蘇敎育廳函送本省國民學校調查表及學齡兒童調查表（三）調查員儲藴華君寄到宜興縣義務敎育調查表（四）本會義務敎育雜誌第五號業已出版現正從事分寄（五）阜寗贛榆江都等縣函復推定代表出席臨時大會次提議事件「陸規亮君提議推行義務敎育應先整頓原有國民學校案」議略加修正呈請省長行廳令縣查照辦理 
[湖州]  
　　綢廠停止機織吳興綢市疲滯存貨山積調查全市約共存有十萬疋之多各綢廠因之金融緊急錢業因亦擱住大宗欵項聞約五百萬元之多長此以往大有難以支持之勢是故絲織公會特於前日召集同業商議維持方法當經議决一律停織以免愈積愈多機多之家自卽日起按日遞停至月終完全停止機少之家卽日全停一俟存貨銷罄再行集議開織云 
　　蠶事報告四鄕蠶訊現正大帮出火（卽三眠）惟近來天氣轉寒雖於蠶事無大妨礙但適遇蠶眠之際不無稍受影響耳葉市平穩每擔（十六兩秤）價約二元五六角 
　　維持繭業學校湖州繭業兩等小學校創設十載成績尙屬可觀全校學生約共一百五六十人惟經費支絀辦理頗覺爲難其常年費用全賴繭包帶徴之自辦學堂捐（每乾繭一擔徴收大洋一角）及繭業公所補助費兩項爲挹注但本年繭務沈寂捐欵與公所經費勢必隨之而短是以該校極爲恐慌請求公所不論如何爲難務須設法維持以免中途停頓當經該公所允爲設法萬一本屆學捐公所費兩項倘有短減准由公所向繭商中之有力分子籌欵接濟斷不任其停頓以維學務 
[杭州]  
　　安定中學二十周紀念會記浙江私立安定中學本敷文書院舊址自胡氏捐資改設中學以來疊經挫折因辦事人締造經營不遺餘力近年來始日益發達本月五日爲該校成立後二十周紀念之期日前籌備就緒柬邀各界蒞校參觀五日上午九時來賓陸續抵校即在禮堂開會先由該校軍樂隊奏樂繼全體唱紀念歌校長陳柏園君報告槪况繼由敎廳張代表致詞後有第一師範校長馬叙倫體育校長王卓夫二君及農校代表畢業生敎職員學生代表演說後唱校歌國歌並向國旗校旗行三鞠躬禮嗣由畢業生某君提議全體向陳鍾王三老師再鞠躬以表敬意末由該校學生奏中樂歡散時已及午晚間並表演新劇可憐閨裏月一齣正劇前並表演趣劇啞啞啞及各種玩技俱屬可觀至夜深始散及該校校友會是日組織販賣團出售安定月刋蛾術錄及鹿山百美圖術美紀念明信片並各種食物聞該校六日晚間尙須續演新劇云 
來涵 
[盧殿虎來函]  
　　殿虎此次因路事遭禍用將口述遭禍顚末書送請照登爲幸盧殿虎倚枕上言五月四日「原文如左」 
　　殿虎旣因路事受創之第八日皮骨猶楚神明已清請於醫士許我用十數分鐘之腦力口述遭禍顚末以告摯愛殿虎及關懷路事之諸君殿虎於口述顚末時先有一言矢於諸君之前則殿虎於路事始終抱一委曲求全之心從無機微微烈之態度與言論足以引起衆怒者請諦聽之殿虎懷開築瓜清路綫之計劃數年於茲顧以遭時不順屢作屢輟心輒疚之本年在揚西人有築瓜揚馬路以工作振之動議集合地方人士組織華洋義擬支會推殿虎爲華會長茲事艱鉅殿虎本不敢承第思三數年來所日夕籌慮而未得一當者得此會之一助或可促瓜清路一部分之成功精神於以大躍矧購地各費由地方紳商各界及鹽務中之屬望此路者分頭代墊贊助之力至可欽感殿虎雖無狀敢不黽勉從事耶支會旣成分部辦事凡有要務開會取决議决之後復請各地紳董公認至如地價一項純由各紳董議定本會絕未稍持異議是殿虎對於路事一切措置公意的而非專斷的也凡議决一重要之事必請官廳多出布告復由本會編成白話娓娓說明廣爲分送及黏貼是殿虎對於公衆意思溝通的而非隔閡的也由揚州至瓜洲計長三十四里逐段地價不同最高者每畝達六十元最低者亦四十五元給價不可謂不優矧經各地鄕董公决是殿虎對於地價公平的而非剥削的也路綫中凡遇房屋墳墓有可避去者無不設法引避至萬不得已而囑令遷讓時給價從豐是殿虎對於遷墳讓屋體恤的而非任性的也原有橋者爲之建橋原有洞者爲之設洞路綫兩旁廣購地畝開濬大溝以資蓄洩並允於路下多路通水涵洞俾無一畝之地成石田是殿虎對於水利兼顧的而非防害的也他如植麥之地暫緩施工挖土之時戒侵民地直接發價嚴杜弊端計地免賦允爲聲請乃至主佃關係典賃糾葛無不先時囑爲理清是殿虎對於鄕民計劃周到的而非麤疏的也諸君思之殿虎負鄕人乎不負鄕人乎不寗惟是殿虎自辦路事以來每屆集衆開會或對衆演講之際無不心平氣和怡聲柔色即偶遇田夫村婦指點告語無不出以肫誠盡其和藹從未有疾言遽色之時矧讓屋遷墳領價將半衆情安謐欣幸方殷而發給地價原定某段開工即於開工十日内發放猶恐鄕民或生疑慮改議於某段開工之日即爲給發地價之期先給價後開工其體貼民隱消釋疑慮自謂無微不至在勢斷無决裂之機乃不謂第一段施家橋開工之日正携欵給放布置尙未停當而無識之男婦已四面麕集竹帚木棍羅列如林婉言解釋都不悔省一霎時間帚擲如梭棍下如雨而殿虎及同行之副會長戴君靜山及弟僕等均遍體鱗傷矣殆孟氏所謂橫逆者非耶當倉皇奔命之際保護之軍隊約數十人亦持有快槍于彈未嘗無正當自衛方法顧爾時軍隊以肘挾我者有之以肩負我者有之堅持寗人傷我毋我傷人之决心受困閱四小時始能舁至城中浸會醫院診治迄今思之毛髮爲悸誠初衷所不及料也旣入院後病榻呻吟之際偶爾思及前事棖觸子輿氏自反之旨怨尤胥蠲故對於官廳方面精神未能周顧之處殿虎絕不憾之對於社會方面事實未能諒解之處殿虎絕不怪之甚至箠楚我之一般悍夫潑婦有法律在我亦恝焉置之殿虎所急欲療治者爲心傷而身傷猶其次也此間西人焦醫士孟醫士竭力爲我調治身傷不至不愈但欲愈我心傷必求疑阻我者因憐我而消阻力扶助我者因愛我而加助力同心同德俾此路早日觀成則殿虎所受他人不能絲毫忍受之苦痛一變而爲無上之愉快矣連日遠近友朋或往返探視或函電慰問傷中不能一一作答以此當告哀之文兼鳴謝悃幸垂鑒焉 
雜評一 
[戰後之内閣（默）]  
　　戰後之内閣無論何人組織其第一要件須脫離武人範圍勿循某軍閥得勢即由某軍閥擁護組閣之曩例苟内閣而仍生活於武人勢力之下其内閣必不能永久也第二要件須先貫澈裁兵主張能實行裁兵而後財政有辦法財政有辦法而後内閣有辦法苟不能裁兵而徒求生活於借債度日之下其内閣亦不能永久也斯二者不能望之組閣之人惟望戰勝軍閥之覺悟今日戰勝之軍閥能實行其裁兵不干政之兩言乃可以言組織内閣不然則内閣根本不能生成又安問其組織之何人哉 
 
 

Page 11

 
 
   
 
 

Page 12

 
 
   
 
 

Page 13

 
 
　立　會　董事　交　　　　　　　　　　太　　　 
本埠新聞 
[津浦路交通恢復訊]  
　　電綫已通路軌亦將修竣 
　　津浦路自奉直交戰以來軌道拆毁電綫割斷交通因此不能直達已有二星期之久茲奉軍已敗陸續退却馬廠青縣等地之奉軍紛紛四散已無戰力直軍全佔津浦路綫故已會同路局工程司將電綫完全修妥於昨日（七日）下午起恢復原狀滬寗滬杭二路局昨接津浦路來電云由浦口至天津間之電報已照常通達故滬總局已通電二路各大站知悉又津浦路綫所毁之軌道已由路局特派工匠前往修理日内即可通車矣 
[北方歸客之奉直勝敗談]  
　　奉軍之三大敗徴今後時局之樞紐 
　　國聞通信社云昨有由津附輪來滬之政界某君與本社記者相値當即詢問時局奉直戰爭實况某君云自北方政爭内幕觀之京津間之有識者自開戰之始已斷定此次奉軍必敗論者或謂吳軍空氣較好社會助力較多其勝在此但此種議論亦不盡可靠上年川湘之役自治軍空氣亦奸吳之决堤名譽甚壞何以戰之結果仍是吳勝可見戰爭勝負仍决於戰爭之直接關係據吾人所知奉軍之敗有三大原因（一）以勞攻逸直軍根據向在保定對奉設防係以逸待勞此爲直軍優點即係奉軍弱點奉軍遠居關外兵士入關皆有離鄕之感轉輸奔走疲勞已甚一旦驅之作戰竭蹶情形可以想見（二）主客異勢直軍以天津保定爲自己鄕土以奉攻直無異以客攻主中國人省界觀念極深中下流社會大半有仇視外省之心理當奉軍入關時直軍官對兵士演說謂「關外人打到咱們家裡來了太欺負咱們咱們若不把他攆走太無面子」這幾句激發的話比什麽統一愛國等之名詞效力强過十倍故直軍是憤兵奉軍是驕兵憤則氣聚驕則氣浮此可斷言也（三）軍心不固直軍將士人人有生死存亡在此一舉之感故有進無退奉軍將士如張景惠秦華早與徐吳有默契原無爭勝之心其他如鄒芬輩素稱闒茸更不足恃至一般兵士大半存一勝則進取敗則出關之心理以爲勝固可喜敗亦不足愛故一聞敗耗即紛紛退潰况王懷慶等於京西方面在在與直軍以便利俾直軍繞道房山一帶攻擊奉軍側面奉軍有舟中敵國之慮直軍無左牽右掣之憂綜論之徐吳早有密約直勝則徐吳同存奉勝則徐吳俱危直奉勝敗在人民事前視爲大謎在北京之最高當局早已爲『七日必有結果』之預言今後中國風雲變幻其機括均在此老袖底國人尙悞認其爲戰事之局外人殊可怪已云云 
[八團體國是會議開幕記]  
　　中華民國八團體國是會議經長期之籌備於昨日上午十時假上海總商會舉行開幕式會場佈置甚爲精緻塲内外有童子軍鵠立服務維持秩序頗覺嚴肅並先時由該會預派招待員招待來賓亦殊週到代表到者計（江蘇）黄任之沈信卿張一麐秦聯奎楊春綠李昌徐瀛戴天球黄立（湖南）何積煌（江西）龍欽海（山東）魏景祥崔藩喬金澤劉茂桐（僑部）蔡俊卿李登輝韓希琦（四川）胡懋昭温嗣康都懷堯（北京）邱醒旦（廣東）林大魁（湖北）陳問鼐（陜西）張季鸞（河南）聞學箴（浙江）毛雍康（福建）吳弦陳秉釗等十三省二十九人來賓到者有張一鵬馬湘伯趙正平張元濟陸達權及徐國樑工巡捐局代表等三十餘人奏樂後由招待員肅代表來賓入席向國旗行三鞠躬禮行禮畢由籌備主任黄任之報告籌備經過情形略謂去年十一月商敎聯席會議將閉幕羣議非有較大之組織不足以解决國是遂有是會之發起發起以後經來滬代表十一次之會議産出組織大綱厥後凡經十二次籌備員會至今日始告開幕經費一項由上海總商會銀行公會及江蘇敎育會各籌一千元後又有奉天商會交來二百元海口商會交來一百元合計之共有三千三百元除去籌備期内費用所餘僅數百元至已在上海代表有魯·京·蘇·皖·贛·閩·浙·鄂·湘·陜·蜀·粤·僑埠豫等十四省計代表四十一人合已報到而又離滬者計之適爲六十人云云報告畢公推臨時主席由黄任之推舉林大魁爲主席衆贊成林始謙讓後由黄再三敦請始行登台當由主席宣讀豫先擬定之開會詞（已見昨報茲從略）次由馬湘伯等相繼演講（演詞見後）次由代表邱醒旦演說略謂本會純憑良心主張公開會議决不爲一黨一派利用云云邱演說旣畢書記方高誦秩序請主席答詞有工商友誼會代表堂理璋演說謂國是不能由資本家談論須由我勞動家討議倘能提倡工人敎育工人可爲一般社會之助云次來賓嚴伯威亦要求發表意見當由書記報告謂因總商會場祇借至十二時爲止現爲時已屆故不能遵命當由主席略致答詞即宣告散會散會後代表來賓在場外合攝一影至選舉正副主席則因不足法定省區及人數未能舉行遂閉會茲將馬趙兩君之演說詞附錄如左 
　　馬湘伯演詞行年八十堪稱老民今日國是會議開幕余將以老民之資格一抒所見惟余誡不知國是二字如何斯爲確切之解釋以余所見則國是二字當作數種之疑問即今日中國是眞共和抑係假共和今日中國是眞民國抑係假民國余無以解答此二疑問而思之殊堪痛心又自一方面言之今日之總統是眞總統抑係假總統以余所見則今日之總統不過皇帝之變相而已在洪憲時代余曾謂大小官僚無非飯桶主義徒知私利無所建白致我人陷於水深火熱之境實則民爲邦本自古垂訓即今日所謂國民自决所謂平民主義一言蔽之即國民自動解决國是而已而今日我國何如者譬如我江蘇三千萬人民之狂呼怒號不能動政府絲毫惻隱之心而督軍一言則奉之維恐不謹寗非可笑我中國國旗合五色而成此實爲適於聯邦之象徴英國聯邦與美國之合衆似同而實異英國合數小邦而組織中央政府及國會對外非常一致國家大致亦得有統一機關然各個小邦亦自有其政府與國會而得努力於分治蓋地廣民衆非如是不足以謀安寗也人類有自私之衝動亦即謂有專制之天性聯邦即能减殺此種自私之天性而使人民得較多的自由譬如在一中央政府統治之下政府箝制言論則人民將無所倖逃而完全失却其自由苟有兩種治力則人民得於甲治力之下指陳乙治力者之過失於乙治力之下指陳甲治力者之過失則使執政者不得不知所戒矣諸君冀以眞誠解决國是惟望認定國民爲一國之主勿畏强禦而爲其所當爲者如國民散沙也和以良石灰則凝結而成三合土此國是會議之爲良石灰也散沙之國民亦得同發其效用今奉直戰終矣苟惟斤斤於勝負之結果而馬首之是瞻亦難乎其爲主人矣今日覩此盛會甚爲欣悅謹貢老民之見未知諸君以爲如何 
　　趙正平演詞民國十載幾無寗日高唱共和而去國家之形體日遠大可懼已余以今後欲解决國是實可以佈置居宅以爲喻室内之如何陳列如何佈置姑作緩圖其先務之急當掃除一切污濁之物乃於佈置陳列之際無所障礙今日我國之障碍爲何物乎不問而知其爲軍閥及軍人也雖潮流所趨必有自斃之一日然我國民擇一較好之軍閥迎機利導云云 
[組織江蘇財政委員會之動議]  
省議員馮世德等提議組織江蘇財政委員會緊急動議案云我蘇全省人民之負擔年逾二千萬而由正式機關爲財政上之監督者僅省地方歲出入四百萬之一部不及五六分之一也在共和國家之下爲主體之人民其能容忍此事實乎此二千餘萬者雖有國稅地方稅之分其爲人民之負擔則一人民當然有權以監督之也亦一溯自國會中斷人民未能行使約法所賦予之監督財政權以來凡蘇省財政之屬於國家收支者一任當局之任意挪借任意開支以致積虧日多將及千萬不於此時急起爲根本救濟之謀破産無日矣本會忝爲全省人民之代表對於財政當然負有監督之責任在正式國會未成立以前本員等以爲宜速組織一江蘇財政委員會依下列條例代行國會職權庶可期財政之公開而謀清理旣往整頓將來之方法是否請公决「江蘇財政委員會條例」第一條國憲未成以前凡江蘇財政之屬於國家收支者由本省自行議决之第二條前條之議决權以江蘇財政委員會行之第三條江蘇財政委員會以下列分子組織之（一）由省議會選出五名（二）由督軍派出二名（三）由省長派出二名（四）由財政廳長派出一名第四條財政委員會委員互推委員長一人理事一人議事細則另定之第五條江蘇財政委員會有下列職權（一）會同省長財政廳長編製預算（二）審查决算草賬（三）公布財政情况第六條下列各項非得江蘇財政委員會之同意省長財長廳政不得舉行（一）預征租稅（二）借欵（三）稅法之新訂及其變更第七條設財政旬刋每十日由江蘇財政委員會將本省財政詳情公布第八條本條例於議决後施行 
[衆選訴訟案近訊]  
　　國聞通信社云滬人楊春綠控訴上海縣知事沈寳昌辦理民國十年本縣衆議院議員選舉舞弊違法一案經上海地方審判廳於當年四月十五日判决選舉無效等情迭誌前報被告沈寳昌聲請大理院解釋結果於被告頗多不利現聞法署不日將定期審理云 
[釐訂物價標準之參考資料]  
　　修改稅則委員會關於釐訂物價標凖之中國提案業已得多數國家之同意茲悉該會辦事處業已從事預備惟願調查市面貨價頗覺不易故該會擬以本埠怡和元芳等呌莊之拍賣價格及日本某實業週刋所紀載之貨價作參考材料俾調查易於成功云 
[蔡廷幹昨日返滬]  
　　修改稅則委員會長蔡廷幹氏前因夫人染急症病故心殊抑鬱故特偕同事數人往鎭江金山漫游藉以遣悶惟此間委員會事務待趕辦者甚多故蔡氏業於昨日下午返滬云 
[商總聯會之五九恥]  
　　國聞通信社云貴州路各路商界聯合會於昨午後二時開十一次議事會出席者有滬北五區漢口路山西路北山西路唐家弄等十三路代表由楊春綠主席討論籌備五月九日開國恥紀念會問題公决通告各分會一律下半旗誌哀並定是日上午十時在總會開國恥紀念會云云 
[山東路商聯會之五九恥]  
　　聯合通信社云山東路商界聯合會對於今年五月九日之表示請各商店注意辦法三種（一）全路商店下半旗誌恥（二）勿休息將是日所得營業之利益充作贖路籌欵之貯金（三）是日下午提早停市即在本會開國恥紀念大會擬將此意提出總聯合會請各路一致贊同云 
[基督公學之五七紀念會]  
　　梧州路基督公學師生於昨日上午十時齊集禮堂開五七紀念會首由敎敎員馮少泉詳述民國四年五月七日國恥之經過次由校長王煥程申言雪恥之道重在行言相顧持之以誠以恒則事無有不濟今日之國恥演講他日可變爲雪恥演講云云末復全體起立高呼中華民國萬歲三聲而散 
[全國商聯會復縣商會函]  
　　簿摺改貼印花事：當再行力爭 
　　上海縣商會昨接中華全國商會聯合會復函云逕復者接准函開憑摺賬簿改貼印花一角一案准上海縣公署曁江蘇全省印花稅處外函轉奉部電催令　行以事關聯合會臨時大會議案究應如何辦理請酌核示復等因查大會議决案内以元年印花稅法第二條規定憑摺賬簿每箇每册每年貼用印花二分今部令改貼一角直以命令變更法律顯然違背約法我商民惟有遵照元年稅法辦理凡該法所未規定者斷不能增加負擔議决由本會呈請政府收回加貼之成命並通知全國商會一致堅拒如果政府欲施行違法之命令祇得依據法律以自衛各處官廳　於商民如有科罰情事當由各商會力任保護對於非法之課稅誓不承認等語業經本總事務所據案照辦在案是本案所爭之加稅問題以法律關係爲重如果政府認爲命令可以變更法律則亦已矣苟存法治之名而不依法律課稅並不依法律處罰人民對之當然無服從之義務且對於官吏違法損害權利之行爲更有依法陳訴之權此固有約法爲之保障亦即原案所謂依法自衛之一種辦法也本總事務所負執行議案之責對於此次部電自當分電部省專行力爭一面由貴會函復縣處聲請暫照舊法貼用以待解决相應函復即祈查照辦理爲荷 
[蘇賑務處向哈同借欵之函電]  
　　由省議會致電贊同 
　　蘇振務處致省議會函果人議長先生大鑒敬啓者頃准蘇省水災義振會馮會長煦等卅電開振欵萬急籌措爲難岑西林謂西商哈同可借十萬元惟哈意必須省議會通過方肯成約希商之議長或借約由議長與名簽字或由議會致哈一電證明如何進行俾底於成祈酌量辦理電復爲幸等因查本處會同蘇省水災義振會辦理春振區廣欵絀籌借維艱前經電向西商哈同借欵十萬元以資撥濟並請岑西林先生力爲吹嘘在案茲准前因相應錄電函請查照並希卽日開會提議電致哈同證明以期有成而拯民命無任盼禱專　敬請議安鵠候福音江蘇振務處啓五月二日 
　　省議會致哈同電上海蘇省水災義振會馮夢華先生轉愛儷園哈同先生台鑒准敝省振務處函開春振欵絀擬以交通附加指定江蘇振欵向尊處押借洋十萬元半年清還業承允可等因熱忱救災至佩高義查交通附加充振係敝會上年議决案今以緩不濟急押借應用敝會自可贊同除函復振務處外特電證明卽祈惠察江蘇省議會冬 
 
[湘省災民餓斃之慘狀（六）]  
　　省議會復江蘇振務處函逕復者接准函開頃准蘇省水災義振會馮會長煦等云云至而拯民命計抄電稿等因查交通附加充振係本會上年議决成案今以緩不濟急押借應用本會自可贊同除電義振會轉致哈同證明外相應錄稿奉復卽希查照爲荷此致江蘇振務處 
[蕭沛風雹災狀之報告書]  
　　蘇省義賑會接龐宗吉報告蕭沛雹災慘狀書云宗吉於五月一日早自豐赴沛路經沛屬之陸樓嚴家集等處見牆屋倒塌其存者亦瓦草皆盡樹木偃仆其免者亦枝葉俱無而二麥苗莖摧殘糜爛直如燒薙地内印跡深入寸許大如鷄卵小似銅元詢悉前月二十九日上午四五小時間北方風電陡起略一向東卽折向西南雨雹交加初則如蠶豆繼則如茶碗最後如碓頭迨晴霽夕陽只有一竿死傷農民行人甚衆死而復蘇者亦所在多有最慘者一婦乳兒適一巨雹穿屋墜落兒頭腦漿迸裂以死羣衆即泣言待賑未放今又遭雹災實無生望宗吉允另代求賑以救活爾等之命相慰藉即查知白沛屬楊顧屯黄家井顔家集等處起往銅豐邊境至蕭屬之黄口車跕南始止計長一百餘里寛一二十里其風之烈其雹之大不惟見所未見亦且聞所未聞宗吉到沛即催于知事趕速放賑聞俟明日會議支配即行發放宗吉前在蕭縣請傳委員分身復來亦於明日可致云又悉沛屬楊顧屯巡官領餉回去被雹擊死醫治一日乃活殆因身體强壯之故其老病或饑餓者多不救誠一活刼也死者已矣其生者滿望麥秋得免餓死乃竟慘遭雹刼其何能生務祈俯憐災民重罹奇災生機將絕迅予籌欵賑急俾免死亡則災黎幸甚感甚抑宗吉更有請者冬春賑向皆注重極貧卽次貧尤落後何况非次貧者惟此次雹災之重之寛非次貧無從得食卽是極貧倘再不賑恐亦難生似宜按畝攤賑以全活之明知籌欵萬難且値强弩之末而目覩災况又不忍緘默致上負仁人饑溺猶己之誠用敢詳述災情以求拯救臨稟不勝迫切待命之至 
[共和影劇院演劇助俄災]  
　　定期本月十二日 
　　聯合通信社云俄災振濟會上海部自舉行街巷大募捐後對於募捐方面仍積極進行昨日該會職員陳葆藩至西門方板橋共和影劇院與該院經理張振山君接洽演劇籌賑事宜當蒙張君慨允准於本星期五（陽曆五月十二日）午後二時半在該影劇院演義務日劇一天售得票資悉數充作賑欵價目正廳二角月樓四角包廂一元並聞所演劇目已由張君認定如「卓别靈」「開四東」等之滑稽影片計六大本又一消息所售劇票正廳每本十張月樓包廂每本五張每本之簿面書有號碼若二十三期慈善副劵與頭彩末一字相同者憑劇票簿面可往共和影劇院領取熊希齡親書之紀念狀一級與末二字相同者除贈紀念狀外加贈偵探小說一部此在售票處西門共和影劇院或四川路該會辦事處領取 
[盜匪刼錢莊]  
　　時在晚間七時地點楊家渡裏馬路 
　　南市大碼頭北首楊家渡裏馬路泰興錢莊係杜竹生經理生涯不惡前晚七時半鐘忽有盜匪數人手持手槍一匪入内僞作兌換小洋杜以打樣（即已收市之謂）答之該匪即招兩匪同入將門掩閉出手槍恐嚇不許聲張卽搜刦現洋六百餘元鈔票七八百元奪門而逸當由出店追捕匪卽開放手槍幸未被中惟誤傷在路旁小便之某甲頸際略傷皮膚及警察開信趕至匪已遠遁向北市逸去當由杜開單呈報淞滬警察第一區立派探警前往該莊　詢明盜匪面貌衣服飭緝嚴辦又訪函云滬南老馬路鹽碼頭泰興小錢莊於前晚八點餘鐘時正在收市結束賬欵之際突來口操北省語音之匪徒四人均手持手槍刺刀等兇器以一名在外把門由三匪闖進櫃内嚇禁聲張突將銀箱搗開攫取現洋六百元並鈔票七百九十三元及同豐裕支國寳銀行之五十元支票一紙得贓後呼嘯而去臨行時向天開放手槍兩響而逸其時該莊各夥友均畏懼不敢作聲迨由莊司出爲鳴警笛竭力追趕事爲崗警得悉報告第一區警察署王金山署長立率巡官帶同通班長警四面兜拿該匪等早已去遠俄而詣該莊履勘一周當將各匪服色面貌口音查詢明確分别記錄聞内有兩匪均穿灰色呢袍直貢呢馬褂其一　身穿鐵機緞馬甲三人持手槍一人持刺刀等兇械王署長立即詳請淞滬警察廳長請爲通令所屬各區署所隊一體上緊協緝以期速破至昨日由該莊執事杜竹生報知錢業公所代表函請上海縣商會轉呈徐警廳長嚴令所屬趕速偵緝逸盜追贓究懲以安地方云 
[法探捕在途獲盜]  
　　昨晚八時四十分有盜匪四五人會集在法租界西新橋街南首義塜地附近擬搶刦仁和烟紙舖正欲擁進店堂之際適被法捕房特别機關探目韓邦達等瞥見上前兜捕各盜均持手槍且逃且拒並在途開放手槍幸探捕衆多當場捕獲三名一併帶入捕房押候解公堂核辦 
 
 

Page 14

 
 
[昨晚時事新報館之炸彈聲]  
　　震碎門上玻璃數塊兇手逃 
　　昨晚六時四十分忽有人向時事新報館樓下大門口投擲炸彈一枚轟然爆發震碎門上玻璃數塊並燬對門維益公商號窗上玻璃二塊未傷人兇手擲後即行脫逃事後由該館報告總巡捕房請爲緝究捕房卽派中西探捕多人前往查勘覆稟總巡查辦該館各部現仍照常辦公至於加害原因該館亦尙未明晰云 
　　又訪函云昨晚六時半有人在時事新報館門前抛擲炸彈其聲甚巨樓下玻璃窗被炸碎數塊該館用人沈苑民適在廣告處遭彈屑擊破頭額門外寗波人姚重根鎭江人鄭文同正竚立觀報亦被彈屑射入臀腿等處當各投仁濟醫院醫治事後由該管捕房捕頭派西探前往勘查拾取彈壳回捕房研究一面派華捕一人至該館門前巡察 
[交涉員請愼重改籍之手續]  
　　江蘇特派交涉員以國籍法第三章第十二條載喪失國籍者須經内務部之許可又第四條載如有刑事嫌疑或被告及民事被告等情事之一者仍不喪失國籍各等語近有已取得外國國籍而本國國籍之喪失未經得内務部許可者平時則享國民之權利臨事則藉外籍爲護符往往因投機事業失敗虧倒鉅欵改入外籍以求庇幷未依照入外籍手續殊屬非是爲預防流弊起見已於月前呈請外交部擬請照會駐京外交團行文各該國駐華領事凡中國人願入各國國籍者須先令呈騐内務部頒給許可喪失國籍執照方准註册否則卽予拒却一面咨行内務部遇有自願入他國籍呈請喪失國籍業經許可給予執照者每届月終或三個月彙登政府公報以資考查而杜弊混云云 
　　江蘇特派交涉員近致駐滬領袖總領事法總領事函略謂嗣後遇有中國人願入何國國籍者先令呈騐内務部頒給許可喪失國籍執照並查明確無民刑訴案發生方准註册以杜朦混而昭審愼云云 
[潘頌衢稱已入葡籍之函查]  
　　愛理思律師代表劉式淵在公共會審公廨控訴潘頌衢欠欵一案因潘頌衢聲稱已入葡萄牙國籍特函請江蘇交涉公署查明聞許交涉員已據情函請駐滬葡總領事查明見復以憑核辦 
[道路協會議事紀]  
　　道路協會委辦會前晚六時半假座寗波同鄕會開各隊職員聯席會議提倡築路養路各重要事宜到會職員有楊嘉賓·朱愷儔·洪景平·張四維·陳廣沅·杜芝良·陳維新·吳靜存·趙醒吾·李竣華·黄榮輝·任矜蘋·余鵬·謝介子·陶笑舫·周純·王厚祿·蕭元恩·萬光青·周孝庵·吳山等委辦長謝介子主席宣告開會（一）滬太長途汽車公司推銷股票案主席紹介該公司董事長洪伯言之代表朱愷儔報告創辦公司進行之現狀畢由該公司經理洪景平報告組織及營業發達情形大約每輛乘客汽車每日來往六次可獲純利六十元車少客多故特擴充招股二十萬元除股東承認十萬元外本公司各職員原係道路協會會員特先求本會同人以期利益普及陳維新主張將公司章程圖表認股書及營業狀况等一面編刋月刋一面分寄會員俾得自由認購宣傳與招募雙方幷進收效自易衆贊成（二）吳光青報告籌築本會紀念路接洽事謂該路現甫測量計畫俟圖說預算表册編定准於六月十五以前正式報告協會卽行動工建築預期該路於八月以前便可竣工如八千元經費不足隱名捐欵人允再捐若干路成捐欵人卽須出洋游歷屆時卽由陳君琴軒宣布特捐鉅欵者之大名衆贊成鼓掌稱頌（三）主幹吳山報告委辦會成立後會務進行之槪要幷將四川劉省長之報告築道狀况公函與聘工程師合同及湖南浙江山西徐州各地或實行修路或組立分會之情形各文件等請衆傳觀並將滬太汽車公司之招股章程與認股書等先分給各隊職員以便推廣時已十鐘主席乃宣告散會 
[補紀工商友誼會之慶祝會]  
　　上海工商友誼會於五月五日下午八時特開慶祝孫總統就任紀念大會到會會友六十餘人並有工商各團體代表二十餘人由該會總務委員童理璋主席報告開會宗旨並請全體起立行禮次請張溥泉·王吉人·鄧嘉縉·吳倬·楊草仙·金豹廬君等次第演說均申慶祝之意並暢述提倡工界之各種情形·使其發展之必要演說畢衆呼中華民國萬歲次用茶點並各贈送新出六期「夥友報」一本搖鈴散會 
[國貨演講團體恤幼工之建議]  
　　中華國貨演講團昨爲體恤幼稚工人起見通告各工廠各團體云敬啓者側隱之心盡人同具慈愛之念何國不然是以慈幼恤孤君子樂宏胞與撫嬰保赤仁人念切帡幪垂髫稚子不識不知敎養端賴父母總角雛孩何能何德栽培不外家庭醫春草之萌芽方始安可阻其發育生機念幼稚之股體未充何忍加以難勝工藝同人等常見有工廠中或母挈弱女或姊携稚妹入工廠工作者天方辨色正嬰孩睡夢方酣朦朧喚醒啼泣載途無論其勝任與否乃促令其從事此雖迫於家計之困難詎不一念孱齡之痛楚然爲之父母者未始不抱隱痛也嗟乎此等甫離襁褓之弱息乳臭未乾腦力未足萬不可遏止其自由之天性在家道稍裕者猶必賴婢僕抱持其間苦樂何啻天淵雖現今時代最重工藝而論之若輩冲齡孺子未免失之太忍文明各國莫不重視幼孩其所以保其始基遂其初性者固周且密矣我國之資本家不一推愛子之心以愛人子忍令苛刻相繩乎同人等原爲千萬雛嬰乞命敢請執政柄者頒布明令諭阻操慈善事業者分給通告以勸導業工廠者縮减時間以體恤能羅致而廣行敎養工讀兼施尤爲無量之功德也云云 
[新繭上市前之絲繭雜訊]  
　　浙省紹興春蠶出産較蘇皖爲早本届新繭將次上市大約望後卽可開秤所有嵊縣蕭山諸曁餘杭等處迭來郵電知日内春蠶已在上山不日採落今歲天時寒暖調匀育蠶適宜故收成尙佳本埠洋商怡和協和兩廠均於今日出發往收聞蕭山縣屬各地現多盜匪爲患是以廠家咸赴嵊縣各屬出莊採買爲多惟目下絲價甚大預料繭價難小廠家對於收繭以絲價低廉之時爲宜也 
　　本埠新閘方面各絲廠上年開車繅絲者計二十餘家現値新繭出市陳繭已罄且去秋以來絲價雖優而成本亦高因此存繭不多所有售與洋莊絲解清後業已多數停繅候收繭再開惟協和永慶等四廠尙在工作因尙有陳繭可做也 
　　各廠向例於春賽時節前必先有新絲預抛之舉本星期内各廠已有抛與英美西商各洋行成交數約三千餘擔價爲一千三百零五兩見新交貨市面尙稱不惡無錫相近之溧陽江陰常州等處春繭已在三眼育蠶較夥桑價亦貴現接來郵謂溧陽金壇本月二十四日可以開秤常州則二十五二十六無錫至祁北字橋石幢等處均須月底月初云 
[顔料業各貨市况之一斑]  
　　顔料業所營明礬棕梠石膏等皆爲大宗銷品茲將近日市面分别調查錄下 
　　明礬自北方奉直政潮發生之後客帮銷路頓形呆滯洋莊亦無大宗交易大明硃日本莊辦過價三兩一錢至三兩普通售銷者皆謂撮硃市價二兩三錢看疲拳硃一兩九錢五銷數更屬寥寥 
　　棕梠湘贛兩省出産爲最多次則温州亦有日來爲時局關係客帮均不動春季正二三月中共銷去有限日商辦往大阪去有五百餘擔高貨價八兩至七兩不等 
　　石膏本埠所銷甚廣國内客帮及日本均有辦往石膏出産爲湖北應城等縣國内農民田間作爲肥料石本購往作爲磁料大半均攙和於水門汀内香港廣東去路每年亦有十萬餘擔茲高貨分甲乙丙三種甲種一兩五錢乙種一兩五錢丙種一兩二錢五市勢看漲蓋來貨不旺也 
[昨日之金融市况]  
　　昨日現幣市價午前爲七錢二分六釐六二五午後收盤七錢二分六釐三七五較上日小三七五四月半期洋上午七錢二分七釐六二五下午七錢二分七釐三七五小去二毫五現洋由杭州造幣廠於本星期内運到甚多本埠絲繭需要不多因此見跌 
　　銀拆上下午皆三錢二分大起八分因今日星期一各莊有解欵之故銅元又大一千文每銀百兩可易二百二十九千五百文尙看續長云 
[本星期之成交紗數]  
　　本星期中各紗交易較形清淡印紗到貨不多存底又少故毫無成交本紗共計成交僅四千五百包其中計十四支紗二百包係同豐紗廠售開價計一百四十六兩五錢十六支紗三千三百包有南匯紗廠售開之雙猴狲牌鴻裕紗廠售開之規元牌價目一百四十五兩至一百四十八兩二錢五二十支紗係同昌紗廠售開之電車牌價一百六十一兩云小包紗成交四千五百包云 
 
[六中等學校運動員攝影（紀事見昨報）]  
[本星期進口之印日紗]  
　　本星期中進口印紗計六百包日紗計六千四百九十四包自元目迄今進口總數計印紗八千九百八十六擔日紗三萬四千二百六十七擔本星期運往各埠者計日紗一千七百六十八擔印紗一千三百零五擔計運寗波日紗四十二擔南京印紗三十擔漢口日紗一百二十六擔烟臺印紗二十一擔牛莊印紗四十八擔日紗八十九擔香港印紗七百三十五擔日紗一千三百五十五擔本地印紗四百五十擔日紗一百五十擔其餘别處印紗二十一擔日紗六擔本週止本埠計存印紗三千三百六十七擔（尙有五百包未出）日紗二萬零六百二十擔云 
[法水公司小工發生風潮]  
　　南市董家渡法自來水公司小工不滿意於監工西人突於前晚放工之時在廠門之外守候與該監工西人爲難當時將該監工之汽車搗毁幸該處附近崗警聞警趕來該西人始得脫險事後遂即報告該管高昌廟警區將工人汪得勝等六名拘解警區其餘三百餘工人羣起不服昨日全體罷工該公司大班立即用電話知照法總巡請即轉知該警區派警彈壓外一面由法西探長特派華探目程子卿等前往該公司保護並勸諭各工人照常工作聞各小工　要求將拘獲工人放回方允上工云 
[理科敎授研究會職員會議紀]  
　　省敎育會理科敎授研究會昨日上午在小西門外陸家浜中華職業學校該會之理科實騐室内開職員會議到會者爲吳和士楊聘漁華享平陳味腴范罕波錢夢渭諸君主席爲吳和士其會議事件如下一件主席報告現有顧紹衣先生著之「飛行學要義」「簡易氣象物理學」「日用化學」·「理化學實驗法」又蔡松筠先生著之「自然研究校外敎授實施法」等書均願照本會理科叢書規約交與會中付印請審察内容以便選印案主席當即報告各嘗内容　要議决决定先選印「日用化學」·「理化學實騐法」·「自然研究校外敎授實施法」·三種付商務印書館承印其「飛行學要義」·「簡易氣象物理學」·二書暫緩付印所有印行各書内容之名詞統照科學名詞審查會之審定名詞一件主席提議本年夏擬續辦第二屆理科講習會以資改進各縣理科敎育案議决本會因去年辦第一届理科講習會各項費用共計虧去千元至今尙未彌補清楚而本會又無基本金以墊故第二屆理科講習會須函請省敎育會轉陳本省敎育廳津貼補助金以便開辦一件主席提議小學校自製理科器械展覽會日期案議决定於明年夏歷正月間舉行北籌備事宜俟下届職員會議定一件主席提議徴求對於新學制小學理科之標准案議决照厚案通過一件主席提議現擬函致上届理科講習會保送學員之各縣勸學所及學員調查各該縣理科敎育一年來之槪况並詢以曾否就本縣舉行理科講習會如尙未舉行請以預定舉辦之時期及其辦法函告本會以利進行案議决照行一件主席提議徴集各學校實施理科設計敎學法之實例案議决照行一件主席曁錢君夢渭相繼報告四月三十號舉行之第七届工藝傳習會情形是日到會聽講實習者爲張宏·嚴龍驤·江競虎·余浩海·顧鳳輝·陳德華·黄任民·徐庸·蔣作彝·林旦心·陳輝·馮福聲·楊樹芬·陸偉鼎·黄冠卿·錢振華·朱蔭餘·吳錫嘏諸君附錄十年九月至十一年三月本埠各學校向該會借用之儀器次數中華職業學校二十六次愛羣女學校十五次寰球中國學生會日校六次市北公學二次愛國女學校二次 
[基督敎會國大會星期聚會紀]  
　　昨日午後二時半基督敎全國大會代表在市政廳開會陳維屛牧師主席鳴詩魏牧師祈禱主席乃請余　章博士演說余君命題爲「基督敎與少年中國」略謂有特别情形四（一）以平民主義衡量時事及人物（二）少年中　的思想如潮流澎湃皮求眞理　以有許多新版物内容所載均經各方面搜求眞理（三）少年中國之擇業不趨於宦途而改向於商務實業等途將以經濟而救國也然將來實業前途必有許多重要問題發　基督敎今對於將來發生之問題應有所預備（四）少年中國是熱誠愛國的以上四種特情吾人應先明悉然後再討論基督敎何以爲少年中國之助然基督敎須將智識與信仰連合智識與信仰是相助的不是相抗的吾人引導少年中國歸向基督當以智識與信仰同濟其功吾人當以最新科學方法研究基督敎明白上帝和基督當然不怕用科學方法研究吾人所信仰之上帝苟有良好之科學方法助吾人更明知上帝吾人當十分感謝之欽佩之吾勸中國少年以吾國四千餘年的文化來考察研究基督敎不當整吞西方傳來之基督敎不當使少年中國接受由歷史造傳各種不根於要道之宗敎當使之得眞理當由個人之信仰而定不當强人從之也余君說畢由印度代表印度青年會全國協會總幹事蘇來德君致頌復有上海音樂隊歌詩復由日本東京中華聖公會俞顯庭牧師演講留日中國學生慕道情形又有北美中國留學生代表林君致詞擅香山代表致詞又介紹英國朝鮮等代表發言而散 
[邑廟内園重修落成午宴紀]  
　　本埠邑廟所祀爲元待制泰裕伯氏以其有德於民也廟有東西二園西園即明潘恭定豫園東園一名内園景物幽美前清乾隆間本埠錢業人士醵資購置爲南北市錢業總公所集會聚樂咸在於此後洪楊之亂外兵助剿屯駐園中多所毁傷錢業人士乃修輯之近因閱時已久鳩工重修所費二萬餘金仍由錢業任之昨日午刻乃舉行内園重修落成禮大開筵席邀請本埠各界人士聚餐餐後復相與游覽園中勝處亭檻樓臺布置入妙奇石嘉木錯落可　尤足飽人眼福沁人腑肺者則杜鵑花之倩素輕紅異香馥郁也座上客如沈藴石·姚子讓·王杏塘·鍾新甫·徐慶雲·謝永森君等作東道主者爲錢業總公所會長秦潤卿·副會長田祈原·會董葉丹庭·馮受之·王鞠如·蔣福昌·鍾飛濱·謝弢甫·盛筱珊·李籌山·王伯塤·王譪生諸君客散時秦君等復各以情印「重修内園記」一册相贈焉 
[司法會議籌備處往來函電]  
　　全國司法會議籌備處昨日往來函電彙誌於左（一）河南洛陽律師公會來函云逕復者頃秦大緘祗悉一是查敝省之開封信陽各公會聞尙未委派代表所託鄰會代表兼代一節似有困難俟右列兩公會派代表時即爲函託兼代相應函復查照爲盼（二）致已報到各代表函云逕啓者本籌備處定於本月八日即星期一下午五時齊集已到各代表籌商一切俾便决定方針務希台駕准時蒞臨是爲至要（三）夏口律師公會來函云逕復者敬電悉敝會已召集評議會議决推舉敝會會員許鴻禧爲赴會代表擬本月四日起程除函知該代表外相應函達貴籌備處查照爲荷該籌備處昨日報到江寗律師公會所派出席代表陶保晉其餘各代表大約日内亦可抵滬 
[沛國族會爲遷塚事覆棧業函]  
　　上海棧業公會因反對遷塚山王瑞龍署名致沛國族會函語頗激烈茲將沛國族會復函照錄於後瑞龍先生大鑒接誦大札良深欽佩惟目下設法挽救同仁輔元堂遷塚一節敝族會偕各團體現已照五月三日在青年會集議時所决定之全部保存或許換去中法學校要求之一小部份其餘務必永久保存之甲乙兩種辦法同時並進省長曁滬軍使處今亦快郵代電懇求訓令縣知事及慈善團董於此案未曾切實解决之前萬勿輕將該塚地發掘在案不日亦將正式呈文省長澈底清查取銷該議案想將來定有不出甲乙兩種辦法之滿意解决尊處所說辦法雖出於苦衷熱忱而此種舉動可免則免凡事先從長計議况近來米珠薪桂生計艱難不得不詳加審愼倘或行之不當反負諸君愛護地方之盛意專此佈復順頌日祺沛國族會同人啓 
　　尙有本埠新聞等轉入後頁 
雜評二 
[盜案責任與消防法（旡用）]  
　　盜刦之案駭人聽聞固偶一而見者也今則盜刦之案層見疊出租界也浦東也南市之城内城外也閭閻惶恐闤闠不安設不妥籌救濟之方盜膽益張人心益惴憂疑　臲影響滋多所謂虎兕出柙伊誰之過居今而謀救濟之道要不外治標治本兩端彼盜之來也不能從天而降三五爲羣形跡必異苟警察運精警之腦筋偵探注縝密之耳目縱不能防制於事前何致必不能緝獲於事後嚴其督責明其賞罰此治標之道也滬埠五方雜處良莠難分戶口清查爲最重要嚴檢客棧難置緩圖使能察知人人之所處與其所業有業者要多安分無業者易作非爲平日深加注意奸惡無所隱藏此治本之道也夫世界愈進化作奸犯科之機巧亦愈甚防制奸惡之手段不足以應之則匪膽熾張盜賊多有尙復成何世界吾願當局之負責以整飭也可 
 
 

Page 15

 
 
本埠新聞二 
[西華德路房客聯合會成立]  
　　西華德路房客聯合會昨日午後二時假該絡積善里十二號開創立會到會代表二十餘人總會委員長代表等李傳畊亦出席公推翁國勛主席劉金友紀錄首由主席報告籌備經過情形次通過擬定會章繼推舉職員如下幹事長翁國勛中文書記陸若愚西文秘書劉金友會計張星才交際員經儉甫韓宗欽評議員黄儀白文森源洪芝田及慶記等四人又顧問四人於下屆開職員會時推出公請一面由西文秘書備函報告該處捕房云茲錄簡章如下（一）宗旨本會聯合本路房客力謀房租之平允及發展其他公共之利益爲宗旨（二）入會凡贊成本會宗旨願守會約者均可入會（三）會約（甲）凡爲本會會員一致尊約（乙）會員非萬不得已時勿退出（四）（甲）房租二十元以上者半年二元（乙）房租二十元以下者半年一元特别捐臨時捐隨願不在此例（五）職員幹事長一人總理一切會務交際員二人專司會外交際事宜中西書記各一人專司本會中西文牘會計員一人掌理財政及雜項開支評議員四人專司評議應行事件以上各職均義務職由會員中公推每年一任連舉得連任（六）會期（甲）每兩星期一次於星期日午後二時舉行（乙）每半年一次於陽曆一七兩月第一星期日下午二時舉行（丙）臨時緊要事件得由幹事臨時召集（七）會所暫假積善里十二號（八）附則本則未盡善處得於開會時增删 
[水菓地貨業請辦虞姬墩地痞]  
　　聯合通信社云北新涇附近虞姬墩現在時有流氓地痞擾害行旅昨水菓地貨友誼會致函沈知事請爲查辦函云韞石縣長先生鈞鑒敬啓者敝會刻據嘉定南翔等處裝貨到申各客船來會報告談及在於貴治虞姬墩（即俗呼野鷄墩）相近地方沿吳淞江内客船行過該處時有一種地痞惡棍十幾人爲一君六七人爲一隊均在晨早薄暮時候手持兇器蜂擁上船見物便搶不論衣服貨物銀錢等類均要攫取倘若船戶稍加抗拒彼即持器聚衆攅毆况鄕間裝貨到申之客船船上祗有二三人之數抑且多是鄕民善儒之夫何敢與此手持兇器强悍野蠻之惡地痞相抗拒故此往來該處經過斯方者必受損失聞得該段河面相近村居全無呼呌不應兼之三縣交界之區（即上海嘉定青浦）故此該地痞等膽大妄爲鄕民怕訟隱忍不報徒呼奈何而已敝會迭據該客船戶報告訴苦之聲日聞數次敝會爲商業前途計爲行旅安危計不得不陳素仰貴縣長妬惡如仇親民似子務懇體念商旅迅飭該處地保查辦並即派警拘拿盡法懲治或商請水警廳派艇駐守以安商旅而保治安迫切上呈不勝感盼待命之至水果地貨商業友誼聯合會謹上 
[某法人失竊巨値鑽石]  
　　泰晤士報庽居禮查飯店之某法人星期五在庽室内遺失値洋三萬元之鑽石據稱是日下午有中國珠寳商二人前來購貨因論價不合渠乃往覓在日本售鑽之合同欲以證明貨價之克己詎知一轉身間即遺失鑽石數粒刻犯嫌疑之二華商已由捕房逮捕移交内地官廳拘留但俱係體面商人信用素著當不致有此種行爲是案情節雖奇捕房正從事偵查中 
[大帮盜匪犯案纍纍]  
　　偵查手續未竣十九號開審 
　　迭在公共租界糾黨搶刦居民財物之大帮盜匪海口人王阿二·　阿福·倪阿福·丁阿三·毛阿甫·張阿二·張子卿·朱新發·毛川　楊維成·及盜婦朱林氏等被英法捕房先後緝獲解由公共公堂訊判押查在案業經滙司捕房承辦此案之華探目金福壽包探陸連奎費克倫侯阿寳與西探目阿史來調查得該盜犯王阿二等於本年二月十七號·三月十九號·迭在美租界北山西路海寗路愛爾近路等處犯路刦黄包車上乘客黄品三等金表綢皮衣服銀洋案共二十餘起之多故於前日將各犯分别帶至審事間盤詰口供由繙譯錄供現對於偵查失主查吊各贓手續尙未完備此案於本月十九號開審 
[水陸軍警防範匪徒]  
　　滬地軍警及緝私營等各機關偵探調查各員一近日得悉本埠到有大帮巢湖匪徒共計五百餘人散匿華洋各界及内地各處希圖刦竊紳商富戶財物故於前日報由該管上峯之水陸各軍警立開通飭所屬嚴加防範以保地方治安 
[日輪水手溺斃二人]  
　　日商輪船台東丸於前日晚間抵淞因須經過西醫登輪騐病當在口外三夾水方面寄椗俟騐畢後起錨開滬不料錨鍊忽斷旋山船主着水手四人放下杉板設法打撈當將錨鈎得惟錨鍊頗重杉板難以支持未能撈起偶一不愼杉板竟遭傾覆四人盡行墮水由輪將兩人救獲尙有兩人一爲水手頭目浙江人名阿友一不知姓名均遭淹斃時在夜間十點餘鐘尸首業已失蹤無從打撈該日輪於昨日上午駛進上海矣 
[滬杭夜貨車損壞新龍華軌道]  
　　滬杭甬鐵路前日（六號）由滬開杭之一百二十號夜貨車駛至新龍華車站時在夜間十點二十三分該站分路夫　錯分路該貨列車駛入分路以致分路軌道損壞當由該站長分電機務工程車務等處趕派工匠人等前往修理當於夜間修復昨日已照常云 
[二師學生赴杭參觀]  
　　滬杭甬鐵路昨日（七日）上午九時零五分由上海南站開杭之一百零六號二三四等慢車有上海第二師範學校學生六十四人前往杭州參視浙江第一師範學校該路特　三等客車一輛並准予半價收費聞該校學生擬於十日由杭乘坐慢車返滬云 
[敎育行政人員開會紀]  
　　上海縣敎育行政人員昨日上午在勸學所開第三十五次談話會到會者爲李頌唐胡少亢君叔平賈粟香姚惠泉朱伯華錢紳齋等由李頌唐主席議决案如下一件提議農村師範講習所招生案議决（一）學額定五十六人各市鄕依附稅項下敎育費之多寡酌送之（一）講習所學員各市鄕得依酌定額數加倍保送仍以試騐錄取（一）一市鄕所取額數不足時卜得傳補他市鄕備取生（一）另設附額十人得由他縣勸學所保送試騐錄取（一）招考期定七月二十五日上午八時至十一時下午二時至四時（一）招考地點省立第二師範學校（一）試騐上午國文算術下午口試檢查體格心理測騐（一）招考不足額時得續行招考（一）錄取後除登報外並通知各市鄕分别知照（一）附額生除預納學費十八元宿費十二元膳費五十元外悉依本縣學員納費額辦理 
[飛虹校董會第一次開會紀]  
　　滬北飛虹學校自收歸公立後照章組織校董會於昨日下午二時在校開第一次校董會到會校董爲姚子讓李頌唐朱伯華陸崧侯錢貴三曹幹臣賈粟香陸仲和趙鏡芙黃伯申秦研畦等公推姚子讓主席提議推舉校董會簡章起草員公决推定曹幹臣賈叔香擔任校董會簡章起草員次提議推任校長公决俟下屆董事會再行推任次提議改建校舍公决俟下屆董事會再行提議次陸仲和提議借字藏房屋四間係私人所建如本校决定改建應如何償還請討論公决俟下屆董事會議决定清釐校産時一併清釐次提議清釐校欵校産公决俟下届董事會再行决定從事清釐至四時散會 
[順直同鄕學會籌備紀]  
　　五月六日午後三時順直同鄕學會假威海衛路同濟大學醫科開籌備會到者同濟大學李寳梁邢之楨李樹奇束吳大學諶厚慈復旦大學羨紹齡梁潤符吳淞同濟大學工科羨書珍李永健等議决事項如下公推李永健爲臨時主席報告開會宗旨謂中國之所不强者其故甚多以愚觀之不外乎無鞏固之團結力以求政府社會及人羣之改造同人等有鑒於斯不遺餘力以謀順直旅滬學者之聯絡機關以圖達到吾等改造政府社會之目的諸君不惜跋涉之勞以蒞斯會敝人甚爲欣慰足徴吾等今日之學生非前可比對於政府社會負有絕大責任吾數千萬方里之中國不期與歐美各國並駕齊驅矣後討論進行方針有諶厚慈提議是否應舉定籌備會各項職員經大衆通過舉定籌備會臨時會職員如下正會長李寳梁副會長諶厚慈書記邢之楨籌備委員長梁潤符其餘各校代表均爲籌備委員討論各件事項並定於五月二十號（即星期六）開成立會云 
[青夜義校兒童自治演講會消息]  
　　閘北青夜國民義務學校昨日上午十時開兒童自治演講會學生全數到校先由敎務長姜維良君報告各隊之分數後由職員顧馥棠君演說題爲「國恥」頗爲明晰學生無不感動十一時散會該校於星期二（即五月九日）停課一日上午十時在校將開國恥紀念會 
[福建路商聯會複選會董紀]  
　　福建路商界聯合會業於五月六日午後七時開複選會董大會到者前任會董及會員共八十餘人公推鄔志豪主席張榮新記錄主席先報告本會一年來成績謂會中事務冗繁全仗諸公羣策羣力和衷共濟即如本路義務學校學生日形發達程度逐漸升高目下世道日非人心不古非從義務敎育着手實無以挽狂瀾也次議揭曉選舉手續公推監察陳韻笙陸森潮檢票王森盈唐志廉唱票董學聖鄔學甫紀錄汪渭功張榮新張鴻源董蕙卿江聖緒等次開票結果爲鄔志豪王宗藩徐鑑章朱景綏王森盈費福卿陸洪勛董瑞庭陳韻笙孫少蘭董寳康王錦文孫幼亭鄭元庭邵實寳董蕙卿吳明德方漢章陸洪基許伯勛陸森潮程筱村楊振清莊維祥葉賓鳴傅芳庭等當選爲會董時已十句矣聞該會於四日内山會董中再選正副會長云 
[廣慈苦兒院改選會董]  
　　閔行廣慈苦兒院前日舉行第三届選舉會董到會者約五百餘人計一千六百十六權以二十七票爲當選旋即選定喬念椿黄譜蘅沈思齊范友齋莊印若陸仲誠阮維和陳晋芳顧岫雲席子佩刁敬華汪謙士李主一沈芝祥陸雪卿范耀庭馬柳江薛文泰黄金榮陳梅心林識默陳苑周李焦軒陳氷加黄芳墅錢伯勳李亦陶潘敬輿夏俠三裴友仁朱子浩董鴻綬徐亞伯費延泰顧臣盧刁君玉王子欽陸秉淵諸書華陳企庚沈紹光等四十一人爲董事程少蓉顧岫海黄菊屛　也愚宋升儉朱道生蔣志書等七人爲候補董事選畢散日 
[漕河涇人爲經董纏訟不休]  
　　漕河涇鄕經董　步洲被人控告後唐自行辭職山縣知事另委陳學詩　任詎該鄕人以陳學詩品行卑劣不能承認於前日假橫涇廟集衆開會公决先由各圖董環請縣長收回成命如無效再山商學各界聯名環請茲將圖董湯有餘朱世昌等十六人聯名呈上海縣知事公文錄後爲新任經董品行卑汚全鄕拒絕環請收回成命以順輿情事竊我漕河涇鄕毘連五鎭統轄十圖地方遼闊事務殷繁不得其人勢必紛擾唐經董如果辭職理應愼選賢能以承其乏今忽委陳學詩爲經董輿論譁然父老來相詰責是以於前日在本鄕適中地點之橫涇廟公同集議一致拒絕如以陳學詩爲經董不特君情洶湧董等亦羞與爲伍誓不承認而縣長亦喪知人則哲之明爲此環請縣長俯順輿情收回成命不勝迫切待命之至列名以年歲爲序合併聲明「謹呈」 
[公共租界日警之分布]  
　　七日上海日報云今春工部局虹口警察由上海日僑中募集日本警察十二名送於戈登路警察敎練所施行敎練蓋此項日警須通華英語敎練以來現已畢業昨日分派虹口九名北四川路一帶三名現在工部局中日本巡查合新舊共爲三十二名此後日僑之生命財産益覺確實全賴諸日警之保護云 
[限遷違章設立之老虎灶]  
　　烏鎭路老虎灶主王子元投上海縣公署具稟控稱有某姓家之管門人吉坤霖近在民附近開設一店有違同業行規呈請核辦等情奉諭候示在案昨日午前十時許吉坤霖約合二三十人擁到虹橋該業行頭杭國治處勒索新店行單敲檯拍橙聲勢洶洶杭知事不妙乘間避出即詣縣公署據情稟報立派該業調查芮厚祺前往偵查之後立時稟復奉諭著將吉坤霖新店遷往他處營業否則即行發封不貸 
[當業援冬防例請求保護]  
　　本埠城廂内外當質各典每逢冬防時候例由呈請淞滬警察廳派警保護迨冬防已過應即裁撤茲經典質各當執事鑒於時事多艱竊盜橫行擬照冬防條例呈　警察廳仍派警按戶實地保護以安商業而保治安 
[三林塘米店失愼]  
　　浦東三林塘中市湯聯甫所開裕豐米店於前晚（六號）八時許失愼延燒東鄕公順祥洋貨店等共燬屋士餘間聞公順祥損失最巨云 
[汽車傷人三則]  
　　江北人張老五昨日上午十一時餘行經北四川路虬江路口遭一千一百五十九號汽車撞倒跌破頭顱血流被面由一千八百九十七號華捕瞥見當即前來押令汽車送張老五投同仁醫院醫治旋即帶該汽車夫入捕房請究又有五歲男孩張根生昨日下午五時許於乍浦路被一千一百五十二號汽車撞傷腿足經虹口捕房二百零四號華捕車送同仁醫院醫治一面帶汽車夫入捕房稟候捕頭發落又昨晚六時二十分白渡橋堍百老滙路口有十三歲少女吳阿友下電車時遭一千四百九十五號汽車駛來撞倒碾傷右足當由虹口捕房一千零九十號華捕前來抄錄汽車號碼送受傷少女往同仁醫院醫治一面歸報捕頭候示 
 
 

Page 16

 
 
[滬寗車碾斃鄕人]  
　　昨日（七日）閘北太陽廟相近有一鄕人在軌道中行走被滬寗路南翔專軍碾斃當由該車長將屍移至路傍派警看守招尋家屬備棺收殮 
[檢騐張華浜浦邊之西裝浮屍]  
　　似係粤人 
　　吳淞張華浜浦邊發現西裝浮屍由救生局撈至淞口報請寳山縣檢騐等情已誌昨報昨日由馮知事委沈警佐帶同陶檢騐吏蒞淞繼由張華浜洋關河泊司咨會滬上新關轉達日本領事到淞察看是否日人至午後滬關水巡捕頭目西人偕探員同該領事派委之警部日人岩田清太等兩人至淞與河泊司繙譯周林和等數人將該尸檢騐並非日人似係粤人委係失足墮水由堂備棺成殮舁塚掩埋矣 
[男子之鬭]  
　　刃傷左手 
　　杭州人金阿松前日與劉傳奎在九江路民慶里大起衝突金拔出利刃砍傷劉之左手正欲圖逃被劉鳴捕將金拘入老閘捕房由捕頭詰問一過飭令押候解送公共公廨訊辦並派包探應玉鼎送劉往醫院醫治 
[婦人之鬭]  
　　傷了頭額 
　　浦東十五間頭地方有爲小本生理之周廣寳其妻周金氏前日與隣婦王李氏口角爭毆擊破金氏頭額由周廣寳鳴警拘送三區警署轉送　檢廳訊判周金氏發堂醫治王李氏收押候示 
[欠房租限三天付清]  
　　姚董德昨投法公堂控俄國婦人郎大哀納斯虧欠三個月租洋三百元違背租契請求追還欠租並請限令遷移被告延律師代辯稱被告向原告租賃此屋開設飯店訂有合同期限一年今尙未滿期何能請求飭遷詰之被告供認欠租惟房屋婦人一時無力租住欲圖轉租他人原告不允故未付租等語中西官判着被告於三天内付清 
[庫元興金號倒閉案近訊]  
　　作抵金條歸愼益收留 
　　渭源愼益等錢莊前延律師代表投法公堂控庫元興金號倒欠巨欵請求訊追後判派達理爲理賬員清理賬目在案昨又傳訊先由達理理賬員稱庫元興於上年八月間倒閉時有金條五十九兩交與龍飛行郭建和保留旋郭將此金條轉交與愼益莊請求堂上將此金條追還俾得公攤各債權人等語愼益莊由郭蘭克律師代辯稱此項金條實係庫元興作抵與龍飛行郭建和旋因郭虧欠愼益莊支票銀洋故將此金條向愼益掉還支票理賬員應向龍飛追究與愼益無涉龍飛行郭建和稱庫元興虧欠商人洋二千元倒閉時即將此金條作抵與商人後商人轉還愼益莊票欵是實中西讞員判以此金條已經證期作抵應歸愼益收留 
[各被告交保候訊]  
　　渭源錢莊在公共公廨控嚴時祥不理股票抵借銀三千五百兩又黄少華控歐陽普明不理往來欠銀四千四百三十三兩又祥泰木行控許壽臣不理擔保王振記木作欠貨銀三百五十一兩又俄人物立古控潑來司蓋欠洋二千餘元各案均由駐廨包探將各被告先後傳案諭令分别分保聽候訊核 
[騙脚踏車之青年影]  
　　果田村忠一乎 
　　前日午後七時三十分斐倫路二百二十三號修造脚踏車店之元村商店突來一身穿華服之青年年約二十一二歲色白而貌温厚操流暢之日本語云家在某某路將一輛脚踏車託爲修繕並欲另購一輛店主勸購美製脚踏車一輛彼云家傭華傭數車被傭人毁壞普通車輛不堅實不耐久屢屢修理深感困難如美貨則庶幾矣言次將車試乘於店前其人衣華服店主未之疑詎該青年出其不意乘隙而逃久不見回主人疑而往察已杳如黄鶴即向附近一帶搜索不得歸檢報紙該青年與此次脫逃犯田村忠一之面貌相似遂呈報總領事館從事偵查或者疑田村與吳宗義雖同逃而全然别路田村手無分文不能高飛殆百計以籌集旅費又查田村於前年七月間來滬並無何等目的是年十月經愛人會之介紹入吳淞路某店初則服務至勤後忽騙金百元而逃總之此人至巧妙而實不可捉摸之人云 
[冒名索詐銀錢之示衆]  
　　商辦内地自來水公司總理姚慕蓮近悉有人僞冐公司調查員名義向城内外各用戶嚇詐錢洋之事當派公司内調查員多人分投查察去後前日見有無賴劉全龍夏小和尙兩名果向用戶施欺詐之法勒索銀錢後由該公司函報二區二分駐所派警將劉夏兩人查獲詰問之下供認不諱當即申解警廳司法科預審明確判發回該所先行游示數天期滿解廳發落 
[王阿炳冒探竊物押四月]  
　　無賴王阿炳日前冒充包探至法租界查李氏金連山兩家以搜查烟土爲由乘隙竊取皮袍等物而逸當經事主報告捕房請緝現爲探目楊振富偵悉將王拘獲吊出原贓帶入捕房昨解法公堂請究先由捕頭上堂稟明前情繼由各原告投訴冐探情形詰之王阿炳供認冒探竊物不諱中西官判王押西牢四個月期滿永遠逐出租界贓給原告領去 
[熊警佐緝獲盜黨]  
　　上海縣警察所偵探孫雲松前日在浦東楊家渡南首緝獲搶刧某姓家案内之盜犯張福林一名帶所訊據供出同黨蕭妙生衛坤生等匿居浦東衛行附近邱姓家即經熊警佐飭派孫探帶同眼線人等於昨渡浦前往將蕭衛二人拘獲解所奉飭押候訊究 
[抄獲長田岸刦案之贓物]  
　　浦東長田岸一帶姜阿香張耕濤等各家被盜搶刦曾誌前報前日張江栅七區警所據紹人報告該處鄕民張和尙家窩藏盜贓等情當經該所區員飭派長警密赴該處會同圖董陳步雲及地保等前往張和尙家抄出衣服二麻袋及棉被銅錫器等當將張和尙夫婦一併帶區押候訊究 
[駁船遇盜之請緝]  
　　船戶楊龍桂之駁船於陰曆本月初九日由滬開往蘇州駛經靈眼樹港口地方突遇盜船一艘盜匪六七人躍登船上各出利刃恫嚇當被刦去油蓬帆布衣服錢洋銅元及代客裝運之肥皂糖米等零星物件損失不下三四百金昨經該船戶等報告淞滬駁船公所請求函報水上警察廳飭緝 
[續獲拐女工案同黨]  
　　婦人湯舒氏於上月二十九號在楊樹浦路怡和紗廠門首誘拐女工婦人張俞氏挈領至法租界圖賣被法包探查獲解送英公廨訊供舒氏押候查辦在案昨由包探趙光璧續獲是案同黨皖人胡忠華一名拘入捕房押候解廨請究 
[鐵鈎吊雙子女]  
　　滬城魚行橋南鹽公堂舊址有住戶爲清音業之杜友梅家有餘屋則轉租與皮匠擔戶許金文等居住所有皮匠擔係置放樓上每夜從樓井口用鐵鈎吊上昨日杜之十一歲女兒杜金寳八歲男孩杜金生等在鐵鈎上戲弄意欲吊上樓面當由許爲之主持不料偶一不愼鐵鈎帶傷金生面部金寳手掌一時血肉模糊兩孩痛極倒地事爲崗警查悉立將許金女狥獲押送一區三分所杜友梅同妻王氏將受傷之男女兩孩舁送到所馬警佐以案關傷害立命函送地檢廳訊辦旋奉檢察官騐訊之下判將受傷之金寳金生交伊父母抬回自行醫治許金文着押候再核 
[爭風尋釁]  
　　車夫王瑞榮之妻劉氏與常州人李耀林姘識已歷六年近該氏又與泰縣人陳福樓有染前晚被李撞見陳從該氏房中走出旋陳手持菜刀復來向李尋衅互毆之下被崗警一併拘入四區押候訊辦 
[夫也不良]  
　　常州婦人閔王氏日前具呈四區警署聲稱本夫閔培發不務正業生有子女五人已被夫賣去其二八年前復將婦人賣與常州水師哨官陶香松得洋八十元嗣又陸續向陶滋擾索詐陶被擾不堪去年將筆據交還婦人任憑自由與陶生一子暫歸婦人撫養刻婦人在通和布廠織布度日詎本夫又跟踪來滬欲將陶生之子搶去變賣爲特呈請備案云云顔署長閱呈後諭氏退去候查在案昨日閔培發果至該氏處任意糾纏希圖索詐口角之下被該氏扭入四區押候核辦 
[三私娼拉客]  
　　私娼王高氏陳老三王小寳等均未向公共工部局捐務處報告請給賣淫執照而於夜間出外拉客前往狎遊被暗差華捕查悉前晚將該私娼等一併拘入捕房捕頭諭着各存洋十元保出聽候公堂傳訊 
[兩馬夫虐畜]  
　　靜安寺捕房捕頭前日行經赫德路見一病馬駕車而馬夫沈鶴生張清如尙鞭策不已以此種行爲實屬凌虐牲畜當將該兩馬夫連同車馬一併拘入捕房飭探將馬送院醫治沈張兩人准各存洋二十五元保出候示 
[兩食物店收市違章]  
　　滬西卡德路六百二十四號及赫德路一千一百三十二號兩食物店均因不遵工部局定章按時收市經巡街捕於前晚查見歸稟捕頭轉請公共公廨出單飭傳該兩店主許萬順石阿小到案聽候訊罰 
[洗衣作收拾不潔]  
　　工部局衛生處西員調查得南成都路五百三十九號門牌寗波人石阿雲所開之洗衣作内部收拾不潔違背衛生條例業於日昨知照該管捕房轉請公共公廨簽發傳票飭傳石到案訊究 
[兩茶館窩賭違章]  
　　滬西檳榔路三百十六號及麥根路七百九十九號兩小茶館内前日均有茶客聚賭被五百六十五號二百七十二號華捕分别查見以該茶館主沈培卿季根生窩賭違章據情訴由捕頭轉請公共公廨出單將沈季兩人傳案處罰 
[流氓攫去皮匠擔]  
　　普愛坊四十八號爲皮匠生理之沈雲康曾遭流氓杜漢文藉端拆梢不遂將沈之皮匠擔一付攫去押洋化用沈心不甘服投四區警署稟控前日派警將杜拘獲詰之皮擔匠已供認押洋二元二角顔署長以案涉刑事備文將原被函送地檢廳牽檢察官訊供之下判杜收押候查明再核 
[誌謝]  
　　廣肇公學原名培德公學創設已將十年近將歴年成績擇其一二編印成書即名「廣肇公學成績一斑」分送各界昨承該校惠贈一册又大東書局惠　第十期「星期」一册誌此併謝 
中華職業敎育社通訊 
　　住址上海西門外方斜路三四八號 
[救濟婦女生計之一法]  
　　柯羅山那Ｃrossnore爲美國一荒僻之村屬北卡羅立那ＮorthＢarolina州處白呂來琪ＢlueＲige山腹部所居爲純粹之美人而生活簡陋頗鮮進步當兩山路之交點有一學校湫隘僅類鐵店每當秋日開校三四月敎授者爲一本村年事較長之男兒或女兒全無敎育知識論其自己程度亦不過小學第六年級以故學生至十三歲多輟學男兒出外工作或赴西方謀生女兒之觀念則惟有嫁之一字大槪至十六歲而未嫁者已爲老處女至二十四歲而未嫁則以爲大失體面矣嘗有一美貌之十六歲老處女自言余不能得一男子覺在家終無寗日使至二十歲而仍孑然一身余寗死矣此足以代表柯羅山那一般女子之感想雖然此猶是十年前景象也近年則情勢大不同矣嚮日之學校僅有一舊敎室者今已有兩新敎室來年又可增一室此外尙有一小工塲爲敎授手工與家事科學之所嚮日開校僅三四個月者今已增爲九個月嚮日之敎員其程度並小學而未畢業者今則悉爲大學畢業生嚮日之學童並修了小學第五年級學業而無希望者今則有六十人已入一良好之中學進步蓋不可謂速顧猶有可稱道者距今一年前校中闢一織工部有手機十二架别以六架置居民家村中婦女先在校傳習然後在家作工由校供給材料與以指導品成並爲之銷售村之婦人類有子女不能出外工作不能工作又無自得貲祗有仰給於男子自校有此補救方法即最拙者亦可日得貲美金七十五分然其影響於村中婦女之生活者尙不至此蓋猶有三點焉以常與敎師學校相接觸而其觀念與思想爲之大變一也了解依人爲生與自有小少資本而獨立爲生之大有分别且使其子女亦熟知此一點二也因良敎師之指導而製成品之美觀構成其對於家庭要求較好物品之欲望三也因是三者而柯羅山那之人家較前爲更光明安適矣織以外兼事染染料務利用土産染之設備頗陳舊由村中一老嫗任指導而其色亦有極鮮艷者織機之構造一本舊式惟改用輕便之材料比又計畫築一新工塲可容機二十四架以至三十六架其底層擬設備漂洗梳紡羊毛之機械羊毛固村中一大宗出品也製品有各種粗布地毯床褥簾幕桌布飱巾枕頭及衣料工塲主任爲施羅浦ＭaryＭ·Ｓloop氏辦事頗精明故此部之組織得以自給不需以外之經營（摘譯ＭanualＴraingＭaagzin） 
[職工敎育館募集設備費第五次報告]  
　　本社附設職工教育館房屋已由海外熱心人士捐欵建築惟館中事業包羅宏富一切設備在在需費爰由中華職業學校職敎員及學生職工等發起組織募金隊承熱心諸公源源慨助無任感激茲將第五次助欵諸公台銜及數目披露於後印瑞民君捐洋十元周子馨君捐洋兩元福來電氣公司捐洋兩元周菊人君捐洋一元陳心乾君捐洋一元陳鳳璋君捐洋一元（以上徐蔭南君經募）傳夢禮君捐洋一元儲用才君捐洋一元（以上傳夢禮君經募）朱東生君捐洋五元何守一君捐洋二元（以上朱明光君經募）倪世昌君捐洋十元許恪士君捐洋五元（以上倪世昌君經募）嚴慈約君捐洋二十元直隷實業廳捐洋十元農業講習所捐洋十元工業試騐所捐洋八元商品陳列所捐洋十元（以上錢振森君經募）烏煥臣君捐洋一元傅抬壽蘇世承曹克家三君各捐洋二角張仲蘇君捐洋一元文肇楷趙毅張兆蔭趙崇華舒慶春金庚緒等六君各捐洋二角成子傑萬華葉愼餘三君各捐洋五角趙增裕毛崇勛楊德培栗永瑞恩祿等五君各捐洋一角辛景文君捐洋五元（以上辛仰山君經募）劉子衡君捐洋一元楊查生君捐洋一元殳鳳梧君捐洋五元（以上殳巢阿君經募）徐元亮君捐洋五元彭菊生君捐洋二角（以上徐慕陶君經募）孟建業君捐洋二元（張建民君經募）吳成柱君捐洋一元王佐才君捐洋一元柳子質君捐洋二元黄首民君捐洋二元（以上王佐才君經募）任徽軒君捐洋一元葉占椿君捐洋二元徐植義君捐洋一元陳蘭似君捐洋一元（以上周松鶴君經募）沈方千君捐洋三元趙榮塘君捐洋一元（以上下燮和君經募）程道明君捐洋二十元（劉心僧君經募）陳永麟君捐洋一元孫源達君捐洋一元汪可三君捐洋一元姚桂生君捐洋二元任惟涵君捐洋五元蔣純瑛女士捐洋一元無名氏捐洋一元（以上蔣效尊君經募）杜尊思君捐洋一元楊惠平君捐洋一元（以上楊惠平君經募）顧屛周君捐洋二元（顧榮弟君經募）張惠南君捐洋二元（張鴻基君經募）程康周君捐洋一元（程其榮君經募）何理中君捐洋十元（曹汝楫君經募）倪國楨君捐洋一元（倪佐君經募）陸介孫君捐洋二元凌靜山君捐洋一元（以上周禮莊君經募）辛關春君捐洋元奚毛二君捐洋一元羅六一君捐洋一元張海生君捐洋一元隱名氏捐洋一元周嘉賓君捐洋一元王伯奎君捐洋一元唐樹芝君捐洋一元（以上童宜謙君經募）顧志良君捐洋一元（徐世恩君經募） 
 
 

Page 17

 
 
   
 
 

Page 18

 
 
自由談 
游記 
[靈巖游記] [  丁戊]  
　　革履不可以游内地之山緞布履而革其底者同是曩讀木瀆風景詩云梨花明月寺芳草牧牛庵羨之嗣知香溪相距五里有靈巖山爲吳王别館游心彌勇壬戍四月初旬留園爲蕙花雅集予厭煩囂初四日値星期乃乘臨安小輪船作午溪游日正午登岸行山塘三里許經詩人張永夫墓抵崇報下院不暇飯磚路已無稜儼如倒壁挾衣登愈峭處愈滑不知昔人築山何以不爲石級而簡陋若是枯石守路其色玄黄形勢怪甚如佛如僧如虎或如老人或蹲或立石鐫大字有布政司使慕捐俸贖山永禁侵佔及戶部馬捐俸贖山永禁採石等語中途有西施洞洞外松風冷然洞内别無古跡但壁刻道光某年嘉興黄氏郡人顧氏偕游此校書吳素君傳吳素君不知何如人惜無自考其艶史山頂崇報禪寺離地平約三百餘丈西南兩面笠澤在望湖裏峯尖一一可辨東西則寒山北寺虎邱三塔聳如石筍金閶烟火萬家炊烟雜晴雲如薄霧寺東有鐘樓樓角鈴語樓後七級浮圖削若西冷之雷峯狀中空不可以登下有四洞門入之冷爽若秋忘爲晴夏之午矣寺僧禮我以茗烹用八卦井水自云山路難行每月僅因薙髮下山二次出黃簿日僑與各國人均有書名者日僑井下一葉雖不知何如人姓名已雅予循例贈以捐寺西有古石垣浣花池八卦井又有璧式枯井最高者曰琴臺相傳吳王避暑彈琴處其下則靈嚴佛日巖巖側多松蕭蕭若有風雨山多黄紫花鳥則布榖倉庚蟲則蛇與蜂大好生趣予臨眺約三小時循草徑下或致匍匐蓋旣着革底履應呼山轎若逢雨雪想更難矣琴臺左有最深石柱基基中泉不竭八卦井可育魚皆異甚旣下山步至木瀆市詢牧牛庵已廢明月寺但俗僧主持酒肆烹圓菜至肥美適口午後四時乘光福淌船迅抵胥門夕陽未落留園游客方欣然馳馬車得得返也予意是山久爲僧佔游者少故托云吳王别館以爲號召西施固不必洞居王者尤不傳琴操至古響屧廊何在實渺茫事也吳江滕氏有靈臺十詠字學道州何氏手筆猶在懸寺璧紙已作淡墨色靈巖壁下鐫有古像鬚如蝟毛磔爲何人亦莫能考 
劇談 
[紀高郭二伶之臨别紀念（下）] [  天亶]  
　　郭春華雖來自外江腰工微嫌柔軟不類武生腿工則爲海上現在武生冠燕山小隱言郭之腿工與小樓差堪伯仲所惜者腰肢太軟兼以頭頸過分靈活手舉足動時頸項隨之搖蕩如風擺荷花度彼方自命功架飄逸其實與小楊月樓之扮旦含男相扮生含女相同一難看是夕演絶虎嶺新長板坡兩折絕虎嶺去裴元慶不見尙和玉之要鎚郭鎚未可厚非惟與尙之鎚法相較則遠遜多多尙今不出台郭何不隨之學習耶（是日郭第一塲敗追要鎚時太不經意致鎚脫手幸第二塲努力挽回尙不至全塲起閧）第二折新長板坡去趙雲應有盡有頗肯賣力惟與糜夫人對白時太覺紆緩不類事出倉卒（按小樓與瑤卿演至此塲對白時急轉直下絲毫不停愈說愈緊如此方將當時悤亂情狀逼現台上）哭井時例須有一副將持槍刺趙背趙且哭且唱（搖板）以左手按奪其槍趁手還刺之情節險而做工巧容易動人小樓華軒皆有之郭獨無此或外江與眞京派之不同也馮志奎羅筱寳之張劉工力不弱王靈珠之糜夫人則一無可取反不若周蕙芳之甘夫人稱職也 
影戲談 
[電影界之新消息] [  明月]  
　　愛笛普路爲新大陸電影界中之傑出人材膂力過人富於冒險性近年來迭演歷險長片實開尙武偵探劇中之新紀元若神仙劍牛大王奇戒案等等每一劇出風行出界蓋其藝術之高妙實足使觀者目眩而神奪愛笛普路之名在全世界幾於婦孺皆知而與電影界之拳術大王愛爾瑪林肯誠足並駕齊驅也 
文苑 
[蝶戀花送春日感作] [  武臣]  
　　廿四番風都過了曾記春來又見春歸早笋紫櫻紅鶯燕老天涯人去愁芳草倚到闌干思渺渺絮果蘭因往事牽多少長日蹉跎佳興尠傷離感逝和誰道 
[浣溪紗春感次秋海棠室主人韵] [  武臣]  
　　幾族深紅映淺紅惜花蝴蝶醉花叢倚闌無語立東風放意湖光小色裏寄情芳草綠陰中韶華轉眼太怱怱 
　　芍藥荼䕷次第開暖風吹絮過墻來惱他蜂蝶鬢邊挨懶去花前尋舊夢好從葉底潑新醅醉來又要淚盈腮（主人善哭醉後更甚） 
[談屑] [  曹文海]  
　　立夏日舊式家庭中異常忙碌過立夏節者我國多年舊俗每屆斯日必將合家人口秤之以視每年體重之增减一般迷信者至謂立夏日若不一秤則入夏必多疾病秤之可免云云殊屬可哂於是每歲立夏家庭中必有秤人之舉矣夫人身疾病多因不注重衛生所致入夏病者之多亦大半由於飲食之不潔起居之不愼豈秤與不秤之關係哉 
小說 
[社會小說人間地獄（九四）] [  娑婆生]  
　　第十五回惜取華年幾莖秀髮暗藏春色一號香巢 
　　黎宛亭候紅雪仙館去了對程二少爺埋怨道仲梅全是你不好他這人最古怪的你何必和他多說姚嘯秋揷嘴道倌人肯和客人吃醋正是善意的表示等到醋勁消滅也就索然意盡了賈大人點頭道這話眞不錯頑笑只算頑了一個醋勁像我們老頭子再也没人肯吃醋呢柯蓮孫道别的不打緊程仲梅多說兩句挑撥的話可作成了紅雪仙館幾塲和怪不得程仲梅走到那裏没一處不歡迎誰不是二少二少呌得應天價響原來他還會　出法子來替人拉生意呢黎宛亭道和呢我本來答應他要替他碰的並非仲梅之功不過因此一來格外提早了些廻過頭來便約賈大人程藕舲姚嘯秋諸人前去到紅雪仙館家碰和賈大人道宛翁的招呼一定必到可是我也學學時髦人要提出一個條件黎宛亭道忙問什麽條件賈大人道請你先帶我們到一號裏去見識見識隨後再到紅雪仙館那裏去雖多碰幾圈我也遵命黎宛亭道提起一號嘯秋還是此中的老前輩我還是他引見呢我並没有他那般熱嘯秋忙分辨道我已有一兩個月没去問津我的資格已經算中斷了你們正是和他們打成一片你算推我自家脫逃賈六人道我不管那一位是盧前那一位是王後大家何妨一起去豈不熱鬧黎宛亭道那個地方不比堂子裏旣是秘密性質不得不輕事簡從方能避人耳目你老旣有雅興我們改一天去何如賈大人是久聞一號之名苦於不得其門而入如今聽得黎宛亭是此中老斵輪手怎肯放鬆便對宛亭道改一天不得我們還是今天去的好這種事體所謂乘興而來遲了便懶了豈不錯過機會黎宛亭道不是别樣其中有點下情不能璧於上　因爲一號在近而愛路離此地狠遠跑一䠀來回狠費幾十分鐘工夫况且那一號地方幾位常駐人員是不甚出色一定要臨時召集或者問有可取你老想往返程途去了點把鐘臨時召集又費了點把鐘召集來了又要經過鑒别的手續鑒别定了又要磋商辦法等到辦了豈不是要（不知東方之旣白）了嗎賈大人笑道吾老矣不能用也不過去見識見識場面鑒别磋商大可不必髣髴你們議會裏省略二讀三讀的手續黎宛亭道你老把采風問俗的主義那狼容易我恐怕你老不做觀光團要做探險家那就不能不審愼將事了旣然如此我們吃完了就同去罷可是一號回來一定要請到紅雪仙館那裏了一了我的心願賈大人道那　然不過嘯秋諸人你要約好了不要弄得三缺一那便傷　騭了 
[餘瀋] [  聽潮生]  
　　弦月慘淡殘燈不華讀李華弔古戰場文滿紙悽凉如聞啾啾鬼泣 
　　翹首北望戰雲彌漫瞑目凝思慘狀紛呈誰無父母誰無妻子斯言也願爲兩軍一誦之 
 
 

Page 19

 
 
   
 
 

Page 20

 
 
 
[常識]  
　　（一）投稿本增刊者其材料除衛生法制道德經濟四項外增教育科學宗敎市政雜錄問答六項其語涉攻訐個人者恕不登載 
[（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛]  
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其取酬時之署名蓋章須與投稿時同 
　　（一）問答一項專爲喜閱本增刊諸君確有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字句 
　　（一）投稿不登載者原稿恕不發還 
[成功百訣十一版]  
　　沈有乾君成功百訣業經銀館十一版每册仍收回印本本五分外埠函購加費一分售書處本館營部茲寄處中華職業敎育社中華書局 
常評 
[金錢之魔力覺]  
　　金錢之爲物可以爲惡可以爲善爲善則用之於敎育也用之於實業也用之於種種建設之事也要之使人類受其益者皆可以爲善括之 
　　若其爲惡則賭也嫖也濫用也猶其小焉者其甚者能使曲者直非者是輿論可以收買良心可以消滅入其彀中者不自知其所以然而魂魄若爲其所攝精神思想亦隨之而變遷矣是之謂魔力 
　　欲破其魔力何道之從曰臨財母苟得曰見得思義 
　　更正五日常評第六行發電之地點下脫『及傳布電信之機關』八字第七行亦然二字誤重 
衞生 
[便秘自療法] [  梁燦英]  
　　平常成人每日大便之次數以一次至二次爲最當如其次數過少或過多均非健康之徴因過多則成下痢過少則成便秘也至於便秘一症亦輕重不等輕者大便有二三日一次重則有一星期一次者　考其原因大槪皆由於飲食之弗宜運動之缺乏及習慣之不良以致腸管之蠕動弛緩糞便不能按時而排泄於體外故名曰弛緩性便秘罹此症者以婦人及從事於坐業之人爲最多（痙孿性便秘多繼發於他腸管病本篇故不述及） 
　　患弛緩性便秘之人除腹部稍覺膨滿外營養上普通槪不受如何影響惟於大便之時因糞塊久滯腸内水分消失過多非常乾硬故常常不易排出以致頗感困難並且便秘如歷久不愈因糞便之滯留而得腸擴張症因壓及於靜脈管而發痔核者亦屢見不鮮此外更有因吸收糞便分解之毒物而起自身重毒者所以如患斯病應早設法療治爲妥 
　　治愈弛緩性便秘之法首在自身療養至於瀉藥非至不得已時萬不可常用因腸壁慣受其刺激則不但不能治愈反遺下更頑固之便秘因此特將本校敎授所講之自身療養法述於下邊 
　　（一）關於食品務多攝取富於纎維者如青菜鮮菓等類因其能刺激腸管使蠕動旺盛 
　　（二）關於飲料無論溫開水或所售之菓子露均可但茶不宜多飲以外若能於每晨起牀後飲食鹽温開水一碗更好因其能凈腸胃而軟大便 
　　（三）適宜之運動於治療便秘上又加重要因全身筋肉能强健血脈能通暢則腸管之蠕動自然亦隨之而旺盛 
　　（四）每日大便應按照一定之時刻而入厠如習練日久届時則腸管即自起蠕動而排出糞便 
　　（五）每日於沐浴之際可使冷水猛灌於腹部因腸管受冷水之刺激亦能引起旺盛之蠕動而利大便（乙種酬） 
經濟 
[商業問題之研究（續）] [  吳東初]  
　　零購學（八）進貨九知 
　　（六）知銷貨之法則或曰進貨爲一事銷貨又爲一事二者不相干涉進貨人何須於銷貨之法則一一知曉之乎吾謂作此言者大都係門外漢蓋不論今昔中外範圍狹小之店進貨與銷貨爲店主或店員一人所兼管即在規模宏大之商店進貨人亦非從事於熟悉銷貨之方法不可非特熟悉而已且須研究而謀輔助銷貨之進行也 
　　原來進貨與銷貨二者爲生意緊要之關鍵偏重一方面固屬不可即忽於一方面亦失去一部份之功效徒知進而不知出進貨有屯積之虞即資本擱淺利息白耗而仍歸於虧損僅知出而不知進則於已有者賣完來路不濟生意回却終亦失敗是進貨人與售貨人二者必得通聲氣相互助方能收生意之效果也 
　　大半商店之組織進貨部辦公室設在店之後部或上層除少數賣主或跑街上門接洽外幾終日不見一買客有時因辦公重要的關係禁止聞人入内售貨部則不然非設在店中前部即設在第一層爲圖買客之便利計故以買者易及之處爲妥要於是進貨部份旣與銷貨部份因地點的關係不能聯貫在一處所有接洽事務若非進貨人自求與銷貨方面之聯絡即不能收指臂之效遑論生意之發展而與人爭競乎 
　　吾於茲篇提倡進貨人宜知銷貨之法則非止於知曉銷貨情形而已即對於銷貨方面所有各種手續方法以及銷貨人能力有未盡之處須如何改良或促進之之義務也良由知貨物之性質者莫如進貨人之透切明白故廣告之詞句命意與揭登之次數抑廣告之效力較之傳單或通告信何者爲更適宜與夫陳列佈置之優劣均有輔助研究參酌意見之必要非然者進貨人對於銷貨方面處旁觀態度不加一言之協助則是視一店之成敗與已身漠不相關自負負人豈足　言經商之道乎 
道德 
[西方格言（二八四）] [  謝介子選繹]  
　　如火之酒鈍人之心（和曼爾）（Ｈomer） 
　　用浮於獲其危（法蘭西諺） 
　　濯浣之時易發見其汚點（英吉利諺） 
　　能知感者可以厚與（葡萄牙諺） 
　　違抗天理　受禍害（英吉利諺） 
　　愼言致和平（土耳其諺） 
　　謟者宜注意之（英吉利諺） 
　　種刺則不復　跣足行矣（法·意諺） 
　　鉅資成於微積（英吉利諺） 
　　社會傳辱較易傳於榮（愛狄生）（Ａddison） 
 
[祝你前途]  
法制 
[依法律應卽廢督] [  竹賢]  
　　國家養兵所以備國防禦外侮也非所以供私鬭興黨爭也今之統兵大員偶因意見歧異權利得失卽舉所屬士卒互相暴動妨害治安擾亂秩序綱紀淪亡約法墮地陸軍刑律旣不適用普通刑法更失效力一若大好中原文明之國猶如番夷六朝五代之亂舊劇重演言者傷心聞者疾首嗚呼吾國民何不幸而生於斯世更何不幸而求生活於名爲法治其實無法之軍閥專橫區域如倒懸水火中也惟禍有源亂有本驅之除之爲吾民責豈可以無法補救而不思所以補救之耶猶憶民國九年秋吾國民盛倡廢督之議不才亦曾隨諸君子之後以法律上之廢督說稿投之常識欄中冀達廢除軍閥目的弭兵偃武政策何期呼聲雖高旋即消滅倘當時百拆不回共圖廢督幸告成功則今日之所謂兵災所謂戰禍早可無形化除而欲操戈同室奮鬭鬩牆者亦必無從獻伎是則今日之亂謂非國民縱容可乎痛定思痛來者可追吾國民應重申前議提倡廢督謂正當防衞也可謂緊急行爲也可謂依法律不應有督軍制也亦可（乙種酬） 
敎育 
[城鄕小學敎師待遇宜平等之商榷] [  江拯]  
　　各縣小學敎師之薪金數目至不一律恒視地方學欵之多寡以爲定然甲縣與乙縣不相同猶可說也若夫同隷一縣因城鄕之别而數目亦有多寡之分　遇不平莫此爲甚且鄕區之困難較城區爲甚自鄙意視之尤宜優給薪金俾有所圖而勉爲其難則鄕區敎育庶有發達之望不優予之而減抑之宜乎各縣鄕區小學成績不逮城區也 
　　予非鄕區小學敎員也然深知其困難粗舉最著者二端於下（一）鄕董須敷衍也夫鄕董雄視一鄕夜郎自大敎員之來也須拜謁而請敎之凡有所命均須遵從庶可冀其維持若稍拂其意不積極攻之於官廳即消極制之於鄕里或唆使學童不入學校或造作蜚語使其難堪總使其不能復留而後止此困難者一（二）起居飲食不便也夫鄕區校址非古刹之廊房卽宗祠之破屋敗瓦頽垣風雨不蔽請欵難邀批准修理則覺維艱經費有限雇僕無資飲食起居仰給他人所費雖多猶難適意此困難者二有此二端已有不可終日之勢而况薪金比較城區菲薄又焉能保其安心敎授乎是故潔身自好者流不甘於屈就縱或迫於生計亦不過藉此博升斗之需五日京兆之心求遷求調之謀終不能釋然於懷耳以此情形而望成績良好不綦難乎卽以恒情而言同屬敎員待遇懸殊無論何人情難堪此又焉能責其不生他念乎 
　　鄙意宜就每縣之經費及學校之若干通盤計畫薪金定爲一律使其無豐嗇之念存乎其中自可平其慾念安心從事然後嚴定奬懲不徇情面奬優黜劣一秉至公庶得情理之平鄕區小學成績或可收萬一之效乎質諸辦敎育者以爲何如（乙種酬） 
雜錄 
[國恥日改吃素菜的我見] [  卜開勛]  
　　五月九为中要到了麽我們四萬萬男女同胞對於這個日子生怎樣的感想呢同胞呀若說要爲國報復我恐說得到做不到若是到了這天升了一面半旗開了一個演說會表示我們不忘國恥的紀念這種都是人前的舉動有什麽道理呢我們旣經做了中華的國民當然做些實在事情有些價値的舉動纔好從前越王句踐敗於會稽就臥薪嘗膽表示臥不貼席食不甘味的意思所以依我個人的見解到了這天不論士農工商男女老小凡我中華的國民一槪不吃魚肉葷腥的東西吃吃豆腐素菜糙米黄飯罷了（本省第三師範已行多年了）我想從　越王天天嘗着膽没有說苦難道我們今日國恥紀念日吃一天素就好說吃不來嗎况且對於經濟一層也很可觀譬如一人省得十文那末四萬萬人就要四十萬萬文合作銀元計算不是要二百五十萬元嗎贖路啊賑災啊補助敎育經費啊各從其便雖說杯水車薪無濟於事但也不無小補海内同胞未識以爲然否（乙種酬） 
 
