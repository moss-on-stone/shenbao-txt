# 1910 - 113 - 4913372

 

Page 1

 
 
   
 
 

Page 2

 
 
   
 
 

Page 3

 
 
第一張第三版上諭 
　　監國攝政王鈐章三月二十二日内閣奉 
上諭署理江北提督雷震春著賞給侍郎銜欽此軍機大臣署名奕劻世續鹿傳霖假那桐吳郁生 
交旨 
　　三月十五日軍機大臣欽奉 
　　諭旨溥偉等奏職官重染嗜好據實紏參一摺正紅旗滿洲勳舊佐　德來著卽革職永不叙用其原襲勳舊佐領准其子孫接襲欽此 
　　三月十六日軍機大臣欽奉 
　　諭旨憲政編查館奏議覆修訂法律大臣沈家本等奏變通秋審覆核舊制一摺著依議欽此 
論說 
[爲湘省賠欵敬告度支部]  
　　湘省之亂。自損害居民。擾亂市面外。稅關洋行教堂等。亦紛紛被害。事後責問。自必交涉爲難。賠欵巨萬。而究其原因。則官激民變。致成此禍也。前日傳聞。有此次賠欵。援滬公堂案。歸岑莊分賠之說。誠如是也。則官實成之。官自賠之豈非事理之當然者乎。乃昨聞鄂督。曾致電樞府云。日英兩國。索償賠欵甚鉅。然共償三百萬兩。似有允意。乞如數由度支部撥付云云。竊以爲部欵支絀。而湘省官吏。乃以不恤民命。激成巨變。致有此欵。使不責令賠償。非所以昭公道也。部臣方仰屋興嗟。而又以官激民變。需欵賠償。而爲之蹙額籌措。竭力羅掘以輸之。揆之事情。母乃不順。且部中之財。豈非皆百姓之脂膏乎。身爲長官者。弁髦民命。罔顧大局。致有禍亂。及其禍亂旣成。外人責償損失。則又舉民之脂膏以與之。其何以對我民。振興蒙藏。籌辦海軍。與其他行政上之事實。皆需部欵接濟。方患無法措置。欲舉不能。而疆吏貽患。則以事關交涉。不得已而與之。漏巵愈啓。則興舉要政愈難。其於圖强之策。刺謬甚矣。以情言。以理言。以勢言。以法律言。皆必當令激成其事者賠償。不當由部撥給也在。鄂督對於此事。或亦未便遽爲此說。而部臣於度支孔迫之時。復有此意外之欵項。固亦當據理之爭矣。 
　　自湘省肇亂後記者嘗考岑撫激變情形。而發其罪狀。以謂外人損失。當責令賠償。然縱羅列所聞。極力抉摘。以伸公道。要於岑之狂悖侮民。猶多遺漏而未盡也。且岑固。禍首。而其他之漠視民食。不思竭力諫岑。又或從而激動之者。亦豈得爲無罪。哉當亂之起也。岑怒甚。欲以强力制之。而巡警道賴承裕復主開鎗轟擊　斃數人遂致亂勢益甚而莊藩以與岑積不相下。絶不能爲轉圜之策。假使於米價騰湧。貧民恐慌已甚之時。岑能妥爲設法。急事平糶。禍固不作。然使岑不爲動。而其屬員司若道。能痛陳民病。苦口力諫。岑亦未必一意固。執乃當民食孔艱。人心惶惶之時。岑之言曰湘人百錢一碗之茶可飲獨百錢一升之米不可食耶貧民方患乏食。復何能飲百錢一碗之茶。岑不惟不爲之法。又復漫肆機諷。宜其民之滋不服也。而賴道者。以開槍斃民。致衆怒愈甚。亦豈非此案中之罪人乎。夫凡爲地方長官者。豈非皆有地方之責者乎。旣有地方之責。則地方有亂。又安得而辭其咎。旣不得辭其咎矣。則此案之賠欵。廉察罪狀之大小。而按級分任之。宜也若第以革職開缺畢乃事。則彼且擁貲以歸。坐享妻 
 
 
 

Page 4

 
 
孥之樂。而國家。乃大受其害也。其何以肅官方。其何以昭公理。 
　　或謂賠欵甚鉅。彼縱力吸民脂。私囊盈阜。亦恐不足以彌此巨欵。必欲責令賠。償迫之已甚。則彼計無所出。或且爲匹夫匹婦之自經。以一死塞責而已。於事何濟乎。然以一人之身。歷官已久搜括多年。亦未必無數百萬金之家産。况此案中之負有罪戾者。且不獨一人乎。爲今之計。詳察實情綜核罪狀。舉其坐視民食之孔艱。而絶不爲計者。查封其家産悉數充公。以備抵償。然後計其盈虧。以爲之法。則於公家之財用。不至重受大累。而於懲警之道亦庶有當乎。 
來稿 
[國會請願同志會意見書]  
　　吾國今日怵於内憂外患之紛乘。魂夢徬徨滬血涔漬。上則伏闕陳書。下則締羣置社。僉謂爲救亡之第一策略者。非速開國會乎。夫速開國會之可以救亡。稍明政治學者。類能言之。但明哲能相喻以心庸衆或未能相說以解。則吾儕不能不將此事之利害。綴爲諸論宣示海内。齊大衆之聰明才力。羣趨重於此一途。凡人之欲締造一事業也。必其利害之識解旣明。心力乃能堅定。籌畫之精神旣淬。規模始克久持。後海先河。始簡畢鉅。此各省要求速開國會者。有同志會之設。而意見書所由刋佈也。雖然同志會者爲政治結社。而與政黨相近似者也。此等結社。在東西各國。其灝氣英光。激越於朝野上下。人人視之。覺其與國家之關係。有如人生與菽粟水火之不可一日離。若在吾國。則知之者尚鮮。茲者同人無似。乃欲吸納歐風。普被吾國。任重道遠。力薄勢孤。非共矢血忱。廣徵聲氣。斯道無由光熙。嗚呼。國步艱難。靡所底止。卬須我友。黽勉同心。倘國人果能一旦挽廻天厄。感動君心。國會卽開。人心大定。前途榮幸。何以加茲。是在同志之乘時奮勉而已。爰揭三大論綱而叙述於後。 
　　一曰。吾國若能速開國會。可革除一切貧弱之根源。夫吾國貧弱之原因雖多。然其大要。可約爲三。一在君民情感不通。一在官僚不負責任。一在財政困窘。而萬事業脞。悉由此起。倘能速開國會。則以上數弊。皆可免除。或者謂各立憲國。不能聚國人議政於一堂。何以開國會而君民卽不隔閡。國會非行政部院。何以開國會而官僚卽能恪恭將事。國會非生利事業。何以開國會。而財政卽能豐裕。以上疑問人多茫然。謹以次辯明如下。 
　　首論吾國。若能速開國。會卽無君民隔閡之弊也。吾國近來上下隔閡之弊雖較前稍輕。然與各國和衡。則逈有文野通塞之異。秉政者。因循鄙陋事事足以隳敗朝廷勵精圖治之盛心。激動人民赴火蹈湯之狂熱以致怨毒。積於人心。忠愛鬱爲孤憤。故抱道自重之儒。多不欲爲朝廷用。破格拔擢。亦歸。無靈。而恢奇磊落之彦更廻翔排盪。欲别樹勢力於一途。流風所播。故各省士紳爭路爭礦爭立憲。爭外交權利。幾乎日有所聞。奔走呼號。羣情惶駭。若皆有儳焉不可終日之概。且各省或兵變或非亂。或飢民煽動。亦時露挺而走險之機。此種情形。各國謂之惶恐時期爲頒布緊急命令豫備戒嚴之時期。最足以擾成變亂者也。而吾國則日日有此危象。當道反熟視若無覩焉。吾儕偶一思及。毛骨竦然。夫吾國之所以釀成此亂象者。豈君有暴政耶。抑官民之無良耶。實由於有司擅虐。君恩壅於下宣。民情阻於上達有以使之然也。（未完） 
專電 
[電一（北京）]  
　　湘省拒欵代表曾繼輝石秉均等己與同鄉京官商定卽日上書郵部其稿已草定中引此次亂事爲証措詞甚激昂 
[電二（北京）]  
　　外務部奏荷蘭保和會國際紛爭公斷條約應派裁判員四人六年一任不支薪水遇有公斷事件臨時赴會前已派定伍廷芳擬再添派胡惟德劉式訓及比國前法部大臣豐登納文充任奉旨依議 
[電三（北京）]  
　　禁烟大臣議加嚴烟禁京師限明年冬間禁絶 
[電四（北京）]  
　　法部議定法官考試任用章程甚爲嚴密 
[電五（北京）]  
　　學部唐尚書連日閱看學堂甚忙擬提前停奬實官緊要新聞一 
[澤尚書籌辦蒙鹽官買紀詳北京]  
　　澤尚書設立鹽政處意在整頓鹽政近以蒙古一帶人民不少而所食鹽斤任聽蒙民私自販賣雖稍納課帑其稅厘不及銷數十分之一二急應淸理另籌辦法當經函致都統溥玉岑就近碻查旋接溥良函覆謂蒙鹽産數極旺供食蒙民之外尚復行銷内地如直隷之懷來涿州等八州縣以及東三省西北一帶均以潞廬二鹽價值昂貴素惟蒙鹽是賴且除偷漏外所納課帑亦甚細微若嚴加整頓改歸官辦必能歲得大宗進欵云云澤尚書得 
 
 

Page 5

 
 
覆後又復派員前往密查近得該員函復與溥所述略同遂即奏明擬改官買一面飭下溥都统先行收賣一面再派監理等官前往設局開辦蒙邊二千餘里擬設局八所並飭溥妥爲照料已奉旨依議昨日鹽政處處實函致溥良令其速爲籌辦並云如辦有成效當可奏明照行鹽省分加貴都統會辦大臣銜想溥都統必能竭力襄助也 
[各督撫又聯銜奏抗鹽政章程北京]  
　　前各督撫電奏鹽政章程不無窒礙當交督辦鹽政大臣詳議嗣經該大臣遵旨聲明曾於初四日奉諭應如所奏辦理其奏旋卽發表日昨各督撫乂有電奏來京縷陳鹽政章程之種種窒礙情形請交政務處會議其末語有以督辦鹽政大臣載澤之公忠體國使於外省情形知得十分之一必不如此堅持云云奏上奉旨督辦鹽政大臣載澤會同各督撫詳細議覆聞上次電奏其領銜者爲東三省總督錫良此次電奏其領銜者爲南洋大臣兩江總督張人駿 
[東二省借欵無望北京]  
　　郵部尚徐世昌督東三省時以三省進欵無多欲加整頓斷難盡恃部庫接濟惟有興辦實業雖當時需欵過巨以後或可藉此挹注惟此項開辦費至少須千餘萬擬募國内公債千萬無論何項行政費不得動用奏奉諭旨交議部臣恐其易集難償也未之允許迨徐内用錫制軍到任後又復重申前請奉旨仍交覆議現聞度支部已將此事議過兩次澤尚書仍舊主駁雖經某丞力爲轉圜澤終不爲所動大約仍不克邀允也 
[軍機處通電籌辦平糶北京]  
　　十七日軍機處致皖鄂江浙四省電云南京武昌制台蘇州杭州安慶撫台申奉旨近來沿江各省年歲歉收米價騰貴饑民艱於得食以致人心浮動伏莾濳滋朝廷宵旰憂勞總以先平米價爲思患預防之計而鄰近産米各省率多禁止出境自保鄉閭恐無救濟之餘力目前辦法應聯合紳商協籌欵項採辦米糧或迅購大宗洋米設法平糶以定人心而弭隱患應如何通盤籌畫分别緩急妥定辦法之處著張人駿增韞瑞澂寳芬朱家寳楊文鼎迅卽會同商榷詳悉 
電奏以慰厪念欽此 
[湘亂善後之近報]  
　　長沙訪函云莊藩連日出有告示彚錄於下近日省城變故實因米價奇昂官紳設局平糶調兵緝匪安良諭爾鄉民人等母得稍涉驚慌鄉間居民缺食團紳設法保荒庵堂寺觀飯店母許盜匪濳藏按戸派人梭巡以期自保地方倘有盜搶坐喫准其捆送公堂又云設局分路平糶以便貧民買食每升售錢四十均照定章賣給各處碓坊穀米仍各照常貿易按照市價出售不與平糶一律嚴禁抬價居奇切勿壟斷圖利平糶平賣兩層彼此分别明晰界限各自劃淸不准藉口爭執如違定卽查究其各一體知悉又云前因米價昂貴貧民相率閙荒痞徒乘風滋事焚燬學堂教堂現已嚴拿首要城廂安靖如常督憲遣派軍隊原爲顧全地方外國開來兵艦亦屬保護教商爾等安居樂業母得自相驚慌如敢造謠生事拿辦定照刑章有犯卽予懲究勿謂言之不詳又云痞匪焚毁滋擾拿獲正法數人城廂現現堵勢必又擾鄉村委員督營前往會團查拿認眞如有不法痞匪聚衆强搶良民拿獲即行正法决不姑息從輕爾等各有身家按戸各抽壯丁會同隣團人等日夜淸查會巡查獲痞徒匪類立卽捆送究懲務各守望相助以期地方靖平 
　　又聞湘省近日市面雖復貿易如常而各行生業甚爲清淡焚燬各處尤覺一片荒凉僅餘瓦礫四面張貼告示禁人拾取以保燼餘惟日聞拿獲某某人犯訊據供出多人其中有無牽累不得而知各處德律風線多被毁壞目前正在修復惟日來仍有毁割電線之事已經出示嚴禁並派人巡邏及責成團保加意保護鐵路公司以各叚土工石匠尚知斂跡昨已酌量加價並諭令安靜効力以重要工長善兩縣均已撤任留緝另委沈大令瀛署理長沙陶大令福增代理善化均於十六日接篆視事署撫楊中丞十五日下午抵湘各處學堂除由兼署學司周廉訪電檄各屬加意防護外並示諭現存各學堂照常開學其南城外中路師範學堂被燬後卽設事務所於附近之妙高峰一面張貼廣告招取失物一面分途籌捐即時起造其餘各學堂教職各員以及學生多已假歸紛紛徙避惟陸軍小學概未放假旋卽上課此外則優級師範學堂已於初十日開講周氏女塾於十二日開講明德經正兩校定於十六日開講高等實業學堂因此益加整頓將以振興實業扶植本原亦定於十六日開講惟實科中學堂以學生已經回里者以後卽能復來必　如數現已從速添招與在省諸生分班授課以免曠廢時日至各處團防類皆各就本境抽收房捐以充經費商務總會另辦平糶所需欵項已由各商戸分别認繳甚形踴躍 
 
 

Page 6

 
 
漢口訪函云長沙亂後瑞制軍曾檄飭鄂湘兩省文武官吏妥爲保護洋商教士及教堂茲將札文錄下照得湖南長沙省城匪徒藉端煽惑貧民聚衆生事焚署辱官打毁關局學堂波及教堂曁洋商行店碼頭躉船釀成鉅禍現在派撥軍艦兵隊前往彈壓雖其燄稍息誠恐風聲傳播人心搖動匪徙乘機勾煽别滋事端亟應嚴爲防範爲此飛飭南北兩省各府廳州縣一體遵照會同營汛督率地方巡警團保妥爲防範所有境内教堂教士及洋商游歷妥爲保護勿任匪徒勾結滋事致貽禍患該守丞牧令有地方之責倘敢稍事因循别生事端定卽從嚴參辦 
[日俄立約聯絡水陸之用意奉天]  
　　日俄兩國自訂立卜茲嘛斯條約以來已逾六年現兩國政府將航線路線商議聯絡辦法在俄京訂約調印聞其範圍最廣之條凡從日本沿海各商港至滿洲連接東淸路線東達哈巴羅甫西迤滿洲里往來旅客僅於出發處所之輪船會社或車站購票一張卽可直達無阻所有各處票價運送貨物旅客行李價目均已會訂細章宣布實行將來該兩國在東三省一切之事業必更日形發達矣 
[鴨綠江陡漲成災吉林]  
　　興鳳道署前接臨江縣專電云初九日縣境鴨綠江突然暴漲至一丈二尺所有沿江積存新陳木植冲散流失不計其數蓋深山巖谷積存冰雲交春而融致江流爲之暴漲實爲東邊開闢以來所未有安東在鴨江下游近二日亦增漲五尺有餘勢尚未已 
　　臨江輯安兩縣水災迭告昨又得上江警耗據稱臨江之水已漲至二丈三尺八寸散置江干之木植流失甚鉅其數尚無從調查岔溝火警在初七日晚四鐘由一鐵鑪起火延燒鉅商二十三家豆載五千餘石雜粮貨物尤鉅损失約在東錢一百四十萬緡其餘衙署（巡檢分司亦延燒無存）住戸損失尚不在内 
[京師近事]  
　　政府現在奏調盛杏蓀侍郎晉京籌訂劃一幣制故有位置於度支部侍郎之議茲聞紹越千陳瑤圃兩侍郎得此消息均欲退位相讓倂聞日前已均向澤尚書言明懇請代爲轉陳樞府 
　　中國上下議院建築圖式不能不預先籌備聞業經德國繪圖師畫出圖式已交　政院查核矣 
　　聞英人欲辦滇緬路乃先以中英合辦之名義請先辦騰緬其路綫自緬甸之巴蒙至騰越約分三叚在英界者居其一在中界者居其二未知滇督如何對付也 
　　民政部步軍統領兩衙門堂官日前會商擬將已獲之革黨汪兆銘等解往天津交北洋大臣監禁 
　　度支部選定寫算俱佳之司員添派財政處辦事計韓鼎勳魏頌唐韓克忠戴銓湘張篤鈞孫廷祺沈覲宣何福麟梅蔭緗董來江錢祖槃劉鳳奎忠文十三人 
　　美國駐京使署參贊費君現定期於本月三十日出京往芝利國接駐使任本日參贊缺以甖士甸被接任 
　　天津之保商銀行原爲代各商家淸還洋債而設該銀行係中西合辦聞其洋司理員係天津德華銀行之司事人兼任 
　　測繪學堂此次招考新班曾誌前報茲聞考取各生業於十四日揭曉共取三百餘名尚須定期復試該堂定額本以百二十名爲限嗣以房屋不敷改定額數九十名將來復試各生尚當大加淘汰 
　　禁衞軍協統良弼此次隨濤貝勒出洋抵日考察事竣後於前日回京聞因禁衞軍開辦伊始未便久留且此次考察各國軍政所注重者除日本外以德法兩國爲最濤貝勒由東京起程直放美國良恊統乘此回國料理經手事件再由西件利亞乘車直達法國隨同考查一切 
　　學部四月十五日廷試游學生昨已牌示所有以前游學畢業生曾經考驗得有進士舉人出身各員務於本月十六日至二十八日取具同鄉京官印結到部報名並呈騐部發執照 
時評 
[其一]  
　　湘亂後瑞督之告示曰平民决勿株連曰誤犯准予自新又曰切勿驚惶自擾岑撫之告示則曰現經解散從嚴搜捕曰通飭文武一體嚴拿又曰准予格殺勿論嗚呼誰爲厲階釀此巨禍而岑撫猶不深自悔悟徒歎息痛恨於湘民之滋事以視鄂督之示文曲體民艱寛仁相待則兩人之度量相越遠矣 
[其二]  
　　英政府雄心勃勃擴張遠東之實業保護商人之利權可謂至矣而彼國之報紙猶嚴詞痛責外部曰麻木不仁曰懦弱之甚曰雖犧牲英國絶大之利益而不惜曰滿洲英商並未得政府細微之助力然則反是以觀中國外務部對於華僑之舉動我報紙將謂之何 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[粤省同志會第五次集議紀事廣東]  
　　粤省速開國會請願同志會昨假總商會開第五次會議區蘿屋主席莫任衡提出執行前次表决各條件先宣布諮議局自治研究社自治會戒煙總會開送假定斡事名單幷擬函催其餘各團體赶緊於下星期集議時開送幷擬舉吳達廷何季勤爲本會事務所義務書記次宣佈會員名册格式附入布告書及會章衆議悉照杜貢石所擬册内分四項一姓名二籍貫三職業四捐欵注明多少有無名隨其便另擬一函稿連同名册分送李戒斯請兼刋淺說附派以資討論表决畢莫任衡宣言請到會諸君提議進行方法幷請演說羅關石杜貢石等先後發抒所見幷有廣東諮議局續舉進京代表陳壽崇登臺演說三點鐘散會函稿及假定幹事名單附錄於左 
[致省外各團體函]  
　　本同志會迭次在自治研究社總商會自治會集議五次經將組織理由及進行方法刋刻報告茲將報名册寄呈貴團體務請同志諸君恊力贊助此事關係重大欲促憲政之進行非我國民熱心政治不可而此次國會請願各省人士踴躍發起爲五洲萬國所注目我粤素號開通想貴團體諸君必踴躍報告不肯落各省後也至捐欵一項多少有無各從其便此項名册亦請五月内一律擲還以便代表進京時簽名入請願書爲荷但事鉅期迫簽名之法莫如公函布告貴團體同人定期覆答如不覆答作爲公認由貴團體將同人姓名概入册内以省手續似屬可行刻本會已定四月初七日在海珠同慶戲院開第一次全省大會議六月初旬開第二次大會議幷希舉派代表到會如四月初七趕不及請用函電代達公意幸勿放棄是所切盼 
[假定幹事員]  
　　諮議局舉楊西岩鄧君壽孔瑞河許仲衡鄒海濱自治研究社舉李次桐黎民趙秀石陸仲履黄弼周陳則參戒烟總會舉陳惠普黄煥庭陳瑞人梁佩唐陳星南梁崧生岑家禮兪愷儔何鑑古陳景南容履常施佩衡徐蓉階自治曾舉郭仙洲凌子雲羅少翺王邵南楊輝巖梁少伯梁蔚廷李戒欺詹仲璇李少擎黄照臨吳心澄 
[鄂省補充納稅多額互選人武昌]  
　　鄂省互選納稅多額議員業經宣示互選人名册在案現監督署藩高方伯以定章宣示後限二十日所有納稅多額人應於限内呈騐憑單茲據職商蔡文惠黄訓典殷應兆吳成藻劉耀庚劉駿劉毓書紀甲三毛叔丹劉毓藻賈季賢陳烈壽馬詠堂劉人祥阮文衷等十五人先後呈驗稅單已經核定作爲確定互選人尚有陳祥瑞范鴻準劉賡雲王德標四名屢經商會轉催至今未見呈驗實屬自棄權利卽應照章開除以次多數之鄧振璣趙輯五張巨亭吳榮軒白鶴年五名又加倍開列之程謹餘胡漢章楊祥卿劉延祺鄭楚稱五名共計十名補充刻已縣牌宣示限五日内將稅單呈騐以便確定互選 
[仙居又起禁烟風潮杭州]  
　　台屬仙居旅省同鄉日前爲鹽案事特派朱一淸等回台調查不料朱君等甫及抵境卽起第二次禁煙風潮朱君等回省後先將此事禀呈撫憲原文錄下爲官民水火恐激變端恭呈管見以弭禍患事竊一淸等因敝邑閙鹽一案演成慘劇承旅杭同鄉公推一淸等歸里調查日昨返省所有詳情頭緒甚繁尚未彚定俟謄淸後再行開會報告同鄉公决進行當抵仙境時人言藉藉均云禁烟委員吳欽業率同仙居縣高令及李學周管帶兵百餘名進南鄉一帶拔除烟苗每到一村遇有男子不問有無烟苗勒令指名告發地方弱民稍不承認或眞不知情立將帶縣究辦所以禁烟兵一到鄉農皆望風先避及到坪峯山一帶地方高令一宵卽返城吳委同李管帶逗遛該處鄉民因覩朱溪鹽案慘殺後恐復遭毒手不待禁烟兵到地凡屬男子早已遠避吳李二人因該處無一男子足跡各村悉皆婦女守家老者勒令出犁烟苗稍不承認鞭撻交加甚至脫婦人袴而用非刑者至少艾之徒令其留家任意調笑種種穢聲寔不忍聞亦不忍言兵士見吳李尚如此風流遂分散各村肆志淫掠因此受病者尚有五人樂盡而返怨聲載道現仙居境内對於此事人無不知知無不憤所以敢怒而不敢言者因官勢咄咄逼人故也一淸等因鹽案歸查本無暇及此第以此種舉動全邑閧然誰無室家誰甘受毒倘不急籌善後恐立起事端所以不能已於言者實爲防患未然計也故不揣冒昧謹陳管見數則伏乞大憲大人作主迅賜電飭核辦以弭巨患　 
[東三省近事]  
　　奉天度支司齊自芸司使日昨接有郵信一封内係淸理財政局正監理官熊署名大旨謂此次劃一薪津裁减雜費吾儕手叚不爲不苛但旣苛刻於衆人人必銜恨我輩將來恐有劇烈之報復吾儕不可不預爲防範以保身軀末又有未識尊意以爲何如之句而同日熊聘三京卿亦接到一信則係齊司憲署名所言與前相同迨齊司使與熊京卿晤面方知係他人假名故作此惡劇者司使當將此信携至公署傳觀函中詞意知非出自庸手蓋奉省减薪一案政界風潮至今尚未平靖云 
　　呼倫貝爾沿邊國界年久混淆界碑鄂博多被俄人移改或竟盜去屢生意外交涉前經少帥繪具圖說咨請外務部核辦部覆謂已與駐京俄國欽使商准由部派員幷請再由江省派員會勘照約查明水陸兩路重立界碑以期久遠少帥刻委呼倫道宋小濓杜令蔭田會同俄員等妥愼辦理 
 
 

Page 11

 
 
　　江省東淸鐵路沿綫用地界限不淸前經鐵路交涉局派員會同俄員赴安達昂昂溪札蘭屯博克圖滿州里等處劃分定界刻已勘畢回省交涉局當將繪成圖册呈送公署 
　　東邊流木問題已經解决其在韓境上谷洞之八千連竟爲日人攫去此項交涉本吃虧太甚乃日韓營林廠長日人時尾善三郎忽於十二日朝至興鳳道署謁見趙觀察據云頃接上江日人專電刻該處聚有木把二三千人思欲渡江檢拾積存之流木勢甚洶洶倘有暴動之舉貴道應按件賠償擔其責任語畢遽逼令道憲立刻簽押并謂如不簽押但有調兵自衞趙觀察爲其所逼無可如何竟予簽押一面派專人前往上江探聽消息如有暴動以便相機解散斯事果確又不知日後作何結局也 
分類新聞 
政界 
[暫禁米粮出口辦法蕪湖]  
　　蕪湖禁止米石出口等情已紀前報關道李梅坡觀察前日與皖南教育會會長吕仰南主政商會總理陸廷楨君恊理湯善福君蕪采營李葆林參戎邑尊彭星庵大令磋商暫禁輪運出口籌欵舉辦平糶電禀撫憲奉復云李道台鑒洪筱電當達前議禁止輪運一節查光緒二十八年中英續議通商條約内載如飢荒之處中國若先於二十一日前出示禁止米穀等糧由該處出口各商自當遵辦倘船隻爲專租載運穀米而來若在封禁以前甫經封禁期到埠尚未裝完已買定之米穀者仍准於禁期七日内一律裝完出口並須由巡撫自行出示等語蕪地禁運有無成案從前禁止輪運是否照此約辦理現存米祗十餘萬石若果出示復有二十餘日限期勢必裝運殆盡故連日省紳有官紳籌欵酌量買定該埠存米之議又云是米不必全交現銀可以一月爲限等語原爲預存地步起見尊處力量能辦若干可定若干石希卽切實商辦又禁止出省祇准皖省境内流通能辦到否統乞妥籌逐條電復爲荷寳巧印蕪道接電後當于十九日另由紳商學界假電燈公司開會集議訂立暫行規約數條公推黄竹如君爲起草員當塲擬定宣布經衆贊成簽字並公議速籌鉅欵購米十餘萬石以資接濟一俟來源暢旺卽行一律弛禁照常出口所議條件錄下一自三月二十日起禁止米穀出口各省軍米一律暫行緩辦其己經打包者准其出口一漢口平糶米二千石將近辦齊准其出口一本埠各帮各號已經打包者准其出口限本月二十一日截止一由本日起無論何帮不得再行打包違者公同禀官罰辦一内地米穀照常流通城鄉各米一律照常買賣行情隨市交易暫不平價一由商務總會會同自治公所派員逐日切實調查詳細報告 
[札議地方官玩視民瘼處分杭州]  
　　浙省近日因捐閙事之案層 
出不窮增撫以新政推行無一不資民力但鄉愚智識未開動輙藉捐閙事全在地方官平時恩信昭著使民知其官爲可恃而不之欺衙蠧不敢託故以侵牟上豪亦皆回心而改過卽有抽捐之事何至激成風潮無如地方官平時漫不經心或高臥衙齋或魚肉赤子推原禍始非一朝一夕所能釀成民間不知底藴皆歸咎於學堂巡警一閧羣起猝發難收卽幸而解散民氣已囂新政見阻刻特札行藩學兩司嚴定處分以防將來並將搗毁學堂等處爲首各犯嚴拿懲辦云 
交涉 
[德商索欵之交涉奉天]  
　　去臘三慶公司經理王達三積欠德商瑞記洋行煤洋五千餘元年底因公司開支不敷此欵未償王達三於十二月間因收帳之事遠適外國該洋行謂王逃走卽將公司内櫃夥王緒齋逕送承德地方審判廳追究嗣由地方廳判諭將王達三家産抵還一而將王緒齋取保釋放等情照覆德領事後不料該洋行大不謂然謂所欠煤欵必须現洋繳還伊之家産决不能作抵幷要求尅日追繳淸楚如地方廳再不悉心辦理保護德商定卽直與外務部交涉等語照會交涉司轉行司法官再爲從速定讞刻下提法司吳伯琴司使以此案該廳所判甚屬允恊當經函覆交涉司畧謂此案三慶公司積欠煤欵不過五千元上下王達三遠走外國係在此事未發以前不得謂因此逃走現該廳查抄伊之家産不下萬數扺還該洋行欠欵不得謂不保護該國商民各國營業奉天者莫如英法日俄遇有訴訟於敝國審判廳事件尚無他說該國何以獨行爲難總之此案照前判斷甚屬允協務請轉行知照德領事轉飭該洋行知照 
[東省籌保鹽利之爭執山東]  
　　靑島前年劃歸德國租界其旁近本有出鹽之海岸近來德人輙僱華人曬鹽銷行各處事爲山東官塲所聞以此事大與山東鹽政有碍執當日條約並未許德人干預鹽務力與爭執德人謂製成之鹽並不輸入引地但運往海參威香港等處與中國鹽政並無干碍惟官塲以行銷何處究難稽查刻擬另行設法以保鹽利軍界 
[呼邊征勦淘匪之大舉黑龍江]  
　　蒙匪淘什淘因官軍追擊甚嚴遂竄入呼邊啦嘛廟地方大肆搶刼呼倫道宋觀察曾屢電省垣請兵助勦昨經少帥札委前路許統領帶所部各營卽乘火車赴倫令攻蒙匪之前面又電飭奉軍張統領帶隊由草道包抄倫境濳攻其後一面電飭各蒙旗兵隊助功其右另檄飭中路第二第三營雙達兩管帶踞守索倫山口截其逃路已由民政司先發羗帖一萬張交許統領承領以備軍需 
[咨請研究新發明軍醫法天津]  
　　直督准陸軍部咨開軍醫司案呈查去年七月美國約請派員赴第十八次軍醫會本部堂當經札派醫員唐文源徐英揚前往與會茲該員等差竣回京將開會情形曁各國陸海軍軍醫發明新理呈報前來查該會此次發明陸海各軍平時單時救護防衞等法堪資研究除將關於海軍軍醫事項咨行籌辦海軍大臣外相應鈔錄原呈咨送貴督查照轉飭各鎭軍醫切實研究以期日有進步計各國軍醫研究法三則如下（一）論戰地之治傷及消毒法（二）辨别創傷之牌號（三）奥匈二國衞生隊新章 
學務 
[呈報全省教育經費杭州]  
　　浙提學司袁文宗以前奉學部電飭凡師範普通專門實業各學堂皆係學務重要之事與預備立憲尤有關係業經支前司會同學務公所議紳曁教育總會浙江旅滬學會及兩級師範學堂各紳妥籌會議列表呈請奏咨本署司伏查表内所開各項皆關係憲政重要之事其元年應行籌備所需經費已奉批准者計省城高等農業學堂開辦費七萬元常年費四萬元二年應行籌備所需經費已 
 
 

Page 12

 
 
奉批准者計省城農業教員講習所開辦費三萬元常年費二萬元又省城原有蠶桑學堂前奉批飭仍當存留照常辦理旋經諮議局會議廳將推廣辦法先後議决由本署司會同勸業道議由提學司會商藩司籌撥推廣經費一萬五千元添撥常年費一萬元以上三欵共需十八萬五千元皆應列爲中項至二年應行籌備仍有省城兩級師校下學期先辦優級選科一類及附設官話講習所幷設立省城工業商業教員講習所籌設省城醫學堂設立省城存古學堂音樂學堂測候所各項除音樂學堂暫擬緩行設立外餘經本署司會商學務公所議紳倂督同科長科員將以上應需各項經費核實估計議以開辦優級正科應增常年費六千元官話講習所需常年費三千元工業教員講習所需開辦費四萬元常年費二萬六千六百十二元商業教員講習所需開辦費六千元常年費四千八百二十元醫學堂需開辦費九萬元七千元常年費一萬四千八百八十元存古學堂需開辦費一萬二千元常年費一萬五千六百三十六元測候所需開辦費六千元常年費二千元此外兩級師校應附設單級教授練習所需常年費二千元學務公所應添設檢定教員室需建築費六千元爲上年所未議及此次補行籌議之事合開辦優級選科等費共需二十四萬一千九百四十八元應一倂列爲乙項以上甲乙兩項統共需洋四十二萬六千九百四十八元當卽羅列淸摺呈明撫院等因增帥批仰轉發憲政籌備處各科員悉心查核並札行藩司復核籌撥並咨明學部度支部查照 
實業 
[鄂路協會議决進行事項湖北]  
　　鄂路協會前定於三月初八日開特别大會籌議進行事項其時正值湘亂又因旅鄂湘人因楊度事開會與楊度爲難爲鄂督所知傳諭禁止集衆開會故托詞追悼吳星階侍御兆泰（吳於初七日病故）將初八日大會停止茲發起諸人以奉部批准已及一月路事毫無進行且查交到之優先股實只七十餘萬（前言優先股五百萬元已經收足係誇張之詞）急應派員分赴各屬勸股特於日昨開職員會聚集在會各職員議决進行事宜如下一推舉分赶各州縣勸股員由職員會員於三日内推荐由會長酌定二武昌漢口漢陽三處勸股員由職員會員推荐外許自擔任三調查路綫總理員舉定劉歆生張尊五二君四協會經費由職員會員籌認不動股本五外州縣外省繳欵滙費運費及途中空息由協會代公司籌付但空息至遠者以四十五日爲限六除武漢外無論本省外省以銀繳股定價每元合估寳七錢正繳錢者照各處市價計算 
[派員專管農事試驗塲蘇州]  
　　蘇垣城内外均經農工商局擇地設立農事試騐塲飭令農業學堂各員生等播種五穀藉資試騐現經該局經辦王觀察禀請派員管理以資督率昨奉撫憲札委候補知縣周祖憗管理城内外各試騐塲周大令已於今日到差矣 
雜記 
[寺山改建區所之計畫蕪湖]  
　　蕪湖吉祥寺後之寺山前年因警學兩　爭執經前皖撫馮中丞批飭封禁現因三區局所改建初級審判廳擬將寺山一半建築三區經前巡總辦沈叔瞻太尊禀由撫憲核准餘基撥歸　方紳　界公用已札飭蕪湖關道轉飭知照 
[武員試槍受驚成疾之奇聞湖北]  
　　長江水提程軍門近因湘亂通飭所屬認眞訓練以靖江防漢陽鎭標巴河營周遊戎奉文後特在漢陽兵工廠購辦新鑄鋼靶一面督率所部操練鎗法乃十三日開靶時有督操官都司許玉堂先行試放鎗中二靶打畢退位面似白紙不能言語同營中人知其係受彈力震驚當卽抬回師艇將息並延醫診治不意毫無效騐日昨特送至漢口仁濟醫院醫治 
[八十老翁生子之紏葛武昌]  
　　鄂紳陳廉訪欽滋曾任江西臬司茲已年七十餘而無子乃於去歲購得某家婢女爲妾日前幸舉一子詎族人等窺觎其富謂枯楊豈能生梯必係借種决非嫡脉特公同會議不准留養以免異姓亂宗陳見衆口一詞莫可如何遂允給銀萬兩求族衆無生異言不料若辈分贓不均於日昨又起爭閙竟將該嬰孩搶出到處鳴鑼謂此私生子也嗣經某紳出爲調停始罷 
[渤海航路之競爭山東]  
　　營口龍口間航路向祇太古怡和旗昌三洋行各有定期航輪一艘依次往返獲利不少近又有東和公司遣立裕輪船由滬來營專開龍口當初十日該輪由營開駛時是日適遇某行輪船亦逢期出口該行遂大施競爭手叚所有乘客概給免票以與東和船傾軋一若營龍航路彼等獲有專利之權不使他人揷足噫奇矣 
[淸談]  
[鐵路談]  
　　鐵路之問題有二。曰官辦。曰民辦。民辦者。因官辦之不善。而懲前毖後。奮袂投資。以善其後者也。曾幾何時。而紛紛又以流弊極深擬改官辦矣。贛路導其先。粤路繼其後。豈二公司負擔無力歟。抑大吏之果有爲而爲歟。 
　　說者曰。二者必有一於是矣。雖然。苟非二公司屢屢内閧。天下事亦詎有無因而驟致者。願全國各公司。尚其引二路以自鑒。汲汲焉爲開誠布公之談。勿徒恃公司爲窟穴。聲東擊西。以愚各股東也。 
探險錄 
[西藏考查記]  
　　藏衞地勢高峻。山嶺崎嶇。不易入境。鎖國已二千年。人民慓悍。文化未沾。世界有黑暗地之獨。境内地大物博。金銀鐵鑛物也。獸皮也。麝香藥材也。富源鬱積。多未開發。故毗連諸國。爲獲得藏地利權起見。虎視耽耽。將有刻不容緩之勢。現我兵進抵拉薩。已革達賴。竄入印度。藏地苟或一旦動搖。我國西南門戸危矣。建　直下。席捲甘肅四川雲南踞江河上游。茫茫中原。豈堪設想哉。我國憂時志士。亟宜注意於斯。頃得西藏大旅行斯文黑廷君西藏考查記 
[一篇。譯出以供參考。]  
　　斯文黑廷君。瑞典國理學博十。地理學泰斗也。從事中央亞細亞之探險者二十年。實行五次大旅行。再入西藏。考查藏地地理風俗甚悉。去年夏間探險事畢。回國。述其入藏沿路情形。如下。 
　　中央亞細亞地形中央亞。細亞世界最高峻地方也。界内高山重嶺　積緜亘。連峰接大。視不盈尺。四時白雪皚皚。所謂世界之屋頂者。卽巴密爾高原是也。由巴密爾高原迸出許多山脉。恰如放開五指者然。蜓蜿於各地。其中最雄大者。爲東方各山脉。如向南則有喜馬拉亞山脉。向北則有天山山脉。二者中間。更有崑崙山脉。群山紛集夭矯東趨。地理上踪跡極糧糊。只知喀拉哥爾木山脉耳。故崑崙山脉與喜馬拉亞山脉間高原。卽西藏也。前人實驗甚少。於地理上情形不明。只想見群峰突起之一大曠野。以致歡爲暗黑世界。查鄙人入藏以前入藏者法國貴族歐爾凉　爵安利索拿巴爾杜公爵攸僧正及俄國之布爾色瓦爾斯基將軍美國之柔克義君。（前駐華美國欽使）然未探險西部西藏只耶爾貝　孛華君　因新拉杜爾　諸君因爲北部中部南部等探險起見。路過。西部一地耳。鄙人此次幸得詳爲考查。方之前人。或無遺憾矣。 
 
 

Page 13

 
 
   
 
 

Page 14

 
 
   
 
 

Page 15

 
 
[亞支奶加價預吿]  
本公館經理亞支奶戒煙藥丸在未奉禁令以前考藥之功效定價之便宜專爲裨益同胞廊清烟害區區此心豈市上見禁售方者所可同日語哉去春東洋藥主以藥料漸昻决計加價已經登報維時本公館因禁烟吃緊戒者必多不妨將加價暫停補助禁烟之進步孰意銷行益廣而虧折愈多至年終清算虧本甚鉅加之邇來進貨洋價抵償日本金錢每元折耗兩角有零如此情形固貶良藥聲價即本公館力亦難支况經理不善亞支奶必去吾華區區經理毫不足惜所可惜者靈丹歸國有失戒者之求一簣爲山徒抱遺憾故與洋東熟商贊成加價但藥料仍須精益求精揀選道地其價從四月初一日起每聽售洋一元四角瓶上加戮記爲憑每打售洋十四元大批照加今本公館加價之舉非欲挽回利權不過暫全成本而已務望○分銷曁○烟界諸君曲諒苦衷按價惠顧協力維持恐未週知特此預吿　上海英大馬路壽康里三百三十號亞支奶總經理席裕麒謹白 
[桐鄉呂仲明君服日光鐵丸謝函并愈疾後之影肖]  
楚九尊兄大人閣下久慕盧扁之名恨無識荆之緣恭維善祺迪吉惠澤覃敷至如遙頌謹啓者弟體素孱弱兼有咯血疝氣咳嗽夜𤍽諸病自去年冬間在嘉興貴分局購服尊製日光鐵丸後精神頓爽諸病若失今歲交春已來非但諸病不發而且飲食驟增又拙荆上秋染頭腫之症其髮盡落形容焦瘁後服月光鐵丸之下髮生如初面亦豐盈弟思夫婦感受此丸之功無可爲報特攝小影寄請印入保証以誌謝忱專此敬請道安　敎弟呂仲明頓首杏月十五日 
　　上海三馬路中法大藥房照登 
[通州廣生油廠各股東公鑒]  
本廠第七届帳略已出結算宣統元年分除官利外共得餘利銀二萬二千餘兩亟須置辦新機自應查照上年股東會議案凡舊股東未繳新股者從宣統元年起概將應得之官餘利扣足三成爲止扣足之日發給股票即於本年八月起購買機器置備材料次年正月改造廠屋六月安機其願入新股者務希於本年八月前繳到收股處一在本廠總帳房一在上海小東門大生紗廠駐滬事務所每股一百兩銀到隨時按數塡給股票息摺不誤特此佈聞　廣生油廠謹啓 
[上海景綸汗衫厰廣告]  
本廠爲振興工藝挽回利權起見特創汗衫廠於本埠歷年以來加意改良所出之貨日益完備如雙線單線等衫足與洋貨頡頏久爲商界歡迎也如錦地斗紋衛生衫爲春秋二季所必需桂地椒地衫亦夏令所最宜此四種之衫各色俱全係本廠獨家製造洋貨絶無之品也業經○商部存案註册别人不得仿造故爪哇十七島南洋七洲府華僑聞風爭定應接不暇今再添機器日夜兼製以副雅意茲値當今之際特再廣告惟兾各同胞顧名思義力挽利權稍塞漏巵實爲自强之本倘蒙賜顧請到中虹橋老三官堂隔鄰本廠接洽可也電話三三三五○○各寳號代理批發列後○英大馬路恆昌○英四馬路潤錩○法大馬路德源祥○巨誠昶○美界廣東街口永同昌○天津南京景綸分局○漢口正街鑫濟○廣東蠔𤲒街西同昌興○福州南台振華公司○香港中環興隆○南洋庇𠹌中街廣安○爪哇泗水華商總會○三寳隴華商總會○其餘各埠洋貨號均有出售不及詳贅 
[中國積聚興業銀公司廣吿]  
啓者本銀公司爲提倡實業挽回外溢之利權起見仿西人集會代股成法以二十萬份爲一會每年開四期每期每份供洋一元六年爲滿共二十四期每次得會有三千份之多如所買股票上之號碼與開出之號碼相符者是爲得會以後免供並將前供過若干元如數給還每會遞减三千得會愈易倘供至尾而不得會者亦統將供過之銀并息三元共二十七元訂期有如數給還與已得會者同享本公司利益總之無論得會與不得會均得還會本不費分文白得股票本公司不過將會欵之微利積少成多以爲營業之貨本而已經禀奉兩廣兩江督部堂批准立案出示曉諭並咨行沿江各督撫憲一體飭屬出示保護總公司設粤省西關寳華鄉約直街星坡及京洋甯皖等埠均設有分公司及經理處原議開甲乙丙丁等字十個會現甲會已開乙會亦將招滿例當接收丙會惟現接各大股東來函議决乙會開後即彚齊貲本禀部註册開辦銀行然後徐議開收丙會現銀行基址已在廣東怡和大街口堤岸購地三畝地價及工程約十二萬兩經已繪圖擇吉興築謹此佈吿認股諸君乙會准期三月二十截止二十五開會股剩無多欲購從速請到本銀公司及各埠分公司或經理處取閱章程可也　上海分公司設四川路四十號 
[奏辦湖北籤捐大副票頭彩十一萬元三月念九日四月十二日開彩]  
本局奉　湖廣總督部堂張奏明開辦第一百會票准設六萬張每張售洋八元現因銷路暢旺不敷分售額加設第十九會副票六萬張每張售洋一元中彩號數之多發派出彩銀之高比各公司爲優大票准定期三月念九日開彩副票定期四月十二日均在漢口開彩紅票得彩憑本局對號單兌銀元本總局在漢口鎭江上海分局設在南市萬聚碼頭信成銀行樓上進本分局均係躉批向不零售　外埠來往信力一概不付統請自給再紅票如無本分局騎縫圖章因無票根可查概不發兌特白 
[嚴防冒牌廣告]  
本主人設莊安徽省祁門縣爲闔邑茶業創始之人歷年採辦高山名茶躬親督製同昌芳芽億大廣昌元瑞同大各牌前由隆泰昌春華祥茶棧經售厥後該棧改牌新隆泰前後經理四十餘年歷蒙英俄各國洋行巨商推誠見信爭先樂購得以遠近馳名詎近有無恥之徒不顧名譽膽敢以低山次貨冐充本莊名牌暗投别棧發售欺朦受主希圖漁利本莊主人惡其以僞亂眞敗壞茶業名譽除俟商標局開辦呈請註册保護外合亟先行發報廣告凡　賜購本莊各牌名茶請認明本莊華英合璧内票上有金麒麟爲記及汪廣淵監製字様並請經理茶棧留意嚴防毋令碔砝亂玉魚目混珠是則非獨本莊蒙其幸福矣　祁門歷口億同昌茶莊廣昌乾記主人汪廣淵啓 
[上海五洲大藥房分設硤石廣吿]  
啓謹者本藥房自開創以來營業之發達一如潮湧而尤蒙各界同胞所信賞之自來血銷流之廣普及全國凡于各省大埠或有未及分設支店者有經售家代理約計之不下千餘家而於去年所分設之支店亦不下十餘處今又分設於硤石現已裝修工竣先行交易擇吉於三月二十日開張特行放盤二成作彩三日以酬惠顧諸君之雅意而運往各貨均與申號一式新鮮靈妙異常其如各種家用藥水藥丸藥散藥膏本牌香水香粉香油香皂香蜜莫不俱備以及最特色最馳名之七種良藥如自來血補天汁女界寳月月紅樹皮丸魚肝油精丸助肺呼吸香膠每種每瓶附有五彩精緻之認眞劵一張當作洋一角抑硤石同胞速請購用幸勿失之交臂也恐未週知特登廣吿聲明以伸鄙意 
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[署理兩廣總督袁樹勳奏臚陳上年下屆籌備憲政成績並特别困難情形摺]  
　　奏爲遵章臚列廣東省上年下届籌備憲政成績並特别困難情形恭摺具陳仰祈聖鑒事竊查憲政編查館原奏考核專科章程第三條内載九年籌備事宜内外臣工每届六個月將籌辦成績臚列奏聞並咨報憲政編查館查核等語臣於上年七月間抵任當由前督臣張人駿將上半年籌辦成績臚列會奏在案自七月至十二月屬於上年第二届遵章應於本年二月奏咨臣維籌辦憲政由豫備而進乎實行論九年之時間則豫備之時少而進行之時多綜九年之事實則豫備之事易而進行之事難此猶就普通者言之也吾國幅員旣廣風俗習慣彼此互異於是同一預備或程效較寡同一進行或措施較艱非優於彼而絀於此也如治病然必先去其外邪而後可固其内虧今各省程度相等所謂内虧者殆不甚異獨廣東一省以賭博聞且以奏抽賭餉聞旣舊時法律所不許亦文明各國所未聞坐是不變則外邪蟠結日深參苓且不能奏效顧欲遂餉以膏粱不得矣故臣於履任伊始卽熟審粤省籌辦新政較之在東撫任内下手方法至爲不同節經將次第禁賭與辦理憲政之關繫大概情形奏明在案仍以賭餉非有實在籌抵則賭禍不能卽予湔除於憲政進行尚多窒礙適有商承鹽餉之舉籌欵可得大宗數月以來寢饋經營形神俱瘁維時朝廷亦有整頓鹽務之命臣所規畫改良粤鹽辦法復奏蒙敕下部臣核議而粤省憲政之前途與風俗轉移之關键均視此一舉矣夫醫者療病之方不能不苦病者之口乃羣醫竊議以爲不如以飴也而姑甘之自臣視之則彼所謂甘者皆酖毒也今當奏報憲政之際萬不敢以敷衍粉飾上欺朝廷在疆臣日與民生疾苦相接旣確審其受病之原不能不稍擔用藥之責苟日日言病而日日忌醫雖扁鵲在旁亦將束手况檮昧如臣所由夙夜兢兢爲粤省慮尤爲大局慮者也謹將上年下届籌辦憲政成績並微臣經騐所及爲我皇上縷陳之一曰開辦諮議局查此事先經前督臣張人駿任内遵章籌辦兩次奏陳臣到任後照案飭催趕辦旋届九月初一日成立之期由臣召集全體議員九十四名親臨督率開會當時如法選定議長副議長常駐議員開會集議經分别奏咨在案計自九月初一日開局展長議期至十月二十日閉會均能遵衬秩序進退如禮維時臣先就本省應行興革較爲重大事件酌編草案交議旋據次第决議呈覆其諮議局自行提議及收受人民陳請建議事件亦經臣疊開會議廳召集司局主務各官悉心研究各具說帖由臣詳細核定仍集衆公布徵取同意分别劄覆各該議員於立言請願之項咸能體念時艱發擄忠愛其切中事理者均經甄採所長飭行擬辦間有範圍稍越而宗旨無他陳義甚高而施行尚碍者亦經酌量制裁婉切批答復慮開會以後空存形式仍不足表健全之輿論爰嘱令各屬議員於地方利弊分别門類各就所知擔任調查報告到局由議長分交常駐議員討論編輯隨時呈報監督長官以免曠廢而資歷練此其籌備者一也一曰舉行資政院選舉查此項選舉章程係於上年十月内咨行到粤内諮議局互選章程一項先於九月間准該院電咨卽經轉行如法互選經臣覆核選定五名造册咨送其滿漢世爵一項查有高要縣人世襲一等男兼一雲騎尉張繩祖一員係陣亡江南提督張國樑之嫡長孫現在貴胄學堂王公世爵講習班聽講核與院章相符遵經電咨陸軍部彚案辦理又納稅多額一項經於上年十一月間督飭藩司設立事務所擬章撥欵選派專員辦理隨據各屬陸續查報由藩司遴選合格之選舉人投票互選得當選人二名又候補當選人二名均經照章咨報以上三項均係院章應由督撫選送咨報之件粤省並已遵章辦竣尚無遲誤此其籌備者二也一曰籌辦地鎭鄉地方自治設立自治研究所查粤省自治事宜先經飭由諮議局籌辦處兼理至上年九月初三日諮議局成立卽遵章改爲地方自治籌辦處專任責成計省城研究所陸續考選學員三班共三百六十人於七月九月間先後開課濳心力學者尚不乏人擬俟各該員畢業期滿分派各屬充當自治研究所所長或教員及帮同地方官辦理自治各項職務其紳民禀請自行設立核與定章相符者續有香山新寗博羅靈山連州花縣等處以外請設尚多均經飭核章程是否合法分别立案至自治實行先以畫定區域調查人口爲入手方法經擬訂期限淸單及調查選民資格細則遵照部頒淸單分别繁盛中等及未經指定各城鎭曁近城並偏僻各鄉爲次第推行之準現據陸續具報者計六十餘屬擬定繁盛城鎭四十餘處此外查報遲延或有遺漏者亦經隨時嚴催速查補報期無貽誤一面將已報圖表淸册詳核先行編訂以赴事機此其籌備者三也（未完） 
本埠新聞 
[浙撫報告民變情形]  
　　浙撫增子固中丞因日前嘉湖民變曾由出使各國大臣電詢詳情茲特備齊文牘九封飭丁賫滬托文報局分寄英法德美俄義比日日本等國報告一切 
[盜匪搶刦米店]  
　　前晚八時半有盜匪三十餘人蜂擁至彭王廟鎭姚永順米店該店夥等正在預備收市各盜卽持刀突入嚇禁聲張刧去衣物銀洋銅元等約值洋二百餘元一哄而散旋由四路三區巡士歸局報告該區畢副巡官立率巡弁長警分頭追捕共獲盜匪高玉峯李光寳李光元張桂雲周寳元嚴懷德王進銀朱實堂費金玉等九名並在身上搜出小洋十餘元銅元數千枚由該區副巡官解送一區押候訊辦 
[追還莊欵之周折]  
　　英租天津路兆康莊執事以山東路二百七十三號厚記棧内之聚義生號客黎星齋王久安因購買洋紗運往重慶消售向本莊挪銀二萬餘兩約期貨到交還詎黎等蓄意不良將貨運往後卽相約偕逃求請飭令重慶關扣留等情禀陳滬道蔡觀察准卽電致重慶關將黎等所運洋紗一百包如數扣留以備抵償嗣因黎等在彼處亦有虧空重慶各商聞悉後卽於前日電復來滬擬將此項洋紗變價與該莊攤派未知該莊能允許否 
 
 

Page 19

 
 
[吊查張毛毛原卷]  
　　殺人放火之兇犯張毛毛經本縣田大令派差解松後疊次翻供已紀前報茲悉二十日又經府尊戚太守升座親訊飭上天秤架良久仍不供認發審委員沈大令謂此案决不寃枉儘可轉解赴司太守則謂事關命案自宜愼重爰卽備文札飭原縣吊取全案查閱俟有端倪或傳見証來松一訊再行核辦 
[巡士拘人之齟齬]  
　　王瑞榮前在三路二區境内私熬土渣案發後逃匿租界沈家灣地方昨爲該區巡士沈如濤高湘雲在途遇見將王拘住被某西探及一百十五號華捕查見以該巡士越界拘人違犯定章一倂拘入捕房留候解廨訊辦 
[淸理道路之一斑]  
　　本邑小東門及新老北門一帶城脚房屋櫛比居民任意堆積什物及搭蓋凉棚以致阻碍行旅前經上海縣田大令照會總工程局轉飭十六鋪地甲傳諭遷除在案茲由路政處查得新北門城脚居民違抗不遵昨又諭飭十鋪十二鋪各地甲知照居民將凉棚等赶緊遷除母再違抗 
[催造公役戒烟切結]  
　　蘇省禁烟公所曾經札飭各州縣速將署中各書吏役吃食洋烟者具呈切結限期送省現查造送者尚屬寥寥難保不有意違抗爰又札催造送不准再延昨本縣田大令已嚴諭催造矣 
[洋行買煜累及保人]  
　　德商魯麟洋行控前買辦劉矞卿欠欺逃避由廨將其子劉天福保人張福堂一倂提案收押並將張之家産發封在案茲張一再求保經寳讞員核准於昨日商明德領將張交保限兩月繳銀一千兩家産先行啓封劉天福亦着開釋候示 
[學徒自誤之可惜]  
　　南京路鳳祥銀樓學徒周仰釗竊取店内值洋二千五百元之金飾沈逸查緝未獲茲經英美總巡卜羅斯君查悉該學徒能通英德兩國言語深恐日久遠颺爰於昨日將周之籍貫年貌開明並懸賞洋三百元通飭各捕房中西探捕人等留心偵緝務獲解究 
[城内]  
[延醫送診]  
　　醫學研究所現又延聘各科醫士逐日送診上午九時起下午二時止並購備東西兩洋牛苗施種牛痘以名潰爛博染等弊至四月初一日起尚須施送藥品如出診時遇有難治之症仍邀各名醫會診俾期周妥 
[缉獲逃犯]  
　　法界西牢日前逃逸之兇犯陳伽寳昨由道署偵探程品山拘住解回道轅奉蔡觀察諭發縣署收押候訊 
[不認賣烟]  
　　道署偵探日前拘獲私賣燈吃之湯春泉湯謝氏夫婦及烟客曹阿根陳和尚張全生朱惠生陳妹妹等五人禀奉滬道飭送縣署收押在案前晚田大令提案審訊湯春泉供小的在鎭開設茶館並不售烟烟具係他人所寄並非自已之物求鑒訊之烟客曹阿根等俯首求恩判湯春泉夫婦收押候查明再行發落曹等五人從寛斥釋 
[召充汛捕]  
　　本縣田大令昨日出示略云二十二十二舖汎捕劉仁爲因越界犯事業經斥革召充如有熟悉捕務願充斯役者卽速覓保投縣聽候揀選驗充 
[限期還債]  
　　奚濬生將欠主包小弟中人周道生等扭至一路巡局喊控前晚經德巡官審訊奚供光緒三十三年間包小弟因有急用挽中人周道生朱香生等向小的作保借去洋四十元至今本利無著扭案請追包小弟供認欠洋屬實惟一時無力歸還求請寛限措交判包交保限半個月還淸 
[幸未被拐]  
　　三牌樓五排巡警譚春生解送迷路小孩二口至一路巡局詢知一名阿二一名毛囡餘供含糊旋由孩父徐錦山趙福堂兩人到局供稱小的等均住在大南門内陳顧同橋兩孩係小的等之子於今日午前走失求賜給領巡官准之 
[道批四則]  
　　徐錦祥禀批該商是否僅係帮夥有無淸理之責仰會審官寳令核案辦理具復抄黏並發黄掌寳禀批仰會審官速遵節次前批辦理具報母再違延拖累切切陸晉卿禀批此案訊斷情形究係如何仰上海縣從速詳復察奪詹起善禀批此案前准巡警總局移復除將裁判警法科長分别記過外飭將賊犯提回勒追餘贓給領在案據禀前情候再移催迅速追辦可也著卽知照 
[南市]  
[信船失物]  
　　永義祖信局之脚划船戸魯連珍陳阿毛在沙頭地方帶來包封洋六百六十餘元及票銀八百餘兩票洋六百元在途遺失經該局執事陳宗福將魯等扭至工程局諭飭押候解堂訊究 
[購馬被騙]  
　　乍浦人馬夫郭樹棠因托同業湯文言購買馬匹被騙洋十二元逃逸昨日在滬杭火車站尋獲扭控工程局陳裁判訊得湯騙洋置買衣服判褫下變價給償原告當搜出小洋十四角亦給郭具領再戒一百五十下押五天 
[閘北]  
[巡士記過]  
　　四路一區門崗巡士陳柏慶屢犯警規不守職務前晚上差時復與人在應接室私自臥談被黄正巡官查見以陳擅難職守著記大過一次 
[改名復充]  
　　水巡隊巡士文海濤前因服務不力革除卯名近復改名文光照投充四路一區丙班巡士經黄正巡官查悉立將該巡士開除以肅警規 
[無奇不有]  
　　無賴王福生向某鐵行冐討施棺一具欲圖出賣被徐文仁朱禮明偵知向王分肥致起衝突昨經四路一區黄正巡官提訊判王責三百板拘留五日徐朱交保候查 
[英租界]  
[抄獲賊窠]  
　　粤人王阿德專在英美租界内向綢緞號僞稱購物乘間行竊茲被總巡捕房探目李星福緝獲解廨訊實判令收押四月在案昨日又經該探在虹口崇明路十八號屋内續獲該粤人之妻梁阿寳婦人玉旺珍及王之同黨姚意祥並抄獲綢緞洋貨衣物多件一倂帶入捕房候禮拜五傳齊各原告解送公堂訊究 
[店夥難靠]  
　　山西路二十三號許源昌紮珠花店前日有人持珍珠一百粒托紮珠花一朶詎被該店夥竊取十粒向某當舖質洋八十元嗣被店主許春和查悉將洋如數扣留該店夥以店主不應分肥紏人吵閙許卽投報捕房捕頭准許隨時鳴捕拘究 
[羞忿交倂]  
　　山西路三十一號振源祥紮珠花店前日失竊珍珠押髮一支疑係學徒周台林所竊周卽潜購洋烟吞服圖盡當經店中人察悉送入仁濟醫院醫愈旋卽投報捕房捕頭以虛實均應澈究卽派包探將周拘入捕房押候解廨訊核 
[幸未受傷]  
　　前日午後六十號電車在廣東路將途人夏蓮生撞倒當由巡捕將夏帶入捕房經捕頭詢知夏未受傷諭令退去 
[安插病人]  
　　沈龍花李子　因病倒臥由捕車送捕房轉送公廨禀奉寳讞員諭送棲流所留養醫治 
[失竊報捕]  
　　天津　路三百二十號施志生家前晚失竊衣物昨日開革報請捕房查緝又河南路三百三十五號戚順芳昨日失竊衣物報請捕房派探李阿三查緝 
[美租界]  
[相騐妓女]  
　　粤妓陳友才吞烟斃命已紀昨報前日傍晚上海縣田大令蒞所相驗委係服毒身死當飭屍屬自行棺殮具結了案 
[摸竊鈔票]  
　　陳振春前晚乘電車至西華得路下車時被扒竊摸去鈔票一百餘元陳卽投報捕房捕頭允爲查緝 
[粤妓拉客]  
　　前晚有粤妓王阿連在鴨綠 
 
 

Page 20

 
 
路沿途拉客被捕查兒歸禀捕頭禀請公堂傳究 
[恐難辭咎]  
　　斐倫路占春茶樓違章聚賭 
已紀前報昨經中西探查得該茶館係江北人丁龍海所開禀復捕頭請廨傳訊 
[法租界]  
[仍未承認]  
　　陳劉氏前控李楊氏李文良母子二人誘拐其媳經公堂聶司馬訊供不認交保候核在案嗣劉氏接到其媳由黑龍江寄來一函内稱實被李文良串黨拐往價賣劉氏爰卽持函投廨禀奉聶司馬飭提楊氏研詰仍不肯認判押限十四天將文良交案並令原告將送信人周克龍邀同來案以便質証 
[拍賣抵租]  
　　法馬路當歌樓點心店主欠租逃逸曾由房主禀請公堂諭飭登報招來料理嗣因登報多日仍無音信收租人爰又投廨請示核奪聶司馬商之顧副領事准將生財拍賣抵欠 
[狎客行竊]  
　　沈梅林前晚至烟妓陳桂寳處尋歡乘人不備遽將銀釧一對袖藏逃去事後由該妓報知捕房將陳緝獲解廨訊究沈供該物當在虹口某押店得洋七元質劵已被人拿去判押兩禮拜交贓否則賠債原價洋十元零五角 
[不實不盡]  
　　陳朱氏昨將王梅生扭至公廨控稱婦人曾借爛泥渡王梅生所開之衣店樓上居住王因有急用借去洋五十元立有筆據至今向索不還求請追究質之王供並無此事實係揑據國詐中西官察核供詞俱有不盡不實一倂斥退不理 
[懲辦竊賊]  
　　積竊蔡金和前至某姓家圖竊由晒台上跳下跌傷茲已醫愈由捕解廨訊究判枷一月押半年以儆 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件江蘇諮議局開會事件 
[議决案]  
　　呈報議决補救州縣困難案不可行之理凡（再續） 
　　（乙）論其實際撫部院劄復内開以市價洋碼爲準是由錢本位漸進而爲洋本位新幣未定以前應有此適當之預備來呈以錢本位爲比較於原案本旨殊未相侔又開同治十年曾摺所謂銀價稍有增昂者未嘗不預爲後日之計今銀價之高較當日奚啻四與三之比固不得謂之稍昂矣各等語按本局第一次議决案所謂照前說較多出三百七十文照後說較多出四百十文者尚就日前之銀價而言若銅元日漲而銀元日貴民間所應多出之數尚不止此本局非不知幣制進化之理必由用銅而漸趨於用銀然今日銀銅無法償銅幣無制限時則銅銀兌換及糧賦折征之數今昔多少自有天然之價值勢不能禁人不以錢數爲比較蘇省賦額本重現時忙價已增至二千四百文之多與同治十年忙價相等十年曾文正公第二次奏增忙價原摺固曾聲明嗣後市價雖稍有增昴亦不得藉口增益計當日市價每兩易錢一千八百數十文以現時銀價與之相較仍不過稍有增昂並非指同治四年每兩一千四百文之銀價安得與今日相較成爲三與四之比例乎是照同治十年奏案已不能藉口增益何况於額定銀兩而外更議加征若言新幣制適當之預備必使先泯銀圓與銀兩之差尤必速籌减縮銅圓之法若原案所儗隨市定價之說固仍以錢文與銀兩銀圓相較徒於櫃價抑勒以外更增一折價高抬之弊無關於銀銅漸進之趨勢卽原案改用洋碼之說亦不過舉征銀之實而變其名以巧避銅圓之流毒而使罹銅圓之毒者獨有人民耳曾何當於新幣制之預備乎忙銀折征之有奏明錢價不啻於稅則上專定法償自非新幣制成立不必輕變成法而議改洋碼或照市價况此兩者均有數百文外加之欵民力已竭何以堪此劄文又開蘇省田租多以洋圓計算賦從租出業主可得之個戸國家不能得之於人民按之公理似有未洽等語蘇省田租向收米石間有折納亦非盡用洋碼計錢計圓悉視彼此契約而定契約由民間任意締結無預政治事宜其果改洋碼與否非本局所當查核若今日稅法必視業主所得者爲比較則當請國家明改賦之標準今無論田賦之標準未改征糧且迭經部駁國家原無多取於民之意似不當以州縣冒國家之名先審名詞再推公理則似無所謂未洽矣 
[右爲實際上不能外加之理由]  
　　總之隨市定價之說爲蘇省兵燹以前所行惟因浮收過多積弊極甚故經奏改定價納不宜輕廢現時成法轉復從前秕政錢洋折合自應照市至額征銀價無事更張改用洋碼之說非特近年征銀之議迭奉部駁且光緒三十二年戸部於違例不收銅元等事尤嚴申禁因此本局護議仍議决以上兩法均爲不可行事件再原案提議補救州縣困難本詢此外有無善策查光緒三十三年度支部復奏稱批解藩庫銀兩若何核算有無虧折以及道府各署一切雜費凡出之於州縣者均足以致賠累應飭確切查明卽行分别裁減又光緒三十四年及宣統元年度支部覆奏稱應飭將地蘆等項及經費各欵詳擬辦法送部核明酌中厘定又度支部淸理財政章程第二十七條規定酌定公費辦法亦稱提出規費津貼公費本局因此於第一次議决案早遵部奉請從節流着手茲經覆加討論應請督部堂無部院仍照前議更正施行 
[呈報覆議規劃全省教育案]  
　　爲呈報覆議事件事上届議會議决規劃全省教育一案去年十二月初三月本年正月初二日二十四日先後接奉督部堂陸護部院劄覆將其中甲之一丙之五六各條交令覆議前於本月十二日開會覆議查甲之一條各署局支放全少教育各欵撥由學務公所支放一節旣奉督部堂劄覆謂實有不便之處自應俟財政淸理就緒再請照行其實有向由各署局就近撥放如陸護部院抄發司詳據指滬鎭之類者可由各署局將撥欵案由放欵日月報告學務公所若恐有遺漏無從查考應請督部堂撫部院查照蘇提學使原詳所稱咨請度支部核辦奏銷之時凡係教育費用出自各署局者如未報由學司載人報部表册不能核銷將此次覆議加原案甲之一條之後一倂公布施行以補原議案實有不便之辦法丙之五條原議案以地方接辦爲本義丙之六條原議案以裁撤總辦爲本議督部堂撫部院劄覆文内均無異議應請迅予公布施行至丙之五條所謂改數校爲師範附屬一節乃其餘義若論往返則皆近在同城何遠之有玩原文語氣旣曰或又曰無不可則是多備一說以待行政者便宜採用本非决定必行丙六條所謂寗垣模範小學四所旣向隸初級師範監督應卽正名爲該師範附屬小學等語此因去年該小學之總辦與初級師範監督同委一人故遂有該小學向隸師範之誤會現旣奉督部堂劄交復議亟應更正合將原文旣向隸初級師範監督應卽正名爲該師範附屬小學二十一字改爲事同一律四字以免舛誤所有遵劄覆議公同議决各條理合備文呈報 
[劄覆]  
[督撫劄復停止官紙專賣案]  
　　爲劄復事據諮議局呈上届會議議决停止官紙專賣以免官民交困一案於正月二十六日奉會劄交令覆議本局於本月初十日會議議决繕摺呈請公布施行等由並開具淸摺呈送前來查此案前擬札飭該印刷廠悉心妥籌或招商承領或專辦代人印刷而不售紙逐漸收束以期不拂輿情官幣亦不致無著會劄交局復議茲據摺呈請照劄復事理從速辦理應卽札飭該廠遵照籌辦核實施行除行該廠遵辦並南洋官報局公布外爲此劄復諮議局查照再本部院會銜不會印合併知照須至劄者 
 
 

Page 27

 
 
[記事]  
　　十七日議塲速記錄 
[宣也張謇復議籌興水利公司案]  
　　張議長宣布右案之辦法（已見十六日報） 
　　四十四號測量方向中於淸江以下瓜州口以上不免疏漏因南運河於淮復故道之後反致涸淺 
　　張議長言已條中已有此義從前學說甚多皆係剿販之說今非從實地測量不可所以必測至六合口爲止是測量之後可以解决種種疑慮總之提議此案之人决無以利淮海者害揚屬之意也求其均利而後不負水利而後不負水利公司名義也 
　　四十四號淮水東流若漸漸復故道而向西流若遇黄河盛漲之年又值近水盛漲之年則下流必受其害故須測量周密 
　　張議長言是誠如此他日測量人手時本必求淮揚兩屬人公共辦理又言水利爲文明代表現在海州一帶水流無道動則傷及人民眞不成世界此事旣必須辦自必由測量人手今日公决後卽可早一日經始耳 
　　四十八號現在尚未測量似可不必研究及水道問題但須急討論經費所出便得從速開辦張議長從前公司尚未得辦法卽借欵亦無主體現若用正式公文呈報則視覆剳何如無論能撥與否必可設法籌置 
　　四十八號現在無論借欵無論撥欵必先定何等資格何人名議承受此撥借欵 
　　四十八號今不必言借款徑請籌撥則諮議局名義卽可承受俟復到又可速將公司成立 
　　議長遂問現在覆文是否請借撥抑用撥欵請公决 
　　四十八號諮議局不便用借之名義 
　　八十二號現在可否先將公司成立一面先行集股一面請官撥欵卽作爲官股 
　　一百三號去年議决案有自行組織字樣今乃再三議冋官家撥借不免自相矛盾 
　　議長仍請主張借撥者請起立表决起立者少數遂决定不用借字 
[宣布審查本省審判廳縮短年限案]  
　　十九號說明前案牽連司法研究所質問各條後因撫復謂經濟人才實不能提前開辦當執如期開辦呈覆至司法研究所辦理不善現由諮議局質問必求其批答故不如另提一案在章程範圍以内又不至喧賓奪主而於覆文體制尤能合格 
　　四十八號第四第五兩案本係一事各議員無異議謂卽作爲通過 
　　議長言第五條係蘇屬司法研究會質問案請倂案公决全體起立兩案俱通過 
[宣布王嘉賓等修改復議調查戸口案]  
　　四十八號此案似不必再交審查會原議案以戸口爲主未引証民政部章現若仍執前議係遵部章極有根據卽可請衆公决 
　　議長請起立表决全體起立决定 
[宣布黄炎培等復議整頓學務公所案内第一二條案]  
　　一百二號說明前案本有請示辦公鐘點今督劄中但有遵照部章入所辦公云云故不得不請宣示以期一律 
專件 
[淮鹽改章議略（五續）（懷寗舒繼芬）]  
　　以上各節均係層層相因節節箝制尤以不緝私而私自絶不籌銷而銷自增爲第一要義從來鹽多之患小而脫擋之害大旣設公司以統一權衡杜絶弊竇私路旣塞官銷必增况各公司存倉之鹽又必須多有儲備以便取攜目下淮南竈情困苦不支應由公司察酌情形寛加桶價或改訂斤價務使有利可餘其無力移筅曁力難起煎者並當由公司代籌或給資或購草急借緩還舒其生計夫鹽務至今日積弊已深所謂百孔千瘡除照公司章程辦法先固本元一時似别無善策可圖雖曾文正公復生要亦難於下手但天下事辦理整頓或改弦更張苟有一定之綫索牽制全體自無憂其弊之難去而利之難興卽隨時之增損改良亦復較易譬如築室必須先立基歴而後可任意布置就我範圍至若者宜裁若者宜併又若者宜增減如何因地制宜因時制宜因物制宜一切未盡事宜應俟公司成立後隨事隨時逐加修葺衆擎易舉專欲難成公道旣昭私心自化茲公司之改雖似在舉更張然不過散者使聚而已至各岸鹽價洎乎棧價塲價則加易而减難而各處徵收稅釐捐課一切正雜各欵則又减順而加逆均不妨暫仍其舊無事紛更且公司之設可卽就各處之公所公局等爲之是在商家旣不需鋪張之費而於國用又可無損失之憂按之曾文正公釐定章程亦祇删去其繁依然實行其簡惟必當預定以某年爲始某年以前設種種之預備而尤在不咎旣在以免滋生事端所有例案舊章概以行至公司未立之上一年爲止是爲一大結束各省鹽務尤以同日舉辦爲宜庶幾彼此不分事權合一不至有礙引界越售隣私總以恤竈便商裕課利國爲一定之宗旨米鹽皆爲人日食必需之物利源至大財政攸關當此國家籌備立憲之時立法尤在通行以爲富强之本惟事關剔除中飽欲使涓滴歸公其藉舊法之委瑣繁冗而資其舞弊營私者正復不少一經飭議必至阻力横生應由大部以毅力主持將鹽公司辦法先行奏請施行是不獨鹽務一端自上而下聲息相通無所用其朦蔽且與憲政前途亦殊多關係也謹畧（完） 
小說 
[社會小說淸夜鐘（二十六）]  
　　第七回施金釧虔禱大光王談禪理詮釋如來佛 
　　龍夫人心上倒不知不覺。有些突突的跳動起來。那少年男子走了幾步。又回過頭來。對着龍夫人望了一望。兩個人四只眼晴。不謀而合。剛剛成了一個直線。龍夫人回眸一笑。啓齒嫣然。那少年男子看了。心上也未免略略的有些搖動。暗想這個人。究竟不知是何等人家的内眷。看他的身叚態度。倒也不是什麽低三下四的出身。却爲什麽眉目之間。又着實的帶些蕩意。一面想着。大踏步走下樓來。把自已房門上的鎖匙。交在賬房裡面。正想回身出去。只見一個帶紅纓帽的家人。匆匆的走進來。手内拿着一封信。問那賬房先生道。姜曉岑姜老爺住在幾號。賬房先生未及回答。那少年男子聽了。便應聲說道。我就是姜曉岑。你是那裡來的。那家人聽了。連忙上前一步道。小的是李大老爺的家。人家大老爺有一封信在這裡。姜曉岑聽了。順手接過信來。看了一看。便叫家人給他一張回片。那家人告辭走了。姜曉岑便坐轎進城。到米市巷姜家來。看官。你道這個姜曉岑。是什麽樣人。到蘇州來有什麽事情。原來這位姜曉岑。是杭州府人氏。十七歲上就中了個舉人。一連會試了兩次不中。姜曉岑便不去會試在家裡頭賦詩飲酒。種竹蒔花。享受那淸閑的樂趣。但是這位姜孝廉。年 
 
 

Page 28

 
 
紀雖然不滿三十。却是才華卓犖。學問非常。淹貫中西。博通今古。平生最恨的就是那班愚民的敬信鬼神。婦女的崇拜僧道。常常的對人說道。我們中國的古先王神道設教。原是嚇呼那班野蠻無識的百姓。呌他們不敢作惡。以輔法律之不及。無奈到了如今。世界也不是往日的世界。時勢也不是往日的時勢。天演淘汰。優勝劣敗若再憑着這班愚夫愚婦。崇拜偶像。迷信鬼神。不論什麽事情。都是聽天由命。全没有一些兒競存爭勝的意思。找們中國。那裡還有强的日子。只怕到了後來。竟受了天然的淘汰。都未可知。 
來函 
[述上海醫學界之衝突朱濂來函]  
　　數年前周君雪樵創辦中國醫學會及醫學報後往山西遂託王君問樵接辦去冬開大會時會長蔡君小香因王君巧立名目徵收各會員賛助費義務費及醫界一覽表費等頗有借端歛錢之名遂與各會員議定託丁君福保代辦一切費用皆水收今年會費亦不收遂以丁君寓所爲分會王君乃獨創一會名曰醫學公會又獨刋一報名曰醫學公報此皆自行辭退之實據也後見新創之醫學公會及醫學公執不甚發達又欲與丁君代辦之中國醫學會及醫學報混而爲一專與丁君爲難又僞造蔡丁互相攻訐之函件遍送各會員及各報館丁君素性恬退不與聲辯一面擬以會務報務仍還蔡君一面自立中西醫學研究會已由民政部批准立案一則避攘奪之嫌一則雅不欲爲無謂之競爭也中國醫學會在老閘北京路醫學公會在城内三牌樓明係二會各不相涉乃近者王君作書致郵政總局凡致北京路中國醫學會之函件及退回之醫學報一律改送城内三牌樓醫學公會於是各會員之信件醫學講習所聽講員之家信及購訂醫報之信件索閱講習所章程之信件一概爲郵局誤送至王君處由是中國醫學會之交通機關遂絶經中國醫學會向郵局聲明各信件始得始舊投遞云 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
