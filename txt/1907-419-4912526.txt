# 1907 - 419 - 4912526

 

Page 1

 
 
   
 
 

Page 2

 
 
[上諭]  
　　十一月初五日奉上諭湖南岳州府知府員缺著魏景熊補授欽此 
論說 
[論殉路非上策（塞）]  
　　無目的 
無農布 
無榮譽 
　　死者人之所最可畏。亦最拂於人之性。以最可畏而最拂於人之性。而竟遽爾死矣遽爾殉路死矣。此其人爲不可企及 
　　自路欵問題發生以。來首殉路者。日鄔綱繼鄔綱而死者日湯緒未幾許九臯死矣日殉路。今松江孫君壽臣亦以殉路而死矣。可憐哉殉路。可慘哉殉路。可敬可慕者殉路而死。 
　　但我所未逹者殉路之義。而莫識者殉路之點也。無殉路之點而日死矣死矣。且殉路而死矣。則其所謂殉路之義何居。 
　　將爲借欵己成。路權己失欲救無策。憤懥不平而出於死乎。則外部尚有未簽之押。所舉代表。亦未進京。則尚有轉圜之望。其死爲太驟 
將爲路欵雖未成其勢。必莫能挽回而死乎。則吾江浙人民方實行以集欵爲拒欵之策。與其賖一身。不若認一股。一人認一股。則三千萬人。可得三千萬股。而路權藉以收回。一人賖一身。則三千萬人。僅得三千萬堆之枯骨。而於路欵仍絶無補救。故以死心集股。則股可集。以死心挽回則路可挽。其死爲太拙 
　　將爲一死激勵人之挽回路欵而死乎。則亦萬無是理。己則舍身不顧。而全放其責任於人。是多死一人卽少一人挽回之力。多少一人挽回之力則挽。回更不易易。其死爲太愚 
　　將以博激烈之美名而死乎。則更卑卑而不足道。欲得虚名而甘受實禍。是則適成一好名之徒而巳。好名之心多一分即愛國之心少一分。爲愛。國之𤍽心。而假愛國之名以死。則其道等於行竊者也。更無足取。其死爲太巧 
　　故死者末著也。苟尚有一策可行。則姑行之以觀其效。且死者非鼓吹的而灰心的。是退步的而非進行的。是放棄的而非責任的。是破壞的而非構成的。是虚行的而非效能的也 
　　女子慳慳専以。自經於溝壑爲得計。而人莫之知。亦短見矣。宋明季殉國之烈也。日計無復之也。古名將之死於沙場蔓草也。日欲破壞人而不得而乃爲人所破。壞所致也。故一則計無復之。一則欲求逹其破壞人之目的不獲而死。是以其死足貴 
　　且殉字之義用人送死也。若物未死不可爲殉。故殉一未死之人。謂之謬殉一未死之路亦豈可以風也。記者倡爲是說。非爲貪生惡死。派進一解也。特恐後之人不知國民之義務。國民之責任。而専以一死爲塞責。則中國將安用如許之死人哉 
　　并恐後之人有殉聲色殉貨利殉一切嗜好而死者。亦皆以殉路目之。吾爲此懼 
専電 
[電一（北京）]  
　　前山西巡撫恩壽被參有定價懸缺得臓纍纍等語奉旨交查 
[電二（北京）]  
　　張中堂有兼充資政院長消息 
[電三（北京）]  
　　東督徐世昌屢被叅劾政府擬將其更調惟某尚書不以爲然 
[電四（北京）]  
　　新取軍機章京擬圈出二十八名 
[電五（北京）]  
　　蘇撫缺政府擬於陸元鼎增韞陳啓泰三人中擇一簡補 
[電六（北京）]  
　　倫貝子明月覲見日皇（按此條可與交涉欄參觀） 
[電七（北京）]  
　　祁長信奏各署津貼不一請飭度支部統核令各部籌交度支部一律匀攤 
 
 

Page 3

 
 
[電八（北京）]  
　　政府得粤督密電桂省軍情極緊 
[電九（廣東）]  
　　桂匪勢盛東匪響應沿邊一帶戒嚴 
[電十（廣東）]  
　　英輪駛入西江人心愈形激昻張督己照會英領覆允暫不搜查華船 
[電十一（杭州）]  
　　嵊匪竄入天台仙居兩縣台防曹總兵電省請飭駐嵊各軍回援 
[電十二（杭州）]  
　　浙江敎育會初五日開大會到者百六十人惟孫玉僊暫任會務餘仍舊議决八事公舉調查員十二人分查師範以次各學堂湖人反對哄散其餘十府定初六日再會舉師範監督 
[電十三（杭州）]  
　　浙省大計因信藩堅求開缺展緩三月舉行 
[電十四（杭州）]  
　　盛杏蓀宫保初四日辰刻由漢起節乘火車入都 
路欵要聞 
[蘇浙路公司代表晋京]  
　　蘇路代表王勝之太史許九香觀察浙路代表張菊生參議孫問清太史定於今日下午四時動身乘隆和輪船赴漢攺坐火車晉京聞熱心路事者均往虹口怡和碼頭恭送行旌云 
[盛宫保復蘇浙路公司電]  
　　浙蘇路公司總協理大人鑒江電承示公舉代表孫楊許王諸公初六北上聲明爲遵旨商辦之代表非商量借欵之代表宣到京必當造滕直陳决不稍攺從前覆奏宗旨賤恙劇發本難赴召實因蘇杭甬事義難置身局外力疾而行生死利害且不計遑論毁譽朝廷愛民如子斷無不俯從輿論英爲大國怡和滙豐自到中國通商以來名譽最優似不至因此小事固執不解且見我民情如此必須磋商了事昨聞漢粤各帮倡議停裝怡和輪船商貨此則萬不可行庚子之變宣從袁張兩宫保及劉忠誠後仰體朝廷德意保護東南各國僑商甚力諸公亦共贊成瞻言百里必以鄙見爲然如何設法勸阻彼此惟力是視宣綘 
[蘇浙路公司致陸春帥電]  
　　北京于忠肅祠陸春帥鑒鼎力回天頌聲殷地代表初六沂漢北上當爲全體泥叩穆潛等 
[蘇省拒欵會第三次開會紀事]  
　　初三日午後蘇州拒欵會在閶門内劉家浜商務總會開第三次特别大會到者千餘人二句鐘開會先由蔡雲笙君代總理尤鼎甫君報告開會宗旨並演說拒欵方法以集欵爲第一集欵與勸捐不同須闡明自保權利之意本會宗旨即勸商界有名望者乘此集股以盡義務云云旋由姚清溪君報告到申代表事由及新定認股章程次金吟谷君演說我中國係専制政體無權利思想國家思想不知國家爲一般人民組織而成我一個人爲一分子則自應擔任一分之義務使人人皆存此心國何患不强從前口岸如威海廣州膠州等處被各國分割者皆無國家思想權利思想之故今日各處拒欵如此踴躍誠可謂中國前途賀旋方惟一君演說鐵路問題變爲借欵問題其害甚大諸君務必乘此機會爭回路權請各踴躍認股共担義務繼武君仲英胡君介生陸君雨庵等先後演說類皆慷慨激昻言詞痛切聞者爲之涙下是日共認蘇路九千二百四十三股又代浙路八百七十股連前總共蘇路二萬三千四百三十八股浙路一千一百七十股嗣武君以各處浙人均經開會獨旅蘇浙人尚未舉辦實爲缺憾是時在座隷浙藉者僅有七人因請另集一室會議一切遂散會 
[蘇省拒欵會致蘇路公司函]  
　　路欵問題側聞尊處代表行將北上抱定遵旨商辦不認借欵爲宗旨路權挽回在此一舉切望切望惟旣不認借欵當有辦法以盾其後英人所索蘇杭甬線在我江蘇卽上年公司規定自辦之蘇嘉一叚若一面拒欵而不將蘇嘉路線開工微特留此間隙益啟戎心抑何以釋内地人心之疑慮一月以來集股踴躍欵不患不足路線祇八十餘里工亦易完商情更盼速成自宜及早籌築以杜覬觎而安衆心否則日日言拒欵集欵無濟也國民拒欵會全體贊成此議務望迅賜施行江蘇幸甚大局幸甚（附公司覆函）頃奉大議卽往測勘矣足紓厪念 
[叩閽呈稿電請各屬簽名]  
　　杭州國民拒欵　决議聨合全省士民入京叩閽　將呈稿擬定電請十一府各廳屬州縣簽名捺印 
 
 

Page 4

 
 
曾紀前報）兹將該會原電錄下代表入京吾國民應呈都察院及江浙撫聲明代表抱定堅拒洋欵遵肯商辦八字稍有踰越國民槪不承認呈稿巳具應由各府縣紳商士民各自列名簽約或捺印以多爲貴籍便列名大禍將臨危迫無地迅懇電復 
[旅粤浙省同鄕第四次開會]  
　　上月二十六日旅粤浙人拒欵會第四次集議姚議長宣言本會認招百萬股己將及半哪叱埠胡君子春來電擔認二十萬餘欵不難湊集現在大局業己粗定無甚要事擬將常會暫停嗣後如有特别事項再由本會通傳集議旋有書記員任君起言股欵尚無把握似宜待招足後議停姚議長云招足與認足大有分别若待招足百萬計期須俟明年四月始能停會又有某君起言本會之組織係爲拒欵而設務須始終無懈姚議長復言攺期之說係由會員獻議鄙人不過代表而巳今日同鄕諸君蒞會無多應由會中發一知單徧送同人應否將常會攺爲特别會由會員各書意見從多數取决衆贊成隨宣佈致鐵路公司曁潮州商會電文照錄如下（上海杭州浙路公司轉劉京卿文電諒邀鑒續訂章巳見報恐有訛祈速寄現會推源豐潤爲總經理處請寄收據一千號望電覆旅粤同鄕浙江拒欵會公叩）（潮州協豐店浙紹會館首事轉馮鐵翁并全浙同鄕公鑒旅粤同鄕於初五日在浙紹鄕祠開會拒欵擔任路股一百萬懇尊處共維持能分任股銀若千速議電覆）宣佈畢即投筒公舉孫士鼎爲評議員趙蘭甫袁昆寗毛子祥王幼豪陳敬淑爲幹事員朱瑞堂高幼孟王孝球丁千靑爲書記員丁乃揚爲糾儀員散會 
[旅鎭浙人定期開會]  
　　旅鎭浙人招商局委員朱秉鈞南順記執事朱中孚裕蘇局坐辦李高雨三君發起拒欵會定于初五六兩日假寗波公所邀集浙省同鄕開會討論借欵利害並籌議集股方法 
[金山張堰鎭開會]  
　　初二日錢秠叔姚鳳石盧梅綬錢叔酉高慈石屠曉江錢拍勲楊雷生諸君在留溪小學校開拒欵會到者百餘人當場簽名自認及經招者共得一千八百股内有高氏婢姚氏僕亦附四股現定十八日續開第二次會云 
[武陽敎育會勸學所勸股傳單]  
　　路事亟矣舍集股自辦以謀抵制外更無他方法他希望且入股與捐輸異捐輸則事屬慈善入股則利等經商近觀滬寗便可概見試思鐵路若非大利所在何以外人力圖承造至承造不得而攺圖借欵興言及此尤可恍然至學堂學生今日固乏管理財産之能力然節紙筆之費省果餅之資每日積錢三文全年即可入一股此所以急欲爲貴校勸并爲諸生勸也敞所敞會即當擇期開會邀請貴校諸君當衆布告以彰大義 
[蘇浙認股紀數]  
　　（蘇路公司報告）崇明高等官小學堂續認八百五十股連前一千二百股吳江黎里褉湖兩等公學先集一百股崑新縣學堂敎習學生二百五十一股海詶尙志小學堂員生三百九十二股校役八股江震兩邑高等小學二百五十股愛德女校一百股震澤兩等小學一百股時中小學一百股明體義育兩小學各四十股黎里樹人小學一百股同里商學界一千三百十五股麗則女學三百三十五股同川公學一百十二股正則小學五十股蘇州唐家巷公立兩等小學一百三十股吳江黎里鎭拒欵會集九百四十股揚州回民商學界二千股靑浦勸學所集二千餘股新陽樾閣小學堂集一百十一股通州商會集一萬股通州港釐局秦伯厚一千股通州師範學堂約千股又高等小學約九百股女子師範校約三百股零股約一千股金沙鎭約一千二百股小海鎭董顧伯延經招約三百股（浙路公司報告）衢州府屬二十萬股開化學界汪寳良四十股沈之良魏龍章汪綬槐詹巖詹光墉各二十股唐壽南汪嗣鼇夏汝霖余超勲汪瀾涂山張起鳳各　股江倫察六股陳寳鑾詹培棠陳學唐程鎭萬劉錦章各二股山陰陡門鎭沈福田五十股沈百徴陸潤祺各二十股紹興沈錦榮君一千股浙路工程師勞遜五黄禮南各一千股俞妙元六百股山陰潞家莊王廷泰王遹聲各二十股王心存王忠清各十股王慶夫一千股菱湖高等學堂孫士麟發起六百五十股 
緊要新聞 
[粤東西江緝捕問題]  
　　粤省法　學堂之抗爭此次力爭西江捕權先後發電往外務部者凡數十起而該部除答覆粤商一電外惟有一電致張督請諭飭法政學堂再將詳情覆部措語略爲和平日昨該堂夏監督特傳各學員公舉代表入見衆推黄君競存前往夏監督意亦以力爭爲然惟切囑此後發電須與堂員互商以免有不檢之處黄君答言前電係由杜監學參訂經千數百人贊成始行照發現在此事旣未解决似宜再發一電將此事利害關係根據公法詳細辨明以免外部再有誤會黄君退出後又由包君道濟等人見亦主持再發詳電力爭現在各學員正在研究電稿另日宣佈聞該堂敎習杜君貢石等又擬組織一實地練習自治會聯合全堂學員擇地設立以研究國政之得失及挽救之方法云 
　　桂撫覆梧州商學界電梧州學務公所商會廣州廣西同鄕會昨接來電言英索西江捕權事本署無案可稽當經電詢督院是何實情准覆電開西江緝捕事前因英旗輪船迭被匪劫英使要求添設兵輪歸稅司管轄經駿堅持自辦無庸英使干預免侵權限請飭各學生商民勿庸疑慮等因希即傳知各學生商民知照岐禡 
　　廣肇羅實業學堂致外部電北京外務部列憲鹽海關英管許以協巡名存實亡主權喪失乞收成命並力拒葡佔香山岸以定人心廣綮羅實業學堂全體學生叩 
[福建留日同鄕會致外郵兩部電]  
　　（爲建邵汀礦約事） 
 
 

Page 5

 
 
　　致外部電北京外務部王大臣鈞鑒閩三府鑛約其滿應廢請向法使聲明留日福建同鄕會公叩 
　　致郵部電郵傳部尚書陳釣鑒邵汀鑛約期滿應廢公負鄕望乞主持請外部向法使聲明留日福建同鄕會公叩 
[農工商部開辦憲政究研所北京]  
　　農工商部日前奉堂諭設立憲政研究所以備各司員公餘之暇互相研究現己佈置妥貼所中儲備各國憲法典籍約有四五十種上月二十日爲開所之期堂官司員先後踵至以後每日上自三堂憲下及各司員均須到所研究一小時以爲立憲之預備（芸） 
[松江提台劉軍門致蘇撫電]  
　　（爲平湖剿匪事） 
撫帥鈞鑒豓電悉二十七日據金山營游擊龔先第禀稱匪在平湖縣屬九華橋與浙軍接仗巳派弁兵三十餘名前往堵禦惟兵力單薄當加派游擊張普沾孔德陞都司劉世金率帶炮船鎗划分路馳往楓涇金山一帶協同堵剿尊處飭派師船堵擊極佩藎籌才印 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[御史俾壽奏整頓學務摺]  
奏爲整頓學務宜廣求人師以格人心而端治本恭摺仰祈聖鑒事竊維敎化之原必先正人必而後風俗厚息邪說而後學業昌聖人之道必以中庸爲歸孝弟爲本務使賢者進德愚者格心萬世宗之永爲模範夫文字者學之末也孝弟忠信禮義廉恥學之本也今使有人於此孝親敬長尊君信友即不讀書不得謂之非學也或其人才高學廣博科名忝　爵祿而所行所爲之事上不足以仰答君親下適足以苛虐百姓甚或習爲邪僻流行異端似此忘親負國之徒雖鮑學亦何足貴如以周以之才之美使驕且吝其餘尚不足觀况今之學者乎我皇太后皇上　　正學特派大學士張之洞管理學部妥訂章程力今邪說鼓動之時尤以格化人心爲要伏思古昔初無科舉鄕舉里選首重行誼次及學問漢之孝廉秀才猶有古意自科目取士之法興多士専務于文遂有偏勝之弊得志之後専知壟斷名利語以公事率多茫昧徒恃資格保列一等每有外擢道府才具立見其絀者甚有文行不符之士家庭之間且不可間狂妄驕蹇猶其餘事如此之人欲其汲引賢俊通逹下情風示末俗能乎不能淵源一脈流毒至今幾如沉痼現在各項新政扦格難行亦多爲此輩貽誤蓋此輩祇知利巳一經攺革妨碍必多故不得不文飾其詞以阻撓大計至于國家安危則非所計矣朝廷洞鑒此弊特罷科舉攺設學堂暫留進士與貢之名以歆其向上之志然此猶徒務其名也務名不如責實近來普通學科目繁多幾如日不暇給責之童穉徒費心力况天下豈有如許全才乎夫童蒙普通之學當先設蒙養學堂以孝弟忠信禮義廉恥八字爲基礎宜進里中有行足式者榮其名譽爲童子師凡初開知識之幼童使之觀其有行蒙養之書皆以此爲法則每日爲之口講指畫驗諸身體力行先正其心而後徐圖之學人爲鄕里推重之人其有亦復易入是童養學堂最爲今必不可緩之事迨至八歲各按其資質升入小學或爲文事或爲工藝俱令各習専科内外各街均設立専科學堂以備其循序漸停蔚爲棟樑之選不必貪多務博轉致一無所成惟經師易遇人師難遭擬請飭下内外大小臣丄廣訪京外臣民内行純篤實行昭著者據實上陳特予褒獎優加拔擢以示人格而資觀感行見薄海從風咸知根本爲重則邪說不禁自除學業與工藝並興富强亦可馴致奴才愚昧之見是否有當伏乞皇太后皇上聖覧訓示謹奏 
輿論一斑 
[敬告各業儲積會會董會友書（張叔鵬啟）]  
路事拒欵以集股爲最要紳富認股無論矣即僕役倡優亦購股各圑體認股無論矣男子小學生亦購股然購股者必付現洋無餘錢者不可購股今各業之儲積會亦商界圑體之一也前曾獻議奉勸認股其便易無需另出股洋卽以所付會洋請會董代爲購股一轉移間鉅欵立集在會 
 
 

Page 11

 
 
中旣購路股少此生息之欵所少之息可於彩洋内照扣在會友雖少彩洋另增股息且有餘利可圖本利固亦無損股數由會友自認仍不失各會之信用會友雖各認股並未另出垷洋熱心與人同認股比人易衆擎易舉有識之士諒表同情即會友意見不同亦可無妨今擬每會認購十二股年付會洋十二元適合公司年付股本一元之例若欲酌减多少隨意輕而易舉不願者諒少其人五年後會中仍存垷洋五年内得彩者所購股票之洋在會本核除未付股洋由會友按期自繳股票官餘利無論得彩與滿會均歸各會友按股全收如此似與會章無碍各會友如以爲然請會董定購股規則即會董司認股註册而激勸提議玉成其事仍望於熱心公益之各會董 
分類新聞政界 
[法部通行盜減罪新章北京]  
　　法部以各省盜案内被脅勉從同行上盜之犯向照首犯斬梟罪上量减至絞監候未免辦理不協擬定嗣後凡遇此項被脅勉從人犯如首犯罪疑斬立决梟示减擬斬决者即减爲斬監候秋候處决業己奏奉諭旨依議通行各省一律遵照（七） 
[蘇省設立調查局之預備蘇州]  
　　蘇撫陳伯帥近接憲政編查館咨送調查局應辦各事章程業己刋刻數百本先行通行本省各司道俯州廳縣一體遵照一面另行商議即在撫署設局分别派員辦理云（直） 
[飭議禁止米粮出口辦法南京]  
　　江督端午帥札淮揚海道文云照得嚴禁米糧出口迭經札飭代理海州謝牧切實查辦並派炮艇沙船嚴密梭巡在案惟聞從前各處砲船兵丁往往得受奸商規費私自放行現在炮艇沙船駐紥海口梭巡責成甚重誠恐奸商故智復萌希圖當試自非明定賞罰不足以示勸懲應即飭由淮揚海道體察情形將砲艇沙船查禁米糧出口於照章提賞之外究應如何明定賞罰章程悉心籌議限於文到三日之内詳覆以憑飭遵合亟札飭札到該道即便遵照辦理並飭謝牧遵照（示） 
[裁撤差役之困難廣東]  
　　裁撤差役攺辦巡警一事粤省各屬多以欵項不敷爲詞現徐聞縣禀覆亦以該縣地方瘠苦差役全年工食核計不敷巡警一月之費且裁撤後必須全屬均設巡警方敷差遣而縣屬財力又無此巨欵惟縣城業己開辦其餘各鄕惟有陸續推廣擬先設習藝所一處延警察畢業生來縣更番訓練以爲推廣巡警之預備（黄） 
[變通寄監人犯辦法安慶]  
　　皖省外州縣寄監人犯各州縣往往延不派差領回原籍現懷寗縣擬籌一疎通辦法大旨以嚴定審限早爲判給爲主凡有發回該州縣者一經提差領犯不得托故拖延業己備文詳請皖撫核示矣（政） 
交涉 
[倫貝子抵東京後情形]  
　　初五日東京電云中國答禮大使倫貝子於星期六之晚在芝離宫設讌欵待駐日德使蒙氏是夜貝子即在德使署飲讌定今日人覲日皇譯文滙報 
[加征洋藥之議作罷]  
　　初三日北京電云前英政府所議印度洋藥進口之遞减須視中國士藥栽種之遞减爲比例一節中政府業己允准並深感英人所爲故前擬增加印度入口洋藥稅之議現己作罷譯字林報 
[電請阻運開礦炸藥安慶]  
　　皖撫近接滬道電稱倫華公司現擬由滬購運轟礦炸藥赴銅官山開礦之用等情馮中丞當即覆電飭令照會英領事速行阻止以免别生糾葛（孔） 
[日領覆請派差收帳福州]  
　　福州洋務局前據寗德縣詳稱日商久加郎在縣境開設金連美囤棧懸掛日商洋牌實屬違約禀靖察核等情當照請日領傳諭該商尅日收歇以符約章兹據日領照覆略云前接來函卽傳該商到署責問據稱伊係盤運華洋貨至該境貿易安分生理並不滋事倘一時收歇恐被欠帳目難以收回等語本領事絀察被欠帳目尚屬寔情當令該商先行收回一面請貴司道札飭該縣派差會同該商收回帳目以重商本云云（聲） 
軍界 
[請攺皖北防軍舊制安慶]  
　　皖北各防軍所定兵制不甚嚴肅現有陸軍畢業生余佩文等具禀皖撫擬請攺革舊制仿照新軍辦法委用武備畢業各生充當官長當奉馮中丞批飭營務處核議具覆（美） 
[札委軍事正議官安慶]  
　　皖撫馮夢帥以督練公所現己裁撤而督辦處事務不免較繁亟應增設正議官以資助理查有前署廣東高雷陽道段書雲曉暢軍事堪以勝任當即電調來皖每月薪水銀二百兩業巳下札委用矣（賢） 
[批准陸軍監察簡章鎭江]  
　　江南暫編陸軍第九鎭徐固卿統制詳定各官佐住營時限及監察勤惰簡章現奉江督端午帥批准照辦日昨統制己飭駐鎭各標營一體遵行（論） 
[新造馬隊營壘南昌]  
　　贛省城外駐紥陸軍馬隊一營向設兵馬兩隊久未成營現由當道飭將陸軍步隊先行撥兵兩隊練成馬隊一營以資完備惟原有營房不敷甚多亟須攺造巳於十月二十四日經兵備處札委江南陸師學堂畢業生詹宗瀚前往該營會同劉管帶丈量繪圖督匠估勘一俟核准即行趕造云（四） 
學務 
 
 

Page 12

 
 
[札派左敎諭充省視學員南京]  
　　江督端午帥札委左敎職全孝充省視學文略謂查有本署文案左敎職全孝血性過人任事懇切堪以派充省視學員隨時前往本城各學堂調查一切將其宗旨如何名譽如何學科不否完全名額實有若干經費有無冐濫以及管理員敎員任事之能力如何勤惰如何學生生堂有無久假矌課干預他務情事學業是否精勤品行是否端重務須詳細報告以憑察核整頓庶幾學風蒸蒸學子莘莘有厚望焉除行寗學司外合亟札委札到該員卽便遵照辦理該員原給薪水二百金自攺委横範小學總理僅受百金現經委兼充視學員應加給夫馬銀一百兩勿得固辭切切特札（間） 
[籌議中學經濟情形常州]  
　　初二日常州八縣勸學所敎育會各舉代表在中學堂籌議經費常州府王太守亦蒞會宜荆代表先提議須將開除各生重行收入始允籌費各縣均不謂然目午至晚未能議决初三日錫金等六縣私議如宜荆步允由六縣認籌是晚王太守請代表晚餐各縣提議以後經濟代表應由各縣各推一人無須特設經濟處每歲可節省二千金年内用欵每二縣合出八百餘元共三千餘元即將串票捐及禀留之積榖撥用錫金江靖以該欵本存府署准可支撥武陽亦認可惟宜荆以無欵爲辭旋云須問明周紳再定約期五日候覆一面擬稿由八縣畫押以便呈請提學使將所擬辦法實行王太守允將開除之九生除爲首三人外餘六人設法復令入堂以便彼此消除意見至明年用欵須各縣舉定經濟代表再行籌議（小） 
[師範學堂之衝突長沙]  
　　湘省中路師範學堂學生粟某因侮辰理化科繙譯員致被該繙譯大加申斥粟某不服遂唆使同班生要求監督將該繙譯辭退乃各學生不允致起衝突旋由監學及敎務長查明起事原委即將爲首滋事之三人一併開除嗣因某君出爲調停攺記大過（水） 
實業 
[諭飭停造丁藝廠江西]  
　　南昌府城外工藝廠係就育嬰局攺設前因該廠號舍坍塌由徐信臣太守禀請贛藩擬仿照罪犯習藝所圖式改造現因工程浩大欵項難籌巳奉沈愛蒼方伯飭令停造矣（隠） 
[派員查辦藉礦騙銀安慶]  
　　廣德州廣益煤礦公司鄭芳蓀等藉名招股吞騙股銀一萬餘金近被該處紳董李炘華姚翊唐二君查悉具禀皖撫請飭查辦現馮中丞己派員前往嚴查矣（周） 
[請减典當利息北京]  
　　近給事中徐士佳片奏云自庚子之變典鋪被刦無存次年經留京王大臣會同步軍統領順天府五城集議招商設典便民暫准月息二分並聲明俟市面大定即規復二分之舊奏明在案迄今六年矣商等仍取每月三分在典商誠得計矣然貧民何以堪此相應請　旨飭下步軍統領衙門民政部順天府查明原案諭令各典商將月息三分之案於奉文之日卽行截止一律規復每月二分以利貧民而昭大信謹附片具陳伏乞施行謹奏奉旨著該衙門議奏欽此（黄） 
[勘定商會地址漢口]  
　　漢口商會現巳舉定盧鴻滄劉人祥二君爲總協理其餘各議董亦舉定二十七人業巳勘定四官殿爲會所不日即當移入辦公矣（音） 
雜記 
[禀請查禁烟館之畏葸蘇州]  
　　蘇屬各鄕鎭自禁閉烟館後開燈私售者在在皆有近有渾稱各鎭董者遞禀撫轅請派員密查嚴禁當經陳中丞批示畧謂私售燈吃自應查辦然身爲鎭董不妨正言勸阻如不遵從儘可禀縣提究何必畏首畏尾匿名遞禀此等禀詞本在不准之列惟所禀係屬地方政事姑候札飭禁烟總局會縣查辦可也（間） 
[酒樓傾圯之慘劇廣東]  
　　廣東四驛巷大街賽珍酒樓於上月二十六夜有娶新婦者假座於此開演影獻時戚友雲集附近老少男女亦多前往參觀統計坐中不下二三百人極形熱閙詎當開演時怱隆然一聲樓之後進傾圯而下坐客被壓旁人正擬設法施救前進又倒所燃各燈跌落樓板水火熊熊坊鄰疑爲火警鳴金呼救旋該叚警兵齊集撞門而入從瓦堆搜出受傷者甚多附近警兵亦陸續往救嗣力便醫院董理等率同傷科醫生二人及工役等到場搜出死者不少傷者先敷藥後抬回醫院醫治餘如惠行愛羣廣濟等善堂亦均至場施救詎當施救之際館牆忽又全幅倒下計先後傾圯三次以第二次傷人最慘赴救者亦多被壓計至十點鐘止共搜出壓斃者七人傷者二十餘人餘均爲瓦礫堆覆大約死傷之數總以百計云（渠） 
[飭提家丁押追公欵蘇州]  
　　巳故知縣竇鎭山在元和縣任時虧空公欵銀二三千兩屢經上憲委員催償迄未理處理聞蘇撫己飭縣將將該故員家丁提案押追矣（間） 
[蘇撫飭籌省城緝匪辦法蘇州]  
　　吳縣詳報汪紳鍾霖家被竊鉅贓一案奉蘇撫批示畧云省城重地竟有肆竊得贓逾貫之案該管地方巡警各員疏于防範咎無可辭惟蘇城不過縱横十里之地三縣分治又有五路巡警分區站巡宜足以屏除奸究道無拾遺乃失竊之案時有所聞其原因究屬何在殊難索解近來汽車暢行上而鎭江下而滬濱寅竊卯遁瞬息即查不籌善策弋獲更難　臬司巡警總局督同三首縣各路巡員悉心考察應如何設法清查絶其窩頓扼要偵緝窮其蹤跡赶速妥籌辦法具復察核云云又巡警總局以該管巡警員弁疏於防範詳請將西路巡官劉興仁巡弁張春以區員鄭先蔭各記大過一次亦奉蘇撫批准並以區員鄭先蔭雖己銷差仍應留緝分飭遵照（眞） 
[省城白晝搶劫續聞杭州]  
　　前報載杭城後市街王衙弄沈姓家被搶情形兹悉此案原因係沈某從前所娶之妾被族中逐出該妾己回新市母家忽由母家糾令多人來省奪取衣飾情勢洶洶形同搶劫沈姓眷屬當時不知來歷不敢聲張至晚即報官請追云（比） 
[查獲夾帶餉船銅元江西]  
　　江西省城外石灰窰統稅分口於十月二十七日查獲湖口解餉紅船一艘私帶銅元甚鉅當經卡員許大令禀報稅務總辦請示核辦（水） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[悲劇第一種旡生生所著血涙痕傳奇]  
　　第十齣法場 
　　（外扮監斬官）（雜扮小軍）（凈丑扮劊子引上） 
　　（朝中措）（外囹圄桎梏摠由天。此間休道冤叛逆終當殺戮。而今須悔從前 
　　（外）下宫錦衣衛都指揮是也。今日奉到聖旨。斬决逆黨首領韓拂疇一名。須要謹愼一點纔好。劊子手。（凈丑應介）有（外）犯人可曾綁下。（凈丑）綁下了。（外）把閒。人打開先將韓拂疇帶到法塲上伺候。（淨丑）吓。（付末禁子抻生鐐梏上） 
　　（山坡羊）（生）我怒冲冲氣凌霄漢。激昻昻竟遭傾陷。急忙忙大志未酬。眼睜睜有口難分辨。頃刻間。行行不復還。心頭萬恨。萬恨誰能見你看我白馬濤飛。黄霾雪戰濳然。搔首難呼天外天。凄然欲要相逢雖上難 
　　（旦作内呌介）呵呀。好苦呵。呵呀。好苦呵。（淨丑）閒人走開。自由花來送韓拂疇了。（旦扮自由花扶貼哭上）呵呀。相公仍竟先去了麽 
（山坡羊）（旦）苦哀哀變成孤雁。慘悽悽分開雙燕。恨茫茫心兒似箭攢。哭啼啼魂落刑塲畔。君莫前。聽儂進一言。問天不語。天也無分辨從此後瓶墮釵沈。恩情永斷。心酸。痛偷生徒𨡏然。堪憐。願從君歸九淵 
　　（旦抱生哭介）（生）死生小事。何足哭爲。不過我大志未償。殊爲可惜。我死之後。你第一要替我復仇。第二要呌全國同胞。曉得我因救民而死。每逢忌日呌他們替我開個追悼會。倘使人人心我之心。事我之事。則我雖死也京可稱爲不死。正勝似不死的了（旦又哭介） 
　　（憶多嬌）（旦）心欲前。行不前。我無限傷心那處言。爲甚麽纔到中途竟棄捐。合兩下相看。兩下相看。涙兒染成杜鵑 
　　（外）時刻快到了。收綁罷。（凈丑收綁介） 
（前腔）（生）恨萬千。怒萬千。死别生離轉泰然。只可惜你紅顔誤少年合兩下相看。兩下相看。血兒染成杜鵑 
　　（外）此是法塲。那得容你們在此勞勞叨叨。講此碎話。 
　　（鬪黑麻）（生）我只爲同胞人。人倒懸。因此上替國民甘爲牧牷。含笑望望龍泉。須知道此行有如証仙。（指旦介）冥途眼前。當初空見憐。若要相逢除非魂歸夜泉 
　　（付末扮刑書急上）午時三刻。開刃了。（凈丑作殺生介）（生虚下介）（旦）呵呀。兀的不痛煞人也。（作倒地昏暈介）（衆唤介。）（旦作醒介）（奪刀作欲自刎介）（衆抱住介）（旦大哭介） 
　　（鬪黑麻）（旦）你只顧衆民沈淪可憐。你何忍中途把奴棄捐。空想後更思前。好似西風啼號斷猿。欲倩巫咸。招魂歸故園。若要相逢除非魂歸夜泉。貼址旦哭下衆隨下[  第一册完　]  
[題詞] [  李自然]  
　　高臺落日起秋風。故國回首月明中。曲裡斷腸聲。憂時涙如落紅。憑高處獨自愁儂。閑凝望纎纎細雨。黄昏燕入簾櫳。嘅年年往事。日日水流東。王郎天賦多才藝。自幼能换羽移宫。豪氣滿襟懷。人如玉。劍如虹。佳詞新製有誰同。客愁重。時聽琵琶哀怨。涙濕瓊鍾許多愁。無言極目送飛鴻 
國外新聞 
[海參威嚴防革命黨]  
　　初三日東京電云自長崎同赴海參威之俄國義勇艦隊蒙古號抵埠時經關吏於船上查獲革命報二箱有船客一人疑其爲抱革命思想者及小官數員均皆被捕船長及各長官現巳擔其責任 
[俄國財政員離日]  
　　初三日東京電云俄國財政専家希撲甫今日由東京啓程赴滬 
[英國棉花紡織業獲利]  
　　初三日倫敦電云英國來恩開希地方一千九百零七年棉花紡織業所獲之利其豐富實爲歷來所未見是處計有六十五廠獲利總額共八十七萬七千零四十一金磅股東所得之紅利爲二分四釐五七 
[日坎談判就緒]  
　　初四日東京電云日政府與坎拿大専使工部大臣萊氏之談判經上次會商之後業己就緖日政府己承認裝載有病人民赴坎之非宜惟公牘之中未嘗述及 
[丁同盟罷工]  
　　初三日紐約電雲云美國内凡逹總督請兵前往彈壓該抵制以支票代工資工同盟罷工之礦丁 
[美國又有銀行倒閉]  
　　初三日倫敦電云美國福脫闢脫電稱彼斯堡之國家銀行巳奉錢幣總理之命將門關閉計倒欠金洋五百五十 
 
 

Page 19

 
 
萬圓 
[羅斯佛不願繼仕]  
　　初四日倫敦電云美總統羅斯佛業己宣言無論如何必不再任總統 
[英國西十一月之貿易]  
　　初四日倫敦電云英國西十一月貿易總額之報告己出計入口貨增加一百三十九萬八千零二十金磅出口貨增加二百八十八萬七千零十四金磅 
[蘇魯蘭亂事續聞]  
　　初三日倫敦電云英國急進派之報章皆痛詆納脫爾謂其實於從中煽動戰事初四日倫敦電云陸軍大佐克臘開及希波斯通隨帶醫生一員地方官一員己携捕票前往宇蘇太拘拿酋長狄利蘇魯陸軍大佐麥肯齊率兵在高梅地方以備狄利蘇魯抗拒 
[日本交界之更調]  
　　初三日東京電云日本外交界將有極大之更調大約外務部副大臣將繼羅馬公使高平之任駐華公使林權助將更爲外務部副大臣其遺缺則以倫敦使署顧問員伊集充補伊氏即前任天津日本總領事樞密院書記長前海牙平和會日本代表都筑將簡駐德公使以代井上以上譯字林報 
[美陸軍大臣之談話]  
　　初三日栢林電云美國陸軍大臣塔孚脫語客之進謁者謂渠觀于西比利亞之發逹甚爲驚異又謂美之於菲臘濱絶無放棄售賣之意即美日交情亦仍和洽遣艦赴太平洋之舉亦絶無隠懷云塔氏於昨日自亨堡啟程前赴紐約 
[美國礦穴失事]  
　　初三日栢林電云美國西佛琴尼省之番蒙得地方有礦一所猝然失事共死人民四百二十五人 
[瑞典王薨逝]  
　　初四日栢林電云瑞典國王亞斯其第二業於今晨薨逝 
[美政黨定期開會]  
　　初四日栢林電云美國民主黨國民大會定於明年西六月十六號召集聚會於芝加哥以選舉大總統之候補員云 
[報章之讕言]  
　　初四日栢林電云國民報近登一論謂德皇與法國代議士哀忒内于開依爾地方相會時曾訂一法德聯盟之約以與日本相敵云云此報所論係屬模糊影響之談以上譯文匯報 
本埠新聞 
[漢道請爭中日公牘仍用華文]  
　　日本與中國往來公牘擬用東文迭經外部爭辯己誌前報兹聞漢黄德道深恐外部遷就業己電禀力爭一面並函詢滬道擬如何意見請卽一體電部主持云（妻） 
[安東縣詳告婦女被拐情形]  
　　上海縣李大令接署理直隷案東縣屠挹清明府來文略謂本月初一日彭姓客携帶靑年婦女一口住本街義順棧内該婦日夜啼哭似有含冤無可伸訴者當派妥人密查果係有夫之婦被拐出外並據該氏呈稱年二十一歲原籍河南現住上海虹口有虹橋父名洪蔭才母丁氏嫁與陳英才爲室本年五月二十三日同母往四馬路天仙茶園看獻冲散被拐匪吳姓用迷藥拐上輪船人事不知於二十六日到烟如用凉水噴醒始知被害伊將氏關在房内無可如何後被賣於徐慶義烟店計市錢四百四十吊硬逼爲妓堅不允從六月初九日徐慶義又騙氏送往上海不料又來沙河逼令爲娼氏仍不允强逼轉賣與彭姓得洋四百五十元氏本係有夫之婦焉能另行從人叩求提究等情當由敝縣親往查詢屬實該氏業巳落髮意在托足空門以全其志是該氏堅貞之氣實堪令人欽賞兹將該氏指陳父母丈夫姓氏住址另開一單特差親信家丁沈貴齎文投遞即祈迅賜傳集人証研訊如果屬實即飭該氏親人隨同家丁來案具領除移知山東福山縣差傳徐慶義嚴追拐匪吳姓一并解案究辦外請煩查照云云（疏） 
[補錄學部批中國公學禀]  
　　該生等憫本國敎育之未興鑒寄人籬下之非計紏集同志建設學堂毅力熱誠遠超流輩外國學風之所由盛實由士民奮發皆能自堅其力自善其羣該生等力戒浮囂立約自治尤見深明學旨志趨不凡所稱南京山水明秀爲興學善地請商兩江總督量撥官地籌撥建築並咨商各省督撫協力資助各節仰候兩江總督查明辦理可也（企） 
[河工局董上滬道禀（請派専員監工）]  
　　奏准開浚上南馬家浜及併浚西出洋涇港之東澕潛澾東通都台浦之莊家溝各河道業經上南兩縣會同履勘農商感戴董等與南邑錢董龔董議明合設一局以節經費卽於十一月初一日開局初八日堵築北口攔潮大壩趁此農隙興工務於今　告竣惟是各河工段綿長南接南境縱横計有四千八百餘丈現經分段派工董等於桑梓督催雖易而於鄰封遙制不無隔閡頑抗民夫在所不免况鄕氏賢否不一第念縣令公務紛繁不克時蒞工次擬請専員駐局監工庶幾事權可一易於竣事（中畧）除禀縣函請爛泥渡洋涇局兩委員到工催夫興辦外禀請迅賜加札浦東總巡沈委員潮常川監工彈壓洋涇局韓委員邦佐駐工督催以資熟手而竟大工（下略）（企） 
[條陳民政]  
　　候補知府王子正太守佶前日在滬道梁觀察處面上整頓警政條陳五大綱（一）籌經費（二）速設諮議局（三）設民政報（四）實行清查户口（五）設偵探學堂聞梁觀察頗採其議云（川） 
[示諭領取膏照辦法]  
　　上海縣李大令昨日出示發交總工程局張貼略云己閉烟館不准私開膏户領取執照須由保人畫押否則或交地甲覔有的商保戳亦可如查獲烟犯不論私賣私吃應送攺過所押辦各膏户領照後應將餘屋退租拆去烟鋪留出門面半間設櫃貿易不准私唯燈吃及設燈自吃以杜流弊云云（夏） 
[藉學圖利]  
　　浜北愛而近路吕學流在第一百五十九號門牌開設南清學堂専收外來子弟於八月二十日開校後未滿兩月即日閉歇學生劉德賓衷朗喬以吕係圖利擬將生財變賣償還學費吕不允口角報捕解送公廨訊究寳讞員以各供不諱判吕交保候訊劉衷開釋俟將該學堂生財發封拍賣攤還以便回籍（衣） 
[汽車肇禍續誌]  
　　昨紀某甲在法馬路被汽車碾斃一則兹悉死者姓陳名存義年二十九歲係南京江浦縣人上月二十八日來申謀業暫寓同春樓街新德興客棧前日徜徉街頭觀覽電綫不意大昌洋行之汽車飛馳而來陳不及避讓遽被碾斃捕房將屍身舁往輔元堂後即報 
 
 

Page 20

 
 
縣請驗旋經屍兄陳雙喜暨督母包氏投求免驗自行棺殮縣主李大令准如所請今具甘結存案備查（舟） 
[盜犯就獲]  
　　前月楊樹浦秦家弄張桂松家被暴客二十餘人撞開大門肆行强搶報捕飭緝在案昨經巡防局偵探課長汪禹臣二尹購得眼線劉毛子協同英捕房六十六號西探及華探石金榮拘獲林文子唐本文二名當即解入捕房押候解送公堂訊奪（衣） 
[示期勘犯]  
　　昨日滬道梁觀察發出牌示略去據上海縣申解行劫黄少華家盜犯謝阿德一名兹定於初五日晚堂覆審仰各役於戍刻來轅伺候堂事（哲） 
[縣令驗屍]  
　　昨報紀浪子自盡一則兹悉捕房巳將該尸遂入虹口斐倫路驗尸所昨日午後報由上海縣李大令帶同刑仵往驗委係吞烟身死並據地保禀稱查無尸屬卽飭該保報堂棺殮　壇候認（戎） 
[飭查是否抛屍]  
　　二十四圖地保陸培生昨日投縣報稱浦東爛泥渡鎭有一無名男尸報求相驗李大令得報後該悉該尸爲該鎭某茶肆抛棄因著該保前往調查實情覆報候驗（軌） 
[官事]  
　　出使奥國欽差雷補同候補道朱錕貴州礦務督辦陳明遠試用知州潘祖樾候補知縣王雲章巡檢王炳元驗花局委員孫星垣滬寗鐵路購地委員劉芳曜等昨均到道拜會禀見南滙縣知縣王念祖禀辭回任巡警舍監汪之鈞禀知由寗回公廨帮審王松丞續請假五天（車） 
訟案 
[巡警局記事]  
　　總局放白鴿婦人顧王氏昨經黄國華大令提訊受騙之王祥雲投求給領該氏因有丈夫堅不願從大令判押候查核○義興盛號主黄金千欠長源油行貨款被控昨日提訊判將存貨拍賣抵償倘有不敷限期償還○李桑氏控張佳伯强姦竊物張堅不姑認判押候查核 
　　城内第一路一區張毛毛行竊木板由巡十拘入判責四百板押攺過局半年○李金生竊布衣判責二百板開釋 
　　浦東第二路一區胡福來控妻宋氏捲由七號偵探拘獲押候訊辦（衣） 
[總工程紀事]  
　　單步雲控小工周祥福　賴借洋二十九元由西區解訊判每月交還洋三元○本匠王和尙在西門外楊聲甫家圖竊解案判戒責一百五十下○王廷弼竊取西門外裕源槽坊皮鞋一雙解案判戒責一百下贓給領○烏山船户皇甫來壽扭控伊夥洪生才竊取損洋三十元透支工洋二十四元一角訊供不認判帶交公所理處○楊永生竊正泰莊水烟袋戒責五十下押三天（夏） 
[公共以廨早堂案]  
　　陳祿順所開老虎灶上月失愼捕房以保有火險將陳解案供出有探夥陳大保拆梢洋十元判押候復訊在案昨解請訊張福明供陳姓失火小的並未知照祿順實係誣指訊之陳祿順供實由張來告知失火情形請察陳大保供向做工頭並不索洋旋據律師聖文譯供祿順任竟誣供應請堂上察釋寳　員商之黄巴副領事判陳押西牢六個月陳大保押候查明於禮拜五再訊○流氓姚阿正即小寗波上年將陳金臯之女三囡姦拐逃避曾奉訊辦現在姚又將三囡拐至蘇州經陳報捕派探陸協庭拿獲解究三囡供與姚通姦業己有孕父親並非不知因前月姚往蘇州女子往尋是實訊之姚供求恩典判姚押三個月期滿逐出租界女交官媒押三個月期滿准陳邀同未婚婿到案訊奪○勤昌絲廠女工李張氏李王氏前日因事停歇欵由管車顧少雲峻使伺隙將顧兇毆報捕解究判李罰洋兩元張開釋○蔡丁氏與李和尙通姦逃往寗波經其夫蔡金順偵知報捕將　拿究李供實係該氏自至小的處同逃求恩質之氏供七月二十四日被李强姦後囑令同逃求恩明察判李押西牢一年氏發棲流所押四月期滿交伊母具　○陳王氏在洋人處傭工私囑伊女梅英竊取值洋四百五十元之金鋼鑽戒等物報捕解究判王氏押官媒六個月梅英開釋旋稱出外無人照顧應與母同押判押半年○清江男孩王少山年十五歳潛迅來滬在捕房前啼哭解請安插供向做成衣因時被父親嚴責與張姓同至上海虹口詎張將孩子抛棄求察判押候遞解清不交伊父管束○虹口烟館主石桂保　章多開烟燈七只由捕解究判限十天遷出不准再開○邵三囡竊衣服經趙阿狗等報捕解究判押二月○朱阿逢李尚孫仁財劉山王三張文熙等在無錫縣境强搶某姓家衣飾等物逃至上海由探拿獲判押在案昨解請究明府以未接該縣來文判押候下禮拜一再訊○積竊周德標押西牢三年在案兹巳期滿解案請核判從寛開番釋（衣） 
[法租界公堂案]  
　　江北婦人崔李氏同子禮才投控汪天寳　拐幼子崔羣　經中西官准詞提訊氏稱幼子羣　爲天寳拐賣於開烟間之潮州人張松泉處尋見後報　解案請究汪供拐賣是實求宥汪枷示三月押改過局年半張從寛罰洋二十元充公○車夫姜魯甫前日在途拾得钞票一紙同庽車夫高魯來張福堂分　不允在途互毆由捕一併拘案請訊江供拾得之票由陳和持往换洋給我三元詎高張二人硬指小的拾得二三百元定欲硬分致啟釁端求察判高張交保姜押候查明再訊○沈阿金薰阿六串竊牛皮數張售與鞋匠陳餘春轉售他人得洋十元後由失主王厚川報探拘獲於昨解訊沈等供認不諱判沈枷二月蕭枷一月陳罰洋五元（舟） 
[美租界捕房事]  
　　前晚有一黑人至四考脫路王桂英妓院尋歡不知因何口角將碗揂傷黑人頭面由該黑人投訴捕房飭赴公堂具控○海寗路翁元大押店前晚有人押一時表計洋二元嗣經店主查得實係金　恐有不妥送入捕房留候核辦（西） 
來件 
[商會總協理交缷會務啓]  
　　敬啓者本會九月公舉戊申年總協理禀部加箚接辦一案兹於十月二十九日接奉農工商部批開據禀己悉該會總協理任滿遵章先舉會員次舉議董次舉總協理業經刋啓分票投齊當衆開筒開經欽差楊大臣監視以周道晋鑣得票最多自應舉爲總理其協理一席該郎中與謝丞綸輝得票同數又經抽籖仍屬該郎中等情除箚委周道晉鑣充該會總理外查該郎中經營實業魄力雄厚總理商會克孚衆望此次選舉辦法亦屬周密應由該郎中攺任協理以資熟手惟據稱明年親赴南洋歸興實業懇祈改派等語亦係實情仍候該總理周道晉鑣接辦後酌定復部核奪合行批示遵照可也此繳等因並劄文一送到會奉此除將箚文照送周總理外業經商准周總理定期本月十二日到會接辦任事弟祐弟森即於是日交卸謹此奉聞惟祈公鑒上海商務總會李厚祐孫多森謹啟 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
