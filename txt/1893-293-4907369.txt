# 1893 - 293 - 4907369

 

Page 1

 
 
[三百五十二號畫報告白] [  點石齋啓]  
　　直隸　州河下每年有龍王造宫之舉屆時有二龍從古北日運木山水中直立而行每百枝懸一燈爲號由來巳久亦一異也他若剌　憑神作崇白貓示警于人古寺之羅漢出遊西女之洙儒見異妖人則揷花三朶蘇俗則串月半天作法官者反規連誦聖經者勝楚語及所附叢抄等圖說准于十六日出售此佈 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元○隨園三十種實洋五元○刑案匯覽實洋七元○九朝東華錄實洋五元○咸豐朝東華錄碼洋二元丑角○左文襄公奏疏碼洋四元○繪圖三國演義碼洋二元○駁案彚編碼洋二元○明季稗史碼洋七角○明季南北略碼洋一元二角○欽定六都處分則例碼洋一元二角○補註洗寃錄碼洋六角○康熙字典碼洋二元五角○臨證指南碼洋一元五角○花月痕碼洋七角○徐霞客遊記碼洋六角○永慶昇平碼洋三角○玉堂字彚碼洋二角諸君欲購者請移玉申報館帳房可也此佈 
[待榜信說]  
　　考試之有榜也所以定棄取等高下故無論爲大小考與夫一切書院等第各案凡箇中人無不殷殷然望之其未出之時與夫將出之際翹首跂足以待者蓋不知幾何人而於鄉會榜則尤甚且鄉試之榜更甚於會試何則會試考畢其人多留京都何時出榜一往觀之不必先爲懸擬望眼欲穿獨至鄉試則考畢之後除本省諸士子外凡在外府各州縣者類多襥被言歸在家守候榜信而各省出榜之期則又迥然不同卽如今年恩科鄉試其出榜也廣西最早湖北次之重陽前後數日之間陸續皆已揭曉惟江南獨遲江南之外則上海亦旣早已得信惟遠省路遙以及電報不通者則尚未周知耳江南出榜聞定於二十日則屈指亦無多日矣其中待榜情形各有不同有將塲作謄淸質於師若友者則每以濃圈密點加以絶好批語所以獎借之良厚卽其文不甚出色者而一經品題頓覺珠圓玉潤自已朗誦一過幾於拍案驚奇以爲此番當不作第二人想其在有自知之明者原知塲作不甚愜意則又以爲窗下休言命塲中莫論文歴科闈墨中之業經刊出者其文字不及我者不知凡幾某某以語病而獲雋某某以意乖而倖售今我不過區區小疵安知衡文者必吹毛以求也則且切切自慰遂無不以舉人自命然江南合兩省人材其入闈人數不下二萬有奇又豈能一榜盡賜及第則未免撫心忡忡雖有師友之圈點猶不敢信以爲眞也塲中旣莫論文則又安知不以佳文而見擯反覆思維覺某處有扦格之語某處有荒蕪之句愈思愈恐愈想愈慚則又幾欲披髮入山不復與聞得失天人交戰之際此心竟無寍靜之一時患得者居其半患失者居其半以蓮池大師之早絶紅塵修持証果而猶自云聞撫院前放榜時之砲聲不免此心一動以是爲名心之未除而况其下焉者乎日前浙闈放榜之前一日有同鄉人之踵閂問榜信者趾錯於道蓋以近數年來電報通行每省一得榜信必由電報譯出登諸報章以慰諸人先覩爲快之心而諸人之待榜信者則又於先睹之先更求怏意此亦歴科之常事無足異也同鄉某君素稱曠逹乃亦過余而問焉余曰子汲汲如此爲何人問信耶則曰他人吾不之問祗以吾子亦隨衆進塲出塲之後將文寄來閱之尚覺合式故不禁有希冀之心而望之不免切切焉余曰子素稱逹人今何不逹乃爾入塲者爾子也非爾也苟其獲雋則亦爾子爲舉人非爾爲舉人也亦何與爾事而乃亟亟如此某友亦不覺失笑因問曰吾子之子亦進塲同是箇中人何必故作引曠逹語余曰今年夏余病痬而余子在紹亦因冐暑得失血症余得信卽力禁其不得力疾下塲余子卽謹遵嚴命不復作求名計故余更坦然然余子卽下塲余則未嘗不坦然也余子先下北闈出塲覯疾幾殆前科下浙闈文亦可中而竟落孫山而余於本館電報之來初未嘗一過問焉則余固非若子期望之切如此也且不獨望子之切不如子卽余之自望也亦淡焉漠焉憶余自辛卯下塲其間有薦有不薦統計七戰秋闈而卒不能越龍門而過至壬午以後不復作進取計而前此下塲每於塲後放浪於山水間彈琴詠歌以自娱樂置得失於度外者蓋已久矣卽余之教子也亦不甚責以舉子業就其心之所近意之所向引而歸於正使不入於邪如是焉而已竊恐起蓮池大師於今日亦必不挋余於閂外子之待榜如此且爲子待榜而復如此則甚矣子之以曠逹稱者乃徒有虚名初無實在也友乃默然爲閒一揖而退乃卽問答之辭詮次而錄存之以告塲後箇中人之待榜者 
[本館接奉電音]  
　　昨由京友電傅上諭二道敬謹譯登○九月十四日奉　上諭涇蘇蘇松太糧道員缺著吳承璐補授欽此同日奉上諭本年順天直隷雨水過多災區甚廣業經賞撥漕米展辦振捐藉資撫濟惟仿現距麥秋尚遠災民待賑方急允宜再沛恩施俾資冬春賑撫著於江蘇江北來年應辦河運漕米内各賞撥米五萬石現在該省尚未採買兌運卽著劉坤一奎俊將前項漕折銀兩迅速核明提解直隷應用其隨漕輕齎等項及脚價運費給剥耗食米石並著一併核解至此次災情過重爲日方長仍恐不敷應用著再賞撥江蘇海運漕米入萬石俟明春運抵天津准其就近截留所有隨漕輕齎等項及由津運通耗米運費亦照案一併解交振濟應用李鴻章於該兩項銀米解到時仍按順天直隸各半分撥李鴻章等務當督飭印委各員核實散放不准稍有弊混用副朝廷軫念民艱至意該部知道欽此 
[京邸談資]  
　　京師近來米價漸落白米每百斤祇二兩七錢○自都中至天津車價向來不過二兩數錢多至三兩前數日因鄉試士子南旋者衆故車價漲至五六兩日來春明閂外冠蓋漸稀振策先驅者不復能居奇壟斷矣○日内銀價漸漲京平松江銀可換錢十三千八百文或十四千○河南藩司廖方伯於九月初一日起程回任○四川藩司一缺喧傅王方伯毓藻大可指望然尚未見明文也○詹事府出示招考供事本限九月初一日截止報名現在尚未定期考試大約因報名者寥寥尚須出示展限也 
[截取外放]  
　　上月廿七日欽奉恩綸甘肅蘭州府知府員缺緊要著該督於通省知府内揀員調補所遺員缺著龐璽補授欽此早已恭錄報首按龐君爲截取御史掌江南道向來京官截取外放甚難自今年夏間户部郎中陶堮截取引見奏對模糊之後○皇上於召見截取人員時必留心考察故截取人員放至龎君已及五人論者謂此五人之外放皆因陶君而得之也 
 
 

Page 2

 
 
[癸已恩科浙江鄉試官板題名全錄]  
　　王夢魁會稽　附孫鏘奉化拔　章毓才富陽廪　林丙修黄巖貢　董昌永鄞縣監　杜子賓山陰廪　章世齊會稽附　金祖培蕭山廪曾炎台州增　董鑾仁和附　吳黼藻寍波附　李廷棟秀水廪　馮毓孶慈谿增　孫振麒寍波廪　金士鴻鎭海附　陳銓衡嘉善廪樂俊鴻寍波附　陳聘璜山陰廪　高爾羲仁和附　徐之棨建德附　柳在洲寍波廪　沈瑞琳歸安官　蔣敬時富陽廪　蔣作藩温州廪陳範紹興附　俞授蓮山陰監　郎紫垣餘杭廪　夏翊鎭海附　張彞年鎭海監　顧錫蘭鎭海附　程桂芬永康附　羅明昶上虞增王燮臣紹興增　李漢章鄞縣附　柳際春蕭山附　丁文翰長興貢　戎念功山陰附　何壽章山陰廪　裘紹良慈谿附　許金鏞瑞安附宋佳徵山陰附　趙鵬太平貢　周作東黄巖附　俞鎭會稽附　方駿華鎭海附　任彬章鄞縣貢　陸修瑺鄞縣監　王宗基海鹽廪袁緒鈞會稽附　謝晉瑞寍波廪　文煥駐防附　陳鳳祥太平附　張師訓靑田廪　范壽銘紹府附　王燮陽蕭山廪　楊錦江桐鄉廪胡斌義烏程附　周紹洪嘉興廪　蔡應鵬德淸廪　謝道惠寍波附　錢仁榮長興廪　林登翰温府廪　沈永昌紹府附　鄭宗光鄞縣貢童炳森鄞縣附　趙翰芬山陰貢　陳毓麟寍府貢　王儒寳杭府廪　俞保鑑新昌附　鍾鏞生錢塘附　朱斯華諸曁附　孫壽芝秀水拔陳其閑會稽廪　楊曦光慈谿監　包科駿寍波附　蔣淸瑞歸安廪　馮紹勤慈谿附　李植鄞縣貢　岳邦翰錢塘監　沈濬昌桐鄉廪邵仁壽錢塘貢　陳景蕃會稽廪　吉爾哈春杭附　陳玉藻寍波廪　顧丁謙嘉興廪　方紹震鎭海監　張肇祺富陽增　陳宸瑞安廪錢保淸慈谿附　金寳南鄞縣附　吳汝念仁和廪　錢葆詵上虞廪　俞汝昌鎭海廪　孫廷獻諸曁附　朱瀛儕錢塘廪　張維勤海寍附唐元義德淸附　錢汝雯湖州副　吳恩元仁和廪　存炳杭府附　林景綬鄞縣廪　王運璣台府附　石企嵋鎭海廪　應國樑杭府附施則行永康廪 
[副榜]  
　　陳宜坊鄞縣監　周省蘭諸曁附　曾士行臨海附　陳爾臧鄞縣附　王紹槐建德廪　王庚年鎭海附　陳兆上虞廪　金祖杰上虞附胡尚楨杭州附　陳廷燦鎭海附　李翊勲鄞縣廪　宓時敏海寍增　姚鳳鳴臨海附　方積鈺鎭海副　鄭永禧西安廪　戴龍常慈谿附柯作楫太平　廪高寳辛秀水訓 
[順天鄉試副榜]  
　　胡宗椒浙江　蔣殿甲順天　泰交旗籍　楊冕元江蘇　王紹文順天　常吉直隷　范啓榮湖南　徐星朗正黄　王之杰湖南賡夔旗籍　續常旗籍　趙巖旗籍　劉所淸廣東　史錫蕃直隷　戴開先山東　張鄉直隷　董甡直隷　楊書升奉天唐榮敖廣東　孫兆林順天　徐德瀾安徽　羅乃聲廣東　宼雲書直隷　裘訓順天　王裕宕直隷　張維蘭直隷　俞品三順天張兆黄廣東　彭恩齡直隷　榮交旗籍　廖學珍四川　曾儀進四川　孔廣籍山東　邱士如河南　劉國葉順天　崧祐直隷何慶埏浙江　沈書年直隷　張液時直隷　英志旗籍　黄芳旗籍　鄼受田山東　李庶順天　張世恩浙江　韓廷傑四川張鶴峯直隷　李浦直隷　裘子傑順天　况涼直隷 
[窮兇極惡]  
　　漢口順豐洋行執事人韋紫封粤産也其弟鞏某在行管理帳務銀錢出入日不可以數計有林某者先在熙泰昌茶棧爲夥日來茶事告畢卽僑寓順豐樓上素喜揮霍視金銀若泥沙至此已逋負如山不得已覥顔向韋弟稱貸韋弟不依遂致結成仇怨胸藏利刃久有欲殺之心而韋弟未之知也本月初八日韋有事往宜林至晚一點鐘時林見有隙可圖突操刃下樓並携火藥二包連叩帳房門高呼不已韋弟拔　而出林卽舉刃揕其胸韋弟急以右手格之手隨刃墮痛極呼救林復亂砍其頭轉身上樓將血衣換去洎西人聞聲齊至見韋弟躺臥血泊中又聞樓板有步履聲知是樓上人行刺乃將林房中五人呼至彼此推問其時韋弟口雖喑啞神識尚淸目注於林若有恨恨之狀衆會其意將林細視則襪上尚有血痕蓋換衣時所悮濺也隨上樓搜覓凶器血衣血刃火藥歴歴在林箱中知殺人者必林遂卽扭送捕房一面將韋弟送請孝堂醫治醫者告以受傷太重非藥力所能療延至鐘鳴十二下卽已氣絶而亡當赴漢陽縣禀報情由縣主薛大令立刻帶同刑仵前往騐得共傷八處諭俟紫封返漢呈遞禀詞核奪 
[湓浦秋濤]  
　　九江總鎭何采臣軍門威望素著紀律嚴明麾下兵丁亦皆如熊如虎前營後營城守營選鋒營新勁營周梯山王東榮范守雲三遊戎丁仰之楊石泉滿輔弼三守府皆能整頓營規每日自辰刻起率領千把外委及哨官什長兵丁在教塲操演各種陣式直至申刻始收隊回營行之已非一日前因炎夏暫停操演今者凉風報信暑氣全消軍閂卽飭令各營將領齊赴教塲操演砲聲隆隆不絶於耳○署理德安縣艾少棠明府廷棟自上月初八日履新後措置裕如月杪因公赴郡晉謁道鎭各憲小作勾留卽行回署○署理德化縣薛俊甫明府銓前奉邵傅巖太守札飭兼理德安縣事於上月十八日接篆明府以潯江地處通衢良莠雜處其勢難以遠離遂率書役人等於本月朔日回署○江西撫憲德中丞於十一日已刻起節晉省九江道鎭府廳營縣各員均至江濵恭送選鋒新勁及水師各營列隊然砲聲震波濤候蜺旌去遠始收隊回營○德化縣薛明府出示云奉府憲邵札開轉奉學憲盛牌開歲考已畢接試科考定於本月十七日舉行縣試○九江茶土兩帮集捐創設義渡船已成四號旋因民划渡夫以其有碍生計控經前道憲李亦靑觀案飭令暫停嗣由前任九江府曹朗川太尊禀准先開義渡兩號其餘兩號則作爲救生紅船自此歴辦有年問渡之人未嘗病涉上年復經前府憲崇濟川太守擬令添開一船禀奉藩憲批准飭令義渡局委員朱楚卿二尹率同該局绅董添造一船現據二尹禀報船工告竣水手募齊擇日試水開駛并奉府憲邵傅岩太守曁德化縣薛俊甫明府飭令添設之船於有風時專以救生爲主無風時帮同義渡裝載行人使其終日往來江面歴練風濤庶於救生之時不致手足無措以期得力而收實效當卽會銜出示曉諭查從前救生船上有舵工無水手每遇風狂浪湧時須喚義渡水手帮同駕駛倉卒不能得力輙悮事機經此次整頓立法之善實過從前潯地居民有不同沾利益哉 
[盜刼鄉村]  
　　寍波東鄉下王地方有陳姓聚族而居炊烟縷縷約有百餘家月之初三夜突有暴客多人各持器械蜂擁至該處甲乙兩家肆行刼掠所儲衣飾等物均被刦去次日開單報縣求請勘騐楊大令於初五日帶同差捕人等前往履勘當飭捕役四路跴緝未知能破獲否 
[洋面不靖]  
　　近來洋面多盜商船往來累被刼奪兹聞往來鎭江之米船被刼共有十一起現經李廣興米船開單呈投寍關道署所有道憲批示錄下據單開米船被刦共有十一起之多查内有恊源號船隻被刦二案前據出海趙阿本等具禀業經批行定海廳移會沿海營縣拿辦其餘未盡赴地方衙門具報有案惟失事均在江浙洋面自應一體查明嚴拿已據禀咨呈提軍門卽移行鎭營轉飭巡行各舟師實力查緝防護以安商旅並分札寍台二府飭屬曁行定海廳會營查緝各案贓盜務獲究報至護船獲送在押之犯飭府行催鄞縣赶緊究辦詳報其周和尚三名諒卽係金小成亦飭查照仍候提軍閂示遵 
 
 

Page 3

 
 
[臺嶠秋風]  
　　九月初三日爲臺撫邵筱村中丞長公子綬靑正郎續娶德配吉期是日撫署内外遍懸燈綵異常煌赫午前綵輿由府前街直抵府後街坤宅其儀從之盛除尋常鼓吹執事外前導銜牌數十副後隨本轅衛隊及所駐東閂外大壠洞之定海正右兩營親兵各執洋鎗旗幟護衛坤宅史姓聞係前任廣西布政使司之裔彼此皆浙東世族閥閱門楣以宦海而結朱陳宜令人稱羡不置至是日本城文武各員咸往道賀其餘外府廳縣以及各統領各管帶亦皆遠道馳賀一時城廂内外車馬如雲亦足見中丞之福祿駢臻矣○臺北鐵路由大稻埕發軔分南北兩榦北至基隆海口南至新竹縣東門外約十里設票房一所收載價五十文計共票房十五處每日賣票錢約共三百餘元現經商務總辦蔣丹如觀察禀明邵大中丞一應客貨載價俱加收一倍商民均甚樂從所謂取不傷廉於公家亦不無小補云○前辦新竹鹽館蕭琴石大令經理數載商民愛戴近奉憲檄另候差委遺差以前辦大稻埕鹽館之徐君家幹接辦遞遺大稻埕館務又以現當機器製造委員之史仁伯二尹接代均已禀辭到差矣臺北城廂内外街道逼窄每逢夏委民間不善淸理以致臭氣薰蒸易生疾病大憲查照曩例今夏所派淸理街道委員宋君文蔚潘君恩華楊君振烈現屆秋深仍循例一律赴轅銷差○管帶滬尾定海中營沈炳三協戎老成宿將智勇兼優平日撫街士卒上下一心久邀大憲倚重今因前帶宜蘭鎭海某營之鄭雨三游戎因病身逝遺差由邵大中丞檄飭沈恊戎前往接帶交卸滬營之日部卒思其德澤除製送萬民傘德政牌外又各依依不捨泣涕相送於此足見恩惠之紧易感人也○近日臺地善後總局奉到閩浙總督來文略謂新准江西撫憲德由丞咨據該處善後總局詳稱案奉批據袁州府知府賈孝修禀稱卑郡爲閩楚來往要道每有各營勇丁遣撤過境籍端滋事仰懇咨會各省督撫分飭防營以後如有遣散假汰勇丁回籍務須按名給發護照俾便稽查而杜假冐等因查臺灣各防營遣散勇丁均經派員護送上海厦門等處資遣回籍歴辦在案惟各營勇丁隨時陸續請假及革逃勇丁均係聽其自行過境難免逗留各處爲非作歹兹奉前因應卽擬定章程凡各營假革勇丁應由該統領官給發護照飭令内渡一面移行全臺各營縣汛防查騐放行如領護照挨至三月以外未行内渡卽作逃勇論交地方官遞解辦理其逃走勇丁自無從給予護照應由該營管帶統領立卽將逃勇姓名年貌籍貫開單移行各營縣汛防一體查究如由何處查獲卽行拿送地方官收管遞解回籍以免逗留潛蹤冐混一面仍報明本總局曁營務處備查等因想亦正本淸源爲各地方除害之一道也○前當全臺稅厘總局提調張子雲大令霨聽鼓有年歴當營務鹽務各要差大憲前經委赴宜蘭淸界炎風烈日中不免躬受瘴癘回郡未久卽罹二豎之災竟於月前在局身逝現由家屬擇於本月初一日關吊闔郡文武各同寅一時咸往吊唁素車白馬繕繹於門莫不咨嗟太息也 
[賽船志二]  
　　昨爲西商賽船之第二日秋雲似紙秋水成漪兩岸蘆花瑟瑟然俱含寒意日交午與賽者齊集杉板廠水陸巡捕仍分投彈壓并派小火輪船兩號隨船進退以免不測之虞惟見波凈於揩舟輕如擲風檣陣馬迅不可當方之重五光陰龍舟競渡雖有錦纜牙檣之勝無此穿梭逐電之奇眞大觀也至下午另有輪船夾板船諸水手爭賽麻雀杉板將晚始各散歸而秋季賽船之事始畢 
[誑銀逃逸]  
　　本邑人某甲在滬南大關前某錢莊爲跑街夥本月初五日向經事人徐生林曰滬北織布局需用大洋三百十元小洋九百角合共洋銀四百元須於今日送往其欵不日卽可收取徐信以爲眞如數交付日前該局被焚徐向甲催索一味游宕前日乘間逃逸徐遂報知十六鋪地甲帮同查緝未知能否尋獲也 
[南巿讕言]  
　　洪升碼頭福興小客棧主某甲之女小字美娘婉約輕盈眉目如畫蓋尤物也昨日至泉漳會館附近之某洋貨店購取花線店中小主人見而悅之入以游詞互相嘲謔未經心許先已目成突來小船帮無賴十餘人連拍櫃檯大聲吆喝曰美娘汝平日裝腔做勢不肯輕露一顰一笑今已眞贓盡獲矣尚思磨礱磚石建造貞節牌坊乎言畢一擁而入囉嚕不堪小店主無可奈何急麾令女從後門出而使店夥奔投十六鋪巡防局禀陳洎局員飭勇到來衆無賴已一哄而散○十二圖馬路橋旁元昌烟店以日來生意不佳倩靑烏家相其向背其人信口關合謂對面弄中老虎灶檐下披水板有礙風水不毁之不足以致財帛星店主某甲信以爲眞某日晚背地雇木工數輩依其言鋸去并購一戧金大福字釘在檐牙老虎灶係寡婦某氏所開當時以卵石不克爭持默爲隠忍至邇日氏女忽感受時疫病臥在牀旦夕呻吟且多譫語隨有鄰人唆聳謂店主施以壓勝之術以致如斯其時氏方栗六昕宵未遑計及也不料女卽香消玉殞氏亦相繼而亡氏之小姑胭脂虎也殯殮之後卽奔至店主處誓欲一决雌雄店主見娘子軍聲勢洶洶知不能敵倩十二圖及二十三七鋪地甲婉言勸解願延高行僧啓建經壇爲母女超度姑始默默無言 
[研訊一女兩字案]  
　　金陸氏挈子熬榮投法公堂訴稱小婦人家在江北女兒自幼字與同鄉陳姓家本年三月忽潜逃至滬經楊　氏撮合與錢桂芳有私小婦人尋至治下菜巿街永興里中得以見面是以控訴捕房押解到案葛同轉研訊之下以兩造供詞各執著將金陸氏母女及楊沈氏押候覆訊熬榮交人保出令邀蔡小坡來案備質錢一再籲恩同轉姑准保出遨到經勸之楊阿火候核此已見諸報章者也前日錢振均遣抱張壽申投遞禀詞同轉問爾與振均是何親戚禀稱小的與振均有師生之誼振均供稱監生生有二子長子業已成立次子桂芳夙性忤逆好作狹邪遊乘妻子歸寍將房中衣飾竊取一空與金陸氏之女私識初時監生並不知悉邇見連日不歸心生疑慮購閱本月十一日申報始知已事發被控務求懲究禁押捕房况兒子已成癆怯之病若再任其與蕩婦私識勢必日益凋零同轉謂捕房無久押之例且爾子旣有病必須禁錮家中或送善堂安置訊至此蔡偕熬榮投案訴稱小的家住大沙與金陸氏爲鄰其女金氏自幼許字陳勝文熬榮供稱小的向當水手船泊袁家橋妹子潛逃後陳姓卽尋至小的泊船處向之饒舌現在妹子已獲案求准領還同轉問所供山上媽媽是否卽楊沈氏供稱妹子與桂芳私識卽伊撮合現在陳姓以男長女大卽欲完姻同轉問蔡曰爾與陳家是否熟悉供稱雖是同鄉素未熟識同轉命提金氏研究供稱去年八月小婦人隨母于上海僑居瑞豐碼頭後與錢成親由母親作主在大東門水關橋行合　禮同轉謂爾好利口喝令掌頰八十下問來此何幹供稱小婦人隨母洗衣度日問究竟何時來此堅稱去年八月來此今年三月與錢成親來時共四人尚有妹子年十八歲兄弟年十四歲現在此間習業由從姊介紹借住瑞豐碼頭先付財禮洋銀三十元由楊沈氏交母親成親後遷至楊家渡問爾嫁錢由何人作伐供稱楊沈氏作伐問先時爾可知爾母將爾嫁錢錢曾否娶過大婦供稱錢妻患瘋疾故娶小婦人時言明循俗例爲兩頭大問完姻後曾否到過伊家供稱未曾到過問楊沈氏究係何人供稱與母親結爲姊妹問金阿坤爲誰供稱係堂姊現在大東門外駕渡船間爾與錢因何相識供稱錢來囑洗衣服母親見之卽願許字現在陳自願退婚惟須收回財禮洋銀四十元李供稱陳並不願收回財禮定欲向熬榮索人楊沈氏供稱伊雖倩小婦人爲媒與錢姓聯姻然小婦人並未得過謝儀同轉問金陸氏曰爾挈女來申究爲何事是否爾自已作主與錢聯姻供稱小婦人因謀食艱難來此傭工至女兒許字與錢小婦人並不作主現在從前許字之陳姓屢向索人奈何奈何同轉謂金氏曰爾母供詞確鑿爾尚敢巧語花言乎金氏俯首無詞同轉命提錢到案問爾娶金氏時可曾禀告父母供稱小的與兄長慪氣故娶金氏爲妻父母並未知悉同轉謂爾父現有禀帖在此遂飭將錢還押楊沈氏交保出外邀阿坤來案熬榮叱退候下期邀同陳蔡投案候訊金陸氏母女還押 
[限日遷移]  
　　祝亭芳者在滬南大東門外開設成衣店尚餘樓面租與木匠俊英居住前晚八點鐘時趙妻某氏悞將洋燈澄翻延燒 
 
 

Page 4

 
 
樓板視與隣人瞭見赶卽登樓帮同施救得以應手而滅祝等懲前毖後囑該氏以後不可疏虞該氏强悍性成不但不服反出不遴之言祝等以其不近人情告知十六鋪地甲排解限趙夫婦於月底遷移他處免致殃及他人 
[振欵三志]  
　　昨日九華堂主人黄君錦裳交來杭州延陵子助順直賑捐鷹銀一百元此其慷慨解囊遠頒巨欵較之風高掛劍者倜乎遠矣延陵子眞功德無量哉而黄君之不憚苦口勸霈廉泉仁術仁心亦不可没謹代直省飢民數十萬九叩以表謝忱又徐君仁傑交來洋銀二十五元求父病速愈浙江寍波府慈谿縣人洪君晉卿爲四弟維彦病重求卽轉危爲安助洋銀二十元一則孝思不匱一則悌道克敦瑞集閂楣可操左劵矣合并附及用志欽遲 
[晉賑餘記五十四]  
　　九月初六日奉直隷籌辦晉賑局司道七月十九日批諭云來牘閱悉貴公所解到山西義賑第十五批規銀五千兩第十六批規銀五千兩當卽照數兌收撥解矣此答○潘振翁九月初三日來電云棉衣欵功德無量九月初擬託豐鎭練軍哨官王音亭送幼孩至天津欵可令帶回匯不易弟十月方能回津表叩○瀘州公所王柳翁來電由存義公匯第十批賑欵内叙州府王太尊募一千兩又五百兩云已如數收到謹識嘉惠○馬大籙巷公所接盛觀察九月初十日來電云佑之月底來津專辦文大寍河靜海義賑需欵甚鉅子箮手匯來三千金及以後尊處捐欵均交佑之乞廣勸助宣○九月十二日稟報鄧藩憲起解晉邊寒衣銀兩公牘云竊職治基等會同嚴紳作霖於六月底禀解晉邊義賑第十六批規銀五千兩並陳明另解規銀二萬兩先後共解十一萬五千兩及截數停解後攺撥山東順直等情荷蒙憲臺曁津關憲批咨請奏在案旋於七月初八等日接潘紳民表來電云秋收甚好無須再賑現設南北兩局專收孤寡極貧之未種地者令織羊毛口袋營生邊地苦寒非皮衣難過冬襖褲約二金左右請籌一二萬金表續電云衣欵九月初託豐鎭練軍哨官王音亭送幼孩至天津可令帶回表各等因時適各處捐欵大半指解山西并聲明順直東賑已經另解此欵如不解晉務卽匯還等語業將可以改撥之欵攺解順直山東外兹自七月初一日起八月三十日止計收指解晉賑歸還六月以前墊欵後凈得規銀九千零三十七兩四錢七分一厘均已與捐户約定充作晉邉寒衣之用合卽循案禀解津關憲轉發豐鎭哨官王音亭帶解潘紳民表應用外可否仰憩仁憲分别咨奏立案實爲公便桃塢散人述 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[揮刀斷指]  
　　江寍府署庖人某甲在漢西門石城橋開設酒肆雖木能追步臨卭然生涯固自不惡馬夫某乙行道　此入而小飲三蕉旣罄楊長欲出不名一文甲强牽衣袂必欲解囊而後已乙大怒順取切麫刀揮之甲用手一欄忽聞哎喲一聲數指墮地血流如注倒地不言乙兄已釀禍抽身出門乘馬而逝幸面目甚熟不至杳如黄鶴衆店夥當將被傷之人舁往府署禀明太尊太尊立傅兩首縣同來相騐一面持帖往某統領處索回兇手略訊數語卽由上元縣帶回本署釘鐐收禁俟傷痕平復再行質訊甲之性命縱保無虞而調羹手叚已成殘廢詎不可惜哉 
[淞北傳聞]  
　　本邑楊樹浦紡紗新局對面茶肆内日間聚賭抽頭夜則演唱花鼓淫戲男女混雜敗俗傷風說者謂官憲耳目難周是以未經懲創焉前晚有四十二個黨中甲乙丙三流氓藉端尋釁與鄉人某丁互相毆擊一塲惡戰幾於地軸俱搖後經旁人　勸再三鄉人始負痛而去○裏虹口文昌閣畔鄉人張聖和在某洋行供出店之役其子張甲年已弱冠文定虹鎭人某乙之女爲妻擇吉前日納采問名男女媒人齎聘禮至坤宅行經朱家木橋皂莢樹下突有兩黑面人飛奔而至將禮帖撕毁攫取盤中所放洋銀媒人不敢較量隠忽　去道路傳言如此或曰黑面人似係印度産面目與捕房所雇紅頭捕相同是耶非耻非目覩者烏能臆說 
[巡局瑣案]  
　　薙髮匠邵希子在南巿王家碼頭開設剃頭店性甚兇横近處居民畏之如虎自下冬防將屆上海縣黄大令奉省憲諭查辦門牌大令遂飭保甲局員往查前日下午十六鋪巡防南局勇丁某甲等跟隨圖董挨户查寫閂牌查至邵店卲竟不服與甲等口角繼以毆扭甲不得已禀明局員鍾偉臣二尹加派局勇協同地甲前往將邵解局二尹升座研詰邵俯首求恩二尹著掌頰四十下具攺過切結交保○小竊某甲到浦東陸家渡相近金豐棧行竊物件被事主獲送爛泥渡巡防局請懲高介臣二尹提訊之下甲供稱該棧衣物並未竊過罹竊浦左某姓家衣服一包寄在唐橋地方鳳珠所開烟館内二尹著將甲押候究辦一面飭局差將鳳珠及贓一併提到於前日研訊鳳珠供稱開設　館度日向來安分甲將衣服一包寄存不知其是竊來二尹以鳳珠窩留賊贓咎有應得着重掌四十下具結從寛保釋甲仍候侒辦 
[縣案彚錄]  
　　汪大金卽王渭亭在外冐收善捐被捕拘送法公堂轉送上海縣已紀本報前晚黄大令升堂提訊謂爾因何冐收捐欵汪供小的並不冐收善捐實被保娶局司事挾仇唆使法捕誣指收捐大令曰當時拿獲豈容抵賴今姑從寛不究可有人來案保爾供稱大東門内祥泰布莊經事願保大令准如所請著交差帶往具保○胡光德控陶金温爭奪工頭持刀行兇一案黄大令訊供之下補提帮凶之王月樓到案訊不承認大令著收所候原告到案再訊爲前報所已紀前日晚堂胡光德投案訴稱小的所控陶金温行凶一案現由小的親戚李長發解勸了事求免深究惟王月樓實非帮兇之人小的一時悮指求從恩典大令謂王旣非帮凶之人然則幫凶者爲誰供稱係徐三毛三二人帮凶刀係陶所取大令問旣係徐毛帮兇當時何以指定是王供稱王係開設茶肆徐毛在王處爲夥小的一時悮指大令命提陶斫訊陶俯首求恩並供前蒙責懲業已知悔李供與胡有戚誼且與陶等爲友因見伊等涉訟爲之排解現願保陶出外不再生事王供係江北人在寳山縣充蓄　抉差名王福今春送母回家經過滬上與友人股開小茶肆胡陶爭毆之事實不與聞大令以此案旣由李長發勸息姑准銷案惟陶究不應持刀横行著笞二百板具結交李保去王月樓旣係寳山縣馬快不應來滬招搖著交差聽候備文解往寳山發落 
[英界公堂瑣案]  
　　包探沈金隆禀稱徐瑞山投捕房報稱曾持錢至張逹才所開小錢莊兌洋銀及付與某米店估得内有銅質者四元向之掉換堅不承認捕頭命小的前去查問張稱莊上付出之洋銀均有圖記及查銅洋銀四元中有一元確有硬印比較莊上之印一無錯悮張仍不承認今特送案請懲徐訴稱本月初七日小的持錢向張莊兌洋銀一元初八日兌三元初九日兌四元均未倩人估看及至十二日將此項洋銀付米帳始知其爲銅質張供稱徐來兌洋銀四元祗此一次當塲蓋有硬印蔡太守將硬印比較屬實問張曰爾旣不承認　何蓋有硬印之一元與爾莊之硬印相符答稱此元或由學徒誤用擅蓋硬印太守問徐曰爾兌洋銀時見張蓋過硬印否答稱未見惟思錢莊係正經生意决無混用銅洋銀之事太守問張曰爾如願將銅洋銀四元掉換好洋銀則本分府尚可從寛免究答稱願換太守隨飭張繳洋銀四元給徐領去所有銅洋銀當堂劈毁硬印發還並令張具以後不再有銅洋銀切結○美捕房副巡捕頭禀稱現在虹口賭攤皆遷至遠處除雇用望風人外又專派人出外引領賭客昨日四十二號西捕見陳阿幼引衣服濟楚之二人往賭見捕奔逃卽行拿獲又有印度捕見張餘慶帶引四人似於賭後領出更有印捕見前經拿獲送懲之王阿二仍在此處因亦拘拿蔡太守研訊之下陳供稱小的係潮州人現在治下小烟館帮忙並不引領賭客張供稱小的係江北人在治下當小工不敢爲非王供稱小的係蘇州人昨往探友悮被拘來蔡太守命西捕印捕上堂質証四十二號英捕禀稱目見陳領二人行經爕昌自來火廠前過小石橋而去及向之拘捕伊等奔逃踣於棉花田内扒起拾鞋得以拿獲印度捕禀稱目見張領四人行走似從賭場出來另一印度捕禀稱王已屢次犯賭現在仍在此處墳上諒是望風太守問陳張二人曰爾等旣非賭攤上人何以見捕奔逃陳供稱小的聞巡捕捉賭恐被混拿是以逃避問然則爾在此處有何事故答稱在田間尋取草藥以療足疾張供稱小的路經此處見印度捕拘人恐遭拖累立卽奔逃太守飭將陳王押候分别遞解回籍張交人保出如無保人一同遞解○包探陳阿九禀稱龎正記絲棧中人喚華捕拿　圖竊絲吐頭之張阿福交捕送案龎正記棧主龎某訴稱張阿福是棧中車夫昨夜七點鐘時忽聞有物墜下出外查看則樓上抛下絲吐頭二　值洋銀三十元立卽登樓查　張臥在絲包上是以喚捕拘拿張供稱小的係江北人專在棧中裝貨昨夜回取脫下之衣被指爲賊祭太守問　則絲吐頭二包如何抛下答稱小的不知問原獲之華捕如何拘拿華捕禀稱小的據報往拘見張臥在絲包上喚下不依不得已而扒上拖下　堆絲之處尚有别人否禀稱並無别人太守遂判令將張管押一月贓給棧主領去○粤東人陳星福以同鄉女子程貴纒擾不休投捕房禀報　頭令拘程貴送案蔡太守向之訊鞫程貴供稱小婦人被陳先後借去洋銀七百五十元雖無憑據然亦不能抵賴向索支吾是以口角今陳情虚不到請卽傳追蔡太守飭捕傳陳到案俟禮拜四核辦○林雲福訴稱昨夜羅德元闖門圖竊拿獲交捕羅供稱小的係鎭江人副捕頭禀稱羅前曾犯竊蔡太守飭押候備文遞解回籍○金阿三訴稱小的在山東人沙雲桂之餅攤上爲夥沙不給工錢反敢持菜刀向面門劈來小的慌急閃開已被帶傷面頰沙供稱小的在治下設餅攤夜深酒醉以致悮傷蔡太守飭連兇刀移送上海縣請黄大老爺究辦一面諭令金投某醫院求醫愈後赴縣候質○酒保俞桂卿訴稱汪福生約伴前來飲酒醉中尋釁毁碎盆盌值錢八百餘文索償不依報捕拘案汪供稱是日小的惟徽醉而已因被值堂人所慢故與口角紛爭蔡太守飭賠洋銀半元○包探唐寳榮禀稱張有林前曾犯竊送請大老爺遞籍今復來滬在虹口一帶潛圖竊物經小的拿獲吊出香爐布衣等物詰之云竊自趙張氏等五家是以送請訊辦趙張氏費曹氏方四明鄧阿興陳東來均投案領贓張供稱小的係浙江慈溪縣人連次行竊自知法網難逃求憫厄窮暫時寛貸蔡太守判令答責二百板押候備文遞解回籍贓給男女各失主分别認領○包探孔阿才禀稱小的查獲竊賊陳阿洪弔出眼鏡一副及磁鼻烟壺大小洋銀均無失主承認今特送請發落陳供稱各贓皆自華衆會彈子房竊來不知失主何人尚求大老爺鑒察孔探又禀稱小的查得陳已屢次犯竊蔡太守判令管押三月贓存捕房以待失主認領○包探何瑞　禀稱沈品山倩人舁至捕房訴稱被陶兆卿顧裕林等所毆受傷沈重小的因卽拘拿陶顧一面送沈至仁濟醫院醫生騐得並無傷痕今特解案請訊沈訴稱小的家有餘屋轉租與陶同居陶時時吵閙是以囑令遷移不料突被兇毆顧更助之爲虐陶供稱小的租住伊之房屋恐令遷移小的告以須俟出月初三期滿伊竟不依是以口角顧供稱小的在陶處當車夫伊等二人爭閙小的曾爲之解勸不敢助毆蔡太守諭令陶於十月初三日遷移勿再延遲○包探王阿二禀稱昨日賊人張阿四竊得雞五頭經小的拿獲人贓解送案下張供稱小的以後不再作此項生涯矣蔡太守判令管押一禮拜雞無人認領送交棲流公所充流民日膳彼日食草具者至此可嘗鼎一臠矣特恐饔人作雙鶩之更奈何 
[法廨停公]  
　　昨日禮拜二爲法公堂訊案之期葛同轉約集同寅公讌龔仰蘧星使是以飭丁持名片至捕房告以暫停訊菜 
[法捕房紀事]  
　　江北人某甲文定同鄉人某氏女爲室言明財禮洋銀三十六元付過九元某氏婦心懷不良令女另覓有情人與之偕老甲偵知其事將氏拘送捕房捕頭命甲措齊財禮挈女回籍成親○八仙橋某姓小孩年約十餘齡悮指某氏女爲野雞女訴知其母將孩申斥孩出言不遜以致爭毆扭結成團踏破女之纎趾適巡街西捕至拘送捕房捕頭詢悉情由飭將母女釋回孩管押片時并以械梏其兩手○某乙在新北門内設肆懸壺出售五淋白濁丸之類與興聖街某丙所售之藥相同蓋皆說眞方賣假藥者也某日嫉丙之攘奪生意陰使人將招牌塗抺適爲丙所見呼捕拘入捕房捕頭命押候查訊 
[蘇詶桃花塢西大營門内電報公寓代嚴佑之經收山西捐八月分淸單]  
　夔州電報局徐君一翔經手誠芝圃太守三百兩王石塢觀察一百兩鄭鐵菴鹽府三十兩志虎峰都督周宦黄錫齋三君各二十兩楊鍾田都閫蒯季封司馬兩君各十五兩王濬夫李榮華兩君各十兩曾仲丞大令八兩吳道　游茂森兩君各六兩李澤厚五兩侯星階莊　田兩君各四兩劉子允蔣舜臣兩君各三兩唐考三施靜堂劉琢菴朱桂芳彭萍鄉馬如蘭李維珍胡恩培八君各二兩謙和十五千潘煥蔡希仲邢鍾泰胡同發李積慶王運籌 
 
 

Page 10

 
 
六君　十千彭子登王徽五劉玉福懋昇泰周潤生熊宗培黄萬順萬大順八　各五千余瑞卿三養元恆泰合楊復盛熊宗才海義順楊毓森七君各三千楊子靜樊遵厚雷振東　發益何霖三劉元興胡穆桂陳春三周福泰王藻胡大正三義全　昇茂曹建勛陳光遠曹定紀任逢源張依仁梅鹽季懷淸王萬福無名氏廿二君各二千朱錫堂育春　萬瑞和王良槐吳金堂羅時貴濟昌厚恆裕鼎豐齊德昌鄢萬順忠和公同發公春生堂源盛曾文明毛箋詩毛傳詩毛說詩向繼元周登福係彦淸劉一　黄炳豐陳長　廿五君各一千共收銀五百九十五折足銀五百八十六兩共收錢二百零五千換足銀一百三十四兩八錢七分兩共夔平足銀七百二十兩零八錢七分當於六月中旬收到規銀四百十六兩五錢一分六月下旬由廬州第八批内附到銀三百兩訖今承開示詳登○襄陽電報局孫君嶼之經手程軍門募三十二户五十六千文士稅局張湘翁募二十六户四十千文樊城厘局金太尊募五十户六十九千五百文何軍門募四十九户五十九千文唐雨翁募三户四千文叚文船募十户十千文江紫翁墓十三户二十千文廣信典募五日四千五百文徐恆立募十户錢十千文寳豐典募十户十千文本局經募十七户三十三千五百文單子翁捐一百千文楊新翁捐一百千文蒯博翁募五百千文鍾鳳翁募四十三户七十四千文黄蘭翁募十户三千文張子募翁三十户二十五千三百文叚文翁續募十户十一千文江紫翁賣募十千文共收錢一千一百三十九千八百文七月分以　收過洋五百七十三元錢五百千文合訖今承開示詳登○蘭州電報局談君夢九經手楊顧氏武威縣彭兩户二百兩存古堂蘭州均無名氏兩户各一百兩甘凉道聯凉州府陳兩户各五十兩查君岑生三十兩務本堂沈蘭州道黄兩户各二十兩徐君筱甫十二兩方李氏張松柏張錦堂楊繼成四君各十兩協同慶張仲庸朱祥椿三君各八兩未成亨六兩九錢金福祥敬信義兩君各六兩宜素堂大豐和自立合三君各五兩方大治何熾堅無名童子厘局委員易梓堂劉子軒祝香國天鼠道人八君各四兩彭君楚翹在兩無名氏二兩五　韓蘭亭二兩三錢周至德承恩堂余永壽堂聚星堂如保堂註禮堂德興裕始祿堂三順和五知堂中和堂耕耘堂繼美豐卓然堂善慶堂中和堂張緒先張紹伯程瑞麟周淸貞淵發明天慶誠德合生馬翰如不書名廿五君各二兩慶順泰復興德兩户各一兩六錢集義成靑芸堂梁體齋温懋卿孟厚基超映西范瑞麟吳裕興閻映坤黨彦武無名氏郝公興三策堂元興德文絶堂長白胡畢定升沈綬榮沈漢臣黄藻蕚廿户各一兩薛永吉張光俊吳少猷劉孝鈁馬眉亭杜仙洲畢士敏賈積生裕懋店范瑞麟福興店仁和店牛統繼安泰堂十四户各八錢鍾梓臣胡榮霆朱瑩笙黄紫雲鄭明海天聚公六戶各六錢酉安堂王耀庭閻元第王汝霖喬子謙李春德吳全興劉凌霜陳殿英李靜亭宋樹棠衛繼武王瑞麟黨象賢世和隆張懷山李春暉蘭紹淪孫慶雲申賡瀛武成童黨如願張廷安劉　章紹德堂崇厚堂乾翕堂存義堂梁兆初戒愼堂吳潤軒保源泰陳濟瀛許煥摽吳邵伯沈子欽三十六户各五錢無知子四錢松兆堂二十千紅杏山房十六千靑芸堂姚綸亭雨君各六千松石山房樹德堂兩户各三千友蘭堂鯖香堂兩户各二千府學相鐵文謨趙樸庵蕉月山房元吉堂文聚堂福壽堂進思堂靑雲堂據德堂劉炳生朱錦洲廖梓亭十三户各一千共收銀一千零二十六兩一錢共收錢七十一千合銀四十六兩零九分兩共銀一千零七十二兩一錢九分七月以前收過銀一千五百兩兹承開示詳登○本月新收桂林同人募六十七户規銀一百五十五兩瀘州電局十一批收銀二千一百零四兩文十二批規銀一千零五十二兩又十三批規銀一千五百工十八兩雲南普籌憲規銀二百兩　寗電局楊募廿一日規銀六十八兩七錢另五厘金鄉土樂局劉募一百四十三户規銀六十三兩五錢五分揚州電局盛募電字一百十五號　三十二户洋合規銀二十七兩　六分六厘南昌電局韓募三十八户規銀一百零九兩二錢七分一厘○共收規銀五千三百五十七兩五錢九分二厘陰付朱明卿四月中旬十四號票内墊欵規銀六十兩零九錢一分七厘外淨收規銀五千二百九十六兩六錢七分五厘連七日分存規銀三千七百四十兩零七錢九分六厘共存九千零三十七兩四錢七分一厘○九月十二日訐上海電局收支所榻子翁匯解直隸籌辦晋賑局盛觀察轉交潘振翁翰發織羊毛廠丙孤寡寒衣價規銀九千零三十七兩四錢七分一厘　攷　兩訖 
 
 
 

Page 11

 
 
   
 
 

Page 12

 
 
   
 
