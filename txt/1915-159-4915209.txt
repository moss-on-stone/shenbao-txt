# 1915 - 159 - 4915209

 

Page 1

 
 
   
 
 

Page 2

 
 
時評 
[帝位（冷）]  
　　當今之中國而尚有以帝位爲言者非天下之至不肖即天下之至愚者也 
　　蓋中國已由帝制而改共和犧牲至鉅之價值矣今若由共和而再改帝制將國中無寗日不更再犧牲至鉅之價值乎故以國家之利害言所謂天下之至不肖也 
　　不得志於政府者方將以政府將行帝制以作口實今若墮其術中而使反對政府大有口實則自後政俯之統治國家益無威信所謂天下之至愚也 
　　今總統以明白懇切之言宣告天下是政府不爲無見也 
[命令]  
　　六月十三日大總統策令東省鐵路護軍統領俄國中將德米斯特力予夫護軍統領帮辦俄國中將錫纁次吉東省鐵路公司帮辦西力瀾夫養路處總管金次均給予二等嘉禾章此令 
　　又令東省鐵路公司交涉處帮辦威謝羅夫佐羅夫給予四等嘉禾章此令 
　　又令杜嚴給予四等嘉禾章此令 
　　又令教育部呈僉事程良楷現經財政部調用請免本職等語程良楷准免本職此令 
　　又令教育部呈請任命熊崇煦爲僉事應照准此令 
　　又令内務部呈准新疆巡按使楊增新咨請任命余執中劉福庭徐烈任嗣源爲新疆省會警察廳警正應照准此令 
　　又令陸軍部呈准正紅旗滿洲都統志銳咨擬以錫坤補副參領榮禧補印務章京請予准補等語應照准此令 
　　又令蒙藏院呈據喇嘛印務處詳請揀補五臺嚮喉寺虚銜達喇嘛一案應准以擬正之模朗桑片補授此令 
　　五月十三日大總統申令新疆巡按使楊增新呈稱上年代理皮山縣知事朱芾卸任于闓縣知事戴承謨發給蠶子浮收民價應請禁止南疆地方官購發蠶種以免累民等語該知事等身任地方應以振興實業爲先務乃於購發蠶子時勒收蠶價致使該省蠶業永無發達之期是以興利之名行罔利之實病民蠧國殊堪痛恨朱芾戴承謨均着卽行褫職以爲營私舞弊者戒仍由該使嚴飭該遵尹將該知事等所收價欵勒令清撤一律歸公勿令蒂欠餘如所呈辦理交内務財政農商三部查照此令 
　　又令内務部呈准文官高等懲戒委員會議决安徽巡按使呈劾知事錢瑞芬等六員交付懲戒一案依照知事懲戒條例前宣城縣知事錢瑞芬前靈璧縣知事許福賢前□□縣知事叚裕文前廣德縣知事陸士奎均應受褫職並奪官處分前東流縣知事王浩如應受降職處分前英山縣知事張綱應受解職處分等語錢瑞芬許福賢段裕文陸士奎著准照所議卽行褫職停叙實官王浩如即行降職張綱卽行解職以示懲儆餘并如所擬辦理此令 
[專電]  
　　北京電日報近有記載大總統將登帝位者有人譯呈大總統謂革命風潮最烈時清皇族有建議禪位於予者予誓死不肯今乃改初志耶且當時係爲大局皇室計犧牲此身以任斯局若因而取之是欺凌孤寡不仁不義予決不爲古帝王更代之際子孫每無噍類即立憲君主亦因人而變生隆替天下之至愚無過求作皇帝者予爲救國計已犧牲一身不願更犧牲子孫云 
　　北京電元（十三）日警察於長安街電報飯店住客俄人玁闊夫希人瑪諾義室中搜獲煙土一大包當將人贓一併帶區 
[譯電]  
　　北京電亞細亞日報著社論力駁日本報所載袁總統有稱帝意之說謂昔隆裕太后嘗以帝位讓袁袁稱寧願爲國捐軀不欲背宣統帝而害及宗族云（十五日） 
　　北京電袁總統命蔭昌赴各省調查軍政及沿海防務（十四日） 
　　北京電北京日報載稱袁總統命留德中國軍官回國助練模範軍（十四日） 
[戰電（英人路透電）]  
　　巴黎電公報謂比軍獲有勝利其步兵一隊在狄克斯末特鐵路附近渡過伊塞爾河修繕所得土地之防務擊毁狄克斯末特附近之别墅一所沙歇之北有激烈之步軍戰事我軍奪獲戰壕多道内有數道因德軍猛轟故復棄之 
（十四日） 
　　巴黎電公報宣稱德軍在亞拉北面及赫布台爾勒東南進攻者受挫而退我軍巳將勞蘭陣線移前勞蘭安倍爾末里至巴爾洛瓦間我軍之進步仍未受阻（十四日） 
　　羅馬電公報謂奥軍屢次夜攻擬阻撓意軍從杜内爾至加尼亞之攻勢但皆被擊退意軍攻勢仍在洛拉桀區域内迅速進行頗爲勝利意軍在夜間佔據伐倫第洛山隘將敗兵逐出戰壕並在巖石間追擊之意國亞爾泊山兵遂得一勝利之結果意軍重砲刻轟擊瑪爾波基吐砲台於甚短時間内已得顯著之成績砲台已被焚火藥局已被轟去意軍刻鞏固伊森沙河外之地位意砲擊毁芒伐爾康運河之堤並在薩洛拉附近截斷自芒伐爾康至伐里齊亞之鐵路（十四日） 
　　彼得格勒電官中宣稱前敵戰事非常劇烈德軍調抵戰塲之兵幾倍於開戰之初今後恐難續增聯軍迫令德軍以大軍駐守東西前敵實出敵軍之預料聯軍同心同德勢力日張未來之勝利已有朕兆（十四日） 
　　倫敦電據彼得格勒公報所述觀之德軍顯已復用倐忽變動陣線之故智公報中除謂夏夫里北面之惡戰仍在進行外且言德軍在瑪里姆波爾東面泊拉斯尼資北面末拉伐鐵路東面及白蘇拉境猛力攻擊敵軍因在巨拉夫洛敗北故巳不復在哈里資進攻惟敵軍因在里斯特河下游屢攻後已有分隊在柴萊斯齊基鎭渡河而過在巨拉夫洛之東者其數尤衆俄馬隊衝擊三分隊斬殺五百名俘獲二百名俄軍於近數戰内所俘之敵兵内有普魯斯禁衛軍柏林最著名聯隊兵士敵軍本擇定巨伐夫洛爲渡過里斯特河之地點因該河左岸之森林足以妨礙俄國砲隊故也但此森林實不足恃德軍中央已被擊破其零星之分隊殊易擒之彼得格勒得有消息德軍近在加里西亞死亡甚衆嘗有一軍共十五萬人全數覆没而於一月之内重新編成之故德國各鎭現紛開主張和平之會議（十四日） 
　　哈爾濱電彼得格勒電社瑞典京城訪員謂哈倫特博士曾由德國調查歸來據告新聞訪員謂德意志全國現抱悲觀傷兵及病兵爲數甚衆布滿全國博士之意德之前途殊無希望德人因見傷兵纍纍氣爲之餒據柏林消息柏林美僑已出境赴瑞士等國據維也納官中宣稱一八七六年至一八八六年第二級之國民軍現經調集若輩前經當道聲明不合從軍今復由醫士查驗身體雅典消息謂聯軍艦隊已占據小亞細亞西南海濱外之加里姆洛島獲炭化水素一千五百五十箱又九十六桶乃由薩洛尼加運出以供德潛艇之用者土耳其艦隊因恐潛艇攻擊現聚泊金角且設雙道水底鐵條障碍物以加防護土布邦交今甚和好報載消息皆不確彼得格勒電社薩洛尼加訪員電稱德潛艇隊之一部分已穿過達達納 
 
 
 

Page 3

 
 
爾海峽駛抵波斯博魯斯布京電稱布政府通告各國陸軍當道己下令凡外國飛行家未經禀准擅自飛過布境者須加鎗擊降落布境者須加拘禁（十五日） 
　　亞姆斯特丹電英國飛行家前在安佛勒擊毁之飛船乃齊泊林第三十八號（十四日） 
　　倫敦電首相愛士葵在平民議院宣稱印度總督哈定巨貴族已應政府之請任至一九一六年三月三十一日止（十四日） 
　　倫敦電德國各報因美國條文措詞温和已表述慰意預料尚將辯論若干時蓋牒文中准德討論海戰之方法英國之方法亦包括在内（十四日） 
　　紐約電紐約通報警告美人勿因美國致德牒文遽生妄想而謂和平可以保全要知德國交涉刻甫開始非終結也白利安又發宣言書謂辭職後牒文大有更改惟此種修改仍不能使其撤回辭職書白利安又謂若美國果有戰事則美人必贊成助威爾遜總統可以無疑云（十四日） 
　　紐約電夕陽報載稱當道現得有證據某德人立誓謂魯西台里亞號裝有砲位一節乃出駐美德使署海軍隨員某氏之謀（十二日） 
[特約路透電]  
　　海牙電出口之糖巳減三分之一（十二日） 
　　里斯本電葡國選舉進行殊爲安靜民主黨占優勢革命黨占少數（十三日） 
要聞一 
[局外之美德交惡談]  
　　昨有某君自稱非德人者致書於大陸報論美德交惡事曰紐約世界報曾謂美國若與德决裂必獨自作戰不與協約國聯合此言頗堪研究觀於一二月來美德交涉德國顯有故意激怒美國迫其作戰之意此非余一人私言凡讀貴報者當不盡以余言爲不然也懸測德國此舉至少具有兩種理由今美國似不欲遽爾發難然若竟以戎兵相見則德國必不爲之憂懼蓋德國在地理上所處之地位美國縱有海陸軍亦不能有所加害美國之所能爲者不過拘捕停留美國各口岸之德船數十艘而巳依據國際公法凡敵國船隻在開戰前停泊港内而被拘留者俟和局告成賠償解决後即須交還原主美國若按公法而行則拘捕德船亦不過暫時事以爲賠償損失之抵押品耳舍此而外美國有何能以創德國乎德國之所以不慮美國宣戰者職是之故假令美國獨立作戰而不與協約國聯絡則美國之軍械彈藥必留爲己用不許輸出而協約國大宗軍火接濟之源將因以斷絕德國武器將視協約國爲多是美國名雖與德宣戰實則大有益於德國德國且將誇其謀之引美國入戰局藉以截斷協約國賴以作戰之軍火者爲空前絕後之奇策矣此爲德國願美宣戰之一原因 
　　德國自知若爲勢所迫未嘗不可支持戰局至數年之久聯軍非以極鉅可怖之代價則不能逐出德軍於比境德軍卽被逐回本國邊界然德軍守勢之戰爭方從此開始揆諸情勢察諸能力雙方或可續戰若干年其結果必爲兩敗俱傷一無所獲聯軍抱必敗德國之决心德國知之乃瞻顧前途籌思所以不敗之迫余知其必自謂曰今欲了此戰局則惟有激動美國開戰之一法而已迨美國果宣戰則德國必召其國民而語之曰美國與吾爲仇世界强國莫爲吾友吾巳盡吾之力今則無續戰之望矣吾人惟有隨時應變早了此無謂之戰爭以利天下耳德人必贊成此說於是戰爭可止而德國亦可不致受最後之失敗此爲德國願美開戰之另一原因 
　　此次戰爭洵屬無謂苟當時各國政府諸公信任國民不造秘密外交之孶則此戰何至發生今若英德法俄四政府不謀和平定欲力戰到底直至國力皆竭無以存立而後已則余知英德法俄較政府更爲有力之國民必揭竿而起擁至倫敦柏林巴黎彼得格勒迫令停戰也今雖尚無此現象然終必有此一日民窮必變物極必反各政府非及早結束此慘禍則革命軍之旗幟將發見於歐洲各都城矣 
[英國戰時之經濟狀况]  
　　字林報五月八日倫敦通訊云今讀財政大臣提出豫算案之演說詞可必財政大臣至本年秋季將續行提出豫算案則凡國内可收之税項均將搜括傾盡矣本年中户人民仔肩之重遠過往年兹將去年與本年尋常税率列表比較如下讀此可知個人之地位爲何如矣 
　　去年五月　　　　　　　　　　　　　本年五月 
所得税每鎊一先令三便士　　　　　　　　二先令六便士 
茶葉每鎊五便士　　　　　　　　　　　　八便士 
咖啡每一百十二鎊十四先令　　　　　　　未增 
生烟葉每鎊三先令八便士至四先令一便士　未增 
烟葉雪茄七先令　　　　　　　　　　　　未增 
椰子一便士　　　　　　　　　　　　　　未增 
啤酒每桶七先令九便士　　　　　　　　　四月二十九日止二十五先令後增十二且尚有增無巳 
酒精每加倫十五先令一便士　　　　　　　三十先令二便士 
陳酒每加倫以上一先令三便士至三先令　　十二先令 
火酒每加倫二先令六便士　　　　　　　　十五先令 
　　此外衣料將漲價百分之十至十五僕人工資將加兩鎊或三鎊不等浣洗費亦將加增百分之十今秋時局必將大變各物騰貴吾人將以所得之餘資悉數送入財政部今年豫算案頗爲簡單上届豫算年度正附税項共收入二百二十六兆六十九萬四千鎊而用度則爲五百六十九兆八十四萬鎊今届預算年度收入爲二百七十四兆十一萬二千鎊而用度之多少則視戰局久暫而定戰事延至九月用度將爲七百九十兆四十五萬八千鎊至明年三月用度爲一千一百三十二兆六十五萬四千鎊依據目下辦法收入僅可得二百七十四兆十一萬二千鎊出入相較不敷甚鉅故除募集大宗國債外尚須設法羅掘彌補所缺平均戰費英國每日須用二兆十萬鎊預算案措詞視外間所料者爲鎭靜蓋財政大臣不欲作煊　之言論致使議員氣餒也 
[英社會黨之一夕談]  
　　六月十一號大陸報載一美國人居歐巳久於五月八號自谷隆地方作書致一住美友人内叙英人對德之態度巳改仇視即將變爲欽仰云云此書見於谷隆半官報中如左 
　　自歐戰發生以僕曾蒞倫敦四次此次到英係在三月上旬初開戰時羣情深恨德國從去冬耶穌誕節之後衆情稍改凡有心之人巳將惱恨一改爲欽敬及讚賞仇人矣昨有社會工黨大會議僕　聞人提及德戰之事深入英人之心憔覺領袖之人辦理失實耳 
　　此會歷四點鐘之久但聞羨慕德人之立品德人之工作德人之成績及其政府試思在法蘭西一方面能如是說否答曰不能因法之戰　心中所發之戰而英則專爲商務貿易耳法人皆閉眼不顧好歹一心恨德而英人並不爲政府所逼如遇兩難之際可不助國故有下文議論也有人問曰吾等能向政府索償此次所受之大損失乎且有多數英人與僕常談心地頗覺明白亦云吾英人竟輕視德人如是耶 
　　英國之民羣意欲得實情因知政府及其機關各報紙皆不肯將實在披露之故二月中旬以前國民深信政府能踐其言信託政府宣布之文卽如吉青納大臣之百萬陸軍德之潛水行艇及斷絕敵糧致彼武力失效而成餓莩等言論但目下羣人以爲政府欺飾人民以致失信且有大不然之事實如食物之高價軍火之奇缺廠工之乏業吉青納之招軍鼓巳無效商船之損失此種種事各界皆知矣 
　　昨日之會有三千人之多並未聞有一惡語詬及英之仇敵者雖有十數人討論意見至一二小時之久若將此議移至法國討論恐詬駡之聲難絕也 
　　有年長者一人係工廠之匠目偶云及德之戰事羣皆樂聞演說辯論甚劇且云英國應須速與一國媾和因該國於此爭戰時巳顯出其有異常造化之能力也吾等英國工人若助國殺德則自取其害吾等需德人如得光明以助觀視耳僕見身穿黄色斜文軍衣之兵數人亦在該會彼似曾臨前敵者於會將畢時二兵步上講台亦痛論政府之非一兵曰法人之戰一意流血以雪舊恨由之可也吾等英國工人不應自趨危境自減聰明致棄大腹賈與之競爭耶 
　　英法此戰之目的已爲上語揭破且英文報紙亦提及大半民心皆乏戰爭之熱血云云 
統觀此會所議各事演說之社會黨人皆乏武力之品行以戰爲損壞與德競爭之智識並云英國係專爲殖民而戰且容他人亦作此殖民戰爭惟内閣近仍恣意狂呼曰此戰巳深得民心等語耳 
[東西兩大陸國民之握手（本報旅行記者抱一）]  
　　中華游美實業團以五月三號抵美國舊金山先是在舟次接華盛頓政府電致意歡迎並派代表導游各埠西美商會聯合會並商游歷地點及日程是日午後三時頃抵埠美政府代表外交部遠東事務局局長維廉氏商部特派員保洪氏工部特派員寳鐵穆氏以及加利福尼省代表舊金山市市長西美商會聯合會總理舊金山商會總理巴拿馬賽會總局代表中國赴美賽會監督處監督及各職員駐舊金山總領事華僑商會各代表各留學生各報館記者紛紛上船歡迎握手致詞攝影是日微雨金門山色若有若無中一片驩呼之聲與海外濤聲競閙矣 
　　旣抵旅館乃商定先住舊金山七日卽赴各埠游歷但美國各地商會致電歡迎欲得實業團一臨涖爲幸者多至百二十七處而團員行期限以四個月乃不得不斟酌辭謝議定先由西美舊金山沿海南行環其國境而東抵墨西哥海灣乃折而至中美東行以達東美復沿其國之北境西行繞歸舊金山其游歷地點如下 
一　舊金山　　　　二　屋侖 
三　勞賽連斯　　　四　三的哀哥 
五　紐奥連斯　　　六　孟弗斯 
七　聖路易　　　　八　芝加高 
九　鱉子堡　　　　十　華盛頓 
十一班的茅　　　　十二費蘭特非亞 
十三紐約　　　　　十四樸洛文騰斯 
十五波士登　　　　十六思不林非而疊 
十七思紀奈克台疊　十八白弗羅 
十九迭脱勞哀　　　二十克利和蘭 
廿一聖保爾　　　　廿二都六次 
廿三思抛根　　　　廿四西霞德爾 
廿五抛得蘭　　　　廿六舊金山 
　　議旣定由招待團以極神速之手叚刷印行程表全國旅行地圖重要地點詳圖名勝畫片一一分贈凡可以供旅客需要者無弗備 
　　在舊金山七日中馬龍車水之游觀海錯山珍之筵宴激昻眞切之演語斷非記者蕪穢之文筆與所偷得深宵鐙下片刻之光隂所能寫其萬一而其間最足令人永念者則九號離舊金山時西美商會總理喬治蒲克氏爲臨别之贈言指汽車而演說曰諸君皆中華民國勇往之少年此雖專車要須循軌道努力前行以進所定之目的行矣諸君其克念此言一時聞者悚然動容感且欲泣而記者則亟欲以此語徧告我全國國民冀無没喬治君之厚意者也 
　　其間尚有一段事實不得不附告者當輪船將抵舊金山時巳接無線電日本交涉消息日緊上岸旣三日報載哀的美敦書且至諸團員憤然以苟無國家何有交際電北京議折回招待團堅意慰留美某君且私語苟中華民國國民欲求友邦於世界者此行匪可忽矣旣而部電覆勸前進乃行 
　　凡人被劇烈之刺激無論或順或逆其感覺必適如其分量而苟同時被兩種之刺激斯其感覺爲何如耶記者草此正南美征途初上時也 
雜評一 
[時勢要求之軍政（步）]  
　　中國整頓軍政自模範軍隊始今以助練模範軍隊故特於陸軍最著之德國中調取留學之軍官當局之視軍政誠　汲矣我望各軍官之有以副時勢之所要求也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[參政院討議兩議案之詳情]  
　　懲治國賊條例革案經政事堂參議核議後内容巳多修正昨日（十一日）提交參政院會議巳誌前報兹悉此次交院之案確巳將親屬連坐一條删去至本案成立與否全視參政多數之同意與否此爲參政院組織法第二條規定三大職權中之同意權卽根於約法第二十條（大總統爲維持公安或防禦非常災害事機緊急不能召集立法院時經參政院之同意得發布與法律有同等效力之教令）而來者也惟該院職權只有同意不同意兩語而修正一部分之權則無之昨日開會由政府委員說明後汪有齡與梁士詒兩人即相繼發言汪謂第七條規定凡係犯内亂外患罪者無論何時均不得赦免云云顯與新約法牴觸蓋赦免之權依新約法規定實爲總統之特權不能以教令取消約法上之特權梁士詒對於第二條國賊二字之解釋亦起發言謂依草案所規定凡私通外國及以私人與外人締結私約有損害國家與人民之權利者皆謂之國賊云云似嫌含混將來若遇有與外人締結私約致起華洋交涉者雖　犯罪究未可概施以此律此亦應明白規定其餘各參政亦多有發言政府委員謂此案祇問諸參政同意不同意不必多所討論某參政謂此案本可同意不過對於條文尚須付審查加以修正耳主席遂以審查付表决起立多數遂指定李兆珍等十五人爲審查員其中以舊派人物爲多又聞各參政意見總統旣認此項條例爲維持公安或防禦非常災害之必要自無不同意之餘地但原案第一條規定有賣國之行爲者謂之國賊第二條例舉三種賣國行爲爲三欵其第二欵爲與外人私結契約致損害本國國家及人民之權利者云云各參政對之均以爲意義不甚明確譬如與外人私訂一約將己所租得之房屋轉租與外人未嘗非損害房主權利然斷不能目爲賣　行爲而治以國賊之罰也關於此點該院巳向政府陳述意見請其於審查期中提出修正兹特將現在送交參政院之條例全文錄下第一條本國人民勾結外國人爲賣國之行爲者爲國賊治以賣國罪賣國罪由大理院或軍政執法機關審判之第二條有左列各欵行爲之一者爲賣國罪（一）勾結外國人意國擾亂本國國家之治安及人民之公共安寗秩序（二）私與外國人訂立契約損害本國國家及人民之權利者（三）其他勾結外國人爲不利本國國家之一切行爲者第三條犯賣國罪之國賊處死刑死刑得以鎗斃執行之第四條犯賣國罪之國賊逃往他國時先没取其財産斷其接濟及交通第五條國賊有前條情形時得行缺席判决宣告死刑後不問在何處地方拿法立卽就地執行第六條國賊之賣國行爲於其原籍及犯事地方刋石宣示其罪狀第七條犯賣國罪之國賊無　　　不得赦免但從犯悔罪自首者得依附亂自首特赦令具結立將之規定准予免罪第八條本條例自公布日施行昨日會議中之第二案爲泰望瀾所提組織全國教育會議統籌全國教育辦法建議案審查報告據審查會意見以爲原案所陳三種理由全與總統特頒教育綱要中所言雷同今綱要巳交教育部次第實行而原案又但有理由並無辦法巳無建議之必要遂多數否决未經成立 
[經界與財政之關係]  
　　蔡松坡辭職未准經界局自開辦以來經費支絀進行甚爲困難日昨蔡松坡督辦呈請辭職並請將本局歸併内務財政兩部以省經費總統披閱原呈之後以經費困絀固屬實在情形惟兹事造端宏大理難急切責效然其事終必實行不能淺嘗輒止仍令切實籌畫進行方法歸併一節不能照准 
　　財政部薪工規畫財政部近日已將經界人員及薪俸略爲規定其平均數如左 
京兆　　　　　　（大興縣）　　　　　　本部　　　　　　　　　　　　　　　　　（十八省） 
人員　　　　　　　　　　薪　俸　　　　　　　　人員　　　　　　　　　　　　　薪　俸 
高級職員　七人　　　　　一千○五十元　　　　　二萬九千七人　　　　　　　　　四百三十五萬一千○五十元 
普通職員　六百九十三人　四萬一千五百八十元　　二百八十七萬一千六百六十九人　一萬萬七千二百三十萬○一百四十元 
雇備　　　一千六百十七人三萬八千八百○八元　　六百七十萬○五百六十一人　　　一萬萬六千○八十一萬三千四百六十四元 
總計　　　二千三百十七人八萬一千四百三十八元　九百六十萬零一千二百三十七人　三萬萬三千七百四十六萬四千六百五十四元 
　　薪俸按六十日計算又本表之計算說明如左（一）區數按每十六方里一區計算原文所謂三五里者今折衷計算作爲四里卽十六方里本部各項總數均按大興縣推算（二）日數部按六十日計算（三）人數高級卽各縣官吏等查京兆各屬清查地畝處概以縣知事爲主任此外有正副清查及辦事員等人正清查大縣二人小縣一人副清查大縣三人小縣二人辦事員大縣六人小縣三人今平均以七人計算每千方里需一人又八九普通卽董事書記等按原文每區董事一人書記二人計算每千方里需一百八十七人又三五雇傭即老農及弓手原文稱用老農數人弓手數人今特按算術的平均計算假定每區用老農三人弓手四人共計七人每千方里需四百三十七人又一七（四）薪工高級查京兆現行通例主任月支五十元正清查自七十元至百元不等副清查自五十元至七十元不等辦事員自三十元至四十元不等今平均以月支七十五元計算卽每日二元五角普通查京兆現行通例各縣董事之任調查員者月支自三十元至四十元不等書記自十六元至三十二元不等今平均以三十元計算即每日一元雇傭查京兆現行通例弓手月支自十元至十四元不等老農爲調查員以下之人今平均按十二月計算即生日四角 
　　綜觀上表就中國本部全體計算以人數論則需九百六十萬零一千二百三十七人以薪工論則需三萬萬三千七百四十六萬四千六百五十四元其大足動人聽聞者則在以六十日之極短期間而舉此絕大事業蓋殊爲不可能之事况經界一事手續萬端而倉猝爲之猶有不能之點故外間對於部中此種計畫多不贊許之處云 
[修改礦業條例之因果談]  
　　日者外間盛傳礦業條例有修改之說兹經詳加探訪農商部確有具此異想之人但不得卽謂爲農商部之異想耳先是有部員沈某丁某二人向總長合遞一條陳略謂國中寳藏閉塞可惜不如任外人自由投資不予限制國家特將礦税加重於收入不無裨益而勞動者亦得有工作之途庶民間生計不致盡絕云云沈丁二人均該部技術員其開發地利之心自較常人爲熱遂有此過於簡單之思想至周子沂對此條陳具何意見人亦莫測其藴惟聞自京中某報指爲異想天開周氏見之大爲憤懣面責司員謂此條陳我又並未贊成大家如何不小心傳至外間惹出許多話說此事實也至鑛業條例是否眞有修改之議若議修改是否專在關乎手續之一點詢之部中重要人員亦復不能言其究竟但云兩月來總長屢命參司研究條例以爲修改之凖備至其動機則彷彿發自政事堂部中處於被動不敢自拿主意故有此乍隂乍陽之態度其實部中卽使出甚主意要在政事堂法制局及參議廳通過亦非易易較之上年頒布現行條例巳有彼一時此一時之感云云昨政界某君與人談及時人對於礦業條例之議論略謂任外人自由投資如丁沈諸人之條陳誠所謂思想過於簡單天賦寳藏而僅僅以抽税與勞動者之利益自足管仲之器小哉至若又一種議論謂由國家募借外債或准各公司以礦山作抵向外人借資一如鐵道事業之借欵辦法其說亦有隔膜蓋鑛山非鐵道可比事前即經外人勘驗然開採之後未必鑛鑛皆有把握國人擔負外債至爲危險外人本富於冒險投資之性質但苟無大利可圖僅僅得有尋常借欵利息則亦未必肯冒此險結果仍與拒絕外資無異現行條例不得不用中外合資之辦法即原於此但條例中亦有缺點因股票得用無記名式則所謂外資不得過十分之五一層界限必不能守定今若於修改之際以明文限定股票必須記名則此條例未必不合一時之用云云 
[中央徵集南通測繪之溯源]  
　　中央以測繪爲經界必經之階級紛紛籌辦慮無完全章則曾徵集於南通慮無富有經驗之人材曾電調於南通於是通局主任鮑恩氏齎通局章則往返於都門者數次所謂全國土地調查之大綱得披露於世界而模範之名詞亦得加諸南通矣兹紀南通測繪經過之概情如下南通地方自治繼天津而發生其時廳州縣城鎭鄉自治章程猶未及頒縣紳張季直慮無測繪之人材也附師範延日本工程師教授以養成焉慮無統一之機關也謀諸縉紳就舊時試院設局以總持焉比例用五千分之一以求其詳人員由三班至於八班以求其速開局於戊申三月一日實行於五月十日至庚戌六月而竣其事凡實測之日除隂雨例假及特别事故請假外總四百日凡實繪之日自庚戌七月至辛亥二月總二百四十日凡州境面積爲七千四百三十五方里有奇凡原田沙田灶田沙地面積爲六千四百七十八方里有奇凡灶蕩民蕩面積八百三十四方里有奇凡荒田面積一方里有奇凡墓地面積十一方里有奇凡河渠溝洫面積五百四方里有奇凡山面積二方里有奇夫然後自治區學區警區可得而分田賦可得而簾户口可得而查農田水利可得而修工商業可得而計矣其費用則儀器凡二千八九百元俸工器用之消耗三萬餘元夫圖以五千分一爲比例分於二十一自治區則資其繪之詳合於一州則又苦其幅之夥乃又縮爲二萬分一而一切地形地物仍焉幅凡五十五每幅縱英尺一尺七寸零横二尺一寸零便於檢視雖然此項全境之輿圖特其大端耳其他若地方水利土木工程建設之事亟需測繪者比比然也闢一道也濬一渠也建一公共場所也則又須局派員勘測焉是南通之測繪不僅以輿圖之告成而競言全功須俟地方凡關於測繪之事項畢治之始克以言竣事是故南通測繪辛亥以前爲辦理輿圖事業之時期辛亥以後則爲辦理地方水利土木工程建設之時期矣往者南通興辦測繪僉謂費鉅功繁甚或有訾議其後者至今日而功效始獲昭著云 
[續誌𡩋垣戕傷外人案]  
　　字林報十三日南京通訊云昨夜七點半鐘左右摩蘭特夫人率生女二及梅克林之女公子二由郵政司住宅庭前戲網球歸時爲一携械之兵攔路毆擊摩蘭特夫人曾被擊倒其女開士林　抗兇手致被打落門牙二枚且被痛擊及刺傷背部梅克林女公子之一亦受重創肇禍之地乃在通衢中距馬龍君之住宅僅數武耳馬聞女子呼救聲馳往援之且擬追捕兇手時已天黑未能得其蹤跡乃急邀醫士爲諸女療傷一面並報告當道受傷者皆舁入馬宅九時四十五分鐘時英領事吉里斯君抵宅查問細情夤夜晋謁馮將軍各官員即率同軍警搜捕兇手迄今未得馮將軍深知案情重大想目下必正竭力追緝兇手也此携械之兵有謂其爲瘋漢有疑其爲酒醉者尚有以爲因嫉視外人而出此者衆說紛紜莫衷一是若果瘋乎則上官當早知之不應縱其外出若因醉肇禍則地方官今後當設法取締酒肆以防後患若出於排外之念則更宜有堅决之舉動也諸女子皆英籍此案出後旅寗外人大爲震動深望地方官嗣後對於警務當特别注意俾此種事端不再見於寗垣通衢光天化日之下也 
[鄂長官調和商情之演說]  
　　鄂省將軍巡按特派米參謀長江漢道范道尹於十一日午后二時在漢口劉園開會演說調和中日商情是日到者約三百餘人皆商界巨子米范二代表演說之後北京周行宣講社員章杜劉三君亦接續宣講惟商界以無置喙之餘地皆未演說兹將米范之演說詞錄下今日段上將軍派本參謀長段巡使派本道尹到會與商界諸君宣講其宗旨在維持邦交消弭意見疏通商務嚴禁流言查漢口自五月十三晚因人民誤信日人提燈曾謡言一時憤激遂有莠民從而滋事幸軍微彈壓尚速立時敉平一月以來經將軍巡使極力嚴防乃不致再行舉動此亦商界諸君勸化之功將軍巡按皆深嘉慰惟是近來郵件中仍不免有匿名信希圖煽惑兩長官爲預爲防維起見用將辦法宣告大衆（一）對於商民則曉以大局之關係而告以利害對於愚民則告以勿爲謡言所惑而示以哀矜至對於莠民則嚴行拿辦懲治决不寬宥（二）對於日商一方面則託人勸其遇事疏通不必過於苛論對於華商一方面則勸其照常與日商交易勿失兩國通商之誼至於有人暗結密約阻止他人購買日貨是侵佔他人營業自由爲法律所不許也（三）開會演說原所不禁但說話須有一定範圍乃往往有熱心人祗顧發爲憤激之談殊不知下等人遂藉此以逞血氣今兩長官以開會演說除商會外其他無論何人何事須報警廳監視所有演說務要就事論事不得旁生枝節致生流弊違者立時禁止以上三端兩長官諄囑詳細宣布本參謀長等亦知今日到會商界諸君必能仰體上意轉爲傳告但兩長官之意總願由上等人傳知下等人能將下等人勸化明白則諸君功效甚大尤可慮者亂黨從而造謡一般無識之人信以爲眞從而附和爲其利用一經被官拿　治罪則彼時雖悔無及不可不切告諸君者也諸君其謹記勿忘演說畢北京周行宣講社主任章廉甫杜伯强劉葆初三君相繼演說至五句鐘時遂散會 
[常德商會對於漢冶萍之善後策]  
　　常德商會以漢冶萍公司關係全國利權凡我全國商界均應儘力維持亟圖善後之良策爰於日前開會議定辦法並通電各省商會曁上海全國商會聯合會略謂漢冶萍礦爲中國最大利源若落於日人殊爲可惜查其牽入交涉原因不過積欠日欵償清欠欵自脱日人關係敝會同人極力主張添募股欵償還日債以挽利權並願擔募股欵一百五十萬元執事素具熱忱如表贊同即請速電滬上全國商會聯合會商辦一切進行不勝盼禱之至 
[哈爾濱之自戕者]  
　　六月六號哈爾濱儲金團假同樂茶園開第二次全體大會有張晉泰在會場憤然自戕兹爲錄其詳情於下張君係直隸昌黎縣人年二十餘歳在租界三十六棚爲俄人工作每月僅得工價羌洋二十五元雖以工爲業平素對於國家觀念極重每閱報紙見國家危險之象不禁痛哭聞外人侮我之狀卽憤不欲生此次交涉解决之後復時而長嘆時而落涙更時而咬齒嚼血同事者見之初以爲有神經病久之以爲其生性如此莫之或異是日約同事者赴會場送交儲金並聽演說國家之現狀方出門遇一外人問其何往張告之外人笑謂汝中國人非無熱心惜乎熱度不過二分鐘耳儲金固是好事但徵諸往事恐亦不免虎頭蛇尾張聞此言不禁髮指呲裂於是决意自戕犧牲一己之性命激動公衆之心血堅持到底勿見輕於外人遂潛回寓所取刀而往同行者皆不知也比至會場見到場極衆認儲者極爲踴躍當衆人演說前畢遂起而言曰吾一工人每月得工資二十五元今日僅湊得三十元前來認儲實自恨太少但吾一人認者雖少今日諸君到者實多諸君今日之來皆爲認儲而來耶抑爲看熱閙而來耶如果盡爲認儲而來即舉手於是樓上樓下齊舉手張乃大笑曰人心不死我中國卽可不亡言至此卽由櫈上自倒於地下衆急爲扶持見其手執利刃由胸前刺入五寸許及扶起時張將刀拔出又欲再刺當被四區區官張松齡將刀奪下儲金團遂派專人送至醫院施治並帶洋二十元交醫院爲醫藥之費一至醫院醫官即急爲驗視曰心房巳受重傷性命恐難保矣比晚九鐘閉會之後正幹事徐琴芳副幹事張香亭及幹事劉雅軒張維中范俊夫等往醫院看視斯時張已昏絕數次比聞徐君等至忽從牀上躡起緊握徐張二君之手曰張某何如人敢勞諸君枉顧吾將死矣吾家中父母幸有兄弟可以養贍雖有妻子亦有兄弟照顧吾家實不足憂所憂者惟吾國耳諸君對儲金之事能堅持到底救吾國以不亡某雖死亦瞑目矣言至此氣息斷續未幾即逝徐張等聞張君臨死不忘國家之言莫不痛哭失聲即聞者亦無不落涙該團中人又以張君爲國捐軀　由該轉出資爲之殯殮云 
[瀋陽政聞紀要]  
　　電令撫慰内蒙奉天張上將軍與巡按使奉到總統電謂中日新約關於内蒙各問題恐蒙旗未悉底藴妄生誤會致起糾葛除將内蒙滿洲各條件詳細研究陳明意見以憑採核外並速派遣大員前赴内蒙各旗宣布政府誠意及條約中對蒙之情形妥爲撫慰以免蒙人之疑誤云 
　　嚴防黨人竊發奉天將軍行署據高等密探李寳亭報告以近有黨人多名受黨首委任乘此中日交涉初結人心未靖之際在大連安東營口四平街公主嶺一帶大肆煽惑在奉設立機關部希冀謀爲不軌擾亂治安張上將聞報以無論事實之有無自應先事預備以資保衛當傳諭軍警宣布戒嚴云 
　　磋議減政辦法奉省民國四年之預算早經核明呈送中央聞歳入欵共一千一百三十四萬元歳出欵一千三百二十四萬元出入相抵尚不敷至一百九十萬元之巨巡按使曾請財政部追加預算以濟財政之困難頃已接准部復謂入不敷出務須實行減政以期出入之相抵無論如何决不准追加預算是以巡按使巳與財政廳長迭次磋議減政嚴厲辦法以冀出入相符 
[四屇保免知事之核准人員（四續）]  
　　黑龍江巡按使朱慶瀾保四十員何廷翼周啓英吳玉成周銘釗李英麒潘殿保胡斗衡姚明德趙佩光陳良杰孫之忠錫廉玉春寗與齡王鴻遵王圻鎭查貴簾錫夀王大昕支夀銘趙立行高登甲倪韜張霖如金崇厚趙元熙劉廷灝榮善李駿棻李夢弼沈敭李翰昌賈廷琛朱文濤文廷直任符愷胡式金陶宗奇楊魯駁杜瑞霖 
　　山東巡按使蔡儒楷保六十四員蔣允仁孫丹林馮汝吳福森徐兆校鄭　萱劉榮綬黄樸趙錄策沈兆褘陳祜徐毅秦鼎劉作霖周　周世謙劉士翹陳　吳春梁范可愚丁雙黄鋆傅善慶湯宗幹高彤周尚耀蕭仁　 
 
 
 

Page 7

 
 
劉寳泰戴樹昇稽有恒水政清范鎧馬復昌王映庚胡元吉楊錫珍陳永修孔昭諤劉有壁馮景蔭王夢松劉鎬高凌雲熊仕昌劉思誠徐元善劉瑞琛崔之熙劉毓芹熊釐長趙葆元郭鳳周李墉宸孔令煦李頤李成章魏允濟羅培鑿韓詠淇汪德崇李樹瀛鄭斗南張志嘉黄立猷 
　　山西巡按使金永保九十四員兪家驥李錫疇馮延鑄丁尚恒德銓文治萬和宣王宗彝李廷英兪安之裘祖誠李耀廷胡夀蘭趙振鴻黄以勤張秉彝李學富童慶麟殷洪昌周炳奎鄭思貫鄒寬萬寳成張應爵曾廣晉屠仁彬曾肇嘉戈芾棠徐又行清治余寳滋李丕基王鍾仁丁嘉璠王尚曾周振聲李祖怡穆仲新譚家祥李駿聲潘忠煜陳曾翰朱綸孔慶鐀沈秉德唐景雲石榮嶂何如灝洪瑞甡許樾趙寬鍾樹森魏銓諸葛燾褚德明金鏞王正鴻鍾仁夀賈宇熙尚椿莪賈栩張文郁蔣祖德薛連城蔡寳廉方大年劉祖述仇元琛蔣鴻恩陳士凱熊濟熙解玉輅皇甫振清杜錫麟白葆端金承訓司馬龢趙子瑗王俊清徐永瀚鈕續麟岑長庚汪錫康梁仁溥劉國良金寳瑜王錫祺傅汝枚趙傳眞白純束黄廷輔鄭文炘李丙章荆藻江（未完） 
地方通信 
[山東]  
　　諸城涯耗駐防諸城陸軍昨巡緝大珠山小口子灣突遇乘帆大帮胡匪五十餘人當即奮力緝捕匪等竟敢開鎗抵拒當被陸軍登船擊斃十二名拘獲二名餘匪均乘勢逃逸云 
[南京]  
　　考取清華學生姓氏錄前在第四師範學校試驗投考清華學校各生兹已由齊使評定正取十八名備取二十五名並通告謂凡正取各生限六月二十五日以前取閱入校細則其履歷未照表式詳塡者應即補塡照片祗繳一張者並應補繳一張以便彙送北京逾限即當傳備取各生幸勿自誤云云兹將錄取各生姓氏列下正取十八名吳景超江寗楊宗瀚丹徒吳去非上海胡培江寗葛益熾上海沈鎭南上海程德諝江寗周念誠江都金琨華常熟葛鼎祥嘉定徐仁詵宜興吳錫銓江隂陳華寅吳縣斐慶彪吳縣劉仲融上海程强武進賈觀鑫上海趙敏恒江寗備取二十五名吳崇岳江寗周毅吳縣王大釗上海莊明武進鄭爕仁南匯張承楷常熟王師文上海張福宜高郵王繩祖南匯朱如堂上海沈天靈上海陳兆楠丹陽劉文煌太興陸增祺無錫周承佑江寗沈養禮青浦任公邁丹徒管品樂無錫徐昌國宿遷王乃瀏六合薛瀛生武進仇城江寗吳　生武進笔鄂雲無錫吳縏江隂 
[松江]  
　　火警後之防備松城自十一號之夜西門外突告火警後十二號吳塘橋左近毛姓山貨店又幾肇火灾幸施救得法僅燬樓梯一架現附設商會之救火會由嚴變臣君倡捐百元並由各巨舖佽助增購救火器具爲防患未然之計 
　　保火險之打消去年彙昌參店洪姓欲爲上海公平保險公司來松經保夀火兩險嗣以内地不甚相宜贊成者少因是中止本年火警頻聞以爲保險事業當然可以發達復萌前說同時協和祥金姓亦欲爲保衆公司經理保險余天成藥店主甬人也滬上亦有店業爰商准太古洋人來松調查由該店夥導入商會詢問意見商會職員以意思自由爲對該夥旋導洋人至各同業處均以内地無此風氣婉詞謝絕未幾消防會同人在商會集衆提議僉請商業上道德之薄弱無可　飾今有人介紹上海保險公司來松營業投保之户即不至故弄狡獪而有賠償之懲望於門户不加檢點巳屬險境某等均義務職始願所及在盡悴於公益兩字本年火警較多竟夜僕僕勿憚勞倦一旦地方保有火險則失愼必夥某等將疲於奔命故火險公司成立之日即某等救火會取消之日云云並謂有　成保火險者請起立時起立者竟無一人保火險之說遂根　打消矣 
[鎭江]  
　　憲兵司令來鎭閱操昨日駐鎭憲兵王營長接得江蘇憲兵陳司令公文謂卽日來鎭校閱憲兵成績王營長接文後當即預備一切認眞操演並擇定寳蓋山左近小校場爲閱操地點 
　　會議通俗演講事宜丹徒縣教育會以改良社會教育莫如組織通俗演講最爲得益故巳决意實行惟手續如何籌備宣講何人擔任均須先行　議方能定奪爰由該會召集衆會員於日昨午後二時在本事務所開職員會公議進行方法 
　　虹橋居民　盜搶刼鎭郡對江虹橋地方居户王姓家於十三號二鼓時突來塗面盜匪十餘人各執鎗械二匪在門外把風餘匪入内刼掠用刀向女事主手臂亂擊喝令指出藏銀女主答以無藏可指各盜即攫值錢衣物正在行刼之際被居鄰得悉蜂擁而來盜始逸去事後查問尚未傷人聞該境本有營卡又有警察而盜匪竟敢結夥十餘人從事刼掠誠愍不畏法矣 
　　裁撤各區巡邏警察丹徒警務長王君以　費有限支出浩繁特將城内各區巡邏警裁撤藉資　節 
[揚州]  
　　當票須貼印花當票黏貼印花一事吾揚迄未實行昨經齊巡按使飭催略謂以一元以上之當票貼用印花本省各處業巳實行揚州未便獨異飭該知事轉諭各典商迅速遵辦逐漸推行等語現周知事巳轉知各典一體貼用並布告各界人民知照矣 
　　冒名撞騙沙民清理沙田分局現以有人在外假本局名義招摇撞騙愚弄沙民查本局經辦報買給照除照部章收取註册費每畝五分外毫無絲毫費用此種行動大與本局名譽有碍故於日昨出示布告並移縣查拿矣 
雜評二 
[爲自殺者進一解（步）]  
　　自殺非善名詞也丁義華以弛烟禁爲自殺政策某外人評明亡時死難諸人謂華人不知拼死拒敵惟以自殺塞責殊無足取云云卽此可見其凡然而今者哈爾濱儲金會中之張晉泰則又以自殺聞矣夫張傭於俄人以數言之激刺竟慷慨以死堅國人誠哉其血性男兒也顧吾以爲人之所宜死者或以殺敵或以衛國或以致身社會或以精研學科否則以父母弟昆之危難而迫以冒險赴援否則途窮望絕人間世巳無我身存寄之壞土倘惟是一時氣憤卽悻悻而一死了之斯亦自視稍輕而血性用事之稍過者與或曰彼雖死所以爲後死者之矜勸者正多固不得謂絕無益於國事然而此亦以感情爲原則之一說也凡事之可久可大者必以實力爲主幹以情分爲輔佐舉國上下而苟誠心儆惕自兹以往各本一念天良事事期以實踐其所謂黨見也私利也一切有名無實之章規也概使捐除而不復一毫存在雖全國不聞有一爲國自殺者亦奚以慚而不然者今日有人激之則慨憤以起明日無人激之勢將淡焉以忘以其主動在人而無源之水終可立待其竭也且自殺者之初心固謂以激勵國人也然自辦儲金以來自殺者殆巳數數覯而儲金前途今且何如者本之未清而惟希以感情爲激濁之作用雖日日有自殺者之見告亦奚以補嗚呼大好男兒何途不可以報國而沾沾於一念之微以自戕賊抑又可惜之甚者矣吾願當境者之進而求之焉 
　 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[解决西報主筆被控案]  
　　公論西報主筆英人李治君被控一案昨晨覆訊被告辯護人愛理斯律師聲辯良久其扼要處謂報館言論自由素爲英國所重視苟無叛國之言即不應過於束縛云云按察使稱陪審員應細讀此篇文字决其是否由各華報譯成華文傳佈中國各處後足以激動華人發生擾亂秩序之行爲此爲判决此案能否成立之要點云云陪審員退座會商數小時之久終不能解决直至午後三時半始議定判决被告無罪遂將控案註銷 
[兩大刦案之牽連]  
　　金山縣屬呂港鎭於五月九號忽來大帮盜匪數十人搶刦該鎭警局鎗械子彈拒捕傷斃巡警一名擊傷兩名並刦取永泰典當舉洋三萬餘元之銀洋衣飾四散逃竄後經水警第二廳在浙江平湖縣境緝獲盜匪潘八郎一名訊據供認夥刼不諱並供出同黨邱小林（即邱秀林）等多名携贓竄匿上海租界因即備文飭派偵探顧水泉帶同眼線王阿毛來申報請老閘捕房派中西探協同將邱緝獲解送公共公堂押候預訊在案兹又經水警第二廳查得本年正月十一號在崑山地方糾黨攔刦内河小輪亦係邱紏黨所爲故倩代表律師投廨起訴因於前日午後由捕房派中西包探及荷鎗巡捕將邱押解公堂請訊先由水警廳代表律師上堂略陳兩案案情並稱呂港鎭刼案曾經函請將已獲之同黨解申質證迄未到滬然此案案證雖未解申祇須將攔刦小輪一案訊明即可照章引渡云云並經被告律師到堂代辯移時由會審官王肇之君商之英領康君判被告還押候再復訊核奪 
[搶刦傷人之聲辯]  
　　蔡阿五蔡阿四蔡阿二等紏黨强搶洪福客棧洋銀並毆傷棧主婦朱李氏巳誌前報兹悉蔡阿五等實係姓朱係同胞兄弟當時朱母朱施氏亦在場帮同行兇故一併拘解法公堂請究李氏由其夫朱金根扶掖上堂氏稱是晚共來多人先以借貸爲由不遂所欲即將洋銀搶去婦人向阻致被行兇毆傷足骨施氏亦大肆悍潑棧中器具多被打毁計共損失洋四十元求請訊辦詰之朱阿五等同供與朱同族故向商借洋銀互相爭毆以致誤傷李氏之足不敢强搶求宥聶讞員判朱阿五阿二阿四各押一月施氏押十四天並着賠償毁物洋四十元如無力償還加押十四天 
[救國儲金紀要]  
　　昨日之收數昨日（十五號星期二）爲中國銀行收受儲金之第五十八日計收銀洋一萬三千一百零二元又銀十兩又爲交通銀行收受儲金之第三十二日計收銀洋六百七十五元兩共收洋一萬三千七百七十七元又銀十兩連前共計已收銀洋六十六萬二千八百二十三元銀三千三百零四兩八錢零八釐 
　　撥儲節費之踴躍端節將届商號同人撥儲筵資日益踴躍中交兩銀行收受該項儲金甚多昨聞北京路和記洋行賬房同人節儲端節筵資洋十元又招商内河輪船公司洋二十元交通銀行二十元崑山協源祥煤油公司五元聯甡銀爐同人四元源豐順煤棧二元同益莊十五元宏泰昌洋貨號十元兆豐莊二十元萬泰板木號十元鼎康莊同人二十元福和號同人三十元 
　　富户先儲萬金旅滬富户周扶九君前曾由總事務所公推其同鄉陳潤夫鄒靜齋兩君前往勸儲周君業於昨日先備萬金送交中國銀行爲第一批存儲聞將來尚有鉅欵隨時續儲云 
　　吉林軍界之熱心昨吉林將軍致電總事務所云齊電悉吉省儲金我軍人等自願認儲者已集成二萬元之數其續認仍極踴躍交欵照常辦理特覆將軍　寒 
　　西安分所電稿商務總會救國儲金團鑒本日假湖廣會館開第一次救國儲金大會軍政學商各界到者約四五萬人衆情憤激當場認繳儲金三十餘萬元内有義丐一人將錢繳後不别而行人心不死國事尚可爲也陜省分所阮 
　　儲金之存記南市益愼莊同人昨報儲金團巳儲中國銀行洋五十元又施子英君施省之君儲均濟里五月分房租一個月計七百十八元又杜行鎭紳商學界集儲洋一百二十二元已在交通銀行掣收 
[江西帮抵制九九商捐之會議]  
　　旅滬江西商帮接本省各號函稱江西官廳突然在湖口地方新設一九九商捐局凡入口之貨每件抽提若干已於六月一號實行局内用人至數十名之多任意苛征稍一不遂硬將商貨扣留惟間有外國輪船裝到者則不敢過問不平巳極滬商聞信後即開會公議以江西自受兩次禍亂元氣至今未復如驗契税印花税公債票及種種新税接踵而起負擔巳不爲輕乃忽又生此非法之捐且所定捐率亦未能視貨值之本位爲標準而又加以華洋歧視决定死不承認議定自本月初五日起一律停止運貨嗣經鄒靜齋君轉圜先由江西公會將前項情形電致南昌總商會轉達戚巡按使濮財政廳長邀求更定妥章兹將致南昌商會電稿錄下南昌總商會轉戚巡按使濮財政廳長鈞鑒據旅滬商帮稱本省新設九九商捐任意苛徵華洋歧視不平巳極公議停止運貨敝會勸導未允可否請暫行停征由滬舉代表到贛商定妥章再行續辦之處鵠候電復旅滬江西公會叩寒 
[講求計政之參攷書]  
　　上海總商會昨接沈知事函開案奉江蘇巡按使公署飭開案准農商部咨開本部辦理農商統計原以考核全國實業狀况冀得比較以求進步兹查有黄炎培所著民國元年工商統計概要係讀本部前刋第一次農商統計表上卷有感而成該書照原表别類分門各抒所見比較事實綜論因果於統計效用推闡甚詳洵於部表多所發明堪爲講求計政者參考之助因特購備多份分給各省轉發所屬用備參閱以益新知除分行外相應檢送該書咨行查照轉給所屬詳細研究等因並統計概要十本等因奉此相應檢送前項概要一本函請查照即希貴會傳知各商一體參閱以益新知 
[城東女學十三次游藝會]  
　　南市花衣街竹行弄私立城東女校定於隂暦端午日下午開第十三次游藝會其中陳列學生各種書畫及刺繡品繡中除雪景夜景海景外尤以國恥繡（卽甲午海軍失敗海艦沉没時情形）爲特色并表演法國女子爲國靖難端陽屈原投江古事佐以國恥樂歌大足動人悲憤現已邀請學生家族及與校有關係之人參觀矣 
[捐資興學之褒奬]  
　　上海縣知事沈寳昌昨飭浦東洋涇市經董文云爲飭知事案奉江蘇滬海道道尹楊批本知事詳捐資興學照章開陳事實表仰祈察核轉請給奬由奉批巳據情轉詳俟奉批另飭知照此批表存送嗣於五月十九日奉到第七六八號飭開四年五月十五日奉江蘇巡按使公署批本道尹詳爲民人倪清漣等捐資興學據情轉請給奬由奉批詳表均悉查倪清漣等五人捐資興學（中略）所有奬給各等奬章應即派員來署具領以資轉發仰即轉飭知照此批表存等因奉此合飭該知事仰即派員赴省具領前項奬章兹據携送前來合行飭知該經董卽便來署具領轉給 
[清理關欵之進行]  
　　海關監督公所昨奉江蘇巡按使公署飭開准財政部咨開案查滬關清理事宜前據清理滬關處總辦陶湘詳經批准歸合各埠中國分銀行代理業經分别咨行查照在案嗣又據該總辦詳送上海方面押件清册請另飭發中國滬行監理官兼辦並據詳稱滬關各項債欵各種押件與上海各機關不免仍有未了事件請再咨明蘇省巡按使通飭滬海道尹轉飭所屬曁英法租界會審公廨一體查照以便繼續接洽等情據此除批示並將詳送清册等件另文飭發駐滬中國銀行監理官兼辦外相應咨行貴巡按使查照繼續接洽等因准此除分行外合亟飭仰該監督即便查照辦理 
[海軍司令整飭軍紀]  
　　海軍總司令李鼎新君查得滬地所泊各軍艦水兵每有請假上岸深夜逗留北市租界任意游玩者實與軍紀大有妨碍爰於前日通飭各艦長嗣後水兵請假登岸須限夜間十點鐘前回船倘敢逾限不歸即行責革以肅軍紀云 
[部飭撥解鎗彈]  
　　陸軍部近因各省防軍需用鎗彈甚殷爰於前日電飭上海製造局迅即撥解聞總辦鄭君昨巳飭令龍華鎗子廠唐委員遵辦矣 
[憲兵保衛商民]  
　　駐滬京畿憲兵營營長張捷三君以本營官兵有監察防軍勤惰並有協同警察緝拿匪類之權當此舊曆端節商舖行號循例結束帳欵派夥收洋途中往來甚衆恐有匪徒乘間搶刼情事昨巳派撥憲兵一棚各穿便服分往熱鬧街衢嚴密查察矣 
[同樂里之俱樂部]  
　　高昌廟同樂里居户黄吉林之妻黄李氏開設台基專事引誘良家婦女與人姦宿從中取利前晚又勾引附近婦人張王氏在家賣姦得洋六元獨自吞用張王氏乃與之口角當爲警察第二區分駐所巡官楊永芳查悉以高昌廟地方爲海陸軍士兵駐紥之處私娼烟賭均應嚴禁今黄李氏竟勾誘婦女賣姦實屬傷風敗俗特將黄李氏拘案解送第二區警察署嚴辦並着驅逐出境以維風化 
[郵筒内檢出皮夾]  
　　上海郵務管理局信差在英租界八十三號郵筒内檢出皮夾一只回局禀明郵務長請爲核辦當經查閱内有青浦縣衛隊黄愼卿名片并有重要傳票一張不知如何投入昨郵務長魯君巳函達道尹公署請爲查詢是否該縣之物有無黄愼卿其人以便領取云 
[茶樓不勝壓力]  
　　前晚九時許滬南豐記碼頭茗園茶樓因開演影戲觀者雲集該店樓板忽然坍下跌傷看客周長福吳維生及鐵店學徒二人當由崗警查知急將值堂人李阿四陳麥銓及傷者四人一併帶至一分駐所察得傷勢無礙飭送上海醫院醫治再核李阿四等交保限交店主到案核辦 
[節日停止辦公]  
　　上海縣沈知事並地方審檢兩廳袁林兩廳長昨日均出牌示謂奉巡按使來文本月十七號卽舊曆五月初五日適逢端午夏節前經國務院呈准大總統命令所有行政司法並軍警各機關於是日一體停止辦公一天等因爲此示仰本署廳辦公人員届時一體遵照 
[公廨循例停訊]  
　　明日爲舊曆端節公共公廨仍循曩例停理讞政一天昨已由關讞員諭知檢察處條示公堂門首通告辦公人役及當事人等一體知悉矣 
[洋貨亟須劃分]  
　　江蘇落地税吳局長查得貨物税内有凡關於洋貨者亟應切實分劃故詣南商會商請總協理轉知各業迅行照章接洽以便彙案詳報云 
[查獲烟土之犒賞]  
　　淞滬警察廳長徐輔洲君昨接上海地方廳公函以本年一二三月間各區署查獲解送之烟土案犯證物等業經分别訊明判罰在案所有提出獲解各長警之賞金已列表照送警廳請爲飭屬備具領狀分别照章給領云云 
[新小麥開盤市價]  
　　近年以來小麥之價漲至五六元爲從來所無緣各埠麵粉廠日增月盛所致今届新小麥昨巳到申售開蘇州唯亭小麥每担價洋五元六角蘇鄉一帶小麥每担五元五角 
[皂廠出品之進步]  
　　自國貨發展後本埠添設工廠不一而足尤以皂廠爲多數横浜橋之德成皂廠本係集股創辦該廠出品頗有進步兹聞前與該廠合股之陳康瀋鄒靜齋葛勝如等又在法租界北褚家橋西首愛來格路之三鑫里創辦一愛華皂廠專製各種香皂至德成皂廠專歸沈周兩姓併力經營現愛華廠巳先出黑香皂一種明亮可愛較之舶來品有過無不及訂價亦較舶來品爲廉國貨之進步於此可見云 
[棉花價格之增長]  
　　邇來國貨布疋暢銷棉花價值遂亦飛漲緣紗廠爭購所致市上太倉花衣竟無貨可售通州花衣特等每担價銀二十一兩八錢普通二十一兩四錢南市花衣念兩四錢益秦廠火機花衣特等二十兩次者十九兩五錢昨由内外紗廠購進二千担至南北市各花行所收子花價亦頻增南路貨每担洋九元七角北路每担十元尚須看高 
[傭婦誘匿婢女]  
　　南市同益里竇光迪家有十三歳婢女一口被傭婦尹干氏以領至女醫劉郭氏處診治爲由勾串無賴范長友等拐往北市公共租界匿居某姓家意圖價賣經資查知立將尹干氏送至一分駐所問明情由傳同劉郭氏范長友飭送警廳司法科訊究 
[同族羣抱不平]  
　　浦東二十四保二十四圖爛泥渡附近居民林掌全（即林阿掌現年二十四歳於十六歳時入贅張家爲婿故已改姓至二十歳時成婚其妻張氏名小阿金素來不安於室與夫不睦迭次捲逃出外旋即尋回近來小阿金又與左近無賴趙愛堂姘識置伊夫於不顧因此張阿掌氛忿成疾同族中人大爲不服昨午倩人將阿掌舁至地方檢察廳具詞起訴林廳長諭候訊核 
[怨耦]  
　　機匠周俊濤無錫人去年憑媒娶李朱氏之女爲室當議婚時女宅以俊濤係周舜卿之姪想必身家殷實不料成婚之後見壻家計窘迫且年齡相距太遠而形狀醜陋不善修飾故該氏之女結褵七天即回母家周屢次向領該氏將女藏匿不放前日由周扭控警廳閘北司法科移送檢察分庭預訊之下判女交周領回管束 
[小客棧違章受罰]  
　　法捕房昨解小客棧主周阿成及寓客朱根全婦人朱張氏張李氏等至法公堂禀稱該棧留宿來歷不明之男女簿上又未書明姓氏有違章程故解案請究周供朱來借宿言係母女夫妻故敢招留惟未在簿上書明自知不合求宥朱供李氏係妻母張氏係妻子因來申未久未租房屋故暫宿棧中並非姦拐判周罰洋五元充公朱等三人開釋 
[誘拐女子之敗露]  
　　崇明人施銀郎張利本近在原籍誘拐十五歳女子顧文郎來滬欲托曹阿三價賣經曹向女詰知被拐情由報告新閘捕房派探將施張二人與女一併解送公共公廨訊供判將顧女暫留濟良所施張二人押候核辦在案昨晨復訊由女父顧三郎投案訴明前情求將伊女給予領回開讞員商之美領畢君判女先交其父具領施張二人押候函致崇明縣知事備文派警來廨迎提歸案訊辦 
[驗明因病身死]  
　　紹興婦人某氏日前來滬探親借住閘北同鄉人家内前晚忽然斃命昨經該處二十七保十一圖地保投報地方廳委派賀檢察官毛檢驗員等前往驗明委係因病身死判交紹興同鄉會備棺收殮候屬認領 
[小工賭博肇禍續誌]  
　　浦東其昌棧附近有爲小工之徐金玉（即徐曾玉）因賭啓釁將同伴劉某兇毆斃命經尸妻劉陳氏協保報騐並由警廳將徐解送檢察廳收押在案前日下午宗檢察官毛檢驗員等往徐曾玉家中驗得劉太陽穴等處係受拳傷致命而死判令尸妻備棺收殮聽候回廳禀復提同徐犯訊明究辦 
[木料壓斃小工續紀]  
　　美租界萬森木行小工王禮財裝運木料被壓身死巳紀昨報兹悉昨由死者家屬投報捕房請求免騐自行棺殮捕頭即予照准 
[原告受傷未愈]  
　　黄包車夫蔣四明日前在黄浦灘拉車疾行致將行人苗金蘭撞倒跌傷甚重由捕查見一併帶入捕房飭將受傷人車送醫院醫治蔣押候訊究在案昨晨解至公共公廨請訊中西官以原告傷重不能到堂判蔣還押候原告傷愈再訊 
[發封田産之瓜葛]  
　　浦東人朱子卿在地方審判廳控黄阿鳳將契抵押洋八十元延不歸償等情該廳以黄屢傳不到缺席判决將黄之住屋發封備抵在案嗣朱又牽涉二十四保四十七圖中良田一畝六分投廳聲訴續奉該廳諭飭將田一併發封該田業户陸順昌得悉大駭以該田田單被莊從波覇勒不還何以又遭發封亦即到廳請求嚴究前日由曹推事官研訊陸順昌伸訴前情求恩追還田單並啓封給領管業等語莊供稱此項田單實爲陸有昔年小民轉向朱子卿處抵借分文無着反將田單掯留到今問官判分别退去候傳朱子卿等到案再訊 
[俄領請假回國]  
　　駐滬俄總領事格九如君因有要事請假歸國所遺職務由副領事慕祿君暫行代理 
[嗎啡害人]  
　　法捕房前以有等無業游民專用嗎啡針代人針刺抵癮有碍生命故飭各探嚴查在案昨日又有汪之直在密室代人針刺爲包探李祥卿偵知拘解法公堂請究汪供後來不敢再犯求宥判罰洋四十元充公器具銷毁 
[押店殃及比隣]  
　　昨日天將破曉時公共租界七浦路二百九十八號門牌餘康押店起火延及比鄰同春洋貨店等兩家共燬樓房三幢事後由匯四捕房中西包探查得該押店保有火險銀三千兩恐有别情據情禀報捕頭請爲核示 
[擾害行旅之懲治]  
　　江北流氓孫連慶李文開王大六子即王德忠等專在各輪船碼頭上見有旅客抵埠以拖拉黄包車裝運行李爲由强搶而逸已不止一次現由包探拘獲押候訊究在案昨由捕房解送法公堂請訊孫供日前在江天碼頭强搶旅客身畔洋銀四十五元後與李王兩人分用是實李供分用洋八元王供孫　躭擱民人家中實未分用洋銀求鑒判孫李各押五月王押十四天示儆 
[摸竊鈔票之體面賊]  
　　衣履整齊之天津人楊玉清前日午後在黄浦灘滙豐銀行内摸竊西人袋内鈔票銀四百兩當被該西人拘住鳴捕帶入捕房昨晨解送公共公堂訊供不認中西官以由原告當場扭獲未便狡賴着押兩月期滿逐出租界 
[竊盜罪當然成立]  
　　匪徒陶金波前因在途竊取婦人陳沈氏之金圈一副當場由警人贓並獲解送地方審檢廳判將原贓先給失主具領陶押候訊辦在案昨日午後傳到該氏由趙樓推檢兩官提訊該氏伸訴前情請求究辦質之陶俯首求恩檢察官起訴事實略謂陶金波當時並無强迫行爲係犯三百六十七條之竊盜罪請爲公判問官會商之下判該氏退去陶還押聽候宣判 
[警廳起解竊犯]  
　　行竊宋錦澄倪善田祁小峰余陸氏等家衣飾洋元各物之竊賊陳阿三陸步六蔣峰等三犯昨由淞滬警察廳傳到各失主將該犯等送至地方廳分别收押候究 
[竊賊禁錮西牢]  
　　住居海寗路一千七百五十七號門牌之王萬泰控王阿三於前晚糾同在逃同賴拆開竹笆撬竊玻璃數十塊昨由捕房將王拘解公共公堂請究先由原告工人孫阿毛上堂禀明前情訊之被告認竊不諱陶襄讞商之美領郭君判王押西牢四月示儆 
[匪徒屢戒不悛]  
　　匪徒曹小和尚前日在西西藏路攫取陳阿三家兩歳男孩阿蘭所懸之金鎖片圖逃當被鳴捕追獲昨晨解至公共公廨經中西官訊知曹係七次過犯判押西牢一年期滿仍逐出租界 
[包探查獲贓賊]  
　　浦東人陳阿大張玉清前日在南滙縣屬竊得衣飾一包携至租界圖消行經楊樹浦路被包探陳銀松查獲昨連原贓併解公共公堂訊明判陳押兩月期滿逐出租界張押一月贓存捕房如兩禮拜内無失主認領即行充公 
[同是不理欠欵]  
　　福順米行控楊建堂又任長福控王高生又許星垣控呂顯廷又潘顯廷控朱蘭石均不理欠欵昨由捕房將被告各人傳至公共公堂中西官諭令分别交保候訊 
[留人吸烟之强辯]  
　　王振林（即王阿林）在虹口提藍橋寳和里六十八號屋内私設烟榻容留外人吸食鴉片被探查見將王連同烟具帶入捕房昨解公共公堂請究先由包探禀明前情訊之王供工部局旣收捐欵准人領照開設烟膏店何獨不准吸食且包探帶領六七人來家將我毆打並被扯碎衣服乞鑒中西官以容留外人吸食鴉片有違定章且王前經訊罰有案姑寬着罰洋十元充公無力改押十天烟具銷燬 
[閘北之烟禁]  
　　邵林生私帶無印花土八兩半由五區警署查獲送至檢察分庭前日經李檢察官向審判分庭提起公訴孫推事判邵罰洋二十元以儆 
　　前日五區探警又在滬寗車站查獲李德閎宋德寳二名抄出無印花土十餘兩烟泡數錢一併移送檢察分庭　　　　　　起訴公判 
[工巡捐局批示二則]  
　　牙户朱景祺禀請認捐收取圈灰行佣由批據禀巳悉查該商所請仿照菜攤章程將陸家浜一帶圈灰歸該商捐收取行佣諸多窒碍未便照准 
　　商人朱新記卽德春禀請分　繳欵由批據禀已悉查該商人欠繳清潔捐欵迭經飭催迄未繳納實屬玩延已極本應押追旣據張從新王振鐸二人擔保姑准展緩至陽曆六月底掃數繳清以示體恤所請分期　還斷難照准仰即遵照毋再藉詞宕延 
[誌謝]  
　　法租界吉祥街德銘里公和來顔料號經理蓋日公司摺扇係以推廣國貨爲主義近出提倡儲金摺扇價值特廉每打祗售大洋五角昨承惠贈拾柄書此誌謝民權出版部亦製國恥紀念摺扇發行昨承以兩柄見貽合併聲謝 
雜評三 
[節省糜費（宇）]  
　　明日爲舊曆端陽商家例有節酒統上海全埠計之其糜費亦頗不少今則已有多家節此糜費以助儲金矣是誠兩得其宜之道也然而節期酒食尚是一日之糜費且此糜費僅出於店主方面而各店各友逐日之糜費則更不知凡幾是豈不可以已乎我非謂此種糜費亦應移作儲金惟當此生計艱難之時自宜崇尚節儉以免後來之竭蹶耳 
來函 
[美人佩弗立治記德國戰時之狀况（續）]  
　　譯六月九日大陸報 
　　德境完全未擾 
 
 
 

Page 11

 
 
德之勝利在於戰區均在異邦細觀戰線地圖在東西兩邊之聯軍勢難驅逐德人已佔之地若要驅除非大傷聯軍則不可達且此數處之出産能供德軍之食於春夏秋三季當倍之 
　　法之富饒境地巳爲德所佔供給敵用即如産煤之地産减之鑛機器廠家鋼鐵製所皆入德人之手東邊俄境之渡蘭有出産者亦被德佔 
　　試思法俄英軍將德軍逼退還至德境須經若干之血戰傷失生命幾何始能達到此境此時德人始認爲正式防守以御敵人現在戰事尚在俄法之境宜其德人自信日後必勝 
[祖國之富饒]  
　　經濟問題一事德人深信無乏惟恐歐洲之他中立國交戰國及南美之小國將有不能保持之狀一經開戰德人即樂輸軍費銀行及政府收進甚豐誠想不到有如是多金耳 
　　德人深得法人之法於一八七一年曾見法之能驟得巨金清償賠欵由是而生效尤之心旋竟集成巨欵解至國家銀行 
　　於一九一四年七月三十一號皇家銀行存有一千二百五十兆馬克至一九一五年正月十五號積有二千一百三十兆馬克内有二百零五兆馬克係從斯班道養軍費撥來皇家銀行發出之鈔票於開戰之五個半月中備足現金自四十三分至四十六分四以便解兌 
　　自一九零七年以來德之財政部厚集現金儲存銀行並非備戰俟一九一一年見美之經濟情形德亦仿而行之是年幸未宣戰但盡力籌思集欵故此次開戰之時儲金已屬不少戰後又收助金誠巨觀也 
戰事借欵臨時捐募購者倍之而民間之財尚未覺竭且信民間所餘之金可與已繳出之數相敵又有一種專做抵押之銀行貨物財産皆可押銀出立憑票通行於市一經皇家銀行收入卽可准該銀行出　鈔票若干此等憑票甚屬妥穩即守舊之人膽小之輩把穩之銀行亦皆以爲可靠無疑按之實在此等金銀鈔票無非皆在德國境内也 
　　政府募集戰事借欵發兵士之餉兵士寄往害中仍購政府擔保之單或用以購軍火該墩主亦以同法儲存也德之戰時無論國債若何之鉅皆由德國之德人擔認也 
　　記者在德聞自銀行走出之人云余到柏林時卽將携來之欵存在德國銀行今日往取數反有增耳事緣銀行於往來賬仍給二釐之息長存者可得三釐銀行及他種實業公司之官利仍發較一九一三年減少僅二釐蓋此數即入公積項下所有　産押欵較太平時僅有八六折至九五折耳停業之家甚少皆由於不謹愼辦理所致如亨堡一埠並無歇業者因此埠實係一船舶進出之總地諒其所受之影響必較他處更大也白來門之羅倫輪船公司仍給官利四釐西門子電公司於開戰後兩月仍給六釐半與一九一三年同潘策霍弗雜物公司給利一分一釐惟去年曾給一分半尚有許多與戰事無關係之守舊事業仍有五分之利出口德貨大抵減半然巳負重不少矣此等貨皆經近隣之中立國出發但一九一四年十二月份鐵路公司之收入達七分八一二内有運兵等費僅五釐七八於一九一三年運貨費共收九分五四四内有運兵費四分五四現下之食物仍多而價廉於正月二十二號乘柏林至波生火車記者在車中購食牛仔排和飯　笋及荳僅費二馬克合美金五角於二十六號在柏林飯館食一大猪排並荳等物費九十非尼約合二角二分蛋三枚費六十非尼約合一角半山雞半隻和菜值一馬克半合三角七分此係按菜單定價而言每碟必隨一片麵包（未完） 
[越東公司來函]  
　　閱六月九日貴報載偷漏關税薄懲一則查敝輪五月二十二日關扜查出私貨係屬客商私帶並非水手火夫等違章偷漏巳於五月三十日禀請江海關將該貨照章充公並無請求發還之事今貴報所登事實不符特此奉函更正懇乞登入來函以明與船無涉越東公司啓 
[田瑞年來函]  
　　逕啓者貴報今日本埠新聞欄撤消内地驗宰公司一則實與鄙人絕無關係且於事之眞相不符今年正月間陸崧侯先生之姪陸達卿君來庽述及驗宰公司事囑鄙人贊同并有紳商學界著名諸人多數列名之說當時曾以事煩無暇却之於三日前友人告及該公司因招摇撞騙被官廳查辦前呈之禀由陸崧侯先生領銜云云本月十二號鄙人面詢崧侯先生據云業巳函咨摘除當日又面詰陸君達卿據云公司具名糾股等情實皆朱某某主使與彼無干總之該公司内容鄙人始終毫不干預經理何人章程如何擬法禀中如何措詞概未聞知今乃以鄙人列入發起首名似乎有意朦揑碍人名譽除向縣長聲明外備函台端敬乞將原函忝載報末以昭　在不勝感荷田瑞年資民甫謹上 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[端陽日改良種種] [  覺迷]  
　　每逢端陽人家必貼符於壁謂能驅邪降福也吾願人家改貼國恥紀念等字樣當較鍾馗魁星等符爲靈驗 
　　每逢端陽人家必轟飮雄黄酒謂能除毒也吾願人家改飮熊膽汁當較雄黄酒爲有效 
　　每逢端陽人家必書王字於小鬼額上無所取義吾願人家改書國字使之不忘祖國將來爲國盡力也 
　　昨日遊戲文章第十行第六字飮誤吸附正於此 
譯叢 
[愛爾蘭古屋中之人鬼（續）] [  常覺]  
　　自後搿倫滙園中並無變故一般臧獲亦深信主母之解說合於理故於鬼怪之說力爲擺脱日復一日前事咸忘之矣然瑪尼加心中方以爲園中一再出怪必非無因冀有所見而一爲研究之一日之晚瑪尼加果適逢其機會矣是晚瑪尼加方獨坐書室伏案而讀俄而書室之門忽呀然闢瑪尼加漫不經意蓋每當夜闌人靜時麥克熙必巡邏一次關鎖門户瑪尼加以爲麥克熙也然門旣關之後未聞人步履聲繼之大疑略一昻首則室隅之高椅一怪物方蹲坐其上翹其兩足瑪尼加斯時知覺猶未全木瞪目視之所見非他乃前此一再爲人所見之鬼怪也額際生角臀間有尾面貌猙獰狀類人家所繪殺丹（魔鬼名）之形狀也時鬼怪方露其慘䣶之齒而爲冷笑瑪尼加向之痴視久之而此怪物巳起立伸其手指指瑪尼加而前瑪尼加乃大驚駭立奔至門次極聲喊呌然竟不能出聲矣復出門穿過夾道至廚房狂呼侍者己則投于女侍梅麗之懷已暈去矣臧獲百方施救若扣人中拍手心灌冷水久之久之瑪尼加始稍稍蘇甦張其目向梅麗曰保姆趣救吾！趣救吾！！梅麗曰主母有吾老梅麗在主母無恐吾終能救汝也汝究因何故乎瑪尼加曰吾見鬼吾所見者即汝曹所見有角蹄尾遍體發火光之怪物也言至此身乃戰慄弗能續麥克熙聞之發爲得意之聲曰汝曹乃信吾言之非誑矣然今竟侵犯吾主母乎則鬼至可惡也吾人設弗遷徙者恐吾人盡將爲屍身而横陳於榻上矣斯時瑪尼加已醒梅麗飮以酒神志乃清復曰梅麗乎今晚吾祇能在此秉燭待旦汝爲我伴除人肯爲吾伴者更佳蓋吾自後不敢再入吾室一步矣明日之日暫遷至高爾惠故居俟茀郎　司回再定行止設吾戀戀於此再受一番恐怖者吾必死矣 
詩選 
[讀列子] [  武廷琛]  
　　終日勞形夜苦神摹生覺夢幻非眞如何京洛風塵客祇見黄金不見人 
[讀莊子]  
　　生當蠻觸互爭時冷眼旁觀曳尾龜一月誰常開口笑濠梁樂趣幾人知 
[讀離騷]  
　　主闇臣庸霸業休郢都遺蹟已成丘至今　有騷經在嗚咽長同楚水流 
[讀戰國策]  
　　孟荀道德退無功七國干戈互逞雄一卷文章三寸舌縱横捭闔氣如虹 
栩園詞選 
[洞仙歌] [  陳蓉仙]  
　　家藏黄佩衡女史繪春園圖一幅工緻絕倫爲題此闋 
　　　　曉日照櫻桃簷下一衍流蘇對窓掛正銀盆盥後寳鏡粧成研螺黛親托遠山眉畫龍涎香卿罷换了衣衫綃　經籠袖　窄呵手道春寒放下珠籠還覺得落花風大漫倚向闌干　懨懨共架上鸚哥惺惺閒話 
自由談之自由談[  覺迷] 　　 
　　明日爲隂曆五月五日端陽　節也然一念及陽曆五月外交之失敗爲何如更念第五號之條件將來能否弗再提出然則吾人雖逢此佳節其觀感當何如 
小說 
家庭小說 
[嫣紅刧] [  常覺小蝶合譯　天虛我生潤文]  
　　第三十五章 
　　天下之事實往往有極相反者而苦樂亦因之不均當小嫣紅辭世之日正茉莉芬與勃替太結婚之時蜂密村中慣例每當人家嫁限之時無論其婚之當興不當其第一事即爲豪飮然而克洛斯之家貧勃替太又不過一手套廠中之工人平生無半銖積蓄茉莉芬雖稍有資然亦都藏之庫無復望其更出茉莉芬之庫非他蓋即勃克斯肆中之銀箱也故當此婚姻大事遂亦但能以不了了之捨神壇結婚之外寂然一無所舉動村中人旣不得食則均易其恭維而爲譏誚謂此兩小夫婦皆一貧如洗將來牛衣之泣可預料也此語傳入密昔司克洛斯耳中固未嘗不心韙其言特茉莉芬此時則巳深被愛情所祟又何暇計及其將來哉此事唯楷洛格獨能見到嘗語茉莉芬令此後食指且繁宜少爲積蓄始可茉莉芬仍不然其說笑曰楷洛格吾固嫁者則兩人併力治事所得資且較現在爲多又何患乎窘楷洛格曰傻哉汝不思兩人得資仍兩人用之乎且汝旣嫁生育之事即且追蹤至汝將...茉莉芬乃笑曰阿姊誠老嫗乃絮聒如此夫孺子之來則任其來可耳吾又安能禁之使不出世楷洛格曰汝未思耳生育之事固是難免但多一人即多一人用汝儕又將何以供給茉莉芬實告汝世界上之家庭實無一非和睦之家庭也特以供給少而需要多補此絀彼夫妻之間乃生惡感耳吾非不令汝嫁特汝今尚幼而積蓄又無實未能嫁也今汝年僅十九而勃替太之年亦不過二十三在理均去婚嫁之時尚遠汝又何樂而不少遲數年俟二人均稍裕　後乃結婚耶茉莉芬曰汝語吾　不顧聞吾今試問汝若汝者可謂積蓄矣然則而夫者又何在耶故吾之意但以有人可爲子夫者即夫之勿使彼平地脱予手而去言次微笑其意蓋指亞當而言也而楷洛格之面乃遂續薑茉莉芬之語直無異挽毒矢而射共心久之始曰茉莉芬汝母論我嫁與不嫁但積蓄一事終非　人者茉莉芬設　而爲汝者縱令我所愛之人爲天仙化人吾今者亦心不之嫁　貿然爲之汝知將來之結果果何如哉嗟乎阿妹非子過好作不肖之言吾誠恐將來不入卑田院而不止也 
奇情小說 
[秘密汽車] [  東埜譯]  
　　第二章（續） 
　　那時茉莉兒雙畔瞷瞷注定在場中幾輛汽車上排列成一宇兒外面塗的油漆映在日光裏也像少年人一般精神焕發只待駕駛人發縱指示就可以絕　奔馳旁邊還有幾輛不曾完工又　地底下掘出來的古獸瘦條條只有骨殖肌肉全無他看得出神忘記了臂膊上有個人兒子爵却是想得出神廠裏一切都不在心上只覺得臂膊上有個人兒列位原來那天天氣狠熱茉莉兒只穿一　羅衫子爵也只穿兩重單衣服手臂和手臂挽着肌膚是熱的天氣又是熱的中間隔着三層綢布又不是能阻熱的所以挽住幾秒鐘後由壓力生出熱度來從此方遞達彼方子爵覺得手挽的那隻臂膊又温　又柔軟温柔鄉滋味卽此已是無待外求的了心中得意之極惻賞一看茉莉兒眼波澄澄注着幾輛裝配未竣的車子正在得意忠言之候便笑道密司挨周你在今日以天使下臨地獄可算得見所未見聞所未聞了你們美國人志氣堅强我實在佩服像這般混雜的聲浪紛擾的現像毫不足以動汝心志我昨天只道你濃艷如桃李今日更曉得你堅定如松柏丁我還記得在兩個月前有幾了女子多是我親戚年歳與汝差不多論到容貌肝膽却遜汝多多了他們也到廠裏來參觀一望見機輪旋轉煤屑飛揚便像遇着了鬼怪嚇得掩耳朶閉眼晴不迭縮身倒退出來博得個乘興而來敗興而返工匠們見他們那種狼狽不堪的　子都在背後竊竊笑語說這種没用的東西只好當一件玩物看待假設世界上人物都像他們風吹肉痛退縮不前那開鑛築路設廠造車以及打仗殺敵之事還有誰人肯投艱遺鉅先天下之憂而憂後天下之樂而樂呢我聽得工匠們借小小一個題目大發議論未免好笑然而細想起來工匠們的說話也有至理不要說女子就是世界上一班堂堂男子漢大都膽小如　不肯在眉架上面擔一些重任的今天工匠們見了密司這種雍容不迫的據度晚上必另有一番議論說以前所見不廣巾幗中亦大有人在呢我也甚佩密司天眞爛熳志氣堅定不露一點蓬門小女子羞縮之態裙釵隊裏跳舞場中我經歷過好幾次了任　弱水三千...... 
文字姻緣 
[久不見蠡隱詩昨見其祝耳似新婚四絕故人無恙如近芝顔即用原韻賀耳似續絃之] [  醉蝶]  
　　十二年前白下遊　惟風月許勾留吾傷落拓君傷老　得蕭蕭兩　　世　滄　不忍看濃愁常借酒杯寬良緣重合温臺鏡錦瑟凄凉不再彈一生一死費平章僥倖歡筵繼豆觴我欲爲歌郎薄倖新詩不敢賦催　艷福狂才兩絕倫釵荆裙布莫嫁貧得借鴻案相莊樂請作江湖閒散人 
 
 
 

Page 15

 
 
   
 
 

Page 16

 
 
   
 
