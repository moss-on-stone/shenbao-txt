# 1914 - 448 - 4914931

 

Page 1

 
 
遊記 
[羗海雜誌（二十）（生入）]  
　　俗傳年羹堯駐軍塔爾寺查首逆應戮者原有大刺麻十人臨刑呼而問之曰爾等號稱活佛自與凡骨不同聞佛教能知過去未來信乎刺麻同聲應曰然年乃先問其一曰然則汝知今日死乎曰不知年笑命殺之又問其一　觫對曰不死年曰吾即今日死汝又殺之其一忙然大呼曰今日必死其意蓋謂彼言不死而見殺我言必死或可以得生年乃乾笑曰即送汝至西方又殺之其一曰死則佛法不靈不死則王法不行年叱曰鼠子佛法安敢與五法並論喝左右速殺之其一曰死亦數不死亦數年笑曰汝之信佛必不誠尙可僧可俗者也又二人惟稽首乞恩無言可答命駢戮之其稱數之一人亦與焉已戮至七人其下一人忽仰視曰今日可以死可以不死年推案而起曰汝其首鼠兩端者也當羅逆弄兵時爾輩私議向背汝必倡議視大軍進止大兵至則内附大軍未至則從睡衆人以汝兩可而先降羅匪致罹今日斷頭之禍訊之旁僧果不謬曰負國爲不忠負同族爲不義罪惡之尤當寸磔拔劍手刃之下指所餘二人曰逆種難留速殺速殺二人惟引頸就刃無毫髮置喙地矣年忽掉頭問曰汝等亦應有一言而死汝意云何其一對曰今日可以死可以不死所語與第八人正同年愈怒曰彼以是死而汝猶是賊徒不畏死耶曰死爲將軍之法不死爲將軍之恩年大笑擲劍命停刑其後一人遂置不問因是而亦釋焉迄今八塔屹然蒙番過者頂禮諷經歔欷流涕比於峴山墮涙碑云 
來稿 
[爲歐戰事擬上政府書（續）] [  直隸巡按使公署股員胡爲一稿]  
　　我政府而欲圖自强乎大保守中立之名謀擴張自强之實無踰於此時矣竊以管見測之一中立條例旣經頒布各省中立處允宜遵守而各邊省邊備尤宜完密至租界地面目前雖不必直接干涉而隨時偵探情形亦宜飭巡警督察長留意報告一中立條例雖經各國認可而戰爭旣起公理消亡凡我境内毗連陸海口岸我國陸海軍務宜嚴裝自備非必以禦敵也有備無患自古宜然且足使交戰國知我武維揚泯其野心又可以消内地反側者之妄念一旣守中立而預備中立事務開支勢不能不加多我國經喪亂以來在公家財政因難已逹極點在人民負擔日重一日本年粤桂湘贛之水災鄂蘇浙豫之亢旱順直各省之蝻蝗饖民待哺杼柚其空雖爲禦外侮計開支不厭其多而爲體恤民艱計浪費亦不得不節况我國陸海各軍現尙無大成效以之治内或有餘以之對外則不足練兵籌餉需費正多擬懇於派員觀戰一層暫不履行以節糜費蓋歐洲兵事預備在平時用之在一旦斷非兩相角逐時可以得覩其真相遂足供我國軍事上之研求且聞將來所派人員大都係各省重要軍職往反開支經濟之損失旣鉅矌日持久各省軍政又乏良材一舉兩損已屬不可况又未必即得外人之優待乎故竊以爲此事不如暫不履行或留此費以作籌邊之用或稍撥此費補作賑荒之資各省所派之員即專責成在各省助理籌畫防務曁教練兵隊求踐莫予敢侮之實或亦中立處所不可少之事也總之中立二字在我雖出於美满之懷而在人之認我中立初非畏我强而恐我或他助則此中之變態非可倚若長城想當局者亦早有知也但我國於不幸之中而得此餘睱正好以與人無爭之資格益研求我國所以貧軍所以弱之故培養預備以防不測以幾於富强此正辦也研究所以對外要求使彼等始終不至我侮此不得已也若夫以中立爲各國業已認可而朝夕嘻嘻目以爲無事月報開支藉銷正欵一旦各國戰爭决裂祖國受其損害則非愚昧所敢知也昔秦之强也自孝惠武襄講求自治者六世乃能統一越之伯也勾踐范蠡生聚教訓者二十年始克沼吳普奥戰後不復用兵考其間皆以教養練兵爲急務故能以積弱之邦奮乎羣雄之上民國改造而列邦自殘此蓋天使中國收回權利之時可以大有爲之日而當局者必欲沿從前舊習以文告爲治國之符今日言中立明日言中立而究其可以能自立之資格則未遑焉竊以爲大可惜也夫鄰國有事我嚴武裝勇夫重備事所必然齊魯夾谷之會孔子不貽知禮之羞秦趙繩池之盟相如實賴廉頗之助文事武備本有相需爲重之勢我而嚴守中立也中立之權限固不可侵而中立之内容尤不可或忽必使人不視我爲無能爲之中立而後國體乃尊國基乃定爲一以六尺之軀生逢多事念萬里之國猶且畏人擬投筆以事兵戎願執戈而衛社稷終軍有志詎美於前曹　無名 
 
 
 

Page 2

 
 
亦能論戰憤從前外交之失敗見民國精造之艱難以爲政府得人必能從此維持亞東之局而壯祖國之文明故於公餘有睱讀列日報章以管豹之窺測祝宗邦之鞏固望之孔殷發言不免過激期之愈厚越職亦所不嫌用於國民分子之中敬效匹夫芻蕘之獻是否有當敬乞鈞鑒 
時評 
[一月間之變遷（冷）]  
　　歐洲大戰之成熟去今僅一月間耳然而此一月間世界人事之變遷實有絶大之不同者 
　　一月前之比利時完好之繁盛國也然而今日則國土破國都遷據今日之路透電則新都又有被圍之耗一月前之法蘭西亦完好之繁盛國也然而今日則敵兵壓境巴黎震驚據今日德文電則巴黎亦有遷都之意一月前之德意志完好强盛國也然而今日雖云戰勝死傷甚多兵艦亦有被毁其他若俄若奥若塞雖無大變而被兵之區與戰之人其毁滅而死亡者亦已不少即如亞東一月前之青島人羣視爲樂土也然而今日則視爲修羅之場嗚呼一月雖暫能無令人生今昔之感歟 
戰事要電 
　　其一（本館北京專電） 
[北京電]  
　　濟南電青島旣經海戰開始烟台僅隔一衣帶水本日宣布戒嚴 
　　其二（英人特約路透電） 
[巴黎電]  
　　據法國公文宣稱德軍於聨軍之左翼屢得佳機英法兩軍抵禦雖力卒不能不棄地而走惟吾軍無處爲敵軍所斷軍紀絶佳死傷缺額業已補足（一日） 
[巴黎官電]  
　　法軍已在伏斯巨斯及勞蘭獲勝現逐步進逼法國土爾及凡爾丹一帶現無戰事前敵凡爾方斯·聖康丹·呈姆貝郎恩一帶大戰三日猶未休止戰局情菜如下英法軍左翼被迫退後惟未爲敵軍攻入中央之軍有勝有敗右翼則敵軍刻正緩緩退走巴黎營壘改爲防守形勢以備不虞功已告竣（一日） 
[倫敦電]  
　　法國大使署宣稱巴黎營壘改爲防守形勢之工程告竣在卽（一日） 
[倫敦電]  
　　巴黎發出公文約述戰局情形内謂吾軍右翼有一部分受挫後已反守爲攻敵軍今於吾軍之前退走中央之軍或勝或負惟現復一律與敵交綏聨軍雖遭損失軍紀極好損失缺額已由本營補足伏斯巨斯山及勞蘭之法軍復於兩日前進攻進行雖緩而仍步步緊逼凡佔一地位即從事布置使得鞏固吾軍進攻之緩即由此故然逐日必佔勝利此可爲特色者也斯班柯爾特及龍韋之軍已在納夫沙托及巴里塞爾附近擊敗德儲所統之大軍惟吾軍曾有一部分受挫故不得不在末斯河退走近數日内有極多敵軍欲渡末斯河因吾軍鼓勇抵禦敵軍大受損失而退惟德翬由洛克洛瓦進攻者爲數甚衆該地刻正大戰目下猶不能預料其最後之結果文中又謂聨軍因有德軍在西凡特附近緊逼末斯河已由狄南特沙爾納·托瓦·芒斯退走繼復由德軍右翼一方面退走蓋敵軍最精之軍團皆集該處故也（三十一日） 
[巴黎電]  
　　法軍仍守基士南錫摩爾太業陣線德軍左右端向刺非里進攻法軍現安全無損（三十一日） 
[倫敦電]  
　　德國飛艇一艘現於巴黎天空擲下炸彈一落桑拉柴爾車站附近一落哇貝拉附近法兵曾於屋頂發炮擊之該艇悠悠向東北方飛去（二日） 
[倫敦電]  
　　比國之最富者四人已擔保德軍令不魯塞爾所繳之兵費英金八百萬鎊（一日） 
[倫敦電]  
　　德軍已棄比國白拉洛特省洛文鎭東北九英里之愛爾斯畜特鎭（一日） 
[倫敦電]  
　　今有種種現象足證德軍决計圍攻安都厄爾比聞德軍已在瑪里萊斯西北之里愛爾大事運動且由不魯塞爾發兵向台爾芒特及聖尼柯拉斯進發（二日） 
[倫敦電]  
　　俄京已改名彼得洛格拉特按聖彼德堡爲德語彼特洛格拉特爲斯拉夫語（一日） 
[哈爾濱電]  
　　現因公衆厭惡德國各事物俄皇下諭謂俄國京城聖彼得堡嗣後改稱彼得洛格拉特蓋從民願也（一日） 
[哈爾濱電]  
　　據聖彼德堡電社電稱現有德國援軍甚衆聚集普魯斯省前敵大約因德國鐵路靈便故能迅速運到俄軍已爲德國精兵攻擊俄兵約兩師團曾受大砲轟擊勢極劇烈俄兵禦敵雖勇然受創甚重俄國大將蕯姆沙洛夫氏瑪爾土斯氏卜斯蒂蒂區氏及參謀數員均已陣亡俄軍現正竭力設法抵銷此敗（一日） 
[哈爾濱電]  
　　據聖彼德堡電社基愛夫電音謂奥國加里西亞省前敵之俘囚逐日解抵該處者甚多八月三十日抵者千人多係步兵且内有軍官多員俄奥傷兵由羅士抵者爲數亦衆卡曼克斯所俘之奥兵一百十八人已過基愛夫（二日） 
[巴黎電]  
　　據聖彼德堡官電聲稱俄軍現正進攻奥國加里西亞省首府來姆堡（三十一日） 
[倫敦電]  
　　財政總長喬治君在平民議院宣稱政府决議展長摩拉托里厄姆（政府於緊急時宣布官銀行停止以現金解付匯票律）一月人民對於官銀行之信用逐漸恢復現望將於下星期内實行取消此律（一日） 
[東京電]  
　　駐日中國公使切實否認此間各報所載彼向日本外交省抗議日軍攻擊青島之行動消息該使且謂中日邦交從無如今日之輯睦者（一日） 
　　其三（德人德文報專電） 
[北京電]  
　　據烟台消息謂有日本運送船十八艘刻裝兵至龍口上岸日兵昨離大連聞將在山東北海濱萊州灣登岸（二日） 
[北京電]  
　　中國派往山東之軍隊將編爲一混成軍團歸王士珍統帶劉冠雄所帶之艦隊已抵烟台保護中國海面（二日） 
[北京電]  
　　順天日報謂有法兵二百人安南兵三百人欲假道華境而往香港廣西當道已電政府請示辦法（二日） 
[小呂宋電]  
　　印兵已就道前赴歐洲之説實屬不確印人謀蓄叛意已久稍遇事機即將作變英政府深悉此情各處施行防範計畫香港亦然（一日） 
[紐約電]  
　　巴黎準備受圍故居民紛紛出境德國飛艇仍在巴黎抛落炸彈法政府將移京城於波杜（一日） 
[紐約電]  
　　奥匈軍隊已獲全勝刻正追逐俄兵向俄國波蘭之魯卜林而進（一日） 
[紐約電]  
　　頃接希里哥倫外海戰消息謂英國優勢艦隊終爲德艦擊退德人失巡艦现艘一爲舊式小巡艦愛利愛登號一爲新式小巡艦梅思斯號（一日） 
　　其四（英人字林報專電） 
[倫敦電]  
　　據荷京電稱德軍已棄愛爾斯畜特（距洛文鎭東北九英里）以北之地今在愛爾斯畜特開掘戰壕（三十一日） 
[倫敦電]  
　　據意國曼蕯格洛報菲弄訪員電稱奥軍已在柴摩塞（俄國波蘭之砲台）大敗（三十一日） 
[倫敦電]  
　　據羅馬電稱曼蕯格洛報載有里虚電音謂布加利亞已通告塞維亞如羅馬尼亞棄中立而助俄則布國亦願步其後塵云（三十一日） 
專電 
[北京電]  
　　洮州地方前當狼匪亂時焚掠英美教堂數處現賠萬元結案 
[北京電]  
　　由沙巿經辰州常德逹貴州之興義州鐵道交通部與英商寳琳公司磋商借欵聞有成議不久即將簽字 
[北京電]  
　　肅政史參張鳳　縱兵殃民陸建章查無據免議 
要聞一 
[青島戰機之消息]  
　　（本館特約員秋水） 
　　青島方面開戰消息此間各機關尙未有確切之文電足以證明交戰情形之如何日前各報載濰縣通信員云該處有聞砲聲隆隆之説實屬不確緣由濰至青有陸路四百八十餘里即有日本十四英寸徑口之大砲亦斷無有如此之聲影况膠濟鐵路日日通行於濟南膠縣之間詢之司機者均未聞有此等消息惟自膠縣以東至青島此百餘里内自二十三日起客貨早已停運附近路線一華里内槪不准行人往來蓋均置有炸藥故也女姑口橋亦未炸毁惟據自即墨來者聲言該島口外英德戰船已有兩次之轟擊各炮臺開炮數次然未有激烈之戰云 
　　青島防禦地點（甲）水路團島來島赤島董家灣台公島千里島鮑魚島（乙）陸路台東鎭新家村吳家村四方站李村河倉口趙哥莊落附莊游内山砲臺伊魯基砲臺莫而托克砲臺俾斯馬克砲臺（皆在埠内） 
　　日兵之水陸之進軍艦隊有鐵甲巡洋艦二隻小巡洋艦二隻破壞魚雷艇五隻包圍青島一節已屬確實茲得最近消息現有日軍二師團已自金口登岸該處距青島僅有七十餘里且路途又甚平坦不出數日恐有激烈之戰爭矣 
　　自日德宣戰以後各報紛紛登載謂日人將由龍口登陸又有日艦在口門外游弋之説茲查皆屬子虚緣自龍口至青幾至三百餘華里山嶺崎嶇交通不便且侵入我國内地於中立亦有莫大之影響日人雖愚决不至如此之延長戰線致碍邦交前之遲滯聞係以金口之外海水頗淺且多沙礁運載軍隊必須利用小船始得逹岸故遂遲遲以至今云 
　　旅濟德人自聞戰事起後多數赴青充當兵役及至近數日來又有相率回濟者緣奉膠督示諭戰事雖急商業仍不可抛棄各商店中均留一二人以經營之又該國婦女及一般老幼不堪任兵役者均於七八日前搭車來濟商埠之哈唎瑞記捷成華豐義利各洋行内庽居者異常擁擠云 
　　魯省辦理中立人員一覽表 
　　政府特派員唐在章易揚遠山東參贊人員交涉員羅昌財政廳長曲卓新政務廳鄧際昌總務科長陸家駒内務主任姚　圖司法主任梅光羲教育主任胡家祺將軍行署參謀長王學彥參謀丁惟沛高等審判長高种高等檢察長張志濟南道尹祝芾前實業司長潘復濟南警察廰長安仁各縣特派員膠縣陸紹鴻高密同上諸城褚德芬昌邑徐鼎元掖縣李家祥黃縣黄經藻萊陽馬憲章即墨顧詠紱日照張偁身詐鳳石牟家觀烟台郁派員林葆懌膠東道尹吳永東海關監督五潛剛鎭守使署參謀長薛葆筠警察廳長馬鎭桐水警廳長尹克成内務科長孔令煦外交科長孫縀臣 
[青島戰事談（七）]  
　　文滙報二十八日卽墨訪函云昨日此間曾聞砲聲歷四小時之久據外間傳言青島之外已見海戰此説已於今日證實聞青島砲台亦曾參與 
 
 
 

Page 3

 
 
戰事目下自然不能得有確實消息青島檢查函電極嚴防兵中有留婦於膠州者雖相距甚近亦不能通訊焉今日有受雇美人之華人由青島抵此談及該地日來之情形謂英國艦隊曾駛近砲臺德艦隊乃駛出迎擊日艦曾否參與此戰則不能確知聞日艦今仍遙駐海面英艦一艘駛入砲台砲線之内未及退走已中一彈受傷輕重則不之知德艦隊至今晨猶未駛回港内云云今日下午見一飛機由海濱一方面駛來斷用折回向青島歸去顯係奉命偵察日兵已否在此間一帶登岸也此間有人謂日兵如侵入純粹之華境内則華兵竭力抵禦此説是否可恃殊不敢必惟中國文武官員防範極嚴此則可以確言者也至美國將干涉以保中國中立之説華人歡迎者頗多 
　　字林報云據青島可恃消息德國遠東艦隊之船前十日駐青島港内者似僅有巡江砲船及滅魚雷艇大沽號愛斯九十號數船耳 
　　文匯報云上海德國末批預備兵雖已召集然離滬者寥寥無幾自星期一日起即經醫士驗看體質今仍未驗畢合格者共有百餘人已奉命儘速前往青島惟據確實消息日兵巴在青島兩方面登岸濟南青島鐵路交通旦夕將被截斷果爾則德人無一能再入青島者矣 
　　大陸報二十七日東京消息自八月二十五日内閣開特别會議後各大臣連日曾討論兵費問題預備俟帝國議會開特别會議時咨請核奪内閣各大臣初意歐洲戰爭不致延久故就日本一方面計之如撥日洋一千五百萬元足敷此用今知歐洲戰爭之延久似將遠出預料故或將增至二千萬元或逾此數亦未可知此款至少足供三月之用届時帝國議會亦將常期會議如續有所需則可重行提出要求兵費問題須由内閣在首相府開特别會議解决惟海軍省與陸軍省今尙未以議案提交大藏大臣云 
[德政府之對於青島]  
　　字林報云十九日荷蘭亞姆司特丹得柏林政界消息一通略述德國政府對於日本愛的美敦書意見如下日本之欲攻取膠州譬猶英人之欲有事于非洲何足驚動吾人（德人自稱）日本此舉大抵出自英國之新花樣爲計雖屬惡毒然對於吾輩軍事上之大計畫（指直攻巴黎而言）當然無甚影響日本之要求吾人惟拒而不理而已如此辦法將來若有損失吾輩儘可取償於他處也 
[德軍進比京記]  
　　大陸報云二十三日倫敦訪函云二十二晚八點二十五分得比京柏拉塞爾電訊稱據政界消息德國函逹比王聲稱德軍並無佔據比京之慾望第欲假道而過如能投降則都中種種建築可免礟火之險而德軍亦斷不肯改竪德旗于比京之地云云聞此種提議已經比王承認又據日本報載倫敦二十二日消息頃得比京通訊言德軍已於二十一直入比京先是比軍司令官在比京時見德軍蠭擁而至勢難繼續抵禦爲保護人民生命及維持京都秩序起見遂飭令守城軍士卸郤武裝往見德軍司令官詳陳願降理由約二小時後德軍陸續分營進城每營之前均有軍樂隊作奏凱調德軍中前行者爲馬隊繼以步隊又繼以砲隊及砲隊工程師最後則有電汽車若干輛裝載快槍等循序而進　 
[德人之歐戰勝利説（譯華德日報）]  
　　巴黎附郭之戰現在法國自西徂東之戰線頗直計長有一百八十啓羅密逹約合中國三百餘里之譜而德軍距巴黎則僅有二百里而已今就德文新報之紐約電觀之是星期日亦有劇戰故三十一日早電曰據巴黎報告左翼法軍業已撤退現在之戰線計由什密河之阿綿斯延長至末斯河下遊之色旦止英軍大戰四日共喪亡六千人茲有飛機一部至巴黎抛擲炸彈而謂無所損失又晚電曰德軍在法大勝之事已經證實且多詳明德軍是役所受損失甚少而近日所得英法俘虜則甚多查電中所稱阿綿斯一地在阿拉斯之東南約距有五十五啓羅密逹合中國百里之譜而所謂阿拉斯者即昨日德軍右翼所在之南端也一日之間而　百里則德軍進行之速可謂罕聞矣而昨日所謂聖奎丁季斯朗度徐等地今則與阿綿斯自東而西適成一直線焉 
　　據英官電報告英國陸軍總長吉青納氏聲稱英軍二十三日至二十六日曾偕法軍作戰惟英所報告大抵偏重在英軍如何膽壯如何勇戰等情如云德軍奮勇衝鋒而來時英軍又能屹然不爲所動及德軍欲將英兵驅入摩貝巨砲臺而終無效等誇大之詞是也而殊不知愈蓋彌彰試問英軍若果屹然不動何以二十三日尙在比利時之芒斯而二十五日一退旣五十五啓羅密逹以至於法之坎白萊勒卡托蘭杜齊等地之戰線也而嗣後再來電則屹然不動之英軍又早已退有十五啓羅密逹至聖奎丁等地矣此種顯然易見之事亦可謂莫須有之事乎而德軍之如何撻伐英人及英人如何敗退匀可於是見之矣至於吉青納氏所云將來之結果如何如何及路透電所續之詞今可一槪姑置不論蓋旣空言無補且亦無此閑睱然吾敢斷言凡吉青納氏所希望者必不能如願也且其所謂戰略亦不過爲勢所迫而已謂予不信請拭目俟之可也 
　　德國東陲之戰昨日本報曾略述東普魯斯一帶戰事之梗槪且曾言俄人用非常之兵力侵入東普魯斯事或有之若謂東普魯斯全然震恐必屬無稽今接紐約來電果有德軍在阿崙石太茵之南由歐得爾斯堡以迄於何渾石太茵一帶圍攻俄人之事矣而且有俘虜俄兵三萬人之一端焉若就紐約晚電言即俄人所來之報告亦悉謂德奥兩軍多獲勝利確屬無疑至於阿崙石太茵之南所獲俄國俘虜三萬多人之一端則更無疑焉蓋確已證實也查何渾石太茵城在阿崙石太茵之西南約距有三十啓羅密逹之譜歐得爾斯堡在阿崙石太茵之東南相距有四十啓羅密逹之譜前後兩處皆鐵路接頭之地點此外如近日所傳乃登堡一地在阿崙石太茵之正南相距有四十五啓羅密逹而距俄邊則只數個啓羅密逹現在俄人旣有進窺阿崙石太茵之舉則乃登堡一地大約均已被其侵佔然嗣後沿湖而戰縱有大軍亦無用武之地蓋求在其地運動自由非常困難也茲間接由北京得一聖彼得堡電誠可喜之事也據云前月三十日東普魯斯之德軍得援兵在俄斯特婁得一帶反守爲攻云云查俄斯特婁得在阿渾石太茵之西北相距二十五啟羅密逹而前數日德軍於阿崙石太茵南一役所獲之結果已不　聲明禁遏俄軍之前進若就德軍所得援兵一層論亦誠無訛蓋由比調回之德軍據云前月二十七八之夜間已經由比首途屈指計之前月三十一日已足可運到東普魯斯臨陣出戰也而向前敵出發之續備軍團則尤可早日進攻矣 
　　更正九月二日要聞欄青島戰事談第二段（即第三版第十二行至二十七行）乃係美人之歐洲戰事評之末段誤被手民錯置合亟更正 
雜評一 
[戰事與俄（無名）]  
　　或問經此戰事後國内之改變最甚者何國也曰其爲俄乎俄素以專制稱而有戰以來俄皇已與波蘭人自治矣猶太人與俄人同享其權利矣今又以人民惡德之故改其聖彼德堡之都名矣是處處求合民意也故戰事結局之後俄國專利之威必減於今日而民權必盛 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[齊魯盜匪蔓延錄]  
　　（本館濟南特約員） 
　　黃縣之匪黃縣境内自去歲至今　匪橫行綁票勒贖之案時有所聞月前匪黨張孟九在黃滋擾合十餘營之兵力匪乃平之而餘匪尙蔓延未已日前據該縣知事呈報縣境内周家村民周汝成家於七月二十五日夜間有盜匪二十餘名各持快鎗並有穿軍服者十餘闖入伊宅刧去銀錢首飾等物並拒傷伊妻周王氏携贓遠逸等情又同日縣城南陳家町發生綁票一案聞被綁者係縣視學張春芳之弟張春芹等二人同時又綁去王姓一人越日放回一人留二人爲抵押要求贖價洋四萬元但張王均係小康之家無此大宗鉅欵延　數日尙未能贖回故二人性命現均異常危險云以上兩案均經縣知事勘驗屬實呈請當道通飭各屬一體嚴緝矣 
　　陽信之匪陽信縣境近來盜匪出沒不時刦掠春間海豐匪徒聚衆滋事陽信之匪和之圍城刧獄大肆猖獗幸經當道者剿辦得力始未致燎原之舉其勢燄可以想見入夏以後青紗帳起匪勢愈熾該縣知事嚴某爲防患未然起見時飭勇役分赴四鄕巡邏並懸賞購線嚴密緝拿聞於日前破獲一案係由縣境王官莊王姓宅内有匪徒窩聚貯有鎗械甚夥當經該知事選派精壯丁役到王玉田家中起獲洋鎗二十三枝九龍袋二十個並擒獲匪首兩名及至研訊供稱曾在陸軍九十四團充當兵役被革回籍與在逃之匪金中義李新盛劉得功等結夥三十餘人刧掠大王莊孫家廟等處得贓約五千兩以上分用不諱等情現在嚴知事特照會隣縣將在逃之金某等嚴行拿獲一體重辦云 
　　陽榖之匪陽榖縣匪首卜七者粗識詩書屢應童子試不第遂流而爲匪日事刧掠以遂其欲然有智謀其運籌常結匪徒五六十名爲羽翼出奇制勝視官兵如入無人之境猖獗於縣境及附近各縣者數載於茲今悉五六月間與同夥萬某忽起惡感乃各分道掦鑣不相聨屬然其勢力亦漸弱天網恢恢疏而不漏日前卜匪潛伏某村被巡防營帮帶張勉之偵悉乃帶領兵士二百餘名整隊前往搜查卜匪知不能脱乃率衆抗拒兩方激戰約有兩小時之久隊官劉文增奮不顧身率衆人院將卜七李桂增王和尙三匪當場擊斃生擒李二仔靳得勝孫小鎖等三人又抄出被架之楊姓等四人快鎗十餘枝餘匪均逃　事後檢點防營方面計斃正兵二人傷數人惟一匪首趙某因赴他處未回得以逃脱現又成桿二十餘名到處刧奪云又有王二季者亦係該縣著名匪首因得資旣多狡謀遂出每歲春冬之交卽避地天津在租界賃一寓所爲護身計至青紗帳起則回故鄕擇肥面噬如是者習以爲常聞於日前王又結夥回至聊城東　被防營營長李光玉當場擒獲就地正法云 
　　桓台之匪巡按使公署於日前接有桓台縣知事于普源呈　於八月十四日縣境小官莊鄕民報告是日夜間有夥匪三十餘人直入該民家中鳴鎗刧奪伊子王玉忠開門出看被匪徒當場擊傷身死並斃僕人一名等情同日又據莊民王茂連報告伊家被匪掠去現銀六百餘兩衣服首飾若干臨行時又將伊弟王茂功鎗擊致命等情當經該知事勘騐確實嚴飭勇役查緝並請當道通飭各縣嚴緝云又日前利津墾局委員牛某携有公私欵項五六千元行經該縣被匪徒全行刧去云 
[青島間題之北京消息]  
　　（一）我國方面 
　　戰時條例青島情狀日瀕於危總統以民國　辦之件在在胥關緊要自應妥爲籌措因飭政事堂會同統率中立各處詳細核議並指出要件三端一關於戰區限制條例一關於戰國運輸條例一關於中立國兵備條例俟規定之後即行照會日德兩使正式承認云 
　　指示方針總統昨飭政事堂致電山東靳將軍指示膠州戰事發生後該省軍事方面應持之方針飭令該將軍按照電中所指各節妥籌辦法不得稍事疎忽致滋貽誤 
　　交通計畫青島戰機危迫魯省已受直接之影響茲聞政事堂諭令交通部飭即派員將津浦膠濟等處情形切實調查並擬定限制維持各辦法呈明該堂聽候核辦 
　　呈遞辦法統率辦事處廕午樓蕯鼎銘兩辦事員昨同遞呈總統據聞係由該辦事員等根據中立條件對於青島方面擬定海陸防守各法請由大元帥指示鑒定當奉批諭飭令兩辦事員在純一齋特開密議討論一切辦法 
　　于氏留島于式枚始由總統授以參政繼聘爲顧關於國史館中並有重要位置于君本寓青島允秋後來京現青島已有不穩情形總統曾於日昨去電勸其來京其回電有 
云現已移住中國紅十字會帮同鏡老（呂海寰字鏡字）辦理會務尙擬參觀外國戰爭之精神云 
　　開車有望山東膠濟鐵路已經停駛據外交部人云孫總長擬奥德使交涉該路定爲中立照常開行惟不運載交戰國軍隊及禁制品云 
　　（一）各國態度 
　　各使觀戰青島此次戰事中立各國異常注意確聞駐京美荷葡等國公使均各派　　官携帶攝影機望遠鏡等器具前往青島實行觀戰 
　　日使聲明政府自日本政府向德國宣戰後曾分向該兩國駐京公使爲防護中立起見一再磋議關於在青島膠州灣之戰線問題據聞三方面均已議有端緒並聞新任駐京日本日　益公使最近向我政府對於此事之聲明略謂此次青島膠州灣戰事日本恪遵政府之訓令僅由公海線界進攻决不經過非戰　之陸地有違中國中立之條規致中國人民受驚云云 
　　德報論　八月二十九日北洋德華日報載稱試　察事勢之推移與路透電最近之消息聞知受英美兩方牽掣之日本固期一戰而勝即以第二大連視青島以第二南满視山東也而如前夕路透電則英兩方又期戰後共取德人經營之路礦而以英日合資代之矣惟此届密議各國頗不注意於青　口岸蓋德人他日萬一不能固守或至青島轉爲敵有者勢必畢港岸船塢一炸而蓋毁之德人　慮人所共知則青島一隅數年之中當無價値之可言設承佔有者之好意以悉經破壞之青島還諸中國　尙須以重建新港重任責諸華人耳日本所求者第一事爲金林鎭（譯音）之煤礦第二事即輸送鐵質出港之鐵路其利至溥他日此路逹於港口之終點或仍青島之舊或改道由芝罘其於日本之利便固屬無甚軒軒惟日本他日應得之利益已在今日諸國（指英日等）討論中英人之靳向旣不在山東鐵道亦不在煤鐵諸礦惟顯日人勿照包舉山東鐵道之勢力而　至於包舉山東全省也美俄意向與英略同日本之於山東方面至充不過得爲受英節制之股東惟鐵礦與煤礦日人尙能獨享其利云青島口岸英日兩國始願關爲租界各相地利之宜（如此方取近海彼方取近鐵道日即所謂各得其宜也）分據一方此外屬之公共租界此項計議今已不能實踐云然金林鎭之鐵礦曁山東省之膠濟鐵道均在德　轄境之外德固不能挾武裝以自守也上兩事之運命如何尙有賴於中華民國焉 
　　英報揣測八月二十八日英文京報云日本政府以保全遠東和局爲名而有攻擊膠州之舉此中别有用意固不待言默察其用意似乎不外三種曰報復夙怨曰擴張土地曰增足威信三者必有一也以日本哀的美敦書詞意觀之乙未之事日本君臣迄今不忘當時議者謂德國棄好尋仇殊非勝算日本今日以保全遠東和局爲言無異往時德俄法公文中之詞意也則日本此舉非報復夙怨而何然日本當局者豈徒以報復夙怨爲政策耶公文字句雷同事出偶然可也現今華洋人士咸謂日本敏捷手段必欲乘此時機攫取膏腴之省握路礦之權變山東爲南满第二此項議論徵諸哀的美敦書之字句而益信所謂將來以膠州交還中國者九十九年之内不還可也證諸日本在遠東二十年來之政策必不肯將此膠州交還中國更無疑義惟此中仍有種種事故或可解釋日本舉動非欲擴張土地故本社有增足威信之説英日聨盟創始於壬寅繼續於辛亥遠東英人曁英國屬地每不以聨盟政策爲然因日本受益無算而英國實則向隅也知中國情形者尤以日之代俄爲有碍於英國權利日政府旣注重聨盟政策必欲急乘時會表明其誠心擔負聨盟之責任以其海陸軍與英國處置戰事而在東亞以外則毫不與聞焉蓋非此不足以表聨盟有益於英國且可杜奥洲及各英屬　　日本在附近德屬殖民之心也　如此　日本或於最早時機將膠州交還中國以符保守遠東和局之美名若以山東爲南满第二不特日本信義全失必大起歐洲猜嫉之心且使各國深信日本必篛列强危機面攫其東亞領土矣日本世界威信能否增足在此一舉 
[戰事影響之北京維持]  
　　參政院另開密議政院二十八日午後召集開會通過内國公債條例追認等案畢曾另開代行立法院職權秘密會議茲聞所議係總統特交三議案其槪略如下（一）關於中立事之特别經費增加案及臨時槪算一件（二）製造某項國用品之應需經費籌措法（三）係某項最重要之國際外交兩事内容異常秘密並聞連日政府疊開外交密會議即爲此項問題云 
　　使館界將添警隊東交民巷使館界交戰國及中立國現有衛兵數目已由各該國公使造册送至我外交部總計不足千人聞我警廳編練預備保護使館界之保安警察隊仍駐屯先農壇不日即分配紥守使館界各口外如崇文門至前門城根崇文門大街棋盤街富貴街御河橋台基廠等處云 
　　英公使最近照復昨日（二十八）駐京英使照復我外交部係詳述威海衛香港之狀况並無違害中國中立情事更謂大不列顛國（即英國）對於中國中立始終敬守云云 
　　政事堂議保僑民此次歐洲戰事戰線愈延愈長南洋各屬已被搖動聞政事堂昨日會同張季直劉子英兩總長及中立處人員合議以南洋華僑甚多華人在該處經營商業頗稱發逹若被搖動影響甚鉅中國本屬中立爲保全海外商業計應派軍艦前往南洋一以維持商業一以保護華僑云當將所議辦法呈請總統鑒核矣 
　　教育部催撥學費教育部日前因派往各國留學生經費待發甚急曾行文財政部請速將此項經費撥下以便分匯接濟而該部僅於日前籌還日商三菱公司借欵時電由駐日陸公使商借日欵數十萬元除清還該公司外所餘欵項充作留日學生經費其留他各國學生經費至今尙未籌有的欵刻聞教育部現以歐洲多事留學西洋各國學生經費尤不宜稍事遲滯昨特再行文催財政部請其務必迅籌的欵照撥以應急需云 
[戰事影響中之北满商况]  
　　黑龍江方面戰事起後北满各方面之商業均受之打擊黑省之糧米雜貨等行近因本城金融恐慌各貨亦隨之騰昻現銀三日間由二十一吊漲至二十七吊洋粗布每疋漲至一百三十吊小米每石漲至四百三十吊豆油百斤三百二十吊麺粉日斤八十四吊而泰西諸貨價値愈昻故商業異常蕭條 
　　海拉爾方面海拉爾俄租界有華商三十餘家中以業洋貨商者最多如同　盛洪泰昌永發　等自俄人加入戰局將駐海之軍隊　則　　紛紛回國商業異常滅色加以由哈到海關之貨車不　常　駛交通滯審百貨奇昻銷路不及從前十分之一大有不可支持之槪云 
　　满洲里方面满洲里爲中俄分界之區又爲中東鐵路首站故該處異常繁盛商賈荟萃自呼蒙獨立佔據臚　後界内之華商紛紛移至俄租界内現已逹華商二百餘家每年至六七月間頓形忙碌不料本年自歐亂發生俄人紛紛回國業洋貨商者非常冷落惟各糧棧日見發逹云 
[哈爾濱俄日僑民狀况]  
　　糧石之收買駐哈日商三井洋行日前奉日領事諭令本國已正式向德國宣戰所需軍糈極爲重要該行務須急速收買各種糧石以備前敵之需 
　　徵兵之取消俄德宣戰後俄人曾徵集二次預備兵頃得消息謂前敵軍隊足敷調遣故二次所徵之兵實行取消 
　　俄官之抵哈駐華俄欽使克魯平斯基由俄京乘快車回任應於本月二十四日午前十鐘時遇哈乃自戰事發生後往來快車不能按原定時刻開行竟遲至二十五日午後三鐘時始行抵哈中東鐵路總辦霍爾瓦特中將亦與該欽使同乘一車因該車到站之時無定故並無人赴站歡迎 
　　日僑之預祝僑居哈埠之日本商民接奉該領事通告日本正式向德國宣戰後各界公舉代表數十人齊赴日領事署預祝日本早日奏凱由日領事演説後三呼萬歲而散 
　　俄民之効忠俄文哈爾濱日報載聖彼得堡電云俄皇日前接莫斯各城鎭公民曾電稱各地俄民咸願忠君衛國當經俄皇電復感謝 
[中立聲中之奉省防務]  
　　部飭組織保安隊巡按使接陸軍部電略謂順天府組織保安警衛隊業已成立各該省亦當遵行况奉省又爲胡匪黨人匿跡之區尤宜嚴爲防範仰貴巡按使遵照部章亦須設警衛隊保安地面云云 
　　調派日本兵來奉日本領事館接到東京電謂日德業已開戰奉省爲南北通衢之地在奉人民半皆回國充兵中國黨人在奉居多設有不測日商無以保護可將大連陸兵數營調奉駐紥以爲防範故日兵已於日前乘南满汽車陸續來奉矣 
　　嚴查往來商船張上將軍接陸部電謂列國交戰中國中立條約規定沿海口岸兵艦不准入港而貨船照舊通商當　戰爭之際難保無私運火藥情弊故於廣東漢口上海烟台奉天海參崴等處往來商船尤宜留心防範勿稍疏忽張將軍當即通電營口安東海關遵照嚴查矣 
　　議訂防務責任張上將軍於二十二日召集各師長各統領來省會議中立時分任奉天全省之防務當議定二十七師張師長擔任中路兼南路二十八師馮師長擔任西北面西南面二十師吳師長擔任正西路洮遼吳鎭守使擔任北路東邊馬鎭守使擔任東路陳帮統專駐内蒙東北路王帮統駐防西南路石帮統駐紥内蒙西部各專責成以昭愼重 
　　電召吳師長晋京駐紥關外錦新等處陸軍第二十師師長吳光新於二十一日奉到大總統專電以日本與德國在青島决裂　内外有　縣沿海一帶與山東海相接近防務關係重要特令該師長尅日晋京磋議一切吳師長二十二日晋省竭見張上將軍會議應行與中央籌備各防務即於二十三日由奉啟程入都 
　　馬統領籌備防務自中立命令宣布以來張上將軍恐有匪徒黨人造謠惑衆乘機爲亂故通飭各師長鎭守使等一體嚴加防範東邊一帶地接日韓水陸交通又兼日本用兵青島防務較他處更形吃緊故特飭東邊馬鎭守使妥籌沿邊防務茲據該鎭守使電報謂率領兵士四十名於十七日由鳳凰起程十八日至安東籌備一切防務諸事就緒後二十日至鎭口孤山等處均已籌畫完全無稍疏虞云 
　　部飭設立電線巡按使公署准交通部來電歐洲風雲日益吃緊我國傳逹消息不可稍遲擬定於熱河綏遠洮南等處一律設立電線先由財政部撥款一百七十萬其餘不足由各該省設法補足云 
　　拿獲私帶炸彈者奉省久已謠傳有黨人由上海大連等處潛行來奉圖謀起事當道已認　防範自歐洲之戰宣布中立防務更加緊嚴二十五日第六署巡官永馨在小西邊門外拿獲携帶炸彈之王存友送交軍法處化騐藥性甚爲暴烈現在張上將軍除賞給該巡官洋二百元以區官記名外並飭令軍警嗣後仍一體嚴加查拿餘黨以遏亂萌 
　　電請嚴拿黨人張上將軍日前接陸軍部電謂據上海鄭鎭守使電開據探報稱上海黨人秘密機關團團長胡維世等　帶黨册潛赴東三省秘密運動恐乘中立之時希圖肇亂請即轉飭所屬防範查緝云云現在上將軍除電咨吉黑兩省將軍查照外兼通飭各屬軍警一體嚴拿 
　　各道請領軍火巡按使現據洮昌道尹王耕木瀋遼道尹榮淑章先後派員來省具禀謂現値青紗障起匪患堪虞又兼因歐戰宣布中立以致謠言紛起保衛治安關係重要洮昌道請領快鎗一千枝子彈三十萬粒遼瀋道請領快鎗五百枝子彈二十萬粒均經允准飭令軍械局如數照發矣 
[東省剿匪紀畧]  
 
 
 

Page 7

 
 
　　大　成擒且　錢公鷄係綁掳濛江縣孫知事案内匪首與悍匪劉大個子久占專鼎足而三手下羽匪幾及二百餘名出沒於濛江磐石　（以及奉天之東平柳河等縣口非一日茲聞軍署接到磐石等處駐紮軍隊來文以陸軍高營長俊峰部下某連長　隊午奉吉聨界地搜捕餘孽適與該匪想遇甫經接仗即將鐵公鷄一匪打傷拿獲餘匪各逸聞將軍署以該營長調度有力擒獲　魁厥功甚大擬即從優獎勵 
　　樺甸請兵樺甸一縣素來盜匪充斥茲聞縣知事林君以縣界四岔子等處距縣足有二百餘里程途所隔無非崇山峻嶺茂木叢林且中有夾皮溝遮斷至爲險阻現在匪耗頻出本縣巡警實屬難於兼顧故特陳請孟將軍懇派陸軍一連前往四岔子各地駐紥用資保障 
　　擒獲七匪長春城南十數里大佛店地方有胡匪二十餘名晝夜搶刧旋被馬一營曹營長聞知於二十三日帶隊前往剿捕當日午後四時與匪交戰擒獲匪首王永勝等七名並俄國式快槍七桿餘匪擊散所擒之匪連夜押解至長交旅部訊辦 
　　擊　捷報遼垣自包青芝即包老疙疸擾亂兼以遼中本溪胡匪竄入頗有岌岌之勢近悉由趙警長追擊包匪生擒三名擊斃一名其傷亡員弁已由軍署獎勵以示體恤 
[武漢官商之國債談]  
　　湖北近奉財政部咨攤　内國公債票一百萬元業由段將軍呂巡按首先提倡軍巡二署各認購十萬元並飭各道縣署局廠所軍隊學校商民國體一律勸購實力進行頃悉武昌　商會已特開大會由總理呂逵先宣言本會無論如何須湊足一萬元如各帮認不足數鄙人擔任湊足可也茲將認購債票各商姓名列後劉谷臣認購二千元李紫雲認購二千元徐榮廷認五百元胡　長張則先曹榮階均各認二百元鄂兩階認一百元總共五千　百元又聞武昌縣知事吳寳棣亦邀　城鄕紳商會議認購各紳多託故不到僅商界諸董到會各商以旣在商會認購無須在縣署再　遂以會認之數重復簽名認購擬於邀欵領票時只繳縣署不繳商會云 
　　漢口總商會於八月二十八號召集各帮董會議認購債票到者十餘帮錢票帮及殷實商號　未到首由協理盛竹書宣布開　宗旨次由徐榮廷樊步青上琴甫諸君相繼演説時局危殆財政困難及人民與國家之關係曁　募公債之理由其中以王琴甫演説尤爲痛快大致謂漢口自遭兵燹債權債務猶未解决今復使認公債實非易易然今日諸君惠然肯　均係熱心愛國其未來者不過因事覊身耳即如鄙擔任四萬元原　勸募萬一不足卽賣居屋妻子亦必湊齊諸君能多認乎又次由總理吳斡在協理盛　竹書議董蔡輔卿一再演説今日所到幫商雖不多務請　　量力擔任其未到各帮將來自易勸募於是大衆爭先認購有認萬者有認數千者總共有十五萬元　將來各帮各自開會籌集不難得三四十萬之數也 
　　漢陽兵工銅藥廠除工徒雜役不計所有兩廠員司二百餘人皆願節衣縮食竭力認購該員司等伙食向係由公家給與今已議定以此項購買公債所有伙食之費皆於薪水内扣用其有願意多購者益善又聞川粤漢鐵路督辦詹天佑亦集所屬人員工師技士等議定各以一月薪水購公債分作三個月扣發計可得二萬元以外又軍法處長程漢卿督率全處人員共認購債票三千元其餘機關認購者容續調查 
[贛省實行改兩爲元矣]  
　　贛省九三八平銀公議取消現已實行所有錢業各商往來欵項於三十八號均已劃抵清楚改兩爲元惟民國銀行發行每張一千文紙幣爲數太多將近千萬餘串流通巿面極爲危險現經戚巡按使王財政廳長會商維持信用預備日内布告准其以九五官票一千八百文作英洋一元完納賦税以及上兑各項官欵以故街巿寗定毫無煩言日前歐陽霖反對之議將無形消滅矣 
[戰事影響之浙江觀]  
　　部撥經費歐戰瀰漫寗波爲通商要口防範自應嚴密又如鎭海之招寳山海門之飛雲島經礟臺總司令官陳步棠君詳請軍督轉呈海軍部安設無綫電事在當務之急茲聞朱軍督已電呈海軍部開工日期並請建築費項昨接内部復電云建築費准在臨時軍費項下動支並派秦皇島無線電畢業生陸宗源來浙襄辦 
　　撥洋匯京中央中立辦事處經費由中各省認攤浙江爲中等省應每月攤解四萬元前經電令朱屈二公遵解在案茲悉朱軍督以八月已終前項攤欵迭奉中央電催萬難延緩特與屈使商妥撥洋四萬交中立事務所由中國銀行匯往北京中立辦事處察收并委軍需課課長徐秀蓀爲中立事務所會計員稽核一切云 
　　會匪蠢動青島啓業影響遙俾吾國莠民狡甲竊發近聞杭嘉湖三屬舊有之共進會匪覓欲乘機思逞死灰復燃散放票布私開香堂種種行爲儼然　態幸由幹探訪得確情陳報朱屈兩使昨已飭各縣知事從嚴訪緝並出示禁止以遏亂萌而除民累云 
　　籲請維持官紗一業織機有一千張之多依此爲生者四五千人全在東隅一角此紗遍銷全國尤以廣東爲大宗今年粤匯水奇重官紗迄不動銷奥塞亂起綢莊紛紛停止　貨機户存貨至三千疋之多業機者資本有限咸欲停工失業工人難免滋擾經有機户籲求綢董暫借官欵五萬元以官紗作抵（按官紗三千疋價値七萬餘元）　能巿面活動即行扣息取　官廳爲救濟工人計當能俯如所請也 
地方通信 
[江西]  
　　德商過贛之被疑昨有德國人非勞等九名由廣東抵贛搭　輪船赴潯一　道路　　謂該德國人係屬兵士將中津浦鐵路前往青島戰地等語後經切實調查始知該德國人非勞等九名於八月二十六日坐沙輪船由祥吉輸船自樟樹鎭　帶　省經水巡廳報告巡按使交涉處　委譯員前往查詢該德國人中有　斐文者能通法語據其聲稱　行洋人均携有駐粤德領事護照並將自帶護照呈騐其廣東將軍府所發總護照載明非勞等均係德國工商由粤赴贛前往　鄂上海等處云云是旣非兵士亦非前往青島也 
　　嚴防黨人江西李昌武將軍現以歐戰已開我國嚴守中立而偵探報告有黨人四布欲乘隙起事等語亟宜周密防範故於前日擬定辦法四條密飭兵警認真緝捕黨人以杜亂萌而保公安連日警察廳緝獲黨人吳仲逹會匪邱細猴胡聚臣已詳請將軍飭令軍法處從嚴問擬矣 
[鎭江]  
　　辦理中立之忙碌歐戰起後鎭江鎭守使施從濱外交特派員袁忠永駐鎭要塞第一旅旅長龔青雲疊　中央各管部電飭以鎭江爲通商口岸對於中立條例注意事項甚多稍一不愼關係至巨務各妥愼辦理應將逐日情形隨時調查報告云云故各公署人員近日關於調查事件甚形忙碌 
　　海容艦調巡長江海軍總司令李鼎新君以當茲外國戰爭之際恐有匪徒在長江一帶乘間滋擾特電調海容軍艦由烟台南下專防寗省江面並游弋鎭澄一帶以資鎭懾日昨該巡洋艦已抵鎭江矣 
　　設立軍警聨合稽查處鎭江鎭守使施從濱君以當茲防務緊要之時軍警兩界每多隔閡遇有緊要事件往往有誤會之處因設立鎭江軍警聨合稽查處訂定規則十二條切實辦理一面訓令丹徒警務長安君諭飭各警區區長巡官等與要塞旅部及二十團各營軍官軍佐時相叙晤以資聨絡 
[松江]  
　　警局被竊警局爲關防嚴密之地日前陳稽查員房内忽失去銀肩章銅元等物陳遂揭告於衆請飭嚴查後竟寂然大約有不便明言之隱也 
　　周知事示禁香巿松俗於舊曆七月十四五兩夜知事署（即舊府署）南首府縣城隍廟等處百　苔萃通宵逹旦四鄕農民之竭誠進香者破曉即來名曰趕頭香冀神明鑒其熱誠默爲呵護由來已久　年縣知事周君以時局未靖軍隊林立鄕衆　聚恐以誤會而滋事故遂飭警局懸示申禁並咨請鎭守使届時早閉城門 
雜評二 
[齊魯盜匪之第二青紗帳（步陶）]  
　　齊魯習俗僄悴平時即多匪盜而青紗帳起尤甚以時計蓋即近數月間也其種類有　匪有逃兵有不得志于時而迫以業此者有冬去夏歸執此以爲常業者每一號嘯輒多至數十　或以刦掠或以綁票兵勇捕急且率衆以相搞鬭雖捕戮纍纍而勢不稍殺焉在無事時固已爲地方之隱患矧膠青咫尺戰去又復日逼一日耶據北京德報英字京報俱有目濟南爲第二南满之推測而本館一號專　亦有日人將以濟南爲根據地之謠傳然則匪盜衆以滋　寗非事理之所必至耶然則天然　青紗帳　寗非又以人爲之機會啓迪盜匪耶鳴呼匪盜何幸而生於今日之齊魯間也然　齊魯之居民苦矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報紀英取締保險行問題]  
　　大陸報云近日交戰國人民互商問題中受有最大影響者無過保險一業數月前本報曾載英國保險行家對於戰事之態度一節凡在戰爭以前無論何國人所有與英國保險行家訂立保險合同一槪繼續有效該保險行家自應擔任履行之義務且德國保險行家之在遠東者寥寥無幾而所擔保之數又極有限故德國商家不得不向英國保險行令其分量擔保惟自戰事發生之後駐京英公使忽發一通示略言凡英國人民經管保險事業者對於敵國人民之損失如果賠償應作犯科論經審鞫後處以有期徒刑等語此項通示雖無禁止賠償之明文而要當道之意直欲禁止而已現在各商家得此消息非常紛亂而銀行家尤甚咸謂此節務須及早設法挽回也據各商家言上海爲中立口岸戰事影響其屬於尋常小節者似不應連帶牽及破壞大局甚至並謂卽由駐滬德國洋行由英國郵船運貨送與歐洲英國店並由英國銀行貼滙英國保險行保險者亦不可謂爲非正當之行爲也現在此項通示旣經宣布其目的原在破壞本埠德國洋行輸出營業然德人輸出營業不甚發逹其損失究竟有限而英人之輸運營業銀行營業保險營業以及歐洲英人商店之營業四方損失當必較巨作法自斃其此之謂乎 
[錢業認購公債之踴躍]  
　　本埠南北巿錢業各董昨日邀集同業開勸募公債大會到者百餘人由商會總理周金　君曁該業董事朱五樓君等先後演説大致謂中央政府以維持治安鞏固邦基在在需欵因有六釐公債之發行此項債票利息優厚還本期短種種利益有勝枚舉我商界諸君素具愛國熱誠而錢業爲金融機關深望諸君踴躣認購爲各業之先導云云在場者聞此演説深爲感勳且以施省之君上月間曾爲公債事來滬曾與各領袖預爲接洽諸人旣迫於公誼之難辭復動於感情之作用於是踴躣認購共逹十萬餘元之譜錢業之熱心於此可見一斑聞其他各業以此項公債利優可靠勝於置產故亦定期召集同業開會勸募認購之踴躍可預卜也 
[製造局防務加嚴]  
　　鄭鎭守使以近來又有謠言軍隊防範自應嚴密除責令第七旅臧旅長督同所部官兵通宵巡邏外並於昨日飭發槍彈每連五箱每箱二千五百粒着各連長分給兵士務於出巡時佩足子彈以資防禦並於昨日爲始凡有身穿便衣進出製造局大門者必須先赴海陸軍警察隊領取通行竹籤由守門衛兵驗明放行倘無此籤槪行阻止入内 
[法租界防範黨人]  
　　法捕房藍總巡前因各報登載上海鎭守使奉巡按使電開據江蘇警廳駐滬偵探報告稱有黨首韓恢代表伏龍及李烈鈞陳其美等在法新租界嵩山路及文德里兩處組織機關分往各處希圖起事等情曾飭幹探前往各該處查察所傳全屬子虚現藍君以各該處雖無黨人匿跡惟華界謠言四起防備甚嚴法界與華界毗連之處甚多恐有黨人潛入亦應先事預防故諭令各包探嚴行查察以保治安云 
[通飭查察國民生計會]  
　　滬海道尹上海縣知事曁淞滬警廳奉江蘇巡按使公署通飭云准將軍銜督理直隸軍務兼巡按使朱咨開案據宣化縣詳稱竊　客民宋保華呈報在途被搶業經知事勘騐在案當因宋保華持有國民生計會總機關照會一紙來署謁見知事查騐照會上正會長關防並程君德全名戳均係私刻情形可欵當囑宋保華在警局暫住幾天俟獲到正賊認領失物再行資遣回南一面囑警務長暗地防範勿令 
逃逸知事隨面禀江北道尹飭令速電上海程雪帥處確查嗣奉程雪帥復電國民生計會並未與聞請向該會查問等因知事以國民生計會並未奉有行知悉係亂黨機關電請迅查示遵當於七月二十一日奉憲台電諭嘯號兩電悉國民生計會是否亂黨機關無從查悉惟該會並未呈部立案行知即屬秘密社會且宋保華稱係會長程德全所派旣經該縣電詢程君並未與聞是宋保華顯有招搖揑飾情獘應即扣留详訊務得實情詳候核辦等因知事奉電後隨即提宋保華到案詳訊據宋保華供稱伊係湖北武昌人光復後移居烟台至皇閣街年三十歲家有母親娶妻生有子女伊冋在德國租界教會信奉基督教自庚子亂後由漢口活禄蓋到印度猛加地方當時有上海人劉聘三湖北人李齋甫李清一並有中國茶商合日本人田川四郎一共十餘人商議組織國民生計會田川四郎隨赴上海調查生計辦法田川四郎旋即遄回猛加説伊與程君德全商允願擔任主計會會長義務田川四郎告知伊等伊與劉聘三李齋甫李清一三人商議回國分赴各省調查生計情形恐沿途關卡盤查私行刊印照會分帶身邊伊等於本年陽曆四月間均由印度猛加搭輸到上海分投調查李清一由湖北赴山西伊由上海到直隸先赴山海關後至清河堡沙河堡一帶調查生計並測繪事宜劉聘三李齋甫往南五省調查伊等所組國民生計會係慈善性質與亂黨機關毫無勾串通謀情弊不意行至宣化縣屬泥河子村道上被步賊三人將伊測繪傢具並洋元衣物搶去會照一紙帶在身邊未及被搶等語再三究詰供仍如前始終堅不吐實查該犯宋保華旣組織國民生計曾並未禀准本省長官呈部立案輒自私刊會照潛赴内地各處測繪調查是否意存破壞與亂黨有無密切關係連日研審堅供不吐現將該犯嚴密看守以免疎脱所有該犯宋保華應否解赴憲轅執法處從嚴審訊澈底根究之處知事未敢擅專理合詳請憲台鑒核迅賜批示祗遵等情據此除飭將該犯宋保華解津發交行營發審處訊辦外查宋保華供稱李清一由湖北赴山西劉聘三李齋甫往南五省調查等語自應分咨飭屬密查李清一等有無其人並請查明有無設立該會機關見復以憑核辦等因准此查此項國民生計會各處是否設有機關並李清一有無其人自應詳細調查除咨復外合亟飭行該知事道尹廳長仰即查明李清一有無其人並轄境内有無國民生曾設立機關詳報核奪 
[鏡清艦修理未竣]  
　　海軍司令部茲奏海軍部電飭以魯省防務緊要着將鏡清軍艦調往龍口梭巡等因茲經李總司令查得鏡清軍艦因年久失修曾經呈准留滬修葺現未修竣昨已電復劉總長請免抽調矣 
[呈報新調防兵駐紥地點]  
　　上海鄭鎭守使前以浦東原駐之蘇軍第三營廖守忠營長所部之官兵不敷分佈電請馮上將軍派撥蘇軍第一營分駐奉賢南匯城鄕巿鎭並將第三營向駐太倉之十一連調駐川沙縣城及白龍港兩處均於前日抵浦東分駐鎭懾昨日廖營長曾赴川沙縣會同李知事赴白龍港等處察看所設防卡形勢尙稱扼要業由廖營長將駐紥地點繪具圖説呈報鄭鎭守使查核矣 
[西婦被害之牽涉]  
　　虹口禮查路德商南門牛肉莊主婦密雪司南門被人謀斃並被盜去値洋三萬五千元之金珠飾物現洋一案曾由捕房拿獲兇犯朱小八仔等解送公共公廨提同劇盜余三龍迭次訊供判將朱等解送鎭守使署訊究在案茲悉此案業經軍法科訊據朱等供訴牽涉原告門前之木作頭江葆真及帳房江永福廚司孫全雲司閣人施阿四小工陳福江等五人由鄭鎭守使飭廨轉飭捕房於前日派探將江等各人提獲昨晨併解公廨請究先由中西包探禀明前情關讞員商之英領康君向被告各人諭曰爾等因德商南門被人謀財害命一案牽涉須赴鎭守使署作證此案該署定於今日午後研訊諭畢遂判一併解送鎭守使署聽候質訊 
[陶溝橋盜案又獲一人]  
　　浦東陶溝橋民人張瑞英家被盜行刦拒殺三命一案前經駐紥浦東之蘇軍第三營廖營長及地方警察事務所先後緝獲曹阿根陸仁堂顧掌生殷金祥等分别解送鎭守使署訊據供稱係諸友梅爲首糾劫押候緝究在案日前地方警察事務所據眼線報告諸友梅現在南邑周浦鎭東北張聖橋地方藏匿當派偵探趙杏山孫阿松王桂生帶同眼線前往該處將諸友梅查獲送由就近警區轉解到所由景所長飭派王司法　提案研訊據供與獲犯殷金祥素識此案伊僅隨同顧掌生前往行刦並非爲首景所長飭將該盜嚴加管押聽候呈請洪知事解送鎭守使署併案究辦 
[碰撞起釁續誌]  
　　滬南元吉秦荳行夥沈福生於陽曆上月抄從行中晚膳而出欲往浦東家内行至萃豐弄口適遇人力車阻止避讓時悞撞山東婦李朱氏身上該氏突然謾駡嗣其夫李方成隨後赶來口角用武旋有該行同夥施瑞祥並同業裕泰行夥沈似蓀與茶房陳少記在彼經過代爲排解李竟不分皂白一併肆毆後由崗警到來拘至第一區警署氏即聲訴因調戲被毆失去金戒銀洋等物當飭移解警廳司法科轉解地方檢察廳預審之下着將沈福生陳少記二人暫留候查餘人分别交保現該同業因他朱氏所指調戲各節多屬子虚警署不應聽信一面之言將人證拘留不准保釋後解警廳復加以手銬更用警察荷鎗押解已於昨早齊集龍王廟會商對付辦法到者約三百餘人均屬同業夥友僉願簽名公呈南商會陳述理由並再醵資公請律師赴地方廳起訴以便澈究真相 
[瞎子下毒手]  
　　瞽者朱文濤向在浙江路偷雞橋附近三百廿三號屋内開設課壇賣卦爲生其妻顧氏稍有姿色詎朱忽於前日夜半該氏熟睡時將剃刀向氏身上連割十餘刀血濺枕席該氏痛極狂呼當由傭人吳士生吳和尙聞聲入内將刀奪下並由同居人馮金記報請老閘捕房派探錢壽生將朱拘押並將該氏車送仁濟醫院醫治昨將朱與兇刃一併解送公共公堂請究先由中西包探禀明前情並稱該氏被割十餘刀惟後背一刀最重恐傷内部難免無性命之虞繼由吳士生等各見證上堂證明當時目覩情形訊之朱文濤供稱因該氏不守婦道先將兇刀藏於蓆底顯懷謀害之心是以將彼割傷乞鑒俞代襄讞商之英領卓君以見證吳士生最關緊要判與朱文濤一併押候顧氏傷愈再核 
[不認搶洋行兇]  
　　中華女子公學校女校長李志明投法公堂控稱有女子李魂俠前來躭擱好意招待詎串同蕭公一入内將鎖扭去搶去現洋一百四十九鈔票洋一百元簿子兩本圖章九方庶務員黎美紀得悉追趕反被魂俠行凶擊破頭額報捕拘案求請訊究蕭供前在該校當過教員此次前往校中參觀有之並未搶洋李供至該校躭擱取其圖章是實並無搶洋行凶之事判押候查明再核 
[王德勝毆打繼母]  
　　住居南馬頭江北小工王有信之子王德勝年逾三十不務正業私取乃父衣服質錢揮霍並將繼母李氏毆打致王怒甚偕氏扭控第一分署請究王德勝供繼母係再醮婦絜領前夫所出之子附養於家時遭慫恿致父有將我斥逐之心求鑒當飭移送地方檢察廳訊究 
[縣知事勸諭腿業同人]  
　　本埠南北火腿同業積善堂公所公舉胡祥鈺爲董事經前董張瑞年等出爲反對互相禀控經上海鄭鎭守使批飭上海縣洪知事訊明解决各情曾紀前報茲悉積善堂腿業公所係火腿同業徽帮萬生瑞等浙帮萬有全戴日湧等歷年捐助於前清光緒四年分建造歷辦公益諸善舉迨光復後該所乏人主持經徽帮寗帮丹帮等加蓋三十餘家同業圖章公舉胡祥鈺爲董事禀准縣公署立案嗣因浙在同業數家不服公舉張瑞年爲代表出爲攻訐致肇訟端昨日午後奉洪知事傳到胡張二人到案研詰之下反復開導諭令和平解决不宜互爭涉訟所有董事仍着邀衆秉公選舉來案禀復惟不准業外之人插身干涉公舉等事兩造均唯唯而退 
[警長更調屬員]  
　　淞滬警察廳長徐輔洲君現將所屬各區警察署及内部人員分别更調聞以勤務督察長張錫純升爲吳淞第六區警署署長至前該署署長楊士奎調回本廳以外交調查員任之其所遺本廳勤務督察長一職即以本廳警衛隊隊長曾永奎調補至所遺警衛隊隊長以南巿第一區第一分署署員姜渭清升任並以二區二分署署員劉樹棠調補一區一分署署員所遺二區二分署署員以浦東三區一分署署員杜金釗調補遞遺浦東三區一分署署員一職另候委任昨各員均已禀知即日到差視事 
[務商中學秋季始業式]  
　　閘北務商中學於昨晨十時舉行始業式新舊生到者計百數十人并有内地及本埠各高等小學校畢業申送該校肄業者計有三十人之多首由校長吳君衡之宣布開學宗旨並勉勵諸生堅忍求學中西並重勿拘一偏繼由來賓滬道尹署實業科長兼財政科長卓君璧如演説商學爲當今之要務冀成商界有用之才繼由校董黃君樸存及殖邊銀行辦事員張君逸才相繼演説次由該校各科主任教員黃添福楊仲馨張光裕陳志仁朱介孫余裴山倪壯青諸君各致訓詞次由新延齋務長周錫蕃君宣布校規以整潔肅穆謙和誠敬優美十字勗勉學生末由庶務主任黃君惠任宣告該校由休寗張蕙蓀黃雨辰吳燦如諸君創辦熱忱毅力困苦經營得此興盛之效並聞本學期爲本科三年級學生畢業之期云 
[周泉榮拘役十天]  
　　冒充律師捃客包攬詞訟之周泉榮（即周梯榮）在地方廳律師休息室代人繕寫訴狀爲汪檢察長查悉立飭法警將周拘案預審屬實起訴審判廳辯論未結諭令押候再核在案昨日端木棻推事官會同賀檢察官公開刑庭審訊問官命提周至案研詰後由賀君起訴此案之事實略謂周泉榮在司法衙門出入包攬詞訟詐欺取財罪當然成立請爲公判云云問官遂諭辯論終結當庭宣判周泉榮拘役十天 
[女拐匪定罪]  
　　拐婦徐周氏陳陸氏等前因串拐小孩案發由探拘送上海地方審檢廳訊明收押聽候宣判在案昨日午後端木棻推事官與賀檢察官開庭宣判命提徐周氏陳陸氏等至案賀君即起訴該拐婦等預審筆錄略謂徐周氏等串拐小孩興子及女孩卜小妹頭等二名口誘拐罪已經成立請爲公判問官會商之下判各科三等有期徒刑徐周氏監禁三年陳陸氏監禁三年零六個月判畢諭令還押聽候送監執行 
[夫婦離異後之計較]  
　　李玉書控妻馮氏私逃等情業經公共公廨訊明因馮氏已削髮爲尼不願隨李回家判准予離異着原告交還粧奋在案茲悉李已將衣箱　櫈等物送至公堂昨日飭傳馮氏到案給領該氏以缺物尙多不願領取王襄讞商之美領博君以被告所開帳目與交案之物大相懸殊未便强迫領回遂判李交一千一百四十六元人洋並保候再查核 
[多言取厭]  
　　上海縣知事公署昨日發出印花染業大行經董楊嘉悌禀批云禀悉　青藍淺業以及印花染業自小行更舉經董以來迄逾半載亘相禀訴本知事爲息事寗人起見不憚苦口煩勞均經明白批示開導在案該經董旣云兼任兩業感情必係融洽遇事自當調停以期爭端漸息各安營生至馬謝二董實有違反義務之處儘可提出証據爲法律上之解决何用時向本公署喋喋不休耶此批 
[小孩被車碾傷]  
　　小孩唐阿可實名唐阿狗現年九歲家住黑橋附近向隨伊母在浦東香烟廠做工昨日午後四時孩母放工歸家洯孩進福佑門忽被泰州人王二所拉之黃包車將唐孩撞傷倒地頭破血流車在身上碾過受有重傷當經守望巡警牛貴元瞥見將王追獲連同該孩拘送一區二分署轉解地方檢察廳訊辦汪廳長諭令將王收押候訊 
[僧人倒斃]  
　　廿七保十圖地保金松亭於昨日午後投地方廳報稱閘北鳥鎭路地方今日午刻有一無名僧人在彼倒斃爲此禀請相騐汪廳長立委李檢察官沈檢騐員等於五時乘車前往想騐 
[三人均醫治無效]  
　　周根和被毆身死案内之兇犯陳寳興並拐婦談陳氏以及被拐小孩小沙等男婦三名口前因患病發新普育堂醫治無效延至昨晨先後斃命堂中報告地方廳汪檢察長委派張檢察官沈檢騐員等於下午蒞堂驗得陳寳興談陳氏小沙等三名均係患病而死並無别故判由堂收殮發封候召家屬認領 
[查究水巡得賄之虚實]  
　　淞滬警察廰長徐君訪聞水巡隊有得賄賣放查獲烟土情事當將巡船内水警八名母子兩名傳案飭發司法課隔别研　聞據兩舟子供認由浦巡官作主得賄賣放私土兩大包質之八警咸謂並無其事徐廳長除將八警兩舟子管押候究外立傳浦某到署聽候提同質訊 
[扣留石灰船之口實]  
　　英商　發洋行買辦沈志雲在公共公廨控張樂君勒捐不遂將裝運石灰船一只扣留數天請追損失銀一千兩由廨判令在告將控告理由聲明再行訊核在案前日午後經關讞員會同英領康君集訊先由原告延代表律師上堂譯稱原告於五月十五日有石灰一船運往日暉港駛至小沙陀西首被告即派人至船勒捐不遂致將原告之船扣留五六天故原告受有損失銀一千兩請追旋據張樂君所延之代表律師向原告逐層盤詰中西官判候復訊再核 
[審判廳長參觀公廨]  
　　地方審判廳廳長袁鍾祥君昨晨至公共公廨參觀並至樓上公堂列座觀審直至訊理各捕房瑣案畢始行告辭 
[判罰一羣烟土犯]  
　　前日五區長警在滬寗車站查獲私販烟土犯多名均經閘北檢察分庭預訊屬實提起公訴經審判分庭判陸鴻汀帶土六兩四錢罰洋五十元孔四帶土三兩罰洋四十元陳子卿帶土四兩罰洋二百元屠柏松罰洋四十元徐阿伯帶土四錢罰三十元李如成帶土十七兩罰一百元李伯强帶土十二兩六錢罰洋五十元王心忠帶土十一兩罰洋三十五元方柏泉帶土九兩三錢因藏於其弟方金榮身畔諉稱係他人託帶故僅罰洋三十元一併還押聽候繳洋開釋 
[又獲烟土犯]  
　　前日傍晚五區崗巡又在車站查獲販土犯唐金奎　振軒周萬興顧永興唐根成馬金生六名抄出土七十餘兩併送檢察分庭押候訊辦 
[流彈擊斃小木匠]  
　　虹口新靶子場後面近有新建洋房一座尙未完工昨日上午有木作頭姜阿華之子阿弟在内煑飯忽由打靶場飛來一彈擊穿阿弟左脅立卽倒地當由同伴工人投報附近北四川路捕房捕頭飭一百五十號西捕往查並將受傷人車送同仁醫院已不及救治而斃旋將屍體送入斐倫路驗屍所候請中西廨員騐明再核 
[圓光不足爲憑]  
　　住居五區四分署之魏永清被匪拐失女孩一口疑係吳銀全吳春全所拐扭控警署併送閘北檢察分庭訊問魏供曾倩衛人圓光故知被吳等誘匿云云問官以事涉荒誕不足爲證判將案註銷 
[冒牌受罰]  
　　英美烟公司控朱阿順串同王阿三在故租界實和里賃屋私製劣質香烟冒充强盜牌混售漁利有碍公司營業等情昨由捕房將兩人提解公共公廨經中西官研訊明晰判朱罰洋二百元無洋改押三月王罰洋五十元無洋改押一月冒牌香烟充公 
[旅館經理收押]  
　　山西路江新旅館經理許潤甫因冒棧主霍連生名義至新署朦保人證被交保處四十三號西探查出禀奉公廨昨將許傳案訊究先由該西探上堂禀明前情以許欺騙請爲究辦次據該旅館股東鮑少卿禀稱此事係友人朱某囑令作保據説祗六十元之數以故應允因足疾不便囑許代往詎有一千五百六十元之數故不承認請察訊之許供稱係鮑囑令代往因店中出入均霍連生主持故用霍之名義中西官會商之下以許不應冒頂判押兩月以儆並候補提人證再訊 
[原被各執一詞]  
　　英商白根因協泰號主楊友山定貨欠銀控由公廨訊供各情已誌前報前日午後復經中西官會訊先據原告白根上堂譯稱被告定購鐵床八箱計銀八百六十兩除收過外尙欠銀五十六兩請追詰之被告楊友山供稱因原告少交鐵床四隻故此扣留銀數十兩問官以原被供詞各執判令被告仍交原保候邀同見證到堂訊明再核 
[尙須中人質證]  
　　沈福祥前投法公堂控稱有朱兆福於數年前借去銀七百兩至今未還核計本利銀一千三百兩向索不理惟朱現開利源仁茶葉店生意發逹並非無力求請嚴追朱堅稱現在某店爲夥並無開設茶葉店之事判候查明再核在案今由捕房查覆傳同任錫記到案請訊朱供利源仁已盤頂與任錫記開設商人毫無股份在内任稱利源仁實由朱盤與商人接開尙有中人見證可憑判朱交保限七天内同中人等到案再行訊斷 
[保人追索墊欵]  
　　大華學校校長顧振中前因虧欠房租等欵被控法公堂交保限交後由王榮生保出避匿故將王傳案着交王已將洋如數賠清昨日在途將顧尋見扭至公堂申訴前情求請追還賠欵顧求寛限措交聶讞員判顧押限七天交洋 
[捕房不理錢債]  
　　郭阿根昨至西華得路向陳阿四索討欠欵無着口角互毆扭赴捕房捕頭詢得事涉錢債斥不准理 
[印度人控索欠欵]  
　　印度人森德林在閘北審判分庭控滬甯火車站司事鄭賢能代鄧葆輝擔保借欵九十餘元延宕不還又印人生脱郎姆控車站司事車彤賓不還借洋二十五元前日經孫庭長飭吏往傳該被告均抗傳不到嗣由該站站長將鄭車二人訊問一過判交妥保限一月清理 
[公共公堂瑣案]  
　　姚學文控俞竹亭不理抵單曾經訊判被告交保限期理楚在案茲因被告避居法租界延不清理故原告復延律師聲請提究中西官准即出票移提 
　　英商彼得史控朱孔揚欠銀不理一案昨日復由捕房將朱解案請示判改押公廨候核 
　　鄭阿發控陳三洪在北河南路攫取伊家女孩金鳳銀鐲昨由捕房將陳拘解公堂訊係九次過犯實屬怙惡不悛判陳押候嚴辦 
　　過犯翁榮元復來租界經過雲南路被捕查見往拘翁即行兇將該捕號衣扯碎當被扭入捕房昨解公堂訊實判翁押西牢年半期满再逐出境 
　　黃包車夫袁永春因圖吞沒坐客江友章之現洋一百五十元在山東路拖車狂奔經江察覺窮追旋由六百二十一號華捕帮同拘獲昨解公堂訊供不諱判　押西牢三月洋交原告領回 
 
 
 

Page 11

 
 
雜評三（字） 
[無事自擾]  
　　法界與華界毗連之處甚多黨人於華界果有所謀自以匿居法界爲較易窺伺今法捕房已查明並無黨人蹤跡矣是可知偵探之言無百臆造黨人固尙未有所謀也且觀昨日大陸報所述黨人某氏之言謂彼黨領袖曾於十日前會商一次决議目下非起事之時斯言果確則黨人亦以國勢阽危不欲輕舉妄動以自召外侮矣偵探之無事自擾何爲哉 
[補錄策令]  
　　褵錄八月二十九日大總統策令平政院呈稱評事兼庭長曾鑑因病電請辭職曾鑑准免本職此令 
　　又令任命曾述綮爲評政院評事兼庭長此令 
　　又令任命楊春普署第十九師師長此令 
　　又令内務部呈准署浙江巡按使屈映光咨請任命徐則恂爲浙江内河水上警察廳廳長五萼爲浙江外海水上警察廳廳長應照准此令 
　　又令署浙江巡按使屈映光呈請將試騐知事及格分發浙江之殷李允試署寗海縣知事錢沐華試署樂清縣知事李楚珩試署嘉善縣知事楊拱笏試署餘杭縣知事方敦素試署黃嚴縣知事牛蔭口試署嵊縣知事金兆　試署壽昌縣知事費昌祖試署鎭海縣知事莊承彝試署龍游縣知事張鼎治試署浦江縣知事習良樞試署松陽縣知事丁乃昌試署常山縣知事趙祖望試署青田縣知事程起　試署江山縣知事應照准此令 
　　又令署湖北巡按使呂調元呈稱前署利川縣知事周鴻勛貪黷不職業據前任鄂西觀察使饒風斌現任荊南道道尹凌紹彭先後查明屬實請交付懲戒等語該知事開支行政經費及經手罰欵任意浮報入己並有抑勒銀價侵蝕税欵情事旣據先後任各該長官確切查明似此蠢國病民未便稍事姑容前署湖北利川縣知事周鴻勛著即行褫職並拿交法庭訊辦按律嚴懲以儆貪婪而肅吏治此令 
　　又令内務部呈准山東巡按使蔡儒楷咨據省城警察廳廳長安仁詳稱秘書趙堉懇請辭職趙堉准免本職此令　 
　　又令内務部呈准江西巡按使戚揚咨據省城警察廳廳長嚴恩榮詳稱勤務督察長張世永懇請辭職張世永准免本職此令 
　　又令陸軍部呈請授楊恒武曹樹蕃爲陸軍步兵中校張良臣爲陸軍步兵少校並加中校銜應照准此令 
 
 
 

Page 12

 
 
   
 
 

Page 13

 
 
自由談 
游戲文章 
[和平先生傳] [  無聊]  
　　和平先生傳者佚其里居亦不詳其世系或曰孔子所稱大同其人者即先生之鼻祖云漢文景時先生三十世祖小康公恬淡和易好排難解紛極有聲於時嗣後或盛或衰或興或廢大都視世運之隆替爲轉移東晋處士半璧南宋名相苟安及兩淮宣撫使因循皆小康公後裔之旁支而和平先生之南遷始祖也先生生道嘉之際祖互巿公清尙書銜欽差大臣父開埠公以同文館學生累官至軍機大臣總理各國事務先生少承庭前於折銜專對之道研討至深以故星　奉使允推異材而性又靈散便口給弱冠乘長風環遊各國言諭丰采傾動五大洲列邦之君相總統名士政客罔不分庭抗禮折節與納交而民黨與教士之倒歷尤肫挚爭以一識荊州爲快顧先生言辨而僞辭豐而誠不逮力足以邀當時之虚譽而不足以堅世人之信崇故平居無事則相與欵接徵逐互相標榜以爲名高及一旦有緩急先生之言亦不甚恤焉重尤狡者或轉藉口先生以自便其私故先生之聲望日益減先生之神志亦日益頽奥塞之爭於時先生年九十有九矣全歐逐鹿大地雲擾膠澳烽火直偪其家邦而先生年高德劭會不一動其纓冠之念海内大爲失望先生知士論不附亦深内疚未幾以憂卒所著有萬國公法戰時國際公法及海牙和平會章程等書凡若干卷行於世 
　　太史公曰退之有言今夫平居里巷相慕悦酒食遊戲相徵逐詡詡强笑語以相取下握手出肺肝相示指天日涕泣誓生死不相背負真若可信一旦臨小利害僅如毛髮比反眼若不想識落陷穽不一引手救反擠之又下石焉者皆是也吾不悲夫以先生之譽望遨遊廟堂人人爭以爲上客際事急乃不獲自通以進一言而獨恨夫藉美名便私圖嫁名先生而先生曾不能自脱此則予傳先生而不能不爲之睊睊以悲也嘻（三） 
[戲擬勸告列强息戰通電] [  東方]  
　　歐亞各國參與戰事之陸海軍大元帥鈞鑒鄙人以主持人道之故敬勸告於諸大元帥之前請於接電後二十四點鐘内將戰地兵士一律撤回如對於鄙人之忠告有所欵慮而至於逾限者鄙人即代表歐亞兩國多數人民之真意將各戰地之堅輸利器悉數粉碎之請大元帥當知愛夫光線大告成功之日决不許以累鐵流入　之赤血也和平使者愛夫敬（愛夫光線爲德人所發　能裂　　物於數百里之外爲保障平和之惟一妙物（五） 
[賦得荷花大少已心驚得驚字五言人韵] [  佐彤]  
　　大少豪華甚居心豈易驚只因荷未盡又見桂將榮挪借銀根緊收藏質劵盈局錢洋不算洒帳已難名月餅紛紛現紗衫漸漸輕可能情再拆怕要命來拚蘭子鮮龍活胸頭小鹿鳴誰憐　　處躱得影無刑 
[賦得春風一度楊梅熟得梅字五言六韵]  
　　一稱尋春客如何未慮梅風流初見熟月晦竟難回花異情天落根同禍水培通宵心若火沒世骨成災妻子難辭累醫生好賺財鼻穿兼項秃看看阿坍台 
　　日盼春風度難爲一次纔鍾憐欺芍藥興味熟楊梅順倒柔腸亂惺忪好夢催經尋瑤島去果採洞庭回莫訝蔓延速須教爛熳完搥床深悔恨忒煞要心開 
小説 
[花木蘭傳奇] [  天虚我生]  
　　第三　醜令（續）（付冠帶四雜扮青衣引上） 
　　（仙呂）（點絳唇）仗鑽營食俸皇家自高身價威風大這遭兒得着優差地皮兒卷來與咱 
　　做了官兒窮不殺銀子挣到八萬八怕人打我找不着（自指介）請認我臉上有這麽一個大格搭（笑介）咱家乃是本朝的一個官兒説大也不大上面還有七八個上司説小也不小下面也有五六圖里正　一心想做個好官却爭奈偏偏有這些好差使硬派到我頭上再推也推不却（雜問介）爺此番又得了什麽好差（付作態介）你們不知道麽咱便講給我们聽者 
　　（混江龍）爲的是逆單于犯界震天昏緊鼓起喧譁鎭邊的將軍胡假只算做螳臂當車眼見的山河半璧纍卵堪嗟飛羽檄去九重告救作露布向四處追查爭知道軍營空設兵額虚花戈矛朽木步伐紛麻因此上招軍買馬吹起征笳民家有子不用吚呀快學那班超投筆去從軍罷説不得身遭白刃血染黃沙 
[蘆中人原名Ｓilqs　Ｍarner] [  英國女小説家Ｇrorge　Ｅlliot原著中華（林竹賢譯）]  
　　第十六章（續）（圈點悉仍原稿） 
　　萊蕉蘆之古禮拜堂爲全村之中心點上自葛氏下至織户在此小安樂國範圍以内者咸以日曜晨爲會集之總紐而禮拜堂鐘聲之響亦以日曜爲最一若祝福村民者然赴會者接踵而至高歌酣舞履聲歌聲與鐘聲相和節節入拍一種美满愉快之神情雖名畫家亦不能盡其描摹會畢亦然 
　　某日曜日晨古禮拜堂之鐘又大震老者少者貧者富者方魚貫而出禮拜堂之門歡樂聲步履聲雖鄰村亦隱約聞之似有無限喜氣者村中最有名譽之葛氏夫婦亦相與其間且談且行葛茀蕾年可四十許其婦亦中年姿容消瘦蓋不復有十六年前之風韻矣歲月如流光陰荏苒十六載之過去亦轉瞬事耳然昔之呱呱者今已二八昔之弱冠者今已半老人物雖殊而萊蕪蘆一種鄙陋之景象則依然如故愛璧喜形於色含羞語愛郎曰愛郎余謝君一俟粗致完備後余與父更樹花播草則小園增色矣至是愛郎乃欣然别去馬儂亦欣喜過望且行且自語曰唯唯葛先生　　　　　　　　供用具已足誤老个且有人勒余鑄　余不能不謝　之　　　　　之因續曰阿父老父兒樂甚　有小園當不復作别　矣兒料　　　　　爲之 
　　父女談時已及家門旣入所當之犬欣　　前搖尾狂呌極盡歡　熊終則　伏　　下目注主人面不稍動一猶伏桌上兩目灼灼有光向愛璧歡呌不已　　小吻然其忠誠之意蓋實表於　作間觀虎　良之猶犬則馬氏家庭之樂越亦可想見矣室中用具週　　除整潔不足稱之爲華麗而井井有條則非復如昔日孤苦時矣一家之中馬儂爲愛璧之父之母愛璧爲馬儂之子之女怡然相處無外方之感觸足以移動其感情則愛情之團結不言可喻矣且也隨葛氏夫婦後不百步間爲一龍鐘叟携一輕年孫偕行望而知爲父女者最後有一潔服少年行甚速似欲追及前人者此乃馬儂愛璧與愛郎也馬儂者白髮傴僂外觀之似甚老　者實則亦祗五十餘人而樸儉性成和靄满面愛璧者二九青金首髮　肩風姿絶世故村人愛之亦無異璧巾中裹　書與乃父取道歸家此時愛郎已追及默然隨之者 
　　愛璧偶語馬儂曰父吾輩苟掘餘地點綴成一小園者計亦良　然兒實不忍使老父：：馬儂急答曰兒所願者余必竭力以成之使余於紡織之睱朝掘寸土暮樹數株則不數日亦當竣事兒旣以欲奈何不早語吾此時在旁之愛郎忽發語曰馬先生余將於公餘時搬土運石以成之可不勞：：噫愛郎汝在是耶余實未覩汝旣願爲之則愛璧得其園矣馬儂之言此其喜悦之心與愛女之忱蓋並　矣愛郎即曰甚善余當以午後來先生處冀可擇一適宜之地位也時村人以愛庄璧憐馬儂之故而維持其所以立身之道故馬儂始有家庭之樂更漸盡朋友之道即如梅叟者（時年已八十有六）亦恒自語曰宅心仁厚撫養孤兒窟金雖失必有恢復之一日天之所以賞善而罰惡蓋亦毫釐之不爽也　 
父女旣午餐畢乃携手緩步田間馬則出烟管吸且行蓋自近年來馬儂依鄰人之勸以爲烟能治　又可藉之解寂寞即村人所共戴之金僕兒醫士亦證烟爲養心怡靜之妙物故馬乃樂之不厭尤以愛璧故馬漸與鄰里交昔日藐視宗教者今且復變爲宗教信徒昔日多疑之馬儂則更非今日之馬儂今日之馬儂實非昔比也 
儉德會 
　　守白璧之清操忘情鶯燕不狎邪之旨也泯黃金之妄念絶意雉盧不賭博之旨也　袍不耻韋布自安不必華服之旨也以敬以誠一堂可聨歡蔬水不必以酒肉結交之旨也相親相愛萬乘亦枉顧茅廬不輕寒素之旨也予雖不敏竊嘗於此五者兢兢自勉焉今滬上倡立儉德會特揭出之救世心深愛人意　予不禁狂喜願追隨諸同志之後塵未識諸同志亦許予否[  余俁煌]  
　　儉德會規則一不狎邪二不賭博三不必以酒食結交四不必華服五不輕寒素 
　　入會者廣東高要余俁煌揚州趙敦榮上虞杜芝良 
　　紅雪詞人鑒兩奉手書無從寄答不識足下現在停雲何處行篋中新箸必多倘蒙投示一二不勝欣幸鈍根頓首 
　　天虚我生東埜劍秋林竹賢蔚雲警衆補拙刈草人馬二先生覺迷泗濱野鶴佛影吳雨蒼井水東園息游佐彤滬生跫廬徐仲升瘦蝶天韻無聊鳴公高潔王錫林諸君鑒上月感承投稿本館謹備薄酬專俟來函提取或向本館帳房陳寶賢君面取爲幸 
 
 
 

Page 14

 
 
   
 
