# 1907 - 164 - 4912271

 

Page 1

 
 
   
 
 

Page 2

 
 
上諭 
[五月初九日奉]  
　　上諭醇親王載灃著在軍機大臣上學習行走尚書鹿傳霖着補授軍機大臣欽此同日奉 
　　上諭吏部尚書著陸潤庠補授欽此同日奉 
　　旨博迪蘇著調補廂藍旗滿洲都統所遺正藍旗蒙古都統著壽蔭補授欽此同日奉 
　　旨正黄旗蒙古都欽著台布補授欽此同日奉 
　　上諭朕欽奉慈禧端佑康頤昭豫莊誠壽恭欽獻崇熙皇太后懿旨慶親王奕劻奏懇恩開去軍機大臣要差一摺軍機事務煩重該親王當差有年遇事悉心籌畫諸維妥善現在時局多艱該親王誼屬懿親目應竭圖補救不宜遽行告退益當不辭勞怨力任其艱所請開去軍機大臣要差之處著毋庸議欽此同日奉 
　　上諭陳璧奏福建船政提調丁憂福州府知府高凌漢辦理船廠事務日就廢弛在福州將軍前署閩浙總督崇善署内充當文案招權納賄工於蒙蔽等語高淩漢著革職永不叙用以儆官邪該部知道欽此 
譯論 
[論撫順煤礦譯大阪每日新聞]  
　　經營南滿洲之主體。是在南滿鐵道。而南滿鐵路財源之基礎。則煤礦事業爲大宗。其次者爲榖類欲决定滿洲鐵道之經濟政策。必於此二項生産。縝密以考察其分配之關係。兹姑略去榖類而專言煤礦。則凡出售之方面○及其需要額數若何而後能定運賃採掘之標準。蓋非若此。則南滿鐵道經濟之方針。斷難决定也。 
今之論撫順煤礦者。莫不知是礦實含有四億墩之巨額而目前所採取者每日僅僅四百餘噸言者或以爲南滿鐵道社便當創業之始。故計　尚未完全。雖然。試進一步以詰之曰。設是礦在設備完成之日其採掘之數應以若干墩爲標準其分配法若何。販賣地何所恐滿鐵會社對此。亦將無以自解。故吾謂凡諸設備。若不詳細調查執一定之方針則所謂求其完備也蓋亦大難。此撫順煤礦必於採煤之先。預籌輸出地而後可也今之論者又好言緩慢採取之法。其言曰設採取過多。恐與日本煤競爭。不如待之十年二十年以俟東洋各地。工業極發達時再事多取其言若此。吾人試就撫順煤礦採取廡緩應急者論之。 
　　撫順煤礦確實之調查。其總面積約三百萬坪。共含有煤額三億八千萬墩。今試就可以採取之部分計之。姑以三分之一爲例。應當有一億三千萬墩。使一日採取千墩。須三百五十餘年一日採取五千墩亦須七十年則緩慢採取之說。固不足論。所慮者。南滿鐵道與東清鐵道同爲有限之時期。過此時期恐利非吾有。故採取之期應儘此數十年爲要然吾人更不能不無方者。該處礦産若經此數年十年以後。彼散在滿洲北清。或南清各地之煤礦。發見者必多則採取者亦愈衆。例如現在山東之坊子淄川二地。巳從事採取。而青島方面之煤炭巿場。販賣尤爲有力。以是推之。則十年以後。各開港塲新開各煤。與舊有之礦互爲競爭者。爲數必多由是而言。則撫順煤礦。今幸巳落吾人之手。宜儘巨量採取以求先佔大利者。此亦必然之理矣。[  （未完）]  
專電 
[電一長沙（初九日七點三十分鐘到）]  
　　瀏陽亂匪經官兵擊散齊向隣縣分竄（敏） 
[電二長沙（同日九點三十分鐘到）]  
　　昨日（初八日）又有萍鄉亂匪一大股撲犯瀏陽省中巳派兵兩峭赴南鄉文家巿堵截（敏） 
[電三北京（同日九點三十分鐘）]  
　　衍聖公孔令貽奉旨特派隨同山東巡撫辦理學務　 
 
 

Page 3

 
 
[電四北京（同日九點三十分鍾）]  
　　中日合辦營口自來水電車電燈經袁宫保商訂合同咨送商郵兩部核辦（大） 
日下近聞 
　　學部榮尚書因各學堂學生均以注重國文爲要義而出洋留學各生多於國文國學毫無根柢遂致徒染習氣無裨實用近與各堂憲商議擬請各省督撫提學使設法籌欵廣購中國書籍寄至東西各國飭令留學監督於有名大學附近分設中國藏書室專備留學生隨時流覽之用閱吾報者試以理斷之此事固能有效否是亦可見中國官塲之多空言而不求實在巳 
　　得政府確實消息前月二十八日岑雲帥所遞封奏内有樞臣辦理政務宜飭加意謹慎嚴杜偏私並請嗣後慎選忠正大員以重樞密至於用人行政務請乾綱獨斷勿爲臣下朦蔽等語兩宫覽畢即令軍機大臣閱看故近日各大臣咸惴惴焉若不安枕席反不如瞿相國之可以優遊林下矣 
　　聞振貝子開缺後皇上以其才强年富頗有不舍之意日前特諭慶邸傳令振貝子赴頤和園進見兩宫垂詢一切政治並曩在部中所辦事宜貝子奏對如流頗愜聖懷遂諭留心學習政治及外國語言文字以備將來大用云云夫振瞿固同一被叅也以是觀之則瞿相國寃矣 
　慶邸久有奏保那琴軒相國補入軍機之議均經那相辭謝而罷日前那與慶邸商議仍擬奏請開去民政部尚書一缺慶云汝若奏請開缺我當力保汝入軍機那仍力辭遂又擱議聞那相國近日嘗語同寅曰現在宦海風潮異常劇烈我實不願在軍機處云云那亦可謂持盈保泰者哉緊要新聞 
[各部院科道開内閣大會北京]  
　　大學士孫鼎臣那琴軒兩相國日前特傳各部院衙門曁翰林科道於初四日巳刻咸集内閣會議預備立憲事宜條欵以憑詳入奏（義） 
[電請禁阻福公司購買礦地開封]  
　　聞河南巡撫有電致外務部云近因英商福公司又在衛輝府新鄉輝縣一帶購買礦地本省士紳頗形憤憤務請照會該國公使轉爲禁阴以免釀生交涉未知外部將如何業付也（禮） 
[德使催辦商標註册北京]  
　　據外務部人示商標註册之事屢經各國公使指駁迄未就緒日前駐京德使又向外務部催詢此事請速開辦大致法比等國重於改訂註册費曁保護年限二條如無他項違礙大約不久卽可訂定矣（禮） 
[法使照請撤換騰越同知北京]  
　　日前外務部准法使照會内開據慎領事報告騰越廳同知張振鴻張貼告示多有排外之語誠恐澈成釁端實於邦交有碍應請查辦等語外務部當卽據情電致滇督兹准復電謂巳將張振鴻撤任調省察看所出告示均令銷毁云慕 
[九江建築油池照蘇杭辦法北京]  
　　外務部電致贛撫云英商在九江地方開設煤油池一事請仿照蘇杭成案與英領妥議章程訂妥後仍咨送本部查核以憑照復英使外印（慕） 
[江督批常州華商影戤洋商案南京]  
　　武陽兩縣令禀常郡回春堂藥店及勝家縫衣公司分别收歇撤換等情巳紀前報兹奉江督批示云查該華商等在内地開設藥肆衣機竟敢影戤洋商殊屬胆玩本應立予懲儆現在旣願自行收歇換牌姑准從寛免究仰蘇州洋務局轉飭遵照並通行各屬查明内地有無此等店鋪違約開設禀復核辦一面將何福記一案迅卽移催滬鎮兩道從速按約商阻務期力保主權毋稍遲逾遷就（懦） 
[提議派員赴英會議禁煙]  
　　中國政府以禁烟問題與英國最有關係擬派侍郎伍廷芳至英國開正式談判目下軍機處正在討論此事譯大阪朝日亲聞（穎） 
[補紀陳侍郎在津電奏情形天津]  
　　陳玉蒼尚書於前日抵津時電奏云臣現抵津埠所有調查銅幣事宜就近晤商袁世凱與户部造幣廠監督妥籌辦理并遵旨考察路電各政俟稍有頭緒節後卽行回京供職云（序） 
[西報紀東三省近事]  
　　文匯報得奉省消息云奉天日本人擬於本月十一日宴請新任總督徐世昌遼陽亂事未見平靖東三省總督巳飭兵一營赴該處壓彈孟家屯至大連與孟家屯至牛莊之火車運價素來參差不齊現巳改歸一律准西七月一號實行云 
 
 

Page 4

 
 
本埠要聞 
[添闢城門案巳由督撫出奏]  
　　上海紳民公議添闢城門禀奉督撫批飭滬道另行簡明妥詳申請奏咨等情迭誌本報兹悉此事業經江督會同蘇撫出奏並先批回滬道云據詳巳悉仰候會同撫部院核明府片奏咨另行抄稿助知繳（輕） 
[上海禁烟事宜十四誌]  
　　英領照請保護十船探聞近日浦灘停泊之土船查悉有匿名揭帖相約十二日攻打十船因卽報告英商老沙遜洋行禀明英總領事於昨日照會滬道請派兵輪水巡人等加意保護（呟） 
　　滬道五月初九日示諭照得本月十二日爲禁止烟間之期節經本道會商紳董先期勸諭各烟館妥爲遣夥收歇遵章領照售膏其館夥無以爲生者准其收廠習藝一面定價收買烟具勸讓房金凡此種種綢繆爲各烟館計者實巳體卹備至各烟業中人大都良善子民必能領會此意遵諭改業。不致起而阻抗城廂内外向多好事之徒難免不藉端煽惑滋事。本道亦經札飭巡警各局並各防營到期加意防範其南巿工程局亦巳知照華商體操會出隊巡察與巡警聯絡一氣如有滋事之徒拿獲定予重辦足以弭患無形爾等鋪户居民務各照常安居樂業母稍驚疑紛擾自貽伊戚其各凛遵（哲） 
　　局董議及租界禁烟總工程局董曾少卿君日前與瑞觀察面商禁烟事宜頗爲嚴切務令大小烟館於十一日以前一律停閉愈早愈妙以期禁盡後再與各國領事磋商租界禁烟辦法使外人無所藉口瑞觀察當又飭令上海縣遵照辦理（夜） 
　　收買烟具局提早開辦火神廟收買烟具局擬於初十日開辦嗣以城内各烟館紛紛報閉故由瑞觀察諭催林紳改爲初九日先行開辦軌 
　　膏店執照改正日期蘇州禁烟局將膏店執照送滬巳志前報兹瑞觀察查得限禁日其上海係五月十二日與省城不符因將執照一千張札發上海縣加印小戳改正日期並另編滬字號數迅速出示召領（上） 
　　縣令慎重膏店執照本縣李大令飭令承辦書吏編列膏店執照甚爲認真均須針孔相符不得參差填錯字眼一面並派人飭查改設膏店若干家開明店主籍貫年歲報案備核以免混冒朦領之弊現報請領照者巳紛至突來書吏等昕夕從公頗爲忙碌云（泳） 
　　陸家行鎮烟館尤遵禁令浦東陸家行鎮各烟館由朱董福田挨户勸導均允遵於限内停閉（尾） 
　　川上交界烟館亦允遵令浦東陸家行鎮係川沙上海交界之處因川邑遵照蘇省定章於六月杪一律停閉故上邑各烟餘亦欲仿照川邑定章俟六月杪始肯收歇雖奉迭次諭禁各烟館仍觀望不前嗣經鎮董朱君藹人竭力勸諭始尤遵於十二日閉歇（默） 
　　城内烟館收歇殆盡昨日蔡朱二紳會同中區東區兩巡官周歷勸諭各烟館均卽遵勸一律收歇繳呈執照惟十五舖内尚有數家先經　閉而仍有開燈私賣情事事爲巡官所知又往切實勸導旋卽復閉并諭令速將烟槍等具送交林紳處焚燬現在城内五區各烟館收歇殆　　以見辦理之得宜云（哲） 
　　十一日歇業亦准給獎總工程局昨日飭甲傳諭未歇各烟館遵章於十一日一律歇業禀候轉道憲查給銀牌以示優獎（杞） 
　　批獎巳歇各户南巿第一樓烟間主薛少雲以先期遵禁閉歇禀請總工程局核示兹奉局批該茶館將烟榻改作茶榻具見恪遵功令深堪嘉尚並查東颧内同泰協慎昌潮源樓平陽樓老順風台聚興樓西區内之廣元義發益泰廣泰同元協興南區内德森陞泰瑞馨室等各烟館亦均於日前陸續停歇均屬可嘉候彚報道憲核示（夙） 
　　體操等會第三次操演商業體操會昨晨復聯合各團會操鎗械預備巡防並議定於十一日起至十三日止各會長均督隊照料（律） 
　　再諭烟館夥友報名習藝昨日總工程局示諭各烟間堂倌知悉如閉歇後有難謀生業愿入臨時習藝所者定於初六日起十六日止先行報名備核業經道憲籌設習藝所五處定期開辦乃於日報名寥寥爰再示諭如愿習藝者務於十六日以前報名毋再觀望（夏） 
　　榜示中北區烟間牌號上海縣正堂李爲榜示事今將城内中北愿烟館遵於限前停歇者開列牌號聽候獎給銀牌以昭激勸須至榜者 
　　計開三舖莫錦榮　豐記　宏來　長康　森盛　恆德　信隆　源盛昌　林鴻興劉鴻發　海康　洽成（改業京貨）　三牌坊隆園　七舖江提盛　德成　陳廣昌　誠新新洽成八舖桃園　謝昌盛　延齡堂　雲華室　恊泰　裕昌　福記　　興慶豐祥　巫松記　恊　成　九舖寥順記　洪榮興　西園　謙益　玉成　恊盛昌廖泰隆　蔡廣益　天順德記　振記　豐興　盛泰　慶記　福泰祥　賈增榮瑞記　記　榮昌　德記　福記　廖天成　十二舖德　昌　康　　天益　廣同茂　　記　即汪福泰）　張成記（即豐泰）　馨　寳記　聚泰　同泰昌　裕茂　鴻源（即　盛　一沈倪氏　温怡和　繳呈各舖户牌照註銷存案（疏） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　上海新開錦成福綢緞號 
　　本號開設三馬路四晝錦里新造清水白牆面北石庫門内精選各省名　定織各種頭號綢緞發售自三月十六日先行交易以來已承識者評閱咸稱貨物精良價値公道本主人有聞於此不勝欣幸爰將各貨選辦益加考究定價格外便宜不顧本之厚利之薄總以銷路廣遠爲主義凡　賜顧請認明本號招牌不誤 
　　止咳定喘捷効化痰糖 
　　一切肺疾○一切痰病○一切咳𠻳○一切哮喘○一切感冒一粒入口立刻平定當面見功� 
　　此糖新由外洋運到甘美絕倫小兒喜食而且製煉最精功効最捷能于片刻之内將極利害終咳嗽哮喘立時平定如欲試驗可由患者親自來購當咳嗽大作喘促異常之時大人祗服一之小兒祇服半粒入口卽化立覺喉中滋潤癢痛全消氣順痰寬哮平喘定妙在不論早咳晚咳寒咳熱咳男婦大小新久咳嗽哮喘晨起服之粒日不發臨臥服之安寢達旦多年癆咳服此定可除根大匣二元中匣二元小匣六角　美界仁智里十三衖括打藥房發售 
　　城廂内外煙館帮傭人等注意 
城廂内外大小烟館遵奉　道憲示諭限於五月十二日一律閉歇事在必行萬難商緩特念各烟館帮傭人等同時　業情亦可憫本工程局因此禀准　道　籌集欵項特設臨時習藝所五處　城内地藏庵靑蓮庵城外大佛廠小九華龍王廟）資訂工師購買材料學習操帽草帽操衣操褲皮鞋皮靴帋作（各色紙匣）銅錫物件等爲此通告烟館帮傭人等於五月初六日起至十六日止取具各該烟館圖章由該館主簽名加具切實店舖保結分往城内同仁輔元堂果育堂城外總工程局南區西區分辦處報名准於六月初一日開辦每日習藝自上午八點鐘起下午五點鐘止特此通告幸勿觀望自誤 
　　普天下第一壯陽種子奇藥從來未有 
　　大隆藥房化學秘製人參六鞭壯陽種子延壽酒專治陽痿萬分靈驗種種奇功不勝枚舉非常適口老少相宜 
　　此酒乃本藥房獨秘良方合天下壯陽種子各藥斷無扣此功效神遠故能暢銷各國名馳環球凡陽痿不舉未交先洩見色卽流腎冷精寒等症飲之玉莖立刻雄壯異常陽事堅而且久任意歡樂一舉成孕雖衰弱老翁只須畧飲少許包能精神煥發百戰百勝屢次試驗皆得轉弱爲强多子多壽一切虚損勞傷遺夢遺滑精耳目花面黃肌瘦腰酸腿軟諸患無不藥到病除尤妙在氣味香濃性味和平故常飲身强體百病不生飯量倍進容顏肥白步履如飛鬚髮轉黑眞天下奇藥也大瓶四元小瓶二元如不善飲酒者另服參茸海狗腎壯陽種子延壽丸功效同酒如丸酒並用妙外帖煖腎壯陽種子膏取效更速每對二元四角如婦人體弱多病另服調經種子即孕丹則男精足而女經調自然一戰功成每料八元 
　　上海四馬路望平街口大隆藥房啓 
　　正昌公軍服號 
　　僕素以製造洋服在日本横濱開設同義昌年久現創上海英大馬路西首由　練兵處奏定章程專製水陸運裝軍衣軍帽皮件及學堂操衣兼造洋服自運外國軍刀洋裝物件各色呢絨一應俱全且工料道地價目克已諒所共見共聞承蒙各省　貴商賜顧請移玉小號面訂敢不竭誠相待 
　　○○○○○○○○○○○○崔製消痰半夏○○○○○○○○○○○○當面可試痰化爲水 
　義商崔氏瓣香廬　至神至聖　中外馳名　如無效騐　雷殛火焚崔製消痰半夏乃本主人創製神騐昭著專治寒痰濕痰風痰腥痰以及痰火上壅濕火頑痰痰核痰涏痰喘痰中并痰迷心竅痰流骨節等症并治傷風而嗽腎虧而嗽肺委而嗽咯血而嗽產後而嗽病後而嗽哮喘而嗽氣虚而嗽夜半而嗽天明而嗽更有小兒咳嗽老年咳嗽或乾咳無痰傷風肺液種種寒咳燥咳新咳久咳痰咳等症縱使肺部受傷元氣大虧甚或破金見紅久咳失言只須服此半夏包可著手回春尤妙在補虚療損順氣豁痰寛胸潤肺止咳培元功難盡述海内如有以上諸症服過他家之葯不能見效者請速一試如無實效儘可退回還銀天下消痰止咳之品惟此盡善盡美極神極妙誠二十世紀翹然獨出之聖品也小匣洋一元二角大匣洋二元四角每料六大匣收藥本洋十三元二角　上海盆湯弄新橋南堍見洋貨店轉灣約十餘家根德里内瓣香廬藥室崔宗武啟 
　十威濟大藥房廣告 
　　新到獅牌牛奶 
　　本藥房不惜巨資特向外洋運來頭等獅牌牛奶此貨各國早已馳名其貨色白而潔味香而濃得化學之新裁眞無上之妙品也但市上所售各種牛奶大半糖粉和入惟本藥房之貨眞正原汁煉成方似新鮮牛奶無二故而老年服之還幼省年服之强壯之功當今上論欲戒洋烟如有志戒烟著服此牛奶亦可扶助身體而衛生體操諸君尤宜時服精神百倍有益於身不淺承蒙仕商惠顧請嘗試方知言不謬也 
　　最新小說栖霞女侠出版　 
書爲日本嚴谷蘭軒自述而亞東破佛譯儒冠和尚評思想高澈詞語精潔現身說法晉大歡喜孔腦佛膓一爐陶　是以小說之體參上采之禪而足以點頑石之頭爲小說界之一大特色誠如本書所云黄種必讀者也每册定價大洋二角半 
　　總發行所華商集成圖書公司　發行所上海棋盤街點石齋○四馬路開明書局 
　最新頤人奇談○綉像繪芳錄出版　上海申昌書局啓 
　　是書借嬉笑怒駡成絕妙好亂其莊重處可以資助修身其戲謔處令人胡盧捧腹誠怡情悅性之良書不第爲酒後茶餘之消遣也計裝四册價洋三角○繪芳錄計八十回係西冷野樵所著借南朝粉黛發杼性情較西廂石頭記等言情之書尤爲淋漓盡致著者自　情以文生文以情副洵非虚言現用白紙鉛印釘成十本洋一元二角○大字鉛板正續資治通鑑十元○大字鉛板十二本康熙字典三元○大字鉛印三十二本御批通鑑輯覧三元二角○明季稗史彙編七角○刑案匯覧連箱八元○刑案彙編一元五角○西學格致十六種三元○通商始末記四角○四國志畧一角半○日本新政考四角○紅樓夢補六角○閱微草堂五角○燕山外史二角○王氏六科準繩六元○本草綱目三元○徐氏十三種一元六角○瘍醫大全三元○洋務陞官圖一角○紅樓奪彩圖一角○新年西湖勝景圖五分○硃印單文陞官圖一角○繪圖四千字文一角○繪圖六千字文一角○繪圖三字經五分○繪圖千字文五分○繪圖百家姓五分 
 
 

Page 10

 
 
奏牘 
[粤督奏永鎮藥庫失事員弁分别懲卹片]  
　　周馥片再廣東省城大北門外戎蘆坑地方於光緒八年建設永鎮藥庫一所高墻深溝極爲嚴密儲存洋土各火藥十八萬餘磅派撥員弁勇丁十五員名　慎看守本年三月二十日申刻忽聞訇然一聲城内屋瓦震動據報永鎮藥庫失事當飭巡警局員及府縣馳往查勘該庫藥房全被轟毁傷斃司事勇丁共十一名傷而未死者維委員二名時管庫候補從九品何錫庚因公在軍械總局哨長六品軍功楊琨剛在郊外便溺幸免於難附近民居多被震塌炸斃人民二十餘命受傷者三十餘人詳查失事因由是日並收放火藥重門扃閉看庫人役均在圍墻以外實屬火從内發惟沓該庫儲有十數年前無烟火藥受鬱蒸之氣熱力内藴究遇天氣燥悶濕熱薰蒸猝然轟發實非意料所及據軍械巡警等局查究明確禀報前來臣猶恐或有隱飾復經派員密查並親往察看委無别項情弊伏查該藥庫距城墻太近當日建置本未如法房屋亦不相宜將來應卽擇地另建至此次火患殃及民人受傷及斃命共六十餘人殊堪憫惻現飭司局派員逐查户口妥爲分别撫卹復經省城善堂派人棺殮並將受傷之人舁送中西各醫院施治至巡防操演尚有另存火藥堪資應用不致缺誤惟查城内觀音山等處尚有旗營綠營藥庫數座逼近民居尤爲可慮業經咨商將軍並飭屬趕緊遷移暫將各庫火藥分寄距城較遠之永濟藥庫以昭慎重此次藥庫失事管庫委員何錫庚雖無别項情弊但於重要之區並不常川駐守火藥轟發之時該員並未趕到城外檢杳料理實屬非常玩忽相應請旨將管庫委員候補從九品何錫庚卽行革職哨長楊琨剛撤銷功牌酌予懲處至該管土司代辦軍械局事務廣東候補道潘文鐸軍械局提調廣東卽補知府林燕愉或到差僅止數日或巳奉差出省事出意外猝不及防應請從寛免議除將轟毁火藥細數咨部查照外所有永鎮藥庫失事請將管庫委員懲處分别撫卹緣由謹附片具陳伏乞聖鑒訓示謹奏奉硃批著照所請該部知道欽此 
内治部 
[湘臬批飭防緝邊境盜匪長沙]  
　　靖州老團地方近有匪徒聚衆行劫經該處防營弁勇跟蹤追捕格斃匪徒一名並起獲贓物甚夥禀由州尊金甸丞直刺轉詳到省昨奉臬司莊廉訪批示云該州界連黔粤山徑巇險　有如來禀所云者此次匪徒紏衆刧掠防營弁勇不避艱險深入窮追格斃匪徒一名起獲贓物多件緝捕勤能殊堪嘉尚查邊境地方山路紆曲往往有十餘里或數十里杳無人烟山腰　大樹敷株或凉亭一座爲行旅歇憩之所然即爲匪類潜蹤之地防不勝防本司前在該州辦理邊防曾嚴諭各團於經過行商認真查詰遇有行跡可疑之人即先行密報立派弁勇往拿以輔巡防之不及嗣烟囱界地方有匪徒圖刧烟幇經附近之團保告知烟商暫留一面密赴行營具報當經分派弁勇馳往拿獲二名立予懲辦烟幇無恙而匪徒亦遂斂戢各團距州城旣遥上年失事之瑶坪界與本年失事之處相隔不遠足見該處實爲匪藪團保旣不能聯絡稽查即有所難周該州責成地保如有成幇盜賊過境即令密報掩捕尚屬因地制宜惟地保勢微力弱或不免多所顧慮仍應會商陳統領所派弁勇一二哨按月於各要隘與各團丁輪流分巡在營勇旣不至有誤操防即團丁亦可藉資整頓仰即遵照並選差懸賞會營購綫嚴緝此案逸盜務獲訊供禀辦繳（敏） 
[預備整理蒙古稅務]  
　　稅務大臣鐵良派出調查員二名至二名至外蒙古恰克圖烏里耶穌台庫倫科布多得魯沁等處貿易塲調查輸茶葉及其餘之稅務蒐集禀復以爲整理稅務之預備譯東京朝日新聞（穎） 
外交錄 
[奉賢縣李大令瀠禀各憲文（查復並無仇教情事）]  
　　敬禀者竊奉憲台札據南匯縣敎士陸敬熙禀請提仇敎徐應聘等斥革核辦設法保護曉諭通衢並呈徐應聘密函名片等情到本部院查此案前據該敎士函禀業經飭司局行縣查明妥辦具復在案迄今未振復到據禀前情應再飭洋務局迅飭該縣立卽查明妥辦務期準情合理息事寗人毋任挾私糾葛滋生呈端爲要一面將辦理情形馳報查核不准玩延等因查此案該敎士所控徐應聘演說排滿造謡仇敎各節業經知縣一再訪查並無　事前次嚴申禁令出示保護無非爲思患預防之計現經知縣隨時查訪民敎均巳輯睦地方尚稱安謐乃該敎士又以徐應聘之勾煽造謡筆之於書將徐應聘致慎文敎師一函執據上控查函　所叙敎會中汚毁廟宇收留婦女諸事雖言之鑿鑿旣稱係屬傳聞斷不能澈底根究卽徐應聘被迭各節知縣衙門亦查無案據函件是該敎士所呈徐應聘函片難保無冒揑情弊卽使屬寔其大致不過爲息事寗人起見辭氣尚屬和平何能指爲仇敎確據且徐應聘藉隷南匯辦理學務若因該敎士之禀控率行移提究辦無論事之虚寔將來學界敎會搆釁愈深易生事變知縣察核情形該敎士如果並無收留敎外婦女等事自應安分傳敎何必屢猜疑防人衡突　旣執函上控究竟徐應聘有無此項函片應由南匯縣確查核辦一面仍由知縣親自下鄉諭飭董保將各處敎堂隨時實力保護如有造謡生事之人卽行禀縣請究以杜交涉而儆將來（下略）（欲） 
軍事界 
[分科考試武備畢業生杭州]  
　　浙省蒲蕩巷内之武備學堂兹巳議定遵照奏定新章改爲陸軍小學堂派委日本士官學校畢業曾入聯隊之紹紳金觀察騏爲監督所有武備正則及速成各生均應於本届暑假一律畢業故奉督練　所派員會同總辦三六橋太守按日分科校試限初十日告竣填列分數等次禀請張筱帥親臨閱操給發文憑量予派 
 
 

Page 11

 
 
赴新軍各營差委錄用所有舊日將弁之不堪造就者概須撤遣以期云 
[博羅會黨謀亂未成廣東]  
　　博羅縣郭令訪得歸善之水南一帶有匪徒欲圖起事當卽督隊密往圍捕計有匪十三名見官軍驟至開鎗拒敵幸軍士奮勇將該匪全數擒獲當塲起出六响手鎗四枝逼碼一十四粒尖刀四柄紅布巾四條提犯研訊據供同夥共有千餘人約同攻奪博羅等地各情不諱縣令卽禀請本府轉電省憲將該犯等就地正法會同營汛嚴加跴緝爲 
敎育誌 
[昭潭小學運動會之衝突湖南]  
　　湘潭縣昭潭小學堂於四月二十八九兩日舉行運動會先期並未報告他學堂僅於各士紳處送給入場劵迨開　之日有該縣中學堂及振東學堂全班學生整隊而至該學堂辦事員旣　出爲招待又不容其從得勝門入内致各學堂學生大動公憤蠭擁入塲肆意痛詆以　運動會爲學界最有名譽之事必須學界公共贊成今開會之先旣不報告各學堂此時又不招待參觀而遊觀婦女反任其　來出入是何居心且所謂運動者止遊戲樂歌兩科殊屬不成事體我學界應得干涉一時紛紛擾擾幾致次鬨旋經勸學所總董龍君竭力調停事乃寢息（亦） 
[學界反對海門廳關提法政學員蘇州]  
　　蘇省法　學堂紳班學員楊人傑係海門廳禀生上月念七放假後杳無蹤跡堂長等方滋疑惑旋得楊君由海門遞到一函始知是日方出學堂卽被吳縣差役拘　縣署連夜解歸海門廳署收押堂敎習　得信後即詣吳縣查訪據稱得海門廳來文關提謂楊生素不安分前辦平糶時有諸多不善之處因特關提歸案訊辦云云堂　等以楊係敎育會及地方自治會會員因即通知該二會電請上海敎育會總理將情電禀蘇撫請示核辦一面並邀集全體學界具禀各憲併定期開會公議對付之策云（間） 
實業類 
[礦務公司爭奪礦産湖南]  
　　沅陵縣有礦山一區爲西路總公司所轄之地因西路未經開採致爲南路總公司購買乃將欲興工開挖而西路公司又出爲阻撓昨巳禀請礦政調查局派委高大令濬哲前往查勘矣（敏） 
[各路代表赴會監視廣東]  
　　粤路公司正式會延請各省鐵路公司派出代表蒞　監視刻巳陸續到省故公司特在本街對門租賃大房一所以爲招待來賓之用計各路代表潮汕則爲徐清河安徽則爲洪希甫湖南則爲蕭漱雲新寗則爲陳宜禧江西則爲文小橋浙江則爲李子川福建則爲陳陀龕江蘇則爲李蓉舫湖北則爲何壽芝云（爲） 
[廣西鐵路認股之踴躍梧州]  
　　廣西籌議自築鐵路曾將章程錄登前報兹得梧州訪函云日前巳在梧州設立廣西鐵路運動總機關本月初一日爲第一次招股之期是日到局者頗爲踴躍計一日之間梧　一隅之地認股者巳二千有餘如能鼓以熱心持以毅力吾於此路將拭目而觀其成矣（爲） 
[測勘浙路人城支綫杭州]  
　　浙路第一叚江墅路綫現巳工程告竣不日即可開車其入城交綫兹由湯京卿與總工程師勞志常君在城内東偏之羊巿街關王廟一帶測　分劃灰綫一俟勘丈定妥即當繪圖禀請撫憲核示并飭綫内居民房屋領價遷讓以便尅日鳩築（夫） 
瑣事欄 
[青浦縣張瀛抑勒病商松江]  
　　青浦縣之珠家閣鎮向爲産米奥區米巿極　漕賑多由此出該鎮距城十里城有豐備倉倉董曰沈錫麒倉儲夙虚本年二月米價大　張令卽派飛划船四面攔阻以致米船所　漕賑各米不敢裝　倉董懼虚無儲　至情見勢絀乃唆張令出諭單勒價六元先　豐　倉收買以彌虧空猶恐米商服指合豐桓益所存賑米爲囤積封錮恫喝　爲上海商務總會所聞以　關遏糴大碍滬巿移詰張　乃將諭　吊銷恆益合豐兩行遂將勒購米石之銀二千元一併移至商務總　　催倉董領還詎至四月初七張令未忘前隙將兩行重復發封一面砌阻撓平糶等詞通禀由松府　　來鎮查辦該委員不查行帳不採輿專與鎮上蔡董及張令沈董籌商并引該鎮巡檢爲証禀覆一如張令之旨聞是案松府業巳　覆通詳矣（南） 
[岑督電請扣留沈鳳樓廣東]  
　　督幕沈鳳樓現雖銷差離粤聞岑督仍有電致粤省大吏請　該嗣扣留清理　手事件惟大吏以沈某　於前去粤當卽據此電復矣（爲） 
[巖縣令誣殺浙江]  
　　仙居丁某經商黄嚴被親兵陳阿清誣指爲盜帶縣請辦黄巖汪令不察虚實竟用極刑敲撲并　火鍛鐵鍊烙之丁身無完膚遂誣服伏法丁與楊紳某素有往來楊聞訊取保業巳不　現丁之母妻巳在台州府呈控張太守西園卽飭黄嚴縣提解親兵陳阿清發押一面詳請大吏究辦想汪令亦難逃輕殺之罪也　川 
[高州人疫之恐慌廣東]  
　　現得高州訪員來信言該處時疫大作府城街道不過十條左右而每日死者數十人致各學堂敎員紛紛走避學堂功課亦暫行休歇云（爲） 
[烟台調查土莊情形山東]  
　　上月省台札派張李兩委員至烟台查辦禁烟情形當以清查士莊爲入手擬將各土莊夥傳至厘局商議辦法乃各莊均不肯到兩委員遂會同福山縣許大令及商會董事等於本月初一日在商會開議所有大小土莊一百餘家一齊傳　命於五天以内將現存大土西土廣土烟膏若干本埠去年銷賣若干運　内地若干概行調查清楚開一清單送交商會以便設法實行聞名烟館自正月初一日奉到文書起至六月底爲六個月限滿之期一律關閉云（台） 
[義寗水發江西]  
　　江西義寗州日前因遇暴雨山水陡漲平地水深二尺冲壞民房三十餘間損失茶船貨船五十餘艘幸卽漸次退盡未成大災云（倍） 
 
 

Page 12

 
 
[大放烟火之預備廣東]  
　　省中商界歡迎岑督醵金賽放烟火巳紀前報現聞東莞花地兩處烟火擬併兩盒爲一盒該價五十元計每盒演放須一小時之久若於一夕演放雖放至天明亦不能盡故擬於岑督蒞任前一夕演放一半到任之夜又演放一半其聖天子明見萬里岑宫保重督兩粤各大字改用彩門裝配成對由廣華另做其答謝天恩歡迎帥節恩周闤闠義洽華洋各大字改用牌樓裝配成對由陳天記另做該兩店均刻意經營預備一切云（爲） 
欽州通函 
[亂事報告三]  
　　欽廉亂耗巳疉紀前報兹據訪友專函詳述其起事之由謂今年二月中旬時三　地方有匪徒聯結萬人會以劉思裕爲首劉號淵民自稱宫保蓋影射劉淵亭以圖惑衆也四貼長條聚衆歛錢名曰打匪到會者納錢一百二十文不到者納錢六十文定期二月二十二日開會十八日劉思裕遣人在州遞禀州牧以其有千例禁出示曉諭禁止并派魏令象豐會同張延材管帶前往該處查看情　勸諭解散及魏令到墟後傳劉思裕詢問劉竟匿而不面遽在山頂竪旗放炮會黨一聞砲聲奔走赴會者約數千人魏令乃飭局紳等勸諭曉以利害切實開導彼衆終不聽從劉思裕且聲言我不奉傳此會一定要辦詞氣甚爲崛强魏令見不可理諭回州城禀明其事是時宋分統適在廉州乃電告分統請於回州時順道至該處再爲勸道劉仍匿而不面魏令使人傳語謂劉思裕如肯出而投案我可以代爲乞恩貸其一死如有失信將來可挖我祖墳云云似此再三委曲婉諭而劉終不恤 
[亂事報告四]  
　　據墟中人等言則謂爲抗抽糖捐而起因三那産糖極多承商之馮相棨計每年收入約二萬餘元而繳餉僅三千元人心不服故劉遂乘機而起當時分統見各匪勢難解散又恐墟塲各商無知附和不得巳又請馮紳紹珠出而勸導謂馮商所承糖捐收多解少中飽太多即將此項糖捐由三那人自行承辦仍照馮認繳三千元并不多收一毫則溢利仍歸該處人心自無不服不料馮紳到彼劉仍不面即墟申局紳亦多置而不理馮遂喪氣而歸地方官乃一面電禀督帥請示辦理一面調撥弁勇到彼處密拿旋得督帥回電飭即日辦竣如敢抗拒即開槍痛勦等語當由王道電商何統領面商宋分統調營前往勦辦即由分統於前月十六日督師前往仍以嚴拿首要解散脅從爲主十七抵那彭墟距匪巢只廿餘里匪等聞知卽紏合千餘人四面圍攻開槍向官軍轟擊自辰至午漸漸偪近墟場分統猶使人開導令不必開鎗有事可再商量而劉不恤如初 
廉州通函 
[亂事報告五]  
合浦去年秋間颶風之後繼以亢旱晚稻半失榖價騰貴十二月間土棍蔡某紏集無賴數百人禀請府縣禁壓榖價高守覲昌池令仲祐倉皇無措竟徇其請邀各紳富至张张减價平糶自臘月二十起至除夕止始終不過十日附城尚得無事然各村鄉搶榖之案紛紛來告矣本年春初各紳禀請高守弛榖價之禁將風災賑欵銀六千兩辦米平糶數月以來相安無事三月高守調任雷州繼任爲吳守蔭培吳本迂儒不諳治體性嗜酒迷信風水出入置羅盤於輿中識者早知其非爲政之才四月初間蔡某復嗾訟棍何某紏集無賴禀壓榖價吳守不察出示壓蔡飭池令查點富室榖倉然上年歉收中下之户儲藏無幾糶賣略盡積榖頗多者惟王姓一族而巳池令查點之時王姓隱匿少報無賴之徒　得藉口十一日聚數千人羣集府署聲勢洶洶吳守不能當塲解散徐圖辦法被無賴擁詣王宅又持其頭鑼沿街喧呼挾衆罷巿至王宅時日巳垂暮無賴攻破王師濬宅開倉搶榖自申至亥搶榖數千籮各人滿載而去始行解散吳守回署無賴沿途燃砲好官之聲震轟耳鼓十二早吳守再减榖價任蔡某指揮糶榖各鄉民聞搶榖之信雲集郡城無賴預使婦人在關帝廟内託爲神附其體演說敎堂學堂之爲害非除去敎堂學堂無世界可做速見府官與爾作主環觀之人遂赴府署適蔡某因發榖滋擾率衆詣府請示府署爲之塞滿吳守心慌意亂語無倫次無賴相率出署僞言府官命我等打學堂敎堂於是學堂敎堂醫院次第被毁自此以後城門緊閉貿易停歇謡言四起人心惶恐朝不保夕紳富連日平糶而米　囤　街巿粒出沽幸平糶局儲米十餘萬斤不然殆矣嗣李紳懷本向吳守　爭弛無顆禁榖價人心略定然各鄉搶榖之案纍如山積更僕難數此廉匪肇禍之原委也同時有欽匪揭竿之事先是欽州三那地方因苛捐激變宋分統安樞率師彈壓鄉民負隅不服宋分統縱勇焚掠人心益憤土匪乘機勾結亂事遂不可收拾何鎮長清督師辦理力主招撫相持日餘不能解散蔓延日久匪勢愈大何宋退守欽州廉欽電報中斷郵　遭害聲息不通匪黨四出滋擾十五十六十七數日有匪數百人分至廉屬烏家一離城六十）西塲（離城六十里）上洋（離城二十里）各墟迫脅鄉民繳錢入會又搶劫沙崗墟三十餘户（離城三十里）四處張貼僞　全城震駭紛紛逃避李紳懷本（現充廉軍營務處員）調勇一營駐烏家堵截募勇一營駐城防守卄二日粱游擊義忠率勇二營自雷州到廿三日匪黨至靈山縣伯勞三隆各處靈人大震敎士逃奔北海劉令告急之電一日數至李紳調勇一營赴靈廿四日郭道人漳統新軍砲隊一千四百人至北海廿五日郭道分兵四百由廣玉兵輪赴欽約何宋由欽出勦自率一千人至廉廿七日郭道全軍赴敵然匪勢過盛（傳聞匪黨共數萬人）轉運艱難（自上洋至烏家鄉民大半從匪轉運夫役迭被截殺人皆視）爲畏途）人心思亂（中流社會以下多以匪勝爲喜兵勝爲憂）將來結局殊難逆料也嗟乎欽州之匪成於王道顧牧之苛捐宋分統之焚掠何鎮之姑息廉州之匪釀於蔡某之鼓煽吳守之昏庸（按禁榖價之事光緒癸巳曾見於吳令志道旋以搶榖斃命之案迭出卽飭停止光緒癸卯榖價較今更貴有人禀禁郭守之全痛斥其非辦米平糶卒獲無事今年平糶局之米源源不絶菽豆麥薯收成極豐早稻亦將登塲榖價不禁自减竟因此召亂深可痛恨一今欽匪勢成燎原不可遏止廉匪遍布附城搶劫各鄉皆視欽匪之盛衰以爲進退之計吳守不肯嚴辦欲誅戳數匪數衍了事（各學生面謁吳守請嚴辦匪類吳怒云我巳辦了數人萬不能多殺）從此廉州永無安靜之日廉人不知死所矣 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
畫史 
國外新聞 
[意見不洽]  
　　初八日倫敦電云法國内務省次官薩勞君因不滿意于法政府對待釀酒人滋事之政策巳經告退 
[預兆年豐]  
　　初八日倫敦電云印度地方時令風業巳吹過今年收穫可望豐收 
[法英殖民地公會]  
　　初八日倫敦電云法英殖民地議會業巳在巴黎開會此會專以連絡各該國之殖民地使相和好爲宗旨 
[俄民甚形安靖]  
　　初八日倫敦電云俄民議院解散之後國人聞此消息甚爲安然 
[歡迎日法協約]  
　　初八日倫敦電云法相璧青君將日法協約節目宣誦于大衆前衆皆歡欣璧青君以爲此約性質純然和平而日本自今得入大國之列殊可爲之歡賀 
[大同會之意見]  
　　初八日東京電云日本大同會原係前任内閣諸代表所創立其對付舊金山問題之論議云遠東之和局須賴乎美日兩國之交好此次少數美人之舉動未免忽視法律則彼素重公平人道之美總統與其國人必以爲恥事矣但日政府亦難免疏忽之咎而解决之策須速定奪諒彼公平正大之大總統必不負其朋好之心也云云大同會之意見較之進步黨之决議和平多矣而政府仍不採其言而從政友會之决議聞多數之貴族均表同意于大同會云 
[日本服見宫親王遊美詳誌]  
　　字林報得美洲加拿大太平洋鐵道公司來電詳記日親王遊美情形兹彚錄如下初三日日本服見親王帶同隨從人等乘該鐵路公司專車於十一時自土龍德起行遊歷全美是日英國赴日專使克那脫親王之隨員朗拍孫君加拿大總督代表鈕登君及該鐵路公司總裁倍克君均隨行該專車裝飾十分美麗實爲罕見計有司車專員之車一輛行李車一專備刷理衣服等件之臥車一膳車一此二車係新近建造者其名均從日本名一曰鹿兒島一曰淀川另有一車内分列房間者爲日親王所坐之車另備兩輛一名爻克一名康畫是二車係一千九百零一年爲爻克公爵而特造者陳設精美其外面以軍械等物及日親土之飾口裝飾其　殊爲壯觀沿途所見墨詩哥加湖附近之風景尤爲親王所稱美經過各車站時必有無數人民聚集觀仰計第一夜駛至白江在蒙脫利亞城西七百五十哩其翌晨天氣極佳日親王見國中情形及該鐵路公司所營事業頗爲贊美并謂臥膳兩車以日本名命名深爲感謝云是日之夜親王在康畫車中設讌欵客初四日午後三時專車駛抵福脫韋連當即由各大臣及巿尹倍同日親王等閱視該鐵路公司運麥昇降機其容量可載一百廿萬布塞爾（美量）之麥云加拿大西北一帶地産之富於此可見初五日午正日親王等行抵温熱丕地方觀察亞利維麥粉廠及諸官邸初七日日間專車行經加拿大産麥最盛之區天氣仍屬朗爽 
[法日協約之輿論]  
　　初八日東京電云駐日法公使巨籟君語人曰法日協約實係將兩國四十餘年交好積而宣布之耳約文甚簡而其宗旨所達頗遠此約一立使法日邦交成一新時代兩國商務經濟上之 
 
 

Page 19

 
 
　　關係當自此益形密切云東京各報均表歡迎國民新聞論之云此次聯盟非以種火乃合力以滅火者彼中國常受火驚者當益加歡迎此約矣民内治（譯音）報云約文雖簡而其宗旨甚明晰故或有疑其内尚有未宣布之條件者但如果有之則其内容必與此約相仿云云此等關係似可不必再論此約範圍之廣必且包函台灣廣州在内聞日本與印度支那訂商約之說不日亦可見諸實行云以上譯字林報 
[殖民地公會再誌]  
　　法文報云殖民地議會閉會時地朗克而君向各殖民地官員聲稱課堂各員以公平對待諸土人且能盡力保護各屬地之居民云 
[丹王去法]  
　　法文報云丹瑪國王與其后巳離法國他往 
[俄國新選舉律]  
　　法文報云俄國選舉新律以受過敎育或富裕者爲合宜所有委員人數减存四百四十二人 
[德日交誼]  
　　初八日栢林電云日本海軍大將山本君近在德國卡石爾遊歷該處各海軍人員異常優待且得觀察各船塢戰艦等處特致電德土稱謝德上答辭亦殊親睦目謂深望德日兩國邦交常臻和好云山本君臨時又以珍物贈諸海軍人員以表感謝 
[暹羅王抵法]  
　　初八日栢林電云暹羅王巳行抵巴黎 
[無故殺人]  
　　初八日柏林電云南斐洲德屬近有人名哥丕者率領土人一羣謀害該處農人無算 
[三國聯盟再紀]  
　　初八日栢林電云巴黎倫敦馬特來三國之内閣巳行交換外交又牘據稱三國聯盟之約内並無軍情特約或他秘密條件全約均以和平爲主云以上譯文匯西報 
本埠新聞 
[農商部杜滬道文（飭撥實業學堂出洋學生學費）]  
　　爲札飭事接准郵傳部咨稱據上海實業學堂監督楊文駿禀稱在英美德國留學生四名係農工部部認費按年撥銀轉該學堂領匯内除王寵惠一名每年學費銀一千四百兩改歸外務部認撥外其李福基嵇琴孫章宗元三名仍應由農工商部照舊認費該生等今年夏季巳届遊學期滿學費亦須發給半年巳由電局先行墊匯應請咨明農工商部飭由江海關道照數撥還等語據此相應咨行查照施行等因前來查上海實業學堂上年派赴德國留學生李福基赴美留學生嵇琴孫章宗元等三名學費每年共規銀三千六百兩經於三十二年春間改由本部發給在案今年夏季巳届遊學期滿所有應給該生李福基名三名半年學費規銀一千八百元旣據該監督在電局欵内先行匯墊仰該道卽在第十三期息欵項下動撥規銀一千八百兩就近將該欵如數師還電局查收爲此札飭札到該道卽便遵照辦理並將匯還日期呈報本部以憑備案可也（廷） 
[滬道爲濬浦局佔用灘地事致稅司函]  
　　啟者據寳山縣禀以職商沈鏞等禀老鼠沙田灘近因興工浚浦巳將東西兩頭圩外之地圈用惟該沙南沿區近　岸之灘又被浚浦局填築馬路一條自東至西約佔用灘地百畆左右圩内亦稍稍佔去若干請函致稅務司訂期赴沙勘丈酌給價值等情查該商等所謂填築馬路是否卽指應築堤岸而言究係如何情形敝處並未接洽用特函詢卽祈貴稅務司查明見復以便核批飭遵爲荷（廷）　 
[紳董公請維持民食]  
　　本埠日來米價陡增每石竟漲至九元有奇以致人心頗爲惶惶日前由本城輔元堂董事姚子讓君曁顓北橋董事朱君等具禀到縣略謂前因米價飛漲曾經禀請轉詳各上憲奏准截漕平糶以濟民食又備價採購秈米設立平價局　發各鄉一律平糶民心遂覺少安詎近又繼長增高人情愈因之浮動推原其故皆因産米之區居寄不糶所致請爲諭飭各鄉董保竭力勸令屯米之户勿再居奇一面諭飭各保造具户口清册申送核准以便按照名口發給平米並請禀詳上憲通飭各卡於持有護照買米之船經過時切勿留難并　續購秈米廣行平糶以紓民困等情大令據禀後除詳請上憲通飭遵辦外另刋發諭單數百道飭役頒給各圖地保遵照（軌） 
[滬道定期提訊僞造鈔票案]  
　　涙道瑞觀察昨日發出牌示云爲提訊事據公共租界會審委員申解僞造正金銀行鈔票案内在押西牢之犯周銀寳即秋堂一名兹本道定於十一日午堂復訊合行牌示仰書役及刑杖　等届時一體來轅伺候母違切切（厘 
[嚴懲不法廨差]  
　　公共公廨差役顧昌文夥宋子軒前因延悮要公奉讞員關太守將宋申送道轅押發上海縣訊究在案兹太守以顧身充正役難辭失察之咎遂出示斤革一面據情禀詳道憲昨奉瑞觀察函飭將顧申送道轅聽候歸案訊辦太守接函後查得顧巳潛逃當卽飭差嚴緝核辦根） 
[命案離奇]  
　　浦東二十四保二十圖地保陸秋翹昨日投縣報稱初九日晨有住居本圖欽賜仰殿四首之錢矮寳遣妻來家訴稱是日伊適至田刈草瞥見田内遺有皮箱一只未知中儲何物當卽開箱檢看詎内有男屍身軀一叚並無屍首亦無手足巳經報明巡局等語當卽偕往察看屬實理合報求蒞騐李大令據報當飭該保預備屍塲聽候初十日清晨下鄉騐看查辦（尾） 
[預防蝗害]  
　　本縣李大令奉到松府戚太守札略謂本年四月奉蘇藩憲排單札奉撫憲陳札開大水之後蝗蝻可慮現經督部堂會同本部院電飭通省道府廳州嚴飭各地方官通查境内如有蝗子蹤跡一面申詳一面親往督捕並出價收買淨盡其收買費用准其報銷倘或有因循敷衍一經察出定卽從嚴叅辦次不姑寛除分行外抄電札司即便通飭各屬一體遵照辦理等因到司轉飭到府合再轉飭札到該縣立卽遵照辦理云云（軌） 
[安徽旅滬學會定期開會]  
　　安徽旅滬學會定章本以五月第一星期爲夏季例會之期因時近端節未及舉行日前職員會適副會長方守六部郎由寗到滬提議補行當由各職員决定訂期本月十三日下午一時至四時在老垃圾橋北堍慎餘南里本事務所開會業巳遍邀商學界各同鄉届時到會以聯鄉情而圖進步云（川） 
[移提洋商控案]  
　　英廨讞員關絅之太守昨日派差持函投總工程局禀稱據英商祥泰木行控戴登川不交木價請爲移提等情當由局 
 
 

Page 20

 
 
董派稱協同提解歸案審訊（永） 
[押交恤銀]  
　　西區打鐵浜湯仲甫房屋年久失修日前坍下壓斃多命由縣蒞騐飭交撫恤銀七十五元令西區押繳在案昨巳移交工程局押令照繳矣（永） 
[英界火警]  
　　昨晚九點餘鐘英租界雲南路恩慶里第二百零七號戚姓家失慎幸卽撲滅未肇燎原捕房以戚保有火險即飭探查傳訊核（根） 
[上海官事]  
　　前意國欽使許靜山星使珏由無錫來滬昨到道轅拜會管帶湘平輪船湖南補用叅將楊元鼎到道拜謁（車） 
訟案 
[公共公廨會審案]  
　　德商惠大洋行控萬順洋貨號定貨不出一案前日下午關太守與德師副領事會訊被告律師高易博文同稱此案尚須候商會議復再核原告律師哈華托聲稱候商會核議巳一月有餘尚未定奪應請堂上憑中國例照斷太守商之師副領事核照虧數限被告一月清理如在期内價漲卽可少付○英商維時洋行控唐小梧定貨不出一案由王明府偕英巴副領事會訊唐供定貨照算並不虧蝕　因先令驟跌致虧三千之譜求交保料理明府商之巴副領事判交三千兩人銀並保赶速料理旋查得唐另有德商寳豐洋行控一萬兩定貨之案未了遂仍命回押一併理清（舟） 
[上海縣案]  
　　姚德銘控陳春山拐賣弟婦一案昨奉李大令集審姚供丹陽人弟婦張氏被拐背逃後經小的查由陳春山拐賣與孫炳華爲妾故將陳扭控孫炳華供由萬坤生說合娶張氏爲妾常出身價洋一百二十元萬坤生供與孫炳華同是浦東人由陳春山來稱有婦張氏現願適人央小的爲媒孫曾託小的覔妾故爲介紹陳春山供詞推卸大令判陳還押孫萬交差限孫五天將張氏交案訊明澈究○李柏順扭控計鍚卿拐匿堂妹質訊李供堂妹夫故人清節堂今春回閔行住小的家中詎被計拐逃求究計供向業裁縫三月間在李伯順家做工李有堂妹於二月到伊家李妻命小的送伊堂妹到上海金隆里李開之新公記客棧當面交接今忽妄控拐匿乞鑒大令判計交差限五天交該婦到案訊奪○巡士李桂生姚式如因歐傷李慎記號救火龍夫經工程局斥革送縣訊押各情巳紀前報昨提姚至案大令謂曰李桂生因母病將死故巳交保爾將毆打龍夫情形供明猶可從寛姚供曾在學堂受敎育數月敢不遵守警章是日火起小的與李桂生同一崗位慎記龍夫不穿號衣小的阻攔有之其時巡士甚衆不知何人毆傷大令判責一百下交妥保候道憲批示核辦（車） 
[總工程局紀事]  
　　勸學所信差沈阿發在西門外被流氓紀榮生癩痢頭金寳麻皮榮華連生等軋詐不遂奪去長衫鼻烟壺當將紀拘獲由西區解案候訊○郎家橋長盛肉莊主錢金福之妻王氏前忽逃逸在法界馥園烟間尋獲軋至南巿扭控到局候訊夜 
[公共公廨早堂案]  
　　去秋盜犯王五劉七子錢老全張三等人夥刦鄉人錢四海等家衣飾經包探陳雲忠拘案奉中西官訊判押候補提同黨在案昨陳探禀稱此案同黨巳逃避無踪解請訊斷帮審讞員寳子觀明府商之英巴副領事判還押禮拜五解候核奪○王朗鏢在洋人處服役前日洋婦失竊鈔票三十元疑係王與傭婦薛氏王林保等所爲報捕解究明府以所控無証碍難押追判釋出自向洋東理楚○三馬路祥發客棧乃蘇人陸春翔所開凡庽中旅客時有失竊情事報捕者巳有數起前晚有骨董客人沈念怙失竊什物向陸理論詎陸即持長烟袋桿將沈兇毆報捕騐明傷痕派探出票將陸傳究陸延某律師投案伸辯沈供訴陸某庇　情由務請重究陸供詞支吾中西官以陸不顧名譽殊屬可恥姑念苦求從寛判具改過安分甘結保釋失竊案另查○流氓何阿炳攫取邵陳氏金挖耳判押六禮拜○發押五年西牢之流氓陳根福與押西牢三年之成衣匠楊福生同在裁縫間内習　陳以不守規則罰食冷水泡飯疑楊刁唆突用剪刀將楊左腿戳傷經管牢西人禀知總巡飭捕解究判陳加押三月○謝餘卿掩入高錢氏家圖竊判交保候訊○韓瑶六前犯竊絲案判押三十在案兹巳期滿由捕解訊並稱寳源祥去春失竊白絲一案有伊在場請訊韓供並未串竊求察判所控無憑斥釋○探夥王春保王金生因某包探夥　姓之姘婦葛陳氏將妓女韓金鳳勒阻不准贖身由某甲挽兩王出面佯稱金四托李星福叫我領人等情後知是　報捕解究訊之韓供不愿賣娼被鴇母萬陳氏仗探夥之勢將小女子凌虐不堪求恩超害明府　各有不合判一併押候禮拜五再訊○侯松齋因行兇案判押一月昨由捕解訊任延穆律師投案請照准改罰洋三十元開釋中西官判准所　另案單傳質訊○盜犯李富昌絆黨在崑山縣地方刦搶船隻拘回上海於昨解究並呈兇刀鐵尺等械明府以犯事旣在界外未便　辦遂商之英巴副領事判押候移送崑山縣歸案訊辦（舟） 
[法租界公堂案]  
　　震發洋貨號前向永興洋行定購提花羽綢因不照原式將花樣織錯震發不肯出貨致互在法廨具控奉判邀公正人調處嗣因震發號經理鄧子良以公正人判斷不公昨偕該行買辦戴則甫投廨禀明請示某司馬判下禮拜一傳訊○汪吕寛投廨稱挈妻借唐吳氏屋巳歷二年今妻金氏被吳氏拐匿向論要索　洋三十元求究質之氏供並未串拐所索之洋係王阿松何阿連二人所言與小婦人無干判交保補提王何二人訊追○汪來生於三月間串同顧阿毛曹仁福行竊太古棧綢緞二十疋經捕房將曹顧先後拘獲陸續吊出原贓十六疋懲辦在案惟汪在逃未獲前日始由探拘獲又吊出贓綢一疋尚少三疋一併解訊判汪枷一月押改過局三月贓給洋商領回著交當本八元三角○萬　永東洋莊盡東汪嘉斌控司帳股東張鑑三匿帳圖吞一案經公堂迭次傳訊判邀　正人理算帳目在案昨期兩造復同各股東代表張潤三沈調和趙浦之王湘臣等到案兩造各執一詞賬仍未理司馬判候移送商會將帳算明再核○金阿三高毛氏因高光明吞烟斃命案由捕房拘獲解案中西官判一併送縣歸案訊辦○錢寳善搶掠婦人任蔡氏衣包判枷示犯事處兩天（絲） 
[美租界捕房事]  
　　某洋人前晚乘醉至南潯路廣東妓院胡閙並擊毆木噐等件由西捕拘入捕房押送該管領事署訊辦○小車夫陳再卿昨日行經蓬路被某日人將洋瓶擲破頭額由捕將陳送入捕房轉送同仁醫院求治核○混名銅匠阿虎者昨在西華得路向某薙　店强　不遂將髮匠朱阿　刀傷頭額逃逸由朱投由捕房飭探查辦○沈來洪塌車裝貨過重由捕拘入存洋二元保出候訊○龔阿三昨與施阿三互毆由探董阿三拘入捕頭以各非善類斥釋（西） 
通信 
[餘姚上虞學堂黑暗情形]  
鄙人此次由滬旅行寗紹考察一切目睹該地所辦學堂辦事人熱心者周不少而腐敗者亦不尠而腐敗之中尤以餘姚縣學堂及上虞志新帥範學堂爲最兹略述兩學堂内容請貴報登入來函一門俾浙中大吏員敎育責行者派員調查以事整頓幸甚 
　　餘姚高等縣學堂係舊時達善學堂改辦常年經費約四千餘金現校長朱禹範不諳敎育辦事無能以致課程雜亂百事廢弛課堂宿舍皆不合法校用器具亦無一合式信用族人朱俊于任監學之職俊千係著名賭棍毫不知管理法爲何物日同教習金馥生等在某燭號内聚賭習以爲常敎習七人大都不諳敎授法敷延了事　課時多手持烟筒茶壺茶碗甚至有拖鞋者體操一科爲英文敎習徐維清所兼敎授時衣長衫到體操塲者僅　餘人步伐不齊竟同見戲唱歌敎習戚某所授者係讚美詩歌國文敎習張漁卿與辦事人之子某叅同干涉公事從中漁利外間人言嘖嘖至呼學堂爲訟堂全堂學生不滿三十人學堂出入寢宿上課下課均自由異常此外腐敗情形不勝縷述 
　　上虞志新師範學校係富紳陳春蘭觀察所獨創校所在崧厦鎮屋宇軒敝空氣頗佳堂中佈置略一參觀無一合宜者校長徐煥庭係陳義兒毫不知敎育爲何物視學堂爲利藪徐固無賴去年因案撤去嘉興敎職其品行可知參觀時見學生上課下課極自由高調（越中曲調名之　出自齋舍絡繹不絶吐唾滿地齋舍中臭氣觸鼻午膳時學生在食堂内拍案喧譁頗不雅觀畢業年限係一年課程中無敎育一門尤奇者師範速成科有英文一門學生年齡大率在三十以外舌　强硬屈指至卒業時可讀竣拍臘買一册不知其命意何在敎習非村學究卽洋行小鬼之流内中算學敎習馬某人稍明白　敎授法亦多不合 
 
 

Page 21

 
 
　　　茂生保險公司謹啓 
　　本行經理英國皇后公司經行在英京倫敦歷年在申辦理公正素爲紳商共鑒茲因查得有一同業華人乘機造謠以圖私利故特聲明一切照常辦理如荷　惠顧仍請函致三馬路東首新關旁本行保險賬房姜桂生何明生郁潤生三翁接洽可也　經理西人撥立辣具 
　　紫貝金牛丸 
　　泰西新發明戒烟第一妙藥華利公司戒烟紫貝金牛丸數十年來莫說中國無此妙藥卽西國亦未見發明 
　　本公司所製丹丸見法秋　上諭旣下奉　旨戒烟而有志之士惜無良藥以治之殊深浩歎敝主人慨念同胞務必去此　疾以成自强之勢乃不辭勞苦歷涉重洋遍謁泰西著名醫士覓得新奇妙藥於是照法試煉果然神效非凡故敢出以問世以佐戒烟同胞之一助云爾是爲序此藥治心癮云烟毒平肝健胃順氣化痰如不吸煙者吞服一二丸可以去腹中之積滯一切餘毒百病不生且藥性王道無各樣有害之品有補益扶元之功將此丸研碎和入烟内其烟立化成水並不能裝在鎗上覺得氣味毫無誠希世之第一靈丹也倘丸内用嗎啡大土烟灰以及各種有害之劑雷殛火焚願甘重罰敝公司實事求是不同無恥之徒顛倒黑白信口雌黃不値識者一笑也每天匣大洋一元每小匣大洋五角上海華利公司主人啓總發行所在棋盤街老同慶堂藥房 
　　小學校管理法 
　　小學校爲國民普通敎育最要關鍵而欲發達其敎育尤視乎管理之良否以爲衡茲編爲日本高等師範學校敎授小泉又一所著於學校之組織事務一一布置并然厘然得以簡馭繁之道眞爲管理小學校者不可不看之書西裝一册大洋一元 
　　最近生理衛生教科書 
　　今欲預備立憲國民之資格個人自治爲最要矣衛生學亦個人自治之一端也欲知衛生學之原理不可不知切身體之　造故生理學尤爲緊要是書爲日本小松定市所著於解剖之原組合之理保衛之法無不精詳確切孝感劉君曉譯筆亦明治雅潔誠敎科最善之本也西裝一册大洋八角 
　　英譯津梁 
　　天通譯之難不在於名物稱代去謂等字而莫難於介係掣合疏狀區别等字此種字渾言之卽支那所諝虛字也凡一句之神情一語之口吻係焉故是書所譯牽引介係掣合等句爲多而以英瀝博士所譯四書以爲標準中有未信之處則加以竄易以符原意而更申明其用法之異同於後精而靡疏寡而靡要洵象胥家之津梁也西裝一册大洋一元　上海棋盤街點石齋啓 
 
 

Page 22

 
 
   
 
 

Page 23

 
 
   
 
 

Page 24

 
 
   
 
