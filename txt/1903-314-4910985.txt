# 1903 - 314 - 4910985

 

Page 1

 
 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[出售廣東闈墨] [  圖書集成局啓]  
　　本届癸卯恩科廣東闈墨鴻篇鉅製佳作如林本局倩粤友將闈中刻本迅速遞來用新鑄鉛字潔白紙張詳加校讐叩成巾箱本卽於今日發售每本定價洋銀一角二分海内土林請臨申報館及各書坊擇便購取可也 
[鹽城陳惕庵孝廉上粤督岑雲階制府書]  
　　書謂中國受西人之害自廣東始中國受西政之利亦宜自廣東始廣州一埠互巿獨蚤遠人紛集奇珍瑋貨光怪陸離目炫心摇奔走雜㳫石門貪泉波流益横民困盜起半由墨吏推求禍本通商似亦與有過焉不獨濠境香港割棄最先爲　中國害也西人學校農商工礦郵路警察銀行諸大政可以取法致富强者不一端而其精意所在則曰上下議院議院立則障蔽盡撤姦欺不生所謂諸大政者莫敢以浮僞行之實心毅力弗成弗措但有改圖絶無中輟功效可必而美利無窮此爲西人立國之大本憲法之精意法西政而舍議院此謂買　而還其珠歐洲各國惟土耳其無議院同於中國而官府之貪欺盜賊之暴横民生之困瘠國勢之危弱亦同於中國非其國不可治也君主嚴而堂廉遠言路塞而壅蔽多也向者皇上下詔變法疆吏遵旨陳言率多摭拾西政曾無一字及於議院獨粤督陶勤肅公略言西人議院之美彼時讀其疏爲之喜極欲狂謂政府縱未能遽行陶公要不難略師其意行之南海以一隅開各省風氣我中國受歐西之大利益必以廣東爲始基矣不意新政雖行否塞彌甚僻在嶺南蒙蔽尤多賊鋒滿地屢報肅清元元旣困於賊又困於兵旣困於兵又困於歲屠殺饑殍瘡痍滿目草野關懷時事者類能知之而無路陳言幸皇上以明公之電奏責廣西巡撫王之春辦理軍務多方蒙蔽裭其職矣又以明公之覆奏責已革提督蘇元春缺額扣餉庇匪殃民拿交刑部治罪矣論者謂元春蒙蔽之罪尤倍蓰之春在廣西二十餘年糜餉千萬總統二十五營數不及半授意將校使之打單兵弁離營四出劫掠桂邊糜爛擾及滇黔民不聊生土宼蠭起幾同道咸之世而兩廣總瞥不言雲貴總督不言直至明公由蜀抵粤始據實糾參奉詔革職之後周侍御樹模始盡發其覆縱礫之柴巿以謝粤民而皇上旰食宵衣國家勞師費財數十州縣民人罹其凶害已不可言矣此輩若在歐洲有議院之國豈能一日容乎竊謂蒙蔽者中國最久最重之疾疢也去蒙蔽者今日最急最良之藥石也蒙蔽不去則臣心不肅蒙蔽不去則吏治不清蒙蔽不去則民困不蘇蒙蔽不去則兵力不競蒙蔽不去則軍械不良蒙蔽不去則商務不振蒙蔽不去則胥吏不戢蒙蔽不去則各省學堂徒爲豢養冗員位置私人之地而人才不興蒙蔽不去則中外奏報不實以貴縣知縣陳景華之屠殺擄掠王革撫且奏請傳旨嘉奬跖廉夷溷鏌鈍鉛銛是非任顚倒於入告之口與蒲脯鹿馬無異九重將有孤立之憂而皇威不振操此術以求自强冀免瓜分蠶食之禍不蹈波蘭印度之轍何可得耶此書未畢明日續登 
[本館接奉電音]  
　　昨日午前八下鐘越一十分時京師飛電傳來上諭一道敬謹譯登○九月二十七日内閣抄奉上諭御史汪鳳池奏中外保薦人才冐濫甚多請加裁抑等語現在時事多艱朝廷求才若渴原期甄拔得人近來保薦各員固不乏可用之才而瞻徇情面濫登薦牘者亦復不少嗣後内外臣工務當核實薦舉汲引眞才不得稍有冐濫以副朝廷實事求是之至意所稱明保各員無論候補候選酌定班次各節著吏部議奏欽此 
[俄事可憂]  
　　羊城日報云前聞俄人在黑龍江建築一城兹悉此城建於哈爾賓之西松花江左岸適當西伯利亞鐵路之衝規模甚大經營數月尚未告成聞之俄人日此城專備防護鐵路兵屯紥而設然識者早知其别有用意也 
[俄人隠謀]  
　　羊城日報云昔年所訂中俄條約中有一欵云中國關外鐵路如欲越遼河以達牛莊必經俄國承認方可興工近日中國急欲興築此路屢次持約往催俄人一再挨延至今尚未認可致中國未能如約擴張原俄人之所以推諉挨延者因關外鐵路旣達牛莊牛莊商務必盛且可增長商人勢力俄欲將中國沿岸貿易移至青泥窪之計至此必全成畫餅故有不能承認之勢也 
[擬設税關]  
　　羊城日報登天津來電云俄國擬於日内將所據田莊臺歸還中國以故中朝有在彼處設立税關之議 
[力籌協餉]  
　　金陵訪事人云西粤匪亂已歴數年南洋大臣兩江總督魏午莊制軍迭准粤中大吏來咨派營前往會剿因之疉次撥前往並協助軍裝槍械子藥等項刻下彼處匪氛延蔓防守攻勦吃緊萬分各省助剿之師星聚雲屯軍需浩大兩粤雖稱饒裕而軍興日久庫儲漸空轓督岑雲帥因之具摺上達天聰一面遍咨各省求濟餉需制軍籌度再三未便存秦越之見惟省中公帑奇絀無可多籌除飭司道力籌若干外復札委候補州縣數員分投江北淮揚徐海各府州屬傳諭有司酌量籌借特不知果能湊集若干也 
[委探軍情]  
　　金陵訪事人云俄人垂涎我東三省土地遷延歲月久不退兵南省聞此風聲未免心驚鶴唳邇者各處日報復謡傳奉天被俄據增軍被繫其間兩江總督南洋大臣魏午莊制軍時局關懷遴選前湖北候補知府 
 
 

Page 2

 
 
黄太守仁黼前赴黑龍江充當東三省坐探委員令星夜登程探明實在情形隨時密電飛告本月某日太守已捧檄啓行矣 
[剿梟被創]  
　　鎭江訪事人云本月某日駐泊揚州仙女鎭之鹽捕營管帶某君麾下某哨弁率同巡船數艘至裏下河一帶巡哨適與梟船相遇一鼓作氣奮力窮追無如梟匪千百成羣某弁力不能支以致失去巡船二號槍傷巡勇二名事爲管帶所聞赫然震怒擬即調集大軍往剿未識果能聚而殲旗否也 
[皖藩課吏]  
　　安慶訪事人云九月十五日爲安徽藩司聨方伯課士之期題爲選舉之法古今不同論今欲廢科舉而取士於學堂果能有裨於實用合於古法否試申論之國家設立商部期在聨絡商情宜如何官商相應袪除壅蔽策 
[培植名師]  
　　姑蘇訪事人云省垣正誼中學堂曾於六月某日由督辦劉健之觀察命題考試祗取師範生一名嗣因鄉闈伊邇諸生須應試白門未及續考邇者闈事已畢觀察遂定十月初八日舉行第二次考試刻已分札蘇松常鎭太四府一州迅卽札學申送以九月三十日爲止十月初四日先行考到聞本月二十日各屬申報者已有四十三名矣 
[歲豐榖賤]  
　　廣州訪事人云番禺縣新榖已登巿價日貶上等者每百斤自洋銀一元八九角至二元碾之可得白米六十餘斤合計每元可得三十二三斤而外來之米上白者每元祇得二十二三斤次者亦不過二十五六斤恐銷塲因之减色矣 
[新貴謁師]  
　　杭訪事人云浙江新科舉人於本月二十四日假安徽會館行團拜之禮并因兩主司起程在卽設筵公　直至申刻始盡歡而散是晚復由省中各大憲在八旗會館爲之祖道蓋官塲酬酢之禮宜然也 
[匪蹤可異]  
　　揚州訪事人云郡城東門街盛世嚴關西首小巷内某姓家人口無多且係婦女本月二十一日之夜初更時忽有人連叩其門傭媪聞而啓視則黑暗中約有兩三人正欲向詰由來一人突以石灰灑其面媪目爲之眯始知其爲匪類大聲疾呼並順手扭住一人堅不肯釋主婦聞聲出視其人情急袖出利刃向媪猛砍傷厥臂婦以護媪故面上亦受刀傷其人隨揮令黨羽一擁入門察視一周揚長而去迨鄰人畢集早已遠颺四處檢查器物絲毫未失嘻異哉其爲梁上君子耶抑本有宿仇意圖報復耶刻已報由總巡移請有司勘辦矣 
[潤郡决囚]  
　　鎭江訪事人云本月十九日署丹徒縣洪鷺汀大令接奉上憲公文飭將盜犯三名正法等因隨於正午十二點鐘時升坐大堂飭役將各犯由獄提出如法綑綁標發斬條會同城守營守備王守戎督兵二哨押赴北門外校塲斬决 
[皖省官塲紀事]  
　　安慶訪事人云安徽舒城縣訓導鮑廣文文鑣病故遺缺經藩司聨方伯札委試用訓導胡廣文際昌署理○皖省應解京棕第一批藩司聨方伯委候補典史汪少尉景鴻押解第二批委候補巡檢姚少尹源押解同於九月二十日詣院禀辭押運北上○安徽含山縣萬大令芳欽前曾出宰舒城兹又重蒞斯邑駕輕就熟不知有何善政足以慰舒民之望也○補授安慶中恊李鎭軍葆齡尚未奉到部覆刻下仍統帶武衛楚軍左營 
[白下官場紀事]  
　　金陵訪事人云本月二十一日有劉觀察名國安者趨詣督轅呈遞手版上署江蘇候補道世襲三等子爵等銜聞諸略悉觀察家世者謂觀察爲已故勳貴劉公典之嗣君此次奉大部分發江蘇以道員候補故特趨轅禀到也江南文闈定期九月二十四日子時揭曉先由楊紹兩主試於二十三日請兩江督憲入闈鈐榜一切儀注均照例舉行旣而供給所委員奉内提調傳示兩主試擇吉二十六日出闈因卽謹按大清會典預備煖輿兩乘儀仗兩副送入内供給所 
[潤郡官塲紀事]  
　　鎭江訪事人云常鎮通海道兼鎮江關監督郭月樓觀察以邇來不法頑民時或携帶洋槍四出劫掠爰札飭所屬各營縣及保甲巡防各局員一體嚴拿從重懲辦○前者署鎮江城守營參將兼新兵前營管帶吳養吾參戎命駕赴白門謁見兩江總督魏午帥旋於本月二十二日附某輪船遄返麾下各哨弁迎迓如儀○本月二十二日署溧陽縣胡大令蕚輝因公至鎭禀見道府各憲並拜會各同寅小作勾留卽回任所○駐防鎭郡之南洋續備新湘全軍統領錢琴齋觀察於月之二十二日由大馬頭登舟赴圌山一帶巡哨○護理江寗將軍正任江寗副都統奎仲元留守於月之二十四日由省垣乘官舫抵京江暫泊六吉園碼馬鎭城文武官弁及八旗駐防各員均詣江干迎迓翌晨留守命駕詣大校塲升坐演武廳閲視八旗所演洋槍陣法○鎭江保甲局總辦楊大令紹時近奉上憲檄委署理丹陽縣事所遺保甲一差遴委江蘇候補知縣姚明府詩聲接辦月之二十一日明府由省垣乘舟至鎭禀見道府各憲後定期二十三日進局視事 
[蘇省官場紀事]  
　　姑蘇訪事人云蘇城開辦警察時總辦一差由前蘇州府知府向子振太守兼攝自太守升任赴粤卽由江蘇巡撫恩藝棠大中丞改委候補道陳亦漁觀察兆璜接辦另派蘇州府爲提調長元吳三縣主爲隨辦至上月二十一日復札飭觀察與辦理善後局道員陳蓉野觀察互調○月之某日藩轅牌示云陽湖縣訓導黄濟病故遺缺查有試用訓導歐陽周堪以委署丹徒縣訓導宋光裕病故遺缺查有試用訓導居文麒堪以署理吳縣主簿葉煒病故遺缺查有候補縣主簿雷星樵堪以酌補○長洲縣知縣蘇靜安大令前赴各鄉查勘秋收及鄉團事宜於本月二十二日事畢而返○常昭海口釐局委員張漸逵大令及内河釐局委員何滇生司馬均以所收盈餘由督辦司道記大功一次○花翎二品頂戴分發江蘇候補道蓍觀察康領憑到省於本月二十三日禀到○江蘇藩憲效述堂方伯近據靖江縣知縣許朴山大令禀報該縣積榖遵章購補詳請委員驗收等情遂委候補知縣尚襄臣大令往驗 
[南海珠光]  
　　廣州訪事人云本月十一日粤闈放榜後監臨立命將科塲舞弊之彌封所書吏八人發交番禺縣收押如何究辦刻尚未知其詳○自湛露堂承充粤省洋關騐貨廠挑夫頭目卽雇夫在廠舁貨起騐現又禀准關憲自設公所俾得就近管理以專責成○本月某日粤東善後總局牌示云光緒二十九年九月初二日奉督憲批據合辦緝捕經費惠泰公司誠義堂股商職員劉福誠等禀爲勢弁奸商噬人肥已瀝乞恩准察核澈究遴委監收查辦以懲大蠧而伸奇枉事等由奉批該職商等湊合資本與林清華用誠義堂名同李世桂承辦惠泰公司旣有合約曾否將該職商等姓名報局存案此等合股之事何以三年不分息銀不算數目如果實情無怪衆情不服仰廣東善後局傳李世桂林清華與該商等到局詢明實情飭令核算清楚毋任侵欺等因奉此合行牌示爲此示仰商人劉福誠高兆全鄭祝南及李世桂林清華等知悉著於十二日來局聽候詢明實情督飭核算清楚 
[稽山寒信]  
　　紹興訪事人云郡城昌安門外三江閘一帶河道每有鄉民編竹爲簾以捕魚蟹照章須向水利主簿納税近口漁人類多私設兹忽有一鄉耆赴山陰縣署禀稱有碍山會蕭三邑水利求恩限期一律拆去縣主趙佑之大令察閲禀中有紳董列名地甚疑之飭人往詢 
 
 

Page 3

 
 
始知皆係揑名當將鄉耆扣留以例嚴行訊究○新昌縣訓導徐廣文因病出缺後經藩憲先行委署兹已奉到部文以李廣文廷鴻補授業經撫憲聶大中丞考騐大約明春方克來越履任也○蕭山縣境竹林寺産業甚豐住持僧世傳醫術所獲尤豐惟皆不守戒規躭於酒色以致不肖紳士時向訛錢殊足爲佛門之玷也 
[蜀棧雲痕]  
　　重慶訪事人云巴縣霍大令於八月二十一日交卸篆務卽於二十三日赴簡州新任其新任巴縣者爲傅大令○川省入口貨以綿紗爲大宗出口貨以絲蠟二者爲大宗近日洋紗價漸平减絲蠟則頗暢銷雖生意較有起色然漲落不常亦頗難於億中也○川南永甯道所轄叙永廳有天主耶穌二教人持械毆鬥傷至數人業已由上憲派員理處了結矣○重慶銀根甚緊自七月至九月行息一分五釐或二分不等因是各鋪之倒閉者甚多如建帮復昌和土帮同慶永皆負債數萬恐一交冬令更有甚於此者矣○本月某日川陳防營勇甲乙二人行至重慶城外浮圖關見有小轎中坐一少婦疑爲大家妾效紅拂之私奔者相約媵攔阻不放後經團丁出爲詰問始知其爲良家婦斥勇不合扭送府轅府尊張太守研訊之下命責千板荷枷示衆 
[隋堤月色]  
　　揚州訪事人云本月下旬某日江都縣知縣盧大令奉到蘇垣大憲公文披閲之餘悉由王少光祖由蘇解到盜犯首級三顆旋於二十三日簽差解赴湯家汪犯事地方懸竿示衆聞所戮者卽上年盜刦某姓家誤斃鄰人之案犯也○郡城流芳巷東首某姓草房於本月二十三日破曉時忽然失火幸得隨手撲滅僅焚燬某姓一家○本月二十一日爲兩淮運司恩新甫都轉懸弧令誕屬員之饋送禮物者相屬於途 
[循例防冬]  
　　昨日蘇松太兵備道屬聽鼓各員均詣道轅參謁袁海觀觀察觀察諭令退去聽候給札委辦冬防以安閭閻而靖宼盜蓋循舊章也 
[大令騐屍]  
　　前日滬北新闢公共租界中七圖地方某小茶肆内有嚴阿春者與劉木林因賭起釁突用小刀將劉戳傷斃命報由捕頭將嚴拘押令地保吳榮祥投報上海縣署午後四下鐘時縣主汪瑶庭大令帶同書吏仵役前往騐得屍上刃傷屬實飭吏塡明屍格交屍母劉陳氏備棺收殮嚴發回捕房隨於翌日送縣大令飭收押所中候傳屍屬及茶館主吳裕坤訊明究辦 
[命犯送縣]  
　　本邑西鄉靜安寺迤北七圖民人劉福林與其友嚴阿春因爭小銀錢一枚互相扭結嚴忿無可洩突持小洋刀將劉左右肩及腰肘等處戳傷血湧如泉霎時氣絶身死劉三郎等見之意欲將嚴拘拿嚴卽逃至新闢公共租界中旋經黄家庫捕房某號巡捕拿獲捕頭略詰情由令地保吳榮祥報請上海縣主汪瑶庭大令詣驗後將嚴及劉三郎發回捕房昨由包探張全林解至英美等國公共租界會審公堂屍毋劉陳氏泣稱兒子死後已蒙上海縣汪大老爺蒞騐叩請伸寃嚴俯首無詞讞員鄧鳴謙司馬商之英總領事署繙譯官迪比南君著一併押送上海縣署歸案訊辦 
[客棧獲盜]  
　　前者新陽縣境公和典被盜劫去數千金經事主開單報請縣主某大令會營詣勘懸賞購線訪拿兹經元和縣差役會同上海縣捕役凌振查悉盜犯李大羅偕其妻張氏匿跡洋涇浜上永安棧第十二號房内因卽恊同包探竇如海及某號西探前往一併獲解英美等國公共租界會審公堂讞員鄧鳴謙司馬訊鞫之下淩捕禀稱小的查得李前在新閘犯有竊案司馬飭分别押候傳公和典執事人來滬認明各贜先將竊案懲辦然後解歸新陽訊究 
[營求保釋]  
　　著名流氓邱永興混名小江西前因冐充包探向人訛詐由捕頭拘獲解經英美等國公共租界公廨讞員孫建臣直剌訊明判令笞責五百板收禁西獄一年然後遞解回籍兹者邱潛囑所私蕩婦名阿雲姐者央某律師赴捕房求准保釋捕頭以邱惡積昭彰未便遽准遂於昨晨從獄中提出解送公堂禀請讞員鄧鳴謙司馬訊核 
[美界火警]  
　　前日傍晚時僑居虹口天潼路之粤人劉阿祺家有小孩在樓上戯燃蠟燈火延蚊帳霎時烈燄飛騰幾致不可收拾幸卽汲水灌救得以火滅烟消雖捕房未及鳴鐘告警然四鄰已飽受虚驚矣 
[上海官塲紀事]  
　　昨日江蘇候補道陳益垣觀察因公來滬乘輿赴道轅拜會蘇松太兵備道袁海觀觀察繼至上海縣署投剌縣主汪瑶庭大令飭丁擋駕○昨晨新委高昌廟巡防局員孫庚梅二尹昨詣縣署謁見縣主汪大令互談良久而别○兩江督憲魏午帥委江蘇候補主簿洪夢丹少尹赴松屬各州縣稽查漁鹽事宜昨日行抵申江特詣縣署謁見汪大令○昨日松海防同知劉乙笙司馬乘輿至縣署拜會與縣主汪大令互談片刻而别 
[上海縣署瑣案]  
　　信和米店主瞿耀彝控歇夥嚴培蘭私收帳欵洋銀一千二百餘元縣主汪瑶庭大令訊知嚴與郭勝華串通笞責管押限期理償前晚復提寄存米石之吳勝全喬阿三二人質訊吳供稱小的在某板箱作爲夥閏五月杪嚴寄存白米五十石至六月初九日雇車裝去二十五石初十日偕郭至小的處盡行裝去喬供稱小的向習木工嚴曾寄米四十餘石於六月初九初十兩日偕郭前來取去嚴供稱小的將米二百石售與某姓後忽退回是以暫寄吳喬兩處旣而由小的取回一百二十石由郭裝回八十石及託郭出售價悉被吞没郭供稱小的爲嚴售米價銀當卽交清嚴叔雪山供稱小的前奉堂諭將胞姪培蘭産業變價歸償實因此屋坐落鄉間一時難覓購主求恩寛限日期大令飭赶緊售去爲之料理嚴仍還押所郭追償米價四十石吳喬無干省釋○本月初十日施阿三控王和尚等攔路滋詐經大令飭拘未獲前日施復扭曹阿二至案訴稱此人爲首滋詐求卽訊懲曹供稱小的向在八仙橋左近某鞋店爲夥本月初九夜並未入城安有攔路滋詐之事施執定係曹爲首大令察閲呈詞並無曹姓在内遂飭將曹交人保出聽候查明澈究○浦東保甲總巡謝岳松明府移送張藍狗控黄阿弟糾衆攢毆一案至縣前晚大令升堂研訊張供小的與黄同在某廠工作伊等麕聚賭博小的阻之非特不允反被兇毆黄供稱張與某鐵匠賭博小的斥其不應聚賭被伊兇毆受傷大令判令各掌頰五十下交人保釋 
[浦東總巡局紀事]  
　　前日日商大阪公司執事人某甲送棧房工人徐金清一名至浦東保甲總巡局訴稱被竊栗子一包請爲追究總巡謝岳松明府研訊之下判責二百板○籮間夫包順發等投浦東保甲總巡局控野鷄挑夫張連勳許阿桃爭奪生理等情旣而南巿大東門外夫頭丁瑞卿亦投局禀稱挑夫一業向有行規小的等久經遵守今被許等逞强爭奪叩求恩斷總巡謝明府研訊之下諭令許等照章營生毋得爭執 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[催解國課]  
　　武昌訪事人云本年下忙錢糧各州縣有未經解清者糧道譚伯臣觀察特委候補縣孫大令揚祖巡檢瞿二尹爾福繆二尹祖保張二尹祖蔭縣丞曹少尹兆熺分投催解蓋以之數員者曾辦闈差故借此以示鼓勵也 
[示興警察]  
　　九江訪事人云月初某日總辦江西九江府屬警察事宜廣饒九南兵備道兼九江關監督瑞莘儒觀察剴切曉諭曰本總局前經設立學堂招募壯年識字子弟百有餘名内塲則講授章程外塲則練習操法兩月以來漸臻嫺熟兹當畢業站街之始特先擇兵共中較優者派充巡長巡目按照水陸各叚晝夜梭巡往來不絶合行出示曉諭爲此示仰紳商軍民一體知悉汝等須知警察之設原爲保衛地方維持商業緝防盜賊起見但巡兵賢愚不等未能保共盡屬善良站街之時倘有訛詐滋擾毆打情事准受害之人認明號數來局控告以憑訊實懲辦决不稍有偏護其各凛遵毋違特示 
[狂風毁舟]  
　　鎭江訪事人云本月二十一日之夜暴風大作飛砂走石勢甚猖狂江中所泊各船斷練走錨不可數計新河内更毁壞南灣子船三艘淹斃舟子二人舟行之險不亦可危乎 
[青皮匿蹟]  
　　鎭江訪事人云日前常鎭通海道郭月樓觀察出示曉諭曰本道蒞任以來訪聞鎮郡每有青皮光棍爲害閭閻本當按名拘拿因不忍不教而誅先此曉諭令其自新倘敢妄爲以及滋閙無論何人均須隨時扭禀訊明重辦等因日來若輩已漸銷聲匿跡不敢横行廛巿中矣 
[五茸衰草]  
　　松江訪事人云郡城西門外長壽橋迤南開濬河道由董挨户募捐有聶姓者欠繳錢九十八文一日地保葉某遇諸西門扭住不釋以致滾入河中迨經曳起聶已拖泥帶水喘若吳牛遂奔訴某紳擬卽控官請究○九月二十四日江南提標正副二營兵丁詣小校場打靶於西城角懸一紅旗俾行人知所趨避人皆以爲司空見慣毫不經心忽一彈丸飛越城外適超果寺附近孫家浜有某鄉婦彳亍而來擊中胸旁鮮血飛濺倒仆路側昏不知人旋經途人奔訴其家急倩醫生爲治未幾卽奄然化爲異物亦可憐矣○泗涇羽士某甲應某明經之召至家誦經事畢而回道出某處忽有梟匪攔截去路一躍登舟并出刃恐嚇羽士告以身無長物婉轉哀求始呼嘯而去迨歸告諸家人猶戰慄有懼色焉 
[上海巡局案]  
　　本城太平街有賣饎飯人名阿弟者前晚拐得一四歲小孩在家啼哭事爲地甲查悉拘解巡防中局請懲局員沈二尹詰究之下小弟供稱此孩由友人某甲在戴生昌小輪船碼頭交與小的帶回寄養數日自知不合叩乞施恩二尹判責八百板枷號一月示衆孩發普育堂留養聽候家屬認領 
[南巿捕房紀事]  
　　昨日吳金生投捕房報稱由三層樓碼頭雇陳周氏所操划船渡至華涇航路上氏爭論渡資以致口角互相扭毆時失去鞋籃内所儲雜物請卽究追捕頭派水巡捕拘氏至捕房押候轉解馬路工程局禀請總辦翁子文太守訊究○前日陶煥雲由舟山篛日本大阪公司載陽丸來滬登岸時失去帳箱一口内儲制錢三千文及物數件因乏開單投報捕房捕頭派捕拘獲甲乙兩賊押候轉解工程局禀請翁太守訊辦○日前南巿十六鋪梁東昇水果行執事人某甲遣傭人某乙負送栗子兩袋至老白渡陳姓所駕閔行簽船上乙於怱遽中悞送沈姓所駕吳淞簽船迨甲查悉向論沈不承認遂投報捕房捕頭遣水巡捕頭陳向榮查明覆核 
[英美租界公堂瑣案]  
　　偷兒洪阿林掩入陳永泰家竊取衣服洋銀報由包探沈阿岳拘案請究讞員鄧鳴謙司馬略詰原判令笞責三百板發押捕房一月○流氓毛炳福藉端將陳阿二之額用斧擊傷鮮血淋漓不省人事報由包探錢盈堂拘獲解案請懲司馬判責四百板枷示兩禮拜追償洋銀兩元爲養傷費○浪子章榮生與姚阿土之妻金蘭有私經姚察知糾令其友曹阿炳將章拘住用繩綑縛處以私刑迨釋出報由包探倪順泉將姚獲案司馬判笞臀五百板加示一月期滿之後發押捕房三月金蘭掌頰一百下曹笞臀二百板發押捕房一月○過犯陳金生串同無賴沈阿三王伯順在馬路中設攤誘賭被包探陳金標獲案請懲司馬判令將陳責三百板枷號一月沈責二查板王責手心一百下賭具銷燬○前者積山書局沈東喬控著名賭棍張善寳等騙去洋銀一案司馬判罰張銀一千兩遷延未繳昨經包琛竇如海將同黨王少卿解案王延某律師聲請訊釋司馬飭還押捕房候補提証人訊明核奪○偷兒何寳書掩入姚清書家竊取衣物報由包探竇如海獲案請懲司馬判笞責五百板發押捕房半年 
[法租界公堂瑣案]  
　　本月二十五日黎明時同興公棧内義大雜貨號不戒於火延燒左右鄰事後捕頭查得義大曾保火險銀六千兩因將號夥董仁山傳案請罰讞員魏蒓塢大令與法總領事署魏繙譯官會商著罰銀二百兩以儆○某處工頭王立才訴稱小工曹小羊王三串竊衣服搜出原贓送案請辦大令著將曹押候嚴比王三無干省釋○隆興洋行失去高麗參數十斤報經包探查得由王阿四葉阿二竊取浼王世忠等人輾轉售與十六鋪養源參號由虹口義大亨米店擔保收取價銀因將養源號夥張九茂龔茂生義大亨店夥陸芝橋及王阿四王世忠等一干人解案大令判罰養源號洋銀二百元陸芝橋王世忠各罰洋銀二十五元王阿四押候嚴辦隆興行主以此案罪魁爲陸芝橋應令照數賠償禀請領事照會大令昨日大令飭提通案人證到堂復訊判將陸芝橋加罰洋銀二十五元隆興行主堅請重責追償大令不允隨將董瑞芳等各交原保人保去○法商伊麽田偕徐雲洲控陳樹堂吞没棉花洋銀六百元大令訊知率涉南匯武舉顧祥龍因備文關提到案訊取口供交陸稿薦肉店中人保出迄今案懸日久陳仍禁押捕房伊麽田及徐迭次求追昨日大令命提陳行訊并飭陸稿薦夥將顧交案陳供小的已變賣田産將洋銀交顧料理詎知顧悉數吞没置之不理徐稱陳家頗殷實故意刁玩求恩嚴追大令飭將陳交的實人保出限一個月内理楚顧提案訊追 
[美租界捕房紀事]  
　　昨日午前甫甬婦羅阮氏投捕房訴稱行經西華德路某作塲門外泥水匠胡福生用亂磚從高擲下傷及頭上捕頭令人送入同仁醫院醫治○昨晨積竊張阿二韋阿貴掩入武昌路四百六十一號門牌蔡董氏家行竊首飾衣服等物被包探倪順泉拘獲解入捕房捕頭令押候解送公堂禀請讞員鄧鳴謙司馬訊辦○昨日亭午時甬人李金德在篷路菜巿中拾得金質對時表一枚被包深倪順泉拘入捕房捕頭令押候解送公堂禀請訊辦○昨日東洋車夫王茂金曳車至西華德路偶不留意將粤婦李阿蘇之足碾傷阿蘇忿極扭王入捕房捕頭令押乞丐牢半天以儆 
[蘇省官報]  
　　九月十九日南匯縣戴禀到知縣盧運昌禀辭赴楊州算交代内閣中書文焯由滬來巡檢淮清禀辭回丹徒沙洲差次並謝奉飭徒陽河工案内蒙給予 
 
 

Page 10

 
 
勞績班署事一次二十日候補道甯本瑜辭行赴甯三品銜調任蘇州府許禀到謝奉憲臺飭赴調任蘇州府事請補金匱縣江　鳳禀知赴十里亭稽查火藥新庫卽回知縣何聨芳由甯來撫轅武巡捕梁映福禀謝奉委解貢進京廿一日藩轅牌示照得吳縣主簿葉焯病故遺缺查有候補縣主蓮雷星樵堪以酌補又陽湖縣訓導黄濟據報病故遺缺查有丹徒縣人試用訓導歐陽周又委署丹徒縣訓導宋光裕病故遺缺查有高郵州人試用訓導居文麒均堪以輪委署理候補道陳遹聲通知奉撫憲委調辦警察局事宜並展假五天陳兆璜通知今日警察開辦冬防並奉撫憲委調辦善後局事宜首府總捕三首縣各路總察均禀知今日警察開辦冬防撤夏防冬防水陸各叚捕員均禀知今日到差夏防各段捕員均禀知銷差府經歴陳庚禀謝奉委荆溪縣保甲差卽辭鄭先蔭禀謝飭知徒陽運河工程案内蒙給予勞績班儘先酌委署事一次道庫大使鄭烜禀赴清江兒漕憲巡檢張恩瑞禀辭赴滬見道憲張思績禀謝飭知留蘇差委註册指分江蘇試用從九品張巽龢湖南人禀知騐看到省廿二日花翎二品頂戴江蘇候補道耆康正紅旗人由京來南匯縣戴禀辭知縣謝崇聲禀謝奉府委赴松江府屬公幹卽辭縣丞譚漣禧由湖南籍來廿三日新任蘇州府許禀知接印在事代理蘇州府田禀知交缷任事知縣韓葆仁禀辭赴甯見制憲劉思濬請假赴江北措資武備學堂委員府經歴金業成禀知撫憲於廿四日親臨武備學堂考試秋季季課廿四日藩轅牌示署南匯縣知縣戴運寅另有差委遺缺查有現署金匱縣知縣張寳瑔堪以調署所遺金匱縣知縣員缺查有候補知縣伊立勳堪以酌委署理督辦金陵釐捐局候補道俞明震由甯來宜興縣莊專丁來省禀知山東賑捐案内奘敍花翎同知章維鈞禀知由甯起復回省知州楊增芳由甯來知縣俞錫疇由木凟釐局來禀謝飭知二季盈收蒙記大功一次錢紹勛禀知赴寗見制憲卽辭縣丞張作書由甯解銅元來廿五日候補道俞而震辭行回甯首府許謝委接辦警察局提調差知縣周寳榮禀銷赴滬就醫假陳秉衡由福建電報局專丁來省禀謝飭知前辦山東賑捐案内蒙保候補缺後以直隸州知州仍歸原小補用 
 
 
 

Page 11

 
 
   
 
 

Page 12

 
 
   
 
 

Page 13

 
 
命北征疏奏稱李昭慶英毅穏練亞於諸兄檄派總理馬步全軍營務並統領武毅忠樸等軍精騎逾萬爲大枝遊擊之師追逐捻逆張總愚牛落紅各股匪於東豫蘇皖各省並調撥十八營堵禦運河使賊不得逞兩年之中如柳新莊蕭家寨諸捷以及　城之釋圍汝甯之兠剿其尤著者也迨李鴻章接辦剿逆事宜該故運司仍奉檄統兵遇警馳剿親赴前敵所有六安信陽德安等處胥賴其奮攻之力得以保全援鄂甫回卽往徐州宿遷察看蘇境運河督催淮軍各營與皖軍聨絡扼紥長牆深濠布防運西進逼東境膠萊以爲就地圈制之策李鴻章大營屯濟寗居中調度飭該故運司督率所部由灘上黄林莊接守至褘莊八閘星羅棋布嚴壘以待旋任柱賴汶洸各股匪突過濰防迸力竄出急欲由桃源縣搶撲運河其大股千餘騎衝至宿遷對岸及六塘沙劉老澗一帶該故運司相機應敵節節進剿著名捻酋皆在擒殺之内其餘黨由西南紛竄仍由該故運司督隊四路搜獲以收聚殲之功迨東捻蕩平諸將論功行賞李鴻章以親弟故從前屢次勝仗均不敢仰邀奬叙至是始欽奉特旨以鹽運使候補同治八年振旋财旋前兩江總督馬新貽奏派辦理淮軍營務紀律嚴明拊循勤惠一如其在陣臨敵時江防鞏固建威消萌内安外靖尤極一時之盛綜計該故運司宣力疆塲苦戰八年無一日不在艱險中其功績見諸當時奏牘鑿鑿可考凡湘淮各將校與該故運司同在戎行者莫不服其略之曉奇且廉介不苟恂恂仁讓有儒者氣象徒以兠追捻匪晝夜躡行百餘里乘憊接仗遂得𠻳喘咯血之症積勞而殞年不獲長承國家倚畀至爲可惜其立功蘇浙皖豫鄂五省均有戰績而以在東爲尤多闔境士民被李鴻章再造之恩該故運司捍禦之功至今追念遺愛猶繫謳思理合造具事實清册呈懇據情轉詳奏請宣付史館立傳並附祀前大學士孝鴻章山東專祠以隆報享等情呈由該府縣轉經藩司胡廷幹核明詳請具奏前來查該故運司李昭慶以統兵大員幫同胞兄李鴻章勦髮平捻馳驅數省持躬以仁亷稱典軍以毅勇著臣當日親在行間素所稔悉其屢立戰功之偉鏖戰致疾之由有曾國藩李宗羲等先後奏報可證列諸中興諸將之中實無多讓况在山東功業尤著士民感念前績歴久不忘合無籲懇天恩俯准將已故鹽運使李昭慶生平戰蹟宣付史館立傳並准附祀故大學士直總督臣李鴻章山東專祠以彰藎蹟而順輿情出自慈施除將事實清册咨部外理合恭摺具奏伏乞皇太后皇上聖鑒訓示謹奏奉硃批著照所請該衙門知道欽此 
山東巡撫周奏武員營務廢弛請旨懲儆片初三日 
周馥片再現在各防營分布各處全恃平日操防認眞營規整肅俾成勁旅查管帶先鋒隊前路左營候補遊擊朱鳳山約束不嚴營務懈弛且有逃勇出外滋事未便姑容應請將該遊擊朱鳳山以千總降補以肅營伍而示懲儆理合附片具陳伏乞聖鑒謹奏奉硃批著照所請兵部知道欽此 
江蘇學政李奏教官訓士勤賢懇恩奬勵片 [X>初四日李殿林片再教官有訓迪士子之責臣按試各屬每　接見之時以整飭學規陶成上類親加勸誡三年以來於實缺署事各教官等訓士之勤惰立品之賢否細心體察核實考求旣不敢徒騖虚聲濫登薦牘亦不敢轉遺實行久困閒曹謹擇品學兼優酌保六員以資鼓勵兹查有揚州府教授詹坦器識端凝才能練達留心政事饒有吏才江陰縣教諭秦毓麒學問淵雅課士有方時務講求克通吏治清河縣教諭王相學有根柢政事通明山陽縣教諭汪曾蔭學識宏通留心時事江陰縣訓導周朝升學問純正訓土克勤代理甘泉縣訓導陳汝恭品學端方士林矜式以上六員均屬教官中出色之員可否仰懇天恩俯准將揚州府教授詹坦江陰縣教諭秦毓麒送部引見聽候錄用清河縣教諭王相山陽縣教諭汪曾蔭在任以知縣選用江陰縣訓導周朝升代理甘泉縣訓導陳汝恭賞加内閣中書銜並飭部註册之處出自高厚裁成臣爲鼓勵學官起見謹附片臚陳伏乞聖鑒訓示遵行謹奏奉硃批著照所請該部知道欽此 
江蘇學政李奏任滿回京請改由輪船海道北上片 [X>初四日李殿林片再臣任滿交卸起程之日約在九十月之交彼時冬令漸深内河水涸舟行每多遲滯清江山岸陸路夫馬供應亦屬苦煩臣駐署江陰踞滬較近擬俟新任學政到任接篆後臣自備資斧赴滬搭輪航海北上俾得早覲天顔克遂瞻依之願所有交卸後由海道赴都未敢擅便謹附片先行奏明伏乞聖鑒訓示遵行謹奏奉硃批著照所請欽此 
江蘇學政李奏報通省考試一律完竣摺 [X>初四日江蘇學政吏部左侍郎臣李殿林跪奏爲通省考試一律完竣恭摺具陳仰祈聖鑒事竊臣於上年四月間將歲試事畢連考徐海科試並改試新章情形恭摺奏明在案旋卽於五月初間在江陰駐署科考常州以次按臨蘇州太倉松江鎭江通州揚州淮安六府直州並隨棚考選優生於上年九月補行選與庚子優貢摺内附片奏明各在案本年六月下旬至金陵省會按試江寗府屬七月中旬接錄遺才並會同督撫臣總覆通省優生至七月二十九日一律完竣八月初八日士子鄉試入閙已畢臣於次日起程十二日仍回江陰駐署查通省文風以蘇常爲最揚通太倉次之江密松江淮安又次之徐州府海州各屬地方偏僻風氣雖未大開而流弊尚少亦不無清通可造这才均敷取進臣按臨所至仍認眞核閲嚴密關防臨塲嚴飭教官責成認派廪保互相稽查士子恪守塲規尚無槍冐等弊發落之日朂以砥礪廉隅通知時事俾得學有根柢克儲經濟有用之才庶不負國家改試新章作養人才之意至改建學堂規模甫就除南菁高等學堂由臣延請教習講求中西實學時加整頓外其各屬中小學堂臣每於延見府縣時飭其愼選教習原定課程於轉移風氣之中預防流弊如有品行不純跡涉詭異者雖有才能立予屏斥誠以欲維風化先正人心欲正人心必端士習臣學殖荒蕪未能楷模多士振起頽風承乏三年毫無裨益輙用自愧至臣所過地方雨暢時若秋收豐稔民情均尚安謐堪以仰慰宸厪所有考試完竣緣由理合專摺具陳伏乞皇太后皇上聖鑒謹奏奉硃批知道了欽此 
 
 

Page 14

 
 
浙江布政使翁奏報交卸撫篆仍回藩司本任摺 [X>初四日頭品頂戴浙江布政使臣翁曾桂跪奏爲恭報微臣交卸撫篆仍回藩司本任叩謝天恩仰祈聖鑒事竊臣前奉温綸護理浙江巡撫篆務於本年四月初六日接印任事遵將一切應辦事宜妥愼經理不敢稍涉因循現在新任臣聶緝槼已經到省臣於八月十八日委員將巡撫關防鹽政印信曁王命旗牌文卷等項齎送接收卽於是日奉撫臣飭回藩司本任旋准署布政使杭嘉湖道崔永安將印信文卷移交前來臣當卽恭設香案望闕叩頭祇領任事伏念臣謬邀疆寄瞬經半年自愧輕材毫無報稱復膺屏翰益切悚惶惟有勉竭愚誠倍加整頓於用人理財諸大端隨時禀商撫臣實力講求以期仰答高厚鴻慈於萬一所有微臣交卸撫篆仍回藩司本任日期叩謝天恩伏乞皇太后皇上聖鑒謹奏奉硃批知道了欽此 
浙江布政使翁奏拿獲混入塲内作槍之舉人請旨先行斥革片 [X>初五日翁曾桂片再臣於十四日三塲點進考生傍晚人衆擁擠之時敝見有人未持試卷闌入龍門當經稽察官弁立時拿獲訊據供費有容籍隸湖州府烏程縣光緒二十八年補行庚子辛丑恩正併科本省鄉試中式一百四十名舉人因貧困無聊希冀混入塲内代人作文藉得謝資不料卽被查獲實係一時起意並非預先與人有約等情此供是否屬實殊難憑信除發交仁和縣嚴訊確供詳辦外相應請旨將該舉人費有容先行斥革以肅功令而端士習是否是當理合附片具陳伏聖鑒訓示謹奏奉 
硃批著照所請該部知道欽此 
雲南巡撫林奏知縣試署期滿報請授摺 [X>初五日雲南巡撫臣林紹年跪奏爲知縣試署期滿報請實授恭摺仰祈聖鑒事案查前准吏部咨議覆雲南新海防儘先補用知縣吳昌祀准其署理師宗縣知縣仍照例試署期滿如果稱職另請實授等因飭遵在案兹查該員吳昌祀年四十五歲四川會理州拔貢生中式光緒十一年乙酉科舉人十二年在部註册以知縣揀選二十四年戊戍科大挑一等引見奉旨著以知縣分發各省試用欽此在京遵新海防例報捐指省雲南並加同知升銜領照於光緒二十四年九月十四日到省復由京報捐本班儘先補用免試用試用期滿甄别留省補用歴署阿迷建水等州縣請署師宗縣知縣奉文覆准二十八年八月初一日到任隨遵四川振捐例報捐花翎在案計自到任之日起連閏扣至二十九年七月初一日試署一年期滿例應報請實授造具履歴清册申由該管道州查明出考咨經布政使李紹花按察使劉春霖查得該師宗縣知縣吳昌祀自光緒二十八年八月初一日到任起連閏扣到二十九年七月初一日試署已滿一年例應報請實授該員自到任以來每逢朔望傳集紳民宣講聖諭廣訓化導愚頑咸知禮法籌欵設立農工商務局勸民栽種樹木認眞紡織以開利源遵奉通行設立蒙小學堂以期開通民智嚴飭保甲稽醒奸匪宵小濳蹤地方安靜訓練團丁秉公奬罰務期操練精熟徴收錢糧遵用滾單令民自封投櫃民樂輸將日用薪疏出入夫馬俱發現錢照巿買雇從無賖欠派累由該司等查明以勤政愛民循聲久著詳請出考奏請實授等情到臣查該員才猷幹練辦事實心洵屬稱職之員核與試署期滿報請實授之例相符除咨部查照外謹會同署雲貴總督臣丁振鐸恭摺具奏伏乞皇太后皇上聖鑒敕部核覆施行謹奏奉硃批吏部議奏欽此 
雲貴總督丁奏報滇省團哨變通班期並團保合一辦法摺 [X>初五日雲貴總督臣丁振鐸跪奏爲滇省團哨變通班期並團保合一辦法擬懇敕部立案以期經久恭摺仰祈聖鑒事竊滇省訓練團哨曾經前撫臣李經羲將章程抄單分别奏咨於光緒二十八年五月二十四日奉硃批該部知道欽此欽遵轉行遵照在案查原章係以三月爲一班合兩年半練足十班周而復始是每年旣練四班不惟農忙不能停止而薪餉益爲不貲上年剿辦遊匪次第增設廣南等處團營餉項無出不能不挹注鹽捐本年臨安事起遠近各州縣均添調團兵藉資防守而現在粤游未靖各處團營不特不能遽裁且時有增添之處計惟將團哨酌量變通以期兩有裨益臣等伏維團練本古者鄉遂制軍之法亦泰西民盡兵籍之規有應盡之職即有應休之時不定年限不明等級則生計有碍暮氣易乘殊非持久之道今擬分團練爲三等一日正戰團配以八成槍砲主本境鄰境前敵殺賊之事一日備戰團配以六成槍咆主本境鄰境應援設伏之事一日巡警團配以三成槍砲主本境偵緝巡察之事現在各屬練至五班者已屬不少卽開操最遲者本年底亦可練足五班此後卽自甲辰年起改爲每年訓練八個月以三月練一新班已練之舊班五班各帶練一月俾技藝皆臻純熟農時不致曠廢合五年爲一等按年練一新班退一舊班正退爲備備退爲巡巡退爲民共十五年而三等畢卽不在部勒之列然而舊班旣各帶練一月後此若不過問仍嫌不免荒疏則復訂帶操之法將備戰團丁輪調帶操二日除甲辰年五班全行帶練母庸帶操外自乙已年起調備戰之團帶操二日五年後頭班退爲巡警六班退爲備戰巡警則母庸帶操仍備足五班爲止嗣後每屬卽永有三營之衆合通省已練之丁得三百四十五營民兵十萬有奇是每屬已隠儲三營之兵而常年且不及一營之餉更嚴其賞罰以昭激勸待以禮數使異齊民挑優等者准拔補營弁以子出身數年之後民盡知兵遇有徴調母須招募自强之圖實基於此第團保不合一則挑丁不免紛歧退伍亦無約束今擬照保甲成法先行清查烟户十家爲牌十牌爲甲十甲爲保均有長十保爲團團有正另選團總一二人以總其成均由地方投名公推以公推在八成以上者爲合式所有丁壯咸造入册以後挑丁卽按籍而稽各鄉各爲一哨庶相習相親不虞隔閡練畢退伍仍歸保甲巡警一營旣專主探偵巡察之事尤應以保甲爲重平時守望相助盜警恊力掩捕並責成盤詰奸宄清查匪類以靖地方如此則三時無害士氣常新减練節餉以處其常加練增餉以通其變團保相輔而行尤爲有利無弊矣據團練處會同雲南布按兩司善後團保各局司道具詳前來臣等覆查無異除將詳細章程開單咨部查照仍隨時察酌情形再行奏明辦理外謹合詞恭摺具陳伏乞皇太后皇上聖鑒敕部立案施行謹奏奉硃批著卽切實辦理務收實效欽此 
 
