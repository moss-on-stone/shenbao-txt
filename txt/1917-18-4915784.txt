# 1917 - 18 - 4915784

 

Page 1

 
 
   
 
 

Page 2

 
 
   
 
 

Page 3

 
 
時評 
[幸歟不幸歟（冷）]  
　　數日之間所滯留而未經發表之事不過數端曰鄭家屯案之解决也曰交通銀行日借欵之簽字也曰内務部盜印案之發現也曰長江流域之地震也茲數事者點綴於舊歷之歲尾年頭間也 
　　雖然茲數事者其爲中國前途之幸歟不幸歟 
[命令]  
　　一月二十日大總統令自來鄉遂州黨聿啓良規嗇夫鄉老允稱善制我國自治精神已昌明於往古徵諸東西各國凡地方繁盛之由來胥因自治制度之完善蓋爲官治之輔佐謀公益之振興循序進行社會於以發展法至良意至美也清季舉辦自治各項章制粗具端倪民國肇造賡續前規中更變故遂以停頓本大總統受任以來深維致治之道宜在於此而歷年成效未彰非自治之不良實由於立法未周易滋誤會廢置不舉惄焉可憂現值百度維新之際以民治爲基礎自應妥定良方尅期舉行著内務部迅將地方自治制度及舉行自治一切事宜研究至當分别釐訂務以適合國情民意爲根本之建設庶幾推行無阻漸進大同有厚望焉此令 
　　一月二十二日大總統令自來郅治保邦端資敎育民國肇建所有敬敎勸學各要政不啻三令五申乃因國事𢃖螗地方多故遂令敎育事業日就衰頽本大總統早夜憂思以爲民德不進民智不開欲求鞏固共和劃一政治其道無由况我國幅𢄙廣大人民蕃庶將欲普及敎育比於列邦惟賴地方官吏實力振興庶有計日觀成之望縣知事與民最親興學育才乃其職責若坐視學齡兒童輟業以嬉何以盡作育人民之任應由敎育部分行各省區長官通令所屬察酌情形妥籌整理推廣之法務使地方敎育積極進行數年以後漸期普及並按照知事辦學考成條例嚴切稽核分别奬懲至敎育部視學及各省區地方視學尤須切實周巡指導紏察以資振作庶幾敎育日隆用固國本有厚望焉此令 
[專電]  
　　北京電日人消息一月二十二下午四時林日使與劉外次長交換鄭家屯案解决公文之内容（一）懲戒第二十人八師長（二）依法律處罰有責任之士官（三）出告示表明優遇在南滿之日本軍人及人民（四）對於日人吉本某與以慰藉費（五）令奉督軍表陳謝之意（六）右件履行後日本因此案而增派之軍隊全部撤退二十五日到 
　　北京電交行借日金五百萬今日正式合同簽字二十號到 
　　北京電聞交通京行擬三月一日起限制兌現每十元幣兌現五元百元以上之票另定辦法一元票兌否未定反對者指爲交系出其所收十元票以滙現欵之計劃二十五日到 
　　北京電參院程瑩度動議請交通總長出席質問交行借欵嗣依程提議（一）恢復自治案先付討論照衆議院同付案可决（二）修正參議員選舉法十六條第一項案付審查（三）省議員任期案衆謂勿庸解釋否决（四）大赦建議案否决（五）禁桂賭建議案付二讀後交通總長到院質問者十餘人許答據交行口頭報告條件無危險俟正式呈文到察有不合當施行監督用途五時散會二十五日到 
　　北京電近日政潮稍靜憲法未成以前内閣不致有改組事實二十五日到 
　　北京電内部盜用印信之吳科長已交法庭審理二十日到 
　　北京電查起潮橋運副莫衡縱商殃民案委員已回京院部均主撤換二十五日到 
　　北京電張鎭芳袁乃寛願以巨欵報効國民黨准其入黨二十五日到 
　　北京電浙道尹恢復杭州劉天驥金華趙增蕃温處沈鈞業甌海王守恂二十一日到 
　　北京電呂公望到京住金臺館今日（二十五）上午十一時往謁段總理二十五日到 
　　安慶電皖城敬（二十四）日九時地震三小時二十四日到 
　　清江浦電敬辰坤震二秒鐘二十四日到 
　　武昌電今晨（二十四）武漢地大震塌屋多處爲歷來所未見二十四日到 
[外電]  
　　紐約電紐約總督簽定依據瑞士制編成之强迫軍役法美國各省首先採用强迫制者厥爲紐約（十七日） 
　　紐約電日本輪船楚希瑪（譯音）丸號行抵舊金山船上失愼火勢未熄刻正設法一面救火一面起卸貨物（十七日） 
　　華盛頓電德國外交大臣宣稱協約國致美國之覆文旣已如是則德國縱徇美總統之請宣示議和條約亦屬無益云（十七日）以上大陸報 
　　東京電内閣不信任案今日午後一時討議國民黨總務犬養氏演說提出理由政友會總　元田氏及寺内首相演說反對尾崎氏亦將繼以登壇而解散之詔勅已降時爲午後二時四十分（二十五日） 
　　北京電林公使於二十二日午後四時至外交部交換鄭家屯事件交涉文書（二十五日） 
　　東京電中日交涉鄭家屯事件旣經解决一兩日内卽將交換文書（十八日）以上東方通信社電 
[戰電]  
　　倫敦電羅境諸陣線沉寂若干時後麥剛森元帥忽在塞里士河猛力攻撃塞里士河下游之澤地其地實爲不可破之屏障該河與多瑙河會流處二十五英里之上則有固防之陣地與芬特尼重要橋端砲台位於河之北岸俄軍預料敵軍有此攻撃故數日前即圖先發制敵但仍未能鞏固其陣地德軍佔據梯萊斯特（塞里士河南岸橋端砲台）前鋒之一部分）後俄軍陣地爲之稍弱惟德軍尙未渡過塞里士河若德軍渡河後則加里資將瀕於危境（二十二日） 
　　倫敦電德國公報宣稱德軍在斯拉尼克與浦特拉間俘敵百人德軍在加細魯南面撃敗猛攻之敵軍布軍在土爾開附近渡過多瑙河支流南臂扼守北岸以拒俄軍（二十三日） 
[]  
[]  
[]  
[]  
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[抱通訊（一）惜哉太平洋航業]  
善哉職業敎育野心哉人力軍夫 
　　去歲館主人知余北遊以通訊相要纔投一簡而病至不能捉筆戞然遂止有初鮮終雖良不獲已要是余生平一憾事知讀者諸君之致憾於余正猶余之致憾於病也乃者泛乎黄海訪乎蓬萊而後乃今圖南爲非立賓羣島之遊以乘桴浮於支那海耳目所接感想紛拏頗思自贖於讀者諸君之前則遂不待館主人之想要而直投余簡已 
　　中華民國六年一月八日記者乘靜岡丸自滬出帆向日本門司進發海行多暇乃訽船員以日本航海事業之狀况日本有外洋大商船公司三曰日本郵船株式會社爲最大其資金四千四百萬元本船卽其所屬也曰大阪商船株式會社次之其資金三千三百萬元曰東洋汽船會社又次之皆往來於東方與歐美間自一千九百十五年美國國會通過凡商船之註册於美政府懸美國國旗者船上所雇員役水手須與船主操同國之語言此條法律之用意蓋因美國商船皆雇華人爲水手僕役故工黨提議以是排斥之然而用華人工價賤用英美人工價貴論者詫爲商業上之自殺果也美商太平洋公司於是冬歇業於是數萬里太平洋面除華僑集資收買之（支那）一艘外但見旭日之旗往來飄揚於空際而已原來航海事業欲與歐美人競爭大是難事日本之得有今日全恃彼國國庫之補助今則鄰之薄君之厚得此空前好機會即無國庫補助亦能自立而賺錢此層船員爲余言之猶憶方太平洋公司停辦時上海一部分年少有勇氣之商人頻有志於繼起之組織且甚希望於政府之助力而政府不之省苟以其時帝制運動費六千萬金投其一部分於此雖使太平洋面往來多五色旗不難而吾儕今日亦何必學日語以與船員通欵曲嗟乎我政府之不知利用機會豈特此一端已哉吾儕所爲憤慨者此也 
本船員役水手其九十七人内職員二十七隸中國籍者僅二廚子而已本會社有船一百十號僅兩船主爲英人餘爲日人以視我國招商局成立數十年無一華人能駕駛何如者彼國商船所用種種器物名詞悉譯成日本文用日本語故一般水手習之易易以視我國雖海軍艦器物名詞尙沿英文用英語致水手非習名詞六七年不能執役又何如者本船之水手僕役皆畢業於高等小學間有畢業於中學者若我國中學畢業生之心理寗學成無事閒居終日斷不肯爲水手或僕役吾見美國有以大學畢業生而夷然爲人僕者彼其心理謂惟無職業爲下賤爲可恥苟有職業皆神聖皆尊貴吾不知我國靑年之所以驕人者果何恃也厨役月薪五十元水手至多三十元餘二十五二十不等儕役以有乘客賞規故較薄水手之來由海員植濟會介紹海員植濟會者對於航海人員施以扶植救濟之慈善機關也廚役僕役每服務若干期間調至本會社所設之學校内補習或由船主指令入校補習校在横濱船抵横濱停泊時則敎師上船授課善哉此職業敎育也遇日曜日則全船練習救火與救生每日午前十一時則全船檢查整潔夫其組織若是分明敎育若是不懈管理若是完密事業之發達豈偶然耶 
　　同行友人言前年遊日本在西京遇一露天通事能英語又能華語曾爲上海同文書院僕役自憾華語不佳方努力學習但求學習純熟可至中國東三省爲日政府重用語次不勝其心醉又自謂吾兼業人力車夫容當以車導遊明日果以車來且奔且演說指導謂苟君肯携我至華者願爲君車夫月薪六七元已足但求得有練習華語之機會耳又自言現爲車夫所入以三之一贍家其一購書又其一則儲以爲他日遊華旅費車箱纍纍皆華和文書籍也旣刿每值新年必有賀柬至署名君之車夫某 
　　任舉一事任舉一人皆可窺見其國家其社會之輝光與能力我之適人國得感想如此不知人之適我國其感想何如也 
[憲法會議之一段落]  
　　審議已終了 
　　憲法會議於一月十九日下午繼續開會議題爲審議報告一時振鈴憲法會議長王家襄主席延長時間至二時五分已足法定人數主席宣告開議參議院出席人數一百九十三衆議院出席人數四百三十四俱在三分二以上全場鼓掌主席諮詢凡在憲法會議請假在三次以内由議長許可在三次以上始提出大會公决衆無異議主席謂將命秘書廳將請假員名製爲一表審議長王正廷報告審議會經過事實略謂審議會自上年九月二十二日開第一次會議始共開會議二十四次討論草案内題目計十四大問題八個成立一個删去五個無結果尙有四大問題審議會認爲應加入憲法須提交起草委員會起草者一主權二查辦權三地方制度四憲法保障又聲明以上十四問題乃審議會認爲大體應行討論者其餘認爲無疑義不必討論故凡草案中未討論之問題皆認爲應付二讀會者也合併聲明云云報告畢郭涵呼審議長報告有疑義略言在審議不夠三分二表决之問題即係否决不得爲無結果孫潤宇繼登台謂審議長報告將四大問題交委員會起草一層何所根據而云然譬如地方制度經三百餘人連署提案二讀會應根據此案議决奈何另行起草希望審議長取消此言馬驤登台駁之謂審議長報告甚明瞭並無疑義凡在審議會贊成反對均不足三分二之問題雖不能謂之成立亦不能謂之否决審議長所謂無結果者自是事實至地方制度一層原案僅云某章某條將來列議事日程斷不能云自何章起至何條止故此種草案當然亦應再經一番手續也審議長報告明瞭郭孫二議員錯悮言畢下台鄭江灝繼起謂主席應將審議報告成立之問題提出討論主席謂照憲法會議規則審議報告後即付二讀會並不須討論鄭議員有悮會湯漪謂在審議會不足三分二贊成之問題卽目爲否决殊屬錯悮惟審議長言地方制度亦須委員會起草一層此處易滋悮會褚輔成謂交委員會起草之件可限制之如變更章節則可變更文字則不可湯漪謂審議報告完畢應卽散會開二讀會須另發議事日程主席謂照憲法會議規則第十一條審議會報告或議决毋庸審議時應不用表决即付第二讀會惟開第二讀會議何章何條須另發議事日程今日之議事日程僅爲審議報告又照向例陰曆本月二十九起放假三天主席又謂有人函知請嗣後每星期開四次憲法會議本議長擬每星期開三次會議衆無異議彭允彝方登台欲發言張伯烈連呼散會主席乃宣告散會時二時五十分鐘 
[兩院討議保利公司案]  
　　參院通過修正案 
　　衆院維持原案 
　　一月十六日下午一時參議院開會副議長王正廷代理主席兩次展長時間至兩點始足法定人數議員列席者一百六十五人政府委員一人主席報告文件畢又報告議員請假在七日以上者或連續請假在七日以上者共十人於是分别表决允許者四人否决者六人表决畢開議第一案財政部華商保利銀公司借欵合同案審查報告第二案財政部華商保利銀公司訂立收鍊制錢合同案審查報告主席宣告第一二兩案合併報告遂由財政委員長李述膺報告謂本審查會審查結果借欵合同仍照原案無修正收鍊制錢合同第一條衆議院修正收鍊制錢之數限以六萬噸不如原案有伸縮地步仍照原案第三條收鍊制錢餘利之分配宜取平均主義以勵國人投資之熱誠故仍照原案第五條第六條收鍊制錢與鑄造銅幣原爲兩事無須規定且發行銅幣財政部自有委託之權亦不須預爲規定故此二條删去報告畢主席宣告討論第一案第二案大體謝良牧謂現在政府委員旣已出席有質問遂謂保利銀公司投資爲誰請委員答覆政府委員謂保利公司投資代表四人王湘謂該公司已否成立委員謂必俟此案通過之後方可成立王湘謂旣未成立公司代表從何而來委員謂不過爲投資之代表而已劉芷芬謂大體旣無討論請以付二讀會表决主席謂贊成此二案付二讀會者起立多數又决定同日行二讀會主席宣示逐條討論借款合同標题及第一條至第五條均無修正第六條高仲和謂倘該公司中途有資本不足之情事必以外債爲後援若以國庫劵爲抵押則不啻以國庫爲抵押矣故本員修正於以國庫劵爲擔保品下加本公司不得用以抵押外債楊永泰謂契約與法律不同契約應先接治能否辦到然後交院議决可否倘議會通過而對待方面竟不能照辦是又多費一層手續至高議員預防抵押外債之修正本員以爲雖有此規定亦有不能防之勢蓋借外債不必以國庫劵作抵押也故本員以爲不如不規定爲愈蔣義明則表示贊成修正案吳蓮炬則謂不如規定於該公司章程之中爲善議長以高仲和君修正案表决大多數贊成第七條至第十三條無討論議長以全案付表决多數即日行三讀會以全文表决多數通過第二案收鍊制錢合同第一條潘江修正將以四年爲度改爲以六年爲度童杭時反對修正議長以潘君修正表决少數又第一條衆議院條正限制之數爲六萬噸原案並無限制解樹强田應璜贊成衆議院移交案龔煥宸吳文翰則贊成審查報告向乃祺提起討諭論終局表决多數議長以審查報告表决多數第二條李述膺修正加一項本公司投資以本國人爲限表决多數第三條餘利之分配田應璜表示贊成衆議院修正蔣羲明則表示贊成審查維持原案議長以審查報告維持原案表决多數第四條無修正第五條第六條審查報告删去表决多數第七條無討論第八條韓玉宸反對謂本公司設督辦一人由本部呈明派充監督稽核本公司一切事宜公舉總經理須隨時陳明得呈明本部制止如此則成爲官立機關不爲商業性質矣如謂國家有關只可以派員檢查監臨帳目而已劉芷芬謂保利公司與普通公司性質不同非由國家監督不能保守雙方利益龔煥辰則主張修正設總經理一人由公司公舉協理一人由財政部指派以不足十人附議而罷又以韓議員之修正本公司之營業本部得隨時派員檢查並得監臨帳簿表决少數以原案表决多數第九條至第十六條無討論以全案表决多數即行三讀以全文表决多數通過 
　　一月二日下午一點衆議院開會議長湯化龍主席兩次延長時間至兩點始足法定人數開議之先報告請假議員在七日以上者姚文　等四人分别表决除姚文枬及方潛否决外餘二人允許又報告連續請假在七日以上者李爕陽等二人表决否决又報告憲法起草委員會報告起草員王印川黄章谷鍾秀汪榮實張耀曾孫洪伊陳發檀等辭職按照候補人依法遞補遂開議第一案華商保利銀公司借欵合同曁收鍊制錢合同案議長先報告參議院修正之點討論第一條衆議院議决限定六萬噸參議院維持原案不加限制郭涵反對參議院之修正呂復贊成參議院修正王謝家又謂當然加以限制某君提起討論終局之動議表决少數陳士髦繼續發言贊成參議院修正案王源瀚反對之王玉樹又謂如只限定本國人而外國反可私自銷毁誠非正當故古員贊成原案某君又提議討論終局表决多數議長以參議院修正案第一條付表决贊成者少數第二條參議院修正加入一項云本公司出資人以本國人爲限無討論表决多數第三條餘利原案財政部五成公司七成各該省三成衆議院前次修正各得五成參議院維持原案王源瀚反對參議院修正案陶寳晉則贊成修正案羅家衡反對之牟琳又贊成馬驤則謂六萬嚬之利益計可得二千四百餘萬三分之一亦可得八百萬元以五百萬元之資本而得八百萬元試問何種利益有如此之大故本員贊成本院之修正案反對參議院之修正案某君提議討論終局議長以動議付表决贊成者多數又以參議院修正案付表决贊成者少數第五六兩條參議院删去馬驤反對之議長以參院案付表决少數議長謂照院法當然開協議會馬驤主張十三人議長付表决贊成者多數時三點二十分議長宣告休息二十分 
[交行借欵之簽押]  
　　交通銀行借日欵五百萬元之正式合同已於本星期六（二十日）由交行代表者曹汝霖與日本代表者二宮基成正式簽押不日即可發表其内容大皆與前日許總長在衆議院答覆者相同偕欵總額爲五百萬無折扣年利七分半期限三年比外别有附則兩條其一交通銀行如此後更須續借當先與此次借欵之諸銀行商議其二交通銀行如將來須聘顧問之時當以日本人充之前者爲保留對於交行借欵之優先權後者取得交行之顧問權二者爲全合同中最重要之部分其餘則借欵之計算據日人所得消息謂以日幣計算而不以國幣計算此亦一至可注意之點自歐戰以來金價大跌銀價日昻從前每國幣百元僅當日幣八十乃至九十元以爲常今則每日幣百元僅合國幣九十元左右則名爲借欵五百萬元實收尙不足國幣四百五十萬將來期滿償還之際歐戰當已平息金融當亦復舊至少當有國幣五百五十萬乃能償還此五百萬之日金是不啻借入四百五十萬而於三年以内除利息另計外須償還五百五十萬也故合同上雖無折扣實則與有折扣者不相上下也 
[舊歷歲尾年頭之北京]  
　　舊曆年關已届都中各官署均從一月二十三日起停止辦公三天至二十六日各署官吏始行入署辦事惟國務院則僅於二十四日（卽舊曆元旦）休息一天蓋國務院爲政務總滙之區公事殷繁常有重要事件未容延擱者設使休息多日或有貽誤公務之虞故不能不嚴予限制也總統府則定於二十八日（卽正月初六日）宴請蒙古王公并邀特任簡任各官陪座聞所以擇定是日之故因是日係屬星期各官署均停止辦公也是日並召集梨園演劇凡劇界著名角色如譚鑫培梅蘭芳之類皆應召而往然各皆厚予戲資不循往日所謂供奉之例但酌給賞賜而已聞公府發出請帖甚多因點綴新年僅此一次故擬多集賓客勿使有所向隅各達官之夫人亦皆發帖延請且可携帶子女惟男子在十二歲以上者不得闌入女座政府前爲提倡陽曆新年計曾舉行種種鼓勵之方法然終不及舊曆新年之熱鬧蓋社會習慣相傳已久難以驟更現在各界紛紛預備度歲學界放假八月各銀行休息四日報界多係七日各商家皆循舊例閉市休息火車司機亦於元旦停歇一日此外若先農壇社稷壇之開放古物陳列所之減票值外城廠甸之設肆内城之有曹老公觀北郊之大鐘寺四郊之白雲觀莫不具有新年之景象惟是陰曆年關中央用欵因有種種特别開支較陽曆年關支欵爲巨入不敷出仍達二百萬元聞大總統曾電邀段總理及陳財政總長籌定各項用款開支次第辦法四端俾收移緩救急之效計支欵最要者爲償還各項到期外債與軍警春節例行犒賞之二項次要者爲欠付清皇室優待費與近畿軍警餉欵之二項再次要者爲國會經費與中央各行政機關行政經費其可稍緩者則各項臨時行政費與無關緊要之普通用欵顧在一般政治社會之中度此年關其苦亦正不同如交通部之分紅前此本傳有一律裁撤之說該部人員頗有因此蹙然不安者不意歲終發表不獨並未裁撤且有較往年爲優者參事司長各得三四千金各科科長則自一千至二千不等科長以下各員亦各得數百金又北京中國銀行之營業較諸往年不知何若而舊曆年内各行員分紅則與往年相彷彿問此項花紅該行業於日昨發給計本年將利益金三百餘萬提出三十分之一卽十餘萬其匀分之法係在行辦事不及一年者以年金計算每元得分八角七分一年以上者得分八角九分二年以上者得分九角二分三年以上者得分九角五分例如在事不及一年者計算每年薪水爲一千元此項花紅卽可得八百七十元其在一年二年三年以上所得之數更可類推該行辦事人員得此一宗鉅欵爲度歲之用固可相慶並令外間羡慕不已矣 
[京漢車出險之查勘]  
　　京漢路橋梁損壞火車出險一事已見各報兹得詳細情形用誌如左本月十五日京漢南路有貨車一列由漢口裝運軍米開往北京是夜十二點半鐘行經新安店確山間有四孔鐵橋一座橋之北端第四孔鐵梁突然墮落車頭甫經行過所有附掛之水櫃車及棚車二十六輛均相繼落於河内内有十四輛全裝軍米十二輛乃係空車後掛尙有空車九輛仍在橋上該局接得警報徐副局長當即督同各處華洋首領馳往出險地點詳加 
查視日前回京報告一切交通部許總長卽於十八日派該部視察夏昌熾先往查勘十九日上午九時許總長復自乘京漢車南下隨行者有該部秘書胡　玉技正曾子模技士韋以黻曹璜京漢鐵路局局長曾毓雋總務處長水鈞　工務處長李大受車務處長錢某二十日早六時到新安店即出險鐵橋之所在地許總長一行遂下車開始查勘該橋共四洞長一百二十法尺高三十法尺折斷處爲最北之第一洞當時南來之火車已將渡過該橋突然折斷機關車已行北岸故未落機關車後之水櫃及軍米車空車等一併落河最後尙有空車九輛因車工趕速令其脫鈎故亦未落死者五人護送軍米之委員一名兵士二名車工二名負傷者六人已送赴信陽州醫院調治軍米四千包均落水幸水深僅五寸所有軍米現均堆積河中將來一律起出所損失者大約不過數百包之譜各車輛木質之部分均已損壞鐵質之部分並未損壞目下該河暫架木橋一座南北來往之火車均行至兩岸爲止由路局雇苦力二百人代旅客搬運行李至彼岸再行登車一面由隴海鐵路局借來修橋材料准於陰曆正月五日開工約七日即可竣工許總長等查勘畢卽於是日十一時開車北歸四時半行至黄河南岸許氏因欲順便查看黄河橋遂於南站下車命火車先行過橋然後乘摇車過橋此橋長三千零十法尺合中國六里計一百零二洞查勘畢復開車於下日十二時返抵北京 
[敎育部不主張學校奬勵]  
　　日前外間所傳敎育部主張學校考試奬勵一節概情曾散見各報兹據該部秘書處消息謂該部並無此項主張蓋以科舉流毒千載於兹國民心理騖於虚榮已成痼習清季學堂奬勵章程及近年學績試驗條例皆本此國民之弱點而來若復加以提倡將愈使人驚虚榮而輕實　　至謀官之人愈多失業 
 
 
 

Page 7

 
 
　　之民愈衆國家前途豈堪設想該部自民國成立以來即嘗力圖矯正元年之廢止奬勵章程四年之反對學績試驗條例皆足證明該部主張之所在云云此亦學務前途之一好消息也 
[奉天撫順煤礦之慘劇]  
犧牲生命千名 
　　上月十一日午後十鐘奉天撫順煤礦之大山窰忽然瓦斯燃着爆發霎時間猛火從窰口射出高及百尺歷五小時有餘迄十二日早由警察守備消防等隊救護始得將窰口之一部閉塞全窰遂已全毁葬身其内者華工九百八十名日本人十七名至十二日午後上風口已告密閉是窰每日産額千五百噸正設置新式採挖機械以備增廣事業此次損失之數當復不貲南滿鐵路貨車因水櫃凍壞燒損無數各種運輸業蒙巨大阻礙而煤斤出運愈艱據日本滿鐵路局調查運煤車減少三分之一至二之一向來應各地方之需要每日運出達六千噸刻祗二三千噸各處無法供給自瀋陽以北各埠遂告罄盡而朝鮮方面所用日本煤輸入亦難現在大連存儲之數不及四萬囑不出十日便將用罄非將鐵道之輸送力急切恢復終難救方擬於撫順奉天間另作馬車裝運之計不料撫順又肇此奇災日人所受損害蓋非細故也又據日報云十一日午後十時五十分撫順市内之電燈消滅並發如雷震之音響約三十分後從大山礦之下風口噴吐黑烟旋有火燄紛飛空際光景悽慘至十一時四十分火燄愈狂音益猛烈該礦内共有中日人九百餘名依昇降機兩次運升於地上後卽不可運輸有從注砂口及所連絡之東堅磺脫出者田島礦務長以下出全力防火守備隊警務署消防隊雖經出動而無從下手十二時上風口已完全密閉火勢漸衰十二時午前七時下風口之密閉作業全部告終所有損害另行調查火災似起於下風口之直下由是而火燄猛烈度内部之損害不大原因待查其直接損害約五十萬元復舊工事須從注砂口及東堅坑着手也據田島課長云此次火燄之猛烈實破世界之記錄幸發火之個所旋風即止而不致深燃内部一路礦道燃及他道無事也據米倉煤礦長所發表者其直接損害及遺族卹金總計達三十六萬元而煤礦内外實際之損害及今後一年間至復舊止之費用并可以出煤而減少之數量計算其直接間接之損害總約一百萬元可謂鉅矣 
[粤省會通過荷蘭借欵案]  
　　一月六日省議會開會出席議員九十七人朱省長曁財政廳長嚴家熾中國銀行經理馮嘉錫副經理貝祖詒均蒞會謝議長主席提議省長交議借荷蘭洋債案朱省長謂今日會係宣佈借債之事特與諸君商量緣廣東財政支絀非借債無從解决推借債之事雖屢次商議終多不成獨荷蘭保文君所議之債欵尙有磋商餘地因不用抵押品故也然此議發生至今已有八十餘天中間幾經曲拆多方艱阻始有今日之結果蓋今日所訂之合同與前訂者不無略異因保文君進京之際道經上海由一律師修改條件許多其原因在無抵押品故加以如此之愼重如原訂合同内必須國會通過一層財政總長以粤東借債用諸一省何必要國會通過多方商議始改爲省議會通過又十一條廣東省長如奉此京政府他調或自行請假離職合同作爲無效等語驟視之甚覺驚異財政總長謂外國人辦事手續簽存與收銀必須相符此爲慎重起見允之無礙又如過付一二批後如有前項之更動則此項借欵之總數應減至已過付之數所有借欵合同内各條件一律照行彷彿作爲全額過付之辦法等語財政總長亦以此爲愼重起見輾轉磋商文電盈尺誠恐諸公未知内容兹特爲宣佈如有質問當詳爲覆苻夢松問借欵已簽字否朱省長謂尙未簽字但簽字後一星期即可交欵苻又謂一省之借欵卽爲一省之擔負細核合同十一條所見規定借債轉移似屬於省長一人之身究與普通借欵合同性質微有不對嚴廳長謂借款本屬機關不對於一人但此次荷蘭借欵再三磋商卽此十一條所規定僅適用於三星期財政總長亦說明此層無礙陸孟飛謂十一條所規定似亦無妨譬諸商店對外揭借必須店蓋圖章主事者簽字方能致信然所借之欵固由店用也理本至明當然不生問題苻謂店借用固也雖主事簽字終屬店還若如十一條規定屬諸省長一人之身是未借之先以省長爲轉移旣借之後無論省長升調與否終歸本省擔負陸議長所譬微有不對容伯挺謂對於此案之研究應審察有不利之處與否就十一條而論雖有省長他調合同無效之規定然不過三星期中之短期其交一二批後如有前項事故續欵不交仍照原訂合同發生效力係專指合同而言非謂照借欵原額計算利息旣無不利之地方似不必過於研究陳鴻銓謂三星期中即有更調亦可辦妥案經財政總長簽字條文亦極清楚本省財政困難非借債無從解决然借債不易此案功在埀成十一條本屬無關重要宜通過以維財政江秉乾謂本席對於此案以爲最可喜之事緣借債必須抵押獨此宗荷蘭債案不用抵押品且利息又微多此三百萬以救濟廣東目下諸般之困難自必迎刃而解李冠華謂借謂借欵無抵押品當然贊同不必研究現所注意者爲用途究竟此次借欵成立中國銀行能復業否列入國家抑列入地方五年之後用何欵歸還請即答覆嚴廳長謂官廳積欠中國銀行借欵至六百八十餘萬之多銀行亟待復業若官廳歸還當然復開至此項借欵應列入六年度預算案李國鈞謂照廣東情形借欵本無可研究但官廳積欠中國銀行至六百八十餘萬此宗借欵成立可覩復業嚴廳長謂中國銀行復業須五百萬除此項三百萬外再借二百萬不日簽押欵項分四期交苻夢松謂借債本當贊成而廣東處於分困難之時本席意見似可通融通過但嗣後須先交議方可陳世思謂細核此案界限殊未分明究竟國家借債乎抑地方借債乎如屬諸國家當然取决於國會若屬諸地方則省會本有議决之權而來文則已聲明簽押催交本會承認此案界限旣未分明手續又屬錯悮根此兩種理由直可咨回省長不必與議范洪疇謂依議事細則凡交議案必先付審查請依手續辦理議長遂付法律財政兩股審查延會十分鐘隨由該兩股報告審查本案之結果議長提出討論關越傑謂案經研究至四鐘之久不必討論請付表决遂以贊成省長交議荷蘭洋債三百萬元案省去讀會付表决多數通過遂散會 
[鄂省選舉違法之起訴]  
　　鄂省於本月三日選舉參議員投票以前王兼省長因奉國院根據參院議案來電恢復詹大悲等資格曾有詹趙梁與杜戴丁俱棄選權之議選舉後卽不再干涉詹等資格國民派不肯曲從而中立之政友社已爲某派所動國民派乃有不能不出席之勢於是三日遂全體出席前議杜戴丁不到會是日仍在選場國民派當尋原調停人何佩鎔理論何以代表赴寗祝壽未到會時欲退出則軍警林列會場封鎖不得已祇得投票餘候補參議員二名次日續選國民派遂仍不到嗣經他派勸說以候補者無關重要何必不完成此舉五日杜戴丁復未到會選舉事乃告終國民派之意以如此讓步詹等資格以後當無異議詎某派現仍運動王氏擱匿院令要挾詹讓議長必先選議長後復資格於是選舉訴訟遂應時而起矣現由詹趙梁等援據參議院選舉法第十八條曁衆議院選舉法第八十二條第一二項及第九十條各法文向湖北高等審判廳呈訴選舉監督違背院部議案電令濫以非議員列作選舉人應負違法責任其文中所叙事實與院部電文業已先後刋於報紙故不重錄高等廳據呈已於十二日批示云據稱各節是否成選舉訴訟候調集選舉監督及省議會辦理此案卷宗察閱核奪云云大約高廳將來必以一長批駁不准理了之國民派亦明知此舉無效惟依法應由該廳起訴不能不過此一關即逕訴於大理院也同時省議員趙光弼陶甄孫紹箕向烔等亦在高廳提起新選參議員陳時違法當選公懇撤消之訴訟呈文略云陳時原名陳映寰時係冒其亡兄之學名現年僅二十七歲有留學日本早稻田大學專門部學册駐日公使館履歷可證有前辦武昌中華大學投禀敎育部立案文書可查其年未滿三十與法定資格不符何得朦蔽當選且民國五年十二月二十一日漢口震旦民報等報章同時揭載陳時周兆沅等以漢口殖邊銀行鈔票四萬八千元由劉關蕭胡等議員經手分給議員四十餘人各千餘元等語甫經旬日時等居然當選各報揭載後時等並不具函向各報辯正是徵情虚畏訐確已默認似此破壞選政即中害國家法實難逭謹依參議員選舉法第十八條曁衆議院議員選舉法第八十四條第三項及第九十條九十一條之規定提起公訴公懇大廳確查前後各項履歷文憑卷宗曁漢口殖邊銀行五年十二月二十一日以前賬簿傳集訊明確情依法判决撤銷陳時當選參議員資格以申法權而重選政云云該廳亦已於十二日批示云據稱本届參議院議員當選人陳時資格不符等情依據參衆議院選舉法應由本廳受理仰卽加具副呈并繳訟費以便進行至所　陳時周兆沅等以鈔票分給議員一節事關選舉犯罪應依刑事訴訟通當程序另向武昌地方檢察廳告訴非本廳所能併理云云聞省署原擬於十四日發給周兆沅等六人證書高審廳長周詒柯業已轉請王兼省長暫緩俟訴訟終結再行發給因此周陳二人頗形恐慌又張國恩等議員爲王兼省長蔑視參院議案違抗院部命令擅奪詹趙梁公權事再上書向參院請願詹趙梁亦自遞一請願書請重予平反紛紛擾擾前途未知若何了結也 
[江北軍事小識]  
　　淮揚鎭守使問題自劉詢去浦以還逐鹿者頗不乏人一年中議論紛紜莫衷一是然其迄未解决者則以劉氏雖駐南京而此項員缺仍然由彼遥領且無相當位置以處劉氏故種種傳說皆無何等根據邇者浦中盛傳駐浦第一混成旅旅長馬玉仁將見明令任命斯缺即軍界中人亦覺此消息較爲可靠蓋以淞滬護軍使楊善德已奉中央任命爲浙江督軍所遺之缺則以副使盧永祥升補而淮揚鎭守使劉詢調充副使故有淮揚鎭守使一缺屬諸馬氏之說大約該問題之解决當必不遠也 
　　駐浦第一混成旅旅長馬玉仁日前蒞揚曾電令派人往接當由旅部調撥騎兵連長張得仁率帶馬隊一排赴高郵迎迓已於一月十四日午後遵陸返浦矣 
　　江蘇軍官補助敎育團上届畢業學員曾由馮兼督軍令發吳紹南等十六人來浦在第一混成旅各營連實地見習現馬旋長特令排長及軍官團學員魏得勝王得標等十六人前赴省垣軍官補助敎育團肄業所遺之缺卽由督軍派來之學員吳紹南等代理行使藉資練習 
　　第一混成旅擬添設軍樂一隊已先撥欵千餘元派人赴申採辦各項樂器 
清江西城外之騎兵連縱馬踐踏民田麥苗爲人民訴於該管長官聞經團長將該連長記過示懲 
　　淮陰游撃隊現已組織就緒由第二團副官程鵬翔爲營長並選撥第一營二連第三營二連所部爲基本軍隊現經程營長親率連長王學餘孫有恒前赴西北鄉巡緝 
　　淮陰縣知事趙邦彦昨晨在東北圩外鎗斃楊三夏美闌夏秉章三名聞爲搶刦某莊保衛團案之要犯 
[杭州快信]  
　　齊省長於本月二十三日下午一時乘車到省以蒲場巷水上警察廳舊址爲行轅卽於二十四日接印視事 
　　前省長呂於二十日交卸楊督軍暫兼呂即北上現聞中央已授爲將軍府懷威將軍 
　　浙江混成旅已歸併於暫編浙江第一師第二師内編餘人員另行差委 
　　齊省長到任公署職員概不更動惟委秘書長馮學書一員 
　　第一師署將改爲督軍署以梅攻高　大營改爲第一師司令部 
　　省長公署昨調憲兵一小隊暫充臨時衛隊楊督軍因太夫人開吊事宜聞於昨日赴申 
　　浙江醫藥專門學校校長韓清泉辭職已准由前省長呂委任浙江病院内科股長錢崇潤爲該校校長 
　　昨日（二十四日）上午八點鐘地震約歷十分鐘第一臺鳳舞臺均於陰曆除夕開演次日春假有兵數百人先後攔入兩舞臺觀劇後由衛戌司令邵派兵彈壓幸未肇 
[南京快信]  
　　新任浙江省長齊耀珊已於前日赴浙履新 
　　陰曆元旦各機關均停止辦公三日各長官均赴軍民兩署祝賀 
政務廳長曹豫謙業於除夕日由浙回寗度歲 
　　陰曆元旦各商店多沿舊習停止營業聞須俟元旦後七日始全行開市 
　　臘終除夕日午後三時馮副總統輕騎減從過省署面新任浙江省長齊耀珊晤談數小時 
　　近日軍警晚間巡查極嚴聞因疊出刦案之故 
寗紳仇繼恆等籌辦之施粥廠因經費無從籌撥已作罷議旋由該紳呈准省長飭由財廳在賑欵項下撥欵數千元由東西南北中五警區於陰曆去臘二十八日散濟貧民每名小洋二角聞是日受惠者約四萬人 
　　薩鎭冰於前日過寗乘津浦車回京 
　　武丹靖江松江各稅務所長日内卽有更動說副總統府秘書長林長民自徐州會議回寗後旋又乘津浦車入京度歲聞林君准日内卽携眷南下來寗供職 
昨日（二十四）午前九時寗垣地震 
　　除夕日驟下大雪商業頗受影響銀根亦異常吃緊 
[地方通信無錫]  
　　無錫商業之消長過去之丙辰年實爲商業恐慌時代無錫各項商業盈餘之家寥寥無幾至折耗數目之鉅爲往年所未有兹將各業之盈絀撮錄於下紗廠共有三家業勤公司開創幾二十年其次爲振新公司最後爲廣勤公司於上年開辦秋間出紗歷年紗廠營業頗穏健逐有盈餘去歲則因棉花價昻成本較重紗銷濡滯虧折不小其中以振新廠錠子最多來去旣大故虧短至十餘萬之鉅絲廠營業盈絀不一大都手面活靈能於夏間抛賣多數之絲及夏繭少收者尙有盈餘否則均見虧蝕麫粉廠上年大爲不利聞因小麥出産減色身分劣次價復奇昻以致成本重而出粉成數見短惠元公司營業失利早於冬間停工其次泰隆保新兩廠短至十餘萬茂新九豐兩廠以經理人手腕靈敏資本雄厚尙有官利錢業各莊歷遭辛亥光復及二次革命之損失迄今營業穏練異常雖屬盈餘無幾而並無虧折可推爲各業之冠米市因各行家敗類疊出信用墮地故營業大爲失敗殆無一家不虧本者上年冬間有某某等米行因虚出支票向莊家用欵乃至向歸無着致爲恒升莊主控諸法庭於大除夕將某行主捉將官裏去聞今正無力繼續開市之行家有全市半數之多云 
[鎭江]  
　　錢莊獲利紀聞舊歷丙辰年鎭郡各項商業以錢業獲利爲最鉅兹調查各莊盈餘數目錄下道生盈一萬元晋源盈一萬二千元愼康盈一萬元永昌盈九千元升泰盈八千元裕潤盈七千元源祥盈五千元復源永盈四千元奉源盈三千元 
　　會議回復自治問題自治回復未見明文鎭江縣議會前遵省電先行籌備已佈置就緒第因部令暫緩召集是以並未正式開議近因上海縣自治聯合會來函以回復自治須赴京請　微求意見以便舉行鎭屬金壇溧陽丹陽揚中等縣議會亦來函請在本縣議會開會藉商意見議長以事關重要應會同各縣熟商故已函請各縣酌派代表來鎭會議矣 
[揚州]  
　　禀請澈究僞串江都縣兼有甘泉區域賦稅收入尙豐乃近有一種夯户暗置銅板私造僞串現經地方紳富將串比對知不符合由法政學員湯蔭達孔慶銘等粘單禀控周芷貞知事已批飭查辦矣 
　　邗江之天雪地震數日以來天氣晴和二十二日卽舊曆除夕天忽奇寒大雪紛飛降至夜半始止約得雪二寸有奇二十四日（卽丁已正月初二）九時忽然地震其聲似由西南至東北歷十分鐘始止 
[南京]  
　　財政部催繳屯價日前江蘇官産處接北京財政部電云江蘇衛田清季辦法繳價之外尙須稅契今僅令繳價而定價復較前清有減體恤已至况浙江江西屯衛各田已一律繳價價值均較該省爲重各衛户應有天良何得意存觀望至議員陳士髦建議不收地價一案未准院交即使交到採用與否尙須核議豈能遽作定案仰即分别嚴催清繳毋任觀望切切元印 
[山東]  
　　宏昌源布店被刦濟垣西關穆家樓宏昌源布店於十四晚忽來一人聲言買布將布疋再三檢閱後言必經其同伴看定方可交易遂出門去旋偕四人同至有一人向該號借用電話該號指示電話所在彼並不摇鈴立將電機扭斷餘四人卽各出手鎗威嚇店夥不准聲張席捲金錢以去時有幼夥上街買物回號見有人執械搜括潛報崗警崗警迅至該號左右俟該盜出門尾隨於後每至一崗則暗告警士共隨之至普利門内隨其後者已五人始約同兵警上前盤詰當卽拿獲一人送廳研訊直供爲某處新軍夥搶不諱旋由某處搜獲夥黨三人業經訊明一律鎗斃矣 
[廣東]  
　　褒揚百齡壽民朱省長咨陳内務部略云國家重引年之典鄉黨隆尙齒之文褒禮耆齡由來已久兹查有香山縣壽民雷成策一堂雍睦四代祥和齒序燕毛實叶周銘之百鹿籌添鹤算悉符華祝之三多查該壽民生於前清嘉慶丁丑歲迄今恰届百齡核與褒揚條例相符理合取具事狀咨請貴部查核按例轉請褒揚實爲公便 
[福建]  
　　尋源書院行畢業式厦門尋源書院於一月八日舉行畢業禮來賓參觀者甚衆畢業生六人相繼演說或官話或英語或閩語頗爲來賓所稱道鼓浪嶼會審公廨委員陸守經起致勗詞對於卒業生成績深爲滿意聞其程度等於大學預備科二年級云雜評一 
[兩借欵之功（一子）]  
　　舊曆年關中殊無大事可紀所可紀者兩借欵之成功一爲中央交行借欵之雙方簽字一爲廣東荷蘭借欵之通過省會中央借欵爲交行兌現計也廣東借欵爲中行開兌用也是二借欵皆與我國金融機關之活動有絶大關係此次舊歷年關各地方感金融之窘迫者非已至乎其極耶今兹年關雖過而來日大難故吾於此兩借欵之成功不暇研究其利害而第希望中交兩行之得獲實際使我國金融機關從此日卽於鞏固之域也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[掃除烟禍之千鈞一髮]  
　　上海道縣兩署接省公署快郵代電云各道尹縣知事覽頃准内務部佳電開查禁烟一事按照中英條件本年已届限滿凡未禁盡省分春間即須偕同洋員一律會勘時期已迫無可稽延若不趕緊嚴密查禁盡絶根株萬一會勘之時乃有少數烟苗發生則不特十年之功廢於旦且恐另生枝節紏葛無窮此事關係國家前途利害甚鉅務希督飭所屬認眞查察毋稍疏忽免致會勘時貽人指摘是爲至盻並希將報請會勘日期尅速電部以便咨由外交部照會英使查照辦理等因查此案前准外交部電詢即經電復擬於本年五月間會勘在案兹准前因除電復外仰即督率所屬認眞查禁務絶根株萬勿稍涉疏忽並由縣轉致查烟委員知照省長齊删印（計抄復電）北京内務部鑒佳電悉蘇省禁種烟苗嚴厲進行不遺餘力兩年以來業經一律肅清去冬又派員分往復查以期周密前准外交部電詢即經電復請商英使於本年五月間會勘尙未示復應請咨明外交部查照並先電示耀琳元印 
[整頓滬寗快車之函稿]  
　　南京總商會致上海總商會函敬啓者前准台函以滬寗快車延誤時刻一事業經函請滬寗鐵路鍾局長函津浦路局嗣後須照規定時間勿任稽遲等語函復前來卽經轉達武進商會靜候辦理在案兹又接武進商會來函據稱連日由寗往滬特别快車時刻仍多延誤並將到常時刻列表前來其意係爲免除旅客危險顧全地方商務起見究應如何陳請整頓之處仍希貴總會裁奪施行 
　　滬寗路局致上海總商會函逕啓者年前兩奉惠敎以敝路自變更行車時刻與京津各路聯接以來自寗至滬之特别快車屢誤時刻經武進商會于會長函致貴商會曁寗蘇各商會以挈銜呈部爲請迺承錄示函稿並煩貴會沈副會長親歷調查切實研究囑即迅函津浦路並商車務處設法改良以臻完善等因正在函商津浦續奉台函催詢商辦情形具見熱心公益匡助殷殷感佩曷極兹准津浦路局王盛兩局長將聯車延誤原因曁籌商補救辦法詳細函復前來相應照錄來稿具函奉復敬祈察照是荷 
　　附津浦路局來函紫垣先生執事接誦路字第二五二號大函並附稿三件備悉一是查貴路由甯至滬特别快車因與本 
路三次快車銜接致發生誤點情事一節不但商旅有言本路亦深抱歉惟該三次車開行時刻所以屢次愆期原因誠非一致兹經交由車務處查復略稱查本路三次車每日上午十點後開赴東站俟十一點二十五分京奉快車抵東站時方能取得路簽開來總站近者京奉快車抵津每有誤點本路快車自不能按時由津開行此遲誤之原因一又本路與京奉聯運每日由京赴浦購有聯運票之搭客行李抵總站時每須卸下用大車運至鈔關查騐再行運交本路行李車一切裝卸查騐運送手續繁多每因聯運行李未經裝竣開行時刻爲之延阻此遲誤之原因二又現届冬令風雪甚多極爲行車之障碍司機開行速率時須斟酌其間沿途不無誤點此遲誤之原因三觀在整頓辦法對於第一原因已與京奉協商每日如京奉快車或有誤點時本路三次快車先由東站開赴總站至對於第二原因鈔關爲稅務司所轄機關欲其變通查騐聯運章程與之交涉恐難就範至對於第三原因已與機務處商議通飭司機匠等遇有車行誤點時倘可以安全之法增加速率務必逐漸趨程以達規定鐘點惟時届嚴冬天氣不常車行兩千華里之遥遲緩恐難免查本路浦口碼頭載客渡江祗有飛虹輪船一艘每日由浦口載運三次快車搭客前赴下關曁滬寗碼頭復載四次快車搭客折回浦口往返旣已需時而本路四次車由浦口開行鐘點與滬甯路十次車到寗鐘點中間相距又極短促僅恃該輪盤載未免更有誤行車時刻擬請飭由駐浦事務所迅速暫租大輪船一隻俾與飛虹輪流載運以資補救等情本局考核確係實在原因除飭駐浦事務所設法租借大渡輪外承示前因相應據情布復惟祈亮照爲荷此致滬甯鐵路管理局愚弟王家儉盛文頤謹啓六年一月九日 
[野禽庶免絶跡]  
　　旅滬外人擬組織保禽會呈請中政府禁止濫殺野禽取締野味出口一節屢紀前報兹悉一月十九晚發起諸人在滙中西旅館召集同志開會討論當由主席約翰斯敦君報告開會宗旨略謂一八九九年上海曾組織保禽會惜成立僅數載遽卽解散迨至一九一四年旅滬西人上書前總統呈請保護野禽奈因種種原因竟無結果今野禽日漸減少苟不急起挽救中國野禽將無遺類故擬立即組織永遠保禽機關選舉第一年會董以速進行庶可徵集各埠報告調查海關册籍厲行工部局現有之規則云云繼由古柏律師宣讀佑尼干律師贊成此舉之函並謂中國近曾禁止野味出口嗣因某國之請求禁令遂弛今若中外人士對於保禽一舉皆表同情則中政府當無不樂爲贊助之理旋經大衆討論一致議决請中政府注意於濫殺野禽一事後即推舉會董七人而散 
[女飛行家蒞滬先聲]  
　　大陸報云美國女飛行家斯挺生氏定於二月六日帶飛機兩架由日本抵滬演驗飛行術斯女士年僅十九研究此術四載於兹成績頗優近曾爲坎拿大政府訓練飛行人材至六七十人之多大約二月十日與十一日可在上海試演此後即將携機赴京云 
[法公廨研訊大帮强盜]  
　　盜匪丁彩花仔即丁三花仔高榮奎周小金子裘球遠卽仇志遠梁玉平江友才卽姜九山尹式魁王長安金光玉劉月山劉長卿李二及盜婦童王氏劉梁氏共十四名口爲法捕房捕頭西探目阿而風西及華探目黄錦榮沈德福包探程芝卿孫金利許福卿任水揚梁大寳等偵知前往法新租界巨籟達路白爾部路等處一併拘獲並在尹式魁家中抄出鎗珠三百餘粒及鎗機兇器等物解至捕房後由捕頭盤詰據稱由丁三花仔爲首糾黨搶刦墳山路順和典當又英界萬昌典當不諱昨由捕房傳同該典主並將丁匪等一併解至法公廨先據捕房禀稱查得丁三花仔在除州犯有搶案懸賞緝拿未獲故逃匿上海請核繼由顺和典主陳琴蓀　稱十月二十六號晚有盜匪八人前來搶去大洋三百餘元鈔票一百八十元因其時心中驚慌故各匪面貌未經認明訊之盜婦童王氏供揚州人向在學堂讀書因與同學伍光榮私姘故偕同逃來上海家中父母雙亡祗有兄王桂生一人現亦不知何往後因伍有事回家不顧贍養於前年十一月間在白克路又與童太山姘識即住法新租界首安里四號門牌去年十月二十六號祇聞糾黨搶刦墳山路順和典當事後堂分得洋三十元又聞於正月一號糾同孫姓王姓等數人出外搶刦究搶何處不得而知後見孫王二人受傷回來旋即被包探等將我拘入捕房餘不知情周小金子供山東人年十四歲前年由山東隨周福生等數人同來上海即住童太山家十月二十六號由周福生童太山丁三花仔起意糾同高榮奎等八人往墳山路順和典當搶刦我在門口把風後於正月一號又由周福生童太山等數人起意糾我同往英界萬昌當搶刦不幸被捕得悉前來追拿我即逃回旋被包探等拘獲是實丁三花仔供山東人糾黨搶刦順和典當是實惟英界萬昌當一案雖係知情並未同往高榮奎供山東人前年與周福生等數人同來上海住居童太山家於十月二十六號由童給我手鎗一支同搶順和當事後分用洋二十元後又同至英界搶萬昌當因捕追拿奔逃回家卽被包探拘獲是實仇志遠供山東人上年來申由丁等糾我先搶順和後搶萬昌逃回後即被包探拘獲梁玉平供山東 
人於丁等搶刦後分用洋十元並未同搶求宥劉梁氏供山東人於去年八月間同丈夫劉春裕來申今丈夫有事回籍訊至此由沈探目禀稱在梁氏家抄出緞綢一箱大洋七十元請鑒中西讞員又向梁氏詰問供多支吾尹式魁供山東人在民黨某首領部下代辦黨人善後事宜因日前丁三花子向我索取船票數次故此認識惟在我家抄出鎗珠不知從何而來求宥王長安金光玉同供在尹處當差帮辦善後與丁等素不相識求察李二供在申推車爲生向住虹口因有事至法界尋友故此被拘與丁等實不相識劉長卿供丁等租賃我後房祗有二十餘天盜刦一事民人不得而知求察姜九山劉月山同供向做大餅因是晚到首安里向友人索錢故此被拘與丁等並不相識中西讞員會商之下判丁三花仔周小金子高榮奎童王氏仇志遠等五人均送公共公廨質訊再解内地按律懲辦尹式魁梁玉平各押西牢三年王長安押二年劉梁氏押六個月期滿一併逐出租界金光玉押三月劉月山劉長卿姜九山李二等四人還押押候查明再行核辦 
[陰曆元旦之盜案]  
　　陰曆元旦夜八時許有盜匪五六人突至公共租界靜安寺路居仁里九十八號門牌魏姓家碰門入内各出手鎗嚇禁聲張搜刦值洋四百元之金飾各特而逸迨事主魏楊氏報告新閘捕房飭派中西包探前往追拿各匪已去如黄鹤矣 
[陰歷除夕之盜案]  
　　二十二號（即陰歷除夕）晚九句餘鐘雨雪交加之時美界梧州路一百四十八號門牌木作頭顧蘭舟家被盜十餘人把住前後門有匪四人各執手鎗擁入帳房將司賬人等揮令出外鐵箱内所有現洋鈔票其計三千五百餘元盡數被刦呼嘯而逸迨事主鳴捕到來各盜已早遠颺無蹤矣 
　　商人姚友慶於本月二十二號（即舊歷除夕）收得賬洋五十元行經本城舊校場地方突有匪徒沈富山（即袁六初）等六七人上前將姚扭倒凶毆然後將洋元一併搶去分投逃逸當經姚在後大呼捉拿强盜由崗警帮同追趕沈等贓洋沿途抛棄意圖兎脫該警等直追至陳市安橋始將沈匪拿獲餘匪均被脫逃旋在途中拾獲贓洋三十八元連同該匪解送一區二分駐所經王金山警佐略訊一過申送警廳司法科轉送地方廳將沈匪先行收押贓洋存案聽候核辦 
[盜匪託名查土]  
　　匪徒吳仁卿糾合身穿大衣者三人於本月二十一號下午六時許擁至大東門内西姚家弄壽康里十號門牌陳李氏家以問信爲由二人入内二人在外把風正欲上樓經陳家婦女小孩等多人喊救吳等忽改稱你家樓上箱内藏有煙土我等奉上官命令到來搜查云云言畢登樓李氏等情急大呼捉盜各匪紛紛下樓奔逃時適警局王金山警佐會同周巡官查崗經過聞警趕上將吳匪拿獲交由該處崗警帶局傳到陳李氏訊據訴稱徽州人本日傍晚時有强盜二人一穿皮袍褂（指吳犯）一穿大衣到家始則問信繼稱搜土强行登樓圖刦尙有二匪在門外把風幸未被刦等語質之吳供稱徽州人現住法租界無業餘語支吾王警佐得供後立即備文將吳申送警廳司法科訊辦 
[匪徒持刀攔刦]  
　　去臘二十八晚八句鐘時有米商陳叔敏之夥張榮根由新閘北瑞昌祥等米行收得帳洋七百五十元雇某號黄包車行經浜北烏鎭路口華租交界之處突被身穿皮袍者三人及穿大衣者二人攔住去路袖出利刃將陳手背戳傷並將刀架於陳之頸項不許聲張將帳洋一併攫去迨陳呼喚巡捕到來兜拿若輩已杳無蹤跡矣 
[各業盈餘調查錄]  
　　錢莊上年度滙劃莊尙稱平穏惟其中受客帮倒賬影響者略有數家而小錢莊爲莊爲更甚如法界鎭江帮所開之某錢莊於除夕虧倒一萬餘金均係到期票不付所致而專做本街各莊則尙有餘利今錄其盈餘之數如下永豐六萬八千順康二萬四千滋康五萬三千元甡一萬五千安康四萬二千元盛一萬四千信成四萬二千鴻祥一萬一千承裕三萬彚康四萬兆豐八千福康三萬五千永餘八千寳豐二萬五千元德九千義生三萬衡通六千安裕二萬八千賡裕三萬通和平志慶二萬六千振泰平怡二萬五千鼎康二萬五千鴻勝二萬五千信裕二萬五千恒祥二萬三千聚康一萬二千瑞昶二萬一千潤昶二萬同餘一萬九千源餘二萬信元二萬益大二萬祥生一萬泰康一萬六千亨源三萬四千恒興六千（以上大同行）久和三萬祥裕二萬合豐（今改滙劃）二萬存德一萬五千致和一萬五千敦餘一萬五千大德一萬五千元順八千元久七千潤餘一萬一千久大昌（今改滙昶）三千瑞康九千愼益四千同德四千鼎大四千同益四千長和三千咸源三千久恒（今改恒甡）二千長盛德記（改滙劃）二萬三千源和四千順泰平裕興一萬老久大三千同豐四千鼎甡八千源成四千 
（以上小同行） 
　　洋貨去年滬上各商業春夏兩季雖各處多故謡言不靖略受形響自秋至冬已漸漸恢復而獲利最豐者莫如花色貨次者疋頭及本機布再次呌莊貨緣自歐戰之後航路阻梗洋貨來源不易且值先令頻長上半年定貨時鎊價三先令三辦士半至冬間貨到時鎊價已長至三先令五辦士七五趁此結價皆得厚利調查英法兩租界各洋貨號與門市批發呌莊等之盈餘如下益昌二十萬兩裕康十一萬兩愼興十二萬兩同盛十萬兩陳星記八萬兩　大源祥七萬兩元昌成十萬兩日新增九萬兩大豐九萬兩日新盛七萬兩協祥七萬五千兩同豐泰六萬兩李柏記六萬兩大昌祥四萬兩王組記四萬五千萬恒記七萬一千兩協和恒五萬兩恒豐瑞三萬五千兩錦泰三萬二千兩可大三萬四千兩聚慶四萬三千兩萬豐三萬五千兩寶泰二萬兩鴻盛五萬兩萬成永四萬兩得發一萬九千兩合昌二萬兩協泰興一萬兩春華祥四千兩成康二萬兩朱鹤記一萬五千兩順泰昌一萬七千兩聚成豐五千兩泰愼六千兩協昌四千兩生發祥二兩翁寅記三千兩德泰祥二萬七千兩甡昌九千兩劉棟記五千兩大康四各兩義豐一萬八千兩恒源三萬兩啓新二萬餘信康祥一萬五千兩裕成一萬兩豫昌一千兩德泰三千兩瑞泰祥五千兩顧杏記七千兩宗記一千兩成豐三萬五千兩泰豐盛七千兩福星順九千兩德昌四萬兩恒泰三萬八千兩裕亨一萬兩 
　　閘北米行新老閘一帶米行上年營業尙稱平穏夏間破礱存貨較多者皆可獲利而兼做小麥者則略受暗虧今將各行盈餘表列下瑞昌祥四千五百元德大公三千元錢恒泰三千元同興恒二千元源順一千五百元恒德豐一千五百元慶盛義一千五百元德盛永一千元義成二千元萬隆二千元合記平長豐義一千五百元恒昌三千元合盛一千元永豐八百元裕昌祥八百元恒隆二千元 
　　米廠閘北一帶機器碾米廠近年以來略爲減色緣内地崑由常熟松江無錫嘉興珠家角白鹤港靑浦等處亦已設有碾米廠所致惟上年滬上各廠仍多有盈餘調查其數如下鎭昌一萬兩源昌三千兩致中和八千兩永大昌五千南市信昌五千閘北恒昌二千瞿成記二千五百裕順二千五百永升二千生泰一千五百黄長盛二千豐裕一千五百和盛一千五百恒德一千五百通商三千仁記一千五百協豐仁一千協豐一千益成一千振興一千恒興平源盛一千元生東五百 
　　南市油豆餅米南市商界以油荳餅米等業爲首屈一指上年營業尙稱平穏今將盈餘各家調查如下泰豐一萬長餘一萬駿源八千長義六千大正六千生源五千泰潤四千生泰四千恒盛四千萬豐三千和泰二千恒豐三千元生三千元和二千大成五千其餘均平平 
[氣象台報告地震]  
　　徐家滙氣象臺報告云一月二十四日上午上海地震徐家滙氣象臺之鐘一座因地震而停止時正八點五十二分又有一 
 
 
 

Page 11

 
 
　　座亦衩擾動以致上海時辰僅可約計須俟氣象臺重行測算之後方有凖確時辰也此次地震當係發生於距上海七百基羅邁當之地（長崎之西）其時則爲上午八點四十九分三十五秒 
[關於清理日昇昌債務之公函]  
　　上海地方審判廳致上海總商會公函云逕啟者本月十三日案准京師地方審判廳函開前准貴廳函催日昇昌赴滬清理人從速出發業經函復在案兹據該案債權團監查員狀稱日昇昌總清理人梁懷文現派定趙尙華赴滬杭清理賬目請給文前往投到等語并開具請求各點第一請咨明滬廳一切均請查照部令及清理條件辦理至債務私相扣抵一節爲部令所禁止務請嚴格主持倘有該項事情發現由清理人隨時聲明作爲無效第二滬號應用賬摺請檢出封交清理人赍投滬廳 
第三請將信成等莊往來摺五扣一併移送滬廳准赴滬清理人趙尙華於某欵可以收取時分别向法庭承領所收各欵仍由趙尙華隨時繳不得私自開支第四各埠各項劵件仍存京廳俟各清理人接洽業有成約時再行呈請解送如有先行還欵者應由該管官廳先予存案一面由京補送原據各等情到廳查所陳請各節核與清理條件尙無不合相廳據情轉達貴廳查照辦理至應提送賬摺等件開具清單檢齊封交滬埠清理人趙尙華賫投貴廳即希照單點收并請迅予見復以便備案至紉公誼等由並附賬據等件到廳查京師地方審判廳詳准司法部該號清理 
條件以得各省債權人多數同意爲主旨以收賬還賬爲救濟之策現在滬號清理人趙尙華旣經據報到滬推舉債權代表自難從緩除另飭清理人趙尙華逕赴貴會報到外相應函請貴會查照前文迅卽定期召集滬號債權人依法推選以利進行鈔送日昇昌清理條件修正稿一件並請分飭各該債權人知照將來由該清理人與各債權人調查賬目財産就緒以後如果各債權人多數同意即可辦理收賬事務此致上海總商會 
　　計抄送日昇昌清理條件修正稿（甲）關於清理賬欵者一日昇昌此次清理認定收賬還賬爲宗旨以試辦一年爲限破産令不得撤銷二以在京日昇昌原址爲總清理處設有分號之各地點爲分處責成總處節制三京號各債權人公舉清理監查員十五人監查員之權限另定之四責成梁懷文爲總清理人負清理上完全責任並先具結存案五梁懷文對於清理事宜負用人之責六清理需用號賬向法廳承領時該賬册均經官廳檢明用印應存作案據不得增損一字嗣後清理另立新賬應用七該總分號現存金銀珠及其他動産契書宗據等俟核對完竣後均照財産目錄檢明存北京國家銀行八收賬費用及各埠夥友薪金先由梁懷文預算經監查員核定後准作爲清理費用動支但因必要事項溢出預算之數時仍須由監查員核准後方准動支九收賬憑京廳公函持赴該債務所在地方官廳報到卽由所在地方官廳傳知該埠債務人限日全行到案證明債務督催償還並商定適當償還方法具收到各欵須速報總清理處經監查員核定後准其爲相當之存放十各埠有以股票紙幣等抵償債務時均按市價折實兌現不得以票面價格抵算十一京外各埠債權債務不得互相抵扣十二日昇昌有債權者就原賬調查均係中華國藉如另出枝節闌入干涉者概不承認十三該號出入向以銀爲本位將來應以該號太平爲招凖隨市價折合通用大銀元收付十四不動産之處分應分爲（一）該號所有不動産責成梁懷文即行查明開單禀由法庭通飭保護（二）該號東所有不動産全數開明估價提歸該號（三）將來修賬時如有以不動産抵還賬欵應隨卽存案以上各産統由京廳咨由各所在地官廳鑑定價格作抵或拍賣歸欵十五各分號原設有十六處現擬歸併酌設九處北京天津成都重慶各設一處上海一處（附揚州杭州）汴梁一處（附周家口道口鎭）漢口一處（附長沙）西安一處（附三源）平遥一處（附太原）擇要先設繼續擴張 
　　（乙）關於監查員職權一由各債權公舉之清理監查員受債權全體之委託有監查日昇昌各賬並稽核欵項出入報告之權惟不經手財物及收賬等事並不負收賬還賬之責任二倘各埠債權有抵扣債務等事或該號賬欵有弊竇發現時監查員除報告債權團外得先行直接起訴以免遲延三監查員不得將本人及其親友一部分債權别有主張四監查員確依此次禀定方針及條件實行監查各債權中不得以一二人私意干預致涉紛歧五監查員處理該號監查範圍内事件應即署名蓋章倘有特别事件得召集總債權人開會議决 
（丙）關於各債權公允辦法及對待各省未來京各债權辦法一京外債權一律平等不得各有主張致肇紛歧二故有的欵如須分配時由總債權人公議禀由京廳公平分配不得先後爭執 
[工部局選舉議董之預備]  
　　公共租界工部局候選議董之名單業於二十二日發表共計十一人内有八人皆係去年議董其餘三人爲台格利施氏懷德氏基拉迪特氏定下星期一二兩日由納捐西人投票於十一人中選出九人爲本年議董至於舊議董之期滿告退者僅英人瑪基氏一人 
[舊公堂改爲新法庭]  
　　公共公廨舊有之二堂於前清時代專理華務案件光復以後棄置不用嗣經關讞員商明領事團改建寛大法庭曾誌前報兹悉該法庭内部裝修油漆各項已於舊曆年終一律告竣所有公座及中西錄供生位次並兩造代表律師與新聞記者席與投訴人被訴人以及案證人等所站之處均有序次又聞訊案時站堂華捕换着新式號褂問官亦須改穿制服以壯觀瞻業由關讞員照會駐滬外交團定於西曆一千九百十七年一月二十九號（即陰曆新正初七日）星期一行開庭禮宣佈堂規開始審訊云 
[廟園勸業場落成開幕]  
　　本城邑廟豫園勸業場工程告竣於去臘十二月二十五日行落成禮預發請帖遍邀軍政商學各界並各股東游覽是日下午來賓陸續戾止約有千人由該場所派招待員分别導引至各處參觀畢欵以中西茶點至鐘鳴五下在三層樓禮堂振鈴開會一時音樂齊鳴樂止首由創辦人張逸槎君報告創辦緣起略謂鄙人向抱實業救國主義久思仿照東西各國先例在上海辦一勸業商場以振興吾國實業顧自治能力薄弱雖有此宏願未敢貿然從事今春適有沈鋆卿雲山昆仲來言擬招股在邑廟豫園建築商場與鄙人素志不謀而合欣然贊成樂爲提倡章程甫布附股者多起初稍有阻力一經宣明宗旨風潮旋滅不半年而工程告竣此皆各股東之熱心毅力得此優美之結東鄙人但求無過不敢言功今日觀厥落成夙願已償實爲欣幸雖然鄙人猶有進者商場建築已告落成而開幕以後之事正多不啻什百倍於曩時所望在座諸公曁各股東互相維繋俾此勸業場永久不隳是所深祝耳再鄙人年力就衰半載以來歷盡艱難已覺左支右絀竭蹶萬分而來日正長非衰老之人所能支搘沈氏昆仲精明强幹辦事敏捷必能展其懷抱以副股東之望從今日爲始鄙人仔肩告卸日後倘有所見仍當盡其一得之愚隨時貢獻此則不得不向股東諸公道歉者也遂一鞠躬而退次縣知事沈韞石君演說略謂今日邑廟勸業場落成承主任張逸槎先生相邀得與其盛不勝欣幸用將感想所及與在座諸公一商榷之夫勸業場者所以競物品而資觀摩各國通都大邑皆有之上海爲東南巨埠允宜有此建築以促商業之進步第滬埠名雖繁盛然而精華悉萃租界南市不及遠甚苟不亟圖補救竊恐盛者愈盛而衰者益衰深望邦人君子羣策羣力以輔助此勸業場永垂久遠市政日見修明自治前途庶有豸乎次李平書君演說略云今年夏間予由日返滬初聞邑廟豫園將建極大游戲場余極端反對繼晤張逸槎先生出示章程始知爲創辦上海勸業場宗旨正大遂一變而　極端贊成今日落成蒙招待導引參觀見第二層樓商場廣大心爲之喜及至第三層樓但有遊戲而無商櫃又生感觸以爲旣名勸業必層層皆爲商場方始名副其實頗咎主其事者辦理不善繼思國人程度不一非此不能收普及之效又深佩主事者之苦心惟遊戲係屬餘興當去其不堪者予之希望在游戲之事逐漸減小由一層而至三四層層層陳列國貨由上海而推及全國處處皆有勸業場實業之振興國家之强盛首在此最初發軔之勸業場卜焉次沈信卿君演說略謂日本商場名目甚多一種係混合商場酒館茶肆俱設在内一種係高等商場專列精美商品使各業互相比賽各自競爭故日本商業極爲發達今日勸業場落成予希望諸公各將新奇優美商品陳列不獨廣游客之眼界且能令學界增進知識將來敎授生徒實習技藝則於職業敎育前途獲益良多也次林康侯君演說吾國惟北京有勸業場辦法甚好極爲發達上海之城隍廟本具勸業場形式而攤肆往往信口索價買客每易受欺今勸業場已成立深望各保信用定價劃一務使遊客歡迎不受欺騙則商業自能發達也云云次賈季英君演說云勸業場之好處已爲諸先生說過鄙人不再贅述惟鄙人有極簡單之希望兩事一曰價廉物美此對於商場之希望也至對於遊場之希望則曰杜漸防微不使流於邪褻集爲深祝云云末由該場主任沈鋆卿君報告今夏發起是股在邑廟後園創辦勸業場此事造端宏大非有德望素孚者從而提倡不能收圓美之效果久欽普益習藝所主任張逸槎先生熱心實業是以面請提倡當時述明將來勸業場營業發達酌提盈餘補助習藝所經費蒙逸槎先生極端贊成擬章招股經營締造幸告落成鄙人之幸實在座諸公之力也云云演說旣畢奏樂散會即由招待員邀來賓入席於是開懷暢飲廣厦二間共設四十餘席並有灘簧以助清興直至魚更二躍始各興盡而散 
　　舊曆元旦爲豫園勸業場開幕之期是日天氣清朗七層樓頂大旗飄揚凌展開門遊客擁擠爭先買票至午後樓上下遊戲場茶堂皆已擠滿無一隙地三四五層平台遊客如雲三層樓廊下音樂悠揚入晚明燈萬盞耀如白晝游客之來尙如潮湧直至鐘鳴十二止售門票游客始陸續散去計是日共售門票三萬張合之送票游客約有四萬人初二日遊客較元旦更多午後二時客滿懸牌暫止售票至四時來賓稍稀始照常售票昨日（初三）雖逢天雨游客仍不少減門票亦售至萬餘淞滬警察一區第三分駐所派令警士多每日到場照料 
[陳捿三畏罪自盡]  
　　陳捷三身藏實彈手鎗與李紀平黄竹奎應得甫楊正山等在廣東路正豐街口擬乘電車至虹口被老閘捕房中西包探查獲搜出手鎗一支將陳等一併拘解公共公廨押候查明曾否犯事再核在案嗣經捕房查得陳捷三曾在漢口華景街殺人放火係奉鄂督軍王占元懸賞二千金飭緝之犯陳逃匿法租界糾合盜黨欲至公共租界内搶刦捕房擬於舊曆去年十二月二十六日解請公堂核辦詎陳得悉自知不了竟於二十五夜在牢自縊身死旋經看牢巡捕查見禀明捕頭飭探將尸舁入虹口斐倫路驗尸所報請公共公廨中西官蒞所驗明自縊身死無訛填明尸格着保報堂棺殮標封厝壇一面詳請鄂督軍核示 
[流氓糾衆行兇]  
　　波彌文洋行打包工頭張林寳住新閘成都路肇慶里舊曆十二月二十三夜張在家發給小工工錢時突來流氓十餘人向其弟張阿尤硬借洋五十元不遂各出利刃將阿尤連戳八刀攫取賬檯上現洋二十五元而逸張追趕喊捕有行人林嘉寳帮同扭獲一人該流氓將林之腰部等處連戳四刀仍被脫逃當由捕房一併送往仁濟醫館療治延至翌日林因傷重斃命報經中西廨員蒞驗屬實諭飭屍屬先行棺殮聽候緝兇究辦聞當時張阿尤並被剥去大衣一件銀表一只惟傷勢尙無大礙約三星期後可望痊愈去 
[暴客禁錮七月]  
　　南市花衣街施家弄乾元莊夥鄔仁義前持現洋四百元行經施家弄口被匪郭大廣搶刦由警將郭拘解地檢廳訊辦各情曾紀前報兹悉此案業經檢廳預審明確起訴審判廳於本月二十號午後由端木棻推事官會同劉檢察官開庭研訊後判郭監禁七個月以儆 
[除夕華界之防務]  
　　駐滬京畿憲兵營第一連連長吳金亭以本埠商界每逢陰歷年關例須結束賬欵以故除夕各商人携銀往來者絡繹於途惟恐搶匪刦奪商人財物故於舊曆去年除夕督飭所部排長劉光庭張子明各率憲兵十六名分爲四班携帶手鎗各乘馬匹會同步兵三十八團馬團長部下之第一二三各營士兵在華界民國路中華路十六舖裏外各馬路及南碼頭杭車站龍華路並西門外之斜橋車站路等處排隊荷鎗通宵梭巡直至元旦天明始分别回營銷差 
　　滬地舊例每届除夕南北市各典當均通宵任人當贖去年各典當因恐盜匪於是夜結黨搶刦是以先期會議决定除夕仍照舊章開市惟在華界各典當要求淞滬警廳長分飭各該警區每一典當門首各撥巡士一名通宵輪班站巡以免搶刦經徐廳長允准照辦故華界各典當於除夕一律加派巡士一名佩帶鎗彈保衛 
[王警佐注意治安]  
　　一區二分駐所王金山警佐以管轄區域接近租界防護務須加嚴且年終及新歲邑廟等處來往人衆以故禀明徐廳長飭派保安游巡各隊長抽調隊士百名持悈在民國路及邑廟等處分投巡邏防護以保治安 
[巡艦保護釐卡]  
　　鈞和遊巡艦長董養泉以蘇浙兩省境内各稅釐卡在未光復前每逢除夕凡航船裝載貨物過卡者免予抽收釐捐（俗稱　關）自光復後曾將此例革除惟該船户人等不知改章致往年屢有抗捐滋擾之事且邇來盜匪充斥誠恐除夕或有船户因抗捐爭執被匪乘機刦奪稅卡且 
黄浦江流域通達浙杭嘉湖要道稅卡林立故於去年除夕前一日由滬開輪出巡保護沿浦江一帶釐卡並將出巡日期呈報水警第二廳長查照 
[日警業已上差]  
　　英美總巡麥高雲君以舊曆除夕爲各商歸賬之期携欵往來日夜不絶深恐匪徒乘間搶竊擾害商民除通飭各捕房中西探捕分班按段巡邏外並飭戈登路敎練所警務員轉飭新招之日本巡警齊赴總巡捕房由捕房派赴各捕房一律上差以重防務 
[淞滬警察與浙省之關係]  
　　陰曆十二月二十九日淞滬警察廳長徐國樑接奉浙江楊督軍電令挑選警衛隊員士四十　騎巡隊士四十名卽日開拔赴浙等因徐廳長當即轉飭各該隊隊長挑選足額並令張王兩隊長督帶於元旦日趙搭滬杭火車開往浙江督署聽候差遣 
　　又聞徐廳長現奉保升浙江全省警務處處長兼杭州警察廳長之職月内即須赴浙至淞滬警察廳廳長一缺以軍署劉某暫行代理云 
　　徐廳長又接新任浙江省長齊耀珊來電請爲抽調幹練警士二百名編練警備隊以待赴杭接任後撥用徐君立飭督察長曾永奎連日分赴各區所挑選二百名所遗缺額再行添招抵補昨日警界傳出消息謂齊省長已由京乘車抵甯暫駐數天不日即可蒞杭履新云 
[煙膏店搶案已破]  
　　小東門外郭恊盛烟膏店於上年陽歷十二月間被盜刦去大小洋銀一千餘元事後由該店主報告捕房查緝在案現由探目黄錦榮沈德福等拘獲盜匪八人解入捕房由捕頭詳加盤詰押候錄供再行解廨核辦 
　　又一訪函云上年十二月十七日夜小東門外洋行街郭協盛土行被盜匪十餘人入内將電話線割斷持鎗嚇禁聲張搶去大小銀洋一千餘元當經該行開單報請法捕房派探飭緝在案去年陰曆十二月二十八夜法捕房探目黄金榮包探徐新發徐阿東據眼線報告探得是案盜犯卞其昌即賣牛肉老三匿居南市南碼頭地方遂卽帶同眼線前往十六舖淞滬警察一區警署聲請派探協往緝拿適卞其昌在太平碼頭老寳基鞋店内買鞋當被黄探目捉獲帶回捕房經法捕頭詰問據供郭協盛土行搶案係由該行飯司宋阿四起意囑令轉邀黨夥四老五子張四朱剃頭等夥刦共夥九人搶得贓洋一千三百餘元在西門外方板橋某客棧分贓伊分得贓洋一百二十四元餘洋爲四老五子張四朱剃頭等分用等語捕頭飭令將卞其昌收押又飭該探目等至郭協盛土行將飯司宋阿四捉獲二十九日又在民國路緝獲是案嫌疑犯小六子張四等兩名一併解回捕房押候訊辦 
[同濟德文醫科大學畢業紀要]  
　　同濟德文醫科大學醫正科生現届實習期滿由正監督福沙伯博士副監督克禮博士會同中西監試委員定於西曆千九百十六年十二月十二號起至千九百十七年一月十八號止在寳降醫院内舉行第四届畢業考試其考試科目爲内科學病理學法醫學細菌學衛生學血清學外科學喉鼻耳科學産婦科學眼科學皮膚花柳病學藥物學精神病學等每科有口試筆試臨床考試剖割考試等之分由各專科醫學博士主之其考試及格得有德文醫學士文憑者共十四人姓名列後江蘇二人黄鐘龔元炳浙江二人丁谷柟孫克鑑安徽一人汪寶箴山東四人譚岳峯王福滙劉樹誠陳驤廣東四人劉學眞馮聲普李其芳鄭邦彦直隸一人趙啓華 
[閔行鎭創設貧兒院之實行]  
　　水警第一專署長沈葆義上海縣紳士黄譜衡喬念椿等以上海縣西鄉閔行顓橋北橋馬橋等處貧民子弟甚多擬設一貧兒院以資敎養曾紀前報兹已各籌鉅欵約集五萬餘金在閔行之東 
[今日尙有本埠新聞轉入後幅第十二版]  
 
 

Page 12

 
 
　　購田三十餘畝建造房屋四十餘間内設學校工場延聘敎員工師分科敎授業將田地購就採辦木料已於去臘開工建造一面擬具章程分别呈報省長道縣各署立案 
[南市又多一錢莊]  
　　南市錢業十二家上年交易俱有盈餘最鉅者數萬金少亦數千不等今届洞庭山碼頭弄内新開一家取名元孚係甯波巨商方氏所發起刻已組織就緒即日上市 
[嚴禁作踐農田之文告]  
　　上海縣公署發出布告云爲布告事案據洋涇市經董劉志濤潘先賓呈稱呈爲陳請出示嚴禁放牧牛馬以保農産事據各圖圖董梱業咸稱鄉間農田於秋收之後或種麰麥以濟春荒或種草子以作肥料均於冬初下種春季收實俗名謂之小熟蓋農家種此用以濟大熟之不足者關係頗鉅乃有頑民只圖利已不顧損人竟將馬牛羊縱放田間任其遊食麰麥草子萌孽方生一經踐踏頓絶生機縱未必盡成濯濯亦已半屬於零落其爲小熟之害良非淺鮮所以農民視爲蟊賊鄉約懸爲厲禁無如禁者自禁辨者自放現在放縱牛羊者喊阻不依反以野響抵抗如有憤激難平恐卽釀成禍患應請貴處呈請縣長一面出示嚴禁一面函請淞滬警察廳長訓令三區各分駐所遇有各圖放縱馬牛羊牽交請罰者立予判罰以儆蠻户而保農産等語經董詳加訪察事屬實情爲特備文陳請仰祈縣長核准施行實爲公便等情查前因各市鄉有作踐妨農情事業經出示嚴禁並行警察所轉飭各分所隨時取締在案兹據前情除令警察所並函致淞滬警察廳轉飭各區取締嚴禁外合行布告仰諸色人等一體遵照禁令毋違特此布告 
[施總巡之防匪禁賭]  
　　法捕房施總巡以陰曆除夕各店舖均須收賬恐有匪徒乘隙攫物等事故於是日特飭通班中西探捕並派安南兵士擎槍實彈分往新老兩租界嚴密巡防以資保衛施君又以舊曆新正恐有無業游民在途擺設賭攤抽頭聚賭先期傳諭禁止如違提究 
[探捕驅逐賭攤]  
　　英美總巡麥高雲君以舊歷元旦一般賭徒每在街頭巷尾擺設賭攤實爲地方惡習爰於舊曆除夕通飭各捕房中西探捕各放所管區域内嚴密巡邏如有賭攤着即驅遂違干拘究 
[煙酒業請願代表之布告]  
　　全國烟酒聯合會駐京總代表陳良玉致各省埠分會及商會等函云謹布者竊良玉猥蒙兩業同胞公舉爲請願總代表自八月初首赴都門聯合各省代表三十二人上書衆議院要求改良稅則徵十八省之同意經十餘次之討論請願書始得産出迨至審查會方經通過而美借欵遽爾發生斯時良玉幾無以見天下同胞奔走呼號以死自誓正在危急存亡之候幸賴各埠協力之爭議會鑒此顚連請願案完全通過於是一線曙光始有發明之象今者此案已蒙政府發交財政討論會尙須靜候表决然後咨復國會方可見諸施行其間尙有種種手續正在設法進行良玉回自都門所足以報告於諸公者僅此自慙德薄能鮮莫能急解倒懸惟有始終自勵以兾稍免愆尤此次暫行回南因在京數月之磨折便生種種之感覺急欲掬誠布告以與諸公商榷者計有數端一團體永遠堅固方足以圖存二經費量力協助方足以持久三營業互相研究方足以改良（中略）同德同力衆志自可成城有始有終精神自可貫澈凡此數者當務之急其餘詳情細節不及縷陳一俟佈置就緒即須重赴京都以求得達最後之目的藉慰公衆之殷拳特此布達 
[小輪幸未沉没]  
　　招商内河小輪局之駿發輪船於陰曆十二月二十七日下午五時由滬開蘇詎駛至新閘橋下觸於未經拆完之石墩上水即汨疋一併駁出該船得未沉下 
[坍屋傷斃人口]  
　　新閘大沽路佑福里四百七十五號門牌江姓房屋於陽曆一月十七號下午坍下壓傷老婦江彭氏女孩小毛由捕車送醫院醫治在案兹悉江彭氏因受傷過重卽於次晨殞命由院知照捕房將尸舁入虹口斐倫路騐尸所報請公共公廨中西官蒞所驗明諭令尸子江阿珠棺殮並以該屋年久失修致肇斯禍諭候飭傳房主到案訊核 
[火警補誌]  
　　陽曆一月十八號（卽舊曆十二月二十五日）夜半一時公共租界新閘路池浜橋附近宏吉里一千二百四十三號門牌陳姓房屋某竹行内忽然起火經巡街捕瞥見卽用電話通知救火會西人立驅皮帶車馳往澆息共燬樓房五間又舊曆去平十二月二十八夜三句餘鐘新閘派克路八十四號門牌德興烟紙店起火計燬樓房兩間並延及经隣某肉店某酒店等樓面該處八十三號門牌德利烟紙店亦受水漬又舊曆正月初二日午後三時北無錫路九十號門牌奚姓樓上起火即經捕房皮帶車馳往澆息祗燬後樓面一間 
　　法租界天主堂街南角朝西門面二十六號門牌棕印店樓上賃與唐和尙失婦居住於元旦下午四時起火霎時延燒永安街朝南門面迤東五十六五十八六十六十二各號舖户訊共焚去及帶傷房屋六七幢旋經包探將唐夫婦一併拘入捕房押候究辦本月十七晚二時美租界板橋弄第七十六號門牌王德泰米店起火延燒左右隣炳記剪髮店王萬順銅店老虎竈粮食店等樓房六幢又二十一號上午楊樹浦三星紗廠機器間内亦兆回祿焚燬機件器物值價甚巨機匠奚炳臣因救火灼傷頭面手臂現在同仁醫院醫治又二十四號晚十二時天潼路五百十五六號萬興源烟紙店起火延燒比隣廣源水果店計燬樓房三幢後面昇昌鐵行棧房亦被殃及焚去樓面一間 
[流氓受傷殞命]  
　　流氓林加康與阿裕因賭起景均被同類用刀戳傷阿裕現在醫院林已因傷身死由捕將尸車送驗尸所報官請驗在案兹悉一月十八號由公共公廨王肇之襄讞會同英白副領事蒞所驗明林受刀傷身死無訛填明尸格諭令尸妹林劉氏備棺收殮諭候緝兇解究 
[小浜内發現屍身]  
　　閘北潘家灣十二圖境内小浜中昨日浮來男屍一具身無寸縷頸間勒有麻繩一條並有刀傷多處由該圖地保潘阿金投報地方檢察廳請騐 
[浙江警探來滬獲盜]  
　　浙江警備隊官蔣騰雲帶探馬阿賢來滬會同四區二分所長警在閘北長安路仁祥里拿獲行刦嘉興縣境之盜匪盧正榮（即阿四）及其妻盧阮氏抄出皮箱五隻手鎗一支並子彈等物一併解送淞滬警廳訊辦 
[抄獲實彈手鎗]  
　　常熟人尤金生於舊曆去年十二月二十七夜八時在公共租界貴州路壽聖菴附近徘徊窺探被老閘捕房包探石仁信查見以其形跡可疑上前盤詰尤即情虚圖逃當經石探招呼華捕兩人帮同將尤狗獲搜出實彈手鎗一支帶入捕房押候解送公共公廨訊究 
[祝蘭舫失竊金條]  
　　陽曆一月二十號（卽舊曆十二月二十七日）商董祝蘭舫君至南京路老閘捕房報稱被竊值洋三萬五千元之金條十根請爲查緝捕頭以祝居址不歸該捕房管轄即派值班包探偕同祝君至福州路總巡捕房報請查緝 
[淞滬警廳批示七則]  
　　批振豫公司商辦勸業場主任孫紹瑞等禀呈悉該商等創辦勸業商場擇期開幕所請派警並北來車輛免查車照各節應予准行除陽曆二月分免納警捐外着自三月起月繳警捐五十元以充駐警餉需至該商場雖屬陳列商品究含有游戲性質並應遵照本廳游戲場所執照所定規則辦理執照附發仰即知照並候令行該管警署查照 
　　批美商林鎰泉禀據呈各節應俟查明核辦至該商被竊之案前已飭區嚴緝何竟因循至此仰候再令行該管分所上緊破獲並着切實保護可也 
　　批老慶雲景福裘天寶禀請派警至各該商號門首常川駐守保衛由禀悉該商號等懇請派警常川保衛自擔經費仰即來廳與總務科接洽可也 
　　批典商晋泰等呈請派警兩人駐典保護由禀悉該典商晋泰等請於除夕派警駐典保護應予照准除飭該管各區届時飭警保護外仰即知照此批 
　　批周張氏禀呈悉查爾子榮生前因拆梢逞兇業經依法處分科以拘留三十日之罰現在執行未滿碍難放所請交保之處着不准行 
　　批戴益禀據呈蔣鴻鈞誘姦霸佔各節如果屬實大干法紀仰候傳案訊奪此批 
　　批同泰昌店主張錦其禀呈悉所送捐助銅錫公所及第二區救火會收條二紙准即附卷存查 
[誌謝]  
　　振豫公司勸業場贈劵六紙天外天遊戲場贈劵四紙民鳴遊藝社贈劵二紙新舞臺贈劵四紙維多利亞影戲園贈劵一紙書此誌謝 
雜評二 
[地震（訥）]  
　　自歐洲戰事起全世界震動而不安今則漸有和平消息矣自政變風潮起全中國震動而不安今則漸有平靜希望矣上海受種種問題影響工商各業亦無一不震動而不安今則除一二盜匪滋擾外餘皆可望安穏無事矣是今日之世界今日之中國均經此極大之震動而來國人受此震動之恐怖蓋已久矣 
　　若夫有形之地震在一時且損害亦僅在一二處其猶震動　之小焉者哉 
 
 
 

Page 13

 
 
   
 
 

Page 14

 
 
自由談 
游戲文章 
[財神諭人民明日照例供奉文] [  徐勵吾]  
　　照得每届陰曆正月五日爾人民俱因憂貧念切求富情殷拜禱前來供奉備至幾杯醇酒藉娱好飲之情一瓣馨香聊達輸誠之意復有猪頭一個肥碩可餐蠟炬雙輝光明奪目米鹽併例歷數無訛茶果紛陳徧嘗有味年年如是處處皆然本無須本神届期曉諭惟查自去年紙幣停兌以後爾人民因八大禍首中之梁大財神腰纒萬貫飛出重洋視若仇讐交相痛駡不曰財神可恨即曰財神貽羞不曰財神該死即曰財神當罰街談巷議大抵雷同酒後茶前幾民月旦本神惟恐爾人民以彼例此等量齊觀謂財神俱爲貪利忘義之小人絶無以財發身之君子將明日上供盛饌一律取消爆竹無聲閉門不納故物區别神人愷切曉諭須知本神乃呵護爾人民得利之財神並非席捲爾人民現金之財神明日仍當照往年成例虔心貢獻備極豐腴以求發財而免倒運幸勿不判陰陽誤會遷怒變歡迎而加拒絶致今歲遭破財之罰也切切特諭中華民國六年歲在丁已正月初四日示（二） 
[度歲四詠有序] [  楓隠]  
　　我國度歲向有送窮迎富祭詩祀竈之俗今者國體更新諸事改良余故特裂迎窮送富祝詩詈竈四詠以博海内方家一粲迎窮 
　　人家送窮神我獨迎窮神窮神貌何翩翩騖面菜色寒且酸窮神服何其華决踵露肘帽開花神登堂兮禮數周縮頸拱背如獮猴惟有一事差堪異聰明正直恥諂媚北海羊西山蕨惟神相之植氣骨孤山梅彭澤菊惟神佑之遠貪　况我學詩效候蟲東塗西抺苦未工古云詩惟窮乃工從今與神訂交保始終庶幾追蹤杜老與髯翁 
　　送富 
　　迎富富不來送窮窮不去我今迎窮又送富庶幾主賓各得所人皆求富表歡迎我今送富訴不平富神之罪不可說勢難一一與搜抉貞媛矢志從一終惟神誘之喪其節烈士立志遠貪泉惟神浼之失清潔其餘攘權奪利滿市朝皆爲神惑心志摇我今送神投畀有北有北不受投界有昊有昊歛手投畀豺虎豺虎不入口投畀東厠使遺臭東厠雖臭不爲臭銅臭之臭乃眞臭 
　　祝詩 
　　祭詩悼詩亡祝詩祝其壽賈島祭詩我祝詩我詩豈敢期不朽歲月遷流逼歲除改祭爲祝聊自娱祝詩何物作供養濁酒一杯香一鑪祝汝文字有靈筆墨瓏玲明年詩腸不枯濇自由談中占一席 
　　詈竈 
　　媚奥求奥援媚竈引竈笑我本堂堂七尺軀何須媚奥兼媚竈媚竈祀之惟恐後詈竈一一尋其咎竈司東厨一家主一家之中何不有家中豈無盆盎相撃杵臼互爭汝皆充耳若不聽黄毛鴉頭偷嘴吃汝旣詐作瞎眼睛燒火婆婆打磕銃汝又不能喚之醒猫兒煨竈汝不管狗兒爬竈汝不鳴徒然受人香花供養朔望叩首謝竈網子味可口尸位素餐曠職守我今拆汝竈亭裂汝竈簾描金畫像火中熠從今以後不謝竈香爐蠟千俱跌倒看汝倒竈不倒竈（三） 
徵聯披露 
　　此次徵聯前已披露二十四聯此外佳作正多特再彚錄於左方汪綸園云『丁風字識王恂傳已日春來崔灝詩』又云『上丁釋菜來儀鳳吉已親桑爲養蠶』麗華軒主云『添丁喜佩宜男草除已春生待女蘭』捧月云『春風樂譜丁娘曲香鼎文鐫已父名』遇春云『上丁釋菜崇儒學吉已親桑勸婦功』律西云『釋菜仲丁崇祀典采蘭上已紀風詩』小孤山人云『丁年蘇武懷冠劍已日蘭亭會詠觴』許遂良云『上丁釋菜人尊孔元已徵蘭我憶周』高翔云『芹泮春回丁祀復花磚日上已時過』一鳴云『釋菜逢丁宣聖禮采蘭上已鄭風詩』寄愚云『丁直上青雲（湘） 
年奉使傳蘇武已日題詩紀陸璣』（未完） 
小說 
[言情小說妍媸鏡（第廿六章三）] [  常覺小蝶合譯天虚我生潤文]  
　　予黯然曰事已至此更何姊妹之可言汝但害我一人尙猶可恕而句言次不禁廻視病榻曼睞時已愧怍無地則掩面泣曰柰梨吾今已自知罪而彼亦恕我汝爲吾妹獨不能恕我耶予曰曼睞吾心未嘗不願恕汝但汝至今始來懺悔亦太遲矣言次不禁又憤然曰曼睞汝何爲在此汝行耳曼睞乃瑟縮起立美髮亂被其面容光憔悴而雙眸尤現凄苦之色以手扶椅而行予側身讓之忽聞有一極低之聲呼曰柰梨子聞聲亟前伏身床次此時燭光方射勞倫司之面則其顔色豫悅竟與前大異以目視我似欲有言顧又未能遽出之口予爲勞倫司將護病榻以來此爲第一次頳其頰矣而勞倫司目光已見曼睞則吐爲誠懇之聲曰柰梨汝當恕彼彼亦滋可憐也曼睞時已行近門次至是復廻其身勞倫司曰曼睞汝當謝汝阿妹彼固已恕汝矣言次微笑吾乃知其胸次愉快已極蓋自十字坡分袂以後久不見彼有眞正之笑容矣因曰勞倫司吾因汝今恕彼矣但汝可令彼出室勞倫司微揮其手曼睞遂出勞倫司目送其行雖故爲凝重而笑容已滿雙頰握予手曰柰梨汝今又爲我心中之人矣自今而後無論何事當不復能問我二人予聞此語心中乃生奇感涙已奪眶而出勞倫司笑曰柰梨汝何泣爲吾病且痊一禮拜後尤須與汝乘車往十字坡一游柰梨汝試以臂枕我我今倦矣予此時雖欲違抗其命亦不可得乃卽坐於牀次倚勞倫司於我懷中轉瞬已入睡鄉呼吸停匀直如小兒夢中尤時時現爲笑容旣而醫士入察視勞倫司面色則詫曰彼睡乎嗟乎吾謝上帝彼得命矣言次取枕曰密斯吾當助汝扶之睡倒予不答但以予身益偎近勞倫司醫士曰密斯汝若此得母勞甚言時哈荔夫人適醒婦人之目至利當已見吾二人之狀則曰博士任之吾人可下樓去矣哈荔言時其聲類哭蓋彼數日以來微微察及吾二人之狀且吾之調護勞倫司者亦不爲不至故不禁感激而涕零唯醫士殊不解猶喃喃不已然亦出室去室中遂賸予與勞倫司二人（第二十六章完） 
消閒集 
　　獻歲以來沿街鑼鼓響似春潮然皆漫無節奏吾隣尤復晝夜喧填鼓聲逢震人心肺欲嘔因念曩時通行之『陽襄八合』實爲良好之樂譜亟就所憶錄供於社會亦一新年中消遣品也所謂陽襄者殆指論語中之少師陽撃磬襄二人所謂八合則以八種樂器合成鑼凡三種一爲大鑼一爲小鑼一爲手鑼鼓凡二種一爲脆鼓（亦稱班鼓）一爲銅鼓（亦稱戰鼓）鈸凡三種曰大鈸中鈸小鈸惟此譜中不用大鈸各取一字以象其聲而爲譜庶便記誦其譜字如左 
　　一曰且小鈸之聲也凡鳴鑼則必以小鈸和之譜中不明書其明書一且字者則他樂均止獨讓此器出聲 
　　二曰丑手鑼之聲也凡鳴鑼亦必和之但書丑字者則依譜自鳴 
　　三曰同銅鼓之聲也凡鳴小鑼則以此和之但書同字者則依譜自鳴 
　　四曰張小鑼之聲也依譜自鳴 
　　五曰札脆鼓之聲也惟小鑼則以銅鼓和之此外各器鳴時皆以此和故司鼓者實爲領袖譜中書爲『扎得而』者則札字爲雙槌並下之聲得而爲雙槌一擂之聲札字則以小鈸和之得而則以中鈸和之（此時用鈸均須扑所謂扑者以右掌撳鈸之半使上鈸與下鈸切合而張其半邊合之成聲有如卜宇） 
　　六曰卜中鈸之聲也凡用鈸有開有合上之所述卽爲合鈸和脆鼓時用之若和鑼聲則用開鈸 
　　七曰長大鑼之聲也依譜自鳴以開鈸及手鑼和之與小鑼同伹小鑼之張則以銅鼓和之此則仍以脆鼓和之（未完） 
　　閱者諸君鑒本報第五張自本日始别刋『老申報四十餘年之回顧祿』以饜愛閱本報諸君之望所有新自由談材料一律歸併於自由談中未完小說等類均當繼續刋載此佈 
　　今日揷畫爲『恭賀新年並顧進步』八字組成 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
老申報四十年来之囬頋尊聞閣選 
[緣起]  
　　人生五十而知四十九年之非此聖賢之回顧顧也白髮皓眉踞坐而談少年之戰跡此英雄之回顧也半老徐娘絮絮以妙年之風流韻事語人此美人之回顧也老師宿儒每好自誇其生平著作此名士之回顧也故凡有一德一才一能一藝足爲他日之紀念者莫不有回顧之價值本報創辦至今已四十有六年矣其間之經歷亦如聖賢如英雄如美人如名士所可紀念者多况乎報紙 
[本報開創日第一號之攝影]  
第一章 
大　　　 
孟中三　二十三　申報　四月三十　 
[本館告白]  
　　今在下可惟之事　　爽　　沒不彰石此比皆是其故何　葢無好事者　之　　達使　　送事　然無　殮　　　也溯自古今以來史記百家賤船　博山　塘棋　此述　　然所　皆前代之　開已　之故事且篇幅淮　交　　古非屬紳先生不能有也非文人學士不能覩也　　　官小說代有解書若張華志博物干寳記搜神齋譜爲志怪之害　初爲文章之說凡茲　類均可　覩惟其中或荒　　譜其文皆與　有則是　能助需者之清談者未必爲雅俗所共賞求其紀　當今時事文則貿　不个事則仙而能詳上而學士大夫下及農工商賢皆督通　者則莫如新聞　之　矣新聞　之製創自四人傳　中土　見　　唐字新聞體例莊　今仿其意設申報於上洋凡　　　之政治風俗之　　中外交涉之要要務買貿易之利弊與夫一切可驚可　可　之事足以新人時聞者罪不　　務求其　實無妄使觀者明白　　不爲浮　之　不　荒唐之　世　　心时務者於此可以得其概而出化生理名於此分不至受其欺此新聞之作固大有益於天下也且夫天下至　也其事　堅　也而其人又散　不能相見也夫誰能廣　而周知哉自新都故出而凡可傳之事無不　　於天下矣自　　　出而世之覧者亦皆不出户　而命天下矣豈不善哉愷是事雖絀興例　初創　恐　於方陽　於知　　　諧多故　　四方君子進而　之　　不　　有岸誌　申報主人　　 
[本館條]  
　　啓名新　紙之設原欲以　　奇　　覩　　　方者世雙不如　搜博採　　　　見　　何　　聽　觀以　其　　　不可徒　　于　鄉一邑也茲本館將　　例開列于左如貴客　　　或　　者祈　　一切爲幸 
　　一本新報議價于上海各店零　何張　　八文各　　　　　張　　十文本　　　　張家鐃六文 
　　一如有　人　士不或以　　　　　　者如天下各名圖　　　　　　　　　　　　　　不　　 
　　一如有名　　　賢有　平　　　生地利木　之　者上　　　　　　　之　下如小民德　之苦附生　　　不　　 
　　之經歷即全國全世界人之經歷也全國全世界之聖賢英雄美人名士之經歷大抵多紀載其中故本報之四十餘年回顧卽無異四十餘年來無數聖賢英雄美人名士之回顧然則此回顧錄之作其亦當世聖賢英雄美人名士所願聞而崇拜聖賢英雄美人名士者所樂閱者乎爰是不憚煩複闢爲一欄擇其可敬可愛可歌可泣之事每日附載於本報之末 
[略史]  
　　本館主人本報爲英人美查氏所創辦在前清同治壬申年至光緒季年美查氏返國售於華人席氏民國二年席氏復出售遂爲現在本館主人所有 
　　價值初發行時本報定價零售取錢八文蠆買取錢六文至光緒十年間取錢一分二十餘年時取錢二分至於今日取錢三分紙張初發行時用中國紙紙張短而字行長至光緒初年改用油光紙至光緒季年始改今日通用之報紙至今爲用輪轉機故又改用捲筒紙 
　　印字機初印刷時所用印字機僅係單面印之小機至光緒末年始改兩面印之大機每機每小時能印二千五百張至民國三年又替用輪轉機每機每小時能印二萬張 
　　地址初發行時在三馬路後遷於望平街自後又經再遷均在望平街現在建造新屋於望平街三馬路口 
[四十年前生計之回顧]  
　　人生於世最有關係者莫如生計以今日之生計與四十年前相較奚啻倍蓰然而事業不發達所入之欵不足以赴日用所需物價之高宜乎日益窮困而邪辟暴亂之風日長矣茲將前清同治壬申年三月二十三日本報開辦日所記各貨行情酌錄於左留心社會情形者可與今日一比較之 
　　英洋七錢七分三釐五本洋七錢九分二釐錢串一百六十一千市錢一百六十二千銀拆二錢洋拆二角貼新板二元大新土每箱四百六十六兩小新土每箱四百五十兩十磅原布二兩八五又二兩九八四中原布一兩八錢八分一又一兩九六二四高洋標布一兩五五又一兩六二二四次洋標布一兩四又一兩四五白蠟六十二兩棉花建莊十二兩五漢莊十一兩五洋鋼八十四斤一擔三兩二鐵條二把三把四把五把六把扯價三兩二馬口鐵五兩六五至五兩七米頂上二元九角中等二元六七次二元四五荳油四兩一五花生一兩五 
[尊聞閣筆記]  
　　俠士（見本報壬申年十一月初九日）（南詶逸史） 
都中有車卒名鍋五終日拉短轅車以濟饔飱一日瞥有一勇士雇其車自言俞姓且多與之金方上車輪如飛鳥鍋亦不自知其挽之速蓋倐忽已抵河南界矣勇士在車上無他異惟日弄鐵丸如橘柚大俄而塞鼻中須臾下垂如筆管鍋駭異士多方慰之鍋方安但每住宿則酒肴錯雜羅列甚奢不知其何自來也一日至江邊見上游有十數艘飛馳而至似欲甘心於士者士顧鍋笑曰彼自送川資我也得當分汝乃從容舞雙鐵丸但見白光無數環繞寒氣逼人須臾上游飛馳之舟已杳不知其所之矣從容收雙丸視岸濱則赫然得銀五十錠遂取半以付車卒卒不敢受勇士怒曰我非掠人者彼自送來我取其二十分之一耳汝不受疑我也詞色俱厲鍋懼乃受於是轉車倐忽又至山東界矣鍋係内黄縣人見家鄉近亟求歸勇士乃扣其車驢又付車金以償之鍋行不數步廻顧但見白光數道向東而去云 
[扒竊巧計（見本報壬申年十二月十九日）]  
　　扒手之施巧計行竊向以蘇州爲最多自逆髮擾蘇後商賈皆移市於上海而若輩遂亦均集上海矣某穿縐紗皮袍一件在邑廟之豫園遊玩見有說因果者乃就憇而聽焉座方定忽來一人衣冠亦翩翩然手持旱烟袋聯坐其旁吸烟兩目他顧而烟筒中之火適落某皮袍之上急爲僕救已成焦洞此人卽小心賠禮似有萬不過意光景某見其惶恐如此亦莫可如何乃此人再四思維遽曰東園門後即有織補之店可否同往代爲織補以免抱歉某無奈與之同去及至該店言明銅錢七百文此間織補手段甚㨗本可立而待其成也此人隨於手巾包内取一元給付店家找還餘錢其時見手巾包内之洋錢共有二十餘元某遂脫衣令補立而待取此人尙十分盡禮若不勝其忸怩者遂又曰立候無聊園門口有松式饅頭得此餘錢可以小酌同往一飲可乎是時某着短衣立店門外自覺旁觀不雅欣然允往並見此人如此殷勤反甚歉然進店飲未數杯此人嫌酒不佳起身往廟前沽史公酒而以手巾包及餘錢囑某代爲看守遂借壺往沽豈料一去之後竟如黄鹤初以爲有此手巾包且其中尙有銀洋自可無虞及久候無蹤將手巾開看竟一無所有方知被算急至織補之處則皮袍已取去矣詢其取去之由蓋即沽酒時前往聲言卽刻船家來催便須解纜並有要事不及守候所付之錢可留俟下次來補店主不知是詐信而給之迨四處追尋已不知去向矣 
[雜綠]  
　　别琴竹枝詞并序（癸酉二月初五至十九日）洗耳狂人陽湖楊少坪 
　　别琴二字肇於華人用以作貿易事端二義英人取之以爲杜撰英語之别名蓋極言其鄙俚也余自習舉業讀西書講究繙譯以來知英國字即語語即字由字學語則音正并當由文理學語而語斯妥夫所謂講英語者豈易言哉今滬北一帶之通事日與西人交接所重在語而不之考究敷衍了事不講别琴語者百不得一西人雖遷就之莫不酸鼻余恐斯語之愈變而愈差也故於今上元節前輯拼法舉隅一書凡十餘日卽脫稿擬作别琴竹枝詞百首參入以明指其弊竇庶學英語者知所矜式矣 
　　生意原來别有琴洋場通事盡知音不須另學英人字的里（三）温（一）多（二）值萬金 
　　算賬先呼押克康對而（銀兩）大辣（洋錢）卽銀洋辛工（寗人呼爲身工）概說爲儔四（無薪水束修之别）是否何人蝦勃郎雪彈抽乃乘肩輿開來治倫跑馬車知否路傍人歉味知錫揩（烟名）斜揷任呵嘘 
好法身而妙法身如何如此脫羅眞勃郎由屬你與勃郎妹（屬我）是爾是我抑是人 
　　衣裳楚楚語陪陪（略停）考姆陪陪歇歇來多少洋行康八杜（當手也粤人呼爲買辦）片言茹吐費疑猜 
　　清晨相看谷好貓迎晨好度由途叙闊情若不從中肆鬼肆（賺錢）如何密四呌先生 
　　割價潑來四克丁臨歧握别說靑靑雪唐因碎雪裏破坐臥安然在内庭 
　　貨樣東家不必分襪絲帶異義同文店船夷皂羊湯樣少破能該六字云（未完） 
　 
 
