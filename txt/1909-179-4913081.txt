# 1909 - 179 - 4913081

 

Page 1

 
 
   
 
 

Page 2

 
 
 [Ｔ>申報第二張第二版[上諭]  
　　監國攝政王鈐章五月十八日奉 
　　上諭前因京師雨澤稀少迭經派恭親王溥偉等虔詣大高殿恭代拈香並派具勒載洵等分詣時應宮等處拈香虔誠祈禱仰荷昊蒼默佑疊沛甘霖郊原霑足朕心實深寅感允宜敬謹報謝用答天庥本月二十日仍派貝勒載洵敬謹前往大高殿恭代拈香時應宮仍派貝勒載濤昭顯廟仍派貝子溥倫宣仁廟仍派鎭國將軍載澤凝和廟仍派鎭國將軍載捕同於是日分詣拈香行禮報謝仍冀頻激鴻貺甘澍應時以慰農望欽此 
　　上諭此次續經報到保荐人才經派邢桐等查驗詢問茲已一律召見引見完竣所有單開之特用員外郎陶葆廉著以郎中分部補用試署貴州勸業道都匀府知府王玉麟著俟補道員後以應升之缺升用分省補用道鍾文耀著仍以道員交軍機處存記發往雲南差遣山東補用知府前東昌府知府魏家驊著以道員仍發雲南儘先補用湖北舉人丁保樹著以知縣分省補用欽此軍機大臣署名奕劻世續張之洞假鹿傳霖那桐差 
[論説]  
　　禁賭私議（渭） 
　　嗚呼賭博之害。豈一言所能盡哉小則廢時曠職。大則傾家蕩産。貪一時之樂。貽無窮之害。少壯之英彦。忽變爲貧窶之無賴。中上之人家遽降爲下流之小戸。溯往及今屈指難計。追原禍始。寗不痛心。在稍有人心而知利害者。固當深惡痛絶。避之如蛇蠍矣。乃平素據諸耳聞。憑諸目見則有大不然者。我國人之普通性質。在罔顧大利。好行小慧。不務正業。專趨邪途。以是賭傅之風。愈趨愈盛。大有不可遏止之勢。倘不及時謀禁阻之方。則其影響於個人社會國家之生計界者。將不堪問聞矣。烏得不大聲疾呼。抉其隱微。暴其利害。藉警當局之昏迷。且以見國人嗜賭之勢成滔天。而施禁之不可一日緩也。茲特分而論之如左。 
一官員。我國賭博之名目。各地不同。邇來風行麻雀。南北各省。傳播殆遍。凡上中流人士。莫不惟此是爲。而以官塲爲尤甚。内白各部司員。外及各省候補人員。凡當有重要差委。所入其豐者每届暇逸之候。即與二三同僚藉此消遣。决勝負以爲樂。甚至終日沈溺於此。置職掌於不顧。一一假手於人。弊端叢生。即由於此。且勝負之抵額甚鉅。往往一二百元二三百元不等。官塲之氣習。最好崇尙奢靡。凡官署寓所日用之浩繁。以及妻妾之奉僕役之多。已足消耗金錢無算。而其一身之自待與夫平日無謂之酬應所費金錢。尤難計數。今再加以賭博之無底漏　。核其所出。往往數倍於所入。以故月俸之外。加以兼差之俸。夫馬之費。在旁人觀之。鮮不曰可用其半而儲其半者。寔則盡供其揮霍。尙有不敷。而欲其潔已奉公。不亦難乎。是以挪用公欵。杜造報銷之弊。雜出其間。官塲内容之腐敗。以 
 
 
 

Page 3

 
 
 [T>申報第一張第三版崇尙奢靡爲最。而尤以沈溺賭博爲最。爲今之計。應由部堂省憲詳定條令。嚴飭屬員勿犯賭禁。倘被察出。或經控告。有差者撤差。有缺者出缺不得稍有瞻徇。東督錫淸帥之奉曰。奴才生平最恶嫖賭。屬員有犯者當嚴懲。攝政王硃批好好。以錫督辦事之嚴厲。東省官塲之風氣。必爲之一變。京内外即可仿照辦理。愼勿以爲無形之罪惡。難於察覺。而澹然置之。國家之治亂。繋於官吏之賢否我國官塲之内容。腐敗已極。不圖澄淸之方。國事安有起色之望。而第一眘手之處。即在嚴禁賭博。官賭旣絶。則民間之賭風。亦可爲之稍戢。風行草偃。理有固然。及時頒行禁律。是所望於各部各省之賢長官矣。 
二幕僚。幕僚事本淸閒。居常所爲者惟賭博治遊而已。凡各省大憲之幕。類皆威權顯赫。炙手可熱。一般豪闊之候補官員。無不奔走其門。以爲夤緣之階。平日酒肉往還之餘。即爲賭博之戲。出入亦甚鉅。且有公然於衙署中爲此者。在主家以賓禮相待。亦不能漫加制限。甚且同桌爲戲。以爲酬應之計。前聞諸友人云。某邑令與其幕均嗜賭。而視事之初。例有禁賭之條告。一日方與數幕在内室闘牌爲戲。差役以捕獲賭徒入告。官即披衣戴冠。大步出公堂。不問情由。責以笞刑。并枷以示衆。入内仍接戲如初。其説雖近揑造。但按諸實情。恐非誣也。今旣嚴頒禁賭之令。則對於幕僚宜一律相待。倘有違犯。應即辭退。如敢徇隱包庇。則罪在東主。宜一并查究。 
三軍人。置身軍界之軍官兵士亦有犯賭之事於軍令森嚴之地。尙有此弊。遑論其他。且聞高級之軍官。亦有與候補官員朋比爲此者。勝負之額亦甚鉅。以軍人而習於荒嬉。何能發揚整軍經武之精神。軍隊劣點。以此爲最今宜嚴定禁令凡軍營人員有犯賭者照軍法治罪如此令出惟行。不待實加懲創若輩已可驚如霹靂。不敢嘗試矣。 
四紳衿。一地方每有公然之賭窟數處。皆本地紳衿所。爲仗其威勢。肆無忌憚。地方官懾勢顧情。心雖恶之。無能爲力。其毅然爲此而不恥者。約分數類如下。一在外罷官。無所積蓄者。一旦歸鄉。衣食之資。無由取償靡不以此爲歙財之計。二宦家之子。弟失其庇蔭。無所執業。難以度日。不得已從事此道。藉博衣食之。資三亦有家道素豐。憑其聲勢。藉賭博爲謀利之一法者。此等狀况。據諸傳述。各地如出一轍。雖遇賢有司嚴頒禁賭之令。但其效力僅及於下流之賭。塲而若輩仍安之如素。毫不動搖。此等賭窟之貽害地方。實非淺鮮。欲嚴賭禁。惟有首除此害。以爲擒王之計。且此根深柢固之賭窟。旣經摧毀。足使一般平民。聞警生畏。自知歛跡。應由省中大憲通飭各屬地方官。遇有此等賭窟。一經訪實。立即通詳。由省憲直接提案。照例懲辦。不經地方官之手。若輩雖置地方官於若有若無之列。今加以大憲之威令。則若輩雖悍。無有不心悸者。倘敢怙惡不悛。則嚴懲一。二以示不赦。其餘自必望風而潰矣。 
[來稿]  
　　江蘇省視學侯鴻鑑上樊提學意見書 
　　謹禀者本年奉派調查常昭太鎭江靖徒陽寶山九縣學堂逐縣調查報告各在案。視學對於各縣學務。雖隨時條陳意見。已蒙札飭施行。然以鄙見所及。猶有未盡所欲言者。再爲條陳一。切以備採。擇 
（甲）對於各屬勸學所之意見。各屬勸學所費支絀能力薄弱旣無統一財政之權又難劃定學制。收敎育統一之效。果致各學堂對於勸學所。多局外之責言。少眞確之信用。勸學所之對於各學堂。明知其學科之不備。敎科書之不合用。亦竟舞法以劃定之。也欲救二者之弊。則有四端。（一）全邑財政。必令縣視學有統一之全權也。勸學所縣視學。皆由學界公舉。名爲縣視學兼總董。而一邑經濟。非主持於一二有勢力紳士之掌握。（如江隂）即分散於各鄉鄉董之手中。（各縣皆然）視學實無管理財政之全權。而欲有所作爲。則無米之炊。百事俱廢。百各處經費困絀之學堂。羣向勸學所咨嗟告。匱指摘多端。（各縣皆然）欲謀統。一須將城鄉各學欵。統歸勸學所經理。總覈出入。如有不敷。則總籌全局。合全力以設法籌之。庶幾責有攸歸。不致以公家有用之公財。散之於不肖董事之手。而牽累大局也。（二）全邑敎育。必令縣視學有統一之學制也。各學堂之敎科。應有者未必盡有。）如小學無脩身女學無家政之類）不應有者未必皆無。（如初等小學有英文之類）學科凌亂。校自爲。風如學堂之敎科書。其自編講義。或選用各局所出版之課書。猶可説也。其有漫無把握。而初等小學以蒙學四言韻文。爲脩身書。以糼學須知。爲國文書綱鑑易知錄。爲歷史課本。以及各種支離罕見之雜書。且用爲訓蒙之用者矣。使勸學所不謀統一之方。則貽誤學生。殊屬不。淺至於學部審定各課本。可用者固多。然不合用者。亦復不少。而學部圖書局所編之課本。雖多可用。然如國文敎科書一種。僅出四册。在小學一二年。級尙可用之至三年級。又不得不接用他局出版之書矣。是皆選用各課本困難之處。而又加以地方情形。各處不同。非由勸學所研求各種課本酌定數種。合於本邑情形。而令各校用之。不足以昭劃一之方。其餘編制設。備更逐漸以謀統一。則敎育樞機。或漸啓鑰乎。（三）縣視學之薪俸。須劃定俸额也。各處勸學所經費。其校裕者固定有俸額。而經費支絀之處。有盡義務而不支俸者。）如江隂太鎭等處）旣不支俸。則有鑒於辦事之處處棘手。往往旣經被舉。而不肯就職。（如太鎭）即或勉强任。事而事權不得實行。外界諸多責備。殊足灰賢者之心。再三告退。必達其辭職之目的而後已。（如江隂故必劃定俸額務令賢者安之。然後從容將事。徐爲地方謀敎育之方也。）四）縣視學須注重上下兩學期之調查也。各屬縣視學有終年不往四。　 
 
 

Page 4

 
 
 [T>申報第一張第四版鄉視學者。（如太鎭江隂等）有將憲頒之省視學調查意見。及奬勵懲戒之詞。覊留勸學所。而並不傳知各學堂者。（如寶山）應請憲飭各勸學所凡縣視學有周查本邑城鄉各學堂之責。又有奉到憲札通知各校奬勵懲戒之責。二者實行庶各校有所興起。縣視學亦盡其職守矣。（未完） 
專電 
[電一（北京。）]  
　　東督錫淸帥奏初九日赴吉黑兩省巡察所有東三省要事由奉撫隨時電商辦理 
[電二北京。]  
　　近日樞垣辦事異常秘密凡稍關緊要者必指名傳調章京至大堂繕寫當面封發 
[電三（北京。）]  
　　川漢鐵路借欵美國分認四分之一英國已允 
[電四（北京。）]  
　　新魯撫孫慕帥接袁海帥電端張二公奉諭促赴新任兩廣重要勛亦未敢稽遲請公速來 
[電五（北京。）]  
　　甘肅京官公函本省紳士細查災情禀報官長並函知旅京　鄉以便與奏案核對免再隔膜 
[電六（北京。）]  
　　張相電致那相李道德順貽誤津浦大局我公竭力挽救必能就緒如何情形請復 
[電七（北京。）]  
　　樞府以護滇督沈藩台請俟交卸後出洋游歷不願回任擬設法他調因某大臣不以爲然尙未議决 
[電八（東京）]  
　　專使振貝子十七日訪問大隈伯感謝早稻田大學敎育淸國學生之惠並議論中國敎育問題大隈伯答云日本古代文明不及中國而近代則不及歐洲諸國並賞讚中國留學生不置 
[電九（東京。）]  
　　日皇及后贈振貝子以貴重品隨從五人亦頒贈品　 
[公電（常州。）]  
宜荆城鄉公所致在逢辛觀察電南山發蛟淹斃人口狂風驟雨西鄉七十餘里盡成澤國 
[公電（河南。）]  
　　國民協會及各報館鑒福案豫委擅議讓出三府豫人憤極刻已得福公司應隨同前豫豐公司消滅之確證故公不承認福公司均豫成立祈籌扶持策豫保礦協會楊源懋等叩巧 
緊要新聞 
[蘇省議員旅滬同志預備會公啓]  
　　我蘇省複 
　　選之其視他省爲特早然自各屬一律選定距諮議局開會時。僅四閲月耳。此四閲月中各議員之研求有素。遇一問題批隙導窽。不待遲廻者。吾知其大有人也。怵於負荷之重且鉅。急起直追。求擴聞見。如恐弗及者。又大有人也。雖然我蘇省今日所處地位與他省異地狹而民衆俗疲而政繁大江南北。風土人情逈異。所受利弊亦各殊。通盤籌畫求所以致闔省之治安增吾民之幸福者非羣聚而謀之不爲功。上月間寗垣研究會成立固將深求夫全省利病之所在及其善後之方法爲議員助顧爲議員者知其所以助之。不知其所以促之。事於我畀時不我寛凡在局中同茲感觸鄙人等逆計議員先期會集之難又見議員先事研究之不可以已爰就滬上倡設議員預備會。各屬同志或不憚道里之阻惠然肯來或各就地域之宜。並行組織機關旣立情愫斯通。於鄙人等求助他山勉思寡過之意其亦有引爲同情者乎發起人潘鴻鼎秦瑞玠孟森雷奮夏曰琦張家鎭孟昭常張開圻同啓 
蘇省議員旅滬同志預備會簡章。 
一宗旨聯合本省議員研究關於諮諸局之職任權限爲對付督撫所交議案及諮議局自行草具議案之豫備二會所假上海靜安寺路預備立憲公會事務所（通信處新馬路昌壽里六十五號張雄伯）三會員凡被選爲本省議員者皆得爲本會會員四責任（甲）會員豫備之範圍限於諮議局章第六章職任權限（罳）调查編輯不設專員各會員於地方行政利弊或爲平昔注意之事或目今必應提議之事一面詳細調查一面即編立條目交由本會分别妥議爲諮議局議案之預備（丙）本會與本省諮議局研究會聯絡一氣研究會提出各問題巳得要領者本會以責任所在自當益加寗核討論可否以無負預備之完旨（丁）按諮議局章程第六章第十二欵收受本省自治會或人民陳請建議事件云云本會旣立於豫備之地位凡地方自治圑體或人民擬請諮議局建議之事件不妨先具説略交由本會分别研究庶諮議局開會議事時較有把握（戊）凡一事件應否研究及提出研究先後次序憑衆公决五會期每逢星期六午後三時至六時會議一次其有不能常川到會者得隨時提出意見書交會審議以廣搜羅而均意志六置備（甲）凡必需備考之案牘及淸理財政局陸續編出各種報告册比較表説明書等應設法向各該衙局鈔閲以資查核（乙）應用書籍中係巨帙或坊肆所罕購者由本曾酌量分别　購七附則本會詳細規則另訂 
[房地捐决議緩辦北京]  
　　民政部籌議舉辦房捐事宜尙未就緒聞日前該部奏報車捐數目。摺上時攝政王曾對諸大軍機垂詢開捐後巿面情形。並云現在民力凋殘巿面商業日見衰微澤埠已爲前鑒。北京正資設法維持房捐一層應勿急辦故該部已將房地　之。事展緩舉辦矣。 
 
 

Page 5

 
 
[楊蓮帥摺到京北京]  
　　故直隸總督。楊　驤遺。摺己於本月十二日　京。内　臣不才承乏督篆大任忝膺受國厚屬　爲　泣生難圖報死當銜環。等語攝政王覧摺頗爲哀悼 
[詹總辦電辭津浦路差北京]  
　　津浦鐵路北叚總辦李德順撤差聽候查辦遺差已派詹天佑觀察接充。迭誌本報茲悉詹觀察早應川漢鐵路之聘碍難到。津浦路總辦之差昨已向呂大臣電辭。呂大臣刻正物色人才以便别派外間謂詹觀察不久到津接辦諒必不確。 
[滿滿鐵路建築問題]  
　　字林報載十七日東京電云安東至奉天鐵道敷設問題。仍未議定。惟吉林至寛城子鐵路借日本欵項建築之事業有成議。 
[咨催嚴查吸烟人員北京]  
　　禁烟大臣咨催各衙門切實考查送騐文云四月三十日内閣奉上諭本年二月二十四日曾經明降諭旨將禁烟要政分别禁吸禁種等項欽遵此次諭旨於業經結報確無嗜好實已斷凈各員。復加確查。務希於文到一月内迅即咨復。並查照本公所奏定章程認眞查騐有無斷戒未凈及已戒復吸者。果能切查據實聲復雖前經結報疏漏。必爲奏請恩施。不咎旣往。請勿回護。若始終容隱。一經本公所訪聞。或别經發覺。本公所指名調騐得實定即照章一併嚴參。以副朝廷實事求是痛除痼疾之至意爲此恭錄諭旨咨催核實具覆母稍延徇 
[京師近事]  
　　學部奏陜甘總督咨稱甘肅學務公所設立之初事務較簡明達士紳在籍甚少未能及時請派年來各屬學堂逐漸成立亟應奏派議長以維學務茲查有翰林院編修劉爾炘學問淵通。志趣純正。堪以遴派甘肅學。務公所議長。等語應。請照。准並請照章不扣資俸不停升轉銓選 
　政府近以駐和欽使任期將滿。而中瑞條約。所載乂有　派欽使。之條　尙未簡放。故刻正詢求合宜人才不日即可發表。 
　　學部　書榮慶自抱恙後。屢次請假刻　仍未全愈張相國日前派員詢問病狀。陸軍部鐵尙書。前因患病請假後乂續假五日聞日來病已見輕。惟據醫士云暫勿過勞宜如靜養。尙書擬俟調理至假滿後即行請安視事大理院京卿定鎭平。腿忽痛腫步履维艱故連日續假延醫調治現已見效 
　　日前郵傳部徐尙書有電致魯撫。略云龍口灣一處。速行詳細調杳於將來敷設鐵路。有無關係又自黄縣一帶出産如何。即希詳報以便與農工商部商議 
　　長少白軍帥旣升授甘督所遺伊犂將軍之缺。已簡廣福都護署理早見明文惟廣將軍係暫時護署終必由廷用賓誠果全兩都護擇一簡授。不久即見明文 
　　日前學部各堂在部會議開設京師圖書館。某侍郎云現在各省督撫咸擬開設圖書館陸續咨商者。已有數處。而京師實爲學界中心尤宜預行設立。某堂别云圖書館名詞雖新。不如改爲藏書樓爲妥。遂請示於張相。惟張相以現在學部經費不敷且須覔得相房舍再行核議 
　　資政院。現因公事日繁需人繕寫擬添文案官數員。此項人員由小京官内挑選。將來保奬及月薪一切均照政務處章程理。 
　　雍和宮某喇嘛十一日親赴都察院條陳西藏政治。改良辦法請該院堂代爲轉奏。聞喇嘛抵院時該院正副堂憲已進署多時故未能親遞。只將條陳存留該院云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 [Ｔ>申報第二張第二版接緊要新聞 
[補紀那相抵津情形津]  
　　新署直督那相國十三日午後一點鐘乘專車赴津到車站送行者。爲肅王倫貝子徐尙書梁尙書　將軍凌府尹葛尙書溥尙書新魯撫孫中丞錢參替能訓曁各衙門左右侍郎提督衙門左右翼總兵内外巡警隊南營遊緝隊其他日本使署員及駐京各國使署人員北洋人員來京迎接者。爲直隸藩臬兩司通永道衡吉天津探訪局總辦楊以德鐵路總辦于俊年淮軍統領王義才鐵路巡警總辦王景福督轅中軍梁寶森率帶巡捕官衛隊隊官矢十二十餘名那相隨帶人員。爲錫京卿廉熙觀察鈺何觀察炳瀅程觀察經式前奉天巡警總辦申寶恒外務部屬員等均隨車出京二點三十分到天津車站。闔城文武官弁印委南北叚巡警樂隊齊赴新車站迎接隨赴中州會館行轅。 
[湘省調查局組織情形湖南]  
　　湖南巡撫岑春蓂奏 
稱湖南界連六省族雜苗猺風氣不齊習尙逈異當此調查伊始端緒紛繁必有整齊畫一之方庶收兼綜條貫之益臣自奉明諭遵即查照定章籌議辦法祇以法制統計學理繁賾人材難得總辦責成尤重當經奏調留學日本法政大學舉業翰林院編修張啓後爲該局總辦。奉旨允准由臣電催來湘照會充任將該局事務籌計訂定爰於省城設立調查局一所。遵章分法制統計兩科各設三股附設庶務處遴選曾習法政曁通達治理人員分别派充科長股員於光緒三十四年七月初八日開辦所有該局辦事細則及各府廳州縣就近派員調查各衙門應添設統計處均各遵章辦理惟是該局對於全省爲考查編輯之總滙省内外各署局對於該局即有調查報告之責任一切宗旨辦法遠近設未周知緩急恐難應付亟宜先事籌備用期妥速開辦以來節經該局將各府廳州縣派員調查規則曁各署局統計處簡章一律代爲擬定並將調查事項内屬法。制科者逐一縷列問題以爲事實之範圍。屬統計科者分類暫定表式以爲塡寫之標準均各彙訂成册排印多本一併呈由臣核定陸續頒行通飭遵照妥速辦理一面量予期限明定功過。俾各地方官皆負有確實調查迅速報告之責成一面由該局遴派曾習法政人員。分赴各屬實地調查。期與各地方官之報告書叅互比較庶免虚飾敷衍之弊一俟報告成書統計列表再由臣咨送憲政編查館及主管各部院核辦其該局房舍現係租佃開辦俟擇定地址籌有的欵再行建造至開辦經費約用銀一千三百餘兩。常年經費除特别臨時活支不能預計外每年約需銀一萬七八千兩。均屬核實計算撙節勳支五月十一日奉硃批該衙門知道分類新聞政界 
[限制輪船搭客吸烟。鎭江]  
　　江督現照會各領事並飭各關税司云内地烟禁日緊一日售買土膏必須憑照否則以私論罰輪船客商如查有吸烟不帶牌照即由關照章示罰以臻周密鎭江關税務司戴君刻已奉文遵照 
[裏下河改良釐務辦法揚州]  
　　江北裏下河一帶釐卡林立節節留難商人苦之如臯商會去冬全體聯名禀請江督設法改良業經派員調查地勢酌裁局卡茲由慶餘橋釐捐委員姚繩武太守擬議章程删繁就簡繪圖帖説將慶餘力發丁堰三局歸併一處在如臯城内設立總機關改名如臯統捐局已呈請江督核示俟批准即行開辦 
[府統計處成立之狀况安徽]  
　　寗國府禀請開辦統計處當奉撫院批云設立府統計處綜六屬之成分别委定員紳擬具辦事簡章於四月初十日實行開辦各節該守於奉文籌辦要政類能切實規畫深塂嘉慰現在調查局各項法制方策統計表式均已編就通發並呈本部院核定分爲三期辦竣以四十日爲一期另單飭遵在案該守即就近督催各屬依限調查報由該處駁正逕申調查局彚寄纂輯母稍貽誤仰調查局轉飭知照 
[籌還建築審判廳經費武昌]  
　　武漢各級審判廳修建費係由官錢局借欵五萬兩夏口廳向三井洋行息借銀六萬兩濟用其三井借欵已經夏口廳指欵分期歸還官錢局之欵則由鄂督飭藩司鹽道在庫存雜欵内分任籌還鹽道馬積生觀察奉文遵在庫存外銷之淮鹽局商捐雜欵項下撥銀二萬兩解交官錢局查收其餘三萬則俟藩司設法籌還交涉 
[自治會對於葡人之激昻。廣東]  
　　粤東自治會爲佛山輪船命案澳門勘界事於十二日二點半鐘開會由胡心澄陳惠普吳冠廷譚少圃等次第演説力言葡領無理及葡人種種侵佔澳地之强横到者人如山海全體憤激掌聲震瓦四點半鐘議畢散會是日議案如下（一）佛山輪船命案衆議葡領憑空誣衊彼旣自知失言應再函告該領事如再逾限仍無詞以答顯係理屈詞窮届時應將此事宣布中外聯電政府不公認葡領人格以伸公理而雪奇寃（二）約束了弟不准濳往澳門嫖賭吸烟衆議禁往嫖賭固爲目前急務現在勘界在即交涉未定葡人辱打華人之事時有所聞應即多派傳單多派演説員備公函分往各鄉演説各以個人自治之能力一律實行（三）葡人租我澳門迭次侵佔種種無理中外皆知本會前經函電中外合籌迭接復音均以認定舊界爲主義土地爲國民財命之所寄尺寸不得輕借與人現在勘界有期各同胞均應實力堅持共負責任香山楊耀堂起言應電中外合力堅持並派人先向内地各埠聯蓋圖章如葡人不服公理强佔土地則彼先自背約我國民自不得不自守門戸免與往來全體贊成隨舉定關佐田陳壽儂等担任分赴各鄉鎭演説云 
[汝紳對於保礦之𤍽心。河南]  
　　汝州保礦分會電致北京外務部云福公司賄通楊奸攫奪内地煤炭販賣權全豫生計危甚乞峻拒又致北京豫學堂轉同鄉各京官電云福公司串委擅立私約奪我生計全豫 
[政界]  
 
 

Page 11

 
 
 [Ｔ>申報第二張第三版憤激乞堅拒勿懈又電豫撫云開封撫憲鈞鑒福公司串委擅立私約聞我公峻拒全豫銘感懇始終堅持汝州紳商學界李淸𤧑陳茂蕙等叩 
軍界 
[留學生發鎭効力鎭江]  
　　江督現札派日本士官學校第五期畢業生春羣長靑吳炳生等三員至第九鎭司令處差遺每月在全鎭截曠銀兩項下各支薪水銀六十兩並飭知鎭統以後遇有相當軍官缺出即由該生中酌量詳委以資効用 
[咨送兵事雜誌長沙]  
　　湘撫岑堯帥前准南洋大臣端午帥咨送南洋兵事雜誌一書凡隸於軍界事件如詔令奏議公牘學術戰史及忠勇美談等項刋印成帙按月咨送來湘以資參閲現届第二期兵事雜誌已經咨送到湘昨由堯帥札發兵備處轉移常備軍一體閲看 
[電請分配東江砲台軍械廣東]  
　　秦提督以東江炮台布置京緒昨特電請督轅飭撥後膛鎗及八嚮毛瑟共一千二百桿擬每台配後膛鎗八桿外則輔以毛瑟俾居高臨正自能撃遠命中等情督院以所議尙屬妥協應即照准札行軍械局遵照配發 
[電飭詳報欽邊對汛情形廣東]  
　　粤督以邊防關係至重查欽邊各營隊及對汛各屯地名營名日前雖經郭統領繪圖列摺呈報有案惟自改添三十九營後如何更調布置陸續設防未據詳報現奉部電飭查無從懸揣特電飭欽邊各營迅將各營屯及更調防守情形詳晣電報以憑核辦 
學務 
[倡辦社學之先聲鎭江]  
　　鎭江勸學所自奉樊提學頒發社學簡章即經總童楊趙二君等邀集學界中人會議擬就東南西北四處各設一所俾貧寒子弟得以就近入學肄習現因籌欵爲難未能一律舉行先假萬壽宮創辦一處學額暫定六十名刻已張貼廣告招收生徒矣 
[學生與敎員衝突彚誌河南]  
　　宜陽高等小學堂敎員某君以病請假適星期五病愈又續假數日業與堂長商妥不圖該堂學生忽令齋夫告該敎員以星期六必須上堂語頗强硬該敎員聞之不平走告堂長堂長不察遽令齋夫與敎員對質該敎員以堂長答言頗肆譏刺敎員與堂長遂動口角學生忽羣起聲言敎員不應無故曠課誤人子弟敎員已辭差回省禀陳一切不知學司將如何處置又省垣知新學堂以大考在即修身敎員記分不公罷課不肯上堂故該敎員遂即辭館他去 
實業 
[皖商提倡礦産勸股安慶]  
　　銅官山礦保存會因商界無人發起勸股紳學界大不謂然特刋發公啓遍佈各商號以資激勵茲聞巨商胡某（即胡玉美）爲皖省營業中大資本家極力擔任勸股事宜解囊先認數百股以爲之倡惟各商因不深明此種利益畏縮不前者頗多胡君刻擬將情商諸孫亦郊觀察刻孫因公赴陵約不日返里再議勸股良策 
[皖省官錢局之弊端。安慶]  
　　皖省官錢局總理吳虎臣（同康錢店股東）巿儈性成營私舞弊昨經撫帥偵知當飭該局提調英守華確查虚實並加派密委訪察果得數弊杳官錢局支部計有四所一正陽關二毫州三懷遠四蕪湖均經咨部註册有案吳乃就徽州屯溪同康分舗擅設官錢分局私刋駐屯溪分局圖記假公濟私而此票刻已通行巿面當經該局提調諮詢吳對以裕皖錢票不甚行銷加以駐屯字樣藉可通行等語藉圖欺飾此一弊也乂皖局有銀元票及鈔票各五址萬其進出利息每年約計獲利十餘萬此外尙有官商存欵本年春季該局僅獲利七千元左右吳匪特經理不善且多侵蝕此二弊也各處分局吳某均置私人進出帳簿皆有兩本所有放出利息自一分八釐至一分二釐不等吳均將帳簿一律私改爲六釐起息此三弊也經帥得此情形頗爲震怒聞擬按律懲辦以儆貪婪現吳畏罪悚懼央求省中巨紳代爲緩頰轉禍爲福聞上憲允不深究惟該局提調以現値淸理財政之際恐代人受過淸濁不分故已極力辭差 
[慰留辦理西路礦紳。長沙]  
　　湘紳黄澤生鎭軍現在因公赴蜀日前郵禀來湘請將西路礦務總理曁諮議局會辦各差准予撤銷經岑撫臺批云來牘閲悉黄紳籌辦西路礦務今已有年雖其間亦常因公遠出均係擇人自代皆能相機經理况沅陵花巖山之銻綏寗長安堡之銅麻陽韓池坳黔陽銀廠灣鳳凰神仙　之鉛與猴子坪之硃砂皆係佳礦頗有把握正肎借重力圖進步更未便遽易生手仍應由黄紳擇人代辦庶一手經理告厥成功事關桑梓利權責任重大幸勿遽思息肩至諮議局籌辦處會辦即如來牘母庸兼充可也仰勸業道轉移知照 
雜記 
[電催緝拿行刺劉士驥凶手。廣東]  
　　劉士驥被刺一案迭詳前報聞日前桂撫復電致粤督催辦兇手文云振華事前承鈞示無失華僑内嚮之心預杜奸黨獪狡之計藎籌至當惟劉道此次被刺再三密查僉謂黨人主使似此明目張膽隂險兇很若不設法將此凶拿獲不惟以後辦事之人皆有自危之心且恐匪勢因而愈熾華僑因而裏足於大局頗有影響擬懇鈞座嚴飭警道及地方文武勒限將本案正凶務獲懲辦並乞懸重賞以資激勸賞欵數目即請鈞座酌定破案後由桂發給是否可行亦乞覆云云張督接電後後即加花紅五千元勒限破獲 
[洪水猛獸病民之一斑。杭州]  
　　望江門外海塘自十一堡起迤邐迄海寗一帶塘工因上江江勢過盛與外海回潮冲激刷近塘身此叚工程本不堅固疊經增撫三次履勘除責令廳備賠修各段外原擬擇要赶修經杭道會同總工程局勘估需欵六十萬無奈庫藏支絀籌措爲難迄今仍無着落昨據該處紳民言近日萬分危險設有不測不僅一府人民盡成魚鼈已也萬松嶺等處惡獸成羣或云馬熊前僅一二頭被嚙斃者已四人近聞多至七八隻大小不一自江干至西湖一帶居民牲畜被傷者已不記數近日竟敢夜赴江干大街撞門覓食一夕數驚站崗巡士亦見而狂逃雖經增中丞嚴札一標新軍及巡防水師等隊會同搜捕已 
 
 

Page 12

 
 
 [Ｔ>申報第二張第四版半月而該獸之横行如故昨日反將某宦所畜之放靑馬鎗斃一時傳爲笑柄或云雖非指鹿爲馬然已殃及池魚可慨也 
[圻州水災之慘狀。湖北]  
　　鄂屬圻州春間苦旱自四月中旬忽大雨二十餘日天不放晴河水日漲數尺全縣四十八圍均被冲潰盡成澤國居民無地可棲或豋山巔或傍殘堤以避水其狀慘不忍睹該州爲産稻之區平時米價每石不過三千餘錢現竟漲至十千之外且又無米可糶若不設法振濟恐均成餓莩矣 
[八都湖又起風潮安徽]  
　　皖省東流縣屬之八都湖開辦墾務公司以來迭出事端現聞該縣楊令飭派差役赴該湖向土民抽收挑圩經費該土民婦女答以無人在家乂以江水漲發湖内一片汪洋尙不知何時水退將來能否畊種尙難預定何能有錢繳歸築圩經費該差役即向該婦女嚇詐訛索未遂竟將年糼穉童鎖練拿辦該處年老鄉愚及婦女即跟蹤　追詎該差役又將年老鄉愚倒拖里許該婦女即約婦女百數十人乘搭渡船過江於十四日停晚到撫轅喊控哭訴寃情旋經撫憲飭傳懷寗縣王令諭令將該婦女及受傷年老鄉愚帶冋縣署騐訊詎王令以騐無傷痕謂其誣控飭將該婦女掌頰二百下且諭云此後八都湖小民還敢上控否 
[諸曁湖田被災現象。浙江]  
　　諸曁湖田以北鄉爲最多各湖東西環繞以東大湖大侶湖連七湖地叚爲最廣其中湖埂縱横叅差交錯高低長短不一向由圩長按畝集資用土砌築以備旱潦而資蓄洩此次猝遭大雨堤埂冲决該縣楊大令當於初三日輕舟下鄉自東大湖勘起周歷十數湖迄大侶湖連七湖白塔湖止汪洋一片數十里盡成澤國湖埂倒塌不少其决口之處有四五十丈二三十丈及十餘丈不等淹没四十餘村田禾十餘萬畝樓屋被水淹浸約一千餘家平屋茅舍冲倒不計其數淹斃人口十六名災民多避居山上或閉坐樓中當與委員沿途接收災呈或請振䘏或叩撥欵助修提埂約數十紙而舟行所至男女老幼哀號救命之聲及跳窗渡水拚命爭舟求賑者情形慘迫莫可言狀先量給錢米暫濟殘喘其淹斃人口尙未棺殮者給資收殮其因掘埂堵埂爭執控訴者竭力開導分别訊斷一面勸諭各圩長趕將湖埂口壞者集資修築未壞者合力保護初五日遂折由南鄉道士等湖從下勘上經毛村湖趙郎湖下洋湖上洋湖出關全湖探悉水源上承義浦本邑萬定埂先受其衝急流奔注直趨七家下塘廟後官塘前山廟前全村等十數埂約二十餘里所過之區有全埂冲没有倒缺十餘丈數十丈不等被淹田禾共二萬餘畆冲倒房屋一所樓屋五間淹斃人口四名間有石橋折斷石閘冲毀災情較北鄉稍輕惟埂工浩大民力不敷修築紛紛號求官力補助及早修復庶可補種業已分别散給錢米量加撫慰並將各情禀報省台請撥賑欵以資散放 
[商會總理不孚衆望詳情。安慶]  
　　安慶商務總會總理宋德銘出身微賤早年其父開張一膏藥舗藉資餬口德銘幼時以痞棍著爲里人所不齒後營謀一佐職獲委解銅元差宋某即於半途私行販售事爲當道覺察擬欲逮罪以某宦爲之揑報病故宋始獲免及歸里時嚢槖豐盈　年省城設立商務總會宋某力爲運動各行商號始被公推由商部照准宋原有没字碑之名目充斯職不過尸名遇交涉事必就正於協理胡遠勛此次銅官山礦題發生皖士紳邀爲發起人原冀借重代表商界之人以便鼓吹各商號踴躍認股詎渠毫不過問迭次開會同人立俟良久固請不出不知宋果居心何在昨由保存會宣佈公啓一通刻聞某商人出而倡議一面提倡勸股辦法一面糾合各商誓不承認此種總理之人云 
[記事]  
　　某女校之新新歷史。 
吳君某女校。開辦有年。善逢迎大老及一般頑錮鄉先生意。施腐舊之敎育。圑體合羣等新名詞。噤令學生不出口。以故聲譽踔起。去年直隸某提學。方總理京師學務。議創女子師範堂。招攷南中閨秀。該校主出死力運動。就主彼校調驗各屬女生。間復出其種種献媚手段。俾游揚於諸公卿間。由是某女校之名。赫然震都下。函電省吏爲之維持。由是而月貼三百金之令下。該校主意猶未足。藉毀家興學之名。將校中基本産悉數捐入公家。由是晉階榮祿大去。檄令改爲蘇屬全省官立女子□□學校。而該校主亦遂躐升爲蘇屬全省官立女子□□學校監督。一時大敎育家眞敎育家之名稱。遂翕然洋溢於吳下。 
一日忽有自琴川郵書來者。則固致一離家求學不别而行之女生。稱肄業該校者。書函往來。假該校爲驛館。脈脈相通。已非一次。該女生家屬。偶因事抵蘇垣。來校探訪。則遍查校籍。並無其人。語稍稍流布於新學界。　相驚　。以爲但聞其名。不見其人。殊堪駭怪。於是金閶胥臺間。致疑者有之。辨誣者有之。未幾而忽湧一異樣光彩於女學界。燦爛奪目。鏗鏘震耳。闐衢塞苍。奔走相告。則曰該監督與女士援自由結婚新例。已藏嬌。於金屋。所謂無限春情深似海者。彷佛近之矣。然而大吏之寵之也如故。鄉先生之暱之也如故。吳下人士嘖嘖其造就女學而崇奉膜拜者仍如故。即該監督之赧赧然以蘇屬全省官立女子□□頭銜眩耀鄉里者亦靡不如故。記者曰以若人而造就女學吾不忍言以若。人而充四府一州四廳三十二縣女□□之代表。吾尤不忍言。 
[潘傑小史]  
　　（六）記念品。 
　　潘傑語弗侖痕曰。今宵欲有問於汝者非他乃：乃：乃。 
弗侖痕曰。乃何物也。 
潘傑曰。汝果誠信於吾否耳。 
弗侖痕曰。尙何待問。前日之夕。樹林之中。吾旣直言相問。汝亦直言以告。余之信汝。不自今夕始矣。汝何疑慮之多也。 
潘傑曰。汝旣信余。曷不締一秘密條約。 
弗侖痕聞言大爲驚詫注目視。潘傑良久腹語曰。余不與英倫女子交際久矣。此女子何輕躁乃爾察其舉趾若有鍾愛於彼者。彼必亦鍾愛於若人。而願爲之室。奇南則大不爾。弗侖痕腦經中雖有此思想。而亦並不拒绝潘傑所要求。兩人於月光之下。徐步偕行。將至潘傑居處。弗侖痕四顧無人。乃執潘傑之手而語之曰。余有一物。在我囊中。將以給汝。。潘傑躍然曰何物 
弗侖痕曰。是一紀念品。 
潘傑曰。豈非一約指乎。 
弗侖㾗曰然。假令汝以此約指爲不。善余將更以他約指贈汝。語時弗侖痕即以手探囊出一約指。精彩奪目。授與　傑。潘傑受而匿諸袋中。 
時已及門。兩人即後先人。宛南夫人見客人。大喜。接待頗優。弗侖　仍與奇南談語最殷。惟終不若囊時之親密。潘傑衣白衣。坐於牆。畔。不語。惟潘傑所坐之處。適與弗侖痕成一斜線潘傑恒注目於弗侖痕。弗侖痕亦時時以流盼送之。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 [Ｔ版>申報第三張第二版各省籌辦諮議局 
[初選舉開票]  
　　安徽。（徽州歙縣） 
　　歙縣初選舉第一次實到投票五百九十六名當選者汪國傑鮑振炳汪達本吳恩綬第二次重選實到投票四百九十七名當選者黄家駒汪學詩許家修程恩浚吳永灝胡自淵徐承祜 
[初選舉重開票]  
　　湖南。（長沙湘潭） 
　　湘潭縣於初上日重行開票當選人十四名。賀景章陳恭沅唐元炳龍起霖李賓國陳觐光齊敦元宋煥奎易宗夔黎承福黄文嶽曾傳邁蕭遠耀胡龍文尙缺七名擇期再選　　江西。（南昌南新） 
　　南昌新建兩首縣於初八日重行投票十一日開票南昌當選十六人。 
王思衛熊元　叚方祁胡炳烜熊育錫邱璜劉朝鑾梅台源雷鍾壬蔡　峴龔士材李文鐸李景昉胡士苹蔡紹經燕善達候補當選八人劉述志胡雪余用宜李人傑萬紹廷鄧鏐諶福謙曾秉鈺新建當選十人鄒景宣朱夢蘭熊蟠張啓先梁炎胡鐸陶福履劉樹靑葉體元李朝璧候補當選四人聶時琦熊嵘唐崑胡存 
[本埠新聞]  
　　湖南旅滬同鄉開全體大會情形 
　　湖南旅滬官商軍警工學各界於十七日就高昌廟湖南會館開全體大會到者百餘人軍警商界到會最多學界次之官工二界乂次之今將開會秩序及提議事件錄下一由發起人公推謝君寅杰致開會詞宣布開議次序七條（甲）説明同鄉會之必要（乙）討讑同鄉會組織法（丙）各界公推調查員（丁）研究調查之責任及方法（戊）公推會章起草員（已）提議鐵路研究會之辦法（庚）自由演説二舉本日權任書記二員楊君廷傑周君仁權任糾察二人羅君君毅丁君洪海三由謝君推舉石君廣權解釋開會次序七條之意義四由徐君公勉發表同鄉會組織之辦法（甲）同鄉會幹事應分四部一庶務員二書記員三會計員四調查員（乙）重大事件應另推臨時幹事長五由鄒君代藩提議（甲）同鄉會幹事於前四部之外應添評議糾察二部（乙）此次同鄉會性質於聯絡感情之外有重要之指趣一端一曰交換智識一曰遵守秩序一曰維持公益六由章君豹文提議倡捐經費七由楊君欣謀表示商界全體之贊成八由徐君公勉推舉石君廣權爲會章起草員續議公舉職員之方法九由石君廣權提議舉暫定緊要責任人員如下權定庶務總幹事聶其杰收捐會計謝寅杰各界暫推代表及調查員如下軍界代表章豹文調查員馬森楠龍光斗警界代表黄國華調查員羅學易商界代表楊鎭衡調查員楊欣謀蕭慶雲官界代表魏允濟調查員李稚松學界代表兼調查譚心休楊廷傑羅君毅工界未定十提議對付粤漢鐵路歸英德法三國借欵承辦問題（甲）集欵以拒欵集欵預算如下一湘境之路不滿一千里以每里一萬元計算共計不滿二千萬元二前由本省紳商請由湘撫鄂督曾奏仿照川滇租股辦法約計每年可收一百三十餘萬作五年積收可達六百五十萬以上三租股以外大家鉅賈可由諮議局提議會商地方官勸股四從前商股已達二百萬之譜若總理得人仍可收集五旅滬同鄉會發起聯絡各省同鄉分任招股（乙）聯合各省同鄉公請新授粤督袁海帥仍任總理（丙）組織路政補助機關一派員聯合本省及旅外同鄉組織股東會按照奏案及商律切實保持商辦之權利二組織鐵路機關報三以上二項未成立之前暫設鐵路研究會俟各處聯合即作爲湘路協會本日到會者全體署名贊成十一本會事務所暫定愛而近路慶祥里競業旬報館十二由發起人公推謝君寅杰致閉會詞 
[上海信義銀行停閉始末記]  
　　上海信義銀行架空受擠經商務總會兩次代借現欵兑付鈔票大局業已粗定餘欠仍未了結茲將此事始末緣由詳誌如下先是三月十五日上海商務總會接尹克昌之函以信義銀行被鍾勉之挾仇擾害遍發傳單尙能極力支持二十餘日人心浮動現疑則全提無存押欵則放不能收求請商會援救准以三十餘萬金之造紙廠抵押借十五萬現欵藉保中國銀行公同名譽商會接函後當經集衆公議以滬上官設商設各銀號各銀行鈔票行用甫在萌芽倘信義一失信用大局必受其影響公議急則治標先將信義之上海通用票設法收回免爲外人藉口邀請尹克昌及辦事人朱淸齋來會面詢數目及以何種的産抵欵備付據稱滬行發出通用洋銀票三十萬元連日收回約二十萬元尙有十萬元在外又零星儲蓄約二萬元活期定期存欵約十七萬餘元行中有銀十七萬兩已受押鎭江造紙公司全廠機器財産此項受押之産可以轉押作抵並云鎭漢二處不日有欵可到等語旋由信義摘抄行中賬目大略一紙送到商會查核資本項下僅收新股洋銀三萬八千八百元規銀二萬兩此外即儲蓄存欵等十七八萬元未收回通用票十一萬餘元均係欠人之欵人欠項下除受押之鎭江紙廠計銀十四萬四千餘兩外别無可抵之欵商會以茲事體大關繋全局明知鎭漢尙有欵到之説不足憑　旣已牽累巿面不能不先予維持商由上海道意見相同爰令尹克昌朱淸齋將該銀行受抵之鎭江紙廠立據簽交由商會設法轉抵經尹克昌朱淸齋二人親筆載明情願將上海分会受抵之鎭江造紙公司地三十餘畝未完工之廠屋及公司房屋並造紙機器全副懇由上海商董虞洽卿觀察轉向荷蘭銀行先行暫押銀五萬兩抵付上海分行未收通用票及零星儲蓄等欵以憑淸理上海一部分之事因造紙公司所做押欵係上海分行塡付與漢口總行各埠分行不涉俟上海淸理後若有餘欵再行淸理别埠等語 
 
 

Page 19

 
 
 [Ｔ>申報第三張第三版繕立正式抵據交存商會一面即由商會前議董虞洽卿觀察向荷蘭银行抵銀五萬兩兑洋應付曾將辦理情形電禀度支部南洋商督憲並移請上海道札派會審官寶令會同商會司友監誢收兑轉移鎭關道將鎭江紙廠立案查封在案迨四月十七日尹克昌突將信義自行停閉並函告押欵已罄未兑之通用票尙有五萬餘元在外實已力竭自行電禀度支部南洋大臣請參革查抄並自赴道縣各署投到聽候看管（未完） 
[無線電報仍未撤除]  
　　英租界南京路滙中西旅館安設無線電報一事現經滬道飭據公廨查復仍未撤除蔡觀察以無線電報係奉郵部札飭祇准由官設立洋商不得安設今該旅館堅不遵章撤除殊於國權有礙現在究應作何辦理抑或仍請外部照會駐京英使飭撤之處已電禀南洋大臣請示矣 
[縣令查禁避署花園]  
　　上海縣田大令禀滬道文云竊維上海一隅奢華甲於天下而風俗之敗壞亦爲最甚曩年每値夏令輒有無知之徒建設避暑花園爲牟利之計置備一切耗錢之戲哄動遊人卜晝卜夜漫無禁忌甚至男女勾誘藏垢納污桑濮之行腾載報紙廉恥喪盡言之慨然茲查有廿七保七圖沿馬路地方於四月十八日開設花園一所名曰留園廣豋告白招人遊玩察閲告白内容載有園中備有燄火戲法影戲西樂以及種種引人入勝之品並豋有通肖達旦任從客便之語尤爲肆無忌憚敗俗傷風莫此爲甚名爲衛生實則釀病名爲避署實則引姦且地連英界更恐捕房越界查禁尤虞損失主權正在查辦間據吳淞司申請查禁前來除飭差查禁外理合肅物禀請仰祈鑒核批示遵行 
[縣差在租界提人之周折。]  
　　龔琴生僞造田單六十餘畝向德商克魯森洋行騙抵银兩一案曾經德領函致滬道札飭上海縣派差王福在法租界將龔拿獲解請法捕房送縣訊辦而捕頭以縣票未經簽字指爲違章遂將該差及龔一併管押迄未解縣茲聞蔡觀察以龔琴生僞造田單自應解送地方官訊辦雖縣署提票未經領事簽字但此案先由該縣照會有案何得指爲違章因特照會法總領事巨君請飭捕房迅將縣差王福及龔琴生送縣審訊以便追究 
[懲辦招搖撞騙之西崽。]  
　　唐東蘭前在英公館爲西崽現已停歇茲唐以包討欠欵爲由向徐紀林騙洋一百元由公共公廨收押在案昨經王襄讞與英副領事巴爾敦君及英繙譯官佛君復訊巴君謂唐專事招搖撞騙包討欠項前有裕源紗廠控石惠記姚勤仁等一案唐亦從中干預希圖代爲運動曾經被人函控斥退未究現原信尙在旋據見證西人撲而切投稱西崽唐東蘭於四年前邀同商人帮追欠欵唐指商人爲領事嚇制欠戸商人即回却不理又據見證華人王阿林等投訴唐向徐紀林騙洋情形訊之唐東蘭供在英公館充當西崽九年先隨德領事繼隨韋領事裕源紗廠一案係受姚勤仁囑托至函控一節實被仇人誣陷徐紀林所控之案小的願繳洋一百元求宥中西官以唐劣跡我端未便從輕發落此時巴君先行離座王襄讞即商諸佛君以徐紀林托人包討欠欵亦有不是判將唐繳到之銀洋一百元充作棲流幼女兩所經費又以唐曾爲領事署用人與差探無異知法犯法自應重辦判先枷示一禮拜期滿再押西牢九月驅逐出境　 
[訊明戳斃華捕情形。]  
　　前報紀英法兩公堂會審委員會同本縣田大令提　廣東阿四張永貴等戳斃暗捕毛久康一案當時關防嚴密供詞未錄茲悉陳張兩犯均已供認將毛戳斃而沈哭寶沈小七仔兩犯同供實不在塲大令等再三研詰陳張兩犯所供䐲合遂飭招房當堂叙供令在供單上加蓋指摹陳收内監張收外監候詳報上台擬罪核辦沈哭寶沈不七仔仍令還押聽候發落 
[商圑定期赴蘇]  
　　南巿商團公會各職員會友定於二十一日淸晨六時齊集總工程局戎服擎鎗排隊至滬寗車站乘早班火車赴蘇恭賀新簡蘇撫瑞中丞升任之喜昨總工程局董事已禀明滬道先行照會英法兩領事轉知捕房届時准予全體商圑經過租界蔡觀察已允准照辦矣 
[法國改立民主之紀念]  
　　西歷七月十四號即華歷本月二十七日係法國改立民主之期工部局各董事業已預將應用物件飭工料理妥當以便裝設法新租界先於十三號懸燈誌賀黄浦灘大馬路等處則於十四號點綴想届時熱閙也 
[體操學校本科畢業]  
　　北浙江路華興坊中國體操學校於昨日舉行本科第一次畢業式柬請滬道蒞會給憑畢業生名次列下　（最優等）晃進明（優等）孔繁俊王鍾式李志魁王璋張傑（中等）朱鴻黄錦馬光璠李儉澤袁祖安常雲漢顧昌言顧拯來王烈金浩曹龍光韋榮波劉光祖　 
[中日醫學校畢業名單]  
　　中日醫學校於前日舉行預科第一次畢業禮發給文憑計最優等二名謝毅吳士奇優等四名顧無敵華縉伯李光新金斆盧中等八名高國士陳盖勛吳逖鷄沈庭奎土炳麟薜映如蔡汝炘張鞠 
[技術專修學校行畢業禮]  
　　新閘技術專修學校所定科目注重技能並附製造洋燭肥皂等物實騐工藝昨日舉行畢業禮名單錄下正科最優等孫捷優等劉鴻磐中等張耀選科優等吳增年中等殷恭辰凌昌燧秦儒奎王智榮姜秉鐸殷權錢宗彭王家楨柳嗚鴻王綱徐人驥未畢業者六名王聲澧懷寶顧振高其昌徐鑑徐步 
[限遷妨礙衛生之銀爐]  
　　閘北巡警總局批泰源永號陳鳳寶等禀云兩禀均悉查閘北開設銀爐有方記及該號兩家該號前在本局西首建造房屋當時赴局請照並未聲明係作提煉銀爐廠房殊屬含混該處地址現在雖無鄰屋櫛比然與公局民居四面密邇每遇該號銀爐鎔煉時化用硝磺鏹水烟氣薰布臭味難聞觸之嗆逆不已實與衛生大有妨碍百是以迭次派員傳諭方記及該號一律遷徒以維公安方記業已具結遵辦該號詎能獨異姑准寛限一月仰速覓地遷移毌再藉詞延抗 
[謝劵]  
　　西門外源壽里民立上海女中學堂定於二十一日下午舉行第三次學藝會昨承惠贈入塲劵一紙又滬南俱樂部定二十日下午一時開幕承送入覽劵二紙書此併謝 
 
 

Page 20

 
 
 [Ｔ版>申報第三張第四版[城内]  
　　昨夥尋仇。○小木作夥施阿其前向店主支借工洋不允復央同事森陸發説情林亦不允施因此懷恨於前日夜半乘林熟睡暗持木棍向林之足上猛擊林痛極驚醒將施扭住解至巡局昨經游巡官訊明屬實判施重責三百板交保林傷尙微自行醫治 
　　積竊被獲○。積竊鄧嘉藩前日在小東門内大街大成綢緞莊行竊某客手巾包一個内有洋銀七元當場察覺報知巡士拘解一路巡局訊究判責三百板發改過局押三月　　人貧志短○。紅木作主顧松濤昨將夥友朱阿三扭至一路巡局禀稱前日被朱竊去紅木四塊乂在身畔搜出當票四張皆係做成紅木物件被朱竊去押錢浪用求辦宋阿三供實因貧苦不敷食用是以出此下策判朱笞責二百板交保開釋 
　　試用大枷。○范元法陳阿庚陳長根在大達碼頭輪船上串竊小箱一只經失主扭交道轅偵探解道發縣訊究長根供詞諉賴范與阿庚供認串竊不諱田大令以此輩黨羽甚衆務須嚴辦判三犯荷三連枷發大達碼頭示衆三天帶回再辦 
　　不認爲盜。○搶刦楊長春冰廠衣洋之盜犯沈得標昨日由縣復訊仍不承認判還禁聽候詳辦 
　　限期還洋。○陸榮泉控邢俊才欠洋四百五十元昨日由縣傳同原被訊理判邢具結限本月底還洋 
　　道批三則。○章鳳衢等禀批王子英向希獵人海而米四討取酒帳不還反被持刀戳傷腦部該家屬當時何不禀請提究任其取保出外旋又領回自行醫治殊屬不解現旣因傷重具控法廨仰法租界會審員查明會商法總領事着交訊究具報沈蔣氏禀批前批已明未便以無據之言一再呈瀆必不得已該氏應自懇秦紳商勸加賠如果損矢實鉅天理人情所在或不致過使向隅也抄黏附裘鴻年禀批此案已閲半年旣經兩造公正人會查明確應卽由廨函催日本領事迅速會審秉公判結以恤商艱仰會審宫寶令遵照辦理母再延宕抄黏並發 
　　官事。○海防廳查燕緒司馬昨日到道禀知奉委赴大羊山監哨事畢回滬 
[南巿]  
　　船戸兇狠。○崇明船戶陳桃四陳和尙陳文錦等同駕一船裝運糞穢於前晚夜半一點餘鐘行至十六舗犬達輪步碼頭與福建人林阿和所駕之紅頭杉板船碰撞彼此口角爭毆致林失足落水大聲喊救詎陳等非但不救反持竹篙亂戳傷及左脇旋由巡士聞聲將林救起並將陳等三人一併拘獲解至工程局當値處星夜送縣驗傷究辦 
　　私賣公産。○大南門外送子庵住持僧恩榮私將庵内公産盜賣於南門外某段董議定價値尙未成交被人阻止旋由某紳出爲調停將該僧所得之價提出若干撥充營造大南門馬路之用業由該僧具禀總工程局請示昨奉批云禀悉候轉詢各董如果共表同情自可照辦糧串兩紙附 
　　仍是交保。○水菓攤主王文龍前被陳協豐水菓行扭控欠洋二百四十餘元不還經工程局判王交保淸理在案茲因抗不料理並有同業江增茂行夥張開泰附追欠洋五百餘元昨由陳副錢判提案復訊判仍交保出外理處 
[閘北]  
　　老父調停。○毛王氏控兄王新茂嫂王張氏糾同嫂弟張禮紅張阿五毆傷其夫毛士發一案茲由氏父王阿福投案願繳養傷費五元求免究辦蕭巡官准令具結交保開釋　　慄慄危懼。○女孩甘桂珍在恊和絲廠打盆前日因事被伊父甘林生打罵放工後不敢歸家在途啼哭由四路一區巡士帶局留養待領 
　　强搶洋傘。○吳邵氏前日行經華興坊突被流氓張小弟攔住搶去洋傘一把氏喚同四路二區站崗巡士幫同追獲移解一區押候究辦 
[英租界]  
　　遇人不淑。○濟良所昨將由烟台送滬之來蔡氏解廨研訊氏供丈夫來文祥在鎭江爲鞋底匠被賣出外有史蔡黄高姊夫瞿衡林在滬旋由蔡瞿二人投稱小的等在西門外爲鞋作生意因聞知其事投案求領判氏仍留濟良所候移傳其夫到案再核 
　　室人交謪。○通州人張年壽呑烟圖盡由捕帶入捕房轉送醫院醫愈昨晨解廨經中西官訊明係因家貧夫婦口角所致判賞給洋三元赶速回籍 
　　孀婦擇配。○婦人王阿秀自投濟良所昨晨解廨審訊據供夫死多年在滬幫傭三月因被人誘出欲圖押娼是以投所判發濟良所留養擇配 
　　俄妓妄控。○俄妓控粤人吳金生行兇一案昨經公堂復訊因無証據將案註銷 
　　母女分離。○楊陸氏因令幼女彩雲住宿妓院由廨判氏收押限交長女阿四到案再訊曾紀前報昨由官媒　廨復訊氏供長女阿四不知匿居何處求恩寛釋判氏交保彩雲發濟良所留養 
　　移提姘夫。○張粉小控妻陳氏與張書生私識匿居曹家渡昨由捕房將氏解廨請究判押候函致曹家渡巡防局移提張書生到案再訊 
　　車夫行兇。○法國人某甲控車夫羅扣子行兇等情昨由捕房將羅解至公堂請究判送法公堂核辦 
　　開釋病犯。○流氓劉蓮生前因犯案由廨判押西牢四年在案茲劉在押患病昨日解廨請示中西官以劉病勢甚劇從寛開釋 
　　小孩迷路。○男孩沈木根粤女楊林珠均因迷路由捕送廨請示判沈孩留候傳其父到案再核楊女暫留女所候查 
　　因案牽涉。○德商利康洋行控陸儒卿欠銀不理昨由差探將案内牽涉之朱顔香傳至公堂判朱交保候訂期會訊 
　　德商追欠。○德商馮翁控金榮記不還欠銀昨晨由探將金傳案判交保照會德領會訊 
　　欠租不還。○徐玉波控毆陽恒與婦人王梅欠租不還昨由公廨傳案判一併交差候晚堂訊理 
　　欠銀不理。○張鑑堂控朱文軒欠銀不理昨晨由探將朱傳至公堂判過堂候訊　 
　　公堂瑣案。○姚阿順控王少山攫取小孩所帶之銀項圈訊供不認判王押候查明再訊過犯王阿二沈金生陸阿榮又啞子某甲復至租界串竊判王與啞子各押西牢九月沈押半年陸押二月期滿均逐出租界 
華洋各商控樍竊顧坤林串竊鉅職案内之蔡阿根咋解復訊判押三月期滿交保開檡 
[美租界]  
　　小丁滋擾。○前日下午英美工部局衛生處飭派小工周阿龍范阿堂至蔡家浜瞿李氏家澆洒藥水忽與該氏大起衝突遽將氏家水缸撃碎氏即報知捕房飭傳范周二人申斥了事 
　　酗酒胡閙。○甲乙二西人前晚飲酒大醉至西華得路百老匯路胡閙不休先後被捕拘入捕房押唉究辦 
　　質劵何來。○昨有陳賓生手持當票多紙在北四川路喊賣由捕查見拘入捕房押候查辦 
　　拘獲竊賊。○王王阿林陸阿文李榮生及成衣匠某甲均因行竊衣服等物先後被探拘入捕房押候解廨訊辦 
[法租界]  
　　公堂停訊。○公堂讞員聶榕卿司馬昨因另有要公飭丁咨照搏副領事所有應訊各案改於今晨會訊 
　　學堂暑假。○新北門外法文書館每値暑天循例放假一月今届由天主堂神甫照章考試分别奬賞遂於前日放假 
　　因何起火。○吉祥街天申福帽莊失愼一案已誌前報茲悉該店主即於笠晨自投捕房聲稱火由隣居尙未開張之同和烟店所起捕頭飭探將同和店主徐衡如拘入詰訊據稱店内雇匠裝修儲有木柴一堆不知何時遺火鑒捕頭命徐收押候交保查辦 
　　償還傷費。○菜巿街四福園茶館房屋坍塌壓傷數人茲由公堂勒令収租人給予傷費洋六十五元所有該店欠繳四個月房金二百八十元族飭提店主薛長慶到案追究 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 [Ｔ>申報第四張第二版[要件]  
　　泰州凌文淵對於本省地丁徵收問題之意見 
　　宣統已酉四月二十六日爲吾江蘇全省諮議局研究會成立期次日發布研究問題二十有九就中以地丁徵收補救銅元流弊籌集地方自治經費三問題爲最要淵謂三問題中惟地丁徵收必得六十三州縣出入各欵詳確之調查乃能解决辦法茲姑就平昔對於此題之意見略述大槪以供研究 
自徵銀解銀電邀部駁後人民欣然以喜而州縣惄然以憂淵謂此未足爲人民慶也夫人民之貧困人人知之州縣之賠累人人知之病民非矣病官亦非病官非矣病官而迫其病民則尤非不觀税契加價積穀帶徵二事乎名非加賦也而實與加賦何殊州縣賠累之不已則必别立新名以便取償前例具存其何能名危一官之病民無名烈於有名無形酷於有形州縣旣爲親民之官積威所在何求不可貪墨接軫詎必有可假之名可見之迹脂膏有限取求無窮危二就令爲州縣者秉性廉退不妨誅求而資産有涯賠累無已監追撤參前後相望到任者力求兎脱未到者視爲畏途今吾省州縣中已有棄官濳遁及奉檄不赴者循是不改恐廉吏裹足而貪墨塞途即加糾治已無所及危三議者以部駁徵銀爲人民最後之戰勝欣欣然有喜色而不知此三危者猶襮黄燐於空氣之中行不待引而自發此無他未爲州縣計也雖然爲今日州縣計殆有緩急輕重之分未可一槪論也曩者地丁收數多優缺也今則爲瘠缺曩者地丁收數少瘠缺也今則爲優缺曩者地丁多而漕亦多或有他項陋規者今仍不失爲優缺曩者地丁多而漕不多（或全無）或無他項陋規者今則實爲瘠缺州縣所入其肥瘠優劣殊異如此則補救之方自不能悉衷於大同必舉吾六十三州縣最近之情狀一一查核而釐定之孰爲最瘠孰爲次瘠量其緩急輕重而施以適當之體恤乃爲正本淸源之道然而查核州縣度支之難不在收入而在支出查核支出之難不在正銷而在規費書吏之陋規（如藩署辦災費地丁核册費漕米核册費上下忙規費漕規等道署漕規奏銷等費臬署解人犯秋省等費府署漕忙規等費）委員之程儀及其他之雜費（如上司到任辦差費門包節規犯人過境盜案捕緝等費）罄竹難書俱成鉅數尤以書吏委員兩端視爲牢不可破之命脈案牘之准駁繋此憲眷之隆替繋此乃至官職之黜陟繋此稍一慳吝禍敗立至雖有督撫監司燭其隱微痛加抉摘而爲州縣者且深閉固拒飾有爲無至於逢層憲之怒而弗屑蓋憲怒可息而書吏委員之怒不可得而息也書吏委員與其他雜費取之州縣者旣百出其端無有曁訖爲州縣者不取之人民而誰取乎是故欲州縣不多取於人民必先使書吏委員及其他雜費無所取於州縣而爲州縣確定支出之欵項若者宜裁若者宜减漏巵旣塞則收回之數殆有過於平餘之津貼爲州縣者又何事　口瘏舌以爭不可必得之徵銀解銀問題耶規費旣裁然後視地方事務簡繁酌定公費每年製預算表呈藩憲核定年終决算詳報即以本地方原有入欵爲地方官公費盈則歸公歉則補助凡應補助之公費槪由藩署發給州縣旣舞規費所有出欵皆爲正宗開支爲數必已大減即賴補助數必不鉅矣其徵收地丁錢糧及關於一切財政事宜悉宜藩憲遴委專員掌管其事並須規定薪資免動公欵州縣一旦不攝財政則凡書吏委員與夫向之恣意取求者其視線將不屬於州縣之一身州縣或得從容以敷政敎而人民庶亦有以自安乎吾省寗蘇兩屬情形不同而同屬之各州縣其情形亦互異將來辦法勢難一律惟裁汰陋規酌定公費苟能同此目的以進行則徵收地丁雖循舊章實於官民兩無所損至規費之若何裁汰公费之若何酌定各職員正在調查未畢之時非通觀全局不敢妄加議論淵闇陋妄陳所見惟與會諸君子匡救之 
[中瑞通商條約（續）]  
　　第三欵大瑞典國大君主酌視瑞典國利益相關情形可設立總領事領事副領事及代理領事駐紥中國已開或日後所開各通商地方大淸國大皇帝亦可酌視中國利益相關情形設立總領事領事副領事及代理領事駐紥瑞典國現准及日後准别國領事駐紥之處各領事等官彼此兩國官員均應以合宜之禮相待其各領事應得分位職權及優例豁免利益均照駐紥國現時或日後相待最優之國相等官員一律享学惟此等領事官奉派到任之日應由駐紥該國京都之大臣知照該國外部即由外部允以按照公例發給認許文憑交發此項文憑均不收費如該領事官辦事違背公例彼此均可將認許文憑收回其兩國未派領事官駐紥之處可各請友邦之領事官代爲料理凡無領事之處兩國地方官亦應視訂約國之人民得享本約之利益　　第四欵中國人民准赴瑞典國各處地方往來速貨貿易瑞典國人民准赴中國已開或日後所開各通商地方往來運貨貿易兩國人民均准按照現行律例曁給與最優恃國人民之優例在以上各地方從事商業工藝製作及别項合例事業賃買各項房屋爲居住貿易之用及租與地叚起造房屋禮拜堂墳塋醫院並准僱用該成人民辦理合例事務地方官不加禁阻其一切優例豁免利益兩國均照現在及將來給與最優侍國之人民一律無異 
　　第五欵凡瑞典貨物運進中國或他國貨物由瑞典人民運進中國者又瑞與人民販賣中國貨物運出外洋或由中國運往瑞與者應納進出口税悉照中國與各國現在及將來所訂之各税側有税則章程辦理所輸之進出口税比相待最優國之人民運進出口相同貨物所輸之税不得加多或有殊異其禁止進出口及應免税各貨物亦照中國與佫國現在及將來所訂税則章程一律辦理瑞典人民欲將運入中國之貨進售内地除納進口税外願一次納子口税以免沿途徵收及入内地採買中國土貨以備運出外洋除納出口税外願一次納子口税以抵沿途税釐均可照中國與各國現行章程辦理所納之子口税不得比最優待國之人民所納者或有加多其貨物由此通商口岸運彼通商口岸或在通商口岸暫存關棧或已進口之貨復運出口均照中國與各國現在通行章程或日後續議新章一律辦理凡中國貨物運進瑞典國或他國貨物帽中國人民運進瑞典國所納進口税比最 
 
 

Page 27

 
 
 [Ｔ>申報第四張第三版優待國之人民所納者不得加多或有殊異中國通商各口官員凡有嚴防偷漏税課之法任憑相度機宜設法辦理 
第六欵瑞典國商船准赴中國已開或日後所開各通商口岸運貨貿易並准赴中國已准各國商船行駛之内港及准停泊之沿江各處卸載貨物客商惟須悉照中國訂定之各國通商章程辦理如瑞典船違章駛入中國未准通商之口岸及未准行駛停泊之内港或在沿海沿江各處私做買賣任從中國將船貨一併罰充入官中國商船亦可赴瑞典國准别國商船行駛停泊之各港口往來貿易卸載貨客彼此兩國商船均照最優待國之商船一律相待兩國商船在彼此各口岸均可自僱船隻剥運貨客並僱覔引水之人帶領進口出口應納船鈔曁别項規費悉照彼此兩國現行章程辦理不得過於最優待之國各船所納之數如此國船隻在彼國沿海地方碰壞擱淺地方官須立即設法救護搭客水手人等與相待最優國之船隻搭客水手一律無異倘因船隻損壞或遇别項事故逼覔避難之時不論何處准其駛進附近各口暫泊母庸交納船鈔其所載貨物如因修船起卸並不出售報明海關查察母庸納税 
　　第七欵兩國船隻平時彼此任聽在開通各口往來貿易倘遇此國有與别國戰爭之時因此禁阻敵人船隻入口此國仍准彼國船隻照舊任便入口貿易不得損害並販運貨物來往開戰國之通商地方悉照中立國之例所有中立旗號不得稍有侵犯惟中立旗號不得用以保護敵人所僱用船隻載運兵弁亦不得使敵人船隻違例挂用此等旗號私運貨物入口倘有船隻犯此禁令任聽此國將船貨罰辦入官　　　　　　　　　　　　　　　　　　　　（未完） 
小説 
[俠情小説縵卿小傳（一名像片案）著（四十四。）]  
　　第二十七章贓主簿 
惟張氏性旣和易。而膽小如鼠。故雖十餘年不能自廉。竟未一爲上官所劾。殆以其平日之口碑。尙無甚壤之聲譽也。漫眞與之識面已久。第未一蒞其居。今日以縵卿故。特一臨之。旣至。門者白曰。現値府試。主人任監察。昨夜即入城。明日乃得歸也。漫以燕山公書予之。告之曰。我明日再來訪也。乃返。 
翌日復往。贓主簿己歸肅客而入。禮數頗廉謹漫約略瞻眎。見小室三楹。中即爲堂皇。東西室則爲接待賓客之所。器皿陳設。位置亦頗楚楚。惟積塵不治。垢膩徧几案。竊笑人謂其不潔。固非虚語。然末秩之居處。得如此已屬稀有。蓋渠旣久任。宦囊頗豐裕。其他下僚視之。已不啻天上神仙。蓋人世間志趣所最卑鄙。居處所最陋劣者。固莫如末秩若也。 
贓乃笑而問漫曰。蒙公惠顧蓬蓽生輝。燕公賜函。已敬讀悉。漫公其有以。命我耶。漫答之曰。先欲一觀延陵君之來書。再作計耳。贓乃急應之曰。至當至當。即起赴内室。俄將書一束來。漫受而閲之。見其措辭尙不甚激烈。然細視之。是胸有成算者所爲。蓋先以此一探消息。絶非辭以無從探訪。即能無事者。乃轉問贓曰。君意若何。贓曰燕公已報之矣。我自無他説。擬遣其來人歸矣。漫曰遣歸固佳。若延陵别有他説。君務一相聞於我。贓曰敬如尊囑。尙有異辭。定即走報。 
漫語畢。擬即。贓一再堅留。謂已令家人製餅餌。務乞少嘗北方風味。没無已。爲之暫留。贓復極力承應。漫與之隨意酬對。而心中此時正計縵卿之事。 
國外新聞 
[波京頒行軍律]  
　　十六日栢靈電云波斯京城德黑蘭現已頒行軍律 
[土人備戰]  
　　十六日栢靈電云土爾其現已從事嚴抗馬其頓希臘軍隊一面並廣集軍需以備與希人對敵 
[奥人經營路事]  
　　十六日栢靈電云奥利亞穿越阿爾泊山托歐之鐵道將於西七月五號開車此路與屈里斯脱之商務有極大關係奥大利亞公司現已興造新船五艘經營遠東航務籍以發達該路利益云 
[美國議决公司紅利税]  
　　十七日倫敦電云據華盛頓電稱美總統塔孚脱近以特别公牘致於國會請徵公司紅利税現已由上議院議决贊成者五十五人反對者三十一人 
[印度學生行兇續聞]  
　　十七日倫敦電云陸軍中佐蒲堪倫君向在印度軍醫部供職親見印度學生行兇謂利記醫生當被撃之前値與威立君交談後見印人行刺威立君利記醫生乃以身遮蔽故亦同遭撃斃 
又電云自印人華丹賴鎗斃成立之案發見後倫敦人士極爲注意有深知該印人底蘊者投書某報館宣告華丹賴平生歷史並謂華丹賴行刺之前往威士奔葛羅夫地方與激烈黨談論兩時該黨人將利器置其袋中可見黨人欲謀作亂若警察不爲極力預防恐暗刺之案不僅此案而已也 
[波斯内訌之影響]  
　　十八日倫敦電云俄國佈告各國謂現在英俄之協謀旣不足史波斯整頓國政阻止革命則惟有實行派巴古之兵隊前往恩徐里以保護俄人及各國僑民之策惟須謹守不涉内政之義俄兵目下僅至嘉士分視波斯亂事如何再議進退 
[美國上議院删去茶税]  
　　十八日倫敦電云美國上議院重訂税則將茶税及加非税删去 
[德議院之議案] 　　 
　　十六日栢靈電云德皇與議院議員會商皇室經費問題刻已就緒烟草徵税之議案亦已批准惟議院定於本月二十 
 
 

Page 28

 
 
二日停議又十七日電云香水徵税議案已爲德議院駁斥惟酒税决議徵收 
[來函]  
　　城内義務小學堂來函 
　　謹啓者十六日敝學堂演劇籌欵蒙紳商學界諸公熱心贊助得資九百三十元又特捐洋六元維持至計甚有造於敎育前途書此誌感並伸謝忱其開支一切詳夏季義務報告 
[賑務]  
　　敬啓者敝堂經收甘肅旱災各振欵業已兩次開列淸單送豋各報茲又收到工界震耳氏捐助歷年節省英洋二千元王守記求病速痊三百元鄭吉記十五元除電滙外即作第三次淸單以代甘省百萬災黎九叩　　　　　　　　　　　上海成都路廣仁堂謹啓 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
