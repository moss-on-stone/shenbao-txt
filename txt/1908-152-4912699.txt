# 1908 - 152 - 4912699

 

Page 1

 
 
   
 
 

Page 2

 
 
上諭 
[五月初九日奉]  
　　上諭前因京師入夏以來雨澤稀少當經四月二十一日五月初二日迭派醇親王載灃等虔詣覺生寺等處恭代拈香敬申祈禱旬日以來尙未得雨農田等澤彌殷實深焦盻允宜再申籲禱本月十一日仍派醇親王載灃前往覺生寺恭代拈香仍派禮親王　鐸敬謹前往大高殿恭代拈香時應宮仍派貝勒載潤昭顯廟仍派貝勒載洵宣仁廟仍派貝子溥倫凝和廟仍派鎭國將軍載　同於是日分詣拈香欽此 
　　尙有恩施勳臣復裔一旨因時晚文繁未及排印明日續登 
宮門抄 
　　四月初九日召見軍機石長信何彥昇 
論說 
[滇軍慶賞]  
　　滇亂定。慶賞行。而奬勵之詔頒矣。自革黨事起一戰而陷河口。再戰而陷南。溪三戰而陷蠻耗四戰。而陷泥巴黑五戰而陷老范寨。長驅直入勢如破。竹聞者心驚見者膽裂乃未匝月而。要隘盡復。革黨盡逃梟匪首若而級獲匪械若而件拿匪徒若而名。其餘臨陣斬獲鎗斃者不計其數。於是 
 
 
 

Page 3

 
 
凱旋奏捷。論功慶賞。某也以總兵而賞穿黃馬褂矣。某也以道台而賞給頭品頂戴矣。某也以知府而賞戴花翖矣。某也以候補府而賞加二品銜矣。某也以統領而記。名海關道矣某也以候補同知而賞加鹽運使銜矣某也以。候補知州而用道員矣懿歟偉哉。其功不可没也然余聞諸滇人之言曰滇省軍事窳敗。兵卒旣少。練習亦惰。河口南溪等處。雖名要隘僅有茅篷數處。老弱兵數百輩雲南地接越南越南。爲法國屬地。法人全力經營注意者在此。此次革黨數輩揭竿起事。己如摧枯拉朽。長驅而入滇督不先事布置。未雨綢繆一旦事出非常。禍生倉猝。旣莫測其兵多兵少亦莫知其勢。盛勢衰於是一則曰要隘被。陷再則。曰某將陣亡三則曰營壘被據朝廷旣僅據該督電奏。未察當地情形且欽廉擾亂日久迄未剿平。加以孫汶欲於滇桂起事之說。久播道路及迭接滇督警電。不數日而連陷要隘。固已信爲傳聞非虚。調兵籌餉。惶急萬狀。其實不過革命黨數輩而已剿而平之固易如也。天以區區數輩無能力之革命黨盜弄潢池已驚駭若此萬一强鄰入猾實逼處此。則將何以圖之。而說者謂先敗後勝。滇督實有可贖之功。不知其失敗也實滇督之。咎而其恢復也非滇督之。功蓋有要隘扼。塞之地而無要隘扼塞之兵。不得謂之失陷。調集全省之大兵驅除數輩之革黨。不可謂之奇功。不然不數日而連陷要塞。革命黨之勢力何其盛。不數日而復失之革命黨勢力何其衰則不數日而連陷要塞者非革命黨之能力可見也夫革命黨旣毫無能力。而能連陷要塞。佔據營壘。則官軍之兵弱卒單素無戒。備。又可見也。夫革黨旣毫無能力。則灰復之克平之亦不得謂絶大之偉功。而滇督先事旣不能預防而臨事又。不能審察諱言兵窳。虚張敵。燄使朝廷南。顧生憂民心驚懼調師撥餉數逮白萬戰鬥殺僇動亦數千其功旣不足言其咎亦曷能贖即使連陷連復連敗連勝計其功贖其罪以其得。償其失而以少數之革命黨跳梁邊陲以全省之師旅全省之經濟不克防禦廓清。而猶煩他省之協助。已可羞矣若加之以不次之奬賞。不可以爲風適足爲黨人笑。一日他處有事亦必虚張敵情。侈言寇患以爲後日錄功地步。敗則曰敵勢猖狂非諸將罪。勝則曰以少勝多。以弱勝强。其功莫大如庸醫。慣技。無論風寒微疾。必且裝點病狀。病愈則其功病沈則非其咎。而庸將之用術一如庸醫之醫病。如是則兵愈窳而功愈大。報愈虚而功愈多。夫我國淫濫之賞罰。不自今日始矣。黨禍一興。株連盈獄。若海運若河工一差之微而奏奬連牘。若一督撫。之更調。而必有數十百輩循。例之舉劾人員况朝廷引爲大患者。莫若革命黨以爲若是堅靭之大敵。今一遇。之而即。靡則志高氣揚遂將以革命黨爲無足慮。而專斷專行益將不顧民忌不顧民言。而立憲之實行。益將如石入海而莫可捉搦。革命之禍亦將如泉始達而莫可能歸束。懼矣 
專電 
[電一（貴州）]  
　　黔撫龐劬帥電奏雲南革匪多竄黔邊已續派軍隊嚴勦 
[電二（北京）]  
　　學部奏定京外高等各學堂無論何科非五年畢業不得給奬 
[電三（北京）]  
　　郵部收回電報商股一事因樞府反對者多略有爲難 
[電四（北京）]  
　　外部聞悉上海交涉日益繁難有决設交涉使意 
[電五（北京）]  
　　袁世凱慈眷日隆伊子袁克文奉命在内閣行走係出慈意 
[電六（北京）]  
　　召見紹英慈宮詢及貽穀叅案紹有護惜意 
[電七（杭州）]  
　　初九日浙路保存會開大會報告四月底止共收路股一百三十萬决議請兩公司要求郵部確定商辦權限 
[電八（杭州）]  
　　杭商要求總商會會議銅圓减作九文未决 
緊要新聞 
京師近信 
[御筆親改達賴儀制]  
　　此次達賴奉召進京原擬接待章程皇上迎於宮門經皇上硃筆改派御前大臣一人前往保定迎接慰勞聞國初達賴入京其儀制單亦開明皇上親迎城外臨時旨派親王恭代故此次慈宮起立皇上出迎皆叅酌舊章也 
 
 

Page 4

 
 
[廣西鐵路三部立案]  
　　郵部近接廣西鐵路辦事公所工部主事梁廷棟禀稱開辦以來一遵奏定辦事所簡章辦理惟加酬紅股一份各股銀加派年息一釐合成七厘至紅股折半派息仍遵原議以三月爲期與部奏原議稍有未符懇准予立案等語陳尙書以該路章程改訂妥善應准如禀立案并己分咨外務度支兩部一體立案以昭愼重 
　　按此路曾奏撥廣西溢額實官捐二百萬爲開辦費又南寗龍州一帶有法國一段交涉故并咨外度兩部立案 
[福壽全倒閉原委]  
　　福壽全倒閉一事迭見前報現經訪員函述原委云内閣實缺典籍廳閻炳章號堯卿直隷天津人久宦京師小有資財丁酉年在京城開設某洋貨舗獲利五千餘金翌年續開洋布廣貨舗復獲大利旋値庚子拳亂獲利更鉅先後約有五萬金是年適爲其子完姻娶長蘆某鹽商之女有贈奩五萬金閻遂益以官商各欵又開辦同德福福壽全等號某鹽商并自願合股十萬兩計京城閻某所開之鋪大小共七處各號均無大掌櫃閻以一身充之詎至前年年底結帳虧折頗鉅計在京所借者已有四十餘萬不得已由伊子挽其妻向乃父借十萬繼又借五萬仍周轉不靈遂至天津開一銀錢舗出票甚多今年二月初間津號有到期應付之欵七萬兩四出商借不敷甚鉅閻願以福壽全本鋪作保借五萬兩二分息半年期九五折交竟無應者遂令伊子哀其妻援救妻以不便再往啓齒對至此閻己計窮即私自投河伊子翌日始悉相繼自盡其妻聞耗亦自殊於是百事無主店遂不支此福壽全等號倒閉之原委也惟其事出在天津時有知之者尙赶至京師福壽全賒取貨物約有二萬餘次日由外城總廳封閉派人看守一百清理欵目現計已經呈報者官商各欵共八十餘萬津滬來往各號該欠貨欵尙不在内而各舗存貨連舗底總共不過五十萬大約僅得五成了結也 
[賞賜小輪工師寳星]  
　　日本政府進獻永和小輪兩宮甚悅因修造該輪日本工師猪樹萬濃坂本三工科學士頗著勤勞各賞賜三等寳星曁庫緞數匹並賞賜高德君四等寳星其餘工役五十餘名均撥給内帑以示優異 
[美利濱領事報告]  
　　駐英美利濱埠領事黃榮良日昨電致外部報告光緖三十四年正月至三月底共三個月美利濱等埠我國出口貨數及商務情形並新到華人數目請轉農工商部查照存案 
[中國與銀公司交涉人員名單]  
　　近日中國與銀公司交涉之洋員姓氏外間尙未盡悉茲調查如左 
　　經理借欵銀公司 
　　經理總董領袖克錫駐倫敦 
　　副　　　　董　　　　愛留史　　　　　　駐倫敦 
　　副　　　　董　　　　巴　霸　　　　　　駐倫敦 
　　副　　　　董　　　　高爾文　　　　　　駐薩歲克司 
　　副　　　　董　　　　迪維生　　　　　　駐薩福克司 
　　副　　　　董　　　　麥克來　　　　　　駐倫敦 
　　書　　　　記　　　　弗里懷　　　　　　駐倫敦 
　　工　程　參議　　　　子爵排立　　　　　駐倫敦 
　　工程副參議　　　　　愛排立　　　　　　駐上海 
　　代　　　　表　　　　濮蘭德　　　　　　駐上海 
[蘇垣諮議局開辦蘇州]  
　　江蘇諮議總局經督辦陳伯平中丞以該局設立之本旨實爲地方自治起見乃地方議院之先聲宜與自治會互相聯絡不得設於較遠之地刻經官紳議定即在滄浪亭自治會中附設局所俾諸事得以聯合業已札委蘇府何霄霞太守爲提調自治會長蔣季和太史爲局董併委辦理自治局之王政聲葉仲申沈葆申陳伯弢四大令兼辦局中一切事宜定期今日開辦由中丞親臨行開局禮 
[湘路公司咨請蘇臬招股蘇州]  
　　湖南粤漢鐵路公司總理袁樹勛中丞以上年開辦招股即經咨請蘇撫陳伯帥代爲經理并寄送收字第一號起至收字四百號止優先股收條四本計四百張在案現在蘇臬左廉訪到任（按廉訪係湘人）湘省同人頗爲歡慰擬請廉訪代爲經理招股事宜昨日咨請陳伯帥將前存未經塡用印條一併發交蘇臬司領收并咨會左廉訪聲明滬上繁盛埠頭如可分請殷實紳商代爲經招尤級公誼一俟收有成數即煩將股銀彙繳公司以到公司之日接上下半月起息再自上年九月延聘英工程師羅士勘路經部奏定先修長洙一路現已勘畢在省城外設立公司購地興工目下所收現股曁官紳學商諸同人認股約三百萬元優先股尙未及額刻雖滿限仍應推展云 
[日本頒布間島新官制]  
　　（甲）統監府臨時間島派出所官制 
　　第一條統監府臨時間島出所屬統監府管理掌關於間島之韓國臣民保護事務 
　　第二條統監府臨時間島派出所置職員如左 
　　所長　　　　奏任 
　　事務官　　　　專任二人　　　奏任 
 
 

Page 5

 
 
　　技師　　　專任一人 
　　屬 
　　技手　　　各專任五人 
　　通譯生 
　　第三條所長承統監之命掌理一切所務 
　　第四條事務官承所長之命掌理所務所長有事故時事務官得臨時代理其職務 
　　第五條技師承上官之命掌技術 
　　第六條屬承上官之指揮從事庶務 
　　第七條技手承上官之指揮從事技術 
　　第八條通譯生承上官之指揮從事通譯及翻譯文書本令自明治四十一年四月十日施行（中歷三月初十日） 
　　（乙）統監府臨時間島派出所職員官待給與令 
　　第一條統監府臨時間島派出所長之官等爲三等或四等統監府臨時間島派出所事務官之官等爲四等乃至八等　 
　　第二條統監府臨時間島派出所長之本俸年額一級二千八百元二級二千五百元統監府臨時間島派出所事務官之本俸准用統監府及理事廳職員給與令中奏任文官本俸第二號表 
　　第三條統監府及理事廳職員給與令第七條之規定准用於統監府臨時間島派出所職員 
　　第四條本令中未規定者依高等官官等俸給令 
　　本令自明治四十一年四月十日施行御名　御壐内閣總理大臣侯爵園寺公望　 
　　（丙）統監府臨時間島派出所職員特别任用令 
　　第一條統監府臨時間島派出所長不拘文官任用令之規程得由陸軍將校中任用之 
　　第二條統監府臨時間島派出所事務官限本令施行後一年受統監府之囑託一年以上駐在間島曾經從事於高等行政事務者得經文官高等試驗委員之銓衡任用之 
　　第三條統監府臨時間島派出所屬限本令施行後一年受統監府之囑託一年以上駐在間島曾經從事於庶務者得經文官普通試驗委員之銓衡任用之 
　　本令自明治四十一年四月十日施行 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[勸購江浙路股爲餽贈品文]  
　　人生於世不能無親戚朋友而往來酬酢之文即由此而起此固交際之常所以通忱悃而聯情誼爲禮法所不廢也自俗尙奢侈其爲物則有屏也幛也聯也席也酒也燭也麫也以及婦女妝品兒童玩具爭奇鬭異盡巧極妍上者輒數百元數十元次亦十餘无最下者數元數角不等雖村落窮氓市鎭下户苟有室家即不能免若縉紳巨族則更務爲炫耀縱恣無已以閭閻辛苦有限之藏徒以供世俗豪華之舉甚無謂也今試統吾國中全國計之自鄉大夫以至庶人其一日中耗虧此者幾何一月中耗虧此者幾何一歲中耗虧此者更幾何嗚呼人民之生計有限而忍聽其積日積月積歲黃金虚擲悉投之茫茫塵海而不一爲挽救乎 
　　一二有志勵俗之士于是有移筵作賑之舉其用心未嘗不善特荒歉未必常有且是爲受禮者之義舉而于送禮者之糜費仍無補也無己其必籌一授受均利之策乎其策維何曰惟以鐵路股票爲禮券而己 
此法在浙江已有行之者定名爲國民禮券查江浙鐵路定章每五元爲一零股五年繳清故願送一元者即購零股一紙送十元者即購零股十紙尙有不及一元者亦可隨意購取在送禮者祗須就情誼之厚薄以定贈品之多寡在受禮者則可併數計之苟滿一元即成一零股于改良習俗扶助實業之中更能振起吾民愛國之心綜其大利盖有數端 
　　一賀生子女者儲之而收其息可爲修學之金 
　　一賀婚嫁者儲之而收其息可助日用之費 
　　一賀開市者儲之而收其息可爲公積之欵 
　　一祝年高者儲之而收其息可爲養老之貲 
　　一唁喪葬者儲之而收其息可爲祭祀之用 
　　以視昔之爲屏爲幛爲聯爲席爲酒爲燭爲麫悉消耗於無用者其相去奚啻霄壤聞之杭人言省垣自江墅開車以後不及半年其利已在二分以上將來全路告成利益之厚更可預决數十年後其家子弟輩按期收息時咸曰某股爲吾父婚時某君所贈某券爲吾母壽時某氏所贈某單爲吾兄生時某友所餽昔只値一元十元者今己漲至數元數十元矣是此劵旣永傳勿替而送禮者之姓氏亦永垂不朽人亦何樂而不爲乎 
　　或有難者曰自昔送禮之物多寡任便編隅僻壤以錢購券以券易物交易甚便今必以鐵路股票爲券得無病其不便乎則請解之曰江浙鐵路爲吾江浙人民之公產凡屬江浙尺地寸土之内此券皆可抵用矧現在各府各縣徧設招股分處是處即可爲是券進出之機關部行之旣久風氣人開將見習俗旣由虚而實人民旣自貧而富國權亦自破碎而完全凡我國民曷弗急起而圖之 
分類新聞 
政界 
[酌定買空賣空治罪專條蘇州]  
　　海門廳章司馬自奉飭嚴禁買空賣空遵即酌擬治罪專條通禀各憲略云買空賣空係無本作生涯以長跌爲勝負其情近於賭博查律載凡賭博財物者皆杖八十攤塲財物入官擬請嗣後一切買賣僅定價票並無現錢現貨交兌者無論金業錢業俱作買空賣空照賭博科以杖罪准其援照新章罰金收贖仍照票内所載銀錢數目追繳入官充公其先已付價訂期兌貨者以及先己付貨訂期兌價者設有虧歇情事不在買空賣空之限又查詐欺官私取財例載京城錢鋪如將兌換現銀票存錢文侵蝕並因存借銀兩積聚益多藏匿逃走者銀錢數在一百二十兩以下照誆騙財物律計贓准竊盜論罪至一百二十兩發附近充軍一百二十兩以上至三百三十兩發近邊六百六十兩發遠邊一千兩發極邊足四千里充軍一千兩以上發遣黑龍江安置當差一萬兩以上擬絞監候均勒限一年追賠限内全完枷責釋放不完再限一年追賠全完死罪減二等定擬軍流以下仍枷責發落若仍不完軍流以下人犯即行發配死罪人犯再限一年追賠不完即行永遠監禁等語查買空賣空雖與錢鋪存借藏匿侵蝕逃走者有異但謊騙財物則情事相同侵蝕逃走係就一面治罪買空賣空係各有應得之咎擬請此後買空賣空援照謊騙財物例一體計贓治罪各照空盤錢數追繳入官充公枷責輕罪仍照新章納贖以上兩例相衡罪名雖輕重稍異然擬結之義則同是否有當仰祈鑒核示遵 
[抗捐罷市案已結寗波]  
　　甬郡清道局徴捐罷市一案已紀前報茲悉此案業已議結聞起釁之故由該局派司事孫竹君赴各街收捐至天后宮前新永順花行催取該行夥孫某以本街向來公雇挑夫逐日清掃經費由各舗自捐堅執不肯照付因與該司事口角繼乃彼此辱駡行夥孫某旋出鳴鑼罷市經丁巡檢勸令開市將孫司事勸令回局該局以孫某鳴鑼抗捐挾制官長即禀請當道立提孫行夥與該司事質訊孫乃情急央人與該局關說願將此項捐欵如數按繳了事聞刻己彼此議妥一面捐款如數呈繳一面以該司事曾辱駡孫某由局賠禮息氣 
[贛省經費支絀情形南昌]  
　　贛藩林方伯上江督電云傅道傳述嚴諭無任惶悚司庫奉撥京協各餉及賠欵借欵與夫新增用欵迫而且鉅而收欵日見其絀即如錢價平餘一項因錢賤銀貴州縣辦公竭蹶詳請免提每年少收約二十萬以入抵出不敷甚鉅第湘營月餉需用孔殷無論如何爲難自當設法籌解茲定初三日交裕寗官號先解二萬四千兩容俟庫稍充即行續解 
[警界歡迎巡警道安慶]  
　　安徽新設巡警道業經皖撫奏准暫委卞道緖昌試署其衙署即就撫標遊署基址略加修葺現已工竣卞觀察於上月抄旋省本月初四日接篆故昨日巡警局及教練所諸員假西門外大觀亭特開歡迎會并頌祝辭奏軍歌卞觀察答詞以守法奉公四字相勗刻由馮中丞札飭該道將所有全省警政毋庸再由臬司兼攝統歸該道節制聞將來巡警總局亦須酌予歸併云 
 
 

Page 11

 
 
[南康苛捐病民江西]  
　　江西南康縣因上年敎案籌欵爲難奉飭派捐各鄉現因當事苛派擾民地方紳耆煩言嘖嘖沈護院誠恐滋生事端難以收拾特電飭代理該縣毛令宗澄從緩交卸妥爲辦理以固民心 
[警察局銷燬煙具南昌]  
　　四月二十日贛藩臬會同查烟委員禁烟公所總會辦檢閱警察局購煙具烟鎗一千　百餘枝烟燈六百餘盞烟籤數千根銅鍋　百餘件烟盤數十雙續　警兵并衞隊查獲烟鎗百餘枝烟盒數十個煙燈數盞木盤數個除銅鍋變價外一切烟具均於上月二十八日下午三鐘在警察總局照牆内盡行銷燬以除煙毒 
交涉 
[督批敎民被控案南昌]  
　　瑞洪敎民吳金生設堂傳敎威脅缴愚一案經餘干縣禀請督撫憲核辦皖撫批词已見前報茲又奉江督批云查江西地方往往有無賴冒充華敎士到處招人入敎滋閙情事光緖二十七年間曾據建昌縣禀有涂紹錦羅完素二人稱奉主敎之命來縣設堂傳敎詢據敎堂查復以敎内並無其人經縣拿辦有案今該縣又有敎民吳金生藉造堂傳敎爲名威脅鄉愚勒捐歛費以致民怨沸騰公禀查禁向來各國敎士傳敎無非勸人爲善所有華式洋式禮拜堂均係自行建造從無令由敎民勒捐造堂之事吳金生旣經該縣查明實係遊手好閑素不安分目迭犯訛索詐財姦拐强佔被人控告有案此等不法之徒諒敎會亦不致任聽習敎致損敎中聲名察核情形必係吳金生冒敎勒捐肆行訛詐茲旣拘獲到案究竟迭控案件是何情節現在供詞若何未據明晰聲叙所請收所罰令工作之處無憑懸斷應由該縣將吳金生迭次被控案由曁現訊供情一併開摺另行妥擬禀候核示仰西按察司會同洋務局速飭該縣遵照辦理刻　明白聲復勿稍含混至來禀所稱查明劉前部堂通飭華民不准傳敎違即查禁一節此案嗣准外務部咨美使以禁阻華民傳敎指爲違約且美約實有遵照敎規傳習無得騷擾之語是傳敎在所不禁即行照約辦理後經轉行在案嗣後各該州縣凡遇安分敎民遵照敎規傳習自不得誤會查禁致生枝節併即通飭遵照 
[飭查中法交犯成案廣東]  
　　越南法官前獲欽匪十數人解交華官訊辦後由桂撫粤督特與該處法官訂定交犯辦法補回禁費惟近防城案内六犯至今不允交回軍機大臣日前電致粤督謂現在代捕辦法不過該督等暫時酌擬之事斷難恃爲常例必須由彼此政府明定一切辦法庶將來辦理不致棘手賊盜無從遁匿大局可期又安應即迅速查明舊日辦理成案及體察情形　訂詳細辦法咨報核定俾與該使磋擬訂定聞張安帥已遵照辦理矣 
軍界 
[派兵彈壓械鬭福州]  
　　福清縣禀請撥兵鎭懾械鬥己紀前報茲奉松帥批示云查余鄭兩姓胆敢挾嫌報復疊釀人命尤爲族大丁强肆行無忌自非嚴拿懲辦不足以肅法紀而息爭端仰福臬司迅移兵備處酌派營隊馳赴該縣會同拿辦毋任再滋事端 
[開辦憲兵簡章廣東]  
　　粤省憲兵學習所現届畢業之期張安帥特訂定兵務簡章出示曉諭并定期五月初一日起分派各兵實行出巡簡章錄下（一）憲兵分隊直接隸屬兵備處即以兵備處爲司令處（一）憲兵專掌軍事警察凡軍人軍屬出外行爲軍民交涉事件皆歸其監察至行政警察司法警察亦有輔助之義務（一）關於行政警察司法警察憲兵宜協商巡警局及地方官辦理（一）憲兵視察軍隊社會個人之動靜行爲苟有害於軍隊之安寗秩序風俗者均應實力從事警防保護（一）憲兵對於人民之舉動地方之情况如有關係即隨時申報憲兵長通知該地方官巡警局互相維持（一）憲兵携帶軍刀及手槍子彈非遇緊急時機及捕拿看管重犯時不得亂用（一）憲兵軍隊對於各目兵當稽查其儀容糾正其誤失如有犯不法之行爲得直接干涉鎭壓查看罪犯輕重按照服務細則分别辦理如犯重罪可當塲捕拿將罪犯証據報告司令處聽候核辦（一）陸軍學堂學員學生如有犯罪其處分與軍隊同（一）煉兵對於兵民互鬥之事應從速制止秉公理處如兵士理曲宜帶同見本管上官再行送交該管官長執行懲罰如人民理曲卽交當地之巡警官告以始末聽其自行處分（一）憲兵對於兵民爭執事項得據理解散之如遇互鬥即行制止（一）憲兵非受　官命令及地方官巡警局之委托不得拘捕人民（一）水陸防營人等其章制與陸軍有殊非與陸軍軍紀風紀有所妨礙時憲兵可不干涉（一）憲兵職務上應行之事遇有酬贈金錢品物者槪不准收受倘有索取等情查出按例加等懲罰（一）憲兵帽章有黃銅憲兵二字袖褌均鑲紅布一條以爲識别 
[粤軍餉項有着廣東]  
　　粤省新軍經費藩司將裁存餉米等項下銀四十萬兩善後局將原支常備各軍餉銀十八萬八千餘兩共五十萬　八千餘兩一併提作新軍專餉即據情會詳督轅現已核准如詳辦理 
[都戎拿獲巨匪揚州]  
　　江北青紅幫頭目劉九龍即劉海峰有黨數千人其父劉仲寵爲敎匪王古佛黨羽前經督漕部堂飭派前淮揚鎭章合才鎭軍督師往拿漏網未獲劉九龍即逃往裡下河一帶販賣私鹽屢次與官兵接仗傷斃官兵甚多近又漸匿江浙一帶廣收徒黨欲圖大舉經江北提督電請江督端午帥飭派駐紮揚州河工總辦兼協辦緝捕清鄉事宜鍾太守元棣轉派駐鎭巡緝委員傅錫山都戎密購眼線在常熟地方將該匪目劉九龍拿獲解由鍾太守飭派弁勇押上火車解赴寗垣聽候督憲核辦 
[武員分防浙匪竄蘇蘇州]  
　　緝捕督辦瑞莘儒方伯昨據湖州府來電知該處又有梟匪搶刦繭絲等事深恐匪黨竄人蘇界因特札派飛划水師統領陳得龍赴太倉飛划前旗管帶何嘉祿赴平望蘇捕水師營管帶閃國賢赴太湖胥口嚴密巡防以杜匪黨竄擾陳等己各帶所部師船星夜啓程矣 
學務 
 
 

Page 12

 
 
[法政學堂發給聽講券武昌]  
　　湖北法政學堂監督邵太史章爲杜絶學員曠課起見持製聽講券數千張凡學員按日到堂須持券交管課官檢收方得聽講 
[高等學堂附設統計處安慶]  
　　安徽高等學堂監督呈報皖撫文云本堂現擬遵照部章禀請添設統計處就該管事項擬定表格依類編訂隨時移送調查局采輯即就本學堂禮堂西側設立辦公處派文案會計檢察各員辦理統計事務業己開辦 
[陸軍學堂開設緩期福州]  
　　閩省陸軍學堂本届添招新生各屬業已次第送到惟首府屬迄未錄送一時未能開課爰特出示預定八月朔日上課其已經攷取　各屬新生可於七月内到省聽候届時上課 
[兩學聯合開運動會江西]  
　　贛省城内大同小學堂及振東師範學堂於初三日聯合在鐘鼓樓下之布廠地方開運動大會並柬請省城男女各學堂學生列隊叅觀到者絡繹有絶來賓以官學界居多數林學使亦督率所屬人員莅閱自八點起演至三點鐘止 
實業 
[機匠要求加價罷工蘇州]  
　　蘇省機匠以値此米珠薪桂之秋各紗緞莊往往尅扣工價高抬洋價積憤已久遂於初四日起聚衆罷工紗緞業董恐其暴動不得已議定花機每尺加工錢十文半素機每尺加工錢七文禀請三首縣會銜出示未知能即息事否 
[粤路公司電請緩築洙昭路線長沙]  
　　湖南粤漢鐵路公司致郵傳部電云洽電奉悉洙昭一節蒙許通融具仰大部俯順商情一秉大公之德意欽感莫名惟粤漢幹路三省以千餘萬贖回今洙昭雖云枝路明與幹並湘人齗齗上請萬分懇切僉執盛侍郎前立合同爲憑且湘路首開長株專爲煤利是以潭埠力認百二十萬金之股若不得請失潭股即散衆心實大有妨湘路全局兼旬來全湘京外人士皇皇若失羣責公司陳請不力惟有仰乞大部據情人告仍請暫罷洙昭責成公司急开洙工弧綫俾利萍運並議萍運特别辦法以期兼顧至洙昭枝路應請俟洙長長岳通車之後體察情形再行提議似亦與大部現奏不背又鈞電以萍洙二百五里已官築竊謂此本係當日原定之綫今之展築乃係今日另起之議且在幹路旣定之後似未可同年而語總之無論如何惟求大部俛念湘路艱危格外維持以利要工而顧全局無任悚惶待命之至先謙肇康匯湘自元憲敎德輝延闓其昌同叩禡 
雜記 
[又嚴禁官紳聚賭浙江]  
　　浙撫馮中丞以賭博一事前經通頒嚴禁詎近來訪聞此風至今未息以杭嘉湖三府爲最甚其爲奉行不力可知况開塲聚賭足爲盜藪匪源是欲綏靖地方惟有禁革凈盡爰擬再撰告示通飭司道府縣營防一體遵照是後城鄉村鎭以及河路船中如有結隊成羣肆行聚賭者無論官紳士庶住宅行舟一體會營嚴拿務獲究辦破除情面實力整頓倘地方文武及水陸巡防奉行不力一經查出定即参辦 
[烟妓猝斃可疑蘇州]  
　　蘇垣胥門馬路劉四郎花烟間内妓女寳玉忽於初四日暴斃龜鴇即至捕房朦報悶痧身死經捕房派三道捕往看似有服毒情狀遂將劉四郎夫婦帶押捕房一時人言嘖嘖有謂爲同堂大巧林欺辱因而自盡者有謂被鴇虐斃者經地保金少卿訪悉立即帶同劉四郎赴縣報請相驗乃有該妓女之原薦人施某出爲攔驗吳縣王竹浦大令訊據供稱該妓實係發痧身死情願具結求請免驗大令准之諭飭先行收殮赶催屍母來蘇領棺了案 
[職員請咨赴京武昌]  
　　鄂省去歲考職取錄七十名早經鄂督咨部在案迄今半載有餘未接部覆日前取列一等之陳震華等特禀請鄂藩援例給咨赴部驗看刻奉批示飭取各該地方官印結自行投部掣分並繳捐免驗看二成上兌銀兩不必再候部文矣 
[崔臬遊湖受驚杭州]  
　　日前浙臬崔廉訪遊湖宴客舟過三潭印月船受風擊舵工把握不定致將三潭撞倒其一經管理人勒令舟子賠修廉訪隣其無辜當塲賞洋十二元飭即打撈裝復詎事後倩匠估勘以該處水深石重須建搭陰架索價三十餘元舟子無力賠補仍向臬轅求益門丁疑其刁狡飭不爲通故至今仍未修復云 
[飛娘傳（十一續）]  
　　福而痕遊麗佛浦三日歸綠弗曰兄遊麗之二日其夕有一賊人手持白刃撬門而入幸爲弟撲而獲之送諸警署甚爲可怪福爾痕曰盜賊刦物此屬尋常之事何足怪異綠弗曰盜賊刦物固屬尋常之事盜賊刦人此乃不尋常之事福曰如何綠弗曰此賊被獲時余詢以汝欲盜何物賊曰不欲盜物欲盜爾不知我兄與此賊有無怨仇福沉思良久曰無綠弗曰更有可怪者此賊謂余曰汝離汝親愛之飛娘我方赦汝之性命余與飛娘素無情好大約此賊誤余爲爾惟余念兄與飛娘情好素篤不知與此賊有無關係福又沉吟良久曰倘飛娘欲我割席亦祇談語間或應酬間情意稍疎已足絶交不必用賊人剌我且觀其情意與我頗爲摯愛亦决不致於三四日間有所離異福爾痕曰此賊爲飛娘何人綠弗曰余何以知之福曰彼旣曰汝離汝親愛飛娘余方赦爾性命汝何不深究其原因綠弗爲福爾痕詰問乃深悔當時鹵莽未曾詳細致詰實爲失着綠曰當時弋獲此賊僥倖頗甚以致喜極未暇詳詰福曰不知警察員如何訊究綠曰正惟此事所以更奇余將此賊离去不知爲何兩日卽斃福更深怨綠弗當時未遽訊明以成疑案 
[叢談]  
　　周有八士一母四乳而生八子千古傳爲美談安溪某鄉有張某者家素貧弱冠授室　初合　是冬一索得兩男越歲又孿生兩男尙不之奇自是厥後每歲必舉兩雄於今八年夫婦均年未三十己有十六子矣不意遙遙數千載竟有駕而上之之事不知其熊熊叶夢此後更有若多男子之祥也乃者張某已無力供養呱呱諸子嗷嗷待哺夫婦相對無計能出亦慘甚矣圖讖家每取一草一木之異即以爲國之祥故周有八士卽爲周家之瑞故佞臣死而指佞　伯有在而莨莠生今以中國之大四萬萬人之衆可謂得多男子之祥矣乃居國則無以自存出洋則爲人虐待寰顧六洲竟無容身之地莫非張某多男之景象也圖讖之談有足憑矣 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
白話小說暫停三天 
[國會淺說] [  （沈同芳稿）] （二續） 
　　列位啊。這叚故事。試取原文參看。有杜撰的嗎。想到我們中國現所處地位。比那晋國更十分危險即如庚子聯軍入京車駕西狩以及回鑾何以我國人民。從不聞參預國事。這是什麽緣故呢盖現在吾國幅員旣大。又向來無召集機關。更有一種原因政府。對着人民。常說程度不到從前人民。亦自以爲程度不到。不能不事事依賴政府責望政府。那知政府挑這副擔子。亦實在挑不起來這又什麽緣故盖外國均有議院。凡决議事件。旣取人民多數之同意。而人民又曉然於自已應盡之義務。及應享之權利故國家如有損失便如自己損失的一般。他以全國人民智慮才力。抗衡中國中國僅有政府少數人與之對壘。且此少數人。又皆不負責任。你推我多推你却也難怪這政府少數人今日外部明日吏部。或一身數差。或一歲數遷人民對此政府。漠然無關痛癢及政府受種種之失敗而痛癢則仍全國人民受之。列位想着甲午庚子兩次賠欵幾何賣路賣礦各省之受虧幾何。那樣不是攤在百姓身上爲什麽做百姓的。不過問過問呢。列位列位。再不過問。怕將來這般苦楚。更吃得有口没處開呢這會開國。會請大家開開口罷 
　　又有一句話。請列位注意。開國會的好處。旣然如彼。但是到開國會時列位不先預備一議員資格如何開得口呢現在各處設立注政講習所就是爲列位開口之資料最不可解的。内地所設法政講習所聽講之人。尙屬寥寥。這又什麽緣故。大約有推着没有工夫的。有說是外國的法政。我們中國用不着的。如第一說。我想中國人習慣。有歡喜吃閑茶的。有歡喜手談的一坐就是半天難道這聽講工夫騰不出來麽如第二說正是中國政體不變所以愈弄愈壞。若舊時法律亦多不適用。以致治外法權久己喪失。我中國旣與列强相遇。說舊有法政中國不適用則可。說外國的法政。中國用不着則不可。且聽講法政亦並非即全用外國法政。古語說得好。知己知彼百戰百勝。就是各國憲法有成文的有習慣的。有欽定的有協約的總之國會旣開。則一切現。行制度均須從人民心理上稱量一過何者適用。何者不適用此等適用有適用之理由。亦斷不是隨口應付幾句的不說别的就是開會的形式。也要練習練習不是像從前董事先生。横行鄉里坐在茶臺上。躺在烟鋪上。就有人來請敎你孝敬你的。箕子洪範。七稽疑曰謀及庶人列位想想那有豪無學問。豪無知識便可與謀國家大事之理。人說中國要學外國。我說今人。要學古人請列位振起精神大家預備些參預政治之知識。可以合攏來開個國會罷（完） 
本埠新聞 
要事 
[李春來案卷送京]  
　　美總領事田君以李春來案糾葛甚多函請滬道另派能員會訊經蔡觀察據理駁復等情已紀前報現聞蔡觀察訪悉美領事已將此案電禀駐京欽使轉向外務部交涉恐外部無案可稽反生枝節因將寳大令會訊此案情形及與領事來往文件一併錄呈端午帥轉送外務部查核辦理 
[拘留人犯自縊] 　 
　　向爲紅帮裁縫之王阿增家住浦東楊家鎭前有鎭江婦人楊吳氏將所生幼女寄養王處約歷二年近向領回王欲取討每月三元之飯資氏不允旋以王在鎭江借去洋七十元向討作抵以致口角在二路二區巡警分局互控經楊副巡官判王押限五天折還洋四十元乃王在押無計措繳以初十日到期情急遽於前日午後在禁自縊身死楊副巡官立即會同二路一區沈正巡官禀知巡警總辦汪觀察當命將楊撤差看管一面傳保報縣昨日午刻李大令蒞塲飭仵驗得委係自經身死當即塡格收殮并命追傳原告楊吳氏及尸親人等到縣候訊昨日汪觀察已札委周副巡官接辦二路二區警務矣 
[附巡警總局札上海縣文]  
　　爲飛飭事本月初八日據浦東二路分局正巡官沈令面禀新設楊家渡巡警二區副巡官楊象離於本月初五日據楊吳氏喊控王李增欠其銀洋七十元扭請訊追該副巡官當經傳問王阿增承認欠洋屬實惟楊吳氏有女寄養伊處應扣伙食等語該副巡官判令王阿增還洋四十元發交地保帶出取保該地保因五阿增住居楊家鎭就近無人可保仍送該區暫行拘留不料王阿增於三月下午在所自縊身死迨看守巡士知覺業已無救等情禀請核示並辦判單供詞二紙呈送前來據此查二路二區甫經添設巡警本總辦以楊象離爲日本警察畢業生又曾在蕪湖充當巡警差使意其必能諳練警章盡心職務故特調滬派委二區副巡官不料到差未及旬日輒因錢債細故拘留王阿增在局并不送請正巡官裁判已違本局定章又不督率長警小心看管以致王阿增乘間自盡尤非尋常過失可比本總辦用人不當愧對地方毖後懲前斷難輕縱除將楊象離立即撤差飭由沈正巡官連同値班看守之巡士一併送交該縣分别看管收押歸案究辦外合行札飭札到該縣立即隨帶刑仵人等馳往楊家渡巡警二區驗明王阿增屍身究竟是否自縊抑或另有别情務須秉公驗訊照律辦理仍將驗訊情形先行具報查考再本局定章巡官雖有拘留人犯之權惟被拘之人在所自盡巡官作何處分并未定有專 
 
 

Page 19

 
 
條亦無辦過成案　案楊象離即訊無别情其疏忽之咎亦當從嚴懲處應如何比擬辦理并由該縣核議詳奪均毋縱延切切 
[鐵路小工自盡後之糾葛]  
　　滬寗鐵路工頭李德前因攔阻鐵路督辦鍾文耀觀察馬車并毆馬夫家丁經鍾督辦函請寳山縣曁巡警局拿辦李即畏罪服毒身死已經寳山縣胡大令驗明在案詎尸母李尙氏尸子李能福不出收尸由胡大令禀奉滬道札委上海縣與寳山縣曾驗詎傳尸親不到兩大令候至旁晚尸親仍舊不到當由上海縣飭令蓋棺嚴諭寳山頭圖地保張載君具結看管聽候禀請滬道示遵 
[維持公衆衛生之意見]  
　　城内公益會會員沈心海上會長意見書略謂公益之事以公衆衛生爲最要竊見城内諸小河若凈土庵浜若西倉橋浜若小桃園浜紅欄杆橋浜斷瀦行潦日見淤塞附近居人又復不知　德垃圾置於是便溺傾於是死鼠死蛇等穢毒之物咸寄於是黴菌濳滋曝日經飛揚四播實足釀成時疫日此等穢溪易出蚊蚋其吻中含有毒汁注人膚中尤易傳疫思患預防不可不急鄙人謂宜亟將此等斷浜擇其尤淤穢　赶丄塡平稍通潮汐者如肇家浜小桃園浜等疎通使潮水暢行穢毒目消實爲公衆衛生之一人要務想諸公熱心公益斷不河漢斯言 
[催造本年交涉册報]  
　　江督前准外務部咨請轉飭通商各關道查抄近年交涉案件便修訂外交成例已誌本報茲因此項案件迄今未據送到故於日前咨催速將本年各處所辦交涉案件應分尋常緊要一種抄册送部現午帥已通飭各關道遵照矣 
[老君廟准改醫院]  
　　南市老君廟由縣發封後經製造局各區人具禀總辦張觀察請改醫院以傳二區有病就醫等情已紀前報現悉觀察批飭提調處查核後業己核准即行移商滬道飭縣查案啓封改設醫院並由局中繳呈價洋一千四百元到縣請予撥充學費 
[追悼曾少卿彙紀]  
　　南市商團公會會長會員等擬開會公追悼會原議與總工程局聯合開會不意各會友皆不贊成欲在本會操塲舉行旋經　會長葉惠鈞君婉詞開道謂總工程局與商團公會聯絡各有名譽若遽分離殊非地方之福前稍有衝突皆因一時意見無足爲重云云衆始允從於昨日下午二時由事務所會齊各穿軍服不帶鎗械至工程局預會昨日漢帮各董以曾少卿觀察逝世頗深悼惜議定於十六日下午二時在老北門内穿心街志仁堂漢幫公所開追悼大會 
[工界偉人開追悼會]  
　　昨日午後二時江浙紳商學界同人在三馬路寳安里爲楊斯盛先生開追悼會來賓二百人先由李　書君致開會詞次黃韌之君述行誼次祁冕庭君讀誄詞次姚子讓吳懷疚雷繼興馬逢伯穆抒齋諸君演說欽佩之表揚滿座爲之傾動 
[救火會議開禁烟紀念會]  
　　昨報紀南市商團公會擬開禁煙週年紀念會茲聞救火會以去年五月十二日禁閉烟館之期各會友亦曾出力巡邏因定於十二日在公益會中開第一週年紀念大會 
[滬南家政會記事]  
　　昨日外茅家弄育賢里競化女子師範學校開第四十期家政講筵首由該校監察程頴女士演講家人待遇及親鄰待遇方法一誠實一恭敬一和順一情意相通一界限劃如次孫錫齡女士演講兒女性情習慣最易變改善不善均無定惟在爲母者及爲保姆者時時留意並詳述某氏家敎失修一段故事編印小說分贈勸戒云 
[捕盜賞格]  
　　四月二十八夜浦東曹家路口同和當鋪盜案失單約値數千元川沙廳陳明府飭緝未獲特移請英總巡卜君飭探一體協緝並附賞格一道略謂能將全案贜盜破獲者賞洋一千二百元拿獲首盜者賞洋二百元夥盜每名賞洋四十元知風報信因而拿獲者减半昨卜君諭知五十號西探頭目安姆斯脫郎君轉飭中西包探一體嚴行緝捕 
[電車肇禍二則]  
　　昨日午後五點半鐘四十四號電車駛至新閘 
路三角塲西將某東洋車撞倒幸坐車之婦人手抱一孩即從車中躍下未致受傷又四十三號電車在北蘇州路撞翻蘇召熙之小車致蘇跌損右足由捕帶入捕房驗係微傷飭候查核 
[停訊]  
　　今日係西國瞻禮節期英法各堂照例停訊一天 
瑣事 
城内 
[驗膏照]  
　　拒烟總會密報第一路巡警分局據稱三牌樓合新昌玻璃店主陸新泉私戤伊父陸子香七舗挑膏執照在店私行挑膏等情遊正巡官飭傳陸新泉到局訊究陸子香亦投局禀呈挑膏執照供稱小的向在倒穿弄現已遷至兒子店内挑賣並不一照兩賣求鑒其子新泉供同别駕查陸店搬遷曾報地甲並無不合將照給還判陸具不准售賣燈吃切結保釋 
[佔地皮]  
　　維德　控戴松泉佔地由縣訊質羅从與媳弟戴松泉合賣基地三畝零各半造房執業三十一年立有合同戴在小的地上蓋屋三間不允拆讓戴供該地係母親價買羅爲原中後被奪地一半迫立合同大令判邀同中証秉公理處惟戴於南碼頭渡夫肇事案内被控有案著交差傳質 
[賴婚]  
　　鹽城曾鳳文在縣控　周炳榮賴婚一案前日經李大令升訊曾供於二十九年憑王兆祥爲媒聘同鄉人周女爲室當送財禮洋三十六元周今將女另嫁楊姓求究王兆祥供同周供昔日雖曾求婚小的不允並無受聘圖賴情事判周収押候查明再訊 
[疑竊]  
　　德大水果行陳洽記控夥袁春桂竊洋由工程局解　訊究大令察閱工程局移來供詞云上月廿五日陳某回行查得櫃内失去洋五百餘元小洋七百餘角銅元十餘千餘夥誠實袁獨可疑等情據袁供今春由許茂桂薦至德大爲夥行内夥友俱係潮州同鄉獨小的外客每早下河起貨實無竊洋情事大令判交差着薦保理處 
[驗屍三則]  
　　本縣李大令昨至寳山縣會同胡大令相驗鐵路小工頭李德服毒身死病又午後委水利廳孫二尹至　口驗尸所相驗石路祺陞客棧　客李潘氏尸身實係病故卽飭棺殮浦東黃阿增因欠債被控在總巡局押所自縊斃命李大令昨晨渡浦往驗驗得黃阿增委係自縊身死飭命棺　候傳尸屬具領 
[錢債案四則]  
　　徐桂生將公產方單私抵銀洋曾被族人禀縣押交在案茲以桂生延不交單又奉大令訊比判掌頰廿下限十天交單候選知縣王某禀控陳海泉李長壽用房單抵押銀洋延不取贖一案亦奉提比陳李互相推諉大令判交差再限半月不贖押追邵子卿前以劉金生用房契抵押洋廿五元曾投控局究追在案刻奉一路巡局遊巡官訊究劉供邵索加利息大重無力照還别駕判劉交保限三日還洋廿五元利息勸邵減去陳增瑞以徐渭春積欠房租向一路巡局禀控奉遊巡官提訊判限徐二十 
 
 

Page 20

 
 
天遷居所欠房金四十餘元卽在頂首洋五十二元内扣去餘洋找給 
[官事]  
　　廣東候補道周士齊候補道夏敬觀滬錫海運局提調知州陳龍昌捐局總辦正任太倉州姚炳熊　寳山縣胡調元　知縣夏正彝　上海縣李超瓊　兩淮鹽知事俞文瀚　塘橋巡防局委員何紹先昨均到道分别拜會禀見　滬軍後哨哨長王錫均禀知請假數天 
南市 
[代缷招牌]  
　　總工程局前飭地甲傳知各店户拆徐跨街招牌至今尙未遵行近由路政處會商局董即日雇工代缷以免觀望 
[强盜移縣]  
　　西區偵探前解搶刦西門外丁合興硝皮作贓物之蔣永卿李慶堂許小子盛榮華陳大等五名到局判一併解縣候訊 
閘北 
[冐牌]  
　　許卓如控奚曉耕冐牌經警法科員聶司馬訊問判移送上海縣訊究 
[疑竊]  
　　閘北　巡隊查獲圖刦未成之吳子南等六名昨奉司馬提訊以馬子孝實遭悮拿判先行交保 
新租界 
[木工被竊]  
　　愛文義路薛根記木作住宅昨晚被賊挖門竊去綢皮衣服値洋二百元捕房飭控李星福協同西探往緝 
[女工被毆]  
　　新閘路裕成絲廠女工施福妹被管車人吳松宕毆傷投報捕房捕頭飭探李星福協同西探將吳拘獲押候解廨訊辦 
英租界 
[拔充華捕]  
　　管理華捕頭强生君昨俞知試用三道頭華捕方貴金俞鳳岐徐阿狗朱阿二周阿順等五人均拔充爲三等三道頭華捕 
[老婦何故自盡]  
　　英界武蕪路某小客棧主婦年已花甲日前不知何故自縊於披屋之内昨爲捕房查悉飭探葉長亭將氏之姪兒何太林棧夥顧福生孫小蘇州一併拘解捕房捕頭飭顧孫開釋何押候飭保報縣驗明尸身再核 
[棧客無端自斃]  
　　福建路五十七號棋陞客棧斃有棧客李潘氏昨爲捕房查悉飭探潘玉山將屍送到虹口斐倫路驗屍所報請上海縣相驗 
[幼婦不知自愛]  
　　寗波路三百四十四號某小烟間因容留輕年婦女値堂爲捕房查知飭探蔣文彬往查令赴公堂候訊 
[店司心懷不良]  
　　天津協昌和綢莊囑店司葛金成送素綢五十疋至法界中和順號交収詎葛中途逃逸報經捕房飭探陸根山在當舗查獲原贓禀請捕頭核示 
[竊案五則]  
　　北京路吳瑞生前晚失竊衣飾銀洋報捕請緝捕頭飭陸根山與一百四十一號西探往查江西路同豐祥沈子忱失竊紫貂外套値洋四百五十元投報捕房捕頭飭中西探查緝麥根路瑞隆絲廠孫葵忱失竊現洋五百元報捕請緝捕頭准之南京路綸華綢莊失竊雲紗由探查獲原贓捕頭飭傳原主認領山束路七號公裕總會失竊衣物報捕後捕頭飭中西包探查獲原贓存候投領 
美租界 
[强盜]  
　　引　港附近丁家浜地方前日被盜十餘人深夜前往連刦數家聞所失頗不貲已報該處巡局請緝 
[流氓]  
　　廣東流氓何卓前因搶取婦人卓莊氏首飾逃遁昨巳由探緝獲押候送究 
[揩油]  
　　包車夫陸狗郎在百老匯路攬兜生意違章由捕拘押候究 
[捲包]  
　　吳淞路居民蘇桂萍之妻陳三寳前晚乘隙携物逃出昨日由蘇報捕請緝捕頭准之 
法租界 
陪審官代庖 
　　法公堂陪審官費亨禒日前請假赴日本避署約六禮拜回滬所有公堂會審一差由副繙譯官邁達君庖代 
[他案牽連]  
　　陳文朝余德榮串贖張聖盛方單加價轉抵與洋商涉訟判陳余管押在案茲悉余用加價洋八百元由張墊付另立期票應請開釋惟余在上海縣另有控案移提須俟備文移送上海縣訊核 
[拐案補禁]  
　　拐匪蘇東　左得奎因拐楊氏小孩判押捕房在案茲已滿期解請公堂判而送改過所補禁 
來函 
[松江劉至澤上王蘇路總理書]  
　　逕啓者前月偕陳杜二紳公函致謝並附陳一切亮塵籤記旋閱申報登有貴公司咨撫院文中引至澤云云初甚惶駭繼而徐憶原委覺所引之語雖非無因而情事殊不脗合夫所謂邊溝不宜開通者但指　洩涇西境隸青浦之二處而言該二處地形過低民築圩岸以禦水若開溝而妨圩岸反足爲害然前日勘視之地不下三十餘里該二處并計不及一里此外邊溝皆宜開通不得舉少數以例多數所謂不能事事盡如人意者如舗板橋必視大岸之阻於路溝者舗之修岸路必視原有大岸被路築斷者續之非可處處添設又如舊港已經築斷及改港爲小溝之處平時雖係通船苟非農船萬難繞越者即不得妄求開浚凡此種種至澤當參末議時亦嘗言之然不得謂爲一人之言也至於徐文生應樾所記之摺乃係溝岸必須修治之所其無須修治者亦已注明至澤在途皆曾討論沉水閘一層出自碩　尤　欽佩惟其中二三處途中未能酌定是以復擬津貼之法續爲陳明實皆爲路政農功兼顧起見並非專狥鄉農之請若謂一經此番親　即恍然於公司辦事一成不易即明見病民之處不當提議補救並自誣前日通禀之詞爲過當至澤雖愚何至喪心病狂若此總之公司果能俯念農田關涉將前此開送之摺槪行照辦歌頌自當徧於鄉閭否則至澤雖欲附和公司以仰副執　洞明　要之　奬而一手不能掩衆目一口不能勝衆論是至澤徒爲鄉里唾駡仍不足爲公司名譽之助故不敢也 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來稿 
[楊斯盛先生言行記]  
　　鳴呼。先生逝矣。世人所震驚而崇拜之者。徒以毀家立學故.而不知生平嘉言善行。多卓卓可傳於世。即其立學也。自剏議逮成立其間層累曲折彌見苦心碩畫。其對於學生之摯愛。雖其子弟不若。盖先生於敎育於凡公益事業。雅具熱心宏願。初非浪擲金錢博隆譽者。炎培朝夕侍先生。又被命經理先生所手剏之浦東中學。雖不文乎。安可所無記述。以示校諸生且播諸世俾咸有所風乎 
　　先生字錦春。斯盛其名。川沙之青墩鎭人。早失父母無力讀書乃業圬年十三。至上海。浮沉十餘年。善爲人解紛。難所至魁其羣三十後稍稍有所蓄。然至殁日。核所有未逾三十萬金耳歲甲辰先生營别墅於租界蔓盤路旣　。命炎培及顧君冰畦張君伯初籌設廣明小學。明年六月先生乃言曰。敎育爲救時唯一方法。斯言良信余蓄志毀家十餘年。始欲毀諸慈善業。立川沙家祠。將廣置田爲贍族計顧念董理往往無善法。子孫一不賢。祭田墓　。紛糾無已時。今以立學校方無憾第余不學。校務一以委君等。經濟余任之耳。乃决議捐十萬金。先於廣明小學旁。設師範講習所。後乃辦中學乃他小。學購地築舍。數閱月。事粗就緖一日先生谓炎培曰事大危内之家人外之戚友族䣊。無不訾余爲狂爲中蠱苟余志稍不篤且爲所動。君等其好爲之嘻。明年四月。學使唐公景崇涖校盛奬先生謂熱心所未嘗見無何。有人自京師介某君馳書索先生行歷。謂將乞部臣上奏。行且得上賞。先生笑曰辦學乃以博青紫耶。命炎培婉辭謝之不數月而唐公請奬之奏書騰中外矣。是年冬。師範生畢業先生贈詞諄諄以計較束脩爲大戒。謂苟敎員一計較束脩必大增生徒學費。無力者就學益不易坐是敎育無普及望於心安乎丁未正月。中學開辦先生特懸勤樸兩字爲宗旨以訓諸生。自是始業休。業凡有會集必登堂演講。特注重生計。而歸本於愛羣愛國。抑不惟以訓諸生而已。月必一召集。六里橋鄉民與之講謀生之難。讀書之必要蓋先生以艱難勞苦爲生涯。又出之以血誠。故一臨壇輒不覺其言之沈痛切摯而動人也 
　　先生故多病貌清癯。若不勝衣者。嘗謂炎培曰余于校務無他憾但憾未能悉免諸生學費苟天假余年以余工業商業上之基本之名譽　入且鉅萬誓必悉以付吾校及其餘公益。蓋先生比年來遇公益事益醉心若狂。歲乙己秋。濱海大風潮淹殺居民無算。先生倡義募巨金爲之振且修築少塘以善其後持捐册語其同業曰。捐金最多者。例首列。余願出三千金。第余必以力迫君等列名余之先卒募成二萬數千金。土木工業之籌欵立公所興學校也某某先生大宴同業於滬北酒樓召炎培往爲之演說。先生從而風勸之時喘疾大作先生且喘且語且　血同業大感動集成開辦費二萬金。江浙路事起。先生開公所。徧召同業敦請名人演說復力疾親登臺。風以大義語憤烈喘益急立不能支則坐而言。其忘身殉義類如此。去冬南馬頭居民爲路政局抽渡捐閙事集衆至。數千人。毀捐局及諸重事屋。官督兵至。毀官輿。且與兵抗勢洶涌不可解時先生養　六里橋别墅。聞警飛輿往登高阜揮使散衆謂苟先生命矣。復何言一　去翌日先生開宣講所大集鄉民責其無狀。曉以利害。衆意大解先生以爲抽捐興路政大善事。鄉愚不知爲可憐耳是宜先予以利。乃集同業捐萬金。築洋涇董家渡六里橋南諸路惠行人。釋衆惑焉（未完） 
 
 
 

Page 27

 
 
   
 
 

Page 28

 
 
   
 
