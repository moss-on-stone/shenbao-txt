# 1892 - 60 - 4906777

 

Page 1

 
 
[岑襄勤公勳德介福圖出售] [  點石齋啓]  
　　岑襄勤公以諸生從戎　平大亂卓立奇功敭歴三朝壯猷丕煥迨後總制滇黔值公六十生辰上眷公勛德賜壽之禮旣極　　而滇黔之人感懷舊德無以圖報迺臚公生平編年繫事爲圖四十幀以獻雖不足盡公之功名事業而潤色丹青鋪張鴻烈亦可　是圖見之　近經公子等携來眞蹟倩本齋用潔白聯史紙印成以貽戚友因商允多印一千部藉廣流傳計共裝一函各頁内悉襯以聯史紙每部定碼洋　元世有欲知公之爲人者盍於是圖一瞻其梗槪乎所印無多請速購取爲盼一　 
[緑營兵制攷]  
　　我朝以武功定天下八旗勁旅旣以弓矢之利讋服寰區又將各省卒徒編爲緑營定其額數　官統率以鎭巖疆雖今者偃武修文四方和會而綢繆未雨亦有國家者所宜然請得博攷而詳稽之以供海内談掌故者之採擇焉按本朝武員首提督卽前明都指揮司都指揮使官居從一品山東山西河南江西卽以巡撫兼攝直隷駐古北口江南駐松江府浙江駐寍波府湖南駐常德府四川駐成都府陜西駐固寍州廣東駐惠州府廣西本駐柳州府今則兼充邊防大臣遂改駐龍州鎭南關内行轅雲南駐大理府貴州駐安順府以上省各一員其有分設二員者福建則一駐泉州府一駐厦門廳甘肅則一駐甘州一駐烏魯木齊迪化城其次爲總兵卽前明都指揮同知官居正二品每鎭各一員直隷駐馬蘭泰寍宣化天津正定山東駐兗州登州山西駐太原大同河南駐河北南陽江南駐宗明狼山壽春江西駐南昌南贛福建駐金門海壇南澳臺灣福寍汀州建寍漳州浙江駐黃巖定海温州處州衢州湖南駐襄陽宜昌鎭筸永州四川駐川北重慶建昌松潘陜西駐延溪興漢河州甘肅駐西寍寍夏凉州巴里坤廣東分爲左翼右翼并分駐碣石潮州高州瓊州廣西駐左江右江雲南駐臨元開化騰越鶴鹿昭通普洱貴州駐安龍古州鎭遠威寍再次爲副將卽前明都指揮僉事官居從二品各省督標及各協或城守營各一員直隷督標三屯河屯山永河間通州大名張家口獨石口八恊山東文登膠州臨清沂州四恊山西浦州殺虎口二恊江南督標江寍城守營京口安慶太湖三協江西九江袁州二協福建督標閩安臺灣北路水師西恊福州興化延平三城守營浙江杭州城守營嘉興湖州紹興象山台州樂清瑞平平陽金華嚴州十協湖南督標鄖陽黃州施南長沙洞庭永順辰州靖州沅州永海衡州寳慶十二恊四川督標將軍標阜州夔州維州三協陜西將軍標靖遠慶陽潼關波羅神木定邊泯洮七協漢中城守營甘肅督標永固永昌中衛西大通金塔寺西安瑪納斯哈密八協廣東督標廣州肇慶二城守營惠州順德香山春江南雄三江口龍門水師羅定黃岡澄海十協廣西義寍平樂廣遠潯州新大鎭安六恊梧州城守營雲南督標曲靖楚雄永昌龍陵維西五協貴州清江大定銅仁都匀上江黔西遵義平遠定廣九協以下如叅將古稱亞將亦稱叅軍官居正三品游擊古稱行司馬官居從三品都司古稱兩司馬官居正四品守備古稱部曲督官居正五品千把總古稱材官彎强校將千總正六品把總正七品員數甚多不及備錄此武職設官之大略也至於兵制有馬兵有守兵有戰兵其中戰守皆步兵額外外委則皆馬兵核其數直隷督河提鎭四標共四萬二千五百三十二名山東撫鎭河三標共二萬一百七十四名山西二萬五千五百三十四名河南一萬三千八百三十四名江蘇督撫提鎭河漕六標共五萬一百三十四名安徽八千七百二十八名江西一萬三千八百三十二名福建督撫水陸提鎭共六萬三千三百四名浙江三萬九千九名湖北二萬二千七百四十名湖南標兵屯兵練勇共三萬五千五百九十名陜西四萬二千九百六十名甘肅督提鎭并巴里坤烏魯木齊伊犂三鎭兵共五萬五千八百十九名四川三萬四千一百八十八名内九百十四名隷將軍標廣東水陸共六萬九千五十二名廣西二萬三千四百八名雲南四萬二千五百四十九名貴州四萬八千四百九十名内屯兵九千二百三十九名總計六十六萬一千六百五十六名此緑營兵額之大略也蓋緑營分駐各處額有定數苟非統兵者虚懸空額則雖千百年斷無多寡之殊不若近時所設勇丁有事時可招募成軍無事卽遣撤歸里也此外又有京師五城巡捕營兵一萬名雖緑營而亦隷於步軍統領至於糧額巡捕營馬兵每名月給銀二兩米五斗步兵每名月給銀一兩米五斗各省鎭標馬兵每名月給銀二兩步兵一兩五錢守兵一兩并各給米三斗亦講求軍務者所不可不知云 
[本館接奉電音]  
　　昨由京友電傳上諭一道敬謹譯登○二月初七日奉硃筆陳夢麟轉補左春坊左中允李培元補授右春坊右中允欽此 
[山西得雪電音]  
　　昨接山西候馬電局初八日來電云候馬一帶地方得雪四尺有餘民心大定疫病漸平按本埠於前夜雪珠錯落滴瓦有聲昨日又見六出花飛隨風飄拂天氣驟覺寒冷今山右亦得大雪何氣候之相同耶 
[宣南客述]  
　　某甲日在街頭喝賣瓜子花生偶於新正某日行至東安門内東夾道見一迷路小孩年約五六歲問伊家中有何親人答以有爹有媽問伊爹姓字爲誰住處何處連連搖首答曰不知某甲因將某孩帶回寓所朝夕食以餅餌白晝出作生意帶領跟隨繞遊各街巷以冀失子者邂逅遇之一日行至内弓箭胡同遇住居之王姓者認稱伊子走失五六日問悉日日帶領跟隨情由不勝感激忙將某甲延入家内待以酒飯饋謝京蚨四十串甲旣醉且飽復得厚贈遂起辭欣然而歸○西堂子胡同某旗人婦某氏於新正九日帶領女孩年八九歲赴護國寺内遊逛偶一轉瞬不知女孩走失何處時有臧氏婦人逛廟見某女孩飲泣而立詢是迷失者本欲帶領赴廟前後尋覓某氏因恐匪人藉以詐騙遂將家門住址一一問悉立卽賃輿乘坐躬親送往面見某旗人交納而去某旗人感激不已忙赴護國寺見日已西沈逛廟者俱各散歸而某氏猶在廟廊張皇四顧告以臧氏送女還家云云某氏改憂爲喜願與臧氏結爲姊妹行云○海運倉於客臘十二日開斛散放文武漢官俸米現據各米　定擬米票價值計米一石售銀六錢一二分較之歴次俸米票少售銀過半矣其不願賣票者親自赴倉領出土一半米一半米之黑色者焦　成塊氣味甚惡米之黃色者虫蝕内空一經揉搓卽成粉麫不惟人難下咽卽雞犬亦不樂食是誠不若賣票之稍得銀矣○某典鋪之司事馬某寓居萬興夾道偶於某日　史兩躍見一暴客手持利刃自房脊上縱躍而下口稱面見主人懇求帮助銀兩馬之婦某氏聞聲驚避牀下僕婦等亦各避匿不出馬某無可如何遂出見之延入室内待以賓主之禮饋贈曰鏹二兩京鈔廿千某暴客納之囊槖依舊縱躍而去馬某愈思愈懼並恐其再來擾害遂赶於一二日間遷移他處○禮部爲批示聿據明楊 
 
 

Page 2

 
 
忠　第十世嫡孫族長楊涵等呈稱先忠愍公祠中奉祀生一缺其始忠愍公之長子楊應尾充當應尾生有二子長知勉次當勉知勉生子楊佑忠當勉生子楊盡忠應尾故後長孫佑忠接允佑忠故後應尾之次子當勉之孫景天接充此兩門分接之始景天故後復歸長門楊棐接充楊棐故後又歸次門楊好學接充以次遞傳充補均係長次兩門互相分接並非因長門無嗣始歸次門接充次門乏人仍歸長門充補現有宗圖可查且先忠愍公祠中之奉祀生非僅供祀事而已自接充奉祀生以後凡族中事宜均由奉祀生經理非才力有餘者未便接充自楊好學楊淑父子先後病故近支乏嗣無人接充今按宗圖當歸長門充補身等於合族並楊好學近支派内逐加詳擇惟有長門中之楊銘尙堪接充爲此畫具宗圖懇　楊銘接充換照等情具呈到部查直隷容城縣楊忠愍公祠奉祀生一缺前經直隷總督以祀生楊好學病故請以楊銘接充繪具圖結咨請換照到部當經本部查閱宗圖楊好學有子是否現存未據聲敘且近支族姪有人而以遠族曾孫請充與成案不符駁查去後旋據覆稱楊好學子楊淑已故乏嗣其同高祖以下均無可頂補仍請以楊銘接充復經本部咨行該督轉飭該族長等另揀充補等因在案兹據該族長楊涵等呈稱忠愍公祠奉祀生一缺其始長子楊應尾充當應尾生有二子長知勉次當勉知勉生子佑忠當勉生子盡忠應尾故後長孫佑忠接充佑忠故後次房景天接充以次遞傳均係長次兩門互相分接自楊好學父子先後病故近支無人接充按宗圖查照當歸長門充補等情除行文直隷總督轉飭查明已故祀生楊好學身故乏嗣是否近支實係無人可充從前該祠接充祀生是否確係長次兩房互相分接所請以楊銘接充祀生其人是否立品自愛堪供祀事再行取具圖結詳細聲覆以憑核辦 
[潞河春鯉]  
　　每當歲暮時各當鋪遵奉憲諭减收利息以便貧民易於取贖是以拔來報往者趾錯於門較之平時擁擠十倍鼓樓後錫興當有老者年逾六旬手袖三合銅假鐲一對雜入人叢趁忙亂之際出鐲置櫃欲質錢十千被鋪夥識破當卽揪住搜出假鐲三對包金假首飾十餘件知係慣於撞騙者本欲送官懲辦嗣有和事老極力排解念其衰老龍鍾麾之使去○劣媪某氏素行不軌專以販賣人口爲事俗所謂放鷹也有倪某者以開設炭廠爲生涯久賦鰥居媪以爲有隙可乘謂倪云君獨處無聊終非久計某處有一新寡文君青春美貎正可爲君匹偶君如有意老身當代爲撮合倪聞言心動殷勤託付旋由媪講定青蚨百串爲財禮資擇吉過門婦親操井臼克儉克勤倪以内助有人私心竊慰一日倪自外歸家捲極而眠婦突將衣服首飾席捲而去迨倪夢回枕畔則舊篋都空圡人已遠惟有徒喚奈何而已劣媪之害人誠不淺哉○去年除夕道署給發濟貧錢每大口給錢五百文小口給錢二百文遠近貧民聞風而往絡繹於途○有浮屠一座高矗雲霄相傳唐貞觀七年建立明萬曆三十八年重修内供熾燈佛第七層有小紅門内藏舍利子除夕子時寳光遠射孤山之顚歴歴可見亦一名勝也○楊觀察莅任以來遇有詞訟案件親自研訊不假胥吏之手賓朋戚友有以尺一書請託者一槪拒絶門丁書吏約束甚嚴絲毫不准受賄聞者莫不頌之○立春前一日郝司馬林直剌排齊儀仗出東門詣東嶽廟前叩拜芒神立春之日東路廳署内支搭蓆棚二座一供芒神一設春牛届時官員行禮畢各執一鞭打春牛循舊例也○州署獄内病斃人犯一名林直　移請三河縣賴大令相騐柱少尉陪騐委係因病身死當塲塡格飭土作裝殮發壇標誌待親屬認領○東關糧市於正月初六日開市僱定京都同順和班演戲四天以答神庥○臘尾年頭居人競以鞭爆祀神近有一種牟利之徒造成上下雙響紙爆及飛天花爆列攤出售買者任意燃放火燼從天而下墮在柴堆上易致焚如林直剌思患預防早已出示嚴禁矣○　氏婦綽約多姿因藁砧外出不能獨守空房月下星前與隣居某甲有染野鶩而不啻家雞久之穢聲傳播被匪棍所聞一日清晨率衆破扉而入適中因事入都未入匪人之手僅將婦所有對時表首飾衣裳擇其精細者攫去婦以破扉搶物據情控官當蒙派差將匪棍拘去嚴刑審訊矣○踢毬撞鐘係孩童嬉戲之事相沿已久東關周耿二童當新正無事時踢毬爲戲因一支錢遂起爭端周頗有力將耿揪打觸發舊日羊角瘋症逾時身死因細故而釀巨禍好逞小忿者其亦可以爲戒矣 
[回任有期]  
　　署浙江臬司金衢嚴道唐觀察交缷臬篆後尙需在省小作勾留風聞二月初旬可回本任云 
[男兒薄倖]  
　　松江西門外塔弄某茂才早入黌宫風流自賞曾邀某太史青睞得中射屏之選嗣以鼓盆抱痛習歧黃術惘惘出門懸壺於嘉善縣城内隣近某姓婦丰姿絶世婉媚多情茂才顧而樂之曲意逢迎漸入温柔　裏事爲良人所值悉怒髮衝冠誓不兩立婦知事不諧竟效卓文君夜奔相如故事將金珠首飾衣服據爲已有滿載而歸已將近一周矣當婦來時茂才賺以偕老當不再續鸞膠詎口雖是而心已非荏苒光陰早作破鏡重圓之計本月初十日爲續娶良辰先是慫恿　　將婦百般凌虐詬詈聲鞭撻聲與婦哭泣聲聲聲相應震徹街衢婦進退兩難知此地不可久留遂乃買舟而去臨行握别涕泗滂沱聞者爲之酸鼻咸詈茂才爲負心人 
[浙省官報]  
　　正月廿一日巡檢李關鏞禀知藩司委牙厘局監視庫務差叩謝廿二日臬司黃禀任事進見並禀知進省寍台道吳禀到進見金衢嚴道唐差人禀安禀卸臬篆護城守都司方禀任事候補府李冀章禀見禀辭回衢局通判梅振宗由京引　見回省禀到禀銷京餉差葉元芳大挑縣徐引清候補縣盧維鈺俱禀見忠滿禀知藩司飭知餘姚任内交代遵限算清蒙紀大功二次拔委一次禀見叩謝候補布理問趙福康禀銷厘捐局委紹興楊星　巡卡差叩見卽辭縣丞王恩炬由京騐看來省禀到廿三日義烏縣世職吳佐章禀候騐看叩　廿四日學臺陳親拜乍都統忠拜會藩司劉臬司黃糧道世均進見寍台道吳禀安謝步台州協楊禀到禀安候補府常安禀知厘局委江十厘局差禀謝彭念宇禀奉委甄别點名收卷差紹興同知薛贊襄專丁來省禀知賑捐局飭知蒙保三品銜經部核准叩謝錢二縣禀請二月初一日各廟行香並呈春祭單建德縣吳俊於潛縣劉舜年昌化縣朱懋清俱因公來省禀到廿五日劉呈喜湖郡厘局來省禀到禀見硤口同知王權來省禀到叩見通判胡汝翼禀知運司委解頭批京餉差禀見叩謝同知張寅亮南田厘務劉錩馥聞堰厘局俱來省禀到稟見卽辭泰順縣鄧禀見卽辭赴任金華縣尹椿禀知藩司飭知赴在禀見禀謝臨安縣楊餘杭縣羅俱來省禀到叩見西安縣徐因公來省禀到於潛縣劉建德縣吳候補縣程贊清葉承鈞俱禀安大挑縣李思敬禀知藩司委解黃茶差禀見叩謝未入流春榮禀奉臬司札調湧金門稽查差廿六日候補副將倪祥福於潛防次來省禀到守備陳樹人禀知籌賑案内奏保都司銜經部核准禀謝廣西永寍州龔嘉相禀見富陽縣張佩紱來省禀到禀見建德縣吳西安縣徐俱禀兄候補縣王汝霖禀銷藩司委查海鹽塘草租價回省禀到禀見縣丞張溶海禀知藩司委隨局收給票差 
[江西官報]  
　　新喻典史周家駒據報病故以道庫陸桂森署理候補府王鳳池歐陽鴻濟開辦軍裝所候補縣張鳳岡拔委一次署安遠縣董治據報患病以正任上猶縣李和卿調署德安縣賈鉅據報病故以優貢知縣彭厚基輪委署理進賢縣丞鄭錦春崇義金坑司劉顯杰均據報丁憂以周吉雲署理進賢縣丞楊樹署理金坑司候補縣王啓烈加一級紀錄二次李世申委解經齎銀進京中書周嵩年回廣西候補道張興留開辦書局工部主　李翊　進京景德鎭同知汪承誥據報丁憂以翁寳仁酌委署理内河長龍張萬葵護解冬貢南昌府照磨毛鼎開辦春祭禮樂局 
[錢江春雨]  
　　杭垣詰經精舍甄别經撫憲崧振帥牌示照得詁經甄别本部院定於二月初六日按臨考試除飭監院照備外仰應考諸生一體遵照届期黎明赴精舍聽候點名命題扃試毋違特示○縣試將近廪生之爲童生作保者貪多務得幾如淮陰侯將兵多多益善有某甲 
 
 

Page 3

 
 
者食餼有年與某乙相友善上届科試乙認保童生除已進外尙餘四五人未游泮水去秋乙登鄉榜甲卽與乙謀欲將乙所保者寄保己名下以分其利蓋向章凡童生之出考者託廪生作保謂之認保旣認之後不得更換他人卽使廪生或中或貢不能出保須原認之人另託别人謂之寄保而童生不得主張也不料乙此次將所認童生寄保某丙名下甲以爲憾初則與丙口角繼復與乙理論乙不屈甲竟邀集廪生八九人至豐樂橋松嵐閣茶室評理自午後至上燈時清辯滔滔相持不决安得有毛遂其人者爲之一言解紛歃血堂下哉○敷文書院經撫憲崧振帥甄别後卽於某日札委候補府時太守慶萊卽用縣李大令蟠根左大令宜之李大令棻黃大令大華葉大令南金謝大令福慶紀大令驤黃大令　元何大令士循黃大令耀奎大桃縣葉大令級蘭柳大令商賢范大令澤溥樂大令桂榮趙大令登詒詣撫院閱卷當日銷差至崇文紫陽兩院卷尙未委人評閱云 
[皖中雜]  
　　曾忠襄公事業炳旂常勳名震寰宇溯其立功之始則以克復安慶爲最巨内攻悍宼外禦援賊有腹背受敵之勢而公堅忍不撓卒能搗穴擒渠伸天討而作士氣厥後雄師東下得以規復金陵然則此一役也關繫大局顧不重哉公薨後廷議以安慶爲公立功之地命建專祠以隆報饗恩至渥典至鉅也旋經皖撫沈仲帥會同藩憲阿嘯山方伯籌撥銀兩札委幹員購備木料磚瓦鳩　工匠在小南門内多寳倉側官地建造祠宇現已落成雕梁畫棟金碧輝煌祠後建望江亭一座春秋佳日登樓瞻眺水鳥風帆歴歴在目從此皖公山畔又添一名勝矣○各會館以時值新年舉行圑拜之禮華筵大敞佳客紛來奏法曲於梨園賡新詩於梅塢此固昇平之樂事抑亦宦海之佳談也○皖俗相傳以二月初二日爲龍抬頭之期各店鋪均於是日一律開張自四更以逹天明鞭爆之聲不絶於耳各鋪主整肅衣冠往來道賀者絡繹於途亦一時盛事也 
[麋臺春堂]  
　　蘇州船政局移歸總捕署兼辦迄今已有數年凡一切船隻須至局中領照方可駛行蘇城木凟航船向共三艘一泊閶門外太子碼頭其二艘則在胥門外萬年橋下載客往來生涯極形暢旺有某甲者見此利藪垂涎已久因於去臘製新船一艘與吳縣書吏周某謀周以其愚懦可欺令甲出洋八十元給以吳縣信單一帋甲目不識丁不知其僞如數交洋取單而去方謂自此以後可任我南北東西攬客載貨無復有所顯忌矣乃亦泊舟萬年橋下兠攬貨客詎老航船户某乙以其佔奪利源向之理論初則舌劍唇槍兩不相下繼則拳揮脚踢扭作一圑經旁人竭力解勸然已互有損傷旣而乙赴總捕署喊控甲亦投案惠司馬提訊之下甲卽以信單呈閱並稱出洋八十元始得此照司馬細閱良久哂曰據汝所供之數船照可得十張且此紙亦不可爲憑汝受何人之愚從直供出當爲汝究辦供稱小的托吳縣書吏周相公經手司馬著兩造退去候備文至吳縣查拿周相公到案再行核奪○三多橋北堍某鹽貨鋪夥某甲年逾知命恒與南堍某點心鋪夥某乙戲謔習以爲常上月二十九日傍晚甲適在橋上搜溺乙疾趨而前將甲　住甲亦回身摟抱扭至橋欄邊坐下詎意石欄樁脚浮動忽聞砉然一聲石與人一齊落下是處適在濬河滴水無存二人均被石壓住絲毫不能動旋經旁人救起則已頭破血流不知人事立卽延醫調治據醫者云傷勢甚重恐性命難保噫嘻戲謔果何益哉○崑山縣石浦司巡檢胡二尹受年去秋忽得怯症多方調治終嫌樂石無靈延至冬間遽爾仙逝經上憲詳委分缺間用巡檢周二尹炳琪署理是缺兹聞二尹亦爲二竪所困在太倉病故上憲復改委試用巡檢深二尹恩藻署理云 
[花縣關防]  
　　冐稱委員查犯一則前已錄登報牘華亭吳明府自省垣回署後卽將各家丁再三查訊並無不法情事而官媒無端被擾事固有因特不識何物棍徒膽敢藉端生事明府有鑒於斯因卽出示關防以杜假冐其言曰爲關防示諭事照得本縣歴任崇明計有九載去秋調任斯邑凡遇一切公事無不躬親披閱出自己裁署中官親幕友均係潔身自愛從未偶有干預至於家丁人等約束尤爲嚴緊不任稍犯第是人心叵測誠恐不肖棍徒冐名詐騙藉圖漁利事所難免合行關防示諭爲此示仰闔邑軍民人等一體知悉自示之後如有棍徒冐稱本署之人在外招搖撞騙者許卽隨時指名禀縣以　嚴提究辦决不稍貸其各遵照毋違特示 
[縣示照錄]  
　　欽加四品銜升用直隷州正任南匯縣調署上海縣正堂袁爲出示曉諭事照得捐納貢監銜職及在籍聽選人員遇有丁憂事故例應具結赴縣呈報其由貢監加捐職銜仍在應試者亦應照例禀報歴經各前縣差查示諭在案兹届開篆合行查案示諭爲此示仰前項貢監銜職及在籍候選人等一體知悉爾等如遇丁憂事故卽由該家屬隨時遵例備具供結赴縣禀報聽候核轉詳咨一經服滿亦應報明詳咨起服毋得隱匿不報其各凛遵毋違切切特示 
[整頓保甲]  
　　上憲爲嚴杜匪類起見飭令各縣舉辦保中海濵一隅良莠混雜稽查不得不嚴前日糧廳吕少尉帶同書差地保人等往四鄉查辦昨日午後上海縣袁大令亦發出三角旗數十面上書守望相助字樣令各差役帶往各鄉交圖董收執 
[春江佚語]  
　　嘉興人許少亭夙與某妓私識情同伉儷不顧戴上緑頭巾日逍遙於四馬路四海論交樓與堂倌某甲爲友正月某日央甲邀集乙丙等人至家聚賭預約姑穌牌九司務某丁入局致乙内等有輸無贏旋有人覷破隱情告知乙内等人令與許及丁理論乙丙等自知與賭亦屬犯法不敢深求許又向丁言此事已費去洋銀四十元得以了結此欵理合爾償丁言贏得洋銀每百元許得七十元我得三十元如何再須彌補乙内聞知以爲此欵分毫未還如何有費去四十元之事旁人咸言許旣當亡八又串同牌九司務局賭旣局賭又思向牌九司務拆梢可惡已極羣起而攻許言我並不知丁係牌九司務致受其愚擾擾紛紛甚致用武旋又經人排解連日在四海論交樓議論令許還各人洋銀後不知其究竟○姑蘇某宦之子某甲挾貲來滬浪蕩逍遙去冬會在四馬路華衆會内之琪園烟館吸烟有放租東洋車之湖州人某乙言及每輛值洋銀十一二元每日收租錢二百文一月可得六千文惟須納洋於英法工部局領取車照耳甲雖紈袴子弟亦不免利欲薰心卽托乙置車二十輛並令代爲出租旣而事隔月餘未得分毫利息向乙理論乙言工部局章程嚴密違則須吊銷捐照以致虧耗良多甲疑之以致連日互相爭論說者謂以宦家公子而亦見利忘義效下作人之所爲宜乎被乙所騙也咎由自取夫復何尤 
[行兇荷校]  
　　應嘉亭控徐振芳持刀行兇一案已見報章前日英公堂飭差將徐解送到縣晚間袁大令升堂研訊應投案訴稱係江灣人素以行醫爲業與徐相識九年前徐向叔父借錢不遂持刀剌傷叔父曾在案下控告不料徐釋出後尙未釋然意圖報復日前在路守候小的適出門看診卽被拉住詐索洋四元至次日又向小的找洋十六元小的不付遂被持刀將小的右手戳傷求恩騐究徐俯首求恩大令騐得應受傷屬實喝令將徐笞責徐一再苦求並稱小的現已知悔大令曰姑念苦求免責著枷號一月發頭門示衆 
[調停了事]  
　　本邑人某甲向在新北門内開設小木作去秋曾向友人某乙借錢三千文乙向索還甲無以應前日乙又往索取甲非但不付反敢用武將乙之頭顱擊破血流滿面乙不肯十休欲往巡防總局咸控旋有和事老出爲解勸令甲將錢還清並備香燭服禮乙爲之首肯其事始寢 
[定期起解]  
　　曹錫榮葉友梅因牽涉嘉興航船主陳世發一案以致赴蘇上控由袁大令飭捕將曹葉二人拘拿到案訊供收所押候解省迭見本報慈悉大令業已備文定於明日將曹葉二人押解赴蘇聽候質訊 
 
 

Page 4

 
 
[英界公堂紀事]  
　　元吉莊執事人祝順控稱莊上與張楚堂往來被欠銀兩求提訊追蔡太守准之飭差提張候訊○山縣人陳唐唐年三十九歲頻年失業近復病莫能興因匍匐至公堂請發棲流公所留養蔡太守允卽發去 
[法曲房瑣事]  
　　蔣禮廷在法公廨控稱姨姪宋桂生被朱銀峯等誘賭輸洋九十二元一案已紀前報昨晨代理讞員朱森庭明府蒞八仙橋捕房蔣禮廷偕交保出外之宋桂生投案禀訴前因明府問蔣曰宋桂生家中尙有何人答稱其母去世已久其父親在揚州明府謂爾禀中尙牽涉李瑞寳等邀同局賭本應提究姑念宋桂生朱銀峯等均係生意人須全體面免其拖累不如迅速結案蔣稱入塲賭博兩下均有應得之咎惟朱銀峯設計誘賭情同謊騙須請從嚴究辦明府謂宋朱二人年歲彷彿宋不應受朱之騙判各罰洋五元免其送縣蔣稱宋桂生本係原告况已輸去洋銀不能再罰明府謂若不遵斷當送縣辦理蔣稱請公祖送縣明府立飭會捕局線勇王福恊同捕房包探將朱送縣請訊○沈陳氏在春園烟館内尋人被包探郁庭湘所見拘送案下朱明府着傳到其夫沈金培再行核辦已詳前報昨晨包探王榮培至中和客棧内傳茶房沈金培及春園烟館夥鄭逸臣等至案明府問鄭曰是日沈陳氏至烟館中是否吸烟鄭稱春園烟館本有舊主緣生意不桂於本月初一日盤頂與人以小的爲司帳婦女入内吸烟本例禁沈陳氏言明入内尋夫故未阻止轉瞬卽出被包探所拘此事與小店無于明府向包探郁庭湘詢問郁禀稱前晚與孫錦榮同至春園進門時見沈陳氏自内出外諒係吸烟爲此送案明府謂鄭曰旣不干爾事准卽退去又傳沈金培至案詰問沈稱小的姓朱名金培沈陳氏卽朱沈氏確係小的結髮妻於八歲時過門作童養媳家在無錫於十九歲時成婚今年廿三歲小的年已廿六歲近因母親跌傷足骨在申醫治故令妻來申服侍現住曲經里是晚適有鄉親邀至春園烟館吸烟棧中適有要事我妻前來尋視悮被包探所拘務請寛宥明府著朱金培跪在一旁不許開口令將沈陳氏逮案問曰來案者是爾何人供稱係小婦人之丈夫問爾夫何姓供稱姓沈名金培明府曰旣是花燭夫妻何以姓尙不知其中必有曲折又問爾今年幾歲屬何生肖嫁夫有幾時供稱廿二歲小婦人今年屬馬八歲時作童養媳十六歲成婚明府曰屬馬乃廿三歲爾夫本姓朱如何改姓沈情節大不相符想爾與朱金培乃是姘頭非結髮也旋據包探王榮培禀查得朱與該氏確係花燭夫妻惟該氏性本悍潑其夫懦弱無能不能管束任其游蕩在外遂致入烟館吸烟明府卽問該氏曰爾夫姓朱爾何以供姓沈答稱小婦人母家姓沈謂陳姓爲誰供稱一時誤說明府謂本分府乃是活閻王决不容爾隱暪想爾姘夫甚多應接不暇致將丈夫眞姓名忘却太覺荒唐著掌責四十下又謂所供自家年紀亦不相符顯見心神不定著再掌二十下交朱金培帶回嚴加管束嗣後不准再到烟館違于重辦○恒泰燭鋪主虧欠閉逃曾經萬生號之黃宏義等將房東王雲亭控押前報已紀之矣昨晨黃宏義等數人又投案禀稱奉諭後曾將該店生財查點約值洋四十餘元檢得恒泰號内錢總帳簿一本查閱之下上載生財係該店自置並非王雲亭轉租且王雲亭揑詞誣詐明與恒泰鋪主串通求請根究明府著將王雲亭帶案詰問王稱該店生財實由小的出租並無揑串情事明府謂有簿爲証豈容强辯著掌責二十下王尙然嘵嘵置辯明府喝令再責二十下還押令包探邀同拍賣人先將生財拍賣如數公攤待拘到恒泰鋪主再核○張阿大將車夫楊殿邦之車藏匿勒索洋銀經車主孔慶雲扭案訊押一切情形曾列前報昨晨孔慶雲投案聲稱張阿大將車藏匿於睦和里内業經小的尋見原車來案聲明明府著將張阿大帶案謂此事本應重辦姑念有病笞責四十板從寛釋放 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[疾痊完願]  
　　寓滬六吉居士惠函述悉籍隷穗垣尊閫患喘急徧請諸醫束手無策嗣後於關聖前立願服符許助賑洋一百元逐漸轉危爲安得以攜眷旋里屢以此願未酬中心耿耿現幸重遊滬瀆敬備英洋一百元委解災區誠裕昭彰濟世自邀神佑祥和感召回天聿著家肥夫夫婦婦而家道止謙卦六爻皆吉可與家人互相發明矣積善餘慶足資觀感又適安居同人托交次本洋四元次英洋九元囑一併彚解具　樂善同心一誠感格如響斯應除備復函布悃外特登報簡祇呈德鑒[  上海北市絲業會館籌賑公所施善昌謹誌]  
 
 
