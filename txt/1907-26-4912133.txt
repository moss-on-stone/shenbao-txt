# 1907 - 26 - 4912133

 

Page 1

 
 
[諭旨恭錄]  
　　十二月初五日奉旨雲南馬龍州知州著夏獻芬補授浙江靑田縣知縣著李彥銘補授貴州龍泉縣知縣著朱方輝補授安徽六安直隸州州同著鄭錫仁補授安徽寗國縣知縣著秦錫光補授四川廣安州知州著朱倬補授浙江縉雲縣知縣著梁耀煊補授雲南南安州知州著張鳳翔補授俸滿貴州貞豐州學正徐坤着以知縣用都察院筆帖 
 
 
 

Page 2

 
 
式著崑蔭補授内閣侍讀學士員缺著靈照補授揀發廣西知縣陳思張星桂徐爕喩九一何炘南岳俊曾憲勳修承浩貴成陳寶書史錫芸翟經五李樹枬王璟劉乃晟鄧嘉賢劉培荃王家錦吳大中葉士棻操持張立政陳貽馨王文斌董毓梅張炳麟張煥辰劉星橋胡文瑩曲純如李澍靈許銘旂陳平瑛陳培源鄧儀中鄧沁王燾陳洪道傅德謙蕭鳳韶袁烱毛鷟熊希存周蔚生邢汝楫黎瑞棠陳鴻謨朱承瀚魯國斌鄧潤棠王大　楊誠恭何光國倫明羅保彝張崇仁申唯顧作梅陳文裕馬鍾南俱著以知縣發往廣西截取内閣巾書吕慰曾著照例用擬補德州城守尉衙門筆帖式阿納春著准其補授保送知府翰林院編修秦曾潞吏部員外郎保如俱著以知府分發省分補用准補山西薩拉齊同知卓異知縣劉瀛著准其升補並准其於知縣任内卓異加一級欽此 
[電傳上諭]  
　　十二月十二日奉上諭農工商部右侍郎著楊士琦袖授欽此 
[宫門抄]  
　　十二月十二日召見軍機蒙古王公 
[論近日人心之陷溺漢]  
近世之學士大夫。其所志所行。約分三派。一曰卑污。和光同塵。不知。節義爲何物。寡廉鮮恥。以屈其身。同流合污。以媚于世。其稍有智識。者。則託運動爲名。以掩其鑽營之迹此一派也。二曰高尙。視天下之。事。無一足以有爲。絶欲遺世。以自異爲高。或蹈晦隠迹。克已勵行恥混迹於流俗之中。此又一派也。三曰激烈。其立志似高其立身似潔。危言放論。甘犯天下之不韙。不顧流俗之是非雖忤世絶俗亦所不。辭此又一派也。卽此三派觀之。其宗旨似各别。然就其心理推論之。則三派似異而實同。何則。此三派之人。均自私之人也。均計利害之。人也。卑污之人。以富貴顯達爲目的。其心固屬於趨利。高尙之人。名爲鳴高。實則避勞趨佚。趨樂避苦。是亦趨利避害之心也至於急烈。之人。自其外視之似不爲利害所惑。且與趨利避害者相反。然推其。所以急烈之由。大抵好名之心。視常人爲尤甚。以名之可以有利於。已也因求名之利。遂忘切身之害。此亦趨利之人也。夫人人均以趨。利。爲宗旨則必人人自喪其本心。卑污之人。惟知有利而己於營求。利祿而外。非所計也。於此而託名枉尺直尋。吾不信也。高尙之人。惟知有身而已。於全身遠害而外。非所計也。於此而託名厭世。吾不信。也急烈之人惟知有名而已。於忝竊虚名而外非所計也。於此而託。名保種愛國。吾亦不信也試觀今之言自治言興學者詎異於昔日。紳董之把恃公務乎。爭考分求文憑者。詎異於昔日應科舉攻舉業。乎。昌言革命著書刋報者。詎異於昔日治考據攻詞章乎。（昔之治治 
考據攻詞章者於舉世不爲之業、治之以博名譽、今之新黨、則又用急烈之語爲口頭禪借舉世畏聞之語、以博聲名、其事雖異而其心實相似、）若以厭世爲宗旨。則又生無益於人。死無益於世。與昔日。老死鄉曲者無異。故知今日之人心。不異於昔日之人心。其自私則。一也昔儒家者。流分義利爲兩途。以義爲公。以利爲私。以義爲天理。以利爲人欲。以爲人欲凈盡。天理乃　宋儒。均昌此説。由平昔。觀之。覺立説稍近迂疏。然近歲以來。觀於中國人心之。陷溺然後知。挽回中國之人民。必首辨義利之界。蓋名利之心膠　於中得失　。念肝衡於平昔。則所行所爲。無一不趨於私。夫君子之。作事只計是。非而小人之作事。只利害。計　非者出於公。故其事必成。計利害。者出於私。故效亦淺。（如昔日人學堂者、均知科舉非而學堂是、此作事計是非者也、故學問思想、均有可觀、今日人學堂者、均知入學堂有利不入學堂則無利此作事計利害者也、故思想卑污學問淺薄、）惟人人能破利害之見。而作事悉准是非。庶人才可以興。起而國勢亦可轉移乎。 
[專電一北京]  
　　不賀韓儲婚禮 
韓國太子婚禮中國援各國例亦不派使致賀（白） 
[專電二北京]  
　　禁止紙烟之阻力御史李灼華奏禁紙煙麻雀己奉旨照准現駐京英美公使以紙烟進口爲數甚巨向外部阻撓賴 
按李灼華原摺己錄初十日本報誠如其言旣不銷費又不害生爲益匪淺其如好事之多磨何 
[專電三北京]  
　　改定警廳官制民政部改定内外城巡警總廳官制廳丞秩正三品專摺奏事設總簽事一員秩正四品司法行政衛生簽事各一員秩從四品改併内城中左右三分廳外城左右兩分廳近畿一帶添設分廳區數日内具奏（孔） 
[催結葡商鹽船被扣案廣東]  
　　澳門葡商鹽船被扣一案产經粤督電咨外部請商駐京葡使飭由葡領事查明澳門每年需鹽若干由運司發給運照准商民持照買鹽以杜私運嗣因葡領事不允照辦祇求將鹽船釋回是以延擱至今尙未理結前日粤督又奉外部電催速結困卽電復到部大略請照會葡使飭葡領事來粤與廣東運司妥商辦法惟澳門户口無多請領運照務須確定限制云（萬） 
按鹽觔不准洋商販運載明約章此次廣東緝私局扣住鹽船實係閩人胃有洋旗照紙慣於走私則岑前督照章充公之議自是正辦今云與運司妥商辦法所商何法請觀其後 
[日本合力經營揚子江航業]  
　　十一日東京電云日本長江輪船公司四家業已聨合併辦不日卽將宣布譯字 
 
 

Page 3

 
 
林報 
[留學生正法再紀長沙]  
　　湖南劉炳生正法一節已誌前報茲據長沙訪函云劉炳生當時供稱劉林生是其胞兄去年游學日本時適値孫汶開革命大會於東京該犯遂簽名人會并供該會以孫汶爲正會長黃某爲副會長并担任在南洋各島爲中國人開設學堂籌募軍資連合黨羽預備起事云云該犯正法後湘撫當卽電致政府報告正法一面電致駐日楊公使勒令劉林生黃近午退學一面電飭上海道就滬上截拿云（無） 
[南京捕獲革命黨]  
　　本月初六日夜南京警察局捕革命黨孫毓筠等三人於長安棧今據確實調查知孫等實係受誣孫爲孫中堂之族孫博學多才官直隷候補道曾在壽州辦蒙養學堂今春游學日本擬學政法警察又曾任安徽同鄉會會長此次反國實因沈提學在東時約伊如皖辦佛學學堂故朿裝而歸便道至南京訪友寓長安棧至於被捕之原因則因孫負性剛直屢與人相忤有劉乃弼者合肥人曾繼孫爲安徽同鄉會會長當沈提學東渡時百計鑽營引荐私人任課長皖省留學生大動公憤乃推孫爲代表向劉詰問並將劉會長之職革除迫其反國故劉憾孫刺骨此次孫至南京乃以革命黨誣孫以洩私憤大吏不察遂捕孫等三人並將長安棧封閉大抵爲劉所斯云至於權叚二人係孫同鄉之留學日本者或云係孫親戚此次因學費不充隨孫歸國亦非革命黨想省訊以後不難渙然冰釋也 
[房車捐仍擬舉行北京]  
　　民政部毓趙兩堂前因奏請開辦京師鋪捐車捐於召見兩宫垂詢捐數諭勿苛細擾民毓趙兩侍郎惶恐萬狀雖己奉旨允准而不敢開辦並出示曉諭謂章程尙未擬定目前尙不開捐以安民心徐尙書由奉回京深不以停辦爲然行抵天津卽傳見巡警廳參事謂仍應從速開辦故現又擬准於明春内外城一律開捐云（白） 
[贛藩電覆禁米出境辦法南昌]  
　　江西京官熊經仲太史蔡燕生吳伯琴侍御前電請贛藩沈愛蒼方伯調查米穀出口實情出示申禁等情茲經贛藩電覆到京略謂米事當紳士請弛禁之初弟與中丞即預籌再禁之地札飭湖口九东嚴查偷漏顆粒不遺五日一報自八月初七日弛禁起至子月二十七日止時近四月僅出米二十萬石穀四千五百石價只四千數百文尙不至如來電所開五千四百文之甚者倘並此不予流通則食者便宜農叫苦珂鄉紳耆亦有持穀賤傷農之説者不獨鐵路局爲然鐵路局亦有持宜禁之説者不盡因米捐顧惜總之米貴爲沿江各省災區牽動不因本地搬運空虚此係調查實情諸公慮各府蓋藏無多明春靑黃不接請即電知在省諸紳决議當卽出示申禁而免歧異云云 
[粤路董事之公電廣東]  
　　北京農工商部郵傳部列堂憲鑒粤路公司收支數目現經胡藩司沈道等查驗相符當田周督院電達鈞部擬將前經咨銷港商陳賡如陳席儒楊西巖等經手各股十萬餘份准其復入鈞部電覆有由該督斟酌辦理等諭但查陳楊各股前以逾限屢抗不交經岑前督院咨請鈞部註銷有案現又忽欲藉勢插入不合商律有限之例且該港商併欲所收小股八百餘萬全數提港銀行股東多不公認輿論譁然現各行商多有標貼長紅在公司門首阻其添入股份者事關股東公權公利情節重大董等未敢擅决謹遵欽定商律定於明年正月二十五日開股東正式會公議應否准陳楊等入股及提銀等事以股份多數爲决以昭公義再本公司總副辦經已告退左坐辦昨又身故併應續舉以補缺以股份多數取决似此公正辦法庶將來大股易收風潮漸息除布告中外股東各携股票到公司驗明領取議决權單及選舉單俾得屇期入座投筒併禀明周督憲外理合電達鈞部乞轉電粤省按律秉公保護以免解散大局幸甚商辦粤路公司董事朱南洲等謹禀江（寒） 
[議結蘇州紗廠股東轇葛案北京]  
　　蘇省紗廠新舊股東爭執一案屢由商部電咨蘇撫持平斷結後以兩造爭執機器曾經吕盛兩大臣選派洋員到蘇勘驗電達商部等情均見前報茲悉勘驗之後吕盛兩大臣將洋文騐單譯成漢文咨送蘇撫陳中丞當卽據情電達農工商部略稱該廠新機於房屋鍋爐引擎並無妨碍等語當飭商務局妥爲核議據詳稱請將絲紗兩廠仍歸費商租辦俟原訂五年期滿由老股收回辦理其承認七條及增加老股加厘息銀均令分别淸繳新機房屋俟年滿移交時由該商自向老股定議等情前來查此日糾葛本因新機而起旣已勘驗無碍則一經撤去轉致减損工作自不如留存之爲愈至部飭七條費商本已允認旣據該局核議妥洽應如所詳和平議結除批准並咨達外先以奉聞此案　訟經年卷牘盈尺該股商各逞意見置公益於不顧調處又未便遷就是以稽遲至今始行議結云云（笙） 
[白泥墟罷市廣東]  
　　花縣白泥墟十八社有某紳等因抽田捐牛捐兩事爲鄉人不服突於初三日糾衆將十八社拆燒一以抗阻田牛兩捐二以報復從前房捐猪捐之恨初四日白泥墟又聨行罷市大有與抽捐紳商爲難之勢大吏聞報己於初五早派　往該處彈壓未知如何了事（暑） 
[禀覆紳董買鎗情形淸江]  
　　阜寗縣季逢辛大令近奉淮府密札内開奉撫憲電諭匪犯張如芳供私運軍火有洋鎗九支賣與阜寕董事談步敖家該董本有洋鎗數十支等語應卽由府密飭該縣前往嚴行搜索確切查明該董平日安分與否有無爲非情事何以家藏洋鎗有數十支之多如查出果與匪通確有証據即行提縣訊辦詳報等因大令奉札當卽會同營隊親往談步敖家搜查屋内只有洋鎗一枝宅外有警察局一所牆壁挂有洋鎗十餘支詢據警局勇禀稱所挂之鎗係因保莊之用提訊談董據稱原名譚步鰲戊子舉人家有田產二十餘頃前因奉諭舉辦警察團練故設局莊内倘無軍火則　以禦匪惟前曾買過不知姓名人洋鎗數支素所守分從未爲非等語大令察得該董家頗殷實人亦忠厚密 
 
 

Page 4

 
 
採輿論亦無異詞所購洋鎗實爲保莊之用業已據情禀復蘇撫該奪（承） 
[江督皖撫會奏皖北振務重慶]  
　　前江督會同皖撫電致軍機處云本年皖北水災前經恩銘電懇恩賞銀十萬以資振撫派委卡道緖昌督同印委查辦旋據先後禀報除最重之宿州五河泗州靈璧渦陽潁上外尙有懷遠鳳台壽州鳳陽定遠蒙城等處災情亦重併計户口爲數甚夥已飭印委淸查分别極次先放春冬兩振均已次第開辦統限封印前散竣如各印委敢於延玩立予嚴參飭司多方挪塾欵項暫應急需惟綜計需欵極鉅先經銘飭刋募啓分咨各省督撫及皖籍官紳上海善士共襄捐募一面奏請展辦振捐兼辦七項常捐兼籌並舉端方到任復力籌淮徐災振皖爲轄疆亦一律兼顧是以前議請撥廣西餉捐溢欵經銘與方往返商明以方電奏懇撥聲明以三成濟皖未經邀允現經江蘇京官黃思永等以江北振款支絀聨銜赴部呈懇代奏蒙恩准撥六十萬兩係江蘇京官奏准指明振濟江北未便仍分成濟皖之説惟是皖北民生本極困苦災後啼飢號寒目不忍睹雖已蒙恩發欵辦振然災重期長人多地廣委實不敷甚鉅加以江皖同時告災義捐以分而見少賑捐更緩不濟急銘迭次函電商之於方同深焦灼查桂捐溢收數五百數十萬蘇省災黎旣蒙朝廷闓澤覃敷有加無已皖民喁慕彌切全省人士皆以此責望於方銘可否籲懇聖恩俯念晥賑需欵桂捐有餘准予續撥三四十萬兩以資散放仰如天之聖澤覆幬無私俾皖北之窮黎重生共慶江皖同一朝廷赤子必蒙一視同仁不勝悚成待命之至請代奏云云（方） 
[西報訪員詳述運河工賑情形]  
　　十一日宿遷來電云運河左近地方麥已出苗以余所經地方而論其災象當以此處爲最經知之是確由於交通之利便但運河三英里以東及二里以西之地方一片赤地人民情狀甚爲慘烈有人告余謂此等情形運河東岸及以西之地到處皆是云自余離滬後直至禮拜日始雨余意以謂運送振濟民食之法甚爲緊要必須用貿易販運法以天氣頗有碍于運道倘麫粉穀食裝置不得其法勢必損壞宿遷縣境之事余已調查其地之居民按照舊法約計有六萬人内有百分之十五皆食堅硬之食物百分之五十皆食糠粥其餘皆以樹葉草根爲生麫粉每擔値價六千文饑餓埀斃者百人中有五十人災况日見其盛田地大半皆已耕耘惟至收穫之期尙有四月華洋義振會所發之　粉尙未運到此間並無難民及難民居住之篷廠官家散振謂游手好閒之人每日所食較少於作工之人酒廠因麥少已奉諭停閉白勒德雷在此間所辦之事於目前賑務頗爲切合每壩雇用工人三百名每名每日工資三百文應用器具均係自備故兩日内此事卽已開辦所用工人其家必有五人苦饑依賴其一人始得受雇彼等專修黃河堤岸及此處至徐州府之道路至鑛灰山之道路此山之石灰卽玻璃公司所採用者難民仍催請辦賑人員派令作工其可用之工人不下千萬人此等工人做工甚好運河河身現失開濬且河岸皆己傾圮急待修理黃河亦復如是此外如開掘水溝疏通溝渠俾積水東流入海等工程亦須興辦余意以謂尙有一項工程如或開辦則可用百萬工人且易於管理無須開辦經費更可　今日之水災冉見於他日也目前散賑難民尙未能一體均受實惠甚可憫也譯字林報 
[函索革命黨年貎籍貫]  
　　前日駐滬日本副領事村山正陸君函致公共公廨讞　　絗之太守請將江督派員來滬拘拿之革命黨匪首黃易即黃孝臣張寳卿二名之年貎籍貫並犯案情形詳細見覆太守接閲後已飭承　辦矣（刀） 
[工部又將界築路]  
　　美租界靶子塲附近華界工部局擬在該處築路一條連日已雇小工多名將路劃出約長三千四百英尺其間洋商租地固多而民地亦有九畆鄉人知之羣起不服工部局故暫行停工昨由寳山縣王大令　圖其禀滬道請照會租界領袖領事飭禁如工部局仍復違約擅築滋生事端華官不擔責任云（似） 
[請禁印捕違約驅勇]  
　　滬道瑞觀察昨日照會領袖領事略謂據萬航渡巡防局員曹慶鋐禀稱本局巡勇派往馬路彈壓係分中應有之事何以捕房所派之巡捕竟然將通逐回不許站街巳非一次查該處係在租界之外自應由局派勇彈壓今被印捕越界驅逐殊於約章有違應請查明飭禁以符約章（宜） 
[美國限禁日本工人續記]  
　　十一日東京電云日本工人三百名由蝦夷島遷居舊金山經該處管理僑民移居事務大臣查得内有二十七人皆曾立合同不准登岸其餘皆准登岸云 
[日本公使禁令日人赴美]  
　　十一日東京電云有人接得電倍提及近日日本人移居墨西哥之事謂彼等奉日本公使論不准前往美國故已散而之他處矣 
[喀斯敦地震餘事]  
　　十一晿東京電云喀斯敦無英艦駐泊英國之人頗訾議之本月二十二號喀斯喀又地震二次甚烈屋字倒塌者計有數處人民雖極驚慌惟尙無禍患英法兩國之兵艦已各載運食物行抵該處矣又電云美京消息謂美外部副大臣倍根已行文駐美代理英公使駕裹德謂美總統於哲美嘠地震一事不復加意矣譯字林幸報 
[美總振興商務之計畫]  
　　十一日柏林電云美總統羅斯福通告國會謂彼願頒行律法由國家撥欵資助各輪船公司建造極快之輪船保護南美洲之商務並派大員前往蝦夷島及斐律賓羣島 
[歐洲氣候嚴寒]  
　　十一日柏林電云歐洲今冬氣候之嚴寒爲數十年來所未有土耳其意大利兩國京城皆起大風雪 
[德美輪船公司分派利息]  
　　十一日柏林電云德美輪船公司將宣布一千九百零六年每股得利一分 
[荷蘭爲局外國之間題]  
　　十一日柏林電云荷蘭國政府聲言海牙和平會議論荷蘭爲局外國時不　一詞 
[紐約暗殺案開審]  
　　十二日倫敦電云美國紐約人名柴胡者於一千九報 
百零六年六月間槍斃工程師裏德一案已開審人皆注意此事譯文匯報 
[謝劵]  
　　滬北徐園於本月十三日特開賽眞百花會昨由發起人張君介友人潄石生以入塲劵二紙見贈特書數語志謝（顚） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[暫緩整頓水師江寗]  
　　江督端午帥擬整頓長江水師己兩誌前報茲悉午帥以籌欵不易特於日昨函告長江提督程軍門暫緩實行（才） 
[蘇臬回省]  
　　蘇臬朱金殿廉訪於初二日啟節巡閲太湖曾紀前報茲悉廉訪己於初十日公畢回省矣（且） 
[贛藩牌示]  
　　新昌縣知縣馬肇修積壓命案應即撤任遺缺以候補知縣濮賢懋酌委署理（用） 
[官銀號提調易員江西]  
　　江西官銀錢總號提調張元懋現因丁憂遺缺經贛藩沈愛蒼方伯札委勞鼎勛接辦（法 
[裁撤學務處南昌]  
　　江西提學使汪詒書昨日特委湖南卲陽孝廉馬林翼會同學務提調殷崇光淸查案牘移司辦理至學務處名目則已决議裁撤（勿） 
[創設地方議會鎭江]  
　　鎭道榮觀察現擬於每月開一茶會邀集紳商學界諸君公議各事今已於初十日在城内紅梅閣開第一次議會矣（再） 
[敎育會會員開正式會松江]  
　　華婁敎育會成立後會員於初七日就明倫堂開正式會府尊戚太过偕華婁程保兩大令先後蒞會由會長陳菊生宣布開會宗旨次副會長楊謝二紳演説次戚太守演説興學要義在勿存門房勿挾意見始有進步云云次程大令欲令各處莊董充學中區董於是合座譁然羣起駁阻次由泗涇區董戴仲閣演説該鎭興學爲難情形時已傍晚乃鳴鈴散會定於明正初六再議云（夕） 
[資助優生考費紹興]  
　　永康縣本屇報史保送投考優職者頗形踴躍縣主曹大令特捐廉俸百元資助各生以示鼓勵云（目） 
[明誠學堂舉行畢業紹興]  
　　諸曁巔口鎭明誠學堂開辦以來己屇三載茲由縣主胡鹿平大令蒞堂考試給發畢業文憑并詳報提學司備案紹屬八縣各學堂專函皆致賀云（目 
[師範簡易科定期畢業蘇州]  
　　蘇省師範學堂簡易速成等科已屇畢業由監督禀准蘇撫示期於十二日考試給予畢業文憑云（悦） 
[公立學堂推廣學額蘇州]  
　　蘇州長元吳三縣公立高等小學堂茲擬推廣學額添招新生六十名年在十歲以外十五歲以内能作短論者爲合格云（且） 
[崇敬學堂推廣學額寗波]  
　　甬江北中西敬學堂現經各紳另舉堂董將該堂改名公立崇敬兩等學堂推廣學額六十名刻已遍黏招紙招生報名矣（易） 
[銅幣局停撥學費漢口]  
　　省垣銅幣局前奉鄂督飭令按月籌撥一千四百两以充仕學館經費現因鑄數限制盈餘頓減以致欵無所出刻已實行停撥矣（荒） 
[飭查指控拷派學捐杭州]  
　　紹郡士民多人前日來省投撫轅禀控謂傅家岸學堂任意派捐請飭禁阻當奉批示云昨據山陰縣詳傅國安自於傅家岸開辦學堂並未據稱有拷捐情事茲據該生員等禀稱傳國安仍向傅小和東升等拷捐是否卽係　捐應如何妥酌辦理仰提學司飭山陰縣查明前詳批示一併查明詳議候奪（的） 
[滬寗鐵路購地等則鎮江]  
　　滬寗鐵路江寗至商資策九第十兩段軌道開工在卽業由購地委員與紳董議定民田價値分上中下三等上等每畞洋四十元中等三十元下等二十元屯田上等每畝洋三十元中等二十元下等十元日昨已禀奉鐵路總管理處司道批准照辦矣（再） 
[來函]  
　　籌勸淮北工賑事務所覆上海道瑞觀察函敬肅者頃奉惠函並銀票二帋計規元一萬十二兩淸單一帋祇領之餘具見大君子痌瘝在抱慈善願宏曷勝欽仰各商家見義勇爲尤爲可敬然非大力提介曷克臻此當將該欵轉解災區謹爲災黎九頓以謝 
[源通官銀號經收江寗七邑賑欵第四次淸單]  
　　　紅仙館求合宅平安助洋五十元江寧公所節省酒筵資二十元張鍱記五十元無名氏一元陳寶　銅洋三元顧祥生銅洋一元陸錫寶呆錢八十文張茂林三十元徐啓安一元周裕大八十四元劉成泰二元萬利裕一元鄭德豐二元萬和瑞一元怡和一元陳茂昌一元同餘奎一元久大和一元泰記一元施隆景一元孫啓泰二元敦厚堂一元朱乾昌一元和太行二元廣源行五元鎭帮糖雜行神餘五元福裕泰二元興和二元順泰祥二元順元二元福春泰一元正茂順二元○戒子琴先生經募龐少記五十元户部銀行三十元彭小池十元陶枚生五元宋決記四元戒子記二十元汪長川鬪元悦和祥十五元裕茂五元馥園十元○宋欣甫先生經募毛竹之十元不留名一元汝南氏一元立密杜二元季氏二元龔子記二元開藍記一元陳桂記二元過琪記二元顧維炳一元陸仲良一元張瀾一元胡敦懷一元沈孟彬一元張惠君一元蔣玉堂一元趙芹波一元麥深卿二元問秋館二元怡順昌二元益順盛二元順成永二元徐會順一元　錫交一元周寶源一元文德五元琴心劍胆樓三元樹滋堂宋十元德潤堂程十元曹居十元勵沛卿一元王大有卅元卲洽成十元○陳彥淸先生經募陳逸卿二百元鴻盛號一百元賈潤生五十元趙馥疇五十元瑞興隆十元王爕山四元王鳴和十五元李欽揚二十元福裕公二十元天津隆順號五十元隆聚五十元春和祥廿五元義昌泰十五元和泰益廿五元春華泰十五元元隆十元瑞成錦十元天成棧二　元源順祥五十元隆昌五十元萬慶在廿五元德益成廿五元敦慶隆十五元勝豫五元中裕厚五元景德和廿五元永裕廿五元慶豐成廿五元裕泰豐五元永利五元義生和五元寳恆昌十五元裕豐泰十元志成銀行廿五元萬豐銀行十元敦慶長五元義昌元十五元恊隆行五元瑞大五元復興恆十元公興存五元裕源德五元文益成五元京郡道勝金店十元泰金店十元慶善銀號五元同源金店十元山東公益堂二百元洋人裘袋十元克來登六十七元薄愛五十元王敬侯五十元梁東海五十元瑞記十元渝局十元怡和裕廿元和記榮十元仁記十元太古渝廿元豐泰十元太古輝廿元成大昌十元李克卿五元張韻生十元趙畊藍十元趙叙武十元楊竹　十元合豐十元敦怡堂曹十元怡大十元福豫安十元聚興成十元德祥厚二元萬德成五元聚慶十元茂有生五元東興成廿元恆通十元龐竹卿十元柳餘甫十元李道三六元正大五元周吉三四元懷善堂關一百元榮記行一百元同和公一百元聚源成五元三益成五元坤源十元祥發源五十元東和公五十元張祥豐十元仄記五元立豐五元棣記三十元祥記廿元廬陽公十元德發源十元立昌泰十元北恆茂十元永昌太十元悦來公司十元裕新恆十元天豐泰十元福裕公十元永盛昌二十元永泰成十元公昌泰二十元源鑫廿元公記十元信昌隆廿元裕興永十元南榮記廿元同利公廿元○馬少園先生經募恆興瑞三千元無名氏三十元連祥生五元陳雨記二十元羅松記二十元陸裕記十元吳桂記廿元振記十元瑞和十元泰順十元義泰生二十元永福在記十元怡泰五元吉盈豐十五元愼餘安五元張益記五元馥記五元中和祥五元萬 
 
 

Page 10

 
 
和興十元增盛源五元愼大五元久和春五元源記糖棧十元同泰洋行五元同慶源十元恆源祥五元同生厚五元德新源二十元鼎裕盛五元慶和春五元慶豐厚三元寳豐三元淸怡居三元敏愼堂五元元和三元恆書堂八元○劉廣順孫玉源孫廣源三船户罰欵洋二十元彄槐三一元張雨若五元○鄧廷源先生經募梓琴氏三十元雷高氏三十元嘉記二十元樂記二十元蘇州黃德翁經募劉筱江二十元嘉秀善桐鹽公堂三十元魯琴軒四元王伯衡四元熊鶴亭一元王漢卿二元孫文伯一元蘇州汪友翁經募張少庭一元康福一元恆豐泰一元吳履記一元懺紅主人二元夏福記一元練萬興一元東陽乾一元恆富祥一元黃月翁經募裕昌祥三十元以上共計二百四十九户共收洋三千八百九十四元内銅洋八元次洋五十三元又　錢八千文已經匯往災區散放合行登報奉揚　仁風 
今日尙有本埠及各省新聞均列入第三者張閲意注 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
出口兩項外藉詞加徴復經商部奏一律按照部章以恤商艱而昭定制奏准通行遵照在案是已定税則實與各省向來抽收税捐已較　減如果遵章辦理似已無慮煩苛且各省所收礦税多係就地開支並不存儲解部當亦無碍籌欵至照費一節部章凡請領探礦執照每帋繳費五十兩開礦執照所領碾地在十方里以内繳費一百兩多一方里加費十两嗣因各省居民所辦柴煤小礦多係小本經營若慨令照章繳費似不足以示體恤復經變通辦法凡柴煤　礦占地不　一方里者採礦開礦各照費均減交一半亦經行知各省查照在案是照費已經酌量核減各省已均照辦桂省未便再議寛減等因應令該撫查照辦理至以上各欵均係竭力騰挪冀以免支危局誠以時事艱難臣部斷不敢坐視疆臣之急迫在疆臣當亦諒臣之苦心所有遵議緣由理合恭摺具陳伏乞皇太后皇上聖鑒謹奏奉旨依議欽此 
宫門抄九月二十九日民政部都察院正黃旗値日無引見慶綿等謝原品食俸恩延侯請假十日召見軍機毓朗趙秉鈞 
河南巡撫張奏爲特參知縣籌捐不善激成事端請旨嚴處以儆謬妄摺 
河南巡撫兼管河工事務臣張人駿跪奏爲特叅知縣籌捐不善激成事端請旨嚴處以儆謬妄恭摺仰祈聖鑒事竊查本年四月間據代理永寗縣知縣史堃禀該縣修理學舍匪徒目爲建造敎堂以訛傳訛實於四月十五日聚衆持械入城滋閙會營督隊迎擊被匪轟傷兵勇開槍格斃匪黨三名拿獲二十餘名餘衆竄逸等情臣因　禀情形可疑當經電飭該管河南府知府劉更壽親詣查辦並飭管帶豫北營游擊謝寶勝率隊馳往彈壓詎鄉民又於二十日聚衆勢將進城復閙經豫北營拿獲多名立時驅散劉更壽旋即抵縣查訊起衅根由實緣該縣史堃擴充學舍經費不敷於禀准己籌各欵外續派各里攤捐銀一千餘兩勒限淸繳以致輿情不服集衆進城與官理論匪徒乘間造謠煽惑混入滋閙致釀變故並非與敎爲仇提究先後所獲各犯除馬點貴詹石虎即曾石虎廉鳳五等三名外餘俱脅從附和悉交止紳保釋捐欵出示停收取其各里永不滋事甘結民情照常安帖禀經臣將該縣史堃撒任飭提犯卷至省發交讞局審辦而該員史堃堅稱匪　仇敎並非愚民抗捐多　狡辯臣復分飭劉更壽及新任該縣張炳覆查實非仇敎委屬釁起抗捐適張炳續獲案犯曾天幅名解省並飭讞局切實質訊茲據聞封府知府石庚督同局員逐細研鞫究明曾天幅供與著匪張同林爲伍張同林因聞鄉衆閙捐起意乘機搶奪糾約該犯與未獲之張振平　隨衆人城同場格鬥受傷及被獲多名格斃三名衆始逃逸馬點貴詹石虎卽曾石虎廉鳳五三名均供僅止聽約起鬨實無仇敎情事分别擬議禀請核辦前來臣伏查河南府屬民情素號强悍動輙聚衆抗官刁風原不可長惟此案實因該縣辦捐不善有激使然其情不無可恕所有格斃三名旣係當先抗拒官兵應予格殺勿論曾天幅一犯審屬匪類據供聽糾在塲格鬥復有另　强刦重案應飭解回該縣訊明懲辦其馬點貴等三名訊非匪黨又無主謀糾衆重情應照擬分别監禁至該縣史堃於學堂捐欵抑勒苛派並不先事禀明匪徒煽惑造謠又未能預爲防範激怒釀變咎實難辭事後揑禀狡辨尤爲荒謬相應請旨將前代理永寗縣事卽用知縣史堃卽行　職以示懲儆除批司遵照並飭緝逸匪張同林等懲辦外理合恭摺具陳伏乞皇太后皇上聖鑒訓示謹奏奉硃批著照所請該部知道欽此 
順天府奏爲金台校士館改設順直公立學堂摺 
順天府謹奏爲金台校士館改設順直公立學堂恭摺仰祈聖鑒事竊臣衙門所屬金台書院奏改校士館後停課留辦學堂於光緖卅一年十一月二十九日附片具奏奉旨知道了欽此欽遵在案伏維京師爲首善之區非普及敎育不足以開民智而樹風聲順屬財政支絀若統由官辦復苦力難兼顧茲順直紳士翰林院侍讀學士惲毓鼎侍讀學士李士鉁編修劉嘉琛等呈請就金台舊址改辦順直公立學堂擬招學生二百名擇日開學並請提撥經費等因查該紳等眷念維桑以興學爲已任洵足助官立之不逮實於造就畿輔人才大有裨益自應准將金台校士館改辦學堂其欵項不敷業經彙案奏明由備荒經費生息項下每年撥給銀圓一千二百圓以資補助臣等有維持敎化之責又得紳等共盡義務庶官立公立學校如林以仰副朝廷作育羣材之至意所有金台校士館舊址改設順直學堂緣由除分咨户學二部查照外理合恭摺具陳伏乞皇太后皇上聖鑒訓示謹奏奉旨知道了欽此 
順天府奏爲設立順天巡警講習所兼辦學堂摺 
順天府謹奏爲設立順天巡警講習所兼辦學堂恭摺仰祈聖鑒事光緖三十二年七月十九日臣衙門會同巡警部覆奏籌辦近畿巡警摺内聲明所有各項事宜另行奏辦在案竊維巡警爲内政基礎策治安之效淸盜賊之源必須脉絡貫通乃能標本兼治第行政在人而樹人以學現在改編馬步巡警除警巡等官由天津調取外其餘仍從挑選而來倘非進之以學則資格尙低而果效未著臣衙門於本年四月間招考學生附入巡警部警務學堂學習速成以資任用旋因所設學堂改爲高等三年畢業此項速成學生無所附麗當就公廨左邊修蓋巡警講習所兼辦學堂　酌巡警部及天津警務各章程於七月二十一日開學卽以速成學生五十名調回肄業其馬步巡警則按期輪班到所講習俾得逐漸改良計建蓋講堂兩座學舍十五間食堂廚房七間羣房十二間共用過工料十成寘銀四千六百三兩六錢常月經費約用三百兩每年統計常月活支不得逾五十兩之數以示限制均於歷年節存兵餉正欵項下開支仍彙案核實造報其各州縣未有此項學堂者准其湊集成班籌備學費附入肄業該速成班畢業後再行添高等班學生以期陸續推廣辦到完全程度立地方处治之基所有設立順天巡警講習所兼辦學堂各緣由除咨明各部查照外理合恭摺具陳伏乞皇太后皇上聖鑒訓示謹奏奉旨知道了欽此 
 
 

Page 17

 
 
[御史趙炳麟奏請定敎育宗旨摺]  
　　奏爲請定敎育宗旨以明聖學而正人心恭摺仰祈聖鑒事竊臣伏讀諭旨特立曲阜學堂尊我孔子之敎明君崇聖育才之至意欽佩莫名古之王者建國君民敎學爲先故舜契命曰百姓不親五品不遜汝作司徒敬敷五敎五敎云者父子有親君臣有義夫婦有别長幼有序朋友有信是也是以八歲人小學知父子之道長幼之序十五人大學知君臣之義上下之位夏曰校殷曰序周曰庠學則三代共之皆所以明人倫也人倫明於上小民親於下此帝王立學之宗旨也我國學術發明最早自伏羲氏創象數作書契造歷紀官制禮作樂敎民佃魚畜牧學術已有萌芽唐虞三代愈益昌明周室之未學制雖失於上學理則闡於下至孔子而集大成集大成也者合帝王政治敎育一切形上形下之學理無一不發明以著於後世臣嘗縱觀泰西大政治家大敎育家之學説其事實不同而其理未有外我孔子之範圍者考東西各國歷史凡立法行政合我孔子之言者國靡不昌背我孔子之言者靡不亂亡乃知我孔子之道係人之所以爲人國之所以爲國之道世界無人則已無國則已無政治敎育則巳有人有國有政治敎育我孔子之道他日必煥光彩於民族臣敢斷言也今日學術之大害不在言不尊孔而在行不遵孔孔子者人倫之極則人多於倫理漠然而厚顏號於衆曰我修身也我有恥也考其行誼居家則禽獸之行也爲政則跖之行也行如是言如彼天下學子聞其言效其行以若人之修身爲修身以若人之有恥爲有恥言似尊孔行愈背孔孔子之道不壞於秦火不壞於猛獸洪水自若人者竊其言而背其行僞説昌正道晦臣所以太息痛恨於其學欲令其言行相顧也昔漢靈帝立鴻都門學畫孔子及七十二弟子像示諸生崇聖諸生出爲刺史太守人爲尙書侍中以至封侯錫爵者不可勝數然而有道之士恥與爲列者以其援引多無行趣勢之徒言尊孔而行背孔是以愈促其國之亂亡也現當曲阜學堂開辦伊始天下學術之正僞視此爲標準我朝國本之治亂視此爲轉移擬請明諭天下定敎育宗是俾知我皇太后皇上興學之意以明人倫重躬行爲崇聖第一要義不在拘文牽義徒託空言責成湖廣督臣張之洞會同學部愼選師儒注重行誼求孟之正宗破門户之陋習詳定規則奏核施行務期國學昌明世風隆厚以仰體朝廷重道育才之盛心吾道幸甚吾國幸甚是否有當伏乞皇太后皇上聖鑒訓示謹　奏 
[札飭保護日商火險公司蘇州]  
　　前者日商飯詔日吉擬在　門外開設日宗火險公司上憲以其有違定章批斥不淮曾紀前報茲該日商已遵章移設盤門外二馬路日本租界禀由商務局札飭工程局出示保護矣（且） 
[禀復緩查沙市輪船裝貨江西]  
　　湖口統税分局上月間禀陳英商沙市輪船漏税並稽查整頓辦法當經贛撫批飭税務總局詳細核議茲已禀復謂現在水勢甚淺沙市輪船不能抵省已經改駛湖南應俟明年春夏水漲再行委員稽查云云（用） 
[傳告同鄉報名戒烟蘇州]  
　　候補道劉更年候補知縣錢浦前日傳告同鄉略謂前奉撫憲委查安徽同鄉戒烟事宜請於初十日至會館會齊各具切結准於十三日禀覆銷差云云（且） 
[陸軍部批飭更換總辦南昌]  
　　陸軍部以江西陸軍小學堂總辦候補道汪瑞闓與代辦之候補道傅春官均不合格飭令卽行更換（勿） 
[挑濬運河開工鎭江]  
　　鎭江榮觀察以徐海飢民紛紛來鎭因與府縣各官公議挑濬荷花塘及小閘一帶河道以工代賑己誌前報茲已委副將周德標總辦河道工賑事宜於初十日開工挑濬矣（拜） 
[西人捐購麫粉助賑鎭江]  
　　徐海飢民嗷嗷待哺英國聖經會文格理君戚焉憫之倡捐鉅欵在滬購辦美國　粉一萬包於初九日由招商輪船載抵鎭江當經鎭道榮觀察面諭水陸總巡周錦堂妥爲照料轉裝民船用小火輪拖往淸江一面咨請淮揚道楊觀察派員驗收携往災區核實散放（拜） 
[商界助賑鎭江]  
　　鎭郡商會總理吳澤民等本月初十日邀集商界同人勸令輸捐以充賑濟聞錢業捐有四千金綢業捐有二千金一俟繳齊卽當彙解上海總會解往淮徐等處散放云（拜） 
[上海官事]  
　　補用知州洪鼎芬通判王廷俊江蘇海運滬局委員嚴寶騏昨日均至道轅禀見○北新涇巡局委員吳德培禀請病假二天○工巡局收支委員孫鴻猷禀展病假五天（宜） 
[滬南體操會放假]  
　　滬南商團體操會現行年假禮昨晨由會董會員等邀集各會友南市滬軍管後面操塲内演説會中宗旨并由李君平書指示該會緊要目的衆皆成禮而散（尺） 
[學生准期招考]  
　　本城大東門内火腿弄公立頭舖兩等小學堂定期招考准於本年十二月初一日起至二十四日止明年正月初十日起至十六日止每日九點鐘至十二鐘所有報考各生准其隨到隨考（宜） 
[巡警局示]  
　　上憲設立巡警原爲保衛地方烟館男女混雜實於風俗有傷隆冬宵小竊發大半烟窟潛藏每晚鐘鳴十點務各息燈停當巡士專司邏察各處嚴密巡防倘敢故意違抗分别究罰封房本局禀憲遵辦　愼勿輕於試嘗（宜） 
[法界火警續誌]  
　　報紀法界新開河失愼一案茲悉係泰興里吳友立所開之烟葉行起火焚去石庫門兩幢吳由探拘入捕房交保候訊○昨晨十一點鐘小東門一枝春街品香居消夜店又兆火灾延燒房屋四十餘幢由救火會皮帶車駛往救息店主陳弼廷由探拘獲交保候究　 
 
 

Page 18

 
 
[盜匪鎗斃探夥三誌]  
　　盜匪胡二林在英界鎗斃探夥雙喜逃至法界被獲前日傍晚上海縣王大令飭差至法捕房帶匪經法總巡派探護送到縣晚膳後大令升堂訊問先據法探禀稱胡匪又名王老么前經夏口廳移文法公廨緝拿未獲昨夜黃昏該匪從英界帶鈎橋逃至法大馬路捕房門首站街華捕上前拘拿該匪卽開一鎗鎗彈擊碎某戒烟丸店玻璃窗復開無彈空鎗幸未傷人適有落差華捕前來得以擒獲旋悉已在英界傷人該匪所有手鎗兩枝彈子數十粒金環一對洋數十元俱存捕房求究胡匪供九江人本月初五夜曾至松江夥劫當典分洋數十元近偕同黨楊姓來滬在英界花烟間狎妓包探來拿開槍圖逃不料轟死一人逃至法界被拿金環係將刼得洋元購兑大令盤詰不移判交來探帶回法捕房昨晨復解法公堂研訊四十五七十四號兩華捕投稱該犯逃至法界即上前兜拿被開一鎗從右手膀擦過適七十四號落差捕前來幇捕亦被開放一鎗均幸未中得卽獲住旋在身畔抄出藥彈念粒現洋一百二十元金戒兩枚胡供念六歲前在某行爲廚丁上月初五由王老么邀往松江夥刦某典得贜來申在洋涇浜花烟間狎妓因探夥五人前來嚇詐畏捕開槍翼圖逃命訊以手槍保來稱在三馬路某洋行所購判還押候訊（合） 
[不准圖翻詐洋案]  
　　日前新閘捕房六百零八號華捕王阿三向鞋店夥吳立春兩次訛詐洋四元六角錢一千五百文經吳投拆捕房捕頭飭探張天林訪查得實立卽將王斥革次日送廨請究關太守會同德師繙譯判發押西牢兩年期滿逐出租界事後新閘捕房各華捕聨名具呈老巡捕房總巡處稱吳係靑紅幇票匪與王挾嫌誣控總巡以事經斷定未便圖翻申斥不准（力） 
[呈控售媳爲妓]  
　　北福建路孀婦陶趙氏將童養媳宋杏寳挽妓女祝如椿之母價賣于海參崴爲妓事爲陶姓族長陶錫榮所知立投老巡捕房控告捕頭飭探趙銀河查明有無此事再核昨陶又訴之濟良所經所董會同捕房著陶趙氏速將養媳宋杏寳限日領回送案訊究（力） 
[上海縣案]  
　　黃阿二喊控爭產阻殮昨奉王大令提訊黃供叔母單氏于昨日病故小的購備衣棺正擬收殮詎有叔母之壻高姓因叔母遺有樓房兩幢强欲爭奪霸不容殮爲此投控乞鑒大令傳十六鋪地甲裘　至案諭令愶差同往押令先將單氏收殮俟禀覆再核○承包工程局裝運垃圾夫頭前因向有桅之裝貨各船勒索規費致各船户爭赴縣署禀控今由局解爲首聚衆之徐上卿即坤發到縣據稱當時適在家患病並不與聞此事大令判收押候查○鄭有明土行夥鄭阿歪因購醋爭論持洋瓶擊傷炒麵店夥姚阿華身死訊實收禁在案茲復提案鄭供無異飭蓋指摹判還禁候解府審勘（宜） 
[總工程局紀事]  
　　總工程局各處轄境竊案迭出迄未破獲前晚小南門外大街附近南昌木噐店又失去貴重飾物銀洋報由南區飭探勘明形蹤勒緝○昨日寳山縣王緯臣大令派差蘇升恊同該處五十二圖總甲朱鍚奎持文投總工程局内稱上月拾九夜因朱茂忠姦佔朱錫堂之妻沈氏不從被氏紏同夫屬多人毆傷朱茂忠要害斃命由尸屬控縣驗訊供明該氏逃避在滬南萃豐弄請卽提　來差帶候質訊等因局董當即派探將氏及氏夫朱錫堂提獲解至裁判所孫明府畧　數語即命來差帶回歸案訊辦○南匯縣七灶開花米行之張斗旂　米船户王有才至局控被代收棉花你繳花　洋二百三拾九元明府判交的保出外理處○熊和尙　　　阿泉身旁銀洋一元一角扭解至案官判　責三百下押七天（尺） 
[公共公廨早堂案]  
　　張子濤投廨禀稱上月二十六晚十一點餘鐘行經垃圾橋北首愼餘里後面黑暗中忽來三四人將附近之賣橄欖者叱令遠去然後用刀向胡逼令將皮袍褂脱下携之而去當即投報匯四　房請緝昨由包探陸恊庭已將四人中拘獲其二茲蒙例究求爲嚴辦時陸探己將李寳寳蔣阿四解案讞員關太守與英巴副領事向張詰問當晚是否此二人張供李蔣己在捕房供認尙有同黨二人求一併拘辦太守商之巴君飭將李蔣仍交捕房帶回俟飭提同黨到案一併訊懲○濟良所送雉妓謝素卿至案請爲訊供謝供年二十一歲杭州人於本年四月初七日由姑母携來滬上鬻子泰記里龜奴阿大所開妓院内爲娼得洋四百五十元每日强令出外曳客如無客雖至天明不許安睡院中尙有十二歲幼妓名阿秀英亦受苦不堪太守得供判發濟良所留養補提院主阿大及幼妓阿秀英到案訊辦○前者斜橋總會侍者林紀春私寫西字車資票向客家收取洋元爲管理洋人察出交捕送案奉訊押候傳齊証人再辦昨由總會經理人邀到被取洋元之哈華托律師處洋人及某某等數洋人到案巴君將僞書各票與各人認明質証無誤商之太守謂或依泰西例僞造假票須剝去手指之罪茲格外從寛判將林紀春管押捕房两個月○山東人田生喜竊取招商華棧白鉛報探沈阿岳拿獲供出與范小二子同竊奉飭補提范到案於昨日解訊范由某律師帶案供稱與田姚二人有仇實被誣控太过判田押一月范交保開釋贓還失主○摀母龔阿桂價買甬婦陳婁氏寡媳李氏一案奉中西官訊供不認判將龔摀所育阿保寳寳两孩交濟良所留養在案昨解復訊龔延陸律師投案代辯訊之陳李氏供婆婆欲將婦人售與龔摀議索身價洋六百元龔不允祇肯出洋四百元訊之龔仍不承認質之寳寳供係龔姪媳婚帖呈案訊之阿保供並不賣娼求恩開釋太守判龔交官媒押三個月兩女交濟良所留養陳李氏交其母李兪氏領回完案○王阿二因與陸鴻飛圖賴欠欵行兇控經法公堂飭探在公共租界將王拿獲解究太守判交捕帶回法公堂歸案訊奪○侍者吳阿小前將女人汪金鳳搶去成親爲捕房偵知派探拿獲解究太守以人証未到判押候補傳馮壽生等訊奪○流氓孫阿高陳阿根王阿元陳阿二等於夜深時各持刀械至北京路南京路唐安弄等處强搶路人江文幹皮衣金表謝子和皮衣洋元陳華堂皮衣馬褂吳壽生皮衣洋元時表等物分贓逃逸各失主報由包探陸恊庭等拿獲解訊太守判各押西牢五年○乞丐沈瑞廷黃阿二萬金桃强搶薛言生皮衣各物報由包探　如海拿究太守判各發押改良所半年○前者拐婦王趙氏誘拐吉弟經董羅氏經手賣與郭阿炳各情奉中西官訊供屬實判押候著交各小孩到案再訊昨已逾限七天並未將小孩交到解請訊究太守判董押官媒五年五押官媒兩年分别示儆○陸阿二兪阿卿高阿福以寡嫂陸張氏不肯回家紏人將氏拔至馬車中由捕解究太守判各押七天氏斥退力） 
[法租界公堂案]  
　　張雲來張正祥携帶私鑄銅元銅模被探拘獲一案昨捕房將押在英捕房修機之銅匠店主王祥開移提解訊王稱機係林姓囑修餘情不知两張仍執前供判還押王交保候核○黃河路東興炒麵店過街樓失愼後由捕房將麵店主王阿毛貼隣米店主蔣伯連學徒張阿大張阿二拘獲王供由蔣囑某小販放火現己逃去官判蔣王交保著王將小販交案訊究○某報關行夥馮正林被某西商扭控在途行兇等情官判交保著交同伴陶子祥胡文寶等到案再訊○大昌行洋人控馬夫王才生行兇等情王供向索工資餘欵不付反被誣控官判開釋著下期來案領取工資（深） 
[美租界捕房事]  
　　周阿和等紏衆至華記路張姓飯店滋閙由張將周扭入捕房奉飭自投公廨控告○某印人素無恆業昨在兆豐路碼頭向輪船上西人素錢由捕拘入管押片時釋出○茂海路張王氏報稱流氓張阿瑞李阿文來家强欲將二歲女孩買去不遂行兇請究奉飭如敢再來准予鳴捕拘究○李桂生楊三芝昨將綢衣多件至天潼路押店求質由探倪順泉拘入押辦○某西人昨乘汽車至乍浦路將小車夫張彩富撞倒碾傷左足由捕併送捕房奉飭張送醫求治由該西人給洋十元養傷了事○婦人陳葛氏昨被某西人馬車撞跌受傷由該西人　到二百號捕給以洋文名片一紙將氏載入捕房轉送醫院求治（似） 
 
