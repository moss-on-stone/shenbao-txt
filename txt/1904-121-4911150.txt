# 1904 - 121 - 4911150

 

Page 1

 
 
[九通目錄出書啓] [  圖書集成局白]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分仵擊編成目錄四十卷巳續九通者得此槖鑰固屬便於檢查卽目未覩九通全書亦可藉此以上窺數千年之典章文物全　　　其在是乎現在書巳告成每部裝釘十二本無論曾購本局九通股票與否一律售洋銀二元有志經世學者　速臨申報館申昌書室及各　坊購取可也 
[新印大字遼金元三史出版] [  點石齋啓]  
　　遼金元三史爲近時極要之媾大小試塲命題皆兼及三史局　　重價值又昻海内寒儒每苦力難購置且三史中地名人名之類率皆　牙佶屈記憶難清臨時若不檢查卽素經流覽者亦往往有差舛之虞貽悮匪淺此晝最宜付之石印以便取携而竟無人計及於此今始由本齋用影石法縮印選取頂上紙墨故能字跡明顯朗若列眉平日用功旣屬不費目力而携帶則尤極相宜裝訂廿八册價極克己祗收　工本洋　四元八角欲購者請臨英大馬路本齋三馬路申報館申昌及各書坊購取 
[八續新定學務章程]  
　　一采用各學堂講義及私家所纂教科書官編教科書未經出板以前各省中小學堂亟需應用應准各學堂各科學教員按照教授詳細節目自編講義每一學級終即將所編講義彚釘成册由各省咨送學務大臣審定擇其宗旨純正說理明顯繁簡合法善於措詞合於講授之用者卽准作爲暫時通行之本其私家編纂學堂課本呈由學務大臣鑒定確合教科程度者學堂暫時亦可采用准著書人自行刊印售賣予以利權一選外國教科書實無流弊者暫應急用各種科學書中國尙無自纂之本間有中國舊籍可資取用者亦有外國人所編華人所譯頗合中國教法者但此類之書無幾目前不得不借用外國成書以資講習現訂各學堂教科門目其中有暫用外國科學書者或名目間有難解則酌爲攺易仍注明本書名於下俾便於依類採購俟將來各科學書中國均自編有定本撰有定名再行更正至現所選錄之外國各種科學書及華人所譯科學書均由各教員臨時斟酌采用其與中國不相宜之字句則節去之務期講習毫無流弊仍擬另撰科學門目釋義用資考察上海書賈所譯東文各書並不注明著者譯者姓名多自摘取原書一叚與一己私意相合者譯出流布並不顧本書宗旨閱者務宜愼擇博考免爲所誤又有京城刊印華人張某所編皇朝掌故一書其於近年時政並不深知原委往往訛傳臆造謬誤甚多學堂亦不宜讀量教員宜多看參考書章程内指出各書不過示以準繩俾辦學堂者有可下手爲教員者除購授時須按照章程内所刊各書及將來寄定頒發各書外仍須博覽旁搜以備參考高等擊堂以上學生　許帶書以備自習時參考但其書須經監督及管齋務之員查騐不悖教法者方准帶入一畢業生等獎給出身均由試官考定高等小學畢業給憑歸地方官考試核辦升入中學堂者歸學政考試給獎中學堂畢業給憑歸道府大員考試核辦升入高等學堂者歸督撫會同學政考試給獎高等學堂畢業奏請簡放主考會同督撫學政考試大學堂畢業奏請簡放總裁會同學務大臣考試凡考試應各視所學程度分門詳加考騐爲外塲並須另行局試論說文字爲内塲俟内外塲考畢合計内外場分數曁平日品行分數合格者照另訂専章分别奏請賜予各項出身分别錄用照此考試獎勵之法優劣能否衆目共覩其學業旣非戀一日之短長又可考平日之品行試官旣不致臆爲高下教員亦無所用其偏徇庶足以兼考學行杜徽幸而得眞才較之向來科舉之去取似爲核實一學堂兼有科舉所長凡詬病學堂者蓋誤以爲學堂専講西學不講中學故也現定各學堂課程於中國向有之經學史學理學及詞章之學並不偏廢且講讀研求之法皆有定程較向業科舉者尤加詳備查向來應舉諸生平日師無定程不免泛驚人事紛雜亦多作輟風檐試卷取辦臨時卽以中學論亦遠不如學堂之有序而又有恒是科舉所尙之舊學皆學堂諸生之所優爲學堂所增之新學皆科舉諸生之所未備則學堂所出之人才必遠勝於科舉之所得無疑矣章程仍未登畢容後續錄 
[本館接奉電音]  
　　昨日午後二點鐘時京師飛電傳來上諭一道旨一道敬謹譯登○三月十七日内閣抄奉上諭廣西桂林府知府員缺緊要著該撫於通省知府内揀員調補所遺員缺著豐陞阿補授欽此同日奉旨這所參疎防官犯越獄脫逃之管獄金綰章著革職拿問交聶緝槼提同刑禁人等嚴訊有無鬆刑賄縱情弊按律懲辦有獄官杭州府知府宗培著交部議處仍著勒限卽緝官犯譚汝玉務獲究辦餘著照所議辦理該部知道欽此 
[電傳宫門抄]  
　　昨日午後二點鐘時京師友人専電告知本館云三月十七日皇上召見軍機大臣及溥𨬔 
[譯日本電詳述日占九連城事]  
　　字林西報云駐滬日本總領事接到日本官電内開日本黑木大將報知日政府稱華歴三月十一日日人預備橋梁擬渡鴨緑江用御林軍與第二軍在鴨緑江中與俄兵接戰江中有小島數處爲日兵所據御林軍中有九人略受微傷有十六人受傷較重其第二軍中則無一人受傷者俄人不敵而退傷者頗多均舁至尢連城内暫住有一俄騎兵被日人所獲詰知謂西伯利亞東邊係俄第二十二第二十三第二十四隊爲先鋒與日互戰後查知第二十二隊之俄兵官西牛洛夫己戰死沙場中經日人舁至義州代爲进葬此外有俄兵屍身九十五具馬六匹均爲日兵携去俄兵發砲攻義州自十一日直至十二日日人均不還擊惟鴨緑江内有日兵船兩艘與俄兵攻擊迨十三日御林軍内分兵二枝馳至虎山查探情形其一枝至梨花園遇俄人遂與接戰俄兵死五人旋卽逃去十四日第十二軍在水口鎭建浮橋至十五日晨橋成日兵遂渡俄兵自上午十點四十分鐘發砲至下午一點二十分 
 
 

Page 2

 
 
鐘始息日之兵官受微傷者五員死三畫兵弁三員傷二十二員是晚八點鐘另在中間所建之一橋亦己工竣日兵均渡登虎山是日日晒兵船又在安東縣附近與守岸俄兵相戰俄發巨砲至一點鐘之久日兵無傷俄人遂退十六日黎明時日兵發砲攻魚水口註譯音西北邊之山山上駐有俄兵猛攻至九點鐘時山爲日兵所據遂進逼九連城俄人抵死相拒日御林軍及第二軍第十二軍分爲三路直前猛撲安東縣一帶及魚水口等處均爲日兵所奪御林軍分三路包圍竭力攻擊獲其巨砲二十尊及馬與砲架并兵官二十員兵士無算餘皆倉皇潰逃向鳳皇城一帶而去是役也日軍死傷者約七百人至所獲之物計快砲二十八尊又槍及藥彈有被俘之俄兵官稱有俄統領二人己經受傷俄兵死傷者於共八百人云 
[俄兵退守]  
　　華歴三月十七日英京倫敦來電云日兵刻己占據九連城俄兵於此處視爲要地今巳失守恐須退至鳳皇城矣 
[俄焚城邑]  
　　華歴三月十七日英京倫敦來電云路透電局派在日本東京訪事人報稱駐守安東縣之俄兵因不敵日兵頓卽退出臨去將安東城舉火焚燒殆盡然後退駐鳳皇城刻下鴨緑江一帶己全爲日人所占矣 
[俄兵據地]  
　　華歴三月十七日日本東京來電云俄有兵士一千名馳至遼河之西據有地方六處 
[俄築砲臺]  
　　三月十七日京師來電云俄人在遼東灣之西邊及北邊等處建築砲臺 
[日船遇霧]  
　　駐滬日本總督欽奉日本官電内開海軍少將上村氏統率艦隊於華歴三月十一日駛至高麗元山擬進攻海參威爲大霧所阻旣而聞日本運兵船被俄艦發砲擊沈乃於十二日由元山駛出偏尋不遇遂駛回海參威左近意圖進攻詎料　重逸如故不得己仍駛回元山 
[俄人封口]  
　　山海關來電云俄人在營口河口沈設電氣水雷其地在砲臺之前相距五西里許共沈一十七具由臺上通電以擊敵船目下港内有一德國商輪船正欲鼓輪他往而海口巳全被俄人所封矣 
[俄軍費巨]  
　　英京倫敦來電云日前俄國政府豫算戰時經費計調出陸軍五十萬名與日相持十閱月約費盧布四億五千萬枚可謂巨矣 
[俄興彩票]  
　　英京倫敦來電云俄國政府近擬創行彩票以赢餘之欵撫卹陳亡軍士所遺寡婦孤兒計每紙售盧布十枚共集成一百萬枚 
[俄憂内亂]  
　　德國某日報云俄國商務疲苶不堪逆料與日搆兵至少須十八閱月此十八閱月内務須鼓動民人志氣使之奮興并使寄居西伯利亞鐵路附近之民爲我所用蓋以目下戰爭之事起於西伯利亞一帶地方也從來俄國人民之家於拔路氣苦沿岸諸州者意氣頗爲平穏且能各勤其業自與日人開戰人心大爲動搖其立之亭族人愛司亭族人凡在夫因倫獨地方之賤民莫不蠢蠢欲動舊京木斯科及其他各郡邑工作繁盛之處皆有擾亂之虞聞亂民欲先殺害猶太人徐及廣有田地之富翁及資産饒裕之土著而俄皇太后所信任之矮立幾息夫總督不知因何甚怒海軍部人員以致武職大員以及尋常武弁咸深閉外户不敢乘馬出行俄京名學校生徒亦擾擾紛紛大有乘機作乱之勢云 
[瑞丹中立]  
　　華歴三月十七日英京倫敦來電去瑞典及丹麥二國朝廷各降上諭定爲中立之國不准俄日兩戰國兵船駛至境内 
[湖邊設電]  
　　英京倫郭來電云横過貝加爾湖之電綫時被狂飇摧折以致消息不通俄政府病之特令希能司哈路司開公司在湖之兩岸創設無綫電報以便隨時傳報軍情 
[營口防務]  
　　山海關來電云目下營口附近共駐俄兵三千餘名臺上安置砲二十八尊燭海電光燈二架大石橋遼陽奉天共駐俄兵三萬餘名砲六十尊都計滿洲各地分駐俄兵一十七萬餘名 
[韓請設官]  
　　高麗漢京來電云俄國自與日本開戰以來韓人之寄寓東三省者枝棲盡失流蕩無歸中國地方官待之頗甚酷虐因頻頻赴京師韓使署聲訴苦情韓使頗不耐煩申請政府在天津等處派設領事官以資保護 
[軍威荼火]  
　　日本大阪華文報云中國北方陸軍歸直隷總督袁慰帥統率者一直隷常備軍步隊二標約七千人馬隊二標約二千人砲隊二標約一千五百人工兵一大隊約五百人輜重兵同上合計一萬一千五百人二武衛右軍步隊五營約一千人馬隊一營約五百人砲隊一營約一千人工兵一營約五百人合計七千人三北洋親軍步隊五營一千五百人馬隊二營一千一百五十人砲隊一營二百五十人合計千九百人四自强軍步隊八營約一千八百人馬隊一營約三百人砲隊二營約六百人合計二千七八百人五直隷毅軍步隊八營四千人馬隊一營二百五十人砲隊一營五百人合計四千七百五十人六正定練軍步隊三營九百人馬隊一營二百五十人合計一千一百五十人七大名練兵步隊三營一千二百人馬隊二營四百人合計一千六百人八宣化練軍步隊四營一千二百人馬隊二營三百人合計一千五百人九熱河練軍步隊六營二千四百人馬隊二營六百人合計三千人統共三萬六千一百人 
[革員入獄]  
　　京師訪事人云革員王照前因悮伍康梁避跡東瀛迄今數戴近忽潛回内地三月初旬某日謁那琴軒尚書未獲接見旋自赴外務部守候堂官入署時攔輿自首初九日經外務部押送刑部下之於獄至王如何供訴刑部如何入奏尚未得悉情形也 
[松江歲試六誌]  
　　松江訪事人云本月十七日江蘇提督學政唐春卿大宗師覆試合屬生員經史策論雜作亭午時放牌發出府華奉婁四學生員招覆案松江宋樹基增俞逹璋附黄報廷廪沈銑廪沈洪鈞附柳舒祥廪張紀鴻附胡師瑗附張作楫廪顧保圻廪丁煕咸廪唐元斌廪聶章玉增姚前迪增徐應聘廪凌瀚廪陳應祺廪顧均平附沈昌鳳廪孫仁傑附俞安璋附陳金鑾廪謝葆鈞廪陸廷槐增梅開福廪華亭閔瓛禀閔檝廪沈厚元附張昭淮附顧錫建增錢鍾騏增唐遇隆增廖元禧附楊承溥附吳寳璜附沈傑附廖傳書附孫承兌廪王紀源附盛時溥附黄應桂附俞華璋增譚翼珪附張葆馨廪蔡光照附黄熙曾廪朱麟媾附沈葆章附奉賢莊禮柔倪良佐張治泰瞿昻雲斐晃瞿志鵬金廷儒朱贊臣胡德薰吳玉良廖光裕葉錫榮吳士璋張曜樞羅人驥婁朱彭齡附平其政附張永祚增和景淵附蔡光輝廪楊文蔚增倪廷棟廪陳則藩附李宗華附翁肇源附吳望曾增杜肇綸缯丁繼庠增湯銘廪張作 
 
 

Page 3

 
 
邦增張道南附吳朝楨附張樹勳增孫增浩增尹良轉增姜渭鍾增王鵬增張思旦廪覆試策論雜作題經學訓詁理學諸子題光被四表解以國服爲之息解鄭箋豳詩有豳雅豳頌之說朱子則疑楚茨至大田四篇爲豳雅思文臣工噫嘻豐年載芟艮耜等篇爲豳頌然亦無定論試详辨之勸學篇論治經之法約以七端至簡至要意在破經生箸述之門面専主通曉大義諸先究心經術試參稽而詳說之巨爲規矩本字攘爲揖讓本字考語孟如丈尺權衡相似以此去量度事物自然見得長短輕重論多算勝少算不勝論史學中西政治題馬貴與日本代井田之良法壞於商鞅唐租庸調之良法壞於楊炎然後之爲國者莫不遵商楊之法一或變之則煩櫌無稽而國與民俱受其病以古今異宜故也斯言果允當歟錢氏考異趙氏劄記王氏商榷均讀史之階梯三書得人優劣試論斷之書醒寛鹽鐵論後天用莫如龍地用莫如馬人用莫如龜說斯密氏之論鈔極言其便民又慮其病民其籌畫最爲完備今欲行鈔其中盧實相抵情形收發操縱利弊應如何參核權度合於計學家言以期盡善策意大利之獨立德意志之復　日本之維新當其兵連禍結岌乎不能自保何以一轉移間遂爲地毬上雄國其自强之要領安在地理算學化學格致醫學題西印度海灣羣島分屬英吉利西班牙荷蘭法蘭西試剖析而縷述之或謂級數有合於尖錐而尖錐不可以釋級數其說然否生物質内淡氣之數如何考驗至淡氣之形性若何能詳徴歟有甲乙丙丁四人同與戊相會嗣後甲隔四日一會乙隔八日一會丙隔十四日一會丁隔十六日一會問四人須幾何日始再同會於戊泰西自來水之法用鐵管多枝理地引水無論樓房高下均能曲折贯注中國亦有水磨水碓諸器其理是否相同試互勘之泰西有用藥射入　管之法施之食管閉塞昹管暫停及霍亂急救等症其法得失若何中醫書中有先言及否試參證之 
[上海官場紀事]  
　　前日山東候補道方鶴人觀察燕年由日本來滬昨日趨詣道轅拜會蘇松太兵備道憲袁海觀觀察○新任浙江寗紹台道高嶼卿觀察由京來滬昨日命駕詣道轅拜會袁海觀觀察○湖北候補道宋芸子觀察育仁現充江陰南菁高等學堂總敎習昨日道經滬上將赴澄江特詣道縣各署投刺○兩江營務處會審局提調江蘇候補知縣胡肇蘭明府子功奉兩江督憲魏午帥江蘇撫憲恩中丞札委辦理長江一帶私梟昨日捧檄來滬特詣道轅禀知一切 
[銅圓過滬]  
　　署理兩廣總督岑雲卿制軍札委廣東候補知府王太守秉心押解蘇省商請代鑄之第八批當十銅圓二百萬枚乘廣大輪船抵滬昨日乘輿詣蘇松太兵備道轅禀請道憲袁海觀觀察照會江海關稅務司免稅放行以便解赴蘇垣交納 
[懸賞緝盜]  
　　日前上海縣汪瑤庭大令接到長洲縣蘇静庵大令來文内開據住居十五都陸墓鎮民婦沈艾氏禀稱日前夜上被匪撬門入内劫去銀洋衣飾值價頗鉅求請緝拿等情當卽勘騐屬實除飭差緝拿外爲此移文恊緝如將贓盜併獲賞洋三百元首盜一名元夥盜一名賞洋五十元知風報信因而拿獲者賞洋三十元本縣儲庫以待决不食言等由刻己通飭差捕四出緝拿矣 
[春賽一志]  
　　昨爲西人賽馬之第一日第一次二十四馬同賽沙遜洋行土也首到馬雜花衣大紅色帽黑色第二次十一馬同賽祥茂洋行白格爾代老孛生首到馬靑色衣帽皆紅色第三次二十三馬同賽白格爾代愛孛來首到馬靑色衣緑黄二色帽緑色第四次十三馬同賽大白格爾代愛孛來首以馬及衣帽皆白色第五次十五馬同賽水遜洋行土也首到馬白色衣紅色帽黑色第六次十二馬同賽大白格爾代怡和洋行某西友首到馬及衣帽皆黑色第七次二十二馬同賽小白格爾代怡和洋行麥格里克首到馬白色衣紅色帽黑色第八次十三馬同賽小白格爾代强克生首到馬灰色衣緑黄一色帽緑色第九次十六馬同賽克來登代裕泰洋行某西友首到馬白色衣帽皆桃紅色第十次二十三馬同賽小白格爾代强克生首馬灰色前眼帽皆緑黄二色 
[作僞宜懲]  
　　甬人蔡連科賃得美界斐倫路第一百六十四號房屋開設小錢莊常將銅質僞洋銀及僞鈔票乘人易錢時　弄神通濳行掉换受其害者僂指難終前晚本邑人某甲持洋銀一枚浼蔡估看蔡暗以僞物易之甲忿不能平奔赴捕房聲訴捕頭派令包探陳三林協同二十七號西包探前往搜出銅質僞洋銀若干枚僞鈔票若干張遂將蔡拘入捕房押候解送英美等國租界公堂禀請讞員黄耀宿司馬訊鞫情由從重懲治 
[上海縣署瑣案]  
　　方奚氏控張子餘冐贖田地等情縣主汪瑤庭大令准詞飭提一千人研訊方奚氏供稱丈夫在日以地七分八釐抵與徐姓得洋銀四百六十元今被張冐贖向論恃蠻求恩訊究張供稱田係小的之産氏地在日借抵與徐刻向贖回並無不合大令飭張協同十一圖地保姚旭生將地查明何人收管禀候復訊○翁四海控翁德咸强借不遂攫取棉花門窓等情大令研訊之下四海供稱小的係本邑浦東人務農爲業德咸同姓不宗向與流氓爲伍本月初八日來家强借不遂所欲揚言欲糾黨擄人小的情急挈妻逃避至初十日德咸果糾人至家扭去房門之鎖攫取棉花衣一包大門一扇桌子一張大小脚桶兩口白米一石小的聞信往阻旁有一人手持刺刀向小的恐嚇不得己奔訴二十六圖董事令偕地保翁海元往索德咸一味蠻横是以控求訊究德咸供稱族叔四海生有三子長次均巳物故去冬忽令次媳與三子成親浼小的代賖酒肉共需洋銀二元餘屢向索師分文不付初十日又往索取適叔父不在家中故取其花米桌子脚桶等物現均寄存楊某所開小烟館内求恩寛宥當卽交還大令飭責五百板收押所中諭令海元弔還各物禀覆核奪 
[蘆子城語]  
　　本邑城隍廟西首新園烟館主某甲將樓上餘屋轉租與張姓開設茶寮前晚因賭起釁擊毁所懸火油燈頃刻烈燄熊熊幾肇燎原之禍幸經烟茶客幫同救熄不致成災○本邑城隍廟豫園每屆春令向有品蘭之舉本屇會中人定於三月二十二十一二十二等日互賽想屆時閒情勝致自必與幽查雅韻同長也 
[述營口分會情形]  
　　上海萬國紅十字營口分會中西董事魏伯詩德等函電稱分會初設在附近一帶遍告客籍商民以兵事將臨地方危險本會誼應救護請各自酌量如川資無著者當由本會酌給並酌備零用護送出險乃衆情安土重遷且海口輪船尚在出入不無觀望迨俄國封港令下其駐防防丁一夕數驚誤將中國民船疑爲日軍己至轟放槍砲商民船户誤傷甚多遂陸續至本會懇照前說設法出險魏伯詩德等一面電請北洋官紳按照滬會定議赶辦車船免票寄下應用一面因免票尙未寄到先於各人衣襟下手掌内各蓋一小印取給洋銀初由西董分起送至車站與管站人說明騐有此等圖記者不再索車價陸續載送入關自此内地得信者絡繹而來免票亦皆寄到此後人數日多經費日鉅務求源源接濟等語按魏君久在營口等處傳耶穌教有年彼處無論何人均知有魏牧師現本會救護等事卽在其教堂辦理俾待救護之入較爲近便也 
[上海萬國紅十字會啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　三月初三日户部宗人府正白旗值日無引見崇中堂承燕各假滿請安奎俊因伊子得保獎謝恩　　主顧祥各續假十日霱公續假二十日皇上召見軍機大臣攀桂遞封奏一件○初四日禮部太堂寺正紅旗值日無引見莊王卓公各假滿請安廣東參將杜淦謝恩浙江參將喬熾昌謝恩阿王請假五日瀛員勒續假十日皇上召　軍機大臣及敬中堂郡察院遞封奏一件○初五日兵部太僕寺鑲白旗值日無引見興伯請假十日皇上召見軍機大臣○初六日　　　擦　火理寺廂紅旗值日無引見洵貝勒德公錫侯各假滿請安順王聨芳各續假五日皇上召見軍機大臣及　仁關黄昌年遞封濟一件 
[示懲地痞]  
　　鎭江訪事人云郡城地棍横行往往身藏利刃藉端滋事常鎭通海道　月樓觀察間之面諭署丹　　洪鷺行大令醫察局總辦竇甸高明府及各巡查局各員一體嚴拿並重申禁令諭以如再有棍徒結黨持刀行兇强　打架者一經獲案定照光棍例定罪决不姑寛若輩聞之或可稍稍歛蹟矣○儀徴淮鹽督辦蒯禮卿觀察於月之初一日束官舫抵京員　泊大馬頭登岸拜會各當道勾留數日旌卽折赴金閶一行也 
[法艦過潤]  
　　鎭江訪事人云月之初六日有法國兵艦一艘由漢口鼓輪抵鎭下　江中既而管帶某君登岸拜會天主黨司驛　方禮君及駐鎭各領事官未幾各西員亦至舟次答拜 
[浦東保甲總巡局瑣案]  
　　日前流氓王毛郎等匿跡浦東陸家嘴一帶約同張勝講等向人訛詐經江海關巡江吏　　可懋投　保甲總巡局總巡謝岳松明府提案訊供判令笞責若干板枷號一月○王阿寳扭控沈阿毛藉端索詐等情總巡謝明府提訊之下知係因睹起　判各責五百板具呈攺過切結然　交人保去○前晚流氓小福泉等將浦東保甲總巡局護勇甲乙丙三名誘至浦江某划船上宾出利刃向之恐嚇聲言必置之死地三勇情急再四哀求始得脫險次日禀知保甲總巡謝岳松明府明府立飭差勇四出查拿務獲懲辦 
[南市馬路工程局案]  
　　日前陳子言投南市馬路工程局遞禀聲稱有房屋一所坐落祥祀馬頭馬路旁去年十月賃典日商中通元機器棧議定每月屋租洋銀二十元後將所付頂首若干元劃退外尚欠洋銀三十元向之索取措不付　爲此禀請飭差封閉以便將生財賠抵總辦翁子文太守批其牘尾日中通无所租房屋當時旣有中保自應向彼理論不必遽請發封租摺發還 
[南市捕房紀事]  
　　鄕人張裕生以其妻某氏被蟻棍葉嚴氏誘出賣與某姓因涣其友郭松松扭氏至捕房據情擊訴捕頭令押候解送馬路工程局禀請總辦翁子文太守訊究○昨日上海縣主注瑤庭大令飭全順薛貴沈翔三投赴浦東緝拿流氓旋由夥役唐霄卿周炳全拿獲朱銀奎吳鶴林林華春諸桂松王大小弟五名中途王忽逃逸乃將朱吳林諸四名雇舟載至董家渡迨起岸時行經張關福宋金生王桂寳三人所泊船上張起而攔阻大肆咆哮宋得持刃行兇唐周二夥役大聲呼救十六號及八十號兩巡捕聞聲而至帮同拘獲解入捕房捕頭令押候解送工程局禀請總辦翁太守訊核 
[英美等國租界公廨會訊究]  
　　前者英商葛荔投本管總領事著控花旗洋行買辦許品南欠銀一千三百餘兩等情經前任英繙譯官迪比南君會同讞員黄耀宿司馬提許研訊前日午後司馬偕新任英繙譯官德爲門君升堂覆訊葛荔隨相文律師之夥雪門律師投案聲稱商人控許之案前經訊明伊自求寛限料理迄今己閱月餘從未至商人處清理今商人急欲回國可否將許提案押令追還司馬謂許前稱仗之农服可抵洋銀三百元果有此事否答稱有之司馬日此案己由詐兩次繳銀四盲兩今尚短六百餘兩本分府自當傳案訊追葛荔乃唯唯遷諭而退○英商濮魯投本管總領事署控華人鍾保榮虧欠銀五百兩等情經英總領事據情照會公廨司馬查得踵家住松江華亭縣境因派差往提到案昨日午前十下鐘時會同英繙譯官德爲門君研訊濮魯申訴前情鍾供小的前在上海法租界爲花米掮客法春與及人葉榮注合開火油字號至十一月初結帳除虧耗外尙餘股本洋銀一千元倩同鄕人王三大將七百元歸還濮魯三百元倩王帶回家内詎料王將七百元一欵任情吞没致濮魯至今無著尙求寛限以便變産清償司馬商之德君著交的實人保去限三禮拜内將銀如數繳案違干提比 
[英美等國租界公廨晚章瑣案]  
　　甬人韓陞和控妻母袁戚氏匿女等情讞員黄耀宿司馬飭某包探將袁戚氏母女提案前晚升堂研訊韓陞和供稱小的係浙江寗波府鄞縣人五年前袁戚氏贅小的爲壻曾出茶禮洋銀一百五十元生有一子今己五歲不料三年前小的患咯血症被岳母逐出向論不理是以控求訊斷袁氏供小婦人年三十六歲紹興人丈夫病故再醮與韓五年前小婦人因欲分娩向取洋銀十元韓卽避不見面今忽投案誣控求恩明察袁戚代供小婦人因無兒子贅韓爲婿詎料韓不顧家小婦人不得己囑女兒出外傭工韓又不許尙求明察司馬將韓申斥一番著領袁戚氏母女回家安分度日○前者甬人傳龍在控王志鴻佯稱薦伊子爲某洋行買辦騙去銀一千二百餘兩等情司馬訊取口供將王押候傳訊司帳人張漢卿前晚提張質對張供稱帳簿在王之世　章姓處請將存寳興號内之簿據弔案查核司馬允之叱令退去王還押候飭差弔到帳簿復訊核辦○汪升投上海縣署控郭建侯借銀圖賴等情縣主汪瑤庭大令准詞備文移請司馬將郭提訊郭供所欠恕本堂之欵有田單抵押司馬飭押候移送縣署歸案質訊 
[英美國租界公堂瑣案]  
　　前晚流妓葉文卿妓奴王李氏在湖南路强也曳行客經三百六十五號三百七十七號兩華捕拘解至案襄讞委員王松丞刺史高之美總領事署繙繹官白保羅君判罰洋銀二十元○包探方長華解王天禍至案禀稱伊行竊陳金山所開小客棧内夾被當場拿獲扭交小的送案請訊陳供訴被竊情形王認竊不諱刺史判責一百板○包探倪順泉禀稱積竊朱阿金攫娶小孩阿妹甯上所籠銀釧適爲小的所見拘押捕房今者捕頭令解案請究朱供稱此釧係小的友人所攫刺史微笑日爾果與賊爲友耶隨判責一百板枷號一禮拜○包探王長桂解小車夫包昌保計張記至案禀稱前日計混用西歴四月分小車捐照收捐人潘阿方查知扭交小的盤詰之下供係包所給爰一併解請訊究包供稱此照不知可人置在小的房内竹箱上叩求明察刺史著一併還押隨候飭探查明作僞之人解案訊究○女工朱陸氏楊王氏在老公茂軋花廠工作乘隙竊取棉花一小包報由包探李四春拘案請究刺史判令將朱陸氏押兩日楊王氏責手心八十下○包探邊槐州解沈阿三至案禀稱此人昨在天后宫内設攤誘賭由小的拿獲解請究辦刺史判荷　五日發犯事處示衆○包探朱桂生解顧時生李鳳明至案禀稱伊等二人串騙陳品福家金　鑽　耳環及大理石屏等物報由小的拿獲解請訊辦顧供稱陳積角小的洋銀三百六十餘元　索不還將物托賣小的因分寄與潘鴻茂及北石路永源押店内求恩交人保出取回刺史飭還押捕房限一禮拜内將物呈案 
 
 

Page 10

 
 
[法和界捕房瑣案]  
　　上海縣署差役楊和尚前因奉票至法界提姚景星不先投報捕房經包探拘押翌日捕頭解請讞員陳楚生天令訊供飭責六百板楊連稱小的願罰因判罰洋銀五十元楊遷延迄今挺押不繳大令因於昨日提案復訊楊供小的實苦力有不逮求恩　免犬令著遵前斷笞責六百板送縣辦理○積竊小通州卽吳阿二行竊某姓家金磅金戒指等物持至英界典錢被某包探所雇夥役何四寳等偵悉勒令兌銀瓜分事發解經大令訊供管押昨日提吳到案著枷號一月期滿責釋○偷兒張阿弟行竊某姓家錢三十千報經包探查獲解奉大令訊供著重責四百板旋詰知英界尙有别案飭送公廨訊懲○庫夫陳加桂因向王李氏爭論車資毆傷面部經巡街捕拘獲解案大令著　責二百板 
[美租界捕房紀事]  
　　前晚病丐某甲倒臥派克林路某西人家左近適爲西人所見派人雇車送人捕房捕頭令轉送同仁醫院求治○前晚二百四十四號華捕巡至有恒路見粤妓周大紅沿途招徠狎客因卽拘八捕房後經鴇兒某氏繳存洋銀二十元將大紅保出○前　賃居斐倫路第十三號房屋之日本人某甲被賊竊去報時鐘等物因卽投報捕房請爲查緝捕頭允之○昨晨歹人朱阿金騙取陳姓女郎臂上所籠銀釧經女父興彩投報捕房捕頭派包探陳三林將朱拘獲押候解送公堂禀請讞員黄耀宿司馬訊辦○昨日無至杜時生李鳳鳴騙得粤婦陳品梅之金鋼鑽鑲耳環一副報由捕頭派包探朱桂生拘入捕房捕頭令押候解送公堂禀請究辦○昨晟寄居靖遠街第九號屋内之甬人沈四寳以前晚被賊竊去衣服若干件投報捕房捕頭允派包探查緝 
 
 
 

Page 11

 
 
   
 
 

Page 12

 
 
   
 
 

Page 13

 
 
臣尤須秉公核議不可稍涉瞻徇等因欽此又准禮部咨嗣後凡有入祀名宦鄕賢者須俟其人身殁三十年後立准具題核辦若未及年無論予孫有無現任九卿槪不准遽行題請各等因歴經遵行在案兹查據陳州府知府劉更壽轉據西華縣知縣詳稱據邑紳舉人馬附驥等聯名請將己故汝州直隷州知州原西華縣知縣史秉直入礼名宦造具册結等情當經行可覆查去後據布政使瑞良查明該故宦子孫並無現任九卿其居官政續按之紳民臚舉各節實屬有裨國計民生且其人身殁己逾三十年核與入祀名宦之例　符詳請具奏前來臣查故宦史秉直學道愛人經徴飭吏勵清標以酌水政拙摧科課樹藝與力田心勞撫字而且患災能捍教卷兼施宜乎化洽桐卿感銘桑社遵汝潁而諏諮　事棠芾猶存在國家之策勉循良粢盛宜荐合無仰懇天恩俯准將巳故汝州直隷州知州原任西華縣知縣史秉进入祀名宦祠以順與情而昭激勸除將履歴事實各册結咨部查照外相應攺題爲奏謹會同河南學政臣王　恭摺具陳伏乞皇太后皇上聖鑒敕部核議施行謹奏奉硃批禮部議奏欽此 
[記名提督劉奏爲恭報洋巡班滿歴過洋面情形據實具奏摺廿七日]  
　　記名提督廣東碣石鎭水師總兵奴才劉永福跪奏爲恭報洋巡班滿歴過洋面情形據實具奏仰祈聖鑒事案奉上諭嗣後沿海水師各提鎭著於每歲出洋時具奏一次俟出洋往返事畢卽將洋面如何情形據實具奏欽此欽遵業將光緖二十九年七月初一日下班出洋統巡日期専摺具奏在案計自七月初一日起奴才出洋接管兵船督率中左右三營及轄屬平海營值巡將備弁兵船隻在於上下交界一帶洋面往來梭巡嚴密督緝迨八月初十日巡至左營甲子洋面與東上路澄海營叅將兵船依期會哨一次十一月初十日巡至中路佛堂門洋面與水師提標中軍叅將兵船依期會哨一次至沿海各砲台礟位官兵技藝及軍裝火藥器械俱於巡洋經過之便分别會演考騐以期一律純備均經通報在案兹屇下班洋巡期滿歴巡所轄各營洋面均尚安静奴才遵例於本年正月初一日撤巡回營辦理營務所有光緒三十年正月初一日上班統巡洋面就日札飭轄屬調署平海營叅將張殿琦接管兵船認眞督緝母稍疎懈以仰副聖主綏靖海疆之至意除將洋巡班滿日期早報兩廣督想查核外理合將洋巡　滿歴過洋面情形據實恭摺具奏伏乞皇太后皇上聖鑒謹奏奉硃批在道了欽此 
[河南巡撫陳奏爲審明巳革府經歴因事受財按律定擬摺廿七日]  
　　河南巡撫兼管河工事務臣陳夔龍跪奏爲審明己革府經歴因事受財按律定擬恭摺仰祈聖鑒事竊照南陽府經歴李起鳳囚奉差查辦泌陽縣教案不實不盡經前撫臣錫良奏叅革審於光緒二十八年四月二十九日奉到硃批著照所請該部知道欽此欽遵行司委提人卷來省發府審辦旋據開封知府石庚督同候補知縣汪鴻遇等審明議擬詳由布政使瑞良按察使覺羅鍾培會詳到臣經臣覆核咨部兹准刑部咨覆以己革府經歴李起鳳係奏革歸案番訊之案未便據咨率覆應令奏明辦理等因臣覆加查核緣李起鳳籍隷江蘇吳縣由監生報捐府經歴指省河南光緖九年驗看到省十四年補授南陽府經歴蕭金泉在李起鳳處充當家人服役多年二十七年十月二十七日前南陽府知府傳鳳颺因辦理河南天主教務法國副主教倪三多以積案不理懇請委查當由府扎委李起鳳赴泌陽縣查辦因内有教民王應顯呈控關銘新於二十六年六月間伊教抄搶一案差傳未到經李芝波說合由關銘新賠償教堂銀一百五十兩具結了事另許給李起鳳酬勞銀一百十五兩蕭金泉隨封銀二十五兩李起鳳後只收受銀七十五兩蕭金泉隨封銀如數收到均係李芝波過付旋由南汝光道朱壽鏞查得該經歴李起鳳查辦未能周妥咨司撤任並前撫臣錫良將李起鳳奏叅革審行司委提人卷來省發府審辦前府張揩督委提訊供情不符移委候補道通判陳毓藻前任南陽府會同查明移覆張澐卿聚衆滋事係在該某員李起鳳查辦教案銷差兩月之後尚非由其激成行縣查傳關銘新等在逃末獲張楷卸事前署府袁鎮南審擬解經臬司以犯供翻異發回復審袁鎭南卸事該府石庚到任接准移交提訊審明經前撫臣以該革員受財上收銀七十五兩勞無證佐恐有避就復經行據泌陽縣查復逸犯關銘新等弋獲無期差傳關銘新之姪關汝賢等訊供無異取結禀送覆鞫該犯據供前情不諱擬議詳由兩司會詳到臣覆核咨部兹准刑部以奏革歸案審訊之案未便據咨率復咨令奏明辦理臣覆加查核無異律載官吏受財者計贜科斷無祿人減一等有祿人不枉法贓折半科罪一十兩杖七十三十兩杖九十各等語此案李起鳳奉委查辦教案業經覆明賠給銀兩禀　銷差並無率涉張澐卿聚衆滋事之案亦無另激事端惟該革員聽許關銘新銀一百十五兩上收受銀七十五兩於事不爲曲法係嚴不枉法贜應按入己之數折半科罪李起鳳合依不枉法贓三十兩杖九十律擬杖九十恭逢光緒三十年正月十五日　　恩詔事犯在正月初一日以前不在不准援免之例業己革職應毋庸議蕭金泉收受隨封銀二十五兩亦應按律折半問擬蕭金泉合依不枉法贓一十兩杖七十無祿人减一等律杖六十事犯亦在恩詔以前應請援免李起鳳蕭金泉所受贓銀分别照追入官關銘新李芝波飭緝獲日另結除將供照咨部外年有審明按律定擬緣由理合恭摺具奏伏乞皇太后皇上聖鑒敕部核覆施行謹奏奉硃批刑部議奏欽此 
[太僕寺卿裕奏爲病久未痊懇恩俯准開缺調理摺二十八日]  
　　三品銜太僕寺卿奴才裕庚跪奏爲奴才病久未痊籲懇天恩俯准開缺調理恭摺仰祈聖鑒事竊奴才前因奉使法國在巴黎感受寒濕以致兩腿麻木跪拜吃力回京後仍未見痊可祇以上荷聖慈高厚感激之私至切報稻是以仍一面勉强供職一面延醬調治冀速全愈稍效涓埃廼數月以來内外兼治雖麻大稍减而右腿酸痛如舊每遇陰雨即難舉步似此情形萬居痼疾彌深　灼奴才去歲過滬時有素職良醬陳濂曾爲診治頗見功効該醫因年邁不肯遠出卽使前往就醫旋治得宜以時日計之亦非數月不可實未敢以犬馬病軀有曠職守再四思維惟有據實陳明仰懇天恩俯准開缺俾得就醫調理一俟病痊卽當泥首宫門求賞差使不敢稍躭安逸自外生成所有奴才因病懇請開缺緣由謹繕摺具陳伏乞皇太后皇上聖鑒訓示謹奏奉旨一道 
 
 

Page 14

 
 
[甘肅新疆巡撫潘奏爲道員因病出缺照章扣留外補摺廿入日]  
　　甘肅新疆巡撫林巴圖魯臣潘效蘇跪奏爲道員因病出缺照章扣留外補恭摺仰祈聖鑒事竊據署温宿府知府聞瑞蘭申稱阿克蘇道江遇璞現年八十歲湖北隨州監生由捐指江西分缺先補用知縣投効卓勝軍原保花翎知府補用直隷州知州光緒十二年留新候補歴署喀喇沙爾廳同知温宿和聞各直隷州知州兼護阿克蘇道嗣借補喀喇沙爾廳同知剿辦關外河湟廉韭肅清案内保開缺免補知府以道員留新補用並加鹽運使銜二十四年十一月奏補阿克蘇道二十五年八月二十一日到任新疆七　防戍案内保加二品頂戴二十九年十二月偶感風寒醫藥罔效延至三十年正月初五日在任病故等情詳請奏咨前來臣覆查無異所遺阿克蘇道係繁疲難二項要缺從前設省時議定由外揀補容臣會商督臣另行遴員請補以重職守除咨部外謹會同　甘總督臣崧蕃恭摺具陳伏乞皇太后皇上聖鑒謹奏奉硃批吏部知道欽此 
[甘肅新疆巡撫潘奏爲懇恩俯准開去趙有正游擊寳另行揀員請補片二十八日]  
　　藩效蘇片再臣據署阿克蘇鎮總兵谷振傑呈稱該鎭標中營寳任遊擊趙有正於光緖二十一年奉調入關迄今年久尚未回標現值整頓營務之際該遊擊爲闔標領袖督率操練兼理錢糧在在均關緊要該員旣在甘省供差不能回任自未便懸缺久待應請奏明開缺另行揀補以専責成等情前來臣覆查所請係屬實在情形相應仰懇天恩俯准開去趙有正原補阿克蘇鎭標中　遊擊實缺由臣另行揀員請補以重營伍除咨部外謹會同陜甘總督臣崧蕃喀什噶爾提督臣焦大聚合詞附片具陳伏乞聖鑒訓示謹奏奉硃批兵部知道欽此 
[山西巡撫張奏爲署武川廳同知山西候補直隷州知州李益習革職後留營効力以贖前衍片二十九日]  
　　張曾　片再據幫統口外續備軍署理武川廳同知李益智栗稱該廳鄭家灘地方有趙三小仔素不安分上年十二月初五日行竊　有林家糧粟等物次日被鄭有林查問趙三小仔卽用身帶尖刀嚇扎鄭有林逃跑趙三小仔追赶將鄭有林扎傷身死訊據供認不諱因思口外民風强悍勘輒尋仇釀命亟宜懲一警百黨將趙三小仔正法等情並由歸綏道樸壽轉詳前來臣查地方命案自應照例詳辦今該員並不審明解勘輒將兇犯正法實屬任性草率雖據稱爲鎭懾地方起見究未便稍事寛容相應請旨將署武川廰同知山西候補直隷州知州李益智卽行革職以示懲　惟該員統續備軍現值役套馬賊滋事勦辦正當吃緊未便轉令卸責應仍留營効力以贖前愆理合附片具陳伏乞聖鑒訓示謹奏奉硃批著照所請該部知道欽此 
[山西巡撫張奏爲請旨將前代理絳縣胡志濬暫行革職勒限四個月將所虧銀兩悉數清交片二十九日]  
　　張曾　片再查前代理山西絳縣知縣胡志濬任内交代除有欵可抵不計外實虧正雜釐金等銀四千六百五十六兩一錢二分三釐屢經嚴札飭催延不完解實屬玩泄據該管上司揭由布政使吳廷斌詳請叅追前來相應請旨將前代理絳縣捐升試用知縣胡志濬暫行革職勒限四個月將所虧銀兩悉數清交限内全完准子開復如逾限不完或完不足數再行從嚴叅辦以儆玩誤而重公欵除咨部查照外謹附片具陳伏乞聖鑒訓示謹奏奉硃批著照所請該部知道欽此 
[大臣載澤等奏爲陵寢各項兵丁差役困苦異堂懇恩賞給米石摺二十九日]  
　　奴才載澤壽全延祉跪奏爲陵寢各項兵丁差投困苦異常籲懇天恩賞給米石以濟時艱恭摺瀝陳仰祈聖鋻　竊查東陵各項兵投每年應食粟米向由山東漕糧兌運本色自光緒二十六年拳匪變亂道路險阻經升任山東巡撫臣責世凱奏請攺徴折色奉旨允准在案嗣因東陵地方瘠苦銀價低徴米價實貴奴才壽全前在守　任内奏請仿照京　兵粟由南漕每年一萬石内一體散放當奉硃批著户部議奏欽此旋據户部議覆陵寢兵糈與京旋兵粟判然不同一則向來仰給於京倉一則冋來専賴夫東省事體本别辦法　清安得糾以爲例卽以西陵蜜等十四處有之歲需十餘萬石紛紛變計請益天庾勢必不支援照抵放辦理之處　礙　行等語在部臣　欵維艱固不得不力求撙節而於東陵之　敝實有不盡知者夫遵薊山環三面並非産米之區兵役各有専司别無可謀生計自東漕改折以來人人糴食糧價因之任　居奇雖豐年不能少减刻下銀賤米貴每石將及十兩之譜兵役所領米折不過糴米二斗有餘實不足以餬口以致到處鴉衣鵠面併日而食甚且轉於溝壑　及子女其少不誠橯者爲饑　所迫或至　而走險更兼州縣設立小學堂於陵寢黨差之夫役向免差徭者亦按畝攤捐不稍寛役凡此苦累情形皆部臣不得而知者至若惟恐各處紛紛變計請益天庾自係部臣遠慮然以陸寢之重兵役之苦差務之繁似非他處駐防所可同日而語查去年六月間御史瑞珍奏請東陵兵投應食粟　仍舊兌撥本色當奉諭旨著户部仍於山東漕糧項下兌綸本色欽此仰見天恩高厚是兵役等之困苦早在聖明　鑒一經奏陳立沛殊恩兵役等同深感激及聞山東巡撫周馥覆奏東陵兵米礙難改徴本色請將直隷運籌作爲　貼每石加添銀二錢經户部議准遂致人皆失望硃不知東陵山僻之區所缺惟米雖略加津貼米價决不能平况各旗營設立年久生齒白繁户口加增不啻倍蓰所賴以仰事俯畜者　有京漕借資餬口至原奏内稱山東漕糧攺折己歴三載民間稱例等　似不盡然曩聞山東漕米係在民間採買起運並非由民間交米然則攺折與否是與民間毫無干涉何便之可稱若謂運脚難籌　銀礙償欵試問漕折一項　盡作償欵之用二三年來河工　估所費不下百萬餘兩均咄咄立辦何獨於陵寢爲根本重地兵役有守衛之責旣不忍其束手待斃何能責以拐腹從公奴才職司守護凡卽關陵寢之事不敢視同膜外惟此事經部　疆臣兩次議駁之後奴才等己無所措其手足又何敢屢　聖聰而目擊困苦情形實難安於緘默再四籌恩惟有籲懇　恩　下户部將東陵各項人等應食粟米自明年爲始仍由山東兌給本色以蘇兵困出自逾格鴻施奴才等爲愼重陵寢謀足兵食起見謹披瀝具陳是否有當伏乞皇太后皇上聖鋻訓示遵行不勝迫切待命之至謹奏 
 
