# 1934 - 277 - 4908794

 

Page 1

 
 
[新印大字本子書二十二種增附鶡冠子告成] ［Z>圖書集成局代啓　　二十二子爲秦漢古本文筆深奧稽古之士靡不涉獵行于世者以杭州局刻本爲最善惜卷帙繁重定價甚昂寒士力有未逮徒興望洋之感近勝坊間所行石印本字跡細若蠅頭全部僅八百餘貢今二林齋主人覓得初印善本倩本局用大號新字排印成書以公同好體例悉照原書計共二千四百餘頁用潔白連泗紙印釘精工裝成三十六本每部實洋四元此書旣便誦讀更便舟車惟所印無多遲則恐難應命蘇州綠蔭堂上海文瑞樓蕪湖汴梁文苑山房出售 
[王氏潛齋醫書五種○脉學四種] ［Z>圖書集成局代啓　　海寗王孟英先生所著潛齋醫書五種首醫案霍亂論等縱談古今之同異百家之得失滔滔滾滾折衷悉當一案一方發明病源莫不崇論閎議縷晣條分久爲醫家寳笈前印五百部早經售罄今倩本局二次重印每部八本定價洋一元半○校印脉學四種每部四本洋六角寄上海三洋涇橋緯文閣發售 
[書粵督譚制軍粵撫許中丞陳奏派員查辦各屬械鬥摺後幷及報紀檢搆大患事]  
　　械鬥中國之惡俗也此風最盛於粵東各屬近則他省亦稍稍有之當其糾衆恃蠻鳴鑼持械儼然如臨大敵兩造死傷動輙以數十百計直以人命爲兒戲迹其愍不畏法之情形更出燕趙豪俠朔方健兒上豈聖人所云南方之强寛柔以教不報無道異於北方之强袵金革死而不厭者古今風俗竟不相同耶竊以爲此等惡俗全在地主官平日代導有方俾知畏國法而重人命服公義而捐私忿潜消默化弭患難於無形庶幾不愧古之循吏若待械鬥案成始行查辦已是治其末而非治其本然果能認眞查辦置之於法未始不可懲一儆百視彼苟且養癰顢頇塞責者固已高出一等矣如本報所登八月二十九日邸鈔中粵省督撫合詞奏陳派員查辦惠潮各屬棧鬥士匪　鬥肆刼一疏可誦焉具疏略謂據潮州府屬紳耆聨名呈稱潮屬民情獷悍械鬥相習成風自同治初年提臣方耀統兵查辦獲匪數千盡法懲治後蠻鄉畏法風氣一變時閱三十年積久玩生刼掠鬥擄無時不有各印委查辦率以交犯繳棧了事匪固誅不勝誅官亦叅不勝叅近如揭陽普寗瀏陽豐順饒平洛縣迭出鬥案至惠州府屬陸豐海豐等處更有紅黑旗匪各分族類專以受雇帮鬥爲事名曰銃手此造雇黑旗則彼造雇紅旗銃手一到主人雖欲不鬥而不能所在焚殺刼槍擄辱婦女勒贖抗拒官兵若非大兵嚴辦地方將不可問等情臣等與司道悉心籌商以提臣張春發沽軍有年威信素著上年辦理惠州土匪頗著成效當卽電致來省商辦添派安勇兩營喜字一營幷提臣本有三營統歸督率前往認眞查辦先除紅黑旗帮鬥銃手次懲各縣積匪責成親族約束子弟庶幾去莠安良可冀一勞永逸云云觀此可知粵省械鬥日甚一日非大加懲創勢將不可設想今得各大憲認眞查辦此後粵民庶可高枕而臥乎顧蒙竊謂此等械鬥狂徒本皆聖朝赤子假令以私鬥之勇施諸公戰詎不足與於干城腹心之選此則德威並著剿撫兼施俾飛號能懷好音而狼子無虞反噬是在當事者之相機而動矣抑今日械鬥之風不僅粵省已也卽江浙各省亦時有所聞如本月初八日報紀險搆大患一則略云蘇垣齊門外四十餘里湘城鎭地方爲長洲縣境與常熟縣毗連鄕俗强悍動輙械鬥有渾名靖世壬某甲者武斷鄉曲人皆畏之如虎與某乙夙有讐隙六月中因事藉口集黨于餘人各掣棍棒鐵尺蜂擁至乙村揚言將拆其屋乙先亦糾人百餘爲防禦計至是自知不敵急避三舍竟被甲黨將乙新造之屋十餘間全行拆毀物件摔壞無遺事後乙卽控諸長洲縣署王芸莊大令札飭吳塔司巡檢某少尹詣勘屬實據情申報大令大令以此案原告在長洲而被告藉常熟爰卽行文常熟縣署關提某甲未及獲案大令去任及汪瑤庭大令蒞任後乙又赴縣控訴汪大令乃查閱接管卷復又行文常邑以期務獲該犯解案究懲此一事也幸乙見機而作未敢攖其四鋒否則以寡敵衆勢如以卵擊石鮮有不自遭破碎者此等惡棍何可使其漏網致光天化日之下幾視禁令如弁髦况地近省垣不越百里上憲耳目甚近地方官旣重民命又顧官箴宜其雷厲風行迅行查辦也特恐乙旣集衆橫行决非伍伯軰能以黑索朱符捉將官裏去他日或需會營調兵如粵省剿辦之事得無波及善良乎請拭目以觀其後 
[武闈派差]  
　　浙省武闈提調現奉撫憲廖榖似中丞委鹽運使世都轉杰辦理其武監試官委候補道丁觀察彥辦理 
[委解京餉]  
　　浙省應解第五批籌備京餉現由藩憲惲菘耘方伯委候補府經歴張叅軍大鏞管解於本月初六日卯期兌銀卽日釘鞘寄存外庫俟公文齊備後卽日起程又地丁京餉前已解過六批茲又由藩庫橃銀六萬兩作爲第七批地丁之餉委候補縣瞿大令鴻濩管解赴都 
[管帶易人]  
　　昨接杭省友人魚箋云浙省楚軍防勇振字前旗管帶候補都司吳君忠選現奉撫憲札調帶寅字左旗所遺振字前旗管帶一差委叅將孫君紹發接帶 
[估勘城工]  
　　杭州訪事友人來函云浙省城垣自兵燹之後重加修整迄今已三十餘年雖歴年派員增修無如地方遼闊不　顧此失彼兼因經費浩繁庫項支絀是以祇擇緊要者聊爲補葺今歲秋雨淋漓八月初旬大風時作驟雨狂飛積水較重通計城垣坍塌者又有多處刻下藩憲札委候補縣謝大令文海赴各城估勘工程以便撥欵興修也 
[下吏威嚴]  
　　鑷工某申句容人也向在蘇城某整容店爲夥友嗣以身患瘵疾不能營生爲東道主人辭歇一時棲止無方特假范莊前某友家片席地以避風雨邇者友以其日漸病篤不敢久留麾之門外甲無地容身而又不能行動不得已卽躺臥於附近之橋面上張萬隆嫁妝店子張某見而憐之飭人舁至近處財神堂內得免風欺露謔之苦不料未及二晝夜遽爾魂返泉臺當經張等飭地甲投報某善堂給棺收殮詎財神堂內向設有南路二叚保甲局局員葛少尹以此係淸淨之區而又爲保甲局辦公之地何得任汚穢之人來此斃命乃飭家丁傳諭張某須罰洋銀五枚充作善舉否則三尺法當不爾寛也不意張係董宣一流人頗爲强項聞此言卽趨至財神堂門前向衆佈告其事少尹大怒立飭地甲取出細鍊一條繫其項下幷欲解赴臬轅禀請吳廉訪訊斷旋經魯仲連其人者出爲排解少尹始歛怒而罷 
[武林宦轍]  
　　嘉郡厘捐總局督辦候補府劉玉延太守至喜於上月二十八日來省禀到詣撫轅謁見中丞面陳要公商酌併裁分卡事務以節經費現於本月初三日禀辭回局○堰厘局大挑縣范大令澤溥海門厘局候補縣韓 
 
 

Page 2

 
 
大令銓均於月之初三四日晉省謁見各憲刻俱禀辭回差○温郡厘局督辦楊太守晉笙奉札留辦一年記功一次故特專丁來省禀謝○藩憲牌示山陰縣缺以卽用縣胡裔麟調補蘭谿縣典史缺委候補典史高炳堃署理 
[電傳浙江鄕試題名全錄]  
　鄭永禧西安　錢明訓嘉善　陳洛東黃巖　江傳甡海寍　陳培源鎭海　王念祖山陰　陳光樞錢塘　李泰來仁和　唐兆壬蘭谿 
　聞人振衢海寍徐玉斯蘭溪　胡雅南永康　倪思瓚平湖　王廷耀上虞　任光琥會稽　吳錫銜錢塘　夏錫璣蕭山　朱舉汾海鹽 
　李鐘鼎慈谿　吳昌祺海寍　保賓賢山陰　王夢松義烏　應德閎永康　施世杰會稽　王壽搏仁和　高煥然松陽　汪庚年金華 
　楊儒鳴餘姚　謝家山餘姚　章景傑金華　呂光璜嵊縣　陳蔚文諸曁　梁葆成新昌　章煦淸永康　周嵩堯會稽　陳萃銓鄞縣 
　施紹常歸安　施冕英歸安　陳康黼鄞縣　增春滿正藍　汪憲章慈谿　周錫璜嵊縣　宓崇祿慈谿　周振瀚鄞縣　吳福英杭州 
　王積文會稽　張錦樹鎭海　蔡汝霖東陽　鈕澤晟烏程　馮黃中嘉興　趙繩武錢塘　來紹元蕭山　董良玉山陰　柴　肇山陰 
　王室藩上虞　徐學楨山陰　陳聖培鄞縣　吳家棣錢塘　陸銳星富陽　吳中聲餘杭　姚傳留蕭山　倪志鴻鄞縣　陳其謙海寗 
　谷瑩愚餘姚　金齊顯漢廂藍邵憩南鄞縣　瑞　恒蒙古　勵振驤鄞縣　姚煕積餘姚　奚銘書平湖　曹振采上虞　葉梧春慈溪 
　駱方溶象山　胡濬永慈溪　李常瀛嘉善　章運昌會稽　戴大鴻蘭溪　王者佐山陰　姚　融會稽　葉炳瑞餘姚　何春彬仁和 
　李彭壽上虞　鄭功懋杭州　林正瑩平湖　金文田天台　董鴻勳餘姚　屠維屏湖州　邵立熊定海　魏錫蘭寗波　李澍藩武義 
　王文桂天台　董繼文紹興　張存祿鄞縣　陳廷鏞寗波　錢福亨仁和　張學淵餘姚　吳葆祥嵊縣　程崇德永康　邵　志錢塘 
　湯在寛蕭山　黃和鑾台州　姚師錫山陰　陳仲裕鄞縣　錢含淸諸曁　蔣光籛諸曁　黃維瀚上虞　陳　樸錢塘 
[副　榜]  
　秦　枬臨海　陳鍾琦瑞安　薛靑照紹興　周燮鴻紹興　陳　詩上虞　蔡爾功鄞縣　南瑞薰黃巖　徐志麟餘杭　張邦翰上虞 
　鄭兆蘭錢塘　屠內華秀水　劉紹璜奉化　來　馥蕭山　張　軾寗波　金谷蘭上虞　林瑞相平陽　徐光照杭州　錢繩武山陰 
　　浙省科闈昨日揭曉本館專傳電報到來亟錄報端以供衆覽惟電碼或有訛悞一俟接得官板題名全錄再行校正可也　本館附志 
[日本商務]  
　　比來美國銀根甚緊故去歲美商競將鋼軌機器及鐵釘等售與日本以與歐洲爭利卽以鋼軌一項而論去歲竟有三萬墩之多價廉於英國又能定期限造故日本樂就之今年日本公私兩鐵路皆欲擴充添造亦需龍頭不少美國諸廠必尙有大宗生意可獲厚利查英國造龍頭之廠薦於日本者共有九家均以限時太促不能如期交貨故此利悉爲美商所奪倘自後英國各廠交貨亦能如是之速應卽設法使日本知之以冀其舍美就英英國駐東京署理副領事雷君言原美國生意所以能勝於人之故大半得力於火車輪船二公司彼二公司聲氣聨通無論何廠所出之貨交與鐵路公司可以直運至日本旣速且廉毫無轉折近時紡紗機器進口亦舳艫相接足見紡紗之盛行出口稅豁免以後綿紗出口亦源源不絕中國所用綿紗素向印度購買日本終思有以奪其利自軍務以後日本擴充商務及工作等事異常振興去年所有新創各項工業股分共有九百三十九兆六十四萬九千元以視前年祗三白二十九兆八十四萬元相去遠矣第有數家公司一切質易不能穩步而行是以虧負倒閉者亦頗不少十年以前貿易塲中皆通行期票往往有遠至三月期者持票至銀行收兌折扣甚多銀行且不甚樂用故商民亦不能深信無疑以致東京去年之底商貨爲之滯銷云說見廣州中西報 
[化屍毒樂]  
　　美國西搯俄地方有男子謀殺其妻命案卽用博達斯化屍毒藥消滅無蹤經承審官傳呼醫學博士面試此種毒藥是否能消滅屍體以便定罪庶無𡨚抑於西歴八月七號午前八點試騐著手先具煮人鍋竈一副將博達斯毒藥置於鍋內第四分之一再汲水入鍋與藥融化繼投死體入內旋見四肢分解鍋蓋合上煮之至九點三十分鐘開視之已骨肉離異四十五分鏡白骨支離肉化濃十至十點鐘骨皆糜碎再閱半點鐘只餘顱骨腿骨至十一點鐘餘骨將就消滅浮沈泡沬中至十二點鐘餘骨亦復不見化成虀粉蹤跡毫無鍋內惟留黑水一泓而已嗚呼藥性之毒不亦烈乎錄廣州中西報 
[督批照錄]  
　　廣州采訪友人云從前大比之年下府諸士子無不以爲路途遙遠苦於跋涉艱難張香帥總制兩粵派委輪船迎送多士遂歌功頌德永矢弗諼不謂日前復有瓊州府雲茂才昌棟呈禀督轅以爲此舉尙未盡善督憲因批示曰官船照料不善情願於鄕試塲後各憑卷票赴局照原額船資給領使其自搭毋庸派員送迎等語此事是否奏定從何報銷旣非有著之欵何能照人瓜分且科塲年分自京朝以及外官不准議及改章已將原禀飭發總局司道核議應如何斟酌辦理詳定後歸入下科照行今歲該生回籍卽無容議至輪船送回如不合定行查究不貸特示 
[嚴查假示]  
　　前報會紀粵省假示抽厘一案茲接廣州采訪友人手書云當創議之時在十八鋪緑芝園烟局有紙行中人道及抽厘一事前被外人所奪現欲設法承充突有一客云僕與督轅中人素諗與之商酌無不可如願以償也紙行中人信之卽托其營幹兩相訂約照加三千金惟牌示一懸卽須交銀一千七百兩餘俟開辦後再交且必先立銀單以爲之據及屆期確有牌示客遂持據收銀不料此牌示被督轅文巡捕某君所見立時收去紙行中人大爲疑惑及細訪知督轅中並無其事詢之懸牌之人云係某人所囑於是巡捕卽面禀制軍制軍大爲震怒飭差拿問某已逃遁地蹤遂將其家屬管押緑芝園恐被連累將生財貨物盤頂與人不知以後如何了此一重公案也 
[獄犯行兇]  
　　福州采訪友人云某日閩縣監犯某甲經福州府某太守提訊狡展不承遂飭笞數百板發回監禁沿路由縣役營兵簇護戈矛刀戟氣象森嚴行至下南街此犯驀搶取利刃將縣役營兵各傷其一其時犯黑索瑯瑯手足俱加鎖械然猶能持械亂奔鋒銳無前直至宮巷口通衢始由賣魚人乘勢將刀奪下犯尙不甘就縛徒手與之抗拒旣而手腕被賣魚人所砍鮮血淋漓縣差營兵乃飛步上前取木椅亂擊椅爲之碎犯亦跌仆於途於是俯首就擒解回縣署邑宰宼大令怒甚立提嚴鞫叱令從重笞責一千板禁入獄中 
[行情加價]  
　　漢口訪事友人來函云漢口英租界之行情館已開設有年無論茶棧等處凡閱行情單者每月取費銀十兩兹因該館費用不敷爰盛備筵席廣請閱單諸君每月議加銀數兩未知能一律允諾否 
[慈航普渡]  
　　蕪湖采訪友人云東西梁山爲江晥上下門戶兩山夾峙壁壘森嚴其下奔流激湍江行者皆稱極險向設兩岸救生紅船數號嗣因司理者委靡偷惰經臬憲札委駐紥是處之精健前營統帶陸副戎就近督率整頓又因西岸救生紅船年久失修船身窳敗不堪紅蕪湖關道袁爽秋觀察捐廉俸洋銀三百圓交副戎添造新船一號俾臻周密星霜一易始告成功式樣悉仿鎭江而船身則較大蓋因風浪險惡非此不足與怒濤相抗拒也上月之杪副戎新駕來蕪稟請騐收觀宗履勘之下見工料果甚堅固油艌亦爲精密卽又捐廉一百圓發商生意專備此船水手冒險救護人命之犒賞至船中所雇水手舵工工食月需制錢廿二千文現經觀察籌定由東西兩岸紅船所領蕪關津貼欵項內按月撥付錢十二千文再由觀察月捐五千文副戎月捐五千文集腋成裘以貲周轉從此江天不測之區得此慈航普救萬家生佛定爲頂祝弗諼矣 
 
 

Page 3

 
 
[武林多賊]  
　　杭垣近多竊賊扒手翦綹之匪幾於到處皆有本月初五日天氣初晴靑雲街一帶士女雲集購買各物有一中年婦在玉器店中挑選翠玉正在評論高下不防後面突來一人將頭上之耳挖拔去飛步而逃無從追獲又某洋貨店中有算盤安放櫃上亦爲匪挾入懷中詎料心猶未足復欲竊取他物爲店中人窺破扭住搜出算盤當卽吊打一番後爲旁人勸解乃釋之使去又永寗街登瀛齋鞋鋪於本月初五夜有竊賊從後河穴壁而入竊去衣服十餘件方欲掩入前進適有夥友夜起小遺賊驚急欲逃竄誤撞於門聲音甚厲夥友急卽起視查點之下以所失無多遂不追捕 
[拿獲土棍]  
　　本月初八日傍晚江蘇臬憲吳廉訪接到兩江總督劉制軍三百里排單內開訪聞蘇屬各鄕鎭有著名土棍某某等一十三名均係橫行不法魚肉鄕民爲害地方實非淺鮮飭卽按名訪拿務獲究辦云云廉訪奉札後立飭各地方官及各營統領管帶一體恊拿毋任漏網旋於翌日午前水師營某管帶在胥門外拘獲一名年約三十餘歲身穿元色縐紗短夾襖雪靑紡綢單馬褲護以營兵三十餘名解至臬轅廉訪飭發長洲縣署收禁候訊嗣訪得此人姓薛渾名薛老虎係南潯鎭人向在近鎭一帶開設賭塲結識焦湖帮通同匪類此次因事來蘇適逢制憲飭訪遂被拿獲至傍晚代水師營統領歐陽總戎在橫涇鎭拘到施錦山一名廉訪亦飭押發長洲縣與薛一併覊諸囹圄候提訊核奪說者謂該二犯均須解往金陵以定罪案也 
[明正典刑]  
　　江寗訪事友人來函云著名鹽匪李小個子業經保甲局憲拿獲已誌報端茲悉該犯由江寗縣趙大令訊明罪狀釘鐐收禁後奉憲著卽斬决於初四日將犯由禁中提出大令升坐大堂飭捕役捆縳如法旋乘肩輿協同城守督標等營各健兒押至水西門外巿曹斬决但聞槍聲響時犯已身首異處矣 
[鳩江餘話]  
　　蕪湖采訪友人云某日東梁山救生局船在江中撈獲浮屍一具視之年約三旬其形慘戚手足均用麻繩縶縳察其致死情由似係被匪人投諸江中者惜死者已不能自訴其𡨚惟有照例給予薄棺由地保殮瘞義冡而已○蕪湖鈔關第三批京餉銀四萬兩經監督袁爽秋觀察詳請委吏目吳幼卿少尹營解某日奉到撫憲回批及兵部火票遂傳諭少尹於八月二十八日關庫上兌當堂釘鞘領解下船本月初一日揚帆上駛由長江水師按站護送俟抵淸江然後遵陸北上○魯港保甲分巡蘇華洲少尹因前此胡姓武生挾私闖關不服查究及近日糧駁水手與鎭上商人口角械鬥兩事經道憲袁觀察撤差改委差滿回蕪之前辦新河莊稅員吳特君二尹接辦已於本月朔日任事矣 
[使星照滬]  
　　昨報載張樵野侍郎由粵起程定於日內可以到滬茲悉昨日官塲接得電傳張侍郎臨滬之期尙須稍遲一二日也 
[權憲拜客]  
　　署理江海關道蔡和甫觀察接任後訂於昨今兩日往拜各國駐滬領事昨日淸晨九點鐘時觀察偕同英法讞員翁鄭兩大令先往法蘭西領事署拜會十點鐘時至美利堅十一點鐘至英吉利十一點半鐘至瑞典等各國領事署拜會然後折回英公廨午餐畢至鐘鳴兩點半又至德意志三點鐘至日斯巴尼亞三點半鐘至丹國四點鐘至日本四點半鐘至奧國各領事署拜會然後回轅尙有不及往拜者則定於今日補拜云 
[不服斷案]  
　　前者英商信隆洋行控金陵支應局租船轇轕一案南洋大臣劉峴帥特派蔡和甫觀察蒞滬與英總領事韓能君會訊三十餘堂蔡觀察以曲在信隆斷結是案幷出堂諭英總領事韓能君心滋不服其不服之意有二一不服蔡觀察這斷結是案一不服各員查辦此案之法略謂中西會訊之案時常有之均由中西官商酌妥當然後定讞此常例也此案蔡觀察未經商酌卽出堂諭且訊斷時旣不照西法亦不照華法祗以被告律師之語爲憑被告諸證人之語意旣未由華官告知西官與之衡情察奪而原告西人一面之意亦未由西官告知華官何能互相參酌持平聽斷乎况當審訊將結時蔡觀察曾言此案須互相商妥方可定案今亦未照此語辦理也以上皆西報中語譯其大略如此 
[暫停發落]  
　　昨日新任江海關道蔡和甫觀察拜會法總領事白藻泰君法讞員鄭景溪大令理應陪侍因飭丁咨照捕房暫停發落一期 
[寄監候解]  
　　南匯縣汪大令派差押解姦佔婦女之朱連奎至縣轉解松江府勘問黃大令飭著暫收內監候備文派差轉解松江府候勘 
[拘拿流氓]  
　　前報紀美商丹福在浦東十五圖一方建造機器磚瓦公司各工人工作之際時有該處流氓向之滋擾拆梢由美商稟請美領事函請道憲札飭上海縣黃大令派差拘拿在案昨日總巡鍾受百明府接得道憲札諭飭派差一體協拿想若輩肆行無忌一經拘獲定須按例懲治也 
[查問謠言]  
　　法大馬路某錢莊地板下向有一孔前日之晚學徒恍惚間見有小手一隻由孔內伸出攫去靑蚨三百文翌日告知莊主雇用木匠將地板盡行撬去其下空無所有一時轟傳左右隣居聚而觀者密若堵牆事聞於捕房恐肇禍端飭探到塲查問 
[起解竊犯]  
　　前有巨竊莊掌掌莊殿華串同薛掌生行竊浦東朱姓之物爲數甚巨經本縣黃大令訊明判莊掌掌莊殿華軍罪已經起解惟夥犯薛掌生飭押自新所昨由黃大令將薛判擬流罪備齊文牘派差起解 
[審訊欠賦]  
　　地保韓寄周禀控頑戶張騰寳虧欠漕糧錢廿六千數百文昨由蔣刺史升座提訊韓稱張騰寳恃老逞蠻積欠漕糧至十年之久未完納請爲追究張供年五十八歲兩耳已聾叩求恩典剌史判張交差飭韓邀到張媳訊斷 
[失卷得洋]  
　　萬孝廉者江右人往來皖鄂各省前日路經滬上寓英界大方客棧一日有事出外迨回棧後據稱失竊衣服零物等件向棧主索賠未成嗣又有事急返江右將硃卷一包及餘物等寄存該棧日前返滬檢查存物少去硃卷五百本遂幷計前失各物責令棧主賠償洋一百元棧主不允遂禀縣請追本報曾紀其事茲黃大令飭差恊同英廨差探提到大方棧經事胡潤昌司帳陳福亭兩人倩將刺史審訊胡陳同供萬舉人初次到棧失去衣物查無蹤跡據萬舉人自稱所失幸無貴重之物値價不過十八千後往江西將物寄存回滬後當將原物交付包裏均未動過何能失去硃卷五百本之多且此物他人竊去毫無所用而萬舉人定欲償洋一百元棧主因數太多未曾允許今蒙提訊求鑒刺史謂寓客失物咎在爾等現著酌償洋六十元胡陳猶豫未决刺史一再開導始各遵斷限令十日繳洋完案 
[不准設攤]  
　　楊樹浦橋迤東一帶其地本歸巡防局管轄每早馬路之傍擺設菜擔鱗排櫛比習以爲常邇者楊樹浦捕房派捕至界外梭巡前日經巡街捕將賣采傭十餘人捉至捕房分別罰鍰然後釋出該鄕人大爲不服羣至巡防局控告李葆初二尹謂馬路由工部局興築路中之事應歸捕房辦理不准所控詎鄕人等依占在路設攤黎捕頭以馬路本由捕房管理不能任其違章因飭包探金阿三查明路傍房主何人再行核奪 
[索債起釁]  
　　楊樹浦二十三保十二圖鄕人周爾川在華盛紡織廠爲小工與同工之朱伯五許雲亭二人有錢鈔瓜葛計被欠靑蚨五六千文前日工將畢周向朱許索取前欠一言不合互相爭毆周爲朱許二人毆傷卽投是處巡防局喊控李葆初二尹察知周被毆屬實立卽飭差將許雲亭朱伯五二人拿案暫爲看管聽候訊核 
 
 

Page 4

 
 
[竊物被押]  
　　婦人顧江氏曾有衣服手飾等物被顧有成取去昨日偕同夫兄顧啓明以有成擅取衣物等情投控捕房捕頭飭包探趙銀河查明屬實將男女一併轉送英公廨翁大令著將有成押候訊奪 
[准如所請]  
　　林芝生具禀求領發堂擇配之妓女張寳珍娶爲繼室經翁大令於前晚提案林供做洋貨生意髪妻去世今妓女張寳珍願從小的爲室故具禀邀同保人陳柏順到案叩求給領陳供在治下開野味店林欲娶該妓爲室小的願爲擔保求斷張妓供願隨林爲室求請恩斷翁大令得供判令陳具保狀林具結領去一併飭釋 
[從良不易]  
　　烟妓陳文玉周寳珍投英公廨喊控被鴇凌虐等情翁明府於前晚提訊陳妓供年二十二歲揚州人父母俱死初賣與法界殷鴇所開之花烟館內爲娼今有狎客蘇州人做布店生理之李永發欲娶小女子爲妻今因有事往蘇囑令守候小女子不願接客被鴇百般毆打因此情急奔投案下叩求超雪周妓供年二十五歲亦揚州人父母早死亦賣與殷鴇花烟間爲娼今有做帽子店生理之王長根欲將小女子拔出火坑詎鴇母百般阻止是以情急投案叩求明斷翁大令得供以妓女從良本不例禁著將該妓還押諭飭傳到王李兩人投案再行核奪 
[助賑摭要]  
　　川鄂災重欵絀無計彌縫今承福記善士求病速痊幷合家平安由徐石生先生交來規元三百八十兩隱名氏求資冥福洋三百元富陽姚蔚霞仁丈募鎭海王承泰求諸恙速愈洋二百元顧則明善士由致大莊來洋二百元合規元一百四十九兩六錢九分會稽汪氏病痊完愿由閔行沈月波先生來洋二百元古吳松溪漁人求諸病卽愈一百元吳興沛國氏求早得佳兒一百元隱名氏善士爲尊人求郤病延年一百元浙省萬承志堂唐善士文治募知白齋主人一百元常熟信泰典吳冠亭求吐血卽止續助五十元武林懷志子由元豐泰來五十元常熟無名氏由厚康莊來五十元黔南楊海源求家宅平安身體康健五十元無名氏移醫藥資助四川富順各五十元長崎隱名氏還病愿五十元四明省悟子酬愿由寳昌莊來三十元嘉興綿力子任靑求尊堂病早痊身體增健將醫藥資移助三十元邗上補愿氏三十元委解災區以上各善士俯憫時艱毅然濟世存心慷慨播惠良多彼窘迫無依者當拜仁風而銘感焉厚德載福不爽報施仰視穹蒼可以憬然悟矣[  上海北市絲業會館籌賑公所制施則敬謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嚴辦積竊]  
　　蘇州采訪友人云邇來省垣中盜竊之案層疉如山蓋欺官長之故事奉行不肯實心飭緝也茲者秋風薦來凉意宜人人家一入黑甜鄕卽栩栩然化莊生之蝶是以宵小更肆無忌憚恣意妄行上月晦日更魚二躍北路總巡胡大令調元督率局勇數名巡至皋橋之畔忽聞黑暗中有窸窣聲急命勇丁往查瞥見一人倉皇閃避拘之則挾有船上平基板數方及有零星器物未幾某上海航船戶聞有此事認係原贓卽拘案禀明領去及行至下塘又聞一片喧嚷聲蓋某鋪中亦有胠篋者二人枉顧恰在毀門而入店夥聞聲追逐經勇丁擒獲一併帶回局內升座研訊知一爲項銀寳一爲蔣阿鶴蓋皆屢經犯案之積竊也於是各笞數百板發交地保看管迨本月初三日大令飭差將項押送長洲縣署蔣押送總捕同知署請分別嚴辦聞皆須收入化莠堂錮禁終身矣 
[流氓攔路]  
　　浦東人姚姓女郎阿二在楊樹浦華盛紡紗廠做工昨早進廠工作途遇流氓沈金慶攔阻調戲百般無禮該女郎訴諸虹口捕房某號落差捕某甲將沈邀往楊樹浦橋金波樓茶肆評理爭閙之餘爲某號印度捕所聞登樓將二造一　拿送捕房黎捕頭詢問知事在租界外非捕房所應理况有華捕在內令將原被人證送至巡防局請辦李葆初二尹提訊之　　將沈責手心二十下華捕無于免究將二造一併斥釋 
[嚴訊竊木]  
　　南巿各家木行日前失去木植報知十六鋪巡防北局請緝等情已紀前報茲由局員楊聘俟二尹　　　升堂命提收受贓物之趙秀山朱阿暉沈得見到案研詰據供小的等收受贓物自知不合惟求開恩二尹命各責五十板竊犯薛大和尙焦小老海命各責一百五十板薛蓮喜責二百板王小王子判責八十板捕夥小紹興防範不嚴咎有應得判責一百板勇丁徐大明德兩名帶同竊犯至浦東吊贓時並不嚴行看守致竊犯董又福乘間脫逃咎亦難辭判令各行笞責嗣均伏地一再苦求爰限五日將在逃之董又福拘獲解局如違卽將花名斥革起案之贓木著各失主具領 
[訊拔界石]  
　　前由洋商裴來德控吳阿東私拔界石侵佔地畝等淸一案前經屠前憲庭訊斷令吳立還界石地歸該洋商管業詎吳下遵憲諭聽信訟棍徐譜生唆使禀控道憲批飭承審官復訊等情經翁明府諭飭原差傳集該圖梱保及地保人等於前晚升座提訊先據吳阿東顏咸春朱周氏等同供浦東人所有祖遺浦東十六廿四圖田畝今被莊新和盜賣與洋人小的等心不甘服故將石界拔去前經屠前憲訊斷諭令仍立界石地歸洋商小的等以未曾售賣何能歸於洋商因此具禀上控今蒙提訊叩求察斷莊新和供年廿七歲是田吳阿東之父賣與小的之父事隔二十八年後由故父租與洋商裴來德今洋商轉租與人在前之事小的不知細情惟吳父立有契據令吳將洋商所立界石拔去自行打笆因此被控由屠前憲訊斷仍立界石地歸洋商而吳不遵憲諭聽人唆使上控乞求恩斷葛月樓供充地保該地早經轉賣洋商裴來德後托哈華托轉租事在同治初年一切細情小的不知今吳竹笆已經拆去惟界石仍未立還求斷陳芳洲曹鉅橋陳露江等同供是捆保吳所控之事是否售賣小的等不知細情求鑒徐譜生供浙江會稽縣人議叙職員不敢帮訟求宥翁明府得供以徐素不安分劣蹟多端著先行送縣核辦吳阿東顏咸春莊新和等飭退俟查明再行投案復訊其餘陳芳洲曹鉅橋等旣不知情毋庸再行投案 
[賭徒受創]  
　　本埠南巿一帶邇來賭風大熾凡私街小巷有等人家均暗藏賭具誘人入局染劉盤龍之癖者一入其彀往往囊槖皆空巡防局委員雖屢飭地甲嚴密查拿無如玩愒日深從未獲案前日十六鋪巡防中局委員蔡蓉卿二尹於傍晚時親率勇丁密往巡查比至恒生碼頭全福里弄內倪阿福家聞人聲嘈雜細聆之果有呼么喚六聲卽僞稱尋友命僕扣門雙扉甫闢卽一擁而入其時各賭徒猝不及防無從趨避倉皇之中只得向各處藏匿二尹命挨屋搜尋得將各賭　　　曁將窩賭之倪阿福倪夏氏等一干人証一併拘解局中立卽升堂研詰先據倪阿福供係常州府屬無錫縣人向爲鐵店生與　已失業同嫂氏住居治下恒生碼頭新街爲負販度日向來並不設賭今日適同友人作葉子戲聊以消遣並無輸贏務求恩宥二尹謂爾之賭具中設有籌碼骰缸等物豈有不做輸贏之理今旣到案可卽供明究竟抽頭若干答稱不過一二十文二尹大怒謂如此刁狡必須重責爰判令拖下笞責一百板提案復詰始供稱此番實得頭錢二元自知該死嗣後斷不敢再蹈覆轍叩求格外施恩詰之倪夏氏供稱丈夫倪雲亭現在龍華巡防局中爲司閽之役小婦人偕夫弟阿福同居素來安分家中聚賭之事並不與聞叩求恩恕二尹謂爾係女流平日不避嫌疑竟與賭客談笑今日本委前來拿捉時彼等均趨入爾之房內爾又並不聲張顯係通同漁利判責手心二十下又提彭仁山徐阿元汪億仁洪仁卿等投案據供小的等均駕舟爲業是日偶爾閑暇趨入賭博實是初次悞犯以後當卽痛改二尹謂爾等均有業可圖當循規蹈矩勉爲良民何得乘閑聚賭且爾等每月所得工資幾何不思經營衣食爲仰事俯畜計竟甘爲孤注之擲現在爾等願責願罰迅卽供來彭等數人均供稱小的等顏面攸關務求從寛超豁其時有尤大魁者投案稟稱小的向在馬頭督查船隻今在案四人均係熟識願爲作保叩求恩斷略爲罰鍰二尹以旣自行願罰從寛命四人共罰竹頭字紙簍二百隻限五日繳局以便著地甲挨叚懸掛並令具故過切結倪阿福倪姚氏均著具以後不再窩賭切結一併呈案辦查○又王阿二劉爾田等均在南市新會館塲聚賭被保甲總巡差役經過瞥見當卽會同十六鋪地甲拘解到局由鍾明府提訊之下判令各責一百板具結交保開釋 
[上海縣署瑣案]  
　　前報載黃同甫之弟因捕賊被傷一節前日經上海縣黃大令倩帮審委員蔣壽林刺史提訊據黃同甫供住居浦東高家行地方耕讀度日本月初二夜半時被住居鄰近之徐掌掌扒進後窓圖竊胞弟錫文聞聲而起將該竊扭住不放致被用鐵鑿戳傷頭面等處小的赶往帮拿已被脫逃後數日又被小的遇見喚同地保許竹香解案請究詎行至半途被該竊之族叔徐永發糾人刦去是以將錫文擡案求騐刺史飭仵騐得黃錫文面頰上唇左項均有傷痕據供願自行醫治刺史判限地保許竹香交到被指各人到案究辦黃等兄弟叩謝而退○小竊李阿四前在浦東武舉周景溪家圖竊被獲捆送到縣由蔣刺史提案發落該竊供浦東人向來挑賣糖擔度日祗因患病乏本無奈出此下䇿前曾竊得龍王廟左近某姓家布二疋此次　昏時濳入周家柴房內圖竊花布未成卽被獲住捆打又送案下叩求恩宥刺史察得李阿四背有竹器傷一處判著笞責二百板押候枷示 
[美界捕房紀事]  
　　潮州人汪罹益上月初旬在虹口百老匯路第五百六十七號門牌某烟館帮夥竊取洋銀三十元綢布衣服十餘件而逸其贓均寄存與族姪汪阿奎處事主控諸捕房昨經包探張阿五查獲立將原贓吊出拘解捕房押候解送英公堂訊辦○寍波人沈孫氏闖入定得路第四百八十八號門牌某姓屋內竊取雨靴二雙報捕後昨經包探倪順泉緝獲拘入捕房捕頭飭卽解送英公堂訊辦○偷兒尤阿順前晚掩入乍浦路第二號門牌屋內竊取布衣若干件途經包探　　寳查獲拘入捕房押候解送英公堂訊究○阿明阿五二偷兒竊取老公茂紗廠內松板若干塊昨經包探金阿三緝獲拘入捕　黎捕　令押候解送英界公堂訊究 
 
 

Page 10

 
 
[金陵官報]  
　　九月初十日城外保甲局候補道袁禀知拿獲匪身三隻軍械所候補道楊金陵書局候補道吳委辦沙漫洲緝私　辦　防營務處代水師左哨節制奇兵左旗候補道章蔭辭赴差武穴掣騐候補道馬先松到候補道柯銘謝委江南水師學堂又朱成渡由蘇回又倪世煕奉示甄別均見戶部主事劉　衢辭行丁憂候補道楊鴻度禀知交缷楚西掣騐局務回籍守制提督李光裕銷帶水師營差南耑兵船吳克威專差禀知由鎭江赴滬樊興釐捐同知愃齡到同知劉卓栻知縣　毅之均禀知對本畢通判丁大櫞奉示考試又李士彥禀知交缷署南捕通判事運判汪觀潮到揚州來蕭營都司諶自元常州中軍守備杜立鴻均謝委藩轅牌示如臯縣典史任　芳期滿遺缺查有試用巡檢孫蔭章堪以署理 
[蘇省官報]  
　　九月初七日署常鎭道會到候補道志鈞又趙詒收均由金陵來鹽運使銜江蘇候補知府王仁東福建人由寗來禀到元和　季請腹疾假江陰縣葛禀到震澤縣許禀辭崑山縣諸可寳禀謝飭回任卽辭同知孫鳳鈞禀知奉委勸辦四川賑捐差又李文濤由寗來通判孫毓驥稟知奉委赴江陰公幹卽辭又陳寳樽由盛澤厘局來又陳鴻材由滬勸捐回知縣陶聨琇禀銷管解京餉差又林頣山禀知解書赴滬又姚守彝由錫金厘局來卽辭及武麟馬枚均禀銷海運津局差又郭冏由江北河運回同知銜候補知縣李德埴由京起服回省禀到直州判臧毓麒由上海出口捐局來縣丞孫麟瑞由滬回五品頂戴候補班補用縣主簿陳　　　　　升過班由京騐看回省禀到主簿吳澍偕由鎭江見道憲回巡檢吳棣昌典史房樹瓊由常州來均禀謝飭知本年秋審案內蒙給予　績班委署一次管帶新中水師飛划營遊擊銜　　　　　　　　　　　　　　　江南提督譚宮保到卽辭行花翎二品銜　授常鎭通海道長到委署淮掦海道丁葆元由寗來江安督糧道吳辭行常州府有禀辭靖江縣馬禀到吳江縣方金匱縣吳溧陳縣劉均禀辭同知方澤含禀辭回同里厘局又胡鍔解餉赴金陵回通判陳實　禀　　盛澤釐局知縣張明允禀辭回常昭海口釐局又林尙辰由上游厘局來又黃楙禀知奉委赴松滬採辦花布差又郭寅階由昭文塘工差次來又陳叔謙禀知奉委解　　　　　　屆委員候補知縣陳香祖請期服假提舉銜廣東候補通判屈承栻由廣東來縣丞鍾國賢禀謝飭知押解秋審官犯蒙給予勞績班前先委署一次巡檢莫琪　　　　　　　　衛城司巡檢事回又碁跋隆由華亭縣保甲差次來又湯維淵禀謝飭知本年秋審案內蒙記大功一次○初九日應運使銜新授浙江温處道陳允頤常州人由京　　　　　　先文到江陰縣葛靖江縣馬昭文縣李新陽　　　理常熟縣郭均禀辭丹陽縣陳禀到同知鄭述祖禀徒辭回震澤絲捐痛知縣周相輔禀辭回奔牛釐局同知銜花翎候補　　家願服滿回省禀到直州判臧毓　禀　　　　　　捐局同知梁孝熊知縣沈祖燕查亮釆郭曾程都守仁藍鏞藩宜經孫喬年均奉使進署閱卷府知事沈喆由寗回巡　　　元由江北回銷提批差口糧差又　　　　　　　　解秋審人犯案內蒙給予勞績班署事一次正任常熟縣典史陳壽炘交缷署太湖同知司獄任事回禀謝飭回本任新　　鎭遣長船已開行定於十七日接　　　　　　　　志鈞辭行無錫縣劉禀到卽辭丹陽縣陳武進縣趙均禀辭知縣郭寅階禀辭回昭文塘工差　又林尙辰禀辭回上游釐　又郭冏禀知由江北河運差竣回追辭回寗銷差又陳叔謙禀辭解餉赴寗同知銜補　知縣李湘由京引見回省禀到道庫大使孫彭齡巡檢張廷璪均　謝飭知本年秋審案尙蒙記大功一次署常鎭道曾辭行船已開行江蘇試用巡檢陳若華於九月初七日戍時在省寓通和坊公館病故 
[上海元濟善堂經收七八月分月捐一文愿常捐清單]  
　　陳可良韋文　　　　　四元黃薰南陳鴈初義成號錦章墟　　元永增祥廣泰祥萬順豐各一元李珊記燧泰號長和號元昌號各六角恆昌號長茂號同春祥寳成呈成昶利利亨號　裕　　　　　　號聚昌號寳昌號寳興號生昌號各四角杏花樓五月八月一元二角七八月分共收月捐洋三十一元八角○梁日三惜安捐七八月四元陳鴈記每月五十愿　　　　鎰記各三十愿梁曾三廿五愿禮和帳房廿愿華榮和永義源怡珍居戚益齋巢子餘巢潘氏潤德堂陸門張氏各十愿致賓長洗亮各七愿至義居六愿守拙子湧　氏各二愿葉榮昌五愿靜慮居二愿讓德堂五愿殷茂庭殷守泰殷恆濬殷許氏殷恆懷各五愿筆喇帳房四愿張季園二愿禮發押三愿江蓉生胡玉如李芹香各一愿愼安　　　　　軒傳各三愿衆友康健二愿恊大莊鄔達齋鄔棠林史致泰各三愿鄔識深四愿王榮生寄生洪元郎宅各二愿樂善居士三愿共計三百四十三愿七八月共計收錢二十千零五百八十文沈公館四愿五月至八月錢四百八十文湯鴻賓不計愿六角湯雲亭三角九章號一元二角李介祉堂五月至八月一元六角醒性氏八角洽盛恆二角榮順號二角佘明三麥義民恤釐七八月分錢各一千二百文 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十三年九月初二日京報全錄]  
　　宮門抄○諭旨二道錄前○功撫趙奏爲恭報自蘇起程前赴江寗辦理監臨事務摺○江督劉奏爲揀員調補省會要缺知縣摺○又奏爲揀員調補省會要缺知縣摺○陜督陶奏爲揀員請補知州摺○蘇撫趙奏報江海關加徵洋藥厘捐收支各欵摺○晉撫胡奏甄別知縣留省補用片○豫撫劉奏爲甄別州縣留省補用片○九月初二日理藩院鑾儀衛光祿寺廂曰旗値日無引　○潤貝勒假滿請安○莊王請假十日○召見軍機○○新授刑部左侍郎江蘇巡撫臣趙舒翹跪奏爲恭報自蘇起程前赴江寗辦理藍臨事務日期專摺仰祈聖鑒事竊照光緒二十三年丁酉正科江南文闈鄕試輪應江蘇撫臣赴寗入闈監臨業將科塲事宜督飭江寍藩司次第循辦在案茲查塲期伊邇江蘇安徽兩省應試士子漸已雲集金陵應卽預期前往料理闈務臣欽奏恩命補授刑部左侍郎署撫臣奎俊尙未到省臣定於七月二十四日隨帶關防自蘇起程前赴江寗巡撫衙門日行事件照例飭委蘇　潘司聶緝槼代行代印遇有緊要公事仍包封遞至臣行次核辦所有臣赴寗辦理監臨事務自蘇起程日期理合恭摺具陳伏乞　　　　　　奏奉硃批知道了欽此○兩江總督臣劉坤一新授刑部左侍郎江蘇巡撫臣趙舒翹跪奏爲揀員調補省會要缺　　　　　　　　鑒事竊照長洲縣知縣王樹　　升開缺奉惟部咨於光緒二十三年四月初三日奉旨後第五日行文按照限减半　　　　　　　　　作爲開缺日期歸五日　　　　　長洲縣知縣係衝繁疲難四項兼全要缺例應在外揀調該縣地居省會政務　　　　　　　　　　　　員方克勝任臣等　　　　　　　　縣內逐加遴選查有金置縣知縣王念祖年四十八歲安徽太湖縣人由附　　　　　　　　　　　　癸未科會試　　　　　　　　　　　十年二月丁父憂服滿回京供職散館引見奉旨以知縣　用欽此　　　　　　　　　　　　　江蘇金　　　　　　　　　　　　到任捐尋常三級二十年恭逢　恩詔加一級調署鎭洋縣　　　　　　　　　　　　　　　　　　　　　　　　　　　　　　　　卸現已病痊回省查該員學優品粹歴俸已滿三年與例　　　　　　　　　　　　　　　　　　　　　　　　　　　　　　　　　俯准以金匱縣知縣王念祖調補長洲縣知縣要缺實於地方有禆如蒙　　　　　　　　　　　　　　　　　　　　　　　　　　　　公處公　免核計該員　初次請調所有應完罰俸銀兩仍飭查明依限完　　　　　　　　　　　　　　　　　　　　　　　　　後接扣已起四叅應請查抵此外並無欠解錢糧有關降革處分謹合𢨦恭習　　　　　　　　　　　　　　　　匱縣　　　　　　現有應補人員容俟奉准部覆截缺後另行遴員請補合併陳明謹奏奉咮批著吏　　　　　　　　　　　　　　　　　　　　左侍郎江蘇巡撫臣趙舒翹跪奏爲揀員調補省會要缺知縣恭摺仰祈聖鑒事竊照吳縣知縣凌　　　　　　　部咨於光緒二十二年十二月十三日奉旨後第五日行准接照限减半計算扣至二十三年正月十三日作爲開缺日期應歸正　分截缺所遺吳縣知縣係衝繁疲難四項兼全要缺例應在外揀該縣地居省會政務殷繁且時有發審案件必須精明歴練强幹有爲之員方足以資治理臣等於通省正途知縣內逐加遴選查有調武進縣丹陽縣知縣趙以煥年四十三歲貴州廣順縣人由恩貢生兼襲騎都尉世職中式光緒壬午科本省鄕試舉人已丑科會試中式貢士應庚寅恩科殿試二甲引見奉旨以知縣卽用欽此遵例捐指江蘇十六年九月到省准補丹陽縣知縣二十年八月二十五日到任恭逢恩詔加一級續捐尋常一級並捐免歴俸二十三年調武進縣四月十一日交卸凡陽縣篆是月十八日到琥進縣署任查該員持躬峻潔政事勤明以之調補吳縣知縣洵堪勝任該員現任三字要缺調補省會四項要缺與例亦符據蘇州布政使聶緝槼江蘇按察使吳承潞會詳請奏前來合無仰懇天恩府准以丹陽縣知縣趙以煥調補吳縣知縣員缺實於地方有禆如蒙俞允該員係現任知縣請調知縣銜缺相當毋庸送部引見一切因公處分例免核計該員係初次請調應完罰俸銀兩仍飭查明依限完繳該員丹陽縣任有承緝事主劉小關陳雲亭冢被刼二案核計已起四叅應請查抵此外並無承緝盜案已起四叅及欠解錢糧有關降革處分謹合𢨦恭摺具陳伏乞皇上聖鑒訓示再所遺丹陽縣知縣要缺容俟奉准部覆截缺後另行遴員請補合併陳明謹奏奉硃批吏部議奏欽此○○頭品頂戴陜甘總督臣陶模跪奏爲揀員請補知州員缺以裨地方恭摺仰祈聖鑒事竊據甘肅布政使曾鉌按察使丁體常會詳稱岷州知州惟曾病故遺缺係第二次應行留補查選缺知州病故所遺例應先儘候補班黹酌補一人次將候補正班酌補一人應用候補時先儘科甲也身人員科甲不合例或人地不宜方准以別項候補請補甘省知州一項前此寍州缺出以候補班前知州姚長齡酌補在案今岷州一缺應酌補候補正班是缺內幷無正途出身人員惟查有候補知州黃翰辛年五十五歲雲南寳寗縣人由文童投效本省軍營歴保以知州分省儘先補用簽掣甘肅光緒三年六月領照到省期滿甄別補用前署環縣知縣現署丹噶爾同知辦理一切悉臻妥協該臬司丁體常到任未及三月例不加考藩司曾鉌查該員篤實精詳留心吏治以之請補岷州知州與例相符實堪勝任人地亦極相宜會詳請　奏前來臣查該員黃翰辛個成謹愼辦事安詳合無仰懇天恩俯准以該員黃翰辛補授岷州知州員缺實於地方有裨如蒙俞允係以知州請補知州銜缺相當毋庸送部引見該是歴署各缺幷無叅罰案件謹恭摺具陳伏乞皇上聖鑒訓示謹奏奉硃批吏部議奏欽此○○江蘇巡撫臣趙舒翹跪奏爲江海關第一百三十八結期內加徵洋藥厘捐收支各欵銀數開具淸單恭摺仰祈聖鑒事竊准戶部咨各海關加徵洋藥稅厘一欵旣歸海關併徵自應照章存儲關庫聽候部撥又准部咨凡指明由加徵洋藥釐稅項下開支銀兩應各歸各欵動用其收支數目另立清單按結奏報等因當經轉行遵照旋因江海關經徵洋藥進口稅銀歴係併入華洋各項貨稅提分四六成統除彚冊開報卽將該關第一百十一結起至一百三十七結止加徵洋藥厘捐收支各欵銀兩另開淸單先後奏報在案茲據江海關道劉麒祥稱自光緒二十年十二月初六日起至二十一年三月初六日止第一百三十八結滿共徵洋藥厘捐銀二十二萬二千八十四兩內除歸還上屆冊報墊放銀六萬二千五百九十二兩五錢三分六厘九毫七忽外實存銀一十五萬九千四百九十一兩四錢六分三釐九絲三忽統計是結期內共放奉撥及例銷各款銀三十萬七千五百九十六兩九錢五分五厘九毫除將前項徵存銀兩儘數撥放外計尙不敷銀一十四萬八千一百五兩四錢九分二釐八毫七忽應俟續收藥厘劃還歸欵等情另造細清冊詳請奏咨前來臣覆核無異除將該關所送淸冊分咨總理衙門戶部查照外謹會同通商大臣兩江總督臣劉坤一核繕淸單恭摺具陳伏乞皇上聖鑒謹奏奉硃批該衙門知道單併發欽此○○胡聘之片再定例捐納試用人員均於到省一年期滿例由督撫詳加察看嚴行甄別等因歴經遵辦在案茲查有試用知縣國基新海防試用知縣李秉彝候補知縣劉世珍均到省一年期滿例應甄別據藩臬兩司會詳合辦前來臣查該員國基諳習吏事李秉彝才具幹練劉世珍心地明晰試以律例均尙通曉堪以留省各歸本班照例補用除履歴業經咨部外理合附片具陳伏乞聖鑒謹奏奉硃批吏部知道欽此○○劉樹堂片再勞績保歸候補班人員例應於到省一年後出具考語甄別補用茲查有遂平縣知縣在任候補直隸州知州靳介煕浙川廳荊子關縣丞在任候補知縣劉豫立均試看一年期滿據藩臬兩司出考造冊會詳請奏前來臣詳加察看靳介煕精明詳愼劉豫立奉公勤愼均堪以原銜留省分別繁簡照例補用除履歴咨部外相應附片陳明伏乞聖鑒謹奏奉硃批吏部知道欽此 
 
 

Page 15

 
 
[光緒二十三年九月初三日京報全錄]  
　　宮門抄○諭旨兩道錄前○將軍崇奏爲城工告竣開單報銷摺○陜督陶奏爲揀員請補要缺副將摺○蘇撫趙奏爲耆紳重遇鹿鳴懇恩與宴摺○東撫李奏爲據情代奏摺○黔撫王奏爲調署知縣片○又奏報四川江蘇解到恊餉片○東撫李奏爲知縣調省以知府補用片○九月初三日吏部翰林院鑲紅旗値日無引見○文治等塲內專摺請安○謨貝子錢應溥懷塔布各請假五日○榮中堂續假十日○明安續假五日○召見軍機溥善○皇上明日辦事召見後由頤和園還宮○○奴才覺羅崇歡志銳跪奏爲城工告竣謹擬開單報銷據實直陳恭摺仰祈聖鑒事竊奴才等前於光緒二十一年十二月奏懇賞給控案贓銀六千兩修理城工並懇免造報銷兩盟輸運木植赶緊飭造細冊核其多寡再懇恩施飭部獎叙恭奉硃批著照所請該衙門知道欽此旋准工部咨該將軍等奏修城垣請免造報一摺查本部例載咸豐八年欽奉上諭工部奏捐修各工請飭遵例報銷一摺各直省修辦一切工程例應造册報部覈銷近年以來地方勸捐修理或請造報或請免造辦理未能畫一且所捐銀錢有經該督撫奏請給予奬叙者卽與動用正欵無異嗣後除銀在五百兩以上工程無關緊要及數在五百兩以上而係民間捐修並不邀請議叙者均免其造報其餘士民出貲捐修奏請奬叙地方官勸辦均着一體造册報部核銷欽此等因咨行前來臣部稽核欵項係爲愼重錢糧起見自應遵照辦理惟查烏里雅蘇台城垣純用土木夾築迥非各省可比磚石灰蔴一無所用自上年五月初一日開工所有木植或棄朽易新或截長補短均係調用蒙兵營兵辦理惟城門角城壕木橋工作較細則雇用民匠去年八月雪大停工今年三月後始行接續開辦現在一律整齊彩畫竣事所用民匠係按照市價發給工銀蒙兵營兵則發給津貼民匠每工三錢兵貼每工一錢六分此係查照光緒三年成案辦理各盟木植共存六萬九千一百七十根內除去朽　五寸三寸之木椽一千五百五十三根外實用去大小木椽一萬六千九百六十二根餘存木椽六百五十五根此外採買釘鐵毛繩顏料發給工員津貼共用去銀五千八百四十兩七錢一分五厘餘存銀一百五十九兩二錢八分五厘查造冊報銷爲稽核丈尺符合數目多寡其增减估料非精於算法不能畫一烏里雅蘇台城垣地勢高低不等木椽之長短卽不能齊况民匠亦非嫻熟之藝營兵更非料量之材雖係修城宜與行營築牆築柵無異實未能一一修短合度卽使勉强造冊必致逐件駁詰往返徒煩文牘毫無實際惟有開具簡明淸單恭呈御覽籲懇天恩飭部照單核銷以免紛更而淸舊案至保固限期此次係派員終日監視奴才等亦不時查看甚屬結實一二十年尙不致於坍塌兩盟輸納木植前已奏懇核計奬叙一摺造齊細數再行奏請飭行惟滿漢兩營官弁監督各工已及一年沐雨櫛風不無微勞足錄擬懇天恩可否由奴才等擇其尤爲出力者照尋常勞績奏請奬叙數員以資觀感如蒙俞允奴才等再行核實奏請恩施所有城工告竣未能遵照部咨造册報銷籲懇聖恩飭部照單核銷原由謹據實合詞具陳伏乞皇上聖鑒再所存木椽六百五十五根銀一百五十九兩有零奴才等因火藥庫偪處城屬城內又皆係板屋時刻堪虞已於今春在東門外擇地建蓋藥庫五間周圍樹以木柵木椽已銷用無存餘銀發給工貲尙不敷四五十金己由奴才等籌欵補足此二項應免開報至蒙古叅贊大臣親王那木濟勒端多布因病請假現已回牧未經列銜合併陳明謹奏奉硃批工部議奏單併發欽此○○頭品頂戴陜甘總督臣陶模跪奏爲揀補請補要缺副將以裨營伍恭摺仰祈聖鑒事竊臣接准部咨肅州鎭屬金塔恊副將員缺係題補第二輪第三缺輪用預保查該省預保無人應以第六缺揀發人員題補等因臣查金塔協副將員缺設處肅州北路要道毗連蒙番緝捕巡防均關緊要非精敏强幹熟悉地方情形之員難期勝任隨在於歸揀發班補用人員揀選得補用副將現署永昌恊副將凉州鎭標右營遊擊章鳳先久歴戎行精明穩練該員在甘年久於該處地方情形最爲熱悉且歴次委護凉州　　　篆務及署永昌協副將員缺辦理營務諸臻妥恊以之請補斯缺實堪勝任亦與部章相符合無仰懇天恩俯念員缺緊要准以　　　　　　　　　　副將員缺可期得力如蒙兪允俟接准部覆後卽行給咨送部引見以符定制除飭取該員履歴淸冊　　　　　　　　　　　　　　　　缺甘省現　　　　　　臣另揀請補謹會同甘肅提督臣張永淸恭摺具陳伏乞皇上聖鑒訓示謹　　　　　　　　　　　　　　　　　　　　　　　　　　　　　翹跪奏爲耆紳重遇鹿鳴循例懇恩與宴恭摺仰祈聖鑒事案　　　　　　　　　　　　　　　　　　　　　　　　　　　　　　望年八十歲係江蘇婁縣學增生道光甲午科本省鄕　　　　人庚戌科　　　　　　　　　　　　　　　　　　　　　　　　　　　員外候選由直隸督臣調赴直東營務處於肅淸案內保　　　留於　　　　　　　　　　　　　　　　　　　　　　　　　　　　　一週例應預宴鹿鳴等情具呈行司查明照例辦理等因移咨至臣卽得去後光緒二　　　　　　　　　　　　　　　　　　　　　　　　雲望在籍並無事故現年八十九歲據蘇州藩司說請具前　臣查定例鄕會試　　　　　　　期准　　　　　　　　　　　　　　　大員專摺奏請與宴等語今按察使銜山東補用道前翰林院緘修辰雲望淸班日列蕊榜事　　　秩之春秋沐累　　　　　　　　　　允推聖世休徵合無仰懇天恩俯准將按察使銜山東補用道前翰林院修張雲　　　　　　麟鳴筵宴並乞恩　　　　　　　　　部查照外謹會同兩江總督臣劉坤一江蘇學政臣龍湛霖恭摺具奏伏乞皇上聖　　　　奏奉硃批另有旨欽此　　　降二級留任又降二級留任山東巡撫臣李秉衡跪奏爲據情代奏恭謝天恩仰祈聖鑒事竊　　　統帶登州海防各營頭品頂戴　記名提督廣西右江鎭總兵夏辛酉呈稱接奉照會光緒二十三年六月初十日准兵部咨開光緒二十三年五月二十六日奉上諭夏辛酉現已服　仍着補授廣西右江鎭總兵留辦山東登州防務欽此欽遵轉行查照等因到營當卽恭設香案望闕叩頭謝恩伏念夏辛酉一介武夫毫無知識自咸豐年間束髮從戎薦保提鎭前歲渥荷聖恩簡放廣西右江鎭總兵並因未屆服闋蒙奏明改爲署任今復重補右江留防東海仰沐稠疉之恩愧乏涓埃之報聞命之下感激涕零查總兵爲專閫之官貴講求夫韜略登州扼兩洋之要宜整飭夫戎行舉凡訓練營伍督率操防在　　開緊要自漸駑鈍時懍鵜濡惟有殫竭愚誠勉圖自効以冀仰答高厚鴻慈於萬一所有感激下忱懇請　奏叩謝天恩前來理合恭摺具奏伏乞皇上聖覽謹奏奉硃批知道了欽此○○王毓藻片再署鎭遠縣知縣譚希杜調省遺缺據藩司邵　誠臬司李希蓮會詳查有印江縣知縣喬化　老成練達辦事實心堪以調署臣到任未及三月例不加考除批飭照辦外謹會同雲貴總督臣崧蕃合詞附片具奏伏乞聖鑒謹奏奉硃批吏部知道欽此○○王毓藻片再光緒二十三年三月分收到軍餉銀數業經臣奏報在案茲查四月分收到四川省鹽厘稅恊餉抵捐等銀四萬兩又收江蘇省恊餉銀一萬三千兩共收銀五萬三千兩據布政使邵　誠申報前來除咨部查照外謹附片具奏伏乞聖鑒謹奏奉硃批戶部知道欽此○○李秉衡片再臣准吏部咨議覆奏保光緒二　一二兩年山東黃河搶險出力人員案內在任候補同知准調菏澤縣知縣朱慶元請免前同知以知府在任候補係越級候升核與定章不符應令另核奏明請奬　　　　轉行遵照去後茲該員禀　改奬前來臣查部駁謂原請免補同知以知府在任候補係越級保升自係因該員底缺尙係知縣而言旣與定章不符自應另行核奬應請將在任候補同知准調菏澤縣知縣朱慶六月去知知底缺免補同知以知府留省補用謹附片具陳伏乞聖鑒訓示敕部核覆施行謹奏奉硃批吏部議奏欽此 
 
 

Page 16

 
 
[光緒二十三年九月初四日京報全錄]  
　　宮門抄○諭旨一道錄前○蘇撫趙奏爲江海關徵收華洋船鈔等銀摺○又奏爲江海關徵收華洋各稅及支解數目摺○陜督陶奏甘肅秋禾苗被雹水情形摺○陜督陶奏叅將不職請旨革職片○江督劉奏知縣到省發讞局學習片○陜督陶奏委署副將片○九月初四日戶部通政司詹事府正藍旗値日無引見○廣西學政劉元亮請訓○雲南學政張建勳請訓○貴州學政傅增　請訓○載振續假二十日○溥侗續假十日○綿宜良培各續假五日○恩燾永隆各請假十日○召見軍機劉元亮張建勳傅　　○○新授刑部左侍郞江蘇巡撫臣趙舒翹跪奏爲江海關第一百三十八結期內徵收華洋船鈔等銀數目恭摺仰祈聖鑒事竊　　理各國事務衙門咨京師同文館經費應於外國船鈔銀兩項下酌提三成按結批解其餘七成交總稅務司收領嗣准咨稱華商船鈔與洋商船鈔一律照發又奉札開子口稅一項歸稅務司照約章所收之項與銀號照補稅舊章約外徵收之項分晰開列等因行關遵照在案茲據江海關道劉麒　詳稱自光緒二十年十二月初六日起至二十一年三月初三日止第一百三十八結期滿共徵洋船鈔銀六萬七百五十兩三錢又華船鈔銀三千一百三十六兩九錢應解總理衙門三成經費銀一萬九千一百六十六兩一錢六分又交總稅務司七成銀四萬四千七百二十一兩四分又徵洋商坐地子口半稅銀四千八百三十兩六錢五分四厘又徵華商內地子口半稅銀二萬七千一百九十一兩五錢七分五厘又徵收各國商船官長江口改進半稅並暫存半稅三萬五千四百七兩二錢七分二厘除己暫存半稅抵完進出口稅銀二千六百一十七兩九分九厘又抵完改進口半稅銀二千一百九十五兩四分實共徵收半稅銀三萬五百九十五兩一錢二分四厘均已湊齊餉需並准聲明所收華商半稅與留關正稅銀兩一併湊放各餉無存至內地子口半稅一項向章係按銀號收數詳報是以較稅務司單開數目稍有叅差等情前來臣復核無異除應解總理衙門鉛鈔三成銀兩先已給資解投外謹會同通商大臣兩江總督臣劉坤一恭摺具陳伏乞皇上聖鑒謹奏奉硃批該衙門知道欽此○○新授刑部左侍郞江穌巡撫臣趙舒翹跪奏爲江海關第一百三十八結期內徵收華洋各稅及支解數目曁查明免單總數抵解餉需恭摺仰祈聖鑒事竊江海關徵收洋稅按結提解部庫四成嗣於四成銀內酌留二成以備機器局用欵其餘二成銀內除額撥黔餉幷提解加放俸餉外餘剩銀兩同招商局四成稅銀一幷分解南北洋作充海防經費各等情均經先後奏咨轉行遵照在案茲據江海關道劉麒祥稱自光緒二十年十二月初六日起至二十一年三月初六日止第一百三十八結期滿共徵收各國商船進出口稅銀八十二萬八千二百八十五兩零除洋商前定正稅准給存票換領現銀一萬八千四百五十五兩零外實徵銀八十萬九千八百二十九兩零又徵洋藥稅銀八萬三千二百八十一兩零統共實徵銀八十九萬三千一百十兩零內以二成備撥機器局用欵其餘二成銀內除提解黔餉銀六萬兩幷提解加放俸餉銀五千兩外餘剩銀兩分解南北洋作充海防經費至是結期內洋商請領存票居多間有願請免照之貨實給過各口免單稅銀天津五萬四千二百五十七兩七錢九分一厘登州二萬二百三十五兩一錢五厘寗波三萬七千九百六十一兩七錢一分福州四千五百三十二兩四錢五分七厘温州四千六百十二兩六錢九分九厘鎭江一萬兩四錢九分六厘漢口六千五百九十兩二錢蕪湖一千一百三十兩八錢五分七厘九江八百七十九兩二錢二分厦門七十七兩六錢五分四厘汕頭三百三十四兩一錢一厘廣東五十八兩一錢一分七厘淡水三百三十三兩七錢四分另造細數淸册送部查核此項免單稅銀卽在前項實徵數內均已抵放京協各餉無從撥還其徵收招商局輪船及關照船進出口正稅並洋藥稅銀七千四百三十九兩零應提四成銀兩亦經分解南北洋作充海防經費各等情造册詳請具奏前來臣覆核該關第一百三十八結期內所徵各項洋稅除提四成銀兩外實共應存銀五十三萬五千八百六十六兩零提出一成五厘聽候指撥出使各國經費餘剩銀兩均經抵放京恊各餉並稅務司月支經費曁例銷各欵之用至免單稅銀仍懇恩撥濟緊要餉需毋庸撥還長江各口免致互劃之煩除將原册分咨總理衙門戶部查核並令將給過免單稅數另行造册詳辦外謹會同通商大臣兩江總督臣劉坤一核繕淸單恭摺具陳伏乞皇上聖鑒謹奏奉硃批該衙門知道單併發欽此○○頭品頂戴陜甘總督臣陶模跪奏爲報明甘肅省光緒二十三年夏秋禾苗被雹水大槪情形恭摺具陳仰祈聖鑒事竊查甘肅各屬自春徂夏壐澤應時收成可期中稔惟間有禀報被雹被水之區當卽飭司分別栘行該管道府直州確查妥辦茲據藩司曾鉌將各屬被雹被水大槪情形詳請具奏前來臣查蘭州府屬之金縣沙泥州判平凉府屬之平凉縣莊浪縣丞慶陽府屬之安化縣環縣固原直隸州屬之海城縣打拉池縣丞各地方均於本年四五六等月先後被雹被水損傷禾苗鶯粟輕重不一小民終歲勤勞正値夏禾結實秋禾滋長忽遭災傷殊堪憫惻先已飭委該管道府州督同各地方官親往逐細覆勘分別借給口糧籽種令其補種雜糧是否不致成災統俟秋成查明令行彚辦惟蘭州府屬之河州東南鄉各社會於六月初七八九等日午後雷雨交作冰雹猛降大如鷄卵小如桐籽積地約五六寸不等夏禾多被打傷鞏昌府屬之寗遠縣西鄉梁家灣大溝兩處於六月二十二三等日大雨滂沱晝夜不斷山水暴溢土山冲倒冲壓莊房三十三家傷斃男女大小八十七丁口牲畜數十頭固原直隸州之東鄉白家倘官堡台等處於五月十二十九等日狂風大作雷雨交加中帶氷雹形如彈子打傷白家倘等七莊禾苗其官堡台等處三十八莊夏禾亦被打傷不少又該州南鄉牛營子等七莊於六月初九日忽然狂風雷雨中　氷雹時夏秋禾苗烟苗均被打傷罄盡階州直州之疉石里黑溝等處於六月初九日忽下冰雹斜長五十餘里南北寛二十餘里共計大　　　三村莊夏麥有全行打毁者有被傷過半者西寗府屬碾伯縣之硤口堡等十七莊於七月初三初六等日午後忽降雨雹打傷禾稼冲壞地　　上五州縣地方被災較重均經飭司移行該管道府直州並另委員確切覆勘動用倉糧分別賑濟仍飭由地方官赶緊先發籽種勸諭農民乘時補種雜糧以冀晚收稍資補救而免失所所有壓斃人口冲倒房屋早經飭令從優撫䘏並另查明壓倒房屋若干照例給予銀兩及時修蓋以資棲止水冲田地查明能否修復錢糧應如何分別蠲緩統俟各屬結報到日再行彚核辦理外合將甘省本年夏秋禾苗被雹被水大槪情形恭摺具奏伏乞皇上聖鑒訓示謹奏奉硃批知道了各屬被災情形卽著查明分別核辦欽此○○陶模片再臣准署甘肅提督張永淸咨稱提標中營叅將秀昌性好嬉遊營務毫未整飭且於丁憂期內買民女范氏爲妾並將已故跟役王二之妻買銀入己實屬有玷官箴咨請核辦前來經臣先行撤委查辦在案臣查秀昌行止輕浮旣不能整理營務復又悖理妄爲不顧廉恥未便稍事姑容相應請旨將甘肅提標中營叅將秀昌卽行革職以肅戎政而儆效尤所遺叅將員缺甘肅現有應補人員應請由臣揀員請補合併聲明謹會同甘肅提督臣張永淸合詞附片具陳伏乞聖鑒訓示謹奏奉硃批著照所請兵部知道欽此○○劉坤一片再新選泰興縣知縣韓愔於光緒二十三年二月二十六日到省繳憑該員初登仕版諸未諳練現經留省派委江寗府讞局隨同帮審案件以資習練俟情形稍熟再飭赴任據江寗布政使松壽詳請具奏前來臣覆查無異除批飭遵照外謹合詞附片具陳伏乞聖鑒謹奏奉硃批吏部知道欽此○○陶模片再署寗夏鎭屬中衛恊副將程文勝年滿遺缺查有現署督標右營叅將正任河州鎭屬循化營叅將譚應春塲以署理遞遺督標左營叅將員缺查有河州鎭標中軍遊擊韓廷芝堪以署理除分飭遵照外理合附片具陳伏乞聖鑒謹奏奉硃批兵部知道欽此 
 
