# 1917 - 240 - 4916006

 

Page 1

 
 
   
 
 

Page 2

 
 
時評 
[時局之解剖（泠）]  
　　時局至今日可謂混沌極矣第一次革命所謂推倒淸廷也淸廷旣倒而其事遂解决第二次革命所謂反對袁政府也反對者獨立不反對者與之交戰不數月而勝負分其事亦遂解决第三次之革命所謂反對帝制也反對者獨立不反對者與之交戰不數月而勝負不分袁氏以死其事亦遂解决即如最近之討逆爲反對復辟也反對者舉兵復辟者與之交戰不數日而勝負分其事又遂解决凡此諸役問題固甚明白態度亦極顯明故解决亦甚神速 
若近日之時局果何如乎所爭之問題果已各據地盤而確定乎反對與贊成之態度果巴明白表示而無隠乎是均未能如前之人人可知者然則究何如乎是不能不一一爲之推究而解剖也 
命令 
　　九月三日大總統令山西省長孫發緒著免本職此令 
又令特任閻錫山兼署山西省長此令 
又令參謀總長王士珍呈贛西鎭守使署參謀長王萬九因病辭職王萬九准免本職此令 
又令任命黄典文署贛西鎭守使署參謀長此令 
又令任命陳宗蕃爲圖務院統計局參事此令 
又令李樹勲李明遠均加陸軍步兵上校銜此食 
又令參謀總長王士珍呈請任命張紹良爲贛南鎭守使署中校參謀李古朋爲贛西鎭守使署中校參謀　興沛署贛北鎭守使少校參謀應照准此令 
又令陸軍總長段祺瑞呈贛授汪肇澄爲陸軍步兵中校郭元洽爲陸軍砲兵中校鄭輔貞王錦成爲陸軍步兵少校田鳳鳴爲陸軍騎兵少校應照准　令 
又令財政總長梁啓超呈試署左右翼稅局總辦朱黻呈請辭職應照准此令 
又令財政總長梁啓超呈　任命張玉琛試署左右翼稅局總辦應照准此令 
又令吳保城給予四等嘉禾章此令 
專電 
　　北京電意大利已非公式取消其要求（四日下午五鐘） 
北京電意公使提出要求後政府曾報以難允許之非公式談話昨意使鑒於外交界之形勢巳非公式取消其要求謂將來再議（四日下午五鐘） 
北京電敵船租與三菱係日人消息確聞政府巳與大逹公司訂合同該公司代表亦在京並非租與三菱（三日下午五鐘） 
北京電政府通電各省徵詢加入戰團意見（一）我國有無加入必要（二）抑與美一致何者爲益（三）有條件加入與無條件加入比較（四）加入後有無出兵必要以上限三日電覆（四日下午二鐘） 
北京電聞政府巳電徵各省對於加入戰團之意見（四日下午二鐘）北京電協約國各使對我希望條件决定有二（一）賠欵停付五年（一）關稅值百抽五（四日下午二鐘） 
北京電國際委員會昨仍研究參加戰團附帶條件另有極重要之中國條約一項亦加討論内容甚秘（四日下午二鐘） 
北京電國務院頃發四種要電（甲）致川督令預備接吳光新入川（乙）致黑督令愼防許英等煽惑軍隊（丙）致張敬堯令會同張懷芝遵照所携去中央指示之勦匪辦法進行（丁）致閩督令再將海陸防務詳報一次以憑派員佐理（三日下午一鐘） 
 
 
 

Page 3

 
 
北京電川滇决裂不日將有戰事政府巳準備平川之策周道剛亦有與劉存厚聯合攻滇軍消息（四日下午五鐘） 
北京電英美法公使皆曾非公式談話勸我出兵歐洲政府一面準備但仍視全國軍界趨嚮而定實行與否（四日下午五鐘） 
北京電曹汝霖赴日爲大使之說又起（四日下午五鐘） 
北京電協約公使團將於五日再開會議（一）海關稅率實行值百抽五（二）庚子賠欵停緩五年（三）廢除華兵不得通過津租界之限制（四）處置奥人問題 
（四日下午五鐘） 
北京電傳湘督來電在武昌與王督有事接洽約四五日後赴湘暫駐岳州（四日下午五鐘） 
北京電王廷楨任長江副巡閱使將發表（四日下午五鐘） 
北京電屈映光派人運動起用甚力馮或收爲顧問再予以省長位置（四日下午五鐘） 
北京電國務院新設軍事機關二（一）軍務處（一）諜報處定派丁錦崔承熾分任組織（三日下午六鐘） 
北京電京兆尹擬陳文運 
（三日下午六鐘） 
北京電浙齊耀珊與楊督不睦政府准備替人任可澄籍忠寅均有望一說京兆尹易人以王逹出任省長（三日下午四鐘） 
北京電浙楊齊不合始於浙脫離關係時最近齊保沈楊保袁爲鹽運及袁任命齊拒而楊迎遂益疏隔中央巳决換齊不日發表（四日下午五鐘） 
北京電陸部特設兵站於錢糧胡同派曹銳主辦（三日下午六鐘） 
北京電中央决開全國幣制大 
會議電各省派代表限十月一日齊集（三日下午六鐘） 
北京電政務廳官制因敎育實業獨立提交法制局修正 
（三日下午六鐘） 
北京電四日閣議（一）敎育實業兩廳官制核定即發表（二）倪嗣冲不兼省長以淮泗道尹升署（三）荷使以對德未繳械爲藉口奥亦援例擬先收奥俘虜再與交涉繳械事（四）决定設立處理僑工機關由外交農商内務派員組織擬電請張謇主任 
（四日下午五鐘） 
北京電留京德僑請給赴津護照不准（三日下午六鐘） 
北京電梁財長昨在三海邀曹汝霖王克敏及商會總理陳陞等開維持金融茶話會决定除酌撥現欵平劑巿價外凡京奉京漢京張津浦各路乘客購票一律收用中交紙幣（三日下午一鐘）北京電財部通電公賣局内地行銷洋烟洋酒參照牌照捐例一律開徵（四日下午二鐘） 
北京電外部電顧使速請美政府解除美鐵輸出新禁令 
（四日下午二鐘） 
北京電駐英公使派員考察華工（四日下午五鐘） 
北京電參院召集令下星期二决發表（四日下午二鐘） 
北京電張瀾電辭代川長有此時無異身入地獄徒自尋苦惱無救於衆生語（四日下午二鐘） 
北京電張瀾力辭護理川省長（四日下午五鐘） 
廣東電陸巡閱使不贊成組臨時政府電復民黨謂元帥名稱尤滋疑議廷只知實事求是不爲權利競爭此舉實不敢輕爲附和勸議員審愼出之云 
（四日上午十一鐘） 
東京電俄首相克倫斯克接俄兵退走消息即開閣議議决不顧他人反對凡情節較重者處死刑以防潰退巳令知哥洛紐洛夫元帥一二日中首相當馳赴戰地 
東京電日本關於統一船舶之船舶制限令已略擬定於五日開議决定後再諮詢樞密院當於十三日以前以緊急勅令公布内容與英國等現行規則無大差異 
外電 
　　北京電中日鐵廠之組織已有成議廠地在日本福岡資本一千萬元據日本資本家云此爲最低之資本額華字報稱合辦此廠之華人即爲漢冶萍公司每月交生鐵五萬噸以代資本合同條件尚未公佈（三日） 
北京電華字報云德奥船巳由原公司轉租與三菱公司聞三菱公司巳先繳三百萬元記者從日本官場探悉日本某著名　業公司曾有轉租敵船若干艘之議但合同巳定之說衆信不確（三日）以上字林報 
北京電中國銀行紙幣因增多發行之數兌價漸落（二日） 
北京電日人消息謂美孚油公司代表一人在叙府瀘州間遇盜現無下落（二日） 
北京電高等警務學校已於星期六日由内務總長行開校禮（二日） 
北京電政府現議監視新疆之突厥僑民二百零六户（二日） 
北京電黎黄陂電勸南方領袖服從中央政府（二日） 
香港電殖民部香港政府香港商會倫敦中國公會關於戰後全國應行之工商業政策彼此來往之文件昨晚已交議政局研究商會所主張者爲苟非與進行戰事有碍則不得施行可弱帝國所操東方商業財政實業權之計畫故爲帝國利益計宜維持來往東方及在東方充用之船舶以便運輸各物至帝國與東方之各地點及運輸英國實業應需之原料且宜於東方保留關於東方商業及亞洲人民有經驗人員之必要人數將來無論施行何種帝國政策但爲香港利益計必須規定香港與中國之特别關係凡似將有礙續行擴張香港對華出入口貿易之一切計畫均不得施行稅則中亦須顧及此節香港爲航業口岸故宜鼓勵造船製機及修理船舶及船塢諸事業又香港製糖之大實業及水泥廠繩廠均當加以保護商會之意目下之保險公司須由當局取締而管理之　當定嘗凡英國商家或保險公司僅許在英國公司保險或轉保外國保險公司在英國土地貿易者所獲之利益須繳納特别稅將來德國如假道英國口岸以圖發展黄埔船港俾分香港之商業與航業則由蘇彞士河駛出之輪船當分别徵收船鈔且當限制施行此項政策之德船所用煤斤香港總督曾以商會之建議寄交倫敦並稱目下施於敵船之管理計畫戰後或仍有施行之必要政府之意排除敵船未必最有益於香港云（一日）（被攔　到） 
北京電政府因川省來電謂滇軍不服從中央命令刻向成都進發故已命劉存厚設法對付（二日） 
北京電晉閻督來電報告大敗土匪八千人擒殺二千晉軍死傷約三百名（二日） 
香港電近三日内日夜班粤港輪船之搭客倍於平時廣州消息靈通之人謂孫中山與陳督軍現有不睦之象星期六日由廣州抵港之某君謂曾見二艦自黄埔移泊花堤之外尚有四艦現泊黄埔（三日） 
香港電中外新報之主筆與發行人巳被控告指爲妨害英國與他國邦交有背檢查章程管理華人事務之英員稱該報社論内有馮段二字係指馮總統與段總理而言社論中有句云予恨未能即赴京置國賊於死地又云民國旣以鐵血得來今當以鐵血奪回之民國之安寗與幸福在此一舉况吾輩有西南六省之師且有第一艦隊供我調遣乎云云英員謂此論意在煽亂現訂八日開訊（三日）以上路透電 
北京電協約國公使定於後日午後再開會議討議改訂關稅等件（四日） 
北京電據司法林總長談云召集臨時參議院一事發表之手續已經完備目下只待西南各省復電而已諸省若果反對政府亦不顧慮亦當即行發表蓋政府巳有此决心也又談廣東組織軍政府一事曰以余個人意見政府解決此事操之過急恐多不利宜先統一與軍政府無關係之各省堅固團結以定中央政府之基礎後再徐待西南各省之自省爲策之上云云（四日） 
漢口電新任湖南督軍傳良佐原擬於昨三日啓行赴任旋西湖南之軍人派反對頗甚且有急電至鄂拒絶入湘故又止其行　又傳氏隨員中之重要者爲參謀長王永川副官長胡嘉綽（譯音）秘書李新華（譯音）劉永明（譯音）衛兵隊長張貴琦（譯音）等（四日） 
漢口電據長沙來電云此間平穏無事現正準備歡迎新任傳督軍日） 
北京電明日之協約國公使會議所有中國希望之條件　想可獲協約國方面决定其結局即關稅加至實現五分庚子賠欵延緩五年如因管理德國租界必要時中國兵隊亦許通過各國租界等（四日） 
戰電 
　　巴黎電今日下午公報云愛恩河陣線夜間砲戰甚烈敵軍復攻擊上月三十一日法軍所佔赫特比斯西北之陣地爲法軍砲火逐回未能進抵法軍陣線德飛機二架爲法砲擊落一距地二千邁當一距地五千邁當（二日） 
羅馬電公報云意軍在白里斯土維柴山谷續向東進佔據陣地數處星期六日與星期日意軍在巨里安陣線共俘敵三百七十四人 
（三日） 
宇定電惡劣之天時妨礙意軍之進攻敵軍現正調援竭力抵禦（三日） 
倫敦電德國公報云巴爾幹之德軍在摩拉斯蒂爾西北擊敗法軍（三日） 
倫敦電公報云昨夜十一時十五分敵飛機飛過英倫坎特東海岸數分鐘後復有數架出海而去擲下炸彈數枚死傷人數尚無多云（三日） 
倫敦電公報云昨夜敵飛機襲擊者僅有一架在杜佛擲下炸彈七枚死男子一人傷女子四人孩童兩人（三日） 
瑞典京城電瑞典大會之發起人因倫敦大會未獲效果故已决議不於本月九日開會且未擇定開會日期（二日） 
倫敦電今日白萊克浦爾開工當協會大會共到代表七百零九員共代表三十萬人其討論之主要問題乃瑞京大會各員之言論皆明白反對該會而主以協約國工黨大會代之鑛工聯合黨之代表一百六十三人一致决議瑞京社會黨大會礙難實行並贊成協約國大會之議全國鐵路聯合會代表亦反對瑞京大會衆意皆不以會晤敵代表爲然（三日） 
俄京電火車司機人暫止罷工以待磋商解决辦法（二日） 
俄京電臨時政府發表宣言書重行申明倚重柯尼洛夫將軍之意謂政府已採納該將所上恢復軍紀之條陳今欲陸軍重具戰鬭力决不能不施行嚴厲之方法柯尼洛夫將軍罷職一節實無此事陸軍部宣布烏克蘭單獨派之舉動乃受德奥煽惑之詳情 
（二日） 
雅典電委員會澈查前數内閣之控案已畢　報告政府謂斯柯洛第士内閣諸員曾密謀施行專制之帝政及默許政治主義之謀殺云（三日） 
要聞一 
[外部洩密案之西訊]  
　　字林報三十日北京通訊云星期三日北京英文日報載有令人驚駭之消息據稱駐京意使向中政府提出要求若干條並略紀意使於要索時所發之議論查北京英文日報衆認爲外交部機關報故此項紀載未可忽視况所紀者爲外交部署中秘密談論之事件非經官揚洩漏斷不能爲報館所知者乎此間外交家視此篇文字爲傷害意使名譽離間協約各使之拙謀再此篇於其所從發生之方面亦有不利蓋此種紀載不足起人信任徒爲一種表示以見以維持中外邦交爲專責之部員其舉動程度之低出人意外耳秘密交涉未可洩漏此爲外交之初步乃所謂意使對外交次長之談話者竟連篇累幅滿載於報端矣觀其所指爲意使之言者字裏行間覺含有傷害之意據報所載意使曾發議論略論吾試直言無隠英人管理稅關百凡腐敗苟延一意人辦理稅關則每年收入可以大增云云外交總長近已發表意見略謂意使談話固有其事惟報章所載改竄原旨有礙邦交已飭警廳向披露此文之報館交涉記者特將總長之言表出之以彰公道但若查究更應受責之人而加以懲儆則外交部之信用更可保全至於要求條件據該報所載計有三項（一）賠償意人於新近帝制行動中所受之損失（二）鹽政處德奥僱員空額應改用意人（三）天津奥租界讓與意政府以事實首意使並無此種要求雖曾有若干提議但與所謂要求者逈異查意政府所要求於中國者確有若干事件内有一九零三年以來之懸案此種事件曾請外交次長注意但並未要求復辟時意人損失之賠償數月前鹽政處延用意人間題卽已提出今意使不過順便以非正式之儀式重行提及而已至於奥租界一層意使僅請中政府准許天津意租界推廣區域圈入奥租界之一小　分中國旣收回奥租界意使乃有推廣意租界之請蓋沿中政府前曾屢許外人租界推廣區域之前例也意使之於今日提出此項無害要求其理由不難解釋中政府近請提撥稅關餘欵銀二百萬兩聞除意使外各公使皆巳贊成意使之所以不即同意者實欲以此爲交換槽利之條件查稅關餘欵純爲中國之物意使遲遲不允中國提撥一舉是否合理再要求之理由縱甚適當於今日向中政府提出任何問題是否適合時機此固疑問也惟目下之問題不在意使此舉之是否得當而在駐京各使署對於中政府之外交部是否能信其秘密也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[各使會議與國際委員會]  
　　緩付庚子賠欵本爲我國希望條件之一協商國政府亦均允予以好意的考量惟緩付年限各國意見頗難一致遂未解决昨據外交界消息英法美日四國公使均已奉到其政府訓電允將此項賠欵停付五年不日將正式通知我國政府昨日下午四時協商各使會議於法使館此案似即爲其議題之一並聞法使康悌氏定本月十日離華回國故急欲於其啟程以前將經手未了各事商定辦法會議至傍晚六時始分道散去 
戰時國際事務委員會昨日開會討論華工出洋問題自歐戰開始以來如俄如法皆在我國招募華工前往工作特其取締待遇頗多缺點今我國旣已參戰將來華工之出洋者必日益加多如美國素禁華工入口者近亦有招募十萬之說該會因議規定一劃一辦法以期改善華工之地位聞其討論結果擬將此案送交農商部核定擬成草案提交國務會議加入不單獨媾和條約問題該會累經討議以此事必以加入巴黎經濟同盟與否爲前提遂懸而未决先將巴黎經濟同盟約章交農商部經濟調查會研究現聞經濟調查會已於昨日開會由各會員提出意見書大多皆主張有條件之加入最後决定將各意見書擇要擬一總說明書提出國際委員會再由該會加以精密之討論然後乃可决定 
前此國際委員會所討論之救濟德奥僑商辦法一案本由内務部提出其所以提出之原因實因德奥僑商處於今日地位實有窮無所歸之勢各省紛紛來電請示之故據某外人傳說謂我政府對於此項辦法巳漸决定大約以此種事務委託慈善團體（如紅十字會之類）在北京一方面德人本有一慈善會現在會中尚存五千元之欵擬即以此欵救濟德奥國之僑商大約每人每日一元之譜至於各省則託慈善團體代辦不日將有辦法發表 
[意國要求說之别報]  
　　昨日共同通信社云意國公使所提出之要求三件（一）爲賠償義國臣民損失復辟戰時以外之損失亦在内（二）爲鹽務署内聘用相當之義國人（三）爲天津奥租界一部之割讓於上月二十八日義國公使親到外交部面謁汪總長口頭說明要求理由當由汪總長暫允受理未及答覆而意使又往催促汪總長以調查未竣仍未答覆又據新聞編譯社云某項外交案各國意見亦不甚一致有贊成其要求者有不願意而不便表示者大約公理與利害難免於不一致也當此世界諸强多數對敵爭勝之時小小問題之交涉亦何必迫不及待至於如斯上述之意外交界殆多數抱此種見解云云 
英文北京日報云日前本報載意大利要求三種條件論者謂爲新聞界之謠言同時報紙復詈以言過其實不符眞象夫本報贓得此類謠言而登載之是有聞必錄之例非記者之過故横議之來不惟不足以使記者怒反足以使記者悅耳且意大利要求鹽務署聘用意人此不合於理何也有要求在鹽務署聘用西人之權者爲參與第一次借欵之英法俄日四國意大利非四國之一則與鹽務署固不相涉要求移交天津奥國租界亦不合理何也意國天津租界面積一百十一畝其中除意國領事府與意國兵營外房屋寥寥天津有意人九十三名使盡居其間每人得佔地面七畝猶謂不能經營其商務耶外交界言意國天津租界實綽綽乎有餘裕據一千九百一十六年海關所造就計表中國有意人四百瑞士人四百二十三然意國有租界瑞士人口過之反無租界意公使乃以一百一十畝之地面爲未足耶且中國旣向德奥宣戰與協約國旨趣無殊意公使尤無要求將天津奥租界讓與之理當今之世一逾越規矩之世也凡逾規越矩者可視同故常置若無覩今中國始得反敵人侵地之時意國公使乃不先不後提出要求以爲可以驚人矣乃吾人司空見愼不爲所動豈非怪事然使能及早撤回要求使我國得一心一意爲協約國參與歐戰則記者之深望也云云 
[改選國會說又有動機]  
　　召集臨時參院爲某派所主張其意蓋謂舊國會議員國民黨分子最多若依舊恢復則閣員必難完全通過故决計召集臨時參院以爲根本打消國民黨之計自西南方面反對此事於是河間合肥均知閣員中片面之主張不足以見信用於全國遂由堅决主義一變而爲疏通主義故一月前如火如荼之參院消息至是遂氣如游絲大有斷續無定之勢卽閣員方面對於此事亦啓齟齬之象上星期二閣議討論此事梁啟超主從速召集范源濂主從緩召集星期五閣議湯化龍一說帖擬將臨時參院改短縮小範圍僅修改國會組織法及選舉法則閣員主張之不一致於此可見一斑嗣經黔督劉顯世來電係主張一致對外及召集國會兩事政府對於一致對外一節已覆電嘉勉對於召集國會一事曾以曠日廢時種種情形解釋其理由並言召集臨時參院實出於維持時局不得已之辦法而劉督軍自接到此電迄未覆電於是政府之主張不得不稍爲變更兹聞日内政府又電致西南五省謂政府對於國會只須事實上可以做到本無一定之主張西南旣注重在改選政府亦非决意反對但如依法改選國會西南問題從此即可消化無形則政府亦願依法改選若改選而問題依舊糾葛不淸惟有照預定方針召集臨時參議院云云據以上電文觀政府對於此事頗有轉圜之意但某派則大不滿意且謂爲與事實相近一似深慮此舉之成爲事實者此中消息殆亦可以卜政局情勢之一斑矣 
[政府對付西南之兩說]  
　　馮總統日前對於雲南唐督軍特致長文電報極說際此國勢漂搖之秋萬不可兄弟閱於牆致導國家於危亡務請反省云云其文大要（一）解散國會實鑑於國會成績之不良不得巳而爲之現在萬難再行恢復國會（二）臨時約法本當時倉卒所定適用於臨時之際尚可幸免大疵决不能長久引用而證以數年之經過今日之時勢缺點甚多尤難適用（三）世人鑑於從來府院之爭執或恐此類不祥事實再行發生究之現下鄙人與段總理均能推誠相與政治上之商議亦極圓滿進行（四）以段内閣成立於解散國會後之命令且以段總理爲惹起政變之責任者遂不承認段内閣未免誤會聞唐督軍對於前電已有覆電到京仍逐條反對又據政界消息段總理之對西南計畫本主張以强硬手腕解决徵諸吳傅陳三君之使命其命意路人皆知孰知津浦京漢各路全被水淹以致交通斷絶運兵輸械困難實多丁此萬分困難之際不得不與西南作和平之談判以待時機今雲南堅持進兵廣東巳躍躍欲試故已將面子上和平完全抛去况借欵到手無往而不順利此項大計畫於九月二十前後當見諸實行也云云惟另據某方面消息則謂西南方面近實毫無實力黨人最近惟一之政策即推舉胡漢民爲省長以爲抵制陳炳焜之計惟胡知勢不敵業巳逃往香港而陸幹卿巡閱使又確有調停南北之决心是廣東廣西方面巳不成爲問題矣其第二政策則以全力攻閩其實陳炯明所率之軍隊尚未敢進窺福州且以李督軍可靠之軍隊兩師抵抗陳氏二十營之親兵其力已綽有餘裕此福州方面又不成爲問題矣至川滇黔三省近日確已全體罷兵靜待中央之調停辦法重慶熊克武雖確有拒絶他兵入川之意然亦不過以保衛地方爲詞且熊氏現與周道剛督軍亦屬盡力聯絡周氏如能處置得宜則川事亦漸可解决至湖南方面譚氏確以保衛桑梓爲懷决不至有如何决絶之表示云云 
[傅良佐赴湘前之鄂聞]  
　　新任湖南督軍傅良佐由寗乘輪來鄂因沿途躭延至三十一日午後始抵鄂省由文昌門外布局碼頭登岸各文武官齊往迎迓軍警俱列隊歡迎自碼頭至布局滿紥燈綵牌樓原備傅在布局小憇　傅逕乘車入城詣軍署拜會王督軍商議入湘一切事宜當晚讌罷卽在軍署東洋樓駐宿並未駐節於乙棧蓋因湘垣之炸彈案傅氏大有戒心軍署警衛森嚴實較行轅爲安穏也外傳傳氏於湘中反對派已疏通妥洽入湘當無阻力實不盡然聞湘省軍政紳商各界雖遣代表來鄂歡迎而第二師長陳復初獨無代表第一師長趙恒惕之代表則僅代表伊個人並非代表全體現兩師軍官有一律辭職之說傅以不帶北兵入省爲調停究不知湘軍承認擁戴傅氏否也故其赴湘履新之期此時尚未確定大約在鄂或須勾留數日方能入湘至傅不待疏通妥善即行南下之故聞傅意以湘軍外强中餒色厲内荏臨以兵威必能帖然刻已盛陳師旅於岳陽一帶故作備戰狀態一面遣前參議員郭人漳及舒禮鑑偕其隨員先赴長沙勸誘度湘軍終必屈服也 
漢口商會各董因見大批北軍入湘誠恐岳湘間首起南北戰爭影響本埠商巿前日曾由會長俞崇敬等偕著名會董蔡輔卿等十餘人往謁王督軍陳述對於調和南北之意見略云敝會鑒於南北之形勢旣已相持日久迄今而果以武力解决匪惟商業受其大害恐國中秩序將更擾亂陷商民於死地曾將此意向京滬各商會聯合一致運動和平解决均經贊同特請鈞座主持入告政府云云王督答以調停南北余之素志但近奉大總統密電刻下調停之議正在進行可望和平决不致以武力解决至傅湘督赴任爲湘人歡迎祗少數黨人運動阻撓現已設法消融斷不致於用武諸君儘可放心轉告商民勿惑謠言云云俞等遂稱謝而退 
[黑龍江最近情勢之京訊]  
　　黑龍江近日政局極呈危象恐有爆裂之虞前日有黑龍江來京之人述及該省狀况云鮑貴卿督軍到任後曾代許蘭洲電請中央飭其將軍隊移往呼倫貝爾一帶藉防蒙匪以安許部之心中央未允改任將軍府參軍許部已躍躍欲動鮑氏復發電留許中央於鮑電上批當然來京此事遂無可轉圜英巴復聲言奉令將討許將軍隊拔向省城省中軍隊亦備向東荒方面雙方兵力大約集中於大齊家店省垣人心恐慌異常鮑督軍懼調停無效卽欲他行雙方均不許謂許英决戰與督軍無干云云此言若確則江省大局將不堪設想矣聞鮑督軍日昨有急電到京請仍留許蘭洲帮辦軍務以期轉圜不審確否又聞於江省不妥消息某某兩部附屬機關均已有報告又有熟悉東北情形某君云江省近年疊遭兵燹而地形極爲重要蒙匪巴匪乘隙思動鬍匪遍地皆是倘政府處置不當互相勾煽挺而走險江省大局即將不可收拾若中央之服光以爲奉天可以牽制江省更復大錯蓋張雨亭之二十七師僅張作相一旅尚稱心腹其餘部將頗不敢輕動至二十九師之吳俊陞駐紥遼陽一帶防範蒙匪不能輕易調動馬龍潭亦以防地爲重奉黑相距甚遠南滿東淸鐵路以外交上關係旣不能爲我運軍之用而由洮南陸道開拔道旣遼遠行極困難事實上尤難辦到若僅恃英巴所部之兵則其勢未見能優於許之所部云云此論頗屬的確蓋許極跋扈英巴亦未必遂馴中央處分對於此事蓋頗費躊躇也 
[不可收拾之川局成都通信]  
　　（八月二十號） 
自中央任周道剛暫代川督之命令發表川事糾紛更甚於前蓋前日不過川軍與滇黔軍戰今則又引出川民與一部份之川軍戰也日前川中各法團通電全國駁詰國務院庚電中戴戡維持蜀事備嘗艱辛劉存厚園攻成都逼迫戴督等數語省議會并主張電致中央及西安陳督武昌王督岳州吳總司令聲明羅戴禍川劉存厚實應川民請求攻禦羅戴非因私人惡感相戰又請中央令周暫勿西上劉暫勿來京成都商務總會電請周代督暫勿西上電文略謂重慶周代督軍鑒靑電悉竊執事未解一師師長之職卽應負衛戍渝城重鎭之責况已就任督軍防範尤不可或疏麾下督師西上萬一滇人搗虚何以禦之心所謂危不敢不告究竟如何部署尚乞迅速電示以釋羣疑成都總商會叩篠印又公民代表李雲溎等通電中央各省有反對停戰議和之理由八條公民陳鑄祥等致電中央反對任命周道剛督川此外又有一種印刷品遍貼省城各街係省城災民黄萬發等二萬人責備周道剛之公啟其標目爲警告良善人民速結羣力以除内好而免後患書洋洋千餘言此川民言論與周道剛一部份之川軍戰也至軍隊方面則有川軍二師第一軍混成旅三師之張郝各團營各路漢軍皆不滿意中央之命周督川及周之西上調停先後皆通電表示近更將進而爲武裝自由川省大局眞有不可收拾之勢矣 
重慶鎭守使熊克武川省國民黨之首領也近聽羅佩金之指揮於川東一帶宣布獨立自中央任周督川之令傳佈川省國民黨中亦有一部份人運動熊克武所部之軍組織討羅軍者事爲熊克武偵悉失敗有重慶强國報主任公孫長子號召同志組織討羅軍已爲熊克武所逮捕 
[魯中行行長更換之風潮]  
　　魯省中國銀行行長孔繁潽日前因事更換新任行長白廷奎到濟視事方一二日而風潮大起行中人員幾至罷班白以報告業務爲名旋即北上暫時營業由副行長蕭洪甫主持而商務會長張肇銓政務廳長安茂寅財政廳秘書吳鶚齊魯銀行總理朱五丹山東銀行行長曹廣元監理官蕭方騏對於白某反對尤力昨以商會名義逕電北京中銀總行及財政部攻擊白氏誓不承認其到東先是自兩行長交替消息傳出未三日間魯人紛紛向該行取欵兌現者其數逹四五十萬元兹經調查其眞相始知白廷奎者曾隸旗籍自民國成立始改姓爲白當去歲帝制發生時假某貝子力量得任山東中行行長任事未及兩月適周濰變起省城秩序擾亂炸彈之聲不絶於耳其時軍民告警濟垣戒嚴白遂避地天津在津埠設立山東中國銀行辦公所移欵北去當時靳雲鵬長魯以白某行爲荒謬電致中央及直隸省長將白解魯訊辦此後白遂不知下落此白廷奎前度在魯之歷史也至此次復任之原因當去歲白之携欵赴津時副行長原爲孔繁潽值戎馬腔偬之際受地方紳民之委託及靳雲鵬之承認竭力支撑金融賴以不墜事後並經總行呈薦任爲行長而白某之位置遂憑空打掉白疑孔有以陷之也恨孔次骨該行會計股長李鼎直隸人白之黨羽與白暗通消息已非一日至是政局變動中行總裁由王克敏暫署與白頗有淵源總稽核林某亦白所素洽乃與李合謀由李出名暗中上一條陳歷稱孔蕭兩行長辦理不善 
 
 
 

Page 7

 
 
之種種情節並舉其貸欵於齊魯銀行同升銀號成業造紙廠錢幣交換所不先報總行卽以數十萬元之鉅金輕輕交出各該號俱非殷實商家一旦倒閉行務必大受其影響等情總行接此條陳乃據以爲更換行長之證而白某至矣及白到後孔即交代淸楚所謂貸欵種種及商家虧累條陳均子虚烏有之談蓋即李之詭計也惟目前各方反對情形極爲劇烈張懷芝亦不贊成白之行長恐將來未必能立脚也 
[粤軍人賛成胡漢民長粤電]  
　　自朱慶瀾去粤後粤省議會選舉胡漢民爲省長情形曾誌前報當日胡漢民舉定之後軍人方面亦有贊成之者兹錄其電文如下 
警衛軍電云肇慶李鎭守使瓊州黄鎭守使福軍李司令惠州張總辦並請均轉各統領新昌長沙行營周會辦博羅勞統領惠陽淡水關統領欽州馬統領香山袁統領增城閣統領電白胡統領碣石謝統領高州成統領唐統領花縣李統領高塘墟李統領佛山李統領官山墟李統領東莞熊統領横瀝鄭統領新塘關帮統車陂鄧帮統抄送廣州魏統領王統領夏統領吳分統鈞鑒昨朱省長辭職去粤本日省議會開會選舉省長出席議員六十三人投票結果胡漢民五十五票陳炯明六票唐紹義兩票以最多票數舉定胡漢民爲廣東省長特此電逹廣東警衛軍駐省辦事處勘叩駐粤滇軍電云廣州胡漢民先生鑒（上略）先生五嶺碩彦百粤俊又應時當選歡聲雷動當此國家多事之秋省長一職關係重大應請先生從速就職以維危局臨電迫望並賀任禧張開儒叩勘印又各軍官電云展堂先生鑒頃准省會電悉先生被選爲吾粤省長聆閱之餘曷勝欣賀竊自叛督倡亂以來險象横生國將不國陳舜公督軍有鑒於此毅然宣佈自主今子橋省長旣已向省會辭職省會亦已選公西南何幸廣東何幸得此賢明省長某等一致贊助無限歡迎並盼即日視事以安衆心而固西南大局爲禱李耀漢方聲濤李福林魏邦平周之貞黄志恒張天驥成國學唐維炯王得慶謝昭熊略李次臯李雍李芳袁帶吳鏡如又海軍程總長等函云廣東省議會大鑒頃聞貴會選舉胡君漢民爲省長旣孚人望復洽輿情深爲貴議會得人慶謹率海軍將士共表贊成之意尚祈鑒察耑此敬候台綏諸維亮照不宣程璧光林保懌同頓 
[杭州快信]  
　　楊督軍飭軍械局蔡局長督匠趕造槍械機頭二萬個限日竣工現由管理員康兆民晝夜監造極　忙碌 
對德奥宣戰後楊督曾飭各師分配行陣器具預備下動員令現已由各軍團將原有及應添配者一律造册彚報呈由司令部轉請查核 
督軍公署昨又加派衛隊團及步兵八團憲兵營輪流巡視陸軍監獄 
杭縣艮山門絲捐局長田程昨已交卸新任汪局長抵差後即將全體司巡一律撤換謂奉財政廳諭令辦理僅留司事莫某一人 
省署總務科長王國鐸委任爲嘉興統捐局長知事張鼎銘委充閘口統捐局長昨已送簽即日發表 
杭縣姚應泰無故被調憤懣不平已飭各科漏夜趕辦移交當道委以烏鎭統捐局差缺堅辭不受 
新委杭屬沙地事務所長李萼已由京返浙准今日到差視事 
省城平民工藝廠新舊廠長現值更替舊廠長劉傳亮僅移交鈔洋十元龍洋一百餘角虧短公欵甚巨新廠長壽昌言年少資淺巳呈請財政廳澈查核奪 
官立法政學校准十日開課新招别科補習生須呈驗原校畢業證書及成績表又因校内齋舍不敷三年級各生修業期將滿准出外寄宿 
拱埠警正魏佑孚新擬取締公娼限制三等妓院規則并定六個月檢查一次責成長警嚴禁頂開提罰金五成充賞業奉警廳照准 
[南京快信]  
　　政府對於取消臨時參議院另組新國會問題昨有電來寗徵集意見李督軍主張召集新國會 
督署消息中央現添募兩師至派兵赴歐須俟萬不得巳時始行出發 
李督軍主張單獨宣戰 
李督擬派軍務課長楊恩培爲赴歐觀戰員軍署參謀廳昨午後二時開軍事會議 
參戰處消息政府將以收没德奥兩國財産充作全國軍費及遠征軍隊之用 
海軍總司令部某要人云海軍部將添設左右司令 
督署消息政府議定以直蘇閩三省設立三大軍港 
京訊徵兵區域制改分四大區江蘇之淮徐海與安徽之潁毫壽爲一區直隸與京兆爲一區河南爲一區山東爲一區 
陸軍部電李督軍及金陵機器局長王者化迅派軍隊從嚴保護子彈槍械庫 
李督軍電製造廠迅將該廠内現存鎗械子彈火藥實數詳報中央 
江寗鎭守使王廷楨昨日午車由京回寗即謁李督軍陳述在京一切情形 
李督軍令七十四旅長趙俊卿撥派軍隊開赴阜寗駐紮趙已遵令辦理 
駐防八義集之安武新軍移駐蚌埠 
李督軍接陣光遠由九江來電昨晨抵潯即轉車赴南昌定五日接篆履新並道謝過寗招待盛意 
傳聞李督軍又有保薦前福建省長汪聲玲堪任江蘇省長之說 
聞倪嗣冲近患痢疾甚劇 
倪毓棻七日在蚌埠開吊皖財政廳長鄭鳴瑞印花處長邵日奎省警廳長易迺謙懷寗縣知事均於昨日乘輪來寗住下關招商旅館准今日（四日）午後三時乘車赴蚌弔唁 
山東督軍張懷芝來電陳述禹城變亂情形張敬堯派來之代表何海鳴昨午已乘車回徐總統府秘書汪仁元由滬來寗旋乘車北上 
李督接篆以來已聘顧問參議二十餘人均月送夫馬費百元 
江蘇交涉員薩福懋謁齊省長會商外交事宜督軍署顧問兼秘書周龢鼐昨謁齊省長有所接洽 
陸軍敎育團監理趙瑞龍謁軍民兩長面商要公 
聞碭山豐邳等縣昨又有電來省報告匪警 
齊省長委易煥鼎淸理江浦全境官山 
此間天氣甚熱連日發現　瘰痧症甚爲危險省警廳抄錄中西藥方（中藥純陽正氣丸或紅靈丸西藥濟衆水或　　典恩）佈告人民 
地方通信 
[松江]  
　　梟匪追剿入海大帮梟匪在小崑山與水警互戰後即經第二分署長沈子祥乘坐榮靑兵艦率帶師船十二艘跟蹤追剿浙省水警亦派淺水兵輪拖帶師船至浦江氽來廟與二分署長會聚除留浙水警仍守浦江外沈分署長則由亭林柘林等處併力追捕致匪黨無路可逃俱從金山嘴入海四散逃避現已由沈分署長咨行海口各汛嚴密防堵勿使梟匪竄入一面即呈請沈專署長轉請海巡隊迅往兜剿以絶根株 
划船誣控糾刦滬杭甬鐵路莘莊車站前由泗涇莘莊鎭人組織廣濟郵船會社開駛快船迎送泗涇一帶往來乘車旅客兼帶郵局包封曾向縣署警所禀准立案迄今已歷多年近有野鷄脚划船金星友自北橋開至泗涇兜繞莘莊與該社軋班硬拉旅客並攬收信件妨害郵政致與該社船夥屢起衝突莘莊鎭警察第二分所奉縣令禁阻乃金星友抗不遵從判拘五天金期滿釋出依然如故日前該社船夥林關通向郵局携帶郵袋行至西巿下船見野鷄船夥硬拉旅客兩相爭執一同扭赴莘莊鎭警察第二分所是日金星友不在船上得悉後馳至莘莊卽揑刦去各舖户寄購貨洋等詞禀報該分所經該分所查明不實責令該划船夥嗣後分班開駛不准再與該社班船傾軋乃金星友復以挾嫌糾刦等詞朦訴松江縣署奉批所訴情節支離顯有不實不盡惟案關誣刦虚實均應澈侒應俟咨行警所查復再奪云云想一經澈查自可水落石出也 
[蘇州]  
　　朱師長校閱軍隊蘇常鎭守使兼第二師師長朱琛甫以所部第三旅軍隊前次出駐南通吳江常熟無錫江陰各處現已一併調回蘇城駐防惟此項軍隊駐外日久其鎗械學術是否嫻熟非認眞校閱難分擾劣兹特於九月一號親蒞葑門覓渡橋第六團營内將各官兵鎗法步伐學術技藝逐一校閱次日（二號）即赴上津橋第五團營内校閱其餘駐紥楓橋之馬砲輻重工程各營將於三號四號次第校閱一俟閱畢評定優劣再行發表 
緝私統部請移滬上兩浙鹽捕緝私統領蔡竹賢以本統領辦公處設在蘇垣（在蘇城金獅巷中）所部各營大半在松江嘉興一帶凡遇獲到梟匪私鹽等項往來押解諸多不便擬即將辦公處移設於滬上以期便捷已具呈浙江鹽運使核示矣 
[鎭江]  
　　勘河省委過鎭江蘇齊省長前委記名道尹陳廷英前往掦州查勘運河工程經陳君會同運河工程局長馬士杰親往江北一帶逐段勘視刻已事畢陳君遂於二號乘舟蒞鎭假江邊大觀樓旅館暫駐行旌鎭郡軍政警各機關重要人物均往答拜三號陳君乘晚班車回寗據聞該委員沿途查勘工程時卽繪有運河工程圖說以便謁見省長時面爲呈遞云 
官産加徵公費丹徒官産事務所兼沙田淸丈處坐辦王君昨奉江蘇淸理官産處長通令以現在財政支絀各屬經售財産輸入之欵不敷支度所有本處一切公費須於各縣事務所售賣沙田灘蕩官荒四項官産時加徵經費五釐以資挹注業經呈請大部批准通行在案兹查丹徒縣屬沙田灘蕩官荒四項每月售賣官産爲數甚鉅仰即遵照部令如數加徵俾裕公欵等因王坐辦巳函致丹徒縣公署請其會銜出示曉諭矣 
女孩誤吞嗎啡鎭郡東門外某甲素賣戒烟丸藥營業頗爲發逹前日在滬購買藥料及丸藥内所用之嗎啡返里其女年甫八齡意其父新從上海回家必有糖糕果餌可供大嚼遂向皮篋内摸索得一精緻之洋瓶内貯嗎啡認作精糖即納入口未幾毒發迨甲入内則女已倒地瓶亦傾在地上藥粉狼籍滿地始悉情由急設法施救業已不及 
會議推廣工商丹徒縣倪知事近奉省令以准農商部電開現在我國對於德奥宣戰較中立時情形已變正宜及時發展工商事業飭即會同商會妥議擴張方法迅速會呈轉咨等情昨經倪君晤商商會吳總理討論辦法擬於九月一號以後擇一星期日邀集各業商董及本邑紳學界要人在商會中開一談話會互議籌備之策議定後再開特别大會徵集各界人士意見云 
步兵練習野操駐鎭陸軍十九師各派團營長官率各營步兵於二號黎明時在京峴出一帶練習野操直至傍晚始各督隊回營 
[揚州]  
　　公賣局長晋省新任第六區烟酒公賣局長陳乃勲現已接事於今日（三日）晋省禀陳一切 
卸任道尹過揚卸任淮揚道尹左杕周現由浦晋省於今日（三日）道出揚州周知事率警在河干迎迓左君逗遛片刻卽鼓輪南往 
又一人力車公司雲飛人力車公司推行未久營業頗稱發逹兹又有邑人創辦祥茂人力車公司業於日昨開駛 
鎗斃續獲盜犯今春續獲搶刦黄花嶺于萬全及磚橋鎭劉文開兩家之盜犯劉生舟劉小五九子二名前經縣署訊實判定死刑陳報上峰核奪昨已得督軍省長批准周知事即於今日（三日）午後率帶警備警察兩隊兵士將該二犯押赴二廊廟刑場執行鎗斃 
組織靑年分會本埠於十年以前曾有郵政局長郭梅生假轉街華瀛公社内組織一基督敎靑年會成立未久因經費支絀停辦兹又有聖公會會長幹忭明特延上海約翰大學職員董選靑來揚組織靑年分會董君已於日昨抵揚庽於美漢書院内現正從事組織 
軍人毆打樂户逹士巷樂户小桂香家昨（一日）下午被冒充百五一團兵士多人入内聲稱今日（二日）開差索借盤費若干該樂户拒不允許當被搗毁物件甚夥適憲兵查見當即拘解憲兵營經戴禹聲連長鞫訊該冒充兵士等供稱係緝私營備補因受糙米巷方某指使尋衅云云旋由陸軍少將申標持緝私季統領銜片爲之緩頰復有大原史公館某太太親赴該營請求免辦當卽保釋 
張使率隊履新七十六混成旅張錦湖旅長升任通海鎭守使擇期赴任已誌前報兹悉張使已令所屬百五一團封僱船隻二十餘艘以江安官輪拖帶並令該團全部隨同開赴通州駐防今（二日）晚將應行携帶各件均搬運上船定明晨（三日）開往擬於五日接篆 
警所認眞淸道江都縣警察總所一等警佐沈孝丹衛生隊長季維周昨（一日）商定淸道辦法召集各淸道夫到所責成該夫頭王得勝按照區域每段分派四名認眞打掃雖偏僻街巷均須淸潔嗣後一經查見垃圾瓦礫有碍行人即立予斥革以示懲儆而重衛生 
[安慶]  
　　三縣會同剿匪合肥縣屬前遭辫兵土匪搶刼雖經安武軍剿退現該匪等仍潛匿合定壽三縣交界地方昨聞由合肥縣李知事商准駐合安武軍第六路第一營黄管帶電約定壽兩縣防營及兩縣知事集合兵隊於吳山廟下塘集朱家巷卜家店等處從事搜剿以絶後患 
鳳台招募警隊鳳台縣前因匪勢猖獗曾經省署電飭招募警備隊自衛地方現已由該縣知事陸續招募連原有警隊計步兵三百六十名騎兵二十名共爲一營並經該縣知事集紳會議擬定該營餉需在該縣丁漕項下酌加附稅若干巳由該縣知事呈請省長立案 
官廳弔奠倪毓棻原任皖北鎭守使倪毓棻於月前在蚌病故兹擇於九月四號在蚌開弔後回阜安葬皖省各機關人員如財政廳長懷甯縣知事及外縣知事等均於近日紛紛赴蚌作弔追加省會經費皖省議會本年四月第三届常會各議員因公費不敷議决咨請省公署追加維時因政潮迭起省署久未答復日前柳議長因公赴蚌與倪氏接商允洽日昨已電飭財政廳將省議會議决追加經費月增三千餘元迅速籌欵就近撥交 
[嘉興]  
　　中校校友會成立省立第二中學校於九月三日開校友會成立大會共到已未畢業之學生曁新舊敎職嗣約二百餘人當由各會員討論簡章並將第四第六兩條略加修改决議常會每年八月十六日舉行旋由各會員公推職員並攝影以留紀念兹將各職員姓氏錄下（正會長）計仰先（副會長）陳學舒（文事部長）鄭棐臣（部員）徐震堮吳乃爕吳乃燦陸維釗（交通部長）王哲安（部員）徐震堮吳乃爕吳乃燦陸維釗（交通部福程斯魯朱耀庭馮汝綿吳世煌高祖誠沈乃正湯紹虞張維澂朱祖榮沈金相（評議部長）胡夢朱（部員）范拱薇沈成權張秉鈞沈寶璋馬經才汪紹淇吳斅張彦輔俞瑞元華桂馨陸本朱培生（書記）周國香沈友棠（會計）吳斅（庶務）王元治 
恒利典定期賠償嘉屬西塘鎭恒利典於本年二月間被火後曾由各當户要求該典賠償幾釀風潮現起火原因已由官廳曁各股東詳細調查實係失愼之故檢查損失約計五萬金幸金銀飾物經王經生等設法取出損失尚少現經各股東决議於本月二十日賠償經省吏核准以五成二去利賠償業已通知典質人户遵照矣 
濟南 
　　張督匆促回東張子志督軍於上月二十五日入都晋謁總統總理面商東省各項要政詎晋京甫及二日駐紥禹城新軍即發生變亂張督在都接電後以東省軍事方亟不便久留趕緊將各項問題面商竣事即電公署定於本月一日回東是日午後省城各官員曁軍警均到津浦車站迎迓晚問六鐘張督軍已下車回署矣 
濟陽嚴加戒備濟陽縣日前土匪滋擾佔據徒駭河涯沿城之西北殺燒刦掠人民不堪其苦經縣知事卽行戒嚴四門關閉關廂居户夜間不敢在家居留恒宿於田禾之間以防擄掠旋經省中派去軍隊駐紥鎭攝匪徒尚不敢就近刦掠近自禹城變兵猝起已與該縣匪徒混合佔據境西夏口鎭逐漸東行日前掠及大石橋回河鎭距城祇二十餘里雖有軍隊防堵孫知事終恐流竄到縣於是復將四門緊閉全城戒嚴聞日昨省中巳撥勁旅由黄河而下嚴加痛剿云 
設置戒嚴司令督軍署日前接中央通電以現值軍事吃緊之際各省亟應添設戒嚴司令以專責成等情昨日軍署特開軍事會議討論添設戒嚴司令事宜擬定省垣商埠洛口一帶爲戒嚴最要區域其司令一職以濟南鎭守使馬子貞氏兼理日内卽張示宣布 
雜評一 
[粤省前途（步陶）]  
　　粤省議會選舉省長而陳炳焜乃間接中央請任李耀漢非常國會舉定大元帥與元帥而陸榮廷乃電表不贊成臨時政府之意然則陸陳對於西南之態度不已大可概見哉夫陸以調停南北自任陳惟陸馬首是瞻而最近又曾晤陸與商要政今對此重大問題發　之初而忽有此鮮明之表示其有關於西南局勢之升沉消長蓋非淺鮮矣兹且勿論陸陳此舉是否與中央有何相互之因果第以民黨一方言辛苦經營歷時已久而具有粤中實力之陸陳兩氏其行動乃與初意大相庭逕以至如此要不可非事實上進行之一大阻力也嗚呼以組織政府召開國會等之大題目而僅期諸粤東一隅其力已非十分充裕而當時所目爲局中者乃又意見紛歧枝節百出儼若各不相謀者然則粤省内部之前途其紛擾不愈以難知其究竟之所届耶 
雖然今之各省如湘如川如閩如贛如黑龍江等其紛擾之端又何嘗不各有其動機吾於粤省又何獨爲多所兢兢焉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣戰後之海上風雲（二十一）]  
　　租賃敵船之部批交通部因據上海總商會呈華商租賃没收船隻以資疏濬商貨由當於八月三十一日批示云本部於八月三十日接據該會呈稱擬租德奥船隻裝運華貨應否歸協昌公司獨租抑或分租之處乞批示等情查疏通國貨航商分租各節本部並顧兼籌早經及此該船舶處置辦法經國務會議議决准予華商大逹輪船公司承租業由國務院於八月二十六日函知到部簽立合同並批示協昌公司代表在案該合同訂明務先攬載華貨如轉租與第三者應先儘華商承租此意正與該會宗旨相合合亟批示遵照此批 
没收小輪之處置本埠交通銀行行長趙燧山此次奉交通部委任爲没收德奥小輪船處處長本擬將滬地没收事宜辦竣即赴長江各埠分别處理並設立總機關於漢口現滬地諸事均已就範惟行長尚未有人故暫緩離滬昨得京電悉交通部已委天津中國銀行監理官陶湘（蘭泉）充任交通滬行長之職擬於陰曆月杪來滬接事趙處長得悉後擬先派員赴漢組織辦事處俟陶新行長蒞滬後將行務交接淸楚始行往漢 
存棧軍裝之没收滬上德奥各軍裝洋行存儲關棧之鎗械等件前由江海關稅務司開列淸單送由薩交涉員電請外交部咨詢陸軍部應否没收去後兹於昨日奉到部復着即將存儲關棧之軍裝照章没收薩交涉員立飭本署交際科長陳世光赴關棧點收解往軍署處置 
請給津貼之無效駐滬荷蘭代理總領事函致交涉署請將海關普通德奥解職人員給予津貼藉資度日間交涉署復以該德奥解職人員如因萬不得巳至於無法餬口與無地容留應俟查明勉爲設法至於津貼度日一節因非本交涉員所能辦且亦無法可想也云云 
添造軍艦之請議海軍部以我國對於德奥業已宣戰所有南北洋各海口及長江各要隘均須調派軍艦駐防惟查中國海軍各艦現尚不敷調遣非速添造不可兹擬趕速添造大戰艦六艘聞已呈請中央從速交議矣 
調查奥僑之造報我國對於德奥宣戰後所有奥僑曾由交涉署通告令其來署註册自八月二十二日起至九月一日止陸續投報者由交涉署派員將姓名年歲職業住址有無眷屬及家藏軍械逐一譯成華文連同洋文造具淸册昨已備文呈送外交部省公署備核矣 
[總商會特别大會續紀]  
　　上海總商會因發展戰時工商事業問題特於前日（星期一）下午四時就議事廳開特别會議其議案巳錄昨報北悉是日與會者官界如護軍使代表參謀長馬鴻烈江蘇齊省長代表宗蔣兩委員海關監督公所代表應君滬海王道尹駐滬薩交涉員淞滬徐警長上海縣沈知事上海貨物稅高所長工巡捐局朱局長商界如總商會正副會長朱葆三沈聯芳南商會正副會　顧履桂蘇本炎總商會議董朱五樓沈仲禮王一亭宋漢章唐露園郁屏翰謝蘅牕胡稑薌張知笙祝蘭芳丁欽齋朱鑑堂錢逹三陳潤夫聞蘭亭陸費伯鴻姚紫若勞敬修張樂君楊信之黄搢臣李柏葆田澍霖項如松諸君首由總商會提出議案由沈副會長起立報告繼由與會諸君公决進行辦法擬先組織一聯合機關議定名稱曰發展戰時商業研究會草擬章程公决通過嗣某君發言將戰時兩字删除决用發展商業研究會名稱會所暫設於交涉公署公舉職員以資進行散會時已八點鐘矣 
[滬檢察廳引渡洪述祖之爭議]  
　　上海地方檢察廳於九月三日致函公共公廨云逕啓者昨准貴公廨公函略稱洪述祖一案查閱證據洪確爲案内有關係之人惟證據中各項函電係由北京繕發公堂歷辦刑事案件其訴訟管轉權向以犯罪行爲地爲斷故判令洪暫還押捕房一面呈請交涉員轉電北京巡敬總監派警提回訊辦等因准此查本案應歸本廳辦理法律上本舞問題迭經函催引渡在案兹准貴公廨復函似以洪述祖繕發函電等件犯罪地均在北京依刑事訴訟律草案第十二條不妨提回北京訊辦不知犯罪地之解釋實包括行爲地結果地而言洪述祖敎唆殺人之行爲雖在北京武士英實施殺人之結果實在上海故謂北京上海均有土地管轄權則可如謂行爲地有管轄權而結果地則否本廳深以爲不可顧積極權限之爭議旣以發生斯合併管轄之問題先宜解决查該草案第十五條云二處以上均有土地管轄權者應以先受公訴者有審判衙門本案犯罪人武士英應夔丞等旣於民國二年由貴公廨曁法公廨先後引渡到廳訊辦此次宋敎仁之子振呂迭復訴請引渡洪述祖前來是本廳受訴在先卽同有管轄權之審判衙門應亦無可爭議而審判衙門以外之官廳其無權受理尤彰彰明甚且此案旣隸本廳即令洪述祖在京逮捕依法尚應解交本廳歸案訊辦今洪在滬逮案反令提回北京核與該草案第十五案顯有牴觸烏乎可又查該草案第十四條明明有造意犯及從犯由管轄正犯之審判衙門合併管轄之之規定本案正犯武士英造意犯應夔丞等旣由本廳偵查起訴固明明有管轄權矣此次貴公廨確認洪述祖爲案内有關係之人則洪之爲本案共同犯巳屬顯然即依第十四條之規定洪之應歸本廳合併管轄似無爭議之餘地若如貴公廨所主張該條文幾成虚設轉失立法之精神矣又烏乎可准函前因相應再行函請貴公廨查照前函迅予引渡以維法紀實紉公誼 
又聞洪述祖每次由捕房解送公堂審訊之時林檢察長必蒞廨旁聽所有每堂旁聽紀錄由林君帶回保存在案前日各員辦公畢忽見公務室似有變動細查之下則旁聽紀錄全卷巳失所在乃禀明林君各處搜尋毫無蹤跡林君大爲詫異現正切實調查俾明眞相云 
[著名梟匪就擒]  
　　著名梟匪梁致楝向在瀏河販私曾經兩浙鹽捕緝私各營屢緝未獲兹由駐淞兩浙緝私第一營盧營長派探購線密往崇明縣境之草鎭及六瀰港兩處守拿業於前日將該梟拿獲並獲私鹽四萬餘斤鹽船一隻訊據梁致楝供認販私不諱除解送寳山縣就近收禁候辦外昨特呈請蔡統領核示遵辦 
[深夜聚集之可疑]  
　　前夜二時許有客民十餘人聚集浦東爛泥渡北首富户張玉山房屋前後當經三區崗警窺見料是圖刦立即回報解署長督率巡官長警會同遊巡第四隊杜隊長前往圍捕若輩見勢不佳紛紛逃竄當場追獲湖北人吳小山于德泰胡家琴崇明人張玉竹施榮上海人陸木順歐計林龐時生等八名並抄出煤頭紙鐵鑿等件併拘至署訊得歐計林陸木順龐時生三名係路過誤拘當令交保開釋吳小山等五名深夜羣聚人家門首情有可疑當於昨日備文飭警押解警廳司法科訊辦 
[嘉善盜案在滬破獲續誌]  
　　浙江嘉善縣屬天寗莊同德當舗於本年六月間被大帮盜匪刦去衣飾巨贓報經嘉善縣知事署及水陸警察一體協緝業經浙江内河水警第二區區長兼第三游巡隊隊官俞肇桐偵悉是案盜匪皖人潘有德李有春劉小有子毛天才王明德（即李大漢子）董必成（即潘大矮子）潘壽全（即許二）等携贓逃匿滬北公共租界新閘路太平坊九百三十二號屋内禀奉上官備文帶同嘉善縣偵探趙富有陳桂生等來滬報請新閘捕房協同一百八十九號西探貝麒華探沈壽章高萬生將潘等七盜拿獲搜出原贓綢衣六十餘件銀飾九十五斤一併帶入捕房解送公共公廨訊供押候嘉善縣公署來文再核在案昨由捕房將潘等七盜連贓併解公廨請爲復訊即據中西包探上堂禀明協同來探將被告七人拿獲並將抄出原贓呈案請究並據嘉善縣公署偵探趙富有持文投案聲請移提歸案卽經王崧生襄讞會同美博副領事向潘等七盜逐一研訊之下以事出内地判潘等七盜連贓押候備文准交來探帶回歸案訊辦 
[商會聯合會第三次大會之改期]  
　　上海總商會昨接北京全國商會聯合會來函云案查五年第二次大會期間照章提議次年應在漢口開第三次大會業經公同决定在案本會原擬援照前定計畫於本年擇期舉行惟自京師迭經政變以來會務即延擱於無形卽令從速籌備勢不能尅期召集兹擬展期至陰曆明年春季或秋間補行第三次聯合大會但須徵求各省事務所總商會同意取决多數再行酌定除通告各省事務所總商會外相　函詢貴總商會究竟應於何時在漢口召　大會之處卽希迅予酌定賜復是所企盼云云該會接函後當將函詢情形列入常會議事日程聽候議决丞復聯合會查照備核 
[川商所得之樟鄉消息]  
　　旅滬川帮近接重慶來電謂今夏成都戴劉兩軍交閧之時所存大宗棉紗等恐遭焚刦紛紛運至漢口一帶銷售邇雖未曾恢復原狀而重慶之商業巳有轉機現在棉紗異常缺乏應趕速購辦裝運云云故昨日二十支十四支紗（現貨）之價每包又漲銀三兩五錢至新花亦漲銀一兩上下緣目下出貨尚少各紗廠需用甚殷也 
又接宜昌來電略謂專走宜川之淺水小火輪十餘隻刻被熊克武裁留裝兵至夔府所有商貨現雇白木船儎運沿途雖尚安靖惟須歷二三十天方可到川云 
[運銷租界食鹽改期投標]  
上海租界食鹽運銷事宜曾經松江鹽運副署孫多褪擬章詳准鹽務署招商投標承運原訂八月三十一日在閘北華界會同松江稽核公所經協理監視惟投標時應繳保證金一萬元方准投標已預行布告在案乃至期投標者竟無其人事關運銷亟應詳請展期兹奉核准展期十五天因卽訂定九月二十日上午十一時在本副署招商投標以便當衆揭視昨又布告商界諸色人等一體遵照届期幸勿遲誤云云 
[增加渡資之取消]  
　　工巡捐局昨日發出布告云案照八長渡渡船向章每人每次出渡資五文本年四月間據渡夫趙和尚等聯名具禀以現在生活程度較高每人收取銅元一枚以昭畫一而維生計等情當以增加渡資事關重要衆情是否允洽諭飭舶所承人連錦堂確查去後旋據承辦人查明呈復聲稱渡資每人收取銅元一枚歷有年所人無間言等語即經本局布告照加在案近來本埠各報登載渡船加資怨聲騰沸並有渡夫向孫某賄買布告情事迭經派員復查此項增加渡資衆情旣未允洽應即取消仍照向章辦理該承辦人連錦堂並不調查明確率爾呈復實屬辦理不善應即撤換至賄買布告一節本局並無孫某其人顯係地方劣棍招搖撞騙事涉行賄又關本局名譽虚實均應澈究除咨請淞滬警察廳查明孫某究係何人畢竟有無行賄情事分别拘案究辦以肅法紀而儆效尤外合行布告一體遵照嗣後渡浦每人每次渡資仍照舊章收錢五文不准私行增加倘有各該渡夫藉端索取情弊立即重罰不貸其各凛遵母違切切特此布告 
[護軍使署之宴會]  
　　松滬護軍使盧永祥於昨日下午七時在署特備西筵欵待美國亞洲艦隊司令海軍大將賴特君並駐滬美總領事薩門司君等陪宴者爲軍署參謀長馬鴻烈滬海道尹王賡廷外交部特派江蘇交涉員薩福懋上海縣知事沈寳昌道署繙譯科長邵樹華交涉公署交際科長陳震東譯員楊筱堂等一時觥籌交錯極盡東南之美歡宴多時始各興辭而散 
[靑年會游泳大會預誌]  
　　靑年會體育部建設之游泳池長六十尺容水二十四萬磅特請游泳專家敎授會員各種游泳分班練習已有成績可觀現定九月八號舉行游泳大會柬邀各界參觀概不收費其目次分十二節（一）穿圈游泳（排列隊伍在水面攢圈作水浪紋狀）（二）二十碼游泳（排隊競賽）（三）落水比遠（觀其久暫試驗肺量）（四）百碼背上游泳（仰臥用手足泳行）（五）仰臥手挽游泳（只用手腕游泳法）（六）四十碼側面游泳（側臥游泳法）（十）聞鈴　捉（游披游水者均矇眼一人振鈴衆捉之亦如水中迷杖）（八）引繩（繩兩端各繫横竹十人分兩端各拖竹爭勝負）（九）各種潛水法（尋常入水法木人入水法飛鳥式入水法胡捷式入水法倒立入水法魁星式入水法剪絞式入水法轉體入水法背向入水法靑蛙入水法飛足入水法飛足高提入水法正面金斗跳水法背面金斗跳水法旋風跳水法江猪晒背潛水法跳竿入水競賽）（十）二百二十碼游泳（此游泳甚遠須繞該會游泳池十一周故皆選手） 
（十）（一）推車比賽（一人仰臥一執其足而泳行）（十）（二）海中遇險（甲乙兩人旅行舟中遇水盜甲善泅水逃生乙被淹水中不知游泳將溺斃會善游泳農夫二人其而救其生并同報警於捕合追水盜而獲之其中均夾滑稽引人興趣此可謂水中演劇當别饒趣味也聞此會告終將由該會體育部發起游泳聯絡各界提倡游游泳將來旣有成績外人如有此項運動賽會吾國人亦即加入云 
[關於商會選舉之解釋]  
　　全國商會聯合會昨日分致各事務所函云前准各事務所及吉林等省商會來函請卽解釋未改組前之總協理議董如再被選爲會長會董應否認爲新任抑爲連任各節請卽詳爲解釋期有遵循等因到會當經據情函請農商部工商司長解釋見復在案兹准復函内開昨准來函已悉此次各省事務所及吉林商會聯合會所請解釋各節查商會改組職員選舉應連前次接算從前之總協理及會董如未曾連任現在復被選者應得連任若前經連任一次者此次應行另選等因函復到會除分函吉林商會聯合會查照辦理外相應函復貴事務所請煩查照轉致 
[催造外人辦學調查表]  
　　滬海道尹公署奉江蘇齊省長訓令内開案查前准外交部總務廳函開調查外國人設立學堂等表式十一張請即分飭調查按年塡送等因當經轉發遵辦在案迄今日久僅據高淳丹陽金壇三縣遵式塡送其餘各屬尚未送到殊屬延緩除分令轉催外合行令仰該道尹卽便轉令所屬各縣知事迅將前項調查表依式塡註呈由該道尹轉送來署以憑彚案核咨母任錯遲切切此令等因王道尹奉令後當即轉行上海等十二縣知事迅即遵照前項調查表式於半月内調查完竣塡註送道彚轉如無亦即據實聲復云云 
[催塡敎會敎堂調查表]  
　　上海縣公署昨日訓令各巿鄉經董文云爲令催事本年八月三十日奉滬海道尹公署第五七九號令開案奉江蘇省長齊訓令第三六八號内開案准内務部咨送基督敎會敎堂調查表式各一種咨行轉令各屬按期塡列報部等因當經轉發籌辦在案迄今半載有餘僅據溧陽吳縣吳江武進靖江泰興淮陰阜寗鹽城江都儀徵寳廳邳縣十五縣遵式塡送其餘各屬尚未送到實屬延緩除分令轉催外合行令仰該道尹即便轉行所屬各知事迅將前項調查表趕緊依式塡註呈送來署以憑彚案核咨勿任錯延切切此令等因奉此除分行外合行訓令該知事迅將前項調查表式尅日塡註逕送省公署核咨並報本道尹查考勿延切切此令等因奉此合行令催仰該經董尅日查塡送署以憑彚轉母再遲延切切此令 
[催解印花稅欵]  
　　本埠推銷印花稅一事曾經南北商會擔任承銷在案兹上海縣沈知事因奉江蘇印花分處李處長函催迅將上月份應銷稅證曁徵收稅欵實數先行造表呈報以憑稽核至徵收稅項應卽彚解凡有以前欠繳未淸之稅欵亦應一併催齊呈解母稍延緩等因已分别函致南北商會趕將經銷稅證及收徵稅欵尅日報解以便轉解 
[童工敎育之實現]  
　　楊樹浦北首德大紗廠素於工業場中廣行職業敎育第一班實習生曾由廠經理穆藕初君親自講授棉業中全部要道期此輩靑年人人儲備組織全廠之能力爲他日推廣棉業之中堅人物此外更有藝徒敎育該項藝徒大半係南巿貧民學校畢業學生每當機工餘時敎授生活上必需之知識藝能亦已三年於兹自今秋始又舉辦童工敎育分班授課期增高粗工程度增進社會幸福業於前日舉行始業式穆君親向諸失學童子諄諄訓勉敎員干君機工領袖鍾君等相繼作懇切之訓話諸生雖學無根柢但大都生長苦社會中不乏頭腦清醒之人一經訓練於生活上人格上其獲益當不淺也 
[柴炭業不收支票]  
 
 
 

Page 11

 
 
柴炭同業近因巿上每有虚設滑頭錢莊串通奸詐之徒濫出遠期支票設法　用到期收取無着致生糾葛者月必數起受害無底昨特邀集同業議决自七月起凡與柴炭行來往貨欵無論南北大小錢莊支票一概不收以杜隠忠收發通告如下敝同業與各寳號交易向收現洋通用莊票及鈔票近年以來又有一種支票（即上單）一時重情帶用每每到期不付轉輾退還殊多糾葛豈知人心險惡變詐横生故意將現洋留藏椏用支票以爲搪塞之計不料票未到期店則倒閉人則捲洋逃匿出票之家追收無着欵化烏有形同串騙此種事實層見宜出敝同業受害非輕諒爲各寳號所同悉今爲剔除弊害起見公同議决定於七月起凡貨欵進出如有遠期近期支票一概不收特此通告伏乞公鑒 
[鐵管須待核對]  
　　浦東遊巡隊士前夜在陸家嘴附近查獲肩負鐵管二根之稽妙發一名以其形跡可疑解由三區解署長訊據稽供此項鐵管係自已打米機器上所用並非竊來解署長判令存保證金五元限半月内將零件機器携帶來署如核對無誤准予領去 
[再誌車夫串竊之惡習]  
　　寗波人張義生前由原籍乘江天輪船來申抵埠後雇黄包車裝運行李詎被車夫乘隙將身畔所藏内有鈔票三百六十七元之皮夾摸去後由張報告捕房派令包探金九林杭光福偵知該車夫等匿跡之處當即前往拘獲李金甫沈阿四張阿二三人在李身畔抄出鈔票一百另五元據供其餘鈔票已被同黨顔四取去昨經捕房將李等三人解送法公堂原告投訴前情請究詰之李金甫供認與顔四同竊不諱沈阿四供李等竊得鈔票後民人祇分得洋二元張阿二供民人祇分用洋一元中西讞員判李押西牢六月期滿逐出租界一年沈押四月張押三月吊案鈔票給予原告領去 
[烟膏店仍在私賣]  
　　已閉虹口密勒路滙元烟膏店因私售烟膏被美捕房包探侯松山查悉搜出烟膏禀明捕頭轉禀公共公廨出單昨將該店主粤人麥生傳至公廨經俞襄讞會同美柯副領事研訊屬實判麥罰洋三十元充公或押西牢一月烟膏銷燬 
[違犯烟禁之科罰]  
　　紹興人靡彩章前日携帶烟土一包行經雲南路被老閘捕房包探石仁信查獲拘入捕房昨解公共公廨經中西官訊實以龐故違禁令判罰洋四十元充公如無力繳洋改押六禮拜土送海　銷燬 
[鹽巡船長通同帮匪]  
　　兩浙緝私統部查得前駐蘇州楓橋之三號鹽巡船長李保貴通同帮匪意圖謀亂迨經飭拿已潛行逃滬故於昨日令飭緝私第二營趕緊查緝務獲解辦 
[傷害尊親之控訴]  
　　住居胡家木橋祥安里之高郵人吳耀芝前日扭其子子恒與媳汪氏至四區三分所控稱被兒媳打傷頭部請爲究辦等情唐署員即將吳耀芝送往同仁醫院療治吳子恒夫婦送司法科候辦 
[女婿控告丈母]  
　　張阿毛指控妻母華顧氏（卽華阿姐）串同漢口路二百二十五號門牌妓院小傭婦吳鍾氏誘匿伊妻華阿毛等情昨由捕房將顧鍾兩婦併解公共公廨經中西官略訊一過判被告兩婦各交三百元人洋並保聽候查明於下禮拜二再訊 
[調戲婦女之懲治]  
　　滙司捕房九百十四號華捕陳某之妻丁氏前晚在北西藏路被沈炳奎攔路調戲適陳捕落差回家瞥見將沈拘入捕房昨解公共公廨陳捕偕其妻丁氏投訴前情請究訊之沈供詞推諉中西官判沈押西牢三禮拜以儆 
[走失小孩之追究]  
　　周花龍往新閘大通路有一子名大成子日前與鄰居穆趙氏之子桂寳同出游玩至晚不歸周向該氏詰問據云至多二三日必當歸來詎至前日該氏亦避匿無踪昨由周在閘北又袋角尋見將氏扭控四區二分所轉解司法科訊辦 
[冒探招搖之查究]  
　　江北人顧某向以經放黄包車爲業去年在蒙古路蓋造蘆棚開設戲園嗣因虧本閉歇近由淞滬警廳司法科訪得顧有冒探招搖情事福新麵粉廠機匠張文炳與奚錦發涉訟一案顧曾從中干預因特報告徐廳長飭提顧某到案押候訊明究辦 
[嫌疑盜犯解送警廳]  
　　淞滬警廳偵緝隊日前在閘北四區境内緝獲嫌疑盜犯王小四子李和尚兩名暫押閘北司法科業於前日上午由段科員派警押送警廳司法科訊辦 
[窶人投河覔死]  
　　湖北人朱耀卿因貧不聊生於昨午潛至揚子路碼頭投河圖盡當經巡街捕查見設法援起帶入捕房經捕頭略詰一過諭飭留候解送公堂請爲發落 
[車夫與西婦衝突]  
　　昨日有一西婦乘坐楊阿林之黄包車至北蘇州路下車給付車資銅元六枚楊因所給者均不通用即向該西婦調換不允致起衝突該西婦即喚包探蔣阿林到來將楊拘入捕房押候解送公堂訊核 
[深夜徘徊之被拘]  
　　崇明人宋江甫於前夜三時許在裏虹口街徘徊被包探王金茂查見向詰支吾拘入捕房押候解廨訊核 
[桂花廳中之打架]  
　　華錦坤向居滬城張家弄昨日上午至邑廟桂花廳茶肆中啜茗忽有名金狗者向華索討洋十五元謂係華妻於十餘年前向伊母所借者華以其妻已於今春病故在日時並未提及此事當詰其有無證據證人爲誰金置之不答動手行兇將華錦坤毆傷倒地當經旁人代鳴崗警到來將金狗連同受傷人帶入一區二分駐所由王金山警佐略加訊問判金狗具改過結交保釋放 
[美國水手察出僞幣]  
　　黄包車夫王小連子不知何來鉛質小洋前日在黄浦路向美國水手混用當被察破報捕飭探將王拘獲搜出僞四開五枚昨解公共公廨經中西官訊供推諉判押候補提人證再訊 
[竊取小土之結果]  
　　八巴利洋行指控張全二竊取寄存圓明圍路八號門牌怡和洋棧内值銀二千七百餘兩之小土五十四只由捕將張拘解公共公廨訊供收押在案昨晨復訊原告延律師上堂譯訴被竊情形請究並由見證看門人王阿全證明前情訊之張供詞支吾中西官以供證確鑿無可遁飾判張押西牢二年期滿逐出租界 
[攫取首飾衣服]  
　　無錫人唐阿毛寗波人胡金生前日在西藏路廣東路等處先後攫取女子錢巧珍金挖耳及行人許子蘇衣服十餘件圖逃均經包探查獲昨解公共公廨請究先由許友蔡友生上堂訊明胡金生攫衣情形旋經中西官向唐胡兩人研訊屬寳判唐押西牢三月胡押二月分别示儆 
[竊賊分别處治]  
　　過犯甘來三日前在法界竊得内藏銀洋之皮夾一只被探遇見盤問支吾當卽拘入捕房昨解法公堂請究甘供認竊不諱判押三月期滿驅逐出境又陳狗于前夜在法新租界内圖竊爲探遇見拘入捕房昨解公廨請究陳亦供認行竊判押一月期滿逐出 
[過犯重入西牢]  
　　陳元卿前日竊取熱河路二百二十二號門牌李順榮家香雲紗衫褲携贓　逃被探施金生查獲人贓拘入捕房昨解公共公廨經中西官訊知陳係過犯判押西牢三年期滿逐出租界贓交原主領回 
[追索房租類誌]  
　　芳記新阜和元大振大同在法公堂控告某號主李蘭富虧欠房租及往來交易等欵向索延約旋即將店閉歇人亦避匿請求核示等情中西官判先將生財拍賣改出提單飭提李蘭富到案訊追 
房主仲記至法公堂控房客楊三居虧欠房租洋五十二元向收不付人亦避匿請求核示判被告如三天不繳准將生財拍賣作抵 
庚興洋行至法公堂控和豐北貨號主虧欠租銀一百七十八兩向收不付店已閉歇人亦避匿請爲核奪判將生財拍賣改提該號主到案訊追 
中華職業敎育社通訊 
[斐島華僑諸君續捐巨欵]  
　　本社社員黄君任之郭君鴻聲等於今春赴斐律賓攷察敎育並與淸心學校向僑商諸君捐欵當承陳迎來施光銘等二十二人慨捐斐銀一萬六千八百元詳細報告已刊入社務叢刊第一册歸國後又蒙薛敏洛君曁陳施兩君繼續勸募本月一日接薛君來函并錄示先後捐欵諸君名單計續募得斐銀二千八百元由陳施兩君及楊君嘉種蔡君膺成除原認各二千元外各加捐一百元合共二萬元僑商諸君之熱心深堪欽佩兹將先後捐欵諸君姓氏披露於左　誌謝忱陳迎來二千一百元施光銘二千一百元楊嘉種二千一百元蔡膺成二千一百元蔡德燥一千元林爲亨一千元葉壽堂五百元胡諸羣五百元李文秀五百元吳記並五百元黄呈標五百元李淸泉五百元蔡少菁五百元黄念憶五百元楊忠懿五百元 
吳克誠五百元邱立權五百元曾瑤琳五百元鄭尊蝶三百元鄭漢淇三百元陳光純三百元鄭煥彩三百元薛煜添三百元孫文章三百元洪明炭二百元蔡聯芳二百元蔡金桔二百元蔡咸　二百元俞廷修俞陞基二百元黄永口二百元李桂堂二百元黄賜敏二百元茂林公司二百元共斐銀二萬元 
[江蘇各省立學校報告自本暑假後一年内對於設施職對育之計畫]  
　　省立第一師範學校五年八月至六年七月一年内狀况（一）關於職業陶冶之事項（甲）添課農場實習（乙）添設園藝部（二）注意農業陶冶（三）農場實習施行兩學期園藝實習開始僅一學期成績甚佳生徒對於兩項作業饒有興味文弱子弟頗能勉力今後之企劃本校於去年起招收雙級以後如能招足十級擬分甲組重農略師美國農村敎員養成所辦法以期造就適當之農村敎師乙組重商以期造就適當之都巿敎師成效若何尚俟試驗後報告 
省立第六師範學校附屬小學擬於國民科四年級及高等科暫設刻字及紙工二種師範擬先改良圖畫手工之敎材 
代用師範學校關於工組作業之計畫（一）擬建工作場所（二）工作分科（三）於原有手工課程外增加工作時間三年級每週四小時四年級每週五小時（四）本學年於木工科擬加授理化器械（五）分組富習（六）製品出售餘利歸生徒爲增置獨用工具及他學用品之用關於農組作業之計畫（一）農場區畫三年級每人與地六十方步四年級每人與地八十方步擇兩級中身體較弱者别爲一組每人僅與地四十方步就指定範圍内令通力合作（二）農作時間三年級每週五小時四年級每週六小時農忙時臨時增加（三）作物種類擬自本學年始將每人所佔之地兩分之半種棉麥豆類半種蔬菜（四）練習計算（五）産品由校發交生徒出售餘利歸生徒爲增置獨用農具及他學用品之用（六）利用雨天講演農業常識（七）假期内令生徒調查所住地之農業狀况到校後研究改良轉告農人附到計畫書 
省立第一女子師範學校設剌繡一級草帽草扇一級花邊一級（請於大會提出繡工品銷售問題）家事科之烹飪洗濯縫紉早經實行 
省立第四中學校第二部設商科（一年生招雙級一級入是科）各級手工授竹刻編織黄草 
省立第一農業學校明年起試辦農林職工班 
[中華職業敎育社議事員會細則]  
第一條議事員會以本社全體議事員組織之第二條議事員會以一四七十月日下午三時爲常會期遇必要時得開臨時會 
第三條議事員會之主席於到會議事員中臨時推定 
第四條凡值開會須由本社事務所於一星期前通告各議事員惟開臨時會時不拘此例 
第五條開議時以到會議事員過半數之同意爲議决 
第六條議事員會由主席臨時指定書記員一人司開會時之紀錄議事員會之書記員得以辦事部之書記員兼任 
第七條開會時决定之議案由主席簽字交辦事部執行 
第八條本社之豫算案於年度開始之前一届議事員會議决决算案於年度終了之後一届議事員會議决 
出須超過豫算案者應先經議事員會之認可 
第九條本細則如有未盡事宜得於開會時修正 
[興華製麵公司調查記略]  
　　興華製麵公司在上海北蘇州路以機器製造各種麫食廠中司理爲蕭晃麟君工和師爲馮松年君製造長爲蔡德光君該廠會派專員至美學習製麵并至各國考察製造良法其機器購自美國以電氣馬逹爲原動力期製造分製麫打麫攪麫切麵矸麵等手續每日可出四千磅現已出有鷄蛋麵進心粉桂花粉珍珠粒玉環圈西字湯粉等三十餘種所謂桂花粉珍珠粒玉環圈者取其狀態相似也所謂西字湯粉者以麵粉製成西文二十五字母也至其内部組織則分批發處貨倉間堆料處陳列室會計處貨倉間中每間均有電氣風扇以吸收麫之潮氣麫上均蓋以紙以避塵埃該廠有研究會每於星期日集合廠中技師職工以研究製造之法並開夜學於每日晚間八時至十時令藝徒入學授以中西文而尤注意於應用之信札 
雜評二 
[引渡洪述祖之爭議（步陶）]  
　　洪述祖案之引渡爭議滬地方廳解釋法理甚明斷也不知引渡之目的能否因而得逹以事實言無論於京於滬同爲民國主權下之官廳引渡後對於犯罪者之審問判斷於法初無二理安見引渡於滬遂與死者有何利益而引渡於京遂又與死者有何不利之處且卽曰或利或不利官廳與公廨亦非與死者有何恩怨而又何所容心於其利與不利之結果然則今此之批覆伸說而不憚煩瑣者蓋亦謂律以法理其手續固當如是焉耳若謂滬地近租界處理者必不敢太違法意京中多官氣歸穴或將不知其所究詰此爲預防洪氏或施手腕之一種心理而要不可以小人腹度君子心遽謂官　必呈如此現象也雖然今日法律之爲用其效果如何吾將以洪氏引渡之　穴卜之矣 
 
 
 

Page 12

 
 
 
 
 

Page 13

 
 
   
 
 

Page 14

 
 
自由談 
游戲文章 
[勸投稿家十思書仿魏徵勸唐太宗十思疏] [  漁]  
　　某聞嘉肴適口者必和其滋味盛樂勤聽者必諧以音律文章可傳者必濃其趣味味不和而望肴之嘉音不諧而求樂之美趣不濃而思文之傳某雖淺學知其不可而况於鴻逹乎士人作游戲之文厠投稿之列不能寓莊於諧推陳出新是猶失飪而求肴嘉舛律而望樂美也方今報紙每多諧箸悅目者旣尠愜心者尤寡豈作之易登之難歟蓋根柢淺則油滑以取巧心得少而抄襲以欺人油滑則下儕於小調抄襲則乞靈於故紙雖朦蔽於一時見賞於俗目終爲通人所不取貽有識之深譏出好興戎皆在於文載筆紀言所宜審愼誠能立宗旨則思正直以存心製體裁則思微婉以見志修詞句則思雅潔而不俚選資料則思新頴而不腐涉時政則思隨事以納忠談哲理則思因文以見道寫時令則思借景以抒情狀物情則思卽小以見大褒所美則思無阿諛以媚世貶所惡則思無謾駡以喪品總此十思以成一文精心以撰之簡鍊以出之則粃政賴以革薄俗資以改文體恃以正閒情借以遣雅俗共賞有目咸睹又何致覆瓿糊窗遭社會之厭惡哉（五） 
家庭常識 
[煎鮮魚法]  
俟鍋燒後勿先下油以生薑一塊擦之然後入油煎魚則無論如何魚皮不致與鍋底相粘 
[做肉圓法]  
去肉内油網凈盡然後刴碎製成圓則鬆美可口雖老人無齒者亦可食之 
[橘子]  
取繘子貯玻瓶内聽其自爛遇有湯泡火傷者取其汗敷之立愈 
[黑帆布鞋]  
穿黑帆布鞋者每苦其日久變色有搽以黑皮鞋油者油膩發光殊失雅觀若以舊牙刷括鍋度煤刷之則烏黑如新 
[漆皮鞋] [  陳淑貞女士]  
近來漆皮鞋盛行惟漆皮至易裂碎苟以猪油一小方熬之半熟包以新棉花（不可過厚）每日揩之則光彩奪目且皮性漸軟不致有碎裂之虞 
[洗菌]  
菌沾有泥洗刷使淨殊不容易予有家傳之簡便法將菌浸於淸水中以荳油數滴滴入取軟筅蘸而攪之菌泥悉脫歷驗不爽 
[預防酒濕] [  讓竹]  
飲酒最易生濕貪杯者頗苦之如因而自戒不飲則是自討無歡此事誰其能之兹有一法唯以家釀之酒用滾過之水釀成者酌之必無此弊此法曾經家嚴實行至二十餘年之久效果特著今敬錄以告豪飲諸君 
工業須知 
[葡萄釀酒法] [  一帆]  
　　夫釀酒首在醱酵有天然人工之别米麥謵等皆藉麴之變化必由粉而糖由糖而成酒非人力爲之則不能生醱酵作用故曰人工醱酵若果酒則是皮含有天然酵母（ＯＲＧＮＩＳＥＤＦＡＲＭＥＮＴ） 
不投以麴亦能醱酵故曰天然醱酵 
葡萄者爲天然醱酵之一製之甚易嗜之者亦多西人名酒曰偉痕（ＷＩＤＧ）其義謂由葡萄醱酵蒸溜而得之飲料也蓋果酒皆由葡萄醱酵而成故有此命名 
製造果酒第一須察别果之成熟與否蓋果之主分爲酸味之有機酸及甘味之葡萄糖雖氣候土地有眞然一遠成熟時期所含 
酸味無不漸減而糖分乃益增矣下述釀造法 
採集成熟葡萄置於竹篩極力攪之使其球實盡落桶中而除去其梗（梗含單寗酸ＴＡＮＮＩＯＡＣＩＤ於製造不利少則無妨）用杵搗攔使成液汁靜置數小時傾入底有小孔之桶使分出皮實其汁更傾入醱酵桶任其天然成酒若用我國舊法亦可伹温度須在十度十五度之間否則醱酵遲緩或終止故當醱酵作用之際尤宜注意於温度也大約第二三日間其汁因酵母細胞繁殖漸生泡沬而發生炭養氣所含糖分亦漸變酒質至第七日則盡成酒質第十五日則液澄淸不現泡沬此爲完全告成之證亟宜另貯他器不然則底部存有酵母猶欲醱酵以致化成醋質故泡沬終此時温度亦降低貯器尤宜密栓謝絶空氣流通越二三月更用澽紙瀘淸運登巿場卽所謂巴德温者是也若將此酒更蒸溜之則酒質愈多名曰白蘭地果酒中之最烈者也 
若欲製白者手績亦同惟於瀘液速投入少許之梗及鷄蛋淸數枚（或魚膠）攪之則蛋白遇單寗酸而凝因吸收溷物及未盡之渣滓浮於表面使分離之用前述之法而製之則爲微黄色之液若以搗碎之葡萄納絹袋中上酒榨（我國普通者亦適用）榨之則手續可省而其結果亦同 
每葡萄百斤約可得液六十斤至七十斤含有可溶物之成分如糖酒石酸（卽果酸）單寗酸燐酸鉀及少量之蛋白質皆係滋養酵母繁殖故即未成熟之葡萄亦適當此酒之釀造惟恐酸味太過耳若以酸味太過則可用炭酸石灰以中和之或和入人造葡萄糖（ＧＲＡＰＥＡＵＧＡＲ分子Ｏ６Ｈ１２Ｏ６）以補糖分之不足可也（完） 
長篇小說[社會小說貪嗔小史] [  常覺小蝶天虚我生合譯]  
　　第五章（二） 
時鐘已鳴兩杵李克父女猶在餐室中待其主母午餐良久始聞香水之氣逐空氣而來愛梨入室卽嬾聲曰嗟乎催餐之急乃甚於催租拾級數十而圖一飽亦大苦人納蘭汝起抑何早耶吾聞瑪瑟言汝凌晨即已外出乃何往者納蘭曰吾往治田耳愛梨聞語愕然旣而笑曰姑娘乃躬耕耶然汝田中豈無農佃及牛納蘭曰雖亦有之然田多而人少故不得不往助之愛梨乃現鄙夷之笑容卽自倚身於半舊之沙發笑曰汝父女之言抑何不侔乃爾就汝父言則汝家實爲巨富且爲勲伐納蘭曰夫人李克之家固亦村中之舊家也至言富有則殊不如夫人初料蓋吾家已式微久矣愛梨聞語似益覺其言之矛盾則冷笑曰夫以搢紳之家而躬自力田其不致富殆亦天焉然而汝父固不若汝之誠言次廻眸以視李克李克乃大窘面頳直如被酒囁言曰吾家確非巨富然亦不致如汝所料之貧愛梨曰亦有馬乎納蘭夷然曰有之且多愛梨曰是則差强人意汝可愛我選其俊者配以車箱蓋吾居此殊悶能駕車出游庶或稍愈頭痛李克聞語乃不禁廻面以視納蘭蓋其所豢之馬類不勝駕堪用者其唯納蘭之乘騎乎因曰納蘭度汝必肯以馬駕車以載汝母愛梨冷然曰此馬亦非李克有耶李克苦矣然吾亦不必問馬爲誰有蓋吾自有生以來固未嘗能徒行也言次舉其匕鬯忽又遽停顰蹙曰食品乃盡於此乎吾雖非健食者然此戔戔又何能飽李克大慚亟曰納蘭趣令瑪瑟更以一簋進愛梨不待語畢卽曰已而吾知瑪瑟亦未必能治佳餚不如少食以免嘔汝蓋未見晨間之咖啡耳其狀乃類泥漿又四顧曰汝家亦有酒乎李克聞語又復侷促則自責曰咄咄吾乃忘汝善飲忘備惠司格矣然有麥酒在略一療癮如何愛梨嗤然曰麥酒乃能飲耶幸而昨夜尚有餘酒未罄因撫納蘭肩曰吾愛汝試爲我上樓取之即在案頭旣曰否吾已藏之橱下矣吾愛勿笑當知家有餞嫗酒瓶固不可不留意也納蘭不答卽自登樓一入室卽覺香味觸鼻衣服裙衩亂置榻間尚未收摺案上置有玻杯酒氣撲人杯中尚有餘瀋而燭淚且滿其案絶類醉人之居酒瓶匿於橱下取視僅三分之一矣因即携之下樓以授愛梨愛梨得酒而色即喜口中言曰謝姑娘當以一杯奉勞納蘭敬謝不敏則卽自盡一杯顧李克曰吾意下午當至村中一游亦有佳勝之地如公園者乎納蘭知其話端開矣雅興當復不淺則卽托故辭座引避而出入厩取馬立自奔向田中冀逃駕車之役然而爲人女者對於尊長之命又如何能逃哉（第五章完） 
 
 
 

Page 15

 
 
   
 
 

Page 16

 
 
   
 
