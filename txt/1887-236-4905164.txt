# 1887 - 236 - 4905164

 

Page 1

 
 
[求齋日記出售] [  申報舘代啓]  
　　曾文正公之文章道德彭炳一時其全集久巳行　在有四知軒主人覓得求　齋　　底本託本舘　印　巳工竣其中計分十類願有可　每部釘成二本價革二角五分卽日出書上海諸君欲購書請至三馬路申昌書晝室各外埠申昌及寳申報人亦均有出售　佈 
[經藝文準告白] [  點石齋主人啓]  
　　經蓺之選視　　爲尤難流傳旣鮮專作盖寡求精且備甚非易矣本齋上科印有經蓺淵　五千部巳消售無餘而同文之宏插亦並行於世然　目無多巳爲舉業家所珍如此兹本齋時請龍門職志汪逸如先生主選政共得文二萬首請諸名宿新作者近萬首名家窗稿五千首家藏祕本五千首其篇牘之多旣已過淵海而超宏括詞經月旦文無　同　之五都之巿必貴洛陽之紙丹鉛於今秋潮落之日汗靑在明春花信之辰海内多士翹盼以俟存書無多來購宜蚤 
[敬印雍正硃諭旨告曰] [  點石齋主人代啓]  
雍正　硃梲諭旨一書凡百十有二册　武英殿刋板初印本民間向不多見自經兵燹尤如寳光片羽彌希彌珍而四海臣民轉無以窺建極之　心而　郅治之謨不著今有友人出其家熟初印本付點石齋石印仿中　直行本大小而凡三擡　擡單擡諸欵式悉仍舊貫不敢輕易體裁致　功令敬印硃字赤黑分明絲毫無悮非比鉛板梨板之字跡模糊易於差謬本齋隨股附發樣張明眼人自能辨别也現巳開印定本年九月底出　預定每部價洋二十八元失交八元製取書票書成找洋二十元憑粟取書一部其未經附股者統定四十元發售每部計六十册外加文本箱子一只提攀鎖匙悉用雲銅隸字顔蓋精緻絶倫凡在同志幸　　賜顧售股處上海點石齋商局帳房淸遠里新泰絲棧杭省薦橋銜晋雜底蘇城各錢莊閶門外鄭義大布莊護龍街麗和衣莊鎭江鹽公棧京都源豎潤票號 
[論夜遊之害]  
工部局之禁止馬車夜行爲西人之請也馬車行之環求爲生意所在也因西人之請而禁之卽以馬車行主之求而弛之繞道後馬路則安西人而擾華人亦非言之正者矣因生意之所在而求其弗禁則一夜之中惟恐其輪蹄稍歇若能迎宵逹旦馬無停馳則不虚此一求而馬車行主之心於是乎大慰矣是皆以利言之也利於西人而不利於華人不顧也利於遊人之意而不利於游人之身亦不顧也嘗聞之種榆山人曰夏間霍亂吐瀉以及一切痧症大都病在寒而不在熱賴君志崑亦以爲然盖寒之病人其死也速熱之病人其死也緩彼猝然中暑而倒者非眞暑之中人也必其人之身早晚貪凉或飢飽不常飲食無節或心力交瘁外强中乾或酒色過度精氣已耗然後暑熱之氣得而中之其病在暑而其所以致之者仍由於寒人之一身精氣神三者互相爲用而血則边行於一身血熱則行寒則止血止氣閉而神遂昏精亦消爍於無　有之鄉而人死矣試觀夏間在途猝倒以及患急痧霍亂諸症不及救治立卽喪身者往往下等人爲多上等之人究不多見說者謂上等人有力延醫購東貴重之藥立時施救故不致死且其平日調養培補亦非下等人所能望其項背又安得同年而語殊不知此其病之本原實由於貪晚凉有大半彼富厚之子所居者高堂大厦雖有時庭外納凉而風露之被於身者究尚不多不若下等人終日勞瘁至晚間稍暇快意納凉無論何地皆可以解衣磅礴草間一覺勘破　粱水内泳游横衝碧浪其在車夫等類則本係無家無室徹夜在風露之中或卽在露天酣睡卽在三伏之中晚風被體淸露沾身皆足以致疾受之愈多發之愈厲雖欲救之亦苦於無從矣若上等之人本不慮乎此也自有馬車之行而夜遊之風啓自有夜遊之風而受病之人多試思黄昏之時或在酒館飽啖肥甘或小飲或大餐甚且有一晚不止一處酒興所發豪氣益增乃命　人駕彼乘馬乘興而往沿途車行獵獵風吹衣袖直欲披襟當之其所遊之處則總以向西靜安寺一帶爲便如其一往不返借座於西園申園等處或鬥茗或淸談或再整酒兵或寄身烟窟至次日天明而後回雖精神不免於疲敝而尚不致有大患所慮者乘興而來者興盡則必返數杯茗語一榻烟横聽竈鼓之已深視馬車兮尚俟遂乃迎風而去餐露而歸歸則又不知自愛不能自愼或卽宿於枇杷門裏此其專事剥喪無異於　膏之自焚其有不致急病以亡其身者乎其有稍能自要者則尚不致有喪性命而病亦在所不免余有友素善保養而前日偶乘酒興偕二三知已乘車夜遊去時酒氣蒸騰天氣尚熱駸駸載驟拂拂風來殊覺暢快比歸則　已四鼓夜深署退習習凉生卽覺胸膈閴稍稍作梗次日漸覺體中不舒又次日卽寒熱交作不能起床趕卽延醫而臥　至七日而後愈蓋自是而不敢復爲長夜之遊焉夫古人原有秉燭夜遊之一說然其說出於李白春夜宴桃李園夫曰春夜則身上所服尚非絺綌白袷輕衫猶足以禦寒氣也曰桃李園則尚在園内非馳驟於街衢者比也然而太白因此而作序則可知此事亦廳偶然故見以爲異而以文紀之非若近來之夜遊者快意凌風科頭冒露長街馳騁短策飛奔初昏而往深夜始回日日如此不厭不倦是尚得以古人藉口也乎人謂其雅人深致吾則以爲速病之靈丹戕身之毒藥耳前見工部局之禁馬車夜行不覺爲之一喜以爲此禁果行可以保全多少枉死者之命聞車　行主環求而禁遂中輟又不免爲之一歎謂事無兩全顧其利者不能顧其害然以欲利於已而顯然有害於人則執此業者又何不仁乃爾竊以爲此事亦有兩全之道工部局定以時刻其在十二點鐘之前則弛其禁以全彼之利其在十二點鐘之後則嚴其禁以除人之害如此則仍無害於車行之生意而以仁心行仁術其保全爲不少也近日時症流行急痧衆盛得病者往往一二時中卽巳不救况秋風漸起夜深而凉氣砭人夫又何必以一時之快意自戕其生也乎若人人皆知自愛則夜遊之禁且毋煩工部局之費心也巳 
[本館接奉電音]  
　　昨日上午十一點鐘時本館駐京訪事人由電飛傳本月十三日上諭兩道敬謹譯登○七月十三日奉上諭浙江杭州府知府員缺緊要着該撫於通省知府内揀員調補所遺員缺着繼良補授欽此同日奉上諭御史劉綸襄奏江南鄉試兩省合闈請添派副考官一摺着禮部議奏欽此 
[杭垣大火]  
　　月之初十日下午五點鐘後杭州城中鳴鑼報警探知爲六克巷燈籠店燈籠被焚立卽撲滅又因遺灰未滅飛入對門箍橘店樓上火卽從樓窓冐出燈籠店仍首先被火勢遂不可遏止蕭廉訪衙署較近立乘小轎帶領全班差役首先馳至火場時水師協洋龍亦由上城飛馳而至此龍救火向稱得力蓋器具旣極精良而各兵十無事時往往疾走猱升縱躍閃跌習學救火各法故到塲施救無不心靈手敏進退如意非若他　之手忙脚亂也未幾而 
 
 

Page 2

 
 
近處城守洋龍亦到地方印官保甲委員與各水龍先後而至火已燎原撲不能滅六克巷丙盡是墻垣僅燒去巷口財神堂半間餘則三路兩岸同時延燒東首街北燒至舊貨店爲鍾殿撰舊屋牆圍檔住街南燒至成大紙店爲茶葉店縫墻擋住此路焚屋不多南首燒進皮巿巷内街東刀店剃頭店烟舘釘鞋店烟館至空地止街西多係住家至一牛皮店間壁止西首街北則舊貨店欄杆店坤和酒館皮箱店筆店茶店燈籠店估衣莊鞋子店秤店針店餛飩店茶食店飯店柴炭店至欄杆店止街南則紙店張子虞太史住屋門樓酒店恒泰衣店天寳銀樓茶葉店豆腐店存仁堂藥鋪箍桶店燒餅店烟店酒棧茶鋪雜貨店銅鋪襪兒店至德隆磁器店止共約焚四五十户屋一百四五十間城中水龍盡行到塲洋龍共到六架惟北首六克巷内近處祗一小井南首皮巿巷内亦祗一三眼井東首須至菜巿橋河西首須至聯橋河均在半里之遙取水不易故延燒至於如此之多至有無傷斃人口容俟探明再述 
[糧道過禾]  
　　浙江粮道于本月初十日午前行過嘉興禾城各員均出城　迓憲舟並不停泊午刻經北麗橋而去計官舟三艘用小輪拖帶是晚當可抵杭也 
[大憲祈雨]  
　　皖垣苦旱秋稼不登四鄉十里鋪集賢關總鋪坂等各農民恭舁龍王偶像入城至各憲轅前聲請拈香祈禱初三日安廬道丁潜生觀察親詣離城四十里之龍山龍王廟拈香住宿廟中三日至初六日已刻回轅院撫陳六舟中丞設壇純陽道院城隍廟等處先期飭懷寗縣范映泉明府曉諭民間禁止屠宰緊閉南門飭司道晨夕分詣拈香中丞則專詣純陽道院壇上並設三牌壇下按八方設方桌八張成八卦形桌下放黄泥壜一口内裝泉水桌上置鏡瓶一内揷楊枝尖角旗一面上繪八卦形延七僧十道以次誦經至初七日復委水安濤别駕赴龍山取水初八日辰刻遄回想似此至誠感格指日可得甘霖矣 
[鳳禁簪毫]  
　京師崇文門稅課司所征稅銀定章分四季解交户部計正額盈餘洋藥三項以九成實銀一成當十大錢搭解所交當十大錢係照咸豐年核定每錢四千作銀一兩迄今幾三十年辦理無悮刻户部堂官察得目下銀價較昔大相懸殊昔日每銀一兩祗值大錢四千上下目下竟值十四千之譜所交大錢若仍按舊章恐不足以昭平允遂于上月擬妥章程令以大錢十千抵銀一兩刻已行文該稅課司遵照矣○月初李傅相咨商户部因查東海關自攺爲洋藥併征厘稅　私經費無欵可籌請援案仿照津海關定例由户都核准于洋藥稅厘内每銀千兩提出緝私經費銀十六兩云云刻户部已會商總署尚未能預定照准與否也○前報紀前門外迤南香廠鐵商李姓之妾吞烟身死經妾母告發由刑部會同中正司開棺相驗云云兹聞刑部司員于相騐時將李鎭回本署次晨又派役將批殃榜之陰陽生拏獲連日嚴刑訊鞽以李隠匿不報且勾串陰陽生批榜頗覺可疑深恐别有隠情不得不澈底查究云○七月初前門外城下某營兵丁某甲演試步箭無意中誤射一驢驢夫不依扭甲撕打將甲弓箭一律折損兩人亦頭破血流扭赴南城坊署刻尚未聞如何了結也○宗人府於初二日開放本衙門宗室筆帖式等本年養廉銀兩按宗人府筆政歲給廉銀由本庫支放寳　歲支二十金候補効力者歲支三十金例於每歲六月杪開支蓋天潢貴胄迥異他署筆政所以示優隆也惟每員每年告假不得滿八十日之期如滿八旬卽將該員是年養廉扣罰歸公云○宣武門内劈柴胡同某花園後門内設有賭局有某甲者日在該局賭錢百無一勝非僅家産悉罄抑且債積如山六月二十日甲袖藏利刃向局主告求局主却之甲卽抽刃削傷四處倒地昏暈衆夥急前奪刀扭甲送本地方官廳解往北署究辦○上月二十七日夜大雨傾盆東直門外河水暴漲河閘年久失脩難免　朽以致河流湍激將閘板衡折四五塊順流而下看閘兵知覺趕爲下水搶撈昏夜之中一兵被水衝去三里許氣弱力竭遂占滅頂之凶次晨方在下閘撈獲屍身○禮部爲咨行事祠祭司案呈本部具奏七月十七日文宗顯皇帝忌辰照例素服是日不報祭不還願不作樂不宴會不理刑名照當辦事等因奉旨依議欽此欽遵到部相應咨行景運門轉行兩翼前鋒統領八旗護軍統領飭屬一體遵照○年例九月初八日漢官兵在蘆溝橋西演礮五日滿洲火器管　演五日八旗漢軍官兵所演者向僅紅衣神威神捷子母等礮近擬令自今秋爲始將武城永固大礮請往蘆溝橋演打準頭庶平時演練旣熟臨陣自有把握至于該地方應將砲靶移後俟屆期預先勘度情形按武城永固砲其靶應設於七里之外云○宣武門内皮庫胡同洋鎗隊練兵于廠後院中空地掘得箱二口内儲綢紡單夾棉褲多件及零星物件皆有汚痕聞該處爲肅相舊産大約係其掩埋本管官以各物悉驕細徽卽令原挖弁兵匀分使用 
[欲雨不雨]  
　　金陵不雨者兩月設壇祈雨已兼旬初猶府縣祈禱繼則司道露宿焚香而制府虔誠齋戒爲民請命每出轅先詣定湘王行宫再至龍王廟去廟數十武掃地爲壇飭令供鐵牌於壇上制府往來於炎熇溽暑中憂形於色巿面各以長繩對繫於簷牙間上黏大沛甘霖祈求雨澤等字殆亦檀弓所載徙巿之遺意楚俗以龍祈雨各防營因札靑龍白龍烏龍蒙以五綵龍服鳴鑼擊鼓夭矯通衢舞者首戴楊柳大圈營哨宫冠服徒行烈日下不少禦街巷兒童亦塑泥爲龍爪牙鱗角望之如眞龍因相率庋于板上在人家門首跳舞以得鐵或挂紅布爲去留而乞丐日藉是爲索飯具數日間靑靑楊柳攀折竟秃而不雨如故官府初禁屠宰近并魚蝦生物悉在禁中民間之報賽者不敢謂吉凶不預祗得效梁武帝之以麫爲犧牲間有宴會或以乾肉代濡肉恐召客時有爲杜肅之懷一啖以首告者則豆觴將不免召禍也計自設壇以來或爲密雲或爲殷雷不可謂蒼蒼者全不顧下界而甘澍終相持不下殊不可解豈眞旱天多雨勢耶 
[厦門零拾]  
　　厦門普渡舉國若狂一月之中至少須花銀十餘萬本年生理不佳未克如昔年之熱閙惟本月初八日港仔口普渡齋供酒筵仍極豐腆較之他處尚推第一然已有江河日下之形矣 
[梅子含酸]  
　　揚城永勝街某甲年逾不惑膝下猶虚然素有季常之懼不敢妄生他想去歲經親友曉以大義令納簉室不得已購某氏女爲妾入門後甲每心搖如懸旌深恐其妻之作河東獅吼不容妾之抱衾與裯也不料婦不惟不妬反　待甚優一載以來甚爲安謐甲喜出望外於是坦然處之不復加以提防前日妾不知因何事故偶觸婦怒婦遽發雷霆蓋婦含酸已久平日碍於衆親之面故佯爲優容今實不能再忍遂藉此傾翻醋罐始而辱駡旣而鞭箠凌虐百般妾實不堪其痛苦遂潛購阿芙蓉膏畢命迨甲知覺已無可挽回只得含淚收殮現妾之母家已得信奔至頗費口舌尚不知作何了結夫以妻之妒而且悍旁觀者早料其不能相容甲爲似續計而納小星正宜别墅藏嬌免致逢彼之怒乃旣不能振作乾網又不能先事布置致使掌上花枝摧折於胭脂虎之手豈不大可惜哉室有悍婦者正宜以此事爲龜鑑 
[獲賊受賞]  
　　杭人王阿四在下一叚充當更夫一夜擊柝至小學前見成泰紙店牌門被賊撬開急喚店　稽查見失物甚微而賊已杳無蹤跡王料賊去必不遠遂熄滅燈火狙伏暗陬伺之少選巡役小毛阿昌二人過此王低聲告以故且囑聞呼喊聲則助我一臂小毛阿昌俱允之王復獨行至貫巷見一人蹲伏牆隅上前扭住問以何事此人忙追之中不能飾辭遽拔利刀以砍致王右臂受傷王仍不舍一手扭賊一手奪刀高呼捉賊小毛阿昌在後聞聲飛步赶上各出短棍攔擊賊膂力頗大彼此互攻遽難就獲幸巡丁謝樛亦至遂奮勇擒獲解送局中局員以時已更深不及訊理着交地保陳元看管次日訊知近處竊案四五起皆此賊所爲當卽送縣收禁下一叚公所以王冐險獲賊賞錢二千小毛阿昌帮同出力各賞錢二百五十文謝樛雖後至因其奮勇賊始就擒賞錢三百文地保看管小心賞錢四百文 
 
 

Page 3

 
 
[曉諭飢民]  
　　皖省廣濟圩被水衝潰災民紛紛就食省垣疉　懷寗縣范映泉明府剴切曉說勸其各歸故土免致瑣尾流離災民以歸則無食無衣勢必同歸於盡是以逗遛四處從未有賦言旋言歸者明府又頒六言示諭略謂由官酌給川費照票到圩兌給水退佈種菜麥來春又可接濟云云仰見大令保衛小民無微不至也 
[自願罷訟]  
　　船户吳金林與王炳銓在船爭扭以致同落浦江另有船户吳阿大陳金金見之卽行撈得吳金林惟王炳銓已遭滅頂再四打撈無着由吳阿大等將吳金林送捕房解案經蔡太守飭將吳金林押候於禮拜四再訊各情已列前報昨據包探王阿二禀稱十炳銓之屍已經撈起當經地保陸葉曹邀同屍父屍叔到塲情願着吳金林認償衣衾棺殯之資成殮了事今特傳屍親地保到案二十五保頭圖地保陸葉曹稱吳金林與王炳銓因嬉戯起見同落浦江吳由吳阿大用竹篙撈起王則浮沉中流以致斃命屍父談錦秀屍叔王德林咸知嬉戯釀命惟請着吳認償衣棺成殮費寢粤旋據談錦秀王德林供詞與地保同太守問死者是王炳銓屍父何以姓談答稱是王之後父又間王德林是否的叔答稱的係叔父又問其母在否答稱在又問如其母不依將如何談錦秀王德林同供我等可以担當蓋皆知吳金林並非有心將王炳銓置之死地决無異言且吳亦落水遇救吳金林供與王原是好友當日嬉戯王先失足落水我欲拉伊亦落江中太守又問何時落水王屍在何時撈得答稱十一日夜間八點餘鐘落水直至十二日下午始撈得王屍太守謂可見黑夜在船嬉戯以致落水羅撈又問該地保吳金林給償棺殮費若干答稱二三十元太守叱曰總有定數何謂三十元答稱三十元然非我經手太守又問爾得幾何答稱小的並未得賄太守謂地保不得錢如何肯爲到堂申說這幾句好話總之此事係屍叔等自願罷訟姑不深究一併斥退 
[英界公堂瑣案]  
　　包探秦少卿稱潮州人陳魯卿現在新北門外法租界開烟館有現在英租界四馬路中開炒麫店之陳阿秋姚阿五曾至烟館賒欠錢一百二十文米還陳魯卿亦至炒麫店阣酒洒麫錢六百餘文不付嗣兩下爭綸以爲同鄉人不應如是且所欠烟錢在先遂致爭毆陳響鄉被打傷頭顱報由捕房派捕拘陳阿秋姚阿五管押一面送陳魯卿至仁濟醫院醫傷略痊今解案陳魯卿供向伊索欠被用鐵杆打破頭顱尚未全愈陳阿秋姚阿五同供並未欠伊烟錢伊來賒欠酒麫錢不允醉後逞蠻我等並未打伊蔡太守騐得陳魯卿受傷屬實謂陳阿秋等旣未行兇陳魯卿之傷從何而來姑飭陳阿秋姚阿五交保着陳魯卿再投醫院俟傷痊投候覆訊核斷○華捕稱昨見平小弟與何丫頭爭毆拘案　訉平小弟供開燕髮店昨何丫頭到我店中坐定問伊打辫抑薙髮不料伊卽與我扭毆由捕拘案何丫頭供向爲小本營生患病落魄初次行竊布衫一件奉判管押十四天現不敢再犯行竊昨在路突遇平問我是否犯事管押我答汝問我意欲何爲伊自言是包探夥要將我身穿之布衫脫下我不肯致被將衣拉碎又將碎衣抛棄故與爭論由捕拘案蔡太守得供之下謂據平所控殊不合理豈有馮空到爾店尋釁者據何所訴或者平冒充包探夥藉端圖詐隨問捕房包探顧阿六曰平小弟究竟是否探夥抑開薙髮店答稱平非探夥據言開薙髮　亦不知是否太守商之易繙譯卽將何丫頭開釋平小弟押候訪查如非開薙髮店卽係冐充探夥圖詐定須懲辦以儆○巡捕解送在路爭毆之楊阿炳鄭阿有請訊楊供爲木匠被同業人鄭阿有借欠洋二角回索無着口角起見鄭供並未欠伊銀洋二角實因伊向我借錢不遂以致爭毆之楊阿炳鄭阿有路國毆例各判押一天以示薄懲○包探戴金寳稱喬錦雲投捕房報失銅面盆鑲鞋等件由我緝獲王江郎吊贜一併送案失主喬錦雲投案請領物伴質之王江郎供崇明新開河人向惟東洋車及小車因患病積欠租車錢以致車主不肯租車與我飢餓不堪初次犯竊嗣後不敢再犯蔡太守判將王口郎發巡捕房管押十四天贜給喬頭○包探秦少卿稱積竊宋阿狗疉經獲案懲辦此吹管押滿期釋放祗二天又竊王阿塘家衣服報由捕房緝獲人贜送案請辦王阿塘申訴前情請爲領贜宋阿狗俯首求恩蔡太守謂宋阿狗　因犯竊懲辦尚不改過實堪痕恨宋阿狗又稱如此次從寛情願小本營生攺行爲善不再犯竊如再犯聽憑處死太守謂爾今日始知悔耶俟科罪滿日攺爲良善尚未爲遲隨商之易繙譯判宋阿狗發捕房管押六个月起案之贜父王阿塘領去 
[法界公堂瑣案]  
　　本月初一日報登日斯巴尼亞人周瑞携該管領事信函請追沈靜安欠欵據云沈借洋一百元還過五十元尚欠五十元置之不理作中者係王小舫紫來街開木器店請卽傳追當經王司揚傳王到案稱洋由沈欠現在金陵司馬着將沈追到昨日周投案請追王稱洋當沈在福泰烟館時所借後烟館閉歇倒帳涉訟縣署以三八折料理周不允經我及保大陶子卿各賠洋六元沈祗有洋四十四元湊成五十六元以五十元還正欵因係三分起息故周索利洋六元交劉容岩經付卽由劉在據上批明今周所呈筆據乃是僞造劉現亦在外司馬着傳進詰問劉稱沈借洋時我不干預至次年福泰倒帳祗有三八折還欠周不允王訐我經勸洋元由我過付借據周不肯換過故亦由我批註今此據實僞造十稱陶子卿亦在塲請傳陶質問陶是周之妻弟司馬詰周周稱陶在虹口充巡捕不及到來司馬着周於下期將陶邀到再訊○前日報登夾板船上水手王阿永扭周阿根薛阿多兩人至捕房解經公堂訊明判將周薛兩人暫押着王將老大邀到昨日王將老大張四榮測海汪彬及船主西人邀案捕房將周薛解到司馬問王曰伊等來拖爾上岸張可在船答稱在汪則不在司馬着汪暫退詰張四榮曰船中水手都由爾管周薛兩人爲何停歇張稱二月間失去石膏十三担四月間又失火油五箱以致客人索賠當罰兩人洋十元後查究石膏據云亦是兩人所爲故又罰洋九元四角周薛同供火油有十六箱我兩人取五箱王亦有十一箱賣與一家一樣牌號客貨共有四千箱先上至二千餘箱我等始携五箱上岸司馬詰王曰爾可賣十一箱作私貨王稱由三人合賣内二人一爲張思姐一爲張玩玩司馬謂五人均做小貨周薛二人索賠須五人攤賠各罰洋兩元至石膏事在二月内更不該罰若果知是周薛兩人所竊斯時卽該停歇不應用至四月間復出火油之事業今旣將伊兩人工資扣去十九元四角自然心有不甘故至船中拉王評理王若果一無錯處老大也不肯放其上岸着責成張四榮將扣去之洋十九元四角除去周薛兩人應賠洋四元又前日取王洋五元外張應交還周薛兩人洋十元四角着各具結張另具交洋日期限狀○曹張氏曹袁氏顧在亭同投公案先由曹張氏訴稱在小東門外開花烟館有福建流氓林阿顔時來索錢初二夜將藥水洒在袁氏身上致眼角腫痛不堪芭蕉扇上着水頃刻洞穿當將袁氏送入醫院日來始得平復然尚未全愈也昨晚伊又糾十餘人前來尋事爲此鳴捕送案顧稱小的設餅攤度日林時來吵閙訛錢不依卽肆兇毆今聞解案來此叩請伸寃林供潮州人在南巿哥哥烟館内爲夥並未洒藥水昨在南巿來北忽被伊等扭打身上有傷祁繙譯謂此人實是流氓已在小東門外屢次犯事王司馬着將林帶回再核曹張氏着具結○偷狗之王阿大昨日解案王司馬詰訊之下仍照原供稱在浦灘上捉得司馬謂偷狗較偷物略輕判責四十板以儆 
[吉祥藥水第二次助賑]  
　　淸遠堂主人徐寳之仁丈本年與信昌珠號捐資合送吉祥藥水之外復蒙各處善士購買每四十瓶定價洋一元查今歲銷出約五百餘元現在計有餘洋六七十元兹聞順屬決河告災甚急湊得鷹洋一百元仍照上年之例委解災區爲送藥水諸善士種福權變得宜播仁恩而拯濟轉移甚妙襄義舉以維持用特登列報章以鳴謝悃上海北巿絲業會館籌賑公所愚弟少欽施善昌謹誌 
[德劭年高畫梅助賑]  
　　拯濟多方向硯田而挹注指揮如意憐甕牖以維持莫釐朱子鶴翁僑寓南翔鎭現年七十餘歲甘回蔗境善繪梅花俯念直東水患頻仍隷斯土者不堪困苦願以潤資充賑慕高人於淸雅點綴生新憫之子兮流離維持入妙所有潤資洋二十元預承其令 
 
 

Page 4

 
 
姪鞠屏尊兄惠莅轉交委濟賑需年高德劭美出兩全想樂善者快挹德馨踵請恐後矣渥蒙索繪乞交北巿錦潤堂定價訂期可也上海北巿絲業會館籌賑公所愚弟少欽施善昌謹誌七月十一日 
[七律一章奉贈高昌寒食生大吟壇方家斧政]  
領袖風騷作主盟文星獨照滬江明屠龍伎倆渾無敵繡虎才華莫與京羽扇綸巾談掌故詩瓢酒盞傲公卿遂合中外知名士仰止何曾欲識荆嘉定陳思後人梅生曹孔時拜呈稿 
賣花聲送别小桂林姓陳向唱貼旦温文爾雅無梨園子弟習氣易弁登塲自然明秀不肯爲治蕩之熊　合時目其志趣可知矣近 
[赴大觀戯園之邀卽日返蘇因塡此解送之]  
　　落日短長亭相送雲軿惺惺久慣惜惺惺一霎東西勞燕散驪曲愁聽無計暫留停惆悵風萍蘇臺烟月擬追尋但祝靈和春殿柳常此靑靑燕京聽曲生稿 
[滿江紅錄舊寄王桂蓀女史之作]  
　　忍便惠懷便忘却難忘綺恨常記汝訴愁窗畔淚珠凝粉算是前因歡愛確不成眞個相思準怎而今一夢也無緣憑誰問珍重語通音信憐惜意傾忱悃底樓空燕子舊巢難認好把弓鞋針錦匣還將洛影撫雲鬢賦新詞爲告恨情多腰圍損可痴生草 
[買陂塘七夕感賦]  
　鎭無眠伴愁秋味可堪嘗　凉處情懷判得芭蕉卷其奈此情如訴長恨譜却長憶當年七夕歌金縷慇懃說與怎倩影依稀芳音落寞有夢敢成負君知未同是寒蟹絮絮今宵欹枕誰語返魂算有香能覓能否對卿心數天也妬更不放才人再讀楞嚴句星期莫卜看一剪秋燈半鈎淡月遮莫等閒度柳隠詞人馬相如呈草 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[皖省決囚]  
　　月之初三日由安慶府監提出斬犯一名押赴臬署騐明綁至法埸處决聞該犯係湖北人年二十四歲身矮面白所犯爲謀財害命之案臨决時高唱俚歌面色不變眞可謂愍不畏死者矣○初四日又從府監提出犯人四名押赴巿曹梟首聞四犯皆江蘇劇盜云 
[天讉難逃]  
　　江蘇長洲縣屬桐涇港朱某富連阡陌家擁厚資生性荒淫登徒子之流亞也六月初携番餅三千餘枚買棹赴申游遍秦樓楚館悅某妓出千僉贖之歸而所居離姑蘇四五十里窮鄉僻壤不便良多且家有正妻又恐觸河東之吼爰商定就蘇城賃屋以住初至泊舟學前舟人見其平日如土揮金毫不吝惜此時舟中尚剩六百餘元刼而分之下半世當吃着不盡遂起意商同謀害攫取其銀天網恢恢如響斯應頃刻間霹靂一聲由頂心擊下隨卽倒斃一中其右手目瞪口呆朱又驚又險遂携妾雇舟而歸噫世道日非人心不古謀財害命之事常常有之雖倖免於王章終難逃夫天譴然則兇惡之輩聞此亦可以自新矣○又姑蘇齊門外永昌地方徐姓者巨室也累世多田收租爲活以致子孫習尚奢侈刻薄性成每年徵收田租錙銖必較甚至將佃户私穽之痛毆之怨讟之聲盈於道路六月二十四日雷擊其廳事之中柱斗大巨木碎如虀粉人謂伊弟兄共三人故擊三柱到垂戒云○同日永昌奚姓田禾被雷火所焚遠觀之禾盡作焦黑色近視之則稻葉皆捲緊如兩前茶然鄉中耆老咸謂此必米榖等物狼戾田間復壅以糞穢遂遭雷震云按以上三事皆由姑胥訪事人函告本館固不敢信其爲必有亦不必斥其爲必無姑錄簡端以爲世之兇惡刻苛及作踐五榖者儆可也 
[雷儆道子]  
　　出胥門五里許破屋兩三椽村農顔姓居焉顔年逾而立尚賦雉飛老母年已六十餘雙目瞽廢顔待之忤逆饔飱常不給且時效劉四之駡人稍不遂心更以老拳奉敬母無門控訴惟有吞聲飲泣而已前月二十三日晚寅昏時顔沉醉歸家復向母申申怒詈且拳毆之翌晨天甫黎明雷電交作顔於睡夢中驚醒起視其母不在床上窺見門扉已啓心知有異急欲出外追尋忽電光閃靑腿膝　軟欲仆乃就門首地上小坐迨天明鄰　赴河邊浣衣見顔母淹斃水中氣息已絶胸脘尚温急至其家報知而顔方兀坐階沿目瞪口呆呼之不能起立詢知爲雷火所中於是親鄰將其母殮埋迄今旬日　仍不能步履遂成癱瘓好事者哄傳天怒其忤逆特使成殘廢以昭炯戒云事見姑蘇訪事人來函 
[攫物重懲]  
　　姑蘇小倉口某甲曾開小飯店後以不務正業遊蕩　歸一日有某乙由滬上買棹至蘇欲尋天賜莊博習醫院探望其兄蓋其兄久在院中司會計也甲見其人地生疏疑必身藏貴重物遂跟蹤至僻靜處自後高呼乙回顧茫然心知其爲小倉口人而已　其姓字乃詢以何事相呼甲曰汝自思之乙曰吾無所事甲曰汝可取身畔物與吾一觀乙知勢不能敵乃順取袋中洋銀表件示之甲伸手攫取狂竄脫逃乙至醫院訴諸兄兄轉懇洋東往見地方官請查官提甲到案重責一千板發交化莠堂 
[靜安寺納凉途次口占錄請高昌寒食生指正]  
　　夕陽西去送新凉得得行來古寺傍最好鳥嗚深樹裏鐘聲隠隠下廻廊紅塵隔斷是仙鄉却羡僧家歲月長聽誦金剛經一卷頓教胸宇遍淸凉策杖探幽到上方殘碑漫漶臥斜陽十年鴻爪猶留跡十年前慧開方丈以楹對乞書於余至今猶懸大殿而慧開圓寂久矣一嘆回首山河已渺茫種榆山人胡悅彭甫稿 
[七夕追弔花湘雲詞史四絶句錄請諸大吟壇正之]  
　　回首歡場一刹那新聲唱撤斷腸歌愛河淼淼流無盡化作銀灣數尺波梧桐庭院忽驚秋想像空閨引舊愁熱盡蘅蕪香夢杳月明無語照妝樓似水流年瞥眼過痴情畢竟女兒多惜花心性人人具惹得同聲喚奈何 
記曾問疾到章臺無奈膏盲禍已胎終愧返魂無妙術而今舊地怕重來震澤沈芝生稿於滬寓 
[瀏陽謝馨宜先生楨榖自西子湖來游黄歇浦以詩見貽並示所著憤說二卷欽佩之餘依韻奉和錄乞諸吟壇正之]  
　　不徒寳樹著聲聞傾葢還欽絶俗氛傳世詩歌先貺我當前才藻總輸君海陬吟興聯新兩湖上游蹤隔暮雲更讀瑶編多雋語合將筆硯一時焚丁亥秋七月倉山舊主縞 
[七夕一律郵呈桂笙夢畹教之卽乞太疾意琴評花紹耘政和]  
　　牛女渡河夜半時年年此夕賦新詩人間離别三秋感天上相逢隔歲期斜月入窓魂已碎凉風吹幕鬢成絲豪情豔跡都消歇有夢難尋只自知每昌太憨生稿於萬壽廳廨 
 
 
