# 1920 - 87 - 4916924

 

Page 1

 
 
   
 
 

Page 2

 
 
   
 
 

Page 3

 
 
時評 
[閩案停頓後之魯案（獻）]  
　　閩案與魯案當局向視爲兩事而有難易之分者也以閩案爲易而有把握宜先交涉以魯案爲難而無把握故宜持以鄭重今所謂易而有把握者己陷於困難而停頓矣則將來對於難而無把握者更將若何耶 
　　國民希望政府之堅持外交始終一致閩案先交涉國民即以閩案試騐政府外交之能力今政府對閩案不聞有嚴切堅决之表示如國人之願望以爭則國人不能不爲外交前途憂 
　　抑政府對外交恒以尊重民意爲言然民意對魯案早表示拒絶直接而政府仍徘佪瞻顧必欲一再徵詢督長之意見今督長亦己有拒絶直接之表示政府果即從而表示之耶觀於閩案之經過而益不能不爲魯案前途憂 
專電一 
　　北京電靳已銷假本日出席閣議　　（三日下午三鐘） 
　　北京電靳今早十點半到院照常主席閣議辭職說全打消 
　　（三日下午三鐘） 
　　北京電田中玉來京專任調停徐靳之衝突安系言徐樹錚意並非堅欲倒閣惟望靳將陸總讓出外農交三部從速提人靳已有不能不允之勢（三日下午三鐘） 
　　北京電外農敎三長又有補提訊現與新國會商條件（三日下午三鐘） 
　　北京電徐將徇段意頒發明令告誡軍人不得聯盟（三日下午三鐘） 
　　北京電各省督長聞有聯電到京請拒絶魯案直接交涉係鄂王督領銜（三日下午三鐘） 
　　北京電劉顯世卅電魯案國人共認提聯盟管見以爲應懇軍府國會各團體公推代表赴歐請願提出公判務乞一致主張又王占元卅一電鄂民公决拒魯案直接交涉（三日下午三鐘） 
　　北京電吳佩孚撤防問題由曹錕張作霖力勸允轉圜已撤十營不調回暫駐株醴一面由財部趕發欠餉（三日下午三鐘） 
　　北京電府電湘張吳師難挽留請卽籌劃接防（三日下午三鐘） 
　　北京電府派陸部某司長赴衡勸吳佩孚緩撤現得報告勸慰無效　　（二日下午三鐘） 
　　北京電院電湘張和局未定湘防重要望隨時布置以免他虞 
　　（二日下午三鐘） 
　　北京電陳文運所統邊防軍撤回北苑（三日下午三鐘） 
　　北京電徐已與倪道杰决定以姜桂題繼任皖督倪遂回蚌 
　　北京電航校長丁錦赴滬歡迎意國飛機團（三日下午三鐘） 
　　北京電楊增新電俄黨將七河省華僑纒民二千餘人煽動歸入該黨並遣令回國煽誘（三日下午三鐘） 
　　北京電黑電滿站解除謝氏官兵一百六十七名勘日由哈經綏芬押送出境所有解除之槍械車輛等照點收封（二日下午三鐘） 
　　北京電贛電李烈鈞據南雄後分路招募粤贛土匪備抵禦桂軍開到二十餘營沈鴻英爲總指揮會同邱渭南部集翁源劉志陸魏邦平分駐琵琶江龍川一帶 
　　（二日下午三鐘） 
　　香港電東日午軍府開緊急會議岑謂林辭伍離軍府爲護法中堅根本動搖西南瓦解請衆維持衆决請岑主持派員留林勸伍惟政學系密會如伍林决不能留最後辦法推岑爲軍府大元帥以維軍府决俟返報如何再開二次會議實行（三日下午二鐘） 
　　香港電李烈鈞昨晨由韶專車起程晚六點抵省魏邦平劉德裕等在站歡迎現仍駐參謀部定今日赴軍府（三日下午二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　天津電靑年會今晨開會（一）朱成章將工區服務報告交大會通過（二）顧子仁報告社會服務計畫討論甚久京代表徐寳生提議靑年會應嚴禁捲烟與鴉片酒賭嫖同通過午間沈文卿講演一時半全體攝影三時黎元洪歡宴代表到千人由余日章孫啓濂黄開文刁作謙王治平介紹一一握手各贈牛膠燻魚橘等合西點一合花生糖一合黎元洪在庭對巴落滿言靑年會於靑年有益不少感謝巴贊助巴邀黎遊美黎答有機會極願往代表國人謝美靑年會贊助旋奏軍樂攝活動影戲童子軍遊技演拳術氣球因風大不果誠靜怡代表全體致謝黎對衆演說諸君不遠千里來非常佩服望實行大會議决各事注重四育極願帮忙余日章領衆歡呼黎元洪萬歲而散（三日下午八鐘） 
各通信社電 
　　北京電靳仍未到院公事送宅畫閱傳言靳已出京不確 
　　北京電靳决辭段表示不組閣繼靳者以周樹模爲最有望但徐意暫仍維持靳閣非至必不得已時不聽其去 
　　北京電舊交系主張借新銀團欵維持中東路新交系反對 
　　北京電僑荷華商請修改中荷條約經政府交涉已有頭緒外部正着手辦理 
　　北京電俄新政府希望我派公使領事含有要求承認意思院電范其光妥愼接洽 
　　北京電外交部醫官伍連德昨出京赴黑辦理防疫事宜 
　　北京電府院及外交軍警各衙門準備歡迎王正廷　　北京電田中玉商維持屈映光及裁兵二事已有端緒將訂期出京 
　　北京電財部因敎傳商敎育現費二十萬元允先折減籌撥 
　　北京電内部咨各省人民結會有擾害治安之處一律解散（以上三日） 
　　福州電陳烔明新由潮汕等處調兵數營來閩當道特令前防戒備（三日） 
　　香港電伍秩庸不慊政系所爲决不返省有赴滬意（三日）以上中孚通訊社電 
公電 
　　古巴華僑愛國團電上海報界聯合會轉北京政府鑒魯案由中日直接交慘　中日人　　　　　　　　　古巴華僑愛國團代表羅魯嘉 
世界路透電 
[德内閣在國會之演說]  
　　二十九日柏林電國會今日開會總理穆勒氏首起演說謂一切　度將取平民主義凡與開浦博士同志者必加排斥不忠於政府之軍事組織必加解散而另編眞正新民軍凡各處要職將以抱平民主義者居之總理次乃略述廣大之社會法制謂國内礦産將歸公衆管理政府今將參與管理煤礦稍遲將接管煤與炭酸加里之公司（衆歡呼）穆勒氏豫料不日將舉行國會選舉並稱政府已與協約國談判遣派援兵赴魯爾區域協約國僅允須由協約國派同數軍隊佔據德國他處始能容德國援兵開入該區故協約國曾要求佔據佛蘭克費亨堡逹姆斯太特三鎭政府已拒絶協約國之要求因不欲使中立區域受外國佔領之厄運也左黨之無政府派與右黨之無政府派須受同一之待遇政府已着手處置之矣此次叛變之佳果爲外人深知國民黨與請武黨之時代已過及吾人不以過激主義是懼云云 
　　二十八日柏林電庫諾氏不允加入新内閣故由巴安氏任財政總長裴爾博士任運輸總長 
[德國勞工軍激戰未息]  
　　二十八日柏林電德意志報（政府機關報）載稱維塞爾之時局仍無變動紅軍未圖攻擊惟政府軍屢次猛襲重創紅軍現因地面交通隔斷故防軍以飛機與柏林通消息聞魯特維資將軍已自白蘭登堡私宅逃亡當道下令拘捕寓柏林未向警署報名之外人 
　　二十九日倫敦電德國最近消息已略有希望聞紅軍已在維塞爾敗績政府軍已得南德援兵之助紅軍現請休戰 
　　二十九日倫敦電據柏林英員最近來電謂德國大局已復安頓紅軍似因缺糧而灰心目下仍有戰鬭消息但恐所言未必盡實魯爾區域較前已稍安靜 
　　二十九日柏林電來因倫與韋斯特發里亞來電謂秩序漸復末爾漢紅軍機關部因社會黨背離將處獨立地位 
　　二十八日柏林電魯爾區域傳來之消息仍　不佳聞政府已以哀的美敦書致勞工軍限於三日内完全遵守休戰條約否則將施嚴峻計畫據孟斯特電稱魯爾區域防軍司令曾至維塞爾據報勞工軍於戰中大受損失不致續施轟擊 
[法政府對德人進兵魯爾態度]  
　　三十日倫敦電巴黎來電稱米勒蘭氏語客謂德國派往魯爾區域之兵如超過一九一九年八月間福煦上將牒文中規定之數則法國經協約國允可或不待允可即將下令進兵 
　　二十九日巴黎電關於占據魯爾區域之美國牒文已於今日交與法總理米勒蘭氏 
　　二十九日巴黎電據政界宣稱德國常備軍未經協約國許可開入魯爾區此舉全不合理所派之軍約在八千至一萬之間柏林政府現與獨立社會黨領袖康恩氏磋商以期修改致魯爾區域勞工之哀的美敦書聞有人向政府聲明如勞工受逼過甚恐將淹没礦産滅熄鎔鐵爐云 
[美國東部大風災]  
　　二十九日紐約電東部各州遭颶風風所過處損毁頗甚伊里諾伊州之愛爾琴與得里愛二鎭受損甚重死八人傷數百人愛爾琴鎭之商區損失值美金四百萬元美爾羅斯公園倒屋二百所伊凡斯通與維爾美鎭房屋坍塌頗多且因以起火多處幸撲滅尚早未曾延燒風過米奇干州加拉瑪蘇等鎭時其力尤猛印第亞拉州之愛特末登鎭幾　被毁死傷頗多倭　哇州斯萬頓格林維爾拉白斯康勒三鎭刻爲平地　奇　州之拉格蘭斯與西角鎭受損亦重有多處因電線吹斷不能知其詳情 
　　二十九日芝加哥電此間颶風死二十人傷數百人西北鄉房屋坍倒甚多損失之數值美金數百萬元 
[英法罷工消息]  
　　二十八日羅倍電法國羅倍鎭之織工宣布罷工賦閒者十五萬人 
　　三十一日倫敦電電車與街車罷工布告業已取銷自三月二十九日起十八歲以上之工人每星期增加工資五先令至六月一日再增若干十八歲以下之工人減半增資 
[各國近事紀]  
　　二十八日華沙電波蘭政府以無線電報致莫斯科謂波蘭願與勞農政府媾和 
　　二十六日巴黎電法總理米勒蘭氏昨在衆院答覆巴爾都氏訾議英相喬治氏施行和約之政策謂彼之言論當爲英國所聞法國無論英國意見若何自當保衛本國之權利與利益他日吾人之公敵或圖利用所傳協約國之意見參差則吾人當使其自知錯誤且便知吾人之聯盟非可離間者巴爾都氏深韙總理之言 
　　二十九日丹京電丹皇下諭開除内閣全體未述明理由此種舉動幾爲前所未有 
　　二十九日羅馬電意相尼蒂氏今日在衆院演說聲明意國完全效忠協約國並主張與巨哥斯拉夫國協商解决亞德里亞海問題 
　　三十一日倫敦電海軍大臣華特明氏今日在下院宣述美國海軍至一九二四年可與英國海軍相埒一節謂美國海軍預算超過英國二千八百萬鎊英國海軍人數至本年年底將由十三萬六千人減至十三萬一千人美國今共有十四萬七千人而尚須續增至本年年底將有十七萬七千人 
太平洋路透電 
　　二日北京電政府因美砲船愛爾加諾號與薩瑪號於三月十五日在九江派水兵登岸已以抗議文致駐京美使按美兵登岸乃應英員之請 
　　二日北京電駐京美使因中政府所訂維克斯飛機合同與馬可尼無線電報合同跡近專利曾向中政府提出抗議兹由外交部覆稱維克斯合同並未限制該業之自由不得視爲專利且不背中國與美法所訂之條約馬可尼合同並未禁止他國之人競爭此業且無礙美法兩國之條約云云美使覆稱此項合同某某數條似許給優先權但美使署今欣悉中政府將予美公司以同等機會以飛機飛船及零星部分供給中政府並建設工塲製造與供給中政府目下及將來所需之無線電報與電話材料中政府若舍此道而行卽等於以專利權給予維克斯公司及馬可尼以司云云 
　　二日海參崴電州議會臨時政府發表宣言曰西比利亞東部各勞工聯合會皆通過决議案贊助吾人故吾人於該部已握全權政府將順從民意以定制度至於外交政策政府擬遵守與外國所訂之各種條約承認及保衛西比利亞東部之外人利益 
　　三日天津電靑年會昨晨續間大會余日章發表全國幹事會之報告說明會務之擴張與各部會員之增多幹事會向大會提出之主要條件内有請准大擴張會務添　外國幹事百人遇必要時增收會費諸條交通部顧問培克氏在敎育股員會演說謂中國需西方諸國之經驗以與工廠制度之惡習相鬭又謂中國商人以誠信著聞然在社會位置中　在士農之下晚間集會司徒埃德博士演說言及遍於中國學界之思想新運動謂基督眞理宜參合現有科學的及哲學的思想並參照華人心理以閘發之此舉須遂於漢學與眞知敎旨者始能爲之而非外國敎士所能着手此乃中國基督敎靑年之機會也南開校長又津分便長張伯苓演說言及中國政局謂中國應乘此優惠滙率付還外債又謂現政府漠視國事應受譴責末謂徒研究社會學不足以更變社會欲求進步惟有各自犧牲以爲之耳 
　　三日香港電此間中國機匠要求增加工資百分之四十香港黄埔造船公司與太古造船公司允於四月一日起每一小時加工資九分半工作鐘點外之工作每小時加工資二分半或三分一部分工人尚不滿意今晨未上工此舉恐將影響能業 
　　二日東京電日本律師公便近會議之後曾在東京組織國憏律師公會於昨日行開幕禮宣讀首相等之歡迎詞到者千人内有中國暹暹菲列濱荷屬東印度之代表並議决下次一九二一年在中國開會其地點大約乃在北京云 
國外要聞 
[杜威博士之美國對華外交觀]  
　　中美新聞社譯紐約新共和國報載杜威博士論文云普通美國人民對於美國從前在中國之方針似頗沾沾自喜以爲正博得華人之敬愛即偶然讀報者亦知拳亂賠欵之歸還與門户開放之政策皆爲美國對華外交之有益於中國者至於太平洋沿岸對待華僑之法以及移民禁例等吾美人雖亦有時思及則立撇開之以爲此係已往之事不必追憶矣但吾以爲吾人所抱華人對我情形之感想是否合於事實應一研究之並應研究華人中有勢力之一部分其對我態度究竟如何吾人將來對華之政策必須以此種考慮之結果爲根據須知吾人以前對華之行動實使許多華人（尤以未嘗居留美國者爲甚）覺得美國之之外交多空言而鮮實際在緊急之時缺乏機警迅速之决斷尤少堅忍之力卽於吾人自已利益相關之處其舉動亦復如此華人縱感我之好意而不能不疑吾人之缺少實力以贊助中國也華人此種感情之背景厥爲兩年來美日兩國之爭衡精神上之威權在此爭衡中美國實居於被動地位以致其在遠東之政策恒鮮成功自美國加入戰局時宣佈高尚宗旨後華人非常敬重對於聯合國主義十分熱心甚至軍閱派在一九一七年初期數月内亦有一時持仇日態度卽如對德宣戰並未與日本商量後且願派兵赴歐助戰惟因缺船舶而止繼而中國又極需欵供内政及參戰之用美國當時對於聯合國按期接濟金錢而獨不分潤於中國日本乃大借而特借自此日本遂把持中國官僚於是參戰之熱漸漸冷却矣一九一七年八月後聯合國軍威大挫日本以爲德國必勝先與俄國締親善之約其一部分之目的顯然在抵制美國在遠東發展勢力又擬於戰後與德國聯盟假使日俄德意同盟則中國必大受影響中國於此勢不能不與彼結好於是遂造成一種親日之勢力而對美國則一變而爲冷淡蓋彼親日派之心理固因日本海陸軍皆强又與中國接近不得不與委蛇也當美國之開始退還拳亂賠欵時華人固念及美國最初對華係主張滿州鐵道歸國際公有而卒敗於俄日之手此雖外交上之常事而在華人總覺美國於失敗之後並未另謀他法堅持其計查其後京漢鐵路計畫亦復失敗美國紅十字會擔任開浚中國水道其計畫至偉而卒又無成美國在華事業之成功者殆祗有敎育然敎育在國際事情上不能博深切之印象因此種種華人遂覺美國不可恃而日本則專在實際方面用力與吾美適相反假使日本之行動能不損害華人之國家觀念則中國早傾倒於日本矣日本澀澤榮一男曾提議日美在中國提携進行美國用財日本用腦蓋亦有見於美國之未能善用其腦力以促進其對華政策耳美人對於吾以上所說則將答之曰吾美向在遠東並無充分之利益足使吾人以全力赴之吾美徐門羅主義外從未有繼續不變之外交政策且吾人獲利之途儘多何必孜孜從事於動輒得咎之企圖不甯惟是他國之實業界與政府行動恒有密切之結合以對付經濟退化之國及中國而美國則無之因此種種美國對華政策之不能積極猛進固非無故而然也夫美人此等自解之詞固不勝枚舉然而吾前已言此種解釋均與華人之决定對外政策無關蓋華人重已往之結果與確實之事狀以作預料將來之標準非可以空言的理由折服之也（未完） 
國内要聞 
[段氏出京後之閣潮]  
　　段祺瑞於上月二十八日借避壽爲名突然出京赴　河小住府院方面連日派代表前往勸回而段氏不允現段所居之南苑行宫已商由淸室允許永遠假借已命人修葺房舍並擬日内將眷屬搬往大有久居之意每日圍棋一局以資消遣對於政治問題表示不欲過問安福部方面則以段不在京正可乘時倒靳閣潮之醖釀日來又在緊急之中聞前日（三十一）下午三時靳曾到公府向東海口頭辭職東海極不以爲然靳氏退出後即令院秘書廳準備辭呈但截至昨日（一日）下午五時止此項辭呈并未正式提出然昨日爲星期四國務會議例會之期靳氏已不出席僅臨時以電話託農商總長田文烈代爲主席閣議始勉强開成所議者爲外交問題兩件又財政部提出崇文門稅則修改案决定交法制局審核又上海國貨維持會電請裁釐加稅減輕國貨稅率案决定交財政部核議散會之後由田入府報告據某方面言此次安福倒閣仍以豫事爲藉口最近汴督趙倜拒絶南陽鎭守使吳慶桐回任安福方面聲言吳孫中央命官不得由本省大吏任意進退趙今拒絶是大失中央威信適同時又有駐鄭州第八旅長靳雲鶚所部在熒澤縣兵變之事安福更謂趙無統治能力持此兩種理由要求靳仍須將豫督撤換一面并擬由新國會對趙提出查辦靳以汴事已復原狀趙倜來電語多謹惕所指爲無統治能力與有失中央威信當已不成問題若於汴潮甫息之頃又提舊事反生波折堅拒不允段氏對於趙倜上述吳靳二事亦有不滿因與靳言仍將趙氏更動靳與趙感情原好加以極力爲靳帮忙之曹張二人亦頗不以換趙爲然故對於段氏之命實有未能遵從之處段氏頗爲不懌因有團河之行聲言此後不問政治靳以無可訴告心中不免懊喪而安福方面利段靳之芥蒂更推波助瀾靳旣失歡於段只好退避讓賢前日遂向東海口頭辭職但東海固不放靳走而曹張二人對於撤趙對於靳辭必皆有電反對安福方面是否勝利則仍不可知耳 
[吳佩孚撤防問題近訊]  
　　吳佩孚撤防問題迭經政府勸止近日已有緩撤之勢惟業經開拔北上者約有兩團之衆近已行抵武昌漢口等處擬於日内卽由該處啓程逕返保定聞曹錕現已擇定保定老營爲該軍暫駐地點并擬俟該軍返保之時親行檢閱以覘兩年來該軍訓練成績并已電請政府所有此次撤回之軍隊除補充兵外務請免予裁遣又參陸處前日接吳氏來電云職部軍隊在湘鄂方面招募者撤退時擬即就地遣散惟需遣散費約三十餘萬元可否飭部照發乞即電示至政府方面亦明知吳師撤防勢在必行故一而電囑曹錕挽勸一面仍責成張敬堯迅籌接防辦法參陸處昨已致電張氏略謂吳師長所部毅然撤回已由院部切電曹經略使轉爲制　諒不至再有移動惟湘南防線關係全局仍應由執事將防守計畫預爲籌定免致臨時倉迫發生意外云云並聞政府將令駐湘奉軍先將砲團移駐湘南防區業經該團團副王開田領得餉項已於昨夜赴湘佈置一切該團有定四月十日起由株州陸續問拔之說 
[京華短簡]  
　　近日閩案形勢危惡旅京福建學生聯合會特於昨日下午假某校開臨時緊急會議羣僨日使要求之無理與外交當局之無能且陳籙一向對學生代表表示此案政府方面確有把握今何以失敗至此非再鼓勵民氣誓死力爭嚴重督促不可當經議决除派代表前往外部質問及通電各地各團體速行挽救外並請旅京福建各界聯合會定於四日開全體同鄉緊急會議届時並約陳籙到會 
　　自美國資本團代表拉門德抵滬後京中各團體以拉氏此次來華與借欵問題頗有關係故均極注意昨晚各界委員會特爲此事召集緊急會議當即决議俟拉氏到京委各團體開會歡迎要求於南北未統一前勿借欵於中政府如拉氏不能容納此種意見則該項借欵中國國民誓不承認現正通知各團體籌備歡迎手續 
　　蘇省商界因鑒於無線電傳遞消息之利便當於日前呈請交通部擬在上海南京漢口揚州等處設立商業無線電由該商人組織有限公司自籌經費辦理聲明此項電臺只傳商家信息不作其他用途聞交通部已將此呈核議批准現該電局正在籌備進行不久卽可開辦工業專門學校校長洪鎔於前日到校視事原擬令附和學生到校出具悔過切結以轉面子不料全體學生並無一人到校而敎職各員亦頗不以洪氏此舉爲然故前日到校視事者仍係少數洪氏極爲憤懣當於昨日又上三次辭呈現京中各專門以上學校校長以洪氏此舉頗趨極端誠恐風潮不易平息故均擬勸告洪氏不必實行具結以史反響一面並勸導學生即日上課 
　　華北運動聯合會自民國二年起每年舉行運動大會一次去年在山西舉行成績甚爲優美聞該會上届大會議决本届運動會於五月是旬在京舉行該會職員現正着手進行不久即將各項規則議定通知各處 
[全國靑年會在津開會紀（二）]  
　　四月一日全國靑年會在津開幕情形已紀昨報兹再將所聞紀述如下是日是午四時天津靑年會開歡迎會於老西開維斯理堂（原定在靑年會因人數太多故改此處）到者有黎黄陂徐東海代表黄開文薩鎭氷代表藍寅李純代表劉潛嚴範孫代表嚴慈約靑年會全國協會會長鄺富灼江蘇督軍外交參議温世形全國協會總幹事余日章上海靑年會副會長朱成章黄憲昭韓玉麟張屐鰲孔祥熙等一千餘人先由主席張伯苓報告開會次由黎黄陂代表全國靑年會歡迎赴會使員并演說大致謂共和國以國民爲主體國民須重德智體羣四育今靑年會以四育爲宗旨故靑年會於社會有極大之關係歐戰時中國華工出力極多靑年會輔助華工不少美英法等國靑年便對於世界大戰有異常功勞極希望中西各國各鄉各鎭將來均有靑年會爲社會造幸福但此種希望全在今日在座諸君之提倡云云（鼓掌）次由天津地方代表嚴慈約（嚴範孫之子現任直實業廳長代表嚴範孫）演說略謂普通社會以爲靑年會係一種無關重要機關然靑年會能做人家不做的事故於社會上極有益也已過之二十五年種種困苦艱難旣爲國人所深知希望今後格外研究適宜之方法張伯苓代表本城靑年會董事幹事歡迎及致謝在座諸君略謂今日到會諸君可代表各處﹁動力﹂人家以爲靑年會好多事但好處就在好事足見靑年會會員熱心較他人不同人家以爲靑年會外行要知民國人物無一不外行即如黎總統民國以前確非總統也凡事法子在活動極希望我等能創造一理想的國家（鼓掌）次温世珍答詞而散 
　　下午七時半正式開幕鄺富灼主席先由維斯理堂牧師領禱誠靜怡博士代鄺富灼致歡迎詞（詞見昨報）次天津靑年會副總幹事王治平報告次余日章報告司選委員粤港湘浙直厦福滬各一人及韓玉麟等共九人次巴樂滿演說後孔祥熙領禱末由余日章報告請孔祥 
 
 

Page 7

 
 
　　熙胡怡榖朱少屏費吳生樂靈生等商議公佈事宜散會已十二點一刻矣二日開會秩序如下上午九時總集議通過章程選舉大會職員全國協會報告十一時半起講演十二時半止二時半至四時半分股委員會議共分三股（一）靑年會敎育方針及辦法（二）靑年會體育問題（三）靑年會童子事業七時半司徒雷登張伯苓演說 
　　唐紹儀先生祝辭靑年會以講求道德增進人格爲結合非以致治爲結合今日社會道德人格如何而靑年會從而振之如彼建垣先植其基如彼樹木先培其本則靑年會爲凡百社會事業之根本也可 
鄂省長何佩瑢先生祝辭道無中外心同理同牖民覺世自西徂東疏附奔走提倡宗風濟濟靑年流譽無窮維此會友慧業靈根盛會宏開來集津門氣求聲應萬派一源敬祝進步視此朝暾 
　　伍廷芳祝詞中華民國九年四月一日基督敎靑年會開第八次全國大會於天津并舉行二十五週年祝典聚中西之賢哲促會務之發展顧瞻成績益厲進行今兹靑年咸能自立甚盛事也爰擒詞以祝之曰洪荒旣開物以郡分善羣布化道合德薰觥觥君子會友以文氣求聲應如茶如雲有衆旣集用張我軍 
　　附津報消息昨日（一日）下午四鐘天津靑年會　維斯禮堂開歡迎各省代表大會到會代表及來賓約千餘人由張伯苓主席首由前大總統黎宋卿致歡迎辭由孫啓濂君（黎君英文秘書）傅譯英語略謂靑年會最盛行於歐西比年以來文化東漸故我中華靑年會至今成立已二十五年增進社會道德發揮民治主義提高人格鞏固國基關係至爲重要今逹二十五週年第八次全國大會全國名士萃於一堂廣益集思闡揚正義國家前途實利賴之靑年會之成績有益於世者實非淺鮮如英國靑年會於歐戰時協助協約不無功效各國靑年會亦無不發逹蓋靑年會係取大同主意苟各國本其宗旨積極進行未有不富强者國際間亦未有不和平者美國以靑年會之盛行致得良好結果甚願我中華效法美國將來必能並駕齊驅在座諸君亦必同此希望（衆鼓掌）次嚴範孫代表嚴慈約演說略謂家嚴欣感此次靑年會全國大會之盛會本擬蒞會歡迎諸君子惜因抱病未克如願命智怡代表來會陳述意見（一）表示歡迎各省代表（二）各代表來津未能盡意招待實深抱歉（三）希望靑年會者蓋靑年會與政治敎育農工商各機關逈然不同其精神能補助宗敎與非宗敎各機關之不足靑年會輸入中華種種經營設備方有今日之成績然究與各國不同即國内此省與彼省亦不同其最要之宗旨爲聯絡各界之感情非獨立之機關故智怡一面表示歡迎一面仍希望諸君努力進行以期收良好結果惟津門地屬鄙陋恐不足以饜諸君游興倘諸君不嫌鄙陋智怡願作鄉導以盡東道之誼次張伯苓代表天津靑年會董事幹事致歡迎辭略謂各地靑年會皆熱心公益者所組成今日到會諸君又皆平素勇於任事名望素孚之人今各省代表雖數僅及千人不能代表全國然亦足表示各省各城活潑之動機藉此動機鼓舞當此前途無量欣幸良深今日欣逹二十五週年大會聚首一堂共策將來進行事宜甚望以靑年會宗旨創造理想之新中國（衆鼓掌）次各代表申公推温佩珊致答謝辭略云鄙人躬逢中華民國靑年便全國大會各省代表委託致謝黎嚴諸君歡迎之雅誼并蒙黎嚴諸君諄諄訓勉將來代表等回籍時必當勉力進行以答黎嚴諸君之美意時至五鐘卽宣布閉會黎嚴諸君首先退席各代表鼓掌致敬各代表亦徐徐散會昨晚七句半鐘開第一次大會由中華基督敎靑年會全國大會會長鄺富灼君主席有北美基督敎靑年會協會副總幹事巴樂滿君講演 
[東三省通訊（國奴）]  
　　俄窮民之救策 
　　俄領事之變態 
哈爾濱函云三月中旬此間接得省中轉來中央政府消息大致謂西比利亞一帶之逃民先後來集於哈爾濱地方若輩均屬缺乏川資無可如何以致棲身於火車站之行李車内地方慈善團體雖極力濟助無如人數過多究屬難遍且屋舍又極寡少需欵實屬孔多形勢困迫難以言喻政府之意擬由中國紅十字會派員爲之接濟云云惟哈埠現在並無大宗逃民到哈其間偶有來者每次列車内爲數不過數名或一二十名貧富殊不一致有錢者即在哈埠租賃房屋居住無錢而有親友可依者則寓其親戚之家其餘一般窮無所歸之人由俄官令居瓦罐車内其實在數目男女大小不過一百二三十名此項逃民日來日去數無確定俄國紅十字會先經派員前往接濟近因各地情形稍爲穏定散去謀生者亦已不少聞當局以哈埠前因中外貧民羣集生計極難特設貧民救濟會專行施給米麵以資贍養試辦巳逾兩月貧民大爲歡悅感頌中國官紳慈惠之無極至於前項逃民現由濱江貧民養濟所每日酌給口糧以救目前之急將來如有大帮災民來境再由紅十字會另訂辦法普濟災黎 
　　駐哈俄總領事珀玻夫氏近見俄新政府勢漸發展遂有傾嚮彼方之心日前曾通告俄民謂與崴新政府有事務上之接洽日前又發命令其第一號云﹁所有在哈俄國軍人均應從速將軍械交出本總領事已派專員經理此事軍械每日由上午十點至下午二點在本領事署接收﹂珀玻夫三月二十二日又第二號命令云﹁爲布告事前此所領槍照本總領事已認爲無效鐵路界内俄國居民有欲得槍照者當至本總領事署另換新照換照時間每日由午前十鐘至午後二點﹂珀玻夫三月二十二 
[魯女師校逐校長風潮近訊]  
　　山東省立女師校自新校長李蘭齋被逐後該校風潮略告停頓昨日（三十一）下午二鐘敎廳科長李舒卿同陳侃到該校結算簿記接收交代并招集各班學生談話李科長將暫時維持學校之意宣布一番學生無一發言者陳侃見學生無言遂以爲學生有軟化意遂益侃侃而言周校長品行學問固好李蘭齋品行學問爾等何由知其不好呌他來暫爲試辦果然不好再給你們撤換言未畢學生大譁一閧而散陳侃呆若木鷄至數分鐘之久始令校役復招集學生再來談話招集數次無一至者李陳等自知已討没味遂携該校鈐記及賬簿等物怏怏而去嗣聞該校學生全體當面交李科長公呈一紙請其轉呈廳長非逹到挽回周校長之目的不止觀其情勢實已無可挽回矣 
[陸榮廷對滇粤戰事之態度]  
　　廣西方面所傳之消息 
　　粤督莫榮新原爲陸榮廷舊部然自督粤以來已有毛豐欲飛之勢岑西林及政學會之政客又利用其在粤軍威操縱和局指揮黔滇莫亦欲得政客之助鞏固其地位此次西南内亂似屬滇桂兩軍之鬭然仔細觀察殊非實事當莫榮新改編滇軍時並未有電至邕禀商桂省當局事後乃以一方面之詞略告陸氏故陸對於此次滇軍易師風潮以不關己事之故常欲置之不理奈滇督蓂賡黔督如舟又常來電曾有仍望貴省設法調停之語陸於無可奈何之境祇得以平和之語電致軍政府以爲應酬至兩方之從違亦不顧問也兹錄原電如下迭據蓂賡日初（莫榮新）協和印泉諸公來電具悉駐粤滇軍因更調問題發生糾紛廷比來足疾劇發臥病數月此事未能深悉内容惟念滇粤兩省同爲護法團體艱難榮辱實相依倚現在大局和戰未定仇我者方抵隙乘瑕冀我離拆在我正宜注意結合同舟共濟萬不宜受人挑撥搆成誤會至有自相摧殘之舉應請雙方嚴飭所部勿得妄勤自相衝突如有發生衝突之處電飭先行停止以免損我實力徒快敵意一面由唐莫兩公妥商辦汉速圖解决事屬内部自可一言而决卓裁實行是所切盼陸榮廷哿印 
[浙江學潮誌（十）（一）（宣）]  
　　陳代校長到校學生上課 
　　師校學潮暫告一段落 
　　浙江一師風潮决裂情形迭誌本報兹悉該校以得蔡谷淸調停暫由舊職敎員維持校務一面由官廳暫委該校職員陳成仁代理校長職務以便接洽一切陳已於昨日（一日）到校任事今日約同經校長所聘定職敎員全部進校授課矣但聞陳祇允任事半月决不多代一日業已呈請官廳於半月内從速物色人才來長師校以備正式開學而學生一方面亦正在與調人蔡谷淸接洽請其轉商官廳速復經校長職如經萬不能復則非得於文化運動及敎育革新兩件事上與經有同性質同程度之人物任校長不可否則甯犧牲一切在所不顧故此次風潮今雖已告一小段落但祇表面上平靖而已如半月後校長問題苟不解决恐尚有變動發生蓋該校學生對於校長問題並未肯稍讓一步也 
[蘇實業會議紀事（二）]  
　　附實業會議之演講會 
　　今日（二日）爲江蘇省實業行政會議開會之第二日議員到七十一人上午九時二十分開議廳長張軼歐主席先報告第一案金其照等提議設立江蘇省勸農委員會章程王範矩請付表决金其照出席說明省長此次召集實業行政會議注重森林植棉蠶桑三種之意旨在希望大家到會發揮意見討論利弊以期順序推行全無障碍即所謂說得到要做得到若祇在官樣文章則實業廳曁省署之實業科爲實業主管機關皆可逕請省長指令照辦無用交會討論總之此次會議通過之案期在實行倘有疑難之處甯可於討論時糾正或打消之斷不可於成立後推行時發生障礙陳光甲主與二三四案合併討論王鼎彞主改勸農爲勸業穆湘玥謂縣知事腦筋中何嘗知到勸農二字本席預料此案即成立亦無實效吳履剛亦謂無成立之必要金其照謂斷不能因人的問題而反對機關穆湘玥謂每月六十元薪水何能聘到農學專門人才主席以交審查付表决多數起立接議第二案張軼歐金其照提議增設江蘇省立農事試騐場案王舜成主付審查張在新謂設在上海恐購地不易李永振謂並不限定在上海繁盛之地如閔行閘北等偏僻處購地有何爲難穆湘玥謂第一第二農事試騐場業辦幾年成績如何金其照謂第一場設在淸江民國元年創辦初時場長用非其人以致鮮有成效前年省長改委他人接替不毛之地現已遂漸肥沃前年栽種花生麥子山芋去年試種棉花已小有感績第二場設在銅山係去年開辦據委員及視察員報告均稱成績甚佳可見費欵不多收效甚速穆湘玥謂須要場長委用得人但每月薪水一二百元恐農學專門人材必不肯就陳捷謂江南農事發逹無設立之必要不如仍設在江北藉資提倡李永振謂農場分二種（一）推廣（二）改良江北之農重在推廣江南之農場重在改良亦不可視爲緩圖主席又以交審查付表决多數第三案張軼歐金其照提議江蘇縣立模範農場獎懲條例案無討論表决付審查第四案張軼歐金其照提議江蘇省推廣桑棉獎勵條例案李永振主加入森林吳履剛謂何以第三條所載桑棉獎勵區域暫以徐海淮揚兩道屬爲限主席謂蘇常滬海各道屬桑棉均甚發逹徐海淮揚推行未廣故定條例以獎勵之穆湘玥謂本席以爲事貴實行議案百餘件說得天花亂墜實在好聽而實際上做不到豈非徒耗寳貴光陰實業廳與實業科均爲振興實業機關惟限於經費不能進行亦屬實情但所用各科人員並非專門人材辦事諸多缺點亦無可諱言本席主張應請省議會議撥十萬元興辦各種實業吳履剛亦謂非籌根本上之基礎河主席以交審查付表决多數主席卽指定蔣汝正爲第一股審查長審查關於實業總計劃及各項實業議案過探先爲第二股審查長審查關於推廣棉業各議案成啓昌爲第三股審查長審查關於推廣蠶桑各議案董仙衢爲第四股審查長審查關於推廣森林各議案時已十二時遂宣告散會 
　　昨日（二日）下午二時原頌周君演講提倡植棉事業應注意之點約到二百餘人（會内陳列外洋耕犂法草犂播種機三件）陳君演講云查江蘇人口現在已逹三千七百八十餘萬而棉産不過二百餘萬石生寡用衆以致國民經濟異常拮据若不設法提倡種植前途將不堪設想細察蘇省土地半爲沙壤土質疏鬆肥沃兼之氣候温和誠天然産棉之區域也然吾人猶有應注意之點五種（一）土壤之成分棉性旣不耐燥又復惡濕非將土質配合適宜則不能免燥濕之患配合之法有三（甲）粘土百分之二十五至三十（乙滓百分之四十（丙）砂百分之三十至三十五如此配合方宜種棉（二）棉種之選擇選擇棉種之法必須多種棉苗各歸一類看何種結果最佳卽留其子以爲播種之用近來多採用洋棉以洋棉纎微實較中棉爲優培植則較難然選種之法要不外此也（三）肥料之合用植棉之肥料爲淡肥燐肥鉀肥三種然必須審時而用當棉苗不甚茂盛時宜用淡肥棉苗暢茂而花開不盛宜用燐肥花盛結果無多宜用鉀肥此肥料之用法也（四）輪栽輪栽之法譬如種棉之後則栽以麥子待麥成熟之後再種以豌豆如是輪流栽種旣可防除病蟲又可改良土壤（五）農具中國農具非不可用惟不若外國之堅銳而且快捷如中國之耕犂只可入土三四寸外國之犂則倍之中國農家以鋤爲去草之具每日每人去草不及一畝外國則有一種去草犂每日可去草七八畝幾十倍於中國之人工又播種这法中國亦以人工爲之始而掘溝繼而撒種末復掩土非三次工夫不克成功外國則有一種播種機只須一次即可了事其便捷爲何如且耕犂去草犂播種機三種共值價不過十七八元之譜可獲減少時間推廣畝數加增收量節省勞苦之四種利益誠發逹棉業之利益也演畢已五時遂振鈴散會 
杭州快信 
　　北京大學昨有長電來浙力請維持師校 
　　學生葉天瑞傷勢日來漸見平復不致有性命之虞 
　　第一師校經費已令財廳照常發給 
　　齊省長前日政躬小有不豫延浙江病院院長韓淸泉診治現已全愈照常辦事 
　　内河外海兩警廳長俱有更動風說并聞督署范參謀長亦將另調重要差委 
　　長興開放繭行案現經省長核准取銷實行停發繭帖兩年所有前承准繳欵領帖之惠民濟民兩繭行財廳已飭縣領欵發還 
[地方通信]  
[松江]  
　　童子軍宣誓式莘莊鎭縣立第六高小校辦有水牛獵犬兩隊童子軍由縣童子軍聯合會指編爲松江縣第六團童子軍現該團以初级技衛均已修丁報請縣聯合會舉行宣誓禮式當經縣聯合會委派副總教練員翟華斌於前日馳赴該校監同舉禮並授予童子軍證書云 
　　委派典獄官之曲折松江前任典獄官被控去職後由李縣知事委令縣警所二等警佐徐霖溥兼代去臘曾由高等檢察廳委人來松接管詎李以科防期内未便更勲爲言不聽該獄官到差兹徐警佐以科防期滿呈辭獄官兼職李亦奉調常熟未便再行阻梗因即報知高等檢察廳由廳另委蔣某昨已來松履新矣 
[蘇州]  
　　委派童子軍調查考騐員吳縣縣立各學校童子軍頃接省童子軍聯合會來函略謂本省各童子軍團成立時雖經派員考騐惟成立以後進行狀况尚未能詳悉亟應委託專員調查考騐經函准敎育廳委派本會總敎練員顧果副敎練員沈維楨二君爲各縣童子軍調查考騐員顧君赴金綾淮揚徐海三道各縣沈君赴　常滬海兩道各縣除俟定期出發再行函告外特先函逹届時聚集　　　行會操以便考騐 
[揚州]  
　　高郵人力車夫衝突高郵向行木輪人力車近有人在揚運去橡皮人力車三十　依照　章營業人民以橡皮人力車輕便適體故多乘之致木輪車坐客漸稀該車夫等以礙其生計齊集北門外與橡輪車夫交涉一言不合大起衝突雖經人調解尚未得解决也 
　　警察自治經費問題江都附加稅一項年約一萬五千元本爲自治專欵自治停頓後即被挪充警費現江都士紳士士良葉守謨蕭淞胡震等以蘇省警務處已經通告成立江都警察勢必改組部委亦將來揚視察而地方自治業奉明令籌備特聯名函請縣署從速　集紳董會議四鄉警察及自治經費支配辦法以維警政而重自治 
[安慶]  
　　皖米弛禁後情形皖米弛禁後米價奇漲雖經省長聶憲藩電商贛省長官請准購米三萬石接濟皖民一面嚴禁米商囤積居奇然能否照准尚屬疑問即准如額購辦當此陰雨連朝來源斷絶亦有遠水不救近火之憂連日斷炊貧民已有鋋而走險發生刦米情事前昨兩日西城外與北城外某兩米舗米糧均被貧民搶刦一空官廳已拿獲數名尚未審訊然從此米風潮恐將日閙而日厲矣噫 
　　臨淮鎭創設電燈臨淮鎭火柴公司以該鎭尚無電燈擬赴上海購辦煤油電燈機器安設電燈三千盞暫爲試辦一俟各商舗點有成效再行推廣 
[嘉興]  
　　設立育蠶分塲嘉與士紳蔣萊仙等爲改良育蠶方法起見特商准滬上絲繭總公所及改良蠶桑會請於嘉邑設立育蠶分塲俾鄉民入塲參觀知所取法業經總公所派委吳子能爲分塲主任來嘉佈置一切定榖雨節後開辦云 
　　投標修築華亭塘嘉興王江涇至十里亭一帶華亭塘一坍損不堪經水利議事會議决撥欵修築現此項工程即行開工所需塘路塊石約共五百五六十塊且每塊須重九十磅以上計六英寸寛四英寸厚爲合格業經縣署出示招人投標定於本月十一日開標以期工程早日告竣云 
[杭州]  
　　江浙絲綢業會議紀浙江實業廳召集江浙兩省絲綢機織業代表曁本省蠶業各機關代表四十餘人於二日上午十時開會集議整理蠶桑絲綢辦法由雲廳長主席齊省長派第四科科長吳靜山爲代表杭總商會長王湘泉亦與會其議决事項如下（一）浙江之杭嘉湖紹江蘇之寗蘇常鎭松各屬改作爲絲區永遠不准添設繭行繭灶（二）江浙兩省官廳通令各縣限期推廣駕桑實行考成方法（三）分給桑苗免繳地價以資獎勵（四）江蘇之無錫浙江之嵊縣設立改良繅絲廠並决定三日上午在觀成堂集議詳細辦法云 
[寜波]  
　　華僑推銷國貨談僑美鉅商李慰號文恩者已於前日到甬寓華安旅館一號昨日下午偕顧振炎君晉謁黄道尹詳詢甬地情形當由黄道尹電請商會費會長到署互相討論李君對於漁業蓆子及竹器筍食之推銷海外辦法多所陳述以爲海味筍食能製成罐頭大可發逹蓆子一項美國人多用以鋪地銷路年逹千餘萬甬地所産質料頗優能於工作花紋再加研究即可在海外貿易上占優勝地位當由黄道尹請將在美最暢銷者擇尤寄甬俾分交各處研究李君業己允函美友照辦時費會長因尚須搭輪赴滬故李顧兩君遂興辭而出 
專件 
[安徽地方使行汽車之研究（管鵬）]  
　　黄帝造舟車破除從前老死不相往來之障碍於是同時所創甲子算術律歷度量衡衣冠宫室貨幣與夫前代所有書契漁佃醫巿等制皆賴舟車傳播由近及遠戰勝蚩尤開關一國偉大的組織至今稱爲我國文化之元祖 
　　歐人發明蒸汽力應用之於火車輪船載重行速廣通世界至今百餘年舉凡早用火車輪船之地其精神上物質上之進化蓬蓬勃勃一日千里促成東西各國若是之富强今更有飛行衛之發明萬里咫尺將來造福於人類尢爲不可思議然則人類不能無進化而進化之導引線厥惟交通一事交通愈便進化愈速無論何洲何國何一有居人之小地方欲求進化必先謀交通 
　　今欲言安徽交通姑先舉江蘇交通之特長爲之前證江蘇有海岸交通江流交通鐵路交通固已四通八逹矣而又有内河紛歧天然聯貫現在小輪繁通之河道合計四千五百餘里其他江輪與淺水帆尚未入算此謂大交通中更有小交通宜乎地方各種事業之進步遠爲他省所莫及也 
　　安徽地方南北千餘里東西數百里論水道止有長江輪船終歲常通餘如長淮小輪水漲則行涸則止不能有交通上信用次之爲蕪湖至合肥與蕪湖附近各内河之小輪秋冬水淺泊無定岸行程　必春夏水滿又有衝破農隄之虞而間時停歇言鐵路僅有滁宿間一段成立尚屬有幹無支未收圓滿之效用此外數十縣與無數巿鎭猶是困守四千年前之交通方法日行不及百里書報之傳遞不易也而新聞絶少敎育之聯助不廣也而學識孤陋貨物之輸運不便也出者停滯入者價貴巨商大賈之聚集不多也無資以興辦大工廠大礦區甚至官署公團與一切自由組織之機關無不感受此項困難不能施行其應時之職務此而猶欲與他省或他國爭長較短豈非無脛欲走舞翼欲飛耶何愚如之何苦如之 
　　然吾所欲研究者爲地方普及之交通更欲就省地方財力之所能辦者舉而經營之不事他求自不致依人爲進止而多謀少成如是則有先决問題（一）濬疏河道（二）添築鐵路皆爲言交通者注意之點然按濬河關係重在　田水利交通非其主要自不能納入交通範圍而簡單計畫之鐵路爲交通主幹誰不謂然惟惜工本太重（每里需二萬元左右）若於物産幼穉之地多所建築則鐵路本身經濟不能自贍殊减地方交通之興味况復建設伊始措資爲艱或作或輟者不知凡幾因不交通而地方困窮愈困窮而交通益無望吾本主張興辦鐵路之最急進者今爲地方計固已知其不可矣猶幸安徽地面屬於國有之鐵路已成未成者共具千餘里無須省地方作計受益非淺鮮也 
　　吾因以經濟目的就安徽交通現狀與其他種種物力之關係合觀之作歸納的研究覺於濬河鐵路外能增進交通普及之功效且復輕而易舉者當以石路汽車爲最宜略言如下石路施工用地寛不過英尺七尺至二十尺（此爲行車單雙綫之闊度非言公路制）安徽驛站舊制去今未遠不無路基可因其路面主要工作惟將不平者平之堅築其土殼酌舗砂石薄厚而已（巿路有用磚木泥油等料者不入此說界）石路優點（一）工濞铁就（二（建築用材隨在多有無須外購）（三）路綫平直度之選地不甚嚴苛得避地形上重大之工程（四）路面平闊公用汽車外可使行各種自備之車 
　　汽車分數種有客車有貨車客車之大者樓上樓下兩層可容客五六十人小者只一層容客三十餘人每小時速率均六十餘里大車購價七八千銀元小者五千餘元（此就現時金價計之下準此）貨車之大者能容貨二十二噸每小時速率二十五至四十華里購價約四千餘元又一式爲快貨車能容貨十噸速率與客車等購價與大貨車等又一式汽車頭有用電氣者有燃汽油者由五十匹馬力至二百匹馬力可拖貨車一輛至四五輛每小時速率二十五至四十華里購價約二午五百至七八千銀元各車行時之燃料每小時約　一元左右人工另計又有燃煤蒸氣車頭（俗呼無軌火車）能牽重二十一噸每小時速率不過二十餘里購價約六千五百餘元燃燒煤炭每小時約一百八十斤其附屬之載重車容六噸者購價約五百元至選購何種車輛用車多寡皆視車站興沿途人烟之疏密物産之貧富而隨時定之（未完）雜評一 
[反對借欵（訥）]  
　　國人反對借欵之心理約有三種其一借欵以用於實業敎育未嘗不贊成但深知今日之執政者决不能實踐其言而不移用於他途故起而反對之此一種也其二執定在國内未統一以前不借外債之見解故在今日無論何種借欵何種用途皆無商榷餘地此又一種也其三國家無决須借欵之必要勿論南北未統一卽統一後亦應破除依賴借債之惡習此又一種也合全國人之心理而分析之决無有在此三種外者要皆歸結於反對借欵故今日之反對借欵確爲我全國人一致之主張各國資本家而欲投資於中國者當先一審我國内之民情資木家而能尊重我民意不專爲投資之利益計者必更有以自　矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[學術講演會講演經濟學紀]  
　　湯蒼園講﹁人口問題﹂ 
　　學術講演會成立以來已請蔣夢　汪　衛陳獨秀諸君講演三次此次議决有系統之定期講演後所定講員與日期均紀前報上月杪原定戴季陶君講演﹁國民經濟歷史的發展﹂後戴君抱恙未果昨晚七時由湯蒼園君講演﹁人口問題﹂地點在江蘇省敎育會入座者約二百餘人先由省敎育會幹事沈信卿君登壇介紹謂請湯蒼園君來此演講﹁人口問題﹂湯君學識亮到會者所共知不復詳述及湯君演講畢沈君又爲衆表示謝忱并約衆以後恒來此列席講演會庶能貫澈所聞實多裨益云云而散兹述湯君演講辭如下 
　　﹁人口問題﹂之觀察有兩點（一）經濟上的觀察（二）社會上的觀察經濟學者注重﹁數目﹂社會學者注重﹁性質﹂經濟的問題是自然消長抑人力增減呢社會的問題是天然淘汰抑人力選擇呢問題的關鍵（一）爲﹁干涉主義﹂（二）爲﹁放任主義﹂這是歷來學者爭論之點大概悲觀者主張干涉樂觀者主張放任然都不免有刻舟求劍的毛病凡社會科學的法則本無（施諸四海而皆準行諸百世而不變）的公式故研究人口問題當以﹁時間﹂和﹁空間﹂爲範園再以﹁數目﹂和﹁性質﹂兩要件爲基礎然後平心靜氣審查﹁放任﹂和﹁干涉﹂兩主義在﹁何時﹂﹁何地﹂爲有效祇是就事論事不必利用此問題來主張彼問題庶乎較爲合理今討論﹁數目﹂和﹁性質﹂兩問題於下 
　　﹁第一項數的問題﹂ 
　　關於人口數的思想因時代而變遷從農業時代至重商時代如拍祿圖ＰＬＯＴＯＷＥＲＣＯＯＴＩＬＩＳＬ勘馬林ＣＡＲＲＥＲＡ之流都主張人口蕃殖就是﹁庶而後富﹂的理想他們以爲財貨是從勞力得來的國富要工多國强要兵多所以視人加多爲國家的利益直到後來工業革命以後有汽力代替人力人工呈失職的現象加以他種原因覺得人口雖多不獨不致富而且致貧於是思想界大起革命這位革命大家就是馬沙士 
　　馬氏的人口論是反對同時戈得尹歸咎社會萬惡於政府的著述而作的前後改版六次在經濟學界開一新紀元也就惹起後來﹁悲觀﹂和﹁樂觀﹂兩派的大戰爭了 
　　人口論的公式及人口和食料增加的計算法儘可不必管他省著許多無味的辯論他的主要意思是﹁人口有超過食料的趣向常因天然或人爲的抑制而保其平衡﹂馬沙士希望遵法的抑制以代天然換言之即主張干涉政策者先要研究他的學說有無實驗呢這就非拿﹁時間﹂和﹁空間﹂來說不可 
　　（甲）在靜的ＳＴＡＴＩＥ社會裏面情形與動物社會相同墺州向無害兎的獸自輸入兎種兎滿全洲雖狩獵不計數仍有飢籬外者是産生過於食料的現象動物不至充滿全球更有一原故就是大的吃小的倘小的不足爲大的食料大的便要飢死那古代肉食的大動物現在只有化石難免不是人之食料的原因凡未開化的時候或未開化的地方社會總是不變的生産器具生産物品毫無進步這種社會裏人口常與食料保其平衡他們生的多死的也多某種游牧民族婦人至四十歲可舉二十子爾司其木ＦＳＰＵＭＡＮＬ的女子出嫁後每年可舉一子然人口不加多古代埃及中世紀的歐洲都是這一樣就拿歐洲一八九一年至一九○○年每年每千人之生率及死率一看更覺明白 
　　（地名）（生率）（死率）（純生）ＰＯＮＭＯＤＩＡ四○七二九三一一四ＬＲＵＡＳＡＴＹ四○六二九九一○七ＳＡＺＯＮＥＹ三九五二四○一五三ＢＳＶＡＲＩＡ三六五二五四一一一ＩＴＡＩＹ三四九二四二一○七ＥＮＧＬＡＮＤＡＮＤＷＡＬＥＳ 
ＳＷＥＤＥＮ二七二一六一一一一ＦＲＡＮＣＥ二二二二一五○七右表可證生得多也死得多大概兒童死亡者最多據倍爾琴的統計法國同時所生一千人貧的在十歲以前應死去一半富的到五十歲後始死去一半貧的到八十歲的千人中只有九人富的尚有三十七人再據歐洲的調查比較表 
ＢＡＲＡＲＩＡ二九三（以千人爲標準） 
ＡＵＳＴＲＩＡ三八九 
ＬＴＡＩＹ三七八 
ＥＲＡＮＣＥ二五一 
ＥＮＧＬＡＮＤＡＮＤＷＡＬＥＳ二四九 
ＳＷＥＧＥＮ二二二 
更可證不進化的國家兒童死率較多了再觀我們中國從前的苗族逼滿中國今日祇能在雲貴山谷中間討生一點不能發逹是不是力量薄弱不能佔據地面因之生産少而人口亦少呢在這樣靜的社會裏馬氏學說是有效的 
　　（乙）動的ＤＮＲＭＩＬ社會情形便與動物不同了動物不會生産不解科學不知培植食料人都是能的在食料方面有加速度增進的希望動物産生祇是向前進人類産生在動的社會中間有時反向後退在人口方面頗有優種滅亡之懼今請詳言之 
　　（一）﹁食料的觀察﹂自科學發明以來食料增加的方法愈出愈多或者不止數學的級數但食料增加的可能性雖毫無疑義然就﹁時間﹂和﹁空間﹂論事就不能過於樂觀了悲觀的還有詞可說（一）﹁時間﹂以歐戰爲例假使再延長十年斷絶各國交通恐怕那法國著名的科學家也就措手不及（二）﹁空間﹂以英國爲例假使不與他國交換那三島的人民自然會饑饉的恐惶所以歐洲的民不移殖到美洲非洲澳洲等處限於一定疆土之内那發展的情形當然是兩樣由是推之再過幾百年美洲的人口難免不和法國一樣稠密（現在每英里止二八人）地球上的人口難免不和中國一樣稠密而農産收入是有極限的一畝之中不能每年增加收入至於無限讓一步說人可以動物爲食料然動物也靠植物爲食料的植物生於有限的土地其量也是有極限的也不能如代數級數産生無窮人類食料雖不外澱粉脂肪油類三種料三種都可用化學造成的然地球供給三種材料的原素究有幾何是一問題發明須幾何時間又一問題再進一層說人類生活不止食料且需煤鐵以供給各種文明器具煤鐵也是有限制的這樣看來樂觀儘管樂觀悲觀還可悲觀但足離開﹁時間與﹁空間﹂悲樂都是空的没有實用我們承認食料有增加代替製造的可能性還要看人口增加率如何（二）﹁人口的觀察﹂在動的社會中間人口有一部分呈靜的現象這是馬氏想不到的或者也就是他所希望的但是全盤計算各國人口還是增加今先論減少的現象 
　　（一）富的生育少據柏林一九九○年的調查每千女得十五至四十五的生育率可分别如左 
極貧　　二三六 
次貧　　二一二 
中貧　　一九一 
少貧　　一八○ 
次富　　一六一 
極富　　一二一 
是極富的産生率比極貧的祇有半數了再考各國大城巿的人口 
　　貧富階級　巴黎　柏林　維也納　倫敦極貧　一○八　一五七　二○○　一四七中貧　九五　一二九　一六四　一四○不貧　七二　一一四　一五　一○七少富　九五　九六　一五三　一○七中富　五三　六三　一○七　八七極富　三四　四七　七一　六三美國的情形亦同單就米西干一省觀之從一八七○年至一八九五年二十五年間爲千婦的生育率本地人爲百二十外來人爲二百三十 
　　（二）智識高的生育少這是斯賓塞的學說從動物觀察得來的謂腦神經發逹足防剌生育機關據哈富大學卒業生婚者四之三而生育率每人不過二口（未完） 
[旅滬舊國會議員致拉門德函]  
　　反對未經合法國會通過之借欵 
　　拉門德先生閣下吾人本贊成新銀行團宗旨之意思於 
[三商會在禮查西飯店公宴拉門德氏之攝影（紀事見昨報）]  
　　閣下抵申之際特表示歡迎并進以忠告蓋以吾國現狀必借外債以圖整理而於打破勢力範圍之借欵尤符吾人之夙願惟中華民國之約法凡有增加國民負擔之借貸契約非經合法國會通過不能生效此約法爲民國立國之根本大法如有違反約法之舉動必致全國陷於變亂之境證以袁世凱擅借外債即有一千九百十二年之變段祺瑞擅借外債即有一千九百十七年至二十年之變其理甚爲明顯此固吾國之不幸抑亦各友邦之不安者而此不幸與不安之原因皆係外人不察吾國約法之精神及國民多數之意思致有助成武人官僚蹂躪全國之結果今閣下來華之意固謂銀團之宗旨在借以振興實業等欵且必嚴定用途不復蹈以前專入武人官僚手中之覆轍然於事實决難副閣下之希望可以斷言今特爲閣下聲明凡在我國未眞正統一以前未經合法國會通過之借欵無論用何種名義皆不能發生效力而爲全國民所誓死反對者甚願閣下一埀察焉旅滬國會議員謝持居正萬鴻圖覃壽公李式璠盧元弼龔肇新杜華謝濟沂王湘陳榮廣張我華黄緝熙鄧維受温世霖彭介石王法勤張書元陳則民盧式楷蕭輝錦彭養光張淸樾賀贊元李錡周積芹萬葆元鄭衡之李積芳范鴻鈞陳友靑何畏陳允中同啓 
[再請將衣周塘變價充塘工費]  
　　蘇省近爲塘工需欵省長齊耀琳請將衣周塘地變價藉充經費日前電京未准昨復有電致京續請原電如下（銜略）漾電敬悉查江南海塘寶山最關重要寶塘分衣周東西三處同係江南水利局主管現塘工經費萬分支絀經一再咨呈有案前發國劵十萬元該局總辦摺稱無裨實用未便請領擬以此項衣周塘變賣地價悉數撥充海塘用費實屬名正言順務懇仍照前請由蘇派員經售所得地價撥濟塘工之用倍紉公誼仍盼賜覆齊耀琳三十印 
[錢業否認加捐之會議]  
　　昨午三時錢業之亨利貞同行各莊爲工部局徵收捐欵及領執照等事邀集同業全體會議共同表决當推黄春生爲臨時主席報告開會宗旨並工部局捐欵及領照事謂吾業爲衆業之領袖非比茶坊酒肆及一切不正當之營業故無領照之必要此事關係吾業命脈應請諸公共同研究對待方法嗣經各莊主任全處表决公舉代表六人詣董事處請求致函工部局將此項捐欵及執照等事取消以舒商困散會時已鐘鳴六下矣又該會因加捐事另致總商會朱葆三沈聯芳兩會長書一通兹紀如次葆三聯芳會長先生敬啓者工部局自本年陽曆四月一日起對於我兌換業忽有加捐執照之舉所訂章程苛刻太甚查此次加捐僅根據上年納捐西人夏季會議所决定事前旣未得中國官廳之同意又未經吾政府批准由外交團方面批准實行殊違租界定章第二十八條之規定萬難承認本月陽曆一月十六日上海各路商界總聯合會曾具文呈請楊交涉員向領事團提出抗議並北京外交部向公使團嚴重交涉現在工部局已開始徵收亨利貞全體同業本日集議决定不承認此非法之捐尚祈設法交涉取消我業幸甚專此敬請公綏公共租界錢業亨利貞同業全體敬啓 
[英國五鎊鈔票之鑑别法]  
　　印度政府之警告 
　　大陸報云印度警廳曾發出警告謂有人僞造英國銀行五鎊鈔票流行於外兹上海亦發見疑係僞造之金鎊鈔票爰錄印度警告於後以資鑑别警告文曰印度政府現查知有人僞造英國銀行英金五鎊之鈔票在外混用難免不傳入印度細查此項僞票係以凹刻銅板印成紙張尺寸較眞者略小註有在倫敦或赫爾地方兌現字樣（按眞者注有在倫敦兌現字樣而上海所疑係僞票者則註有在倫敦或里資兌現字樣）眞者墨色不一僞者則係黄栗色再僞票水印紋係於鈔票印成後用金質板壓印而成僞者紙之四邊係用機器切齊而眞者則僅有一光邊僞者製作頗精殊易朦混而不常見英國銀行金鎊鈔票者尤易受欺云 
[一週間之鎔銀調查]  
　　此一星期間北巿泰亨源方記等各銀爐鎔化中法麥加利華比有利滙豐等銀行之大條銀八百條又鎔道勝匯豐銀行之批沙洋二十餘萬共烊見寶紋一萬四千七百八十二只計核規元七百九十五萬二千七百十六兩此届大條到數較前爲多並聞各銀行尚有大條八百餘萬須待下期烊見方有詳數云 
[上海物價指數表（二）（十）（四）]  
　　財政部駐滬調查貨價處三月第三週（十五日至二十一日）上海物價指數云本週指數爲一○五一比前月本週漲上十分之五十八比前週祇小去千分之一大體觀察可稱站定不動蓋緣歐戰以來各種物價騰貴之原因如原料稀少人工昻貴煤斤缺乏水脚增加及通貨膨脹等等迄今仍極顯著未能遽復原狀近來銀價略跌先令稍軟而外洋水脚又有四月起一律增加之說故本埠洋貨巿面商家仍多看硬即如疋頭一類一各種當令貨物及白貨行情固屬異常堅定其搶絨獺絨等貨本已落令巿盤反漲聞係定價飛漲有人收羅囤積之所致現在客帮銷路甚爲活動内地及長江各埠抵制風潮漸息東貨已有去路惟一般進口商家以廠盤過高滙兌淆亂均不敢放手定貨云本週指數表列下（本表以八年九月物價作爲百分） 
期間　九年三月　前　月類别　第三週　前　週　本　週糧　食　一○九五　一一二五　一○八四其　他　食　物　一○三三　一○五五　一○五四疋頭及其原料　一○五一　一○二六　九五七金　屬　一○九四　一○九一　九二二雜貨 
燃　料　九七○　九七○　九九四建築材料　一○五八　九九三　九四四工業用品　九一五　九三二　九○六共他物品　九七六　九六八　九三五雜貨平均　九八○　九六三　九四五總　平　均　一○五一　一○五二　九九三 
[米客再議增加行佣事]  
　　米商南帮公所前爲增加行佣事曾致函米業仁榖公所請緩實行前日接覆函云逕啓者接奉大函聆悉一切敝公所同業增扣行佣一事前經一再會同南北全體公同議决已刊發規章外准於本月望日爲始統一實行事巳磋議至再礙難再緩且聞多數業巳樂從望尊處亦鑒諒敝同業困難情形俯允照章代扣勿再堅持至紉公感云云南帮公所接函後以事關緊要内地五十七埠復函尚未贊同當於昨日午後二時召集各米客開緊急會議經嚴少泉蔣桂淸兩董事與各米客討論之下僉以行家已定望日實行但當日河下船貨斛卸有五千餘石若向各行回賬勢必雙方爭執惟有暫緩結算一面再發快信致蘇浙五十七埠各行追索回信方能定奪會議時常昭公所錫金公所各米客亦派代表十餘人來所會議與南帮公所一致進行散會時已五下鐘矣 
[預防水災之省令]  
　　上海縣知事接省署訓令云蘇省近年以來迭遭荒歉望歲之心盡人皆同滿冀今春雨暘時若麥季得以豐收詎近數日來雨水過多甚至自旦至暮滂沱不止省會如此外縣城鄉更不知景象何如默計民生惄焉如擣各屬田圩廬舍有無損壞溝澮是否皆盈以及河堤海塘等處有無衝决之虞自維凉德不能感召和甘所冀各屬地方官體察當地情形預籌救濟方法庶幾有備無患災象不致竟成在官多盡一分心力即爲地方多培一分元氣本省長有厚望焉此令 
[全國各界聯合會聯席會議紀]  
　　昨日（三日）全國各界聯合會開聯席會議翁吉雲主席張靜廬紀錄首由主席報告（一）赴鄂代表周霽光來函報告在鄂與軍民二長及各法團接洽情形又在贛與軍民二長及總商會接洽對於改組江西各界聯合會事現省議會省敎育會亦許加入日開成立大會云（二）周霽光來函詢問本會對於北庭借外債修築漢口商場而任楊度爲監督一案鄂各界同聲反對本會應作何種表示云云此事曾由評議部通過本會亦會亦曾反對在前今當 
再搜集經過詳情通告各地各團體（三）常德各界聯合會來函並滙來洋五十元（四）周公謀孫鏡亞報告與拉門德談話詳情（五）孫鏡亞提議再由四團體致極誠摯之意見書於拉門德一案通過（六）常德各界聯合會來函報告在該地查獲日貨玻璃而商人則謂購自比商安利洋行雙方各執一詞無從分辯函請本會在滬調查决議交調查科辦理（七）李宗鄴提議訂期開談話會請各省學生評議員與會通過（八）張靜廬提議書業商會董事私進日貨有光紙萬令曾由人數次向我報告本會自當予以儆戒當由喻義等討論議决由該報告員調查確實證據後再行公判 
　　附該會致新盛昌天泰盛怡順昌東順記利泰昌南榮記函云逕啓者頃據調查科報告貴號私運大宗劣布至天津烟台等處發售不勝駭異年來國人痛外交失敗各本良心公議抵制劣貨以爲救國至計間有奸商貪圖小利私進劣貨一經察覺無不立予處罰公衆共守之信條昭然有不可違背者貴號同人誼屬國民且爲商界一份子今國人正皇皇然惟恐抵制之或懈以貽五分鐘熱度之譏思所以永久而維持之者不意貴號乃甘冒不韙其如公議何以前各商之所以受罰者當亦貴號前車之鑒也用是忠告希即確覆 
[全國學生總會京代表北歸]  
　　全國學生聯合會總會北京學校派來代表康白情張國燾兩君因事定於今早快車北歸云 
[上海學生聯合會消息]  
　　三科聯席會議三號下午四時開交際科調查科曁抵制日貨委員會三科聯席會議主席蕭箎紀錄錢肇榮紀錄如下（一）主席報告職業學校私進劣貨琺瑯事及公共體育場經過情形繼由馮彩明謂該校進貨在五四以後對於解决劣貨已有先例無容討論後經衆發表意見結果有二種意見作爲表决（一）焚燬（二）保留至對於原料應否抵制另一問題當由主席將二種表决結果全體贊成焚燬（二）討論公判方法作本届到公判時出席之意見結果各團體到會須携帶正式證書方能入席（三）程君詰問本會所查獲日貨堆積已久恐受外界質問主席答覆所有堆積各貨其中有未解决者及在交涉中者一俟交涉與解决淸楚當即一同焚燬散會巳七時餘矣 
　　調查科常會三日調查科開第二十八次常會主席蕭子裳紀錄胡翼天會議情形如下（一）主席報告上次常會經過情形及議决事件（二）主席報告上星期來往信札（甲）民國路商業聯合會來函謂該會會員尤淮之前運往泰州之檀香因被該地學生會悮認日貨將其消毁因要求本科去函該地學生會請其以後愼重處置議决通函該地學生會（乙）崇明學生會來函謂該地近來發現一種淡紅色的鹹魚請本科調查該魚爲何國貨當以無該種魚樣不能調查議决去函該會請其將魚樣寄來以便調查（丙）上海公共體育場來函謂本科前存該場之電燈泡及洋布等於前月二十八日被竊賊偷去洋布三四疋請本科速將該貨取回當議决該劣貨歸抵制日貨委員會解决（丁）中美商業公司來函謂該公司運往杭州之有光紙被杭州學生會扣留要求去函釋放議决查明後再行去函杭州學生會（三）祖張祺報告湘潭國貨維持會囑查之金雞牌有光紙爲瑞典紙（四）卞毓英報告交際科託查之手帕已行查過爲歐美物品（五）趙章强報告囑查之襯衫背帶領帶袖口金鈕黑棧太陽牌之襯衫均係日貨（六）金淑娟報告囑查之銀線確爲日貨 
[沙船公會成立]  
　　滬南各帮商號自備沙船專走關山東各口運輸各貨者俱自行報關迄今垂二十餘年近各商號以沙船未設公會以致感情薄弱不能聯絡爰組織滬南商號沙船公會於萃豐碼頭已於陰曆三月二十八日開正式成立大會並請陸文麓爲名譽會長聞入會者已有公和愼茂茂興鼎裕萃豐承記愼泰錦泰源盛等數家業經該會備具理由呈請縣商會查照外並請該會轉呈江海關監督准予備案並咨請稅務司一體備查 
[崇明酒業風潮之調查]  
　　江蘇第二區菸酒稅局劉局長近接崇明酒業公會等來電謂該處酒商襊支棧徵收稅項忽起風潮以致罷巿 
 
 

Page 11

 
 
　　等情正在飭查間旋據該處外沙商家報告謂此次風潮之發生實由崇明支棧前經理所顧徵收外沙人費之徵收員沈則飛生主使因新經理施儀生接辦九年分認稅事宜後將將沈淘汰沈挾嫌隙遂慫恿多商羣起攻擊欲使前經理復職彼仍安其位云云當經局中派員密查實由一二徵收員揑名反抗遂不予置理近沈又假崇明酒業公會名義分電滬海道道尹公署曁菸酒稅局報告風潮劉局長以其播弄風潮已密派親信科員前赴外沙詳細調查並慰諭各酒商勿再聽信唆使各安生業云 
[爭認棉紗稅之近訊]  
　　上海稅務總公所陳所長接江蘇胡財廳長令所有棉紗業新舊商爭持認稅一案新商鎰昌紗號周永濬王德潤舉李鍾秀爲董事按照前次加增認數外再加七千元請認前來但該商是否盈實與同業是否公允應飭函致商會查明事實復核辦理等因陳所長已函縣商會確切調查在案兹該業商董以紗業中並無鎰昌牌號顯係外商所爲遂羣起反對連日邀集該業公議對付辦法多數擬推倒新商否則請稅所自行散收以杜爭持風潮不知如何結果也 
[鄉民對於洋商購地之懷疑]  
　　邇有某洋商在龍華附近上海縣二十四保九圖境内價購民間田畝並在龍華鎭之吳恒吉魚行内設立地産公司事務所該公司所購田地爲數甚鉅聞因尚未呈由本埠官廳核准曾經道縣各署傅諭該圖地保知照各業户一律退回原價不得出售應候調查明確再行飭遵惟該公司仍有廣告發貼於該鎭各茶館内略謂本公司購買上邑二十四保九圖之地産上有墳墓及浮厝之棺柩兹限於舊曆淸明節前一日務須一併遷移如各遲延不遷者定當咨請巡警押遷所有遷費可向本公司購地事務所具領云云近日該圖各鄉民懷疑莫决以該公司旣未呈准地方官廳何能擅行價購民地如各官廳禁止出售該公司何以仍有限遷墳墓之廣告發貼故擬聯名具呈上海縣公署請示遵行云 
[軍隊防止過激黨規則]  
　　本埠軍隊接陸軍部通令防止過激黨規則照錄如下一各軍長官對於外來印刷品及不妥實之郵寄應詳加檢查如有涉及過激之品立時焚燬切勿使下級官兵觀閱一各軍長官須留意稽查如有管轄兵士購閱過激雜誌書籍者應隨時收燬嚴加誥誡一各軍長官每遇休假日夜召集該管官兵演說軍人服從之條規及過激思潮有害國家實况以免淆惑而使進步一各軍長官應約束所部不准與地方無賴交談叙議并隨時查禁閑人住宿營内以及聚餐等事以昭謹愼而肅軍紀 
[輪船載米來滬]  
　　近日太古公司之重慶大通鄱陽各輪船由湖南開來者停泊浦東碼頭均載有大批秞米每船多至一萬餘包抵埠後即在該公司浦東方面棧房暫儲以便轉輪運往香港大連兩處再行出口據個中人傳說此項米糧爲粤人所販運赴某國云 
[已獲越獄犯均送檢廳訊辦]  
　　漕河涇江蘇第二監獄脫逃監犯一百八十四名除當場開槍格斃江金福等九名並由各機關先後拘獲陳子廷等逸犯二十七名送請軍署訊辦共逃去一百四五十名一案迭誌前報兹悉陳子廷等二十七名逸犯自解軍署後速日發交軍法課逐一審問之下禀明何代軍使曾將訊辦情形電請督軍省長示遵去後接得復電令將所獲各犯仍送地方檢廳歸案訊辦故由軍署將緝獲之越獄罪犯陳子廷等二十七名特飭憲兵營派撥憲兵八名衛兵二十餘名於前日下午三點四十分時押乘火車解送上海地方檢察廳歸案訊辦昨日午後檢廳梅檢察長升坐飭提陳子廷楊雨紅廖炳鈞陳和玉吳康强王小順子吳桂福陸小全丁懷寶王湘生李阿根王德才張銀寶王桂生張德勝高紫生朱阿根張少棠謝富貴徐丙更張恒甫劉文才方洪亮王步靑張福升戴天紅等二十七犯分别提案隔别預審直至上燈以後始行訊畢仍命一并加釘雙鐐嚴行收押候起訴審判廳公判辦理 
[日水手戳傷碼頭巡丁案績誌]  
　　偵獲關係人三名 
　　虹口三菱公司碼頭巡丁邱鴻生被日商竹島丸輪船上水手持刀戳傷情形已紀本報此案出後經虹口捕房華探王少庭偵知鎭江人盛金（又名張阿金）江北人劉鴻寶揚州人范先林均與此案有關且平日不無在該公司碼頭一帶攫取行人財物情事據情禀由捕頭飭令一百零九號西探帶同一百十六號華捕等將以上三人昨解公共公堂禀明偵查情形請求展期再審李襄讞商之英卓副領事諭三被告帶回捕房展期七天再訊 
[日人戳傷小工續誌]  
　　小工通州人泰山在浦東張家浜日淸公司碼頭大圖丸輪船上開使吊貨機器被該輪水手日人用刀戳傷頭部四處當經海關水巡捕房將該日人鴨友司三多函送日領事署訊辦該小工轉送同仁醫院醫治等情已誌昨報兹悉該小工泰山傷勢尚未痊愈昨經工頭顔某帶同該小工家屬具禀日領事署請求將該日人從嚴懲辦並稱一家數口全恃伊苦力度活今受傷不能工作家人勢將垂斃請酌予撫恤云云 
[搶刦妓女鑽石帽案破獲原因]  
　　妓女珍珠花於一月五號晚應招往西藏路一品香大菜館侑酒至漢口路西盡頭處被匪攫去價值三千餘元綴鑽石五十一粒之絨線帽一頂上星期五由特别華探目張芝卿李星福鍾星南查係雲南路三百四十九號門牌蘇州裁縫尤金生串同李根寳所攫當將尤李兩人及代消贓物之浙江路一百七十九號門牌婦人李陳氏北海路二百八十八號門牌婦人陳呂氏拘解公共公廨諭令分别收押候究已紀本報兹悉此案之所以破獲者因尤李二人攫得上項物品後除將鑽石消贓分肥外尚有鑲嵌鑽石之金别針等件託陳呂二氏租與某妓院妓女該妓戴於頭上某日往某酒館侑酒珍珠花亦與同席遂認明該妓所戴確係被刦原贓因而報告該華探等將一千男婦拘獲昨屆續審之期捕房將以上男婦四被告解廨旋以陪審此案之日本副領事林出賢次郎未到故仍由捕房將各被告帶回分别收押俟下禮拜六解訊 
[浦東靑楊樹命案兇犯之定罪]  
　　印生元處無期徒刑 
　　浦東高橋附近木匠印蘭卿之媳陳氏遭人謀斃棄屍靑楊樹河中報經地方廳派員驗明並將嫌疑犯印生元印楊氏夫婦及氏母楊俞氏拘案訊押起訴審判廳辯論終結候判等情迭紀前報昨日午後該廳周刑庭長會同堵陳郭推檢各官開庭飭提印生元上庭略詰年歲當庭宣判印生元謀害印陳氏已經各方面證明屬實且據各證人到堂證明毫無疑義判處無期徒刑判畢諭飭還押候上訴期滿送監執行所有印楊氏等命押候發落 
[鐵路紀事三則]  
　　杭州運兵至松滬杭甬鐵路管理局接浙江盧督軍函云駐浙第四師有工兵一連由杭運往松江請爲飭屬備車待運等因當由該局長令車務處電令杭松兩站届時照料一切並在杭站特備三等客車一輛三十噸蓬車一輛邊車一輛專爲該軍隊之用聞此項兵士已於昨日（三號）上午由來滬之二班車運往松江矣 
　　工校學生赴杭上海交通部工業專門學校（即南洋公學）上院土木科本届將交畢業學生現欲趁此春假機會由主任敎員帶往杭州實習測量該校校長唐蔚芝特函請滬杭鐵路局長准予優待業經轉令車務總管照團體旅行優待章程准以半價乘車並預留坐位聞該校赴杭之敎職員學生共四十人於昨日（三號）上午七時三十五分由北車站上車乘早快車赴杭其返期已確定趁本月七號杭來早快車回滬云 
　　函請加車運貨滬寗鐵路管理局接津浦鐵路局來函略謂案據車務處呈稱自調撥庫輛疏通積貨統籌辦法實行以來第一第二兩段存貨業已陸續疏通不甚擁擠惟徐浦段内積貨旣多滬寗又復接載不及貨物到浦多屬停車候卸車輛因而躭擱加以各該轉運公司每日所派上站卸貨之人時有遲至上午九點始行到站種種牽制深感困難而第三段内存貨之多首推蚌埠北貨待運尤屬孔殷近來本處接蚌埠商會來函要求加派車輛裝運北貨查由蚌往浦列車連日裝卸約計二十四鐘卽回現在往往遲至三四天不等究其遲返緣故大率係因在浦停車候卸所致本處再三籌度以爲南運車隊爲此停滯不若酌予變通調撥一二暫裝北貨運赴津濟旣免虚糜第一第二兩段所配車隊酌調往南協力接濟一面致函轉運公會通知各轉運公司嗣後每日在浦所派上站接洽卸貨之人務於上午七鐘到站以免躭誤裝卸外至滬寗接載本路南運貨物每天約一千噸而目下浦口江岸堆存待運之貨計有一萬五千噸之譜仍復有增無減貨車抵浦未能隨時卸下接轉運滬本處辦理一切殊多窒礙等情據此查該處所稱各節均屬實在情形據稱前情除函轉運公會責成各該轉運公司嗣後每日派人卸貨務於上午七點鐘到站以免躭延外相應函請貴局俯念商艱及敝路困難情形嗣後對於此等南運各貨務祈多派車輛迅予接運至紉公誼並希見復云云該路局長接函後除函復津浦路照准外已飭令車務處遇有大批南運應卽隨時加派車輛送往裝運以免積貨云 
[靑年會今晚之演說]  
　　靑年會德育演講會鑑於近世風俗衰靡道德淪亡故自上月起商請救主堂牧師朱葆元君每逢禮拜晚到會說敎以冀培植靑年個人之道德挽回衰世之頽風連講三次聽者無不受感本星期（四號）晚七時半爲末次講期題爲﹁五分熱度﹂作前三題之結果並演耶穌事蹟活動影戲佐以禮樂集全體數十人奏樂唱歌各界人士均可前往觀聽 
[奉賢旅滬學生開會紀]  
　　奉賢旅滬學生同鄉會前日在浦束公所開第一次常會首由會長報告經過情形次請約翰大學敎授沈楚紉演說題爲﹁共和之精神﹂次由會員滕圭沈介陸祖德等相繼演說次討論進行事宜公决以假期機會服務社會實行一切改革問題是日有國樂遊戲以助餘興比茶點散會已鐘鳴六下矣 
[捐資創辦學校]  
　　川沙高昌鄉顧舜來君經商滬上於本鄉公益善舉無不熱忱從事近又於龔鎭之西獨力創建學校一所星舍軒敞前後二進現已建築成功即定名爲舜來學校業於三月十日下午二時開學來賓頗多首由顧君陳述創辦經過情形繼由川沙勸學所所長張伯初致頌詞次由勸學員陳九餘紳董王一淸陳雅樓凌雲洲黄朗仙及校長陸平成敎員張君等各致答詞惟校址出入道路甚狹學生往來不便復經勸學所等勸導顧君出資將該處路政橋梁修築平坦直逹龍鎭有四里之遙以利行人所有開辦經費工程頗鉅悉係顛君解囊慨助云 
[北巿米行公會選舉職員]  
　　北巿米行公會於陰暦本月十二日假閘北慈善團開選舉職員大會到會者一百二十餘人先舉定議董唐秀南孫蒙泉朱麗生顧鴻聲蔡錫卿徐春孫顧松泉徐瑞岐朱馨芬錢貴三裘鑑春曹嗣寅裘晋祥等十三人復由議董中互選正副會長錢貴三當選爲正會長唐秀甫徐瑞岐當選爲副會長又選定陸世榮葛江奎主培生王錦初符泉耕金杏榮邵志逹徐志培徐頌仁黄文照黄乃忠黄兆松等十二人爲調查員全體在會塲内合攝一影以誌紀念並議應照仁殺公所一切規則爲進行之標準散會時已鐘鳴五下矣 
[麫粉交易所淸節休業]  
　　民國路之麫粉交易所近來交易日益擴大每日必有數十萬包之多自今日起因中國淸明節於十六十七十八休業三天十九日起再行交易 
[東陸銀行開辦儲蓄]  
　　本埠東陸銀行自開幕後因行長方椒伯賀荇舫及營業長陸曉峯等均商界中素有經騐信用者故營業頗爲發逹兹聞該行爲便利各界起見於原有資本内划出二十萬元開辦儲蓄規定各項章程内有凡房金學費等備蓄均可按期代付生出子金云 
[遵查迭次華工回籍情形之呈復]  
　　上海縣沈知事爲遵查迭次華工回籍情形呈復督軍省長文云竊奉督座鈞長會銜電開前據報法郵船美那號洪根號載運多數華工到浦當飭軍警會同地方官妥爲照料遺散兹迭據報稱前項華工共計三千餘人抵埠後自本月删日至箇日止已查明籍貫分别乘輪遺散回籍又據報續到郵船亞爾斐那號計華工實數一千三百八十三人現正查明分别遣送等情查前項華工人數較多或係籍隸各該轄境或由輪車載運經過各該地方是否安分營生有無别項舉動應由各該屬隨時注意愼防查察并妥爲照料一面將華工回籍及過境人數曁舉動情形詳細具報爲要等因奉此遵經知事令行警察所主任警佐詳查辦理去後兹據復稱本縣轄境從前並無應募華工出洋故此次回籍華工人數雖多悉係籍隸他處即或有經過上海再回原籍者無論其輪載車運僉由上海工部局遴派探捕照料一切權限攸分本所只能暗中偵查以作預防之計究未便越界過問致貽口實等情據此知事復核無異理合將奉電遵查迭次華工回籍情形據實呈復仰祈督軍省長鑒核云云 
[警署長銷假]  
　　浦東爛泥渡淞滬警察第三區署長曾永奎前請假三星期回籍省親所遺職務經徐警廳長令委督察長張際平暫行庖代兹曾署長假期已滿於前日傍晚到滬當即禀請銷假回署供職張際平仍回督察長原任昨已分别交代矣 
[商務印書館注重工人衛生]  
　　商務印書館印刷所對於工友衛生異常注重除時分散衛生說明書及預防疾病傳單外並設療病房一所於花園内聘定西醫譚以禮主持醫葉各事廠中工友之就診者醫藥費一律不收近以天時不正疫氣流行該所主任爲防備傳染起見特爲全體男女工人施種牛痘自本月五起至八日止先爲女工施種九日以後則爲男工施種約有三千人之多如有各家屬小孩帶來亦一體施種云 
[陪審領事臨時請代]  
　　昨日（星期六）公共公廨早堂刑事輪應駐滬義副領事羅斯君與日副領事林君陪審兩君均别有要公照請關正會審官轉商英副領事卓乃爾君蒞廨代庖 
[紹酒業征稅主任之接代]  
　　江蘇第二區菸酒稅局第六分棧紹酒業主任王闓敷近患病身故該業公同提議以該棧關係代征公費職任重要主任不可久懸遂公决舉定王恒豫酒棧掌櫃王鶴堂暫行代理業已呈請縣商會轉報該局劃局長查照 
[控騙莊票銀兩之辯論]  
　　陳椿記錢莊前遣王定華投法捕房報稱被孫桂庭串同孫仲庭楊小齋騙去莊票銀三千八百七十餘兩有零請求提案訊究當經捕頭准詞飭探方福林前往將孫拘獲帶入捕房諭令交人銀並保出外候究在案昨將原被告傳至法公堂請究原告由逖百克律師代表禀訴前情被告由逹商律師代辯稱此案原告前與保人蔡松坡同至蕪湖地方與楊小齋在該處官廳涉訟請堂上向原告詰問有無其事詰據原告王定華稱商人並未同蔡松坡至無湖與楊涉訟之事質之被告孫桂庭供商人實石仲庭桂庭係我胞兄原告律師又稱被告在捕房時直供孫桂庭今忽圖賴顧見相矛盾應請堂上訊究中西讞員令判各人退去聽候函致蕪湖官廳查明原告有無與楊小齋涉訟之事俟復到後再行核奪 
[控訴擅扛貨物之理由不足]  
　　閘北肩運工會龐道宗前日投四區警署控稱潭子灣扛夫頭談福生陳了郎等不尊工會定章擅扛貨物請求傳案訊理經顔署長飭派駐所長警就近將談陳二人傳署訊問談陳同供潭了灣一帶廠棧上落貨物於淸季至今向由民等扛運該處係屬鄉僻所在並不在閘北巿區管轄以内請察顔君以原吉所訴理由不甚充分當堂將該被告交保開釋了案 
[汽車傷人兩則]  
　　昨日上午十時許有某號汽車駐經法租界公館馬路撞倒鎭江人朱炳文及某姓七八齡小孩受傷頗重當由大自鳴鐘法捕房一百九十一號華捕到來抄錄汽車號數另雇車送受傷大投醫院醫治一面歸報捕頭請究又有某號汽車於昨晚七時許駛過公共租界梅白格路撞倒江陰人徐道仁腿足受傷經新閘捕房八百十號華捕到來雇車送入醫院醫治一面抄錄汽車號數呈報捕頭候示 
[人力車撞跌行人]  
　　人力車夫某甲昨日下午拽車行經湖北路撞跌福州人余存仁碰破頭額血流被面由老閘捕房五百三十九號巡街捕到來押令該車夫載送受傷人往醫院醫治後復帶該車夫人捕房禀候捕頭發落 
[請求騐屍之雙方措詞]  
　　婦人趙沈氏昨投上海地方檢察廳報稱家住浦東趙家庫地方丈夫趙阿華昨向族人趙福田索取會錢被福田糾衆兇毆立時倒斃請求相騐伸雪等語趙福田亦到廳禀稱阿華藉端來家盤踞滋擾驅之不走旋即氣絶請求詣騐檢廳諭候派員往騐再行核辦 
[輪船上破獲拐案三誌]  
　　拐匪王順發拐婦顧金氏串拐陸巧寶陸阿四二女子乘輪出口被救濟會探員虞占順高金林查獲押送地檢廳訊辦兩誌本報兹悉此案當破獲之際水巡捕房梅捕頭並不干涉全由該探員等承辦案中牽涉之奉天輪船十七號房艙茶房徐文興已據會中查明無干致函地方廳昨由梅檢察長諭令將徐開釋一面飭警往無錫偵查該女等家屬到案認領俾完骨肉 
[私售鴉片之科罰]  
　　寗波人馮阿五在虹口元芳路四百八十八號屋内私售燈吃洋烟經三百七十一號華捕查悉歸禀捕頭往將馮連烟客宋德才及烟具一併帶回押至昨展解由公共公廨中西官訊明馮違禁屬實科罰洋三十元無力改押西牢一月宋罰洋三元無力拘禁三天烟具銷燬 
[攔刦案押候再訊]  
　　匪徒吳金華劉阿二王阿二於上月十九號糾黨在新閘派克路益壽里攔刦章錫榮現洋鈔票直五元七角金絲眼鏡一副圖逃經章鳴由九百六十七號華捕偕途人高順卿將吳等三人拿獲惟贓已被吳等同黨取去即將吳等拘入捕房解送公共公廨諭飭押候訊究在案昨由捕房傳同事主將吳等解廨復訊即拋九百六十七號華捕與西探鼐鐵分别上堂禀明前情以案須調查要求展期研訊李襄讞核供商之英領卓君判被告等仍帶回捕房候展期兩禮拜再訊 
[過犯行竊押三月]  
　　新閘派克路七百二十三號門眚牌居人孫熒臣指控蘇州人陳金生行竊鋼吊鉛桶等情昨由捕房將陳與原贓一併拘解公共公堂請究經中西官訊知陳係過犯判押西牢三年期滿仍逐出租界贓交原告領回 
[車站扒手示衆三日]  
　　昨日上午九點時南站二班火車正在售票之時有竊犯陳慶生一名混入搭客之中摸取乘客陸金生皮夾一只當爲路局巡警查獲解訊後判令鎖站示衆三日期滿再送地方檢廳訊辦 
[誌謝]  
　　昨承中華書局贈第五十一期英文週報一册謝謝 
來件 
[靑年會全國協會最近四年中歲出入决算案]  
　　（一）民國五年度（甲）﹁收入﹂一國内捐﹂欵一萬四千八百二十五元六角四分一國外捐欵三萬四千九百四十三元八角八分一售出書籍四千八百十九元七角二分一售出雜誌五千八百五十二元九角九分一雜欵加上年盈餘七千零五十八元一角一分共計收入總數六萬七千五百現零零三角四分（乙）﹁支出﹂一城巿部二千一百二十四元零五分一學生部一千三百四十元零四角七分一幹事養成部九千一百十五元五角六分一書報部二萬五千六百零七元六角五分一講演部二萬零四百七十一元一角五分一體育部一千四百四十元零五角五分一庶務部七千三百九十元零一角八分共計支出總數六萬七千四百八十九元六角一分收支兩抵存銀十元零七角三分（二）民國六年度（甲）﹁收入﹂一國内捐欵八千四百二十五元四角八分一國外捐欵四萬零六百三十五元零八分一售出書籍五千零二十四元四角七分一售出雜誌六千七百七十二元八角五分一雜欵同上年盈餘五千八百元零一角共計收入總數六萬六千六百五十七元九角八分（乙）﹁支出﹂一總務處一萬一千三百七十三元六角八分一城巿部九百四十三元六角二分一學生部二千一百十五元二角二分一幹事養成部九千七百十五元一角八分一書報部二萬一千一百四十八元一角五分一講演部一萬三千三百七十九元六角一體育部一千二百六十五元七角二分一庶務部六千三百七十一元四角共計支出總數六萬六千三百十二元五角七分收支兩抵存銀三百四十五元四角一分（三）民國七年度（甲）﹁收入﹂一國内捐欵一萬一千三百五十五元二角一國外捐欵三萬六千六百元一售出書籍九千四百七十二元七角七分一售出雜誌八千一百十二元七角九分一雜欵同上年盈餘八千七百五十一元八角八分共計收入總數七萬四千二百九十一元六角四分（乙）﹁支出﹂一總務九千三百三十元零八角七分一巿會組八百七十元零九角五分一校會組二千零五十八元三角一分一幹事養成部一萬一千六百五十一元三角一書報部二萬五千一百五十八元七角九分一講演部一萬一千九百七十元零六角三分一體育部八百八十一元零八分一庶務部一萬一千六百五十五元零七分共計支出總數七萬三千五百七十七元收支兩抵存銀七百十四元六角四分（四）民國八年度（甲）﹁收入﹂一國内捐欵一萬三千一百二十二元七角一分一國外捐欵四萬八千七百七十元一售出書籍七千三百五十元零七角八分一售出雜誌八千八百八十八元四角一分一雜欵同上年盈餘八千三百六十六元三角四分共計收入總數八萬六千四百九十八元二角四分（乙）﹁支出﹂一總務一萬零七百八十元零六角九分一巿會組九百六十二元一角七分一校會組四千零零四元二角二分一幹事養成部一萬九千四百十元零六角九分一書報部二萬三千二百零九元三角六分一講演部一萬五千三百九十六元五角九分一體育部四百六十八元零五分一庶務部一萬一千九百三十七元一角四分人計支出總數八萬六千一百六十八元九角一分收支兩抵現存銀三百二十九元三角三分 
[華商紗廠聯合會第二年度經過情形報告書]  
（續）（民國八年三月至九年二月） 
　　（五）日人取引所兼做棉花交易日人在滬設立取引所原爲操縱巿面之計紗價之踰越常軌莫非受其影響本會曾一再將前途危險情形爲各廠貢其一得至八月間該所復决定九月一日起兼做棉花貿易並函請本會推薦公正人一人本會當於八月二十八日召集臨時大會討論此事一致决定議案兩條（一）凡各華商紗廠不得往取引所購花（二）凡在取引所買賣花衣之花行花號掮客等各華廠一律與之斷絶往來一面並將上項議决案函請棉業聯合會協同力行至十一月十七日該所間始實行棉花交易本會復經董事會公决凡華商各廠應照八月二十八日議决案堅持到底並經各廠加蓋圖章以示堅决之意 
　　（六）租界華人巿民　權之要求上海租界華商向惟有納稅之義務而無公民應有之權利自七月間工部局以預算不敷加收房捐一分二厘至一分四厘本會董事徐靜仁先生提議以工部加收房捐正我華人向爭議事權之一大機會吾人不反抗其加捐而向索議决權按之法理領事團無可辨駁惟華人一盤散沙故不爲外人所重視此次宜由各團體聯合公同交涉當由本會於八月十二三兩日函請各團體推派二人共同討論公决設一公共租界納稅華人請願會並擬定進行辦法旋以此事體大手續繁夥衆意不若逕由上海總商會辦理不必另組團體藉免分歧遂於八月十九日將此案称交總商會此本會最初發起要求租界華人巿民權之大略也至本會移交後經過事實報載綦詳兹不復贅 
　　（七）募集總商會建築公債上海總商會因建築商品陳列所經費不敷特發行六厘公債分十二年連本帶利拔還函請本業認購五千兩當向恒豐厚生溥益鴻裕四廠各募五百兩向德大募三百兩振華募二百兩共由本會代爲募集二千五百兩（未完） 
雜評二 
[棉紗業對認稅之覺悟（庸）]  
　　吾嘗謂稅制中認稅一項最爲稗政蓋在國庫方面收入恒較散收爲短而在商人方面負擔亦未必視散收爲輕徒使少數豪商勾官吏包攬稅欵開一發財之機會而已 
　　認稅之制旣足蠧國病商毫無益處則國家爲整頓稅收計自宜撤廢即商民爲稅欵涓滴歸公計亦不當保存彼認商者有何功德而長使侵漁國庫朘削商民儼若于賦之權利今聞棉紗業因新商爭認有請求散收之說意者認稅之弊商人亦已覺悟乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[滬濱隨感錄（上）] [  張舍我]  
　　去年滬上西人以夏秋日長撥早鐘點爲惜時計試行以來在西人方面自覺利多而弊少然在華人方面則感受不便殊甚西人喜户外運動夜間又不作事改早時間贊成者自然居多數華人之行户外運動者百不得一即愛户外運動亦無適當之地以爲之夜間又大半作事此種環境一時决不能打破故去年改早鐘點後報關業及各種食物舗飲食店最感不便郵政方面以火車輪船之關係亦覺不便總言之上海華人之贊成改早時間者必在極少之數也是去年之成蹟已足爲今年之鑑今聞西商會對於此問題英商會員已贊成通過美商會員則正在徵求意見上海總商會會員趙晉卿鄔挺生等恐總商會不察利弊徒知盲從已去函要求鄭重辦理以大衆意見爲從背矣此事關滬人全體利益願吾華人注意及之 
筆剳 
[逃暑記] [  鴛攤]  
　　諸君故以筆剳視我文則雖寫布景物而事節闕如不我禁也矧此記事節在隠約間猶可辨也我更請諸君凝想於炎暑之天是否欲别竄一世界免供炙於洪爐欲之幸隨我筆尖而趣焉荔灣在吾邑南陬吾有遠親世下彼間遠親者以系言耳跡固邇也其家族多今雖衰猶聚處以門楣自炫灣之人咸受其令族有塾雜采新陳學制往歲前師謝去吾以友諸念劬薦之翕如也念劬宿塾齋餐則寄於某氏某氏者族之冢婦寡矣有男女子各一女媺而男弱弱亦門牆之列余城居念劬頻有書來言處地寗逸宜於讀書是年暑早余捆楮筆逃於彼問實則他校方示假念劬胡不思逸以族有條件六月之天村蒙萬不宜惰惰而逐逐廣場勢爲日色所堊染不但失儀或且致瘏故不惜以斗大越瓜酌先生消此一夏念劬被覊狀無所苦余亦樂之晨起天方釋黝容而爲霽態日光上睇蟬夢亦醒乃長吟於醲柳中尤與日脚爭舐朝露余任念劬課蒙己則必行柳下一周余目未洗而遠雲流澌紛爲之洗矣此時連續聞田郎作歌不盪而盪牧者驅牛入畦撮口亦成雅韻乃知巨埠撥快鐘點之至意未必能速巿人而此芸芸之氓誰示以鐘點而復撥快之哉彼獨順天以樂也行訖返於塾之樓我牕豁時撲入朝颺無數颸蓋懼數小時後將與烈氛同化故預隠吾樓者吾斯時作書竟頁他日示人無知我以筆敵暑而僅得者也念劬門人誦聲余要以午後爲止防午後震盪一室而吾腦且爆裂如鍋也是以午飯竟令門人靜對若干時或休息牛車之蔭念劬與余就齋頭席地席周雜置書卷葵扇讀與睡并念劬爲狀其服式至樸黯目支巨鏡兩鏡之面似卽書有近視兩字面扁因黎渦以見肥而言語時輒因轉述人言以肖人之狀綜言之滑稽與莊正出於一途故難狀爾 
劇談 
[歌壇賸語] [  民真]  
　　西人演劇最重化妝如飾老翁則鬚眉頒白意態龍鍾儼然一老翁也若飾少女則身材　娜面目嬌婉又宛然一少女也且不僅外表恒力摹倣卽其人之聲音性情亦無不刻劃盡致如名小說家著小說各有各身分各有各裝點較之吾國之五色花面二尺長鬚之刻板裝飾不啻天淵之判卽以化妝號召人之新劇亦不過爾爾老聽戲者雖講求台容然而台容係天然的非喬造的所謂台容者卽臉上有戲無戲之分有戲卽爲有台容試問坐科未滿之科班童伶初出台卽能臉上有戲否乎 
 
[握手與舉手]  
笑林 
[笑笑錄] [  碧梧]  
　　夜歸一婦人斥退其僕其少子詢以何故母曰彼嘗夜午方歸情殊可惡故斥退之子曰日來吾母歸亦甚遲然則亦將遭父之斥退乎 
　　減重一人面色愉快而舉止復輕便異前其友詫其忽改常態詢以故乃答曰今日吾身上減去一百二十五磅之肉蓋吾妻已於昨晚與人偕遁矣 
　　喉乾老婦人睡初醒詢其僕曰今日天氣如何僕曰乾燥萬狀老婦人起見天方落雨怒斥僕妄言僕低語曰主母詢吾天氣時吾方自外歸以行路疾喉乃乾甚故疑今日天氣實亦乾燥也 
新聞拾遺 
　　賊亦愛國紐約州斯派坎吉之派漢村有一女郎貯有私蓄金五圓六角皆由家中隙地種植所獲擬積成巨數捐入紅十字會者某日日曜女隨家人赴敎堂禮拜家中無人爲守其所存之欵竟悉數被竊女歸知之大爲悲痛因怒詈竊賊不應喪絶良心行此惡德事爲鄰家所聞輾轉傳播均爲女郎不平因此傳入賊耳一日女忽接匿名信一函内附五圓六角之匯票一紙其詞曰僕偶患貧乏衣食無所依前過尊府窺見室中無人因竊此金以謀入巿一飽今知此金乃貯以捐入紅十字會者聞悉之下慚悔何及僕年已老不能爲國家効死疆場反竊此金以自私實爲良心所不許用特寄還以贖前過云云此事聞於各處一時傳爲佳話[  和仲]  
　　痴子叫鄉人封關浙屬楓鎭有張某者年二十一歲素在上海五馬路某行充寫字近因腦受感觸精神錯亂頓成痴呆某行特函知伊家屬來滬領冋故里調養惟張回里後依然如常日前在夜深人靜之際背家人私出將鄰户各家之門以麻繩緊緊住翌晨各户皆門不能啓從窗門躍出而除其繩始得出於是各鄉人紛紛集議欲以鄉規從事而 
偵查誰爲此票劇者張某忽出而向衆演說謂諸位母庸悮恨我因念鄉人經年累月無休息之日故特爲此使汝曹休息猶上海之各洋行逢星期封關也衆聞痴子語雖不倫而理尚實在後經其家人力爲道歉衆始一閧而散（夢華）催眠術聊慰相思本埠法界首安里有任某女學敎員之某女士者其夫執事於哈爾濱某銀行因哈地騷擾數月未通音問女士芳心系念悵悵莫釋其友薦日人津山次郎至謂善使催眠術能令女士靈魂與意中人相會女士大喜即請於昨晚施術昨晚九時女士凝神瞑目仰坐一西式之皮椅上津山次郎正襟立其前旁坐者爲女士之兄及介紹人記者則以親戚之誼得往參觀爲見證人室爲女士讀書之所陳設極雅電燈特以絨氈幕隠其亮光一室暗坐聲息寂然設非人衆殊覺陰森可怖俄津山次郎擊掌使女士默識之十餘分鐘後津山次郎卽精神煥發厲聲向女士曰汝今須受吾催眠除吾之聲外一切聲音汝皆不得聞言已伸兩掌自空中在女士身上作撫摩狀女士則沉沉入睡須臾津山次郎復厲聲曰汝速登火車下火車再次復曰汝巳至哈爾濱某銀行矣汝已見汝之丈夫矣汝有何語可速與之談緩刻許復曰汝今須返矣上火車下火車汝所經過之事醒後不可忘汝今聞我鳴掌三下汝即醒遂鳴掌三下喝之曰醒女士卽欠伸而起狀似大夢方回者而面上則呈愉悅之色記者等趨詢之見某君乎女士笑頷其首某君者蓋即女士之快壻也再問之女士則紅暈雙頰類似羞澀不肯告人足見其術之精矣[  聲]  
　　這個如何抵制吳某湘産鼎革後游學東瀛娶一日婦爲簉室學成擬携回原籍恐夫婦難容故卜居霞飛路富慶里自閩案發生抵制風潮又起日前吳某外出途遇近鄰無賴詢吳曰爾家藏某國貨現用何法抵制是否唱馬前潑水抑係演新劇同床各夢吳某未待辭畢掉首返庽聞近日吳某門前時有一長裙革履之女學生出入其間蓋即吳妾之化裝也[  九二碼子]  
短篇小說 
[紫羅蘭菴說集] [  瘦鵑]  
　　玫瑰小築（哀情）（四） 
　　玫瑰小築落成後之一月張飾已備一冰父母及夫人咸欲徙居其中一冰不可謂吾以惡囂故特築斯屋將用爲讀書著書之地脫舉家徙入則長日家事憧擾吾仍不得靜不如仍居故處家人不敢拂其意遂罷一冰獨居玫瑰小築中頗靜逸惟間日一歸與家人聚處每日晨起必自入圃中種玫瑰以餘時著書所著書蓋自寫其恨兼及玫事期以三年觀厥成入晚無所事則恒杜坐玫齋中吸煙凝思而四壁玫瑰之花與夫一器一物似一一化爲伊人亭立其前一冰每以此自慰繼審其幻則悲憤横集握拳向空而詈非詈玫蓋詈天也有時悲憤已極莫可自聊則每進安神之劑少許自催其睡否則一冰自殺矣玫瑰小築中爲屋十餘椽以一人居之固苦岑寂其地在野外并巿聲不之聞長日但聞禽鳥間以天風翦樹之聲而一冰頗安之不以岑寂爲苦惟念玫深時則亦立覺此玫瑰小築中有所欠缺猶人之有骨骼而無靈魂而此玫瑰小築之靈魂則伊人耳於是一冰時發幻想以爲來日方長行見最後之一日玫將翩然來此因日登高樓於夕照中引眸遠望如是者歲餘一冰之心已瘁於念玫顧欲置之弗念又不以爲可往來屋中則一事一物均足撩其念玫之思出至圃中而玫瑰已怒發花顔作姻紅尤與玫之玉層相彷彿一冰困甚立逃歸其家越數日始返然玫之據其心坎中者久矣雖逃至世界盡處亦胡能忘一夕一冰憶爲玫出閣之日中心尤痕苦不能自遺進安神一劑仍不能睡去寢處至玫齋中舉目四阪似在在留玫之小影心痛神亂立逃至樓下而樓下之一器一物亦一一玫也即之復不可得奔逐終宵則廢然歎曰嗟夫天吾守此中空之廢殿尚復何望徒自苦耳語次忽大笑起狀若癎作趨後廡取積薪置樓下書室中火之登樓入玫齋抱玫小影而臥明日人有過玫瑰小築者第見一片瓦礫白烟尚迷漫未散而圃中玫瑰猶向人作可憐紅也（終） 
長篇小說 
[社會小說衆醉獨醒（四）] [  瞻廬]  
　　富翁抽罷旱烟把信撂在一邊慢慢地說道照這麽說法也好勉齋才把屏住的一口氣吐了出來富翁又道勉齋還有一椿事須得與你商議勉齋挺直了身體忙問何事見諭富翁喝了一杯茶慢慢地說道我家西席趙蔭谷明年不蟬聯了這個消息傳了出去說也希奇便有許多敎書匠牽親帶眷尋門覓路捧着八行書到我們上來投靠我又不開甚麽醋坊大批的醋罐醋髮在我門前進進出出滿屋子都沾染了酸氣要我揀選别樣貨色件件都是内行惟有揀選這種酸溜溜的東西非但外行還要加着一個瘟字然面有一句揑門訣兜上門的貨色斷然不是好貨方才上門求見的又是一個子曰店裏失業朋友向我高拱手低作揖咬文嚼字歪纒了一會子我可不耐煩斬針截鐵般的回絶了他說這裏並不延請什麽西賓他才倒抽了一口氣揩着鼻尖蹣跚着脚步怏怏的走了勉齋你想可笑不可笑列位勉齋也是一個酸溜溜的東西聽着富翁嘲笑酸黨未免有些剌心然而問他可笑不可笑他却皮笑肉不笑的强笑了一陣富翁道我向來只道你是錦繡炭簍方才聽你的議論說女工罷工不成事實這句話却說得玲瓏剔透你不是錦繡炭簍竟是琉璃蛋了勉齋得此褒獎全身骨節輕鬆臀部上都開了笑靨（可是皮笑肉不笑）忙說承獎承獎不敢不敢富翁道明年孩子讀書的事須得與你商議你看怎麽樣好勉齋搔頭摸耳了一會子把那﹁怎麽樣好﹂四字車輪般的在肚腸裏打轉驀然間思索有得便恭恭敬敬的答道東翁依着門下的愚見長公子現在京師大學校肄業聲名鵲噪德業駢臻（是書記先生語）二十多歲的人居然在那最高等的學校裏讀書難能可貴欽佩莫名（又是書記先生語）次公子年齡雖幼也是可造之才明年旣不請西賓還是從早送到學校說到這裏只見富翁握着拳頭重重的在案上一拍道咦（句）富翁一咦哧得勉齋毛骨悚然連珠般的放出許多是字富翁道方才稱你聰明你如今說出這般話却又笨極不堪怎配喚琉璃蛋簡直是混蛋了一聲混蛋勉齋雖照例答幾個是字畢竟羞惡之心人人所有是是是的聲音帶着三分顫動（可笑亦復可憐） 
[自由談之自由談] [  鵑]  
　　近世科學之道大昌自然界之事事物物率可以人之巧思左右之入春多雨黯無天日則雖以科學家之能而卒亦無術以止雨吾知雨師有知必將掀髯大笑於陰雲之後曰吾欲雨則雨矣人其奈吾何哉 
　　世有能者請先爲吾止雨 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
紀載 
[一週間之金融調查（圓）]  
　　德國時局德國自軍人革命失敗後舊政府即自斯土加特返京同時共産黨崛起西陲組織勞工軍隊以與政府爲難此已誌前期增刊者也據本週内所得消息共産黨勢力益見張大萊源於西部威斯發利亞ＷＥＳＴＰＨＯＬＩＡ魯爾流域ＢＵＨＲＶＡＨＥＹ之工業重鎭而蔓延於北部漢堡ＨＡＩＮＢＵＲＧ基爾ＥＩＥ斯坦丁ＳＴＥＴＴＩＮ諸港及南部撒克遜邦之一二大城即柏林之獨立社會黨勞工聯合會亦皆與之携手勞工軍器械精銳所向無敵在西部魯爾區域者尤爲强盛政府軍均被擊退惟糧食缺乏恐不免於越境求食也 
　　柏林之巴安ＢＡＵＥＲ内閣先旣不能揭破軍人派之陰謀以圖消靡政變於未然繼復見迫於勞工之革命乃不得不掛冠而去繼之者爲前外交總長穆勒氏ＭＵＬＬＥＲ初巴安在任時曾與柏林勞工聯合會開始談判又欲親赴魯爾與勞工黨談判然皆歸失敗勞工之要求爲組織勞工内閣解散國防軍而代以勞工軍重要實業改爲公有諸條件新内閣對此條件不識能讓步否 
　　方柏林政府與勞工派談判和解之時巴黎方面突有德國武官數人謁見法總理米勒蘭請求協約國許可德政府派兵魯爾鎭懾勞工政府正式請求公文則由駐使美葉遞呈謂用兵二三星期秩序平復卽當撤退協約是否允許未可知也初對德和約第四十二條載稱劃來因河東五十基羅寗逹地爲中立區域不准德國駐兵設防魯爾流域適在來因河東五十基羅密逹内德國在本國境内用兵須求協約允准者蓋以此也 
　　勞工問題英國礦工要求增加工資政府令其先向煤斤管理員商議已誌前期本刊及礦工聯合會幹事部就煤斤管理員磋商則兩方所提工資相去太遠而卒歸决裂蓋礦工要求成人增加三先令孩童增加十六便士而政府則主張成人增加一先令六便士孩童六便士煤斤管理員之會旣不能妥洽首相乃召礦工領袖親與會商有所讓步聯合會擬在各礦區投票表决接受政府新提議或實行罷工之問題 
　　礦工工資問題猶未解决而倫敦車工繼起聲稱因每星期增加十先令之要求求得滿意答覆而將於四月三日夜半全體罷工籃開夏爾ＬＡＮＣＡＣＨＩＲＥ織工二十萬人亦有增加工資百分之六十之要求 
　　英國而外則二十三日西班牙京城電全國鐵路開始罷工二十七日南美巴西電該國有嚴重之罷工風潮地方擾亂不堪政府擬施嚴峻計畫鎭懾之云 
政事 
[吾國代表團爲廢除一九一五年中日協定事上和會說帖全文]  
　　日本之兩宣言書 
　　（十五）觀日本最近之兩宣言書即可以揭露日本之經濟政策矣關於漢冶萍公司之合同即所以表明是項政策之用意也其一爲和會日本代表松井氏所發表而載在巴黎最近發刊之某書中者其言曰﹃中國富有原料吾人（日本自謂）正需原料而吾人擁有秘要之資本可與中國通力合作開發中國之富源俾便吾人及華人之利用﹄ 
　　今日本外交大臣内田氏亦曾在正月間東京國會開幕時發爲演說主張是說曰﹃吾人應爲大規模的依恃中國富饒之天産以問吾人本身之經濟立足地位﹄ 
　　中國之意以爲中國之天産不能用以固日本之經濟立足地位亦猶亞爾薩爾洛林之天産不可用以固德國之經濟立足地位也 
　　第四類 
　　（十六）第四類中惟含要求一條謂中國承認不將沿海之港灣島嶼讓與或租給任何别國 
　　日本之注重此點所以表顯其目的在乎保障中國之領土完全也然其處置之方法照訂定之形式而言則日本似在中國所與約定不再侵犯其領土完全之諸國範圍以外者矣 
　　中國政府雖已竭力抗議此種含有危機且模稜兩可之程式而日本政府之哀的美敦書仍唯堅迫中國約定不將沿海港灣島嶼讓與任何别國 
　　第五類 
　　（十七）吾人最後將舉第五類中所包之要求七條矣當公衆對此七條加以注意時即爲日本所否認其後各大國爲二十一條要求事向日本探問而日本之覆牒亦將此七條删去不提此則無人不知者也 
　　日本在此第五類中要求中國政府承諾聘用日人爲外交財政及軍事上之顧問中國重要之警務應由中日兩國合辦中國應向日本購買一定數量之軍器（居中國政府必需數量之百分之五十或在此數以上）又在中國設一中日合辦之軍械廠其中應聘用日本專門技師并購買日本材料 
　　又在他條中要求中國軍隊應受日本有力軍事顧問之組織并指揮其軍械應用日本格式及日本所製者 
　　（十八）日本又在第五類中要求數鐵道線之讓與權然此要求苟或許可則將抵觸一九○八年三月六日之滬杭甬鐵路合同一九一四年三月三十一日之寗湘鐵路合同及一九一四年八月二十四日以南昌潮州計畫綫之優先權許予英國商家之成約故日本公使雖曾與英國方面磋商妥善而用種種方法力謀承受然中國政府則仍根據前述理由處於不能接受是項要求之地位也 
　　傳佈日本宗敎 
　　（十九）第五類中有兩條要求其目的在取得開設學校醫院寺院之土地及傳佈宗敎之權利中國政府對於是項要求發表重要之反抗蓋兩國之宗敎雖相同並無日人在中國境内傳佈宗敎之必要也同敎中之中日兩派必將發生疾仇疾仇之結果適足以造成無數爭端西國傳敎士所居與中國社會隔别至遠而日本敎士則將與華人同居一處兩國人民狀貌體態宗敎禮俗生活狀况無不相同則欲爲之區别并予以保護不亦難乎 
　　中國之所懼者尤在日本之敎士戴講道之假面具或竟從畢于與維持中國獨立不相容之政治運動也 
　　在福建省内之一外國 
　　（二十）第五類中關於福建省之要求一條當略加叙述蓋在日置益所接之最初訓令中雖謂其並非要求而爲願望而日本竟以哀的美敦書强中國之承受也 
　　福建爲中國各部最近臺灣島之一省臺灣島者以一八丸四至一八九五年不幸之戰事而割讓于日者也 
　　台灣離中國海岸尚有二百基羅邁當而日本竟根據於地理上密邇之理由以要求福建省之特别權利日本又復要求謂若中國乞助於外國資本而利用或開發其海岸線上之天然利便以爲海軍船塢軍用貯煤所海軍根據地及其他軍政機關之用則日本有權反對之 
　　日本對於福建之通牒其用意在要求中國允許一外國在省内建設海軍船塢貯煤所或其他軍政機關也 
　　日本代表在辦理此條交涉之談判中謂日本政府深信美國將用某種方式染指於福建藉此口實以證實其要求之正當 
　　留待將來交涉之意義 
　　（二十一）第五類之要求除關於福建者外皆暫擱置留待將來交涉即在日本所提哀的美敦書中亦不强令接受此眞確無疑者也日本之哀的美敦書將以結束二十一　之談判也其中力迫中國運依第一二三四　之　定　國　案略加修改而皆無關重大者也 
　　一九一五年五月七日日本遞致中國政府之哀的美敦齊聲稱帝國政府（日本）如在五月九日下午六時以前不得中國政府對於日本所提意見之滿意答覆則帝國政府將取其自視爲適應時局必要之手段矣 
　　第五類之暫行擱置留待將來交涉在日本政府似以爲對中國表示好意之左證然世人莫不知其以有其他强國之對日陳說而後有此暫行擱置之决定也日本政府未嘗不主張中國政府在答覆哀的美敦書時應切實宣稱第五類要求已暫行攔置留待將來交涉 
　　（二十二）自哀的美敦書提出而後凡日本政策之表露者莫不含有某種主義所謂留待將來交涉之第五類要求非他卽所以實行此主義者也 
　　克羅本斯基氏之證言 
　　（二十三）俄國駐日大使克羅本斯基氏ＫＲＵＰＥＮＳＫＹ曾發 
[法國新總統戴香納氏ＥＮＡＢＣＳＥＤＬＵＡＰ]  
　　戴香納氏於今年正月十七日被舉爲法國總統總統之職尊嚴而重要惟在法國其地位與權力祗若美國之副總統耳故願任之者極尟上届國會選舉之期告終時孰可當選猶未確定以克蘭彌沙氏之聲望與材能本應居此位惟渠實無意受之祗謂若衆意願余承斯乏者余不竣拒也然各選舉團體不願克氏之居斯職於是舉富有資望而權術略遜之戴氏爲總統矣克氏年近八秩戴氏祇六十四歲戴氏服務於公家已四十餘載爲衆議院議長者亦已多年著作甚富爲法國學院之會員實法國文化與政治界難得之人材也前總統卜恩開來已被選爲上議院議員（參看本增刊二十二期戴氏之略歷） 
[戴香納之父母]  
[戴香納夫人及其子女]  
　　電報兩通於其政府吾人讀此兩電卽可審知日本擱置第五類留待將來交涉之眞確意義矣此項電報自俄國外交部文書庫中覓得一九一七年十一月二十二日爲革命政府所發表第一電發於一九一七年十月十六日其内容曰﹃余曾詢問日本外交大臣外面謠啄紛起皆稱日本將以大宗軍械售與中國此事眞相如何彼答稱此訊良確且謂北京政府已允不將此項軍械爲攻擊南方之用然外相所言明指北京政府之諾言純爲形式上之聲明適足以證明此種售賣爲違反﹁不干涉中國内訌主義﹂之舉動此主義者卽彼日本亦曾宣言之日本之目的尤在取得供給中國全國軍隊器械之特權並使中國將來倚賴日本之軍械廠及軍需品此尤可以窺見者也估計將來供給軍械之價值可在三○○○○○○○日圓之譜同時日本有意在中國設一軍械廠以製造種種戰爭之材料﹄ 
[克羅本斯基之第二電]  
　　第二電發於一九一七年十月二十二日克羅本斯基任駐日大使之前曾爲俄國駐華大使一九一五年二十一條要求提出并磋商之時克氏適在任中故爲俄國外交家中之最熟悉中日事務者是電旣爲渠所發當然有至大之價值也 
　　克氏之電先言美國承認日本在中國特殊地位其結呆將促成俄日兩國問之誤解繼乃言曰﹃日本解釋其在中國應有特殊地位之趨向已漸顯露其意義若謂他國苟非先與日本交換意見不得在中國有任何之政治行動此其情形將取中國之對外事　依某種程度置諸日本掌握之下也（當日本併合高麗之前曾有一九○五年十一月十七日日韓條約之締結以高麗外交事務之管理及指揮權移交日本政府此則吾人　當追憶者也）至在彼方面日本政府雖亦承認中國之門户開放及領土完全主義而並不重視之日本不過以此諾言爲抄襲從前各國所予之保證重述一遍而不足以拘束其在中國所行使之政略者也是故美日兩國日後對此問題或將發生誤解非不可若之事也日本外交大臣在今日談話之中曾向余聲明謂石井大使在華盛頓所辦之交涉其所討論之要點非僅在中國某某部分許日本以特别讓與權而已實爲日本在中國全部之特殊地位之問題也﹄ 
　　日本與藍辛石井協定 
　　（二十四）克羅本斯基又在一九一七年十一月十九日發第三電於其政府其中指陳藍辛石井之協定承認日本在中國之特殊地位與特殊利益解釋此約必將發生誤解日本之若何觀察電中卽述明之克氏又稱彼曾詢日本外交大臣謂﹃君（指日外相）不虞將來美日兩國任意解釋﹁在中國特殊地位特殊利益﹂之條文而誤解即發生於此時乎﹄據日外相之答語可知其深信誤解之必將發生然彼以爲遇此時機日本當用效力超過美國之種種手段以圖尊重自已之解釋也（第二部完全文未完） 
[亞美尼亞之獨立運動]  
　　美人勃利斯ＢＬＩＳＺ生長於君士坦丁熟悉近東情形於其政治社會問題研究有年美政府委以調查近東問題之重任赴歐實地考察巴黎媾和會議開會時氏自亞美尼亞委員團處索得重要文件多種近著斯篇對於亞美尼亞之獨立運動及共與俄土之關係叙述至詳因亟譯之以爲研究土耳其問題者之參考 
　　今運動獨立之亞美尼亞統戰前土耳其俄羅斯波斯三國接壤處亞拉脫由ＮＵＮＴＡＲＡＲＡＴ四圍之地而言之也其地亦猶波蘭之爲三國所瓜分土得一○一○○○方英里戰前人口三七八八○○○人其中一四○三○○○爲亞美尼亞人其改歸土籍爲一四五一年事俄得二六一三○方英里戰前人口爲一○七二○○○其中一二九五○○○　爲亞美尼亞人一八二八年一八七八年兩次歸入俄人版圖波斯得五八七八方英里報亞美尼亞籍者一六五○○○人其見併於波斯爲一四七二年事全歸波籍 
　　由是以觀戰前之亞美尼亞乃一分裂之國而其人種亦已散漫難聚矣據一九一四年之統計除土屬亞美尼亞外土耳其境内戰有亞美尼亞人五二○○○○人除俄屬亞美尼亞外我國境内猶有蚈美尼亞人七五八○○○人而散居於印度埃及歐洲美洲者亦不下四五○○○○○人亞美尼亞人雖散居各地然其精神上之團結力未嘗泯滅政治上之組弹雖已銷亡然在高加索依區米特成ＥＴＣＨＲＩＩＡＤＺＬＮ之亞美尼亞敎會仍有指揮同族人民之能力將其全世界流徙無依之人民合而爲一以維持一無形之國家也 
　　由自治而獨立一九一四年大戰初啓時俄土地兩國境内亞美尼亞人所望者祗自治權而已惟有少數當一八八八年初在端士之熱乃華組一聯合會曰ＤＡＳＨＮＡＫＺＮＩＵＭ者專事運動獨立各地同族之附和之者甚衆及一九○八年土耳其革命後制定憲法承認境内異民族異敎徒在人民及宗敎政治上之平等權利泰半聯合會會員之在國内者乃深信少年黨之宣言而不疑暫棄其獨立之念而與少年黨﹁統一與進步委員會﹂之會員互相携手共圖造成一新而自由之土耳期焉然至歐戰初起時亞美尼亞人之政治地位仍無變更一九一四年八月俄國政府乃派逹許克ＶＡＲＥＮＴＺＯＶＤＡＳＨＩＫＯＶ親王蒞高　索鐵費利史ＴＩＦＩＩ亞人會議宣稱亞美尼亞民族苟能在戰期中竭其忠誠服役於俄國軍隊則俄政府俟戰事告終後願以自治權許予亞美尼亞民族亞人對此擔保初則疑之繼則受之當時入俄國後備軍者有一六○○○○人入義勇隊者有二○○○○人 
　　是月土耳其國内之聯合會會員亦開會於依酬勒姆ＥＲＺＥＲＵＭ大戲院未開會前土耳其﹁統一與進步委員會﹂之領 
 
 

Page 19

 
 
袖二十一人（是時土之政權在彼彼黨之手）與亞人接洽提出與俄人相同之條件惟是項條件含有極重要不同之點而此不同之點實與世界歷史極有關係者也土國除要求亞人在戰期中相助外並請其運動在俄之亞人起而反抗俄國政府亞人若能爲此者土人當爲之造成新邦統有取諸俄國之亞美尼亞一部惟此新邦當受土耳其之管轄土人之目的此項條年驟視之甚爲簡單而不知包含無限機械在内也戰事起土之少年黨雄心勃發以此次戰爭爲實行大回敎主義之良好機會彼擬聯絡九○○○○○○之波斯人三○○○○○○之韃靼人一一二五○○○之科次人ＫＵＲＤＳ二○○○○○○之喬治人回敎徒全數及聚居高加索各地與其利害有關之各族以抗俄國土耳其若不能與其治下之亞美尼亞人聯合反與之處於對壘地位則回敎徒之亞美尼亞人數兆將不能爲所利用矣反之苟能運動全部亞人與之聯爲一氣則在高加索一隅可造成一大多蘭尼亞ＰＡＮ－ＴＵＲＡＤＩＡＮ勢力以掣俄之肘俄戰於西而土人攻之於東固將疲於奔命矣 
　　論者謂亞美尼理問題乃解决歐戰最後勝負之大機樞也若全部亞人傾向於土而攻俄於高加索則俄在前半期戰期中萬不能在西歐方面有其已得之戰續而中歐諸國早可陳師西境以制協約之死命土耳其亦可無後顧之憂而以其全力禦南來之英軍矣土耳其對亞人提議之重要於此可見土人明知其重要故特遣有力之代表參與亞人會議初則動之以情誼繼則迫之以威勢并皆宣稱韃靼克司ＫＵＲＤＳ及喬治亞人已允與土聯絡若亞人特自外之者將處於四面楚歌之中孰得孰失亞人其自度之可也 
　　亞美尼亞人拒絶要求依酬勒姆之亞人會議毅然拒絶土人之要求惟同時聲明彼輩誓願效忠於土耳其帝國而服役於其軍隊中以助土軍之勝利欲求彼等慫恿在俄之亞人起而抗俄實非彼等權力中可行之事也亞人之爲此言有深意在焉蓋亞人旣不能獨立必依附强者以自存今其地位分居於俄土兩國由經濟敎育上之利便而言實爲計之最得者若全併於二者之一則將聽其摧殘而無可乞援矣故對土誓忠彼等所願爲者也勸令俄國之亞人抗俄自當爲其所峻拒者也 
　　土人被拒後怒氣勃發不可言喻蓋此國爲土國勝負之機存亡之關鍵也土人覆亞之念由此而萌而亞美尼亞爲東方之比利時者亦以此依酬勒姆會議中之代表捕者捕囚者囚殺者殺後復倡全屠亞人之議屠之不盡則將放逐之以期土境内永無亞人之踪跡也此其慘史世人日熟聞之矣而其痛苦實彼依酬勒姆之亞人會議自召之也經此變故後生存於土境之望已絶爲時勢所迫惟有脫土之覊絆以圖獨立也（未完）（通一） 
經濟 
[媾和後之歐洲經濟危狀]  
　　英國派赴巴黎和會經濟代表ＭＡＹＮＮＲＹＫＥＫＮＥＮ原著（至呆譯述） 
　　巴黎和約絶不言及恢復歐洲經濟狀况之方法如何使中歐失敗諸邦仍爲善鄰如何使歐洲新國鞏固其地位如何使俄羅斯復其原狀旣均未有規定即協約國本身經濟地位之如何增進法蘭西意大利混亂財政之如何整理新舊兩世界金融制度之如何改善亦未說明所謂四人會議者克勒滿沙氏惟毁滅敵人之經濟是務喬治氏祗圖有所滿足其國人希望之條件威爾遜氏以主持正義名顧於不公不平者亦無所矯正一言以蔽之袞袞諸公對於上列諸要題舉未注意夫以如此重要關繫先死存亡之歐洲經濟上根本問題發現於四人之眼簾前而竟未能喚起其覺悟亦可異矣四人之處决經濟問題視若神學若政治學若選舉上之詭計殊不知其前途危險力足以致歐洲於死命著者乃得請置巴黎會議與和約不論第就和與戰所致歐洲經濟上現狀述之則戰爭中不可免之結果與和平後莫能逃之不幸不難瞭然矣 
　　歐洲人口在世界史上素稱最密且生活程度較高即至今日猶有數部之人依然但圖目前者泰不顧日後貧乏者歐洲之人實不能獨立生活不能不有恃於他洲且其民多數聚居於工業中心當戰爭之前依各種組織而爲生僅足以度日其組織又薄弱而複雜其所恃者爲煤爲鐵爲運輸爲他洲所供源源而來之食物與原料自組織之毁損輸入之消失一部分人遂失其生活之源泉欲移植於海外乎則爲數甚多决非一二年内所能辦事外國亦不盡能容納是故目前最危險之景象卽歐洲人民生活之墮落不已或且墮至無可再墮而至於餓死如俄奥兩國即已逹於此點者也雖然人又豈甘死者往往以饑餓故昏迷失望發其狂妄之行爲勢之所至或且并從前殘餘之組織而毁滅之固有之文明而摧殘之以滿其私人之欲此誠最大之禍害吾人所亟應竭其知能互要聯絡以謀抵制者也 
　　一九一九年五月十三日藍超伯爵以德國經濟委員會之報告提出於和會此經濟委員會者專研究和約條件對於德國人民生活之影響者也其報告書有曰近六十年來德由農業國而變爲工業國爲農國能養四千萬人爲工國則養六千七百萬人一九一三年食糧輸入逹一千二百萬噸蓋德在戰前全國一千五百萬人均依海外貿易船海業及間接或直接利用輸入原料製爲商品以維持其生活又曰自戰爭以來國民生産減少向日殖民地剥削殆盡商船輸運與海外投貲均遭打擊而社會經濟亦大受影響德人不復能輸入相當之原料大部分之工業一致停頓益以糧食缺乏幾無以聊生以是因緣德國在短時期内决不能自供其數千百萬人民以麵包工作此數千百萬人即以不得航海貿易而絶其生路者也或者謂可以殖民海外不知一般國家均反對德人之移入而在較重要之國家爲尤甚是事實上斷難辦到者故果使和平條件實行必斷送德國數千百萬人民於死地戰時旣迫於海面之封鎖和後復困於荒歉之侵迫此不幸之結果爲日必不遠矣末又曰德以工業立國人烟稠密與世界經濟制度向有密切關繫輙需要大宗原料與糧食之輸入以維其生計今乃猝使其返於十九世紀以前之地位上述結果斷難倖免吾人未知抑誠懷疑協約諸邦果能見及此點否也簽字於和約者奚啻簽字於數千百萬德國男婦老弱之死刑判决書哉和約對於此報告書作何答語著者未聞其詳要之書中所稱確爲德奥現狀之實錄此爲吾人今日之根本問題至於國界問題與乎戰後列强均勢問題反不甚重要也稽諸往史饑荒之爲禍大而累及數世者固亦有之或以天災之劇烈或以人口之驟增不能供給其需要顧其情勢之嚴重舉未有如今日者耳 
　　歐洲今日嚴重之情勢可分三段言之第一歐洲本城生産之完全墮落第二運輸匯兌之毁滅致需要之物産無從輸入第三無力購買海外之尋常供給物 
　　生産量之減少不易訃算但决非少數揆厥原因蓋有數端曰俄匈内部之分裂紛爭劇烈無復已時也曰如波蘭捷克斯拉夫等新邦對於政府組織與其在經濟上之關繫初無圖中之飛機名維克司維美依革爾ＶＩＯＫＥＲＳ－ＶＩＭＹＥＡＧＬＥ司密司ＯＡＰＴＲＯＳＳＳＭＩＴＨ及其同伴三人駕之自倫敦飛至澳洲之逹爾文港ＰＯＲＴＤＡＲＷＩＮ途中沿留二十八日 
經騐而處置失當也曰全洲人民傷亡過甚再三徵調致有能力之工人大爲缺乏也曰以久於作戰故缺乏科學上之研究致土壤失其生産之功能也曰勞工方面迫於經濟生活心志搖惑不能操其恒業也抑右尤進於此者則頻年戰役大部分人民心身交疲而工作之精力亦復廢弛也因上述之種種原因失業者比叱一九一九年歐洲失業調查部報告無業之人蓋多至一千五百萬今得度此餘生者無非恃於繼續濫發之紙幣至在德國且嚇詐資本家以延其殘喘凡此皆足以自絶其生路而非短時限内所能澄淸者也以上爲霍華氏之言似尚不足表示今日歐洲之情勢著者請再舉一二以資質證歐洲全部之煤産較前減百分之三十顧煤者歐洲大部分之實業全部分之運輸制所恃以立足者也又據司泰令之調查德國食物報告德在戰前全國人民之食品自能供給其百分之八十五今則土壤生産減百分之四十飼養牲畜減百分之五十五俄在歐洲諸國中嚮稱富於積儲今亦以運輸之失其效能與生産之消失不免於饑餒之厄匈牙利不特飽受戰事上之種種騷擾且恰當收穫後猝遭羅馬尼亞之大刧奥國糧食尤爲缺乏所有積儲至著者草此文時殆將食盡此其統計雖不可詳要其事皆信而有徵者也 
　　抑卽使煤果可採榖果可穫矣而歐洲鐵路制殆已消滅仍無以轉運卽使物品可以製造矣而歐洲金融制殆已破裂仍無以銷售德國在戰爭中與降服後所受於運輸制上之損失最大顧其製造能力足以冋復原狀故影響所及尚不致如其鄰邦之甚如俄國雖無從知其究竟但所可確信者則其鐵路用各種車輛已全消滅今其生存上之根本問題卽經濟制度之擾亂又如波蘭如羅馬尼亞情勢亦未必能佳夫近世工業之發展與否幾悉以運輸之便利與否爲斷况恃以爲生者實居大多數則時至今日其欲圖存難矣至在鄉村居住者果猶能恃其農産以爲生然亦無過剩以供城鎭之需且城鎭之民以缺少輸入原料製造停止亦無出品以與農産交易是故鄉村之農人尚得苟延其殘喘而城鎭之工人則旣無原料即不能製作旣無製作即無以易食據霍華氏之約計歐洲人民需恃於輸入品以生存者不下千萬嗚呼危矣 
　　著者今請續述歐洲今日之金融矣或者謂立寜氏嘗宣言毁滅資本家制度最善之法莫如强姦金融政府以繼續濫發紙幣之手段乃得没收其人民重要部分之業産而在人民仍無所覺其秘密多數人貧斯少數人富矣此種政策進行穏固信爲均産之要著然而剏爲此制者大發横財則受其害之中下社會遂認彼輩爲眼中釘矣紙幣之濫發旣繼續不已金融乃逐漸墮落而債主與債户間永定之關繫製成資本家階級之基礎者完全推倒此其手段蓋不啻如賭博與刼掠也不幸在戰爭之後期各交戰國以缺乏經費故乃亦效鮑而維克之政策雖今日戰事已畢泰半猶有實行此卑鄙之手段者不特此其受迫更甚之各政府則且指揮公衆以反對彼輩所嫉惡之利益者此利益者之一名詞以廣義言之卽資本制中之中堅分子卽構造資本家社會之原質彼輩當物價飛漲時利用機會逹其快發財之目的果使以後物價繼續增高其購有存貨與擁有資産者不免依然製造其利益戰後政府乃利用嫉惡此輩者之心理誘之以肆其攻擊倣李寜之所策進一步以致其死命不知利益者乃物價升漲之結果而非其主因也旣濫發紙幣使金融制受劇烈之打擊今又益以公衆之排斥利益者十九世紀之社會與經濟的秩序遂以重見於今日雖然縱之易而收之難恐戰後政府亦正無術以善其後也 
　　吾人從可知歐洲資本家階級方面之危險矣其自十九世紀以來工業上之勝利卽一二年前萬能之主宰一旦悉歸鳥有此級人民之恐慌怯弱至今殊甚其在社會上之地位失其信心徒爲恐嚇者之魚肉此在英國二十五年前並不如是即美國亦不然從前資本家自信頗强信其在社會上之價值信其業産之可以永存信其金錢萬能之權力今則凡此等等無非來多方之侮辱攻擊或斥爲强暴之德國人或斥爲守財虜夫彼口衆寗復能敵則惟有忍氣吞聲割其所愛以收回若輩之惡感蓋今日之資本家已屈伏於恐嚇者之下寗自殞滅寗不再操其所有之利益與其所自造之政府與其壓力以有所爲從歷史上言之社會秩序之擾亂未有各今日之甚者也在西歐各政府如柯而慈如喬治乃思發展其政治上之手腕遏滅此禍亂然而行見革命接踵而起其爲害當更甚於俄羅斯茹毛飲血哲學家之不爲也歐洲金融制度之壞至今日而極各交戰國不惟不知借或徵其所需之債或稅乃恣意濫發紙幣以救其窮奥俄匈三國所發最多至言海外貿易完全失其價值波蘭之馬克每枚僅值美金三分奥之克郎且不及美金二分然猶無人過問德之馬克用兌美金每枚值四分而弱歐洲東南諸國殆無不如是意國金融現在整理中顧仍未及從前價值之半法國幣巿值且不等即現金亦有折扣此種金融之在海外雖不免操縱由人而在國内並未失其購物力即俄國亦且如是蓋此爲國家合法幣之一語深入其國民心中確信其必有一日至少能回復其向日一部分之價值也彼輩以爲有是幣卽有是值雖一時消失固無懼耳此種心理全爲政府所維持蓋政府爲保持合法紙幣之購物力起見乃制爲法律以規定物價故雖農民亦願積儲其無價值之紙幣也然而以法律之力規定物價間接以保持紙幣之僞值並非善法此中正含毁滅經濟之種子足以絶其最終供給之源泉蓋人民究非易欺者彼見作一工受若干值之紙幣乃以此紙幣不能購其所欲得之物而此物之值本與其所作工之值初無二致彼即恍然於此中眞相不復願爲人作工是故本無是值而欲强其有不但足以減少生産終且消失交易之能率顧使政府竟不用法律規定物價一任其自然則物價卽可飛漲爲平民購物力所不及而騷亂立見蓋紙幣之害如是其黑幕之揭破無日矣抑以法律規定物價以救濫發紙幣之害不知其爲禍於海外貿易尤爲不可勝言不論國内情形如何海外金融必且瞬息返其常度結果必致國内外物價失其平輸入依世界巿揚之匯兌率則已逾於本地之金融價值以之轉售於國人又須略减總不免於折閱决非一般商人所能任不得不仰求政府之補助今歐洲全境之麫包補助金卽其一例也 
　　大概歐洲今日之危狀可分二類一以海面封鎖故而國外貿易斷絶者二由協約諸國代其墊付輸入之值者著者請以德代表第一類法意代表第二類而分述之 
　　德國現有紙幣倍於戰前每馬克僅及當值八分之一今世界巿值已較前倍增論理德國國内馬克值亦應較戰前增十六倍至二十倍然而竟不然雖物價奇漲而馬克值較之戰前第增五倍蓋非增加工值恐一時無有再增之希望要之德國經濟之再造當恃以輸入業之復活但此事進行有兩種難點第一爲輸入貨值高過於德人之購物力從前以爲海面封鎖一旦解除外貨卽可源源而入以是故竟成虚望第二因德商如依照世界巿值購入或賖入商品以轉售或原料以製造然而國内馬克值如此其低經營所入是否足以償其資本殊不可必故咸踟蹰而莫前後者之困難最不易爲人所注意今後三月六月或一年中馬克之值如何尚難預言德商爲保共信用名譽起見即有人能賒給其多量之貨但其以後是否能轉售於人以其所入追還前債毫無把握故亦非所願蓋今白之德國誠無海外貿易之可言也 
　　法國發行紙幣較戰前增六倍法郎價值較戰前短三分之二以其墮落尚未過於其所含之眞值此其情勢所以較勝者因其大部分之入口貨至今尚未付值但由英美二國代爲擔任也此時外援旣已將絶則其最要之圖惟有求輸入輸出之平蓋法國現在内部經濟及共價值之未失其平足以維持紙幣與國外滙之關繫者全恃於輸入之過於輸出但此種情形不能經久除降低其人民消費之標準外甚難防免未來之危險然法人生活獨高雖暫時降低亦必引起社會之反抗與不滿意也 
　　意國情勢與法國不甚懸殊其發行之紙幣多於戰前五六倍立拉幣值僅及從前之半故欲提高意幣價值實較法國爲難且意國所受無形之損失如其移民海外者之匯入欵與各地來游者之消費軍興以來無不銳減奥國分裂在意國又失一極重要之巿場意國之運輸與原料輸入向來每恃外人方今世界物界飛騰意國仰人鼻息尤隠受其虧因此諸故其情勢甚爲嚴重而其入口過多之危險亦不亞於法國 
　　法意兩國政府濫發紙幣致與國際貿易失其平衡其害不可勝言要皆度支竭蹶無所彌補有以致之法英兩國在歐戰以前其絶大之度支收付本僅足相抵法國無實質上之勢力爲之後盾尤爲困難迨戰釁旣啓實逼處此則惟有出於加賦之一途英國由每人九十五法郎者而增至二百六十五法郎法國則僅由每人九十法郎者而增至一百零三法郎蓋法國人民反對加賦甚烈也夫法國戰費大於英國而所加賦反較英國爲少則其當時之窘迫不問可知今雖停戰矣然收拾殘局恢復舊觀所費亦且不資預算每年支出决不能少於二十二千兆法郎而收入方面則依然如故卽就一九一九年論稅收已不能及支出之半以後當益無以相抵法國財政當局束手無策無已惟有取償於德奥之賠欵同時又販賣其戰爭材料及過剩之美國貨不過此亦僅足以濟一時眉急過此以往益難措手卽增發法國銀行紙幣亦不能補救也吾國度支較勝於法當戰爭時其財政當局亦較善於羅掘加賦頗高然一九一九年十月之衆投票其首相猶且致函選舉會歷述財政上之困難曰國庫支出三倍於收入曰國有産業如鐵路如電報如電話均大受損失曰麵包貼費在政府每年巳損失百萬而人民猶未能饜足曰出口貨值第及入口貨四分之一或五分之一曰國債每月增一百萬立拉曰軍費仍較開戰後之第一年爲大夫法意戰勝國之度支尚且如是則其他交戰國之情形亦可想見試觀德國據其一九二○年度預算皇室經費聯邦經費地方自治經費共需二十五千兆馬克稅收不足十兆而賠欵尚未在内也至於俄國波蘭奥匈之度支亦不論矣凡此皆濫發紙幣之害實皆戰爭之結果總其危險不特使歐洲不能增進其輸出以償其所需輸入貨之值並且毁滅金融上之信用無從貸得工作資本以振起其滙兌率抑尤有甚於此者其人民處此流離時代貧乏饑餓相逼而來其始猶能堅忍以待旣而忍無可忍精力消亡希望滅絶乃發爲狂妄之舉動而歷來社會之繫維悉以解紐於此時也有人焉大聲疾呼曰如何可以滿其額如何可以復其仇如何可以快其意則且攘臂而響應不復問其合法與否合理與否俄國之鮑爾維克卽利用此心理耳殷鑒不遠能無懼乎 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
