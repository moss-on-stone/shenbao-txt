# 1934 - 92 - 4908609

 

Page 1

 
 
[不加郵費] [  申報館主人啓]  
　　中國剏興郵政後本館郵寄報紙悉照舊章乃外間屢有人來相告謂售報人已增價發售實則本館自貼郵費並不准向購閱者多取分文凡各埠經理報務之人務須仍照定章發售此布 
[古今圖書集成减] [  圖書集成局謹啓]  
　　本局新印古今圖書集成一書除股印之外多印之晝歴經售出現已所餘無多本局因急欲結帳擬將所餘之書减價出售每部計九八規元二百兩是書間有誤釘處刻已查準補釘完全賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[論本報所紀奇女子事]  
　　去歲本館曾論中國女子人人宜讀書識字又推廣其說著其利益并擬中國宜設女學校開女科第定女法律又論宜令女子習醫以重産育先後均已登報及閱本月初四日報紀奇女子一事略　據江右采訪友人函述有康姓女家住百花洲畔幼失怙恃與湖北石姓女郎隨某西婦赴美國入塾讀書不數年升至大書院所習天算格致諸學無不融會貫通旣而二女喟然曰般稱不爲良相願作良醫我輩雖不幸作女子身豈不能潛心醫學以倉公術活斯民乎遂一意習醫數年通其奥竅考試輙列前茅西人爭相延視且圖其小影列之各日報中一紙風行萬人瞻望去歲二女偕返中華年已各近花信一時士大夫羣相推許多贈以聨額者近聞粤東梁卓如孝廉擬創中國女學堂延二女主臯比并授泰西醫術云本館執筆人乃肅然起敬額手稱慶曰今而後中國婦女可不僅以中饋女紅畢乃事进没多少聰明才智矣夫天之爲道陰陽相生地之爲道剛柔並重人之爲道男女對律易有交易變易不易之理家人卦象所謂男正位乎外女正位乎内未嘗言正位乎外者不與内事正位乎内者不與外政也禮記多漢儒臆說乃有内言不出外言不入之文是殆知不易而不知交易者至於春秋之義扶陽抑陰亦本漢儒解經在聖人初無是語自是以降中國婦女遂視同玩物等諸廢人下至唐末五季而纒足之風以熾大家婦女束縳桎梏幾於終身不能出户惟小家婦女間有不纒足者或有代爲男子所爲之事人情勞則思逸則淫是以婦女蕩檢踰閑之事出这纒足者爲多至於不讀書識字使婦女無友朋山水之樂則中國之通病而又不僅在於纒足矣若醫之爲道通乎性命神農以之爲古皇歧伯以之爲良相乃今人例諸小道委諸庸流雖國家有太醫院之設祗備内廷供職未聞以醫學振興天下雖各省府廳州縣皆設有醫學正科訓科等官往往精於醫者不屑充當更何能　醫學倡導其類况夫産育一科爲人倂第一關頭乃中國習女科者不與收生反以責諸愚蠢老媪第致貽誤而不知悔則曰命運使然嗟乎命運固何憑哉夫以中國禮教这邦素嚴男女之别誠不能如西國之以醫生理産則何如令婦女習醫而任此事卽不能如西醫之專精要之其勝愚蠢老媪則已遠矣今江右楚北康石二姓女郎之崛起所謂豪傑之士雖無文王猶興者歟所謂天地靈秀之氣不鍾於男子而鍾於婦人者歟嘗謂女子之體較男子爲弱而女子之心則較男子爲靈是故一切勞力之事男子任之婦女或未能分任而一切勞心之事則婦女爲之必過於男子何也女子之氣靜靜則能察物理女子之性柔柔則能體物情以之習醫啊爲相宜蓋醫之爲學斷非浮躁鹵莽之人所能爲亦斷非剛暴粗淺之人所能爲其事最與婦女相近試觀婦女所習組織各技並無書本理解而窮工極巧男子或不能及又觀婦女之柔媚宛轉者近之自然移情可知以此等質性若使之讀書識字其聰慧未有不過於男子者更使之習醫其專精亦未有不過於男子而高出俗醫幾倍者假令梁君此舉非成虚語則從此中國億兆婦女皆不置諸無用之地而且能使醫道昌明可使中國四百兆之人民同登壽域矣其造福爲何如卽爰樂得而書之以爲他日左劵 
[諭旨恭錄]  
　　二月二十五日奉旨刑瓿郎中定成著准其一等加一級交軍機處記名以道府用太常寺寺丞桐壽太常寺贊禮郎廣隆俱准其一等加一級記名照例有陜西葭州知州邊祖恭著准其卓異加一級仍註册回任候升河南祥符縣知縣孫叔謙著回任准其卓異加一級仍註册候升前湖南鶴峯州知州呂品律著准其開復原官照例用欽此○二十六日奉上諭載信等奏工程情形重要請派大臣查勘一摺慕陵慕東陵寳城寳頂及應修各工著派堃屾前往敬謹查勘奏明辦理片併發欽此 
[本館接奉電音]  
　　昨日淸晨京師飛電傳來上諭一道敬謹譯登○三月初三日奉上諭嵩崑奏考核屬員分别舉劾一摺貴州鎭遠府知府全懋績潔已愛民器識遠大恩州府知府恩綸精明穩妥措置裕如正安州知州張上珍善政宜民在任有聲黃平州知州瞿鴻錫盡心民事裨益地方天柱縣教諭王維洛品學兼優勤於訓迪鎭遠縣教諭王珙琳年富學優課士得法以上各員均著交部從優議叙候補知府李樹人心術不正得止有虧候補千總彭宗鴻不知檢束藉端需索均著卽行革職該部知道單併發欽此 
[請添電綫]  
　　天津采訪友人云俄華道勝銀行董事璞科第君近因辦理東省鐵路事宜呈請總理各國事務衙門添設電綫以便傳消遞息商辦事宜呈内大旨謂鐵路新訂合同定於今夏開工所有工匠人等不日漸將抵境如勘路購料擡運木石各項宜於適中之地立局駐紥約在齊齊哈爾地方乃爲相宜將來商辦鐵路之事皆應禀承聖彼得羅堡總局今擬在齊齊哈爾至海蘭泡中國原立之電杆增添新綫一條其水路於黑龍江俄界水綫之内亦添一條惟專達鐵路工程之事並不干涉商電及别項外事請早爲覆准以期於開工之先添設齊妥不悞要工等情不知總署允准否也 
[使節過津]  
　　專使英國慶賀大臣張樵野星使蔭桓蒞滬日期己登前報昨得天津采訪友人手翰云二月二十七日午後星使秉節抵津以招商局爲行館王𧃍帥督率所屬文武迎至火車站跪請聖安二十八日𧃍帥讌之於海防公所叅隨各員皆與焉二十九日十二點鐘時星使傳諭起節各營勇就車站列隊恭送槍砲聲震耳欲聾所有奏調隨　人員銜名列後總理衙門刑部郎中顧肇新兵部郎中錢紹楨户部郎中瑞良兵部員外郎曾廣銓禮部主事羅鳳萍閻内　記名道梁誠候選道陳昭常總理衙門繙譯官補用直隸州馬廷亮 
 
 

Page 2

 
 
[委騐砲臺]  
　　香港循環日報云粤西龍州界連越裳地當重鎭是以上特命蘇子熙宮保移節駐守其間惟是山嶺叢雜道路紛歧苟非擇要建築砲臺難資控制曾由宮保親蒞五羊與譚文卿制軍面商防守事宜制軍深韙其議允撥欵爲建築砲臺工料宮保旋回防所查察地勢經營結搆於兹三載大工始慶落成遂遵例咨請制軍委員察騐制軍卽札飭候補道蕭文峰觀察馳往騐收蓋觀察當分防前山時於此項工程逐經考核故制軍量材器使以收指臂之效也 
[示禁軍火]  
　　廣東海防兼善後總局廣東等處承宣布政使司廣東等處提刑按察使司爲出示嚴禁事光绪二十三年正月初五日奉兩廣總督部堂譚札開光緖二十二年十二月二十一日承淮總理衙門咨開光緖二十二年十一月二十一日日斯巴尼亞國瑟署大臣照稱呂宋海島逆賊滋閙本國外部大臣電囑與總理衙門商定辦法嚴禁軍器火器等類由中國海口海岸等處運往呂宋海島允准辦理等因前來本衙門查軍器火器販運出口接濟隣邦賊匪本應查禁兹旣准日國駐京署大臣照稱前因鈔錄往來照會咨行貴督查照迅卽出示嚴禁軍火出口運往呂宋並飭各海關嚴密稽查如有販運軍火出口往呂宋者卽照約章認眞辦理是爲至要黏鈔照會一件等因到本部堂承准此查販運軍火向于例禁至火藥大小彈子砲位鳥槍並一切軍器等類槪不准販運進出口各國條約亦有明文承准前因除札雷瓊道惠潮嘉道亷州府出示嚴禁並劄各關稅務司嚴密查拿外合就檄仰局卽便會同廣東布按二司遵照准咨事理迅卽出示曉諭嚴禁毋違計黏抄照會等因奉此查販運軍火出口向于例禁此次呂宋海島逆賊滋鬧所有一切槍砲軍火器械等項自應嚴禁出口運往呂宋地方以杜接濟除移行外合卽出示曉諭爲此示諭軍民人等一體遵照倘敢故違定卽嚴拿按律懲辦决不姑寛其各凛遵毋違特示 
[革舉釋回]  
　　上海縣已革舉人童迥妄控學師宣廣文案經大憲提省委員質訊童始無辭甘認誤控具結由首府詳請臬憲批示後童仍管押長洲縣刑房其姜承烈等七人則收待質公所嗣因童兩次報病魁太守批飭長洲縣王芸莊大令提騐屬實各情歴紀前報兹悉王大令提騐後據情禀覆始蒙魁太守諭准其就近覓屋取保醫治至本月朔日臬憲吳亷訪批飭首府准將童及姜承烈等分别保釋銷案想童當卽作歸計而姜等亦得脫除訟累遄返梓鄉從此安分讀書不再作迥不由人之事事則經此小懲大誡安得謂非汝福乎 
[闈廠被毁]  
　　廣州博聞報云粤省　商革退後各子廠所收潮州府謝教尙未派淸至惠州府所投之銀亦久不璧返前經投票者紛紛向索幾至釀成事端嗣由各廠標貼長紅定期二月二十八日開派至期投票者均携票至鋪中收取祗永興隆一廠如數付之其餘俱緊閉重門家無聲息至八點鐘後稠人畢集良歹不齊更有無賴之徒從中附和一聲狂喊衆手齊擎始則磔石以投繼更毁其門户蜂擁而入先將永生財廠檯椅窓扇各物槪行搗碎瓦面桁桷亦被擊穿繼而永元亨永兆昌永忠信永連元永利貞永如意永泰來永吉祥各廠亦以次而及毁拆無餘始猶衆怒激生但毁器物俄又匪徒叢集乘勢取携於是謾駡聲毁擲聲　鑿聲搬檯聲邪許聲喝彩聲聲聲相應人如山海壅塞路途附近街鄰均閉門防範太平街機器水龍急將瓦面噴濕以防種火幸各人祇向闈姓廠洩其公忿並未累及鄰家惟永忠信廠與經綸行會館毗連有匪徒藉端滋擾竟將後壁擊破竄進會節圖刦守者寡衆不敵攔阻末由急向西營防勇報知當塲拿獲搶匪五名復由安勇拿獲手持洋槍之搶匪一名解回營中聽候詳辦是日也自朝至於日中　第七八鋪上九鋪下九鋪及打銅街水脚等處蟻隊蜂羣絡繹不絶如銜蘆之雁毁室之鴞其被磚瓦所擲破額者有之傷足者有之探囊剪綹者亦多混迹其間迨至廣協營弁曁南海縣董明府親臨彈壓發出硃諭衆始如鳥獸散否則其禍不知伊於胡底矣晚間第七八鋪及附近各街栅一律關閉各更練復在瓦面巡緝以防意外之虞明府硃諭曰照得闈姓廠旣欠爾等之銀届期未還無怪爾等不服現各該廠房屋拆者旣拆物件搬者旣搬皆不爾咎惟街坊鄰佑均無干涉爾等萬不可稍相騒擾所有樓陣亦多相連萬不可任意拆卸致或波累隔壁倘敢有違定卽拿究爾等咸屬明理之人此時搬拆旣畢亦可各自回家聽候本縣查拿欠債之人務獲嚴究以爲爾等出氣爾等亦可無憾矣切切毋違特示 
[粤中獲盜]  
　　香港循環日報云邇者傳述海珠緝捕營張都戎有會同管帶肇慶輪船梁千戎廣協左營李鶴琴都戎林積臣守戎督勇八十餘名往順德大洲海口憑線緝獲海盜四十一名一事細訪顚末始知此夥海盜橫行已久刼案如山前月曾行刦龍江鄉渡舟掠去土絲綢綾等物約値數千金報案後尙未破獲有會被盜夥擄禁勒索數百金者遂恨之次骨某日偵悉盜黨七十餘人分駕拖船泊於海口相機肆刦遂赴海珠營禀報張都戎恐兵力單薄難奏膚功卽密商李都戎等人各選幹弁悍勇會同掩捕適盜船三艘纔行刼某商舶得手派出黨羽押駕一船載運贓物往别埠發售只留四十餘匪駕二拖船寄椗要道以伺機緣迨肇安破浪而來盜覩衆健兒身穿號褂手擎槍械猶以爲偶爾經過爰裝作商賈模樣好整以暇睨視其旁弁勇出其不意躍登盜船盜措手不及俯首就縛搜其身畔懷有手槍船面各置砲四尊因卽一併押解至省不待刑求卽供認刦擄多案蓋罪惡貫盈早已天褫其魂矣 
[訊有端倪]  
　　靑浦縣屬金澤鎭已革汛弁杭炳垣縱令汛兵王三大沈阿二勒逼民人吳成忠投河身死控經趙展如中丞委松江府就近訊理前已疉誌報章昨得松江采訪友人手椾云二月十八日晚陳蓉曙太守親提推勘耆民楊某訴稱吳家所煮牛肉確係謝老忠所　沈王二汛兵見而垂涎槜之而歸相約在某處煮以供膳并婪索洋銀四圓錢四千文由某甲偕之去取維時錢確在沈手中俄被甲與王悉行騙去迨案發後甲憂懼成疾業已身故王亦在逃至與縣差串詐洋銀一百圓雖有是言究無其事沈見質證鑿鑿俯首無詞太守叩以　革弁之事楊稱副爺仗姊婿之勢作事荒唐兼欲向各烟館加收陋規以致輿情甚爲不洽太守頷之遂退堂 
[甌江火警]  
　　本月初十夜更魚三躍温州南門外吊橋下裕豐水果行失愼熊熊之光上燭霄漢一路警　亂鳴遠近各處水龍風馳電掣而至本郡文武各官均親臨彈壓幸其地尙近河道運水較便封家姨亦未助虐僅燬裕豐及恒豐店面併某紙店三家俄卽撲滅查其起火之由蓋緣是日裕豐主人延僧啓建道塲將畢卽在屋後天井内化紙因紙札過多致將紙灰飛上樓窓延燒積薪以致不可撲滅是誠咎由自取也 
[登州海市]  
　　烟臺采訪友人云邇者雪消土潤野曠天晴駐烟嵩武軍逐日合操以免技擊生疎致干咎戾海防營雖經裁撤所有酌留護勇亦皆操演如常○膠州所屬靑島曾有某員由天津前往察看地勢於是民間喧傳大吏將修築碼頭開闢通商口岸實則蜃樓海市類皆結撰憑空也○食鹽一物自客秋後迭經增價今春每斤貴至大錢十五六文說者謂上年奉天積潦鹽灘被水所衝全賴東省寗榮運往接濟今東省産鹽之處亦復一片汪洋是以其價頓高玉屑銀砂等於踊貴也○臬司毓廉訪於正月二十六日出省二月二十七日秉節蒞烟臺二十八日較閱各營伍槍砲打靶二十九日合操大陣 
[上海官塲紀事]  
　　湖北巡撫譚敬甫中丞蒞滬後於前日附招商局新濟輪船入都陛見本埠印委各員均詣碼頭恭送各營亦列隊江干鳴槍致敬○浙江藩憲遴派王廖二委員押解餉銀若干赴都交卸昨日兩委員乘坐小火輪船督解道經滬上停泊美界蘇州河内天后宮前嗣卽飭丁持名片至上海縣請派差看守黃大令卽飭差役多人至舟次嚴加看守○前晚專使英國慶賀大臣張樵野星使乘馬車往法界招商局金利源碼頭送湖北巡撫譚中丞北上昨日下午一點鐘時復命駕謁前臺灣巡撫邵筱村中丞聞星使定於此次美國舊金山皇后公司輪船由　開行時乘之前往古已總理禀官余易齋方伯亦乘是船赴任 
 
 

Page 3

 
 
[續記小車夫閙事後情形]  
　　小車夫加捐緣始及閙事情形昨已詳細訪求綠登牘矣前晚各國領事官齊集浦灘總會中商議派定時刻地叚令團練兵分駐各要隘以免再生事端其中以德國團練兵扼守雲南路跨洋涇浜之橋十下鐘時衆流氓蜂擁上前盡情囉唣守橋兵一聲暗號各團練兵聞聲而至衆流氓猶躍躍欲試團練兵作迎擊之狀衆流氓遂懼而遁入法租界躱避空屋中團練兵入屋搜尋始如鳥獸散至於前日蜂擁入城奔入上海縣署環向黃愛棠大令籲恩者大令就花廳開　　番命各退去祗傳開設車寓之周竹山李大祥王復林張言序王信保張文耀張旺扣包載卿沈金鰲及受傷之周高羣黃渭章張揚扣等十二　研訊竹山供稱小的係南通州人大祥供稱小的亦南通州人復林言序同供稱小的等江北某邑所轄俞東塲人文耀供稱小的亦俞東塲人信保旺扣載卿金鰲同供稱小的等皆南通州人大令問爾等是否皆車寓主答稱是問小車每輛値價若干答稱購自崇明通州諸處每輛祗洋銀三圓數角上海則須六圓或七八圓問各夫車之車皆自備否答稱或租或自備問租車一輛每月租價若干答稱月給租錢二三百文然車捐並不在内問爾等每一寓中計有車夫若干名答稱時來時去無一定之數惟來住者每人月收錢二百文亦有二百餘文者問工部局所收車捐向章每輛每月若干現加若干答稱向章每月每輛捐錢四百三十五文現欲加錢二百文但各車夫每日奔馳食用尙患不敷何得每月多出二百文之捐欵萬不得已始約齊輟業投大老爺案下籲恩大令謂本縣已將爾等情形禀明道憲大人諭令三日後候示爾等何故有違憲諭至租界中釀成禍端同稱小的等所開車寓本在租界之外寓中各車夫仍營業如常無奈租界中各車夫紏約再三不得不助之抗捕且各車夫偶一爲他人裝貨卽被若輩行兇今日小的等欲投案下候示行經外洋涇橋畔見有小車一輛滿載猪油由南而北問以何得貿然負約正在口角之際突有某號印捕前來不問情由將小的等毆擊小的等反毆之捕急吹號呌俄有乘馬掛刀之西捕飛馳而至用刀背亂砍以致傷及多人其時人數甚多得將其馬拉住捕卽從馬上躍下倉猝中跌仆於地小的等卽上前奪取其刀連印捕裏頭之紅布一條同呈察閱大令問以後如何答稱自此捕跌仆後通班西捕卽四面圍裹任意毆人小的等手無器械只得拾取磚石亂抛問磚石在何處拾得答稱拾自法界某作塲中問當時毆傷西人若干名答稱人多手雜刻已記憶不淸矣問爾等被西人毆傷若干名答稱小的等亦不知其細惟高羣渭章揚扣三人身有傷痕自後聞捕房中鳴鐘告警未幾浦江所泊兵船亦升砲集衆卽有兵官督隊馳至各人見勢不佳遂紛紛逃逸大令曰此事自有地方官料理爾等何得粗蠻若此事已至此諒西人必不甘休爾等將若之何隨令仵作將高羣渭章揚扣傷痕祭騐仵作報稱小的騐得三人額角等處均有微傷大令命家丁取封傷藥敷之裹以布條復傳洋涇浜二十五保三圖地保曹福卿詰問曹保禀稱當起事時小的並未目見後聞捕房鳴鐘聲兵船放砲聲急出探之則西兵已齊集洋涇浜左右車夫皆逃避無蹤而總會門前西人皆站列彈壓大令問爾知西人之受傷者若干名車夫之受傷者若干名禀稱小的不知惟聞有車夫若干名被巡捕拘入捕房管押問爾知捕房管押之各車夫名姓乎禀稱小的曾赴捕房詢問捕房中人皆不肯言至於道路傳言皆謂途中如有小車夫成羣滋閙西人定欲開槍轟擊凡有因而斃命者一槪不理然亦祗得諸謠傳也大令飭役持名片送高羣渭章揚扣三人赴仁濟醫館療治復諭竹山大祥等曰爾等今可出外傳語衆人安分守已靜候核示切不可聽人唆弄至租界中結隊游行如敢故違一經被西人擊死實與本縣無干如衆車夫再有滋事等情亦惟爾等九人是問復閱禀詞問李春四張仁元二人何在言序聲稱仁元係小的之弟因受重傷已送入某處醫院求治矣春四則不知去向大令令一併退去旋入内室與屠興之别駕密商然後偕至道轅面禀一切並將竹山大祥等所呈佩刀紅布呈閱劉康侯觀察飭回本署大令遂與别駕會銜出示曰爲出示曉諭事照得本廨本縣據小車夫周竹山等聨名禀稱身等在租界推車度日按月每車捐錢四百文情形已極困苦現在工部局又議加月捐錢二百文萬難措繳生計將絶命若倒懸禀乞援救等情據此查租界小車依此爲生者人數衆多終朝辛苦所獲微資僅敷餬口原捐爲數已鉅若再加捐該車夫等實力有未逮據禀前情業經會銜禀請道憲照會租界領袖總領事轉飭工部局暫停加捐爾等須知外國官董亦皆仁慈爲懷曾設善堂醫院到處濟人足見愛恤窮民不分中外爾等在滬謀生諒有聞言至爾等窮苦情狀無力加捐旣經道憲照會總領事官爾等應各靜候官長示諭不行聽人聳通恃衆生事致于究辦合亟剴切曉諭其各凛遵毋違特示大令又出六言告示曰照得小車加捐有關爾等生計業已禀明道憲會商領事計議務各靜候示遵切勿聚衆滋事爾等各有身家毋得以身嘗試倘有匪徒煽惑查出定于咎戾此前日事也至前晚七點半鐘時駐滬各國領事官先後入城赴道署拜會面商一切事宜至昨日各團練兵扼守如故美兵則與第一隊團練兵守虹口捕房英兵船水師及英兵則守英租界各處法租界並無法兵可調由俄兵艦統帶派水師守之各小車夫猶三五成羣行街市然皆懾於兵力不敢鴟張當西員在總會集議時江海關道劉康侯觀察上海縣黃愛棠大令英界讞員屠興之别駕亦在座旋由領袖之德總領事商諸各國領事官及工部局董瑪禮孫大羅四諸君暫緩加徵捐欵俟三閱月後至西歴七月一號始每輛加徵錢二百文觀察諸員乃分道而返重復出示張掛以安人心迨昨午前九下鐘時别駕方升坐英界公堂訊案包探張阿五解送小車夫王毛芝張阿福張阿二張阿三蕭羅來張福羣任海三等七名禀稱昨日伊等見米店小車載米二石行經蘇州河畔卽將米及車推入河中是以拘請究辦某米店夥王雲生投案申訴前情王等同供稱小的等因工部局加捐以致輟業適見此店仍用小車故向阻止别駕乃商諸衛繙譯官然後著押候再行訊奪旣而包探秦少卿又解潘全生李阿二朱茂生至案禀稱昨日伊等在四馬路及浦灘隨同滋事是以解請訊究别駕亦著留候訊辦午刻有一小工肩荷竹竿植立二洋涇橋之畔守橋兵疑亦小車夫之類向之追逐小工飛奔入法租界中守大馬路泥城橋之印度巡捕三人肩荷洋槍闖入橋邊門黏華洋彚報館之屋内强索臥具高臥堂中屋中人勸令出門堅不肯聽不得已投報捕房副捕頭聞信而來將三印捕大加申斥法捕頭亦派出西捕各執軍械巡綽洋涇浜一帶想不致再起波瀾矣 
[信船遇盜]  
　　本月初二日上海正源全盛永泰豐林仁記協興福潤永和等信局將所收銀信打疉成包載送盛澤湖州南潯等處次日駛至靑浦縣境張市堰初四晨甫過小毛湖突有盜匪五六十人駕船五六艘呼哨一聲將船中洋銀烟土搶刼罄盡聞所失約値四千金之譜想須報請地方官蒞勘飭查矣 
[丈量灘地]  
　　虹口二十三保二圖居民陳泰元有漲灘一畝有奇坐落下海廟附近近爲督委丈量委員許太守寳書查悉遂於昨日午後同弓手書差人等傳到地保徐士義帶往丈量俾得入册升科免致仍前朦混 
[責賠修]  
　　前日報紀南市萬裕馬頭某豆麥行購得豆餅雇夫挑放馬頭上適馬頭新築土尙未堅力不能勝以致蟄陷昨日馬路工程委員朱森庭明府漙地甲及挑夫頭目某甲訊問判令各笞責一百板並責令甲出洋銀二十圓作修理之費 
[幾攖衆怒]  
　　英界大馬路小菜塲於去歲攺造至今尙在打椿每日由工部局洋人在彼督工昨日午前十一點鐘時小工某甲在木架上工作誤將鼻涕落在洋人帽上洋人怒甚喝令下架卽時扭住用棒毆擊致甲頭破血流衆小工見之咸抱不平相率停工與之爲難洋人見勢不佳避入巡　房衆小工尾隨其後人多語雜聲勢洶洶後經捕房派捕送洋人出外始得乘車而去小工旋亦星散 
[法界停公]  
　　昨日禮拜二公界公廨訊案之期因蘭繙譯别有要公會議遂飭丁咨照捕房並告知讞員鄭景溪大令將捕房應訊各案暫停一期 
 
 

Page 4

 
 
[會訊棉花案略]  
　　美商茂生洋行主投該管領事署控華商韓子廉不交所定棉花美總領事佑　于君據情函致英美會訊公廨讞員屠别駕飭差至奉賢縣境關提韓至案昨日偕衛繙譯官詰訊茂生行主投案訴稱去年向韓定購棉花五百包先付洋銀五百圓未幾韓卽托故避匿並不交花而自下花價甚昻須請照數追繳韓供茂生行主向小的所定之棉花由小的向董衡甫所開花行内轉定洋銀亦卽轉付與董現在董之花行已倒閉以致無貨可交願將所收洋銀照付茂生行主稱旣不交貨須算還行中受虧之銀在百餘兩蓋定貨時行中只知有韓並不知有董也别駕與衛君互商良久謂此案旣由韓出面與董無干今旣無貨可交著押候措銀料理 
[上海縣署瑣案]  
　　喬有夫控學生陸虎行等不聽教訓將伊辱詈一案前日黃大令情蔣壽林刺史升堂提訊喬有夫供稱武生於壬辰年入學陸虎行湯子奎於光緒二十年至武生處習學弓箭當時言明每月修金及貼飯食共錢六千文以後共曾收過陸虎行洋五元湯子奎洋八元　欠無著曾投法華司控告蒙斷洋十八元給武生不料陸等信旁人之言將武生痛駡是以控案求斷陸虎行供稱年二十五歲本地人至喬有夫處習學由殷義生舉薦共祗半年已付過修金十五元並無駡伊之事求察湯子奎供稱年二十四歲餘供與陸略同刺史以陸虎行等不應辱及師長本當重照姑念無知從寛免究著當堂向喬有夫服禮並斷償修金洋十五元限五天内繳案給領○高得海控曹瑞華盜葬棺木等情一案前日亦由蔣刺史提訊曹高氏供稱丈夫已敌公公曹正成去年被高德海拆毁墳墓以致積憤成病現在情願遵斷遷移曹錫香供稱年二十八歲高氏是小的之嬸母現請斷結高德海供稱小的前經遵斷另劃餘地一角給高氏安葬棺木不料氏違諭未葬庽再明供稱德海是兒子現求斷結陳　連供稱是地保實係高氏違諭仍將棺木停放田中刺史判令仍照原斷限期著唐高氏將所有棺木搬去後給領搬費洋七十元了案○前者李意明控惡丐陸阿福趙阿四周阿妹等毆傷伊夥經黃大令集訊責押在案前日亦由蔣刺史提訊趙阿四供年十九歲嘉定縣人父母已故家者嬸母小的貧苦無聊以致爲丐毆傷李意明之夥自知不是求恩陸阿福供年二十一歲川沙人家有堂伯下次攺過不敢毆人矣周阿妹供十七歲川沙人毆傷李惠明之夥失手所致實出無心現求恩典刺史訊得陸阿福等兇毆屬實未便從寛著釘鐐收押攺過局 
 
 
 

Page 5

 
 
   
 
 

Page 6

 
 
   
 
 

Page 7

 
 
 [G 
[補身牛肉汁　補身牛肉汁　華英大葯房]  
ＭＥＡＴ　ＭＣＥＴＨＥＳＨＡＮＧＨＡＩＤＩＳＰＥＮＳＡＲＹ 
上海華英大葯房凡蒙批發格外公道認明　　　庻不致悞 
[第一確騐龍涎戒烟丸]  
龍涎戒烟丸 
夫海内戒烟方藥林立欲求靈方實難其選或暫止癮終不能斷脫癮或素無病戒則反生他病戒之不脫服之無益其患更深焉本舘精考此患搜求醫方不用烟膏烟灰以積烟之困秘選良方良藥以除烟之害若服此丹不卽思吸烟無庸戒口自然癮除不寒不燥無苦無艱更覺身體壯健開胃精神戒絶後永無弊病倘不見信祈試小瓶所費有限便知靈效確非誇言欺世也大瓶半元小瓶洋二角半　廣東鹿芝舘分設上洋老巡捕房對門 
[効有可觀]  
男兒久憂無子非歸咎於風水卽諉之於天地生成而不知寡慾多男成語可證賤體少年欠健琴瑟懶調隨後堅心服梁愷悌堂乾健坤順兩丸半年之久確有可徵先後兩獲豚兒皆藉此丸之力僕人微言輕只得登報以謝萼華周聯芳拜啓 
[十二開彩請發財亦中]  
英四月票全張十二元分半四開照算條頭六角半批發公道兼兌紅票法馬路 
[號单已到]  
英三月份對號單已到是月經本行沽出大小彩更多請來對號兌洋此佈長崎普惠利行啓 
[種德園馳名丸藥]  
廣東種德園龍涎香戒煙丸 
竊思戒鴉片烟之法亦不少但叅究戒斷癮永無後患必須服王道藥矣盖王道藥以龍涎香犀牛黄爲最各家名目雖同此二味極貴重之品龍涎與魚涎犀牛黄與牛黄其功力差天淵之隔製藥者自問存心買者未知無從分别本園主人志在濟人非圖射利實事求是選用正龍涎香犀牛黄配合麗參鹿茸苓草于术沉香貝母桂心佐以良藥挑選上等道地精工監製呑服此丸功力甚大除頑痰化烟癪開胃潤顔寗神壯體不寒不燥戒後翻覆食烟毫無傷身或遇病不便吸烟服此丸頂癮亦如食足烟一般倘心胃氣痛痰喘瘧疾呑服兩三粒立能見效　大瓶洋五角　小瓶洋二角半　另有參茸戒烟丸每瓶洋一角　上海老巡捕房對面廣東種德園各項膏丹丸散藥酒藥油發售 
[老式補身牛肉汁]  
本堂自運外洋老牌圓黑式瓶補身牛肉汁照本批發以廣招徠每瓶一元二角五分如各埠購去寄售者每小箱裝六瓶計洋六元上海五福弄口京都同德堂白 
[保康水險公司]  
啓者本公司帳房現遷移至四馬路新關後街長藥里第四衖内如各　寳號賜顧保水險者不拘早晚均請送至長樂里本帳房或各分行照收蓋印作實特此奉告 
[廣東趙同春堂馳名龍涎香戒烟丸]  
同春堂戒烟丸 
此丸能以少制多以奇制勝應效如神包易戒斷内用犀牛黃以去頑痰龍涎香以化烟積正大山人參北鹿茸以培元而補氣其餘术茋苓草等藥則熬膏去渣取其精液而爲丸是以丸少而力大易减又易戒服丸後如食足烟之精神且能令其聞烟反厭而心引不生頓悟前非轉覺戒烟之爲易耳其初戒也開胃提神固無痰喘燥泄半戒則人肥氣壯盡除枯槁顏容戒斷後轉弱爲强更喜腎元復固是誠戒烟之最善法也卽未戒者閒服亦可除痰隨時尤能頂引無烟引者氣痛痰喘畏寒瘧疾夜夢遺精等症服丸二粒立效如神大瓶洋五角小瓶洋二角半單料洋一角　上洋老巡捕房對門開張分設杭州鼓樓灣開張江西温州山東蘇州鎭江無錫蕪湖發售 
[新法奪標]  
泰西照像家爭奇角勝是故照像方法日異月新疊出不窮去年新創數種金類紙張可保千秋不變小號亦於客秋踵行新法糜費千金此後凡來我耀華照像者皆永垂不朽也　亨達利對門耀華照像啓 
[有隆號啓]  
本號新到織花絲絨超等各色企頭大呢柳條閃色點子海虎花素絲絨時式洋花邊珠邊廣東茛綢雲紗夏布廣洋雜貨俱全外處函購原班回件貨眞價實以廣招徠此佈上海抛球塲南首 
[美孚洋行]  
美孚洋行ＤＥＶＯＥ'ＳＰＡＴＤＪＵＮＥ２２，６３ＢＲＩＬＬＥＡＮＴＯＩＬＩＭＰＲＯＶＥＤＦＡＴＤＪＵＮＥ２８，６４ＰＡＴＥＮＴＣＡＮ 
美孚老牌煤油質淨色淸貨均上品久已馳名海内近有無恥華商私將老牌原罐在瑞記碼頭翻裝俄國下等煤油充作老牌字號發售希圖漁利本行東洞悉此弊禀求會審公堂立案經屠别駕出示嚴禁以杜效尤謹錄原示於左欽加四品銜調辦英美租界會審事務正任江寗府南捕分府加一級記功二次屠爲 
出示諭禁事照得外洋貨物來華均各取有牌號外人不得假冐前因華商以低貨冐牌朦混歴經本公廨分别罰辦有案茲又有華商恆隆盛號假冐德富士牌子出售火油據美商美孚洋行控經傳訉具結并據美孚行東以尚有同安昌等亦售賣假牌火油聲請示禁前來合行出示諭禁仰商民人等一體知悉自示之後不准冐牌出售火油及各項洋貨如敢故違一經查出或被吿發定提究罰不貸各宜凛遵毋違特示光緒二十二年　正月　二十三日示 
[經賣頂上各種油漆]  
ＭＡＮＵＦＡＣＴＵＲＥＲＳＮＯＤＮＯＬＳＮＯＳＡＲＥＲＯＴＳＤＴＡＤ·ＢＥＬＬＢＲＡＮＤ 
ＲＲＯ　　　ＤＤＮ　　　　ＳＴＯＤ　　ＳＯＮＳＬＯＮＯＯＮＷＡＤＦＭＡＲＫＤＥＮＶＩＮＥＬＩＩ　　ＲＤＯＩＬＱＴＵＲＰＤＮＴ　　Ｅ　ＡＲ　　　　ＲＤＷＤＨＯ　　　　ＰＡ　　　　　ＰＤＯＶＲＳＶＡＲＮＤＨＥＳＮＤＲＳＥＳＵＮＤＮＤＯＳＤ　　ＷＮＤＦＬＥＡＤ　ＮＯＤＣＣ　ＯＵＲＤ　　　　 
啓者本行今在上海經理英京倫敦臺維公司所造鐘牌馬牌頂上之油及漆賜顧者請來面議可也此布寳源洋行啓 
[推盤聲明]  
上年開設米廠河街洽大煤油店於今三月推盤沈君執業更換洽大興記嗣後往來銀錢貨物一切槪與洽記不涉恐未週知預佈漢口洽記啓 
[萬國公法會通]  
是書由總理各國事務王大臣直隸總督王夔帥批閲後命分繕數部發交各處中外交涉事務衙門以備存查内載萬國公法各國界限通商條約行船章程以及進口出口各貨税例等條分門别類簡析詳明爲時務中萬不可少之書茲已印出百部每部計碼洋六角實洋四角凡紳商欲購者先覩爲快上海三茅閣北塊飛鴻閣啓 
[穆天興貢縀莊]  
南京分設今移英大馬路集賢里口石庫門内本機元淺貢緞批發門市零剪元靑斜條天靑套披馬褂等料其價劃一槪歸洋碼照批格外公道如蒙賜顧請來此佈 
[飛影閣畫報出售]  
吳友如先生所繪後坿滬粧仕女續無雙譜百獸圖等每本洋五分躉批格外從亷三洋涇橋緯文閣書莊代售　　 
 
 

Page 8

 
 
   
 
 

Page 9

 
 
[英界公堂瑣案]  
　　包探秦少卿解竊取陳根海家烟槍之賊犯王和生請訊陳投案　稱王本與小的同事昨日至小的處閒坐乘隙竊取烟槍王供稱小的係浙江寗波府屬某邑人流落此間飢寒交迫以致冒死犯竊尙乞開恩屠别駕判令遞回原籍贓給還失主○包探何瑞福禀稱昨日小車夫肇事時有江守山者携帶匯票一紙在巡捕房前觀望被綹手汪仁寳伺間竊取適爲小的所見因之拘請究懲江訴稱被竊匯票計銀七百餘兩今幸查獲求准領回汪供稱小的係浙江湖州府屬某邑人向操洋貨業貪小犯此尙乞原情别駕判令管押一月期滿後遞解回籍○包探趙銀河解在途拉客之野鷄流倡黃李氏龔傅氏請訊二倡同供稱小婦人等家在寍波舟山埠甫至滬上賣倡不識此間規例以後决不敢到處飛翔矣别駕判令交官媒管押三日 
[法界捕房紀事]  
　　小東門外某客棧前日有金陵客甲乙二人來棧寄宿同住一房云是營中健兒來滬公幹帶有佩刀一柄翌日甲因事出外乙將所帶衣服物件席捲一空而遁甲回棧後疑爲棧夥某丙行竊向之追索棧夥不服與之口角將甲扭赴捕房并呈佩刀一　捕頭命將乙丙兩人押候解送公堂訊究○三茅閣橋南首松茂火腿店内連次失竊火腿報捕查緝前晚上燈時偷兒某丁又來竊取店夥當塲拘獲送入捕房押候堂期解訊○前日太古碼頭扛夫某戊與同行某已口角將己頭顱擊碎血流如注巡街捕見之拘送捕房捕頭命將戊押候究辦己送醫館療治翌晨捕頭因原告不到將行兇之某戊申斥一番命械足至十點鐘從寛釋放○庚辛二人素來相識一日庚向辛借行布皮馬褂一件擅質洋九角花用昨日在途遇見辛向索衣無著將庚扭控捕房庚稱向辛借洋辛將馬褂給伊質錢捕頭命押候贖還馬褂釋放 
[美界捕房紀事]  
　　浦東人謝某向充塡泥工頭近因某處乏泥遂雇數船至百老匯路浦灘偷挖前晚正在畚　兼施適爲工部局某工人所見立卽扭交四百八十八號華捕拘入捕房捕頭令押候商諸工部局中人再行核辦○昨日有鶉衣百結口操吳儂膩語之某甲挈一男孩至北蘇州路沿途瞻顧四百五十八號巡街捕見孩啼哭不休向之盤詰云見此孩失路故欲送返其家捕恐有别情一併帶入捕房捕頭令將孩暫留候其家屬認領○竊犯陳司太前曾解送公堂經屠别駕訊供枷責遞回江北某邑邇復潛來試其故技昨日行至西華德路東張西望適爲四百五十一號華捕所見扭送捕房捕頭令押候解送公堂禀請嚴究○元芳路居民王咸全有一東洋車日前停在門首一轉瞬間忽已不知去向因卽據情投報捕房昨經包探查知車夫紀阿三所竊爰拘紀押候吊出原贓解送公堂禀請懲辦○蘇州道士張某投捕房報稱前晚飭香工某甲挑送懴牌等物至西華德路東王家宅某姓家設道塲行經僻靜處突有小流氓數輩將甲推倒攫物而逃求爲查辦捕頭卽派包探查明再核○前晚崑山路某木作小工施天鳳陳阿三串竊作中木料負之而逃行甫數武卽爲三百九十七號巡捕所見攔住盤詰直認不諱遂卽一併拘解捕房捕頭令押候懲辦 
 
 
 

Page 10

 
 
   
 
 

Page 11

 
 
[光緒二十三年二月二十五日京報全錄]  
　　宮門抄○諭旨四道錄前○二月分選單○御史王奏爲請飭整頓宗室覺羅官學摺○黔撫嵩奏爲籌欵添建火藥庫片○漕督松奏報湖河水勢情形摺○蘇撫趙奏報鎭江關收支華洋稅鈔數目摺○都統祥奏察哈爾總管三年期滿循例奏聞摺○二月二十五日禮部宗人府欽天監正紅旗値日無引見○承侯由白龍潭回京請安○會章請假十日○珠爾杭要續假十日○吳廷芬請假兩個月○文煥高賡恩預備召見○順天府奏京師得雪三寸有餘○召見軍機文煥高賡恩○二月分選單小京官翰林院典簿關峻雲南舉知府山西澤州陶家騶江西甲知縣江西崇義周仁壽浙江監江西進賢陳慶緩浙江附四川興文李盛東湖北廪山西孝義蔡鋆江西監廣東開建郭占熊直隸廪甘肅會寗謝元洪浙江甲安徽建平彭伊才廣東舉甘肅文縣韓景琛浙江監直州判甘肅秦州曹學詩恩貢吏目貴州鎭寍何葆宸浙江監巡檢吉林雙城廳張懋修浙江供事典史甘肅西和聶丙辰山東監平遠邱洪均山東監○○江南道監察御史　王廷相跪奏爲培才之計宜自近始請將宗室覺羅官學酌量變通以資整頓而廣甄育恭摺仰祈聖鑒事竊惟建學所以育才經邦必先固本國家良法具有美意豈右以惇崇之典糜實欵而循具文近來宗支繁衍而人才未多良以官學廢弛之故查兩翼宗室覺羅官學培植宗親體制最重歴時旣久積弊滋深雖近十餘年來迭經前大理圭少卿英煦前順天府府尹周家楣奏請整頓大都有名無實卽以宗學論自光緒十九年加撥辦公銀每學每年一千二百兩乃加欵之初卽有以總管尅扣經費訐訟之案其徒供中飽可知每月兩課名爲新章第循故事依然學生常不到學教習並不入館豈足以資作育其覺羅官學廢弛尤甚殊負國家親親之至意恭查雍正三年宗學初建上諭有云如果學習有年文武兩途有幾人成材則朕心喜悅如獲奇珍此學之設爲不虚矣聖訓煌煌期望如何肫懇豈意因循至斯臣惟政無積久而不敝法以有則而可行今欲責令嚴密督課不能以經費不給爲辭第該學生分旗散處不便往來日久必仍疏懈溯嘉慶十三年有奏請八旗各立宗學者以建舍繁費議未准行而特奉增添學額認眞教習之諭旨由今而論不須建學却有變通之法竊觀八旗官學自奏准攺章整頓以來規矩嚴整官無曠廢欵無虚糜士風日形彬蔚大學士徐桐任事最久與前後各管學大臣悉心經理成效昭然查旗學現章准咸安宮官學生附入讀　立有額限至課期仍赴本學考試功夫較密可以仿照擴充辦理若令宗學生分附八旗官學肄業以資觀　每學别立一齋酌定額數卽由宗學　送其教習仍用考取舉班充膺每月照舊在宗學按舊考試至繙譯騎射皆照舊由宗學訓課以存建學體制如此變通則事歸實濟人才自必振興至覺羅官學亦應酌量仿照變通擬請飭下宗人府與各管學大臣詳議妥籌定章辦理現在培才之計籌議多方而如宗裔如八旗本　攸關需才尤急本根固則枝葉乃附以生旗學旣有整頓則培植宗親尤爲今日急務不可不量爲變通也臣愚昧之見是否有當謹恭摺具陳伏乞皇上聖鑒謹奏奉旨另有旨欽此○○嵩崑片再查前准工部咨開光緒十九年十一月二十四日奉上諭薛福成奏各省建造藥庫宜空曠寥廓之區以昭愼重等語火藥爲操防要需儲藏宜格外愼密在各該督撫酌核情形相度地勢擇空矌僻靜之處妥爲存儲等因欽此當經轉行司局遵辦在案嗣因前修藥局庫房無多火藥爲操防要需不能不陸續添製寛爲籌備以濟應用復飭司局添造藥局以資存儲亦在案兹據善後總局藩司邵積誠臬司李希蓮糧儲道黃元善詳稱遵查藥局地基最難選擇迭次派員採勘未得地勢相宜今據委員禀報　得拒局西北五里許有鯉魚田壩上水田一坋大小十五坵週圍約一百六十餘丈以之建造藥庫四面村莊皆遠相去省城三里取藥存藥均　便捷田邊有麒麟洞泉源水溝四時皆不斷流就其來源開掘濠溝一道週圍八十八丈寛二丈二尺深一朮濠岸用石灰鑲砌庶無坍塌之虞濠内基地週圍七十九丈基中建庫之處用石砌台平地高三尺石台上用窰磚砌庫共建庫房十六間約可藏藥四十餘萬斤以局造火藥計之足敷存儲内地面築三合泥用煤火煆煉成磚俾好安置藥箱方免潮濕庫房上用石板鑲蓋再用石灰安瓦以防滲漏統庫砌窰磚内圍墻一道高一丈六尺墻外留更路一丈又加外圍土墻一道高一丈前面開一總門安砌橋梁一達濠外濠外橋頭修建瓦房七間中間作爲藥庫外總門兩房作爲看守員弁及勇丁住房統計磚瓦灰石木料工匠田價等項共實估工需銀七千七百六十餘兩理合詳請查覈奏咨俾得及時興工以昭愼重等情前來除批飭該司局籌欵建修並咨部查照外謹附片具陳伏乞聖鑒謹奏奉硃批該部知道欽此○○頭品頂戴漕運總督奴才松椿跪奏爲謹將光緒二十二年十二月分湖河水勢情形恭摺具陳仰祈聖鑒事竊照光緖二十二年十一月分湖河水勢業經奴才於十二月二十九日專摺具奏在案兹查十二月初一日起至三十日止洪澤湖長水三寸現存水四尺四寸高郵玉馬頭落水三寸仍存水四尺五寸揚軍廳所屬各汛落水三寸至一尺不等淮軍廳所屬各汛落水一寸其寳應汛以上及裏河徐軍廳所屬各汛長水一二尺至四尺五寸不等上下游堤埽工叚一律平穩除仍督率道廳等隨時防護外所有十二月分湖河水勢情形理合查明繕摺具陳伏乞皇上聖鑒謹奏奉硃批知道了欽此○○江蘇巡撫臣趙舒翹跪奏爲鎭江關第一百四十五結期内徵收華洋稅鈔及支解數目繕具淸單恭摺仰祈聖鑒事竊照鎭江關徵收稅鈔截至一百四十四結止疉經按結具奏在案兹據署鎭江關道曾丙熙詳稱自光緒二十二年八月二十五日起至十一月二十七日止第一百四十五結期滿共徵洋商船進出口正稅銀四萬八千六百五十八兩零進出口半稅除存票應行提存銀三千七百三十七兩零計不敷銀一千二百七十五兩零子口半稅銀四萬三千二百九十五兩零華商船隻進出口正稅銀二萬九百八十四兩零進出口半稅除存票應行提存銀三千六百九十六兩零外淨銀一萬六百六十五兩零華船鈔銀五百九十六兩零洋商正稅内提解部庫四成華商正半稅内提解部庫五成二厘華船鈔内三成解交總理衙門其餘七成提交總稅務司收用以上徵存各項稅銀除開支司稅經費鎭江關經費委員薪水各卡司事巡丁薪水工食傾鎔火耗出使經費並解户部京餉蘇屬息借商欵及軍火提價銀兩等欵外連同上結存稅共實　銀六百六十三兩零盡數撥入是結洋藥厘捐項下湊還息借商欵所有歴借未經提歸洋藥鹽稅等銀仍俟下結再行分别歸欵造册詳請具奏前來臣覆核無異除將原册分咨總理衙門曁户部查照並令將是結徵收船鈔及洋船往來各數目造册送查外理合會同通商大臣兩江督臣劉坤一核繕淸單恭摺具奏伏乞皇上聖鑒謹奏奉硃批該衙門知道單併發欽此○○奴才祥麟依崇阿跪奏爲察哈爾總管二次三年期滿又値六年任滿循照例案恭摺具奏仰祈聖鑒事竊據察哈爾正紅旗總管棍都散保詳稱職於光緒十六年九月二十三日補放察哈爾正黃旗總管於是年十一月二十七日到任之日起扣至光緒十九年十一月二十七日初次期滿詳蒙代奏奉硃批毋庸來見欽此欽遵在案嗣於二十二年二月間奏請調補察哈爾正紅旗總管自十六年十一月二十七日補放察哈爾正黃旗總管接任之日起扣至光緒二十二年十一月二十七日二次三年期滿又値六年任滿呈請具奏前來奴才等恭查道光十二年正月間欽奉上諭向來盛京五部侍郎及各省將軍都統副都統城守尉總管有年班輪替進京之例嗣後著自到任之日起扣滿三年奏請陛見毋庸年班進京欽此又查中樞政考内開察哈爾總管六年任滿並無事故者秉公考察出具考語咨送兵部再加考騐帶領引見等語今總管棍都散保二次三年期滿又値六年任滿可否送京陛見並出具考語送部引見之處循照例案具奏請旨恭候欽定所有察哈爾總管二次三年期滿又値六年任滿緣由理合恭摺具奏伏乞皇上聖鑒訓示遵行爲此謹奏奉硃批著來見欽此 
 
 

Page 12

 
 
[光緖二十三年二月二十六日京報全錄]  
　　宮門抄○諭旨四道錄前○二月分教職單○大臣長奏爲搜捕松蟲一律凈盡摺○東撫李栓爲報銷製造火器銀兩片○又奏報收支土藥稅釐數目片○粤督譚奏揀員請補副將摺○二月二十六日兵部太常寺太僕寺廂白旗値日無引見○載瀛假滿請安○溥善李端棻前往東陵請訓○鳳鳴由西陵回京請安○謝雋杭謝授雲南曲靖府知府恩○克王請假　日○倫貝子續假十日○麟中堂請假十日○潘炳年李桂林預備召見○兵部奏派演放水師砲位派出志公色楞額○召見軍機溥善李端棻謝雋杭潘炳年李桂林○皇上明日辦事召見大臣後至頤和園皇太后前請安後駐蹕○二月分教戰單教授奉天府要秉直宣化拔甘肅甘州余鏡淵蘭州浙江處州黃以周寍波湖南永順盧傳輝寳慶俱舉江西南康熊拜昌瑞州湖南岳州謝池春衡州廣東高州崔其濓廣州俱甲正諭直隸東光郝金策順天長垣王景源河間河南睢州黃金瀛陳州湖北沔陽蘇鴻藻武昌廣東番禺羅海雷州俱舉訓導山東蒲台蕭永芬登州陜西城固郭述熙西安甘肅會寗史炯平凉廣西武緣李奇芳南寗隆安王治淸平樂四川江油楊鑑成者俱挨河南林縣李潯開封甘肅秦安謝敬熙鞏昌江西東鄉劉裕謙建昌南豐朱廷英撫州廣西義寗盧玉鑫梧州俱舉廿肅西和田士正蘭州優湖南瀏陽楊歸儒永綏廳歲復諭湖北光化萬敬修武昌拔湖南新田朱禮尊澧州廪四川蒲江廖文瀛叙州廪復訓直隸滄州趙蔚然奉天廪山西聞喜田秉釗汾州附湖北武昌楊履亨荆州挨鄖陽魯鍾濓襄陽廪沔陽劉賓興荆州挨雲南浪穹喻思禹臨安舉○○奴才長萃英年跪奏爲搜捕松虫一律凈盡恭摺仰祈聖鑒事竊奴才等前因附近陵寢儀行各樹搜捕完竣並接辦情形於正月二十一日恭摺奏報二十四日接回奉硃批另有旨欽此並准軍機大臣字寄光緒二十三年正月二十三日奉上諭長萃等奏附近陵寢儀行等樹株搜捕完竣並接辦情形一摺覽奏均悉所有儀行各樹株雖經次第搜捕惟樹身皮内根下及草脚石𥕕伏虫甚多亟應逐層搜拿以期盡絶餘孽仍著長萃等體察情形認眞設法辦理毋稍鬆動將此諭令知之欽此欽遵旨寄信前來跪聆之下彌深感奮維時分發兵役招募民夫等　業有規模惟後大山北面一帶民夫旣不肯往兵役又不敷分撥因商同奴才文瑞設法抽調外汛兵六成計七百餘名以爲搜捕後山之用自正月二十日起奴才長萃會同奴才溥齡奴才麟嘉督飭八旗禮部内務府兵役一千二百餘名搜查南路自景陵五孔橋南孝陵七孔橋北由東而西由西而南凡定陵神路以北孝陵神路以東並昭西陵惠陵儀行各樹次第搜捕至正月二十九日一律完竣自二月初一日接辦孝陵神路以東海地樹株由西而東由東而北繞至景陵妃園寢後山之後五花嶺東南止隨地按株並草根石𥕕悉力搜查雖地大樹多而伏虫較少是以搜捕較速至初四日一律完竣自初五至初十日復由定陵至景陵將附近之儀行各樹細搜一過委悉一律凈盡擬自十一日令兵役人等各歸本陵予限三日自行查騐明確出具凈盡甘結以專責成奴才英年會同奴才文瑞督飭緑營兵及陸續調齊之外汛兵共一千七百餘名搜查北路自五花嶺起由東而西至定陵西山麓止凡後山南北兩面樹株同時搜捕並前年溝羊腸峪深䆳之處徧行搜查至二月初二日一律完竣另撥兵二百名揀員帶領赴龍洞峪一帶搜查四日而畢初三日涉河而西由松樹溝歴黃花山帶子峪車道嶺杳花山直抵城子峪逐層搜捕至初六日一律完竣當時緑營兵分撥各叚予限六日令其會同本叚汛官自行查騐明確出具凈盡甘給以專責成其招募民夫千有餘名自定陵神路以南孝淸神路以西歴蟠龍嶺王家峪一帶出西便門由𢳠牛山歴西峯口岔道子九道洞至大紅門外隨地搜拿奴才等輪流前往稽查至初六日一律完竣招募民夫當卽遣散計自正月初六日接辦至二月初十日所有各陵儀行樹株海地樹株及後山一帶樹株一律搜捕凈盡惟是深山曲㵎石𥕕草根難保無遺子在地爲目力所不及應仍由奴才溥齡等隨時查看一有形跡立卽捕拿必不敢使遺孽復萌又聞數十百里之外凡有松樹之處俱有松蟲一經作繭化蛾亦難保必不闌入禁地所有收買松蟲之舉擬請暫緩停止由奴才溥齡等查看情形俟一月之後再行秦明辦理統計自上年開辦本年接辦以來共捕拿收買松蟲十八萬八千七百餘斤共發工食蟲價銀六千三百餘兩前後領欵八千兩應餘剩銀一千七百餘兩此内置辦梯繩鈎鑷燒蟲柴草並支搭棚圈等項動用數目應由奴才溥齡等核實另行奏銷如有餘剩卽由奴才溥齡等儘數繳還至百部草浸水灑樹一節奴才等同時考騐伏蟲著水越日已無生氣而樹之鍼葉靑葱如故可見此草力能殺虫而於樹株蓯蘢無礙惟現尙未據直隸總督派員解到應俟解到時由奴才溥齡等監視浸水灑樹以蕩餘孽而防後患所有奴才等奉命搜捕松虫業已一律完竣應否回京供職候旨遵行謹會同奴才溥齡奴才麟嘉奴才文瑞恭摺具陳伏乞皇上聖鑒訓示謹奏請旨奉硃批另有旨欽此○○李秉衡片再臣於光緒二十一十二月間附奏製造瓶　各項器械件數謹將修造單裕帳棚鉛丸火繩槍械等件用過工料錢文合銀二萬三千餘兩開報共監造瓶砲抬砲及攺修舊存槍砲等項工料銀錢數目未經分晰報明兹查前濟東道張上達監造瓶砲七百五十四尊共支京錢二萬八百十二千文監造洋式抬砲六百九十桿共支銀五千五百二十五兩攺修舊存槍砲等項共支京錢六千二百七十六千一百八十文候補同知周德華監造瓶砲四百三十八尊並火門火又等項共支銀三千六百九十一兩一錢五分九厘京錢三千零一千六十文前署歴城縣知縣吳觀敬購辦雷斧鍬鐝等項共支京錢一萬三百二十四千文軍械所監造鐵鐝鐵斧等項共支京錢七百六十千文前候補知縣王建疇採購砲子硫磺等項共支銀四千八百八十兩二錢七厘以上統共支用過庫平銀一萬四千九十六兩三錢六分六厘京錢四萬一千一百七十三千二百四十文均己歸入海防軍需製造項下一併造册報銷據善後局司道開單補報呈請奏咨前來除咨部查照外謹附片陳明伏乞聖鑒謹奏奉硃批該部知道欽此○○李秉衡片再東省所産土藥奏定章程每百斤作價銀二百兩收稅釐兩項銀各十六兩另收關稅銀十六兩局用經費仿照江南徐州按一成伍留支所有徵收支銷銀數截至光緒二十一年四月底止均經造册奏報在案兹據善後厘稅局道詳稱土藥稅厘儘徵儘解並無定額近年産土不旺每當揚花結實之際非缺雨滋培卽大霧浸傷收成異常歉薄稅厘因而减色計自二十一年五月起至二十十年四月底止一年期滿共收稅厘銀五萬五千三百三兩四錢一分内除留支一成五局費銀八千二百九十五兩五錢一分一厘五毫下餘銀四萬七千七兩八錢九分八厘五毫已移緩就急奏明儘數動用無存現仍分飭設法招徠實力稽徵以裕餉源等情開單詳請具奏前來臣覆查無異除飭造册分送部科外謹附片具陳伏乞聖鑒謹奏奉硃批户部知道欽此○○太子少保頭品頂戴兩廣總督臣譚鍾麟跪奏爲揀員請補副將恭摺仰祈聖鑒事竊准兵部咨廣東黃岡恊副將黃才廣遺缺係陸路題補第二輪第一缺應升儘先人員應令揀員請補等因茲陸路儘先副將班内揀選除黃雲亭籍隸本省不計外其名次在前之毛名德國樑陳桂林劉先科羅三元朱心源均於此缺人地不宜未便請補查有奏留廣東儘先副將梁鴻盛年五十六歲湖南保靖縣人由武童從軍歴保總兵銜儘先副將借補陜西延綏鎭中營遊擊開缺回籍修墓事竣投効光緒二十一年奏准留於廣東差委補用准部咨覆注册序補該員資深才卓明幹有爲在外省軍營並無叅革朦保情弊合無仰懇天恩俯准以梁鴻盛補授黃岡恊副將俟部覆到日給咨送部引見以符定制謹會同廣東陸路提督臣張春　合詞　摺具陳伏乞皇上聖鑒敷部核覆施行　奏奉原批兵部　奏欽此 
 
