# 1909 - 169 - 4913071

 

Page 1

 
 
   
 
 

Page 2

 
 
宫門抄 
　　五月初八日召見軍機楊樞晏安瀾惠銘溥琦趙炳麟徐定超史履言葉芾棠 
交旨 
　　五月初三日軍機大臣欽奉 
諭旨御史惠銘奏整頓學堂考試辦法一摺着學部知道欽此 
代論 
[錫金均教育費私議（續）] [  金匱裘廷梁稿]  
　　不第此也曩見日本文部省明治三十六年報告東京帝國大學支出九十九萬元而籌備的欵一百二萬高等師範學校支出十九萬元而籌備的欵二十萬其他官立學校罔不類是蓋皆寛籌經費以備不虞所謂預備金是也其他府縣立各校蓋亦在官辦之列降而下之則有市立學校町村立學校其教育費即在自治經費之中曩又見明治三十七年統計年鑑東京所屬之地計一市一百七十七町村是年市收入九百四十三萬元支出六百萬元其中撥歸市教育費者一百二萬町村收入八十三萬元支出七十七萬元其中撥歸町村教育費者三十五萬彼皆寛籌自治經費爲教育不涸之源臬故遇意外危險而無虞我錫金則何如諸君子即無均欵之議而銅元充斥今歲勸學所收入視去歲己短一千餘元此後銅元之害未知所届萬一再遇歉歲勸學所經辦之校必不支矣届時城區所立諸小學其能存立與否固不敢上勞諸君子之籌慮以諸君子無代盡義務之責任也彼府中學堂東林竢實兩校政法講習所各鄉師範傅習所非城鄉公共之物乎諸君子將何以處之 
　　又不第此也學部奏定分年籌備事宜於各廳州縣未設之校歲令增置己設之校歲令推廣提學司自奉部飭催辦初等實業學堂文牘己三四至矣勸學所未有以應者無欵故也此須學堂非城鄉合力何由興辦今乃一切不顧驟生無謂之風潮在城方慮其不足在鄉乃以爲有餘此後錫金二縣尚何進步之可望嗚呼痛矣 
　　曩八股時代城鄉以科第起家者踵相望彼時公德二字尚未挂入齒頰間而四鄉諸先輩之愛重東林不啻其家塾焉以其爲城鄉公共之書院故也同治中興東林絃誦之資一切掃地以盡幸城紳力謀規復至今頼之爾時城市荒凉百廢待舉乃他務未遑首先及此亦以東林爲城鄉公共之書院故也厥後又數十年物力稍豐四鄉自置書院蓋亦不乏未聞以欵項不足羣起而議均欵者以東林爲城鄉公共之書院故也時異世殊競言公德而城鄉公共之學堂寖且不保昔時鄉先輩流風則韻己若存而若亡不佞尤滋痛焉試再以政見論 
　　就一國言貧省之學務必不知富省之發逹就一省言貧縣之學務必不如富縣之發逹就一縣言貧鄉之學務必不如富鄉之發逹必欲取而均之堯舜猶病之事也微獨吾國東西各國蓋莫不然姑就日本言除著名都會及商埠外彼所謂市與吾國之城財力略相埒彼所謂町村與吾國之鎭鄉財力亦略相埒彼國設學之費在市則由市擔任在町村則由町村擔任町村教育費不足未聞取市教育費而均之更未聞取府縣教育費而均之也遇有貧瘠村町力難設學則有町村學校組合之法由官酌量補助之法以期教育普及至兩法俱窮則雖厲行强迫教育之令不能不稍予通融免除該町村設學之事務未聞以陳平分肉之法爲教育行政之方針也 
　　總而言之不佞所言城教育費則係首區所籌辦學之專欵與各學區所籌辦學專欵情事相同彼此無互相通融之理不佞所言縣教育費則爲城鄉公共之欵應辦城鄉公共之學堂此項經費有則可以議擴張可以議補助不足亦應議及城鄉如何分認之法然後可以維持於不敝不此之議而議均欵則大局立圮如前所陳他日全體且受莫大之害不佞爲全縣一分子殊不忍聞殊不忍言 
　　附致錫金四鄉總董孫鶴卿君函稿城鄉分欵問題乙丙二派皆非正當辦法頗欲别加研究以備商榷日前談次及之公未呵斥感荷無量前見四鄉諸君子傅畢有勸學所總董孫蔣二君不肯維持鄉校之語孫蔣誠無以自明毁學以後弟曾任事兩年對於鄉校亦與孫蔣二君同一歉仄夫復何言弟廢人也行且謀遯世感公虚懷若谷又大局岌岌輙撰私議一首爲芻蕘之獻孫蔣自奉江督仰蘇學司督同勸學所核議之批示日夜徬徨無所爲計乞公以鄙人私議傅示四鄉諸君子平心研究如以爲是則共扶大局如以爲非則重申前議要須詳具理由載之文字儘六月底逕交勸學所庶幾孫蔣二總董得以臚列衆説具牘上陳以待江督之判决較之開城鄉大會差善焉現在府廳州縣議事會章程尚未頒布預議之人既無確定之資格出席之日不 
 
 
 

Page 3

 
 
帝萍水相逢所謂多數少數固毫無標準也 
專電 
[電一（北京）]  
　　電諭甘肅藩司毛慶藩迅赴護理陜甘總督任 
[電二（北京）]  
　　度支部奏派劉體智張瑞芳宗堯年赴皖陜湘三省開辦分銀行欵由總行分撥 
[電三（北京）] 　　 
　　日本派專員至馬關迎接振貝子以芝離宫爲貝子行轅 
[電四（北京）]  
　　昨有英人函致美使謂美國如欲分擔川漢鐵路借欵應與英國熟商勿向中國争議以致借欵延宕 
[電五（北京）] 　　 
　　赴日考察憲政大臣李家駒奏銷考察經费硃批該衙門知道 
[電六（北京）] 　　 
　　鄂督陳奏外銷歷五十年究係實用請免造報 
[電七（東京）] 　　 
　　澀澤男爵近藤廉平（日本郵船會社社長）益田孝（三井）大倉喜八郎（大倉洋行）等各實業家己議定草約設一公司爲供給清國鐵路上應用之營業 
[電八（東京）] 　　 
　　日本織物組合會議决拒絶出品日英博覽會現經聨合商業會議所出而調停故己收回前議 
緊要新聞 
[廣西電詢自治章程]  
　　桂撫致民政部電民政部鈞鑒查自治章程第十六條選民資格以税捐二元爲要件但數人合開之商店商號年納税捐滿二元者是否可作爲選民其行使選舉權之方法如何第三項所謂其備第二欵資格自應包女子在内但各種公司對於所在地方負擔頗重是否可通用本項之規定第十六條所謂公益捐係確定資格之方法九十二條所謂公益捐係分别捐項以種類惟附捐特捐應由議事會呈請核辦俱帶强迫性質現在議事會尚未成立調查納捐資格究以何者爲範圍如各地教育會捐商會捐及其他慈善事業之施與本非總供自治之需用而不能謂與自治無關是否可以作算以上各欵請大部逐一示覆爲盼歧叩沁　　民政部覆桂撫電廣西撫台鑒沁電悉數人合營一種商業年納税捐滿二元者即由數人自行公推一人爲選民至各種公司可以援用第十六條第三項規定此外教育會商會及他種慈善事業均係自治事宜議事會未成立以前調查納捐資格即以各該事項捐欵爲範圍此覆民政部陷 
[憲政館考核第一届籌備成績北京]  
　　憲政編查館具奏云現届第一届考核殿最分别彚奏之期謹督率臣館考核專科各員詳加檢核所有上年八月直至十二月底止第一届限内京外各衙門應辦各事如設立變通旗制處頒布城鎭鄉地方自治章程調查户口章程及清理財政章程應由軍機處憲政編查館暨民政度支等部分别籌辦者均己遵限奏明請旨辦理在案至學部編輯簡易識字暨國民必讀各課本修訂法律大臣與法部修改新刑律修訂法律大臣編訂民律商律刑事民事訴訟律等法典各省督撫籌辦諮議局各項照清單内本非限於第一届内應行頒布成立之事現己各據奏咨正在分别舉辦尚與限期無誤惟新聽撫臣聨魁以諮議局選舉一節施之新疆人民品類既異尚乏合選舉資格之人勉强行之亦恐成效難睹酌擬變通辦法具摺奏陳奉旨該衙門知道在案臣等查該撫所擬辦法官紳并用愼選派委新省地處極邊情形既與内地不同自當從權試辦一面再由臣館行催該撫臣將應辦事宜於三年内急爲籌備届舉行第二次選舉之期即應如期照辦以應九年實行預備之詔以上皆京外各衙門第一届籌辦憲政成績經臣館攷核之實在情形也至第二年應行籌備各事現雖未至考核之期臣等謹照考核專科原奏先事督催之恉但就己見諸奏報者叅以見聞比較得失謹爲我皇上陳之度支部調查各省歲出入總數現己分别簡派奏派正副監理官分往各省風聲所樹可望漸次清釐修訂法律大臣頒布法院編制法己將草案咨送臣館覆核其各省諮議局選舉一項均己遵照開辦但資選舉章程原定正月十五日爲初選用三月十五日爲複選期去歲各省紛紛咨稱時期太迫必須展限當皆聲明不誤九月初一日開局之期此時核計各省初選舉正在籌辦惟工蘇一省能於二月十五日行覆選舉所有議員如數舉齊江蘇車繁地廣獨能遵照奏章按期複選使各議員得以餘間爲議案之預備實爲兩江督臣端方江蘇撫臣陳啓泰督率有方之證廣西撫臣張嗚歧專以辦理選舉爲州縣之書成融縣知縣殷有鑒至以辦理疲緩奏叅革職而籌備事項且將清單所載提前辦理最爲切實認眞又查各省籌辦城鎭鄉地方自治設立自治研究所一項雖前後奏咨有十一省而成立於三年前者則 
 
 

Page 4

 
 
 
　　惟直隸成立於民政部頒發章程之先者則惟奉天吉林山東江蘇安徽湖北兩廣等省又查各省調查歲出入總數一項雖奏咨設局者己有十一省而惟山東撫臣袁樹勛爲較有核實辦法又查各省廳州縣巡警限年内粗具規模一項咨報省僅有六省各省籌辦省城及商埠等各級審判廳一項咨報者僅有四省其早經開辦則惟直隸奉天以臣等聞見所及該兩省審判立於州縣之外不獨斷結迅速人民稱便即教民外人遇有訴訟亦多照章陳訴就我範圍尚無窒礙以上謹就内外之兒諸奏報者而言其未咨報應行籌備之部院及各直省亦擬由臣館分别咨催以慰宸厪統俟第二期考核一并區别殿最奏明辦理惟臣等猶有不能己於言者查籌備憲政頭緒既繁程限踵接固宜如期舉辦尤貴核實圖功若徒塗飾目前一奏塞責縱令依限放立仍非朝廷注重憲政再三誥誡之心此次第一届應行籌備事宜既據京外各衙門奏報興辦尤望部臣疆臣行之以實心持之以毅力庶幾名實相符始終無間至臣館識司攷察尤屬責無旁貸嗣後除京外各衙門按期奏報之件再由臣館彚核具奏外期有辦理未盡允恊者應照考核定章分别奏咨指令更正并擬由臣等不時還派妥員分赴各省抽查實在情形核其與奏章是否相符據實奏陳請旨辦理以促進步而求實際四月二十九日奉旨己録 
[政務處議覆阿聨蔭桓學務條陳北京]  
　　翰林院侍講阿聨奏八旗生計首重教育請設學務處摺又奏請將普通學年略爲縮短片又奏請將蒙古子弟留學京即特設一班片刻經會議政務慮覆奏略云資該侍講原奏内稱籌畫八旗生計宜從講求教育入手擬援宗室學務處之例請旨飭下學部特設八旗學務處一所奏派通曉學務之八旗大員經理其事本變通旗制處妥籌教養之宗旨而辦法則受成於學部各等語立説不爲無見臣寺正在籌商未及覆奏旋准學部咨到裁缺司業蔭桓奏請設八旗學務處一摺臣等查核裁缺司業所請特設八旗學務處一所與阿聨原奏大致相同擬請旨允其設立八旗學務處一所由學部遴選熟習八旗學務人員奏請派充總理恊理除八旗高等學堂仍歸學部統轄外其各項中小學堂即請徑歸學務處管轄遇有重要事件仍秉承學部辦理其平時選用教員核定功課即責成該處總恊理遵照學部奏定章程認眞經理並隨時知照督學局存案又原奏所請每年添籌經費銀十萬兩一節應請飭下度支部每年加撥八旗教育經費六萬兩仍歸學部按季支領轉發八旗學務處應用以資推廣並將内務府三旗小學堂及香山健鋭營外火噐營新設小學堂酌量補助又該侍講另片奏請飭下理藩部妥商蒙古王公令擇聰頴子弟來京游學於學部奏設之滿蒙文高等學堂或理藩部所設之蒙文館内爲特設一班一節查蒙古爲王室屏藩關繫綦重本年閏二月十八日欽奏上諭憲政編查館奏遵設貴胄法政學堂本月初八日陸軍部會同度支理藩等部奏覆署理歸化城副都統三多奏請選送内外蒙古王公以次勳舊子弟入陸軍部貴胄學堂肄業一摺均蒙俞允在案是該侍講所陳業經分别籌辦又别片請將普通學年略爲縮短及文實兩科分立各節查修年限既經學部分别奏定自愿全國一律以昭劃一如縮短畢業期限則中小學堂畢業生將來升入高等學堂恐轉因程度不及而多所窒礙至謂入手之始不得不略從簡易日本通行教育己歷二四十年至今普通科始行延長等語查日本明治五年以後學制大率兩等小學通定爲在學八年其有不及八年者各於其年限外得置三年以内之補習科三十三年之改正令則定尋常小學校修業年限爲四年高等小學校之修業年限爲二年或三年或四年補習科之修業年限爲二年以内中學校修業年限爲五年覈與入手時曾通學科年限之數相符並非至今始行延長如慮修業年限太遠小民急謀生計力有不及現查學部奏請將小學簡易科分爲兩類一類程度較深定爲四年畢業一類程度較淺定爲三年畢業聽民間自爲忖度擇入其中學堂課程分爲文實兩科均於本年三月二十六日奉旨允准欽遵在案所請應一併母庸置議五月初二日奉旨己録 
[石長信請改兵備道爲兵備使不准北京]  
　　御史石長信奏請改各省兵備道爲兵備使司監督該省營務一摺刻由會議政務處議覆云原奏内稱中國陸軍仍無起色大都責任不專無熟諳韜略大員以資董率擬請各省設立兵備使司等語查軍事重要自應設專員以重責成東西各國於軍管區限必有軍司令處以爲總匯之地中外情形較異故從前練兵處奏定章程凡練兵及一恊以上者即於省會設督練公所以督撫督率籌辦而别設叅議官及兵備叅謀教練等處分任各職誠以戎樞所在任重事繁自非僅一司道所能董理見在陸軍部於籌備憲政事宜摺内己奉明本年釐訂各省督陳公所官制爲改設軍司令處之預備應俟憲政編查館核定後由該部籌訂請旨施行至各省向設之兵備追本爲巡守各道兼銜雖係節制緑營然其職守止在鎭撫彈壓仍以地方之責爲重與專掌兵事者其性質較有不同擬俟外省官制實行釐定時應否叅照前年臣等會奏道省官制通則將分巡分守各道一律裁撤而於距省遼遠地方應須大員鎭攝者仍酌留道缺耶名爲兵備道或一員或二三員請旨設置之處由督撫察度情形再行核辦該御史所請改兵備道爲兵備使司應母庸議原奏又以陸軍部所定鎭數而外加以海軍財力自有未逮因請於濱海省分改設海軍學堂並先練雷艇一隊具餘省分仍練陸軍等語查海陸兩軍表裡相濟因地制宜然居腹地者於艦隊罧可緩營而處海疆者於陸師似難偏廢至海軍預備自在先設學堂徐圖組織完善此事應由欽海專司籌議海軍之王大臣併案核議統籌辦法奏明辦理五月初二日奉旨己録 
 
 

Page 5

 
 
[張相國縱談列强侵畧現勢北京]  
　　日前張相國在軍機處與鐵寳臣尚書晤談邊疆一切事宜張相國謂英日續盟變本擴充東韓西印爲特别之歸宿而置我國於韓印之間目爲利益均沾此满洲西藏之可慮也德意志未經試鉶長江一帶實有英以忌之法且汲汲於越南入滇之要道添兵築壘不遺餘地力近有法兵攔入桂省境横行之事其意何居俄人近又要求洮南府開埠增兵駐紥立約通商懷柔馬賊如恰克圖以及西北一帶邊防最當留意總之處列國注目之地位邊疆之關係重要可知非速練陸軍難資鎭攝而免覬觎然邊疆萬里土曠人稀交通阻滯練兵恐不有如期成立脱有疏忽後患正未可料鐵寳帥深爲動容己决意奏派知夫大員前往督練以固邊圉而保國權 
[直督初二日以前之病狀天津]  
　　直督楊蓮帥自受病以來經中外醫士調治稍見平復己載前報兹悉於初一日病勢又復見重由上午八點餘鐘以後竟似沉睡不能言語據醫士所云病頗不輕合署驚惶失措議論紛紛謂非將李德順揭叅不可 
　　二十年日午刻戴尚書過津蓮帥尚跪請聖安後忽變半身不遂之症直隸提督姜軍門桂題於初一日由通州乘火車來津視蓮帥病伏 
　　蓮帥電懇軍機處代奏請假後己蒙恩賞假二十日安心調理聞自初二後己有轉機 
[京師近事]  
　　京中王公大臣内身體最胖者莫克王若王平日喜飲酒因燒酒力薄每飲時雜以酒黏日必須以五六斤進本有痰喘疾因酒而益加劇年雖三十步履己如六七旬以上人本年以來各壇廟祀典極多干每先期請假規避差使故有前日之上諭　　河南巡撫吴仲帥因年老多病屢請開缺外問疑其有退休之志頃得確耗病勢更甚於前現因續假之期又將届滿故復奏請開缺以便息心調治日前特電傅彰德安陽縣趙景彬大令至汴診治聞其病源係氣虚血虧肝火上攻所致 
　　福公司一案經河南紳商學界全體公舉代表進京於日前進謁外務部鉅該部梁尚書畏見代表以未到衙門却之於是代表僅得與該部各丞叅接見乃未幾忽來一美國人投剌謁尚書尚書難于謝絶而欲出則必經代表坐處進退維谷無所爲計不得己衝簾而出各丞叅方欲招呼與代表相見而尚書則己步至門外矣 
　　駐藏趙聨兩大臣電致樞府略云逹頼經西甯總鎭馬進祥遴派幹員護送回藏一路並未久延四月二十二日己抵西藏而前後藏僧衆得所依歸始安堵如故至於英俄兩國對於逹頼亦尚無甚舉動惟班禪則豔羡中國益深請據情代奏略加恩賞以示籠絡 
　　貽穀一案生部奏交信勤確查己誌前報頃得歸化通信信留守調查此案其意專在拖延近屢經部催意甚僨恨常對人言某運動力甚大能使部中將惡人盡推於我又作好人來催我我决不入其彀中所以有請展限復嚴叅之舉又聞信留守此次奏叅貽穀摺抄交法部經戴尚書於臨行時封存極爲嚴密外間初無自悉其内容後因有關于此案之某某抄出一分始得將内容愽之于外 
　　直隸全體各紳反抗李德順情形迭誌本報聞近來每日晚由代表人在事務所研究上各當道之稿件將次草定該稿洋洋數千言所指各種弊端事事皆有根據並有如所禀不實請治以誣妄之罪如所禀果實亦請治李德順以應得之罪等語各代表誓言非得有良好結果則至死不休又聞山東各紳亦有聞風響應之消息 
　　日昨陸軍部鐵寳帥因病請假外間傅言係因某督專摺奏參詞旨嚴厲計分數欵皆關於軍事上之重要事件現令鐵尚書明白回奏鐵尚書心不自安加以部務棘手氣忿異常因是患病請假十日現聞語言亦甚艱難 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[銅官山礦保存會第二次大會記事安慶]  
　　日昨銅官山礦保存會發起人假明倫堂開議各屬舉辦分會提倡認股辦法到會者均學界中人首由程小蘇君宣布宗旨謂第二次開會與第一次宗旨先後一致不過第一次主成立第二次主進行而進行分爲兩部一發見本會未盡事宜一公决分會勸股辦法又云第一次開會公决以臨時職員爲職員然本會爲全體活動機關上而接洽官府下而皷舞紳商必才識優長乃能勝任今推孫君亦郊爲正會長鄧君繩侯爲副會長衆皆贊成孫亦郊君起言各州縣皆吾皖一分子宜催進各分會認眞勸股乃能逹自辦之目的至辦事手續當因地制宜不必拘定本會成法程小蘇君復報告己集股數總共五萬九千零八十三股商會與高等法政學堂尚未彚齊以後再爲報告劉季威君起言各屬勸股宜分府舉人乃有專責程小蘇君謂凱約翰到京時不曰合辦則曰贖辦自本會成立竟至逼迫外部解散皖黨所謂皖黨即指本會是其詞雖强其氣己餒乘此再接再厲必能逹廢約自辦之目的蕪湖爲吾皖中點商學各界對於此案又何等激烈陶壽民君代表蕪湖而來請爲皖南之原動俞壽田君　　物望夙孚請爲皖北之原動至分屬舉人有一直接方法政師範兩學堂之師生無屬無之請由姚叔節君鄧繩候君擇其能任事者分屬推重數人由本會發給章程各件乘暑假之便皷吹紳商各界己有會者更加推廣未有會者從速組成一面籌抵制方法必取銷凱約明正麥罪而後己一而勸股以爲自辦之地吾知人爲皖人礦爲皖礦斷無放棄責任者且福建浙江及上海共濟會均爲吾皖争此正所謂最後十五分鐘也陶俞姚鄧諸兩君相繼擔任衆皆皷掌稱善始摇鈴散會 
　　附南陵擬開正式大會傅單敬啓者頃接皖省保存會傅單章程爲銅官山文明之對待兹由同人等擬於初十日十句鐘在教育會開争礦恊會集議一切辦法務祈紳商學界諸大君子共誓熱忱各盡天職雖車薪杯水難全克濟之功而集腋成裘堪誓如城之志况銅官山主權關係全皖命脈凡我皖人皆有應盡之責任請届時早臨以篤同舟之誼是爲至幸發起人方穀劉茀增繆景期盛銘勳方日新江騰蛟張宗忍徐增榮姚賡虞陳錦榮謹啓 
[西報譯要]  
　　東沙島交涉結案之先聲字林報載初七日東京電云粤督張人駿己允兩國各派委員會查東沙島情形以便議定賠償日本僑民之欵了結此案張督業己札派某員辦理其事日本則委派駐粤領事以充此任　　東督出巡北滿洲又載同日東京電云東督錫良擬於初九日由奉天啓程巡游滿洲北部 
　　赫德續請展假一年文匯報載初八日倫敦電云英國外務部大臣葛雷在下議院答告國民黨議員克萊亞君謂聞中國總税務司赫德己請中政府續展假期一年並未提及簡議繼任員之事 
　　英領誇美贛州銅礦之豐富倫敦支那報近載九江英領事威納君報告贛州銅礦情形事關中國實業用特譯載如下贛州銅産之富與價值之高己由該省大吏聘請礦學專家詳細查明其銅産異常豐富大約由於地心之煤氣膨漲將花崗石推至地面並雜以硫黃之塊硫黃漸經空氣消化餘質即爲銅塊其出銅之山地名長壩嶺前經中國礦學工程司開採無功殆由悮認鐵色之石爲銅致礦坑位置開掘失宜之故山内銅脈闊約九尺最富之處係在低層礦質巨塊悉混雜於粗石之内礦脈綿延深可一百五十尺左右所獲礦塊内含銅質百分之一十及四十不等中國工程司業己掘至七十五尺深處設照舊法開掘則不能再求深逹故必另易新法備置機器在北川開至二百尺以外並在北邊雜石結成之山鑿至二百四十尺以外則礦塊及天然之銅皆可盡獲就現開礦坑之地觀之礦塊約及三百五十尺深處尚有銀質若干其最深之處雜石山内並查有金屬之銅甚夥且該山附近尚有極富之礦脈由中國工程司所開礦坑之處可迤邐至三千尺以外其富亦甚矣 
分類新聞 
[政界]  
[魯撫對於恩縣浮收之嚴厲山東]  
　　恩縣汪令浮收錢糧一案經東昌府黃太守查覆奉海帥批云據禀恩縣地畝一萬三千頃該署縣汪令於原加巡警費學堂費共十二文之外今春忽改爲每畝加銀一分該府所稱通計所收幾及該縣錢糧三分之一且與錢糧同時收納事前並不禀明等語是可爲何事不可擅爲似此浮收有據即使事屬因公典章何在人言嘖嘖誰能爲該令受過該守奉查此案當官而行無所用其粉飾本屬可嘉惟猶謂其非希圖肥己而於查覆他案一則曰里長多歛在所難免再則曰董事漁利亦未可知雖曲爲開脱而眞情畢露朝廷軫念民依正供所定誰敢輕議紛更即謂辦理新政各國有附加税之辦法然所加亦甚輕且須經議會議决君主裁可方能寳行論舊制如此論論新法則如彼該令何所依據亦無隻字禀呈上官即加收如此之巨預算决算一無所有來禀乃僅以辦理草率了之耶候行藩司會同學臬兩司嚴切核議詳辦 
[揚屬調查民政財政之預備揚州]  
　　揚州嵩太守前將統計調查預備表清册申送江甯調查局查核當奉批云據申統計事項先就該管衙門有案可稽及該府自行直接辦理詳查塡送作爲第一次預備表具見該守辦事勤懇殊堪嘉許現在督憲己准憲政編查館咨送民政財政兩項表式即日排印頒行既有館頒正當表式自應遵式查造館限迫促仰即飛檄該管各屬連將三十三年民政財政兩項統計必需之材料赶連預備一俟表式頒到依期塡送想賢太守遇事不讓人先無等再三督催也 
 
 

Page 11

 
 
[預防居民塡塞河道揚州]  
　　辦理淮揚濬河委員鍾元棣禀吴都轉云界溝河道一律撈挖深通請出示嚴禁抛擲泥磚以免游塞惟界溝一帶河道歷被土人塡淺屢禁勿改最堪痛恨現查有五岸緝私炮船哨弁施長勝常年駐紥界溝若令隨時嚴密查拿禀究懲一儆百庶幾此風稍息應請紥行該緝私營管帶官飭令哨官弁勇隨時認眞查察勿稍寛縱以便商旅 
[商禁客莊收漿問題杭州]  
　　餘姚縣上撫院電云杭州撫憲鈞鑒奉禁烟公所批發憲諭准禁客莊囤買姚漿正擬遵辦先傅土行查詢情形均尚未到頃據漿捐局葉稽查來稱土行謡傅初一停秤恐碍捐欵擬電總局轉電禀柯憲知縣答以遵飭禁烟各有責成慮逹憲聰未及接洽先電禀察核示遵知縣湯贊清叩豓印撫院得電後即電復云餘姚湯令鑒豓電悉並據禁烟公所代陳知查詢土行擬禁客莊收漿等因查禁種禁吸士税勢必驟短自應欽遵上諭另籌抵補之策現在籌議此事以期國計民生兩有裨益該縣客莊較多係代奸民輾轉售賣顯違禁種諭旨准照前批從嚴禁止如何出示嚴禁何日實行停止收買亟宜妥定辦法告知漿捐局委員俾可轉禀一面即將辦理情形禀報以憑轉行駐浙士捐局知照院支印 
[軍界]  
[抽調各軍分赴西海勦匪廣州]  
　　粤督張安帥准水提李軍門電開現據西江稽查毛令秉科面禀十二晚一點半鐘西海江頭篷村有匪百數十人與南韶安左營第十四號巡船相遇竟敢放鎗轟擊其時祗有該巡船一艘水勇十二名上岸與匪對擊相持約三時之久始將該匪擊退惜彼衆我寡又值夜深未能窮追獲匪該船哨弁陳盛昌被匪傷斷右臀並傷水勇三名十三日毛令往勘見豈上血跡淋漓至二三里之遠餘猩猶在足徵當時奮勇追擊傷匪甚多等語查近來西海西樵一帶匪勢甚爲猖獗非予嚴辦勢必蔓延該處現在僅有十八十九兩營且須防守江浦行營兵力過單實有顧此失彼之虞應速將從前原駐該處之十六二十一兩營調回與現駐之營勇及三水之二十營由胡副將督率並會同駐紥鶴山高明之第十營勇隊不分畛域認眞清辦羅定防務現己稍鬆能先抽回新軍一營則西海歸毛令節制助勦更妙請即電詢蔣道能否照辦番禺茭塘司屬之小沙士華龍潭新村大塘欺箕村東田一帶匪鄉林立亦須清辦原有沙茭鹿步之第二十二營照料難周俟西海西樵兵力稍厚即可兼顧隨時抽勇往辦俟高羅新軍回省即併力專辦等因當即復電及分電遵照外併札胡副將一體遵照 
[准予補發遺失又憑安徽]  
　　皖省自去歲兵變後所有各營隊中下級官長大都當時失落憑照前余恊統招收武備練軍畢業各生量予委用類多以憑照被失特禀懇督辦處補發以備持憑考驗各等情兹奉兵備處唐總辦諭示該生等所請補發文憑一節己詳奉督辦批准在案惟須查明被失原由及該生有無過犯之處方准一律照補 
學務 
[於濳籌助學費情形杭州]  
　　於潜縣王令廷樑通禀各憲以該縣官立兩等小學經費原撥穀捐一項恃爲大宗詎連年歉收民食無餘不得己禁止出境而學欵驟失惟持爲難餘如書院租穀賓興年息等爲數極微一再另籌抵補並經邑紳條呈以合邑田産費買向有加一中用如售價百元酌抽十元擬提三分之一藉資挹注再官契紙一項前令詳准發交學堂轉發莊書己嫌週折且學堂宜避煩囂若令經手官契之故致書吏常川出入似多不便擬請嗣後奉到契紙仍由縣逕發莊書照則銷售嚴杜需索之弊撫院准文後當即據情札行藩學二司妥核詳辦 
[開辦中等商業專科長沙]  
　　湘省明德學堂監督胡紳元倓前年聨合本省學紳呈請學商兩部奏准特設高等營業專科時因本校普通中小各級人數太多新築校舍尚待擴充一時未能開辦去歲新校竣工適值經正中學（明德附屬之校）卒業惟教員尚在待訪之列即本校送出外洋肄業高等商業諸生亦未遽回故將經正各生送往南洋高等商業學校以爲湘省商業之先河現胡紳以值此商業競争時代開辦商學不可再緩用特遵章先辦中等商業一科昨將招學簡章徧貼廣告矣 
[推廣初等小學鎭江]  
　　丹徒縣王緯辰大令以縣屬初等小學祗有十數處不足以謀教育普及特於日昨邀同教育會全體集議擴充辦法聞擬每隔十里即設一學堂以期學務漸臻發逹 
實業 
[恊贊會第二次開會紀事蘇州]  
　　蘇垣南洋勸業恊贊會日昨仍倡大觀察茶園開第二次會議官紳來賓到會者二百餘人下午二時開會（一）宣佈會塲規則（二）楊君千里演説開會緣由大旨謂勸業會之設官居客位商居主位蓋各種物品因陳列而有比較因比較而有競争因立競争而有改衣於是土貨可以暢銷則其利仍在商界云云（三）宣告改定章程其總理一員由勸業事務所坐辦陳觀察琪遥領恊理無定額長元吴三縣己奉江督札委尤先甲蔣炳章江衡倪紳開鼎爲恊理太湖一廳委羅紳飴爲恊理其餘能擔任大宗經費者俱得請爲本會名譽恊理（四）推舉外六縣恊理（常昭）龐鴻文殷崇光（江震陸鼎奎凌棻（ 
崑新）方還王頌文即日呈報江督候札加委充（五）李敏齋君提議經費請由各圑體先行籌墊俟紳富捐助或徵收入塲税後歸還當時未經决議（六）蘇君梯雲宣告事務塲所何太守始擬設在農業學堂現暫設宋仙洲巷七十一號門牌爲事務所俟籌定欵項再行組織并須推定評議員其章程俟評議員會公决後再行發布（七）莊君韶尤宣告分部簽名承認事件即請諸君擔任計當時簽名擔任者六十餘人（八）請來賓發表意見議畢散會 
[勘修桂全鐵路之計畫廣東]  
　　郵傅部昨致桂撫張中丞電云桂全路綫聘用英保林公司包勘等因查合同所擬各節均屬詳密應予核准將來測勘完竣希將路綫圖並所有籌欵興築包工各辦法報由本部酌核辦理郵傅部洽印桂撫得電後當即復云洽電敬悉即轉飭簽押將來一切俟勘畢再咨請核示岐叩效並電廣州魏京卿云桂全勘路合同 
 
 

Page 12

 
 
　　准郵部電己核准原稿第一第四兩條全州字下請加入黃沙河三字第四條約合三百華里句請改爲約合三百三十華里並請加入一條公司代訂之工程師須於合同簽押後三個月内到粤逾限不到合同作廢增改後即請台端與該公司簽押促令工程師速來應用英文譯員並懇酌定薪水代爲訂妥偕同洋員赴桂費心感叩統乞電示岐效 
[錫金土業之狀况無錫]  
　　錫金土店一業向號極盛自禁閉烟館後并限制土店有閉無關原欲望其减銷以除毒害然私賣者如故吸食者如故若輩反視爲專利加以價值昂貴頗獲厚利本年蠶繭豐盛各項生意皆較昔年起色尤以土店一業爲最據確實之調查某某兩土店自繭行開秤迄今己售出四五千元云 
雜記 
[榕坤院司交惡之眞相福州]  
　　鹿廉訪初以蒼霞生與售賣紙烟之德商衝突與督意相左遂禀請代奏開缺以便回籍修墓經將軍都統出爲轉圜松帥並有若臬司决計開缺予定與之偕行等語廉訪始銷假辦事詎日前倉前山天安寺與英領事署毗連該廟向有本幫公設救援火患之樂羣社各勇丁救火諸具悉囤於此近英領事突謂天安寺係經售賣領署之産將樂羣社驅逐由該董事趨訴鹿廉訪鹿諭不必移徙英領事訴之松帥遂檄委候補道前往驅逐該董事復赴臬轅告訴而廉訪仍持公論不准遷移因之院司問更多一嫌隙云定例考取優拔爲學司專職上届崇前督會檄飭提學司扃試在案本届松帥以提學司學務公事煩瑣勢難兼顧遂改由院攷試姚提學以前後兩歧即日上禀以俸滿爲辭請給咨赴引松帥允之遺缺遂委督粮道張叙觀察星炳署理 
[漁民因税滋閙詳情甯波]  
　　甬郡某漁船於上月杪汛畢回湖載有鹽漬多觔突被關員查獲照章完税五兩以充公用該漁船心有不甘遂赴岱山等處揚言關員勒索漁税亟宜設法抵制當經漁民會議與洋關爲難並約定於初三日一齊開駛至關前停泊約計四百餘號某有洋員入艙搜查該漁民等遂鳴鑼擲石洋員見勢不佳轉身上岸飭丁飛報道轅由桑觀察率領衛隊馳往彈壓不散並要求道憲勒石永免勢頗嘈雜觀察當即傅同該處鄉約董事諭令静候辦法母得暴動所有税罚一概免去各漁船遂解纜而去其事始寢　 
[同胞殘殺之命案松江]  
　　亭林左近大洋莊三十圖鄉民吴士良素性兇悍其弟兆良時被毆打畏之如虎上月爲該鎭董事知悉告由亭林司拘兄看管後爲族人保出兆良急將田土召人耕種思遠贅他處以避之夜間並倩蕭阿三作伴士良偵知後乘夜濳入用鐵銃擊斃遂乘間搜資而逃報經華亭張令馳驗驗得鐵珠深嵌入骨致骨斷立斃驗畢遂帶蕭回署細訊當時實情並一面勒差嚴拿吴士良歸案訊辦 
[婁縣考職揭曉松江]  
　　府華兩學考職案早誌前報婁案亦于初四日發出所取姓氏録後朱彭齡尹良史葉瑞鍾朱世瑾侯鎭藩朱廷撰張思永潘爾昌陸瑞文俞廷堯許應鑾胡常惠 
清談 
[學界之新流行物]  
　　文優字秀之絶命畫氣度從容可哀可敬送報囑登之銅板像音容如在可欽可感苦志求學之小行述慘澹經營可歌可泣手製自　之紀念品細巧精繳可寳可愛 
[升允語妙天下]  
　　升允自簡督陜廿以來百務廢弛一切新政置之不問雖經攝政王嚴諭速辦憲政母徒空言而升允則堅執守舊之宗旨非但不能遵旨辦理且益表示其反對之意其妙語如朝廷立憲爲時會以趨非兩宫本意己譁傅於天下朝廷哀其愚憐其戇而仍一再優容之乃近更以朝旨之嚴責清議之不容益觸其怒而負其氣於是復上力陳立憲流弊之奏並以因病請開缺爲詞隐含痛罵當世之意謬妄至此誠容之無可再容矣奉旨開缺亦一快事 
　　其陳請開缺之原奏有因患心疾常若有失目熟視無覩耳傾聽不聞口鼻不辦香臭粗糲肉糜啖之而己雖股驅邪劑降氣方能察有象病難喻無形痛新政待興舊疾難瘳請開缺蓄艾再圖報稱等語（見昨報電報）以獨一無二之頑固見解發爲罵世之文章玩其語意殊妙天下記者試演繹其意以還問諸升允當必有啞然自笑其知言署升允之意以爲今天下之喧然言新政者非耳食即盲從耳不辨是非者耳是皆失其知覺而有心疾者也乃世人不自知其有心疾而反羣焉以詰責不肯耳食不甘盲從不願不辨是非之余余雖辨而人不相諒則惟有自認患心疾而己故朝廷雖日日提倡憲政而余則無覩各省督撫雖日日舉行憲政而余則無覩士紳雖日日興辦憲政而余則無覩余非不欲覩也極目力以視之而終不見其可而又不敢盲從則惟有熟視若無覩而己政府雖日日下論督催而余則不聞報紙雖日日唾罵而余則不聞人民雖日日規勸而余則不聞余非不願聞也極耳力以聽之而終不以爲然而又不甘於耳食則惟有傾聽若不聞而己若者舉辦新政上以其認眞而奬之下以其熱心而稱之羣謂其可以流芳百世而余則不辨若者不認眞而斥之不熱心而詈之羣謂其必致遺臭萬在而余亦不辨余非不欲辨也極口鼻之方以辨之而終不知其何者流芳何者遣臭則惟有自認若不辨香臭而己以余心疾者此雖有良言藥石僅足以攻我有形之邪平我表而之氣而余自數年前所蓄積舊學之邪説滿腹鬱鬱不平之氣終無人至我之隐痛者也人欲追我舉辦新政而我則守舊之疾難醫故曰新政待興舊疾雖瘳余不知新政祇知噉飯故曰粗糲肉糜啖之而己嗚呼升允言外之意如此細玩之不幾令人失笑也哉攝政王知其病之在此故僅目之爲負氣而即以開缺了事亦可謂善於醫病者矣 
　　記者則有一言以告之曰目無覩是失目之知覺也耳無聞是失耳之知覺也口鼻不辨香臭是失口鼻之知覺也五官失其知覺是非但患心疾直謂之心死可矣哀大莫於心死而身死次之今升允之心己死則粗糲肉糜雖尚能啖然而殆哉 
雜評 
[罷學風潮之可慮]  
　　皖贛各學堂近因飲食細故迭起風潮使竟因此散學爲學生計亦甚可惜有可以忍耐者宜稍稍忍耐之而辦學之人有管理廚役之責者於飲食尤宜格外注意天氣炎熱飯菜之澤大與衛生有礙乃聞某學堂之管理員非但不責廚役反從而包庇之以與學生爲難此習不除竊恐罷學風潮正未有艾有辦學之責者宜稍留意焉 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉開票]  
　　貴州清鎭縣有效票紙三百一十張以該初選區應出當選人四名除之得三十九票即爲當選人初八日開票進張紹鑾得六十六票當選餘無合格者由初選監督召集選舉人於十一日再選 
　　貴定縣選舉人四百九十六名再選開票計丁汝楫喻懷儉朱俊龍郎先錦等四人各得六十餘票滿額當選己由白潤生大令分别知會壅安縣選舉人八百九十三名放棄選舉者三十一名剔除無效票紙二百三十五張計有效票紙六百二十七張以該初選區應出當選人九名除之得三十五票爲當選人楊顯芳八十七票商培勛六十三票商文鈺五十三票宋光煥五十二票張正玉四十三票滿額當選其餘不敷四名己召集選舉人投票再選 
　　山東隨州當選人六名魏壽彤吴蔭東李椿張書辰王三重武殿選 
　　淄州縣當選人八名初次三名韓映坫王乃禮張良弼二次五名王滄佩邵如春胡希昌陸世恂劉承洛候補當選人二名韓凌霄王勤仁齊東縣當選人四名王興能張樹桂于三綱郭書堂 
臨邑縣當選人六名張毓秀于銘和張蘭堂馬奎辰司甲辰王象乾候補當選人六名馬酌麟李雲逹劉文海劉應辰孟繼濬善俊卿 
　　德平縣當選人七名初次一名李友梅二次六名李永泰閻桂山李寛逹孟昭元郭振聲黑盛名候補當選人九名李樹芳焦懷斌郭重熙王俊英孟繼鎭趙雪卿王振卿齊懷形韓林 
　　浙江（甯波象山）象邑初選舉事業己告竣兹將當選人録下初選當選三人王予袞六十三票賀璜黼三十九票勵光逢三十四票再選當選五人蕭志鴻七十四票陳卓五十七票孔昭藜五十二票俞賡夔四十票駱方溶三十九票候補當選三人張鳳祺李久森何涵 
[初選舉投票]  
　　江西五月初一日爲初選舉投票之期因是日大雨如注南新兩首縣省區投票到者寥寥聞南昌第六區共投一百五十八票新建第九區共投一百二十一票 
[選舉訴訟]  
　　浙江世襲翰林院五經博士孔慶宜禀請委員清查嚴辦文略云光緒三十四年十二月三十日准前署西安縣薛令照會擔任初選舉事務所坐辦遵照承辦自宣統元年正月初起應將順序籌辦各事宜按照定章秉公舉辦所造選舉人名正册其中有應得選舉權有不應得選舉權者均憑調查員選舉人名原册查照記事簿將合格者編造自選舉人名册告成後突有廪貢生柳有莊附貢生邵祚祺廪生周恩澤周宗倫等十一人聨名禀控坐辦非人難昭公允内稱借公濟私侵吞警費開單禀叩衢州府澈究等情當蒙批飭西安縣查明禀復等示不知該生等除現吸食鴉片外劣跡多端昭昭在人耳目兹以選舉無權挾嫌謊控宜曾開單移請西安縣轉詳查辦在案該生等甚恐誣控情節澈底敗露預運動稽查員轉禀當道以蔽其誣竊思宜於宣統元年閏二月十五日接奉警務處札充正巡董舉人程大廉副之並蒙發給新章等因正在商同清釐籌辦間宜獨被誣控查警務捐欵於光緒二十九年立有籌捐局係鄭紳邦彦等經管三十二年夏由尹前縣改派周紳緯倫周紳受康詹紳紹淮三人經理收支按月造册報縣查核向不歸宜經收從何侵蝕至清理行道拿獲竊案沿等賭博小巷烟館數大端此總辦巡官之專責亦非巡董所能干預是理直氣壯者原不妨聽其攻訐上惑憲聰第可異者衢州總稽查委員郭今有調查之責何可憑一紙意見書竟不問事之眞僞情之虚實遽禀警務處查郭令遍查外縣警務回衢後即請假銷差惟帮稽查員畢業生傅國英寓居安吉客機約兩月有餘棧中酬酢往來不倫不類難保不私相朋串遇事生風或郭令爲傅國英所愚亦未可料現聞籌務處專札衢州府周守轉飭西安縣程令澈底清查不難水落石出惟該生等居心險惡朋比爲奸若僅憑府縣究辦尤恐多滋口實惟有禀請遴員督同府縣吊齊貨舗兩項捐簿查核有無侵吞究係何人經手所禀各節如果屬實罪有應得再此次西安初選宜名列當選因被誣陷不願應選合併聲明 
瑣聞 
　　福建籌辦處前議各屬確定人名册總數限至本年二月初十日電到本處届期如未電逹者該縣及州同立即撤任該管府州亦分别記過若能如期電告本處者該縣及州同記大功三次業己詳奉批准照辦兹將各州縣詳請記功列下閩清上杭政租甯德浦城光澤建安福安甌甯壽甯長樂漳浦將樂南平建陽順昌福清海登連江南靖羅源長泰古田平和屏南沙縣永福尤溪莆田永安仙遊崇安晉江松溪同安邵武長汀甯化清流歸化武平永定霞浦福鼎德化大田甯洋等四十七縣暨永春州州同先後詳請各記大功三次閩縣等十一縣應造選舉人名册亦皆依期送到具見辦事均尚認眞應即照章各記大功一次 
本埠新聞 
[農工商部劄上海商務總會文]  
　　（京師勸工陳列所徵求物品（ 
接准本部京師勸工陳列所咨稱查陳列所一切應辦事宜前經擬具章程呈部核定當蒙照覆所擬章程具見條分縷析規畫周詳照准施行等 
 
 

Page 19

 
 
　　因在案現值陳列所工程將己告竣正在妥籌開辦之時所有各省寄到陳列物品自上年九月間經部奏准調取以後除奉天吉林河南江蘇江甯寄到之件爲數無多不敷陳列外其餘各省均未解到刻因陳列所章程業己刋印擬請將此項章程咨行各省並劄交各商會查照迅速籌解以備叅考而符奏案咨請查照酌核施行等因前來查本部於上年九月具奏重建勸工程列所調取各省貨品先後咨電各省轉飭遵辦並劄發表格在案兹復據該所咨稱前因工程己將告竣各省所寄陳列物品未到者尚居多數事關工業前途且爲觀瞻所繫應行陳列各品不得不亟爲預備以期恢復舊觀合行劄發章程二分劄飭該商會箚到遵將所有陳列物品如未經送到者迅籌解送己經送到者仍隨時調取各種改良暨最優物品陸續解送以備陳列仰即遵照（童程録第四張專件欄） 
[國民恊會之響應]  
　　九江公義社致國民恊會函云國民恊會諸君公鑒敬啓者成城之志雖衆必摧大聲而呼羣響環應國弱弗振民胥於危拯亡圖存競此瞬息不有健者誰其任之余發程案窮哀極慘同人聞見親切弗揣圑力之薄弱奮起爲國人倡方外人狡展官吏作違羣謀日紛乍變倏幻緣符牽掣人懷其私危疑震撼勢且潰决頼諸君争之於外同人等持之於内而後赴滬控訴之方針卒以無改蓋我國上下閡隔殊趨異途而舉事若斯之難也今者諸君以國民恊會樹立海上義聲逹而益遠羣力集而彌厚化曲士之畦畛悚賊民之聽聞此誠生死所爲託賴而同人震佩莫名者矣余案顚末在我既立於不敗之地則質之公庭亦豈有能絀之理此而不争争而不直民之雖存國於同有自今韾耆祝禱願諸君熱誠毅力初終罔懈追時機於將逝操最後之勝劵則所關繫於中國前途者豈惟余案及福公司己哉風雨如晦横流滔滔陳書愴懷佇聞明教 
[總工程局暫緩改名之原因]  
　　總工程局各董擬於五月初一日爲始將該局名稱改爲地方自治公所己誌昨報嗣因應用一切簿單及公文等件均須改定現在適值換用官設印刷所紙張之時己奉邇飭於六月初一日起一律實行故擬暫從緩議俟領到紙張再行定期更改 
[究辦招摇撞騙之假官]  
　　閘北警察局巡緝隊官周都戎日前拿獲假冐三品銜道員之韓瑞林一名搜出奏辦吉林礦務金廠僞印一顆又致白雲觀道院告借道冠拂塵之信函一封當由總辦汪觀察電詢吉撫復稱並無辦理金礦之韓瑞林其人請即從嚴澈究是以飭將韓瑞林送至公廨飭令訊辦兹寳讞員以假冐職官罪有應得己於前日送至道署飭發上海縣照例究辦 
[巡士擾害商民]  
　　閘北三路二區巡士高印堂以私板銅元向某雜貨店購買香烟以致口角該巡士遽將店夥某甲扭件兇毆嗣被張副巡官訪悉以該巡士擾害商民解送總局經汪裁判訊明判責軍棍二百下枷號三天發犯事處示衆不料該巡士心懷不服竟敢唆使同局巡士罷崗要挾並擁至總局要求開釋當經張叅事立傳各巡士至案嚴詞申斥並派某某兩課員押令各巡士回局上差一面將枷號之高印堂揭回總局押候禀由總辦請示核奪 
[巡長負債潜逃]  
　　閘北四路一區巡長劉澍性情佻舉止輕浮每月所得薪餉不敷揮霍本届端節因虧負纍纍難以彌補遂託詞請假回籍實則匿居城内日來店舗妓院均遣人至局前密爲守候劉復通函該局某巡弁潜將行李什物一一運出遠颺無蹤前日假期己滿尚未回局致被蕭巡官查悉細情立將該巡弁大加申斥着即交劉到案從嚴究辦一面飭查所欠各欵共有若干以便禀明總辦請示核奪 
[得失之利害何如]  
　　法界自來水廠擬在華界埋設水管先允華界接通法界陰溝己由法總領事照會滬道轉知總工程局各董一再集議尚未允洽現滬道蔡觀察迭接領事照會催詢甚急爰又照會局董切實籌議以便轉復刻闻局董擬於初九日是午再行籌商熟權利害 
[電車撞斃五人三誌]  
　　法界電車在黃浦灘撞斃扛煤小工林某己兩誌前報兹悉肇事者係三十二號電車昨由捕房將司機人韓林解廨訊究據供是日有兩人從横路竄過軌道一人跌傷後在醫院斃命實係自不小心判韓收押候函致縣署調查案卷再核 
[日人失竊之煩言]  
　　日本領事函致滬道略云敝署修理房屋各副領事現均遷往華界北四川路日本小學堂業門第三十七號至四十二號門牌居住詎於西歷本月十五號晚間突然失竊雖所失各物並不貴重然警局辦理自治己覺欠闕應請貴道移知該處警局迅速查緝並整頓警務　再竊發 
[撞壞躉船案近聞]  
　　亞士甘呢船前將美最時洋行之躉船碰壞經滬道蔡觀察函致駐滬總領事詢問復訊日期以便派員觀察審兹德領米君以滬道派員觀審核與定章相符自應照辦惟訊期現尚未定爰於昨日函復滬道俟訂定日期再行知照 
[音樂傅習所開第三次夏期講習會]  
　　上海音樂傅習所曾於光緒三十一年設第一次會於南洋中學三十三年設第二次會於健行公學來會者不下二百餘人曾特派第一次會優等畢業生高君硯耘馮君亞雄留學日本研究各科專術業於本年三月畢業回國兹因夏假之暇特訂高馮二君復設是會現己刋印章程分發各界會期自六月初一日至六月三十日爲止 
城内 
　　同去同來○南匯縣王少谷大令前晚來滬昨晨偕本縣大令乘車赴松謁見府尊午後三時即一同回滬 
　　巡警守門○新闢新西門守門巡警業由一路分局派定名單録下巡弁李金鰲巡長江炳嵐巡士周鏡波王秉彛馬錫三李海藩胡桂華姚識樹周長生秦正耀孟耀劉有才 
　　查復盜案○浦東楊師橋源發米店陳端岸家被盜搶刦並將其子蘭生拒傷一案兹由該圖地保陳鶴梅查明被搶情由投縣禀稱該店有銅元十八千六百文藏於笆斗内是日被盜携至該店北首天主堂東首之小路上將斗抛　逃至黃巡漊地方乘船逃逸田大令諭飭赶緊查務獲究辦 
　　以舊易新周志來陶咸卿孫光林昨將張潤寳扭至西四區控稱小的等均住西門城内儀絲帽結子爲生今被同業張潤實取去貨物結欠洋一百三十二元伊因一時無力歸還自願將機器車作抵約本年七月分起按月拔還至十一月分還清當時立據由 
 
 

Page 20

 
 
　　絲線店主作保盖印詎前日該店改換招牌並將抵押之新機調換舊機向之理論一味蠻横是以扭案請究虞副巡官命張潤寳等函解一路巡局訊究 
　　淫棍宜懲○徐陸氏前日偕隣婦鄭陳氏周葛氏進城在北區地方被無賴胡安卿胡興邦胡載和等調戲不遂將徐六氏之銀簪搶去旋將胡安卿扭局轉解一路分局請究　　道批三則○崔輔佐禀批該公會前呈章程本道並未許可據請將聨單辦法分行給示之處仍母庸議杜胡氏禀此案經蘇藩司詳定應着逕禀核辦母得來道屢瀆李實慶禀批案既由局判定所禀如果屬實當時何不切實聲訴情甘具結所請仍不准 
[南市]  
　　女子私奔○製造局西栅口柴行主周福生之女阿大上月杪私取銀飾濳逃出外行至南碼頭大王廟附近時己深夜被剃頭匠何根福孫至毛家衖王樹山所開之剃頭店内藏匿棉飾騙去近由周之夥友胡木林馮海榮等在彼窺見報知周福生之母張氏控奉工程局提訊孫裁判姑念何根福尚未成姦判從寛戒責二百下該女周阿大戒責五十下再令張氏自行戒責領回管束至戒責五十下着將何根福保出了案 
　　票洋無着○紅木作主何林寳扭控己閉俞森奏木器店主俞紀祥於去年十一月間付出本票三紙計洋三十元逾期無着昨由西區解至工程局訊明圖頼屬實判俞交保限本月底還清 
　　借衣不還○中新書局印工王峻齋將米店主張順甫扭至南區控稱伊弟張桂福於三月間借去綢布衣服四件業己付質圖頼不還今在該店揮見又被順甫縱逃請爲追還等情當由該區解至工程局判張交保限三天理處 
[閘北]  
　　斥革巡士○四路一區昨出牌示云乙班巡士汪鳴臬屢逹警章毫無巡警資格未便姑容着即斥革以肅警規 
　夫婦反目○張嘉保與妻劉氏口角經妻母劉金氏妻弟劉得連解勸不聽扭至四路分局控告判張具改過結從寛開釋 
[英租界]  
　　勒令拆讓○姜渭濱王迪生王杏生弟兄賣地不交由廨判令兩王交保限一月將屋拆讓在案迄己逾期仍未遵辦前晚提案復訊據王氏弟兄與保人陸仲珩供稱原告未將地價付清故未拆讓判被告一併押候拆屋交地並著姜存洋九十一元以便給王弟兄具領 
　　赶緊料理○唐阿興控李芝珊不還借欵前晚由廨提訊唐供去年四月間與李合包大觀戲園櫃台生意李得一股小的兩股另被借去洋一千元言明逐月拔還立有合同請察訊之李供此欵均存園主趙曉雲處現趙赴京未回是以不能交還判李交原保赶向原告料理 
　　調查契據○嚴姓家丁葉慶控隣人莊金福覇阻造屋前晚由廨提訊葉供家主在外候補近在白克路置地建屋工程己竣莊以佔地爲由將墻垣拆去請究訊之莊供因被　　押追租金○徐根華控張玉洪欠租一案前晚由廨提訊徐投案求追欠洋六十八元訊之張認欠屬實判押限繳還 
　　私收客帳○紅某衣匠柴寳元控同業瞿錫榮私収客賬洋二百餘元前晚由廨提訊瞿供支吾判押限繳還洋二百元如違嚴辦　　補提同黨○利源通號控葉偉屏胡卓屏串騙銀五萬八千餘兩一案昨晨由探將二人解廨請究原告延律師到案請追胡亦延請律師上堂力辯判胡交五家殷實公保葉仍押候補提同黨再訊 
　　變産理償○元春壽廉明陳德等八錢莊控烟台永盛恒號主李安州虧空往來銀三萬七千餘兩前晚由廨提訊各原告均投案求追訊之李供認欠銀屬實求請寛限候將哈爾濱地方之房産變價再行料理判李還押候移文該處地方官查封備抵 
　　交保理處倪德忠控德昌號主胡德明不還煤價銀二千餘兩前晚由廨傅訊判胡交保出外邀同煤業董事照帳理處 
　　消息靈通○山西路北京路轉角現由英美工部局設立警報處一所兹己工竣由總巡捕房派捕駐守凡遇火警盜賊等事可以就近電訴捕房 
　　鴇婦罰洋○德仁里雉妓院鴇婦金姜氏因容留幼女張阿慶由濟良所訴知捕房派探查獲昨解公廨訊究女供年十一歲寜波人旋由女父張文其母張貝氏投案求請給領中西官姑念無知着張具結將女領回以後不准再入妓院鴇婦金姜氏罰十元充公　　賣良爲娼○范占魁鮑玉清串拐女子陳洪寳押於法界鴇婦陳桂洪所開之花烟間爲娼一案昨晨由探將陳洪寳移提到廨與范鮑兩匪質訊判分别押候移傅陳鴇訊核　　糼女留廨○馮新寳誘拐幼女王二寳由探查獲昨解公堂訊明情由判馮交保候查王二寳留候查傅其父王天開到案具領　　押限父人○徐錫源控徐秋江袁秋生拐匿伊女坤寳一案昨由捕房將二人解請公堂復訊判再押限一禮拜交人如違擬罪　　既賠又罰○洋人魯賽而控馬夫揚阿會撞壞脚車昨經公堂復訊屬實判楊賠償修費洋二十五元另再罰洋五元充公 
　　仍許領還○蔣仲高帶刀行走由捕拘留在案昨經公堂提案復訊判罰洋一元充公刀向捕房領還 
　　私賣洋酒○杉板船户羅鳳生私賣洋酒昨由水巡捕房解廨請究判送上海縣押三禮拜洋酒充公 
　　竊案彚誌○尹品山控汪明高竊収草帽昨由捕房解廨訊供不認判押候查明於下禮拜一再訊傅阿桃朱少卿係殷德年竊呢案内之同黨由探解廨訊供狡頼押候查明再訊蔡九富行竊某姓綢衣判押改良所三禮拜顧坤林與婦人祝氏串竊衣物分别押候查明於下禮拜一訊樓裘雲記控華逹永竊取膠布案内收贓之徐荷生賈桂順郭侯平由廨屢傅不到飾改提於下禮拜一將在押之華妻王氏一併解究萬壽康控董德福竊取布衣復訊不認押候下禮拜三再訊許祖舜竊取洋人衣物逃至法界被法包探查獲解廨訊實判押一月 
[美租界]  
　　仍被拿獲○青雲里粤人張阿富家日前失火經捕房飾探傅詢張己逃避昨日忽被包探緝獲拘入捕房押候究辦 
　　洋人滋事○英人（畢安生）（童白高）前晚酒醉在途胡閙又（柯柏）在漢碧禮路某酒店滋事搗毁什物先後由捕拘解英署判各罰五元柯柏另償毁物洋兩元斥釋了案　　有何証據○某西人家侍者劉阿根昨持鈔票向西華得路二千二百五十二號某烟紙店兌洋五元而去繼又來店稱所付之票計有十元以致口角扭至捕房捕頭因無証據斥退不理 
　　擬及小工○黃永春之子被匪拐去報捕查緝己記前報昨黃將情節可疑之小工張桂香扭至捕房押候查辦 
　　脚車傷人○劉柴氏行經百老匯路被夏阿甫之脚踏車碰跌受傷旋由巡捕一併帶入捕房捕頭著夏給氏養傷費了事 [P法租界> 
　　專事敲詐○江北划船户張思九通同一百七十七號華捕張阿根將舟子馮掌林軋至萬雲樓茶館拆稍洋四元由廨押候查辦在案兹經捕頭查明王泉生王雲寳兩人亦曾被詐因於昨日一併傅至公堂並傅見証張雲生到案質証中西官以衆証鑿鑿法難輕恕判張思九枷示一月押二月張阿根枷號一月 
　　代犬伸寃○陳啓榮昨至公廨禀稱小的在亭寳洋行寫字西人住宅内爲出店前日主人所養之犬跑至門外小的往喚適有十二號電車馳來將犬碾傷主人囑令來案請究質之司機人馬學春供該犬横衝商擅致被碾傷用該犬嘴上無套亦不懸挂執照求鑒中西官以事甚細微斥退不理 
　　限交原贓○利喴公司出店　阿四私竊洋東脚踏車一輛售於顧阿根昨由捕房一併拘解公堂請究顧供該車出洋二十元買來現己轉賣於南洋公司賺洋五元判俞押一月顧交保　將原贓交案再核 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[農工商部京師勸工陳列所章程]  
　　總綱 
第一條本所宗旨在調取全國工藝出品及天産物分類庋設比較叅觀以期工業之改良而圖商業之進步 
　　第二條本所自管理總理幫辦以下分設庶務文牘試驗調查會計庋設六課每課設課長一員并視其事之繁簡酌設課員 
　　第三條本所庋設課長課員外招募執事學生看護庋設物品並分班授以科學智識一切課程由各課長課員擔任 
　　第四條本所陳列品分項如左 
　　甲（調取）凡由各省將軍督撫咨送及商會與商務議員等呈送或由本所派員赴各省採購者 
　　乙（寄售）凡各省公司局廠寄交本所代售者由本所代爲妥實經理另有細章 
　　丙（寄贈）凡各省公司局廠願將所製工藝品贈與本所永遠陳列者由本所代爲豋報延譽 
　　丁（寄陳）凡有堪爲工業上仿造之品寄交本所陳列若干日仍擬取回者由本所給興存取執照並代爲豋報延譽 
　　以上各項約分十部 
　　一農業附園藝二林業三水産四礦産及冶金五化學工業六染織工業七製造工業八機噐及器具九繪圖寫眞 
　　及印刷十專利品及叅考品 
　　第五條本所每年彚集各處工藝出品分别等第加擬評語呈請本部查與奏定奬給商勳商牌章程相符者或奏獎以一二三四五等之商勳或酌奬以七八九品之獎牌　　 
　　第六條凡爆發物發火性物只得陳列其裝滿模型至有害風俗衛生之物概不准陳列 
　　第七條本所設圖書室搜集關於工商業各項圖書報告及統計表並商標雜誌新聞等項以供衆鹽 
　　第八條本所設叅考室選取由外物産可供研究者特别陳列以資叅考 
[中國産]  
　　（甲）重要之輸出品及認定將來之輸出品 
　　（乙）凡可與輸入品抵制及競争之物品 
　　（丙）凡可爲製造原料之物品 
[外國産]  
　　（丁）凡可爲中國製造之模範或商業上叅考之物品 
　　（戊）凡外國彼此輸出競争之物品及認定將來與中國競争之物品 
　　（己）外國市場由他國輸入各貨而爲中國所能製造之物品 
　　（庚）輸入中國之重要品及可供制造原料之物品 
　　第九條本章程如有未盡事宜及續行增改之處仍得隨時修訂職任總則 
　　第一條本所管理及總理均由本部選派主持全所事宜 
　　第二條本所員司之任免由管理及總理規定之 
　　第三條名課員司俱自專責不得推諉 
　　第四條本所辦公每日以七小時爲限其遲早按晷刻之長短酌定 
　　第五條凡在辦公時限内各課員司皆應遵照規則不得擅離 
　　第六條本所每日應派員司二人輪班值宿 
　　第七條凡關於本所改良事宜各課員司如所見皆可隨時提議會 
同研究 
[執事學生規則]  
　　第一條本所執事學生以看護庋物品爲職務凡庋設品與庋設架廚均須隨時檢點拂拭　 
　　第二條凡執事學生對於入覽人無論男婦老幼及東西國人士均須致敬有問必答 
　　第三條凡執事學生皆分區派定非換班時不准擅離如查有損失物品按班者即時聲明以免推諉 
　　第四條凡執事學生對於庋設物品拂拭或移動時務須加意愼重母令顚倒位次淆亂標籤 
　　第五條入覽人於庋設物品如有任意觸動者執事學生須豋時勸阻　　第六條入覽人如有損壞物品及廚格時執事學生報知庋設課酌令賠償 
　　第七條本所庋設物品損失時執事學生如有意蒙蔽經庋設課查知惟該值班學生是問 
　　第八條入覽人如有瘋癲被酒或喧譁詬争擾亂秩序者由執事學生阻止並報知課長 
　　第九條入覽人或故意違反路綫及不遵守遊覽規則者執事學生可從旁指示惟不得急言遽色 
　　第十條本所備有水龍執事學生及本所夫役須時常演習（未完） 
小説 
[俠情小説卿小傅]  
　　（一名像片案）㷳　著（三十四） 
　　第二十一章最終之飲讌 
耦。相爲漫漫眞所書贈縵卿之聨句。連日裝潢己成。漫乃遣短童送。翌日值元宵節。將晚。耦相乃邀漫曰。今夕佳時。子一人寂處。太無聊賴。我與君同訪縵卿。一瞻聨句。即謀一醉何如。漫曰是固大佳。惟君非我比。家固咫尺。如此良宵。而不尋家庭之樂。乃伴我排遣。旅懷。得無或不近情否。耦曰 
 
 

Page 27

 
 
子無多言。即偕行可耳。 
　　玉宇瓊霄。一輪皓月。銀花火樹。萬點紅燈擊鼓鳴鑼。兒童喧閙。香車寳馬。士女嬉游。自出城門以至大夫橋。耳目所觸接者。無非一片點綴元宵佳節之景象也。漫眞偕耦相緩緩而行。既至張家。而縵卿己他出。興頗索然擬即行。其女奴急迎謂曰。姑娘。瀕行曾指名一再叮囑。如其來也。必留少坐。令我往報之。知未省何意。語己。即呼傭保速往招商局。告姑娘知。傭保應而去。女奴復自語曰。我良昏瞶。姑娘屢囑。我易聨句。今午尚言之。而我竟忘却。歸又必責矣。言時。乃自矮櫝中出一楹聨。漫視之即其所贈。乃笑曰。不易亦無碍。女奴曰否。姑娘己一再怒我矣。爰就榻前豋案而易之。俄而傭保歸。傅縵卿語於女奴。謂少頃即歸。二客愼母令即去女奴曰。何如幸至再。固留。否必又怨我矣。 
　　耦乃語漫曰。視此情景欲去亦不得如。預治酒餚。俟之可耳。漫曰亦可耦乃令女奴取纸筆至。擇兩人素所嗜者開食單一紙。交女奴促治之。及酒餚既備。而縵仍未至。時有張家羣妓。出入等語爲兩人伴。漫乃命女奴曰。可先陳酒饌。飲以待之。女奴如命整理訖。兩人對坐而飲。羣妓雜出於旁。飲未數鍾。而門帘忽啓。翠袖迎人紅裙窣地姗。姗而來者固。縵卿歸也將入門即笑而言曰。累兩公候久矣。言己即就末席坐耦笑。睨之。曰卿數日未見。益形艶麗矣縵爲之一笑。即問漫曰。公今日能酣。飲否漫曰宿疾未痊。尚難。縱飲。缦笑曰鬍。公及。今尚未痊耶。漫曰行將。愈矣。於是相顧。失笑。耦曰所謂恩情美滿者。殆即子兩人之謂耶。兩人相對益爲破顔。 
國外新聞 
[德俄兩皇互會之餘聞]  
　　初七日倫敦電云駐柯海文路透訪事電稱德皇於分給賽船奬品時宣稱俄皇與彼均謂此次會晤應視爲援助和平事業之舉動並謂國君於百姓之苦樂對於上帝負有責任故兩君皆願使民生得臻完全之發逹並願恊圖增進國民之文明云 
[意大利議院近事]  
　　初七日倫敦電云羅馬電稱意大利下議院討論外交預算時外務部大臣鐵唐尼聲明外間所傅三國接訂聨盟條約之説實屬不確 
[英國材政預算之争論]  
　　初七日倫敦電云英國財政預算案現仍争論甚激倫敦城近復開會討論此事此會並無黨派性質著名人士到者頗衆如爰扶堡羅貴紳英倫銀行總董戈斯城君及倫敦斯密司聨合銀行總理歇斯脱君莫不到會會長爲勞斯却爾特貴紳當時决議公拒此案英國國會自由黨議員二百五十人近應國會之召集議於下議院議長爲陸軍部大臣哈爾丹當時組織顧問專部以便襄助一切使各省財政預算案之運動可以進步 
[美國公司餘利税續聞]  
　　初七日鈕約電云美總統塔孚脱近於會議之際允將公司餘利税照百分之二徵取如此則公司簿記及監理事務情形可免宣布矣 
[波斯要求俄國撤兵]  
　　初七日栢靈電云波斯政府己向英俄兩國要求撤波境所戍之俄軍 
[俄外務大臣隨皇出游]  
　　初七日栢靈電云俄國外務部大臣伊斯華克將隨駕俄皇遊歷斯沙倫島及瑞典國 
[美國礦炸肇禍]  
　　初七日柏靈電云美國闢攷堡地主有某煤礦忽遭　裂礦丁七十名恐有性命之憂 
[德國税務問題續]  
　　初七日栢靈電云德國國會己將不動産購買時加價税議案通過初八日倫敦電云德國死人税前經議院財政專員駁退近在議院投票公决贊成拒絶者一百九十五票反對者一百八十七票（按死人税爲政府改革財政策内主要之欵） 
來函 
[無錫侯保三君致友人書（論教育困難之狀况）]  
　　鑑滿腔積憤年來無可與語奔走風塵兼顧家鄉學務對社會對自己無一是處良增愧恧在外則調查各州縣蘇屬三十五邑雖己遍歷覺教育前途殊爲可危去年不及前年今年不及去年推厥原因一則人才缺乏一則經濟困難歷數年之勉强支持稍熱心者不免灰心稍有欵者終難持久此鑑對於各邑之調查雖盡一人之口舌謀補助於微塵終無以當潮流之日趨於下况一俯仰間同志更屬寥寥欲求可與略談教育消長之原理者幾無其人安得聨江南北各同志組織一甯蘇教育研究會商量教育實施之方以挽此生死呼吸之機耶吾江蘇教育總會合全體無數人才以成之者而其性質地位無不從大處落墨不暇於地方教育事業上詳實研求鑑之所以擬組織此研究會者蓋欲以教育實驗家之實騐爲吾教育總會作補助機關希望合總會實行研究之意思耳在鄉則創各種學校五年以來心力交瘁而最困難者競志女校耳年需四五千金今年學生二百三十餘人校舍不敷又添建築之事冐險進行自信尚有膽量以個人之力毁棄身家而爲之鑑敢自發一狂語試問甯蘇兩屬如鑑之赤手空拳經營種種有幾人哉雖然隻手不中當狂瀾固盡人知之也乃日來焦頭爛額我無所求於人衆口鑠金人且求全於我天下事甯有公是非哉一二目光如豆之人固不足責而吾所極信仰極能辦事之人尚不能知我苦衷致多誤會而存意見鑑自問學識淺薄尚不能有絶大能力同化吾學界又安望於一般社會这空哉（下略） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
