# 1934 - 315 - 4908832

 

Page 1

 
 
[蘇州當日深報并赶遞常州無錫] [  申報館主人啓]  
　　蘇州爲東南富庶之區宼盞紛馳官商薈萃本館所出報紙行銷甚廣購者如雲兹特格外加工赶早刷印星夜飛遞前往風雨無阻俾當日　　派送以饜先覩爲快者之心至無錫堂州亦較　早到一日想諸君子酒後荼餘當必爭先披閲也　此布陳諸維鑒及 
[閩刻武英殿聚珍板叢書寄售] [  本館謹啓]  
　　刻有友人寄售閩刻武英殿聚珍板叢書計共一百四十八種釘成一千本板旣精緻紙猶潔白裝訂亦工欲購者請移玉至三馬路申報館及　昌書畫室閲看可也此佈 
[王氏潛齋醫書五種○脉學四種] [  圖書集成局代啓]  
　　海寗王孟英先生所著濳齋醫書五種首醫案霍亂論等縱談古今之同異百家之得失滔滔滾滾折衷悉當一案一方發明病源莫不崇論閲議總晰條分久爲醫家寳笈前印五百部早經售罄今倩本局二次重印每部八本定價洋一元半○校印脉學四種每部四本洋六角寄上海三洋經橋緯文閣發售 
[閲本報紀提騐仵作事因推論凡檢騐者必須明醫學及格致之學]  
　　獄貴初情傷憑細檢此辦理命案之大凡也邑無大小不能無命案其中雖有謀殺故殺鬥殺誤殺戲殺之分而當其定讞之初必以檢騐爲據按之律文凡官司檢騐屍傷若牒到托故遷延致令屍變及雖卽檢騐不親臨屍所監視轉委吏卒憑臆增减傷痕或雖親臨監視不爲用心檢騐移易輕重增减屍傷致死根由不明者正官杖六十首領官杖七十吏典杖八十仵作行人檢騐不實扶同屍狀者罪如之在立法之初何嘗不斟酌盡善欲有司盡心研究俾死者之寃可以伸生者之寃可以白然檢騐之法千緒萬端莫可究詰治獄之吏始則惡其蒸臭公座與屍塲相距數丈未能親臨檢視一憑仵作等任意喝報迨至申詳上司或以情形不符致干批駁則又飾詞以實之文致以成之愈掩飾愈支離涉筆者有輕重之别卽受罪者有生死之分是此中千里毫厘宜如何周詳審愼按本月十九日本報紀提訊仵作一則略云前丹徒縣解省之幼犯冷發順冷發蘭昆季二人因毆斃緦麻服伯冷長春一案迭經蘇州府發審局詳細研訊以所供勲手毆擊之處與詳文不符因備文至丹徒縣補提原騐仵作來省覆訊兹於十三日將原騐仵作薛咸泰解到桐太守倩發審委員宗明府提訊明府令薛先將當日相騐情形供訴然後畫一屍圖飭將傷處一一指出明府閲視之下仍與二冷所供及詳文不合復提二冷訊鞫供仍如前明府謂薛曰人命至重斷不能含糊了事汝可從實指供免得拖累薛稱爲日已久未免忘懷明府謂旣如此限爾五日可靜心追想明白不得朦混云云夫此案之究竟有無弊竇及仵作與犯人所供之何以顯有不符非局外人所敢臆斷惟太守能一再推鞫必欲得其實情其關心民命不肯草率了事實有古良吏之風竊嘗思之人命之所重者檢騐檢騐之所憑者仵作查仵作大縣額設三名中縣二名小縣一名並於額設之外再募一二人令其跟隨學習每名給洗寃錄一部選明白刑書一人與仵作逐細講解每年開印後該縣將額設學習名數造具花名清册申送該管府州彚册呈送院司存案該管府州每年隨時就近提考一次考試之法卽令每从講解洗寃錄一節如果明白當堂從優給賞倘講解悖謬飭令分别責革及勒限學習另募充補仍彚册申報院司查核並將召募非人懈於查察之州縣分别查參按之律文何等嚴密然至今日考試仵作之事久已等諸告朔餼羊在繁劇州縣人命案件較多者其仵作或稍明檢騐之法若偏僻之區往往用他役兼充圖領工食設有問以洗寃錄爲何書者竟或茫然莫知所對夫人命亦非一律其當塲毆斃等類致命之處顯然可見者尙屬易於檢騐至若人情詐僞變幻百端謀殺之案往往想入非非有非意料所能反者苟非實有所見復能精心研究鮮不至存没銜寃而眞凶轉得以逍遥法外然則檢騐一事何等重要而南面者轉委之一無所知之仵作無論其伸减尺寸混淆青紅以冀上下其手卽使誠實無僞而其所知實止於此又何能辨别輕重立雪沈寃哉顧或者曰今有洗寃錄一書折獄者奉爲龜鑑倘有司官果能自置一編潛心考試則亦不必假手於仵作而凡遇檢騐自無不了然於胸豈非折獄之至要哉不知洗寃錄一書雖自宋湻祐間由提刑官宋慈取和凝及其子　所著之疑獄集益以無名氏之内恕錄等書參互考騐編輯而成歴代司獄之官又迭有附益流傳至今然其中確實可據者固多而間有未善者亦有數端焉此稿未完 
[銅礦難開]  
　　江南鹽巡道胡芸臺觀察家楨前奉憲諭飭赴句容勘視銅礦觀察奉諭後卽於日前偕同礦師某西人赴彼勘騐刻已還轅禀知督憲以礦質不旺浮面所産之銅雖屬可觀深至數丈較前遠遜故此礦恐不能開挖云 
[郵程無阻]  
　　天津采訪友人云歴年大雪之後冬至之前天津各河層氷凝結海關所收書信例得改由陸路遞至京師其遞滬者亦遵陸南下今年朝廷下詔創興郵政事無大小咸歸赫驚賓總税務司主持兹者赫君查得山海關北帶河冬令不氷且其水甚深足任輪船寄碇前由烟臺至滬則常年均有輪船往來如於冬令自備一船由北帶河至烟臺接送南北往還之信其陸路則由火車遞送統計不過五日之期較之往時馬遞書函速可倍半惟其船一時碍難購取查開平礦務局向有輪船數號常川裝運礦煤時值隆冬卽多閒曠爰咨請北洋大臣王夔帥飭局預留一號在烟臺海面過冬爲遞送書函之用夔帥准之已諭飭局員與赫君熟商一切矣 
[寗州將行]  
　　循環報云英商信隆洋行與金陵籌防局因柤船轇葛一案經已調停妥協由華官補回銀若干作爲了結此事上禮拜已登本報玆聞寍州火船現亦釋放一俟修葺完竣卽行離港北上 
[荷主親政]  
　　荷蘭國女主髫齡登極計至本年已一十有八歲矣向來國政均係母太后主持聞母太后因女主年已及笄熟悉政體限今年底止將國内萬幾交還女主親理英國西報聞此消息從而論之曰在昔荷國亦强國也與我英交誼尤篤凡征伐之事該國與我國相輔而行我國女皇自十八歲登極迄今花甲一週其建豐功偉烈於六十年中者誠足超前軼後今荷蘭女主亦十八歲親政來日正長其建樹豈可量耶説見循環報 
[殷户結婚]  
　　陸斯階依度爲歐洲著名富厚之家凡歐洲各國有事莫不假其財力又野度劃度者原籍猶太亦以財力自雄與陸相將亞洲南部亞非利加諸王國如印度波斯等遇有齟齬宣戰講和海陸軍事均賴其力近收孟買移居倫敦極大華屋不啻秦皇之阿房凡倫敦貿易社會中人莫不注目而視以其動靜爲盈虚消長之機其先住亞洲土耳其於猶太二百年前禍亂刦奪侵尋而野度劃度安如泰山蓋附近諸王國皆受其惠極力保護除財産不損絲 
 
 

Page 2

 
 
毫之外年年益加富厚莫之與京凡歐美兩洲銀員公司債務皆倚其爲府庫取之不盡用之不竭而借其貲財並不用抵押中保只重一言信義相孚而人亦不敢存心欺詐倘有不覍則羣起而攻不齒於人類毋論家國均奉之如神明兹聞野度劃度與陸斯階姻聯秦晉財力悉敵眞嘉耦也論者咸謂合歐亞美三洲之財力將來其勢更張永無旣極矣説見循環報 
[監司入覲]  
　　天津采訪友人云奉錦山海關道廷觀察雍俸滿入都陛見携同瀛眷就道本月十一日行抵天津假寓法租界紫竹林佛照樓客棧旋於十五日乘火車北上計連僕從七十三人食指之繁世所罕見 
[道憲赴關]  
　　新任杭巡海關道陳養源觀察於初八日駕至新關公廨傳集書吏舍人巡役差胥按名點卯各委員亦赴關叅見税務司李君士理亦往拜謁觀察迎入操西語叙談良久始握手而别午後觀察復命駕至税務司處謝步并拜會各領事官然後回轅 
[學轅祝壽]  
　　本月十一日爲浙省學政徐季和宗師六旬壽誕宗師傳諭門丁凡官塲紳士致送禮物一槪璧謝并不准需索門包惟新科優拔及癸酉科孝廉門生送物者輕則受之重則却之銀洋則槪不收受十一日清晨乘坐便輿與二三官親幕友至西子湖上游覽署中由公子輩設立壽堂官紳往祝全行擋駕門生則引之入内叅拜并設麫筵欵之蓋宗師素性清廉本欲槪行反璧因思門生有通家之誼不妨擇其菲薄者受之若官紳禮物跡近貨取故雖微物亦不以却之却之爲不恭也 
[要案未結]  
　　江寗府上元縣捕廳蘇慶生有炯今春因刑斃夏錦洲一案經大憲叅革歸案訊辦嗣蘇在押所身死一切情形歴詳前報兹金陵訪事人函云蘇革員雖已病斃而夏錦洲之妻仍赴督轅禀究案中人證尙禁囹圄並有要證馮林在逃未獲督憲以此案自應照例詳辦不可含糊了結仍飭江寍府劉嘉樹太守將在案人証嚴行訊鞫並飭訪拿要証毋任漏網具文申詳聽候核辦 
[丈量基地]  
　　浙省大關外拱宸橋地方新闢租界洋商雲集購地建屋現有法國教士田發福方德祿二君購買基地數畝歸入租界中將建教堂禀請丈量道憲遂委會審委員程大令贊清會同田方二教士於初十十一等日帶同工房糧書備帶弓尺至彼丈量 
[武生肇事]  
　　金陵城北洪武街地方每届武闈赶考市者鱗次櫛比市面異常熱閙月之十五日有安慶武生之馬夫某甲乘其主人入闈逕就洪武街購賣料鐲論價之際將鐲竊得一枚藏諸袖底適爲店夥窺破立卽搜出甲反以爲誣竊與夥理論口角之後繼以揮拳幸旁觀者爲之排解甲始散去及至傍晚主人試畢回寓甲飾詞訴之主人係赳赳者不及細審聞而大怒糾集同寓各生興師問罪勢甚洶洶詎知料貨攤已移往他處遂遷怒於同居之水烟袋鋪與之爲難將鋪中所有打毁殆盡觀者環若堵墻無賴之徒復將貨物搶去大半該鋪主亦被毆傷奄奄待斃幸對門有潁州府某武生知其底藴代爲不平當將肇事者擒獲一人餘俱遁去旋將其人交保甲局訊辦翌日洪武街一帶皆罷市一日事爲督憲所聞立派委員前往勸諭各鋪令其依舊開市一面由大憲出示諭禁倘有前事卽嚴行懲辦想以後各武生當不至如前之凶横矣 
[漢臯火警]  
　　漢口訪事人來函云本月十四夜魚更三躍時漢口内陂街中市公記廣貨店不識因何失愼祝融氏惠然降臨跋扈飛揚不可遏抑迨各處水龍畢集而鋪户十有餘家已成焦土其餘如同泰厚布店江左書局等雖未殃及然受驚已不淺矣 
[失火傷人]  
　　場城左衞街峻宇崇垣向稱閙市本月十七夜魚更三躍街南某廣襪店忽兆焚如左右隣居從睡夢中驚醒急卽鳴鑼分投告警各善堂水龍洋龍均風馳電掣而來四面噴澆極其踴躍新任糧捕清軍府何司馬行轅適在火塲對過是以本城印委曁保甲巡員均先後臨湯彈壓保護約焚半點鐘時始行撲滅計燬廣襪估衣成衣箍桶等店四家餘雖各受虚驚尙稱無恙除本街水龍留澆餘燼其餘各水龍已擬分道遄返詎東北方又鉦聲亂鳴由遠而近詢係灣子街東嶽廟南首某欄杆機坊失愼該坊屋宇三進前進中進各三大間廣設機軸日則工作夜則居住店夥學徒後一進爲店主人眷屬所居是晚火由中進起冐屋冲霄極爲猛烈各龍聞警咸折而向東各官亦紛紛戾止指麾澆灌祝融氏跋扈非常幸本街水倉滿貯清泉近在咫尺取汲使捷始得撲熄而該店屋宇三進計十餘間已悉數化爲焦土左近隣舍墻壁雖被灼焦尙未波及咸稱萬幸所最慘者火燒時店中徒夥約三十十人曁店主眷屬咸從黑甜鄉裏驚起見處處皆火倉皇失措不及携物奪路奔逃怱促間有從後進奔至前進者有從前進復冐火而入後進者迨中進火勢燎原後進人無路奔走遂葬身火窟事後查點計有九人之多聞内係夥徒五人該店子婦親丁等四人身如焦炭觀者不忍卒覩其店主雖經人救出已重受火傷恐亦難保性命現已有人將枯骸檢出安置隙地須俟各家屬到齊方殮吁可哀已至起火之由聞中進人夜作困倦忘却熄燈火星爆裂因肇此禍未知是否又聞是夜舊城城隍廟西焚毁茅屋兩家一夜三火何融祝氏之不憚煩耶 
[出殯盛儀]  
　　杭州采訪友人云戴筱江司馬爲武林望族世業鹺家居上祖廟巷去歲在籍仙游公子輩筮期本月十五日設靈開吊官紳之前往拜奠者輿馬往來途爲之塞十六日恭請前廣東提督學政樊介軒太史題主十七日扶柩出殯前導開路神二高與檐齊下用輪軸曳之而行誥命亭一座鑾儀半副銜牌四十八對間以飛虎旗清道旗隨用綵亭四座只供骨董及引魂童子仙鶴之類糧食亭一座馬上鼓吹一起馬上門槍十二扇馬上旗牌軍健一班彌陀片四堂繡花長旙四堂對馬四匹頂馬一匹魂轎一乘香亭一架僧道女尼各一班清音八人鼓手四起容亭一座樣馬一匹蓋司馬有兼襲騎都尉世職故也靈柩由公子扶掖以行柩罩用大紅貢縀繡金舁者三十二人由府第出祖廟巷興忠巷過豐樂橋經大方伯折而至薦橋過平津橋大街進竹竿巷出錢塘門在昭慶寺法乳堂暫停沿途公祭三處素服以送者三十餘人是日天氣晴和觀者如堵蓋杭地殯儀之美自王夔帥之太夫人以後未有若是之盛者也 
[拐風甚熾]  
　　姑蘇采訪友人云爾來省垣拐風甚熾失孩之家幾如銅山西傾洛鐘東應本月初十夜黄昏時忽聞鑼聲鏜鏜然自遠而近詢之則稱朱家巷陶姓家失去一六歲男孩倘有仁人君子見而送還者自當從重酬謝翌午胥門附近楊姓家亦失去甫三齡男孩一口正當偵騎四出高擊銅鉦有一途人語以適自葑門來道經帶城橋見有尋小孩者自言附近某姓家有姊弟二人一六齡一四齡晨起至門前游玩忽然不見覓至亭午尙無蹤影噫拐匪如此充斥寄語育孩者尙其愼之又愼也 
[示禁招搖]  
　　江西采訪友人云省會諸人最喜造言生事文武鄉試尤譸張爲纪變態千端事爲翁筱山方伯所聞出示嚴禁大致謂武闈鄉試爲國家掄才大典取中甲乙悉由撫憲親裁秉公核定在事之弁兵書役諸色人等無從窺測斷不能從中舞弊誠恐有不法棍徒招摇撞騙爾諸生功名念切誤認爲眞帮扶往往墮其術中今届塲期在卽撫憲旣本司關防甚密功令極爲森嚴斷不能僥倖於萬一刑章具在愼勿求榮反尋本司愛惜人才深恐爾等誤蹈法網故不憚諄諄誥誡除一面密訪查拿外合諭應試武生人等知悉爾等如果弓馬嫻熟技勇出衆自必立邀拔　倘有不安義命聽信匪徒誑言妄事攢營一經發覺定卽從嚴究辦决不稍爲寛寡特諭 
[彝陵市景]  
　　宜昌采訪友人云邇來豬内麻油昻貴無比緣鄉人豢豕者甚少各屠户須從遠處收買而歸以故烏喙將軍頓增聲價也至麻油雖每斤價值一百四文然亦苦難購賣聞之油坊中人言日來新芝麻猶未上市陳者將次售完且宜郡所産無多必望各屬運來方爲有濟云 
[示設義渡]  
　　欽命二品頂戴江南分巡蘇松太兵備道蔡爲出示曉諭事查接管卷内據公濟堂董嚴紳信厚等公禀竊查高昌廟製造 
 
 

Page 3

 
 
局前向係周家渡舊有渡船往來擺渡行人稱便自同治初年開辦製造局後渡船上落不便漸次中止鄉民往來上海悉向他處過渡每遇狂風湧浪水遠路遥無處攏落間常失事卽如上年七八月間遠來渡船裝載多人行經製造局船廠對面江中突遭暴風船小載重頓時傾覆淹斃男婦數十名口非獨職等視見兩岸居民咸知情殊可憫今擬在高昌廟江邊碼頭及對岸黄水漊地方設立碼頭創辦義渡購造大號渡船二隻雇用船夫常川摇擺往來過渡之人不取分文舟資以符義渡之名事當創行禀請立案給示以便開辦永遠奉行等情並呈章程到道查創立義渡係爲利濟行人起見事屬善舉查核擬章亦尚妥協可以照行合亟出示曉諭爲此示仰鄉民人等一體知悉爾等以後往來上海儘可就近過渡以免遶道惟不得喧譁滋擾該船夫亦不准藉端需索有違定章如違送局究辦不貸切切特示計抄章程一擬設立大號渡船二隻每船雇摇船船夫二名每名月給工食錢六千文由公濟堂發給一擬在浦東黄水漊地方置買民地二畞上下作爲義渡碼頭置立天燈蓋造局一二間以爲船夫東岸夜晚住址一擬於局東江邊碼頭作爲義渡北岸碼頭置備天燈蓋造屋一二間以爲船夫北岸夜晚住址一擬渡船來去只准裝載二十人不得逾數少則不計亦不得因人不滿不肯擺渡如該船夫不遵定章抑或私自多裝一經查實輕則斥革更換重則送請本街巡防局懲辦一擬渡船兩隻此往彼來隨時摇擺不取過客分文如私取舟資及容留閑雜人在船住臥者查出送巡防局辦革光緒二十三年十月初八日示 
[示禁賭博]  
　　欽命二品頂戴江南分巡蘇松太兵備道蔡爲曉諭事照得上海虹口地方屢有棍徒大開攤塲誘人賭博被其惑者小則廢時失業大則蕩産傾家盜賊滋生根源於此爲害不可勝言疉經查禁祗以該賭徒黨羽衆多知風報信以致差來聞風四散差去仍然賭博鮮所弋獲若不設法嚴拿　辦何以清奸宄而靖閭閻本道現經禀明督憲在虹口設立捕房選募華洋探捕認眞拿辦務絶根株除卽日選募派往密緝並飭縣委多派捕役不動聲色認眞查緝外如果拿獲到案一經訊實立將賭犯分别首從盡法懲治輕則枷杖徒流重則永遠監禁决不寛貸其開賭塲房屋地基無論自業轉租一併發封入官地保差役得規包庇鄰佑知情不首立卽照例究懲以期弊絶風清本道不忍不教而誅合先出示曉諭爲此示仰軍民人等一體知悉自示之後務各安分營生毋再違例賭博自蹈刑章該處屋主房客亦不得仍前窩賭致干充公究辦其各凛遵切切特示 
[讞員公出]  
　　英界公廨讞員張賡三直剌因有公務面禀劉峴莊制憲定於今晚附乘招商局某輪船赴省 
[議興女學]  
　　旅滬之甬江嚴筱舫觀察上虞經蓮珊太守邀約同志諸君擬就滬上剏興女學校延由美回華之康石二女史爲教習廣招大家閨秀授以泰西文字及醫理化學昨日午後鐘鳴四下柬速官紳士庶齊集英界四馬路一品香番菜館商議章程聞到者約有百人可謂盛矣 
[幸未成災]  
　　南市大東門外毛家弄左近某姓竹器店内前日午後因學徒在廚房煮膳火力過猛致烟囱中火星爆發濃烟四射近處居鄰見之大聲疾呼立卽灌以鹽滷得以無事然受駕已不淺矣 
[發落展期]  
　　昨禮拜一爲法界捕房發落之期緣前任關道憲劉康侯觀察在署開弔法讞員鄭大令理應趨轅叩奠先期咨照捕房將上期應行發落各案歸下期發落 
[逸犯成禽]  
　　日前有英界公堂發交棲流公所暫押之人印乘看役疎忽逃去四名英界公廨讞員張賡三直剌聞報之餘卽命駕前往驗勘迨前日包探趙銀和塗遇逸犯周善生獲送捕房昨晨捕頭令解送公堂請究周供稱小的係本邑人當時由李錦榮俞阿三二人起意脱逃向看役借得剪刀將本栅漸漸割斷得以乘間逃出小的及另有一人隨之出外尚求大老爺恩賜從寛直剌問李等現往何處爾知之否供稱小的不知直剌着留候過堂訊究 
[會訊定貨案略]  
　　英商公信洋行主人投英領事署禀控華人施少蘭所開某洋貨號主執事人淩芝藩跑街夥李桂生定買洋布延不交銀出貨領事據情函致英界公廨讞員張直剌訊理昨日直剌飭傳施凌到案偕英副領事薩君研訊公信某四人訴稱施凌來行定買洋布延不出貨目下叩價跌减照算虧耗銀九千餘兩請卽訊追李供稱此貨由小的與施凌合買每股計銀五百兩共十股嗣因貨到太遲以致不能銷售玆願償還公信虧耗之銀叩求公斷施凌所供亦相同直剌商諸薩君然後判令李等於兩禮拜内繳銀八百兩貼還公信嗣後贏虧與李等無涉兩造皆唯唯遵從直剌著將李等一併交人保出 
[各有不是]  
　　本邑北新涇武生沈國棵擡兄國恩投縣控遭族人沈才邦毆傷求騐各情己登前報昨日蔣剌史又升座提訊國樑供稱族叔沈俊梅於前年病故遺下平屋三間田五畝因殯葬無貲將房賣與族兄沈才邦田賣與武生現因武生將田轉賣他人稍有盈餘才邦意圖分肥竟將族叔祖柩移於由丙胞兄國恩偕武生向之阻止膽敢恃蠻將胞兄擡案蒙騐之後又經才邦之子志琴將穢物塞於武生口内訴知地保置之不理求請訊究國恩供稱傷勢已平復沈才邦供國樑賤價買來之田現經轉賣所盈甚多且族叔祖俊梅公旣立伊爲嗣並不追薦因向之理論抛相反以圖詐等詞來案誣控求察質之沈氏族長沈楚恩供年六十五歲此事已經勸過無奈各執兩不聽從地保顧秋山供兩造實因爭財起釁抛梋之事早經竭力阻止剌更衡情酌斷謂兩造各有不合從寛不究判令各延羽士誦經一日超薦亡魂兩造各遵判叩謝而退 
[各不遵斷]  
　　前有陸堅投上海縣呈控林仲華兄弟欠銀八千餘兩將屋契作抵日久不贖求追等情經帮審委員蔣剌史訊斷以三折歸還林松華遣總管家務之劉心裕投案代具遵繳切結陸亦具遵斷結在案不意前日陸父秋園並劉心裕各具禀詞陸稱伊子年輕無知冐昧允遵劉稱奉斷之銀須候松華仲華到滬始能歸還蔣剌史於昨日覆訊察閲兩造禀詞不覺勃然大怒謂陸曰爾年已三十五歲安得云幼况三折歸還係爾親自供明何得反悔又謂劉曰林之家産由爾執管安得云無銀可還兩造俱屬刁猾定須責究陸劉同稱知罪求請寛宥剌史謂旣已知錯姑免深究旋據林仲華呈繳票銀二千兩劉稱連次寫信至閩而松華並無回音求再寛限陸稱所繳未全不願具領况屋契亦未帶來剌史得供請兩造各不願意本委亦不勉强將銀交林三人均着覓的保再候復訊核斷 
[售畫轇轕]  
　　前有江北某邑人方配澧投南市二十三七鋪巡防局控稱有家藏古畫一軸係嘉靖年間名人所繪五百羅漢圖值價甚鉅日前倩素識之彭竹齋將此畫銷售昨彭交來洋銀五十四元當時言明此畫須售價洋七十元今照原價尙少洋銀十六元彭屢次延約不將此欵交來是以投案請提究追當經局員姚殿卿二尹准詞飭地甲傳令彭竹齋到案研訊彭供情願收回原價可將畫軸交還二尹乃謂方曰爾可還鄉措齊原欵再行來滬取贖方遵斷而退 
[訛錢受責]  
　　有福建人混名劉老訟者住居南市十六鋪地方專爲人排難解紛藉以從中取利前日在途遇見同鄉人林某劉謂之曰爾前次被人拖累幸我從中介紹費却多少唇舌得以寢事否則已涉訟公庭矣當時所墊洋蚨數翼可卽交付林聞言啞然失笑曰僕與君旣係戚誼又屬同鄉何爲此無賴之事劉聞言大怒遽效劉四之駡人林亦反唇相譏繼而各奮老拳林之頭顱登時繫破鮮血淋漓於是互扭至十六鋪巡记北局喊控局員楊聘侯二尹准歸立卽提案研訊林供稱住居洽興街爲小負販是日探友而回突被同鄉人劉姓前來僞稱小的欠其洋 
 
 

Page 4

 
 
銀逼令付給小的未允致被擊破頭顱是以扭案請究二尹察得林之傷勢屬實爰提劉研訊劉語言含糊二尹大怒卽命重笞二百板具吾改過切結覓保開釋林之傷勢著自行延醫敷治 
[偷兒竊蟹]  
　　秋風已老郭索横行小東門各魚行無不簏貯無腸以求善價偷兒某甲見之不禁饞涎欲流遂伺隙竊取一簍不料爲失主所賭立卽送入捕房捕頭令將蟹先行給還失主甲則押候解送公堂究辦 
[不翼而飛]  
　　昨日下午四牌樓新開德順祥皮貨店有三人進店賣物携洋五十元置於櫃台上迨店夥拿出皮套數件三人評論高下良久不决偶一回顧其洋已不翼而飛爰向店主理論欲與爲難嗣經旁人勸以此事與店無涉始怏怏而去 
[違章受責]  
　　保甲總巡鍾明府前夜查得生記卽協昌烟間不遵定章深夜開燈昨日明府飭提烟間主王某到案升座訊問判令店主及烟夥四人均責一百板著具改過遵章結完案 
[犯婦過站]  
　　施沈氏嫁與施某爲繼室過門後施有前妻之女名杜姐時遭凌虐後復用繩勒死經同族察知報明南匯縣汪大令履騐將氏訊明解府勘問昨日路過上海縣境差役投文黄大令命收内禁飭書備文轉解 
[善與人同]  
　　阮星階先生來信并洋五十元據稱自慚行年五十未能知非廼蒙同人雅意醉叙徐園仰領盛情禮無不答而二三知已咸謂答席浮費不如助作善舉似爲實際爰將酒席洋五十元移作敝堂赡老育嬰之費而敝堂中之老幼咸感諸君子之盛德無涯矣爰書數語請附報尾以誌謝悃[  滬北廣益善堂司董謹識]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報]  
　　本館京報悉照邸抄原本赶緊排印並不抽去各摺以省紙幅且隨到隨登免積壓之弊凡在官塲　所深信現在格外赶緊印出俾人皆先覩爲快閲者鑒之 
[黄陵夕照]  
　　宜昌采訪友人云兼理宜昌府史别駕查得郡城内外人家所豢之猪任意在街衢屡溺實屬汚穢不堪乃委令某員出示懸告如有民間猪子在城廂内外街面汚穢不將猪圈攔阻者不論大小肥瘦槪行屠宰付還豢養之家并派令保甲沿門查禁○本年宜昌下水之貨較去年多至一半去年輪船抵宜昌時須候貨物到來以便裝載今則各輪船來宜時無不隨到隨開並有川貨不及裝運者生意其有興旺之象歟○戴某漢陽縣境戴家塔人年三十餘作客宜昌以挑運貨物餬其口本月初五日午前爲太古棧運貨内有牛皮若干件從堆上掀下失足墜下致破頭額腦髓迸流同輩急舁往聖母堂求法國醫生療治醫生亦束手無策不得已舁至一酒館内逾時始略有呻吟聲大約不能救愈矣 
[竊菜起釁]  
　　鎭江南門外鄉民王姓種有寒采數畝每晨被竊者屢矣月之十三日天未黎明王卽往圃中伺察果見徐州　民某　竊取蔬菜若干負擔而逃王竭力赶上拉住甲將菜擔抛置河中反瞠目大叱曰汝誣我竊菜耶當有以報之言已捽脱其手飛步而去逾時竟糾合同類十餘人擁至王處不問情由將其拖出按倒田間竭力攢毆王孤掌難鳴大聲呼救幸經衆鄉民圍集若輩乃釋手欲逃旋被鄉民扭住四人縛其手足擡至丹徒縣署請懲王大令訊問之下飭各笞責五百板遞回原籍 
[控欠不符]  
　　本邑人嚴鈞清投英界公堂控張振荃欠銀圖賴前晚讞員張賡三直剌情襄讞之邵大令提案研訊嚴稱在治下日商三井洋行司棉花與張素識光緒二十一二十二兩年陸續借去銀七百五十兩以屋契二紙作抵故未缮立借票惟存細帳一紙此銀均由小的支乾和錢莊之支票存根上註明利息每月洋銀十圓嗣後分數次收過約六七十圓今則向索本利一槪不還不得已而控請提追并將細帳及票根呈騐至屋契二紙己轉抵於錢業董事矣張供稱小的係浦東南匯縣人向業縫衣嚴素有交易光緒二十一年曾借伊銀一百五十兩由吳金松介紹立有借票並無七百五十兩之數今被誣控小的特邀吳來案作証吳投案訴稱小的在某糖行爲夥張借嚴銀一百五十兩自行説定然後邀小的爲中　嚴又訴稱與吳素未識面大令問吳曰爾與原被告皆知已否答稱不甚知已大令謂旣非知已何能作中証顯見從中多事嚴又呈結算利息之細帳一紙上寫付過利息三個月計洋銀三十圓如祇一百五十兩安有如許之利大令諭候飭差查明覆訊核奪 
[恩准領妻]  
　　前者顧鴻高投英界公堂控蔡陳氏誘匿妻子顧陸氏讞員張賡三直剌訊供之下著蔡陳氏押候交到顧陸氏覆訊核奪前日顧陸氏携其孩榮芝投案備質直剌倩襄讞之邵大令問供顧供稱小的係蘇州府屬某邑人妻子陸氏向在同慶里某龜所設倡院傭工被蔡陳氏誘令與不知姓之琴生姘識責屋同居已歴二載小的上有八十一歲之老母下有十四歲之幼子乞大老爺恩准將妻子及女孩領回得以闔家團聚蔡陳氏供稱小婦人不敢誘匿伊妻實因伊夫婦勃谿致伊妻往虹口姊妹家躭擱數日今已投案求免株連顧陸氏供稱小婦人今已知過願携女孩隨丈夫回家大令著顧具結領回管束蔡陳氏從寛開釋 
[女郎受窘]  
　　湖南某邑人薛榮者向在南市某營中執掌號之役前日傍晚時閑步至十二圖紫竹菴左近是處人跡稀少有甲乙兩女郎連袂而來脂杳粉艶楚楚可人薛色膽包天竟敢尾隨其後評頭品足忌憚毫無兩女大爲所窘幸爲是處巡卡勇丁所見立卽拘入卡中由巡查員弁提訊判責籐條一百下麾之使出 
[撞翻判罰]  
　　昨日上午美界百老匯路外虹橋附近有某號野鷄馬車如飛馳至適有一千七百三十一號東洋車迎面而來不及避讓致被撞翻雖未輪折然已略受損傷旋經某號巡街華捕將御者拘送捕居捕頭詢詰之下判罰修理費若干給東洋車去領去 
[英界公堂瑣案]  
　　包探施奎江禀稱賊犯王阿二前因歴次犯竊解經歴任大老爺懲辦今又竊取胡明發家布衣四件報捕後捕頭令小的緝獲吊出原贓解案請究胡投案請領失贓王供稱小的家在浦東趙家路口久失枝棲乏資餬口偶試穿窬之技以期殘喘苟延叩乞施恩誓酬大德讞員張賡三直剌商諸薩副領事然後判合笞責五百板管押半年贓物給還失主○包探趙銀河禀稱浙江紹興府屬某邑賊犯張春榮前因犯竊屢次解經歴任大老爺遞解回籍今又來滬竊取張啓忠沈桂泉兩家布衣布被烟槍報捕後捕頭令小的緝獲人贓解案請究張趙兩失主投案領贓張供稱小的向操錢業近因失就以致流落此間如蒙恩赦一遭則以後决不再犯矣直剌判令笞責五百板管押一年○包探石金榮禀稱昨晚賊犯孫慕賢掩入楊桂泉家竊取木質報時鐘一架正欲脱逃適爲小所所見因卽拘入捕房今者捕頭令解案請辦楊投案領贓孫供稱小的初次犯竊可否求恩寛宥俾得改過自新直剌判令笞責一百板○包探竇如海禀稱賊犯李阿生經小的等解經歴任大老爺訊懲已非一次今不知在何處竊得綢布衣數件銅香爐一具經小的緝獲後嚴詰失主堅不指明是以告知捕頭解案請訊李供稱衣物竊自鄉間叩求鑒宥直剌判令笞責二百板然後遞解回籍○包探陳阿九禀稱賊犯林阿金顧福生糾同黨羽姚壽生吳金福竊取蔣福林家布衣烟槍面盆之類報捕後捕頭令小的緝獲吊出原贓解案請究蔣投案領贓林顧直認行竊姚吳同供稱小的等二人向來安分營生此次受林顧之愚以致犯此叩求恩典曲予矜全直剌判令將林顧各笞責五百板管押三月姚吳各笞責三百板管押一月○包探金阿三解歹人小寳至案禀稱昨日此人寛辫窄襟作流氓模樣在楊樹浦調戲某紗廠做工发子張趣娥適經小的所見拘入捕房今者捕頭令解案請究趣娥亂頭粗服體態苗條偕見証人王美英投案歴訴前情孫供稱小的係本邑人不敢調戲婦女實被誣指伏惟鑒原直剌判令笞責五百板管押五月○六十六號印度捕解賊犯張阿弟至案禀稱此人竊取大純紡紗廠内紡紗管十餘枚報捕後捕頭令拘獲解案請懲大純司事人某甲投案訴稱廠中時時失物今旣破獲叩請重懲否則人皆效尤難於根究矣直剌頷之轉詰之張供稱小的係太倉州屬寳山縣人偶將紗管携出並非有心行竊祗求法外施恩直剌判令笞責三百板枷號一月 
[法界捕房紀事]  
　　鄉婦某氏不知由可處來滬拘布貿絲以供饘粥因天氣炎熱將衣脱下儲於筐中詎行至新開河畔偷兒見其懦弱攫取其衣挾之而逸爲巡街捕瞥見追獲人贓解送捕房押候堂期解訊○甲乙丙三人向在各碼頭乘間攔物昨日竊取紫銅一塊約重數十磅爲巡街捕所見將人贓一併拘送捕房捕頭命押候解送公堂究辦 
[美界捕房紀事]  
　　小竊周阿和松江産也昨由虹口下海浦某姓家竊得棉被一條負之而出色探陳財星見其形跡可疑拘住盤詰知果係妙手空空兒遂拘解捕房押候解送英界公堂訊究○美界漢　禮路永　　　十七二十二號門牌期姓家原籍甬僑居滬上前晚被梁上君子撬門入内竊去衣服首飾不少翌晨投報捕房請爲查緝捕頭允之 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年十月初十日京報全錄]  
　　宫門抄○諭旨一道錄前○將軍依奏爲庫欵支絀請旨飭催各省欠解銀兩摺○川督鹿奏試辦川省礦務情形片○又　奏爲川省支欵礙　再行減平緣由摺○臬司黄秦恭報接署臬篆謝恩摺○江督劉奏爲已故總兵建立專祠懇恩飭部列入範典片○滇撫黄奏同知知縣飭赴新任片○十月初十日推班○召見軍機明日辰刻入座聽戲○○奴才依克唐阿良弼跪奏爲庫欵支絀需餉孔急請旨飭部再行嚴催各省欠解奉省丁酉年的餉並歴年專餉迅速解交以濟急需恭摺具奏仰祈聖鑒事竊查奉省每歲額徵不敷充餉全賴各省指撥的餉恊助支放前因開放本年春季内外城兵餉後庫藏久虚一切雜支等欵及秋季兵餉無項發放曾經奴才等於五月間聞單奏請飭催各省欠解本年的餉及歴年專餉迅速籌解在案兹查各省共解到丁酉年的餉銀十四萬兩實屬不敷周轉核計山東尙欠地丁銀八萬兩兩淮欠解鹽釐銀二萬兩鹽課銀一萬兩江蘇欠解釐金銀一萬兩其山東河南兩淮淮安關臨清關江蘇直隸等處欠解歴年專餉共計二百一十六萬餘兩不但並未批解且未接有報解之文奉省本年秋季内城兵餉雖已敷衍開放係挪東補西移緩就急庫内之欵搜羅殆盡不但一切歲需額領雜支欠欵待領孔殷並且外城秋餉於九月間開放轉瞬卽至而庫藏空虚無項支放奴才等於奏請飭催外並屢經咨部轉催無如各該省迄未解到若再遲延必致貽誤關係實非淺鮮奴才等再四籌思萬分焦灼惟有仰懇天恩俯念根本重地俸餉及緊要急需請旨嚴飭各該督撫監督等務當共體時艱力籌挹注無論如何爲難先將本年的餉於十月内掃數解清並將欠解本年專餉分批源源報解以濟急需而免貽悮所有奴才等因庫欵支絀請催各省欠解銀兩緣由理合恭摺由驛馳奏伏乞皇上　鑒謹奏奉硃批卽著户部咨行各該省迅速籌解欽此○○鹿傳霖片再川省礦務上年經臣延聘精於礦學之廣東人候選同知唐星球委令前禮部主事捐陞知府曹穗試用知縣吕森會同前往勘明冕寗縣屬麻哈等處金礦可以開採議定官商合辦由成綿道土厘項下湊撥銀十五萬招商集股十五萬共三十萬兩購運機器來川開辦前經奏明在案現已於本年八月運到機器足供開辦之用當飭唐星球前往開辦派委補用道賴鶴年候選知府徐麟光充當礦務總辦一俟試辦果否有效再行詳細具奏此外試辦各處銀銅各礦均無成效惟打箭鑪銀礦尙敷工本若以後辦理得法尙可稍有利益又大穴山銀礦據礦師查勘若另設新法改用機器尙可開辦惟機器轉運維艱尙未到齊所有運到機器開辦冕寗縣屬麻哈載谷　金廠及試辦各礦廠緣由謹附片具陳伏乞聖鑒謹奏奉硃批該衙門知道欽此○○頭品頂戴四川總督臣鹿傳霖跪奏爲接准部咨勇餉已遵照减平此外添扣各項减平碍難再扣情形恭摺仰祈聖鑒事竊查前准户部咨開所有議覆御史宋伯魯奏請添扣各項减平以裕利源一摺光緒二十三年五月十二日具奏奉旨依議欽此計單一紙内開行令各省自本年七月起無論藩運道庫及各局處所額支旗緑各營俸薪餉乾米折養瞻並各項經費津貼薪費口糧及一切正雜各歀凡向支庫平者每兩核扣六分統按二兩平發給其由旗緑各營内挑練之兵所支餉糈本較額兵爲優亦應核扣六分平以歸一律至各營勇餉開支庫平者照數核扣四分統按湘平發給按半年報部一專欵存儲等因咨川遵卽轉行司道曁籌餉各局一體遵辦已將勇餉改發湘平由籌餉局議詳咨部查照在案兹據布政使裕長詳稱部臣盤籌畫飭令藩連道庫凡向支庫平者每兩核扣六分統按二兩平發給當此時局多艱自應恪遵辦理第川省支放各欵核扣較他省本多情形實有不同查川省放欵以兵餉爲大宗次則文武各官養廉曁各項衙役工食與未採銅價脚等欵如旗緑各兵餉糈咸豐年間議令搭錢一成又每兩免搭官票减扣銀六分查各營駐防處所邊地居多食物昻貴用度已覺不敷近又裁减兵額情形異常困苦况各兵又須換臺換藏遠戍遐荒所領　裝馱馬又應扣平搭票實得無幾早已視爲畏途至川省兵餉核扣較别省爲多戍防較别省爲苦若再行加扣更無餬口之資似應於節省之中略寓體恤之意卽文職養廉本已照章减成發給嗣又搭三成官票賞番二成並扣二兩平六分近年加扣三成軍需尙有本省歴來攤捐之欵已多不敷坐扣者武職養廉額定尤少屢次已令扣平三道提鎭副叅遊等官又扣三成軍需兼以本營捐帮等項每百兩所得不及十分之五　公已屬竭蹶又如各項役食衙役民壯每石每年僅領銀八兩三兩不等尙須分别核减二成搭放五成制錢折放五成票並扣二兩平六分平支發驛站夫馬鋪司樠夫紅船渡船撓夫各項工食每百兩折放三成官票並扣二兩平六分平終歲所得歲額委難敷用又查採辦銅斤前議折放三成官票並扣二兩平六分平支放各商因其價銀屢减工本不敷開採不力近來採買無不萬分掣肘此外一切雜支各欵無論鉅細未有不扣平搭票者今若再行續扣六分則應領之項益形支絀將見各營兵丁更形拮据幾不能赡養一身遑問調遣之難期得力卽文武各員辦公益形竭蹶各項衙役人等均有枵腹之虞尤難者銅價不敷採購更爲棘手於鼓鑄實有關繫其費雖支數無多而窘迫情形無不大略相同固知庫藏空虚部臣出於萬不得已無如川省各項支欵均已再三核扣實屬萬難再减等情詳請奏咨前來臣維馭吏用人之道使公私不能足用俯仰皆　自給何由策効桂功况臺藏之戍防銅鉛之採運一再核扣兵食尤形竭蹶礦廠益將束手該司所陳各節洵屬川省實在情形似裨公者微而妨公者多合無仰懇天恩俯念川省支欵業已再三减扣實較他省爲多嗣後仍照舊章扣减開放免予再行减平俾令文武將吏以逮士卒　質均沐高厚鴻慈於無旣所有川省支欵碍難再行减平緣由除咨部外理合恭摺具陳伏乞皇上聖鑒勅部核覆施行謹奏奉硃批户部知道欽此○○二品銜署理湖南按察使鹽法最寳道臣黄遵憲跪奏爲恭報微臣接署臬篆日期叩謝天恩仰祈聖鑒事竊臣於光緒二十三年八月十六日奉湖南撫臣陳寳箴札飭按察使李經羲遵旨陛見所遺篆務委臣署理十八日准李經羲將臬司印信文卷移　前來謹卽恭設香案望闕叩頭祗領任事伏念臣嶺南下士知識庸愚自光緒初年隨使出洋派充叅贊周歴五洲凡十數載及奉電旨調回迭經南北洋大臣奏委辦理教案商務水師營務各事宜勉竭駑駘毫無報稱猥承特旨許覲天顔何訓誨之周詳感恩施之稠疉叅膺要職復調監司前後仰蒙召見三次臣撫膺圖報感激涕零兹者甫至湘中卽權臬事杳湖南素稱文獻之邦臬司兼有風教之責舉凡察吏興賢安民戢暴各大政在在胥關緊要如臣檮昧深懼弗勝惟有恪遵聖訓實心任事隨時禀承撫臣詳愼經理不敢以暫時攝篆稍涉因循以冀仲答高厚鴻慈於萬一所有接印任事日期曁感激下忱理合恭摺具陳伏乞皇上聖鑒謹奏奉硃批知道了欽此○○劉坤一片再記○提督原任江南淮揚鎭總兵章合才於光緒十七年十二月　任病故當經臣等臚陳戰績欽奉諭旨准於原籍及立功省分建立專祠等因欽此轉行欽遵在案兹據兩江補用副將章其俊等禀以江南湖南均爲章合才立功之地捐資在於江南清河縣及原籍湖南湘鄉縣城内建立該故總兵專祠各一所均已落成聯名禀請奏明列人祀典由地方官春秋致祭等情前來臣覆查無異在無仰懇五恩俯將該故總兵章合才江南湖南各專祠敕部列入祀典由地方官春秋致察以彰營勩除咨部並湖再撫臣查照外謹會同漕運總督臣松椿江蘇巡撫臣趙舒翹附片陳請伏乞聖鑒訓示謹奏奉硃批著　所請核部知道欽此○○黄槐森片再署　　司　　炳堃調省遺缺查有本任該廳司知韋動承應飭赴任署寳寗縣知縣江雲龍調省遺缺查有補用知州劉成良明幹有爲堪以署理據藩兩臬司會詳前來除分　　　　　　　　雲貴總督臣松蕃附片具　伏乞聖鑒謹奏奉硃批吏部知道欽此 
 
