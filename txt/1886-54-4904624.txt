# 1886 - 54 - 4904624

 

Page 1

 
 
[江左校士錄出售] [  申報舘主人啓]  
　　黄漱蘭宗師玉尺高縣冰壺朗抱　才江左士論翕然去冬　利各屬所取文賦詩詞經解策論名曰江左校士錄本舘取而讀之見其根經据史　古茹今詞華則庾　兼長考訂則許鄭是式有體皆備無美不臻洵近科試讀中不可多得之本亟思公諸海内同好以備伏案　摩因命手民以五號　字排印圈點則悉照原書棱對無訛裝潢盡美准于本月二十一日出售分裝六本收回工料洋五角諸君子有願奇文共賞者乎讀向本埠申昌及各外埠分售處購取可也 
[六十八號畵報出售] [  申報舘主人啓]  
　　第一樓茶室當四馬路之衝對門間壁皆妓舘初九夜三點鐘遭回祿時妓與客聞警起身倉皇奔避其近之定安申中益覺披衣不及情形尤爲狼狽特圖之以告冶遊者之切宜自愛准於二十六日出售仍送淞隱漫錄圖說一則附於畵報之末此布 
[論日本預備軍裝]  
　　蘇老泉有言曰非用兵決勝之爲難而養兵不用之可畏此言豈無見哉蓋兵者可以百年不用不可以一日無備者也憂勞所以興國逸豫可以亡身天下無事兵久不用優游飽食逸而忘勞一旦有急欲其出死力以效命于疆場是驅市人而使之戰其有不敗者乎歴觀史册不備不虞未有可以用師者魯以無備而敗於邾楚以無備而敗于羅祖龍之威力并六國一天下强亦甚矣乃墳土未乾陳涉一呼天下響應斬木揭竿梃鍊皆爲凶器卒至楚人一炬咸陽成墟之數國者得失成敗如是其速何爲也哉蓋亦忘備故耳閱香港西字報云近日日本并力製造軍火各廠十分忙迫各兵船亦皆預備停泊一聲令下卽可應用聞此信者咸相疑議不知其將從事于何處而亟亟若是有問于僕者曰日本之事信然乎僕曰西報得之於商家私信言之鑿鑿諒非備屬子虚問者曰信然則海外又將多事矣然聞此言者不知日兵之何指子好辯者必有說於此能爲我明辯而析其疑乎僕曰余口不可懸舌非鋒利烏足以言此然竊思日兵此舉亦不過自修其軍政以虞内憂之乘虚而起外侮之投隙而入者以冀有備無患己耳非必其欲尋仇於他國也思日本自維新以來勵精爲治效法泰西器械船艦無不悉心講求至於今日雖不及泰西之精練然亦足以稱雄於海外去年又仿西人之設立議院上下相通君臣爲一東南諸小國善變者推日本爲首雖論者或以外强中乾爲誚然以東海蕞爾國能白圖强崛起而與諸大圖爲伍亦云能矣特用其能養其力以自守其國則有餘恃其能憑其力與天下相角逐則不足若欲長駕逺馭爭地爭城以自啓兵端則恐其時尚有未至也吾思日本之所欲從事者莫如高麗若中國則非其力所能及也若歐洲諸國則非其心之所願也惟高麗則地旣相近功亦易成其君則弱也其民則愚也日人知之久矣前者金玉均之亂人皆謂日人爲之主謀而潛助之今者事雖平定而金玉均尚在逃未獲人皆謂日本庇之故高人一夕數驚聞風聲鶴唳皆疑爲日兵群相驚呼曰日兵至矣則皆走其畏之也如是若潛師疾入夷高麗　日之郡縣反掌間耳然日人未必由此也以吾度之若果從事於高麗則日本且將不國尚何能力之憑恃耶夫高麗之地近於中國毗連於俄國而與日亦僅一葦之隔就其地之形勢而論中國之於高麗如家之有藩籬也俄之於高　屋之有户也日之於高如室之有奥也四戰之地而東西通商之要區也日人欲得其地俄亦欲得之然俄人而欲復高麗之地中與英必相與爭之中國以字小之誼必不肯自公其藩籬英人恐俄分其通商之利故前者恐俄人假　於高麗而　人先借巨文島以相禦日本而欲得高麗之地則中國以藩籬之故而必爭俄人以門户之故亦必將起而相爭日本雖强然海外彈丸之地果能與各大國相抗衡乎吾故曰日人未必出此也問者曰然則日人調集軍旅他國置之不問可乎曰是又不然夫兵不可不養不可無備者也日本如是他國何一不常如是易曰藏器於身待時而動昔有人曰操刃者必割日人補卒䈭乘如臨大敵而其國中並未聞有意外之事則爲此舉者當知其無兼并之心諒亦欲觀人之隙而有所待也聞此信者不必問日兵之何往特自問有隙否耳高與日有不終日之勢則高人設守之當嚴防禦之當密無論矣中國卽不虞其侵凌然苟能謹愼爲懷而不自安於苟且則日本非特不敢生狎侮之心亦且不敢侵我之藩屬若以日人治兵無與於我而兵氣或日加怠惰則有不爲日人所乘者耶問者稱善而退余遂筆而誌之 
[蘇垣官報]  
　　昨得蘇省來信知升任鄂撫譚序帥業向各衙門辭行將於廿八日乘船來滬卽附頭班輪船入都陛見云 
[白下官塲紀要]  
　　江安督糧道馬植軒儲憲於月初赴清江晉謁漕帥蓋因去歳購辦運米時尚缺一萬餘石目下市價騰貴每石需銀一兩八九錢而從前奏明更定報部每石一兩四錢五分核計　賠貼三千餘兩故需面禀熟商嗣官塲探知儲憲己由浦上返斾南轅二十左右卽可抵寗云○上元江甯兩縣日内均需更動官塲有陸桂兩明府調任省外繁劇而以前署清河縣丁潤之大令接署上邑前署高郵州金苕青人令接署江邑之說然尚未有明文也 
[龍燈滋事]  
　　去年揚城市面頗有起色錢業中亦未聞有虧折捲逃等事是以貿易中人一過新年　不興致勃勃元宵前後紥成龍燈爭奇鬥麗每晚穿街繞巷鑼鼓喧闐凡有以爆竹相迎者必盡其盤旋之技隨　觀者甚夥十六晚行至東關街某燭店門首向索燈燭該店以煌煌憲示禁止索燭遂不肯首先破例燈會中人正欲恃衆逞　適有某衙門差役在該店内飲酒聞聲而出爲之排解燈會中人不聽以致互相毆打將燈撕毁仍欲拘拿爲首滋事之人嗣經人解勸伏禮始各偃旗息鼓然龍己見首不是尾矣 
[揚州官塲瑣紀]  
　　十八晚程尚齋都轉由省回轅淮南總局金光甫分轉由仙鎭勘估縴道工程回十九日東臺縣黄大令承　過揚赴省北掣錢荻香司馬維福從淮北來二十日泰州分司沈子丹分轉通州分司楊小亨分轉均禀辭赴省吳柏莊觀察本擬親赴東西堤工近因政體違和尚未起程想不日即占勿藥也 
[皖垣官報]  
　　藩轅牌示准補青陽縣典史趙憬飭赴新任供職候補縣熊瑞牛委辦巢縣厘金分卡候補直隸州章維藩接辦牙厘局提調差苗厚田接辦豁免局提　差當塗縣縣丞委候補府經歴王榛署理准補安慶府照磨沈錦應即飭赴新任供職 
 
 

Page 2

 
 
[爭論烟稅]  
　　京口江邊新開廣利士行店主係西人也前日由滬載來洋藥二三十箱巡丁等指爲漏稅隨禀洋藥局委員卽帶局勇差役數十人前往攔阻不准起貨該西人謂吾貨由外洋載至中國己報入口稅不能再報局員謂報與不報須候禀明道憲方能起貨該西人只得將貨仍放躉船守候憲示 
[八圩火災]  
　　十七日在靖江八圩港黄姓客棧守候下水輪船一覺夢醒啓户覘晴雨突見一縷紅光冲起急呼人撲救頃刻延燒瓦房六間草房八十餘間計店面住房及怡和麥邊洋棚等户二十四家至黄姓屋而止次日泰興令赴金陵道出八圩同廛黄姓棧給灾户洋銀二十八元其中最苦者爲周姓兩代孀居僅倚草屋租賃付之一炬良可哀也[  車塵馬足間人稿]  
[閩事摭要]  
　　福建巡撫改爲臺灣巡撫福建撫標兵丁例應裁撤近由該統帶禀請制軍酌量留用以示體恤○劉省三爵中丞前有來閩之說閩人盼望甚殷乃日前接到臺灣電信知中丞不復來閩矣○省垣近日米價昻貴異常居民受虧不少未始非市商龍斷所致也○穆源等處礦務有省委黄沛皆觀察辦理之信惟尚未奉明文耳○柯朗如觀察之太夫人年晉八旬康彊逢吉誕辰在八月間各親友特於正月中旬預行叩視朱履盈門彩觴介壽見者以爲榮○兩臺捐輪現己開局陸續勸捐頗有成數惟本届移奬各處捐票價至七成議者頗以爲太貫云 
[潯陽瑣誌]  
　　九江道李亦青觀察於新正某日乘長龍船晋省謁見各憲面商一切要公嗣以風雪載途歸程遲滯至十九日始抵姑塘關卽由早道遄回榷署其坐船開往湖口出江二十一日辰時始泊龍開河口○潯城某甲席祖父餘業家擁厚資性不喜讀書雪案芸窗視如仇寇惟與花骨頭爲性命交喝雉呼盧夜以繼日千金一擲不吝也獻歳以來賭興尤劇無如五木無靈常如管夷吾之三戰三北以致債臺層累日上益高叩門索逋者鍾趾交錯望後某日日過午門猶未啓好事者穴隙窺之則己席捲一空乘虚而遁矣○龍開河外荒洲近因風雪連天泥淖没足人行其處時有戒心一日有圉人牽馬數匹至洲散放馬忽狂躍跌仆泥中急倩多人拽之出險則馬巳斃矣圉人恐馬兵索賠隨卽逺遁○積雪連朝米價驟貴現上熟米每石需價三千一二百文抱甕灌園之叟不能肩挑入市以故菜值尤昻欲如昔人之咬得菜根殊非易易云 
[五茸途說]  
　　本月二十二日晚蓮漏二下西門外跨塘橋陸姓家失愼各水龍聞警赴救早己烈焰飛騰一霎時延燒瓦屋數十椽始得救息次日訪之陸以魚販起家積有餘資遂復大興土木是夜兒童就火爐煨栗遺火一星便爾炎炎直上時適東南風大作祝融肆虐飛廉助威美奂美輪頓成焦土猶幸圍牆高峻不致殃及池魚然左右隣人己受驚不小矣○是夜城南亦聞銅鉦亂鳴人聲鼎沸新營兵弁上城燃鎗聲震逺近駭而問之云有隂兵過境初見燐火幾星熒熒淺碧繼而火愈多光愈明如野燒之四延如金蛇之萬道白楊衰草寒風蕭蕭則又疑萬馬千軍銜枚赴敵豈眞張睢陽爲厲鬼以擊賊耶抑八公山風聲鶴唳草木皆兵耶嘻異矣○松江各書院向例於二月初定期甄别本年將舉行府試姚少讀太守遂提前於正月二十四日　課生題子曰事父母幾諫二章賦得忠孝狀元得元字童題斧斤以時入山林賦得且向百花頭上關得頭字是日共散千餘卷其中閉目凝思盡心角藝者固屬不少而少年輕躁之徒相率推去圍墻爭先出外故頭牌未放而與考諸生先己去其大半矣 
[湖北解餉委員名單]  
　　光緒十二年藩憲籤掣委解京餉單第一批遇缺卽補知縣李保澂本班儘先補用同知劉仁田第二批試用同知施啓華候補通判王璠第三批本班儘先前補用同知成性存教習試用縣蕭山第四批候補班前先補用同知薛華城試用知州張瑞墀第五批補用知縣劉超元大挑縣文恩光第六批儘先補用縣王志章大挑試用知縣王如松第七批本班儘先補用同知許炳恭卽用知縣周垣第八批試用通判方泳沂袁敏功第九批補用縣何逢孫大挑縣郝鳳林第十批大挑試用懸兪肇泰儘先補用通判孫繼高籤掣備補二十員補用知縣馬驥候補班前遇缺先補用縣孫長焯卽用縣李九江趙五星候補班補用州吳鴻惠儘先補用縣陳嗣篁試用縣羅相材前任來鳳縣唐殿華儘先補用通判劉本樾補用縣陸繼高候補班前先補用縣周守典補用縣曹秉剛遇缺卽補縣左寅興補用縣蔡迪康遇缺先用縣張聞鎬分缺先用通判王席珍試用通判洗廷瑜試用同知王乃爕候補班前先補用縣李著謀試用縣廖玉麟 
[蕪市瑣談]  
　　蕪湖道梁小若觀察於新正十六日乘民船往金陵叩賀曾沅圃爵帥新禧並禀陳洋藥交涉事宜卽於廿一日返署屬吏送迎如禮○李傅相之長公子以部郎隨劉芝田京卿出使外洋新春至蕪湖暫住稚荃觀察府第不日卽當乘輪赴滬隨節啓行也○新委洋務提調文直刺瀚自皖省携眷於二十日抵蕪廿二日赴道轅禀到卽日接辦局差直刺係知府銜候補直隸州前報之同知銜候補知縣乃傳者之失實耳○元宵巳過燈市未闌楚人之駕划船者醵資作賽燈之舉紥就五色龍燈白畫比賽長街短巷迤邐行來凡經過處各放鞭砲相迎鞭砲愈多則若輩意興愈高卽盤旋不己二十一日行至浮橋口某店門首該店施放鞭砲聲聲不斷一時烟燄迷空行人俱駐足不並適有某甲因要事急欲向前被衆欄阻因恚曰此等游戯事何竟不惜巨費賽燈者聞之以其掃興將甲圍在垓心痛加毆打旁觀者見甲孤掌難鳴上前勸解賽燈者竟不分皂白遺棄龍燈持械相鬥有血流被面者有身受鱗傷者地方上人恐釀命案立喚地保圑勇將爲首滋事之四人拿獲送縣楊邑尊飭將四人管押看甲傷勢如何再行核辦○遊手好閒之輩每趁新年在菴觀寺院小街僻巷擺設賭塲引人入局二十一日邵少泉少尉詣城隍廟牛香見賭攤林立當將爲首者笞責三百板枷號廟門示衆地保知情容　笞責一百並諭廟祝嗣後如有棍徒在廟内聚賭許卽赴廳密禀以便嚴拿究辦○蕪湖營衙署年久失修墻垣多有傾圯演武廳亦有剥落處現經陳月樵遊戎籌欵興修並將署前旗杆從新更換且於署後河岸加築石駁氣象爲之一新○保甲分巡委員多有未經騐看近奉大憲催調赴省領咨晉京各叚員缺竟有虚懸無人者而說者以爲竊案之多實由於此其說似近然僞竊案之多少豈在巡員之有無乎○花鼓淫戲例禁綦嚴近日偏僻之區竟有登臺扮演者雲情雨意盡態描摹敗俗傷風無過於此官斯土者曷其奈何弗禁○洋藥局緝私巡丁前夜在江干拿獲甲乙兩人縳送局中局員訊之巡丁稱甲乙係私販拒捕者中乙則稱在江灘種菜度日是晚因赶牲口持棍在外被巡丁挾怨誣捉供語兩歧局員不能斷其曲直遂飭一併送縣訊辦 
[叅戎出缺]  
　　揚州營朱沁泉參戎元松於日前偶抱采薪方冀天佑吉人喜占勿藥詎膏盲應夢參术無靈延至本月二十三日卯刻遽然仙逝翌日大殮按參戎在任廿有餘年凡地方善舉如施衣施藥等事靡不倡捐廉俸踴躍從公今兹溘逝合郡士民曁麾下三軍莫不齊聲痛哭是非德澤及人奚能如是哉又聞參戎年逾花甲蘭玉盈階亦可謂全受全歸毫無遺憾矣至所遺篆務現由城守營徐守戎護理 
[仍行管押]  
　　西人惠爾生控謝小山曾將眞僞各田契抵去銀共有萬兩光景由奥國夏正領事照會羅太守飭傳謝小山到案會訊押令謝赶緊料理等因己列前報　悉謝小山於去年終求准交保出外轉控無領事經管開隆興洋行之西人啞木龍生欠銀五百兩請爲追還以便歸與惠爾生惠爾生亦以謝交保迄今延不料理投案請追昨午後二點鐘時夏領事會同羅太守庭訊惠爾生申訴前因并稱啞木龍生之欵業巳劃清請免追究謝洪欠伊之銀無力歸楚現己央人理說所有六處道契抵與西人司道而同處計共銀二千一百兩囑惠爾生備銀贖出估價作抵尚有不敷容立興隆筆據如以後有興旰之日常照數歸還惠　生又稱謝央人向我言過此事我未允從蓋我知伊尚有抵銀一千一百 
 
 

Page 3

 
 
兩之道契苟能由謝備銀贖出統抵與我則願認虧了事謝稱無力俻銀夏領事謂謝曾訴有工部局之地租銀八百餘兩可以劃抵業己查明是項銀兩己由上海縣扣抵他欵則謝所言殊不足信請責以儆太守謂謝小山旣央人料理己有頭緒姑飭仍行管押令其赶緊清理至轉控啞木龍生之案卽行註銷 
[逸犯己獲]  
　　行竊縣署兵房案内之枷犯黄月山扭斷鎖練乘間脫逃己登前報昨日巳將該犯獲到解送縣中莫邑尊着笞臀二百板仍行枷示 
[調停屍屬]  
　　塘灣航船在浦中行駛遭九號兵輪碰沈致溺斃搭客等情本報己兩經登錄所云救生局撈獲之兩屍一爲姜阿大一爲張小和前日由屍屬分别指認卽欲赴縣喊寃船户徐東聚急挽人竭力調停刻巳妥洽昨由屍屬備棺收殮矣 
[失馬得馬]  
　　前報紀某西人在龍飛馬房賃馬赴西鄉仆地馬逸禀明英領事移請華官根究等情兹悉前日該處地保禀覆到縣後莫邑尊復飭差林順恊同圉人前往追尋隨在寳山縣屬一圖地方尋到聞是馬逸去後經鄉人三十餘名紏同追獲正擬招人認領重索謝儀忽悉係西人所失遂情願將馬送還而西人得馬後反言鄉人有心藏匿尚欲禀請華官根查懲治云 
[行騙送官]  
　　匯豐銀行之買辦徐某至英公堂稱並日有周姓持其錢莊圖章囑本銀行劃付銀五百兩之票前來取銀當見票甚可疑盤問來歴亦屬支吾因卽喚捕拘送到案劃票呈閱包探秦少卿禀稱詰得周在公陽里内妓院爲傭有客交票與伊囑往收銀蔡卽錢莊之夥因卽帶周同往指交蔡姓一併送案周供訴前因并稱在路遇蔡交票與我蔡供湖州人現在錢莊習業從未到過公陽里妓院更未與周相識如何有僞票交伊收銀羅太守略詰情形飭將周蔡一併押俟過堂覆訊僞票暫存 
[營勇滋事]  
　　前日傍晚有營勇四人在法租界新街口閒遊其一偶吐痰涎於落班西捕衣上齟齬之餘勇自恃人多將捕拉住思欲贈以老拳時西捕適偕兩西友遂帮同拘獲逞兇者送入捕房捕頭研問之下以此等風氣斷不可長着卽押候解送公堂嗣經營官親至捕房請將該勇交出自行重辦捕頭允之 
[英界公堂瑣案]  
　　李仁昌稱開銅錫鋪用陸桂林爲夥有奚春林者兩次到我店與陸尋釁且被毁壞器具爲此報捕拘奚送案陸桂林供前在奚虚習業謂照向章學三年帮三年卽可滿師我因無錢請滿師酒統共做八年始算滿師現在李處幫夥伊竟以索請滿師酒爲名屢來纒擾奚春林供陸桂林是我學徒尚未滿師卽到李處爲夥並未做過八年故向理說羅太守得供之下謂奚春林旣向陸桂林理說豈容恃蠻毁壞李仁昌之器具今姑從寛不究着奚嗣後不得再行饒舌違干重處○前報列緝獲人贓一節昨據包探陳阿九稱在文匯報舘發新聞紙之沈根發貼飯在會德豐洋行傭人沈根生處乘間行竊時辰表金八開金四開金小照壳架等件查獲人贓之後又查得文匯報舘亦失紙張不少係沈根生所竊當亦起贓其實二人通同行竊今將人贓一併送案會德豐及文匯報館之西人均投案申訴前情沈根發沈根生俯首求恩羅太守商之佩副領事判沈根發管押兩月沈根生减押一月贓交失主分别認領○管少岩稱前日趁松江航船來滬在船上睡時被雷正芝竊去皮馬褂及船抵滬伊先逃逸昨在寳善街撞見與論不認及交捕搜出當票吊得原贓今蒙解案爲此投案請領雷正芝惟求施恩羅太守飭將雷正芝押候答責百板贓交管少岩領去○意國欽差之繙繹官控被侍者張義泉竊去銀洋四十二元由羅太守科罪各情曾列本報昨由繙繹官着荐保人賠洋荐保人以張之父張蔭堂亦在洋行營生向伊理說情願每月拔償洋三元爲報捕房派包探張阿五帶張蔭堂至公廨申訴前因張蔭堂供義泉是我子如今只得認賠惟一時無力祗可在工資上按月拔付三元太守着照所請限以十四个月拔清○巡捕頭稱據王信州到捕房言向陸子香索成衣工資無着反被毆打等語及派捕拘陸則稱並未欠王錢伊實圖詐且查得王信州前曾犯過拆梢送案懲辦王信州陸子香各訴前因羅太守飭將王信州暫押陸子香退去俟覆訊時投質○巡捕頭稱前有人投捕房訴被應阿大咬傷耳朶派捕拘應暫押受傷人送醫院今不能投質先將應阿大解案應阿大供不敢咬傷伊耳尚求施恩羅太守飭將應阿大暫押俟受傷人投案再訊○顧益州稱在鞋鋪習業昨有陳連生來買鞋一雙囑跟送至跑馬廳取價及出泥城外荒野地方伊卽將鞋奪去與伊爭扭反被毆打我因大聲呼喊適巡捕來將伊拘案陳連生供買鞋本要付錢因伊嫌路逺詈罵故與爭敺今求施恩羅太守隨判陳連生管押十四天以儆鞋交顧益州領去○九十一號華捕稱昨見王阿來騎馬飛奔且持鞭將行人亂打拘案請罰王阿來供不知租界章程以致騎馬飛奔不敢亂打行人羅太守判罰王阿來洋一元撥充醫院經費 
[法界捕房瑣事]  
　　前晚有某甲行至法界萬安樓客棧後面不提防妙手空空兒驀搶其帽飛奔向西西捕見該竊奔進安樂里總門隨卽獲住解入捕房○閩人某甲挑賣檀香等物行至城河相近突遇東洋車疾馳而至將担撞翻敲碎二椀甲遂扭車夫入捕房捕頭着賠洋二角如無押候解案○前晚新街某飯店被賊竊去小脚桶一隻人贓並獲送入捕房捕頭着押候解訊 
[居家置桶湊洋助賑]  
　　謹啓者接奉一介書生賜函悉貴友克儉子交來節省零費助賑求親病愈并求雙親康健洋一元據述其母好善因力綿不逮家置一桶囑家人如有欲用而可省者悉置諸桶桶設月餘而己得盈竿之數因念災區命湊成番佛一尊移助賑捐竊思天下不乏豐厚之家有能則傚行之者是所深願云云數無鉅細祗求好善之誠諭必諄詳具悟救災之術用敢凟陳朋輩苦口奚辭亦將共勸家人仁心胥發矣敬登報簡伏乞鑒原[  上海北市絲業會館籌賑公所少欽施善昌謹誌]  
[筵資移賑]  
　　啓者平湖有人作嫁者得有筵資郤受不可因移賑山東姑了兩願計洋三十元特祈絲業會館大善長檢收彚解此佈平湖餘茂泰謹具 
[髫齡生日節資助賑]  
　　謹啓者大凡人家爲兒輩生日備有酒筵宴會親朋殽核維旅戕物在所不免第自敝公所募賑以來善士爲兒輩汰宴客資以助賑需業己不少今本埠萃昌順洋貨號交來陳嘉銓十齡生辰節資求延年益壽助山東賑洋二十元裁餅餌以救災羡聰明於丱角讀詩書而益智尤感觸乎仁心歳月彌長家庭共樂愛人愛物可敬可嘉祗列報章伏希台鑒上海经市絲業會館籌賑公所少欽施善昌謹誌 
[今者出醫四處歸坐片時晚天欲雪偶爾吟詩敢尖叉以鬪韻聊步和而抽思再踵昕翁元作不足大雅青垂]  
　　野店同游勸酒巵蹇驢背上去尋詩春秋絳老還添算富貴朱翁合早知瑞雪天開花冉冉新年人與日遲遲草堂脫手傳佳語多少郵筒奉和辭蘇生凌旭漫稿時年七十有一 
[奉題松堂先生小樓吟飲圖疉步元韵率成兩律錄寄吟正]  
　　輞川舊事好追尋樓外江光淡逺襟對酒常留名士屐裁箋不廢野人吟 
 
 

Page 4

 
 
一窗風雨能容膝四壁圖書自賞心數到毛詩三百首高山流水有知音幽踪宜向小樓尋清譽羣欽磊落襟北海酒樽終日滿崑西詩律及時吟座中文史三冬足檻外風雲萬里心白雪陽春佳句在等閒我欲附巴音[  西山樵子沈庭瑞隱樵氏未定草] 　 
[奉和小樓主人小樓吟飲圖原韵錄呈斧正]  
　　龍門在望莫攀尋佳作頻賡坐正襟桃李芳園長夜宴服簪雅集小樓吟飲無及亂斯豪量句不求工要愜心斗酒百篇唐學士風流千古解元音[  古吳杏生金淳点拜稿]  
[丙戌元旦立春次袁翔甫令韻錄請大吟壇教正]  
　　欣逢兩度歳朝春六十餘齡健此身四海論交耽嘯詠千秋有志媿因循從軍逺道曾何濟咸同間十載從軍采藥深山孰與倫知否可徵豐稔足江城儘作太平民[  海鹽徐圓成古春甫待定草]  
[浙省撫轅抄]  
　　新正月十八日候補縣錢鍾麟自永康義烏二縣守提欠解濫欠銀兩差○十九日赴冠英禀見辭回寗○二十日候補同知陳文璣由濟湖釐局來省禀到禀安叩辭歸安縣王禀辭赴任署松陽縣劉椿祺禀謝委從九品孫明棟禀銷富陽絲捐差○廿一日汪肇敏禀銷嘉屬南米差回省禀到未入流秦雲基服滿來省禀到 
[蘇省撫轅抄]  
　　廿三日淮揚道王加敏到蘇候補府嚴錫康禀知奉委代辦學憲提調徐致和禀知交卸蘇摠捕同知事程南金禀辭奉委解防餉赴金陵王椿廕禀辭奉委赴江隂會審案件縣丞何亮榘禀知聞訃丁母憂並銷中路一段編查保甲差○廿四日淮揚道王亂行福建候補通判劉耀垣解餉赴都回赴閩省從九楊秉琦禀知丁生母憂並銷海運津局差分缺間用典史程遹服闋回省禀到家人來轅禀報江蘇候補同知金彭於正月十三日卯時在杭省病故 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[和小樓主人吟飲圜元玉卽希指疵]  
　　環繞娟娟竹數尋登樓濃翠映衣襟尊中緑蟻留賓醉枝上黄鸝助客吟滿座琴書耽逸趣小窗梅月訂知心鯫生深抱瞻韓願幸啓蓬萊聆雅音[  蘅香舘主乍稿於滬上寓齋]  
[丙戌元旦枕上口占時年六十有五錄呈天南遯叟霧裏看花客高昌寒食生申左夢畹生諸老吟壇大人教正]  
　　功在塵寰道在醫韓 
康心事少人知胡爲老病頽唐甚百歳分明轉瞬時不解人間造孽錢春秋樂度自年年平心和氣忘功過但願兒孫總是賢曾記隨征十載勞况當三世得恩褒圑圞儘享承平福名利俱疏志自高一片心惟濟世存漫言鍼砭有專門刀風箭雨經多少碧血成書當報恩乍浦旗籍金鴻巢師授予七星太乙針四十年來足跡半天下每遇沈疴多奏奇效惜庚申之變金師一家殉難於乍城予因輯有浙江八旗殉難錄四卷頗見詳明藉表揚師之忠節以伸微忱耳[  海鹽徐圓成古春待定草]  
[上海四馬路浦灘文報局内恊賑公所經收賑捐正月下旬清單]  
　　念一日江西牙厘總局帳房募第三批九三八平銀三百兩申規元三百念一兩五錢四分三厘廬州府幕胡繼士交來宜興朱笏堂善士病愈還願曹平銀十兩常州府署劉古臣翁募金閨福幼册英洋十元○念二日匯豐銀行交來福州莫靄樓翁募洋平銀一百六十三兩九錢四分申規元一百六十四兩另六分○申單閩省膳士募三槐堂王永懷堂傅桂林堂甘鶴山堂魏四户各爐胚洋一元汪俊卿二元西子湖畔人四元勉行子陸元魏恊臣宗蘭亭王意誠王紹亭劉再唐李善堂金液波誠德堂戎八户各錢五百文合收爐胚洋四元○念三日嘉定署不留名英洋陸元錢陸百六十文○念四日福建蘇氏善士英洋二元○念五日常熟處陽退士募有恆心子一元萬里無雲山人一元常熟楊鶴峯翁募桂蔭舊屋一元棠蔭軒一元楊五芝室三元秋燕樓二元寳芝室二元培芝室一元思無邪齋二元○五天共收規元四百八十五兩六錢另三厘曹平銀十兩英洋三十二元爐胚洋念元錢六百六十文○上年十二月二十四日清單内蘇城兪元善先生募恊賑書畫社諸同人助洋實係十五元悞登十元今特更正合併聲明 
 
 
