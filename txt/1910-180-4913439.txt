# 1910 - 180 - 4913439

 

Page 1

 
 
   
 
 

Page 2

 
 
上諭 
　　監國攝政王鈐章六月初一日内閣奉　 
　　上諭袁樹勛奏江寗提學使陳伯陶呈請開缺在籍養親據情代奏一習江寗提學使陳伯陶著准其開缺欽此 
　　上諭江寗提學使著勞乃宣補授欽此軍機大臣署名奕劻世續鹿傳霖假那桐吳郁生 
　　宫門抄初一日召見軍機那王阿克旺那林施肇基 
論說 
[論法律公布之方法（錄憲志日刋）]  
　　九年籌備之期間。各衙門應行頒布之法律。細如牛毛。迄今已見施行者。約不下數十種。而民若無覩焉。此何以故。法律之施行。民無由而得見。即無由而得知。此公布之方法不可不研究也。 
　　法律一經制定。其於人民也卽有命令或禁止之效力。至使人民遵守。必於制定之後。更履一定之方式。方式維何。卽所謂公布是也。有此公布之方式。法律卽生完全之拘束力。此爲近世文明諸國之通則。外國亦有於公布之外。認頒布之手。續者。如法國是。據二者區别之理由。。則頒布爲國家之元首證明法律之存在。而命其執行之行爲。公布爲以頒布之法律。通知於國民之行爲也。約言之。則一就法律以執行力爲之。一使國民負遵守其法律之義務而已。普奥英意諸國之法律。無頒布與公布之别。日本亦然。 
　　法律一經公布。效力即及於人人。雖實際有不知其法律施行之確證者。然不能以其有所不知。而藉以抵抗。其爲權利也。不能不由此而抛棄。其爲義務也。不能不由此而仔肩。西國有言曰。法律之不識法律不能宥恕。爲保護人民計。公布之方法。乃益處於不可不研究之地位也。 
　　由公布而生法律之拘束力。爲近世文明諸國之通則。其在古時。不特法律多不公布。且有秘而不以示人者。東西各國。殆如一轍。然由古及今。亦有種種遞嬗方法之可。考者。歷舉於此或亦不無足。爲取法之資歟。 
　　第一朗讀法。 
　　古者文化未開。人民無讀法之能力。故以朗讀爲公布之方法。朗讀之地。多在公衆集合之互市塲所或者在教會中。於說教以後朗讀之。又有於每一令下。則鳴鐘鼓法螺。以會集人民而朗讀之者。 
　　第二公簿登錄法。 
　　民智漸開。文字之傳播愈廣。乃以法文登錄於公簿。而備民之縱覽。例如審判廳及别種官衙曁教會備有一種公簿。每一法律成立。輙登錄之。其在歐洲。尤以法律納之於教會者居多。此因公衆於大禮拜之日。或冠婚葬祭之時。羣集教會。而公示法律。其道最便。且亦因教會爲神聖之地。以之貯藏法律。亦最爲適宜者也。 
　　第三揭示法。 
　　揭示法者。揭法律於人民輻輳之地。而公示之一法也。其在我國。有鼎銘之律。與羅馬之十二銅表。皆屬此類。輾轉變遷。乃有揭示於諸官衙門前之一法。而并及於通衢。爲我國今日官廳出示懸告之法所莫能外焉。 
　　第四傳達法。 
　　印刷之術未精。每一新令出。地方官吏。謄寫之以便逹於各部下之人民日本德川時代屢用之。吾國今日亦間有行此者。 
　　第五。官報官載法。 
　　近世歐美諸國。皆以此爲公布法律之定式。日本明治十六年定官報發行之事。使文書局掌之。十八年廢文書局。更設官報局。翌年以勅令定公文式。凡屬法律命令皆以官報布告焉。 
　　記者曰。吾國之有法律也。非一日矣。且至頒有數十種矣。凡此法文。皆與民生有親切之關係。而人民對之如何。澹焉相忘。愚者樂天。即智者亦漠不經意焉。此豈吾民天然無政治上之引性。抑亦公布方法之猶未善也。公布方法。以官報登載。爲各文明國之通例。整齊畫一。誠足稱最。吾國各種官。報亦皆仿。此而行之者也。雖然欲以法律普及於民間。專恃官報爲公布之。機關。於今日。程度。猶未。適合。則第三報揭示之法。亦不可不參用之。使復我古昔懸象讀法之風。而揭示以詔普通之小民。登載官報。以貽高等之士流。兼途並籌。於灌輸法律之思想。不無裨益。此則我政府所當考究。亦我國民所當注意者也。 
專電 
 
 
 

Page 3

 
 
[電一（北京）]  
　　薩鎭冰召見時面奏長江匪黨現雖靜謐然人數究多設相結起事勢難收拾程提督不甚得力已電洵貝勒添派統帶應用添兵艦數艘巡緝沿江一帶攝政王諭可商洵貝勒酌定奏辦 
[電二（北京）]  
　　政府電飭駐藏大臣密查逹賴喇嘛是否確已回藏并有無煽惑藏衆曁藏僧對待該喇嘛情形若何速即電覆（按此電可與要聞欄叅觀） 
[電三（北京）]  
　　黃祖貽賄買改選班知縣案係李春泉串同王瑞所作李已於昨日被獲 
[電四（北京）]  
　　湘撫楊文鼎奏請覲見 
[公電（南京）]  
　　各報館曁廣肇公所鑒廣東館爲雨所阻囗櫃未起再展期十一日開館南洋勸業會塲廣東館朔 
[更正]  
　　前報專電載浙撫奏象山開港議諑紛起程某辦事任性致釀命案前請海軍處查辦該處袒護不理等語兹復經調查並無其事合行更正 
緊要新聞一 
[雲南通信（特約員訪稿）]  
　　募公債三百萬元興實業滇省興辦實業需欵孔殷前經李制軍以巨欵難籌奏請由度支部撥認二三百萬元作爲開辦基本此摺當奉諭旨交部議覆兹聞部中已經議有辦法昨日電咨滇督請由滇省募集公債三百萬元其辦法可仿照北洋成例訂立章程以保信用并准飭由各省大清銀行代爲分募至將來籌還之欵則部認一半滇認一半 
　　無護照法人航行之自由滇督據照通府永善縣電稱據該邑紳士李某等報稱本境金江流域忽來法國小輪一隻載有遊歷無護照之法人馬那一名蔣姓通譯一名水手四名據稱前往叙府居民頗爲該異請即阻止以免别生事端等因查金江係屬我國内地該法人并未請有護照例禁遊行除飭人往追理阻外請速照會法國駐滇交涉委員照約飭阻以重主權聞李伸帥已行交涉司商阻矣 
　　有護照華人過境之苛待雲南留日陸軍學生胡正芳此次由東回里取道法屬安南携有護照乃抵海防時法人搜物量身仍復苛待烟（紙烟雪茄之類）酒洋火一概不准携帶并勒索過境稅法幣七圓始准放行又滇越火車載客每人隨身行李除二十斤外加抽每百斤稅法幣二十圓往往稅浮於値詢之前後由滇越來去者皆須抽此等稅則無理苛虐殊覺過甚已禀請雲南交涉司照會法國安南總督速除此例聞世交涉司昨已札知中國駐海防接待委員胡來恭密爲查覆俾與法人大開談判 
[政府之籌藏策北京]  
　　日昨樞垣電致西北各邊防大臣畧謂外間傳言近來達賴喇嘛被人唆使暗派羽黨赴蒙邊各地散佈謡言希圖惑衆釀成交涉彼等得以從中取利等情應請密速調查有無此等情事迅即電覆一面派員嚴密偵拿勿使稍逞野心以免隱患 
　　樞垣飭外部照會駐京各使再申前議謂如已革逹賴喇嘛及新逹喇等有與各國私訂借約情事無論巨细中國政府概不擔任賠償特再預告勿得臨時藉口 
　　農工商部日前電致駐藏大臣謂西藏産金較新金山爲尤富金塊竟有大如駝峯者多在崑崙山一帶其前藏之礦穴則在大通河濱阿爾太山之北及鄂陵海札陵海之南等處是否掘深兩丈即見含金之砂速卽調查詳細電部 
　　據内廷消息駐藏大臣趙爾豐曾有電致政府謂近來藏務棘手更兼賤軀時患疾病川滇邊務要差實難兼顧請另派大員治理以免貽悮大局云云政府接電即面呈監國核閱監國不允所請昨已電復知照矣 
[蒙古創設無軌汽車北京]  
　　蒙古科爾沁札薩克和碩博多勒噶臺阿王在京師發起保蒙會後近復招集股本聯絡洵濤兩貝勒振貝子博公等創辦蒙古實業公司其宗旨在振興全蒙之實業開闢榛荒蔚爲富庶其性質則純爲商業一依農工商部奏定公司律辦理其公司中所經營之事業如販鬻皮毛骨角改良毡氈絨呢並講求畜牧實行擇種留良之術其他蒙疆礦産亦悉力調查以謀逐漸開採已經理藩部奏允施行惟日來籌議下手辦法羣以蒙疆天産雖富而地域遼闊道里阻遏各蒙旗部落自王公以下人等均各畫地自封見聞樸塞皆由交通不便因之風氣不開欲求一輕而易舉簡而易行之事莫如無軌汽車此項汽車於蒙地之曠野平原最利行駛前歳法義國人比賽旅行曾直 
 
 

Page 4

 
 
貫内外蒙古經俄境而西且查張家口至庫倫再北至恰克圖爲縱貫内外蒙古之驛路向來設有台站迂道以就水草中經沙磧頗多自張至恰行程二月今自張家口直趨滂江而烏得圖林而庫倫取北行直綫道里旣减且一望平原無山嶺沙磧之阻以無軌汽車行駛五日可逹現已决定先從此項汽車辦起業於前日具呈農部立案按蒙古創辦汽車前年即有此議爲辦事大臣阻撓而罷此次大約卽係重提前議 
[國會請願不死北京]  
　　各省國會請願代表團自奉第二次諭旨後前日在湖廣會館開會商議各代表進止事宜經衆决議數端兹撮舉大要列下（一）就此項到京之各省各團體代表組織一固定之團體卽名曰代表團（二）代表團應設職員一幹事長二書記三會計四庶務五招待六評議員七調查員八編輯員（三）此次到京各代表無論留京不留京一律認爲評議員凡不留京者回至本省皆有鼓吹各本省速開國會之輿論並聯絡各團體預備繼續請願之責（四）以幹事長書記會計庶務招待六人爲北京事務所常川駐所辦事之人由全體代表公舉（五）代表團經費由此次各省與聞請願之各團體分認之每團每年所認之數至多三百元其次二百元至少一百元（六）定於二十六日下午二時再行開會公舉駐所辦事員 
　　又聞代表團日前籌議第三次上書辦法某代表提議應於本月内結合全國及各洲華僑共上一書再請縮短國會期限如仍不奉旨允准决定聯合各省諮議局以不納租稅爲要求云云但兹事關係甚大當時未能决議 
　　順直同志會幹事及代表谷靄堂張鼎臣温支英杜小琴王少廉諸君因籌議三次請願事業於前日到京會同代表團籌商一切 
　　民政部因國會代表等在京逗遛恐生意外昨特傳諭警廳及消防各隊一體預備非常召集嗚呼政府固視代表團爲何等人物耶 
[高等學生乃不能忘情狀元耶北京]  
　　劉殿撰春霖不認簽名領銜請開國會一事兩紀前報兹悉順直同志會接代表團來函後已檢查簽名册乃由保定高等學堂寄來者蓋殿撰爲該堂監督也此事關係極大順直士紳將不免大起衝突因將關於此事之往來函件探錄如下以供社會之研究 
　　順直諮議局請願代表王君法勤致順直同志會書（前略）吳大軍機日前回拜代表時謂劉潤琴殿撰向政府上書聲明謂此次國會請願簽名彼係被人揑寫并不知情此一人旣屬不實則三十餘萬人可想而知同人聞之無不憤激擬徧登各報聲言其罪惟潤琴此次是否自行書名或他人代書並曾知會伊否希即查明惠示是所切盼 
　　順直同志會覆王君法勤書劉之簽名單雖非自書然的係由保定高等學堂寄來且的係該學堂人簽發者兹將原單照抄並注明單内各人在該堂職務以供參攷單附呈 
　　順直同志會致劉春霖殿撰書頃接北京代表團來函内稱吳大軍機回拜云政府得劉潤琴聲明書謂此次聯名係被人揑寫當時並不知情等語同人云閱之下不勝驚疑不知果有此事否乞速賜示爲盼此請公安 
　　順直同志會覆北京代表團書敬覆者捧讀來示愧懼交集敝者請願銜名係由各機關分簽來者劉春霖之事發已即刻去函詰問尚未得有回音敝同人對於此事無不憤慨必有相當之對待也此請公安（按代表團致同志會書已載前報） 
　　劉春霖覆順直同志會書惠示敬悉近接京友來函謂在軍機處見直東請開國會書以賤名署首又京官列名者數人皆不知情函詢鄙人是否與聞其事當即覆稱鄙意非不贊成國會但此次並未列名尤未預聞領銜之事友人或向軍機處談及亦未可知然未嘗直向政府聲明被人揑寫也惟此番領銜實係被人揑寫力欲致書詰問而尊函適至（昨已致書託保定代表韓君代詢矣）憶去歳諮議局閉會之前經議長宣布各省諮議局聯名上書請開國會使衆議員簽名鄙人以未見書稿當塲聲明不願簽名議長謂書稿在憲政研究會可先往閱鄙人再往竟不得見是以始終未敢簽名近在保定組織自治協會適同人公舉國會代表鄙人亦以不見書稿聲明不列名亦不投票誠愼之耳不料上書乃以賤名居首殊可怪駭天下豈有行此大事使人肩此重責而不與一商者乎誠不知其何說也專此覆傾公安 
[外部奏保關道交涉使北京]  
　　日前外務部鄒尚書商請慶邸擬於本部司員中擇保數員以備將來簡放交涉使及海關道兩項專缺之用兹聞已由各堂保定數員日昨特呈慶邸畫稿其首列者爲考工司郎中宗室長福次則榷算司郎中饒寳書參事郭家驥及丞參上行走周自齊等 
　　另一訪函云上月二十四日外務部鄒尚書謁商慶邸以交涉使專缺沿江海各省本年概應添設惟此項人員關係全省外交之得失前曾電商各省督撫預保堪勝斯任人員奏請簡放然本部爲交涉總樞責任所在倘各省督撫所保人員材識不堪勝任一經失敗本部尚須力任挽救之難誠不如於揀員奏設之初由部遴員請簡庶免誤國喪權之慮聞慶邸深然其說故不日將有奏保交涉使之舉 
[德人測量歐亞横貫鐵路]  
　　上月二十二日下 
 
 

Page 5

 
 
午政府接到駐德欽使密電一道探得内容畧稱德國政府定於秋間派工程師數人自山東起經四川横亘西藏高原出波斯直至西歐沿路測量爲修築歐亞横貫鐵路之預備按德人昔年即有籌築此路之議兹果著手勘測矣偉哉德人抱負固自不凡 
[留東代表電爭贛路借欵北京]  
　　贛省留東學界代表文羣等近聞外間喧傳贛路有向交通銀行借欵二百萬之消息昨特專電郵部抗議力爭兹將電文探錄於下 
　　郵傳部徐中堂鈞鑒贛路債多股少現又向交通銀行借債有限公司之股東不能負無限債務卽總理亦無償債能力將來償債之責必在全省人民現贛路輿論大沸不認乞明示詳另禀贛路留東派回救路代表文羣等叩 
[吏部司員得賄案四誌北京]  
　　吏部司員賄買改選班知縣一案兹又探悉黃祖貽實名黃啓捷任湖南某司巡檢時積資二萬餘金思過班知縣無奈實官捐已經停辦志不得遂乃挾資來都運動各金店求代設一移奬之法適三益興掌櫃黃某自購有難蔭知縣照據遂轉賣於黃啓捷黃大喜却頂名黃祖貽而三益興又爲之運動吏部司員挖補底册騐看之日文選司王憲章不騐看其執照遂含焩授職而去不料機事不密傳播於外黃知事敗曾挽人往趙侍御處調停數次趙侍御不允卒劾之黃已先期逃走現聞民部四處截拿業於前日在廣西老館隔壁某姓家中被獲當解官署供認不諱牽連吏部班役多人復經查辦大臣查出關說運動商同舞弊者多人恐此案將愈盪愈大云 
　　自黃祖詒案發現後闔署司員被牽連者俱已逃亡其未牽連者亦皆精神頽喪每日到署者幾如晨星可數有設法圖他就者蓋自堂官以至門皂相見之時均有難堪之色說者謂爲吏部將滅之先兆 
[京師法律學堂畢業紀事北京]  
　　五月念四日爲京師法律學堂法律完全科監獄專修科行畢業式之期來賓到者如學部唐尚書二侍郎法部廷尚書外部曹侍郎大理院定正卿劉少卿曁各部院丞叅廳丞等凡四十餘人首沈大臣給憑次訓詞次學部尚侍訓詞又次曹侍郎張廳丞曁岡田岩井汪子建汪鹿園諸教習相繼演說末由完全科畢業學員陳經專修科畢業學員蔡光輝致答辭攝影而散其完全科畢業等第早見報端兹將監獄專修科畢業學員等第名氏列下最優等五名傅驥姚壽衡冉栐吳承任王炎武優等十四名蔡光輝劉鎭華魯士貞彭家騋尚鰲文郭子遐劉海鵬王永錫劉英山趙述誠夏家駿王攸同歐鍾燮周傳唐中等念三名韓文川楊岳符華章田立勛張朝賓王志超王長齡郭金湯姚毓榞韓永成涂熙雯郭愼五蕭益張考嶙崔演衷趙欽政王金鎔李澄清徐仲貞張峻卿楊廷佑史協邦彭世琪 
[西報譯要]  
　　外人對於俄日新約之評論字林報載三十日東京電云横濱某英字報評論俄日新約云日俄之相親不啻美國國務大臣諾克司君爲之紹介諾克司君滿洲中立之策今已失敗日俄新約顯係爲報答錦愛鐵路之舉東京某日報謂英日同盟國與美國初皆反對俄國之傲大旣而英俄及俄日協約相繼告成俄日兩國遂合力抵拒美國遠東政策中間英日聯盟亦爲滿韓日本利益之保障今俄日新約大足去諾克司君恐俄日將在滿洲交閧之杞憂惟美日邦交之輯陸仍無異於英美及俄美之邦交云文匯報初一日倫敦電云倫敦泰晤士報論俄日新約足爲世界政治上絶重要之事件凡願目覩遠東和平根深鞏固者皆當以最深之歡意賀其成功 
　　美日將來之大戰大阪某日報載二十四日鈕約電云美國新聞大王哈斯脫君於其鈕約機關報上載有長論謂美日兩國將來必致開戰美國急應組織精强之海軍豫備不測云云該論登載三日始完 
　　俄擬築路於愛琿之北某日報載二十二日倫敦電云地球報載有聖彼德堡專電謂俄政府决意在愛琿之北築造一路如國會不允撥欵則政府將以東清鐵路股票押欵建之 
　　意皇接見中國軍諮大臣文匯報載初一日倫敦電云意皇已接見中國考查陸軍大臣濤貝协及各隨員貝勒等旋往閱看軍操晚間則在宫中赴宴 
　　山東萊陽縣民亂近狀又載初一日青島電云萊陽亂事僅屬地方閙事之舉現已設備以阻蔓延魯撫孫寳琦已將省城之兵二千名全行調往萊城德國官員亦遵約在城陽車站協助一切並派水雷艇一艘開赴距萊陽最近沿海之海陽地方 
[京師近事]  
　　政府議設新内閣事外間紛議不一兹得最確消息軍機大臣對於是政業於上月二十間將籌議將來之辦法面奏攝政王大致係俟宣統七年請旨設立先行預備一年次年再實行分權政策其國會請願未允宿短年期之故亦緣新内閣尚未成立恐不甚合宜云 
 
 

Page 6

 
 
　　軍機處王大臣上月二十三日特赴資政院辦事公所與倫敦裁會議要政探聞係爲該院本年開院新内閣尙未設立一切議案除除同政務處協議之件已有定章外其應由國務大臣負責批繳之件是否由院請於樞臣奏請詔令抑或由院議訂辦法直接奏請至此項問題如何議决容訪再誌 
　　綏遠城將軍信勤昨奉監國親批賞假一個月聞信留守此次呈遞續假摺内尚有夾片係力保德毅亭都統接充墾務大臣之任摺上留中 
　　前湖南布政使吳引係丁憂服滿到京請安於上月二十四日蒙監國召見垂詢此次湘亂善後應如何辦理並財政一切事宜吳方伯一一奏對監國頗爲嘉許迨吳旣出監國商諸樞府謂湘撫楊文鼎不洽輿情當設法調補他省云云蓋湘撫一缺已屬意於吳引孫云 
　　昨有某甲至朝陽門内富隆泰錢舗請將大清銀票十元兌現櫃夥展票熟視紙質稍似不符反覆核查知係僞物卽禀請警官拘拿搜其袖中尚有十元票十餘張立即押解回局審訊據供得自某俄人現俄人已不知去向等語供詞含糊似有與該俄人串通情事兹民政部已四路偵探未知能否破案 
來稿 
[明末陳臥子先生傳（六續）（金山高爕撰）]  
　　悲夫悲夫。老親以八十之年。流離野死。忠孝大節。兩置塗地。僕眞非人哉。自兹親見背。痛深罔極。藁窀麤畢。日思芒屩南奔。荷一殳之任分身隕首。猶生之年。而邏絡忽嚴。津梁頓絶。時無文范會稽甲盾復爾崩離。自此河山間隔。聲問益渺子胥乞食。田文鳴雞。每懷古人良用媿悼。至於平林下江。無益先聲。徒滋民怨。此僕所以束手而躊躇。仰天泣血而不能自止也。常思上負國家生成之恩下負良友責望之旨終夜不寢。當食輒嘆竊不自量以爲崩城隕霜。不絶於天。義徒逸民。不乏於世。夫趙有程嬰。智有豫子。楚士一哭而無衣賦。韓臣棄家而素書出。何則精誠。之至。事有會合也。彼千乘之國。一家之臣。而尚有如此之士。豈天下萬里。養士三百年。遺民數百萬。而遂無一人乎。以彼所爲。槩可睹矣。僕雖懦弱。安敢寗處三冬之際。苟完塋城。將鶉衣洗足。自託汗漫。齊魯文學之儒燕趙奇節之十。荆楚感激之徒。庶幾得一人焉。倘天下滔滔。民望已絶。更當鑿坏待期。歸死邱墓。足下其肯。營一室。於夜臺之側以俟我乎。足下生爲萬夫之望。没爲千古之人。紱策加榮。琬琰不朽。且胤子負荷。旣擅龍鳳之文。復堅戴履之志。偉元可期。王頍非遠。死而有知。豈有遺恨。至如僕者。觸籓脫輻。百行無基。旣失如蘭。誰與啓迪。數夕之間。必相見夢。或歡笑如平時。或憂戚若急難卒未正告以後事。開發以經途。豈人鬼道殊。事理蒙昧。已不可問耶。抑僕志懈行汚。永見棄於節士耶。悲夫痛矣。古人有云。死而復生。可以無悔。又云要之死日然後是非乃定。僕敢不勉旃。以羞死友。足下聰明忠毅。九垓之内誰不昭著。僕微志未能上徹。其所以重費巵言。再凟神靈之前者。旣以自誓。又瞻冀我友不忘生平。默牖其衷也百年奄忽。相見匪遥隕涕陳詞。煩寃何已。自先生報夏考功書明年。丁亥。而吳勝兆之事起。勝兆以降將授松江提督。頗著威信。招來草澤。當長興軍敗後。湖泖之間降者麇至。勝兆皆爲撫用。巡撫土國寳惡之。勝兆不自安。長洲諸生戴之儁爲其客。說以反正。結舟山島帥黃斌卿爲外援之儁嘗識先生勝兆因遺微服叩門謁見。具述意指先生言海上虛聲寡信。事必無濟。固請先生義不忍拒。乃曰汝等善爲之。亦不汝阻也。（未完） 
時評 
[其一]  
　　組織一公司。主權握之我手。無論何洲何種之人。皆可允其入股。不必有侵奪權利之憂也。而今新定之公司章程。往往不許攙入洋股。 
　　借外債以興實業。苟其不失主權。各國所通行者也。第我國債權。恒挾路權礦權國權以同去。故國民幾視外債如蛇蝎。而政府中人。則往往歡迎外債。 
　　不觀吉黑兩省禀請自辦之鐵路。郵部方慮其以無欵之故。將攙入洋股乎。而湘鄂江浙等路。則政府且不憚其。諄諄誥誡之勞。力主息借外債也。嗚呼。此何說焉。 
[其二]  
　　外債不足恃。則改借内債。此北洋行之而有效者。今滇省亦擬援例舉行矣。 
　　夫借人民之財。爲人民謀利益。卽爲人民保其世世無窮之産業。苟稍有知識者。有不急起應募者歟。 
　　第我有一言正告滇省官吏曰。凡爲各項公司局廠之總會辦等。勿私其心。勿瞇其目。勿但囂囂然曰。此我長養子係吃著不盡之好差使焉。則豈但三百萬元。即三千萬元。不待崇朝而立集。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[財政局請限年内裁撤綠營廣東]  
　　廣東清理財政局具詳督院畧云度支部擬訂預算總册重在厘剔浮冒裁節虛糜以期收支適合伏查粤省各庫久稱不敷比年新政繁興部派籌撥日有加增現就各署局所造送預算分册約計不敷之數甚鉅新欵旣無可籌若不力求撙節更無别法可施當經函商各署局處所遴派代表員友到局會同將各分册列支欵項切實妥議裁節以期稍紓物力容俟磋議稍定另行列摺呈報惟查粤省綠營久成虛設經前督憲岑檄行全裁嗣經司處會議暫行裁七留三現在歲支武職俸廉弁兵薪餉糧米合計尚需二十餘萬兩考查綠營存兵多不過數十名少則十數名或數名不等分布固屬不能調集亦無可用緣習染旣深莫由振作而餉給有限難冀飽騰卽使將領整頓有方精壯或堪造就而每營弁兵僅存此數緩急斷無可恃餉糈徒然虛糜况比年緝捕匪盗悉資防勇綠營徒存毫無實濟查綠營兵丁類皆土著或有室家前裁七成尚無妨碍今併裁撤遣令歸農自可遂其生業其中如有精壯奮圖報効之士或改編新軍或撥充巡警亦足償其志願現在浙江等省業已全裁綠營並無窒碍粤省値此庫儲奇絀之際豈容坐視虛糜本局責司清釐旣經查明未便緘默擬請即將粤省綠營所餘三成弁兵全行裁撤每歲騰出俸廉薪餉糧米銀二十餘萬兩藉以挹注新軍餉糈不獨裨益度支亦可稍紓籌畫至於裁撤辦法及裁缺將弁如何分别錄用應由主管衙門局處統籌全局核議詳辦務於年内辦定所有綠營俸廉兵餉糧料米草等項宣統三年預算擬即一併删除 
[行商維持商會大局之佈告廣東]  
　　公啓者廣州總商會爲我行商所組織會内辦事人員自應恪守定章無負委託乃現據新舊董事陳梁君舉發辦事人員收受廣元公所牌照捐重賄一事證據確鑿殊堪歎惜查商部奏定商會簡章第七條内開商會總協理有納賄偏徇顚倒是非等情或爲會董及各商舉發或經本部察覺立予參處不貸又第十一條會董或有徇私偏袒情事致商人有所屈抑准各商聯名禀告商會由總理邀集各董會議議决卽行開除其情節較重查係屬實者卽具禀本部援例懲罰至總協理或他董通同徇庇准各商禀控到部查辦又第十二條總協理專司商務案牘呈報商情及代商伸理各事其於商人利益所在不得稍有所染即應行提倡整頓凡可興利除弊之舉亦必邀同會董議决方可舉辦不應偏執專擅轉拂商情如有上項情弊准各會董或各商人公禀到部察核辦理以上各條均經商部奏定頒布是商會之設所以興商利除商弊不容稍有弊端我行商不惜犧甡資財擔任會費所望於辦事人者甚厚如果辦事人員違棄會章從中作弊我商人將何所賴現於二十六日兩點鐘爲我行商齊集總商會公訂禀稿之期凡我同人均應趁此時機踴躍蒞會以維商會大局幸甚宣統二年五月吉日七十二行商公啓 
[湘省亂事未已湖南]  
　　湘省自三月間省城亂民藉荒閙事後各屬匪徒乘風滋擾警報時有所聞近日岳州府巴陵縣與湘隂接壤之長樂街亦有匪徒煽惑饑民糾集黨羽肆行搶刦比經長樂司官曁圑紳等電禀到縣縣尊梁大令轉禀府尊魏太守會商巡防長江飛翰等營分兵彈壓現巡防營袁統領已派兵勇數棚由旱道馳往該處長江中衡趙參戎亦飭劉都司調撥舢板十餘號與飛翰營舢板多號於次日清早一同開往該處分别防勦現尚未知能否平定而沅江縣警報又到省矣天禍湘人何其酷耶 
　　湘潭縣十五都花石地方匪徒滋事後由水陸防營先後拿獲匪犯十四名除將前次所獲六名解省訊辦外續獲之匪黨八名已解送到縣連日提訊直認不諱先是駐潭中路巡防隊夏管帶在該處覓得眼線一名係前次由飛翰營拿獲匪黨某之小孩年尚幼稚故能供吐實情據稱各匪起事時曾在伊家來往會議均能一一認識故此次所獲匪黨十餘人俱經夏管帶飭令該小孩當面辨認以免狡脫 
[湘諮議局臨時會議事表湖南]  
　　五月十一日一報告（甲）第一届常年會撫部院劄覆各案（乙）常駐議員協議事件（丙）本局收發文件（丁）本局經費事件（戊）本局收受陳請建議書二撫部院交議設立簡易習藝所以工代賑案三撫部院交議整頓圑防以靖地方案四全體常駐議員覆議改良徵收案五全體常駐議員覆議設立運米稽查局案六議員陳文瑋提議擬設調查穀米監運局案七議員謝宗海提議湘亂善後建議籌欵賑撫平糶案八議員朱延利提議善後治標治本辦法案十二日一議員胡璧周名建提議籌欵救荒善後案二議員周廣詢提議省城善後案三全體常駐議員覆議振興工業案四全體常駐議員覆議籌辦自治經費案五全體常駐議員覆議簡易小學辦法並籌經費案六全體常駐議員覆議改良礦務案七全體常駐議員覆議組織禁烟會社案八全體常駐議員覆議改釐稅爲統捐案十五日一全體常駐議員覆議設立運米稽查局案（依議事細則第十六條改定）二議員陳文瑋提議擬設調查穀米臣運司案（依議事細則第十六條改定）三全體常駐議員覆議改良徵收案（依議事細則第十六條改定）四全體常駐議員覆議改釐稅爲統捐案（依議事細則第十六條改定）五議員周廣詢提議改累進租股爲平進租股案六議員周廣詢提議房屋稅股案 
 
 

Page 11

 
 
七全體常駐議員覆議整頓田房稅契案八全體常駐議員覆議組織農會案十九日一全體常駐議員覆議整頓田房稅契案（依議事細則第十六條改定）二全體常駐議員覆議組織農會案（依議事細則第十六條改定）三全體常駐議員覆議湘漢航業案四庶政股審查覆議振興工業大宗案五財政股審香議員謝宗海提議籌欵賑撫平糶案胡璧周名建提議籌欵救荒案第五條 
[勸業會塲之見聞錄]  
　　油畫之後來居上美術教育兩館均列有油畫多幅其佳處久已有目共賞惟類皆臨本絶少想像寫生畫近見教育館中師範部續列油畫兩幅一爲木蘭辭家圖下署丹陽吕濬創稿一爲金陵北極閣寫生下署古歙汪孔祁寫生均有說明書畫法嫻熟運筆如秋雲多幻脫盡滯氣尤以吕君所繪木蘭圖父母姊弟各具一種神色令見者倏起種種之感情爲全會塲油畫之冠二君皆兩江師範圖畫手工專科畢業生 
　　萍鄉景德鎭瓷器之比較萍鄉與景德鎭所出各種瓷器除陳列該省專館外另有一發賣所在湖南館左景德鎭瓷器著名甚早萍鄉瓷業有限公司則創於光緒三十二年其始專改良土瓷其後且改良各種瓷器花色現在出品雖不及景德鎭之備而景鎭花瓷製法先加𥑤後蓋花萍鄉異是故其有花瓷器花皆平整而景德鎭則見微突也 
　　西南古器同治一爐會塲陳列物品本惟其新而亦徵其舊者原以引起改良進步發歷史沿革之思想也爪哇羣島僑商之館中陳列新製造外特設銅器多品咸係舊式而四川館於新式仿造外亦陳列西藏城鄉受降品古銅器其物品不同其色則俱黃如出一爐光氣射人式様亦隱約髣髴之兩館者一在極西一在極南又皆工藝最發逹之國而其器具乃遥遥相印如是觀覽者見之莫不嘆古時習慣遠近同揆云 
　　美術花奔之特别各館院所陳女工花卉不可指數率皆以紙或以線編製之而曁南館所陳列女工美術花及拷栳樹各花果數盆獨用羽製巧剪各色色瓣其葉則用全片羽葉肋及細筋宛似眞物粗心者游目過之初不辨其爲紙爲羽也是亦獨具意匠者 
　　農民觀會圑之組織太倉轉境四縣悉屬沃壤農産最爲豐富寳山崇明兩縣地近海濱水産尤富故此次天産出品咸極精良該會駐寗代表張君仰楓等念中國農民徒恃天時尚乏人力爰於日前發起組織農民觀會圑集農民中知字義而有經騐者數十人爲會員來寗參觀專研究關於改良農業上之器具曁種植栽培方法已函致各農會及實業圑體商議辦法刻得覆信一律賛成聞不日即發布章程預備來寗矣 
分類新聞政界 
[浙省預備議案之忙碌杭州]  
　　浙諮議局具呈撫院以諮議局章程第二十五條第二十一條所開第一至第七各欵議案應由督撫先期起草於開會時提議第三十四條云凡召集開會應於三十日以前由議長將本届開會應議事件預行通知各議員等語現距九月常會爲日無多自應及早準備而準備實以議案爲最要土如憲政編查館按語所云必早日通知俾各議員事前有所研求臨時不至漫無定見應請撫部院將本年常會提出議案須於七月二十日以前發交本局以便遵章分配各議員早日準備等情到院經增中丞通札全省司道迅將主管事項應興應革諸端詳細研究提出議案務於六月二十日以前呈院審核 
[札議維持粤省圜法廣東]  
　　近來幣制日壞皆由洋元私鑄充斥如近來瓊屬陵水崖州及高屬吳川石城等市每用法元日元而本省毫子及雙毫全行不用現聞大吏以此舉不特利權外溢且於粤省圜法商民週轉均人有窒碍若不設法整頓維持漏巵將不可收拾特札行司局妥籌酌議應否先行運元接濟以挽澆風並一面妥訂章程嚴飭查禁詳候酌核 
[贛省憲政籌備處議案江西]  
　　江西撫署憲政籌備處馮中丞 
汝騤於五月二十五日督同司道各官赴處提議要政四則兹將議案調查錄下（一）確定行政經費（二）整頓本省鹽務（三）籌辦積穀（四）太庾縣葉檉賢禀請禁賣土膏 
交涉 
[英德縣教民訂婚交涉廣州]  
　　美國總領事日前照會粤督略謂貴治英德縣屬南方設不浸信一會華人宣講員與教會女塾書學生一青年寡婦訂婚經會内教士查悉係按照華人習俗辦理迨婚期將届該寡婦眷屬出面阻止以此舉非循照華俗爲言旋率族人陸姓者二百餘人前赴英德禁阻舉行婚禮且欲寡婦領回隨由該處縣官議帶該婦回縣看管其時以爲此事經已完結矣不料一二日後突有各種恫嚇書函投向本教會以該寡婦身上携帶有某項財物責成教會担任等語其實本教會並不知有此節復援引連州教案爲恫嚇教會之張本並以各種不正行爲誣詆教士併謂欲將各情節赴省登報俾衆週知且擬將此項報紙在該處廣爲派送等情照請札縣妥爲保護袁督正在核辦間隨據英德縣電禀前情大致以卑縣民教向屬相安本月初六日訪聞縣屬劉黃鄉孀婦陸吳氏在附城洋樓女學堂讀書私與傳道順德人楊鴻軒訂婚其夫弟陸端銓等聞知不尤欲邀多人赴該教堂起回業派差勇阻護初七早延美國教士盧便雅白顯理來縣當告以西律自由結婚與中國政教不同盧白士允許初八日將陸吳氏交回知縣復恐深夜逃匿釀出事端即於是午親詣該教堂極力開導陸吳氏始肯隨回縣署立傳其夫弟陸端銓等具結領回當時鄉民尚遵勸諭並無滋閙情事 
軍界 
[贛撫嘉奬獲匪員弁江西]  
　　江西鄱陽縣屬之介墟毗連都昌人烟稠密地勢險峻民情桀驁冠於通省抗糧拒捕之事時有所聞數年前時山匪首黃標被擒正法後該處有革生于湖松绰號百步大王實黃之舊部也久經兜拿迄未擒獲該匪虎居一方聚黨數千人演習刀矛練試槍炮並於村中設有私獄日以搶掠淫殺爲事稍不遂意輙行禁錮往來貿易者咸有戒心饒州府王太守迭奉大吏電飭赶緊購拿以遏亂萌現經該府王太守特派巡防隊中哨哨長施仁彪帶兵六十名馳往該處設計拿獲劈斫頭顱扛回船上伊黨蜂擁追趕營勇開槍始各逃回于湖松在船數小時卽斃經府委縣俞大令驗明拍照掩埋並一面通禀省台等 
 
 

Page 12

 
 
情當奉馮撫電云于湖松已捕獲傷斃該守令辦理此案認眞妥速深堪嘉尚受傷兵役應優給醫費並將出力哨勇量予奬勵仍訊明匪黨姓名供詞報院核辦 
實業 
[仙居紳學界請追商董侵欵杭州]  
　　仙居紳學界電杭州撫學勸業道憲文云臨海商董方俊杰及竹木行何榮官侵吞案定本邑下水竹木帮捐充學嬰公欵洋三百餘元乞澈追究仙居勸學所董張迺明育嬰堂董王夢花王殿華何昇輔王朝翰潘江等公叩 
[派員復查奉化鉛錫礦杭州]  
　　寗波奉化縣屬銀山崗地方有鉛錫礦一區迭經就地紳商入山勘騐苗旺質凈藴藏豐富且山脈綿長多至三百餘畝當即籌集股本組織寳華鉛礦公司禀請探採嗣因該地教民覬覦礦利藉端抗爭山界致民敎衝突幾滋事端礦亦因此停辦現由該邑職商王承慶等具呈寗紹台道以偌大利源棄置可惜自願籌欵接辦且年長是鄉稔悉風土民情詳查全山三百餘里實無廬墓違礙等情即經桑觀察核准移知勸業道具詳中座以此項礦産早經禀辦嗣因民教滋事半途停止現准寗道移會擬請派委准補松陽知縣劉令登瀛即日馳往會同奉化縣確切查勘有無别項窒礙尅期禀復以憑給照試辦以利礦政 
雜記 
[金壇將患水潦鎭江]  
　　鎭屬金壇縣地勢低窪自光緒三十二年以來四年之間三遭鉅浸更以今春隂雨浹旬田間二麥多被浸壞詎自五月二十日起霉雨連朝數日之間已下至二尺有奇山水直注河水暴漲丈餘决堤潰圍不可勝數所有中下各田一片汪洋盡成澤國卽最高之田其所挿秧苗亦半被浸没况天氣鬱蒸雷聲隆隆滂沱未已水勢之繼長增高日内尚滔滔不絶云 
[漢口又有火警湖北]  
　　漢口於於十八日大火後二十五夜一碼頭又失愼是夜三點鐘嘉賓樓二層樓電燈炸裂夥伴五十餘人睡夢中驚覺見樓梯燒斷打開窗門均從屋上跳出逃命内有一老夥人咸稱娘舅者不及奔逃竟慘葬火窟該樓資本充足即銀器一項價値數千金雖保有火險七千兩不及資本之半當火熾時洋務局與豐記茶箱棧近在咫尺洋務局幸未殃及而豐記後屋則已焚去兩間惜乎龍水短少以致不甚得力後幸救火會通長皮帶開放自來水龍頭不致蔓延事後由警局將該樓管事李某拘去詢係天災經同業九華樓主張君保釋並聞嘉賓樓火發之時有新馬路三馬溜疆從歆生路直衝而下撞倒路人不少有一小孩爲馬踏傷血流如注眞旡妄之災也 
[粤海飽受風災廣州]  
　　粤省於念四日十二點鐘狂風突至城廂内外河南等處凉棚風兜十去八九省河船艇多被沈覆兹悉當時東路分局天字馬頭河面水師提督載馬船一艘鹽務利用輪船一艘三點鐘天字馬頭河面月字三千四百二十二號黃妹沙艇一艘官煤廠河面郭水扒艇一艘四五點鐘時候魚欄河面梁三貨艇一艘梁羣住家艇一艘梁松扒艇一艘又東鬼基水鬼氹河面馮渣住家艇一艘八九點鐘三水馬頭河南黃月勝住家艇一艘天字馬頭河面鹽務西平輪船一艘均遭風沈覆幸無溺斃人命又北路分局所轄界内十二點鐘竹橋河面横水渡一艇一點鐘洲頭嘴河南梁樹舢板艇一艘二點鐘時候火車頭河面陳亞雷大廳艇一艘七點鐘竹轎河面譚亞香紫洞艇一艘洲頭嘴河面陳亞載艇一艘均遭風沈覆亦無溺斃人命又西路分局花埭陸路林記貨倉倒塌後牆一幅寛約二丈德記棧煤倉内被風吹去煤棚及門首凉棚各座啓新公司被風吹塌圍墻半截又山村永春醬園被風吹塌後墻一幅寛約二丈此外花埭叚内水陸船隻民居舗戶尚幸無大損害並聞此次風色初起時向東南而來後忽改而西南念三日午侯已距離港境約一百咪澳門及廣洲灣適當其衝各輪船皆於下午六點鐘時候駛泊昻船洲以避兇鋒以故是日香港沿海一帶大風初起惟巨艦三五點綴於驚濤駭浪之中二點鐘後風聲怒號震撼山岳至五點鐘勢始漸没然調查闔港水陸不過窻牖木檐小樹盆花略受摧殘并無傾塌房屋即水面亦不聞有覆舟傷人之事至念五早七點鐘時香港德輔道聚昌隆金山莊始因風倒塌騎樓一座一時磚礫横覆電車道中電車線亦被壓斷幸時尚早行人絶少不致傷人云 
諧文 
[戲擬運動學堂招考告示]  
　　爲出示招考事。某月日奉獨顯札開。現准腐敗部咨稱。官缺以運動而來。人才由運動而出。方今仕途擁擠。人浮於位。疏通實屬不易。調劑亦覺爲難。體察情形。惟有淘汰之一法。善於運動者占優勝。不善運動者歸劣敗。此必然之勢也。查近來運動之術。層出不窮。内外文武人員。當亦略知梗概。惟技以練而後熟。學以專而後精。不能恃片善雨長可操必勝。故運動之成敗。視乎造詣之淺深。本部聞得。候補候選各員。竟有連年未獲一差。未署一缺。此則不學無術。有以。致之。蹉跎名塲。良堪浩歎。倘不提倡教育。何以廣造就而保功名。兹擬在京建設運動學堂一區。定某月開辦。堂内不分班數教授一切運動術。以三年爲畢業之期。暫招學員一千名。凡京外未有差缺人員。均得於考取後入學肄業。除在京由本部招考外。現擬大省考送三十名。中省考送二十名。限於某月日以前。將學員名册試卷相片咨送到部。相應將考選辦法。咨行貴獨部堂轉飭遵照辦理等因。前來。准此。合行札飭札到該提學司卽便尊照辦理。毋違等因。奉此查京師運重學堂。專爲栽培未有差缺人員而設。兹奉前因。亟應照章辦理。現定某日在本司衙門考試取錄三十名。詳由獨顯咨送到部肄業。凡未有差缺人員欲入運動學堂肆業者。迅將履歷相片繳呈特别運動會。　名註册。届期應考。幸毋觀望特示。 
時乘 
[列國軍事上之新發明（續）]  
　　乙海軍與飛行船 
　　飛行船兵器之價値德國海軍少佐俾爾多氏研究海軍有年謂飛行船用作武器。果有如何價値。當俟將來之實驗。可以知之。然今日之飛行船。用於海戰。已無遺憾法人某。由飛行船中。試驗投下爆藥。已示極好之成績。我德之陸軍飛行船。及（帊爾賽巴）飛行船。近亦實行試驗。成績俱佳。洵可謂爲軍界之新武器也。 
　　飛行船與封鎖艦隊飛行船對於敵之封鎖艦隊。果利用之。必可得偉大之效果蓋由於飛行船可在近敵之海岸。充實瓦斯。而出發。或爲行程艱阻。雖搭載多量之火藥而飛行。亦無障礙故也。 
　　飛行船對於士氣之效果若至戰爭用飛行器之時。更有挫喪敵中士氣之效果。當日俄戰爭之際。日本艦隊。在對馬附近之海戰。利用潛航艇之飛報。傳至俄國俄艦隊士卒。皆大恐懼觀此一事。已足證明飛行船對於士氣之效果而有餘。故至將來之戰爭若知敵軍使用各種之飛行船。則刺激對手者之神經。必甚重大。水中沈設有可恐之水雷。空中發射自猛烈之爆彈。一思將來戰事。雖在吾人。亦不覺寒心云。（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[山東巡撫孫寳琦奏裁併各局悉歸藩司籌設財政公所分科治事摺]  
　　奏爲裁併各局悉歸藩司籌設財政公所分料治事以期統一而專責成恭摺仰祈聖鑒事竊查宣統元年四月初六日欽奉上諭度支部奏各省財政宜統歸藩司以資綜核而專責成一摺各省財政頭緒紛繁自非統一事權不足以資整理嗣後各省出納欵目除鹽糧關各司道經管各項按月造册送藩司或度支使查核外其餘關涉財政一切局所着該督撫體察情形予限一年次第裁撤統歸藩司或度支使經管所有欵項由司庫存儲分别支領卽由各督撫飭該藩司等將全省財政通盤籌畫認眞整頓仍著度支部隨時考核分别勸懲以副綜核名實之至意欽此當經前撫臣袁樹勛接准部咨恭錄轉行一體欽遵辦理嗣由臣督同司道在會議廳迭次籌議不厭推詳查東省分設局所自前撫臣袁樹勛大加裁併後已不爲多去年復經臣裁撤糧餉局歸併善後局墾務局改由勸業道管理其餘關涉財政尚仍舊貫者僅有河防籌欵善後籌賑四局亟應遵限一律裁撤所有應管一切出納事宜統歸藩司職掌以專責任第念度支司未經建設以前藩司權限所屬用人旣關重要理財尤極紛繁與其虛擁其名或虞叢脞何始借資羣力相與扶持擬請援提學使巡警勸業道附設公所之例就藩司署西偏隙地别謀建築籌設財政公所一區所中分立五科一曰總核科掌覆核各科收支欵目山籍核定後由藩司判行蓋印再劄庫分别收支並附設統計處掌統計各科收支報告表册以備預算决算派委候補道吳煜爲坐辦蔣壽彤爲帮辦二曰田賦科掌全省地丁漕糧事宜即墾務押荒歳租以及鹽務一切欵册均歸稽核派委候補道陳公亮爲坐辦三曰榷算科掌全省稅契釐金雜稅及試辦印花稅一切欵項其關稅常稅及賑捐各欵亦暫附屬派委候補道丁道津爲坐辦四曰俸餉科掌行政大小文武官員俸廉公費曁滿綠各營巡防新軍餉需以及京協各餉派委候補道莊洪烈爲坐辦五曰庶務科掌教育巡警河工外交工賑各項支欵及不隸屬於各科一切雜支事宜派委分省補用道許正邦爲坐辦田賦榷算兩科專司支出截然劃清不許絲毫牽混以期改良收支一洗往日套搭紏紛等弊惟總惟一科總司出入與各科相爲表裡聯絡一氣俾獲衆擎易舉之效而收分曹治事之功實爲清理財政絶大關鍵吳煜等六員皆係東省秦長綜核之員堪資倚任而一切裁可執行之權無論鉅細仍賴藩司主持庶於財政機關統一宗旨並不相背各科又以類分股酌設一等二等科員分司文牘欵目如事務實繁隨時酌增數員其各科應設書記書識均視所司繁簡以足敷辦公爲度不得稍涉冗濫各員薪費等項仍參照各局所近年通則審愼酌核並不得超過原支之數所派科員等祇以能否辦事爲衡並不限以官階藉寓鼓舞眞材之意其常年經費撙節動用約歳需銀五萬四百餘兩比較藩司及四局原支員司薪工等費每年約節省銀一萬餘兩至公所房屋現正飭匠繪圖核實估計應請俟工竣後與開辦常年兩項經費比照各署公所概予作正開銷另行造册詳報咨部核銷此外藩司用人行政仍由該司自行徵辟幕僚照舊辦理業經臣督同藩司妥議定章恪遵欽限於四月初一日爲始遴員分委開所辦事一律裁併切實奉行以仰副朝廷綜核財政之至意兹據山東布政使朱其煊具詳請奏前來臣覆核無異除將公所歲需經費辦事規則分别表册咨送度支部並俟該所建築工竣核實具報外所有遵旨裁併各局悉歸藩司籌設財政公所分科治事緣由理合恭摺具陳伏乞皇上聖鑒敕部查核施行謹奏宣統二年五月二十二日奉硃批度支部知道片併發欽此 
各省籌辦地方自治 
[江蘇]  
　　籌辦山陽城鎭鄉地方自治事務所簡章 
　　一本所設於城内察院爲籌辦本邑城鎭鄉自治事務之總機關 
　　一本所遵照奏定章程籌辦城鎭鄉關於自治一切事宜由監督禀請自治總局立案 
　　一遵照奏定選舉章程第八十一條所有辦理自治職員由地方官遴選派充均名譽職惟坐辦兼庶務書記會計等員應由所長委任按月酌給薪水均令常川駐所辦事 
　　一辦事經費由所長會同監督籌措 
　　一城廂調查選民查格俟人口確查實數後應將合格選民造成人名册辦理選舉事宜均照章由本所經辦每鄉各設分所一處辦理鎭鄉之調查（辦法如前）辦事員由本所保薦禀由監督派充並由本所酌派調查員赴鄉輔助 
　　一調查員由本所薦禀請監督擇派 
　　一辦事員規則調查員手續應行另訂專章公同遵守 
　　一本所遵照會議廳期限將城鎭鄉自治事宜提前辦理 
　　一本所俟城鎭鄉議事會一律成立即行禀請撤銷 
　　一本所公擬簡章如有未盡事宜應即隨時呈請更正 
本埠新聞 
[華副巡官粗率可哂]  
　　老北門内白衣庵老尼品山招留老婦張朱氏在庵工作該尼無力給資僅供飯食是以准許該傭婦代人洗衣以資貼補前晚有豐昌典當歇夥吳某前往取衣忽被素與該庵有隙之某巡士瞥見揑詞報知北五區副巡官華維齋少尹承祺帶同通班巡士到庵將老尼傭婦吳某及女孩張三寳與借住該庵門房内之蔡紳家舊僕樹祥一併帶回該區審訊吳供商人前在豐昌典當爲夥該典係席金兩姓所開金姓股東現已將股拆出商人亦遂於二十四日停歇今晚到庵取衣誤被拘案老尼供張三寳係尼之外甥女年十五歲張朱氏係所雇 
 
 

Page 19

 
 
女傭樹祥係蔡紳家庖人此外並無閑雜人等在庵張三寳張朱氏樹祥等三人均供並無犯法之事巡官喝將吳某戒責二百下品山張三寳張朱氏樹祥等每人亦各責一二百下並勒令吳某罰洋五千元吳以失業之人何堪受罰且並未犯罪何以須出五千元罰金矢口不認華巡官旋又改判吳罰洋一百元老尼亦罰一百元一併斥釋當詰問該老尼之時華巡官問日常所食何物答曰向來茹素巡官曰爾身體肥胖夜間或亦開葷乎一時觀審之人轟堂大笑巡官怒甚飭將該局鄰居某某等兩人罰跪良久另將徐鍾林徐紹熙王芝湘盛蘭生等四人拘送縣署謂其違犯警章肆行滋閙翌晨鈞和兵輪馬管帶到縣請將徐鍾林保出田大令准予保去午後華巡官復修函到縣謂王芝湘等三人刻由家屬到區代求稱已知悔請免究辦大令不尤即於當夜提訊徐紹熙供住居穿心街開設小京貨店王芝湘供亦住該處開設紅森作盛蘭生供開匣子作小的等到局聽審並不囉唣求請查訪判徐等三人交差候查明再核大令退堂後卽傳十二舗地甲金文到縣飭將華副巡官辦理此案之實情速即查明禀復候核昨日華巡官遽將吳某及老尼之罰洋二百元逕送閘北巡警總局總辦汪觀察着即退回飭送一路分局暫行收存聽候核奪又聞蔡紳以舊僕無端被責特於三十日午刻到局詢問是時華巡官猶高臥未起蔡紳等候良久始蒙接見蔡紳問舊僕究犯何罪華巡官始則游移不答繼曰貴僕人甚誠實察紳謂旣難指實罪狀且已知其誠實何以被責華巡官答因言語不通以致誤會蔡紳笑謂華巡官曰公祖在此有保護人民之責以後辦事須請稍爲留意是時華巡官跼蹐不安無詞以對遽請蔡紳將拘留各人一併帶出蔡紳知仍誤會遂聲明來意僅將舊僕帶回 
[捕頭對於縣差提人之齟齬]  
　　住居法界之葉阿華因與姚培卿錢債糾葛被控昨由縣署差役持文至領事署簽字將葉提入捕房解廨請示先據捕頭禀稱向章縣署提人須協同包探拘拿今該差雖已送請簽字並不協探往提有違定章應請核辦聶司馬商之顧副領事遂諭來差通知各差以後務須照章辦事不得擅行拿人致起交涉諭畢准將葉交差帶去歸案訊辦 
[請將兇犯改禁西牢]  
　　兇犯龔三郎定爲永遠監禁之罪已誌前報兹聞西官要請華官移入西牢監禁未知華官能允許否 
[浦東戒烟局成立]  
　　浦東高陸家行工巡局附設之戒烟局昨日開幕本縣田大令前往觀禮並考察建築工程午後卽行返署 
[育孤慈善劵開彩]  
　　昨日上海育孤慈善劵借新舞台開彩監視者甚多其秩序甚爲整肅兹將得彩號數開列如下頭彩六千五百零九號二彩八千六百三十四號又一千一百二十七號三彩一萬一千八百十四號又二千零三十七號四彩三千三百六十九號又一萬一千一百三十五號又一萬三千七百八十七號五彩一萬一千一百三十號又八千二百九十五號又一萬三千九百七十號 
[謝贈暑藥]  
　　昨承中英大藥房送來急救時疫藥水八十瓶唐製清快片三十包又滬北棲流公所送來午時茶一百包蟾酥丸臥龍丹各五十瓶均當代爲分送書此誌謝 
[城内]  
　　查究納賄○塘灣鄉董函送賭棍陳紀忠陳根明王關勝王秋亭孫木林等五人到縣曾奉田大令訊判陳紀忠陳根明王關勝三人發往塘灣鎭枷號示衆王秋亭孫木林兩人交差看管在案前日枷號期滿由該圖地保解送到縣詎被縣署練勇聞知陳紀忠賄通地保早已將枷開除當卽禀知大令飭將陳紀忠等三人仍行枷示聽候查核前晚提訊判陳根明王關勝陳紀忠一併疎枷陳王各責二百板與交差之王秋亭孫木林先行開釋陳紀忠收押候示 
　　歐辱尊長○范受之昨將伊甥吳福壽扭至縣署喊控范供通州人向在老學前張佐記訂書作爲帳房與外甥同事昨日因帳上筆悮吳竟不問情由肆行毆傷求請究辦田大令諭俟驗明再奪 
　　自討苦吃○沈桂生去年搶奪途人銀洋送縣判押改過所在案前日期滿由局解縣經田大令諭將捕役看官候示詎桂生忽於前日脫逃旋由法界包探拘獲解縣立卽提訊沈桂生叩頭不止求請寛宥大令喝責一千板逐之使出 
　　道批兩則○張人傑龎元徵禀批李燧生等被控盗吞鉅欵旣已由廨訊明屬實應卽嚴行追繳不准朦保並勒提司帳唐瑞齋一併訊明押追毋稍寛縱仰會審官寳令遵照辦理王陳氏禀批此案該縣旣因証據可疑情詞各執批候集訊察究應卽迅予訊明秉公辦理以免藉口寃押至禀稱氏夫爲王泰原愛繼與王順郎在縣呈詞供詞均屬相符何以縣批斥爲矛循其王順郎收押習藝所據稱確在控縣之後何以原批又謂控在後而送押在前究竟情形如何王順郎送所習藝是與控案何涉並先詳細具復以憑察奪仰南匯縣遵照辦理抄黏並發 
[南市]  
　　串通一氣○大東門外小橋附近同義葷油棧主江椿如近因虧負難支於上月念四日逃逸聞該棧共欠往來各欵約四五千金前經吉祥弄泰隆公司經理人江友栢赴工程局指控江椿如借去上月念六日期支森源莊銀七百十五兩支票一紙已蒙批准飭傳又據英商禪臣洋行夥熊浩泰周勲臣同扭泰隆司帳江渚周至案控告泰隆公司所出支票收銀無著當經陳裁判訊知江椿如江友柏係是同族現俱避去判江渚周交保限尋江友柏來案再核 
　　同族滋擾○張祥豐糖果店主張彦昭昨將族人張官保扭至南區控被借貸踞擾當由該區移解工程局訊實判戒責二百下押兩月期滿再核 
　　責押匪徒○湖北人張瑞生前因圖拐范永興之男女兩孩被范及妻喚同隣人鍾阿四追獲反被用刀刺傷手臂旋由西區將受傷人送往仁濟醫院醫治張送工程局收押在案昨范已醫痊由區送案復訊判張戒責三百下押改過局十月 
　　扭控羽士○江北婦人謝陸氏之十三歳男孩走失後曾據隣人述及被白雲觀内羽士趙湘波誘去向問不認遂將趙扭控西區昨解工程局訊究裁判員以事無憑証著氏帶出赴縣具控 
　　偵探獲賊○寗紹碼頭偵探李文祥查見李阿三行竊輪船搭客歐陽順之眼鏡衣服當將人贓拘解工程局訊實判戒責二十下拍照驅逐贓由失主領回 
[閘北]  
　　笞責逃犯○枷犯郭松松（即臘武松）棄枷脫逃迭紀前報前日經楊樹浦捕房包探陳錄松拿獲昨由該汎捕持片投廨將郭提回四路一區巡局判責五百板補枷十天期滿解送總局再行核辦 
　　洗滌不清○陸俞氏容留成衣匠黃承五及婦人黃余氏在家洗浴被二房東奚關春扭控四路一區昨經黃巡官提訊黃與二氏供甚支離判黃笞責二百板二氏各責手心二百下具改過結即日遷移出境 
　　馬夫罰洋○三馬路愛生馬房馬夫孫義興前晚駕車至新大橋路違章疾馳由四路三區崗巡陳錦泉喝阻不聽致將該巡士撞倒碾傷右腿又寳記馬房馬夫王阿二安盛 
 
 

Page 20

 
 
馬房馬夫金阿生亦均快馬違章又陳阿生行車不遵定章巡士向阻反肆辱罵先後由長警等拘解四路一區昨奉黃正巡官訊判孫罰洋五十元王金二人各罰洋三十元陳罰洋五元具結交保開釋 
　　淫棍荷枷○四路四區巡士江某之妻汪氏前晚　女子陸阿珠行經川虹路被流氓應富富調戲不遂致起衝突由崗巡一併拘入四路一區昨經黃正巡官訊實判應責三百板枷號三天發犯事處示衆 
[英租界]  
　　違章聚賭○王仲山在虹口開設花會聚衆賭博被探王琬生查獲昨解公堂訊實判王押一禮拜 
　　誣控搶洋○張雙雙與蔡和坤因賭爭執張至捕房誣控被蔡搶洋由探查悉昨解公堂訊明判張押兩禮拜 
　　疑及用人○住居新閘路之某西婦失竊鐵箱一只疑係用人林阿洪蔡阿德所竊控由捕房昨派包探將二人一併拘解公堂訊供不認判押候飭傳見証到堂質訊 
　　幼女爲妓○濟良所昨解幼女小香玉張愛和到廨請訊小香玉供年十五歲常熟人由姨母王樓氏帶至上海在清和坊一弄第一家爲娼張愛和供年十一歲與母同居附近成衣店内因見西人走來　入該院致被拘案旋由王阿壽與婦人樓阿金投案求將愛和領回中西官以王與樓阿金不應將幼女留在妓院判各罰洋十元充公王樓氏押女所一月張愛和留廨候該女生母到案再核小香玉發濟良所留養 
　　德商追欠○德商克魯森洋行控林月合記不付貨銀一案昨晨由探將林傳至公堂判令交保候照會德領會訊 
　　幼女待認○西天津路雉妓朱阿四家之幼女招鳳由廨判送棲流所在案昨晨送回公廨判令改留濟良所候該女父母認領如一年内不來准由濟良所作主妥爲安插 
　　有無保人○王燦生楊太寳串拐王文炳之妹雪英由廨一併收押在案昨日復訊判均交保如無的保着仍押交雪英到案再核 
　　小孩串竊○鍾祥生控頑童羅高友吳德寳顧金祥串竊衣物由探查獲昨解公堂訊明判各押改良所四月 
　　賣良爲娼○無錫人周吳寳控張州之串同妻母吕吳氏將伊妻周吕氏誘拐來滬賣娼昨由捕房在王根泉所開之么二妓院内查經解廨請究判吕吳氏押兩禮拜周吕氏留廨候核王根泉交保找尋原告到案訊核 
　　伊誰僞造○陸俊　控吳水水混用銅質小洋由探將吳查獲昨解公堂訊明判吳押十天小洋銷　 
　　母女重叙○姚蔣氏之女姚文寳被匪拐帶來滬圖賣由探查獲昨解公堂復訊判交其母領回 
　　女棍敲詐○蕩婦　阮氏曹姚氏楊金氏向張陸氏張阮氏王顧氏等拆梢不遂在途互毆由捕一併拘送捕房轉送公廨訊實判阮姚金三氏各押女所三天餘均开釋 
[美租界]  
　　披屋坍塌○前晚九時東有恆路一千九百五十二號奚姓家之灶披因年久失修忽然坍倒壓毁鍋灶什物多件由奚報告捕房飭傳房主赶緊修理 
　　拐失婢女○住居北四川路一千二百八十二號之李子騰昨至捕房報告前晚被匪拐失十三歲婢女一口名瑞珍請爲查緝捕頭准之 
　　失竊報捕○住居東有恆路八百九十六號之某氏婦昨至捕房報稱前晚失竊衣服現洋等物捕頭允爲查緝 
　　支吾以對○曹　桂昨持衣服一包在途行走被九百七號巡緝查見向詰支吾拘入捕房押候查辦 
　　毆傷車夫○王阿　昨在百老匯路將軍夫戴阿三扭住痛毆致傷戴之頭面血流如注由捕拘入捕房押候解廨訊辦 
[法租界]  
　　馬車下水○某西人於前夜三點鐘時在禮查飯店左近雇坐馬車至法界西城河浜下車給付車資洋十角甲乙兩馬夫向之爭加該西人不允遽即奪取馬鞭亂擊嗣因悮擊馬身馬卽驚跑兩馬夫恐肇禍端急卽跳上　連人帶馬衝入浜内旋由在彼納凉之人帮同救起馬已受傷人則無恙後由巡捕到來一併送入捕房請爲核奪 
　　將次定斷○法文書館前控協昇昌木作主周春生定造書則工程悮工兩月查照合同每天須罰銀若干兩經公堂訊據周稱此屋底脚係他作頭所造須俟屋頂完工方能接做並非躭延判候公正人估看工程再行核斷在案前日傳周到案問其有無别情聲訴周供無有判令退去候宣布堂諭 
　　流氓逃逸○寳興里八十三號門牌雉妓陳順寳設計將狎客紹興人王祖良敲詐等情已紀前報昨日王持破衣投廨禀稱商人在青蓮閣茶館遇見順寳勾引至伊家内少頃即有流氓三人上樓捉姦將長衫皮夾洋銀等物一併攫去並勒寫一千元之票據商人不允順寳及某流氓囑令喊寫二百元後因不允致遭兇毆並推出後窻幾致跌斃求究順寳供在門口做女工王自願進内適被姘夫阿高進來撞見惟阿高已于去年十一月間拆離不知如何又來現匿何處實不知悉判順寳收押候提到阿高再辦 
　　恩斷開絶○張陳氏在餘慶里王張氏處爲娼昨因口角由捕送廨訊究陳氏供被丈夫張祥卿領至上海帮傭王嫗逼令賣娼因此不願張鴇稱陳氏係伊夫自願送來押娼收去洋一百五十五元由楊蘭亭爲中蓋有源發棧圖章身據呈驗捕房派人投稱張氏開設妓院並未領有工部局執照請爲究辦判楊交保限三天交到張祥卿追出身價充公陳氏發堂擇配王鴇罰洋十元充公 
　　來函○三十日貴報載南市工程局案内有萬晉源火腿店該北市燕慶園酒席洋九元有餘該店不認當將店移胡益順扭至工程局控追等語按胡益順已由敝店詳歇拾餘年迄今並未再用其在外所賒各帳與敝店無涉特此聲明萬晉源啓 
 
 
 

Page 21

 
 
   
 
 

Page 22

 
 
奉　帝國部在定清國蘇州創辦合資會社　領事官許可發行觀覽福引正分副劵無論中外内地一體通行在案觀覽正劵每號大洋二角得中頭等品物價値二千元茶劵每號大洋一角價値一千元得中等次悉照湖北籤捐大票開彩對單爲証又分劵每號大洋一角頭等一千元照湖北副籤票對單爲証中劵向本館或分發處均可領兌點字劵十七次六月初三開廿九日止過期不候分處閶門李源昌上海鴻發源杭州本分發所嘉興本分所松江本分所湖州蔣第震澤孫天寳餘姚本分所楓涇孫德潤硤石快得利寗波立昌無錫萬利源揚州宏發興化德興鴻姜堰鴻運來　本館啓 
[上海保裕洋行廣告]  
本行開設中國數十餘年矣分設上海江西路Ｂ字六號紅磚洋房專辦進出口貨今兼經理塔勒司派的克火險有限公司計資本充足專保華洋房屋廠棧行號店舖貨物家俱器皿等項如遇意外賠欵異常迅速現分設内地各埠開列于后　○杭州大井巷自立分公司經理陳寳泉君○杭州清河坊裕昌莊分經理孟寳隆君○塘西義記莊沈祝三君○蘇州閶門外自立分公司經理傅照昌君○無錫分公司錢均石君○常州城内局前街新羣書社王鴻年君○鎭江鎭屏街乾大參號鄭靜安君○温州府前中法藥房席善甫君○揚州○蕪湖○九江○南京下關自立分公司又城内評事街和大銀行分經理兪世臣君並轉分三牌樓勸業外和記錢莊○丹陽等埠均分經理蒙紳商賜顧者惠臨各分公司接洽可也洋總經理白達司麥干而驗員亨生戤此　華總經理嚴漢章協理朱献廷 
[奉送夏令衛生新書]  
自六月初一日起至八月十五日止凡來本社購書滿現洋一元以上者奉送荷蘭水氷其連自造法新書一部爲諸君消夏衛生之助多購照數遞加截止後槪不奉送欲得便宜請從速購今將本社最新出版小說書目列下 
[本社出版小說]  
華胥國一册一角美人兵一册二角新文章遊戲二册四角鳥龜變相二册四角半○新三國五册一元二角○新列國四册八角○新西游六册一元二角○新水滸五册一元四角半○新石頭記八册一元五角○新兒女英雄二册四角半○新聊齋二册四角○新笑林廣記一册二角○新三笑四册七角○新今奇觀四册八角○新　塲現形記二册四角半○新鬼話連篇二册三角半○新子不語二册三角騙術翻新一册二角風流道台一册二角新孽海花二册四角迷龍陣二册王角半新笑林廣記一集一册二角半新野叟暴言四册七角新花月痕二册五角新七俠五義四册七角女銅像三同六角靑樓鏡一册三角半○女界寳二册四角○女學生一册二角○杜鵑血二同四角半○綠林變相二册四角半○河東獅二册五角○鬼世界二册三角半○滑頭世界二册四角半○斷腸草五册一元○情界囚一册二角半○花中　一册二角○醋鴛鴦六册一元一角○電幻奇談○一册二角半奈何天一册三角○幻夢奇寃一册三角○機器妻二册四角○地下旅行一册一角半○飛行之怪物二册三角半○滑頭現形記一册二角半○李春來一册一角○荷蘭水冰其林自造法一册二角○色界之惡魔三册五角半○黑籍寃魂三册六角○學堂笑話二册四角半○學堂笑話二集一册二角半○五日緣二册四角○僞票案一册二角○失珠案一册二角○惡少年一册三角○櫃中尸一册三角○姊妹花一册三角○女俠傳一册二角○女豪傑二册四角○白頭鴛鴦一册二角半○傀儡偵探一册二角○官塲笑話二册四角○官塲笑話　集一册二角○還魂草二册五角○官塲風流案一册二角半○官塲風流案二集一册二角○官塲風流案三集一册二角○學界風流案一册二角○軍界風流案一册二角半○恨中恨一册二角半○秘密自由二册四角○　假虎威二册寄售小說○海上新繁華夢五册二元五角○四角半○醋海波一册二角○鶑粟花一册三角○女魔術一册三角○游戲結婚一册二角半○新封神一册四角半○上海遊驂錄一册二角半○發財秘訣一册三角○藍橋别墅二册七角○醫界鏡二册一元○新漢口一册二角半○風流太保一册四角○合歡夢一册二角○活財神一册二角半○新桃花扇一册五角○優孟衣冠一册三角○紳董現形記一册三角○風月奇談二册四角○桃谿雪一册四角○新杏花天二册五角○桃花新夢一册三角寄售法帖○淸愛堂法帖三元○渤海藏眞法帖六元○昭代名人尺贖　刻法帖二元○欽定三希堂法帖十元○續刻三希堂法帖四元分售處外埠各大書坊上海麥家圈元記棧後廳改良小說社　總發行所啓 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來件 
[各鎭鄉調查戶口選民淺說（華亭縣張鵬翔撰）]  
　　調查戶口何爲乎曰將以爲自治統計也調查選民何爲乎曰將以爲自治選舉也是故調查者非得已之事也警如一姓之中房族散處則必彚同而修一家譜欲修家譜必先調查比我長輩者幾家現操何業男女若干人與我同輩者幾家現操何業男女若干人爲我小輩者幾家現操何業男女若干人夫然後可一目瞭然又如欲舉房長甲長必先調查其是否生長此地有無房屋有無田産夫然後可深信不疑今日之調查戶口選民亦猶是也二十二行省四百兆人民散漫無稽何以定自治之秩序究竟一縣之中男幾口女幾口老者少者壯者各幾口爲士爲農爲工爲商各幾口是必分别其尊卑記錄其年歲詢明其職業備載其房産與住所而後可此調查之所由起而别無他意者也至於調查之益處非一言所能盡吾今我爲民縷析言之閉關時代五口未通士農工商各守舊法雖不調查可也故從前保甲之查略而不詳今則兩相比較四民之中學問之精不如人種植之良不如人貨物之精不如人貿易之盛不如人及今不調查而改良之則將來必至淘汰消滅此其不得不調查者一立憲政體首重統計何省戶口多何省戶口少何省農業講究何省工業發逹何省商業繁盛文明野蠻即由此分瘠苦富庶卽由此判不調查其實在何以爲統一之機關此其不得不調查者二學堂爲事業根本不識字義不明事理則其職業永遠不能進步久之必爲外人勢力所抑制東西列强通國之人無一不識字無一不由學堂出身雖農工商販皆能看本國各埠之新聞報紙以改良其事業而生活程度日以厚此無他得力於學堂者多也今欲多設學堂必先調查戶數調查口數計戶口若干開設學堂幾處此其不得不調查者三巡警爲行政樞紐外洋全國皆有警察由城而鎭由鎭由鄉何區何城皆有巡警管轄是以呼應靈捷盗賊稀少且死生有登記遷徙有登記嫁娶有登記買賣承嗣有登記皆於巡警行之故遇有詞訟無可强飾然欲定巡警之疎密仍視戶口之疎密以爲準此其不得不調查者四要而言之凡百新政以調查戶口爲必要之關鍵以調查戶口爲進行之基礎果使吾民風氣早開富有自治智識力且紛紛自向調查事務所呈報之不遑豈待調查員之到門一一詢問哉然當此新舊過渡時代吾民之不知呈報固亦難怪於是不得不由各區舉出調查員按圖接戶詳細登册以便彙齊造送到部吾民當思爲調查員者自吃自飯並不開支公中薪水又不到手吾民一錢豈好爲多事哉亦以官長因其明白事理使之擔承地方義務爲公衆辦事故吾民一俟調查員到門千萬必要客客氣氣老實告訴與他俾可入册好在此項戶口册不過問明戶主何人有無尊屬（卽長輩）有無幼屬（卽小輩）有無親屬同居有無男女僕役各人年歳若干職業何等向來是否住居於此抑係别處遷來如有房屋田産亦當一一告訴可是一說田産房屋愈多愈好多則可有乙級選民資格再多則有甲級選民資格有此資格便上談塲外國人如果犯法必先剥奪其選民權是以看得極重的照此論來調查的事並非要你寫捐要你抽丁其惟恐抽捐抽丁者乃無知这人疑心出來的本縣告訴你說我朝是最愛百姓的向來所抽之地丁稅已把抽捐抽丁兩項包括在内了其他如市房捐貨物捐等類不過就有市房有貨物者而捐之斷無有平空向人抽捐之理至於抽丁當兵更屬讕言老實告訴你今日當陸軍海軍非識字有學問者不可斷斷不抽爾平常百姓去當兵更有一種匪徒惟恐世界之不亂妄言調查戶口要取人八字爲鐵　打樁之用此等荒唐話令人笑煞無論鐵路無非交通利便載運迅速爲便民起見斷不爲病民的即其所設鐵軌鐵橋是硬碰硬並不鬼鬼崇崇的况且調查戶口不過問明年歳並不要日月時辰何來八字造此說者無非幸地方有事彼可乘機搶奪所謂做不得强盗而造謡言者我們姓百姓千萬不可被其煽惑自取其禍則本縣歡喜你倘若不識教訓誤聽匪言恃蠻胡閙則是與匪一般本縣可不能以好百姓相待了祇有嚴拿懲辦以遏亂萌本縣平日常苦吾民不識字者多僅靠少數之明白士紳一時不易開化是以見外人之富强華人之貧弱亟思所以教以養之此次朝廷之舉行憲政無非爲吾民謀教養起見吾民試思上年城廂查戶府憲與兩縣首先入册今年鄉鎭查戶本縣令董事曁調查員首先入册卽此一端吾民已可深信不疑况日前督撫憲更明白示諭本縣不憚苦口更爲吾民曉譬并請紳董到處宣講幸吾民悉心靜聽其毋忽 
小說 
[中國偵探小說繡衣盗（四十）]  
　　第十回八十板小人作威福一席話名捕肆高談 
　　我見這個指印的顔色。非黑非黃。好像是鴉片烟染在手指上的様兒。聞了一聞。果然有些鴉片煙的氣息。我知道這個人。一定是個吃鴉片烟的。更兼這個指印上的。螺紋。十分細膩。不像個窮苦人的様兒。我又知道這個人。一定是假裝做上等人的模様。不是扮作有錢的富商。便是扮作外省的客官。一則叫人查考不來。二則好和那班有錢的官紳來往。借此看他的門戶路逕。到了晚上好去偷他。但是雖然如此。常州一個府城。來來往往的人。也不知多少。到那裡去找這一個獨脚的竊賊呢。又究竟知道他是本地人。是外方人呢。你們諸位請想一想。可有什麽法兒。大家聽了。都呆了一回。想不出什麽法兒。陸雄見了。微微冷笑道。天下的事情。都不過一個理字。我們只要據着情理上想起來。没有想不出來的。你想這個竊賊。若是個本地人。憑著怎様的本領高强。也不能没有一個夥計。况且他旣是本地人。窩主又多。地理又熟。斷不肯只偷雲府一家。一定還要多做幾件案子。更兼雲府雖然在外面狠有些名氣。其實内裡頭没有多少錢。那裡趕得上什麽柳府時府的豪富。本地人雖然知道。外方人却是不 
 
 

Page 27

 
 
知道的。我因此又知道這個竊賊。一定是個外方人旣然是個外路來的人。又是個没有夥計的獨脚賊。到了這裡。没有庽處。一定是住在客庽裡頭。我連忙趕到幾家客棧去打聽。有這様如此一個塲面闊綽。吃鴉片煙的庽客。没有問了幾處。都問不到。剛剛問到濟惠棧内。居然給我探聽著了。那棧主和我說。幾天之前。有這様一個衣冠濟楚氣勢烜赫。吃鴉片烟姓陶的客人。庽在這裡。却没有帶家人。自稱是什麽浙江候補道。有公事到鎭江去。在這裡路過。住了三四天。就上了輪船。往鎭江去了。我細細查問他來去的日期。恰好來的時候。在雲府失竊的前一天。去的時候。在雲府失竊的後兩日。這一定是外方竊賊。聽得雲府上聲名浩大。特地赶到這裡來。想要大大發一筆財的。你想這様一個狠闊的候補道豈。有不帶家人的道理。况且那來去的日期。恰恰的又合着了雲府上失竊的時候。這個竊賊。不是他是誰。 
國外新聞 
[探險家覲見英皇]  
　　三十日倫敦電云南極探險隊領袖斯考脫君已於昨日覲見英皇皇奬勵有加祝其此行能逹所志並極注意於探險詳說後賜以御像一架以便將來懸於南極小舍之内 
[四國兵艦會集居留島]  
　　三十日倫敦電云英法俄意之兵輪均在居留島首府開萊外少屯泊以覘動靜 
[德皇赴北巡洋]  
　　三十日倫敦電云德皇已乘御艦前往北部巡洋 
[美國大比武之結果]  
　　二十九日倫敦電云瓊生與桀拂里斯在美國里伐逹省里洛地方比較拳術戰至十五會合桀拂里斯力不能支即爲瓊生擊倒所賭之欵已增至美金洋十二萬一千元負者得百分之四十其餘盡歸勝者原議負者僅得百分之二十五後從瓊生之意改爲此數三十日倫敦電云據紐約者稱瓊生旣勝桀拂里斯後各處咸起排拒黑人之暴動（因瓊生係黑人故）黑人受傷者已有二十人登時殞命者一人又電云美國種族暴動勢頗激烈因此殞命者已有十三人大半係屬黑人受重傷者數百人地方官已召兵隊出而鎭壓暴動之人爲數頗衆紐約一處死者共有五十人該處亂民均自由使刀開鎗毫無忌憚各報均著論斥之並要求禁止比武之舉 
[德奥外交官互會]  
　　二十九日柏靈電云奥國外務部大臣擬於日内與德國新任外務部大臣在曼里安培特互會 
[俄員被控洩漏軍情續聞]  
　　二十九日柏靈電云俄國斯丹堡伯爵被控洩漏軍務要聞因無證據故能否成獄尚不可必（以上譯字林報） 
來函 
[駐滬德國領事卜利來函]  
　　啓者近日上海各華字報每載有山東新聞論說德國官員對待該處地方官交涉之辦法查此等新聞實係不確不過傷兩國交誼而已本總領事平常於此等新聞極爲注意一經閱知每函請更正兹不得不再行指明所有山東北京德國官員與山東北京各華官彼此交誼甚爲輯睦一切交涉均照約辦理遇有商議事件亦皆和平議結彼此均無間言若各華字報仍常載此不實之新聞論說德國官員對華官辦理交涉絶不和平實係令兩國官員嗣後辦事爲難且恐華民人等亦必因此内懷不安合即函請貴報查照希將此函登入報端俾釋羣疑而免誤會爲荷此頌日祉 
　 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
