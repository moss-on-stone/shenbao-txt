# 1907 - 361 - 4912468

 

Page 1

 
 
   
 
 

Page 2

 
 
上諭 
　　九月初六日奉 
　　上諭沈家本英瑞業經派爲脩訂法律大臣自應專司其事法部右侍郎著王垿署理大理院卿著定成署理欽此 
宫門抄 
　　九月初六日　召見軍機　李經楚　鮑心增 
論說 
[對於各省設立諮議局之意見（進）（二續）]  
　　東三省官制。本參酌各國殖民地制度。而總督於外交軍務用人理財諸行政外。兼有重要之司法立法權。其奏定職司官制及督撫辦事要綱。以視印度香港台灣總督之特别權限。幾無少異。此在土曠人稀風氣閉塞。初田軍政改行民政之際。或不得不採此特制。然以發祥重地。介於强鄰 
 
 
 

Page 3

 
 
削奪紳權尚有不可。况在經濟發達。又化素著之内地各省。故直省官制通則第一第二條。僅與督撫以地方行政之權。第六條亦僅與以行政會議之權差與東省官制合署辦公之承宣廳所掌一切行政事務相當。而於有關立法之議會則屬之紳民。而不入行政官權限之内。此與東三省特别官制相異。而較優之處。今岑宫保原摺。以省諮議同爲各省之總議院是明明别於督撫之行政議會。而爲各省之立法議會矣。旣認爲立法議會。而顧充之以官紳錯雜之議員。且除省會實缺各官員。兼有省外各州縣。及候補各官。以至非本省之官紳而亦濫列且由督撫選定並仿日本台灣。以總督充議長。次官以下充副議長辦法。是其於議員之資格選任及權限。與東三省諮議廳之性質相同。不啻以東三省特别官制施之於内地。而於各督撫之一切行政實權外又益之以民議會所應有之立法權是立法與行政權永無分立之。一日何以爲憲政之預備及實行。且日本與台灣之。關繫爲何如者。而顧仿之也。蓋岑宫保之預備立憲階級摺於四月三十日奏陳。在命出復督兩廣之後其時東三省官制議定已久。摺中省諮議局一節。與諮議廳　多相類蓋不無參酌之處。我國幅員遼闊。誠不能悉照東西各本國地方行政區域制。而督撫之實權亦自不得不因之稍重然亦何至必取法於殖民領屬地之政制。且以仿日本台灣辦法之語。公然詔示於人而。曾不爲。媿也　依直省官制通則。督撫止理行政。止爲行政會議長。而非如東三省特别官制兼領諮議廳之立法事務。則各直省有關立法之總議會自無可以官吏充塞而督撫爲議長之理。此省諮議局之性質不能不明辨者也。 
　　第二省諮議局之名稱　省諮議局名稱之由來。在東三省設立諮議廳之後。然廳局之名不宜施之於議會。諮議之與代議性質乂復不同所謂省諮議局者。以原摺所稱卽各省之總議院一語推之。實爲最高級之地方議會。所以代表全省之輿論實行公法上之參此權。其體爲集合其地爲公開。其資格爲獨立。並非補助行政。而爲一種附屬機關。若名之曰諮議則似備員顧問。僅爲一二長官之輔佐。而非使爲全體人民之代表。顧名思義。早注重於督撫一方面。以公之輿論者　獨私之。直爲督撫設。一樞密院。無論議准議駁之事。難望照行。卽諮謀諮問之權。亦操之。自上。同一地方議會。而在府州縣者旣可名曰議事會。在省城者亦何必特殊而稱爲諮議局。豈將以此增尊異乎。且名之曰廳局則似有專司常。職爲少數人把持之地。而非所論於多數人會合之場。僅與善後局支應局籌防局洋務局之類。等量齊觀。失其獨立尊嚴之性質。特於原有各局所外。多立一新名目。藉以增位置閒散之餘地而已。在官言官不離專制。本原已悞名義全乖。尤有可異者。如去年中央官制之改革。議定官制大綱本有集議院之制嗣以議院二字。爲迻譯自外國。因置不用。而國會之名。又以迹涉康梁保國會之嫌疑惡其名而去之遂改今名爲資政院。又前鄂督張相國之議復外官改制也於四鄉設議事會董事會一節有云議事會董事會未嘗不可設立。但須正其名義。只可名局不可名會。屏去會名庶不致爲江湖會聯莊會三合會哥老會各種作亂之會黨所影射。蓋官場之命名亦自有其委曲遷就。而不得不加斟酌之處今省諮議局之不稱省議院或省議會。縱未必如前二事爲無意識之忌諱而循名核實。究有未當。故與其以諮議之。名義而私。之於督撫何如以公議之名義而共之於社會。與其稱。廳稱局而畧帶行政專制性質。何如稱議會議院。而悉合公衆議事體裁庶幾名實相符法理不謬縱拘文牽義齦齦於一二字之稱謂似失之屑然作事謀始正名爲先内容尚可隨時而改良名稱則一成而難變。此省諮議局之名稱不能不訂正者也。（仍未完） 
專電 
[電一（北京）]  
　　東督徐世昌面晤日使指陳間島地圖及沿革歷史確在中國界線之内請戕齋藤中佐所帶兵隊撤回 
[電二（北京）]  
　　東督徐世昌定本月十五日請訓回任即前往黑吉兩省巡視 
[電三（北京）]  
　　近日政界風潮頗劇各部尚侍曁各省督撫又將有大更動 
[電四（北京）]  
　　皖撫請停止分發力陳仕途冗雜之害 
[電五（江西）]  
　　樂平縣逸匪夏病意潜回起事勢甚猖獗該縣令卽電省請兵 
緊要新聞 
[聖躬大安紀聞北京]  
　　聖躬違和經陳徵君入京請脈後曾將脈案探登前報現聞月初以來　聖躬業已大愈惟陳曹二醫仍逐日由太醫院帶領進内請脈並將脉案恭錄分咨京外各衙門謹敬閱看　慈宫亦遣内監前往問病日必數次今日聞陳徵君告人云　聖躬感 
 
 

Page 4

 
 
受時症早已全愈其心悸耳嗚舌尖光紅等症實係本元虧損非旦夕間所能奏效如逐漸培補亦易喜占勿藥云（山） 
[政府愼重資政院章程北京]  
　　資政院權限辦法大綱雖已草就四端而詳細章程尚未議定昨日諸王大臣又復集議聞須俟倫貝子前赴日本報聘將日本資此院内容詳細調查考視回國後再行集議參酌辦法現聞倫貝子准在九月中旬啟行云（民） 
[倫貝子使日之命意北京]  
　　倫貝子此次東行酌帶隨員八人内有曹潤田李清芬係外務部司員其餘兼調陸軍人員如哈漢章等原係派赴日本觀操者其帶陸軍人員具有深意緣貝子此行名爲笞伏見親王之聘實於中韓界務有所關涉將來回國聞欲遶道高麗至吉林查勘情形始遵陸還京云（序） 
[史都護邀免革職詳紀北京]  
　　東督徐菊帥專摺奏叅史念祖多欵奉　旨該部議奏旋經陸軍部議以革職奏覆是日適召見趙督　慈諭史某係爾特保之人　朝廷予以特恩自當力圖報稱乃復貪得毋厭實不可解趙碰頭奏稱史某辦事甚認眞在東兩年力除中飽增進正項不少招忌同僚在所不免此次被叅各欵實在寃抑尚求格外加恩少時軍機進值上又詢慶邸慶邸面奏與趙略同時張中堂在旁亦奏稱臣諗知史某尚能任勞任怨　太后隨諭云你們旣如此保擧他姑再加恩一次以觀後效於是軍機退值卽擬旨史念祖著加恩撤去副都統仍留副都統銜欽此當日片交陸軍部欽遵辦理（山） 
[江督允准日人採買米石北京]  
　　日本告災乞糶因湘撫不允所請改向江督要求經江督允准由蕪湖口岸採買轉運惟以三十萬石爲限並須奏明奉　旨允准後方可開禁故已據情電達外部聞外部業於前月二十六日具奏并照會日使聲明以示朝廷救災恤鄰篤念邦交之至意云　按此事略見昨報專電（句） 
[磋商减少洋藥進口之困難北京]  
　　慶邸袁尚書昨日以與英使磋商减少洋藥進口一事英使仍未就範聞袁尚書欲將加三倍賠償之約簽字以堅英人之信而固實行之基惟慶邸那相尚游移不决故仍無成議云（山） 
[江西南贛拳匪閙教八誌]  
　　兩贛教案已七誌本報兹又覓得官電數則彙錄於後 
　　贛撫致大庾縣陳令電　個電悉裕守未回防堵及保護教堂教士一切該令須嚴密籌辦督飭如有亂民竄入卽行痛勦各教士護送赴廣甚是應速就近電請南雄州牧無分畛域迅派營勇前赴接護一面當由院電致張安帥轉飭知照連日已分起調派營兵前來勦辦並電請岑堯帥就近調派兵隊到南安一帶助勦該處情形隨時電告撫院禡 
　　贛撫致撫州府王守電　寒皓電諒已送建蔡管帶拔隊有確音否甚念速電復兹又有致蔡管帶電迅卽專足沿路探交須密該管帶到寗都後卽查看情形如地面不靖第一查明各教士下落派隊送建由建送撫暫避勿稍遲疑贛郡要緊如寗境安謐全隊開赴贛州無須留寗爲要撫院養 
　　贛南道禀贛撫電　贛外頃又渡河追勦斃十餘名生擒袁南生吳家肇洪發三名及作法幼女羅猿頭一名奪獲黄旗二面及刀鐧兵械等件當卽正法訊據供稱已鎗斃之匪首陳洸及在逃之盧光江太陳發等在大窩裡約期起事約萬餘人先來三百餘人欲攻贛城頃道派偵探數人往探確實以備往勦因援兵未集未能進紥康境現城中街團商團均集城防亦固人心大定南康已無教士在境和馬兩教士原居府署因關守勸行過堅幾與馬教士失和始移居道署二十三日和教士電滬云在城滋事之人已滅現在追殺外匪在此平安贛城兵單署南康毛令待援軍到後卽會營率隊進勦履任 
　　贛南道續禀贛撫電　南安府與申管帶二十二回郡查探沿途匪勢甚緊康屬游學生豕亦被圍搶人心惶恐深盻兵到勦辦郡城洋教士均已護送過粤調庾邑下鄉團勇隊阨要防守分班偵探並辦民團布置城防 
[金屬東陽縣匪亂警報杭州]  
　　初二晚浙省信署院接金華嵩太守急電謂該屬東陽縣土匪倡亂勢甚危急請迅電飭衢防沈統領星夜帶隊馳勦云云聞中丞已轉電蕭溪令專差送赴淳安營次促其速行免釀巨患（雨） 
[馬要又出連刦十三家之盜案杭州]  
　　濮院鎭於前月二十六日有大帮梟匪連刦十數家業經派兵兜剿獲到六名解省兹南潯紳商又電禀浙撫稱念八晚馬要被梟盜連刦十三家合鎭驚惶一律罷市現請迅飭烏程縣速勘勒緝等情聞撫憲已電飭湖府縣及張統領照嘉限十日破獲云（雨） 
[駐鄂湘潭師範學堂衝突續誌長沙]  
　　駐鄂湘潭師範學堂各學生因中秋會食後查閱帳目大起風潮已誌前報現聞此事屢經同縣學界中人極力調停至今尚未寢息學生等特遍發公啓以告學界原啓錄下　湘潭師範學堂腐敗達於極點監督庶務會計諸 
 
 

Page 5

 
 
人終日在戲酒牌局之中學務置之不理我輩於八月十五日入會計室檢閱帳目其中如宜春園（戲院）福源巷（妓院所在）所支數目指不勝屈詎監督言錫濤爲先發制人之擧具控學憲揑誣多端坐以開會演說等情試問同學諸生偶談校事竟卽指爲開會其有合於公理與否我輩固不屑置辨惟有檢點書籍出堂守法而已前途茫茫實堪痛哭我等不足惜但恐學界黑暗此後有視爲畏途自生阻力者臨别含涙濡墨敬告學界諸維曲諒 
淞滬要聞 
[貨捐局詳釐捐總局曁滬道文（變通洋棧運貨辦法）]  
　　查老公茂洋米交涉一案迭奉憲飭均經查案申復並將所扣米船奉飭先行通融釋放另行商辦在案惟是浦東洋棧林立駁船上下貨物往來如織無論駁運何處卑局均有稽查之責除實係運往租界裝輪出口或運至租界轉棧之貨向不完釐外其餘運入内地或售與華商運入租界店鋪如無子口稅單及轉口關單均應照章完釐前項洋米據稱售與華人米店旣非出口又非轉棧照章應行完厘且卑局厘金攸關償欵定章所在自應遵守又何敢輕議更張今萬不得已再四籌思浦東洋棧洋貨由洋商運入租界非運入内地可比嗣後此項浦東洋棧貨物運入租界者應准於赴棧出貨時先行來局報明某棧某貨若干件由局給發免單各貨出棧裝船後祇能沿浦東向北直赴租界若無單或向浦西南駛者卽係影射偷漏應仍照章扣留捐罰庶於通融之中仍寓鄭重之意惟事關變通舊章未敢擅便是否有當伏候示遵（琴） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
（路禍） 
　　傾盆倒桶禍水滿地可憎者貪吃湯水之惡狗洗足箕踞執鞋在手可憐者無立足地之國民 
畫史要摺 
[度支部主事杜德輿爲川漢鐵路事呈都察院代奏摺（再續）]  
　　查四川常年穀價新穀每石在二兩上下春夏之交青黄不接常漲至三兩有餘若澈底清查悉歸公倉每年於春夏時開倉平糶於秋穫後買穀塡還則每石已獲利銀一兩以一百二十萬石計之已盈餘一百二十萬兩之數而所溢利銀卽投之鐵路作爲各州縣公股此一法也更以稅言之各省稅契定例三分續加至五分如湖北江西安徽等省因庚子賠欵無著皆酌提例定之三分作每年賠欵僅留二分爲州縣辦公之用四川不然於五分之外又加二分户房門丁之費共加一分合成八分查四川各州縣每年田産買價在五千萬上下以稅契七分核算共入欵三百五十餘萬除解司報部三十六萬外應餘三百二十萬上下皆入各州縣私囊若照湖北等省酌提爲鐵路公股所得已多此屬於官者之可籌也若就民而言加稅則窒碍難行若於過稅時勸令入股則民樂從而欵亦易集凡買價百兩者勸令購一五兩之小票買價千攷者勸令購一五十兩之整票蓋買田地與買股票均係置産力能買田地者皆居富家卽多購一股票是不啻多置一産而利且倍之以每年買價五千萬核計可得二百五十萬上下而貧民窮户復無苛擾之弊此屬於民者之可籌也此又一法也 
　　至於四川廟産所在多有如省垣文殊院昭覺寺二處每年各收穀數千 
石去年恭讀上諭所有僧衆産業一律由官保護至地方要政不得勒捐廟産以端政體等因欽此若遽勒捐苛罰奪其産業旣非所以安僧衆亦且無以廣皇仁若勸令撥作路股每年有息可圖而且收鐵路永遠之利於人情甚順於鐵路亦有益統全省廟産計之不下百餘萬日本留學京官鐵路會多主此議其餘如核實土釐提撥會欵寛籌善法鉅欵可其固不必斤斤朘削爲也所謂變通籌欵之法者此也且更以修路言之自今春喬樹楠辭退駐京總理而後以路事悉委之副理胡峻迹其向學部面稱之語一似川漢全路僅一手一足之烈胡峻曾暫遊美洲遂能獨力支持可以勝任愉快者在樹楠位高望重識解明通所見諒不大謬而以職懲前毖後實有惕然生懼不敢易言者查川漢鐵路自宜昌以上直達成都延長二千六七百里前川督錫良入奏時但以尋常路工加倍計之約需欵五千萬上下而據近日確實之考求其需欵甚鉅眞有出人意外者姑無論全路也卽先以宜昌至萬縣一段而論中間巫峽千里層巒疊嶂開山鑿洞處處困難聞四川工程師胡棟朝估計每里需銀十萬兩而據英工程師估計每里約需銀七萬餘兩據日工程師估計每里約需銀六萬餘兩以千里折中計算已需七八千萬之數况千里只就航路而言而路綫紆迥繞越取平取順千里猶不足以盡之而此一段成功英工程師預决十年左右再加以萬縣至成都一千六百里山川仍多險阻路工亦非平順要而言之需欵總在一百兆以外而全路告成又約在廿年之久以四川近來民窮財盡每有興作羅掘俱空自倡議修路於今三年僅得此七八百萬之欵準此推算卽官萬一段之費亦須三十年始能籌足若 
 
 

Page 11

 
 
全路籌欵至一百兆以外又不知待至何年無論四川一省無此財力卽欲勉强湊合必朝廷不願有四川四川不願有民而後可爲小民生命計爲四川物力計爲外人窺伺計爲邊省將來治亂安危計通盤籌畫事事棘手豈能輕於一試（未完） 
分類新聞政界 
[電復浙省征糧科目杭州]  
　　江西藩司詢問浙省征糧科目當由藩司電復云浙省徵收銀米各屬科則不同折收亦非一律大致每征銀一兩連耗餉解費平餘免釐折收錢二千數十文至二千二三百文須每兩隨繳糧捐錢三百文南米每担折收錢二千七八百文至三千零仍每兩隨繳糧捐錢三百文漕糧按市價折錢四千七八百文（光） 
[飭議陋規歸公善後辦法南京]  
　　江西督銷局王觀察崇烈查明西岸從前歳入大宗陋規中飽進欵數目開摺禀奉江督端午帥批示云查該岸和盤托出一案前經飭將進出欵項槪由駐贛裕寗分局經理並據前辦胡道會同孫道禀定章程批飭先行試辦三月再行酌定該局公費各在案兹據該道將鹽欵存數應有各欵利益開摺臚陳具見考察認眞深堪嘉許惟摺開平色貼水及匯費盈餘生息等項每年併計是否實有四萬一千餘兩現當定章伊始亟應逐細推求仰候札飭裕寗局孫道查照禀候察核總期托出之欵按年確有着落方爲不誤要需至該道所稱凡鹽局存欵可獲利益皆爲鹽局托出之欵持論亦尚平允但裕寗駐贛分局專爲經理鹽局欵項而設若利益皆列作盈餘則該分局按月開支亦應在肥餘欵内抵付應如何酌議辦法並由該道曁孫道曾商妥籌禀辦（商） 
[陜藩定期赴任杭州]  
　　升任陜西藩司顔鍾驥方伯本擬於交卸浙臬後入都陛見兹接都中來電言摺已批回毋庸陛見並著速赴新任等諭方伯爰定於初六日離浙由滬至鄂乘京漢火車繞道鄭州遄回原籍約本月中旬赴陜履新（遠） 
[爭調讞員之原因漢口]  
　　漢陽縣及夏口廳向有帮審以佐治理現夏口廳何司馬查得漢陽縣帮審李大令杰於漢口情形最爲熟悉因具禀省憲懇予調充帮審而漢陽縣潘大令素以李爲手臂之助堅持不允以致兩相爭執嗣由李令從中調處定期單日聽審夏口雙日聽審漢陽云（今） 
交涉 
[永嘉縣令爲三五公司事禀各憲文温州]  
　　竊照本年七月二十二日據留學生李肅等禀稱日商輒敢持刀威嚇伊等路過向勸被辱致千衆怒請照章押令閉歇等情並據地保權聯芳同報到縣據查此案先經卑職查有日商在温郡開設三五公司中東藥房東洋堂糕餅店共四處正在禀商道府憲設法籌議卽於七月二十一日晚忽聞三五公司日商與郡民齟齬誠恐愚民暴動釀禍立卽督帶親兵幹役曁警察巡兵馳往彈壓解散適道憲衙門聚衆二百餘人請示辦法卑職親詣竭力彈壓婉切開導仰託福庇郡民立時星散兩無損傷伏以卑縣民情浮囂深恐復形暴動致釀交涉正與商學兩界籌議辦法二十三日辰刻奉撫憲電飭卽蒙道府憲督同卑職電禀撫憲照會駐滬日本領事勒令一律閉歇以免後患訪諸輿論咸謂如是辦理羣情悅服詎次日外間謠傳以爲洋商來温貿易將來來者不拒深恐日多一日致蹈台灣舊轍由是羣情疑慮惶惑異常好事者徧發傳單聲稱會議勒逐情勢洶洶幾釀釁端卑職聞風卽詣商會邀同商學士紳再三開導諭令業已電禀撫憲速飭閉歇自應靜候示遵萬勿暴擧滋事反貽彼族口實自蹈其咎民衆始醒悟解散現已安謐如常足慰憲厪（下略） 
[廣澳鐵路約可望作廢廣東]  
　　廣澳鐵路前經新寗林某奉札倡辦由華葡兩國商人合資建築旋林商因病身故由新會林君郁臣據約與澳督磋商請將原約作廢曾紀前報現聞澳督已允轉咨駐京葡使辦理一面由香山唐心如君並順德梁雲逵君於前月底赴京向郵傳部呈請立案（交） 
軍界 
[北洋電催協餉杭州]  
　　北洋銀錢所電致杭州關道略云淮餉竭蹶萬分各軍需欵急切祈速將本年欠解餉銀赶緊掉籌交駐滬天津官銀分號匯津濟急云云（交） 
[督批禀請整頓警務辦法南京]  
　　南京憲兵司令官陶觀察駿保現以徵兵將次退伍各處警察尚無效果擬籌整頓方法持禀請江督核示奉批云查徵兵三年退伍爲續備兵有事仍應聽調每年並須調操一次自非預將各徵兵户籍住址調查確實臨時斷難召集惟徒事調事仍恐遷徙不常倉卒無從應調應如何妥定完密辦法候飭督練公所曁陸軍第九鎭徐統制會同詳擬辦法具復核奪至寗蘇兩屬巡警迭飭切實舉辦清查户口本爲警務入手要著現在通都大邑辦理均有端倪惟偏僻州縣往往因經費不充未免因陋就簡應由寗蘇兩巡警總局督飭所屬認眞整頓並將各該管城鄉户籍按季查明册報總局彙造總册詳送查核其寗蘇兩巡警總局權限雖向係分屬辦事不能普及然統轄之權實有所屬凡遇兹係重大事件本部堂無不通飭遵辦以昭畫一何至各爲風氣若如所禀會委寗蘇巡警會辦是會辦可以兼轄兩屬而總辦轉祇轄一屬殊與政體不合所請應無庸議（育） 
[批飭嚴辦夾帶軍火之衛船南京]  
　　瓜州鎭高總兵光効因查獲衛船夾帶軍火禀奉江督端午帥批示略謂查海船入江前經劉前部堂飭由吳淞釣船局照章查驗將鎗砲軍火飭令存局由局給票方准行駛該衛船並不遵照定章輒敢裝載鎗砲子彈駛入長江且據稱所裝豆油已在鎭江起卸情節甚屬可疑現經荷花池汛弁在三濠港查獲希卽轉飭三江營將所獲人船連同鎗砲子彈一併解交該管地方官訊供詳辦仍候札行蘇臬司一體飭遵（諟） 
 
 

Page 12

 
 
[軍隊巡視鐵路之愼密鎭江]  
　　常鎭道榮觀察以鎭滬鐵路業已開車特赴南門外察看情形該處交通旣便行人更爲繁雜非彈壓得力難保不生意外爰托駐紥南門之三十六標一營俞管帶就近巡視遇事會商丹徒縣辦理（庶） 
學務 
[鄂藩大讌日教員武昌]  
　　鄂藩梁方伯日昨特備西式大菜延請各學堂日本教員高桑松崎等二十餘人至署内花園賞菊並柬邀代理武昌府黄伯雨太守及候補府王仁俊太守曁各學堂教員陪座（今） 
[視學員蒞甬調查學務寗波]  
　　省視學員沈君蒲舟日昨由省來甬調查學務當與教育會各會員磋商一切現已由教育會及勸學所各董函知各學堂先期預備矣（天） 
[兩淮高等學堂開追悼會揚州]  
　　兩淮高等學堂測繪教員李君雨農於上月梁疫身故已誌前報兹悉該教員籍隸皖省由安徽同鄉會及公立學堂會同兩淮各學堂率領學生於初一日在興教寺開追悼會來賓約二百餘人聞者莫不悲歎云（官） 
[銀行分送教科書鎭江]  
　　儲蓄銀行總理尹夀人本擬以商業贏餘補助學費爲宗旨惟現在開辦伊始無利可圖乃先行購辦教科書分送各私塾藉資研究（十） 
[請提茶捐撥助勸學所經費揚州]  
　　揚郡各茶館每月認繳巡警捐一百二十千文約計每家扯繳錢二千文現該茶館藉捐爲名每碗加價二文月可得十千文左右除認繳之警捐外尚餘八千文日前勸學所總董具禀運司請將此項加價餘欵全數撥助該所經費云（言） 
實業 
[皖撫擬設全省工藝廠安慶]  
　　院撫馮中丞近日檄飭藩司妥籌經費擬創設全省工藝廠所有各州縣土産貨品飭令購備一份送所陳列并擬精選良師多招藝徒以興實業（美） 
[委員復勘蔡沙路線武昌]  
　　鄂境川漢鐵路由蔡甸至沙陽路線前已委昌測勘昨李護督復札委候補府鄧鶴鳴知州丁其忱前往蔡沙一帶復行測勘以昭愼重（今） 
[紗廠請免關稅紹興]  
　　蕭山縣境通惠公紗廠開辦之初虧耗甚鉅近雖少有轉機仍不能彌補前虧而寗波通久源和豐兩廠則獲利甚厚向銷天津營口温處等處經過海關每紗一担完稅七錢現在寗廠擬令蕭廠一律辦理不知蕭邑婦女皆以織布營生所用棉紗均在本地紗廠購買是以通惠公廠所出之紗僅銷本地并不通過海關無須完稅現該廠經理劉景輝君以本廠與他廠情形不同萬難照辦已通禀省憲求請免繳矣（比） 
[請辦煤汽燈尚須核議廣東]  
　　粤省職商關侯朝等請辦煤汽燈具禀農工商局奉批云該商等集股承辦煤汽燈雖亦振興商務之一端惟查粤省烟户繁密街衢狹隘時虞火險煤汽燈與電汽燈不同稍一不愼易滋流弊自應妥議善法庶保無虞至章程僅係集股並無切實辦法且内有請免釐稅一節亦恐難行所呈未便遽准候照會廣州總商會妥爲核議俟覆到時再行酌辦可也（青） 
雜記 
[請欵添造崇節堂號舍之批詞揚州]  
　　揚郡崇節堂董事張徐兩君禀請淮南總局籌欵添造號舍當奉批示云據禀揚郡崇節堂規模狹隘現擬擴充添造號舍請勸諭運場商人酌量捐助二千千文倘有不足仍請酌撥公欵等情係爲惠及孤孀起見惟查現在庫欵支絀請撥公欵一層殊難設法而徐董經辦食岸場鹽禀中祇請勸捐運場兩商獨未計及食岸恐於事理不平應卽合力通籌庶幾易於觀成據禀前情姑候分諭運場食各商遵照集議禀復核辦（論） 
[殺斃少婦之疑案武昌]  
　　鄂省工業小學堂門首上月二十七夜臥有女屍一口身無寸縷次晨該學堂門役開門驚見禀報警察東局移請江夏縣勘騐該女屍胸前手臂各有刀傷飭即備棺收殮一面遍貼賞格有人能知其中案情將兇犯拿獲者賞銀五十元云（今） 
[營勇緝獲女扮男裝漢口]  
　　漢口緝捕營勇於上月杪獲得女扮男裝之婦人及與該婦同行之趙子祥一名送交夏口廳提訊該婦供係聶楊氏因在家與夫聶榮華不睦欲與趙同歸江寗等語何司馬以其拐逃屬實飭將婦與趙分别收押候傳齊氏之親屬核辦（今） 
[匪首之機變福建]  
　　泉州南安縣白旗會匪匪首楊車經已懸賞購綫緝訪維嚴聞車素有機智應變隨時日前官軍在延陵某里圍合搜緝車雜入羣儔手携便壺似不經意者南喃喃作藝語若夢寐問驚覺狀云捉甚麽楊車言之再三搖擺而出鄉里官軍不疑即此其人也其機械變詐若此非留神偵探細察行蹤恐不中掬月勞勞無濟云（木） 
[釐里鎭梟匪滋擾蘇州]  
　　著名巨梟李釘疤子於上月下旬某日率領大帮匪船駛經釐　鎭登岸向某衣莊選購衣服共該價洋六十元六角李梟向櫃夥付洋六十元尚少六角約俟緩日找付該夥不允口角之餘以其口操皖音潛喚駐鎭防勇到場恫喝李大怒振臂一呼登時聚集二百餘人列隊市中該鋪主情急就向該梟再三服禮並將原洋及所選衣服悉數送至梟船若輩始揚帆而去然合鎭已受驚不淺矣（出） 
[信豐縣民械鬥詳情江西]  
　　前日信豐縣禀陳贛撫據縣民李發仰林年保等投稱本月十五日被林錦等糾族各持鎗械衝入祖祠圍内外焚燒房屋搶去谷石銀物李篤生等八人各被林盛春等致傷身死林世和等十三人各被李五牛孫等致傷身死其林閏貴等十三人李樹春等十四人各被致傷等情查此案起釁之由林李二姓彼此挾有世仇本年七月十一日李姓族人李細狗等攔奪林姓米二十餘斗林姓捉去李族人一比經中處還米放人息事詎料林姓復又械鬥焚搶以致互斃多命實屬目無法紀迹近兇匪除由縣會同營汛曁駐紥城鄉之巡防隊後軍副營前後兩哨弁分駐以資彈壓外並禀明本府迅委幹員督帶巡防隊兩哨赴縣以便會拿解辦（因） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（九）]  
　　弗倫聽了雪姆特的話一句一句都是看他不起。直急得他暴跳如雷的道。罷了罷了。别人挖苦咱。也還罷了。你是咱的至好朋友。怎麽也和着别人。把咱這樣的開心起來。你看著咱没有這樣的能力。到支那日本去游歷。咱倒偏要去上一蹚。給你噍噍。只怕你回來輸掉了東道。　自己覺得肉麻起來。竟是賴得個一毛不拔。那時咱又有什麽法子呢。雪姆特聽他說得這樣的認眞。倒嘆嗤的笑將起來。口内說道倒看你不出。别樣事兒塗糊。今天這個賭賽的事兒。却精明得狠。弗倫聽了鼓著個腮帮子。正色說道。這是什麽說話。咱和你正正經經的打賭賽。你又說起笑話來。這明明是在那裡後悔。雪姆特聽了。也正色說道。只要你有這般的胆子敢去。我有什麽反悔。你一定不信。我們兩個人立下一個合同。請個公正的律師。做兩邊的保證省得你這樣蠍蠍螫螫的。弗倫聽了大喜道。最好最好。咱正嫌著住在倫敦悶得狠如今借著你的旅費好到亞洲去游歷一週眞是一擧兩便的事。說著便立逼著雪姆特要立合同。雪姆特道。我們是來赴跳舞會的。不是來立賭賽合同的。日慢慢的等明天再立不遲。弗倫聽了覺得話甚有理。雖然性急。也無可如何。只得罷了。過了一天。這弗倫果然逼著雪姆特。立了一個賭賽的合同。還請了個著名的律師。簽一個字在合同裡頭。將來如有翻悔。要由律師代追。看官聽者。雪姆特輕輕的一句說話。把一個弗倫先生。激得立時立刻整朿行裝。坐了只日本的郵船。先往長崎進發。在船上的時候。因不懂日本人的說話。也不知鬧了多少的笑話。幸而那船上的僕歐。還懂得幾句英語。總算彼此敷衍了過去。這一天船到了埠頭弗倫高高興興的換了一身簇新的衣服戴上一頭極時式的呢帽。自己看著自己。十分得意。那裡想得到剛剛走到船邊。就給一個日本人撞了一交。衣服髒了還不打緊。連頭面上都染了無數的污泥。直至換了衣服之後。在那裡手之舞之的說話正和約翰告訴那一段賭賽的事情。方才想起頭髮上還有許多累贅的東面。不由得。阿呀。一聲。把兩手向頭上亂搔。約翰在旁看看笑道。你搔也無用。還是赶緊去洗個澡罷。一句話提醒了弗倫。連說道狠好狠好。咱就去洗澡。但咱是今天初到這裡這些地方。是一處也不認得的。你還得陪着咱去才好。 
國外新聞 
[法兵報復之酷虐]  
　　初五日倫敦電云據摩洛哥丹琪亞來信稱法國兵因在猶達地方爲上族攻擊乃以極猛烈之炸裂砲彈燬滅猶達以西數村落以爲報復聞摩氏死於此者不計其數云 
[奥皇政躬猶未康復]  
　　初五日倫敦電云奥國皇咳益甚致昨日原定召見匈奥聯邦首相之舉不克舉行刻首相已歸至蒲達貝司泰矣按國皇於閱操之際感受寒氣而近今召見歷時過久致病益劇惟入皆深望其早日痊愈云 
[日本報章對美之言論]  
　　初五日東京電云日本國民新聞著一論說略謂美國自得夏威夷與菲立濱及拳匪之役與各國聯合以來即棄其昔日相傳之政策今日美之於遠東與在中美南美之關係同一密切其外交事務日益紛繁海陸軍經費亦益增大設美國能與其有同等關係之大國相與聯盟以自固不將更有益耶觀美海軍之巡游太平洋與擴張海軍之舉可見其將與他國聯盟之意向矣然而遠東各國中舍日本而外誰足與美締盟哉云云國民報之言雖不必視爲官場之意見然而日本最有勢力者之意念可以槪見矣 
[威爾斯教會自立問題]  
　　初五日倫敦電云英蘭威爾斯島反對國教黨大會於卡提夫地方威爾斯全島反對國教各團體均有代表赴會共計三千人決議事件甚多欲使政府知威爾斯人民熱烈之感念復有多人起而演說語多激烈商務部大臣喬治氏演說謂今卽以消極論政府實未嘗不知吾人情意之所欲至於催迫教會脫離國立之要求亦未可非但苟將上議院問題一加研究方知進步之不易惟願全會中人信任政府且體識其艱難情形設果逢解散之擧則教會脫離國立之事自當置於首列云喬治演說畢後會衆歡聲雷動以上譯字林報 
[駐俄德使更動]  
　　初五日栢林電云前普魯士大臣蒲泰來伯爵現被簡爲駐俄德公使 
[佛大將游歷俄國]  
　　初五日柏林電云佛倫樞大將游歷俄國并閱視各軍隊事爲各報所評論謂佛大將此行實屬於私人資格云 
[法國對待摩國情形]  
　　初五日栢林電云法國政府向摩洛哥皇稱說若允法西兩國兵暫於摩國海濱各口岸登岸者則願於財政上帮助摩國云　法國内閣擬將駐摩海濱之戰艦撤回另派小巡洋艦數艘前往 
[意國亦將擴張海軍]  
　　初五日栢林電云意大利内閣聲言願以二百兆利爾（約合法國一佛郎）爲建造四大戰艦之費 
[日本訂購鐵軌]  
　　初五日栢林電云日本近向德國某公司購買鐵軌二萬噸業已定約以上譯文匯報 
本埠新聞 
[道批六則]  
　　宋良士禀批　該處港稅是否照章應收之項何以不派人經收而由王光熊收一無賴藉端勒索案經控府批行查斷仰金山縣迅卽查明究報毋任延訟○張小毗禀批　案經控縣飭吊單契何 
 
 

Page 19

 
 
以延不呈案所稱差保得賄軀擱不爲無因仰上海縣迅予查究從嚴比催赶速辦結以免拖累仍卽具報○金培泉禀批　查閱抄呈收條所載甚明何以徐鯉庭忽爾悔議是何糾葛仰會審委員查明案情具復察核○貧僧碧雲禀批　查閱來禀該菴創立時由秦紳等禀縣存案迨後更換住侍又由紳士出名請示究竟其中如何糾葛所控各節是否屬實仰上海縣查明復抄據並發○商人黄慶林禀批　據稱包造格羅夫房屋先以合同簽字爲憑查閱抄呈堂諭旣有合同之中提及承攬章程並承攬戳記與呈案之戳無異等語則証據確鑿豈能以未訂承攬來轅飾凟殊屬刁妄不准抄據揭遷○商民吳培生禀批　案經控縣移查仰上海縣照案催詢並飭取收條查騐秉公訊究核斷具報抄黏並發（車） 
[九畝地改築操場]  
　　提右營萬叅戎擬將工程局交到購買營地之欵就九畝地改築操塲並造房屋三間爲演武廳以便平時閱操又將小九畝地改作兵塜昨已函致滬道查照矣（企） 
[招募消防巡士]  
　　巡警總局汪總辦昨又會同督辦瑞廉訪出示招募消防隊巡士四十名派至浦東北市各處當差其章程與招選馬巡相同云（車） 
[研訊串賣有夫婦女]  
　　鄉人江阿勝扭控蟻棍唐俊卿何瑞卿及某老嫗至三林塘巡局禀稱唐等以有夫婦女僞稱孀婦得價再醮當由局備函解縣前晚由李大令提訊江阿勝供四月間唐俊卿來家云有孀婦土氏情願再醮得價安葬丈夫小的信以爲眞由唐俊卿何瑞卿等爲媒言明身價洋一百廿元即與姪定親至四月中旬將洋一併交與唐手遂由唐何等陪同該婦王氏至家與姪成親當晚盤詰始悉尚有丈夫並非孀婦再醮忽稱姓陳繼稱姓沈并且身有宿疾手足腐爛翌晨尋見唐何等著將該氏領去索還身價唐等一味推諉至五月十六日送該氏至唐處再四商酌由唐等三人賠償洋六十元小的因承隣佑相勸允諾當時先交洋廿元其餘四十元約於本月底歸清詎八月十六日由何瑞卿與該氏之夫陪同該氏至小的家中棄之而逃小的無奈尋見唐何等扭至局中轉送案下求追身價唐俊卿等供詞支吾大令判將唐俊卿責五百板與何及老嫗一併收押追繳賠洋王氏掌頰四十下發堂俟其夫到堂具領（尾） 
[押犯圖逃]  
　　湖南人李麒山前在製造局竊銅送縣判押改過局二年在案乃李於昨日黎明時用鐵鑿挖洞逃出適有偵捕員汪二尹帶同孫巡弁巡邏至西馬橋地方見李帶有脚鐐獨自行走卽上前拘住押解道轅發縣訊辦（衣） 
[招告流氓]  
　　城内路燈夫衛三毛上月二十五晚局員以傳喚不到經清道委員李别駕查悉衛係著名流氓此次屢傳不到實爲向人拆稍犯事逃避現已拘獲禀送道轅發縣訊究衛恃無左證一味狡賴昨李令出示招告謂如有被衛滋詐拆稍者許卽遵式呈縣一訊卽釋决不拖累惟不得挾嫌誣告云（車） 
[上海官事]  
　　前湖北荆宜施道俞因公到滬前晚乘安平輪船赴京○粤海關委員廣東候補知府榮勳於前晚乘新裕輪船赴津○靖鯨兵輪管帶潘永新昨日來滬卽詣道轅禀呈蘇州善後局公文一角（車） 
訟案 
[總工程局紀事]  
　　洪生馬頭義昌機器店夥某在董家渡浦中金裕泰木頭船上修理機件該船桅杆蓬梗墜下被壓斃命當經木商董報知總工程局泒地甲查驗並招該店夥家屬調停安殮○總工程局一百十四號巡士董鳳標葉差私逃當被查出立將卯名革除並泒探查拿究懲○李阿狗在陳春記烟葉棧所購房屋内盤踞控經提訊限遷不遷昨又提到其弟李三和訊判交地甲帶出限遷並著該棧收回房屋○阮樹堂被錢錫麟控將祥生泰股單抵洋二百元積欠不贖判移商會理明○陳裕堂前央唐沈氏蔣劉氏價賣江北婦人王高氏爲室先付洋七元氏到門小坐即被退囘唐等不允控由南區解訊判唐戒責二百下著王高氏赶即回籍餘均退去（夏） 
[公共公廨早堂案]  
　　山東人李向榮在美界蓬路强刦信大烟紙店鈔票銅元並刀傷事主宗連生等多人經探宋掌桂拿獲解奉中西官判押候移提供出之黨羽戴文高陳文軒等到案復訊在案昨由包探宋掌桂將李等三人解訊戴文高供在新任清河縣陳宦處充隊勇此次與家丁宋掌桂來滬購買木噐住南市小客棧内忽被包探拘拿不知何事與李並不認識叩求查察訊之陳供當家丁因赴蘇州謀事未成欲與宋貴同往清江圖謀生意是實訊之李供實是戴文高卽包老九爲首起意刦錢到蘇謀事戴供並不叫包老九名字前日包探來棧小的曾經說明悞拿今蒙提訊求恩查訪如果確有其事寗死無怨關讞員商之德師副領事判押候查明再訊○流氓陳三流子張金福攫取女人王阿彩金挖耳訊供不諱判各枷示兩禮拜陳押半年張押三月期滿逐出租界○章錦亭至李增林船上騙取白米二十餘担值洋一百二十元章供是陳雲龍經手判押限七天交人再訊○流氓許來生應德年等持刀攫取行人陳永康等衣服金戒等物逃逸報捕拿獲並獲船户楊林生張泉生等四人於昨解究判許應各枷一月押半年楊張旣係撐駕押候查明再奪○錢阿根乘脚踏車將七寳鎭董事楊雨蒼撞倒傷及腦筋以致斃死一案昨解請究判留廨交二百元人洋並保候示○王三保與裕豐恆洋貨號夥王志翔等串竊緞帶六箱托唐鶴林銷售判押在案昨解訊究太守以唐旣愿賠贓洋從寛押兩禮拜開釋王三保押四個月示儆○趙梅福用空運大莊洋一百二十元一案昨解復訊陳明元供此洋已代還清求察判趙押滿十四天開釋○陳沈氏徐甫文等串拐韓大雨子一案昨解復訊帮讞王明府以該女父母未到商之德領事判還押候下禮拜六再訊○王德宏控傭婦王楊氏偷竊衣飾判押候查明再訊○陳阿九陳成元被陳子香疑竊衣物判押候查明再訊○王寳亭串同傅連生楊松林等竊取珠飾鑽石等物判王暫押傅楊交保候訊（戎） 
[法租界公堂案]  
　　翻戲騙棍吳雲山卽吳小徽上春串通同黨汪阿方任小二向某　廠頭目楊衡生陳瑞亭以購買軋花機噐引擎爲由騙往小東門某客棧用術誘睹騙去金釧鈔票等計洋三千二百餘元經楊陳二人具控公堂將吳汪等三人提訊押追同黨嚴辦在案昨有張瑞山投廨稱此事業已有人在外理妥楊陳兩原告因事不到囑小的代請將吳等開釋聶司馬以該棍等輙用騙術害人未便輕恕不准判仍還押候原告到案再核○楊伯寅陳雍叔爲經賣梁沈氏地皮一案業已斷結中西官因楊陳等尚有中費各項用帳紏葛未清故將交案田價暫不給領俟兩造邀同公正人理明後方可具領昨日陳雍叔投稱楊伯寅居心刁狡難於理算故擬邀達律師爲公正人與之理算官以兩造俱是華人未便請律師干涉仍飭各邀公正華人理算陳遵諭退去○周山卿竊王金德家女衫押七天○陳阿狗竊板押二天○王金生偷木頭押二天○李阿二竊魚押二天○裘桂生串同陳三行竊馬褂陳押三天裘因病開釋驅逐出境（舟） 
[美租界捕房事]  
　　住北河南路之婦人錢小妹報有坭水匠以修理屋面爲由潛入房内竊去衣飾捕頭准即飭探查緝○粤婦楊阿金報被丈夫蘇桂榮毆傷捕頭飭赴公堂具控○王陳氏訴稱曾欠孟阿金洋一元今被取去木鐘卓子各一隻求究捕頭著遇見時鳴捕送究○昨早西華得路小菜場畔有　尸一具由捕傳保掩埋○何仁來向王桂發索討欠欵洋一百元不還反被行兇投訴捕房飭赴公堂控告（西） 
來件 
 
 

Page 20

 
 
[錫金學務公所報告書（續）]  
　　東林初免修竣實則否而以年級爲等差尋常級月修一元高等倍之兩校旣屬公所勢不能不畫一於是損竢實之半加於東林久之而規復竢實舊修之議起或言在校諸生貧不能具修則奈何曰有赤貧好學免修之例在天下事莫患乎浮慕其名而盲其實故往往造因同而得果殊論者動言文明各國小學皆免修以余所聞豈眞免哉免者其名而已美國興學直接課丁稅英國關於教育之賦稅算捐一民所出逾於課子之朿脩恒六七倍其他如德如法如奥如日本皆以地方加稅供教育稅目繁重受之民罔或遺凡此諸國咸以免脩爲宗旨盍亦一考其内容彼全國父兄固擔荷偉大無倫之學費乎故曰名免而實不免不揣本而齊末意將以免脩圖普及而事效所至適以自狹其教育之範圍故就社會現象論轉不若反其道行之猶得爲恢張學務之計他國公德昌明則以免脩厲行强迫之政策吾邑籌欵艱困則以加脩稍達普及之方針法不同而意同則以社會情形不同故試以事實證之丁未公立各校小學生約四百八十人使收脩一如竢實之舊歳以所溢别設半日學堂以廣貧民教育其爲益視今又何如或於竢東多建課堂使來者無額滿見遺之苦其爲益視今又何如况一校之中來學彌多糜欵彌少旁及之效亦宏或曰否否子不言社會公德未昌乎果如若言公立各校門且張羅矣故規復　實舊脩爲今日未能解决之一問題 
　　學堂遘禍以後局面一變學務由分而合財政則由合而分其合也則置公所故其分也則置校長故公所司入不司出一歳之會必列册公布而籌欵諸董務規遠大戒煩苛社會感情異於往時焉論者謂錫金搆成團體謀公益自學務公所始先是機紗機麵兩公司及鹽典錢三業歳輸捐竢實至是從而廣之未遍及然歳增無已或曰是卽東西洋營業稅所得稅也不知非也營業稅自鐵路船渠下逮旅宿飲肆其稅率之差一視毋財循環之多寡各國地方歳入恃爲大宗持以相衡匪特範圍之廣狹異輸納之鉅細異稅之與捐名義固殊矣所得稅不專於商凡士紳皆有之亦或加稅以爲地方之用近日英報載下議院議案於國老相年之典孤寡饋貧之糧亦將徵取靡遺以是知國無不稅之人人無不稅之欵損私利公治效乃宏願吾中國未之前聞良由依賴官吏之念熾而合羣圖治之意亡塞聰蔽明之俗成而憂深慮遠之風息國非立憲之國民非立憲之民公德旣已永淪安知納捐爲人人應盡之義務雖然地方自治之制今稍稍萌芽矣意或有號召同志仿而行之力開風氣者乎士先而紳商應之幸也不應亦以自盡其天職苟不爾者請閉口勿復言國民言立憲言地方自治（仍未完） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
