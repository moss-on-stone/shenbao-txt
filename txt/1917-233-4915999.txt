# 1917 - 233 - 4915999

 

Page 1

 
 
   
 
 

Page 2

 
 
時評 
[不明之點（冷）]  
　　川滇政府已令各自停戰川滇亦云已遵政府令而停戰然而互訐不停戰而各自進兵之說亦屢有所傳也然則川滇之軍隊果已各自退守原駐之地耶抑仍各不退而進也此不明之點一也 
　　桂粤間之有力者政府每云不助黨人且又謂可以爲南北之調人電報時相往還使命日事奔走然而他方面之消息則又不然援湘已成定議出兵亦有先聲所謂南方之要人者其態度究屬誰向耶此不明之點二也此兩種不明之點於西南與政府間之前途大有關係故欲决西南問題之究竟如何者不可不於此不明之點而先一明之也窺測時局者以我說爲何如 
[專電]  
　　北京電拘禁奥兵已與荷使商妥實數百六十五人收容西山惟軍械交我抑存荷館未解决（二十五日下午七鐘） 
　　北京電奥使已允解除武裝惟軍械須歸荷使代存 
（二十六日上午十二鐘） 
　　北京電荷使聲辯並未梗我對德奥處分（二十七日下午五鐘） 
　　北京電荷使屢梗接收奥兵等事政府已與嚴重交涉 
（二十六日下午四鐘） 
　　北京電顏使電准荷使代德政府知照現留德中國學生尚有百餘人如中國不苛待德俘可允各生出境（二十六日上午十二鐘） 
　　北京電劉存厚來電滇軍抗令進攻應否極力抵禦令仰遵養電辦理重要軍機與周協商進行切勿輕率從事貽誤戎機（二十五日下午七鐘） 
　　北京電政府解釋陳炳焜疑點（一）湘督任命屬政府職權傅旣不多帶軍隊即無庸驚疑（二）臨時參院僅過渡機關已决定速召正式國會（三）馮尚用代理名義無所用其要求（二十六日上午十二鐘）　　北京電馮催李開侁南下疏通陸巡閱（二十六日下午四時） 
　　北京電李開侁往說陸巡閱定明日起程臨時參議院又决俟唐陸消息到再發表約須延至半月後（二十七日下午七鐘） 
　　北京電傅湘督二十六晨出京赴任帶衛隊一營某軍事家言現南下軍隊集中於岳州已有五混成旅故傅現可不帶隊但如岳州之軍抽調入川則除第二十四師已出發者外或當調第八師南下（二十六日下午九鐘） 
　　北京電傅督今晨赴任馮意令駐岳州（二十六日上午十二鐘） 
　　北京電川查辦使吳光新二十六晚八時到京確聞此來係請示軍事上後方計畫與臨時軍費二事（二十六日下午九鐘） 
　　北京電馮接義大利君主賀戰電即照覆（二十七日下午七鐘） 
　　北京電加入問題與希望條件又將交涉（二十七日下午五鐘） 
　　北京電加入倫敦不單獨媾和條約將成事實（二十七日下午七鐘） 
　　北京電聞政府對關稅希望實行五分稅率增加烟酒等奢侈品稅率改正中俄伊犂條約徵中俄境貿易稅及增加缅甸安南國境之特别關稅 
（二十六日下午四鐘） 
　　北京電二十八閣議預定爲綏遠問題及一千萬借欵報告等（二十七日下午七鐘） 
　　北京電敵船除海部留兩艘外全租與大逹公司（二十六日上午十二鐘） 
　　北京電昨國務特會專審查租敵船合同决定租與張季直所辦之大逹公司又密議西南轉圜之策（二十六日上午十一鐘） 
　　北京電特赦帝犯發表訂臨時參議院開院馮宣誓日或南北統一紀念日（二十五日下午七鐘） 
　　北京電段擬增督軍權限（一）凡戒嚴時有節制水警商巡及調遣巡防警備權（二）緝私鹽警鹽捕等營隊必要時有派防要塞權（二十六日上午十二鐘） 
　　北京電關稅餘欵原已積有六百萬兩其中以二百擔保第一善後借欵以二百充庚子賠欵所餘者允交付政府 
（二十六日下午四鐘） 
　　北京電審計院聘正金副總辦土屋楨二爲顧問（二十六日下午四鐘） 
　　北京電袁乃寛爲張鎭芳辯誣自稱旅京公民列名共十餘人（二十六日上午十二鐘） 
　　北京電菸酒公賣局長大更動蘇彭淵恂浙孫光圻先發表 
（二十五日下午七鐘） 
　　北京電交通系方面現正秘密進行組黨事專吸收平社健廬等小黨分子一說某方面有相助撥鉅費組大黨意在超過國民進步之上居第三者地位（二十六日下午四鐘） 
　　北京電黎二十八日上午九時專車赴津（二十七日下午八鐘） 
　　北京電海部昨在閣議主張留用敵船一隻（二十六日下午四鐘） 
外電 
　　廣州電國會某幹事員於路透訪員晤譚時謂二十六日開臨時會議當可贊成對德奥宣戰云云目下德人洋行之在廣州者刻由粤當道諭令封閉無政治關係之重要粤人皆主張全國聯合一致對外此間輿論以爲中國青年黨雖思想太高不合目前時勢然終必成功蓋以其有新知識及改革之熱忱也 
（二十五日） 
　　廣州電省長朱慶瀾辭職但粤人挽留之（二十七日）以上路透電 
　　北京電中國加入戰團一事戰時國際委員會業已多　贊成不日將由國務會議討　（二十八日） 
　　北京電四國銀行團推薦北京正金銀行　支配人土屋爲審計院顧問聘約已於二十五日調印（此電遲至六十三點鐘始到）（二十五日） 
　　北京電新生湖南督軍傅良佐　同隨員三員衛兵三百名於二十六日赴津即於是日午後乘船南下履新（二十七日） 
　　濟南電據此間所得消息謂毛思忠部下之土匪其數約有六千以曹州爲中心點携有山砲四尊機關槍若干此外似有相當之兵略且有張勳部下之辫子兵投入該匪故其勢决不可輕視剿匪之官軍僅張督軍部下之兵一團半張敬堯部下之兵數亦相等究不足征服毛匪只能防毛匪之跳梁進出而已又德州南方之高唐（譯音）有前解散之護法軍變而爲匪其數約一千人沂州附近亦有土匪盤踞官軍防止此等土匪僅各派兵一營餘欲奏討伐之功恐亦甚難政府此時如不出迅速而且適當之處置則恐地方糜爛不易收拾故多爲抱杞憂云 
（二十七日） 
　　漢口電四川代理督軍周道剛電致武昌王督軍謂雲貴軍入川者日多一日請速派遣援兵來蜀並有請王督軍轉致吳光新速即率兵入川之意（二十七日） 
　　漢口電武漢總商會接到全國商會聯合會來電擬以全國商會協力一致調停南北因見實業之地位須絶對中止國內之兵禍也 
（二十八日） 
　　南京電湖南督軍傅良佐昨晚七時到寗即入大觀樓駐節與江西督軍陳光遠同宿擬二十九日同乘輪船江永號各任新任（按此電報與北京電報歧異姑暫併存以俟確報）（二十八日） 
　　南京電高定國奉他督軍任爲督軍署副官次長（二十八日） 
　　　南京電第二十師之第七十六團昨由浦口乘船溯江上駛赴湘駐防（二十八日） 
　　以上東方通信社電 
戰電 
　　倫敦電海格將軍今晚報稱英軍佔據哈桀柯爾東面廣一英里許之敵軍陣地深入半英里之遙奪獲柯洛業與瑪拉柯夫二田莊之鞏固地點俘虜二百三十六人今晨敵軍用流火在伊泊爾至末蘭路附近攻擊暫時奪回邱佛萊斯叢林之西北隅旋爲英軍回攻逐走英軍在聖巨里安東南面稍進敵軍奪回洛巴齊特西北哨營一座英軍擊落敵飛機三架又逐落四架英飛機失蹤者兩架（二十六日） 
　　巴黎電今日下下午公報云昨夜愛恩河陣線之德軍甚爲活動敵兵枝隊猛轟後在摩瓦細東面等處進攻爲法軍察覺未能逞志末斯 
 
 

Page 3

 
 
河右岸之敵軍猛力回攻希圖逐走波芒村南郊之法軍爲砲火所敗法軍今固守所得之陣地（二十七日） 
　　丹京電奥軍承認敵軍仍在從事猛攻且謂伊森河陣線之意兵有六十五萬人之多 
（二十六日） 
　　倫敦電路透電社得意軍大本營消息謂意軍大得進步佔據班細柴高原之大部分奥軍曾將該高原佈置成一極大之壕營設防線多道密列砲位奥軍現完全退走其機關鎗與輕砲隊仍從事殿戰雖頗劇烈未能阻礙意軍意軍在一直陣線越險阻前進六基洛邁當至九基洛邁當不等（二十七日） 
　　莫斯科電俄內閣總理克倫斯基氏在全俄大會發强有力之演說謂無論何人苟欲利用大會以攻擊臨時政府者必將以血與火壓伏之並警告一般人民自信以鎗剌之力傾覆革命勢力之時機已至者謂國民對於政府抱無限信任而千萬萬兵士亦以贊助政府爲務政府深信此事故敢以其實布告國內外之仇敵　其友人云云（二十六日） 
　　俄京電莫斯科美克齊美爾黨在俄京運動罷工巴遭失敗蓋罷工者僅數廠耳（二十六日） 
亞姆斯特丹電柏林各報戴稱白蘭登堡之總司令已命没收中國政府之產業及銀行欵項（二十七日） 
要聞一 
[英報論中國派兵助戰事]  
　　二十三號英文京津太晤士報北京通信云政府中有人主張派兵往西歐或由協約國指定之戰場助戰日內即可向協約公使團提議主張最力者爲外交總長今中國軍隊充斥政府無法處置據去年預算養兵之費佔全國歲入百分之五十五雖擬裁裁減人數然終無效蓋裁撤後不易覔得適當生計且在軍中養成游惰性質不耐苦工若被裁遣不流爲盜賊即入於土匪華兵外觀雖屬整齊然士卒無紀律官長無軍事知識當北軍圍攻張動時施放槍砲毫無準則激戰一日張勳兵士死傷無幾其　準術之惡劣可知以此往歐助戰豈非可笑但今日形勢中國養兵如此之多實爲國家與華人之害若能遣去十餘萬人實中國之福且華人勇敢善戰歷有榮譽所欠缺者訓練耳略加以適當訓練以其所親信者統率之可與出生入死故中國苟提議派兵助戰協約國亦不必拒絶之但需若干時日爲之訓練耳其訓練時間較他國略長然大都戰旣一時不能了結華兵可從容布置裝備訓練以補英法人之缺又軍事家多稱此次大戰非一二年內所能了故協約　軍隊不可不　充中國人力旣甲於世界以此助戰何患不勝將來戰爭結局華兵回國雖中國猶不需此多兵然可以爲全國軍人之模範矣所可惜者現在船舶異常缺乏將來中國派兵往歐殊非易事故協約各國歡迎中國之援助不免以船舶爲難耳華人以爲派兵往歐不徒可減少中國養兵之費且將親炙歐戰新術以敎國人今日問題爲歐洲所需者爲傭工抑兵士若需傭工多則國中多數之兵不必遣散即以輸之歐洲不惟其人得工價多其家又得安家費且得在歐學習農工商業歸國後不難以其所學興發種種事業也 
[馮河間與西報記者談話]  
　　臨時約法與南方行動 
　　文滙報二十日北京通訊略云今晨記者赴總統府蒙馮代總統接見馮對於中國時局及入戰局事發表意見其言曰自余代理總統以來余與總理和衷共濟從無梗阻此後當亦可如是吾輩知此知彼對於當前之政務兩心相同記者曰君已完全信任總理不預料有何種困難或誤會乎馮曰余極信任總理今旣和衷辦事將來亦不致意見參差記者曰依照臨時約法君已繼任爲大總統頃君猶用代理名義此層人多不解可得聞其理由乎豈以君之地位尚屬未定乎馮曰不然實則按照臨時約法如大總统因故離任副總統可繼位然繼位須由立法機關通過今國會不存未經通過故余不過代理總統而已記者曰君意以爲將來之臨時參議院有權可通過繼任案否馮曰然言至此馮乃談及以制憲爲其一部份事業之臨時參議院曰臨時約法及以約法爲根據之憲法有缺點四第一總統與總理相對之權力未經明白規定一年來之紛擾多半由此發生當南京編制約法時孫文力能左右起草諸員孫慮袁世凱就總統位後苟不以條文約束之則必專制恣肆故遂規定總統與總理之權使其處於同等之地位　爲總統不因此而起衝突蓋袁强幹無論何人爲其總理者皆未能對於任何事件與之久抗也但自黄陂繼位以來因總統與總理之權限不明致起衝突而發生不幸之結果（記者按將來制定新憲法時所應減削者是否爲總統之權抑爲總理之權馮於此要點未曾斷言）第二臨時約法所定國會之人數未免太多欲求其爲有效力之機關則減少議員人數實爲要圖第三現有之選舉制不能產生眞正代表機關此外尚有大可訾議之處第四臨時約法足以引起政府各機關之衝突故當修正之務使其爲政府全體互有了解彼此和洽之實在基礎庶可同心協力相輔而行此爲保持民國悠久與安寗所必要者也記者詢以南方行動馮不以此爲嚴重已甚答曰二十二省中已有十八省宣告一致擁護中央餘四省並未聯合反對粤省固有激烈分子然無大勢力或未能久持陸榮廷爲政府所深恃且勢力頗大南方事多賴其力吾人信陸必爲時局中之調人當能使反對派俯就中央範圍而友邦對於吾人之友好態度亦可發生影響及於南方彼等見各友邦竭力鞏固中國而裏助之使其得取世界中之適當地位彼等當知决裂之不智也記者曰協約國答覆中國對德宣戰通牒之文政府以爲何如馮曰對德宣戰各國歡迎吾人甚爲欣喜當此時際各國允予扶助尤所歡迎吾國確有內政難題但吾人希望不難早日解决迨緊要內政旣經解决則吾人當可在戰局中施行切實活動之職務届時吾人當勉爲之云云言至此時限定之時間已滿談話乃告終止此爲馮總統與外國新聞記者之第一次談片也所可注意者乃談話結束時之一語蓋馮不料中國內亂之歷久不息而料歐戰之不即了中國可於戰期內解决困難而作實行參戰之準備云 
[東京通信（三十七）（心危）]  
　　日報對於張戴之論調 
　　當大隈內閣之時論者都以其對華政策爲助民黨而抑政府今日寺內內閣之對華方針論者則以爲雖其表面以不干涉及嚴守中立爲標幟而其實際則助政府而抑民黨其實在彼皆不過一種外交手段耳今張繼與戴天仇氏已於前日抵東京其使命所在我亦無暇論之然觀近日報紙之論調有足供我人注意者爲之迻譯如次其言曰日本之對於中國無分政府與民黨亦無分所謂南北惟以一體觀之而與之相親相善耳近雖有一部之政客以段內閣爲私生兒請各國公使勿與以承認而各國乃非但置之不問且於中政府之對德宣戰而表懽迎之意此無他蓋以段內閣爲不法而反對之者無論其爲獨立或自主皆中華民國國內之事也若自他國政府及國民觀之則固以北京內閣爲代表中華民國之政府而於其所發表之宣戰案爲世界和平促進之基礎而懽迎之耳若其合法與正當與否則又爲民國國內事矣故我日本欲與中國開親善之端在無南北之分别北方政客而開誠示我以所懷我則虛衷以聽之南方政客而告我以艱難之情形我亦以熱誠之同情寄之然此爲箇人間之友誼要與國民關係或國際關係有異也若曰以與南方政客表同情之故視日本爲助南方以顚覆段內閣則誤矣而其以此爲請者則更誤矣云云觀此則可知其言之有爲而發也明矣 
　　張繼與戴天仇二氏已於二十日抵東京矣至車站迎　者有寺尾亨及宫崎滔天等十數人今爲述其時局談如下其言曰宣戰案之所以决定若是其早者以叚之壓迫南方不可一日或緩也故其目的純爲對內政策今姑勿論其爲對內爲對外而民黨之所以反對者非爲宣戰案自身乃爲其不依約法不經院議也至南北之强　論者都以爲北方兵力强南方兵力弱故其結果必爲北勝而南敗殊不知革命之勝敗非必在兵力之多寡乃在眞理與思想之動作况即以兵力言南方旣據有第一艦隊則北方之海軍力已失其活動之能力而陸軍則有兩廣雲貴湖南四川等七師團以之抵抗北方雖不敢云必操勝劵　亦足以殺段派之威矣若世間有謂南方受德人之運動得德人之軍資故有此對抗叚氏之舉此實不足一笑蓋亦段之對南政策以利其擴張勢力者也云云 
[紀傅良佐過甯情形]  
　　新任湖南督軍傅良佐於二十五日出京率領步兵第八師十五旅專車南下計車一百三十輛共分五列第一二兩列已於昨日下午八時先後抵浦其餘亦將陸續到逹昨晚（二十七）八時傅督抵浦口當由軍民兩署派員前往照料先是上午十時軍民兩署接到傅督來電係自濟南拍來其文曰李督軍齊省長鈞鑒良於本日（二十七）下午八時專車行抵貴治浦口把晤在即特此奉聞云云是以軍民兩署得以預爲籌備當傅督電到時李督軍卽用電話商諸齊省長派員往迎旋商定督署派劉參謀長省署派湯內務長代表歡迎一面預委副官長王建飛庶務李質軒先行渡江照料一切並用電話通知省警廳於下午六時派軍樂隊出城歡迎届時由省警廳長王桂林督率軍樂隊於六時十分齊赴下關所有三脾樓無量庵儀鳳門丁家橋一帶軍警林立預先清道一時荷鎗實彈頤爲森嚴與歡迎李督軍情形無稍差異至八時許傅督專車由北而至時投剌歡迎者軍民兩署代表省警廳長王桂林金陵道尹俞紀琦財政廳長胡翔林第七十四旅長趙俊卿憲兵司令部陳調元江寗縣知事吳其昌除鎭守使王廷楨已入京未到外所有本城文武各長官悉數出城傅督一一接見後當即乘汽車入城抵督署時已鐘鳴十下矣是晚大宴於督署西花園聞談話中最關重要者爲聯防事宜又聞贛督軍陳光遠如臨時無變更則今晚（二十八）八時亦可到寗兩督到後均下榻軍署躭擱一二日即乘輪分赴湘贛督軍任 
[南京快信]  
　　護理贛督吳金彪前日密電李督軍報告粤軍侵入贛境聲勢浩大請示方略李督復電謂陳督即到俟與面商一切計畫並囑吳密飭駐贛南各師旅團營長力持鎭靜態度 
李督聘贛紳陳紹箕充軍署名譽顧問 
李督電保黄大壎宋育德陳紹箕譚毅高巨瑗五人以簡任職交國務院存記 
李督聘陳光憲師景雲爲顧問月薪均三百元 
新任江蘇烟酒公賣局局長彭淵恂昨與前任局長高增秩相晤聞不日即行履新 
財政廳定十月一日飭令各徵收局所保送司員來廳考試 
兩浙鹽運使袁思永昨謁齊省長陳述一切並请向浙省疏通 
上海奥船三隻前議售於華商價洋四百四十萬並立有合同詎奥船主復出售於日商華商現已有代表赴京力爭 
電報局奉交通部電停止拍發德奥文官商電報 
李督令所屬各機關保護敵國敎堂 
寗省火車昨已照常開駛 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[日本各黨會之美禁鐵輸出觀]  
　　日本造船業者對於美國之禁止鐵材輸出因感受打擊甚大特組織同盟會向政府當局請願運動解禁茲將東京商業會議所憲政會政友會對於該問題之態度錄之於左 
　　東京商業會議以美國之禁止鐵材輸出問題不僅爲日本造船業者及其餘營業者之利害卽於日本產業界亦與有重大關係之問題現復因解禁期成同盟會與造船協商要求援助認爲有公式開始運動之必要特於二十一日午前十一時召集臨時董事會再三協議决定如左一籐山會長即行歷訪首相外相農相交通總長探聽政府對於本問題之意見二致電駐華盛頓石井大使及紐育市俄古華盛頓三商業會議所請其竭力帮助以逹解禁之目的三關於本問題在全國商業會議所未開聯合會以前應於二十五日午前十一時在東京開六大會議所（東京名古屋横濱大阪京都神户）之協議會决議後籐山會長即訪政府當局並述探廳政府意嚮略謂本問題有國際關係之問題非與政府之外交政策全然背馳可得進行者且本問題於我產業界有極重大之關係望外交當局者關於此問題須熟籌深思以臨事爲要云云又除致電石井大使外復致電上記三大會議所懇其援助解禁之運動蓋美國素以民主爲本位對於各種政治問題最尊重國民之輿論而尤厚視商業會議所之言說故特對此三大會議所致電茲摘其電文之大要如下貴國政府此次之鐵材禁輸因時局之發展上或有不得已之苦衷固所諒察惟此事之影響甚爲重大如今日我國以貴國輸入之鐵材爲諸工業上唯一之材料若全然禁輸不僅我國之產業生一大頓挫甚至陷於事業閉鎖之狀態如斯誠爲我國民所不能堪忍者也貴國與我國於實業上素有親密之關係際茲向共同之對敵行爲傾注全力这緊急關頭尤有特别關係尚冀貴會議所盡力援助講特别之處置使今後之鐵材供給得以自由不勝感激禱盼之至 
　　日本憲政會於十八日午後一時在本部開政務調查會各領袖加藤政務調查會長以下三十名出席就美國鐵輸出禁止問題以全會一致可决議案如左美國禁止鐵輸出爲對我鐵工業之致命的打擊其禁止鐵輸出全因軍事上之必要故對於供給軍事用途者特認輸出許可之例外我國鐵工業並造船業之活動貢獻於聯合國之軍事上者頗多使美國政府能了解此事情則依例外規定之運用不難使我鐵工業脫其窮境我黨以現內閣不能從速解决此重大問題爲遺憾故認現內閣對於美國政府之交涉應更加一層努力决議後由加藤會長指定桶口秀雄關和知田中善立三氏爲委員依此項决議以促政府當局努力至向美國政府及其他方面發表之程序一任總務辦理事等隨將决議要旨致電石井遣美大使矣 
　　政友會之横田幹事長與廣岡幹事二十日向遞信大臣晤談聞政友會內有力者之意見以解决本問題若單委諸我國營業者與美國政府及美國實業家之合同恐無果其故因我國營業者欲以其造船賣與美國爲條件而求解除美鐵禁輸然遇造船之買賣價格兩不同意時其合同即爲無效故欲先依完全程序使該合同有效當由政府制定單行法於我國營業者之合同及其他約定加以一定制限同時其造船祇許賣與聯合諸國對於諾威及其他中立國（指傾向德奥之中立國）不得聯結一切賣船合同凡此皆使美國充分了解此中之眞諦也 
[西南問題與臨時參議院]  
　　昨日閣議討論西南問題時接以貴州劉督軍養（二十二日）電對於滇督近來舉動大有轉圓之意政府當即去電解釋一切其原電云大總統鈞鑒國務院各部院各省督軍省長各都統並轉各鎭守使龍華寗夏護軍使武鳴陸巡閱使岳州吳總司令叙府羅將軍均鑒迭得京電我大總統已布明令對於德奥兩國宣戰此係爲我中華民國爭國際團體之地位允宜全國上下同心同德一致進行决不可再啟內訌致碍國家之大計昨見唐督軍眞日通電本出於擁護約法之誠惟現在敵國當前外交吃緊若因兄弟之爭俾敵國得伺隙抵瑕乘我弱點轉非救國之初意擬懇我大總統對於外交仍進行一面明頒命令按照約法定期召集國會解决一切庶天下曉然於政府尊重約法之苦心隔閡之患皆可消弭無形舉國齊心同禦外侮使我中華民國卓立於國際團體中徐謀發展國力漸臻强盛皆於此舉肇之謹佈愚悃敬候採擇貴州督軍兼省長劉顯世叩養印 
　　粤督陳炳焜近向政府表示三種意思政府昨已去電詳加解釋（一）湘督任命屬於政府之職權傅督軍旣不多帶軍隊卽無庸有所驚疑（二）召集臨時參議院不過爲過渡機關政府已决定從速召集正式國會（三）總統問題內閣不能置辭惟馮總統固至今尚用代理名義即亦無所用其要求云云又聞馮河間以連日觀察各處情形西南旣有轉圜餘地尤急望陸使出作調人故特於日昨催促李隱塵特使尅日往粤與陸使接洽一切以便早日解决李氏已允三日以內出京另一消息謂近數日問廣東督軍陳炳焜尚有電致中央請依法改選國會則其對於臨時參議院將視爲不能依法也必矣乃又有主張調停之說者其表面仍係召集舊國會議員來京開會其裏面則定有若干之條件嚴行限制祇准開憲法會議不准開常會一俟憲法成立公布立即散會另行依法改選在主張是說者固自持之有故言之成理然政府方面未必采用是說但召集臨時參議院問題則已於前日會議後暫行擱置據政府之意蓋謂臨時參議院之問題外省尚未來電贊成爲湘滇粤桂等數省雲南意見旣有轉圜湘省俟傅督到任後更易解决粤桂二省倘能得陸幹卿斡旋或亦可得同意否則將來或召集别項立法機關亦爲調停南北不得不爾政府不欲以武斷誤國並求見諒於西南各省故重行會商臨時參院問題之期已决俟西南各省覆電後再定又一訪函云臨時參議院案經前日國務會議議定本擬即日發表旋因張秘書長四時許將該案仍帶回國務院以有某種重大原因馮總統不欲操切從事故將該案仍付閣議今日國務院又開特别會議再行討論該案先是政府對於臨時參議院議長一席已頗屬意於嚴修而嚴則堅辭不就現在又另有波折故暫擱置矣 
[閣議中之租借敵船問題]  
　　昨日星期六照例本無國務會議因關於德奥船隻租借問題前日已經戰時委員會議决提交閣議段總理以爲此項問題亦宣戰後進行事務中之較急者未便久事延擱故諭張遠伯秘書長臨時通告全體閣員於日昨舉行特别國務會議一次上午十時段總理及全體閣員到齊照常開會專事討論租船問題其結果僉謂張季直所營之公司在實業界中較他公司爲有信用爲促進本國實業計宜准其單獨租借嗣由海軍劉子英總長提議該部須留用一船亦經全體同意此案乃告完畢并聞散會之後總理即諭張秘書長以本日閣議情形電逹上海各方面矣 
[美國加入銀團問題]  
　　美國芝加哥銀行副理事阿爾特來京數日對於繼續二千五百萬借欵問題並無發展阿氏此來表面上專爲考察我國財政現狀並不提及借欵問題故吾人初謂其無商榷借欵之權其實阿氏旣爲該行副理事商榷條件代表簽署等事亦未始不可行但確聞阿氏尚不願自已表示此種意思而已又聞美國各銀行從前卽有組合機關名曰美國銀行團民國二年威總統就任之始該團曾上書威氏請其擔保加入六國銀行團之利益當時威總統爲熱心輔助我民國深恐加入之後互相牽制不能早日自由投資我國故未允其請遂脫出六國銀行團此後美國各銀行行動漸不統一紐約四大銀行等於美國銀行團外另組一廣益公司但並非與美國銀行團斷絶關係只可稱爲美國銀行團中同意分子之結合凡在紐約之銀行多附和之該公司始終主張加入五國團美總統及內閣皆有加入之意惟尚未明白召集會議此事將來加入或爲美國銀行或專爲廣益公司尚不能定據熟於芝加哥銀行情形者言該行恐不致有加入之舉也 
[滙業銀行與陸宗輿]  
　　中日合辦滙業銀行一事上海商會及銀行公會均來電反對政府方面如何應付尚無所聞惟聞該行呈請立案之原文本定於中國之大都會及商埠皆得設立分行後經財部再三磋商之結果始得將大都會三字删去規定設立分行以商埠爲限又聞該行係以陸宗輿氏爲總理昨有某君訪詢陸氏據陸氏言報載曹汝霖與某（陸氏自謂）發起中日滙業銀行殊不符事實此次銀行之發起曹旣决未與聞某亦屬於被動地位因日前外間有日本設立日支銀行之說於中國似多不利我當局恐引起人民反對之誤會殊於中日親善有碍遂囑某赴日一行藉覘此事之眞相如實欲在中國添設銀行不妨改爲中日合辦比抵柬與彼邦人士接洽始有今日匯業銀行之發生回圖後報告當局亦甚贊成此舉幾經磋商始克就緒滙業銀行之基本金原定一千萬元第一期中日兩方先各出二百五十萬元卽行開辦現在外間之反對者有三點略爲詮釋其理自明第一此滙業銀行目的在專辦中日滙兌有謂此中或有流弊者不知現在中日間滙兌事爲日銀行獨攪若滙業銀行有中國基本金之半則其利益亦即收回一半其利病固已顯然無庸煩述第二有持發行紙幣足以紊亂金融之說以反對者其實現在商埠完全由外人出資所辦之銀行發行紙幣不可勝紀中國曾未有權力加以干涉而獨對於合辦之銀行轉持異議况中法銀行已發行紙幣亦未見有如何影響於金融界此滙業銀行乃仿照辦理正不足以爲詬病第三有以妨礙主權爲反對之說者此尤不可解現在滙業銀行雖中日合資而內部組織重要位置均爲中國人所佔况章程辦法均經呈請中國政府立案依照中國法律辦理不知於主權乎何傷至於某之爲此亦嘗審愼考慮如果有害國家更何事必欲爲此當爲明逹者所能鑒及也末言財政部刻已批准立案不日將就京師組織總行至各埠分行現在尚不暇及必總行成立後分行乃可次第興立又謂日本方面投資者以台灣朝鮮兩銀行占數較多其他如三井等行亦有關係云云 
[有人將組織大政黨]  
　　據政界某方消息近有某有力者素爲某公所信任近復援引某某系之重要人物由勢力上結成團體擬新組一大政黨超過國民進步兩黨之上居第三者地位操縱一切其主動爲某某兩次長及某機關秘書由某某系暫撥出組黨費一百萬以資開辦其經手辦理者爲前某部總長并許有交換條件現在正在進行中迨籌備齊全即將黨幟高竪至於辦黨之宗旨與其作用暫未揭出蓋立憲國家勢不能不有政黨茲某君等旣著手組織最大政黨以應時趨且不惜犧牲鉅資網羅各方面人才果否能福國利民吾人且拭目俟之可也 
[滇黔合攻四川之西訊]  
　　字林報六日貴陽通訊云記者離省十餘日無日不雨勢若傾盆玉黍之收成大受損傷安順與大定兩城皆緊閉北門官民多赴廟乞晴昨今兩日已大放晴光矣貴陽來函稱滇黔議定合攻四川黔省派兵九千滇省出師幾何則未能詳聞兩省將會師於瀘州分兩路進窺成都並有攻佔重慶之意貴陽又傳來一奇異消息謂劉督於某晚微服出署不知所往此後未曾見其蹤跡此說殆　言耳記者刻在大定數日前此間微覺地震嗣聞畢節地震二次威寗三次街談巷議謂雲南府大地震城毁其半此亦不過一種妄語而已 
[出師聲中之粤東各要人]  
　　陸榮廷陸巡閱使榮廷態度如何爲西南問題中之一要點茲聞陸近覆孫中山信一函其文曰中山仁兄惠鑑前聞台從蒞粤甚爲快慰茲承專使遠來捧讀賜書備聆明敎宏圖偉論至爲欽佩弟連年爲國事奔馳不惶寗處方幸退就散秩稍息仔肩不意回邕復發脚疾淹纒未愈不勝焦急值此羣好搆逆國本飄搖日夜憂思不安枕席黄鄧兩君惠臨極爲歡慰惟是病體支離未能遠出不獲就敎台端殊深歉仄所有愚忱均託兩君代爲轉逹時變孔亟禍難叢生尚希時賜南針俾藉匡助是所盼切專此肅復敬頌勳祺諸惟亮察陸榮廷拜啓八月九日 
　　張開儒方聲濤雲南唐督軍刻方組織靖國軍其原駐滇省者已編成四軍更欲將駐粤滇軍編爲第五第六兩軍昨已遣員責文到粤請粤當道妥爲代辦第五軍長爲張開儒第六軍長爲方聲濤軍長之下又設二師長軍長之上又設一總司令任師長者尚未知爲誰任總司令者爲葉荃聞葉以時局緊急已由滇啟程並道而行現至中途不久卽抵粤 
陳炳焜二十日陳督軍致廣州滇軍張方師長電云頃接陸巡閱使銑日通電內開湖南督軍易人北方疑忌西南之心揭露唇亡齒寒亟應力籌對待蓂公鹽電擬飭駐粤滇軍就近開往援助組公致張代表蒸電亦囑轉舜琴速撥張方軍隊向長沙附近集中鄙意均極表贊同卽希蓂賡舜琴兩督軍飛飭張方兩師長遵照即日開拔赴援幸勿延誤我輩仍一致極力聯合另籌正當解决認公謂然希速進行爲盼等因合亟轉電希即查照該軍何日出發赴援并即通電西南各省以壯士氣而慰人心是所至盼炳焜號印又電武鳴陸巡閱使雲南唐督軍長沙譚督軍貴陽劉督軍南寗譚督軍等其電云固密幹老銑電敬悉當卽轉電張方兩師長查照并囑將該軍援湖南出發日期逕電西南各省以壯士氣而慰人心仍一面由粤桂兩省分途編隊策應除粤省方面由焜妥籌進行外桂省方面如何策畫請月波督軍妥籌示知爲盼炳焜號叩印 
　　龍濟光龍濟光日前在港訂購向日行駛香港廣州灣大司馬商輪一艘改裝兵輪現已在某船塢修理昨又廣購商輪限自二三百尺以上者爲合格月來港中一般經紀僕僕於途四出搜求惟現時祗購得日輪三四艘而已又聞龍氏刻因佈置瓊島防務汲汲不遑昨向青洲公司購辦英坭五百餘桶運往瓊東建築掩護等具龍氏抵瓊以後迭在瓊南海口等處添築碉樓砲壘十三座經已一律完成至瓊東大岸及峒口等處現正派撥工兵數百名分頭建築防範頗形週密是故龍此後行動如何亦頗可注意也 
[粤當道處置德奥人辦法]  
 
 

Page 7

 
 
　　政府與德奥宣戰昨經粤省當道佈告茲聞廣州大更以留粤德奥僑民尚居多數應卽按照公法慣例妥爲處置聞擬定大致辦法兩項（一）德奥僑民私有武器均概没收其日前變通准留者亦一律辦理不得藉口自衛私行藏匿（二）除隸軍籍之德奥人員應行拘留外其餘商人敎士敎員人等限期註册准免出境惟須代理公使出結擔保始准援例仍由本省軍警嚴重監視并隨時可以停止其自由行動又以德艦青島號及其水兵按照宣戰條例本作俘虜之列惟自青島號炸燬後該艦水兵四名經在海軍練營妥爲看管現取寛大主義對於該艦水兵仍舊待遇一切伙食照常供給并不減少對於該國僑商前因故障尚未返國者則於嚴行監察之中仍寓保護之意又聞朱省長昨已派出羅國瑞並飭行財政廳長粤海關監督中國銀行行長於昨午馳赴沙面會同英日兩國領事到德華銀行將該行點驗查封並議定查封後所有該行一切封存物產各項概移交中國銀行管轄以待後命 
[鄂商會對於加捐之呼籲]  
　　鄂省陸軍省防團薪餉年需四十餘萬元原由國稅項下支撥前經財政部呈准停止咨請鄂督軍省長就地自籌王兼長因水上警察經費亦不敷用年缺二十餘萬元特令財政廳將全省過境銷場之貨物稅附加十分之一以爲該軍警經費嗣以竹木稅與糖捐亦屬貨物並令照加一成於八月十五日實行已令行鸚鵡洲寳塔洲竹木稅兩專局遵辦現武漢各帮木商以民國初元改訂徵收竹木捐章程凡屬銷場過境木把（即木排）一律丈量派木一錢一根估本錢一串文在武漢完銷場捐三十六文入內河完銷場捐四十五文出口完過境捐六十文量法算法仍極苛尅三年復加出口捐錢二十二文致令負擔過重本利難保連年出口木把減少大半有損於商無益於國四年又因籌捐江工經費每竹木睚稅錢一千文附加捐錢三十文商等告艱求免未蒙允准茲爲省防團經費復附加十分之一理應謹遵辦理無奈木業由黔湘運經武漢轉至贛皖蘇各口岸計歷六省經過常關五處稅局二十一處層層剥削較諸百貨稅捐倍重連年各關各局均有加徵商困甚於從前估本千文之貨至蘇所完稅捐竟積至千三四百文而洋木進口估本值百稅只抽五益以子口半稅二分五釐運行全國概不重徵故銷數日暢華木大受壓制因此收歇者舉目皆是何忍更加附捐以摧殘生業乎况由鄂出口尚有贛皖蘇三省關局稅捐尤重何處無防軍何地無水警設羣起援案附捐行見華木出口絶跡盡爲洋木所併爰將以上種種情形陳請武昌商會代爲呈懇督長俯卹商艱難免再加武昌商會以所陳均係實情若果華木裹足難銷洋商乘機而起獨獲大利於國稅商情兩有妨礙特爲具呈轉懇免除矣 
[鮑督軍接任後之黑龍江]  
　　黑龍江省鮑督軍以許英相持日久迄未和解特爲息事寗人起見委派張參謀長允孚赴呼與英巴商搉一切並令偕其同來以便與許相見聞張君卽日携同范萬兩參謀買車南下矣奉天張督軍以許蘭洲難於下台函請其赴奉帮辦軍務聞許頗不願就此無權帮辦懇求鮑督保留仍爲江省軍務帮辦兼第一師師長刻鮑已允其所請矣 
鮑督軍帶來隨員軍省兩署爲之一滿均未位置十六日又有奉省來江找事者十員下榻於軍署聞其先後到江投効者以軍職佔居多數並聞軍政兩署人員以新督蒞任紛紛呈請辭職當經鮑督軍首先勸勉各員照常供職謂人惟求舊决不更動仰仍黽勉從事以免政務廢弛云云各員心始稍安 
　　據哈爾濱消息云新簡黑龍江督軍鮑廷九氏已經抵任許蘭洲亦實行交代就表面上觀之江省大局似已風平浪靜究其內容則尚未全體解决也政府所派監視交代羅君翽聲於本月十八日偕鮑督參謀長張君允孚返哈是日午後七鐘有人謁羅君訊其交代一切情形及現在况狀據羅君所述如下吾偕同鮑督軍抵江後次日卽將許之私黨楊雲峯等召集一處先詰其附和許氏背叛中央之理由彼等誓不承認有此事予曰汝等所作所爲者中央無不盡知又何必狡賴皆默然無以對遂先諭之以害繼又動之以利謂許蘭洲驅逐中央特任之長官卽目無中央亦即大逆不道背叛民國其罪非輕中央此次爲保守威信决不能不懲辦許氏蓋不實行懲辦各省皆將起而效尤中央之威信全失民國將不國矣故中央此次懲辦許氏爲理之所必然亦勢之所不得已然一實行懲辦試問汝等能獨倖免乎何尚昏憒若是所可惜者汝等在江省已非一年千辛萬苦方至此等地步亦非易易今爲一時不愼竟受株連身家性命皆不保亦太不值矣此輩聞言皆深自怨悔無可奈何予謂爲今之計尚有挽回之策於是齊問策將安出曰鮑督已來若皆輔助鮑督與許氏斷絶關係予與鮑言使某也充某金廠總辦某也帶其所部駐紥某處獨當一面何如於是均大樂且極爲感念誓不再與許氏通聲氣矣予當以此情禀覆鮑督鮑督亦極稱善焉許之羽翼旣除予於是日下午即見許氏劈頭先問曰汝何故現成督軍不做必欲行叛逆之事耶許氏驚問此言從何說起予曰汝在江省十有餘年地方之情形又熟軍民人等之感情又極融洽則江省督軍舍子其誰與歸乃汝偏不爲中央之威信計自由驅逐中央特任之督軍且至再至三汝試思之使汝爲段總理對於此事將何以處之不實行懲辦則中央之威信盡失各省皆可自由行動矣蓋段總理者中國之國務總理非江省一省之總理爲保全中央之威信計爲統一中國之大局計實對汝不得不嚴行懲辦故段總理對於汝一人之事直臥不安席食不甘昧以不懲辦而勢有所不能欲懲辦又有所不忍許氏聞予此言乃謂一已所作之事全係受人愚弄即其所虧空之欵亦皆被人騙去予曰勿須煩惱段總理早爲汝留自新之路汝即趕緊交代虧空之欵交鮑督軍爲之代補交代之後仍不失汝之督軍也許氏聞上又驚喜交集問段總理如何處置予謂現在四川地方糜亂已極政府派吳光新帶兵入川查辦任國梀爲吳之舊部汝交代後卽電請中央偕任某同率舊部隨吳入川政府必許之平川之後仍可將功折罪以恢復督軍之地位否則國法所在雖父子亦不能袒庇矣許聞而起曰段總理果能容吾將功折罪雖粉骨碎身亦所甘心於是遂實行交代矣詎交代後其私黨又爲之簧鼓曰羅某之言乃調虎離山之計也交代督軍則可交代師長則不可倘將師長一併交代政府不容統兵入川爾時手無寸鐵將如之何許氏謂吾已許之安可反覆其私黨某氏曰不須汝反覆吾試請鮑督代汝反覆因說鮑督軍參謀長張允孚爲之說項張見鮑督曰許某不可聽其離江省也鮑督問故張曰許氏三逐督軍固屬膽大妄爲倘許去後英巴等以武力挾制督軍督軍將如之何不如使許仍爲師長對於督軍必盡力圖報英巴亦不敢不奉公守法矣鮑督曰此計甚善惟英巴等不肯承認奈何張曰英巴皆吾之門生吾一言彼必聽從故鮑督遂派張與予偕來也當鮑督在哈啓程時曾飭英巴等各回原防而英巴等至今仍留於哈即聽許氏方面之消息也許氏不去英巴等又安肯甘心哉故張某之說恐不能成爲事實而前途如何又令人難以預測予之責任只在監視其交代今許氏已實行交代予之責任已了以後如何卽不過問明日卽須返京云云由此觀之鮑督軍必欲留許蘭洲仍充師長則英巴旅長等能否承認尚屬問題是江省之事了而未了姑誌之以覘其後 
[皖省近事]  
　　安武軍總司令昨（二十五日）來電宣布解嚴所有各警備區域之警備司令一律取消至省垣各城門守衛軍隊業由李良臣統領飭令撤回原防 
　　前省蕪臨時警備李司令所派軍事偵探現亦令取消並將省公署軍械局及其他機關保衛軍隊已於今日（二十六）一律飭回原營 
　　省城警察廳自奉解嚴令後卽轉飭各署查照施行並令停止檢查行旅客商 
　　頃據政界消息外間所傳倪嗣冲更調說不確 
皖省被控之知事如休寗劉啓庭五河王毓衡繁昌吳克俊績溪方以南合肥李諴霍邱易秋涵均將撤任附文官懲戒惟英山劉伯遠石埭左雨膏來安萬琅將調優缺藉以調劑聞均將明令發表 
[杭州快信]  
　　台屬黄巖轄境發現大批洋槍會匪糾衆圖擾該管營縣密電到省已飛飭四區黄統帶督隊查拿設法嚴防 
　　臨海知事汪瑩電呈拿獲謀亂黨人葉以湘一名供證確鑿應請盡法懲辦已電復照准槍斃出力軍警並許酌給賞銀 
　　定海西鄉鹽民因聞鹽觔加價聚衆持械閧署騷擾軍民兩長已飭營會縣飛速彈壓解散 
　　武康知事汪曾保奉飭調查德奥僑民造報含混貽誤要公業奉調省已另委陳伯騶接替 
　　前諸曁專審員梁伯藩被酈錦昌賄串陳望生曹汶朋揑電誣控省長發交鄞縣地方廳審辦昨詳覆到省業將陳曹訊實擬處徒刑惟酈尚在逃已飭趕緝歸案訊辦 
　　高檢廳首席檢察官左賦才另有他就辭職照准遺缺已委左益民（湖南人）充任 
　　高檢廳陶廳長昨委候補知事周國銓陳鍾嶽陳精圃等十一人分赴各屬考察管獄員成績限日呈覆甄别優劣 
　　財政部新委印花稅分處會辦沈銘昨已來杭就職視事 
　　松陽統捐局已由財政廳詳准省長裁併麗水局辦理局員吳邁調充餘東關統捐局長未到差以前委郭春芳代理 
地方通信 
[松江]  
　　官產所附征經費松金青官產事務所昨奉官產處長兼沙田局長訓令略謂本處經費不敷擬於屯田沙田灘蕩官荒售賣時一概帶征經費五釐以資挹注業已呈奉財政部核准照行爲此令仰於文到日即行遵辦等因故即會縣布告實行征收矣 
　　修志人員一覽表松江續修舊華婁志一事已迭詳本報其綦修人員亦經由縣函訂修志局房屋亦已勘定在市公所內融齋精舍爲辦公室唯該局各項人員前雖酌錄一二刋諸報端然尚未詳盡故再探錄其全部職員名單如下董事耿道冲謝葆鈞（現因謝君就職浙垣故其職務由分綦閔瓛兼攝）纂修雷補同朱運新沈惟賢王廷樑分纂錢應選張汝礪雷瑨雷奮張開圻張通張韣吳前楣吳前樞葉理封顧保折閔瓛杜炎鄭權李維翰姜文傅姚錫鈞吳寳横收掌雷瑊文牘黄應昌採訪未定雇員從略　　梟匪南竄消息梟首管大肚子率同大帮匪黨在縣境小崑山與水警第一專署第二分署所屬水警劇戰六小時旋沿北干山一帶東北向嘉定縣唯亭鎭逃竄等情已兩志本報現據水警確訊該匪當時確向唯亭方向逃逸水警第二分署長沈子祥則駕淺水兵輪追躡其後行至中途沈署長變計向支港駛行預備抄出匪前迎擊詎匪亦變計折回仍沿去路南竄水警師船竟與相左迨得報追回相去已遠該匪船南行後意謂可免追剿竟至石湖塘附近收港停泊移時兵輪亦至沈署長初不虞該匪敢於停駐故未注意及此逕越匪船而過該匪船見兵輪去後即出浦向亭林方向竄去現沈署長已奉令將所部編爲剿匪第一支隊故已跟蹤追剿專署長沈葆義所派協剿之駐松巡官徐貴仁自前晚回松後昨夜又率所屬師船前往助剿如該匪仍在亭林附近尚須報知此地陸軍會同痛剿據云此次該匪船帶帮者係管匪部下素稱二老班之李大麻子云本日又得金山縣確信述稱本月二十四號傍晚有前劫嘉善縣屬天凝莊匪首管大肚子部下之頭目莫阿照等各率匪船五六艘約有匪徒七八十人鎗械子彈均極充足似由澱山湖一帶逃竄至松屬亭林西首林家橋鎭停泊合鎭紳民立時驚懼當由該鎭富紳沈友初密遣工人至駐紥亭林之水警巡官夏書棠處報告夏因該處巡船祗有兩艘共計官警不過十二員深慮衆寡不敵故卽飛请張堰警佐徐亞伯派警援助徐警佐得報後即經加緊戒備一面飛飭警備隊排長許傑方宗敬水巡分隊船長唐福生等各率所部星夜前往預備會剿詎該匪等已於是晚九時起椗向奉賢莊家行等處逃竄而去迨張堰水陸警隊到齊時在十時以後故未相遇當由沈友初勞以茶點至二十五日天明均各率隊回防聞徐警佐尚須禀明詹知事親自帶警追剿以絶根株 
[常熟]  
　　古刹重興虞山興福寺創自南齊亦名破山寺經唐常建題詩寺名益顯宋元明清代有名僧卓錫寺門經幢下蹟爛然近年僧衆戒行漸弛山主錢姓力圖整頓乃敦請前迎江寺退隱僧月霞來虞公舉主席月霞即昔年與諦閑在京講經者現駐錫常州天寗寺有常紳屠敬山李經彝諸君及江天高明玉山磬山西園天寗諸長老伴送而來旣入方丈於八月二十日（即舊曆七月初三日）上午陞座是日本邑各寺長老及官紳雲集午刻山主錢姓設上堂齋及普佛兩堂雖大雨如注而觀者擁擠氣象雍容肅穆月霞戒律精嚴梵行高潔到寺即戒諭僧衆茹苦勤修妥定規則不得無事下山又自誓力崇節儉恢復寺產識者僉謂虞山勝地法宇重興非斯人莫屬矣 
[南通]  
　　南通雜聞唐閘實業團張敬孺團長兼兩淮緝私營務處日昨因有要公特赴揚與張子蔚運使接洽警備隊第八營李管帶辭職已委令該營孫逖生挈帶升任業於昨日下午接印視事前農商總長張謇之公子怡祖赴美國遊學大生廠六大公司贈送贐儀二千五百元悉撥入市公團補助公益費用 
[鎭江]  
　　嫌疑犯逮捕日前駐鎭陸軍十九師司令部顧稽查員在火車上查獲携帶軍裝之董時兩姓當經解送縣署核辦已紀前報茲聞昨午趙連長部下憲兵又在車站查出自稱第一混成旅兵士一人帶有過山砲機件六具並無護照當即帶至火星廟憲兵運本部審訊據供實係軍人因瀕行匆促未即請領護照經趙連長再三研鞫仍無異詞仍據情報告司令部昨已有人具函保釋 
[揚州]  
　　定期興修縣志江都縣修志局準於下月組織成立所需職員因經費關係一時不能備設其舉辦手續計分爲三時期（甲）採訪期六個月爲限計設主任一人書記一人有薪採訪員若干人名譽採訪員及義務採訪員若干人（乙）編輯期一年爲限設主任一人編輯員若干人（丙）核校期半年爲限職員同上 
　　冤案已經昭雪淮揚鎭守使馬玉仁令縣訊辦曹國屏偕妾曹周氏謀斃首妻曹陳氏供不承認暫行收押調查現聞周知事已將曹陳氏由滬獲解來揚據供前因鬭氣暫居繅絲廠茲願隨同曹國屏回歸當判具領但曹周氏因被誣控險遭不測要求原告到案辨誣以雪無辜 
　　更委場知事兩淮運使張子蔚現委王大錕爲東河場知事盧元琮爲伍估場知事張概爲丁溪場知事許鳳文爲署理草埝場知事均於今日（二十七）禀辭到任又邵伯六閘提溜局委俞汝楫充任南鹽廳委陳芳鎔接替 
　　鎭守使蒞揚淮揚鎭守使馬玉仁前晉省賀李督接任並禀陳防務事宜業於昨日由寗來揚勾留一日（二十七）乘輪北上 
[杭州]  
　　嚴防黨人入軍署楊督軍以現值戒嚴期間難免無黨人潛入軍署冒名訪友窺探軍情昨特派委安副官長監督號房嗣後對於來署訪友之人務須盤查來歷如有形跡可疑之處即行扣留報候核辦即使正當來賓亦須於辦公期間外方准接見 
　　地方分庭又緩辦浙江各縣地方分庭本有定期設立之議乃以戒嚴以來軍費日增又值我國與德奥宣戰浙爲海疆要區國防經費已奉部核准列入第一級額定三十二萬元一時無從籌畫故昨軍署會議凡不急之務皆從緩辦茲聞齊省長即將司法經費追加預算案暫行取銷一面特令高等審檢兩廳長從緩籌設以裕軍費 
雜評一 
[告國民（二）（一子）]  
　　歐戰以來之三年爲我國內振興工商之時期然而悠悠忽忽三年中毫無成績可言雖曰因嚴守中立之故多所限制不能在世界潮流中自由競爭然苟能以其全力預備於國內則今日一旦宣戰出其所有以應各友邦之需要不待競爭而我國之工商業自有一日千里之勢乃蹉跎又蹉跎至宣戰以後始謀所以振興之方經營發展之機會而不知其機會早已坐失乎人之振興工商業者已獲厚利捆載而歸而我方徐起而開其眼伸其手討論其所以進行之方法嗚呼不已晚耶 
　　雖然佛脚又安可不抱旣不能豫之於平日自不能不急謀於臨時今者農商部旣以是爲倡國人亦宜聚其堅毅之精神出其數倍之能力以急應世界工商界之趨勢若猶不務遠大而孜孜於目前之微利是爭不思堅苦卓絶以博戰爭後最榮譽之勝利而僅於國內一二敵人之没收品爭得失非特無當於振興工商之正軌不且爲各國齒冷耶此又我國人所宜猛省者也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣戰後之海上風雲（十四）]  
　　美艦來滬之歡迎大陸報云美國亞洲艦隊新任司令賴特氏日前抵滬四十二年前曾游上海其時職居海軍少尉賴氏語人謂四十餘年來所見變遷不爲不多然從未見奇異之發展如上海者相别已久今亟欲遍游上海一觀其盛云云昨日午前艦隊司令偕駐滬美總領事拜會盧護軍使薩交涉員午後薩氏赴旗艦白洛克林號回拜盧氏亦定星期二日答拜旅滬美人已籌議宴會及歡迎會等事星期三晚美總領事薩門斯在卡爾登飯店設筵爲司令等洗塵星期四日午後五時至七時美人總會開歡迎會已通告旅滬各美僑届時與會星期五日美人各機關代表在卡爾登備午餐欵待海軍諸員旗艦將留上海約兩星期然後北上巡艦加夫斯敦號刻泊吳淞等候運送艦來滬查有兵七十四人及艦隊所需之供給皆將由運送艦載來俟兵士到後拘留浦中之砲艦巴洛斯號即須佈置開赴重慶餘艦亦須隨後各返原駐地點 
　　華隊公會之失望公共租界黄浦灘德國總會業已奉令發封由華官處置茲聞上海萬國商團華隊公會因該總會房屋現尚空閉未用特函請總商會轉致江蘇交涉公署請將該總會撥充華隊機關薩交涉員以該總會係奉外交部電令封閉如何處置未便擅專華隊公會所請撥作機關一節碍難照辦昨已函復總商會請爲轉致該公會知照矣 
　　旅滬敵僑之人數交涉公署自政府對德奥同時宣戰後曾奉飭令調查旅滬德奥人民分别詳報以資考核薩交涉員當即派員詳細調查除對德絶交後查明德籍僑民一千四百名業已呈報外並查得奥大利與匈加利爲雙立國現　上海者奥人共一百七十二人匈人共十七人惟德人已有陸續返　者尚須詳加檢查以憑呈報 
　　洋文電報之檢查檢查電報一事前由軍署提議由各機關各派一人並由電局派一專員承辦此事業已决定茲聞盧護軍使及電報局長以洋文電報亦須檢查所派人員不暇兼顧昨又彼此面商添委高某檢查洋文電報以專責任 
　　收容處所之屢易南門外圖書公司舊址所設之德奥收容所因附設在內之省立商業學校開課在卽呈請上海縣沈知事另覔石暉港南洋中學校餘屋爲收容所曾經派員前往修葺訂期日內遷移茲又經沈知事查得該校餘屋不敷設置且該校長亦以種種未便函請另覔是以沈君决計暫緩遷移卽日呈請齊省長將收容所改設於日暉港造呢廠內一俟允許卽行派員前往布置 
　　接收德華之利益銀行週報云對德宣戰業已正式發表德華銀行已經部院議决派中行總裁王克敏前往接收並會同英領事辦理一切善後自十四起卽有員弁在該行監視一切查閱賬册等件至天津濟南上海漢口廣東之德華分行亦由該總裁委任各該地之中國銀行經理前往接收並加派洋員津行英人盧克斯滬行意人巴瑟利魯行日人遠山猛雄粤行英人馬綦恩等恊同辦理一面由外交部急電各交涉員知照妥爲接洽英領事方面亦經電致駐津滬粤各領事妥爲照料惟聞該行除不動產外其餘財產均已托付他人保管而我接收該行之利益實屬有限據樂觀派聲稱北京德華總行尚存現欵四五百萬元各分行亦共存數百萬元之譜此次中行接收即可没收該欵合之中法銀行借欵足敷中行兌現之需究竟確否容探續誌 
[洪述祖判决解京]  
　　謀剌前農林總長宋漁父案內之要證洪述祖因不理德商抵欵被控經公共公廨將洪逮案洪即延請律師到廨禀准中西官交保開釋旋被宋君之子宋振吕得悉復將洪扭控到堂迭經王崧生襄讞會同美博副領事預審終結判洪押候會商堂諭宣布在案昨晨九句半鐘仍由滙司捕房捕頭派令中西包探將洪述祖押解公廨請示即由原審中西官王博兩君升座樓上第二刑庭宣布判詞原告代表馬斯德被告代表禮明兩律師均到堂候示當經王博兩君磋商之下會同簽判云此案供證審查已明該被告爲案內確有關係之人察閱證據中各項函電係由北京繕發本公廨歷辦刑事案件其訴訟管轄權向以犯罪行爲地爲斷被告洪述祖仍暫還押捕房候呈請交涉員轉電北京巡警總監迅速備文派警來廨提回訊辦此判堂上判畢據被告代表禮明律師聲稱被告尚有民事案未了應請堂上俟被告民事案訊結後再行核斷中西官詢之原告代表馬斯德律師亦不反對遂諭被告帶回捕房候趕將民事案訊結後再行解京 
[福音堂牧師被疑續紀]  
　　虹口全備福音堂牧師陳寳山日前手持書籍赴江灣同敎某姓家送殮在途被吳淞司令部偵探見其行迹可疑拘解司令部指爲運動軍隊解往護軍使署押候研訊嗣經同伴報告監理會函致美領事轉函華官詰詢等情已紀前報茲悉盧護軍使自接薩交涉員轉到美總領事薩門司來函後當卽飭令軍法課檢查原卷確有其人提訊供詞並無嫌疑之點是以於昨日函咨薩交涉員轉函美總領事准將陳寳山解送領署認明省釋 
[緝私營捕獲梟首]  
　　江浙鹽捕緝私左營第一隊隊官張良臣前日督帶倉長李鳳春張海青等在浦東一帶轄境查緝私鹽行至北蔡鎭以東陳市關橋港內見有匪船十餘隻梟匪多名當指揮兵丁上前兜拿各匪四散逃逸當場拿獲匪首張茂堂一名匪船一隻並抄獲九響快鎗六枝後膛快鎗三枝子彈五十餘排單刀二把並盜贓金銀飾物四包昨已將人贓一併解由該管左營轉解上海地方檢察廳訊明懲辦 
[梟匪自尋死路]  
　　梟匪安徽人趙子明犯案纍纍前在小崑山被水警第一專署捕拿時開鎗拒捕傷斃水警巡官等數名趙即逃至滬上匿居法租界三洋涇橋某鐘表店樓上茲被第二廳偵緝隊隊長楊子良訪悉帶同隊士袁德華來滬投報法捕房派探同往將趙緝獲由捕房解请公廨訊問後飭該隊長帶回迨行經法租界至某飯館果腹該犯乘人不備將手上金戒一枚潛行吞服旋見其神色有異急卽詢問題頗支吾遂帶往南市登舟送至上海醫院經醫生驗得吞食金戒當將藥水灌服後卽帶回隊中不料旣出醫院該犯即飛步奔逃至浦濱躍入浦江逃命詎已攢入該處船底經該隊多人設法挽救竟無蹤跡直至下午四時始將屍身撈獲舁至三泰碼頭附近木排上報請一分駐所由張警佐飭傳二十三舖地甲投報上海地方檢察廳請爲相騐林廳長得報後因爲時已晚擬定今晨派委檢察官蒞驗 
[飭查僞術行騙之虛實]  
　　滬海道尹奉省長訓令云案據上海霞飛路鼎慶里實業傳習所主任吳惠溥函稱發明人造棉花請飭行派員學習文據各省旅滬公民姚琪光等函控發明人造棉花吳惠溥函授僞術來滬被騙金盡難歸請追繳各等情據此查稻草造棉本係發明實業如果吳惠溥假騙僞術廣歛金錢此等行爲實屬可惡合行令仰該道尹飭縣查明果有騙欵情事即咨請會審公廨將該所立即封閉並將吳惠溥嚴行看管追繳騙欵呈報核奪此令 
[蠻牛東奔西突]  
　　昨日虹口發生一種騷亂有水牛一頭大約因不耐日力之故忽於傍午由車站左近衝入虹口東西奔突環虹口全境而行約歷一小時之久人力車及小車翻覆者甚多行人頓起恐慌並有受傷者此牛最初發見於北河南路之盡端有人力車兩輛爲之推翻並有一人爲之撞倒牛遂向南進行由北四川路轉入崑山路有一中國女子被其撞倒并且受傷至此乃破崑山路公園之短攔而入時園內歐人及日本人之童子甚多見之大起驚慌幸此牛忽與樹觸因之折其一角園中童子未傷一人繼又撞及園內第二樹遂沿乍浦路向北行途中擁翻人力車數輛嗣後幸於吳淞路及靶子路轉角救火會附近被印捕兩人及一華捕捕獲帶入虹口巡捕房此時牛已受傷旋即送往斐倫路之查騐室途中又復逃走然經十分困難之後終被擒獲下午乃殺斃之聞當牛逃走之時被傷者甚多幸傷勢均不甚重人力車之推翻者約七八乘而北四川路及靶子路間之電車暫時爲之停頓 
[呈控獄官之惝恍迷離]  
　　前有自稱公民江左等多人遞呈司法部控上海地檢廳監獄長種種違法尅扣囚糧當奉部令上海林檢察長查明詳報卽經林廳長查得該公民江左家住上海北門內九畝地附近因飭法警按址前往傳喚來廳訊問嗣由該法警查得江左昔在該獄中充當書記因事斥革故挾嫌揑詞化名呈部誣控且九畝地一帶並無江左其人當卽據情禀復由林君出示曉諭着江左於一星期內來廳候質詎逾限已久仍未投到遂轉復司法部仍命嚴查現經林君訪悉本廳第一看守所書記江曉峯即江左之化名因於前日將江傳案研訊良久始知江左另有其人遂着回所供職候查傳江左到案再核 
[道尹知事遷調之風說]  
　　昨得某署傳出消息謂滬海道尹王廷賡氏不日他調所遣滬海道尹一缺有以上海縣知事沈寳昌升署之說蘇省一般候補知事得此消息即紛紛逐鹿聞熱度最高者爲貴州人魯某因彼向在蘇省當差得保候補知事且新近與滬商張榮華之女公子結婚於滬城也是園中其在申地熟悉之人亦復不少故盼望甚切姑誌之以觀其後 
[繼任海關監督消息]  
　　江海關施監督病故出缺其繼任人員外間傳說不一現得官場消息該關監督一缺政府擬以特派駐滬調查海關貨價事宜之廖廉能氏就近接任廖氏宇劭閏歷任雲南國稅廳長多倫稅務監督於關稅利弊素所講求自奉派駐滬調查貨價與南北商會亦頗融洽當施氏未出缺之先曾向財政部薦以自代今適施監督出缺以之繼任亦意中事也 
　　又一訪函云江海關施監督病故出缺外間有丁某姚某廖某繼任消息茲松滬盧護軍使以本署秘書長國務院記名道尹關督杜純熟悉外交且於稅務富有經驗昨特拍電中央保充斯職云 
[高小校長聯合會開會未成]  
　　滬海道屬高等小學校校長聯合會定期本月二十七八兩日假也是園開會由王道尹令行上海縣令委第一女子高等小學校校長曾鈞爲主席已誌前報前日爲開會之第一天各縣校長蒞會者僅上寶南川松崇海數縣人數未滿二十人未能開會故由主席曾公冶改爲茶話會於一時開會各校長將該縣高小學校近來情形報告一過卽行散會並未提議事件擬俟各縣一律到齊再行訂期開會 
[發現輕薄糢糊之新銅幣]  
　　英美電車公司因所收車資近有異樣銅元發現質薄糢糊與市上流行之銅元約輕五分之一殊爲可異特檢同新舊銅元函詢交涉公署請爲查明示復交涉公署接函後以此項銅元是否爲廠鑄發行抑係出於私鑄已將檢送之新銅元轉函南京造幣廠請速查示以便轉復矣 
[集議沙田問題續誌]  
　　南滙奉賢金山松江等處官紳因沙田繳課事宜於前日假縣商會集議辦法已誌昨報茲將南滙縣團區市鄉聯合會議决辦法採錄於左（一）運副署邀議准墾費或改料民賦問題議决灶地實係民業不應再繳准墾費尤不應改科民賦（一）照册費問題議决　發號單時繳五分給田單時繳五分呈報沙田局照收（一）灶地沙田補價問題議决久已承糧給單管業在案不應補價（一）報告欽公塘縣委查明呈復確係民業議决塘應保存地係民業倘須照額徵賦則宜遵繳 
[魚雷艇調閩駐防]  
　　現泊南黄浦之宿字湖隼兩魚雷艇昨奉海軍部電令着速開往福州駐防故即裝足煤斤配齊子彈定於二十九號出口赴閩業已報明護軍使署查照矣 
[鎗管一律除帽]  
　　淞滬警廳長徐輔洲查得站崗各巡士所携之槍每在鎗管頭上罩以管帽雖爲預防浸入潮氣然值此戒嚴時際設有意外急欲開鎗則諸多不便所有槍頭上之塞帽自應速爲除去業於前日會議時面飭各區警察正佐巡官各員傳諭各巡士一體遵照矣 
[勤業學校校定期開課]  
　　法租界南陽橋鼎祥里勤業女子師範學校係由朱劍霞女士創辦前年已畢業一次現因求學者紛至沓來原有校舍不敷應用暑假後已遷至請近之南褚家橋華成路紫薇里十一號添招新生定期九月一日開課課目分爲四科（一）藝術專修科（二）文學專修科（三）高等小學科（四）國民小學科（即初等小學）除各科仍照原有課程略加修改外內藝術專修科分甲乙兩班甲班程度須高等小學畢業授以高等工藝兩年畢業乙班專收幼時失學之女子授以簡易花邊數種免收學費 
[上海公共體育場统計之一斑]  
　　上海公共體育場自本年四月開辦起至七月暑假止先後入該場體育會者計九百十七人今將該場四個月統計列左 
（體育會會員職業調查表） 
會員之身分人數百分比 
已就職業者一八四二○ 
學生七二五七九 
職業未詳者八一 
（體育會會員年齡比較表） 
會員之年歲人數百分比 
十三至十六四一五四五 
十七至二十三二九三六 
二十一以上一七三一九 
　　按公共體育爲社會敎育之一種覘其發展之階級足以騐人民程度之一斑據右表所列體育會會員已就職業者居百分之二十而學生居百分之七十九可見普通社會尚未十分注意而公共體育尚在萌茅時代也又青年道德以十七歲至二十歲爲重要時期右表居百分之三十六差堪欣幸寄語一般青年與其耗費光陰徵逐於酒食酧　之場何如及時鍜鍊身體吸新空氣研衛生術乎吾將拭目以觀其後 
[私立培德學校禀准立案]  
　　上海縣公署昨日訓令第一區學務委員賈豐芸文云案查私立培德學校校長盧頌虔呈送章程表册請予立案前來當以該校地點是否在本縣境內所授課程是否悉照部章令該委員查復核奪旋據該委員呈覆到署除指令准予立案外並將送到表册備文呈請滬海道道尹備考在案茲奉道尹指令第七百九十七號內開呈表均悉應准立案仰即轉行知照此令等因奉此合行令仰該委員即便轉知此令 
[民業銀行已設籌辦處]  
　　陳其昌陳定夷王漢臣等於舊年集合同志聯絡僑商發起民業銀行規定貲本一千萬元繕具詳細章程呈部立案前奉部批飭令修改即遵批修改呈請上海縣轉呈道署省署轉咨財部核辦在案今縣署已奉到道轉部咨復開查該項章程大致業據該發起人遵批修改惟該行兼營儲蓄須立特别會計及創辦股餘利太優籌辦處規模過大等條均係未能盡合之處相應咨請貴省長令行道縣轉飭修改再行呈請咨部立案可也云云聞該行發起人昨又奉到縣署訓令修改再行呈請咨部立案現該行已設籌辦處於芝罘路積極進行一俟籌辦手續完竣即須開始招股云 
[棉花貨多價賤]  
　　蘇松太各屬之新棉花雖未收刈據四鄉農人述及頗爲暢旺爲數年所無故市價每擔已跌銀十二兩之譜昨日售開本花五百包（見新交貨）價三十兩姚花陳貨亦售出二百包價二十九兩五錢又新洲特别花衣百餘包價三十一兩目下南北市各花行均興高彩烈預備開秤尚有新開之怡和德大寳通等花行十餘人亦已佈置完備日內亦須開幕 
 
 

Page 11

 
 
[內地自來水之改良]  
　　南市內地自來水公司自改歸商辦以來因城廂各處原設水管均極狹小不能多容水量非設法擴充難期便利惟當此生鐵市價騰貴之際添埋大管需費甚鉅而民食消防所關又不得不擇要敷設現已將清心書院至大南門一路及喬家浜一段先埋巨管其縣署舊址之新闢馬路現亦從事工作云 
[中華翕濟會開會記]  
　　中華翕濟會以研究商業提倡敎育爲宗旨不涉政治不談宗敎成立三載頗爲商學界所稱道會員已逹五六百人其附設之翕濟兩等學校學生亦衆嗣因原處房屋不敷展布遷至南泥城橋西首大沽路一號洋房學校仍附設其中前日午後一時開夏季大會會員到者三百餘人首由職員沈峯泉報告遷移會所情形次會長王子莊提議謂本會旣無經常費又乏基金三年以來辛苦經費會務得以漸臻發逹者實賴前會長賈凌雲君之熱心調度現當益事推廣經費愈形支絀在學校一方面有謝强公君樂盡義務獨力主持會中一切籌畫深慶得人今擬舉賈凌雲君爲本會理事長並請宋子霞胡威臣二君襄理俾會務更臻進步衆皆拍掌贊成旋又議及籌募經費徵求會員等事始行散會時已鐘鳴四下矣 
[皮鞋公司總支店次第開幕]  
　　中華皮鞋公司創辦情形已誌前報茲聞該公司南京路總店及北四川路支店均已組織就緒日前支店已先行開幕一時購者紛至疊來大有應接不暇之勢其總店亦定於下月一號（陰曆七月十五日）開始營業云 
[日商廣收麩皮]  
　　麩皮爲喂養牲畜之料常年銷場向以夏季爲最旺價格亦以此時爲最貴本届自端節到今江浙等客帮購入者爲數甚微絶無大批交易故價反跌近聞日本商人在長江一帶向各廠收入爲數甚巨聞日商共欲購辦三十萬包以爲接濟協約國軍糈馬料之用惟在長江購辦祗有五萬包尚擬來滬採辦本埠一般掮客得此消息已在市上預先收買以待善價故昨日開盤已增五分 
[濫扦貨樣之取締]  
　　滬寗鐵路麥站出貨一事爭執良久業由車務處調停於本月二十五日已由運輸公會與米業仁穀志成兩公所各派代表和平解决正擬修改規章以垂久遠茲運輸公會接到客商老沙遜等來函謂頃聞貴會已派代表與仁穀志成兩公所代將車站事雙方和平解决客商聞之同深欣慰惟托樣一事仍照舊章客貨受虧實非淺鮮茲特具函來前務祈貴會於扦樣一事另籌妥善方法一洗從前積習而杜濫發樣單冒扦貨樣等弊能使客貨不受額外損失來貨庶可踴躍俾收利益均沾之效倘使仍如前章漫無限制每貨一車竟有扦樣至數十次之多其中虛實不加查察置客貨血本於不顧行見商旅裹足彼此將隱受其害此中情形諒久在洞鑒之中當如何設法取締之處請貴會速籌善法改訂新章實爲公便云云現該公會已開會集議以麥站扦樣往往不遵定章月前竟有僞用樣單冒扦貨樣等事今旣接客商來函自應設法取締當經公衆議定此後麥站樣單須由各貨主先行蓋章或簽字後方可照扦業已據情函致仁穀志成兩公所妥籌辦法俟該兩公所答復後即擬定入規章以免客貨受損云 
[瑞陽丸開始往漢]  
　　日本郵船會社瑞陽丸訂於今晚初次開往漢口聞該輪買辦朱藻春君於長江航務素所熟悉其營業之發逹當可操劵也 
[管轄司法事務之移轉]  
　　滬海道屬南滙海門兩縣司法事務初審範圍向歸江寗地方廳管轄現江蘇高等廳以江寗路途較遠遇事頗有不便因特呈請司法部改歸上海地方審檢廳管轄以資便利已奉司法部核准昨日分行道尹公署轉行廳縣一體知照矣 
[催繳登錄牙照稅]  
　　上海縣公署因奉省令催解經徵登錄各稅並所有各商號舊存之牙帖應行照章繳稅倒換新頒稅證方能有效迭經分别令行在案現已逾限多日仍有延不納稅倒換新證者自應迅速催徵未便再任延緩云云沈知事以迭次嚴催仍多觀望因特函請南商會請爲勸導各商迅行遵辦 
[檢察廳長訓斥看守所長]  
　　上海地方廳第一看守所所丁龔子才向烟犯楊義春索詐銀洋後由該烟犯至廳前大呼看守所黑暗當被林廳長察悉親自升座質訊明確將所丁龔子才當庭交與所長楊桂亭帶回釘鐐禁押聽候起訴已誌前報茲又由林廳長訓令該所長云照得看守所爲收容未决犯之場所被告人出入關係重要設有不愼貽害匪淺該所長蒞任之始本檢察長卽諄諄告誡對於所丁人等務當注意不可稍事需索以全所規當時該所長堅稱此次所用丁役均屬奉公守法决不致有意外舉動等語是該所長自問心尚堅白不料竟有吞没烟犯楊義春欵項情事不數日演成此種惡劇豈非該所長不以自欺而反欺本檢察長言之痛恨若該所長稍知自愛何致損壞本廳所名譽合行訓令該所長遵照嗣後人犯收所如有欵項物件存寄者收證上須逐一註明不可收多發少任意需索自令之後如敢再蹈前轍定干未便 
[珠寳店主拾遺不昧]  
　　邑廟後圍益昌珠號係浦福祥籌資創設營業尚稱發逹日前有漢臯劉姓往該號購買珠翠等件二百餘元去後忽見櫃下遺有小皮夾一只當由浦拾起檢視內藏滙票二紙鑛石三枚估計價在萬金以上並有劉姓名片數紙載明寓址始悉係劉姓之物浦即親送劉寓原璧歸趙云 
[印書作失愼]  
　　昨晨一時許美租界海寗路一千一百六十號門牌某印書作內忽然火起當經救火會西人各驅皮帶車到場澆熄計燬房屋一間事後滙四捕房捕頭以該書作保有火險恐有别情卽飭包探詳查起火情形復候核奪 
[幸未燎原]  
　　前晚十時三刻法租界西新橋街一百四十號門牌胡阿三家樓上所掛之洋油燈忽然墮下登時着火幸經隣人及崗捕瞥見帮同救熄昨晨捕房飭傳事主詰問着罰洋一元以儆又法大馬路二十號門牌信昌洋酒店之廚房設在樓上昨日下午三點半時不知如何遺火於炭簍中內有木花登時燃着幸經一百七十三號巡街華捕瞥見報告救火會由洋龍到場撲滅幸未成灾事後由包探任坤湯陸海林前往將該店主傳入捕房聽候核示 
[趁輪船失足溺斃]  
　　前晚九時半有三十餘歲身穿白夏布長衫之某甲至太古碼頭趁搭奉天輪船詎不經心跌入浦內卽經舢板遍撈無獲至十二時餘始將屍身覔着昨晨由該屍親屬投報捕房願自收殮請免相驗捕頭准之 
[袁海觀兒子闖禍]  
　　庽居泥城外斜橋路十六號洋房內已故前清兩廣總督曾任蘇松太兵備道袁海觀之第五子袁伯禎於八月二十三號傍晚自駕四百六十一號汽車因司機不愼在滬西意定盤路將李裕朝家十二歲女兒蓮蓮撞倒碾傷由捕查見將女車送醫院醫治無效已於前日身死業經公共公廨關廨員會同義副領事羅君驗明諭令尸父棺殮因袁傳訊不到奉飭改提在案昨由靜安寺捕房派探王梅生與西探煞辣文將袁逮案請究卽據該探等上堂訴明前情訊之袁延高易帮辦律師到堂辯稱前次奉傳到堂已經不及並非抗違要求准被告交保候訊等語經王崧生襄讞與美博副領事會商之下以此案係由關讞員會同義羅副領事騐訊遂判袁伯禎仍交中西包探帶回捕房候解請原審中西官訊核 
[追還被人拐賣之女子]  
　　高郵人胡林祥至法公堂控稱胞妹胡三子年十五歲已經許配與人尚未成婚向在常州某姓家帮傭被俞友畏拐來上海售在鄭家木橋堍張陳氏花烟間爲娼幸被親戚聞悉通知民人來申報經捕房飭探將俞友畏王阿金等一併拘獲求請究訊胡三子供稱在常州被俞拐帶來申先在小客棧內住宿三天後俞偕同阿金將女子領至花烟間售賣是實訊之俞友畏供認誘拐不諱王阿金供民人向居上海俞領胡三子前來言係胞妹因虧欠房飯資無奈將妹出售託民人領至張陳氏處售洋一百四十元洋尚未取是實張陳氏供胡三子由王領來欲抵洋一百四十元後向三子盤問始知來歷不明三子雖暫住婦人處尚未成交紙被王借去洋二元是實聶讞員判俞押四月王押三月陳氏罰洋二十元胡三子交伊兄領去 
[串同拐賣女子]  
　　北山西路泰安里一百三十六號門牌住户徐雲伯前日至滙四捕房指控福州路二百八十一號門牌外科醫生常州人馬鴻源與王錫莊串同大慶里龜奴沈全福誘拐伊之十二歲女孩阿三賣與某妓院內學習戲曲希圖爲娼等情昨晨由探施金生將被告三人與徐女一併拘解公共公廨經俞襄讞會同美柯副領事向馬等略訊一過判徐女先交其父領回馬等押候補提人證到案併究 
[拐犯患病而死]  
　　拐匪田長發前經地方審檢廳訊明判决監禁五年嗣因在獄患病發交新普育堂醫治無效延至昨晨斃命堂中以電話報告到廳卽委宗檢察官沈檢驗員蒞堂驗明委係病斃因無家屬判由善堂給棺收殮 
[婦人與拐案之關係]  
　　住居美租界北山西路二百二十三號門牌之揚州婦人高奶奶爲新閘重慶路三百零二號門牌魏紀華家被拐十三歲女子魏大龍案內之主要人昨由滙四捕房包探金福壽與九十八號西探將高奶奶緝獲拘入捕房轉送公廨管押候訊 
[迷路男孩待認]  
　　男孩顧才定赤膊無鞋祇穿黑洋布破單袴一條在法馬路迷途啼哭爲捕查見帶入捕房昨送法公堂請示據稱年十一歲訊其父母籍貫住址均不能對判送善堂留養候家屬認領 
[冒騙建醮捐款]  
　　每届中元節前後有種好事之徒手持黄紙捐簿向商家居户書寫捐欵公建孟蘭盆會其捐欵或一元或二元至少亦有二三角不等茲有陸長生王全全紏合楊坤生唐阿梅等自稱白作帮（卽豆腐店）領袖連日在城內外騙書捐欵所得約有數十元茲爲該同業司月顧桂生顧正生喬桂芳等訪悉分投找尋昨午在薛家浜電車上遇見遂即鳴警將陸王楊唐四人並捐簿解送一區一分駐所轉送地方廳預審一過判令分别收押候查再核顧桂生等各原告諭令退去 
[小車撞倒小孩]  
　　前日上午十一時半法新租界白爾部路有孩童李秀子與隣孩游戲突被松盛米店之送米小車撞倒跌傷腿骨經捕瞥見報告捕房飭將該孩車送廣慈醫院醫治並着車夫認償醫費 
[强盜累及妻子]  
　　淞滬警察廳偵緝隊士宋鳳鳴於前晚十時偵知有搶刦南滙縣境某姓家贓物之盜犯葛大匿跡南市平安街地方因卽會同該管一分駐所張警佐帶領長警前往捕拿僅獲葛妻宋氏一口飭卽帶回警廳候送司法科預審 
[工人墜地受傷]  
　　華商電車公司近在南半城（自小南門至西門一帶）推放路線舖設鋼軌開工以來工程已將及半現正裝接電線以便通車昨晨九時有工匠順祥阿榮二人由電燈公司派來帮工在小南門外接線時偶爾失足從高跌下以致傷及腿際及內部等處神志昏迷當場由工頭李金福設法救甦後卽送至新普育堂醫治聞傷無大碍不致有性命之虞云 
[車主索還損失]  
　　車主倪子虹至法公堂控稱前有沈寶紅前來租去黄包車一輛爲時未久人卽不見車亦無踪今始尋見向之索車一味支吾綜計車價及捐照並被欠車租共洋一百五十元請求訊追沈稱民人租下後將車停在途畔被人竊去實非民人私自售賣現在無力措賠求宥判交一百五十元人洋並保限令如數繳還 
[減讓私售紅土之罰欵]  
　　同裕興烟膏店主陳雲卿前因售賣紅土被探查見往拘逃逸迨後仍被拘獲解送法公堂判罰洋一千元業已繳過五百元尚少一半交保限繳在案今已届限又經傳訊陳稱實情無力措置况又患病求恩寛免中西官姑念患病屬實格外從寛着交原保限陽曆年終減繳洋二百元 
[携帶烟土之科罰]  
　　吳渭軒身懷烟土三四十兩行至小東門被匪索詐吳即將烟土寄於怡樂里向不相識之張友生家張恐被累喚警到來將吳連同烟土解送地方廳訊供之下判張無干開釋吳押候起訴核辦在案前日經推檢各官開庭辯論吳當庭併認購土以備自行吃食問官會商之下判罰洋四百元烟土没收 
[花邊供過於求]  
　　本埠花邊一業其初由浦東發起公司林立出貨日多現在無錫等處亦有此項花邊來滬銷售頗有供過於求之勢且航路阻滯出口極少故浦東各公司運滬之貨頗難脫售現已減少女工縮小範圍以待時機洋線之價亦隨之跌落矣 
[磅秤輕重不符]  
　　泥城外王家厙四號洋房西人開末倫控有恒路永昌煤炭號經理嚴子舟姚文遠用斤量不足以磅秤暗佔煤斤一百六十五磅由捕將被告兩人傳至公共公廨經中西官訊諭各交二百元人洋並保在案昨晨由廨復訊據新閘捕房副捕頭上堂證明查得被告所有磅秤輕重似不相符等語訊之被告兩人延律師到堂代爲辯護中西官判嚴姚兩人各罰洋四十元充公以儆 
[不認毆打西人]  
　　靜安寺路萬國洗染公司夥饒惠生因被西人卜姆來指控無故行兇毆辱昨由捕房將饒拘解公共公廨經中西官訊供不認且原告臨訊不到遂判將案註銷被告開釋 
[叔姪之爭端]  
　　住居虬江橋之江陰人鄧錩金前日扭其姪鄭元起至五區一分所控被揑傷腎囊等情當解司法科經段科員提案質訊據元起供前因叔有要需借去洋百數十元迭次向討圖賴不還昨日又因索欠致起衝突並無行兇情事判移送地檢廳核辦 
[請究糾衆要挾之女工]  
　　閘北長安路瑞豐絲廠前日送女工林孫氏至四區警署控稱該女工今日糾約衆女工停止工作希圖要挾請爲懲戒姚署長准予收押候訊 
[鄉民乘車被拘]  
　　浙省鄉人毛三畢昨乘嘉興火車來滬帶有衣包多件於下車時爲駐紥南站之憲兵盤詰毛三畢不能將包內衣服報明且甚張慌遂被帶至第一連經吳連長訊據毛三畢稱係浙省衢州人向在嘉興黄板橋地方耕田茲欲回籍於前日在斗門地方乘航船至嘉興搭乘火車來滬所帶衣包四個均係友所託帶往衢州販賣因此不能記憶件數旋將發票檢呈查係濮院地方所購價目件數相符當卽發還並由吳連長飭兵代雇車輛送往十六舖假宿客棧以免被匪攔刦 
[匪徒串黨攫洋]  
　　匪徒邱阿四前日在元芳路東桂芳弄內串黨攫取土販王小寶土價洋二百元圖逃被捕追獲拘押捕房昨解公共公廨請究原告偕證陳慶華上堂證明被告串黨攫洋情形並延律師到堂辯護訊之邱阿四供稱原告乃係土販昨日午後見其携有烟膏烟土一包同至東桂芳弄內即被誣指串黨攫洋求鑒中西官以邱係過犯判押西牢九月期滿永遠逐出租界 
[洋行失竊珍寶]  
　　仁記路之公裕洋行前星期六日爲宵小混入至夜竊去寶石等物共值洋二千元已報捕房查緝矣 
[划船載運賊贓]  
　　三區崗警朱寶榮昨在浦東陸家渡口查獲形跡可疑之划船一隻內載白糖二十餘斤當將該划船夫王關龍並白糖併帶至署經解警正訊據王供稱此項白糖係碼頭小工小顧大在太古華通棧竊來囑令載至該處等語解警正判令罰洋五元糖給該棧具領 
[竊取日人鈔票]  
　　北四川路麥拿里一號門牌日本人德永五郎指控西崽龔江甫竊取鈔票洋七十元藏於枕畔由探將龔拘獲搜出原贓昨解公共公廨經中西官訊供不諱判龔押西牢半年贓交原告領回 
[鐵店學徒串通行竊]  
　　北山西路周金東鐵店學徒陳阿根因與顧阿正陸續竊取舊鐵五擔消贓於閘北王益興鐵店主張阿炳得洋分用被控捕房由探將陳顧張三被告一併拘解公共公廨訊供收押在案昨晨由廨覆訊原告投訴被竊情形請究訊之被告三人供詞支吾中西官以陳阿根年歲尚幼姑寛判押改良所半年顧押西牢兩月張阿炳候函送閘北警察廳發落 
[包探拘獲人贓]  
　　甬人陳阿甬昨日潛至西華德路七十一號門牌王根堂家竊取衣服圖逃被探陳金揚查見將人贓拘入捕房押候解廨訊究 
[滬海道公署批示三則]  
　　袁慶遠呈爲所判非爭縱奸叢禍請求直接解决以弭巨患而維治安由呈悉查此案前經委員李定榮會同崇明縣知事邀集該河附近各鄉紳董曁該民等公同勘明議决於本年秋收後先將施翹河開濬以資宣洩如以後仍未通暢再行公同商議等情呈經本道尹轉呈省長令准行縣照辦在案茲據稱開　施翹河與南圩人民主要爭點並無關涉殊屬悞會蓋唐維冲等所開南圩之壩原爲北圩洩水起見施翹河開滹以後則北圩之水旣得宣洩之所彼時再堵南圩之壩自無爭執之虞是開濬施翹河卽主要爭點之根本解决不過事在秋後耳該民等旣在場公同勘明何尚未之知耶仰即遵照原議靜待秋後辦理母再多漬此批 
　　太倉縣公民盛國治呈爲學委舞弊校長受誣請吊卷糾正以昭公道由來呈係屬片面之詞究竟如何實情候訓令太倉縣知事錄案呈復再行核辦此批 
　　平湖縣客民瞿士良呈爲措贖活契田畝南滙縣延不訊理依法上訴由呈悉此案旣經地方審判廳飭赴南滙縣起訴該縣因何延不訊理殊難索解究竟如何情形候令新任南滙縣知事調查明確從速集訊核判具報此批 
[工巡捐局批示二則]  
　　商人瞿少山禀請撥辦蘇州河船捐由據禀已悉仰候届期布告照章來局投標可也 
　　源泰押店陳微猷呈請改裝門面由禀悉所請改裝門面未便照准仰卽遵照 
[誌謝]  
　　麥家圈交通路一百三十號門牌中華書畫社徵集古今名人眞蹟甚多茲於舊曆七月十二日起開展覽會二星期內分參觀廉價二部以供同好昨承以優待劵數紙見貽書此誌謝 
來函 
[恒大等米行來函]  
　　逕啓者昨閱貴報載黄晋賢孫蒙泉顧松泉等控恒大等四家米店主曹浩堂不付米欵洋一千三百餘元一案想因貴訪事筆誤其事實因慶豐米店主曹浩堂積欠恒大萬隆德盛公義盛四家米行米洋一千三百餘元因遣經手人黄晋賢孫蒙泉顧松泉遞呈控追今忽誤載務乞貴報更正以符事實而全名譽爲荷恒大萬隆義盛德盛公同啓 
[松奉金南川五縣紳士來函]  
　　謹啓者報載集議沙田繳課辦法一則語多失實查松奉金南川五縣所屬場田久不產鹽向歸民問耕種並准互相買賣納稅完糧執串安業已有數百年之久民國又經驗契是人民所有權早經確定毫無疑義此次官產處藉口灶户字樣忽將是項民田攔入官產範圍責令每畝繳納准墾費銀五角又手數料一角人民大爲詫異五縣士民迭次聯名禀陳大部請將是項名目不正之准墾費概予豁除以免擾累緣奉曾處長會同蘇財政廳松運副使飭縣函邀五縣紳民來滬會議辦法爰於二十七日假座南市商會開會是日所議者爲請免准墾費之問題至會議情形在民業方面情願略加手數料而於名目不正之准墾費絶對不願承認更無隻字涉沙課又每畝應徵若干云云也貴報所載係訪員傳聞之誤事關五縣公益合亟函請更正以昭核實無任公感 
松奉金南川五縣紳士公啓 
雜評二 
[洪述祖判决解京（步陶）]  
　　宋案要人生存者惟一洪述祖今以公堂迭次預審之結果已判令解京訊辦此殆宋案之一小段落矣洪之律師雖尚以其他民事案件爲請緩期然此案旣判决當無若何意外之變動不過時日之問題耳或曰北京空氣素爲官場份子所充塞洪爲老官僚當道舊雨諒不乏人安知到京後不由洪運動手腕以含糊了事也然而今次洪之被獲乃以他案且臨時已將被逃乃以宋子之敏捷終得免於漏網可見宋案內容天心必不忍其久於埋没而報施因果之說亦非盡屬無因矣今旣由公堂審明一切關係移京後自難無端忽翻全案况又有原告代表律師之從旁督促耶但鑒於應桂馨在津之已事異日北上時之火車中或不能不稍加留意耳嗚呼宋案眞情歸穴在此一幕吾人且拭目以觀厥究竟焉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[鑽氏學派序] [  四明逸客]  
　　超世界各科學之上而獲唯一無二之價值者惟鑽氏學派爲然鑽氏之學說雖更僕未能畢其辭然大要以百計營求無孔不入不顧廉恥必逹目的爲宗旨託始於北魏之古弼弼頭尖如筆魏主喜則呼爲筆頭公怒則駡爲尖頭奴當時雖頗以不潔聞然遇事亦侃侃能力爭後以非罪死門徒稍稍將散去大弟子鑽魁奮然曰具此好頭顱猶時假正直以取名此吾師之所以敗也夫青出於藍可勝於藍道在神似不貴形似吾融會而變通之不使鑽之學自吾而失墜於是竭智悉慮窮形盡相朝夕孜孜惟鑽是務鑽之術果日工鑽之徒亦日盛鑽之形狀至無奇不有試舉其著者齊和士開封王爵有勢力一士人思干以鑽術謁見時值其患傷寒甚劇醫謂非黄龍湯（即糞湯）勿能愈藥雖進士開有難色士人曰易服也請先嘗一舉而盡之士開感其意勉服疾果愈遂重用士人唐之季以張全義爲最工朱全忠暴虐無人理功臣多不得其死全義知其最漁色悉出妻妾女媳以鑽之全忠果寵愛終身宋韓　胄柄政一班屈膝參政由竇尚書於鑽學雖不無所得終讓踡伏竹籬口作犬吠之趙師睪爲巨擘有明嚴世蕃魏忠賢用事操鑽術者又以拜假父稱乾兒建生祠爲新利器清之季鑽之具已備鑽之術將窮一班新人物乃利用外洋新鑽法曰運動曰崇拜曰驩迎鑽之新名詞也曰志士曰偉人曰維新曰共和曰利國福民皆鎭之新品類與新作用也果以改良而皆得志於一時其僅恃鎭之舊形式而稍沾鎭之餘潤者則惟元緒公一派方山子曰昔史彌遠爲相時朝士之躁進者無不出其門有優伶欲悟主乃作顏淵喟然而歎狀一優問何歎曰吾歎夫子之道鑽之彌堅耳此優曰汝誤矣當今之世鑽彌堅何益總要鑽彌遠乃有效然則鑽亦安可以不擇人哉（三） 
家庭常識 
　　刀傷以鬼蠟燭敷其上血即立止陳者愈妙（按鬼蠟燭亦稱閉口封出於杭州係一種草本如蘆葦者色褐其穗頗似蠟燭乞兒恒采售於市價極廉[  陳昌巽]  
　　頭垢人被蜈蚣咬後即將自已或他人頭垢搔下塗於患處其痛立止余曾試驗有效誠簡便之良方也 
　　氈帽凡無名腫毒及癰疽疔瘡等症初起時卽將氈帽（須髮製者）置於鍋內下承碗架隔水煑之俟水沸乘熱將帽貼於患處用布緊裹勿使洩氣令患者靜臥一宿即愈重者如法再行一次無不愈者凡窮鄉僻壞倉猝不及延醫用此法極便且極有效菜油凡小兒病時有痰上升用菜油一小杯温熱飲之即愈 
　　蜂蜜少年白髮甚不雅觀欲除去之法將白蜜塗其拔去之毛孔卽生黑髮如不生取梧桐子搗汁塗之無不生者 
　　猪油嵌棗冬日取猪油切成小塊如拇指大用白糖醃透另取上等黑棗去核將猪油塊嵌入置諸碗中隔水用文火煑之以黑棗酥軟爲度取出藏好日食十餘枚匀分數次食時先在飯鍋蒸熱其滋補不下膏滋藥也 
　　陳石灰凡水火湯傷用陳石灰以菜油調之塗在患處亦極有效[  册丌]  
工業須知 
[工業用水新法（三）] [  史夢魂]  
　　考察水質軟硬法欲知水質存有石灰鹽類等須以（舊酸安母尼亞）液少許與（安莫尼亞水）相混注之於水中令其振盪此時若生白濁卽石灰鹽類尚存之證欲查鐵鹽類宜水中添加（黄色血　鹽）溶液少許若欲查鹽類所存先宜水中添加（舊酸安母尼亞）液與（安母尼亞）而後沸騰之即得其數且濾過而後蒸發其液愈見濃厚加之於（安母尼亞）與（燐酸鈉）溶液以攪拌之若因是生白色沈澱即苦土鹽類尚存之證也 
試驗井水簡易法外國自敷設水道民皆便之緣舊井放棄汲者絶少故井水不能推陳出新遂生有生機物往往腐敗若遣婢僕供服役難保無此等水故當夏令用水道之水若洗食器欲用井水須先察之然分晰其定量定性究非常人所知因有一法甚覺簡易宜用其法而試驗之雖婦人小子皆可爲也其法汲井水於碗以（過錳酸鉀）少許投之用水攪拌若所投藥赤色消滅可知其水有有生機物因而腐敗也其水倘化爲赤色如葡萄酒乃良水也此藥價甚廉雖貧者亦可購（完） 
長篇小說 
[社會小說貪嗔小史] [  常覺小蝶天虛我生合譯]  
　　第二章（二） 
　　庭外僅納蘭一人矣遂得放膽而出穿過小樹一叢果見其牛方就地嚙草意態至得納蘭恐其驚逸乃躡足而前未及牛後已有一人穿樹而出阻身納蘭之前則卽適間倚欄之少年也朗聲言曰汝爲誰納蘭聞語殊不驚亦朗聲答曰吾覓牛耳方在此間嚙划先生來又驚走矣納蘭言時聲至侃爽且戴笠蓬乃不辨其爲男爲女少年因曰君爲李克家人乎納蘭曰然少年曰然則我當助汝往覓如何於是二人同行納蘭雖不視少年便覺少年視線實注已面納蘭固洒脫故亦不赬第曰勞君跋涉吾心滋歉少年曰此何礙君不見前途躑躅而行者非牛耶納蘭曰是矣吾當自呼之不敢勞君意君須往廊次聽琴少年赬曰汝見我坐廊下乎在理吾殊不當踞坐於彼納蘭曰何哉使我而爲男子必且入室而聽何必避人君與白倫非一家人乎少年聞語乃益頳微應曰然吾固爲白倫之戚屬言時益行近牛納蘭曰然則君何不與諸人俱而乃從我至此少年𩒽𩑕曰茲事言之甚長吾雖稱白倫爲父而吾父則納蘭曰則何如少年喟然曰蓋吾父不幸死家况赤貧幸得白倫葬之而我即依白倫爲活故吾視白倫猶父然而白倫則視我爲牧僮耳納蘭曰由是言之則君爲孤露之人矣少年聞語不禁悲梗無言納蘭曰惟君旣爲白倫戚　何致下儕厮養少年曰休矣吾貧不能自活又何能不聽命於人噫牛復逸矣言次牛以見人而驚倐然掉尾竟向原路而奔突過納蘭之前竄入冬青樹叢納蘭愕然曰牛向長廊奔矣趣爲我追之此時衆人茗點方罷又復聚於長廊踏月即聞琴歌之女郎呼曰視之此牛何來且其後有追者此孺子態度殊晳美白倫汝亦識其爲誰耶則有矮胖之人推窻面出唇際啣雪茄其巨乃稱其指聞語吐其烟曰彼孺子乎吾家之僕人耳女曰此僕殊俊願君爲我呼之前白倫微聳其肩躊躇曰黛珊吾恐孺子罔知禮節受寵且若驚然君命吾亦不敢違因呼曰依洛克汝來前而少年殊不暇應竟逐牛面奔直至籬次則納蘭已先得牛因曰謝君設非得君爲助吾牛且不歸矣彼黄髮之女郎使白倫呼汝前者誰耶少年曰黛珊耳彼自不識我彼蓋爲白倫之族而亦白倫家中之明星也納蘭曰依洛克即汝名歟曰然惟吾姓則爲葛賫納蘭曰然則汝爲蘇格蘭人矣吾與汝當爲同鄉蓋吾母亦蘇格蘭人出於茜羅一族依洛克曰是矣茜羅蓋世家也吾初疑君膽量何巨以一人而夜出逐牛今知茜羅之族固以稱勇於世無足奇矣納蘭笑曰此本無奇然今已至吾家謝君勞步依洛克曰吾卽助君驅牛入棚納蘭曰無需不見吾僮已來乎言次奈德已張皇而至見牛乃大喜因呼曰姑娘已得牛耶依洛克聞語不禁愕眙則視納蘭之面囁嚅曰君果爲誰哉納蘭笑曰吾名納蘭李克姓也少年聞語大頳則亟脫其冠曰噫吾乃不審爲女士願君恕其無狀納蘭展笑曰君過謙矣願君晚安語時即伸其手而依洛克竟跼促不敢與握納蘭益笑曰君以我爲貴家女郎乎則汝誤矣今日勞汝至感此後即爲朋友幸勿拘拘於形跡於是依洛克乃與納蘭握手爲别而心中則猶驚喜參半殊不能措一辭（第二章完） 
　　　漁君鑒來函附郵未開住址無從退寄乞明示編輯部啓 
 
 

Page 15

 
 
   
 
 

Page 16

 
 
   
 
