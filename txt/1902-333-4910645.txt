# 1902 - 333 - 4910645

 

Page 1

 
 
[中國仿行金幣策]  
　　中國向以銀貿易泰西向以金貿易自中西通商之局啓而中國之銀價日以賤泰西之金價日以昻豈中國銀過多而泰西金過少哉亦以泰西以商爲戰日運其心思才力角勝爭强而中國無人焉董率之整理之遂致高下懸殊而商情乃疲苶而不復能振作耳於是留心財政者謂欲救其弊非攺用金幣不爲功夫中國之金古誠有用之者如禹貢言厥貢惟金三品註謂三品即金銀銅三者周以黃金爲中幣漢以黃金充賞賚特無有鑄以爲錢者今使一遵前古成規無論西商决不樂收即行之中國名省府州縣市中恐亦殊多窒礙則惟有仿效泰西之制興工鼓鑄始得流通無滯而市價乃漸得其平顧泰西各國之用金亦正各有制度英名磅每枚重中國庫平二錢二分値銀錢名先令者二十枚每一先令値銅錢名辨士者十二枚法名拿破崙蓋以前國主之名名之也每枚重一錢八分値大銀錢四枚每枚重六錢二分五釐大銀錢每枚値名勿郎克之小銀錢五枚每枚重一錢二分五釐每一勿郎克値大銅錢十二枚小銅錢二十四枚德國金幣有三一重二兩零一分値銀錢之名馬克者二十枚一重一兩零五釐値馬克十枚一重五分二釐五毫値馬克五枚上外如美如班如葡如意如和如奥如比如秘魯如智利如瑞典腦威各有金幣其分量名目價値各不相同中國將何國之是從曰是當以英爲準英之金磅旣重二錢二分則我亦當鑄二錢二分之金錢以相抵制特花紋式樣略示區别以免混淆耳難者謂我以銀錠易英貨英必責令照先令核算向之銀一兩値先令五六枚者今則每兩祗値二先令一二辨士之譜若我用金幣貿易而英人故爲挑剔曰此非我之磅金仍與金塊金條等耳奈若何曰是不必憂獨不觀英使馬凱與我中國呂盛兩大臣所定通商約章乎其第二欵曰以後中國設法立定國幣卽以此幣爲合例之國幣夫旣曰國幣則國君主之通國行之旣曰定爲合例之國幣則華人旣視爲合例者英人自不得以爲不合於例英爲各國在華經商之領袖英苟許我與磅金並用則此外如法如德如美如班如葡如意如和如奥如此如秘魯如智利如瑞典腦威向之視英爲轉移者更何慮其噴有煩言多所扞格哉抑英之所謂金磅者用於本邦原有一成不變之價値自來華貿易核以銀錠而漲落始逐日不同今者銀賤磅貴若此則拳匪亂後所付償欵實首受厥虧每届交銀之期磅價必異常騰貴我中國未有金幣不得不以寳銀貶價合英磅至於付還洋債之時亦事同一律凡此中國所暗中耗損者外人咸得獲利外之利而銀行使所得不贊若夫華商之向滬上樣行　購外洋貨物則磅價旣貴初觀之似乎外人獨擅利　然銀賤則民貧　貴則貨　不特購用者少卽訂購者亦稀且有已訂購而貨到後無力付銀提出者有托詞貨與樣不合而强使割價成交者有因折閲閉歇避匿不知所之迨貨旣到來不得不貶價另覓購主者坐使中外交易糾葛因之而倍多會訊公堂案　因之而難判凡夫華商之折本者西商亦不得免於暗虧庸詎非金磅之貴加之厲哉要而論之中國而不與外人通商則己中國而欲與外人通商必自開設銀行始中國而不欲開設銀行則已中國面欲開設銀行必自鼓鑄金幣始否則中國之金銀皆足色而外國之金錢類八四成彼用金錢而我用寳銀以足色易八四成卽使市價均平已不値得加以金如此之貴銀如此之賤江河日下我中國將何術而使之不國日以貧耶或曰中國市中本用銀若金則祗充婦女之首飾耳屋宇之裝潢耳否則權繪市肆之招牌耳裝　寺院之佛象耳自西人以銀來易而金價遂徒昂昔之每兩値銀二十兩左右者今則增至四五十兩是中國出口之金愈貴則進口之銀愈多庸何損矧一經國家鼓鑄金幣則金之爲　益廣而金日見其少卽價日見其昻中國之金旣昻過於外國則錄金爲幣以抵英磅勢必價値不符而凡我華商仍受其　則正告之曰欲裕金源而開金礦淘金砂此緩不濟急之事也金之未出口者阻之勿還去金之旣出口者　之　回華此尤書生迂遠之談未足與籌財政者也鄙人有一策焉法當嚴申黃金之禁婦女惟得三品以上封典者始得用黃金製首飾自餘則用白金用玳　用翡翠用　瑚用寶石皆所不禁而獨不准用黃金屋宇之以金裝潢招牌之以金　　者重征其税寺院以金　佛象則斥距住持僧道而將佛象擊毁院宇充公如是行之尚何患金之不多而購以　金　其價更昻過於外國哉若夫各省所錢龍銀及銅圓行諸民間咸稱利便即使一旦行用金幣此項仍不得毁而棄之惟以金爲母以　銀及銅　爲子以金作整數以龍銀及銅圓找零數如日本所謂金本位而已攺云乎哉至於金幣之式樣若何花紋若何若何而得聨絡西商一律行使若何而得持平價値無使偏頗則當軸者持其權鄙人不得效尸祝之越俎已 
[宮門抄]  
　　十月二十五日禮部宗人府欽天監侍衛處値日正黃滿引見六員廂白滿十員正　蒙二員兩翼三十員武備院六員富侯銀滿請安崇禧文翰預備召見禮部奏派磨勘繙譯試卷大臣派出松溎溥良特圖愼崇勳儒林召見軍機及崇禧文翰○二十六日兵部太常寺太僕寺廂黃旗値日無引見醕王假滿請安江南正考官戴鴻慈到京請安植公續假二十日聨祥玉崑預備召見召見軍機及戴鴻慈聨祥玉崑○二十七日刑部都察院大理寺正黃旗値日外務部引見一員刑部二十五員工部七員都察院四員正白蒙二員廂白漢六員廂紅蒙二員圖明園二十六員松溎等磨勘繙譯試卷覆命漙侗請假十日承芳慶錫預備召見召見軍機及承芳慶錫 
[俄國防英]  
　　南洋新加坡實得力太晤士報登英京倫敦來電云俄京聖彼得羅堡人心慌急咸欲在阿富汗先佔利權著名某俄報論及此事大旨謂刻下英國非南之役刻已凱旋必在印度邊境用兵藉固阿富汗提封而陰損我俄利益云 
[星軺過叻]  
　　南洋新加坡叻報云中國簡駐比國大臣楊誠之星使銜命出洋由滬上携同叅隨 
 
 

Page 2

 
 
等附德國薩申郵船啓行十月十八日淸晨行抵叻坡中國駐叻總理事官鳳夔九觀察及余孔楊三隨員登舟晉謁隨迎星使至署中設筵以欵先是星使函知觀察令遍告坡中華籍諸鉅商俟本使過叻時面傳廷旨以故觀察於前一日遍發知單約令著有碩望之紳商屇期齊集是日到者計佘君連城邱君漢陽邱君菽園賴君顯蓉等七八人星使諭以本使在京陛見時奉皇太后皇上諭旨路過新加坡等埠面諭華商須心存君國義切尊親爾等於内地振局醫局無不慨然樂助種種善念上皆知之爾等將來得意回鄉恐有痞棍肆其欺凌已著部臣行文督撫轉飭各州縣切實保護且請有駐坡中國總理事府咨文儘可放心回去云云諭畢諸商諾諾而退時已鐘鳴十一下星使仍率同叅隨等人登舟西渡按星使爲浙江湖州府歸安縣人前隨許竹篔侍郎出使德國宣勞三載後在金陵督辦學堂此行所調　贊爲祁君師曾隨員爲沈君觀裔法文繙譯爲徐君伯生摺奏委員爲顧君賜書醫官爲陳君漳濟濟多士必有以固我邦交也 
[暹羅米貴]  
　　南洋新加坡叻報云邇來暹羅米價繼長增高每車售至洋銀二百餘元或一百九十餘元不等論者謂暹越兩國近旣禾稼失收而中國廣東等處亦飢饉洊臻紛紛到彼采購以故市價驟然騰湧致小民之流寓南洋各處者謀食維艱然聞米貴之因則尚有不止於是者近日駐暹美領事向各米商定購暹米十萬石將以運往非獵邊以致市中米貴如珠窮黎幾難謀升斗云 
[大學試題二志]  
　　京師管學大臣張冶秋大　宰第一次考錄大學堂仕學師範生各題前已錄登報簡兹得在京友人手函云十月十九日爲堂中第二次考錄之期所命諸題較前尤爲深邃計教育大義題問宗教與教育之關係問日本學制與歐美異同若何外國史題問民生而有羣然自草昧以迨文明其中所廳歴之程途何若若夫肇有君臣之義西史以巴比倫之奈毋律爲最古若埃及之密司廉能叙利亞之河士爾至今皆四千餘歲以歴史考之正當中國庖犧之世之數耆聲明文物相較何如其舉所知以對問民生文質繫於山川形勢者多西國史家多舉希臘印度爲對勘嘗謂其一山聳而非峻極水通而無巨浸其一山高川大矣加以地震風災故一以人力爲足恃而格致之學興以一天道爲難知而神異之思起此其爲説亦有常歟中國幅員廣遠風土各殊試徵其例名著于篇問歐洲國教崇拜耶穌然源流分宗派多有若唐世來華之景教有若明代之耶穌會其與通行新舊兩宗同異何若羅馬儀則大似桑門或謂自亞力山大征伐波斯宩入身毒二土旣通或相仿龔能指相似以證之歟方今海内教案糾紛欲泯爭端義資知彼則考論源流亦儒者之事也問中國古帝王祖宗類有感生靈異之説歐西諸史所錄亦有同然者乎試歴舉之又使其事爲無足憑顧東西數萬里有不期而同者何故問元人兵力之至於歐洲見於何年以何地爲極其奄有俄羅斯也以何部爲京都居於何水之上又其時爲元所侵耆不獨俄也若印度若拓友斯坦皆爲西藩知率師分出者爲何人歟問英吉利國統三部其南北東西何時而合合者何王又英人謂其國政體濫觴於種人未至其島之先所萌芽者斯爲何制諸鎮稱兵大册斯諾於時君主仁暴何如大册憲章所言能略舉否問歐洲世變之殷莫甚于十八禩之未福祿爾特之説多排宗教盧梭之説多主共和二氏之説皆圓密歟抑有可攻之懈上下相攻激成大亂顧何以欲除專制而拿破崙稱帝欲去宗教而天主更興往復之機試推論之以覘論世之識問拿破崙之於意大利也再戰而舉之奧之大將若布里兒若宛蒙叟若理太子若梅刺舉爲所敗至倭斯德立之役拿破崙以一身而抗俄奥二主功尤偉然前後摧數十萬精兵奧人遂以不振果算無遺策好謀而成者歟抑有天幸適　敵人之機也試詳論之問拿破崙之自立爲帝也嘗於局外之地捕故王世子當顯公以軍律周内罪以謀刺殺而瘞之當是時各國聞而大震英人合從之謀遂定論者謂拿破崙帝業不成實由於此能按西律而指其獄之濫而違律者歟問英吉利之得印度也未嘗勞其國之一兵印人之所以失其國者安在黑窰慘同於虎穴此排外而不知其方者之失也能詳其始末歟及克來福以土人之師臨孟加拉何主客之勢遂又反誰實爲之内應試詳列而論之問俄人之興國前有其依番後有大彼得二帝之雄略能述之歟大比得謂欲俄之强則不得不與西歐諸邦相見於是棄莫斯科爲陪都而立聖彼得堡此其用意如吾國之議攺宅者同異何如試排比而言其得失問國之見分於人者莫著於波蘭顧當十八禩之季若法若意皆將有分裂之危機土耳其之危若纍卵人謂爲不亡不知希臘魯默利亞塞維亞布格呂利亞蒙天尼古羅羅曼利亞凡六七國分立其中而皆土耳其之故地也以包匈牙利席保爾康南覊埃及東兼安息西周黑海之雄國兵非不精人非不勇徒以文治不蠲乃北割於俄西侵於奥卽今所存不復如前雖名未亡頗亦僅耳今夫求榮而惡辱圖存而患亡者人之同情顧或及時而有爲或舟沈而終溺此其所以然之故必有至深而難明者爾諸生曠覽時局之日久矣勿憚傷時伫聞閡論 
[販槍敗露]  
　　香港循環日報云匪人蘇亞六時假冐客官雇船載運洋槍接濟粤西逆匪上月某日行抵梧州地方官偵悉情由連所販槍枝解交梧州府訊鞫嗣經梧州恊黎協戎敬宸電禀大憲請通飭西江各關卡嗣後無論何項船隻由此經過務須切實盤查若能起獲大批軍裝定必優給奬銀以示鼓勵 
[匪戕護勇]  
　　香港循環日報云順德一縣爲廣東富庶之區而大良鄉又爲順德富紳所羣聚其人多以沙田爲業富者多至數千百頃設有大良公局購置巡船編爲發强剛毅元亨利貞八號招募護勇四出梭巡每年按畝收捐以充經費船上設有勇目管帶勇丁七八十名歴年緝獲匪人不計其數匪人恨之刺骨時思有以報之本年邑宰李大令會同大良總局紳董高懸賞格購獲匪人十餘名立置之死匪黨遂仇隙愈深上月十七日之晚嘯聚醜類百餘各水陸兼程而進各巡船勇丁不及防備被匪四面圍攻槍斃勇丁六名中有數勇躍入波心被匪撈置船中一一轟斃亦可謂猖獗之極矣不知牧民耆將何以處之 
[四遭火劫]  
　　香港循環日報登廣西桂林友人來函云入秋以後回祿頻仍七月二十二日之晚遷善公所不戒於火致兆焚如是處爲臨桂縣覊押輕罪人犯之地火起時犯人乘機逃去四十餘名事後未知能否拘獲自時厥後八月二十六日正午八達巷口雷和興爆竹店又以失火告延燒街市六處共店鋪四百六十餘家民人一千二百餘户焚斃五命至二十九日之夜火神廟街泰昌成衣店亦肇吳回之禍延燒鋪户三十餘家葬身火穴者二人迨十月初五日淸晨行春門外李嘉合柴店突傳火警焚至水東門外遠昌雜貨店止共燬去鋪户三百餘家有一二人被火焚斃數月之間被火四次何地方之迭遭慘厄若此耶 
[湘中米貴]  
　　有客自湖南至漢口語本館訪事人云今歲湘中秋收頗稔米價甚廉祇以閩粤告饑商人紛紛赴湘購米是以市中日漸增價卾省來源亦較稀矣 
[星軺赴省]  
　　出使美國大臣梁震東星使於日内乘某輪船赴金陵與署兩江總督張香濤宮保互商要務然後秉節出洋 
 
 

Page 3

 
 
[縣署來賓]  
　　卸任華亭縣林霨生明府於昨日來申乘興赴上海縣署拜會縣主汪瑤庭大令延入花廳茗談良久而别未幾浙江候補縣余稚珊明府亦命駕赴縣署拜會 
[移文緝盜]  
　　昨日上海縣署接高郵州知州李刺史文開據十四保三十五總八里鄉保施福成禀稱十月十三日事主周錫庚家被匪行刼金銀首飾衣服雇工張牛仔起身喊捕被匪拒傷由捕役楊得獲到匪犯王步高供認聴從在逃之周宗元常桂祥夏懷珠王五等夥劫得贓俵分不諱且悉周等匿蹟上海鎮江等處等情除購得眼線顔標密往各處指拿外合應移請貴縣派捕協同來差嚴密緝拿云云縣主汪瑤庭在令披閲之餘立卽籖派差捕悉心跴緝 
[閘北火災]  
　　昨晚八點三刻餘鐘忽聞瞭望臺警鐘亂吼初分三下繼而分六下急派訪事人探之知火起於新閘自來火起於新閘自來火棧隔壁某姓家旣而各救火會西人驅皮帶車馳至竭力灌澆移時卽熄至如何起火及焚去房屋若干俟明日探明續錄 
[解犯過站]  
　　南匯縣差役龔昌因某姓命案藉端需索被屍親上控撫轅奉撫憲恩藝棠中丞札提到省研加訊鞫一味遊供因仍發回原縣訊辦昨日道出申江解差投文縣署縣主汪瑤庭大令著暫寄禁獄中候飭書吏備文解歸南匯 
[玩公宜責]  
　　前日本邑保甲總巡朱森庭明府督勇至南市稽查各叚所設太平水缸見已涓滴全無因飭十六鋪地甲夥役名瑞咸者赶緊雇夫挑滿瑞咸抗傳不到明府大怒飭提至輿前重責一百板旋又將挑水夫朱阿六笞責一百板予限二日將各處水缸滿儲淸水延干重究蓋預防火患也 
[上海縣署瑣案]  
　　袁明盛控程良春霸佔墻基等情前晚縣主汪瑤庭大令升堂研訊沈少峯稱小的老宅在廣福寺前前年賣與袁明盛屋之四面皆有圍牆與程屋毗連今程忽指牆基爲伊家之地請卽勘明公斷袁供監生前買沈姓之屋前面圍牆載明契上今丈見地基少至二分數釐明明被程佔去且程復將監生家窓口用木横阻以致窓不能開兹將契據呈電程供小的在新關造册處做工同治二年價買房屋　工翻造其牆確是小的所有袁在牆上開窓可窺見小的内室是以用木遮攔契據呈案大令察閲之下諭令程不准攔遮袁姓之窓至佔地一層候往勘明核奪○前日張紹生扭控黃思玉賴婚大令升堂研訊張供小的係南通州人兒子年十九歲十月某日由項國士執柯聘黃思玉之女爲妻送去茶禮洋銀四十四元選定十二月初十日完姻今黃忽圖賴央媒來説加索茶禮四十元小的以無力却之彼竟索還庚帖是以扭控案下項供小的與張黃俱同業同鄉九月二十八日爲張姓傳遞庚帖十月某日行聘禮送去禮金四十四元金銀首飾兩件今黃夫婦意圖賴婚叩求明察黃供小的係南通州呂泗塲人女兒受聘時並未告知妻子今妻子心有不願將奈之何其妻黃卞氏供女兒今年二十一歲丈夫受聘時並不告知小婦人是以小婦人欲索加茶禮并須遲至來春然後遺嫁大令判令張加送洋銀四十元著黃速領女兒來滬與張子成親○前有張金裕者控沙福根兇毆受傷大令研訊之下張供小的向爲東洋車夫前者同業沙福根托小的推薦生意小的因伊曾經犯案未肯介紹以致懷恨於心日前小的自親戚處回家沙糾同蔡某等多人攔路强借洋銀攢毆受傷已蒙騐明叩求究辦沙供張前欠蔡姓小洋銀四十一角蔡逼索再三張因向小的轉借付還小的現向索回並無糾人毆擊情事大令謂爾等均非安分之人兩不追究 
[英美租界公堂瑣案]  
　　包探趙銀河解江陰人沈幼蓮至案禀稱此人向業洋貨兹冐舊居停許瑞雲之名向興昌等號騙去毛巾手套等貨約計洋銀十餘元報由小的拿獲送案請訊沈供稱小的失業無聊不得已而爲此叩求恩宥讞員張柄樞司馬商之美總領呈署繙譯官白保羅君判責五百板枷一月期滿發押捕房一年然後遞解回籍○包探朱桂生解小車夫江福志至案禀稱伊行竊工部局作塲内石片經工頭朱阿寶查獲交小的解請訊懲江供此事由徐桃壽所囑朱探又禀稱小的已查得滬上並無徐桃壽其人江仍執定肖供旣而工部局律師瓊投案訴稱此項石片祇工部局所有係供四門町鋪砌街沿之用務請根求司馬反復駁詰矢口不移因命笞責三百板枷號半月期滿遞解崇明原籍○包探倪順泉解張阿寶至案禀稱此人前曾犯竊遞解回籍今又在馬路中圖竊經小的拿獲送請究懲司馬判責三百板押捕房八月期滿遞解回籍○包探金阿三解刁榮郎至案禀稱此人前因訛許事發經倪探拘請大老爺懲辦兹又向楊樹浦民人瞿永春藉端訛許洋銀報由小的送請嚴究司馬判責三百板遞解回籍○包探何阿春解張錦文至案禀稱此人與仲紫　買賣火油繕立成單近忽涉訟小的奉牌往提今特解案請究司馬飭押假傳仲質訊○李和尚行竊徐金生家衣物報由包探陳雲忠拘獲連贓解案司馬判責二百板 
[教會來函]  
　　中國基督徒聨會來函云上海耶穌教會華友之留心時局者見中外不睦之端多啓於民教相仇溯教案之原因千端萬緖然其大旨不外中西俗尚不同教士深入内地愚民猜疑發難釀成巨案外國政府遂藉以肆其挾索之謀馴致今日傳教一端遂爲擴張國權之用實大背傳教本旨中國國權旣有損失聖教聲名亦爲玷累華教友食毛踐土不可不思補救萬一之策計惟多遣華人傳道庶於華人少隔閡而冺猜疑然其事責任重大非在華教友合羣戮力難以成功故擬設立中國基督徒聨會專務鼓勵全國信徒之精神提倡自立傳道之要理爰約同志若干人於十一月初三日下午五下半鐘謹備茶點於北京路思婁堂客樓柬請各報主筆之士及中西敎牧若干人發明立會之宗旨而懇教内外諭人恊助推高君鳳池主席先由會内辦事人鄔李二君申明請中西敎牧允許補助各報館閳發評論之意後有汪君攘卿陳君春生湯君執中等陸續講説大旨謂教會之傳决不可仗勢而教會之興必先自傳自西國政府干涉教案以來中國愚民之猜疑益甚將來恐决裂益多是宜及早補救華人自立傳道會以助西士之不及誠爲目前緊要辦法此外如聨絡士紳刊印書報令聖教正理彰明顯著皆此會當辦之事如華教友人人皆存此心則猜疑盡泯民教永安矣 
[述友人語]  
　　有友自葛仙嶺上來申謁子而言曰子亦知六橋三竺間已大開維新風氣乎曰不知也客曰我鄉有某甲者心醉維新事業與人語必獵取和文中國民列史目的方針諸字面疉牀架屋剌剌不休一日其妻方坐草見老娘以繡褓綳寗馨不暇問爲璋爲瓦驀鼓掌狂笑曰幸哉其上海桂墅里女妐學之明效大騐乎不然何牀頭捉刀人亦解爲國民流血也洎午膳庖人以　進甲已碎矣則聣之顰蹙曰惜乎此亦國民之團體也奈何竟破壞之友見其獃狀可掬也拉之游妓寮以博意中人之一笑歸而其妻戯之曰妾熟聞郎君談新學輙曰夫婦平權今郎君旣有外寵則妾亦將覓一所驩矣郎君其許我否甲正色曰何不許之有卿苟不踰我權限而我竟侵卿主權不平孰甚焉雖欲弗許惡得而弗許嘻其新理新學之發達有如此者眞維新列史中人傑矣哉子曰此特子之　言耳然謔而鄰於虐矣友乃起立正襟而對曰某生平學道自不妄　始[  友靑戲藁]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　前日有楊金者在滬南荳市街南芳園烟館吸烟乘機挖取烟灰値堂人某甲見而斥之致與口角旣而甲念及館中曾失烟槍一枝疑楊所竊遂告知執事人某乙扭至十六鋪巡防中局局員黃衡堂二尹以所控無憑不予深究○前日傍晚時有一女郎年甫十五六小立南馬頭盈盈啜泣十二圖地保顧桂榮見之向之盤詰云係廣東人詰以姓名居址默不一言遂送至二十三七鋪巡防局局員姚榖蓀二尹飭地甲訪其家屬諭令領去 
[南市捕房紀事]  
　　前日指南白玉茶樓整容匠詹子成被其夥王悦卿竊取長衫一件携之而出經詹追獲扭至捕房聲訴捕頭令押候解送馬路工程局禀請總辦翁子文太守訊究○昨日江北船户李合田抗捐行兇被收捐人某甲扭送捕房捕頭令押候解送工程局禀請訊究○昨日蘇州人陳盈甫在祥記馬頭挑運猪糞被四十九號巡街捕拘入捕房捕頭令押候解送工程局禀請訊究○前日行駛長江之某輪船到埠時積竊江紅桂吳子敬串竊某甲所携水烟袋一枝經包探黃量海查獲連贓帶入捕房捕頭令押候解送工程局禀請訊究○昨日周浦船户陶阿毛所駕航海停泊杜家渡畔偷兒王阿帶掩入艙中竊取衣服數件携之登岸經陶追獲交六十八號巡街捕帶至捕房捕頭令押候解送工程局禀請究懲 
[法租界公堂瑣案]  
　　温州人張筱琴販運銅洋銀被包探緝獲當塲搜出一百五十元昨日解送至案讞員孫建臣大令研訊之下張供向在原籍讀書現充某學堂體操教習此項洋銀由同鄉人林士芬付下林向在臺灣貿易今仍住臺灣叩求明鑒大令謂爾旣讀書明理所收洋銀多至一百餘元理應倩人估看眞僞何至如上冐昧顯見飾詞朦禀著押交林懲辦○亨達利洋行執事人控舊貨店主楊順金陳阿寳將對時表冐刻牌號混售與人前經大令研訉楊陳供稱購自同源珠寶店及乾豐押店昨日大令飭傳乾豐主曹文會同源主蔡子明詰問曹蔡同供此表由某提莊售出大令判罰楊陳各洋銀三十元曹蔡各二十元○某洋鐵店主王蘭卿控張發拜定購洋鐵罐六百枚議定洋銀十元八角先收五元尚少五元八角久不照付　日大令提縬研訊張供小的與王經銷貨物理應扣得回用洋銀二元其餘均交店主收去大令著押候如數繳還方准釋出○匪人彭金和李金桂徐春明曾至無錫某當鋪行刼得贓携之來滬被包探緝獲搜出銀臂釧九十一枚銀押髮簪二十五枝金戒指一枚詰悉曾將舊衣送與船户施文卿因於昨日連施解案并將各贓呈請察驗彭等同供小的等由通州來滬銀臂釧等物在某客棧賭博贏得並非刦贓求恩明察大令細加察騐明係劫自當鋪中著押候移解無錫縣歸案訉懲○周子善前因欠某姓銀九百餘兩控經大令訉供因有汚衊當道情事判罰銀五百兩挺押未繳昨日英美租界公廨飭差持票至案禀稱此人現因周伯秋欠銀一案頗有牽涉請帶回歸案訊辦大令允俟復訊後移解到廨差遂遵諭而退○陳阿二李阿金許文卿陳阿榮陳金福在馬頭上行竊各物被包探拘獲解案請辦大令判將陳阿二枷號一個月責五百板送攺過所監禁二月李等四人各責四百板○徐桂華劉發端張寳元在馬頭上行竊被包探拘獲解案請辦大令判各枷二禮拜各責三百板 
[美租界捕房紀事]  
　　前晚積竊張阿福混入虹口某姓家竊取銅壺等物携之而出適爲某號巡街捕所見連贓帶入捕房捕頭令押候轉解公堂禀請讞員張柄樞司馬訊辦○昨晨江北人某甲手持西人所穿大衣一件行經虹口西華德路某號華捕見其形跡可疑拘入捕房捕頭詰問之下知此衣並非竊贓因卽釋出○昨晨偷兒劉阿全不知在何處竊得綢衣一件携至吳淞路某押鋪求質某號華捕見而詢問劉言語支吾遂連贓解入捕房捕頭令押候解送公堂禀請懲辦○昨日午前無賴梁阿四在西華德路與同黨某乙互毆六百三十五號巡街捕喝阻不服一并帶入捕房捕頭令各押乞丐牢半日以儆 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
