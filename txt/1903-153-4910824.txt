# 1903 - 153 - 4910824

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[皇朝政典類纂五百卷開印招股啓] [  圍書集成局白]  
　　是書纂錄后朝政治典章及奏議集部都八百二十二種其大恉　開國以迄嘉慶二十四年以會典事例皇朝三通六部則例彚案爲主而叅之聖訓諭旨及欽定專門諸書自嘉慶季年至光緖二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦臚陳終始備舉靡遺方今崇尙實學朝野上下咸究心經世之務官書卷秩繁重購寘匪易私集事言龐雜抉摘尤難是編總裒諸書采輯精要而芟煩冗每條注明原書出處無敢增易一字讀者執偏見全引端振緖不啻舉八百餘書之菁英彙爲一編書凡五百卷千餘萬言可謂體大思博政典之淵海矣兹用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元兹徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閲樣本可知全書之厓略矣外埠各坊均有出售此啓 
[哀西粤文]  
　　自來人民之大患莫甚於兵荒烽烟所至村落爲墟父不能顧其子夫不能顧其妻流離奔走其得以暫避鋒鏑者猶爲幸焉者也至若天災流行忽遭水旱餓殍盈野道殣相望其厄幾與兵凶等地方不幸而遭此二者呼號慘怚莫可情狀然使兵而不荒則宼至則逃宼去則返尙可徐圖衣食之計荒而不兵則移民以就粟移粟以就民道不梗塞民不病兵溝壑之虞猶淺也無如兵亂之餘必多荒歉饑饉之後每患兵戎人每謂天不厭禍以厄斯人殊不知事有相因在人力而斷不關天命也何以言之地方當兵亂之際奔避不遑安能再顧及隴畝草萊不除灌漑不繼所植之物其能長養乎此兵之必繼以荒者勢也至於大無之歲民窮思亂不爲亂不足以存其身爲亂或反足以存其身小則搶劫擄掠大則揭竿斬木苟有一息之生機又誰肯自塡溝壑哉此荒之不免於兵者亦情也然兵荒二者或分先後則補救尙易爲力使相併於一時則不特在上者設施不易而在下之苦真有呼天無路者矣慨自粤西匪亂已更寒暑雖未至全省遭其蹂躪而東奔西竄地方之遭其害者實多而又各處荒歉民不聊生聞該省賣妻　子城巿之地每日皆有竟至排列待沽人目之爲人巿計潯州等處凡三十歲以前之貧婦近已一律賣清鄉聞所存者皆四十以後之老嫗耳故有赴西省販賣人口者日以千計每日運載東下者凡數百人大半轉　爲娼粤民何辜而罹厄竟至如此耶昨報紀南寗每米一石售至銀七兩有奇粤東運往之米不過取濟目前杯水車薪萬難徧及按粤東非產米之區半皆仰給於他省烏能久相挹注且欽廉匪患亦有乏食之虞自顧不遑必難爲繼然西省而舍東省外更爲鞭長莫及吾知西省乏食之患必日甚一日况匪亂一日不能肅清則農夫一日不能耕作現在青黃不接之時尙望西成有慶若匪亂難平秋收無望則粤民必盡爲餓殍矣然苟盡爲餓殍在人民固痛罹斯厄而於大局則尙無大碍設或人不受飢挺而走險與匪勾結則粤西全省之禍當不遠也非特粤西一省之禍且値欽廉之患未平一旦相結粤東之禍亦不可　慮兩粤素稱盜藪不蠢動則已一有蠢動平之較難於他省從前髮逆之亂其明鑑也爲今之計惟有厚集兵力將爲亂之匪從速痛剿廣籌振欵將受灾之民從速振撫莠草去而禾苗自生良善安而脅從自少倘再遷延則滴水成江河星火致燎原雖非驅民爲盜亦何異驅民爲盜耶原夫匪之爲匪皆游民乏食游勇乏餉迫而爲之豈真欲與朝廷爭尺寸之土哉觀此匪雖可惡亦殊可憐吾於是爲匪哀吾於是更爲民哀哀夫前此治粤者之不能治民而使之爲匪更哀夫今之治粤者之不能治匪而使之害民也 
[本館接奉電音]  
　　昨日午前京師飛電傳來上諭六道敬謹譯登○五月十二日内閣抄奉上諭四川叙州府知府尤焕著錫良留心查看究竟能否勝任出具切實考語具奏欽此同日奉上諭浙江温州鎮總兵劉勝祥著開缺送部引見欽此同日奉上諭江蘇江寗布政使李有棻著開缺另候簡用欽此同日奉上諭吳筠孫著調補山東登州府知府河南河南府知府著端謹調補欽此同日奉上諭江蘇蘇松糧儲道羅嘉杰徐州道桂嵩慶四川成緜龍茂道長春廣東高州府知府王嘉本韶州府知府郅馨四川綏定府知府豐紳布廣西廣遠府知府沈維誠貴州安順府知府趙時俊均著開缺送部引見欽此同日奉上諭京師兩澤愆期迭經竭誠祈禱已派令陳璧馳赴邯鄲縣迎請鐵牌現在節届芒種農田待澤孔殷允宜再申祈禱朕于十六日親詣覺生寺拈香并著遴選衆道在大高殿祈禱遴選僧衆在大高殿祈禱派恭親王溥偉順承郡王納勒赫散秩大臣承燕延康分爲兩班輪班上香行禮並著英瑞常川住宿覺生寺派醇親王載澧貝勤載灜散秩大臣恩慶成端分爲兩班輪班上香行禮並派文煦常川住宿時應宮著派貝勒載灜昭顯廟派貝勒載濤宣仁廟派貝子溥倫凝和廟派貝子炳榘同日拈香並派鎭國將軍載振詣黑龍潭拈香派莊親王載功詣請白龍潭拈香所有派出之王大臣等俱著先期齋宿分詣行禮欽此 
[電傳宮門抄]  
　　昨日午前八下二刻時京師友人專電告知本館云五月十二日皇上召見軍機大臣及曹福元 
[俄日水師比校表]  
　　西字報云歲日本水師大操與操戰船三十三艘共十三萬七千墩砲六百六十三尊 
 
 

Page 2

 
 
兵一萬名此外尙有魚雷艇若干艘俄國則駐紥東方之戰船共二十七艘都十萬五千墩砲八百六十尊兵二萬零五百名此外尙有大號魚雷艇十二艘小號魚雷艇十八艘現聞俄人擬添派水師一隊計船七艘共六萬二千餘墩砲二百二十尊兵四千三百名日本聞之急令在直隷沿海駐泊戰船二艘旋又添駐三艘 
[兩湖新訂教務章程]  
　　聞之湘中友人云湖南北耶穌教會中有教士八十五人公定教務新章禀由各國領事照請湖廣總督札行各地方官照辦今將程備錄下方一從耶穌教之華人雖爲教徒教士仍以中國百姓視之須歸地方官轄治華官告示不可用教民二字以免令人誤解二耶穌教會不欲干預訟事凡從教與不從教之人應照常在公堂審訊三耶穌教士教訓教徒在平常禀函中不得用教民二字四華官接到名片信函謂由教士寄來者如地方官有懐疑之處應將此事向該管領事詢問或向該教士問明然後行事一華官須知境内各教堂屬於某教會並該教堂按照條約所享之權利爲如何但心術不端之人有時冒教會之名自行設堂牟利貽害貧民爲該教會所未知地方官凡於教堂有疑其不真者應向該管領事或所冒名之教士詢明所立教堂是否屬於該教會六凡教士拜會華官或致函華官所用名片每於事後被人竊取復行冒用地方官應將已用之名片作一記號以免作弊七中外約章載明華人任便從耶穌教不能因從耶蘇教之故致被虐待條約如此則華官應行守約於從教及不從教之人不可歧視並應關照教堂鄰近紳耆於從教及不從教之人均須一律看待亂事自可消弭聞刻已由制府札行各地方官遵行矣 
[紀調任粤督岑雲帥事]  
　　重慶訪事友人云四川總督岑雲帥奉旨調任兩廣定於四月十六日交卸篆務統領舊部千人由水路下駛二十二日行抵叙州府二十三日抵瀘州二十六日至渝城重慶鎭總兵某鎭軍川東道某觀察聞之卽率同巴縣知縣霍大令往江津迎迓旣又得宜昌訪事友人來信言雲帥約於四月下浣蒞宜某日先有前驅夏大令戾止有某員者自云关在襄勤公處聽差頗蒙賞拔今晤雲帥必念及舊日之情大令告以雲帥不徇情面不護舊人愼毋妄自干求致遭擯斥某員懼遂不敢往至武昌訪事友人來信則謂雲帥與現任湖北漢黃德道兼江漢關監督岑馥莊觀察爲昆季行旣抵漢皋卽在道轅暫駐節鉞本月初七日渡江至鄂垣拜謁兼署湖廣總督湖北巡撫端午橋中丞旋詣司道各署投刺大約小駐襜帷卽須赴粤視事也 
[欽州匪患]  
　　廣州訪事人云欽州十萬山與廣西南寍交界之雷公巖清塘墟等處俱被西匪黃晚藤八率黨竄入計醜類數千人并脅從土匪四五萬人探知欽防兵弱恣行騒擾搶去槍械無算復將營勇數人割去兩耳然後縱之使歸旣又在墟塲劫掠質庫數家營勇聞之不敢前往甚有與匪分贜者 
[粤西軍信]  
　　廣西訪事人云近有法兵二千餘名屯駐越南諒山以防亂匪竄入因是外間傳言謂係撫憲王芍棠中丞借以定亂者中丞亦恐有匪人出關肇事己派楚軍四營綏遠軍兩營前赴龍州扼守矣 
[嚴防反側]  
　　武昌訪事友人云兼署湖廣總督湖北巡撫端午橋中丞近接駐日大臣蔡和甫星使密電知中國留學生屢次會議借拒俄爲名陰圖不軌并多遣羽黨分赴長江及北洋一帶煽惑會匪糾合起事因即密飭武昌府梁集菴太守督同警察局各員弁分赴城廂内外　密搜查一面電咨直隷兩江湘浙各省督撫飭屬一體嚴爲防範 
[再續京師大學堂譯學館開辦章程]  
　　第五章○學生規則第一節學生宜以敦品勵學尊師敬人養成才學以備國家任用爲宗旨第二節學生宜確守本館規則遵教習之指示受教習之約束第三節學生到館量功候之淺深分别班次優者不可自足劣者尤宜自奮第四節本館稽攷功課優劣純以通常功課分數及平日行爲爲衡各宜自勉第五節學行均須在館居住不得朝來暮散第六節同館學生宜互相親愛不得輕侮嘲戲或致爭鬭第七節館中不得撰造匿名帖及違禁文字不得有各種敗劣之行爲第八節學生入館除自備枕衾帳褥凉席及尋常衣服外行李不得過多其尋常衣服以質樸爲貴不得矜尚華麗或别爲新異之製第九節館中春分後六點鐘起六點半早餐粥食七點至十一點授課十一點至十二點午膳暫憩十二點至兩點授課兩點後自修晚六點夜膳九點就寢秋分後七點鐘起七點半早餐八點至十一點授課十一點至十二點午膳暫憩十二點至三點授課三點後自修晚六點夜膳十點就寢第十節晨興夜寢授課自修餐飯休息各有定時鳴鐘爲號不得參差違異第十一節館中無論何地何時不得喧譁擾亂不得歌唱戲曲吸食洋烟及賭博等事第十二節講堂受學宜肅靜端坐切實聽受不得任意跛倚肆行談論擅離坐位亦不得作輕藐之狀頽倦之容第十三節講堂受學除攜帶課本書帋筆墨石板之外不許叧攜書籍及他物件第十四節講堂受學不許吃食茶焑不許曳履不得呌唤伺役第十五節講堂夏設風扇冬設火爐學生不得自攜爐扇夏日不許肉袒冬日不許戴風帽第十六節體操非尋常衣服所能從事本館特置操衣操靴發給届體操時須一律更著不得違異第十七節操衣每年給發單操衣褲兩套夾操衣褲一套棉操衣褲一套操靴每年給發四雙均照大學堂所定式樣如有遺失破爛槪不補給由學生自製第十八節授課旣畢應自將所受功課研討温習謂之自修館中地址狹隘不能另闢特室卽以講堂爲自修之所每屇自修時各就習外國文時所坐講堂如習英文則就英文講堂自修習法文則就法文講堂自修餘以類推依次列坐不得紊亂第十九節自修時宜靜肅奮敏不得與他人往來談論若欲質疑求教當在自修時之外第二十節自修時不得歌詠嬉笑及有粗暴舉動凡妨他人之自修者皆禁之第二十一節每日届就寢時應即滅火就寢不得燃燈及燭第二十二節學貴有恒除例假暑假輟學外宜逐日上講堂入自修室不得託病及他項事故希圖規避亦不得貪眠晏起有誤功課第二十三節年假暑假星期及章程所載停課之日學生得任意出外但遇行禮之期須禮畢方可出外第二十四節學生遇有親友來訪應至會客處會晤不得延至他處第二十五節例假輟學之日因事出門應至提調處請領名牌懸之大門内出入稽查處歸時自行挈取繳送提調歸時宜在本館扃門時之前[  章程未畢容再登]  
[粤路將成]  
　　廣州訪事人云粤漢鐵路由南海縣屬佛山堡敦厚鄉海旁開箂編分六號分設工廠六所其至鹽步鄉之路亦分設工廠數所日來天字號路長一百七十餘丈已報竣工此外限於五月内一律　事大約由佛山至省年内可告成功也 
[調員赴京]  
　　廣州訪事友人云廣東候補直隷州知州薛梅溪直刺培榕初本聽鼓　垣當南皮宮保總制兩粤時因錢局開鑄銀圓奏調來粤畀以一切事宜自此直刺遂在粤省聽候差委兹者京師將有鑄造銀圓之舉由大部行文大憲調直刺赴京以資臂助刻已由大憲飭知 
 
 

Page 3

 
 
遵照矣 
[鹺使履新]  
　　武昌訪事友人云調補湖北鹽法道本任湖南鹽法道繼蓮溪觀察由湘蒞鄂筮期本月初七日吉時接篆當由兼署鹽法道武昌府知府梁集庵太守將印信文卷委糧庫大使李參軍齎送道署届期觀察朝服拜受望闕謝恩文武寅僚咸往道賀馬龍車水絡繹如雲 
[營兵滋事]  
　　松江訪事人云郡治西鄉李塔匯左近孀婦某氏略具姿首被奉賢縫工某甲誘至郡城賃居中營參署之側某姓家未幾正營左哨兵李姓復誘與成姦事爲婦戚阿小所聞導其翁姑將婦領去甲與李啣之某晚偕同營之有鄉誼者尋見阿小扭至會鶴樓茶肆奮力攢毆提轅戈什哈某某等人爲之勸阻各兵逞强不服某某等知難理喻馳入正營禀知帮帶李弁詎料李弁與各勇桑梓情深無能約束聞須禀明管帶張冠廷參戎未知能有以懲之否 
[杭郡官塲紀事]  
　　杭州訪事友人云署浙江撫標中軍叅將馬參戎長春涓吉四月二十九日辰時接篆○升署湖州恊管恊戎於月初某日交卸後卽禀辭赴湖郡履新○新任兩浙鹽運使司恩新甫都轉銘於上月二十一日在八旗會館接篆擇吉二十九日喬遷入署前任黃幼農都轉祖絡奉護撫翁筱山大中丞札飭仍署按察司先於二十六日移駐臬轅蓋新任按察司樊雲門廉訪增祥在陜尙未起程并須入都陛見故到任之期約在新秋時候矣○省城官醫局本由上憲委候選縣丞胡二尹連玉辦理現因二尹力辭是差乃攺委候選訓導邵廣文承瀚接辦 
[京洛緇塵]  
　　聞之京師有人云節届端陽内廷需用節賞銀兩豫期經内務府劄行户部由庫撥出十萬兩於五月初二日解赴頤和園呈交内務府○端陽佳節内務府掌儀司飭傳福壽玉成同慶各部優伶於五月初一日起至初六日每日赴頤和園演劇並傳演雄黃陣五毒陣等戲○五月某日金臺校士館舉行官課題爲司馬温公脚踏實地論畿輔苦旱用新法開井潤田官助民辦策懲忿窒欲義赴課者一百二十三人 
[津門梅汛]  
　　聞之天津友人云此間商務公所設在佔衣街萬壽宮南已於五月初一日開辦巿上銀價由所中逐日牌示以便周知○河北大關第二局委員何大令守仁奉上憲委充總局會辦所遺第二局事宜叧委廣守戎接任已於月之某日入局任事矣○本月初四日午後有德國步兵一隊暫宿河東楊宅次晨卽附火車往山海關○經司胡同義倉冋爲北洋淮軍銀錢所庚子之亂房舍蕩然嗣後銀錢所諸員租賃丁公祠以資棲息兹將舊址大加修築廳庫房舍始復舊規某日已遷入原處治事矣 
[致祭武聖]  
　　昨爲關壯繆誕辰上海縣汪瑤庭大令先期飭差至西門内關帝廟灑掃潔凈黎明時節隨同蘇松太兵備道袁海觀觀察江南提標右營參將廖楚材參戎竭誠致祭 
[遠迎憲節]  
　　蘇松太兵備道袁海觀觀察探知調任兩廣總督岑雲卿制軍已於本月十一日由漢口起程取道申江往粤履任因於今日乘鈞和兵輪船赴吳淞恭迓 
[順時布政]  
　　節逾芒種溽署將臨蘇松太兵備道憲袁海觀觀察因於昨日牌示轅門仰屬下文武各員槪免穿褂順時布政禮　宜然也 
[愼用小工]  
　　邇來滬上劫案疉出經縣捕拘獲王老六王小洪陳小五仔各犯解請縣主汪瑤庭大令訊供皆稱運糧小工因飭傳工頭葉寶三及王三兩人研訊葉供稱小的係山東人所有小工隨時雇用籍貫非一等類不齊一時頗難查察王三供稱小的在葉處司帳餘供相同大令諭之日工人太多散而爲盜殺人越貨有害地方此後責成爾等製成腰牌每雇小工必覓有保人方可給發否則不得濫收並將各人造成花名册呈閲葉唯唯遵諭而退 
[飭醫病犯]  
　　前年浦東豆腐帮流氓陳煜堂被人誘至舟中用斧砍斃報經上海縣主汪瑤庭大令飭役拘獲蘇金生林福福兩兇犯迭次訊供堅稱陳係寗波可生謀害監禁已久迄未讞成前月縣捕續　帮兇之張金榮禀請大令升堂研訊供稱此事委係寗波杏生爲首小的曾帮戳一刀蘇林二人確未動手前日蘇忽倩人具禀稱患重病籲求交人保出醫治晚間大令飭提至案察得病勢不甚沈重不准所請諭令還禁獄中候飭官醫爲之診治 
[重懲惡棍]  
　　包探朱桂生解陳金山卽皮鞋錦山錢得寳卽大阿新曁王金才至英美租界公堂禀稱伊等三人皆係著名惡棍前向徐海松孫榮發强借洋銀二百元不遂所求將徐雙目挖去報經捕頭令小的恊同西探分别拿獲解請訊懲徐海松由家屬扶掖上堂求恩伸雪陳等均俯首求恩讞員孫建臣直刺及襄讞委員魏蒓塢大令商之英總領事署繙譯官迪比南君以各犯皆惡貫已盈未便寛縱遂判令將陳金山責六百板永遠監禁西獄錢德寶責五百板監禁西獄十年王金才責五百板監禁西獄五年閲半年重復提出將陳責六百板錢王各責五百板以爲流氓魚肉鄉民者戒手槍及刀發回捕房銷毁 
[上海官塲紀事]  
　　江蘇藩憲陸春江方伯札委候補通判劉蔚生别駕至湖北守提前任太倉州知州蔣羹臣直刺限繳任内所虧公欵前日道出申江謁見蘇松太兵備遵袁海觀觀察拜會上海縣知縣汪瑤庭大令昨又拜會江蘇海運滬局會辦顔凝閣明府及松海防同知劉乙笙司馬迨辭出卽乘某輪船赴鄂○江蘇海運滬局會辦顔凝閣明府探知江蘇藩憲陸春江方伯升署漕運總督將次起節履新因於　日乘舟赴省垣禀賀○委署南匯縣知縣戴子邁明府由省垣捧檄赴任道出申江泊舟南巿大馬頭昨日午前上海縣汪瑤庭大令保甲總巡朱森庭明府均詣舟次拜會旣　明府舍舟登岸命駕至各當道處謝步 
[申報館協賑所收四川山東合肥賑捐五月初一日至五月初十日止第十一次清單]  
　　五月初一日寳順局來無錫丁素記祈痰疾速愈洋十元○初二日杭州我盡我心人洋四元雙輝堂洋一元七角仁輝草堂洋五十元武林太原子求家宅平安洋十元湘邵禹基福堂票洋一百元○初三日天一居十洋一百元苪小波洋五元○初四日瑞生祥洋一元許俞氏昌化人洋二元李慶伯銅洋一元洪卿銅洋一元○初六日無名氏銅洋一元○初七日詹敬之爲亡室余氏　祥之期求冥福助廣西洋一百元葉詹氏爲母追薦資移助求冥福洋十元○初八日不留名銅洋十元○初九日隠名氏洋十元吳守仁洋四元玉梅氏小洋十角沈周氏小洋　角蘇州通裕來易隠名氏助廣西洋四元○初十日施崇德堂保子及闔家平安洋二元安記銅洋二元以上總共收洋四百十五元七角銅洋十五元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　鄉民徐紀全前將族叔徐瑞春曳至船上勒贖控舉縣主汪瑤庭大令訊供嚴責發收攺過所今甫繹出又唆使其父徐金虎率同全家老幼至瑞春家滋擾經瑞春扭控至案大令訊諸之下瑞春供稱族姪紀全前因謀奪小的家產不遂所欲糾同流氓將小的曳至船上索詐洋銀控蒙訊究收押所中及釋出後又唆令伊父金虎來家盤踞滋閙不休務求　辦紀全供稱去年被叔父控告管押攺過所　　無措遂將田產抵押凈盡今蒙釋出父子無可度日故至叔父處借貸並不吵閙求鑒金虎供兒子紀全無端被堂　　春控告以致傾家蕩產不能度日是以向伊借錢不敢滋事大令怒曰爾縱子爲非尙敢花言巧語乎飭責一百板贖將紀全笞臀二百板掌　一百下交的實人具　如　滋擾定干重辦○閔俊卿控華丹卿盤踞滋擾等情大令升堂提訊閔供稱去年憑中價買華丹卿房屋一所計洋　一千四百元立契過劃後事即加價九十元繕立加契今又欲强加若干不遂其請遂率領老幼男婦前來滋擾買契兩紙是電華供稱小的自將房屋　與閔姓後遷居城外不幸突遇火災無處棲止故向舊房客處借住不敢加價大令判責一百板候飭差押逐出外 
[馬路工程局瑣案]  
　　前日歹人王勝泉混入楊家渡潘阿木船上竊取布篷携至馬路中被巡街捕所見拘入捕房捕頭令轉解馬路工程局總辦翁子文太守倩襄讞委員黃衡堂二尹研訊王供稱小的係本邑浦東人駕舟爲業求恩寛宥二尹判責一百板賊給失　具領○王長根在馬路中見有東洋車一輛無人看守起意拉回經某號巡街捕拘至捕房轉解工程局黃二尹研訊之下王直認不諱因判責二十板　存候失主具領 
[英美租界公堂瑣案]  
　　包探沈阿岳解宋會卿到案禀稱伊在夑昌公司執業僞製竹籌支取棧貨報由小的拘獲送請究懲　員孫建臣直刺判責三百板荷校二月○胡國香控車通遠訛詐洋銀并牽涉盧阿巧直刺略訊情由飭將軍交人保出　交盧到在案今已逾限不交經包探倪順泉解請復訊車供此項洋銀實係向盧索取欠欵不料胡竟與著名賭棍匡連順　串誣控求鑒旋有于大者杸案遞詞控稱虹口一帶著名賭棍匡連順綽號坐山虎無惡不作曾經歴任大老爺懲辦前晚糾同黨羽十餘人各持器械將小的家童養媳搶去迨訴知捕房　串令上差置之不理情急控請提究直刺叱令退去靜候簽提一干人到案訊明盡法嚴辦○包探徐阿華解陸順章到案禀稱人此係張大順木作中所雇工人藉端聚衆偪加工資并勒索洋銀二百元報由小的拘獲送案請懲直刺飭押候過堂質訊○包探張全林解王阿四到案禀稱伊先後行　徐祥新等六家衣物報由小的拘獲解請究辦直刺判責五百板荷校一月期满之後監禁西獄一年○包探陳雲忠解王榮朗到案禀稱此人行竊黃新官家衣服數件并誘拐張新榮之外甥朱銀福報由小的拘獲送請究懲直刺判責五百板枷號一月期满之後監禁西獄一年然後逐出租界○包探竇如海解翁正南到案禀稱此係著名蟻棍前將錢步高之妻李氏誘出賣與吳小東爲妻控奉大老爺飭小的恊同縣役前往拿獲被翁喝令羽黨搶去小的金戒指一枚及手銬等物兹由縣大老爺將行兇沈仁卿等送案請究直刺諭令押候移請縣　提齊人證於禮　三認辦○包探石金榮陸阿四解韓阿泉陳阿東到案禀稱韓行竊陳來寶等家烟槍對時表陳行竊張阿二家衣物報由小的先後拘獲送請究懲直刺判將韓責四百板枷號一月期满之後逐出租界陳笞責三百板各贓分給失主具領 
[法租界捕房紀事]  
　　小東門外一枝春茶館對門花烟館鴇婦彩林與餅師楊某姘職婦以兇悍而楊又助之爲虐狎客被毆者不知凡幾前晚鄉人某甲在彼作狎邪游不知如何起釁被鴇毆辱且失去對時表一枚翌日投報捕房捕頭令包探查明以便解送公堂禀請代理讞員李茹真大令從重究辦○前晚二點鐘時在通運公司執事之山東人王甫忽患瘋狂沿途滋閙被巡街捕拘入捕房捕頭令包探傳諭公司中人領回醫治○前晚竊犯錢秀泉在洋行街某姓家竊得衣服二件被包探拘獲送入捕房捕頭命押候堂期解請訊辦○前日積竊陳阿六在江裕輪船上行竊衣服一包當塲拿獲送入捕房捕頭令押候解送公堂禀請究辦 
[美租界捕房紀事]  
　　昨日午前粤人某甲乘脚踏車至西華德路適錢阿二拉東洋車來不及避讓將甲撞倒捐及車輪旋被甲扭赴捕房聲訴情由捕頭以兩造均有不合申斥數語一併釋出○粤人王阿福素患瘋癫前月某日在崑山路吵閙被巡街捕拘入捕房捕頭令轉送司考脱路工部局醫院醫治前晚王忽患病身死捕頭查無親屬令地保爲之收殮 
[蘇省官報]  
　　五月初五日江西試用同知潘　先辭回江西長洲縣蘇　謝叅娄兼理吳縣事通州沈召　知赴常鎭一帶勸捐知縣俞　　由水　釐局事丁來省禀知上年在秦音賑捐案内獎加同知銜奉邰核准初六日候補道唐真銓由　來管府向禀謝奉到補授　　遺缺道飭知同知羅承思由南匯沙洲差次來如　縣單　紳　到代理江陰縣郭曾程禀到楓橋　卡委員候補縣丞許恩榮禀謝奉撫憲批飭查獲私販銅元葉記大功二次縣丞韓繼　禀謝奉委華亭駐塘差傅鍚璋禀知奉　蘇松常鎭太　送日本早稻榖種差初七日常州府德禀到知府沈鳳詔禀辭回滬吳江縣劉禀到通判　文澍禀辭赴上海公幹　補靖江縣馮璋由武進沙洲　次來知縣許淮祥禀謝委署無錫縣事許文濬禀謝奉委兼辦善後局寫案收支　 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緖二十九年四月三十日京報全錄]  
　　宮門抄諭旨均錄正賬○御史李奏總兵大員縱匪肆掠營務廢弛請旨查究片○護浙撫誠奏恭報循例秋審摺○護　撫柯奏報拿獲兇惡棍徒嚴辦緣由片○署粤督德奏遴員調署知縣片○又奏揀員署理總兵片 
李灼華片再直隷宣化鎭總兵何乘繁縱匪肆掠營務廢弛各營兵額旣不足數且皆新手時常更换打槍騎馬全不熟習該鎭練軍向章於口裏口外分叚查路保護商旅至庚子以後雖照常巡防而各汛强刼之案層見豐出或數十名數百名不等均持快槍卽便報鎭緝捕而盜賊十不獲一去年七月有懷來縣界沙城紳士王克昌赴多倫送親行至口外白沙垠係練軍查路之汛地遇賊五十餘名搶去衣服銀錢等項約一千餘金具青練軍護送該異弁見賊卽逃任其搶掠具禀報鎭置若罔聞後營管帶周得勝赴多倫買馬行至二號聞有賊一百餘名馬四百餘匹遂起奪馬乞念並無繗賊之心卽率所部追至洋房子與賊交戰不數合卽敗槍斃官兵六名受傷甚夥洋槍旗幟馬匹被賊奪去無算該匪公然小住十餘日始走該鎭並不剿捕宣化一帶有土匪名曰大　數十成羣分爲數十夥任意限害去歲派隊捕緝民莠不分殺人六十餘名各處居民先受賊害復遭兵災賊魁並未獲一該鎭已報一律肅清保獎親隨若干名至今大帮仍在更爲兇橫庚子新招副左營步遂該營將大帮屢收屢散任其自便卽在營者時常告假出外劫搶暗通土匪卽被告發遂　　日期開革亦不深究去歲口外馬賊橫行該鎭帶隊追賊至西城窰子距宣化二百里賊人經過該柯已經遁去而該鎮誤謂是村窩匪遂令兵勇將該處民房並禮拜寺全行燒燬殺斃良民數十人希圖邀功搶奪民女二名現存宣化一人　回一人又强逼搶送萬民衣傘以掩耳目去歲十二月間距宣化一百里地　冼　嶺設守備官一人白畫來賊二百餘名均係宣化縣軍號衣旗　將該處二十餘家鋪尸財主搜掠罄盡　十五六萬金姦斃民女二名逾五日後兵甫到境將本地良民正法十六名賊人駐紮　外任憲　擾並不往追遂卽揑禀賊人係董福祥所差不知是何意見去歲十二月閔又本城西門外上莊子屈姓勾串榆林汛捕勇狼狽爲惡到處橫行訛索該村平民勒逼甚急民間遂捆送兵勇三名奪下洋槍三支鄉約禀報尙未完結去夏倖將賊首閣老肐疸賀世昌擒獲不知如何賣弄不但不　且送至懷來縣充當馬勇不數日匪心難安遂卽辭去至保安州地界閣家房子爲匪勾出紳士沈錫恩暗中通信得財分肥該鎮　已知情並不派隊往剿偶差往查兵匪合而爲一該匪現分七十餘股聲勢更大文有沈錫恩之助武有何鎭兵之輔附近地方禍恐不免以上各　應請飭下直隷督臣袁世凱確切查明據實　辦無稍隠飾地方幸甚營伍幸甚謹附片具陳伏乞聖鑒謹奏奉旨欽此頭品頂戴新授安徽巡撫護理浙江巡撫奴才誠勳跪奏爲秋審案件遵章攺奏恭摺繕單仰祈聖鑒事竊准刑部咨各省秋審後尾務各遵照歴次章程並　題攺奏諭旨本年秋審後尾分别接限奏送到部等因業經遵辦在案今値光緖二十九年秋審除舊事酌入緩决十二次斬犯何亞塊一名情實十次未勾攺緩一次絞犯彭阿培一名緩决十二次斬犯王錦蘭一名緩决十一次絞犯金逢水一名酌入緩决九次絞犯毛雜荃等三名酌入緩决八次斬犯林晉一名絞犯李存盧一名酌入緩决七次斬犯柴立嵩一名酌入緩决六次絞婦吳吳氏一口服制情實二次未勾攺緩三次斬　張阿成一名緩决五次斬犯楊亞三一名服制情實　次未勾攺緩二次斬犯劉徂葱等三名緩决四次絞犯蔣老二一名緩决三次絞犯楊洪標等二十三名服制情實二次未勾現已攺緩斬犯楊銀發一名緩决二次絞犯周登行等三名緩决二次斬犯呂潤幅等二名緩决一次斬犯王荃潰一名絞犯周錦逹等十八名絞婦王袁氏一口以上舊事緩决各犯共六十四起計犯六十六名口均應免提並山陰縣舊事緩决斬犯趙押相一名在監病故由司詳咨於秋審内删除外所有奉淮部覆應入本年新事秋審緩决斬犯馬憎蓉等五名絞犯何長備等四十三名情實斬犯陳建中一名情實絞婦陳賈氏一口服制情實斬犯江泳壇一名計應提新事五十一起計犯五十一名口均應勘審又已入秋審緩决因變逸出事後拿獲仍照原擬江山縣絞犯祝正篙一名歸入本年新事緩决並免提勘計新舊事應入本年秋審斬絞人犯統共一百六十起計犯一百八十名口由司逐加確核出具勘語呈送其温州處州二府屬人犯何長備等十起計犯十名照例飭解温處道就近審查開事由略節造册移司其杭州嘉興湖州寍波紹興台州金華衢州嚴州九府屬人犯四十名口提解到省據署臬司崔永安彚造案由略節清册咨送三法司核覆外所有秋審案件遵章攺奏緣田恭摺繕單由驛具奏伏乞皇太后皇上聖鑒飭下三法司核覆施行再各犯内並無祖父子孫陳亡之人至長興縣絞犯石金和孀婦獨子其母陳氏守節已逾二十年應否留養飭據該縣查明該犯之母已於去年仍回原籍業總由司詳咨河南撫臣飭查取結應俟咨發到日再行核辦西安縣絞犯王已明孀婦獨子是不屬　由司嚴催查傳訊取供結叧詳核辦仁和縣絞犯朱得記慶元縣絞犯胡高間德清縣絞犯吳阿五鄞縣斬犯陳烈傍四名均於奉准部文後在監病故玉環廳絞犯吳銀淋越獄脱逃俱經由司詳咨常山縣絞犯朱寳洪業已准咨減流發配在案又太平縣服制情實二次未勾業已攺緩斬犯王洪演一名兹據該縣訊係孀婦獨子其母葉氏守節已逾二十年應否留養疉飭司嚴催該縣速卽查明訊取供結詳司核辦又復經札行催應俟查取至日叧再由司確核照例詳辦合併陳明謹奏奉硃批刑部議奏單二件併發欽此 
　　柯逢時片再臣查饒州府屬餘千縣瑞洪地方西濱鄱湖民情獷狎土豪惡棍動輙恃　糾鬥擾害閭閻且多聚族而居凌弱暴寡視殺人爲兒戲藐國法如弁　並敢集衆抗官實屬形同化外臣前在臬司任内卽訪聞有迭犯重案著名革勇張自南卽張自仔兇暴異常無惡不作屢飭該縣密拿究辦該犯行蹤詭秘黨羽衆多縣營兵役太單又慮激成事變漏網已久益肆猖狂上年袁吳兩淮械鬥致斃多命札委試用知府陳萃禮督帶營勇前往查辦復經臣密飭就近訪拏該營弁通帶領縣役往捕該犯身懷數刃拒傷勇役旋卽合衆奮勇始行拿獲紳民莫不稱快據委員陳萃禮會同饒州府弼良同該縣委研訊明確開具摺禀請從嚴懲辦前來臣覆查該犯張自南供認屢抗水陸營勇均因不受營規革逐回籍迭次糾衆持械搶刦不知姓名行船財物光緒二十七年福祥軍散勇過境彼此口角該犯紏衆黨江寛仔等毆跌落河溺斃二命又糾毁李思沅房屋攫物促人肆無息憚其餘逞兇不法之事莫可枚舉被害之家畏懼其報復往往不敢告發此等兇惡棍徒情罪重大若不從嚴懲辦爲害實深臣於核明後卽批飭將該犯張自南卽張自仔就地正法臬示以昭炯戒除飭查緝餘匪究辦外理合附片陳明伏乞聖鑒謹奏奉硃批知道了欽此 
德壽等片再署龍門縣知縣史允端署事期满遺缺查有開建縣知縣李章銘勸謹任事堪以調署該員任内並無盜刼已起四叅之案據藩臬兩司會詳前來除飭遵外臣等謹循倒附片具陳伏乞聖鑒謹奏奉硃批吏部知道欽此 
　　德壽片再准廣西撫臣王之春電稱署右江鎭總兵黃呈祥奉命署理廣西提督所遺右江鎭總兵篆務查有本任柳慶鎭總兵黃忠立堪以署理等因前來奴才覆核無異除檄飭遵照外謹附片具奏伏乞聖鑒謹奏奉硃批兵部知道欽此 
 
 

Page 14

 
 
[光緖二十九年五月初一日京報全錄]  
　　宮門抄諭旨均錄正張○直隷總督袁奏遵旨查明總兵被叅各欵據實覆陳摺○護浙撫翁奏遴員委署藩臬各篆摺 
太子少保北洋大臣直𨽻總督臣袁世凱跪奏爲遵旨查明總兵被叅各欵據實覆陳恭摺仰祈聖鑒事竊臣承准軍機大臣字寄光緖二十九年三月初一日奉上諭有人奏直隷宣化鎭總兵何乘繁縱匪肆掠營務廢弛以致强刦之案層見疉出　屬一帶土匪任意擾害該鎮揑報肅清　保多名誤疑村民窩匪燒燬民房殺斃多命賊首派充縣勇兵匪合而爲一請旨　查等語著袁世凱按照所叅各節認真確查據實叅　毋稍徇　原片著鈔給閲看等因欽此當卽欽遵遴派直隷候補道胡駕林馳往確切密查兹據查明禀覆前來臣復博訪周稽叅互考證謹據實爲皇太后皇上分晰陳之一原奏該鎭縱匪肆掠營務廢弛各營兵額不足各汛劫案層出緝捕盜賊十不獲一一節查庚子秋間潰勇藪十　出關肆掠該鎭派隊分剿歴年捕誅匪首二十九名游勇土匪二百餘名陣斃數百名尙無縱匪情事惟所統新舊馬步六營除防多偷庫倫外其分防口内外曁留郡城者僅止四營兵力未免單薄又界連熱河山西蒙荒沙漠恒有鞭長不及之虞謂其廢弛缺額緝捕十不獲一未免　當一原叅去年七月懷來縣紳土王克昌赴多倫送親遇賊搶去衣飾銀錢練軍護送見賊卽逃任其搶掠具禀該鎮置若罔聞一節查王克昌係沙城紳士於上年七月十三日送女至多倫就嬉沿途有馬勇二名護送十六日行至馬鞍梁距白沙垠十餘里遇賊二十餘人該勇卽馳赴就近之張麻并報知駐防哨官干總高清選該哨官畏懼賊勢觀望不前致被搶去衣飾銀物子餘金王克昌旋於二十一日抵多倫赴協署報案至今贜賊未獲查無具禀該鎭之事一原奏後營管帶周得勝赴多倫實馬行至二號聞有賊馬四百餘匹起意奪馬率至羊房子被賊槍斃官兵奪去槍械馬匹小住十餘日該鎭並不剿捕一節查上年八月間多倫地方不靖廳協告急該鎮派周得勝率馬隊三哨往剿並非買　二十二日抵二號賊　知官兵前來預匿圈宿羊羣之廠店俗呼羊房子以待次日官兵拔隊前進後管帶乘車緩行甫至廠店賊卽用槍斃官兵五名傷三名哨隊倉卒不知所爲被匪奪去旗幟號衣多件乘勢遠　並無留住十餘日之事一原奏宜化土匪有大帮名目十百成羣去歲派隊緝捕不分良莠殺斃六十餘人賊魁並未獲一該鎭遽報肅清保獎親隨多名至今大帮仍在庚子新招副左營收留帮匪旋收旋散在營者亦多通匪搶刧倘被告發卽倒塡日期開革一節查宣化大小帮土匪合則小帮卽爲大帮分則仍爲小帮自該鎭疉次剿辦捕斬匪首姓各數目人所共知尙不至不分莨莠殺害平民將弁尤爲出力者間予保獎未至濫及親隨副左營前係已革守備何天龍所帶庚子八月間潰弁都司薛東林率衆由古北口竄赤峯　多偷該鎭禀奉前督臣李鴻章派周得勝往撫收買散勇百餘名分隸副左營卽派薛東林帮帶該營以示羈磨嗣將桀驁者正法數名餘均相安無異查無通匪搶刧確據亦未被人告發自無煩倒塡開革日期一原奏去歲口外馬賊橫行該鎭帶隊追至西城窰子賊已遁去該鎮疑村民窩匪將該處民房禮拜寺全行燒燬殺斃良民希圖邀功搶奪民女逼送萬民衣傘一節查西城窰子爲張理廳轄境一年查無追賊之事帷二十七年四月該鎭禀辦西城窰子剿匪一案緣徇紳士所請調查案卷叅以輿論當時匪勢猖　自不能不量加懲創臨陣格斃悍匪三十餘名寳無良民在内焚燬賊巢延燒　拜寺亦出於勢不獲已至搶奪民女二名係副左營帮帶薛東林所爲一係賊首馬元之弟婦旋配民人靈玉榮爲妻一係回民馬忠孝之養媳得價贖回薛東林卽於是年八月告假離營西城窰子一帶因地方平靖有公送萬民衣傘之舉習俗相沿尙非出於逼索一原奏去歲十二月洗馬林白畫來賊二百餘名抣係　化練軍號衣搜掠鋪户財物十六萬金姦斃民女二名五日後兵甫到境卽將良民十六名正法匪駐壩外並不追捕一節查洗馬林爲萬全所屬上年十一月二十二日侵晨突來土匪遊勇百餘人身穿紅邊號衣先赴守備明立　内索餉不得將大堂槍械號衣内眷衣飾搶去鋪户二十七家失物甚鉅是否値銀十餘萬兩無從查悉當時明立之女受傷村民李玉發高廷雲被匪槍斃此外又傷二人委無姦斃民女及將良民正法之事該鎭聞報卽派練軍於二十四日往剿並無五日之久其時賊已遠　不在壩外無從追捕現已緝獲是案匪犯馬三子王五子劉明交縣嚴訊在案一原奏去歲十二月上庄子屈姓勾串榆林汛勇訛索平民致被綑送鄉約禀報尙未完結一節查上年十二月十四日上莊子教民屈興沙嶺堡民人陳貴與該堡土娼朱楊氏口角扭毆經該氏親戚閻五金閻全貴等　毆時教民馬金思在塲卽赴駐防榆林堡馬賊揑報土匪前來該隊聞信派去六人鄉約鄭泰來迎告起釁清由並非土匪該勇等遽爾開槍致傷閻　之髅村臬不平毆傷馬勇諸秀林馮金坥杜金榮一併　縛奪留槍枝嗣經社首調處將諸秀林等並槍枝送還一面赴縣報案現屈興陳貴閻五金在逃案懸未結此案起釁之由該勇等雖爲馬金思所招第旣經鄉約報告猶敢逞兇開槍殊屬玩法已飭懷來縣一併歸案審辦一原奏書是幸將閻老疙疸賀世昌獲案不知如何賣弄不辦且送至懷來縣充當馬勇復出爲匪勾串紳土沈錫恩通信分肥該鎮偶差兵查匪會爲一現分七十餘股聲勢甚大一節查懷來南面皆山逾嶺卽京西諸邑遊勇土匪到處勾結如閻老疙疸賀世昌劉九丁四　趙汶紅劉得勝等皆係著名巨匪分合不一未聞有七十餘股之多其中閻老疙疸賀世昌尤爲狡猾迭經營縣會拿去年七月詣縣投首經民人李廣祿潘天佩等具保該縣周世銘暫准將閻老疙疸保釋並未留充馬勇賀世昌係保安州人經移送該州聽取妥保在案嗣閻老疙疸復與劉九等合夥爲匪出没懷來宣化一帶爲周世銘訪拿正法亦在案沈錫恩查無其人惟查保安州有　生申錫恩品行爲鄉里所推當不至與匪爲伍該鎮馭軍甚嚴兵匪亦不至合一閻老疙疸係著名匪首現已伏誅餘匪尙知斂跡以上各節均屬實在情形臣伏查該鎭何乘鰲夙嫻軍旅辦事勤懇當不至盧　弛備縱匪殃民其餘被叅各節或事出有因或查無實據均可無庸置議惟於副將周得勝羊廠一役以馬隊三哨不敵百餘名之匪徒回營後並未查明讉責　守備明立洗馬林一役匪徒肆掠搶及衙署雖經派隊往剿但輕聽該守備報稱先期巡邊亦未究辦都司薛東林以　弁權宜留營卽應量加裁抑及派充　帶往剿馬賊復膽敢搶擄婦女該鎭未及查辦其離營雖非知情徇縱而疏忽失察咎無可辭應請旨將宣化鎭總兵何乘鰲交部議處至留直隷補用副將周得勝奉派剿匪延誤失機實屬庸懦恇怯應請卽行革職永不叙用其揑報巡邊規　虚分之遊擊銜都可前洗馬林守備明立與畏葸無能之哨官千總高清選應請一併革職潰逃爲匪之都司薛東林應請革職仍分飭　緝獲案復按軍法嚴懲以儆效尤而肅軍紀所有查明總兵被叅各欵並據實分别叅辦緣由理合恭摺蕧陳伏乞皇太后皇上聖鑒訓示謹奏奉硃批另有旨欽此 
　　翁會桂片再臣欽奉恩命護理浙江巡撫所遺布政使印務應行遴員接署查有現署按察使杭嘉湖道崔永安堪以委令署理迅　按察使篆務查有鹽運使黃祖絡曾經委署是缺諸凡妥協該員雖已奉旨調補兩淮艦運使因前任程儀絡經署兩江督臣張之洞奏留一年黃祖絡宋龍卽赴調任且新授浙江鹽運使恩銘亦未到省黃祖絡尙未交卸堪以委令兼署臬篆以資熟手除分檄　遵照外謹會同兼署　新總督臣崇書附片具陳伏乞聖鑒謹奏奉硃批知道了欽此 
 
