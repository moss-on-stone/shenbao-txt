# 1894 - 58 - 4907493

 

Page 1

 
 
[停收賑物] [  申報館賑所謹啓]  
　　敝館自收辦賑捐以後時蒙諸善士以珍物助賑但積之篋笥善賈難求積日經年未免有孤雅意所望仁人君子慨解腰纒免將瑣碎珍奇擲交變價是則區區之私願耳肅此佈陳伏維德鑒 
[新印繪圖續今古奇觀出售] [  圖書集成局代啓]  
　　續今古奇觀一書取古往今來奇聞軼事彙爲一編覩新奇於平淡之中寓褒貶於語言之表有功名敎可佐淸談以視别種稗官或失这蕪穢或失之鄙陋不可同日而語復倩名手繪圖傳神阿堵一展卷而如見其人由某書坊託本局用潔白紙張代印訂成六本外加套子每部碼洋八角賜　者請至各書坊及三馬路申昌書畫室購取可此佈 
[中西貨幣攷]  
　　禮拜一卽正月二十日本館曾議及廣鑄小銀圓以補制錢短絀中間推論古時錢幣之制不外乎金銀銅三者有客見之就而問焉曰先生旣能以崇論宏議壓倒時流諒必於歴代圜法之源流洞明貫丳敬請稍示奎略俾鄙人茅塞一開乎則應之曰僕雖於圜法未甚講求然簡册所垂章章可攷雨窗多暇請縷陳之錢之制有四曰幣曰泉曰布曰刀幣始於太昊伏羲氏笵以金作龍紋形如盾　之九棘幣由是而軒轅幣則其文或作　或作　少昊弊文爲小昊小卽少也高陽幣文爲安陽二字或作平陽或作武平或作陽山或祗一陽字舜幣文曰乘貨金當五馬二十幣或作舜　金幣禹幣文曰安邑貨二金或作安邑貨一金湯幣　曰湯金漢武帝有龍馬龜幣三種龍幣圓馬幣方龜幣六角皆有穿而無文字此外又有文曰　者曰大一金者曰武安者曰林禺一石者曰兹金者有兩山字　書者有曰田至者曰了午金者要皆時代難稽祗可存而弗論鏟幣則幣之别種以形似鏟得名其文不一或曰益或曰鬲或曰密或曰成或曰同或曰陽或曰下或曰雨或曰貞或曰安藏或曰貞或曰亭或曰安用或曰盧工或曰品金雖不詳鑄自何時要皆秦漢以上物泉肇於葛天氏輪廓及穿皆圓文曰垖蓋卽古葛字神農繼之今所流傳者有二種一其文環繞半不可解惟識其中有金神二字一字已漫滅依稀似　艸字至周太公立九府圜法大興其製外圓内方文曰寳六皆寳四貨秦鑄半兩漢因之武帝時始鑄爲三銖五銖洎乎新莾篡立錢制棼如有大泉五十有中泉三十有幼泉一十有壯泉　十有貨泉有栔刀有一刀至東漢仍復五銖之舊後漢則鑄爲直百及五銖直百五銖十五銖三吳大帝有大泉五百大泉當千魏文帝錢亦日五銖晉錢曰太元貨泉五代時宋　曰四銖曰孝達曰二銖曰小泉直一曰景和曰用光南梁亦曰五銖曰十一百曰太平泉曰太平百曰太平直百曰大富五銖曰大吉五銖陳錢曰五銖曰布泉曰太貨六銖北　錢曰太和五銖曰泰和五銖曰永安五銖北齊錢曰常平五銖北周錢曰泉布曰五行大布曰系可曰永通邁國曰永通泉貨要皆古意盎然可撫可倣至隨以下而字多揩法不必縷　矣布之名始於堯形如長方牌文曰刀幣然並不作刀形其作刀形者以齊爲最多文曰齊寳貨曰齊之寳貨曰齊途　寳貨曰安陽之寳貨曰節　夕之寳貨　者咸謂節墨卽　夕或謂市集之集或謂古邑字莒刀則面文莒字　文行字或文曰左一左二左六左八右工右一右八右十右九右十一右　右行右又革平其餘古刀文皆不可識時代亦不能盡知惟見有一曰品　大一曰白不知何所取義若夫　帳錢　勝錢蟻鼻錢藕心錢橋形錢星官錢太上咒　天罡錢虎符錢福德籛北斗錢大都　一爲之非一朝制度也客曰先生雖相示厓略然僕已僂記難終與君一席話　讀十年書先生眞僕之益友哉然貴　　　洋產自墨西國敢間除此之外各國　有不同僕不敏敢求先生教益曰各　古時所用金銀與今大異今則法國　曰勿郎脫合　銀一角九分俄國曰羅般每七枚合英銀一磅吕宋曰愛斯固度曰秘西笪曰而列阿每一百而列阿　　之一磅秘西笪卽一元愛斯固度每十枚合一磅瑞典曰列斯大拉每一十八枚合一磅比利時曰福蘭格每二十五枚合一磅丹國亦曰列斯大拉每九枚合一磅土耳其曰賴而拉每一枚合英銀十八先令巴西曰密勒每枚合英銀二先令三本士美利堅曰秘瑣每一枚合四先令德意志曰大拉每一枚約合三先令曰福祿林每一枚合一先令八本士曰馬克每一枚合一先令三本士意大利日賴兒每二十五枚合英銀一磅荷蘭曰福祿林亦曰法利特每一枚合一先令八本士葡萄牙曰密勒每四密勒半合一磅蓋各國銀市皆以英磅爲準英磅維何曰以金爲之重二錢二分可易大銀錢四枚每枚重七錢五分易先令二十枚先令重一錢五分　拳士二十枚本士以銅爲之此各國錢制之大略也客曰敬受教乃一　而返 
[本館接奉電音]  
　　昨由京友電傳上諭八道敬謹譯登○正月二十五日奉上諭敬信著補授兵部尙書理藩院尙書著崇禮補授裕德著補授者察院左都御史欽此同日奉旨正白旗蒙古都統著敬信補授欽此同日奉上諭立山著補授户部左侍郎兼管三庫事務户部右侍郎兼管錢法堂事務著克們泰調補志銳著補授禮部右侍郎榮惠著補授兵部右侍郎　　　　授理藩院左侍郎會章著補授理藩院右侍郎刑部右侍郎著文琳者理欽此○二十六日奉上諭鹿傳　　臬司呈請　缺據情代奏等語唐樹楠著准其開缺陝西按察使著曾禾補授欽此同日奉上諭　　現已補　　　左侍郎未到任以前著榮惠兼署　欽此同日奉旨正黄旗護軍統領著　音布調補正紅旗護軍統領著色　額補授欽此同日奉旨廂黄旗滿洲　都統著德隆調補廂藍旗滿洲副都統著崇光補授正白旗滿洲副都統著奕功　補廂紅　滿洲副都統著長麟補授欽此同日奉上諭左翼總兵著壽蔭補　欽此 
[榮綰藩]  
　　本館派赴蘇州訪事人來書云江蘇臬司陳舫仙廉訪署理蘇篆筮吉正月二十五日卯刻履新是日黎明藩轅監印官恭捧印信置黄亭中用八人舁送臬轅廉訪整肅衣冠出接將印信供奉大堂及鐘鳴七下朝服而出望　闕謝恩禮成書役皆排班叩見俄而蘇州府林太守總捕府劉司馬及長元吳三邑尊文武印委各員陸續趨轅叩賀一時輿馬闐溢熱閙異常至署理臬司之常鎭通海道黄觀察須俟署缺之察觀察到鎭方可交卸來蘇云 
[告病風傳]  
　　安徽鳳願六酒道兼鳳陽關監督變錫伍觀察風裁嚴峻操守淸亷蒞任以來善政不可枚舉惟夙有疾病過勞輒發前在蕪湖關道任内亦因二豎爲災解組以去刻下舊疾又作不欲以病軀從事特於日前具文申詳撫憲當蒙批准委騐屬實卽將省中合例道班並首府聨太尊開單咨商督憲酌定一員前往接署想日内當可揭曉也又聞觀察不知緣何被人臚列多欵赴督轅控告當蒙批飭安徽臬憲迅提人証卷宗到省詳細訊鞫當不難水落石出也 
 
 

Page 2

 
 
[營兵濬溝]  
　　蕪湖二街市溝綿亘甚長向爲居民汲飲所賴自髮逆之亂兩岸屋宇燬爲空塲溝身亦被淤塞歴經賢有司設法疏濬而物力淺薄旋鑿旋淤源頭活水終未汨汨而來每遇火災更形棘手王邑尊關心民瘼前年冬卽有籌欵疏鑿之議後因欵無所出暫作罷論兹幸駐蕪老湘後營譚馥亭軍門與有同心自願借撥部下勁旅玉成其事然必須禀准上游方可辦理並蒙道憲袁觀察允爲資助函商金陵全軍統領批准卽於正月十六日開工每日抽調精兵二百五十名加以長夫約得三百八名一時畚者鍤者桔橰戽水者自晨至暮霧沛雲蒸僅閱數日工程已奏其半每日並派一哨官在工監督所有犒賞軍士酒肉等項軍門亦再三辭謝蓋不欲地方官過於麋費也軍門可謂威德兼施不分畛域者矣 
[禾中人語]  
　　秀水縣劉邑尊奉府憲札委兼署嘉興縣事邑尊遂頒紅諭定於廿二日丑時接印並循例牌示廿四日考錄代書閱城閱監廿七日點名放告○嘉興縣王邑尊在任病故經公子等料理喪務延僧超度文武各官咸往送殮停柩署中擇日開吊聞邑尊家道淸貧自去秋復任迄今祗四閱月身後囊空如洗不免虧負聞者皆爲之歎息○宗太守因公赴省謁見大憲面商要公不日卽可回轅○北門外秀水兠某姓婦靑年守寡忽於數日前不辭而去迄今未見回家四出追尋蹤跡杳然豈被匪人誘拐耶 
[庸醫奇遇]  
　　醫雖小道人之生死係之所關甚重無如人心澆漓醫術日壞時有僅識之無略讀湯頭歌訣卽懸壺市上栩栩然自命爲良醫兒戲人命洵可恨也粤垣陸某游手好閒行同無賴烟霞是好賭博尤耽前年偶在道旁拾得手抄書本上半則備列藥方下半則紛陳符籙註明驅邪治病可獲平安陸以爲靑囊秘術再傳人間略爲涉獵卽用白布繕寫專醫奇難雜症符籙愈人疾病字様終日游行城廂内外擇曠地以設攤指天畫地信口胡言元旦後四日陸在督署前餘地擺設適有蓮花幕客棲梅鶴於新豐街四占熊夢幼者年甫數齡愛如拱璧客歲忽得奇疾狀若痴呆言語不倫形銷骨瘦醫巫並進仍未見效主婦以殘喘雖延生機已絶遂交亂婦任其撫養是日婦偶背負出游見陸口角風生多人圍繞婦遂進而請治陸謂拜求祖師如占得吉爻方能代醫旋卽布卦推卜沈吟半响卽曰此邪病也不思飲食不發言語如能惠我洋蚨半餅代爲請符卽能却邪愈病婦以其淡言微中如數與之陸出符二道命其以一化灰茶服一則佩帶於身自能見效婦如所言至晚孩忽呼腹飢起坐言語一如平時宿疾苦失婦奔告主人喜出望外細詢陸某則居址未知翌早遣人分路偵尋至午見其在將軍署前擺攤賣藥家人具告來意請其到寓某以衣衫藍縷爲辭家人以主人相需甚殷不容推却苦邀同往及至則主人降階相迎再請書符某故意留難謂須虔誠念咒敬禱方能有騐俟晚間回家如法書就翌日送至蓋陸之符籙須按圖索驥依様葫蘆故不能當塲獻技主人給以洋蚨一餅詢知其寓居河南遂慇懃送出至夜其子忽見一黑衣人乃平日作祟者倉皇逃去惟尙餘二人依倚左右以告父母驚憂實甚猶望陸至爲之施救詎陸自得銀後流連芙蓉城裏竟將畫符之事置諸腦後越二日主人見陸不至焦灼萬分急遣紀綱携帶衣履按址訪尋及至所寓時陸婦方執　廚下陸瞥見僕人疑彼其之子或有他變急匿室中而命妻出問僕具道來意授以衣物且言乘輿已駕不可久延陸卽乘輿渡河命僕導至主人見而大喜急求醫治陸授以二符如前食佩主人欵留下榻晚間其子果見二人亦去於是精神漸健一如常時翌早陸告别欲歸主婦出而言曰掌上之珠前時幾碎乃蒙著手回春實屬功同再造恩銘肺腑報謝無由如不嫌穉子愚頑願命拜膝下認爲義父但一水盈盈往來不便特請寳眷遷居此間以便穉子旦夕相依得聆麈教至於月中費用自有帳房支理毋庸先生躊躇也陸謙謝再三主人卽命輿送其回家料理鶯遷事宜陸旋携妻就居鄰有伍某與陸交稱莫逆見其驟獲奇逢遂願步厥後塵陸於是授以途中所拾伍遂擺列人叢中亦如陸之煽惑且詳言陸之功效以聳人聽聞惟其際遇未知果能如陸否耳 
[餅師宜愼]  
　　洋紅品緑色嬌且艷然中藴奇毒食之足損性命乃近來餅師每用以渲染餅餌以耀外觀不知而悞啖之鮮不災生意外南海九江鄉其香火神廟向由鄉人輪年値理每歲上元前卽交代接管十二日爲新値事接盤之期擺列餅餌以祀神祗事畢將餅分派中有一項作浮屠形而煊以紅緑色鄉人以其花様翻新色光輝映遂取以供孩玩有二孩各啖一枚詎至晚間忽爾腹痛呼號終夜醫救不及翌早身亡而維桑與梓幼孩之同病相憐者亦不乏人惟幸食少毒輕經親屬用甘草水解救得以無恙似此殺人毒物豈宜妄用操餅業者可不愼哉 
[兇犯翻供]  
　　上海縣兇犯吳妙林拐妻謀命一案黄大令訊實解蘇由蘇州府發審局員疉次研訊吳等供詞一一與詳文吻合旋卽擬定罪名解司過堂覆勘及陳舫仙廉訪升堂研訊吳忽翻供略稱小的雖與阮張氏通姦然謀斃阮阿狗之事皆馬阿二起意且首先動手迨小的加功時阮阿狗已氣息如絲將次斃命馬亦不肯承招廉訪飭解回發審局再訊務使纎悉無寃方可定讞正月廿三四等日發審局委員沈大令佺陸大令冠瀛連次推鞫吳翻供如前馬悉依前供堅不肯招認餘犯亦無口供二大令喝令吳跪巨練復上天平吳仍信口誣攀連訊數堂執定不易眞可謂刁狡性成者矣 
[學徒昏瞶]  
　　蘇城大石頭巷成衣店某甲有一學徒年已及冠前日傍晚購得花爆數件暗自登樓以麻索懸花筒於梁上取火然放不料少星四射延及牀帳復由繩索延及梁柱途人見室内濃烟縷縷大聲疾呼該學徒非但不知撲救反將樓窓關閉旋經鄰右人等飛步上樓設法施救幸爲時尙早得卽撲滅僅焚去牀帳衣料等數事餘皆無恙亦云矣事後經鄰居某公子喚地甲至令甲將該學徒逐出事乃寢　 
[洋務易人]  
　　辦理洋務非識時務之俊傑不可南洋交涉之事頗多承上接下者惟洋務局蔡和甫觀察辦理有年毫無貽誤現署常鎭道篆所遺是差須洞悉洋務之員方能接辦聞上憲有札委侯官沈觀察辦理之說果爾則人地相宜當有勝任愉快者矣　 
[潤州宦轍]  
　　鎭江訪事人來函云兩淮鹽運司江蓉舫都轉日前自揚州起程赴金陵叩賀劉制軍年禧在省事畢卽於十七日上午乘坐官舫用普慶小火輪拖帶抵鎭闔郡文武各員齊往江干恭迓旋登舟次呈遞手版都轉接見後亦以禮答拜直至午刻各官始興辭而出都轉遂命啓輪渡江進瓜洲口遄回二分明月中矣○本月十九日午刻爲各衙門開印之期鎭江關道黄幼農觀察首啓黄綾開用關道營務等篆是日上午鐘鳴十點府尊彥太守叅將鄭叅戎理事同知錫司馬丹徒縣王伯芳大令保甲總局劉明府曁水利廳各員先後蒞止在官廳略坐迨十一點鐘時宅門打點傳鼓轅門外升砲啓門新兵前營兵丁如雁行之排列自大門至大堂簷下但見族旗耀日劍戟凝霜大堂擺設香案觀察衣冠徐步而出導前者則有隨員六人花衣炫耀翎頂輝煌繼以親信家丁四五人監印官隨後將關道營務印篆敬謹捧至公案前禮房高唱詣位觀察離座至拜墊前其時鼓吹亭細樂悠揚卽行三跪九叩禮畢將印篆開拆發文用印觀察升座後彥太守率同文武各官行堂叅禮觀察出位答禮未幾吹亭中鼓聲　　然角聲嗚嗚然升砲三響觀察退堂掩門府縣各官始分導回署各開印篆○江南提督譚靑崖軍門日前自松江節署赴滬旋於二十一日傍晚乘招商局江裕輪船溯江而上卽於二十二日下午五點鐘駛抵鎭江俄而在城印委各員均至江干迎接迨六點鐘時始啓輪上駛赴金陵賀年瀕行時城守營兵丁齊往義渡碼頭站隊旂幟風翻戈矛雪亮槍砲之聲隆隆不绝○鎭江營叅將鄭叅戎國祥於初十日赴白門公幹業於二十日淸晨乘舟抵鎭標下千百把總均至碼頭迎迓參戎旋卽登岸乘輿回署○署理鎭江城守營守府許和生守戎因有要公擇於二十一日薄暮乘怡和公司元和輪船赴金陵謁見劉峴帥 
[嚴懲賭棍]  
　　蘇州訪事人云省垣賭博之風歴來甚熾雖經新任總捕府劉少峯司馬留心掩捕三令五申而各賭棍習與性成略不悛 
 
 

Page 3

 
 
改新正以來日羣聚閶門内宋仙洲巷公然糾集賭徒白虎靑龍大呼小嘂每至銅龍漏盡依然興會淋漓事爲司馬訪知於二十三日午後借拜客爲名前往拿捉先將後門阻住然後飭勇兠拿當塲獲住六名帶回本署嚴行訊鞫六犯皆俯首求恩司馬判令各責一千板荷以巨枷發犯事地方示衆 
[蕪市續談]  
　　前報記蕪湖客歲各項懋遷以土業最爲獲利大莊如榮昇等每家皆獲鉅萬次亦累千盈百此不過約略之詞實則大莊十一家當以江泰和爲冠軍新年盤核勇虧將放出之帳减作五成本店存貨又打九折再連溢出現銀計之凈贏三千五百餘兩設將存貨平沽雖五六千金亦將有盈無絀也其餘同興黄泰和同源和德泰和等亦堪伯仲惟城廂售賣零土各店則無一家不虧折被累蓋此等小店進貨皆由本街各大莊批拆而來剖析錙銖略沾微潤而彼大莊又各兼售零土其價與批發毫無出入致小店亦無可剝取倘一味攙雜僞貨則又無人過問不得已仍勉强支持獻歲以來遂紛紛閉歇而彼獲利之大莊屠蘇飲罷東夥咸羅列阿堵物方對之吃吃笑不休各店主又酌提數百金分給店夥以作酬勞一様春風分冷暖桃花含笑枊含愁洵堪爲彼業詠之 
[西泠話雨]  
　　新正十九日爲開印之期各衙書吏俱設筵宴客謂之開印酒杭有嚴姓者住居横大方伯巷是夜在上城某椽家飲酒同座者均歡呼痛飲屢釂巨觥猜拳行令嚴屢負自知不勝逃席而歸行至中途酒忽湧上初猶勉力支撐比及柴垛橋玉山遽頽從橋心滾下適有賣漿者經過其地持燈一照見其滿面皆血知爲跌傷乎之不應該處居民咸開門出視急灌以熱湯始稍甦詢其住址語莫能辨移時有一過客審視其貎乃素相識者遂奔至其家告知情狀其妻聞信急不能言幸其姪在旁立喚輿夫扛回兩眼直視語言不淸並未呼痛連夜延請傷科診視據云外傷無妨内傷已重必須包醫其妻一一應允醫乃出未藥一包當時調服外敷傷藥至天明又開一方用陳酒煎服約一時許始呻吟呼痛不已旋卽吐出黄水數碗略帶紫血小塊吐後始覺稍安聞包醫之數須洋十元酒之爲害如此可不懼哉○杭城豐樂橋堍萬里雲烟館内日前有十餘齡童子二人聯袂偕來口呼開燈堂倌以其幼也置之不理二童大怒云我豈不付錢者而不與我開燈耶立將靑蚨二百交付囑俟吸完再算堂倌無奈卽取烟膏烟槍付之冷眼旁觀見其打烟頗形純熟及入口則颼颼然一呼而盡不勝詫異詢其年歲居址一童年十四父在時曾爲江蘇縣尹母係側室素嗜烟霞幼年早在母旁呼吸業已上癮五年一童年十三父爲幕友出外多年亦在母處學吸上癮甫及一年此二童者小小年紀卽酷嗜洋烟如此豈習與性成耶抑禀受母教耶○杭有張姓者素好冶遊而有季常之懼家擁巨資常往來於滬瀆去冬在滬娶妓爲妾回杭後畏大婦之威不敢入門另賃屋於鬥富三橋地方該處本汚穢而此屋向爲娼妓所居遷出未久故尋花問柳者往往誤叩其門張緣是戒妾切勿出外而妾素非貞靜不慣拘束張偶出外輒倚門而望以此人咸以妓家目之新正十六夜有龍燈經過因與女傭輩至門前閒看及會甫過突有三少年衣服翩翩衝門直入與張妾調笑其時張不在家女傭告以此係張姓住宅切莫誤認内有一少年厲聲　曰家奴休得妄言此處乃我熟遊之地去年夏間曾與某少爺在此打牌二次秋間又有某老爺邀我飲菊花酒事隔未久豈遂忘耶女傭曰我家係十一月遷來夏秋之事有所不知若不早走待主人回家必不與爾干休正在喧　張適歸家見此情狀不覺忿火中燒大加詈駡恐寡不敵衆欲出外呼喚鄰人反被三人拉住使不得出當此時也三人者雖明知誤認桃源然尙不肯認過遂大言曰今晚且餃爾明日定由縣中驅逐爾等遂徐步而出張始閉門安寢諺云妓女不看燈信然○仁和李梅孫太史幼而聰頴譽噪神童握管爲文萬言立就前因丁憂在籍主講崇文書院兩年閱文甚速計生童七八百卷不及十日卽可發案所取前列皆尙才氣頗合時風現已服闋擇於二月初吉起程入都其門下士十餘輩擬在吳山公餞太史再三辭謝遂各獻詩章約有百首太史不及一日卽一一答和近體則詞句淸新裁對工整古體則渾灝流轉大氣盤旋馬工枚速可謂兼有之矣　 
[冶遊記]  
　　有某生者家原濟北籍寄嶺南何遜才多早裕深文之白簡劉蕡命舛祗邀半領之靑衿因抛荀子之書學入桓公之幕雖垂楊寫怨而文杏多情每乘靑案之閒便作翠樓之夢滿身香露慣走馬於章臺半角斜陽好聽鸝於歌苑十年夢覺徒贏薄倖聲名卅載歸來尙記風流韻事偶從休睱歴紀舊游錫以品題判其高下則有地居吳會浦號春申當南北之要衝萃蘇杭之麗質人眞似玉貎美於花淡抺濃裝並皆佳妙環肥燕瘦各擅所長環珮徐來不數蘇家小小畫圖省識咸疑李氏師師出則寳馬香車入則呼奴喝婢閨秀輸其艷冶富家無此排揚固宜領袖羣芳衙官衆艷矣惟是自負盛名高張艷幟千呼萬喚始珊珊其遲來再鼓一彈便怱怱而欲去不逢靑眼未許留髠匪洽素心遽容贖蔡縱有纒頭之錦難稱如意之珠然而白袷少年鳥衣公子偶動尋春之興爭投買醉之資一笑相逢千金不吝其聲價槪可知矣其次則珠海江頭太平山上曾開靑眼特品紅顔雖云南國佳人不讓西方彼美紫雲乍見每教御史魂銷紅佛相逢漫說司空見慣當夫筵開翡翠杯泛葡萄酒緑燈紅金迷紙醉纎纎拇戰玲瓏搖臂釧之聲嫋嫋歌酣馥郁散口脂之氣偶然遣舆亦足怡情然而賞音乍遇知已相逢縱教誓矢靑山無非志期白水金揮不吝羣推張緖風流財盡交疎誰記元和面目此固若輩之恒情烟花之故態而入鄉隨俗就地取材若在南中允推上品再次則非明非暗半公半私貎則或媸或妍人亦可上可下論其色藝雖然相去無多講到排頭未免相形見絀客無拘於貴賤一例逢迎街雖異乎東西亦云近似錢惟扣現帳豈容賒有時移芍藥於堂前亦解裝模作様或者貶牡丹於洛下何妨逐浪隨波似此生面之别開實爲港中所獨見又次則燈下排班門前賣俏人宜降格價亦從廉賸粉庸脂座列荊十二朝秦暮楚門迎草履三各若非東施效　定是徐娘半老錢輸滿貫儘容槍父來游曲奏三終未必周郎下顧此實女閭之陋品應爲我輩所不談再等而下之更有狀類鳩盤貎如嫫母鷄皮皺面鶴髮齊眉脂粉叢中何來惡煞烟花隊裏聚此奇魔有　佳客尋芳半是黄牙赤脚試問何人買笑無非牧豎販夫羅刹國有此奇形地獄中疑其變相品斯下矣庸足數乎别有密室藏春暗陬窺客門無車馬座鮮笙歌或巨室金支機别贈或小家碧玉解佩偷貽惟是裁洞裹之仙桃未許漁郎誤入出墻邊之紅杏祗容宋玉來窺彼花間浪蝶柳外游蜂喜其曲徑之通幽謂得靜中之佳致然採道旁之李有苦誰知折仲子之檀多言可畏縱非强買終損陰功此固國法所不容宜爲地方所厲禁嗚呼勝地不常盛筵難再秦淮非舊金粉終亡從來絮果蘭因無非鏡花水月昔時荳蔻誤開南國相思此日曇花羞逐東風無賴願從覺岸喚醒迷津請將今日之燕談留作後人之龜 
[儲憲來申]  
　　江蘇督糧道吳廣涵觀察仁潞於昨日午刻乘坐官舫用小火輪船帶赴申江小泊美租界觀音閣碼頭本邑諸員均至江干迎迓觀察一一接見旣辭别卽乘輿至各署投剌 
[沙船遇險]  
　　本邑南市順祥元沙船號公大生船於本月中旬裝棉花七八百包及洋貨約値數千金駛往牛莊烟臺等處船上耆舵水手人等共三十二名二十日行至烟臺口外忽觸暗礁以致船底洞穿水泉噴薄船上人大呼救命卽有漁船揚帆而至救起三十人尙有二人不及援手慘哉前日順祥元主得信急派夥友人前往料理一切事宜 
[諭頒牙帖]  
　　牙稅經紀頭目王承熊投上海縣禀稱小的查得本埠行棧往往無帖私開如老白渡安德煤炭行大馬頭生泰油蔴行楊家渡陳大順桂圓行洽興街成大雜貨行等多至不可勝數是以禀請示下前日黄愛棠大令飭差恊同十六鋪地甲前往諭令輸捐領帖　 
[控追米洋]  
　　許仁甫扭蕭正顯至英公廨控稱被欠米洋五十餘元向索不還求請追給値日差禀明代理讞員宋别駕飭將蕭正顯暫押著許仁甫明白具呈候訊 
 
 

Page 4

 
 
[淸理欠案]  
　　法廨讞員葛同轉接奉蘇松太道札并奉蘇藩司飭咨略謂錢業一項與各號往來爲流通市面起見邇來倒閉拖累層見迭出以致有碍市面爲此飭知租界會審公堂所有控欠各案赶緊提先淸理毋任玩延如有任意逞刁挺押不繳著卽移送各該管州縣照例懲辦同轉卽據情轉咨法繙譯官祁理恒君遵照辦理 
[人証歸案]  
　　移提棧主一則已紀前報昨禮拜六堂期葛同轉會同祁繙譯升座據抱探傳到萬安樓客棧主黎輔臣並司事童雲生保人周裕坤及自行投到之周凝福一併解案請訊周裕韓供在長發棧爲夥前曾在萬安樓與蔡金和同事一年確係小的薦保嗣因蔡掉至泰昌棧小的已向棧主退保同轉問蔡現在何處供稱不知同轉又謂此係拿到之正兇必須到案爾旣爲保人自應將伊交出庶可脫累童雲生供蔡金和住城内兪家弄業已逃避無蹤昨同棧主將伊家眷交小甲看守一面又至浦東爛泥渡等處找尋據周凝福供當日在塲並未動手現被保人許雙奎之兄雙根日日到家吵鬧胞弟財福亦已被拘小的知不得了爲此投案童雲生供厲三煤炭阿三蔡金和等均避匿在新閘小烟館内凝福之弟率領本棧出店往尋被伊等毆擊現在棧主肯出賞洋四十元拿到蔡金和周裕坤供小的早已退保請向棧主詰問黎輔臣投案聲稱並未退保蔡金和避匿無蹤小的願出賞洋四十元昨同縣差至兪家弄拘拿避不見面卽咨照小甲巳回房東說明同轉著將童雲生交棧主帶出找尋蔡金和到案周凝福周裕坤交原差帶回縣署原差蒒貴遣副役袁志高投案同轉謂周裕坤係蔡之薦保業與棧主質對未經退保將周裕坤及周凝福交爾帶回應將財福卽行釋出原差遵諭而退 
[送歸原縣]  
　　淸和縣女子江翠花扭李長發至英公廨控稱被誘爲娼情實不願請爲超豁其時蔡太守尙未卸篆訊問之下江翠花供父歿母存向在原籍開設飯店兼開客寓有同鄉人邵嘉隆積欠房飯錢又向母親借洋十餘元言明到滬措辦卽可歸還詎料一去不回母親囑小女子到滬尋見邵嘉隆伴至同鄉人李長發處暫住約期付洋一再遷延又欠李長發之房飯錢苦被催索邵嘉隆商同李長發將小女子送入花烟館爲娼小女子不願出外扭李長發至案下李長發供由邵嘉隆領江翠花前來被欠房飯資餘不知情太守飭將江翠花暫寄棲流女所李長發管押俟提邵嘉隆到案再行質訊此係去冬十二月間事也迄今邵嘉隆尙未拘獲江翠花在女抽患病禀明代理讞員宋别駕檢閱前卷卽飭備文將李長發江翠花移送淸和縣以便就近提邵嘉隆訊辦 
[英廨停訊]  
　　昨禮拜六英公堂應輪德國福繙譯官會審因英美各捕房均無案犯知照代理讞員宋别駕停訊一日今日又値禮拜向例停訊統俟明日解候發落 
[更止]  
　　本報前登吳朗森一事兹悉實係空中樓閣吳在臺灣並不犯案被斥及至滬上亦未騙人洋銀以致受辱合卽更正以擇羣疑 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[廿致詠]  
　　鄭心泉軍門自提督水師以來整飭戎行操防愼密每遇械　　壓排解息事甯人久爲士民所愛戴初十日有順○　　族紳耆二十餘人乘船至省由天字馬頭登岸各　衣冠擺列鼓樂亭宇齎送萬我傘德政牌及靴帽等物至水師提督行轅恭送軍門　　向苟非軍門德政及民之深烏能令人愛戴若是哉 
[南市讕言]  
　　金陵人沈寳賃居本邑　市陸家浜龔友人錢逢春同販翡翠爲生新正以來錢在外賭錢輸去洋蚨二百餘龔將　　　翠變賣一空沈未之知也日來正欲携貨出門求售　虞篋笥　空向錢詢之據實以告沈大怒　其不應若此荒唐錢願於二月中歸楚　　　遂致互毆錢力不能支被沈斷其一指血流如注號痛不休言欲扭赴上海縣控告未知能免　鼠之災否也○某甲翩翩年少顧影目憐　　　經南會館前突有江北人某乙驅小車過此偶一不愼悞撞甲身以致湖竊皮　泥奬　染甲怒將乙扭住責賠乙自知咎無可辭叩頭如摀　　有某營哨弁經過問知情節將乙甲斥一番甲乃悻悻而去○有名毛春者不知其姓南市小流氓也前晚與同類兩元在　賭錢而返至局　　橋　分所得錢意見參差致相口角旣而在黑暗中揮拳互擊阿元突伸出如艇之指　住毛春髮辫欲赴巡局訴陳正在難解難分適巡防　　勇而來兩造恐受譴呵始各釋手 
[英界晚堂案]  
　　陸增洪等扭控丁洪奎私領養媳姚弟來滬一案前晚宋别駕升堂訊問陸供小的原籍漢陽憑媒聘定同鄉人丁　　之女姚弟爲媳自幼過門童養相安無事忽於上年春間託言歸甯被其父母私領來滬初不知其有他意後有友人告知小的養媳姚弟在　　娼是以帶同兒子乘船來滬徧處找尋日前在洋涇浜麗永臺相近烟館樓上遇見養媳姚弟卽欲領回被媳父丁洪奎霸阻是以報捕解案　　訊究陸天富供年十九歲餘供與伊父同丁供向在原籍開設酒店因連年折本無計資生挈同妻子來滬貿易女兒姚弟於六歲時至陸家　　去年帶領來滬未進知　親家所控爲娼一節實無其事小的世代書香决不出此下策今親家旣已來領小的情願伴送女兒回籍求恩明　　王氏供與夫同姚弟供年十七歲情願隨同翁夫回籍别駕訊無爲娼情事判令陸具領養媳姚弟回籍完婚餘人當堂開釋○僧人瑞昌扭　　　福傳私自逃遁一案經直日差禀明宋别駕飭將福傳交差看管並令瑞昌候訊在　前日晚堂别駕提訊瑞昌合十訴稱在圓通寺爲住　　年十一月收張萬成三子爲徒由其父母書立情愿爲僧筆據至十二月間福傳私自逃遁找尋無看曾知照其父張萬成並無回音昨日在　　見是以鳴捕扭送　下現愿退還其父母收領求請大老爺恩准福傳供年十五歲因家中貧苦由父母作主送往圓通寺爲僧後因不愿以　　間逸出並無别故父親張萬成明日可以來案别駕以福傳不願爲僧著暫行管押俟其父張萬成來案具領○郭忠堂扭控陳錦昌藉端吵　　晚由宋别駕訊問郭供在寳善街聚成和鞋鋪爲經事前收陳錦昌之子阿根爲徒　受管束　次行竊店中貨物於本月初九日逃逸央人　　仍無消息現據蘇州友人來言阿根被其父陳錦昌匿在蘇州某廟内陳反令其妻來店索子吵鬧異常是以將陳臣案請究豫供太倉人在　　 
開設小客棧兒子阿根在外學業拜郭忠堂爲師因常被毆辱以致逃遁小的往嘉定　處找尋亦無下落並未從妻前去吵鬧妻現在蘇州　　未回求恩明鑒别駕判陳自行找尋阿根並令郭帮仝尋緝以後不得再滋事端兩造均遵諭而退　 
[法界公堂瑣案]  
　　廣東人陳夢金投案訴稱在彩視街一百六十七號房屋　設新裕興烟館廿三夜三點鐘被賊挖洞而進適在小　　下卽將所蓋之被從洞中拖出並竊去皮馬甲及長衫布棉襖等衣迨小的華胥夢覺曙色射　賊已不知去向翌晨在途　瞿阿海將馬甲　衫穿在身上當卽拿獲原贓送案請辦包探將衣服呈電瞿供挖洞之後並未入内從洞中拖出同伴先已脫逃包探禀楊阿四係豆腐店主贓　唐中搜出楊供瞿阿海前在店中挑　腐乾小的並不窩贓同轉獲視失單尙有皮夾子内大小洋五元數角瞿供只有紙頭皮夾子及紅呢被頭寄存阿狗處尙有烟館租契當卽交還原告又禀屢次被竊業已破案求請重辦同轉着將瞿楊二人押候交到阿狗吊到之贓先交失主領去○小船户張勝檯裝義成棕貨八十件被野雞挑大楊金生等爭挑物件將棕擠落浦江雇人撈起出洋五元一角楊　生供出陳阿元同轉命補提到案再核昨據包探稱提到陳阿元並楊金生一并解案原告張勝投候備質陳阿元供往船上索取挑力逼有棕船排進以致悞擠入水　實與小的無干同轉謂挑力不應至船上索取顯見不合楊供往取挑力是實同轉謂爾前堂供認由阿元糾爾同去今又翻供現在撈費洋五元一角如何歸還二人俯首無詞同轉商請祁繙譯官謂伊等旣不能賠償著押候各笞一在板原告斥退○洽記行主林泰祺控夥葉微生欠銀一千一百餘兩同轉屢次訊供昨據原各遣夥吳友立投案向轉飭將葉微生保人葉理三賠繳銀一百五十兩合洋二百五元六角卽交吳友立出具領狀先行具領所有公所單子飭卽交出吳友立禀葉微生久　捕房亦難了　求恩　其交保出外限日淸理旋據葉龍生持福興保單投案具保又據葉微生具限七日理處同轉閱視保單　數目不符應塡註明曰葉供求恩保出後將股單交出約値銀一千五百餘兩小的名下應得三百餘兩抵尙有未繳之欵如何供向東家熟商同轉謂余榮堂保人已賠銀一百兩葉理三又賠一百五十兩爾將如何供被朱棣卿拖累以致如此同轉謂爾自取其咎與人何尤限狀亦應塡註是白不得牽涉朱棣卿一項葉又供鄭誦坪現在漢口須求緩限丁東升及小的无係原告迅速致信漢口往反亦須半月同轉謂爾不得借端推諉任意遲延著先致信與鄭押候另換限狀原告斥退候傳案禀覆○仁成榮昌森盛利同昌發源和源生丁福記等七家煤炭店呈遞公禀控同業同裕昌店主漸星舫欠洋二百四十五元求請提追同轉准詞出票提到漸信芳原告同昌太執事徐福堂投案備質漸供欠洋是實尙有股東謝啓芳陳粲才原告禀稱本許盤店理償各欵迨盤店後漸欲將銀交伊一人股東不允以致涉訟况本有董事經理同轉謂爾終不得一人專主旣有董事自應秉公辦理漸供尙有經手莊欵一百餘元原告禀稱此店盤下値銀三百餘现向轉著將漸押候交保待董事帮同淸理明曰禀覆○怡興洋行已歇買辦陳韾甫父到開泰燭店二月十五日期票洋六元又現洋四元禀稱德國公司並未償還分文小的尙被欠銀五百餘兩同轉謂爾一半業已繳淸尙有一半卽煩開泰代出期票迅速洋理否則更有他人控告著限至端午節一并還楚以便銷案繳到之洋交鄭九如領去原被遵諭叩謝而退○馬繁苞騙取孫楊氏頭面及洋銀一百廿元許稱捕房開銷之費法捕頭訪拿到案解經葛同轉訊取供詞押候追比昨據馬繁苞姘婦葉氏投案繳到珠花一對珠蝴蝶四隻珠扣條一副同轉問尙有金剛鑽戒指及金表等物並骗取之洋銀一百廿元如何理還葉氏供稱鑽戒指初押山家　楊阿本處在後贖出頭面一副等七件連紅木匣業已繳齊去年九月借與小婦人並無金表同轉謂爾丈夫當堂認過城内備案騙洋四十元託葉同齋　手葉又供馬之胞姊已向孫太太說明我弟應歸之欵向我追償因何率行控告同轉謂原告屢次投摧倘不交案連爾一併押追况孫楊氏與馬繁苞當堂質對豈容狡賴爾等曾向孫楊氏商懇償洋二百元著卽赶緊淸理限三日内邀同孫楊氏投案禀覆 
[金陵官報]  
　　新正月十九日海州分司徐由河工傳回○二十日新授蘇松本道　由蘇回候補道潘學祖由　來銷假東曇縣湯叩謝十五年海運蒙保　直隸　　以知府用海分司徐赴河工泰興厘捐徐謝俟　缺後以知府用委署六合縣曹明志赴鎭江後赴任直隸州蔣體梅分寗差委○二十一日皖岸督銷候補道張見○二十二　　署常鎭　蔡鈞禀謝候補道王立淸由　來起服回省直隸州陳錫純由京引見回謝委海運津通局○二十三日知縣席旧連奉府委發審差　 
[蘇省官報]  
　　正月十七日指分江蘇試用巡檢張書紳浙江人到省迎捕同知劉錫　禀謝飭知奉部覆准補禀知循例在任以知府候補兼由順直賑捐案内叙奬　　○十八日正任新陽縣蘇品仁禀知交代算結尙昌厚禀知奉委管解京餉差李東河奉飭派蘇差委二月初五日上海道聶同日兩淮運憲江均　辰○十九日知縣褚成憲禀知本日　後　移駐澮　亭 
[江西官報]  
　　正月初一日廣東候補府叚鳳　由粤回永新原籍○初二日府照夏濟安由贑解票根來省從九翟秉鈞接查進外保甲葛芝齡接查進外保甲○初四日鹽局程儀洛往金陵署新建縣何其坦缷辦謝埠卡回省同知弓世曦從九徐炳南駐守永淸軍裝所○初五日通判陳希曾開辦豁免局知府龐福祥開辦善後局宋廷樑開辦牙釐局如縣姚景曦謝准補靖安縣行知彭厚基酌委一次代布理陳鳳韶帮辦順直賑捐杜榮熙往會昌周克議武寗俱催墊欵　 
[邗江官報]  
　　正月十五日汪鹺尹聲濟王鹺尹仁豐均回差次○十六日丁溪携洪鹺尹吕四塲黄鹺尹到揚○十七日楊分　永錫由省回○十八日章埝塲　鹺尹禀到○十九日明日各官禀賀府憲沈太府由省回揚湖北楊守戎𡹇解餉來○二十日金分　　忠辭赴淮北差次　 
 
 
 

Page 10

 
 
   
 
