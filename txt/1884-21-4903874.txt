# 1884 - 21 - 4903874

 

Page 1

 
 
[致股印古今圖書集成諸君啓] [  申報館點石齋主人啓]  
　　本齋仿印圖書集成前將石印之小字樣與無版之大字樣各印一紙隨信分寄有股諸君聽憑選捧現計已有一半回信寄到皆以大字樣爲醒目標題願用擺版其喜用小字者止有二人然排印大字紙張本數較之石印約加兩倍有餘其中實須折閱惟此書倡議已久開印未便再遲明正須得動手觧早日完工全書送閱庶足以慰諸君之懸關所有遠近各埠尙未奉到覆音者未知信被浮沈抑係公務怱忙無暇作荅但本齋急欲開印未小久候兹撫截至年底爲止如諸君仍無回玉諒必均以大字爲佳可無疑繼矣再此書股分前離塡至一千四百股及向各外埠收回票根知號數尙未填出者有二百餘股差幸日内來掛號者尙不乏人核計所差無幾本齋現擬於一千四百股外復自多印數百部加價發賣以冀稍實津貼故此後入股者如尙在一千四百股内其股銀仍照原議一百五十兩設來者稍遲在一千四百股以外每股價銀須一百八十兩仍按三次照付恐未週知特此預布伏希垂監 
[任伯年繼山水總神圖出售] [  點石齋啓]  
　　歲序將闌凡店户居家均有謝年之舉本齋曾以重潤請任伯年先生繪成神軸一幅計長六尺由本齋石印而成山水着以青緑秀色可餐山水之間清雲四布長松插天松下四神並立一城隍一土地一灶君一招財惟井神則盤膝而坐松旁有白石橋一座橋上爲符神位快馬飛騰神采發越又左有杏花臺右方石藏畫欄環繞曲徑通幽山之嶺則有天臺一座奇峰並峙日月合璧則帥位也其畫筆逈不猶人懸諸堂中洵堪奪目現由申昌書書室發售計墨色者價洋五角着色者一元已裱者另加裱工洋六角正此佈 
[瓊防緊要說]  
　　瓊州孤懸海外地勢與臺灣相似惟帶水之隔由雷州之徐聞對渡而南不過半日之程視臺灣數百里洋面遠近相懸故自漢以來收入内地治法與各郡縣無異若臺灣則自康熙年間始克底定歸諸版圖于今甫及二百年而設治建官僅在北面一帶内山紓遠野番雜處獷悍無人理途徑幾不能辨國家以其荒遠姑置勿治曩年日本以琉球難民之故藉口興師當事乘機剿撫以爲化外頑民從此漸摩仁義全臺可得而理矣乃辦之有年終未見明效大騐因仍棄而勿治僅於北境相度形勢增設一府一廳三縣而南路生番依然獉狉舊俗是臺之不如瓊也遠甚矣顧四面瀕海同爲險要以言海防誠不知其孰輕孰重也以今日法越之事言之似乎防瓊轉急於防臺法人恐嚇之言曾云瓊州臺灣舟山等處若得其一可以爲索賠兵費之地步舟山拳然一石與别省濵海之區要口之外零落錯列之小島無分差等第甯波以鎭海爲門户舟山卽其外圍扼要之區固不在乎大小廣狹也况道光季年之變舟山實被其創法人而以兵相向門徑已熟其注意要不能舍此故與瓊臺同爲必爭之地也然地勢旣廣地利必富奪險踞隘不能舍舟山好貨貪利更不肯遺臺瓊而就今日越事以圖要挾中國則瓊州實便於臺灣蓋瓊在越南富良江之東出海口卽可望見以輪船鐡甲之快捷不須一日程已至其處是以汲汲圖瓊州而有孤拔提督帶兵船二十餘艘經營中國海面之說也夫法越之事其曲在法而不在中國謂越非中國　屬法人欲保護越南撫有其地無關中國之事中國出師乃有意阻撓開兵端於法人而法人不任其咎此則無理之言第法人定計如此牢不可破不得越南全土必不罷兵其志固己顯然假猶可罷也李威利戰殁矣孤拔亦屬敗矣此罷兵之機會也中朝有保越之意而往者西貢不還則聽之去年侵奪海防踐河内則又聽之良以兵端一開勞師費餉姑不必論而各口通商諸國商民生意必損其半故隠忍至今日耳洎乎法人張皇已甚而我猶徐徐不發李傅相蒞滬要迎德理固與之商議其時苟肯息兵雖伯相亦將許之此一大機會也不謂德君堅執不讓往返婉商失歡而散以致中國必不得已而後出兵然則是非曲直自在人心不必中國之自言之矣乃今者猶欲索賠兵費爲挾地要盟之計法人誠無理之尤也雖然法人旣有此說且近日傳聞孤拔提督已添帶兵船來華則是奪取瓊州非皆妄語瓊州由越東渡取道甚近朝發夕至若中國並無重兵駐守區區一鎭標下之兵能有幾何其足以禦法人乎哉夫法人之見彼自去年攻取海防之後事事順手至今年而偏敗於劉損將喪師殃民辱國莫此爲甚其國之識時務者陰有悔禍之意卽議院中人亦且歸罪於執政而執政之所恃以鼓舞國人使之樂輸兵餉者則曰我法用兵於越係中國阻撓之故我將取償於中國也中國不卽允償我刦其地以爲質必令賠償而後還此則事之可操券者何憚而不爲也據此情形則法人竄取瓊州之謀盖已志决計審料中國之必能如願以償也目前法軍雖得桑台而其後利鈍得失未有確音或者越事方急尙難分兵犯瓊然爲中國計與其俟其旣來而後調兵抵禦莫若趁其未至而先嚴密隄防粤省門户最險懲道光間之失固不得不加意省城然瓊勢孤懸西與越峙本爲防海者所不遺未知當事巨公若何布置愚意瓊面面臨海周圍皆爲兵船所可泊若節節設防非有四五萬兵不可而法人圖越自去年至今所到之兵猶不及萬卽阿非黑兵越南土兵爲之驅使或盡撤在越之兵以東向圖瓊亦終無四五萬人倉卒齊集之理然則經營粤東者可不及早嚴防以杜法人之陰謀也耶至於越中之事朝命明指北寗謂法人來攻必與開仗故桑台之役傳聞異詞皆云城中並無華兵可知華兵專戍北寍法人不攻北寍中法猶未交綏但目前法人舉動往攻北寗亦早暮間事華兵會合黑旗扼險據守當已完密所幸滇邊戍卒悉精盡銳以保北寗無令法人再得志焉可也 
[諭旨恭録]  
　　十二月有初六日奉上諭刑部奏現審官犯暫行看管俟病愈收禁嚴審一摺黑龍江民佃歛錢賄通言官一案休致御史英俊已據供認得受銀兩所稱事後受財難保非避重就輕意圖狡卸着俟該官犯病勢稍愈卽行收禁從嚴審辦毋任揑病躭延欽此同日奉上諭崇綺松林奏甄别州縣各官一摺奉天署軍糧廳同知遼陽州知州徐仲三志力日頽難期振作著卽勒令休致撤任海城縣知縣徐廷蘭才識疏淺繁劇難勝著開缺留省另補餘着照所議辦理該部知道欽此○初八日奉上諭御史吳壽齡奏黄河修防亟應統籌全局變通盡利一摺着該部議奏欽此同日奉上諭本年畿輔水災較重迭經頒發銀米賑濟貧民並賞給旗兵人等半月錢糧現在京城物價仍行昻貴該兵丁等生計維艱殊深軫念所有八旗及緑步各營官兵曁食餉之閑散宗室覺羅人等並宗室覺羅孤寡着再加恩照現放章程賞給半月錢糧以示體恤欽此○初九日奉上諭前因京師入冬以來未經得雪朕於本月初二日親詣大高殿拈香並派惇親王奕誴等分詣時應宫等處拈香虔申祈禱現在節屇小寒尙未渥沛祥霙倍深寅盼本 
 
 

Page 2

 
 
月十二日朕仍親詣大高殿拈香時應宫着仍派惇親王奕誴昭顯廟着仍派恭親王奕新宣仁廟着仍派惠郡王奕詳凝和廟着仍派貝勒載澂同於是日分詣拈香欽此同日奉上諭廂紅旗漢軍奏候選道王海建立義學並祖遺地畝呈請報効歸官一摺著該部歸入御史劉恩溥所奏一併核議具奏欽此同日奉旨黃元善補授工科掌印給事中欽此同日奉上諭前駐藏帮辦大臣錫縝奏報八旗官學用欵請將阜康商號存銀一萬兩飭追歸公一摺錫縝此奏殊属取巧著將原摺擲還欽此 
[保商續聞]  
　　前報述及泰西各國會議因中法失和一節擬欲保護商局等語兹閱香港西字報知此事已議有端倪可以定見此事係德國爲首而英俄美諸國及法國人亦與其議聞各國俱擬發兵船駐泊廣東凡有在中國之各商人皆須一律保護而廣東地方最爲吃緊故兵船當停泊于該處也 
[俄美近信]  
　　外洋新聞紙言十一月二十二日俄皇出外遊獵忽然墜馬致傷其肩隨召醫生看視據稱須靜養數日一毫不得運動方可喜占勿藥云至二十八日又有信息則云俄皇之傷近已漸就痊可矣又有二十八日紐約傳來消息云美國前總統格蘭脫於是日出遊偶然一蹶而踣傷其上唇幸尙無大害也 
[戰事餘波]  
　　宣泰失守諸事早已陸續登報惟劉軍有與越人齟齬一節究未悉其細情兹閱本月十八日維新報所載客述略得端倪亟録之以供衆覽據云昨日益得火船抵港有客述云前日宣泰之戰黑旂兵約三千越南兵約二千宣泰城外有寨頗爲險要寨設栅門二重十四十五等日皆有小戰至十六日法軍大隊來攻有他哥士黑人千名以爲前驅黑旗先伏兵三百於頭栅内而用兵五百與戰佯敗而走法之他哥士黑兵爭先追逐旣入頭栅門黑旗伏兵齊出肉薄相攻火鎗轟發刀矛並舉他哥士黑人僅餘四五十名耳二隊法軍約三千人見前隊已失力馳往救黑旗之前隊并所伏兵祗有八百人勢恐不敵乃退入二栅劉提督勉勵軍兵督令後隊奮勇協力攻出頭栅復與法軍酣戰槍砲喧天彈丸如雨不半時許法軍死傷各有數百黑旗先鋒乘勝追逐詎意宣泰城内忽有炮轟來劉提督見事可疑卽傳令先鋒一面駐守頭栅不必追敵後自統軍入城則見守城越兵所衷内衣多是法人裝束者城之内外前經布置預藏地道又有越兵私行發掘形跡知爲内宄通敵無疑於是盡殺謀變各軍而執越官解回北甯復召先鋒各兵一并棄城退入内地法人不知城中虚實慮有埋伏仍未敢遽爾進城翌日復有越南人探得消息往告法營法人始敢進城耳城中尙遺大砲二門聞是役也法國砲船十三艘在河面燃炮遥爲轟擊而城中還砲擊敵船者凡百餘響猶不能中甚矣守城越南之兵良不足靠故劉提督暫退入内地一站俾得乘法軍之懈再出而殲之也聞黑旂兵十人八人或二三十人不等往往黑夜輕騎突至城外掩殺法軍旋卽飛遁法軍亦無從追逐云按此又與前録微有不同究未知誰確也 
[海防信息]  
　　香港維新日報譯登西字報云十二月十三日海防西人遞到郵筒謂自宣泰戰後海防消息亦只如常初十日有法兵及新到之他哥士黑人由海防而出巡邏地方所過村落有土著兵民亦頗安靜無與法兵爭鬥者前次由歐州載來之兵内有法人尼姑六名或已往河内或仍留海防派令居海防醫院中料理病人床榻較爲妥貼蓋法兵之病者或因得尼姑温卹慰問則心愈感激歟聞美陶載兵船到海防時船中復載有尼姑三人大抵將來亦用此術以固結士卒之心耳前次所到之兵大半已往河内而馬兵仍駐兵房卽舊日招商局貨倉處也惟觀此馬兵似但宜於力作若用以行陣則靈敏矯捷不如英國之馬兵多矣法國文員近已更易數人卽船政官抵任計祗三月今亦更換接其任者亦水師中之人員惟舉動喧囂不如前官之沉默耳海防河面前者置有一浮樁以爲標識俾船舶往來知所趨避法人竟移置河北約百餘丈又不先爲佈告故平安火船誤擱於淺後將貨物搬運使船身輕浮乃得脫險說者謂若因此而失事不知法人允賠否然則法人之行事亦逞其私意者歟又法人施威士逹前由西貢而至用爲是處文員首領或謂其人乃水師步兵之總今竟權攝文員位置驟高以海防各官計之駕其上者祇有一水師提督而已然則法廷之用人亦可概見也又云法人在河内搜獲通傳宣泰消息書函因疑及河内貿易商人之所爲有商人某平時頗負聲望今竟被拘據法人則謂私載軍火運往宣泰地方接濟黑旗此人實與其列厥後如何辦法尙未詳悉或謂逐之出境猶屬幸事尙恐法人欲加之罪不患無辭也然則作賈他鄉者不亦難乎信息又云法國參戎布倫威釐駐南定時曾調河内之兵并力齊進以與敵軍决戰前函所云戰於竹村者卽指此也十二晚間復有小火船傳信謂敵軍於是早全行退歸布偷威釐所部各兵緊尾其後斯時並無行李重累意謂便擁輕利可以追獲敵人不意跟蹤漸遠而敵人四散不知去向疑或分爲小隊不欲與法兵戰也又法國前泒來華之公使杜理古現仍未返歐洲今聞又往辦理新王和約畫押之事不及半點鐘久事已完竣或者越人聞宣泰有失受其脅逼而暫爲曲從也十一日杜理古由順化回海防十三日復往河内與提督科拔會晤且自言不日將返國矣又云前王不聽諫臣之言以致毒死而新王改號建福年甫十五前王之猶子也現因年幼權以廷臣代攝政事前駐順化河口丹安砲臺之法兵今已移駐順化復有兵五百入駐城中法人又要越南相臣代理政務以管轄東京越民否則將取其頭顱以爲質又云提督科拔傳命海防糧局預備五千人糧食足供兩禮拜之用大約欲進窺北甯也 
[粤垣官報]  
　　新任巡撫倪豹岑大中丞聞於十五日午時接印 
[皖垣官報]  
　　潘轅牌示貴池縣典史缺委試用從九陳師曾署理蒙城縣典史缺委試用巡檢馮廷瑜署理鳳陽縣主簿缺檄委試用從九婁繼琮署理舒城縣缺檄委本任太湖縣德愷署理徽州府教授缺委投效委用教職吳乘風署理定遠縣典史缺委候補從九陳雲漢署理寗圖縣典史缺檄咨候補班先典史俆欽署理 
[監修砲臺]  
　　奉省練軍統領左軍門於上月二十日帶麾下練軍四千名到營口監修砲臺喬營兵丁及道憲本標練軍均在東營海關迎接頗覺整齊嚴肅也 
[照章開市]  
　　皖垣城廂内外洋藥舖前因李二尹飭傅到署面諭奉局示每月加繳厘金二千兩如能遵照加銀限期呈報否則於三日内任憑停歇各舖户議得每月所售之洋藥照舊章厘數已覺勉力無可再加是以暫且停市復具公禀求撫藩憲酌奪兹間撫藩憲已諭牙厘局秉公辦理各鋪户因仍開市交易惟立約互相稽查如有一户包攬偷漏自行出首求辦云 
[白門近事]  
　　南洋現辦海防聞左侯相已委洋務局劉觀察爲隨員可謂知人善任矣○十三日江甯府宜太尊飭就府城隍廟設壇祈雪並一律禁止屠宰然連日尙果杲出日也○絨莊巷新開泰隆公典生意每日不過數十號所質多粗衣布被櫃上人厭之故抑其值貧民益困甚有脫却襦袴以求邀彼阡陌者嗚呼傷已○評事街南市樓後某宅于十三日失愼霎時焚去兩間幸在閙市又值白晝救者七手八脚所以不致成災究其起火之由則係樓上之新棉花無故自著老嫗瞥見用手一拍燄已轟上接燃於椽比及下樓取水火已透樓板矣 
[擇地育牛]  
　　　天津被水之二十餘州縣災民不下數萬千家救死不暇輒將牛隻售與屠門每日磨刀霍霍難以屈指計經天津府汪太 
 
 

Page 3

 
 
守愛物出示禁止鼓刀者稍知警戒籌賑諸君又假福壽宫爲育牛所恩足以及禽獸矣 
[盜棺被獲]  
　　山林塘鎭之西北鄉間有某姓墳塋被賊發掘盜去棺木骨殖查無影蹤日前有人瞭見該鎭西首之某甲鑚入墓穴深爲駭異在後數日不見近知某姓有被盜骨殖之事遂糾衆往穴内探視甲正高卧遂被拖出洞外用繩縛住查見穴内並無屍骸棺木而有破棉胎稻草如鳥獸之巢極其潔淨衆人知甲家有父母併弟爲人謹愼其弟在豆腐店帮夥亦甚規矩於是將甲送交其父母查詢據稱作此盜骨之事已經數載所得贓飾均賣與西鎭某首飾店父母覩此情形忿愧交并乃向衆服禮願賠洋數十元以求息訟某首飾店亦願出洋數十元了事其洋約於二十二日交付詎至前晚中之父母邀集衆人將甲用繩勒死一時衆論紛紛未識以後如何了結也 
[店主大度]  
　　虹口同和外國成衣店夥二人一名小仰一名源發携帶外國呢西衣一套並各色樣呢一包雇杉板赴美國兵船消售摇至陸家嘴浦面適來米船一艘該杉板撞翻船身傾覆人貨落水源發跌於岸邊遂自扒起而小仰尚覆於杉板之下幸有各杉板赶攏將人救起而杉板内之貨物蕩然無存衆復至該米船扭住二人載至虹口捕房捕頭訊明卽令管押候送公堂訊斷繼而同和店主張有道自投捕房聲請免解謂人命得全已屬萬幸些微貨物無需賠償惟杉板窮苦應償還洋兩元該米船當卽繳洋兩元了事該店主之大度殊足多矣 
[垂憐婦女]  
　　前晚黃太守飭官媒將在押之婦女概令帶候過堂太守逐起訊問有押令交人者看趕緊交人有押令繳洋者着卽措辦洋銀或有細故牽累者卽着交保惟有押令繳洋百元之妓女朱保林因在押所吵閙甚致扳壞木栅由官媒禀明太守喝掌該妓十下帶回管押 
[遺簪復得]  
　　前日午後四點鐘時有蘇婦某氏手持金壓髮一枝係主人令其持往銀樓貼換者行至英租界石路中市遺落在地該氏行至四馬路口始經知覺趕卽回身蹤尋適有沿街刻字之某甲拾得不知是銅是金正持在手細看該氏撞見卽向懇還言明壓髮之式樣牌號分兩無錯傍觀者皆言該氏定是失主無疑甲就交還惟索酬洋一元半該氏可謂不幸中之幸也 
[備棺自殮]  
　　前列墜車斃命一節昨據三圖地保馮昌投法捕房禀稱死者名聶正甫卽嚴正甫現經其子聶鶴生來滬情願自己備棺收殮毋須相驗因於昨日下午已自買棺成殮父屍下舟乘潮開回原住馬橋矣爲有馬車夫尚押捕房請求釋放等語翁太守着該地保先投縣具禀銷案 
[吞烟類誌]  
　　年近歲逼花樣百出凡店鋪之閉歇夥徒之虧空實難指屈如邑廟花園内凝暉閣之北有某木梳店學徒因虧空而將阿芙蓉膏吞食知覺施救業已不及比知照其母反謂子死被逼嗣經薦保人等調處始得完結然死者不可復生聞者殊爲之酸惻○南市十六舖内有嚴廣茂發兌南貨據聞有店夥名某因虧空年關難過竟吞洋烟救之無路當經報官嗣聞有人出爲調處噫此二人者皆命爲財悞言之實足令人凄楚 
[正誤]  
　　昨報法公堂瑣案内有據泉漳會館管門人云伊等振隆帮係汀州人等語今據該行友人來述行主林閣奎係晉江縣人並無陳姓兄長在滬今見日報載及恐有匪人冒認等情於此事實不干涉請爲更正云云爲特照録 
[辦理順天賑捐滬局啓]  
　　敬啓者救荒之事賴共扶持首善之區宜先賑恤順天自夏秋以來疊被水災慘難目覩田禾淹没房屋傾頽蕩折離居喘殘氣竭哀號待食勢迫情殷仰蒙天恩浩蕩截漕以賑發帑以施各大憲咸助廉金諸善十爭輸捐欵而災區旣廣飢民實繁况畿輔之重根本所關尤宜共恤民生上抒宸慮想普天率土具有同情救災恤隣當圖善策兹奉順天府憲周兩江爵閣督憲左江蘇撫憲衛札令設局辦捐並蒙順天府憲頒發空白實收派阮守士彬會同地方官在籍勸捐收解濟賑等因除出示曉諭並派員董辦理外一面專立樂善好施捐簿分給各處好善紳董廣爲設法雖近處亦有偏災而畿輔尤爲緊要所望仁人君子同覽流民之圖分書乞米之帖或請銜封或捐貢監或富殷紳士量力好施或遠近商民隨緣樂助塔可聚沙而上裘將集腋以成庶幾被澤者啣恩藉救畿疆之飢饉修德者獲報各延福壽于綿長謹啓邵友濂阮士彬同啓 
[蘇州府昭文縣被災圖分募捐啓約沿海四十餘圖]  
　　吾邑東鄉地産木棉夏秋之交當試花時風潮疊作吹落過半十存二三瀕海一帶秋收獨歉居民生活耕織相資紗布獲利尙可度日今冬客邦銀根大緊布無銷路莊販坐困布價日跌民不聊生前聞某姓買花百文窮日之力彈紡成紗往市求售反致虧折錢不滿百夫告諸妻妻曰死耳營生如此何以生爲遂投繯死夫益無措相繼懸梁失母嬰兒斷乳隕命嗚呼慘哉又有某姓夫婦二人生子女三求生無路視死如歸日旰不食門猶緊閉隣竊驚疑啓户視之三子僵斃夫婦相背以繩係頸如僆雞然一家五口同口斃命如此情形胡忍聽覩往昔晉豫及今直東鄰省被災吾邑紳士不吝貲財傾囊協濟豈在近局而反漠視爲此普勸仁人君子慨發慈心或米或錢量力捐助多多益善彚議章程分别給發嗷嗷萬口待命孔亟無任禱祈盼切之至光緒九年癸未十二月昭文紳耆士庶公啓 
凡有樂捐者卽寄常熟城内烏橋弄凝善公堂可給收照 
[上海絲業會館施少欽勸劉貫經姻兄湯餅會資移助賑捐啓]  
　　我湖潯鎭劉貫經姻三兄哲嗣澄如二世兄得弄璋之喜貫翁含飴弄孫衆親友各送鈴鐲等儀今擬具柬設筵答謝弟忝屬年姻世誼心領謹辭卽將山東順直等省募捐不易告述情形請將筵席之資移助賑捐計念席約費百元兹承加倍交來二百元當給收票彚解災區在貫兄不以一勺廉泉自望降祥獲福而與人爲善想亦諸君子所樂從也十二月二十一日 
[贈蓮生幼蘭兩仁卽請哂政並求珊樵兄斧削]  
　　一笑相逢誼氣融二公高介冠江東同舟幸藉吹嘘力入幕深資啓迪功揮塵片言推月旦開尊闤座有春風蓮清蘭靜烟霞侣君子襟懷臭味同[  鐡嶺舒霞弟延齡待定稿]  
[將赴粤軍留别諸友卽請郢正]  
　　年來事事恨無成每向蒼穹訴不平目睹時艱心早碎怕辭知已淚先係風吹古木秋聲壯日落寒山劍氣横試問海氛何日靖從今覓路請長纓[  細柳屯夫吳三翹稿]  
[三翹伯兄有粤海從軍之行賦此誌别並請諸大吟壇教正]  
　　知進兼知退常深補過思有懷明發候拚醉月圓時緩帶輕裘度陽春白雪詩止戈心耿耿誰與共襟期[  鐡嶺舒霞弟延齡待删草]  
[吳三翹軍門赴粤賦此以贈録求大吟壇斧削]  
　　粤海迢遥雨雪霏霓旌此去有光輝青山幸得名人看玉筍欣聯上將威令我偏教縈别緒如君豈不耐高飛何須今日增惆悵待唱刀環奏凱歸[  梁溪賞奇石客陸賡唐少雲未定稿]  
[前次擬附懷遠輪船赴粤因事未果得免此厄並弔諸君之慘]  
　　通商爭尙火輪舟萬里飛聲快遠遊名利人多趨隠徑可知身命等浮漚鋒鏑餘生二十年請纓又欲向南天遲留一日風波起慘煞諸君葬海泉[  細柳屯夫吳三翹稿]  
 
 

Page 4

 
 
[香閣題事]  
　　燭龍海上遇秋晴向晚嚴莊看月明風起盡隨珠履跡雲歸初擁鈿車聲年華流水蛾眉在絲竹當筵白髮生老大心期無着處故應陶令爲閑情不語相看亦暫留並行每緩更回頭題詩已恨旁人讀作畫親煩侍女收錦瑟問年知有待玉簫論故恐無由陳思枉擬高唐賦不道襄王是夢游[  蕙修菴主稿]  
[接録上海陳家木中金州鑛務局内順直山東等處賑捐公所經收十二月十六十七日第三十五單]  
　　青華書屋錢四千文萬寳行錢二千文無名氏朱松亭同義堂三户各一千文敦善徐樸菴甘植夫禄佑堂吳東濤楊植夫六户各四百文茅子安謝潤之各五百文張鼎榮吳純甫昶記汪步青楊敬修五户各二百文昞記謙記相記美記四户各一百五十文樹記金記沈愼和未經和李萬清李桂明李貴成季桂廷劉萬和徐占永余化龍衍記李福吳文保劉天貴張惠亭丁少卿袁資齋張洪丁占清陸耀亭尹佩山俊記王榮沈紀之嚴六有劉萬有周殿香歸雲伯徐少卿三十户各一百文以上六十户共本洋十八元錢十七千文沈叔賡曹平銀十兩顧石仲五兩煑字生本洋四元魏繼顔四元徐雨嵐三元沈敬之無名氏丁芹香鐃輔臣四户各二元徐韶甫蔡翰臣劉拱圓俞惠庵葛子高張笠芝有心無力七户各一元升官記錢一千四十五文徐東海無名氏各一千文魏煥章張愛臣侯金玉徐景堂周臨儉鄧友笙六户各五百文無名氏樂臣氏力不足齋强恕齋四户各三百文魏立章刁長順鄭長勝周廷標四户各二百文石光林張永祥殷會友王良臣魏天玉張惟本張允敬王東洋張廣允王振海張本福于貴方蒿學禮尹兆純潘雙林程懷義玉宗玉揚明德十八户各一百文以上五十一户共銀十五兩洋念六元錢八千七百四十五文以上統共十三單計三百五十户共合來銀四百七十八兩四錢九分又英洋三十四元錢二千八百八十文○知非子經募愛廬居士一百元寗波電報局經募五户共念二元古榮基五元又墓楊汝才十元隠名氏十元善餘軒求已背腰痛速愈五元又求妻脚痛速愈一元知補過子求合家平安一元以上十六日○富貴源頭册同字二千六百三十七號愛和堂經募十六户共十一元又四開一個○善三居念元古虞張不留名求子病速愈一元以上十七日 
[上海北市盆湯衖絲業會舘主施少欽經收順直山東江浙等處十二月十八十九日第一百六十五一百六十六兩次賑捐清單]  
　　山東不留名保安還願指分助直順山東公平足色銀七十兩合收規銀七十五兩一錢四分江南機器製造局節省開局開工酒席費移助由廣方言舘不留名執事交來洋一百元浙垣金華府永康邑大通市口住某氏祈冥福解過洋十元武穴蕭龔方汪朱五人閱申滬兩報知山東順直如此重災有心無力節省酬應集成移助由全泰盛局來洋十元本埠質業公和隆號衆友過年酒席折錢移助直賑洋八元鳳陽優廪生方臻騫一介寒士移内子首飾質洋爲生慈節孝玉孺人求福由全泰盛局來洋四元嘉定岳德尊由南翔寳順局來洋四元常熟樵國氏由戴伯華兄交來指助山東二元順天二元昭文夏炳記病愈續捐由常熟寶順局來二元廣東葉肇元由太茂洋行來一元○餘姚翁書潤助本籍代收六角○第十一日出售助賑彩票汪榮生二百七號二百八號二張魏寳笏二百九一張南通州來二百十二百十一二張無錫胡二百十二二百十三兩張丹徒來二百十四源記一張二百十五李洛才一張二百十六十七十八三張合記二百十九一張丹陽魏二百二十廿一廿二三張平湖同泰源二百廿三廿四廿五三張共售出十九張計洋三十八元合併聲明以上十八日○候官龔泰中指捐山東由泰亭源銀爐號施會昌兄交來洋一百元養拙齋由上海貨捐局交來五十元退省齋爲先父求冥福生慈求增壽指分助直東四元又祈合家人口平安分助直東二元又望子孫積善讀書分助直東二元以上三户由滬報舘交來張志記二元徐儁記一元王東記一員以上三户由寧波童雋記募寄正大局來李某妻病已愈還願一元○皖南曁陽心長力短人由本城天章綢緞莊交來吕雲溪畵許一册薛氏鐘鼎欵識一部吳門塞士沈少海助制義叢話一部計八本魏塘有心無力人由嘉善金載錫堂寄全盛局來大般湼槃經十二本指月録十本硤石周小泉由全盛局來人生必讀書兩部計十六本魏塘偶鳳居士由嘉善金牛雅堂寄全盛局來偶園紀勝七十本原價每本洋三分計值二圓一角統俟估價歸併助賑彩票册内○第十二日出售助賑彩票生森泰二百廿六一張平望聚順號二百廿七廿八廿九三張嘉署林二百三十一張共售出五張計洋十圓合併聲明以上十九日 
[上海四馬路西中和里辦理直賑捐輸總局拷録第六次樂善好施已給收單各善士姓名開列於後]  
　　蕭山湯味齋經募○無名氏捐助英洋一百元○濟溱輿人捐助英洋一百元○江蘇候補典史陸鎬候補從九平銛合幕青湔縣署中各幕友除夕元旦新春公讌庶費捐助英洋一百元○蘇州陳少梅胡立甫經募老人和震記捐助英洋三十二元賦梅書屋三十元介福居士二十元崇德堂二十元眉壽山房二十元復祥號二十元無名氏十元汪五雲十元無名氏十元無名氏十元無名氏四元無名氏兩元堯千氏二元大有恆兩元致和震兩元婁東客兩元有心無力人兩元袖拙氏兩元共計英洋二百元○淮海分局委員兩淮候補鹽巡檢舒歸經募姚立無名氏捐助英洋三十元味腴書屋三十元周培元十元有容十元恆太永十元和義陸十元福德昌八元厚德昌八元德升炳合太公六元延記雙和源五元裕太生五元長春恆五元生生五元隆盛福五元源茂五元元太四圓瀛盛四圓協茂四圓合興盛三圓燕詒堂三圓丁湯丞兩圓丁孟隅兩圓何俊卿兩圓無名氏兩圓何旧山兩圓無名氏兩圓何炳森兩圓何楙森兩圓何壬森兩圓何桂森兩圓何瀛森兩圓何煃森兩圓共計英洋一伯九十四圓○乾盛亨票號經募定陽王琴齋捐助英洋二十圓○聚德堂陸捐助英洋二十圓並經募俞喆盦二圓同善齋兩圓汪雒雅兩圓程二良兩員共計英洋二十八員○四明鏡甫氏來字聲明銅質英洋兩員昨交爐房鎔銀合作英洋一員○寗波府宗解到官捐尾數棉衣一伯五十件○長洲龔留耕堂捐助京平銀十兩○以上統共計收英洋七伯四十三元棉衣一伯五十件京平銀十兩理合登明 
[二洋經橋怡順昌二馬路祥順公謙祥益瑞林祥代收第五十四次清單]  
　　如心主人指捐直隸洋二十員浙湖嚴錘爲子求病痊助洋二員樹荆堂助扣平銀二十兩同茂順規元十五兩公興隆規元廿兩鍾禮田求弟平安二員棠棣長榮居指捐直隸規元十兩求愈氏指捐直隸規元六兩六錢求愈堂指捐山東規元十兩江西省城養正堂蕭由乾昌信局來爛板洋一元[  山東募賑滬局]  
[怡順昌二馬路祥順公謙祥益瑞林祥代收第五十五次清單]  
　　吳潞生一員吳升之一員吳行之一員吳仲笙兩員吳燦生二員吳毓壽一員吳毓全一員吳履祥堂六員吳錢氏兩員吳楊氏兩員吳爛堂兩員沈德甫兩員吳健甫二員陳彦和兩員饒小雙兩員三義士一員三善士一員無名氏一員平俊一員王連元兩員袁澄助錢五伯文敦厚堂三伯文光裕堂二伯文斯盛發二伯文孫錦堂二伯文德壽堂二伯文無名氏二伯文尹柯山三伯文李文緩一伯文李會一伯文程錦凝二伯文李應厚一伯文秦鬼賢二伯文張榮亭二伯文王肇純二伯文彭城郡四伯文七賢堂八伯文高源林一伯文高陽堂二伯文連升一伯文無名氏二伯文李忠二伯文張茂盛一伯文敬義堂二伯文存仁堂二伯文億德堂五伯文承德堂一伯文孫豫亨錢三伯張貴三錢二伯胡永忠錢一伯朱國興錢二伯平陽郡錢二伯士亭錢二伯無名氏錢五伯謝章海錢一伯陳貴錢一伯程澍田錢三旧春渾堂錢二伯栗徳大錢一伯洪本祥錢二伯○以上共六十户計洋三十四元錢九千文係歙縣吳仲笙翁經募實交來洋共四十二元○林無名氏助規銀十兩正[  山東募賑滬局同人公啓]  
[揚州元亨利經收九月十六日起十月十七日止第三次東賑清單]  
　　春和平助鎭平寳一伯三十七兩萬新手助曹寳一伯三十七兩鎰豐厚聚和利和助曹寳九十一兩一錢銀思齋助曹寳五十兩老子山無名氏助曹寳十兩零六錢二分徑川無名氏助英洋一伯元桂助英洋五十元求子病愈助英洋四元一粟山房助英洋三元五柳堂病愈了願人全安居士三户各助英洋二元求免灾患錢太亷堂板璞十三户各英洋一元平安堂助錢二十千文無名氏助錢五千文古歙經難餘生善氏助錢四千文不留名助錢二千文經愿助錢一千文以上念户共合曹寳銀五伯五十八兩八錢五分四厘○又十月十八日起十一月底止了愿人助寳銀一伯兩安慶萬新春和錢庄手又助寳銀五十九兩三錢洋錢化定遠方無氏求肝疾速痊助寳銀今五兩靜香齋助寳銀十兩吳楊雨齋助寳銀九兩四錢五分興化恆和手助寳銀十兩浮圖桶内當星收積共合曹寳銀三十二兩五錢一分二厘兩石崇德堂助英洋四十元深署無名氏榮慶堂汪周心齋三户各助洋三十元屬心齋又助洋二十元悔過齋求病愈助洋十元下耕言手助洋九元王石臣無名氏二户各四元皖南樂具子助洋五元王張記助洋三元張殿邦謝王東王維之三户各洋二元方伯榮助錢一百千文洋岸無名氏助錢一百千文無名氏助錢七千樂輸子助錢五千謝王東錢三千六百九十四微香閣錢三千陳蔭泉二千榮應堂江錢一千以上廿九户共合曹寳銀五百零八兩七錢四分七厘○又順直由十月廿八日起至十一月底止定遠方曹氏求肝疾速痊助寳銀二十五兩蘭石崇德堂助洋六十元榮慶堂汙助洋四十四元質餘汪洋十六元屬雲衢皖南樂眞子二户各洋五元古歙巴寓保嬰住珍平安洋三元銖積寸累人無名氏有心齋信天翁四户洋各二元方伯容錢一百千如皋肇慶恒錢庄手錢廿六千以上十三户共合曹寳銀一百九十六兩二錢九分一厘○又江洲由八月起至十一月底止○浮圖抽内春星收積合曹寳銀三十二兩五錢一分二厘大通鎰豐聚和利和曹寳銀八兩九錢遵禮堂錢五十子揚州收支總局錢二十千耕讀子洋廿元温庫生道人洋十元蕪湖裕太手洋十員又錢二百四十六畢畏三手洋三兩無名氏洋二兩以上細數解交金州開務局内順直山東賑捐公所 
[蘇省撫轅抄]  
　　十二月二十一日候補同知金彭禀知館奉授赴南匯開築圩岸候補縣高彦沖禀知本日到南路總巡並銷發審局差張大任銷東路總巡差朱江禀知是日交缺南路抄調抄東路撫巡差府經陶家驚禀知辭奉委赴江北緝捕差縣丞程柱禀銷江西督銷淮鹽局差遣回省未入費開先江北緝捕回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒九年十二月初六日京報全録]  
　　宫門抄○上諭兩道録前○滇撫唐奏特叅各員摺○大臣劉奏請飭核議片○將軍希奏報副都統接印日期片○湘撫潘奏分别叅劾各員片○大臣載奏恭報交卸日期摺○浙撫劉奏請旌表片○又奏察看各員片○大臣紹奏恭報回任日期摺○大臣敬奏病請開缺調理摺○江織造文奏解交傳辦各物摺○十二月初六日理藩院鑾儀衛光禄寺正白旗值日無引見○本謙續假五日○召見軍機○摘去頂戴革職留任雲南巡撫臣唐烱跪奏爲特叅庸劣不職各員以肅官常而剔民蠧恭摺仰祈聖鑒事竊查滇省僻處邊隅地方瘠苦軍興後流品雜出習染尤深舉凡吏治最難整飭臣愚以爲今之仕宦半属中材其轉移特視乎長吏督撫之任爲朝廷隨事隨時多方造就以期得人任使固不可以優容博寛厚之名亦不可借糾彈爲塞責之事故自上年到藩司任後惟務身先乎教吏中廉明者則獎勵之貪庸者則訓飭之凡於接見及批閱公牘時諄諄誥誡不啻塾師於弟子一載以來夤緣賄賂之風漸革各道府州縣實任候補人員其改過自新勉爲良吏者固不乏人而頑鈍性成始終怙惡者尙復不少查有候補道劉鳳包居心鄙詐惟利是圖候補知府蕭錫齡行同市儈有玷官箴候補同知直隸州知州陳鵾盤踞要局舞弊營私署威遠同知候補同知馬維翰貪婪厲民衆怨沸騰試用同知顧宗煃藉端索詐剥商擾民試用同知周聘賢聲名最劣行檢不修試用通判蕭開熙性喜鑚營久滋物議試用知縣鄧炳堯居心功滑辦事糊塗調補順寍縣知縣楊炳垣性情暴戾舉動乖張試用州同黃體乾習染最惡遇事欺罔試用州判余良佐不知檢束聲名惡劣以上各員未便再事姑容相應請旨一併革職以儆官邪嗣後如有教戒不悛難期振作之員仍當留心考察隨時糾叅以仰副聖主澄叙官方之至意謹會同雲貴總督臣岑毓英恭摺具奏伏乞皇太后皇上聖鑒訓示謹奏奉旨已録○○劉錦棠片再臣於上年春間准陜甘督臣譚鍾麟咨准湖北撫臣彭祖賢咨查新疆道路是否一律擬將發往新疆回城爲奴之遣犯蘇培等照例起解等因到營臣查例載軍流人犯由應發省分督撫大臣按所犯罪名查照軍流道里酌量遠近並在配軍流多寡均匀撥發先期定地又發遣回城爲奴之犯先行酌給印房各章京筆帖式使役該章京等足敷使役再分給大小伯克爲奴毋庸分給小回子以免拖累各等語所有前次湖北遣犯比以伊犁正值交收而南路各城叅贊辦事領隊各大臣均未簡放其印房章京筆帖式等員以及駐防旗緑兵丁概無存留人犯到配無所歸束咨覆暫緩發往往案現在南疆各城改擬官治業已奏明委員署理一切規制自應及時籌議向例發遣回城爲奴之犯所以分給各章京筆帖式及大小伯克役使係因别無衙門可以安插今官署旣定前項遣犯又轉准湖北咨催起解前來事關刑律未便拘例再延相應請旨飭部核議將遣發回城爲奴之犯量爲變通改歸南路各州縣卬官安置管束以昭法守而專責成是否有當謹會同陜甘總督臣譚鍾麟合詞附片具陳伏乞聖鑒訓示謹奏軍機大臣奉旨刑部議奏欽此○○希元片再查向章凡有新授外城副都統應由將軍衙門將接印日期隨時具奏歴經遵辦在案兹查新授三姓副都統恒元前於九月十三日到省當卽馳赴新任現據報稱於十月初四日馳抵三姓卽於是日接印任事等因咨報前來除由該副都統恒元專摺叩謝天恩外合將據報接任日期謹附片奏聞伏祈聖鑒謹奏軍機大臣奏旨知道了欽此○○潘鼎新片再地方之安危視乎吏治之興廢而講求吏治必先區别人才湖南民情刁悍治理較難有地方之責者固不可稍存遷就卽候補各員將來皆有民社之任亦當隨時汰其闒咠以示懲儆而肅官方臣到任以來隨時查訪遇事考核並與藩臬兩同互相引証查有澧州直隸州知州吳起鳳精神不振步履維艱衡陽縣知縣羅慶薌始勤終惰積案甚多候補知縣王珠燾信任家丁聲名甚劣王福申巧於鑽營蹤跡詭秘試用知縣歐陽保松性情乖張舉止躁妄試用縣丞周鈞行爲卑鄙試用巡檢廖煥章品行卑污試用典史蕭承萱辦事荒唐以上各員均未便稍事姑容相應請旨俯准將澧州直隸州知州吳起鳳衡陽縣知縣羅慶薌均以原品休致候補知縣王珠燾王福申試用縣丞周鈞試用巡檢廖煥章試用典史蕭承萱等員一併革職用昭烱戒所遺澧州直隸州衡陽縣二缺均係要缺湖南現有應補人員應請扣留外補所有劾叅庸劣不職各員謹會同署湖廣督臣卞寳第恭摺具陳伏乞聖鑒訓示謹奏奉旨已録○○奴才載卓跪奏爲恭報交印卸事日期摺奏聞仰祈聖鑒事竊奴才前於本年八月内仰蒙恩命署理泰甯鎭總兵兼總管内務府大臣當將任事日期奏報在案今奴才紹祺現已銷假回鎭奴才於十一月十五日飭委中軍遊擊瑞凌員外郎富基將總兵印鑰王命旗牌及内務府關防委員齎交奴才紹祺接收任事訖奴才卽於是日卸事所有交卸印務日期除照例恭疏題報外謹繕摺具奏伏乞皇太后皇上聖鑒謹奏軍機大臣奉旨知道了欽此○○劉秉璋片再據浙江候補道盛康等禀稱同鄉江蘇武進縣已故節婦張劉氏浙江試用知縣張彬之祖母年十九歸四品封職張處爲室夫故氏年二十九歲孝事翁姑撫孤成立至光緒八年病故時年七十一歲計守節四十三年又武進縣已故孝女張韞玉湖北補用通判張錦黻之次女卽張彬之胞妹生有至性髫年卽解承歡及笄孝思益篤親老多病矢志不字事無巨細無不躬親實能先意承志由是積勞成疾漸不能支至光緒七年病故時年二十七歲又陽湖縣現存貞婦吳趙氏原任刑部郎中趙植庭之女自幼許字同里監生吳保頤爲室未經成婚保頤在京病故氏年十七歲過門守制事姑盡孝人無間言撫夫兄之子爲嗣教養周至賢聞里黨數十年如一日姑疾親奉湯藥百計禱求殁時痛絶而蘇挈子扶柩歸塟盡哀盡禮足爲鄉閭矜式現年六十歲計守貞四十三年該職等居同桑梓見聞較眞分案備具事實册結禀懇奏請旌表前來臣查節婦張劉氏孝女張韞玉貞婦吳趙氏等三口或青年矢志節孝萃于一門或白首完貞懿行著於三䣊洵爲巾幗完人宜沐褒揚盛典合無仰懇天恩俯准勅部照例旌表以維風化除册結咨部外謹會同閩浙總督臣何璟浙江學政臣祁世長附片陳伏乞聖鑒訓示謹奏軍機大臣奉旨均着准其旌表禮部知道欽此○○劉秉璋片再准部咨嗣後道府州縣保歸候補班人員應於到省一年後察看考核分别補用等因遵辦在案兹查有候補道宋頤候補班前補用知府張冕顔鍾㑺候補知縣韓文泰蔣鳳祥但懋祺等六員均已試看一年期滿據藩臬兩司會詳前來臣查候補道宋頤老成穏練堪膺煩缺候補班前補用知府張冕才具明晰堪膺簡缺候補班前補用知府顔鍾㑺辦事勤愼堪膺簡缺候補知縣韓文泰年壯才明候補知縣蔣鳳祥精力未衰候補知縣但懋祺辦公奮勉相應請旨留省照例補用謹會同閩浙總督臣何璟附片具奏伏乞聖鑒謹奏軍機大臣奉旨吏部知道欽此○○奴才紹祺跪奏爲恭報回任日期叩謝天恩仰祈聖鑒事竊奴才於十一月初二日趨詣闕廷跪請聖安仰蒙訓諭周詳彌切微忱悚感陛辭後於十二日出京十五日抵鎭是日恭詣陵寢禮畢經奴才載卓將總兵印鑰曁内務府關防委員齎交前來奴才當卽恭設香案望闕叩頭祗領任事伏念奴才職領戎行兼司守護愧涓埃而未報實兢惕以彌深兹復仰蒙恩綸仍回本任惟有益如勉勵諸事認眞經理以期仰報高厚鴻慈於萬一所有回任接印日期除恭疏題報外謹繕繕摺具奏叩謝天恩伏乞皇太后皇上聖鑒謹奏軍機大臣奉旨知道了欽此○○奴才宗室敬信跪奏爲假期已滿病雖漸愈氣體尚難復元籲懇天恩俯准開缺調理恭摺仰祈聖鑒事竊奴才前因感受風寒染患腹瀉之症屢次蒙恩賞假延醫調治並將奴才所管差使派員署理仰何鴻慈優渥浹髓淪肌原擬赶緊調治冀可稍痊卽行銷假當差無如假期已滿腹瀉之症雖愈惟氣體尙弱一時未能復元據醫家云瀉久傷脾元氣過虧非靜養調理難期痊愈伏思奴才宗室世僕歴受厚恩所管部旂一切事務責任綦重若以病軀戀棧設有貽悞負咎堪虞再四思維惟有籲懇天恩俯准將奴才所管户部右侍郎左翼總兵厢藍旂滿洲副都統等缺開去俾得靜心調理倘邀皇主福庇得以就痊卽當泥首宫門求賞差使斷不敢稍耽安逸有負生成所有奴才假期已滿病尙未痊懇請開缺緣由謹恭摺具陳伏乞皇太后皇上聖鑒謹奏奉旨已録○○江南織造奴才淋跪奏爲奉傳灑金蠟箋紙福方硃紅絹龍對福方印色等項如式辦齊解京交納恭摺仰祈聖鑒事竊奴才於本年四月初五日准造辦處文開懋勤殿奉旨傳江南織造上使洒金各色蜡箋紙二百張長六尺寛三尺五色染蜡箋紙二百張長六尺寛三尺四龍福方二百張見方一尺九寸欽此奉傳上使描金龍硃紅絹二十張長五尺七寸寛二尺九寸硃紅絹五言龍對二十付硃紅絹七言龍對三十付硃紅絹九言龍對三十付硃紅絹四龍福方二百張見方一尺九寸印色二盒欽此奴才旋卽咨明督臣籌撥銀欵一律照式辦齊選派妥役由寗護解起程赴京交納除將用過料工等項銀兩另行專摺奏銷外理合恭摺陳明伏乞皇太后皇上聖鑒謹奏軍機大臣奉旨知道了欽此 
 
