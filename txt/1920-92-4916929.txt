# 1920 - 92 - 4916929

 

Page 1

 
 
   
 
 

Page 2

 
 
時評 
[不自爭之團體（冷）]  
　　近年以來人多知結合團體之有益故團體日多而團體中自爭之事亦日多然團體而自爭早失團體之本義且相仇相敵終至與團體之本義相反焉是以近年來之團體多而得團體之益少者胥此故也余謂當此結合種種團體之時尤宜結合一種不自爭之團體蓋團體而不自爭則其團體必不破裂日進無己自能永久而擴大而他團體必將取法焉團體之風習變則凡百事之狀態亦將改觀改造中國之道殆亦有至大之關係乎 
命令 
　　四月六日大總統令任命馬聯甲帮辦安徽軍務此令 
　　又令巴丹阿瑪哈札那奇甫會革德克全布安全誠德均給予三等嘉禾章訥蘇恒額榮祿貴全畢勒古祿薩英保逹喜逹來巴逹爾胡喜拉布均給予四等嘉禾章此令 
　　四月一日大總統令内務總長田文烈呈准湖南省長張敬堯咨請任命廖敦七馬幹貞試署湘潭警察廳警正應照准此令 
　　又令陸軍總長靳雲鵬呈請授傳存懷陳錦文爲陸軍步兵中校韓沅濤爲陸軍憲兵少校梅鎭濬陳增智丁振華章纘郇劉建名爲陸軍步兵少校張汝蘋藩懷瑜爲陸軍騎兵少校楊澄源爲陸軍工兵少校均照准此令 
　　又令馬廳年晋給三等嘉禾章此令 
　　又令河西信給予三等嘉禾章此令 
　　又令克愛卜給予四等嘉禾章此令 
　　四月七日大總統令内務總長田文烈農商次長代理部務江天鐸呈請派韓光祚兼武昌商埠局局長應照准此令又令陳旨章晉給四等文虎章此令 
專電 
　　北京電段經王士珍敦勸昨午返京靳在車站迎回午後再赴段宅長談一切疑點似已解除政潮又告一段落一說段昨夜又赴團河（八日下午八鐘） 
　　北京電段以此次出京各省督長無一來電挽回意不能無介王士珍謂段各省維持靳閣卽以擁護芝老段始諒解而歸（八日下午三鐘） 
　　北京電段回京暫不再出閣潮全息（八日下午五鐘） 
　　北京電王士珍到京自謂專爲總統贊助時局與閣潮無涉並言芝泉如請予去談則可否則不願往見（八日上午十鐘） 
　　北京電三時徐在懷仁堂接見全國靑年會代表到者五百餘人先由外衛官張桂生導游府内各處繼由黄開文郭則澐孫景陽在中海招待徐出時由蔡廷幹黄開文唐甘泉孫景陽楊冠如程伯楷等陪列徐親致辭大旨謂人生學問事業其發皇能力足以成已成物者要皆發軔於靑年時期果能植其始基厚其根本於其從入之途勤加培養其不納於軌物者幾希又言有健全之人才始有健全之社會國力消長視爲轉移則諸 
 
 

Page 3

 
 
君之造福靑年裨益國家者豈有涯涘復由唐甘泉英譯演說畢衆鼓掌使員代表余日章致答辭並懇徐維護靑年會卽維護全國靑年徐頗首肯欵以茶點並由蔡廷幹唐甘泉黄開文導游北海等處五時始散（七日下午九鐘） 
　　北京電信陽各界來電駐車站吳軍譁變兩營數百家商店搶刦一空人民死傷八十餘人乞派員分别撫恤查辦（八日下午三鐘） 
　　北京電吳光新奉命馳赴豫省收撫所部軍隊外傳政府已派靳旅追剿殊非事實（七日下午八鐘） 
　　北京電汴省會電請查辦信陽變動並飭吳部速撤防（八日下午五鐘） 
　　北京電豫電吳部變兵三分之一已回營（八日下午三鐘） 
　　北京電晉閻電河南竄來潰兵在潞城緝獲三十餘名獲槍三十餘枝已電請八旅領回（七日下午三鐘） 
　　北京電李厚基電方聲濤部敗潰竄入我軍防線已飭如越境解除武裝（七日下午三鐘） 
　　北京電本日各省駐京代表多赴保定參預大會（八日下午五鐘） 
　　北京電院部會派殷貴赴汴調停趙倜吳慶桐（八日下午五鐘） 
　　北京電昨日使又赴外部與陳籙議閩案日仍不讓步無結果 
　　（八日下午五鐘） 
　　北京電美代使昨訪陳籙詢中國對日軍與俄黨衝突之態度陳答當主中立（八日下午三鐘） 
　　北京電拉門德抵京後暫寓北京飯店外交界政界極意歡迎拉仍主張共管鐵路財部商墊欵維現狀拉尚未答復學生團擧代表日内見拉質問借欵目的 
　　（八日下午五鐘） 
　　北京電津電各界第一組自首隊百六十人赴警廳自首楊以德認爲無罪謂被拘代表極優待當盡力轉請釋放（八日下午三鐘） 
　　北京電公園公理戰勝坊十六日行落成式（八日下午三鐘） 
　　北京電今日閣議因國會紀念放假停開明日各報補行休刊 
　　（八日下午三鐘） 
　　北京電鹽署請添設福州運副照准（八日下午三鐘） 
　　北京電皖軍界代表來京商准以馬聯甲繼倪（八日下午三鐘） 
　　北京電哈報崴埠新黨與日軍激戰五日夜日軍將崴埠砲臺及各機關完全佔領新黨向捷克軍求援捷軍拒絶現尼古拉烏蘇里阿穆爾伯力等處之新黨軍隊均與日軍開仗（八日上午十鐘） 
　　北京電稽鏡電俄臨時政府要求日本撤軍日領事館移駐華境 
　　（八日下午五鐘） 
　　北京電孫烈臣電謝又敗退二百里離華境愈近（八日下午五鐘） 
　　北京電鮑電巨匪鐵公雞歷年在吉江擾害地方屢剿未獲現經曹諮議帶隊在哈擒獲已飭解省法辦（七日下午三鐘） 
　　北京電劉存厚電據報川滇黔各軍師旅長在重慶集合開會議决組織聯軍北伐隊熊克武反對但熊主張令黔軍出湘滇軍出鄂川軍出陜一致進攻（七日下午三鐘） 
　　香港電朱培德張懷信來電服從軍府命令（八日下午六鐘） 
　　香港電軍府因伍去粤百項待支焦急萬端惟伍對人言岑陸均懷叵測返粤否未定（八日下午六鐘） 
　　香港電吳景濓等十餘人今日乘亞洲皇后號赴滬（八日下午六鐘） 
　　香港電廣寜知事李懐霜因軍事嫌欵被拿究（八日下午六鐘） 
　　香港電港機器工人要求加薪四成廠東祇允略加開會數次未决現罷工者六千餘回省數千在省蓋寮寄宿者數百（八日下午六鐘） 
各通信社電 
　　北京電院致廟街張斯麔電日俄開釁迅令戊通公司撥輪搭救華僑 
　　北京電巴黎唐在禮電准删日起程回國 
　　北京電河南省議會電信陽車站兵變站次商户搶掠一空迫請派員查辦撫恤並將該隊撤去 
　　北京電院致奉吉黑三督電日俄開釁雙城子驛馬河海參威日俄繳戰查河省廟街逼近戰線迅希會同宣令沿邊駐軍嚴防保全中立地位 
　　北京電院致趙倜吳慶桐電特派朝陽鎭使殷貴赴汴調查事件希接洽 
　　北京電蘇督派温世珍來京就商蘇皖聯防計畫（以上八日）以上中華通訊社電 
　　北京電外息孫唐俟伍總裁抵滬合力提挈與北續議 
　　北京電隸屬經濟調查局舊會議員推定代表赴滬接洽合併制憲事 
　　北京電劉恩格由奉回京不日南下（以上七日）　　北京電王士珍赴團河敦致徐意段乃於昨（七日）晨冋京 
　　北京電府有任王士珍爲參謀總長意帷王須調和北洋得有統一把握方肯出場 
　　北京電决補提三閣員外長尚在商酌農敎兩長已定張弧姚震 
　　北京電某政客條陳中俄密邇與各國形勢不同不妨着先承認列甯政府以回巳失權利惟昨日閣議仍决與協約國一致行動 
　　北京電廟街日俄軍閣戰已證實閣議决派戊通公司輪前往救援華僑 
　　北京電敎部聞各校將對俄通電有所表示擬設法阻止免與政府主張歧異 
　　北京電院電楊增新優撫回纏勿令受俄黨煽惑致生變故 
　　北京電外部函衛戌總事令部京警廳新英使不日蒞京分别派隊歡迎保護 
　　北京電劉存厚電告川北軍情請咨熊克武依原畫地段分防勿相侵犯 
　　北京電信陽兵變巳平秩序恢復（以上八日） 
　　漢中電甯羗劉軍與川北熊軍對峙有互相挑戰意　　香港電岑西林極力爲楊永泰運動長粤借籌財政維持軍府 
　　香港電岑電京請將關餘直接交岑伍廷芳大不謂然聞已有電阻止（以上八日） 
　　以上中孚通信社電 
公電 
　　陜西白河縣電局來電申報館陜西白河電局今日開局請登報通告 
　　僑美費城中國國民外交會來電上海報界轉北京政府鑒與日直接議山東案僑等誓不公認僑美費城中國國民外交會陳繡石等叩 
世界路透電 
[法軍佔據德鎭]  
　　六日巴黎電美央斯電稱法軍開入德境未受抗拒今日諸事可以完畢美央斯法軍所守之橋端砲臺將因以擴張十八哩占地軍共有一萬八千人以騎兵居多　　六日倫敦電意國各報謂法軍占據德鎭英意兩國不能漠不關心意國内閣决議贊助法國但不欲參與對德之軍事計畫英國各報對於法國所稱德國進兵魯爾區域乃出於軍閥派之陰謀之說頗表同情但不以法國單獨行動爲然蓋此舉足以擴張協約國之軍事任務並延緩協約國與德國之解决也 
　　六日巴黎電法總理米勒蘭氏照會德代使美葉氏謂一俟德軍退出中立區域法軍即將退出所占之三鎭　　六日倫敦電據巴黎電報法國未待協約國許可卽派兵占據德鎭不致因以發生糾葛蓋法政府曾命駐外國之代表聲明此舉無仇對德國之意英國不發一言顯已默認法國數報現懇請英國以海軍或他法遏制德國屢次違背和約巴黎回聲報且曰大不列顛已得其向德要求之物法國當然應主張保其安寗並保全魯爾區域煤之來源云法軍司令台戈特將軍在占領區域出示宣布佛蘭克福特等三鎭之戒嚴禁止新占領區域與德國餘處互相往來僅可運輸糧食並派員檢查函件禁止各報出版占用軍用電話電報 
　　六日柏林電據官場及其他消息聲稱德國常備軍巳入杜爾孟特鎭該鎭已爲紅軍刦掠一空德常備軍現正東進抗禦優勢之紅軍常備軍不戰而占據末爾漢及魯爾區之北邊紅軍在貝爾克姆附近損失逾三百人武裝摩托車二輛及飛機數架曾參與戰事化爾特區之紅軍曾猛襲火車站與礦地二處紅軍現集於愛森曾刦掠該處克虜伯廠之糧食部常備軍旦夕可到國防總長與柏林總司令均發表示文否認進兵之舉乃破壞與勞工所訂之合同並稱已命軍隊不可騷擾居民 
[英美間之兌滙]  
　　六日倫敦電紐約鎊價在耶穌復活節時已超過四元此爲去年十一月杪後之第一次目下每鎊在美値十六先令三便士二月間僅値十三先令一便士衆於此事頗爲滿意其漲價之故半由於感情作用半由於英美間財政地位之逐漸復原近今英法兩國决議付還美國借欵五百兆元後美國對英國償債之能力信任益堅豫料英國所借者其五分之四將以現金償還匯率之復原亦由商業漸盛之故不日美國旅行者將絡繹入英屆時匯率更可望好 
[各國罷工近記]  
　　六日倫敦電南威爾斯礦工萬人示威之際通過决議案反對礦産國有主張攤分餘利之制 
　　六日羅培電三月二十八日開始之織工罷工業已終止 
[各國近事記]  
　　六日紐約電據海參崴電稱日軍激戰八小時後已入海參崴鎭 
　　五日丹京電新内閣人員多屬官僚法里斯氏任首相兼國防大臣 
　　七日巴黎電君士坦丁電稱台尼金將軍已抵君士坦丁 
　　四日仰光電意國飛行家費拉林氏試飛後降地之際損其飛機須留此五六日始能啓程向東京進發 
　　六日羅馬電運輸部發表文告否認三月二十四日上海所載日人方面傳出謂從事羅馬東京間飛行之意國飛行家數人被迫降落叙利亞爲阿剌伯人所拘其飛機均經拆毁之消息此項消息毫無根據云 
太平洋路透電 
　　八日横濱電埠頭小工八千人今晨罷工要求增加工資百分之三十 
　　八日大阪電大阪銀行家昨晚開會决議資助增田銀行使脫離困難以免牽動巿面 
　　八日大阪電大阪每日新聞評論日本對西比利亞政策謂西比利亞遠征軍乃財政之重負政治之謬點協約國今均反對出兵俄國日軍留於西比利亞匪特引起武裝俄人之仇對而平民亦爲生怨該報力主撤退西比利亞之日軍朝日新聞亦主張撤退 
國内要聞一 
[北京通信（志畫）]  
　　魯議員排斥屈映光之眞相 
屈映光與周福岐之衝突政界醜態二部分之曝露耳推諸各省孰不如是特處之不愼致爲世人所共知而敏於乘機者乃以此爲端各欲借以自逹其目的於是屈與周自齊屈與安福系屈與魯籍議員周與安福系周與魯議員魯議員與安福系以至屈與段屈與靳靳與安福靳與魯議員之問發生種種不可名言之糾葛迄今無由解决而將來之紛擾無窮者胥於是起矣 
　　屈周之衝突早見本報且亦無足深論蓋其眞相全不在此也欲論列此事件當先明屈映光長魯之由來先屈而長魯者固沈銘昌也沈爲錢内閣系人物其長魯也周自齊與有力焉然山東地方勢力周自齊只能佔其一部分錢閣旣倒魯之非周系即排沈而去之而魯之周系者怨矣屈之得繼其後段合肥之力也當合肥第一次上臺之初屈方在朱瑞幕下充代表入都會議惟時福至心靈忽發其明銳之眼光極力推崇段氏不惟首先贊成且奔走各省代表間力言非段莫屬而段竟上臺矣段夙無德於屈忽受其意外之援於是大賞識之而屈遂民政長巡按使兼督軍扶搖直上矣迨旣見擯於浙乃遂惟段是依段之左右固有專房之徐樹錚在屈旣依段徐不能不忌沈銘昌旣不安於魯魯之非周系乃說段以屈繼之徐雖不欲亦竟不能阻於是周系因其奪沈之席而惡之安福因徐之不欲而亦惡之矣此排屈之遠因也 
　　周福岐事旣起利用其議員之聲氣以相號召魯省會不問黨派翕然和之屈則求救於段段慰之曰母懼有吾在轉而語靳曰母動屈地位靳焉敢不承周自齊己未系人物也夙爲安福之敵安福自無助之之理然於此時窺見魯人排屈之激昻與靳之萬不能去屈則又一變其手腕投袂而起毅然加入排屈團體之中昌言謂魯議員曰靳在閣屈不可得而排也欲去屈必先去靳於是魯議員之全體幾悉與靳相持矣周自齊與靳固同是反對安福者也安福出此一舉雖未必能收周自齊使爲己用然未嘗不能離間靳周之親交是兩端者皆足爲攻靳之助力也在非安福者業已宣言排屈於先到此無復反汗之餘地惟有日日絮聒於靳求一二下臺之面子或且爲地方黨派計利益索一二交換之利益而無以自脫於安福操縱之中此則排屈之現狀也魯議員於靳固擁爲同鄉之領袖而力爲維護者也即隸安福系者亦早經聲明只可反對政府不能反對靳之個人故彈劾案之囂囂者安福幹部亦不得不因此中止排屈事旣起靳系亦向議員疏通議員謂我等主張排屈而不排靳對於安福先排靳之說我人絶不贊同云云雖然靳决不能違反段意是屈終不可得而排也將來失望之餘果能不排靳與否亦殊難料總之今日之人心其深且幻莫不可作如是觀倘以爲省長與議員間之問題則去眞相遠矣 
[京學界討論對俄問題]  
　　自俄國勞農政府通牒我國表示退還俄國在中國所得之權利後北京學界異常欣喜特於昨日召集臨時會議到會者二十九校代表由主席某君報告後各校代表以次發言大致謂勞農政府旣有退還旣得中國權利之意實於吾國國際上有莫大幸福且其所願退還者均係吾人前此力爭而不能得之事項値兹日本野心勃勃陰謀層出之時而勞農政府竟有如是之義舉誠於世界和平有莫大之利益故吾人對此應有相當之表示方不負勞農政府此番之盛意於是討論辦法如下（一）派北京大學第一中學兩校代表赴外部探詢此事之眞相如果勞農政府有此决心應請外部向勞農政府表示親善之意（二）由北京學界全體具名致電勞農政府請其從速實行退還如該政府能完全實行退還之各項即當表示中國國民對該政府有根本承認之意（三）呈請政府速依民意决定對俄方針又各人表以收回中東路問題有關我國主權且以近日日本對於該項問題極力活動誠恐爲所操縱致起遠東之糾紛故昨日對於此事亦曾爲一度討論 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞二 
[福州交涉近訊]  
　　福州事件現日使館旣已接得本國政府復電對於交涉方針堅持前議毫無退讓餘地日内或將要求續開談判我國外交當局以此案究應如回應付亟須研究妥協俾免臨時倉促陳次長昨早八鐘特晉謁東海磋商此後交涉方針當經東海授以策略並謂無論何如須以民意爲主陳氏旋赴國務院復於閣議席止作一度之討論對於彼方所提對案决定仍予否認又旅京閩人近以日本方面對於福州交涉態度强硬預料前途難得圓滿結果特定八日在車子營福建會館召集同鄉會議討論對待方法以備呈請當局參考 
　　北京報界昨載有日使館發表閩案交涉之經過如下中國外交部於三月十六日用公文向日本公使提出要求三項（一）十一月十六日福州之中日兩國人衝突毆打事件日本政府須向中國政府謝罪（二）因該事件中國人民所受之損傷日本政府應給以賠償金及醫藥費（三）應懲辦因該事件致使中國人民受損傷之日本人民日本公使乃向本國政府請示嗣得政府訓令於二十五日夜用照會冋答外交部其大意如下（一）日本政府對於福州事件甚抱遺憾但該事件發生之眞因實在自去年五月以來福州中國學生之繼續的排日行爲且當日之衝突雙方均有不是之處雙方均應謝罪（二）對於損傷者之賠償及醫藥費據以上之理由言之當採相互主義（三）被害者之處分與前兩項理由相同答覆後小幡公使於二十六日赴外交部訪陳籙因陳籙對於該照會尚未熟讀故不能深談而散至二十七日又開議一次陳次長對於日本之答覆頗有抗辯先對於第一項繼續的排日行爲一層加以辯駁陳用松岡委員之言主張福州事件宜分開辦理與全國之排日風潮截然不同而小幡公使則謂福州事件不過爲極大之繼續的排日風潮中之一波瀾分開辦理爲事實上　不可能云云至第三項日本公使謂中國若固執懲辦加害者之要求則日本亦不能不爲同樣之要求如係相互主義則尚可同意亂打之時欲斷定眞正加害者異常困難如不得已則將此間題交福州兩方官吏會審如何云云雙方無結果而散﹁按此係日本使館所發表閱者宜分别觀之﹂ 
[政府對中東路之方針]  
　　中東路爲遠東極重要之問題且與我國有絶大關係頃據某要人談話云中東路原來係中俄合辦日俄戰爭後日俄以之作平分南北滿之鴻溝然路權則仍爲中俄所有也當俄羅馬諾夫皇家瓦解後克倫斯基内閣時日本卽欲出資先行購買長哈間一段論價四千萬羅布日本國會望月氏反對謂此等權利吾日本將來可以向俄國一索而得之安有此鉅金爲此議遂寢迨克倫斯基倒後列寗杜洛克分據彼莫兩京卽有意放棄取得外國之利益然徒托空言毫無實際嗣英法日美共管團設立後將中東路列於西比利亞阿穆爾烏蘇里三路之列我政府三次抗議結果由美國方面帮助遂於海參崴會議通過護路權歸中國之一項自此以後中東路之地位已與上列三路微異其性質矣然共管團始終未承認爲我國完全之權也前月哈爾濱罷工事作全路停工以屏退霍氏爲請政府乃命鮑督辦對外宣佈爲維持交通及秩序起見不得不暫將霍氏路權解去嗣後路事取决於董事會以示公開將來俄國統一後中俄間再訂辦法此言宣佈後列國並無異言美國首先有滿　之答覆然日本仍時時欲慫恿協約國以四國名議出而干涉協約國不爲所動月前葉恭綽專使在京時亦曾研究及此頗贊鮑氏措置非常圓滿此次政府以王景春顔世淸兩董事在哈辦理接收後之外交運輸等事故於葉恭綽到奉時請其順便加以贊助並無欲以葉爲中東路督辦之事該督辦每月僅一千元月俸郭宗熙兼任時常言不足開銷鮑督於月前因政府援助中東路非常冷淡意頗不滿且有請卸兼職之舉旋經院覆挽留許以充分接濟鮑氏言允維持此在葉氏赴奉前一旬之事當時李家鏊電請設東路專員辦理交涉經交通部否决現在政府對於該路辦法分爲三說（一）即奉省當局主張發生新銀團關係之一說（一）卽張斯藝報告所謂俄新黨欲我國備價償還之一說（一）卽鮑貴卿請以俄國賠欵補助東路之一說此事結果尚未大定現在該路每月不敷六十三萬三千七百元政府擬先由中央接濟至必要之時方採行第一第三兩說之方法至第二說則形勢已變不成問題現在日本對於攫取此路之策略即欲挑撥中東路當事者之意見俾可藉口於中國保護能力之薄弱彼乃乘機活動以收漁人之利惟英美法各國以該路有關國際之交通世界中最緊要之兩路在近東者爲巴爾各逹在遠東者即爲中東路以前巴爾幹之糾紛原因卽爲巴爾各逹一路而起若中東路落於日本之手則遠東將來問題恐亦將成巴爾幹之局勢故列强極願由中國自行收回抑或歸國際保護頗反對日本之單獨運動云 
[京華短簡]  
　　昨日（六日）星期二閣議例會靳及閣員全體均到重要議案共有七起（一）海軍部提出派員赴菲律賓學習航空技術案討論結果准由海軍人員中遴選四人前往學習（二）外交部提出應付俄勞農政府通牒辦法討論歷時甚久結果未詳（三）添設駐比領事署案亦係外交部提出並造具預算淸册請籌撥開辦及經常各欵討論結果照原案通過（四）浙江齊省長請平均浙西田賦經内務財政兩部會核之後改訂辦法數端提出公决結果亦照原案通過（五）黑河僑因地方不靖電請增兵保護又伊爾庫次克華僑因食糧不繼電請撥欵賑濟由靳氏併案提出討論結果關於黑河方面電令吉黑兩督向戊通公司借撥商輪兩艘馳往保護其伊城被困華僑則責成東三省大吏派員帶欵前往撫恤（六）任命官吏案武昌商埠局局長准如鄂督電請以韓光祚充任即日明令發表此外關於中東路借欵案亦略有討論下午一時散會由朱深赴府報告 
　　在豫之吳光新軍隊移駐問題迄今尚未决定聞趙倜以該省客軍太多頗感不便每欲下令逐客而終難實行現借第八混成旅事迭電政府請將駐豫軍酌量撤退但在豫之西北邊防軍及熱河毅軍主客相安已久趙倜所注意者實在吳部現聞政府之意擬調吳部移駐湘南並允給予該軍充實餉械前日吳光新入京時業將此意面告吳氏聞吳已允於四月中旬將該部移拔入湘 
　　張勲開復原官一事日來正在進行中主倡者爲曹錕張作霖而贊成者又有倪嗣冲田中玉李純張文生陳光遠王占元何豐林等已由曹仲珊竭力聯絡俾可聯合向政府呈請張勲以各督軍有此好意特派親信副官蘇錫霖於昨日（六日）上午八點三十分車出京赴天津濟南蚌埠南京上海南昌等處有所聯絡大約開復原官之舉不久可望成爲事實 
　　日前被拘學生代表方豪夏秀峯等四十餘人送柱檢廳後業經該廳檢察官着手偵查認爲法律上不能成立當然不能提起公訴亦未便長此拘留故於昨日下午六時悉行釋放回校但又一消息則謂僅北京大學代表方豪法政專門學校代表王名烈工業專門學校代表夏秀峯三人由各校長向地檢廳將三代表保釋方王夏三人遂於昨日下午各自回校其餘尚未釋出 
　　審計院本爲監督財政之機關最近乃亦發生贓案聞該院會計科某科長侵吞積存公欵逹十餘萬元之多經人告發已於昨日撤差查辦院長莊藴寛因此案無異監守自盜深愧用人不當已有引咎辭職之意 
[黎黄陂之社會事業]  
　　贊助靑年會擬倡辦大學 
　　中美新聞社譯密勒評論報云前總統黎元洪氏於上星期對人談話叙述其所以壓來贊助靑年會之原因謂因靑年會係增進智識道德體格及社會活動之故黎氏又於星期四日在天津靑年會正式歡迎第八次全國靑年會大會之代表星期六日復在英租界私宅開招待會其私宅佔地頗廣屋宇宏麗到會諸人極爲畫歡黎氏之言曰靑年會以此四種綱領養成靑年人格斷然獲有良好結果靑年人格改良即爲社會改良社會改良即爲代表的機關改良代表的機關改良即爲政治改良矣中國今所急需者爲養成一般良好人物可代一種公共之明鏡使政府中人對此明鏡自慚形穢而知所改良其缺點今靑年會卽在製造此種公共明鏡此乃中國之大寶物中國今日所最急需之靑年爲道德智識體力及社交上皆健全者而靑年會即依此標準而從事進行也靑年會之創設於中國在二十五年前自是靑年之得其甄陶而改良其生活情形者甚多靑年會之良效果徧布於中國各處今第八次大會擇地點于天津吾得親與其盛誠爲欣幸余向來關心於靑年會一 
[黎黄陂招待靑年會員]  
　　王正輔余日章黎黄陂 
　　九一二年爲湖北都督兼副總統時始與武昌之靑年會人一近曾在武漢兩處捐地數區建造靑年會屋自後屢次助欵於靑年會認爲一種良好之投資靑年會之增進靑年體育最堪贊美蓋欲道德智識之增高必以體育爲本余最喜觀靑年會中人運動余每日亦必練身六時即起體操約一小時始進晨餐冬季在體育會騎馬跑氷夏季則與家人作網球之戲云云黎氏精神甚佳今年已五十七歲而活潑不異少年膚色紫褐較數年前在總統時尤甚蓋體操之效果也當記者往謁時黎氏正監視園丁從事樹藝戴絨帽着常式西服記者詢以有人圖將靑年會拉入政治漩渦公意如何黎氏答稱此種搗亂手段實爲可惡政治爲齷齪之源靑年會則以高尚爲目的豈容混淆乎黎氏信中國之獲救全在社會改良故彼恒令其長子於畢業後注意於此項事業其長子現年十八歲新往日本研究經濟學擬留學六年畢業後再往歐美留學五六年彼時約三十歲然後開始服務於社會彼時於經濟學旣有所知投資辦理實業庶有把握乃以赢餘之金錢用於社會事業黎氏言彼現在於實業投資中所獲之利較總統俸給爲多而每年所入必以一部分用諸公衆彼之贊助靑年會之服務於社會亦由於此又彼極注重敎育事業最近决計用其私財立一大學校彼前此曾允捐欵﹂萬元助他人於武昌立一大學後因地基難覔尚有其他阻力此計畫作罷今遂决計獨力自設一大學成立後亦以私財維持之其開辦費擬用十萬元或八萬元以後每年捐欵充其經費黎氏有二子二女其長女請西女士在家中讀書其程度與長兄等次子祇四歲次女亦在稚齡均延師課讀家庭間極和樂黎氏係天津水師學堂出身幼時曾學英文彼每值簽名愛用英文此爲彼之特點云 
[駐信陽吳光新軍隊譁變（芳草）]  
　　共變二營焚掠一空 
　　同謀者尚有第八旅 
　　長江上游總司令吳光新所部駐河南信陽州之軍隊於四月四日夜十點鐘步兵第一第二兩營突然暴動先以爆竹數萬響燃放爲號兩營兵士卽齊出亂放空槍示威各向本營營部尋覓營連長欲圖殺害旋將子彈餉項等件搶奪一空司令部衛隊憲兵機關槍等營以彈壓爲名亦同出響應均向火車站各街挨家搶掠 
[靑年會上海代表團在天津英界球場攝影]  
　　無幸免者共傷害男女二十餘口袁乃寛所設之豫豐鹽棧資本數百萬爲豫省第一巨業亦被焚刦婦女被姦 
天津新學書院童子軍（一）（靑年會攝影） 
者無算該兵一部竄至城門呼城中所駐靳雲鶚第八旅某團響應因靳兵早與約會同搶幸被巡緝營兵嚴 
[新選靑年會全國協會會長（鄺富灼先生）]  
　　行戒而未得發作吳兵在城外各處澈夜搶掠火光燭天槍聲震地商民男女一片救命求饒哭　親喚子呻吟 
呼痛之聲慘不忍聞諸變兵直至次日天曉五點鐘始呼嘯四散尚未知逃向何方查吳光新所部第二旅於去冬由鄂西退駐岳州共第六第八兩團及衛兵憲兵機關槍砲兵等警均於去臘自宜昌開拔陸續退駐信陽旅長趙某團營長爲柴蘭芬等於舊曆臘初抵信陽即接吳光新密電囑令﹁預備　裝多發子彈以備開至汴垣等語﹂全軍官兵聞之莫不興高采烈各製新衣日夜狂嫖大賭以候陞官發財及吳之督軍終成幻泡該軍卽有怨聲而吳仍逍遙津門不加約束故至於此近日各軍紛請撤防論者多歸咎於吳佩孚不知始作俑者實吳光新吳光新軍隊於去冬早經撤防退至後方至今巴東一帶最重要之前線尚未聞有軍隊開往塡紥安福報紙駡吳佩孚主張撤防不顧大局於吳光新則力爲袒護使豫人遭此慘刦未知當局將何以善其後也 
[開封通信（芳草）]  
　　王印川與學生之暗鬭 
　　第二中校之新劇 
　　王印川未到任之先國民大會通電拒絶本係學生主動及汜水會館開會歡迎王氏又惹起各界之笑駡日昨有人印刷傳單在街上散布指自治討論會爲飯碗討論會略言王印川未到任時該會曾宣言擁護趙督拒絶王氏今日該會又公然歡迎王氏前後舉措判若兩人前日之擁護非擁護趙督也擁護飯碗也今日之歡迎非歡迎王氏也歡迎飯碗也若輩爲個人飯碗不惜將大好河南斷送於安福系願大家急起碎此飯碗會以爲奔走勢利者戒云云此種傳單聞亦係學生所爲學生聯合會門首貼兩幅對聯一曰﹁剷除安福系誓去賣國賊﹂一曰﹁反對直接交涉援救京津學生﹂貼出未久卽有警察數人至該會門首將對聯撕去厲聲道﹁我們是奉省長命來的那一個再敢胡閙﹂當時該會僅有夫役兩人不敢與較次日由聯合會代表向警察廳質問龍廳長極爲道歉殆以職位所限不得不然歟王印川恐學生再有何種舉動曾囑財政廳凡學校支領欵項均須鄭重現在一月份應支經費尚未發出故省垣各校除留美外均在停滯之中學生到校者多不及半春假前實行上課僅二星期敎育現象至爲沉寂此間又有最可紀錄一事即春假期中省立第二中校游藝部排演新劇劇場假馬道街豐樂園時期爲春假之第三日兹將該部宣言及演劇情節寫在下面其宣言書略云﹁我們游藝部因爲什麽要演新劇呢老實說是想改革舊社會喚醒我的同胞敎他們都知道現在的時勢是個什麽樣子我們的國家現在到什麽地位舊社會當改革的緣故在那裏我們本着這個主張敎他排演成新劇敎大家要得個充分的知道旣是這樣說我們本當取公共態度不應公有什麽限制才算我們演劇的初志只是地方太狹恐將來有擁擠的情形所以每位收取票資銅元十枚我們得了這錢除演劇費用外其餘都捐助學生聯合會此刻先給大家聲明一下﹂是日上午十句鐘開演至下午四句鐘止觀者甚衆記者爲事所覊未得早臨比馳至時已下午一時又十分矣門首有售票處特别票價五角普通票銅元十枚因購票怱怱入座票之背面所列劇目有八（一）半新半舊的家庭（二）福州根（三）汚官吏（即　城知事汪杉摧殘學界事）（四）敎育潮（五）痛快（六）俠義痕（七）東游淚（係就王拱璧君所著之東游揮汗錄所載事）（八）舊家庭余到時俠義痕已閉幕止餘東游淚舊家庭兩齣形容畢肖莊諧並作化妝布景亦頗可觀劇場貼有改良社會喚醒同胞八字並有聯語一則語亦警惕南樓下有該校工團書報販賣組專售新靑年新羣新敎育及各種日報上有一黄色小旗上書介紹新文化灌輸新思潮等字樣是日軍警加意防範秩序極佳 
[湘南之軍政與民政]  
　　湘南民政處長林支宇去歲以財政上各種問題辦理異常　肘曾一度辭職經譚延闓極力慰留始勉爲擔任近來以各方之索欵者紛至沓來且以黨派上之臭味﹁按湘南原有所謂永系郴系者近則又有所謂衡系於軍政界中各佔有重要位置遇事爭執旗鼓相當﹂故相牽制林氏非常憤懣决計辭職無論譚氏准辭與否必於日内離郴於是一般政客乃主張將民政處改爲民政廳重新組織譚氏之意原擬將廳長畀之郴系某氏衡系联之大爲憤怒大直不得不休之勢譚氏旣不能爲左右袒故廳長之究將誰屬一時尚難决定 
　　湘南軍隊合計共有七八萬人大别之爲譚延闓之闓字營陳嘉祐之護字營趙恒惕之第一師吳劍學之守備隊李仲麟之游擊隊及零陵鎭守使之各區防軍以蕞爾湘南而有如許軍隊本足敷分布而有餘近以湘西事起旣移吳陳兩軍分駐洪江溆浦又將零陵鎭守使之永屬區軍隊移駐武岡郴永各方遂覺兵力單薄究應若何分配亟待會商且關於應付湘西各事端亦待商决爰由譚延闓通電各軍長官召集軍事會議飭各派代表尅期來郴以便定期開會 
　　田應詔張學濟等雖有絶對服從湘南之宣言而於一切軍民政事迄未交出譚延闓以其態度不明特設法詗察以便籌議對付聞其詗察之法係以省長名義通令湘西各知事飭將各該縣最近實業情形調查呈覆以便設法整理又特委李某爲湘西財政淸理員飭卽前往湘西會同各知事將各地財政妥爲淸理一面通令湘西各知事遵照接洽將以此覘田張之熊度如果辦理順手再圖軍事上進行云 
[濟南治香樓案之風潮擴大]  
　　濟南治香樓號破露曁學生方面與晋警廳長衡突情形已誌昨報前日晋氏向學生請將張某帶廳懲治時學生對晋氏頗加誚弄晉因無端蒙辱冋廳後極爲震怒當卽面謁省長報告被辱詳情一面備文敎育廳請將在事諸學生一併交出不然本廳即自由拘捕以遏囂風且以當時學生之押張出游及赴該號搗毁貨物之種種行爲而城外二區署長穆祥霖竟任其自由不加約束尤屬可恨當晚卽予撤差委張某接事此外若城内一區署長（因前日商學開會之正誼中學爲其管轄地面）亦恐有所牽連但因事出意外情尚堪原經人說項或可不成事實至學生方面因前日旣有此等誤會衝突預料亦不能不發生枝節昨日因以淸明旅行爲詞齊集千佛山同商解决辦法究竟將來如何了結尚不可知也 
[西南政局劇變與和議]  
　　唐繼堯對和之通電 
　　政學系方面之觀察 
　　雲南唐總裁致廣州林議長吳議長褚副議長電云密頃接西林眞電開頃北部曹張李各督擬聯合西南提出解决時局辦法五條（一）由中央召集省議會聯合會修國會組織法議員選舉法依據兩法召集新國會由新國會依據天壇憲法草案制定憲法中央公布召集省議會聯合會南北兩國會同時停會（二）西南各省通電取消自主全國各省電賀徐大總統爲中華民國總統（三）中央設弼政院弼政八人南北各推四人由中央政府函聘參議十六人推薦由中央政府任命弼政院條例經弼政院擬定由政府公布之（四）民國六年後所有中央政府與各國訂立之條約協定密約附件等一律交付弼政院審議如有認爲傷及主權由政府議廢或加修正（五）事實問題西南各省曁海軍情形不同由各當局與中央政府直接商治議定之事實問題經直接商洽如有未能解决者則交弼政院評議解决之等語藎慮所及希即裁示春煊眞印等語當即復電詳述不能贊同之理由文曰眞電敬悉曹張李各督擬聯合西南解决時局其意甚感惟所擬辦法則殊未適宜西南始因北方以非法解散國會選舉總統乃有護法之舉繼因北方 
 
 

Page 7

 
 
　　締結亡國密約喪失主權又有救國之舉今諸事尚未議有辦法而先承認由北政府召集省議會聯合會另行集會制憲各省取消自主電賀徐爲大總統是無異自承護法之非而前此反對北方之國國總統皆多事也至廢止或修正密約徒付弼政院而弼政院係北政府所函聘及任命弼政參議數人是與北政府現在之辦理外交何異恐所云廢止修正徒成畫餅綜上諸事與西南護法救國主旨不符即揆諸我公南來就職之宣言亦大剌謬鄙意國事艱危至此斷難長此糾紛今得曹張李各督調停求爲解决時局之一好機會但應由上海和議續開凡法律政治外交各問題均由和會商决此實爲今日應循之正軌想曹張李各督亦當贊同者也仍乞我公婉商諸督雙方並顧母令西南獨處其難庶國内和平早日恢復不勝盼禱之至繼堯敬等語此事關係西南護法終始之計甚大請諸公密勸西林設法打銷無任盼禱繼堯敬印 
　　週循社通訊云先是北方直皖不和而直系與南方謀和之心較切於是組織八省同盟以抗皖系而與南方桂系及政學會接近以謀和平之成功於是由李純電南方調和五條件主張新舊國會同時解散而以省會聯合會爲解决時局之中樞此種調和運動於皖滇均有不利於是皖滇携手以排桂直（中略）及事變起後一般政客如照霞樓褚寓黨派者知廣東不易得手故决然開赴雲南圖另立一偏安之局以圖將來之發展於是兩院秘書廳有收拾行李赴港之舉於是某某總裁亦紛赴港會議組織雲南軍政府之事夫廣州護法其政治上重要機關即國會與軍府是也今國會旣散去而七總裁又去其四政務會議將不能開故照霞樓褚寓此舉直不啻根本上爲廣州護法政府拆台政學會與桂系對此則决取必要之手段如其反對黨態度終不改變則將來或另行召集非常國會修改軍政府組織大綱而以岑陸林維持廣州政局亦不可知政學會苟非出於此道則照霞樓褚寓必不肯干休則雲南軍府或至於成立於是西南分裂之勢不可挽救矣雖然以記者之觀察現在時局氏解决之中樞决不在南方而實在北方詳言之則滇桂勢力之消長於大局較小而皖直勢力之消長其關係大局尤大也何則政局解决與否純視南方和議之前途而南北和議之成否其中樞即在八省同盟與桂系結合之力是否優越於皖直結合之力而此中勢力之比較純以八省同盟結合之程度而斷使八省同盟之結合力而强則彼實管握南北之中樞而控制北京之背腹在地理上實佔極重要之優勢南方復得兩廣之援則大局不難立解而省會聯合會主權之理理（卽根據於地方單位的國民自决之理想）殆可以實現段氏縱横之術亦莫之能施若八省同盟之結力而弱則段氏可以乘間抵隙以成就其反作八省同盟反八省同盟成立而直桂殆不可支中國將入於段氏之私囊中矣是故吾得斷言之曰﹁今日大局解决之中樞純在北方直系之勢力純在於北方之八省同盟之結合力而南方各系勢力之消長不與焉﹂記者按以上所言實可以代表政學系派時局劇變之觀察故錄之 
[岑伍暗鬭中之粤局]  
　　據港報云岑春煊已於上月三十一號五時抵省據其親信人言岑抵韶後本擬邀約李協和一晤或與偕行所以急於離韶返省者乃全因接電悉伍赴港之故特趕行回省籌商辦法是晚抵省後即遍行詢查伍氏離省情形旋差人往傳平時在伍氏内室供使之聽差某甲入内岑親行訊問伍離府出外時前後情形畢忽詢該聽差謂伍總裁所住之内室有無危險物品汝知之否該聽差答謂無危險物岑笑謂汝安知内情伍總裁離省之夕長堤城内即發見兩處炸彈汝聞之否該聽差膛目不能答岑命之退遂退蓋伍氏以本星期一早離省而是夕長堤及財政署附近又恰發生炸彈也伍老博士向極和平炸彈事必斷然與彼無涉大衆所堪共信不過兩事適同日發生耳以此而疑伍眞奇極也翌早岑又飭傳軍府總務廳會計科長羅文柏入内詢問羅字哲若南海人與伍氏世交羅昔時又與伍朝樞同學伍總裁去後羅亦追蹤往港訪謁適由港回故岑特傳入内查詢羅謂不要說了我到港已受了一肚子氣岑叩以何故羅謂我本與伍梯雲同學此番到港忽然閙出上司派頭被他申斥一頓眞是不值當到港時即獲見伍梯雲伍詰我來此何故我答以因總裁及廳長來港故來晋謁探問伍怒謂本廳長時常到港逢星期六日必來港一次汝𡩋不知豈今日始係來港者何以平時廳長來港汝不着急此次來港汝偏要如此着急羅答謂乃因廳長隨總裁同來之故伍謂總裁來港亦平常事從前岑總裁亦何嘗不離府到港豈總裁行動亦不自由反要受汝等拘制耶汝好快些返省安心辦事靜待後命語畢伍即反身入内始終亦未獲見伍總裁云云岑詢問畢亦即命羅氏退出以上皆軍府中要人所述事至確鑿可見岑氏返省後對於伍氏行動之特别注意也 
　　岑春煊於上月三十一號下午返省即於一號午問在軍政府開軍事緊急會議召集各省軍代表赴會計是日赴會者有莫督軍代表龔政粤軍代表黄强等鈕永建亦在座岑氏親出主席蓋伍總裁已赴港各總裁代表部長亦零落星散再開政務會議定必闐其無人故不能不改開軍事會議也是日岑起立演說以林總裁已提出辭職伍總裁又往港本軍政府爲西南護法中堅一旦根本動搖則西南大局瓦解請大衆磋商維持軍府現狀辦法旋大衆議决請岑力任主持一面分派專員前往勸請林總裁勿萌退志仍出任事一面派員往港勸請伍總裁返省除由岑氏親書挽留私函外另由各軍代表同具一挽留公函交令前往是日議决結果大略如此惟各軍司令及代表等之屬於政學會岑系者則已秘密會議如伍林去志决不能挽回則最後辦法當由鈕永建等發起約合各省軍代表公推岑氏爲軍政府大元帥務要維持軍政府存在不至因此打擊致遭瓦解此議亦經决定俟派往挽留伍林之專員返府後察看情形如何再開第二次軍事會議即决定實行 
　　日昨軍府同政次長冷遹派秘書歐陽振聲往港挽留伍總裁歐氏本以國會議員兼任斯職到港時僅獲見傅炳常伍朝樞二人伍老博士始終未獲見面現查伍老博士已决定凡由省派來之人概不接見凡到港謁伍者祇可先訪覔傅炳常（與伍朝樞係連襟原充軍府總務廳印鑄科科長）如傅認爲有事待商者即帶往謁伍朝樞至伍總裁則無論何人概不肯出見 
　　據肇和艦員傳出消息前日林總裁下令遣肇和同安開赴汕頭由魏子浩氏統率實則林總裁亦附該艦往汕頭矣一說林總裁已於三十日午徽服赴港故肇和雖未離省而林則實已他去 
　　另據政系機關報云香港會議結果如下决遷國會於雲南組織平民政府若國會人數不足仍用非常會議名義進行辦法有三（一）舉孫文爲臨時總統（二）由非常會議議决下討伐粤桂令（三）以陳炯明爲廣東督軍進兵東路以唐繼虞進兵攻桂以粤原有滇軍相機内應由李某主之各綠林擾亂牽粤桂兵力由李耀漢主之又云兩院秘書廳職員已發一月半解散費文件器物均整理妥當派秘書二人押解落港赴滇褚輔成今晚在沙而某酒店邀集褚寓照霜樓重要分子商量起程及一切事宜 
[雲南高牧師又被匪刦]  
　　前自西藏美國醫院長史德文因來滇滇歷在大腰站被楊天福刦去後滇政府以事涉外交不惜百般遷就初則准其投誠繼因投誠不遂該匪乃挾史君遠颺政府無可如何乃調派軍團跟踪圍擊昨始於武定屬他臘烏地方將史君奪回該匪首以史君旣經官軍奪去投誠之事自屬絶望乃遂變計於三月四日又復潛往武定屬他谷地方敎堂内將英國牧師高心田王惠然兩君及傳敎人晏姓何姓馬姓五人一并擄去幸高牧師被其刦至梅子篝地方時得乘機逃回其王牧師等巳被該匪刦向武定大路而去現經駐紥武元一帶之杜營長國珍及縣知事選派軍團跟踪奪救矣 
[浙江學潮誌（十二）（宣）]  
　　夢麟博士談話一師學生宣言 
　　前北京大學代理校長現北京大學敎授美國哥侖比亞大學哲學博士蔣夢麟氏於前日（五日）來杭庽新巿場聚英旅館聞氏此次由京南下頗與浙江學潮有關并悉氏於日昨上午躬與一師學生作一小之談話語極懇切略謂﹃夢麟此次來杭有兩種資格一則代表北京學界曁京津諸要人慰問一師學生二則實地調查此次學潮之眞相現向各方面調查詳細情形始知此次學潮激成原因甚爲複雜以複雜原因激成之學潮决非用簡單方法卽能解决而今一師學潮旣閙到這般田地諸君靜候解决可也但予對於第一師校願負維持與改造之完全責任諸君能信託予乎予乃浙江人對於浙江敎育界事業苟有一分能力當盡一分能力决不使靑年學子徒耗費有用之光陰也﹄該校全體學生當場要求氏來長該校但氏以北京大學事繁萬難脫離來杭爲辭旋與學生暢談一切而散 
　　一師全體學生於日昨分發第三次宣言書兹將原文錄後我們這次因爲維持本校改革精神鞏固我浙文化基礎的緣故感受賢長官厚德不客氣的驅策七百名警察在三月二十九日這一天早晨圍守我們學校的四周要想置我們三百餘人於死地并且闖進我們自修室裏把我們一個的捉出去我們便大家跑到操場上去席地坐着看他們究竟怎樣對付我們那些如狼似虎的東西又把我們團團圍住困迫數重我們見了這種淫威憤不欲生有奪其刀自殺的有欲撞死石上的險呵險呵官廳待學生是這樣的嗎我們以後也應當知道了我們也可以自慰歷來所奮鬭的方向是不錯的啊後來幸得各校同志的援助和蔡谷淸先生的居間調停我們三百餘條生命才能夠重睹天日這不是一件大幸事嗎從四月二日起經校長原聘的敎職員已一致回校任職校務暫請敎務員陳成仁先生協同全體敎職員主持我們也一律照常上課在形式上總算告一小小段落像是没有另外的波折了但是讀書上課固是一件很要緊的事體我們到學校裏來讀書上課也得說是目的的一種不過我們在第一第二次宣言書中所要求的是怎樣一件事現在有没有逹到所要求的目的的一種原有敎職員復職是一件應當的事體讀書上課也是一件應當的事體本不算我們要求的目的我們所要求的目的是我們一個月來所千呼萬喚的二件事（一）維持本校改革精神（二）鞏固我浙文化基礎我們所以要挽留經校長並非我們三百餘十人爲了經校長個人地位關係甘心爲他犧牲因爲經校長是上列二種目的的主　人物要逹到我們的目的不能不挽留經校長復任的所以我們到今天要切切實實地宣言敎員復職學生上課並非我們所要求的目的我們所要求的目的是在對於敎育改革文化運動兩件事切切實實有成績表現在先以後確能在這兩件事上繼續進行的人來做我們校長我們才肯歡迎如果不能合乎我們要求的目的妄來阻遏我們的進行非但﹃訓斥﹄﹃除名﹄﹃休業﹄﹃解散﹄是我們甘心樂受的就是﹃禁錮﹄﹃監獄﹄﹃殺頭﹄﹃槍斃﹄也是我們所樂於就首不敢廻避的而且我們還要宣言我們是承認校長制度是不合於德莫克拉西時代的組織的將來理想社會决没有什麽﹃長﹄的東西現在這種制度還没有直截了當的打破他永久廢止不用也是一件很可痛恨的事情以後假使不能合乎我們要求的目的甯可永久虚懸此座給他從此廢止到也是我們所很情願的 
[杭州快信]  
　　一師校長現經敎育廳與蔣博士商榷以現充曁南學校敎務主任兼南京師範學校敎員姜伯韓充任聞已得學生方而同意將請蔣君專往延　 
　　杭州學生聯事會昨開臨時評議會山徐浩主席（連瑞琦請假）討論魯閩兩案議决由本會出席員催促國民大會委員會速行召集大會倘無效果請自行宣布消滅委員資格由本會另組進行 
　　此間中醫學校校長傅崇黻君聯合各醫校定期二十四日爲已故醫學公會會長李芝洲君開追悼大會 
　　今日爲國會開幕紀念日此間各機關俱懸旗慶祝休假一天惟又值洪楊時破城之日（花甲一周）城鄉父老咸抱悲觀西湖南北山頭死難枯骨墳經商界潘亦文等發起爲建水陸道場（按淸季今日禁屠）金衙莊兩浙忠義祠（現鹽運使署）經蔣運使毁滅由各團體開會力爭現雖恢復原狀祀典闕如咸爲慨歎 
　　莫干山開闢馬路巳着手進行滬杭甬路局亦决定在該處特設鐵路警察所駐警士十名巡長一名設警務委員一員專司其事有委部派來杭站練習之鐵路養成所畢業生柯潤充任說不日將成事實 
[南京快信]  
　　南京學術講演會訂於本星期日（十一日）二時假高等師範學校請杜威博士演講人生觀全城敎職員學生均被請蒞會聽講 
　　李督前日託省議員沈思齊介紹奉賢醫士孫惺叔來寗治病服藥後頗見效騐昨晚六時李督在署中宴孫各機關長官均陪席 
地方通信 
[松江]  
　　李前知事離松時所聞李前縣知事奉調常熟業已交卸六日大宴縣警兩署佐理人員以誌去思七日上午紳學各界耿伯齊張廉侯張彬士錢魯詹吳步蟾等數十人假座勸學所爲李餞别宴畢合攝一影同日縣警兩署佐理人員亦在警察總署爲李祖餞是日李出勸學所後折赴警察總署然後直抵西車站乘車進省縣署小隊及警署各警佐各區官均送至站台而别惟李雖去而縣敎育會會員徐士騏等之查算公欵問題亦隨之而起此事根據於邑紳蔡叔明等之控李案在縣敎育會提出緊急動議案謂李在松五載所徵忙漕稅並未分别巿鄉詳列收支細數依法公佈且風聞有撥用縣自治經費及徵存水利經費等要求該會立請李將上項公欵開明交會以憑查核一面由會電請省署於李知事交卸松篆後飭其暫緩離松且俟算淸公欵再赴常熟新任現該會已容納此議定八日召集臨會公决矣 
[蘇州]  
　　肉業反對經徵員情形蘇城肉業全體六日在夏侯橋敬業公所開會由理事魏耀卿主蓆先據黄　坊橋設肉攤之張叙生報告被拘看守所十五日心不甘服又據葑門外老陸稿荐協記店主任阿二報告本月十三日怱有屠宰稅司員帶同署警並地保向該店要取當月損照當經說明理由此項捐照要經徵處賣出現在僅買至二月份三月份尚未塡發乃該屠宰司員不問情出將店中生肉十餘斤猪頭一個並將任阿二帶縣朦詞私宰經承審員判罰洋二十四元並額外加損每月四十八頭﹁原認每月十二頭﹂情願將店閉歇法庭亦不允許硬令認定六十頭不遵即押看守所云云繼由公衆討論維持營業方法决定五月一號起照各店認定數目交縣署收發處誓不承認李漢洪爲經徵員倘再有苛罰情形預倫通電京省呼籲云 
[鎭江]  
　　火車碾斃行人本月六日有至姓赴觀音山進香行經南門驛站越軌而過適山滬開甯之早班快車飛駛而至不及避讓被車碾斃頭破血流見者慘之旋經家屬聞耗馳至將屍拖至軌外備棺收殮 
　　鄉民舉賽觀音燈陰曆二月十九日相傳爲觀音大士誕辰鎭江南鄉各村捐資賽燈三日每晚游行觀音山石村馬莊等處燈綵簇新熱閙異常往觀者甚衆 
[揚州]  
　　縣敎育會議紀江都縣敎育會長張麗齋六日假公共體育塲召集會員多人開臨時會議會長報告開會理由後各會員依次發言結果對於維持學欵之方法議决兩項（甲）先向縣署請求維持否則呈請省署派員來揚淸算賬目（乙）各區代徵之雜捐及田租欠繳者頗鉅請縣追繳對於敎育之進行公决者四種（一）停辦露天敎育（二）組設加語研究會敦請張國仁陳冠同主講假圖書館爲會址每星期六午後演講（三）暑假後改殷講習社令全縣敎員入社聽講（四）請勸學所查照成案組設參觀團派往各縣參觀以期增長智識 
　　公推平山堂住持平山堂住持僧皎然蛻化現經各寺僧公推自覃繼任特聯名報經僧敎育會轉呈縣署備案以昭愼重 
[安慶]  
　　茶商請發護照皖南各縣現當春茶上巿之時頃有茶商陳春和雇用民船前往石埭太平涇縣等處購辦新茶惟近因時局不靖擬帶商團十名并携槍十枝藉以自衛昨特呈請省署請發給護照以利遄行 
[南昌]  
　　各界聯合會籌備改組情形南昌各界聯合會因改組事四日特假百花洲學生聯合會開籌備大會此次改組先期由學生會函知各處故省敎育會黄人潔省農會代表裘徐陳元勲學生代表傅競仁黄蔚廷女界聯合會代表金士珪均如期到會其他各小團體亦均派有代表計共二三十人一鐘開會首由回敎俱進會代表錢志銘發言謂上次因各界聯合會辦理不善致失信用於社會現諸君熱心改組鄙人極端贊同惟商會前曾表决以團體加入現聞又有推翻前議之說鄙意以商會如不贊成則不必定須商會加入即可集合各小團體組織之以免功虧一簣某君以商會爲一省之法定團體各小團體均視商會爲進退商會若不加入則各小團體亦將無所適從鄙意不如派人先至商會疏通衆均然其說於是公推代表八人向各公團接洽乃最後又有人在黑板上加寫錢志銘三字於前推八人姓名之後一時不约而同此八人乃陸續將自己姓名抹去傅競仁見此情形知所推八人均爲潔身自好之士遂亦未便多言大聲宣告散會 
專件 
[安徽地方使行汽車之研究（三續）（管鵬）]  
　　安徽非瘠貧之地譬之竇　門錀未啓啓之者兀惟石路汽車乎曩見紐約報載農人通信略云吾家居近一大軍路其路建築於兩重商塲之區因此路之建施關於經濟問題比較往昔三年大有增加又見有八輛摩托車往返運送大塊焦煤每兩每次裝運由七噸至八噸每日能運十二次至十四次之多若比之馬力車每日只運八噸需費六元今一摩托車運送每日超過百噸以上其費僅二十六元大不不相同矣又有隣居農人之摩托車六輛專拱耕地種麥刈草等工作又有摩托車運貨公司專供遠近運輪及傳遞事項並代人收賬此大可見路政改良之好景象矣 
　　總之交通問題爲地方生死文野之第一關鍵地方人不自爲謀孰與謀之者鵬皖人也謹就一得之見爲我諸父老昆季陳之自惟學識淺陋規測苟簡然蹄涔之水有裨於江海洪鐘之響或藉於寸蘇倘荷當世圍逹認爲重要問題之一不吝敎言俾得籌慮周至則實行可冀安徽福利基於此矣中華民國八年九月管鵬 
　　實業愈興則交通愈繁其每也有出乎意料之外者苟非身歷其境幾將以爲不信譬如鐵路普通學理所謂獨占事業也而美國之鐵路則往往兩路並行且以束美至西美綿亘萬餘里之路而觀至少亦有兩大幹以通之非但此也鐵路之旁尚有馬路亦復東西綿亘萬餘里爲駛行汽車之用余未遊美前誠未聞世界交通有如是之繁者又以紐约一巿觀之其並行之路有三即普通街道及高架鐵路與夫地底鐵路是也由此可知交通之繁本無限制所謂獨占者未免少見多怪耳安徽據長江之中腹當南北之要衝交通之見爲必要夫人而知之語鐵路之計畫已有浦信與寗湘經過安徽各段差足供交通之需要惟皖中南部礦産之富北部農産之豐若求所以運輸之則無論鐵路之有無仍當興築馬路使礦與農之産物赖以通運而暢銷於外其功用豈鐵路所能掩哉昆南先生昔年銳意經營安徽鐵路嗣因時變中乖今則見夫全省馬路之利益而欲發起築路駛行汽車以便商旅而通運輸之計畫較之鐵路尤覺事一而功十余故樂舉夫年目擊於美者以廣見聞而爲贊成此計畫之談助云爾民國九年三月徐謙識（完） 
雜評一 
[南北政局之變化觀（訥）]  
　　從前南北之政局由合而分今則將由分而合然吾所謂由分而合者非合而歸於統一乃合而再起一番之擾攘也北之直系皖系向者自擾於此南之滇系桂系向者自擾於南各不相關涉也而今則桂聯直滇聯皖之說愈傳愈盛桂聯直以謀苟和滇聯皖以謀反抗滇桂愈分離即與皖直愈接近桂直愈聯合即與滇皖愈抗衡從前南北之爭爲横而今則將變爲縱縱横錯雜以相爭此即中國時局劇烈之變化也然而愈變化將愈見其擾攘而已和議豈眞有望哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[公共租界納捐人年會續紀]  
　　取締印刷品案未議禁娼案通過 
　　七日公共租界納捐人大會本屬兩起一爲特别大會一爲常年大會特别會係午後一時三刻舉行但到會者不足法定人數故未能開議而取締印刷品之議案遂暫時擱置何時重行集議今尚未有所聞二時爲常會之時到者逹三百二十八人共五百三十四票權所議事項頗多共費五小時之久此爲歷年納捐人年會所罕見者此次事項計有十六起初公舉主席書記通過議事手續三項係開會形式上之舉動當然不生問題第四項爲一九一九年報告與賬略之通過亦無不通過之理蓋納捐人苟非有不信任議董之意則對於此項自無質問或異議也第五項謝團練隊總司令此係禮貌上事納捐人當然贊成第六項爲電氣處擴張案提案者爲祥茂行主白克爾氏指陳利益詞意動人雖需費浩繁納捐人擔負愈重初意會場中必有人反對但竟全場一致通過蓋以二三年後始大募債欵届時世界財政當較寛裕不難有把握也愛資拉氏等所提出用一百馬力電氣以上者須認購工部局公債之修正案乃減輕納捐人擔負之辦法自屬受合場之歡迎第七項爲預算案雖附有兩條修正案然皆否决蓋不欲限制工部局議董行動之自由也此案通過後今年所需四百八十萬兩之借欵將以何法籌得之金債歟銀債歟有獎債劵歟則由新議董自决之不勞納捐入限制之焉辯論最烈費時最久興味最濃而關係亦最大者厥爲第八項此項分議案兩起（甲）工部局自行提出之創立華人顧問委員會案（乙）李德立愛資拉兩人所提出之議董加入華人案甲案主張照今年一月八日公報所載工部局總董於去年十月二十四日致領袖領事文蝇所詳之組織法與權限組織華人顧問委員會（（一）集議地點須在工部局辦公室（二）每年由華人公舉五人組合之（三）被選者領事團可拒絶之（四）被選者須甫在選舉以前曾庽居公共租界五年（五）被選者須曾於此五年内依照估定每年不下一千二百兩之租價付過工部局常捐（六）被選者於被選時或在職時不得受有中政府若何正式之任命（七）職權不得逾出一九一五年推廣租界草合同第四條所規定之範圍）當經大多數通過乙案原係對於甲案之修正案但主席以其性質與修正不同改爲特别提議案李德立氏起述理由洋洋千言詞極光明正大將反對者所持之論據駁斥無遺其大旨已載見昨報愛資拉氏繼起演說其詞亦長亦甚警闢然其主張因會場三分之二之反對未見採納誠爲憾事然兩君可謂不失其英人所固有之風度爲華人主持公道滋可感已兹將愛資拉氏演詞大旨節譯於後又工部局退任總董丕爾斯於提出甲案時有一篇之議論後對於李愛兩君之演說復有答詞皆有爲人所當注意者故亦撮譯於後會議至此人有厭意此後數項任提議人說明後卽皆匆匆通過第九十與十一三項爲係選舉委員或董事事皆無重要關係十二項係决定今年租界内地價將重行估定十三項係决定將一九一八年三月所發表淸償債欵委員會之報告提交一九二一年納捐人大會以備考慮十四項爲徵收火器執照費藉以限制携帶武器第十五項爲調查淫業委員會之報告工部局對之頗有不同意之處反對甚力但大會竟通過之决定實行妓寮領照逐年遞減五年肅淸等辦法十六項係前年英人團練隊員因隊長更換隊弁未先得其同意致與隊長齟齬反被隊長革除一人全體憤而辭職故由去年納捐人年會指派委員會從事調查以明是非眞相委員會調查結果歸各隊長與工部局意見相反故退任總董丕爾斯亦極力反對此案之通過但亦卒被通過查是日議案凡工部局之主張無不得納捐人同意惟十五六兩項則否殆此兩項委員會皆係去年納捐人年會主張指派者故納捐人對其報告應予以同意也 
　　愛資拉氏之演詞略曰工部局宜事權統一不可政出多門不可有對峙之機關余之主張如是向來凡有侵及工部局權力範圍之舉動工部局輒抗拒之而納捐人亦輒爲工部局之後援蓋以工部局應握租界行政之總權也參政風潮爲衆共悉無待贅言此爲遍及全球民治潮流之結果納捐人其勿以爲異印度埃及等處皆有參政之要求英政府且承認之而應允其參政矣即在日本今且有普及選舉權之要求焉工部局對此風潮持何態度乎於一再考慮之後今以創立華人顧問委員會之議提交於納捐人年便此議縱有價值不過創立一對峙機關耳與從前管理租界之辦法絶對相反旣屬不善且不適用以爲暫時敷衍之計固無不可但經年會通過而成永久機關後則終有莫可運用殊不滿意之嫌試問在不寗時代此機關有何作用乎徒增紛擾耳蓋此爲單獨團體不與議董相觸接但知服從衆意而所提出之謀畫又必不爲工部局所採用於是發生問題租界華人事件孰管理之乎工部局乎抑委員會乎委員會旣爲單獨團體不能與議董協議祇能向議董建議苟其議而爲工部局所採用則適弱工部局對於租界華人之地位苟不採用則適益增租界華人之憤怒故就經驗上言之委員會乃極不善之辦法也華人參政之要求是否正當工部局與納捐人宜决定之如不以爲善完全拒絶之可也如以其要求應得吾人同情之考慮則不必創想非驢非馬之辦法不妨施行如眞正民治黨之舉動許其參政而以適於本地需求爲根據若委員會則旣非華人所欲亦非工部局所需華人雖知此爲外人租界然謂今已爲華人應有參政權之日其目的在加入華董而不甘心於委員會至於工部局則僱員之熟於華事者甚多正不少顧問之人故亦不需此委員會然提出委員會之辦法者實爲工部局夫工部局何爲有此舉則不過不欲提出眞正適當之辦法而已租界華人日增其多數旣要求參政苟無危險結果何妨依允其志願且議董多數仍屬外人吾人允之有何可慮其實此舉有百利而無一害也（以下援引香港新加坡南洋羣島華董成例言華董加入巿政可和衷進行之益並闢反對者所言華董加入之害主旨與李德立所言者相同故從略） 
　　丕爾斯氏提出第八條議案時之演說略謂今欲研究應否贊助華人與聞外人租界事務之任何計　須先知租界華人所處之眞正地位兹姑略述上海租界之歷史以便大衆於此重要之點具適當之見解焉一八四二年南京條約成上海始闢爲商埠一八四五年劃定租界線其面積不滿一方哩蚊蟲充斥卑濕不堪居位厥後屢經推廣始成今日之地産章程與附律以地方自治權授諸居留之外人而由彼等每年選出董事九人執行此權故租界者專供外人居住者也界内之華人僅屬於外人之商行與住宅而已一八四五年地産章程規定禁止華人以地産房屋租售與其他華人並禁止外人造屋租與華人俾租界全區得盡由外人佔用一八五五年上海道出示聲明華人之欲寓租界者須先請准而後可租界内外人之地契且載有華人非經當道正式許可不得在租界内購置房産之條文迨至一八六○年太平軍出現於租界附近華人避難者數千人紛入租界租界遂成中立區域入庽租界者不能一一發給准狀而華人遂可自由居住矣由此觀之華人之得庽租界非其權利所當有僅爲外人之賓客耳故華人須照章納捐以應租界内行政各費而租界内行政費之日見增加亦多由華人之紛集而非外人所必需也尤憶一八九八年上海道曾言租界之巿政規則全屬工部局與領事團之事與華員無關上海道者中政府之代表也使華人果有參與租界巿政之權中政府决不致有此態度今姑不論發展租界之費全出於外人其經營之功亦全出於外人獨以友侣視租界内之華人而研究應否與以參與巿政之權工部局之考慮此事也非因華人有合法之權利實出於交情耳上年十月七日工部局第一次開會討論之結果一致反對華人參與巿政而唯主張設一華人顧問委員會焉蓋吾人應與界内華人密切聯絡而知其意嚮所在此事本可仰賴於華人商會惜商會今所處地位不復如前不足爲華人團體之代表故不得不設一華人顧問委員會也委員會之職務規定於一九一五年推廣租界草合同内即備工部局諮詢關於租界華人事務之意見並可關於華人事務上條陳於工部局也惟各會員須聯合爲之不得單獨行動丕爾斯氏述畢斯密司氏起而贊助之該議案遂經通過 
　　丕爾斯駁李愛兩君之言丕爾斯起而答駁略謂華董問題中國官場與若干非官場視爲逹其一種目的之方法此目的爲何則廢除治外法權是已此目的未嘗不佳但依目前情勢則不容有此余敢謂今日中國政治腐敗爲其歷史中所未有苟非事態刷新司法改良進化程序漸與吾人同則此志在廢除治外法權之不冠冕方法必歸失敗以吾人利益與華人益言吾人不宜以試騐行爲强令吾人爲之致碍及租界之福利而使租界華人受中國當道之訛索想華人與余同此觀念者定不乏人數月前中政府尚擬行其印花稅於租界因吾人反對而中止俟中國逹到余適言及之程序時治外法權自應取消但今日尚非其時現任議董及退任議董皆不反對華人參政之主義但非至確得種種保證而知不致危及租界内中外人利益時則未便准其要求若以目前情形而遽允之則有種種由可謂其有害也此爲余反對華董之理由一租界福利全基於租界對於中國政治力守中立而來今南北分裂而南北自己復互自分裂而租界及其四周又爲各方政客叢集之點若有握行政權之華董則難保此華董不進行其所贊成一政黨之政策終使租界牽入政治中而生大不幸之惡果此爲余反對華董之理由二租界憲法苟非有鞏固憲法增進行政效能之修正文則不容修改余願實告諸君者修改地産章程加入華董三人一舉必不能鞏固憲法增進行政效能但徒弱憲法之力而減行政之效能耳吾人豈將以無效能者輸入吾人行政中乎吾人豈將容華人以吾人租界爲其行政之試騐場乎吾人豈將容華人於此試行其代議制乎華人在租界外無患無行其試騐之地也中國地方行政華人從未有代議制者此事實也此爲余反對華董之理由三租界行政以廉潔聞中國行政則賄賂公行視爲習慣恬不知羞此種份子如入吾人行政中則亦將以收受賄賂爲合法事爲害將不勝言矣此余反對華董之理由四近來租界中有聲勢之華人常受各種之威嚇而多不敢聲張以此種人物加入議董非吾人所願有也今一般在幕後鼓吹參政者另有作用將以此爲取銷治外法權之預備此非指李德立與愛資拉兩君而言此輩已以租界章程修正文送交領事團請求核准其修正文規定月納租金十元者有一投票權諸君試思之此作何解乎果爾則外人租界將全入華人之手矣此外尚有種種如組織新法庭加增租界地産租稅撤銷會審公堂之裁判權等事工部局議董常以保全全租界利益增進行政效能提倡以租界爲世界一重要實業中心點爲政策諸君投票時請勿忘此諸君盍否决議董加入華董之議因華董時代今尚未到也李德立氏起稱華董問題與取銷治外法權如風馬牛不相關是時有人稱胡說李問何人威金生曰是余所說李狀頗不懌曰一九○二年英美日政府曾議取銷治外法權吾人知之乎此豈胡說乎威金生曰可憐言耳不過將來之希望與允許耳李續有所言衆揷呼曰投票投票 
[報界聯合會對俄通牒之表示]  
　　全國報界聯合會於昨日午後五時開特别會議討論對俄羅斯勞農政府對我之通牒（通牒見本月五日本報第二張）逐條研究爲時甚久會議結果表示如下 
俄國人民及俄國人民的政府公鑒我們接受俄國勞農政府很公正而有力的通牒無限歡喜我們讌代表中國底輿論對於俄羅斯社會主義聯邦蘇域共和國人民表示最誠懇的謝意希望中俄兩國人民在自由平等互助底正義下面以美滿的友誼致力於芟除國際的壓迫國家的種族的階級的差别中華民國全國報界聯合會 
[海參崴海電不通]  
　　大陸報云上海與海參崴之海線電報自昨日（七日）午後三時起不能交通現信日兵與西比利亞各城之俄兵復起衝突大北電報公司不肯說明不能通電之原因僅謂或因政治事變所致目下海線並未中斷大約日兵復佔據海參崴電局 
[學術講演會二次講經濟學紀]  
　　朱進之講﹁平民經濟問題﹂（續） 
　　第三節獎勵儲蓄及保險 
　　强逼平民儲蓄及險之法以德國爲最完備初由社會黨拉薩爾ＬＡＳＳＡＬＬＥ及西思蒙弟ＳＩＳＭＯＮＤＩ等之提倡以後更有經濟學者華瓦納ＷＡＧＮＥＲ及歇末勒ＳＣＨＭＯＬＬＥＲ等主張國家機體說一八七九年德皇遂下諭强逼平民保險後又因社會黨謀剌德皇兩交一方遂極力撲滅社會黨一方則極力進行社會之改革即頒定各種保險法律是也 
　　第一疾病保險此項法律在一八八三年國會通過有强迫之性質此項保險共分七種（一）地方保險由各地方政府爲各項職業辦理者（二）工場保險（三）建築業保險（四）礦工保險（五）商社保險（六）自由保險有些職業保險較屬自由法律並不加以强迫（七）社社保險爲以上數項所未及者各種詳細規則不同舉其普通諸點如下疾病者所得援助爲（一）醫治及藥物（二）病重至不能工作者半薪（爲流弊之故此半薪必於病後第三日方開始病人可至醫院償金送至其家）（三）死後葬費等於二十日之傭金（四）女工當生産時可得三星期之傭金此項保險費法定工人出三分之二雇主出三分之一實際雇主往往出其全數此與增加傭金無異 
　　第二受傷保險此與疾病保險相連因受傷而病者亦視同疾病至第十四個星期方作爲受傷即工人因自己疏忽而受傷者亦能得助金（除去有意自傷其身者）凡屬工人皆必爲受傷保險會社會員卽低職友員年薪在二千馬克以下者亦在其内工人保險費全由雇主擔任保險償金之多少都由法律視受傷之輕重而定十餘年前德國人民爲法律所迫而保兩項之險計有一千七百餘萬之多 
　　第三老年保險凡屬工人年薪在二千馬克以下者不問何項職業皆必保此險屬於此項之工人至少計有一千二百萬人辦法男女工人年在十六歲以上者視其年薪分爲四等（一）三五○馬克以下者每週納１４百封ＰＦＥＮＮＩＧＯ五五○馬克以下者每週納２０百封八五○馬克以下者每週納２４百封八五○馬克以上者每週約３０百封每年僅算四十七週因恐有疾病或休工之日也此項保險費半由工自出半由雇主出之工人年逹七十歲即可領取保險金章程甚詳今不過簡略的言之 
　　這種保險及儲蓄與平民經濟卽國民全體之實力極有關係（吾人若但知增加工人傭金而不知獎勵儲蓄亦屬無用不過增加平民奢靡之習慣而已） 
　　法國人民性好儲蓄其良好結果於普法之役見之一八七○年普魯士戰勝法國特加以五十萬萬佛郎之賠欵以窮蹙之使之由此不振不料法國於一八七一年先發行國債二十萬萬佛郎甚覺易易翌年又發行國債三下萬萬佛郎人民所納之欵且十二倍有餘至一八七三年之秋賠欵全數繳淸視若無事德國最後之駐兵遂不得不退出法境 
[第四節設立平民銀行]  
　　對於平民銀行鄙人已於去年在報上發表多次有上江浙兩省敎育會書及上張季直先生書近來又蒙全國各界聯合會評議部通過發行單行本分送各處雜誌中如東方雜誌及新敎育等均有記載諸君諒巳聞知其事今僅簡略言之 
　　我國對於平民向無金融機關此實我國社會之大缺點捨當舗以外彼小農小工小商别無其他公共處所可以求資本之融通然當舗對於期限擔保及利息各項條件之苛刻盡人皆知此亦我國經濟史上之大恥政府雖已下令推行農工銀行然各地方奉行不力卽有之亦與當舗所爲所差有限不足以便利平民也上海縣知事近且禀覆省公署謂上海銀行林立無設立農工銀行之必要蓋彼並不知農工銀行之作用也但此足以證明平民事業萬不可靠政府 
　　德國平民銀行最發逹最完全其一大原因即由國民自辦完全不靠政府之故德國平民銀行組織之要點如下（一）取國民自助主義（二）銀行營業完全謀小農小工小商之便利與上中級社會無涉（三）比他種銀行貸欵期限較長利息較低抵押品較自由（四）貸欵之權利限於會員但會員對於銀行負極大之責任（五）銀行不以謀利爲目的其精神在互助（六）貸欵用途稽查極嚴 
　　德國平民銀行分爲兩式一爲休爾志式設在城巿加入爲小工小商一爲雷發巽式設在鄉村加入者爲農人一九一三年休爾志式平民銀行德國巳有一萬五千會員共有一百五十萬人是年所貸之欵計二十萬萬馬克雷發巽式銀行一九一○年已有一萬三千所會員已在一百萬以上其影響之大可想而知對於此種銀行尚有可以注意之點即雷發巽式銀行營業資金之總額（一九一○年）爲二·一二八·○○○·○○○馬克但股本總額不過八一·○○○·○○○馬克即其中百分之三八是其餘百分之九六·二皆由公衆之存欵而來此足證其信用之高此種銀行在平民之中一方爲儲蓄機關一方則爲貸欵機關可謂一舉而兩得者也德國各地方凡有此項銀行者莫不由荒蕪而成爲富饒德國敎育之普及亦與此有關係 
　　第五節提倡互助制度 
　　西洋有信用互助由社員集資設立小銀行以便稱貸是卽平民銀行之别稱 
　　消費互助合資躉購日用物品分配社員其價可廉販賣互助合設堆棧機關以便待價而免大商人之抑制 
　　農業互助合購機械籽種肥料等並合辦灌溉諸事以補獨力之所不及 
　　生産互助設廠製造以産品照原值分售社員 
　　歐美大資本家往往對於工人代謀各種互助以便其生計我國亦宜從早提倡俾平民仿行 
[第六節實行職業指導]  
　　職業敎育與平民經濟問題之關係不待煩言而自知今所欲言者即職業學校中尚宜實行職業指導一事蓋靑年選擇職業之時苟得適當之指導則可無中途輟業之患美國波士頓職業指導局所採方法有三（一）調查地方實業研求其各種需要各種機會（二）研究學校中男女學生之性情能力（三）於學生選擇學課之時盡心指導之必擇其與將來所操職業有密切關係者於此三項方法以外紐約更加一項即（四）扶助靑年選擇一正當之職業 
　　此第四項亦頗屬重要因爲靑年所擇職業必須在道德上或社會上爲正當之職業使不正當之物品可以減少亦必須在經濟上爲正當之職業應重日用需要之職業而免去生産奢侈貴重之貨品蓋與平民經濟最有關係者乃日用之品而非美術或奢侈之品也我國旣已實行職業敎育則研究職業指導一事亦不容緩矣 
[第七節改良國家稅法]  
　　各國近代徵稅亦能時時顧及平民經濟 
　　歐美各國研究財政學甚精政府每年徵稅以應國需之際猶能極力培養國家之元氣扶植平民之經濟此實當代財政上之大特色各國徵稅已公認一標準即給付能力其所以逹此標準之方法即累進法 
　　以給付能力爲標準故各國租稅已成一統系而非若我國稅法之顛倒錯亂雜然而無次序矣今日各國租稅系統之中心或基礎爲所得稅以其爲測定給付能力最適當之標準也所得稅之外尚以他種租稅附麗而行譬如一般所得稅尚不公平於是加之以財産稅（是所謂確定所得）一般産稅尚不公平於是更加之以收益稅（如地租房屋稅營業稅動産資本收益稅等）皆以給付能力爲標準 
　　與財産稅相連者尚有財産移轉稅及相續稅皆所以稅給付能力者此外尚有支出稅或稱消費稅亦頗重要地租稅皆觀察於給付能力所從生之方面而課之者消費稅則觀察於給付能力所示之方面而課之 
　　總之各國國費之負擔富重而貧輕故稅法雖嚴密而與國民經濟無損我國所稅重於需要品而輕於奢侈品與給付能力適成反比例所以國家所入無幾而民已病我國稅法與平民經濟完全相衝突兹事體太不遑詳言今日不過言其大略而已 
　　我國士大夫向來談經濟學者甚少而談平民經濟問題者則更少國民生計焉得不促甚望以後治經濟學者不可專談官府之經濟或紳士之經濟大家注意平民經濟則幸矣（完） 
[佑尼干論新銀團]  
　　不可允許滿蒙除外 
　　中美新聞社譯大陸報載佑尼干氏論文云數日前上海美國商人公讌拉門德君及其同行諸人拉君即席爲實事求是之演說凡有思想之人必知此次盛會非比尋常蓋拉君所代表之利益與其來華之目的均爲財政史上向所未有也美國政府於一九一三年向世界較富之諸國提議組織一銀團以救中國財政上之困難美政府在憲法上無以債權者之資格揷入經濟巿場之權但有權可與本國銀行家商議此問題而以其自己（政府）及本國銀行家之意見逹諸可以合夥之各國美政府當時即照此行事英法當即允許日本則至今未允也然美國之理想則大爲發展巳成具體的形式竟使一美國著名銀行家高興親至中日兩國調查對於新銀團計畫之意見拉門德君演說中聲言彼信日本願加入銀團惟於彼在滿蒙之權利一層不能不有所審慮故有滿蒙除外之要求假使英法美竟允此種要求則任何銀團似皆不必組織矣滿蒙土地大於中國本部若爲日本專管則此地即非中國所有日本一面於一小半之中國加入銀團一面則於一大半之中國據爲己有如是則共同投資之謂何矣英法美果願贊助中國者當助其保存全部土地以發展實業豈應任其一部分土地爲别國所得乎就羅斯福氏所謂公平交易觀之日本之要求决不能承認惟中國與日本訂有密約乃一困難問題中國在密約中許日本在滿蒙握有極可貴之權利與在山東之權利相同華人恒言中國之密約係爲武力所迫而締結然此等密約中國旣迄未宣布則被迫一說殊不足爲有力之辯護須知華官之舉動暗味多行不義固爲在華外人所深知也中國有兩國會而皆不能時得法定人數以討論公共事務官界之乏愛國心與良好品性可見一斑至於北京官僚之腐敗卑鄙則尤爲世人所驚異吾人於此不能不歎日本人縱受種種之批評確不失爲一種愛國之民族愛其國家且能擁護之决不肯賣其國也滿蒙除外問題關係至大中國之前途繫焉决不能以一省之目光觀察之中國於此正當消除内訌鞏固其政府振興其工業力圖振作而新銀團者能助中國振作者也其作用能聯絡最遠之邊省使之接近增進内部之交通而最大之效力則在打敗自私自利之南北武人使彼等不能再得賣國之機會至於日本無論其要求之理由若何吾信其終能因世界最强 
 
 

Page 11

 
 
　　大最文明之三國之勸說而讓步誠以三國中一國乃日本之親密同盟國也拉門德君所代表之美國銀行利益至爲廣大據美國幣制總裁最近之報告美國各銀行上届會計年度中獲利之鉅爲從來所未有全國中祇有一小銀行失敗綜計營業之盛平均超過前此四十年間三十倍云又全國銀行財力共有四百五十萬萬金圓即等於一千八百九十年之全世界銀行財力之總額等於英倫三島一切財産估價之半數等於德國在開戰時財産之半數等於法國財力半數以上而超過意大利財産之全數今欲問中國者卽中國對於拉門德君在演說中所表示之實事求是之計畫果贊成之乎抑仍游移不决如對德宣戰後之全乏勇進之心致又被擯於國際會議之席外乎中國對於新銀團非贊成即拒絶無中立之道可走若再行暗昧政策决然無益而有損也 
[上海將設漕運局說]  
　　北京漕運局總辦吳炳湘去年曾迭次咨請江蘇督軍省長要求恢復蘇省漕運接濟京師食米軍民兩長以民食攸關迄未允准現聞内務財兩部又以京城户口繁盛米糧缺乏擬在滬上設立漕運局轉運米石接濟民食現田文烈李思浩兩總長已會銜呈准先行試辦不日即可派員來滬在南巿設立局所並於各屬産米區域另設分局俾便採運云 
[新任英公使延期抵滬]  
　　楊交涉員前接外交部電謂新任駐京英公使艾斯敦氏於本月八號由港抵滬希妥爲接待等因經楊交涉員函轉各機關在案昨日屆期艾公使並未抵滬聞交涉署續接外交部電知艾公使准定十二號抵滬十三號乘車北上除電路局屆時預備花車外一俟艾公使抵滬時仍希妥爲迎護云 
[國會開幕紀念之慶祝]  
　　昨日（四月八號）爲國會開幕之期上海縣沈知中地方審檢廳張梅兩廳長均發出牌示停止辦公一天仰所屬員役及訴訟人等一體遵照尚文路省立第二師範與附屬一二兩部小學校令知各學生給假一在行政機關並各小學校門首皆懸有國旗以誌紀念 
[基督敎救國會會議紀事]  
　　昨晚八時基督敎救國會因俄勞農政府通牒特開緊急會議陳春生領禱徐季龍主席討論結果其原文開首便是中國國民以次纔及南北政府論理我國民宜先有表示况前次美參院對和約保留爲我國正義之助我國民曾自由向之表示誠摯感謝對俄亦應如此陳春生歐彬陳家鼐張我華張墨池等提議通告各團體各敎曾一致表示意見通過次賴綬臣代表包世傑提議舉徐季龍爲宣言書起草員衆無異辭繼報告本會本禮拜經過情形並請討論職業學校琺瑯案議决不問原料與否旣是劣貨當然焚毁次主席報告介紹湯綺霞律師入會全體歡迎時鐘鳴十下主席禱告散會 
[友華銀行銀巿報告]  
　　中美新聞社譯友華銀行八日報告云昨日倫敦當地銀價漲一先令八辨士出口銀價跌八先令三辨士紐約銀價跌至一元二角主分開巿時金鎊不動金圓跌一分要求頗多出口交易絶少下午金鎊跌一辨士金圓跌三分以後巿面仍軟弱紐約倫敦金融旣緊此間嵵鬆動故此間對於近期交貨之要求大盛遠期巿面則不甚活動此項軟弱情形大約須繼續若干時至出口交易增多時爲止云 
[亞細亞皇后號將次抵滬]  
　　昌興公司之亞細亞皇后號已於八日（星期四）午刻離香港大約十日（星期六）下午三鐘開抵吳淞十一日（星期日）自吳淞出發開往長崎神户横濱而至維多利亞阿力山大渡船當在十一日淸晨十鐘自工部局碼頭出發儎旅客及零星行李至吳淞大件行李須於九日（星其五）下午四鐘以前運往四川路該公司辦事處 
[南巿停裝租界電話之解釋]  
　　中國電話局停止裝設租界電話線曾將所收月費退還各商號各商號因巳受無形之損失不允收受 
縣商會電呈北京交通部電政司請令該局暫行開放一面擬舉代表赴京等情已紀前報兹聞縣商會昨日接得滬話局抄錄北京電政司復電原文照錄如下葉話局長據縣商會函稱滬話局忽於華界内停止裝設租界電話實於南巿商業羣感不便兼有繳存滬話局預欵一年之月費信用攸闢本會代表各商函請鈞部仍令該局暫行開放裝設租界電話以維商業等語查停止裝設租界電話本爲將來磋議華洋接線減少困難起見希即由該局長就近明白解釋俾免誤會電政司卅 
[崇明酒業風潮之結果]  
　　撤換支棧經理 
　　崇明縣外沙各酒店商因經理煙酒稅之施儀生苛徵烟酒稅項全體罷巿曾經蘇省烟酒稅事務總局派委厲受之馳往崇明調查一面電令駐滬江蘇二區烟酒稅局長劉贊臣切實查明具復在案兹悉省局所派之委員厲受之蒞崇後查得施經理實與輿情不甚融洽除據情具復省局核辦外一面已請崇明外沙商會調停故各烟酒店業經開巿營業該省委事畢於昨回滬已與駐滬二區之劉局長接洽故由劉局長昨日電請省局核示兹將原電及外沙商會佈告分錄於下 
　　劉局長電省局長鑒冬電敬悉遵即前往外沙查施經理（儀生）用人不妥不洽輿情應請撤換而各酒 
店受人蠱惑言過其實姑念照常營業鄉愚無知請予免究謹先電聞劉際仕叩齊 
　　外沙商會佈告崇明縣外沙商會佈告文云爲佈告事前准菸酒聯合會函稱各酒商罷巿各節隨經本會電呈各當道去後兹准省公賣局飭派厲委員到會調查業蒙來委當衆申明施經理不洽輿情在所難免靜候回省撤換並勸各酒商照常營業以維巿面等因爲特佈告各酒號謹遵委諭照常營業切切母違特此佈告四月七日 
[浦東組織團體查騐攙水棉花]  
　　浦東一帶素産棉花各處農民每於收成後將棉花暗中攙水冀加重量致販賣行家轉至紗廠貨色霉變不能合用南巿方面已設棉花驗水局專雇巡丁在碼頭逐户檢查然此風仍難絶跡現上南川等處之浦東花商擬在浦東産棉鄉區就近取締根本查騐曾經聯合會議擬訂章程以公會名義具呈上海縣公署請爲立案並給發布告沈知事察閱所呈並該會章程以内有數則不甚合法故巳函致上海縣商會轉致該業商等將前擬章程修改合法再行呈縣以便轉詳省公署實業廳請示施行 
[七浦路發生刦案包探當場獲兩匪]  
　　傷科醫生魏鳳飛家住七浦路八百號門牌其診所則設於北河南路天后宫内恒早出晚歸昨晨九句餘鐘時有匪人六名瞰魏出外遂擁入其家出示利器嚇禁屋中人聲張入室搜刮財物事爲該管匯司捕房所聞立由西探目泮林士華探目馬阿美·包探奚德安王桂亭王桂生·金福壽等馳往兜拿被兎脫者四人當場獲二人帶回經捕頭詢悉一名袁嘉子一名王阿二旋由該探等將袁王兩人解送公共公堂禀明前情以尚須緝拿在逃人犯請求改期張襄讞得禀商之美約副領事命將兩被告帶回捕房展期七天跴緝同黨併究 
[第二監獄罪犯越獄餘聞]  
　　尚有一百三十餘名未獲 
　　漕河涇鎭江蘇第二監獄監犯於上月二十一號傍晚越獄脫逃一百數十名詳情迭紀前報兹悉此案逃逸各犯尚有一百三十餘名曾由該獄長敖雲亭函請各官廳帮同協緝迄今半月有餘未見續獲一犯而新委代理該獄長之施某亦未蒞滬接差前日江蘇高等廳令飭敖獄長趕緊跴緝被逸各犯歸案懲辦以免日久遠颺至逸出被獲之方公賢等各犯由護軍使署發交法庭後曾訊問數次昨日午後又經地方廳梅檢察長開庭飭提到案隔别預審良久仍命分别還押候示 
[第四師長來滬閱兵]  
　　駐浙陸軍第四師師長陳樂山因檢閱所屬軍隊特向滬杭甬鐵路僱定花車一輛前日（七號）由杭州赴筧橋檢閱又由筧橋赴嘉善昨日（八號）復由嘉善至楓涇又由楓涇至松江下午四時由松江附掛於杭來特别快車來滬於下午七時到上海南站當由駐滬砲團軍隊團長營長率領兵士在站等候迎迓 
[最近日貨進口表]  
　　上海學生聯合會調查科稿本科趙章强君在三林滙山二碼頭查見日貨列表於下 
買　號　號　　　　主　物名　件　　　　數　價　　　　值東　林　顧海珍楊　川　鏡子　八打　　　　　六十四元 
又　　　又　　　　　　玩具　二十打　　　　四十元 
又　　　又　　　　　　洋傘　十打　　　　　三百五十元 
又　　　又　　　　　　浴粉　二百打　　　　四十元 
震　泰　張杏卿　　　　皂紙　二千四百打　　二百四十元 
又　　　又　　　　　　玩鏡　五百打　　　　七十五元 
又　　　又　　　　　　皂紙　四千八百打　　一百七十五元 
和昌盛　陸景明尉遲瑤　鏡子　十二打　　　　一百三十元 
又　　　又　　　　　　洋傘　三十打　　　　二百四十元 
又　　　又　　　　　　燈罩　二百打　　　　九十五元 
永興復　朱炳生　　　　鏡子　三十六打　　　八十元 
又　　　又　　　　　　襪子　三百打　　　　五百四十元 
恒　泰　　　　　　　　海帶　二百七十八担　一千一百元 
[改革家庭委員會紀]  
　　昨日下午女靑年會開改革家庭委員會今將其議案錄下（一）研究上海家庭之地位先由敎堂醫院會社學校擔任（二）詳細研究改革家庭之要點（甲）﹁房屋﹂建築一淸潔及整齊之房屋或里爲中國房屋之模範（分别擔任）（乙）﹁婦女及小孩之衣服﹂（留學生俱樂部擔任）（丙）﹁改造家庭﹂（體育師範學校師生擔任）（丁）﹁家庭財政﹂（某隊義勇隊當於每年詳細留意之）以上各條大概通過該會職員爲正會長一人（華人）副會長一人（西人）幹事二人（華西各一）會計一人（華人）其選定名單當緩日發表 
[靑年會童子部之衛生運動]  
　　靑年會童子部每年春季必有衛生運動之舉此届因時疫蔓延乃分派各隊員往各處勸種牛痘且備有獎品給勸人最多者今將各路施種牛痘地點及時刻錄下（東部）楊樹浦路　第六七九號　星期一　三時半　西華德路　第一五七九號　星期一　二時半　西華德路　第二六六八號　星期一　二時十五分　東漢璧禮路　第五三四號星期一　二時（北部）吳淞路　第四二號　星期二　二時　虹口小菜場　星期二一　二時十五分　伯頓路　第七九七號　星期二　二時半　北西藏路　第二百號　星期二　三時（中央）漢口路　第二三號　星期四　二時　福建路　第四六二號　星期四 
二時半（西部）馬霍路　第三八五號　星期五　二時 
麥根路　第一○一九號　星期五　二時半　新閘路 
第一六二二號　星期五　二時四五分　凡年在十六歲以下欲種牛痘者可擇就近之衛生地點去種 
　　又聞該部將舉行衛生演講將蚊蠅以及各種有礙衛生之物紥成紙燈日夜提燈演講以冀喚醒居民云 
[兩慈善機關施種牛痘]  
　　南巿豐記碼頭滬南慈善會於陰磨本月二十三日起每逢三六九等日上午九時至十一時下午一時至三時在該會施種牛痘風雨不更至舊曆四月二十三日止每號取號金五十文一已遍貼廣告如有娶孩之家儘可前往請種又中華公義會近鑒於入春以來寒暖不當咳嗆痧子等症早經發現天花痘難免接踵而起兹爲思患預防起見在閘北新民路該會施診給藥所施種牛痘定於四月十號起上午九時至十二時止挨號施種號金分文不收云 
[羣學會定期開職員會]  
　　小南門外中華路羣學會會長王叔炎分致會員函云本會於四月十一日即陰曆二十三日）開全體會員會秩序如下（一）更舉職員自上午九時至下午三時隨時投票三時後開票（二）集議本年進行事項下午三時開議届時務請准臨是荷 
[兩大學之英文競辯會]  
　　梵王渡聖約翰大學楊樹浦滬江大學南京金陵大學杭州之江大學每年定有英文競辯之值此次佔優勝者爲約翰與金陵兩校聞該兩校將於禮拜五（九號）晚八時在四川路靑年會殉道堂舉行末次競辯題爲﹁美國撥還庚子賠欵用以建立大學輸入西方學術較利於派遺學生留美﹂約翰主張正面金陵主張反面評判員爲美國總領事克能海君南方和議總代表唐紹儀君蘇州大學敎授祁天錫君约翰代表爲季澤晋（主辯）顧永泉（第一助辯）陳炳章（第二助辯）云 
[省視學視察學校之評語]  
　　上海縣勸學所分致各小學校函云逕啓者案奉縣公署第一八五號訓令内開案奉江蘇敎育廳第四一一號訓令内開案據省視學章慰高視察該縣敎育狀况内稱該縣學校數現有二百九十八校比上年增十三校學生數二萬八千十六人比上年增六百零五人勸學所自李宗鄴改任所長後對於義務敎育已决定從上海巿中區西南角甲乙兩部及閔行鎭首先辦起調查手續由縣視學學務委員等協同辦理今已告竣正在妥籌設校中全邑敎育經費本學年需二十五萬元以上但感受歉收减成影響虧短約三萬元籌補極難租界學校私立者居多數均因屋不合川租價奇昻以致無力發展减輕學校房租謀相當地段建設合式校舍不能不望諸熱心義務敎育之資本家是在縣知事之設法勸導耳此次抽查學校五十二處查有旦華校長趙宗預任職四年勤勞卓著並設法籌欵特建新校所編訓練實况各科敎順綴法概要圖畫敎材之配當以學校巿等研究尤多心得擬請褒獎以資鼓勵此外縣一高校敎員朱光熊著有算術敎授問題之商榷萬竹商校敎員王德昌著有商業通信簿記女子高小校教員丁傳商著有畢校儲蓄部實施法均合實際應用平時敎授亦重研究擬請傳令嘉獎以示提倡餘記入評語中是否有當敬祈鑒核飭遵等語並附呈視察學校評語前來據此查該縣勸學所長李宗鄴籌辦義務敎育指定試行區域調查學齡兒童業已完竣辦理具見迅速惟本學年敎育經費短收三萬元應由該知事督同勸學所長設法籌補以資挹注至巿立旦華國民學校校長趙宗預力圖發展辦事勤勞各敎員敎管均能合法所編訓練實况各科敎順以及學校巿立辦法均極有研究堪供校之參考該校長應即傳知嘉獎又縣　第一高等小學敎員朱光熊萬竹乙種商業學校敎員王德昌縣立女子高等小學敎員丁傳商敎科及課外作業各有著作均合實用平時敎授亦均研究應由該知事分别傳知嘉獎閘北第一國民學校敎授訓練均有未合淸濟義務學校敎員朱志超端坐講書形如私塾塘橋鄉第三國民學校校務散漫生徒已授之敎科書字義多不明瞭均應由該知事督同勸學所長切實整頓又留雲高等小學校據省視學查明敎授雖無不合惟校務概由舊董張企堯一人主持外問頗多責備應由該知事轉飭該校設立人留雲寺僧應乾迅即組織校董會以資整理其餘各校有辦理未盡合宜者應按照省視學所指各節分别督令改進除仍派遣省視學隨時前往視察外合將單開評語抄發令仰該知事轉飭所屬各校一體知照此令等因並抄發視學評語一册到署奉此合行抄册令仰該所長按照册開評語分别僡知嘉獎並轉致各校一體知照此令等因奉此相應抄錄省視學視察評語具函通知除分别傳知外合即錄送至希察照 
[淞滬駁船公所致各商家函]  
　　淞滬駁船公所致本埠各商家公函公敬啓者上海商業繁盛爲各埠冠所有貨物進出惟駁運是賴蓋駁運實與商務交易上有密切關繫近來各碼頭匪徒充斥竊取强攫時有所聞在商店及客家貨物被刦在駁船賠累難堪是以邀集同業組織公所呈准華租各界官廳立案保護定名爲淞滬駁船公所俾得整頓以資防範是以敝公所雇用水陸調查員隨帶證書在浦岸各處晝夜認眞巡防於陽曆三月六號即夏曆正月十六日正式成立力謀救濟以利商務惟閒辦伊始各駁船户來所註册者極爲踴躍敝公所給予鐵牌挨次編釘於船梢之上藉示識别若遇有各種損害及一切糾葛時請各商號通知敝公所當即派員代爲調查且可雙方謀公平之解决即更有被竊情事亦當代報官廳請求查緝以冀追贓而維血本如船梢上並無是項牌號者即非敝公所註册之船即有意外之事敝公所概勿負責祈各大商號幸留意也恐未周知相應函逹請煩查照 
[貨船遭風觸礁]  
　　雨帮釣船陳林泰號於日前由浙江鎭海承裝鹹貨開駛來申前晚九時許行經吳淞口外三十餘里洋面忽遇狂風巨浪將桅檣木吹折幾遭傾覆衝激至瀏河海灘始得擱住船頭誤觸礁石打成一孔水遂浸入幸由鄒永泰船經過帮同援救船夥等人均未溺斃然貨物已受水漬計須損失二千餘金昨日鄒永泰船抵滬報告貨主劉文德另雇拖駁小輪前往瀏河海灘設法起運來滬云 
[假名勒捐之押儆]  
　　南京人朱雲卿前日與陳慶林查德標姚德林等假旅歐回國華工同人會名義手持捐簿向福州路鴻寶齋書坊勒寫捐欵不遂吵閙被該書坊夥朱理正報告總巡捕房派令華探劉文軒西探麥道漢往將朱等四人連同捐簿一併帶入捕房昨解公共公堂即據中西包探上堂訴明前情將捐簿呈案並據朱理正與胡宣卿投稱被告等前來勒寫捐欵不遂辱駡不已是以報捕拘究又據華工同人會會員奇峯供稱被告等均非會員會中亦無募捐情事云云訊之朱雲卿供稱此事係陸小村先生發起等語而陳慶林查德標姚德林等均供隨同朱雲卿勸募經中西官核供判朱雲卿欺詐取財押西牢二月陳查兩人各押一月姚省釋捐簿燬去 
[私賣鴉片之查獲]  
　　昨日法捕房偵悉前新街東新里十四號門牌内私售烟膏有違禁令當由西探長石維也君華探目黄金榮前往抄出烟膏四十餘兩及烟具等物一併帶入捕房聽候傳同私售人解堂訊辦 
[閘北加房租之反響]  
　　近來閘北方面各房主屢經提議增加房租面租户方面大爲反對各租户於前日假商業公會開會集議僉以值此商業凋敝百物昻貴之際增加房租實難擔負常用公會名義函致各房主要求打消此議云 
[鏹水澆潑逃妻頭面]  
　　紹興人王餘林住居虹口梧州路向在某肥皂廠作工其妻張氏不安於室迭次背夫私逃均經王尋回近該氏復與某甲有染乘間逸出潛居於七浦路吉順里弄内昨日出外購物被王撞見突將手中所携之硝鏹水一瓶向氏迎頭澆潑傷及氏之左額角左眼並左頰之上部痛極狂呼由探金福壽查見將兩造帶入捕房經捕頭詰悉前情飭將張氏送醫院醫治王押候解廨請究 
[救火車相撞傷馬]  
　　昨日午刻閘北華界天保里附近某姓家因煮午餐不愼遺火積薪霎時濃烟四佈幾兆焚如該處接近租界故虹口救火會皮帶車首先馳至海甯路交界之處迨知中出華界即驅車向東而返詎甫經北浙江路轉角適有另一皮帶車由北浙江路迎面疾駛而來不及避讓互相碰撞人則被震仆地幸未受傷馬之肩際則被來車之羊角剌入寸餘頓時倒地血如泉湧背端亦受重創旋經該會員等將車卸下先行拖回一面將馬之傷處用藥水棉花𢳊住送請馬醫生醫治矣 
[恒豐路絲線店被焚續誌]  
　　閘北恒豐路恒通路轉魚裕順祥絲綫店保險起火四區二分所傳到店夥高廣恒訊押候查已見昨報兹悉倪警佐於火熄後親自在火場檢查當檢出火油浸透之破絮襖等物又因店主孔萬章避匿他處疑點甚多當即據情詳報警廳長請示核辦 
[拐匪申送法庭懲辦]  
　　淞滬警察廳前據望亭人童阿大禀稱伊女金仙年十八歲去年十一月間來滬帮傭被住居西門外敦仁里二十八號之金阿桃同伊女王金氏並丁劉氏等串拐今已探悉被賣與浦束祝家橋請求提究等情又據住在西門外浴堂弄之華吳氏稟稱伊女林妹年十七歲被附近之金阿桃父女等串賣無蹤請求提究云云徐廳長據稟後飭警往將金父女與丁劉氏等先後拘獲在金家内抄出一切被賣各婦女之契據及照片等解聰發科訊供判押一面飭派探警往祝家橋提拿同黨邱四香詎被該處匪黨喝衆拒捕將邱刦去該探等祗將金仙一名帶回返廳稟復徐廳長已函請南滙縣嚴提邱等各犯送滬訊究昨午徐廳長備文派警將金阿桃父女與丁劉氏連童金仙併送地方廳並着童阿大自行投質下午經該檢察官提案預審一過諭令金
阿桃王金氏丁劉氏童金仙等分别收押一切證據存案童阿大華吳氏等退去候究追華林妹下落再行核辦 
[串誘女子之懲儆]  
　　住居公共租界北四川路之婦人陳姜氏前日投老閘捕房指控牛奶棚主馬某之子金寶串同沈彬仁計誘伊女至山東路三百六十三號門牌老民興旅館内等情捕頭准飭華探陳維坤恊同西探搿勃脫往將馬與陳女及沈彬仁一併查獲分别拘留昨晨解送公共公堂請究先由中西包探上堂稟明前情繼由陳姜氏投訴女兒於上月廿三號走失無踪四處找尋無着前日始悉被馬金寶等誘拐是以報捕拘究並據陳　供年十八歲上月二十三號接得沈彬仁遞來馬金寶一信邀我至廣東路一興旅館談話當即前往被馬留住次日遷至老民興旅館内同居十餘天是寔訊之馬金寶供年二十四歲四年前娶有妻室陳女係去年在沈彬仁家相識此次由我函邀同遊等語又據沈彬仁供稱馬金寶之信由我代遞餘不知情求鑒俞襄獻核供商之美丁副領事諭謂陳女曰爾與人共處照例亦爲有罪姑寛免予深究着交母領回嚴加管束馬金寶沈彬仁串誘罪已成立判馬押西牢三月沈押二月分别示儆 
[婦人縊斃之相騐]  
　　二十七保十一圖地保瞿梅生昨午投地方檢察廳報稱閘北杉板廠新大橋地方有揚州人官崇本與妻官武氏開設粥店爲生該氏有女玉子去年被匪拐失直至今年正月間在揚州將玉子尋回然往返川資已用去不資刻因無法彌補該氏於今日上午乘夫出外之時入房懸樑自縊而死迨伊夫回家施救不及事爲四區二分所警署查悉即將官傳案詰問據稱其妻今年四十三歲實係自盡與人無尤自願收殮警署不准命地保來案具報請騐下午梅廳長委派沈檢察官沈檢騐員等前往騐得該氏委係自盡而死塡明屍格令由屍夫自行棺殮 
[昨日午後公廨訊案紀]  
　　昨日下午公共公廨第四公堂由陸襄讞會同美約副領事審訊華人民事訟案四起挨次紀述於下（一）﹁婦人葉王氏訴錢興成洋貨號主錢榮安不還借欵案﹂此案原告係分兩案起訴初控錢不還借洋六百元謂當借時錢將該店生財立據抵押故已給諭　封錢興成號乃錢榮安自店被封後非但不理而且避匿故氏又控錢不還借洋一千二百元兹據氏之律師譯稱一千二百元之欵旣無物件抵押而錢又在逃請准予原告登報傳逹其六百元一欵有生財抵押要求缺席判决將店起封生財拍賣得欵給領﹁結果﹂一千二百元控案准原告登報通知被告到案候訊六百元控案以被告臨訊不到應即缺席判决將錢興成號起封生財拍賣一得欵交存公堂再核（二）﹁聚成絲廠訴四川人黄變和不理貨欵案﹂前判被告交二千兩舗保候訊嗣因無人爲黄具保故拘留押所黄乃延師到堂請求减輕保數而原告之律師不予同意﹁結果﹂本案提前開審被告仍交原保無保還押（三）﹁戴勲伯訴蔡綬臣不還借銀二百兩案﹂前次審訊被告供欵係戴交令開設振益松香廠虧蝕且尚不　敷銀三十六兩要求着戴償還故諭候傳證再核兹由見證兆豐等號三家店主到堂證向蔡購買松香是實旋由被告律師與原告代表朱斯芾律師各據理由爲其當事人辯護之下﹁結果﹂原告請求駁回被告反訴并予駁回堂費原告擔負十分之七被告擔負十分之三（四）﹁顧金土訴賈金林不理擔保張姓借洋一百十三元案﹂訊明顧在借據上係簽中證人地位之字並非擔保不負賠償責任﹁結果﹂註銷第一公堂由關讞員會同西洋施副領事續訊﹁入籍葡萄牙國之大東米粉廠主潮州人黄桂植刑事起訴該廠經理楊非池私用賬欵案﹂據見證和豐油廠夥黄植泮管坤林分别上堂訴明黄在和豐係當司賬大東廠創辦後陸續由被告來支去銀一萬五千餘兩均有賬簿可稽等語旋由兩造律師辯論良久始畢﹁結果﹂以刑事案不能成立註銷着原告改歸民事起訴被告交一千兩保限一個月内交出淸賬聽候訊核 
[誌謝]  
　　昨承馬玉山糖果公司惠贈長年優待劵贈品劵七折劵各一紙書此道謝 
雜評二 
[華董案（庸）]  
　　租界增設華董爲華人共同之願望乃此次李德立愛資拉兩君之提案竟不獲多數通過誠足令人扼腕者也 
　　李愛兩君在納稅人年會之演說所舉種種理由精確透闢闡發無遺蓋彼深知要求參政一事乃出於全體華人之公意大會採納其要求旣足使界内中外住民多一握手之機會又能使華人對於租界巿政生密接關係之觀念吾人聆其緒論覺兩君胸襟之坦白眼光之遠到宜足感動一切而惜乎如兩君者竟不多覯也一 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[歸蘇雜記（下）] [  符赤]  
　　車疾駛雨大至滿室烟氣中人欲眩磅礴鬱積皆自予座窗間冉冉而出彷彿坐烟突旁未幾偶止近農舍竹籬蓬牖犬吠兒啼别饒風致耳目爲之一爽今國中賢哲競倡社會主義而此百分之八十之大多數猶渾渾噩噩自爲其苦樂於此間則中國人之所謂德謨克拉西者究將以何爲指歸乎車抵蘇站其第一事最足引人感慨者即屬交通不便以言交通器具則有馬車膠皮車船轎驉馬不爲不多然惟其多而雜又僅各囿於城之一偶故其感困難也尤甚且官廳一切均取放任故車行脫輻馬馳傷人時有所聞譬如自站進葑門以船行須費二時餘昔伍連德博士言試總計一年十萬蘇人自車站入城所妄費之時間必爲驚人之數信也最奇者昔年有城中行車之議則豪商鉅紳羣起反對今者富人之以油碧車招搖過巿者固已頓然忘前事矣此又爲提倡社會主義之好資料也又如前歲議增關水門亦久聚訟不决而其齗齗爭持者皆盡怪誕不經之說蓋蘇州者方欲自成其爲中古世紀的蘇州而已 
　　以蘇州人之守舊則宜無往而不故步自封矣然夜間自車中望閶門電燈萬盞則又彷彿上海無錫巿場之盛况其實此種無創造能力之摹倣習慣在在足資笑柄如改建﹁洋房﹂之寒山寺與掘墳拓地之眞孃墓亭則其惡作劇中之尤甚者也 
　　車抵閶門則見門楣滿綴電燈者無一而不標明爲大旅館俗諺曰蘇州人一窠蜂此不過甚言蘇州人羣趨性能的過分發逹而已ＯＶＥＦＩＮＤＵＬＧＥＮＣＥＯＦＴＨＥＩＮＳＴＩＮＯＴＯＦＧＲＥＧＡＲＩＣＵＮＥＳＳ而此大旅館之營業競爭未免滑稽太甚矣以一蘇州觀前街而有食品店四十家之多則蘇人饕餮之習巳成不可掩之事實然則此大旅社的結合又將屬於蘇人何種特性之表現耶 
譯叢 
[分鈿合鈿記] [  蔣夢芸]  
　　歐美人士盛行戀愛結婚制男女有愛情以後卽用婚姻儀式結爲夫婦此種制度固屬極當然夫婦問之關係專恃戀愛亦屬不可能之事蓋戀愛易生變化極難持久也是故吾人瀏覽歐美雜誌報章及觀電影輒見有極悲惨之情事若愛蘭夫人事者愛蘭夫人係富家女年少時交際場中卓負盛名遇少年航海家茄拉斯克悅之相與訂交卒結爲夫婦有情人竟成眷屬自亦快事特結婚未久茄拉斯克受某航行公司之委充皇后號船主遂整裝别夫人而去當汽笛三唱河干送行之時夫人不知灑却幾許情淚也茄拉斯克愛夫人殷心亦大不忍惜其愛如春日之雪霎時卽隨諸黑烟入雲端而没矣船行後船中例有跳舞音樂等會以消遣長途寂寞每舉一會衆必推一人舉其事以才貌兩絶而合衆意者充之有船客蘭登夫人者少寡而富於資貌極艶尤善於交際人多悅之以故夫人時得充盛會之主惟是夫人新寡每自惻怛有知夫人事而利其多金者爭媚之冀得夫人之垂靑顧夫人獨愛茄拉斯克時與週旋欵欵情深願以身事茄拉斯克本新婚然其與愛蘭夫人之情愛迄今渡數重洋早爲海水洗濯殆盡其心房中不復有愛蘭之影至是兩相投合遂締婚約船抵阿斯坦特是地爲比利士之海港亦蘭登夫人之故鄉也則相將捨舟抵陸卜居於蘭登夫人之舊宅終日比肩正所謂只羡鴛鴦不羡仙矣夫人有表兄曰路來見而嫉之甚旋探得茄拉斯克曾娶愛蘭益妬之備攝影器一終日潛伏幕後當茄與夫人聚首情話時將其形態一一攝諸影片中凡數十幀郵寄愛蘭夫人并殿以事實夫人見而大憤急草書茄拉斯克責其不當薄倖至是并丐其速返故鄉茄得書一笑置之初無回鄉之念越二載蘭登育一女曰多麗貌酷肖乃母茄愛之甚至是更樂不思歸大有終老此鄉之概同時愛蘭亦育一男名卡雷茄拉欺克則未知也未久蘭登夫人忽以暴疾卒茄拉斯克哀痛逾常萬念俱灰日以撫育愛女多麗以自娱不復問世事又數載多麗已芳年二八綽約若仙矣某日茄拉斯克偕之乘汽輪游海濱無意中見一少年水兵失足落海急救之起載至家善意撫護之越日而元氣回復行動如常少年品貌英俊軀體秀束手無策 
　　偉極動人憐詢其家世則曰家英倫去此僅一水之隔惟家庭間極無生趣父去家已十數載久客不歸有生未嘗一睹乃父之面有之惟像片中耳母無辜被棄鬱鬱已成病言竟淚下詢其年則曰十有六矣多麗深憐愛之欲與之訂婚約白於茄茄允之二人遂各易飾物以爲證惟少年思母心切亟欲歸家視母多麗則不忍其遽去因建議於茄擬接少年之母來阿斯坦逹同居茄欣允之乃遣少年之英倫迎其母來旣抵則所謂少年之母者實茄拉斯克之前妻愛蘭夫人也少年即茄之子卡雷愛蘭夫人驟睹茄面喜恨交絶茄拉斯克則回念前情慚愧無以自容因長跽請罪歡好如初云 
劇談 
[歌壇賸語] [  民哀]  
　　鎭江府一劇演鄭成功大破鎭江府故事相傳爲前淸某親王所編某自飾鄭成功科白排場套子均極周到出場引子有﹁淚眼怕看新世紀傷心羞作小朝廷﹂二句尤爲警惕惜觸時忌且某又滿人戲成僅供案頭娱樂不能扮演於紅氈毹上某死其家人恐釀意外禍付之丙丁此劇遂無傳者不則傳至今日可以大演特演實勝於﹁濟公活佛﹂﹁宏碧緣﹂﹁神怪劍俠案﹂等多多裨益社會警告國民正不讓新劇中安重根等專美於前也 
　　齊王點馬一劇不知出於何代　年時在江湖班中曾一見之年來奔走南北從未曾復覩此戲朋儕中小隠可謂富於劇學矣上年舉以諮詢小隠亦無有對是劇之情節大致謂齊王信任侫臣朝政棼亂并寵西宫而棄正宫其正宫有道法威名震遐邇至是屏國事不問隣邦聞之來犯兵臨城下齊王大驚急登殿召百僚正宫暗遺神將將景陽鐘鼓包庇齊王力擊之不作聲不擊則神將擊之發聲齊王戚然萌死志忽正宫登殿與之約法三章齊王亦改過自省正宫乃令王登五鳳樓則正宫之神兵巳跨馬持械密布城下矣齊王遂唱十段流水板起句均爲（那邊來了一隻馬）其下則白旗白甲或黄旗黄甲等云云非常冗長唱之頗不容易齊王爲丑角所飾舉動詞句頗多發噱處今舞臺上演兄妹串戲丑角例有撞鐘擊鼓白口有（不響了又響了）連唱（孤王的江山保不牢）卽爲點馬中拆出一段皮相觀劇者謂是段係崇禎帝之分宫撞鐘其實大謬 
笑林 
[海天諧話] [  諤聲]  
　　一蘇格蘭之人在倫敦忽書一信告其妻曰予親愛之瑪麗乎予今晨失去一物請速以五鎊寄予以便再買其妻復一緘曰予此刻未有五鎊兹寄上蠟燭二枝汝燃之找尋失物可耳 
　　英皇雅谷第二一日朝畢語其相巴果曰適來覲見之某國公使相貌非甚魁梧耶卿試思其人之頭腦何如者巴果答曰陛下之言信然此人乃大類五六層之高樓其一層至三層租客充滿喧閶殊甚惜最上層乃空空漠漠闐無隻影耳一男子以一皮外套置椅上時有一婦人立於椅側遂以手撫其外套之皮曰予不知此皮屬何畜類男子聽未明晰乃亟亟向婦人答曰此皮屬於予也 
新聞拾遺 
　　新郎太覺硬心腸湖州城東韋某日前爲子完姻是日午後彩輿往迎坤宅因索開門包竟以閉門羹相待經媒翁再四疏通允以佛番念尊新娘始行上轎詎料新郎得訊之後以爲顔面攸關憤將禮冠禮服脫去俏然出門不知去向家人當即四處尋覓杳無蹤跡俄而彩輿臨門韋某無所措置惟有對送嫁新親作揖道歉而新娘則鵠立禮堂約有二小時之久羞恨之餘嚶嚶而泣遠近來觀者異常擁擠及至鐘鳴七下始於某浴堂中將韋子搿歸匆匆成禮然巳錯過原定吉時矣[  苕痴]  
　　去鬍子的阿妹客有自揚州來道及北鄉農人張某（客之佃户）之妻頗具姿色惟項下生鬚與男子無異人咸以爲奇乃呼之曰鬍奶奶張某惡之時爲之以刀剃剃而復生終難鏟除妻更痛恨然亦無可如何惟日處房中羞與人見客以去歲收租一見其貌今述於余特記之以供生理學家之研究[  祖寄萍]  
　　千金買美服墨西哥墨西加利城中有二華商近與迦立優尼城二華婦結婚海外鴛鴦愛河穏渡心情甜密固無待言近二華商復各授其婦一千金圓倩一美友爲之導赴加立錫科城各置應時衣履務傚美婦携欵不罄不得返就其夫是亦新婚後之趣聞也[  豐]  
　　紅鸞星巧演翻元寳日昨本埠新閘路程宅行結婚禮賀客盈庭八音齊奏正興高采烈詎該宅因年久失修地板朽腐值此觀禮者擁擠之候地板失其載重力着然一聲塌陷作凹形新人正立凹處遂大演翻元寶喜劇新郎瞠目無措一時驚駭聲譁笑聲拍掌聲夾雜鼓樂聲衆聲鼎沸親朋輩忙將大門脫卸補洞始克重行成禮云[  悟空]  
　　好一個天空廣告龍虎商標人丹爲中華製藥公司所製發行巳歷有年人皆知其爲完全國貨近有人以人丹二字製作風箏在大世界屋頂施放衝霄直上激昻靑雲好在此二字筆畫不我以是自遠望之字跡甚爲明顯絶妙一天空廣告也[  中]  
文壇消息 
　　英國名小說家柯南道爾ＣＯＮＡＮＤＯＹＬＥ以福爾摩斯偵探案負盛名歐戰中奔走國事頗著勞績得暇則研究靈魂之學最近著一小說名ＴＨＥＶＩＴＡＬＭＥＳＳＡＧＥ亦卽言靈魂學者在英國出版行銷甚廣 
　　英國著名戲劇家馬哈姆ＳＭＯＵＧＨＡＭ昨由香港行抵新加坡頗得當地英人士之歡迎馬君善編喜劇其傑作有﹁潘尼洛﹂ＰＥＮＥＬＯＰＥ﹁道德夫人﹂ＭＲＧＤＯＴ兩種即名女優瑪麗吞潑斯ＭＡＲＩＥＴＥＭＰＥＢＴ日來在本埠蘭心大劇場所演者 
小說 
[社會小說衆醉獨醒（七）] [  瞻廬]  
　　娘子又啐道靑天畫在這裏說夢話你不過是一個西貝秀才怎麽想做起學臺大人來勉齋向外面望了一望低聲說道甚麽西貝不西貝由得你亂喊這裏房屋又淺門前來往的又多拆穿了西洋鏡你便没有飯吃須知我這秀才雖是戤牌的然而虧得是隔省人他們不知我的底細我自稱秀才他們也把秀才看待我現在又把我抬到九霄雲裏憑我的手裏考選西席先生這差使闊不闊這面子大不大那輩靠着﹁詩云﹂﹁子曰﹂混飯吃的窮酸餓醋都要到我徐大宗師門下來應考我看得上眼便叫他在劉剥皮家裏吃碗苜蓿羹飯我看不上眼由他們落第回家捧着黄瘦婆子號咷痛哭說到這裏不禁哈哈大笑起來娘子把嘴一瘟道少要快活罷雀見礱糠空歡喜開什麽窮心便算他請你考試西席也不過虚名兒好聽些到底没有什麽好處到手快活他怎的勉齋笑道誰說没好處好處正多咧娘子側着耳朶正待聽他說什麽好處冷不備一陣哭聲小狗子擎着一把鼻涕趕將進來娘子駡道小寃家你不去買糖又來做甚麽小狗子哭倒在娘身上嗚嗚咽咽地說道媽媽你哄騙我這個私板銅元賣糖的不要娘子笑道嗄我眞忘懷了這個銅元原是買物時剔退下來的我只放在身邊看囊賣糖的不要也就罷了我没第二個銅元給你不見得爲你要吃糖郤把雪白的大洋去打碎了小狗子見娘不肯給錢便倒在地上打滖鼻涕眼淚和那地上的灰塵攪做一團在這當兒鐺的一聲勉齋抛下一個銅元小狗子伸手掏着便颼的立了起來把銅元看了又相相了又看見不是私板方才歡天喜地的去了 
[自由談之自由談] [  不冷]  
　　華董與賄賂華董問題之可否通過惟在感情而已無所謂理論也一言理論實無相爭之價値乃爭論而言及賄賂誠可謂節外之枝何也華人雖不免有賄賂然未必人盡賄賂西人雖云無賄賂亦未必不有賄賂不然賄賂二字之名詞何以亦備於西人字典中也 
 
 

Page 15

 
 
   
 
 

Page 16

 
 
   
 
