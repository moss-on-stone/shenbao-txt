# 1890 - 355 - 4906355

 

Page 1

 
 
[論嚴查保甲以靖地方]  
　　焚符破璽而民樸鄙剖斗折衡而民不爭始謂此殆文人憤嫉之談而不知天下事固有出於意計之外者爲治不亦難乎京師之地天下之重地也因某地之重所以防患者無微不至乃番役軍校棋布星羅而探囊胠匧之流偏欲於此藏身寄迹一若故欲以身試法者是不亦異乎前報紀宣武門內搶綢縀攤一事攤主王某已將甲乙二賊送交官廳鎖繫一䖏至晚由歩軍校外郎二人解往提署行至中途二賊突踹二人於地而飛歩逃逸迨軍校起身追赶早已一去無蹤遂不敢報廳而向攤主乞情了事匪徒之猖獗亦已甚矣時非昏暮地在通衢而敢試其刼奪之技鎖繫之身困於車內而竟能脱身以去且以既繫之賊守以二人而猶有失則未破之案又安望其緝獲耶今歳近畿一帶莫不苦潦水之災當此隆冬寒沍之時北方健兒身手本好而乃無衣無褐載渴載飢安保不挺而走險於月黑風高之際一逞灣弓躍馬之能若甲乙之巧取豪奪猶其小焉者耳於此而欲爲探源握要之圖杜漸　微之計非嚴辦保甲不可保甲一法仿自周官三代以後其法久廢至有宋王荆公創行新法乃歩周官遺制而以保甲列於新法之中後人以爲法創於安石遂因其人而欲并廢其言當新法漸次革除之時并保甲而去之時安石罷相家居聞之瞿然曰廢至此乎雖然此法久後必復行觀於此言而知介甫雖復執抝要亦自有見識非可一概棄之也自是厥後保甲之法時舉時廢至本朝則踵而行之特以奉行者未能悉出實力遂至良法美意等爲具文髮逆擾亂以來賊匪細作防不勝防於是有心時事者遂復申明保甲之法盖此法苟能認真辦理則由省而府由府而縣由縣而鄉由鄉而至一村一家莫不瞭如指掌某寸若干家某家若干人某縣若干鄉官則按籍而稽之無所逃隱又何宵小匪徒得以混迹於其間耶行至今日而保甲之法依然奉行無如法久弊生官以爲時事安靖地方静謐則亦不必時時以匪類爲防門牌上之户口年歳執業大都有名無實按年一易門牌則但於年歳上加增一數而於人之生死存亡業之謀新舍舊均不之顧以是爲年常之舊例而已若夫商賈懋遷之地洋塲租界之中則情形又時時變易凡商賈叢雜之地往往土著少而寄居多不特客館郵亭往來無定即賃屋而居携有家室者亦復遷徙無常後來者以爲我本不欲久居於此又何必向左鄰右舍自訴從來爲隣舍者亦以爲暫而不常不必詢人家世事業竟有如諺所謂各人自掃門前書莫管他家瓦上霜者甚有姓名不知見面不識問以爾之隣何氏而茫然問以爾之鄰何業而又茫然問以爾之鄰人口幾何而無不茫然夫保甲之所以可恃者以有連環之結而寄官長之耳目於鄰右焉若皆各自爲謀不相顧問則雖有結亦安足恃結既不足恃則保甲之設皆虚文矣京師之地原爲大衆之所歸往即不至如通商租界之雜要亦久居者少暫住者多欲行保甲亦良非易乃近聞福大金吾等三堂憲以今夏近畿雨水爲患粮價甚昻際兹嚴冬尤虞盜賊欲嚴察窩留之處以淸盜源遂傳知八旗滿蒙漢各官廳先於各本管地段核户詳查將旗佐籍貫男女若干名口有無婢僕逐一查明詳報其鋪店行棧菴觀寺院亦須人口籍貫詳查呈報如有戚友留宿夥伴未歸等情立赴本官廳報明該官廳尤宜每夜不時稽察倘地方官意存見好不爲認真定當懲處云云噫安良除暴盡在是矣蓋保甲之難在行之者之認真而不在居民之無定居民雖時有出入而苟能時時察之夜夜查之則亦何難知其詳細中國各處皆有廵查之設夜廵一役本不宜有一處不至一夜不廵特因循之積習難除怠惰之精神難振遂以爲煩瑣而無人整頓耳苟能實力以行之則地方之宜行保甲者豈特京師一處已哉 
[本館接奉電音]  
　　○昨由京友電傳上諭一道謹敬譯登○十一月十四日奉上諭江蘇鎭江府知府員缺着王仁堪補授欽此 
[輪船被焚]  
　　○鎭江來電云太古公司輪船名上海者被火焚燒殆盡緣是船於十三日由上海開往漢口行至離儀徵約六十里失火船中二副率同搭客等乘坐怡和洋行之泰和輪船來滬現有牛庄輪船在失事處側近看守又詢諸出險回滬之人據云上海船於十五日早間七點鐘失火其火由中艙而起當火勢猛熾時船主急將船駛傍岸灘故船首一面之人得以爭先逃命而在船尾一面者倉卒中已不及奔逃船中連搭客等合計共有五六百人而逃脱者僅百餘人該船上人被厄者亦有三人亦云慘矣按前次寳淸輪船失火被災之酷至今思之猶覺膽戰心悸此次上海船又肇火災何祝融氏之不憚煩耶至其餘細情容俟續錄 
[小輪失事]  
　　○十三日有小輪船二艘一名斐利一名福利在吳淞口外拖帶帆船一艘福利船首忽碰斐利船右　斐利船登時沈下船上人均逃過福利船上得慶更生云 
[神京載筆]  
　　○潘伯寅大司空仙逝已錄報端聞司空之公子遵制含殮十一月初一日迎三尚須延集道僧 
 
 

Page 2

 
 
建醮唪經數壇方行發引司空之遺摺於初二日呈遞所有飾終恩禮已見邸抄惟伯寅大司空兼筦京尹此次近畿水災籌賑恤民心力已瘁一旦騎箕貨去聞者惜之○左翼廣厚田翼尉以正紅漢都統來文本旂出有公中佐領一缺咨取歩軍營三四五品人員送放公中佐領等因查本營護軍參領銜借補正黄漢協尉興福本係正紅漢軍人公事嫻熟擬　將該員保送入放本旗公中佐領等語禀請大金吾三憲示行福大協揆傳諭備文將興福保送本旂入放是缺○欽命管理街道例應欽簡滿漢侍御各一員工部提署司員各一員俾於京城內外一切街道事宜呼應通靈一年期滿另行更換此定例也所有管理街道工部歩軍統領衙門新派之端副郎長主政前報已爲綴登其侍御二員亦届瓜代之期照章揀員更替奉硃筆管理街道着湖廣道監察御史寳安掌河南道監察御史劉綸襄去欽此○廣西鬱林直隷州屬博白縣人花翎儘先選有知縣朱德怡前隨提督馮子材在廣西剿辦大股賊匪隨隊轉戰積受風濕適值軍務吃緊不敢請假仍力疾從公於同治七年十月初八日殁於營次　時未及請卹近經該員之子博白縣附生朱允從呈請馮宫保核辦補卹等情馮宫保查故令朱德怡隨征桂匪積勞身故應照軍營立功後病故例請卹即照咨桂撫查核奏辦刻由馬中丞擬將花翎選用知縣朱德怡請照軍營立功後病故例議卹之處附奏於十月二十八日奉硃批該部議奏欽此○值年旗爲咨行事准兵部咨稱八旗新舊各營房居住兵丁有無酒滋事以及鬥毆行凶各項情事按年查報俾於年終彚奏歷經遵辦在案今光緒十六年所有八旗新舊各營房兵丁有無前情事故應咨值年旗轉行八旗滿蒙漢查報本部以憑核辦等因前來相應咨行貴固山即將本旗新舊營房有無前情事故兵丁查明於五日內自行咨報兵部核辦○福建福寗鎭總兵曹仁祥鎭軍志忠任滿遵旨入覲　於梅月二十八日抵京暫於西華門北静默叢林小住期於入覲便捷遵即備具安摺二分於初一日子刻齎交奏事處分進皇太后皇上前跪請聖安曹鎭軍亦遂趨詣西苑門將綠頭膳牌呈由樞垣遞入旨令曹志忠於頭起入見上於勤政殿面詢閩事數語畢軍門循例退出旋即回寓稍憇於飯後即驅車赴各處禀安○前紀聖躬感受風寒偶形不豫兹聞經御醫連進表散良劑已大安矣○前門外廊房頭條胡同路北百三居南醬酒店內於初二日夜十二點鐘時東梢間屋內遺火致兆焚如幸鋪中人赶以水澆立爲撲滅僅焚毁紗帽十餘隻他物均未延及據稱燈箱火焰初起已滿室通紅舖人皆未覺知幸對過同義局瞥見喊呌始得及時撲滅斯時隣人莫不擔驚也○前任河道總督現候補按察使成廉訪孚之如夫人近生一子十一月初二日爲彌月之期廉訪於刑部街本宅設筵款客並　小洪奎徽部並外串名角於初二初三　劇兩晝夜高朋滿座勝友如雲洵非常熱閙也○西直門內曹公觀後六條胡同某甲之婦青春綽約貌比傾城地痞土棍久已垂涎知甲家男皆不常在家起意搶奪此婦以塡慾壑竟於上月二十日若輩糾集多人各手持利刃闖入甲家硬將此婦掠挾而出伊家女眷上前奪護若輩竟持刀劃傷兩　倒　奪路出門擲婦車中衆皆擎刀擁衛飛馳而去婦雖在車呌喊非僅旁觀不肯多事即地方弁兵反退避三舍甲家飛報官廳並另向鎭軍呈　雖嚴飭地方各官赶爲跴緝務獲送究然至今尚未弋獲也按槍奪婦女京內迭有其事皆少年痞棍所爲地方官廳恐結仇於伊黨相率不敢攔緝在若輩淫凶已極天理難容誰爲執法者竟瞶瞶若斯乎○西直門內西觀音寺胡同路北雷宅於上月二十夜有妙手空空兒入院行竊雷某猶在吐霧吞雲之際賊見燈火未熄不敢遽然下房而雷已覺知赶取弓箭在手濳出屋外見房上數人雷即抽矢扣　向賊射去一賊左脇中矢墜房落地餘賊逃去雷捉獲此賊本欲送官又念並無所失家眷苦勸將賊釋放賊叩頭負傷而去又大陳線胡同路北聚宅於二十五日夜有盗數人撬門入室當將箱櫃撬開內有細毛袍褂暨男女衣服數十件以及金銀首飾珠石等物全行拿出惟物多人少携逸不便諸賊於屋內院細辨俾擇珍貴詎保覺知赶爲呼呌有賊宅中上下以及馬圈人等齊起捕拿賊見勢不佳不暇携物紛即逃逸保於屋院中將物找齊檢查未失一物因恐諸賊復至報明地面請嚴爲廵緝云 
[南匯新生案]  
　　○陸望峯　沈　撰　張家駿　吳其錦　凌起鵬　周慶華　徐昌福　瞿銘賛　沈端章　奚紹元　趙學詩　邱　明　謝慕道　趙學海　湯　鍔撥府　姚行沂　潘春第　石瑾良　葉壽祺撥府　顧兆虎　張　辛　張增福　包乙淸　黄裳吉　胡成章撥府　吳永淸　嚴祥萼　康作甘　傅以章撥府 
[華婁提覆題]  
　　○十四日辰刻楊文宗提覆華亭婁縣童生題　華　君子信而後勞其民未信作起講　婁　信而後諫未信作起講　通次　不以人廢言各作後二比 
[漢陽科試紀事]  
　　○湖北學憲趙文宗於十月廿一日行抵漢陽府廿二日午刻進貢院次晨謁聖講書放告廿三日經古生員賦題　千里蓴羮未下鹽豉以題爲韵　童生賦題　河出崑崙虚色白以題爲韻　次題　老樹賦　以樹猶如此人何以堪爲韵　襧衡論　詩題　焚香薦士得香字　廿四日生員正塲　四書題　子曰巧言令色兩章下論　策問　江水入湖北境所過州縣里　詩題　横槊賦詩得詩字○廿五日出經古案補歳考首題　吾不試　經題　爲此春酒以介眉壽　詩題　雲開遠見漢陽城得城字○廿六日覆經古○廿七日沔陽正塲頭題　恭儉子禽章　次題儉恭○廿八日覆生員○廿九日孝感正塲頭題　而作對曰　次題　而作子曰先進　出沔陽案○三十日淑陽覆試題　而舜既爲天子矣作後兩比每比不滿百字者不錄○初一日黄陂正塲頭題　齊人有一妻一妾一章　次題　補短　詩題　去得順風來者怨得來字　出孝感案○初二日覆孝感　曰不知也後二比○初三日漢陽漢川正塲　漢陽頭題　至足矣　漢川頭題　非不足也　次題　乃孔子　詩題　高歌夜半雪壓廬得廬字　出黄陂案○初四日覆黄陂　孟子曰王使人瞯夫子二章○初五日出陽川案○初六日覆陽川試　漢陽題　欲輕之於堯舜之道者大貉小貉也　漢川題　欲重之於堯舜之道者大桀小桀也　作後二比○初七日五州縣合覆初八日簪花初九日文宗起馬接試黄州 
[大閙書林續述]  
　　○松江考童閙書坊一事已紀報端兹據友人談及較爲詳細因再錄之事緣有某縣生童兩人向醉經樓書肆購買尺牘以議價不合大動干戈鄰近鴻寳齋某書夥聞釁前來解勸考生即扭交華署經葛邑尊將該書夥笞責八百板押諸待質公所各書坊忿無所倡議罷市旋經學院外廵捕等出爲調停責令地保備就彩邊燃放以全體面並商諸縣尊將書夥釋放各店遂一律開門云 
[赤嵌寒雲]  
　　○基隆煤務向原歸官辦理夏季改由粤商蔡碧溪太守經管嗣以格於部議劉爵宫保仍委安彬臣二尹前往接辦○龔朗峯大令沈子楷都戎奉憲委解全臺秋季奏銷册籍晋京已乘前次飛捷兵輪內渡○臺北所建鐵路自府城以迄基隆一帶票房向歸商民包辦總其事者爲機器商務等局總辦張瑾卿觀察觀察現以省親內渡請假兩月所有票房事宜統歸全臺鐵路總辦黨幼雲直刺○西學堂漢文副教習邱苹孫孝廉之令兄某二尹新由閩省來臺投効劉爵宫保大加賞識旋即委以鐵路支應差並以二尹向居牖卜舉止吐屬仍守書生本色諭以急習官音兼一切辦公儀注以合體制○海鏡兵輪向歸澎湖鎭標調遣以便來往各處裝運粮餉刻下奉委並赴臺南公幹約於本月中旬由彼開回仍有要公須開往福州○臺地向用小錢市面多受其害雖屢次經官嚴禁無如陽奉陰違終未能一律截止現由大憲設法以廣東上海等處所鑄一開二至一開十小洋商民通用甚爲捷便特委員前至該處購回此種小洋二十餘萬元發由本地協和信商號收存一面出示通 
 
 

Page 3

 
 
衢使民前來兑換彼此買賣交易俾各稱善亦整頓圜法之一要道也○臺北至基隆一帶鐵路業已早日完工擬於秋後開車詎月前風雨過多致五六堵左右忽倒塌十數丈地方經該處委員禀報大憲現已督工急爲修理想賦馳驅之樂者又須暫緩時日矣 
[甬上雜識]  
　　○甯郡各信局由輪船往來滬甬寄帶物件歷久相安近則屢有扣留情事業經吳道憲照會税務司查覆在案兹聞甬江水利等信局於日前又被洋關上人將所帶貨物六袋扣留該局又具呈控道究竟其中有無别項情弊俟道憲吳觀察照會税司後想不難水落石出也○甯郡王劉氏之子往索某甲欠項反被扭送三府衙門枷押已列前報旋經吳道憲提案訊供後當飭鄞縣傳集覆審兹聞王劉氏以三府門丁差役詐贓勒索又赴道轅控告復經吳道憲批飭甯波府轉飭鄞縣確切查訊據實察奪如果屬實定行嚴辦倘係該氏飾詞妄控亦應懲治以昭彌戒○十一月初十日相傳爲甯波府城隍神誕辰在廟各執事於三日前懸燈結綵挨日演戲道憲吳福茨觀察府憲胡練溪太守邑尊徐翔墀大令於是日亦詣廟拈香惟初九夜與正日更形熱閙因前後殿所唱之戲皆著名京班且有江北岸戲館新到脚色故觀者愈形繁縟○大杖則受小杖則走古者之事親洵堪爲後世矜式不謂末俗寖衰不能寡過以慰父母之心反輕生以貽父母之慟其情可憫其愚不可及矣兹聞甯郡南門外有奉化人某甲遷居於此平日小本營生日前與妻口角甲之父母聞而斥之甲懷忿莫伸潛購阿芙蓉膏和粥服之迨毒發灌救已無及矣死後闔家騷擾爲父母者固不能無憾而爲妻者亦後悔不及甲在九泉之下其能瞑目乎哉 
[邦江官報]  
　　○十月二十九日温鹺尉尚綸解海分司餉銀來揚三十日坐補海分司張分轉元愷由淸江回揚周鹺尹如瀛委六閘廵護差十一月初一日揚州府陳太守赴省公幹分發知事善鹺尹澍禀到初二日海分司徐分轉到到初七日　記名總兵劉總戎藻廷解湖南鹽課銀來揚揚州府陳太守由省公幹遄回初八日海分司徐分轉由金陵回揚禀辭回署分發大使許彤詩禀到初九日俞鹺尹文瀚委解金陵餉項馬鹺尹南金禀銷南製監秤差 
[粤事紀新]  
　　○廣東訪事人云上年大憲設立補抽厘金局凡貨物運往外洋必先補納厘金否則即係走私從重科罰嗣奸商運貨出洋多假託洋商牌號盖洋商貨物有税無厘故也某日舊豆欄逢源號有綢巾數箱託某洋商寄至外洋洋商適有事委細崽押上火輪船中途被厘局廵丁扣住查係逢源之物禀請局員申詳大憲飭縣將逢源查封以爲偷漏者儆及縣宰前往查封店屋洋商出頭爭辯相與齗齗縣宰謂本縣奉上憲之命不得不然爾意如何請向上憲申明本縣不能專主洋商無可如何而去縣宰遂督同差保查明鋪中貨物黏上封條派勇二名爲之看守○前月三十之晚白米街太昌磁器店火油燈爆裂幾兆焚如次日司事與火夫因細故忿爭遂揑稱昨夜之火係火夫所縱營中聞信將火夫鎖住言欲解官隣里咸抱不平呶唼爭辯司事見衆怒難犯挽人調處願向火夫賠禮並贈以番餅三十枚備具爆竹花紅送回家內火夫首爲之肯鄰里亦遂無言 
[火盜兩志]  
　　○本月初三晚時交二鼓廣州河南馬冲橋某姓家不戒於火霎時烈燄衝天城廂內外各水龍一聞警鑼相率渡河赴救約焚半時之久燬去房屋兩椽○初二晚南關某洋烟店突有匪人闖進刼取櫃中銀兩復放槍恐嚇相率出門盜賊如此横行誠地方之患也 
[地棍行凶]  
　　○地棍范甡千者去年經裴直刺訪拿究辦今春釋出稍知斂迹現在復萌故態每向各划船硬索錢文稍不遂意動輙行兇前日向瑞豐碼頭某氏婦划船上硬借錢二百文該氏婉言商緩范竟將該氏推落浦中幸經鄰船救起當爭閙時有范毛毛者出爲喝阻甡千遷怒於毛毛即將毛毛戳傷三處飛歩逃逸似此恃蠻武斷嚇詐鄉愚有安良除暴之責者其亦有所聞耶 
[限期理欵]  
　　○瞿澄源在上海縣署控王堃堡黄志村等不還票銀由縣訊供判令王等赶緊向原告淸理此皆見諸前報者也前晚復由帮審委員宋莘樂二尹覆訊王黄二人同供現在已向原告淸理大約即日可以了結求請明察二尹謂現在既經理勸姑再寛限五天赶緊理明如再延宕禀于押追王等皆遵諭而退 
[嚴辦賭徒]  
　　○上海縣陸邑尊訪得浦東廿四保三圖胡家巷地方有人開塲聚賭因即飭差李明往拿前晚該差將爲首之賭徒湯寳錦拿獲解縣昨日下午邑尊升堂提訊該差禀稱小的奉諭前往拘拿查得該處共有賭檯八隻湯寳錦二隻輸贏最鉅爲首者湯及周傑夫蔣子山何志賢並圖董王晋卿等下鄉後約同該圖地保周容江往拿不料周置之不理小的無奈遂將湯周二人拿獲押解來申昨晚行至甘露寺地方忽有賭徒二十餘人將周刼去今將湯解案邑尊問湯曰爾何處人向作何業何時犯賭答稱本邑人開設小茶館生理店內有檯一隻有時小賭大約二三十文輸贏邑尊問何時賭起答稱已有三日邑尊盤詰至再仍執如前邑尊以其狡展判令重笞八百板始供上月二十七日賭起又問餘人何在答稱不知遂着收所候提到魅人再訊 
[訐告受斥]  
　　○內河船埠丁咸增因案斥革經陸邑尊當堂抽簽掣得本地人陸賓榮充當業已給諭准充在案前日忽有潘其生周春堂等聯名投縣具禀聲稱陸賓榮向爲染坊生意不諳船務等語邑尊閲禀之下謂潘等曰前因爾等投充人衆是以當堂由爾等自行抽簽並不假手他人可謂至公無私豈容任意攻訐殊屬荒謬申斥不准潘等唯唯而退 
[騙貨又見]  
　　○上月間怡亨綿綢莊遭蔡炳榮等騙去綿綢數十疋在法公廨控告嗣經葛同轉飭將蔡妻陸氏蔡友陳某之母提案嚴訊由陳母認賠貨洋了事惟騙子蔡炳榮仍未獲案此歷歷見諸前報者也不料一波未平一波又起有閩人藍聞山者僑居小東門外同鄉人王紹頌所開同福祥客棧內自稱坐庄客日前邀同棧夥李渭行往悦生昌等十一家綢莊購買綢縀共約價銀一千五百兩之多當令各綢莊送貨取銀該綢莊等信以爲實將貨飭出店陸續送往盖有收貨圖章豈知藍等意存哄騙所寫回單均盖謙記圖章並限期於十四日照付綢價該綢莊屆期往取見棧中物件已運去大半藍與棧主早已遠颺杳無影響棧中只存李渭行一人查問緣由李懵然如在夢中各店夥聞信趨至將李扭入捕房押候訊究 
[英界公堂瑣案]  
　　○昨禮拜五英公廨應輪英國滿副領事會審嗣因滿君另有要公未到公廨所解各案由蔡太守獨斷○包探唐寳榮稱車夫顧蘭生車上有衣包一個被陸小坤所見知其來歷不明意圖分肥顧初不允兩相口角繼允剖分被我撞見一併帶至捕房陸小坤將皮帶一條抛棄被華捕見而拾取帶內有洋四元俄有登瀛州兵船上水手投捕房報稱雇坐車輛暫停購物車夫乘間脱逃衣包內有衣二件鞋一雙號帶一條內有洋四元查核相符蓋顧蘭生尚不知包內有皮帶皮帶內有洋陸小坤知而抽取既至捕房畏罪抛棄今特送案失主未到顧蘭生供坐客忘衣包被陸小坤阻住硬欲剖分陸小坤供江北人亦爲車夫見顧蘭生車內有包行走慌張爲此阻問蔡太守謂爾如亦爲車夫别人車上有衣包何勞爾阻問試問皮帶如何在爾手陸語塞又諭顧蘭生曰坐客遺忘物件爾等送交捕房俟失主認領者照章給賞今爾有意私逃殊屬可惡判顧蘭生管押七天陸小坤笞責八十板衣鞋皮帶銀洋暫存捕房俟失主具領○秦榮喜稱奉化縣人在虹口鄉間租地種菜藉圖温飽兹因父母相繼逝世扶柩回籍將菜園內草房扃鎖及回滬鎖已被人扭下失去衣服二件大錢千餘文所種之菜均被挑去旋在街坊見汪順 
 
 

Page 4

 
 
章挑菜喊賣的係我所種之菜爲此交捕送案汪順章供秦係我之內兄岳父來滬將我妻帶來久不回家我因此來滬找尋問秦則稱父母均殁妹亦不在正與理論伊囑我看守門户賣菜度日待伊回奉化尋妹下落不料誣指行竊蔡太守問秦聽明汪順章之言否秦稱我妹自幼配與汪家爲童養媳時遭翁姑凌虐含忿逃避已非一次皆得尋回此次不知逃往何處我自幼在滬營生家鄉之事不知其細惟父母從未帶妹來滬鄰近咸知可請查訪汪又稱鄰近皆知我尋妻來滬太守諭汪順章曰妻在爾家走失與妻兄秦榮喜無干至云岳父帶同爾妻來滬現在爾岳父岳母均已逝世無從質証不能勒令秦榮喜交人至秦控竊一節既關親誼毋庸深究着汪順章自行回籍找尋妻氏下落如果係秦榮喜藏匿再行呈控可也○包探張松樵稱虞東陽失竊衣服二件查被顧杏林行竊交陳阿五質錢分用今持拘拿吊贓送　虞東陽稱在馬房生理顧陳二人亦在馬房中爲馬夫不料其心懷叵測串竊衣服爲此報捕拘案顧杏林供詞支吾陳阿五供不知竊贓代爲質錢蔡太守判顧杏林管押十天陳阿五管押七天以示懲儆贓交虞東陽領去○錢晋生稱木作塲內常失木料今又被傅阿桂竊取松板七塊由捕阻獲人贓送案請究副捕頭禀傅犯竊已非一次傅阿桂供鎭海縣人以後不敢再犯蔡太守判笞傅二百板備文遞籍贓交失主領去○包探唐寳榮稱往來吳淞上海之馬車向不領照惟不許闌入租界馬夫王心華屢次到租界被捕拘案從寛開釋今伊又駕車停在虹口百老匯路爲華捕所見因之拘案王心華供有船主西人雇坐我車來滬我原説不能入租界西人言不妨寫給西文與我我始入界西文呈閲捕頭閲見西字文係華人所寫且拘拿時並不見有西人即到捕房亦未呈出西文查吳淞馬車闌人租界往往以西文爲搪塞地歩此次務請究辦蔡太守判罰王心華洋二元半撥充西醫院經費以儆 
[法捕房瑣事]  
　　○圬者某因將自來水龍頭開放取水淘泥塗抹石灰適被經理自來水之洋人所見當即拘入捕房押候解案究辦○某甲向某乙硬借錢文不遂其計兩相口角扭入捕房管押一宵昨晨經備捕頭訊得事屬細微着即釋出○有阿松者因虧欠已故西人洋十元經公堂訪拿避匿不出昨經中保馮阿四瞥見當即扭住送入捕房管押○有竊取木板一塊者夜間在租界行走適遇廵街捕將人贓一併送入捕房管押一宵從寛釋放○某某兩人因索錢口角被捕拘押一宵昨晨釋放 
[鉅欵更正]  
　　○九月二十五日所收淸單內有天昌糖行來洪立大茶葉鋪求合店平安洋一百元於十一月初一日悞排一元兹特更正上海北市絲業會館籌賑公所施善昌謹誌 
 
 
 

Page 5

 
 
　　上洋英商紅多士洋行外洋新到壹仟八百玖拾壹年正月份彩上加彩發財票出售　 
　　得彩章程 
　　頭彩一張○得洋一萬元二彩一張○得洋五千元三彩一張○得洋二千五百元四彩一張○得洋一千二百五十元五彩十張○每得洋二百五十元六彩廿五張○每得洋一百五十七彩五十張○每得洋一百元八彩一百張○每得洋五十元九彩八百零五張○每得洋三十元 
附頭彩上一號下一號計二張○每得洋三百元附二彩上一號下一號計二張○每得洋二百元附三彩上一號下一號計二張○每得洋一百元附每彩上二號下二號計四千張○每得洋十元伴頭彩一百號之内計一百張○每得洋五十元伴二彩一百號之内計一百張○每得洋四十元伴三彩一百號之内計一百張○每得洋三十元伴四彩一百號之内計一百張○每得洋二十元以上得彩悉憑吕宋對單所增每彩上二號下號計四千張連吕宋對單應得一千號合計五千號再加伴彩四百號共計得彩有五千四百號之多所增伸彩乃頭二三四之四大彩每逢大彩一百號之内俱以一號起百號止均可得彩並非上五十下五十倘附彩之中以及伴彩之中尙得正彩而正彩之中尙得附彩伴彩乃彩上加彩照章給彩無論大小　彩可向本行立卽兌現全張售洋四元半張二元分條五角批發另議十三號開彩卽華十二月初四日是月開期日近祈請早購光顧者請至二洋涇橋南首泰和里口洋房　彩行售票帳房　取可也遠處託局原局回件來往信力貴客自給英商紅多士洋行啓 
　　美國佛羅斯製貢邦補益藥水 
　　專治肝勞肺癰癆瘵飲食停積胃口呆滯心悸多諸君賜顧請向上海四馬路中西大藥房大　驚四肢酸軟身虚體弱陰損　虧宗筋不舉氣血衰敗路晉隆洋行賓　街　隆分行置良濟藥房　酒色過度水土不服小兒不長成小兒血不强壯病後四家購辦大瓶一元五角中瓶一元起碼小　元氣未復精神委頓吸烟入身體瘦弱烟癮新斷精神恍五角原箱十二瓶價目格外公道批撥另　惚傷寒症初愈軟癱以及五勞七傷等患服此皆效美國佛羅斯醫生謹啓 
　　天仙茶園 
　　十一月十六日演 
　　三星上壽滿堂紅彩樓配貴妃醉酒敎歌金鴈橋擒張任梳粧跪池取城都十八扯金刀陣二進宫 
　　十一月十六夜演 
　　長生藥猴盜扇瓊林宴借茶後誘取帥印　捧雪笑笑笑 
　　三雅園 
　　十一月十六夜演　 
　　三星分紗賜演福官聞鈴惡夢拜施三闖新排新戲全本歌妓跑馬尋親記訴魁福圖 
　　天福茶園 
　　十一月十六夜演 
　　取洛陽蓮花湖取帥印大香山文昭關獅子樓排　载衣提姦服毒顯魂殺嫂堂斷發配三世緣 
　　三雅園 
　　新排解歌妓 
　　此齣乃西樓記之一本園重加者究新製五色花馬絢爛奪目全選名目互相馳驟别開生面諸君光顧爲幸 
　　東洋戲法又到 
　　本樓今由日本聘到大技師昶旭君開演古今無此奇巧戲法諸君欲擴眼界準今日夜開演並有校書崑曲歌舞每客合取洋一角桃源趣 
　　禮拜六拍賣 
　　十六日卽禮拜六十點半鐘在本棧不限價拍賣各色海馬呢如意瓜蝶絨花布三星洋羽綢金船洋羽布雙鷄三狗色羽毛其林二喬色檳布加官閃緞及拐李漬絨花布等貨謹佈義記洋行啓 
　　欠租拍賣 
　　准於十六日二點鐘在大馬路抛球場拍賣同得利票行生財全副另物不計隨帶現銀特此佈兆豐洋行經記代拍 
　　禮拜一拍賣 
　　准於十八日十點半鐘在南京路亨達利對面紙烟店内拍賣雪茄烟紙烟烟絲香水檯椅床廚東洋車等一應生財什物不計此佈瑞和行啓 
　　江海關啓　　 
　　啓者本關現有充公米神香茶葉鞋底鴨蛋假玳瑁梳刷色布烟絲等貨訂於本月十九日兩點鐘時由魯意師慶洋行在本關棧房代爲拍賣貴客有欲購買者届時赴關面拍可也至買貨之人務須自帶銀洋若干以便拍定時隨卽交付不得於拍定之後以未帶銀洋借詞推諉至囑至囑此布光緖十六年十一月十四日 
　　尋人 
　　本月十四　走失陳福榮小孩年七歲穿藍布長衫元布背身花布褲元緞帽元布鞋倘仁人君子知其下落至申大東門外郎家橋南　隆土棧報信自當酬謝 
　　年内發財 
　　英正月吕宋票全半張照市分條六角出月初四開彩對號單年内可到 
　　請看淸客串 
　　本園特請京都直隷安徽姑蘇文武淸客串諸君准於本月十七夜登檯玩串務祈列公是晚惠臨賞鑒特此佈知天仙茶園告白 
　　吉鋪召租 
　　啓者小店欲擇地遷移惟本號租期未滿諸君如合意承租者請來面議特此佈聞棋盤街海利號告白 
　　確騐 
　　中秋節有友　　未　可否往　衙西　讀易堂問之曰不可卽止後向滬城徐姓借京今　逃遁人財兩失　　未受託此神探之力也浙寗　　　 
　　附送月分牌 
　　英正月吕宋票全張六元半張分條照算各處信購原班回件上洋棋盤街北 
　　聲明失竊 
　　十月廿三夜四鼓後竊去帳箱一隻内有　愼記存永康莊摺一扣計銀七百餘兩併失去錢洋等物當向巡防局報明飭捕查緝迄今影　毫無其摺卽向該莊言明作爲廢摺望各寳莊號切勿信用以免後果所有帳簿等物如有人查獲送到者酬洋廿元决無異言特此登報奉聞南市新碼頭恆愼紹酒號謹白 
　　賣屋聲明 
　　今因吳傑臣虧用洋人帳項將舊有高昌廟新街裕業堂市住房廿五　央抵保人韋承裕堂名下墊償虧項立據交執任從轉賣迺閲申報忽有韋謝氏等所登告白謂此房係孤養家產殊不知　由吳姓抵償洋人欠項由　墊還以後或租或賣應　執契人主管他人不得串唆覇　恐未週知特此聲明韋承裕堂謹白 
　　新刊中西文報 
　　舘設上海法界養正學堂專鐫海内文人傳世之　明年正月十六出售每本洋五分月刋一編三十頁萬餘吉讦分奏議文鈔議鈔　鈔　鈔制藝試帖格言尺　聨語驗方勾股聿算英文英語搿拉賣新聞　白十八種逐種分刋至彙編成集而　止倘蒙惠示大　只收信方不取刻資惠登告白每字初次兩文後减半 
　　織布局告白 
　　本局者股加繳銀兩原限至十一月底爲止乃屢接各處股商來函以股分多有輙轉押出難以尅　寄申加繳銀兩請展限至年底爲止　特　告有股諸君如週至年終仍不加繳者卽照前　每股折作三十三兩謹啓 
　　告白 
　　茲有南香粉衖工部局字第七百另三號房客虧欠本行房租於十月卅日封閉預限至今未來取贖故再限本月十八日爲止如過　不贖定行拍賣以抵本行房租特此登報預佈晋隆洋行啓 
　　要　遇年　就買正月票 
　　全半分條價照大市如蒙遠顧原班卽奉收兌紅票格外克巳銀　門三善巷廣　　亭大街隨　仝啓　　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海文報局恊賑公所經收順直東賑捐十一月上旬淸單]  
　　○初一日至初十日止電局收支所交來湘省黄子安一元三角錢六十五文合銀一兩義橋厘卡謝製軒祈母病愈一元嘉定祥泰成號募劉六記俞仁記二户各五角又交來募保安氏四元蕪湖招商局李炳賢翁募車相銜爲父母資陰福十元史忠直堂五元喻陳氏忠直堂二户各一元張耀南達立之無名氏三户各一元本埠陳壽松翁規元五兩二錢本埠恊源莊交來揚州恊賑公所募九月分賑規元二百八十九兩三錢五分細户已另登報章蘇州電報局王勗丹司馬經募第十二批賑捐洋七十六元細户已另登章蘇州北平夏公舘一元廣東電局收支所交來　州電局吳汝濤翁募賑捐洋廿元四角五分細户已另登電總局收支所交來濟寗局募汴省從好堂十元自交來無名氏四元本埠巨康莊交來揚州福　祥莊毛聲翁募十月分賑捐規元一百六十五兩二錢五分五厘細户已另登又交來揚州季受之經交姜竹坡兄募古棠孫鶴笙封翁規元五十三兩七錢嘉定祥泰成號銅洋二元仙女廟鎭王陶庵翁募消災降福人祈事平允人二户各五元南市春生丸藥店交來晏胡女史武功伯英氏洋六元高郵武廟賑所丁玉軒翁募韓紹秦祈母病愈二元炬記一元受書堂西錢五百文相連留餘堂二户各西錢四百文愛蓮堂順記樞記三户各錢二百文王信古錢八十二文老翁廿文共實收洋五元○本旬共收規元五百十三兩五錢另五厘英洋一百六十八元計規元一百廿三兩三錢一分二厘小洋七角五分計規元五錢五分銅洋二元　見規元四錢四分錢六十五文計元四分六厘五項合計規元六百三十七兩八錢五分三厘連前共收規元一百十一萬八千四百廿九兩一錢二分六厘前共解規元一百十五萬五千七百七十四兩二兩二錢五分六厘實净墊解規元三萬七千三百四十五兩一錢三分合併 
 
 
 

Page 10

 
 
   
 
