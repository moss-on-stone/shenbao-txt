# 1901 - 204 - 4910226

 

Page 1

 
 
[開售九通股票] [  上海圖書集成局啓]  
　　自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄉會試及生童歲科兩試均以中國政治史事及各國政治藝學命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以証今因中以達外淺深本末次序秩然士人懷用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸施行因思九通一書經累朝碩彦通儒增訂搜輯典章政術蔚爲大觀木板卷帙浩繁價值昂貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書己可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良佼讎完密本局另有樣本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙市江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[書造船探極後]  
地體圓故曰毬繫於天空爲諸行星之一泰西格致家核以周天度數謂赤道横繞地毬之中爲日駛所正照其南北各二十三度二十八分爲黄道再北再南各四十三度四分爲黑道去日馭漸遠是爲南北冰洋萬里凝陰人跡不到西國好奇之士每喜探之溯探南極之人一千八百三十九年至四十三年有英人老司一千八百七十四年又有繼老司而往者蹤跡所及較老司所過之地益遠嗣後有拉生有俄人卜欺悖落維的克有比利時人才爾拉評均曾作南極汗漫游至今意大利國皇之從弟阿伯爾其公爵又懐壯志擬步諸人之後塵並携意國地理學家及海軍部少年武員同行以便詳誌其山川島嶼與夫所見之草木昆蟲意皇極力贊成賚以游資壯其行色不意易南而北復有人抱探北極之志者日前泰西學問報紀近有俄美二國人合謀造一濳行海底之船直抵北冰洋以達北極俾海上冰山可以無虞隔閡美國富人某聞而壯之佽以美金一百五十萬元大約明年西歴六月中當可發軔云云夫北極氣候雖寒較之南極猶爲稍遜探南極者謂確泮島外卽莓苔亦不能生山巓至麓終歲積雪瑩然故探南極者尙少而探北極者較多遠年之事姑不具論即論近數年來已有二人可指一爲瑙威人南恩孫一爲美國白羅克林師船廠機器師伯雷南恩孫之探北極也在考威司廠製造小輪船一艘載重二十八墩船之首要在以輪軸裝於舵後故得破冰而過較爲便捷然冰流甚力船被冰觸往往退至數百英里之外殊不足恃故南恩孫所到最北之處僅緯線六十六度十四分而止伯雷知其弊而慮之因至格林蘭西北海邊之灰而商地方招集愛而司克以木土人携帶婦女與之俱北迨行至緯線八十一度之休拉奥斯龐拂喬在是處設一供給所用犬及電車傳遞信息更北當踐冰而行以至不可究竟之處然後窮而出之卽以此次所經之路名之曰美國路蓋美國探極人皆喜由是路而往伯雷亦以爲然且謂極北之處尙有地址以地爲退步遠勝於船可免蹈南恩孫之覆轍故屈計在途日期大約至遲不過四年而預請五年之假似此爭奇好勝亦可謂當世豪傑之士矣乃今又有俄美二國人接踵而往其殆以四年之期未屆伯雷尙縱横游覽於溟渤問而未知究能探得其奇異歟抑已揚帆回國阻於半途而未能窮極其所至歟惟伯雷謂以船爲退步不如以地爲退步自料可逾南恩孫所至之地而竟抵北極今俄美二國人仍謀合造濳行海底之船以達彼處不知其法之孰良他日壯游而歸諒必有能道其實者夫自中外通行輪船以來甫經數十年而地毬東西九萬里已無所阻隔則異日南北極之相通安見爲必無之事乎拭目俟之或者所言之非妄也 
[邸駕歸期]  
　　日本某日報云頃得英京倫敦來電悉中國出使德意志道達歉忱之醇親王刻已定於西歴十月之朔取道意大利航海回華矣 
[英儲將返]  
　　西字報云英國皇子玉公前因澳大利亞洲開設議院挈其妃某氏前往贊襄盛禮兹已事畢言旋本月某日行經文地奴埠大約不日可返倫敦矣 
[一仍舊貫]  
　　西字報云美國各部大臣因遭總統麥根利之喪循例自行告退以便新總統另簡賢員本月某日美京議政院集議時新總統宣諭廷臣仍復舊職蓋以收駕輕就熟之功也 
[俄國戒嚴]  
　　日本某日報云俄國各學校生徒忽爾蠢蠢欲動先期流言散播定於俄歴九月二十三日揭竿斬木與官爲難因之木司宼舊京由政府調兵戒備 
[英艇失事]  
　　英京倫敦來電云華歴本月初八日英國海軍部所轄獵取魚雷艇名孤巴刺者行至北海沈入波心艇中武弁兵士等人無一存者事後逐加查點計共斃六十員名亦慘矣哉 
[南洋浩劫]  
　　南洋新加坡叻報登丁加勞埠來簡云上月二十七日埠中忽肇火災焚去屋宇一百二十椽所燬物産約值洋銀十二萬圓其時蘇丹因　游暹國方覊旅叻中 
[日本早寒]  
　　日本某日報云東歴九月十八日長野櫔木岐阜三縣丹楓烏桕之間已微見霜花點染矣日本早寒於此可見 
[姜軍移駐]  
　　京師訪事友人云姜軍門桂題所統武衛右軍初到京時分駐城外各要隘現已陸續入城鎭守内城九門以備匪人闌入軍門則以虎坊橋東給孤寺爲行轅 
[鄱陽免停試事電稿]  
　　江西鄱陽縣免　考試一事前已記諸報章兹得京師友人郵示江西巡撫李勉林大中丞江西提督學政吳絅齋大宗師會商欽命議和全權大臣慶　王李傅相電文爰爲之照錄於下慶王李中堂鈞鑒前奉上諭各　議定滋事地方　止文武考試五年江西鄱陽縣亦在停考之列自應遵照辦理惟查駐鄱陽傳教者爲法護主教陶文膳據洋務局司道　禀該護主教論及此事　在鄱陽傳教有年與地方紳士尙屬相安上年雖因閙教受傷旋卽全愈現在敎案一律辦結和好如初因此停考心有不安已函請駐滬法總領事轉求駐京法使 
 
 

Page 2

 
 
邀免等情鄱陽爲饒州府附郭首縣應試士子爲數衆多有志觀光情殊迫切本年猝遭大水飢民麕集人心惶惶亟應妥籌安輯陶護主敎有意轉圜實爲綏靖地方調和民教起見聞浙江諸曁已邀免停考鄱陽一縣可否援例敬求俯賜察核與駐京法使商議邀免停考感荷良深慶邸李相回電云吳學臺李撫臺鑒接電卽派員與法鮑使商議兹接函稱鄱陽免停考試以示格外通融 
[攺設學堂]  
　　金陵訪事友人云省垣鍾山書院凡本省外省舉貢生員皆准報名與課尊經書院則專課江寗府屬士子此外又有專課經古二書院名曰惜陰迨前廣東巡撫許仙屏中丞任江寗藩司時復創設文正書院以時文詩賦課多士旁及經藝策論若鳳池書院則專課童生制藝奎光書院則專課童生經古門分類别要皆各有所長邇者朝廷銳意圖新詔令永廢八股時藝兩江總督劉峴帥獸觀時局謂非令士人周知時務不可以言振興爰擬將各書院一律攺爲學堂課諸生中外有用之學惟院中山長大率皆由帖括出身大約須另聘鴻才主持講席矣 
[兵艦過鎭]  
　　鎮江訪事人云月之十七日午刻有一英國兵艦由滬抵鎮下椗江心統帶某君舍舟登岸拜會駐鎮各西官旣而各西官亦詣舟答拜連日艦中水師羣至洋馬路一帶游覽常鎭通海道常久山觀察特飭水陸總巡周錦堂游戎親帶差勇至江干妥爲保護先是十六日上午有一德國三等兵艦停泊八濠口江心嗣於十八日展輪赴漢 
[裁軍節餉]  
　　厦門訪事友人云厦門爲閩省屏藩泉漳門戶歴經大憲派兵駐紥以備不虞邇以時事多艱餉需支絀擬將福健軍後營裁撤以節度支日來營中管帶某君已接奉公文遵照辦理矣 
[彈冠相慶]  
　　杭州訪事友人云浙江撫憲任筱沅大中丞自奉諭结永停捐納實官卽飭藩司誠果泉方伯通行各局統限八月十五日截止赶緊造册務於二十日以前呈送到院毋得遲延一時志切功名者踴躍輸將幾於日不暇給中秋夜二鼓之後持銀赴局交兌者猶踵趾相接熱中之况可見一斑矣 
[備迓豸旌]  
　　杭州訪事友人云本任湖南岳常澧道升任浙江按察司湍靜臣廉訪刻已交卸所署湖南藩篆由湘至鄂大約馳赴曰下謁見兩江總督劉峴帥後卽須來浙履新是以臬署各書差已於中秋後準備竭誠迎迓矣 
[豸節過蘇]  
　　蘇州訪事友人云正任江安督糧道簡升江蘇按察使效述堂廉訪於本月二十日由金陵乘舟抵蘇垣旋命駕全撫轅謁見江蘇巡撫聶仲芳中丞禀商一切要公未幾卽回駐舟次聞豸旌句留一二日卽須返棹金陵料量漕務大約柏臺榮蒞須待梅開嶺一時矣 
[管帶易人]  
　　漢口訪事友人云湖北漢防營攺爲護軍營由督憲張香濤制軍札委馮小竹别駕管帶别駕以現方管帶工防水師各營勢難兼顧特於本月某日赴督轅禀辭制軍准之刻已攺委張虎臣叅戎管帶矣 
[欠餉難清]  
　　廣州訪事友人云惠泰公司承辦廣東全省海防經費卽在各處設立分局廣爲羅致以攬利權嗣以各處紳商力持成見未遂其一網打盡之謀於是向之捷足爭先冀分餘利者至此咸知難而退卽總辦及保餉之某巨紳亦不願與聞其事乃於去年攺歸某武弁經理雖將章程逐加酌攺依然不甚得手以致欠解餉項甚多善後局總辦某君查得本年自六月十六日起至七月十五日止應繳餉銀十一萬餘兩除它繳三萬兩外尙欠八萬餘兩屢催罔應爰札縣派差前往嚴催不知將何以爲彌縫之計也 
[烈婦殉夫]  
　　福州訪事友人云閩俗婦人每喜殉夫夫死則於大門外支木爲臺懸帛作連環式擇吉邀集親串素妝明靚乘輿往别父母　拜宗祠抱已之木主入節孝祠然後含淚登臺親串以次生奠　婦遂用帛雉經某村婦林李氏夫死無子矢志相從事爲縣主某大令所聞飭差傳訊夫兄林春春意欲令其勸止春春託故不到乃傳氏至案問爾夫乏嗣聞爾夫兄願以幼子承宗祧若是則爾已無子而有子矣何殉爲氏泫然曰家有薄田數畝先夫在日早經典與他人未亡人孤苦伶仃饔飱莫給誠不如一死之爲佳大令謂是不難本縣爲汝將田贖回再籌一欵卹汝汝意云何婦曰善則善矣然非未亡人素志也諺云婦人以夫爲天人無天雖欲生其可得乎我心匪石長官休矣大令爲之動容喟然嘆曰眞烈婦眞烈婦遂賚以彩綢一匹匾額　方派差舁送歸家時觀者如堵墻咸見其從容就義面不攺色蓋辛丑孟秋五日也古人每謂婦女盡節易撫孤氏其擇易者而爲之歟然亦難矣 
[小票悞人]  
　　姑蘇訪事友人云出售小采票誘騙資財久干例禁然不肖之徒往往利令智昏罔知顧忌而其害遂至不可究詰有常熟人江伯生者向在蘇州糾合張壽卿及楊某私印小票入市售錢誑稱仿照順直義振彩票章程閱二月獲利頗豐至第三期售去頭彩八條每條須付洋銀三百元無可彌縫閉門而逸於是得彩諸人爽然若失未知能免涉訟公庭否 
[鷺島官塲紀事]  
　　厦門訪事友人云月初某日福建水師提督楊　園軍門乘元凱兵輪船往巡金門銅山等處旋於十二日遄回印委各官均至碼頭迎迓○興泉永道延少山觀察近患足疾微釁不良於行大約不日卽可喜占弗藥也 
[浙省官塲紀事]  
　　杭州訪事友人云本月十八日浙江藩憲誠果泉方伯牌示平陽浦門巡檢缺以新海防例分缺先補用巡檢沈國琛請補嚴州府經歴缺委試用縣丞周炳星奉化縣丞缺委試用縣丞錢壽恩嘉善縣縣丞缺委試用府經歴譚廷輝永嘉縣典史缺委試用未入流柯果庭署理　撫署東文繙譯官候選縣丞張二尹其昌現由秦晉振捐局捐指浙江並免驗看本月十八日趨赴藩轅呈繳部照卽於是日作爲到省日期以便列册序補 
[羊城近事]  
　　廣州訪事友人云番禺縣沙灣司所屬龍灣村匪人方亞芬近由鄉勇拘獲解送縣署縣主錢大令細加推鞫亞芬堅不承招旣而螺陽局李紳樹椿以亞芬稔惡多端禀請嚴辦大令正在躊躇忽有某某等人稱係亞芬之親屬投縣禀求保釋大令疑之謂非傳集各紳指証明確不足折服其心遂示期飭差傳訊屆時村中某紳偕亞芬之父世華投案世華素惡亞芬之所爲自稱小的有子十一人亞芬第三平日不務正業與匪爲伍獲案前數日曾糾黨行劫鄰近某姓家分得贓銀若干小的查知嚴詞訓責伊竟拔槍恐嚇叩求重辦以儆兇頑亞芬仍大聲呼寃大令飭吏分别錄供還禁候核○白雲山左近某姓家被劫後卽由安勇拿獲二盜解送南海縣署想一經訊實不免明正典刑矣○本月初七日駐沙面美領事率同彼國紳商假德國教堂爲故總統行追思之禮陶制軍壽留守均排隊往唁至三點鐘時始回○粤中賭博以鬥牛之害爲最烈大憲飭屬嚴禁雷厲風行月前裴大令飭勇查明城西金砂灘等處牛館地址拘獲賭徒數名帶回署中訊辦以爲從此當可稍稍歛跡矣詎料新三界前後各賭徒將牛牌攺爲棋子牌仍復興高采烈豈差役竟被其蒙蔽耶抑暗中與之分肥耶非局外人所得而知矣○賭徒某甲在城西德興橋賭館贏得銀數十兩出門時卽被乙丙二匪人指稱欠銀冋之索取甲不甘服互相扭毆旋被安勇一并拿獲解至營中未知如何辦理也 
[洪都客述]  
　　南昌訪事友人云去冬江西開辦籌餉新捐擬分别大縣中縣小縣派捐銀一二三萬兩不等至今春尙無頭緒大憲迭次下札嚴催入夏復委各員分投各邑會同縣主實力勸導而報解仍屬寥寥惟豐城縣原派三萬金近已集有成數矣○江省團練自去秋實力講 
 
 

Page 3

 
 
求頗著成效目今和議已定在籍紳士前護理陜西巡撫李薌垣中丞因會同各紳及營務處江訒吾太守將團勇一律裁撤查明收支數目造册報銷請奬餘欵撥入振捐○日前江西臬憲柯遜菴廉訪批示各縣上控案件大抵每縣必有一二起惟某縣獨多至七起批語中有迭經批飭該縣訊斷何以拖延數月之久尙不斷結實屬玩延已極云云見者皆以爲得未曾有 
[潯江楓荻]  
　　九江訪事人云此間月餘未雨農民望澤孔殷幸本月十四夜雨師稅駕至十五日始止雖未大霈甘霖而　霂頻沾秋收諒可豐稔矣○江西藩司張筱船方伯之文孫在皖中珂里完婚後於本月十二日携新婦至潯次日即附利濟輪船赴贛○榮昌火柴公司房屋被水衝塌現已一律修整工作如常矣○本月十一日之晚九點鐘時有甲乙二人同乘元和輪船上駛失足墮入水中屍身至今未獲同日西關外某船戶悞占滅頂之爻幸賴小划船救起死生有命不能强也○本月某日城内蓮花池畔有浣衣老嫗墜入池中女伴亟起救援亦即隨之而墜幸有善士行經此處將二人次第救起然已一息奄奄矣 
[上海官塲紀事]  
　　十六鋪巡防北局委員蕭子文二尹近有要公須赴金陵禀見上憲因於前日詣蘇松太道轅向道憲袁海觀觀察禀辭隨于是晚附某輪船上駛○昨日保甲總巡朱森庭明府命駕至馬路工程局與總辦翁子文太守商議要公迨辭出復赴江蘇海運局員馬船西明府處投刺 
[局員請示]  
　　德律風公司經理洋人亞勃欲在本邑南市新馬路安設德律風綫以便傳達語言昨已由馬路工程局總辦翁子文太守據情禀請蘇松太兵備道袁海觀觀察核示矣 
[女犯解回]  
　　今春上海縣境法華鎭人盧良卿因其女鳳金被無賴姚阿弟誘姦羞忿難堪自縊而死報經縣主汪瑤庭大令騐明屍身將鳳金訊明口供解請上憲勘訊近日署臬司朱竹石廉訪提勘供詞與縣詳無異因令發回原縣監禁候核昨日公差押解到申大令騐明刑具飭收禁女獄之中 
[宦裔被誘]  
　　原任江蘇撫標中營叅將常介芝叅戎因病出缺後其妾曾氏携同子女數人由杭至蘇擬卽扶柩回旗安葬中途忽遇不識姓名之棍徒某甲冐稱曾氏同族將氏及子女誘至上海匿跡美租界北蘇州路愼餘里事爲叅戎家丁曹升訪知奔赴杭州禀知浙江臬憲許豫生廉訪廉訪大怒札委候補同知謝司馬祖寶乘舟來滬赴上海縣署訴知原委請卽查拿縣主汪瑤庭大令立卽移文英美租界公廨昨日讞員張柄樞司馬飭差協探前往查獲叅戎之女解送公堂禀稱小的等查得曾氏已挈其稚子回杭司馬遂令將女交謝司馬帶回歸案訊理 
[團兵演技]  
　　昨日清晨八點鐘時寓滬各國團練兵排隊至英租界大馬格迤西泥城外賽馬塲試演諸技約閱二點鐘之久始整隊而回 
[坍屋傷人]  
　　昨晨七點鐘時美界百老匯路第一千零十六號門牌某姓成衣店後披屋忽然塌下學徒陳杏林不及奔避致被壓傷手足旋由店主某甲舁至同仁醫院求醫 
[南市捕房紀事]  
　　昨日浙江平湖縣人姚金泉扭船戶劉學武至捕房訴稱倩伊裝運漕米至申伊竟沿途盜賣以致短少五十七石向論逞蠻請卽解局追繳捕頭令將劉押候解送馬路工程局禀請總辦翁子文太守訊追○昨日午前本邑美租界某猪作主令工人杜順榮徐全全由南市肇隆猪行驅猪往北道經新馬路適爲二十二號巡街捕所見一併拘送捕房捕頭令押候解送馬路工程局禀請總辦翁子文太守照章科罰 
[英美租界公堂瑣案]  
　　積賊朱阿三行竊楊朱郎家衣服十五件報捕後經包探顧福其緝獲解案請究讞員張柄樞司馬商之佛繙譯官判責四百板逐出租界原贓給楊具領○日前莫阿大家失去東洋車一輛報捕後由包探劉阿柄查獲賊犯丁德布連贓帶入捕房昨晨解案請究莫投案申訴前情丁供小的係江北某邑人此車以洋銀十元向王姓購得並非竊自莫家劉探禀稱小的香知此人蜷宿某車庽中並無行李似非安分良民求大老爺察核司馬判責一百板交人保出車給還失主○包探倪順泉解頑童施榮春到案禀稱此童行竊賀子明家衣服三件報捕後經小的緝獲詰知其叔施奎剛與其父施某現方賃屋虹口開設玉液清茶肆請爲訊奪司馬判責一百板押候傳其父到案領回管束○葉春茂行竊主人金有斐所携竹箱一口及高麗參若干兩烟槍一枝洋銀十七元寄存小東門外某鐵店内事爲五馬路某小客棧主孫少卿所知冐充包探將贓吊去意圖吞没旣而包探李四春將葉拘獲詰出前情因於昨晨連孫及贓解案請訊金投案申訴前情葉供小的行竊得贓後孫卽冐充包探前來吊去孫供此事由王姓嗾使小的爲之並非出自小的之意目今洋銀衣服已揮霍一空叩求恩宥司馬判將葉責四百板遞解回籍孫責三百板押候措繳洋銀三十五元始准開釋如違管押捕房三月○王金山行竊某輪船搭客所携水烟　一枝報經包探張寳成拘解請究司馬判責一百板○王有山行竊陳雲發家銀對時表銀練及衣服鞋子等物報弳包探沈阿岳拘解請究司馬判責三百板○前者羽士華桂生以張阿德騙去法器等情投捕房聲訴捕頭令包探趙銀河將張拘獲解請司馬訊供司馬因訊無憑証諭令帶回捕房查明再核昨晨趙探復將張解案禀稱小的屢向細詰知是日華由女巫吳潘氏薦至粤人某姓家諷經突有人向伊家傭婦張徐氏騙取法器恐此中尙有别情華供此項法器由吳潘氏向小的借去送至粤人某姓家應用今旣被人騙失應令吳潘氏認賠司馬謂張徐氏不應將法器擅自出借與人吳潘氏旣已借去何得推諉不承判令二氏合賠洋銀四十元張遞解回籍 
[美租界捕房紀事]  
　　前晚某西人至乍浦路五十八號門牌某粤妓家尋歡洎天明忽稱被妓竊去銀質對時表一枚扭交三百四十六號巡街捕解送捕房捕頭略詰數語以其中情節支離令包探張阿五前往訪查知係寃誣因卽將妓釋出○前晚積竊殷成松至天撞路第六百五十一號門牌鍾關春所開小客棧借宿比及天明竊取單被一條携至某押店質錢適爲包探倪順泉所見連贓帶入捕房捕頭令押候解送公堂禀請讞員張柄樞司馬訊究○昨晨藍副捕頭訪悉甲乙二流氓在胡家橋一帶横行不法惡跡昭彰因令五十八號西包探偕華包探錢榮堂前往拘回押候解送公堂禀請懲辦 
[正悞]  
　　昨報記分委要差下一節應併入秦淮畫舫總目下一時失檢致悞承接訂正於此以清標目閱者諒之 
[申報館協振所經收順直陜西振捐八月十一日至二十日止第二十三次清單]  
十三日益錩交來嘉興率性老人經募三瑞堂洋廿元求志散人洋八元退恩士洋廿元八咏主洋五元養拙子洋五元求親冥福洋五元邵主人洋五元益錩洋五元　經舍修業居淵淵子存義老人意誠子肯堂居昧腴主壽椿氏三義閒人九戶各洋二元瑞春軒世忠齋甯和氏廣濟氏四戶各洋一元三槐堂洋二元無名氏洋三元程子芬銅洋一元○十四日無名氏銅洋一元白雲居士洋二百元無名氏銅洋十四元八角何畏三洋十元隠名氏洋十元寳順局來無錫顧鑄記英洋十九元文花洋一元○十五日錫人許梅泉龍洋三元九章號各友月餅洋三元大豐洋貨號各友月餅來錢二千二百合洋二元四角知足居英洋四元又花洋一元○十六日百川通交來萱慶堂求孫身體康强粤中合家平安規元一百六十三兩九錢五分天順祥交來無名氏爲父七秩壽辰經資移助兒輩節省點心小費規元七十二兩一錢禮和洋行中秋二席酒移助洋十二元溧陽竹孫氏求子病全愈龍洋二元雖欲從子洋一元○十七日沙市崔孫氏洋二元無名氏銅洋八元○十八日萬氏銅洋十元又銅小洋三百角恆福號交來華陽陳孝寬之子慈龍因病愈女小　病痊規元一百廿二兩九錢七分○十九日工部清潔局金裕卿洋十元上虞無名氏求長女病痊洋五元隠名氏黄爲先祖父週忌冥福洋一元全盛局來　溪　山氏節省日用積洋四十七元榆林堂洋四元○二十日吳簾記銅洋一元以上總共收洋四百卅五元四角規元三百五十九兩零二分花洋二元銅洋六十五元八角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[厦門鼓浪嶼租界中田地章程]  
　　厦門鼓浪嶼公地章程本館前已錄登報牘兹又得厦門訪事　　　　西　所訂租界中田地章程二十條合再錄之以供衆覽一管理溝渠凡西國租界之内一切公用之溝或陰溝或陽　　　　　　　　理惟該溝應洗滌清凈及修葺工料之資均歸公局發給二監督私溝凡各私地界内灣憑所有陰溝　　均　　　　　　　或自行監督或派差弁不論何時進入該處勘騐應聽其便如勘騐該私溝或有淤塞不通或有　汚　　　　　　　　　　　　人性命公局令該地主應遵醫士指揮將該溝若何攺換修築如該地主或不在彼處即租戶或貸主一　　　　　二　公　自行修葺將修葺之費若干到領事署控追賠償并另罰銀以十元爲限三窒礙街道凡公局管　之街道如　　　　　或將鋪砌之磚石等項物料擅自取去及私行攺　者除由公局允許字樣憑據外應照罰銀以十元爲限　四　出　　　　凡各　房　門　簷前遊廊天篷伸出窓戶石　招　及門墻壁籬笆攔阻街道與行人致有一切危礙不便之處均可均公　　分全　　開　　　租戶等人奉到飭知單據限十四天遵辦如延不遵辦每事以罰銀十元爲限並由公局自行拆修移　所　　　仍可　　倘不付出卽照控追賠補之例而行所有攔阻街道各事若由房東所爲租戶可將自己之各項工費在每月租合約扣　清　　　聲明五打掃街道房地凡住地租房之人應將房屋前面行人走　之處遵照公局指示隨時打　潔凈其　　之　泄　　所亦須　治通暢並將灰塵汚穢等項掃除乾凈如不以遵辦罰銀五元爲限六挑除垃圾等物公局定時　公局　定與人家方使　宜定時刻專爲挑倒厠所便桶汚水穢物而設决不能稍有逾越公局將所定時刻出示通知以後倘租　内有挑倒汚穢之人出於　　時刻之外者無論何時有人將所用運物各式車輛桶具等項並不設蓋或有蓋而不足適用致臭氣四散汚穢傾溢者應照醫銀以十元爲限如無貲可罰定押禁以七天爲限七坑穢凡房地業主租戶均不准在房内或地界内死水之坑令人醫惡之物　　經公局給示以後逾四十八點鐘尙不挑倒乾凈或將陰井東厠内汚水任其滿溢浸泛致附近居民增惡以及收獲　　等件每　罰銀以十元爲限被罰後仍不迅速悛攺計日照罰以二元爲限並由公局將此等汚穢坑厠陰井等項自行挑除潔凈以免大衆增嫌因以此等費用仍向犯例人索取不付則照控追賠欵之例而行此項銀兩公局先向租戶索償倘無從尋覓可向地主追討人挑除汚穢等物租界内堆積汚水糞穢等物經公局醫士或公局無醫士有住租界别醫士其此兩人專函報知云與人　紳身體有碍公局經理人卽通知該物業主或住該處之人限令二十四點鐘内全行搬開如不遵辦卽行充公由公局管業　　　工役搬開工費仍向物主等索取不付卽照控追賠欵例行九察視房屋汚穢公局醫士或住租界内醫士其此二人　知公局云租界内房屋全間或有汚穢不潔情事致與鄰近之人精神身體大有險碍或云將此屋修整粉飾方免臭氣四達瘟疫　生又云有陰井陰溝厠所及裝汚穢水坑失修與附近之人身體精神有妨公局卽函致該物業主云將此房屋等項　　定時　内照所指設法迅辦有抗延者每日以罰銀十元爲限並由公局自行雇役將房屋粉飾淘井通溝挑倒坑　等事辦竣所　工費　　追　欵例行十照顧水井鼓浪嶼地方之人所用之水皆是井水最爲　重應卽設法不使該水井有汚穢則不准　所及　　　汚　等物臨近水井其所臨水井遠近應遵公局醫士或住租界内　醫二人所斷而行如有汚穢臨近水井函報公局傳知該人將　汚穢除去如二天内不照行應卽罰銀以十元爲限嗣公局便可派人將該各穢搬去其搬開工費仍向該人索取不付即　　追　欵例行章程未畢容俟明日續登 
[上海縣署瑣案]  
　　果育堂董事某君以地販談連生串同西門外白雲觀茅山羽士王理傳圖佔堂中公　函禀上海縣署縣主汪瑤庭大令准即飭差將王提到前晚升堂研訊王供小的係江北某邑人向在白雲觀修煉觀中並無田　專　　　營生並未佔及堂中公地大令再三盤詰堅執如前因著暫行退去聽候查明再核○前日烏山船戶夏照虎與同案蔣　光在南市增祥馬頭互毆以致被蔣所傷倩人舁至縣署請騐旣而旁人將蔣尋獲送縣大令以夏受傷甚重不能取供飭仵　細加察騐旋報稱頭額　際均受重傷大令遂給以傷藥令人送至某醫院療治蔣供稱小的係寗波府屬奉化縣人與夏誼同桑梓前年小的失去一女後聞人言被夏誘拐向之理論夏突糾衆將小的割斷脚筋控經奉化縣主翁大老爺騐明拘獲夏黨若干人押候　夏核辦今者小　駕船來此適與夏遇意欲扭至案下控陳伊情急將碗擲來小的接而還擊致有此傷求鑒大令著押候夏傷痊訊　○鄉掃張王氏倩人舁其夫張阿奎到縣訴請騐傷大令研訊之下張王氏稱小婦人故翁遺下地一方應歸丈夫管　今被夫弟强佔向之理論以致毆傷張阿奎供詞大略相同大令飭仵役騐得臍旁受傷屬實諭令退去自行醫治一面飭差提其弟到案訊辦 
[法租界公堂瑣案]  
　　教民王念春前控碾玉工人錢楚卿誘姦姪孫女王六妹私生二孩等情讞員杜枝園大令飭探　錢研訊錢供稱六妹實由伊母王趙氏許字小的大令諭候向王趙氏訊明再行核斷昨日升坐公堂飭傳王趙氏嚴詰氏粉　低　　無一語王念春堅稱敎中規例不得與教外人聨姻務求斷離以免與教規有礙錢供小的尙有父母在堂未便自行專主如荷玉　誓當入教大令謂爾家内本有妻室不應誘令六妹成姦姑從寛典判罰洋銀二十元六妹暫發善堂收養再定去　大妹供　幼年失怙寄養外祖母家致與錢有苟且之事倘當時托身教堂何至敗名失節今已至此自應從一而終務求矜宥大令飭探送普育堂留養○吳阿通前控鄰人陳春生竊去洋銀九十七元大令提陳研訊狡展不承昨日飭傳同居之陳李氏質証陳李氏供春生寄宿小婦人家未及一月小婦人訪知伊已屢次犯案因令遷出大令著押候嚴比○浦東爛泥渡人莊鼎初在小東門外新寄園烟館辱詈張某之父控經大令研訊自稱監生因飭吊騐監照在案昨日莊將監照呈請察核大令謂爾不應無端辱詈平人判罰洋銀二十元監照給還○偷兒陳阿愛竊取鴻安公司老山檀香二百五十餘斤賣與陳阿三得洋銀一元五角報捕查獲吊到原　連阿三解案請辦大令判罰阿三洋銀二十元阿愛枷號一個月笞責五百板贓給失主領去○包探　稱吳克生行竊武昌輪船　　數十斤報經小的查獲解案請辦大令判令枷號一個月笞責五百板○包探禀稱吳阿四行竊某姓家松板宋金德　取途人所持之扇均經小的拘獲解案請辦大令判令各責二百板○包探禀稱偷兒朱瑞卿竊得某姓家烟灰一　經小的緝獲人贓送案請辦大令判責三百板○包探禀稱積竊趙阿林迭次犯案解經大老爺懲辦前日甫經釋出故態復萌因之　案請究大令判責五百板驅逐出境○竊賊吳阿根竊取某紙烟店李子卿所置衣服　件報經包探拘獲解請大令訊供判令枷號　月期滿責釋昨日大令以提訊時李抗違不到飭探傳案罰洋銀五元以儆 
[維揚官報]  
　　八月十二日江蘇候補通判胡别駕宗　奉保甲局委城外總巡分發巡檢湯鹺尉繹清直隸人禀到十三日　　吕　場　　尹赐　豐利塲劉鹺尹　辭赴任十四日吳鹺尹用中起復回淮十五日韓鹺尹志榮委甘肅餉十六日潘鹺尉　棠金鹺尉棠均委淮北聽差　北　陳分尉到卽辭 
 
 

Page 10

 
 
[閩省官報]  
　　初三日知縣周駿禀明奉侯宫縣帮審差知縣吳承銑禀銷勸辦魚捐差禀假初五日營務處孫道赴日本閱　禀辭初六日　　州府謝　　委札調署建甯府禀見泉州府萬調署長樂縣正秉籙委署邵武縣陸藻章俱禀見禀辭赴任同知戴賡颺禀明隨孫道赴日本閱　禀辭本任上杭縣賀沅禀見　　　引　　崇安縣陸錦　由行在領咨來閩禀到禀假初七日知縣羅汝澤禀明体日代閩縣往南關外觀音井鋪相驗並禀回城知縣周駿禀明代候官縣往西　外十五　相　相騐　　牌示照得署大田縣丁寳英調省差遺缺應以候補知縣史鑑清署理特示初八日署福州府謝禀明本月初八日在衙門閱駐防八旗　侯等十縣武　差初九日同知柴棠禀明奉委赴水口公幹禀辭知縣黄逢年禀明奉委赴長門公幹初十日同知李鍾　禀明奉委建甯稅厘府局通判高金　禀明奉委　安稅課　務　判　　　禀明奉委兼理福勝軍支應差委署惠安縣張庭楨禀見禀辭赴任　憲牌示照得福安縣白石巡檢阮尙　撤任調省察看遺缺應令請補斯缺之遇缺先巡檢　之濃先行赴署特示 
 
 
 

Page 11

 
 
   
 
 

Page 12

 
 
   
 
