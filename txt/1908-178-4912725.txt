# 1908 - 178 - 4912725

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
上諭 
　　六月初五日奉 
　　上諭朕欽奉慈禧端佑康頣昭豫莊誠壽恭欽獻崇熙皇太后懿旨前據張人駿電奏廣東五月中旬連日大雨東西北三江潦水同時漲發冲决圍堤損傷民業當經諭令將被灾戶口妥爲撫恤茲復據電奏稱南海三水清遠高要高明鶴山西會等縣共决圍基八十餘處田廬盡成澤國其餘新會東莞順德香山等縣圍基亦有冲決坍卸曲江英德花縣等屬亦遭淹浸鄉民財物悉付東流被水之區甚廣實數十年來未有之鉅灾覽奏殊堪憫惻加恩著賞給帑銀十萬兩由度支部給發著該督派委妥員前往詳細查勘辦理急賑仍著寬籌欵項妥爲接濟母令災民失所並設法補籌圍堤俾得復業用副朝廷畛念災黎至意該部知道欽此 
論說 
[論政府與民爭利之非計（間）]  
　　處民窮財盡之世。而爲人上者不知亟亟焉爲民興利。以充民力。以厚民生。以紓民氣。俾之養精蓄銳與列强相見於經濟戰爭之。塲則不特行政經費。永無寛然自足之時。抑且民困日深。人心浮動。推其終極。勢必有囂然不靖之虞然則治貧弱之國。而於大利所在。一聽斯民之自爲謀。政府絶不爲提携。加以補助。已非善治國者所宜出乎此矣。况日挾一伺便乘機。與民爭利之見。而不爲之稍留餘地也哉。乃吾今觀於政府對民政策。而不能不爲之色然駭焉。 
　　且夫今日中國之商民。亦旣如涸轍之魚。奄奄無生氣。矣苛捐雜稅。上之敲剝於我民者。固己窮其儲蓄。竭其脂膏。而礦産路權。及一切足資我民 
 
 
 

Page 5

 
 
生息之事業。又强半爲高掌遠蹠者先攫以去。則此殘餘之路電諸業。雖留爲吾民共同生活。聊爲慰藉之資。亦未可謂藏富於民矣乃政府諸公目光四射。并此區區生利之業。而亦靳不予民。其計畫則甚精明。　藉詞則多巧飾。以故鐵道。則主張國有。電局則改歸官有。各省官膏則議由專賣。奉吉食鹽。則收歸官辦跡其近日所爲。凡民辦而可以得財者幾無不欲紾其臂而奪之食。目的旣定。雖有紳商之反對。輿論之訾議而毅然不爲所搖在吾民力弱勢孤。誠不足與專横之政府抗。然而斯民養命之具。旣盡入於官吏之掌握中。民即至柔其果能窮餓以終永不萌抵抗之念乎。革命之潮流。正當掀湧。而攘奪之政。策乂復激民以離心。古所謂四海困窮。天祿永終足爲今日之政府寒心者也。 
　　且也奪民以歸之官而新政之待欵者。果因是以畢舉。度支之不繼者得藉此以展舒　。是即有損於民而於國不無小補則亦猶可言也特無如今日之官。惟不操財政權則己苟一旦得所藉手則侵漁吞蝕久己視爲固然。認爲天職充其欲望。雖舉一國之利藪盡畀諸若曹猶且不足以滿其壑况僅此孑遺之民業乎明王允道請置磁州鐵冶太祖責之。謂利不在官則。在民。民得其利則利源通　有益於民。官專其利。則利源塞而必損於民。明祖之爲是言。蓋洞見官塲之弊病。故寗留其利以予民。而不欲攘歸官有也。今乃取諸民以予之官舍其通而求其塞名則爲國用實則充宦囊剝民歛怨之謀其結果乃不過供數輩貪吏之中飽而無濟於國用之窮。設非天下之至。愚又奚爲必出於是乎。 
　　要而論之。各國實業政略。方將挾財力以制吾死命。速我覆亡。政府苟多留一分財力於民間。卽我民多儲一分競爭之資本雖曰民力薄弱木必果足以爭存。然得上之人維掛而挾助之則亦尙不至束手待斃。若復不知顧恤以左右罔利之手叚困我小民以貪欲無藝之行爲奪其生業行見民力日益薄弱外力日益伸張社會經濟問題即爲全國存亡之所繫其究也有同歸於盡而己。夫何言。 
專電 
[電一（北京）]  
　　翰林院侍讀榮光奏陳路務摺有何福堃辦理同蒲鐵路種種不善貽誤大局等語 
[電二（北京）]  
　　御史吳緯炳奏佐貳雜職請免廻避本省道府以下亦准捐指本省考直免繳分發銀兩樞意生貳免廻避可准 
[電三（北京）]  
　　考騐人才臣議於考試後分分别請旨破格錄用 
[電四（北京）]  
　　政府接上海立憲公會冬電（初二日）請速開國會期以二年語甚激切爲之動容有縮短期限之意 
　　按此條與緊要新聞叅觀 
緊要新聞 
[預備立憲會爲國會期限致憲政館電]  
　　北京憲政編查館王爺中堂宫保鈞鑒近日各省人民請開國會相繼而起外間傳言樞館將以六年爲限衆情疑懼以爲太緩竊謂今日時局外憂内患乘機並發必有旋乾轉坤之舉使舉國人之心思耳目皆受攝以歸於一途則憂患可以濳弭富强可以徐圖目前宗旨未定四海觀望禍端隠伏移步換形所有國家預定之計畫執行之力量斷無一氣貫注能及於三年之外者若限期太遠則中間之變態百出萬一爲時勢所阻未能踐行是轉因愼重而致杌臲縱秉鈞諸老心貫日月亦何以見諒於國人孝胥等切願王爺中堂宫保上念朝事之艱下順兆民之望乘此上下同心之際奮其毅力一鼓作氣决開國會以二年爲限庶民氣固結并力兼營勢急則難阻期短則易達措天下於泰山之安其策莫善於此現上海紳商聨合研究開設國　之次序俟有成稿謹當繕呈區區憂國之愚不避冒瀆之罪伏候鈞裁預備　憲公會鄭孝胥張謇湯壽潜等謹叩冬 
[追悼會提議國會請願杭州] 總敎育會同人發起於初二日下午假兩級師範學堂開會追悼會長孫仲容徵君支提學代表李松筠君浙江旅滬學會代表陳葉二君及各界來賓到者約二百餘人首由吳壽甄君宣布開會詞次祝鳳樓君代表李松筠君宣讀支學司祭文一篇次滬學會代表葉君讀追悼文次兪少霞君代表總敎育會讀祭文復由滬學會代表陳君報告該會全體意見擬請各界聨名公禀大吏奏請優恤附祀鄉賢生平事蹟宣付國史館以資表揚全體均贊成次會衆行禮奠酒唱追悼歌次請來賓演說畢滬學會代表陳君又謂此次由旅滬同人全體派某代表一則追悼孫公一則擬請各界伯叔昆季從速發起國會請求現聞各省聨合大團入京上書者己絡繹於道我浙人 
 
 

Page 6

 
 
當仁不讓萬無甘居人後之埋且暑假己屆凡學界敎員學生諸君必須回鄉休息乘此時機各担各地簽名責任舊年拒欵叩閽一呼而應者數萬人此次能有萬人已足濟事　今日爲追悼會塲不應涉及他事第國會關係巨大能　一日發起即得一日之效果想孫公九泉之靈當亦默許云云保存會長兪寰澄君言本日接總理滬電言國會簽名愈速愈妙故擬定初十日續開大會提議辦法衆贊成即搖鈴散會 
[郵傳部收回電肥章程北京]  
　　（一）本部收贖電報每百元股票給回票價一百七十元所有應得利息統在價内願領價者到局呈領并不抑勒（本部係認票收買不記姓名）（二）七月初一以前准其照此價目繳票領款七月初一日以後另有價目以示區别（三）各股商散處各省准其就近在各電報總分局繳票領欵（四）各電報總分局收到各股票即按照一七之數交給現欵惟此票是否虚實須執票人得有商號拍保即得立時領欵（五）如執票人無商號担保則電局將票留下掣回收條限日迅寄電政局查驗屬實即電知各該局照數給發勿得稍有躭延（六）各電局收得此項股票立即寄交電政局查驗彙存十日一報本部若一宗過百股以上者一面交欵一面電聞（七）本部籌撥的欵付存交通銀行以備收贖發價己札交通銀行飭北京天津漢口上海廣州五處交通總分各行遇有各電報總分局到行領欵交價立即給發另册報部（八）交通各總分行遇有此項股票亦准收買照章辦理（九）此項股票價值每元平色若按照帳略内開應按湘平七錢核算特爲利便股商起見並准以各該處通用銀元付給（十）各大股東如以收回票價爲數太鉅　不願驟行領價本部准驗收股票後發給電局存銀收條不願驟行領價本部准驗收股票後發給電局存銀收條按期付回全年週息八釐半年七厘以示體恤隨時准其提取惟未滿期限則照銀行章程辦理 
[江督蘇撫限期禁種鶯粟蘇州] 江督會同蘇撫出示略謂　十二年八月以來迭奉諭旨嚴切申禁前准政務處奏定章程首在限種内地鶯粟逐年遞減統限九年内盡絶根株現减種期限轉瞬己滿二年照章本年即應減種二成惟查原章聲明如未滿年限地方官能　轄境内種烟地畝勒禁全行改種他糧足見爲民除害愈速愈妙原。不必拘定年限現除去年所種鶯粟本年業已收漿無庸置議外應自今年下半年起凡徐海等處向種鶯粟地畆務須一律改作糧田此外各屬未種者不得復種己種者槪行剗除自此蘇省境内即不准再有栽種鶯粟情事并應將本年鶯粟子種全行抛棄勿再留存届時本部堂院當派員分往確查如有故違禁令仍行私種鶯粟者定當立予拔除并將地畝充公違禁私種之人提案究辦以示懲儆 
　　今日因告白過多尙有緊要新聞接入第二張 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[塩捕營勇鎗斃鄉民又見嘉定] Ｅ嘉定縣高大令日昨電禀撫藩臬三憲云本月初一日鹽捕副中營後哨巡勇至嘉定戬浜橋稱因捉拿私販開鎗適斃鄉民錢紹陽一名沈阿江亦被擊受傷當經鄉民聚衆毆斃巡勇朱少山一名尙有巡勇七名均受傷被捉知縣得信後立即詣驗並先將被捉巡勇提縣發養病所醫調一面訪拿訊辦除將驗訊情形另禀外合先電陳 
　　按夏家橋鎗斃鄉民則謂拿賭震澤縣槍斃鄉民則謂查匪今嘉定縣鎗斃鄉民乂謂捉拿私販適斃鄉民適從何來遽集於此豈各鄉民均有自取之咎耶 
[留東衢州同鄉會致學司公函（爲師範坍校事）]  
　　迭得鄉音知師範學校坍屋傷人一案蒙憲台曁撫藩各憲嚴批均責成陸紳桂星賠償而於受傷之勞生恭寅則以身體固當保辜不死亦當賠償其身體損傷之費（中略）詎料事隔月餘此案尙未了結傳聞陸紳種種運動冀卸其賠償地步語雖不實事或可信此事闢係全浙原非敝郡少數人之事顧今日壓而瀕死者爲敝６郡之恭寅則敝郡人士對於此案實可寒心他日孰肯遠道求學以人命爲兒戲乎你憲台汲汲以整頓浙江學務爲要圖全浙人士感切雲霓之望伏祈嚴飭該紳陸桂星遵照原批辦理庶幾人心以靖衆怒以平不勝悚惶待命之至 
[西報譯要]  
[兩廣水灾]  
　　字林報接初四日香港電云此次兩廣水灾可謂中國歷史上巨灾之一香港議政局己議决致電兩廣督撫弔灾慰問並擬籌欵三萬元以賑災黎 
[湖北水灾]  
　　又載初四日沙市電云沙市江圍爲大水冲塌目下該處水没自一尺至三尺不等靑山地方近亦發水居民皆乘舢板出入揚子江水現亦驟漲 
[江督聘用顧問機師]  
　　又載初四日南京電云江督端制軍已聘滬寗鐵路總機師格林森君爲兩江顧問機師 
[西貢歐兵被毒]  
　　又載初四日倫敦電云西貢電稱有歐兵二百名同時染病聞由本地退職官員暗置毒物希圖起事所致現正密查此事 
[日員赴華調查鐵路]  
　　又云聞日本南滿鐵路總裁後籐君擬於本月再赴中國調查鐵路事宜 
[烟台運牛出口]  
　　又云近有牛數千頭由烟台運赴滿洲上年俄政府曾禁止中國牲口入口刻下雖己弛禁惟須先經俄國獸醫驗看如未種過牛痘者一槪不准運往聞威海衞出口之牛爲數亦甚夥云 
[日本新使論中日邦交]  
　　文匯報云前月二十五日新任駐華日使伊集院君經東亞會社宴於東京之某餐館社長黑田君奉觴爲壽伊君舉杯答謝且曰中日之邦交可分爲四期（一）明治初年台灣交涉（二）中日甲午之戰（三）拳匪之亂（四）日俄之戰中政府信任日本日益進步故日俄戰後邦交尤形輯睦近因數事稍有齟龉我日政府及人民理應力改前態恢復舊交以聨合中國爲務據今日中東程度而論日本己居中國之上日人固當盡力導引中國以共進於文明也 
[鴨綠江華人毆傷日員之原因]  
　　文匯報云日本外務省近接鴨綠江華人毆傷日員之電據稱此次肇事實因鴨綠江日本木料員曾向華商購就下流所浮木筏四分之一而華人不允售賣即將日本木料檢查員兩人毆傷後又曳至道台衙門迨日本憲兵及警察馳至華人己散所拘之日本木料檢查員遂即釋回無事 
　　字林報云奉天日本領事因有鴨綠江中國舟人擊傷日員特向奉撫嚴詞詰問 
分類新聞 
[政界]  
[湘省將次續考官員長沙] 湘省前遵憲政編查館新章凡在任候補印委各員自道府以下己經分别考試榜示在案昨由湘撫岑堯帥牌示並札行藩司查照所有前次未及與試例應續考者應即轉飭各員赶速報名投考以符定章 
[開第一次宣講會常州] 武陽宣講所於上月三十日在局前街先賢寺開第一次宣講會聽講者約共三百餘人首徐果人君報告宗旨次陽湖學馮廣文宣講聖諭三屠元博君說黑奴籲天錄大旨四梅介節君代述沈君友卿破除迷信說五開放影戲茲將六月份分戎講演塲所錄下五月三十先賢寺六月初三西門敦仁堂初七先賢寺初十東門同仁堂十四先賢寺十七北門存仁堂廿一先賢寺己由屠元博于瑾懐諸君分期擔任演講矣 
[紹府又請加徵錢粮杭州] 紹興府孫太守日前以紹屬各縣征收錢粮所得平餘除奉提一切欵項及開支各項外均屬賠累不堪請將所征錢糧每兩加征錢二三百文以免虧累等情通禀省憲未識上台能照允否 
[禀訐請奬之冒濫杭州] 兩江憲兵練習　監督朱光奎等三十餘人由郵寄禀省台謂昨閱浙江日報登有捐照善舉請奬一條言靑田職員陳麟書父子獨力創辦育嬰堂學堂並捐積榖經費由同屬紳士杜師甫等禀縣通詳己奉撫憲批司奏奬等　不禁詫異陳麟書父子把持木捐及一切公欵一十餘年侵吞數萬經邑紳指控究追始假倡辦高等小學爲名爲冒銷地腐敗情形筆難盡述至育嬰堂經費皆出木商捐助陳紳爲木商巨牙歸其經理被侵之欵不少若積榖經費係前知府趙罰 
 
 

Page 11

 
 
出才並非捐助種種劣跡有案可稽迄今全邑士紳除其私黨二三人外無不深悉而痛恨之詎復以過邀功實爲人心所大憤李令爲親民之官何以劣跡輿論漫不　　　行詳請顚倒是非至此極也職等與該紳原　意見惟　蝕之　日熾不忍緘默爲此瀆陳伏乞查明詳請反坐以警刁風 
[調送法政官校長沙] 湘省前次考試職官已經分别等第揚榜曉示所有同通州縣佐貳雜職取列三四等各員無論在任候補均經藩司莊方伯先後牌示將各該員調省送入法政官校學習 
[漢關道定期接篆漠口] 新任漢關道齊照巖觀察刻已將荆宜道篆交荆州府斌小川太守兼護於二十八日乘輪抵漢假老籤捐局房屋爲行臺定於六月初二日接篆 
交涉 
[嚴辦冒敎糾毁敎堂案江西] 　鄉縣天主耶穌兩敎鬥毆事迭紀前報嗣經楊令面詢耶穌堂駱敎士據稱縣書孫繼昌縣差叚榮並未入敎實係冒敎滋事禀准省憲批飭嚴辦昨將孫繼昌段榮等獲案管押禀奉洋務總局批示該縣糧孫繼昌差役叚榮等旣係在官人役自應如何奉公公守法乃以縣差余盛與天主敎民口角被毆細故事不干己輒行糾衆打毁天主堂内什物實屬藐法妄爲應即從嚴懲辦以警效尤仰即勒差赶緊查拿滋事各犯務獲提同孫繼昌等研究確供照例詳辦所毁天主堂内什物亦即確估價值勒令滋事之孫繼昌等照數賠給具報 
[肇事日人驅逐回國福州] 某某二日人向鼓樓前益記鉛版書店强賒書籍致動公憤罷市與抗一節曾紀前書現悉該二日人一前開定遠橋下長谷川西藥店一前開吉庇巷染織公司皆因營生不能得意作此無賴之事是日肇事後各店舖聲勢洶洶經督轅衞隊將二人護送至洋務局備文移送日領事署訊供屬實即命驅逐回國了事 
軍界 
[武弁情節可疑蘇州] 督辦緝捕清鄉事宜瑞方伯禀督憲文云奉憲電開軍功王玉田係李木臯太守所荐力稱其長于緝捕乃時閱數月未獲一匪茲嘉防營遇見王玉田同行六七十人俱係巢湖等處口音情甚可疑囑即飭營解寗究詰等因正在通飭間適试谬軍功王玉田來署請見並據呈驗憲札一道及節略清摺一扣前來查閱所遞節略偵匪情形多不可恃即如將前帶保衞竹商鎗划改爲民船一語足見荒謬且恐有藉端不法情事除電飭嘉興縣查明該軍功有無拿獲盜犯陳周全等五名送縣外理合將王玉田解轅聽候飭發嚴究 
[督練公所整頓規章武昌] 湖北督練公所雖成立有年其中職掌並未照部章舉辦現因秋操在即所有一切計畫均須早爲籌備鄂督特委張統制爲三處總參議將公所辦事處移入督署幕職廳以便遇事就近商辦並每處添委文案一員股長四員司事八名以資辦公 
學務 
[高提學嚴禁敎員學生曠課武昌] 高提學以暑假後開學期限往往爲敎員學生等所遲延特通飭各學堂無論管敎各員除因特别事故酌量變通外假滿即須到堂逾限一星期者罰薪金一月二星期撤差另委學生逾限一星期者記大過一次二星期除名追繳學費以整頓曠課之弊 
[女學添設速成師範班常州] 爭存女學於暑假期内添設女子體操傳習所暑假後添設速成師範班一年畢業己徧貼廣告招考 
[敎育會設音樂會嘉定] 曾君志忞研究音樂有年每届暑假均在滬上開設音樂會素爲學界所歡迎今夏奉諱居家經敎育會同人商請設會并邀請上海高君研耘主任實踐科高君肄業日本專攻聲學器學係曾君之高弟茲已定於六月十二日開會該曾科目（甲）實踐科一發音一練音三冩譜四唱歌（乙）論理科一樂典二和聲學 
實業 
[鄞令新定典當質物章程寗波] 甬郡各典當典質貨物向章不論多寡給付質票一紙以憑取贖現鄞縣洪雲蓀大令新定章程諭令各典商嗣後典質貨物其洋數逾五十元以上均須注明來歷並姓氏住址若烟賭各具無論金銀銅錫一槪不准收當各典商以此項章程頗碍營業特邀請董事在商務局會議擬向縣主要請改章 
[雄黄礦砂起運之計畫湖南] 湘省慈利縣雄黄礦自去歲經梁紳璧垣余紳介卿等向山主承頂集股開採後即有周君申伯招引洋商與該礦立約購買礦砂議定承銷三年每月交砂二千担價銀八千兩按月先期付銀迄今將近一載而運去之砂未及一半其餘尙存山廠現將擬起運出山而山主見其獲利甚豐大有翻悔之意屢經約集多人擬俟起運時即從中途搶刦致該礦辦事人不敢輕於起運日來經該礦新派之總辦劉穉泉部郎決議隨時運出如有阻撓搶刦情事立即查拿送官究治並傳諭各辦事人倘或仍前畏葸不即依時起運定惟辦事人是問 
雜記 
[再誌薙髮匠要求加工風潮蘇州] 蘇州薙髮匠要求加價聚衆罷工一事己誌昨報茲悉初二日爲首者用空白梅紅紙燒焦一角名曰火票以數千張分赴各處派發令各夥於翌日至觀前老義和茶樓會　初三日各夥遂聚集一千餘人至各處整容店迫令停工經吳縣護勇管帶孔慶琳將情禀知王竹坡大令籤差將該業首領某某等五人提至案下夥友千餘人亦各執瓣香環跪堦下大令訊以何故聚衆各夥同稱向例每薙一人價錢四十文現各店改章增繳十文而我等工資仍歸不敷食用是以向各店主理論不敢肇禍大令得供諭令各夥回店照常工作 
 
 

Page 12

 
 
不得聚衆要求至加價一事斷不能遽爾照行候會商長元二縣妥定章程再行出示行首五人暫押刑房俟風潮平靜始准開釋 
[澈查經承隠匿鉅欵蘇州] 蘇州織造棫尙衣於前月履任後查得歷年平餘銀三萬餘兩杳無着落飭傳該課經承王子安查究等情曾志前報茲尙衣復查得王於新舊交接之際朦請前尙衣開支庫銀十四萬餘兩將所有平餘及一切雜項銀兩提用凈盡而塡註開庫日期膽敢提前半月餘之多且所辦各項貢貨價值不及四分之一似此種種舞弊殊堪痛恨因飭該承將辦貨情形及查出各弊詳細指實開明呈候察核以憑究辦 
[寗郡販戶罷市風潮三誌寗波] 甬郡各小販因各行銅元作九受耗實深一律停止販賣經鄞縣洪大令傳集各行諭令銅元不准作九各行以賠累非淺不願具給等情己二誌前報旋大令與商會誌議定以各販戶向行販貨一律均作洋塊業已出示曉諭奈各販戶以尋常貿易俱係銅元若換洋付還行欵更屬受虧亦不肯遵諭故各販戶仍未貿易不知作何辦法 
[松府嚴批金山司巡檢禀詞松江] 府尊戚太守前在亭林地方獲到程大阿娥等供出巡檢司衙門每擔私鹽納賄五十文弓兵每擔二十文汛署亦然太守大怒嚴飭該巡檢王錫疇明白禀復旋據禀到當奉太守批云查該巡檢復文一嵵矑亭材私鹽充斥不自今日而起再則曰不敢妄開端是該巡檢言外之意隠隠謂我不過踵事效尤而巳措詞極狡極許若云巡檢衙門歷來並無規費人所共知則先後有地保兩人人所共知而何此事萬無掩飾之理尙求派親信之人密查尤爲荒謬本府若先非密查其誰告發因密查得實而傳地保因地保訊供得實而拘阿娥程大因阿娥程大訊供得實而飭該巡檢明白禀復乃不知改過一昧以油滑之詞前來嘗試佐貳習氣未免太深矣該地保周福慶朱桂林先不禀報本府一同管押因其供稱情願回亭林商量善後之策再行來案禀復本府是以寛其旣往策其將來迄今多　地保並不來案想必爲該巡檢等脅制之所致一弳朦混得過日後巡檢衙門之飯碗牢不可破是該巡檢尙不及該地保之能改過也仰該縣立提各弓兵並傳地保周福慶朱桂林限三日解府候提在押之阿娥程大集訊究詳各地保與程大阿娥前供具在如其敎唆翻供當詳請總統藩憲核辦遇此狡詐之徒無可歇手也 
[贛州水患江西] 五月中旬興國縣山洪陡發衝倒房屋淹没人口不知凡幾聞吉安臨江一帶河干撈獲什物屍身不一而足甚至省垣滕王洲日前亦獲屍數具上月二十九日護院沈中丞接赣州警電略謂贛州水驟漲數丈城廂幾同澤國鄉間民屋田禾衝覆無數 
[京漢火車因雨阻滯漢口] 五月二十八九三十等日大雨如注二十九日由漢開往北京火車行至黄陂縣城外戚家灣艾河地方渡河之橋梁被水冲塌故火車即該處折咽漢口刻聞洋工程師豫算修理時期須有一禮拜之久云 
[魯省亦有蝗患濟南] 魯撫袁海帥近接蘇省督撫電開前因徐海一帶蝻孽萌生即經飛飭搜捕給價收買現在海州銅山等處先後電禀業已十去八九惟據徐州袁道電禀山東魚台縣王莊盛莊等處生蝻較多均與豐北連界請移魚邑會捕等情除電復該道嚴飭豐縣會同撲捕外合孡電達祈速飭魚台令赶緊會同認眞搜捕給價收買以免貽患海帥接電即鈔電嚴飭魚台縣迅速撲捕務盡根株 
[房主刁狡加罰松江前日松郡西門外長壽橋南坍去市屋五間當塲壓斃二人傷八人死者親族以房主劉二遷延不肯修理致釀巨禍羣向理論劉二則稱該屋伊姑著名老嫗綽號何仙姑者所有經人再四調停許給三十元爲棺衾之費事後又復悔盟爭吵事爲婁尊劉宣甫大令訪聞立提研訊並問何仙姑曰本縣訪得去年爾姪劉大向南門外米行詐擾嗣因發痧猝斃爾向米行索得撫恤費四百五十元有此事否嫗唯唯大令乂曰今彼等獨非人命乎區區三十元撫恤兩命猶允而復悔爾何刁狡乃爾隨判罰洋一百元分給各房客劉二管押俟繳洋開釋聞者稱快 
[清談]  
　　近日水灾之多 
　　自月前襄河爲患以後。各處之報告水灾警信者。日益加劇。兩粤東西北三江暴漲。基圍溃决數百處。人民溺斃數千人。稻田淹浸千萬頃曥已請旨發帑而中西慈善家亦協籌賑濟矣皖南新安江山水暴漲。徽州各屬首當其衝。嚴州各境下承　害。而報灾之書。亦已至滬上矣。他若贛州興國縣之水灾。沿河有屍。漢陽黄陂縣之决隄閉城防水。兩處灾情。雖較兩粤皖南爲輕。然人民田廬。已多損。害嗚呼北方旱灾時時祈雨之事而南方水灾五省同時告警。豈天不厭禍。將以困我中國耶。抑入事足以召灾祲耶。此中消息吾將搔首而問之夫 
[瀛談]  
　　留日官費生之新歷史。 
[革命] 江西官費生湯某雲南官費生曹某平日喜談革命日前雲南同鄉會宣布獨　立。募集捐欵。湯某捐日洋五十元曹亦願盡義務。當場大書特書某省官费生字樣使舘以其太無忌憚即將官費革除並電知本省總督拿辦。 
　　官與革命黨勢不兩立者也。以官費生而談革命。巳失官人之資格。執而拘之。以歸于國。亦使臣效忠之所有有事也。乃不逢拿辦。而電　本省總督拿辦。欲擒故縱。舍近就遠。眞不可解 
[借債] 留東官費學牛。歸使舘管轄。每月。官費。向來使館發給一摺。由日本興業銀行領取。嗣李星使因該行發銀。預請日本警察彈壓。有傷學生體面。改歸中國山西合盛銀行領取。用意至善。不料該行經理人武克明性極狡。猾暗通神田今川小路二丁目中國藥房主林某。招攬官費學生。私行借貸。以官費摺作担。所得利息。武林二人分派。一時年少無知之官費生。無不持摺向該藥房借欵。借洋十元。每月利息一元。計每月藥房經手此項借貸。約在萬元以上。每月利息千元。獲利甚厚。頃爲使館查知。昨已出有牌示。此後如有此等事情。爲使館查知。或被人舉發。定必嚴行懲辦即受押者亦不得向使　領欵等語。 
　　山西合盛銀行武某。與中國藥房林某。招攬學生。盤剝重利。與内地之下流社會專放印子錢者曾何以異旣由使館查知嚴辦之主料不爲過乃用一紙空文留以待日後之懲辦者與不可解 
 
 
] 

Page 13

 
 
   
 
 

Page 14

 
 
   
 
 

Page 15

 
 
　　　　 
　　 
 
 

Page 16

 
 
   
 
 

Page 17

 
 
　　　 
 
 

Page 18

 
 
小說 
[社便小說照胆犀（續）（旡）（生）]  
　　東瀛之留學生 
　　志士讀旣竟。色然怒。遽起立。以手撕函作蝴蝶飛復舉而投諸火。且自語曰老厭物。孰使汝不使者。汝焉有爲母之資格。吾儕文明人體魄爲上帝所賦。豈汝所得而有。汝以何功德。而思吾以母道待汝。死則死耳。何與我事 
　　言至此。時下女之母方經門外過。聞言搴帷入。問志士曰郎君與誰人作呶呶語。累老身担爾許心。志士起立貌甚恭。笑答曰。無他。頃得家母書。促歸國耳。女母作驚詫狀曰。君己與吾兒結不解緣老身又多病煢煢相依甚可危。君一夕去老身與吾兒將安。歸志士急應曰阿母勿操心。兒家老　㹀産已貽書與之絶。兒决不返。兒蒙阿平情。斷不使令媛作望夫石。女母聞言甚首肯曰甚善甚善 
越數日。母以病死。訃至。志士竟小歸。紅樓一角。珠簾十重日惟與女。馳馬車。吃大菜以爲樂。或有譏志士者。志士殊不顧。久之久之。事爲某省同鄉會諸人所聞則大憤開全體大會。聲志士罪狀君起攻志士。謂志士東渡後。溺聲色。日荒於嬉母死不奔喪。大損留學界全體名譽上書公使請公使捕志士回國治罪志士得信急狼。狽遁歸由是而東京之酒樓。之戲館之賽馬塲。遂不復有志。士蹤跡。 
　　旡生生旣紀其事如右。客有問者曰以志十素行如此吾聞志士善講倫理學。所編倫理敎科書。方風行一時。曷以故。 
　　旡生生不能答。久之乃大悟。撫掌告客曰。如是謂之新倫理。如是乃能編倫理學敎科書 
本埠新聞 
[農工商部札上海商會文（爲飭知赴比賽會事）]  
　　案查比國一千九百十年萬國賽會業經本部於上年十二月間刷印比國公使來文並該會章程通飭遵照在案茲乂接准外務部咨送比柯使照送該會總章陳列賽會各物格式與赴會各物規則計清册一本合行刷印來件飭該商曾遵照一體傳知可也（章程續登） 
[寳讞員與美巴副領事往來函牘（爲李春來事）]  
[美巴副領事函] 啓者頃接巡捕房卜總巡來函以李春來一案業奉堂諭發押西牢三年期滿遞籍各在案茲據其家屬禀稱請准其在獄仍著常服並由外餽送飲食及眷屬不時入内看視煩爲轉致等語相應奉佈即希貴分府查照爲荷附西函一紙 
[寳讞員復函] 啓者頃准來函以接捕房卜總巡函以李春來一案據其家屬禀稱請准其在獄仍著常服並由外餽送飲食及眷屬不時入内看視煩爲轉致各等語本分府查昨日華報己載有此則新聞鄙意方謂工部局及巡捕房辦事素稱公正西牢章程亦向來整齊嚴肅斷不至有此等舉動必係出自謠傳詎料接展來函捕房竟代爲陳請實屬出入意料之外查四牢章程奉行有年豈能因李春來而獨異若因家屬一禀而即准如所請此端一開將來人人可以在獄仍著常服人人可以出外餽送飲食人人可以眷屬入内看視章程何在法律莃了况李春來以一　賤之伶人而獨得享此種逾格之優利本分府尤爲大惑小解所以捕房轉致各節本分府萬萬不能承認此案自起案以來浮言四起運動之說洋洋盈耳卜總巡品行公廉本分府素所敬佩誠恐道路愚民不無悞會此事若果實行於卜總巡之名譽與西牢之價值恐有减損本分府與卜總巡共事一方睦誼素敦不能不盡其忠告即希貴副領事轉致卜總巡務將李春來一名照西牢各犯一律辦理不得稍一歧異以昭公允而息浮言爲荷六月初四日 
[研訊搶刦貨船案] 浦東總巡函解夥搶金源興紹興船之盜犯金連生等四人到縣經幫審李明府研訊舵工馮仁堯供於上月初四日駛出淞口初五夜至南匯洋面擱淺初六清早有氷鮮魚船帶一張網魚船首先搶刦旋有沿海居民各駕小船到來共約二百餘人搶失德興公司所裝之麵粉三千包洋火一百五十箱約共值銀八千兩左右事後小的投報南匯縣汛未獲一犯至二十八日據該處地保蔡某知照謂氷鮮船巳開往上海並將在船之蔡關華顧香全金連生兪阿良四人姓名開示小的赶即來滬果在南市尋見報由水巡拘解四人到案求究德興公司夥李春如供亦相同訊之金連生蔡關華顧香全各不認搶明府喝各笞責三百板又訊兪阿良據供由顧方舟命小的隨該船索討魚錢不知搶刧情事判四犯俱釘鐐収押候訊再究 
[洋貨同業上控苛罰三誌] 洋廣貨同業上控公廨苛罰一案茲奉滬道批示云近來租界店鋪凡保有火險之家火案迭出其中不自謹愼無心失火者有之有意縱火者有之無心者情尙可恕有意者例所必懲固不能相提並論該洋廣貨號爲失火爲縱火堂斷本未揭明若執殃及鄰居及不自謹愼判押判罰是以失火而定縱火處分日該委尙未親自詣勘遽坐號東以罪尤屬失察原判草率己極仰正會審官迅即查核案情秉公　　妥辦毋稍廻護俾昭折服是爲至娶仍具復察奪勿違原禀抄發 
 
 

Page 19

 
 
[蘇撫通飭改用土布] 蘇撫陳伯帥准農工商部咨稱近來洋布盛行洋紗充斥以致上布銷路阻滯民間紡織漸至失業亟應設法改良嗣後各營兵士各處警察各校學生所需號衣等件目應一律改用土布以免利權外溢等因茲陳伯帥已通行各屬一體遵辦矣 
[滬道查禁避暑花園] 閘北避暑新園開設以來每夜遊人頗爲熱閙茲滬道蔡觀察　該園男女混雜有傷風化己移會巡警總局請爲查禁 
[征收外洋木料進口稅] 稅務大臣量得外洋木料進口均不完納關稅爰特釐定新章嗣後如有外國板木等料進口每一千尺應征稅銀一兩五錢餘皆類推現己通飭各海關遵照矣 
自知偸漏紗捐之不合金錫芝代英商某行收買棉紗繞越漏捐巳誌昨報茲金自知不合願具甘結以後不再爲洋商代辦棉紗昨己商由總工程局董事禀請滬道札縣免予提究矣 
[認籌巡警經費] 本埠推廣巡警抽提彩票加價充作經費等情屢誌前報茲棉紗認捐公所董事周世颺等以巡警經費旣尙缺少亦應勉力帮助特於前日公同集議擬在紗捐盈餘項下酌提若干以充公用昨己禀請滬道立案 
[三誌查究謀財圖害] 本縣李大令奉飭查辦謀財圖害兩案茲查悉上月抄有福建杉板船戶將渡客王裕清之行李衣服刦掠毆傷推入浦江幸經他船救起未經淹斃當由總工程局飭將王送至高昌廟南醫院醫治後因王自愿至新馬路福海里親戚處就醫故未由裁判員讯理旋由工程局派探查明王乃長灌積竊故未深究至黄林氏謀害江朱氏之母林寳圖得所騙衣箱一案亦己由裁判員孫明府將原案移縣訊辦矣 
[滬道會訊不交定貨案續紀] 德商巴色洋行在公共公廨控告寳昌號主曹昌猷不交定糖一案前日午後滬道蔡觀察因被告不服具禀上控特偕同譯員萬翰香司馬至滬北洋務局與德總領事會訊原告佛威律師與被告博文律師駁詰良久觀察以原被供詞各執判各退去候下禮拜二午後二時半再行會訊核斷 
[城内]  
[小工流氓] 昨有難民八人至道署遞禀聲稱在北省鐵路工作茲已工竣流落在滬求請安揷蔡觀察諭令自投上海縣署禀請設法遣回 
[押犯圖盜] 　　署押犯殷金祥前日乘隙逃出縣差聞悉追至大東門已爲一路一區巡警朱心　拘住遂交縣差帶回 
[抛棄棺木] 張竹亭將棺木抛棄張忠明田内控奉上海縣提訊判限五天將棺遷葬 
[積欠貨價] 福記扇店主陳福祥同和扇店主陳浩山禀控顧子文賒欠貨洋三百餘元由縣提訊　顧交差　五天還洋 
[官事] 京口副都統奎芳京口駐防新軍馬隊營督隊官致先貨捐局會辦向傳桂主簿徐寳源上海縣李超瓊昨均以道拜會禀見洋務局委員千總鍾鼎禀知由寗回 
[南市]  
[出爾反爾之號令] 總工程局各董以前日警務處所發條諭飭知巡目巡士凡遇中外官員及體面商人之馬車碰傷行人祇將姓名留記或取名片不必將馬車扣留等情此事殊欠妥洽遂將條諭弔銷仍照向章辦理蓋因祇留姓氐恐難追問也 
[署以後之舉動] 大南門外通裕社各生現放暑假敎員張廷華擬假江西會館劇場開演戲劇先於初七日令各生習練至十二十三兩日開演所得看資聞係撥助善舉 
[出店舞弊] 義豐米店司賬馬仁金送出店金和尙至總工程局控稱四月十九日有北市泰記靛行派人來行定購白米兩石由金挑去至五月間又三次送去米六石今查知該號五月痱並未収到所有圖章收條均係僞造請究判押候查明再核 
[串匿衣箱] 秦長順鴨行主秦啓伯前將衣箱三只寄於成衣匠錢鶴汀處今忽失去一只報由南區提到錢妻王氐及伊夥蘭生解請工程局訊究氐供由王阿香朱小弟等串匿於荷花池張姓家遂即吊到原　判錢戒責一百下押候補提王朱訊辦王氐開釋 
[閘北]  
[兼充隊官] 代理偵捕局隊官范都司現因另有差委昨由巡警總辦汪觀察札委總局裁判員孫濤清明府兼辦 
[索租用武] 天保里唐阿春與同居某氐婦索租口角互相毆打由巡士查見拘入四路二區警警局押候訊辦 
[姘頭反目] 李祥生昨與姘婦陸氐在途口角互毆由四路二區巡士拘局一併解請總局訊究 
[英租界]  
[公館聚賭續誌] 著名賭棍鍾阿才賃居珊家園後永吉里十六號門牌貼有引公館字樣置設中西各賭具招集男女著名翻戲十餘人勾引宫家眷屬及富室姬妾並有資名妓入局聚賭爲害甚大茲經新閘捕房捕頭訪悉於前晚率同中西包探前往密拿當場拿獲女賭棍計陳氐李雲蘭閨秀李翠蘭汪佩林花寳林並頭家張太太及男賭棍周許等數人一併拘入捕房各令存洋保出候訊昨由捕房派探將爲首之鍾　才解廨請究鍾一味狡飾判鍾還押捕房候傳齊同黨於下禮拜一再訊 
[復訊失火] 三馬路仁記永綢緞號失火一案昨又由廨復訊工部局延高易律師投稱店主吳小舫保有巨險存貨無多請爲澈究吳延費烈律師到案辯護判候下禮拜三復訊核斷 
[因病倒斃] 昨有年約三十歲之某甲倒斃於圓明園路由捕車送虹口斐倫路驗屍所飭保報知本縣李大令於午後涖驗委係因病身死遂飭善堂棺殮厝壇召認 
[因傷殞命] 浦東鄉人馬新桂前日被周阿秋周阿梅紏黨戳傷控經上海縣飭送仁濟醫院醫治在案昨晨馬橷桂因傷身死李大令即於午後蒞驗驗得刀傷腰肋致命旋由屍兄求免發封飭令自行棺殮 
[夫也不良] 　李氐控被伊夫高吉生無故用手鎗擊傷胸部一案昨由公堂復訊高延律師到堂辯護判高還押候下禮拜一再訊 
[辦婦被拐] 姜阿福控張桂生姦拐伊之姘婦姜楊氏昨由公堂提訊張與楊氏均不認犯姦判分别還押候下禮拜一再訊 
[因貧圖盡] 婦人張氏因與家人口角投河圖盡由捕救起解廨請訊氐供家中祗有胞弟一人因貧不聊生是以出此下策寳讞員安慰　語判令開釋 
[男女行兇] 新閘捕房華捕倪阿華控江北人薛阿三與其侄女薛阿招行兇等情昨由公堂提訊判阿三押两天阿招開釋 
[英商追欠] 英商裕泰洋行控葉勉卿欠銀一案昨晨由包　將葉傳至公堂判交保候訂期會訊 
[日商追欠] 日商津和儀平等三號控朱良生虧欠貨欵昨由包探傳至公堂判交保候訊 
[公堂瑣案] 新關洋人控西息張阿生竊取鈔票洋四百零九元由探解訊張不承認判押候查明再訊蔣阿福蔣海福串竊　江氐洋四十元押限一禮拜交出王永才 
 
 

Page 20

 
 
竊顧阿惠衣物押一禮拜某洋人控新濟輪船西崽吳陽虎竊取金四開鈔票一案訊無憑証判吳交保開釋 
[美租界]  
[竊鐘] 某號印捕前晚落差後至四考脫路五十九號門牌猶太妓院竊取小銅鐘一架由院主在袋中搜出交捕送入捕房押候解送英領事署訊究 
[失婢] 北四川路粤婦李楊氐因婢女出外不歸報請捕房查緝捕頭准之 
[欠租] 有恒路二百廿四號門牌陳鴻章欠租逃逸由房主禀請公堂准共拍賣抵償 
[聚賭] 華記路二百　　號門牌朱阿裕家聚賭抽頭昨由捕房查知飭探請單傳訊 
[法租界]  
[寄贓免究] 壳件洋行出店沈三田監守自盜一案昨由英捕房將寄贓之陳寳林交探帶回解請公堂訊究陳稱洋由妻子收下迨小的回家得悉尋沈詢問沈已禁押捕房求察沈供祇竊七百二十三元並無七百五十二元判陳具結開釋沈押交少贓二十九元再核 
[絮語可疑] 陳子文控王楊氐誘拐寡嫂經公堂判候陳姪壽福到案質証在案昨原告帶同壽福投稱楊氐與母親甚暱時來絮語情實可欵質之楊氏供正月問與陳嫂在徐福林家會過後即不見此次逃走實與婦人無干判交保幇尋禀復核辦 
[另算保人] 陳培生轉租周連生房屋積欠房租九十九元控由公堂聶前讞員判於七天内先還洋四十元其餘每月拔還十元詎　保出後卽將屋呼一財搬去圖逃經保人協同原告將陳交案保人遂請　保新讞員景明府准之判陳押候另覓的保仍照原斷限期先還四十元其餘按月拔還 
[不認逃避] 頤園烟間主陳月通欠租逃避經収租人禀請公堂拍賣生財抵償在案昨陳投廨聲稱並未逃走因出外籌欵無着須俟生財拍賣料理判候賣去再核 
[屠夫被罰] 鮑錫堂售賣未及蓋印之猪肉爲宰牲公司西人查知送捕房廨鮑稱肉由鄉間宰割故未蓋印判罰洋五元充公 
國外新聞 
[英國干預波斯内政] 初四日倫敦電云德黑蘭德人電稱波王因波京英國使署收留避難之人特向英皇愬告英皇答言頗有辯護使館之意並謂波人近多未經審問而即受刑殺者英國外務部宣言英皇與波王近　確　通過電信惟未便將電中所言宣佈云 
[韓政府擬專利人參] 初四日東京電云高麗政府己決議將人參一項歸一人專買 
[美兵部大臣履任] 初四日華盛頓電云美國新簡兵部大臣羅克爾萊脫已到任視事 
[美國金融市面鬆動] 初四日東京電云昨日美國舊金山共發股利洋一千萬圓計茄哥分股利洋一百九十一兆圓足見美國銀根現己鬆動近有工人數萬均己復業 
[臺灣樟腦銷塲减色] 東京電云近因各處樟腦市面減色故今年台灣樟腦銷數須少日洋二百萬圓 
[日本烟草專利局豐收] 據東京消息得日本烟草專利局自今年正月一號至前月十號止凈入日洋七百五十萬圓較去年已增十分之一以上譯字林報 
[墨西哥亂事無礙] 初四日紐約電云墨西哥政府近頒發官報謂墨西哥北部之亂事並無政治上之危險其亂匪與盜賊同類耳 
[英國刕子之勇武] 初四日紐約電云昨　英國要求選舉權之女子在倫敦集會示威其騷亂情形自屈萊貧爾茄暴動後以此爲最以上譯泰晤士報 
[飛行艇遭遇巨風] 初四日柏林電云德國軍用空中飛行艇近爲暴風吹人空　旣復墜落幸爲大樹數株所阻未遭損傷　未傷人命 
[波京頗行軍律] 初四日柏林電云波京德黑蘭已頒行軍律 
[英外部大臣議論波事] 初五日倫敦電云英國外務部大臣葛雷君在下議院答議員問波斯問題謂英皇遑與俄帝在里凡爾會晤時於波斯之　涉及頗少所商各節皆爲邊界齟龉及商務利益等事德黑蘭圍攻英使署之波兵雖已撤退仍須實力保護以免被害若彼等所控之罪與政事無關則審訊之時英使應須蒞觀云 
[日俄締結交還逋犯條約] 東京消息云日俄締結交還逋犯條約交涉業經兩國外務部議結日本外務部及實業部現正擬訂草約大約一年之内不能簽押也以上譯文匯報 
來函 
[大慈善家] 廣東水災之慘各報紙已詳茲有甬人震且氏者因閱報紙動發慈心即送來洋一千五百員粤路股票五百三十股矚變價一併匯粤迅解災區以救災黎再三請問姓氏不肯言祇云余非好名亦無積畜不過不忍此災黎待斃傾囊濟急並望各界善士大發慈悲不分畛域合力助賑以救災黎者耳噫此誠君子也積財以與子孫不如積德以貽子孫者乎全粤均感特此登報鳴謝廣肇公所謹啟 
 
　 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
