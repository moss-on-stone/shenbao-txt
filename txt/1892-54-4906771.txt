# 1892 - 54 - 4906771

 

Page 1

 
 
[論遏欲之難]  
　　昨報載某處二雜職於隨衙聽鼓之餘動問柳尋花之興以致爲痞棍所刼執繥而凌辱之卒以孔方兄爲和事老始得保全聲名不至爲上憲所聞而遭叅革不禁喟然而歎曰甚矣哉遏欲之難也嘗見方面大員有以色敗者統兵大帥有以色僨事者甚而至於欽差大臣亦有以色而致身敗名裂者區區二雜職又何足論然而彼二雜職者亦太不自審矣倘其果係富家坐擁厚貲因而由富思貴援例得官則卽爲磕頭之蟲猶不忘其本來面目隨心所欲極耳目之娱縱不幸而遇仙人跳紥火囤略破慳囊亦尚無害設或家非素封或由幕而官或由商而官甚或有向親族朋友多方借貸捐納得官將以博一本萬利者乃冠帶方臨桃花運值一時高興效劉阮之入天台片刻歡娱比龎方之遭浩刼幸而烏紗得保而青蚨已去而不返回首當初其有不清夜自漸者乎顧竊以爲彼二雜職者其咎固有自取而地痞匪黨瞻敢若此此風又烏可長也夫其所以敢若此者亦上有以啓之耳女閭三百起於管氏原所以便商賈而廣招徠其法本非先王之所許乃爲一時權宜之計遂成千古不易之章天下從此多事焉說者謂管氏此舉實爲導淫而不知敝笱載驅桑間濮上其風氣之淫靡卽無女閭之時無女閭之地而亦旣有然固不得概以導淫責管仲且以彼時淫風之盛已有不可禁遏之勢管氏以爲與其暗中淫亂流毒無窮不如使之明目張膽另立名目猶之後世盜賊之有盜户吸鴉片之有烟户自管氏創之而後世因而不廢厥後竟有官妓管妓等諸名目官妓者竟以之供官府等差使徵歌侑酒送客留髠直視爲尋常無足怪異管妓則所以便軍士使之忘離家之若而到處可以尋樂而營中將帥亦得因此而享豔福彼以爲軍中有婦人兵氣爲之不揚者當必笑爲迂談矣然當此之時軍中並無遇人刦制之事官府亦無被人執縳之日蓋堂而皇之習以爲常固無有知其非者而地棍青皮亦不於此生心焉而軍營之中則亦未嘗無名將銳師攻堅破敵以奏膚功官長之中亦未嘗無清廉正直之輩由是言之好色尚不足以爲民害不如貪財之足以爲民害也而前明之教坊司亦與唐宋之官妓相將至本朝而去之此可謂除弊政之一端矣律例職官不得挾妓飲酒有犯者輙斥譴之定律何等木嚴旣入仕途者所當兢兢自守不敢知法犯法而無如欲念一動頓忘官箴不知不覺身冐不韙上憲耳目一時安能及此圖僥倖而暫覔歡娱固不止此二雜職而已也而彼青皮地痞則又深知職官不得挾妓飲酒之例於是留心伺察一落其手便以爲刼制之地職官犯此本自心虚膽怯一見此輩早已骨軟筯酥不得不出錢以填若輩之懲壑庶以塞其口而免於禍而若輩遂洋洋然以爲得計矣不知以職官而挾妓固有罪矣以部民而脅官長其罪又居何等然而若輩則初不之顧也然而職官又不肯因此而斂迹也夫飲食男女人之大欲存也男女之欲聖人所不禁但制禮以爲之節而已故吾以爲職官旣不得挾妓而部民又不可脅官乃以職官犯挾妓之禁而部民由此生心若旣治職官以挾妓之罪又責部民以脅官之罪則網羅未免太密不如復官妓營妓之舊使彼職官之聽鼓者亦足以隨時娱樂則挾妓者旣明目張膽卽不至别出事端彼地痞匪類亦無自挾長官之短而忘相刼制矣非然者禁職官之挾妓原所以防淫欲而人之欲不能盡遏反足以授匪黨之隙而長其横恣之氣又奚爲哉諺有之曰世上無如人欲險所願三復斯言而相與尋繹其意味也夫 
[龍池柳色]  
　　任某者夙無一能而喫著嫖賭四者兼全去臘杪因度歲無資窮思極想得一生財之計執　利刃一柄往東四牌樓三條胡同威嚇某旗人搶刼餉銀十數包共計廿餘兩膽敢稱道姓字而去某旗人赶卽禀知該旗都統轉逹大金吾三堂憲派令番役兵捕加意訪緝兹聞左翼弁兵多名助知任某寄跡於某妓院内立卽馳往將任某曁龜子鴇婦一併拿獲解交提署收禁約閱一二日卽當咨送刑部審訊也○王皮明同某妓院於新正八日懸燈開巿嬌鶯雛燕翠姹紅嬌欣欣然卜一年利巿突有一人年約二十餘身衣短褐昻然入門呼妓女之名老小者欲與結並帝緣鴇婦等見其非在老官模樣婉言拒之其人怒氣冲冲將該妓房内陳設器具抛擲滿地傷毁甚多龜子某甲恨其毁却喫飯傢伙立卽喝令暇兵蟹將將其人扭出棍椿齊施歴兩三刻時其人忍痛熬刑竟未呼呌一聲亦不稱道姓字旁有某乙見其兩腿骨碎肉飛若再下手難保無性命之憂遂喝令停止撲責舁置某處養傷大約俟傷愈後卽當央人說和也○内務府營造處花爆作按照向例備辦各式花爆計開工價銀六萬餘兩按　折扣應領實銀二萬餘兩業於去臘由内務府銀庫傳令領做花爆商人如數領訖現聞皇太后諭將各式花爆運移兩卷殿前自新正一日起至九日止逐日燃放點綴昇平火樹銀花照耀宫禁眞是别有天地非人世所能髣髴其萬一也○阜成門外大鐘寺向於新正一日起至十五日止賽會半個月此半月中遊人如織頗有轂擊肩摩之盛有鄕民三四人帶領眷屬於初八日入寺遊逛突遇匪棍十數人向前擁擠鄕民喝令讓開匪棍恃其人衆力强竟扭鄕民飽以老拳幸旁觀者再三勸解匪棍始紛紛散去然鄕民已破頭爛額帶領眷屬蹀　而歸乘興而來竟至敗興而返寄語田舍翁愼母於熱閙塲中輕易涉足哉○北吏衙署自客臘廿一日起至廿八日止接收呈詞八件原告八人俱係天潢支派所控言詞互巽其大致皆出一轍無非插圈弄套訛賴妓院欠錢等事藉爲生財地步兩城憲深知此輩会倆甚爲忿恨因於年前一併咨移刑署訊辦○正月初八日午後有某旗人在琉璃廠信速齋購買糖戎蘆等物偶然撫摩衣帶覺所佩對時表已不翼而飛回顧見　人年約四十餘衣履破敗貼身而立知爲剪綹者遂扭交官廳訊辦後聞其人姓李乃剪綹中之渠魁當將某旗人對時表立卽追還然則李姓手叚雖妙尚不若某旗人之眼光四射也○五城察院向於開印前加坐恩城一次今已出示於正月十三日坐訊恩城其坐訊地叚北城在琉璃廠延壽菴南城在小巿浙紹鄕祠東城在花巿火神廟西城在廣安門大街增壽寺中城在西珠巿口西給孤寺 
[蓬瀛仙語]  
　　日本來信云寄碇横濵之美軍艦中海軍大尉某甲與居留之英商某乙扶有微嫌本月八號登岸探悉乙偕德國人某丙乘馬車出游遇諸海岸九十番地突放六門洋槍以冀致之死地乙負傷而倒衆人齊聲大喝曰擊死人矣擊死人矣巡捕聞聲而至詢悉情由一面倩人扶負傷者入病院一面追兇手至海關前獲住送往美國領事署收禁○有金姓者名其相號士恒微人也壇雜技尤精鐵筆十數年前携其弱息挾技游東瀛遍歴内地鬱鬱不得 
 
 

Page 2

 
 
志旣而道出長崎自顧無聊屢欲削去八千根煩惱絲作佛門弟子時駐崎理事蔡公伯昻力爲勸止令其訓蒙餬口上年忽患大病門下士紛紛散去益形窘近所賴理署魯博學孔明府時周濟之及病起薦至署中權代繙譯金竊念今後可以吐氣揚周不復異鄕潦倒矣遂託便郵致信休頭人不料竹報初通病魔又至溘然長逝身後蕭條幸魯孔二君爲之料理喪務運葬伊那山事畢轉託熟識者致意其家令來挈其弱息迄今查無回覆正月十八日已屆終七之期先一日有日人也田君投剌謁魯孔二君自陳爲金之筆墨交思其亡後存此弱女斷膛能作佛事以超度故擬明日設壇於長照寺延僧誦經晚上施放焰口務請二公光臨一觀以敦友誼云云屆期二君偕新調來崎之東譯官王君輝章踐其約果見寺中鋪設清潔殿中設金某之位有僧衆十餘人環坐誦經乃大加贊歎而回○長崎爲通商第一港横濵神户等處皆其後焉者也乃今之崎地商務大不如神濵二埠原其故總係鐵道未通以致内地貨物不能運載而來巿中價遂昻貴目下日商及中西人皆洞悉淵源亟欲日政府允准其事是以與日商約赴東京請通鐵道并願助其資斧以期必成想政府亦當體諒内外商情速命開工辦理也○此次爲再選議員事各縣中均有爭端而以高知縣爲最烈縣屬各黨意見不合此舉彼攻彼舉此攻彼此咸雇壯士散布謡言甚且與之打架殺傷人命時有所聞且有一巡捕被殺甚慘政府屢發憲兵前往彈壓費銀數千圓之多刻下議員已定意者其可無事乎○自由黨首板垣伯爵改進黨首大隈伯爵顧念舊誼於上年聯爲一氣近日兩黨中自二伯爵以下三十五人集成一會旣而被人告發富道以二伯爵係舊諸侯請松方總理太臣上奏日皇聞之蹙然不悅蓋憶西鄕伯爵爲維新第一元勲末路竟爲反賊他如江藤前原亦遭刑辟今日所存板垣大隈乃亦不免十罹法網痛旣往而顧今日宜乎上動憂思也又大坂某日報言此案俟日皇裁定後當由東京裁判所豫審上月十一號立尾儉事主求豫審西川判事主任豫審按豫審判事係受理定罪重輕之職十三號發到書狀傳集被告共計改進黨三十名自由黨五名 
[袁江雜錄]  
　　前去兩年湘軍舉行燈會而本地人民意興闌珊不復出而與之頡頏今年湘軍不賽燈會本地木工輩始振作精神躍躍起舞赶製龍燈一條於開印前一夕叅縣然後赴各衙門迎賽落燈風裏試春燈已不若往常熱閙矣○同仁質鋪懸一招牌於門角忽於某夜失去此無用物梁上君子取之以去無非劈以代薪耳然非舁梯來亦不能取也○十六夜廣蔭庵地方某姓家失慎幸得迅速撲滅只燬草屋一間○兵燹以前江西帮之經商浦上者極形繁盛所造會館氣象峥嶸棟宇幽䆳歲時宴會藉以聯桑梓之情兵燹後商賈倍少於前會館雖經官紳規復然制度湫隘未足以壯觀瞻兹由徐分轉慨助廉俸復集他項捐欵鳩工庀材大興土木改樸陋之舊成美奐之觀當在指顧間矣○翁邑尊刻又訪聞土棍坐地虎行山虎小覇玉貓兒眼等飭差嚴拿並出告示粘貼通衢彼虎而冠者當不敢肆無忌憚矣○保甲總避以新春已過各項人等自當料理正業勿事荒嬉其無業遊民亦不得於街巿中明目張膽呼盧喝雉致于拿究如敢不遵一經查獲到案嚴加懲辦○時屆冬殘農人以度歲無資售草者多新正來此物頓少草價因之加漲每擔增錢二十文米旣如珠薪復如桂豈獨長安巿上有居大不易之歎乎 
[皖中雜錄]  
　　興化鹽城一帶棍徒每以販賣良家女子爲事一入鴇婦龜奴之手加以梳裹當作錢樹子便可引誘遊蜂浪蝶皖中亦有此種人租賃房屋開設娼寮名曰揚班經前首府聯仙蘅太守出示嚴禁飭差驅逐去秋太守入都引見若輩復萌故態顧忌毫無今者太守回任伊始訪悉情形深爲痛恨正在查辦間適奉撫憲沈中丞面諭以省城流娼未能盡淨亟宜嚴行查辦以端風化太守奉諭後立卽出示黏貼通衢將所有流娼限十日内一律驅逐出境不准逗留如有違者或經查覺或被告發立提重治外并將隣保提案治以徇隱之罪房屋封閉充公想憲諭煌煌若輩當不敢以身試法矣○撫標練軍馬步各營客冬奉統領宋佩珍軍門面諭以時屆隆冬飭令各兵暫停操演以示體恤兹者緑野春回黃綾篆啓軍門遂諏吉於正月二十二日詣東門外五里廟大校塲開操先期飭戈什哈傳示各管主各營主轉飭各哨弁傳諭各兵丁屆期披申厲兵赴大校塲聽候操演軍門於是日一點鐘嗚騶涖止屠家宰羊恭祀大纛接閱各種陣式至三點鍾閱畢所宰羊豕分犒諸軍羆虎之士權聲雷動無不頌軍門之德惠也○委辦皖北牙厘局潘作卿觀察於正月廿一日行抵省城謁見沈仲復中丞並拜會兩司及同寅各官各官亦以禮答拜輿馬往還不絶於道○營帶撫標練軍前營徐叔平副戎士衡已奉兩江督憲劉峴莊制軍檄飭署理皖南總鎭所遣之差奉撫憲沈仲帥札飭統領宋佩珍軍門暫行接管○江蘇候補道何觀察福海於正月廿四日行抵安慶聞觀察此來一則謁見大憲叩賀新禧一則因有要公面禀小作匈留卽當遄返也○本任太平府王子範太守汝礪由蕪湖乘輪於正月廿五日抵省詣各太憲衙門禀安太守自奉檄回任屈指甫逾旬日此次又因公來省王事靡盬不遑啓處可爲太守詠矣○委辦皖南保甲局兼辦墾務事宜安徽候補府吳士青太守廷選刻已到省謁見各憲禀陳地方事宜 
[賠累巨欵]  
　　前任淮揚道謝子受觀蔡因被張姓所控經督憲撤任回省將此案發交江寗府李太守秉公訊斷因事涉實缺大員遲遲未决現由同寅官調處觀察允賠巨欵以免拖累已禀明督憲銷案矣訪事人查其起釁之由緣觀察總辦木厘時木商余品三虧短張姓存欵銀一萬二千兩屢次禀請大憲嚴追均批飭觀蔡就近訊結正擬傳集兩造鞫問忽湖南人候選知縣周某從中說合將余住宅一所抵銀六千兩另繳銀六千兩由木厘局發還以清張欵時周自謂此事著有微勞欲向張索酬又因至好艱於啓齒遂假觀察名向張借銀一千二百兩言明半月歸趙久之青　飛去不復飛來張情迫面詢觀察並無此事知爲周所賣憤然與之爭論觀察素知周揮金如土何至避上債臺遂慨然居間令張緩追俾得從容完結往返函商已非一次乃事隔數載周忽溘然長逝余亦名登鬼籙張恐日久變遷巨欵無著遂指名控諸曾忠襄公及江蘇巡撫剛中丞處均令觀察自行禀覆及劉　帥履新始雷厲風行調省質對張肆意挾制不但周所假一千二百兩欲歸觀察賠償卽余抵住宅一事亦狡不承認將房屋退還請觀察出銀六千兩自購此産以致觀察共費去銀約七千餘兩云 
[府試上四縣初覆題]  
　　上月二十八日恩太守初覆華亭奉賢婁縣金山文童題目錄左通塲四書題然後中國經四方修同大府孔修庶土交正詩賦得梯航歲貢萬方同得同字 
[南青正塲案]  
　　上月二十八夜二鼓後恩太守飭發南匯青浦兩縣文童正塲案前列錄左南盛人健　顧世璜　江同福　朱福萃　朱善麟　潘光澤　傅恭然　丁　蓮　顧良璧　羅貽謨　程冀鶚　孫逢吉　姜　璜　顧漢章　張召棠　胡咸亨　李　森　徐世璜　張家鶴　王慶福　青　馬家修　沈彭年　陳龍章　王純德　楊之棟　蔡竟成　萬廷標　葉其蓁　陳承濬　徐宗楷　張承壽唐元章　陸慶賡　衛家驥　俞逹章　倪家驥　徐宗德　王文豹　徐光第　趙傳書　計招覆人數南一百六十名青一百八十名著於二月初一日與上海縣文童合覆 
[雙鳧已返]  
　　上海縣袁大令於上月廿五日乘舟赴蘇叩賀各大憲新禧已見前報兹悉大令在省於廿九日禀辭晚間乘坐官舫用小火輪拖帶於前晚抵申舟泊英租界觀音閣碼頭署中書差及執事人等均至碼頭迎迓大令當卽乘輿回署 
[蒞縣訊案]  
　　兩江營務處曾觀察廣照行抵申江已見前報兹聞觀察於昨晚到縣研訊哥老會匪一案云 
[重訊船案]  
　　王秦氏菜餅船於去年十一月三十夜在鬥富浜遭張二寶之松江三號航船撞沉溺斃八人當時該氏誤爲陳世發之嘉 
 
 

Page 3

 
 
興航船所撞於十二月初二日投上海縣喊控袁大令將陳提到訊供不認以事在婁縣立卽備文飭差楊鴻將一千人証移送婁縣訊辦今年正月初旬婁縣張大令將張二寶逮案刑訊之下直認不諱遂命收押一面將陳釋出邇來袁大令在蘇省訪悉此案有曹錫榮並已革船埠葉友梅干涉在内當卽發電到署署中立飭捕頭柴樛將曹錫榮葉友梅次第拿獲前日將曹葉並初二日之值差楊鴻及楊之夥役顧裕生等四人一併解案傍晚時帮審委員宋莘樂二尹升堂研訊先命提曹至案曹供稱係本邑人年四十歲近年來安分守已在大老爺案下充副　役去年臘月初二日午後有山東人王秦氏來署喊寃聲稱由嘉善來申裝載菜餅六百擔十一月三十日晚間在荳腐浜卽門富浜地方被嘉與航船碰撞溺斃八人等語旋由袁大老爺出票飭值差楊鴻帶同該氏指提嘉興航船主後至碼頭該氏遂指陳世發所撞當將陳拘到初五日經袁大老爺備文將人証解往婁縣當由小的押解起程時陳船尚在裝貨小的卽令伊等將貨卸清於初六日抵松赴婁縣投文小的接奉回文立時回申銷差聞該氏控陳一節實係葉友梅唆使小的並無别情求恩明察葉供稱王秦氏雖係山東人而其船名爲無錫班去臘所裝菜餅六百擔均是小的經手肇事後該氏立卽至小的處將情告知遂至案下喊寃小的實無唆使情事叩求鑒察楊禀稱臘月初二日係小的值日下午二點鐘時王秦氏到署喊寃據稱前晚被嘉興航船撞沈溺斃多人小的卽向該氏查問有無抱呈該氏言有葉友梅作抱現在署前某茶館内小的遂據情禀明旋奉鈞票協同該氏前往指提迨至碼頭逐一查問該氏遂執定被此船碰撞小的卽向該氏船管幫詢問船主爲誰則稱船主係陳世發小的等拘陳到案由袁大老爺訊問一堂卽將原被解歸婁縣訊辦小的並無勒索等事况此案均由我夥顧裕生一手經辦求請鑒核顧供稱在楊名下爲夥役王秦氏喊控之後由小的帶同該氏前去指提陳世發到案餘語與楊略同二尹問曰陳世發之姓名究竟爾等查知抑在王秦氏口中說出答稱並非我等查明實係王秦氏指定船隻然後知船主爲陳世發二尹曰爾等如有隱情不妨及早供明楊等禀稱並無别情可請查訪二尹研詰良久楊等堅執如前二尹飭將楊交差曹葉顧三人分别收所再行核辦 
[飭拿兇手]  
　　本邑西南鄕十八保廿七八圖曹家橋南車溝左近民人徐文祥投上海縣喊稱胞弟夏松於新正初二日遭鄰人陳子財陳思財因賭毆傷延至十一日因傷斃命當經圖董出塲理勸令小的將屍先行收殮一面令陳出洋一千二百元良田數畝作爲撫卹小的允之不料陳等忽悔前議爲此來案喊控求恩提究前報已紀之矣當遞禀時適袁大令因公晉省前晚大令回署立飭值差連盛拘拿兇犯該差奉諭後於昨晨協同該圖地保錢金山往捷旋悉陳子財陳思財昆季兩人避匿法界興聖街同茂客棧内該差保立卽前往將二陳拿獲解至大自鳴鐘捕房請爲管押候回縣禀請照會前來移提捕頭准之該差當卽回縣禀覆矣 
[行凶荷校]  
　　前日張貴春携胞姪某甲投爛泥渡巡防局喊控周毛毛周伯仁楊老正行兇求請究辦局員劉二尹飭提周楊等到案於晚間集訊張訴稱係本邑人家住廿三圖地方向爲氷廠生意用周等爲夥自有冰日起至立春日止每名給洋四元去年因天氣和煖結冰甚少由廠主核定每名减去工洋五角不料周等遷怒於我前日在大碼頭地方相遇不問情由肆意毆打竟將姪兒毆傷求恩騐究甲供與略同周等一味支吾二尹判令各笞一百板一併枷號以爲行兇者戒 
[上海縣署瑣案]  
　　唐某在英公堂控俞桂卿欠錢七十千文一案由英廨移送到縣前日晚堂帮審委員宋二尹提訊之下原差禀稱原告往簿未到二尹提俞詰間供稱係本邑人欠唐之錢祗有四十千曾付過洋銀二十四元尚欠十六千有奇求恩减斷二尹曰今日原告未到不能信爾一面之詞本委衡情酌斷著减半繳錢三十五千俞叩稱實在無力求恩酌减二尹不准著覔保交錢○英公堂將冐充善堂在外收捐之瞿鳳祥並捐票印板等移送至縣前日宋二尹到縣後於傍晚時升堂研訊瞿供稱在全善堂收捐堂董係張九思舉辦育嬰等事小的見堂中所辦各事均未妥善投公堂具禀該善堂旋於去年四月間停止叩求明察二尹察閱捐票尚有七月間在外收捐情事遂謂瞿曰該堂旣於四月停止何以七月間尚收錢文瞿俯首不答二尹判令交保票板等銷燬○竊取金戒指之劉麻仔及偷竊銀表之楊阿生均經縣捕拿獲訊責收所已見報章前晚宋二尹升堂飭提劉楊二人至案略詰數語喝令笞責劉楊一再苦求二尹曰姑念苦求從寛免責判令分别還押候備文將劉遞解湖南楊遞回寶山縣原籍 
[英界公堂瑣案]  
　　包探黃四福禀稱姚餘輝投捕房報稱僑居上麟里某客棧被竊元色縐紗皮馬褂一襲據棧夥言周友光曾至房中疑伊行竊小的拘獲查究贓証全無姚申訴前情周供稱小的係松江人從未知有行竊之事蔡太守飭交人保釋○昨報列天津人某甲竊取金銀對時表衣服等物由包探顧阿六拿獲人贓押候解送公堂請辦昨日顧包探禀稱小的緝獲竊賊某甲卽梁海泉查明吳氏等三家所失金銀首飾衣服皆由伊越墻至露臺毁窓入内行竊此等竊賊手叚最高今旣破案吊贓請爲重責吳氏及袁星大唐景漠均投案請領失贓梁供稱小的係山東歴城縣人連次行竊自知該死蔡太守判令發捕房管押一年期滿笞貴二百板遞解回籍起案之贓給三失主分别認領○三百零七號華捕禀稱昨夜七點二刻時小的持棍巡行見邱杏春坐東洋車携有銅面盆一具錫物三具布衣四襲舊鞋一雙從三馬路轉灣形迹可疑喝令停車盤問邱自認在虹口鄕間不識姓名人家竊得蔡太守飭連贓送縣究辦○包探陳阿九禀稱祥泰洋行買辦劉松富投捕房報稱正月十七夜帳房中失去洋銀五十六元鈔票洋銀四十元四開小洋銀一百元八開小洋銀五十八元水烟袋兩枝管事人見劉之戚串朱如土時時出入疑伊行竊然小的曾向之再四確查毫無實據今特送案請訊朱供稱小的係寗波人年二十四歲與劉爲戚串行並不知伊失竊之事蔡太守飭帶回捕房俟禮拜三傳劉到案覆訊核辦○袁阿大訴稱小的向施紀生租得東洋車一輛藉博蠅頭不隄防中途失去現在黃阿幅車寓中尋見黃竟不許拉歸聲言須酬伊洋銀兩元小的無奈報知捕房送案請訊黃供稱小的係太倉人在治下開車寓比隣孩子見此車無人收營因之拉回並不知袁失竊之事蔡太守謂爾行竊雖無實據然亦不容藉端勒索判罰洋銀兩元充某西醫院經費如有保人可以免罰車給袁領去○廣東人馮國清訴稱與楊阿銳同鄕因之時時來往不料竟被竊取白恙皮馬掛一襲由某包探吊贓送案現願給還當本請領原贓楊供稱小的年十七歲有哥哥在上海偶作不韙之事尚求曲于鑒原包探陸阿祥禀稱楊確有兄長管束蔡太守謂行竊本應懲辦姑念年幼格外從寛押候傳其兄領回管束贓給馮領去○美巡捕房管事人劉玉生訴稱王阿海疉經犯竊獲解至案或管押一年或管押半年前晚六點鐘時忽闖入捕房圖竊見而獲住搜出銅鎖匙一枚伊卽任意便溺作踐不堪今特送請訊辦王供稱小的係浦東人年二十五歲以後不敢圖竊矣蔡太守判令笞責一百板發捕房管押三月鎖匙發還捕房存候銷燬夫捕房本有稽查竊盜之責乃王竟敢圖竊捕房此其膽大妄爲誠有如諺所謂虎頭上捉蝨者矣哈哈○包探孔阿才禀稱小的緝獲積竊趙東生搜出質票起到衣物詰知是陸寶言等三户失贓今特解送案下陸及張阿六張錦堂均投案請領失贓趙供稱小的係浦東人連次行竊尚乞施恩蔡太守判令發捕房營押六月期滿笞責一百板贓給三失主分别認領○包探顧阿六禀稱竊賊徐阿金前已遞回蘇州現復來滬昨日小的見其在路拉東洋車是以拘送至案徐供稱小的實是本地人並非蘇州人現當車夫不敢犯事大老爺如不信請觀身上號衣蔡太守判令笞責一百板著不得再來租界中○黃寶林訴稱小的於行路時悮撞天津人致被毆傷由某號捕拘案請辦天津人供稱小的姓崔名煥卿彼此互碰致啓釁端如今只求恩斷蔡太守騐得黃受傷甚輕判罰崔洋銀兩元爲養傷之費○ 
 
 

Page 4

 
 
三百二十一號巡捕禀稱昨日小的巡至洋涇浜見徐阿六方在是處溜馬違背定章拘案請罰徐供稱小的在某處當馬夫昨日牽馬過洋涇浜惟求恩宥蔡太守判罰洋銀一元充某西醫院經費○包探黃四福禀稱小的查獲竊賊方阿六詰知曾在寶善街攤上竊得帽正二粒途間竊得辮線十五副銀鈕扣二粒今特吊贓送案丁仁卿訴稱小的在陳仲生處爲夥被竊石佛一尊帽正一粒方供稱小的係浙江慈溪縣人無知犯法罪無可逃祗求大老爺恩典蔡太守判令管押三禮拜期滿遞解回籍起案之贓除丁認領外餘存捕房給還失主 
[法捕房瑣事]  
　　木行夥某甲在其本行内竊得衣服甚多典押英洋五十三元在外遊蕩數日未歸前日被其同事友人在法租界遇見當卽扭住送入捕房管押昨晨據某乙投赴捕房聲稱此事已由親族向行東處央懇業已調停妥協請免究辦備捕頭謂旣已理明無庸深究當將甲交保人帶去○某甲於前晚手持帳桌抽屜兩隻行經法界巡街捕見其形狀慌張當卽拘送捕房管押昨晨經備捕頭訊問據供父親在滬南開設木器店抽屜在父親處竊來捕頭著押候解案請究○甲乙二人因虧欠某錢莊銀七百廿四兩經錢莊主投捕房訴明情由當將二人拘押捕房候訊○某甲前晚由戲圜觀劇回行經西門外被匪徒從後面捱近搶去眼鏡一副幸有某家丁在旁瞥見當卽跟追及將匪徒拿獲而眼鏡已被羽黨取去當將匪徒扭送捕房押候解訊○北泳隆土行主在法租界虧欠石樹珊房租洋銀數百元屢索不還遂赴公廨具控昨晨由包探孫錦榮持信票往滬南將該行擋手蔡某提到送押捕房以待解公堂訊究 
[憲示照登]  
　　欽加四品銜在任候陞直隸州正任南匯縣調署江蘇松江府上海縣正堂袁爲出示曉諭事照得滬北仁濟善堂辦理各項善舉經費不敷亟須籌捐接濟當經照會堂董並諭飭米業各董集議去後兹據米業董事蔡榮等禀稱邀集各帮公同商酌此後米船來滬不論何帮船隻統收仁濟善捐錢每石一文由販户輸捐米行代扣等情據此除批示外合行出示曉諭爲此示仰各米業行販人等知悉爾等須知仁濟呇自辦各項善舉有裨地方施紳實心經理滴滴歸公尤爲士商所共鑒現在需用浩繁經費支絀若不另籌捐欵不足以資接濟兹據該董等集議每米一石捐錢一文足見各販客勇於爲善慨然樂輸殊堪嘉尚從此源源接濟於善舉大有稗益自示之後凡各帮米船麥與雜糧來滬銷售均須按石捐錢一文由行扣繳以作善舉毋得稍有掯吝如敢藉詞阻撓許該董等禀候查究其各凛遵毋違特示光緒十七年十二月廿六日示發各米行實貼附啓者敝堂禀遵憲諭於光緒十八年二月初一日起凡各帮客商運滬銷售米麥雜糧一律照收每石捐錢一文蒙上海縣袁給發三聯單印收分送南北兩巿各米寶行收存一俟成交照意代扣當塲塡給第一聯給付賣客商人收執第二聯敝堂派友次日向米寶行查明數目取回存堂第三聯留作米行存根以便核查彚總報銷敝堂公議五日持票司事向米行領捐按旬登報以徵信實而昭公鑒誠恐未及周知特再聲明[  上海六馬路仁濟善堂董事施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[書院甄别]  
　　杭垣於正月二十六日甄别三書院是日黎明諸生齊集學院頭門循序而進肄業數文共四十三牌每裨二十名計八百五十六人歸撫憲崧　　考試由中門而進肄業崇文者共四十六牌每牌二十名計九百十三人歸藩司劉方伯考試由東左門而進肄業紫陽者共四十一牌每牌二十名計八百零六人歸臬司黃謙訪考試由西學院隄調官廳而進是日諸生靜坐搆忠無不鉤心　角至掃塲　魚更三躍矣題目如左敷文題子曰舉直錯諸杜至何謂也詩春江水暖鴨先知得知字五言八韵崇文題子曰召子和而不同四章詩元精耿耿貫當中得元字五言八韵紫陽題先有司赦小過至焉知賢才而舉之詩天街小雨潤如酥得街字五言八韵 
[誤吞土皮]  
　　草塲洪在松郡西郊距垮塘橋五六里有阿全者以媳婦懷姙數月赴某藥店購安胎樂以服之至次日亭午其媳坐立不安忽大喊一聲口吐鮮血而斃嗣經檢騐樂渣竟有土皮在内卽向該店根究方悟畐日有某甲曾寄土皮一包於櫃上時以生意怱忙以致誤取阿全忿甚疑其詞赴縣控告當有魯仲連其人竭力排解許以誦經二壇爲死者超度始得寢事 
　　 
 
 

Page 10

 
 
   
 
 

Page 11

 
 
[光緒十八年正月十二十三日京報全錄]  
　　宫門抄○諭旨一道　前○將軍裕等奏拿獲朝陽首要匪犯訊明正法緣由片○桂撫馬奏總兵呈請入籍循例奏明請旨摺○預學政邵奏恭報補行鄭州分棚科試情形摺○東撫福○奏保奬隨員片○大臣光奏循例查明各項事宜摺○江撫德奏甄别同知片○陜督楊等奏伊犁鎭屬舊補遊擊都司守備各員擬懇一律開缺另行請補摺○正月十二日○瀾公八額駙徐致祥各續假十日○希朗阿續假五日○召見軍機皇上明日用膳辦事召見後至南海皇太后前請安畢還宫午正升○乾清宫入宗親宴○正月十三日○烏拉喜崇阿假滿請安○桂霖謝授河南開歸陳許道恩○掌儀可奏十五日早晚祭　奉先殿瀅貝勒澍只勤行禮○召見軍機桂霖皇上明日卯正二刻至奉先殿壽呈殿行禮○○定安裕祿片再齊保山卽齊鳳又名齊洛道係在朝陽敖罕旗起事首要之犯前經拿獲該犯同夥匪首　岳淋供稱該犯在朝北營子經官軍在陣殲斃嗣於十一月十七日副將程楠森在陳家窩鋪擒獲賊日徐英訊出該犯齊保山在朝北營子受傷未死經其夥黨救出逃至煤窰溝藏匿養傷當經程楠森帶隊前往將該犯拿獲呈由左寶貴解送到省查騐該犯右脚斷落訊　供稱該犯係建昌縣人在敖罕貝子旗居住素習金丹教名曰學奸傳徒惑衆去年十一月本年五月該犯胞弟胞姪在黑山私砍柴草先後被蒙古旗拿獲懲辦身死心懷忿怨本年十月間金丹學好教匪起事該犯同潘岳淋與蒙古　均有仇恨亦紏邀同　教黨一千餘人十月十一日同至敖罕貝子府燒搶殺死蒙古多人後該犯與　岳淋帶領夥匪前往東土默特地方搶奪貝子府沿路燒殺蒙古村屯無數十月二十七日竄至朝北營子卽被官軍擊敗該犯右餒腕被槍子打折右脚斷落落馬墜地經其夥黨將該犯救出逃散濳至煤窰溝地方同教李洪才處藏匿養傷不料被官兵查知拿獲到案等語其由左寶貴解到僞元帥于化汶僞先行孫發僞軍師張惟一僞教師宋明亦俱逐加嚴訊據供同被楊四卽楊悅春紏邀入夥習學金丹學好教本年十月間楊悅春等起事令該犯于化汶爲僞元帥孫發爲僞先行均帶白旗隊張惟一爲僞軍師代爲打仗擇日宋明管理車輛器械均燒搶蒙古拒敵官兵在二十家子打仗被官兵擒獲各情不諱查該犯齊保山于化汶孫發張惟一宋明等五名係習教匪徒屢次燒搶刦掠拒敵官軍實屬罪大惡極未便稍稽顯戮奴才等當於訊明後將該犯等卽行正法並將該犯首級懸杆示衆以照炯戒理合附片陳明伏乞聖鑒謹奏奉硃批知道了欽此○○頭品頂戴廣西巡撫臣馬丕瑶跪　奏爲總兵呈請入籍循例奏明請旨恭摺仰祈聖鑒事竊據藩司張聯桂詳據署柳州府知府蔣兆奎轉據馬平縣知縣孫憲敦詳據前雲南開化鎭總兵劉玉成家人劉依貴呈稱家長劉玉成原籍湖南永州府新田縣人咸豐八年由外委隨同管帶練勇援粤剿辦各路逆匪屢著戰功保升官階嗣家口均來廣西寄居柳州府馬平縣城北門内置有田房復因剿匪著績薦保叅將曾奉委署提標叅遊等缺調赴龍州總統各路營勇援剿越南股匪迭獲勝仗保升總兵事竣凱撤回柳旋奉簡放雲南開化鎭總兵適因舊傷復發籲請開缺在案計住柳州府馬平縣已三十餘年有子數人皆在廣西牛長原籍並無親支亦無産業於馬平縣置買日房投稅立户按年完糧亦已二十餘年呈請入馬平縣籍俾其子得以應試等情經該縣孫憲敦調騐契串核與入籍之例相符取具里隣甘結加具印結由府司具詳前來臣查定例民人呈請入籍地方名確實查明室廬以稅契之日爲始田畝以納糧之口爲始扣足二十年以上准其入竊並移會原籍不准跨考又提督總兵副將等官請入籍任所奏明請旨等語今總兵劉玉成係前雲南開化鎭總兵原籍湖南新曰縣寄居馬平縣置賈田房投稅立户完糧已扣足二十年以上所請在馬平縣入籍以便其子應試古縣調騐契串與入籍之例相符惟劉玉成係屬總兵應否准其入籍廣西　平絲考試之處相應奏明請旨恭候欽定除咨禮部曁湖南撫臣查照外謹會同兩廣總督臣李瀚章恭摺其陳伏乞皇上聖鑒訓示謹奏奉硃批着照所請該部知道欽此○○河南學政臣邵松年跪奏爲恭報微臣補行鄭州分棚科試情形仰祈聖鑒事竊臣前因鄕試伊邇科試赶辨不及請將鄭州分棚外八屬以歲作科於本年六月二十三日會同撫臣裕寛恭摺奏明在案奉硃批着照所請禮部知道欽此臣遵於七月十五日試畢開封内八屬後卽接考遺才旋考試優生並考錄武鄕試遺才至九月杪均各竣事臣於本月初八日出省補行鄭州分棚科試於二十四日試竣回省臣仍如前嚴密關防認眞校閱正塲終日靜坐堂上督率教官親赴各號查號蓋戳弊竇向無曰生文風以氾水禹州寗縣爲優餘亦不少清通之士發落均朂以立品讀書以仰副皇上作育人枋之意現將應行解部册卷赶卽料理彚齊解送所有通省科試現已一律完竣除下屆歲試已通飭各府州縣認眞考試以便臣次第按臨外所有補行鄭州分棚科試情形謹恭指具奏伏乞皇上聖鑒謹奏奉硃批知道了欽此○○福潤片再原任撫臣張曜前奉命查勘山東黃河會經咨請神機營附片奏明將原派隨辦城河工程之二品頂戴卽補副鳥槍護軍叅領補缺後以鳥槍護軍叅領遇缺儘先卽補委鳥槍護軍叅領春祿二品頂戴護軍叅領瑞福二員暫留隨隊以資得力奉旨允准該員等自抵東以來始則隨赴上下游查勘河土極爲勤奮迨夜張曜奉旨調補山東巡撫歴年辦理搶險堵口諸事無役不從頗著勞績張曜未及保奏旋卽因病出缺該員等現在並無經手未完事件呈請給咨回營當差奴才因知其在東數載備著辛勤未便没其微勞相應據實陳明可否勅營存記於二年例保案内稍示鼓勵之處出自高厚恩施奴才未敢擅請謹附片具奏伏乞聖鑒訓示謹奏奉原批著照所請該衙門知道欽此○○奴才光裕跪奉爲循例查明各項事官恭摺奏　聞仰祈聖鑒事竊奴才荷蒙天恩以守護陵寢　任所有應辦一切事定惟當殫竭愚誠認眞經理自奴才抵任後卽派司員隨同奴才親詣各陵按册詳查陳設軟片金銀器皿俱屬相符養奉礼禮部各圈餧養牛羊足額無缺永濟庫永濟倉永濟當現存銀錢米石各欵及石門工部庫仔物料均與印册相符當經該營各官山其印押甘結存案奴才復恭詣各陵曁各園寢週歴詳查所有儀行樹株一律青葱密茂八旗緑營守護官兵晝夜　密邏均　敬愼妥協地面亦皆安謐所有奴才循例查明各項事宜緣由理合恭摺奏聞伏乞皇上聖鑒謹奏奉硃批知道了欽此○○　馨片再准部咨嗣後道府州縣等官無論　納勞績各項人員應於到省一年後察看考核分别　用等因歴輕遵辦在案兹查有捐納用同知史廣善試看一年期滿應行照章　别據藩司方汝翼會同臬司福裕詳請留省照例補用前來臣詳加　看　納試用同知史廣善年壯才明相應請旨留省照例補用謹會同兩江總督臣劉坤一附片具奏伏乞聖鑒謹奏奉硃批吏部知道欽此　○○太子少保頭品　戴陜甘總督臣楊昌濬頭品頂戴護理甘肅親疆巡撫開缺新疆布政使臣　光　　奏爲伊犁鎭屬舊補遊擊都司守備各員擬懇一律開缺另行請補恭摺仰祈聖鑒事竊烏魯木齊提標改設撫標並巴里韓鎭標分别　改舊補副將以下名員均經前撫臣劉錦棠奏請開去實缺另行請補奉旨允准欽遵在案兹伊犁鎭屬及塔爵巴哈台協標營制係照撫提鎭各標茸程安設舊有員缺旣經添改營制亦與曩殊應卽一律開缺查塔爾巴哈台屯防副將係屬新補其餘各缺均係署任並無實缺人員應毋庸議所　伊犁滇屬舊補中營遊擊叚文彬左營守備劉平貴巴彦岱營都司賈逢寅三員相應請旨開去實缺以奉到部文之日作爲開缺　期俾清界限容臣等細心察看或以原官或另棟員從新請補以裨營伍除飭　該各　廉領劄　繳銷並將千總把總外委各弁咨部開　外所有請開伊犁鎮屬舊補實缺緣由謹會同護理伊犁將軍臣富勒銘額合詞恭摺具陳伏乞皇上聖鑒訓示再此摺係臣光壽主稿合併聲明謹奏奉硃批兵部議奏欽此 
 
 

Page 12

 
 
[光緒十八年正月十四十五日京報全錄]  
　　宫門抄○黔撫崧奏勦撫下江苗寨事竣擬結摺○又奏現署下江廳員未洽輿情擬卽撤省片○熱河總管祥等奏承德府及各州縣應交各項兵米已交未交數目緣由摺○隄督彭奏巡查洋面情形並撤巡日期摺○正月十四日○啓俟假滿請安○睿王遷公芸公錫侯霍穆歡各續假十日○希隆阿請假十日○召見軍機熙敬貴恒皇上明日卯初至大高殿壽皇殿行禮畢卯正二刻升保和殿筵宴畢還海○正月十五日○明安假滿請安○倫貝子績假十日○召見軍機皇上明日午初二刻進曲王　乾清宫入座廷臣宴畢還海○○頭品頂戴貴州巡撫奴才松蕃跪奏爲下江廳屬苗人紏衆抗官肆行焚殺形同叛逆當經調集　練剿撫事竣分别勸懲擬結恭摺具陳仰祈聖鑒事竊查下江寨苗滋事因差役往查社倉義　復有假差需索外匪煽惑紏衆起事屢經開導復敢出寨搶擄業由前護撫臣黃槐森咨會古州鎭丁槐就近酌調上江都匀荔波三營　軍相機懲辦奏報大概情形奴才前於到任後卽飭該文武乘勝接辦撫局亦經奏明在案於十月初七日准兵部火票遞回原片後開奉硃批覽奏已悉卽着妥籌剿撫速爲辦結並查明汪承恩如有激變情事卽行從嚴叅辦欽此奴才遵卽恭錄行知並飭營務處藩司王德榜臬司黃槐森分飭文武員弁遵照辦理現准古州鎭丁槐署貴東道袁開第轉據文武員弁禀報八月十二日該苗聚數百人在該廳對河燒燬孖温滾塘等多寨殺斃舒大貴林老二等多命我軍分隊渡河護衛居民繞道堵剿斃匪多名團勇協同截擊復斃匪數十人並生擒首走梁老得蒙政八等八名收隊回營解交該管官訊明先後正法十五日該匪復聚黨二百餘人濳由臘鵝地方鳬水過河圖攻廳城我軍偵深前迎截堵轟斃苗匪甚衆淹斃者亦復不少兇鋒大挫迨二十六日晚加葉寨苗首率衆來營請降願爲内應二十七日黎明時該管帶將弁督兵由加葉寨進攻加車逆寨該匪持械衝出抵禦我軍奮勇接仗陣斬二十餘人餘黨奔潰逃往月亮山子寨因地勢險巇未便窮追遂擇要紥營以防回竄適查獲老苗故魁故鳩二人縱令傳諭招撫兩旬以來招集男婦大小一千數百名口歸寨安業並誘獲匪首老勞卽老羅故你故當老弄老扭韋老留等六名餘匪外逃並呈繳炮械多件一併解騐審辦等情由該鎭道提訊各犯供明前情屬寶詳報前來奴才確查此案緣該廳苗人動用義榖私製軍械該廳汪承恩飭差楊亥往查並有假差汪士貴藉端嚇詐該苗疑懼適因外匪煽惑遂紏衆起事經前護撫臣黃槐森將汪承恩撤任並飭將該差楊亥監禁候辦另委曰建　接著諭令親往妥爲撫諭解散以期速結曰建鑿於到任後先據遣人傳諭繼以耀示兵威冀圖畏服而該苗竟敢聚衆出隊燒燬多寨殺斃多命圖攻廳城實屬狂悖已極兹經文武員弁堨力防禦相機剿撫該廳城藉以無虞而九十餘寨苗民一律綏靖堪以仰慰宸厪所有拿獲各犯除逆首韋老留一犯生供確鑿雖因傷身死仍應戮屍老勞卽老羅故你故當老弄老扭等五犯供認叛逆不諱罪無可赦應請按照軍法就近懲辦老苗故魁故鳩二名反正投誠招徠各户歸業誘獲各犯懲治並結認尋獲在逃悍匪獻功情有可原應請免究以示法外之仁仍飭該府廳妥辦善後事宜緝拿存逃匪犯並查明被苗匪殺傷户口妥爲安撫以示體恤至汪承恩雖無縱差激變情事惟飭差楊亥往查已難免需索復有假差汪士貴藉端嚇詐致生事端該廳並不查究實屬異常　憒除已飭　訊楊亥確供懲辦並懸員緝拿汪士貴外應請將汪承恩革職以示儆懲此次在事文武員弁不避險阻奮勇向前不折一兵收功一旦良由古州鎭丁槐曉暢兵機鎭靜相持並墊欵懸賞會商署貴東道袁開第指揮將弁皆能用命不無微勞合無仰懇天恩勅都一併從優議叙謹將出力之文員將弁繕具清單恭呈御覽可否奬勵以示激勸之處出自鴻慈尚有在事兵練紳轉應曰奴才酌給外奬以示鼓勵再查管帶荔波營練軍總兵銜卽補副將勤勇巴圖魯全忠孝謀勇素裕前因剿辦獨山州屬土匪陸老瓚案内出力經前護撫臣黃槐森保奬請以總兵記名簡放奉旨允准在案此次與管帶下江營練軍補用副將果勇巴圖魯周起鳳深入苗寨山行露宿奮勇忘勞感受惡瘴均帶病回營病故同深惋惜擬請恩施將全忠孝周起鳳照軍營病故例從優議卹以慰忠魂是否有當伏候聖裁所有剿撫下江苗寨事竣擬結緣由理合會同雲貴總督臣王文韶合詞恭摺具陳伏乞皇上聖鑒訓示再下江通判係應題要缺黔省現有應補人員應請扣留外補合併崠明謹奏奉硃批另有旨欽此○○崧蕃片再現署下江廳曰建鋆外似有才遇事張皇此次苗人滋事前經黎平府知府俞渭委令開泰縣知縣趙一鶴前往撫諭漸就範圍該署倅接任應如何鎭靜妥籌辦理乃僅遣人輾轉傳言又復先示兵威致令苗人疑擢出外紥卡堅意抗拒雖由茵性悍頑亦屬該員不善辦理有負委任現任議辦善後事宜該員於苗情旣多隔膜必難悅服衆心已飭藩臬兩司將該員撤省另行揀員接署以資治理而愜羣情是否有當謹附片具陳伏乞聖鑒謹奏奉硃批吏部知道欽此○○熱河正總管奴才祥煜副總管奴才貴存跪奏爲承德府及各州縣欠交光緒十五年各項兵米現已如數交倉並應行採買光緒十六年分兵米已交未交數目緣由恭摺奏聞仰祈聖鑒　查前於光緒十六年十二月初二日奏明府州各縣應交光緒十五年分各項兵米已交未交各數目並俟一律父齊冉行奏報核銷等因在案兹據營倉監督毓純等報稱承德府各州縣應交光緒十五年分各項兵米一萬八千一百四十九石四斗九升一合五抄現已如數父齊至應採費光緒十六年分各項兵米一萬九千八百七石八斗九升四合六勺七抄五撮現據承德府平泉州建昌縣朝陽縣交過米七千六百四十五石四斗七合一勺六抄七撮七圭下欠米八千九百五十四石七斗三廿八合七撮三圭其赤峯豐寗二縣應交米三千二百七石七斗四升九合五勺迄未報交等情呈請核辦前來奴才查府州縣欠交光緒十五年分各項兵米現已如數交齊應行奏明照例報部核銷其應行採買光緒十六年分各項兵米該承德府平泉州建昌縣　陽縣雖經報交賞米至八千九百餘石之多其赤峯豐寧二縣應交米石迄今顆粒未交現值隆冬嚴寒之際兵丁需餉孔丞除由奴才等移文咨傕外相應請　旨飭下直隸總督勤限嚴催該府州各縣將欠交光緒十六年分各項兵米迅卽買運交倉以備兵糈而重倉儲仍俟一律交齊再行奏報核銷理合將府州各縣欠交光緒十五年分米石現已交齊並光緒十六年分米石已交未交數目各緣由循例恭摺奏聞伏乞皇上聖鑒謹奏奉硃批户部知道欽此○○福建水師隄督奴才彭楚漢跪奏爲巡洋往返事畢將洋面情形同撤巡日期恭摺具陳仰祈聖鑒事竊照案奉上諭嗣後沿海水師各提鎭於每歲出洋時具奏一次俟巡洋往返事畢卽將洋面如何情形據實具奏等因欽此欽遵在案奴才遵於光緒十七年二月十三日乘坐伏波輪船並統厦字等號戰哨出洋督緝恭摺奏報在案伏查閩洋遼闊南至粤東北連浙省海道袤長港汉紛歧盜匪易於出没緝捕巡防不容鬆懈奴才現率舟師戰艦無論遠近港澳内外島嶼以及偏僻要處所悉皆躬親周歴往近梭巡督飭各營舟師按叚會哨認眞巡緝不許稍涉懈怠貢成水師各將弁督率練兵勤加訓練以資守禦並順道稽查懸挂救護船隻告示章程有無損壞諭令沿海居民属守舊章協力小心保護所有洋面汛地一切應辦事宜隨時咨商督臣察核辦理務求布置周密於海防能期得力現在察看所轄洋面尚屬安靜商漁樂業竊念厦門爲中外通商要口華洋雜處商賈輻輳防範更宜嚴密前經挑練精兵遴委諳練將弁分駐砲今營壘朝夕訓練操防並經道臣會商委派文員會同營弁率帶兵役分叚徹夜梭巡稽查奸宄保固地方兹屆歲暮奴才應循例暫回簡校各軍總理營務遵於本年十月十一日撤巡回營仍嚴飭各營在洋師船加緊巡邏如有匪船濳出窺伺者隨時馳報奴才立卽視往查拿斷不敢因撤巡在先稍事玩忽以仰副聖主綏靖海疆之至意合將巡洋往返事畢洋面情形同撤巡日期恭摺具奏伏乞皇上聖鑒謹奏捧硃批知道了欽此 
 
