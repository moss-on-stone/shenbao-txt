# 1907 - 367 - 4912474

 

Page 1

 
 
   
 
 

Page 2

 
 
論說 
[論浙路擬歸官辦之謬說（間）]  
　　嗚呼吾今而。知官吏。與民爭利之心日益變幻。而其手段目愈進而愈强硬也。夫自鐵路商辦之局成。凡官之目灼灼而視眈眈者。固無日不妬商民之專擅其利。恨紳界之驟奪其權。然還念官之所事。業已大失其信用於民。則亦未嘗不稍稍氣沮。是故近年以來。未聞有敢以奏准商辦之路奪歸官辦者。乃據近日傳聞。某尚書因怒浙路公司電阻蘇杭甬借欵之詞。過形激烈。創議將浙路收歸官辦。若然則其從旁窺伺。預蓄一因利乘便之謀。必非一日。所謂措詞激烈者。特借以爲攘奪路權之張本。而其實固不在此耳。 
　　夫人至禍迫眉睫時。往往盡情直言。而不顧其激當局之怒招在上之忌者勢也。亦情也。今蘇杭甬本不需欵。而外部偏以利於借欵之故。强蘇浙兩公司以相從。其事已非理之所應有。乃旣明明以該路進欵作抵押本息之資。而又須另指的欵以作擔保。其爲銀公司畫萬無一失之計。直欲賣同胞而媚外人。乃猶以恐其干涉路權。借欵目辦諸說。愚蘇浙兩公司。冀其詐術之必售。謂非希圖染指。其誰信之然。則浙路公司。因迫於股東之詰責。而致電力阻。憤然作不平之鳴。亦當局者爲利所動。有以自召之。某尚書苟尚有一毫體恤商民之隱。與俯念該路成事之艱。則其對於此電但當論其所言之。是不是。不當問其所言之激不激。如其所言雖激而其理無不是也。則彼之所以盡情。力爭者。固欲爲路權。計爲大局計。爲將來計。而並非爲空言爭勝計。某尚書自應平心靜氣。卽據該公司力阻之電。以謝銀公司在銀公司。旣無强人必倍之理由。在某尚書亦可自蓋其前日之心迹。乃　不出此。重以變本加厲之意見。妄思奪紳民辦有成效之路。歸之　官。雖一時忿激之言。其策斷難發。表而某尚書對於電。阻之擧。大不謂然。齗齗欲以意氣用事。則固可深信而不疑也。 
　　顧浙公司力拒外債之侵人。深以部議爲不然。自鐵路之全局言。則所賴以保持者不少。自外部之一方面言。則亦毫無損害。無所損害而必引爲大辱。視爲勢不兩立。不待銀公司之要索。交涉之困難。而先挾一不可忍耐之心。欲使全路紳商。退處於無權主張之地。然則推某尚書之意。殆欲浙人之慨允承借。允以該路權利。拱手而讓之外人。然後爲快耶。吾不知其爲外人居間也何忠。爲吾民慮患也何澹。而其擴張官力剝奪民權也又何强。設此策果得行。則商辦而無須借欵者。官辦而不得不借欵。居中之權利。失諸東隅。卽可收諸桑榆。某尚書之計畫固甚善也。無如處預備立憲之卅。庶政且有公諸輿論之　旨。何論乎商辦之路政實業。均有竭力提倡之文。又何論乎已成之鐵道。某尚書此策吾知其必不得行。卽行之民亦必出死力以抵制。又何必以爲虎作倀之故。徒傷官與民之感情耶。 
　　是故爲外部計。惟有斬除貪念。俯順羣情。卽以經費旣充。民情不願。聲復銀公司使。不得行其以利攬路之策。保蘇杭甬。鐵路。卽保蘇浙鐵路。保蘇浙鐵路。卽保全國自辦之鐵路。平昔聲譽。方可因此以保全。若因公司之力拒而惡之。多方以謀破壞。竊恐衆怒難犯。專欲難成。鐵路未必可收回。而此身已爲衆矢之的。又安測其禍患所至耶。故記者甚願某尚書亟消意見。而勿以惱羞成怒。致釀成官民之大衝突也。 
專電 
[電一（蕪湖）]  
　　美順輪船昨日私運軍火三十三箱來蕪關道文觀察得信如數查獲 
 
 
 

Page 3

 
 
[電二（北京）]  
　　蘇杭甬鐵路借欵事浙江京官請御史徐定超人奏並公呈郵商兩部請奏飭外部改議 
[電三（北京）]  
　　外務部調取上海閙公堂案卷來　議結並囑袁京兆同來 
[電四（福州）]  
　　閩督奏奬船廠洋員寳星再行遣散 
緊要新聞 
[江督電示日本購米辦法南京]  
　　日本爲因水災購運米糧迭誌前報兹悉江督已與外部妥議辦法因分電皖贛兩撫云日本告糴事經往復電商現與外部酌議辦法由中國商人經手令日人與華商接洽採買歸華商接運歸日人不令日人自在口岸採裝現在長江向來運米各口華官本未遏糶九江已開禁漢口正議開禁尚未定擔俟外部正議後如漢口米禁已開則蕪湖採運十五萬石九江採運十萬石漢口採運五萬石如其時漢口未開禁則在蕪湖採運二十萬石九江採運十萬石由外部繕發護照以千石爲一張惟外洋購米向係論擔不論石上年購暹邏米卽以一百五十斤爲一担中國斗斛各處不同此次運米須以官斛爲准以免岐誤部照仍於採運之關編號加蓋關印裝運時由稅務司驗數相符完稅放行經過關卡呈照查驗照完厘稅抵日境限若干日繳回均於照内塡明以杜夾帶以上辦法已電請外部察核奏請　旨遵行俟奉復再行奉達辦理（望） 
[樞垣近事彙錄北京]  
　　醇鹿兩軍機之寵眷　醇邸鹿中堂前因感冒請假五日　太后諭以不必請假如身體不健儘可歇息幾天故月初醇鹿二公已有三四日均未赴園入直 
　　對於禁烟之嚴厲　禁烟申禁樞垣早有此意因王公大臣中吸食者過多是以遲遲未辦自袁軍機到京竭力提倡初擬從嚴懲處欲將莊王等卽行革職後經張中堂轉圜改爲先行派員署理如過期不能戒絶仍須照章懲辦 
　　更改陸軍部章消息　政府諸公以陸軍部專司練兵所有武員升遷議覆各事宜劃出另行辦理大約不久陸軍部章將大加更改云 
　　仍擬裁撤吏部　吏部裁撤前數月早有此議嗣以反對者多其議遂寢現張袁二公之意仍以吏部諸多窒碍於事毫無實際不如裁去爲是云（山） 
[蘇杭甬鐵路借欵問題]  
　　郵傳部致蘇撫電　沁電敬悉蘇杭甬借欵事衆商力拒已據情切商外部請轉告蘇路公司（齊） 
　　浙紳王中堂等致軍機處電　軍機處鈞鑒浙路未便仿津鎭借欵以蘇杭甬與津鎭极六不同總副理及董事會先後電陳外部利害確是實情查蘇杭甬草議係二十九年四月起連閏扣至九月共六個月英商已默認逾限作廢英使苟問明該商當自知無權催訂正約夫正約亦須用寳　行况一商人已自逾限默認作廢之草議外部愼重邦交雖草議亦不肯失信意以仿借易訂約庶幾兩害取輕交涉具有苦衷　仿借亦另有約害與正約仍等全浙招股三千萬先已收繳五百萬次第擴充則次第收繳股欵儘足敷用復令歳擔百二十萬之本利一聞此耗股東非股東商市動搖人心惶惑某等鑒於近事更權債權他屬路權隨之生爲浙人一息尚存爲浙計不能不爲路計草議由英商自廢拒借不失信於外人商辦恪奉明旨萌芽方始詎可失信於商民敬乞切商外部與英使聲明草議係該商自廢速寢抵借之說以結民心昭大信王文韶陸元鼎濮子潼樊恭煦楊廉周慶雲盛炳緯孫誦洛孫貽讓楊晨王廷揚孔憲教方宏綸周思成等同叩佳印（光） 
[陜甘留學生集議對付甘鑛日本]  
　　東京函云甘肅之鑛近爲陜甘總督升制軍與比國人立約陜甘在東學生聞之大怖召集一省同鄉會會員開會聞有某會員演說數條一係回國運動一般人民羣起驅逐升允實力爭持次則聯絡陜甘京官及内地士紳參劾升允其最下則由在東之陜甘同人上書政府力爲維持 
[江督札飭司道核議度量權衡南京]  
　　江督札司道文云案接電局傳鈔本月初三日奉　上諭（中略已見前報）正轉行間接准農工商部麻電今將本處現時沿用各種度量權衡之制詳細查明按照前工部營造尺倉場漕斛度支部庫平分别比較所有長短大小輕重不齊之處逐一核明務於一月内電復本部以憑酌核議覆並繪圖列表備文送部等因本部堂准此應卽飭由寗蘇兩藩司蘇松太常鎭通海淮揚海徐州各道會同吳道學慶孫道廷林曁財政局提調江寗府許守查明各處沿用之度量權衡長短大小輕重奚若比較部定之營造尺 
 
 

Page 4

 
 
漕斛庫平相云幾何以及某種何處通用係何名目定於半月之内具復到院以憑酌核彙覆一面仍繪圖列表具文詳咨切切除分行外合亟札飭札到該□卽便遵照妥速辦理勿稍逾延（商） 
[江西南贛拳匪閙教十二誌]  
　　常備軍李協統禀贛撫電　初三日帶隊抵贛接奉帥憲電飭商札南康撥隊南安及大窩裏曁分别剿撫並與江署臬會商適接後軍申管帶報距大庾廿里浪江地方黄衣匪聚衆有台砲快鎗接仗獲勝等情現江臬台已電詢緩急俟申管帶覆到急電則撥隊往援是以行止未定查匪首多係流痞若與粤匪三點會匪勾結禍將更鉅是非嚴拿首要不可現江臬等欲同隊前往南安府屬緊急各處挨村剿辦 
　　袁統領禀贛撫電　大帥兵備營務處鑒今接南安裕守電云今日剿匪大勝前哨張熊二弁異常奮勇益欽威德惟陣亡護勇劉廷貴一名傷四名已由敝處優恤等語坦早虞三哨被江臬台派分三處未免兵單幸該哨官皆在北省久經戰事仰托大帥威德獲勝坦 
　　補錄南康縣令楊寅揆禀稿　竊卑縣教堂以大窩裡爲最自庚子年閙教之後賠欵甚鉅卽砌造洋式教堂房屋有數十間内有英國洋教士江督烈駐堂管事釁因六月中旬有由贛縣一帶棍徒竄入境内煽惑鄉愚無知學習神拳一經訪聞卽會營派撥親信兵役嚴密查拿一面出示曉諭各鄉紳董約束各姓子弟不准練習並親詣各鄉開導解散均托憲庇地方安靜詎教民藉此煽惑教士布散謠言仇教燬堂致教士惶恐異常函知保護卑職旋即會商城守營派兵實力保護並諭各鄉局首切實開導不准滋事惟洋教士江司鐸執迷不悟招集教民男婦多人環繞教堂始則守護繼則預備刀矛鎗砲層層駐紥大張聲勢惟恐百姓不閙卑職迭次派人雇輿往接來縣並勸其赴贛暫避風聲又會同武營親往勸散江教士堅執不從均爲教民鼓惑之故忽於八月十四日午江教士函報教堂附近聚有千餘人各持器械團圍教堂速飭保護等語卑職當卽飛移文武馳往保護而百姓並無影響祇見教堂門首排列鎗砲以爲自護旋卽召集附近紳民切實開導立解嫌怨不料十六日下午教民放火燒燬距大窩裡不遠之廟百姓見阻不允教民卽逞兇殺人以致百姓不服激成衆怒彼此格鬭互有殺傷並燒毀教民房屋數間卑職卽會營汎督帶兵役馳往彈壓一面飛禀巡憲星馳撥兵前來保護適本府因公過境隨帶兵勇禀請同爲彈壓惟贛兵未到之先百姓聚集不散四處傳鑼聚衆並鄰境大庾崇義上猶等縣均麕　多名約計萬人以外非毀教堂殺斃教士教民不休又有進城毀堂之說復經移營諭紳招集壯丁以冀保衛現在兵勇二三百名附近馳守而百姓圍逼教堂於十八日清晨毀破其江教士逃避贛城伏查卑縣大窩裡教堂孤懸野外人烟稀少離城近三十里鞭長莫及保護無由且係卑縣及外縣之民因教民激怒而變卑職官微才短固咎有難辭司道憲曁本府派兵多名親身彈壓亦力有未及尚祈憲恩俯諭矜憫除隨同本府督帶兵勇設法解散另禀察辦外合將保護解散緣由飛禀憲核（因） 
[梟匪刦奪槍船槍械松江]  
　　初八日十句鐘時鹽捕中營右領哨張　詠經率領鎗艇巡哨至新開河五龍廟地方見有江北船兩隻形跡可疑迎上查問該船果載私鹽忽見對港駛出梟船三隻突然開鎗轟擊反喝鎗船停櫓查驗正在遲疑排鎗又至毀損鎗艇鎗板張弁等倉卒無措任其劫奪後膛快鎗六支呼嘯而去張弁立卽回城禀報提憲劉軍門聞之大怒責令赶緊踵緝若不能奪還快鎗捕獲鹽船尚需撤究聞該梟頭目爲江北阿四凶悍素著不知能否弋獲也（帝） 
[金華府密函飭拿革命逸匪寗波]  
　　甬上官場接金華府嵩守密函金郡五月間匪謠起事當於未事之先密函營縣設法防禦沈棋山統領遵卽前在武義晝夜巡查先後擒獲匪首劉耀勳及黨羽二十四名訊供不諱當於軍前正法當場奪獲僞旗號衣鎗械票布及革命告示蘭永等邑亦均有匪嘯聚幸該令等防捕加嚴格斃匪犯多名不致釀事至六月初二三等日郡中拿獲散票結黨匪目土汝槐等四名訊供前情不諱先後禀請止法該匪等均供有名首要竄匿各處細加訪察謠風仍未盡息顯係該逸匪從中煽惑復圖滋擾金郡與寗郡相距不遠難保不此拿彼竄濳滋事端開單函囑密飭所屬營縣毋分畛域一體按名嚴拿悉獲究辦等因兹將未獲各匪名單錄下　大頭目張恭卽伯謙係金華縣文擧　沈榮古卽蓉卿係紹興山隂縣人寄居永康　周金海卽縉雲海係處州縉雲縣人　頭目倪國圻係金華縣武生　宗阿根　施炳圭　李買兒　金阿秋　作順年　陳錫銓　徐入買兒係金邑横橋頭人　　阿牛係金邑長山人　吕阿榮　章鈺昌　小木癞子徽州人　方汝林徽州人　趙洪富卽趙章係縉雲縣人在紹興學堂司帳　鄒克寛　以上共十八名（丁） 
[間島華兵騷動]  
　　十一日東京電云奉天日本總領事電稱駐紥間島之華兵因領餉無著羣起騷動譯字林報 
淞滬要聞 
 
 

Page 5

 
 
[商務總會擧定總協理]  
　　昨日爲商務總會選擧總協理開筒之期午後三時半由巡視華僑大臣楊杏城欽使監視開筒得票最多者爲周金箴君推爲總理其次多數者爲李雲書謝綸輝二君票數相同用拈鬮法檢定李雲書君爲協理楊欽使又與會中各職員討論一切聞該會因租賃房屋地位狹窄此後擬借滬北天后宫出使行轅爲會所惟尚未議决云（亮） 
[定期公决諮議局草章]  
　　上月初八日　總工程局會會議草創諮議局章程曾擧定起草員七人主持定稿兹聞該局草創章程已由各員陸續撰成現定於十四日午後一時在總工程局開會宣布草章通過取决云（望） 
[叩賀瑞廉訪加銜]  
　　升任贛臬滬道瑞莘儒廉訪前晚接奉電傳　上諭着賞加頭品頂戴等因本埠文武印委各員昨均上轅叩賀 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史 
要摺 
[江督蘇撫會奏州縣征解忙銀辦法摺]  
　　奏爲蘇省銀價騰貴州縣征解虧累酌議補救辦法恭摺仰祈　聖鑒事竊據江蘇布政使陳啓泰詳蘇屬近年銀價騰貴州縣征錢解銀虧累過鉅上年兩次詳情奏明將規復銀價錢二百文撥還州縣仍隨忙另收賠欵錢二百文均經奉部議駁如果銀價稍平各州縣賠累不至加重自當謹遵部議照舊折收無如近年銀價益昻各屬虧耗益甚現任者皆意存引退新委者多託故不行人人視州縣爲畏途以錢漕爲重累幾若一膺民社卽不能保其身家也者如是而欲望其公爾忘私盡心民事不亦難乎案查蘇屬征收忙銀章程自同治四年奏定每征正銀一兩照市價折收錢一千四百文加辦公經費六百文共計折收錢二千文聲明設遇銀價翔貴須與時變通於啓征時奏明辦理嗣於同治七年十一月兩次各奏加二百文又於光緒三年二十二年兩次各奏减二百文遂復每兩二千文之舊一切情形具詳前奏大抵隨增隨减莫不因時制宜本非一成不易是以每年二八兩月必由司按照市價分忙核數詳請奏報一次正以市價無定應增者必增應减者卽减也迨二十八年以賠欵緊要每兩加收錢二百文併征分解雖名之曰規復實與牧令公費無關前奉部駁但論規復二字之名義致將賠欵與銀價合而爲一因此加收之議格不行而州縣征收忙銀每兩仍折價錢二千文内除公費六百文計存錢一千四百文合之目下庫平銀價每兩在一千六百八九十文是僅得銀八錢二分八九釐中間虧耗不啻三百文上年均已虧累鉅數岌岌不能終日由今而觀更不知伊於胡底若不速籌補救必至虧空過鉅無法彌縫查抄叅追亦屬無濟則庫欵因之短絀而損及　國計矣又不然而行險僥倖百計取償法律人言均不暇顧則吏治因之皆窳而累及民生矣再三審度詢訪衆謀有不得不亟籌補救者查蘇省各廳州縣提捐忙漕銀每兩每石各三四五分平餘每年共計十萬餘兩係專供撥補釐金充作償欵之用提捐漕餘每石一百八文每年共計八九萬餘兩係專解部庫充撥新軍之用目下各屬虧累如此實無贏餘可提擬請從三十二年分起暫行免提俟銀價稍平再當照常提解此一策也惟欵關軍糈償欵遽少此項大宗均須由部另籌指撥以資彌補此時部庫拮据未必卽能籌撥而司庫搜括凈盡亦屬挹注無資如不能免提欵惟有仍就各屬征收章程量爲變通江蘇全省出賦本係科銀而科錢與其以錢合銀每忙核數奏報總未能盡與市價相合回如以銀完銀官民均昭平允刻下銀元通行民間之向祇用錢者亦已相率用銀事成習慣不至因銀色高低受胥吏之欺抑大户完銀較多卽可自向銀莊開寫銀票交納小户零星無幾亦可以錢易銀赴櫃交納旣免畸重畸輕之弊亦無洋價銀價之殊至辦公經費六百文及賠欵二百文亦應一律收銀每年於開征前按照各屬市價由司核實酌定詳飭州縣一體遵照並於易知單内將銀價分晰註明俾免弊混而杜浮收如此辦法雖似較上年之請加二百文爲數稍多惟銀價貴賤各有其時貴旣不至累官賤卽可以便民易地而觀兩無窒碍且各色條銀以全額計之多或八九萬兩少亦三四萬兩以每畝完數計之多至一錢少僅數分綜此項每兩約三百文之虧耗專責諸州縣一人之身與分攤諸數千百萬之糧户其輕重難易情形迥異此又一策也倘謂以銀完銀事屬改章部議猶有未協惟有仍請查照同治七年十年銀價增漲與時變通兩次奏准每兩各加錢二百文之案將現在規復銀價充撥賠欵之二百文給還州縣使辦公經費有著藉免鉅虧其賠欵則援案另行征解此又一策也據各州縣瀝情具禀用特代懇據實陳請能於三策之中酌行其一於大局裨補良多至本年上忙各屬已大半啓征如邀議准完銀擬請酌照六月分最短之價核數通行抑將上忙短數錢文歸入下忙代收或加折價亦歸下忙補征等情詳請具　奏前來臣等覆加考核該司所詳係屬實情未敢以部駁在前遂安緘默相應請　旨飭下度支部通盤核議折衷一是俾資遵守謹合詞恭摺具陳伏乞　皇太后　皇上聖鑒訓示謹　奏奉　硃批度支部議奏欽此 
分類新聞 
 
 

Page 11

 
 
政界 
[咨飭錄送奏稿武昌]  
　　鄂督趙次帥近接憲政館王大臣咨開編查憲政業已訂定章程此後所有湖北摺件於具奏之後務將底稿錄送以備編查（讀） 
[江督爲禁烟事札各屬文武文南京]  
　　（前略）查禁烟章程首在嚴禁官員吸食業經通飭文職責成藩司武職責成標營統領及各鎭協其學堂則責成提學司及各監督駐防旗員責成協領等員一體遞查所屬飭令遵章戒斷分别咨行各在案雖迭據文武各衙門取其吸烟不吸烟册結詳請彙辦誠恐奉行故事未能實戒斷自應仍由各該管上司再行認眞確查務須欽遵諭旨統於奉文三個月内一律戒除凈盡如再因循觀望卽屬自外生成應責成該管上司據實詳揭倘限期已逾各本員不能戒除或該管上司故爲徇隱不報一經本部堂查察定將本員叅處卽該管上司亦不能辭其咎也（企） 
[札催籌解開河經費蘇州]  
　　蘇坦開濬河道業已興工所需常昭崑新江震六縣開河經費曾由升督陳筱帥札飭善後局先行籌墊曾記本報現該局總辦朱竹石方伯以財政奇絀難以應付因飭蘇府轉札該六縣就上忙漕銀内提解如漕銀已經解清改由罰金内提借現太守已遵照辦理矣（命） 
[詳請撤銷南翔自治會蘇州]  
　　嘉定縣張孚襄大令通詳各憲略云據南翔鎭商學會職董王維泰等禀稱南翔陸乃勛等揑飾全體紳商糾合黨類設立地方自治研究調查會朦禀立案遍發傳單開會集衆商學二界素鄙陸等爲人相戒不往在陸等並不實事求是無非廣結徒黨厚集勢力武斷鄉曲實屬有碍治安禀請將南翔自治會註銷另行選擧等情據此陸乃勛等創設自治會人類旣屬不齊衆望又多未孚現當創辦之初業經嘖有煩言若不禀請撤銷難保不滋事端旣據該職等禀請注銷似應准予所請理合詳請批示飭將南翔鎭自治會撤銷另飭選董辦理（紅） 
[蘇臬定期接篆蘇州]  
　　新任蘇臬陸廉訪鍾琦抵蘇等情已紀昨報兹悉廉訪定於十五日接受臬篆（朱） 
交涉 
[浙省定購交涉要覽杭州]  
　　浙撫電致天津洋務局定購乙已年交涉要覧三百部現已面諭京餉委員鞠文熙候餉上兌卽赴天津領解來省其所需價銀並飭喻藩司先行挪墊匯解矣（乃） 
[日領事赴湘履新漢口]  
　　駐長沙日領事高洲氏日前由滬乘輪來漢假庽大智門日旅館即於初七日乘武陜丸輪船赴湘履任矣 
[小輪拖船撞沈之交涉寗波]  
　　甬江北專走餘姚小輪現設有永安美益利運三局彼此攘奪利益各懷意見本月初八日美益局新鎭新小輪開往餘姚拖有悅昌茶棧東蓬船一艘駛至大西壩地方利運局順寗輪船隨後赶上鼓輪爭先將鎭新輪之拖船撞没船内客人行旅俱付東流鎭新小輪急停輪援救當將趁客救起惟行旅等物均已沈没約值一千餘元當時順寗小輪並不停輪援救直向上流快駛現美益局已電稟德領事轉飭理船廳查處而悅昌棧東亦已禀控道署追賠所失一切行李不知如何辦理也（待） 
軍界 
[咨查滿營馬甲裁扣餉項杭州]  
　　杭州駐防馬甲前於光緒三十年間由户部具奏停挑馬甲百缺節省餉項作爲滿營武備學堂推廣辦法經費嗣由將軍咨報到部謂馬甲已出百缺兹奉度支部咨行撫署略謂檢查該將軍造送三十三十一兩年所停馬甲計共停八十四缺咨令查明短少甲馬十六缺因何不符反出缺各日期並截存各餉項數目專案聲復等因信中丞已飭司確查詳辦（木） 
[預備新督簡閱軍營之示諭武昌]  
　　鄂省趙次帥前詣第八鎭砲隊營查閱一切曾紀本報兹悉代理該鎭王總戎得勝傳諭各營畧謂新督蒞鄂於軍政甚爲注意校閱軍隊在所不免飭自初六日起所有各協標營大營門風紀衛兵均着禮服以肅軍容營内各營棚著　律打掃清潔俾免臨時倉猝凡有出入人等衛兵必須平和詢明來歷不得粗暴如來人確係有緊要事務或係親屬准其在衛舍房相會營内不准閑人擅入倘有鬆怠惟該司令官是問云云（今） 
[陸軍學堂改訂功課武昌]  
　　陸軍學堂功課近改普通爲專門注重軍制軍械戰術營造輸運等學除日語算術測繪仍舊兼習外其餘學科槪行删汰（天） 
[定期申送陸軍小學蘇州]  
　　蘇省近奉江寗陸軍小學堂移咨現因添招第三班新生飭各州縣考選申送等因長元吳三縣已於初十日考驗定期十五日備文申送（子） 
[太湖營副將易員蘇州]  
　　太湖營副將徐錦堂副戎　撫憲調統飛划等營旂統領曾誌前報兹悉所遺太湖營副將一缺已由督憲飭令請補是缺之張占魁先往署理（丹） 
[緝私營管帶易人漢口]  
　　漢口鹽局緝私營管帶現由總辦李寳恂觀察改委參將李成春接辦（今） 
[鄂督查閱軍機廠武昌]  
　　趙次帥於初八日渡江詣漢陽查閱兵工鎗砲鋼藥鐵廠等處復并拜會漢陽鎭周鎭軍面諭一切（讀） 
學務 
[常山師範生詹一枚等上浙撫禀（爲私撥公欵出洋事）]  
　　竊常邑賓興公欵自停止科擧卽歸人學堂公用念九年徐式圭爲充學堂教習仰體時艱願將全年朿修二百元捐助學堂村人徐廷烈等以爲急公好義禀縣保奬經理勸學所有案惟旣已捐助並未繳出至去年徐式圭之子徐仲偉出洋自向賓興公欵内支洋一百十元後又向公欵撥給洋三百元據云伊子未經考取官送出洋學習鐵路專科其洋照數交還周岱宗徐渭川在場立憑担認現徐仲偉業已回籍所學何科未據有聞惟買得宏文學院體操專修警察等科畢業票據三紙前欵二百未繳 
 
 

Page 12

 
 
後又領借公欵四百十元共計先後應繳六百餘元置而不聞是何居心前月復敢串同聶日培揑汪綬卿之名妄禀以教育會與勸學所聯絡計圖總攬利權出人意外若不查追另舉妥人經理將來學界何堪設想除禀學憲外伏乞　撫憲大人恩賞查追痛除滋弊不勝感戴 
　　附錄撫批　查徐仲偉去秋由該縣申送出洋學習鐵路旋以逾期禀請免考當經前部院明晰批示在案兹據禀稱各節旣與官費有别復與原議不符所領公欵四百元應否追取以爲該生等來省考試範師川資希提學司核議飭遵至徐式圭已捐之二百元延不繳出是否屬實一併飭縣查明具報繳（乃） 
[駐鄂湘潭師範學堂衝突三誌長沙]  
　　前報兩紀駐省湘潭師範學堂學生全班停課一節現悉縣視學胡君澹明因事來省至該學堂勸解亦未就緒又有曾充學董之楊君叔芸擬就省垣茭谿别墅開譚判大會徧請該縣在省之學界紳界於二十五日齊集該處氖理决判亦卒未果蓋因吳學使批詞過於激烈故現在學生一方面尚易就緒而同邑學界葛某等與學生相約不得過於遷就日昨擬訂四條一須憑衆調查帳目詳細核算二此次學生實未開會演說須由監報告省垣學界聲明前此禀指之誣（監督原禀有學生在堂開會一節）三須由同邑學界譚判決定是非分别理處四學生旣未開會卽不能將缺額開除所有開去之三名尚須起復留堂肄業（前此禀准開缺係就不應開會而言）以上四條如果不能照辦則此事不能了結云云聞此項辦法發布已經兩日該學堂尚未答覆云（敏） 
[札飭學堂銷毀革命書籍蘇州]  
　　蘇州府何太守於初十日接毛提學密札准江督電開奉學部咨查得蘇省各學堂私閱各種革命書大干例禁應請嚴飭銷毀等因太守當卽備文札縣轉飭各學堂密查學生中有無私藏革命書籍嚴行查禁（必） 
實業 
[貴池縣煤礦公司招股情形安慶]  
　　職商倪鴻曾於六月間邀集華股價買貴池縣境大凹山煤礦遵照礦章禀請詳咨給照開辦在案嗣經該商查得股友鄭驥卽係前冒充英商開辦貴池礦務公司經理之鄭湘岑深恐列入公司致生紏葛日前該商特禀請商務局將列入公司之名卽行註銷當奉商務局飭縣查覆現據該縣覆稱該商倪鴻所禀鄭驥卽鄭湘岑各節查係實情自應准予註銷一面由縣飭差嚴拿懲辦惟查倪鴻所禀大凹山煤礦辦有成效再行推廣開辦坂里山煤礦一節該商曾否購買在先並未呈騐契據所請開礦之處亦屬無此辦法仍請飭俟呈驗契據再行核辦云（孔） 
[浙路城跕近事杭州]  
　　浙路公司總車站設立省城羊市街前已插立標杆詳紀本報兹悉該處購用民屯各地約有一百餘畝計需地價以及拆屋遷費賠償花息共約五六千元現湯總理派令司事多人傳令該處地保里書在靈芝寺内設立購地處按户購買聞購定後卽令於月内遷讓一面繪圖帖說聽候湯總理核定赶卽起造定年内完工但開闢城洞土方工程鋪軋等件恐難竣事云（遠） 
[派員調查德律風局蘇州]  
　　蘇省德律風自設局以來逐漸增設元妙觀東及盤門外二馬路等處各設分局現經蘇省農工商務局蘇觀察以此項德律風總分各局一應收支各欵及購辦機器等項總局無從查悉特派委候補府照磨陳福恩二尹前往總分各局詳細調查云（紫） 
雜記 
[江督札泰州胡牧及姜泰釐局文（爲肩車各夫打毆厘卞事）]  
　　據姜泰釐局委員恩令厚禀稱竊卑局曲塘分卞向以雜糧荳菜各餅爲出産大宗從前由行户按月認繳板釐積習相沿久干例禁實爲公家莫大漏巵前委胡牧曾經禀請整頓未及擧辦交卸知縣到差後詳加考核此項漏捐爲數頗鉅遂於六月間據實陳請改辦活釐當經禀奉釐捐總局批准飭卽會州妥愼辦理在案奉飭後卽行移知泰州胡牧維藩因公赴揚未及開辦行户得有風聞卽布散謠言謂捐局一經照章抽收活釐則車肩各夫生機頓絶慫恿各夫於七月二十二日蜂擁到卞將卡房打毀并毆傷司巡滋事時由本鎭鄉約陳湘泉當場拿獲車夫三名詢據供稱爲各行户所唆使正擬送案追究各行户旋於夜間糾集多人復將車夫搶去嗣於次日由海安司前往查勘據鄉約等所供相同此行户唆使肩車各夫滋事之實在情形也各行户自知肇禍乃欲先發制人報告商會電請彈壓揑詞聳聽諉罪鄉民計誠巧矣但試問捐局改抽活釐原係抽收運銷出境之貨是捐出在買客其本鎭投行之貨向無捐例鄉民雖愚當亦知之熟矣又何得因改抽行户出運之活釐起而與捐局爲雖等情據此查此案前據該行户等來電本部堂卽電飭泰州胡牧迅將主唆滋事之人查拿到案訊明禀辦一面傳集曲塘公正紳董向各行户剴切開導寛其旣往嗣後凡有該鎭出運之雜糧荳菜各餅一律報完捐厘倘再抗違定即重辦不貸旋據胡牧將遵辦情形電復又經電飭俟恩令回局會同妥爲開辦如該行户等仍敢唆使滋事定惟胡牧是問等語譯發在案合行札飭札到該州即便遵照會同恩令妥速辦理勿任抗延仍將辦理情形詳細禀復查核（克） 
[批飭查明核辦革書蘇州]  
　　太平縣革書顧筱彬等前赴督轅禀控於入卯時報効洋數百元今忽被革求請飭查當奉批飭正任太平廳錢錫麟查復現經查明申復奉端午帥札開此案前據顧筱彬等呈稱該革書等湊集洋三百四十九元親交郭董以爲報効兹閱來申據稱該丞前因興修監獄無著故勸諭報效其實並未認繳核與原呈大相逕庭應飭現任太平廳李丞查明據實禀復核辦至總書何星南亦應責成李丞查明如有攬權納賂實據立卽革懲具報仰蘇臬司迅卽分飭遵照此札（赤） 
[遺失酒捐印花案近聞杭州]  
　　浙省釐餉局於本年三月間失去酒捐印花一萬張經信中丞前在藩司任内將經辦委員何葆成王緒曾等發縣管押審訊在案兹悉此案會訊多次查無實據現該二員情願賠繳洋一千四百元了事業已具禀上台奉喻方伯批示略謂印花遺失至一萬張之多情節甚重現雖由該員等賠繳洋一千四百元能否從寛准予銷案旣據並禀釐餉局應候核示遵照辦理云云（交） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（十四）]  
　　福池正太郎聽了這一番說話。不覺微微冷笑。還没有開口。早看見那門内又走出一個日本人來。弗倫擧目看時。只見他背後的大衣。碎了一塊。分明就是在前面走的那個日本人。弗倫不覺十二分的詫異起來。便問著他道。你就是方才跌在地下。撞著猛虎的人。怎麽居然逃了出來。那出來的日本人。來本是懂英文的。聽了他的言語。却板著個臉。理也不理。竟自走了過去。弗倫見了。心上雖覺不快。只認這個日本人。不懂他的話兒。也就罷了。這裡福池正太郎聽了弗倫起先的一番說話。早已明白了八九。故意還問他裡面的情形。弗倫便揎拳擄袖的和他講了一遍。怎樣的遇見獅子。又怎樣的放鎗打。他說著還自稱贊自已道。你看咱們歐邏巴的人。胆量到底怎麽樣。福池正太郎聽了。把頭一縮。舌頭一紳。嗤的笑了一聲道。原來如此。狠好狠好。你等著罷。弗倫正不懂他說的什麽。拉著福池。要想往外走。福池不肯道。你的事還没有了結。就想走得了麽。弗倫聽了越發的不懂道。咱有什麽事情。没有了結。一句話說完。早見一個日本人。在櫃内走將過來。對著弗倫。躬身陪笑的說道。這位先生。方才在裡頭一鎗打壞了我們的機器。可曉得我們這裡的規矩麽。弗倫聽了。愣愣的呆了半嚮。方才說道。咱方才在裡頭。一鎗打死了一個獅子。没有看見什麽機器。你們把這些惡物。放在這裡頭。却哄著别人進去。咱不知你們說話也就彀了。你們倒要咱賠起什麽機器來。那日本人聽了。又陪著笑朝他說道。先生不要動氣。敝處這個地　。原是有意試人胆量的所在。所以故意做出這些獅蛇虎豹來。叫人害怕。方才先生鎗打的那個獅子。原是機器做的。先生不信。只看那獅子頭上。受彈的地方。可有血液湧出來没有。弗倫聽了。覺得二十四分的疑惑起來。想著剛才放那一槍的時候委實没有看兒他流出血來難道這樣的一個。獅竟是假造的。麽就是咱大英國的蠟人。也没有這般像得利害想來想去。終久有些不信。便道。你們那個獅子。難道是假的麽。那日本人笑道。這個自然。原是故意嚇人的頑意兒。那裡用得著什麽眞的。看着他撲人的勢兒。雖然可怕。却是撲到身上。並不傷人。只有時抓破件把衣服。却是免不了的。 
國外新聞 
[舊金山排斥日人續誌]  
　　十一日東京電云舊金山埠又有日本洗濯所一處爲亂徒所攻其原因實由一醉徒所致白人傷者二十日人傷者十二該處報章謂上次暴動之首領已由西脫爾抵此矣 
[日本皇太子已抵韓京]  
　　十一日東京電云午後韓皇率皇太子至仁川口迎接日本皇太子遂同乘前至漢城 
[英國麥價又漲]  
　　十一日倫敦電云英國麥價昨又漲價每擴脫已漲至四十先令 
[英國蘇格蘭雨災]  
　　十一日倫敦電云英國蘇格蘭南部連次大雨田畜受損頗巨鐵道亦多冲毀火車業已停駛葛拉斯郭郊野一帶水深之處計有七尺許 
[奥皇漸瘉]  
　　十一日倫敦電云奥皇病勢確有轉機 
[法國反對尚武黨被拘]  
　　十一日倫敦電云法國警察已將反對尚武黨所出布告書之簽名人六名拘獲因其書中有煽動不服公家兵役之詞故也 
[英國火車失事續聞]  
　　十一日倫敦電云英國喜愛培來火車失事後商部大臣勞喬治卽親向大衆質問肇禍原由並審查各種信証據傳號者謂當時曾接有信號兩種管車人則認彼時每點鐘火車行駛里數約在五六十英里之間雖用制動機然並無效用云 
[萬國航業大會會議]  
　　十一日倫敦電云萬國航業大會在倫敦開會决議聯合萬國委員協定互相保衛之策以抵制罷工之舉以上譯字林報 
[德國申謝法國海牙和平會之代表]  
　　十一日栢林電云法國海牙和平會代表鮑葛可此次於會務殊有功勳法國海牙和平會代表特向道謝鮑君異常感激云 
[俄國外務部大臣留法]  
　　十一日栢林電云俄國外務部大臣已在巴黎駐有十日云 
[海牙和平議决之事]  
　　十一日栢林電云海牙和平會所提議之事件已有十四起經會中議妥　會中所擬末次議定書已决議定於十八日簽名以上譯文匯報 
本埠新聞 
[滬道查究崑山烟館]  
　　崑邑地方私售烟燈極多近有石浦司丁役從中包庇每領膏照一張索費兩元四角各烟户往往藉挑膏爲名私售燈吃事爲滬道瑞廉訪所聞當以鴉片烟流毒已久欲除斯弊必以禁開烟館爲起點在官人役宜如何實力奉行乃於已禁之後竟敢需索包庇影戤開燈實堪痛恨昨特札行崑山縣查明切實究辦（企） 
[駐滬英領易人]  
　　駐滬英國正領事德爲門君奉駐京英使調任瓊州正領事所遺上海正領事一差由偉音頌君接辦（衣） 
[廨員接鈐]  
　　新委公共公廨讞員寳子觀大令頤昨日接鈐廨内 
 
 

Page 19

 
 
書差人等咸先伺候少頃大令升座點卯各書差叩賀如儀（衣） 
[李大令赴七寳鎭會勘河道]  
　　本縣李紫璈大令昨晨帶同書役人等前往七寳鎭會同婁青兩邑尊閱勘蒲肇河道訂期開濬（疏） 
[松府提訊爭購房屋案]  
　　奉賢南橋鎭職員陳端甫陸仲誠等與顧潘氏爭購房屋由氏分投上控業奉滬道批飭松江府查辦在案兹又奉藩司批示云一産兩賣攸干例禁查閱禀黏該氏價賣此屋於本年二月初成交正月廿九日周叔蔭信内尚在議加屋價可見其時尚無買主何以陳端甫呈出絶契反在正月分該氏成交以前其爲串通中保倒塡月日爭買此産顯而易見本司察核案情陳端甫控該氏寄子張梅生冒委謀産各節亦難保非因此挾嫌揑詞妄告此等刁風斷不可長案已批府提訊仰松江府併案行提人証澈底根究等因松府戚太守奉批後已於前日札行該縣嚴提陳端甫等人卷迅卽解郡訊辦矣（釐） 
[協緝盜匪]  
　　初九夜浦東張江栅萬昇花米行被盜匪多人破門入内劫去洋銀七百餘元幸未傷人各匪臨行並於沿途開放手鎗至董家渡登舟渡浦而逸南匯縣王大令聞報往勘後卽移文鄰封協緝昨日總工程局孫裁判官接准移文立飭偵探在各客棧留心查緝（夏） 
[警局課員撤差]  
　　北市巡警總局警業課員馬委員籌備課員沈委員到差以來辦事不力由總辦汪觀察查知於前日下札撤差（衣） 
[不法地甲准予送縣]  
　　城内一路曁東南西北四區正副各巡官昨日具禀巡警總辦畧謂區内商民偶因口角細故扭至局中往往恐失體面諭著地甲出外調處本屬權宜之道乃不法地甲反借端索詐時有來局報告者應請核示辦法等語汪擷荀觀察諭令此後如再有前項情事查明確實務卽函送上海縣究辦云云（軌） 
[禀控霸收房租]  
　　候選知縣朱有澤前控陳增瑞陳建周不還欠銀迭奉訊諭限交房屋八幢並按年將義莊租米提半歸償在案詎朱持摺往收房租陳已向房客換立新摺以致無著而租米亦未照交兹由朱將情具禀到縣當奉李大令批飭原差前往催追違干嚴究（泳） 
[消防隊成立]  
　　巡警總局添招消防隊迭紀前報兹悉業已招齊足數　局撥派偵探二名前赴該隊駐紥處常川照料（業） 
[西捕踢傷店夥]  
　　英捕房第一百號西捕昨日出差行經福建路鄭家木橋北堍見金鼎齋香店違章將什物堆積碍路囑令移開店夥陸福金搬移稍遲該西捕卽恃勢踢傷陸之腎囊不顧而去當卽報由他捕車送醫院求治未知能保性命否（衣） 
[限期贖單]  
　　大成公司控吳竹安圖賴抵單銀兩前晚由公共公廨王襄讞提訊大成公司倩抱告投稱前者吳因急需將方單向公司抵押銀七百兩逾期不理請追吳供該單因另有糾葛現求寛期措銀往贖不敢故意拖延乞宥判交人銀並保限兩月料理清楚如違提究（衣） 
[失愼卽熄]  
　　陸家莊某姓家於前晚六點餘鐘失愼幸卽救息昨北市巡警總局已飭查起火情形覆候核奪（衣） 
[英界火警]  
　　前晚十點二十分鐘河南路第三百廿六號門牌英華火腿店失愼延及老胡開文筆店計焚去樓房兩幢（業） 
[大令騐屍]  
　　流氓沈桂生被曹阿四等戳傷身死當由地保殷子田將曹拘獲報縣請驗昨本縣李大令帶同刑仵差役前往相驗委係戳傷致命當卽塡明屍格諭飭屍屬自行棺殮一面將曹帶回候究（尾） 
[上海官事]  
　　四川轉運滬局河南卽補直隸州徐夀因公來滬昨至道轅禀見　新委署理通州知州關絅到道禀知今日交卸公共公廨會審篆務　寳子規明府到道禀知本日接受公廨篆務　留防十一隊官袁庭華禀銷感冐假　江南新軍糧餉局查械官戴洪烟禀辭返寗（泳） 
訟案 
[復訊古河公司控案]  
　　日商古河公司前延日本律師菊池控廣德泰不付碼頭費銀六十五兩一案昨日午後由公廨王襄讞與日領事復訊原告菊律師稱此案已向壳件怡和等公司查過此項碼頭費銀應由被告照付請爲究追被告律師哈華托稱此項碼頭費銀應向租船人追取不能令被告償還中西官以供詞各執判一併退去候復訊核奪（業） 
[上海縣案]  
　　搶刦和昌押店之郭景元夫婦由工程局解縣後經帮審李明府研訊郭妻劉氏供隨夫到申未久先庽德記客棧後遷法界夫未出外犯搶方鍚桂供是德記棧夥李向榮在公堂供出同搶郭景元庽在德記包探來拿時郭已搬出故未拿獲將陳戴二人拘去小的後在法租界見郭入文德里即報明包探往獲並在劉氏身畔搜出玉鐲銅表眼鏡等物已由失主在公堂認領明府因該氏狡賴喝先掌頰又鞭背各一百下及訊郭景元供是鳳陽府武生曾當把船舵工上月二十七夜係李向榮劉金生紏同許少土及小的至押店夥搶劉執利刀與李先入許持物先逃小的並未搶物故分贓獨少值錢之朝珠等物均李劉二人携去明府判郭釘鐐收禁劉氏交官媒管押候再嚴究○前由楊家渡巡局解陳漢明控拐使女之楊殿榮到縣訊押後昨提復審使女翠香供被拐至崇明欲配伊弟爲妻判翠香發堂楊枷一月發頭門示衆○太陽廟巡局解李何氏控賀永福拐女一案氏供婦人每日到紗廠做工賀到家内誘拐七歳女兒初六日扭至巡局控告賀之房主沈李氏初亦供認賀某誘拐後忽翻賴故亦解案林李氏賀永福各不承認判賀收押李氏交官媒查明再訊○趙榮榮控張介榮霸掯田單一案趙供前將田單向張抵洋五十元洋未付給單被扣留張供伊託張伯林將單抵借一百元因未立據先付五十元明府判趙償洋二十元張介榮覓保交單（車） 
[總工程局紀事]  
　　南市大興瞏酒樓執事人陳寳山控歇夥劉季春戴宏遂盤踞不去戴供有股分因帳目未明不甘被歇孫明府判先行遷出以待年節清理○瞿金奎在南區境内攫取詹恆志家小孩臂釧被獲解案訊判戒責二百下逐出贓給失主○烏山船夥金阿銀昨向福建杉板船户林阿三口角被竹篙擲傷面部扭案控訴判林罰洋五角（　） 
[巡警局紀事]  
　　巡警總局　賣豆腐之胡阿三將木架碍路巡士以其違章向阻不服反敢行兇由他巡士帮同拘入局中判笞一百板斥釋 
　　北市三路一區分局　法捕房包探王銀濤請泒偵探協提霸佔地皮之屈五圖地保倪達夫歸案訊究局員准之 
　　北市四路分局　前晚有偷兒高小二子陳阿福至永順里挖洞圖竊由十號偵捕拘獲並搜出鐵鑿當票等件一併解局押候訊究 
　　北市三路分局　商務印書館管棧人周炳貴投稱棧房小工夏心堂行竊衣物由局泒保拘案押候訊究○幼女許心香迷路由巡士帶局留養候領（衣） 
[法租界公堂案]  
　　洋行街惠和協和两糖行前以坐莊客萬景星吞用内地各號貨銀九百餘兩逃避等情控經公堂飭提在案嗣萬因他案禁押工程局昨由公堂移提至案據供所欠該兩行銀兩係歷年積欠並非有意圖吞判人銀並保限兩月内理楚○朱菊香報探由直隸清陽縣來申帶有親朋銀信家書前日乘江輪回大通原籍不意被長江賊匪高德標窮去銀信九兩餘報探獲案求追高供銀已抛入江中無從交出判枷示一月押改過所四月○法馬路憩園烟館主馬士安被宋梅江鮑連谷二人控欠欵銀五百餘兩昨日傳訊據稱所欠並無如許之多有賬可核判覔保候傳原告質訊○江阿二張阿德兩孩專在人叢中肆竊由探獲案判送果育堂留養查明有無家屬再核○巨竊唐阿囡前晚在西門外樹興里用竹竿遁升至謝蔭堂家晒台入内行竊衣包爲謝喊捕即由鄰屋逃去當將下面接贓之陸阿三並贓一并獲究判枷一月押改過局三月贓給領回（舟） 
 
 

Page 20

 
 
[美租界捕房事]  
　　前晚有酒醉俄人在吳淞路蓬路轉角處毆打人力車夫由行路西人喚捕拘押候究○天潼路王生記東洋車行私製工部局號頭僞印由中西包探查見拘押候究○羅兆堂沈竹樓擅設宰猪公司强截鄉間載來猪隻以致各肉莊罷市一案昨由公廨出單飭差恊探將羅沈二人帶入捕房押候解訊○王星元馬車無照由捕查知拘押候辦○夏鍚林違章裝雞由捕查見拘押候究（西） 
通函 
[澄衷學堂風潮始末記（再續）]  
　　羣謂昨日講堂之人旣云違章自當全行開除乃開除十人豈賞罰之平乎且又自相矛盾縱十人申說一切亦各齋之代表不得以彼輩理論而獨行開除至校長處表明是旨乃牌示云懸牌後違章鬨閙者一律開除共一百三十六人學生平日皆恪守規則蔣雖多方壓制亦皆忍受至今乃以懇留同學無罪開除實不能甘受其汚衊若此阻人進身之階今將禀請提學憲與江蘇教育總會調查是非驅除學界蟊賊以雪全體學生之恥云 
　　附錄□□□自入澄衷學堂之行爲以備調查 
（一）堂前草地蔣不許學生入内散步以爲阻春草發生之故而洋文教員欲入内作網球戲蔣不敢止且允之後又運動學生反對洋文教員 
（二）體操教員鄭志通去校之日開特别職員會蔣先語東一齋學生曰今日午後開會爾等在場外聞我言則拍手他人發言論斷不可拍手 
（三）地理教員白雅余不黨於蔣辭職將去蔣清晨闖入寄宿舍運動學生以反對白學生之有知者笑而不答 
（四）吳次蕃先生在清江師範素短於體操蔣於鄭志通先生去校後乃請之代任是職且懸牌示諸生曰吳先生曾受北洋陸軍及日本陸軍某某二先生之教育其資格較鄭教員爲合及上操塲乃步法亦未諳者 
（五）胡頴夫先生於教授法未深諳蔣乃聘以代白雅余先生之職第一日上課時蔣以縉紳錄示學生曰胡先生進士也有名者也胡所貽笑柄如上課時看小說及不識瑞那二國之位置誤俄比灣爲芬蘭灣等 
（六）旣放暑假寄宿舍中有未歸之學生徐某熄燈不依鐘節蔣誤以爲嚴生佐清所爲斥罵以該死滾蛋等悖詞（嚴係本校去年畢業第一名最優等之學生今年因蔣函招來候送提學使考試者）嚴據理與之辯蔣語塞自批頰滖於地旣起手示斥嚴出校尋又自撕去（七）學生不得在校外沿途飲食而蔣則恆於散學後購買雜物路食遇學生則反詰以食何物且戒之 
（八）蔣延聘教員止求節省不問可否故所貽笑柄述不勝述其著者若誤尉遲敬德爲二人論蕭何位宜第一係魏無知讀馬謖爲馬稷并謂係張邰所斬蔣指白海在亞洲之北學生與之辦别轉責以多言且謂余學問素有根抵諒無差誤以上僅指最著者略述其他瑣屑之小事尚不勝縷述云（完） 
[業金者鑒]  
　　近閱貴報商業行情表金價日見增巨追其原因皆由於各商人做成然現至結盤似可以無患惟聞受累無窮者甚多因此傷命者亦不知凡幾商人之受害咎亦由於自取而金店之逼索亦屬過分此項生意本屬空盤商固不交現銀金店亦無貨據花天酒地之中三言五句卽係實在生意一日漲落非商人之性命難存卽金店之大受虧耗互相參觀兩者必損其一所謂平均交易者大相逕庭今金價如此之巨商人之受害可想而知無恥之徒可以逃走塲面保人不能交待祇有追其前途無法可想竟有性命難保之勢現在振興商務之時設立商會會有總董此時之維持實有賴於此者以愚觀之商場生意以視本利之重輕權其利害今金店旣無底貨商人卽有虧欠亦只得稍令償還至多以二成罰之似尚平允商會諸公於此定必關懷爲特稍竭鄙忱務祈貴報登入來函欄内以備採擇不勝感激　　張竹樓謹啓 
　　閱今日報章載有初九日常鎭火車出軌一節查初八夜係由常州放空車至鎭江預備初九早車載客行至新豐車站中間偶有一車兩輪出軌初九午前即移就軌上並無損壞票車照常開駛惟初九鎭江早車至新豐搭客因須換車稍稽時刻次日起已悉照所定時刻單開行無誤合亟奉布希即登報爲感滬寗鐵路總管理處頓省 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
