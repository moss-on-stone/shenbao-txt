# 1881 - 356 - 4903114

 

Page 1

 
 
[重印康熙字典出售] [  默石齋主人啓]  
　　康熙字典爲華人通明之書不僅家塾中奉爲枕中秘也第卷帙較繁查檢時似覺周折且近來各坊間所出售者均係翻板烏焉帝虎最易誤人若殿版初印書旣不多而價尤貴亦非盡人所能購置本齋前從京師以重價覓到善本用石印照相法縮小晶成計無部只有三百七十餘葉厚者釘作一本價洋二元薄者釘作四本價洋二元二角部面則通用綾錦外加鐫字夾板紙張則一律白棉字雖細如蠅頭而點畫仍覺分明閱者不費目力墨色前後勻稱雖　弆數百年亦簇簇如新洵爲藝林之珍帙計共印有一萬餘部陸續售罄近又拂石重照較前似更精工盖藝事無過於熟照印旣多益見熟能生巧如蒙賜顧各外埠在經買申報人處代售上海則由申報舘間壁申昌書畵室發兌此佈 
[論高員不肯易服演武]  
　　高麗人之不喜與他國通商其上之教令與民間之風俗實使之然日本從而脅之始則勉强應允而臣民之中大半猶惡通商之病國繼則其朝廷决意與日人立約國中人大開眼界遂知通商之無病於國有益於民於是不獨與日人交易卽他國亦漸通道凡日本所行之事皆見而欣羡之亟思效法此殆氣連之轉機故人情極而思變歟識者深幸高麗之方興未艾在此一舉而日人救逞之謀轉不得施於與國自今以往高亦漸臻富强能與於海內外會盟之列矣然而其間猶有未盡變者則正不得謂其拖迂也如昨報所述高員之在日者嘗至武備堂中見較力諸器具心竊好之欲求一試無如寬襟博袖不便擬挈宛轉之餘無從動手有日官見而知之勸其暫易衣服攺寬博之製爲短襟窄袖然後便於舉試乃高人頓然變色讀冠服之制由於朝廷豈可輕改主賓皆不澤而罷此事得自傳聞玩高人之辭意則確肖高人其必非訛述可知矣而吾於此見高麗之尚有人也國雖弱小三面臨海北接中原廣不及千里而長則二千巢有奇假令修德布政簡練載實精製器械豈不足以自雄徒以前明以來久爲中國屏藩不投不叛中朝以其恭順從未加兵則高人守其疆土自治其人民亦何須簡兵製器致啓上國之疑是以武備廢弛日就衰弱而不意東人之積久凱覦也目下翻然數計不終爲日人抑勒有志通商以期先結日本次交他國廣收海內外之助不可謂非善於謀國故知其國中之大有人也然而通商之事何必盡改其國中之俗而後謂之有利哉日人之結好泰西也於今不過十年耳彼其先何嘗不以通商爲非守東海三島之地而自絕於外援也特其轉計較捷先高麗而定議故得以强高人之從之顧其於通商一端銳志速進竭力仿行不計久常之效而圖目前之利至於帑項空虛外强中乾國家與商民均成炙手之勢蓋凡事旣决意於今日尤宜徐俟夫他年日人但謀其所起而不思其所繼故也試思國中服飾盡變泰西豈非其求效太急而轉致顚倒衣裝輕赖制度之嫌乎高人非不知日人服色已仿泰西乃於主賓問答之頃遽作此語以觸其忌此非隨口應對也其曰朝廷所定不敢擅便若曰吾高人亦如爾日本奉朝廷之命攺易冠裳則短襟窄袖何必於試此器具時始行攺製今旣不奉朝命是不能因爾之言勉强允從也而日人輕攺服制一事已隱寓譏訕於言外矣然日員聞之而不敢怒其無禮也惟不敢怒故以爲善詞令耳由此推之商雖可通凡日人所求於高人者苟非國體民俗之所宜則槪不之允也然則斯言也一以重本國之制度一以杜日人之妄爲豈惟關係一己之冠服而已謂非心思磊落操守謹嚴者其能爲是言耶吾因而知高麗之有人也以視日本之輕改服色其作用適相左矣夫高麗旣有人焉則前此之不願與他國往來可知亦有深思熟慮存乎其間非徒識見之隘狹規模之淺小巳也特是現在當和約旣馬之後兩國使臣往來交接正宜持之以禮守之以正處之以誠接之以和武備堂中之器其原非寬襟博袖者所能比試想高麗國中之武員兵丁習學技藝使用器機自必有戎服以將事不若文臣之服色者則學堂教習之勸其易服演武亦非有心侃調而高員遽以此言答之不懌而出無乃厓岸太峻圭角盡露反爲日人所忌乎其請將和約閱理商酌攺換一節亦宜其爲日人所不允矣雖然服色固不可更而高麗現正發軔之始其學日人以期效法泰西將來必漸有起色若其使臣過於執待出言觸忌雖守正不阿足見使臣之風節而於邦交輒有齟齬亦非高麗之福還當以和而不流介而不固者處之斯爲得矣 
[逆犯初訉]  
　　○美國行弒總統嘉斐路之逆犯奇篤久經監禁己屢列報玆悉華九月二十三日始將此案提訊在華盛頓城內由刑司提集人証等奇篤帶有手鐐至公堂始行去鐐奇篤之狀師樂平生請於刑司言人証尚有未齊請緩審問奇篤聞言忿然而起言今日必須審問不必再行展限並與樂平生忿爭聲稱並不延請樂平生實係伊自欲爲我辨駁我亦曾爲狀師何必再延他人維時國家狀帥亦言當與訊問奇篤卽欲開言刑司不許諭令隨後申訴奇篤不受大肆咆哮巡捕在勞捺之使坐復怒駡巡捕忿忿不已必欲陳詞并將所欲言之詞書成一紙將以呈堂刑司不收則又交給在旁觀審之新聞館訪事人令其登報刑司復諭令將原稿還之奇篤奇篤吵閙不已仍於是日初訊次日刑司與陪審者復行提訊因人証言有不符仍未錄供而新聞紙中則已將奇篤所書登報大意言嘉斐路之死人皆謂我用槍轟擊所致此言實屬寃枉嘉斐路中我之槍原屬有之而三禮拜之後醫生皆言可無大碍後乃至兩月之後始行殞命則不死於槍而死於醫可知我之所以檢擊嘉斐路者出於天命前者公舉嘉斐路爲總統我亦在塲初非與嘉斐路有怨後因所爲不洽輿情礦我奉天命而擊之云云其言殊覺狂悖至第四日有一部臣言奇篤日至部中求謀差使求差者雖不止奇篤一人而奇篤則無日不至欲求爲法國京城之總領事因奇爲不勝其任故覆絕之狀師問部臣何以奇篤獨不勝法國總領事之任部臣言此係要差必須才具優長者方可爲之奇篤非其人也外國報記此事至此而止其後若何訊結情形容再續登 
[濟南近事]  
　　○上月十四日寓居濟南府之西人來信言濟南地方有四人繕成公禀具名簽押者甚多呈於郡尊丙稱西人傳教之非欲請禁止云云郡尊諭該四人曰本府亦並不願西人在此傳教但中西和約本有准其入內傳教之欵故不獨濟南一處各處皆有傳教之人此地安得獨禁如教中人不法等事爾等如見有實據則可赴官呈控因諭四人退去四人索還公凜郡尊不許言欲存案備查信中又言該處製造局現經停歇前者曾將小工辭覆 
 
 

Page 2

 
 
刻下則管事諸人亦皆一律撤去矣又言濟郡東南山上所出之煤運至郡城者甚多木棉亦極繁盛近日郡中生意復見興旺造屋開店者土木之工不絕也 
[一言棄業]  
　　○日本報言日本倭機阿買地方有某甲以賣酒爲業開有酒作而其人則信教門實甚每逢禮拜卽輟其業集教中人聽講手指口道娓娓不倦一日有一教外人亦雜坐傾聽忽問某曰據爾所講皆仁義道德勸人爲善殊爲動聽足見吾子好善之心然吾子所執之業則實足以害人試問飲子所釀之酒因而釀禍者約計當有幾人何其言則是而業則非也某中深韙其言卽日將酒作停閉已成之酒計値洋三千元均置不賣故刻下某甲景况殊形窘迫云 
[購辦挖泥機器]  
　　○聞上海關道憲劉觀察近與裕盛洋行立一合同購辦機器將以濬治吳淞江已於前日在英領事公廨簽字其機器卽在一船上挖出之泥卽載於該船駛往他處傾棄然後再挖計船上可裝泥六百墩限九个月繳到按吳淞口漸見淤塞舟行頗爲不便今得此機器則一勞可以永𨓜屈指明年秋間機到施功輪帆各船來往可無虞淺阻矣 
[輪船禁入夾江]  
　　○聞上海道憲於本月初六日照會本埠各國領事官大畧言本道奉南洋通商大臣劉札開據救生局禀稱救生局之救濟洲東濵夾江坐落江寍縣銅井鎭地方江窄浪急常有輪船駛入波浪湧赳洲岸日形侵削且與民船往來停泊大有妨碍杳下關草鞋夾之夾江業經奉設禁牌永禁輪船駛入今救濟洲東濵夾江常有輪船駛入同係生命攸關禀請設牌禁止以重民命爲此照會各國領事飭令行走長江之洋商輪船一體遵照毋得駛入夾江以順輿情而免防碍云 
[水手隨波]  
　　○前日有英國帆船名英德俾來思泊在本埠船上有水手某飲酒醉甚聲言欲岸訪友一躍入水遂致溺斃迄今屍首尚未撈獲也 
[章門天氣]  
　　○江垣十月間天時少睛多雨計十七八兩日略見陽光因氣候過煖旋又陰晦自是風色乍緊間或大雨滂沱念三四五數日同雲密布大有釀雪光景念五夜三更果聞瓦上跳珠聲約兩刻許遂止方擬玻璃世界一夜裝成爲來年豐稔預兆乃次晨推窗一望則曉日曈曈爽氣撲人眉字念六夜零露爲霜屋瓦盡白是爲今歲見霜之初次近則天氣甚正大可望老睛矣 
[嫁娶奇聞]  
　　○南昌某甲者聞在營當兵上月尾嫁其女與某乙爲妻乙則世爲紀網若以門第論甲猶稍降格焉甲與乙家相距不半里親自幼小所訂嗣未知爲何事阻滯至今壻已二十有八歲女亦長大兩家始畢嫁娶而乙以耳根不凈心竊惡之大有鸞鏡從他別畫眉之意奈父母一力主持花燭事早已次第料理故含而未吐屆期花轎至相禮者引新人立於中庭婷婷嬝嬝翁姑方誇得婦若此差慰老懷賀客滿堂亦無不以璧人相贊時紅燭朝天氍毺貼地鼓樂待奏火爆將燃百執役鷺立鵠企惟盼新郎君出而行禮乃久侯未見視之則急裝緊束將欲遁逃於是其父母初訓之繼促之終詈之親朋亦集相勸而乙終不肯顧擾攘間信息已達於甲卽親往觀其動靜乙家人見之益忙亂無措遂有請妹子同一交拜亦可之設甲乃進而言曰幸無大伯小叔不然亦將拉來頂替乎此何事而可令人代行言畢而出乙父母只得遷就過去將新婦送入洞房寬去鳳冠大衣梳洗簪挂意欲以驚鴻之彩爲招雉之媒庶幾因愛生歡兩小無猜百年永好也初不料此方設計彼已生謀有頃中自率其妻妾及隣里十餘人來甲首入呼女出話女知有變念薄命至此幾等覆水之難收遲回不應甲妾乃直入挾之至門外十餘人卽電掣風馳簇擁以囘乙家錯愕莫知所爲亦無爲追趕而乙則不禁鼓舞跳躍如釋重負以爲今而後莫予毒也已誰知紅絲暫斷而徽纆旋加蓋甲旣奪女去復帶數人來扭乙禀縣縣官閱呈頗奇其狀立刻訊問時乙之父母亦踵至正想藉三尺法合兩家權因請施乙夏楚官以燕爾良辰機就此開導釋放鉅乙堅執如前始予以朴責旣起仍含糊未允其父母遂力請收押冀以討好於親戚終得璧合珠聨問官不得已俯如所請現聞尚須問女願仍往乙家否纔能定案云 
[壽婦跌斃]  
　　○吳中齊門路有楊姓壽婦享年九十龍鐘可憐上月二十八日傍晚以事緣樓梯而下偶失足致倒豎跌落額顱磕破流血不止而卒聞其家於本月初四日有喜事當此號咷之餘恐難舉辦所以家有老年人爲之子媳者宜隨時侍候也 
[氣輪自轉]  
　　○董紫珊太守新又製成氣船業已出塲泊在本埠十六舖橋堍前已列報兹聞此船名曰混初尚因舵在艙內舵工望遠似稍不便現擬將舫接長透至艙面庶臻美善大約一禮拜接好可開輪上蘇州矣初六日上海縣莫明府英會審委員陳大守海防同知劉司馬及傅守戎到船察看機器但見龍頭吞吐鐵彈自升自降不須人力均以爲太守之巧思在是矣不知其中眞諦太守尚秘而不宣故艙門關鎖不輕予人觀看特因諸公固請勉開機艙然所指示者皆皮相耳聞江天火輪與此船同泊一處初七日五點鐘時江天火船開輪水勢激動而混初船之輪卽自轉不已並無人加彈子可知其機在軸輪上之大天圈但得偏重壓力便舵旋轉自如其妙法誠急索解人不得也因以知引動之先須用彈子升降及船開駛後機已活動見水鼓蕩卽能自轉古有以水激輪名千里船者殆與此彷彿歟 
[懲辦搶火]  
　　○初五日本埠南市失愼其搶火者實屬不少近處奚姓是日適新婦回門親友咸集極形𤍠閙一聞火警倉皇奔走婦女輩更屬慌張有穿大衣逃至裏郎家橋者紅裙翠袂環珮鏘然意欲過橋而橋上已經擠斷該婦于擁擠之中略一回顧則頭上簪珥均被攫去竟致雲鬟散亂旋又被人擠倒性命正在呼吸間幸其從人尋到救起已不能行舁之回去又有一婦携衣十一件被一年輕人從手中搶去該婦且哭且追而道路泥　何能趕上幸傍有一人謂知搶徒下落囑其不必追蹤但赴巡防局控告該婦依言與其人投十六舖巡局禀訴黃委員問及其人稱搶者卽城內十九舖陳箍桶橋北堍擺蔬菜灘王炳之子王慶要委員卽飭局勇進城請永興橋巡防南局傳到該舖地甲恊仝前往搜出贓物不少一件人贓並帶回十六舖局黃委員不復究詰立飭責王百板籐條百下繋于火燒塲示衆 
[酌斷還帳]  
　　○英公堂據周馥潮投控被中和洋行管事人陳達孝欠牛羊肉價洋三十餘元屢索無着求爲追究陳太守以欠數無多諭其冉行索取毋庸擾訟嗣又據周一再呈控太守准詞提到陳達孝於咋午前會同賈副領事訊理周將帳簿呈閱陳供向周買牛羊肉素無少欠今年仍與交易尚有扣頭未除照我核算祗欠伊洋十元有人勸我還伊十五元了結我因無力未允周稱陳之友人勸我收洋二十元銷帳我以小本經紀吃虧不起我未允許太守斷令陳達孝先繳洋十元限半月內再繳洋十元給周收領銷帳云 
[就船拘人]  
　　○有駕船之寍波人某甲載木柴來申販賣船泊十六舖橋外灘前日午後至小東門外租界地方浴堂中洗浴身畔帶洋十餘元浴時未交櫃上郤早被拆梢輩窺見故與掽撞以起爭端甲孤掌難鳴幾遭欺侮邀其友人到來卽與招呼同帮船友霎時竟來十餘人各執栗柴洶洶尋闘拆梢黨見勢不佳早已遠颺甲等卽遷怒於浴堂坐櫃某乙謂其當時旣不喝阻去時又不攔住明係有心助彼故卽飽以老拳尚未甘心竟將乙執至灘浦向其船中一擲落於船板上幸未墮浦雖有乙之夥伴尾隨於後不敢開言甲尚揚言今夜卽欲開船當將浴 
 
 

Page 3

 
 
堂人送縣等語夥等聞之恐其將人載去容有不測之慮卽投小東門外捕房鳴訴値班捕頭立爲知照大自鳴鐘捕房大捕頭因該船泊於中國界內未便擅拘卽着法包探嚴頌眉持名片往十六舖巡局請局員飭勇拘人乃巡局不能管及水道故囑包探告諸水利局而水利局張太守又謂此案須得請縣飭拿包探無奈回禀捕頭捕頭以甲等聲言卽欲開船故親至法公廨禀商白繙譯官謂如移文照會深恐鞭長莫及白君谓此事還宜請張大守辦理故白君復飭嚴頌眉持己名片再至水利局相商張太守乃親帶局勇包探將乙取出並拿爲首行兇者兩人初猶不服及見官至始俯首聽拘包探將兩造均帶入法捕房爲乙請傷科醫治想今日當解公堂訊理矣 
[誘嫁孀歸]  
　　○上海縣據二十四保四十八圖浦左洋涇鎭鄕人周鳳祥投控稱子周阿泰亡後媳婦陳氏被蟻媒奚雲卿誘拐配與四十四圖內秦桂榮爲妻求爲道究當經准詞出差傅到秦桂榮并作媒之奚雲卿由帮審委員王別駕訊理秦桂榮供中年無偶託人作伐奚雲卿謂周陳氏喪夫無依正欲再醮卽爲說合講定財禮洋一百四十元以了其前夫債項因與奚雲卿素識故訂定後卽將洋交彼陳氏於十月初一日過門詎半月後陳氏以起居不慣日常吵閙並欲回母家探望前月杪邀同奚雲卿將伊送去曾與其兄陳金榮會面今人尚在陳家如何稱拐奚雲卿供與秦桂榮同別駕謂婚帖何在秦稱當時奚雲卿謂陳氏母族雖知再醮郤不肯出帖周鳳祥又不相問卽由陳氏自己作主故無婚帖別駕謂娶婦豈有如此便易者喝將秦桂榮掌頰二十并賞媒人以肉鼓吹計責一百四十板均行管押着秦交出陳氏再行訊斷秦桂榮叩請飭傳陈金榮令其交妹王別駕不准着差帶出管押 
[浙江候補官文]  
　　○候補而分發浙江苦難盡述矣夫官曰候補苦已而浙江則尤苦宦浙者其鑒諸且上司正而委署公人數少而差事均此承平之世則然也夫豈所論於兵燹之後哉乃若軍務頻仍保舉者旣層見而疉出捐資遞減輸將者更恐後而爭先此際之品類不齊遂至於江河日下宦遊浙江者用是爲惕惕焉今夫人讀聖賢書體用兼備蓋其於窮則獨善其身者必其於達則兼善天下者也夫豈如今之候補官棲棲皇皇爭入苦海也哉乃吾觀於浙江不禁有歎焉道員則有二十餘人矣知府則有六七十人矣若同通若州縣若首領佐雜則更有多多益善而不勝枚舉者需次難而差委不易在各員亦無所施其技矣而能不事夤緣者其　厘局不過百數十員也海運不過五六十員也若發審若罷工若保甲城門則更屬寥寥無幾而不可多得者京信雜而說客實繁在上憲亦總覺難爲情矣而能不狥請託者其誰嗟嗟朔望衙叅每欲得一差以揚眉而吐氣乃混過昨宵又是今日幾成望眼之欲穿僕夫况瘁亦欲藉一缺以懲惰而酬勞乃虛延今歲上下來年妄冀點睛之欲活此則浙江候補官之苦情也而更有甚焉者朝則無米也夜則無油也赴米肆而賒米則曰夙負未償赴油肆而貸油則曰本小難應而魚肉不必言矣以有用之心身迫而爲有靦之面目吾恐候補官於此當必有黯然神傷者矣縱有時二三同志結伴登臨要不過於雲居山坎卦石諸區眺望焉而苟延殘喘衣則典盡也履則押盡也向同鄕而借衣則曰亦投質庫向同寅而假履則曰同病相憐而銀錢更勿論已以無限之精神窘而爲無賴之景象吾想候補官於此當必有恧然色沮者矣縱有時三五成羣從事遊泳要不過於金沙港岳王墳等處臨流爲而虛負祟朝君於是深爲候補官惜焉以伺候上臺之面顏而承歡交母要不失爲孝子慈孫以鑽謀差缺之心思而奮志修爲亦可入乎賢關聖城玆胡爲不與黃鵠比翼而乃必欲與雞鶩爭食乎富貴如可求也我將識其人而弁髦視之矣富貴不可求也我將憫其人而慨歎深之矣且於是轉爲候補官望焉分發早奉奏停已來者每多欲罷不能之勢捐輸業已截止後進者徒懷瞻望勿及之思兹不幸已見屈於不知已者豈遂不能見伸於極知巳者乎正直而有其人也我將欽其詣而心神契之矣正直而無其人也我將懸其詣而旦暮期之矣浙江候補官之若情若此宦浙者尚其審所從事哉然吾猶恐候補之苦正不獨浙江爲然也噫 
　　已夘春月西冷吏隱不識時務人稿 
[辛巳初冬偶讀吳侍御孤忠錄敬賦二律]  
　　○碧血濡毫上諫章老臣誓死報　先皇咸誇亮節皎如日共仰孤忠凛若霜袞袞羣公啣異命煌煌一册整　乾網　惠陵終古留奇蹟易水星沈夜吐芒○毅然尸諫　奏彤墀想見盈庭震愕時爲建金縢千古論苦爭玉牒萬午支　懿音特憫孤臣淚遺囑遙傳絕命時應有士民薦芳藻　恩綸俎豆享祟祠 
　　槜李畹雲女史金芳荃拜草 
[和望炊樓主人病中述懷原韵七首]  
　　○最難得是濟時才卅載紅羊歴刼灰世澤留貽君獨厚孳孳樂道思深哉○神清骨秀弱難支用力不遺心可知更有如椽一枝筆風雲際會待逢時○山右畿南廣結緣書生畫䇿總行權泛舟高誼凌　礪生孝廉如淦　嚴　佑之明經作霖繼居者尤能得妙詮○一輪明月證前身玉立亭亭不染塵我亦瓣香林下客夢中人是意中人　林文忠公文章經濟爲嘉道咸三朝第一名臣僕埀髫時隨宦朝歌歲辛丑公奉　命從事河壖在陳橋工次曾蒙呼見至今四十年覺光風霽月之度追維之猶在目前也○細兩微風九月天偶逢小極厄華年玻璃瓶貯菩提水徧體醍醐酌醴泉○海闊天空眼界寬嶺南彈指達長安遙知電掣風馳處一字能聨萬國歡○安命何須問碧寥墨池拋去筆鋒銷願君動靜交相養依舊春風綰柳條 
　　萸𤲅退叟未是草 
[贈朱素方調史]  
　　○不隨名卉與爭妍幽欲孤音小謫仙一種芳心能託素更躭琴趣識無絃　素芳善音律予爲處琴調諸曲頗能領解室中並懸無絃琴可謂但識琴中趣何勞琴上絃矣○生來幽㵎自孤芳能洽蘭言契始方　素芳性最高潔庸人俗子輒遭白眼然風雅士如覺夢子等每爲傾倒推許　領略風騷同醉月深情勸盡九霞觴○梅花紙帳竹屏詩石鼎茶鐺雅各宜　素芳室中陳設最爲清雅　瀹坐縱談多慧解笑人徒作虎頭痴○工商說部喜新調揚抑冰絃落鳳么廻顧驚鴻飛欲下流天素月自昭昭　素芳工吳詞喜翻新曲當塲一奏每令人心曠神怡頻囘驚顧也 
　　三十六國躡雲歸客腰瘦生未是草 
[秋景三十詠]  
　　○秋容　幾番雨洗碧峯顚無跡長空淡可憐三徑曉霜楓葉豓半潭斜照蓼花妍白蘋黃菊添詩料紅樹青山賣蟹船得見盧山眞面目雲烟收盡月娟娟○秋月　捲簾獨坐漫橫簫玉鏡空明傍九霄雲霧盡收光皎皎亭臺如畫夜迢迢遊來銀漢三千界照徧紅樓甘四橋最喜今宵分外好團圞映滿洞庭橈○秋霜　寒警鴛衾客夢拋五更霜氣滿山郊烏啼殘月荒城冷鐘度重雲古寺敲橋沒小紅痕印板屋鋪淺曰冷侵茅偏他青女工妝點楓葉添丹菊放苞○秋信　涼飈颯颯月輪高鴉陣驚寒草木號忽報桂花開馝馞還看梧葉落肅騷露飛金井吟蟲鬧風戰黃蘆征鴈嗷屈計重陽佳節近安排賞菊與題糕○秋凉　夏景災威一霎過新涼漸漸透輕羅風來曲院花香合月照高樓笛韻和嘹嚦霜天衡嶽鴈飄零木葉洞庭波可憐瘦骨先知冷酒後猶添一曲歌○秋柳　回憶錢塘蘇小家尋春油壁碾香車但知南陌飛新燕不信西風伴宿無幾樹尚依流水冷千條仍綰夕陽斜牽人柔緒絲絲密舊恨新愁兩髫華○秋草　連番拾翠又尋芳轉瞬西風草就荒剩緑更難黏臘屐濃青多已付斜陽平原寒蝶猶留夢故國行人欲斷腸一道裙腰顦顇甚明𡚱塚上月蒼凉○秋陰　萬景蒼茫辨不清終朝非雨又非晴風翻盧荻烟無際雲護樓臺月不明瞑色模糊村外樹斜陽暗淡水邊桂芭蕉窗上偏多晦蔭罩珠簾一幅橫○秋晴　連番夜雨隔簾聽鵲噪茅檐客夢醒村外霞烘千樹赤山前露出數蜂青一窻旭照雲邊鴈萬景秋澄木末亭對這晴光無限好階空寒蝶舞俜伶○ 
 
 

Page 4

 
 
秋夜　鼓角聲催蓮漏增銀河宛轉夜光凝露凉星漢三千界月照樓臺十二層桐館酒醒人弄笛蕉窗詩就客挑燈天街皎潔凉如水獨坐更深冷不憎○秋閨　幾羣鴻鴈度針樓金屋人分長信秋曉起看花增怨悔晚來待月懶吟謳檮衣和淚紅情寄對鏡凝妝翠黛愁等識西風多少感癡呆經日不梳頭○秋思　短檠泒照坐更深一度相思一度吟握管躊躇書恨字援琴宛轉讀愁音風吹鼓角遙天月夢繞鄕關獨夜心最苦閨情與旅况一般清淚欲沾襟○秋望　星河耿耿月初三更上層樓興正酣翠幔捲來延爽氣瑤欄倚邊對晴嵐盈眸夜色迷金碧照眼天光際蔚藍鎭日開軒看不厭楓林曲處客停驂○秋冷　碪聲鴈唳兩相嫌楓落吳江詩句添夜月照人秋氣肅晚風吹面薄寒尖瀟瀟凉雨飛銀井皎皎新霜到翠簾瘦骨先知衣試裌吟肩高聳坐茅檐○秋暮　洞庭波起海潮鹹雲重霜清草木芟鴉陣排來天欲晚菊花老去月初銜楓林車駐三叉徑野渡人歸一葉帆最苦寒碪催暮景他鄕作客感征衫 
　　海昌愛花癡生徐慶齡壽芝氏末定草 
[光緒七年十月十九日京報接錄]  
　　○○頭品頂戴山東巡撫臣任道鎔跪　奏爲審明疏防越獄限滿無獲之禁萃人等並無賄縱情弊按律定擬恭摺具奏仰祈　聖鑒事竊照昌邑縣斬犯李六杖罪監候待質之犯張根志越獄脫逃經前撫臣周恒祺將管獄有獄各官叅奏奉　旨這所叅疏防監犯越獄之管獄言該部知道等因欽此當經周恒祺欽遵行司飭提刑禁人等並王文琳同卷家至省發委濟南府研訊旋據詳報營兵魏桓山於光緒七年三月二十九日在店病故批飭核入正案擬辦兹據該府梅啓熙督同候補知縣朱靖宣等審明擬議由𣳻司潘駿文解勘前來臣親提研鞫緣李六張根志分𨽻諸城濰縣等縣李六因聽從王平禮伙竊事主陳建堂家錢物分贓不勻謀殺王平禮身死犯案審依謀殺人造意者斬監候律擬斬監候彚入光緒六年秋審解勘發回候示張根志因聽從在逃之于小猪等伙竊事主于本元家衣物拒傷事主平復案內審依竊盜臘一兩以上杖七十爲從减一等律擬杖六十據供于小猪與李六拒捕時並未在塲解審發囘監侯待質業已咨准部覆光緒六年七月初三日酉刻署昌邑縣典史土文琳帶同刑書徐運昌進監收封騐明李六張根志刑具完固收入北監房東間木籠內睡宿派禁卒郭照來姜士員看管飭令小心防範並派刑書徐連昌捕役周文舉徐連元營兵潘振東魏恒山在監値宿巡邏更夫張二在更道支更封鎖獄門回署是夜四更時分風雨交作張二進屋避雨徐運昌等因夜深困倦均各睡熟詎李六張根志乘間扭斷鐐銬項圈撬開籠底木板鑽出木龍挖透墻孔爬出越墻逃𨓜經郭照來等聞嚮驚起查看喊同兵役更夫人等起捕並報經王文琳督同追拿無獲時値該縣蘭維均先期赴府面禀地方事宜公出在途接據王文琳申報星馳回縣會營勘訊禀經周恒祺奏叅委審詳勘提訊供悉前情不諱詰係依法看守一時疏忽並無鬆刑賄縱情弊應卽擬結查例載監犯越獄如獄卒果係依法看守偶致脫逃並無賄縱情弊依律減囚罪二等治罪又律載不應爲而爲事理重者杖八十各等語此案禁卒郭照來姜士員於監禁斬犯李六並杖罪待質人犯張根志並不小心看守致令越獄仝逃雖訊無賄縱　弊究屬疏忽該禁卒等並非分犯看管百日限滿犯無弋獲自應按例問擬郭照來姜士員均合依鑒犯越獄獄卒果係依法看守偶致脫逃並無賄縱情弊依律减囚罪二等治罪例於李六斬罪上減二等各擬仗一百徒三年事犯到官在光緒七年五月十四日恭逢　恩詔以前核其情節不在不准援減之列均應減爲杖一百郭照來年逾七旬照例收贖追銀册報姜士員折責發落刑書徐運昌雖訊非賄縱疏忽之咎難辭應與防範不力之營兵潘振東魏恒山捕役周文舉徐連元更夫張二均酌照不應爲而爲事理重者杖八十律各擬杖八十魏恒山業已病故應毋庸議潘振東等事犯到官亦在　恩詔以前所得杖罪均予援免仍分別革伍革役魏恒山身死之處業經訊明委係病斃並無別故亦毋庸議已革署昌邑縣典史王文琳疏脫斬犯杖罪監侯待質人犯訊非禁卒賄縱應留于地方協緝俟五年限滿有無弋獲冉行照例核辦有獄官昌邑縣知縣蘭維均業經部議革職留任應仍限一年帶罪督緝亦俟限滿有無獲犯分別辦理𨓜犯李六等飭緝獲日另結除供册咨部外理合恭摺具　奏伏乞　皇太后　皇上聖鑒　敕部核覆施行謹　奏軍機大臣奉　旨刑部議奏欽此 
 [Ｇ>　　卡員滋弊　抱不平子識 
　　軍與以來奏設厘捐在各大　當年急於籌餉不過一時權宜之計原非久遠之圖迄今日久承平疊奉　上諭汰除勇費刪剔厘捐謨誥煌煌仰見我　聖朝念切　　之至意而各大　又能仰體　宸衷數年老撤勇撤捐相機裁汰之處已非一端矣景鎮磁器通於天下各省販運之商絡繹不絕其磁器由景鎮駁船裝載　州再換大船運赴各省其厘金向由景鎮釐局點數完納爲始疊至　州之黃龍卡又復點數完滿十分自黃龍卡而至湖口卡在復換票完厘分運各省而去向章自黃龍至湖口經過各卡俱是驗票放行並無流擱苛索情弊自光緒六年夏六月以來而饒州之某卡陡生弊端每遇磁器船到卡棷蓄意留　务方苛索必須　花洋　數十元或十數元然後葢戳放行否則開船點數或扣留半月一月不等夫磁器出自景鎮旣經景局至黃龍等卡點數完厘此外並無加辦磁器之處況駁船載輕點數頗易大船載重點數甚難且各省之採運磁器者細彩俱多若任　船翻駁損壞破碎誰爲之　故磁商始而忍耐花銷冀圖快運不期該卡至今習爲常規磁商之苦不可勝言一年之間　歇不少　河生意因之冷淡嗟乎上以念切民　爲心下以貪得民財爲事此輩貪官污吏心狠而情橓所望西省太　飭丁密查廉得起情懲一儆百俾磁商不至困窮華安生業亦厘　藉資充裕共慶平康是則僕之數官可爲世道人心一助　　 
　　老德記傅髪水 
　　此傅髪水係本行所始創者歷十五年在印度日本新嘉坡等處銷售日盛一日凡婦女髪上所用之油膠等物所有之美處此水兼而有之且無其黏污諸弊用之頭皮亦甚爽快髪更易於生長頭屑全無此係上等之料做成煎熬時亦甚留意 
　　用法 
　　將卜些傳在頭上擦於髪根內 
　　油膠等都不須用 
　　若遇大病之後髪必脫落者用此水必有大效因此大有滋墻於髪根髪若髪白或可漸漸復原然內並無染色之物也若常用之果必使髪不落用亦甚爲潔淨且需亦極少其全無渣滓故用時亦不必先爲搖動也 
　　上海一千八百七十六年十二月十四日上海大馬路老德記藥房告白 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
