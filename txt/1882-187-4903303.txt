# 1882 - 187 - 4903303

 

Page 1

 
 
[新印縮本增選多實船時文售] [  六合堂議啓]  
　　是書　　　東名播寰宇久爲士林所其購借手前刻有島焉帝　之謐兼之篤幅錯悮股叚我　西錯字則無簾不有甚至文與題不相符者又有還無文者不可勝數誠憾事也今點石齋主人不惜重　　請名産逐一校讐莫不釐訂面更正之并其中之有題無文者悉加補入且增選入時鄉會　墨及名人課作倩能書者加海抄正用續本法將原文一百本計文章七千餘篇縮成八小本名之曰增選多寳船至於字法之端莊聿畫之清晰爾其餘事更妙在置之巾箱中甚易携帶出入勝前書之繁疊眞有天壤之别今六合堂主人巳向點石齋承受概歸本堂分售各省每套收回工本銀四兩五錢計有七千餘文之多所費銀一錢可購百餘篇文章亦可謂便宜之至今是書旣成所有代本堂寄售之處開列於後賜顧者請向購閲至於各書坊有與本堂代售者用錢一體奉酧再此書所印無多海内知之祈及早往購可也此佈京都生和泰南京品水街愼益莊福州同茂茶棧廣東西營巷同虜長沙基大街同安麥欄上海太古碼頭同愼長永安街長源寨棋盤街萃泰豐茶號香港同愼長漢口怡和行沙包街長源寨黄坡街 
[續隱憂篇]  
　　本報昨列隱憂篇述及兩粤水患深防不虞之變而欲官吏紳富速籌賑濟之法以奠民生此非故爲無病之呻也近來中國各口通商所以謀富强者惟日不足然爲國之道先安内而後治外此必然之勢也中國之所以安内者亦未嘗不亟亟焉圖之而天時人事亦必相濟爲用天心仁愛夫豈忍斯民之淪胥以敗第旱乾水溢偏災亦所不免所謂天地之人人　有所憾固不能呼彼蒼而爲民請命全賴人事之臧有以弭天時之缺陷而已歴觀近日報章告災之地巳不止一見浙省則闌溪衢州蛟騰水泛楚北漢川沔陽等處水勢日漸滋長漢江之水十九日已漲至四丈餘而日内猶復滋長不已沙市崇陽亦有出蛟之患鄱陽湖出蛟冲壞田廬損傷人口殊屬不少九江低窪之處亦盡淹没鹽溪自前月下浣黄梅雨作連緜不已已將匝月棉田鞠爲茂草卽本埠梅雨兼旬入五月以來無日不雨沙地木棉皆爲草所蔓延卽使日内放晴而拔草需人費頗不貲窮苦農民何以堪此且聞棉苗小時水浸尚屬無妨至目前則尤爲可慮諺有寸苗不怕尺水尺苗反怕寸水之說殆不虚也卽在稻田經此冷雨浸淫受傷實甚衣食之源皆將告絶人心焉得而不惶惶此各處水患之足以隱憂者也而天津一處則自前月二十一日一雨之後絶無點澤天氣熇蒸田疇龜坼官憲求雨已非一次禁屠祈禱之外又有幼童十數人作桑林之禱而瞻彼雲漢藴隆蟲蟲竟無倒瀉銀河之日雜糧業經長價民間待澤引領彌長此析津旱患之足以隱憂者也夫天津爲近畿重地而可慮乃如彼幸近日已得雨澤可以稍慰農民而南中爲財賦所出乃可慮又如此雖近已開霽而受傷已多杞人之憂其能已乎天津需水而雨澤偏聚於南南方希晴而陽光反留於北此亦天道之不可知而天心之不可問者也就古人占驗之法而論陰氣過盛則國多水患陽氣過甚則國多旱荒曰狂恒雨曰僭恒暘殆亦非盡屬無稽然前數年北地旱災而天津則獨遭水害今年南中水患而津郡又先罹旱災以是爲陰盛乎陽盛乎恐問之占騐家亦不能自圓其說又或以爲東南多水西北多山東南各省水患每歲皆有亦不足怪北地之旱亦屬常事顧何以天津有時患水有時患旱然則天時地利二者亦均有所不可解者已西人言地上多植樹木則地下水氣爲樹所吸漸引而上卽以成雨無木之山其暍尤甚有蔭可托不患炎熇此言固甚明晰然亦有不盡足恃者總之天時地利容有不可揣測之處而人事則不可不盡此則探源之論也近來人貧世富奢華之俗日甚一日食求其飽而已藜藿之供與膏粱之奉同一果腹而人皆慕膏粱而厭藜藿則謀食者不啻舍易求難衣求其煖而已韋布之服與文繡之衣同一適體而人皆慕文繡而輕韋布則謀衣者莫不喜新厭故譬如一人所獲日不過數百文亦欲食肥甘而曵華服又加以煙酒浮費則又安能有餘貲存積故設遇荒年勢必無可謀生弱者轉於溝壑强者流爲盜賊意中事耳設能返樸還醇則雖不得已而去食尚不足患又何煩過慮耶至於各州縣積榖之倉本以備荒特恐有名無實耳各省大憲宜及此時認眞清查必求其足數而後已倘有欠缺則責成經管之人如數補足足以備賑濟之用而被災之地核實奏報减税緩糧以安民心此皆人事之所當先盡者也若夫巨商富室義捐義賑則當量力而行樂助者固屬善氣迎人勸捐者亦非出於勉强總期先事預防及時籌策不致荒象旣成人心思亂而始出爲設法則隱憂者或不至於終憂耳不然天意不可知地利不可恃而人事又不能盡吾恐將來雖欲爲之憂而有無從補救者矣 
[埃事電音]  
　　本月二十三日倫敦發來電報據稱埃及國阿里雙地亞地方先時有預備興戎之意現由英國阻止謂如不從當用砲火從事矣 
[京都時疫]  
　　西人之庽居北京者致信於滬上云北京現在天氣驟熱各國公使所駐公廨寒暑表已升至一百零八分西官遷彺避暑之處在京城北隅地勢稍高較爲凉爽然寒暑表亦有一百零三分該處居人多因酷熱致有霍亂等症死者殊屬不少也 
[牛莊近信]  
　　牛莊西人來信云該處目下一切生意甚爲清淡會館公所亦均閉門該埠停泊洋船去年此時有五十餘艘今年則祗有五艘較去年僅十分之一市面之蕭索可知矣惟近聞招商局欲在該處建築碼頭設立棧房以儲米豆而太古洋行亦欲在牛莊設立分行云 
[匿客判罰]  
　　香港前有某輪船開往美國舊金山地方内載客一千零五十六人而該船定章只應載七百三十人今多載二百二十六人到埠時該船主至海關報稱照章僅裝七百三十人經關上查出核計所隱之人每人罰洋五十元因船主以多報少格外罰洋一千元共罰洋一萬七千三百元又有某輪船亦從香港往美計匿報搭客一百六十人海關乃援前例而判罰之是均可謂貪小而失大矣 
[脩署見蛇]  
　　新授兩淮運憲孫都轉交缷安慶篆務已久據聞已到江寜運司衙署現在雇工修理昔之因陋就簡者今皆改弦更張近日修至東花園之西廳事卽桃花泉故　盧雅雨先生留題處其後檐牁左倚假山右憑一老槐牆腹空虚欲倒監工者卽令架板拆下重建詎拆近一丈忽然一聲響亮十餘塊大磚崩裂紅光一閃竄出大蛇一條長約二丈許圍圓約有二尺鑽入假山後半截尚蜿蜒于外跳板上工匠驚倒十餘人頭面觸破者三人有一人正當其衝爲毒氣所中頭面皆腫昏迷不醒遥視是蛇知爲大火赤練其白處已成緑色紅處已作赤紫斑駁相間衆欲以洋槍 
 
 

Page 2

 
 
擊之又欲以巨斧斫之又議以雄黄燃火焚之爲委員喝止令匠頭焚香祈疇邇時始全身鑚入乃沿邊小石塊紛紛墮落山上之桂樹竟有摇動者其力可知所以大牆致爲穴空再搜墻内尚有小蛇六條亦火赤練或三四尺或七八尺不等衆人合力拘入一大筐舁放在鈔關外大河因此市人咸知觀者魚貫而入或云喝止者乃匠頭非委員云 
[自焚續述]  
　　十二日本報載有福建南台福興洋行管倉粤人因瘋自焚卽經其同伴舁入醫院療治兹悉此人已於四月念六日斃命並悉姓馮名老樹非莫姓也 
[諭令優待遠人示]  
　　頃有西人自嘉峪關來信云新任安肅道沈鑑青觀察到任後公事極爲認眞凡有關係教養者無不盡心培植又因俄國將欲來關通商恐甘省民間向未見慣或生事端特先期出示明白曉諭俾釋疑慮而安商旅足見綢繆周至不負分巡之責今將告示附刊如左欽加二品銜甘肅分巡兵備道嘉峪關監督沈爲明白曉諭事照得肅州處甘省西偏與嘉峪關相近係官商出入衝途故城内買賣尚稱繁盛自兵燹以來城鄉多被蹂躪至今數年之久尚未復元子滋憫焉現值中俄通商開關在卽不日俄商前來所運貨物自必精粗悉備定有富商大賈聞風遠至與之交易卽本地土產亦可藉以暢銷從此各業貿易勢將蒸蒸日上勝於往年卽如江西之九江湖北之宜昌向稱僻地自開洋關後市面頓形熱閙而天津上海漢口彚總之區積貨如山萬商雲集生意尤甲於天下皆因與外洋通商之故可見俄商到此實於地方大有裨益且中外現屬一家無分畛域中華之人前往外洋貿易者亦復不少外洋均以客禮相待毫無欺誑情事將來俄商貨帮到關洋人必絡繹而來哈密安西及敦玉高各處俱屬往來要道第恐民間少見多怪遇有洋人經過或在街巷遊行無知之徒因其言語不同衣冠稍異遂爾互相驚訝甚至聚衆環視任意訾笑均未可定合先出示明白曉諭爲此示仰闔屬軍民人等知悉須知俄商來嘉峪關通商與民間有益無損凡遇洋人來往務必交以道接以禮毋得視爲兒戲亦不准幼孩跟隨擠閙各廳州縣務須傳諭鄉約差役甲長人等隨時照料約束以安商旅而敦和好倘有不安本分之人欺侮洋人當街誚嚷致生事端定卽嚴拏究辦决不寛貸其各凛遵毋違特示 
[挽救徒勞]  
　　西士曰君在温郡開設戒煙局施醫院兹聞於十六日概行裁撤究其原故皆因來局戒烟者詭譎難防是以計議停歇耳查此局初立之時凡赴局戒烟者以烟癮之大小量給丸藥之多寡但温人往往以小報大每日可匿存丸藥若干嗣被知覺改用藥水而若輩復自帶瓶罐傾倒偷藏後又查知攺令當而飲訖其弊始絶及其烟癮戒斷身體肥胖一經出局不多時仍舊吸烟迨至每日所進不敷所出又復入局受戒其中竟有一而再再而三者指不勝屈故白西士深惡之以爲不如早行裁撤免至徒費心血也然則若軰何其不自愛惜耶 
[憲駕回滬]  
　　蘇泉憲許廉訪順道抵滬卽赴松江及閲看金山塘工等情己列前報兹悉憲駕公畢仍用小火輪拖帶坐船於午刻回到本埠仍暫泊英租界之觀音閣碼頭諸官員咸往迎迓聞憲駕卽欲開船赴寳山縣騐看海塘工程云 
[二彩悮傳]  
　　昨據本埠之開吕宋票店友來云英七月分之吕宋票其頭二三彩號數前曾由電傳來照登告白詎兹接香港信知二彩實是四千一百五十五號前特爲經理人誤傳用特復登告白在本報後藉以更正云 
[車夫被傷]  
　　泥城外某西人所雇拉東洋車之某甲於前夜將空車拖回將到時見道旁一人蹲伏於地似在扒物就而視之其人忽躍起以其手中之小刀向甲頸一戳回身飛奔而去甲舍車追赶追至洗衣公司之大園高聲呌喊多人出視凶手仍得兎脱繼甲由其同伴邀入茶肆方經人看出頸有刀傷甚小甲初不覺也昨晨甲將情告知洋東洋東爲用藥敷治並無妨碍甲已訴捕請緝未知能弋獲否至凶手與甲有何宿怨則不得而知也 
[女批母頰]  
　　前日午後閘路天福樓茶肆門前有一蘇州老嫗在路拾柴見一少年婦卽拉住乞錢甚至下跪少婦以掌批其頰時觀者環集有好事者詢之老嫗云此吾女也少婦謂此雖我母寔因在蘇時欲將我價賣故我逃來滬上帮傭旁觀者均稱究係母女豈可如此女不得已將耳上之銀環取下質得青蚨二百文交與其母而去夫母欲售女固失骨肉之情而女不應所求復批其頰則更非人類所爲矣 
[墮江獲屍]  
　　廿三日本報載失足墮江之王宗信屍身無着一則兹悉飛雲小火輪上之正管火王阿多卽其胞叔當因屍身無着飛信　鎭海告知宗信之母其母聞信來滬甫到埠時該屍卽在吳淞口輪船旁浮起用舢板拖至白渡橋岸邊安殮其母見屍已將腐不勝悲戚聞死者妻經聘定現十六歲擬秋間完姻不料遭此慘亡誠可哀已其柩現尚寄於四明公所 
[落水類誌]  
　　數日前有崇明人施姓者在本埠虹口楊樹浦自來水房扛抬鐵管龍頭忽然失足跌入水棧房内幸棧内尚未貯水隨卽救起而已經跌傷現在尚未醫痊云又怡和洋行有一大輪船名簿生從外洋駛到本埠將貨起岸所用小工甚多昨下午一點鐘時有一小工失足落水經多人設法撈救至夜仍未撈着云 
[醫傷續述]  
　　前報列醫傷妙技一節兹得續聞言之殊爲可異搭凉棚之蘇人姓陸名長林住於正豐街南首由陳福庭醫治漸覺痊可陳復用兩手撳陸之腮穴口卽應手而開口内血塊盡行取出傷者卽覺飢餓然口音尚未清楚陳取隨帶葫蘆内之傷藥令用開水冲服仍以薄粥調養不可多食當日服藥後據傷勢十去六七隔日陳又往醫陸見陳至喜甚隨向陳曰蒙君妙藥病則可痊乃有一事不能過去奈何問何事則摇首連呼難難陸之父與伯邀陳至外謂二年前該綢庄亦因搭凉棚而跌斃一本帮匠人今伊等承搭此棚正欲升高做工有綢莊出店述及前事伊等聞言而懼長林獨云不懼首先猱升甫登卽墜接抱不及舁回延醫口中喃喃時作譫語祈禱罔效伴病某友素有胆識大聲斥之病者若怒拳毆其友致友之頭額左眼青腫似此情形將以何法治之陳不信又入視謂之曰病旣略愈所云不能過去之事我可替爾担保料理陸唯唯厥疾大减如陳者術亦神矣 
[諭領身價]  
　　去年秋間法界會審署據婦人謝巧雲控徐李氏欠洋一案疊經翁太守訊理傳到妓女徐富林發交普育堂看徐李氏繳清洋元再行領去婚配不准賣娼嗣後徐李氏繳洋求領而富林恐再墮火坑情願由堂擇配是以仍留堂中一切細情均登前報此事懸隔已久今太守接堂董函稱富林現已配定某姓爲妻某願出身價洋八十元請飭徐李氏來堂具領故太守令包探將徐李氏傅到公堂明曰開導謂去歲底曾有姜姓欲娶富林願出洋八十元因富林不肯相從以致中止今由堂擇配某姓亦願出洋八十元着於下期冉行投案聽候給函赴堂領價徐李氏叩謝而退 
[水手案會訊]  
　　水手停工一案陳太守將訊供及鬨閙各情禀由邵道憲札上海縣會訊昨晨九點鐘時莫邑尊赴英界公堂會同陳太守曁英司副領事美哲譒譯官庭訊平總巡與薛富惠各捕頭戎裝在署前率同中西捕彈壓惟令聨名具稟之水手七名及應訊人証進署餘均不許擅入并有西捕二十餘名皆持洋鎗在署後東首照料會德豐洋東禀稱席竹年並無尅扣情事今帶同六十六號駁船頭目潘阿桂一百十 
 
 

Page 3

 
 
八號之頭目嚴阿春請訊莫邑尊隨飭將席帶案訊據供稱駁船每號扣洋二元此係向章邑尊問席每月辛俸幾何答稱四十二元潘供我所營駕之船連我共七人洋東每月給工洋四十二元席扣去二元給我四十元我用舵工一名月給四元小工水手五名每給工錢三千文飯食均由我供給邑尊問每月飯資約需幾何答稱須錢十五千文邑尊謂潘曰計算舵工得四元水手工資共得十五千約合洋十三元半飯資亦合洋十三元半共計三十一元汝自得工洋九元然否潘曰然并謂我雖得工洋九元然船上應用之竹篙繩索由我置備况船如裝貨則行東照給工資如停泊一月半月則行東祗給我工洋六元其餘六人之飯食仍須我供給邑尊問王福賈坤等潘供然否皆云無錯邑尊謂滬上各項總工頭皆有抽厘席爲總頭目每月每名約扣三角亦不爲過並無尅扣情弊王等又稱水手工資最小者每月祗得二元二角邑尊間席停船時飯食由本船頭目供給及最小之工價祗二元二角然否席答曰然並言水手工資二元二角及三元者均有此由頭目計其勤惰而分多寡邑尊謂王等曰總工頭無甚不合卽船上頭目亦無不合爾等貧苦本縣固知設嫌工價短少儘可别就豈容恃衆滋鬧王等稱在船頭目待我等固不刻薄惟席頗凶横有時風水不順伊亦勒令開行况動輒肆毆卽有水手跌落浦江亦無體卹洋人謂前有水手墮浦身死曾給其家屬洋二十元立有收洋據呈閲邑尊謂王等曰收據可憑何謂身死無卹至席督令作工係彼責任爾等祇控尅扣今旣訊知不實豈容另生枝節陳太守謂現在供詞核之具控情形殊屬不合邑尊又訊嚴阿春供與潘同洋人于邑尊之訊駁深服明决邑尊又將榮泰駁船行水手林九高許行堂等傳訊謂聞爾等本不欲停工係被會德豐水手逼令停工是否林等同稱是并供勒停之時有我行總工頭陸星海目覩陸稱會德豐水手阻攔我船作工初來祇五六人繼有三四百人及我訴捕往拘伊等均散未獲邑尊問榮泰行之駁船有多少章程與會德豐何若陸供我行船共四十七號彼行船共五十一號章程工價一律又問是日阻撓之人能指出否陸稱林等或能指認林等供時在黑夜不辨其貌邑尊商之陳太守及西官謂此案已訊明工頭及在船頭目均無尅扣情事本應反坐水手滋鬧妄控姑念窮苦宥其初次並妥商加增工資以示體卹隨以此意諭知水手謂爾等思加工資應商之在船頭目請總頭目而懇洋東如其不允尚可禀官照會領事官訊斷豈容恃衆吵閙着榮泰行水手回船工作靜候核斷倘會德豐水手再來阻撓准卽控辦該水手等稱謝而退又諭會德豐水手曰爾等滋鬧總有不安分者起意而衆人聽信附和今姑免究爾等遞禀之七名如願具結不再聽唆擾衅靜候核示則着回船安業否則嚴辦該水手等同稱情願具結隨令書辦書結着各人畫押中西官退堂邑尊又傳席姓諭曰爾辛俸旣大着勿再扣每船洋二元席稱謹遵憲斷邑尊商諸太守與西官令該行給各水手工資概作三千文會德豐洋東不允稱每船扣洋二元係屬向例若輩旣嫌工價短少儘可辭去我亦可另雇他人邑尊與太守總以體恤窮民等語諄諄勸導未識洋東能遵諭否昨日又有錢阿桂投案控被席竹年扣去工洋三十二元請追席尚未聲辯卽據會德豐洋東稱錢曾作我行駁船工頭因裝太古行之米失去十袋由我償銀二十二兩二錢零故我扣其工洋作賠並非席姓私扣特未知將來如何核斷也 
[索詐受責]  
　　木匠趙洪昌赴法會審公廨訴稱向在八仙橋開設作塲有踏脚凳兩對出賣得洋一元錢一百文回至八仙橋相近有兩人自稱係法包探夥云我偷凳盜賣攔截不放與之分剖卽遭毆打嗣經傍觀不平將兩人帮同獲住送捕解訉翁太守見下跪原被之外尚有一人詢其何事答稱係二十五保四圖地保王竹樓因爭論在其界内勸阻不聽互投捕房訴說故到案禀明太守詰之該兩人一名陳安生者供稱因趙洪昌奪伊洋傘致起爭端一名陳良才者則稱前雖曾充過包探夥現在不敢多事翁太守謂爾等難免生事况久有所聞着將二人各責二百板以儆 
[贈馮少卿楨貳尹卽題其雲鴻詩草]  
　　滄海東南去復來君久在戎幕往來台灣海門之間十年雲樹幾徘徊芙蓉出水妍詩卷楊柳當春感酒盃燭翦客窗山雨過兵譚玉帳劍花開嗟予面目風塵舊島國烟濤别緒催子將之日本[  秀水浦華作英甫稿]  
[浙省撫轅抄]  
　　五月十九日傅澤鴻禀知本日接辦塘工提調差○二十日同知沈維桂永武浦湯知縣晏錫琦金蘭義東錢廷珪常開俱催地丁回省銷差前署穿山巡檢朱有光交缷回省禀到 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年五月十七日京報全錄]  
　　宫門抄○諭旨二道錄前○江督左奏籌辦淮鹺力圖興復引岸並兼籌善後諸需摺○五月十七日戶部通正司詹事府正白旗值日無引見○謨公俊啓謝專操大臣恩○徐郙假满請安○福建按察使張夢元到京請安○浙江提督歐陽利見請訓○崇勲請假十日○召見軍機張夢元歐陽利見○○太子太保大學士兩江總督管理兩淮鹽政二等恪靖侯臣左宗堂跪奏爲籌　淮鹺力圖興復引岸冀於課額民食兩有裨益兼籌善後諸需俾速睹成効恭摺仰祈聖鑒事竊維江淮財賦以鹽課　大宗淮南北宫鹽運銷皖岸西岸粤岸湘岸地大利溥浙粤四川長蘆所弗及也乾隆嘉慶年間征勦大小金川蕩平台灣勘定川楚各匪淮商屢輸巨款時稱極盛厥後憑執根窩坐享厚利紈袴相承鮮知營運而鹺業遂衰道光十一年前督臣陶　創行票法以救淮北之窮嚴剔陋規以除淮南之弊從此奏銷正雜各款每歲數百萬始資敷衍後之恪守遺法並擬陸續恢張者惟陸建瀛惜時會倉皇有志未逮迨髮道披猖長江梗阻引地遍遭蹂躪金陵被陷鹽法蕩然皖岸銷淮北之鹽兼借銷海濵之鹽鄂借川鹽湘岸西岸兼銷粤鹽浙鹽但取顧濟民食劃地徵厘遑問淮課同治三年金陵克復江路暢行前督臣曾國藩始概請改行票法維時垣灶久荒課懸商散官運商運均未能行惟招徠票販試行各岸但期淮鹽銷路漸暢不務求贏也按咸豐元年綱額鄂湘兩岸行六百斤大引官鹽共四十一萬三千四百五十六引同治八年以後祗行二十七萬二千引咸豐元年　岸行六百斤大引官鹽共十一萬四千八百五十八引同治三年以後祗行七萬二千引西岸則被禍較淺淮鹽由九江湖口而入銷數照常有加咸豐元年綱額行六百斤大引官鹽十四萬五千一百二十引商販請領十七萬引現尚有加領引票者臣以行銷溢額暫停未給此外皖岸鄂岸湘岸則收復已久引額常懸而塲垣存鹽日多皚素山積海濵之民煮海爲業者皆盻盻終歲無以爲生而主持鹽政者猶堅　加引無益有損之說漠然不顧商販有以加引請者概子駁斥　國家二百餘年一成不易之法如弁髦委沿海數十萬戶一息僅屬之民於溝壑誠不知其何說也議者謂川鹽借銷鄂湘兩岸爲日已久今改票法行淮鹽慮非川中官商所便然四川頻年經營西邊鹽務成效已著督臣丁寳楨因川鹽銷數日增始擬退還引地兩淮因銷數日减　收回引　均事理所宜然况前經御史張觀準周聲澍等奏請增復引額各岸商販又曾以加復引地爲請人情大同已可概見孟子曰雖有智慧不如乘勢管仲亦言俗之所欲因而予之將籌上裕國課應增淮引今時易然無待　計詳者又謂湖北賴川鹽以濟軍餉兹復淮引必絶川鹽湖北驟失餉源慮非所便不知湖北之利在徵鹽厘從前淮鹽引　幾慶川鹽借岸暢銷故賴川鹽之匣濟餉假　淮南引地速復川鹽借岸已還湖北厘金不能取之蜀者仍可取之淮淮鹽暢銷則楚厘愈旺於湖北何不利焉况湖北近議撤營節餉懷兵之費較前有减無增就本省入欵籌之料非不足縱使遇有急需而兩淮鹽風有餘仍可隨時挹注亦斷無恝置之理從前沈葆楨議淮助鄂餉歲可百數十萬兩本是紙上空言但貽畫餅此則取懷而予奏案可憑就銷數徵厘終歸實際爲湖北計與其食借案之餘曷若協力並規助行淮鹽同享正引之利之爲理得心安也臣前於陛辭時親承聖訓壽諄以兩江鹽務海防並重受事以來通稽鹽政成案叅之僚　規畫旁採紳商議論知裕課使民之道舍復岸增引别無可圖而欲復岸增引非詳察商情嚮背與夫利害所在權其輕重合時俗之宜開誠布公行之不可時踰三月略具頭緒　爲皇太后皇上陳之一曰講求鹽質也淮鹽約有兩種淮北曬鹽藉風日之力而成　白而味佳淮南煎鹽取滷注鍋䥕火煮而成色黯而味微澁北鹽較南鹽利於銷售惟塲分無多產鹽不盛不如南鹽產地多而配銷引岸又遠且廣也川粤之鹽略與淮北相近色味均較淮南爲佳引地之被其侵佔雖由成本之輕　由鹽質高於淮南之故從來辦理鹽務莫要於緝私而欲私淨官銷莫先於减價誠以價平則銷數自暢也然鹽價雖較私爲减而官鹽色味不如私鹽之佳則其勢不足敵私民食終難舍彼而就此故收回引地從前官商未嘗不意度及之而終不免懷疑自阻者以色味不逮也臣按煮海成鹽旣資人力則色味高下自由人力致之訪知塲垣存鹽之向稱上色者曰眞良正良頂良三種尤貴者重淋一種其色味與淮北無異重淋云者蓋卽收塲灶存鹽重加水淋濾出而成者取至騐視色白味佳較蜀粤所產殆自過之而其價每斤不過增錢一文有奇而已現飭塲員垣商儀徵掣騐委員通照重淋一色煎收嚴禁攙和混雜爲正本清源之計蓋無論能否敵私而講求鹽質裕課便民本鹽政應辦之事也一曰裁減雜欵規費中鹽務本猩羶之塲自鹽政運司至騐擊分司經歴大使知事文武印委各衙門例有公費外善舉有費供應雜差有費以及挂名　使薪水乾修凡取之鹽務併入票本積算煩鉅日增兹擬善舉有益地方准隨時酌議加增此外應裁者裁應減者減逐加厘定備案嗣後不准别立名色違章取巧以身先之期於共濟庶幾成本可輕而減價敵私之效可　也一曰緝私宜嚴也私鹽之侵鄂岸者川鹽爲大宗其借岸行銷者不論近由荆州監利而上浸至借岸之外而武漢黄德一帶並受其患矣私之侵湘岸者粤爲大宗其專案行銷者不必論近越衡永寶三郡之外浸至專岸之外而長沙各属並受其患矣此猶下游之患在意中者也其意外之私如浙江岱山所出之曬鹽價極廉而產極旺寜波釣船夾板洋船公然裝載由海口駛入長江插用洋旗不服盤詰内地輪船亦然而直隸福建採辦米糧之船各省差遣來江輪船皆得裝鹽上運非預示阻截徒責之局卡員弁臨時議禁勢有未能此外來之患也至梟匪私中之私票販官中之私難以數計尤爲境内之患防不勝防臣現飭水陸各營沿途巡緝一面張示曉諭先清外來及本境官私隱患以湮中源挑選臣部親軍水陸各一營赴湖北四川交界引地備巡緝之用庶幾同　共助於大局有所裨益也一曰先行官運以導商也收回引地本商販所至願然驟議通行事同創舉商情有未能遽釋者不能不行官運以導其先兹擬遴委妥員領五千引運赴湖北荆州借岸由螺山監利漸入試銷所有領運成本銷售價值均與商販一律辦理略無異同意在藉悉運銷出欵售鹽入款了然心目然後量其贏縮定爲永遠章程庶幾裕課便民恤商三者兼權並計推行盡利其法乃可大　可久每於接見僚屬士紳時往復諮商得其大概而新舊商販知事在必行行之宜有益無損於是領票認引者紛紛而來商人賀全福等呈請增　楚岸十五萬引伊厚堃等請增復皖岸四萬二千八百餘引其湖南之衡州永州寳慶三府舊本淮南引地因粤私侵灌别爲淮引專岸究無淮鹽到岸行銷現據商人福慶祥等呈請收還舊額四萬六千八百餘引其岳州屬平江縣地連吳楚灘險山高淮鹽不到亦稱專岸本地商販頻年運銷碱片已一萬引今據新商怡同興等復禀請加領二千引統計莅任至今時逾三月楚皖兩岸新復十九萬二千八百餘引運銷一次課銀約可增十七萬兩有奇鹽釐增收約銀一百二十餘萬兩而衡永寳三府請領試行專岸引票平江一縣請加運碱鹽尚不預焉現在額引領畢各岸之續請加引者猶絡繹不絶竊以引票積多恐妨銷路未敢率准應俟此次新加引鹽辦理奏銷後再議微臣察看現時商情異常踴躍寔爲始願所不及加引旣行塲灶戶口得家業相安藉以養活兵燹遺黎可轉移執事自食其力因在意中而善後諸政得所藉手次第興工尤爲意外之幸也謹據寔陳明稍紓慈厪伏乞皇太后皇上聖鑒訓示施行謹奏軍機大臣奉旨戶部妥議具奏片二件併發欽此 
 
 
