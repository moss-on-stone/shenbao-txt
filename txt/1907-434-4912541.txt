# 1907 - 434 - 4912541

 

Page 1

 
 
   
 
 

Page 2

 
 
[上諭十一月二十日奉]  
　　上諭朕欽奉慈禧端佑康頣昭豫莊誠壽恭欽獻祟煕皇太后懿旨上年曾經降旨預備立憲原以兹事體大條文繁密非可牽爾舉行必須上有完備之法度下知應盡之羲務方可宣布憲法定期施行此時尙係預備之際歴次諭旨甚明尤當視國民程度之高下以爲實行之遲速我君臣上下各宜切實研究依次經營以期憲政成立共享樂利惟各國君主立憲政體率皆大權統於朝廷庶政公諸輿論而施行庶政裁决輿論仍自朝廷主之民間集會結社暨一切言論著作莫不有法律爲之範圍各國從無以破壤綱紀干犯名義爲立憲者况中國從來敦祟禮讓名分嚴謹采列邦之法規仍須存本國之禮敎朝廷預備立憲期望甚殷乃近歲各省紳商士庶其循分逹禮者固不乏人其間亦頗有浮躁蒙昧不曉事體者遇有內外政事輙藉口立憲相率干預一唱百和肆意簧鼓以訛傳訛浸尋日久深恐謬説蠭起淆亂黑白下凌上替綱紀蕩然憲政初基因之阻礙治安大局轉滋擾攘立憲更將無期自强之機更復何望蓋民情固不可� 
不達而民氣斷不可使囂立憲國之臣民皆須尊祟秩序保守和平其開設議院專爲採取輿論而選舉議員之人與被舉議員之人均有定格召集議會及解散議會均有定式所議事件亦均立有明條例章精密權限分明固非人人皆得言事亦非事事皆可参預現在京師資政院外省諮議局業經飭設原爲立議院基礎嗣後各省利病均應由該省諮議局詳細討論如確有見地可呈請本省大吏咨送資政院釆擇核辦不得凌躐無序紊亂政體尤不得胥動浮言妨害治安除報律已飭法部民政部妥速議訂外着憲政編查飯會同民政部並將關於政事結社條規斟酌中外妥擬限制迅速奏請頒行倘有好事之徒紏集煽惑搆釀鉅患國法具在斷難姑容必宜從嚴禁辦並著京外各衙門督飭所屬懔遵此次諭旨實力奉行倘敢瞻徇故縱飬成禍患該管衙門不得辭其責欽此 
論說 
　　 
[論舟山與蘇杭甬路之關繫（錄政藝通報）]  
　　某國以蘇杭甬借欵事。徇一公司之請。而動兩國外部之交涉。彼其以欵强我息借。豈曰此路固爲一公司之利而已。外交諸公。及我國人。不察乎其所以注意此路之深謀。而先發之即使强借之事。一日挽回。吾恐蘇杭甬路之咽喉。終亦爲其所制。此觀於近日某國之舉動而可曉然也。 
 
 
 

Page 3

 
 
於一千八百四十六年（道光二十六年）四月四日。中國與某國所結濮加的古理司條約。列欵兩條。一雖交還舟山然不得讓與他國二他日若有侵犯舟山者某國當出而保護。此約距今六十年。近則某國人之輿論。 
咸注重於此一海島。 
夫舟山者殘明一片乾净土。昔魯國君臣。流離於此與寗波隔海相望。爲 
浙東之門户。而某國顧屢覬𧢢於此地者也。當一千八百四十年。）道光� 
二十年）某國以粤東鎖港之役。分兵北駛偵舟山。無備遂入焉出照會一角。脅定海令姚懷祥献、城姚不可。則連檣而進。總兵張朝發拒戰被轟姚令死之某國遂據定海。維時某國旣欲據定海以要天津之求。又欲去林督而弛香港之禁。旣而以香港不可驟得也乃請繳還定海以易之。浙 
中大吏。於是遣員渡海收復。踰年八月。復犯定海三鎭死之（定海總兵葛雲飛處州鎭總兵鄭國鴻壽春鎭總兵土錫朋）血戰七晝夜。而定海復陷於是而有濮加的古理司之條釣。 
舟山一島。當乾隆時。某國嘗請於此建立椗船之所。斯議雖廢。顧吾國之人視此地。若不甚可惜。魏默深言。舟山一嶼以險則非門户。以富則非沃壤。以大則僅彈丸。明湯和經理沿海。並未收入內地。（原注明之定海即今之鎭海康煕間始移定海於舟山而攺舊衛更名鎭海）順治八年。議政王大臣奏言舟。山乃本朝棄地守亦無益而令副都統帥駐防旗、兵回 
京。故自康熙以前。皆棄同化外。洎道光廿一年之役。議者亦棄定海而守南田。（寗波瀕海連岸之地）然則吾國人視舟山若無所輕重。無怪乎以 
外人所最注意之地。所由竭力經營而欲置之於勢力範圍內者我國人仍無覩也。 
夫我國人亦知某國之輿論。以爲舟山宜據。其言發之於報章。而其事乃 
漸見之於今日乎。頃者滬上各報。有謂浙東沿海一島爲某國注意。政府 
極慮念之云云。蓋即指舟山而言也。顧某國近日於舟山之舉動。未嘗發表。而其輿論之倡言。已不自今日始矣。 
綜某國輿。論謂據舟山於其國之商業及海軍占優勢者有兩策。一則公� 
據舟山。而於上海商業上之治安可高枕無憂也一則獨據舟山。以樹揚子江。流域之勢。力而與。德對峙是也。某國人嘗憾上海一隅。未能依香港之例。收入版圖。而行政方法。又往往爲中國所干預。以爲欲施主權於上海必不能矣。其尤憾者。商業之操縱握於其國人之手者。僅得半數。以是爲未足。而漢滬商業日盛。輸入之貨品。必取道上海以赴外洋。則謂宜公據舟山以爲後盾。且駐海軍於此。而資上海商業之保謢此一說也。謂據舟山而有裨於上海各國之商業者也。（據一千九百零六年七月二十四日地球報） 
四日地球報）（未完） 
專電 
[電一（北京）]  
　　政府以蘇浙鐵路西江緝捕兩事電爭者至三百餘起奏請降旨限制集會 
[公電（淮安）P ] 
申時中外神州報館煩轉蘇路公司鑒淮安拒欵聯紳界共認四千股尙續招卽延顧君竹侯赴滬接洽淮安商會號 
[路欵要聞]  
[寗垣拒欵會致盛宮保電]  
　　北京盛宮保鑒。僉言公爲勢利。動。昧天良亡江浙如確則爲衆矢的繫鈴解鈴非異人任。寗垣拒欵會張鶴齡等公電 
[寗垣蘇路集股總機關部成立]  
　　十一月十六日寗垣蘇路拒欵會在夫子廟府敎育會開會是日總經招。宋雨棠君赴蕪由鈕君倚卿代表各分招亦均到會並有續認分招者兹將議案列下（一）查照公司登報定章由各屬組織總機關部應走名爲寗垣蘇路集股總機關部由仇淶之君提議地址應設于夫子廟江蘇敎育總會寗垣事務所衆皆贊成並聲明總機關部專爲辦事而設至收欵仍在總經招寶善源（二）梁君公約報告所有在商會承認分招之股俟有成數即報告總機關部（三）公司章程招滿萬元後由公司提五十元爲公費同人擬以一半歸總經招而鈕君熱心公益議將此欵全歸總機關辦公公用衆贊成（四）夏君藹如提議凡經招員應勸股東儘年内交欵至所交寶善源之欵應由其店將股東姓名股數七日一報公司惟股銀仍應緩解至各股東交股股期或年內或年外均應報告公司（五）報告商務局原設江浙鐵路勸股處現經兩公司特派員方君來寗與本會商妥方君之意。以招股處不厭其多江浙勸股處與總機關各辦各事並行不悖全體贊成（六）報告續認分經招姓氏如下茅子貞張鑑堂李瀚儒洪禹生秦卓人佘鐡崖劉偉農 
[杭屬拒欵公會開會紀事]  
　　杭屬拒欵公會由浙路公司營業部長景韜伯君發起于十六日下午一時借木塲卷仁錢敎育會開成立大會暫定草案七條（一）定名本會合杭府一州八縣各團體之拒欵會而成立定名日杭屬拒欵公會（二）宗旨本會以拒欵爲唯一目的以聯合杭屬各界團體爲要義（三）權限本會之行動範圍對於各府分會 
 
 
] 

Page 4

 
 
爲獨立機關對於國民公會爲輔助機關（四）組織分爲甲乙兩種甲本會用地域主義由每州縣各圑體中公舉代表二人爲本會評議員乙執行本會之機關員暫定總幹事一人書記庶務會計招待各一人調查兼勸股幹事若干人（五）會員凡具左之條件即認爲本會之會員一籍隸杭府或在杭營業或住居者二遵守本會之定章者三在本會認有路股者（六）會期甲定期執行會每週一次臨時執行會無定期乙定期大會六個月一次特别大會無定期（七）經費由各區域各圑體分任或會員自由捐助各團體分任會員自由草案議定後即投票舉定胡藻青君爲總幹事汪曼鋒君爲書記吳雷川君爲庶務范傚文君爲會計景本白君爲調查旋請每縣推舉。代表二人姓名錄後（仁和）潘鳳洲吳純伯（錢塘）章振之祝鳳樓（海寗）張間聲周冀舜富陽）陸映庚夏鎭邦（臨安）孫和叔董問樵（於潛）姚震川章佐臣（新城）方桐生袁世陶）餘杭（楊哲甫印月槎各縣代表舉定後提議經費先由發起人認起共認一百另一元嗣出景君報告商務總會認股細數遂鳴鈴散會 
[餘姚拒欵會記事]  
　　餘姚紳商學界及勞働力役于十五日在邑廟開正式大會側廂設投股處地方文武員弁亦均蒞會共到千餘人下午一時半開會首由邵予任君宣布宗旨舉葉臻初君爲臨時議長衆贊成旋公推張益齋。君爲正會長謝賡仙蔣履高二君爲副會長朱雨帆朱莪軒葉香塘史子甄謝檢庭胡子樵沈燭齋馬小樵黃進先馮子仙勞迪齋姜漁笙十二人爲評議員卽由評議員公舉張星樞朱湘生洪元初翁季良爲經理董事以升大原亨全元彚餘四錢莊擔任收支股欵本息幹事員劉十莪魯載道劉介臣廬薪莪陳子生邵衝臣朱伯磐胡厚軒朱稷臣鄭永穀鄭章侯何慧賢陳賜齡沈涵芹吳餘潤周近仁蔣月鍾朱隹齡周一高孫介賡葉臻福陸汝舟周味蓮邵予任二十四人擔任分投勸股書記員朱仲立朱燕生張澤如邵予任孫吉中何泉超分任定稿繕寫議定以商務分會爲事務所繼由朱佳齡君演說借欵危害認股利益並報告歴次認股已有十三萬餘本日會塲續認五萬元現繳應洋三百八十六元時已鐘鳴五下遂散會 
[蘇路公司移江南財政局文]  
　　十一月十六日接准大移內開奉督憲端札開蘇省路股仿照災賑核扣各員弁薪夫辦法等因准此（中畧）至於换換票辦法警如此項扣薪或如公司辦事員及上海書業勸股章程扣至五年爲止而被扣薪夫之員未必任事至五年之久無論扣成幾月即可儘其所扣之數随時由本人將貴總局所給次聯收單至公司核計股數掉換股票此卽督帥札內所謂畸零尾數找足成股之變通辦法也其掉换之時或將收單送由貴總局轉换或直接公司均聽本人之便但直接公司者公司即將該户姓名報告貴總局存查其或願將應扣之薪先期併解一年或半年即换股票以成躉數而免周折者亦聽本人之便至於息單本銀與股票黏合一起換股票之時即黏有息軍本屬簡便現公司招股新章分作五年而任事者五年之中不能一無更易則所謂扣薪者僅視其所任之事。不問其所任之人。前任者以扣積之銀核并股數可向公司換取股票後任者應扣之銀仍可由貴總局按成照扣移解公可想貴總局必已熟籌辦法惟按月將第三副收單及股銀解公司之時應請貴總局造花名清册一并解送但註明每人每月扣薪若干暫不註明股數是否如此辦法乞貴總局核定詳請督卿鑒奪 
[甬屬集股處報告]  
　　徐芝山史久榮董學潤周祖恩老寳基陳星伯包雨亭包濟廷柴柏森鄭芳恩蘇楚　孫琢山趙文池陳五峰鳥人元馬逢臯湯宜萱周信泉賀渭勳孫炳銓陳韻笙楊尙才胡之梅葛懋堂馬省學嚴品玉許康甫陳季生張蓮甫莊心壺余聽雨軒葛尹輔朱盧記方惠堯虞成賢陳頌山劉宗黼費巨海莊誠華樓恂如陳同甫蔡文秀樂葆庭應慶福胡子恆周隆生張祖康陳韻磬曹緖清夏畹香王信福湯有孚邱開楨胡和笙張全興莊瑞卿莊謙明周頴夫陳裕發王克喜高興記沈炳沈孝友沈立賢葉方高莊濱榕沈椒生陳義康王衍記陳茂楠湯佐臣陳左泉陳瀛洲陳祥順張忠雲陳左卿馮文榮錢楘記周耀章邱廷恩徐彩生范蘭卿戴仁芬方芝卿童蔭甫張菜之陳德馨鄭震生李瑞麟舒順興忻善興陳朗甫高榮棠蔡文秀鄭奎元王仰安王志湘陳長庚陳道榮張冶施昧琴庭陳德和洪吟蓉許恩榮劉葆記林懷卿吳葵堂邵厥生韓蕙卿毛藻臣夏紀法張笏卿陸寳生葉梅仙華同相朱佐庭劉瑜慶尹鶴林張秀貞魏定金王葆元姚季香王順政曹顯貴虞寳康周仁發莊謙能陳友堂宋阿才陳義昌魏光耀陳瀛洲韓樹順葛南喬王鳴和何舟才鍾章裕季紀生王順政林久欽葛尹輔劉鼎和鄔公順盛雲卿潘芸蓀程鳳年包珊泉應才朝鮑元生陳鴻卿李匯東孫廷栻汪忠泮陸品三魏廷國周商彝舒和亭虞葆元陳春生黃宏振章仁麟曹昌永劉友孚沈肇安錢錦鑅馮開忠察岳卿錢開樵俞午齋錢蓮大張開樟王紹美徐允根邵禮門傅寳來徐益三陳祟源朱錫章季東生鄭仁堯周雨樓汪錫恩趙子賦方魯珍包振英成繩峻費天榮徐亭甫方祥生包豐榮王錦山姚季香莊深和蔡厥生虞寳甫畢源記　永奎以上各十股共計一千九百七十股 
[蘇路公司認股函]  
　　（泰州官立兩等小學堂）敎育學生集成二百股）南昌蘇浙路股補助會今日第三會集四千 
五百股（崑新商務分會）十二日開第一次會認三百股 
緊要新聞 
　 
[南洋華僑請討周黃十大罪北京]  
　　南洋華僑以某某兩御史頑固不化奏請明正典刑略紀前報現經探得原摺知爲周爰諏黃運藩而發申罪致討捫之有稜亟爲節錄於下具呈日惹中華學堂敎員廣東香山縣附貢牛楊景旒等呈爲莠言亂政變隙紛乘請旨明正典刑以維人心而救危局呈請代奏事竊自辛丑收復京津以後屢次恭讀上諭均以廢科舉興學堂爲富國强兵之要風聲所樹薄海景從區區爪哇一鳥不數年間組成學堂五十餘所生徒垂七千人今乃有喪心疾狂紊亂國是之侍讀周爰諏中書黃運藩等妄遞封章或主復科舉或主禁女學或主撤留學生雖蒙聖明遠燭交部核議而天下視聽已爲○今日尙有要聞轉入後頁閱者注意○ 
 
 

Page 5

 
 
　　一震謹就管見所及紏其十大罪爲我皇太后皇上披瀝陳之興學堂廢科舉係出自乾斷今周爰諏黃運藩上疏妄言爲一已沽名爲全國賣信心中目中何有朝延其大罪一女學爲敎育上最有關擊今請罷設無異驅二萬萬婦女囚諸黑暗獄中家庭敎育自治程度均大有影響其大罪二。科舉爲愚民之具盡人能言閣臣張之洞通籍時廷對援證最詳今周黃竟敢倡言規復蔑視儒宗愚弄天下其大罪三留學生雖宗旨純駁不一駕馭得當無不可爲臂助今遽言撤回英雄豪傑相顧無歸愚者安分投閒黠者乘隙滋事歧趨異向在所不免是亂黨之得羽翼皆兩疏有以慫恿之也其大罪四自兩疏發表後冬烘頭腦議論囂囂以爲作鎗訓蒙指日可待於是毀學堂殺敎員之案層見叠出并特擾攘學界將新舊冰炭由是益深其大罪五南洋華僑向以忠愛稱自得此消息均誤以政府爲不可恃辦學者灰心入學者裏足斷其辮棄其家相率謀隸外籍以生所旅爪哇亦擾亂異常驅之驅之煢煢六百餘萬之國民不盡隷於彝不止其大罪六周黃遞摺後頑固之輩一呼百和今日建一策明日上一疏是非顚倒賢奸並進雖有一二明逹思所規正以未悉朝廷意旨亦旅進旅退妨害大計爲厲之階其大罪七比歲外界視綫均以中國學制攺良致强可望於交際上厚遇頗多自周黃兩疏呈遞後外人皆有輕量中國之意方針爲之一變瓜分豆剖雖屬僞言禦侮折衝已費籌畫其大罪八秦漢後尼山正統不絶如縷自學堂大開學術思想漸以發逹今以一周一黃妄肆狂蠱英雄氣短志士心寒國敎國學佹得復失離經畔道咎誰與歸其大罪九人格之貴賤視學度之高低歐美恆以睡獅詆我今若照周黃條陳而行不特今日之臣民將實踐爲睡獅而臣民所傳若子若孫腦筋日昏外權日迫欲求仍爲睡獅恐不可得其大罪十昔孔子誅少正卯曰心險而逆言僞而辯又近年罪案以莠　亂政伏誅者甚多親貴如莊王趙舒翹啟秀徐承煜等亦不稍予寛假前之以莠言亂政者其害在目前今之以莠言亂政者其害在萬世興亡關繫中外交憤應請特旨將周爰諏黃運藩宣布其罪明正典刑傳首各埠以謝天下振臣庶之情神一天下之耳目非此不可生遠隔萬里世受國恩目擊人情洶洶事關向背昧死直陳伏乞代奏不勝惶悚待命之至 
[左江道電告鎭南關克復情形廣西]  
　　前報紀初四日廣西叅將陸榮廷會同左江道劇戰將青山砲台克復等情兹悉杭州岑雲帥電詢左江道見復情形十三日龍觀察濟光電覆雲帥所有電文錄左 
杭州岑宮保鈞鑒鎭南關石山頂砲台於前月廿七日失守三座經濟榮兩軍血戰七晝夜已於初四日一律克復電紓殷厪職道濟光謹禀粤東西江緝捕問題 
　　自治會禀陳英艦騷擾情形連日英國艦隊在西江騷擾商船均紀前報昨日粤省自治會商董陳基建等特將此事具禀督　略云接三水河口同志社會初十日函稱原函已登前報）等語伏思英輪駛入內河已背公法既以游弋爲詞憲台篤念邦交暫准通融游弋迭經諭飭商民切勿暴動粤人無不隱忍乃連日迭接各處警告以英輪徧布沿江逢輸喝停任意搜擾羣情憤激勢將决裂敝會昨經一面勸勉粤人忍辱負重實行自治並訂章推辦沿江巡警一面電禀軍機處暨各部堂憲哀乞據理力爭照會英使英兵撤退以全邦交否則設有禍變商民不任其咎事機危迫用特粘函禀請憲合迅賜照會領事官飭令各兵輪從速撤退以弭禍亂而全邦交實爲公便各國派艦之舉動連日英艦游弋西江深爲吾粤人士所注視現闻各國以英艦來粤粤人集會抵拒恐有意外舉動某某數國均擬派艦到省偵探動靜云 
[督撫派員查覆蘇省膏捐蘇州]  
　　前軍機大臣字寄 
江督蘇撫奉上諭有人奏江蘇省征收膏捐有妨禁烟著該督撫查明覆奏等因江督蘇撫接電後曾經電商數次現已札委查辦牙稅及醬業加捐之朱道恩绂王道仁東二員馳往各屬一併確切查明據實禀復以憑彚核入奏（齊） 
[湖州閙漕案續誌湖州]  
　　湖州鄉民聚衆閙漕致傷兵弁已紀前報兹悉湖府楊太守禀報撫院後已由馮中丞相委知府湯仰暉馳往湖州會同府縣查辦聞鳥程歸安二縣各加辦災蠲一分六釐一節未獲准辦湖紳以農民困苦仍請省憲緩征兹將聨名禀詞錄後杭州撫藩粮各憲鈞鑒程安兩邑秋後雨多晚稻霉爛收成大歉出此暗荒呈報不及現届納漕鄉農堅求减成紳等勸導不允情實困苦深恐激變乞恩酌予蠲緩以蘇民困迫電請示湖州紳學商各界公叩諫 
[瑞廉訪密查浙省會黨消息南昌]  
　　探聞瑞廉訪澂簡調蘇臬之原因係爲廉訪辦理內政外交頗能相機因應紳民亦極悅服此次江浙拒欵風潮間有數團體措詞極爲劇烈外間又有海外會黨回滬煽亂之說政府因將廉訪調任來蘇俾資化導風聞廉訪現奉密電前往浙省調查有無會黨雜厠其間乘機煽惑以便預爲防範保全大局云）等（ 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[畫史] ）臥薪嘗膽（ 
[要件] 　　江督新定督練公所辦事規則爲札飭事照得督練公所之設照章係本部堂自爲督辦名目雖分事權仍一乃繙閱舊卷屢見督練公所與本衙門交通文件往往彼用申詳此行札飭而各該處與各局所之往來文牘尤　一定體裁甚有以局所委員對於督練公所而竟用咨用移者是不知督練公所即總督衙門之支部督練公所之長即本部堂也若不明定章程任其混淆凌雜何以明權限而肅紀綢兹擬定辦事規制十四條開具於下一凡以督練公所之名義所辦文件其在平時統蓋用總督衙門關防以歸統一一凡以督練公所之名義所辦文件統田本部堂畫行後再交出繕簽請印發行一總參議會辦總參議爲贊佐本部堂辦理軍事之員凡督練公所一切所辦事宜均應負其責任一凡請本部堂畫行之件應先由總參議會辦總參議核稿署押以重責成一兵備參謀敎練三處雖各有主任之事然同隷於督練公所之本部三 
 
 

Page 11

 
 
[川督電告起節入川杭州] 　 
　　新任四川總督陳筱帥上月出京繞道荆州已誌前報兹聞前晚有電到浙謂定期本月十日起節入川履履新云（乃） 
[論令加收烟酒稅安慶]  
　　督辦全省菸酒稅務童觀察日前出示 
畧謂烟酒兩項在泰西各國列入消耗之品故所稅極重直隷烟酒稅每斤計納錢十六文業已奉旨各省一律照辦皖省民貧减半征收每年加價八文業經派員分赴各屬查辦該商民人等不准仍前匿報查出定議懲罰云云）孔（ 
　　浙省調取北洋地方自治章程蘇州 
　　浙撫馮中丞電致直督畧 
謂尊處地方自治局章程並議事會童事會諮議局等各項規則章程祈每重惠寄二十册以便仿辦實行云云）乃（ 
[贛藩電告欠解甘餉實數南昌]  
江西藩司電致蘭州豐藩台略 
謂敝省欠解貴省本年協餉銀十五萬五千二百兩除代解湖北代募步炮工程隊經費銀二萬兩江南北賑欵九六折寔銀四千八百兩係江西庫平按照甘肅庫平應扣長平銀一百十六兩零又詳咨將河南應解甘餉撥補九江貨厘銀五萬兩代解前項協餉外寔尙欠銀十萬五千八十三兩有餘云）因（ 
[警務畢業員生分班輪委武昌]  
　　湖北各學堂師範畢業生合計有一千餘人前經卾提學司定有輪委之法俾免向隅兹巡警道馮觀察以巡警科畢業員生合計亦有百餘人一時决難位置爰仿訂輪委章程以六人爲一班內畢業學員三人學生二人本省警察學堂畢業一人第一班派畢後再選六名爲第二班挨次選派云（音） 
[飭撥水上警察經費湖南]  
　　湘撫岑堯帥前飭警務總局就湘潭醴陵湘鄉安化四縣合辦水上警察已誌前報兹悉已委熊太令從龍充當總辦分赴該四縣合同籌議訂擬章程及抽收船捐辦法先於湘潭縣設立總局所需開辦經費現在准湘鄉縣業已籌墊其餘尙未措繳昨由熊大令禀請湘撫飭由警務總局轉飭該三縣設法籌墊並由善後局借撥銀六百元以資應用並請發給警長佩刀五把毛瑟快鎗二十桿及應配子藥等件業經湘撫批准照辦矣（亦） 
[交涉]  
　　　西報紀日法協約問題 
　　每日電報華盛頓電云中國政府對于 
日法協約曾有抗議惟美政府以自在中立地位不能有所偏私故亦無所舉動譯文滙報 
[無頼誘騙日女濟南]  
　　泰安縣張某昆仲曾同赴日本留學日前回國擕有日本女子二人據該女告人云張某紿言中國設立女學堂需用敎習邀彼到此實則納充婢妾待遇甚輕云云前該女之兄曾求師範學堂敎習內崛維文知會洋務局轉飭秦安縣查放現聞已自由回國矣學生無賴墮落人格可爲髪指（子）外部特派查事委員回京漢口　　外務部前因漢口官紳爭執後城馬路及贖回比國舊租界與日本擴充租界各事特派考工司王鐘麟主政來漢查勘現已事畢於前日乘車回京）今（ 
軍界 
　　 
[沿湖各鎭請撥鎗划駐防蘇州]  
　　蘇鄉橫涇鎭董錢家麟等浦莊鎭董俞武功等渡村鎭董金慶恒等黄墟鎭董徐基等石塘鎭董金佑眞等公禀吳縣畧云竊鄉毗連七區濱臨太湖梟盗出没靡常防不勝防團防單薄每届冬令商民寢不安席近更覬　貧民奪船謀命愈出愈奇居民驚惶環求轉請撥派鎗划八號分駐各鎭防守以備不虞等語業由王竹浦大令通詳示矣）七（ 
[營弁求差之撫批南昌]  
　　江西省標三營候補各員弁均因新章裁减俸銀艱窘萬狀前日聯合多人禀請贛撫撥發水師委用當奉批云查標下候補武職人數衆多差委何能遍及前院任內酌發水師候哨雖亦疏通之法惟派往各員往往坐候得差並不認眞習練各統領多不願委用據請札發該防水師候差是否可行及應如何明定章程俾得服從命令勤奮當差之處仰營務處核議詳奪（孟） 
[皖撫校閱二標鎗法安慶]  
　　皖撫馮中丞前日在署右箭道校閱二標官長鎗法帶有日本所贈戰刀二柄擬賞給能連中五鎗者聞是日打靶以二營前隊隊官徐某爲第一云）孔（學務 
[不允修建孔敎禮拜堂武員]  
　　鄂省趙次帥近接某學堂學生彭煕治條陳大旨在尊祟孔敎扶植國本次帥查核所陳深爲嘉賞惟請於學校内建設孔子禮拜堂一節个合體制已詳絀批示解燡矣）音（ 
[催提學務經費安慶]  
　　皖省沈提學以年關在即各屬欠解省城學務經費爲數不少爰札委候補知縣陳星海赴　國府屬通判王頤赴頴州府屬知縣張宗釐赴蕪湖當塗繁昌三縣分别催解不得再任推諉云）孔（ 
[漢陽中學開學漢口] 　　 
　　漢陽府中學堂現經提學司考取學生一百餘人於十五日開學是日黃學便因病未到由漢關道桑觀察暨漢陽府周太守率領諸生謁聖開學（音） 
[批飭酌攺團學名目湖南]  
　　湘省新化縣中和團楊光植等於前年在該族楊氏宗祠內設立公益小學嗣因經費不敷攺爲團學擬抽團內竹木炭穀等捐以充經費兹有該團附生袁華棣等出爲反對禀奉吳學使批飭該縣查明究竟酌辦具覆並以定章向無團學名目飭令攺爲公學以歸一律云）亦） 
[武陽小學擴充之計畫常州]  
　　武陽公立小學除本校外計有分校六所現議决明歲本校擴充學額二百人於十一十二兩月每星期日招考分校則東橫街忠義祠兩處均添設學額西廟關帝廟兩處則攺爲貧民職業學堂營田廟荷花池兩處則擬裁撤云）受（ 
 
 

Page 12

 
 
第二章第四版 
實業 
　 
[禀控商務局總辦之督批漢口]  
　　漢口商務局總辦孫觀察因此 
次選舉商會總協理一事不合輿情被職商黃訓典蔡輔卿聯合各行商列欵控告兹奉鄂督批示云查該商等前請另立商會已飭知商務局所有各帮未舉商董之人准其照第四條章程由該帮自行選舉歸入總會以免向隅等因在案該商等既已另立商會已存有意見在該商等無合羣興業之心殊非本部堂所期望仰仍遵照前批辦理至於孫道無理種種不合不洽輿情本部堂自當隨時暗察勿庸曉瀆（音） 
　 
[鄂省鐵路學堂招考武昌]  
　　鄂省鐵路學堂現已組織完備卽附設於鐵路局内前日出示招考專收各學堂畢業學生凡報名者須將文憑呈驗以三年畢業月收膳宿費三元畢業後卽派至粤漢川漢路工委用云（音） 
　 
[兩浙鹽商會議復引加價杭州]  
　　日前兩浙鹽商在杭會集衆提議復引加價及整頓厫務事宜大致以年來巡務廢弛私梟充斥擬集合團體極力爭歸商辦化整爲散業已全體贊成聞日內再須詳議辦法云 
[禀請飭查銅礦湖南]  
　　湘省芷江縣廪生田昺等前在沅陵永定兩縣交界之謝家峪地方探得銅礦一所曾經禀由中路礦務總公司移請鑛政調查局札飭永定縣查勘旋據永定縣查明該處係歸沅陵屬地未便越境履勘據情禀覆兹又由田昺等禀請攺委沅陵縣查勘並飭永定縣就近保護以維礦政云（敏） 
　　 
[湖北鐵廠歸併安源煤礦江西]  
　　江西萍鄉縣離城十五里之安源煤礦所出煤斤專濟湖北鐵廠之用現當道擬將該鐵廠歸併安源以期近便而節　費是以安源煤鑛總辦林虎侯觀察特于上月赴鄂籌商一切現已回礦聞不日即須將歸併事宜禀陳盛宮保核准開辦云（因） 
[雜記]  
[批斥道員揑稱被騙江西]  
　　丁憂在籍安徽候補道李光選禀請給領被騙票錢奉贑撫批示云查此案現據臬司以據南昌府訊明李德裕所得之贓係該職追賭輸並非被騙質諸該職道店夥李良士亦不能指出被騙實據起獲票錢九百餘千文除李徳裕等用去五百餘千外所餘錢四百千文照例充公其衣箱等物並非騙得發還李德裕具領李德裕等湖南另有被控之控案移解歸案審辦等清具報到院是該職道因賭輸錢實屬咎由自取業已辦結毋庸多凟此繳（意） 
[潯道嚴禁高抬柴米價值九江]  
　　九江米珠薪桂較從前價值計逾三倍雖經地方官屢次示禁仍無效力兹關道文觀察查悉米船抵埠時米客衹須售錢六千一石而該業經紀必把持増售數百文藉以漁利爰飭德化縣將該經紀等拿案嚴辦以昭炯戒又查悉鄉民賣柴每担竟售至一千文實爲聞所未聞因飭警察嚴查如果售價太高即將該柴焚燬故日來米薪兩項較前稍爲平允矣）異（ 
[警察畢業不再攷騐安慶]  
　　安省巡警學堂尋常科學生五月間遭徐錫麟變故後仍陸續至各區投效現已站崗三日照章應發畢業文憑刻聞皖撫馮中丞已飭巡警總局刊發普通畢業文憑即由各區長按名給領不再攷騐分别等次矣（孔） 
[飭解會匪黨羽來省武昌]  
　　湖北通山縣去歲曾有會匪吳有元揭竿起事隨即勦半業將吳有元擒獲監禁待訊在案其黨羽楊海山現經興國州羅慶昌直刺在龍港鎭地方拿獲通禀至省趙次帥以案情重大特批飭速派幹役練勇押解到省以憑與吳有元對質定讞懲辦）音（ 
[南洋通信]  
　　敬告同鄉父老青年書爲江浙借欵事蘇杭甬借欸事起政俯一意逼勒相持累月未有轉圜風潮日亟勢將激變近日各報記載詳晰全國之人稍有智識者莫不引爲切膚之痛亡國� 
之機故有多省紳商聯名電禀政府請代收回成命并電至江浙兩公司以死力拒痛癢相關時艱共濟無他盖深知借欵成江浙去江浙去各省萬不能保脣亡齒寒故也我湖南去歳洪水爲災餓莩載道爲數十年所未見之慘狀幸頼各省集欵助賑得以稍蘇溝壑惟斯時以蘇杭之賑欵爲最鉅當我省告災書至蘇杭商界學界軍界工界無不開會勸募竭力資助其至初等小學各學生亦開會書捐以果餌之資爭相樂助救災恤鄰　浙人之對於我湖南其義務可謂至矣盡矣今者兩省路事亟亟江浙人士奔走哭嚎謀所以抵制之策近來各直省亦函電紛馳代籌拒欵方針或踴躍認股或派代表會議羣策羣力只圖始終堅持扶此半壁東南惟我湖南獨於此事感情淡泊視若秦越焉無聞不亦大可怪也哉狭言之惠施不報廣言之同舟不救施而不報猶目不可况同舟患難可漠視乎夫虢亡虞滅盡人皆知丁兹時艱端頼人心未死團體未涣故尙可苟延殘喘於旦夕不然瓜分慘狀早見實行當髪逆擾亂之秋我湖南人有澄清天下之志掃蕩中原挽回大局逹其目的曾幾何時而壯氣消磨殆盡昔何慷慨今反孱弱今日政府逼勒江浙借債事其種族之向題其危險之情狀較之髪逆之亂孰爲緩急明眼人自能辨别然而我湖南不乏急公好義愛國熱心之賢士大夫值此國家多難之秋鄰省告急之日緃不云報亦當援手共謀維持之計以免影響波及同歸於盡兹聞浙省鐵路學生工程師相繼殉路可見我國未始無人不惜一身而且犧牲人非凉血豈得不憤我湖南亟宜乘此潮流擔認兩省路欵馬負千鈞犠𫙊� 
一粒各隨其力以盡天職俾欵足路成外債不拒而自拒也報施紓難此其時矣况購路股將來鐵路騰逹利益無窮子子孫孫永享不畫既可以力紓國難又可以生殖財産一舉數得何樂不爲所望我湖南愛國志士提倡勸輸奮起圖之苟能保全江浙即保全湖南保全湖南即保全我全國土地尤願我南人再以掃除髪逆之志施之於今日以助鄰省以禦外侮天下頼以磐石則我湖南可告無罪矣鄙身旅南洋目覩馬來亡國之慘異族蹂躙之虐故不覺痛之深而言之𤨏也幸　諒焉� 
旅南洋婆羅洲般雅馬神古零桕漢襄啟　　　　　　　　 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[小說時事人面獸] （十六） 
　　當時天戍聽他談到鐵路兩字。曉得這回的要求。非同小可。已嚇得不像样子。後頭的說話。竟半句都没有聽清楚。但聽得末了一句。敝國永永不忘的話。心中覺得一躥。就想他們的話。雖則没有聽得明白。然而一定是件要求的大事。就不免躊躇了一回。既而回過頭來一想。我們做官的人。還是替國家回絶賣買牢出來做官的呢。還是替自已攬進賣買牢出來做官的呢。我做了一任公使。并没有多什　錢難得聽着這一句。豈可再讓他跑掉呢。於是不管此事在理不在理。就恭恭敬敬回答道貴大臣所說的話。原非商明外部。不能作主。但敝大臣與貴大臣既然交好一場。要有可以轉圜的地方。敝大臣當無不竭力。當時他們一班外交官。見他已有點允的意思。已經逹了他們的目的就歡歡喜喜的請天戍到别處去赴宴。席散的時候。那外務大臣又同天戍攙了攙手。任意親𠽋了一回。把方纔所說的話。又叮嚀。了幾句那時天戍已是醺然。更不曉得他說些什� 
麽。也斯也斯的亂答應了好幾十個。到明天早晨。外部大臣那裡送了封密信來。信中講的什麽。我做書的究竟是外人。不能明白底細。但覺得天戍接信之後。快活得不可開交因下任公使已到。就辦清交代動身返國。暫且按下不提且說周豭類自從聯絡了方余兩家。塲面漸漸闊綽交遊漸漸推廣。打起精神。四面拉扯。出去的時候。車予也有了。行頭也换了。小人得。志其形可掬。後來朝內當權的大老。採訪時下又把他屢次保奏。一兩年裏頭官階飛陞。居然做了外務部侍郎。其時京城裏面的情形。比從前大不相同。朝廷派了五個大臣。到外洋各國去。攷察了什麽憲政。方纔回來。降下了一道上諭呌京外各官以及士民工商。一起要豫備立憲攺官制哩行新政哩閙得不亦樂乎。一班不相干的人全靠了這個當兒飛皇騰逹的爬上去。就是豭類也在其內的。他那兒女親家顧聿新却因命運不佳。早就死了。豭類的得法。一半是聿新所照顧。聿新一死。豭類似乎有些孤立的樣子凡是做官做府的人。最怕的是孤立。没有了連手不但作不起弊來。并且禁不起人家攻訐。所以豭類在同寅裏面。就極力的要想尋些黨羽出來。防防後手。　得他此刻不比從前聲勢一大。附和的人就多。有一個中書呌臧狻一個叅議呌喻豹狠都是浙江省人民。方宮保所提拔的。同豭類絞得一團火熱。豭類就靠了這兩人。在外邉替他揄揚揄揚。做個爪牙這兩個人也就把豭類做了幌子到外邉去招搖招摇。那一班人的大靠山。去就是方宮保一個人。方宮保從前做北洋大臣。不過時常到京城裡來走走現在因爲預備立憲的緣故要把他同章韾帥兩個人一起調到京裏入內辦事聖眷格外隆重權勢格外張大在方宮保。原不以爲奇。那班手底下的人却狐假虎威。格外的肆無忌憚了。 
[國外新聞]  
[波斯人不知亡國]  
　　十九日倫敦電云波斯人民曾致宣告書於駐京俄使請其出而干與以調停國事俄使覆稱俄國祇欲保護本國之邉疆及其人民至於波斯之內政事件俄國不欲干涉云 
[南斐洲土民煽亂]  
　　十九日倫敦電云英國軍隊在南非洲奈丹爾行軍其障碍之處即爲葛來鎭附近之雪華那土族此族在奈丹爾爲最强盛當一千九百零六年土人叛亂時此族曾効忠於英惟目下此族從中陰謀肇禍蓋　有可疑者也 
[减少棉花出數]  
　　十九日倫敦電云美國新英格蘭省各棉花廠已定將明年西正二月棉花額減少百分之二十五此舉實行後廠中手工之被其影響者必有十五萬人之多 
[英國軍隊新組織]  
　　十九日倫敦電云英國兵部大臣海爾丹在靄丁堡演說謂英國按照新定之地方軍隊辦法所編之特别常備軍以之代國民兵者將於明年西八月中訓練完畢届時可有六師團 
[匈奥爭執已息]  
　　十九日倫敦電云定立雙頭政體憲法之約章現已經匈牙利議院通過匈首相聲言本月十五日奥國議院决議之事自與奥相往復函商業經奥相證言不再有侵犯之事故匈奥之結局甚爲愜意云以上譯字林報 
[波斯內情]  
　　十九日栢林電云駐波斯各國公使均勸波斯王順從議院大衆之議論并告誡議院母無理妄作 
[比國危機]  
　　十九日栢林電云比利時國爲孔戈國問題大起風潮頗形危急 
[美艦隊詳情]  
　　朝日新聞倫敦電云美國遣派至太平洋之艦隊共五十三艘砲共有八百五十尊艦中水兵共一萬六千人此行經費需日洋二千萬圓云 
[俄政府遠慮]  
　　神户西報倫敦電云俄政府將來建造軍艦决計由本國船廠建造俄官拘禁報館又云聖彼得堡有報館數家被控爲革命黨所組立致一切辦事人員均被拘入官或謂因該報等并有僞造銀行鈔票之事是以被拘以上譯文滙報 
 
 

Page 19

 
 
[本埠新聞]  
　　總工程局禀滬道文（爲撥欵增築西門外馬路事） 
本邑西門外馬路祇有自方浜橋至斜橋一條爲行人往來要道南逹製造局北接法租界西通徐家匯東至陸家浜等處路狹人稠平時車馬往來時虞阻塞别無支路可以繞避今又爲法人越界開築電車軌道人貨往還益形不便不得不預爲之計以利遄行而弭隠患董局等公同集議於西門外開築羊尾橋路井亭橋路周涇浜迤南至斜橋之路及馬路之東貫通西南門各支路並南逹火車站之路又自西門北城根接通南城根之路以期力保主權其中尤以周涇浜路肇家浜爲目前切要之圖自周涇浜北首界碑起至井亭橋止又肇家浜路自萬生橋起至斜橋與西門外馬路交點之處止沿浜岸綫約長四百餘丈河面寛五六丈不等擬就原有浜岸之路築寛約四丈左右一面將河身開浚宣　汙水期於路政衛生兩有裨益內有吳家石橋至梨園義塜一段狹而曲勢難悉照河形祇得繞道面南以逹斜橋計長九十丈有奇以開闊四丈計約需民地五畝有奇比照蘇路公司購地之例酌給地價分爲三等每畝平價八十元中等一百元上等一百五十元其萬生橋起至井亭橋一段沿岸尙有房屋應行酌給地價拆費照此開築交通便利車馬行人不致與電車相觸估計各項工料需銀二萬兩左右已由製造局巡辦　捐銀五千兩此外分投募捐不敷尙多擬請憲台於城河息欵項下借墊銀二千兩發交董局應用將來亦於蒲肇河工經費內歸墊）後畧（（昆） 
[鄕民反對加抽渡捐]  
　　浦東開辦路政加抽渡捐屢誌前報兹悉昨早八點餘鐘南碼頭一帶鄉民因渡資屢有加增不堪其累遂聚衆數千人將倡議加捐之紳董高大年盛茂祥房屋拆毁總巡沈雪門明府聞警即帶同前哨四隊暨差役轎夫等馳往彈壓竟被毆辱受傷多人沈明府頭額亦被擊破旋經楊董斯盛出爲力勸沈明府始得脫身飭將重傷各人抬縣請驗一面親赴道轅禀報一切適梁觀察赴淞未回當由道署轉請滬軍營撥派弁勇五十名前往彈壓上海縣李大令亦即選派幹役前往解勸直至上燈時候鄉民愈集愈衆約近萬人仍未解散聞滬道梁觀察下午回滬即電禀督撫請示核辦）合（ 
[倫具子由寗赴漢]  
　　倫貝子由日抵淞各情已誌前報兹悉貝子搭日本公司輪船到淞時適遇大風是以將船移泊下海浦换坐安平輪船於昨晨十點半時開赴南京謁見端制軍後即赴漢乘坐火車回京覆命滬道梁觀察恭送起程後已於昨午返申）厘（ 
[江督批滬道禀]  
　　）爲勸學所請提大生紗廠息欵事（ 
此案昨據該司道等會議詳復當以商務局瀝陳種種困難自屬實在情形批飭母庸置議在案據禀前情究竟明年大生紗廠息欵解到能否酌量匀撥上海勸學所學費之處仰候札飭商務局再行妥籌核議具復察奪飭遵繳）的（ 
[札飭妥議米粮出口辦法] 　　 
　　江督端午帥據湖南巡撫部院咨稱據長沙關道禀稱切奉憲台函諭內開頃接李護督電以日前岳州關有准軍米糓往汕頭銷售者恐爲外人口實請查奪等語查此項米糓由海道載往中國口岸原不得謂之出洋然由長沙岳州兩關逕指海口各關報運究恐難免影射之弊有無妥善辦法足資稽察而杜流弊之處望即查明關章斟酌擬議見復以憑查酌轉飭岳州關道照辦爲要原電抄發等因到道奉此遵查各國通商章程載明米糓等粮不拘內外土産不分何處進口者皆不准運出外國惟運往中國通商别口則照銅錢一律辦理等語是各洋商購運米糓由長岳兩關指運沿江濱海通商各口岸係屬約所准行且詳譯各關章亦未見有何項限制明文似未便將江海各口岸劃分界限致滋外人饒舌惟濱海各口密邇鄰邦設防範稍疏私運恐不能免查同治七年前總理咨南洋大臣內開洋商運載米石該商呈報海關於呈具保單時即應由該關監督鈐發印照進口時互相稽核此次仁記等行運米僅持外國字執照並無海關印照辦理尙未劃一恐不足以昭愼重相應咨行飭知各關監督嗣後凡遇洋商運米務卽飭令按照條約第五欵章程由海關監督鈐發印照以資稽核（中略）職道查所稱辦法雖亦周妥究與舊案新章不無異向且運米執照逕由稅務司刊印塡發未知始於何時尤與大部責成各關監督之意不合爰即續函商令仍照新章和衷辦理該稅務司以此次奏攺新章未奉到總稅務司札飭一定法則長沙關雖有善法碍難通行可見此項新章各關尙未能照辦再三籌度實無妥善辦法惟有禀懇據情咨請稅務處抄錄奏案札行總稅務司通飭各關稅務司以後華洋商運米務須查照新章一律由監督鈐發三聯印照以資稽考至欲杜絶米商私運出洋全賴濱海各口遵章切實奉行遇有指運及轉口大宗米穀加意防範並另籌稽查堵截之法以塞漏巵應否咨商沿江沿海各督撫憲查核商辦之處出目憲裁等情到本部院據此除咨稅務處抄錄光緒二十九年外務部及户部奏案札行總稅務司通飭各關稅務司以後華洋商運米務須查照定章一律由監督鈐發三聯印照俾資稽考外請飭各關道遵照定章切實奉行防範至此項報運米石彼關如何稽查驗照堵截以塞漏巵之處並希飭各該關妥籌辦法詳咨復湘等因午帥准咨復即札行滬道移知鎭關一體遵照並會同查明妥籌辦法）企） 
[會銜諭禁阻撓河工]  
　　南滙上海兩縣會銜出示略云浦東董家渡泳濟碼頭昔由南邑二十七九兩圖頂修詳准永免浚河各役分别勒碑立亭並捐置田二十畝作爲按年承修之費歷久遵循無異詎於光緒二十八年被經理之張秋揚等私將凉亭糧串擅給洋人被怡和洋行築笆佔用致啟交涉由該處紳董聯名控縣禀奉道憲照會領事力爭保全並以二十六年以後該馬頭從未修葺凉亭基地攺造房屋出租圖利假義渡之虚名避浚河之力役以三邑之公産塡個人之慾壑貪利忘義居心實不可問又據禀經前縣飭提張秋揚到案訊究斷令馬頭公地糧由官完地歸同仁輔元堂經管取結從寛保釋是該兩圖內頂修之案早已撤銷乃上年有興浚馬家浜之議適二十七圖坐跨該河經該處圖董來縣朦請興修義渡馬頭預作抵制之計復以塡用修費禀請收捐業經明晰批駁在案現議浚馬家浜已經詳奉大憲批准事在必行豈容借端阻 
 
 

Page 20

 
 
撓藉口中止自應將永濟渡撥歸善堂與該兩圖不涉緣由明白宣布以清界限而杜牽混云云）車（ 
[批准撥助暨南學堂經費]  
　　暨南學堂詳請江督撥助學費兹奉批示云據詳已悉該堂儀器樣本前未置辦自應添購以期完備至本年下學期增收新生十名經費不敷亦係實情所請撥銀洋一千二白元應由財政局先行墊撥隨後由江海關道如數解還以清欵目除札行外仰即前赴該局　領撙節動用核實造報仍移寗學司知照此批）困（ 
[批准扣留小輪船牌]  
　　南匯縣王大令以商人徐彰浩開行上海南滙塘口大團等處之豐昌小輪鍋爐氣管均已損壞爰特禀請滬道轉致新關稅司迅將船牌扣留究罰以昭愼重當奉批示略謂察核所禀係爲愼重民命起見業已函致新關稅司查照飭遵並將船牌扣留未經修理以前勿任行駛以免肇事云）軌（ 
[派員查視鐵網阻碍要道]  
　　滬寗鐵路公司前用鐵網欄住要道閘北商民以其阻碍交通迭次禀請核辦均誌前報昨巡警局總辦汪觀察因市面日衰特飭警務議員朱日宣會同黃正巡官前往議處察勘覆候核辦（衣） 
[局員辭差邀准]  
　　吳淞沙釣船局委員楊明府元動自到差以來適值今年百貨滯銷捐數銳减無從整頓因於月前禀請省憲辭差上台業已批准札委陳明府景韶接辦定於二十一日到差（儀） 
[約翰書院定期開音樂會]  
　　約翰書院定于二十二晚八點鐘在四川路中國青年會開音樂大會所得之資悉數撥入眞光培童會小學堂以充經費（亮） 
[銀根稍鬆]  
　　度支部所辦之造紙等廠由部撥欵一百二十萬兩爲購機建屋之用此欵已於上月杪向户部銀行如數領取卽在長江一帶存放商號生息故日來市面銀根爲之稍鬆）南（ 
[同茂號股東仍准交保]  
　　裕通沙廠控同茂號股東串同甲乙等人用空帳洋一案昨日公廨將股東李韻甫提究原告費烈律師投稱查李韻甫爲人不甚可靠應請堂上不准交保李延禮明律師稱李係同茂股東查同茂乃係義商兹牌票上義領事並未簽字應請交保讞員寳子觀明府商之美白副領事判准交泰記花行主陸冠英保去候訊）戎（ 
[逃犯就獲]  
　　法捕房十二號包探前日至南市協吊　物在萃豐馬頭查見有捕房逃出押犯張品三及其黨羽蔡根福即小油炸膾當即協同巡長拘獲解至總工程局經陳參軍提訊判張戒責二百蔡責一百搜出小刀當票存案旋即由該探持函請將兩犯帶回訊辦明府准之杞 
[浦東大火]  
　　浦東春江碼頭曹保成家前日午炊遺火積薪突肇焚如共燬民房十七家又左近恒昌小輪船廠亦同時起火焚燬瓦房五十餘間草房四十餘間直至五點餘鐘始熄（業） 
[水管爆裂]  
　　前日傍晚時美租界小荣塲附近之自來水管忽然爆裂當即四捕知照該公司速派工匠前往修理）西（ 
[西國節期停訊]  
　　今日係西國冬至節期昨英法捕房知會公堂委員停訊一天）浩（ 
[縣批照錄]  
　　山東仙松禀批查前准閔行釐局以船户王元周裝載子花並未報捐擅自開行顯係偷漏移送訊究補缴一面報明淞滬釐局憲等因准經訊諭收押在案兹據前情皆王元周供內所未有殊堪詫異自應靜候松滬厘局憲札行遵辦未便遽行釋放致千憲詰也希卽知照（車） 
[上海官事]  
　　候補知府吳煥聲上海縣李超　滬軍營吳子澄浦東巡警二路分局委員沈潮等昨均到道拜會禀見英公廨帮審王斯沅候補知縣楊光德汪德薫等均至縣署拜會）哲（ 
訟案 
[巡警局紀事]  
　　總局沈坤賓之妻張氏兩次捲逃查無踨遂昨由沈報請齊緝局員准之○四路一區巡長金大成與二區巡長徐方來昨由黃正巡官諭節對調○王朝香扭　二房東王步高行竊衣被等物訊無証據一併逐出　 
浦東第二路分局陳方榮在萬春飯店果腹不名一錢反將碗擲去打傷店主當由巡士拘入判賠洋四元具攺遇結開拜城內第五路五區王沈氏行經　家弄被洸氓搶去金挖耳一支報局請查第一路一區陸小毛竊楊小毛衣物判責一百板○林阿生王陳氏買菜口角判各　小洋數角斥釋）衣（ 
[公共公廨早堂案]  
　　杭人徐大鈞在錢塘縣朦控女兒阿保被朱顧氏押娼一案業由公廨備文提徐到滬昨日解訊阿保供前在妓院內嫁於程光弟爲妻程出洋五百元均交徐大鈞一人收用且前在妓院亦由徐押娼實非親父求察訊之徐供阿保是內侄女却由小的押在妓院程出五百元除還三百五十元外餘洋均爲阿保用去求恩明察質之朱顧氏程光弟均與阿保同　員寳明府商之美白副領事判阿保交程領回完聚徐押六個月朱開釋○周雲卿竊取店内同事人等綢衣當洋三十二元經楊雲福等報　解究旋有周怡卿供愿與弟雲卿出爲料理償還當本判押一月各贓發還各當由怡卿備本取贖○俞天太串同婢女俞夏蘭竊取莊摺支洋一案昨俞安芝倩人投案稱事已料理求請省釋明府以俞起滅自由　分别還押候安芝投到訊奪○甬人徐阿方因欠馬夫錢洋時被追逼吞烟圖盡經人救甦解究申斥省釋○錢金姐前被　夫王子元將鈔票一千元及金鋼　戒指　只竊去昨錢投案供訴前情並稱王子元現已身故所有鈔票戒指由伊妻藏匿求恩德案追還明府不准判令退去○楊欣謀積欠劉同春等欵項控奉提案判押候過堂訊奪○周錫文攫取王小妹金挖耳一支判押六月○陳福山張阿四串竊鉛　各押一月○時大保杜阿四向在朱其武糞頭處挑糞嗣因貪懶停歇時杜二人懷恨將各糞夫兇毆不准挑糞經失禀明工部局醫生報捕解究各枷五天○過犯劉德生竊取洋人狼皮判押年半○吳記才料同流氓蔡靑安陸愛懷朱阿三包裕根殷吉海等至包阿　家搶親經包與妻倪氏報捕將一干人拘住解究判具安分結交保開釋○縣署差夥趙祥林違章提人將宋富南髮辫拉脫由捕解究判罰十元宋送縣候示（戒） 
[法租界捕房事]  
　　流氓陳阿雲見某糖攤銀洋銅元甚多見財起意於前晚持火油一瓶至攤傾潑焚去糖食等物值洋十餘元陳乘間欲逃由捕追獲拘入押候解廨訊辦○流氓周福葆前晚在新界内僻靜處攔搶行人某甲銀洋甲大聲呼救由捕上前拘獲押候嚴懲○　華郎袁和　串竊某姓脚爐等件至押店求質由探拘入押候侒辦（舟） 
[美租界捕房事]  
　　女孩翠弟在途被陳二川塌車擯倒碾傷足背由捕帶入斷令給償養傷費洋兩元○孫朱氏被流氓陳阿六强賒水菓毆傷報請究辦捕頭諭令於遇見時鳴捕送究○董長根袁朱八歲女孩一口報請查緝○胡兆求無端破戴裕全毆傷投訴捕房　飭包探查究（　） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
