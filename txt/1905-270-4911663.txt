# 1905 - 270 - 4911663

 

Page 1

 
 
[續美國李佳白先生演說中美之睦誼及如何改良美國苛待華人之法講義代論]  
　　今華人皆追咎歴來條約之受損然是皆中美兩國所會同商訂者且查條約内所載各節亦僅有 
 
 
 

Page 2

 
 
一處不甚周密如光緒二十年美續修華工條約第五欵所載華工註册一層應改爲各項華人均須註册則人不得藉端誣告矣又如光緒二十三年美續修華工條約内有除工人外凡官員贸易學習游歴四項人可入美境之語應改爲除工人外無論何項華人均得入美則無從挑剔阻難矣今華人又皆痛斥美議院頒行之律例以其與條約有背也然此一大問題雖公法家至今尚未論定但云條約與律例必應相符故美議院於此亦不得盡辭其咎今華人又皆深惡美工商部之章程然此豈莫之爲而爲之耶蓋華人性喜作僞前次屢有華工赴美自稱爲商人爲學生當美國查騐時視其護照所載則固商人也學生也觀其形式亦儼然一商人也一學生也然入境後則或爲老農或爲老圃或爲梓匠輪輿而受傭於人矣美官屢爲所紿積忿旣久遂百計防範流於苛刻人必自侮而後人侮之亦事理之常耳乃華人不自責而責人是豈恕道耶今華人又歸罪於美之關吏是固我美内政之缺點也余雖美人亦嘗身受其累不必曲爲之辯然美總綂近已嚴懲舞弊之關吏並諭飭各海關痛除積習矣總而言之條約也律例也章程也美之海關官吏也皆有失當處亟應改艮俾實心求學之生遠道經商之商人異域奉使之官員有賓至如歸之樂我美政府亦未嘗不知也乃華人自去年前約十年期滿後卽紛紛議論决定以不用美貨爲抵制美工黨之法傳電各埠一若我美人無可與商不能受商者然抑知此法亦得失參半者耶其得維何曰一以示華人國民思想之日進也回者華人每遇大事輒離心離德爲西人所詬病今則萬衆一心矣一以顯華人幹濟之才華人於公德公益素不關懷今則紳商士庶皆視國事如家事矣一以激發我美人之感情也自不用美貨之說宣布以來美之報舘皆主持清議力勸其政府删除苛例此其明效大騐也然欲以此爲萬全之策則不能蓋今日華人所不與交易之美商皆不以苛例爲然者一旦念新仇而忘舊好彼美商能不寒心乎故爲今日華人計舍不用美貨一法外尚有數策較爲和平妥善者願爲諸君子陳之一華人宜與其政府協力商辦不可意氣用事分道而馳也二華人宜與美國之友人益加親睦以感發其愛情使之爲我代謀也三華人宜自行選舉一二公正之紳商爲代表復延訂一二有聲望之美人爲顧問偕往美京與其議院紳以理磋商也四華人宜禀請其政府遣專使赴美爲政府之代表也如此次五大臣出洋考察政治必有往美者可卽命其就便與美决議此約豈五大臣中竟無一人能勝其任者耶時者不可失諸君子其圖之倘仍堅持成見不樂改絃易轍而自謂必能收滿足之效果則我未敢爲諸君子信矣有子不云乎禮之用和爲貴先王之道斯爲美竊願諸君子勿河漢斯言芻蕘之見聊當獻曝知我罪我所不計也 
歴年以來先生講義皆倩本舘刊登報首此稿論中美邦交之宜和睦先生之心深可感佩然中美固未嘗不和也至華民不用美貨抵制禁約則以美國虐待華工波及士商故於續約未訂之先亟圖挽回之計何嘗與美稍有不和之心若必以是爲不和則美之虐待華人是先失其和睦邦交之誼矣故如先生所言不和二字還當詰問之美國不當强加之華人先生又以虐待之事歸咎美關史是言誠然所不解者美爲最文明之國其君臣上下何以先時竟一無聞知而任令關史之肆行暴虐耶迨至華人以禁例之苛相率不用美貨而後美廷始悟咎關吏是則此次之抵制在華人固求續約之完全改艮而在美國則益有裨於文明進步兩國邦交彼此有益安見稍失感情哉記者識 
[公忠演說會又定期集議拒約]  
　　公忠演 
說會於初七晚八句鐘假老閘徐園外十二樓開預防美约惡果之大公會大旨謂届期美議院不允完全改良當求進步辦法加厲抵制以迫其轉機云（外） 
[曾少卿復檀香山急義堂函（爲並無匯欵事）]  
　　昨接檀香山急義堂來函略謂前月匯奉之項旣不收受承卽匯返信隆源記李瑞軒收入以便派回各友云云查敝處前此並無接到急義堂匯項此項何人收取僕實不知除備函聲復外上海有人收到檀島匯項者請卽匯還可也（南） 
[校正訂僱查勘南潯鐵路工程司合同譯文卽以此爲漢文定本]  
　　大清光緒三十年卽西歴一千九百零五年二月九號在大清國上海訂立合同一面係九南鐵路公司總經理李有棻方伯代其自身並代其協理人員（下文稱之曰東主凡見此稱皆作包容該公司現在諸經理與其承受過户産業之人）一面係英人現在上海爲營造所之梯愛羅司（下文稱之曰工程司凡見此稱皆作包容其死後遵守遺囑之人死後辦事之人與承受過户産業之人）照得將擬築大清國江西省九江與南昌中間之鐵路東主欲查明該公司鐵路遵循之向道何爲最宜且欲知築造鐵路之佔値及備辦該工程師聲稱足勝查考丈量與估值之任現該工程師爲大清國他處雇用丈量鐵路未至約西歴一千九百零五年三月底以前伊不克被東主使用現於此議允各條如左 
一該東主雇用該工程師爲總工程師查攷擬築鐵路最宜之行向丈量該路并估備與築造該路之價 
二工程師准西歴一千九百零五年三月三十一號或該期之前將聽命於上海之東主或其代理人由其使用其雇用之期卽聽上海東主或其代理人之命令由其使用之日起（該工程司遵依合同并以下各條議辦滿意之公事）以一全年爲限此卽估定能完結該查考丈量與估值各事所需之時限該估定之所需時限以擬築之鐵路長一百十英里而定奪設或西歴一千九百零五年三月底以前該工程司知不克遵此合同爲東主使用伊須盡本分趁早將伊無力量之事通知東主且盡力帮助東主另雇練逹之工程司以代其任又訂明設或届時該工程司未來爲東主使用則該工程司准付給東主上海規元七百五十兩以作違 
 
 

Page 3

 
 
背合同清欠之賠欵（倘該工程司届委因有病誤期無庸議罰惟是否有病仍應由東主核奪（未完） 
[會議津鎭鐵路事北京]  
　　直隸同鄉官紳於二十六日發佈傳單定於上月二十九日在先哲祠（楊椒山先生祠）會議津鎭鐵路事宜　自鹿大軍機徐大軍機以及各部院之直隸同鄉官咸往會議商量籌欵辦理一切章程云（月） 
[電請出示安民天津]  
　　頃聞政府電報袁宮保謂車站遭變謠言蜂起兼以舉行秋操民心疑懼恐有匪徒借端煽惑請作速出示曉諭以戢浮言而安民業錄大公報 
[車站遇變續聞北京]  
　　京函云二十六日車站遇變後那大金吾及姜軍門胡侍郎以及各部堂司各官前往四大臣宅第問候一面至醫院看視紹欽差之傷情次日往法國醫院探問外間傳說紹大臣已故後經探訪始悉因傷太重用藥水洗刷痛極氣絶少時復甦外間遂有已故之謠然受傷太鉅又因驚駭究竟有無性命之憂實難逆料是日晚車京津鐵路梁總辦來京詳騐被擊之車隨即入城至各大臣處慰問翌日至醫院看視紹欽差當卽回津禀告北洋大臣云（月） 
[江督派員查考公司鎭江]  
　　江督周玉帥奉諭振興商務並接准商部咨如各省農工商務及各項公司情形詳細錄册咨復等因曾經札飭司道及商務局派辦處飛飭各屬將已辦擬辦各項公司章程迅速造册呈送以便咨復現玉帥查閱各屬禀復多未詳載且於各處已經設立之公司如清江溥利公司雲台山樹藝公司通州大生紗廠曁内地各處所設農工商公司近日籌辦若何是否發逹亟應詳加考察以覘實在故於日前特委候補知縣王梧岡大令馳往清江通州各處逐細查察據實禀復以憑考騐日昨大令已由省乘輪蒞鎭旋於初五日先赴清江查閱（此） 
[商局諭飭推廣蠶學杭州]  
　　浙省蠶絲利源年來日漸凋疲雖西湖全沙港創設蠶學舘而民間仍不知仿設改良兹奉商務局督辦萬砥莊觀察諭知商會各董略謂本年八月初八日奉商部札開光緒三十年海關贸易總册内開絲業本年比上年出口較多其最關緊要者是黄白兩宗出口總數有一萬三百七十四担北方已占八成絲市之壞在不能揀選蠶子僅有浙省設立蠶學院一處揀選蠶子無如購者亦少中國養蠶人家均是謹守舊法實係危地各國近三年中通扯所銷之絲除中國日本留織綢料不計外中國應占二十五分别國占二十分中國絲出不佳本年出口絲較少於前五年而各國所銷之絲較多於前五年其故卽爲中國絲出不佳各國轉購别國之絲所致卽如日本機器所繅之絲與上海機器所繅之絲相等自光緒二十五年至三十年中中國出口白絲自十萬九千二百七十九担减至八萬一千五百二十五担此五年中日本出口白絲自五萬九千六十九担增至九萬六千五百八十六擔聽其自然恐將來情形亦與茶務相類等語查各省絲業之壞皆由病蠶太多不知考騐選子故所出之絲旣少且劣致出口銷貨年遜一年蠶户不察諉爲市景年情使然而不知此卽病蠶結果之所在中國大宗商務絲居其一坐使種種腐敗言之深堪太息爲此節錄海關貿易册中論絲一則札飭該議員將所陳論說痛告該絲業紳董亟宜合力創設蠶學堂妥定章程尅日開辦總以揀選無病蠶子俾各蠶户領養以期挽囘前弊爲第一要義仍將開辦情形報明本部以憑察核如果辦有成效定行破格奬勵等因伏查蠶絲一項自宜亟思改良以期挽回補救該董等卽來局會商推廣蠶學添設學堂分赴勸導考求種于以便挽救絲業幸勿稽延（必） 
[各國假絲大礙中國絲業北京]  
　　出使比國楊大臣以假絲製衣大礙華商絲業咨請商部飭各省商會設法預防商部旋卽電逹楊使請速購樣及標牌記號寄騐並詳示製煉方法改良入會情形楊使遂開具假絲緣起說略並假絲綢諸樣咨覆商部商部因匀出假絲一分並抄錄說帖分寄各省以資考究設法預防一面飭將本地絲業改良藉圖抵制兹將楊使說帖照錄如下歐洲製造假絲創自英人廓絡司倍文裴特爾司丁恒秃分五人自一千九百四年十月十五號設立總公司於比京旋行銷於瑞士日斯巴尼亞葡萄牙英印度呂格桑部奧俄瑞典丹馬等國於是各國相繼向首創者購製造之機如法德英三國已設有製造公司瑞士義大利等國正在創設公司製造日斯巴尼亞奧俄等國將欲創設製造廠考製假絲共有二法一名寫同奈將棉花火藥燒酒及酒磺氣水化之再用壓氣推入玻璃細管即成爲絲從前初製此絲甚險遇火卽燃幾於無人敢用近來改良人皆樂購一名尾司谷以草木堅紉之質用海藻燒成之白粉即化學中稱鉀輕養二原質及炭精氣水化之用壓氣推入管中亦成爲絲查得大疋上等假絲綢内經緯半夾中國眞絲盛花紋假絲原底中亦眞假各半幸假絲未及眞絲之堅固故歐洲女人衣服仍用眞絲爲之而假絲僅用於窻幔椅帔桌毯等類聞製造家現正欲設法改良使假絲同於眞絲之堅固首創者得製造之法僅四年此四年中已設法除去危險恐四年後假絲之堅固同於眞絲歐人衣服咸以假絲爲之况假絲價賤將來華絲出口较少可必矣查比國製造假絲廠共有二家一在斗皮斯城早已製成行銷利市三倍一在阿落斯脫城正在起造廠屋今歲杪可落成矣（可） 
[大學堂擬開運動會北京]  
　　近聞大學堂鈴木敎習提倡開二次運動會優勝旗由日本製造刻已運到所需欵項擬每生出洋三角敎習在二十元以上湊成一千五百元之譜以助官費之不足其日期現正擬訂云（露） 
[江督周致外務部電文（爲美商内地開設行棧事）]  
　　北京外務部洪美國人劉海如上年私買江寗漢西門外並非指明 
 
 

Page 4

 
 
商埠之地作洋油棧當時並未聲明係洋人置産僅以劉海如出名影射稅契迭經道縣查明禁阻概置不理美前領事言金陵通商照約並無界限城内城外皆可等語復經關道函復以天津通商條約載明江甯通商與五口無異五口條約聲明准在港口贸易字樣是商埠貿易自不能越港口之外若漫無界限向來無此辦法且華洋雜處無從保護後患更多乃美前領事悍然不顧仍赶工脩棧案尚未結現該美商竟運火油二萬餘箱屯積居民震恐當此工約未定抵制美貨之時多方開導方幸勸導無事忽遇此舉誠恐衆怒難犯釀成交涉已飭道縣彈壓保護望鈞部切商柔使飭將火油他徙免滋事端再此油運到漢西門之時如照洋貨入内地應納子口稅或納釐金竟全不納又查火油爲極險之物有礙民　毋論屯於租界内外俱應由官核准漢西門居民稠密豈能屯積該商種種不合猶其次也今美領事辦事和平惟承前領事之後未能更正聞已有信到京除抄案咨逹外特先電聞以備駁論馥（雲） 
[刑部與蘇省大吏商解罰金辦法蘇州]  
　　日刑部致函江督云敝部爲刑名總匯之區事　紛繁艱窘亦較各衙門爲甚此次遵旨酌籌經費擬將州縣自理刑名案内笞杖改爲罰金一項酌提解部以資辦公等因奏奉諭旨允准在案原以此項罰金係例應入官册報之欵旣非歛自民間又非出於官吏以公濟公計至便也兹酌定每州縣歲解庫平足銀一百兩分作春秋兩季每次劃解五十兩彚交商號匯解到京惟州縣缺有大小詞訟亦繁簡不同應如何裒多益寡如數匀撥之處仍乞鴻裁云云周玉帥接函後立即轉行現經蘇臬朱廉訪復稱此次罰金定章甫經准行究竟何縣歲有若干尚難預定且窮苦小民願習工藝無力繳銀者多各州縣應如何裒多益寡匀撥之處暫且從緩先由各州縣捐廉墊解每縣每歲銀一百兩另加費用銀三兩以資匯費裝鞘等用俟罰金欵項集有成數再行撥還分三九兩月每次解一半由臬署彚齊解已此通飭各州縣遵照辦理矣（榮） 
[私鑄銅圓首犯解省鎭江]  
　　七月間拿獲私鑄銅元冷陳郎等姓及京口八旗右翼協領蔭濃之子一案當經發審局員嚴加審訊供出首犯蔭濃之胞弟蔭三米子蔭四米子卽飭京口副都統奎仲連統制限期緝獲並令蔭濃速行交出等情均誌本報乃緩延多日尚無著落統制無可如何祗飭暫佐領某防禦某驍騎校三員親率戈什哈數名於初二日將蔭濃護送至省聽候軍督二憲核辦（此） 
[營勇閙餉管帶易員蘇州]  
　　蘇垣楓橋續備後營因裁汰老弱各勇爭索棚費滋閙一案迭紀前報現悉朱竹石廉訪以該營管帶梁焯當各勇爭索棚費之時何不立時禀請憲示擅自阻遏致釀事端且梁曾被告發有案非撤差所能蔽辜等情詳奉蘇撫陸春帥批飭將該管帶梁焯卽行撒差聽候參辦所遺常備第六營管帶一差暫先札委現帶第五營之游擊何兆元兼帶已於本月初三日到差矣（基） 
[江蘇學會開會紀事]  
　　初六日下午兩點鐘在滬江蘇士紳及江蘇學會發起人開會於大馬路泥城橋江蘇學會事務所到者約二百餘人兹將是日會議情形列左 
一發布開會原由及宗旨（甲）聯絡本省同志以圖學界之公益（乙）研究本省學務（丙）調查本省學界情形（丁）補救本省學務上缺點 
二推舉擬訂會章起草員（由主席者推舉十二人） 
三宣布下次開會准備事件（甲）公决會章（乙）選舉職員（外） 
[金業議設小學堂]  
　　滬上赤金一業素稱大宗贸易兹悉該業首事某君以當此商戰之世非興學不足競爭因商請同人籌欵設立金業小學堂於後馬路即天津路廣西路轉角以惠同業貧寒子弟志在必成云（見） 
[戮斃印度人之凶手解縣]  
　　刀傷印度人開力斃命之凶犯王阿狗因上海縣汪大令　允至廨復訊昨日捕房於解訊各案時將王解請讞員核奪孫明府商之德君判將王移送上海縣辦　王妻倪氏暫行開釋（見） 
[私售煤礦]  
　　初五日北京電云新彊地方華官有將煤油礦私自售與俄人之事現在外務部正與駐華俄公使交涉 
[美艦擱淺]  
　　初五日東京電云有自美開來上海之美國巡洋艦新新奈梯號（載重三千二百十三墩）在途次擱淺於盆哥海口幸得救護船駛至施救卽行浮起昨日已在馬基地方下椗 
[大火餘聞]  
　　初五日東京電云前日廣島失火焚毁軍事房所耗之價値現聞傳言謂不及二百萬兩 
[俄國之預算表]  
　　初五日倫敦電云俄國千九百零六年之預算表多注意於建造鐵路而尤以開築北路鐵道爲重要聞擬由聖彼得堡築一直逹奥姆斯克之路並添築西比利亞鐵路之雙軌 
[俄參贊回國]  
　　初五日倫敦路透電云俄國參謀部之參贊已自西藏回抵俄京渠曾於游歴庫倫時遇逹賴喇麻聲言其往西藏之　意欲保全獨立而减去英國之勢力云 
[德人之遠東商業]  
　　初五日倫敦路透電云德人欲在遠東擴張商業之詳情已在柏林發刊注重於德國船業足與英國競爭之方法並謂德國初于香港新加坡揚子江一帶亦堪與英國互相爭勝云譯字林報 
[蘭特河華工之刦掠]  
　　初六日倫敦路透電云蘭特河一帶時有遊蕩之華礦工於夜間四出劫掠頗覺不靖 
[東亞公司]  
　　初六日倫敦路透電云英日議立之東亞公司已定議籌集資本英金一百萬磅在倫敦設立以便存置日本及遠東之資本而賛助種種事業之建設譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[信成儲蓄銀行招股章程]  
　　第一節謹遵商部奏定公司律定爲信成儲蓄銀行有限公司一切均照有限公司定例辦理 
右定名 
第二節現蒙商部堂憲批准招集股本銀五十萬元創設儲蓄銀行擬由創辦人五人轉邀承集人十二人擔承集股之責其股或獨任或分招悉聽其便 
第三節分招之股份以洋五十元爲一股掛號時先繳五元開辦前一月續繳貳拾元總共二十五元塡給副股票一紙息摺一扣俟開辦後將第二次股銀分期繳足再換正股票 
第四節遵守公司律無論官商均可入股惟此係中國有限公司專集華股不收外股 
第五節股本官利按照常年七釐計算 
第六節逐年盈餘除酌提公積外餘按十四成攤派以八成派給各股東以二成派給積餘股項下以二成爲各執事花紅以一成爲各董事酬勞以一成爲創辦人酬勞 
第七節每年結帳兩次六月爲一小結臘月爲一大結俟帳結清卽登報廣告定期分派各股東息銀餘利均憑股摺支取 
弟八節不論股份多少股本大小所有餘利一律照派 
第九節集股之期以光緒三十一年八月十五日爲始所有第一次應繳股本每股二十五元除褂號時先繳五元外餘二十元俟開辦期定先一月知照務儘開辦前一律繳齊 
第十節各股東應續繳股銀均先期於一月前通知逾期不繳應照商部定例另招他人接受 
第十一節按照商部奏定有限公司辦法股本繳足以外再不向股東添取欵項日後公司設有虧欠儘公司産業變償不得另向股東追補 
第十二節各股東入股後如有願將股票出讓者應由讓股人至公司掣取印就之讓股劵塡寫簽字併邀中証簽字與股票摺同交本公司帳房以便隨時代爲過户每股收過户費五分 
第十三節股票如有遺失應由本人邀請體面保證同至公司報明一面刊登日報廣告如三個月仍無下落實無别項轇轕者卽另塡給新股單以昭信守每股收補單費二角 
第十四節各股東住址距上海較遠者所有應得官利餘利可持股摺向附近各分行支取 
右集股 
第十五節公司所作貿易均照東西洋各儲蓄銀行章程參酌辦理 
第十六節儲蓄銀行係爲方便小本經紀及凡農工商界食力之夫積存零星款項而設存欵不拘多少無論何人凡有銀洋滿一元以上均可存儲行中生息其欵存儲到行立卽給以存票憑票付息其息長期及滿一年者週息五釐半年者按週息四釐三個月者按週息三釐不滿三個月者按週息二釐半 
第十七節如有躉數鉅欵存儲到行悉照零欵例一律計息 
第十八節擬另開收積餘股份約以五千股爲度認股者每股每日繳洋貳元收至五年期滿約計利上加利每股可收回洋囗百十囗元口角詳細情形另載專章 
第十九節倣照日本銀行章程募集債劵每年二次其辦理情形另詳專章 
第二十節印造百元五十元十元五元一元五種鈔票通　市廛預備現欵存儲行中以資周轉未完 
[淮南總局會蒞差提州]  
　　淮南總局正辦胡碧澄分轉丁艱後所遺正辦一差經運司恩都轉以會辦陳分轉方銘推升遞遺會辦遴委　分轉昌駿　辦　分轉已於上月抄蒞局視事（木） 
[耀華玻璃改良武昌]  
　　望山門外耀華玻璃公司近已開工製造新出玻璃多未明亮因之滯銷刻經執事加意整頓並請上等洋工師來鄂督造以期精益求精收回大利聞該公司已用成本五十餘萬矣（乃） 
[禀請擴充學額安慶]  
　　日前農工學堂紳董余德銓具禀學務處以科舉已停急宜擴充高等中小學堂學額及推廣蒙小學堂以興學務高等學堂僅恃現定額數實難以容全皖士子云（羊） 
[滬江官事]  
　　山西冀寗道丁觀察寳銓於昨日抵申寓中和棧○山西大學堂派委來申購辦書藉之候補巡檢李靜菴少尹到申寓中和棧○前崇明縣李蘚青明府抵申寓　利棧○湖北　用通判黄别駕震隆來申寓某客棧○松江府田紹白太守南匯縣李紫璈大令青浦縣田春亭大令浙江解餉委員候補知縣陶植泉大令本縣汪瑤庭大令昨均因公到道轅謁見○南市救生局委員陳蓉鏡别駕到道禀明二號巡輪裝運青布棉衣前往崇寳沙一帶散給事畢返滬銷差○新任淞海防秦錦泉司馬因患風痧昨日飭丁至道轅請假一天又鈞和兵輪管帶馬榕軒遊戎亦請病假兩天又西門外保甲局員羅二尹樹勳禀請病假　天（近） 
[前蘇藩司蒞申]  
　　卸任江蘇藩司效述堂方伯於昨晨九點鐘由蘇抵滬舟泊新閘大王廟碼頭旋即登岸假長發棧暫駐（見） 
[彈子廠設户部銅元分局]  
　　户部郎中候補京堂陳麓賓京卿宗嬀奉派來滬前日至製造局與總辦魏觀察商辦設立銅元分局事宜當往各廠勘察一週聞擬在劃與船塢界内之彈子廠設立云（欣） 
[製造局准設考工處]  
　　滬南製造局擬設考工處一所前經總辦魏蕃實觀察禀詳江督在案兹悉近奉周玉帥批准並著將考工記略編輯成書所有經費准在局内正欵存息項下提銀四千兩（欣） 
[禀請彈壓]  
　　滬上新花業已登塲南市各花行開秤後每有江北婦人攫取零星花衣滋擾昨經該業董事程君函請二十三七鋪局員朱汪两二尹及工程局各派勇捕妥爲彈壓（欣） 
[草棚失愼]  
　　昨午閘北藥水廠後江北草棚忽然失愼燬去三十餘間該處各廠林立當火熾時局員章二尹督同勇　到塲竭力撲救始息（見） 
[西人作竊]  
　　甲乙二呂宋人昨至浙江路福新盛京貨店購物乘間竊洋八元數角而逸由店夥鳴捕緊追至美界蓬路始由六百五十四號捕兠獲一名解入捕房盤詰之餘知前在福建路四百八十號押店乘間竊鈔票洋五十餘元故於昨日傳同各原告並將所獲之呂宋人押送領事署訊供畢仍舊帶回捕房押候再訊（古） 
[補詞候訊]  
　　老婦王張氏昨日携女徐王氏投縣喊稱王氏已嫁徐阿福多年徐今在外眷一蕩婦置妻不顧向論恃蠻求請提究等情值日差禀知汪大令奉飭補詞候訊（近） 
[改期定讞]  
　　李邦柱控妓女張鞠仙從良復娼一案本訂昨日午後復訊兹因原告尚未返滬故須改期定讞（見） 
 
 

Page 10

 
 
[縣案彚錄]  
　　沈姚氏扭控周長林姘佔寡嫂姚沈氏等情前晚經汪大令訊究姚氏供父母胞兄均已物故各棺俱浮厝墳地寡嫂沈氏隨同姘識之周長林遷居城内置各棺於暴露扭求訊斷沈氏供棺木浮厝墳旁墳地雖有二畝故翁在日出售某姓不能安葬小婦人因無恒産又乏兒女不得已與周私識求鑒周供與沈氏姘識爲彼此照顧起見大令判沈氏准其再嫁周姓爲婦周須將沈氏前夫及翁姑諸棺措費埋葬交保具結完案○施阿玉竊衣五件由捕役解縣訊押在案昨有失主李巧生投求領贜大令提施復訊施供衣服確叔父施東升玉器作内竊來質之李供在東升作内爲徒竊贜俱係已物求恩給領大令判准李領贜施責二百板逐出境○何順福欠銀被控中榮芳春保出清理因何逃避著交榮挽邱善之作保後亦避匿原告屢次禀催昨日大令提邱比追邱供與何並不相識榮芳春現匿浙省求恩移文關提大令判候查明有無朦飾再核（近） 
[局事記略]  
　　新碼頭王姓走失婢女一口查悉係傭婦孫包氏所拐昨日將氏送請警察總巡朱明府研訊限於七天内帮同尋交到局違干嚴辦○太平弄内郁紀生之妻袁氏被船夥張少甫誘姦由郁扭控工程局一案昨由帮審黄二尹提訊屬實從寛將張開釋袁氏著郁領回管束詎郁不甘具領求請發堂二尹再三開導郁堅不允因准發交普育堂擇配並著郁具結備查○陸才良前日在南馬路向小販董紀福購物口角將董毆傷由巡街捕拘入工程局請究黄二尹判陸給董養傷費洋一元完案（欣） 
[會訊抵單糾葛案]  
　　英商藏生之妻控張益祥抵單不贖前日午後經英副領事德君蒞廨會同襄讞孫耳三明府提訊先詰沈世發供妻父在日將蔡正華户名田單一紙計地五分二釐一毫抵押與人嗣由妻母蔡高氏囑小的備木於二十一年贖回後因又有急需將單向陳秀堂押洋十元未立押據亦無收條迨二十四年七月陳因跌仆身死當有八圖地保吳阿桃來詢此單底藴並云陳已押在伊處由伊轉抵與張益祥計洋三十元是實原告律師高易聞言駁謂二十一年向何人取贖日下該地每畝值價幾何沈稱受押人不知其名惟悉駕舟爲業當時有地保姚華華在場現在該地每畝値銀一千二百兩中西官飭傳張益祥詰問據供田單　陳秀堂偕吳阿桃押下計銀四百二十兩小的於二十九年牛奶棚倒閉後所有契據俱鎖鐵箱中拍賣時一併拍去惟方單因抵押與英商藏生之妻得銀五百取銀時有沈世發可証質之沈堅不承認大令商之德君判候補傳人証到案再行覆訊（見） 
[會審公廨早堂案]  
　　臺惟洋人控招商局北棧私賣寄棧舊鐵一案昨日捕房解請覆訊襄讞孫耳三明府會同英副領事德君將棧中起貨出貨各情詳加研鞫訊得鉅康號主張德榮並非收買竊贜實緣前次有條鐵四千札寄存該棧出貨時缺少一百札刻由管棧周秀山將台惟之鐵補還周實咎有應得因判將無干之袁蔣等人開釋鉅康號取去之鐵五十四擔交還台惟准鉅康　案控追周押西牢一年○科發洋行控傭人　菊仁私竊衣服首飾當洋一百零五元昨日其弟拼擋得洋七十一元投案繳請開釋中西官以錢未便姑寛判責三百板管押一年所繳之洋歸還當本○陳阿增禀父親維榮爲鄰人金和尚金丫頭毆打胸骨已斷求請懲辦質之金和尚供維榮先經動手小的臂間亦受傷痕明府以二金　似流氓斷非安分之輩判各罰洋十元给維榮看傷再行各押十四天惟陳阿增亦有帮父行兇之事著戒飭一百下○某洋婦控前　在美界菜市　物遺去銀絲夾一枚内藏金胸針一枚金　　二十一粒寳石十粒訪悉爲馬瞿氏所拾向之索取詎料伊夫馬昌林掯不交還兹將昌林與婦一并送究中西官判昌林省釋馬瞿氏管押七天○九十梅積欠葛華巨欵由道札廨提追經關司馬簽差探於昨日早堂將尹獲案明府商之德君判押候過堂訊核○趙和尚在松江路攫朱永春洋二十一元七角由探拘究判責二百板管押一○羅紀林竊沈裕廷家衣物由探解究判押候俟吊齊贜物再辦○捕解沿途曳客之流妓查秀寳請辦判逓長洲原籍交夫族管束○王增禧控施瑞林盤踞滋擾昨日將施提案判押候交保過堂覆訊○廉泉控黄雲泉印書籍判押候過堂訊奪○張瑞卿在南京路空房施放爆竹由探解究判戒飭一百下○粵人王阿蘇在天津路施放爆竹四百零六號捕向阻不服反敢兇毆拘案請辦判罰洋五元充公（見） 
[法租界公堂案]  
　　史錦文控同居趙孔氏誘匿伊妻氏供係上京館堂倌陳阿有徐杏橋所爲提訊未結押候補提金寳興小客棧主再核在案昨日棧夥郁松楊投案禀稱陳等並未至棧住宿而趙孔氏執稱上月二十一夜同飯店中人至該棧問信據云婦人被陳等領去中西官因飭包探將氏帶至棧内問明情形禀復候核朱瑞林禀張阿東代友作保借去洋七十元其友已由漢口寄還被張吞用投案請追質之張供因有要用暫借求准交保分期拔還大令准予人銀並保限一個月歸楚○野雞馬車夫陳金土將捐照借與趙小雙迨後趙已歸還陳在途中碾傷老人足骨飭探拘訊陳諉過於趙現經查明實情昨日　陳解請復訊陳仍供詞遊移官判罰洋五十元交保○鴇婦王才寳禀烟妓翠紅本月初三夜一點鐘被狎客袁三寳偕友王阿望誘出扭案求追袁供在嘉定野鷄輪船爲飯司王供與袁素識不知誘領烟妓之事大令准予交保候查明復核○傭婦顧沈氏竊鄰居浦　氏金戒一枚交與姘夫陳春林兌換爲失主知悉扭控奉到先將掉換之小金戒交失主領回陳等押交餘洋在案昨日捕房解請復訊陳供洋已用罄實難交出大令判責三百板顧沈氏責手心三百下掌頰二百下（居） 
[美租界捕房事]  
　　四考脫路一二　號洋房　爲某西婦賃居兹經房東查得該婦實係西妓且有沿途拉客情事有損房主名譽昨投捕房請爲逐捕頭允之○某甲雇坐王阿二東洋車至西華德路因給車資口角被甲踢傷下部由捕帶入捕房捕頭騐得僅受微傷斥不准理○九百四十八號東洋車夫某甲被三百十三號車夫某乙拉破蓬布昨日將乙扭入捕房捕頭著賠洋一元了事（古） 
[蘇省官報]  
　　八月初一日撫轅牌示八月初七日祭文廟正位撫憲東配藩憲西配臬憲東哲糧道西哲沈道東廡首府西廡長洲紏儀陸道樹藩初二日揚寳善禀謝奉委會辦泰伯廟祭品差巡檢程福增禀謝委署無錫縣高橋司巡檢事○藩轅牌示照得新陽縣巴城司巡檢王炳元據報在任丁憂遺缺查有代理斯缺之試用從九品陳維新堪以改委署理又署元和縣典史汪鳳翺期滿撤回遺缺查有正任斯缺之龔承德堪以飭令回任又署吳縣典史林先植期滿撤回遺缺查有正任斯缺之馮和根堪以飭令回任江寗藩轅牌示照得南捕通判屠作倫前因奉調上海會審公廨差所遺南捕通判飭由北捕通判兼理現屠作倫銷差回省應即飭回南捕本任初三日前江寗城守恊副將章宗瀚奉撫憲委管領蘇城警察差通判莫小農禀謝奉委貴州捐輸差知縣　思濬潘起鏞孫廻瀾阮崇德均禀謝奉委勸辦貴州籌餉賑捐差委署按經歴李宗灝禀知接印任事巡檢汪秉森禀知奉駐蘇奉天善後賑捐局憲札委勸捐差並謝奉飭留蘇差委馬琳書禀知到　胥門外三叚警察捕　差縣丞章承楫禀謝奉委上海貨捐局查騐差委署常州府知事侯　邦禀辭赴任初四日　補道劉國郇奉委監放續備中後二營餉銀差元和縣孫禀知會同鐵路購地委員勘昌　局基地管帶巡警飛划水師左營知縣鍾鴻鈞禀知赴太湖　境一帶梭巡 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
