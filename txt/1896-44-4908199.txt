# 1896 - 44 - 4908199

 

Page 1

 
 
[今日隨報分贈月分牌] [  申報館主人啓]  
　　爆竹聲中春回大地本館印成中西歴日珠聯璧合五彩章施不取分文附於今日報章分投奉贈循曩例也肅此佈陳惟希均鑒 
[珍物待購] [  申報館協振所拜啓]  
　　本舘恊振所自經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲亷泉旣能廣積陰功且可增輝藝圃誠一舉而兩得也計開朱漁珊帖一部高澹游山水一幅天靑　馬褂料一件 
[四史復出] [  圖書集成局啓]  
　　四史者何史記前後漢書三國志是也從前本局印過數次人皆爭先快覩甫更寒暑銷售已完兹以問價者多重爲印釘照向例每部六十册實價洋四元售處仍從其朔諸君子有欲爲柔日之讀者請及早惠臨選購遲則又恐篋笥易空矣此佈 
[重派出洋學生議]  
　　從來學於人者必有師承而後能升堂入室以漸臻高明之域中國而欲仿行西學自不能不以西人導其先路然導也者導其始也推而廣之神而明之豈能在在仰資於西人也哉况中國不欲興西學則已苟欲興西學必將州黨鄉閭遍處設立學堂而後可則所以先知覺後知先覺覺後覺者非華人自相授受無以爲功故中國今日欲振興西學尤非多派出洋學生不可蓋今日所派出洋學生異日藝成回華之後卽可爲西學中先知先覺之人而出其所學以傳布於中國者也惟曩時奏派出洋學生因事中止深爲可惜論者或謂年歲過穉血氣未定故志趨易移未嘗不深中弊病然因是而出洋學生遽行停止是又因噎廢食之見考日本大書院之設不過十餘年而所造就之人才由學塾而升入學院者已形濟濟工藝學堂之設亦不過二十餘年而日本於工藝之事已無不造其精微凡此二端皆在日本王公大臣出洋游歴與出洋學生藝成回日之後近聞其國能當管駕輪船機器武備各員者每業約有數千人通化學礦學製造者每業亦有千餘人此皆日本歴派出洋學生之明效大騐也今中國欲懲前車之覆轍收後來之利益遴派學生出洋肄業其要約有數端一年歲須在十六以外二十以内前時所派出洋學生年歲太幼習俗移人賢者且猶不免安能責之童蒙其不免沾染外洋習氣固無足怪然過長亦屬不宜今宜以十六至二十爲度庶知識稍定可以略有把握一中西文理均須明曉曩時所派出洋學生其病在於不曉華文固矣然於西文茫無所知則出洋之後一切西學皆須從淺近入手殊爲費力是故明於華文則異日回華之後於華文不至一無所知且聖經賢傳先入爲主出洋之後於洋教亦不至沈溺不返華文之不可不明者此也明於四文則於西學已有所憑藉出洋之後卽可層累而上入門較易西文之不可不明者此也一須有室家親族聞曩時所派出洋學生其中或有貧苦無聊不得已而出洋者彼其於故國山河初無所　故一經出洋温飽無求遂晏然有此　樂不思蜀之意今所遣者有親族有家室使知孑身爲萬里之行原爲異日顯親揚名之舉人孰不深堂構之思篤室家之好安肯長居異域而不復我邦族乎則一轉移間而前弊盡除　一質地須取聰明才質各有所限無所勉强苟年歲合格而資秉或有不逮則出洋之後人一已百人十已千未免遲鈍堪虞宜擇頴悟者而遣之庶幾成材較速一秉體宜取强壯乘長風破巨浪作海外之行遠適異國水土之異宜飲食之殊尙其在未經習慣者皆在所宜慮而惟秉體强壯之人則無所畏故與其出洋之後或有不慣而仍回中國不若於出洋之初鄭重其選之爲愈也一須多派親王世子以及世家子弟出洋以爲民望外洋各國雖在親王世子無不與凡民一律入學如在武備學堂亦與齊民同其操作不以位高而自大也更有學業已成再至他國肄業者務欲略分忘尊以冀進而 
益上中國誠能破除成見王公大臣皆能折節學問不以速出爲苦不以往學爲恥則好學之風自上而下所謂因雲灑潤芬澤易流乘高載響音徽自遠觀感興起必易爲力一宜重加錄用以示鼓勵從來國家所以鼓舞人才者爵賞而已矣人未有不賞而勸者亦未有賞之而不勸者竊觀中國於一二留心西學之士往往淡漠置之卽如兵輪之中其有曾經出洋諳習駕駛者反沈淪下位而夤緣之徒反得居管駕之職諸如此類不勝枚舉故雖有俊傑之人不肯樂爲盡力此由在上者無以振作之故也此後出洋學生藝成回華之後必須優加錄用則人之奮勉而願自效者多矣凡此數端皆爲重派出洋學生所不可少者方今通商口岸尙未建設四學書院卽宜在通商口岸招集紳富子弟年歲合格中西文理均已明曉者資遣出洋限以歲期優以俸稱使之分别學習藝成回華卽可任以師道之尊出其所得轉相授受上有好者下必有甚不出十年中國西學人才何患不蒸蒸日上哉 
[本館接奉電音]  
　　昨日午前京師飛電傳來上諭一道敬謹譯登○光緒二十二年正月初三日奉上諭董福祥奏遵查營官冒功邀奬據實覆陳一摺營官王正堃前因帶兵駐守積石關抛棄餉械移紥曰塔寺團目康逵被圍坐視不救經董福祥查明奏叅降旨革職兹覆據該提督將該革員續被叅奏各欵確查覆奏王正堃雖無暗嗾回匪圍攻康逵實據惟以覆敗之將猶敢冒功邀賞實堪痛恨僅子革職不足蔽辜王正堃著發往新疆効力續罪以肅軍紀而儆效尤該部知道欽此 
[豸旌蒞鄂]  
　　湖北臬憲惲菘耘廉訪祖翼陛辭出京由滬赴寗各節備登前報兹悉廉訪由寗乘坐快輪泝流直上去臘十九日晨刻抵鄂鄂城文武各員曁軍弁等預備恭迓如儀一時旌旆翻風盾矛耀日鞭聲砲聲畫角聲盈盈不絶於耳廉訪升岸向僚屬遜謝不遑隨乘緑呢大轎由望山門進城直晉本署翌晨排道出詣撫轅禀安再至同寅處拜謁迨呵殿遄回貓晴已轉午矣再卸署臬臺朱少桐觀察聞有回荆施宜道本任之信藩臺王芍堂方伯因奉命晉京業方交卸客臘廿五日附江寛輪船詣滬度歲至藩篆係惲廉訪署理云 
[鄉勇仍留]  
　　據蕪湖訪事友人云去年海上用兵江防戒嚴蕪湖道袁觀察曾令民間舉辦團練奈地處通商民情淆雜且多觀望不前因詳明大憲就地籌捐另募鄉勇二百名專爲蕪湖之保障其糧餉器械除由觀察按月捐廉一百兩爲倡外勸令各帮量力賛襄其時各帮店鋪亦因惡耗頻傳風鶴驚心仰體憲意踴躍輸將不旬日已按月集定六百餘金遂公舉皖南練軍饒翼卿守戎來蕪管帶此軍名曰保衛營分紥南北兩岸日則訓練操演夜則通巡城麻一載以來不但强徒歛迹民皆安枕遇有火災及各項大工無不藉其力以爲助轉危爲安不止一次是以人皆知其成效 
 
 

Page 2

 
 
惟原議海氛一停商捐卽止奈自夏徂秋南北各省新招從征子弟皆載至此間遣撤名曰歸農實則無家可歸逗遛在蕪隠憂方急巡防　壓較前更爲吃緊保衛一舉勢難驟去觀察乃下令商捐一律减爲八折收繳俾順輿情秋末冬初散勇由輪船載至較爲稀少而米糧開禁各路無業游民來蕪藉馱米以餬其口者又如水歸壑如驥奔泉遇事生風動輙忘命衛良禦暴更不容稍忽無如商人視錢如命屢請停捐袁觀察環觀地方以今日轂擊肩摩其來绵係米市因詳請督憲張香濤制軍懇由蕪湖新設之江蘇米厘項下按月籌撥三百金益以觀察廉泉百金卽不難將保衛一軍依舊支持旣免已著成效之舉廢於半途而米業及合境商民均得常獲其益去臘之杪聞道轅已接奉制軍河　俯如所請行將出示曉諭所收各帮捐欵截至十二月底一律停止所有保衛營員弁薪水勇丁口糧攺由宫給 
[再閙錢]  
　　金陵訪事人云去年十一月本城錢業閉市旋經巡道曁府縣示諭攺定銀價等情屢誌前報詎示諭所載寳銀價以一千三百三十文爲　　銀價以一千三百零七文爲限本洋價以一千一百餘文爲限英洋價以九百四十文爲限不得任意再行跌落等因在憲意以爲恤民恤商兩昭平允乃各錢莊仍舊不遵凡有持銀洋來兑者僅以小銀元通用除本店板票照付制錢外餘概不付若兑者必欲得錢則雖寳銀每兩不過一千二百七十文本洋每元不過一千七八十文英洋每元不過八百七十文或短至五六十文不等因此市面仍無劃一價值無怪南門城外曁沙灣等處無日不滋事動衆一如前此毁閙情形錢業董事會同衆商於臘月望日起城廂内外又一律閉市惟素共往來之鋪家得以私相支取面生人均以錢缺爲辭到處一轍竟至關鎖店門邇來閭巷貧民工匠丁役人等雖有銀洋行至市上居然莫名一錢相與忿甚致商與民憤不能平甘三四兩日時時有人衝閙錢莊一倡百和自南門大街口某錢莊起沿途喧閙齊執器械千百爲群至泰昌祥門首衝擊不已以店門牢閉未得衝入只將其門上招牌取下闢爲四塊分執之以毁打下家凡爲該鋪鄰右者當衝擊時俱閉户作壁上觀兼之行人拉雜塞斷街衢其勢洶洶誠所謂衆怒如水火不可爲謀也刻下市面清淡已不待言而日蓄禍機刻無寍晷誠賴賢長官再爲之設法以處此耳 
[愼重采風]  
　　每值府縣官履新例有觀風之舉蓋古者輶軒問俗之遺意也去冬嘉平月沙市采訪友人錄寄新任湖北荆州府余太守觀風告示云照得輶軒首重陳詩庠序肇基正俗良以善則必勸教有所先也本府下車伊始攬轡興懷同産蘭茞之鄉思培杞梓之器儒素承夫手澤清白習與性成自祖攸行出詞曹而陳臬秉母之訓奉荻教以褆躬壯歲倖掇甲科作屬工正慶典仰邀辰告出守鄂都司榷政而如水盟心歴蕃庶而登衽在抱曾綱講院接握璵懷瑾之英屢監鎖闈識東箭南金之㑺兹叨權篆作守是邦保艾郢中訪棠邵茇有　熊之治澤流騷雅之遺芬溯法雄增户之都政先休養近文翁治蜀之地教尙詩書一柱觀頭原少陵歌詠合江亭上是吏部留題山名明道游歴之蹤地著考亭講學之所信風流之不墜諒雅趨之有常懷季長指受千人之隆愛朱氏手鈔萬卷之富景仁以文詞作相嘉州則昆弟好奇劉文房之自成一家唐子方之直聲千古傳瓛能議大禮大岳表望重臣輝映後先豈殊今昔矧夫兩湖講院擴楚學之規模北面大師受漢儒之家法説經紹遠清言傾白獸之樽讀史銁沈閎議廣雕龍之筆理求營道江都議貫天人文祖靈均澤畔懷增忠愛凡英才之教育皆芳信而同情今者俊傑識時敵患當弭六籍外無治世之具五典中爲必盡水倫事有宜舍短以從長勢尤在脩本以賅末考工撰製皆元聖之經綸格物研精原道心之周洽鄭斤粤鎛夫人而能爲衡儀治圖學古乃有獲九章故在商高積矩之待研八綫爭奇師氏旁要之相詫遂令鐵船度遠測宅柳之程途圭　流傳軼中華而矜詡抗繩走電襲九經九緯之彌綸弛轡馳車營五溝五涂之軌轍自膚求而眞索故物腐而蟲生甚者至於舍舊而謀新究之未可棄道而專藝繆綢閒暇恃明經達用之材策畫治安必致遠通方之彦昔者周嚴玁狁得南尹而綏猷漢苦兇奴正文景之方盛洎夫王事靡盬爲亟茂材異等者興用能畏簡書以成功納呼韓而議禮是在救時解事羅星宿於心胸應變持權運天下於指掌精誠至而開金石或因藍以成靑辟鍊極而補穹圜效凝氷於積水殫中州之靈淑盡多能之大觀在立本原以工餘事方今聖朝聲教遠被文德誕敷人思空驥之羣家握靈蛇之寳菑　經訓已久望而氣華雅頌承平當治世而音樂兹於十二月十三日舉行扃試　屬諸生童觀風藉覘學養論文以徵則古稱先之業覓句則喜引商刻羽之精白鳳紫鷟之奇才黄馬碧雞之雅辯披英華而刮目期圭璧以束躬祗今奏讀書稽古之能異日上聖主賢臣之頌夫兄事友事者人繼前賢之芳軌什已伯已者至助郅治之馨香士爲四民表率實式鄉閭學追三代宏規用光宇宙故績佐中興維楚稱有材之藪而功在天下秀才以後樂爲心理無過布帛菽粟之當然貴莫如仁義忠信而樂善蜚聲騰實選蔚清華訓俗型方力扶元氣不獨技爭繡虎壯黼黻之色於公門所願賁然白駒來金玉之音於空谷丹穴之輝在攬賀世流聲藍田之語不虚殊珍照序副余厚望展爾奇懷特示生文詩題陳良楚産也悦周公仲尼之道賦得武昌白帝在眼中得州字五言八韻童文詩題人皆有所不忍達之於其所忍賦得山平郢路開得山字五言六韻雜箸題劉郎浦賦以吳蜀成婚此水潯爲韻方城考老萊子故里記荆州水利策沙市通商議朱子曲江樓記書後擬揚子雲荆州牧箴荆南書院學約擬歐陽文忠公自枝江行至平陸驛五言二十四韻鶴澤古城龍巢荆臺岑壘康臺猇亭不拘體不限韻 
[賭樣翻新]  
　　沙市訪事人云人之無行莫甚於賭賭之甚者以四門兩門爲大宗然兩門論單雙黄帮喜爲之四門攤雖通行非家富縱博者不敢入彀也惟四君子無論老少男女朱門堊壁比户同風日久弊生遂有擡轎諸名目蓋以二人擡一人先是夥立機竅使彼不覺如肩輿然故多制勝然二人擡一人則勝三人擡一人則不勝近則有以一人擡三人而無不勝者思深入微再接再厲其心愈險其術愈工可謂巧矣可謂狡矣其法曰設如甲乙丙丁四人合局先私與乙約吾與爾鬥某某預設暗號爾欠某字吾湊之則爾必贏但散局時爾我輸贏都在公又私與丙約亦然私與丁約亦然但暗號各異耳及至八塲甲湊乙一籌又湊丙丁各一籌周而復始甲則全輸矣終局之後如甲輸三串文乙丙丁各贏一串文乙丙丁各私分紅數之半五百文與甲則甲受一串五百矣甲之輸數三串乙丙丁皆宜各認一半每人又私認一串五百文則甲乙受四串五百矣合前數甲共收錢六串只輪三串尙可私落三串總之輸三串則臝三串輸六串則臝六串輸愈多則臝愈多而彼三人者尙倚爲腹心而不疑卽老於盤龍術者不明指破儘其抱頭作十日想恐亦不能索解世道之險人心之幻一至此耶嗟乎有此聰明才智以之摛藻才何不班馬以之叶律音何不庾鮑以之制軍孫吳失其雄以之説鄰蘇張失其辯以之習化礦光重汽算諸學不特駕西人而上之西人且望而畏之顧乃施之於王法所不宥天理所不容之鄙事殆亦如洴澼絖者之拙於用智矣是則至智也而不實至愚哉然而其愚不可及矣 
[譯東報紀俄羅斯事]  
　　日本某日報云俄國近來頗尙意氣旣載陸軍十萬至東方又派武弁至朝鮮及遼東一帶測量且催令本國古空希太子托造船廠將軍艦從速造成至在外往來之軍艦甚多恒若準備交戰之狀○俄軍艦之泊在東洋者有中國劉姓等四人善操俄語隨船往來偶有華人見而詢之則秘不以所辦何事告 
[譯東報紀高麗事]  
　　日本某日報云朝鮮自頒斷髮之令官民不服羣起作亂韓王旣派大員鎭撫又增兵出外彈壓然民心終不可强之使從也上月一十一號内部大臣俞吉濬特電諭各地方官大略謂髮之斷與不斷准民間自由不得强行偪迫○朝鮮政府擬貸洋債以補今明二年國用之不足其數須銀三百萬圓限七年至二下年償清每年利息四厘以木浦鎭南浦税關及新議建設京城仁川間之鐵路作抵其鐵路費需銀二百萬圓合上歲所缺三百萬圓共需五百萬圓日前已派借自日本之顧問官仁尾氏齎政府敕令與日政府恊議一切矣○春川　 
 
 

Page 3

 
 
觀察使曹寅承向亂民剴切勸諭以冀歸順亂民非惟不從且將曹殺之○日本兵庫縣人井上誠之腲素在朝　内地　設藥肆日前被忠清道堤川亂民所殺○日本駐紥高麗之兵站監部議撤已久兹定於三月中旬撤回 
[首善文言]  
　　户部督理左右翼税務監督爲房地報税遲延再行申明舊章會同曉諭事照得定例旗人置買房田産業卽應隨時赴翼税契由翼發給印照以憑守業如有隠匿不報者一經查出或被人告發卽照例追價治罪例載煌煌永應恪守無如積習相沿到翼報税者寥寥無幾推原其故總應旗人於置買後吝惜微細税課有心取巧隠匿或因赴翼納税先須取具該旗佐領圖記其中恐有勒掯情弊業户人等間有未諳税則兩翼書吏亦難保不無欺朦以致觀望遲延投税動多逾限種種情形在所不免屢經本翼行文各旗並張貼告示遍行曉諭而赴翼報税者仍多隠匿觀望自應再行申明舊章會同出示曉諭爲此示仰八旗滿洲蒙古漢軍曁内務府官軍人等知悉凡有旗人置買房田未經税過　紙者無論遠年近日迅速赴翼報明補税新近置買者赶緊赴翼投納如有紅契跟隨卽著毋庸取具該旗佐領圖記本翼定必寛其旣往概免究懲自此次出示後倘再延不報税任意隠匿一經查出或被人告發定行照例追價治罪决不寛貸再查旗人竟有隠匿旗佐姓名朦混在大宛兩縣投税者實屬有違定例如有旗人誤税民契者卽行赴翼更正補税如再經本翼查有隠匿故違者亦必重懲不貸各宜檩遵毋違特示○吏部片奏再據塔爾巴哈臺叅贊大臣富勒銘額片奏再查前准户部咨欽奉諭旨甘肅關内外餉銀關係緊要經户部分别餉數請飭依限報解著該將軍督撫等嚴飭各該司道按照部撥數目掃數解清如能依限完解卽由陜甘總督奏請奬叙等因欽此欽遵在案伏查甘肅新疆布政使饒應祺五六年來於塔爾馬哈台應解新餉竭力籌撥按季派員轉運俾邊軍無枵腹之虞士卒得飽騰之歡洵屬異常出力前塔爾馬哈台九年邊防在事出力文武員弁擬分别懇恩從優保奬該藩司籌解軍餉無誤要需亦屬著有微勞可否援照各省藩司籌解甘餉全數解清之案從優奬叙之處出　　聖裁其餘由新疆省解送塔城餉銀之文武委員跋涉山川寒暑遄征不無微勞足錄擇其尤爲出力者列入清單隨案請奬仰懇天恩俯如所請奬勵以昭激勸等因並據户部知照各省恊濟甘餉依限掃數清解卽由陜甘總督奏請奬叙係户部奏定章程至受協之新疆藩司列收分撥原不在定章應奬之例等因前來案查甘肅新疆布政使饒應祺籌撥塔爾馬哈台新餉出力旣據户部片稱受恊之新疆藩司列收分撥原不在定章應奬之例等因自未便給子奬叙該大臣所請援照各省藩司解清甘餉之案從優奬叙之處應毋庸議至各省協解甘餉委員奬叙前經户部奏撥有案今該大臣聲叙有新疆解送塔爾馬哈台餉銀委員分别列入清單隨案請奬而清單内籠統列保究係何員解餉出力並未分晰聲明臣部無憑核駁應令該大臣查明此次列保各員如係僅止解餉出力卽將所請奬叙隨案奏請扣除以杜冒濫理合附陳伏乞聖鑒謹奏 
[閩南雁帛]  
　　福州采訪友人云南臺某行夥赴某處收帳回舟行至閩安港面忽有匪徒四五人蜂擁而至搶刦一空夥遂就近赴閩安分司署控訴分司孫蕙亭少尹准詞飭役拘拿見有甲乙丙丁等十餘人携帶軍械鼓浪而來因連船解送司署少尹庭訊之餘供稱至某鄉搶親並未行刼爰將爲首者解送閩縣署餘犯悉行開釋○東街寳聚當鋪開張十餘載生意頗爲暢旺邇者忽虧欠官欵存欵多至七萬金主人無可支持特設席馬石山吕祖宫邀集同人願先停利息變産以償呈是亦不得已之舉乎○福州木價騰貴三倍於前蓋緣臺灣讓與日本之後日人需用木植甚多而臺民内亂未平舟檝不通商販裏足是以木價翔貴業此者無不獲利靡涯云 
[五羊吉語]  
　　廣州采訪友人云立春前一日府縣各官至東郊外迎春儀仗鮮明笙簫幽咽春旗五色綴生新矣觀者人海人山頗形熱閙各官鑒於前數年抛擲春牛毆傷官長故事遂調營勇數百名在東郊彈壓刀槍排列氣象林嚴人皆懾於兵威遂肅靜無譁不復如從前之滋閙矣○去臘自十五日起陰雲四布日色無光風聲雨聲昕宵不絶天氣亦異常寒冱寒暑表降至四十餘度迨立春日氣候轉而和煖晴光乍放照徹大千諺云最喜立春晴一日農夫不用力耕田郊外農人成欣欣然　豐年有兆矣 
[武林官塲瑣述]  
　　浙省開局鑄錢已列前報惟局中事務較繁工匠人等賢愚不一是以龍方伯特委候補府照磨沈君崇修駐局巡查以防舞弊○學憲徐宗師今年舉行科試現已行文到府定於二月初二日縣試廿五日府試惟初二日係上丁釋菜之吉想當禀請攺期也○錢江義渡局經費係由紳士捐助置辦田畝在於蕭山縣境由官收租以作開銷現經臬憲委司獄顧參軍前往徵收○正任蘭谿縣朱小笏大令啓鳳前奉藩憲委署定海同知缺現已交卸夾省卽當履新旋又奉到藩憲飭知以大令調補仁和縣缺省中紳士咸往賀喜大令赴憲署禀謝後卽禀辭赴定海新任也○温府所屬之狀元橋地方釐務委員現當　代之時由牙厘局委候補縣丞楊二尹世俊接辦又嘉善厘局任大令環增亦届期滿因收數較豐故仍委接辦云 
[湖北官塲紀事]  
　　據訪事人函云安陸府史太守書靑前奉撫憲札飭監修張壁口堤二兹悉修築穏固事竣旋省客臘十五日禀辭越二日卽帶書役等由旱道回署○藩憲牌示麻城縣知縣印務詳委崇陽縣知縣黄承清崇陽縣知縣印務詳委竹谿縣知縣夏時泰俱調署竹谿縣知縣印務詳委大挑試用知縣徐躍鯉署理○漢鎭集稼嘴河岸以下諸碼頭去歲春夏秋三季襄水沖刷堤脚崩塌數起臨河鋪面蕩然無存行人道出其途咸有行不得也哥哥之嘆幸賴漢陽府憲逢子政太尊禀中撫憲撥抽巨欵作爲修岸之費遂就鮑家巷河岸創設河工局委曾鮑卿二尹傳祿照料以爲一勞永逸之計苦無定見延蔓至今現聞集有成　飭委郭二尹子英前赴黄石港地方採辦紅石藉備工修需用至大興工期當在今歲三春時候矣 
[蕪市好音]  
　　蕪湖制　短　民生日用被其朘削幾至膚髓吸盡前已疉誌報端仲冬以後官憲三令五申禁止運錢出境並設法維持市面無如各錢莊竟不能如約仍任意高下其價計銀低至一千三百二十文本洋一千一百八十文鷹洋九百二十文臘月望後更有將鵊洋跌至八百五十文者幸道憲關心民瘼急從鄂省運到新鑄小洋七萬元飭令錢業各大莊公同認買並由縣宰李明府刊發條示挨給各色店鋪一律按照銀價核算俾輔制錢之不足於是錢價爲之陡平祀灶節邊兑換銀洋仍前祗低四五十文不致再逐日飛漲矣現聞認買小洋之各莊刻已議定第四號銀元每枚作大錢九十文惟初經墊欵領下須費銀利每元發出當加增一文未知確否然亦在情理之中未爲過當 
[潤州淑景]  
　　鎭江采訪友人云萃軍勇丁修築城垣子路現已一律完工由營官禀請馮宫保履勘嘉平二十四日宫保親自登城閲視然後乘輿而返○馮宫保之五公子鞠卿觀察分省浙江去年中日失和時浙撫廖中丞飭回欽州招募勇丁五營名曰威勇軍統赴鎭海防堵觀察復購得棗騮馬一匹以備臨陣之用刻下防營已撤觀察銷差回省另候差委日前專弁帶此馬由某輪船至鎭江交介弟用卿司馬騎乘嘉平二十四日司馬在大校塲試騎六轡在手一塵不驚見者無不驚賞○去冬鎭江府彦詠之太守因病禀請督撫憲開缺回旗調理未識上憲能否允准也○城廂内外各小錢店揀選重錢售與爐坊攺鑄私錢名爲揀黄豆每文重過一錢二三分者便可中選每七百文可易制錢一千文但圖漁利不顧圜法之壞良堪痛恨近爲常鎭通海道吕觀察訪聞出示曉諭曰照得錢爲國寳通行各省原爲利便商民起見本道前因鎭江錢價日昻商民交困是以暫禁出口方期各路商販聞風運來藉平市價不意淮揚等處亦復禁錢出境遂致來源斷絶錢價愈形昻貴現已禀奉督憲電諭寗蘇兩省内地一律開禁但禁輪海各船運錢出海從此制錢照舊流通市價當可平减惟本道訪聞鎭城内外各小錢莊向有不肖市儈將 
 
 

Page 4

 
 
所進制錢逐一用戥比較選出厚錢名曰提重賣與鐲作坊銷燬製器每千可得錢一千五六百文逐年所燬制錢不可勝計目下錢少價貴未始不由於此亟應嚴拿重辦以爲藐法牟利者戒除札飭鎭江府轉行丹徒縣及保甲局一體知照認眞查禁拿辦外合亟出示曉諭爲此示仰闔郡商民人等知悉爾等須知銷燬制錢罪干斬决從犯亦應絞决家産均須入官定例何等森嚴豈可以身嘗試自示之後凡有從前提重之小錢莊及私燬之銅作坊務各痛攺前非安分營生勿再玩法漁利自貽後悔倘敢仍蹈前愆則是怙惡不悛一經訪聞或被告發定卽飭拿到案照例懲辦房東鄰佑人等如能報告審實卽給賞銀五十兩倘因藉詐未遂挾嫌攻訐或平空誣告自必分别治罪如敢知情受賄隠匿不報察出連坐不貸○江南轉運總局何觀察福海經兩江總督張香帥札委辦理揚屬運河堤工總局觀察遂將轉運軍械事宜移交常鎭通海道吕觀察接受嘉平二十四日觀察躬住各衙辭行旋於二十五日乘輿至怡和馬頭登南灣子船揚帆進瓜州口向二十四橋畔進發瀕行府縣各官咸詣江干送别 
[讌飲爲驩]  
　　江海關道黄觀察昨日午刻鳴騶到縣答賀年禧黄大令恭設盛筵請觀察在花廳讌飲陪座者松滬厘捐局總辦福和笙觀察松海防同知劉乙笙司馬糖捐局委員竇甸膏明府直至日影移西始散 
[命案移覆]  
　　山西人王家金砍死李阿林一案拿獲藍禁等情均詳前報嗣准湖北漢陽縣薛大令派差附輪來滬至縣署投文内開彼處事主楊錫和報稱開設裕恒德小票號本月初十日惟留兩孩看守門户被匪砍斃刦去銀洋匯票投請勘騐等情當經騐明飭緝旋閲申報所登貴縣拿獲王家金研訊供明敝縣之案情節相符業已總認似無疑義當經電達尊處已蒙電復是以派差迎提等由黄大令接准來文卽於去臘升坐花廳飭提王家金復訊又據來差禀稱現在敝處訪拿張姓亦是山西人素做點心度日向不安分春間曾犯搶火案今次不無可疑拿獲後訊供不認此事不知是否王家金一人所爲大令向王研訊供認是小的一人到事主家中見祗兩孩一十四歲之孩泡茶留飲小的飲畢忽起歹念連將兩孩砍斃搜取洋七十四元銀廿兩有零匯票兩紙將血衣脱下抛在後面池内附輪來滬大令詰之曰爾竊洋何必殺人答爲其認識故殺之以滅口大令仍飭還禁當卽移復漢陽縣犯供確切認明應否解來歸案訊辦之處俟禀明上憲批示遵行回文仍給來差帶去一面通禀各大憲核示 
[遵旨禁賭]  
　　前有某侍御封章入奏稱天下賭風前惟粤省最盛近經前粤撫嚴行懲辦漸歛跡刻下獨盛於江蘇上海地方請旨辦理等語旋奉旨著令該省督撫札飭地方官嚴行禁絶以安閭閻蘇松太道黄幼農觀察春到督憲張香帥撫憲趙中丞札飭嚴禁等因一面轉飭上海縣黄大令並委員朱森庭明府保甲總巡曹荃生明府以及各巡防局認眞查辦十六鋪巡防南局委員鍾渭人二尹於元旦帶領局勇地甲巡至滬南新碼頭見丹桂樓茶館有聚賭事當喝捕拿賭徒聞風逃逸二尹飭將该店主帶回局中訊辦向例新正五日弛禁兹因各大憲奉旨嚴辦故此雷厲風行元旦猶行查禁云 
[再訊搶火]  
　　昨報保甲總巡曹荃生明府嚴訊搶火之彭大康堅不承認一則兹由明府以此案訊據沈蘭亭供與彭素識火熾時託他搬物以致遺失旣不承認難以了結將彭寄押待質所一面飭差協甲密查實在禀候覆訊 
[發落枷犯]  
　　木匠張阿金李木秀同拐女人愛寳阿囡到英界六馬路陳鼎昌小客棧住宿連日經家屬查知獲送八仙橋巡防局懲辦局員孫明府以案關誘拐女子移送上海縣前經帮審委員曹荃生明府提訊各笞九百板枷號頭門示衆三月已登前報去歲之暮黄大令飭帶到案連連叩頭求恩下次斷不敢再犯大令曰枷期未滿因年終姑予施恩再笞二百板具攺過結從寛釋放 
[西兵操演]  
　　前日清晨有西國水手兵一隊約四十餘人至泥城橋西之賽馬塲操演各種陣式至向午始回西人之於武備固無日不兢兢業業以期精益求精如此 
[香市攫簪]  
　　滬俗於元旦燒香愈早愈好相傳以到廟之第一人謂之燒頭香能卜其一年利市故習尙相沿趨之若恐或後安不知何所取義英租界中以大馬路紅廟觀音大士爲最著各是日詣前焚香叩禱者不知凡幾均於隔夜前往燒香之人以粤産爲夥其爭頭籌者竟於除夕上燈時候捧香燭寳錠源源而來莫不現莊嚴相冀迓神庥未幾跪者拜者上者下者各從心願竟無插足之地當時某大家婦乘輿而至衣服華麗珠翠輝煌方欲從人叢中扶婢登殿忽有一人從後　其所插之金簪一支飛奔而去比及呼喊已無影響旁觀者皆爲之目注婦祗得端肅焚香竭其誠敬亦不暇追問匪人卽問亦無人爲之跟蹤查究也語曰三塲莫到此爲赶熱閙者而言不料進香雅事又在租界中小人亦敢肆其伎倆如此令人莫解 
[馬驚而逸]  
　　日來天氣暢晴游人如蟻英大馬路一帶尤爲聚精會神之所車水馬龍一瞬而軨聲纔過鬢影旋來工部局預飭水馬車夫在各處筕道噴灑清泉以免飛灰迷目亦體貼入微之雅意也前日有車夫某甲駕車在大馬路灑水甫過泥城橋西而馬忽驚躍不止致將肚帶跳斷馬夫從車上翻下經人扶起在街沿略坐憩息馬卽向西狂奔幸該處係馬夫聚集之所羣出兠拿立經獲住未曾肇事亦云幸矣 
[英界公堂瑣案]  
　　鄉人顧晉生世居新閘左近以耕種　口鋤雨犂雲生涯不惡與其寡弟媳楊氏同居曠夫怨女未免有情竟成着屬有族弟顧阿榮者見民姿首亦思染指未得其便早知兩人所爲留心窺採欲作捉姦之舉非一日矣晉生與氏亦早有所聞遂於初三日偕同來　　宿某客棧不料事爲阿榮訪知跟蹤而至指破姦情互相爭論棧中人向三人理勸各不相讓遂互扭至英公廨請一分其曲直值日差向詢情節顧晉生默無一言楊氏則指阿榮爲圖佔寡嫂因不肯相從致被誣指與夫兄有姦阿榮則謂兄死未幾不料嫂嫂不守婦道竟與長兄晉生有女已非一日鄰里咸知今又同來滬上借宿客棧適然撞見故扭至案下請爲懲辦等情該差當卽據情禀知屠别駕著將顧晉生顧楊氏分别押候研訊顧阿榮隨堂候訊○昨晨有馮子雲扭洋貨店夥倪于蔚到廨控稱去年代倪墊付貨洋若干元向索逞蠻圖賴等情倪以馮不應於新年　債故與爭論並非逞蠻值日差據情禀知屠别駕著將倪子蔚押候訊核○有名長子阿金者著名牌九司務也去年因與同黨陳幼初糾人聚　曾經前讞員宋通刺從嚴懲辦不准復來租界不料阿金又於昨日潛入英界在四馬路游行爲包探趙銀河所見立卽拘入捕房向詢何故復來則稱因有親友在　馬路欲往拜年當卽禀知捕頭飭令押候解案訊辦 
[美界捕房紀事]  
　　前日午後西人某甲乘四輪馬車自吳淞來滬行抵北河南路錢業公所前停車忽謂失去手套一雙指行人羅阿佩所竊扭至捕房捕頭以其指竊無憑將羅開釋○寗波人殷小毛張阿根皆賭徒也屢經拘辦終不有悔於心去臘又在天后宫前賭博經包探石金榮拘入捕房捕頭令押候解送英公堂訊究○寍波人某甲向在閔行路第五號洋房某西人家當庖丁去冬經主人辭歇歲杪忽謂尙有辛工若干因向主人索取西人則謂並未欠伊工資以致互相爭閙喚巡街捕拘至捕房捕頭令押候送請讞員訊核○元旦黎明時天潼路桃源坊第四百五十二號門牌某姓家然放鞭爆經三百六十六號華捕喝止屋中人一擁而出將捕兇毆致捕失去對時表一枚旋卽回告捕頭捕頭派包探竇如　　屋中人某甲拘押嗣經某店主保釋○日前偷兒王阿六竊取西人打靶處夏姓家棉被等物經包探石金榮查獲拘至捕房捕頭令押候送請訊究○除夕李瑞寳柴阿毛二人因錢財軫　在北河南路用武經四百六十七號華捕拘送捕房捕頭令押候解送英公堂請辦 
 
 

Page 5

 
 
[申報舘恊賑所經收順直山東河南賑捐十二月廿一日至十二月廿九日止第卅一次清單]  
　　十二月廿一日售去米南　手卷一軸凈一百元　　　洋二元揚州　興潤來慶日　洋一元子步善士經募南洋岸唐洋四元○廿二日祝太太洋十元壽水生洋三元○廿三日蘇州直東義賑公所經募元一百九十兩零五錢一分四厘○廿四日施荃洋十四元○廿五日濫竿子銅洋一元常熟正大來海涌山房主人佑周彞鎬病速愈洋八元二角無名氏錫洋十元○廿六日陳琦生洋三十元袁錢氏求病愈洋廿元○廿七日無名氏洋二元楊曉嵐洋二元雙林正源局來隠名氏求母病速愈洋十元○廿八日蘇州無名氏洋十六元○廿九日元記洋十元大豐洋布號銅洋三元以上總共收洋二百卅二元二角票元一百九十兩零五錢一分四厘銅洋十四元 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[一年十二月十八日京報全錄]  
　　　　　　諭旨十一道錄前○新撫陶奏爲據情代奏摺○兼護湖督譚奏調署知縣片○又奏委署知府片○護晉撫　　　清援甘軍餉銀數片○又奏湘營移駐防所片○東撫李奏請將捉人勒贖匪徒嚴定罪名摺○陜督楊奏請飭部　　援軍車價專欵摺○又奏添設蘭防糧運營片○十二月十八日禮部宗人府欽天監錫光假滿請安○張中堂等同鄉官謝恩○毓麟由口外賜奠回京請安○謨貝子請假五日○恩公續假五日○　貝子續假二十日○侍衛處奏派主宴之大臣派出大額駙○召見軍機●○○頭品頂戴甘肅新疆巡撫臣陶模跪奏爲據情代奏叩謝天恩仰祈聖鑒事竊臣據署新疆巴里坤鎭總兵本任阿克蘇鎭總兵黄萬鵬呈稱接奉行知署巴里坤鎭總兵哈密協副將蕭元亨因病呈請開去副將本缺並交卸署任所遣總兵篆務奏請以萬鵬署理遵卽由省馳赴巴里坤七月二十七日准蕭元亨委署中軍遊擊譚正南將光字二十二號銀印一顆並文案卷宗等件齎送前來當卽恭設香案望闕叩頭謝恩祗領任事伏念萬鵬戎行久歴知識毫無蒙授阿克蘇鎭總兵於今五載忝權喀什噶爾提篆倐逾一年兹復重任疉膺彌覺撫衷增愧查巴里坤爲新疆東路樞紐不容稍有疏虞值甘肅回匪狓猖尤必嚴爲防範惟有倍加振刷力矢忠誠遇事禀商撫臣提臣認眞辦理不敢以暫時委署稍涉因循以期仰答高厚鴻慈於萬一所有到任接印日期並感激下忱呈請代奏叩謝天恩前來理合恭摺據情代奏伏乞皇上聖鑒謹奏奉硃批知道了欽此○○　　洵片再光化縣知縣梁沛英調省所遺該縣印務應卽委員往署以重職守查有本任鄖西縣知縣吳國恩老成謹愼辦事詳明　　署理據兼署湖北布政使署按察使瞿廷韶具詳前來除檄飭遵照外理合附片具陳伏乞聖鑒再湖廣總督係臣兼護毋庸列　　併陳明謹奏奉硃批吏部知道欽此○○譚繼　片再荆州府知府舒惠請咨赴部引見所遺該府印務亟應委員往　　　職守查有補用知府余肇康事理通達明幹有爲堪以署理據兼署湖北布政使署按察使瞿廷韶具詳前來除檄飭遵照外理　　片具陳伏祈聖鑒再湖廣總督係臣兼護毋庸列銜合併陳明謹奏奉硃批吏部知道欽此○○員鳳林片再查接管　　前准部咨以陜西撫臣魏光燾率師援甘籌備的欵指撥河東捐厘鹽斤加增銀十萬兩山西扣存三成養廉銀四萬兩令卽分批　　　　當經遵照轉行在案兹據署布政使恩霖詳稱在於司庫扣存三成養廉項内正動銀四萬兩差委試用未入流張育珽管解　　　初九日由省起程河東鹽　道奭良詳稱由運庫籌動銀一十萬兩差委候補鹽太使趙廷福管解於十月初八日由河東起程　　陜西撫臣魏光燾糧台交納各等情前來臣覆核無異除分咨查照外所有奉撥解陜前項銀一十四萬兩現已如數解清緣由理　　片陳明伏乞聖鑒謹奏奉硃批户部知道欽此○○員鳳林片再查接管卷内准署大同鎭總兵沈玉貴咨川隴逆回　靖北路包頭一帶緊接甯夏地勢平衍無險可　　範須嚴原駐防營僅有副將徐士海所帶晋安右旗馬隊一旗新派遊擊王達管帶暫行挑留撤回防軍步隊一營現值冬令尙須　撥隊伍分赴各處設卡巡緝兵力實形單薄請再添撥一二營前往等因臣到任後查有都司章玉春管帶暫行挑留撤回防軍步隊一旂堪以調赴包頭與王達所帶步隊一營擇要駐防又歸化城廳屬大靑山後可可以力更地方屏蔽朔邊攸關緊要原駐馬隊一旗足以控扼自上年調防以後僅派緑營巡緝迄未塡劄致與大佘太馬隊一旗不能聯絡尙嫌疏漏應飭原駐大同補用叅將楊達營帶之晋安左旗馬隊一旗開赴可可以力更駐劄藉資周密以重邊防除分别咨行遵照外謹附片具奏伏乞聖鑒謹奏奉硃批知道了欽此○○降二級留任又降二級留任山東巡撫臣李秉衡跪奏爲東省捉人勒贖匪徒擬請嚴定罪名以戢兇暴恭摺仰祈　聖鑒事竊據署按察使沈廷杞許稱東省曹濟兗沂各屬界連直豫江南本境夙多伏莽外匪最易濳蹤雖經隨時嚴拿懲辦總未盡絶根株而近來　徒詭計叢生藐法尤其　搶刼之案易於破獲又未必能罄事主之財而以之乃轉而爲捉人勒贖卽無不如願以償句　兇徒窺　民商工賈衣食赡給之户無論丁男幼穉在途在室一經搶架出門關禁邃密之處勒定銀錢尅定時日偪令被　之人修書至家或遺夥黨輾轉送信如其備資往贖人獲生還過期無措立戕其命復禁事主不許聲揚控告否則尋仇愈烈发致被　　　　　傾産贖人不敢呼籲報捕核其兇横情狀無異强盜而貪酷實過之遵查光緒十三年四月間經刑部奏定章程嗣後各省捉人　　之案除被捉並非幼孩及擄捉　及三人未至三次以上並贜未滿貫者仍照向例辦理外如有將十五歲以下幼孩捉回勒贖並被捉數在三人以上及擄折已至三次以上同時並發計贓在一百二十兩以上者均照兩廣之例分别斬絞立决監候辦理等因通行遵照在案定章雖已嚴明而兇徒仍敢嘗試自非量加變通不足以戢强暴而安善良該署司體察情形悉心酌議擬請嗣後在省捉人勒贖之案但經勒贖凌虐不論被捉人數次數次照强盜律不分首從擬斬立决如因凌虐致死並據捕殺人者爲首及幫同下手之犯及擄捉係十五歲以下幼孩俱加擬禀示其審無凌虐重情只圖關禁勒贖首犯擬絞監候爲從發新疆給官兵爲奴仍以極邊足四千男爲限到配加枷號三個月至因細故逞忿並非圖利勒贖止於關禁數日卽行放回者爲首擬杖一百流三千里從犯杖一百徒三年如此　加創懲庶匪徒知所儆畏而良民亦可稍安矣等情詳請具奏前來臣查近來各屬禀獲匪徒往往究出捉人勒贖之案而事主報官者寥寥皆由被捉之家因該匪威嚇在前慮其報復相率隠忍及至獲犯飭查始據呈訴而匪徒轉恃以爲得計似此爲害　閻自應　定罪名以期辟以止辟該署司所擬係爲因時制宜起見一俟數年後此風稍熄再行奏明歸復舊例辦理至該州縣拿獲此項罪至斬梟立决人犯仍照本省章程由該管府州提審其直隷州案件解道審辦統於審重盜案摘叙事由按季奏報以昭愼重是否有當理合恭摺具陳伏乞皇上聖鑒訓示勅部核覆施行行謹奏奉硃批刑部議奏欽此○○太子太保頭品頂戴開缺陜甘總督臣楊昌濬跪奏爲請旨飭部籌撥援軍車價專欵以備供支而免貽誤恭摺仰祈聖鑒事竊據甘肅藩臬兩司會詳稱案奉護陜西撫臣張汝梅檄飭奉旨督辦撫臣魏光燾轉運糧台現該軍於九月十五日由山海關分起前進約計十一月初間可以抵陜北洋江南撥濟軍火亦不日相繼可到統計所需轉運車輛爲數甚繁必得設立分局雇定長車馱隻節節遞運方免棘手已屬陜藩司商同該司在於平凉涇州靜甯安定等處各設分局並先由陜雇定長車三百輛撥赴涇靜安三局各分留一百輛作爲坐雇長車以備接運並飭首縣赶雇車輛一有成數或三十輛二十輛卽裝軍火餉銀續往到甘後存留各局備用惟所需車輛尙多不敷必須由甘省帮同添雇或車或馱愈多愈妙以免臨時匆捉等因查前此董牛等軍先後來甘轉運器械動需車輛數百各州縣竭力招雇供支立等發價已在准撥車餉一百二十萬兩内先行提支銀六萬兩以應急需現在魏軍三十營轉運軍裝及接運北洋所解槍械子藥需用車輛旣繁且要陜省長車三百輛加以甘省添備無數車駝價值餧養需欵更多未便再提軍餉致有支絀應懇奏請籌撥車價專欵以備供支等情前來臣覆核無異相應請旨飭部籌撥甘省車價銀二十萬兩以便專　支發事竣作正開報免滋貽誤事機理合恭摺馳陳伏乞皇上聖鑒訓示謹奏奉硃批户部議奏欽此○○楊昌濬片再據甘肅藩司會鉌詳稱前因前敵各軍需用糧　爲數甚鉅當飭省城糧台撥發糧料並磨麫斤分批運解俾資接濟惟自省西至白塔寺南至狄道州各糧局沿途零星游匪出没無常每批委員車駝人夫不過十餘人祗可照料載運一遇賊匪不能抵禦而省標弁兵各有城防之責　紥防勇均經調赴前敵實屬無可撥護設有疏虞所關匪細本司隨經飭募步隊一營無事則輪流護連分派偵探若有警信並可帮助城防已於八月初一日招募成軍名曰蘭防糧運營卽委候補知府羅鎭嵩管帶俾專責成其每月薪糧仍照楚軍營制　糧章程開支以節餉需仍俟軍務大定卽行裁撤詳請奏咨立案等情前來臣覆查無異除咨明户部外謹附片具陳伏乞聖鑒訓示謹奏奉硃批户部知道欽此 
 
