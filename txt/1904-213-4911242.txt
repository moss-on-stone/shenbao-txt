# 1904 - 213 - 4911242

 

Page 1

 
 
[論近來私鑄之難除]  
　　制錢爲國家流通之寳故惟國家可以鑄造商民不得私自開爐律有明條犯者罔有赦我朝維持圜法力防流弊特重私鑄私毁之罪所以使人惕然儆懼不敢稍萌嘗試之心然懲者自懲犯者自犯嚴刑峻法終不能戢奸謀試觀近年來巿上流行之錢非惟鑄自順康雍乾朝者不可多得卽嘉道咸同間所鑄亦寥落若晨星則私毁之多顯而易見蓋以從前國用饒裕銅價亦不昂貴故所鑄多厚重之錢而不料適以啓奸人牟利之念事勢至此亦幾無術挽回矣若夫私鑄制錢雖與私毁有相因之理而自地方官嚴禁私錢之後鵝眼沙嚴帀肆旣不通用大者又苦耗才太巨若　無可謀利久已匿跡銷聲何居乎至今日之當十銅圓而效尤者轉層見疉出乎夫鑄造當十銅圓所以救錢荒之弊也故自户部奏定創辦以來若江蘇若江南若江西若安徽若浙江若福建若湖北若湖南若廣東若直隷風發雲　各具規模當初原議本省所成藉濟本省之用不准運入他省違者罰之蓋恐外溢過多民用轉虞不給也然吾以所見者　之則銅圓局之設竟有專以便販運之私圖無論不能濟民用且有不樂爲民用者他省吾不及知卽以蘇州江寗兩處而論皆有銅圓專局每日所出或三十萬枚或四五十萬枚宜乎錢價可以梢平民困亦可路救矣乃蘇州則因官價發兌反較巿價爲昻以致人情洶洶幾滋事故矣江寗則以兌者日衆旣限以時復限以數甚至惡其擁擠縱令巡勇恣情雖撻百計困之致張子虞太守之僕竟因持銀往兌受傷殞命矣以省垣鑄造銅圓之地而一經設局管理或則兌價反昻於巿上或則與往兌之人多方爲難務使人不敢顧問而後己推之他省當亦大略相似不知當時鑄造此　圓何凡而陸續鑄成之銅圓又將何往也無怪巿上兌價益昻而奸商私鑄之心遂因之而起乎夫此項銅圓每銀一兩本可鑄二百二十枚有奇今局中領用藩庫之銀每兩僅以銅圓一百八十枚相抑而頒發官錢局則每銀一兩祇合一百五十枚由官錢局兌與民間則洋銀一圓僅得八十四五枚核以紋銀一兩祇得一百十五六枚是每銀一兩輾轉進出間各可贏餘三四十枚合制錢三四百文不等蓋此等銅圓聞諸熟悉此事者謂祗須錢六文可成一枚而原奏厠稱每枚需錢九文有奇是卽以一枚論已可贏餘三文有奇天下獲利之豐孰有過於此者而當軸者乃惟是居奇壟纰朱思設法以劑其平不亦與設局鼓鑄之初心大相剌謬哉滬上爲海内通商第一大埠商賈輻湊各省所鑄當十铜圓無皮葭有而地屬江蘇管轄巿廛行使宜以江蘇江南所鑄者爲多不意近年巿上往來竟無一非廣東所鑄欲求鑄白江蘇江南者百中竟難得三三枚則凡江蘇江南所鑄之銅圓其爲人私販出口者已不可勝計矣若竟無廣東接濟巿上銅圓不幾絶跡乎工地計者見銅圓之利益如此銅圓之闕乏如彼遂思彌其闕以弋其利而私鑄於是乎不可究詰月前裏虹口老街傅順益所開鐵店旣因私鑄銅圓入巿混用經英美等國和界公廨讞員黄耀宿司馬訊明判令收禁西獄四年此私鑄之已成者故懲之獨重其意圖私鑄而未成者若餘昌機器店主顧裕齋爲王姓製造鼓鑄當十銅圓之機器又杭州人周古三倩老閘唐家弄林阿生所開鐵店鑄造機器事發獲案顧則判令收禁西獄二年半周則一年林則半年自五月十二日至六月初四日先後甫越三旬逮案者已有三起租界包探緝捕之力概可見矣而此外包探耳目所不及及無包探巡緝之處諸如此類所在良多且聞有銅色更精於官鑄商民貪其値廉羣藥行用者嗚呼已獲者受重懲幸免者享厚利欲望此輩之洗心革面銅圓之有官無私豈不難哉豈不難哉 
[本館接奉電音]  
　　昨日午後二點鐘時京師友人飛電傳來上諭一道敬謹譯登○六月二十一日内閣抄奉上諭御史爲朝廷耳目之官必須學識明通方足以資獻替嗣後宗室滿缺御史均著照漢員之例一體考試惟滿員五品人數不敷自應量爲推廣所有各衙門六七品實任京官著各該堂官擇其品端守潔者切實保送其内務府五品以下滿蒙人員如有堪膺此選得亦准其一律保送考試欽此 
[電傳宫門抄]  
　　昨日午後二點鐘時京師友人專電告知本館云六月二十一日皇上召見軍機大臣及壽耆 
[日攻柝木專電]  
　　昨晚九點鐘接東京專電云柝木城攻擊軍報稱華歴六月十八日吾軍主隊佔據自大房身以西高地至下八分溝以西高地之線吾左翼佔據自康家堡子南方高地至永樂山西南高地之線翌日天未明兩軍卽開戰使主隊攻三角山東方高地之敵使左翼攻東西楊樹浦北方高地之敵左翼約於午前八點鐘攻略東楊樹溝及其北方約三百四十五邁當迤西一帶之敵軍雖敵軍倍增其兵力吾軍恊同新來之一枝隊以猛烈之砲火攻擊之至午後三點鐘擊退敵軍吾主隊約於午前十點半鐘攻略太平嶺西方高地之敵軍然因小三谷及小房身東北高地之敵兵以猛烈之砲火抵禦吾軍未得前進而敵又漸次加增其兵力午後五點半鐘吾軍奮力攻擊旣而吾步砲兵在北方擊退敵軍惟爲敵軍砲火所拒不能追襲但與之逼近徹夜相持先是吾左翼隊逼攻敵軍之背因山敵乘黑仅逐漸退至海城一帶是役吾軍死傷之數約四百名敵軍死屍之遺棄於戰塲者一百五十具敵軍共有步兵二師團砲兵約七中隊皆陸軍中將阿列幾息夫所統率也 
[日攻柝木官電]  
　　昨晚承日本駐滬總領事官小田切君以六月二十二日下午三點五十五分鐘東京發來官電見示内開六月十八日吾軍進攻柝木城註柝木城離海城東现約四十五里其地俄兵守之甚嚴因是難以得手至十九日鏖戰甚苦嗣吾左營欲攻俄軍中營俄人不能支至晚俄兵退至海城其時俄步兵有兩軍半係阿列幾息夫將軍所統率另有大砲七排吾軍奪獲砲六尊生擒兵數名是役吾軍死傷四百人查獲俄兵屍首一百五十具 
[日攻狼山]  
　　昨日滬上某商家接烟台來電云六月十四日至十六日日兵進攻旅順相近之狼山兵死傷 
 
 

Page 2

 
 
約一萬五千俄兵死傷五千旅順並未爲日軍攻占 
[記曰得營口情形]  
　　日本東京來電云東歴七月二十七日大硒營得營口報捷電音内開二十五日我軍得將營口占據其中火車站以及一切房屋營壘之類大凡土木工程皆已被俄人所毁刻下俄國兵艦俱駛赴遼河上游守戍營口之俄軍則向東北方退去遼河之内局外中立國船舶已皆能出入自如矣 
[記日占黄家甸情形]  
　　奉天草河口來電云日軍旣占岫巖及析木城兩地卽由中間分水嶺派出兵士若干進擊敵之正面華歴六月初四日某哨哨弁淺田氏得得黄家甸攻而占之按黄家甸在由鳳皇城達海城之大道上 
[述俄擊商船綠始]  
　　聞之某西人云俄國海參威艦隊砲擊那脫康曼特輪船一事各日報宏宣議論聚訟紛紜兹聞此船由日人購自英商駛回本國枊竿之上仍揭英旗俄人詗知船中載有軍裝及索閱艙口單則已改歸日籍是以發砲擊沈然歟否歟惟當局知之外人固不敢有一詞之贊也 
[日毁俄臺]  
　　日本大坂某日報登中國烟臺來電云旅順口外黄金山俄人所築砲臺已於華歴六月某日被日軍艦發砲環擊毁壞若干矣 
[日擊俄艦]  
　　烟臺來電云華歴六月十四日午後有人由鳩灣乘萊陽船來此述及一昨之夜八下鐘時有俄國滅水雷艦四艘開足汽機飛駛至老鐵山洋面距岸約十五西里之遙日本艦隊見之急邀截途中互相砲擊俄艦隨駛入港口避之 
[英詰扣船]  
　　英京倫敦來電云日來俄之巡洋艦司莫倫司科驀將航海赴馬尼臘之英國商輪船名亞路獨何亞者扣留英國政府中人聞之卽移書俄國外務部大臣拉磨司獨羅君詰以貴邦旣將搜捕局外中立國輪船之命收回何仍派令巡洋艦至此刻下尙未悉俄人將何以答之 
[土嚴假道]  
　　英京倫敦來電云日前英國行文土耳其政府略謂貴邦所准俄國義勇艦及巡洋艦駛出達逹内路司海峽一事實係有違前約請將成命收回刻下土人己唯唯允諾矣 
[駭聞俄砲]  
　　日本東京來電云東歴七月二十九日大島島司某氏電告大本營内開頃據岡田村人之出海捕鯨者報稱二十八日上午十一下鐘時遙見房州大島之間距岸約十二海里有甲乙二軍艦徐徐鼓浪南行迨十二點閱二十分時驀聞砲聲隆然海水壁立自午後三下一刻至三下二十分約距三十海里又連放三砲越三十八分復放二砲自四下二十分至四十二十七分復放三砲目四下十分至五下四十分復放八砲猶幸離岸尙遠人民房屋略無所傷至增野村則於是日午後三下鐘至六下鐘時疉聞北方砲聲大作註島司係日官名其秩甚微專理島中細事猶中國之有巡檢等官也 
[俄艦東來]  
　　俄京聖彼得羅堡來電云俄人向北德意志國洛伊獨公司購得輪船二艘一爲卡伊席路烏以路海路磨一爲夫由路司脫比司馬科改爲巡洋艦其一名吞一則名曰烏臘羅西歴七月二十四號由利薄海口東行另有五艘亦將就道聞俄之購此其價多至羅卜一千四百萬枚亦云貴矣 
[英艦東來]  
　　英京倫敦來電云刻下英人派出戰艦矮而培馬而及巡洋艦三艘一名尤利捱司一名啞司土拉利耶一名荷衣納司帶同滅水雷船二艘鼓浪啓行已由紅海東下矣 
[俄臣被剌]  
　　英京倫敦來電云俄國内務部大臣部列烏愛君於西歴七月二十八號因公赴聖彼得羅堡火車站突遇刺客將開花彈抛入所坐馬車以致身受殊傷大星遽殞斯時人民之環觀者甚衆隨被官軍拘獲數名蓋以情有可疑須送秋曹訊鞫也至火車站附近突被彈丸炸裂多所捐傷 
[盜劫輪船]  
　　廣州訪事人云五月二十八日有來往省城及香山之信昌輪船帶一民船來省路經香山縣境港口地方突有盜匪數百人一擁而七開槍圍攻船中人持械抗之鏖戰移時卒被飽掠而去并槍斃附船之男客三名女客一口傷者數十人船身洞穿不能行駛隨出船主來省報案并請緝拿 
[鄂省官塲紀事]  
　　漢口訪事人云武昌官場傳述現任夏口廳同知馮少竹司馬有陞署漢陽府知府之信然未見明文確否不敢必也○新任湖南巡撫陸春江中丞行抵武昌拜會各當道勾留數日卽須赴湘中履新○督銷鄂岸淮鹽總局曾嶽崧觀察於月之某日乘某輪船赴金陵謁見督憲魏午帥籌議鹺政事宜○江漢關道署文案委員張鶴汀大令因事請假回籍遺差由撫轅文案劉大令海門暫兼○湖北候補知府王幹臣太守自禀銷寳塔洲主釐局差後卽經湖廣總督張香濤宫保委辦督轅文案事宜○前日浙省大憲委員至鄂向洋務驛書局購辦各書兹已如數備齊運回應用矣 
[潯郡官塲紀事]  
　　九江訪事人云江西常備前軍營務處李太守目擊潯上五方雜處良莠不齊恐有匪徒溷迹其間乘機滋事因於日前發出六言韻示曉諭軍民人等其文曰照得本軍兵勇持簽請號出營不准强賒勒買茶坊酒肆横行不准妓寮烟館游蕩三五成羣旣受軍人教育要知約束嚴叨有等外來投効假托本軍聲名裝束儼同一律動輙滋生事情許　扭送來處分别澈底查清如係本軍弁勇定卽執法相繩爲此曉諭知悉務宜各自凛遵○上月某日德化縣小池司巡檢郎少尹錫恩飭差拘人威逼釀命經府尊孫景裴太守撤任候究委薛葭生少尹代理鈐務已於本月初六日履新矣 
[庾樓挹爽]  
　　武昌訪事人云鄂中各學校向有文武之分學生則一律改作西裝美其名曰操衣往往恃有護符在外滋事事經督憲張香濤宫保訪悉特出示諭除武高等及普通學堂外所有各堂肄業生平時皆著長衫以示區别○武昌望山門内慶泰錢店質易素不興旺邇者逋負日多致於日前倒閉鄰右禀諸縣署請卽飭差標封一面拘店主到來訊明懲治○湖北學政李大宗師按試武昌場規極爲嚴肅日前提覆某邑童生時查得有陳某者冐名槍替因令荷校署前以示懲儆○湖北洋務譯書局建設有年出書不少日前閩浙總督來電購辦數十種當經總辦檢點齊交郵局寄遞閩省○日前某學堂甲乙二學生相約至南樓閒眺路遇一應試老童彼此互撞口角之下竟至揮拳幸途人極力勸開 
 
 

Page 3

 
 
始各悻悻而去○天時不正疫症流行省中居民多患河魚之疾稍一不愼卽返黄泉貧苦之家醫藥無貲尤苦死亡相繼現經大憲飭各路警察總辦開設施醫局貧民求診不取號金察係極貧兼施藥劑亦爲地方造福之一端也○鄂中水道以武泰閘爲最要偶一淤積城内穢水卽不流通本年上憲委警察局員將土壩預爲修築藉清積穢日來已一律竣事專候委員騐收矣　 
[百花潭影]  
　　江西訪事人云贛撫夏菽軒中丞擬派學生十名前赴日本分習農工各事於六月初七日委劉大令廷弼帶生赴滬江乘某輪船渡東○江西學憲黄珊菴大宗師歲考南昌府屬已於六月初三日竣事擬俟七月中旬出省或按試吉贑南四屬或按試九南廣饒四屬 
[玉囚簫韵]  
　　揚州訪事人云本月十一夜半時郡城流水橋某姓家遽兆焚如幸鄰人皆露坐納凉得以汲水施救又得某善堂火鈎將下風草房拉倒始得應手撲滅僅燬某姓住屋三間又左衞街某錢莊灶下遺火延燒披屋半間○日前江都縣主朱明府因公行過埂子街見多人圍一少年恣行喧嚷問以故一鄉民進而言曰小的賣西瓜餬口此少年買定一瓜剖之嫌共色不甚佳棄瓜逸去是以向之索貲明府見少年高領窄袖知非安分之徒詰以素作何事對曰小的傭於小輪船局明府謂彼小本生涯之人爾何得一文不給少年不自引咎狡辯不休明府大怒喝令重責百板然後揮之使去 
[瓜步江聲]  
　　鎮江訪事人云蘇甯鐵路所經之處如句容鎭江丹陽常州無錫一帶業由總辦潘芸蓀觀察逐叚勘明插標爲記近已將次開工常鎮通海道郭月樓觀察因札飭沿途地方官届時妥爲照料以免匪徒藉端阻撓○駐防鎭郡之水陸各營統領邇奉兩江總督兼南洋通商大臣魏午帥札文内開俄日戰事一時難了粤西亂匪又復披猖誠恐長江一帶匪徒乘間蠶動著卽一體嚴加防範毋稍疏虞等因遵卽諭令各營員率領師船巡緝江面誠防患未然之道也○卸任法國駐韓使臣豐德鼐君航海至滬小作勾留隨偕繙譯官赴金陵及長江一帶游歴本月某日道出鎭江小駐征驂旋即展輪溯江而上○泗源溝一帶梟匪土痞互相勾結聚賭擄勒無惡不爲某日突將老農某甲擄去勒出洋銀數百元贖回其餘受害者更不一而足地方官若不設法捕治恐鄉氏從此永無安枕之期矣 
[上海官塲紀事]  
　　昨日滬寗鐵路總辦潘芸孫觀學祖命駕至上海縣署投剌拜會○雲南礦務大臣唐中丞札委洪九疇明府念江押解京銅赴都交納道出滬上假寓長發客棧昨日命駕至縣署拜會縣主汪瑤庭大令○昨日四川候補知縣裕澤生明府霈命　至上海縣署拜會縣主汪瑤庭大令 
[再訊巨梟]  
　　巨梟瞎子阿雲卽劉阿雲及李壽慶卽李秀卿兩犯經蘇松太兵備道袁海觀觀察札發上海縣宰汪瑤庭大令訊明申詳上憲旋奉電飭將劉正法前晚大令提李覆核李供稱小的在鹽捕中營充當艙長實名秀卿與前販私鹽今己投順充當緝捕營哨弁之金阿木有嫌以致妄拿並不與劉同黨求提阿木質明死亦瞑目大令飭仍還押候示 
[私鑄敗露]  
　　包探王長桂訪知虹口提籃橋左近有人於隙地上搭蓋蘆棚安設爐灶私鑄當十銅圓因卽告知捕房捕頭派四十三號西探恊同前往前日下午偵探得實因之一擁入内見有機器一架工人四名正在鎔銅鑄造遂一併獲住起出已鑄成之浙江銅圓數百枚及未成之銅坏若干及解入捕房捕頭詰知一爲方祺郎一爲應銀泉一爲黄阿發一爲陳阿坤昨日清晨解送英美等國租界公堂禀知一切讞員黄耀宿司馬會同英總領事署繙譯官德爲門君悉以訊鞫方供稱小的向業冶銅日前有王道士者囑令鑄造銅圓小的允之工作甫經五日求賜恩寛應供稱是地係小的之産王向小的之兄租地搭棚已歴一月黄供小的係小工陳供小的係小車夫司馬問王現在何處爾等每日得工錢若干同供工價未曾說定王每日至租界中買物現尙未回司馬商之德君將應管押捕房九月方黄陳各管押六月機器物充公 
[上海縣署瑣案]  
　　蘇州府吳縣主李紫璈大令派差押解郭阿三至縣前晚縣主汪瑤庭大令升堂訊究郭供稱小的向住治下英租界六馬路去年五月有阿全者偕所私某氏婦租住小的餘屋當時並未知婦由阿全在蘇拐來迨七月阿全復至蘇州被吳縣公人邏獲解經李大老爺詰知婦住小的處因卽行文來滬關提但其時婦已被阿全之友領去小的已無從指交遂被提至吳縣管押將及一年今始訊明押解來此尙乞開恩大令斥卽開　○寡婦鮑奚氏控夫姪伯生匿弟賴銀等情前晚大令升堂研訊鮑奚氏供稱丈夫鮑德齡係某省候補知縣於光緒二十六年病故去春伯生之弟仲萱自言開設聚元錢莊缺少資本借去銀一千八百兩續又借去金珠飾物向何恒豐抵銀一千五百兩前後共立借據三千兩及息摺兩扣至九月底聚元閉歇僅收過利息洋銀三百七十元仲萱避匿不面刻下訪知係伊兄伯生藏匿是以控乞究追伯生供稱在道轅充當書吏此欵係胞弟所借並無藏匿事情大令查知道轅書吏中並無徐伯生其人顯係冐充命掌頰五十下收押所中限交仲萱訊核○浦東唐橋鎮保甲巡防局員某君派人移解拐匪吳福郎金國卿及被拐之四齡孩子一口至縣前晚大令升堂研訊吳供小的係南匯縣人向爲某信局挑信前日與金相遇言及窮苦金遂糾令至上海做工道經三灶鎭金令小的略待伊獨入一草屋中旋與王南生抱一防至稱欲赴滬求醫其時航船已開遂另喚渡船駛至唐橋人某飯店果腹旣而金解衣付質以給舟資局勇見之連孩拘入局中王則乘間逸去兹已送案尙乞施恩金供詞刁賴大令喝令笞臀三百板鞭背一百五十下始供稱此孩乃南匯城内杏寳之子本月十六日聞新任縣主陳大老爺閱城出外觀看被王拐出小的本欲與吳來此工作中途至王家訪問王令帶孩來滬在唐橋被獲王已逃逸不知所之大令著將金再責三百板吳責二百板押候懲治孩發普育堂留養 
[浦東保甲總巡局紀事]  
　　浦東鴻源紡紗廠執事人某甲函送竊取衣服之陳阿六一名至保甲總巡局請究總巡謝岳松明府訊供屬實判責二百板枷號一禮拜發犯事處示衆贜給甲具領○金二秀扭朱土生至浦東保甲總巡局控稱小的無端被伊扭毆總巡謝明府研訊之以兩造均有不合分别笞責交人保釋 
[南巿馬路工程局紀事]  
　　昨日陳阿和林三林在南巿馬路中向素其友吳分秋稱貸洋銀若干吳不允以致口角巡街捕見之一併抱入捕房捕頭立卽轉解馬路工程局禀請總辦翁子文太守訊究太守允之○前日某洋藥號主郭寳豐投馬路工程局遞禀控億康福記錢莊所出期票到期向收支吾不付等情總辦翁子文太守批示曰億康福記莊所出銀票旣經照騐無訛加蓋戳記何以到期不付候飭差查明覆奪○馬路工程局總辦翁子文太守查得近有流氓混跡馬路中乘機竊物因飭捕頭於每日午後三點鐘起派三畫印捕一名華捕四名分投各處嚴爲杏察想此後匪人當知所畏懼不敢如前之毫無顧忌矣 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　六月初九日工部鴻臚寺正藍旗値日無引見阿王假滿請安周克寛謝賞廕生恩皇上召見軍機大臣○初十日内務府國子監廂藍旗値日無引見色楞額假滿請安鐵良由保定府回京請安桂春等謝賞廕生恩内務府奏派致祭龍神派出海年掌儀司奏六月十五日祭奉先殿濤貝勒行禮皇上召見軍機大臣及劉恩溥 
[夜巡嚴密]  
　　寗波訪事人云邇日寗郡謠言四起謂有哥老會匪匿迹鄉間意圖招引黨徒謀爲不軌提憲吕道生軍門府尊喻庶三太守鄞縣主周少軒大令因每夜親赴城廂内外嚴密偵巡某日大令復出示曉諭略謂訪聞城鄉一帶近有外匪濳匿旣無正經營生形跡秘密保無勾串煽惑來此招引黨翼惟無窩留之處斷難銷聲混跡現經本縣密查並派差捕驅逐嗣後烟館茶館以及菴寺寓歇若有來歴不明不准容隱住宿倘敢故違示諭仍復任聽托足一經查拿到案定卽依律懲辦 
[英美等國租界公廨晚堂瑣案]  
　　譚王氏控稱蟻棍郭阿松王鳳仙串拐小婦人女兒阿囡及甥女翠娥至浙之南潯鎮被彼處汛弁左老四卽祖老四扣留等情讞員黄耀宿司馬訊取口供備文赴南潯移提至則查知翠娥已被祖弁佔爲妻室僅將阿囡提回前晚司馬升堂覆訊譚王氏訴稱翠娥已嫁過二次後由小婦人爲伊贖身所費不少阿囡供二月十三日鳳仙托稱燒香誘同出外嗣知被騙悔莫能追司馬提郭及鳳仙對質互相推諉隨諭譚王氏曰翠娥已在彼處與祖成親爾不必再往饒舌本分府當給爾公文自投烏程縣署禀請縣主某大老爺提祖到案追給身價銀阿囡准卽帶去乃判令將鳳仙責手心二百下發棲流女所留養郭笞臀四百板押候再懲○前者周張氏控伊夫周和生價賣逼娼等情前晚司馬升堂研訊周張氏訴稱小婦人於上年九月某日嫁周爲繼室丈夫與姑兇悍異常時將小婦人打駡今欲賣入烟花隊裏近令操賣笑生涯且聞伊之前妻亦被伊賣入法界蘭芳里某姓花烟館中求恩超豁司馬詰訊氏之母張鄒氏供稱小婦人係常州府屬某邑人僑居治下女兒於上年九月嫁周未及匝月卽被逞兇毆擊徧身血跡奔回小婦人家當日小婦人卽親自送回其血汚之衣亦於次日澣濯送去嗣是送回者已非一次矣尙求青天大老爺寃雪覆盆司馬謂爾壻控爾欲將女另嫁他人信有之乎能鄒氏稱女兒奔至大老爺案下求恩蒙大老爺留養公廨已閱月餘小婦人何能使其另嫁他人横被寃誣尙求鑒察周供小的年三十金匱縣人藉寫照餬口自去年九月某日娶張氏爲室至冬常回母家婉勸再三置之不理本年四月二十八日在門外浣衣忽然失去五月初三日訪諸岳父杳無著落後經友人周佩卿言及妻子實在源茂里然終未見過許阿桂供小的在某烟館執役五月某日周紏黨向小的索人時小的適在某處收得洋銀十元突被攫去聲稱欲備訟費司馬謂周張氏曰語云男有家女有室爾不得生此異心今本分府將爾交周領回何如周張氏泣稱求大老爺作主小婦人寗死不願回去蓋明去則性命必不保全也周聞之忽大肆咆哮聲勢甚兇猛司馬再三開導謂周曰爾妻稱爾將前妻鬻入花烟館本分府並不深究仍將爾妻給爾領囘爾須好好看待周出言挺撞謂此係小的花燭夫妻何能不准領回司馬大怒謂爾目無官長一至於此遂援筆判曰周張氏抵死不歸姑准暫發棲流女所俟伊夫和生悔過仍准領回張鄒氏許阿桂開釋 
[英美等國租界公堂瑣案]  
　　包探張天林解邵仲記所控之徐蔣氏徐阿根至案讞員黄耀宿司馬訊究之下邵延律師侯魯公至案聲稱邵曾出洋銀三千五百元買徐蔣氏之女徐阿根之妹爲妾言明並不來往詎料徐等不時前往纒擾己被取去洋銀二百數十元前日又往索詐是以扭請究辦徐蔣氏供稱女兒嫁邵時祇得洋銀一千元後向借貸數亦不多刻因小婦人有病欲回蘇州前往商借盤川求恩公斷徐供稱母親有病因向妹子商借川資求斷令略借若干俾得附船回籍邵稱不願借給侯律師請諭令徐蔣氏母女不再前往滋擾司馬許之飭各具不再至邵處切結然後交人保釋○同安里妓女林婉貞於本月十一日晚借乘馬車納凉爲名奔赴虹口濟良所求女董包氏爲之超豁昨日包氏携同至案聲訴一切司馬訊究之下婉貞供稱小婦人年一十有六當六歲時被人騙出流落倡家父母久亡今已厭倦風塵願久濟良所擇配司馬允之諭交包氏帶去○前者陳德濬控陶寅保欠銀不還等情司馬簽差協同某包探將陶提到昨日訊究之下諭以現有臬憲大人公文至此日前陳與黄馬氏及爾曾具詞本廨刻下本分府將爾等三人之禀各繕一分移送上海縣核示但爾須覔一的實人具保以便隨時傳訊陶供事經三載何以陳從未到案司馬謂毋庸多瀆靜候核示可也隨交原差帶出覔保○某牛奶棚驢車夫張阿昌駕車不愼碾傷汪發舟之足踝由五百零五號華捕拘入捕房捕頭著將汪送同仁醫院療治昨日解張至案開設牛奶棚之西婦某氏投案保張司馬商之德君著存洋銀一百元西婦遵斷而退○遞解復來之過犯白泉易名賽半仙僑寓某棧以相術爲生涯前日歹人安子源向之索詐以刀自刺被印捕拘入捕房昨日解案請究賽半仙訴稱小的前曾犯事遞解回籍現已改過自新安向小的索詐幸爲印捕拘獲求卽訊懲司馬判將安責三百板管押兩禮拜賽半仙押候再訊 
[法租界公堂瑣案]  
　　寗波人陳全友以其妻唐氏被同鄉人倪尙林誘逃匿跡菜巿街春和里糾衆前往擒獲將倪髮辫剪去並起出皮箱衣服等物偪令倪出立服辯據始免送官究懲事後倪忽指陳誣娜勒索投報捕房捕頭令包探將陳夫婦一并拘獲昨日解案請訊倪供上月十八日陳浼宋阿香說合將妻配與小的當時原稱並無瓜葛乃至本月某日陳忽糾人託詞捉姦搶去皮箱衣服並將小的毆傷叩求騐明訊究陳供正月某日唐氏捲逃後小的曾報捕房旋在春和里尋獲唐氏供丈夫不務正業將小婦人置之不顧宋供倪被陳拘獲後倩小的繕立服辯據今此據存在捕房讞員陳楚生大令判將陳枷號二月責八百板唐氏交伊姑領回管束宋枷號半月責四百板倪斥釋○史阿林有一憑契繕明洋銀一千四百元被冐充法總領事公館傭人之無賴張桂寳陳阿香騙去因於昨日拘案請追張陳俯首無詞大令判各枷號一個月期滿之後各責五百板○郭玉山曹阿毛同訴稱上月三十夜吳金生掩入法兵營内行竊衣服手槍等物報捕查獲押至沈耀春處起出原贓是以一并扭案請辦大令判將吳押二十日責四百板沈罰洋銀二元○法商良濟藥房主投法總領事署控大順祥王大昌振泰順永和祥聚康恊順等號冐牌售賣胭脂大令訊究之下大順詳等號夥同供此貨購自日商吉田洋行且有道憲告示呈請電核大令著下禮拜一復訊核辦○洋行街同協茂長裕等二十九家糖行以寗波成記號夥楊忠祿欠銀一萬二千餘兩串同寗波壽泰錢莊將貨物運出濳行避匿等情控經大令將成記主楊寳傳關提案研訊楊供號中前以轉運不靈虧欠壽泰銀九百餘兩致被將貨取去大令著押候復訊核奪○通運駁船公司執事人某甲偕船主王金泉控三十六個黨流氓王金桂趙掌華託稱小工加價勒索洋銀二百元並向船户索取二十元不遂所欲糾衆兇毆等情昨日大令升堂研訊著各枷號三月發馬頭示衆期滿之後各責八百板○周人和訴稱小的在南巿十六鋪某醬園執業前日因事行經治下蘭芳里烟鴇王陳 
 
 

Page 10

 
 
氏家倡婦拉入開燈小的不依紛擾間被縫人林瑞祥糾約衆流氓攫去金約指一枚報捕拘案務請重懲王鴇供周欲上樓訪友烟妓不允以致口角爭毆曾喚巡捕拘入捕房捕頭以事無證據一并釋出包探所禀略同大令飭將林交人保出王鴇開釋○沈根生控周連生積欠往來銀四百零八兩延宕不還等情昨日大令略訊情由著傳店主訊核 
[美租界捕房紀事]  
　　昨日吳淞路丁姓家被傭人陳本堂許俞氏串竊衣物報由包探陳洪德拘獲帶入捕房嗣丁以爲數甚微不欲控究請捕頭從寛釋出捕頭允之○前晚某國兵船水手某甲醉態酕醄闖入百老匯路某姓店内將櫃夥王星寳曳出兇毆傷及頭顱王痛極聲嘶經八十二號印捕奮力拘獲送入捕房捕頭見王傷勢非輕令送同仁醫院療治甲押候解送本管領事署禀請訊懲○前晚西婦某氏乘車至篷路突被顧阿四所曳東洋車撞倒以致車輪　壞適爲某號印捕所見一併帶入捕房捕頭詰知顧事出無心從寛釋出 
[兼護寗紹台道喻觀察經募紅十字會捐欵清單]  
　　甯波府賀鵬武洋一元葉炳蔚洋一元陳瞻岱洋一元蕭尙之洋一元李有椿洋一元宋景郊洋一元　書謨洋一元趙筱雲洋一元喻法程洋一元喻紹蓬洋一元松蔭書屋洋四十元定海廳楊直刺捐助洋五十元又代募沈松坡洋六元成泰洋六元阜泰洋六元樂安氏洋十元陳利仁洋六元徐山樵洋十元許召廬洋十元許厚之洋五元丁紫垣洋十元慈壽堂洋二元龍山鎭眞生洋二元汝南居士洋二元乾源莊洋十元俞柳記洋二元永康莊洋三元泰記莊洋三元和豐泰洋三元豐記洋三元長興洋三元隆泰洋三元川記洋二元長泰洋三元愼記洋三元豐和洋三元祥源洋三元裕大洋三元樂恆潤洋三元泰生莊洋三元長豐行洋四元象山縣戈大令捐助英洋十元又代募張琴航洋四角　祝堂洋四角紀輔清洋二角紀光裕洋二角周紹記洋二角隱名氏洋二角何世德堂洋二元漱芳館洋一元歐樵雲氏洋二元孔義房洋一元孔智房洋二元孔大房洋一元謝和房洋一元謝緩房洋一元美成堂洋一元賴南木洋一元沈祖培洋二元謝子勛洋一元謝小彭洋一元王成燿洋一元新號洋一元鄭邦瑞洋一元德新祥洋一元鄭康衢洋一元隆潤洋二元萬源莊洋一元萬順豐洋一元祥和莊洋一元大豐洋一元信泰典洋三元文元洋十角合豐莊洋一元范源興洋十角隆泰洋二元聚豐洋一元乾豐洋十角許源豐洋一元長順洋十角杏春洋十角章大鏞洋一元晉源洋一元林彬文洋一元義成洋八角湯煥廷洋一元恆久洋五角王子才洋兩元協泰洋五角姜東房洋一元王起鷹洋五角鎭海縣鄭大令捐助及代募洋五十元蛟川寄廬洋五十元慈谿縣劉大令捐助洋六十元又代募慈邑當業洋一百元奉化縣王大令捐助洋四十元鄞縣愛蓮堂周洋二十元周慶生洋六元鄞庫房洋二元户房洋一元稅房洋一元糧房洋一元怡怡堂邵洋一元三槐堂王洋一元餘慶堂葉洋一元邵仁房洋一元沈敬愛堂洋一元存誠堂李洋一元許義均房洋一元世德堂周洋一元章論房洋一元忠信堂胡種德堂周合捐洋一元仁德堂范忠恕堂章合洋一元懷新堂孫仁壽堂周合洋一元玉如堂謝世德堂張合洋一元四喜堂黄全福堂全合小洋十角隱逸軒張慈愛堂張合洋一元睦誼堂袁愛吾堂唐合洋一元竹梅軒邵植槐軒王合洋一元三槐堂王太簾堂張合洋一元河陽堂潘洋五角　蓮周洋二十三元居易堂吕洋一元餘慶堂夏洋五角世德堂張洋一元南雅堂陳洋五角立本堂朱洋五角世顯堂余洋五角仁德堂朱敦本堂胡合洋一元燕翼堂束洋五角永安堂屠洋一元履豐堂郝洋一元附窰灣電局捐欵清單無名氏洋一元公聖坊洋一元無名氏洋二元無名氏洋一元豐冶通洋一元允昇行洋一元無名氏洋一元誦蓮記洋一元薜胡記洋一元[  上海萬國紅十字會同人謹啓]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
其建修兩堂及常年經費均在整頓稅契項下籌撥此辦理高等學堂之情形也夫學貴善教教先擇師東省學堂初立尙少師範其咨送京師大學堂師範館肄業者人數無多將來學成回東不敷分布臣查日本宏文學院教法精良上年五月間派試用道方燕年選帶學生五十五名送往入學分速成長期兩班速成生三十九名於本年三月間畢業内渡長期生十六名留日本東京肄業歸出使大臣楊樞照料約束又保定已設速成師範學堂臣商准督臣袁世凱咨送學生四十五名於上年八月間前往附學一面仍在本省設立師範學堂考取舉責生監六十名又就高等學堂中挑取年長學優之舊班生二十名一併入堂肄業聘日本人有品學者承充教師現因學務大臣奏定學堂章程省城師範學額優級二百四十人初級三百人當卽欽遵通飭考送大縣三四名中縣二名小縣一二名總期甄錄足額惟稅契一項不敷支用擬仿直隷章程每送師範生一名到堂由該州縣歲解銀六十兩如地方難籌卽由官捐貼以期易於集事並委分省補用道李鳳年總辦師範學堂事務兼查全堂功課凡各學堂要緊事件隨時與學務商訂妥恊報候臣覆核奪所有通省校士館一律裁撤改設初級師範及師範傳習所此項教員卽以遊學日本之速成師範畢業生派充俟本省師範生畢業覆加考騐派赴各州縣輪流更换替歸者仍回堂肄習優級完全科此遵次擴充優級初級師範學堂曁傳習所之情形也至各府廳州縣中小蒙養各學堂在地方向有書院義學之處改設尙易爲力臣疉章督催凡十府二直隸州之中學堂或就書院改設或就地籌欵業經一律開辦各州縣高等小學堂據禀報開學者已八十餘處就義學改設蒙養學堂及勸諭民間公私立者多少不等先是各府廳州縣每苦經費難籌臣與司道等通盤籌計在本地烟酒捐及土藥畝捐等欵内每縣每年酌給津貼銀三百兩府直州倍之公家有此補助民捐因而踴躍旋卽次第興立高等小學堂每縣先設一所以爲模範此外如烟臺所設之毓材學堂青州所設之蠶桑學堂兗州所設之初級農業學堂歴城所設之工藝學堂商會學堂建置均尙合度此辦理各屬中小蒙養曁實業各學堂之情形也以上各端經臣與前後任山東學政臣尹銘綬載昌曁各司道教習等悉心措畫臣於按章考試外時赴學堂稽核功課各學堂恪守矩範按照課表嚮學不輟絶無浮囂之習山東承鄒魯遺澤士風敦樸因勢利導可期有實際而無流弊惟黄河頻年爲患元氣彫敝欲全恃公欵興學實屬不易臣經營逾年規模雖云麤具力量已竭殊歉於心惟有按照現訂章程實事求是愼選教習認眞督課一俟諸生學業有成遵章請旨寛予出身之路庶幾人才輩出師資益廣不必盡煩官督人皆爭自濯磨以仰副朝廷振興實學造就眞才之至意兹據學務處詳請奏咨前來除咨學務大臣查照外所有辦理山東各學堂情形謹會同山東學政臣載昌恭摺具陳伏乞皇太后皇上聖鑒訓示謹奏奉硃批學務大臣知道片併發欽此 
山東巡撫周奏爲山東學堂遵章考試分别學生程度經與畢業憑照並按照中小學堂奬勵章程分别給奬片初二日 
周馥片再升任撫臣袁世凱前奏定試辦山東學堂章程區吩三等一備齋習淺近各學如各州縣小學堂辦法兩年畢業一正齋習普通學如各府直隷州中學堂辦法四年畢業一專齋習專門學因一時無所取材暫不立專齋之課先從備齋正齋入手曾奉諭旨著政務處通行各省仿照興辦在案此次奏定新章考錄入學章第二節内開高等學堂學生雖例由中學堂畢業生及有同等之學力者考選入堂但此時學堂初開尚未有此合格之才可酌量變通選品行端謹中國經史文學確有根柢者先補習普通學一年然第升入高等學堂正科學習等語臣查山東高等學堂於光緒二十七年卽經開辦現舊班學生已逾備齋畢業之期其習正齋者程度較高雖未及原奏四年之限按之新章補習普通學一年實屬有嬴無絀臣俟年終會同山東學政臣載昌遵章考試分别學生程度給予備齋正齋畢業憑照並按照中小學堂奬勵章程分别給奬不及格者照章補習其正齋之畢業生卽升入高等正科學習以歸一律似此酌量變通於前奏辦法旣免參差而於此次新章均能符合除咨總理學務大臣外謹會同山東學政臣載昌附片具陳伏乞聖鑒謹奏奉硃批覽欽此 
陜西巡撫升奏爲請補要缺知縣以重地方摺初三日 
頭品頂戴尙書銜陜西巡撫奴才升允跪奏爲請補要缺知縣以重地方恭摺仰祈聖鑒事竊查鳳縣知縣羅振鷺於光緒三十年二月初六日病故應以病故本日作爲開缺日期歸二月分截缺係要缺例不掣簽業將開缺日期咨部在案自應照例揀員請補查例載各省州縣應題缺出先儘候補正途人員題補如候補正途無人方准於應升人員内揀選調補等語查該縣地處南山川陜要道一切彈壓撫綏事宜在在胥關緊要非精明幹練之員不足以資治理兹在於通省現任應調應升人員内逐加遴選一時實乏堪調堪升之員惟查有僧任實缺候補知縣果齊思渾現年五十六歲廂白旗滿洲崇惠佐領下人同治十一年遵籌餉例捐監生加捐筆帖式簽掣刑部奉天司派充兼理清檔房事十二年閏六月補湖廣司實缺七月派充惠陵工程監並理工程文案光绪三年七月金劵合龍龍恩殿上梁奏保奉旨著開缺以知縣不諭雙單月儘先前歸部選用欽此四年大工告竣五年三月奏保奉旨著仍以知縣分省歸候補班儘先補用欽此十八年八月赴部呈請驗看簽掣陜西九月十五日帶領引見奉旨照例發往欽此十九年三月初十日領照到省二十三年在四川振捐局捐同知銜二十九年十二月委署興平縣事是月二十二日到任據署布政使樊增祥署按察使嚴金清會詳請補前來奴才查該員老成穩練明愼安詳以之請補鳳縣要缺知縣堪以勝任與例相符合無仰懇天恩准以該員果齊思渾請補鳳縣知縣以重地方而資治理如蒙俞允該員係知縣請補知縣銜缺相當毋庸送部引見合併陳明除咨吏部外所有請補知縣緣由謹會同陜甘總督臣崧蕃恭摺具陳伏乞 
皇太后皇上聖鑒敕部核覆謹奏奉硃批吏部議奏欽此 
陜西巡撫升奏爲請補要缺通判以裨地方摺初三日 
頭品頂戴尙書銜陜西巡撫奴才升允跪奏爲請補要缺通判以裨地方恭摺仰祈聖鑒事竊查磚坪廳通判鐵甡革職遺缺於光緒三十年正月二十日奉旨應以奉旨後第五日行文陜省例限五十日减半計算扣至二月十九日作爲開缺巳期 
 
 

Page 16

 
 
歸二月分截缺係要缺例不掣簽業將開缺日期咨部在案自應照例揀員請補查例載道府同知直隸州知州通判知州如係奉 
旨命往或督撫留於該省候補者無論應題應調應選之缺該督撫先儘酌量補用如酌量候補人員先儘記名分發人員酌補如實係人地不宜始准聲叙以各項候補人員請補各等語查該廳地處南山界連川楚五方雜處良莠不齊一切彈壓撫綏事宜在在胥關緊要非精明幹練之員不足以資治理陜省並無簡缺通判應調亦無記名分發候補人員隨在於候補並現任知縣應升人員内逐加遴選非現居要缺卽人地未宜惟查有遇缺儘先補用通判李聰現年五十六歲四川新都縣人由監生遵例報捐通判分發陜西試用光緒三年七月初十日經欽差王大臣騐看九月初七日領照到省期滿甄别捐加鹽提舉銜十七年九月丁憂回籍二十年十月服闋起服到省歴經委署磚坪佛坪等廳通判同知安塞高陵南鄭中部洛川各知縣事二十四年因歴署各缺交代並無虧短遲延經前撫臣魏光燾保奏請以遇缺儘先補用九月二十九日奉旨依議欽此作爲是年十月二十八日到省二十六年在陜省籌振案内報捐花翎據署布政使樊增祥署按察使嚴金清會詳請補前來奴才查該員歴練老成長於聽斷以之請補磚坪廳要缺通判人地相宜堪以勝任該員係遇缺儘先補用人員雖調缺請補與例稍有未符惟缺屬繁要人地實在相需例得據實陳明合無仰懇天恩俯准以該員李總請補磚坪廳要缺通判以資治理而裨地方如蒙俞允該員以通判請補通判銜缺相當毋庸送部引見合併聲明除咨吏部外所有請補通判緣由謹會同陜甘總督臣崧蕃恭摺具陳伏乞皇太后皇上聖鑒勅部核覆謹奏奉硃批吏部議奏欽此 
陜西巡撫升奏爲瀝陳陜西官運花鹽始末情形擬酌量變通辦理摺初三日 
頭品頂戴尙書銜陜西巡撫奴才升允跪奏爲瀝陳陜西官運花鹽始末情形擬酌量變通辦理恭摺仰祈聖鑒事竊光緒二十八年十二月奴才會同督臣奏請試辦官運花鹽並抽收加價一摺荷蒙俞允遵於花鹽向行引地鳳漢邠三屬遴員設局分别試辦兩年以來共收加價八九萬兩而官商並運往往官本重而商本輕以致私銷繁而官銷滯雖無折閱之累究有積壓成本之虞查奴才原奏本謂官開其始商受其成惟旣辦官運則局員不得不嚴禁私銷旣禁私銷則匪徒遂不免讐視局卡上年十月積匪李猪娃等焚刼鳳翔鹽局奴才奏明嚴緝在案夫試辦之事本無成見之可拘而當局之心每爲旁觀所不諒今擬變通盡利謹將官運始末情形爲我皇太后皇上陳之伏查陜西籌備償欵以潞鹽加價爲大宗旣抽潞鹽則花青川蒙諸鹽自應事同一律而花岸佔地獨多尤非川私可比潞鹽秦晉豫三省計産地銷場所加抽者每斤皆逾二十文花鹽局向無定數每斤僅抽數文是以秦隴會商各收加價八文然民情甚愚兩省驟加十六文之多恐其譁抗乃設官運以爲之倡而又准官商並運使彼之生計無虧而我之加收有著此試辦之本意也旣辦以後又有數難蓋未買官鹽先籌運脚而脚户居奇騾馱增貴其難一官商並運官之大幫脚價旣倍於商之背負肩挑官之局用浩繁尤倍於商之薪工廉巧官之駝隻實往而虚歸商之騾駝來鹽而去貨官貴商賤勢常不敵其難二夫加價之商官且不敵况漏釐之私官豈能勝其難三凡民之情畏官而狎商縱極招來不無疑阻其難四奴才與司道等商辦之始非不深知其難而欲立加價之型不得不爲捨本求利之計及有壓本之患不得不爲緝梟疏引之謀鳳局委員李顯誠受事之初卽謂果欲暢官奸商必怨奴才以任勞任怨朂之該員畢力疏銷多方巡緝數月以後鳳郡幾無外至之私梟亦鮮漏完之加價當是時漢中鹽卡小有商民齟齬之事奴才遂飭該屬緩運官鹽專收加價彌年所得果有五六萬金方謂風聲旣樹俟鳳臨疏銷將盡亦緩官運而專取商釐不期一二奸民因販私挾仇莠言煽惑而有十日焚局之案此時若卽停運旣失政體尤長刁風是以電商督臣亦謂官運斷無不辦之理凡以彈壓奸宄顧全大避也彼時印委全撤將以商州直隷州尹昌齡權守鳳翔清釐鹽務旋據該署府禀稱到任盤倉餘鹽山積計運存鳳局鹽斤成本十八萬餘金除銷售外應存鹽六百餘萬而各倉盤畢計溢出鹽百萬之多察詢其故實李顯誠辦事認眞不無微勞足錄蓋池上䭾鹽每馱準二百斤每百斤準餘鹽八斤以防折耗而脚户領運至二百數十斤而猶不止蓋欲沿途私售到岸私銷也李顯誠於騐收時眼同過稱其溢二百十六斤以外者悉照池上之價收之年餘得鹽三十餘萬而又扼要設卡晝夜梭巡身帶健卒數人匹馬輕裝日馳百里商鹽之漏釐者照章科罰私梟之犯禁者全數充公向例充公之鹽一半充賞而李顯誠悉以入倉此兩項又得鹽五六十萬故雖脚户怨之梟匪怨之局勇以不賞故亦怨之而該員不避疑謗一意爲公遂能溢出百萬官鹽利在四萬金以上焚局以後奴才所以撤而不參者亦謂未懲匪而先懲官則不順不論功而專論罪則不公且前以任怨朂之後以斂怨叅之僚屬盡心誰复肯爲奴才用者此又奴才不得已之苦衷也鳳商局自尹昌齡接　今又數月民情安謐梟匪遁藏無復敢雌黄官運者節拋該署储禀稱去冬匪徒肇釁局卡各員概行譴撤蓋逾月而事機始定此一月中巡緝鬆疏私鹽大至計鳳翔官鹽尙存七八百萬而商鹽猶不止此商雖妨官官亦妨商官所注重者本在加釐商所祈禱者則停運今官鹽屯積招商領運不可而領運之勇不勇視乎官運之停不停若错完復運則官商兩妨若止運抽釐則官商兩利奴才察係實情且亦適符初意商販已知畏法則不慮長刁風倉鹽早得疏銷則不虞壓成本窮變通久理亦宜然現擬飭司行局扎飭尹昌齡示諭各商將鳳局存鹽按每斤四十文陸續繳價且領分途售賣限本年觘完明年暫不運鹽專收加價以重公欵而順商情惟查未辦官運以前鳳郡花鹽曾賣至五六十文是民間之食貴鹽不自官運始乃彼時不聞以食貴爲言獨至官運而嘖嘖有所藉口蓋官商並運則鹽價不能獨張而奸商之獲利不厚故力阻官運必使停歇而後可以高下從心有官運則商鹽私價以撓之無官運則商鹽又將漲價以壟斷之此奴才所以議緩官運而不敢遂罷官運轉墮奸謀也如以後鹽價平减卽又何求倘或漲價居奇則仍辦官運以敵之庶幾　縱在我崦利權不至於旁落所有陜西官運花鹽始末情形及現擬變通辦法謹會同陜甘總督臣崧蕃縷晣上陳伏乞 
皇太后皇上聖鑒訓示謹奏奉硃批户部知道欽此 
管理廂黄旗滿洲都統事務喀爾喀札薩克等奏爲代一奏請旨摺初三日 
 
