# 1914 - 450 - 4914933

 

Page 1

 
 
   
 
 

Page 2

 
 
時評 
[戰綫外之中立（冷）]  
　　嗚呼可憐哉中國之中立也不能舉全國所有之土地而中立特劃分交戰國戰綫以外之土地而中立之尚惴惴焉唯恐戰綫以外之中立不能保何其含痛而隠忍也 
　　然而人且日以違犯中立之事相詰責也不觀乎吳淞無綫電之抗議乎吳淞無綫電之爲中爲德有無調查德人之用無綫電與否有無證據然而政府又必認過相謝或則緩詞辯明何其含痛而隠忍也 
　　夫含痛隠忍之苦策我所主張者也然試問此含痛隠忍之所由來則皆我政府我國民平時不知振作不知愛國甚且自相殘殺有以致之也願我國人自今以後永誌以自勵勿徒尤人而外發 
[命令]  
　　九月二日大總統策令方擎給予三等嘉禾章此令 
　　又令陳官桃周祚章均給予四等嘉禾章此令 
　　又令王佐良给予四等文虎章此令 
　　又令實以莊給予五等文虎章此令 
　　又令望雲亭授爲陸軍少將此令 
　　又令據署陜西巡按使鈕傳善呈新簡四川川東道道尹霍勤煒夙疾未痊詳請辭戰等語霍勤煒准免本職此令 
　　又令任命劉體乾爲四川川東道道尹此令 
　　又令國史館呈稱擬將恊修林世　叙列四等等語應照准此令 
　　又令外交部呈稱擬將僉事孔憲和沈勤　均叙列五等等語應照准此令 
[戰事要電]  
　　其一（本館特電） 
　　北京電外交部照會各國駐使山東戰缐以龍口萊州及膠灣附近爲限 
　　北京電官電德軍在東境獲勝英海軍來攻北海德失三艦青島德婦孺已否安抵京滬德人甚念懇吾國駐使電詢昨由外部電告平安又稱德毘俄一帶兵力單薄見挫於俄並陷城寨數處茲抽調西面軍隊厚集攻俄 
　　北京電龍口初二電今晨有日兵輪十八艘到此已有隊兵登陸 
　　北京電日本要求由閩通浙通贛及由津至石家莊鐵路權 
　　其二（英人字林報專電） 
　　北京電中政府迫不得已决議擴張交戰國在山東省用兵之區域今日已將此事照會駐京各國使署謂政府願維持中國其他各處之中立故以爲宜照俄日戰時所定辦法開明難免破壞中立區域此項區域必將包括日兵今登岸之地點此必因有人抗議而讓步蓋中政府今力不能阻人破壞中國之中立也（三日） 
　　北京電八月份鹽税共收洋二百餘萬元各國銀行所收鹽政處之銀今已逾千萬兩（三日） 
　　其三（德人德文報專電） 
　　北京電中政府照會外交團謂日本運兵在龍口登岸以致政府不能在山東萊州府龍口及膠州一帶嚴守中立（四日） 
　　烟台電日本水兵約千人前夜在龍口登岸刻方以强奪之材料建造碼頭日船停在龍口者計運送船十二艘巡艦四艘魚雷船兩艘估計將登岸之兵約一萬人此地有穿華服日人三百名數日前聞日人購買華服數百套今始明其作用（二日） 
　　北京電外交部照會外交團請在各租界施行防備黨人首領之計畫（三日） 
　　北京電從庫倫回京之華商謂俄國已將該處兵隊撤回（四日） 
　　北京電昨日日本國會議决青島戰費五千萬圓（四日） 
　　北京電國權報謂中政府派偵探至山東在津浦鐵路山東一帶查視旅館銀行等有無爲間諜之外人（四日） 
　　烟台電日兵四千業在龍口登岸（四日） 
　　其四（日人上海日報專電） 
　　北京電英日因中政府准德人用吳淞無缐電機已於二日向政府提出嚴重之抗議（三日） 
　　其五（英人特約路透電） 
　　即墨電此間日來大雨道路皆没小流湧水自七十碼至一百五十碼之廣已難通行橋梁有淹没者有衝毁者行人皆爲裏足照此情形附近一帶至少有十日不能用兵（三日） 
　　東京電據日本艦隊第二分隊司令報稱日兵一隊已於九月二日上午六時登岸陸海均未見有敵兵陸軍運送船抵者頗多登岸之地名未經宣布陸軍省亦宣布此事且謂雖天時不佳日兵已安然登岸將士皆奮發勇氣云日皇明日將親自召集帝國議會特别會議政友會佔議會議員之多數已正式决議不反對政府用兵之計畫大隈伯爵加蕂男爵若桃君大約將宣述日政府用兵之理由及將來施行之計畫（三日） 
　　倫敦電官報局續行宣布英軍死亡人數如下軍官死者十八員傷者七十八員失蹤者八十六員兵士死者五十二人傷者三百十二人失蹤者四千六百七十二人失蹤者内有二千六百八十二人因體質不合遣回本部且尚包括被俘或走失之人數（三日） 
　　倫敦電法國前敵戰線幾全在接戰英國馬隊已撃退敵軍獲炮十尊勞蘭法軍仍取攻勢步步進逼俄軍現正包圍德國哥尼斯堡要塞俄軍曾在萊姆堡附近完全擊敗奥國四軍圑重創敵軍且獲砲一百五十尊（此爲英國外交部致駐華英使之電）（三日） 
　　巴黎電法總統卜横加爾君已赴新都波杜（三日） 
　　巴黎電據今晚十一點鐘巴黎發布之公文聲稱自作日起聨軍未與敵軍在康班業及桑里斯境内接觸（三日） 
　　倫敦電法政府之離巴黎英國視爲安全之辦法使聨軍可以自由行動擔保最後之勝利巴黎居民留居者或離城者均頗鎭靜衆皆稱之（三日） 
　　倫敦電法國加里愛尼將軍出示曰政府已離巴黎國防之上復受一新激剌余將死守巴黎云（三日） 
　　倫敦電萊姆堡附近一役奥軍死者數千被俘者甚衆（三日） 
　　倫敦電俄軍已於星期四日佔據萊姆堡俄軍在羅白林（俄國波蘭）追擊奥軍俘敵千人砲八尊前敵全線仍在惡戰俄軍接戰七日後已俘敵四萬人（四日） 
　　北京電俄使署通告路透電社謂俄軍已陷萊姆堡炮台 
　　按萊姆堡爲粤大利亞加里西亞省之首府建於一二五九年一五二四年及一六七二年曾爲土耳其人所圍一七零五年爲瑞典王查爾斯第十二攻陷大肆刧掠地勢險惡高可九百七十八英尺居民約百餘萬人内有猶太民數萬人（四日） 
　　倫敦電卡生爵士在貝爾法斯特向曷爾斯特統一黨會議發愛國之演説謂今爲國家之利益起見當與政府休戰願義勇隊往助國家而爲曷爾斯特及愛爾蘭增榮彼望曷爾斯特義勇隊以其舊有軍官組織一師圑歸陸軍部調遣云（三日） 
　　倫敦電潘克赫斯特女士流法已久今已回倫敦發起女權黨之愛國運動（三日） 
　　倫敦電陸軍大臣吉青納貴族答私人之願輔助政府者云今安居國内之人所能盡力於遠征軍者莫善於顧恤彼等妻兒及失恃之輩（三日） 
　　倫敦電英國所募新兵已達二十六萬人（四日） 
[特約路透電]  
　　羅馬電大僧正吉愛蕯已選爲教皇其銜號爲白愛克第十五（三日） 
　　羅馬電新教皇爲巴洛湟之大僧正（三日） 
[專電]  
　　北京電現行法院編制法邊遠地方上訴不便擬於距省較遠道署設高等人庭受理上訴昨由法部擬高等分庭條例呈請公布交參議審核 
　　北京電張鳴岐請辦行政鹽捐據稱鹽商樂從無妨税欵交財政部議 
　　北京電林長民丁憂張乾萁辭職參政院秘書長難得替 
　　北京電道清路電有帮匪過澠池入濟源已由田將軍派隊馳剿 
　　北京電有華工三百餘由南洋香港一帶回厦門經地方官押送空營房暫居俟查明確無他情再行遣歸 
　　福州電南洋囘國華工現有六七百人乘船至福州上岸李護軍使恐有黨人混雜其間特命軍隊監場盡數截留再定辦法 
　　山海關電大凌河近京奉路站有鬍匪刧車之事 
　　奉天電遼源州一帶日前有日軍四百餘人借野外行軍爲名駐紥 
 
 
 

Page 3

 
 
不開現地方已電達張將軍報告其事 
　　清江電桃源縣屬現有會匪八百餘人開堂宰牛揚旗舉事並割斷電線皖防吃緊 
　　打箭爐電貢噶頃又經川邊軍征服番民悉降現川邊北自類烏齊恩達以東南自澜澜滄江以内除烟袋塘一隅尚未征服外餘槪肅清張使已將克服情形電達中央 
要聞一 
[外交界之現象與評論九月一日（遠生）]  
　　前此日本代理公使小幡向政府通告謂日英兩同盟國恊議决定中國不得向德國直接索還青島云云世人多以英國何以對我無所置詞爲疑據記者探悉英駐使朱爾典君確曾對外交部正式告知謂日本此等通告確經英國同意其語意甚爲冠冕堂皇董今日一部分國際間所認爲流言之一者即日英對於此等處置意見上有扞格之説是也故日英當局均極力疏明 
　　美國對於日本提議日本戰事若侵及青島以外須得美國同意云云傅言已久茲新支那通信證實其事謂共有三項（一）日本須在英日同盟目的之一機會均等主義之範圍以内行動（二）不侵略中國領土其三即此項也然余以詢之外交部人吾國方面乃絶無所聞蓋此爲美日間之關係非復吾人所能與知矣 
　　對於中國之嚴守中立報載各國屢有抗議茲悉　英法公使曾經一次口頭陳説謂中國頗有袒德之嫌經外部將中國歷次解卸德國武裝押收德國軍用品之證據舉出爲證亦即釋然其他似無何等抗議蓋我國當局此次對於中立確從嚴正上做工夫外人亦無詞可藉也 
　　以今日東洋報紙紀載歐戰事實欲求正確於事勢上之絶對不可能聞某某國人頗以北京報紙之紀載有袒德之嫌疑爲言者蓋未曾歷經比較之談耳今京報蓋於雙方消息互紀所聞甲視之可認爲袒助同盟國者乙視之亦可認爲袒助恊商國竊謂報紙此等之自由當然爲其職務上之所本具似不應加干涉然當局者爲愼重外交起見　經遣人傳　報館愼重從事至由北京發寄上海之電報則時有被電局停止發寄之事 
　　此間英文報紙對於日本時寓箴規之意如英文京報確係英人和海所主幹其前此諸多不滿於日本之論説尚有謂係中國某君所執筆者至最近確係和海君所自執筆有一論文頗有佳趣謂日本此次對膠舉動理由蓋甚多復仇也擴張領土也增高名譽也蓋均可爲其動機其對德公文中所用之忠告　樣與往時德俄法三國干涉遼東半島時公文中所用之　字樣一律蓋有意插入者此等幾乎以戲劇的語調用於其政策之上今望日本確實履行其宣言令西方各國不致懷疑日本之政策在乘四方有事之秋而别有所圖者則日本之名譽當益增高云云 
　　此間有一英人記者某君語某君云日本近對英提出三事（一）請求兵費二萬萬鎊（二）日本得自由移民於加拿大新嘉坡（三）日本因臨時軍機之必要得收用中國土地其説奇異尚俟考查 
　　自中日新議定書奇誕悖謬之説傳出後此中人士僨慨殆達極點乃至老成愼重之參政院亦爲嚴重之質問費曹次長汝　之説明至二小時之久蓋不外於傳聞不實也近北京之日本人機關報亦極力辨白其爲流傳然以余所知日本最近對於滿洲之警察權頗有所提議云 
　　新支那昨登一通信頗有趣味謂日本比者對於外交之議論（一）主張仇德謂宜乘此時不顧一切（二）看透英俄之將來（此語甚奇主張親交較遠之德蓋一種之遠親近攻之變體的外交也（三）持重觀望中止青島之攻擊而此通信者之所主張則謂彼曹所希望或理想乃在確定方針不令白人之措一指足於東洋據此方針以立種種政策然决不可以支那與朝鮮同視蓋無此理由亦無此歷史也 
　　以記者所知日本對中國蓋有漸進派與急進派之别其急進派中蓋有一種極新奇之議論則中日合邦之説是也謂中日兩國宜學奥大利匈牙利之合邦日本某大老（桂系）曾於革命前後散布一小册子（漢文）專論此事蓋欲鼓吹吾國人者此通信者所主張意殆在此 
　　賠欵延期則鹽税可以不必抵海關短絀之空（讀去聲）而每月仍得提用鹽税三百餘萬此財政上之極要問題也此事雖經政府與各駐使正式交涉而至今尚未解决蓋由外交部公文中加入請各駐使電商　本國一語而駐使中遂有本國電報不通爲詞者故也前此傳言五國銀行圑代表均已回國茲悉除日本之小田切萬壽之助氏外餘者並一律在留正金則由此間支店之支配人實相寺貞彦代理彼等關於提付截存清理欵項事宜仍常開理德華之柯達司與匯豐之希利兒仍異常莫逆國際之擾亂雖如此而彼等對中國經濟圑之圑結之堅仍無所異特其活動中止耳 
　　比來北京外人十去六七交民巷中之光景闃寂殆爲余寓京七八年來所未見 
[青島戰事談（九）]  
　　大陸報三十一日青島訪函云距離膠州灣口約十四啓羅米達有一日本滅魚雷艇誤觸某小鳬現仍高臥巖石之上聞其原因乃爲濃霧所誤此外在青島水平線之内者昨日見有日本巡洋艦六艘往來遊弋惟今日再借遠視鏡窺探郤少一艘未知何往近來日人似已自覺封鎖口岸尚須許多事件亟宜預備否則遍地荆棘到處皆險矣日本滅魚雷艇失愼之後德艦耶加號旋由埋伏水雷之間鼓輪穿出發砲向該滅魚雷艇轟擊相距約二英里之遥計發八砲是時其他日本滅魚雷艦四艘均在水平缐之東相離尚遠惟聞砲聲之後即漸駛漸近冀與耶加爲難然耶加轉輪返港矣據耶加船員言該滅魚雷艇業已兩斷此項完全損失無可挽救也近來外間謡傳青島糧食缺乏日有所聞若照日本報界所説攻圍青島未及一月德人均將殺騾爲食或吃草根度日矣此種無根之談均不足信茲查日本愛的美敦書未下之前預計青島糧食足供所有軍隊以及婦孺極少六個月惟預算人數之内現時去青島者已不乏人似可維持較久且濟南青島之間汽車按日往來儘可作爲輸進之大機會吾　正在想望新鮮菜菓滿載而來可以維持多日也亨利飯店每至三餐之時軍官及紅十字會看護婦等聚集飯廳亦頗熱閙惟該看護婦等時或帮同烹飪本職之外尚操此業不勝其煩矣吾輩所食現時尚爲不惡亦足以自慰也青島海電業已割斷惟無線電及華電尚堪爲用想日本陸軍未登岸之前中國電缐當無中斷之慮吾輩正可藉此互通信息第恐爲日無多耳 
　　大陸報二十九日萊州訪函云近來外間謡傳日本陸軍將由萊州登岸順道往攻青島居民因此非常驚惶自日本愛的美敦書發表之後山東必作戰場人人皆知此項消息一經傳播華人恐怖之狀更非疇昔可比數日前有大隊華軍由西而來旋即轉向濰縣及龍口出發據稱此來意在保守中立禁止日軍登陸或終不免一戰亦未可知現在魯省一部分受此影響秩序極爲紛亂掠奪之事乘機蠭起甚至竟有白畫行刧者前晚附近萊州西鄉被刧者约有二十家居屋商店均遭其殃昨日上午九時有持槍械者約六十人左右想由附近海船而至至時蜂擁逼入沙化城（譯音）（按該城爲魯省草辫之大市場）即將城門緊閉電報局封鎖所有居民不許行路聞商店被刧者計有三十家并有大商家六人皆被拘去藉作要求之材料其中有一老者爲當地富翁并其子姪及其商店經理等一概被執聞要求之數爲五十萬兩始肯釋放現時官軍已由萊州赶赴該地 
　　 
[德人之比利時評（譯華德日報）]  
　　比利時者德法之鄰邦而且夙皆友善者也祗因受有英法之蠱惑不惜以干戈與德相見而力助英法今旣戰且敗矣而阻德赴法之舉仍徒勞而無功洎夫今日要塞破京都陷而又不醒且負嵎不下以冀一幸可謂愚莫大焉至於比利時以武裝保中立畢　爲已抑或爲人日後自有定論非今徒使唇舌所能爭者而今吾人亦誠無暇辨論此事也 
　　考德法兩國因摩洛哥事幾開戰端之後比利時人即急急添設要塞整頓甲兵夜以繼晷一似敵人已臨其境者而專重在德境一方面如里愛巨安都厄爾比等地之要塞添修繕補無時或已是也而戰事開幕比之宣布中立專爲防德尤顯然易見焉開戰之後德國來信雖言較少而宣戰後法國時有軍官多人乘坐汽車出入比境於是比政府無所聞見又可説也見而不加攔阻且任其隨意而行此衆目共睹者可見其中必有密約矣否則德法皆友邦也何以納彼而拒此哉夫所謂密约者即年前英法比三國所商定如無戰事則已苟遇法德交戰時比當出兵以阻德軍之前進而假法以道以便法由德之背後侵入德境使德首尾不能相顧是也此種恊約因求其易守秘密之故不按國際條约辦理而只由各國代表以言爲定已足成事詎知此舉竟爲德政府所偵悉且得有一紙可證之公文爲故德法一宣戰德旣請其取消前約借德以道而比不允德遂乘機採先下手主　不俟法軍前驅到比即先强行借道於比焉而比亦即明目張膽加入英法之聯盟以圖拒德矣若就比加入聯軍之任務論第一則以牽延德軍之前進爲主愈久愈善蓋德比兩軍相持一久則英法兩軍旣有睱編制而侵襲德邊亞爾薩斯勞蘭兩省之法軍亦有機會可乘焉即乘德軍未到法國北陲之前先長驅直入德境也平心而論比軍對此任務無論迎敵野戰或守要塞均忠勇可嘉惟爲英法所誤勞而無功是可惜耳然英法兩軍苟無比人之力則不能聯合可斷言也英法兩軍旣得有暇聯合成軍則比人之第一任務是已盡到故比人於其京師失陷後有其責已盡之説蓋即指此而言也而比人其次之任務即於比京不魯塞爾失陷之後聯合英法以抗拒德軍是也而此舉未成其連鷄之勢已被德軍割斷且驅之敗走安都厄爾比浦焉總而言之現在比軍旣被困於安都厄爾比縱無覆巢之憂亦成偏安之勢而其餘國土已陷於德軍之手現由德國派兵駐防以保治安藉免反間嗚呼比利時若不受英法之愚而確守其中立則當今列强紛擾之際其勢正如錦上添花令人目睹其盛又何至於岌岌可危哉今旣兵敗國破而地方爲戰事所荒蕪者尚不堪寓目此外如比人之亡於戰場者更不知有幾萬幾千焉至若工商實業等須當今安都厄爾比都市鎗林彈雨日甚一日之際非特不能涉想及此即涉想及此而人民自顧其生命之不暇又安能冐險圖利哉而交戰各國始終普受戰事影響者統而計之大約只比一國比利時旣舉國受有戰事之感痛而其所犧牲者不但他國所不及即晙使比戰之英法亦遠非其比嗚呼德法皆经友邦也若論經濟上之利益比所得自德者且遠過於英法焉而今不顧利害强分厚薄以致其國家一敗塗地此又何所取義哉然若趁此乞和於德又未爲晚諒德亦必不拒其请蓋德比兩國人民夙甚友愛絶無仇隙也今比若依然負嵎不下則比必有所希望然則比有所俟以爲其拔刀相助之償乎而比俟戰後果能得英法所許之利乎即有所得亦能償其所失乎此亦今日最關重要之問題也（下略） 
[戰事拾零（六）]  
　　日本英文某報載八月二十五日倫敦電云佔奪納暮爾炮台擊退法兵使之退守法國邊界者實爲德軍之右翼戰線甚長直入法境十四英里法帥霞飛本擬保守自敦扣克經過列里及摩堡巨至曼齊愛爾斯之缐嗣爲比人拒敵之勇所動乃變其原計而進攻德兵卒至失敗據目覩二十二三日沙爾納洛瓦戰事之避難人聲稱德兵沿比京左近各路向南疾行顯欲在凡倫西安斯及摩堡巨之間截擊法兵在北面之法兵離沙爾納洛瓦而據干白洛伹於二十二晨復回沙爾納洛瓦與德兵遇德兵以機關砲轟擊法兵遂不支德兵在沙爾納洛瓦捕獲礦工及非交戰人驅之行於隊前以作屏障蓋欲敵人不忍加砲火於手無寸鐵之人也德騎隊欲從沙爾納洛瓦衝出當爲法兵所阻德兵攻取安得洛等地之謀亦未告成 
　　二十七日倫敦電云德軍在哇特拉爾特及土爾萊之間向西進逼且以小隊之兵在南北策應聯軍現正敵之納暮爾砲臺失陷後德國南軍乃得攻擊法軍德軍左翼曾抄攻法軍而圍之少爾納洛瓦之法軍乃不得不退至第二防缐法軍未在列里設防德軍向該方面進攻全未料及此實法軍之大錯也 
　　八月二十五日倫敦電云伏斯巨斯一役其戰爭之劇烈聞之令人驚悸此役法國傷兵多由火車送至維基救治該處旅館悉改爲醫院聞傷兵云德兵於法兵戰缐之對面建築濠溝掩擊法兵甚力法兵乃以大砲轟之死傷頗衆德援兵相繼而來連戰數小時兩不退讓嗣後德兵所築之濠溝中死屍橫陳堆積與地面平德將令將野砲拖至陣前砲車直越濠溝從屍身駛過血肉糢糊其慘可知 
[南京快信]  
　　新任齊巡按使已到徐昨韓使派警衛隊前往迎迓聞隨員王莘林等約五六十人 
　　將軍府中立辦事處對於軍事外交文件一律嚴守秘密 
　　鎭關監督袁思永昨謁韓使呈報鎭江理辦中立情形 
　　政務廳長徐　茲韓使現委任辦理江南不利局 
雜評一 
[避强就弱（無名）]  
　　此次歐洲戰事可爲戰略上研究者所謂避强就弱是也即對於强則守對於弱則攻也德守俄而攻法俄以輕力攻德以重力攻奥其明證也不然德之宣戰俄爲主而法爲賓俄之救法當攻德而舍奥也奈何竟反是哉 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中立問題之北京消息]  
　　中立辦事處之内容自宣布　外中立後總統命於廣中　中立辦事處專司中立學宜茲探得　處内容實情如左一地點設在總統府内之崇雅齋五　其西偏一間爲財政會議辦公室東偏一間爲中立辦事處辦公室正中三間爲會藏室二職員　政事　參議派出三人外交部派出三人陸軍海軍交通三部各派出二人統北辦事處派出二人税務處參謀本部各派出一人又由政事堂機要局派出主事三人以上各員均係兼差不另支薪水外添派步某一人專辦文牘編案支薪一百六十元臨時書記一人支薪　十元聞步某曾編緝日俄之役中立全案　爲詳　此次　用殆因此云　經費聞該處除新派二員支薪共二百元外别無開支　時間每日自上午八時至下午八時均有人在該處辦事星期日亦然五辦事情形該處雖未分科辦事然其辦事亦有一定之程序凡總統特交該處辦理者由該處議定辦法　稿逕呈總統核定凡外交陸海軍交通各部事件之與中立有關係者由各部派出之辦事員先與該處會商接洽議定辦法以免紛歧凡已辦之案均交文牘委員分類編案六已辦各事件自該處成立以來辦理重要事件不下數十起現在扣留各交戰國之軍艦已有數艘　　艦均　遵守中立條規卸去武裝交中國看守此外扣留軍械輜重品案亦有十數起 
　　　改爲獨立機關之官制政事堂附設之局外中立事務處近因交涉日繁該處所有辦事人員均有主任衙署　來兼差者因此辦事尚覺遲　徐　務卿曾呈明總統請改爲獨立機關另行　任人員辦理以專　成總統已經批准令法制局編訂該處官制　其大路設處長一員總　全國中立學務設僉事四員丞　長意旨辦理本處事務主事十六員受處長之指揮辦理一切事務職員無定額　事之繁簡處長得隨時增加云 
　　領海防守區域之規定青島戰事日迫一日我　爲保守中立起見派　艦防守領海以防侵害茲聞海軍部已將　守之區域劃定並　設立鎭守府以期永久所定區域如下北段由鴨綠江至芝　鎭守府在秦皇島中段由芝罘至三都澳鎭　府在崇明島南段由三都澳至頭　鎭守府在瓊州島 
[中立聲中之東三省]  
（甲）奉天消息 
　　清會外産各交戰國在奉之外人凡有充兵之資格者已紛紛回國其餘洋　悉令我國保護若不嚴爲清查恐生日後交涉張時將軍特　軍警兩界將外人之在城内關外開設商號者共有資本房産若干或係典租或係自有清查明晰註册存記 
　　肅清胡匪中央政府以東三省地面欲守中立須以肅清胡匪爲前提聞邇來洮　　鎭守使除往復電商外准於日内夾瀋與當　會商一切 
　　拿獲黨人戰事起後張上將軍恐一般黨人在奉　　以破中立早已通告軍警兩界嚴　防　日昨二十七師偵探隊在德懋徠查獲　在之黨人陸某風聞　係重要人物之後嗣當將該　東一併　交執法處訊辦 
　　日兵回國日德　已宣戰不但日商回　叩駐奉之日兵半多調回本國日領事　接東京電將奉北之公主嶺並長春等處軍兵槪調回國日昨到奉省有六百餘名 
　　聨絡海缐日德宣戰膠州口岸封鎖與各國商務極受影響日昨張將軍以奉省東南瀕海與山東適成對角故與靳將軍來往電商海缐取共濟主義以防海盜土痞滋事藉以保護商業維持中立并由奉派出偵探員駐魯　　傳訛 
　　張兵調奉陸軍部致電奉省　東三省處日俄兩强之問歐洲開戰極宜防邊奉省雖有陸　兩師恐兵力未足故將長江巡閲使張動之失調奉三營以爲鎭守現　該兵業已陸續來奉駐紥新民縣云 
　　嚴查車站列國開戰我國嚴守中立火車爲往來交通之地恐有奸商希國漁利私運火藥　爲補助以　中立條規故張上將軍令軍警兩界添　　查員於各車站細心防察 
[（乙）黑龍江消息]  
　　組織籌備處朱鎭安右將軍近因各國戰雲日聚中央設立中立籌備處飭各省設立分處以資籌備　在江省設立中立籌備分處附設於將軍署處　兩　　長兼理 
　　電催恊濟款朱巡　使近接北京中立籌備處電　本處籌備中立學項當　孔亟中央財政萬　須賴各省恊濟黑省應照小省認解四萬元應速滙京以濟要　 
[（丙）長春消息]  
　　日兵潛逃吉長道尹公署　據長春之東北雙山子水利公司報告於八月二十六號　來日兵一名　帶快鎗一桿並馬一匹及　　軍衣託言赴哈爾濱地方因路費缺乏將馬及軍衣鎗彈欲　與該公司工人事關交涉是以早報當由外交科照會日領澈查是否逃兵即據查明確係公主嶺日本兵士乘機逃回等语外交科當即派警携同日兵前往雙由子將軍裝馬匹取領歸趙以免日後糾葛 
　　戒嚴命令長春地當三省　衛　洋　處良　不齊當茲戰雲日緊惡耗頻傳恐有匪徒乘機滋事故裴旅長與姜警長雙方頒布戒嚴令除晚十一鐘禁止行人外並各派軍警畫夜梭巡 
[關於德日邦交之函電]  
　　津浦局之電文政府接津浦路局來電云頃據本路滿段警　隊總隊長申士魁駐徐辦事員裘楚材電稱昨日　　次車有德人忠那等十二名帶子彈兩箱外六十八盒由浦赴濟行至徐站被武衛　軍車站稽查　　魁等查出惟　　人不認此子　爲已物劃　資　會　裘辦事員將子彈點騐清楚呈繳張　　　並將該德人放行等語護以馳閲 
　　警察廳之函釋京師警察廳　報界同志會函云巡啓者自大阪　日新聞登載日支新議定書一　一時風聲所播　致　信以爲　一般人民相與警　而激烈者甚有散布傳單開會討論種種　　　出自民氣之　　設有遇　究與國交不無妨碍　經本廳隨時查禁在案須知日本　仁壽　素以維持東亞和平爲宗　與我國國交敦篤朝日新聞所載自　毫無根據之誤傳近日報紙於各方面調查已多證其决非事實而　情　　仍不免有誤會之處報紙爲輿論先導允宜著爲　説明白解釋　　疑惑而重邦交斯固報紙之天職抑亦本廳所厚望也爲此函達貴會即希轉知各報館查　或將此　登之報　足　公　此致報界同志會京師警察廳啓八月三十一日 
[内國公債進行之狀况]  
　　海軍人員認購昨由福建馬江船政校長校員致海軍部電其認購公債票一千二百二十五元　又有製造校長陳麟璋及官佐等認購内國公債七百九十元烟台製造所長鄭祖彝及官佐等認購内　公債三千元江亨　長鄧邦彦及官佐等亦照一月所得俸額認購内國公債云 
　　清皇室購票清皇室對於此次内調公債亦表　成内務府世太保及紹越千景東南等尤力事提倡　聞清皇室已經購買債票十萬元矣 
　　茶廚役可嘉北京報界同志會茶役劉子仁馬文壽張春甫岳德壽廚役趙玉順王廣義等以報界同人提倡内債因亦聞　與起湊集工資所餘　買債票計劉子仁馬文壽各購五元張春甫岳德壽合購五元趙玉順王廣義合購五元共二十元爲數固屬甚　而出於　輩不無可嘉故記之 
　　王子貞演説王子貞應提倡内國公債會之請日前在天壽堂講演内　公債路　世間想不開的人最愛上當即以在下而論少孤且貧最愛上當每　困乏之時使去當當將所有的衣物田宅都當了若逢進欵之時改票貼利抽添贖無非當當贖當當頂當所以當了個罄盡於是由我故土飄流到北京到了北京還是當當贖當當頂當依然仍是上當分明是件上當的事情我情甘願意偏要上當諸位看　　候我夠多麽糊塗後來我　恍然大悟到如今我是誓不當當亦就絶不上當了此是一個譬喻將小比大情理相同　　自前清借外債起古到民國三年借外債上當現在歐洲戰起五國银行圑解散外債借不到手然而國用甚急不可一日無錢所以　舉辦内國公債各界對於此事甚爲熟心設會提倡内國公債的種種利益已　諸公説盡我也不再多説但願我國國民全體努力　此便内國公債推行盡利從此内債　　永不借外債就上不着外債的當了云云 
　　津商會開開會天津商務總會於前日下午四點餘鐘召集各行　開會到者六七十人首由　理　君　舫令書記宣　巡按使飭知商會勸募内國公信票章程來文　　須　一百萬元　　　募六十萬元其餘四十萬元應歸我津各界擔任　　云現升歐洲戰事政府需欵　急往詩原　　外人　　今戰　旣　外債無望惟有籌備内國公債以應急需我商界自應激　愛國熱誠踴　　　以救國　已於九月一號在　款省總銀行附設經收處凡有大宗公債須向該處　　其餘小數公債由商會零售當　衆會員講决各行董擔任向各商行勸導然後再定各行分認公債數目 
[武漢官商之國債談（二）]  
　　鄂省官商認購公債現廿已逹六十餘萬元段吕二公深望各縣踴　認購湊足百萬之數乃迭據宜昌江陵襄陽各縣知事電呈謂會同商會勸導　商購　僅宜沙二埠約認萬元襄陽樊城商場只認六千其餘各縣爲數史少昨段吕二公因是復召集軍政各官至署籌商勸募辦法討論良久而散茲再　速日各界認購債票情形誌下（第二師）北軍第二師王師長昨集該　　官討論認票辦法議定自師長至營長每月在薪金項下抽扣二成存儲目連長至司務長每月抽扣一成存儲以三月爲限兵士購否聽其自由（警察廳）武漢二警廳昨議定認購債票廳長認五百元科長署長認二百元或一百元不等科員警官認五十元或二三十元不等（永警廳）漢陽水警總廳長何　　亦認定五百元所屬三專署長各認二百元總廳科長及各分署長各認一百元科員及區長各認五十元（財政廳）廳長胡文　認一千元一等征收局局長派　五百元二等征收局長派認三百元三等征收局局長及廳内科長派認二百元科員及各局司員等均按其薪水之所得抽扣一月購票（工業總會）工業總會昨亦集工界開會議購債票永認者甚形踴　造幣紡紗織布繅絲各廠其認有三萬元之多（漢商總會）漢商會認購二十五萬元係按公債局所定包賣法例可得百分之四分五經手費茲該會以各帮認購之數實只二十一萬元現在空額尚有四萬元　盻各帮認購因將包賣經手費分文不取均歸購票入按數扣除合每百元實繳八十三元五角藉廣招徠（漢口提倡内國公債會）漢口提倡内　公債會由各界熱心人士擔任組織本定八月二十七日　成立會　因力求完備乃改期於三十一日成立茲將該會致北京電稿錄下　財政部内國公債局提倡公債會報界間志會　漢口提倡公債會今日二時假茶葉公所開成立大大會各界到會數百人公推鄭君洪年爲臨時主席並提議公舉會長及職員經衆公舉歐陽惠昌爲正會長開鶴舫　副會長王薌孫爲評議長王琴甫爲幹事長其餘各戰員均經舉定各界演説甚多除將演説及　募債票辦法刋報另寄外　會宗旨係恊助中央提倡公債會進行以法界　英里二號爲事務所如惠函電乞照寄漢口提倡内國公債會叩　一 
[滇省箇舊官商之呼籲]  
　　箇舊爲漢之産錫區域人　　繁商務亦大故養活砂丁數十萬人而各處之赴　營業者尤不計其數自今年入春以來大錫滯销市而冷淡已有不了之勞　近日又　歐洲　　　港　　停辦大錫因此　　大錫全無銷路廠户　業砂丁無可爲生日思變端箇地非常危險現在銀行廣商深以爲　相率將存箇银洋紙幣全數運往他處故市而更不堪閲問人心尤爲之恐　茲將箇舊官商致省垣電文探錄於后　　箇縣知事電自歐洲戰事發生錫砂全無銷路商務停滯砂丁歇業銀糧奇窘越米　運出口全廠恐慌昨據商會邀往集議　　將軍巡按使財政　　設法籌撥鉅資派員前來清典錫砂　質　借以维危　　定人心 
　　箇廠股東公電銀盡廠危箇商集衆巡求茲由股東會負責公舉代表　　　　祈撥鉅欵以救危局　　錫砂岌股東會李森等公叩 
　　箇舊商務公會電箇舊銀根奇窘市面恐慌前次電文業　危狀近自歐洲戰事發生廣號運　回　银行運幣進　錫砂難售抵押無門砂丁飢餓勢將瓦解現在　合議决公舉代表黃　祥等　省面懇體恤廠　撥銀救濟遲恐生變大局何堪臨電涕泣無任待命　　商會全體公叩 
[政治討論會開會紀]  
　　上月三十一日下午二鐘政治討論會開會　員均到會阮會長主席此口由政府新交一案係財政部所交預算决算案案内容共三十餘條其大要宗旨不出乎不准濫用詳細報告兩大　其規定辦法　令每月爲未來月預算報告每日爲已往月决算報告每年終又彚案報告一次各縣報告於巡按使各省報告於中央法令之繁細如冗毛　不　實際奉行者故討論會各員意見略　法令太繁難以實行前清財政不　清理者弊在立法　苛細也　事實上　各省有地理之遠近有事務之繁簡而幣制又未能統一各省不無特别之巽點一律相　則必成爲具文擬令財政部再從改訂力求其簡又有人　地方財政往往歸　事包辦者予以自由活動　於國家亦無害最終結果遂將原案覆財政部五鐘散　擬於星期五再開會云 
[道區域差别之新呈准]  
　　内務財政兩部近呈總統文略請各省道尹先後奉令簡員任事道尹公署亦次第據報組織是項經費亟應分别等差　予釐定以資遵守惟内務　辦理此事持有最明　之標準即各遣所轄地方區域因　廣狹之殊政務亦有繁簡之别財　尤有　　之分或區域不廣而地勢實居要街或地方雖大而治理　覺簡易史或轄縣無多而財　甲於一省或賦税甚少而形勢處於極邊故釐定道缺等差斟酌於此數者之間期爲經久之　　近各省巡按使電請之等差僅分爲大中小三項於政務繁簡轄境廣狹以及地方是否　要　域是否邊陲均未明白表示轉不若先定缺分之繁簡而後分别等差之高下　準似易明確現擬上仿宋代緊望上中下之　意近師前清最要中簡　成規定爲六類一曰繁要缺　首道駐紥省會政務　繁應歸人繁要外凡地方形勢緊要而治理又屬繁難者屬之二曰邊要缺凡邊　地方而形勢最　緊要者屬之以上二類擬作一等三百繁缺凡　縣較多財賦充盈或精縣雖寡政務素稱繁劇者屬之四曰邊缺凡地屬極邊有嗣形勢者屬之五曰要缺凡地當衝要或境内轄有重要商埠者屬之以　三類　列作二等六曰簡缺凡轄縣較少或政務清簡或財賦向非蕃富者屬之擬列作三等庶幾視缺分之等差定經費之豐　於財力不致相懸於政務可期進行微獨輕重之宜較恊　員缺之更　亦有依據至於規定道尹經費應分等第　經公同核議並與主計局往復商酌擬令一等年支三萬五千元二等年支三萬元三等年支二萬五千元云云已於八月二十八日奉批令准如所擬辦　矣 
[戰事影響之粤省消息]  
　　和金兩埠之近狀和豐金寳兩埠致函粤省云該埠因戰事影響所及米價　涨如平常食米每百斤沽銀五元七毫今則漲至七元有奇企公牛奶平常每罐沾銀二毫五仙今竟漲至七毫錫米爲該埠銷流之一大宗實爲五年前所僅見之　業此者大受虧折惟廣莊雜貨店獲利甚厚日下英人保護該埠甚力大局可無危險輪船照常來往　米源源有到云 
　　烟絲店之損失歐洲戰爭發生後粤省各項出口貨因　運艱難多已大受影響　某某烟絲店夥工最多久爲商界巨擘而其烟絲多係運往南洋各埠者現因交通　碍貨物滯銷計先後辭退製造烟絲工匠五十餘名現祇留四十餘名其損失之鉅可　見矣 
　　勸賑員之中正粤省當道　因水災善後需欵　繁特派黃祖庚前往日法美　等埠勸捐昨籌賑處具呈巡　使以該員日　　四戰事牽動全局航行歐美海缐商輪每　行動自由如此情形不無疑阻且各埠華僑現已陸續　　到粤請將此案註銷等情業奉巡接使批准矣 
[贛省李將軍誥誡將士文]  
　　江西李昌武將軍於八月三十日訓誡將士略　歐洲諸　戰爭我國中立奉大元帥　　電令剴切周詳要而言之厥惟四事（一）曰保護外人我國光復以來各友邦恊方同助交誼加親以公　論本當敬愛况彼邦有事凡居留於我國　爲數較少則其勢較孤及是時保護其僑民保護其教堂用一二分之心力可得十分之名　　三四分之　　可收十分之感情我將士肯宜注意看也（二）曰維持秩序　人以騷亂秩序破壞秩序爲唯一之宗旨匪徒亦然其計策大抵　串軍隊使之譁變　诱　　教以暴動事成則坐享其利而　　存亡不顧　不成則逃於外洋而人之死生亦不計　　現在狠匪已誅而黨人未靖我能维持秩序彼自無　可乘官長當駐營　則　　周上下互相　　則　絡貫矣（三）曰鎭靜　亞風雲瞬息　變東西消息傳　異辭凡我將士切勿輕信謡言自生驚　操演　習一如故　背　之軍摇　不　臨　所部壁　森　 
 
 
 

Page 7

 
 
惟其　備於平時故能從容於臨　欲求　靜必先　約束明　　一號令同甘苦修戰守之　知勝負之理而後有恃無恐　　無應若受於恬熙　宰無事是爲　弛　　靜也（四）曰和衷同爲軍人同負衛國保民之賁豈可生意見兩起　　昧公益　　私心矧值時勢艱難内患外憂未知何止譬若同登海舶四面風　萬力一心乃達彼岸官佐士兵　明此　在上者視士卒如子弟在下者受官長如父兄其視平等則如手如足傳曰師克在和不在衆亞　之言曰天時不如地利地利不如人和故一　之人和衷共　則一棚可數十棚推而至於排一連一營一　一旅一師葢莫不然商紂以　萬心而亡周武以一心而昌一心即和衷也以上四端本將軍敬本大元帥　次訓令之意引而伸之以告我將士願我將士交相勸勉實力奉行務使我中立國鞏固安甯不至發生危險召亡國滅種之禍他日者歐洲之戰事息而我中國於地球上得有文　軍人之稱養本將軍亦與有榮施也已 
[贛省取消市銀之實行規則]  
　　贛省取消市銀問題業已議决實行日前戚巡按使復商務總會函云頃接大函　悉一一取消九三八平市銀一節各錢商互相籌議業將同　劃帳各手續辦理就緒足見維持大局均能一致進行殊堪嘉慰前項規定之第十一條及第十三條頃與財政廳　妥商凡通行官票之處　應决定每官票一千八百文作洋一元准其完糧納税洋元鈔票本與現洋無異自不能稍涉兩歧惟市面出入能否一律是否議决卽日實行如有暗盤應如何嚴行取締　會爲商界領袖似應明定規則恊助官應以维市面務希迅速議定明晰秋復以憑核辦商會得　後嗣由錢秉公會於八月三十日開同業大會遵照巡按使復商會之函　决實行規則六條　下（一）貼現專指取消八平市紋改兩爲元之欵而言類如民國銀行有期兌换卷兌清之日爲取消之日（一）此項貼現由錢衆公會每日公同酌議與兌换行情一律懸牌爲定惟至多每元不得過五角倘有暗中私添分釐應由知情者將確據報告　　處罰（一）議錢價　官廳之規定每元换九五官票一千八百文惟自陰曆七月十一日起至十一月底止對於未到期民國銀行所出有期兌换卷及公私官商改兩爲元之以前存欠等欵必須貼現始得現元此項錢價當特别規定依　貼現多寡爲高了　今日每元貼現五角銀　每九五　千　换元八角三分三其餘照此類推　以每元價格不得超出一千八百文之外（一）銀元等差本國銀元與英洋並行惟日本龍洋每單元須貼色十元無論銀票現洋均須一律不得高抬抑勒（一）此後各錢莊兌换銀錢無論出入每元酌收手數料十文不找铜元（一）民國銀行　設有軍警兌换所凡軍警兩界兌换銀元仍應照舊辦理　請巡按使會　將軍重申前令布　周知（一）以上六條爲提　　領開始施　之　準其有未　劃事宜當再公議　續加入 
地方通信 
[天津]  
　　新任蘇巡按過津江蘇巡按使齊君　琳及隨員人等於　日由京乘坐火車來津居住義界公館内是日津埠文武官員齊在河東老車站歡迎 
　　　廳注意治安警察廳長楊君近因歐洲戰事緊恐有　徒藉以擾　治安昨特指令各總分署每區各派便衣巡警一名在各該境内從事密訪以弭亂萌　保治安 
[湖北]  
　　搜集官三　算分　鄂巡按便前准財政財電請將湖北省試辦宣統三年預算歲人歲出總分各册　檢齊二分一送功事堂咨該部當因兵燹以後案卷散失僅將宣三預算歲入歲出總表資京茲准政事堂　開以前次篠電係爲微求宣三歲入總分各册以資印證此次所送總　部中亦有此原擋至湖北雖遭兵亂　　未必全失仍須將宣三預算歲入分册設法搜集或　所屬各縣局撮抄匯總迅速咨送以便參考云云刻吕巡按已飭行財政廳　飭所屬一律　辦 
　　規復省垣　舗捐鄂垣房舗捐去歲即經警廳提議規復　因商　業主會以商民擔負維艱一再呈請　辦又未經議會通過故未實行　　玉甫廳長議將房舗捐改爲警察　已　同武昌商會决定照前清　百分之五辦法　半抽收業主　認四成住客　認六成（前清係房主住户各半）已經詳由巡按使批准自九月起　 
[安徽]  
　　防範白狼餘　近聞皖北　蒙一帶謡言未息　自白狼授首後所有餘黨　潰退　南陽七十里之馬山　　巢　處與皖　連由商城入皖計有三路易於　擾現倪將軍擬飭派軍隊分紥一處一駐六安之　家寨一駐英山之吳家　李家集一駐　由之　家　　　　　地方云 
　　軍隊　赴　州安徽　　右軍右路五營　已由馬　　率　赴六安後　　　已　　　駐廬州　五營　尾　省所有官兵約千人特委　副官節　現倪將軍　合一併開拔赴廬藉資　綀昨已派言安小兵輪拖送仍委備副官率領前往以資鎭　　　請　拯清之批　皖屬六安縣民人李殿　等近因該縣境内久旱不　禾苗枯　秋收無望於日前　赴巡夜使公署呈報災情懇求拯擠當奉倪巡按批示云　悉據六安縣旱荒米貴前據該縣知事請欵平糶業經批准飭由茶釐總局借撥洋二萬元會同地方正紳　議舉　　田禾　收亦飭該縣知事於秋或案内　勘辦理各在案據禀前情候飭該縣知事併求核辦可也 
[鎭江]  
　　軍隊紛紛過鎭馮上將罼以江北清淮一帶土匪黨人表　欲　亟應調兵前往駐紥以資鎭　自一號起至今已共調十營共中馬隊居多陸續由　抵鎭飭施鎭守使劉縣知事預備暫　地點代　民船裝　先後均由小火輪　帶送往清江 
　　砲兵　防膠縣鎭江鎭守使施從　君昨奉馮上將軍電飭將駐鎭砲兵兩　調赴山東膠　防守當由施君挑選所部炮兵兩　由鎭　車赴寗冉上浦口火車　赴清南上膠　火車前赴　地其軍械李等件由劉知事　定民船十二艘代爲速送 
雜評二 
[警廳解釋日支議定書（步）]  
　　北京警察廳爲日支議定　事函告報界爲之辨　並囑著論解釋云云其意蓋欲一般社　勿復以　支議定書五字置於　際也然而旣有此　則　心心念念未能忘情於此五字已屬　然爲報館者若　爲之如囑揭由則各級社會　報者　心　口耳即亦心心念念爲此五字加一　系若爲報館看更皆奉命唯謹對此五字家著論説陸續登載則此五字之　繞於一般閲報者之耳目而使之心心念念不能即置者又且不知多歷幾何時　矣嗚呼本欲使人勿念而轉以增人多念是豈警察廳致函之本心哉然則此五字之魔力果遂無法以消釋之耶曰否否惟爲政府者勿使此五字或與此五字類似者見諸事實斯此五字自將烟沉而霧減又奚事曉曉焉爲之多費唇舌爲且我本不願與此五字相接洽者今以警察　欲爲解釋故　使此寥寥數行中再再以此五字繞予筆　是又予所爲曰視　然而不　索解無從者也吁 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[維持青島學生之計畫]  
　　韓巡按致教育部電云歐西戰禍延及東亞青島特别高等專門學校旣以兵事停輟上海德文同濟醫工學校亦有不能開辦之勞在兩校固爲時勢所迫而失學者皆係我國學生勢不能槪從恝置現聞同濟一校由上海地方學界晤商德領訂定開校辦法恊力維持青島失學之生倘能暫附該校修業似尚合宜此種計畫該校能否辦到尚不可必擬請大部先定方針迅予見復以便就近設法辦理無任盼切韓國鈞勘印 
[關於蘇路股欵問題之電稿]  
　　蘇路股欵清算處致交通部電云蘇路第三期款節經文電請撥嗣奉電示展至第四期一併撥付等因當經登報宣布旋由各持劵人紛紛來函詰責堅請依期撥付合再電陳務請查照迭次文電迅賜撥付以全信用切盻蘇路清算處支 
[滬海道之等差經費]  
　　各省曁各特别區域道缺等差經費業由内務財政兩部分别酌定呈奉袁總統於八月二十八日批准照辦聞滬海道係定爲繁要缺列作一等道尹俸給月支七百元道尹公費月支一千元道署經費一萬四千六百元三項併計每年共支洋三萬五千元 
[偵探之言不足信]  
　　江寗宣武上將軍因近來時有偵探報告黨人匿居上海租界各地方秘設機關密謀作亂某地某人非不言之鑿鑿而上經照會領事　要求查緝輙謂並無其事當飭各偵探此後對於租界匿跡黨人務須確查實報在案茲續　駐滬偵探報告謂黨人自歐洲戰事發生後擬乘間謀亂紛紛内渡　集滬地租界一隅現設機關至二十餘處之多臚舉設立地方及主任姓名請爲飭緝馮上將以偵探報告是否屬實亟應調查明確以憑照請領事團恊緝解辦昨日特派本府偵緝員王某等來滬按照所報地點姓名切覆覆查禀候核辦 
[眼缐人亦已入黨]  
　　向充偵緝黨人之眼缐人洪桃近爲上海鄭鎭守使訪悉業已入黨會飭偵緝處查緝在案茲由偵探員將洪桃拿獲於昨日午後解送鎭守使署請究 
[南滙警察教練員關提來滬]  
　　上海鎭守使署偵緝處稽查員李某吳某于上月廿五號在西門外拿獲嫌疑黨人周某一名解經軍法科訊據供出黃忠英于去年六月間製造局一役曾隨黨魁攻繫後至吳淞在居正處充當衛隊正目對於焚燬廣艇一事伊亦在内現在南匯充當警察教練員等語當經軍法科長派遣軍事稽查員前往南匯將黃忠英關提現已解交鎭守使署飭發軍法科押候提向周某質訊核辦 
[臧旅長注意勤務]  
　　現駐製造局之步兵第七旅臧旅長近爲防範黨人起見訂定勤務規則二十二條飭各連長將所定規則宣諭各士兵略謂爾士兵等或在岗位或奉差偵探過有形跡可疑及其所携物件倘見笨重者卽行阻止詳細詰詢將物展開憸閲如無禁物即行放行倘遇本旅所管各營士兵行至西栅及望道橋兩處以外者應由岗兵詢其有無通行瞪牌如將本所給通行出入之小木牌呈騐准予放行倘無此牌即是私出應即攔阻現因謡言　起恐有黨人蠢動　械尤應擦洗清潔遇有緩急易於禦敵夜間巡哨均須備足子彈如在深夜見有本旅軍隊經過岗位須先詢其口號是否符合在岗士兵如遇人民經過必須詰其住址現往何處晚間十時以前尚可通行十時以後禁阻交通無　日夜如有東洋車　入高昌　防缐以内應由岗兵檢查有無海陸軍警察隊所給執照如無此照不得放入夜間十時以後不准駛入各該岗兵所管區域如有空房應於夜間即將所帶電燈瞭照以防匪類藏匿店舖商民及住户居民除原住該處門牌載有姓名准予住宿外外來親友禁止寓居浦江沿灘夜間不准船隻近泊灘岸逾時應由岗兵驅逐高昌廟一帶所售食物各舗如有提送吃食各物行進製造局大門時須由岗兵騐有海陸軍警察隊所給出入證劵方可放入以杜匪類混入旅部所轄官佐人員出入局門均須領有旅部出入證牌倘無此牌槪行攔阻防缐以内商舗住户喜慶婚喪不得燃放爆竹如違即由岗兵拘罰云云 
[中元節致祭陣亡士兵]  
　　步兵第七旅臧長以去年黨人攻繫製造局時各兵士奮勇拒敵以致陣亡正目石永興等七名茲届中元合節故於昨晨在砲台設祭追悼並飭傳十三圑及各營官兵齊集戎服致祭舉行三鞠躬禮以誌哀悼 
[白雲祥移解來滬]  
　　逃兵白雲祥即白耀卿因竊快鎗七桿偷運往蘇被獲由上海鄭鎭守使派委方副官等赴蘇面商殷道尹請爲解滬等情已誌昨報茲悉殷道尹以該逃兵等所竊之鎗旣係滬上軍隊所失自應准交來員解滬故於昨日午前八時已由方副官將白雲祥及崔小順子等男婦六名押乘松雲富平兩小輪解回上海交鎭守使署收押 
[造船小工之慘死P ] 
　　江南造船所小工榮順林昨晨在塢中開放勝大商輪出塢詎失足墮入塢内致傷頭部腦漿流出而斃陳所長憫其慘死特捐洋二十元以作棺殮之費 
[維護公産之請求]  
　　本邑公産經理丁熙咸副理張信昨致淞滬警察廳長徐國　並司法科長李啓人函云頃據經租員郭少文報告敝處經理　南馬家廠多稼里公産房屋被管房人周柏生擅收定銀租與顧姓發生騙案等語查管房人胆敢不告知經租員私自租出實屬荒謬已極其中有無别情一經嚴訊不難水落石出按律懲究敝處以多稼里房屋係全縣積穀公産值此盜匪充斥凡來租房均須訊明來歷有南市的實鋪保並地甲蓋戳方許搬入愼之又愼無非爲杜絶宵小起見乃該匪徒　敢於市區域内溷跡公産施其欺騙技俩良用寒心現在該處自求新橋起至老馬路止闢作出路前經函請工巡捐總局飭匠興築預計該項工程告竣不遠應請貴廳安設岗位派警巡邏以保治安而維公産俾匪徒無所托足地方幸甚相應函達敬乞察照施行寔纫公誼 
[通告城濠舊租户]  
　　上海城濠官産丈放局通告云爲通告事照得上海北半城城濠舊租户自必執有前清營諭及租照或前城濠事務所拆屋　單現在來局定地各户自應將此項諭單呈騐着於九月四日起（即舊曆七月十五日）至九月十日（即舊曆七月二十一日）止仰定地各老租户一律帶同前項諭單來局呈騐以憑造册如逾期並不呈騐及並無上項　證者本局槪不承認其爲老租户特此通告母得自悮 
[續獲西溝盜案要犯]  
　　浦東西溝地方張瑞英家被盜行刦並刃斃三命一案曾由地方警察事務所拘獲盜犯顧掌生等數名解送鎭守使署訊懲在案茲又由該所偵探王桂生等在浦東續獲華友梅一名解所看管昨經王司法科長提訊據供本邑浦東人年三十五歲前爲耕種向來安分不敢爲匪求鑒王君駁詰至再始供認搶刧張家由小民發起前往砍斃張瑞英亦係小民所爲惟共同行刧計有六人現聞已經先後獲案懇求恩宥王君得供判令收押遂據情禀明景警務長轉禀洪知事請示辦理洪君以該盜旣經供認行刧傷斃事主實屬罪無可　亦應解歸軍法範圍併案辦理遂諭令聽候備文解送鎭守使署　辦 
[事主尋獲盜匪]  
　　浦東東溝附近摇船灣地方張惠洲家被刧案内拘獲之盜犯黃木生等三犯由地方　訊供收押候辦一而仍飭嚴緝逸犯在案本月一號張子張和尚因事在南匯與搶刦伊家之盜匪張掌林在途相遇　控該縣知事署備文來申請爲派警前往　提歸案地方廳汪檢察長即派法警韓瑞生持文前往南邑將盜匪張掌林及原告張和尚等於昨日一併押解到申禀報汪君收押候示 
[演習新劇之查察]  
　　工巡捐總局長朱壽丞君昨接淞滬警察廳徐廳長咨文云爲咨復事前准咨開案查淘沙場地方果　堂内有開設　羣社新劇場未領　照實屬違章咨請飭查明確並希見復等因到廳准此當即飭知第二區第二分署署員查明具復茲據該署員王金山復稱奉飭前因　飭巡官　雲昇　同　長李奎元前往感羣社詳細調查是否開演觀客約有若干去後旋據該巡官等報稱詢據該社經理王之　訴稱該社仍在練習尚未正式開演俟編練純熟自當請領執照懸牌開演設坐售票每逢練習時間略有觀看之人皆係該社友眷屬及左右鄰居人等旣非正式開演亦未收取劇資等語據此巡官復查該社場内佈置尚欠完備亦無售票處所察其觀客約有數十人之多坐立不一等情詳復前來除批示演習期内禁止任人觀看外相應據情咨請查照爲荷此咨 
[誘姦處女之懲儆]  
　　住居青龍橋之崇明人張士華前爲伊子阿大憑媒聘定同鄉人朱士榮之女阿榮爲媳自幼過門童養刻該女年已十五稍有姿色其貼鄰車夫袁春江遽於前晚七時乘其翁姑外出聞人將該女摟抱適張由外歸來撞見立即扭送第一分署控究　署員劉樹棠飭傳張子何大并女父朱士榮等到來升座審問袁春江供年二十四歲實因借取脚盆被張誣指犯姦該女阿榮供袁來誘言觀劇致被摟抱將小衣拉下幸由翁回家撞破餘語含混劉署員以其誘姦處女不法已極立飭值日巡長拖下重責軍棍二百下仍着拘留候示該女交張父子領回管束 
[隣人行兇案兩方之聲訴]  
　　泥城外晏子路居人蔡桂林控被鄰人仇阿五用刀砍傷手指肩背等處由捕將仇判解公堂訊知事起暗昧押仇押候　告傷愈再核在案昨晨由廨復訊先由原告代表律師上堂聲稱前堂被告供稱因原告强姦伊妻憤恨所致但此事實因被告於二月間向原告借取值洋千元之田單向人抵洋嗣經原告索回致起口角曾由王瑞隆從中調停茲因原告擬至虹口菜市場擺設錢攤向仇阿四即被告之兄退租遷居詎被告乘原告在家熟睡時竟將原告砍傷應請嚴究繼由被告代表律師辯稱被告因往南翔收租而原告之妻亦回浦東母家適被告之妻陳氏偶患微疾臥床原告竟突入臥室將氏强姦迨被告回家後經氏訴知是日正欲向之理論詎蔡乘間又向氏調笑被告見而憤極故持刀將原告砍傷請爲明察又據被告之妻仇陳氏投稱丈夫出外後因有微疾臥床是日七時所有十二齡與七歳兩孩均出外游玩鄰人多往門外納凉詎蔡突人臥室一手掩口一手扯去小衣因無力與争致遭强姦且關顔面未與聲張迨至丈夫回家即訴明其事云云旋據被告之兄仇阿四上堂證明伊弟並無向原告借取方單之　並由王瑞隆投訴曾爲兩造調停情形又據包探王桂亭投訴此事由七百二十七號華捕到行報告後捕頭派往調查見兩造住屋中間之小弄及原告家中均有血迹兇刀係在弄内尋出俞代襄讞商之英領卓君以時已近午不及研訊判仇仍還押定期下禮拜一再行訊核 
[誘拐婦女小孩]  
　　陳茂祺偕證人蔣周氏在警廳閘北司法科控趙蘭田誘拐其妻及小孩前日移送檢察分庭預訊一過判趙還押蔣周氏具證人結聽候覆訊起訴核辦 
[兩女聯袂投江]  
　　女子揚沉香胡翠鳳前　同至蘇州河投河圖畫由捕救起帶入捕房經捕頭詢據兩女聲稱其主楊陳氏胡幹臣同居阿拉白斯脱路一百七十號門牌均遭主人虐待走出因無所歸投河圖盡飭送公廨暫留於昨日傳同其主經俞代襄讞會同英領卓君訊悉前情而胡與楊陳氏則均不認虐婢中西官會商之下以兩女並無傷痕姑寛判胡與楊陳氏各交五十元人洋並保將女領回如再虐待查出併究 
[惡肆虐之榜樣]  
　　女子小桂林在鴇婦王眞意所開之花烟間爲娼近因生意清淡被鴇凌虐昨又用木棍毆打經捕資見拘入捕房解送法公廨請究小桂林供揚州人被父母押在花烟間爲娼被打是實訊之王鴇供求恩典判小桂林發堂擇配王鴇罰洋二十元充公並勒令閉歇 
[讞員資遣客民]  
　　捕房解吳少卿至法公堂禀稱吳於前晚在新租界楊樹上自縊爲捕督見解下今送案請訊吳供江西人來滬覔就無　衣服當盡尋友不遇無奈出此下策中西官以其窮困自縊殊堪憫惻判　洋八元押送輪船回籍 
[姚姓弟兄之變故P ] 
　　住居西門内關帝廟附近向爲鼓手之姚六星前晚回家後忽患急痧身死家屬擬於昨日棺殮而姚姓昆季共有四人長即六星次名見生三見星四根來昨晨見生等互商收殮辦法當時由見生發表囑令根來備棺將兄收殮所有鼓手一業即歸根來接做衆已贊成而根來則大爲不服以彼此同是兄弟何得令我一人出資於是始則口角繼則用武竟將見生腎囊扯破鮮血淋漓當由見星雇人舁送上海醫院求治一面由警到來將行兇之姚根來及妻金氏並證人姚見星姚菊生姚馬氏等一併拘至二區一分署轉送地方檢察廳訊辦 
[追獲體面賊]  
　　僑居滬北海寗路向爲保險掮客之鍾某身穿熟羅長衫手帶金戒於前日午前至小南門内俞家弄某成衣店託言定做新衣乘間將桌檯上新熨斗一隻偷竊出城被學徒王阿大追上喊捕站橋岗警鳴警追拿鍾即奔進該處佛閣街向西鈎玉弄逃出往北避至水神閣地方被第一分署境内岗警截獲將人贓解送該分署即由第三分署警察投報前情請即帶回城内第三分署歸案究辦劉署員准給該警帶回 
[偷竊棉花]  
　　薛進發前日携木棉二包在馬橋地方行走爲地方警察查見以其形迹可疑上前盤詰言語支吾將薛拘解第二區警署經區員訊得薛所携之花係是竊來遂備函連同人贓解送地方警察事務所訊辦轉送地方檢察廳收押候辦 
[包探拘捕嫌疑人]  
　　粤人章芝明昨携衣被等物向吳淞路某押店質洋由探周阿金查見以其形迹可疑盤詰支吾當即拘禀捕頭押候查核又王阿三昨日手持來歷不明之眼鏡多副在途出售被探查見拘送捕房押候查明再核 
[同舟行竊]  
　　周德生阮小香前日由常熟乘航船來滬駛至曹家渡周等見同舟之吳三熟睡乘間串將吳所帶現洋五十元竊取圖逸經吳察悉當場搜出原洋報請捕房派探將兩人拘押昨晨解廨訊實判周阮各押一月贓交吳領回 
[匪徒乘機攫物]  
　　甬人張维祺乘輪來申昨在寗紹碼頭起岸被匪徒朱少卿乘機將張所帶之皮鞋等件攫取而逸張即鳴警追獲解送第一區警察署轉送地方檢察廳訊究 
[英屬德領來滬]  
　　駐紥英屬庇　之德國領率芬達爾君搭乘美國郵船於前日下午抵滬暫寓美租界黃浦路德領事署 
[和平主義與宗教之關係]  
　　明日星期下午五時法租界寳昌路尚賢堂開教務會聞由王文典君演説和平與宗教之關係想必有針對時事之議論也 
[通俗宣講社社務紀要]  
　　定期開講通俗宣講社以刻下天氣潮凉可以照常宣講爰定於本月六日即舊曆七月十七日午後二時假座大南門外中道橋南貧民半日學校開第五十一期宣講會請俞君元爵宣講勤儉儲蓄之利益印培宣講勸用　貨葛君雲韶宣漢内國公債之原由袁君頌豐宣講中立條例凡各界往聽者槪贈書劵一份　　分贈書劵該社爲開通民智起見特印書劵千份凡聽講一次贈劵一份滿三份者送周刋一册以期普及 
　　夜館開課通俗教育夜館爲該社發起人所組織凡年長失學者皆可入學學費不收用品自備刻定七日開課教科仍延葛君雲韶范君應生等分任云 
[閘北查獲烟犯彚誌]  
　　五區警署查獲烟土犯四名已誌昨報前日由李檢察官預訊屬實提起公訴經孫推事開庭判决計史立雅帶烟灰一兩烟泡二錢五分判罰洋一百元陳永祿帶土九兩罰洋四十元王永太帶土五兩沈得貴帶土三兩各罰洋三十元一併還押候繳到罰欵准予開釋又前日由四區三分署查獲烟土犯陸紀祥一名五區警署查獲薛友三張正生王照祿三名抄出烟土共十三兩八錢又四區四分署查獲吸煙犯蔣和尚蔣德榮二名六區一分署亦獲許炳文李阿大二名并起獲烟具煙鎗等件先後移送檢察分庭分别收押聽候起訴公判 
[盜賣地産之慣技]  
　　寡婦朱高氏控已革二十七保十一圖地保沈春山即沈瞿國盜賣墳地串同吳福大私拆墳墓等情業由閘北檢察分庭將吳解送地方廳訊押在案茲悉該革保事發後避匿租界抗傳不到前日因有蘇秉鈞亦控沈盜賣地皮着保交案經汪廳長派員傳到朱高氏質訊屬實判沈還押候起訴核辦吳福大交保開釋 
[冒領存欵之控訴]  
　　胡伯鏞控五子堅將其所失德泰莊之千元存摺圖向該莊冒領存欵等情昨經公共公廨王襄讞會同美領博君傅訊據原告供稱此項存摺係故父所遺被告持摺圖向該莊領洋謊稱是欵由伊囑令故父代存請爲訊究中西官以被告未到判由公堂登報二月限王到案質證如逾限不到着原告邀證到案准予闕席判决並即知照德泰莊限内不准將欵付給所有報費着令原告照繳 
[生財不敷抵欠]  
　　洋人愛爾德前投法公廨控南那公司經理人許景文拖欠房租銀二百五十兩經讞員訊供屬實判許因另案還押限期交付嗣因逾限不繳飭將該公司一切生財由捕房拍賣抵欠在案昨由捕房稟稱拍賣得銀四十二兩除公董局應付捐銀二十兩外餘請核示訊之許供餘欠請寛限措還聶讞員商之法副領事德君判將餘銀給經租人領去餘再向許究追 
[魚行與小販受罰]  
　　梁阿金前日向沈保新魚行購買小魚出售經衛生處西人查係臭魚報由捕房傳沈梁二人至法公堂請究梁供向沈購來不知臭魚沈供因天熱之故求宥判各罰洋五元充公 
[公共公堂瑣案]  
　　泥匠劉阿祥前日在文極司路裕祥絲廠修理房屋因將碎磗任意抛下被捕查見向阻不理遂即拘入捕房昨解公堂訊實判劉押兩禮拜以儆 
　　電燈公司控周大寳子行竊電缐昨由捕房將周解案訊供不諱判周押三禮拜期滿送上海縣知事署遞回江北原籍 
　　美捕房一百九十一號華捕控王阿三有意碰撞向論行兇昨由捕房將王拘解公堂訊係無心判王開釋 
　　南京人王永生與劣孩金阿昌串竊謝智庭家絲巾等物由捕將二人拘解公堂訊　判王與金孩各押三月期滿帶堂再核在案昨日届期由捕將二人解案請示判王送上海縣知事署轉遞回籍金孩派探帶出尋交其母領回管束 
　　甬人邵梓薌在山西路三百十號屋内開設總會私售燈吃被捕房查悉昨將邵傳至公堂訊實判罰洋廿五元充公烟具銷燬　　汽車夫徐榮生前日在南京路開車疾馳被捕查見以其違章昨將徐傳至公堂訊明判罰洋五十元充公無洋改押一月 
雜評三（宇） 
[蘇路股欵問題]  
　　蘇路第三期應付本息部電以歐戰影響金融緊迫之故展至第四期一併撥還而執持證劵者之詰責遂紛紛而起矣夫逐期照付證劵旣已載明且此次應付之三十餘萬元早有着落無俟另行籌措而以金融緊迫論則人民亦已受影　更不應但顧一方使執持證劵者少一可恃之收入以此詰責其理由亦已甚足矣 
[補錄命令]  
　　八月三十一日大總統策令維烈給予四等文虎章此令　　又令司法部呈請將籍隷本省例應迥避之署安徽懷寗地方審判應推事　殿　署湖南高等審判應推事吳夷吾署湖南長沙地方審判應推事黃希仲吳名欽署湖北高等檢察廳檢察官張景栻均開去署缺另候任用等語應照准此令 
　　又令司法部呈請將裁缺之奉天署錦縣地方檢察廳檢察長王裕祖署奉天錦縣地方審判廳推事洪贊鈞署奉天瀋陽初級審判廳推事馮世凱署奉天瀋陽初級審判廳推事李振旌署奉天撫順初級審判廳推事　玉署安徽懷寗初級檢察廳檢察官濮建猷署安徽蕪湖初級檢察廳檢察官王炳南署湖南湘潭地方審判廳長方大嵩署湖北黃岡地方審判廳長葉旭瀛署福建閩侯第一初級檢察廳檢察官梁壽榮署福建閩侯第二初級檢察廳檢察官吳　均准予免去本職另候任用等語應照准此令　　又令司法部呈請將奉天山西等省不職廳員准予免職等語署奉天營口地方檢察廳檢察長徐良儒人地不宜應准免職署奉天遼陽地方檢察廳檢察官紀萬韜聲名平常署奉天安東地方檢察廳檢察長董暘庸懦無能署山西太原地方審判廳長李金杜玩忽公務均着卽行褫職以示懲儆此令 
　　又令司法部呈稱署山東地方審判廳長熊仕昌署福建高等檢察廳書記官長陳培源懇請辭職熊仕昌陳培源均准免署職此令 
　　又令司法部呈請任命邱廷舉署奉天高等檢察廳檢察官高倬漢署奉天瀋陽地方檢察廳檢察長富春田署奉天遼陽地方檢察廳檢察長黃成霖署奉天安東地方檢察廳檢察長王鑑署奉天營口地方檢察廳檢察長邱在元署山東福山地方審判廳長陳滋鎬署山西太原地方審判廳長柴宗署湖南長沙地方檢察廳檢察長蕭培身署湖北夏口地方檢察廳檢察長楊先覽爲福建高等檢察廳書記官長應照准此令 
　　又令司法部呈請任命尹祚霖于鴻儀署察哈爾都統署審判處審理員應照准此令 
　　又令據蒙藏院呈稱永溥遠道來京贊成共和傾心内向實屬深明大義請量予爵秩以資激勸等語永溥着封爲輔國公此令 
　　九月一日大總統策令龍裕光給予二等嘉禾章此令 
　　又令湯薌銘給予二等文虎章此令 
　　又令龍體乾給予三等嘉禾章此令 
　　又令陶思澄給予三等嘉禾章此令 
　　又令據河南巡按吏田文烈電陳南陽縣知事曹慕時辦理清鄉勤奮異常迭經訪獲著匪蹤迹茲復緝獲前在鳳翔荆關勾匪謀叛要犯何培元解省懲辦各等情該知事緝捕認眞爲民除害殊堪嘉尚南陽縣知事曹慕時著給予四等文虎章并交政事堂存記以示奬勵此令 
　　又令内務部呈准署熱河都統姜桂題呈請任命譚椒馨爲熱河都統署書記官兼總務處處長應照准此令 
　　又令據靖武將軍督理湖南軍務湯薌銘電陳勦辦郴縣桂陽等處亂兵潰匪一律肅清並請嚴予議處等語上月湖南郴縣之亂係因湖南鎭守使趙春廷所部守備隊良莠混雜先被亂黨曾紀光即周同張子南等煽惑適　遣散駐郴隊伍遂乘機起事突竄來陽永興圖犯衡陽勢頗猖獗匪首陳校經雷瀛等復勾煽就地土匪同時滋擾幸該將軍事前準備已調營長賈凱張福來王維城張慶雲等各率所部分駐衡陽衡山新化常德等處立飭賈凱趙春廷曁鎭守便伍祥楨圑長趙錫齡王承斌望雲亭等扼要嚴防分路進勦其時　縣亂兵土匪順流而下經賈凱截獲衡匪船多艘擒斬亂兵多名立即規復耒陽等縣亂黨紛紛逃匿　於七月二十八日　抵郴縣其竄擾宜章之匪亦經該縣知事方樹棠擒斬略盡臨武桂陽兩處股匪聞風逃散營長羅先　收復嘉禾趙錫齡復派隊搜緝直抵粤界寗道江永新藍各縣土匪由王承斌望雲亭等督隊勦辦郴桂潰逃餘匪復經寗遠知事張立德藍山知事張雲等截繫誅鋤甚衆　計先後擒斬亂兵潰匪約及千人匪首曾紀光即周同張子南陳校經雷　雷龍海等均經擒獲正法所失鎗枝亦經陸續收回現在東 
 
 
 
] ] 

Page 11

 
 
西三路業已一律肅清匝月之間平亂迅速該將軍　度有方應免予議處所有在事出力人員著即查明擇尤請奬用示鼓勵被戕營長吳萬春速長葛建勛由陸軍部分别從優議卹仍督飭各該地方文武搜捕逸匪籌辦善後以清餘孽而奠民生此令 
　　又令教令第一百十一號之民國三年内國公債條例現經參政院追認應改編法律第十號此令 
　　又令參政院議决狩獵法茲公布之此令 
專件 
[京師警察廳官制（八月二十九日公布）]  
　　第一條京師警察廳直隷於内務部管理京師市内警察衛生消防事項 
　　第二條京師警察廳　總監一人承内務總長之指揮監督總理應務並監督所屬職員 
　　第三條總監爲執行法律教令或依法律教令之委任得發布單行警察章程前　單行警察章程不得與現行法令　　其應以法律或教令規定事件仍詳由該管長官呈請大總統核辦單行警察章程之發布依公布法令程式令之規定行之 
　　第四條總監對於所屬職員之處分或命令認爲違背法令妨害公益或侵越權限時得停止或撤消之 
　　第五條京師警察廳置都尉九人警正三十九人警佐一百二十人分掌或佐理置察事務 
　　第六條京師警察廳置技正二人技士四人分掌或佐理技術事務 
　　第七條京師警察廳因事務之必要得酌用辦事員或雇員 
　　第八條京師警察廳　左列各處總務處行政處司法處衛生處消防處 
　　第九條總務處掌事務如左一關於機要事項二關於收發保存文書事項三關於記錄職員之進退事項四關於典守印信事項五關於統計會計庶務事項六關於其他不屬於各處事項 
　　第十條行政處掌事務如左一關於保安正俗事項二關於外事交通户籍事項三關於警衛營業建築事項 
　　第十一條司法處掌事務如左一關於刑事事項二關於偵查事項三關於違警之處分事項 
　　第十二條衛生處掌事務如左一關於道路溝渠之清潔事項二關於保健防疫事項三關於醫術化驗事項 
　　第十三條消防處掌事務如左一關於消防員弁之配置及進退掌罰事項二關於消防區域及機關之設置廢止事項三關於器械之管理事項 
　　第十四條京師警察廳之轄境須分區設警察署管理之 
　　第十五條京師警察廳因消防之必要於轄境内得分設消防 
機關 
　　第十六條京師警察廳因維持治安之必要得　制警察隊 
　　第十七條京師警察廳轄境内區署之設置廢止及警察隊之編制由總監详内務部呈請大總統核定之京師警察廳辦事細則由總監詳由内務部核定之 
　　第十八條本官制自公布日施行 
來函 
[蘇路股東隋石卿等函]  
　　敬啓者鄙人等有蘇路證劵聞三期付欵并入四期遂使指用的欵驟歸泡影皇窘萬分因思政府指付蘇路之欵以中英公司提欵爲來源而　楓鐵路國有以後與中英公司訂定提用之欵前月中旬甫有大批提到不及十日遽以歐戰爲詞竟將證劵信用置諸腦後將滬楓路上應得之欵抺煞不提未免武斷自此以後中英公司對於蘇路無可付之欵政府財政後窘於前可以預卜今日有著之三十餘萬元可以失信則一月一號無著之六十餘萬元結果可知是明明以蘇路股東已無發言之地位故可任意處置之也此事轉圜之機全仗清算處諸君爲民請命並請貴報主持公道登入來函秉公商榷之爲幸蘇路股東隋石卿文頌平孟調臣徐宜之陳萊卿胡規臣陳修一同啓後信寄老閘橋裕中米廠轉交 
[浙金積善堂來函]  
　　大主筆先生鑒逕啓者本月三日貴報本埠新聞欄内所載縣知事勸諭腿業同人一節事情失實須知積善堂素爲浙金各界同鄉集　建造由浙金腿客抽捐補助並非合他帮腿業集資建造確有浙金實證至於内所附設浙金腿業公所亦無他帮關係不可混稱南北火腿同業積善堂公所應請更正浙金積善堂公啓 
 
 
 

Page 12

 
 
   
 
 

Page 13

 
 
自由談 
游戲文章 
[歐洲風雲新開篇] [  瘦蝶]  
　　蟬噪高槐夏日晴歐洲忽地起風雲驚聞奥　邦交絶都只爲狙擊　儲種禍根奥大利素來有舊隙把那塞邦巴赫二州吞因此上激成暗殺把寃家結遣將調兵起戰爭硝烟彈雨相拚命不道驚動了旁觀各國人德攻比法聯英俄羅斯軍隊著强名一齊捲入游渦内　　得日月無光天地昏三恊約兩同盟各具深心表感情動員令下雄師集視死如　盡出征士飽馬騰彈樂足爭先　勇作犠牲山　利手瑟精戰門艦魚雷艇更有那空中飛艇　軍情　　　髏開刧運滔滔熱血洗乾坤里愛巨盧格森德軍通過比　城陸海各軍殊死戰屍骸枕藉血　橫兵連禍結誰能解解鈴人須仗繫鈴人今日勝來明日負一時　以判輸贏只有波蘭坐享漁人利自治居然特許行瑞美各邦并中國維持中立各申明條規宣布應嚴守最苦的弱國爲難到十二分歐貨飛勝國貨賤各帮商業歎凋零人情惶惑金融緊竭力維持費苦心報紙暢銷千萬分忙煞了終日埋頭繙譯生希望那戰雲不及亞東境不過天從人願總難能大和魂朝旭旗飛舞怕只怕青島隆隆　砲聲前路蒼茫難逆料漫尋絮果與蘭因强權公法終相背世界何爲可弭兵但願美利堅總統來調處各棄干戈享太平便我也杞憂盡釋事長吟 
[飯桶啓事] [  雨蒼]  
　　世稱無用之人每以賤名爲之代名詞謬亦甚矣不知僕之爲物通身圓到四面光生度量寛洪虚衷採納取求不吝常　濟人推食之心出納是司絶無中飽自肥之念故社會之遇僕不論何人莫不傾心結納竭意歡迎至飢腸雷鳴之時口角涎流之際尢覺相見恨晚歡若平生縱或供應之難周不無微功之足錄乃轉瞬即忘反面無情竟以世上寒屎不通菽麥不辨之輩舉以擬僕僕竊冤之蓋若而人者雖屬　顱方趾　然人類而衣食以外毫無特長即如糞桶便桶輩尚有少許用處者亦且羞與爲伍而况於僕乎　不於倫可勝憤慨爲特登報聲明以待公論　 
海外奇談 
[埋埋虎虎之結婚]  
　　西女赫路士年方十八容貌美麗人多愛之香港有一西人名波蠻在香港美國税關作事固美男子也去年女叔自香港回携有波蠻照片女見而愛之潛將自已照片寄與波蠻並附信一封波氏回書十分親密從此信札寄情雁去鴻來期年不絶兩人遂藉驛人結不解之緣約定婚期女母亦贊成婚事現女已將自紐左四省會動身隻身獨赴香港結婚女嘗謂人云儂雖未曾見過波氏惟照信中言語看來此人實屬可　故决前往與之結婚云 
[鷄蛋政策]  
　　美國加利寛省電云中國鷄蛋近來進口者日多其貨旣較士産爲新鮮其價又甚便宜故現在加省消路頗廣當中國蛋初來之際加省業養鷄者造出種種謡言或谓中國鷄蛋有百年之老不合衛生或謂中國鷄食物污穢蛋質不　或谓布拉仁在中國時不食中國鷄蛋種種謡言固不　職者一笑現加省共和黨政客知養鷄業者不喜中國蛋入口本届選舉競爭已將中國蛋入政黨黨策其言曰中國蛋來美於加省養鷄業者大有不利此係民政黨行平税律所致如共和黨得勢則平税律可改訂並以重税抵制中國蛋云 
詩選 
[重作秋柳四首和囂囂并柬天白亦俠] [  李生]  
　　别緒年來欲斷魂晚烟憔悴掩重門空憐疎影横塘水愁絶清秋曉露痕萬里寒帖來北鴈十年舊夢憶江村玉簫哀怨吹何處三疊陽關莫更論 
　　腰肢绰約未經霜秋思千條拂野塘玉笛吹殘清夜月羅衣愁疊翠雲箱鳳流舊侣憐張緒淪落詞入怨楚王六代豪華銷歇盡令人惆悵大功坊 
　　柔枝不是昔年衣回首都門夢已非　北關山游子恨渭城烟雨故人稀相逢誰語寒蟬怨好待春歸紫燕飛若過平山堂畔路秋波孤棹漫相違 
　　寒　曉月鎭相憐鬱鬱蕪城半化烟陌上舊遊春　　閨中兒女意　綿蕭條宋玉悲秋月寂寞桓郎感昔年好向宜春歌一曲含情記取暮江邊 
[秋閨和金二鈍錐揚州小杜] [  醉俠]  
　　落葉　　鴈正鳴秋光滿院碧烟生疎星燈火三更　明月砧聲萬里情鏡裏愁深雲鬢改窗前寒重剪刀輕盈盈一望銀河水恨繞迥腸濯不清 
[秋閨] [  俠郎]  
　　小庭私語拜雙星花下風凉兩髮馨學字倩郎披過雁携　呼婢撲流螢新綿半臂開香笥盡菊雙鈎上玉屏最好中秋銀漢月照人　釧更玲瓏 
[秋柳] [  佐彤]  
　　千條萬縷强成絲况值滿滿暮雨時貌爲愁多偏見老子因歡少轉嫌遲凝眸未許憐新熊出色何從覓舊枝君厭秋風儂厭世一般無賴一般凝 
[無題]  
　　鏡　斜掩罷梳頭欲下危梯故小留已去韶華何足惜本來身世只如浮連　風雨紅窗淡繞砌芭蕉碧葉　不信忘情是流水水流無限比儂愁 
[七夕] [  柏巖]  
　　千秋佳話説雙星月殿雲房事不經累得銀屏小兒女夜凉風露立閒庭 
　　怨别傷離水一灣露零應似涙　　斗轉參横催曙色　聞天上唱刀鐶 
　　露凉星燦乍停梭風送雲軿水不波回首昨年今夕會天狼兵氣逼銀河 
　　　槍夜動照通宵海水羣飛天柱摇我願明年天上會銀河風定甲兵銷 
[儉德會]  
　　儉德會規則一不狎邪二不賭博三不著華服四不必以酒肉宴客五不輕寒素 
　　入會者蘇龍奎杭州葉蔭遠江陰王德基青浦徐維一 
小説 
[花木蘭傳奇] [  天虚我生]  
第四齣賣錦 
　　（小生垂　扮咬兒抱錦上） 
　　（正宫）（喜遷鶯）家計艱難仗賢良阿姐勤勞得免饑寒鴉哺娱親龍梭教妹更偷閒課我鷄窗怕明朝范釜生塵織鮫銷巧翻新樣教我去求沽待賈報顔兒又走上街坊 
　　我花咬兒是也我家老父龍鍾小生年　舞勺學不如人徒守青氈滋漸赤手内無以奉甘旨外不能善交游祗賴阿姐木蘭織機度日近因我父親金體違和無以爲湯藥之資我姐姐費盡苦心連　織成道段奇紋錦疋着小生來街坊求售想多得數錢藉調藥餌詎奈世多俗眼竟没一個人賞鑑唉錦呀錦 
　　（商調）（二賢賓）（二郎神首至合）你也是遭魔障背時風無用和儂一樣倘教獻到金臺上怕不似宫袍御帶繡旛兒香花供養便做個雙　五鳳的舞衣裳爭似在風塵坑葬（集賢賓合至末）暗思量怎能不教人幾番惆悵 
　　呀你看時已不早不知我姐姐在家怎般盻望呢 
　　（前腔）（二郎神首至末）凝望　谿山一帶斜陽向晚西風黃葉聞　唱他倒是無愁　　負薪歸炊烟先上爭知我龍鍾白髮病高堂眼睜睜將兒懸盼（集賢賓合至末）唤茶湯苦煞我女　停梭奉養 
　　呀這錦不賣郤我怎生得家去呀不免將這錦疋展放道旁待個受主來者（鋪錦介）（小生席地坐）（吁介）唉正是如何得把　人涙一幅氷　　换將（未完）一 
[蘆中人原名ＢＩＬＳＳＭＡＴＤＯＲ] [  英國女小説家ＧＥＯＲＧＥＡＬＬＬＯＬ原著中華（林竹賢譯）]  
　　第十七章（圈點悉仍原稿） 
　　萬氏爲萊蕪廬巨族宅旅亦雄壯美麗際全村陋巷間不　萬綠　中之一點紅也然向者以乏主母故外觀雖美而内容　免無秩序今則又不然入其堂陳設整潔樓刻精　四周之護壁板亦光采奪目室中奇異之古物觸目皆是大都列代先人之所遺而出錢　得者亦不少　　行杖馬鞭鹿角之屬懸於　者置諸桌上者亦不勝枚舉紅院之内蓋無一室非整理有序者絶非十五年前葛翁　居時之家庭可比矣凡一家之盛衰半由於後裔之能否半實由於主母之賢否今日葛氏得賢主母則家庭間之樂趣自可增添惟所不愉快者則乏嗣耳 
　　自釀雪歸葛氏後藍孟德亦時携麗雪來紅院作小住葛茀蕾夫婦藉此亦足稍解寂寞藍氏父女又因愛　鄉間風景故二姓安然相處輒久住而不思蜀某星期日午餐方過釀雪與麗雪借行園中蓋正馬儂父女坐談於石坑邊之時也姊妹漸行漸談鄉間　趣語嘖嘖不可辨　　麗雪語曰姊乎鄉曲清趣人所難知余等久居城市絶不知有田間樂今始享之矣余甚願離繁華之家庭來此作鄉女　粗衣淡飯亦勤亦儉亦興趣亦安樂終其身不聞世界事度年如日則豈非大快事苟上帝曾賜姊容顔醜陋如妹者則余二人當終老此鄉不復作尋常兒女矣且姊自歸葛氏後未有幾多歡喜今則反因乏嗣而憂慮此蓋葛氏之所播及也若使余姊丈昔日之行爲爲正當者則亦不致累汝今則釀雪不待其詞之畢即曰葛茀蕾誠不足罪彼昔日之所爲今或已悔悟總之去者雖遠來者或尚可及吾夫婦所憂念者膝下乏嗣耳雖然望予之心人皆有之不足爲奇而余夫之　爲尤甚此所以爲至此　雪乃不復能耐大聲呼曰姊豈護夫者是亦大可笑釀雪則微言曰余不善辯亦不願辯老父在家將久待盍歸二人乃緩步返至則葛與藍正站門外石堦上論馬之良莠聲遠旣不可辨見二人至卽不復談葛茀蕾顧釀雪曰石坑水涸余當往觀薄　卽當歸家汝父女且居家享天倫之樂遂引去葛茀蕾之散步田間也於近年來已成習慣釀雪則　與之偕除整理家務外非與麗雪老父間談即以書作伴時或迥思往事則恒默然神往预料將來幸福　又身心恍在雲霄覺此身竟無立足地反躬自　何者曾爲不義而有今日鬱鬱之報後日之所爲能否勉爲其善以贖前愆雖然此非余所敢希望者 
　　紅雪詞人鑒兩奉手書無從寄答不識足下现在停雲何處行篋中新箸必多倘蒙投示一二不勝欣幸　根頓首 
　　天　我生東　劍秋林竹賢蔚雲警衆　拙刈草人馬二先生覺迷泗濱野鶴佛影吳雨蒼井水東園息　佐彤滬生　廬徐仲升瘦蝶天韻無聊鳴公高潔王錫林諸君鑒上月感承投稿本館謹備薄酬專俟來函提取或向本館帳房陳寳賢君面取爲幸 
 
 
 

Page 14

 
 
   
 
