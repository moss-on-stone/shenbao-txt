# 1934 - 15 - 4908532

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元二角○隨園三十六種實洋五元○刑案匯覽洋七元○景岳全書碼洋三元○沈氏尊生碼洋三元二角○資治新書碼洋一元五角○潘頤福咸豐朝東華録實洋一元三角○王益吾咸豐朝東華續録實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃録碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳録碼洋一元二角○中東戰記本末洋一元五角諸君欲購者請移玉至三馬路申昌書畫室或申報館帳房可也此佈 
[論金陵宜速辦自來水]  
　　金陵以南門水西門爲轂擊肩摩之最鷄聲甫唱鐵牡洞開熙熙而往攘攘而來己屬絡繹不絶迨晨曦紅上城樓則鄉人之驅驢負薪蒸入城供居人之卬烘於煁者大擔小擔尤不可以數計如魚之貫如雁之行雖欲争先一步而不得此時城外有米市城内有絲市油市工心計者咸思於俄頃間出奇制勝或爲捷足之先登或爲赢算之獨操皇皇焉逐逐焉目不暇眴足不旋踵居然據各行之巨擊而各行之計盈絀者亦於是定行市焉此市面之所以鼎盛而人烟之所以稠密也客有自彼來者爲言白門生意洵屬沿江一大總匯省會氣象控制千里俯瞰重洋尤足以樞紐中外拱衛神京獨一事不如上海遠甚則以吃水之清濁與上海大有逕庭也夫上海之闓澤人人知昉於自來水之公司則公司未� 
設以前其井渫不可食可知也金陵非風氣未開之地市廛之效法泰西亦己蒸蒸日上何獨於自來水猶狃於成見而懼貽人口實况數年前識時務者亦曾上其議於大府大致謂秦淮向自天印山導源至通濟門外析而爲二一由城外赤蚵磯經白鷺洲出江一由東水關匯入城城内又分前後河合流出西水關己非昔時之青溪九曲况東水關閉後水漲水退僅憑西水關洞爲之宣洩愈積愈濁直至不堪下咽居民飲此易生疾病因仿照上海自來水章程求准開設公司等語未經邀准近聞又有申前議以濬利源者是否爲前此之依樣葫蘆抑竟别開生面尚難臆料然聞其首事之人己集備成本三十萬兩存某銀行請官提騐又有某洋特與之訂購鐵木料曁水管器具又有某西人向之承攬安置鐵管一切工程似此鋪張揚厲又非全無影響者可比顧或謂上海城内曾經有此笑柄先擬官紳合辦如何集股如何接管並就縣署照牆外空地上安排澂水沙櫃闔城數萬家目所共覩無不仰頸延望謂清泉之貺可立而待乃未幾而已易其人矣又未幾而并無其事矣今者金陵自事雖具有一氣呵成氣象不知衆擎固屬易舉而衆志究難成城嘗見華人作事不如泰西人之心堅力果一時見獵心喜非不踴躍爭先以爲是區區者易與耳迨情過思遷暮氣乘之安知不一若上海城内之有始無終也耶不知上海城内之作輟由於當局者有一片隐衷被慧眼人從旁看破與挾重資圖久遠者迥然有别况自來水辦有數便金陵苦井水之鹹鹵不得不多其值雇人挑城外江水視路之遠近每擔或二十文或三四十文不等以致城甕一帶晴則積水成潦雨則積潦成渠是買水之家十恒八九有自來水其費較省其便一秦淮迤北人家專恃塘陂近年類多淤淺每交冬令清且冽者大率枯涸老弱争井水若甘露侵曉即倚欄以待設有火警熟視無救即使遠道取水而此中之遲速不侔矣有自來水可無慮是其便二竹裏煎茶風前啜茗韻事也甯俗承六朝佳麗品茗清淡輙以不得中泠惠山爲恨城北惟景陽宫一并城西惟陶谷一井適當泉眼此外則雨花臺永靈泉泉從石罅中流出淙淙若鳴琴竟日夜不過十餘桶官衙取之蔚爲蒼生霖雨有自來水澄之汰之何减山泉其便三夫天下事止便於己不便於人者人且甘心爲之何况既便於己又便於人又奚事徘徊審顧而不决然毅然以圖之乎所患者倡之者一阻之者百口衆我寡不能喻衆意以從同耳今天下既曉然於朝廷意旨如礦務等事一律爲民弛禁不准以風水之説阻撓則凡宇宙内不及礦務之重大者復誰敢齟齬於其間耶有志者事竟成吾深願客之所聞者無不各如其願以相償也故次其語以爲他日劵 
[上諭恭録]  
　　十一月二十二日奉上諭阿克丹奏左翼關税一年期滿正額無虧盈餘未能足額一摺著户部核議具奏欽此同日奉上諭溥良奏右翼關税一年期滿正額無虧盈餘未能足額一摺著户部核議具奏欽此○二十三日奉上諭巡視東城御史連陞等奏遵查獲盜出力官紳聲明原案請飭核給獎叙一摺著吏部議奏欽此同日奉上諭前據溥齡等奏東陵儀行松樹及海地樹株夏秋之交虫蝕情形甚重現值冬令仍未净盡著派長萃英年前任東陵會同溥齡等敬謹察看多派弁兵赶緊搜捕據實具奏欽此○二十四日奏硃筆陸寳忠補授詹事府詹事欽此 
[縱論邦交]  
　　英國士太地斯多報叙歐州列國現在情形云法爲德破作城下之盟割奥而賽欺鹿林二州以結其局法國欲雪舊恥臥薪嘗瞻亦己久矣然德國防之甚密於是二國互增軍備反目疾視俄乘其機而操縱二國欲收漁人之利德法恐失彼懽心惟命是聽則俄國之勢似爲歐洲盟主矣雖外觀如此至察其國内實情則有大異俄之兵備殊非充實惡足以應萬一之變比之英國有更甚焉况邇來形勢反覆無常今日德法之仰俄鼻息惡知明日非反目之仇敵哉由是觀之我英政治家不必高視俄國惟勇往猛斷以處置事宜爲可貴耳録香港中外報 
[潛窺秘鑰]  
　　俄國造船技藝日有進益雖造巨大戰艦亦不復假手外國惟製鋼板之法未能悉知故頼美國代造俄國海軍省每以爲憾焉近據美國必之馬回報云伻是兒巴爾亞州卡釐爾公司造鋼板頗有盛名前二三年欲謀銷路於地球遂簡派精熟技藝者分赴各國俄國政府佯謂試用該公司所造鋼板若確有效騐精美可用然後更多仰給因先囑造鋼板艦載重率千百七墩欲以充巡洋艦用并簡派海軍大臣駐該公司爲監督工事該大臣既抵美公司有駐美俄使署官時來相訪而該大臣巡視諸工塲考察造鋼板秘法甚爲精密遂使該公司起攘疑之念如是者約八個月所造鋼板艦己成矣本年五月駛行往俄該大臣亦言歸故國美公司始悟俄購鋼板艦額探其秘法實有巧取手叚然悔之己遲矣聞該大臣淹留美國派專使往俄日夜兼行具報所探知之法夫美製鋼板冠絶五洲爲各國所稱意俄能深知秘法則精巧既得矣設機密之事亦一旦暴露於江湖彼美國海軍人士能不惶然也哉録香港中外新報 
[球即抵港]  
　　舊金山輪船多力抵港有西人由檀香山來擅駕汽球年甚少壯曾徧遊天下各國演汽球不下 
 
 

Page 2

 
 
六百餘次自下而上直衝霄漢洵有凌雲之妙技一落千丈操縱自如祗一次幾瀕於危又有一次在檀香山開演上至半空球内消息不靈由一百三十尺高墜下於芒菓樹顚僅傷其肌膚而己今在港將欲一試其技録官書局彚報 
[大寒暑表]  
　　美國紐约地方有人近造一寒暑表大莫與京計其表架長十五英尺闊十五英寸玻璃管長約十二尺徑一英寸至於工料之精測騐之准實無有出其右者録官書局彚報 
[沙溪冰雪]  
　　沙市訪事友云沙市離郡城十五里水陸雨通然安步當車總不若舟行之適因是行旅往來類皆買一葉扁舟容與中流詠招招舟子卬須我友之句其價值亦廉雇船一艘祗需錢四十八文附搭一客祗錢八文皆前府憲唐太守所定勒之於石以示永遠遵行故遵陸者絶少而問諸水濱者益多每值風日晴和惟見護城河中蘭橈桂檝此往彼來絶妙一幅天然圖畫纏頭郎以此爲大宗生涯便河橋金龍寺土門頭五眼橋公安門大南門六處皆有碼頭每一碼頭船約百餘號未入帮者不能侵牟其利今年堤潰成災井廬湮没鄉民無布可織無田可耕轉徙流離啼飢忍凍殊覺仰難事而俯難畜不得己賣牛買舟來城沙二處稍覓蠅頭就食粥廠謂之鄉划其價更廉客人利其便皆招之竟將各碼頭船所有之生意奪去大半船户銜之剌骨每遇鄉划必借端毆詈折篙折槳時有所聞夜間亦不准灣泊碼頭上鄉划等乃投縣呈訴張雲生大令閲其詞以遠近皆吾赤子不得畛域稍分飭差博諭外又出示曉諭略謂鄉民窮苦無告幾不聊生藉謀升斗之資以供八口之食情形實堪憫惻撫視自宜同仁爾各碼頭船具有桑梓之情何得槳篙之折自示之後務令鄉划灣泊碼頭不准兇惡毆詈倘敢不遵定即拿獲嚴懲説者謂自此以後各船户當仰體憲德隠攝憲威可保相安無事矣惟念城沙二處生意無人不入帮無事不做會推之鄉間細民肩柴一擔籠雞數頭入市必先投行然後沿街挑賣不然帮中人見之必毆擊其人毁壞其物旁觀亦無有敢效魯仲連出爲排解者再不然則相率罷市此等澆風豈獨船之一帮也歟哉知其弊而掃除之是所望於賢有司○前報育嬰堂經費不給募化月捐近時上下街月捐約有百串每年合計得錢千餘串比較堂中每歲入息千餘串能育嬰孩五十口則月捐所養當如其數共計可養百餘口自襄堤潰後窮民俯仰維艱老者轉溝壑壯者散四方嬰兒更如身上贅疣皆忍痛割愛送入堂中源源而至堂内除病故領養外己有二百十三口延至年底又不知當添幾許董其事者憂慮煎心躊躇無策如不得一善後之方則必動用成本成本既虧善舉必至中廢遂瀝情禀請縣尊借箸籌畫張雲生明府以前任麻城時亦因育嬰一欵不充設法在税契項下每串加抽四文撥入堂用税契者惠而不費而局中實受其福通詳省憲在麻城立案今援其例示諭置買房産屋業人等及税契房知悉自明年正月起凡税契者除向章常納外每串另抽四文刊戳記蓋於契尾註明錢數以照憑信所收嬰費交沙市育嬰堂董事具領濟用誠求保赤民之父母明府庶乎可當之矣 
[宜昌近事]  
　　宜昌訪事友人來函云上月二十四日接某號來信悉某兩信局夥友押送銀信行至江陵下首之陳陵磯地方是處爲往湖南孔道某夜被盜匪多人刦去銀信一家被刧赤金一百八十兩一家被刧紋銀數百兩惟幸未傷人該局不知如何報案辦理也○長江水勢入冬後漸漸退消輪船駛行不能暢快時有阻擱之事前日沙市船由漢開來在頂心洲地方擱淺約有二禮拜之久始得抵宜快利船此次下漢在江董地方亦有擱淺之事現聞亦己抵漢矣又聞某輪在頂心洲時正欲下錨不料船順水流將錨鍊挣斷失去大錨一口鐵鍊多丈約值千餘金旋赶下一小錨仍被扯斷又將輪船上所備小船放下亦被浮沙壅入水内所幸人口無傷惟該輪所失不資云○四川雲陽縣新出之險灘近有人籌議開通但所費不資又非機器不可據該處來船云現在該處南岸己有結茅而居者百餘家烟館亦有數十户因往來船隻必須盤空縴扯上下需人甚多所以鄉人聚集於此己儼成一小市矣○沙市新開碼頭兼設税關因在宜關調去熟手所以宜關辦理不免乏人一時舉薦者紛至沓來前此少一秤手曾經税司新立一法令凡來關謀事者不論有無薦舉限定某日由關上醫生及大夫等考騐必其人身體結實不吸洋烟寫算俱全方能入選昨又因夜巡換人又經考騐選擇與選者莫不欣欣然有喜色不啻科名之獲雋也○宜地鮮魚向來稀少每届年關伊邇即有人由下路採辦略加鹽屑來宜售賣以博重利現在魚價每斤約在六十錢内外現聞有人由沙市採辦鮮魚有二千餘斤因沙市魚價較賤來宜售賣想必利市三倍也 
 [P蕪城寒雨 
　　揚州訪事友函云某甲貿易中人也僦屋於城外生平别無他好惟酷嗜杯中物然量不甚佳不飲輙醉日前又不知於何處訪尋紅友而回醺醺然出城踉蹌行來不覺闖入城門官廳内守門弁兵即效霸陵尉之呵止中醉眼麻茶亦作申申之詈弁兵等惡其纏擾立即回禀營主袁叅戎飭人片送地主官衙門訊懲或謂甲並未滋擾實因玉山將頽擬倚廳門暫爲休憇不防門係虚掩立足不牢以致跌入此兩説也傅述紛紛不知孰是然麴秀才誤人豈淺哉○流光如矢又聞臘鼓鼕鼕䢴上官塲接奉上憲行知本年十二月廿一日午時封印光緒廿三年正月十九日午時開印運憲江都轉遵即通飭所屬之通泰海三分司暨廿三塲淮南北監掣同知及批騐大使本署首領等文武印官一體敬謹遵照 
[禾中人語]  
　　嘉興訪事人云北城門外盛錦源花粉店夥某甲家住荷花堤附近本月初一日被乙逼索借欵自缢身死當經同居及鄰人解救以閲時己久無法挽回值妻某氏在親戚家當即飛報回家見之大痛且家甚清貧有子女三口皆頼甲以生孤者寡者悲慘之情目不忍睹經人再三勸解翌日鳴保向乙理論詎乙亦一貧如洗未能代營喪葬之資一再籌思擬令每年貼錢六千文以十二年爲限立據以了其事惟未知日後能否如約耳○嘉恊費恊戎出缺以後新任何人迄今未悉據官塲傅述須俟督撫商定然後檄委云○前報紀天時陰晴不定突發暴風商船之遭傾覆者不一而足幸貨雖飄流人各無恙惟日來連綿陰雨晝夜不休簷溜之聲若斷若續道路泥滑行步艱難失足之人時有所見咸歎沾溉淋漓天公之不做美何以若是其甚耶○聞平湖縣屬婦女時有失去或被誘拐逃者或因相約偕遁者年皆在十七八左右上月共逃去有五名之多風俗之壞正不知伊於何底也 
[盤查京鉛]  
　　兹貴州省有京鉛七十萬斤委郎承謨剌史押解赴某處交卸道經滬上循例至道轅請給川資三千兩前任道憲吕鏡宇觀察因札飭上海縣黃愛棠大令盤查是否有七十萬斤禀覆後當照例酌給運費以便解往 
[請速郵傅]  
　　江蘇海運局自開辦糧米後因時近殘冬頗形忙碌總辦譚太守昨日函致上海縣黃大令請嗣後如有爲漕糧等情信札來往務飭輔司驛站隨接隨送額外催急以免悮公黃大令爰諭令輔司驛站等一體知悉矣 
[法員讌客]  
　　昨日午後六點鐘時法總領事白藻泰君柬請本邑各官赴署中筵宴嘉賓賢主美盡東殽核饈珍既甘且旨直至虯更二轉始各興盡而歸 
[英界小火]  
　　昨晚九點鐘時捕房蒲牢怒吼旋分四下及出訪問知胡家宅後福康里西首煤炭店不戒於火以致冐穿屋頂延及比鄰薙髪鋪鐵店等家英法美各救火西人聞警驅策皮帶車而至竭力灌救得即熄滅焚去樓屋兩三椽至如何起火及一切詳細情形俟訪明續録 
[投水遇救]  
　　粤人知甲居北蘇州路白大橋附近某弄内前晚六點鐘時與妻口角其妻負氣奔至河邊躍入江中意圖畢命幸經人救起得慶更生送之回家 
 
 

Page 3

 
 
[上海縣署瑣案]  
　　浦東唐橋地方有著名巨棍計木林張阿弟談和尚等混名一百零八將前經上海縣黃大令飭捕拿獲倩蔣剌史訊理收押在案現在計陳氏赴松江府上控被大流氓范高頭拆梢等因府憲陳蓉曙太守准詞札飭上海縣提集人証訊究黃大令復倩蔣剌史於前晚升堂集訊趙阿全即范高頭供年三十有四本姓范在案下充當捕夥安分守己不敢拆梢前因差役袁慶奉提計木林令小的同往拘拿故計陳氏挾仇上控叩求明察計木林供與范高頭向係認識前因賭博范輸錢三千餘文掯不付給小的向之索取因與口角後於三月中范糾合多人至小的家中喚令出外吃茶甫出門范等即一擁上前將小的眼珠挖去當時小的痛極倒地不能認出是何人動手至拆梢一節實出不知張阿弟供起案之洋槍一柄范於提計時交小的暫執被原差看見悮拘來案求恩談和尚供小的與計木林等都不認識是案亦不在内求察剌史得供謂爾等均係不法之徒著將計木林笞六百板范高頭責四百板從寛交保張阿弟飭仍押候覆訊核奪○日前鹽捕營獲送華亭縣崑山縣境之盜犯陳小羊陳阿四葉連寳即沈連寳卜正羊正小旺婦人葉鄒氏卜周氏及沈和尚等到縣收禁俟備文解赴華崑兩縣歸案訊辦前晚蔣剌史升堂集訊陳小羊供江北人年三十有三向在松江駕舟爲業前有安徽人盧姓江北人何姓曾向小的借去洋九元向索無還八月間小的與盧姓在華亭縣境内搶刦某航船所得洋元之外復有衣服首飾等物均當在南橋典鋪得洋二十餘元均分而散嗣又於九月中與何姓等行刦崑山航船小的分得洋三元旋被鹽捕營拿獲求鹽陳榮供是小羊之父行刧之事先不知悉後經人説及始知兒子爲此不法之事求恩寛宥葉蓮寳供年二十歲葉鄒氏是母親江北人向在蘇州生理小的與卜正羊至黃渡地方遇見營官陳老爺説小的與陳小羊認識又言故小羊因行刧崑山航船現逃未獲勒令帮同緝獲後在滬將陳小羊緝獲適欲赴蘇實被鹽捕營獲案所有被扣之船一艘係沈和尚之物卜正羊供年二十有九駕舟爲業卜周氏是妻子餘供與葉連寳同沈和尚供年二十八歲江北人所獲之船是小的之物王小旺供年二十有九江北人葉鄒氏供連寳是小婦人之兒子卜周氏供年三十有九是卜正羊之妻餘供均與葉連寳略同蔣剌史判將陳阿四陳小弟收押餘人交差看管俟飭交後將陳等一併解赴華崑兩縣訊究 
[英界瑣紀]  
　　竊賊王仁清蘇州人往來蘇滬間施其拿雲手叚今歲四月曾被美捕房包探張阿五緝獲解案經屠别駕判責二百管押四個月遞解詎發落時捕役疎於防範乘空潛逃四處緝拿毫無蹤跡詎該賊近忽狐裘煌煌依然在租界游行前晚在四馬路被前曾同居之甲乙二人所見向説前事該賊並不懼怯竟指二人爲拆梢扭至捕房捕頭略詰之下正欲將王釋出適包探趙銀河入内見之遂禀明捕頭勘問前案王堅不承認再三盤詰並帶往張阿五處認明無訛始不敢頼據言逃出後在蘇州潦倒不堪直至九月間始在胥門内道前街裕昌客棧竊得候補官小皮箱一口内有洋銀九十三元鼻烟壺五個輾轉來滬改名陳仁生住居英界寳和里第四百八十四號門牌内野雞倡婦阿昭家中等語問畢捕頭命押候解送公堂訊辦○秦雲卿向爲棉花生理往來松滬此次從張堰販來棉花數十擔售舉華盛紗廠得洋二百餘元暫居寳善街滿庭芳長豐客棧購買零物定於昨晨回里届時出外尋友同行比回棧則衣包箱籠均被撬開門後蹲伏一人視之即棧内同住之紹興人殷寳榮當即扭交包探趙銀河向之詢問始知失業無聊見財起意遂亦帶回押候解送公堂○洋商恊綸絲廠控同福昌絲棧經事陸少雲虧欠銀洋一案因陸在逃内有應訊之王家賓先行會訊等情本定於昨午三點鐘時傅王會訊現因别駕續請病假三天故須再行訂期即捕房應解各案亦須於禮拜一即十六日方可訊判云○前晚六點半鐘時天又細兩迷濛有尚仁里某妓女出局至一家春番菜館侍酒轎經仁濟醫院左近因路滑致將該妓從轎中跌出一身美服盡被泥污無奈折回未知停觴以待者如何爲情耳○婦人李秦氏生有一女小字蘭生向居嘉興地方曾在數年前被匪人拐失氏雖遣人四出訪尋無蹤亦不復望合浦珠還矣昨因事來滬偶至四馬路青蓮閣啜茗見有野雞娼與蘭生酷宵其母因向詢問委係親女現在麥家圈顧錦山所開之野鷄娼院因因即携同至院與錦山理論情愿出還原價將女領回錦山聞之不覺忿甚以秦氏僞認母女等情大加慢駡氏亦反唇大閙後由二百另五號華捕將一干人拘入捕房捕頭飭轉送英公堂值日差禀知别駕著分别押候訊核○瞿張氏撫某姓女爲童養媳女日在繅絲廠工作前晚放工不知因何與鄰人吴阿和口角扭毆旋由何少卿出爲排解正在理論間適爲四百三十三號華捕所見一併拘入捕房轉送英公堂别駕著押候訊奪未幾兩造各願罷訟當即具結求銷省釋○甯波人張阿正憑媒聘同鄉魏家寛之女爲妻雖屢遣冰人往説擇日迎娶無如魏需索茶禮過奢張因無力只得中止前日忽約多人作搶親之舉正在紛紛擾擾暫爲一百六十五號巡街華捕拘入捕房轉送英公堂後由原媒由爲調處以兩造本屬至親豈可涉訟公庭遂著張向泰山服禮了事 
[法界公堂瑣案]  
　　淮安府屬鹽城縣人楊甘甫僑寓揚州膝下小嬌生字曰巧珠年甫十四近被小東門外花烟館龜子包桂即包廣明串同蟻棍誘令爲娼日前經楊尋獲投案公堂鄭大令飭提一干人研訊巧珠供稱本年九月十五日被蟻媒誘至滬上大令謂爾既被蟻媒所誘何弗高聲呼救巧珠供稱恐後兇毆不敢聲張當晚即被領入花烟館中逼令接客大令問可係實情包龜以目視巧珠巧珠遂不敢言大令命包龜飭跪一旁隨謂巧珠曰爾放瞻實供本委當爲爾超豁巧珠供稱在船時見有婦人在後艙及至花烟館逼令作夜度孃當晚即有客來狎伊家尚有二烟娼大令謂包龜曰爾好大瞻竟敢誘拐良家女子爲娼應得何罪包龜供稱伊母自願爲倡立有筆據求大老爺台電大令謂此據顯係僞繕據上列名之戴虞高現在何處供稱在揚州大令著押候將戴交案楊訴稱女兒己許字與人求恩將包龜重辦大令命暫留捕房供其飯食楊叩謝而退○義春茶園主楊春和偕妻袁氏訴稱江北某邑人葉七率同流氓數十人逐日至小的茶館中分坐各桌高談闊論不名一錢茶博士婉言相勸即被伊等持械攅擊并持鐵條擊破妻子頭顱血流如注不得己呼巡捕拘拿若輩一哄而散僅獲葉及丁二丁三解請研究葉供稱小的等數十人均係車夫此婦頭顱並非小的擊破楊訴稱茶博士劉楚表亦被毆傷目下尚臥牀不起大令著將葉等押候各笞責二百板劉自投醫院求療○前者西人海馬士控莊元甫買定珠邊届期不出大令與蘭繙譯會商判著出外理處昨日海馬土投案求追大令問莊曰爾等同業共有若干家供稱約十餘家其中以英界大馬路義順順昌爲臣擘蘭萌君謂貨既買定不能託詞退還莊供稱當時實與原樣不符大令與蘭萌君會商著莊邀同行公正人理勸倘理勸不明再行核斷○張利記陳安土同譤稱素與信源昌往來被欠銀一千餘兩陳養生係信源昌股東叩求追給養生供稱小的在英界寳善街乾順祥顧繡京貨店爲夥信源昌係徐阿才所開安土供稱信源昌係陳徐股開伊等本是親戚大令著將養生押候繳銀旋有王某者持西字信上堂稱小的在恊昌順皮貨店當出店之役大令商諸蘭萌君著將合同帳簿呈候查核○單正田陳炳生同訴稱己歇學徒葉元良私刊圖章向素日往來之同康錢莊冐取洋銀五十圓幸即知而止付然己被取去十五圓目下尚少七圓叩求追給葉供稱洋銀由小的領取旋在南誠信烟館交單大令問爾若干歲供稱小的十六歲家有父母大令著禁押捕房一月期滿時再責手心一百下圖章存候銷毁○吴克新虞陳氏楊阿炳各呈失單訴稱被賊撬門而入竊去衣服今己獲案求准領贓包探禀稱賊犯董連生本係此中老手今己吊到各贓請大老爺重辦董供認不諱吴等男婦各原告求追餘贓大令將董押候嚴比吊到之贓先給各失主具領○包探禀稱賊犯陳阿金前己供出所竊鼻烟壺二枚售與護城河畔王阿福冷店是以將王拘案請訊王矢口不承陳供稱小的竊得鼻烟壺二枚一眞一僞共售洋銀一圓八角大令著一併押候嚴比○萬周氏訴稱去年二月某日小婦人家失去皮馬甲皮襖今見己歇傭婦毛王氏穿在身上是以扭案請追毛王氏供稱小婦人於本年二月間向主婦買得皮馬甲計洋銀七圓大令著押候掌頰二百下○包探禀稱洋鐵匠金阿炳冐稱修理水落至城内某 
 
 

Page 4

 
 
姓家竊取水烟袋馬褂等物今特拘案請訊并傅到店主金瑞昌瑞昌供稱小的並未遺人至城内修理水落且伊並不在小的店中大令著交人保出阿炳押候嚴比○許敬堂訴稱小的在治下菜市街開設小飯店流氓陳阿二陳杏春屢來滋擾是以扭案請懲包探禀稱二陳本係積竊且阿二曾經大老爺遞解回籍大令判令將阿二枷號一月笞責二百板送請上海縣遞解回籍陳杏春笞責二百板○包探禀稱陶榮富吴桂榮在蘭芳里口搶奪行人之帽是以拘案請訊吴供稱小的在英界大馬路胡益生火腿店爲夥陶供稱小的住治下二號房屋小本營生某日有客雇東洋車正論價時突被小流氓搶去風帽非于小的等之事大令以原告不到無從質証著押候查明覆訊○邱宗富訴稱王陳氏欠小的洋銀五十圓控奉押追現己央人出勸願償二十三圓叩求釋出大令准之著具完案結存查○莊烟齋訴稱素與悦來糖食店往來被欠銀一百八十餘兩屢索不還叩求追給悦來店主許祥芝供稱欠銀屬實無奈一時無力歸還願分二期拔付年内先付一半大令著於本月二十日前赶緊理明許求寛至年終大令著押候繳銀○周耕三訴稱小的在治下某處開設小烟館小倫張杏春假吸烟爲名乘間竊去烟槍一枝質得洋銀六角贓己吊到求准給還張一宋支吾大令著押候笞責一百板○太古棧管碼頭西人某甲訴稱小工朱阿木竊去鐵圈一枚當塲拘獲送案請懲大令著押候笞責五十板贓給還失主○光棍張桂卿之餘黨沈松林王阿毛二人前奉道憲訪拿昨日大令著一併送縣辦理 
[病愈助振]  
　　凋辰急景令逼殘冬凡此窮黎想更有無衣無褐何以卒歲之苦兹本館恊振所承顧壽萱善士爲母病漸愈續助振洋五十元好善不倦濟衆爲懷具此孝思必邀福報勿藥之喜想即日可占矣聊泐無詞藉伸藻頌 
[敬呼將伯]  
　　啓者敝堂養老育嬰歴有年所其經費大半藉安懷册捐今歲時云暮人口逐增用者紛紛而來殊了了則旣出而入少難免左絀而右支爲此仰祈各埠諸大善士見有秋間隨報分送安懷捐册俯賜鴻慈速頒駿惠此則敝堂老幼所同心頌禱者也滬北廣益善堂唐廷桂嚴信厚施則敬啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[南市雨聲]  
　　榮阿狗顧大喜二人在十六鋪洪昇碼頭私設小烟館恃有護符故被蒙蔽昨爲局員李蘭史二尹訪知立飭甲勇將烟館主提案訊問諭令以後不准開設交保了案○浦東人薛貴卿前日携湔三百五十元來申販買子花行至滬南竹行碼頭適遇開設小烟館之金麻子金係著名牌九司務見薛身畔藏有銀洋遂與殷勤欵接繼誘至某客棧内賭博薛所有銀洋盡行輸去後知受其愚弄心實不甘昨日在滬南某茶肆内向金理論欲扭至十六鋪局中禀控後經金之同黨出爲解勸始各散去 
[美界捕房瑣案]  
　　虹口著名流氓陳樹山即江樹山前曾覊禁公廨遞解回籍未行適公署訪拿流氓喬根生甚緊陳聞之聲稱願爲眼線以圖將功贖罪未幾果得釋放喬亦就擒事將旬日邇爲捕頭訪悉陳喬向係一黨擒喬並非陳樹山之力况釋後並不悔悟依舊在外招摇撞騙遇事生風以故於前晚飭包探洪阿寳在胡家橋地方將陳拿獲陳就獲時身畔帶有剌刀見事不諧將刀抛於浜内該探遂將扣住之刀鞘呈送捕房捕頭命押候解送英公堂究辦○天潼路順源馬口鐵店豢洋狗一頭昨日上午二百五十一號華捕奉捕頭　　捉狗既至該店門首捕令小工陸毛毛上前捕捉店主陳安心出爲抵拒陸力不能敵致眼珠爲陳打傷當即拘送捕房捕頭判罰洋銀若十給　　　了事○老賊朱慶咸屢經懲究前晚溷跡裏虹口一帶經包探洪阿寳查獲拘入捕房詰問之餘供出竊贓甚多飭押候查明失主送解訊　　○竊王仁山竊取北河南路第四百廿七號屋内烟槍水烟袋等物昨晨經包探竇如海緝解捕房押候送廨究辦 
 
 
 

Page 10

 
 
[光緒二十二年十一月廿二日京報全録]  
　　宫門抄○諭旨三道録前○江督劉奏江蘇河南兩省官軍會勦幅匪謹陳懲辦情形摺○又奏揀員請補陸路叅將摺○大臣延奏侍衛在籍呈請續假片○大臣富奏驍騎校呈請原吕休致片○十一月二十二日刑部都察院大理寺正黃旗值日刑部引見八名光禄寺三名鑲黃漢一名鑲紅蒙一名正藍漢十三名○端王等由東陵回京請安○禮王續假五日○吏部奏派騐盾月官派出煕敬徐用儀溥良張英麟文治英年馮父蔚明桂謝雋杭恩順本貴馮錫仁黃均隆裴維侒王鵬運管廷獻○召見軍機○端王徐中堂剛毅敬信阿克丹○○頭品頂戴兩江總督臣劉坤一跪奏爲江蘇河南兩省官軍會勦幅匪謹將懲辦情形恭摺具陳仰祈聖鑒事竊查江蘇徐州府屬之蕭縣碭山等縣與河南永城夏邑等處犬牙交錯向爲盜匪出没之區疉經嚴飭各該文武實力巡飭認眞緝捕遇有拿獲要匪先後懲辦奏明在案本年三月間據署徐州鎭總兵陳鳳樓署河南歸德鎭總兵崔廷桂署徐州道阮祖　　稱巨匪白臉王三餘黨在各該處濳句游勇結幅起事先後焚掠永城薛家湖聚源隆雜貨鋪並蕭縣張大屯聚成估衣等鋪拒殺練丁勢殊猖獗崔廷桂聞報後率隊往拿陳鳳樓阮祖棠等亦因匪勢猖獗非由兩省會勦不足以杜竄擾而靖地方當經阳鳳樓帶隊馳往薛家湖與崔廷桂會籌佈置飭永城營叅將韓立本豫正營官弁邵武魁蔡昌文暨徐防勇營哨弁周連城等恊同永城縣知縣沈傅義蕭縣知縣劉本檍署碭山縣知縣朱學煌各帶勇役於二月十六十二等日在碭山縣境王閘口房莊等處分投剿捕追至蕭縣碭山永城三縣交界之何家集地方各匪逞兇反關開槍對敵拒傷勇役楊吉太常克俊苗兆瑞秦喜四名我軍不避槍火奮勇合圍立時擒獲杆頭邵同椿及邵麻舉朱二岡楊虎殷九朱自得紀道房紹先吴三鄷贓王雷池　楊猴王第二等犯十三名格殺杆頭唐占科一名菲犯李黏被獲自戕奪獲匪械洋砲十三件並刀劍火藥鉛丸原贓等項餘匪奔散復探碭山境陳家樓等處有匪潛匿又派營官陳萬金王鳳如蕭營都司龔錦標蕭縣劉本檍碭山縣朱學煌碭汛把總王慶蘭帶隊馳往圍拿各匪憑險抗拒當經擊殺數名餘悉奔潰追獲杆頭邵起椿並搜獲匪犯李桐李狼李二套王宗允王毛王鞍黃勝黃鳳林陳正夏潰曾祥劉景共十三名奪獲洋砲各件並在沛縣龍堌集撲獲杆頭胡四即薛鰲兒巨匪王大小即滾地龍又由蕭縣捕獲高繼蚊張廣田並格殺李之征即李老添耶一名復據派出綫勇探有匪目在銅山蕭縣交界地方濳圖滋事復據營員谷得先趙金海及銅山縣陶在銘等馳至管粥集圍捕該匪等突出拒鬭勢極兇悍致傷什長高玉升李永標等我軍奮力猛撲擒獲匪犯周印即周銀薛廣玉姜永潰等共三名奪獲槍械無舁續由該鎭陳鳳樓崔廷桂酌派兩省防軍會合永城蕭縣碭山等縣先後捕獲匪首邵根椿及祝留貞邵十邵三怪物邵小二邵鐵頭邵二蝦蟆宋傅得叚尿即叚繼菖馬可馬如劉憝墨平陳尿壺共十四名並被拿自戕匪犯王狼一名繼後格殺巨匪胡小車子一名擒獲夥匪唐占起一名總數兩省文武官軍先後會獲巨匪邵同椿等四十八名並格殺及自戕二犯唐占科等五名共計擒獲格殺五十三名除格斃之唐占科等五名及未自將紀道房紀先魏揚猴王第二邵三怪物邵鐵頭邵二蝦蟆黃鳳林　正王毛曾祥劉景陳尿壺尉平薜廣玉姜永潰等十七名於取供後在監病故暨續獲之唐占起一犯訊明後另行核辦外題據該縣將匪首邵根椿等三十名解經詳州道提訊明確録供禀請分别懲辦前來經臣覈明該匪首邵根椿邵同椿邵起椿胡四郎薛鼈兒等四名並朱三剛高繼蚊張廣田李狼即李汶智邵麻舉宋傅得楊虎邵十叚尿即叚繼菖王大小即滾地龍周郎即周艮王鞍即王小山李桐夏汶嶺黃勝馬如馬可即馬汶軒劉敢墨等九名或係結幅起事或係游勇迭刧迨經二省會拿猶敢拒適官軍均屬法無可貸擬飭均予正法並業己監故之朱向得等十五名分别戮屍梟示以昭炯戒而快人心薛廣玉姜永潰二名免其戮屍至同時拿獲之李二套王宗允二犯中途落水未行吴三鄷贓王雷池祝留貞邵小二五犯係被逼脅挑擔情同服役與李二套王宗允均未帮同拒捕情尚可原並飭查照懲辦會匪章程分隸犯籍酌予監禁期滿分别辦理臣查此股幅匪勾結游勇揭竿起事嘯聚多人擾掠江蘇河南邊境官兵緝捕猶敢率衆抗拒實屬形同叛逆較諸上年懲辦之白臉王三其兇悍爲尤甚剿辦稍一遲滯爲患何堪設想幸得兩省文武同心戮力全軍會剿得以迅速殲除遏亂初萌辦理尚稱得手所有在事員弁奮勇追剿擒獲首夥匪犯至五十餘名之多實屬異常出力合無仰懇天恩俯准將在事尤爲出力之前署河南歸德鎭總兵崔廷桂江蘇補用知縣陳廼勛候選縣丞孫乃洛沈家齊附貢生賈福焜調署河南永城營叅將汝甯營叅將韓立本儘先守備蕭文龍其次出力之河南永城縣知縣沈傅義江蘇銅山縣知縣陶在銘署碭山縣知縣朱學煌蕭縣知縣劉本檍候選鹽大使朱正榮指分東河試用縣丞吕遐綰州同職銜周份附生王景棻監生沈錡俊秀趙慶恩署徐州鎭標中營遊擊劉玉泉儘先補用副將借補徐州鎭標蕭營都司龔景標河南鹿邑縣汛千總邵盛魁儘先守備張錦貴都司銜武生莘奉恩等二十二員分别給予獎叙以資鼓勵如蒙俞允再行聞具清單照章擬保除咨部查照並將千總以下應歸咨獎各員另行開單咨部查核暨飭該鎭道等督飭會同交界營縣防軍嚴拿逸犯陳三麻子等務獲懲辦以絶根株外所有江蘇河南二省官軍會剿幅匪訊明懲辦各緣由謹會同江蘇巡撫臣趙舒翹河南巡撫臣劉樹堂恭摺具陳伏乞皇上聖鑒訓示謹奏奉硃批著准其酌保欽此○○頭品頂戴兩江總督臣劉坤一跪奏爲揀員請補陸路叅將員缺恭摺仰祈聖鑒事竊准部咨江西饒州營叅將壽耄病故遺缺係陸路部推之缺應用儘先人員行令揀選合例人員請補等因伏查是缺叅將駐紥饒州府城控扼鄱湖爲閩浙入江門户彈壓巡防在在均關緊要非精明幹練之員不足以資表率兹於江西儘先各員内逐加遴選查有儘先補用叅將張開甲年五十七歲安徽濳山縣人由武童投効軍營洊保以遊擊歸於兩江儘先補用嗣於攻剿西捻蕩平案内經前直隸督臣李鴻章保奏同治九年四月初二日奉上諭著免補遊擊以叅將仍留兩江儘先推補並賞加副將銜賞換花翎欽此光緒四年歸於江西撫標候補各在案該員張開甲年力强健營務愼勤且於地方情形熟習以之請補是缺叅將洵堪勝任惟名次在該員之前尚有吴世修一員籍隸本省例應廻避徐文科一員於部司任内有限緝案件各該員且與是缺人地未宜周亮金作礪二員久未在標詹鴻寳一嗣現己據報病故均未便遷就請補是名次在張開甲之前各員均己按名指實查照定章應以名次在後之員聲明請補合無仰懇天恩俯准以儘先補用叅將張開甲請補江西饒州營叅將實於營伍地方均有裨益如蒙俞允俟部覆至日即行給咨送部引見以符定制除將該員履歴咨部查核外謹會同江西巡撫兼提督銜臣德壽恭摺具奏伏乞皇上聖鑒訓示再遵照新章查明該員並無叅革朦保情弊合並聲明謹奏奉硃批兵部議奏欽此○○延茂片再據乾清門二等侍衛雲騎尉毓麟呈稱竊侍衞於本年春間由京除去往返程途請假四個月回籍修理祖墓奉旨允准在案現己期滿理宜回京銷假當差無如侍衛祖墓失修己久兼之夏秋雨水連綿新修之墓現被冲刷未修之墓又復頽毁以致工程未竣實難驟忍遠離懇請續假三個月俾得赶緊修理一俟假滿即行回京銷假當差等情呈懇代奏前來理合附片具陳伏乞聖鑒謹奏奉硃批毓麟著再賞假三個月欽此○○富勒銘額片再准塔爾巴哈台額魯特領隊大臣圖瓦强阿咨呈據察哈爾佐領鄂東太呈報轉據本旂驍騎校塔提音呈稱現年六十二歲前在軍營腰骽染受潮濕舊病復發日漸沈重誠恐貽誤公差理合呈請原品休致當經派員查騐該驍騎校患病屬實己逾二月假期等情呈請前來奴才覆查無異合無仰懇天恩俯准塔爾巴哈治　哈爾驍騎校塔提音原品休致之處出自逾格鴻慈謹附片具陳伏乞聖鑒訓示謹奏奉硃批著照所請兵部知道欽此 
 
 

Page 11

 
 
[光緒二十二年十一月二十三日京報全録]  
　　宫門抄○諭旨二道録前○東撫李奏節届霜隆　　安瀾摺○又奏請將南運河工程仍歸河臣經理摺○又奏飭府縣赴任並委調署各缺片○又奏保獎河工出力人員片○浙撫廖奏查明八月分海塘沙水情形摺○總兵夏奏報接署提篆日期摺○黔撫嵩奏委署知府片○又奏飭臬司赴任日期片○十一月二十三日工部鴻臚寺正白旗值日無引咸○橚貝子徐樹銘各假滿請安○補用總兵崔廷桂謝恩○怡王續假五日○工部奏派承修阜城門城牆工程派出堃岫○　見軍機徐樹銘崔廷程○○降二級留任又降二級留任山東巡撫臣李秉衡跪奏爲節届霜降秋汛期内黃河一律安瀾恭摺具陳仰祈聖鑒事竊查節交白露上中下三游河防搶護平稳情形經臣於八月初五日奏報在案往年曰露以後黃水即漸消落今歲秋汛之大有逾伏汛至九月節交寒露河水猶增漲不己以致險工迭出岌岌可危如上游之靳莊孫樓紅廟等處埽壩蟄陷高家大廟合龍處之護沿埽亦被漂没中游之黃陡崖枯河程官莊等處魚鱗埽皆平蟄入水胡家岸淤灘殘埝冲刷殆盡水齧隄根下游自歸仁鎭至清河鎭新舊埽壩一百九十餘叚入水者己十分之八均紥柳枕擋溜用雜草塡鋪後塘届三莊王棗家邵家等處尤爲極險邵家隄身刷去三十餘丈隄後漸至裂縫其他險要各氏不可枚舉經三游各總辦督率營委各員奮力搶廂隨時設法補救兹幸節交霜降告工俱慶安瀾堪以仰慰宸厪伏查山東河工河窄堤卑時時有盈滿之患下游因尾閭不暢水勢更見抬高本年五月伏汛初臨趙家菜園即至漫决迨秋汛期内黃水暴漲其水與堤平之處於堤頂上搶修子埝而驚壽駭浪或濺過堤頂或刷塌堤身其危險情形幾至無可措手仰頼聖主洪福河神默佑得以化險爲夷微臣實深寅畏相應懇恩頒發大藏香由臣祗領恭詣大王廟祀謝以答神庥刻下節過霜清水勢漸定仍未人見消落臣當督飭各總辦隨機修守妥愼經營以仰副朝廷愼重河防至意所有節届霜降黃河一律安瀾緣由理合恭摺具奏伏乞皇上聖鑒訓示謹奏奉硃批另有旨欽此○○降二級留任又降二級留任山東巡撫臣李秉衡跪奏爲山東境内南運河工程請仍歸河臣經理恭摺具陳伏祈聖鑒事竊查東境南運河工程前以歲久失修處處堙圯臣上年巡閲黃河順道履勘目覩敝壞情形亟思設法整頓因念河臣遠駐豫省工員無地方之責於民生利害漢不關心擬將修濬工程由東省暫行譁辦上年十一二月奏奉諭旨交部議奏本年二月復因署河臣任道鎔尚未到任爲期己促恐致後時復奏申前請奉旨俞允旋准工部議覆暫歸東省委員經理俟河督到任後統籌全局何省宜歸河督何者宜歸東撫令與河臣會商辦理等因奏奉諭旨依議欽此欽遵咨行到臣伏查南運河工程由河臣督飭運河道廳暨沿河各州縣分任辦理光緒十七年改各屬生委員承辦而所用工需如冬挑例津二價及歲修另案各欵共銀九萬　兩俱由東省司庫撥解逐年因司庫欵項不足歲撥银七萬餘兩使能工歸實用經費本自裕如乃工員積習相沿類多草率敷衍河身從未深挑堤捻任其殘缺每至事運届臨始行間叚黏補而河淤太甚水大難容漕船隨過隨决重運僅能無誤而民生之昏墊己不堪言臣奏明後飭委候選道馬開玉分省補用知府李祐自十里堡黃河入運起至嶧縣黃林莊出東境止五百餘里中應修應挑工叚逐一勘估興工始以工鉅費繁恐例欵尚不敷用曾於兩次摺内陳明擬另行設法撥補嗣經馬開玉等核實舉辦任勞任怨絲毫不使虚糜工竣核算祗用銀六萬五千九百餘兩比照往年例銷銀欵尚節省幾及三萬兩之多而河道一律深通加以上游高家大廟决口灌入安山至十里鋪四十里間多半游成平陸亦均挑濬通暢是以較往年工程又多至數倍經此次大修之後來年但擇要加修即可事半功倍欵項功大可節省惟此項工程本向歸河臣辦理署河臣任道鎔亦深鑒從前積弊前准函稱欲蠲除痼疾規復舊制擬霜清後即赴濟甯籌辦自應將一切修濬事宜統歸辦理由河臣核實工料力加整頓但工程盡在東境漕運所關亦民生休戚所繫臣仍當不分畛域隨時籌商仰副朝廷愼重要工至意所有東境南運河工程仍歸河臣辦理緣由謹會同河東河道總督臣任道鎔恭摺具奏伏乞皇上聖鑒訓示謹奏奉硃批該部知道欽此○○李秉衡片再新授沂州府知府丁立鈞業己領憑到省應即飭赴新任以重職守又萊州府知府彭念宸調省差委遺缺查有候補直隸州知州陳憲堪委暫行代理又署理濟寍直隸州知州准調汶上縣知縣凌芬因卓異調取引見遺缺查有候補知州裴維俊堪委暫行代理又准補肥城縣知縣全大猷高密縣知縣葛之覃均飭各赴新任供職又益都縣知縣毛澂與單縣知縣李銓堪以互相調署查該二員任内並無三叅限滿己起四叅命盜案件及錢糧未完有關降調處分據藩臬兩司會詳前來除批飭檄遵并咨部查照外謹附片陳明伏乞聖鑒謹奏奉硃批吏部知道欽此○○李秉衡片再山東千里河防處處險要當滿盈爲患人力有時而窮而在工文武各員常年駐守河干挽回補救不無微勞足録本年下游雖有疏失而上中兩游俱臻稳固中游四百餘里兩年中三汛平安其勤勞尤未可泯所有中游總辦升授安徽鳳頴六泗道李希杰籲懇天恩交部從優議叙上游總辦升授按察使前兗沂曹濟道毓賢候補道馬開玉中游總辦候補道蔣兆奎河防局總辦濟東泰武臨道吉燦升均請交部議叙其餘三游出力員弁本年届彚保之期容由臣核其勞績優次彚案奏保不敢稍涉冐濫除將兩年中搶險出力各員銜名咨部立案外謹附片具奏伏乞聖鑒訓示謹奏奉硃批另有旨欽此○○頭品頂戴浙江巡撫臣廖壽豐跪奏爲查明本年分海塘沙水情形恭摺具奏仰祈聖鑒事竊查浙江省仁和海寍二州縣海塘沙水情形向係按月繪圖具奏兹據布政使龍錫慶署杭嘉湖道鄒仁溥會禀稱八月朔望兩汛時届仲秋漲勢極大查勘得東塘尖山護壩並西塘范公塘兩處沙塗及南岸各山之外新舊漲沙誌椿丈尺暨東塘念尖二汛海中新漲陰沙逐細查量均無升刷與上月相同等情禀報前來臣復查無異謹繕單繪圖恭摺具奏伏乞皇上聖鑒謹奏奉硃批工部知道單圖併發欽此○○署理四川提督提督銜松　鎭總兵利勇巴圖魯奴才夏毓秀跪奏爲恭報奴才接署提篆日期叩謝天恩仰祈聖鑒事竊奴才赴口外川甘交界打拉等溝及剿撫川屬包座雙寨甲借潘州等溝寨賊番現己一律肅清事竣進省面陳善後事宜隨於光緒二十二年八月初十日准督臣鹿傅霖照會署四川提督川北鎭總兵何乘鰲現在呈請陛見所有提督篆務奏奉奴才署理於八月十二日准署提臣何乘鰲飭委署提標中軍叅將王圻將欽頒四川提督總兵官銀印一顆暨王命旗牌火牌上諭諸書文卷等件造册齎交前來奴才即於是日恭設香案望闕叩頭谢恩祗領任事伏念奴才滇南陋質樗櫟庸材由行伍出師轉戰數省疉沐鴻施洊擢記名總兵並賞給利勇巴圖魯勇號加提督銜前補松潘鎭總兵丁憂開缺回籍於二十年九月三十日服滿禀請奏告赴前敵隨即入覲旋蒙四川督臣鹿傅霖奏調到川差委陛辭後復蒙聖恩補授斯職涓埃未報兢惕時深到任之際即帶兵出關勦撫番賊仰托天威遠播賊首就擒隨將川甘交界辦理安謐兹邀寵眷署理四川提督受恩愈重圖報愈難伏查川省地界邊陲漢夷雜處彈壓撫綏均關緊要奴才惟有勉竭愚誠矢勤矢愼隨同督臣認眞整飭營伍實力訓楝操防凡於營伍應辦事件禀承督臣遵循辦理不敢稍涉懈忽以期仰答高厚鴻慈於萬一除將接署提篆日期恭疏題報外所有奴才感激下忱理合恭摺叩謝天恩伏乞皇上聖鑒謹奏奉硃批知道了欽此○○嵩崑片再署都匀府知府曾溥病故所遺員缺查有候補知府王繼先生成練逹處事精詳堪以署理據藩司邵積誠署臬司黃元善具文會詳前來除檄飭遵照外謹會同雲貴總督臣崧蕃合詞附片具奏伏乞聖鑒謹奏奉硃批吏部知道欽此○○嵩崑片再前准吏部咨開光緒二十二年二月十一日奉上諭貴州按察使著李希蓮補授欽此遵即恭録行知在案兹該司於七月十二日到省奴才即飭赴新任卸署臬司黃元善亦飭回糧儲道本任以重職守除咨部查照外謹會同雲貴督臣崧蕃合詞附片具陳伏乞聖鑒謹奏奉硃批知道了欽此 
 
 

Page 12

 
 
[光緒二十二年十一月二十四日京報全録]  
　　宫門抄○諭旨一道録前○閩督邊　奏撫恤琉球遭風難人摺○又　奏派員接統勇營片○又　奏請開守備本缺歸都司班序補片○又奏更換防營管帶員弁片○江撫德奏匯解直隸代造剥船不敷工價銀兩片○又奏匯解直隸代造剥船墊欵銀兩片○河督任奏查明九月分各湖存水尺寸摺○滇撫黃奏報夏季分正法强盜士匪各案摺○十一月二十四日内務府國子監正紅旗值日無引見○那王溥侗各請假五日○張蔭桓續假五日○綿宜請假十日○彭壽續假十日○值年旗奏派查城之大臣派出啓秀○掌儀司奏初一日祭奉先殿溥侗行禮○召見軍機　熙敬　○○頭品頂戴閩浙總督臣邊寳泉跪奏爲琉球遭風難人循例撫恤恭摺仰祈聖鑒事竊據福防同知温冠春報稱琉球遭風難人陳紹唐等十三名於光緒二十二年八月二十六日到省當即安插館驛妥爲撫卹一面飭傅通事譯訊據陳紹唐供伊與祖德香紹廷楝是官吏具志望是舵工石川新里浦渡慶次島袋全城靳良城安里島山野原是水手俱琉球國久末府人駕船一隻通船十三人於本年八月初七日由本國開船中途遭風十四日飄至浙江温州府轄洋面荷蒙救護賞給館食二十六日開船到驛安插等情由福建藩司黃毓恩覆詳請奏前來臣查該難人陳紹唐等航海遭風情殊堪憫亟應仰體皇仁於安插日起每人給米一升鹽菜銀六釐俟回國之日各給行糧一个月並照例加賞物件折價給領統於存公銀兩勳支事竣造册報銷將來如何回國届時察看辦理除分咨外謹繕摺具陳伏乞皇上聖鑒謹奏奉硃批知道了欽此○○邊寳泉片再福州海口長門等處勇營砲台最關緊要經前督臣楊昌濬秦委福寍鎭總兵曹志忠就近統領辦理防務頗著勤勞兹據該總兵以在防年久積受潮濕禀請仍回福寍鎭本任俾免兼顧而資調攝等情前來自應准如所請遴員接辦以專責成查有記名總兵從永安勇敢有爲治軍整肅向在閩省管帶營勇曾駐長門情形熟悉堪以派往接統所有該營台將領弁勇均歸節制調遣除分遵照外謹書附片具陳伏乞聖鑒謹奏奉硃批知道了欽此○○邊寳泉片再據福甯鎭總兵曹志忠禀據儘先補用都司本任桐山營守備甘憲超禀稱光緒九年調赴福州長門防營差遣因出力保准以都司儘先補用咨部復准註册應請開去守備本缺過班候補等情由鎭轉禀前來臣覆查無異合無仰懇天恩俯准將福建桐山營守備甘憲超開缺歸於陸路儘先都司班内序補所遺桐山營守備員缺俟准到部覆另行遴員請補謹附片具陳伏乞聖鑒訓示謹奏奉硃批兵部議奏欽此○○邊寳泉片再各省防營更換管帶或移紥他處均應隨時奏聞歴辦在案兹查福寍一帶洋面需船巡緝將前擱廠隝藝新輪船募配舵水人等四十二員名派委五品軍功蕭國棟管駕所遺閩口水雷營捷勝小輪船改委儘先千總瞿炳奎接管並將平海營師船小號弁勇一百四十員名全行裁撤又於省城裁汰各勇内挑選一旗名爲安靖左旗派委儘先補用都司周洪順管帶歸總兵洪水安總統訓練又營務處親兵復裁弁勇一十三員名長夫二名又划　山上下砲台本係凱字右營總兵廖得勝兼管該營同凱字前營拔赴上海未能兼顧派委記名提督張世興接帶據福建善後局司道具詳前來除咨部外謹附片陳明伏乞聖鑒謹奏奉硃批兵部知道欽此○○德壽片再臣接准户部咨議覆江西應造直隸剥船援案籌解價银赴直就近購料排造一摺抄録原奏飛咨遵照計單内開此次江省應造剥船二百枝復請由直代造實與定例未符惟限期緊迫倘誤轉運新漕關繫匪輕本届應暫准其由直代造嗣後不得援以爲例至造船工費前經指撥東綱息銀五萬四千八百一十三兩應令山東巡撫嚴飭運司如數酌提迅速派員改解直隸交納其不敷工價銀二萬八千五百六兩八錢江西漕項既無餘欵應准其於司庫厘金項下勳撥解直應用限本年十月以前如數納清並將起解銀數日期報部查核並准直隸總督臣王文韶電催代造剥船案内部撥江西厘金銀二萬八千五百餘兩待用孔急望速撥解各等因到臣即經轉行遵照辦理去後兹據藩司翁曾桂督糧道劉汝翼會詳稱伏查直隸代造剥船二百枝共需工料銀八萬三千三百一十九兩八錢内奉指撥東綱息銀五萬四千八百一十三兩計不敷銀二萬八千五百六兩八錢自應遵照在於司庫釐金項下勳撥解津以資應用現於光緒二十二年九月二十八日在司庫厘金項下勳放銀二萬八錢五百六兩八錢飭令蔚豐厚商號妥速匯赴直隸督臣王文韶衙門投兌轉撥天津道應用並於提補捐欵項下放給匯費銀二百五十六兩五錢六分等情詳請具奏前來臣覆核無異除咨户部暨直隸督臣查照外所有匯解直隸代造江西剥船不敷工價銀兩緣由理合附片陳明伏乞聖鑒謹奏奉硃批户部知道欽此○○德壽片再據督糧道劉汝翼詳稱案准户部札開直隸督臣王文韶奏漕運剥船不敷請將上年海嘯擊沈船隻照案由直代造一摺抄録原奏恭録硃批飛咨江西巡撫遵照據原奏内稱上年海嘯奇災擊沈剥船九十七隻奏明暫行開除本届江浙海運漕糧計較歴届加增米多船少周轉爲難本年冬漕來春即須起運若不未雨綢繆必致貽誤擬請照數添造援照光緒七年成案由直代造所需價銀極力節省核計每船實用銀四百一十兩九錢三分九釐今復造九十七隻其需銀三萬九千八百六十一兩九分三厘請由部照章借撥仍令江西湖南湖北三省分年攤解部庫還欵等語查此項添造剥船係爲轉運新漕濟急應用起見自應准如所奏辦理所有應需剥船工價實用共銀三萬九千八百六十一兩九分三厘即由直隸總督轉飭在於司道各庫無論何欵先行籌墊毋庸由部借撥至前項所墊船價銀兩應由江西湖南湖北各巡撫速飭各該糧道於道庫徵收各年漕項等欵銀内各籌撥銀一萬三千二百八十七兩三分一厘限於本年十月内徑解直隸兌收以歸墊歀等因遵查此次由直代造海嘯擊沉剥船九十七枝所需工價銀兩現奉户部飭撥漕項不得不設法騰挪交商匯兌以應要需兹於江西道庫漕項内勳撥銀一萬三千二百八十七兩三分一厘於光緒二十二年九月二十四日發交新泰厚商號具領限四十五日匯至天津前赴直隸督臣王文韶行轅投兌轉發天津道以爲代造海嘯擊沉剥船工料之用並給匯費銀一百一十九兩五錢八分三厘定限到津以期妥速而濟急需等情詳請具奏前來臣覆核無異除咨明户部暨直隸督臣查照外所有匯解江西歸還直隸代造上年海嘯擊沉剥船工價銀兩緣由理合附片陳明伏乞聖鑒謹奏奉硃批户部知道欽此○○頭品頂戴河東河道總督臣任道鎔跪奏爲查明本年九月分各湖存水尺寸謹繕清單恭摺仰祈聖鑒事竊查嘉慶十九年六月内欽奉上諭湖水所收尺寸每月查開清單具奏一次等因欽此本年八月分各湖存水尺寸經臣繕單奏報在案慈據運河道羅錦文查明九月分湖水尺寸禀請核奏前來臣查微山河定誌收水在一丈四尺以内嗣因豐工漫水灌注量騐湖底積受新淤恐不敷濟運奏准加收一尺以誌樁存水一丈五尺爲度本年八月分存水一丈八寸九月内水無消長仍存水一丈八寸較上年九月水小五尺四寸此外昭陽等七湖消水二寸計昭陽湖存水四尺八寸南陽湖存水五尺南旺湖存水三尺獨山湖存水五尺四寸馬塲湖存水三尺一寸蜀山湖存水五尺八寸馬踏湖存水六尺二寸以上各湖存水尺寸除馬踏湖比上年九月水勢相同外餘俱較小自七寸至二尺七寸不等查九月間微山湖因居下游諸流匯注是以長消相敵其餘各湖雖臨上游分注之水難抵風颺日曬之耗現届冬令往後雨澤應時湖水可冀增益臣謹當督飭道廳營汛廣爲收蓄以備回空兼濟來歲新漕之用斷不任稍涉貽誤以期仰副聖主利濟漕運之至意所有查明本年九月分各湖存水尺寸緣由理合謹繕清單恭摺具陳伏乞呈上聖鑒謹奏奉硃批工部知道單併發欽此○○雲南巡撫臣黃槐森跪奏爲滇省二十二年夏季分正法强盜土匪各案恭摺仰祈聖鑒事竊查滇省强刦土匪案件前經奏准仍照舊章審訊明確禀經委員會審或就近由該管道府覆審録供禀由督撫核飭就地正法歴經遵照辦理按季造册奏咨在案慈據按察使湯壽銘詳稱查得光緒二十二年夏季分元謀等廳州縣報盜刦等案共十八案除在監病故各犯不計外計罪應擬斬盜匪各犯安萬茀等三十三名口據各該廳州縣禀經委員會審並由該管道府審明確實開具供摺禀經臣隨時核明照章批飭就地正法在案兹届季底彚造清册詳請具奏前來臣覆核無異除清册送部外謹會同雲員總督臣崧蕃恭摺具奏伏乞皇上聖鑒敕部查照施行謹奏奉硃批刑部知道欽此 
 
