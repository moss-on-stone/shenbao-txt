# 1899 - 44 - 4909282

 

Page 1

 
 
[隨報附送月分牌] [  申報館主人啓]  
　　本館向章每歲新正印成中西合璧月分牌附入報章遍贈賜閱諸君子本年别開生面精益求精不特藻繪之工一時無兩且將字蹟放大印以五采俾閱者得以一目了然刻已竣工定於十二日卽禮拜二隨報分送不取分文想閱者皆當先覩爲快也肅此預陳惟冀雅鑒 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[規賭]  
　　士農工商各有恒業歲復一歲日復一日皆當各事其事毋敢以遨以嬉惟每届新正數日四民皆賦　無事乘此良辰美景以爲行樂及時或鬥茗於茶樓或沽春於酒肆雅人深致禮法不拘到處皆然無人不爾卽平日規行矩步不苟言動者在此半月中亦復視爲故常不以爲怪蓋終年勤苦惟此數日可暫息肩縱或不免於荒嬉耍亦無　於正業滬上繁華之地勝境尤多或香車寳馬攬風景於國林或檀板紅牙賞衣冠之優孟以及登歌樓而聽　雲之曲入漆室而作餐霞之仙樂事正多各從所好然此皆不失爲自好之士無傷於財無玷於行卽使大雅當前亦不妨以之告語面無庸　飾爲也乃有放逸者每際新年恣情賭博此中人語輙以年興稱之若謂新年偶然高興固無所傷在上者亦以首　延釐與民同樂向之懸爲厲禁者至此而稍從其寬而劉盤龍一流人遂明目張膽毫無顧忌矣執筆人素性不覊聲色狗馬之好童稚時卽已沾染其習雖屢遭父師之訓斥而知過不攺悔之已遲今馬齒已三十有三自幼失學壯而無成雖曾讀詩書略知大義而經史精微之旨古今治亂之宜皆不能洞澈於心言其得失自丙申年槖筆遊滬迄今已裘　四更友朋徵逐酒食游戲時或自放於禮法之外而賭博之塲則實未嘗厠足前去兩年均在申江度歲館中向例每於歲杪至年頭五六日止送報章暫謀休息操筆政者亦得於此數日間封其筆硯嬉遨於景風淑氣中顧友朋之豪於資者方且逐逐焉恣意於博卜晝卜夜而不知稍休乃嘗從而規之曰賭之爲害甚烈旣可喪家又可喪身故父老每以此爲戒諸君子身家充實出其餘資偶爾相戲卽或一擲百萬五木無靈亦祗如九牛之亡一毛太倉之少一粟耳固無所爲大害也然而郭家金穴鄧氏銅山苟取之不窮亦必有一旦之匱年少精神縱甚强固苟無明無晦不息不休則智慧聰明亦豈無虧耗之慮諸君子何不一爲計及而顧樂此不疲乎且滬上五方雜處良莠不齊有所謂牌九司務者設阱陷入傾人腰槖或設美人之局或僞稱大員公館　言引誘聚賭抽頭諺所謂翻天印倒脫靴諸名目奸詐之計防不勝防偶或不愼卽墮其術莊號因之而倒閉行棧因之而虧歇甚至父不以爲子妻不以爲夫無面目見人以致輕生自盡凡若此者無歲無之特執筆人未必盡知卽知之而亦不便明指耳聞之者曰此其弊豈獨新年爲然哉上海虹口賭　林立終年不休輸贏甚鉅兹姑不論卽如各行鋪各民居以及諸娼院牌骰之聲幾於無日或息計其勝負動輙數千百金自歲百以迄年終何日不肆無忌憚被人所誘以致墮入奸計者固常有之事惟至新年時節則禁令稍寬面賭興益熾因此而蕩產傾家者亦於此數日爲多執筆人曰正惟爲此而賭博之害愈覺可危紳富子弟咸當以此爲大戒至姑爲新年行樂計則搶狀元擲陞官圖諸博戲旣輸贏之不甚巨而亦足以消遣光陰雖放浪形骸爲正人君子所不取而較之牌九等賭猶爲此善於彼耳何必示其豪侈視金玉如泥沙而與牧猪奴競雄長哉 
[上諭恭錄]  
　　光緒二十四年十二月二十二日奉上諭此次軍機處繕修清字檔册總司校對之刑部卽補郎中英秀英凱均著仍以本部郎中無論題選咨留遇缺卽補其尤爲出力之供事同知銜分省補用盬大使姚春　著以知縣分發省分歸候補班先卽補六品銜分省知縣補用任濬之著以直𨽻州知州仍分發省分歸候補班補用同知銜知縣用分省補用鹽大使劉式玉著以知縣仍分發省分歸議叙班卽補分省候補布庫大使陳永惠著以知縣分發省分歸候補班補用分省補用盬大使周鼎亨著以鹽運判仍分省儘先卽用分省補用縣丞史支蕃著以知縣仍分發省分歸候補班補用同知銜知縣用分省補用縣丞徐淦著以知縣仍分省歸候補班補用分省補用縣丞金鴻翥著以知縣仍分省歸候補班補用分省補用同知朱永齡著加四品銜並給四品封典候選縣丞呂鴻　著以知縣分發省分歸候補班補用以示鼓勵餘依議該部知道欽此 
[本館接奉電音]  
　　昨日午前京師飛電傳來上諭一道敬謹　登○正月初八日奉上諭前因中外各衙門審理詞訟未能迅速疉經諭令隨到隨審隨審隨結毋許拖延近聞在京各衙門於應辦案件仍有經旬累月延未審結者實屬不成事體刑部爲刑名總匯所有應審詞訟俱係各衙門送部應行審定罪名之犯自應從速辦結毫無拖累方足以昭情法之平順天府五城俱有審理詞訟之責著該府尹嚴飭所屬於審理詞訟務當按限審結其業已轉解到府者並著赶緊辦理五城御史嚴飭司坊各員遇有詞訟不准藉案多傳人證以致稽留守候無辜受累其應行送部者卽著赶緊送部均不得濫行收押亦不准以監候待質含糊塞責致無了期步軍統領衙門亦著照此辦理以重民命而清訟源欽此 
[和約施行]  
　　美利堅與日斯巴尼亞戰事旣平重訂和約此已紀諸去歲報章兹者日本東京日日新聞社得華盛頓電報云此約繕就之後美廷飭下上議院核議西歴二月六號議員用投票之法以决從違　以爲宜從者占三 
分之二有奇是以美總統已决定批准施行矣 
[呂宋不靖]  
　　日本東京日日新聞云日前日本外務省大臣聞美國屯紥小呂宋之兵士方與馬尼臘叛徒交戰因電致駐馬尼臘之日領事歴詢日內情形東歴二月五號得領事覆電咯　當兩軍互擊之時馬尼臘巿廛頗爲危急由馬尼臘逹香港之電綫不知何故忽然阻滯幸未幾卽通行迨七號日本海軍大臣電飭常備艦隊　令官鮫島氏派須磨艦鼓圇前往保護旅居馬尼臘之日本商民是日午後須磨艦卽開赴西海道佐世保軍港裝載煤糧準備向馬尼臘進發 
 
 

Page 2

 
 
[地通商]  
　　天津國聞報云湖南民人前皆墨守舊法不知變通近數年來始風氣漸開喜講西學各國政府爰謀擇善地開埠通商兹接西友來函謂西員忌理輔專氏已條陳大吏請將長沙湘潭常德三處闢作通商口岸至於鄂州則已訂期西歴三月開爲商埠新任湘撫下車伊始卽出示曉諭居民毋得與教堂教士爲難並札飭各屬一體保護堂中教士由此觀之湖南一省刻下民風丕變非復如前之拘泥舊制嫉惡西人矣 
[七述奉化鄉民閙礦事]  
　　寗波奉化縣境銀山岡鄉民因開礦而致滋閙本報前已縷紀情形昨得采訪友人手書云新正初三日奉化縣郭大令命駕至郡城偕畢黎兩大令升座鄞縣署大堂會訊所獲首犯韓阿九供認毆傷李把戎及褫去郭大令之衣毫不諱飾三大令遂飭吏備錄供詞疉成案卷申詳上憲請示施行 
[提前試士]  
　　松江采訪友人云去冬府署接奉江蘇提督學政瞿子玖宗師札文飭卽舉辦科試事宜濮紫泉太守因示期光緒二十五年二月十四日縣試三月十四日府試及轉行下縣後又奉宗師札飭卽日提前赶辦太守遂札飭華亭縣劉謙三大令婁縣屈吉士大令關訂松屬各縣同日舉行并會銜出示曉諭曰光緒二十四年十二月二十二日奉本府正堂濮札奉督學部院瞿排單札開照得向章明春出棚應按臨徐州海州歲科併考秋間出棚按臨蘇松太鎭常等處科考是以該屬府縣考前經本部院札飭於二三月間分别舉行在案現據徐州府禀稱據八縣會禀地方連年災祲十室九空　子覓食他鄉未能歸復請緩至明年秋間按試等情又先於十月間按試准安時據淮揚海道面禀海州災困士子流亡明春尙難應試請予展緩等情據此查該二屬明春不能按試係屬實在情形自不能不准予變通以示體恤惟徐海歲科試旣行展緩若不先考他屬勢必赶辦不及自應將蘇松太常　等屬科考於明春提前辦理除將展緩徐海歲科試及先行科考各該屬情形轉咨總督部堂撫部院會同其奏外合行札飭札府迅飭各縣於明年開印前後赶卽舉行縣考從速竣事卽行接辦府考本部院定於三月初旬首先按試蘇州府屬次卽按臨該屬該府縣等考務當赶緊舉辦刻期蕆事毋誤本部院按試日期是爲至要等因到府奉此合行轉飭等因到縣奉此本縣現定於二月初二日考試合行出示曉諭爲此示仰合邑與考文章一體知悉爾等自備試卷赴學保結送候收考毋得自誤切　特示若此則二分春色中童子軍卽當鼓勇登塲一試奪標手叚矣 
[學政丁艱]  
　　杭州采訪友人云新正初四日浙江學政衙門接到廣西訃電知唐大宗師之太夫人在原籍仙逝等因巡捕官立卽禀報撫轅撫憲寥中丞具摺奏請簡員接任一面發電至處州知照蓋因宗師方按試處州也 
[推廣團防]  
　　揚州采訪友人云去年郡城各當道以地方遼闊莠民易於隱藏因諭令各鋪户籌辦團防分爲四局復恐各叚保甲員弁巡　稍疏　委方果卿大令總其成俾得有所統率迨歲晚各路飢民之南下者甚多蟻集蜂屯幾不可以數計每日雖由地方官紳躬自出城散放乾糧以資果腹而人多糧省時虞分派難周因之飢民中之狡黠者分往各村鎭乞食不與則滋擾不休鄉民咸有戒心幾致寢不安忱地方官　之隨合鄉董各就本村挑選壯丁舉辦團防藉以保衛刻下懷子橋陳家溝等處業已置備旗幟設局舉行且與向駐是處之南字某旗勇丁聨絡一氣無分晝夜巡綽惟嚴每夜鉦柝之聲不絶於耳由是鄉中頗稱安謐說者謂城廂內外果能從此將團防推廣宵小無從溷跡地方受益豈淺鮮哉 
[犯官瘐斃]  
　　京師訪事人云去年十二月十六日犯官葉志超在刑部獄中病斃經刑部直𨽻司行知都察院查監御史派指揮帶領吏仵前往相騐其子　給禁卒等紋銀三百兩始得將屍獄身由牆弔出在刑部署後空地備棺成殮舁往某寺停放擇日扶回噫中東之役葉喪師辱國雖攖顯戮猶不足以蔽其辜今旣得免懸自藁街篕猶葉之幸也 
[霸工告蕆]  
　　揚州采訪友人云去冬運河歸江各霸水源日涸有碍舟行經兩淮運憲江蓉舫都轉遴派熟諳工程各員將攔江鳳凰褚山金灣璧虎等壩分投堵築至臘杪次第禀報合龍都轉隨於二十日檄委龍分轉澤鈞前往照册較量認眞查騐分轉奉札後卽於翌日禀辭鼓棹往工次 
[鳩江巿景]  
　　無湖采訪友人云去歲春夏之交舉巿蕭條操奇計贏者幾至不可終日乃自秋徂冬由漸而盛至歲杪則又登峯造極橫絶一時失之東隅者誠不難收桑榆之效也顧其中盈絀亦各不同如菜油菜子上巿之初價甚昻貴迨秋後芝蔴豐稔油價騍平每擔至貶去洋銀三四圓之多囤油者無不一敗涂　地茶兩業亦覆轍相尋其餘京廣雜貨綢緞布匹紙張則因秋冬生涯大旺兼之歴年舊帳收取頗佳尙可獲蠅頭之利錢業因倒帳者尟可得盈餘所最得意者其惟土業乎當皖土入巿之際每百兩祗售銀十六七兩迨中秋節届蘇豫諸土相繼飛騰每擔售至二十六七兩皖土亦因之而貴每擔値銀三十二三兩於是各土店無不坐收其利如義和泰黃泰和等　莊竟有贏至萬金者說者謂十數年來業土者未有若此之機會也至於米業則更如平步登天蓋一年中自始至終米價總屬有進無退非特行商運去　操左劵卽內地小販亦皆如願以償近日米價貴至每石値銀二兩七八錢廣商仍並蓄兼收多多益善蓋逆料內地蓋藏已罊此後必有漲無跌且恐復蹈去春之覆轍故特放手爲之耳 
[明州火警]  
　　寗波采訪友人云去臘二十七日之晚初鼓時郡城新街姚大鏞唱書店方　牲醴祀神不虞灶下火星飛墮柴堆以致炎威上熾坊保急切鳴鑼報警各水龍夫聞而馳至吸水狂噴然已焚去平屋七八椽矣至除夕四鼓後三角地某姓家又不戒於火紅光照耀幾如天半朱毒其時文武白宮方朝服朝冠趨詣萬壽宮行朝賀之禮一間警信飛步到塲督救約焚一點鐘許燬去房屋十餘椽失火之家有八嫗年老龍鍾奔避不遑葬身火窟誠可憐也 
[皇州春色]  
　　京師訪事人云歲除之日各王公大臣例至寍壽宮行禮宮在內之東前爲皇極殿殿前爲皇極門門外有玻璃影壁一座上嵌九龍　呼爲九龍碑殿後爲寍壽門門外鋪棕毯行走其上蹀𨇾有聲門旁蒼松翠柏鬱鬱成圍是日午正皇太后升寍壽殿　人奏萬壽無疆之曲王貝勒貝子公六部九卿大臣均朝服補褂由寍壽門魚貫而入贊禮官唱禮各王公大臣隨皇上行三跪九叩禮畢王公大臣用紅紙　書春聨一副長二尺寛三寸其文爲福壽久長受福宜年四季平安吉祥如意之類敬謹懸掛爲度歲時吉慶之頌洵函夏之上儀也○正月初一日朝賀時應行禮節先期由禮部傳知一二品大員於是日在皇亟殿行禮三四　文武各官在午門前行禮五六品以下及耆民人等俱在天安門外行禮諸文武王公大臣皆穿蟒袍補服在內値差之內侍蘇拉人等亦均穿花衣以崇典禮○欽天監衙門大堂等處年久失修甚形頽敗去年知照工部估勘工程定於十二月十五日督飭興隆等號官商木廠鳩工庀材逐處修理想經之營之不日卽可竣事也○沈某設骨董攤於大街亦旣有年矣有一劍長尺餘其鋏黝以墨數人力拔之不得出故亦不知其鋒之利鈍也久　攤頭無人顧問去臘有一老人操陜音貿貿然來見而問價沈久視如廢鐵謂君旣欲之酌贈可也老人卽以　餅二枚易之並出錢二千倩沈代購公鷄一尾宰之取其血滴劍　中劍卽脫頴而出沈駭甚欲詢其故而老者已携劍去矣人咸謂此劍必古時寳物噫龍蟠鳳逸之士屈伏而不得賞 
 
 

Page 3

 
 
音者多矣何獨於一劍○禁城重地理宜嚴肅凡値差人等必須頭戴官帽手持腰牌方准出入去年十三月十五日有羅姓人便衣小帽闖入禁門値班護軍喝阻不服因卽拿交步軍統領衙門枷號一月發東華門示衆以儆效尤○前門外東河沿護城河內冰牀林列去年十二月十六日有甲乙丙丁四人由前門橋雇坐東行其速無比行至閘口迤東以時交四九澤腹不堅牀夫未及隄防陡如駿馬下坡不可收勒頃刻間人牀並墮於冰窟之中幸卽經人援起雖夫名登鬼　然皆拖泥帶水狼狽非常矣 
[烟海春波]  
　　烟臺訪事人云去冬中俄銀行招雇人夫赴俄界修築鐵路立有章程數條應募者須遵照辦理按東省人浮於事今旣有此大工役行將踴躍爭先當不致歎鬱鬱久居於此矣○粥廠領粥之人時形擁擠去臘某日有乞兒挨近某氏婦身旁思欲一親香澤被婦扭住禀之於官當塲笞責數百板似此窮心未退色膽又萌究不知其意何居也○去歲臘杪錢根緊急索逋者頗覺爲難有某甲者向乙徵舊欠自將頭顱擊破乙見事不妙遠颺無蹤甲則經人醫治幸無性命之憂卽此亦可見索債之不易矣○日用所需無物不貴至年節爲尤甚惟菜蔬之類價値頗廉蓋賣菜傭歴年皆運至旅順口求售今以舟行不便未克前往而又積之良久凍腐堪虞祗得貶價售脫清寒之士咸得於年節間一咬菜根亦未始非采　之福也 
[畫棟春雲]  
　　江西采訪友人來函云去歲省城辦理冬　異常嚴密　憲松鶴齡中丞札委武弁二員分上下　　巡各街巷夜間復由署臬司劉獻夫廉訪督同南昌府江太守保甲總局謝太守輪流查緝一週南昌縣孟子卿明府新建縣黃杏林明府則會同保甲分局各員紳嚴密巡查從此宵小當不敢生心閭閻可以有恃無恐矣○洋人傳教內地載在約章乃無知愚民往往見其異服異言輒生疑忌甚致謠言四播釀成事端南昌新建兩縣宰毖後懲前剴切曉諭大略謂教雖來自外洋善爲人所同具天理國法人情洋人亦知體會其往來傳教恒存勸善之心斷無貽害民間之事且入教與否仍聽民便卽此一端可見洋人以善爲教之本意務宜各冺嫌疑共敦輯睦切勿以訛傳訛輕信浮言倘敢執迷不悟滋生事端定卽嚴拿究辦○省垣向有紫電祥臨二小輪船爲各大憲辦公之用紫電由林弁志誠管帶祥臨由羅紳家福管帶去冬羅紳捐納知縣指分某省行將聽鼓應官大憲遂令交卸祥臨管帶差暫委林弁兼帶○進賢門外育嬰堂年久失修房屋　漸朽壞藩憲張筱船方伯保赤情殷特于去歲札委胡明府欽估工修葺○去臘某日總辦湖口厘卡兼署九江府事聨敷青太守交卸回省禀謁各當道各當道咸慰勞有加 
[白門春景]  
　　金陵訪事友人云中國近來風氣大開有志之士莫不以講求新學爲急務然多崇尙英文叩以他國之語言文字則皆茫然不知日本與我爲同洲之國脣齒相依所學尤當肄習去冬十二月日本本願寺某僧至江寗省垣僦居城北擬在一枝園左近開設東文學堂專謀　學常與人言華人競知西學不事東文未免忽近圖遠舍易就雖刻聞此事已由督憲劉峴帥准行定於今正二十日開館願學者頗之乏人○江蘇提督學政瞿子玖宗師舉行歲考旣畢臘月十八日爲新進諸生入學之期上元縣蕭爵寅大令江寗縣戴子和大令率領諸生乘輿入泮宮芹藻鸞旗雍雍肅肅禮畢分道而歸觀者榮之 
[觀申]  
　　江海關道憲蔡和甫觀察赴蘇垣禀賀各大憲年禧事畢返滬昨日上午十一點鐘時上海縣王欣甫大令知憲旌將抵埠鳴　全新聞大王廟碼頭迎迓禮也 
[聖停公]  
　　今日恭逢皇后千秋聖誕大小臣工禮應䖍申慶祝英界讞員鄭瀚生大令援例照會英德領事官自昨日起停訊三日並請轉飭各捕房停解案犯 
[示禁搶醮]  
　　上海縣主王欣甫大令接奉松江府濮紫泉太守頒發告示一通爰卽飭吏照錄遍貼通衢俾民間觸目警心岡敢湋犯亦整飭風化之道也其文曰爲嚴禁搶孀逼醮申明定例剴切曉諭事照得婦女以名節爲重風化實世道所關是以孀婦守志例得旌表所以彰名節維世道也松屬各縣向有搶孀逼醮惡習迭經譚前藩憲丁前撫憲應前臬憲通飭嚴禁此風稍息本府下車以後訪聞各屬搶孀逼醮之事積久玩生舊習漸熾推原其故皆由一種蟻媒俗呼爲白螞蟻者圖利勾引用言煽惑以致愚民不知利害逼醮搶孀毫不爲怪遂使窮詹自願守志之婦或因鄰佑親族欲得媒金多方煽惑甚至搶奪强嫁孀婦因而失節其不甘失節亦有因而自盡者似此傷風敗俗在主婚者固喪盡天良而媒說者尤罪魁禍首卽如婁縣孀婦夏沈氏被夫兄夏紀昌强嫁一案若無全節堂董事控告查追幾奪夏沈氏之志言之實堪痛恨除通飭各屬將蟻媒嚴密查拿遇案嚴懲外合行申明定例出示嚴禁爲此示仰闔郡軍民人等一體知悉爾等須知聚衆夥謀搶奪婦女或賣或自爲妻妾及被姦污者並於素無瓜葛之家入室搶奪一經搶獲出門卽屬已成審實不分得財與未得財爲首斬立决爲從絞監候知情故買者减正犯罪一等如圖搶入室未將婦女搶獲者首犯絞監候爲從情實發極邊烟瘴充軍其貪圖聘禮謀占資財期功卑幼用强搶賣伯叔母姑等尊　者斬監候期功卑幼搶賣兄妾胞姊及緦麻卑幼搶賣尊屬尊長並疎遠無服親族搶賣尊長卑幼者均絞監候如尊屬尊長圖財强賣卑幼係期功杖一百流三千里係緦麻發附近充軍如婦女不甘失節因而自盡者期功以下卑幼及疎遠親族仍照本例分别斬絞監候緦麻尊屬尊長亦絞監候期功尊屬尊長發近邊充軍娶主知情同搶及用財謀買者各减正犯罪一等其孀婦自願守志夫家母家强嫁被污祖父母父母及夫之祖父母父母以及期功尊屬尊長卑幼均須分别擬罪若孀婦不甘失節因而自盡者不論已未被污祖父母父母夫之祖父母父母皆須問擬城旦期親尊屬尊長杖一百流二千里功服杖一百流二千五百里緦麻杖一百流三千里緦麻卑幼發邊遠充軍功服發極邊充軍期親絞監候娶主知情同搶以爲從論各减親屬罪一等國法何等森嚴豈容輕犯况節婦守節其情可憫其志可嘉理應格外保全表其貞操藉勵薄俗經此次示諭以後亟宜痛除惡習勿蹈刑章倘再故違一經訪聞或被告發定卽飭縣嚴拿到案照例治罪親族保中知情隱匿並于嚴究决不姑寛其各凛遵毋違切切特示 
[諭捕嚴緝]  
　　日前南巿萬裕馬頭悅生洋廣貨店被梁上君子所算竊去煤油二箱及銀錢等物永同盛油麻行內亦有被竊之事當時均開明失單投二十三七鋪巡防局呈報前日薄暮局員盛雨村二尹帶領勇甲前往履勘旋卽回局升座傳汛捕張順到案諭以本委所轄地方時有竊案屢經勒限跴緝爾等均玩愒公事不能拘解嚴懲咎實難辭深堪痛恨乃叱令從重笞責張捕再四苦求二尹准展限五天破獲如違重究不貸 
[飭傳諭話]  
　　馬路工程局總辦朱森庭明府以局中經費不敷諭令各業輸資以垂久遠旋擬開辦船捐禀經道憲蔡和甫觀察批准出示定期開辦兹又恐各　户或有從中阻擾等情爰飭差役傳各帮頭目到局諭話 
[開廠施粥]  
　　謹啓者敝堂歴年冬春兩季開廠施粥歲尾歲首則停廠數日俾夫役人等回家度歲貧黎之無以卒歲者量給米票俾免仰屋之嗟自元旦至初十日陸續來堂騐票領米至十一日照常開廠發粥仍請會審憲并西門巡防局員各派護勇到廠彈壓以免擁擠今將開廠施粥之期請登報章布照公鑒上海六馬路仁濟善堂董事嚴信厚葉成忠楊廷　黃宗憲施則敬劉芬謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[籌捐興利]  
　　江西采訪友人云前者省垣興辦蠶桑抽收肉捐烟捐土捐木捐以資經費去臘藩司張筱船方伯復變通　理大張示諭俾衆咸知其文曰欽命二品頂戴總理江西牙釐茶鹽總局布政使司布政使張爲出示曉諭事照得江省前因興辦蠶桑經費浩大無從籌欵當經本總局詳請將省城內外各土店烟館勸令按月認捐解繳並飭城外湖口兩卡加抽二分木捐爲興辦蠶桑之用其省城內外各屠店經前藩司札飭南新二縣勸令按月捐繳充修溝渠之用皆係因公起見迭經分别飭令遵　各在案兹查省城內外各屠店上年因辦科塲停捐本年閏月繳亦無多而巿賣肉價未見平减在屠店獲利甚厚在居户頗喫暗虧亟應停捐减價以安巿廛自本年十一月爲始將省城內外屠店月捐卽行寛免所有欠繳月捐錢又從寛免繳以示體恤至各烟館烟燈月捐原因爲烟所困者多或亦漸知節省今查尙未一律戒凈應先酌減三成其各土店及木帮等捐貲本稍豐仍應照舊抽收以供蠶桑經費除詳奉撫憲批允並分飭城內外保甲總局曁南新二縣一體遵照外合行出示曉諭爲此仰省城內外各屠店烟館土店木商一體知悉嗣後該屠店等務須平價售賣不得託詞繳捐任意高擡巿價致滋口實倘敢故違定卽飭縣拘案重懲不貸所有烟燈月捐按照减三成數目依期清繳其土店月捐及各帮木捐照舊如數完納其各凛遵毋違特示光緒二十四年十二月十五日 
[鶯燕紛飛]  
　　天津訪事人云侯家后一帶烟花澤藪也營有規衙有費而混混又有大房錢無藉棍徒更時復串同訛詐津諺謂之貼膏藥其所仰欲給求者正不知幾輩而妓女之終鬱鬱處此者殆以易地皆然並無樂郊之適耳自德商興基公司於前年購地東郭至去年大啓爾宇招賃女閭並設巡役若干名使之彈壓滋事者於是鶯鶯燕燕恃有護花之符趨之若鶩而侯家后幾爲之一空舉凡收規之卒斂費之差坐得大房錢之混混貼膏藥之無藉棍徒頓失衣食之資不無飲恨偶向遷地之姊妹花試其故技輒被巡役驅逐而回於是恨之愈深而禍作矣先是有某案一起曾從是處娼寮獲犯起贓訊據供稱曾在妓女黑五處花用錢文並寄頓贓物黑五亦住興基公司之房屋者也差役往傳被匿不獲乘興而來者敗興而返稍加點綴白諸邑尊呂秋樵大令大令卽據情向天津府榮太守面禀臘月十二日傍晚帶同八班頭役及捕盜勇馳往拘拿詎料混混已執械先往巡役不知縣主因辦案而來悞以爲混混之搶妓也亟吹號呌召集同儕向前抵禦混混知騶從將至返奔引之追逐而巡役尾追不捨時大令已呵殿而至差役與混混又向係聲應氣求者前導之八班至此亦回頭却步禀於大令謂巡役勢將毆差拒捕請仍示施行大令始而喝拿中有所謂紅頭捕者卽公司雇用之印度人不知法紀擬仍用武致碎大令肩輿上玻璃卒被獲到充巡役之華人四名印度人一名大令誼重懷柔釋印度人而逮四華人回縣訊辦時已天色昏黃萬家燈火矣是處妓院鱗次櫛比向來入夜各於户外高懸紅燈兩盞至是公司中司帳人挨户給信令各收燈從前大地通明至此黑暗如漆多有垤其户牖由龜鴇率妓夤夜逋逃者而混混又乘機竊發攔路截刦是夜被刦去妓女七口失物甚多嗣後妓女易男裝戴風帽披一口鐘始逃出無恙翌日不物燕去巢空桃花人面且街巿亦蕭索異常矣不知興基公司將何以善其後耶 
[上海縣署瑣案]  
　　應洽記水木作主應文森之子應桂馨因咆哮公堂案管押上海縣典史署新正月初四夜乘間脫逃曾紀本報前日縣主王大令委襄理讞政之馬明府提典史署看役人等至縣研訊家丁周升供稱小的在捕廳老爺處服役自應桂馨發押後小的日夜看守不敢稍疎無奈桂馨吸食洋烟每晚必至四鼓方睡初四晚四點鐘時小的就寢至天明七點鐘時同押之陳光第披衣而起見壁上鑿有一洞立呼小的查看則桂馨已失所在惟其庖人吳竟星安臥如故迨喚同找尋見墻外倚一梯知卽由此逸出小的等並無得賄故縱情弊叩求明察吳供稱桂馨雇小的至典史署治庖尙有名阿順者爲彼裝烟今已偕逃不知所往陳供稱小的與桂馨同押一房每晚十二點時小的先睡是日早起見墻有一穴告知周升細加查看則桂馨已無蹤影矣明府疑有别情一再盤詰各執如前遂飭將陳攺押縣丞署周暫予免責吳交保開釋諭令赶緊尋應桂馨到案以便據情申禀道憲核示○虹口巡防局函送受傷人王阿小到縣請騐縣主王大令倩襄讞委員馬明府提訊王供稱小的係寗波府屬鎭海縣人現在虹口爲銅匠前日赴某茶肆啜茗見流氓劉大富向小的之師母强借洋銀不遂所欲肆口辱駡小的急爲勸解被劉拖至僻靜處連戳數刀逃逸無蹤小的投巡防局控訴蒙局員老爺移解案下叩求騐明懲辦明府飭仵騐得王頭面肩腿共有刀傷五處諭令自行醫治候查明有無别情再行提訊究辦 
[英界公廨紀事]  
　　昨日張炳山黃成吳永扭吞没闈姓洋銀六百元之楊子波至公廨訴請訊追讞員鄭瀚生大令諭令交差看管著原告補詞候核○晉康錢莊執事人葛雲卿扭控裕源號主凌孟條王少山結欠往來銀二千四百八十餘兩鄭大令飭差將凌管押候訊○二百五十八號巡街華捕送病民張道山張阿大至公廨請爲安插鄭大令飭役送交棲流公所妥爲醫治 
[英界瑣聞]  
　　春回大地正發育萬物之時英美租界工部局濮蘭德君循照向章示禁各野味店不准出賣禽鳥野兎之類以暢生機而重物命亦古者順時布令之遺意也○日本人馬塲善太郎向在某輪船當水手有對時表一枚倩義興鐘表店修理前日往取知此店已於歲杪閉歇遂至日本總領事署控請照會英界公廨提訊究追 
[法界瑣案]  
　　法界公廨當去臘二十七日停訊時積案纍纍讞員朱森庭明府法外施仁曲加體恤將各犯分别交保開釋囹圄遂爲之一空迄今已閱多日捕房中因犯事被押者又多如鯽魚爰定終本月十二日禮拜二爲始會同何繙譯照常訊斷○鴇婦金姐在小東門外開設花烟館墻花路柳春色闌珊其子名寳生自幼聘阿囝之女阿二爲童養媳阿二亂頭租服薄有姿色金姐以爲是可倚爲錢樹子也邇竟逼令作皮肉生涯阿二雖小家碧玉不甘以下賤自居頗有難色金姐銜之比聞阿囝已　泉壞益無忌憚擬托蟻媒鬻入娼寮阿二微有所聞恐白璧終致被玷遂奔投捕房聲訴捕頭以金姐逼良爲娼法紀　　許令　時鳴捕扭送公堂究辦亦保全名節之一道也 
[美界捕房紀事]  
　　江北積竊王有夫至外虹口鐵路車站之旁二號洋房某西人家行竊報時鐘及衣服等物旋被包探費阿銀查獲拘入捕房押候解送公堂禀請讞員鄭瀚生大令訊辦○昨晨偷兒何阿木竊得衣服携至吳淞路某押鋪求質爲包探金立生所見卽將人贓帶入捕房押候解送公堂禀請究辦○昨晨賊犯吳春泉混入周浦路積山書局左近某姓家圖竊經事主當塲拘獲扭入捕房押候解請讞員鄭大令訊斷○昨午江北人名阿狗者至裏虹口同鄉某甲家索取舊欠甲無以應致相毆擊傷及其額血流滿面旋互扭至捕房聲訴捕頭令將阿狗送同仁醫院療治甲則押候解送公堂禀請核辦 
[光緒二十四年十二月分缺單]  
　　小京官大理寺右寺丞徐定文故直𨽻州知州甘肅階州松山故知縣廣東始興胡良銓丁湖北黃安陶大夏丁湖南常寗龍起濤捐陞典史山東黃縣表玉山革 
 
 

Page 10

 
 
[蘇省官報]  
　　去臘十二月十九　太湖廳吳禀辭知縣承厚禀辭回寗升用遊擊借補蘇州城守中軍　備吳廣升禀知奉杜道札飭留營差遣金山縣典史韓鼎　丁來省　謝奉委海運津通局差藩轅牌示照得　陽縣訓導聞福圻現已列入計典叅劾應　摘印遺缺查有試用訓導劉燮均堪以酌委署理又上海縣典史蔡延河現已列入計典叅劾應行摘印遺缺查有試用巡檢周士鋆堪以酌委署理○二十日知縣蕭啓英禀謝飭知給予勞績拔委署事一次辦理清江統捐認捐分局知縣林尙辰由清江來按司獄林守廉交卸署金山縣典史任事回省管帶撫標巡緝快船營儘先遊擊宋學成禀知由金澤鎭防次查哨回○二十一日升用叅　遇缺卽補遊擊王萬美禀謝奉委蘇防後營帮帶差吳縣賴昨日禀知下鄉公幹補用知縣離任常熟縣縣丞陳彰五寳山縣縣丞恩厚均禀知交卸任事回省府照磨朱炳辰禀銷催提武陽漕項差巡檢周士鋆禀謝委署上海縣典史事各大憲封印期內均止轅一月○二十二日吳縣賴禀知下鄉公幹回縣丞余星燦禀辭赴寗○二十三日知府吳觀樂禀謝奉委津通海運會辦兼滬局騐米差卽辭又查濟元禀知奉委代辦中西學堂提調差戊戌科翰林院庶吉士秦曾潞辭行回籍知州洪爾振禀知松江提案回知縣劉廷鳳禀謝飭知蒙註册給予前先拔委署事一次又江錫珪禀謝奉委海運津通局差正任實山縣縣丞恩厚禀知仍回撫院文巡捕差縣丞王基肇禀銷上南二縣催兌差管帶太湖水師正前營遊擊許和生辭赴各屬巡哨撫標水師新中營哨官秦邊武禀知由浙江解案回 
[皖省官報]  
　　去臘十二月十三四日湖口鎭許雲發到委辦吉水　分卡直隸州英華辭蕪湖新關北卡查騐通判陳宏蓮到委辦濳太緝私丁艱直隸州鄧國華到盧英儀到赴京引見回巡檢謝國書到查和州鋪司回○十五日委辦華陽厘卡知府許鼎霖到准補蒙城縣朱本辭奉振捐局委赴江蘇勸捐直隸州丁翰年知奉臬台委保甲總巡巡檢李藻惪辭解長江水師月餉赴金陵○十六日指分安徽議叙班補用縣丞郭秉忠到湖北人卸署定遠池河司張錫慶到候補通判許濟均到解鳳頴泗賑欵並提渦太霍漕　回陳守先知銷騐收武備學堂工竣王開甲知銷保甲總巡府經史繼昌到查休績保甲回○十七日甲午科翰林院編修吳庭芝到江西人號重鄉辛卯進士同知銜指分安徽新海防試用知縣王懋清到雲南人　秋航委辦倒湖厘卡直隸州朱式程辭另補知縣劉家序辭奉委赴桐濳查驛站文件本任霍邱縣陳候補通判沈策名知縣張廷權均奉委解賑撫銀赴鳳頴道差遣王樹鼎知奉撫憲委赴頴郡公幹巡檢曾汝舟到赴江西探硝磺價回 
 
 
 

Page 11

 
 
[光緒二十四年十二月十六日京報全錄]  
　　宮門抄○懿旨一道上諭一道錄前粵督譚奏爲寛緩計典摺○燕督裕奏爲長盧補欠積欠二欵勢難補徵仍請推展五年摺○又奏爲徵補光緒二十二年引課一律全完摺○越撫廖等奏爲己故武職大員遺愛在民懇恩優卹摺○粵督譚奏爲揀員請補守備片○十二月十六日户部通政司詹事府値年旗引見六十五名○那王李端遇吉恒永隆各假滿請安○許景澄謝督辦鐵路恩○希朗阿續假十日○祥通預備召見○召見軍機祥通○○太子少保頭品頂戴兩廣總督臣譚鍾麟跪奏爲廣東省本年大計請展緩個月辦理恭摺仰祈聖鑒事竊查向例三年舉行計典應於本年封印以前具題等因歴經遵辦在案兹値本年戊戌舉行大計除藩臬考語照例送部核辦其餘舉劾人員應由藩臬先期考核密陳督撫酌度辦理現廣東藩司岑春煊到任未及三月於屬員賢否恐未能周知而惠朝嘉道沈守廉久未到省高廉欽道吉順已報病故雷瓊道馮光遹調署運司南韶連道張端本抵任甫經半年糧道延祉升河南臬司應卽離任惟肇陽羅道吳仲翔按察使魁元久在粵中第黜陟攸關非灼見眞知不能權衡悉當臣於各道府州縣隨時留心其行卓著者固衆所共知卽不堪造就者亦難逃衆論惟教職佐雜人多而品類不齊非悉心考察無由覘其底藴擬請將本届計典展緩兩個月俟明年二月具題是否可行伏乞皇太后皇上聖鑒訓示謹奏奉硃批著照所請吏部知道欽此○○頭品頂戴直隸總督兼管長蘆鹽政奴才裕祿跪奏爲長蘆補欠積欠二欵勢難補徵仍請照案推展五年以紓商力恭摺仰祈聖鑒事竊查長蘆應徵補欠積欠二欵係嘉慶道光以前叅商欠項於道光二十八年清查案內議令現商按引攤交前因商累已深奏准自同治十三年起停徵五年嗣於光緒四年十年十四年十九年四次奏准推展各五年在案扣至二十四年十二月限滿據署理長蘆鹽運使方恭釗詳稱現値時艱帑絀此項補欠積欠蘆商苟能勉力完交原難再准展緩惟自道光二十八年釐定科則以後加徵復價加價等欵領引已屬　蹶近年捐工助振有加無已又兼報効差費以及息借股票等項尤屬力盡筋疲且自海嘯成災以後鹽價增昻運脚翔貴每包成本較前增至一倍有餘商力因之奇窘卽應交現年課帑尙覺籌措維艱若將遠年叅商舊欠責令代還其力萬難支持必致有礙現課徒事叅懸無補實際據通綱商人𤁋情籲請推展該署司詳加體察確係實在情形請照案自光緒二十五年起展限五年俟限滿再行察酌核辦等情具詳前來奴才查現課本較舊欠緊要必須先領現課庶無誤京協各項餉需近年災歉頻仍運銷艱絀各商仍竭誠疉捐鉅欵應完正雜引課均係照額全完實屬勉力輸將勢難責令再還舊欠應懇天恩准如所請辦理藉恤商艱所有長蘆補欠積欠二欵仍難補徵請照案再展五年緣由理合恭摺具陳伏乞皇太后皇上聖鑒訓示謹奏奉硃批著照所請户部知道欽此○○頭口頂戴直𨽻總督兼管長蘆鹽政奴才裕祿跪奏爲徵補長蘆光緒二十二年引課一律照額全完恭摺仰祈聖鑒事竊查光緒二十二年長蘆引課應於二十四年五月奏銷因商情困苦援案奏准至十月辦理並查歴届奏銷迭經户部飭令將懸岸未補銀兩委籌歸補飭據　司擬請嗣後懸岸引課除照案將歴年捆運交欵及津武口岸商人代銷懸引交欵儘數歸補外其餘短欠課卽於運庫支發各欵極力節省量撥彌補詳經咨准部覆令此後籌補懸岸歴年未完引課卽於節年商課册內分年報銷不得仍抵現年歸補之項等因行司遵照又光緒十八年十二月間商人桐興義濫辦青靜滄鹽慶等處引岸案內因該岸係汛務引地與津武口岸情事相同近年銷數尙暢擬自十九年起每年除額引收如能溢銷准其請領懸引援照天津口岸之例交納課收照案彌補懸課按届歸入奏銷造報詳經咨部覆准各在案兹據署長蘆盬運使方恭釗詳稱二十二年分正雜引課銀四十五萬七千四十五兩五錢一分二釐內除尉氏扶溝二縣被災停徵銀二千六百四十八兩五錢一分八厘淨銀四十五萬四千三百九十六兩九錢九分四厘內蘆龍等七州縣官辦引鹽額徵銀一萬一千八百五兩四錢八分七厘又宣化府官徵包課銀二千五百九十四兩四錢三分二厘均已掃數徵完又懸岸應完銀二萬二千三百八十三兩一錢八厘照章將天津口岸及青靜滄鹽慶商人濫銷懸引並武清濫領懸引交課儘數撥補其餘短欠課欵照案籌補清完至現商應完銀四十一萬七千六百十三兩九錢六分七厘照額掃數全完統計徵補銀四十五萬四千三百九十六兩九錢九分四厘均已徵存在庫留備撥解京外各餉之用等情造册詳請具奏前來奴才查長蘆引岸連年災歉銷滯運艱商情素稱疲累而近年捐振捐餉報効經費等欵輸將甚鉅商力已屬不支又兼直豫兩省加價均須豫籌墊交成本較重商累益甚該署司方恭釗因鹽課關繫餉需多徵一分卽多濟一分之用自十月開徵起嚴飭委員綱總等按卯督催京外各商照額掃數全完洵屬辦理認眞力顧大局除將清册咨部曁另疏題報外理合恭摺具陳伏乞皇太后皇上聖鑒飭部查核再長蘆現充綱總商人一名楊成源一名恩裕泰應交正雜引課均係首先全完合併陳明謹奏奉硃批户部知道欽此○○鎭守福州將軍兼署閩浙總督臣增祺頭品頂戴浙江巡撫臣廖壽豐跪奏爲總兵積勞病故懇恩優卹以彰勞績恭摺仰祈聖鑒事竊查調署浙江處州鎭本任海州鎭總兵孫昌凱於光緒二十一年十一月十九日在任病故經前督臣邊寳泉專摺奏報在案兹據浙江布政使惲祖翼詳據台州府趙亮熙轉據臨海黃巖二縣各紳士喩長林等禀稱已故總兵孫昌凱湖南清泉縣人咸豐初年起自湘軍先後隨同前大學士曾國藩前兵部尙書彭玉麟等攻克湘潭岳州及湖北嘉魚簰洲金口武漢興國大冶等處地方無不奮勇爭先迭受重傷屢著功績而蘄州田家鎭一役首先砍斷橫江鐵鎖因而全師繼進遂燔賊舟四千餘艘厥功尤偉迨後轉戰數省克復湖口彭澤九江東流建德等處兩任海門鎭調署處州鎭籌辦海防招降匪首禦外靖內遺愛在民兹以積勞出缺僉懇詳請左奏卹等情由司核詳前督臣邊寳泉因病出缺未及核辦臣等復查該故鎭壯歲從戎身經百戰生前功績昭著在海門處州等任籌辦海防整頓營務尤能不辭勞瘁威德兼施寮屬兵民至今稱頌合無仰懇天恩俯准將本任海門鎭總兵孫昌凱照軍營立功後積勞病故例從優議卹並准附祀浙江省城西湖前兵部尙書彭玉麟祠內以順輿情而彰勞績均出自逾格鴻慈除將履歴送部外謹合詞　摺具陳伏乞皇太后皇上聖鑒訓示謹奏奉硃批著照所請該衙門知道欽此○○譚鍾麟片再准兵部咨廣東和平營分防建平守備缺係陸路題補第六輪第四缺應用儘先人員令揀員請補等因兹在儘先守備班內揀選除林養元業已病故棄明耀張宏基江有恒何　榮陳瑞煥曹慶芳未准註册不計外其名次在前之趙興發陳國剛陳占魁均現未在標查有督標中營儘先守備保洪壽年四十七歲廣東南海縣人由武生遞保儘先千總嗣於貴州克復安南等城出力案內保准以守備儘先補用回粵收標准部註册序補該員年强才穩並無在外省軍營叅革朦保情弊合無仰懇天恩俯准以保洪壽補授和平營分防建平守備俟部覆到日給咨送部引見以符定制謹會同廣東陸路提督臣張春發附片具陳伏乞聖鑒勅部核覆施行謹奏奉硃批兵部議奏欽此 
 
 

Page 12

 
 
[光緒二十四年十二月十七日京報全錄]  
　　宮門抄○諭旨一道錄前○湘撫兪奏爲購備軍火片○新撫饒奏爲土魯番迪化等廳縣水蝗偏災已籌賑撫情形摺○盛京將軍依奏保薦賢員片○燕督裕奏爲駐紥天津度歲片○湘撫兪奏爲防捕湘粵邊界會匪片○署川督文奏爲察看知縣照例補用片○十二月十七日禮部宗人府欽天監値年旗引見六十五名○榮中堂前往北洋請訓○清鋭等考試繙譯文童覆命○丁立瀛謝管右翼宗學恩○召見軍機丁立瀛○○兪廉三片再前撫臣陳寳箴於本年四月二十六日附奏委員赴上海購買毛瑟洋槍二千桿彈子五十萬粒格拉司槍二千桿彈子三十五萬粒運湘應用一片於六月十四日奉硃批該部知道欽此行局遵照在案嗣據委員將前次槍彈解運回湘隨飭經管軍裝委員逐一揀選其格拉司槍機器銹澀槍子大小不匀膛口不合當經全數退回祗將毛瑟快槍二千桿彈子五十萬粒如數騐收又攺購前膛來復槍二千八百四十桿解運回湘存儲軍裝所以備操防應用兹據湖南善後局司道詳稱據委員摺開計買毛瑟快槍二千桿彈子五十萬粒共値價銀二萬三千兩水脚保險銀一千二百一十七兩六錢四分二厘前膛來復槍二千八百四十杆共値價銀八千五百二十兩水脚保險銀三百九十四兩七錢一分綜計規平銀三萬三千一百三十二兩三錢五分二厘折合湘平銀三萬一千九百八十一兩三分四厘七毫核計數目均屬相符因局欵支用浩繁入不敷出無欵可籌第洋槍彈子爲防剿要需旣經奏奉諭旨允准購備自應欽遵籌措隨卽公同商酌在於光緒十年續裁各局卡員紳書役薪糧節省及光緒二十年奏准抽收房捐兩項下照數動支發給應情歸入光緒二十四年報銷册內造銷等情詳請奏咨立案前來臣覆核無異除咨户兵二部查照外謹會同湖廣總督臣張之洞附片具陳伏乞聖鑒謹奏奉硃批該部知道欽此○○甘肅新疆巡撫臣饒應祺跪奏爲新疆吐魯番迪化等廳縣水蝗偏災已籌振撫情形恭摺仰祈聖鑒事竊據署吐魯番廳同知沈先鉷具報該廳土峪溝木頭溝勝金臺三堡等處於本年七月二十二日天降大雨溝渠窄狹宣洩不及山水陡漲丈餘衝塌商民鋪房四十院淹浸七十一院洗去葡萄二千八百餘墩橋梁道路禮拜寺亦多塌卸淹斃婦女一口牲畜十七頭又據署迪化縣知縣左照煦具報該縣西北鄉東工渠西工渠太平固堡東固堡西石洞子沙梁子廣東莊四十户安寍等十一渠於本年七月二十八九等日忽有飛蝗由戈璧草湖入境殘食户民秋禾該縣聞報會營馳往捕治維時𧃲穀高梁尙未收穫飛蝗衆多一經落翅地內禾苗殘損殆盡查明成災地七千三百七十六畝應完京斗額糧四百六十五石八斗六升三合五勺災民一百三十五户男女大小九百六十三丁口各等情先後呈請賑恤前來臣查吐魯番廳土峪溝等處被水衝浸鋪房小民蕩析離居靡所棲止迪化縣東工溝等處近接戈壁草湖地方遼濶頻年北路各屬時有飛蝗爲患然搜捕之法人力實難遍及各該渠被蝗成災農民終歲勤勞秋成失望情形均堪矜憫臣業已批飭藩司移行該管道府隨時覆勘分别被災輕重酌給修房經費貧户賑糧并令補修橋道掩埋屍骸津貼特畜價値照例蠲免園課錢務使災黎衣食有資毋任失所以仰副聖主軫念民依至意除俟查辦完竣另行奏報外謹會同陜甘總督臣陶　恭摺具陳伏乞皇太后皇上聖鑒訓示謹奏奉硃批覽奏實堪憫惻卽著督飭該管道府覆勘被災情形妥籌賑撫毋任失所欽此○○依克唐阿片再二品頂戴花翎奉天候補道明徵現在欽奉特旨來京預備召見業經正黃旂滿洲副都統壽長恭錄寄諭咨照欽遵在案查明徵節操謹嚴性情忠直而才氣亦復過人奴才在前敵時該員總理前任吉林將軍長順全軍糧餉兼理營務均能籌畫精詳有條不紊前年以府班由吉林攺掣奉天到省後歴派要差類皆破除情面一秉大公而尤資得力者在辦理交涉能持大體不激不隨近來迭奉諭旨保薦人才奴才久欲將該員列入剡章今經壽長保舉荷蒙召見奴才何敢安於緘默致涉蔽賢除飭該員迅速赴京外謹附片具陳伏乞聖鑒訓示謹奏奉硃批知道了欽此○○裕祿片再奴才駐紥天津封河以後按照向章卽應回駐省城遇有應辦事宜未能回省亦應據實奏明現在節逾冬至海口封凍輪船業已停駛本應循例回省惟日本租界現正定界議價必須督率津海關道及地方官妥爲商訂此外交涉事官亦須相機因應體察情形實難遠離奴才仍擬駐紥天津就近督辦其省城公事與兩司電函商辦亦不至顧此失彼理合附片陳明伏乞聖鑒謹奏奉硃批知道了欽此○○兪廉三片再本年二月間湖北江華寍遠與廣西富川等縣交界地方有會匪吳大棟等放飄糾衆圖攻江華藍山縣城未及起事卽被破獲經前撫臣陳寳箴將拿辦情形附片具奏嗣於四月二十一日續獲周錫沅一名認明正法其匪首吳大棟胡慶保等均各遠颺未獲臣到任後復飭各營縣認眞跴緝九月下旬風聞吳大棟等潛回湘粵邊境糾結滋擾正查探間據永州府知府范正聲等禀報該匪等在江華縣屬之白芑營桃墟汛鵬砂廟等處豎旗聚衆廣西富川縣之白河稅廠被匪搶刼賀縣地方亦有匪蹤良民遷避等情臣查湖南永州府及桂陽靖州各屬均與廣西毗連素爲匪徒淵藪原駐防營本形單薄臣前於九月初七日欽奉上諭廣土會各匪滋擾著嚴飭將弁不分畛域實力搜捕等因欽此當卽欽遵檄調記名提督張慶雲管帶所部剛字一旗駐紥永州防範再以總兵黃家茂所帶親軍左旂副將譚尙貴所帶親軍前旗塡紥衡州一帶連絡緑營相機策應奏明在案據報前情仍恐匪境遼闊不敷分布復飭張慶雲將所部剛字三旗悉數調赴永州卽飭黃家茂帶領親軍左旗移駐郴州兼防　山嘉禾等縣譚尙貴帶領親軍前旗駐紥衡州以爲後勁其譚尙貴原紥之醴陵等縣未便空虛現値冬令巡防緊要之時安鄉盜匪甫經撲滅人情未免驚疑西北防營均皆未可調撥隨於省城練軍內抽派馬兵飭補用游擊寗大山帶往塡防仍移會永州鎭及飭桂陽臨武各營將備會同各該州激勵民團會合粵省兵勇欽遵前奉諭旨不分畛域實力搜捕及咨廣西撫臣飭屬恊拿兹於十月十七等日據永州府及各營縣禀稱匪黨驟聞官軍大集驚懼潰散現經獲拿匪首曹振帮及伍元帥譚明流之子譚議武等飭交江華縣審辦又於富川賀縣交界之姑婆山恊獲胡慶保之子胡永古伍先鋒謝小苟由富川縣訊明正法目下邊境訛言已息人心漸安遷民復業民人加意撫綏一面曉諭被誘愚民繳飄首悔以離匪黨而靖內訌仍嚴緝在逃首要匪犯務期按名弋獲毋俾煽誘擾害並飭將現獲之唐振帮等確審懲辦外所有防捕湘粵邊界會匪緣由謹會同湖廣總督臣張之洞附片具陳伏乞聖鑒謹奏奉硃批知道了仍著督飭地方文武將在逃首要各匪嚴拿務獲勿任濳蹤煽誘以靖閭閻欽此○○文光片再查通行內開嗣後道府丞倅州縣等官無論何項勞績保歸候補人員以到省之日起予限一年詳加察看出具考語分别繁簡補用等語兹查有候補班補用知縣耿秉樞試看一年期滿該藩臬兩可均到任未及三月例不註考造具履歴清册會詳請奏前來臣查該員候補知縣耿秉樞辦事穩妥堪以留省照例補用除咨部查核外理合附片具陳伏乞聖鑒謹奏奉硃批吏部知道欽此 
 
