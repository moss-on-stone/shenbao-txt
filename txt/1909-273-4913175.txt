# 1909 - 273 - 4913175

 

Page 1

 
 
   
 
 

Page 2

 
 
上諭 
[監國攝政王鈐章八月二十四日内閣奉]  
　　旨熱河都統著誠勳調補所遺察哈爾都統著溥良補授欽此 
　　旨鑲紅旗蒙古都統著載振補授仍兼署正紅旗滿洲都統欽此 
　　上諭禮部尚書著葛寶華補授欽此 
　　上諭法部左侍郎着吳郁生署理欽此軍機大臣署名奕劻世續鹿傳霖那桐戴鴻慈 
　　宫門抄二十四日召見軍機紹昌 
諭說 
[對于張文襄公薨逝之觀感（續）]  
　　辛丑廻鑾國步日艱兩宫宵旰焦勞知非變法維新不足自强也環顧疆吏之行新政最力者莫文襄若先於述職來京之便奉命留都訂定學堂 
 
 
 

Page 3

 
 
章程繼於丁己七月遂以協辦大學士宣召入京晉叅樞機管理學部事務近日朝廷之大規畫俱出公手然公於此時己由春華而進秋實駸駸焉持保存國粹主義爲天下倡舉朝野所引領跂踵喁喁屬望者文襄悉以鎭定處之用人則新舊雜糅而以老成人爲典型設學則中西並貫而以十三經爲根柢遇人之以祖制相詰難者則曰唉彼輩一班小豎子耳遇人言東則蓬蓬然隨之而東遇人言西則汎汎然隨之而西今苟能用彼以就我也庸何傷以故近日頒行諸新政往往懼吾民之日涉於囂張而亟亟焉訪求東西成法以防維之陽示以採取而隂施其箝制之術新進之以憲政進質者則曰東西各國憲法之精意己悉具於四子六經中矣特患吾人不知返求耳嗟嗟公之所謂先天下而開通風氣者大率類此夫歳十月兩宫先後賓天薄海震驚公獨與諸大臣膺受顧命不震不騰奉攝政王監國擁立今上承嗣毅廟兼祧景皇帝植腹委裘安如磐石德宗之志事於以終公之心志亦於是乎瘁矣綜計公之生平辛己以前是爲德宗之黼黻昇平時代而公於其時則爲文學待從之臣辛己至辛丑二十年間是爲德宗之殷憂啓聖時代琉球去越南亡高麗失而台澎旅大膠威諸地以割駸至八國聯軍之役神京淪陷兩宫蒙塵大局之敗壞幾幾不可收拾公則以其時敭歷封疆撫晋督粤三督湖廣兩權三江禦災捍患輯治軍民固赫赫乎一好疆臣也迨乎辛丑以後乃德宗立憲圖强之時代公乃叅密勿贊憲政膺承顧命輔弼新皇則又儼然顧命臣矣雖粤漢鐵路力主借欵未免爲晚年之失德然始終一節翼贊景皇纘緒有人大星遽隕論者至擬之鄂文端之於卅宗阿文成之於高宗云 
　　文襄生平好延攬喜汲引孜孜求賢如恐不及慕甘泉阮文逹之爲人所至以興學育才爲亟其任督學時立經心書院於武昌建遵經書院於成都刻輶軒語書目答問以敎士造就人才惟日不足迨任封疆而志意益發抒矣在廣東則有廣雅書院在湖北則有兩湖書院甲午以後知非學無以立國而又非昔日一二書院可以興學而育才也翻然改圖命楚境各書院一律改爲學堂倣東西各國規制改良敎授以兩湖書院爲之則雖經戊戌政變矯詔毁學而志不稍衰迄庚辛間而成效大著一時士大夫之談學務者莫不以兩湖三楚爲開風氣之先而翁然奉之爲準則焉公復於其時憂世敎之横流也則殷　有勸學篇之作憂大雅之陵替也則毅然有存古學堂之設懿歟鑠哉甘泉相國媿斯宏瑋矣 
　　文襄之爲人也性和易而不滯於物其於賢逹則傾心結納蕭規曹隨而與當代聲勢赫奕之妄人居則又和而不流渾然有古大臣之度其撫晋也繼曾忠襄之後步武名賢日孜孜求吏治不懈三晋之輿論靡不曰張之與曾如驂之靳迄今數十年流風餘韻猶在人問道及公姓名則莫不嘖嘖歎好巡撫不置泊乎督粤衡陽彭剛直時適督軍嶺嶠與鮑武愼左文襄銳意主戰公乃承其意旨同德一心主持淸議而南皮之聲譽踔然起矣其在鄂也適值新寗劉忠誠統制三江老成碩望爲海内所倚重公獨虚心晋接三江兩湖指臂相聯戊己庚辛之間朝廷謀大政决大議兩人輙聯銜會復抗疏力爭時時有以懾羣小而廻天聽庚子拳禍揚子江流城晏然無鷄犬之驚者惟公及新寗之力是賴又常以其間悉索敞賦篚篚壼漿以供行在之求兩宫鑒其忠賢而公亦於是大用矣至若丁丑之應召入京也則實與項城袁尚書偕項城氣燄薰灼好用事喜自負其才公則翛然物外時至琉璃廠搜購舊書以避之而於朝端時局則一不過問迨項城被隨而公乃竭忠盡能以與諸樞臣偕一時朝列莫不欽公之量而嗤袁之妄也嗚呼此雖小節然苟有則而行之者殆亦所謂於近世諸臣中開風氣之先者矣 
　　要之公實中國近代之偉人亦德宗朝所不可少之人物也若斤斤取以與二十世紀世界諸偉人比則公旣未嘗沈潜新學所獵取者不過東西之鏻爪耳所稗販者不過得自東西留學生耳一代之偉人雖足以造一代之時勢然必執東西洋渺不相涉之名賢刻以相繩殊失平情論事之旨與夫當世之論功校德知文讓之長而不知文襄之短者庸有異乎 
譯論 
[外人對於張文襄之評論二（節譯文匯報）]  
　　南皮相國以卓識幹才聞於天才當總督湖廣之時其所行之新政不特爲其國人所注意即世界各國咸仰其聲望視爲維新之領袖當時南皮之勢力由武昌以逹揚子江流域靡不遍及拳匪一役南皮所處之地位不啻爲南方各省之總統南方各要省之得慶無事中國之不遭縻爛皆公一人之力也 
　　南皮於鐵路之利益知之甚早任兩廣總督時曾上封奏謂各國興辦路政其初皆先築幹路公之鐵路政策即根據於此彼知鐵路展至通州與軍略有礙力主自漢口築至蘆溝橋之議旋奉旨依允遷擢湖廣總督並諭即行開工公又知如此巨工斷非中國工程司所能勝任乃創設漢陽鐵廠以爲製造鐵軌之預備造中日戰後公益研究戰務知幹路之設與軍事上大有關係且爲南北交通之關鍵即於一八九五年重申舊議並將路線稍行擴張一面某摺奏請設立公司招集股本管理之權悉操自華人之手並力拒借用洋債深望能募集於其國人不意應者寥寥不得己仍借用外欵一九零五年之夏向香港政府商定借欵英金一百三十五萬磅以兩湖及廣東之鴉片稅爲抵其經營路政之成效吾人業己耳熟能詳固母庸記者贅述也 
　　張之洞雖　舊學界之英傑而能曉然於西學之利益雖天性篤信中國之舊學而能提倡國民之敎育是其見識誠非他人所及也朝廷蓄志改 
 
 

Page 4

 
 
革調公入京公乃於此時入軍機兼任大學士當時朝中僚佐似與不和加以與聲勢赫赫之某宫保互相對峙張相大有爲其壓服之勢迨孝欽顯皇后駕崩今上御極攝政王正資倚畀將以公爲中國之長城不意遽爲二竪所困竟不能於近今國事之上展其未盡之才而鐵路借欵之爭端復苦其心志垂暮逢此烏能自支哉要之張之洞實爲一大政治家惟不免稍形固執耳 
來稿 
[上端午帥論長江要塞書（靖江劉志燝稿）]  
　　頃聞鉞節下奏請開江隂爲要塞所以保長江衞省垣甚盛舉也昔左文襄大功成後奏稱渠與曾胡行兵地理皆倚顧祖禹讀史方與孔要顧書稱長江險要江靖爲最守江隂則可以保省城通軍令守靖江則内可以固沿海之鎖鑰外足以搉淮南之藩蔽蓋靖江不設守則舟車直逹兩淮自淮至京著著實地長驅直進無險可憑無地可守按靖江立縣始於明成化七年前人所稱江隂大抵兼　縣言而其衝要多在靖界故顧書於長江門戶注重靖江特甚現在輪船至靖之八圩港卜椗猶沿稱江隂即其明證此後似宜諭令更正免誤軍機曾文正建議築南北砲台保長江兼顧靖邑亦遵用顧氏言也昔張爾軒言自古倚長江之險者屯兵據要雖在江南而挫敵取勝常在江北胡康侯言守江者必先守淮長江所以限南北長淮又所以蔽長江自古水有欲守自江而上守淮甸者前人之論江淮如此愚以爲時勢所趨古今互異大凡寇從西來則宜守淮以保江寇從東來則宜守江以保淮覘形勢者準時事爲後先建大謀者視本根爲輕重今欲江淮並顧莫如遵顧氏之言開要塞於靖江而以江承爲對待立軍府駐重兵添炮隊開軍港造鐵路試屯田運裡河之米糧以餉軍士通兩淮之聲氣以衞京師江中亦宜添設電線接江隂以逹省城通軍令扼長江之咽喉鎖都城之門戶易所謂設險守國者此也惟地方偏僻商賈不多火車利少今江隂旣開鐵路南北接連四通八逹上可以至鎭江過金陵入漢口下可由無錫逹蘇杭經上海通如興泰之人假道於此於商務亦多裨益而養路之費當可無虞現方興辦北線請會商郵部飭通道靖江聯絡南北無令斷續揆諸路政亦應如斯靖江東界通如西界泰興今狼福二山對峙旣有鎭守似宜於泰興臨江結水砦以收犄角之勢如此則長江鎖鑰規模雄壯氣象森嚴足稱重鎭矣由是而圖山而東西梁山重重設險形勢己如鐵甕再於海州屯重兵甲守令則長江旣安如磐石京師亦固若苞桑矣再水師學堂宜設於險要之區俾學生得覘形勢以增識力江隂君山居高望遠俯視長江近倚砲台而於營務又不羼雜洵善地也請添立水師學堂以資歷練是否可行均乞藎議 
專電 
[電一（北京）]  
　　軍諮處奏本處有逕轄陸海軍之責當不時親往調庶籌畫不致有誤茲訂暫行章程十七條軍諮處爲贊輔君上通籌全國軍事凡一切命令計畫得先擬定奏請親裁飭陸海軍部遵行軍諮處得統轄全國陸海軍學堂及大小官員所有應行籌畫事宜議妥後奏請宸斷俟軍政擴充後請改爲軍諮府經費俟預算定妥後飭部籌撥設顧問官員缺現暫從簡　再察酌增加設七廳首廳設軍諮使二員餘設廳長以協統正參議補充以下分科每科設科長一員以止副參議補充科員分一二三等 
　　按右電祇列章程六條係訪員擇其最緊要者先行拍發 
[電二（北京）]  
　　張文襄飾旨攝政王增改多語普嘆曰老臣日少如國事何退朝即親往奠祭 
[電三（北京）]  
　　硃批粤督摺飭韓國鈞速赴奉天新任 
[電四（東京）]  
　　散凡西斯哥電稱美總統塔夫脫在該處演說謂現今淸國因國際問題之增加大爲醒覺一切政策亦頗發逹旋有嘠利佛尼亞省知事高勒多議請增加太平洋艦隊戰鬥艦塔夫脫不以爲然謂太平洋沿岸與大西洋沿岸情形不同不致遽遭急逼攻擊將來巴那馬運河開通後太平洋艦隊之戰鬥力自當倍加 
[電五（東京）]  
　　日本耶穌新敎徒今日（二十二日）在東京舉行耶穌敎入國五十年祭典 
緊要新聞一 
[外人對於張相逝世之感情]  
　　字林報載二十三日東京電云日本著名各報皆撰論哀悼張之洞之逝世且均以全幅紀載張相之事蹟並能言張相政事者之談話報　之言論皆同聲謂中國欲求一繼仕張相之人才殊非易事更謂張相之死於中日邦交所受之影響　致甚於袁世凱之罷用文匯報載同日栢靈電云德國各報皆 
 
 

Page 5

 
 
有長論以弔張相之薨逝 
[補紀張文襄病狀北京]  
　　十九日京師來函云張相近來病勢日劇肝氣大發大便不解旬日家人時遭呵斥西醫主用瀉藥張相亦不願飲中醫爲之束手楊問川業己回鄂凡有問疾者必令延見家人恐其不能勞動諫阻之張相則曰一别豈能再見耶必强起延見見則必談國事客見其氣喘不能言往往亂以他言而出 
[廷杰不滿衆意]  
　　文滙報載二十三日北京電云廷杰己簡法部尚書以法部之重任委之此人此間人士皆頗驚詫 
[督練處將設會議廳北京]  
　　督練處爲近畿陸軍各鎭之表事諸事均宜整頓現聞督練大臣鳳山近與司員磋商謂每逢三八日雖與各鎭統制及各處局總辦會議一次然仍不足以盡其事故擬在該處之西偏建蓋洋式樓房數十間名曰會議廳以便密商各鎭要事並聞凡供差人員無　何職均有陸軍詘練之責自應一體分班會議刻下正在籌畫欵項不久即興下建築 
[陸軍中學堂開學後情形北京]  
　　京師陸軍中學堂開學己誌本報茲聞該堂學生共計四百八十七人皆籍隷京師一帶及直隸山東山西河南安徽奉天吉林黑龍江察哈爾綏遠城等處田小學堂畢業生升入現在敎授課目除修身國文外國文歷史地理算學格致辨學圖學繪學兵學等課外另有訓戒一科由敎習訓戒軍事精神之作用並有操練技術二科以爲實戰之預備 
[督學局考試靑島學生紀事北京]  
　　十八日京師督學局考試投考靑島學堂之學生是日早八點鐘各生携帶像片筆墨到局應考者甚擁擠聞五日内即可揭曉督學局并出牌示云查靑島學堂人學章程凡入高等班者須先考試中西各學科其至要者爲熟識中文德文至初級班須有高等小學畢業程度至熟諳德文與否暫不具論又該學費初級班每年一百馬克高等班每二年百馬克房飯贊每名每月十馬克合計膳費初級班每二百二十馬克高等班每年三百二十馬克仰投考各生一體週知特示二百二十馬克約合銀九十餘兩三百二十馬克約合銀一百三十餘兩 
[皇太后瀏覽憲政册報北京]  
　　日前攝政王交諭慶邸飭憲政編查館將近年條奏憲政之摺彚成一册其前後派往各國考查憲政大臣奏報各彚一編進呈備覽聞係攝政王奉隆裕皇太后懿旨着編查館彚册進呈以備慈駕瀏覽叅查 
[農工商部整頓巿塲之計劃北京]  
　　農工商部溥尚書爲整頓巿　起見日昨特與郵度兩尚書會　云各處巿塲無論何舖若有新奇貨物宜將該物之形式與製造之方法印刷多張頒發各舖仿造不准中途廢止並隨時派員調查其内容如有空虧即設法籌欵維持或歸國家銀行承辦切不可令其倒閉以致巿場各舖大受影響聞徐澤兩尚書皆極力寶成 
[京師近事]  
　　郵傳部某主政日前呈遞徐尚書條陳一件其内容略謂交通銀行帳目出入詳數宜仿照大淸銀行辦法每届週年淸算一次卽將本利數目發表俾衆悉知以昭公允 
　　法部戴尚書各堂因部内人員所定津貼銀兩先因該欵無著未經發給現查各員差務甚形淸苦故將庫存盈餘銀兩提出三萬兩酌給各員充作本節津貼之欵聞地方審判廳廳聖日前面謁戴尚書亦請援照部章酌撥欵項加給該廳人員津貼 
　　民政部議將内外警廳歸併設一京師警務廳以一事權曾紀前報茲聞肅邸己將此事商之政府均以爲然定議明春實行歸併 
　　内務府奎繼兩大臣日前會議核减陵差經費一事聞該大臣以此項要差係查照列后奉移舊案禮節辦理惟現時百物昻貴勉爲扣减一成以九成實銀發放備差俾免貽誤 
　　内外城巡警總廳近又會同出示略云東三省交涉己由外務部與駐京日使和平商結近聞東南各埠往往有借端倡議抵制日貨京師雖無此事誠恐愚民或有未知其中底藴以訛傳訛人心因之摇惑查買賣貨物本係商民之事與國際無涉若執不根之談爲此冒昧之舉於實際毫無裨益徒足以擾亂治安而傷感情爲此合行示諭切勿隨聲附和 
　　聞劃界大臣高爾謙近又電致政府略謂駐紮澳門葡官以劃界交涉久無結局特電請葡國政府遣派艦隊來澳以壯聲威該兵艦現己抵澳 
　　洵貝勒考查軍港沿途各要隘均有照像聞將呈攝政王閱看　 
　　大學堂師範預備兩科畢業生業經分派前往各省服務惟粤省尚未遣派昨經該堂查有畢業生時經銓等五名堪以派充己照章給咨派往 
　　直隸藩司崔方伯永安確有升授某省巡撫之說日内卽見明文 
　　京師試辦印花稅久議未决茲聞度支部澤尚書己札飭順天府尹着於九月内派員預備一切調查事宜准十月起一律實行 
　　日本正金銀行紙幣與華俄銀行紙幣向來巿面商民頗爲信用本月十六日京城各錢店忽然一律不認均謂現在此項票紙甚多須數星期後巿面方能流通未知何意 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[南洋勸業會進行之近狀南京]  
　　絲茶瓷别館之籌備勸業會塲以絲茶瓷三種爲中國特産特畫定地叚預備建造該業别館并行文無錫絲業出品協會及浙江出品協會勸導絲商來寗籌建絲業别館醴陵及景德兩處改良中國瓷業進步最速己有電允建造瓷業别館矣惟茶商較爲散漫茶業别館之設尚無端緒現在勸業會事務所分别函致安徽湖北福建等省提倡此議近來中國茶業銷塲大不如前果欲振興此業則特建别館亦考較之一道也 
　　物産會注重關係水利之出品賽會陳列物品不獨限于農工商品凡關係民生日用及公益事項之要件皆須製成模型以資比較調查科長陶賓南君以中國海塘河工各項工程向爲外人所稱許近來水利失脩各屬時有水患今年溧陽宜興海州等處災害尤鉅社會同人亟宜研究特函致各屬物産會請其格外注意將各屬堤圩壩閘塘井各種儲水洩水辦法或製雛形或列圖說以爲出品明年陳列會塲俾衆觀覽再請協贊會組織水利研究會比較得失于江南水利前途利益殊大云云 
　　正會長對于會事之勤勞張制軍自奉諭派充勸業會正會長以來對于會事十分研究特飭新政文案朱淑琴君每日至事務所與各科辦事人員接洽遇有疑問逐條垂詢必詳盡而後己現己電請上海董事到省面議進行方法又以稅務處訂出免稅規則近于繁冗于商民運送賽品殊多不便面諭所屬詳擬電咨務期改訂至當以與豁免稅釐之諭旨相符而期與賽者之踴躍云 
[濟紳堅持更改津浦路綫天津]  
　　津浦路綫德人原畫棄濟寗而經兗州舍商就礦實爲他日攫礦野心前經全體士紳聯禀前督辦吕大臣札派李道春湘覆勘李以此線係德人主張礙難更改等詞含糊禀覆濟寗士紳現又連開會議討論力爭之策四省紳士亦多贊成當即舉定潘復君爲全濟總代表入都謁見徐沈兩大臣詳陳利害潘君現在汴垣當即聯名函電促令速行北上惟潘君近患咯血勢難速行己覆電請速另舉一面協力贊助俾逹目的茲録電文如下 
　　潘復君覆濟寗諮議局電濟寗諮議公所諸公鑒函悉改線濟寗曾兩上書吕大臣事竟中變今諸公堅持力爭實深欽佩復蒙推代表誼無敢辭弟前月患咯血醫者切戒靜養不能耐勞勢難北上焦灼萬分請速另舉前往庶免貽悮復相機贊助惟力是視己一面電陳徐沈兩大臣矣諸公努力復叩文 
　　又上津浦督帮辦徐沈兩大臣電北京津浦督帮辦徐沈兩大臣鑒津浦路線曾經士紳禀請改由濟寗四省合力　助以商務論濟寗較曲兗豈止十倍雖繞道較費日後開濟路通所省亦如之其餘所關並鉅兩公承命督帮辦自必權利爲重伏祈俯鑒輿情暫停曲兗工程覆勘改定以慰衆心復近承同鄕推爲全濟代表促令入都奉敎因抱病未能前往電辭另舉而桑梓所關不敢自默特瀝陳情形無任悚惶待命之至潘復叩文 
分類新聞 
政界 
[嘉震俯備自治之進行蘇州]  
　　蘇屬自治籌辦處昨據嘉定縣楊令寶善禀陳城西鄕籌備名目遵飭更正並歸併六里橋等廠原因請賜鑒核等情茲經該處批示據禀己悉城西鄕籌備所正名爲西門鄕自是正辦據稱聯合調查一層自可照准惟西門鄕與嚴家廟原係兩鄕調查時宜分編兩册以淸界限至六里橋等廠則斷無劃分東西各爲編查之理仰即遵照飭知分虽辦理可也又震澤縣申報城鎭鄕區劃情形並圖說一紙當經該處詳晰批示查城鎭鄕區劃與廳州縣區劃不同城之繪區劃以城固有區域及附郭一帶爲準雖兩縣同城亦不能以縣治分界該縣繪之圖旣與吳江分離又復牽涉鎭鄕區域殊違定章仰即照章更正具報 
[浙江藩庫之窘迫浙江]  
　　浙藩顔方伯具詳撫憲云准織造咨催駕依誥命等欵料工銀三萬八千餘兩又准杭道移商開濬杭嘉逹滬河道須先籌二萬兩以便開辦先後移請趕解等因查開濬淤塞河道爲水利要圖奉撥駕衣等件料工原奉部文亦未指明何欵但令酌報動支司庫近年左支右絀己屬萬分窘迫上年因辦白差織造料工本年添設巡警勸業兩道開辦統計諮議局地方自治等驟增十餘萬無不取給正供甚至應解各餉本省坐營兵餉欠解過鉅無從騰挪及現在奉撥陵工海軍開辦等費紛至沓來正雜内外銷各欵羅掘一空前項兩欵實屬無欵可籌請分飭運司釐局力籌協濟以免延誤要需 
[鄂屬振撫水災近况湖北]  
　　陳小帥昨據江蘇淮揚海道吳觀察來電云有湖北飢民紛紛至此終難勸回請示辦理當經復電謂飢民擾至貴境由江來鄂水脚口食請墊發將來飭由漢關道撥還一面飭屬嚴禁出境云云又目前裏陽府屬風雹爲災由樊城至老河口均受損失而以樊城之西北受災最重激翻貨船傷斃人口甚多比由襄陽道施觀察紀雲禀蒙陳小帥核准電飭在於該府官錢局迅撥錢二千串派員擇尤撫卹在案茲悉此項墊欵昨經小帥諭飭籌振局如數解交省城宫錢局兌收分别知照剖抵以淸欵目又小帥據荆州道吳品珩隹電禀稱連日 
 
 

Page 11

 
 
天隂大雨襄河水漲江陵監利兩邑被淹處所水漲八尺餘所種喬麥菜疏均被淹没米價每石驟漲六七百文等因亦經電復謂前接該守魚電稱水漲四尺己種之田復淹等語己飭堤工局派員馳往襄河潰口處所趕緊相度禀辦茲復據電前情軫惜益深除飭催該局外望即督率各屬從速妥辦振撫以活窮黎仍隨時詳查電聞沔陽州灾情奇重現督辦振務之盛觀察春頤以官振義振兩項籌欵雖鉅尚難普及爰勸該地紳商凡有千元資産者悉捐欵助振或借貸五十元以助平糶用費准於來春歸還詎有該州監生歐陽兆惠以爲易生流弊特具禀督院懇飭禁止就地抽捐當奉小帥批云查沔陽勸捐辦振並未據盛道及該印委等禀報惟現據盛道禀有勸當地紳富捐資籌辦義糶之舉並據州同李炳煦等禀以境内飢民衆多官欵難於持久擬令富有千元者借貸五十圓作爲地方義糶明春仍以糶欵歸還等情均經分别批飭籌振局移知盛道妥議籌辦在案睦婣任卹本爲義所當然况集資平糶原欵尚可收還於 
紳富亦無甚損失至苛索勒派賄賂吞没之弊則在首認眞稽核嚴密防維而不必因噎廢食也仰北籌振局速移盛道一併悉心籌議妥爲辦理具覆查奪又黄岡縣沈紳致堅具禀小帥請撥給官欵代修民堤以甦民困亦奉批云所陳民力凋蔽固屬實在情形惟該邑振欵迭次撥給己不爲少本年各屬災情重於該邑者不一而足斷難偏厚該邑爲之代修民堤仍應由田多大戶設法捐墊修築將來或由公家體查情形量予津貼但不得過存希冀致滋貽誤仰即知照 
[浙撫札飭變通辦理印花稅浙江]  
　　浙撫增中丞札藩司文云度支部製成印花稅票前經飭委李令時榖承領回浙在案現在此項印花稅票旣經承領到浙亟應田司設立管理印花稅處遴派妥員專司其事遵照部定章程如期妥籌辦理並詳細撰具告示通飭曉諭定期開辦至此次部定印花稅章程本係試辦原准體騐地方情勢變通辦理查第二類第四種田地房屋典押契據及第六種田地房屋買賣契據均須黏貼印花一節恐難實行現行稅契新章無論典押買賣均應稅契所黏契尾旣有司印騎縫乂有縣印設或漏貼印花稅票遇有訟案牽涉官不爲理似屬不無窒碍浙省試辦印花稅時應否將此二種暫行緩辦之處仰該司悉心籌議詳候核咨以昭妥愼 
交涉 
[粤督駁復英領事干涉傳單事廣東]  
　　粤督袁制軍前准英領事照會即復函云敬復者接貴總領事八月初五日來函以現准香港總督函送傳佈公函抄白一紙係華人結黨抵制日貨之事在港廣爲散放己飭巡捕員弁將此等煽慇之人拘拿想省城係由來之處轉請本部堂一併辦理等由並附送抄白一紙前來均己閣悉查省城近日未聞有布散公函傳單抵制日貨日閱送來抄白書明留日各省聯合會字樣由來之處可想而知旣在港刊布並經港官拘拿散布之人自能消弭此等惑煽之事除行巡警道查明一體嚴禁外爲此函復 
[日商溺斃販猪客人之交涉杭州]  
　　販猪人安徽客民許正發禀稱被大東輪船冲撞溺斃胞兄許金發親戚方爲高一案現洋務局照會駐杭日領大旨謂内港行輪上年曾經杭關道會同本局訂立防碰章程諭發各輪局遵照在案此次該輪船行駛不愼致有撞没民船覆没猪隻溺斃二命情事自非由水手等赴縣質訊不足以成信讞應請貴領事轉飭大東公司（即日淸輪船公司）將六月二十六日開往上海班奉天輪船水手人等迅速令赴仁和縣備質以憑訊辦 
軍界 
[南洋續徵新兵入伍鎭江]  
　　江南陸軍今春第一次退伍經第九鎭徐固卿統制禀請江督派員前往淮徐海一帶徵募務足此次退伍及平日逃亡虚額共計九百數十名刻己徵齊由准抵省經兩江督練公所復加勘騐後卽分别派往江寗鎭江江隂各標營行歸伍禮 
[電飭協緝巨匪安慶]  
　　皖省北路左翼統領杜春林游戎前接皖撫電准江北提督電咨海州巨匪在於隣省分界地方肆行搶掠拒殺官兵實屬目無法紀應請分飭文武嚴密言拿解究定予重賞等因杜春林奉飭後卽督率所部認眞協緝以免潛入皖境 
[撥派陸軍保護邊礦長沙]  
　　湘撫岑中丞檄飭陸軍第二十五協楊協統晉文云案據萍礦局林道面稱江西袁州府因辦學抗捐聚衆圍城滋閙兵民接仗哨官受傷始行擊退奪獲砲械多件等語查江省宜春縣屬鄕民雖因抗捐起釁必有匪徒乘間煽惑滋事湘邊萍礦均關緊要亟應調派營隊馳往醴陵駐紥以資鎭懾檄飭暫編陸軍第二十五混成協楊統領遵照尅日派撥陸軍步隊一營由輪赴洙乘車前往醴邑會商地方官擇要駐紥認眞巡防堵緝云 
[混成協軍官委定浙江]  
　　浙軍擴充成協所有步隊二標尚缺兩營即日續徵補足是以二標標統曁二標二三兩營管帶各官亟需派委以重職守現經撫憲分别下札以二標一營管帶蕭星垣升充二標標統以二標一營督隊官徐則恂升充二標一營管帶以一標敎練官淳于玉韻調充二標二營管帶以一標三營督隊官顧乃斌升充二標三營管帶學務 
[嚴催全省考試經費浙江]  
　　浙省提學司以學務公所需欵綦急各屬考試費延不繳解當即移由藩司嚴催略謂案照各屬院府考試經費一欵經前司詳定自光緒三十二年正月初一起以一半提省撥補不敷各項學費一半留作各該縣興學之用業經開單飭提照數逕解並續經提學司詳明飭將院試經費一欵一併照數提留各在案迄今年餘解欵甚屬寥寥而學務公所一切經費待用孔急刻不容緩司庫籌墊甚鉅無可再挪本應委員守提姑寬合亟專簽排遞五百里嚴催簽到該府寓目遵照立即飛飭各該縣迅將欠解應提前項院府縣試經費限文到三日人如數掃解立待撥用倘再玩延定即委員守提詳請記過决不寬貸 
[吉省實業學堂之風潮吉林]  
　　吉林曹提學以省垣實業學堂學生未合中等程度令該堂監督張灝傳諭學生降級敎授以期實踐學生 
 
 

Page 12

 
 
因此大起反對以學司屢失信用爲詞紛紛移出校外 
[咨請選送陸軍學生長沙]  
　　湘撫岑中丞昨准北京軍諮處咨開軍官學堂速成科學生將次畢業所有二班學生應由各省陸軍内挑選入堂肄習湖南分派十二員務先如數挑選合各者咨送京師覆試等因岑中丞當即札行兵備處轉飭遵照 
實業 
[創設棉業試騐塲湖南]  
　　新寗縣吳大令兆梅擬就該縣創辦棉業試騐塲講求種棉新法以冀開闢利源前經詳禀各大憲核示遵辦昨奉吳學使批示云禀悉據稱該縣創設棉業試騐塲講求種棉新法各節係爲振興實業起見自應准照辦理惟試騐塲内必得有多數人入場練習方兾逐漸推廣裨益農民仰即遵照詳定講習所章程預定額數入所習務求專精而收實效是爲至要 
[湘路開辦租股湖南]  
　　湘省鐵路招股事宜前經陳紳文瑋等禀准按糧繳股仿照川滇等省辦法每完納正餉銀一兩收股洋一元並擬定章程呈請湘撫岑中丞奏准照辦在案現由大憲通飭各屬諭令各業戶從本年完納下忙錢粮起一體遵辦 
[津浦鐵路濟局將撤山東]  
　　津浦鐵路北叚濟南分局本係專辦購地事簡人浮昨奉到京電飭將濟局裁撤所有購地事宜均歸何觀察一手經理現該局員司正在淸理交代異常忙碌云 
[物産會議期揭幕松江]  
　　松屬物産會將次落成府縣各官現派圑勇十名常川駐守並經中營余叅戎派兵兩棚駐紥本定九月初一日開會茲需俟會長李平書君明日來松開職員會再行决議大約須在初九也 
雜記 
[創設貧兒院之計畫蘇州]  
　　蘇垣慈善事業僅有棲流所男女普濟等堂專以　養年老有疾窮而無告之民惟貧兒院竟付闕如現聞常紳盛杏蓀宫保獨具慈善宏願擬在留園左近創設貧兒院一所專收貧兒入院讀書並延聘姆帥及各敎習等敎授看護仿照上海曾公少卿創辦之貧兒院章程辦理茲因需欵浩大日昨特來蘇會商張尤各紳如何計畫協力輔助以底於成 
[庸醫求派兼差之被斥蘇州]  
　　蘇垣官醫局委員候選訓導高瑛醫學本不甚精辦理局務舞弊多端平時延請庸醫在局診治非其親戚卽其私人甚至侵吞欵項而以僞藥給人因此病死者時有所聞詎該訓導日昨復赴撫轅求派待質所醫員差務瑞中丞察知其情當即嚴詞批斥云省城官醫局自該訓導接辦以來種種腐敗不勝枚舉並聞玩視人命以礬代藥歴年中飽爲數不貲本部院不咎旣往己屬從寬乃尚不自知感悟求派待質所醫員差使實屬冒味糊塗仰蘇藩司嚴行申斥並將待質所醫員一差另行遴員派充具報 
[覆試拔貢之同考官江西]  
　　贛撫馮中丞於十七日會同林湜學在新高等學堂内覆試正備取拔貢四百二十二名所有試卷由馮撫派委陳書年趙文元楊承曾馬陵龍鄭禮桐高冠傑林欣榮周世謙金嗣芬林志埏韓兆鴻梁鏡寰等十二員閱看現己閱畢二十日正榜揭曉 
[陳夔麟將回籍修墓江西]  
　　贛臬陳夔麟祖籍江西崇仁縣現因奉旨升授廣東藩司例須入京陛見聞陳亷訪擬俟夫人生産後禀請交卸臬篆回籍修墓再行北上請訓赴粤履新 
[圖董冒領聯單常州]  
　　陽湖縣豐東鄕三十二部六圖無主荒田四十餘畝早經撥歸武陽公學管業由常府學務公所將聯單咨請陽湖縣核明蓋印詎料遲之許久未見印發嗣經該公所細查原因始知被該圖圖董陳洪發賄通糧書嚴某並不繳價私自領去現由武陽學務經濟紳董咨請陽湖縣陳仲陶大今嚴追矣 
淸談 
[宜乎戴尚書入軍機]  
　　戴尚書之入軍機也 
　　或曰張文襄彌留時所保　也 
　　或曰攝政王以其曾考察憲政也 
　　記者曰不然自來入軍機者必以持重爲得體戴尚書之爲尚書不苟動不苟言不侈然喜談新亦不悍然主張舊無媿宗旨純正之稱宜乎人軍機 
[不料延都護授法部]  
　　法部最重要之事爲組織司法獨立除籌備淸單開列應行籌辦各事外若改良監獄若編訂法官懲戒曁進級各章程若編訂登記章程若籌辦京師外城地方審判廳無一事不關重要非有研究法律精心幹練之員不能當其責任今廷杰之學識如何外人不知也才力如何外人不知也在熱河都統任内辦有何等卓卓表著之新政外人亦未之見也乃以簡授法部宜非外人所逆料 
紀事 
[張故相軼事二]  
　　張相年少時文章丰采聲譽藉甚惟賦性落拓不覊酖　蘖醉後好爲狂言險語聞者至於郤走有時醉甚則和衣而臥笠屐之屬往往發見於枕隅某年其兄子靑尚書以第一人及第公大恚慨然曰時不我待矣自此遂戒酒不飲一改其舊日行逕不數年亦以第三人及第然公以不獲作第一人較阿兄終遜一籌至暮年猶引爲憾事云 
[張故相軼事三]  
　　張相督兩江時袁項城任北洋某年因事南來就謁以北洋名位應在南洋上且其時 
　　聖眷方隆氣燄張甚詞色之間頗倨傲顧張相有奇辯遇情意契合者往往談數日夜不倦如非愜意之人則一見即沈沈思睡是日見狀頗不悅且以其新進也意亦輕之未數語鼾聲起矣項城大怒拂衣躡足而去及門門者鳴砲送之張相聞砲聲驚醒舉目四顧則失項城所在詢左右知項城己去乃大驚立命備輿一路趕往直至下關則項城己登兵輪阻之不獲但遥立船首拱手曰容後相見而己張相無奈悵悵返而袁張交惡遂自此始 
滬聞 
[南巿巡警]  
　　巡警者所司何事保治安防侵害也 
　　大馬頭者巡警密布之地而顧令竊賊出没其中安在能保安防侵害 
　　不能保治安防侵害安用巡警 
　　然猶曰偶舊疎防未可黄責乃居戶遭竊賊而求緝是巡警亡羊補牢之日也詎時將二旬迄未弋獲不弋獲而置之不顧則安用巡警安用巡警 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[浙藩條陳諮議局議案]  
　　諮議局議案預備前經撫憲札飭主管各官廳詳晰研究應行興革諸端以便彚核起草茲悉藩憲顔方伯條呈各項事宜略謂查原章第一欵係總括全省庶政言之二三四五等欵爲監察財政之方六七等欵爲叅預立法之本又查憲政館奏定按年籌備事宜試辦各省預算决算以宣統二年爲期今財政尚未淸理出入未得確數預算决算良非易言謹就藩庫歳出歳入大數列爲議案以待調查興革其决算一條事關全省必俟財政淸理蕆事能實力力至各國所謂單行章程是指中央通行法典不盡合於地方時勢者得酌量變通而爲單行就浙省論舊如治浙成規兩浙鹽法志等皆單行也今舊法典尚待改修新法典尚在編訂即無從遽决單行若本省權利存廢須合新舊法典之通行單統計得失隨時提議日前尚無根據可憑此六七兩欵之可從緩議者也惟一二四五等欵爲今日先務之急或因勢以利導或除弊以改良一經議决自可見諸施行爰舉其犖犖大者分條縷陳伏候鈞擇抑本司更有請者旣有諮議局爲輿論之機關卽應有會議廳爲執行之準的奏定章程第二十二二十三各條凡諮議局議定可行不可行事件督撫不以爲然皆可令其復議事類甚繁宜有總匯之區集思廣益現在江蘇等省業己開辦應請酌采成規尅期建設似於行政樞機不無裨益云云（議案明日續登） 
[諮議局假定會第二次會議]  
　　浙江 
　　二十一日午前九時開會到者六十三人議長執告副議長陳介石君昨晚到杭今日應由鄙人介紹與諸君相見遂邀請陳介石君登台演說衆議員起立致敬陳君謂在粤接到沈衡山先生電報後即拚擋校務束裝回杭惟自慚弇陋不足以當假副議長之任幸沈衡山先生與陳叔通先生通曉法理諸君學識優長將來吾浙諮議局規則定臻完美可知至諮議局爲合議性質嗣後諸君各抒所見發爲偉論以謀今浙之福利尤爲鄙人所深望云云語畢下台仍就衆議員席議長復宣告繼續議　細則第三十七條以下之討論至十一時半計通過三十餘條内中無甚改正處遂休憇午後二時復入席討論對於審查事件如須爲實地審查時應否派出議員前赴該處審查某君謂照日本議院法之規定兩議院爲審查事不得派出議員衆謂不派議員前往調查恐於事實不明諮議局如何行其决議于是辨論許久卒以議員派遣出外於事實上多有不便遂决議不派三時散會議長仍報告明日繼續討論 
[諮議局委派書記]  
　　山東 
　　諮議局照章應設辦事處置書記長曁文牘會計庶務各書記等日前己由諮議局議長等呈請魯撫稱查有留學日本警監學校畢業生張漢章堪以選充書記長總理局中文牘會計及一切庶務師範傳習所畢業生高尚志内閣中書于洪起均堪選充文牘書記留學日本法政大學畢業生劉聞堯堪以選充會計書記留學日本東洋大學法政畢業生張百源堪以選充庶務書記現聞魯撫己分别加札委派矣 
[選舉訴訟]  
　　湖南 
　　湘潭陳邦直禀控初選當選人唐炳煥一案茲奉湘撫岑中丞批云據禀唐炳煥劣跡多端仰籌辦處查實辦理至初選當選執照其用處至複選投票而止别無可以藉充身分之處然鄕愚無知或視此與官階銜封執照相等而有此執照者遂亦居爲奇貨營私妄爲則與選舉之初意大謬矣此事各屬想必皆然亦應由處妥議辦法通行遵照或即札飭各屬將初選執照至複選後不能作用之處出示申明以杜弊端併卽查酌定辦具覆 
[瑣聞]  
　　廣西 
　　日前桂撫致梧州府電云志守蒸電悉梧州賭捐爲患甚烈據藩司詳擬籌欵抵補禁革該守所禀加餉推廣五屬應俟諮議局成立提出决議後再行分别辦理 
專件 
[署淮揚海道吳學廉上江督禀（爲水漲開壩事）]  
　　再另禀者竊照本年河湖水勢盛漲異常車南兩壩無可再守種種爲難情形詳具正禀惟深思保壩之說終屬冒險之舉故當危急時高郵紳民無不願棄其田環求開壩以保身命其初各縣紳民多求保壩者當時祗以民食爲重不暇計及其他萬一潰决則下河之民命田廬悉將同付東流無可挽求利害相較不可以道里計事後責言又不知若何風動潮湧矣痛定思痛可爲寒心而外界不察於職道此届開埧事横加譏評兼以誣謗如某親紙所載殊足令人詫異者明知不根之論不足以蔽憲聰但恐後來駐工辦事之人憂謗畏譏專崇保埧之說至不可守而仍守致成潰决巨患則此言實爲厲之階一紙即釀禍之水也百萬生靈安危生死之所繫是不可不亟申明辨以定宣防之至計兼貢羣策以爲善後之要圖查運河來源以泗沂淮湖爲大宗然泗沂之水漲落極速過而不留來若排山去如流矢且有六塘等河分洩人海又有沿河各閘以束其流源遠流長於淮揚關係尚淺惟高寶各湖上承洪澤長淮之水下逹運河近年西隄殘缺所在多有加以湖底淤墊日商一日每至夏令水漲一片汪 
 
 

Page 19

 
 
洋風浪冲激節節危險且西隄切近湖濱乃東隄之外障西隄多有缺口及頂低之處每值盛漲河湖相連一遇西風數十百里之湖浪直射東隄勢遠力猛大有岌岌不可終日之狀而凡有西隄頂高不過湖水之處則内河風浪較小此叚東隄卽較安此職道所身親目睹閱歷而得者僅恃加高東隄不足以禦其急湍况東隄保守愈力西隄受損愈甚此届三日夜狂風巨浪損壞尤多西隄旣不堅牢則東隄益形單薄僥倖萬一之想不可以策久長此西隄亟須修築加寬加高以爲東隄保障固有不得不然之勢也運河上受東水之流沙下有江潮之頂托中夾潮水之倒漾互相迎距遂成中滿故高寶交界一帶水勢幾無上下游之分今春水涸之時舟楫滯擱不通幾及兩月千檣駢集日在危機僅恃有機器挖泥船枝枝節節爲之程功甚緩不足濟事此籌欵加辦挑濬之事良不容付之緩圖也下河一帶低田以患　水故向只准播種早稻立秋前五日内即五刈割大汛乘漲放埧無所妨碍近年有力爲保埧之舉鄕民圖多一麥之利相率改種晚稻於是每至盛漲傳聞啟埧或佈散流言或環聚哀阻如按照定制水誌啟放各埧不獨時有所不可實亦勢有所不能遂致高寶湖西民田以埧封水壅轉受其害揆之公理亦覺不均以後下河窪田仍宜重復舊章一律限種早稻以策兩全又泰東高寶各州縣較低之田多築有大圩小埂縱横圍障故雖埧水到境圩埂外水高於田而圩埂内之田禾仍安然無恙從容計日收穫此職道所委各員周歷各鄕所目睹者惟興化西南鄕及高郵與興接界之區地勢旣卑又無圩埂是以埧水放後田多被淹此又宜督勸興高偏隅之隋農廣築圩埂永防水患之一義也至前署提憲徐奏陳興挑河道導運入海之議非不至善然爲欵太鉅願大難酬職道謹就目前切近各節力能勉辦者言之識見檮昧聊紓一得伏望大人藎謨廣運俯賜訓遵不勝至禱再叩崇安伏乞垂鑒職道學廉謹禀 
本埠新聞 
[江督飭阻賽船]  
　　旅滬各洋商每届秋季往靑陽港賽船一事迭經滬道竭力商阻未有效果本年秋季又經禀奉江督批示略云靑賜港旣在口岸之外洋人照章不得前往賽船該處又爲船隻來往要道若任往賽恐滋事端自應仍由該道商請領袖切實禁止以免擾事 
[補録德領致滬道函（爲靑島學堂招生事）]  
　　貴國政府與本國政府商在靑島設立特别高等專門學堂所有此項學堂之兩國商訂章程及該學堂章程各七份茲特備函送請查閱本署總領事素諗貴道於敎育一端最爲熱心實所深佩如蒙薦舉中國靑年合格子弟前往肄業不勝感謝查該學堂現定於西十月開學并定中八月二十日在濟南府管理學務衙門考試以定去取故凡各處執考學生必須於中八月二十日以前即當到濟其有欲往攷試者須先將姓名報知靑島總督或該堂監督凱貝爾處皆無不可惟此項學堂雖各省子弟均可入學然亦須中文淸通有高等小學堂畢業程度方能合格也 
[工程局董定期集議]  
　　總工程局董事定於二十六日午後兩時邀集合議董提議蘇省籌備處詳定自治籌備日期應否照行並又提議王維銀等禀設興論折衷社事宜 
[輪船失火即熄]  
　　昨日下午一時半招商局北棧浦江中所泊之某輪船忽然失火捕房鳴鐘報警迨滙中西人驅車往救己經熄滅因卽折回 
[公廨簽押房失竊]  
　　公共公廨簽押房内前晚失竊袍套三件昨　寶讞員察覺即飭警役趙勝趕緊偵緝 
[公益研究會開會紀略]  
　　二十三日下午八時城内地方公益研究會開第三年第十五期常會請許仲鞱君演講大旨謂地方自治不外敎養二字人人有智識而後可以謀公益人人能自食其力而後可安居樂業不至爲饑寒所迫流入匪類講畢又提議老北門城門亟須放闊加高以便交通並翻砌街道俾免潮汛泛濫時阻磚行人云 
城内 
[抑何吝嗇]  
　　寡婦楊談氏上控大婦之子揚世動違背父命吞没家産曾奉滬道提訊斷令楊世勳分給該氏銀一萬五千兩繳縣給領在案茲楊談氏具禀到縣稱楊世勳抗違憲諭請飭提案限交縣令准即照辦 
[聚賭罰洋]  
　　東二區錢副巡官前晚查悉邑廟花園内如意仙鶴茶樓主嚴少齋聚賭拙頭當飭巡長姜明堃辛錦山將嚴帶區訊明屬實判罰洋十元旣又查悉廟西某茶館主陳錦南亦有拙頭叙賭情事即派巡長吳得勝巡警陳吉湘前往拘獲陳錦南及與賭之楊春山王錫榮等七人帶回訊實判陳罰洋十二元楊春山等六人各罰洋一元後又查悉十二舖廬家弄陳祥泰磁器店夥深夜聚賭亦飭巡警李洪春胡秉鈞往拿胡關榮胡宗地等四人到區判罰洋二十六角一併具改過結斥釋 
[家丁荷枷]  
　　駐日使館沈科員之家丁秦福升竊取主人衣服遞回本縣收押在案昨日復訊判枷號兩月期滿再行訊奪 
[女傭行竊]  
　　陸兆祺家女備姚阿雲竊取金挖耳一支交于馬姓所雇之女傭陸阿寶昨日由縣復訊阿寶供被揑誣訊之阿雲初仍狡賴及掌頰五十下鞭背一百五十下始供挖耳兌于某銀樓得洋八元即購銀飾數件藏在主人家内判阿寶交保開釋阿雲還押候示 
[經理荒謬]  
　　長泰錢莊股東凌季漂前至縣署票稱閔武臣經手該莊僅及半年所有資本四萬均己無著且又倒欠外欵十萬餘金由縣將閔收押在案昨日復訊閔供放出之帳大半被倒其餘可收之欵亦因在押無可設法判戒責二百下押限十天漬理 
[能否和好]  
　　日暉港鄕民黄忠祥控妻母兪朱氏霸女一案昨日由縣集訊黄供妻兪氏常與小的吵閙四月間擅回母家並被捲去衣服小的往領復被妻母覇阻請究兪氏供因被夫毆虐是以回家今願隨夫回去兪朱氏供求諭飭共忠祥勿再凌虐大令將朱氏母女申斥外判黄具結領妻管束 
[資賣田地]  
　　彭玉亭控著名地販楊鶴亭於充當二十三保頭圖地保時將伊田地盜賣一案昨由本縣田大令著保將楊交案在簽押房密訊判楊交差覓取妥保候再傳訊 
[咬文嚼字]  
　　一路巡警分局游正巡官批一略四區巡記程麟禀云禀摺均悉擬設巡警醫局其意未嘗不善惟總局旣經札飭本分局照會夏醫員辦理一路各區巡警學堂巡生診治病忠令有病者輕則前往醫寓就診重則片請到局醫治己屬局妥另設醫局不惟經費無出且亦畫蛇添足無此辦法所請轉禀之處著毌庸議至所擬章程内開第一條請設養病所擬定名曰上海第一路官醫局殊欠斟酌又第四條擇地設立醫局當此庫欵支絀未便租賃民房等語庫欵二字亦屬失當又第五條樽節虚靡等字樣訛錯亦復太多儘可不上著將原呈禀摺發還細 
 
 

Page 20

 
 
縡詞旨自見其誤如其可上未有不代爲出力以成該巡記之名無如於事無濟反受駁詰甚無謂也其審諸 
[官事]  
　　代理一路一區副巡官南洋巡警畢業生楊嶽峻昨日到道禀見謝委公共公廨管理押所委員候補知縣謝崇聲禀請銷假 
南巿 
[妨碍路政]  
　　總工程局路政處以郎家橋同義磚灰行擅將磚料堆積浜口阻得道路昨傳行主徐冠英到局訊明判罰洋六元充公並飭偵探押令遷除 
[凌虐學徒]  
　　天津小孩戴君廷年十四歳在滬北基鞋底作習藝因被其師寶打逃至南巿老白渡地方由巡士帶人工程局留候其師認領 
[不盡不實]  
　　秦長順鴨行主秦錫廷遣夥葉墨要送沈福興来店主婦沈蔣氏至工程局控稱該氏每以索取存洋三百元爲由任意踞擾且被登報污衊但本行巳將存洋送縣請爲嚴懲蔣氏供被秦歐打致受微傷求鑒判氏退去候函詢上海縣再行椀辦 
[誘匿女孩]  
　　楊州婦人鄧孫氏之女順弟年九歳近被鄰婦張陳氏串同姘夫張錦標誘匿閘北楊家石橋地方昨被孫氏扭至西區解送工程局訊究氏與夫兄鄧漢靑投案訴明請爲懲辦判氏退去候飭探帶同張陳氏偕鄧漢靑前往閘北巡警局協探指提人証歸案訊辦 
[賴婚邀准]  
　　崔張氏前央顧桂山陳陳氏爲媒爲其弟張某聘定徐森林之妺爲妻己付禮洋六元及首飾等物不料徐忽賴婚因即扭至南區解送工程局讯究徐供因親戚不允所致判徐限九月初十日備具鞭炮登門服禮將禮洋飾物一併交還 
閘北 
[巡警操練]  
　　巡警總局洋總巡官孟君諭飭三四兩路各局區於每晨七時至九時由巡弁巡長帶　各班落差巡警至總局操場操演各種體操鎗法步法陣法等伎以資整頓而收實效 
[隣居有賊]  
　　松成里成爕春家於本月十二晚失竊衣服等物約值數十元報請四路二區查緝在案前晚成見隣居數人抬一木籍情甚可疑報知巡士往查見有七八人在内該巡士即吹警笛傳喚隣崗巡士幫同拘拿彼等即從後門逃逸旋在屋内搜出銅元六十餘千並成所失之衣服等贓多件遂將竊賊之母王李氏及同居滕昭祥一併帶局昨解一區訊究滕供同居未久王姓家往來之人甚夥惟常住者祗有三人王李氏供兒子名呌廷芳與王阿五沈阿大爲伍餘供含混黄正巡官因氏有病暫交妥保著交到其子訊辦滕亦交保　尋 
[淫棍宜懲]  
　　巡捕顧阿三調戲李阿根之妻陳氏不遂逞兇交保候訊在案昨經四路一區黄正巡官著保將顧史案聽候訊辦 
[何以爲情]  
　　張紫正探妻張王氏不安於室屢戒不悛昨由四路一區黄正巡官提訊判張自行當堂將妻戒責二百下領回管束 
[借欵有别]  
　　余啓發吉有德蕭榮才控李德乾借洋不還昨經四路一區黄正巡官訊明蕭係會欵斥不准理余吉二人之欵由李母投案認繳具結了案 
英租界 
[私收帳欵]  
　　老順記號控夥友繆松林私收帳洋一千三百餘元昨日由探將繆解至公堂訊據供稱除去存洋五百元及衣服等約值洋二百元外祇欠六百餘元判押限兩禮拜淸理又陳聚香私收日本人出放各帳昨晨由探將陳查獲解廨訊明判陳押限一禮拜將所收賑洋一百二十四元歸還原告 
[出店舞獘]  
　　德商永豐洋行夥潘靜波控出店陶澤良私用洋五百四十元昨由捕房將陶解廨判押候禮拜六德領堂期解訊 
[控追欠欵]  
　　霍濟薟控楊聲齋欠銀不還昨日由探將楊傳至公堂判候過堂訊理 
[小孩訴訟]  
　　小孩周長根控　仁福騙取衣表等情昨由包探解廨經中西官訊得該孩係由崑山逃至滬上判派差伴送回籍交伊母周吳氏領回羅押一月示儆 
[偵探出缺]  
　　公共公廨警役楊德即道署偵探楊錦山昨日病故由家局投報兩署另行召充 
[償還傷費]  
　　馬夫金榮昌因駕車不愼將車夫王桂生撞傷脚骨由廨判押在案昨日復訊判金給原告醫費四十元仍交保候核 
[串拐婦女]  
　　翁順生控姚永泉張周氏串拐婦女等情昨日由控將二人解至公堂請究判分别押候見証到堂於下禮拜二再訊又王洪泰控鴇婦王二寶串拐伊妻王李氏由探一併查獲昨解公堂請究判王鴇交保王李氏押候移提人証再訊 
[未便推諉]  
　　蔣金根控朱文卿陳根元將伊妻串拐賣娼等情由廨訊無証據判朱陳交保幫尋在案昨解復訊據供找尋舞著求宥判朱陳仍交原保展限一禮拜尋交如違嚴辦 
[索詐行兇]  
　　周登之陳益之向江北人李阿三李顧氏等回詐不遂肆意行兇昨由捕房解廨訊明屬實判周陳各押三天示儆 
[懲辦過犯]  
　　過犯馮阿四王桂蘭前日潜來租界由控查獲昨解公堂請究判馮枷示兩禮拜再押西牢十個月王枷示兩禮拜再押西牢一年半期滿均驅逐出境 
[竊案彚誌]  
　　趙阿桂在閘北竊有銅鐵携至租界圖消由探查獲昨解公堂訊實判送巡警總局究辦趙阿發竊毛星元綢衣訊不承認判押候查明于下禮拜二再訊張阿四竊余永昌衣物判押兩禮拜期滿驅逐出境李阿福竊王阿二衣服判押兩禮拜王祝氏探小孩陳慶堂竊洋二十二元訊無憑証判陳交保候查 
美租界 
[瘦斃何多]  
　　康裕昌因案判禁西牢一年日前患病送至工部局醫院醫治無效昨日身死即由捕房傳到地保查明必殮 
[銅洋充公]  
　　成衣匠沈雲生昨持銅洋一枚向有恆路某烟紙店兌換當被該店察破扭控捕房捕頭令將銅洋充公斥釋了事 
[俄人無理]  
　　吳中夫控被楊樹浦路某俄人欠去工洋向討被毆捕頭命赴俄署控告 
[馬車傷人]  
　　徐阿壽昨乘東洋車至北四川路被三十號馬車撞翻跌傷頭而由捕一併帶入捕房徐送醫院醫治 
[虐待婢女]  
　　陳王氏住靜遠街昨因虐待其婢被鄰人報知捕房將婢送至濟良所氏送公廨押候訊辦 
[不便自由]  
　　朱萬祥在兆豐路某西人處爲車夫昨因自欲停歇被該西人扭控捕房捕頭令朱做滿一月始准另就 
法租界 
[跡近串騙]  
　　萬隆米店夥陸敬甫前向洪大米行購取白米三十石計價洋一百六十餘元約期付還詎屆時往收該店主忽云陸己逃走不肯照付旋由洪大行主施瑞卿在該店内將陸尋見扭至捕房解廨請究據包探禀稱查得此項米石係售於某飯店等五家價洋俱己收去陸供商人係是掮客洪大之米售於正元館飯店是實判押候補提萬隆店主到案再訊 
[勿再游移]  
　　徐金春控己閉同春和帽莊夥桂元梁不還緞子貨洋三百餘元曾經公堂提訊據供係由股東李啓　經手因此將李提訊判折償洋二百元分四期理楚在案茲因第一期己過李仍不理復於前日提訊李供實因店己關閉無力理償務求寬宥判展限兩禮拜速將第一期洋五十元交案如違押追 
[取巧罰洋]  
　　電車公司收票西人投廨禀稱周桂村前在公司查票辭歇己久周每乘電車不給車資前日被商人查知向斥不服反敢行兇爲此送案請究周供是日在白雲觀地方上車至西門照章給資二分該洋人指稱少購六分因此口角被供毆打並未還手求鑒聶司馬以周雖無行兇實據然取巧屬實判罰洋三元充公 
[交結匪人]  
　　張新法楊喜串竊銀表售於王發明由廨判將張楊二人各枷一月各押三月補提取贓人訊究在案昨日將王解案據供向爲浴堂夥計張楊曾欠浴資向索無著反被誣扳云云遂將張楊提案質對供詞含混聶司馬以王雖無收贓憑証但不匯與匪人爲伍判押捕房三天以儆 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[江蘇蘇屬地方自治籌辦處章程]  
　　蘇屬自治籌　處自成立以來一切辦事權限籌備章程現己審愼釐訂呈奉搬憲批准照辦茲特詳録於左 
　　第一章總綱 
　　第一條本處係查照憲叔編查館原奏設立爲籌辦地方自治之總機關督催所屬自治職依限成立爲宗旨 
　　第二條本處所轄爲蘇藩屬四府一州故名蘇屬地方自治籌辦處仍應與寗藩屬地方自治籌辦處聯絡局一體同受監督於督撫院 
　　第三條本處組織官紳並用期於地方情形破除隔閡所有總會辦總協理參議提調各員由撫院選充 
　　第四條本處設法制調查文牘庶務四科分任串務所有各科職員由本處遴選詳候撫院核准委用 
　　第五條本處兼　全省地方自治研究所另定專章詳候撫院核行 
　　第六條本處擬刊地方自治公報分布各屬以代言講所之功用其從前自治局所設省城各宣講所應即停止 
　　第七條本處遵飭刊刻本質關防文曰江蘇蘇屬地方自治籌辦處之關防 
　　第八條本處查照憲政編查館原奏一俟地方自治粗具　模即行裁撤 
　　第二章組織 
　　第九條本處組織如下一總辦三員以藩學臬三司充之一會辦一員一總理二員以本省紳士充之一協理二員以本省紳士充之一叅議無定員以各屬紳士充之一提調一員一顧問四員一法制科科長一員科員二員一調查科科長一員科員三員一文牘科科長一員科員一員收發一員繕校五員一庶務科科長一員科員二員會計司事一員（未完） 
小說 
[奇情小說美人虹英敦勞斯著瘦狷譯意（八十六）]  
　　李醫曰梅黛嶺視疾後趨告我曰吾父狂疾甚篤老牸雖死不足惜然苟有一線希冀者尚希盡力施治迨吾至安索處安索面赤筋脹狀似盛怒顧余曰吾實不狂而吾女執言吾狂且引君等之言以實之又云渠將不承認吾爲保護人而别擇相當之人爲之因吾狂不合律也君試思之世安有此等悖逆之女吾本不狂聞是言乃眞將發狂矣埒根曰君默窺梅黛嶺之意若何曰仇其父耳埒根曰將不利於吾儕耶曰以吾意度之必無是理埒根乃作别去 
　　保護二字義務繁權利重在律須至親者担任之梅黛嶺言另覔相當之人爲之此相當之人旁觀殊不能代爲懸擬埒根則尤情急思彼將覔何人任此職歟親旣無人友復不廣然則勢必仍暱就我凝想未己忽又嚙然笑曰吾意如此萬一梅黛嶺聞之囀其初調之勞古嫣然答曰埒根君誤矣吾以碧玉年華擅緑珠姿首此番途窮出走結客少年之塲五陵裘馬盡是鳥衣畫壁旗亭新詩慣唱何他人不愛而惟一微賤之埒根自愛耶苟如是者吾不大失所望乎甫念及吒則又萬斛熱忱一齊灌向冰壺不留渣滓 
　　旣又深自解慰謂當視力行之何若不當先慮事之成敗梅呈嶺縱心中另有所屬而先入爲主吾苟竭誠締交被無有不回波盻舊首思至此則又翊然自足實則是諸幻想皆極窵遠於事理埒根方欲以智愚人而去覆敗之日日益近矣 
　　第四十一章 
　　埒根定計後乃思覓一機曾與梭黛嶺暢談顧遲之數日不可得即欲訪楷羅獨居時一詢寒睻亦復渺不可即每至楷羅房時楷羅輒戒勿前謂室有人屬垣可畏埒根不得己逶迤而退 
　　自斯出朗侍楷羅後二日僕婢中忽來一人眼迅而善視自承爲新雇之婢服役於梅黛嶺姑娘處者操職極勤愛蘭伴雪及埒根等亦時時使令之於是斯出朗及約立夫二人之名乃時聞傳唤於室中惟楷羅知此二人乃梅黛嶺用以監祭彼等者己身行人梅黛嶺或海介及斯出朗約立夫之勢力範圍内故時時思所以脫阱之策 
國外新聞 
[法報對於摩事之張皇]  
　　二十三日倫敦電云法國各報對於西班牙在摩洛哥進行之政策頗爲不安蓋恐西班牙之舉動將激怒摩人也並稱摩洛哥内地現己宣倡啓戰之說二十二日柏靈電云法政府擬派兵赴阿爾其利安摩洛哥邊界以防變端 
[法國航業罷工]  
　　二十三日倫敦電云法國哈佛瑪賽爾及婆　三膚航業現復罷工 
[英國政界近事]  
　　二十三日倫敦電云英國首相愛斯奎士奉英皇電召前往培爾瑪拉爾此事大出國人意料之外首相此行關係頗重下議院旁室及自由黨各員咸信國家現己運動極大之勢力以避上下兩議院釀成憲政之衝突英皇定於下星期一日回抵倫敦因國民見首相外出衆情震動故也惟聯合黨對於此事不甚介意内閣各員亦不認此舉爲政局將有急變之預兆 
[日土商約猶未議結]  
　　二十三日東京電云日上商約議結之說出之過早兩國目下仍在磋商草約各欵 
[德有哈爾濱治外法權]  
　　二十二日栢靈電云巴黎電稱英美法三國對於哈爾濱警政問題均與德國同一關係德國某報答俄國報章之言論謂德人在哈爾濱因有治外法權云 
 
 

Page 27

 
 
[ 
[盛宫保快壻法部主事馮崑圃主政并照]  
中法大藥房主人賜鑒鄙人少多疾病氣素弱中年以後稍愈不料去春　先君以河南河北道因病致　鄙人朝夕侍奉席不暇暖衣不解带者半年六月杪　先君棄養追悔過恆及至夏末秋初忽覺左手麻木夜不安眠醫家僉云久失眠心神虧氣血耗病之由來職是之故其時　家岳盛宮保赴東就醫本思隨行嗣以苫塊餘生未满百日不忍遠遊因告知　貴藥房所製日光鐵丸最爲補血養神妙品遂照方購服十餘日果能手足靈敏神志安寗未满一月已覺還我面目矣因思　貴主人秘製神奇自此丸出現不難令我四萬萬同胞共登壽域鄙人固身受再造之恩私心感謝而尤爲我四萬萬同胞慶得回生之術也特此鳴謝敬請　道安　馮斅榦頓首　正月十六日 
[老學究品題發表]  
僕乃科舉時一老學究耳向以筆耕餬口自科舉停硯田輙多惡歲所課二三第子祇供苜蓿而已於是舊染烟霞不容不去幸賴亞支奶之助不一月而宿癮頓除僕以藥係沾來何必作弊况斯藥之妙久著人間更不得區區稱道故默而置之近閲報章見破壞亞支奶者大都同得嫉妒之辭似此阻遏自新窒碍公益欲　不平之鳴其如筆枯墨滞因命題（良藥利人僞藥利已論）以課諸生評閲之餘惟某生之作尙堪入目未必佳句驚人而明白曉暢亦足以達閲者之視線姑錄之論曰利之所在人爭趨之欺人利己害即隨之顧以亞支奶之銷行暢旺爲諸戒烟藥之獨步以故動覬觎之念紛然雜出力主破壞其心不至得其利權而不止嗚呼彼不自究其藥之不靈而徒嫉人藥之靈不自究其不能濟天下之厄而反妒人濟天下之厄幸而浮雲之翳不能掩日月之光毁之愈深則行之愈廣烟害絶而國運昌嘻噫豈非天哉豈非天哉　四川周志成白 
[自强軒新發明王製]  
　　氤氲至寳丹 
此丹即揭被香並不入口 
能挽回天地造化鼓助形式上能力固精壯陽多男多壽故用者皆得非常滿意誠强種衛生至寳也又有。女界宜男寳。外治子宮脱泄經痛白带生育廢弛等症　又乾坤種玉膏能存精不漏男女可用皆洋一元雙料加倍外埠信購竝奉　上海麥家圈南首書瓷店内仿單有本主人肖相爲記 
[山東濰縣煤礦　洗潔塊煤廣告]  
本公司自運山東各路礦煤親自監督以求精益不惟燃燒火勢足用且與别路經燒山東各名廠及輪船户等無不讃美銷路愈形暢旺定明年即英一千九百零九年之貨業經在申係出已數不勝計滬上爲通商大埠萃增之處故木公司另設分銷處在黄浦灘念八號内電話一千四百六十號倘蒙　諸紳商賜顧欲看様者請速至本帳房預早購定遲恐不及其慣格外從亷以廣招徠特此佈告上海山東路礦務公司啓ＳＨＡＮＧＨＡＩ＿ＡＧＥＮＴＵＲ 
ＴＥＲSCHANTUNG＿BEGBAU 
GESELLSCHAFT 
[呢絨上市]  
本號向由各國名廠定織頭等厚呢哈喇企呢門莊零剪原箱批發歷有年矣貨之眞價之實久爲各埠士商推許如蒙賜顧請至英界三洋涇橋衖内泰和利記可也另有極靈心胃氣痛散出售每包三角 
[（止血止痛）]  
　　玉樹神油 
　　本窩玉樹神油專治湯泡火傷刀傷跌打及時行疫症霍亂抽筋絞腸腹痛筋骨酸疼手足麻木風濕脚氣無名腫毒一切雜症將油搽擦立刻全愈大瓶一元小瓶五角另售各種藥酒價亷物美諸君光顧請認上洋二馬路畫錦里口廣東仙壽窩啓 
[新開同興旅館]  
八月念三日開張 
在寳善街石路口天仙戲園南隔璧恭成昌衖内綢縐被褥各等全新裝鉓清雅每客暂收洋一角二分以廣招來 
[英商巴勒火險公司]  
　　本行經理北英商火險公司資本銀四千餘萬兩在申開設最先迄今已數十餘年專保房産貨物棧廠一切火險遇有不測無不立即照賠保價格外公道如蒙紳商賜顧請至五馬路口第二號門牌本公司帳房面議自當悉心照辦以副○惠顧之意此佈 
[（警船告示）]  
大清各口巡工司戴　茲查江海關税務司所屬界内小龜山頂地方燈塔修竣一切照舊暫代木質燈架撤去不用合將其情形度勢開列於左　計開一寗波府定海廳小龜山頂上原設黑色圓形燈塔一座嗣因修理暫用木質燈架代之曾於本年四月二十七日第四百六十九號出示傅知在案現已工竣一切仍按舊式所有暫代燈架撤去不用　宣統元年八月十七日第四百七十六號示 
[今又新到]  
　　眞正馮了性藥酒○哮喘洋金花○萬應如意油○靈效玉樹神油○　風薄荷錠肥兒疳積糖頭等照相大小精巧快鏡頂高好華司金鷄納霜○上品花露水○馳名三陰瘧疾丸○名目繁多不及細載三茅閣橋北堍沿浜東首老同慶堂藥房 
['ANAV' 
ENIW　CINOT 
　　發　納　商標 
　　發納補藥酒]  
　　病有百虚　藥無一補　此非言藥之無補　實補之多不適當耳　今本藥行採集滋養補益人身各料用格致工夫　煉成藥酒　名曰發納　此藥一出全球歡迎　函電交馳　均相爭購　蓋其功效神速故人皆信服之　凡陰損陽虧　五癆七傷　男子精弱　女子血虚　營衛不足　標本兼病　服之無不立見元氣頓復　精神漸充　年力衰颓　痰多氣促尤大有功效　又此酒常服　定不感受風邪　及一切傳染毒症　蓋氣血充足　客邪自然難侵　其餘如强腦　補腎　壯筋　健骨　社濕　化痰　功難盡述　謂予不信　請嘗試之英京　上海　四川路四十四號　寳威大藥行監製中國各埠大藥房均有出售 
[ＯＣ＆ＥＭＯＣＬＬＥＷ　ＳＨＧＵＯＲＲＵＢ 
daor　neuhcezs44ＩＡＨＧＮＡＨＳ]  
[牛肉汁上市]  
　　本藥房向外洋定購之地球老牌牛肉汁刻已到埠此汁爲補藥中無上上品蓋人身血肉之軀以血肉補之實勝樹皮草根萬萬之故况此地球牌牛肉汁係著名廠家所製貨品更極頂眞服之功力尤大每瓶售洋一元五角另有黄牛牌百補牛肉汁每瓶售洋一元二角欲購者請移玉爲禱上海三馬路中法大藥房廣告 
[滙票被搶聲明]  
敝號有潘震豐上申江永記兪喜亭兑不列號匯票兩紙一計見票遲七天元一千兩一計見票遲七天元五百兩於八月初二日由杭州晉泰莊交局寄申代收半途遇盜搶去已向永記掛失作爲廢紙特再登報聲明請各寳號留意切勿誤收爲幸玉山聚豐莊啓]  
 
 

Page 28

 
 
   
 
