# 1905 - 226 - 4911619

 

Page 1

 
 
[]  
[告白刊例]  
　　論前告白一百字起　多則以十字遞加每日每字暫取刊資　銀一分後幅長行告白二百字起碼短行告白五十字起碼多則仍以十字遞加刊資仍照向例 
[西厯一千九百五年八月廿二號禮拜二]  
[電傳宫門抄]  
　　七月二十一日召見軍機廷杰 
[端方張之洞會奏籌辦常德湘潭自開商埠大概情形摺]  
　　奏爲常德湘潭自開商埠謹將籌辦大概情形恭摺仰祈聖鑒事竊維採買土貨訂爲專條内港行輪　於附約不獨門曰洞關卽堂奥腹　亦無不流通貿易日成月新居交通之時代而爲閉塞抵制之謀誠非策矣顧各國約開口岸動多牽掣實費磋商或此國所索專界而别國借口均沾甲國業已允行而乙國又來駁議誠不如自開商埠獨足顧主權而防流弊也湘省自岳州開埠章程一切尚稱嚴謹顧地處下遊於湘省全境仍隔重湖土貨貿遷無甚關係又夙爲經過孔道並非商貨聚集之塲故開辦多年洋商不樂虧居關　亦從未暢旺迨二十六年英日在上海議訂商約仍不免於長沙開埠之要求長沙固省會要區然南來商貨率聚於長沙上遊外來商輪停油暫經仍換内港孰照上　以就巿塲此亦他處開埠所罕有之辦法奴才查湖南全省商務本以常德湘潭爲兩大巿塲蓋滇黔百貨輸委中原由沅水　　以逹長江流域無不以常德爲停儲　運之區　潭則西南路煤鐵紙烟行棧所集河水寛深　商場之形勢遠勝省垣而又萍鄉鐵路己逹　屬洙州尤爲交通要道奴才往在鄂垣聞外　商家議及南省商務咸謂口岸建置地勢未宜到　上産之銷不暢交易之利不開諴爲可惜嘗爲之揣度情形知各國注意方殷恐有更端之請抵任以來即電上海商約大臣呂海寰盛宣懷略謂常德 
 
 
 

Page 2

 
 
 ]HH [ 
湘潭兩埠因現議自開請將此兩埠劃出勿入條約一面派委司道就該兩處切實履勘查得常德東門外皇經閣一帶堪以建設商場惟地較卑下尚須塡築方能合用又對河之善卷村洲形勢略高或可預備作爲租界湘潭繁盛之處在城外西南一帶袤延十餘里英日商人二年前己援照内港章程在該處租設碼頭堆棧與長沙從前情事相同雖不能責令遷移而該處人烟太密品類不齊亦未便卽作爲租界止能劃定河街一叚爲輪船停泊之盧惟對河南岸枕山面氷氣局較寛擬在該處指明界址爲將來各國商家租建之區以上兩處均因迫於地勢故參用内港行輪附仵中沿海兩岸之說不爲指定一隅且免限制過嚴轉令範圍易越其各種章程則謹守岳州自開口岸舊章苟非於地方情勢大有不宜不欲輕爲改動而所尤爲注意者則地方巡警工程諸事必操之自我庶足泯異議而保治欋至該處關務監督常德應歸岳州關監督兼辦湘潭應歸長沙關監督兼辦其開埠經費德距江漢岳州兩　之上流商務擴張局面自必恢闊建置各項未便過從减省致召譏評擬請飭下户部先行籌撥的欵二十萬兩以應要需仍責成該監督核官動支逐欵報銷不得略涉濫費湘潭與省城相離僅九十里輪船往還頃刻可逹用人辦事兼顧非難應即分爲長沙分關一切可從節省擬飭該監督從關稅項下提撥動支實用實銷勿稍浮冐以上籌辦自關口岸各情均於開通商務之中力從保守主權之意如蒙俞允應請飭下外務部先行立案一面由奴才督飭洋務局司道曁該監督等會同核請詳細章程再行咨部覆核通咨各國駐使定期開關所有擬辦常德湘潭自開口岸大致情形是否有當理合會同湖廣總督臣張之洞恭摺具陳伏乞皇太后皇上聖鑒訓示謹奏按此摺係由鄂中友人抄示惟日内尚未奉到上諭是否允行俟後恭錄 
[日俄開議和局九誌]  
　　字林報接十八日東京電云得卜兹墨斯報告第九欵（即賠欵問題）於禮拜四（即十七日）晨會詳時未經决議故暫從緩而以第十欵開議聞割讓鐵道一欵曾議以南距哈爾賓十英里之路歸日本俄人欲以日俄鐵道經過之區處爲中立地日人不允故其欵亦從緩議自開議迄今所議及之欵計九條一（日本在朝鮮得有重權）二（我國撤退滿州之駐兵）三（中國收同在滿洲之權利）四（開放滿洲門户）五（割讓庫頁島）六（割遼東）七（割讓哈爾賓以南之鐵道）八（俄入留一經行滿洲之鐵道以交通商業）九（賠欵）謠傳列强有强迫日本使捨棄賠欵之說實屬不確十九日東京電云未經議妥之欵第十欵（交出被拘俄軍艦）第十一欵（限制俄海軍勢力）第十二欵（捨讓捕魚權利）等欵第十欵於禮拜四因會議未决暫擱第十一欵己於禮拜五晨議决第十二欵當能於禮拜六晨議結禮拜日實爲最緊要之機關美國曾電致東京謂禮拜一定有决裂之信息而和議須暫行停止然明亮之日人不至因俄人於此等不能議决之條欵或有詭計而於議及此難解之問題時有所恐嚇蓋深知俄人欲求和平之心勝於日人而尊敬村男爵有極威嚴之才能也此等情形賓由美總統羅斯福之贊助日人確信日人在此次和議上佔種種優勝之地位知其决不畏懼决裂而俄人萬無不允賠欵或割地之事也二十日東京電云禮拜五會議時第十一欵仍未議决第十二欵則己允洽續行之會議將緩禮拜二（即二十二日）届時隈得君之意須將已經議决及尚未允洽各條欵之記錄謄出剖山副相之惹謂和平之機會頗形完美和約中已有八欵全然允洽其他兩欵亦不難解决惟數百兆元之賠欵及割讓土地等大問題則議和大臣理應與政府參酌剖山君深信禮拜二之　議兩大臣當能忍受　約之雙動而允和議之不至間斷二十日倫敦路透電云得卜兹墨斯傳言俄使隈得君不願接受第十一欵之要索惟申明俄國並不欲在遠東張其海軍勢力以有碍日本及列强云二十日倫敦電云羅森伯爵曾與美總統共宴謂美總統極欲出力以免和議之决裂十八日東京電云俄國己收回加兵於滿洲之成命十九日東京電云麥頓學士之意見謂俄國並未戰敗不當承認賠欵於日本並謂俄國唯曾收中國及土耳基之賠欵而從未賠欵於他國也 
文匯報接二十日東京電云俄議和大臣隈得君於十九日往奥斯得海灣會晤美總統商議特别事件同日東京電云俄皇曾開會研究和議究應續行與否之問題同日東京電云隈得君曾佈告於衆調禮拜二之會議俄國仍當堅執前次會議時之主　不精改變十九日倫敦路透　云觀卜兹墨斯之情景日人頗信和約可成而俄人多言事將矢敗 
[拘拿創議拒約之言不確京師]  
　　上海謠傳抵制美約一事經駐京美使照會政府欲令　拿創議之人因此本埠人心頗爲搖惑當經本館電詢京友詳　情形并望作覆兹接來函照錄於下（前略）電詢一節當經詳細探訪數日前美使曾有照會致我政府係援照中美商約第十六條通用美貨現在因抵制禁約不用美貨即以此條責我背約兹聞政府意見以不用美貨抵制禁約係國民自有之權政府亦甚願勸令不行其如衆志成城　用壓力恐未易解散照駁美使來電所調拘拿創議一語實無此事勿爲謠言所惑大局幸甚（劍） 
[德領事照會上海道訂期商辦拒約事宜]  
　　上海道袁觀察昨日接奉駐滬德總領事照會略謂華商抵制美約一事應訂期晤商和衷辦理之策藉免他虞等因觀察當即函復克君請卽訂期會商一切（　） 
[紀南潯鎭拒約情形南潯]  
　　南潯鎭三次集議抵制美約情形已紀本報兹將近半月情形探錄如下南潯各洋貨業各布業各衣業各烟業早已一律簽名不進美貨旋經拒約曾將各號所存美貨挨户調查其價僅值二千餘兩蓋向例各號進貨分春秋二期兹正靑黄不接之時也此項存貨仍聽銷行使不耗商本十七日突來洋人二名聲稱將在潯鎭銷售香烟拒約會同人疑係美商當夜刊發傳單勸人勿與交易翌日經分府吊騐護照並邀至署甲盤詰乃一爲埃及人一爲俄國人託名售烟寶則意圖開賭而其護照又係僞造富經分府限令出境潯人以孫别駕辦理交涉不稍遷就咸稱曰能（外） 
[揚屬各邑實行不用美貨楊州]  
　　楊州府屬泰州東台兩州縣雖僻處海濵然巿廛向售美貨如煤油粗細花旗布肥皂紙烟等類兹該處居民以美約改良毫無消息遂公同集議無論鋪户居家一律自本月初十日起均行不用美貨以伸公憤而表同情（化） 
 
 

Page 3

 
 
 ]HH [ 
[鎭郡各木行公議不用美貨鎭江]  
　　美虐華工各埠商民共謀抵制鎭郡各木行於十九日在江漢公所邀集同業公議决計不用美貨俟苛禁攺良再行照常購買同胞互相查察如有違背此議者照所買之物罰一百倍以充善舉衆皆簽允（此） 
[鎭郡米荳行集議不用美貨鎭江]  
　　鎭郡城内外荳米業同人於十七日集於米業公所會議不買美貨辦法到者甚多當由楊樂君等擬定辦法三條一只議不買美貨一條自餘各節概不問二吾業向做美國麫粉極多自今日起不再買入所有以前買入之貨一律上棧不再寶出二美貨　號或　更改冐充他國貨者宜各調查咨照俾免誤買（　） 
[藥業集議拒約]  
　　二十一日二時南市藥業公所集議實行拒約事到者數百人先由代表葛君同元宣布開會宗旨繼請尹君鶴林姚君義門俞君頭楨周君廉生蘇君筠尚戈君朋雲倪君載之王君清甫馮君仰山次第演說皆謂當此拒約吃緊之時宜不用美貨力持到底以期速見效果末由葛君同元宣讀辦法四欵一議同業各守定不用美貨四字始終如一一議西洋參一物來　美國今皆簽允售完不進不定持至美約改良爲止一議各内地水客處皆寄不美貨調查單一紙並各勸導以結團力 
一議同業各貨中有水銀等調查别處所有者當攺售别處貨簽允名單　廣生　萬茂　恒泰　同泰　恒大　恊成　中和裕 
裕大　復成　乾泰　初記　和記　義成　合利　振記　愼豐　五豐　益豐　立成　久和　愼成　元豐　永泰　大茂　裕和　義隆　正昌　來儀　新大　愼大　同茂　義記　隆昌 
泰記　益元　萬成　永順　裕元（外） 
[餅業照相業會議抵制美約]  
　　昨日午後　上餅業照相業借南巿久大馬頭廣濟公司會議抵制美約到者千餘人先由劉鑑明宣布宗旨次由馬湘伯先生演說自衛同胞沈應和平辦法次爲姚義門王清甫兩君演說又次爲吳趼人君演說提議即在廣濟公司基地建立陳列所以便分别美貨牌號將來并可陳列中國自造所成器物提倡本國工藝聽者一律贊成復議定辦法五條餅業（一）同業相戒不用花旗麫粉及花旗葡萄乾與一切花旗罐頭食物（二）凡同業東夥務當互相勸勉一律實行不用美貨（三）同業只實行不用美貨凡土貨之可售與美人者仍與交易（四）各東夥各任廣勸親友一律寳行之義務（五）專主和平辦法切戒節外生枝照相業五條大略相同惟第一條改不用美國藥水材料等計餅業全帮簽允照相業獨有一家不肯簽名經吳　人君演說時聲明不與交易遂散會兹將兩業名號列左耀華東西號　麗珠　致眞　鏡中天　方祥珍　英昌　耀芳　懋昌 
高陞　美珍　公泰　二惟樓　麗芳　福生　德泰　寳記　寫眞　光華樓　華芳　三雅軒　梁尚惠　林海濤　鴻雪軒以上照相業　怡珍　同芳　奇芳　杏花樓　怡芳　義芳　福安 
義祥　萬福來　廣如心　萬全安　羣芳　兆昌興　上林春 
荃香　錦芳　全安　易安　奇香　同安　廣衡隆　英華　鴻昌　怡心　品心　宏昌　裕安　廣安　正恆隆　聯昌　錦昌　益豐　協貞　怡昌　探花樓　隆安　杏如　福興以上餅業（外） 
[彚錄抵制美約各函電]  
　　衢州來電商會曾鑒抵制美約衢商共表同情全體照辦 
珠家閣女學會金麗娟等十人上曾少卿書抵約一事義聲所至萬衆一心足見學關公益頑石亦能點頭乃前報忽有留别同胞一書讀之不勝憤懣然公之高義愈令人欽佩不已麗娟等踐爲女界中人亦知天職之富盡萬一事遭不測誓必堅持公　以繼公志松江線業公所信來同豐泰源協和祥久大等號致曾少　書讀公留别同胞書仗義執言堅忍不撓莫名欽佩　地商學兩界連日演說聞者動容敝業於初一日會集同業當時簽名承認不買賣美貨者計數十餘家並勸親友以實行不用美貨爲主義（下略） 
金莊學界同人顧元傑馮忠毅等十六人上曾少卿書讀留别書而不動心者非人也僕等始爲之憂繼爲之喜憂則憂君子爲小人所害喜則喜君子死得其所因不買美貨而流血成仁正可借此一腔熱血震動四百兆人民之腦筋不特千秋萬世後有榮譽卽十八行省之進化力亦因我公之一振而愈速中國居恒如睡不擊不醒我公當頭一棒喝忽爾驚覺人人欲效曾少卿一曾少卿死千百萬曾少卿相繼而起僕等一腔熱血惟望喪心病狂者速死曾少卿使天下增進其澎脹力知曾少卿之一死有如此之關係彼富貴而死者直糞土耳君不死則美人受影響君果死則僕等必出而共鼓熱血　天下志士相周旋必辦到廢約爲止有人欲害僕等更僕等所馨香祈禱者也（後略） 
太鎭學會代表聞冠塵上曾少卿書抵制美約吾公登高一呼風從雲今旅美十萬同胞　蒙幸福太倉轄屬四邑雖風氣初開而於此舉則人人響應敝會同人先于本月初九日發起邀集紳商公議實行不用美貨之策到會者約九百餘人十四日第二次大會公請上海姚君孟塤在高等敬業學堂演說實行抵制合屬士商到者二千三百餘人全體簽名誓願回里之後一律轉勸鄉人不用美貨（中略）　聞綢布洋貨業於十八日開會宣布切實辦法即成衣業亦有不願做花旗布衣服之意（下略）（南） 
[两江参案覆奏摺將次繕發武昌]  
　　鄂督張宫保於旬日中迭次傳見查辦兩江參案各員詳詢一切口内己將覆奏摺稿斟酌妥當飭幕府人員嚴密繕寫旦晚即可拜發矣（文 
[澤公出洋有期北京]  
　　聞官塲中人云出洋大臣澤公等現己料理公製辦行裝擬於八月初間起程（閏） 
[擬借洋欵未成廣州]  
　　日前岑督提議息借民欵三百萬某洋商要以須奏明立案且案利略昂故刻下尚無成議（空） 
[比商謀滬湘路權北京]  
　　聞有比國商人與華商某擬招集鉅欵承辦出上海至湘省之鐵路名爲湘滬鐵路本擬禀請商外二部立案嗣恐難蒙批允遂由比商電逹駐京比使向外部運動云（閏） 
[山東京官會議自辦鐵路北京]  
　　山東同鄉京官會議以現在川粤湘皖浙贑均議自行籌欵開辦鐵路亦擬仿江西新奏定章程自辦山東鐵路以挽利權而杜外患（閏） 
[調查候補京卿人數北京]  
　　近時以三品京堂候 
 
 

Page 4

 
 
 ]HH [ 
補或四五品京堂候補者日益加增兹查得實數三品京堂計四十餘人而四五品京堂已有一百一十餘人是可與軍機處存記之道府同解濟濟也月） 
[追繳衛田公款武昌]  
　　衛田局提調陳伯頑太守完因終年揮霍虧欠衛田公欵甚鉅近爲李方伯察知飭太守將欵交出以便報銷太守惶急無措刻已具限三期完繳云（文） 
[萬壽慶典用款被斥武昌]  
　　本届萬壽慶典經善後局開帳用欵一萬餘金張宫保大怒謂承辦各員濫支侵蝕令其照數攤賠經司道等再三邀恩始准由公欵撥給五千金飭仍勒令賠繳聞李石泉徐戟閂兩大令每人須賠一千五百金小委員如程步韓李承雲經每員亦須賠五六百金按李石泉大令正擬過班知府李從九承雲亦擬捐陞知縣因此被斥遂躊躇不敢輕舉（文 
[詳紀福建彩票公司毆官毁廠事厦門]  
　　福建彩票舞弊毆官毁廠一事本館己在厦門專電紀諸前日報端兹得函告云十五日福建彩票第十七會開彩至十二點時廳尊黄　馬中府彭參戎福　分府呂司馬保甲巡檢諸委員及防營管帶印千戎均至塲監視覲者如堵開彩時乃阮崑華唱報號碼　振寛對報中彩　　一面註册至下午四點鐘二三四彩均己開出號碼告完獨無頭彩頭碼衆大譁向該公司詰問司理人無言司簽衆益喧然地方方解勤不散阮崑華令管門之印捕驅逐捕遂拔刀嚇之衆大怒一時人山人海將議公司樓上下門窓器　什物打毁一空廳尊黄司福防廳呂司馬保甲巡檢各委員均後門逸去中府彭叅戎防營印管帶則均被衆人毆辱彭叅戎越墻而逃印管帶受傷甚重史巷廟後街竹仔街港仔口等　鋪恐匪徒乘機搶刼均一律閉門旋提道廳諸憲俱至卽派員及廳尊黄司馬向衆商民竭力開導撫慰再三始息廳尊卽提陳振寛至署訊間陳供詢閃鑠詢以究竟頭彩號碼如何失落堅不承認據稱有九品職銜　照因飭呈激　驗再行核辦（禍） 
[刑部人犯脫獄北京]  
　　十一夜刑部脫逃人犯二名不知係何案之犯此係爲歴年所無之事是夜並無大雨司獄諒未公出此次入奏不知如何措詞也（月） 
[登殿瘋漢定罪京歸]  
　　瘋漢賈葛海誤登太和殿拿交刑部己誌本兹聞嚴訊賈萬海言語不倫神情恍惚雖鞭撲齊施而賈依然酣笑實屬病瘋無疑一時難以定讞聞堂司各官擬將該犯按瘋漢　禁地例　定以永遠監　之罪云（閏） 
[奏請議攺武職補缺章程京師]  
　　兵部各堂憲議商　有名省武職人員補調章程諸多滯碍　將寳缺將軍都統提鎭及佐領副參遊守等官升遷調補並丁憂服闋補缺各項章程量爲變通酌攺以資治理聞此摺已擬卽日入奏矣（　） 
[雲帥整頓營伍廣州]  
　　岑督昨札飭各營緝捕　三個月内將各勇嚴加訓練必須步伐整齊打靶有準三個月後派員抽騐　有不及格者　將該管帶分别撤參又粤省省營向習德操今擬改用日　先由親軍隊辦起其餘各營亦一律照辦云（空） 
[教士函催速辦棠浦教案江西]  
　　新昌縣棠浦教案雖已訪獲龔姓二名而眞正兇犯仍未交到日昨郎主敎復致國胡中丞催令迅速辦理函云月初兩接惠復讀悉種切但貴部院未抵贑之先敝主敎己接有兩江總督部堂來函以瑞州新昌龔姓閙教一案延擱將及一年地方官辦理不力殊深歉然日内新簡江西胡撫院即當履任必先道出金陵俟其到此時本大臣當面囑其於到任後即選派幹員會同地方文武嚴緝正兇認眞懲治妥爲辦結並飭各該地方官與貴教商訂久遠相安之策以副諄囑等因敝主教展讀之餘曷勝欣幸蓋深知貴部院執法維嚴不辭勞怨滿望新昌之案從此獲犯有日淸結在指顧間矣不意貴部院履任將及兩月未聞有切實辦理之法不過派委候補縣一二名前往開導辦理並未派一兵拘一犯究何所濟於事其爲貴部院聽信屬下之言毫無疑義至瑞州府縣文武等官因未奉有嚴飭作何辦理亦未聞有絲毫動靜而該委等亦畏縮不前因循一無所事敝主教實難久待似此辦理不惟徒延歲月毫無了期且恐後禍有甚於前看致釀兩國交涉辦理益形其難可不懼哉爲此再行函請貴部院祈遇事獨斷切勿聽信屬員之言亦祈勿深恃一二庸懦無能之侯補縣委員迅派精幹大員付以重權帶兵隨往拘兇究辦俾案得及早清結祈勿仍前延宕攻釀後禍云云（） 
[臨川縣拒捕抗官案將次了結江南]  
　　臨川縣刁民不法拒捕抗官巨案迭經綴列報章兹聞撫州府士聘三太守委員朱妻甫太守　同署臨川縣黄杏泉大令委員藏殿侯大令及添委止任臨川縣戚升淮太令等再三商酌查　先年戚大令　結　案不准開河此次盜决洲土仍令塡塞不得翻異禀奉撫憲胡　丞批飭印委各員妥速辦結逞刁不遵卽行解省究辦似此詞意嚴厲此案當不難了結矣（信） 
[御史聯銜條陳新政北京]  
　　近有御史十餘人聯名奏陳新政略云朝廷簡派大員出洋考察政治力求變法以圖自强惟變法之要當以整頓官塲爲始今擬整頓太綱四　一官多設親民之官俾下情可以上逹一當嚴除官塲賄賂之事一宜認眞選用人員查外洋各國爲官者如兵政必須　武備學堂出身者充任文拿必須熟習政治方可充任刑法必須熟習法律財政必須長於計算所有一事凡充任者皆必精習之人方可派充若我國之官但須有勢力便可充任苟　勢力即漠經所知之人亦可以理之權付給此所以辦事日久而無成效也一請朝廷名器勿輕易賞賜凡京外大員奏保人才不淮冐濫如保舉人才必須詳細稱道　長由政府面試如保舉某人長於交涉宜先以交涉事件令其籌劃必須名實相符然後允准若以數字考語而奏請以異常獎勵卽允准云（盈） 
[太平關亦歸岑督兼管廣州]  
　　太平國監督事宜向係巡撫兼管現廣東巡撫一缺業己奉旨裁撤經張丞將該關關防移送岑督接管岑督接收後己飭南韶運道將前後任征收數目截清督飭各分關委員照常收稅云（張） 
[南非洲德欽差被戕]  
　　十九日柏林電云駐聖盆納狄得斯之德簽開森君及其隨從在開爾番地方被該　土人戕殺現在該處總督考春君已請加兵以防不虞驛德文報 
[俄禁米榖出口之說不確]  
　　十九日柏林電云俄國禁止米榖出口之報實爲不確譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
 ]HH [ 
[滬江官事]  
　　江蘇候補道蔣溶生觀察壽彤昨日因公來滬投道縣兩署拜會○新任揚州府知府榮月帆太守昨至各署辭行赴蘇領憑履新（近） 
[公餞會辦]  
　　滬南製造局總辦魏觀察近因會辦李叔倫觀察將次出洋考察製造等事故於前日會同王提調等設席公餞（欣） 
[局批照錄]  
　　本城松滬釐捐總局昨日發出批示三道照錄如下德先公所董事郁傅鋆禀批云鷄鴨捐攺歸該局自收緣爲杜絶各行家苛刻販商起見如再有行家認辦則弊竇更多難免不滋生事端似不如歸德昌公所承認之爲得仰貨捐局查明禀復察奪母違此批又批此案昨據該公所來局禀認當以由行認辦祇恐重滋弊端不若歸由該公司承認之爲得即經批飭貨捐局查明禀核在案兹復據該公所禀請按照原認再加一千串每年共認四千千文由元源莊具保似較德昌承辦尤爲妥貼仰貨捐局迅即查明秉公核辦母稍偏徇是爲至要切切此批文蔣大成禀批所禀每月由行分繳一節不爲無見現已批飭貨捐局查復核奪著即知照此批 
[示期秋祭]  
　　上海縣汪瑤庭大令昨日發出秋祭單一道錄下　八月初一日祭吳應余三公祠　初三日祭文冐廟　初四日祭呂祖殿　龍神廟　初七日祭文廟　黄婆祠　初八日祭社稷壇　神祗壇　風神　海壇　周大僕廟　羣忠土地祠　十二日祭陳吉袁劉四公祠　愍忠祠　十三日祭關帝廟　天后宫 
[院試取齊有期]  
　　本縣汪大令昨奉松府田太守札開准江蘇學師唐宗師來文所屬各生定於二十五日來郡取齊聽候牌示考試等因大令不日卽當出示曉矣（近） 
[紀文明小學堂開學事]  
　　四馬路胡家宅文明小學堂於前日爲第三學年開學之始學生五十餘人由呂鏡宇尚書親臨展讀頌詞照錄如左鄙人素聞文明小學堂聲譽震於中外譯書極多嘉惠士林遠近稱之學堂中規矩嚴肅教法最有程度又蒙諸先生爲義務敎員畛域不分循循善誘視他人之子弟不啻自已之子弟眞有一夫不得其所引爲己憂之心其志願宏大實爲可敬尤難得者諸君子同心合急栽培後學不遺餘力始終不懈鄙人佩服之至有上海文明學堂以爲提倡吾願各省州縣聞風興起學堂林立文明不振實文明小學堂諸先生教育之功也今日係署假己滿開學之期蒙廉惠清先生約鄙人來堂得與諸先生晤談甚爲欣慰鄙人敢爲諸生奉勸諸生務須體量文明學堂培養人材之美意各人精進力學日新又新按期畢業至於大成鄙人實有厚該焉（外） 
[南洋彩票總稽查易員]  
　　南洋籌捐彩票開辦至今己及三月轉辦梁鈺堂鄭業臣兩觀察稽查許苓西觀察辦事認眞江督周玉帥因于七月具奏在案近因許觀察又奉玉帥札委赴粤勸捐故特札前幅建臬司楊俊卿廉訪至滬暫攝總稽查事二十日爲第三會開彩之期廉訪會同本埠文武官在南市木商會館當衆開彩頭彩係四千二百二十七號由本埠愼記票行經售拆出（宜） 
[傳保諭查灘地]  
　　上海縣汪大令近奉江督札飭將境内灘地一律查明從速飭令升科等因昨日發出傳單一道飭傳沿灘五　地保務　二十三日齊集縣堂聽候諭話 
[環求澈究苛歛]  
　　本埠鷄鴨認捐公所近因一再藉捐向各販商任意苛歛爲衆商公禀淞滬厘捐總局奉批將該公所斥退改歸捐局自收後又有人投局圖認亦爲陳觀察批駁不准而各販商以仍有受商包認苛收之害故于前晚集衆執香復投厘捐局禀控撤究當奉督辦陳觀察諭飭靜候批示核辦 
[飭探嚴查總會賭博]  
　　租界内各華商所立總會原因聯絡商情或有要事晤談而設不意近有無業之徒藉此竟爲博局歛錢之所故去年課餘總會會經拿辦有案昨日大馬路捕房捕頭因見各總會内近來均有賭博是以特派包探石金榮查辦如遇有與照會章程不符之處立時拿究决不寛恕該探已遵照辦理矣（見） 
[遵飭繪圖]  
　　滬南製造局總辦魏觀察近准江督周玉帥電飭速將局中與船塢及各廠地址繪圖呈候備核等四當即諭令繪圖委員將與船塢劃分之各廠地逐仵繪圖外並咨請船塢督辦詳繪塢内各地會呈江督察核（欣） 
[自縊報殮]  
　　昨日滬南江蘇海運滬局後面洋樹之上　有自縊身死年約五十餘歲之男屍一具當經地保查有家屬旋卽報知備棺往殮（欣） 
[逆姪奪産斃叔]  
　　引翔港十一圖旺家宅鄉民揚掌生前晚與族叔楊星星因奪家産將叔星星連戳七刀而逸昨日星星已因傷斃命由屍妻協保姚旭生投上海縣禀請相驗（古） 
[請究私刻圖章]  
　　三馬路中法藥房日斯巴尼亞商黄勝經售艾羅補　汁棋盤街華洋藥房葛多蘇亦售是藥互相詰控昨由公斷人查得葛多蘇叧有不照律法私刊圖章之事故將案中各仵送請日斯巴尼亞領事究　（宜） 
[押限還銀]  
　　招商内河小輪船司事王連生投公共公廨控張雲程以東方匯理銀行計銀四十兩之支票換去現洋至期往收銀行云是僞票當至原根後馬路某絲棧詢問亦云不知因此向張理論經悵挽友調停先還現洋一千元　人以此事情同謊騙因此投報捕房將張拘案請究查張雖無現洋原籍家道充足務求照數追還襄讞孫耳三明府與英副領畢　爲門君提訊張雲程供嗣含糊因諭七 
 
 

Page 10

 
 
 ]HH [ 
日内速即理還如違定照欺騙例判押西牢重懲諭畢判交捕房帶回俟禮拜五再行訊核（見） 
[上海縣案]  
　　瞿金元之養媳被熄父蔣于郎誘領價賣前日瞿同媒人尋見向索蠻賴經捕役徐文查悉禀解到縣由汪大令訊究瞿供二十九年正月憑龔占奎爲媒領崇明人蔣千郎之女爲養媳去冬十一月十六日逃失今龔向蔣根究一味延約查蔣託蟻媒顧金榮將女價賣求思究追龔占奎供詞略同顧金榮供與蔣親戚不知伊女己許瞿姓前月託小的將女賣于虹口郭姓計洋四十元分得媒金洋四元求宥大令喝掌頰一百下蔣供女兒許字瞿姓過門童養子去冬十一月杪自回崇明家内云因被瞿凌虐逃歸不願再往小的髮妻己死故將此女寄養叔岳家中後忽不見詢問叔岳不知生死不能交出大令斥其謊飾判蔣顧收押瞿龔退去候查明確情復訊嚴追○周鉞禀控陸貞坤欠租霸田等情提訊陸供二十九年租周鉞田七畝當交押租洋二十一元每年租榖七石三斗二十九年分己經交楚去歲租榖未完因被地保莊春濤誣小的曾做蟻媒牽去耕牛不還小的有自田六畝向周鉞抵錢三十五干未得分文因此無力完租今歲周田仍小的耕種大令斥其抗租判責二百板交保限十天先還去年租榖莊春濤牽牛一節另行訊明澈究○王晉生喊被胡姓造屋阻住要路等情亦奉訊究王供與鄰人胡姓屋基眦連各有枝楊笆間關中留一路公同出入胡今造房將路侵佔致小的不能出入向論被毆求騐大令判王退去候飭差吊胡姓單契察核（近） 
[各局紀事]  
　　滬南工程局總辦翁太守准救生局請查失去之撈獲男孩屍一具昨由水巡捕頭查得此孩實由松江航船失足落浦身死現經家屬認去自殮當即禀明太守昨日函復救生局查照○小南門外某嫁粧店小主某甲昨與流氓等十餘人在彼校試仙人担角力滋閙爲二十三七鋪巡局勇查見往拘紛紛逃逸因將仙人担帶局禀請局員朱二尹飭傳甲等候訊○南巿木作主周洪生昨向萬茂樹行購有未曾報捐之樹木八支運至途中爲籌防局巡丁查知拘獲禀請傳周到局捐罰○朱阿八偕妻任氏投閘北逕局控被轉租房客張其林侮辱情究局員章二尹提訊張供朱妻屢欲多索房錢口角逞兇二尹察得均非安分判朱張各掌頰具安分結斥釋（欣） 
[公共公廨早堂案]  
　　捕房解三年前因犯拐案判押西牢三年期滿遞籍之張蚑郎至案禀稱兹己期滿請示襄讞孫明府商之德君判循例免遞加押西牢六個月期滿開釋○洪浦氏偕女洪妙金投廨控素不相識之丁江泉騙取飾物等情明府以洪浦氏供詞不明著妙金從實申訴妙金供父於三月初四日往徽州貴茶後母與　浦氏曁小女子寓居申浦丁江泉向不相識每日早上來家與後母閒談甚爲親密如此數月忽於七月十七日後母逃逸無蹤嫂氏寄存之金飾亦被帶去因此托人將丁尋到投控案下是實質之丁供詞狡展妙金又供如丁並不拐逃何以自十七日母去之後絶跡不來時有浦玉堂投案保丁明府不允隨判將丁交捕房管押俟七天後再行訊核○甬人孔榮桂控羅小堂王潤生李厚之等串賭騙洋前奉集訊各情己詳本報昨由包探錢少關解　覆訊孔榮桂投稱被騙情形王潤生羅小堂李厚之同供均是商人並不串賭騙洋乃孔自願入局輸去五十餘元求鑒明府商諸德君判僕帶回捕房查明覆訊○鄉人侯根福前娶棲流所擇配婦女謝素貞　室詎　不安於室背夫逃出由探在胡家宅某妓院查獲於昨晨解訊　　責二百下仍者其夫　回管朿○某烟室主王場與違章聚賭由探傳究判罰洋三十元充公○美最時洋人前控曹松桃竊取枝房内火油十七箱寄贓劉阿四處報由水探陸阿九解辦昨又覆訊因查無實據從寛開釋○李阿土先後竊徐大加李阿根爾雲才等衣服銀表各物由探解究判枷號一個月○龍園烟室控胡阿芳乘問竊取烟槍由探解究判責二百板押捕房兩禮拜○楊勃侯陳　浦控劉永卿竊銅盆洋傘由探解辦判押捕房一箇月○相商局洋棧控王阿三劉小山竊洋布一疋由水探解辦判各責一百板枷十四天○鄉人王阿五控王根波在新馬路攫取銀表洋傘由探解究判責一百板枷一個月○雉妓王桂卿違章拉客由探解究德君判押西牢明府堅不允從判暫寄捕房冉奪○李　臣控陳阿福竊取衣服由探解究判枷示兩禮拜○戴紀生陳三喜陳子卿等三人串竊大成公司之拖船上英洋二千元一案將戴拘獲奉訊各情己詳本　昨晨由包探方長華投稱在杭州吊到贜洋一百元及紅木器具等物呈案候奪戴供當時祇用洋一百五十元餘被兩陳取去明府判戴責三百板押西牢一年贓洋一百元交失主領去木器等物俟再核奪（見） 
[法租界公堂案]  
　　某洋行夥陳益齋禀稱前晚七點餘鐘路過新租界被流氓金榮春王阿狗等搶去金戒洋傘衣物投報捕房經包探在迭次犯案之最信卿家緝獲並抄出剌刀一柄女根王陸氏一口一并拘案請辦旋有王木生投案供稱去年七月娶陸氏爲室前日回母家探望適與該流氓途遇請支小的領回管束王阿狗供與伊等途遇實遭牽累中西官判金榮春枷號一個月責八百板期滿再押捕房二月王阿狗交保陸氏交王領回管束著具領狀存查○林魁記顔料店主林兆庸去年五月間控徐　榮與何子卿何黛林等串騙顔料洋一百數十元一案因何黛林等在逃未獲著將徐德榮收押限交迄今一年有餘近緣徐在押患病送院醫治勢日增劇昨日飭傳原告到案復訊開釋兆庸之母林艾氏投案　禀仍　押交何等究辦大令以徐病勢沈重著當堂釋出俟病愈後將何黛林尋獲交案訊追○任順興王子如控德生煤號主簣梅匜定購方榮之煤四十六墩因原樣不符價值陡漲求提追給奉訊交保理處在案昨日原告投案求追大令命提復訊原被供詞各執因判各邀同行公正人理明限三日内明白禀復候核○梁孫氏控鍾書堂將未經售賣之田圈入籬内求飭追還經大令准詞提訊鍾供田與韓恨生周雲甫等代工部局購買判鍾押候與原告將紏葛埋明開釋在案昨鍾投案票稱曾由周雲甫央人向原告商議未允但工部局所交地價俱在周韓二人之手小的無能爲力大令著仍交原保再限十天赶緊理楚如延押追○劉桑氏禀上月某日失竊衣箱一隻開單報捕查夷竊犯高桂生吊到原贓求准領回大令判枷號一個月責五百板贓交失主具領（居） 
[美租界捕房事]  
　　某西婦至捕房報稱住蓬路一百四十二號房屋因有小孩至比鄰一百四十八號門首戲玩被日人將開水泡傷胸部請究捕頭當飭包探孫阿星前往查明復核○某日人雇坐張阿榮東洋車至海寗路不名一錢張向索資　被該日人鳴捕將張扭入捕房捕頭詢悉情由著日人厚給車資了事○高阿蓮混入西華德路陳金法家圖竊爲陳覺察扭入捕房押侯查辦○　興法至嶺壁禮路向江阿二索取會洋口角互毆由　喝阻不依將兩造一併帶入捕房捕頭以事近錢債斥不准理（古） 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
