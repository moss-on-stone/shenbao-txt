# 1910 - 358 - 4913617

 

Page 1

 
 
   
 
 

Page 2

 
 
上諭 
[監國攝政王鈐章十二月初一日内閣奉]  
　　上諭監國攝政王面奉隆裕皇太后懿旨明年元旦皇帝毋庸行禮停止笙宴在外公主福晋命婦亦毋庸進内行禮欽此 
　　上諭禮部奏明年元旦禮節請旨遵行一摺著停止升殿受賀欽此軍機大臣署名奕劻假毓朗那桐徐世昌 
　　宫門抄十二月初一日召見軍機恭王陸中堂丁振鐸 
叚祺瑞岳樑王廷楨 
論說 
[論劉廷琛反對資政院之封奏]  
　　自資政院彈劾軍機後。軍機大臣。無不深惡之。其所以惡之者。以大權在握向來莫敢誰何。一旦被劾銜之次骨。逞私憤而減公理。遂至痛詆之不已。其意固非。而以情言之。猶曰以有私怨也。若劉廷琛者。爲大學堂監督。資政院議員。初未嘗指摘其所爲。自無私怨之可言。何爲而亦深惡資政院。至不惜背法理。滅公道。而有極力反對之封奏也。苟非欲見好政府。以求承奉其意氣。何爲而若此。試一究其反對之意。蓋有數罪焉。爲分疏之如左。 
　　一旦反對先朝之諭旨。資政院爲上下議院之基礎。所以籌備立憲。而使庶政公諸與論也。旣爲議院之基礎。故議院之性質。與其權限。資政院無不具有之。議院爲有意思機關。所以議决國務。此議院之性質也。其與政府。爲立於對待之地位。而有監督之權。此議院之權限也。維我德宗景皇帝。欲以籌設議院。而先之以資政院。使議院未設以前。一切庶政。國民得以參議資政院議員。負代表全國輿論之責。以行其參與國政之權。自不得不議論國家之法律。糾察大臣之行政。蓋不如是。則負議員之。責而違。反資政院之性質也。而劉廷琛乃以爲大謬。至詆爲包藏禍心。如劉廷琛之意必使議員之對於國政政府之所是者亦是之政府之所否者亦否之箝口結舌。一切唯政府之意是從。如是。則何有所謂輿論。朝廷又何以採取輿論。先朝之諭旨。則曰庶政公諸輿論。而劉廷琛則不容。輿論之發皇。推其深惡痛絶之意。固欲摧殘資政院。以摧殘輿論也。是非反對。先朝之諭旨而何哉。 
　　一曰破壞救亡之宗旨。我國之所以欲立憲者。欲以救亡也。有議會而後可爲立憲。無議會又安得爲立憲。而劉廷琛之意。則以惡資政院。而並惡及議會矣。今全國之人民各省之督撫。皆以國會爲救亡惟一無二之方法。而欲請求卽開國會。而劉廷琛者。偏出而反對國會。試問劉廷琛。果有匡濟時艱。轉危爲安之策。以答聖朝之知遇乎。如其有之。自當發抒抱負以貢於當世。使世得。賴以治安。不當無所表見也。如其無之。則已無幹濟之才。而又不欲人民之共圖挽救。其殆恐禍之不至。而欲從而成之乎。然使資政院之議員。果有不法行爲。以貽害於國家。猶之可也。今自資政院。開院以來。議員之所議者。皆爲章程之所許。其非資政院章程所許者。議員不得而議也。議員遵守章程。以盡其議員之責任。而劉廷琛乃痛詆之。一若不可以一日存。且因是而欲阻遏國會。苟非喪心病狂。而欲破壤救亡之策。何爲若是。 
　　一曰蹂躙國家之機關。議會爲國家意思發動。及確定之必要機關。今議院未設。則所謂國家意思發動及確定之必要機關。資政院實當之。國家之意思。旣將由以發動而確定之。則爲議員者。自不得不以多數人之意思。確定國家之意思。乃議員出其意思以爲國家行政之方針。而劉乃多 
 
 
 

Page 3

 
 
方誣衊。必欲箝制之而後快。以爲君主之大權。將至旁落乎。則議員之所議决者。必經君主裁可。而無决行之權矣。何旁落之有。以爲民氣將至日張乎。則今之時局。日以艱危。且惟恐民氣之不張。而無以裨朝廷之行政。而尙以民氣日張爲慮乎。君主卽國家。以人民爲一人之私產。在專制時代之臣。固宜有此心理。不意籌備立憲。已歷有年。而尙頑固不通若是也。今劉之原奏。尙未發表。但據電傳之語而推闡之。則劉廷琛之爲人。已不能容於今之世界。彼其原奏全文。正不知悖謬奚若。他日得見。當更爲梳剔之。今之所論者。特其大略耳。 
來稿 
[論姦通罪無必罰之理由（楊湖將福琨）]  
　　自刑律草案披露以來。反對最力者。實爲禮敎問題。其間尤以草案處罰和姦罪過輕。且不罰無夫之和姦罪。爲大悖中國禮敎。此其大諯也。不知欲維持禮敎。斷非刑律所能奏效。孔子有言。導之以政。齊之以刑。民免而無恥。上之人殫其導與齊之力。而其所收之效。乃僅曰免而無恥。彼反對之徒。縱不知世界刑法大同之原。則抑豈并平日所奉爲圭臬之儒者之言。而亦忘之耶。兹謹就法理上事實上各方面。說明姦通罪無必罰之理由。以破反對者之惑焉。 
第一法理上無必罰之理由刑法有固有之效力。凡犯罪之行爲。係刑法之效力所能矯正者。則用刑法矯正之。若刑法之效力不能矯正者。則用他種方法矯正之。例如幼者之犯罪。刑法上不處以罰。此非不認幼者犯罪之。行爲係不法之行爲。乃認幼者。之犯罪非刑法之效力。所能矯正。故用敎育矯正之所謂感化敎育是也。姦通罪亦然。各國於無夫之和姦罪。並無處罰之條。法律上豈不知犯姦之行爲有害風紀而顧放任於法律範圍之外者亦以非刑法之效力所能矯正。不得不資他種方法之力也。如改良家庭敎育。以飬成女。子高尙優美之德性。實行國民敎育。以增進一般國民道德之觀念。則姦非之事。自無由而生。固無事以嚴刑峻法爲防閑之具同此人。民卽同。此心理。焉得謂東西人類不可强合也。 
第二事實上無必罰之理由。 
如謂嚴罰姦罪卽可防止犯姦。則中國現行刑律處罰姦罪。不爲不重。何以上而搢紳之家下。而蓬篳之門。其淫奔苟合。蕩檢踰閑之事。時有所聞。亦何嘗一一按律處罰耶。中國從前刑律。素釆威嚇主義。故以嚴罰姦罪。爲懲一儆百之計。然徵諸實際。其姦罪之發覺者。除因姦犯有殺傷人命重案之外。其處罰單純之。和姦罪不過十百中之一二而已故刑律和姦罪之條文。適用之。時甚少。實際上殆等諸虚也。 
第三刑事政策上無必罰之理由 
各國關於有夫之姦通罪。大都認爲親告罪。必待本夫之告訴。裁判所始能受理。良以婦女犯姦。貽羞中冓。若本夫以名譽所關。不願宣洩其。事國家固不必反其意而强爲追求也。而何論於無夫之。和姦罪。蓋婦女以。節操爲重。而姦通之罪。涉于穢褻疑似。其事旣非他人所能深悉。法律一經處罰。微特婦女身蒙不潔之名。且貽宗族門楣之玷。况廉耻旣破之人。則感化愈難着手。和姦之罪。例不處罰。亦一種刑事政策也。我國重視婦女節操。甚於他國。而獨於和姦之罪。則主張實行必罰主義。所謂維持禮敎者固如是耶。 
然則彼反對新刑律者。其意何居。平昔習聞一二道途破碎不完之刑名家言。以爲吾國數千年以來之國粹。盡萃於是。兢兢爭之而不稍息。史遷所謂耳食者非耶。甚矣不學者之不可與論事也。 
專電 
[電一（北京）]  
　　資政院續劾樞臣摺上後監國頗爲焦灼又以慶邸尙未銷假故留中缓商 
[電二（北京）]  
　　某督某撫電致政府力陳開釋黨禁大有不利 
[電三（北京）]  
　　軍機處電致滇督李經羲速妥籌楚雄善後事宜勦撫母慘 
[電四（北京）]  
　　劉廷琛奏剪髮易服現已數見不鮮應請嚴諭懲禁 
[電五（北京）]  
　　監國飭催憲政館速將籌備清單删改進呈御定 
[電六（北京）]  
　　鄂督瑞澂電奏沙洋洲堤工緊要請飭度支部撥欵二十萬串奉硃批度支部議奏 
[電七（北京）]  
　　查賑大臣馮煦電告到寗與江督妥籌賑撫趕辦平糶 
[電八（北京）]  
　　滇督李經羲電奏皖北災情奇重募捐不及請飭大清 
 
 

Page 4

 
 
交通兩銀行借欵撥濟 
[電九（北京）]  
　　滇督孚經羲因請開國會無效奏請開缺奉硃批該督世受國恩年力富强辦事認眞滇防重要朝廷方資倚畀尤當力任其難所請著毋庸議 
緊要新聞一 
[皖撫電陳修改清單之意見北京]  
　　皖撫朱中丞月前電奏請飭憲政館修改籌備清單畧紀前報兹悉原奏内稱籌備憲政萬事待財而理而國家收入只有此數統計今年預算不敷已臻三千餘萬值此民窮財盡之秋民間平時負擔已屬重不可支如再欲加以種種義務恐難收效况國會未開人民負擔尤未能驟議增加惟有將與憲政最有關係者如憲法議院法選舉法民刑訴訟諸法先行制定内閣弼德院會計檢查院等先行設立人口户籍先行詷查其餘可以稍緩者則俟議院旣開之後陸續舉辦若以二年之時間籌六年之事項則一年之經費需三年之收入官吏旣不能無米爲炊又不能誅求無厭勢必仍如前此之敷衍了事而已擬請速飭下纂擬憲法大臣憲政編查館及主管各衙門認明何者宜先何者宜後何者宜急何者宜緩分别最急次急畫列清單宣布各主管衙門實力籌辦免致再誤憲政前途云云旋奉旨朱家寳電奏憲政提前籌備事宜應遵通盤籌畫之諭飭下纂擬憲法大臣等分别最急次急認眞核訂以作修改清單之準備等語着憲政編查館知道欽此 
[慶邸對付彈劾案之深算北京]  
　　自資政院表决第二次彈劾軍機後樞垣中得此消息聞有人主張議員如此胡閙非嚴旨飭令解散不足示朝廷之尊嚴惟慶邸不以爲然謂無論一劾再劾我輩决不可主張解散惟有請降嚴旨將資政院申斥一面仍責令照章議事萬不宜自任解散之惡名蓋彼意欲求解散以愽美名而我輩偏不令其解散若論我輩自處唯有付諸不聞不見示以静鎭而已噫慶邸之對付資政院其老謀深算有如是眞不愧軍機領袖矣 
[可憐外省對於彈劾軍機之空憤北京]  
　　自上月十七日硃諭發布後資政院接到外省來電極多措詞皆甚憤激聞四川議員接有該省諮議局來電有云資政院議及軍機責任係正當權責言法理則議院責問内閣彈劾政府並不爲侵越君上大權循成法則言官皆可糾舉軍機臣民皆可條陳政事不應資政院轉無此權且議院出於機關意思非總裁等數人之言十七上諭草制副署者俱失朝廷立憲眞意尤搖動國會基礎請力爭收回成命以繫海内人望 
又閩諮議局亦電致資政院云院章第一條取决公論立議院基礎貴院以分論劾軍機請設責任内閣正合此義大臣明責任卽以彰君上神聖而國鈞方有秉持之人設官制祿黜陟百司大權所屬自非臣庶所得干犯然献替可否職在臣子况設立内閣彈劾軍機内外已疊有章奏詎資政院公論所决反不如一廷臣一疆臣十七日上諭其責仍在大臣望貴院再三痛哭流涕言之若遂緘口無以爲議院先聲億兆人斷不期此無實之憲政中央如此地方可知本局亦視此爲進止終始匪懈薄海企踵閩諮議局漾 
又聞湖北諮議局自見十七日上諭後卽通電各省諮議局云十七日諭軍機大臣負責任與不負責任非該院總裁等所得擅預與立憲原則相反請同電院爭越日得山西諮議局覆電謂電悉極賛成院失劾力宜再劾駁則院局同散請聯各局推一省爲主或各局同日電院盻復 
[那中堂信用畢竟何如北京]  
　　奉天請願代表之末路已疊紀前報兹悉當驅逐代表上諭未發之前一日（廿二日）諸代表等同赴那相府第請見當蒙那相延見首由董君報告東省情形那云此事我極贊成俟將來會議時必爲盡力廣君云中堂自然贊成但恐他人反對中堂當極力維持勿再隨同書名那云書名一節亦會研究過其中大有爲難劉君云中堂爲救三省卽係救全國自當勉爲其難遇有阻力極力争之争之不已雖卽辭職亦有光榮那云諸君熱心甚誠劉君云代表雖有𤍽心究無實力實力仍在中堂現在中國存亡大勢一髮千鈞中堂與有責任將來爲興德之畢士麥在此舉爲亡韓之李完用亦在此舉那面爲之亦徐徐言曰我心最誠必爲面奏舒云中堂之心誠不誠不能必代表等之信不信因空言無憑查考也但輿諭最公中堂果能盡力天下人自能馨香崇拜否則此時萬民有目將來史筆有書中堂相業如何要當自擇那云我言雖出惜不能如奉直兩督皆有關防鈐印以取諸君信用耳並云此事無諭如何我必力爲贊成俟會議後如有消息必爲諸君送信諸人乃退而次日驅逐代表之上諭卽矣 
[旗人且欲以血改造旗制北京]  
　　八旗期成公民會自發起後於上月二十四日開大會於打磨廠福壽堂是日到會者二千餘人午後一時振鈴開會首由主席章福榮報告開會宗旨大略分爲四意（一）本會成立原因（二）本會與八旗憲政會之不同（三）本會宜聯合各省駐防（四）本會進行之手續略謂調查户口則歸民政部擴張軍備則歸陸軍部而融合滿漢籌旗人之生計則歸諸變通旗制處是旗制處之任大責重旗民之生計攸關卽憲政前途之所賴而旗制處設立三 
 
 

Page 5

 
 
年一籌未展余以爲不鳴則已一鳴驚人乃於前次憲政會聞吳恩二君之言而知非催促監督彼必不能實心任事現擬定上書都察院彈劾變通旗制處此本會之宗旨也次請流血志士松君茂登台全體鼓掌歡迎章君並報告流血志士振君鈞因病不能到會且謂英儒克林的爾日非以血洗血不足以改造社會請易之曰非以血洗血不足以改造旗制流血者購買幸福之代價也今松君先以血爲八旗購買幸福吾知必有繼起者且將以刺臂斷指爲不足而更繼以斷頭流血然吾願不以此血流於旗制處卽旗制處之幸福也次由恩君厚祥君彬祥君俊誠君勤秀君山榮君安烏君雲布相繼演說宗旨大槪相同演說畢全體會員簽名投票選舉章君福榮爲正會長蔭君德賀爲副會長並推舉幹事决定於初八日開會十五日上書遂卽散會 
[各省司法人員之小霹靂北京]  
　　直省高等審檢兩廳丞長已有明諭簡放兹聞上月中御史黃瑞琪曾有片奏請將各省保舉之廳丞檢察長等敕部逐一考騐然後開單請簡大致謂各省審判廳將次成立一切審判事宜在在關繫緊要聞已由各省督撫保舉堪勝廳丞檢察長等人員各一名以備簡用惟聞此次所保之員或品秩不符或程度高下不一倘朝廷一槪除授必將貽誤司法應請飭下法部將各省被保之員逐一考驗擇其優長者開單備簡以重裁判而免貽誤 
[湘省請免恊餉仍不准行北京]  
　　湘撫楊文鼎前奏湘省財政困難奉撥甘新廣西各省恊餉曁雲南銅本銀兩仍請暫予停緩另行籌撥一摺當奉硃批度支部議奏兹經度部核議覆奏云據原奏稱先後接准度支部咨准廣西甘肅新疆各省督撫電奏請飭催各省欠解恊餉銀兩務須按時提先撥解毋得延誤等因均經轉行籌措去後伏查湘省窮困危急情形業由臣迭次奏咨瀝陳本年四月間因各該省恊餉銅本等欵無可挪措復經臣專摺奏請停緩旋經部議以無欵可籌所請應毋庸議咨行遵照在案查協餉等項雖關緊要惟本省入不敷出每年至二百餘萬之多卽明年應辦憲政預算經費尙不在内現計欠官錢局及湘漢各行號銀約計三百萬兩無術籌償常德水災城垣倒塌工程緊要萬難延緩估修工費約需三十四五萬串尙須另行墊撥是本省財政已屬自顧不暇查湖南自宜統元年以前甘新廣西各省恊餉曁雲南銅本銀兩均屬一律解清並無蒂欠卽本年春間亦尙屬謁力勝挪遵解七萬餘兩今因災荒匪亂之後積虧如此之多籌辦各項新政需欵如彼之亟百計圖維惟有恪遵部飭收支出入相抵之案先由本省逐欵勾稽竭力節嗇所有奉撥甘新廣西各省恊餉及雲南銅本銀兩仍請暫行停緩以支危局等　　等伏查湖南省每年應恊甘新餉銀十五萬兩廣西餉銀　二萬兩雲南銅本銀一萬兩本年五月間曾據該撫以財力殫竭奏請除本年已共解過七萬八千兩其餘一併停解經臣部議令勉爲籌措奏准行知遵照在案兹該撫復以無力籌解仍申前請自係爲力求自顧起見惟前項應恊各欵或繫軍需或資採運在在均關緊要疊據各該督撫等文電交催急於星火况湘省承恊旣久倘以預算不敷之故驟准停緩恐效尤踵至將應恊者爭邀免解受恊者亟待補籌財政因之愈紊查江西陜西等省因預算不敷奏請將應恊各餉酌量減免均經臣部先後奏駁在案該省事同一律未便辦理兩歧據該撫一再奏請另行籌撥無如經濟艱窘各省皆同苟原恊之省不勉任其難則改撥之省亦恐終成無著徒繁文牘有誤要需相應請旨飭下該撫將應恊甘新廣西各餉曁雲南銅本查照歷届成案數目除已解外陸續按數清解毋得蒂欠所請停緩另撥之處應毋庸議十一月十八日奉旨依議 
[溫御史居然包攬詞訟北京]  
　　大理院總檢察官胡君蓉第近日兩次刋發傳單公送該省同鄉京官宣布御史温肅包攬詞訟之罪狀據外間所傅則廣東順德縣桂洲鄉有豪紳岑某欲將該鄉分而爲二闔鄉反抗岑屢訟不勝乃運動温肅以御史名義私函囑託粤督將桂洲鄉分爲内村鄉外村鄉蓋桂洲鄉公產甚富若將公產分而爲二則岑姓以少數人而佔取公產之半故闔鄉五萬餘人與之反抗也胡君蓉第係桂洲人謂温肅非該鄉之人不應干預該洲訟事故發此傳單云 
[學部近聞種種北京]  
　　學部之禁止剪髮貽譏中外各堂官雖不能辭其責但發端者聞實出於督學局長彥悳彥自蒯理卿出都後權理局長至今日思鞏固其地位而苦無術適見學生有一二剪髮者遂藉此面回堂官力請嚴禁以爲固結之計堂官亦知此事之難辦然因局長危詞要挾亦遂貿然尤許云 
留日學生監督田吳炤劣跡昭著幾有口皆碑現經學部撤差改派胡中書元倓接充斯任其原片如下再管理日本游學生監督田吳炤現經臣部調回另有差委所遺監督一差自應遴派相當人員接充兹查有四品銜内閣中書胡元倓曾經留學日本並在湘省辦理學務有年頗著成效該員學識明通辦事切實擬卽派充管理日本游學生監督以專責成各直省高等學堂畢業生每年三月來京覆試係去年冬月學部奏定章程本年三月間曾實行一次而山西省西學專齋畢業生因獎勵實官章程正議停止遂大施運動提前覆試乃學部竟置奏定章程於不顧允爲 
 
 

Page 6

 
 
變通辦理遂於十月間與譯學館丙級同時試驗刻已揭曉專候奏獎旋有江蘇高等學堂畢業生六名得此消息未候提學使咨送逕到學部援例請考學部碍於山西成案無法駁斥不得已亦於上月十一等日考試章程奏定考爲學部而學部竟任意破壤之取消諭旨藐視朝廷其罪又在誤國溺職上矣 
[京師近事]  
　　御史蕭丙炎日前呈遞封奏内稱陜省地瘠民貧財政困難請飭該督妥籌辦法須於國計民生兩無妨害聞已廷寄長庚著將陜省財政事宜認眞籌畫辦法妥爲撙節以維時局 
日昨大清總銀行張陳兩監督在銀行學堂會議以華俄道勝銀行近與兹部銀行合併改稱俄亞銀行於滿洲各地設置分行實於東三省金融機關大有影響擬請將奉黑吉三省原有大清分銀行大加整頓並請在該三省各府州縣廣設大清分銀行以示抵制而挽利權刻正擬禀呈請澤公定奪實行 
陸軍部廕大臣以近畿各鎭弊竇滋多特於日前通飭各鎭統制飭將札開各項積弊實力整頓并密派妥員分出調查如再有陽奉陰違或被查發覺定惟該統制等是問聞札中所開係關於裁曠軍需軍醫軍牧等四項云 
法部爲奉旨考試法官事已備文徧行大理院及各級審判廳咨查各該法官之履歷從速具報以爲將來應否考試之分别其所查者共分五項（一）查明該員係何項出身（二）查詢該員係在何處學堂畢業其畢業時係得有何種獎勵（三）查問該員曾否充當某項學堂敎員共若干年（四）查詢該員在部或在院在廳共當差若干年（五）查明該員現時充當何項烏布 
民政部現派馮君祥光往廣東上海山東各處預備迎接德太子聞馮君不日起行 
陸海軍部自奏定暫行官制奉旨簡放各正副大臣後吏部不明其故特行文到陸海兩部咨問廕大臣冷笑曰廕昌自留學歸來未有實官由敎員而總辦而提督而侍郎而欽差而尙書而大臣均出自皇上恩命廕昌自不知其爲文爲武任吏部自行判斷如吏部亦不明白請吏部自行去問皇上可也遂將咨文置之不覆云 
上年憲政編查館奏定行政綱目有理船廳劃歸郵傳部管轄一語郵傳部與稅務處再三磋商稅務處竟以此事稅務司辦理有年未便更改爲詞近聞船政司司員某另籌辦法由郵傳部自設船政局以資抵制當蒙該部堂宫允爲商辦矣 
郵傳部近以中國輪船所有船主駕駛機師等員向未考核故輪船遇險失事時有所聞近聞郵傳部擬定辦法由部派員試驗章程已由船政司擬訂呈堂核閱不日當上奏 
時評 
[其一]  
　　哀哉東三省人民。哀哉東三省。人民之代有東三省偪於兩大之間。禍至無日。東三省人民不忍使國家疆土。斷送於一朝。而有請卽開國。會之舉亦事之極無聊極不得已者矣。乃政府不但不諒其苦衷。且待其公舉之代表如囚隸行者則專員押送。留者則拘置警廳。若法廷之處置罪犯然哀哉代表。哀哉公舉代表之人民。 
雖然政府之處置東省代表。非專有恨於該代表等而凌虐之也。直用以徇各省之主張國會者耳。則可哀者又豈獨東三省人民而已哉。 
[其二]  
　　異哉政府對於新刑律之心理。竟如是其譎且幻也。未交議以前。則希望其通過。旣交議以後。則又希望其不通過。希望其通過。猶是政府對於交議案之常情。希望其不通過。竟欲借以實國民程度之不足。充此心也夫安知勞。乃宣高凌霄等之反對新律。非卽由政府運動而來者乎。 
嗚呼政府破壤憲政。凌賤人民之手叚眞無所不用其極 
[其三]  
　　我聞江蘇官塲交諮議局之預算案。有犬食抺布欵若干元。又有和盤托出。欵若干元。江蘇官塲中不乏好手。何以造出此種預算案來。我無以名之。名之曰犬食抺布之官吏。和盤托出之官吏。 
[其四]  
　　此次憲政編查館奏陳派員考察各省籌備情形。請旨獎勵者則獎勵矣。請旨懲儆者則懲儆矣。而於我江蘇之巡警。則曰窳敗已久。於我江蘇之籌辦各級審判廳。則曰不免敷衍不聞請旨懲儆也。未知憲政編查館。何厚於我江蘇之官塲。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[皖商會請辦違法濫刑之縣令安慶]  
　　安慶蕪湖大通正陽關各商會日前同電農工商部云北京農工商部堂憲鈞鹽查霍山商農會總理吳兆鼒一案迭經各總會電禀大部蒙咨皖撫提省質訊惟現提人證僅吳劉兩造並未懲辦邵令竊各總會迭次電禀實因邵令顯違法律前經諮議局常會議决案内開未先詳革吳兆鼒職銜遽加笞責是藐視國家名器違法一未先撤銷吳兆鼒商農會總理遽加笞責是顯背國家制度違法二停止刑訊朝廷已三令五申通國遵守豈霍山獨同化外罪定而後刑懲辦盜賊尙應如是何職銜商農會總理比盜賊之不若是干犯國家命令違法三等因是邵令種種違法已可槪見現經各總會邀集紳學農界等集議吳兆鼒是非曲直自有公諭惟邵令違法有干國典衆忿難平爲此合電禀憲部鍳核應如何懲辦邵令違法電咨皖撫按律查辦出自鈞裁以彰法紀而維輿論不勝待命之至安慶蕪湖大通正陽商會等叩宥 
[杭商會請阻蘇省遏糴浙江]  
　　杭城總商會日前呈浙撫文云據杭城米業董事韓譽棠李聚能韓吉生吳炳生等及湖墅正大裕泰裕成同益永昌等各米號聯名略稱竊查浙省山多地少產米本稀民食來源向由客商在蘇之無錫皖之蕪湖等處分投採辦以資接濟本年皖北被災自食不敷已不能前往購運全賴蘇常產米之區往復告糴以濟杭巿是項採購之米向由蘇屬烏溪口過太湖入浙費省路近載由蘇省沿塘出吳江平望黎里蘆墟八㘮同里等處入浙亦時有之詎邇來各米商紛紛抱空來杭僉謂蘇省大吏懸禁遏糴卽過境之米亦一律阻運按諸報載水師捉拿米船一案果非虚語遂至湖墅一帶已來之貨日事居奇不數日間大盤驟漲至八角一元不等人心頗形惶惑將來尙恐有增無减事關民食安危所係實未敢安於緘默伏查杭城内外米鋪每日約銷六萬餘石向届年關亟應酌儲多則一百萬石至少亦須數十萬石以備明年本埠售糶人上江購濟之用今則通盤籌算已不及十萬石按之杭城民食尙不敷兩月之用敢瀝情陳訴仰祈貴總理迅移勸業道轉詳撫憲電咨蘇撫憲飭下照常驗放以期流通而便轉運實爲公德兩便等情前來伏查浙省產米稀少向恃蘇皖兩省源源接濟江浙相近密邇客商販運猶以蘇屬之米爲多幾如隣封告糴已成習慣從未聞有阻運情事因思蘇撫憲禁米出口或係指放洋而言惟旣據各該米號略稱前情理合具文呈請憲台察核俯賜電咨蘇撫憲飭下各該處印委照常騐放以維大局而全民食無任環禱 
[武漢同日大火紀詳湖北]  
　　愽物學堂之火二十六日上午五點鐘天尙未明省城兩湖師範學堂内附設之愽物學堂學生寢室樓下火爐忽然失愼（又有云係樓梯旁洋油燈炸烈者）致遭一炬該學堂前後兩棟西式洋樓均屬相連火由後棟樓梯上突起頃刻滿樓各學生從夢中驚起見中方樓門已被火封乃向兩旁亂竄各由樓窗躍下時值風伯助威遂致前棟之自習室職昌室亦被殃及迨警務公所消防隊曁各善堂水龍馳往施救而雕梁畫棟早已化烏有矣聞該堂所有公私什物書籍及學生衣服均未搶出所損甚鉅火減後提學司王次籛學使卽親蒞兩湖師範調查起火情簡並將雜役送交警道嚴辦並勉慰各學生云當極力維持但湖北財政支絀今該堂遽遭此損失房屋器具書籍衣履綜共須值五六萬金其規復頗不易言也惟所燒者係愽物一部份兩湖全校尙未延及亦不幸中幸云後湖棚户之火漢口後湖濟生堂附近某棚户於二十六日午刻十二句鐘忽爾失愼一時火光燭天又值狂風勃發遂成不可收拾之勢各保安會及警局消防隊馳往援救均無效力直燒主二里許地面至咸寗會館前始止所有同樂茶園及電話公司工匠住房均付一炬後城馬路上下之小板屋鋪面及一帶棚户約千餘家均罹斯劫並焚斃幼孩三名傷數十人一時扶老携幼逃避啼哭之慘狀目不忍見延至三句鐘時風勢已衰始得撲息然而後湖貧民則如罹巨劫矣 
[勸巡兩道開缺之佚話河南]  
　　河南勸巡兩道同日奉旨開缺已見前報兹恐未發表前汴省政界中種種運動實有堪發一噱苔補錄如左 
王將兩道開缺之原因河南勸業道王維翰之溺職本已昭著其於勸業道尤不稱職本年寳撫到任已不甚浹洽徒以年高任久略予優容詎經諮議局議員大肆攻擊寳撫亦難爲左袒遂命和臬授意於王使其速自乞休若再戀棧毋謂白簡無情後聞王已議於日内具禀告病呈請開缺今忽奉十三日諭旨開缺另補當係仍由寳撫奏參矣至巡警道蔣𢠘煕之得此缺本太躐等蔣雖竭力振作整頓警務無如門外漢辦事終屬隔膜據政界中入傳述蔣近日竭力運動寳撫求爲補實大有可望詎摺甫到京人已開缺矣 
未來勸業道之失敗新改河南候補道佛尼音布乃瑞文莊之子懹塔布之弟都中盡呼爲佛六爺以書扁額見稱於時與寳中丞有舊寳調赴江蘇遂以道員往蘇需次迨寳撫移節中州又隨之同來頗爲倚重初派署中文案繼充豫泉官錢局總辦忽於前月下旬報捐改省河南候補繳照禀到咸謂巡警勸業兩道中必有一席爲佛所得此次王維翰開缺 
 
 

Page 11

 
 
一摺寳撫出奏後卽保佛尼音布黃璟堪勝勸業道之任二人中佛爲正黃爲陪但勸業巡警二道經部奏定一次外補一次内簡前次乃外補此次應歸内簡以致寳撫封奏遂無效果遺缺爲胡鼎彝所得云 
分類新間 
政界 
[諮議局第四次恊議會紀事浙江]  
　　上月二十八日下午諮議局開第四次恊議會二時振鈴入席出席者二十三員議决事十一件（一）鄞縣鄉約總會來函議决埠頭名目實差徭性質與本局議决實行禁革地方差徭規則法案顯有違背應卽呈請撫院札飭寗波府辦理至水巡經費應由地方紳士會同商辦（二）議員王世裕來函（爲請設立速記傳習所事）議决委任本局速記課擬定章程通過下次恊議會再行由局呈請撫台辦理（三）福建諮議局來電（爲十七日上諭未合立憲原則責在軍機大臣事）議决因目下爲時已遲毋庸再電資政院（四）山東諮議局來函議决人民陳請建議者公布之後仍通知介紹議員并送刋報章（五）陳副議長質問書議决照送（六）王家襄質問書議决照送（七）禇輔成質問書兩件（一爲通用龍元事一爲將軍札杭府文事）議决均照送（八）周斌質問書議决修正後照送（九）人民王大錦陳請書（由議員禇輔成介紹）議决返還修正（十）撫批議事會細則議决此事關於本局議事細則恊議會不能議决祇可討論應俟開大會時再行處理（十一）沈副議長質問書議决此書因時間局促未及繕就沈君旣將質問大意報告並無義俟提出後當照送無四時照例由書記將議决各事逐件報告畢遂鳴鈴散會 
[川粤漢路官局裁撤原因武昌]  
　　湖北川粤漢兩鐵路當張文襄在鄂督任時極力主持歸官修築特委道員在省城甲棧設立粤漢路局乙棧設立川漢路局迨文襄入樞奉旨派充兩路督辦大臣局勢遂愈擴張員司工師助手多至二百餘人常年局用需銀十餘萬均在湖北米捐項下撥用及文襄薨歸郵部接管鄂省大吏遂不肯撥借局費請由部中自籌郵部不得已將兩局併設在甲棧裁去員司什之七八兹部中以鄂路部辦商辦未經解决路局人員本無所事徒糜鉅資且以各員司皆係鄂省任用並非部中之人故電請鄂督將川粤漢路局暫行裁去一切文卷裝箱送部員司槪令銷差俟借欵部辦之局已成再行設局辦进 
[五河令懇請緩辦鎭鄉自治安徽]  
　　五河縣境本年水災較重民不聊生所有該縣舉辦鎭鄉自治調查選舉事宜現時碍難籌辦刻經該縣令將情形據實禀請皖撫懇緩至來年再行舉辦未知朱中丞如何批示也 
外交 
[關道對付中日商人交涉手續漢口]  
　　漢口日清公司大福輪船前在長江新港撞沉商人周庭富貨船損失財物數千金並溺斃船傭二人當經職商周師渭赴江漢關道署具控迭經齊照岩觀察飭令租界洋務委員迅速晤商日領事傳大福船主議給賠償鉅日久竟不認賠昨周師渭復赴關署禀催齊觀察以此事係属舊案未移交交涉司接管特札飭洋務委員吳牧元凱迅卽晤商妥辦毋再片延致滋藉口又大冶縣鐵礦轉運局日本人木元性酒後殺斃礦工耿普元一案業經屍兄耿普志禀訴漢開道請照會日領論償時齊關道以耿普元究竟因何被日人木元性殺傷身死並未叙明起釁情節無端被殺必有原因特行武昌府飭大冶縣迅將此案起釁情節確切訪查訊明具詳以憑照會領事核辦在卷兹耿普志因日久兇手尙逍遥事外赴道禀催齊觀察以此案現忆移交交涉司特飭其逕禀司署核辦 
[交涉司赴湘接收主管事件武昌]  
　　湖北交涉司施理卿司使其� 
職權有兼辦湖南交涉之責而俸廉公費等項亦由鄂督湘撫曾同奏定比照提學司常年額支二萬四千金由兩省藩庫攤解鄂六湘四是湘撫爲直屬上司自應前往晋謁並向湘省洋務局及長沙岳州兩關道接收主管事件俾資各清權限業已禀准鄂督給假兩旬以便親往長沙所有交涉公所日行事件委首府趙守毓楠代行 
軍界 
[懐遠冬防禀請運鎗護照安徽]  
　　懐遠縣職紳以現在辦理冬防備價請領洋槍十枝子彈一千粒禀奉皖撫批飭營務處照章發給具領惟沿途載運誠恐關卡留難并請予發給護照以免阻滯而利遄行 
[鄂軍恭祭標旗之原委武昌]  
　　張虎臣提軍以我國仿各國軍制惟皇上得爲海陸軍大元帥所有各省練成之新軍每標有標旗一桿前經陸軍部奏請德宗景皇帝欽頒各鎭恊敬謹供奉以爲出軍之用查鄂軍一鎭一恊欽賜標桿八桿（卽第八鎭之歩隊二十九三十三十一三十二等標曁馬隊八標砲隊八標二十一混成恊之四十一四十二兩標）應於紀念日及各佳節請出致祭兹於二十二日冬至節文武官均行朝賀我新軍人員應將標旗請至將弁集會所各級官佐禮服向旗行九叩禮軍樂奏樂唱愛國歌以作士氣而振軍威 
學務 
[蘇撫奏獎辦學員紳蘇州]  
　　蘇撫程中丞以奏定學務綱要辦學員紳每届五年准援照同文館成案擇尤保獎又政務處奏案以成就學生人數在六七十人以上爲衡又學部歷届辦理各省學堂將案均以在學堂五年届滿照異常务績核獎三年届滿照尋常勞績核獎各在案兹有翰林院編修章際治辦理南菁高等學堂已滿七年南菁兩次預科畢業學生計一百二十名五品銜分省試用縣丞吳增元辦理江陰輔延小學堂已在五年以上計畢業人數幾及百名通判職銜附貢生夏曰璈等辦理上海龍門師範學堂亦在三年及五年以上師範畢業生共二百六十九名各該校成就學生人數核與政務處成案尙屬相符自應分别異常尋常勞績保獎以昭激勸據蘇州提學使樊恭喣詳請奏咨核獎前來當覆核無異業於日前除將各員紳履歷事實清册分咨吏學二部查核外並會同江督恭摺具奏矣 
[中等工業學堂行將開辦杭州]  
　　浙提學司移請藩司吳方伯云省城設立中等工業學堂先辦機械染織兩科爲實業初行之進歩所有開辦經費一萬五千元應請勉爲籌解銅元局舊有房屋原定爲工業學堂基址并請札行管理銅元局委員所有機器等件從速料理點交俾得預備一切 
 
 

Page 12

 
 
實業 
[勸業道調查商務盈虧湖北]  
　　勸業道高佑諸觀察以各國商務於年終均有調查報告所以資比較而察盈虧凡善於經商者則多方鼓舞使之立於不敗之地其或操持見絀亦必設法維持更令奮勉經營故掣造日精商務日盛厥效多由於此湖北地居中國中心交通便利民智久已開通商業漸趨繁盛近之如武漢夏三大埠遠之如宜昌沙市武穴樊城河口各商塲莫不市廛櫛比中外矚目凡有商業之經營雖關個人之資本其盈虧則有關地方之興衰所有週年貿易情形亟應詳細調查爰會同武漢兩總商會通告各該城鎭商務分會遴派各帮商董遵照發下表式切實調查塡註限一月報告到道編制統計以見良窳而期整頓 
[商團慈善會開會述聞漢口]  
　　漢口慈善界鉅子張明齋近邀集普化各善堂董士發起商團慈善會創辦殘廢乞丐棲流所業經禀准夏口廳轉詳漢關巡警二道立案茲於二十四日各善董又在沈家廟會議開辦章程决定在後城馬路外商業學堂起造中式房屋赶速告成准於下月初一日開辦其殘廢貧民乞丐按叚由各善堂派員調查如實無棲止者卽給予入所劵現在所中暫不給食如風雲日則給以麵包米粥充饑俟欵已籌齊習藝所成立時再行給食不准出外乞求以符習藝宗旨至所中職員原擬是日選舉因各慈善家多未到齊乃改於二十九日選舉聞習藝機械器具俱由各善堂提欵恊助備辦明春廠屋修竣卽可開工誠貧民社會之幸福也 
雜記 
[指控鹽員劣跡談寗波]  
　　慈谿鳴鶴塲鹽大使蕭詩言近被山東候補縣丞陳時昇生員趙景逵等赴各憲轅具控劣跡猖狂烟癖賭愽姦估婦女歷有年所其绰號有蕭淫鬼之名二十年前赴黔省㗖陳家孀婦姿色賄串傭婦將陳氏用酒灌醉强逼成奸捲逃來杭竟爲夫婦後經陳族偵悉來杭追獲尤敢指令家丁馮升等兇毆該族人畏其勢燄忍氣回籍本年又見門丁之妻稍有姿色設計成姦被該夫察知卽挾嫌將其斥退現在任所擅離職守久居省中羊市街等處勾結土妓不時宣淫卽身爲浙官受國家之恩不思力圖報稱擅離職守大癖烟瘾淫如畜類爲此瀝陳恩准飭查專案奏參等情奉吳方伯嚴詞駁斥謂據稱蕭大使姦佔勾引各節並無本夫及家屬控發至有無擅離職守及干犯烟禁情事亦自有長官查察該職等事不干已輒以無據之詞率行呈控難保非挾嫌誣告碍難准理 
[調騐烟員出醜談武昌]  
　　湖北禁烟公所於第十七期調驗通判王尙賓知縣黃廷樞等六員該員等均遵於冬月十八日入所由檢可官照例搜查夾帶均未發見弊混惟王倅尙賓於沐浴時堅稱體質單薄天寒氣冷不能赤身入浴檢查官與之辯論終日王仍不肯檢查官已知其帖身衣服必有夾帶乃特許通融免其沐浴惟須將全身衣履一齊脫換查騐一面命人取公所同官中之狐裘來逼令將所有衣服脫盡仔細查騐果於皮袍短襖棉褲内查獲如粟大嗎啡原質造成之小丸二十餘包外面縫紉毫無痕跡蓋已煞費苦功也當經總辦黃紹第觀察驗明斥之出所該倅跪地泣　不退願以死拚住所七日或再予以展限一月戒凈實難察　爾我均係同寅此事格於功令實在不能爲力當命人扶之出該倅聞此言竟在地上亂碰後經數人將其抬入轎内送歸公館一面由公所總會辦具詳請參矣至同與調騐之知縣黃廷樞等均係期滿出所騐得精神强健確係瘾已戒斷云惟聞此次有同騐之縣丞某查得所中醫官周某與庶務袁某有通同作弊受賄濳爲調驗人員遞送藥丸並於� 
茶中攙和藥水情事而周醫官尤敢以出考語一事親向該縣丞索賄拒而未允周醫官卽以身弱多病列考毁其名譽現該縣丞憤極擬赴督署據情指控 
[統捐可舞弊談湖北]  
　　湖北宜昌統捐局委員司事舞弊肥私經鄂督訪悉飭司將該局員萬令立猷撤省候參並派員將該局查貨寫票最爲著名之司事婁仲良劉子庭劉尙珍黃子蘭劉芝光等五人提解來省發交首府研審明確從嚴議擬詳辦兹首府趙毓楠太守已逐一訊明按律問擬所有婁仲良劉尙珍劉子庭三名均照監守自盜自百兩以上流二千里例各擬流二千里飭發江夏縣勒限一年各按併贜銀兩追完報解限内全完免罪黃子蘭等二名已押所三月有餘從寛開釋其在逃未獲之司事萬友仁萬庚甲二名（均萬令之弟）俟獲日另結昨已據詳督院藩法兩司核奪矣 
清談 
[紀松郡自治會議事問題]  
　　松城有名卿坊者。爲前明陸氏昆季特旨建設者也。歷年卽久。稍有毁壤。近由自治會撥欵重修。除監修官署名外。大書特書曰華婁城自治公所總董。某董事某重修。字如碗大。竟與陸氏名卿後先相眏。議者無不譁然。盖自治會總董及董事。不過人民團體之代表。凡自治應辦之事。皆其責任。豈容事事標題。即與地方官公事往還。照章董事。尙不能署名。今重修石坊。欵項卽非出自該董之私財。總董及董事之銜名。又非世襲罔替之爵賞。而大書特書。攘爲已功。兹可異也。議事會聞與論之不恊。始群起而詰問總董。總董自審理屈。認遇不遑。衆議將除名。某董滋不悅。記者曰。是將求流芳百世也。轉而．．．．．． 
雜錄 
[余之勸業會觀（沈文彬）]  
　　中國之有勸業會。江寗其始也。是不可不觀矣。庚戌八月。適値孔子聖誕之期。例行給假。同學諸君。聯袂以往者不下三十人。余亦追隨其後。展觀之下。而有所感矣。作而言曰。不料中國敎育工藝之發逹竟如是也。始游敎育工藝兩館。目迷五色。美不勝收。次及湖南江西兩館。湖南本無磁器。開辦之初。不若江西遠甚。今其秞彩之艷麗。質品之精良。竟出意料之外。以此類推。其工藝之進歩。又何有涯量耶。卽覺湖南之美。益形江西磁器之無進歩矣。中國二十二行省省皆有館。其出品以福建廣東爲最美麗。往往有目所未覩。耳所未聞者甚多。樂哉斯游。眞大觀也。然吾更有感也。一國之興盛。必恃實業。兩館之中。如農桑之眞實業。何不多見也。豈其以爲無奇而舍之耶噫。今日之中國。物用勝貴。生計日艱。何莫非我中國人輕棄時間。浪費腦力于雕蟲末技中之咎耶。館中除彫刻牙木。各物外。所警奇駭異處。惟珠翠璀璨。燿人目精而已。究亦有何實用耶。其餘諸館。以時促而不備覽。故不及。游畢返校。警僧孫夫于詔諸同學。留墨以作記念余故摭拾見聞。貢其所得如此。 
　　記者案勸業會。閉會已匝月矣當夏秋間。各校學生前往參觀者。踵趾交錯歸途錄所見聞以抒寫心得者。往往而有。然求其論議之雄偉。識見之宏通。如民立中學學生青浦沈文彬者。殊不多見。警僧孫君一日出此文示余并爲余言曰。沈生耽心實業。爲文亦深造有得苟他日置身實業界中。必有可觀。余受而讀之。取其言之足以鍼砭此次勸業會也。亟過而存之以爲未來之　。持勸業會者告。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
資政院旁聽錄 
[十一月二十三日第二十七次議事]  
　　是日下午二時半開會劉緯謂四川諮議局來電云川局調查豫算川督拒而不納請議長酌覆于邦華請改議事日表謂豫算案及新刑律案須悉心研究非數語可了宜將禁烟案提前會議以此事已經審查妥洽略爲斟酌卽可通過也羅傑請將赦國事犯案剪髮案集會結社改正案未審查者從速審查已審查者從速報告易宗夔謂東西各國凡一議會期間必有數個有價値之議案有之則爲有價値之議會否則爲無價値之議會今本院已近閉會之期有價値而又有結果者僅一國會縮短問題其他如請赦國事犯案剪髮案新刑律案彈劾軍機案昭雪戊戍六君子案集會結社改正案凡此緊要問題皆未知結果何如宜具奏者請從速具奏審查完結者卽請從速報告否則恐生别種變故至預算及新刑律案似可從緩請自明日起上午開審查會下午開正式會如此趕　庶可不貽笑於人羅傑謂修改籌備清單及奉天請願國會陳請書亦請從速審查陳敬第請將浙江鐵路案提前報告劉緯謂川路倒欵事本院尙未報告近接上海來函聞又倒至數十萬請亟設法維持籍忠寅謂剪髮案前已表决請將易服一項略爲修正卽可上奏此稿已修改完結請卽提出于邦華謂議過之法律案未經三讀者請從速開議預算案及刑律可以稍緩陳樹楷謂今距閉會期僅有七日請延長期限羅傑謂卽至展會亦須上午審查下午開正式會始能完結也易宗夔請朗讀軍機具奏案此時周廷勵尙有陳說而冗長無要領汪榮寳大呼空費時間請中止 
長福謂今日開會太遲請先開議報告文件隨後李素謂近日各報紛傳中國借美欵一事何以不交本院核議李文煕謂四川行政官拒絶調查豫算一事請議長速電川督不得拒絶書銘謂奉天四次請願國會陳請書請議長令陳請股從速審查隨由秘書官報告文件四種陳灜洲謂本月二十日十二鐘奉天請願國會陳請書是否接到此事雖由東三省發起實關係於全國請議長念東三省今日危迫已急卽請將此陳請書從速審查從速報告卽作議題從速開議若得多數贊成卽請列入議事日表此爲本員所懇求亦卽東三省人民所馨香禱祝者也議長答云交陳請股從速審查報告可也議長謂現有新刑律陳修改說帖可以交法典股審查否時有呼贊成者邵羲謂此爲少數贊成宜表决汪榮寳謂已審查完結無可再行審查之理秘書官隨朗讀陳請股關於此說帖之報告書易宗夔主張取消此說帖不必交法典股審查以本院章程無陳請修改法典火條文也方還反對之而易宗夔仍執前說方還謂此亦關於全國利害籍忠寅主張此說帖不能成立以股員會已有修正也劉景烈請議長付表决此說帖是否可交法典股審查 
易宗夔謂剪髮案前已經全院表决不過略修數字卽可具奏請將此案朗讀明日卽可與彈劾軍機案一同具奏邵羲反對謂今日議事日表無此議題易宗夔謂具奏案不必列入議事日表劾彈軍機案卽未列入議事日表也隨由秘書長朗讀彈劾軍機具奏案籍忠寅說明起草大意謂大槪意思與前日本員所主張者相同而中間略有變更卽軍機必須負責任之事我朝歷史亦有之惟性質略有不同亦不得不略爲引證故與原主張不免略有增减我等前日謂此事若無結果須請解散此固佳甚然於萬不得已中若有一分希望逹我等目的仍須設法儘力爲之故後半仍歸到責任内閣問題陳敬第謂此具奏案請設立責任内閣而於責任内閣未成之前於明定責任一語何以毫不提及此具奏案自始至移頗注重責任内閣此種主張亦佳然由反面言之卽是承認軍機可以不負責任且文字不甚聯貫直與前日表决意思大相背馳江謙主張請再加入於本院閉會之日卽爲内閣成立之期一語陳敬第謂於内閣未成立前須明定軍機責任意思始聯貫籍忠寅謂一面請設立責任内閣一面又請軍機負責任於論理頗爲不洽陳敬第謂李說責任内閣而抛荒軍機一面究屬未盡妥洽（未完） 
本埠新聞 
[上海浙路維持會致浙江諮議局電]  
　　郵侍疊告代表提欵不及三分之一合同早失効力章程可廢安有虧耗報載官廳議解是項銀兩請呈撫速止以洽輿情浙路維持會東 
[局卡改辦統捐之預備]  
　　蘇省農工商務局札候補知縣姚文傑文云准藩司衙門咨開照得現奉撫憲札飭蘇滬各局卡擬一律改辦統捐係爲恤商除弊起見兼爲將來産銷兩稅之預備所有各項百貨宜按照時價分别民生日用銷耗等品酌量輕重另訂捐則以昭平尤應請貴局派員按蘇滬兩釐局原訂捐章所載各項貨物會同商會分門别類詳細調查現時貨價列表送司攷核至近今新出之貨無論洋貨土貨有捐章所未載者亦應一併查明補列勿隐勿漏望限該員於半月内具復轉咨爲盼合就移請並送蘇滬水卡捐章兩本咨局查照辦理見復等因到局奉准此查改辦統捐係爲恤商裕課起見自非派員會同蘇滬兩商會調查民生日用銷耗等品酌訂捐則殊不足以昭平允而杜隐漏兹查有該員本爲本局商判課員現查審判廳業已開庭商判一課自應撤銷卽將該令改委本局調查課員會同商會將蘇滬捐章分門别類逐細調查如有向無今有捐章未列之件並卽逐項補列俾昭核實薪水照舊支給除分别咨報並照會蘇滬兩商會調查外合將蘇滬捐章札發札到該員卽便遵照務須會同商會妥爲調查將現時物價遵於半月内列表送司以資考核其有捐章未列之品亦須查明價値補列同送切勿稍有遺漏是爲至要 
[剪髮不易服之决議]  
　　愼食衛生會昨在伍侍郎寓所議决剪髮問題到會者一百五十餘人由伍會長及來賓互論辮髮有礙衛生種種理由臨時稍致辯詞者僅五人仍係爲易服漏巵起見餘均舉手贊成應照多數定議准於十五日在張園由伍侍郎提倡實行剪髮决不易服如有不能卽剪者是日亦可到會參觀以期觀感而廣勸導 
 
 

Page 19

 
 
[警務長提議剪髮]  
　　自治公所警務長穆杼齊君日昨提議剪髮問題謂所有警務處巡員巡長巡士等應照軍界一體剪髮擬於目内邀齊各董議决實行 
[總工程局定期改名]  
　　南市總工程局各董事議定於明年元旦起將該局改定名稱曰自治公所並添設衛生處另添司員整理一切所有各部事務槪照蘇省自治總公所定章辦理 
[巡警學堂校外畢業之創格]  
　　巡警總局書記員張餘慶前曾禀奉滬道批未准入巡警學堂隨班聽講嗣又由參事官諭令在局肄習不必到堂上月二十五日該班學生卒業之期復禀奉滬道批准着該書記員到堂與各學生一體考試 
[關於追繳欠欵之道批]  
　　滬道劉觀察批魏鼎禀云戴嘉寶所借押欵保票業經蔡前道批飭勒限理贖在案據禀前情仰會審官寳令會同王倅嚴飭戴嘉寳從速贖出繳銷如再挺押不理定予提道嚴辦不貸原禀並發又批順利等禀云查元豐莊倒欠該號等之欵迭經批行公廨飭提經理勒限追償在案據呈前情仰會審官寳令催令刻日清理具報勿任再延切切又批餘等禀云黃紳記所出支票因何延不照付仰會審官寳令查照定案秉公追理原禀抄發 
[流氓亂倫逆倫]  
　　鄉民顧林村（卽阿華）寳山縣楊家橋人向在浙江路謝公館爲㕑役其妻姜氏本係主人之婢素性淫蕩與夫堂侄著名流氓顧生泉通姦鵲巢鳩佔毫無顧忌去年由林村控經英公廨判禁西牢期滿釋出上月二十九晚林付歸家行經顧家宅被生泉邀截連 
戳五刀致傷要害而死後由閘北四路四區巡士查見歸局報告經張副 
巡官親率長警前往將淫婦姜氏及生泉之子桂生一併拘送分局一面着二十一圖地保張桂香報縣請騐並勒緝正兇務獲究辦 
[主人姦佔傭婦之禍胎]  
　　沈榮生昨至縣署喊控妻子身死不明求請伸寃等情卽奉帮審委員承明府升訊據沈榮生供稱震澤人妻子錢氏曾於去年七月十七日由妻兄錢阿福帶來上海帮傭後因信息全無小的卽到滬追問據云荐在西門外貝瑞昌所開之湖羊行内爲傭囑其領往不允後由妻兄交出藥方柩照各一紙藥方上載明小産感冒受風等字始悉妻子係被貝慶揚貝瑞昌父子姦佔有孕打胎身死小的因卽至該圖地保處囑伊同來報案地保不允祇得獨自投報務求伸雪明府以案關人命未便含糊判候飭提錢阿福等到案研訊核奪 
[官塲道賀年禧]  
　　昨爲西歷一千九百十一年一月一號本埠官塲例應至各國駐滬領事處道賀因在國制期内故僅派差持柬申賀年禧 
[愼重消防之計畫]  
　　城廂内外救火聯合會查得南市外灘馬路地段綿長且無地龍頭每遇火災必至束手無策故前在四德瑞保險失火罰欵項下提銀二百兩擬在該馬路上添裝地龍頭十六個估計需銀六百餘兩因經費不敷曾經函請商會轉勸該處紳商竭力相助現在時交冬令天寒水涸消防尤關緊要故昨先知會内地自來水公司先在要道裝設地龍頭八個其餘俟商會勸捐再行裝 
[嚴追正元等莊被欠票欵]  
　　謙益興號主田榮臣不付已倒正元謙餘兆康三莊長期票銀五千兩業奉滬道劉觀察札飭公共公廨將田傳案押追在案前晚復由寳讞員提訊屬實判田還押候將銀繳淸方准開釋 
[不付匯票之結果]  
　　黃式如周淸泉等環控查梓琴陳盤石施泮池唐詠裳甘美周關仁山陳澤民歐陽秀生歐陽任之等不付匯票銀六萬餘兩一案前晚由公共公廨集訊寳讞員以此案前因兩造供詞各執移送商會理處兹據復稱查照錢業章徎理應責成各被告照付遂卽命傳被告各人到案逐一研訊惟查梓琴未到判將查之代表人龔瑞祥收押餘人併交人銀妥保均限三天内淸理 
[陳智春不便交保]  
　　陳益泰靴店主陳智春前因方雲卿被人暗殺牽涉獲案由縣收押在案兹陳一再禀求交保出外田大令以方雲卿案發現至今將届二載尙無頭緖且尸親屢赴蘇省上控陳係要證未便驟行釋出諭飭不准 
[盜匪供認得贜]  
　　總工程局解送盜犯張阿二到縣經襄讞員承明府研訊張供南匯人前在蘇州飛划營當勇後因犯事斥革於十月中旬與寗波阿順等同往嘉興縣境三家鎭葉姓南貨店掘洞入内搶劫灰鼠披風羊皮女袄白銅水烟袋白絲十四札現洋十四元由大門逃出至松江分贜已將贜物一件質錢用去後乘蘇省鐵路火車來申致被拘送案下求恩寛赦判張收押候函致嘉興縣查明失主再行核辦 
[信局報告遇盜]  
　　本埠全盛和記信局來函報告謂十一月二十四日申局寄往湖州南潯等處之包封該划船由盛川開往南潯中途遇盜悉被搶去又二十五日由杭嘉湖寄申包封於二十六夜在芳湖河面亦被盜匪搶刧一空 
[火警傷人三誌]  
　　閘北永順里胡三益信封作起火焚斃同居趙范氏及該氏之七歲孫女各節已兩誌前報昨經四路巡警分局黃正巡 
氏夫趙德桂求免報騐自行收殮旋又由巡官查得該作鄰居敦泰火油棧存油百數十箱之多實屬違犯警章判將棧夥陳榮生押候補傳棧主汪悅卿妻案再核 
城内 
[埋藏贜物]  
　　西四區崗巡查獲形跡可疑之陸阿龍周福堂交由七八鋪汛捕曹鈺詰知偷竊某姓家目嗚鐘鍚茶壺水烟筒等物埋藏改過局後面泥堆内並在陸阿龍等身畔搜出紙吹鐵鎚因即帶往該處起出贜物解送西局收押候究一面飭甲查傳失主到案認領 
[官事]  
　　商務總會總理周普　恊理邵延松南市商務分會總理王震昨均到道面商要公洋務委員嚴善圻道署衛隊管帶師德貴昨均到道禀銷兩廣總督行轅文武巡捕差閔行釐局委員知縣吕道象普陀兵輪管帶試用通判李景軾高昌廟巡防局委員李錫年龍華巡防局委員吳耀宗廣西試用知縣許仁俊江西試用知縣梁光瑄貨捐局總辦知府吳其昌昨均到道禀見鈞和兵輪管帶馬廷樹京知奉飭護送兩廣總督赴吳淞美公司船公畢銷差 
 
 

Page 20

 
 
南市 
[能否展限]  
　　自治公所東西南三區境内烟民報名領取小票本限上月底截止詎昨日仍有多數烟民赴各區報名領照所董爰即移商禁烟分听董事展限十天俟允准後再行佈告 
[分别科罰]  
　　大碼頭同興泰羊毛店主唐阿大將信成銀行一元鈔票塗改十元向聚豐烟紙　兌　被　夥沈楚榮扭控工程局訊據供稱在同業大昌店内借來迨傳大昌主滕菊泉訊問帶由浦允泰襪店付下局中當又傳同店主浦鳳來一併質訊浦供由浦東收來未經察出裁判官以唐有意朦兌殊爲不合判罰洋兩元浦滕各罰一元充公鈔票存案塗銷 
[乃何往]  
　　永大蛋行主在工程局控告沙船夥高三寳欠去貨洋八十餘元延不理處由陳裁判傳高到案訊據供稱欵由胞弟蔣生所欠並由船上善民彭富宏到堂証明判令交保限四天尋交伊弟到案訊理 
[枝枝節節]  
　　紹興人鄭桂章日前帶有頭 
髮四十八斤九兩由籍來甲寓居通裕泰棧次日遷居北市曯令茶房王阿四雇挑夫挑運行李連頭髮詎均不知下落當即將王扭控工程局追還貨洋百餘元因迭次審訊不認串春判令交保理處嗣由棧主賠給洋十元倩江北附生王桂三轉付詎又被王私呑洋九元祇給一元王又揑禀赴局銷案鄭亦查悉禀請澈究昨經陳裁判集訊判棧主陳金榮押繳賠洋另罰洋二十元充公王桂三着令交保候查明平日是否安分再行察究閘北 
[不認拐匿]  
江北人馮餘川之妻趙氏日前被著名蟻販　寳萬拐匿向論不睬昨馮偕同見証張李氏至四路分局控告將陸提案資訊陸一味狡賴　令收押候再嚴究 
[撞見偷兒]  
　　徐談氏家前日被陳有貴闖入竊取衣服數件正欲逃逸適氏歸家撞見喚同　巡追獲拘局經黃正巡官訊實判笞責三百板驅逐出境贜給失主具領 
新租界 
[失火即熄]  
　　前晚十一時半新閘路二千零五十六七號義興盛機器廠突然起火由救火會到場救熄幸未殃及鄰屋 
英租界 
[恐難追還]  
　　綢緞掮客王子青控廣東路長春棧主張詩齡不理所失綢緞銀七百餘兩一案前晚由廨提訊王偕茶房周伯春投稱該棧前因失愼曾將綢緞搬至棧主家内今則向索不還請爲追繳訊之張供貨係帳房收管是否被焚實不知悉且客貨未保火險不能賠償求鑒判張押候知照捕房查明起火情由並是否　險再行核奪 
[是誰之產]  
　　黃掌寳控堂兄黃位鰲串同地保嚴長春盜賣　遺田地八畝數分一案前晚由廨提訊原告投訴前情訊據被告供稱地係已產並非盜賣讞員以供詞各執判黃位鰲父保着邀同親族理復候核奪 
[勒限繳欵]  
　　柯鴻年控譚子卿串同原中曹全福不贖道契一案前晚由廨提訊原告遣抱張錦記上堂將受抵道契呈驗請追訊之譚曹兩人同求寛限理贖判一併押限十天繳銀一千五百兩到案再核 
[追還借欵]  
　　同慶公棧主張國祥因不還陳國英借洋七百五十元被控前晚由廨提訊原告遣抱王仁生投案求追訊之張供認不諱判交人洋並保限年内先還洋四百元餘着明年二月底清楚 
[限期清理]  
　　粤人陳子芳孫怡等同控乾源號主王蕁軒騙吞土價銀一萬餘兩一案前晚由廟復訊明晣判王押限二十天清理 
[滑頭可疑]  
　　湖北路迎春坊四弄妓女鳳儀樓素與渾名書場包探之滑頭祥林有秘密交兹因該妓於上月二十日夜半捲取金飾逃逸該院傭婦四人共掮帶擋洋一千三百元盡行無着疑被祥林誘匿向之索人旋即扭至總巡捕房經捕頭詢悉前情以其並無証據一併斥釋不理 
[雉妓窩贜]  
　　王阿康因竊松江路五號李 
如雲家綢皮衣服由探查獲收押總巡捕房候究在案詎前日王在押所意圖自縊當被看牢巡捕查見解下禀明捕頭餘送仁濟醫院醫治昨又經包探在四馬路大興里雉妓王桂仙處查獲李所失原贜吊存捕房候核 
[西人蠻横]  
　　某西人昨葉張文卿之東洋車至蘇州路二號舢板廠下車入内向索車資無着反持小刀將張戳傷嗣由旁觀者代抱不平喚捕往拘該西人竟閉門不納旋經該捕回禀捕房立飭西捕到場將張帶去由捕頭訽悉前情飭投該管領事署控告 
[印捕行兇]  
　　總巡捕房一百九十八號印捕昨日上差在南京路外灘無端用警棍將東洋車夫楊阿二之左目擊傷當由八百七十二號華捕查見將楊帶入捕房禀明前情捕頭飭將楊送往仁濟醫院醫治一面飭探查明印捕行兇情由禀候核奪 
美租界 
[追獲搶匪]  
　　湖北人劉炳榮前晚在蓬路搶攫某日人現洋數十元由西捕帮同追獲解押捕房候辦 
[撞傷老婦]  
　　某老婦昨經北蘇州路被六號電車撞跌致傷頭面由印捕車送同仁醫院療治再核 
[因何起釁]  
　　朱金生昨經乍浦路不知何故被某日本人揪毆由印捕併送捕房捕頭飭朱自赴日領事署控告 
[並非販賣]  
　　王阿福在長江某輪上爲庖丁昨代隣婦陶徐氏帶來鮮魚數十斤被工部衛生局查見疑係魚取查無執照拘禀捕頭詢明開釋 
法租界 
[重復押追]  
　　金新衢控皮坊主樊啓文不贖抵押田單迭經公堂集訊判　收押後由樊妻一再禀求保釋將田變賣聶司　准予保釋恊冋原告地保將田變價赶速料理在案詎樊保出後仍留難梗阻以致原保欵仍無着迨投廨禀明情由着保交案樊又抗傳不到後將保人拘　始得到案樊供尙有吳阿東處欠欵二百五十元未了以致爲吳覇阻司馬頗滋不悅命樊仍行收押候提吳到案再究 
[所欠無幾]  
　　收租人徐少記宋錦山積欠房金一案收押多時未據保出前日由廨復訊朱供所欠洋四十八元已交過三十六元　約月底歸楚判朱交保候核 
[何時料理]  
　　高裕桂控金增貴因謀充招商局　房借去洋一百五十元另又代借若干金均圖賴等情經公堂判金交保料理在案迄已日久挺押不理前日復又提訊金供無力理償求請恩有聶司馬以金分文不繳豈能寛釋者仍還押追交 
[衣店受騙]  
前晚上燈時有某甲至菜市街新隆順昌衣店購買皮袄先行穿着以觀式樣繼乘店夥不備奮命奔逃迨該夥狂喊追趕早已去杳因即投報捕房請爲派探查緝 
[突兆焚如]  
　　新租界打鐵浜與華界呲連之處某姓家前晚忽爾失愼幸經皮帶車馳往救息僅毁房屋兩椽 
海上閒談 
　　金琴孫案之嫌疑犯。一而二二而三。而同謀者傳聞尙多。金眞大人物哉。何同謀之人多。而始敢於放手一擊也。 
　　由是以。觀此案之結束。尙遙遙無期。惟嫌疑犯陸續受擒。而各報懸賞捕兇之廣告。幸未撤銷。一般偵探家。得弗心灰氣索乎。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[資政院議員邵羲提議修改城鎭鄉地方自治章程法案（續）]  
　　同條第二欵醫學堂删去 
　　（理由）醫學堂關係重要組織不易需費甚繁現行學制中惟分科大學有醫學一科高等以下暫缺具有深意若遽責成地方團體辦理是項學堂無論財力不及卽學生資格亦不易得凡學醫學者必具有中學高等小學以上之普通學識方可習此專門醫學故此項醫學堂不如認爲國家敎育行政範圍之内 
同條第四欵工業學堂删去增關於農工商業講習所九字（理由）工業學堂需費甚鉅斷非自治團體所能負擔不如屬之國家行政範圍之内凡地方團體内之農工商事務欲求其發逹常以研究其利害爲主然後方可改良故不如易爲關於農工商業之講習所則費輕而易舉其智識亦易於普及 
同條第八欵其他關於本地方習慣向歸紳董辦理素弊端之事全删 
（理由）按一至六欵其末項皆有包括之規定似已包括無所遺漏卽有遺漏亦應明定不得再設此欵且第三節標目明稱自治範圍取列舉主義逐欵列舉以確定之本欵忽又爲槪括的規定不知所謂地方習慣向歸紳董辦理素無弊端之事者其範圍究以何爲標準向日習慣紳董辦理之事本無確定權限且各地方情形不同權限大小亦各異或者紳董辦理之事其性質竟與自治事宜相抵觸或全不相涉是否亦可認爲自治範圍之内具有此欵規定轉足以滋疑慮故將此欵全行删去之爲愈 
第六條原章程前條第一至第六欵所列舉事項有專屬於國家行政者不在自治範圍之内全删 
（理由）按第三節標目名義認爲自治範圍而又取列舉主義將各項自治事務列舉規定所以確認其爲自治範圍内之事務防其與官治相混淆毫無疑義如不能確認其爲屬於國家行政抑屬於自治行政則又何必名爲自治範圍而列舉之自有本條規定反使自治事務混淆不能確定故全删之 
第十二條原章程第一項第二項全删 
（理由）第三條規定凡人口不滿二千五百者不得獨立爲鄉凡固有之鄉强如人口不足二千五百必須以鄰近村落合併始得獨立爲鄉自無户口過少之慮不必設鄉選民會其所以欲擴張人口主義者其理由已見第三條之下此不贅言 
第十六條第四項年納直按國稅或地方稅二元以上者 
（理由）原條正稅指解部司庫者而言包含間按稅在内各國稅法大致分國稅地方稅二種其予以選民權者必其人有納直按國稅地方稅之能力若間按稅卽轉嫁稅納稅者非直按負擔仍以其所出稅額轉嫁於人也本人卽一無負擔而予以選民權則視選舉必不能鄭重所選之人亦未必確當於决議事務甚爲危險故必以直按負擔之國稅地方稅者爲宜使其有利害關係之感覺也 
第二十三條市議事會議員以三十名爲定額市人口滿五萬五千者得於前項定額外增設議員一名自此以上每加人口五千得增議員一名至多以六十名爲限 
第二十四條鄉議事會議員按照人口之數定之其比例如左人口二千五百者議員十二名 
人口二千五百以上不滿五千者議員十四名 
人口五千以上不滿一萬者議員十六名 
人口一萬以上不滿二萬者議員十八名 
人口二萬以上不滿三萬者議員二十名 
人口三萬以上不滿四者議員二十二名 
人口四萬以上議員二十四名 
（理由）原條城鎭議事會議員法定之數以二十名爲定額最多數六十名鄉議事會議員最少數爲六名最多數爲十八名比較日本市町村會所出議員未免限制過嚴日本市會人口滿五萬者出議員三十名或至三十六名其法定最少數爲三十名最多數爲六十名町村會人口滿一千五百人出議員八名人口滿至二萬人以上者出議員二十四名或至三十名中國人口之多遠過日本而有叅政權之議員定額反少於日本不足以昭平允故改正之 
第二十五條第四項下加第五一條項凡議事會議員不得同時兼任府廳州縣議事會議員及諮議局議員 
（理由）諮議局與府廳州縣議事會皆市鄉議事會之上級機關若同時兼任則有利害之不同難期議决之精確且府廳州縣自治章程中已有限制本制中亦宜規定 
第三十五條原文兩項全删 
（理由）已詳見第十二條下 
第四十二條原文全删 
（理由）見前條 
第九十條第三項公益捐改稱地方稅 
第九十二條地方稅分爲二種如左（一）附加稅（二）特别稅（理由）捐與稅不特名異而性質亦殊稅有制完納之義務捐則近於樂輸之意味似不能有完全强制之性質與其稱捐不如稱稅况地方團體本有强制課居民以納稅之權力也 
第一百零七條地方行文市鄉議事會市鄉董事會及鄉董用諭一句改用照會二字 
（理由）吾國習慣地方官於該管書吏或保正圖董用諭形式上頗爲社會所輕視地方自治爲籌備立憲之基礎自治機關首在得人斷非舊日之鄉董圖董所能勝任况被選爲議長總董鄉董者不無資望較重之人就習慣諭地方士紳督撫對之用照會今地方官行文用諭形式上未能平允凡資望較重之士紳必不肯出而任事則 
 
 

Page 27

 
 
自治行政竟付諸無足輕重者之手甚非本意况京師地方自治章程中規定用照會各省亦宜一律也 
小說 
[俠小說盜俠（四十二）]  
　　殺格蘭那極之明。日忽羽林列將十餘。人率重兵進勦魯賓阿。德蓋格蘭那極之從。者奔至其弟貝福那極。許訴以昨日之。事貝福那極者。亦爲約翰親王之心膂大將。聞格蘭那極見擒於盜。憤不可遏時約翰親王之大。兵皆在堯克歇。萊欲舉兵以力抗其兄李。郤徇貝福那極之。請卽令貝福那極偕健將十許。人往克萊茵河之近。次搜勦盜。黨魯賓阿德聞英兵大。至知衆寡之勢不。敵心至焦。悚方集議抵抗之。策而威金生謂之。曰魯賓阿德勿憂苟事至萬不得。已吾尙有策解君之。阨魯賓阿德猶豫未敢遽信而英兵已大。至笳聲徹天。矛鋒閃閃然。照眼作纈。盜黨皆惴惴。然意至洶。懼威金生怒馬獨出。揚其巨斧。力斫三人墜騎。始謂大將郁里文曰。汝輩。何不速降我英王李郤也。郁里文聞李郤之語。大愕。立躍下馬。俯首爲禮餘人皆夙畏李郤之神勇。皆下馬降。魯賓阿德出不意。立跪於李郤之前曰。臣乃萬死。請陛下恕臣之罪。李郤笑謂之曰。吾友汝爲盜固有罪。然特爲人所迫而。然吾今宥汝之罪。後此勿再爲盜。又回首謂康吉討克曰。吾以皇帝之威權。命令允麗榴密色司爲汝之妻。康吉討克大喜。亦長跪而謝。李郤旣復國立除苛待撒克遜人之。令撒克遜遺民皆頌李郤之賢彼此無復畛域之區别 
麗榴臥於温榻之上。康吉卽坐麗榴之旁。麗榴笑　温然。語及疇昔之事。四目相視。覺有一種。至愉快至美滿之愛情洋溢於眉稜眼角。多偷奉午膳之巨槃。自外而入。一家之内。恩意如春。無復有一毫慘刻凶殘。之氣麗榴呼謂康吉曰。吾輩之得有今日者。皆英王李郤陛下及魯賓。阿德之。所賜也。（完） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
