# 1895 - 55 - 4907849

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書畫洋四元○隨園三十六　洋五元○刑案匯覽洋七元○資治新書　洋一元五角　　　　　豐朝東華録實洋一元三角○玉益吾咸豐朝東華　録　洋二元五角○左文襄公奏疏碼洋四元○繪圖三圖濱義碼洋一元五角○駁碼洋二元○明季　史碼洋七角○明季南北略碼洋一元二角○欽定六部處分則例碼洋一元二角○補註洗寃録　洋六角○　熙　　　　二元五角○三家醫案碼洋三角○醫醇賸義碼洋三角○臨證指南碼洋一元五角○花月痕碼洋四角○　　客遊記碼洋六角○水　　　　洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套　洋五元五角○醫門法律碼洋一元○醒世姻緣碼洋一元四角○繪芳録碼洋一元圩角諸君欲購者請移玉申報　帳房可也此佈 
[輿圖測量說中]  
　　又形架之式以兩個叉架托住一極精遠鏡此兩又架合於堅固之平邊邊内有羅盤如欲定某處某物之方向卽用此盤不用之時可將其柄按之擡起其指南鍼卽不活動此器之架内有一長柱用螺絲管之以便提高或放下其之邊及平邊用銅塊車成在下有一幹形如圓錐過上平邊下端如球合於托盤之内上平邊之上有一夾可用　　　之後另用一螺絲稍向左右移動叉架其遠鏡以二個平行邊彼此相連用球形之端并托俾得移動甲平準螺絲　　將此螺絲對轉令叉形架得平下平邊之下有陰螺絲與上銅架相連此架可夾定三足安置於地又有一酒準與遠　　連酒準之一端有數孔可插鍼移動令其上下得平遠鏡所見之處如欲定某點應用蛛絲作一十字相交線合於　　之視軸此蛛絲黏於遠鏡之銅圈令其徑較短於遠鏡之徑可以在内移動用四個螺絲移動銅圈令可左右上下以　準爲度叉形架較準之後將酒準令遠鏡軸線與地平平行故凡用叉形架而視一物須知順其軸線爲要此遠　之軸線謂之視軸線如有差數謂之視軸差凡用此器之先應查所有之各差已較準否如已較準卽不可旋動提起或放下之螺絲如移往他處可用平準螺絲較準之後將遠鏡與酒準轉過九十度而酒準之泡不離中間之界卽可用平表竿此竿之造法分爲三節以便携帶接連之共長十七尺平分每分得百分尺之一在竿之一面黑白相間每十分尺之一有一横記號每半尺卽十分尺之五又有一記號可易於識别凡欲詳細定平線者多半用此器尚有同類之器名　老頓與帽皮者相差無幾毋庸多贅凡欲定兩處高下離平線若干法將上言之叉形架等測平器置於某處令視軸線製地平平行卽觀前兩點之高若干又轉過測平器而觀另有兩點之高若干卽以前兩點高數與後另兩點高數相　得其餘數若干卽所求兩處高下之較數也如是先測者爲背測處因其表竿先定也後測者爲面測處若背測處之數大於面測處之數卽地面高若背測處之數小於面測處之數卽地面漸低凡欲定兩處高下之較數不可從一處而　兩點應多測幾處地面高於地心若干故每測一次卽移動其器而以面測處爲背測處如是求得高下之較數倘在潮溼之地移動表竿面向前恐致壓下不準故宜安置表竿於石片上不令其壓下尋常用鐵板一塊中有深凹可與手本端相合下有釘齒着於地面不致活動另加一鏈以代柄以便携帶凡用此法測兩處高下之較數不論其地形如何其中間之測處須擇其便者用測平器時離背與面同遠則得數可準因以面測處爲背測處可去其差數此差數卽爲蒙氣差或地面弧差或器差故欲知兩處上下之較數卽當記表竿高數在面測處者記於一行内在背測處者又記於一行内後以第一行各數相加爲總數又以第二行各數相加亦爲總數以二總數相减得較數卽爲二處高下之較數如欲以高下較數相連須知順一路測地其面有凹凸之處卽在每面改方向處爲一個測處如此各測處之相距須用鏈量之且各測處與測平器相距并其方向亦必理會故測平器宜順其線而位置之繪圖時各測處之平相距先畫於紙上若斜坡不長可用帶尺自高點起至該處用石繫繩垂下卽得底線之長數此石垂下之處卽爲所起點若爲長斜坡卽順斜坡量其長數而用上法去其句弦較卽得平線之長若斜度甚小者卽可不論此事如欲速測高下之較數而不必甚準者可用瓶水準此器易造而價廉其制可略言之有一銅管徑半寸長三尺二個豎短管其徑稍大銲連於兩端管口容二瓶此二瓶之底先烘熱用線繞底一周緊切之待冷則可去其底用油灰嵌入管口則不能動摇用一活節插入架内用時傾水入瓶中如欲移往他處可塞其瓶口已至某處安置平妥卽留意拔去木塞如不平處須防水溢出二個玻璃瓶之水面爲平線故可順此平線定平表竿之方向又有一器名曰回光平鏡其用法較之瓶水準更能便捷此器周圍與背以金類爲架重約一磅玻璃鏡平方一寸有金類絲所以定鏡可動而不可轉其小孔在鏡面近角處另設一架以懸此器令不動摇設一牆與此器相對相距約一百五十尺測量之人視鏡之小孔略向上下移動令鏡面過中心之絲缐平分已目之形像則過小孔而視牆之任一點作識又反轉其器再令絲線平分已目之形像此時牆上任一點亦被絲線平分又作一識後定兩識之中作一記號旋動螺絲改鏡之方向待絲線平分已目之形像又合於牆上中間記號則器已較準且形像與目俱在平線内或絲線平分人目形像時透過小孔而視物上之點亦與人目俱在平線内此器可用手携或用三角架懸之俱可所測之數不及叉形架等器之準惟更能速成耳 
[諭旨恭録]  
　　正月十四十五日奉上諭理藩院奏蒙古親王捐輸軍需銀兩請旨奬勵一摺該親王情殷報効洵屬急公科爾沁扎薩克和碩圖什業圖親王色旺諾爾布桑保著賞換黄韁欽此同日奉旨多羅貝勒載潤回交褡護著卽收回欽此 
[本館接奉電音]  
　　昨日正午京師飛電傳來硃筆一道敬謹譯登○二月初二日内閣抄奉硃筆吳光奎補授刑科掌印給事中欽此 
[紀西人述威海戰事]  
　　昨得西人紀劉公島情形已曾譯登於報兹又有西人之目擊戰事者編成日記云去冬十二月二十四日倭兵二萬名分載五十船另長夫一萬名中有華人八百名俱籍隷金州甘於去順效逆者至二十五日倭酋佐波氏調一半至永清灣其地在威海之東約九十里於天明時行至先已有人預備一切故至夜已悉數登岸其中華人之當長夫者皆喜爲倭人服役不知是何肺腸查永清灣岸上有華軍約四百名大砲四尊倭兵船一面發礮攻擊一面調水手上陸將華軍擊退旣而調兵一隊往榮城城中約有人一萬數千名中有受傷兵若干名此外惟礮 
 
 

Page 2

 
 
　　皆三四百年前舊物二十七日尚有倭兵一隊亦乘舟而至翌日全行登岸分兩隊往威海一由南邊大道一由北邊大道臨行復分占名　　至晚華軍紛紛來擊然並不能擊退倭兵反爲倭兵所敗或往文登或返威海倭兵沿路汲井水飲之多致病者有二十名同罹痢疾其時天氣嚴寒大雪紛紛倭人無屋可居夜臥雪地至本年正月初四日行近威海離東砲臺祗二十餘里初五日發砲交攻清晨七下鐘時華軍砲火喧天關一點鐘時忽然敗退倭　奮力追逐九下鐘時華軍已退過第二山倭兵捨命長驅華軍遂潰散有往威海者有往海濱者有一砲臺被倭兵第一隊所占卒聞二砲臺轟然一聲磚石飛濺尚有二砲臺華軍退去倭兵遂亦據而有之斯時倭兵第二隊統領大浦氏中彈而斃而東邊砲臺已　爲倭人所有卽於砲臺上發砲攻劉公島有華兵艦三號盡力抵禦相持五點鐘之久倭人收兵止戰分出兵若干往西初八日又奪得西邊砲臺其砲已由華軍自行轟壞倭人得之全無所用十三日岸上船上各倭人會攻劉公島自晨八點鐘時至九點鐘時愈戰愈酣冉接冉厲劉公島迤東一小島竟被摧毁倭兵旋發令收軍自是以後每日發砲三四聲虚與委蛇並不奮力十七日有一華兵船懸白旗納欵以致大兵船四號小兵船六號及砲臺軍械盡被倭人收去而丁帥亦死矣嗚呼噫嘻先是十三日有中國水雷船十三號由西邊出口未及片時或被倭人刦去或被倭砲擊沈回溯初十十一兩日之晚倭人以水雷船攻華兵船所有定遠來遠威遠及另一小兵船皆中砲沈没及十三日倭人猛攻劉公島時鎭遠亦毁計除水雷船外前後共毁大兵船五號洎納降之後有西人十三名倭人以禮欵待旋用輪船送至烟臺劉公島中華軍四千人水手二千人亦駁至岸上且派倭工兵帮擡行李物件并携素豢之鳥復給以兩日糧食至於倭兵應用之物無不具備是以兵士皆樂爲之用事後有倭　之知兵法者謂劉公島最易扼守所惜内無食物外無援師以致華軍無可搘持甘於退讓云 
[不負所託]  
　　西友自烟臺來述及有二英人一爲太末斯一爲活而浦均由中國派令管理威海砲臺事務當其受令之始有謂如不能守可卽將砲臺先自轟壞免爲敵人所據等語及倭人來攻其實尚可支持無如中國兵士先已紛紛逃去兩西人遂立於屯積火藥之處以等倭軍前進燃藥猛攻雖兩西人殉難其間而倭人之被轟而死者亦不計其數云 
[營口軍書]  
　　本館自倭奴肇釁後特派友人至營口偵探一切軍情昨得正月望前所發手畢云宋祝三宮保於去臘之杪奉旨專顧營口因於除夕到營駐守舊毅軍糧臺元旦率親兵一千人至牛家屯等處祭旗午後遄回計營口四圍村落共紥八十四營地方得以安堵惟出土城十里外卽天荆地棘行路難矣○去臘威海迭次告警榮城不守倭人由石島登岸截威海後路統領戴孝侯觀察極力固守南面砲臺三座被倭人所占我軍由北砲臺攻擊倭人度不能守相率退歸此種倭人皆由旅順調往而以占據海蓋二城之倭人赴旅順填紥故二城守禦空虚祗留數百人力踞山頂砲臺並不出戰我軍苟能分路進攻敵必棄城而遁日前馬統領三元自告奮勇願進剿海城宋宮保未之允也○帮辦軍務開缺湖南巡撫吳清卿中丞統大軍四十營出關至營口駐守俾宋宮保專力進勦前站十營已於正月十三日馳到聞是日帥節已到雙臺子此軍皆三湘子弟紀律嚴明行見掃盪宼氛盡殲醜類也 
[平雞將軍]  
　　將軍皖人也談者未詳其姓氏曩厠淮軍爲牙將赭宼平定後隨大軍駐津沽今值倭釁初開捧檄至奉天招募軍士八營初紥八叉溝等處嗣岫巖州失陷倭人由析木城一路進犯海城將軍頗能明哲保身始退至石橋子繼又退至油坊漸進營口近日忽有米石　店鋪代售巿儈不知軍法咸以爲軍中祗須採買米石從未聞有將米售之民間者將軍一笑置之並不道破其中元妙近日將軍麾下諸武士見鄉民多有畜雞者喌喌之聲聞於四野疑以爲倭人之至也奮勇而出悉數殲除鄉民懷德畏威贈以美號曰平雞將軍諎比之古者蕩宼將軍平虜將軍之列云 
[倭報夸兵]  
　　頃閱日本報牘云現在日兵駐於華境者計共八萬名然以本館核之其第一隊兵約四萬名本欲取道往木蘭至今諒已俱盡化蟲沙已第二隊兵亦四萬名卽前攻旅順者今在附近海城駐紥此隊現存之數多不過二萬餘名第三隊卽由陽亭登岸攻威海者號稱二萬五千名卽使盡數倖存都而計之亦不過五萬名之譜况彼所謂四萬及二萬五千者尚不知其爲實數耶抑虚張聲勢耶今倭報竟作是　其夸詐欺人洵不值識者一哂也 
[俄國近情]  
　　俄國現在常添軍士往海參威等處今由鸜绿江至海參威一帶多至三萬八千三百九十名溯自中日起釁俄人卽於此處添兵夫俄人所以不惜重費以行此事者跡其心志實斷不能容日人之攘高麗更不能任高麗爲自主之國前者俄廷自悔失策致令鄰國　然强大今則一悮不宜再悮斷不能再容日本雄視東瀛也來信又云英俄兩國現因中日之事訂有密約日本雖屢在中原得勝亦覺徒勞無　卽使日兵能直抵京師兩國亦不能容其横行無忌云噫斯事也日人其亦知之否 
[法兵被殺]  
　　海防來信云西正月十六號法兵在馬甘地方被越南之崇義黨人所敗先是有法將所轄之越南土兵數隊押運糧草而行其前隊將至某處長林黨人卽起而擊之是役也計土兵之被鎗斃者十三名傷者八名止存三名捨命奔逃倖脫於厄所有軍械輜重概被黨人取去隊中之馬共十七匹内有七匹爲黨人所得餘十匹亦概擊斃所可異者平日法兵被黨人所殺則必割其首級而歸惟此次死難之衆則并未有喪其元者 
[臺防記]  
　　臺灣訪事人云欽差會辦臺灣防務厦門水師提督楊西園軍門初假府城試院爲行轅旣而欽奉朝命爲基滬各軍總統凡各處應辦一切防務理須布置周詳元宵節前聞北省軍情緊迫恐倭奴有轉舵南向之意卽乘火輪車赴基隆指授定銘諸軍戰守機務至十九日返府城聞開印後須仍赴滬尾也○中日搆兵以來臺灣迭奉電諭嚴密防守嗣因倭軍北竄大吏遂委員分赴天津山海關等處偵探凡戰事得失莫不立時電達今因倭蹤竄至威海一帶署巡撫唐大中丞又委江蘇試用布理問洪君調紳前探敵情虚實○大嵙崁偪近内山生番常出滋事向有隘勇等營分别　區駐紥自營務改章又值中日有事致將隘勇中前左等營調赴滬尾海口駐守另調中路屯兵數百人赴大嵙崁填紥近有劉某者具禀唐大中丞前控屯兵管帶藩運來有尅扣兵餉等事中丞批飭統領余石泉軍門查辦並恐生番仍出滋事又向中路調屯兵一百名前往○調署新竹縣范繼亭大令承籍隷黔中以進士改官閩省經前巡撫劉省三爵宮保調至臺灣歷權安平臺灣等縣篆元宵節後遽抱清恙醫藥無功於二十日赴修文之召遺缺經顧緝廷方伯委開復知縣王大令國瑞接署大令現充通志局提調所遣提調一席以帮辦提調吕君接辦○分發福建補用提督陳雲卿軍門羅籍隷廣東近奉唐大中丞調赴臺北委令統帶嘉義翊安左右兩營計兩營中一爲軍門親統其一以現當撫轅總巡查之黄參戎金龍分帶駐紥布袋嘴地方 
[白下官塲紀事]  
　　金陵訪事人云正任江寍布政使瑞茀俟方伯於去秋入京祝嘏至臘月請訓出京正月十九日重蒞日門旋見督憲　示云江甯藩司瑞璋著回本任署理藩司胡家楨著回鹽巡道本任署理鹽巡道李廷簫着回江寍府本任現聞方伯定期本月初六日接篆先於正月二十四日辰刻出旱西門赴蘇州謁現撫憲○兩江總督部堂張諭仰二品頂戴江蘇儘先補用道王澧花翎同知銜候補直隷州知州方臻喜知悉拋江　司詳送該二員試看一年期滿請甄别前來本部堂定於正月二十日察看爲此仰該二員遵照届期來轅聽候察看毋違特諭 
 
 

Page 3

 
 
[蘇垣火警]  
　　　　本月初二日接本館派赴蘇州訪事人來書云正月三十夜二更時省垣葑門外横街某菜行因作晚餐遣火積薪中致兆焚如之禍各水龍急往施救得卽火滅烟消計焚去三四户房屋十餘椽方謂祝融氏旣已戰敗而回不復敢飛揚跋扈矣不料四鼓後胥門内東巷陳恒昇銀號比鄰許姓家又報火起警証鳴處各水龍飛駛而來四面分排竭力灌救只焚去柴屋三間究其起火之由或謂有宵小穴壁而入見廚下空無所有内室則謹慎逾恒是以懷恨在心乘間縱火其然豈其然乎 
[姑胥試事]  
　　　　江蘇學政龍大宗師示期正月二十八日覆試吳江震澤崑山新陽四縣文童通塲文題請益曰無倦詩題賦得野花山鳥自春風得春字當點名之前貢院前人海人山幾難插足某童在人叢中擠擁不隄防被偷兒竊去銀表一枚洋蚨四翼然此猶曰常事耳其尤駭人聽聞者某塲正在升砲啓門時執事官某君親往各處照料忽覺腰際微動急撩衣視之則所佩銀表及衣袋中悲翠鼻烟壺皆已不脛而走翌日喚地甲報官請緝總捕府劉司馬嚴飭捕勇務將該竊獲案重懲 
[好行其德]  
　　　　昨聞大北電綫公司捐紅十字會洋銀五百圓由匯豐銀行匯往專療華營中受傷兵士好行其德西人大抵皆然我華不少慷慨樂善之流尚其各發慈心莫讓西人之美名獨擅哉 
[滬上官塲紀事]  
　　　　川沙廳陳司馬家熊赴蘇省叩賀各大憲年禧道經滬江命駕入城拜會各當道○袁浦塲鹽大使張鹺尹汝昭因公來滬赴各衙門拜會至縣署時黄大令飭丁擋駕 
[祀事孔明]  
　　　　本月初三日爲致祭文昌之期天未黎明提右營叅將廖楚材叅戎松海防同知劉乙笙司馬上海縣黄愛棠大令教諭宣琴山廣文縣丞吕慶堂二尹主簿林珍虞少尹典史蔡季卿少尉次第至南園文昌閣官廳小憩旋經禮生贊引至大成殿行禮鏘鏘濟濟肅穆整齊禮畢分道而回紗窓已漸露曙色矣 
[會訊案略]  
　　　　英商謙和洋行與蘇寳森帳目轇轕曾經茂生洋行主人瓊從中部斷後又涉訟去年以人證未齊訂期覆訊昨日原被告各延律師申辯原告律師喴升倩繙譯某甲聲稱謙和洋東爰汾司與蘇寳森用錢帳轇轕請茂生洋東瓊爲公正人判斷此事去年八月二號將帳逐節算明簽字尚有未洽處蘇又請楊蓉生到塲復算已經了結矣被告律師皮羅得倩繙譯某乙聲稱本律師欲請堂上問八月九號蘇同夥友在謙和寫字樓會晤爰汾司議論此事究竟有無夥友中西官向問則稱議論時約在二十六七日此兩日中有無夥友已記憶不清惟此事已由茂生洋東瓊斷結内有一二欵未洽後亦邀楊理明惟未簽字耳皮律師聞言稱結帳與算帳顯有分别請著爰汾司與蘇約期簽字惟商人因此事心滋不悅如堂上有言請卽垂問否則去矣至於他人之語則商人不知卽知亦不願答薩副領事問蘇曰茂生洋東瓊曾於八月九號给爾一帳有否答稱八月九月俱有帳惟均未簽字因不識西文故須將帳倩律師繙閱薩君謂茂生洋東瓊係兩造所請公正人理應憑伊判斷况瓊已將帳算結後分給兩造則可以了結矣皮　師稱據原告稱已經結定據被告稱尚未結定此中殊難明白請堂上飭原告將十月四號之信呈出方知其中尚有某欵須俟某日方能定奪不知此信何以不肯交出中西官再三互商謂此案非交出通案憑據殊難判斷遂著原告將此案之據一併交出於下禮拜三到堂覆訊 
[犯生過站]  
　　　　南匯縣已革生員唐崇高以唆訟案發照訟棍例擬定軍罪解經奎大中丞提勘於去年十二月初五日發回南匯縣監禁現奉刑部來文行司轉行南匯縣發往甘肅省涇州到配安置縣主汪蘅航大令飭書吏備就公文派撥兵役護解由上海過站昨日來差赴縣投文交替黄大令飭將該犯生暫禁外監候備就過站文書再行起解 
[上海巡局瑣案]  
　　　　前日有小船帮流氓某甲至南巿新碼頭陶某所開飯店充飢及算付飯資内有八開小洋銀一枚曾以强水镕輕櫃夥因向之調換甲不允因而口角甲將酒筒擲去適中櫃夥頭鮮血淋漓猩痕滿面櫃夥怒甚唤地甲至令其送局究懲甲懼受官刑求地甲爲之排解願以香燭服禮櫃夥不允遂同赴十六鋪巡防中局局員李蘭史二尹訊悉情由向陶曰爾之櫃夥如欲騐傷必須移送縣署請黄大老爺判斷陶稱不必移縣祗求老爺作主可也甲無從爭辯惟有叩首求恩二尹喝令笞責一百板交人保出陶夥自行醫治○南匯人林某之女嫁於陳姓去歲之暮附船來滬傭於西門某姓家縫級浣濯之餘獨喜句風引月其貌雖在中人以下而一種冶蕩之態實足令人一見魂消磨豆腐人徐阿南見而悅之始而眉目傳情漸漸雨夢選夕後竟約期宵遁竟如紅拂之奔藥師其主人恐被株連函告其翁陳甲陳甲應召而至向徐詰責堅不認承隨扭至巡防西局請究局員楊二尹研究良久始供稱藏匿本城廣福寺前二尹乃飭局差將徐帶去指交再行核辦 
[法界捕房瑣案]  
　　　　扒竊王金寳年十五齡以竊取薛某收租摺二扣報捕拘獲解經葛同轉訊供之下判令押候笞臀昨日飭提到案著改責手心二百下王供稱小的父母俱亡六親無靠去年四月來滬流入匪類向住菜巿街劉順興小客棧表兄張阿寳在蘇州閶門外開設玉器作同轉憫之飭送普育堂留養包探禀稱此人年紀雖幼乃袪篋中之老斵輪手且又吸食洋烟同轉謂然則改送改過所待其將烟癮戒絶然後開釋隨飭探持名片送至局内禀請局員收管○積竊王阿生在英租界中屢次犯竊經宋通刺遞解回籍此次又來滬上竊取南誠信之烟燈同茂昌之燭臺等物同轉訊供之下飭押候責懲昨日提案照原斷笞責一百板遞回定海廳原籍王供稱母親王小妹現在英租界開倡院求恩免遞以後决不再犯矣同轉准之飭探送交其母嚴行管束○吳雲山控陳子卿藉端滋詐同轉追還所索洋銀押候笞責覓保昨日命照原斷笞責一百板邵朝福呈遞保狀求保通事禀稱此人另有人投捕房控訴同轉曰然則當仍還押所○陳長生與王恒香口角爭毆悮將李炳才眼珠擊壞同轉斷償養傷費已紀報章昨命提到案照原斷重笞二百板著繳到養傷費洋銀十圓令具安分改過切結陳案備查復飭李呈具領狀○通順永義昶全順各信局控藍阿四串同船夥高阿白等將大土刓破實以僞物同轉飭提研訊前報已録讞詞昨日藍方氏投案訴稱小婦人卽阿四之母去年阿四作此不端之事小婦人實出不知同轉命提阿四到案問因何一味挺押阿四哀求交保同轉謂本委早已准爾人銀兩保何以延宕至今高供稱藍在南翔做過假土二次蔣雨泉訴稱本年正月高心舟名下在江陰退回假土九枚同轉著阿四具限二十日内覔的實保人將土領出變賣如數賠償如無保人則繳呈洋銀二百圓任憑信局中將土估價變賣短少若干仍補足并具遵結送案備查○賭棍王錫卿前經判令荷枷昨日同轉飭提到案將枷開去笞責一百板押候覔的實保人保去張阿全所犯情罪較重著枷責三百板押候送入改過所○陳子山騙取小東門内保大衣莊衣服控經同轉判令荷校昨日將枷開去著照原斷笞責三百板諭本應遞解回籍今姑念爾一再苦求略從寛宥著押候具改過切結存查 
[法界捕房紀事]  
　　　　克捕頭查得吉祥街如意里某號屋内有製銅帽情事立遣包探朱春和查問旋經某甲告以此係製造局飭製計共四千枚給有文憑爲証刻已缴過五百枚餘尚未成捕頭謂此係軍火未便草率從事著禀明領事官再行定奪○陳春山先娶張姓女爲室入門後時占脫輻之爻旋經媒婦講明由張將女領回另行擇配陳遂另聘西門内人吳炳華之女業經三載已定婚期不意親串潘某說令另嫁吳因之頓萌悔意陳父屢向媒婦理論置之不睬因告知二十二鋪地甲邀吳及潘至某茶館評論擾擾紛紛之際潘竟將陳弟九如之頭顱擊破以致扭入捕房捕頭著禁押一宵翌日交人保出理處如理處不明則候堂期解請葛讞員究訊 
 
 

Page 4

 
 
[美界捕房紀事]  
　　甯波小船户王某携其妻女赁居虹口楊家灣女年已及笄姿首妍麗有某甲者向在某書信館執役其居與王比鄰見女悅之目送眉挑非伊朝夕日前王妻抱恙王秤藥量水無暇謀篙檝生涯前晚甲又赴陽臺十二下鐘時王妻口渴思茶遣王搧竹爐以待王忽聞女室有人聲達户外大駭破扉而入見甲在焉不禁怒從心起雙雙縶縛喚一百八十八號華捕至一併解入捕房捕頭　悉情由問王欲究辦否王以姑全顔面對捕頭遂將甲呵斥至再驅逐出門○崇明人陳兆忠赁屋吳淞路猛將堂左側開設小車行上月杪同鄉人沈長福赁去小車一輛約當日歸趙詎料一去不回杳同黄鶴昨晨中途相遇扭八捕房沈稱已將原物歸還並不圖賴捕頭立遣包探張阿五帶往查問沈願將車價赔償捕頭令押候解送英公廨請辦○甯波人王義秀偷兒也昨晨手持錫燭臺一對至外虹口老街某押店質錢包探江阿三見之上前盤詰王支吾以對包探遂拘入捕房捕頭令細心查察旋查知此物竊自密勒路第一百十九號屋中捕頭令押候解送英公堂請辦○甯波人張海峯僦居華記路長豐里向在華順碼頭充小工頭目前日督工時有甲乙二小工不服指揮蜂擁毆擊張怒奔訴捕房至昨晨二小工復糾集二十餘人擁至張家將家具肆行搗毁張不得已復投捕房控訴捕頭遣包探竇如海將肆行猖獗之潘裕邵道生二人拘入捕房捕頭令押候解送英公　請辦張之傷勢請同仁醫院療治○昨日下午差役在武昌路某烟館内拿獲廣東賭徒張阿掌送入捕房捕頭遣人解送英公堂請宋通刺究辦 
[正悮]  
　　昨日報首又解醫捐告白内前已次第浼匯豐銀行匯去鷹銀一千五百圓句怱怱悮筆致作二千圓合亟聲明以昭核實 
[善宇宏開]  
　　昨日本館承保泰會助營口烟臺紅十字會票銀一百兩情殷報國人助兵傷醫捐三圓　兆信求母病愈助紅十字會醫院洋銀三圓王陶氏以母病十分沈重神前敬助紅十字會醫院洋銀兩圓無名氏助一圓囊解榆錢恍入布金之地春回橘井勝銘挾纊之恩一念仁慈三軍感戴矣除分别填奉收照外書此以志謝忨 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂瑣案]  
　　瑞和靛青行主婦黄陳氏控徐安瀾兜收帳欵前晚宋通刺升堂訊問徐供稱小的係甯波人向在治下爲　　　　專　行貨售與各染坊上年靛客廖有豐等控瑞和行主黄少齋欠靛價一案奉訊著黄覓取人銀的保向廖等自行料理當經黄妻陳氏商　　小的投案具保黄自保出後逍遥法外並不向廖等清理差役屢次催令小的著黄赶緊設法理明迨年終小的曾將經售瑞和靛青價洋銀一　數百圓偕伊夥許佳秋錢貴顔等六人至各染坊如數收清交明司帳人小的並不侵吞分毫而黄仍延不將廖等欠欵料理小的於上月十八　具詞投案退保黄懷恨於心畏罪避匿反嗾使其妻陳氏誣控小的侵吞陳氏供稱徐曾將經售靛青洋銀於年終向各染坊收用僅以洋銀一　圓呈繳案下通刺謂爾夫决非善類本公堂被控各案層疉如山今徐旣有侵吞帳欵事情爾夫應自行來控何得使爾婦人家出塲顧見情　　避陳氏俯首無詞惟求恩典通刺令徐央人保出將所收帳欵遂細開明並邀同瑞和行夥許等來案覆訊核奪陳氏亦著將黄交案以　　　　丹陽人朱道華訴稱朱孫氏卽康孫氏私逃來滬與薙髮匠程阿福姘識小的尋見之下意欲帶回原籍孫氏倔强不依是以扭請訊斷前晚　　升座研詰朱訴稱小的家在鎭江丹陽縣鄉間上年十月央媒說合孫氏之太翁康某主婚娶以爲室出身價洋銀四十圓過門後未及數日旋　脫逃四處找尋杳無著落前日同鄉友人由滬回籍云及孫氏在滬與程私姘是以小的買舟來此囑其回籍堅執不依因此扭案請究孫氏供　小婦人年二十二歲係鎭江丹徒縣人本夫唐長生向在蘇州貿易上年八月某日逝世後小婦人因無依靠不得已再醮與程所得身價洋銀將丈夫棺柩盤回安葬十一月初八日與程完婚並未嫁朱且聞朱家中尚有大婦程供稱小的亦丹徒人向在治下以薙髮爲生上年八月由父母作主由身價洋銀二十圓聘定孀婦康孫氏爲室至冬間成親旋卽携之來滬並無誘拐情事今奉提訊不敢不據實陳明通刺謂爾等供詞各執萬難　斷著將孫氏交官媒看管候飭備文移解回籍請該管地方官就近訊辦朱程釋令自行投質 
[英界公堂瑣案]  
　　包深陳何九禀稱王采奎竊取姊夫蔣子文之金珠等物旋將金押髮簪二支兌得洋銀二十一圓二角經小的查獲在身畔搜出銀二十圓二角餘贓俱在今特解案請訊莊投案領贓王供稱小的行竊該死宋通刺著交陳探帶回捕房管押○包探孔阿才禀稱龔　二竊取李阿生等八家衣服鐘表等物業經小的緝獲查尚有串竊之青浦人某甲脫逃未獲今先將龔解請訊究李等紛紛投案領　　供稱各贓實因合夥之青浦人所竊小的惟在外接贓而已通刺著父孔探帶回捕房管押並候緝在逃之青浦人解究起案之贓分别给領○張慶雲被徐和尚褫去馬褂扭送公堂徐供稱被欠房租錢八百文向索無著自願脫衣作抵通刺著發交捕房管押一禮拜馬　給張領去房錢自行理處○陳阿炳竊取謝阿標毛阿桂二家布被一條哆呢馬褂一件經謝毛扭案請追陳認竊求恩通刺判令管押十日贓分别給還○四十二號西捕禀稱陳金月趙連生侯金道陳阿慶等人在路互毆是以拘請訊究陳等同供稱彼此無心磕掝以致揮拳通刺著各具结開釋 
[申報舘協振所經收順直賑捐正月初五日至三十日止第一次清單]  
　　正月初五日無名氏洋五角幼童袁通拜歲錢洋一元幼童袁蓮洋一元○初七　無名氏銅洋一元鎭江全昌仁來劉學燧洋二元○初十日許順記銅洋五元○十一日許修記銅洋一元○十二日祝小雲洋八元申報舘　字房洋四元○十八日羅姓銅洋一元無名氏銅洋一元楊姓銅洋一元○十九日久豐申號交來蘭塘隱名氏洋五十元○二十日嘉興致大局來浚源木行銅洋十四元○廿一日大豐莊銅洋三元朱少梅洋五十元常州鴻源局來青芙舘主人洋十二元○廿二日大豐號許銅洋三元○廿三日義生容銅洋九元無名氏銅洋二元○廿四日無名氏銅洋一元○廿七勝記銅洋一元以上總共收洋一百二十八元五角銅洋四十三元 
[申報舘協振所經收奉天烟台營次施醫賑捐正月十三日至正月三十日止第一次清單]  
　　正月十三日漱蘭室洋一元夢畹生洋一元寄鷗室主人洋五元霧裏看花客洋二元○十四日願主多慶積善子洋五元○十五日天馬山莊主人洋四十八元○十六日錢周氏洋一元永生利洋廿元陳翰生洋四元林吉初洋一元陳關耀洋五角龔竹朋　二角陳詠　洋一元張壽保洋二元白雲居士洋二伯元無力鄉人洋十元不晝名洋廿元蓬海居士洋十元○十七日畢禮納洋五元阿白納洋十元延陵合記洋八元來生洋五元天南遯叟洋十元周敬庵洋一元○十八日　靜園洋一百元李慶林洋二元王順祚洋二元張繼忠洋二元陳寳餘洋一元高文耀洋一元周本林洋一元毛少山洋一元○十九日杯水車薪子洋一元求平安人洋二元羅浮鄭正翔洋廿元孫南生洋一元嘉榖堂一　元久豐申號匯來蘭塘隱名氏洋五十元知過子洋五元○二十日松江協源來養心齋主人洋五元歐禮廷洋一元禮義舊屋洋五元商隱子洋三元天順祥洋世元泰昌永義昶來弇山漫士洋六元小布六疋○廿一日慶雲堂洋五十元隱名氏洋一元電　學堂洋廿元京兆子洋一元金利源帳房銅洋十元楊靜記洋廿元壽萱堂洋八元李記洋二元劵少梅洋五十元○廿二日延陵求安子洋十五元無名氏洋二元無名氏洋二角王存厚堂洋世元大德通票號匯來漢口天成亨元十兩山西平遥縣李芝蘭元五兩共計元十五兩合洋廿元無名氏洋五元○廿三日搓北眼科曹子元洋三角補前氏洋二元幸生藥土人洋一元安不忘危氏洋五角無名氏洋二角○廿四日南通州福潤興來周采芝洋三元鎭口協興昌來丹徒石友氏募集洋廿元○廿五日綏厚堂洋二元姚杏記洋三元正和局来甯波保綸堂項洋四元潤德堂范洋二元永和局來浙紹裕通莊同人洋二元汪協源來海鹽桐花館主人洋十元○廿六日無銀通裕來不書名洋十元甯波韥順局　積餘軒陳洋五元杭州衛記局來孫樂安吳與氏洋十元仁盛號謝鑑泉洋廿元金陵周公館遞來程德泰典程君仲綸洋廿四元嘉興汪協源來金靜得洋六元耀華照　號施德之洋十元慶瑞来記洋六元方建亭游貢南羅玉衡朱子錩洋四元錢翰聲麥礪山陳玉涵李澤生洋二元常州鴻源局來陳芷淗洋七元○廿七日全　來蘇州理問署洋　元泰州海安分司洋二元無名氏洋二元銅洋三元○廿八日沈樹庭洋一元寄雲女史小洋一伯角碧雲仙館洋十元○廿九日金匱免灾氏經　洋二伯五十元金粟山房洋一伯元太倉永義昶來天成號不具名布二疋翰秋氏洋二元南京全昌仁來耀記洋四元藿甘書屋銅洋十元○世日黄戚氏保獲産後小恙平安洋　元　女黄蓮記得病許　　已病亡　世元隱名氏洋十元仁濟善堂經募洋三伯元楊蘭生洋十元悔過前非生洋一元敦仁堂何洋五十元無名氏九八元十一兩一錢四分合洋十四元九角五分以上　共收洋一千九伯二十四元八角五分銅洋二十三元小布八疋 
 
 
 

Page 10

 
 
   
 
 

Page 11

 
 
[光緒二十一年正十二十三日京報全録]  
宮門抄○尚書崑等奏遵旨議奏摺○皖撫福奏報學政幕友姓名籍貫片○御史漙奏請飭查買名跨考等弊片○　長江提督彭奏報接印日期摺○總兵謝奏報交卸兼署長江提篆日期摺○江撫德奏甄别同知通判片○又奏委署知縣各缺片○又奏委署知府片○正月十二日○恩慶假滿請安○額中堂謝賞壽物恩○直隷藩司陳寳箴到京請安○八額記崑岡嵩山信侯各續假十日○陸寳忠花尚阿各續假五日○那王請假五日○明安請假十日○掌儀司奏十五日早晚祭奉先殿載瀾載瀛行禮○召見軍機陳寳箴○十三日北洋大臣王文韶請訓○果勒每祥普各假滿請安○召見軍機王文韶皇上明日卯初二刻至奏先殿壽皇殿行禮○○經筵講官禮部尚書臣宗室崑岡等謹奏爲導旨議奏事内閣鈔出直隷總督李鴻章奏現任東閣大學士張之萬呈稱世居南皮建有宗祠支派蕃衍春秋祭饗费用支絀族中贫困不能自給者頗多故父在日嘗思增益祭欵兼濟貧乏有志未逮之萬渥荷國恩服官中外數十年俸廉所存積成銀一萬兩恪遵遺訓捐入宗祠借與族人按月生息計歲得銀七百二十兩添備宗祠祭祀之需以五百餘兩爲本支高祖以下三支赡助窮困擇族中公正誠實者二人經理　　章程存祠由縣加結造册詳司核明請奏前來查大學士張之萬克承先志捐銀一萬兩出借生息爲宗祠祭祀之需兼瞻族中　之　屬孝義可風查咸豐八年吏部右侍郎張祥河捐田贍族奉上諭著加恩賞給御書匾額等因欽此光緒九年原任兵部尚書許庚身十七年現任吏部侍郎徐用儀十九年調任臺灣巡撫邵友濂均以捐産贍族經歷任浙江巡撫劉秉璋崧駿先後　奏請蒙恩賓給匾額在案張之萬事同一律可否准照成案賞給御書匾額以示嘉奬等因光緒二十年十二月初八日奉硃批禮部議奏欽此欽遵到部臣等查例開凡士民人等捐資贍族田粟准值千兩以上者均請旨建坊給予樂善好施字樣聽本家自行建坊如有應行旌表而情願議叙者由吏部核議等語又咸豐八年吏部右侍郎張祥河捐田贍族經臣部以該侍郎係二品大員若僅照紳民捐田之例辦理似無區别秦請由吏部核給議叙嗣經吏部奏稱大員捐田贍族例内並無作何項議叙明文等因奉上諭前因吏部右侍郎張祥河捐田贍族當經諭令該部核給奬叙兹據奏稱大員捐田贍族並無作何項議叙明文亦無辦過成案請旨遵行等語張祥　捐田千畝養贍宗族古誼可風著加恩賞給御書匾額以示嘉奬欽此又查近年成案　任兵部尚書許庚身户部右侍郎今調任吏　左侍郎徐用儀福建台灣巡撫邵友濂均因捐田贍族由該督撫援案奏請經臣部先後議覆欽奉諭旨賞給匾額各在案今大學士張之萬克承先志捐銀一萬兩出借生息爲宗祠祭祀之需兼贍族中貧之洵屬孝義可風核與旌表之例相符旣據直隷總督據案奏懇恩施可否援照侍郎張祥河等成案賞賜御書匾額以示嘉奬之處恭候欽定所有臣等遵議緣由謹恭摺具陳伏乞聖鑒爲此謹奏請旨○○福潤片再學政所延幕友姓名籍貫例應奏明兹准新任學政臣李端遇咨稱延請幕友六人許　皋江蘇舉人張家驥江蘇舉人方爾咸江蘇舉人王頌清江蘇廪生陳海臣山東附生孫肇瑩山東副貢循例開單咨送前來奴才覆加查核均非籍隷安徽本省除隨時稽查外理合附片具陳伏乞聖鑒謹奏奉硃批知道了欽此○○溥松片再吏治之　興係乎人才之升降奴才恭閱浙江學政徐致祥摺内聲稱浙江新中舉人沈毓麟不事舉業輿論譁然並請旨飭部嚴定章程以得其實等語想見國家掄才大典至微至重奴才溯查順天大宛兩縣向有冒籍槍替等弊雖經歷任學臣嚴行禁止遵辦在案而弊端百出歷久難防奴才近聞廣東等省紈絝子弟假手順天府學胥吏人等賄託冒籍或買充該學廪增附生之名倩人入塲中式後改歸原籍似此弊端若不嚴行禁止誠恐卑下人等皆得夤緣冒籍跨考則出身不正流品混淆吏治何能有益懇請餾下順天府學政順天府尹札行該學教授等確切查明有無冒籍買名跨考等弊出具切實甘結以杜假冒而得眞才庶流品清而吏治起矣附片具陳伏乞聖鑒訓示施行謹奏奉旨已録○○署理長江水師提督奴才彭楚漢跪奏爲恭報奴才接印日期叩謝天恩仰祈聖鑒事竊奴才本年九月二十二日服闋循例由籍入都陳懇陛見十月十四日内閣奉上諭長江水師提督著彭楚漢署理欽此聞　命之下惶悚無地當卽恭摺叩謝天恩旋蒙召見工次跪聆聖訓示諭周詳莫名欽感陛辭後遵卽束裝出都行抵天津卽准兩江督臣張之洞電催速來江南并擬招募陸勇駐防江陰等處囑擇得力營員電復飭令招募以期迅速等因當卽選擇漢陽鎭總兵高光效前署福建建甯鎭革職提督沈茂勝田鎭營副將許雲發裕溪營都司裘德成等數員電復去訖奴才隨卽航海南下由上海泝江上駛十一月十一日抵江甯省城晤督臣面商一切以江陰爲長江門户陸營尚單派分統高光效沈茂勝各募湘勇四營許雲發募湘勇三營共十一營并委營官裘德成等卽日同赴湖南另就地遴委各營哨官分路尅日募齊速來江南點騐成軍分駐江陰一帶以資備防去後奴才卽於十一月二十三日乘船上駛二十七日抵太平府二十九日准瓜洲鎭總兵謝濬畬將長江水師提督印信派員齎送前來奴才當卽恭設香案望闕叩頭謝恩祗領任事竊奴才自顧庸愚屢膺　寄涓埃未報愧疚滋深兹復仰荷恩綸權斯重任渥九天之雨露惕五夜以冰淵伏查長江水師分隷五省轄境遼闊責重事繁現值海防戒嚴下游最爲緊要奴才擬將署中公事稍爲清理卽赴江陰一帶閱看駐營地勢情形俟湘勇募齊到防與兩江督臣會商扼要分駐操練諸事妥籌佈置以期有備無患奴才駐江陰防次暫時不及赴上江巡閱所有湖口漢陽岳州各鎭標營弁兵操練巡防咨會各鎭通飭認眞整頓勿稍疏懈並期　格一氣征調迅速以備策應一切應辦事宜隨時咨商沿江各省督撫臣妥籌辦理以期仰副聖主軫念江防之至意除將接印日期恭疏題報外所有奴才感激下忱謹繕摺叩謝天恩伏乞皇上聖鑒謹奏奉硃批知道了欽此○○兼署長江水師提督風洲鎭總兵奴才謝濬畬跪奏爲恭報奴才交卸提篆日期仰祈聖鑒事竊奴才前經兩江督臣劉坤一奏委兼署長江擬督受篆後恭摺叩謝天恩奉硃批知道了欽此嗣承准署督臣張之洞咨准兵部咨光緒二十年十月十四日内閣奉上諭長江水師提督著彭楚漢署理欽此恭録轉咨前來現在彭楚漢已由江甯馳赴太平府城奴才謹於十一月二十七日將提督印信並文卷等項派提標中軍副將魯洪齎送前往奴才卽於是日交卸伏念奴才渥叨恩遇未報涓埃三月兼權無改江防之舊一標恭寄仍循職守之常惟當將瓜洲鎭標應辦事宜實心實力認眞經營以期仰答高厚鴻慈於萬一所有恭報奴才交卸提篆日期緣由理合缮摺具奏伏乞皇上聖鑒謹奏奉硃批知道了欽此○○德馨片再准部咨嗣後道府州縣等官無論捐納勞績各項人員應於到省一年後察看考核分别補用等因歷經遵辦在案兹查有捐納試用同知弓世爔捐納試用通判何朝崧均已試看一年期滿應行照章甄别據署藩司裕昆署臬司缪德棻詳請留省照例補用前來臣詳加察看捐納試用同知弓世爔年富才明捐納試用通判何朝崧才具明練均堪以同知通判留於江西補用相應請旨留省照例補用謹會同署兩江總督臣張之洞附片具陳伏乞聖鑒謹奏奉硃批吏部知道欽此○○德馨片再案准吏部咨欽奉上諭嗣後各省州縣無論奏調委署代理者每屆三月彚奏一次等因欽此轉行欽遵在案兹據署布政使事鹽法道裕昆詳稱光緒二十年夏季分委署代理知縣印務所有浮梁縣知縣任玉琛委署廬陵縣知縣候補知縣蕭雲經委署永新縣知縣建昌府經歷張文濂委代廣昌縣知縣玉山縣縣丞周應龍委代貴谿縣知縣補用知縣王鉅委署長甯縣知縣共計五員造册詳請具奏前來臣覆核無異除清册咨部外理合附片具陳伏乞聖鑒謹奏奉硃批吏部知道欽此○德馨片再九江府知府崇俊現丁母憂臣另行恭疏具題所有該府印務應卽遴員接署查有試用知府崔湘精明穩練堪以署理據署布政使裕昆會同署按察使繆德棻其詳前來除檄飭遵照外謹會同署兩江總督臣張之洞附片陳明伏乞聖鑒謹奏奉硃批吏部知道欽此 
 
 

Page 12

 
 
[光緒二十一年正月十四十五日京報全録]  
宮門抄○上諭四道録前○皖撫福奏甄别庸劣不職各員摺○兼護湖督譚奏甄别道員片○又奏委署藩篆片○總管内務府奏爲遵旨覆奏摺○御史溥奏餉賑廢弛亟宜整頓摺○江學政黄奏報接篆日期摺○理藩院啓等奏爲請旨摺○直督李奏報銷修船經費片○正月十四日○成公愛隆安興阿耆齡英信各請假十日○徐郙續假十日○福森布請假五日○連印明桂各續假五日○文璧續假二十日○前任青州副都統德克吉訥遞遺摺○侍衛處奏改派口外賜　派出德壽○召見軍機皇上明日卯正至　高殿壽皇殿行禮○十五日○召見軍機○○尚書銜安徽巡撫奴才福潤跪奏爲甄别庸劣不職各員請旨分别革職開缺另補以肅官方恭摺具奏仰祈聖鑒事竊求治以得人爲要安民以察吏爲先奴才到任後每於接見屬僚披閱公牘靡不留心核其政蹟証以平日聲名卽需次人員遇事差遣亦觀其行止趨向以分優劣其有庸劣不職者自應認眞甄劾督同藩臬兩司隨時察訪查有代理甯國通判試用直隷州知州吳德懋擅離職守專事鑽營績溪縣知縣姜維寳審斷草率不洽輿情候補知縣吳守誠行爲卑鄙心地糊塗績溪縣訓導吳鴻鑾干預公事志趣不端以上四員未便稍事姑容相應請旨將吳德懋姜维寳吳守誠吳鴻鑾一併革職以示懲儆又查有霍邱縣知縣惠恩才欠開展人地不宜並請開缺另補奴才爲整飭吏治起見是否有當謹恭摺具奏伏乞皇上聖鑒訓示再所遺績溪霍邱等縣員缺安省現有應補人員應請扣留外補合併陳明謹奏奉硃批另有旨欽此○○譚繼洵片再淮部咨道府知縣無論何項勞績保奏歸入候補班人員令該督撫卽以此項人員到省之日起予限一年詳加察看認眞考核如係爲守兼優堪膺民社之員出具切實考語奏明分别繁簡補用等因兹查花翎三品銜補用道喬聯寳應以光緒十九年九月十二日到省起扣至二十年九月十二日試看一年期滿據署湖北布政使陳寳箴署按察使瞿廷韶取造該道履歷清册詳請甄别具奏前來臣隨加考騐該道喬聯寳　具明晰年力富强堪以繁缺留省補用除清册咨送吏部查核外理合附片具陳伏祈聖鑒飭部查照施行再湖廣總督係臣兼護毋庸列銜合併陳明謹奏奉硃批吏部知道欽此○○譚繼洵片再承准總理衙門電開欽奉諭旨陳寳箴已簡放直隷布政使著將經手事件赶緊清理卽行來京陛見欽此當卽恭録轉行遵照兹查署湖北布政使陳寳箴業將經手事件清理完竣應卽交卸入都陛見所遺藩司篆務亟應委員接署以重職守查有漢黄德道監督江海關稅務惲祖翼才識練達明幹有爲堪以署理遞遺漢黄德道監督江漢關篆務查有試用道彭世華才具穩練辦事慎勤堪以署理除分檄飭遵外謹附片具陳伏祈聖鑒再湖廣總督係臣兼護毋庸列銜合併陳明謹奏奉硃批吏部知道欽此○○總管内務府謹奏爲遵旨覆奏事恭照光緒二十年十二月二十一日内閣奉上諭御史齊蘭奏内庫重要宜定限制以杜弊端一摺據稱内務府六庫司員向由該堂官揀選引見期滿更換近聞有此庫將屇報滿該堂官復揀選定彼庫擬正亦有以此庫而奏調彼庫者各遂私謀毫無顧忌請飭嚴定章程等語著總管内務府大臣嚴定章程具奏欽此遵查臣衙門則例内載嘉慶五年二月軍機大臣議覆奏准給事中恩治條奏三庫郎中六庫員外郎照户部三庫之例遇有缺出以及期滿者於各司處郎中員外郎内保舉數員帶領引見恭候欽定仍於三年期滿更換又例載三庫郎中六庫員外郎等年滿轉出之員卽與新轉之員所遺之缺對調如係由銀茶二庫三年期滿轉出者扣足十年方准再轉其在庫未及二年卽行陞任或遇出差等事遇缺仍准轉補如在庫已逾二年者卽行開缺扣足十年方准再轉至皮磁縀衣四庫轉出者不論年分遇缺卽准轉補各在案查臣衙門遇有各庫缺出准與各司處司員一體遴選帶領引見總期人地相宜庫務有　臣衙門旣有成例可循應毋庸再行定章至由此庫奏調彼庫一節查庫差繁簡不一或因一時未得其人間有奏請調補者係因地擇人起見臣等公同商酌嗣後遇有庫差缺出必先儘各司處應轉人員内詳加揀選務求合例勝任者以之轉補儻一時實無勝任之員再由臣衙門奏明辦理所有臣等遵旨覆奏緣由伏乞皇上聖鑒爲此謹奏○○江南道監察御史奴才宗室溥松跪奏爲餉賑廢弛亟宜整頓仰祈聖鑒事竊維養兵以餉爲先救災以賑爲重當此倭氛不靖饑饉頻仍朝廷宵旰勤勞於養兵救災之事無不實力奉行隨時整頓該管官當何如慎重奴才風聞廂藍旗滿洲學習印務叅領雙林居心貪鄙任意把持每月散放該旗兵丁銀餉伊必按名尅扣湊至三次始分一次遇有該旗領米事件復侵漁中飽不恤人言遂至各兵丁餬口維艱道路以目光緒十七年因侵吞米價案内經前任都統恩承撤去該員印務旋經夤緣要路復委今職近更肆無忌憚又儲濟倉監督普英富新倉監督王廷本人品卑下聲名平常每遇放收米石無不從中勒索近於順屬應領賑米藉端訛詐辱詈委員順天候補縣丞景湧沛並有索銀八百兩之議似此品行不端等員若不嚴行叅劾何以恤兵民而重財帑相應請旨飭下廂藍旗滿洲都統倉塲侍　據實查明照例懲辦以昭炯戒奴才爲整頓餉賑起見恭摺具陳仰祈皇上聖鑒訓示施行謹奏○○江西學政詹事府詹事臣黄卓元跪奏爲恭報微臣接篆日期叩謝天恩仰祈聖鑒事竊臣於八月初一日欽承恩命視學江西嗣於九月初八日陛辭仰蒙訓誨周詳莫名欽感遵卽於九月二十日出京迂道天津行抵德州然後由驛前往十一月二十八日馳抵江西省城准前學政臣盛炳緯將學政關防並册籍文卷委員齎送前來臣當卽恭設香案望闕叩頭祗領任事伏念臣黔南下士知識庸愚前典試於川滇迭邀恩眷曁分房於鄉會未報涓埃復蒙硃恩視學江西查該省爲人文所萃學政操風化之原况當舉行拔萃鉅典攸關尤宜慎重如臣檮昧深懼弗勝惟有嚴密關防慎勤校閱以冀仰答高厚鴻慈於萬一所有微臣接篆日期並感激下忱除恭疏題報外理合繕摺叩謝天恩伏乞皇上聖鑒施行謹奏奉硃批知道了欽此○○理藩院尚書都统臣啓秀等謹奏爲請旨事據乾清門行走札薩克圖漢部落貝子銜世襲罔替鎭國公銜札薩克頭等台吉那遜布彦濟爾噶勒呈報蒙古世受聖恩毫無報稱前准庫倫大臣劄開口外一帶被災哲布尊丹巴呼圖克圖廟宇被焚賑工待欵孔殷經户部會同理藩院奏准開辦蒙古捐輸按四成實銀上兌照蒙古捐輸章程核奬等情貝子銜札薩克頭等台吉那遜布彦濟爾噶勒情願捐輸實銀五千兩請作爲軍需之用請將銀一千兩照章奬給雙眼花翎其餘銀四千兩請由院轉奏仰懇恩施並聲明伊父邦札巴札爾札布曾經得有世襲罔替鎭國公銜現在本身得有貝子加銜呈報前來臣等查蒙古漢王貝勒貝子公捐銀二千四百兩以上者照例奏明請旨賞給翎枝漢親王郡王准給三眼花翎貝勒貝子准給雙眼花翎歷經遵辦在案再查漢王貝勒貝子公等捐輸銀兩至五千兩以上者照例隨時奏明請旨其隨時加恩向有賞用黄韁紫韁挑在御前乾清門差使並王貝勒貝子公等加銜及已加銜世襲等項均係歷奉特旨恩施非臣院所敢擅擬惟現有蒙古報捐軍需之案悉經臣院援照户部會同臣院議覆庫倫辦事大臣奏以口外待賑哲布尊丹巴圖克圖廟宇不戒於火請欵復修奏明開辦蒙古捐輸准以四成實銀兌收照章議給奬叙均經奏奉諭旨允准亦在案詳查該台吉那遜布彦濟爾噶勒係承襲伊父邦札巴札爾札布所遺世襲罔替鎭國公衔札薩克頭等台吉現在那遜布彦濟爾噶勒續行得有貝子加銜今報捐實銀五千兩請作軍需之用聲明以實銀一千兩請照章核給雙眼花翎其餘四千兩請旨恩施等情臣等詳核捐輸翎枝計應捐實銀九百六十兩應照例章奬給雙眼花翎其餘實銀四千兩按四成計之在例數五千兩之上自應照例隨時奏明請旨應如何恩施伏候聖裁其所捐銀兩一俟命下擬卽查照前案由臣院先爲兌收咨明户部聽候指撥所有蒙古捐輸聲明請旨緣由伏乞皇上訓示遵行謹奏請旨○○李鴻章片再准軍水師營哨各船扣至光緒十九年春夏間均屆應須修理之期前經照章飭撥經費興修業將動用欵項數目列入季册咨部立案兹據淮軍報銷局司道等復加查核所用造修各費與定章及准給銀數均屬無浮計應歸工部核銷銀一萬四千五百四兩有奇專案造具支銷細册詳請附奏前來臣查前項釘修舢板戰船用欵均照定章核實支放並無孚冒飭將細册分咨户工部核銷外理合附片具陳伏乞聖鑒謹奏奉硃批該部議奏欽此 
 
