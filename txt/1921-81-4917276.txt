# 1921 - 81 - 4917276

 

Page 1

 
 
   
 
 

Page 2

 
 
   
 
 

Page 3

 
 
時評 
[奇貨（老閘）]  
　　今日中華民國有奇貨一二日清帝一日副總統二者皆亂源也直皖内訌後如更有内訌吾謂不出於彼即出於此 
　　號稱民國而有清帝蝨於其間至奇之事也而張動果居爲奇貨張勳雖敗而奇貨巍然獨存則更奇矣今日妖言姑弗深論要之奇貨一日不去居爲奇貨者必大有人在 
　　民國定制有副總統而自馮國璋就任總統以來其職虚懸數年此亦至奇之事也當時議會居副總統爲奇貨動輙以選舉副總統爲厚餌其事固奇動輙以選舉副總統相威嚇其事更奇今此問題依然未决副總統問題發生之日即直奉戰爭開始之日言者幾於談虎色變吾無以名之亦名之曰奇貨 
　　以上兩奇貨幾於水火不相容甲爲帝國之貨乙爲民國之貨甲爲土貨乙爲洋貨各爭其奇本非同貨然不得志於此即取償於彼苟貨爲我用亦無所擇故今日妖言雖未徵實亦不盡無因也 
[專電一]  
　　北京電　參陸處息張作霖電吳師旣不能分防庫倫重要作霖未敢放任遵府院迭電由奉抽編一師交張景惠指揮候令開㧞請飭鄒芬堅守滂江援到再攻再赤塔兵並未入蒙併聞此係電府另致靳電末加一俟防務佈置完竣當約曹使同覲（二十九日下午三鐘） 
　　北京電參陸處息張景惠二十九起程回京張作霖暫不來奉天並無會議預壽劉恩鴻于化龍均回京言奉實無會議張使宣言决定派奉新銳軍一萬交張景惠指揮援庫（二十九日下午三鐘） 
　　北京電　徐主將科布多劃入新疆交内務部核議但楊增新不同意謂加餉五萬不發加彈三十萬不運科兵與舊黨戰幸而勝若大部來科恐難抵禦請示方略 
　　北京電　曹張電京奉保咫尺函電儘有磋商餘地有欵百舉可措無欵吾等來京亦無辦法 
　　北京電　張作霖電暫不來京奉議結果對援庫事仍以籌欵爲先决問題祗須中央軍費有着奉軍卽如命出發（二十九日下午一鐘） 
　　北京電　奉張以不肯援庫尚未定期來京惟催張景惠卽速到京籌劃察防及整頓南苑奉軍（二十九日上午十一鐘） 
　　北京電　某代表自奉歸述張使在壽筵上聲明復辟事决不贊成小徐斷不復與聯絡但北洋派勢必打破外蒙地方非奉省所應負責調動軍隊靜候中央裁决（二十九日下午一鐘） 
　　北京電　滿站電接上烏金消息恰城於巧（十八日）皓（十九日）被俄黨三面攻擊路邦道已逃竄俄境兵官潰散時搶掠街巿一空并擊斃俄代表一人現蒙人已與俄新黨訂立兩不侵犯之約（二十九日上午十一鐘） 
　　北京電　滂江訊鄒芬已將防務布置就緒定勘（二十八）日回口到京請示並報告經過情形（二十九日上午十一鐘） 
　　北京電　庫倫鎭撫使將撤換提付本日閣議取决（二十九日下午一鐘） 
　　北京電　政府與美商關係人商援庫借欵三百萬無結果 
　　北京電范敎長以敎育費交葉旣允籌墊遂銷假到部（二十九日下午一鐘） 
　　北京電　敎職員聯席會議（一）保證敎育基金案（二）預定維持各校經常費案（三）再函專門以上各校長質問有無維持辦法（二十九日下午一鐘） 
　　北京電　昨下午六點優林偕秘書訪朱鶴翔談赤塔致美使公文要求通商美使態度非常熱心爲赤美往還起點（二十九日下午三鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電　遠東政府照會現有難民二萬已抵上烏金病傷殘廢極多糧只七日請派醫携糧往救赤政府無力維持部電宋小濂就近運糧會同孫書堂往濟 
　　北京電　中與阿根廷通好條約起草已竣内容與玻利菲亞同 
　　北京電　中東路拉會辦函技術部稱道勝擬行大洋票八十萬元鐵路通行請同意技術部不允 
　　北京電　外財兩部會核善後借欵德債票入比國手者吾國承認今明答復比荷兩使（二十九日下午三鐘） 
　　北京電　王士珍赴津約一星期回京（二十九日上午十一鐘） 
　　北京電　信陽馮旅吊打路警巡官案馮玉祥函交部道歉完案 
　　北京電　許蘭洲運動督陜成熟陳樹藩調將軍（二十九日下午三鐘） 
　　天津電　開灤礦工因要求加薪未遂儉（二十八）晨罷工 
　　天津電　省長出巡至磁縣由曹錕電召赴保會議 
　　天津電　曹錕擬就保定設航空分處計劃交秦國鏞面呈東海（以上二十九日下午十鐘） 
　　香港電　聞孫憤陳通桂前日軍事會議本議援桂得多數贊成後卽趁勢提換省長謂欲援桂非換不可歷舉陳與譚通電及陳態度爲證鄧鏗等雖列席無從諱辯換省長議卒决如無障碍日内將發表 
　　香港電　聞孫近與唐繼堯約促返省畀陸長職使陳率軍駐肇以許崇智繼省長 
　　香港電　孫死力運動舉總統對人言此次費無數力始得回粤如不舉總統西南無發展望我今次回粤具破釜沉舟與粤存亡之志　　香港電　女子聯合會聞省會擬改縣知事選舉非男無選舉權昨舉代表領女數百至議會請願被議員拒絶互爭至動武數女代表被毆傷議塲大亂轉赴軍府請願孫謂民國無女子無選舉權規定宜多用工期達目的復謁陳答原文無規定慰勿過慮（以上二十九日下午十鐘） 
[公電]  
　　盧燾等通電各報館均鑒敝總司令王公電輪在滬遇害業經電達王公年甫弱冠鼓吹革命圖覆滿清爲當道所仇視辛亥之役從戎倡義贊助獨立隨以全力抑制亂徒維護桑梓功莫大焉袁氏稱帝當事者懾於威力不敢有所主張無識者亦隨聲附和公力排衆議以大義號召同袍得多數贊同隨即率師東下聲勢大張卒使帝制推翻共和再造及督軍團造亂放逐元首解散國會吳光新入川瀘州失守大局岌岌公適由滬返里督軍進攻渝城以省數之兵當數倍之敵血戰二十餘日吳氏出走重慶恢復西南之轉危爲安軍府之義旗再振皆此一役繫之五四運動徐世昌壓抑民意犧牲青島公發電申討揭其賣國詭謀因即議組聯軍東下討賊川人梗議大功未成而公爲國之心從不稍阻隻身走滬聯合南北同志企圖根本革新盜憎主人致遭仇忌奸人肆毒賊我元戎嗚呼哀哉王公文學優長書破萬卷每當軍書旁午倚馬成文悉中肯綮上馬殺賊下馬作露布公殆可以嫓美矣燾等痛榱棟之摧崩念泰山之頽隕中心惻惕如喪二天爰定期於四月元日發起追悼大會表彰忠義諒有同情所冀詠懷壯烈杜少陵述以偉辭憑弔英靈蘇長公貽之巨著表揚先烈激厲將來固非獨燾等之榮幸也追悼王總司令大會籌備處盧燾李雁賓胡瑛谷正倫張春浦竇居仁何應欽傳杰彭漢章王天培吳傳心黃道彬匡文漢陸蔭楫易榮黔毛以寛胥剛孫勤樑徐朝光劉其賢劉端裳朱晋王繼祖李毓華楊紹忠同叩敬印 
　　宜興來電申報時報新聞報館鑒縣警佐湯新率警路刦初選當選人張仲三證書經縣查明發還聞湯新怙惡運動劣紳搗亂羣情憤激除電請查辦外乞持公論宜興公民萬承福徐闢南等艶 
世界路透電 
[印度之自治運動]  
　　二十九日德里電印度議會已採納議案聲明印度軍隊專備印度國防需用印度不應因帝國政府而擔負更大之軍費非遇重大事變印度軍隊不得用於印度疆域之外惟得印度政府同意後印兵可用於海外防戌職役其經費則由帝政府擔負之 
　　二十八日喀爾喀特電印度國民大會議長張特萊巴爾氏向大會孟加拉股演說建議與英政府互相讓步解决各事以印度於十年内完全自治爲根據並即行取銷壓制法律張氏警告會員防杜甘地氏在大會占過大之勢力張氏雖發此演說而大會仍一致採納拉柯配大會草定之「不輔助政府」計畫張氏於是即起離會塲但爲衆慰留 
[土希戰事記]  
　　二十八日雅典電據非官塲消息希軍已占據距士來那東一百八十四哩之亞菲恩加拉希薩此消息如果確實則希軍已達重要目的可以進攻安哥拉 
　　二十九日雅典電亞菲恩加拉希薩陷落消息已由官塲徵實 
[國際委員考慮奥國問題]  
　　二十八日巴黎電國際聯盟財政委員會現正專意考慮奥國問題聞日來已大有進步數日内可定一易於實行之計畫 
[英倫防新芬黨之縱火]  
　　二十八日倫敦電倫敦現特别防範黨人縱火英倫銀行已增加守衛者船塢區域有武裝警察晝夜巡邏國會及各公署均駐軍警嚴加守衛蘇格倫雅特常駐摩託車游擊隊聞警即可出發聞當道查獲黨人陰謀之證據與謀者有人助以金錢與摩託車 
[英工黨與莫斯科大會]  
　　二十八日倫敦電南港獨立工黨大會以絶大多數打銷接受莫斯科提出加入第三職工大會之二十一欵條件之動議贊成此動議者共有十五支會極端派旋提言擬脫離該黨 
[各國近事記]  
　　二十八日澳洲配士電澳洲著名飛行家美克英土施氏上年曾偕巴里爾氏以六閱月由英倫飛抵澳洲兹在配士西北三百哩闢爾巴拉地方飛行之際因機損翻落死於非命 
　　二十九日可倫布電今晨十時半日太子登岸赴砲臺車站十一時乘花車往游康地 
　　二十八日華盛頓電此間地震二小時之久爲勢頗烈估計發生地當在距華盛頓一千九百哩之處 
　　三月一日紐約通訊云並通賑濟會向以辦理普通賑務爲限今日忽破例會同美國籌募中國賑欵之委員會發出募捐文告爲中國數百萬災民乞賑該會會計員薩平氏即擔保信託公司之總董宣稱該會决定用其所有能力以謀抒解中國北方之災情該會係以重要男女二十八人組成内有十州之知事與參議員洛志氏及裴興將軍其募捐文中有斷無中國久居於其現狀之中而他國不感覺其影響者尤以美國感覺爲甚等語 
太平洋路透電 
[東俄近事記]  
　　二十九日海參崴電二十四日赤塔議會核准送達中美日三國政府之宣言書致中國者謂赤塔與中國之關係定可較前俄皇室存在時愈臻良好並表示中國迅速予以承認之希望致美國者謂美軍雖已撤退然日軍猶在請美國相助使日軍退出致日本者謂依照日本屢次宣言之精神實無再留日軍之理由請日本履行其撤退軍隊之前言 
　　二十九日海參崴電赤塔政府運輸部已交由外交部提出將對華現有合同關於松花江烏蘇里江等處中俄航行者重行考慮之問題 
[香港之賽馬總會]  
　　二十九日香港電此間中外人員現議照江灣辦法組織萬國賽馬俱樂部 
[香港商會之年會]  
　　二十九日香港電香港商會今日午後舉行年會主席約翰斯通氏演說謂每年在上海舉行英商會聯合會議之重要莫可估計非因其爲英人之集合但因其與中國商業有種種關係也凡能予以贊助者對於此舉洵宣予以積極之助力香港願繼續盡其責任以提出一種問題此問題關係凡恃對華貿易爲生者之福利香港商會董事以爲敎育一事與英人對華貿易之前途極關重要故已設法扶助中國少年謀取英文與英人最良習慣及商業等之學識今仍努力進行但以敎育經費言則遠不及美人美人以其油業大王羅基菲勒氏之基本金與青年會之組織能講求敎育並招待留美回國之學生故克增進其信用宣傳其思想吾人知美人此事之旨趣目的與吾人無殊可以自慰而英美人現彼此提携此後想仍如是吾人於此亦可無違言雖然吾人究不可甘居人後况事尚有可爲與應爲者在乎竊意香港政府對於敎育一事應格外注意香港政府應抛棄其狹小觀念而更注重關於中國之問題與英人對華之商務關係主席結論之際主張香港設一商務專員但謂吾人不願有政府之見習生其手腕爲人束縳其事業爲人裁制而其意見爲其衣食所從來之方而之見解所左右也 
[廣東之時局]  
　　二十九日香港電香港某西報載廣州消息據謂廣州政局迅速發展不久將有衝突孫中山擬另設南方共和國自爲總統已諭令省中華商分電各處贊成斯舉聞孫宣言與粤相終始雖犧牲生命亦不離南方近日有兵士張貼正式示文爲孫氏所組織之新軍招募新兵此項兵士爲陳炯明拘獲七人後由軍政府索回革除兵籍但招兵示文今又出現聞張貼示文者續被拘去數人 
[張作霖之援庫談]  
　　二十九日北京電某美人頃由奉天抵京據稱張作霖曾言政府如需其到京則彼願作一行但目下彼覺殊無赴京之必要張嘲笑復避之謡關於外蒙事張謂如政府能供給必要之汽車以供運水及軍需之職則彼擬派兵二三師克復庫倫征庫之軍事困難舍此以外未見有他張景惠將由奉天回京故衆遂以爲張作霖將親自來京 
[北京之選舉]  
　　二十九日北京電京畿初選舉業已順利告竣 
國外要聞 
[法國通信（鴻才）（自法國波勒寄）]  
　　留法勤工儉學生之近况 
　　近兩年來赴法勤工儉學之聲浪高起原因半由有學識者之鼓吹半由五四以後多數學生受生活問題與智識問題之逼迫乃能如此但實行之初尚屬利便現因時勢變遷頓生絶大阻礙故將勤工儉學生實驗之苦狀與華法敎育會與學生脫離關係兩大端述之如下（一）「法國生活程度增高」歐戰以後受損失最大者莫過於法國故現在金融艱難已達極點紙幣流行全國即日用之佛郎罕見於巿日用食物竟長至四五倍之多至衣服布帛亦長至十倍勤工儉學生遂受極大之影響（二）「勤工所得工價難豐」勤工生一日之苦力至多賺得十三四佛郎次者八九佛郎較好之工作難尋故現大半是八九佛郎一日在一年前每人一日生活只需三佛郎現在每日至少五六佛郎故勤工僅可以爲謀生活計全不可以儉學也（三）「工作難覓」法國在戰時不僅多用華工即黑奴與西班牙工人亦復甚多但停戰之後皆已遣送回國現在法國人民又皆恢復原來之正當工作所有前敵之兵亦均回國作工是以法國工廠中現頗難容外人揷足且有數處工廠因缺煤暫停工作故留法勤工儉學生共一千五百餘人現在廠作工者不過三百餘人其餘十分之七八竟候至數月之久尚不能得一工作極形困難（四）「勤工時無暇讀書」工讀主義實含酸辛之意味若無恒久毅力勢不能行勤工生每日在工廠勞苦作工八小時身體精神均甚疲倦餘力修學實屬難能至於一年工作二年儉學之說全爲理想現在法國環境變遷且受生活之逼迫更覺萬難達到矣（五）「華法敎育會無力維持」無工作之學生及退出工廠之學生均賴敎育會之維持自去冬起無工作者日向敎育會借五佛郎以維個人生活華法敎育會爲辦理華法敎育之機關並非包辦學生生活之機關然已爲勤工生借得數十萬佛郎現該會財窮力竭再不能擔任矣 
　　以上五種緣因足以證明勤工儉學問題係前兩年之理想問題實事上不能辦到當此之時適遇華法敎育會會長蔡子民先生於今年正月二號抵巴黎觀察勤工學生無工作者太多難於應付及經濟支絀種種情形乃發出兩次通告使勤工儉學會與儉學會由學生各區自行組織敎育會仍予以交誼帮助至經濟關係則完全擺脫不負責任兹將其兩次通告錄下（一）「通告」元培到法以來在法勤工儉學生以及學生事務部任事者先後向培聲述各方面困難情形及詢求解决辦法培觀察所及知由於學生事務部之不良者半由於華法敎育會儉學會勤工儉學會多有不辨其性質混爲一談因而發生誤會者又半今欲解除一切因難不得不先辨明此三會之性質攷此三會成立之歷史儉學會最早成立於民國元年宗旨以納最儉之費用求達留學之目的勤工儉學會則成立於民國四年六月以「勤於工作儉以求學」爲目的自此兩會先後成立來法人數日益增多同時法國方面亦多注意中法兩國文化之提携爲言欲達此種目的非特設機關共同集議不可於是始有華法敎育會之組織是華法敎育會爲兩國文化事業上之總機關儉學會勤工儉學會不過爲其事業内之一部分今則混爲一談多以勤工儉學事務即華法敎育會全體之事業勤工儉學事務辦理之不善盡以委罪華法敎育會如此誤會是直以華法敎育會爲勤工儉學會之代名此實大謬不然者一也欲矯此誤惟有儉學會勤工儉學會對於華法敎育會爲部分之分立由兩會自行分别組織華法敎育會從旁襄助一切其組織方法暫由華法敎育會代擬一俟兩會成立種種組織及辦事規則完全由兩會學生自行訂妥後此種代擬辦法即行作廢如此解决旣免以前之誤會而兩會學生自行組織事務所對於本團體情形觀察較周知悉較切一切措置自當勝於今之學生事務部且學生諸君來法多富自治能力及新生活之精神此種辦法尤與諸君心理吻合幸即速行組織元培不勝厚望焉民國十年一月十二日華法敎育會會長蔡元培（二）「通告二」元培前以學生事務部組織不良亟應改弦更張曾於本月十二日通告表明此意并希望學生諸君速自行組織以便辦理各儉學會或勤工儉學會事務在學生方面自當奮作新猷彌補前失而在本會方面一年以來借貸學生之欵虧空之數甚巨本會原無基金又無入欵挪借之術有時而窮而告貸之學生亦日增無已今則虧竭已極萬難爲繼惟有竭誠通告華法敎育會對於儉學生及勤工儉學生脫卸一切經濟上之責任只負精神上之援助學生諸君幸勿誤會本會之接濟有始無終須知本會旣無源源而來之底欵則此與日俱增之接濟何能應付本會迫於萬不得已學生諸君當能諒此苦哀不以逾情之非難見責元培謹代本會竭誠宣告除卸經濟上之關係仍當盡其能力可能及者以補助在法學生諸君惟諒察焉幸甚民國十年一月十六日會長蔡元培 
　　自此兩次告發出以後在儉學生方面於改組上並無甚重要關係而在勤工儉學生方面一旦失却維持之機關遂大起恐慌各工廠各學校皆派代表齊集巴黎已於一月二十三四兩日在華僑協社開會兩次討論解决勤工儉學目前及將來一切困難問題各代表又於二十五日邀請駐法公使領事華法敎育會會長留歐學生監督諸君假領事館開會結果以目前無工作者仍請領事繼續接濟至根本解决方法由各代表提出意見書於此四機關以便共同籌商二十六日各代表復在華僑協社開會議决條件（一）即須解决者候工學生及在學校候工學生及因事退出工廠者均請於最短期内代覓相當工作否則請送入學校（二）關於根本解决者請四機關轉電請政府每年每人籌津貼四千佛郎維持學生勤工儉學遠到目的以四年爲限（三）舉定張子柱尹寛汪澤楷張宗文方敦先鍾巍六人爲駐留巴黎總代表與各機關交涉并籌備組織勤工儉學學生會事務此次議案第一條恐因在法國近日覓工不易即或能覓得工作亦不過零細散工可以安置三兩人而已且工價最低欲位置大批工作其勢决難辦到尚望吾國政府及敎育當道速圖弭救危急之策也 
[美國通信（福康）]  
　　美國敎育之聞聞見見 
　　勞巿之小學圖書館與夜學校美州西南部勞巿在太平洋南岸氣候終年與吾國福州相仿二三月間綠蔭遍地花木連天美人名曰仙都農産油礦近甚發達因之敎育設備亦爲西部之冠小學圖書館樓屋五層藏書三萬其他音樂幻燈片亦有一千餘種每季由小學敎員率學生至館閱覽或派一二小學生到館取書籍等回校傳觀者統計有九萬餘人亦云衆矣美人最注重公民敎育勞巿公民敎育向稱發達即此可見對於公民敎育趨重直觀敎授吾國人至此有一觸目者該館幻燈片關於中國風俗亦有數十種皆係廣東人在美者之人物家庭即所謂唐人街寫眞以此而代表吾華宜乎美州普通人漠視華人皆廚夫及洗衣人也至夜學校專爲商店工塲及各機關人員補習學業而設美州亦甚多而勞巿夜學校中商店工塲及各種設備與美州普通中學相同比之吾國北洋北京大學及上海各專門學校殆有過之學生則少女老婦白叟黃童相聚各敎室約有九千四百餘人科目則英文外國文數學理化博物音樂裁縫家政打字體育新聞學廣告學演劇木工鐵工機械工橡皮工修汽車工電機冶金工程製圖採礦商業舉凡社會所應用者莫不具備要之社會需要者夜學校皆可供給敎員皆商店經理工塲工頭各機關長皆以實學經驗傳授生徒非空言塞責者以上二種均由勞巿敎育局辦理即勞巿公立也 
　　聖路易之補習學校美州之補習學校幾乎各州皆有起因由强迫敎育（即公民敎育）施行以來兒童在學齡期内者固無不受敎育然亦有不在學齡期内法令不能拘束者亦有輾轉遷居調查員失察而遲誤者亦有能力薄弱雖任職業尚須謀補足者因此有補習學校以補救之聖路易之補習學校無定所如某巿某段有須補習某科者則於相近之某校設班補習之時間下午四時起至五時半科目則木工鐵工裁縫家政打字英文凡社會所需要者應有盡有敎室則借相近各校之敎室敎員則由巿敎育局另聘近來各工廠商店贈與補習學校之儀器標本甚多亦足見社會對於學校之熱誠矣要之補習學校一爲增進工商智識二爲預備相當職業三爲養成良好國民影響於社會甚大如吾國上海亦當設法創辦也 
　　芝加哥之跛兒學校及父母學校盲啞學校吾國上海已有創辦但對於跛兒如手足不完之兒童尚無學校以敎育之芝加哥巿實業發達在美除紐約外無與倫比因而人烟稠密居民衆多跛兒學校共有四所男女學生共七百人凡因先天遺傳或遇危險無足或無手之兒童皆可送校入學其法有醫生先行診察用橡皮假手足補其缺使能自由行動然後特别敎育之余等參觀見有無手足兒童年已十二初生時即缺此僅在肩下腿上有小骨醫生即由其骨尖裝置假手足居然能運用假足走路假手寫字有一女生右手僅三小指能製衣服每日下課後校中有汽車送各生回家嬉笑翟樂幾忘殘廢之苦矣然父母學校則反是此校專爲不良少年違犯法律由少年裁判所判决送入可稱爲少年監獄或少年感化院課程學國民學校相同但食宿皆由校供給不能自由食堂分上中下三部初入者在中部一月後痛改前非者升上部仍然不良者仍留中部愈趨愈下者降下部因飲食美惡有上中下部分别也管理絶對取嚴肅主義寢不言食不語否則管理員即干涉待之如嚴父母故謂父母學校大概入此校者多能感化改善或三月或半年敎員察其行爲可以出校即仍送入普通學校否則至十六歲仍不改則送入普通裁判所决奪矣 
　　嗚呼在美之人謂之最自由可謂之最不自由亦可如行動於法律之内則人人守法斷無受法外之寃屈者如行動於法律之外則絶對無所徇情無有爲之寛恕者父母學校其一端也 
[國内要聞]  
 
 

Page 7

 
 
[北京通信（樸）]  
　　王士珍來京與蘇皖贛巡閱使 
　　王士珍經當局之勸駕又復來京回憶平時東海每有詢問輙令人賫黃包袱往來正定道上無勞此老之親臨今則必召之使來而王又惠然肯來自必有重大之關係所謂四巡閱會議之說傳之固久然曹張皆尚未來鄂王又未必果來似王氏未必即因此事來京坐候不過王氏口中曾流露一語謂我仍來調停奉直者而究竟如何外間尚未得其眞相也 
　　王氏本爲未就職之蘇皖贛巡閱使當局又迭次不准其辭而欲勸以赴任此彰彰在人耳目者各報紛傳王將赴任蓋根於過去之事實又以爲彼如不願去又何必不安居正定也愚從政府方面探索其故知當局催王就職亦是實事東海之敦勸尤殷其所以然者則近日時局上有種種變化其一長江上游之鄂贛旣與西南之滇黔川湘有六省同盟之結合而相應而生者又有浙閩蘇皖之四省聯防長江一帶分爲兩橛上游鄂爲中堅近於中立下游浙爲中堅亦非絶對服從者政府欲維持長江植一向心力乃學有使王到任之必要其二張勲至今未就林墾督辦職其唯一目的在恢復清末之兩江總督地位即非蘇皖贛巡閱不就近且有一表示如新安武軍餉無從出彼願任今年之餉苟取地位雖犧牲財産不惜當局究不敢用張仍守定從前計畫以王爲抵制覺王之就職愈早愈好此勸王赴任之原因即王赴任說之所由起也 
　　王氏自身原來並無堅確之意見去年巡閱令下王氏再三辭有人詢諸靳氏謂王並不幹何必任命靳謂曾先得王之同意並非颟頇然去冬王在京時有人往詢王氏者王輙出蘇皖贛三省同鄕致彼之信謂民意如此實獲我心我决不到蘇皖贛去且因此迭上呈文請裁此缺據聞此次來京其態度依然如此尚未改過口來不過王氏爲人有援而止之而止之風今日不就者難保明日即不就耳然今日情形確距王之就任時期尚覺其早（一）曹錕主王組閣早有表示此次王來曹又勸王暫緩出京意將留以有待王雖力白决不組閣而曹不令去亦足阻其行期（二）張作霖雖有勸王就任之電然是表面的事證以去冬張愈勸而王愈不敢去可見張即勸駕亦别有用意而蚌埠方面反對之態度仍未改變即張未改變態度之徵（三）齊燮元對王頗不欲其到任前傳第九師將隨王南下設署徐州而齊即派二十一團赴徐大有拒絶之意王又如何能去至外傳奉直之間已有諒解奉已許王赴任爲調停之一種結果然依愚所聞則非俟張勳任熱察綏巡閱且奉張得其他之優越權張不會以長江許王故非此短期間由上述種種之事實或有變化王不能行也 
　　蘇皖贛旅京同鄕早持廢使之說上呈數次俱未得報今聞王有赴任之訊又見長江之形勢仍認定此一問題將爲長江問題之導火線如王往而皖張蘇齊不悅蚌徐之間秩序上將有危險如張勳取而代之則危險之狀亦爲人之所能料故從前廢使之主張不獨不改且又有活動之見端今日蘇同鄕開會已研究及此僉謂無論王氏是否赴任總以要求裁撤爲唯一主旨且聞已致電本省各公團一致主張皖贛兩省人士雖未聞有會議然向與蘇人一致行動記者頃遇兩省之人詢及此事亦謂當然主張裁撤日内亦將與蘇人有聯合之表示蓋皆爲切膚之利害而仍是對制度非對人之問題耳（三月二十七日） 
[北京通信（靜觀）]  
　　旅京蘇人對於蘇省四項問題之籌議 
　　所謂蘇省四項問題者即（一）裁兵問題（二）選舉問題（三）巡閱使問題（四）調查某要人借外資大辦墾植問題是也關於一二兩項該省旅京同鄕會在距今半個月前業經迭關幹事會兩次議决結果發出文電多件對於當局旣表明其主張對於本省亦喚起其注意近則關於裁兵問題蘇督齊撫萬早有復電致該省旅京同鄕會但旅京蘇人頗不能認爲滿意今日（二十七日）下午該省同鄕會特召集幹事會開會於北半截胡同江蘇會館討論兹事議决再行致電齊氏以示蘇人必欲貫澈之意當即推定起草員預爲草擬以便下次開會公决又蘇省王氏亦有一簡略之電到該會以裁兵純屬督軍職權故僅以轉達二字了之至於選舉問題前次該省同鄕會曾有一電專致王氏日前王氏亦有快郵代電之文到京大致對於調查選民一層謂各縣無户口詳册末由依據並謂齊前省長對於調查選民已有嚴切之訓令接任以後更復三令五申飭各縣認眞辦理對於選册且迭加駁斥並令抽查且選民之數僅居全省人數之十分一二云云對於選舉舞弊一層則謂事屬刑事問題且欲認其無效必經審判决定而後可末復有職司所在未便逾越範圍根本之圖更難期諸旦夕等語該省同鄕會尚未十分反對惟以此次蘇省選舉買票賣票幾於賄賂公行不免慨憤仍思設法補救以期保存省民之人格第三項巡閱使問題該省旅京同鄕曾騰一度反對之熱潮此次王氏應召到京徐靳苦口陳說非請王氏就職不可而王亦態度和緩並有開始籌備就職之形跡因此今日之會業已提議討論及此咸認此爲關係蘇省利害最重之事其故因政府此次所以必欲王氏之就職蓋隱有抵制六省聯防與四省聯盟之意而王之行署在徐州蘇省首當其衝故蘇人認定對於此項問題除隨皖贛兩省同鄕公同討論外自家尤應特别注意議决結果先行由令備文交出席各省自治聯合會代表於本星期六開聯合會時提出議案在蘇省旅京同鄕仍擬於下次開會時切實討論辦法其下次開會之期有云在本星期三者有云在下星期日者大約决不能過遠也至於第四項問題則係最近所發生蘇社近有快函寄到會中意在託旅京同鄕詳細調查如有其事定必一致反對以爲近來國内較大實業之組職含有外資之性質者已不少惟墾植事業尚稱凈土如果有某要人大借外資在蘇省購買荒地至五百萬畝大興墾植則於江蘇全省利害之關係實非淺鮮今日該會已議决推定數人切實調查並覆函蘇社謂如有此事自當省京一致予以極激烈之反對矣（二十七日夜） 
[俄蒙匪患與奉直]  
　　據政府方面消息滂江前防確已接觸鄒芬屢電告急政府昨已致電鄒芬令其勉勵從事原電略謂授庫手續已與張曹兩使商定日内當向滂江派兵其滂江現有軍隊尤應固守防地萬勿後退以固邊防云云又據軍事機關接探報謂俄黨一面以主力軍略取烏滂一面派黨徒分向東蒙黑邊新邊一帶四處擾亂呼倫貝爾防務益形吃緊有俄舊黨五各已對呼倫貝爾取攻勢並擬從該處擾亂海拉爾黑督孫烈臣昨有一電謂黑邊喇蘇倭耳託等處俄黨間諜出没其問已調兵防禦云云 
　　至援庫消息則昨晚探得奉天方面近日迭開重要會議列席與議者爲下列三處人員（一）中央代表（二）東三省軍官（三）直隸代表在二十五日開時直代表出席者計有曹鍈王承斌趙玉珂等三人彼此討論數小時之久張作霖宣言出兵蒙境就地理上責任上言之直軍義無可辭主張陳請中央簡派吳佩孚爲援庫總司令即日統率所部馳往督戰奉天及吉林軍隊願爲後盾候至必要時機自當竭力援應等語維時直代表方面未表同意僅言事關重要容即電呈曹使請示答覆云云是日會議無結果而散此奉天方面之情形也 
[俄美通商問題之京訊]  
　　優林提出意見於美使 
　　大陸報三月二十八日北京電云駐京赤塔政府代表優林氏星期六日致文駐京美使聲明赤塔政府願與美國通使通商請美使將赤塔政府之意見提交美國務卿考慮作覆大旨謂遠東民國之議會即現在赤塔集議者已擔保俄屬遠東居民享有充分之公民權利及擔保人民私産之不可侵犯議會關於通商事議决依開放門户文義自由貿易遠東民國今日見强固其領袖與人民向來友遇美國兹皆願捐棄俄美兩國間之誤會恢復舊日之友誼並願依據適當交互之擔保恢復西比利亞與美國間之貿易故遠東民國政府請美政府接見赤塔政治商務委員團該委員團能以俄屬遠東之政治實業財政狀况詳告美國官商及財政家並請美國派代表一員至赤塔赤塔政府擬竭誠歡迎之遠東民國鑛質農産皮貨牛皮漁業均甚豐富願予美國以發展此項利源及擴張鐵路電報之讓與權美國如果與西比利亞恢復商業關係則必能使遠東全土政治經濟之狀况轉危爲安敬希美國早日答覆云云美使克蘭氏已於今日將優林來文之要旨電達美國務卿優林氏語大陸報訪員謂美國如允招待則赤塔政府願以俄屬遠東政治界財政界與技術界專家組織西比利亞之代表團派往美國 
[京聞拾零]  
　　敎育經費將有着落交通部現對於此次敎職員要求於鐵路收入項下撥出敎育經費已悉示容納之意昨據可靠消息葉恭綽前日（二十六）與范源濂會晤結果已允設法爲敎育部籌經常費惟仍商同財政部辦理不由交部出面再經一度商榷即可有具體辦法此消息已由范源濂轉告北大某代表故昨日敎育界諸代表已靜待此辦法之早日實現矣 
　　羅素病危之續聞羅素因患肺炎遷入德國醫院就醫病勢垂危已誌昨報昨日上午十一時胡適親赴德國醫院探訊醫生不許面見羅素胡君僅得會晤勃拉克女士據勃拉克女士謂昨夕（二十六）咳嗽三次勢極沉重但醫生言能咳嗽是好現象今日（二十七）比昨日病勢較爲安適云云又據胡君言今日下午見杜威博士彼謂據醫生所言凡肺炎病若僅一肺發炎尚可醫治若雙肺發炎未有能幸免於死者今羅素雙肺發炎雖昨夜（二十六夜）能咳嗽三次使肺竅略爲通達病勢似有轉機然總不能有生之希望云云下午七時某報又接趙元任電話謂羅素病勢尚無變動至十一時由某方面轉來勃拉克女士電話謂羅素病勢已略有起色而德國醫院方面之電話亦與勃拉克女士所言大致相同聞羅素遺囑書業已預備妥當而勃拉克女士近日因羅素病重愁容滿面云 
　　政府又有催辦選舉通電南北大局解裂之樞紐端賴下届國會之産生查近年來國家喪亂大局阽危莫非由缺乏正式國會有以致之今則始露一綫之光明各方面應如何補助務達其成俾得與民更始乃近每有電請緩辦者雖出於特别情形然於進行已生阻力除電各省對於選政進行一律限於四月竣事外務望貴省查照進行幸勿再延院敬 
[北京廢娼運動之難成]  
　　京師八大胡同之公娼連年以來自七十餘家竟增至百數十家之多其他二等茶室三等下處以及密賣暗娼所在皆有近學生趙心培等以同學中墮於迷途者指不勝屈特具呈内務部請廢除娼妓制度洋洋千言内務總長張志潭以該生等所陳各節不爲無見特抄錄原呈令行警廳核議警廳核覆以娼妓雖云可廢而現在尚非其時略謂娼妓實爲世間之惡風陋俗顧何以此項制度相沿而未能改革雖原因衆多而自根本上究極言之無非男女間之問題自有此項制度以來國人對之遂發生兩種評論一種爲社會風俗計爲世界人道計主張完全廢除此項營業此爲哲學家之理論其理由無可詆諆一種爲國家商業計爲人民生活計主張暫認公娼之存在而禁止私娼此爲政治家之理論其政策亦非無效果惟查廢除娼制之不易實行在世界各國其原因有共同者有特别者所謂共同原因則凡關於男女間應有各問題如婚姻制度家庭制度以及女子生計女子敎育國民道德種種設施使一羣社會中人人有自謀生活之能力則娼妓不除而自絶不然則日日言廢娼而根本上未有解决之方娼妓之名雖除娼妓之實終在此各國共同之原因也所謂特别原因者則以今日中國地力未盡工業不興政治多變更社會無組織不但女子生活問題未易解决即男子生活亦尚遷流而未能知其所窮且業此者南方多帮匪北方多土棍一旦廢妓依此爲生者勢不至流爲盜賊不止故就今日中國現狀而論廢娼尤有當愼圖於始者此中國特别之原因也天下事僅於政治上法律上爲防止之圖而未於社會道德上求根本解决之策其源不塞其流不絶設禁雖厲收效終遲故就廢娼一事言之其理甚正其名甚美在官廳絶無不贊成之理由但爲期宜緩設備宜周人民與官廳當共同負責人民於社會上宜爲塞源報本之圖官廳於政治上行補偏救弊之策對於私娼取締從嚴而勿使乘間發生對於公娼示以限制而俾其逐年減少行之以漸要之以久不惟其名惟其實終有達到廢娼之一日云云 
[皖省近事]  
　　皖省茶釐前日喧傳某處爲某議員公司某處爲某大股份迨昨日揭曉則殊不然兹特披露如下皖南休夥劉鏞（潘次長荐）婺源劉應堪（省長）祁門羅奏凱（院荐）歙縣聶汝正（省長）秋浦徐從禮（督軍）涇縣沈錫桂（財廳公股）銅石蘇文（省長）宣溪廣王承洛（交通總管理）兩河口余瀛（財政總長）皖北蔴埠兼流波疃程遠照（督軍）八里灘王遠耀（督軍）管家波兼舞旗河李幹如（督軍）毛坦廠兼與兒街凌紀笙（國院秘書長電荐）七里河章衡維（倪嗣冲函荐）霍山兼諸佛庵秦有容（議員股東代表）黃栗杪劉芳塘（省長）查驗局饒州陳葆琳（督軍）街口藻芬（倪約丹荐）南陵楊灼（馬少甫）黎家集劉汾（省長）懷遠錢道五（省長） 
　　新安武軍餉二三兩月份尚未發共三十餘萬元造幣廠盈餘本年一二三月份無確數不能作爲挹注昨由陳督來電催解總司令殷恭先昨亦來電陶財廳長頗費躊躇訂明日在省署開財政會議商一解决辦法 
　　省議會臨時會前訂四月一日召集兹因衆院選舉訂於十一日覆選故延期數日改爲十五日召集昨由該會通知在籍議員矣 
　　皖省吏治研究所昨日正式開幕訂四月一日上課自治講習所則定期十五日開所 
[南京快信]  
　　蘇州關監督楊士晟呈軍民兩署奉令續募賑捐兹由各機關合成一千二百元送道彚解 
　　衆院覆選江寗陶某朱某所組織之票現均讓與揚屬昨日票價跌至四百元惟無人肯售頃傳覆選有展期說不知確否 
　　新任贛省長趙從蕃昨（二十八）乘滬早車來入城會晤齊王二長旋乘下午五時特别快車北上 
　　省署昨日牌示署睢寗縣知事關頤調省遺缺委薛士濬署理又委崔蔭芳驗收學術講演會工程 
傳增湘昨由滬來即轉車北京彭大松林鼎華黃震元均由京來寗 
　　昨有商民某甲由浦登輪腰中紙幣七十餘元被賊竊去因欵係借來一時情急即跳入江中葬身魚腹矣金陵道尹蔡寶善政務廳長朱文劭昨尚未接篆 
　　警務處長王桂林昨返寗銷假 
　　鹽城縣知事唐愼坊二次電省辭職 
地方通信 
[松江]  
　　彌補初選經費之會議縣署因省廳限制之衆省兩院初選經費不敷支出爰集各巿鄕自治委員於昨日在署會議彌補辦法如下（一）衆院初選經費以四個月爲限預算洋二千零三十六元而省所限制應照上届減半動支查上届成案僅有預算規定二千八百六十二元並無决算乃財廳發下抄單謂松江縣上届支用數二千二百七十一元現時支出各費已達二千三百三十元而當選人旅費尚未發給應如何計劃請公决議决衆院初選當選人旅費因經費奇絀查照每人規定之十元減爲四元該與已支各數查照省令限制約不敷洋四百十六元（其彌補方法與第二案併議）（二）省議會初選經費以十個月爲限預算洋三千五百五十元而省令限制數至多不得過二千二百元現時支出各項已達此數而待辦之事尚多應如何計劃請公决議决省會初選費現支數已達二千二百元而未辦之事如投票證簽到簿投票開票費連同前次表决各巿鄕調查費二百七十五元按之原定預算三千五百五十元無甚參差至衆省兩院併計初選實支數查照省令限制計不敷洋一千七百元决在本年度附稅項下動支如本年附稅已支配無餘即在李前任移交積存附稅項下動撥彌補並由縣查照調查經費成案照各巿鄕户口多寡攤派 
[蘇州]  
　　覆選之運動衆院第二區複選已定四月一日在蘇州舉行預備組織者如孫某王某等接洽已將就緒而蘇州附近之某富紳尤不惜巨資暗中進行甚力一般初當選人以主顧有人無不喜形於色 
　　縣商會請緩辦屠宰稅吳縣籌辦屠宰稅附稅迭據肉業全體反對以致案懸莫結迄未實行前日勸學所又呈請縣署函請商會設法勸導旋據函覆略謂民國改革以來惟以厲行新稅爲竭澤而漁之計創一新稅之名目地方又增一附稅之徵收上下交徵危機四伏即如猪只本有貨稅商民已盡納稅義務肉肆小本營生屠宰新稅之率轉較猪捐爲重層疊加微已不堪命復從而加徵附稅明知敎育事關要政苟其爲商力所能逮亦豈非本會所樂從無如無米之炊巧婦難爲勸導俱窮愧負委任相應據情函達惟希賜鑒可否查照省電妥議核覆詳請緩辦不獨該業商等萬衆感恩已也恤商興學在貴知事一視同仁自必並顧兼籌無俟本會之越俎祗候裁奪施行 
　　徵糧員病斃吳縣公署徵糧員薛少泉經辦已久現因痔瘡殞命温知事據報後當以徵糧一職經手忙漕出入至關重要立飭三境管櫃主任顧藹如暫行代理將尾欵辦理結束一面再行遴委接替 
[揚州]  
　　兩敎會會議紀聞江都縣敎育會幹事員於二十七日午後開常會討論成績展覽會與露天演講兩事公决展覽會於暑假期内在牛泉巷第七國校舉行演講於下星期始每土曜日在稽家灣公共體育塲舉行以劉樂天顯紹章任演講員又第一區巿敎育會長湯滸北亦於是日集高小國民學校長會議春假時期公决由四月六日起舉放三日 
　　新運使訂期來揚新任兩淮運使丁少蘭世居揚城此次長淮即以花園巷私宅爲行轅據其家人言丁已由寗往滬訂本月三十一日蒞揚四月一日履新 
來函 
[寧波旅滬同鄕會來函]  
　　三月二十六日貴報登杭州快信寗波七邑敎育聯合會將公舉張讓三爲第四中學校長至中校接事云云查張君在敝會有年對於家鄕公事稍持公論則有之毫無自私自利之見爲同鄕所深知近因患恙回家休息所稱舉充校長率領多人至中校接事等語絶無其事自係訪聞失實應請更正以彰公道此請著安寗波旅滬同鄕會啓 
雜評一 
[湘局與趙恒惕（默）]  
　　政局之離奇變幻未有甚於湘省者也而省當道態度之離奇變幻亦未有甚於湘省之趙恒惕趙迭次之主張自治電毅然欲以實行民治爲各省倡不可謂非武人中熱心自治之第一人然今日之電則又謂前次宣言自治不過冀以安慰人心使自治而僅以安慰人心則其自治之爲自治可知矣趙前北否認湘省北附條件電謂爲北方故意造謡一若毅然必欲貫澈其護法之素志而决不投降北方者然今日之電則又請求北政府電商鄂王派兵應援夫欲以北政府之兵貫澈彼南方護法之事業亦護法中之奇聞矣 
　　然則今日之電仍如趙氏所謂北方所造耶抑趙氏之態度果如此善變耶非外人所能知矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[縣商會催繳認定振欵]  
　　上海附加稅已准豁免 
滬商否認附加貨物稅振捐一案昨又由縣商會發出通告知會各業認商代表云通告者否認附加稅改由團體認集一案本會昨又邀到各認商確定集欵方法凡認全稅者以一成計半稅者連帶分運以二成計全體贊同按成認繳並議此項捐欵儘陰曆二月内交由本會轉存銀行俟取消本埠附加稅見有明文方予撥用等因載列議案爲特刋發通告希請貴代表查照前情迅將認定銀數如期送會貨稅振欵兩有所裨又正繕發間接稅所轉財廳令開上海一部份附加稅准予豁免併以附告 
[滬上碾米廠之冷靜]  
　　滬上機器碾米廠多數皆在北巿南巿祗有信昌等一二家自去年米貴以來糙粳來源日少各廠全賴客秈碾工以維持營業嗣後新貨上巿内地糙粳運申者亦仍不增多來貨皆已碾白推其原因蓋北帮來貨减少南帮則同里滸關青浦角里等處現均設有碾廠碾工雖與申廠仿彿惟下脚中白糠青糠碾頭糠等作價較申廠爲貴是以咸在内地碾白運申較爲合算且滬上各廠均居北巿或在虹口或在閘北設在彚巿熱閙之地房租等一切開銷均比内地爲大棧房等屋皆須算入故近來滿十部碾米機者除致中和振興穗兩家外已不多覯甚至有某某等廠因無貨可碾數月停機雖有時有貨亦斷續不繼大巿各廠以巢湖糙客秈爲倚賴然終不足濟其營業上之利益至佳僅敷開銷而已長此以往恐滬上各碾米廠難望發達也 
[絲廠下脚之最近巿况]  
　　滬地各絲廠所出之長吐雙宫繭衣等品總稱下脚近日廠絲銷路呆滯而下脚爲尤甚兹將各項巿况調查列下 
　　繭衣歐戰劇盛之際此項繭衣爲協約各國購辦製造軍用品之用因而價格飛漲至每　八十餘兩其時絲價並不升漲而繭衣之貴爲前所未有嗣後戰事旣平洋莊不辦即購亦殊有限是以巿價一落千丈目下巿價無錫最高者二十八九兩中等二十六七兩次至二十五六兩然交易仍少 
　　雙宫雙宫繭向惟日本莊購去以之繅絲惟斤量折頭不如尋常蠶繭故其價格亦隨巿而升降前月曾售過無錫貨每擔元九十兩至八十餘兩近日因東匯縮小一錢以外致雙宫繭每擔亦跌元十餘兩交易亦因此沉寂云 
　　長吐近日亦鮮有售開所有各廠出貨皆係抵解前次抛出之貨而現盤久無售開目下巿價每擔銀二百三十餘兩然有價無巿大勢解貨交清之後巿價尚須看小也 
[紗廠需用物料之漲價（二）]  
　　紗筒管向用某國出品每年所需甚巨嗣有華商陳某等在本埠威海衛路組織一紗管公司未及一載虧耗頗巨不支而停旋經薛文泰等重組維大公司惟所出之品供不應求各廠仍須兼用舶來品其價昔年每羅司（一百四十四隻）頭二號售銀十兩三號六兩零今則頭二號售價十八兩至二十兩三號十四兩至十五兩矣至華商之繼薛而組廠者去冬有榮永達郁堃和等所組之中華紗管廠現正在佈置機器大約下月中旬開工又東來機器號所組之大來木管廠亦將出品惟原料（木植）合用者以寗紹温台等處所産之木烏樹爲最據云此樹産額不多且蟲蛀者佔其半數頭二號原料價每個在三分之内云 
　　長毛羢亦係紗廠中必需之品皆係外貨前售每碼銀二兩零今則漲至三兩五六錢至四兩 
[近一週中之紗花巿况]  
　　紗巿稍有起色花巿仍平疲 
　　棉紗本星期來棉紗巿面已見活動客帮辦貨甚旺日紗價格據大阪電訊亦已漸臻挺秀本紗巿面較好實以此故連日來價已漲高昨日標準雲鶴紗又漲一兩許昨據大阪電訊三品紗前巿開盤計價三月期一百八十五元十仙四月期一百九十二元九十仙五月期二百元六月期二百零三元七月期二百零六元八月期二百零五元五十仙至閉盤時價又漲四元後巿開盤價又漲五六元較之上週報告之巿價已漲十餘元矣各帮辦貨仍以川帮爲最旺自上星期二迄今日必購進千餘包别帮如牛莊烟臺江西漢口天津汕頭野鷄等帮購進亦屬不少惟星期五六及昨日因西節封關交易稍少云按現届二月中旬客帮辦貨正在暢旺之時故下星期紗巿尚在看高各牌各支紗最近價格計二十支一百六十一兩七錢五至一百六十兩零七錢五十六支一百三十七兩二錢五至一百二十七兩二錢五十二支一百二十九兩至一百二十八兩七錢五十支一百二十一兩七錢五至一百二十一兩其他印紗日紗均有成交本埠各英紗廠開出亦多又訊本週成交棉紗除現貨之外三國月期者亦復不少蓋交易甚旺而各廠存紗已屬不多故耳（其中二十支更甚）說者謂大阪紗巿尚看好故本紗亦不致回疲云 
　　棉花連日來棉花交易殊屬清淡蓋美棉印棉價格較廉而紗廠方面又購進不多耳本週以來價格仍是鬆動通花價格尚不到二十三兩昨日三泰廠購進八百三十包出價不過二十二兩（三四月期貨）星期四美棉價格計現貨十一元六角期貨五月份十一元八角一分七月份十二元二角五分十月份十二元七角五芬較上週略漲數分據美電稱花巿頗多變動故價格是否能坐定殊難言也據棉業中人云紗廠存貨甚多而目前出口不動花巿前途希望殊少云昨日棉業交易所後巿開盤計通花四月期二十一兩一錢五五月期二十三兩三錢六月期二十三兩五錢云 
[先令巿面之觀察]  
　　譯經濟報云一千九百二十年夏季以還各國對於銀貨之需要數額大減於是銀價乃跌落不已近來倫敦銀價已跌至三十一二辦士紐約價亦跌至五十四五元較之去年春初之時跌落在一半之外其主要原因由於素爲吸收銀貨大邦之中國及印度近來不特需要大減且時有售出中國在世界銀巿場上佔有極重要之地位近來竟無吸收故銀巿大爲遜色據最近電訊謂近月以來中國印度兩邦時有大批銀貨售出歐洲大陸諸國及美國其銀貨之運赴倫敦者亦頗多故銀價看勢尚不免續跌二月份中銀貨之運入英國者計一百零六萬金鎊較元月份增加六十二萬鎊而出口銀貨總計四百五十萬零五千鎊較去年同時增三百零七萬餘鎊云其中運往中國計四十六萬一千鎊較元月份减三十四萬餘鎊較去年四時減七十七萬餘鎊於此足見世界銀巿之趨勢矣 
　　又一消息云近兩星期來先令巿面頗屬堅定前一週間價爲三先令歷一星期未有變化上週略長爲三先令一辦士自星期一至四亦極形堅定故本埠巿面不久恐又將有一層極重大之變化發現云 
[遠東運動會消息]  
　　比賽秩序大綱已定執事部送閱體育書籍 
　　比賽選手標準之宣布 
第五屆遠東運動大會之委員會對於各項比賽之布置及計劃已煞費研究兹已擬定比賽秩序大綱如下（一）禮拜一下午大會正式開幕選手列隊遊行公衆遊藝會（男童三千人）田徑賽預賽棒球足球籃球疊球網球初次比賽晚間游泳預賽水球比賽（二）禮拜二下午田徑賽决賽棒球足球籃球疊球綱球二次比賽晚間游泳决賽水球比賽（三）禮拜三下午五項運動比賽公衆體育遊藝（中國女子一千人）棒球足球籃球疊球網球三次比賽晚間游泳遊藝會（此項未定）水球比賽（四）禮拜四下午十項運動先賽五項童子軍遊藝會兩隊分數均等者最後决賽萬國運動預賽晚間萬國運動會游泳預賽水球比賽（五）禮拜五上午九時十項運動比賽第二次五項下午萬國運動會田徑賽預賽籠球比賽（中國海陸軍）萬國運動會棒球足球籃球網球比賽晚間萬國運動會游泳决賽水球决賽（六）禮拜六下午萬國運動會田徑賽决賽萬國運動會棒球足球籃球决賽晚間給奬又該會執行部因各地有志加入遠東運動大會之選手當讀下列中西體育書籍以便按此練習兹舉該書名目及出版日期如下凡欲先讀爲快之運動員可函示遠東運動大會執行部幹事（地址見後）當即寄上不取書費（一）籃球規則（現已出版）（二）足球規則（現已出版）（三）疊球規則（四月初出版）（四）田徑賽規則（三月底出版）（五）游泳規則（三月底出版）（六）五項運動與十項運動記數表（中文者）與田徑賽規則一齊出版（七）田徑賽運動敎練法（來克樂著商務書館出版）又該會執行部昨發通告云第五次遠東運動大會爲期已屬不遠與賽各國現方從事選擇選手加入比賽中國方面現亦正在積極預備之中故目下選手標準實有早爲宣布之必要兹舉華北運動大會所規定選手標準如下以資職員採擇除原有標準外本委辦復列入遠東運動會成績以便參考所望中國各地體育人員皆能本此標準選定相當人才庶幾中國各地運動員皆無向隅之患但所當注意者以下所列各項乃選手應具之最低資格非謂達此目的便可當選因决賽時之勝負當以能超過標淮資格者人數之多寡爲斷也就事實而論凡加入比賽之運動員鮮有不能超過以下之資格者 
　　名　　　　目　　　最低標準　　違東運動大會成績 
百碼賽跑　　　　　一○·三　　十秒 
二百二十碼賽跑　　二四　　　　二十三秒 
四百四十碼賽跑　　五六　　　　五十一秒二分之一 
八百八十碼賽跑　　二二·一二　二分五秒 
一英里賽跑　　　　五·五　　　四分五十二秒 
五英里賽跑　　　　三十一分 
一百廿碼高欄比賽　十八秒　　　十六秒五分之一 
二百廿碼低欄比賽　二十八秒　　二十六秒五分之二 
擲十二磅鐵球　　　四十尺　　　三十七尺四寸零四分之一 
撑竿跳高　　　　　十尺　　　　十尺十寸零八分之三 
跳高　　　　　　　五尺六寸　　五尺七寸零四分之三 
跳遠　　　　　　　二十尺　　　二十一尺六寸零四分之一 
擲鐵餅　　　　　　一百零二尺　一百零五尺八寸 
擲槍　　　　　　　一百三十尺　一百五十二尺四寸零二分一 
跳跑　　　　　　　四十尺 
五項運動　　　　　三百分　　　三百五十九分 
十項運動　　　　　六百五十分　七百五十三分 
　　中國各地運動員能符合上例標準或能超過者請函示上海博物院路二十號遠東運動大會執行部幹事以便酌量加入但最後選擇須由競賽委員會决定之所望各地同志對於此舉咸與以積極之鼓吹尤能登之報端廣爲傳播則幸甚矣（報名以五月二十一日爲止） 
[考察歐美敎育團已由美赴歐]  
　　江蘇省派赴歐美考察敎育團團員五人（吳福康蔣乃曾賈豐臻袁希洛蔣拱辰）前月曾寄信回國謂已安抵檀香山曾載本報昨又有信自美國芝加哥寄歸謂於二月八日上午抵美國舊金山十四日至勞巿（ＬosoＡngeles）二十日乘火車抵聖路易（ＳtＬoins）二十三日至芝加哥擬再停二日即往波斯頓紐約華盛頓等處三月（即本月）十六日由紐約過大西洋赴歐約五月中旬由法國馬賽乘大英火輪公司船回國云 
[全省童子軍會操消息]  
　　江蘇各縣童子軍定四月七日下午在南京體育塲會操業經本埠林蔭路江蘇童子軍聯合會快郵代電各縣童子軍該會昨復將赴寗會操應注意之事項及本屆會操規定之儀式等印刷品分發各縣兹錄如下 
　　赴寗會操應注意之事項一車票照學生例减價可先期逕與各該車站站長接洽二各團遲至六號必須到寗七號下午會操六號全日及七號上午服務倘因事不能服務預先聲明事由亦可應免三表演功課與前次規定同一切應用器具概行自備四到會各團一律露宿於會塲（江寗體育場）紥營法臨時定之不能露宿者亦可事前述明理由假宿他處地點自行設法接洽五先期赴寗各團如有詢問事件可與江寗總敎練員雷家駿君或本會編輯員潘競民君接洽並將到會職員及隊員之人數詳細報告六各童子軍須帶冬夏兩季衣服以防天氣之驟變並須帶一切應用物品七舟車上下應特别注意（倒如不停十分鐘之小站不得下車等）八注意禮節（例如在舟中遇有婦孺無坐次者應即讓坐）九注意言語舉動（例如上海通行之阿四臭及隨地涕唾等）十注意記述將見聞隨時記載以供參考 
　　會操規定之儀式一整隊（各團中有軍樂最完備者充會操時之樂隊至各團排列之次序以人數最多之縣在前餘類推）二進塲（四路縱隊敎練員在各本團之前國旗隊居中）三向國旗行禮（横隊雙行或四行另定四時奏國樂）四唱國歌五歡呼（三呼萬歲中華民國萬歲萬萬歲萬歲萬歲萬萬歲）六敎練員集中（報告到會敎練及童子軍之人數）七省總敎練員報告（將總數報告校閱員全體立正）八行游行閱式九行巡行閱式十表演功課（節目另定）十一整隊十二濳伏（國旗隊不動童子軍敎練員一律濳伏）十三歡呼歸隊十四唱童子軍歌十五訓詞十六三呼萬歲 
[官府號已抵舊金山]  
　　大陸報云江南造船所接舊金山大來洋行來電據稱該所爲美國承造之船官府號已於三月二十五日行抵舊金山計由滬出發共行二十二日云 
[航業消息零拾]  
　　美商大來洋行在吾國經營之航業除行駛太平洋中美班輪外於揚子江上游自宜昌至重慶之間本派有江輪行駛今該行以在吾國國内航業較諸中美班爲發達故今年又在美國添增新輪一艘派駛吾國國内該新輪有一千五百噸之噸量名曰愛極尼司大來號ＡgnesDallar業於上星期六在美開駛來華略加修理後便即開往華北將來或添航天津至上海班或亦加入宜昌重慶一路云 
　　本埠太古公司經理之藍烟囱輪船今年於歐洲北部（即德國荷蘭等國）極爲注重已派定從中日直航至荷德商輪共十艘又有從南洋爪哇泗水等處之開赴北歐者亦指定噸量最巨之海輪十艘更有星加坡香港之開赴荷德者三艘此二十三輸之赴北歐線者係在三四兩月中開出之船舶數而言將來或須再有加添也 
　　本週間調查停泊滬港之商輪共有八十二艘爲十三萬六千九百五十二噸比較上次所查超出輪船十八艘增多運量三萬九千八百五十七噸 
[濬浦局函請測量杭州灣]  
　　許交涉員頃接濬浦局函稱本年須派華洋測量師測量員等前往浙江之杭州灣及西太湖各處舉行測量云云許君以此事須呈請省長核示並須由蘇省長咨會浙省長核復方能函復該局當由第一科備文呈請王省長核示云 
[催促華商電氣公司趕速發電]  
　　華商電氣公司之電車機自借接電燈交流電後所有行駛各路電車均於每日下午五時後一律進廠停駛一俟電燈機葉子板修整後再行照常開駛惟聞小東門民國路一帶原係華法兩公司各接車線一條雙方行車邇自華公司進止發電以後法公司之車輛因亦中阻故自每日傍晚時將各車輛改往公館馬路一帶行駛惟聞華界各燈户均向該公司催促趕緊發電以故陸總理已日夜派匠工作約一星期後即可照常開車云 
[美公使昨晚抵滬]  
　　駐京美國公使克蘭氏由京南下定於昨日抵滬已誌昨報兹悉克公使等三人昨日（二十九日）乘滬寗路車於下午十時二十五分抵滬中西人士到站歡迎者如美按察使美總領事交涉署交際科長陳震東地方警察護路隊均至三號月台上歡迎克使下車後即乘汽車至禮查飯店暫寓云 
[福建路商界討論華顧問事件]  
　　福建路商界聯合會於前日（二十八號）下午七時半開臨時會會員到者四十餘人公推鄔志豪主席先由主席報告公共租界華人納稅會定於四月四日假南京路議事廳開大會爲討論第六條章程一節希望本路納稅華人屆時全體到會王宗藩來函云納稅會與全體巿民有極大之關係務望愼重研究一致進行唐志廉童謙和等發言云華顧問去歲早已舉出何至今日還要討論章程分明有意延宕使我納稅華人無發展之餘地張鴻卿謂納稅會辦事之不力葉祖人謂辦事種種之困難當由主席一一解說謂諸公熱心實誠可敬無如外交利權失則甚易得之實難少數破之而有餘多數求之而不足諸君始終一致自可得良好之消息外報所載外人亦希望華顧問早日就職華顧問問題定能得美滿結果也至九時散會 
[閘北暗殺案續誌]  
　　閘北新疆路昇平歌舞臺經理杭縣人關子餘遭人暗殺報請地檢廳驗明已誌昨報兹悉閘北偵緝隊日前因在該戲園緝獲紹興嵊縣著匪金錫林一名事前係死者關子餘出首報告當該匪解隊時曾供稱與該園領班陳千千優伶樓水根最爲莫逆樓因另犯姦拐案已收押淞滬警廳而陳近忽棄職濳逃故偵緝隊長郝樹林對於此次關係之暗殺案非常注意昨傳經辦金匪案件之隊士張福蘇升到廳面諭趕將在逃之該園領班陳千千跴緝到案以憑研訊 
　　又聞關子餘前曾在軍警兩界當差於上年集股組織紹興戲館所有戲子均爲紹籍當浙籍巨匪金錫林匿居滬上閘北時曾由該園後臺經理周靈芝與關子餘密報警所詎提緝未獲嗣由偵探張阿福在租界跟蹤拘獲該園後臺經理周靈芝於數日前接到一信内謂有人圖謀害周望留意是案之踪跡不無可疑至關子餘新識之婦人沈氏甫及九天不致有此妒嫉現聞該園伶人全體願做幾天義務戲得資懸賞緝兇云 
[華僑聯合會近電]  
　　（一）大總統國務院外交部鈞鑒中暹通使僑民屬望已久聞政府將次派徃歡忭莫名惟此等專使不獨有關國體且對於外交前途責任重大处應遴　熟悉僑情而有外交資望者方不失政府愛護華僑之意不料傳說有派無外交聲望人員于冲漢前往深爲詫異政府用人其爲人而擇事乎抑爲事而擇人也事關吾僑利害不得不懇切上陳乞速另簡賢能是幸華僑聯合會叩（二）大總統國務院鈞鑒前閱報載政府有討論僑務局官制仍命三多爲僑務局長之說吾僑甚不以爲然僑民託跡海外内有外交部外有公使領事尚屬任人苛待有何僑務之可言不過多立機關虚糜公欵究與僑民何益况三多前辦僑工局設分局於厦門華僑出洋任意爲難索取各費嘖有煩言海外僑團前曾陳明在案今復任爲僑務局長豈欲與全體華僑爲難耶僑民决不承認懇即取銷僑務局以節糜費而重公帑華僑聯合會叩（三）大總統國務院外交部鈞鑒匪律賓現訂律例關於各種出入賬目均須川英文西班牙文及各種匪律賓土語之一種登記否則以違法論將次實行云云僑民經商各國屬地之簿記向來均用祖國文字並未聞有阻碍一旦改用外國文必須多聘西文書記員在少數之大商家或可照辦至於多數之小販經營大感困難况店束不識西文者多無從稽查西文簿記設有錯誤貽害甚大此等條例無異驅我大多數華商歇業出境務懇與美公使交涉請美政府轉致菲督變通辦理勿失中美人民交誼華僑聯合會叩 
[全國報界聯合會將在京開會]  
　　第三次中華全國報界聯合會定本年五月五日在北京開會已由北京報界組織第三屆大會籌備處預備招待租定米巿胡同延賓旅館全部爲招待所一切火食等項比民預　日前有通告至滬報界囑早派代表赴京云 
[預爲籌集自治經費之縣令]  
　　上海縣公署昨令各巿鄕經董文云案查前奉省令飭查自治欵産當經呈復兹於是國十年三月二十六日奉江蘇省長第五九五一號指令内開呈悉據稱該縣自治欵産之收入自治取消後由紳士經管仍用之於自治事業因各事日益擴張以收抵支尚虞竭蹶自係實情惟查地方自治現已奉令籌備將來自治機關恢復所需經費應如何預爲籌集仰即妥爲計畫呈候核奪此令等因奉此除令公欵公産經理處及勸學所外合行令仰該經董妥爲集議將來自治機關恢復後所需經費應如何預爲籌集公同具復轉呈勿延此令 
[崑曲家演劇籌賑之劇目]  
　　華洋義振會已得崑曲界之允許定於陰曆二月二十六日假大世界乾坤大劇塲會串一天所售劵資悉數充振已誌前報兹探得是夜劇目爲跪池折柳陽關議劍小安學堂拾畫呌畫刀會養子絮閣驚變藏舟狗洞拷紅敎歌等十餘齣主其事者仍爲鈞天集想屆時必有一番閙熱也 
[外洋輪船進出口行程紀]  
　　中國郵船公司之尼羅號今由美國新金山來滬定三十一日進口已誌昨報兹悉船上有頭等旅客十一名二等客九名三等艙客三人裝來之進口貨共有二百九十八噸又有美國郵件四十二袋中國郵件八十五件又有日本郵船會社之近江九昨到上海定本日開還神户門司此次該輪在滬裝往日本之出口貨以鷄蛋一項爲大宗約有五萬箱均裝至門司者又有菜子三千包麵粉一千包牛油一百簍棉花花衣五百餘包此外爲芝罘之絲貨及各項雜物至於搭附該輪到申之旅客共有一百四十五人其中有華人李聖恩袁怡如勞可遠等三十九名餘均日人同日進口之竹島丸旅客中華人祗林元樹一名又法國郵船公司之智利號現在日本原定四月十一日由滬開還馬賽今臨時展緩開期四日改定四月十五日離滬又英國郵船公司之内哥耶號Ｎagaa向不至中國此次加派中歐班中已經在倫敦開出業於昨日抵錫蘭大約星期六到檳榔嶼四日至星加坡十五號進口來申船上有本月三號以前之英郵件又有安瑞號一輪亦係今年調加至華行駛者須五月十三號方克從倫敦出發又有英印公司之鴨家郵船丹達號自本月三號從上海開往日本再還印度昨日該輪來電已於二十五日離香港今日可到星加坡將於四月六日抵仰光十四號還抵印度云 
[國内輪船運貨進出口之調查]  
　　進口貨（寗波）招商局之江天輪船昨由寗波裝來之貨有土酒七百壜竹笋六百三十件棉紗一百九十三件竹器四百五十九件荔乾九十三件蠶豆七十五包紙頭四十六件羅卜四十件綢子五件魚八件鹿皮七件雜貨三百四十七件（長江）三北公司之華利輪船昨由長江各埠裝來之貨有米包一千三百三十三包烟葉三百九十七件花露水一百箱綢子六十件夏布三十件馬口鐵四十五件藥材八件桃肉五件（烟津）太古公司之奉天輪船昨由烟津裝來之貨有紅瓦二萬零五百張生梨三百七十二件紅棗三百零六包黑棗一百二十包綢子二百二十三件桃仁一百七十五件野絲一百七十三件牛羊毛一百零五件杏仁七十八件牛骨五百八十一件香烟五十四箱藥材六十七件瓜子二十包草邊七十五件紅果八十三件洋布二十一箱猪油二十三桶地毯三十四件牛皮三十五件雜貨二十九件出口貨（寗波）招商局之江天輪船昨日裝往寗波之貨有蔴油及皮桐油二百九十桶糖餅二百八十三件香烟九十五箱水泥六十桶烟葉五十三件鹹魚五十件生油五十六桶洋布四十六箱　子四十五件猪血二十桶烟絲三十三件甘蔗三十六件玻璃二十箱木頭二十五根（烟津）太古公司之奉天輪船昨日裝往威海衛之貨有洋布二百十二箱紙頭五百三十五件肥皂七十箱桐油四十桶糖六十包洋酒七十二箱棉花二十包白絲二十五件鐵條二千擔雜貨二十九件裝往烟臺之貨有白米二千一百四十一包麵粉一千五百包洋布六百二十五箱皮蛋五十缸橘子二十五件生漆十七桶綢子九件雜貨十四件裝往天津之貨有麵粉四千包米五百八十八包洋布六百三十箱糖二百四十六包乳腐四百四十九壜皮蛋二百五十缸茶油二百五十六桶土酒二百七十壜信石九十六件磁器七十九件糖果二十七件茶葉三十七件冬笋三十件花樹七十件藥材二十九件機油三十桶汽管五十件食物一百二十箱醬油三十　鋼條二十件鐵管鐵板四千零三十擔雜貨九百零四件 
 
 

Page 11

 
 
[景昌公司絲巿報告]  
　　中美新聞社譯景昌公司二十九日報告云横　絲巿較活動價值不變巿况堅定自一九二○年至一九二一年絲季内運出生絲計一○四·一五九批上海中國機器絲爲價高及缺乏佳繭所限制新季中交貨事頗少注意七星絲上號存貨已罄次貨尚可得土絲價漲三十兩各貨巿價如下中國機器絲特别大號銀一二○○兩特别號一一○○兩中號一○○○兩七星改良絲上號八五五兩巿號八一五兩土絲上號五○○兩巿號四八○兩 
[西節期中之滬杭路乘客]  
　　滬杭甬鐵路日來因西國節期中西人士乘車赴杭游玩者頗衆每日下午特别快車與夜快車擁擠尤甚二十六七等日開杭之夜快車不敷乘坐則以杭來之特别快車解下以應調劑而次日早班快車又須另調空車應用至前昨兩日游客返滬者日多杭來夜快車恒覺不敷乘坐乃以到杭之特别快車解下以資調劑故連日滬杭閘拱等站調撥車輛之忙碌實爲平日所罕見其客票之收入約較平日增多二倍有奇至於莫千山方面游客則以二十六七兩日爲最多每次開出拱莫汽船載客常不止二十人山上鐵路旅館亦大有人滿之慨昨今兩日山上游客已紛紛下山返拱來滬其有逗留者大都自於山上置有别墅云 
[澄衷學校慶祝會預誌]  
　　塘由路澄衷學校以四月十六日爲該校二十周年紀念日又逢該校主葉澄衷先生銅像開幕爰於是日開慶祝會已誌昨報兹悉屆時開會凡兩日其節目大綱如下四月十六日下午一時起參觀遊藝下午三時開幕式名人演說下午六時茶點晚七時起新劇八時幻術四月十七日下午一時起參觀游藝下午二時起紀念運動技擊六時茶點七時起影戲九時熖火 
[上海美術學校近事彚誌]  
　　上海美術學校今年開學以來已開教職員會議數次對於敎授管理悉心規劃學生亦較上年增多兹將該校近事彚誌於下 
　　十週紀念繪畫展鑒會之籌備該校開辦已經十載故今年爲十週紀念之期擬於署假期内舉行十週紀念繪畫展覽會現已先行推定委員二十餘人組織一委員會分股擔任該展覽會各項籌備事宜聞預定開會時陳列各種繪畫五千件云 
　　校友會分科辦事該校校友會會員旣多事務頗繁今年由評議會議决聘任駐辦員一人而幹事部則分六科辦事一編輯科二游藝科三介紹科四圖書科五體育科六講演科每科選舉主任一人幹事若干人每科又分若干組另有指導員擔任指導之職凡評議部議决事項均分交各該科主任執行 
　　旅行寫生隊定期出發該校每年春秋二季必由敎員率同學生組織旅行寫生隊往各處各勝實地練習使學生直觀自然而發抒個性造就高深之藝術其法旣善故曆屆旅行寫生之成績裴然可觀現在又屆春季旅行寫生之期其寫生地點已擇定杭州西湖一帶其學生已指定西洋畫科二三年甲乙級及師範科甲級各班共百餘人同往預定四月八日出發旅行期限以兩星期爲率刻已由校長派人赴杭佈置寄宿舍矣 
[檢騐公私槍械之會令]  
　　滬海道尹上海縣知事均接江蘇督軍省長公署會銜訓令云查私藏軍火本千例禁近年以來本省各屬盜匪不靖特於各縣未置警察地方設立保衛等團共同防禦維持公安而講求實力不得不購置槍械以資捍衛人民自由置械遂自此始而殷實商民與端正紳富自備槍械專保私家之川者官廳亦認爲不在禁止之列此本一時權宜之計然查察稍在不周流撆即由此起不惟奸民易於假借轉恐次盜以糧兹爲正木清源計非從檢騐入手不足以資取締本督軍省長恃會訂檢騐各縣保衛團民户公私槍械辦法十條並附册照式樣通令照辦令到該道尹知事仰即遵照統限自奉令十日内將應行預備各事依限辦竣即行布告全縣一體遵辦並將辦理情形具報查考毋得稍有違延切切此令 
　　附檢騐各縣保衛團及民户公私槍械辦法一各保衛團各民户槍械無論價領或自購或奪自匪手均應將存實數種類原碼逐一開明報縣以憑檢騐續添者隨時陳明事由來歷依照上項辦理二檢騐槍械須經左之手續（一）烙印烙號（印楧由各縣自定之碼字按號排烙）（二）註册（册式另定之）（三）給照（照式另定之三保衛團槍械貢成各團總查報民户槍械責成城關及各鄕村莊圩集董長查報四查報自縣署奉令布告日起二十日内完竣五查報完竣由縣署派員携帶應用印模碼字等件實地逐一檢騐烙印烙號登記入册六檢騐註册完竣照塡執照發由原查報團總董長等團給收執並造册呈報督軍省長公署備查七經過檢騐之槍械如有讓渡或彼此借用時非經團總或董長等查明呈經縣署核准分别登記換照或批准借用不得擅行但因事機緊急暫借應用者不在此限故違者除予以相當慾處外並得没收其槍械八因事失没槍械者報縣查實註擔僞報者查出重懲仍追起原槍没收之九第四條所定限期如有故違不進查報意圖隱匿者查照治安警察法第三條第一二兩項之規定辦理十檢騐槍械經過各手續概不向團户收費事前應由該管縣知事嚴重誥誡騐槍員役不得藉端滋擾或婪索規費違者一經查覺或被告發該知事應完全負責一併按律從嚴究懲 
[寓客私藏槍械之解訊]  
　　公共捕房特别包探白忠麒偵悉公共租界山東路一百十六號門牌裕記字號棧房内有人私藏軍火於前日禀明捕頭協同西探至該棧調查旋在寓客四川人黃卓如房内搜獲手槍一支槍彈五十粒與黃一併帶入總巡捕房押至昨晨解送公共公廨即據白探與十號西探上堂訴明前情經關讞員得禀商之美丁副領事判黃押候查明於下禮拜二解訊 
[蕪湖路刦案關係人由揚提滬]  
　　蕪湖路二十六七號門牌烟紙店於本月十六號夜半被盜數人闖入店堂刦去大洋一百五十元鈔票洋一百十五元小洋八百餘角逃逸報經捕房由探拿獲與此案有關之吳石珍一名解送公共公廨諭着押候訊究在案兹經包探白忠麒偵悉吳之同黨崇國風逃匿揚州禀請公廨備文前往協同該處官廳將崇緝獲於前日移提來滬昨晨押解公廨經關讞員會同美丁副領事向崇略訊一過以此案係由英領陪審判崇押候英領堂期解訊 
[美人被控冒捕查土之訊判]  
　　美人吳伯立前偕二華人往浙江路八七六號某家冒充捕房人員搜查鴉片一案已紀前報此案星期一日由美公堂審訊得悉該美人來滬未久在粤人所辦之某夜校擔任英文敎員甫數星期在校並無舉動不端情事某日有二華人約其同往索欠藉助聲威該美人不察冒然從之蓋事前該美人不知二華人爲匪類志在行刦也入門後華人指該美人爲捕房偵探該美人不知華語不解何意直至被捕房拘捕後始知之美公堂根據此項理由遂判定捕房所控冒充捕房人員一節證據不足將控案注銷但以該美人身藏利器實爲違法應另案訊辦著交保美金二百五十元暫行釋出以待提訊云 
[少年宣講團游行宣講紀]  
　　少年宣講團總部於二十七日舉行游行宣講派第三四隊顧雲翔胡硯香王維民顧粹翔等於早晨出發赴實山縣宣講講題爲（烟酒之有害無益）（青年人如何修身）（敎育爲强國之根本）（愛人如已節糜費助賑）聽者二百餘人講畢舉行通俗游藝唱亡國五更調及醒民歌又舉行露天學校照章授課學生三十二人均能領悟回團已六時矣 
[工商協會選舉評議員紀]  
　　中華全國工商協會於二十七日下午聞第一届常年會首由謝復初報告會務及收支情形繼由沈九成等發表進行會務之意見并於是日開筒檢視選舉票計沈九成虞洽卿簡昭南謝復初馬玉山邵爾康簡寅初項松茂沈卓吾高翰卿吳善卿陳蝶仙徐春榮孫梅堂卓樂生邵廷玉王漢强陳志廉謝渭卿吳愼之徐霞村董蘭舫馬樹周王啓宇宋則久盧煒昌崔福莊王連舫蕭楚南孫紫臨均當選爲本屆評議員現已由會通知各當選人再行定期選舉會長會董云 
[浦東洋涇鎭組織救火會]  
　　浦東洋涇鎭紳商學界鑒於巿面漸盛而火政機關尚未成立由劉頡雲潘作臣潘志文王荇佩潘景周成輔卿陳月山陸虎臣等發起組織救火會前日午後二時在巿公所開籌備會各商店店主經理人等到者三十餘人公推潘作臣主席報告開會宗旨陳述救火會應行組織之必要衆皆贊成當塲公推王荇佩爲籌備主任潘志文潘鏡若黃支輝楊俊生唐月山徐益藩等六人爲籌備員潘景周陸虎臣爲起草員次討論籌欵及購辦器具辦法而散現即以巿公所爲籌備處從事進行 
[中華印書館昨晚宴客紀]  
　　中華印書館昨晚在寶善街復興園設開幕筵席由該館經理陸鳳竹協理沈偉卿招待印刷及紙業與報界人士到者三百餘人至八時始散宴該印書館係於去歲隂曆十一日開辦資木十萬元專營石印工商業工廠在公共租界北泥城橋堍自開辦以來營業頗爲發達云 
[雜糧油豆餅交易所清節停巿]  
　　陰曆本月二十七日爲中國清明節上海雜糧油豆餅業交易所理事長顧馨一昨日飭令文書科辦就通告知照各經紀人於二十五·二十六·二十七日停巿三天並定於二十四日開第六次理事大會亦於昨日函告周知矣 
[急賑紀念奬劵籌備發行說]  
　　華北急賑紀念奬劵前在華洋義賑會提議准行一次嗣因日久未見發行外間傳言已自行取銷兹查知此項奬劵已經官長委託慈善救濟會代辦聞劵額規定二萬張每全張售銀五十元分作十條每條售銀五元定於五月八號（即舊曆四月初一日）在滬開奬奬額亦頗優厚計頭狀一張奬銀二十萬元二奬一張奬銀四萬元三奬一張奬銀二萬元四奬四張各得銀五千元五奬十張各得一千元六奬二十張各得五百元七奬五十張各得三百元八奬六百張各得二百元此外尚有頭二三奬上下附奬各一張及與頭二三奬末二字相同者五百九十七張現已由慈善救濟會籌備一切不日即開始發行云 
[警廳委定發餉點驗委員]  
　　淞滬警察廳長徐國樑現定新章所有各區署所隊長警於每屆月終發餉時須親加點騐通令所屬各該警正佐隊長等一律分别排隊至廳嗣因淞滬各區路途遥遠一日之間勢難竣事應擬輪流點騐其未經輪及者仍委本廳科長科員從事代點各情已紀昨報兹聞此項新章已定四月一日爲始實行除徐廳長令飭第一區警署曁各分駐所並保安隊水巡隊游巡一二兩隊均於四月一日清晨九時由該署長及各隊隊長督率各巡官戎服佩刀帶同各長警及各隊士等排隊到廳以待親自點騐後即行發給餉項其在崗守望之各長警並各分駐所署員等均各應職免點共餘各外區之長警隊士已分别委任該應各科科長科員代爲點驗兹將委定點騐委員表照錄如下秘書科陸主任點二區總署及一二分駐所司法科劉科長點四區總署曁一二分駐所閘北保安騎巡各隊並游巡四隊五區總署曁一二三分駐所行政科黃科長點三區總署曁一二三分駐所騎巡隊游巡三隊總務科沈科長點六區總署曁一分駐所軍工路督察長郝點二區三分駐所衛生科賈科長點五區四分駐所陳科員點三區二分駐所顧科員點四區三分駐所張助理員點四區四分駐所張科員點六區二分駐所 
[交涉員令編交涉節要]  
　　江蘇特派交涉員許秋颿昨發署令畧謂本署交涉節要係奉部令編送之件歷經遵辦在案查自民國六年四月後此項交涉節要迄未繼續編送殊爲缺憾兹特設編輯處以總其成派秘書黃壽慈兼充該處主任秘書諮議楊良駟兼充該處副主任翁長芬譚天洪兼充該處佐理仰各推定編輯人員各就該科經過事件自民國九年六月份起擇其關係重要者着手編輯隨時送交編輯處彚纂交涉節要以憑印送而符功令再第二科交涉殷繁編輯事件兼顧未遑派秘書談汝康代　該科編輯事宜俾利進行着各遵照 
[江郭知事晋省過境]  
　　松江縣知事郭會基由松來滬謁見何軍使王道尹禀知赴省公幹 
[靖安艦入塢修理]  
　　海軍藍總司令以巡查浙省象山之靖安運送艦業已令調回滬兹查該艦輪機汽鍋及船身均須修理油漆以便調往口外游弋昨已令飭該運艦駛入江南船塢興修矣 
[嚴查福建散兵]  
　　福建遣送來滬之散兵並未盡行回籍以致各埠常有此種散兵逗留何護軍使恐其騷擾治安爰於昨日即就陸軍混成第六旅部下抽調排長一員率領步兵四名並令憲兵營派撥憲兵一名又在高昌廟警區令派巡士二名於昨日起分往南巿各處認眞嚴查遇有形似散兵者立即拘解來署聽候押送回籍 
[撤銷輪局報盜案之通緝公文]  
　　上海地方檢察廳日前函致江蘇全省水警廳云案查民國九年十一月二十日據通利内河輪船局代表戴章甫狀稱商輪行駛遇盜等情前來據此經於同年十二月十日通緝該案盜犯旋准貴廳曁第一區先後來函均以該代表係因挾水警查獲烟土之嫌揑報盜刦復准貴廳以該代表所稱並非實情當時上船之人係駐紮蘇州河之中國水警因據閘北偵探報告該船等運送烟土當經搜獲戒烟丸一箱土一包曾據拖風老大徐白和供稱伊認識上船各人確爲水警當時曾聲明係搜查烟土等語函復過廳查代表因嫌揑報被刦所稱並非事實應即將通緝該案盜犯公文撤銷以明眞實而免歧誤相應函請貴廳查照爲荷等因趙廳長接函後已於昨日令知水警第一匾查照矣 
[警廳招領失物]  
　　淞滬警察廳昨發牌示云案查本月二十五日即舊曆二月十六日據第一區警察區禀稱人力車夫馬連有在寗紹碼頭受一婦人雇車裝運食物兩筐送到小東門交卸詎一轉瞬間該婦人忽擠散不見當據報告崗警帶署處分即經檢視竹筐計内　黃荳乾菜並糕餅等各種食物誠恐該車夫所報不實解請訊究核辦等情前來立即發交司法科研訊據馬連有陳述言詞尚無其他情事除准交車主將人車領釋外合亟牌示周知如有遺物之人仰速來廳報明認領可也特此牌示 
[吉林男孩迷路]  
　　吉林人崔鎖子年十四歲前日在引翔港迷路由崗警帶入五區四分所經藍署員訊據崔供家住吉林長春縣西三道街因遭繼母凌虐逃來上海云云奉諭解送閘北司法科請發慈善團留養候其家屬來滬認領 
[昨日公共公廨訊案紀]  
昨晨公共公廨民四庭由俞襄讞會同英包副領事訊理民事案三宗（一）公興綸華裕大協大等四户同訴興泰祥寶記洋貨號股東胡實洪沈英豪不理貨欵案除協大臨訊不到外其餘三原告均派夥帶簿據到堂證明共被欠銀六百五十兩四錢七分八釐而胡寶洪則偕代表律師到案否認伊係興泰祥股東謂業於去年正月將該號完全盤頂與沈與伊無涉立有盤據爲憑云云問官合將在押之沈英豪提案訊據供稱該店確係由胡出盤與伊惟招牌簿據圖章上之寶記字樣伊實未曾刪去等語旋由原告代表律師辯稱若此案堂上准胡之律師請求認與胡無關則本埠中外各商將因此而均受影響蓋胡暗中實爲該號股東設果已出盤焉肯將寶記二字仍由沈用於招牌簿據之上且查該號之資本簿胡有股東若干顯見胡有意賴債云云（結果）候會商堂諭宣佈帳簿等物開單附卷（二）婦人趙金氏訴與其夫趙阿桃離婚案「結果」被告旣有病於一個月後再由醫生騐明病狀如何再核（三）陳容生訴馬義金不還米洋案被告保出不到「結果」候飭傳保人到案訊究 
　　又午後民四庭由俞襄讞會同日林副領事訊理（一）王肯堂訴王賢祺欠洋九百元案（二）林魁記訴劉漢興欠洋一千元案（三）鄧繼森訴姚鳳池欠洋四百八十元案均由原告律師請求改期再訊「結果」分别照准 
[毛巾廠指控冒用商標與騙貨]  
　　北四川路二十五號門牌三友社毛巾廠連日至該管捕房先後指控朱富林王新康假冒商禁王　林冒用福建路豐泰洋貨店名義騙取毛巾一百餘打等情昨晨捕房將朱與王鳳林一併拘解公共公廨請究原告延律師到堂聲明王新康係住居法租界案發即由法捕房拘押應請出票往提歸案訊辦云云中西官得禀判獲案之兩被告收押候移提王新康來廨再行訊究 
[俄人指控同籍人案候訂期會審]  
　　俄國人生得哈夫前日投虹口閔行路捕房報稱被同籍之雷特爾在靶子路兇毆受傷並舉發雷特爾將僞造假鈔票之機件藏於所寓之午浦路三十六號屋内等情當由捕頭派西探目康仇西探愛實爾帶同俄文繙譯考立克夫前往將被告逮捕昨解公共公廨經李襄讞會同美約副領事略訊情形一過判被告押候領袖領事派委蒞廨訂期會審 
[緝獲誘逃男婦]  
　　住在提籃橋地方之潘堯卿向在自來火廠爲小工其妻潘馬氏今年三十歲於舊曆二月十六日携同四歲子背夫捲逃經其夫覔到爲該氏車運物件之小車夫姜文奎願作證人指明該氏避匿在浦東陸家嘴陸家宅地方遭麵坊主萬銀夏及伊兄萬銀生等串誘控經三區警署派警將萬銀夏並該氏母子先後拘解到署惟以案關刑事昨午備函飭將兩造押送地檢廳訊辦 
[查獲誘逃男女]  
　　閘北天寶里附近三十一號門牌婦人劉趙氏開設小烟紙店家有一女名瑞英今年十七歲舊曆二月初十日該女忽失所在該氏到處探訪始知實遭隣人黃杏生勾引偕逃現匿寶山縣界高橋鎭地方該氏報告六區警察署派警前往將黃並女一并拘獲申送警察廳發交司法科研訊一過着移送地檢廳訊究一面着該氏自行投廳具詞請究 
[傭婦誘拐女孩之訊實]  
　　虹口塘山路三十七號洋房西婦某日前至該管捕房報稱伊有十五歲養女添喜於前年五月二十九號被人拐失偵查至今始知係現在百老匯路三十一號洋房内爲娘姨之上虞縣婦人馬許氏串黨所拐請爲提究云云捕頭立派探目金福壽包探梁寶森協同西探目柏生往將該氏拘押昨解公共公廨據中西探目禀稱該氏已在捕房供認前在塘山路四十號洋房内爲娘姨時確曾串同庖丁馬阿泉誘拐隔壁三十七號屋内之女子賣在上虞縣不諱但捕房尚查得四十號洋房内昔年亦有一女子被該氏拐賣應請一併究追云云中西官得禀判馬許氏押候函致上虞縣移提添喜來廨展期兩禮拜再訊 
[買良爲娼之科罰]  
　　蕪湖人陳新萬之妻劉氏於上年九月間被匪張某誘拐來申賣與法租界實興里内婦人張周氏家爲妃現爲陳新萬得悉來申報告捕房飭探前往將劉氏及鴇婦周氏一併帶入捕房昨解法公堂請究先由原告陳新萬上堂禀明妻子被拐情形請求准予領回陳劉氏供實被張某哄騙婦人來申帮傭賣入私娼今情願隨夫回家詰之張周氏供婦人實不知係拐來故敢買下求宥中西讞員判周氏不應收買來歷不明之婦人着罰洋二十元充公劉氏交原告領去 
[盜案牽涉之移提]  
　　浦東御駕橋鄕民顧阿福於舊曆本月初旬因往胡家行鎭向剃頭阿茂索取賭欠互相爭吵起釁致被阿茂糾人兇毆負氣歸家後於初九日邀同該鎭開設荳腐店之談福田談阿二兄弟二人及鄕民楊廷梅趙樹章等四人同至胡家行擬與阿茂理論詎阿茂因見人衆遂指談等四人爲搶刦御家橋富紳張雪舟家案内之盜黨軋至茶館串同地保解送三林塘鎭警察分所團解上海縣公署訊辦沈知事正在調查間曾爲南滙縣知事訪悉以案關牽涉盜案虚實必須澈究故於前日派令衛隊隊員率森坤等率領法警來滬投文上海縣移提談福田等四名解回南匯研究核辦矣 
[請保陳志雲之南滙知事批]  
　　浦東遠北巿一帶有結盟開堂擄人勒贖犯陳志雲一名經南滙縣公署拘押在案頃由其舅郁少山呈請交保昨經朱知事批示云查陳志雲係積年著匪前經傳到各被害人當庭訊證明志雲直認不諱自應依法懲辦毋得飾請交保此批 
[發現路斃請驗]  
　　昨日有一年約四十餘歲之某甲在南巿太平衖口倒斃由第一區警署聞報後飭十六舖地甲往查死者向在鹹瓜街一帶拾取各藥材行所秉之藥材藉以生活並無屬人當即投報地方檢察廳長請爲派員相騐 
[打包工人溺斃]  
　　打包工人羅金生沈阿四等昨日由金元生客船雇赴南碼頭該船上打黃豆包子金船停泊浦江中間羅等正在艙面打包忽有某公司小汽船開駛經過舵後霎時波浪顚播致羅沈兩人不能立足跌入浦江沈阿四爲划船所見上前救起羅入水後　沉載浮越時不見蹤跡至今未有下落當將沈阿四送往上海醫院醫治一面雇划船二艘打撈云 
[私煮烟膏之入罰]  
　　法租界大自鳴鐘捕房捕頭偵悉界内居民張連卿家私煮料子烟膏在巿銷售實屬有違禁令爰於前晚親自督同包探及喑差捕數名前往適張正在煮烟之時當將鋼鍋數只及料子烟膏數罐連張一併帶入捕房諭令交保候究昨日傳至法公堂請究先由捕頭上堂禀明前情並將烟膏呈鑒詰之張連卿供認私煮烟膏不諱中西官判張罰洋二百元充公抄案之烟膏鋼鍋一併没收 
[身藏烟土罰十元]  
　　本邑人施阿四前晚身藏烟土一包經過浙江路被五百二十四號華捕查悉搜出烟土將施帶入捕房禀奉捕頭着施存洋五十元保出昨由公共公廨傳案訊明違章屬實判施罰洋十元充公烟土送海關銷燬 
[查獲三燕子窠]  
崇明人范玉卿上海人朱春榮揚州人何少泉因分别在培聞爾路鄕下房子塘由路七十六號鄧脫路三百六十號等門牌屋内私設燕子窠容留王阿大陳阿三等燈吃被探目金福壽包探梁實森股玉鼎陳金揚與西探亨格林西探目柏生先後查獲當將以上各人連同烟具賬據以及燒成之烟泡數十個一併帶入捕房盤問口供一過押候解廨請究 
[俄籍過犯行竊毆捕]  
　　俄國人文卡之前日至虹口面老匯路一百零四號門牌日本商店内以購物爲由乘隙行竊藍色花緞二十碼藏於大衣袋内爲該店學徒朱福保察破鳴由九百九十五號華捕搜出原贓正欲執行逮捕該俄人乃與抵抗並批該捕之頰旋一千四百三十六號華捕曁包探周小弟西探愛實爾等聞警到來邦同將該俄人拘入捕房禀由捕頭查明該俄人曾於本年一月二十四號犯案拘解公共公廨判令逐出租界不准逗留因飭收押昨日解經公廨中西官質訊之下判决發押西牢三月期滿遞送回籍 
[遵守牢規核減刑期]  
　　過犯林阿裕上月間又潛來法租界圖竊被包探查見將林拘獲帶入捕房旋解法公堂訊實判押西牢六個月逐出租界詎林一味咆哮不服判斷當經中西官以林藐視公堂遂判照原斷外着加押一年收牢執行在案現管牢捕頭以被告頗爲安分遵守牢規禀明公堂於昨日將林提案經中西官略詰一過遂判以林姑念遵守牢規從寃改輕十一個月着押七個月西牢期滿仍永遠逐出租界 
[救火員私取藍布之押儆]  
　　河南人李道林充當新閘救火會第二百四十八號救火員此次北蘇州路洋棧大火救熄後被派在該處第六十四號門牌火塲内看守李遂乘機於日前私取藍布一疋携贓逃出爲七百號華捕查見當將人贓帶入滙司捕房押至昨晨由華探陳連奎西探約别生協同解至公共公廨經中西官訊實判李押西牢一月示儆 
[攫珠花匪徒押候調查另案]  
　　匪徒毛宗培張干生因在廣西路攫取鴇婦李王氏值洋六十元之珠花一朶逃逸由探沈阿岳將兩人查獲拘押昨解公共公廨據沈探投訴被告等尚有别案請爲展期容俟調查云云中西官得禀判被告二人押候查明再訊 
[攫金簪禁押三月]  
　　安徽人周土卿前日午後在雲南路攫取婦人傳馬氏金簪一支圖逃經氏鳴由一千二百五十六號華捕追獲人贓昨解公共公廨即據原告偕證姚顧氏上堂證明被攫情形訊之周供詞支吾中西官核供以贓證確鑿判周押西牢三月示儆贓交失主領回 
[過犯行竊押一月]  
　　曹廷春日前至法租界婦人沈氏所開之客樓内以借宿爲由乘隙竊取沈氏衣箱一只内藏衣服等物甚巨旋被原告察悉報告捕房請緝現爲包探偵悉前往將曹拘獲吊出原贓帶入捕房昨解法公堂請究先由沈氏上堂禀明被竊情形繼由捕頭禀稱查得被告係屬過犯請核詰之曹供認行竊不諱中西官判着曹押西牢一個月期滿仍永遠逐出租界贓給原告領去 
[調笑行兇又謊報]  
　　顧岳英昨在北河南路成大衖見女子金丸昭與其兄金冶在某術士處看相而出即尾隨在後向之調笑經金向斥顧竟糾同王杏根等五六人將金及女圍住攢毆後復以被金搶刦鈔票洋二十五元等詞投匯司捕房謊報捕頭立飭包探奚德安至出事地點查悉前情遂將顧王二人收押候解公堂訊究矣 
[誌謝]  
　　昨承濬浦局惠贈總工程師海德生氏測繪之上海商埠圖一頓又銀行週報社惠贈第一百九十一號銀行週報一册又澄衷學校柬邀參觀葉澄衷先至銅像開幕禮並贈慶祝會入塲劵三紙誌此併謝 
來函 
[浦東電氣公司來函]  
　　報載敝公司股東會紀事一則中載童經理口頭報告有乗滙價極低之時購進一萬數千磅以目前巿價計之無形中又便宜千餘兩等語似係訪事人之誤筆查敝公司於去年滙價低落時曾購進線料一萬數千磅以目前巿價計之實便宜銀五千餘兩　即更正爲荷浦東電氣公司 
　　更正前日（二十八日）本報所載北香粉弄永裕泰洋貨號倒閉一則兹悉並非事實該號現在遷至積福里内照常營業前載實係訪員傳聞之悮特此更正 
雜評二 
[跛兒學校（訥）]  
　　福康君美國通信述跛兒學校之成績吾國敎育家讀之吾知其必怦然心動也以中國敎育現狀論青年失學者尚多强迫敎育之未施更安論其他但在上海則爲敎育設備完善之地種種文化上措施恒爲内地各省倡盲啞學校旣創辦於前則跛兒學校必當繼起於後矣 
　　上海地旣繁盛車馬又多兒童易遭危險一日傷其手足終身殘廢即終身成爲棄物以上海全埠計之此種殘廢之兒童數必不少此誠人世問一大缺憾事也是故跛兒學校之設非特敎育界之責任亦慈善家所應同負之責任不知上海之敎育家慈善家亦嘗有志於斯乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[破浪記（四）] [  天放]  
　　兹游草草殊不能得日本之眞相然有一事雖以片時之觀察亦能得之一則日本國民之勤勉在東京游行三小時道上所見行人或乘車或步行莫不一往直前表示其赴事之决刻無暇晷者與中國人之徘徊瞻顧者正相反横濱東京間之車十分鐘輙一次而乘者猶擁擠不堪余輩回横濱時東京站人尤衆候至數十分鐘之久始得空位其國人之忙可想表面所見幾於舉國無遊民矣二則日本都會中生活程度之高余單自船埠乘人力車至領事館達十數分鐘而車價至日金五角在松本樓午餐每人所食僅湯一魚一猪肉一蔬菜一均盛以小碗而費日金兩圖生活程度之高遠過吾國之北京上海矣 
　　船離横濱後風浪復作余倦臥不能起者一日次晨强起作種種游戲精神始略振下午船中同人集會於客廳議設一委員會以籌備種種游藝以消遣此長期之水程結果公推博克爾Ｌ·Ｍ·Ｂocker爲委員長拉夫他來Ｈ·Ａ·Ｎaftaly爲會計培痕H·FosterBain爲書記下分三部盤卡弟Ｈ·Ｐ·Ｂenkat爲游藝部部長克洛G·D·Kellogg爲運動部部長湯末斯夫人Ｍrs·B·F·Thomas爲奬品部部長至各部委員則由部長自行聘請議畢而散 
　　十五日上午十時ＳhnffleBordQuoite比賽開始余與先君士英爲一組與二荷蘭人競起初余組獲利得九十餘點乃功虧一簣卒爲彼輩所勝惜哉西人復於甲板上作疊球ＢaseBall之戲以地位大狹每組改爲六人華僑王君亦加入焉 
　　凡舟行自上海至舊金由中途經東徑百八十度時輙加日名對徑日ＡntipodesDay蓋正與英國格林尼次天文臺○度線相對也余輩此次過百八十度經線時爲十一月十六故次日亦爲十一月十六昔人云偷得浮生半日閒此一日眞所謂偷得者也 
筆記 
[醜女記（二）] [  汪珠]  
　　女視衆妓方營營矻矻不少息長嘆曰男子入勾欄何嘗復以女子相待直物弄之奴役之得無恥者媚之轉令習於女子亡恥心輕名節致恥之一宇排擯於斷潢絶港之中而萬刦不復其辜誠在女子安得救世者先以救恥始焉一妓笑之曰恥何物耶女惘然時女左遷竈下婢以未辱體爲幸媪審女馴網少懈左書右報良契素心有時作憤世談或謔之爲女革命黨女喟曰抑知有志者拘負自不凡耳時女關心之國事日危回顧則身殘處穢翻感作空門想一日步町疃誤入古庵庵小壁無纎塵庭畔清池游魚可數喜曰此闃寂區不愈於錦寨花營多多低徊久之不能去禮老尼焉居有日心意一寂惟經帙誦餘書報仍之若　厔枯株睠顧故土亦已難矣祇經帙主寂書報中紛紛擾擾適反之丁此兩關互參之交怪底木魚聲聲饒有金銀氣息清磬邊眉意目語又青年尼之攝影也始恍然佛門更非乾凈土轉嘆經帙無靈尋尼亦醜女矣女笑曰空門以妍媸論異哉所聞默久之倩尼求爲鉅室傭尼曰信然則某宦夫人覓醜女已久欲善寫能鎭日坐爾兼之矣女曰某宦不赫赫某公乎正患無緣得請之他日權勢得假敢不爲故庵地尼笑曰汝言亦復佳嗣女果被夫人職任其職何應先明其駐地焉 
雜話 
[西湖瑣話] [  禪]  
　　西湖周三十里東面城西南北三面皆山山之水泰半注於湖資濱湖數萬頃田之灌漑 
　　風景勝絶水媚山秀猶其次耳 
　　朝霧暮霞花時月夕景隨時異瞬息萬態莫可名狀斯則中外無匹也 
　　靈隱山壑幽奇亭泉清雅尤令依徊不忍去 
　　西湖之勝曰天成人工與有力焉白蘇二隄作丁字形畫湖而三中貫多橋下通湖船隄植桃柳柳絲垂金桃花映水全湖勝鑒二隄冠矣（隄築自唐之白樂天宋之蘇東坡均以防洩水利者） 
　　南朝而后帝王士民崇尚釋學故媚佛之作多精偉莊嚴金碧燦爛錯綜其問足爲湖山點綴雖歷經兵燹魯殿靈光猶有存者（雷峯塔孤峙雷峯虬枝附麗彤磚煇煇錢吳時建築物也） 
　　晚近湖濱多遺老遯廬達官别業雖具輪奐但不中不西美未足以掩疵也 
　　環湖馬路現已興工原有橋梁頓改舊觀湖東城堞爲馬路起點前早拆除闢成巿塲矣旅館戲院茶肆酒家咸具焉足供游旅休止 
　　湖濱有公園有公衆運動塲有商品成列所有青年會青年會規模宏大設備稱善 
新聞拾遺 
[妄想] [  吳秉恬]  
　　鎮江某鄕人偶因掘地得一古碗高僅二寸許而口徑闊幾盈尺磁作淺綠色隱隱有花紋鄕人因其笨重不甚寶貴城内某翁聞之以千錢購得或曰此名龍泉製於某代其底内當有赤金兩許碎之乃得翁雖好古然嗜利尤甚聞其言立毁之竟空無所有乃大悔然已無可如何徒呼負負而已 
[惡劇] [  立德]  
　　昨晚某游戲場樓下灘簧塲後排座中有華服少婦二神色倉皇向地遍尋座客莫明其故及灘簧唱畢游人紛紛四散二女仍在招尋及塲中無人遂悻悻出瞥見一婦兩足之鞋均已烏有出塲西往方彳亍間前有一某甲手持高底女鞋一雙擲之地下向西逃走一婦亟前拾視無訛投與其伴穿之踽踽西往有識者謂此婦實私娼云 
小說 
[社會小說衆醉獨醒（三○○）] [  瞻廬]  
　　第四十六回曹詩翁痴想文苑傳賈太史謬附逸民篇馬孝廉鼓着掌道誠哉是言也未嫁守貞確是不易一來不曾參天拜地無名分之可守二來不曾合同牢無愛情之可說像劉貞婦這般苦節確是不易誰料民國時代有此祥麟威鳳賈夷齊正揑着象牙小梳在脣邊一上一下整理幾莖焦黃色的短鬚聽得這般談論放下牙梳瞅了馬孝廉一眼道馬年兄不是這般講現在的時代三綱淪九法斁乾坤清淑之氣發洩凈盡再也没在甚麽貞節女子出現你把劉貞婦的節操牽攏到民國上面眞是絶大謬誤馬年兄你也是發過榜的人物怎麽只是這般見識馬孝廉聽着一疊聲的稱是怎敢和翰苑老輩辯論曲直賈太史又取牙梳把短鬚梳了幾下整衣肅容發出那莊重的聲調道劉貞婦的節操和民國兩個字毫不相干養成他的苦心孤誼都是聖清治化之效聖清二百六十餘年深仁厚澤浹髓淪股（何妨把你的股髓解剖出來騐騐）所以瑣瑣裙釵具有這般毅力可以驚鬼神而泣風雨貞婦生長詩禮之家（只怕是勢利之家）習聞刑於之化（只怕是淫餘之化）轟轟烈烈立志不凡說到這裏忽聽得門外砲聲隆隆夾着大吹大擂一片熱閙大家都說縣長到了賈夷老你是鄕紳領袖理該做縣長的陪賓賈太史笑道老夫清室遺民入山惟恐不深入林惟恐不密怎好和地方有司相見但是主人翁旣委託我做官廳的陪賓自然不便固郤論那遺民資格不配見官論那議員資格又不妨見官程子目中有妓心中無妓老夫目中有官心中無官胡亂去相會便了正是 
　　首陽山下薇蕨精光夷齊蹤跡出入官塲 
[餘瀋] [  健盦盦]  
　　春日困人體力交疲神思罷幾非故我因之偶有述作多在子夜人聲漸寂賓朋續退腦亦稍稍清矣故予之視夜乃甚樂也而崇宇凌霄華鐙如畫酒香撲地歌筦入雲所謂不夜城之巿民者日出而息日入而作亦似甚垂青於夜也則同此一夜同居一城同具一好而趣之不同有如斯者此其爲故豈不大可思耶 
 
 
 

Page 15

 
 
   
 
 

Page 16

 
 
常識 
常評 
[法官貪贓治罪條例] [  覺]  
　　法官治人之罪者也而尚或因貪贓而治罪則彼治法官之罪者又安保其不貪贓 
　　司法部之所以提出此條例也必法官之發現贓罪者已多不得已而出此也然欲清其源要不如愼選法官之爲宜 
　　或曰法官司法者也議員立法者也今觀於選舉舞弊之萬方一概則法之所産生即産生於犯法之人又何咎乎司法者之犯贓 
　　嗚呼我國之所謂三權分立立法權旣或操於犯法者之手司法權又或操於犯贓者之手則彼操此行政權者更何怪其相率而不犯法相率而犯贓乎 
　　故曰君子反經而已矣不知經烏能用權 
農業常識 
[南方之植樹節宜提前舉行議] [  獨夫] 　　 
　　民國成立有志之士鑒於森林之效用甚漙宜提倡而種植之故特以每年清明日定爲植樹節至是日全國一致舉行植樹雖身爲官吏亦必親自手植以激厲民心知所效法其策甚善但全國一致此則非因時制宜因地制宜也蓋樹木之發育生長與氣候有密切之關係我國之氣候南與北廻然不同氣候旣有不同植樹豈能一致今所定之植樹節施行於北方尚可適合因彼處氣候稍寒至夏曆二三月之際正氣候温和之時適於植物生長若欲以今質定之植樹節行之於南方則决不可因南方之氣候較早植物之發育亦早於清明之時已桃紅柳綠花開葉放若於此時種植則樹木已經發育一日移栽難於生活以時日算清明在春季之末以節氣計春節已過大半於此時植樹即使得活不獲半數即活者亦影響其生長故不如提前種植爲美或曰國家之定爲節氣欲使全國一律今仍不能一致國家又何必有此制度耶殊不知我國之大患正在事事求其一律况植樹之關於氣候乎枉費樹苗又耗金錢母乃不智且農民見之非特不能與發其養樹之心更有不知物性之譏故不佞思之復思之南方之植樹節不得不提前舉行提前日數依照私意宜在每年之春分節是否有當尚望今之林業家及有志之士一商榷之（乙種酬） 
國民常識 
[自覺自助] [  蔡俊夫]  
「汝誤矣余不能助汝也」此爲西方之格言而爲東方人之良藥苟東方國民深味乎四方之言則一切危難問題當可得其解决否則天心縱極仁愛而對此不自振拔之國民恐不能一一加以援助也火炎崑崗玉石俱焚國人奈何不自覺奈何不求自助 
　　天下惟眞有力者乃可求其助關茸無能之政府自已且不保何有於保民恣睢暴戾之軍人勿戢將自焚何有於保國以保民之責任責之於現在之政府以保國之責任責之於現在之軍人竊恐禾黍離離銅駝會在荆棘耳國人奈何不自覺奈何不求自助 
　　正義人道未必爲有力者之信條有强權斯生公理虎狼食肉非有可與虎狼對抗之能力决無自保其肉之計他人縱具熱誠欲其全力扶持亦恐愛莫能助矧世界多虎狼之友國内奸徒更不惜於虎狼前獻其媚態狼有狽而虎有倀一塊爼上肉非竭力自衛又安能保國人奈何不自覺奈何不求自助 
　　自覺者自覺地位之危險所仰望者之不可恃也自助者以自已之力保全自已固有之權利也國人乎其各注意於此母貽噬臍之悔也（乙種酬） 
日用常識 
[論商家用天平之弊] [  芍簃]  
　　天平之用如其名權物計價乃公平無偏私之器具也但其製造實非易事商店中間有利用不準確之天平或以大法碼平小重或以小法碼平大重顚倒應用於出納之際而顧客遂受無形之損失天平不將爲至不平之器歟請言其故天平之構造在學理上實爲完全之等臂槓桿即支點在中央載所權重物之一方爲重臂載標準法碼之一方爲力臂銜臂等長則桿臂平衡時物重一兩法碼亦重一兩可以規定重量之法碼權得各物之重量但槓桿之平衡祇求重臂長度與物重相乘之積數等於力臂長度與法碼相乘之積數設製天平者支點不適在桿之中央則不難以較小之法碼加於桿臂較長之一方使權得之重小於眞重反之亦可以較大之法碼加於桿臂較短之一方使權得之重大於眞重例如天平之左臂長五寸右臂長四寸九分半相差百分之一目力不能辨其等差則右方置重物十兩左方僅加法碼九兩九錢而已平衡495×10=5×9.9=49.5是權得者小於眞重也反之左方置重物十兩右方必加法碼十兩零一錢而後平衡5×10=1.95×10=50是權得者大於眞重也一左一右出納交換而賣買人兩受其虧矣此種不正當之行爲雖大商家所不屑爲然於購用天平時苟未注意及之則將於無形中變天平爲不平雖同行公議朔望有較凖法碼之舉而其弊未能發現也 
　　然則欲袪其弊當用何法歟是可以一物置左右兩方交換權之而取其平均數則合於眞重矣如前例九兩九錢與十兩零一錢之平均數適爲十兩也 
　　天平權物之準確與否亦視其感度之銳敏與否感度即天平左右兩皿空虚而水平時加最小法碼於一皿而天平桿所現低昻之度也感度遲鈍者物與碼雖非等重而天平桿之低昻不能十分顯現權重不免有小數之差用大天平權小物者尤易有此弊端故權衡輕重之器不論天平桿稱皆各有其最大最小之稱量各國之内務行政皆有取締衡器製造家之法令規定其感度之銳鈍亦國人應具之常識也（乙種酬） 
道德叢話 
[哭] [  念繩]  
　　現在社會上關於女子的問題說得好算洋洋盈耳了愚以爲那些問題於理想上息然言之成理不過在此新舊過渡時代與其高談遠論不易實踐不如從微改革易於收效也然婦女中微行末節之應行改革者很多請先言哭 
　　哭這一字爲我國女子之專利品爲世界各國所望塵莫及而視爲稀罕的何以言之蓋外人常以爲我國女子的器是故意的"Ｖoluntary"蓋哭者其口不哭者其心耳請舉一例以觀 
　　我一日到親戚家去弔孝因爲時候尚早看見幾個穿麻着白的女人家正在那裏大作蟠龍之戲守孝堂的瞧見我進去慌忙入内通報他們就立刻奔到停柩的地方一把眼涙一把鼻涕的哭將起來等到一聲罷了他們居然齊打夥兒的停了後來我告辭而别那知未出大門他們又在那裏重振旗鼓的打牌子唉只此一端就可知外人所言信非虚搆愚草此彷芭爲哭者乃無際於事而一無意識之舉動也何况出之非眞深望女界諸君切不要哭（乙種酬） 
[西方格言（一一七）] [  謝介子選譯]  
　　誠實令萬事平明（莎士比亞）（Ｓhalaesphere） 
　　人當具最大之希望（英吉利諺） 
　　羣即爲力（荷蘭諺） 
　　記憶得意之生活爲可樂（英吉利諺） 
　　釣無餌不能獲魚（德意志諺） 
　　瞎馬殊屬萬難（英吉利諺） 
　　樹木屢經移植者鮮矣榮（荷蘭諺） 
　　試而後信（英吉利諺） 
　　能冒險不啻已勝其半（德意志諺） 
　　小人易感小惠（奥一得）（Ｏvid） 
家庭常識 
[電燈電費之計算] [  張延祥] 　　 
裝電燈者均有一電表以紀錄用電若于電表釘置牆上不准移動電線自外通入經過此表後再分佈屋内表中有輪機轉動間接轉動數目字以顯明用電多少用電多則轉動速少則遲表面有二式新式者外有四小孔或五小孔内現羅馬數目字每孔一字自能轉動孔上有丄１０１１０１００等以表明個十百位譬如左首第一孔上爲丄１０第二孔上必係１即此孔内數目爲個位即基羅華脫小時（Ｋilowatthour俗簡稱作「定」）若此内數目爲５即五基羅華脫小時或稱五「字」也第三孔上爲１０即十位若此内數目爲７即七十字例如今日四孔内之數目自左至右爲４７５３即四百七十五三字明日之數目爲４７８６即四百七十八六字如此則一日間凈耗電三·三字每字價銀一錢三分（上海工部局價）共費四錢三分約合大銀元六角電氣公司每月派人至用户抄錄電表一次即以計算用電之數以收費也舊式電表上有四小鐘鐘面一周分十格每鐘有一針以指數其上亦有丄１０１１０５００等以别其個十百位十位表上之針指５與６之間即五十餘字而六十字不足也餘類推惟鐘針所行之方向有向背右首第一針順時鐘指針之方向而行左旁一針則背此方向行更左則又順此向故每易致誤不如新式者之便也（煤氣表即自來火表亦如舊式電表） 
　　用電大約若干可得預算尋常鎢絲燈泡每支燭光每小時約耗電三·五華脫譬如用五十支燭光一夜點五小時則共耗電八百七十五華脫小時費一錢一分餘如此家中電費用該若干可預知也電燈用過一千小時後光線暗而耗電反多每支燭光約費四華脫故換新泡爲經濟新式半華脫燈泡每支燭光僅費電約半華脫至一華脫故省電約四五倍 
　　用電表者謂之走因用電多少可隨意也更有一種所謂保表者每燈若干支燭光有限可以日夜不息而每月規定電費若干譬如二十五支光一月電費約二元惟欲點五十支光燈泡則燈不亮此所以限制之也惟此種制度上海工部局電氣處已不用他處亦少（乙種酬） 
衛生 
[米麥過於精細之害] [  冠悔]  
　　吾人苟患脚氣病往醫院就診醫生給藥而外每令吾人每餐改食粗糙麵包有時并藥亦不給但命改食麵包而已吾人遵其言歸而行之病果得漸以痊愈此何故耶是蓋吾人平日所食皆粃糠去盡之精細白米粃糠内含有一種要素脚氣病多由缺此要素而生醫者命吾人改食粗糙麵包因其中富含此種要素耳此要素名Ｖitamines維德命凡天然物品中除機器白米漂白麵粉藉粉機器玉米粉而外皆含有之尤以酵母中含之最多吾人食品中若缺少此要素即將發行下列各病 
　　（一）脚氣病歐戰時英兵與印度兵同駐美索波達米亞英兵多生脚氣病印兵則否後考知係因英兵所食爲機器麵粉印兵所食爲粗粉之故乃以酵母加入英兵所食麵粉内遂多獲愈 
　　（二）壞病血航海者多患害血病昔無人能明其致病之由後經瑞典人霍爾什特Ｈolst考知航海者所備糧食全爲乾製少蔬菜水菓之屬因此缺少維德命此病遂生是後航海者知加備水菓蔬菜此病乃不復有 
　　（三）眼炎病此症固不直接由缺少維德命而生然缺少維德命抵抗病菌之力減少病菌遂得浸淫 
　　此外神經炎亦可由多食富有維德命之物而得療治今人食米麥務講究精細視粗糙者爲下等食料不知最可寶貴之要素多在此粗糙之中而無情疾病即由講求精細而起是不可不圖改良也（乙種酬） 
 
