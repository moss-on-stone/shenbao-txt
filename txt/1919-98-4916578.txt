# 1919 - 98 - 4916578

 

Page 1

 
 
   
 
 

Page 2

 
 
   
 
 

Page 3

 
 
時評 
[互讓步（冷）]  
　　讓步和之精神也互讓步和之精神中之尤要者也蓋不讓步則相持不下何以能和不互讓步則一方伸張而一方屈服亦不爲和歐會之中旣以各關係國互讓步而將近解决矣豈以同爲一國人之和議而反不能互讓步耶 
　　嗚呼古人有言楚人失之楚人得之苟其事而非顯著延大禍大害於國家者余以爲無一不當互讓步也 
專電 
　　北京電日通信社傳有奉督來京及督團在津會議消息府電往詢並無來意（十五日下午二鐘） 
　　北京電吳鼎昌病愈日内回滬　　北京電谷鍾秀謁徐陳和局徐言雙方代表議决案予决無異議力所能及無不執行 
　　北京電錢復朱電中央對外交决取大同主義期應世界潮流請向少川聲明勿爲謠惑 
　　北京電巴黎電國際同盟及萊因防線德奥賠欵各要案關係國互讓步已均議均美總統坐船十五入港預定十六回國 
　　北京電參陸處昨開邊防會議田姜兩都統均列席關察熱防務决定三項（一）察熱續編一混成團開赴滂江烏得必要時進駐庫恰（二）駐預毅軍一律調回（三）察區屯墾隊及川防隊均改編爲正式軍隊以固察防（十五日下午七鐘） 
　　北京電哈爾濱電西北利亞全俄政府又瓦解霍謝各挾兵爭政權又有隂助運兵濟械形勢危迫（十五日下午二鐘） 
　　北京電電令伊犂庫倫長官堵截阿爾泰叛兵沿邊交界及各要塞宣佈戒嚴令陳都護所請招撫無庸議（十五日下午七鐘） 
　　北京電蒙院與交部會電奉督商築洮庫鐵路資本由王公認籌不敷中央及奉省分任補助　　北京電本日閣議（一）段母怠改實授（二）司法添廳計畫自九年度起分年籌備（十五日下午四鐘） 
　　北京電某派圖攬金融權偪龔翻中行舊案並嗾議員袁道冲等提議修改中行則例改由部派總副裁（十五日下午二鐘） 
　　北京電新公債徐擬明令財部從緩發行（十五日下午七鐘） 
　　北京電陳毅電英法美均派兵到烏金斯克制止謝米諾夫勾結行動我應取同一行動中東路線俄亦勒索華商阻礙轉運請質問俄使（十五日下午四鐘） 
　　北京電湘善後協會呈請取消惠民有奬公債已由内財兩部會咨該省取消（十五日下午四鐘） 
　　北京電魯外交商榷會電日佔靑島現欲繼承德國權利誓不承認應向和會直接索還不容第二國參預請政府主持 
　　北京電龍濟光殘餘軍隊改成兩混旅分駐直魯餉由政府月給十萬在京設振武軍辦公處以楊金堂爲處長（十五日下午七鐘） 
　　香港電韓人領袖某氏八日抵粤懇請軍政府輔助朝鮮獨立携有數百韓人署名之請願書　　香港電陳炯明報稱閩省劃界事宜正在談判中故尚不必派特别劃界員（十五日下午三鐘） 
各通信社電 
　　北京電海蘭泡電訊日由伯力開來步騎兵將向伊爾庫次克進發（十四日） 
　　北京電詹天佑由崴埠來京面陳會議中東路經過情形 
　　北京電政府擬選派蔣作賓張士鈺劉恩鴻施從濱等爲裁兵委員 
　　北京電外蒙代表高岱王來京表明心跡並贊成中央派兵（以上十五日）以上中華通信社電 
　　北京電將撤回駐陜湘大部奉軍佈置防蒙 
　　北京電政府電吉陜皖三省當局注意烟禁幷責今負責查報以杜外議 
　　北京電巴達維亞中華總商會會長邱燮亭等條陳整頓吏治十三條頗有可採交内部核議 
　　北京電阿爾泰閙餉風潮由紙幣而起新督楊增新呈請禁止阿地以後不得濫發紙幣（以上十四日）　　北京電政府因廢督之說正盛擬俟滬會議决後再定陜西湖南兩督之撤留 
　　長沙電張敬堯電保王丙坤爲湘江道道尹周大烈暫代衡陽道道尹中央覆准 
　　香港電林葆懌等發出軍人不干政之通電聞爲對桂派而言（以上十五日）以上中孚通訊社電 
　　北京電政府接西藏辦事長官代表回藏時於途次由騰越所發電報云英國對於西藏之計劃現正積極進行英藏兩方面行將以西藏自主事逼中國如不迅速與英國交涉則事勢必愈紛糾將不可收拾云云　　北京電王揖唐李盛鐸於昨日會見錢總理具體的陳述安福俱樂部對於時局之意見並詢問政府對於國會問題之意見總理答曰自大總統以至現政府皆係新國會所選舉者故新國會不可不維持可不待言唯在上海和平會議中解决此問題甚爲困難但北方代表等絶對不至有於若有若無中解决此問題之事卽政府亦必有完全之方法以處之業已授機宜於吳鼎昌可請放心蓋北方總代表朱啓鈐等對政府負責任政府當然對議會負責任也云云（十五日） 
　　北京電傳說張勳自蒙特赦後暗中與張作霖等接近謀用總統之名義以恢復舊勢力現正窺探北方督軍對於上海和平會議之動靜（十五日） 
　　北京電近因上海和平會議漸將接近提議法理問題安福俱樂部派之活動乃亦再呈現其盛旺之狀態數日以來該派歷訪各要路者努力謀貫徹其主張據該派某要人之談話則謂該派主張依現行國會組織法選舉法從西南五省選出議員以完全現國會然後由現國會制定憲法若此事不若實施則由右國會修正約法而以國民會議爲制定憲法之機關另行制定國民會議組織法除上列兩法外縱令依舊約法召集新國會或恢復舊憲法會議等亦絶對不贊成云云　　北京電昨日美國資本家阿波多與財政部當局相會見傳聞中美兩方面正在協議以中東鐵路管理費用等名義締結數百萬之小借欵云（十五日） 
　　漢口電漢陽鐵廠工人爲加薪問題將罷工現正在磋商加薪問題（十四日） 
　　廣東電陸榮廷現正開第二次武鳴會議馬濟及駐粤廣西軍第一師長陳坤培均於十一日抵武鳴參與該會議（十五日） 
　　廣東電廣東國會議員中對於李純將國會移至南京之意見頗有反對者（十五日） 
　　東京電芳澤參事官於今日奉命抵朝鮮京城（十五日） 
　　以上東方通信社電 
美國無線電 
　　巴黎電瓦特賽協約軍撤退之說業已證明 
　　巴黎電英代表雪西爾告經濟委員會云德國賠償事不得作切實觀念更無從得大宗賠欵故於審定條件時應酌量情形再協約之改造經費决非德國賠欵所能供給云 
　　紐約電美陸軍總長貝扣氏與下院軍事委員十五人於星期一日乘船赴法貝扣氏將參酌協約淸算委員會决定英法美應受之軍費賠償 
　　舊金山電日本某議員向美報協會訪員云泰西各國對於日本在遠東之行爲每有誤會而生不信任心原因實爲重用舊時秘密外交政策處處發生妒忌與猜疑故日本嗣後當抛棄此舊政策然後可與世界同時進步否則勢必孤立云 
　　舊金山電第一次世界勞働大會將於本年十月在華盛頓舉行各政府各工人與各僱主均將蒞會 
　　舊金山電巴黎消息云國際同盟之地點尚未選定瑞士之日内瓦比利時之不魯捨拉或法之萬歲里皆有被選之望將由中正人如好士大佐與瓦蘭杜首相等指定之 
路透電 
[歐洲和會近記]  
　　六日比京電巴黎消息和會一致贊成以德屬斐洲魯安逹與烏倫第土地割讓比國 
　　十日巴黎電四代表會議受輿論之督責日有進步戰爭責任間題實際上業已商决諸戎首可免提審惟於戰時行暴者將由國際裁判所定罪大約尚須請荷政府引渡德前皇 
　　十一日巴黎電英相喬治氏之秘書克爾氏告微言報謂和會近今發展歧異之意見外間言之過甚早已平息關於與德媾和之諸問題除來因　蘭捷克斯拉夫疆界及賠償問題外均全同意媾和草約於三星期内可以告成於是將邀德國代表至凡爾塞開議云　　十一日巴黎電法國某報稱法國常年預算案逹二萬二千兆佛郎故必主張兩種辦法（一）德國必擔任償付全部之賠欵（二）協約國必互相擔保債欵之債還薩爾煤區之處置法與報章所載者相反法國所得之煤礦讓與權雖屬永久但該境之政治地位十年後須由公民會議請居民自决國籍加以修正法國參議員署名發表一文要求國際議會籌擬不辜負協約軍勝利而能保障世界和平與公道之條約要求敵國賠償生命財産之損失及戰爭之費用並要求重懲禍首及土地上與法律上之擔保以免戰禍復作 
[德國最近内情]  
　　九日柏林電白里哈文有社會黨集衆示威要求實力以糧食救濟維塞河下游一帶並與俄國勞農政府聯盟否則將於十三日同盟罷工政府軍在瑪格特堡得勢之前曾與黨人交戰擒獲多人魯倫堡罷工風潮已止薩克遜國之伏格倫共産黨要求宣布勞農民國又斯維柯之鐵工鑛工同盟罷工要求政府告退萊浦齊電稱巴伐里亞勞農民國已與俄國通使訂交 
　　十日柏林電韋瑪消息國務總理施特滿氏宣稱忠守條約爲新德國顯著之標識惟德國至要之利益自將堅决保護之而對於各民族則將施用坦直之懷柔主義德國不能容俄國指揮其内務惟俄國如停止强烈之過激主義鼓吹則德國殊樂與俄國人民握手言歡德國聯好法國之志願甚爲明瞭德國雖力主在亞爾薩斯勞蘭舉行公民大會表决二省之前途然亦欲永遠消除復讐之念耳施特滿氏繼乃言德國内亂之危險謂罷工之舉使數十萬工人爲之賦閒德國所得之糧食全賴彼等工作以付其値末尼克之革命亦足危及和局政府殊願闢路以逹經濟的民治並將開始實行社會主義使成國運發達之根本而非爲分裂國家之禍種但諸事非一蹴可幾苟有希圖急進者政府未便輕容之云外交總長藍超氏宣稱和約大要苟違去年十一月初德國所承認之媾和基礎者政府不能簽定之（衆歡呼）德國實業上農務上極有關係之西部今與餘處隔絶必須脫此束縛從速撤除封鎖及依據可以購買之條件運輸糧食人口亦爲德國今日所急需者德國且望得西方敵國之原料並需欵以購之云 
　　七日丹京電柏林日報載稱末尼克中央議會將先施迪克推多制然後派員組織衞軍及舉行選舉以開勞農大會藍太格政府無力抗之所傳該政府已移亨堡之說實屬不確 
　　十一日丹京電愛森消息礦工與礦主開會議决目下各礦未便每日工作六小時故改爲每日七小時政府軍逮捕罷工幹事員驅散攻擊軍隊之平民並逮捕斯巴逹報發行人 
　　十日柏林電巴伐里亞政府之意末尼克過激主義因糧源已絶故無庸施以兵力將自傾覆政府現正準備長居亨堡柏林日報載稱通末尼克之火車業已停駛故煤斤供給已斷 
　　八日柏林電巴伐里亞農民領袖愛倫白格氏反對勞農政府並聲言將截斷末尼克之糧食供給魯倫堡發生斯巴逹團騷亂現有大軍巡邏該鎭胡爾士堡勞農會表决反對勞農民團末尼克社會主義各黨亦彼此相軋占殊形紛亂中等社會有罷工之象德政府拒絶釋放勞農大會所要求之里特波氏 
　　十日柏林電休戰委員會急請協約國准將今在德國之俄俘遣之回國　目下若　紛擾不已德政府深恐若輩送出收容所在德傳播過激主義 
　　七日柏林電聞柏林已大施戒備遏制騷亂亨堡電稱旦夕將有劇變聞斯巴逹團領袖勞芳伯博士與赫資博士近協謀在亨堡建一勞農民國亨堡晨報請政府儘速派兵前往該處據斯土特加特消息境内完全安謐戒嚴令仍未取銷斯巴　團仍阻止數大廠開工 
　　八日丹京電黨人一大隊押送載司法總長藍斯堡氏之汽車赴白倫斯維克行至某地爲警察所阻藍氏遂得遇救 
[匈俄最近情狀]  
　　六日丹京電匈京消息勞農委員皮那根氏宣稱預料與斯末資將車之談判可獲滿意之結果彼已向斯末資將軍建議匈牙利勞農民國日耳曼奥地利亞國巨哥斯拉夫國羅馬尼亞國捷克斯拉夫國應派代表在泊拉格或維也納開會解釋政治疆界與經濟關係問題 
　　七日倫敦電今於北俄協約軍之地位一事有須聲明者北俄遠征軍之責任乃協約國共負之事經高等軍事議會審愼討論而始實行英國受協約國與總司令之委託輔助一切誠以此舉含有水陸性質故運輸籌備遂全行責成英國事體重大更兼英國財力已於其他大戰地用至極度故益覺不易擔負然英國深知此舉之關係自始卽努力荷此重任其軍備之完善可以一事證之該地氣候雖在零度下四十度而戰士從無一人因凍傷而斷其手足者英國除供給英軍及協約軍一大部分之軍裝外且以軍裝軍需供給當地之兵二萬五千人更以糧食運濟末滿斯克與亞昌格爾之平民七十萬人多以英船運往云 
　　九日倫敦電今日下院開議時議員愛特華氏請注意俄國里寗氏提議媾和一事於是衆遂紛紛討論有議員多人反對與過激黨開談判旭特氏代表政府答稱政府非不欲與俄國接商但不欲與虐待俄國人民吮血之徒接商耳吾人須正告俄國人民曰吾人不能與危害文明之政府交往旭特氏　又表示意見謁里寗氏願議和之說全由德人揑造俾便吾人認過激黨爲眞正和平文　之人德人現正儘力傳播過激主義蓋過激主義所逹之　紛亂滋起德人　可因以得利也 
　　十日丹京電昨日匈京消息紅衞軍與捷克軍戰於匈國恩格伐紅衞軍死三十人捷克軍死一百八十人匈京選舉勞農會候選員均獲選　半爲工廠人 
[埃及之騷動]  
　　十日倫敦電路透電社得悉埃及騷亂本爲國民黨煽成今恐轉駕宗教性質埃及土著或將向英國宣布神　戰爭現信土著或已受土耳其人之　惑當道現正設法防杜事變 
　　八日開羅電公報云昨晚開羅與亞力山特里亞均有不幸之事端數起殆因民情激昂之際而有悞會所致各省時局未有變動 
[英倫雜錄]  
　　三日倫敦電海軍部宣稱波萊特氏已任爲駐華輕巡洋艦支隊司令愛里森氏已任揚子江海軍長官　　三日倫敦電郵局宣稱外國寄至英國之小包茶葉以作貨樣者包面須書明内裝茶葉字樣毛重不得逾八盎司違者没收 
　　三日倫敦電皇太子昨乘飛機在倫度中央飛游一小時許 
公電 
　　辰州來電頃聞由長沙委派知事在桃源專辦四五兩區省議會選舉此等非法舉動不僅剥奪我湘西十餘縣公民之選舉權且足破壞和局我湘西全體公民誓不承認請諸公扶持正義務從根本打消臨電依馳不勝迫切待命之至湘西參議會議長許教輪副議長李哲議員向先高等三百五十九人同叩元印 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[正式宣布之國際同盟案]  
　　中美新聞社紐約電云巴黎消息正式宣布之國際同盟案之大意如左 
　　（一）國際同盟之組織爲提倡國際聯合保全和局同盟之國應屬（甲）原案附件内所開列諸交戰國（乙）各中立國（丙）未來之自治國經今日已入盟之國三分之二通過者同盟國可以出盟但需於入盟時期内能盡其職又需二年前知照出盟（二）同盟之團體有一代表會議各同盟國不得派三人以上之代表又各國祇有一投票權再立一行政院由今日五大國各派一代表四他國（由五大代表會議共選）各派一人合組之行政院之代表得大多數同意可以隨時增加及事關一國者該國可派代表加入行政院會議行政院之代表對於各國亦祗有一投票權行政院與代表會議當於一定時期内會集行政院每年至少一次二團體可以管理及干涉關於國際利益及世界和平之事除特别情形外二團體之表决必須一致再同盟當設立一永久秘書廳歸一秘書長負責凡在同盟内之團體當容納女子與男子一例又設一永久國際法庭及各種永外委員會及公局（三）同盟國共允（甲）減少軍備其計畫由行政院提議之採行與否各國有自主權但未得行政院同意不能增加（乙）關於現存之軍隊及海陸軍程序各國應彼此交換充分之消息（丙）彼此尊重土地與個人獨立擔保不受外力侵犯（丁）凡國際之爭執當交行政院仲裁但該院關於一國境内之事不得干涉又國與國之間如有作戰之意非俟一致之提議已通過後三閱月不可但卽至斯時若爭執二國之一已允接受行政院之裁决則又一國仍不得作戰（戊）如一國違背（丙）條件卽破壞同盟他同盟國當斷絶其經濟及他種往來又各國得許他國軍隊假道如該軍隊爲保護同盟者至其時行政院當提議各政府應出兵若干但需得該國同意凡未同盟之國爲特别情形故亦可請其派兵若不願可（强迫之一己）凡條約未經通告同盟之前不可提議及已通告卽可公布代表會議有權提議如何改正凡不合現今需要之條件悉令合乎同盟原理一國如違背其條件可以由行政院驅其出盟（四）本案與國際之立約手續或仲裁與和解事之發生效力無關頗如孟祿主義專爲保守和局（五）從前德國屬地及土耳其國土地當由願爲同盟之受委國治理之同盟則盡監察之責（六）同盟國對於勞働情形當負某項責任又對待土販賣土之人販賣鴉片不開化或半開化之國作軍械賣買轉運及生意情形公共衞生與紅十字會等事各同盟國均允負責（七）本同盟當認爲一集中團體專事扶助及調劑國際行動（八）本案如需修正當經同盟國（在行政院者）全體及代表會議大多數之同意凡一國如表示不願承認已通過之修正條件該國可以不遵守之但同時該國停止爲同盟國之一 
[對我歐會代表宣言之西論]  
　　字林報社論云巴黎和會日代表牧野曾於二月間發表關於遠東事件之宣言今中政府已措詞答覆之牧野之言頗多謬誤且當然全是日本一方面之言今吾人談中國所發之覆文自不能不視爲純粹中國方面之觀念試舉一事言之巴黎中國代表近謂中國準備於去年十一月間派十萬兵赴歐助戰言之者固有理由然衡諸事實顯不盡符也今日吾人於中國覆文中見有（中國雖對歐洲大戰出於意外　　惟中國）願於一九一四年行其一九一七年之决議發動其近在咫尺之多數陸軍以消滅區區四千德人之勢力）一語按中國縱欲行此一舉然苟無與國之實力襄助恐亦未能十分剗除膠州之德兵但吾人於此有一事未可輕忽視之者卽據可恃方面云歐戰之初袁世凱曾向協約國有所提議但被拒絶是已嗣後袁之態度似不願再受第二次之擯斥矣文中含有一協約國或數協約國故意不許中國加入戰局之意其言曰袁前總統復有加入戰局之表示其計畫卒爲某方面積極運動所敗故直至一九一七年二月美國直接請求時中國始得安然行其計擬已久之行動云云此種隱指之言縱在華人出之確有充分根據然究屬不幸也全篇語氣流露日本犧牲中國以求其一己利益之意文中言及二十一日條要求並聲明日本以哀的美敦書强迫中國服從其條件時值歐戰方酣世界各國無暇東顧中國始不得不屈服之文中亦承認膠州戰爭中日本之犧牲但指陳協約國在歐洲之犧牲以比較之其言曰歐洲戰場中亦大半藉二百萬名美軍之協助同樣的逐出德人於法國亞爾薩斯羅倫南省美軍犧牲之生命較諸日本在靑島犧牲者奚啻三十倍美國幷未嘗欲在此已恢復法國省分中要求一尺之鐵道或一碼之饒裕鑛地也尚有一事同爲衆所共知者則英國多少健兒皆戰死於佛蘭得斯地方佛蘭得斯各地不啻成爲英國少年之一大墳地並且負世界最大之國債乃英國對於比利時亦未嘗要求一二讓與權或請求必須讓予他人所不能有之各物也云云中國此言亦一大有力之打擊無待吾人贅言但吾人須知中國所以言及法比鐵路及其富饒鑛區之深意二月間牧野大放厥詞謂二十一條要求無一秘密條件第以吾人所知日本固嘗欲中國守秘密也依照一九一九年中日條約將來日本與德政府議定關於處置德國在山東所獲種種權利之辦法中政府允一一承認之夫此權利固包括山東全省路鑛利益而言也吾人尚記日本規定交還靑島之條件訂明山日政府指定一地設立日本獨有司法權之租界若列强欲有租界則可立一公共租界云云以吾人所知日本已獲取靑島德人之大産業現處於特殊優惠之地位一俟和約告成卽可謀靑島之發展凡此事實不獨與中國有切己之關係卽與歐洲亦有極大之利害然二月間牧野宣言中固未嘗言及以告西人也中國覆文末段謂光復國土之主義今已昂首不獨見於朝鮮滿洲且亦見於山東云云故今日者已爲協約國當更注意遠東政治而謀得一更深切了解之時矣中國訴稱未得可發展其政治或經濟之相當機會讀者或不以此言爲然但中國向組織國際聯盟會之列强請予以更大之顧念伸手相援助共發展裁制自私目的而成中國良友爲中國所有之權而莫可置辯者也 
　　上述之中國宣言已見昨前兩日本報原稿係北京路透電社發出至英文原稿則亦見昨日本埠各西報按六日包黎電所稱巴黎中國代表發表之宣言卽此文也 
[北京通信（一士）]  
　　殆哉岌岌之上海會議 
　　自舊國會一部分議員主張在南京集會制定憲法重選總統並修正國會組織法消息傳來談者故甚其辭謂卽上海會議唐朱兩代表之主張且謂唐朱秘密中且定有將來權利分配之方法於是安福系方面首由鄭萬瞻光雲錦兩人具書要求在太平湖開會籌議對待之策其書大意謂此次上海會議其初原主就事實討論今竟議及法律問題實爲錢閣麻電所引所故開會而後發言盈廷綜其要網不外安福系前次通過内閣同意案曾與錢訂有一種約束必先承認安福系對於時局議决之四大綱四大綱中維持元首地位一條卽含有保障新國會之意思因元首爲新國會所選出推翻新國會卽不啻推翻元首其不得由他種無行使立法權者之機關制定憲法一條卽證明新國會確已取得約法上之制憲權斷不　讓之别種機關當時奉天議員措詞尤爲激烈至謂西南五省尚能護法豈北方二十省區轉不能因護法而興師遂卽議定南京制憲兩國會同時取消之說絶對的不贊成政府若徇南方一偏之主張概不承認並公推兩院議長以黨魁　格於昨日（十二日）入謁總統鄭重聲明十一日太平湖會議之結果又申言曰卽舊會制憲交新會追認亦不能承諾總統答謂予初無成見並無解散新國會之意至上海方面代表有何主張予不知之因予旣委以全權自不能時時干涉之兩院議長因不得要領遂又聲明國會下次開議時必要求全體閣員出席質問其對於法律問題究抱若何宗旨總統頷之 
　　已未俱樂部表面上之主持事務者雖爲内務次長于次昂實際上則總統總理卽是黨魁其於新國會解散後之選舉已觕有預備（其詳俟另述之茲姑不贅）故早視新國會爲無足重輕而其議員之視現在之頭銜亦不甚愛惜但有一條件卽於相當　期中以不妨礙元首地位之範圍而犧牲新國會是也近怵於安福系態度之激昂又見南方有完全視總統爲北洋系之人物而不諒其處處受主戰派之猜忌及維持大局之苦心者深慮一經重選未必有十分把握而如容許南方之要求萬一激成事變又將無術以善其後故本日（十三）開會討論國會下次開會閣員出席答復質問之措詞大都躊躇莫决欲順從安福系之主張歟唯恐將來事實上不能辦到欲一聽代表解决如總統所以答復兩院議長者歟又慮議場上必遭大窘討論再四始暫定承認新國會之存在云 
　　北方兩系主張旣略相似更觀南方則如主張在南京集會制定憲法並修正國會組織法者尚爲比較的穩健派其激烈者直指恢復兩字爲叛逆更無可以商量之餘地兩方距離之遠若是故上海會議縱能將事實問題一一議有結果而此法律問題必爲上海會議之爆烈彈雖有甚愛和平願在兩方調解者直將無所措其手足唯自軍興以來南北兩方俱已筋疲力盡上海會議若更破裂借債以用兵者已無可借之債搜括百姓累戰不衰者亦更無可以搜括之百姓要其終局不過成一忽戰忽和不和不戰之局面然而人民若矣然而外人亦未必能耐矣其如兩方之走極端者且已各抱定其主張一切不顧何 
[蒙邊消息彚誌]  
　　參陸處定本星期起每日開聯席會議一次其人員以參陸陸軍國防邊防等機關組織之以邊境防務爲範圍已核准由處通知各該機關十四日開特别會議列席人員爲參謀總長張懷芝陸軍總長靳雲鵬交通財政兩部代表蒙藏院總裁貢桑諾爾布熱河都統姜桂題察哈爾都統田中玉綏遠都統代表參戰處代理參謀長翁之麟幷邊防籌備處主任宋邦翰新疆甘蘇陜西山西奉天吉林黑龍江等省軍事代表 
庫倫活佛日來向駐庫陳都護使表示意見謂外蒙向受俄亂影響固極危險惟四汗部落蒙民决無附亂之事自治政府自能衞民乃中央始而由特别區域派兵繼又提議加派軍隊希卽將此取消否則勢必惹起反對等語聞陳都護使昨已將此報告中央矣 
　　庫倫函赤塔第二次會議活佛置之不理惟各部僧徒喇嘛前往與議者計十餘人該僧徒等蒞會之原因係外蒙各王公不在宗教者謂之黑派在教之喇嘛僧徒等謂之黄派黄派之權勢極大黑派中人卽各王公亦須受其支配此多年習慣使然挑撥者乃倡政教分離之說黄派爲保守勢力計廣樹黨羽謝米諾夫乘此運動此輩乃聯合黨徒自行私派十餘人以外蒙代表之名義前往與會但各王公聞知决不承認其爲外蒙之代表已將若輩私入會議之情由電京矣 
　　俄國方面接到阿爾泰俄領電稱張長官被叛兵收押迫令辭職另由變兵中推舉長官等語同時楊新督亦來電報阿爾泰變兵有宣佈自立消息並派人赴俄發電顯有外人從中勾煽應請嚴查等語國務會議議决下令將張免職調京派周勤學先行代理並電致新督楊增新庫倫辦事大員陳毅烏里雅蘇台副使恩華等速查張慶桐下落 
　　黑督鮑貴卿電陳添派一師一混成旅赴黑增加邊防臨時費添設國防總司令並謂邊防吃緊需欵孔亟請卽照前電報告之數如數匯撥前來以安軍心政府批交財部提前撥匯 
　　奉天張使電部謂近日蒙地不靖由兵防單薄運輸不便查遼源至洮南路長九百餘里地多石沙行旅久苦運送軍隊約須十日中央爲籌備邊防計亟應建築該路以利交通 
　　駐威林代將有兩電到京一報告聯軍委員在威開會之　情並陳明已加派軍隊二十四名赴兵工廠監視二報告俄國多數黨人謀攻驛馬等處並已在驛馬等處設立司令部 
　　總統日前電召熱河綏遠察哈爾三都統來京熱河都統姜桂題昨自原籍專車抵京察哈爾都統田中玉亦於日昨專車趕到至綏遠蔡都統何日到京尚未探明 
[全國之軍隊與餉需]  
　　北京當局前擬和平後之軍事政治兩計劃案寄交朱總代表提出和會原文已詳前報茲再摘錄全國現有軍隊人數及餉需數目總表如下（七年度） 
區别　　　官兵人數　　　　餉需銀元數 
中央　　　四○三四四　　　九○三五八二四五 
直隸　　　二四五二八　　　　四三四三二○二 
奉天　　　五八八二○　　　一一二四○九五九 
吉林　　　四五○五六　　　　七六三九五五七 
黑龍江　　一七一一二　　　　二八一○四七六 
山東　　　七六二九二　　　　一六一八九六八 
河南　　　二八八七六　　　　五○三六七二二 
江蘇　　　三○八七六　　　　五二九七一○八 
安徽　　　二一五二八　　　　三七四七二九五 
江西　　　一九一一二　　　　三三四一九七六 
湖南　　　二○○二八　　　　三二○○六三四 
湖北　　　二一五二八　　　　三八一二一四四 
福建　　　三五五三八　　　　四一二九五八二 
浙江　　　二二五○八　　　　三九七八六六六 
廣東　　　四九七三二　　　　八一二○八二四 
廣西　　　三五四四三　　　　五○九四三九九 
山西　　　三八九七六　　　　五○五六五三三 
陜西　　　三九二七六　　　　七三○一二九一 
四川　　　三五六六二　　　　六一四六一○四 
雲南　　　四八四八八　　　　六六八三四七八 
貴州　　　二三八四一　　　　三六○六八一五 
甘肅　　　一七五一四　　　　三一六五九七六 
新疆　　　二○二二○　　　　三四九七七九二 
熱河　　　六一九八　　　　　一○○○○一四 
川邊　　　一二七七七　　　　一二○○○○○ 
綏遠　　　　五六七八　　　　　九○五三一二 
察哈爾　　　二一五○　　　　　二○六八七一 
阿爾泰　　　一六七四　　　　　二九八九五一 
塔爾巴哈台　　八二二　　　　　一二六○六二 
西藏　　　　　四○　　　　　　　　五一二四 
共　　二二九○六五七　　二○八九七一○八○ 
　　附記（一）各省區奉天之暫編一師及混成五旅騎一團薪餉等年支銀四百四十萬餘元吉林新編混成一旅壮分之一年支四十九萬餘元黑龍江新編混成一旅三分之二年支九十一萬餘元福建補充各營年支二百三十餘萬元綏遠騎兵一團年支三十萬餘元欵餉均由中央籌給（二）西南五省餉需及官兵人數均按民國五六年之增加數列入至七年度之增加數未經查列 
[滙業墊借條約之附件]  
　　致匯業銀行承認書（此稿由財政部封發）中華民國政府承辦左列各項一股分公司中華匯業銀行對於日本銀行轉代表股分公司日本興業銀行提供中華民國七年四月三十日中華民國政府與股分公司中華匯業銀行訂定之中華民國政府改良及擴充有線電報借欵合　爲擔保二股分公司中華匯業銀行對於日本銀行團代表股分公司日本興業銀行提供按照中華民國七年四月三十日中華民國政府與股分公司中華匯業銀行訂定云中華民國政府改良及擴充有線電報借欵合同第八條由中華民國政府提供於股分公司中華匯業銀行之擔保卽關於中華民國政府全國有線電報之一切財産及其他收入爲復擔保中華民國政府交通總長兼署財政總長股分公司中華匯業銀行總理陸宗輿先生專務理事柿内常次郎先生中華民國七年四月日 
　　復匯業銀行函（此稿由財政部封發）逕啓者接准貴銀行民國七年四月三十日來函所開各項均表同意計開如左一中華匯業銀行對於依據合同第六條辦理之中華民國政府存欵按照左列利率付息但一次提取金五十萬元以上時應於三日前預先知照不滿一個月提取之金額年二釐不滿三個月提取之金額年四釐三個月以上存放之金額 
二中華民國政府依據合同第六條存入中華滙業銀行行之存欵除中華民國政府於東京因付給在外國購買物品之代價或因償還外債所提用之金額或因償還中華滙業銀行之債務所提用之金額外應按照提取日之公平匯水行市合成銀元（北京通用銀元）由北京中華匯業銀行交付之三中華民國政府如將合同第十二條之存欵匯往東京付息時應交由中華匯業銀行承辦此致股分公司中華匯業銀行總理陸宗輿先生專務理事杮内常次郎先生中華民國政府交通總長兼署財政總長中華民國七年四月日 
復匯業銀行函（此稿由交通部封發）敬啓者接准貴銀行本日來函所開各條於本借欵期限内照允如左一關於全國有線電報將來如聘用外國人充技師時應預向敝銀行商議二對於本借欵資本辦理之全國有線電報改良及擴充之事業如聘用外國人充技師時希望聘用相當之日本人三將來全國有線電報事業需用材料購買外國品時如品質相同或較優價格相同或較廉則應購日作品此致股分公司中華匯業銀行總理陸宗輿先生專務理事杮内常次郎先生中華民國政府交通總長中華与國七年四月日（未完） 
[京華短簡]  
　　朱總代表到滬以後曾經政府飭令財部撥給現欵五萬元備用兩月以來前欵已將告罄日昨財部又奉當局囑令再撥現欵五萬元該欵業於日前滙滬財部亦呈報府院矣 
　　財政部積欠各機關五月份經費甚多各處催促殊急收到鹽稅餘欵後龔總長親與會計司分配不敷數萬元龔以所少不多尚易籌措當令會計司設法籌足本星期以前一律發淸 
　　東陸銀行致函財政部云前代借口金七十萬元與原借人訂定三個月爲限務請到期履行合同償還以重信約 
　　京津各銀行因統一鐵路問題合組一銀團各行承認股分已逹一千零八十萬元星期六日在中央公園董事會開第一次成立會當場將各行承認股數重行簽定逾額之八十萬由各行酌量減退以符一千萬正數並經推定起草員擬訂章程該銀團卽於是日起正式成立 
[中美通信社北京雜訊]  
　　北京空氣不靖政局日惡華官中向以保持領土完全及反對軍用借欵爲職志者聲言近來日本金錢紛紛由新設之中日匯業銀行輸入中國金庫此次借欵經手人得回扣甚鉅日人現在借欵不需擔保其惟一目的在使中國在巴黎和會保持領土之主張失其勢力從前政府所有外交計劃外交委員會會員均得預聞現在各項消息均已斷絶據云因政府擬電令巴黎華代表對於日本讓步之故通信員得高級官員及已下野之官數人通告謂中國事現爲日本把持甚固中國自强之最後機會已逝矣云云 
　　政府派往陜省代表余詒昨電國務院謂陜事已完全解决彼日内卽起程回京推據在陜中外人士所寄未經檢查之信觀之似並未證實余氏之言反覺陜局較前益加險惡 
　　漢城韓人國民委員會所選舉之臨時政府其中人物全不在朝鮮境内臨時總統現在歐洲外交等部總長散處於遠東及美國各地委員會此舉係有意爲之因如此則各人可以自由活動盡力於國事如有會集之必要時亦可做到不至有被阻或被捕之險也有甫從漢城來京之某韓人云自獨立運動起後韓人在漢城一處被殺者已有一萬五千人 
　　前農商總長谷鍾秀甫從南方抵京彼爲調停南北人物之一據伊告余友人云兩方代表一切均已疏通故和會一月内可了國會問題將依法解决一九一七年廣州國會兩院議員所組織之憲法會議將在南京開會將憲法議畢舉徐世昌爲總統副總統則選南方人物充之北京國會亦選舉此南人爲副座於是南北兩國會自行解散依據憲法召集一新國會袁世凱於一九一三年不喜第一届議員所擬天壇憲法草案因將國會解散迨黎元洪繼任總統於一九一六年又召集舊國會俾完成製憲事業迨第二次解散後在廣州召集因不足法定人數四分之三故未能繼續開議云 
　　參謀部消息政府接報告謝米諾夫將往日本政府昨電駐日華使令將謝氏到日之行動隨時報告又據參謀部消息陳毅自庫倫電稱庫倫政府因財政困難擬向日本借欵已設法阻止現蒙人欲貸資於中政府云政府借欵二千萬元作改鑄龍洋爲共和新幣之用現已證實惟實行改鑄並不需此鉅欵故所謂改鑄者不過表面文章耳 
[愼昌洋行軍械案之申辯]  
　　中美新聞社譯密勒報云今年一二月間北京協約各使館謀助華人解决内亂美使芮恩施博士英使朱爾典爵士同訪日使勸其阻止日政府再供給軍火於中國各黨派日使枝梧其詞直至三月初期始宣言日政府已允禁止軍火運至中國至上海和會終了爲止小幡氏此項宣言曾經公布其時正在日本槍械子彈最後一批在秦皇島登陸之後數日此項日本政府之宣言是否將立時作廢一如去年關於秘密軍事借欵之宣言作廢相同不得而知惟吾人所欲指陳者卽日人用其自本年三月一日以後之短期信義作爲武器而　於在華經營商業之一美國大商行大肆攻擊也美商愼昌洋行於一九一八年七月間以現錢交易售子彈一批於中國政府作爲剿匪及保各鐵路沿線治安之用按津浦路一帶及他處路務會因盜匪之活動斷絶交通後來查知此等在山東省行刦之盜黨每由日本人假扮華人爲之指揮其軍械藥彈直接由日全供給從靑島運入然日人之攻擊美商並不爲此愼昌洋行於去年七月售子彈一批於中政府之先曾取得美使館及華盛頓戰時商務部之認可蓋此係現欵交易美政府視爲合法否則將不許其軍送也自今年初期北京協約各使致通牒於中政府勸息内爭後協約國各商行卽未售分文之軍火於中國有之則惟日人商行耳以上事實旣經表明則日人今之攻擊愼昌洋行其目的不難察見矣 
[喇嘛抵東之情形（神戸通信）]  
　　近日蒙邊多患而忽有第二次喇嘛團赴日之舉去年今日到日之第一次喇嘛團全由日人招待華僑不與聞焉此中内情諒已爲世人所洞悉此次喇嘛團員皆爲蒙古之親王等而又適在北蒙獨立消息傳來之時旅日華僑於驚疑之餘渴欲與喇嘛團一談衷曲四月五日喇嘛團到神戸該埠華僑大開歡迎會於中華會館盡東道之誼喇嘛團咸蒞會其團長登臺演說云蒙古必不脫離中國請諸君勿疑慮云云當時日人到會者甚多其裔會長田村以喇嘛團長之所演說詞不如其所欲聞立促團長下臺華僑堅請畢其詞而日人不許幾至用武時華僑學生整兵式體操之裝械同與歡迎正在整列時田村商會長力搜喇嘛團長脫會華商會長王敬祥婉請喇嘛團觀華僑學生體操且受學生之敬禮田村會長力推王會長而去當時留日學生等憤憤不平羣起欲擊田村經華强學校校長關蕙荃阻止東京留日學生會派來學生數名一廣東人一湖南人一山西人一蒙古人意欲迎護喇嘛團同赴東京日八嫌惡之甚時僑商到　者二千餘人男女華僑學生七百餘人目睹日人之舉動無不憤怒幸教員再三諭止未致肇事遂全體護送至車站俟喇嘛團登車（赴東京）始各散回時已六時半矣 
[喇嘛抵東之情形（神戸通信）]  
　　近日蒙邊多患而忽有第二次喇嘛團赴日之舉去年今日到日之第一次喇嘛團全由日人招待華僑不與聞焉此中内情諒已爲世人所洞悉此次喇嘛團員皆爲蒙古之親王等而又適在北蒙獨立消息傳來之時旅日華僑於驚疑之餘渴欲與喇嘛團一談衷曲四月五日喇嘛團到神戸該埠華僑大開歡迎會於中華會館盡東道之誼喇嘛團咸蒞會其團長登臺演說云蒙古必不脫離中國請諸君勿疑慮云云當時日人到會者甚多其裔會長田村以喇嘛團長之所演說詞不如其所欲聞立促團長下臺華僑堅請畢其詞而日人不許幾至用武時華僑學生整兵式體操之裝械同與歡迎正在整列時田村商會長力搜喇嘛團長脫會華商會長王敬祥婉請喇嘛團觀華僑學生體操且受學生之敬禮田村會長力推王會長而去當時留日學生等憤憤不平羣起欲擊田村經華强學校校長關蕙荃阻止東京留日學生會派來學生數名一廣東人一湖南人一山西人一蒙古人意欲迎護喇嘛團同赴東京日人嫌惡之甚時僑商到會者二千餘人男女華僑學生七百餘人目睹日人之舉動無不憤怒幸教員再三諭止未致肇事遂全體護送至車站俟喇嘛團登車（赴東京）始各散回時已六時半矣 
[山東運監協定之内容]  
　　中國食鹽一種關係國計民生故自民國以前未嘗出口亦不准進口雖在有淸時代外交上無一不變通成例獨此禁尚能堅守始終不肯破壞迨入民國俄産瓶鹽雖漸倒灌而入然官吏仍無明文特許且僅行銷於通商口岸歲計爲數無多影響尚不過大及歐戰延長協約國之物産日漸減少鹽亦同形缺乏幾於求過於供於是我國財政家盛倡開放之說而日本則首先承攬要求供給三萬擔並願照章納稅給照起運時梁啓超長財政謂接濟食料亦協約國應盡之義務遂提出於國務會議未及付議而隨卽免職嗣曹潤田繼任日使一再行催乃將原案重提居然全部通過並指定直隸之長蘆山東之濟南兩場所出之鹽各半分起搭運惟稅則兩地不同酌中定爲每擔二元旋因日本嫌稅太重磋商核減經鹽務署會同稽核所覆議初由二元而減爲元半尚不甚滿意又山元半而減至九角彼始完全承諾雙方準此正式恊定乃華鹽出口協定訂已多月未聞顆粒起運似已等於具文而日鹽進口之協定（山東鐵道運鹽及取締協定已載本報）忽報簽字聞者莫不震　東綱商人尤恐慌萬狀僉謂此風一開不但山東鹽業界所關非淺蓋無地無居住之日本居民若援例以求將奈之何各國若執日本此例而求 
 
 
 

Page 7

 
 
利益均沾又將奈何况鹽稅爲全國收入之大宗又爲善後借欵之擔保如洋鹽進口一律免稅（按本協定無免稅字樣因名義上係專供沿線居住之日本居民所消耗故中國不卽向之徵稅是與免稅無異）則華鹽售價斷不能與之爲敵將來固定之稅收勢必分文無著尤可怪者膠濟鐵路不過山東省之一部分　以山東鐵道爲前提雖第一欵加有括弧聲明（於山東鐵道下加（卽膠濟鐵路）字樣）胡爲全文不用膠濟而必用山東二字已屬一大疑問况在鹽務官署所以認爲有協定之必要者無非爲保持緝私起見故曰山東鐵道運鹽及取締之協定乃全文卒未見有緝私字樣其第七條所謂往來之便者是否執行巡緝之職責抑往來緝私之代名詞尤屬令人費解此魯省鹽商日來奔走呼援所號於衆者也自三月二十六日山東鹽運使偕同日本駐濟南領車代表赴京卽知銜有重要使命及見上海某報專電載有批准日鹽運濟之契約要點雖語焉不詳已足引起各界人士極大注意亟向王運使間接訪問王運使爲長篇之答詞如下鹽務當局對於本協定之成立固具有不得已之苦衷意在於無形中求得已失主權之救濟方法也蓋自日本佔有靑島後大批私鹽公然灌輸於内地其上往往蓋用紅土托名工業用品皆由膠濟鐵道沿線運輸散賣中國鹽警無權干涉於是魯省鹽業大受影響一般綱商呈訴省署歷鹽署而國院山院委諸外部外部又轉到鹽署最後乃授意運使與日領直接交涉竭兩月之磋商經無數之手續始將草案提出携帶來京請示鹽務當局爲防微杜漸計復將不甚妥協處親筆按欵指出發交參事室悉心審議然後逐條修正又費若干唇舌始得彼方承認乃於本月一日正式簽字查本協定前四欵純粹利益於彼方面但人口有戸册可證且消費量亦加以限制其護照必經鹽務官署蓋印後始發生效力較之從前漫無稽考固自有别日人所以藉口必食彼國之鹽者因中國無精製之白鹽耳將來中國祇須膠濟路線以内有精鹽發售則本協定當然取消不生問題第六條紅鹽之規定辦法亦同此意爲國家前途計爲鹽商世業計惟有趕設製鹽廠改良製造精求出品方是根本解决之法且聞第七條起草之際曾將巡緝字樣列入嗣因日領聲稱膠濟一路爲軍用鐵道領事官之權力所不及爭之不獲乃改易往來二字並將取得長期免費執照一節載明條欵之内以示山東鹽務官署委派之人員固爲山東鐵道承認得往來於車室間如查有違背第一二欵規定者卽可指出實行拒絶是縱觀本協定全部固與我有利益而無損失云云 
[蒙籍議員忠告蒙人電]  
　　廣東舊國會議恩克阿穆爾等致北京庫倫電云北京蒙藏院奉天吉林黑龍江督軍熱河察　爾歸化都統庫倫都護使自治政府恰克圖科布多烏利雅蘇台都護副使轉各盟旗王公貝勒貝子各昭胡圖克圖均鑒傳聞蒙古被人煽惑誤解民族自决主義外蒙宣布獨立驟聽之下不勝惶惑夫民族自决說倡之德人行之俄人蓋國以民爲本民以自治爲本若夫被治於人或受保護於人其一切生命財産供他人之犧牲政治上之主權受他人之縛束如波蘭猶太朝鮮等民族非自决無以圖存故民族自决者亡國之民所當猛省急起者也專制帝國之民所當羣起自治而驅逐獨立之一人者也我中國民國五族共和譬之兄弟五人共同和睦振理家業言其精神人人皆可自决故我全蒙之代議參政權不少於他族言其形式人人不必自决故共設一中央政府行使統治權是我蒙族自有民國卽已自决且較漢族更　優待已非如前淸以藩屬視我族者所可比擬况我國歐洲和平會議代表正擬根據公理解决我蒙以前所受他國之種種苛約我族正應乘時勵行民治與全國父老兄弟共圖大業庶失之已往而收之未來乃不出此竟中他國奸謀是不但已往之苛約不能在和會解除未來之滅亡轉瞬卽至名曰自决實同自殺失此千載一時之機會誠恐至萬刧不返求如今日而不可得矣心危言迫望我族愼思之再此電乞譯蒙文轉送恩克阿穆爾等冬 
[奉天近事]  
[奉人希望自由取消新約]  
　　民國四年五月締結之中日新約二十一條爲秘密協約之一種應在宣布取消之列中央日前電致當局以此項協約日本方面已表示自由取消不必顯然以免轉露跡象奉天當局以此項協約自締結以來中日屢次交換意見仍多窒礙因日人在南滿任便居住及東蒙合辦事業雖爲中國人所不拒絶然南滿現已有人滿之患土地價格日高商租一層事實更多窒礙東蒙開化尚在幼稚商業一時不能發達每於管理上動生阻礙以致條約不易實行故日本方面今旣肯自由取消自宜以迅遠辦理爲要俾數年來交涉葛簝立時解决已將此項意見向政府提出矣奉吉紳商學各界及各團體對於二十一條協約之不便利亦深願早日解除幷擬以公共意思陳請政府並向外使及其議院政府陳請僉以日林權爵爲當時參預之人今又任　東長官施行是否困難不難考慮而得咸願早日提出趕於五月内解决照從前締結之約宣示人民俾免在歐和會上一番爭論也 
[韓人獨立之影響]  
　　東邊道伊公署日昨奉省長公署訓令云據該道尹電稱通化縣知事電報韓僑李潤基聚衆在縣境提倡革命應由該縣知事派警彈壓解散嗣後各縣韓僑再有此等情事發生應以武裝警兵解散如有不服從之處卽會同鄰近巡防陸軍一體嚴禁勿令滋事事關緊要務　防範爲要 
[張使赴津說續聞]  
　　張使赴天津會議一節已見前報昨聞張已令參謀長轉飭衞隊營長將衞隊兵預備兩連工程兵預備兩連機關槍一連整頓武裝以待起程軍民兩署事務聞仍由張總參謀代理 
[防邊與蒙事之近况]  
　　張雨亭巡閱使佳日致電中央略云邊防風雲日見緊迫若不相機應付誠恐禍患益熾現除聯合吉黑綏遠熱河各省區增兵防堵並電内蒙各王公力加維推以杜亂源外擬以二十九師專事防剿並由二十八師抽調一旅前往以資援助孟恩遠昨來急電云據威埠林建章代將麻電稱俄激　多名已混入威埠近日確有暗窺雙城子三道河白河子之野心東寗一帶已宣布戒嚴但東寗阿城防軍不過一團勢甚危急乞速派兵來援鮑貴卿來電略云因據滿洲里司令部報告沃木斯克與伊爾庫斯克及克拉斯諾雅爾斯克一帶發現過激派一百餘名地方極爲不穩是以除派馬步軍隊四五營前往兜剿外並帶副官馬弁十餘名前往各該地視察以便設施進行 
[中國礦學會之成立會]  
　　本溪湖煤鐵公司總辦兼工程師王正黼及漢口王寵佑等所發起之中國鑛學會于四月十二日午後二時假天津北洋大學開成立會到會會員九十餘人來賓百餘人由籌備會長王鈞豪博士主席秩序如下（一）開會（二）主席致開會辭並報告經過歷史（三）名譽籌備會長趙天麟演說（四）會員施勃理及張錚演說（五）來賓王揖唐代表周夢蘭演說（六）田中玉及上海交通部工業專門學校校長唐文治代表讀祝辭（七）推舉張謇爲名譽會長王寵佑蔡元培熊希齡周學熙唐文治王揖唐趙天麟爲名譽會員（八）選舉開票結果正會長王正黼副會長張錚中文書記姚溥臣英文書記秦瑜學藝部主任施勃理總編輯王寵佑幹事鄧毓靈交際部主部王鈞豪幹事孫葆楨畢文瀚庶務部主任巴克爾會計李俶幹事唐景周（九）攝影（十）閉會 
[長沙雜訊]  
　　湘兼省長昨通電各知事云查市票不先禁絶官票不能暢行前發陽寒兩電嚴限一月禁絶計將限滿自應趕速嚴厲進行至石印局爲市票之媒介專代各商私印尤宜嚴加取締所存石印票幣機器飭警查封如印名片雜件小機准留應用似此杜絶根株庶可廓淸幣政現在紅綠兩種官票計每出作銅元十枚通行應准完釐納稅自與現金無異裕湘銀行銀銅元票信用昭著均可兌現更毫無阻滯穀雨將屆紅茶開市自應一律通用官票不准再有市票行使仰各該知事廣爲布告倘逾限再有市票發現不特將該商從重治罪各該知事考成攸關亦卽嚴加處分 
　　湘議會此次改選所有現屬南方勢力之四十餘縣均經張總監督各委知事一員專辦選舉現在各專辦選舉知事因奉總監督令催並限於四月以内卽須一律辦竣五月十日卽須齊集省城舉行覆選並各給川資洋四百元飭令卽日就道各該知事遂紛紛出發聞屬於南路各縣者均駐衡陽屬於西路各縣者均駐桃源以一縣之中而同時竟有數十知事可謂異矣 
　　張湘督前以湘省金融奇絀茶市日衰現距茶業開市期已匪遙曾電逹中央請撥給湖南中國銀行光洋百萬元以便轉貸各茶商在案現得部覆謂此案業經行知中國銀行核辦茲據該行覆稱事關振興實業本行苟有餘力自應設法接濟無如各處銀根奇緊實難籌此鉅欵等語相應咨覆卽頌查照云云是茶商之接濟已無望矣 
[贛省議會與城門礦案]  
　　十日省議會開十四次大會午後二時始足法定人數議長龍欽海主席趙可臨時動議要求將特别股審查城門礦案主張請省長拒絶非法命令案列爲本日議案第一題衆贊成盧常云本會昨接旅滬同鄉羅家衡來電希望同人對於城門礦案堅持勿懈本席主張將王李等串謀該礦密押外欵情形用本會名義函覆旅滬諸同鄉黄爲柏云上月特别股開第一次審查鐵礦會時有兩日本人至會參觀而夏曆正月間又有日本人至該礦山測繪礦圖均可證明與外欵有關陳祖怡云王李等無論如何搪塞終難掩天下耳目李正誼云盛宣懷之子有股份在内亦可證有外欵嫌疑黄人庸恐有妨議事時間遂主張交特别股擬函答復或由同人另提出意見書交秘書徵集衆意函復旅滬同鄉查照衆無異議次陳祖怡要求速催各公團將礦業維持會組織成立以爲省會後盾秘書報告云現礦業維持會簡章業已擬成是否須報告大會僉以可由龍議長速與商會教育會農會等公團核議施行母庸報告本會鄒恩沛云前日本會二次推派代表赴省署要求省長飭實廳將礦照呈交省署保存當承省長允許比晚卽飭科擬稿翌日卽將公文實行頒發何今隔兩日尚未得省長回報其中頗爲可疑本席　張再推代表往省署質問陳祖怡黄用中等主張不派代表由秘書用電話詢省長是否飭令實廳將礦照呈文該署保存若已將礦照調回卽請省長備文報告本會以釋羣欵比由秘書往打電話一面振鈴宣告正式開議報告特别股審查趙可對於城門鐵礦應請省長拒絶非法命令案惟該案原報告書係兩層意見（一）趙可提議（二）特别股主張速派四代表分派京滬兩處陳述意見力請將仙居公司根本撤消故當主席飭議事課長宣讀報告書後黄用中等卽以該報告兩層意見主張分兩節討論先將趙可議案付衆核議多數贊成照行次討論特别股主張推派代表事饒正音主張派四代表赴京派兩代表赴滬王鎭寰反對趙可亦反對派代表並主張以派代表川資多發郵電促進京滬同鄉積極向府院及南北議和會呼籲較爲有益洪彝等贊成王鎭寰等主張請主席以不派代表付表决多數次林中桂主張請主席飭令辦事處將關於城門鐵礦一切案卷裝訂書册郵遞京滬　同鄉以便參考盧常質問特别股審查城門礦案報告書何以不早列議案並請主席嗣後關於鐵礦案卷應特别注意趙可又質問特别股報告書早交秘書付刋何延至今日始臨時散發是否係秘書躭誤秘書就席答辯云編列議案係歸議事課與我無干趙卽厲聲云秘書做什麽的旋經某議員勸息未致舌戰次秘書報告剛才用電話詢問省署據答已派員至實廳詢問礦圖礦照及章程現尚未返署至問已否令飭實廳將照呈交則置未答復趙可要求主席將第一題原案宣讀並要求同日舉行三讀會盧常對於原案有修改遂主張付印後再開三讀會討論王鎭寰歐陽煒以原案文字尚爲妥協母庸修改且以案情緊急主張卽日備文發出陳祖怡等贊成遂由議事課長先將盧常修改案宣讀趙可以盧之修改案有變更其意見之處遂與盧大興舌戰鄒恩沛等恐二人因細故而失感情遂請主席以付三讀會付表决多數旋接議他案而散 
[江北益林商會改選風潮]  
　　江北阜寗縣屬益林鎭商會於民國五年呈奉農商部批准成立發給鈐記選舉胡宗　爲會長陸兆科爲副會長此次期滿依法改選訂期於四月一日舉行投票忽發生入會未入會之爭執其已入會且擔負經費之會員堅拒未入會者有選舉權及被選舉權並分電省長實業廳各總商會請示辦法一面宣告停選　候省示解决乃阜寗縣知事郭文徹竟自任選舉監督派委發交會員選舉册内列趙公益等戸名四百八十六人均用委託書於四月一日分設選舉區四處由趙公益等在鳳谷村板湖楊家集及益林本鎭投票選舉趙仲山爲會長蘇敦五爲副會長曁會董二十五人於偬遽問卽行選出分電省公署實業廳禀報成立置原有會長會董會員於不顧且開商會分區投票選舉未有之特例雖選舉權及被選權之有無是否以入會未入會爲斷商會法本無明文規定然旣經會員一致否認凡未入會及未擔負經費者之選舉及被選權則未入會者當然不能任意搗亂更不可解者何以該縣知事徑自任選舉監督將選舉名册加蓋縣印豈縣署印信可以代表商會之鈐記耶抑商會非法團而以省議員初選監督爲例耶此中有無别情原難揣測而違背商法濫用職權則已事理昭昭無庸爲諱此事業經益林商會全體會員代表潘逹泉王錫元等到省陳明全國商會聯合會江蘇省事務所聯合會比卽擬具解决辦法大致以該處商會成立旣有二年之久此次依法改選其選舉權及被選舉權當然以入會會員會經擔負經費者爲斷而入會之時期如在未發生選舉競爭以前入會者則本屆選權曁被選權均應取得若在以後則須推至下次以示區别爲之據情轉呈農商部省公署並爲函逹江蘇實業廳請查照所擬辦法飭知阜寗縣知事秉公解决並請將趙仲山等電報改選之案准予撤銷以釋爭端刻益林商會會長胡宗漢已將該會鈐記簿據携帶到省據理力爭而趙仲山等則指爲携匿逃避於函報成立時權借益林市教育會圖記應用雙方奮鬬迄無讓步區區一市集之商會改選乃亦釀成絶大風潮何我國人之好爭也查此次爭端之内幕實由於土著與客民之衝突商會組織分子以客民居最多數土著素來漠視商會因不顧納費加入會籍及見商會能與省中官廳通消息且有調處商人間爭議之權遂立意取而代之事爲商會識破堅執未入會者無選權及被選權土著正在無可奈何之際忽得縣署爲之帮助遂以迅雷不及掩耳手段率爾投票改選以爲案經通報卽爲合法成立之商會主人翁此殆歷年來所受政局變遷中之流毒歟所尤奇者縣署於趙公益等戸名册上加蓋縣印其中戸名竟有梁武樓李震春二戸註明爲印錢業趙金尤一戸爲草埡業夫放印子錢者重利盤剥素干厲禁有地方之責者取締之不暇何能更容其寄生而反受法律之保護至草埡業一業名稱特别殊令人不解茲復覓得會員臨時代表傳單一紙文曰啓者益林商會訂於四月一日開選舉會正式投票先選會董再由會董互選正副會長本屆依法選舉屆期務請躬臨會場幸勿延誤此致會員鑒附註現奉縣批核准代表所查名册一律投票有效云云會員臨時代表六字亦甚奇特至傳單附啓公然以縣署爲護符此中究竟如何均有研究之價值也 
[南京快信]  
　　津浦滬甯車站軍警長官報告軍民兩署查察兩站近日並無過激黨過境軍民兩長諭令仍隨時注意 
　　李督病仍未愈已電津請某名醫來寗診治 
　　陸榮廷代表王世淸蔡樹電鈕傳善准删（十五）出京乘津浦車南下鈕昨日晚車由滬返寗 
　　閩李厚基電各省哿（二十）日由厦門實行劃界 
　　宋聯奎因赴軍署宴會改乘昨日晚車赴滬 
　　張敬堯代表蒯毅日前由滬回甯昨日晚車又返滬 
　　蘇議會因鳳凰山鐵鑛案農部久無電復昨又電京新國會蘇同鄉議員請提案質問以保鑛權 
　　省議會第二次臨時會瞬將滿期昨日調查在省議員尚祗六十一人晚車又有二十餘人赴無錫觀賽會日内仍難開議 
　　張勳派姪肇逹來寗淸理産業 
　　江甯鎭守使齊燮元今日誕辰賀客盈門齊則已於昨日早車赴滬 
　　浦口扣留之米已由金陵關曹監督省警廳長查騐明確　照軍民兩署訓令分别辦理 
　　本省學校第五次聯合運動會已定本月二十二日至二十四日在省立公共體育場舉行聞督署之衞隊第六師之技術隊警察廳之消防隊亦願加入與賽作爲來賓運動 
昨由省開憲兵二運赴蘇州無錫駐紥 
地方通信 
[蘇州無賴刺殺胞弟]  
　　蘇鄉光福鎭之　坑地方鄉民沈萬祥與弟沈萬昌早經分析各炊而萬祥則不務正業致將分得家産揮霍凈盡時向其弟借貸銀錢滋擾不休弟媳嘖有繁言詎於前日（十一）萬祥又復向弟强借當被萬昌辱駡而去乃竟懷恨在心入夜飲酒酩酊身懷利刃突來弟處將其弟媳髮髻揪住盡力兇毆以爲報復其弟上前勸解不期拔出利刃猛刺萬昌喉際中傷斃命正欲脫逃遠颺幸隣佑聞信趕至帮同拿獲解區詳縣卽經藍承審員預訊情由據兇手沈萬祥供稱因酒後誤殺地保周子興所供亦同當命釘鐐收禁於昨日上午帶同檢騐吏錄事等乘坐汽油船赴鄉蒞騐騐得已死沈萬昌咽喉確被刀戳斃命塡明屍格回署一而諭令屍屬備棺成殮 
[保墓會請辦冒名詐財犯]  
　　蘇城保墓會成立數載會董吳蔭之整頓不遺餘力近因訪聞各鄉時有冒充該會稽查名義硬向鄉民詐欺保護墳墓費殊與本會名譽攸關卽經面謁温知事請求飭令各鄉警察所密拿究辦幷頒發通告如有前項之事隨時捆解來縣云云當奉核准印就布告一千餘張於昨日頒發各市鄉張貼矣 
[十二圩鹽船帮反對限制之會議]  
　　十八帮鹽船公所由巡警局轉 
到揚子總棧所奉鹽務署令發編制裝鹽江船及限制之條文略謂船騐不合者不准編號逾此一年期者不准編號編號後遇有遭風淹消者不準再添新船一律取銷各鹽船人等聞此限制不勝驚駭前在彤華宫開航業大會議决後卽具　揚子總棧棧長求其轉電鹽務署要求循照舊章以全十二圩直接間接數十萬民生機不蒙批准前日又在原地開航業全體大會某謂我等裝鹽船業生機危亡不遠諸君皆有失業之虞今日若自退後他日悔之無及衆咸憤怒或謂此係某局委員祗圖自已巴結上峯暗中主使欲絶我們生機我們亦祗有下他毒手大總統遠居北京十二圩之事何能盡悉若曉得船業苦境未必不援手相救不如一面登廣告或有海内外仁人相助倘登報後再無效果祗好公舉代表申訴我鹽船之苦情乃散會按騐船之法（一）用千金札豎上桅杆由桅杆再行放下其船不歪不動方爲合格稍有震動不准編號（二）自飭示後逾期不到者不准補編夫鹽船裝儎上行遠者非年餘不能趕上因沿塗鹽卡查騐延時到岸後商家任意不起延擱數月不等因此趕不到者有之然此條尚無大碍惟裝鹽後行江風波之險雖輪舟　艦亦在所不免遭險後竟欲一律取銷不准再事購買新船不能復其舊業此等　動明欲消滅鹽船預爲改用輪船由産鹽之處裝鹽直抵岸銷張本若此則十二圩鹽船千餘艘每船少亦有二十餘人連僱工水手之家眷人數不下三四萬卽内河由産鹽之地運鹽到圩者亦有數萬圩地全鎭於鹽務辦事直接間接者亦有數萬將來生機全絶其勢不得不羣起反對官廳於此似應有顧全之方法也 
[鎭江火車碾斃孕婦]  
　　本月十三日午後六時小馬頭左近某氏孕婦誤入滬寗軌道内行走適上海晚班車駛來避讓不及致被碾破肚腹血流滿地登時殞命慘不忍睹旋經該家屬聞信馳至備棺收殮 
[嘉興八詠樓移建瓶山]  
　　嘉興城内混堂弄瓶山係著名古蹟山中多古瓶值價甚　屢經官廳示禁竊取以保古蹟現烟雨樓之八詠亭因建造大樓拆卸張知事擬將該亭移造瓶山上以資點綴於日昨躬親偕同縣自治委員盛譜蘭區自治委員金福田步至瓶山上視察一週尅日將雇工興造矣 
[蠶汛發動]  
　　嘉興近日天氣和暖桑葉漸次放大蠶子亦漸孵化故四鄉早帮已於十三十四等日大帮收蠶卽晚帮亦於十五十六等日收育據一般精於蠶事者云今歲　價不至十分昂貴惟慮天氣忽熱忽寒恐幼蠶易致疾病 
專件 
[旅暹華代表呈北京政府文]  
　　呈爲僑民被虐慘無人道懇准提出和會嚴重交涉事竊華人在外將近千萬而旅暹幾占三分之一其數爲最多中國與暹交通遠在千餘年前其時爲最久此數百萬華僑爲彼邦闢利源爲祖國調經濟其利益爲最鉅而無約可依無官可護聽彼宰割告訴無門其遭虐爲最苦數十年來我民受彼待遇已有江河日下之勢然猶爲枝葉之傷近則苛例日頒剥膚皮及髓將使我二百餘萬僑民從其根本而剷盡之世界無論何等强國所不敢以待無國野　之民者暹政府偏敢以待中國人不以入告亦僑民之罪也謹就其大者爲我總統陳之一世界各國所定取得國籍之例雖各小有不同而無有强制人之自由勒令入境悉爲歸化者向例華人娶　婦生子仍屬華籍今則改爲暹籍此猶曰彼取出生地法尚可說也而溯及法律頒布以前則違於不溯旣往之通例甚則華章隨其父兄帶之往暹亦悉勒爲暹籍章子何知乃勒令離去父兄國籍徧求各國無此虐法而暹維對我華人始有之猶以爲未足也向例塡報住戸門牌華人冠以華籍與各外國人等自去年來竟不認華人之有國亦不問華人之自由意志如何除中有已入他國籍外凡屬華人之家無不冠以暹籍字樣特與數世紀前擄得外國人卽無條件認爲奴屬者無異夫我民在暹僅爲無約國之民非無國之民也世界諸强無不認有中國卽中南美諸邦與華向未立約者亦無不認有中國且無不從國際慣例以相待而暹羅如此是率先各國不認有中華國民也一各國公例僑居人國者皆得以本國之語言文字自教其子弟我華人在日在美及南洋英荷各屬創立學校亦然暹僑近年内感政府興學至意外鑒世界民智日增設立學校已至二十餘所僑民知奮爲我國一好現象而於彼國治安亦實無所傷礙乃自去年彼國頒行民立學律其第四條規定校長資格須領有證書經宗教部認可幷須通曉暹語春第廿二條規定校長並各教員須通曉暹文以暹文教授學生誘督學生忠愛暹國教授課本須無違背其國體凡其所定以之自待暹民誠爲當然以之待我華人則爲各國未有之虐例世界惟國土被滅民爲彼國虜屬者恐有故國之思始用此策今無端以施我有家有國之華人其心可見其毒可知自該律頒布以來屢來嚴重干涉今華校已多停辦其僅存者亦限至今年十二月止悉須遵辦否則取銷苟遵其法我數百萬僑民不數十年當不知祖國爲何物不　其法則學不能開無學無智永在彼國淪爲苦役亦絶難興其　思祖國之忱彼國之手段險辣又如此以上二端一從形式上剷斷其爲華人一從精神上剷斷其爲華人哀莫大於滅種慘莫重於無國不意今日於暹僑見之其他勒索華人身稅則法從　重眼見華人被殺則罰從其輕一切慘禍罄竹難書茲又姑　一二暹政府對於華人特别苛徵身稅已不堪矣老弱廢疾彼法本准免除今又概不能免尤苦者新客到彼未知完納不容補繳縲絏遽加若無力可納者拘禁多日始行押往工塲供以最惡劣之飲食處於最穢濕之地方稍不如意鞭撻交加甚於牛馬往往因而殘斃華人在彼被賊砍殺者山野荒僻之處無論己曼谷京畿之地軍警林立凶殺之事時有所聞彼軍警有目擊其事故任兇手逃逸者以故殺案迄無破獲蓋其心中不惟視我民爲無國之民且視爲非生物之類舉此數事其餘可知慘痛至斯何能終日究其禍源咎在無約無官又當此内亂繼作國力疲敝之時彼遂不顧人道不依慣例肆其所爲毫無忌憚僑民等竊計巴黎和會方在開議之時人道主意正在方張之際仇視奴屬之思早爲國際所棄化日光天之下何容惡魅横行我國參加戰團列席和議元與各國平等抗行倘及此時將此情形報告會團要求撤廢彼何容喙萬國方組聯盟乘此機緣進而議及立約派使爲永遠善後計彼何能拒僑民等身居海外苦入重淵從以萬里海洋下情難　時機未至有苦無伸今舉代表歸國陳情沅宗堯等受數百萬華人之委託匍匐至京卽以數百萬華人之血滬哀切入告所有僑民被虐求准飭交巴黎專使提議交涉緣由除分呈國務院外理合具呈上逹鈞座懇准施行僑民幸甚國家報甚謹呈大總統鈞鑒旅　華僑商學代表陳沅劉宗堯 
雜評一 
[益林商會改選風潮（默）]  
　　團體之所以有勢力者以能代表一團體眞確之意思而非以擴張個人之勢力也故其組織必依合法之手續選舉必擇適當之人才而後團體成人民乃有信仰言動乃有力量此固無待煩言者也若團體而爲擴張個人勢力計則各人各派各有自植勢力之目的各出其非法手段以競爭於此一團體之中而其結果團體適甩搆釁之物各省省議會選舉之紛擾至此原因實不外乎是而不謂阜寗之益林商會乃亦有此現象也 
　　夫商會本無個人勢力可言然不肖之商人則每視此爲把持商業壟斷利益之一機關可以與地方士紳聯絡又可與官廳接近而爲官廳者又每欲藉各種團體之力爲己助苟預料其團體中人而可以操縱之者則亦不屑違法妄爲以力助其團體之成於是此一般無知無識之商人遂益肆無忌憚而不顧人之議論矣此益林商會改選之風潮所以咎不在未入會之商人而在助成其風潮之縣知事歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議續開正式會之第七日]  
[和和通信社消息]  
　　十五日上午九時南北總分代表齊集前德國總會審查軍事問題聞已由審查會擬定之軍制草案就其重要各點詳細討論尚未終局下下一時開財政政治審查會所有内容均未便宣布至下午四時散會善後問題已付審查會尚未討論終局近日湘人因張敬堯惡跡昭著奔走呼號均認爲不免張敬堯湖南卽無善後可言今據熟悉湘情之某君曰此次護法之役以湘省戰爭最烈而湘民之受痛亦最深大兵所過廬墓爲墟湘人言及第七師之殘暴情狀幾較揚州十日嘉定屠城各記尤爲過之故張敬堯不去湘則湘省之内亂不能免除金融無從整理南北代表苟不一致力爭殊失湘民之望湘人均抱有决心恐因此感情横决致和會又陷於不能進行是不獨關於湖南一省之利害亦影響全局之安危南北代表宜引爲共同之責任切勿淡漠視之且廢督之議勢在必行不如卽從湘省實行裁去湘督之督則張敬堯不撤而自撤矣云云 
[國民通信社消息]  
　　十五日爲和議續開之第九日午前九時起南北代表及各代表至德國總會開審查會繼續審查軍事政治法律善後各案會議情形如何不便宣布但聞軍事案確已審查終了午后五時散會和議續開形勢極順據熟悉政情者言和議之危機恐卽伏於此形勢極順之中今次續議係採一次提案一次宣布方式當提案時北代表曾聲明如有絶對認爲不能開議之案此方强欲提出彼方卽全案拒絶開議時全案依决審查如有一案雙方意見大相逕庭其餘各案雖能融洽和會仍不免停頓或破裂何也一案不能融洽卽全案不能成立也近日代表團兼程會議雙方對於軍事政治各案大致所見均甚接近惟聞法律案因外間國會議員鼓噪甚洶頗有難於解决形勢云湖南問題亦爲和會中重要問題之一今日湖南善後協會代表袁家普君等訪張　曾君談及湖南問題袁君對張略述湖南事緊急情形幷希望關心平和人士提倡正義爲湖南問題之援助末又談及湖南如不能辦到撤退張敬堯在彭允彝固以去就力爭將來行嚴佛蘇亦必不忍令桑梓沈淪而有同一之主張耳 
[聯合通信社消息]  
　　昨十五日爲和議重開之第七日上午九時開會續議善後案之大體軍事案審查員本日提出審查報告經大會討論一過結果尚無所聞關於北京方面破壞和平之運動兩方代表略有談論大都認爲謠言謂一部反抗事在意中惟反抗程度决不如外間所傳之甚且縱令反抗亦殊無何等力量云 
[姜桂題自北京來電]  
　　唐少川先生鑒前奉東電敬悉一切陜西停戰劃界一事中央已飭陳督及援陜各軍　照辦理乃于右任徒思號召威令不行以致郭堅樊老二等降附奉軍盧占魁一股仍在榆林一帶滋擾　匪是兵當易辨明若不設法防制恐無就範之日題昨返都門洞悉中央爲難情形想西南數省連年用兵困窘之狀當甚於此倘復相持致召干涉必將同歸於盡言念及此可爲痛心先生物望所歸久爲西南信仰務希主持公道一言解釋以國事爲前提俾和會卽日續開以解倒懸之局題久處邊隅才識譾陋對於和戰大計未嘗稍有建白茲值危亡呼吸之際區區寸衷實有不能已於言者藎籌所及尚祈詳示爲禱姜桂題鹽 
[陜人致長江三督及吳師長電]  
　　南京李督軍武昌王督軍南昌陳督軍衡州吳師長公鑒和議停頓竟逾匝月得公等東日一電卽慶重開全國之福亦陜民之幸也然和議停頓原因陜事而陜事糾紛誠有如尊電所云是非不明大信未昭故主戰派之健將陳樹藩等不特敢逞兵黷武於前卽最近于總司令來電乾縣陳軍尚强拉民夫穿掘隧道日肆攻擊興市關同紅崖渡等處亦嚴陣以待時尋　突則尊電所謂責成陜省切實約束者豈匪徒託空言耶又讀公等元電謂遴派妥員赴陜宣慰自當委其就道查辦云云（中略）夫查辦何事耶而可以宣慰使附帶爲之耶且吾民苦陳劉等之横施蹂躪久矣奪我廬毁我室殺戳我人民淫辱我婦女刧吾民之財强吾民以種烟是皆北京當局假陳劉等以施之吾陜人者吾民飲痛含辛兩載於茲今北京當局對於陳劉等不肖公然下令派員查辦而以宣慰吾人爲欺人之計吾民於北京當局之威德領受已久重負莫釋實不敢再受宣慰之特殊待遇也公等斡旋和局薄海同欽東電所謂辨明以前之是非保障以後之衝突吾民亦深領公等之厚意獨是宣慰一事徒有其名查辦之舉竟成末節則公等雖有救陜之心而陜民終無受惠之望茲特泣懇公等原本東電之主張速電北京卽派公正大員入陜查辦實行辨明與保障二事並迅令乾縣刻日解圍以解吾民目前倒縣之苦則不特公等之苦心可大白於天下後世而陜民亦實受其賜多多矣臨電神馳聲明涙俱順頌勛祺陜西旅滬同鄉會叩删 
[商業公團開會紀事]  
　　商業公團聯合會昨日午後四時開會公推田時霖爲臨時主席所議之事如下（一）籌開團體大會本定本月二十日舉行因先後接有古九公團所來意見書請爲展期公决暫緩開會幷通告其他各公團徵求同意（二）歐洲和會外交事件公决力爭（三）蚌埠大火商貨受損極巨其咎實由火車延不代裝所致公决專電質問（四）發布該會日前所上國内和會請願書内分八綱三十目（全文另見專件）議畢至八時始散會 
[和平聯合會評議會紀事]  
　　全國和平聯合會昨在麥根路十五號開正式評議會簽到者二十九人十三省區由主席周逸報告已足法定人數開會報告文電各件後卽由凌雲張繼宗先後提議烟酒印花各項稅法應如何整理陳請案經衆討論遂由主席周逸付表决全體通過交文牘科卽日辦稿轉逹南北和會其請願原稿如下爲請願事竊國家財政之收入固以人民之納稅爲大宗而稅法之起緣必寓有保商惠工　之意故文明國家之稅法必適於經濟政策之原理原則而以法律規訂之非此則不足以取信於人民也本會爲各省法團所組織上念國家自身之生存卽下顧社會一般之隱痛昨經第十六次之開會據各省商會代表提議稱爲提議事自辛亥起義以來國内鼎沸迄無寗歲經一次變亂商民聞增無數負擔顧瞻前途良可浩歎至民國五六年苛稅横徵歲增無已發朝命令夕卽實行查約法第十四條雖有人民應盡納稅義務之規訂而第十九條第三欵參議院有議决稅則之職權豈非以人民之納稅必由法律上之規訂而後有　守之天職乃如民國四年財政部訂立烟酒稅則例及公賣簡章由袁前總統批准卽頒布施行當經全國商會聯合會向衆議院提出請願改良徵收業經倂案通過咨逹政府終無答復二年全國商會聯合會又條陳統一稅費辦法於財政部業經批准交烟酒行政評議會核議亦未見改良實行又如印花稅法已經國會通過而財政部以命令變更法律一再修改更苛細又如印契屠宰烟酒牌照等稅或就前淸之舊例而輾轉增加或本地方之徵收而爲中央所攫取人民之負擔愈重國家之元氣久傷其他鹽稅及各局卡釐之繁苛尚不在此例今幸和平告成統一國稅劃分地方稅爲與民更始之首先政策應請提出和平會議採取正當方針廢除上列違法之稅則總之通過國會方　責人民以負擔是否有當尚希公决等語經全體討論表决通過此次南北和會爲我國家之新紀元撫凋敝之民生必予以刷新之政治財政一項自爲議和條件之一仰懇貴會諸公俯察輿情從根本立論以法律解决財政卽符人民請願之要求救焚拯弱端在於斯不勝企禱謹請願於總代表曁分代表諸公　下 
　　嗣又山評議員陳鷄提議迅予設法救濟被兵各省災民案經衆討論全體贊成通過轉陳南北和會提議並由特務審查員修改發行其原案文列下爲請願事竊念民國八年變亂迭起尤以此次爭爲最烈歷時十餘月蔓延至六七省湘蜀閩陜鄂爲直接被兵之區贛以湘粤毘連邊境損失亦復不少魯省匪患極深人民受禍亦列其軍隊之横暴與土匪之兇殘血肉原谷所過爲墟鉻鏑餘生能全有幾國本斵喪百業凋零誰生厲階而使吾民至於此極也今幸和平有日統一可期救濟各省被兵災民應爲首先著手之事蓋救死不贍則治禮義奚暇善政得民以卹災荒爲重本會係聯合各省區法定團體之機關宣達民隱責無旁貸惟救濟手續異常繁重亟應及時提出以望政府於統一後首先實行茲經評議員陳　陳會亮等提案包庸李傑等十六人贊成擬具救濟災民辦法五條請由本會請願南北和議代表迅予提前照辦實國家人民莫大之幸是否有當敬候公决等因業於四月十日第十六次評議會提出討論旋經公决認爲關係重要正式通過爰舉　擬五條及其說明臚列於左敬祈察鑒 
　　（一）各省受禍最烈之區應由政府撥給國幣派員會同所在地之商會教育會省議會農會切實調查分别賑濟此次戰爭由湘而蜀而閩而鄂而陜其衝要之區如湘之醴陵攸縣株州岳州瀏陽平江寳慶長沙等屬蜀之省城及川北川南等屬閩之汀漳龍興泉永等屬鄂之荆襄施宜等屬陜之中道及南道等屬均爲南北兩軍爭奪之焦點其間互失守地互復戰區悍卒潰兵暴横無比其潰散也必有焚掠其克復也必有勒捐甚至一縣之地經彼此得失或逹七八次之多編氓之戸無戸不空蓋藏之家無家不破其丁壯罹於砲火婦女死於姦淫者無慮數十百萬卽幸而獲免饘粥乏資飢寒交迫輾轉於溝壑者尤不知凡幾政府如稍有愛民之心睹此慘狀亟應迅撥幣分派專員馳赴各該地協同農商教育等會詳細調查分别災情之輕重施以賑卹人民之生存卽所以培國家之元氣此爲大亂後第一要舉也（未完） 
[古巴民國新公使蒞滬]  
　　此次法國大公司船保爾洛加號由馬賽開抵上海載客極衆内有美洲古巴民國新簡駐華公使巴納脫ＪA.bnrnet君及其秘書蘇土本谷G.Sotobongx君賽音Y.salnz君等登岸後擬在滬覊遲數日昨日巴氏往交涉署訪謁楊交涉員准下星期赴北京呈遞國書創設使館此爲古巴民國派使來駐我國之始深望今後兩國交誼日見敦睦兩國商務日見發展蓋華僑在古巴者約二三萬人與吾人利害關係頗密且古巴爲美洲大國出産素豐其最著者爲車白糖及哈乏拿雪茄烟去歲出口車白糖計四百萬噸爲全球之冠惟販銷吾國者多由美國商人轉手新公使來華後擬極力設法謀兩國問之直接貿易吾國亦正可就此機會提議改良該國僑民待遇販鎗吾國産品兩國前途莫大之幸也 
[駐滬日領有調任消息]  
　　大陸報云據此間私人消息駐滬日總領事有吉明已被簡爲駐瑞士公使繼任者將爲前充倫敦日總領事之山崎氏惟昨據日總領署云尚未接到官報 
[美政府不復檢查電信]  
　　大陸報云太平洋商務電報公司佈告中美間電信今不復由美政府檢查惟中政府檢查仍須電信上由領署蓋章簽字云 
　　英文滬報云本埠大北電報公司佈告美國檢查現已撤除故寄往美國之電信可經日本發出並無關於採用密碼之限制但因中日政府條例電信必由發電者用明文署名能逹與否電局不負責任云 
[美絲商捐助蠶業改良會]  
　　中美新聞社云據紐約電稱美國絲業公會已籌集銀五千兩將由在華美商會轉贈中國之萬國蠶業改良會再改良會已允以可産蠶繭五擔之子供給金陵大學不取代價並允資助該大學種植接枝桑樹士萬株作一九二一年春季出售及分配之用美國絲製造家十五年來曾竭力勸華人改良絲業大概用文字鼓吹收效尚淺目下中國之絲用何法繅製俾可合萬國高力機之用仍是一問題也 
[全國報界聯合會成立會記]  
　　昨日（十五日）一時全國報界聯合會假大東旅社六樓開成立大會各報代表赴會者計八十三人來賓赴會者約百餘人南北代表因和會議事期間不能蒞會南代表派鍾文耀爲代表北代表派周詒春爲代表滬海道尹代表爲錢繼曾交涉使代表爲卓繼納餘若各和平團體各聯合會國會議員均有代表赴會報界代表中西文報有文匯字林上海太晤士英文滬報東文報有上海日報上海日日新聞通信社中除國内各通信社外路透東方共同等通信社亦派有代表届時搖鈴開會由籌備員粤報吳鐵城提議開會地點屬於上海應請上海各報公推一人主席當由上海時事新報馮叔鸞提議推民國日報葉楚傖主席大衆贊成葉辭經衆敦促始就席首宣布開會大旨次奏國樂衆起立次衆代表及來賓對國旗行三鞠躬禮次衆代表與來賓相見行一鞠躬禮次由廣東七十二行商報代表汪書城報告聯合會發起於廣州報界公會曾通電各省嗣得上海日報公會覆電贊成始由廣州各報派代表來滬籌備並設立事務所於靜安寺路二十二號各報加入本會者計十五省八十六家派到代表六十五人蓋有一人代表數家者其中東報五家西報五家報館所在地國内外皆有之凡三十二處云次檳榔嶼光華日報代表戴季陶演說大意謂廣州發起聯合會之主旨標明對於世界及國内和平爲相當之贊助與監督極表贊同並於此會希望振發輿論之權能對於一國及世界持至公正切實之態度一宜吸收世界之文明二宜貢獻固有之文明於世界吾人當抱定此絶大之目的一致進行次有路透記者科克司君以英語演說周春詒君繙譯大致謂輿論爲中國最大之勢力應揭發腐敗不正之事情以改正之應有確實之報道以期收偉大之效果應要求電報費之减輕以期消息靈通將來粤漢鐵路一通南北新聞交通之法亦應改善次有文匯報記者德惟一君以華語演說大致希望擴張新聞勢力務須棄私從公勿崇拜金錢權位文筆非求詞章之優美當求公道之昌明全國報界聯合應前進母往後退次有日本記者佐原篤介君以日語演說戴季陶君繙譯大意以中國爲言論發達之國故言論之勢力至偉中國屢次大事發生皆爲言論界所左右此次和議亦然故望報界聯合會更以一致之精神發揚與論之勢力次由北京定一報邱醒旦演說大致言吾國報界墮落失指導社會勢力次由北京法文報代表洪秉端演說以研究消息靈通爲報館發逹之原素又報館以代表民意爲天職故宣揚民意爲報館之眞精神次由平和會議南北總代表特派代表鍾文耀周詒春兩君起立宣讀祝詞次由上海時事新報馮督鸞演說吾人聯合全國報界對於大體的希望一致而小節不妨各殊則聯合可以永久且希望着眼於改良社會社會良善政府未有不良者也次由江西民報代表邵仲輝演說大致以民主政治之精神全在輿論勢力之發展而報紙之作用一則立於社會之前頭社會所未發覺之眞理報界當先引導之二則報館爲社會之寫眞將社會事情描寫透切以供閱者之思考而在國民判斷力未充分以前尤以第一層爲要民國二三年間皆由報館不肯立於社會之前頭以喚醒人心致有袁世凱之帝制吾人以後宜任勞任怨以發揚輿論之勢力次有商帮協會代表鄒靜齊演說希望報紙鼓吹振興實業及剷除武力以求得世界永久和平之幸福次由主席答謝來賓之盛意次茶會次攝影閉會時已下午五句鐘矣 
[華僑學生會第一次常會紀]  
　　華僑學生會前日在一家春開常年大會並照章改選正副會長及歡迎該會名譽會長交涉員楊小川到會者甚衆三時搖鈴開會由會長謝碧田宣佈閘會宗旨謂本會成立一年已經期滿自應遵照會章改選本擬陽曆三月間開會所以改爲今日者因南北和議停頓人心惶惶上海各團體紛紛設法挽救本會以國事爲重亦隨同奔走呼號以期稍盡國民之天職現和議績果能否有效雖不可知然南北代表已經賡續開議則吾等希望心尚覺未冷本會故得睱於今日開常年大會今日係四月十三號爲上海中外各界提倡早起撥快鐘點一小時辦事之紀念日也亦可謂本會第一次常會之紀念日正好藉此紀念日以勉勵本會會員諸君加意惜隂勤學至於會務進行不如依照社會團體普通規則每年選舉一次全體改選在開大會時舉行衆意以爲何如衆皆舉手贊成表决後卽發選舉票選舉正會長一人副會長一人由到會華僑學生中推舉何葆仁陳由義爲監票員監督發票投票開票結果以謝碧田爲最多數當選爲正會長李登耀爲次多數當選爲副會長當場宣佈衆皆鼓掌旋開歡迎會由該會全體會員起立向名譽會長楊小川鞠躬致敬楊君起立道謝略言諸君由海外歸來與内地學生出洋留學相同責任更大第一須通國語聯絡組國感情第二須愛惜光隂講求學問劉仁航略言華僑名稱常震耳鼓要知僑者旅也英僑有能力然後有各處之殖民地荷蘭僑有能力然後有南洋之殖民地　雖小而僑民能在國外拓土地開富源以成今日之富强柴　馥略言讀書辦事均須有一種專一之精神然後始有結果諸君今日在求學時代務須精神專一他日出外辦事自能應付裕如近日猶太人之能復國並非完全是各國之助力乃猶太人財力團結之精神所造成時已六鐘其餘來賓職員曹仲淵謝復初黄警頑陳復初韓韻濤時明行王一之郎靜山黄壽垣諸君皆不克繼續演說遂飲食茶點而散 
[關於敵僑事務之兩局消息]  
[遣送局撤消]  
　　遣送敵僑事務局督辦盧子嘉昨將遣送局實行撤消所有一切器具悉行搬遷至軍署至第三批敵僑尚未定有遣送之期故將各項手續暫爲結束以待政府電示方針並面諭洋務股主任迅行督率股員將第一二批遣送敵僑人名册譯就華文以便報部現陳股長已遵諭辦理聞該局撤消後所有免遣及患病各敵僑除另換給新證外仍須按期赴檢查所註册除華界南北兩檢查分所依舊設立外附設於交署内之檢查所亦仍其舊所有員司悉委原辦人員 
　　又函云附設救火聯合會内之滬南辦事所亦於昨日撤銷將牌除去一切文牘已倂送運署保存備查昨日上午淞滬徐警廳長上海縣沈知事工巡捐局姚局長先後到所至十一時與各股職員如黄輯虞姚欣之尹村夫潘炳章井湘亭唐飛熊張愼初等共十人就聯合會鐘樓下隙地合攝一影以誌紀念 
[財産局移倂]  
　　管理敵國人民財産事務分局因節省經費已於昨日移倂滬海道尹公署辦公所有各課辦事人員前因接收財産手續繁多需材襄理故所派各員多由别署兼差現因接收商行事竣特分别裁减重行支配今亦組織就緒開始辦公茲將各課現辦人員職名錄下計開（秘書長）宋介受福忱（譯員） 
杜人傑逢一趙承勳閎甫（總務科主任）趙崧春舫（科員）余沅正江沈士成頌閣申楙鳳蓀左相次舲許之麟芝蓀薛成棟雲浦王福濤叔明（幸行科） 
（顧問兼王任）陸守經逹權（副主任）邵樹華季實（科員）趙蘭堂芝鏡陳瑞邦郭增復次珊（洋顧問）恩搿爾又函云江蘇管理敵國人民財産事務分局王局長辦理接收公其租界方面敵僑財産已逐漸進行至法租界方面法領初尚未允經一再商議已允爲雙方互訂辦法該辦法大致係由中法兩官署遴派員司先從調查界内敵僑産業入手俟調查竣事由中法兩方合意招賣所有是項賣得金儲蓄中法合意指定之銀行惟處置此賣得金須聽政府核奪現聞法總領事委副領德賚沛承辦調查事宜財産局委陳世光爲主任共同進行不日當須實行云 
[摘錄淞滬常關稅則内容（續）]  
[免稅貨物]  
　　免稅各貨詳列於後一凡進口各貨已在江海關監督轄境内各分關完納稅銀持有各該分關發給之收稅單者（貨物如有溢數本關另行辦理）二各貨持有子口單（卽運洋貨入内地之稅單）三聯單或運單者三船用煤米食米之多募以船夥之人數及路程之遠近而定船夥每人每日准帶食米二斤半四家私（卽舊衣服舊器具）五印成書籍六舊煤油聽煤油箱紙烟箱七外國食物確係自用而其價值不逾常關銀三十兩者八舊木油桶鐵油桶印有淸楚之記號者其無記號之油桶本關征稅九黄沙石片小石爲建築之用者十各種白色或染色土布裝運出口其種類式樣與稅務處所定條規相符者（本條自民國七年正月一日起至九年十二）月底止）十一稅銀總數不滿一錢者 
[犯禁品及限制品]  
　　一軍械子彈炸藥炸彈及一切製造以上各物之材料（甲）鈉養淡養五（卽南美洲）智利國硝）硫磺火藥炸藥亞鉛鉀養綠養五燐素藥線迷耳貝尼油及各種爆烈藥除均應完稅外若無總稅務司傳行稅務處令准陸軍部核准特放明文一概不准裝運工業應用硝磺持有江蘇硝磺局所發督軍蓋印之護照本關准予完稅出口惟每船每次所裝不得逾五百斤（乙）進口土硝皮硝及鹽水土硝均應完稅並須有地方官發給之護照其護照又須江海關監督蓋印（丙）軍械子彈由此省運往彼省爲國軍之用者一概免稅惟須有督軍護照監督公文（丁）軍械子彈炸藥及一應軍用器具軍用通信器具及造橋器具如無陸軍部護照及總稅務司轉行稅務處特　明文一概不准由此省運往彼省（戊）各種軍需由此省運往彼省者須有陸軍部發給之小護照（己）前條所述各種軍需每種如不滿五百件者祗須督軍或鎭守使或護軍使之護照二各種雜糧裝運出口須具保結食米一項除保結外又須護照該保結如不依限繳回本　卽須照章追繳保結内所載銀兩卽予充公雜糧及食米保結須貼印花稅票其率如下價值自十元至九十九元貼印花稅票二分一百元至四百九十九元四分五百元至九百九十九元一角一千元至四千九百九十九元二角五千元至九千九百九十九元五角一萬元至四萬九千九百九十九元一元五萬元以上一元五角船用食米參看免稅貨物條三機製土麵粉持有運單者本關免征稅銀粉袋須蓋印廠名商標如運往通商埠須具保結應貼印花稅票其率如下一百袋以下貼用印花稅票二分一百袋至二百九十九袋四分三百袋至四百九十九袋一角五百袋至九百九十九袋二角一千袋至二千九百九十九袋五角三千袋至四千九百九十九袋一元五千袋以上一元五角四銀行鈔票（甲）假銀行鈔票絶對禁止裝運（乙）空白銀行鈔票除中交兩行票外絶對禁止裝運五錢幣錢模及鑄錢機器制錢及銅元由此省運往彼省者須有護照並具保結船人自用銅元船主准帶五千枚船夥每名准帶四百枚東三省小銀元（卽銀角）絶對禁止進口各種私造錢幣絶對禁止裝運錢模及鑄錢機器除造幣廠所用領有護照外絶對禁止裝運六各種賭博器具絶對禁止裝運七各種淫畫絶對禁止裝運八食鹽如無鹽務署發給之引單禁止裝運九江藥土藥不准裝運嗎啡高根及皮膚注射噐（卽嗎啡針）非有西醫具結禁止裝運戒烟丸含有嗎啡鴉片及高根者絶對禁止裝運 
[示諭民船不得停泊浮筒下]  
　　滬南工巡捐局姚局長昨日發出示諭云案准江海關監督公署函開接稅務司來函上年十二月間據滬南商輪公會函稱近有沙釣等船在大逹公司碼頭就近停泊於各輪船進出諸多窒碍擬於距離碼頭三十丈之處設置浮筒以淸界限請咨理船廳勘定照辦等情飭據理船廳勘明停泊於大逹碼頭最近之前三排各船應逐排移泊於各排之後卽以騰出之地安設浮筒據以函復並飭停泊該處各民船移泊各在案茲查該處雖已騰出而後來各船仍有停泊該處情事屢經本關指令移　異常煩瑣請轉函該處地方官出示曉諭並請於示内叙明南市大達碼頭以下爲輪船轉灣界限設有白色浮筒爲記所有各項民船不得在此浮筒以下停泊俾免危險倘有誤停之船一經海關理船廳指示應卽移開如有不遵定行罰辦等語幸母遺漏等因並抄錄與滬南商輪公會往來各函到署查南市大達公司碼頭以下安設浮筒原爲輪船民船劃淸界限以免碰撞肇事起見乃民船仍有誤泊情事稅務司所請出示曉諭自係格外審愼防患未然除令行上海縣知事外合行函達卽祈貴局查照稅務司函叙各節出示曉諭仍希見復等因准此除函復幷諭飭市舶所傳知各沙釣船等　辦外合亟出示曉諭仰該民船等一體遵照須知南市大逹碼頭以下爲輪船轉灣界限設有白色浮筒爲記所有各項民船均不得在浮筒以下停泊俾免危險如有誤停之船一經海關理船廳指示該民船等應卽從速移開母稍違誤致干罰辦切切 
[撥早時鐘後之各方面]  
[各游戲場與戲園]  
　　節省時光問題上星期六江海關首先提早一句鐘辦公並將鐘點撥快一小時英法會審公廨曁英法捕房各洋行及商學各界一律提早等情迭誌本報茲悉公共租界内各戲園及各游戲場前日亦奉英美工部局諭着一律提早一小時收歇 
[各機關與華法電車]  
　　江海關撥快鐘點後華界各官廳仍照舊章滬寗杭車站行車時刻亦未改早惟車站問之報時鐘已加添紅色短針一支以符海關鐘點其鐘鳴記數均照常例（如十二響則紅針在一時）以免旅客誤會聞其餘各機關亦將仿行至九月末日方將紅針除去華商電車公司行駛民國路之電車每晚 
 
 
 

Page 11

 
 
照常於十點半鐘進廠而法商電車則已提早一小時進廠 
[接渡小輪與内河各輪]  
　　浦東西華洋各廠棧各碼頭行駛浦江之接渡小輪卽日起其行駛時刻均照新時刻辦理而内河各輪及塘工商小輪等均照舊時刻行駛並不變更 
[關張兩讞員之榮光]  
　　北京内務外交兩部以本埠公共租界會審公廨正會審官關炯之辦理華洋案件措置有方襄讞張逹卿佐治得體據情呈明總統於本年二月十九號指令上海公共租界會審公堂正會審官關炯傳諭嘉奬副會審官張鑑文給予五等嘉禾章各在案茲悉此項奬照及憑領勳章證書業於前日頒發到廨關張二讞員已分别祗領電京陳謝矣 
[滬杭路開行夜車之所聞]  
　　滬杭甬鐵路已定七月一日開行夜車所有辦事員司不敷調遣特由車務處招生面試以備派遣已誌前報昨已考試完畢共計投試者三十餘人取定十四人日内卽可分别派遣實習至開行夜車時刻茲悉係每夜十一時候上海北站之滬寗快車到後街接開行赴杭一次到杭約在次日黎明杭州亦同時開駛來滬銜接次早滬寗之早快車計僅上下行之列車各一次 
[楊交涉員晉省]  
　　署理外交部特派江蘇交涉員楊小川自接任以來尚未赴省晋謁軍民兩長茲因公署事務組織就緒昨日特乘晚車前往江寗晉謁李齊兩長官面陳一切 
[護軍使署提用充公軍械]  
　　江海新關歷年查獲之私運軍械等件隨時存儲浦東關棧現松滬護軍使與該關監督商明提交軍署以備撥用故盧護軍使昨特派副官長孫占元前往會同姚監督所派之夏繙譯及稅務司所派之關員於午前九時同乘小輪前往浦東將棧存充公軍械逐一騐收帶同使署存候備用 
[甘泉艦招人競買]  
　　福建馬江之海軍製造學校於前年呈准建築以來業經竣工所需造價約銀十萬元尚未撥付海軍總司令藍建樞以値此國庫支絀此項建築經費無欵撥付查有第二艦隊所轄之甘泉軍艦年久朽壞不堪使用擬將該艦變價撥用呈奉海軍部核准咨交國務會議通過由部令行藍總司令轉函福建船政局陳局長查照辦理聞甘泉艦定價洋二十萬元已招人投標競買矣 
[東西華德路之搶案]  
　　中西探截獲徐阿三一名 
　　虹口東西華德路三千零三十三號門牌肉店主葉姓家於昨日黎明時突有盜匪九人持械破扉而入闖進臥房葉因夜出未歸其妻方氏與子鴻源從夢中驚醒該盜等卽各出手槍利刃嚇禁聲張强索銀箱鎖匙其時葉之包車夫亦被驚醒起視莫敢誰何主僕咸瑟縮一隅該盜匪乃將方氏手臂所戴值價洋三百二十元之金鐲一副捋取而逸當經虹口捕房包探王少廷與西探目利扶司（譯音）及九十八號西探麥道漢（譯音）　警趕到將海門人徐阿三截獲帶回捕房押至九句半鐘解送公共公堂卽由該中西包探上堂禀明前情請求展期以便偵緝同黨兪襄讞核禀商之美思副領事判徐押候查明於下禮拜二解訊 
[浦東吳家廳出會肇禍三紀]  
　　浦東吳家廳賽會淞滬三區巡警前往禁阻開槍擊傷鄉民江阿三楊金生張唐生潘毛毛等四人等情已兩誌本報茲悉江等四人昨日其家屬前往探望據稱傷勢已漸平復當不致有性命之虞鄉民方面亦漸平靜各安生業當無事故發生此案善後現由警廳偵查起釁原因以憑辦理 
[浙江商品陳列館在滬徵品]  
　　浙江商品陳列館在滬設立徵品處定於今日成立昨日本埠實業各機關各商號接該館通告云本館奉實業廳雲廳長訓令開始籌備已歷半載館屋建築工程八月間可以告竣所有徵集商品事宜自應趕速籌備早觀厥成除本省商品由各縣知事徵集送省外對於各省商品之徵集在上海方面不可無接洽處所茲由浙江實業廳委托上海二洋涇橋愛多亞路二十六號華盛均記貿易公司總理謝復初君爲本館駐滬徵品員卽假該公司設立浙江商品陳列館駐滬徵品處定於本年四月十六日成立以後在滬徵品事宜均由謝君接洽卽他省有寄贈寄售及寄館陳列之商品亦得交由該處代收彚集運杭以資便捷深恐本外埠實業各機關商號未盡周知特此通告 
[救火會通告會員送殯]  
　　上海救火聯合會昨發通告云查本會職員姜君咸五歷任調查實心任事辦理水神閣火政歷有年所茲忽於本年三月十一日因病逝世擇於四月十九日星期六（卽舊歷三月十九日）舉殯查救火會員擔任義務無論嚴寒酷署風霜雨雪凡遇地方火警莫不立馳赴救實屬異常勞苦一經身故若不集合全體會員制服整隊相送殊不足以慰死者而勵將來爲特通告准於是日上午十一時凡我各會員均當一律制服銅帽齊集到會准下午一時由會出發送殯惟此次舉殯經過租界外人觀瞻所繫對於銅帽制服皮靴腰帶一切儀注務特别注意以崇體制並於是日備有午膳務希準時是爲至要此佈 
[奚蕚銘出殯紀]  
　　昨日（十五號）爲寓居法租界葛羅路澄商奚蕚銘出殯之期下午一時起由該路排齊出發朝北轉東由愛多亞路走雲南路進北海路轉北西藏路穿大馬路向北轉東走北京路由廣西路轉四馬路轉北進望平街向東走九江路轉走河南路過三茅閣橋穿法大馬路向南轉東走民國路遇小東門走巡捕房街到寗紹碼頭上船其所經各地觀者擁擠異常道中所列首帽印捕馬隊開道中有親兵騎馬旗鑼執傘音樂隊珠燈國樂有飾金童者有飾八仙者並有錫鑾架銅鑾架後有各種玉器數十件置一樹架有人執玉字旗者有十餘人騎馬負玉如意者有飾十二花神者有飾十八羅漢者有銀刻甘蔗牌樓者所費至二百餘元更有以水泥做成松石盆景松柏湖船各一並有棲流所之樂隊江隂邑廟之道士以及他處和尚二百餘尼姑數十賓客隨送者有騎馬有步行有手中持香胸前簪花此外有奠　祭軸輓聯等柩前有陸軍軍樂隊某學校學生數十人後卽係孝子布欄柩上全用賽珠紥成完全龍形式以三十二人槓抬抬者均戴前淸禮帽所有執事亦均戴前淸煖帽籐帽一切儀仗似賽會似出燈迨至寗紹碼頭時已五句餘鐘聞所費約需三十萬金云 
[靑年會消息兩則]  
　　本日（十六）晚八時一刻四川路靑年會開會員交誼會有英國人蘇柏氏演講紐新蘭風景並用影片證明兼演救世軍活動影戲三大木此項影片甚爲　貴購求不易　之不獨增知識且可知救世軍所辦種種事業與戰地之情狀想届時與會者必較往日爲多也 
　　該會章子部自去歲發起童子社會服務團以來各學校學生之加入是團者頗衆近聞該會擬按各服務員成績之多寡給予燈書槳章等物以資鼓勵日内該會又與工部局商討對於本埠衞生事業之進行聞已擬定由該會童子部責任各服務員在北河南路一帶街衖内着手整頓各垃圾桶及挨戸演講公共衞生之要義云 
[學界聯合會重選職員]  
　　中華學界聯合會成立三載會務漸次擴充附設日夜校學生已達四百餘人日昨開會重選職員舉定程長碧爲總幹事兼日夜校校長黄奠華爲參議部主任吳鐵珊爲文牘部主任趙鴻濟爲演說部主任陶祖耕爲交際部主任蔣壽祺爲出版部主任該會會董爲王寵惠張季直等而南方總代表唐少川亦已擔任該會會長云 
[兩江公學近訊]  
　　北浙江路兩江公學教務主任王昌社於三月中因公北上現該校聘請南洋公學畢業電機科學士沈佑祥爲教務主任又聘請美國費萊特大學畢業法學碩士陳琅爲英文科主講兩君已於前日到校任事 
[圖畫美術學校籌備校友會]  
　　西門圖盡美衞學校創辦八載正科師範及函授部修業畢業學生在國内外者已不下二千餘人茲聞該校爲聯絡情誼起見特組織校友會業經一再開籌備談話會並訂定簡章通告各校友准於五月十五日開成立會 
[北市駁船聯合事務所選舉領班]  
　　滬北蘇州河一帶裝貨駁船前因爭　　貨起衝突特設立北　駁船　合事務所議訂規章同盟遵守成立以來已有二月現報名入會者有六百餘艘規模粗具昨日下午特邀集同業開會除舉定王裕　周春奎兩人爲領班外餘俟入會加多後定日再　二人王裕生兼辦書記又　定周四官　和尚李和尚葛玉生等十六人爲調查凡同　中之破壞會規及遇有同業爭執等事隨時報告到會俾便排解 
[震巽公所定期開選舉會]  
　　老北門内白衣菴木商震異公所定期四月二十號（卽隂曆（三月二十日）下午二時開選舉會更選職員昨由公所刊印通告分發同業請爲屆時到會 
[小工壓傷殞命案三誌]  
　　扛掮貨包小工吳春元在麥根路附近貨棧土　壓傷身死屍弟吳春　以其被同伴陳二林故意將貨推下以致伊兄死於非命控經檢察廳派員騐明傷痕將陳收押候示在案昨日午後吳妻張氏投廳具禀聲稱此次貨包内是各色碎布每包約重五六百斤均由火車載來滬上是日陳二林將貨包從高推下致將丈夫壓斃請求伸雪廳長諭着靜候質訊究辦 
[冒探拆梢之懲儆]  
　　過犯混名小丁香之王阿二又小湖洲王金寳兩人日前在法租界某客棧内冒充包探之夥向竊賊　阿林拆梢銀洋嗣經包探程子卿將劉竊拘獲解經法分堂訊悉前情判劉禁押西牢外飭緝王等在案茲又由包探程子卿將兩王一倂拘獲帶入捕房昨日傳到客棧主倂解法公堂並在西牢内將劉提案請訊劉供兩王前來棧内向民人拆梢去洋若干元又據棧主黄德明供是晚王等前來民人棧内聲稱找尋朋友旋卽登樓將劉拖出餘不知情請之王阿二供認拆梢不諱王金寳供實係王阿二邀民人同往拆梢求宥又據捕頭上堂稟稱查得該客棧不　循環簿登錄寓客姓氏有違定章請核中西讞員會判兩王不應復來租界着王阿二押西牢四月王金寳押二月期滿仍一倂永遠逐出租界劉阿林仍照原斷執行黄德明不應違章着罰洋二十元充公以儆 
[電車碾斃學童之結果]  
　　法商電車司機人劉賢之前因駕車至法租界福開森路將某教堂學童輾斃迭經法公堂研訊判候下堂諭飭遵在案昨又傳訊先山法副領事德君將西文堂諭朗誦畢繼山聶讞員諭曰此案迭經公堂研訊明晰電車公司向章該處因馳快車之處實係該孩自不經心致被輾斃與人無尤惟查得是日被告司機較公司定章更快是以應得處分着罰洋十元充公以儆 
[烟賭徒分别懲罰]  
　　本邑人周維奎與張阿二張崇新同在福州路（卽四馬路）五 
百六千一號門牌開設燕子窠（卽私烟間）並聚賭抽頭被人函告總巡捕房捕頭於前晚甯飭中西包探協往將周等三人及烟客賭徒屠文軒陳徐氏章興生葛金珊馬瑞福趙文庭程鴻桂應元生兪兩林王瑞生李明德萬門洲唐永昌徐家成邱廷元等男女十八人連同烟賭具一倂帶入捕房捕房諭飭將周與兩張及屠文軒婦人陳徐氏五名分别收押其餘准各存洋五元保出昨晨解送公共公廨經中西官訊明判周維奎押西牢半年張阿二押四月張崇新押二月屠文軒押一月陳徐氏押女所十天或罰洋十元其餘各罰五元充公烟賭具銷燬 
[帶烟犯從寛斥釋]  
　　廣東人高子金前日携帶鴉片烟土兩小包行至虹口東漢璧禮路被一千三百十一號等華印各捕查出將高連土帶入捕房收押昨解公共公堂經中西官訊據高供烟土係從法租界購來持回合製藥料療治腹痛並非熬膏吃食求鑒中西官判高從寛斥釋土送海關焚燬 
[攔車圖刦銀洋]  
　　朱金春與其戚曹培元携帶現洋一百四十元雇乘居金寳王扣郎之黄包車行經虹口克能海路突被流氓無錫人沈和尚糾向在逃之三人上前攔住去路將朱從車上拖下希圖刦奪銀洋經朱及兩車夫等大聲喊捕由一千二百六十六號華捕與包探奚德安聞警趕至將沈拘獲帶回捕房經捕頭詰問口供一遇諭飭押候解廨訊究 
[擲缽磕破頭顱]  
　　寓居法租界大馬路寳興里某號門牌之蘇州人王三保昨晚因細故與其弟阿貴口角繼以用武遽將瓦缽擲破阿貴頭顱致血流被而暈倒於地其母情急當鳴報大自鳴鐘捕房由捕頭派一百七十七號華捕送阿貴至醫院醫治時三保見已肇禍畏罪逸去經捕頭諭探緝捕送案訊究 
[馬車碾傷女子]  
　　松江女子蔡寳寳昨日傍晚行經愛多亞路被某號馬車撞跌碾傷足部由巡捕查見前來押令該馬車載送受傷女子至醫院醫治復帶該馬車夫入捕房稟候捕頭發落 
[呈控强拔坑缸之護軍使批示]  
　　商民褚金苗在松滬護軍使署呈控滬南工巡捐局稽查員王子卿假公强拔肥缸要求查辦等情昨經松滬盧護軍使批示云呈悉已據情令飭工巡捐局姚局長秉公查辦具復核奪去後茲據該局長呈稱遵查職局工程處營造章程第二第三兩條規定凡遇兩家以上出入之弄例須收進該民朱福生造屋在北石街中間朝北小弄内共有六家出入應屬公弄之例朱姓於上年十一月間在弄底造屋領照職局當於執照上此定遵　收進本年正月間朱姓屢次來局聲稱局中令其收　地基現右貼鄰褚姓將坑缸佔出不能令人貼服等語正調查問忽有沈姓來請打笆照會塡具報告單到局當卽派員往勘查悉請打之笆卽在坑邊與朱姓貼鄰例應律收讓並見該坑缸係將尖底缸安放地角坑口佔在出入道上約三四尺尚欲借缸口爲界將竹笆沿缸打去希圖攔没出路當查明沈姓乃褚雲龍卽褚金苗之姊家係代褚姓出名請照遂飭調查員王子卿知照該民到局諭話詎褚姓置之不理職局復於三月四日傳諭該處地保勒令褚姓將坑缸邊去奈褚姓故違局章置若罔聞職局以事　路政未便任其抗擾特於三月十二日函致該管警區署並飭調查員王子卿帶領小工前往協同拆遷將所設新坑移至西首竹笆之　該處出入路旁尚有褚姓及金姓地坑二隻而褚姓地基共有單二紙一約五分一卽稟稱分許者總計七分左右竟於舊坑之外又設新坑佔路　屬情理難容其餘與公路相近尺寸尚無坑厠除撤去碍路新坑外舊有地坑本與路政無關自母庸令其遷讓工程處遵守向章關於有碍路政者不能不予以取締奉令前因理合將此案辦理情形檢同繪圖一紙坑缸照片一張呈復鑒核等情查此案該民基地旣應收讓其設置該地上之坑缸自應遷移該局以迭次飭遷迄未遵辦卽派稽查王子卿等帶領小工前往協同拆遷其辦理手續雖的强迫亦實由於該民之抗擾來呈指爲該稽查等違法行爲殊屬出於誤會所請應母庸議仰卽知照 
[倒欠米洋案之和解]  
　　草鞋灣公生泰小米店主於去年十月中控前開包飯作之張懷士於八月間倒欠米洋二百八十餘元一案前經地方審判廳訊判將張收押限繳張挺押不理在案昨日午後又經陳推事官開庭研訊據原告訴稱現張央人向我和解折償洋一百元餘立興降期票我己允許爲此來案請求將案註銷質之張供寗波人開設包飯作實因虧本所致求鑒問官得供以案旣和解姑准原告請求將案註銷張懷士當堂開釋 
[張一芳不准交保]  
　　南市厚生小錢莊執事張一芳因捲欵潛逃被獲後縣商會囚其無人具保送至第一區警署暫留在案茲聞此事經該莊股東瞿顧兩姓已照六股履行債務惟王桂生等四股分文未繳現經該會限期速行措理旣而張父季聲投署聲請將伊子保出料理趙署長以事關債項糾葛未便准保已定申解警廳司法科訊追 
[道署批示照錄]  
　　滬海道尹公署昨批崇明外沙公民施彦　等呈爲縣議善後辦法　請迅賜令縣尅日舉行山呈悉候令該縣知事查照議决善後各辦法迅予次第實行以期便利仰卽知照 
[淞滬警察廳批示兩則]  
[黄勝發批]  
　　據呈各節殊不近情如果爾媳之姊確有强迫領妹行爲可卽隨時報警拘究固無備案保護之必要仰卽知照 
[吳宋氏批]  
　　據呈已悉仰候據情函致公共會審公堂查照可也 
[滬南工巡捐局批示照錄]  
　　江北猪酒船管帮曹順山日前病故後經淮揚同鄉寓滬紳商施道高等具呈滬南工巡捐局請將猪酒管帮一役仍歸曹于登錄接充以便該兩業船隻有所稽管等情昨經姚局長批云呈悉該船管帮領袖曹順山病故旣據公舉曹登錄接充仍照向章辦理尚屬可行仰候照案給諭遵辦所有應繳本局照費仍着按月照繳不得拖欠以重公欵着倂知照此批 
專件 
[上海商業公團聯合會上國内和會請願書]  
　　謹將人民對於國内和平會議請願各欵開列淸摺恭請核議計開 
　　一關於軍政之提議事件甲請實行裁兵以節國用謹按年來武斷横行擁兵自衞者不乏其人每年軍費幾增至全國歲入十分之八以致入不敷出濫借外資國家命脈抵押殆盡若不　籌善法裁汰軍隊國家之財政日窮人民之擔負日重必致破産亡國而後止况用兵之處商業停滯農民失業任情誅　擄掠風行民心日去此極危之現象也現值和議方開咸以裁兵節餉爲整頓財政之先務中外人民均以此爲萬不容緩之問題故裁兵一節極當注意者也乙請裁兵節餉移補教育　工商業實業及航業謹按國家現在養兵之費佔全國歲入十之八以致百廢未舉裁兵之後請以歲入十之六補助教育及農工商航實各業與其他之實業維持民間之生計增進國家之歲入此又爲裁兵後不可少之手續也 
　　二關於教育之提議事件甲請訂實行普及教育條例謹按國之强弱民之貧富均以教育之普及與否爲標準國體變更於茲八載一切新政徒飾外觀遇有質問者恒以國民程度尚低各事難收實效爲辭要知國民程度太低誰之咎耶教育爲立國之基經費僅佔全國歲入百分之二雖内有教育部外有教育廳然無米之炊難乎爲繼敷衍尚慮不足又安能望其進步除一二大中小學直接間接或外人監督或由正紳辦理者稍具教育精神外餘無教育之實際長此以往安能望人民之程度增長當此爭存於新世界之際尚望以普及教育爲不可緩之圖也乙整頓國内官私學校謹按全國學校除省會及通商大埠者稍具形式外餘皆腐敗不堪官立者因限於經費雖有完備之教科而無勝任之教員兼之教職人員又恒視學校爲餬口之地日以敷衍學生保存其位爲得計誤盡靑年爲患最大官立者尚如是其私立者或以學校爲營業益不堪聞問矣故請於實行普及教育之先嚴查全國官私學校以爲入手整頓之計此不可不急圖挽救者也丙妥籌學生出路謹按靑年學生耗學生之精神費半世之光隂學成之後無所售其技賦閒者衆得意者少此非提倡教育之初心實爲消磨道德之後患故急宜妥籌良策以廣學生出路而保靑年志氣庶幾不枉提倡教育者之苦心此爲實行普及教育前不能不留意者也（未完） 
雜評二 
[大出喪之謬妄（邠）]  
　　舉殯凶事也古之喪禮一主乎哀歐美紳商之舉殯於滬者車不揚塵人有戚容悄然肅然初無儀衞蓋凶事非所以炫衆無古今中外一也淸季逹官貴人固有以此事傳諸人口者然通禮具有等威非可妄用也 
　　所尤不可解者喪主以何種心理而出此謂將誇其豪富耶外人之豪富於此者何可勝數其悄然舉殯初無人貧薄之也謂將以悅觀者耶天下惟大奸大惡之死爲衆人所共快喪也而欲人之快樂將謂死者爲何如人非直此喪主而欲令人樂必將以觀者之快樂爲快居喪而快爲人妻子者於心安乎我非獨責一人一家也此種非凶非吉之儀式爲古今中外所必無者獨流行於租界之中誠屬可異耳 
　　古人於喪者之側食未嘗飽見縗必起過之必趨蓋人爲感表之動物覩人之歡而　然笑見人之哭而捐然悲者所謂同情者是也今乃樂觀人之喪亦獨何心哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（七十二）] [  一之]  
　　一千九百十七年三月美國頒布之惜隂律其第四欵區全境爲五種不同地帶以行律下述之五種時間一曰東方時間用之東美紐約等處二曰中央時間用之中美各地三曰由嶽時間川之落機山附近諸城邑四曰太平洋時間用之西美太平洋沿岸五曰阿拉斯加時間因英屬坎拿大以西尚有偏西極北之阿拉斯加一部隸屬美國也以上五時間俱有二三十分鐘之出入云 
　　我國前代政府發行之時憲書對於一年二十四節氣交迭時刻亦復按各行省時差之不同而有一極詳明之表格由欽天監先期測算依次羅列其中特我國當閉關時交通不甚發達故人民於各地時差亦鮮注意若彼美國輪軌絡繹電逝流疾兩大洋數千里之遙隔五日之程可逹在我國内地如江西等省陸程一月餘方可由省之北界抵省之南界者在彼美國已可横貫全洲六七次矣故在美國旅行凡自東徂西或自西東漸者不可不注意時間之變換與鐘表上較準時刻之地點也美國横貫東西之急行列車其行車時刻表取閱時極宜留意譬如由金山赴東美則在由太平洋時間地帶進入山嶽時間地帶之時各旅客所佩時計卽須按前星期六夜半上海撥早鐘點之法撥前若干分鐘若　進至中央時間地帶又須撥前若干分鐘至在何時入此地帶火車表中（何時到）（何時開）之旁角必有極細字首爲標註若爲山嶽時間字首當爲　若爲中央時間則其字首爲Ｃ在細心人必能一一尋繹而得之也日本名記者末廣鐵腸『啞旅行』小說中曾有笑談一則記日本紳士不知撥早鐘點之苦略謂（紳士枕肱一睡日）出方醒其時火車已停乘客已陸續下車紳士不知適止何站先檢行車時刻表則固明註午前八時十分車抵奥克速郝杜預捕早餐也再看時計尚差三十分鐘　此處定係他站因復枕肱假寢假寐不逾時車中寂無一人急忙奔出車已將開早餐已來不及乃狂奔至膳室以對開銀元擲案上搶麵包數方奔回車已絶塵而遠駛矣因紳士不知此事抵站之先已由山嶽時間改爲中央時間也』云云此乂撥早時鐘說盛行時一種之談資也 
老申報 
[臺郡煤價（見光緒二年二月初九日）]  
　　臺灣礦務其向外國所購各機器聞可隨卽寄到查現所開之礦離鷄籠停船處約三十里故擬鋪設一火車路以便運移貨物也又據晉源西報云新出之煤每噸由曠穴上船合價不過一元由彼處運到上海連水脚各費每噸不過三元照中國斤兩合算每擔僅一角八分此亦便宜極矣本埠之市而不將可從此興旺乎按上海向川之煤俱購自日本大加西馬是知日人之獲　當不可以計算現在臺灣已自開煤礦豈非得生財之道乎又　湖北江西各大憲業均講求礦務蘇省官員亦與西人購辦採煤機器曾已繪圖母見不及二年煤礦大　不特中國自足數用或將轉售於他國非亦致富之一端歟此係本館所親聞非虛　陳說也 
新拾遺 
[紀西女運動成績] [  問渠]  
　　美女司瓜立盤少小多病年十六患熱症甚厲幾瀕於危嗣經名醫治　女父因教女注重體育欣然從之於是習練啞鈴及騎馬諸技終口不輟越歲身大健能跳越遠五尺高度舉十五磅啞鈴上下左右三十餘次毫無倦意女騎馬術甚精能在二十五秒之時間馳行四分之一英里有餘體態從容神志不亂當十五六歲時女身重祗可近百磅十七歲時頓增至百三十五磅其修養之功可見一斑女每日運動爲練啞鈴及諸柔軟運動一二小時騎馬馳行四五英里冬夏日行冷水沐浴習以爲常女十七歲體格列表如左 
身高五尺五寸　重百三十五磅　頸可十四又四分之一寸手腕六又四分之一寸膝高十五寸臂長二十三寸又四分之三寸腿肚十三寸胸寛六十二寸腰部三十九寸云 
　　又美女伯斯年十三善游泳衞在一九一一年美國舉行女子游泳大會女時年方二八與分各種游泳莫不名列前茅最使人注意者爲五英里之水里游泳女能完程祗需時四時又五十分鐘列第一當逹終點　女猶能鼓勇猛游百餘碼出水時氣息無大喘面色如初於是名聲大噪幾全球聞女士名美總統夫人及社會各大公司於女是次勝利均錫以極優美之贈品云 
　　又美女馬利幼時身弱多病經女友之勸習戸外運動如玩網球游泳及他種遊戲女力行不輟兼練啞鈴等柔較體操期年江金山寺（古蹟圖六十二） 
後女身體頓健重量亦大增女在諸項運動中於網球一　最爲擅長曾勝大學聯合運動網球家落克得各界贈品如銀行銀　不計其數云女士之體格亦列表如左（時年二十六歲）身高五尺重百三十磅胸寛六十寸又半腰部三十七寸頸十三寸臂膝皆逹二十二寸 
常識 
[醫治婦女肥滿法（下）] [  守眞]  
　　治肥之法尚有禁吃食品諸如甜牛乳花椰菜蕃薯菜蔬穀料及有脂肪之穀類是　總之應吃之食物宜節减一半脂肪濃厚及生股肉之食品宜酌量飲之 
　　按摩及浴身亦使體態輕細之一助非謂宜以按摩代運動謂宜以按摩補運動所不及也據運動專家之臆度謂熟於按摩者所演習之揉揑法其效等於七英里之步行此等之推測徵實與否茲不具論但舍以炭精之浴法代　素之浴法外實無其他相當之浴法也 
　　最有減輕體内之肌肉瀉藥最有效惟鹽亦然醫家所公認也某醫士　淸晨渾身浸人冷水中爲醫療肥滿之法果爾則柔嫩之肌膚將被毁損吾不信也汗浴較有益然每週至多不得逾兩次否則亦足使軀體羸弱也 
　　股肉太豐滿有損婦女美麗之容然肌肉過消瘦則膚不免縮皺矣總之肌肉之下皮膚宜充滿肌肉之上部皮膚不宜高聳突出肌膚摺皺成痕殊有礙觀瞻也 
　　環繞頭部及軀體各部肌肉較少之處宜緊縮之其法用冷水濯皮膚之外部另加安息香膠數滴以浸漬冷水之蒞絨洗之再以抽自水中之布條裏之遲之又久體態自輕緗矣 
雜錄 
[論中國小說（一）] [  宋春舫]  
　　中國小說在古代時雖以一二帝王喜聆胡野故事以自消遣亦頗奬勵之然進步甚遲至宋代而始發逹顧考其起原則遠在三代時班固漢書藝文志中所記載小說書一千三百八十篇雖其書皆散佚不存其所作之人亦無從稽考然其内容必多與歐洲佛羅利亞Floritn之寓言相類古人喜談荒渺神怪之事蓋無疑也短篇小說在歐美各國至近世始發達在吾國則漢魏時己斐然可觀至唐代而彬彬稱盛如漢魏叢書及唐代叢書搜集短篇小說甚多其所言多古代神話及傳記之類其文章　潔明瞭富有興趣其中佳者不獨於中國小說界不可多得卽方之歐洲白爾齊克及毛泊桑之名著亦無愧色如虬髯客傳卽英國魯省霍得一流人物之傳記　揚州夢則爲短篇言情小說之無上上乘言理言情尤爲精采實中國言情小說中之鳳毛麟角也 
小說 
[五鎊之懸賞（續）] [  雄倡]  
　　乃引女左嚮行行嚮岩壁之下卽介於海防兩路標之問復行數武女忽廻顧大聲曰吾辈迷失道　不應登陟上山而行其必迷路矣陸克踧踖對曰迷途宋遠此處吾幾可瞑目覔路而行密斯但信託陸克可矣野史氏曰乃不知陸克過露其形跡耶抑或此女靈府中固已預覺則正難言然此時女則目視陸克狀似大疑徬徨無主復大聲呼曰噫實告汝吾辈果迷路矣語後立奔陸克力挽其臂曰妄語哉汝乃一愚騃小娃嚮彼道行者汝其顚墜危崖之下必矣幸從我行言次乃力推挽之令前女耳目聽强此時已微聞其下海濤澎湃聲蓋去岩端已不數武而草際又滑不留足女郎乃又大聲呼曰容我自行噫汝乃非人直畜類耳噫幸釋吾臂吾今明矣吾知句言至此一巨　之掌卽力封其吻女乃不能竟言而陸克臂力健曳女而前女軀體亦壯碩乃力舉撑拒苦不能脫忽其後自務中出一手爲力脫女身陸克廻顧怒吼如野人且百端咒詈咒詈未已而身忽仰翻於地則一腕折矣有人冷然發聲曰咄爾野狗汝起前行循原路回敢逃奔者吾槍彈且立貫爾脛今行矣又廻　女郎曰密斯麥萊容我自介紹於若吾名曰柏累堪吾尚有重要消息奉折此消息吉凶參半今曷同歸吾寓乎吾已以女郎且　之言預詔吾居停主婦爲備矣旣抵吾寓吾將以此君授之巡警彼家爾不復可安居　女郎目光穿射　氣而視柏累堪言曰吾命旣由君而生於君匪有弗傾信者又逾三日柏累堪踐約造伊梵爾律師公所約翰白郎林及律師白蘭生已前至與伊梵爾兄弟二人同在一室戸外廣衢中稍遠處則有四輪車二乘一車中則密斯麥萊　坐已另凶服又一車則陸克一腕已懸絡以帶又一腕則已加以手械其旁則一巡士並坐面前尚坐一常服之巡官而此狀密司忒約翰白郎林固未之知也時室中年長之密司忒伊梵爾趨前與柏累堪接手爲禮甚恭言曰密同忒柏累堪君之大名久盈吾耳今據吾友在此當者茲事君又奏績矣柏累堪鞠躬道歉而密司忒伊梵爾卽又顧語一書記時密司忒白蘭生忽起立言曰密司忒柏累堪君果挾得其物來未往昔爾我固微異其步趨然今則同舟共濟矣君果已備矢誓言此婚書爲君得之陂亭如爾來電所云云耶 
[自由談之自由談] [  不冷]  
　　凡人無淸確之頭腦自由之身體則其所見必爲一物所蔽旣爲其物所蔽則其所急所緩者與人所見不同試觀近日以來各方面之情狀如鏡寫形矣 
 
 
 

Page 15

 
 
   
 
 

Page 16

 
 
   
 
