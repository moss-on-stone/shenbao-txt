# 1934 - 60 - 4908577

 

Page 1

 
 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所緝而我朝乾隆中浙江魏玉衡先生爲之研搜考訂并補績集六十卷其中條析病狀授据方書臚列治法斧藻羣言足稱黃岐之功臣靑襄之盛業誠醫學入門之階梯刊印行世板久燬失今覔得善本群加校訂紙張潔白裝訂二十本定價洋每部四元今已出書欲樹醫林之職者請向各書坊購取此佈 
[珍物待購] [  申報館恊振所拜啓]  
　　本館恊振所自經解賑欸以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲亷泉旣能廣積陰功且可増輝藝圃誠一舉而兩得也計開朱漁珊帖一部高澹游山水一幅天靑緞馬褂料一件 
[類論禍福倚伏之理]  
　　昔老子曰福兮禍所倚禍兮福所伏斯言也蓋歴今古徧中外而昭然無以易之也朱子嘗謂天地萬物之理無獨必有對易有太極是生兩儀天道爲陰陽地道爲剛柔人道卽爲善惡爲是非爲吉凶爲禍福善惡分於心是非衡於理吉凶别於機而禍福乃形於事顧易言積善之家必有餘慶積不善之家必有餘殃是以善不善爲感慶殃爲應足以徵同類相從之理而初未及物極必反之緣似老子所言與易理不相合然天道如循環寒暑晝夜往來過續其於人事也亦然孟子言天之將降大任必先勞苦餓乏然後知生於憂患死於安樂按之老子之言若合符節雖然禍福何常之有食天狥財以貧富爲禍福烈士狥名以顯晦爲禍福守道之士可以道之通塞心之安否爲禍福極之天民大人帝王聖賢其志願超出乎尋常則以得志與否爲禍福總之人之所見不同卽其爲禍福亦不同而凡禍福倚伏之理則無不同觀正月廿五日報紀術擅交身一則略云日本人有名荷里芝奥者向日專與人在臂膊胸背之間巧刺各種花繡爲生卽中國古時文身之技也近經官長出票傅案諭以不得復爲此項生理荷則對以前者曾刺俄皇太子及美國某富人等而於本國人未曾針刺自問並非犯法云云問官判以薄罰藉警將來案經本國各報傳播旋有紐約某富人聞名往見大悅其技出美銀一萬二千圓聘往美國以三載爲期夫荷技雖精不過一藝之長耳名不出里巷而竟馳聲於數萬里之外涉重洋而博巨金此殆俗語所謂人離鄉貴者歟顧非本國官長之傳訊判罰則其名無由遠播塞翁失馬安知非福雖然荷之所謂福特以多金爲富耳卽其馳名異國亦终不越一藝之長耳而其禍福倚伏之由已有如此矧夫卓絶古今之奇行震鑠宇宙之大名其所以磨鍊而玉成之者豈偶然乎如同日報紀節烈可風一事某甲之妾夫死送殯後從容殉節視死如歸固屬難得第甲旣家貲豐厚則妾雖失偶猶可養贍終身况妾死而甲母及大婦均爲悲痛則妾似非有難言之憾者胡爲而必從以死也乃觀於次日報登上元陳忠倚所作烈婦邵董氏殉夫事略而恍然悟矣夫以董氏生本小家遭逢不幸而自歸邵爲妾之後鉸荆裙布隣右罕覩其容此爲今日婦女中所難爲今日滬上此等婦女中所尤難蓮出淤泥而不染此其人歟何圖大婦不容良人覯疾五年侍奉旣勞瘁之備嘗一旦捐生遂笑言之自若閱此稿者莫不爲之肅然起敬愴然酸鼻而眥裂髮指欲得此悍婦而手刃之也旣而思之董氏無大婦之厄則夫不必病而死夫不死則身不必殉雖康强眉壽與邵偕老牖下亦一庸婦人耳烏能名傳於遐邇色動乎士夫是悍婦之磨折董氏者皆所以成全董氏也嗟乎烈風知勁草板蕩出忠臣古今之遠中外之大凡經歴艱難百折千廻而不可奪而又不欲出肺肝以示人者豈獨一董氏也哉顧不求人知而人自無不知之鼓鐘於宮聲聞於外雞鳴瀟瀟風雨膠膠詩人之言非欺我也總之凡人之質賢愚不一卽其志亦有庸異之不同烈婦而庸人也則以所遭爲不幸烈婦而異人也固未嘗以所遭爲不幸孔子曰求仁而得仁又何怨此後明月淸風之夜烈婦之靈含笑於九原其心安而理得者夫豈一萬二千圓之美銀所可同日語哉人不類事不類而因禍而得福則類焉執筆人故連類而諭之 
[上諭恭錄] 　 
　　正月十五日奉上諭步軍統領衙門奏拿獲僞造誥勅人犯請交部審辦一摺所有拿獲之王三卽王培芝楊英明蘇志傑張殿彬董景新等五名著交刑部嚴行審訊按律懲辦未獲之張春兒等犯仍著嚴緝務獲究辦毋任漏網該衙門知道欽此同日奉上諭步軍統領衙門奏緝獲交拿人犯請交部審辦一摺所有拿獲之李二 
狗爾卽瞎李五爾楊鈕子甘升爾楊酉爾鍾交小謝卽謝二大彭卽彭如培馬成爾金四卽金六四爾等九名著交刑部嚴行審訊按律懲辦未獲之小黄等犯仍著嚴緝務獲毋任漏網該衙門知道欽此同日奉旨魁斌現丁母憂所管正黃旗蒙古都統著啓秀署理欽此 
[本館接奉電音]  
　　昨日午後京師飛電傳來上諭一道敬謹譯登○二月初二日奉上諭本年輪應查閱福建浙江廣東廣西四省營伍之期福建卽派邊寳泉浙江卽派廖壽豐廣東卽派譚鍾麟廣西卽派史念祖認眞查閱各省營伍關係緊要國家養兵歲糜鉅帑原以備禦侮折衝之用近來各省督撫循例校閱往往視爲具文以致武備日形廢弛殊屬有負委任兹特再行申諭各該督撫務當逐一簡校如有技藝荒疏老弱充數及軍實不霽等弊卽將該管將弁據實紏叅毋得稍涉瞻徇欽此 
[未經定議] 　 
　　蘇州訪事人云前報盤門外靑陽地現經造成之商務局缫絲廠以及馬路巡捕房等諸工程經藩憲聶方伯與日員議定統歸日本管轄兹悉此事現在尙未議妥緣日官仍堅索閶胥門外一带爲租界靑陽地未甚浛意是以尙須再議想當道諸公經緯夙具必有成竹在胸也 
[武林郵政續聞]  
　　杭州采訪友人云浙省舉辦郵政各民局咸有失業之虞杭關道鄒觀察曲體下情商之李稅務司酌定章程轉飭仁錢兩邑尊傳諭各局主令其照常收信打成總包交郵政局遞往通商各埠不准私自寄带所需郵費由郵政局權其輕重照例徵收到埠後仍由局中分送所用砝碼係照英國之權俟開辦後凡掛號民局各發一且至信包之大小長短高厚輕重均照總稅務司釐定章程不得逾限包内不准夾带貴重品物俾免偷漏稅銀并不准帶香水藥酒油汁免致傾翻污及信件其零星信函倘由寄信人自買信票粘貼交民局轉送郵政局遞寄者每函給民局錢五交以酬代步之勞凡寄新聞紙仿單書籍等須捲成一束露出兩端俾易查察而免避重就輕之弊至信件總包每日定於午後三點鐘以前交忠淸里郵政局遲則須送赴新關若過四點鐘時則一槪不收 
[太守課桑]  
　　松江采訪友人云郡城某茂才前經禀陳署松江府陳蓉曙太守擬擇地栽桑以興蠶事太守准 
 
 

Page 2

 
 
之札飭華亭縣葛大今婁縣姚大今會同某某等紳士醵集資本倩人赴浙江湖州府屬採辦桑秧須於淸　前栽種以冀柔條沃若緑遍郊原　會銜出示曉諭曰爲勸辦蠶桑以廣生業事照得人生養衛之需惟衣與食王政本原之地曰農與桑並重交稱同爲生計松郡民勤耕作皆能盡力田疇獨樹桑育蠶素鮮講求屢經勸行尙少成效推求其故或謂地勢低洼生發不易或謂潮汐鹻沙土性不宜或謂耕耘遍野隙地已無或謂素非所習不能獲利各拘成見遂憚經營本府縣逐節考求試爲爾等分晣言之松郡壤接嘉湖風土不異地形低濕湖地爲尤歲產蠶絲甲於内地浙東西濵海州縣通潮汐之處甚多遍地樹桑葉皆肥厚紹屬各縣近來考究種桑養蠶所產繭絲倍蓰於前閒曠之區所在多有卽或匹夫勤墾隙土毫無而桑株占地無多獲息較厚墻隅星角隨處可以栽培種桑之功綜以翦接灌漑飼蠶之役綜以剝繭繅絲以言辛苦較之水耕火耨勞逸迥殊以計日時較之春作秋收久暫　别况蠶事半責之婦女可分丁男之勞白叟黃童亦堪分任捋採功非難事效可倍收蘇浙壤地相同材力聰明决不大分優絀卽其間稍有體會留心諮訪不難得其大凡爲此示仰闔屬紳民諸人等知悉爾等須知舉辦蠶桑樂利無窮無論浙江絲欵歲入累千萬卽無錫繭欵歲入亦數百萬聞見確鑿倣效宜殷惟愚民可與圖成難與謀始全賴衆紳士剴切勸勉今有力農家購買桑秧栽種一二年後桑葉稍長便可用以養蠶年來洋紗洋布盛行松江土布久已滞銷尤宜大興蠶桑力闢利源補救匱乏本府縣已會商紳士先行在府城地方集股種植數年之後桑樹當可成林目前經費難籌未能買秧遍給因念官代爲民謀不若民之自爲謀爾等須諒本府縣愛民心長勤民力弱其各父詔其子兄勉其弟庶幾共興大利長福此邦本府縣實有厚望焉 
[運憲蒞省]  
　　金陵訪事人云兩淮運司江都轉人鏡因公晉省正月某日乘坐官舫駛抵下關官碼頭停泊旋卽舍舟登岸命駕入城赴督轅晉謁與劉峴帥面商一切逾時出轅赴行臺暫駐行旌聞都轉事尙未竣須作數日之勾留也 
[京師火警] 　 
　　京師訪事人云正月初五日天氣淸和午後忽聞警鍾四起里巷驚惶急出望之則南城東偏黑烟蟠空上衝霄漢詢知爲崇文門外迤南半里许花巿大街某木桶鋪内失愼水會中人聞聲馳至汲泉灌救得卽撲滅祗燒去居民三家餘皆無恙至起火之由蓋因木桶鋪用柴燒炕火自墻縫射出延及墻外堆積之木花上以致突兆焚如次日薄暮花巿街迤北之三條胡同某山貨廠又因爆竹餘燼落於竹木堆中廠中人不知遂至死灰復燃視融稅駕廠中貨物引火者居多一時烈烈轟轟勢甚猖獗附近水龍聞風而至竭力澆灌移時卽烟消焰滅是役也僅焚燬廠屋三楹左右鄰居均免池魚之殃及亦云幸矣 
[陰德耳鳴]  
　　前報曾記正月初九日之夜蕪湖二街石觀音廟畔艸房失愼延燒六十一家兹本館派往采訪友人來札云災後除善堂及太平崔姓義粟仁漿疊加施濟外交有錢業中人公捐巨欵散給日斯巴尼亞銀圓卽俗所謂本洋者每户三枚由保衛營饒翼卿守戎爲之經理按照原開災户五十九家先給名票今持至河口司署領取受其惠者幾不識捐户姓名古語云陰德猶耳鳴已獨知之人不能知其此之謂歟 
[辨志精舍春季課題] 　 
　　漢學申論語告朔餼羊鄭註義申士虞左膉註義釋鰿鰭○宋學形色說讀純公論十事箚予書後槐堂之學莫盛于甬說○史學兼掌故石星論太史公屈范蠡于貨殖傳說疏通仕途議○天文兼算學堯典中星月令中星不同解正弧三角用四率比例斜弧三角有三法試詳其理回光鏡有一定之回光角與射光角論○輿地剡溪源流攷姑蔑子國都攷問續輯海國圖志宜增采之書凡若于種宜增廣之例凡若干條試臚舉之○詞章漢武帝遣使者束帛加璧聘墨子賦以事出葛洪神仙傳爲韻擬沈休交桐柏山金庭館碑銘擬陸放翁西郊尋梅用原韻限二月二十八日繳卷逾限不收 
[蚙洲新語]  
　　本館派赴日本各埠采訪友人來書云華人之在東洋貿易者計共六七千人去臘日官忽欲抽收營業稅計生意之大者每年於一萬圓内抽五圓其次則一萬圓内抽十五圓夥伴每人年稅一圓此議初發於箱館長崎二埠繼則神户大阪亦踵而行之惟横濵並無所聞傳聞各華商皆不肯樂從日官亦不過於催迫是亦異矣○日人開九州聨合共進會於長崎諏訪山神社公園之内以四十日爲期凡九州所產之物均得陳列其間東京農商務省大臣及九州各縣知事均派員查騐以定物之優劣優者發給賞牌欲往觀者須持劵而得入每日午前九下鐘時起至午後四下鐘時止各處學校教員率諸生來觀者絡繹不絶長崎縣知事大森君特製成優待劵若干纸函送我中國理事官張予豫司馬請分贈各華商 
[浙省官塲紀事]  
　　杭州訪事友人來函云新任浙江提督陳軍門濟淸於前月下旬起節赴省舟抵武林各營排隊相接站立河干施放槍砲各官呈遞手版軍門接見後隨命駕入城前導有提標親軍四十名整旅而行一路旗幟鮮明刀槍森列軍門乘緑呢四轎進武林門暫以八旗會館爲行轅少頃卽命駕赴撫院拜會廖中丞迎入花廳坐談良久始行告辭隨拜會司道武職及滿營將軍都統等憲然後回轅次日撫憲親往答拜某晚在署設筵恭請水陸交陳珍錯并列至酒闌人敬已二轉　更矣○於潜縣蕭大令治輝去年經藩憲詳請調補仁和縣令年交奉藩憲札委先行署理仁和其遺缺委正任嵊縣丁大令良翰調署刻下丁大令已將本任交代算淸呈送府結於正月二十二日晉省禀到卽擬前赴於潜履新以便蕭大令交卸來杭接任也○上五叚保甲分巡余二尹文爚因隨同出使英義比國大臣出洋於正月二十三日銷去保甲巡查事務其遺差由臬憲委候補府照磨李叅軍兆熊接辦○省防楚軍水師左營管带現奉撫憲札委補用守僃張守戎楚南接带○崇交監院楊廣文振鎬去年選授湖州府訓導惟文憑未來是以監院仍歸廣文辦理尙未聞有替人也○撫憲牌示定於正月二十六日按臨糧署盤查庫項是日糧道庫書均在轅伺候辰牌時分杭州府林太守先赴道庫伺候監盤逾刻中丞駕臨太守與庫廳迎接進内隨命書吏將庫門洞開恭請中丞將各項存欵按簿查點林太守在旁監盤無悞卽行封庫撫憲遂升輿回轅○管带楚軍寅字後旗候補縣丞張二尹善友由江蘇一带會哨順道來省禀見撫憲面商要公 
[東甌春巿]  
　　温州訪事友人來函云元宵節屆燈月爭輝到處鄉村均紥龍燈爲戲競相比賽舉國若狂吳埏之百烏龍定於正月十三夜蒲洲之珠團龍定於十四夜南塘之大龍定於十五夜分期比賽所謂大龍其大無匹兩目若車輪轉側途中篱瓦往往被其碰壞名之曰半夜大然此等村龍均不盡精緻惟東門之禹王廟先鋒殿西郭之七相殿紗龍首尾精巧絶倫并有滾龍三四條均用金黄縀緑縀天靑縀繡成鱗甲或織錦而成天衣無縫荷龍之人均穿藍紡綢短襖靑呢半臂黃寗綢褲雪靑綢蒙頭裝束一色簇簇生新七相殿更有小滾龍一架以十餘齡小兒荷之頭戴英雄紥巾身穿緑呢緊衣紅綢綵褲脚登繡花快靴滾法靈活尤令人以可愛他若魚燈鳥燈翎毛花卉燈連珠燈不一而足復有推輪八蠻馬閣擡閣扮成新戲鬭角钩心所費甚鉅以有用之資費於無用之地雖觀者如堵而有心人無不代爲惋惜也○正月廿二晚西門外大校塲懸放烟火十五套龍燈亦均在此作盤龍之會人山人海空巷來觀約九點鐘時燈燭蟬聨光耀如白晝殊令人目迷五色如遊山陰道上應接不暇雖是日無兩無風人興與高采烈而道路泥濘彼滾燈者尙未免拖泥带水耳○入春來兩旬餘雨雪纒綿迄無連日晴霽鶯粟菜子豆麥等物未免收成失望傕願天公做美早放晴光庶幾桑榆可補也 
[彝陵雜俎]  
　　宜昌訪事人云文武各員皆以新歲赴省賀大憲年節趙觀察於上月十七日附快利輪船晉省兵弁燃鎗恭送砲艇上健兒亦升砲數門以鳴誠敬○新年以來天氣淸朗黃州帮中人興高采烈捐錢紥就龍燈二條並有花燈多盞五光十色燦爛異常以迎賽三日爲 
 
 

Page 3

 
 
度觀者人海人山頗極熱閙○新正以後居民鋪户各設筳席招請親朋飲讌謂之年酒蓋藉以睦鄰里之誼通親戚之情乘此數日清閒酌酒淸談以佐情話巿上各物亦遂因此昂貴猪肉每斤貴至一百四十八文魚每斤貴至一百二十文鷄與鷄蛋蔬菜等無不價漲惟米糧去歲臘底價值大長今正則已漸次趺落矣○舊歲小錢充斥鵝眼砂殻到處皆然新正以後鋪中買賣皆不能用民皆病之刻由省中官錢局發來錢票每票一千文又有洋圓票每票一圓作錢一千文官錢店及厘稅等局無不可用倘能通行未始非便民之一道也 
[星使謁客]  
　　出使英義比大臣羅稷臣星使於前日來滬駐節天后宮側行轅内昨晨八點鐘提右營參將廖楚材參戎命駕至行轅謁見星使以禮迎入晤談良久始興辭而出嗣上海縣黃愛棠大令及本埠印委各官均先後詣轅禀見九點半鐘星使以有要公須與關道憲劉康侯觀察晤商一切因乘轎式馬車至製造局行轅拜謁移時始回 
[道批照錄]  
　　軍功李鶴樓摭詞禀控龍管带昨經關道憲劉康侯觀察批示云據禀龍管带貪冐欺凌各節檢查檔案早經黃前道訪聞委查或係整飭營務過嚴致招謗讟或係旁人有意誣衊事屬子虚今該啃弁决彼點之嫌輙敢摭拾浮辭來轅安控意圖報復殊屬大于禁令本應照例禀請究懲姑念旣已撤差免予深究從寛申斥原禀擲還 
[催運泥土]  
　　本邑南巿大關前因開築馬路建造西式平橋興工數月矣刻下漸次告成惟路上應塡之泥尙未塡畢昨日工程局員朱森庭明府諭令各船埠頭從速將泥裝運每日需駁船百餘號如違究懲 
[提訊日婦]  
　　高昌廟巡防局魯二尹接奉道札内開接日領事函風聞日婦志茂氏嫁華人李少庭爲室兹李續娶妻室吳氏後將該日婦鞭撻請爲查辦等情因二尹遵札飭局勇將李並日婦志茂備函送至英界公廨屠别駕飭分别看管已紀昨日報章前日晚堂别駕提訊之下先據李供年廿八歲上海縣人向在英總會充當細崽數年前事往東洋因無妻室遂娶日女志茂爲妻今已四年生育男女各一嗣卽带回上海與父母同居西門城外今娶吳氏係小的在東洋時父母所定故不能不娶然進門後彼此相安不料比鄰王鳳山從中播弄是非在外揚言誣說小的父母等將日女毆打小的曾斥其妄言王兇橫異常到日領事署控告日領事函請查辦必係王之鬼蜮如果虐待求訊便知乞恩明鑒日婦投案供姓志茂乃日本長崎廿一町二十番地人氏今年廿五歲父母等尙在原籍四年前嫁於李少庭爲室甚爲和睦生育子女各一嗣隨來滬與婆婆等居住丈夫雖另娶吳氏入門後待我尙優並不凌虐此種鬼蜮定係比鄰之王鳳山所爲今願隨夫回去度日官謂果有虐待儘可直供答稱一家和好從未鞭撻求恩省釋别駕謂日領事因爾有被凌虐情事今旣供無虐待須至領事處供明銷案日婦答稱願往供明别駕因爲時己晚判將李夫婦分别還押飭候翌晨由差片至領事署供明情節是否准李領回完聚之處接復再核仍錄供詳道銷案可也李叩謝而退 
[信局竊案]  
　　前晚有賊踰垣入大東門外某信局竊去洋銀三百餘圓至天明局主報知十六鋪巡防北局局員祝翼雲二尹立傳汛捕陳金飭往勘視明白旋勘得賊之出入並無影跡不知如何辦理也 
[拔人勒贖]  
　　英商祥生機器廠主人控已歇小工陳阿張沈阿大卽長脚阿大將廠中工頭于阿大拔往鄉間勒索洋五十元始行釋放等情由英副領事據情照會英界公堂請爲傳案訊辦屠别駕立卽飭差將陳沈二人傳案昨日早堂會審祥生廠洋人带同于阿大投案訴稱小的現在祥生廠新充工頭日前忽被陳阿張紏同沈阿大將小的拔往鄉間關閉船中兩日小的老母妻子見兩日不回遣人四處找尋無著後托爛泥渡董事潘慶和始行尋獲索需洋五十元將小的放歸如無潘慶和作保恐小的不能歸來矣叩求察奪陳阿張供在祥生廠爲小工每一禮拜得工洋五元老工頭則扣洋五角新工頭要扣一元五角小的向之理說卽被停歇心有不甘與之理論並無拔人勒索之事求鑒沈阿大供惟在潘慶和茶館令于服禮則有之並不拔人别駕據情商之薩副領事以陳阿張沈阿大橫行不法實屬可惡判令各責一千板枷號兩個月發犯事地方示衆 
[上海縣案彚錄]  
　　徐在林喊控馮阿狗串竊衣服前晚蔣刺史升座訊問徐供本地人駕舟爲業生有一女配與沈仲夫爲妻沈在七鋪地方租王姓房屋六間開設飯店因樓面空餘不用遂轉租與馮阿狗居住後沈婿病故唤阿狗帮理諸事詎料今年正月二十日乘人不備掩入房中將官箱撬開竊去金銀首飾衣服等物經小的訴知地甲後有人見阿狗與某姓二人將所竊衣服穿著在身是以來案控告求爲究治馮阿狗供常熟人年二十有四家有母親向做銅首飾爲業前租沈姓房屋與王龍福林阿桂二人同住正月二十日沈仲夫家失竊或係王林二人所爲現在逃避無蹝小的情願賠償以免訟累七鋪地甲劉貴供稱沈仲夫家於正月二十日失竊至二十二日始來訴知小的曾同汛捕察騐形跡此賊非由外入者刺史得供謂馮阿狗曰爾旣情願認賠從寛免責限三天將所失之贓照數賠償如敢延遲定當嚴比○李石氏控被傭婦石氏辱詈前晚由蔣刺史升堂提問李石氏供湖北人家於湖南生有三子丈夫李希福建主簿去年九月間带同傭婦及家丁等由陜西至家今年正月間由家至滬丈夫已带家丁等往省接差因缺少盤費故將眷口安置棧中傭婦石氏不聽使唤時時辱詈嗣又欲與曹姓人同逃當卽倩人追獲求請提訊刺史得供以情節支離殊難憑信姑候提曹到案再行訊斷○顧土春控劉子卿圖呑生財前晚亦由蔣刺史提訊顧供嘉定人年四十有四與瞿介生合開油車後因虧本閉歇不料瞿將生財私售與劉子卿小的知之因以所剩之生財亦租與劉由顧洪士爲中已有七年今被抵賴求訊顧洪士供土春是胞兄前以生財租與劉子卿小的爲中是實瞿介生供開花米行光緒十一年間父親開設油車倩顧生春執事並無股分後以虧折歇業將生財賣與劉子卿是顧土春爲中今顧所控實係妄言求鑒劉子卿供光緒十二年憑顧土春爲中租瞿介土油車生財十四年又由伊等將生財絶賣與小的出洋三百元立有絶據係顧土春代筆現被誣控求爲訊辦姚企全供劉子卿價買瞿姓油車生財時由監生爲中顧土春代筆現顧因借錢不遂以致將呑没生財等情誣控案下求察蔣刺史訊得顧土春控告不實本應責懲姑念一再苦求著具結了事餘人一併飭退 
[英界公堂瑣案]  
　　包探沈金隆禀稱昨有任鳳生陳阿文二人扭住開設心平樓茶肆之劉仁光在路爭閙不休嗣經巡街華捕拘入捕房今特一併解案請訊劉仁光供父親開設劉篷記字號去年間任曾有方單一紙押與小的計洋二百元言明年底取贖至今尙未來贖日前因向催贖爭閙曾互扭至捕房捕頭以錢債不理令出外自行清理豈知出外後仍置之不理昨日遇見反將小的扭住聲言目下窮苦指小的發財定不干休陳阿文帮同附和今幸捕獲求爲訊斷質之任鳳生供抵洋之事確然有之但目下無錢取贖昨在途中遇見因伊日前曾扭小的至捕房故與理說實不干陳阿文之事求鑒陳阿文供兩造均係朋友昨日爭閙不休故而理勸並不帮任扭劉叩求明鑒别駕據情商之薩副領事以任鳳生借洋不還反敢扭辱情殊可惡判令枷號一月示衆陳阿文管押二十日○五十三號西捕解送賈阿大張桂發方錫連及三百五十號華捕陳桂林四百四十號華捕田雙喜到案禀稱昨晚有三百五十號落差捕陳桂林带同女人在賈阿大所開之糕店門首喃喃絮語旋卽肆行調笑賈恐其撞壞物件囑其他往伊竟唤令四百四十號華捕田雙喜將賈及店夥張桂發方錫連等一併拘入捕房殊有不合故將兩捕解案請究賈阿大投案申訴前情陳桂林供充二百五十號華捕因賈辱駡小的故指交四百四十號捕拘送求鑒田雙喜供由陳唤小的拘入捕房不知其細别駕將田捕申斥一番然後判將三百五十號華捕陳桂林笞責一百板以儆○包探倪順泉禀稱張秋明竊取賈仁生所開京貨店内之羽縀 
 
 

Page 4

 
 
一疋經小的緝獲人贓送請訊究賈仁生投案申請領贓張秋明供嘉興人本爲京貨生理近因失業無奈出此求鑒别駕以犯竊有贓判責一百板遽解回籍○包探洪阿寳禀稱福建人馬阿成前因容留婦女吸烟曾經判罰昨又容留婦人何陳氏在店開燈過癮適經小的查見故一併獲送來案請判馬阿成供福建人本不敢容留婦人吸烟何陳氏是來店尋人致被悞拘求鑒何陳氏供尋人是實並未開燈别駕以馬屢次違犯判罰洋二十元何陳氏留候發落○包探石金榮禀稱小工王阿三串同張金堂張阿二竊取耶松船廠之銅屑二十餘斤售賣於錢阿桂經小的拘獲起到原贓送究耶松厰主遣管理洋人投案請辦王阿三供認行竊二張惟代爲携带而已二張供與相同錢阿桂供僅收下銅屑十餘斤實不知是賊贓求恩别駕判將王阿三枷號五天二張各押兩天錢罰洋二十元○包探趙銀河禀稱前晚有周益星至楊吳氏野鷄娼院住夜至次日周忽然失去所穿皮衣並銀表一枚楊吳氏亦稱失去皮襖一件錫燭臺一副指周竊取報捕後經小的查得所有衣物實係楊吳氏串同鄰人趙榮桂將周及自己之衣物寄存在王阿桂沈少卿家中反指周行竊希圖呑没周之皮衣銀表今經小的查明一併解案請究周益星投案申訴前情質之楊吳氏供賣娼度日此事小婦人本不敢爲實係趙榮桂主使今已知過惟求恩典趙榮桂供詞支吾王阿桂沈少卿同供與趙素識故允暫寄並不知其來歴别駕判將楊吳氏掌頰二百下趙榮桂笞責二百板王沈各責一百板 
[法界捕房瑣紀]  
　　捕頭克頼美之子閒騎欵叚至菜巿街某客棧門首爲棧中小主人抛擲磚瓦馬忽奔逸幾致墜下當卽禀知克捕頭飭包探將頑童拘入捕房押候解案究懲○泥水匠某甲與一枝春弄内某花烟妓有嚙臂盟前晚紏同流氓數人至花烟館尋　龜予立卽嗚捕而流氓已將妓挾出不知去向祗將甲扭送捕房押候堂期解請問官究訊○八仙橋左近睦和里因翻造房屋爲偷兒竊取洋鐵十餘斤人贓並獲解送捕房捕頭命押候堂期解訊○積竊某乙屢犯竊案曾經遞籍前日潛來滬上爲包探拘獲解送捕房押候堂期解訊 
[美界捕房瑣案]  
　　鄉人潘永春向在樹浜橋鴻飛牛奶棚供役去歲秒經棚中執事人辭歇潘遂窮迫無聊日昨至前與同夥之徐阿華處竊取其棉被一條經徐察出投控捕房捕頭飭包探倪順泉將潘拘獲令押候送廨訊究○積竊吳錦福曾經犯事爲公堂懲辦前晚深夜時匿跡西華德路某弄内欲施其胠篋故技經包探張阿五緝獲拘入捕房捕頭著押候查明此次曾否犯竊然後解送英界公堂訊辦○前晚有甲乙二西人沽飲回來酩酊大醉在百老匯路沿途滋擾五十二號印度捕見之喝阻甲乙仗麴生之力與捕爲難旋經二十九號西捕到來襄同拿獲禁押捕房待其酒醒釋出○前日下午有甲乙丙三流氓在天后宮廟塲不知因何互相兇毆經某號走街捕拘送捕房捕頭訊得兩造均非善類姑念初犯從寛禁押片時縱之使去 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　　　　　　　　　　　　　　　　　　　　　　　　　　　　　　　　　　　　　　　　　　　遍求良醫咸爲束手嗣聞西醫　　不　　　　　　　　　　　　　　　　　　　　　　　　　　　　　　　　　　　　　　　　　　須　集諸西醫帮同奏刀始　將此石　　　　　　　　　　　 
　　　英　　　　　　　　　　　　　　　　　　　氏　　　　　　　　　　　　　　　　　　　　　　前晚堂提訊張供寗波人　在小康門外某　　　　　　　　　　　　　　　　先　　　　　　　　　　　　　　　　　　　　　　里日前返申胞弟指項氏　俞有姦小的不信留意竊　果有其事不及四月將寄家之洋百　　　　罄外　　　　　　　　　　　　　　十八元前晚小的外出復回見俞同項氏在臥房談笑故鳴捕送究願爲離異氏供蘇州人年廿六歲被張　　　後　　　　　　　　　　　　物同往寗波半載復回上海居住所用洋元均有賬目可查况張來信云如果不數令與俞挪借現在非特　　誣民　　　　　　　　　　則必遭毆斃求鑒質之俞　蘇州人亦業錢莊與張爲友伊妻項氏曾借去洋十八元今向張索曾　得會後歸還正月廿五日張　　　　　　　取洋依然無著井約十餘人誣說捉姦將小的扭入捕房送案况小的生意人安肯作此不端之事實往索洋並無姦情官謂張曰捉　　　　　　　能憑爾一面之詞旅稱小的倘再將氏領回性命必遭毒手兩造在堂爭執别駕廉得其情遂謂項氏曰如張執意不領奚能任爾　　　　　　女所擇配隨飭原差將張夫婦带出善爲理處俞小樓本應究辦姑寛著具果與該氏通姦有則攺之無則加勉不准再往甘結交　　　　　　　控李逢光欠洋圖賴等情屠别駕升堂提訊李供廣東人在羣芳居爲執事上年三月閭李逢光向胞叔李椿借去洋二百元向　　　　　　　猪　作抵經小时代售現洋交叔復向索取餘洋一味圖賴求恩究追筆據呈電訊之李供開廣源泰維貨號欠李椿之洋本與李逢光結　　　料伊俟小的在蘇將猪　　去作抵迨小的回店李結以短猪　交還吃虧不小務求究追在堂爭執不休别駕得供判將筆據發還應俟李　　　猪　以短换長亦無証見斥不准理一併逐出○周巷卿扭控已革包探范進才吵閙講茶等情屠别駕提訊之下周稱蘇州人至案之　氏乃係妻室今居寳和里上月廿一日田阿香轉租樓下房間搬進後未及三日先去皮衣三件報捕勘騐云係内賊小的知范曾充包探託爲查緝反紏人　小的吃　茶故情急扭案求究范供現在輪船上充茶房阿香乃係姘婦向租樓下一間搬進後至廿五日晚失去孩衣首飾等件曾經報捕查緝而周桂卿夫婦暗指小的友人所取定要查緝正贓爭論之下被扭到案求恩明鑒别駕著具不准再行吵閙等結一併斥釋○鄔阿來扭控女兒梁鄔氏賣娼竊物屠别駕提案訊聞鄔供寗波人在製造局充當工匠女兒翠林本嫁與梁智勇爲妻因不安於室又至花烟間賣娼退回不要小的見伊身患惡瘡時來吵閙求恩承禁梁鄔氏供此係父親餘供支吾别駕謂該氏旣患毒瘡無從安插判著驅逐出境不准再至父處吵閙○李陸氏同女阿囡扭控丁阿在三搶親等情屠别駕提訊之下氏供江北人阿囡是女兒配與阿三爲室阿三無力成婚紏人强搶是以扭案求究丁供楊州與化縣人在某輪船充當小工憑媒定李女阿囡爲妻已給過禮洋四十八元因需索過多去年奉前憲訊斷不准需索在案今年向娶不允求恩作主别駕謂旣已收過聘洋判著丁檡日迎娶不准再索聘洋取具切結一併斥釋 
 
 
 

Page 10

 
 
   
 
 

Page 11

 
 
[光绪二十三年正月十二十三日京報全錄]  
　　宮門抄○翰講瑞奏爲大員子弟失教罔爲請旨嚴加管束以範風俗摺○大臣文奏清理陵寢河道循例奏聞摺○將軍依奏爲請將整頓厘稅之各員分别獎叙片○直督王奏審明搶刦盗犯就地正法片○江督劉奏揀員請升陸路守備員缺摺○粤督譚奏揀員接署知縣員缺片○正月十二日大額駙續假五日○内務府呈進三九盒○侍衛處奏派拿酒派出敏　布札布○召見軍機吳廷芬○正月十三日椿壽假滿請安並謝入坐次序恩○恩輝立侯明安耆龄良培明秀各假　請安○召見軍機○皇上明日卯正二刻至奉先殿壽皇殿行禮畢還海○○日講起居注官翰林院侍講學士奴才瑞海跪奏爲大員子弟失教妄爲請敕嚴加管束並准步軍統領五城御史隨時察叅以竊風俗而示保全恭摺具陳仰祈聖鑒事竊維八旗舊俗素敦樸厚奉法安分無敢爲非奴才伏讀列聖諭旨所以飭戒旗人生事妄爲者不啻三令五申而於宗室人員尤復宣明條約誥誡壽諄仰見聖明教養兼施明罰勅法之至意無如良莠難齊習染易壤近來宗室及八旗大員子弟除夙禀承家教束修自好者不論外至不讀書明理之輩往往不備禮法不務正業日率　奴悍　鮮衣怒　　騁遊嬉卽使當差亦不過假借名目便其徵逐任性妄行何所不至或徵服冶遊或醴酒滋　甚别憑其氣燄欺凌良懦輙於　　　　不　　　毆横施毒厲且有無賴不逞之徒欵狎逢迎甘爲鷹犬濟惡助虐聲勢洶洶道路以目莫敢如何而其權力又足以交通官　　　　　　　　　傾命傷生亦卒未由控訴卽迫切呼告而官吏懾於勢要旣先受其囑託動遭呵此斥爲誣罔賄賂事通安望玻除情面爲　　　　　　　　　以莫伸怙過者所以無悔也推原其故皆由父兄失教任其流漡邪僻又不講求讀書並無嚴師益友督責匡救以致眤此頭　　　　　　　　管各官情勢隔閡亦屬無從查禁實長姦慝寝成敝風若不請旨嚴申嚴戒則率其餘狠之性旣敢於逞兇極其刻暴之爲　　　　　　　　一念及未嘗不慄慄危懼悚然汗下也查宗室及八旗大員子弟席家世餘緖渥荷竈荣黍叨祿廕宜如何劬學勤動履蹈規　　　　　　　物議乃罔知檢束肆意横行一旦積成景端貽累父兄玷辱家聲于冐國憲辜恩梗花後悔何追奴才實恥之惜之爲此冐瀆　　　　　　嚴飭各該大員將該子弟嚴加管束毋溺愛縱惡任令滋事仍由該管衙門申明法令切實曉諭並　准令步軍統領五城御史　　　　　　勢叅庶各知儆惕痛攺前非未始非曲成人材之道卽於時局亦似不無少裨奴才爲挽回風俗保至大員子弟起見是否有當謹　　　　　　皇上聖鑒謹奏奉旨已錄○○奴才文瑞跪奏爲清理河道完竣循例奏聞仰祈聖鑒事案查前任總兵愛錫於咸　　　　　具奏修理河道完竣應申明舊例嗣後每年秋末冬初清理一次於年終具奏等因一摺欽奉上諭慶錫奏恭挑東陵河道工程　　　申明舊例等情陵寢河道風水攸關理宜疏暢現據奏稱遠近河道業經一律挑挖泉水暢流嗣後仍應遵照舊例辦理陵寢遠近　　　　責令内務府禮部並鎭標弁兵於每年秋末冬初敬謹清理仍著該總兵於年終奏報一次並著自本年爲始准其在於樽節歸公銀兩　　　　濟庫動支銀二百兩分賞出力兵役以示體卹至陵寢羅圈牆外東西馬槽溝及三路三孔橋下推積穢土現已全行除凈倘八旗值　　　　有内務府茶膳房禮部員役不知愼重卽著從嚴叅辦欽此欽遵在案兹届光緒二十二年應行清理河道之時奴才卽分飭該營司員將　　　舊例認眞辦理去後現據内務府呈報各陵宮門以内大小水道俱已打掃潔凈禮部呈報各　陵宮門以外馬橋溝五孔橋以内河道　　　掃清理並無堆積穢土鎭標將弁呈報各陵五孔橋以外河道並東面涵洞内外河道均按照原挑長寛深淺丈尺逐處清理柴茟一律　　　後游沙亦均起除通暢等情呈報前來奴才覆查無異理合循例恭摺奏聞伏乞皇上聖鑒謹奏奉硃批知道了欽此○○依克　　片再近來侵蝕稅厘已成錮習牢不可破稍事更張卽生怨讀或且羣相非笑之奴才此次遴派明幹有爲廉能夙著之員分布各　旗　　　　慮其多瞻顧未必實心任事今竟祛十數年之積弊增數十萬之帑金若不優加獎勵實無以風示全省並資觀感於將來查總辦　慶稅　　　　補道王頤勳清嚴沉毅體用兼賅遇事堅定有爲而才力復足以濟之在奉歴任州縣所至有聲將來假以事權當不負監司之任帮辦　　　　留奉補用通判德麟耿介絶俗血性過人且能不徇情面奴才歴派查辦事件並無統馨欺飾會辦營口厘捐同知用吉林候補知　　　　　　　敏心細才長於洋務尤稱熟悉在奉吉兩省歴充原差纎悉無悞會辦昌圖河稅斗租同知銜奉天候補知縣涂景濤學問淹該識捐　　　　　心時事朝陽教匪一役頗著戰功以上四員均爲有用之才奴才到任時本已信之有素今於經徵稅厘論功請獎二品項戴奉天　　　　　　擬請交軍機處記名遇有缺出請　旨簡放同知銜留奉補用通判德麟擬講補缺後以同知在任候補同知銜補用同知吉林　　　　查富璣擬請歸同知班後　賞加知府銜花翎同知奉天府候補知縣涂景濤擬請補缺後以同知在任候補合無仰　　天恩備照所　給奬並准將該四員由奴才給咨送部引見聴候量材錄用之處出自鴻慈逾格其餘在事出力人員擬請再行擇尤酌保以示鼓勵除　具各員履歴咨部外謹附片陳明伏乞聖鑒訓示謹奏奉硃批另有旨欽此　○○王文韶片　再查隆平縣民人郝登明家於光緒二十一年六月直十三夜被賊刧去錢衣騍頭等物拒傷事主平復一案經署寍晉縣知縣羅廷煦於是月二十四日拿獲案内盗犯孫長巷賣小貨　小輔張小九范胖連梁靑山王小舜七名並起獲原贓騾頭衣服曁賊械洋槍等件訊據孫長巷等七犯供伊等分緑東鹿趙州晉州等州縣　　六月二十三夜聴從未獲之李丑茂夥同劉秃正等一共三十四人分携洋槍等械行刧隆平縣事主郝登明家錢衣騾頭等物拒傷事主工人　　諱並究出該犯等另有夥刧元氏東鹿晉州等州縣事主李秉璋等家得贓殺傷事主鄰人多案羅廷煦以孫長　等迭次執槍聚衆行刦得　　屬兇暴罪著按照通行均應斬梟開具供招禀經臣批司委員前往該縣會同覆審明確將孫長　等七犯照章就地正法梟示在案查拿獲　　盗犯罪應斬梟在三名以上者例准送部引見今羅廷煦首先拿獲鄰境罪應斬梟盗犯七名緝捕異常勤奮據藩臬兩司具詳請奏前來　無仰　天恩俯准將前署寍晉縣知縣羅廷煦送部引見以昭激勸除全案供肦另行咨部外理合附片具陳伏乞聖鑒訓示謹奏奉殊批著照所請吏部知道欽此○○頭品項戴兩江總督臣劉坤一跪奏爲揀員請升陸路守備員缺恭摺仰祈聖鑒事　江西九江後營守備楊玉清恭華　　據　部咨係陸路題調之缺應令揀員請調等因伏查是缺守備駐紮九江府城該處爲通商口岸彈壓巡防均關緊要非精明强幹諳練營務之員難期勝任臣於現任守　　逐　遴選或本任緊要或人地未宜實無堪以詗補之員兹於現任合例應升人員内揀選查有初次　别回任候升之　州　標後營千總戴炎光年五十五歲江西樂平縣　　武進士於同治五年到標候補光緒三年拔補贑州鎭標後營右哨千總嗣屆六年俸滿考騐留任經部換給　付十六年四月又經調取考騐初次甄别給咨保送遜部六月十四日經部带領引見奉旨著回任照例候升欽此是年八月回千總本任各在案該員戴炎光人才壯健營務　勤以之升補是缺守備洵堪勝任與例亦符合無仰懇天意俯准以回任候升之贛州鎭標後營千總戴炎光升補九江後營守備實於營伍地方均有裨益如蒙俞　俟接准部覆再　給咨送部引見以符定制除將履歴咨移部科查核外謹會同江西巡撫提督銜臣德壽恭摺具陳伏乞皇上聖鑒訓示謹奏奉硃批兵部議奏欽此○○譚鍾麟等片再署從化縣知縣劉本鏡調省差委　　從化縣知縣篆務應行委員接署查有吳川縣知縣李之藩心地樸　講求撫字堪以　署該員吳川縣任内並無盗刧巳起四叅之案據藩臬兩司會詳前來除檄飭遵照　　等謹合詞循例附片具陳伏乞聖鑒謹奏奉硃批吏部知道欽此 
 
 

Page 12

 
 
[光緒二十三年正月十四十五日京報全錄]  
　　宮門抄○諭旨六道錄前○陜督關奏甘肅被災情形應蠲緩錢糧草米數目摺○步軍統領榮奏拿獲結夥持械搶刦鄰境之盗犯審關請旨定擬摺○陜撫魏奏彚報湘軍在營積勞病故各員弁　恩議卹摺○江撫德奏承變各員入官房屋已未完結各案循例奏聞摺○卾撫譚奏籌欵接濟賑需摺○江督劉奏通判留淮補用片○正月十四日瀅具勒澤公溥僎各請假五日○玉書三德各續假五日○英俊續假十日○恩壽續假十五日○提督衙門奏拿獲交拿人犯李二狗兒等九名又拿獲私刻玉寳人犯王三等五名均請交刑部○召見軍機堃岫○皇上明日寅正二刻至大高殿壽皇殿行禮卯正升保和殿筵宴畢還海○正月十五日啓秀謝署正黄蒙都統　　　額駙續假十日○召見軍機○○頭品項戴陜甘總督臣陶模跪奏爲甘肅各屬夏秋禾苗被災情形曁應蠲緩錢糧草米數目謹繕清單恭　具奏仰祈聖鑒事竊照甘肅秦安等州縣光緒二十二年夏秋禾苗被雹被水情形業經臣奏奉硃批知道了卽著飭屬查明災情輕重委爲撫恤毋任失所欽此當卽欽遵行司照辦去後嗣據固原州環縣寗朔縣中衛縣東樂縣丞等屬先後具報秋禾水旱雹霜各災等情復經批司飭勘並於奏覆奉旨查問來春應否接濟案内亦經詳細附陳在案兹據甘肅布政使曾鉌詳稱計夏秋災共二十二處除碾伯縣循化廳河州三處被災錢糧已歸入被兵案内槪行蠲免毋庸重列並禮縣環縣二處夏秋禾苗被雹被霜分數錢糧有無蠲緩均因覆勘册結未到俊嚴催至日另案補辦其秦安縣靜州清水縣階州徽縣成縣會寗縣皋蘭縣平番縣安定縣東樂縣丞等十一處均勘不成災毋庸蠲緩外惟中衛縣寗州固原州金縣寗夏縣朔縣等六處被雹被水被旱成災田畝十分至六分不等共應蠲正耗銀九十六兩六錢二分共應蠲正耗糧一千九石八斗四升一合二勺應蠲草二千四百束四分七厘共應緩正耗銀三百二十九兩五錢共應緩正耗糧五百二十八石四斗九合二勺應緩草一千四十八束七分九厘開具清摺呈奏准蠲緩以紓民力至成災不成災各貧民有散給錢文者有發給糧石者間有淹壤人口冲斃牲畜及　　房屋橋道之處亦經隨時掩理修復均由各該州縣捐廉撫恤或動用社糧並未請領正欵應請免而細數等情前來臣覆覈無異除批司分　　　各屬隨時察看如來春民力拮据應行接濟卽禀請籌欵撫恤毋任失所处理合恭摺具　奏並聞具清單恭呈御覧伏乞皇上聖鑒飭　　照施行謹奏奉硃批户部知道單併發欽此○○奴才榮祿等謹奏爲拿獲結夥持械　槍鄰境搶刦盗犯請旨交刑部審辦恭　　祈聖鑒事竊據左營叅將王長蔭遊撃王漢池督率守備高得元外委王壽等會同守備牛得　揀調南城吏目米嵩壽戴式芬並司坊紳士　同弁兵在京南馬駒橋等處將結夥持械施放洋槍鄰境搶劫盗犯趙磨兒卽趙連璧來臬兒卽來得立孟四卽老孟張大卽張明子拿獲起　　贓賊具等物傳同事主趙永升一併解送前來奴才等督飭司員詳加審訊據趙磨兒卽趙連　供係大與縣人本年九月二十八日夜與來臭　孟西張明子馬瞪眼金五李鎖頭劉秃兒分持洋槍刀械至通州屬駙馬莊一家擁門進院放槍入室威嚇搶得衣服首飾牛隻驢頭等物　　賣錢花用不料被官人將伊等拿獲連起獲現贓槍械等件一併解案實不知馬瞪眼等逃往何處來臭兒卽來得立供係宛平縣人孟四卽　　供係直隸臨榆縣人張大卽張明子供係直隸新城縣人均供認與趙磨兒等結夥持械搶劫衣物一次得贓分用屬實事主趙永升供係遥　人在州屬駙馬莊居住本年九月二十八日夜伊家被賊進院放槍入室威嚇搶去衣服首飾牛隻驢頭等物並未呈報今經官人獲賊傳伊　　認贓具領各等供伏查趙磨兒等膽敢商同結夥持械施放洋槍嚇禁事主肆行搶劫實屬藐視刑意大干法紀亟應嚴行懲辦以昭炯戒除將　主趙永升取保聴候刑部傳質外相應請旨將趙磨兒卽趙連璧來臭兒卽來得立孟四卽老孟張大卽張明子等四名交刑部審明辦理未獲之馬瞪眼金五李鎖頭劉秃兒仍飭嚴緝獲日補送刑　至原拿此案之員弁等均能悉心跴訪緝捕尙屬得力可否俟刑部定案時聲明請旨准由奴才等擇優量予鼓勵之處出自皇上逾格　恩施爲此謹奏請旨奉　旨刑部議奏欽此○○頭品頂戴陜西巡撫臣魏光　跪奏爲彚報湘軍在營積勞病故員弁懇恩飭部從優議卹恭摺具奏仰祈聖鑒事竊湘軍此次赴甘援勦前敵各處地旣寒苦復多　　本年春夏之交疾疫流行將士馳驅艱險無間寒暑嬰疾致殞者以數百計其蕭益星等三十七員名尤爲勞績卓著據各軍營統带先後禀　　奏卹前來臣查該故員等或衝鋒行陣奮不顧身或轉運軍儲備歴艱苦以致積勞成疾先後淪亡委骨邊荒殊堪憫惻凡在事出力人員　　　恩准保獎陣亡員弁亦經奏請賜卹疉荷鴻施而在營病故人員均屬有功足錄魏景枚一員前曾由臣隨摺奏保升階其餘各員亦經各　委開具擬保職銜懇請奏獎在案兹旣以死勤事雖與臨陣捐軀者稍覺有間但同爲國家致命前敵自亦在聖慈矜恤之中相應籲懇　　恩俯准飭部各依擬保官階照軍營立功後積勞病故例一併從優議卹以慰忠魂而昭激勸除飭取各故員履歴另行咨部查該外謹彚　　　恭呈御覽伏乞皇上聖鑒飭部議覆施行謹奏奉硃批該部議奏單併發欽此○○頭品頂戴江西巡撫臣德壽難　　　查　江西各歴承變各員入官房屋已未完結各案循例恭摺具陳仰祈聖鑒事竊照咸豊二年二月内准工部咨各省估變一切房屋　　　眞　　　實估變遵照奏定章程以接到部文之日起著派承變之現任州縣勒限兩個月造册報部核辦其已奉部核准者亦卽俅　　　　　並　　報運延及督催不力各員應議職名先行送部查議並令嗣後每年承變已未完結案件於年底奏報一次等因當經前撫臣行　　飭遵辦並　節次嚴催去後兹届年底彚奏之期據布政使翁曾桂查明已未完結各案造册詳請核奏前來臣查各屬承變入　　屋　　　結各案　　嚴催未據詳辦除飭司查取遲延職名另行洋察並飭各該府嚴催分别造報變解曁將清册咨送工部查核外　　　　　　　奏伏乞　皇上聖鑒謹奏奉硃批工部知道欽此○○頭品頂戴湖廣總督臣張之洞頭品頂戴湖北巡撫臣　　　　奏爲　明湖北　　　　　　　　靑黄不接應　　濟　摺　奏仰祈聖鑒事竊臣等承准軍機大臣字寄光緒二十二年十月初三日奉上諭湖北各屬被水先後　令　撥銀　分　　　　　　可不至失所惟　來答　　不接之時民力未免拮据著傳諭該督撫等體察情形如有感行接濟之處卽聲明於封印前來到候　施恩等因欽此　　　　　　　　加無已之至意　　臣民莫不欽感當卽恭錄行司分飭確查去後茲據各該州縣禀覆由布政使五之春督糧道岑春　曾壽前來臣等　加辟核　　　　　　　　　山水同時陡發　　　爲田　多被衝淹嗣以夏秋二汛江漢水勢迭漲泛濫爲災濱江沿河各屬處多漫　被淹尤　　析　居　成失　　　　　　　　　　　　　　恩准籌　　　　　　　减價平耀並請展辦賑捐以濟工賑其應徵　　　　另摺奏懇恩　　别　後現　　　　　　　　　　　　　　　　　　　　　　　　修以工賑　岩　歸　不能工作者一律無愉有無慮其失所　　　　　　　　各屬皆上　　　之區今後　　　　　　　　　　　　　　　　　　　　不　之時仍　　　　　解免流離惟　　　　　欸　　　　　　　　　　　　　　必得另馨　　　　　困　　　　　　　　　　　　　　　　　　　　共撥銀八萬兩　　　　　黄不接之　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　具伏乞　　聖　訓示　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　應由督撫詳加　　　發一　等　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　年力富强堪以留　　並　　部　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　奏奉硃批吏部　　　　　　 
 
