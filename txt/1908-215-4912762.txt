# 1908 - 215 - 4912762

 

Page 1

 
 
   
 
 

Page 2

 
 
   
 
 

Page 3

 
 
讑說 
[讑整頓西藏不可專徇逹賴之意見] （間） 
　　自逹賴喇嘛抵晋以來。凡其縱容僧徒。需索供應。姦淫婦女。騷擾地方種種不法之石爲。無一不足以令人髮指而眦裂。乃地方官畏之如虎。至受百姓之控訴。而不敢以法律相加。甚至并皇皇撫軍之尊。亦恐犯逹賴之鋒。瑟縮而不敢動。觀日前晋撫請示辦法之電。則晋省官吏之懦而無斷。庸而無能。固不免爲識者所笑。然進推其積漸所至。則逹賴所以驕橫無度者。爲政府將與商議西藏問題。政府所以優禮逾分者。亦爲商議西藏間題。而官吏所以忍氣吞聲。不肯開罪番僧者。亦爲政府將與商議西藏問題。是故逹賴之驕淫。官吏之畏葸。固已爲衆目所共覩。衆耳所共聞。記者亦何屑再加以指責所不能無慮者政府之視藏事太泥視逹賴太尊將來與之商議改革時。或不免爲所牽肘耳。 
　　夫西藏爲英俄兩國所垂涎。其地位之可危。幾冋累卵。逹賴而果有遠大志者。則丁此之。際方汲汲焉慮其不足以保。存而有寢食不安之。態又豈肯逗留五台山。反置藏事於度外。乃敬圖逸樂。大有此間樂　思蜀之行爲。則其人之識見可想。且逹賴以强鄰逼處。於前年逃至俄都。是辛苦艱難。亦非未經閱歷者。乃一經朝廷之眷顧。即夜郎自大。傲然有帝制自爲之思。而於藏地之如何圖存。藏事之如何整頓。轉若不足以動其心。則其人之志行更可見。夫以識見淺陋。志行卑鄙之人。與之議興革人　恐彼之所見所志。旣囿於一隅。而畏難苟安。自以爲是之心。勢必爲革新庶政之阻力。政府而客氣用事。不能抱定切實不移之政見。以從事於更張。非特時機一失而不再來。抑且主權一挫而不可復。外人之窺探藏事者。知吾政府對於藏地。並無完全主權也。益將利用逹賴之對抗。以大肆其漁利之謀。其關係於藏事之前途。豈淺鮮乎。俄之自認爲保護佛敎主也。其慫恿番僧。牽制主國之計書。固已略露其端矣。吾政府而果有保全西藏之心也者。又安可不於逹賴未入覲時。先定一確當之政見耶。 
　　况政府爲注意西藏。故宣召逹賴進京。旣飭地方官備辦供張。又遣張蔭棠出都迎迓。修黃寺。撥用欵。備恩賞。約計前後一切用費。當不止數百萬金。竭吾民之脂膏。以崇奉逹賴。改革西藏之目的而果逹歟。則此欵尙不至盡歸虚擲。改革西藏之目的而不果逹歟。則損内地有用之。財而仍無益於顧全藩屬之計豈。惟不足以杜外人之窺伺抑。將何以對吾民耶。故記者以爲西藏旣爲吾國之屬地。則西藏事。乃吾政府之事也。逹賴旣爲吾國之藩臣則。西藏事。應聽主國之指揮者也。今吾國旣不欲輕用主國之權力。以獨斷獨行。而特與之和衷商議則對於逹賴。已不可謂不謙。至於何者當興。則宜實力。興舉之。勿爲逹賴所制。何者當革。則實行變革之。亦勿爲逹賴所撓。而其主要問題。則尤在實行改土歸流。便於統治。然後亟開礦產以興地利。廣設學校以敎番民。庶幾民智大開。而外人之覬觎富源者。其欲望亦漸趨半澹。西藏境地。或不至折入於外人掌握中。否則視西藏爲逹賴之　。尊逹賴爲西藏之王。一切行政事宜。均視逹賴之意見爲進止。吾恐川蜀屏蔽。勢不至斷送於驕妄庸惡之逹賴而不止矣。成敗得失。胥在乎此次之協商。故吾願政府行使其完全之主權。而母徒爲游移兩可計也。 
專電 
[電一] （北京） 
　　樞意議再請降旨飭京外各官切實預備立憲諮議局從速認眞擧辦 
[電二] （北京） 
　　度支部奏庾空虚本年江浙漕糧各運百萬石前所截留米石飭速照數補運奉旨依議 
[電三] （北京） 
　　勞乃宣前奏簡字拚音譜錄慈宫諭令呈覽今已進呈 
 
 
 

Page 4

 
 
五種奏請欽定頒行各省兒童習此一年再入初等小學堂約計五年以後四萬萬人民均能識字若不入小學僅習簡字亦准爲公民張中堂大爲贊成請旨交學部議奏 
[電四] （北京） 
　　盛宣懹奏電股提賞六元辦法郵部無議准意 
　　按據此則前載郵部覆盛可望議准之電或係傳聞之誤 
緊要新聞 
[御史奏叅東督之内容] 北京 
　　某御史奏東三省值兵亂之後一切新政急待舉行而地瘠民貧官斯土者宜如何上體深宫軫念之殷卜慰黎庶期望之意振刷精神不辭勞怨乃聞徐世昌到任後於各項新政雖或認眞籌辦而迄無成效每遇交涉案件則以退讓爲宗旨尤不可解者所支廉俸各費較諸東南各省幾及倍蓗糜費過甚近又擅借外債鉅萬司道以上大員均任意指名請簡三省大權操諸徐世昌一人之手竊恐數年以後三省臣民只知有徐世昌不知有君矣無讑徐世昌秉性忠誠而黨援之漸不可不防臣籍隷燕南見聞稍確用敢不避忌諱冒味直陳云云奉旨留中 
[憲政館續調人員消息] 北京 
　　前日召見軍機時慈宫諭及憲政編查館每遇交議之件往往遲延你們總須督飭在館各員遇事遀時赶辦云云慶邸面奏館中雖已調用數人員大半均有本衙門差使而應辦之件過多雖認眞督催仍不免有積壓之弊宫又諭憲政關係緊要如人員不敷儘可續調當時張中堂遂面保趙啟霖學有本源堪以調用等語慈宫以趙啟霖前曾加恩開復原官迄未到京不便一再加恩袁尙書又面保阮忠樞任事勇往慈宫諭你們商量數人開單請簡未爲不可退值後私相擬議而醇邸之意則在羅致曾經出洋或游學舉業生與張袁之宗旨迥不相同故一時尙不能奏請調用 
[江蘇請頛書之價值] 北京 
　　京函云江蘇代表雷孟二君抵京後同鄉人士均極歡迎當捧呈請願書時謁見都察院陳夢陶副憲陳副憲謂國會請願書議讑和平不用激烈手段具見邦人諸友卓識勝人無任欽偑云云於此可見北京政府對於國會請願代表之感情而所呈遞之　書不至有捺閣延宕之慮矣 
[外人窺伺福建之舉動] 福州 
　　閩中各社會上洋務局公函云前外務部照會駐京各欽使請照約嚴禁外人私繪版圖暗窺形勢旋准駐京欽使領袖和蘭公使希特斯會銜照復内稱業與各國駐使商定分電駐華各部總副領核照外部前咨照約嚴禁在案查外人私繪險要暗窺形勢爲國際公法所必禁倘有擅在内地測繪輿圖我國當即提出違約罪名與之交涉蓋爲防衛國權起見斷不容外人窺伺于其間也詎聞近日有日本人八名閩庽在日東洋行内有三人于前日帶通譯一人挑夫一人至海關搭船聲言由黃洋上岸要往距閩南鎭西二十里地方（按皷嶺後山之牛頭寨在閩安鎭之西地極險要日人所指或即在此）時適有巡目在傍向詢一切日人直答係往該處測繪並云同帮數人業已動身前赴上卜游各處分途測繪地圖等語又聞新任駐閩日本天野領事於上月二十三日抵閩亦帶有日人六名分赴各地測繪似此行爲其存心實爲叵測我憲台大人膺全閩外交重任凡外人在閩一舉一動諒無不在鑒察之中但外人素多狡猾于領取護照之時未必非託名游歷藉以私測輿地而陰則行其吞噬之謀且此次據查日人擅入内地并無領有護照是日人此舉實屬顯北約章伏乞我憲台大人迅速阻止並懇飭屬遀時派員偵察遇有洋人托名遊歷實係私繪版圖暗窺形勢者立即設法搜獲憑証與之嚴重交涉以杜覬而免禍端實爲公便之至耑泐敬叩鈞安 
[稅務司爭地之交涉] 杭州 
　　農工商礦局前總辦王觀察擬在省城創辦農業試驗塲當有該局昆連之釐金公所公地一方計共十三畝零應劃併在内惟聞是地前曾借租與洋關稅務司究竟是何原因由局移請杭關道詢間在案現杭關道轉據署稅司慕君照會以釐金公所茺地前經訂定租期以四十年爲限茲僅歷九年限期尙遠旣擬移作别用或請另覓地歸還或酌撥租欵交下云云商局查前次厘餉局抄案並無此節該稅司所稱各節究應如何辦理即移釐餉局商復據該局移復以釐金公所地畝係動支公欵飭縣價購並無訂立四十年之案所稱另覓一地城内亦無此曠土撥欵交還更無庸議常即會同移復杭關道請即據情駁復該稅司云 
[廈門預備接待美艦續誌]  
　　部派麥觀察來厦後聞遀員之外又有麥觀察之第偕同來厦爲歡迎美艦之臂助緣其弟留學美國近日方畢業回國也 
美艦來時碼頭及沿路均須懸掛西式燈彩現有美國人名挨碧者承辦沿路西式燈彩議定價一萬三千元所有美艦到時大餐酒菜亦歸包辦 
 
 

Page 5

 
 
美艦到厦之時定於十月初五日在廈停泊約一禮拜適逢十月初十皇太后壽辰昨外部又電致廈道劉觀察於十月初十皇太后萬壽期内諭各商民店戸各放烟火花砲爆竹等事以祝萬壽兼示歡迎美艦之意 
　　南普陀頭門折卸推出二十丈有奇御碑亭亦已折讓開鑿水池外築圍墻現由李二尹估工五千五百元近日各匠已購買石料紛紛運到 
　　美艦東來時期已促各處工程緊急厦埠工匠旣少且貴鈕司馬乃電閩省友人託雇工匠若干名來廈修造演武亭之洋房 
　　南普陀馬路街道均已興工其碧山虎溪兩名勝尙未開工鈕司馬近特委員督修估價需三千餘元不日招匠興工 
[吳道續報運河水漲南京]  
　　淮揚海道吳學謙觀察近在高郵工次又將水勢增漲情形禀報督撫兩院略云職道自浦起身沿途察看運河水勢甚大隄岸頗有險要已飭廳汛加意防守初四到郵查誌水已漲至一丈五尺三寸幸已定一日未長旋至車南新等埧履勘各該埧出水只一尺内外不等已撥欵飭赶緊加培總期得守且守以顧民食餘詳禀 
[廣西鐵路公司議案]  
　　桂林函云日昨鐵路公司提議路事最關緊要者一爲路綫問題一爲集股問題全局路線計分三叚一由梧州至貴縣一由貴縣至南寗一貴縣經玉林至廣東高廉界此三叚俟股東會成立時再行决定興築先後若此三叚中或有他公司欲集股合辦者儘可協商辦理至集股辦法仍議决分府担認當時各代表登台書認桂林一百二十萬元平樂一百萬元梧州一百八十萬元潯州二百五十萬元玉林一百八十萬元南寧一百萬元柳州六十萬元太平五十萬元慶遠四十萬元龍州六十萬元思恩四十萬元百色三十萬元泗城三十萬元歸順二十萬元收股期限無論優先及普通第一期均以本年十二月底截止。 
[閩路公司第二次股東曾紀事厦門]  
　　七月初七日午前九鐘福建鐵路公司開會先由幹事員鄭霽霖報告開會緣起請股東公舉臨時議長公推陳總理爲議長陳總理乃起言本公司今日所應宣布各事均已登載各册内一時不能說明請各位詳閱各册各單便知底藴幹事乃分送進出欵項報告總册及開支薪水單並工程辦法購地辦法兩册在座者各送一本衆受册靜閱片時陳總理又云現所分送各册其中尙有未詳載者數事（一）上海設四省公所（一）學生三十名在該公所肄業將來爲本公司之臂助目下宜設法扶持（一）購置福州辦事處屋宇（一）購道通小火輪船聲明已畢陳總辦乃將辭職意見書宣布說以官音由鄭君譯成鄉談轉告於衆并聲明公司月給從茲以後不領即以前未領之欵亦願存之公司以待將來補貼路事之用座中遂有六七人出席曰總理不可辭職當克成終始以全路事同時協　葉君亦獻出辭職之意見書對衆宣布在座者仍以挽留爲詞鄭君乃取各埠挽留總理之電對衆申告且請各東對總理之辭職各言其意衆股東多以挽留爲言於是鄭君乃大書黑板云全體股東公議陳總理及胡葉兩協理留任四年衆皆認可議至此時已十二點鐘暫行散會茶點午後由幹事員宣布董事選舉事宜各股東均依投票選舉計舊董五員留任三員楊明簡二百六十八權馬厥猷二百二十六權林雲龍二百二十五權計舊查帳員三員留三員留任二員葉崇華二百八十一權黃猷炳二百五十六權計新董舉者七員林薇閣二百二十五權楊子恭一百九十八權黃玉崑一百九十六權楊逢年一百七十八權陳炳煌一百六十二權劉金榜一百五十七權王彥和一百五十七權選舉旣畢總理起言諸君不棄仍以鄙人留任鄙人亦不再强辭但各股東須確守定章一律擔負路事方有可圖時將散會中有一人疾聲而言曰路事欲望有成工程及辦事之處大須改良破除情面嚴定賞罰將來或有成功之日不然終難爲繼四句鐘合座撮影然後散會 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[江督通飭甯蘇各屬文] （爲塡註戒煙表册事） 
　　爲恭錄札行事光緒三十四年七月初四日電傳上諭據禁烟大臣恭親王溥等奏大員迹涉朦推未肯據實自陳請旨懲處一摺禁烟爲朝廷自强要政迭經三令五申身爲大員宜如何力除痼疾　爲民先若如所奏文海載昌夙患烟癮自註確無嗜好似此任意朦推自應亟予懲處内閣學士文海載昌著即行革職以肅官常而挽頺風欽此查近准禁烟大臣咨行查驗章程甚爲嚴切本部堂及現任監司均應自行塡註其餘文武各員亦應切實查考業經酌定兩江查驗官員戒烟章程通行在案茲奉諭旨亟應恭錄札行札到該口即便欽遵查照並轉飭所屬一體凛遵 
西報譯要 
[政府禁煙認眞之一斑]  
　　字林報北京訪函云自文海載昌匿報吸烟革職後京中吸烟人員均不敢虚詞掩飾紛紛禀報禁烟大臣有願人中西醫院戒斷者有請假三月在家斷戒者禁烟大臣之意以爲禁烟辦法自下而上不如自上而下故已委派委員多名分赴各省暗查督撫將軍司道等是否染有烟癖聞疆吏中多染烟癮者將來發覺不知將暫行撤任抑如文海載昌之永遠革職云 
[稅務學堂將開校]  
　　又函云稅務學堂定於本月十五日末次覆試不日將由稅務大臣那桐舉行開校禮第一年先收學生三十六人除被褥外學生一切應用物件悉由學堂供給四年畢業後即由稅務大臣派赴各處海關任事 
[日派禁烟大會委員]  
　　又載十四日東京電云萬國禁烟大會擬於西歷明年正月間在上海舉行日政府已於今日簡定委員三人一爲前華盛頓使館參贊宫岡君一爲宫内省製藥專員田君一爲臺灣總督處醫學專員德君 
[神戸華商之困難。]  
　　泰晤士報云神戸有華商多人因中日商業疲滯及銀價日賤之故經拮据數月今則困難逹於極點云 
[華人私入澳境被獲]  
　　文匯報載十五日倫敦電云近日華人不遵移民法律私入澳洲者頗多昨有雪黎聯邦移民暗巡在德國郵船潑林威爾特買搜獲華人九名皆臥於汽鍋頂上蓋以灰屑油漆等物以故頗難辨識 
[中政府擬興海外航業]  
　　又載初五日舊金山電云中政府擬在舊金山遠東各處開設航業以與日人競爭前日所派之委員三人已於今日由西伯利亞鐵路行抵舊金山即赴中國領事署商議一切該埠華商皆將踴躍輸資以成此舉 
分類新聞 
政界 
[郵遞禀件立案不問蘇州]  
　　蘇藩司瑞方伯詳各憲文略云竊照民間詞訟案件地方官判斷不公例准上控伸訴然必須親身來省覔保投禀聲叙姓名年歲籍貫住址聽候核明情節批行確查分别實究虚坐所以通民隱防訐告也至投隱匿姓名文書告言人罪　律罪綦嚴立法至爲明切乃近來不逞之徒往往匿不具名或假造姓氏由郵政局遞送禀詞匿名訐告一經追詰則匿不具名者毫無著洺假造姓氏者本無此人不特所告之人枉受汚衊並波及案外之人酷遭拖累以無名之蜚語令官司荼毒平民而陰謀者乃袖手旁觀以快其私忿其險惡之情甚於鬼蜮本司愚見擬請通飭司道府廳州縣各衙門嗣後郵遞禀牘如係地方紳董條陳公益事宜准其接收採擇此外詞訟案件若不親自呈訴凡中郵局遞送者一切立案不問其情節較重希圖挾嫌誣害者仍遵照定律從嚴究辦 
[電告委員護理鎭府鎭江]  
　　鎭關道劉襄孫觀察禀督撫兩院電云署鎭江府羅守本日寅刻病故該府篆務緊要當由職道就近先委丹徒王令暫行兼護應請憲台飭司派員接署以重職守查止任承守前在鎭郡三年勤政愛民輿情感戴倘能飭令回任尤爲人地相宜伏乞憲裁云云聞督憲業已照准惟遞遺淮安府一缺當須另委接替矣 
[嚴查私開烟館蘇州]  
　　江督端午帥通飭文略云據江南巡警局詳稱省垣烟館雖已閉歇凈盡而查各鄉鎭及外府州縣地方均照常開賣良由州縣官奉行不力視爲具文吏胥劣董乂從而徇隱句庇故蛆憲示諄諄終不能破其已成之痼習等情到本部堂據此候再通飭各屬務限嚴禁並派員前往密查如有不肖官吏奉行不力視若具文定即撤任嚴参不貸至該總監等所轄區内亦應督率巡長巡官隨時查察勿任稍有隱匿私開烟館情弊倘敢有意抗違烟戸提案究辦房屋充公如差役營訊以及董保得規包庇查出一併究懲各該州縣于奉文一月内出具切實印結專案禀報聽候查核 
[批飭整頓警務蘇州]  
　　蘇城巡警學堂全體學生近將近日警界各荒謬情形禀陳撫憲茲奉陳中丞批云茲事關係地方治安一切對待措施之方條理繁密權限謹嚴誠非未受敎育之員所能濫竽充數現充巡警各員弁雖非盡屬無能惟如來禀所稱統計警界員弁六十人中僅巡記七人區員一人係學堂畢業出身查蘇省巡警學堂官紳學生業已三次卒業若置之間散棄而勿用未免可惜且與設立學堂儲俻人才之意亦屬相背究竟該三班畢業生中學識兼優能勝警員之任者得有幾人仰按察司會同巡警局分班傳見詳加考詢擇尤委用現充巡警員弁亦即逐加察看如果不諳警務即行撤換毋任冗濫 
[勸業道定期履新長沙]  
　　湘省新設勸業道前經岑堯帥奏准以 
 
 

Page 11

 
 
沈觀察祖燕試署旋因沈觀察以他事被參降爲通判岑堯帥又以唐觀察步灜奏請試署現已奉旨允准故觀察已於七月初八日履新 
交涉 
[批究日人毆擊余永淦案福州]  
　　閩督批商務總會及各社會禀云据禀洋務局委員高慶銓于日前三五公司呈送余永淦一案並不轉送地方官訊辦致被日人朝黨復將余永淦擅行毆打是否屬實候札飭洋務總局查明確情据實辦理詳覆察奪摺略附 
[鄉愚又謠傳仇敎。杭州]  
　　諸曁縣民風强悍民敎互仇之案層出不窮前次東鄉天主敎民鎗斃旂長一案至今未了日前又傳陳年綱橫山各鄉村敎民與非敎民互爭隣田交界敎民恃勢强佔鄉民不服哄傳仇敎經該縣何令飭派防營分頭保護並出示曉諭愷切勸導詎西敎士以此種告示語意袒民必欲從重懲辦致與縣令交涉一面報告主敎请向省吏詰問 
[關署添委交涉委員] 漢口 
　　漢關道齊照岩觀察以本署交涉事件紛繁需員助　查有前充漢口淮鹽督銷局提調卓小梅司馬熱悉外情特札委承充本署交涉委員以資臂助 
軍界 
[督批整頓徐防辦法] 南京 
　　統領徐淮巡防步隊節制馬隊各營陳煦亮沂將整頓徐防大致辦法禀請入督鑒核當奉端午帥批云查昨據該統領會同徐州鎭道禀請酌派馬隊出巡案内聲明銅山西北及豐沛蕭碭四縣歸鎭道所統之馬步各營防緝銅山東南及邳睢宿沭海贛各州縣歸該統領所轄之馬步各營防緝各專責成等情業經批准照辦在案惟海州幅𢄙遼闊伏莽素多兼有海盗鹽梟勾結地方痞匪動輒聚衆搶刦拒敵官兵日前並有戕殺營官之案巡防查緝極關緊要级統領現駐宿遷相距海州甚遠恐有鞭長莫及之虞候即咨商提督酌派得力營隊馳往海州扼要駐紮會同嚴密巡查期臻周密　徐州各屬沂來盗賊橫行地方不靖日前于道德懋查蝗道經沛縣被匪攔搶官員經過匪黨尙敢如此何况商民務須與鎭道會商督飭馬步營哨弁兵按段認眞巡緝總期有匪必獲以靖地方各營哨各弁中有不能得力及縱匪殃民者即隨時禀　撤換重則據實揭參俾昭警戒汰除老弱抽調操練均爲整頓營伍最要之著全在該統領破除情面切實辦理（下略） 
[江督犒賞寗軍] 南京 
　　前因江浙匪亂江督奏派寗軍三十五標杜統帶洪川率領所部全標三營馳赴浙江嘉興等處扼要防剿匪黨潛蹤地方安靖聞端午帥以該弁兵等均各著有勤勞現在撥防回澄應再给予犒賞銀八百兩由財政局籌撥移交杜統帶匀給三營員弁兵士祇領以示奬勵 
[捕獲巨匪獲奬] 南京 
　　委辦堵緝掦鎭一帶散逸梟匪事宜锺太守元棣將前日所獲之著匪劉海峯解省嚴訊禀求江督鑒核當奉批云查該匪劉海峯即南海王爲江北著名梟匪昨據該守禀經飭據都司傅其中等拿獲解省洵爲地方除一鉅患當將該匪飭發江寗府審明禀辦此次巨匪就擒實由該守放縱得力傅都司等緝捕勤能均堪嘉許應予存記俟將來奏保剿辦梟匪出力人員酌量彙奬以示鼓勵至稱該匪前於光緖二十二年與張沙松嚴步恒由宿遷縣放火舉事實屬該匪主謀均有獲匪確供等情並候札飭江寗府查照研訊 
[盗賣鎗彈案定讞武昌]  
　　漢陽協管庫兵丁余長勝盗賣鎗彈一案茲由江夏縣訊明此種槍彈實余竊取而來計槍彈四十盒共約千顆每顆售錢十六文均由陳仁康代售與銅匠張方贒作一脚登竹帳架之用擬將余長勝照監守自盗例加等永遠監禁張方贒監禁六年陳仁康監禁四年業詳奉鄂督批允矣 
[管帶被控] 湖南 
　　湘省安化縣前因茶莊開市由省撥派防營前往駐紮以資彈壓其時該處出有搶刦案件當由團丁捕拿搶犯送營請辦該營石管帶即將該犯留營管押迄今月餘未據擬辦昨由該處團紳劉錦章等具控省台及兵備處請予核辦現經兵備處批准並札行安化縣查明禀候核奪 
學務 
[總敎育會預備開會] 浙江 
　　浙省敎育總會自孫會長逝世後副會長孫王二君宣告辭職特定於本月十三日假師範學堂開選舉大會開十一日該會會員照章開幹事會公决會塲秩序及應提議條件届時到會者共二十一人内會員僅九人公推祝鳳樓君爲臨時議長首議更改草案及研究撤銷評議員各條附會塲秩序　左一開會辭二推舉臨時議長一人糾儀員四人三會長報告四提議修訂草案五各府選舉參議員各一人六選舉正副長由各府參議投票七推舉幹事部職員每科各四人入會員自認研究調查編緝各部義務員九公推修訂章程起草員各二人十閉會 
[資遣學生出洋之計晝] 長沙 
　　湘省高等實業學堂甲班學生已於去冬畢業分别奬勵今年令入高等本科並擇尤資遣出洋嗣因高等本科需欵甚鉅而敎習亦難其人故迄今尙未開辦茲以學生屢次要求遂禀由提學司暫以最優等諸生資遣出洋所需經費昨由吳學司咨商農工商務局就所存博覧會餘欵數千金暫爲挪用但未識該局能否認可也 
[貢院拆改學堂工程糾葛] 江西 
　　贛省貢院地基寛闊經當道議定修建高等大學堂所有磚石飭即拆卸拍賣札令　會總理曾平齋主政議定價值以便批行惟高等大學堂工程均係湖北工匠包辦而於前項磚石之内多方無弊不分界限强行挪用監拆委員黃君查獲弊端面告承修委員馬大令獻廷置之不理乃將一切情形禀請學使核　辦理 
[委員查探儀器價值] 江西 
贛省陸軍小學堂所有肄業學生需用儀器爲數甚鉅該堂總辦吳復初觀察現擬購備特委罪犯習藝所會辦趙少芝君赴滬查探價值以備採購 
 
 

Page 12

 
 
實業 
[創立利淮輪船公司] 安慶 
　　正陽商董李德褀前曾上禀皖撫請開准河行駛小輪當奉批飭籌議在案茲經該處商會總埋方臯等糾集諸君妥籌議定創立正陽商會利淮河工輪船有限公司共集咨本銀十五萬兩尅期開辦所有公司總理一員公舉方紳兼任刻已禀請皖撫咨部立案聲明以後華洋各商願於准河行輪一律攤認河工經費以示限制 
[湘路集股之踴躍] 長沙 
　　湘省鐵路自經黃紳忠浩等组織集股會於六月二十四日開第一次會議即已認定股欵二百餘萬旋由學界議將各學堂敎員職員七月份薪資作爲入股之用合計所集亦屬不資近日復由紳界商界及派出勸股之人陸續招集約共又及百萬聞日來仍擬續開大會設法籌集似此踴躍從事湘路前途不難計日觀成也 
[請查茅麓公司積弊] 常州 
　　金壇茅麓樹藝公司股份常人居十份之八嗣因揚鎭川帮各存意見赴部禀控惟各辦事人弊竇多端非澈查不能明晰昨特由惲紳北生赴公司詳細查核察出辦事人先後作弊之處頗多 
雜記 
[巡檢控告董事罪案] 蘇州 
　　吳縣光福司巡檢陳其恕禀控光福鎭董事馮澤衍劣跡各欵該董佔據故董江文梓經辦之一仁善堂移田肥已該董冬間收租私設公案行杖覊籠枷號四十餘面上年春該董藉鄉民迎會勒捐鎭上罷市該董廣攬各捐如米猪茶桂花銀魚等項均無報銷該董包煙庇賭結納光蛋該董經辦學堂額定五十現僅十二各學生均貼學費清鄉團勇額設五十四名實止八名奉辦預團尙無眉目已經開捐多戸以飽私囊旋奉督憲批示云據禀該董事馮澤衍私設枷杖恐嚇鄉愚托名收捐任意勒索等情如果屬實藐法已極批飭迅令吳縣復查明確勒提該董事馮澤衍到案訊明究詳勿稍徇延 
[洋務委員之三大罪] 福州 
　　洋務委員高大令慶銓係由佐貳捐升供差多年遇事曲狥外人之意商民受屈莫伸現經商務總會曁各社會羣起反對並列舉罪狀一白苗鑄造假幣銓憑日籍指揮虐民媚洋二縱三子酣飲持刀毆傷電生三有某國人在二保大嶺下開塲聚賭局丁與之朋比銓默無一言 
[南安府電請匪犯正法江西]  
　　南安府李太守士俊電禀贛撫略謂案奉前巡道發審防營獲送匪犯聶雲忠等一案迭提聶雲忠訊認卑縣人拜鍾吉山爲師入三點會得受紅栗催封並分過已獲正法之羅土生刧贓不諱已於本月初七日錄供分别議擬禀辦惟聶雲忠人極刁狡卑府前次禀報接南雄郵寄匪目鍾級山函内有破城刦監等語難保非該犯暗中主使致函恐嚇今又自知罪重屢尋短見防不勝防南安離省較遠奉批須在一月以後設有事變卑職固難辭咎而該犯得免顯戮亦不足昭炯戒用特據實電陳可否將聶雲忠即行就地正法乞電示祇遵 
投函 
[江蘇國會請願之一分子]  
　　連日讀上海某某二報批評欄。一以蘇呈爲不合法理。其一起而反對之。絮絮累數紙不能休。其爲私乎。何必借蘇呈爲激戰之武器其爲公乎。則某記者所指摘蘇呈之不合法理處。正其不知法理處也。吾輩爲江蘇請願之一分子。安得不辭而闢之。 
　　第一某報云。試問國家爲何人之所有。如曰獨爲君主所有。据何學說。曉之曰。某報所云獨爲君主所有。按之蘇呈中。無此字句。並無此意義。某報記者。欲羅織蘇呈。而飾爲獨爲君主所有之說。是蘇呈所無。而某報記者所主張之。据何學說。當還問之某報記者。就蘇呈原文核之。但有（中國家依體制言之必曰我皇太后皇上之國家也又試問皇太后皇上所有之國家云云玩原文之意係對於特定之人而言。對特定之人而言。與對一般之人異。蓋君主與人民。均爲組織國家之分子。對於君主言。則以國家爲君主所有可也。對於人民言。則以國家爲人民所有亦可也。我國社會上有一恒言曰。中國者中國人之中國。某報記者。何獨於君主而外之。竊以爲凡事非可泥一方面論之。方面不同即措記亦不能强同某報記者。欲比而同之事理尙不明。何論法理。 
　　第二某報云。試問爲議員者是否依題解答。若對策然。曉之曰。議員之職務。有自政府所提議而議之者。有自本院議員全部或一部所提議而議之者。蘇呈所謂依題解答。即指第一種而言。曰依題。曰對策藉舊社會上所慣聞之名詞。以溶瀹舊社會之智識而已豈眞所盡對策乎。某報記者。縱不知法理。不知事理。抑豈不知文理乎。 
　　第三某報云。試問今東奔西呌散漫於中國者。皆無法之動也。此語作何解。曉之曰。某報記者疑此數語乎。某報創於滬上。某報記者。於滬上事。當聞之熟矣。無論政治上有與政府相衝突。與商事上有與政府相抵制。而集會籌議者。皆東奔西呌之類也。以無國會故。其動也。往往不能循一定規則而動。此我輩所以希國會之早成也。某報記者欲使我國民常東奔西呌。散漫於中國。而終無一循法之表發國民意思機關乎。是何用意也 
　　第四某報云。試問議員議决不當政府一駁之後。復加討論。則不及者從此而及矣。据何理由。曉之曰。原呈取義。以討論而程度益進。所以破程度不及之惑也。蓋有國會。始有討論之地。參政程度。以有國會而益進。學者間多主張此議。某報記者。何獨疑此。如以議員議决不當。政府無駁之之理則　畢其說。可乎。政府二字。有廣義。有狹義。廣義之政府實包君主而言。君主對於議院議决事項。有裁可權。此各國憲法上所有之例也。至有不裁可之議决事項時。非駁而何。某報記者。欲不認君主之裁可權。當於制定憲法問題上主張之。何於此絮絮爲。 
　　以上非好爲蘇呈辯。蘇呈亦並不待鄙人之辯而天下始共白也。特某報記者不知蘇呈起草者之深意。而加以貶詞。某報記者。又不爲學理上之忠告。而徒事漫罵。挾不可明言之私憤。以效村嫗之爭要之。皆利用　呈爲激戰之武器而已。豈眞欲公其是非於天下乎。竊以爲歐美各報紙。皆有其大目的在。或以世界爲目的。或以國家爲目的。務逹其所主張之大目的而止。因微嫌以啓爭執。費有用之精神。爲無謂之姻笑。不特失報館之資格。惡影響且及於社會焉。二報記者。倘亦憚辯難之僕僕。而思有以息肩歟。毋勤細故。而各挾其報紙之大目的以進也可 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[北市錢業董事袁聨清覆上海商務總會書]  
　　（爲銅元平價事） 
　　敬略者爲銅元充塞商民受困亟宜設法補救懇請據情咨照各商會議准核覆以期聨名禀部事竊以國家圜法因時變通實與全國財政有至重極大之關繫方今銅元充斥上下交困急宜設法補救以劑其平不揣鄙陋謹陳管見以備高明之採擇焉查銅幣之制古名泉刀雖形式各異而其爲銅本位則一本朝錢法自順治以迄乾嘉其輪廓之大銅質之厚爲前代所不及大率每制錢一千文量必自六斤至七斤國家於鼓鑄制錢不惜歲糜鉅資以爲民利故民間從無私鑄之弊而王章特嚴私燬之條是可知圜法之制本爲散其利於民非欲私其利於國也今銅元成本每枚不過五文一入市即作十文之用是公家實沾一倍之利矣夫大利所在人皆爭趨况各省分鑄此疆彼界顯分畛域以必得流通之國寳而限之禁之使不得通流加以私鑄充塞外洋暗運欲其不長安可得乎就現市銅價每百斤售銀三十二兩核算製造每枚二錢重之銅元大約銀洋一元可合銅元一百八十五枚照現市每洋一元兌銅元一百二十四五枚尙有五六分之利欲私鑄之絶跡外洋之不運未可言矣爲今之計惟有將素以錢盤交易者改爲洋盤悉作龍洋鷹洋及大小銀角計算即新學家所謂銀本位也而以銅元作貨物論爲畸零尾找二補助品一面開鑪鼓鑄仍用部名無分省界海關厘卡不禁出入錢糧捐稅照市收用務使銅元兌價長足一百八十枚則私鑄者自無利可圖而外洋之暗運亦不禁而自絶矣然後徐圖挽回之法立一定之規不使有忽輕忽重之弊以漸躋於平是亦權宜變通之法也或以中國行使銅幣已成習慣而疑改易銀本位爲高遠者此皆一孔之見非通論也蓋中國全體向皆以銀爲主位譬如上海爲銀碼頭寗波爲洋碼頭洋銀與寶銀其主兩主錢雖異而同爲銀質則無異近年龍圓流行已遍全國而舊今兩歲各業之以錢碼改售洋碼者亦已數見迎機利導尙何不能變易之足慮哉若現在私議欲將銅元每枚折作七文八文之用是直擾亂圜法朝廷失其大信不獨無此政體目恐愚民不知大局乘機暴動後患何可勝言此則非鄙人所也附和者已理合懇請據情代咨伏祈總協理大人核奪施行不勝感禱上海錢業董事本會議董袁　謹略 
　　再查外國鷹洋落鑪烊銀上海九八銀每圓七錢二分江南湖北廣東龍洋落鑪烊銀上海九八銀每圓七錢湖北銀角落鑪烊銀上海九八銀每十角六錢四分六厘江南銀角落鑪烊銀上海九八銀每十角六錢四分四厘以上四項將來改用洋碼照此價值可以核算也 
[租界亦將禁售烟具]  
　　前奉各大憲札飭各屬禁種鶯粟田畝業由松屬各廳縣查復向不播種毋庸查禁惟製造煙具之銅器各店除各屬已由滬道分行禁止置賣外滬上售賣各項烟具店舖尙未照辦滬道蔡觀察日前札飭上海縣及英法兩公堂一體查禁售賣以除民害 
[札抄電車行駛防護章程]  
　　滬道蔡觀察前以英法租界行駛電車屢次肇禍照會領袖領事轉諭電車公司迅速整頓飭令司機人不得疾駛當經領袖飭據公司復稱現在電車行駛業另定妥章傳諭各車司機遵守自今以後當不致再肇禍端等語轉復滬道現察觀察以該公司既經另訂防護章程其内容是否妥善應須查閱爰於日前照會租界領袖西拂君飭令公司迅將章程查抄送道查核 
[城廂内外水爐同業公禀道縣文]  
　　（爲盗賣義塚於洋人事） 
　　滬上水爐一業城廂内外與租界向分兩幇各有董事行頭素不通氣租界之水爐向無公所義塚惟城廂内外水爐公所並殯房義塚向在珊家園地方光緒廿七年曾被同業傅于源等將基地盗賣於通和洋行經行頭徐順卿等控奉前縣汪大令追繳賣地定洋退還洋商並吊基單儲庫立案保護永遠不准售賣嗣因該處開放公共租界經工部局飭將義塚四面圈築圍墻又因殯房寄停棺柩有碍衞生遂經城廂内外業將公所殯房遷至日暉港地方珊家園衹有義塚在焉詎有秋興公司在義塚後面起造市房小菜塲欲在義塚中間開一馬路以興市面託工部局出面商讓不允後有自稱馬路副總辦之洋人馬金龍來至徐順卿處商讓塚地三分七厘二毫許以善價並給字據徐因事關公產又經立案不敢擅專婉言却之厥後該洋人聲稱果不允讓當用强硬手段待爾涉訟辯明馬路早已築就等語而去果於本月十一日有小工數十人將義塚圍墻拆毁挖掘棺柩迨徐聞往喝阻不睬聲稱係奉工部局之命後赴新閘捕房禀報求代禁阻及至深夜仍有偷遷棺具之事順卿等又往查看適有正副捕頭立在塚地之上據稱該地已由租界水爐公所之董事徐仁山出面賣於工部局當將棺遷盡以便興築馬路爾向徐仁山追究可也順卿因該義塚與租界水爐無涉縣中有案可稽今徐仁山胆敢影戤盗賣義塚拆墻掘柩抛毁尸骸實屬愍不畏法求請一面照會領事交涉一一 
面乞拿徐仁山到案究辦 
[西人毆斃車夫三誌]  
　　文匯報云西人四丁姆生毆斃車夫陳蘇文一案昨日在英署訊問並由工部局衞生部醫官台維斯將死屍剖腹察驗傷情以便明日可將四丁姆生詳細究問醫官并言上海華人剖腹驗傷以此爲第一次以後如有命案或可踵行盖似此始可使法庭得切實之證據也此次剖腹驗屍並非由官場許可實由屍兄情願遵從捕房之意故有此舉云 
[函送德國地理風俗圖籍]  
　　駐滬德總領事卜君以　德交際近來甚爲親密惟德國風土人情雖有中國學生前往遊學考查恐尙未能瞭然茲奉政府頒發本國各屬地理風俗圖畫書籍甚爲詳備爰特檢就千部於日前函送滬道請爲轉發各屬紳商學界考查閱看並請代送各大憲備核蔡觀禀准函業經分别轉送矣 
[添設太不龍頭爲難]  
　　救火聨合會擬在城内外各段添設太平 
 
 

Page 19

 
 
龍頭以便遇警施救較速曾函請内地自來水公司酌量裝設乃該公司接到該會公函後以現方添加水價之際此項太平龍頭亦應籌取水價每一龍頭取洋三元至夜半十二時爲止該會以該公司不能顧全地方公益爰擬邀衆集議對付 
[訪拿大帮流氓]  
　　上海縣李大令前日飭差嚴拿冒捕抄贓滋詐鄉愚之流氓一根鎗祥其石鐵砲雙喜等十餘人詎該差正擬拘拿均已聞風避往法界昨由該差據情禀覆請給照會協拿解　 
[冒充濟良所董事]  
　　有朱某者冒稱濟良所董事專事魚肉龜妓爲老閘捕房捕頭查悉昨飭包探劉森堂往查 
[馬巡查夜新章]  
　　新閘橋北沿河蔚成烟紙店於前晚二句餘鐘被盗三十餘人刦去現洋一百餘元當時店夥遍找巡士無着致各盗從容遠颺等情已紀前報現騎巡隊隊官范都戎以巡士辦公不力特擬定新章每晚加派馬巡三十二名分作四班每班四人至閘北一帶巡邏昨已牌示各馬巡照辦矣 
[宜荆同鄉電控宜令]  
　　旅滬宜荆兩縣同鄉會上撫藩憲電云宜興頼令征糧抑短洋價六十文勒收濄半衆怨沸騰乞恩澈查以紓民困宜荆旅滬同鄉會湯心源等公叩 
城内 
[薦人難]  
　　錢子英與徐文斌扭婦人吳朱氏至一路一區巡局喊控奉游巡官審訉錢子英供住六馬路開設小客棧前日有吳朱氏偕同老嫗到棧借宿托小的舉薦幫傭小的見其孤苦即荐於親戚徐文斌家不到兩天竟偷衣服十餘件逃遁迨徐覺察追至新北門城内始將該氏扭住惟衣包已被别人接去求究徐供相同質之吳朱氏一味支吾别駕喝掌顂二百下仍不招認判收押候查明再究錢子英開客棧亦係不安本分之人難保無串通情事姑念徐文斌代求從寛免責 
[放租難]  
許祥銓到一路一區控閻雲福張山泉掯欠房租昨奉訊究許供有房屋两幢張山泉借一幢開剃頭詀結欠租錢八千五百文閻雲福借一幢欠租洋四元向索持蠻不付張閻等供認欠租屬實判閻於五日内搬遷張限月底遷出欠租減讓不追 
[大流氓]  
　　朱全金混名豆芽少山係著名惡棍火燒毛毛之先鋒現在捕役侯勝名下爲夥近日紏同羽黨數十人到高橋一帶各烟膏店誑稱奉縣憲派查私賣燈吃及私開膏店等事借此索詐無惡不爲刻爲該圖地保密禀到縣飭差薛貴下鄉拘獲奉李大令提訉朱一昧圖頼惟供認取過兩家烟鎗八枝大令喝責四百板枷號一月發高橋犯事各處示衆 
[兩瘋人]  
　　寗波瘋婦某氏湖南瘋婦人某甲昨日先後到縣在大堂上擊鼓喊冤縣尊李大令飭差查明原委即命驅之使出 
[官事]  
　　選用知縣劉映藜貨捐局查驗委員兪訓恭昨日到道禀見調署溧陽縣知縣朱賡旦禀辭赴蘇貨捐局總辦金兆蕃請感冒假一天高陸家行巡局委員嚴善增禀謝加札留辦提左營右哨一隊千總周大成病故委千總董相才接任 
南市 
[造]  
　　總工程局第二進房屋現將翻造其當值處遷至第一進之北舍聞此項工程已限定今届十月完工並在局旁毛家弄内吊開便門以爲解案出入之地 
[逐]  
　　外倉橋改爲平橋後該處之菜攤仍碍車馬往來故由南區佈告各攤限三天遷至聖賢橋以西隙地其橋北之店戸不准在門外堆物違者拘罰 
[迷]  
　　巡士獲送迷路女孩朱翠英年十歲江北人命留候家屬認領 
[冐]  
　　法租界已閉德興米店執事唐思義扭控歇夥孫悅生冐收客賬洋一百廿三元陳參軍判暫押限唐三天内邀同薦人復訊 
[討]  
　　船戸陳阿大向同業楊家祺討取借洋一元被紏同姚福生曹金毛等七人毆打由巡士拘解到案陳參軍判以均非安分之徒各戒責二百下著楊交還欠洋一元了案英租界 
[印人打華捕。]  
　　印度人某甲恃醉在福州路毆打六百六十九號華捕被拘押英領事署候訊在案昨奉英繙譯官郭君傳同華捕質訊之下判該印人押捕房四天罰作苦工 
[妓傭打車夫。]  
　　同春坊妓女身云小榭之傭婦張氏不知何故昨將車夫痛毆由印捕查見拘押捕房一面飭探孫岳廷查係細故口角起釁免予深究斥釋 
[雉妓拉客人。]  
　　雉妓王三寳前晚在途拉客由捕查見拘入捕房旋即釋出候請廨出單傳訊 
[房客戳鄉鄰]  
　　王金標住居北海路昨與同居某甲因搬取什物起釁王用力將甲戳傷腿際血流不止適被包探孫岳廷查見將受傷人車送仁濟醫院醫治一面將王拘解捕房押候解廨訊究 
[店夥質綢褲]  
　　前晚瑞昌發布號夥陳和生持綢褲一條至南京路全信質舗質洋包探王春廷見其形迹慌張向之盤詰陳願賄給王探洋一元因之被拘捕房旋由該號主投請保釋捕頭不准飭押解公堂訊究 
[某甲開賭場]  
　　英界與法界毗連之長浜有江北人某甲在一百七十一號開設老虎灶日夜聚賭由七百三十一號捕查悉禀知捕頭飭候請廨出單傳訊 
[小賊竊銀表]  
　　李增榮竊許梅槎銀表昨被包探拿獲解入捕房飭押候解公堂訊訊 
[大賊竊銀摺]  
　　山東路二百五十二號永裕棧内之公記號主馬介眉昨投福州路捕房報稱被賊竊去豫源莊往來摺一個已被冐取現洋一百五十元並八十两一百六十七兩期票兩紙請緝捕頭准即飭探往查 
[踝免驗]  
　　坭匠學徒張貴榮與王順林前日在南京路四層樓上跌下張即斃命由捕車送虹口斐倫路驗尸所飭保報縣相驗各情已詳昨報昨張之業師倪紀林協同地保赴捕房禀求免驗捕頭准之 
[服毒相驗]  
　　浙江路天來小客棧寓客林愛桂吞烟斃命由保報縣請驗在案昨日李大令驗得委係吞烟身死飭保報請善堂棺殮候屍屬認領 
[路斃報驗]  
　　鄉人某甲劑斃於老閘橋南挽遺有衣包一個内有破衣八件神主牌一座書先妣王氏孺人孝子汪大來字樣由捕查見禀知捕頭飭將尸車送斐倫路驗尸所飭保報縣蒞驗 
美租界 
[英語值錢]  
　　華捕頭强生君考取英語合格之華捕陸伯林胡瑞根張瑞生王永升李壽生趙得林等着每月各給津貼洋一元 
[房租難欠]  
　　華記路六百零二號楊郭氏家因欠房租被控昨由廨差持修協探前往封釘 
[拆梢]  
　　袁和尙前竊劉得郡洋數元查悉後自願還洋二元了事詎昨日袁忽紏人將劉軋入烟館拆梢由印捕拘獲押候解究 
[騙子]  
　　黃鎭西向天潼路某新衣店騙去綢衣多件由該店主楊樂控請捕房飭探拿獲押候送廨懲處 
[竊賊]  
　　靜遠街聚昌洋棧失火昨有王裕卿朱阿三等竊得西酒磁盆等物昨由中西包探緝獲押候弔贓究辦 
[法租界]  
[股東愛體面]  
　　張春泉前代怡和公號股東趙友雲趙吟香經手將絲頭抵押於永興洋行計銀七千兩後因逾限不贖控奉押交股東在案迨已日久未據尋交原告洋人復又投追張稱股東係南匯縣董事不肯來案務求將融方可辦理景明府著張自向原告商理禀復酌奪 
[棧客没良心。]  
　　鈞昌洋棧失火案經公堂判定棧主陳子雲罰洋三百元客家汪秀甫朱世恩各罰洋五百元在案旋以陳朱二人已各繳一半獨汪秀甫分文未繳飭將保人 
 
 

Page 20

 
 
李秋生傅案訊追昨李投案代交銀二百五十兩尙有未交一半奉判限一月交楚 
[先生捉學徒。]  
　　梅文光投廨控稱有學徒陳福生在塾讀書已久近被竊去金銀首飾等物潜行逃去伊母反來索人幸今日在途遇見扭請究追陳稱竊物已經化銷現賣五香豆度日無力償還景明府判陳暫押令原告催其母到案訊追 
[差探捉流氓。]  
　　山東人王鳳仔前在老北門城脚被同鄉人費仁和拆梢不遂遽出利刀猛刺八刀逃遁王即投縣喊控現知費匿跡法界禀由李邑尊飭差投捕房協探將费拘獲景明府略詰數語　交差帶回訊辦 
[司馬連父柩。]  
　　前署松海防同知兼法公堂會審員聶榕卿司馬於五月間因封翁元龍觀察在福建鹽法道任内出缺赴閩奔喪現司馬已於前日扶柩來申暫厝平江公所俟開弔後再軍回安徽六安州原籍安葬 
國外新聞 
[日本汽船失事續聞]  
　　十四日東京電云日本汽船萬國丸全船沉没茲已撈獲屍首二十具日本郵船鎌九丸在蘇彝士河擱淺大約不致有礙來往船隻聞船體亦未受傷 
[美國政界近事]  
　　十四日東京電云美總統羅斯佛已　派妥員研究農事進步之法台兒斯省議員見爾勃森已求羅總統免增鐵路車價 
[波斯革命黨戰敗]  
　　十四倫敦電云星期日台勃里斯地方激戰革命黨受創頗巨並失大砲數尊 
[英國商業凋洛。]  
　　十四日倫敦電云西七月英國人口贸易較翦月減少英金五百四十三萬四千七百三十九磅出口贸易較前月減少六百七十四萬六千六百零六磅内棉花一項共占二百二十八萬二千三百四十磅 
[德國船廠工人罷工]  
　　十四日倫敦電云德國斯台汀地方因船厰工人爭加工資致停歇工人一萬二千名星期三日若不調停此事則停工者當有五萬八千名之多德國戰艦勢將暫停建造 
[馬其頓驅逐青年黨]  
　　十四日倫敦電云土爾其青年黨爲馬其頓人民驅逐出境匈奥兩國擬建之勞維排若鐵路近由墨塞菲總督率領工程師從事測量亦遭凌辱亂民擁入車站批其頰毁其肩章復一哄而散以上譯字林報 
[美國麵粉廠告困]  
　　十四日紐約電云美國明萊帕里斯省闢斯堡萊麵粉公司現已經官派收支員前往清理賬目按闢斯堡萊爲世界最大之麵粉公司今亦告困可見美國經濟支絀猶未平定也譯泰晤士報 
[俄國患疫]  
　　十四日柏林電云俄國疲症現已日甚 
[土王分祿惠民]  
　　十四日柏林電云土王分其私祿之大半以與國人 
[齊伯爵收納捐資]  
　　十四日柏林電云齊潑林伯爵已將國民所與之捐資收納由德相掌管 
[俄國防衛會會長移任]  
　　十四日柏林電云俄國國家防會會長大公爵尼柯萊其維克業已移任聞此舉係由議院演說大公爵行事之故 
[澳洲歡迎美艦隊]  
　　十五日倫敦電云美艦隊旣抵澳斯大刺拉西亞大受公衆及各報之歡迎各報均謂撒克遜同種行將守望相助以保白人之澳大利亞又有某報謂英日聨盟之約滿期後不如英美聨盟之益覺天然云以上譯文匯報 
小說 
[學界小說風流太史] （一） 
楔子 
第一回　一夕話喚醒夢中人　　三萬言敷陳新學界 
　　列位看官。如今的世。界那個不曉得是天演竸爭的世界。那個不。曉得我們中國。已經衰弱到極點。那個不曉。得不立憲不足以。强國。這幾句口頭話兒。差不多只要認。得幾個字的。人没有一個不。曉得没有一個。不會說苦要。認認眞眞的和他。講起所以然的道理來。立憲是怎樣的一。個立法。我們中國爲值什麽要預備立憲。這個。預備立憲又是怎樣。的預備。他可就瞪著一雙。白眼張開一張大嘴。一句話兒多說。不出來了。就是那一班自命開通。開口閉口。都用維新兩個字兒。做著護身牌的人物。他也只曉得我。們中國的所以。不能立憲。是國民程度不到。的緣故。依舊還是一個皮毛。你要問他國民的程度。爲什麽不及。該應要想個什麽法兒。只怕這班寶具。也未見得講得出。來從前曾經有一位小說家。做了一篇白話小說。專駁那程度不及的一句話兒道。譬如一個人。要舉一塊石頭。他自已已經站在那石頭旁邊雙手已經拿著那塊石頭。却是力量差了些兒。舉不起這塊石頭來。說我的程度彀不上。這還可以。至於連那塊石頭都没有望見。也不曉得他的大小如何。輕生如何。也對著人說我的程度不到。這行不行。這句話兒。雖然不錯。在下做書的却要斗胆駁他一句道。老先生。你這句話兒錯了。爲什麽呢。這程度不及的話兒。本來是　著現在的國民程度講的。况且我們中國現在的時候。不過是預備立憲的時代。還没有到那實行立憲的時代。這程度不及。是預備立憲的程度不及。不是實行立憲的程度不及。這裡頭還有個階級。這位小說家。一時没有留心。就長篇闊讑的寫了出來。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
請願書 
[湖南人民第二次國會請願書]  
　　呈爲新政繁興大本未立外患日迫民志末固紀綱就壤公議未張懇請速定國會期限以立大本固民志張公議聨名呈請代奏事竊維今日之世變蓋自書契以來未有若斯之亟者也夫治國之道順天者存逆天者亡今之世變實爲天意考選舉之制導源於希臘羅馬代表之制發逹於英美法德推移生衍傳播全歐海通以來波及日本彼以萬世一系之皇統不惜改弦易轍以從歐制卒之成效立見國運大興旣侮西隣復摧北敵彼强俄專制知不足恃召集國會實行立憲矣此非原出於天何以昭德塞違必在乎此惟我皇太后皇上體天立極與民更始采立憲之議救垂危之國渙汗大號薄海同欽庚子以降大局阽危外侮橫集凡我臣子朝夕讑思日月献納嘉猷碩晝夫豈無多而皇太后皇上必豫備立憲易中國三千年相傳之政體蘄合於全球公制者灼知世變之來非此不足以應之也然諭旨立憲布告海内於今三年而新政不見其收效外患不見其稍紓紀網不見其立正者何也夫亦曰大本未立民志未固公議未張有立憲之名無立憲之實而已所謂立憲之實者維何夫亦曰速開國會而已國會制度爲宣逹上下情誼之機關原委利弊陳之天聽已有其人職等不敢以鋪張揚厲之辭進惟即今日緩開國會不能立憲即不能行新政紓外患止紀網之實証爲我皇太后皇上縷晰陳之維新以來政令之變更不遺餘力廢科舉而興學校改營制而練新軍易保甲而置巡警停刑訊而重審判與夫郵傳農工商務諸政其所變革大抵非常之業爲中國三千年來政書之所無然今日變甲明日變乙朝令夕改肉醫瘡國制搶攘甚無條理推原其故非新政之不可行也亦非行之全不得其人也如築室焉棟桴雜陳棼撩四布而丈量圖稿未具雖有大匠監督於上羣工勞動於下其不能區處得當煥起堂構不問可知如動機焉鍋鑪備具輪件皆靈而測驗汽表獨無雖有名手爲之司機佳煤爲之助力其必至於破裂炸壤傷人損物亦不問可知夫國會者猶建築之圖稿汽箱之汽表也今俩辦新政而提挈網領宣測輿情之國會猶付闕如是欲無圖稿而談建築無汽表而司動機也本末舛逆首尾橫决夫復何怪且朝廷之督責新政亦不可謂不至矣設部董理之不足增置司道重員以執行之增置重員之不足而遣專使以調查之輪騎四出冠蓋相望雖無繡衣直指之恣而有均稅寛恤之繁自古變法之朝煩擾公私厚結民怨罔不由此曷若速開國會集舉國輿讑爲政府推行新政之後盾即爲政府考察新政之方針輿讑若以爲是則厲行無前貫徹終始以確收效果而後止輿讑若以爲非則收集衆議折衷至當或省焉或革焉豈能强犯不韙維持弊政貽誤蒼生乎開設國會較之增官遣使督課新政程功難易有如此者（未完） 
來函 
[金山學界爲李氏辨誣]  
　　本月初八日貴報及時事報來函門載有金山馬氏寃詞一則十一日時事報插晝門又載有男校董女敎員同乘馬車之事閱之不勝駭異僕亦金山學界之一分子也目深悉此事之原委又以敝鄉女學甫在萌甲而鬼蜮含沙信口汚衊恐將東辦學者皆將寒心矣事關風紀曷可不辯李女士德勤許嫁馬氏子照雲去年馬子與土娼項姓女有嚙臂盟納諸家中事爲李母所悉即欲涉訟馬母邀學界及親族勸解遂絶項女一面即將其子完姻豈知馬項舊歡仍未斷絶婚不數日項女居然又來家雞野鶩視女士若眼中釘屢施凶敺女士彌月回門照雲忽深匿項處聲言出外項妓遂將女士敺辱謂逼走渠夫女士泣去後由李母送往而照雲凌虐愈甚女士乃與僕婦偕宿後項妓生子大作湯餅會李母適往省女項鴇（項妓之母）以爲問罪來也突將李母毒打女士前勸　遭波累因此成訟蔣邑尊批女士旣爲敎員（時女士爲輔仁附屬女校敎員）聽令學界公讑理覆李母遵從縣批挽人向馬勸理詎料項摀從　大肆咆哮轉將勸者揮之門外再加辱駡因由原媒張君叔甘及輔仁校董沈君從先柘湖校董頭君仲開同仁校董張君南暨等公憤具禀請究經蔣邑尊提訊痛責項摀以馬氏未到補提再訊延擱至今此李馬二姓轇轕之梗槪也此事所以牽沈君從先者因沈爲輔仁校董又曾具名早控馬乃借爲矢的以遂其聲東擊西之詭謀然如寃詞所截破綻甚多請以僕所知者略辯之寃詞云五月初二日沈偕李女游滬惜寶善街同福昌棧又同乘馬車云云此甚不確是時僕有事勾留海上途中遇沈及李君樹勳（李女之叔）詢知二君同庽四馬路鼎陞旅館並非同福昌棧曾往旅舍晤談沈君居二十號房舍李偕其稚子及侄女德勤君廿二號房内旅舍規則往來客商每日有號簿可查且李叔侄父子同居何致縱容與人同輒漫不約束耶此其不確者一又云李女信校誓不歸家不知輔仁校址極小經費又尠並無宿舍李女又焉能住校此其不確者二又云歸寄沈與李女攜手上岸照雲喝問李竟項撞沈復從旁幫詈敬飽以老拳此事更屬謬妄輪埠爲衆目昭彰之地即以伉儷之愛至此亦知檢束何致相携登岸沈頗怯弱何能加入老拳此其不確者三又云沈指揮悍僕突至馬家將李女房中細軟物件飽掠一空此又不實夫搬掠事鄉黨自好者不爲沈身居學界頗知守法焉有干人家事行同刦盗耶此　不確者四凡是種種馬所頌李者在此即挾以毁沈者亦在此豈知言實相違適形其陋且公是公非口碑具在橫加詆謗欲葢彌彰馬母旣不能敎子於先復不知戒子於後徒徇禽犢之私妄造暗昧形諸筆墨陷媳於不義并連及沈君愚婦之愚一至此耶竊以一髮之微可牽全身女界危機將從此始此僕所以不忍箝口結舌默爾而息也 
[金山敎育會爲馬氏寃詞辨明書。]  
　　閱初八日貴報來函門載馬氏寃詞一則不勝駭詫查李德琴曾肄業於淑新女學附於初等三年生去冬輟學適馬其夫照雲有私識婦先李人門生有一子故結褵僅十餘日夫婦間大起衝突德琴歸母家母李諸氏控諸官置不理時輔仁小學校董沈從先添設女學以敎員李竟雄（德琴叔）介紹延德琴爲手工敎習母爰央沈伸訴沈繕具公禀呈縣而馬氏母子及私識婦之母遂遭提辦馬銜恨之適端陽放假李粒民（德琴胞叔）偕德琴至滬沈亦適然與俱馬遂大肆誣陷以被誘控訴官大申斥並將私識婦之母批頰發押馬益大憤因造具寃詞徧登各報沈之爲人夙有烟癖又喜排難解紛不顧嫌怨故學界有微辭此事確係被誣惟干涉人家夫婦事致遭反噬亦咎由自取本會不暇爲沈李辨特恐女學前途因此橫生阻力故錄其實爲當世告 
 
 

Page 27

 
 
   
 
 

Page 28

 
 
   
 
