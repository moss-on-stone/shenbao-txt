# 1915 - 242 - 4915291

 

Page 1

 
 
   
 
 

Page 2

 
 
時評 
[犧牲（冷）]  
　　歐洲大戰之重要關鍵也在人人有犧牲之精神人人能犧牲其私有之利以利國家 
　　若中國則不然彼籌安會中人豈不知自擾之生危亂乎然而彼以爲危亂人民受之也犧之可也彼又豈不知经變更國體使各國一時不能承認致失戰後會議之參與而國家將有所不利乎然而彼以爲國家之不利國家受之也犧牲之可也西方人之犧牲在己而中國人之犧牲在人何其相反之甚耶且也爲欲達其目的故名譽可犧牲也良心可犧牲也其在己之犧牲又何以與西方人之所以犧牲者大異耶　　嗚呼中國人之犧牲 
專電 
[北京電]  
　　各省公民第三次向代行立法院呈遞國體問題請願書者又有前藏满洲吉林黑龍江福建京兆六處 
[北京電]  
　　籌安會現亦擬向立法院提出關於國體之請願書日前開會業已徵集各省代表及諸會員一致之政見聞有下星期一即初六日呈遞之說 
[北京電]  
　　鎭安段上將軍日前上一手摺條陳東三省政治軍事外交各方面整頓方法共十五條聞大總統閱後深爲嘉許已發交政事堂由國務卿召集外交陸軍内務財政各部公同討論分别履行 
[北京電]  
　　段上將軍上呈爲輿論有歸國基宜定中國國情非毅然舍民主而改君主不足奠長久之治安是以合詞籲懇元首俯納輿情扶植正論使國體早得根本之解决國基早就鞏固之地位云云署名者爲龍濟光王占元陸建章趙倜閻錫山唐繼堯朱瑞湯薌銘李純倪嗣冲靳雲鵬陳宦孟恩遠朱慶瀾張廣建何宗蓮潘榘楹劉顯世李厚基 
[北京電]  
　　九月三日各處在參政院呈遞請願書領銜者前藏羅桑班覺满洲恒鈞吉林烏澤聲黑龍江胡壽慶閩陳璧京兆惲毓鼎 
[北京電]  
　　總統親定立國大計政策分交各部議案核定後提交立法院表决實行 
[北京電]  
　　叚上將軍三日抵奉五日視事 
[北京電]  
　　京兆模範官制業已試辦自明年一月起照案實施 
[北京電]  
　　政府咨交立法院修正刑法國稅徵收法修正决計法人户籍法修正著作權法土地收用法司法官懲戒法審計官協審官懲戒法前四案七日開議 
[北京電]  
　　清皇室定期决議討論重要問題 
特約路透電 
[北京電]  
　　徐世昌已草定樞密院之辦法所可注意者此院之組織乃依照日本元老院制並非美制（五日） 
[北京電]  
　　聞日政府允於九月十日撤消山東戰域届時中國將照會日本告以撤消戰域日本當即承認之事後總統頒發關於此事之命令（五日） 
[北京電]  
　　叚芝貴上將昨日出京前往奉天段舍鄂而就奉因東三省已成一特别軍區也華報云叚啟程之前上密呈於總統各省將軍皆署名請從速解决恢復帝制問題呈中却未明言行政元首應踐帝位（五日） 
戰電 
　　其一（英人路透電） 
[巴黎電]  
　　今日下午公報謂前敵各地點砲戰甚烈今晚公報謂激烈之砲戰仍在進行敵軍以砲彈百枚擊入萊姆以洩法軍猛轟其戰壕及防禦工程之忿但未聞有死者（四日） 
[巴黎電]  
　　法公報謂德軍官於近今數月損失更衆自開戰日起至六月一日止死傷失蹤者共四萬三千九百七十二人至七月十五日止共五萬二千零四十一人（四日） 
[彼得格勒電]  
　　里加境之俄軍星期四夜渡過特維拉河襲擊德軍逐離河濱星期五日格洛特洛復開始惡戰俄軍曾復入該鎭獲麥肯沁砲三尊俘敵二百五十人此次鼓勇作戰使俄兵數師其陣地成一凸角者得以安然退走星期四日星期五日俄軍在自杜拉其洛起至里斯特河止全陣線從事回攻共俘敵兵三千五百六十人八月三十日俄軍在斯特里巴河獲勝之詳報已到是役賴俄軍鐵甲摩托車之勇武乃得衝亂德軍德軍受創甚重　　（四日） 
[彼得格勒電]  
　　戰局頗佳象俄軍現於維爾拉河右岸及南叚前進而他數方面退走之俄軍亦將達限度俄俄得機會即能復取攻勢俄軍之攻擊乃抵制敵軍進逼維爾拉之戰略且大碍德軍之左翼及蒲洛將軍與愛克杭將軍之交通俄軍現控制維爾拉北面之地俄軍已脫去被圍之險其陣線較前短而且直且較穩固德軍占據維爾拉至格洛特洛鐵路中之哇拉尼僅稍碍大局且因俄軍已在維爾拉前進以故德軍占據是地功效大減德軍戰於古爾倫者用力雖巨未得進步俄軍於維爾拉前進顯足爲德軍之累格洛特洛戍軍退出後戰地之俄軍勢力大增興登堡似已由里加境撤退大兵故該處戰事校形沉寂魯克東南之俄軍在基夫方面占守陣線五十英里山林河道交錯其間兩異則爲森林境軍事專家則豫料維爾拉與尼們河間不日將有極大之戰爭（四日） 
[彼得格勒電]  
　　今日國防委員會開特别會議由俄皇主席俄皇演說曰國會曾予朕堅决之覆言而爲俄羅斯所應有者其言維何即不勝不休是也然欲達此目的非羣策羣力不能爲功貴會國會省議會市議會及製造家科學家皆當共負艱鉅願諸君努力盡責上帝必佑之也旋由國會議長答詞表明國民必能爲國犧牲以達摧毁敵軍目的之意（四日） 
[維馬電]  
　　羅馬尼亞政府禁止運金蓋阻德國運金至土國也（四日） 
[倫敦電]  
　　俄國陸軍部現信德軍截斷俄軍之謀必歸失敗正如德軍之鐵鉗陣式不能將格洛特洛危險凸角之俄軍擒住也德軍鐵鉗陣式現在格洛特洛鎭向東北及東南二面開展蓋襲行前華沙之戰略也德軍用謀雖精然俄軍已安然脫離陷穽沿格洛特洛東數英里沙拉河占取新陣線俄軍將於該處阻止德軍前進若干時蓋遷延愈久則俄軍得軍火接濟以獲勝戰之日愈近（三日） 
[倫敦電]  
　　路透電社聞羅國仍嚴禁德奥戰品借境輸往土國近來敵國又有違章之舉動羅國曾允醫院用品二十車出德國運往土國詎過境時羅員查得貨車六輛外裝棉織藥布内藏炸藥及煤氣具羅國遂立將二十車全數充公（四日） 
[倫敦電]  
　　意國著名軍事家巴龍大佐在西境觀戰後即發表意見對於主張西境立取攻勢者及反對者雙方所持之理由研究頗詳巴龍氏謂彼與霞飛統帥同意主張暫取守勢蓋以目下情勢西境總攻擊之行動可以展緩而無所損俟時機一至再行進攻庶可勇往直前貫澈無滯德國刻深入俄境自取喪亡西境聯軍與其急攻不如靜待之爲愈俄參謀長所見亦同云云（四日） 
[倫敦電]  
　　英國新軍已在加里波里半島登岸戰事遂愈烈至是德人對於達達納爾之觀念乃大變德軍事家著論敬告國人勿復持從前之態度於此亦可見加里波里最近戰情爲德人所不及料矣德國裴蘇斯大尉謂英國欲戰勝達達納爾之希望固成泡影但英國前曾自言先必有種種損失及失望之事然後始可獲勝吾人聞此言當有所警惕勿輕視英人百折不撓之氣英人仍在蘇夫拉力守地位其運兵登岸之行動收效甚佳出人意外敵軍在半島三處已得立足地而最後英軍之登陸絶未遇劇烈之抵抗此皆大可注意者也云云（四日） 
　　其二（德人德文報專電） 
[柏林電（由塞維爾轉）]  
　　九月四日德軍大本營公報云格洛特洛及各砲台已入德軍之手俄軍向東退走德軍正在追擊格洛特洛南面之俄軍亦棄尼們河之陣地退走佛里特里區斯台特橋端要塞已爲德軍强襲取之俄軍在維里茄河兩岸進攻者復爲德軍擊退加爾維資將軍之軍在斯維洛區河與比洛維虚森林東北境中間進攻興登堡元帥軍團共俘敵兵七千六百六十二人獲砲六尊機關鎗五枝（興登堡軍團戰况）里哇波爾親王之軍仍在白萊斯特里土夫斯克東北之泊魯沙尼北面及東北面澤地作戰（里哇波爾特親王軍團戰况）俄軍仍在加蘇加茄至比里薩橋端要塞抵禦德軍更南之敵軍已爲德軍擊敗向平斯克西六十五基洛邁當之特洛其興退走 
[華盛頓電]  
　　駐美奥國大使署宣布九月二日奥軍大本營公報云奥軍在伏爾希尼安三有表砲台境開始追擊俄軍獲有進步奥軍已在魯士克上廣闊之陣線渡過斯蒂爾河加里西亞東境之敵軍亦退走蒲姆愛爾摩萊將軍之軍已入白洛地（萊姆堡東北俄奥交界處）今日在白洛地之東越過俄國邊界波士來將軍麾下之北翼在士波洛里通柴洛齊及太洛波爾大路追擊敵軍而敗之敵軍向塞里士河而退佛蘭塞巴爾丁將軍之軍昨在斯特是城巴河下游東高地外大戰後擊敗敵軍里斯河至塞里士河口之敵軍陣地因以摇動敵大軍已退走比薩拉比亞俄軍陣地後焚毁村落多所奥軍與柯白林東之聯軍（即里哇波兩特親王之軍）合戰者已將俄軍擊入茄薩約爾達河上游澤地（奥俄軍戰况）奥意戰局未有變動土拉里砲台瑪洛尼亞山及斯柯同山等處奥軍扼要地點現由意軍發砲轟擊卡拉西安邊界意軍進攻泊拉山者爲奥軍擊退海濱陣線砲火未止　　（三日） 
[華盛頓電]  
　　駐美奥國大使署宣布九月三日 
 
 
 

Page 3

 
 
奥軍大本營公報云加里西亞東境之俄軍處處向塞里士河敗退奥軍正在追擊奥俄邊界柴里資之北白洛地之東杜白洛之西及伏爾希尼安三角形炮台處之敵軍今復在全陣綫抗拒奥軍正在攻擊之茄薩約爾特河上游之戰事仍在進行俄軍在澤地邊界所造之防禦工程已爲奥軍占據數處（俄奥軍戰况）昨日奥軍兩軍陣前頗形沉寂鐵路里斯邊界瑪特洛里附近有無關重要之小戰敵兵敗退佛里區附近及海濱陣線數地點有砲戰及地雷戰事意軍曾猛攻土爾满橋端炮台之南部爲奥軍擊退（奥意軍戰况） 
[柏林電]  
　　外間謡傳法英軍已擊破亞拉德軍陣線一節其說絶對子虚實則今日西歐德軍陣地較前數月更爲穩固此項謡言乃由敵人傳出以期惑亂人心巴黎私家消息徵實加里波里半島英法軍官因近今戰事屢次失利互相諉過以致齟齬日甚之說據官揚消息德漠艇於近數日内曾擊沉英船巴羅號格蘭拜愛號皇后號特拉法爾加號又漁船一艘蘇菲亞電稱達達納爾海峽口外有英國運船一艘觸水雷沉没所載軍官三百二十員兵一千二百五十名辦事人員三百名均溺斃現已撈獲屍身六十具柏林地方報載巴黎消息謂法英擬派戰略家赴尼古拉斯大本營以代庸碌之俄參謀且擬爲俄國財政部組織財政專家顧問處（三日） 
東方通信社電（日本人組織） 
[東京電]  
　　古德諾博士之中國國體論有經該博士打消之說之電報及觀該論之大要似係杜撰果係該博士之眞意與否此間人頗疑之（五日） 
[東京電]  
　　中國政府提出满蒙警察條例及課稅法案業已送到外務省惟其内容頗爲煩雜且甚繁多調查需時故一時尚難決定云（五日） 
[東京電]  
　　今秋日皇即位大典御駕定於十一月六日由東京發輦至名古屋駐蹕一日凖於七日臨幸西京（五日） 
[東京電]  
　　洛庫斐拉醫學研究所之野口英世博士今日午後五時入京（五日） 
要聞一 
[格洛德諾之陷失談]  
　　華德日報曰格洛德諾今又入德軍之手矣格洛德諾者乃俄人所恃以威嚇東普魯斯最後之要塞也今格洛德諾旣陷則爾後東普魯斯亦可以無恐矣奥匈在南佔取俄人在加里西亞最後之根據地興登堡元帥在北於里加海灣曁尼們河之間即强取格洛洛諾以相應而德國之國防軍亦大有功於此今所以特别聲明此事者以吾國敵人嘗謂自吾現役軍有非常之損失後所添補之軍人若就價值言絶非昔比也今各協約國雖已無此種言論而吾老年之國防軍則仍屢屢顯揚其爲大有價值之戰士 
　　今者俄軍已敗自不待言而俄京聖彼得堡又一似俄軍之攻取力猶如舊日在東普魯斯等役雖敗而未破者俄人又恐人之不信也特傳播此種消息一似今日俄軍之一律敗退絶無他意不過依然如前檀恩貝哥之敗俄人可以藉此養息恢復其勢力者推舉目一觀地圖顯見其言行相反耳試由里加劃一線至加里西亞之太諾波爾則可見德奥兩同盟國之陣地適當其衝而上在杜納流域及下在普士克左近者且已越過此線興登堡部下之馬隊更進佔富力得利克以北關係重要之蘭伐橋頭一俟白來斯特里土夫斯克以東之德軍達到所預定地點則全線上前驅即可携無敵之壓力一擁而入俄境矣德軍自今年五月二日東攻俄軍以來迄今所到之地戰無不勝攻無不克而俄人圖謀阻遏德奥聯軍之舉不特屢屢失敗且受有重創徒多損失至於俄軍所經過之地則更瘡痍满目大傷元氣蓋迄今俄軍又用前世紀村過爲墟之戰法也今日俄軍所有要塞旣已盡失俄國政府亦必漸漸公布承認但仍不過一照例之文章如曰尼們河西之俄軍殆已退守格洛德諾者其實已早退矣 
　　俄人若簡捷報告謂南方俄軍已移其戰線於哇里加拉特斯維洛夫則更中聽惟舉目一觀其所言之地名則見哇里加在魯士克之東相距四十啟羅密達而拉特斯維洛夫則更遠在加里西亞之布洛狄以東且已屬俄境由是而直向南下越兹泊洛夫以迄於布差兹是爲一戰線但今此一線亦非確當蓋德國公報已稱現在德奥聯軍正戰於塞勒特境内即此線之東也爾今奥將倍姆而茉莉旣日由北進以包圍爲主則俄軍之必須退出此地不過時日多寡之問題届時加里西亞即此最後之一部分亦無敵蹤矣 
[美之一學校（本報旅行記者抱一）]  
　　此行獲參觀學校不少而以中小學校爲最多其與我國相較不同最甚者莫如中學今述其一以供閱者之研究焉 
　　美國中學大都爲巿立有一市設數中學者未見一市無一中學者大抵巿立者本巿居民入學免費以故中人之家其子女殆無不入中學者 
　　美國學制雖各省不同在小學年期爲八年中學四年則大抵一致最近有主張變更或實行變更者然中學要以四年畢業爲大多數畢業後升大學 
　　美國各級學校皆男女同學惟東方間有分 
離者習慣已成有無流弊莫復研究且亦不覺其有所謂流獘蓋社會交際男女本無隔閡非獨學校爲然也中學校大多數亦爲男女同學 
　　美國中學與吾國最不同處爲分科制大抵視學生性質與志願選取何科經校長許可後確定之其分科法大抵爲文學格致商業機器工程美術等而若英文歷史及女子之於家政則往往定爲必修科各省各校不一其制小異而大同若專授文學之中學美國極少余僅於波士頓一見之 
　　今欲略述芝加高市立中學校參觀所得之概况非以其有特點也舉一以概其餘耳 
　　是校有男女學生一千六百人其間女子數較多於男子（美國各中學生數通常爲一千數百人亦多至二千餘者若數百人者甚少）就所見順次述之如下 
　　鐵工場分兩室一爲製小機件者一爲錘鐵者各種器具殆可供二三十人受課壁間陳列各種學生成績品及圖樣 
　　冶工場令學生習翻砂其設備與前略同 
　　木工場製造各種家具及室内各種裝置或家屋建築模型等室之旁有小閣緣梯而上陳列各種家具此閣此梯此家具皆學生所裝或令在小閣上習裝電鈴電話等 
　　凡鐵工冶木工等皆先令學生製圖樣然後令依自製之圖樣造之畢業以前各人須自出心裁製成一二實用之器具陳列校中以爲畢業成績且作紀念以上各種敎室皆闌其一隅設桌椅或爲階級形以授課焉 
　　泅水池男女生皆須練習泅水分日行之 
　　練身房男妇隔别 
　　圖書館設長桌爲閱書處旁室置圖書 
　　化學實驗室及物理室不取整列亦不設階級（他校間有設者然皆注重分坐試驗）儀器甚簡單應有盡有壁間置活動寫眞器 
　　簿記敎室男女同授課學生桌後爲商店櫃檯式練皆商業 
　　打字室置打字機約三四十架男女同 
習 
　　寫生畫室室内前後左右皆模型標本供寫生用 
　　用器畫室學生用特製之桌櫈鐵工木工等圖樣即於此製焉 
　　烹飪室學生用鐵竃爲匡字形敎師居其中壁置黑板旁有橱庋碗碟及製成食品模範家庭室三間爲臥室起居室食室女生輪流司之依輪值者之思想佈置陳設而加以批評其器具即學生手製也食室在烹飪室旁食品製成後學生迭爲賓主侍者或特邀校長爲上賓焉 
　　裁縫室洗衣室裁縫室四壁陳列衣楦黑板繪各種圖樣 
　　普通敎室四壁皆陳設圖畫模型標本盆花籠鳥等但取敎材需用之方便不取形式整齊 
　　階級敎室爲敎授唱歌用 
　　學生免費不寄宿可寄膳此其大略也 
[北京快信]  
　　星期三軍界要人及梁士詒張鎭芳並籌安會理事楊度孫毓筠等開秘密會議决採用特别國民會議辦法雖其組織不詳要不外以極簡單之手續從速召集以解决此項重要問題以余（訪員自謂）推測解决之期當不出陽曆十一月所以如此緊急者殆有三因（一）由軍界要人多主張直截簡單辦法不以紆廻曲折之籌安會爲然若照文治派主張殆將採用普通之國民會議因此折衷之結果遂成會議（二）因財政緊急周學煕總長曾將金融界及財政界危險情形上告周雖不甚主張國體問題然因此之故乃有催促之意（三）因贊成派中及反對派者雖以時期尚早爲言然因籌安會旣發表則多數主張從速解决 
　　星期五早快車倪嗣冲出京 
　　湯化龍現病雖稍痊而體甚弱故赴津養閜然湯之反對黨之名已大著於外故已决意辭職伹其是否回京再辭抑逕自辭去現雖湯自身亦在研究之中有人在津見湯面容憔悴極其可憐本報駐京通信員黄遠庸雖頗持虚與委蛇主義而其眞心反對已爲人所洞見黄君亦不願自屈其志節已於星期五逕自出京 
雜評一 
[和平之希望（無名）]  
　　昨日路透電有羅馬敎皇與美總統提議和局之說是又和平希望一線曙光也雖此和平之說言之者屢以勢度之今或尚非其時然世人渴望和平久得此亦可聊自慰耳特恐國外之和平近而國内之和平前途不知何若耳 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[梁任公對於國體問題之新著]  
　　梁任公對於　體問題著有文一篇將刋布於大中華雜誌題爲異哉所謂國體問題者全篇洋洋數萬言籌安會中人聞之曾特至津門阻其發表任公爲略婉其語氣然終未允其擱置也原文如下秋霖腹疾一臥兼旬感事懷人百念灰盡而户以外甚囂塵上譁然以國體問題聞以厭作政談如鄙人者豈必更有所論列雖然獨於兹事有所不容已於言也乃作斯篇 
　　吾當下筆之先有二義當爲讀者告其一當知鄙人原非如新進耳食家之心醉共和故於共各國體非有所偏愛而於其他國體非有所偏惡鄙人十年來夙所持論可取之以與今日所論相對勘也其二當知鄙人又非如老輩墨守家之齗齗爭朝代首陽蕨薇魯連東海此個人各因其地位而謀所以自處之道則有然若放眼以觀國家尊榮危亡之所由則一姓之興替豈有所擇先辨此二義以讀吾文庶可以無蔽而邇於正鵠也吾自昔常標一義以告於衆謂吾儕立憲黨之政論家只問政體不問國體驟聞者或以此爲取巧之言不知此乃政論當恪守之原則無可踰越也蓋國體之爲物旣非政論家之所當問尤非政論家之所能問何以言乎不當問當國體徬徨歧路之時政治之一大部分恒呈中止之狀態殆無復政象之可言而政論更安所麗苟政論家而牽惹國體問題故導之以入徬徨歧路則是先自壞其立足之基礎譬之欲陟而捐其階欲渡而舍其舟也故曰不當問也何以言乎不能問凡國體之由甲種而變爲乙種或由乙種而復變爲甲種其驅運而旋轉之者恒存夫政治以外之勢力其時機未至耶絶非緣政論家之贊成所能促進其時機已至耶又絶非緣政論家之反對所能制止以政論家而容喙於國體問題　不自量之甚也故曰不能問也豈惟政論家爲然即實行之政治家亦當有然常在現行國體基礎之上面謀政體政象之改進此即政治家唯一之天職也苟於此範園外越雷池一步則是革命家或陰謀家之所爲非堂堂正正之政治家所當有之事也其消極的嚴守之範圍則旣若是矣其積極的進取之範圍則亦有焉在甲種國體之下爲政治活動在乙種反對國體之下仍爲同樣之政治活動此不足成爲政治家之節操問題惟犧牲其平日政治上之主張以售易一時政治上之地位斯則成爲政治家節操問題耳是故不問國體只間政體之一大義實徹上徹下而政治家所最宜服膺也 
　　夫國體本無絶對之美而准以已成之事實爲其成立存在之根原欲憑學理爲主奴而施人爲的取舍於其間寗非天下絶癡妄之事僅癡妄猶未足爲深病也惟於國體挾一愛憎之見而以人爲的造成事實以求與其愛憎相應則禍害之中於國家將無已時故鄙人生平持論無論何種國體皆非所反對惟在現行國體之下而思以言論鼓吹他種國體則無論何時皆反對之昔吾對於在君主國體之下而鼓吹共和者常施反對矣吾前後關於此事之辨論殆不下二十萬言直至辛亥革命旣起吾於其年九月猶著一小册題曰新中國建設問題爲最後維持舊國體之商榷吾果何愛於其時之皇室者彼皇室之僇辱我豈猶未極苟微革命吾至今猶爲海外之僇民耳復次當時皇室政治種種予人以絶望吾非童騃吾非聾聵何至漫無感覺顧乃冒天下之大不韙思爲彼延垂絶之命豈有他哉以爲若在當時現行國體之下而國民合策羣力以圖政治之改革則希望之遂或尚有其期舊國體一經破壞而新國體未爲人民所安習則當驟然蜕變之數年間危險苦痛將不可思議不幸則亡恆於斯即幸而不亡而緣此沮政治改革之進行則國家所蒙損失其何由可贖嗚呼前事豈復忍道（未完） 
[籌安會之分派觀]  
　　進行上之主張籌安會事宜駸駸進行大有日行千里之勢惟關於國體問題之解决會中各員抱有種種之意見互不相同約可别爲急進漸進兩派急進派則多以有關於軍事者爲後援漸進派則係政界中之穩健人物爲其中心以今日情勢推之急進派之勢力似爲稍優至關於解决方法之意見又分四派一直捷解决說謂由各界聯名請願卽可實行改革不必取繁重手續致多周折二民國立君說謂仍稱中華民國祗於憲法中加入設立世襲君主由國民委任統治一欵以免國際上之手續三正式國民會議解决說謂現方召集國民會議不如即由此會議解决之四特别國民會議解决說謂應組織特别國民會議以解决此問題據聞現在贊成此說者甚多又聞梁士詒夏壽田曾彝進邀請要人宴會並籌議國體問題到會者有汪榮寳曹汝霖等而楊度亦在座首由曹汝霖發言謂欲於今日將民主國體變爲君主國體第一困難問題恐難得各國之承認駐京之各國公使對於吾國之國體變更問題雖未表示反對然亦未表示贊成而日本公使當歸國時已微示反對之意將來各國若一致反對則辦理比項外交頗非易易云云次由楊氏發言謂鄙人發起籌安會原因民主國體每當總統改選之時易惹起紛爭之禍思欲預弭此禍故倡國體之改革若能將逐鹿總統之禍設法消弭則民主國體亦無妨仍舊但欲消弭此禍非總統世襲不可應如何於中華民國之憲法上明定總統世襲之條尚須諸君討論云云討議許久暫决定中華民國大總統七字無論如何不能改易然後再思大總統世襲一條應如何規定議畢遂在見有賀長雄求將此意著爲論說以宣告天下有賀氏答言此當根據法理證以歷史先例方可立言若搜求不出則頗難着律云云 
　　反對者之派别自籌安會發生以來各省紛紛來電亦有表示贊成者亦有派遣代表者亦有長篇大論主張改變國體者然另據一方面觀察贊成者固多而反對者亦不少兹爲分派略述如左一官僚官僚凡出自北洋系中者自多贊成惟在前清曾任京外大吏以勝朝遺老自命者則深以身事兩姓爲恥故多抱反對意見二軍人軍人向以不干涉政治爲大戒故此次雖有少數將軍來電表示意見其餘軍界重要人物多持冷靜態度某某諸將軍至今對於籌安會均無覆電此諸人者固不能確指爲反對然亦不能直謂之贊成也三黨會政友會因孫毓筠之關係公民黨因梁士詒之關係均已表示贊成惟進步黨似抱反對意見該黨重要人物如梁啟超現已發表反對之意見某總長亦擬辭職又聞 
該黨黨員中隸於政界佔有勢力者頗不乏人此項人物對於國體問題必懷抱何等意見甚有研究價值而此事關係於國家前途者又極爲重大故現該黨擬不久特開職員會熟加討論對於該問題之態度四名士凡一般老名士多持反對意見如王壬秋樊樊山等固不待論即張季直熊秉三之匆匆南歸亦未始無因也五旗族京中各報多謂八旗人民及满蒙王公一致贊成籌安會就表面觀之贊成籌安會者誠屬不少然其中有多數人實以改行君主卽爲請清帝復辟與籌安會之主意不無矛盾云 
　　職務上之分理籌安會發生未久而贊成與反對者已日在决戰之中然所謂反對者究無若何之效力而綜觀該會之進行成績則異常神速推其原因自係一爲總統宣言不能加以干涉各法律機關仰承此意均守冷靜之態度一爲反對者日歸失敗而益少其聯袂入會者益衆故其力愈雄厚遂得以平坦進行而無阻近且聞該會之發起六人將緊要職務各皆自認分理計楊度氏擔任運籌主要各項外尚與劉師培發表鼓吹君憲論說嚴孫則擔任總務及籌欵等事其胡李二氏則專任編纂接收各種函電至於接收之法則係將贊成函電皆已陸續彙輯成帙而關於反對諸篇皆已封束高閣云 
[粤報對於籌安會之論調]  
　　平生 
自古德諾有中國不適於共和之議論而楊度孫毓筠輩遂發起討論國體之籌安會自此兩事發生粤中之時論如何斯亦覘時者所亟欲考察也粤爲黨人之產地曩者言論界提倡共和不遺餘力近年來聲光沈寂已奄奄無氣矣然每日出版者仍不下二十家今特採摘其言論以見粤中之概况其有資格不深社會信仰不厚以及無政治意味者绵不録焉 
　　粤中言論穩健向爲社會所注視者莫如七十二行商報然近自登載僞電案而後編輯羅少翶尚被拘在看守所中該報黯然無色已一落千丈矣現對於籌安會一事語甚和平八月二十六日時評題曰爲發起籌安會者進一言謂籌安會諸公不必斤斤於是今憲法已預備起草將來之或良减　 
　係於吾國前途甚大諸公曷若竭智攄慮研究討論之以貢獻於國家何苦生此致滋人民疑惑之問題耶二十八日時評題曰維持政體之私意其詞曰此種大問題　非余智之所能及學理上之優劣非報頭一二語所能盡若對事實則余本無獨立之主張故當满清末季則期憲政之早成民國初年則望共和之永固因時立言非徒余一人之敷衍議論云爾凡今人本愛國之熱誠以發主張之言論者無不如此又是日社說題曰勢力與理論謂事有憑藉勢力即能告厥成功者世儒偏好張皇理論以自矜重又謂今之大人君子薦紳先生久已鄙夷新進謂蔽於理論不足與謀道國明民之業則竟棄絶理論而不道唯是磊落光明率其同羣後先疏附以　助同羣行其勢力之所能行亦奚不可何爲抵掌盱衡侈陳理論與人爭一日之勝於不可必得之數不其傎乎此三文皆對於籌安會意有隱諷然閃爍其詞旣不肯言贊成亦不敢言反對而自說明其所主張其意有所怵乎 
　　羊城報粤報之頗有資格者也銷行甚暢其對於籌安會問題如古德諾之政見籌安會之進行皆用大字以　目而外報賛成君主制之論調又記之務極詳盡其意似甚贊成而言論則又不然八月二十四時評題曰咄咄竟有變更國體之怪論謂近日官僚中人之揣摩風氣無所不用其極甚而至於共和國體亦有謬然欲摇動之以爲希榮固寵之地步者甚矣乎官僚中人之别有肺腸不可思議也又謂以風雨漂摇之國家亂徒環伺之政府顧乃貿然出此貽人口實之舉吾見其適以召亂而貽國家以大不利耳二十八日論說題曰異哉政府之優容籌安會其詞甚激力斥籌安會爲辭怪論狂聲討其存心破壞共和之罪言論與紀載宗旨似有不同蓋該報原無甚主張故所論亦不甚引申法　不過隨意敷衍一論評以應酬出版而已 
　　安雅報粤報資格之最老者也其股東爲粤紳其操筆政者又爲在政界上有職務之人故言詞最爲婉轉其於籌安會作爲疑難之詞八月二十六日時評論籌安會問題其詞曰籌安會之集也以中國人宜於君主國體不宜於民主國體故集會以研究之但前清非民主國體也何以不見其安也此後若改君主國體也何以能兾其安　總之人民多受普通敎育咸有自治之能力無論如何國體　不相安二十五日時評論國體問題其詞曰　謂今日中國之國體其名雖異於昔時其實不異於昔時今日中國之人民旣合於昔時之獨裁國體亦何不合於今日所謂共和國體則又何必變更今日之國體以求合於人民之程度耶二十八日時評論國民會議提前召集其詞曰國民會議依選舉程序至速須明年二月方可開會今忽有於年内召名之消息此何故耶一方面擬提前開國民會議又一方面　　安會之集合此二才果有關係之點否耶政府之對於會議機關者甚輕之又若甚重之其輕重之間時令人以不可　該報所論言中有物在若吐若茹之間其於　安會之深心　已深爲瞭然矣 
　　時敏報爲公民黨機關公民黨之組織其意旨如何識者當無不知之常晤公民黨中要人　於籌安會之集旨預計將來如何進行其　　　詳盡其意亦甚以君主立憲爲可行惟該報二十六七連日論說題曰共各國體果不適用於中國耶運　　牘又似不愜意於籌安會之主張大抵此猶撰述者個人之自述主見非代達其黨中之政見也 
　　至於慷慨激昂言詞最爲奮發者則有國報與華國報兩者皆進步黨之機關報也國報由前清國事報人組織而成國事報前爲康南海　關康南海向排革命主張君主立憲而不主張共和之人今國報編緝胡詔尚亦向主張君主立憲之人惟該報今對於籌安會則極端排斥八月二十日論說首載闢淆亂國體之謬說繼續登載凡數天其論旨力闢古德諾中國不適用共和之說時評則無日無之二十三日題爲異哉文匯報之論調斥文滙報之有取權力政治二十四日題爲輕言變更國體之可異斥古德諾及楊嚴輩之置國家於危險二十六日題爲嗚呼籌安會斥　安會踷人不知願名思義二十四日題爲肅政廳尚有生氣嘉肅政廳因籌安會開便擬以官吏違憲提出彈劾二十八日題爲籌安會之作僞斥籌安會之假託美人言論以爲重其口誅筆伐無所不用其極蓋君主立憲雖爲向所主張而揆之今日則又不敢以爲然大抵該報主旨以梁任公爲標凖梁任公旣不欲列名於籌安便中故該報之極端反對有由然也而華國報論調則與國報相應大有銅山洛鐘之勢八月二十三日論說登一闢謬篇注云爲主張變更國體而作也自是　續登數天其時評亦侃侃不撓二十三日題爲變更國體亦成一問題耶二十四日題爲 
誅發起籌安會者二十五日題爲賀振雄與肅政史二十六日題爲籌安會不可以已乎該報素爲强悍曩者排斥國民黨力主擁護中央國民黨致加以朝旨報之謔言且言將來奉表勸進者必此報也今反對變更國體改共和爲君主其激昂如是亦非他黨之所料及矣 
　　統觀各報之論調如是可以徵粤中輿論之一斑至於社會各方面則殊爲冷寂耆碩則堅持不再嫁主義矢口不談時事官僚則抱利祿主義祗有賛成面無反對政客則勢有所怯不敢復浪逞詞鋒普通商民則但知安分營業邇來災祲迭見方救死之不暇復談政事故大勢所趨大有委心任運景象惟香港一隅則僑民略有議論曾有以華僑聯合會名義致電北京請解散籌安會者電云北京送政事堂轉大總統鑒籌安會辦法種種謬妄欲陷元首於不仁不義請勒限解散并將爲首發起之人明正典刑以維共和國體天下幸甚僑民幸甚香港華僑聯合會　 
[軍界之請變國體者]  
　　籌安會通電各省將軍巡按使後近日復電頗有所聞面徐州張將軍勳奉天張師長作霖長沙湯將軍薌銘則逕電呈總統兹錄如下 
　　張動電大總統鈞鑒近聞各界人士討論國體兹事關係重大勳　有　　不敢不敬貢於我大總統之前勳軍人也安知理論　就及身所經驗與夫管窺所及才剴切陳之勳雖一介武夫　嘗　　史鑑竊見中　數千年來向無民主共和二字僅一見於周厲王時衆說紛紜迄無的解然要與近代歐美之所稱共和國體者大異辛亥發難驟改共和勳竊期期以爲不可彼時革命黨人挾種族之說聳聽全國力主排满潮流劇烈遂爲大勢所趨勳仰體我大總統因時制宜息事寗人之至意亦不得不勉爲贊同然私憂竊嘆以爲禍未已也果無幾時而二次革命又作復賴我大總統睿智神武再平大難始得回復秩序重奠河川近兩年來雖似稍蘇喘息然勳仍私憂竊嘆以爲循兹軌轍終難望於長治久安夙夜徬徨罔知所届勳年逾六十積苦兵問備嘗艱險早思解除兵柄藉釋仔肩徒以國體一日不更大局一日不定人心一日不安不必待選舉更替之秋而人人可以希冀非分則懷抱野心者早各奮其私智樹其黨援連動競爭互搆文　勢必激起風潮釀成鉅亂非但後五代之故事重演於今時將眲墨西哥之現狀竟移至中土内操同室之戈外貽漁人之利瓜分　剖不亡奚待奴隸牛馬歸田不得勳雖久欲解甲歸田恐已無田可歸矣每一念及輒爲寒心况勳受恩深重而軍人本有衛國保民之天職若明知國是不定奇險在後而姑圖一身之安逸竟置大局於弗顧其何以上對總統下對國民所以熟思審處不敢遽爾陳情者正爲此耳匪特此也即就清室言之當時黨人昌　北伐勢燄方張豈肯復爲清室稍留餘地亦幸賴我大總統竭力設法手定優待條件清室始獲保全今復辟之說旣爲中外所均不贊成且亦實非清室之福萬一選舉期届元首易人卽此優待條件又誰敢信其必能遵守此爲清室計而對於現今之共和國體亦不敢違心强顏妄相附和者也勳不諳學說陳義非高第國之興 
亡匹夫有責心所謂危緘默難安惟冀我大總統折衷羣言扶植正論庶中國前途尚克有長治久安之望掬成冒貢伏乞鈞鑒張勳叩印 
　　湯薌銘電大總統鈞鑒曩者清政不綱禍機爆發武昌事起全國土崩我大總統感清室全權禪讓之忱憫數萬萬生民蕩析之苦隻身支柱遂挽狂瀾其時天命人心已有專屬乃我大總統敝屣天位遂定共和卒之國情未適惡潮迭起暴民竊權妄冀非分東南騷然逆氣日熾我大總統弔民伐罪勘亂神速而鉅劫屢經百廢待舉我大總統仍無日不在憂勤惕勵之中凡有血氣疇不戴若帝天迺者大局底定政治刷新人民歡悅之餘轉生後慮以爲我大總統蹈謙履義未肯永承大寳設遇元首更迭之際不幸而演出葡萄牙墨西哥之慘劇吾民身家性命又將奚託此種心理全國皆同邇來多數人士鑒於美墨共和之覆轍力陳君主立憲之實利又以憲法制定卽在目前誠恐襲用不適國情之共和國體致我神武仁慈之元首不能爲國家謀億萬年之治安然以爲非亟圖變更國體復我數千年君主之制不足以定民志而鞏國基輿論翕然舉國一致天之不忍亡我中國已可大見邇者歐戰方殷國事日亟人民望治之殷切於飢渴而一切政治之進行均須以决定國體爲前提伏望我大總統俯從民意速定一尊申數千年天澤定分之大義慰億萬蒼生一心一德之歸誠俾帝憲國法早日制定我大總統子惠下民當不忍堅執一己之謙德致我國家淪於墨葡之危境也薌銘分屬軍人確懔服從惟此關係國家存亡之大計何敢膠於常例緘默不言謹披肝膽伏維鈞鑒據銘叩有印（未完） 
[江蘇敎育會議第四次講演會詳紀（續）]  
　　南京特約員 
　　黄炎培君居江蘇敎育行政之衝者年半於本省敎育極多貢獻辭職後週游各省所至考察積其經驗參以見聞其藴蓄者至爲深厚此次加入游美實業團足履美國二十餘省上月甫回國應敎育會議之睛爲末次之講演所語皆就美國學校課程實地考察而得者詳述其内容不尚空理演辭質潔大概如次 
　　此次至美週視各省及其敎育行政學校狀况所感至多然於敎育之原理施行之方針則仍無更改蓋美國敎育其優長之點乃在實現敎育之功用約而言之不外實用主義發達而已因而其職業敎育之組織尤足顯其特長參觀各地中學校約二十處此中莫不有工場設備皆極完美課程不分文實如農藝商業土木機器等科女子則家政烹飪美術等科其課程悉取實習主義 
 
 
 

Page 7

 
 
不專恃敎科書亦不專恃儀器中學各校之儀器室多者僅一間少者只半間非若吾國之重視儀器也蓋所有者只備實習時之試驗其敎授理化亦僅擇與所習工藝或商業農業等有關係者而已亦僅授法則不談原理敎授原理乃大學校之課程也故美之敎育以職業爲旨凡有學科皆支配於職業科目之下因此凡入學校者他日即有職業斯即實現敎育功用之最顯著者中學校分科甚多各校異其組織然其工場則皆一致設備完全常有數校其工場恒較吾國之營業者爲大學校除房屋及大工程外其他應用物具小屋建築莫小由學生造之參觀學校工場時只見面目黎黑之工人及短衣亂髮之工頭學生即工人敎師即工頭也故與敎師相見不能行握手禮其手已煤灰满握矣例如欲造一椅則圖案課先繪圖樣繼木工課在工場照圖案製造式稍修改之再於鐵工課加以裝飾有漆工則髹以漆故雖僅造一椅而圖案課木工課鐵工課漆工課皆有實習其中增損更改受敎師隨時指示收效迅速異常如有織工課程學生率研究發明新式製成可以出賣故學生不必卒業在校卽可謀生活旦養成技藝專長出校後更無虞落魄矣 
　　美國女子與男生同校中學課程除普通外均另分科如家政科烹飪科美術科等其宗旨亦以職業爲主而實習方法尤極巧妙例如烹飪科敎室四圍皆炊具中一敎師亦有炊具指授方法縫紉亦然凡女子課室後必有精緻小屋三間此屋即男生習土木者所造一爲寢息一爲起坐一爲餐堂此屋即模範家庭之實習場每一星期有女生一組專司管理各本其心得陳列什物處理雜務蓋凡學生之理想家庭皆可實現烹飪科所成食事亦於一星期中在模範家庭會食或以校長爲上客或迭爲賓主一以養成社交上之常識一以養成主婦之經驗又美術科寫生畫一門敎師手持一花有葉有萼其色有深淺數種設今定爲五種學生繪花後另以同色繪五線於圖上右角課室中另有一籠貯各種碎細色綢色布檢其顏色與花之色逼眞者黏其五色之綢或布於下右角再配合此五種色布何者宜衣何者宜裳何者宜帽何者宜鞋一一配成再繪一人手持原來之花身著由花之顏色而組成之衣服於下左角此圖乃成蓋利用寫生畫所攝取之天然彩色與人生所應用者相爲表裏此寫生畫實習之情形也他科亦然 
　　故美國敎育界中只有研究敎課敎材之宜否敎授實習之良否而不聞研究某種學校之名義何時課業之開始在我國敎育界中法令名義之審愼精詳或可與之相比然而實效則何如且美國現方提出擴充職業敎育之議案於政府其計畫自明年起每年支臨時費美金五十萬元爲敎員敎室各設備之用以三年爲度另計明年至一九二四年止之擴充經常費共美金二千萬元之鉅美敎育之成績已如彼而　猛進如此聞郭秉文君言在美卒業後至德游歷見德之職業敎育較美更爲完備蓋國家强弱之本在於敎育而敎育之根本則在職業技能質言之敎育事業爲實用的而非空言也 
　　黄君講演有二小時美之敎授方法極爲詳細以上僅撮記憶者略爲述之講演旣畢有江陰鄭君撫本國古琴二闋一平沙一流泉江寗顧君撫釋談一闋醉魚一闋海門沈君彈本國琵琶文板一曲武板一曲爲十面埋伏演畢閉會 
　　講演會共開四次主講者共十人外國敎育家一人包文君師範敎育家二人陳容郭秉文君實業敎育家一人穆湘玥君有敎育行政經驗者三人黄炎培江謙沈恩孚君（沈曾爲江蘇民政司長江黄均曾爲敎育司長）社會敎育家一人余日章君熟知日本敎育者一人陸規亮君司法界人於敎育學識藴藏甚富者爲王寵惠博士此十人於一星期中聯翩蒞會所講演者均深切今日敎育界之情形來會聽講者多爲各道縣主辦敎育行政人員所受反感有裨益於服務精神者至爲重大也四次共演講十題其立論共同之點（一）有責任心（二）養成生活技能提倡職業敎育（三）提倡體育（四）注重修養及服務（五）社會與學校皆應振作自動的能力（六）少談法理章程事不論難易鉅細一以進行精神貫注之共六項今行政會議已畢各議員皆回原職果能實行此六者敎育費縱極困難一年以外其精神及效果必有幾分可以實現也 
地方通信 
[蘇州]  
　　訪拿結拜弟兄之流氓警察廳長崔怡庭查悉南區境内有流氓崔秋堂等糾集五六十人在關帝廟燒香結義稱爲弟兄遂飭偵探隊士張玉山楊浩如前往濂溪坊惠芳茶居將崔秋堂涂阿土唐友山宋雲生周老隹等五名拘獲一併解廳究辦 
[鎭江]  
　　軍隊調往魯省前鎭江鎭守使施從濱自調任山東兗州鎭守使後於日前電致其駐鎭舊屬團長飭將全部兵士調往兗州駐紥業於二號出發惟調往之後鎭郡僅恃掩護隊不敷分佈當由駐鎭掩護隊司令龔青雲旅長電請馮上將軍在南京調撥兩連來鎭防守 
　　肉店遵諭開巿鎭江屠宰稅更章徵收各屠户反對罷市後經王警務長飭行各警區傳諭各屠户肉攤限卽日開巿並飭地保肩示曉諭開導但各屠户仍未遵示開市王警長復飭司法警察將屠業各户傳案勸導責令開市現已遵斷惟屠宰稅一節須寛限五日再行啓徵 
　　實行檢查印花丹徒縣章知事接江蘇財政廳飭文以印花稅早經舉辦各商並未實力奉行兹於九月一日開始實行調查母稍寛懈等因章知事奉文後通飭各機關一體遵照並發佈告底稿飭印多張分貼曉諭 
[杭州]  
　　儲金事務所開會紀浙省救國儲金事務所以上海總事務所開九月九日各分所代表聯合大會特先於四日開各縣支所聯合會大會代表到者頗衆先由徐君班侯推張君鏡潭代表一切報告宗旨討論進行方法姚君韶秋張君心蕪等提議先須創辦國民銀行爲辦兵工廠之基礎並研究用途當推定張君鏡潭查君左青許君玉農張君心蕪周君國壎魏君石生爲赴滬代表與會尅日動身並帶同意見書及印刷品各種 
　　李參政蒞杭後之行蹤參政院參政前廣東巡按使李國筠因企慕杭州西湖特約同志十餘人並隨帶家眷乘車南下前日業已抵杭現寓清泰第二旅館三十號等房間屈巡按使聞之當派衛隊前往保護李君力爲辭謝昨日又特邀至西湖上劉莊居住李君又力辭不往聞李參政邀集同志隨帶家眷確爲遊賞湖山而來並無政治關係大約一星期之後即須率眷北上 
[山東]  
　　蔡巡按加賑膠災此次膠縣水災該縣知事易揚遠當將被災情形電禀山東巡按使公署懇請轉詳政府速撥賑欵以救災黎政府准撥二萬元已誌前報兹聞蔡巡按使以該縣災情重大特加發賑欵四千元接濟並委候補縣知事盧潤書押解前往監查放賑已於昨日首途并聞易知事俟賑務完畢後尚須續辦修濠栽樹疏竣河道等事仍照今春李哥莊以工代賑辦法云 
　　日政府委員編纂青島戰史日本在青島第十八師團各部隊曾參加戰役兹日本陸軍省正在編纂青島日德之役戰史其中應編之戰役給與史戰役衛生史戰役軍馬衛生史三種念及十八師團中參加戰役各隊員必能明晰當時情事乃於昨日委任委員長陸軍一等主計正木村重行率同主計本鄉　雄深澤清吉大河内網亥魚住愼一等擔任編纂戰役給與史又委任委員長一等軍醫正下瀨謙太郎率同軍醫關郁郎藤井正其若杉宏倉本力雄等擔任編纂戰役衛生史又委任一等獸醫正獸醫學博士武藤喜一郎率同獸醫可兒悌二郎中河原親一大澤熊次郎加藤小次郎田熊浦一郎小原三吉下田治郎等擔任編纂戰役軍馬衛生史各於昨日接到委任狀開始編纂矣 
雜評二 
[朝旨（步陶）]  
　　當二次革命時黨人目粤中某某報爲朝旨報而謂異日呈勸進文者必出彼輩之手云云今者　界新潮流發生而所謂朝旨報者乃忽大異其常態一似有以自白某終非朝旨所能束縛者然而今日之善於運用朝旨者則固大有人在也蓋夫政治漩渦中之最近數十日來舉所謂官僚政客與夫曾附革命偉人之後者咸日兢兢以舊日迎合朝旨之心理大事揣摹而外著这皮相且益爭蒙以最新式之文飾俾合於大勢之所趨於是明明三五私人也面號召於人則曰公會明明以種亂道殃爲事也而肇錫嘉名則曰以求治安明明氣求聲應各即所懷之目的物以求利達而官樣文章則曰輿論翕然舉國一致明明弔影牽絲本黑幕中已譜成之音調聊作一時之登場粉墨而　　數陳則有所謂請顯有所謂通過有所謂提出議案之種種法理名詞以神其應用特究其極固無一非所以爲迎合朝旨之故技之變相耳然則舊有朝旨報之盛名者尚不聞眞有所謂勸進文發表而嚴然曾附於偉人之列者竟多自陷於莫由解釋之一境地矣嗚呼是又豈革命黨人初料所及者哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[眞茹江橋間之盜案]  
　　前日下午有本埠某信局　之脚夫甲乙丙三人擔荷　舖户所寄之銀洋　物共值二三千元行經眞茹江橋之間突來盜匪十餘人攔路搶刦該脚夫等大聲呼救附近鄉民即鳴鑼告警各持田器上前圍捕盜匪開鎗拒之四區三分所長警聞信之下立即駛往兜拿當場捕獲周殿魁孫高如趙貴如李榮江王金保等五名餘匪已携贓千餘元而逸當由該所藍警佐將所獲之五盜解送閘北司法科原告因被盜匪拒傷均未到案昨經叚科員略訊一過判解淞滬警廳司法科研訊核辦聞尚有六匪爲鄉民獲住解往寳山云 
[盜匪避入巿舶所]  
　　上海縣警察第五區偵探任海潮前日（即四號）午後六點鐘時在滬南董家渡瞥見盜犯王阿三當即拘捕詎王阿三現在巿舶所當差身上佩有銅牌一塊即以該偵探誤拘爲詞肆眊拒捕旋即逸至船捐事務所當由該探跟往告明王阿三乃係前在浦東搶刦張惠洲家之盜匪由獲犯王木生供出有案該事務所准其緝拿即將王阿三捕獲解送縣警察所收押候辦 
[棺柩内恐有違禁物品]  
　　江蘇水警第一廳廳長温幹臣君兹據派駐長江游巡之長警報告在浦口江面查見民船一艘載有棺柩五具執有淞滬警察廳發給之護照察其形跡頗多疑寳誠恐靈柩之内裝有違禁物件是以暫行扣留惟執持之護照究竟是否淞滬警廳核發亟應查詢請爲移查等情業經温廳長據情移詢淞滬警廳請將向來核發之護照式樣檢取一紙送廳以便發交驗對以昭愼重而杜朦混昨淞滬警廳長徐輔洲君已准將護照印信式樣送請水警第一廳署察核矣 
[趙振華被探拘拿續誌]  
　　湖北人梁天標（即梁毛天）於上星期五夜間在泥城外新世界遊玩被江寗將軍署駐滬偵探崔玉成瞥見指爲黨人趙振華即張振華密報新閘捕房派令中西包探協同前往將梁拘解公共公廨管押候查在案兹悉梁天標本係帮匪曾於去年陽曆十月十一號與往押西牢之同黨張春山等在成都路五百八十三號屋内勒斃匪首許老么（即許炳富）案發後改名張振華逃匿日本臨難投入民黨此次由某黨魁給以憑證回華聯絡同黨適爲崔　探所見故報捕　獲云 
[查緝僞造錢票之黨人]  
　　滬海道尹奉巡按使飭文略謂查有黨人在上海開設印刷所僞造湖北及東三省等官錢局錢票其湖北銀票已印成三十萬私運湘鄂贛等省各　使用錢票之紙張係由大連運來蹤跡無常極爲詭秘近聞湖北已派員來滬密拿賞格定洋一萬五千元惟黨人僞造官錢票在巿混用實屬屬妨碍幣制前奉財政部電飭查緝有案今旣訪有僞造假錢票情事亟應飭屬密拿等因昨揚道尹已飭知縣警各署一體嚴密查緝矣 
[協緝招摇撞騙之逸犯]  
　　湖南人許克成僞造巡按使印信公文以奉委至各屬查辦要事爲由向奉賢縣蕭塘地方富紳范鎔恫嚇圖詐業經該縣知事將許拘案訊實擬辦並詳請楊交涉員通飭所屬協緝供出之同黨張仁和黄立文併究在案兹悉楊君除通知所屬軍警各機關一體偵緝外深恐該犯等逃匿公共租界因特諭令共公廨轉　捕房帮同協緝務獲解究 
　　附江蘇巡按使公署飭文爲通飭協緝事案據奉賢縣知事雲韶詳稱據公民范鎔禀稱有許克仁者冒充探委任意訛許請飭提案訊辦等情當經密派警佐程正帶同長警潛赴蕭塘將該犯許克仁即許克成拿獲並當場於身畔搜出僞委令單據當票圖章僞印等件一併解縣隨即研訊據許克仁供年四十一歲湖南人現居上海前清曾在提標當差光復後在南京第九師當稽查後來遣散無事會遇素識之張仁和黄立文說有何文錦與范志仁有隙意圖報復因我與范有親呌我一同到蕭塘說項並備查辦公文藉以恐嚇不料被范察出他就來案禀報所有僞委令圖章僞印等件已蒙在我身畔搜出那張仁和黄立文前往松江查案我在蕭塘正要等待張黄兩人接頭就被拿獲到案的等語查許克仁即許克成僞造鈞署印信公文已屬膽玩尤敢冒充鈞使委派肆意妄爲雖張仁和黄立文在逃未獲而該犯身畔搜出種種證據自非從嚴懲辦不足以寒匪膽而儆其餘兹事體大應否詳解鈞署審辦理合開錄供摺並將搜出證據一併開單詳送仰祈鑒核示遵計送供單一紙證據一包搜出各物清單一紙等情除批據詳曁供單均悉查此案許克仁即許克成旣據訊認僞造印信公文冒充委員並在該犯身邊搜出種種證據案情至爲重要應照管轄各條辦理母庸移轉仰卽提犯再行研審確情錄取切供按律妥擬詳辦一面飭警嚴緝逃犯黄立文張仁和務獲究報此批印發外合行飭仰一體嚴緝逃犯黄立文張仁和務獲究報以便飭縣併案審辦此飭 
[會計員可勿圖徼倖]  
　　本埠各行政公署昨奉江蘇齊巡按使通飭云案准審計院咨開查國家支出必有直接受欵之人確實證據始能解除出納官吏之責任爲近世各國監督財政之通例吾國現行審計院令亦即本此主旨制定所以重公欵而防獘混也乃近聞各署間有不肖會計員司私鐫商號戮記蓋用作爲商店收據希圖掩飾其浮濫雖事屬傳聞未必確實然本院爲監督財政之機關究不可不防徽杜漸澈底根究查此種行爲顯犯刑律所定僞造文書印文之罪本院現擬派員密查如果實有其事自應按律懲辦以儆效尤第事關刑法處分極嚴恐會計人員不明輕重誤觸法網一經發學經手人員旣不免身敗中裂國家且已受無形之損失用特咨達貴使轉飭所屬各機關會計人員佫守清廉之訓無存僥倖之心國家財政前途幸甚咨請查照辦理等因查審計院決定章綦嚴而國家公欵亦絲毫爲重兹准前因合亟飭仰各該機關卽便凛遵切切此飭 
[救國儲金團預備會記事]  
　　昨日（五號）救國儲金團總事務所於紗業公所開儲金幹事預備會籌議八月朔日各省代表聯合會之施行事宜並公推聯合會代表以便臨時討論及報告各代表之已未到滬午後四時振鈴入座到者約二百餘人首由正幹事虞洽卿君報告開會原由及本所方面之經過並謂各省分所之已告成立者計三百二十餘處儲金數目共八百萬許各省儲金團聯合代表（省二十華僑一）函電準可到滬與會約五十餘人今日開會係舉本所代表以便臨時會議當由洪承祁諸君提議先行討論對於聯合會各項重要問題在滬團方面按照簡章第十一條付議藉表信用而資討論當舉定朱吟江朱五樓朱葆三原文山陳蓉館陸維鏞錢達三邱渭卿聶管城黄少岩陳伯剛蘇筠尚陳潤夫洪承祁胡召南盛丕華馬佐臣袁履登王文典屠景三魏清濤陳炳謙胡芝青等爲聯合會滬團代表衆均贊成未由虞君報告儲金開辦迄今各項萬不得已之經費計共一萬一千餘元（其中電報費約六千餘元最占多數）遂振鈴散會 
[最近之商業調查]  
　　本埠各項商業自歐戰以來殊覺清淡已將各業情形隨時調查登諸報端今再就金融棉花棉紗生銕四項最近巿况調查錄下　　金融近因歐戰劇烈金融奇緊滙兌拆息與上星期比較罔不增漲大條銀現價二三五六二五比上星期巿價漲起八辦士先令現價二三五六二五比上星期價計漲三一二五維比現價一百七十二元比上星期價計漲一元七角五分東洋滙水現價九錢二分比上星期價計漲七釐半錢業拆息現價一錢一分比上星期價計漲六分 
　　棉花前此暴風爲災各地木棉以浦東一帶損傷爲較鉅徐家滙吴淞等處尚不十分受傷如此後天氣晴明收成當無大礙現在新花尚未開價因今年花價漲落即該業中人亦難預料故不敢漫做抛盤惟就近來大勢觀之大約看漲值此新陳不接之際各項花價無不加漲如上海本花因巿上貨缺較前星期漲價二三錢南通花亦漲起一二錢即美國花十月份定貨每擔計價九個（磅英）八十一明年正月份定貨價十個（磅英）○二九均比上星期稍漲云 
　　棉紗刻下客帮生意不多惟内地及外行囤户不論紗價高下尚一味盲收囤積不少今本埠振華廠開出十四支雙象牌小包三百五十包每包價九十五兩此係各紗店所開者至本廠紗如上海廠之雙虎牌内外厰之水月牌較上星期跌價五錢之譜餘皆相仿 
　　生銻銻沙爲鑛產之一種需用頗大湘省各地產銻甚多近來開採者亦復不少生銻每噸上年春間止售銀數十兩嗣雖漲至一百八十兩採鍊者獲利有限多不注重目歐洲單事發生收買者多價格乃日見其昻現已漲至七百餘兩一噸滬地商人之前赴湘省開礦收沙者日有所聞在浦東閘北等處均已設有提鍊生銻廠亦可見該業獲利之厚矣 
[檢查印花稅之進行]  
　　檢查印花稅一事淞滬警廳徐廳長已通飭各區警所於九月一日開始實行兹聞上海縣沈知事亦以各鄉鎭商舖對於印花一項尚多觀望是以飭傳各圖地保到署發給白話告示持往張貼隨時開導並諭令縣警察所景警佐領袖轉飭各區派警隨時查察　 
[勸用國貨會開會紀事]  
　　九月四日下午四時勸用國貨會開報告常會到者數十人由陳良玉君報告（一）國貨貨樣到者已有四五十種擬於下星期三在本會開一展寳會然後裝置運往新加坡（二）報告揚州張君及老河口來函（三）報告徐大亨君來函（四）報告湘裕公李夫來函爲辦商務日報向該會籌助經費事未後討論接待各省儲金代表之程序盛丕華君起言應先由會員中公推數人爲幹事員一面向儲金團接洽一面豫備接待之事衆贊成遂公推嚴忱熟盛丕華孫美堂袁履登趙晉卿席玉書陳良玉薛文泰洪承祁原文山黄礪生朱笙候李佩蔭俞宗周王祖德屠景三陳亨剛馮釗光沈草吾等多人辦理此事王祖德君起言星期三旣開展覽會則報行會可提前於是日開會免多往返　贊成 
[火車駛上月台]  
　　前日下午五句餘鐘淞滬火車由吴淞開抵滬站時聞因司機人孔榮生酒醉失誤未開慢車以致事頭越出駛上月台激碎月台上玻璃窗致傷男女搭客五人惟肇禍之司機人已乘間逃逸云　　附譯滬寗鐵路洋總管處上海北車站出險報告昨日午後五點十分鐘時本路吴淞車曾有非要之出險其故尚未查確不過抵滬之吴淞車車頭在直對月台之車路盡頭處跳出少須耳候於月台入口處預備乘車之搭客五人受有微傷當將受傷之男客二人及女客三人送入本路醫院經總醫官診治後内有二人須留院醫治惟均無恙其餘有一二乘客之稍受微傷者均不願往院診醫故未將其名列後（留本路醫院醫治者二人）江灣朱氏右手受傷本埠張君頭部微傷（當時出院者）吴淞嚴氏左足受傷吴淞周君受激不適江　朱氏之母頭之前部微傷米杜敦代洋總管啓九月四號 
[打鐵浜發現受傷屍身]  
　　昨晨有年約四十左右身穿白夏布長衫白洋紗短衫褲白絲襪綠色紥帶秃頭無鞋之無名男屍一具倒斃於法新租界打鐵浜途畔爲捕查見報告捕頭立飭探目沈德福前往察看見該屍左目左嘴角各受刀傷一處右鼻邊亦被砍一刀致命身死地上血跡甚少形似在别處謀害移屍至此者當將屍身扛送輔元堂驗屍所禀請法公堂中西官前往相驗並飭查明有無屍屬如無人到場即由善堂棺殮召領緝兇究辦 
[汽車撞斃小工之撫恤]  
　　汽車夫張鶴年前駕汽車行經法新租界霞飛路貝勒路口適有在途畔修理街道之小工高四因頭上所戴草帽被風吹落上前拾取與汽車相撞倒地碾傷身死經紀前報現由捕房將張鶴年傳解法公堂請訊汽車公司某洋人亦投案候示旋有吴許人投稱死者高四係民人之表兄雖無妻兒尚有老母一人靠伊度日今被汽車碾斃求恩撫恤捕房禀稱查明實因高四匆匆拾帽所致咎由自取請察聶讞員商之副領事德君判該公司出撫恤洋三十元給吴具領完案 
[肇和軍艦亟須出差]  
　　海軍部劉總長以肇和軍艦前因機器損壞曾經駛滬飭由江南造船所限三個月修竣在案兹因北直一帶洋面鬍匪劫掠航商甚爲猖獗急須派艦游弋故於前日電致江南船塢陳總辦迅將肇和軍艦趕速修理務於此五星期内竣工以便調往北洋查緝海盜云 
[崇明知事往甯]  
　　崇明縣知事劉光瀅兹因辦理風災善後及海塘搶險諸事須赴省面謁巡按使禀陳一切爰於昨日（五號）來滬至鎭道兩置禀見定於今晨由滬寗火車赴寗 
[新公署慶壽預誌]  
　　上海縣知事公署遷移一事迭紀前報兹聞知事沈韞石君本定於舊曆八月十八日遷入新署辦公無如新署工程届時恐難完竣故須另行擇日惟以是日適逢沈君之太夫人作秩大慶沈君擬在新公署中爲太夫人慶祝云 
[福佑路又須修築]  
　　滬城新北門内福佑路昔名黑橋浜自填平砌築石片馬路後爲時未久已凸凹不平一遇天雨積水成潭行人殊爲不便現爲工　捐局朱局長查悉於前日飭令工程處雇匠翻砌因該處地形極低擬再填高一尺俾無積水之虞云 
[禁止捉花之簡示]  
　　上海縣警察所昨將六言簡示頒發各鄉分投張貼其文錄下照得栽種棉花閘繫鄉民生計田間即有落花亦屬種户權利乃有男女痞徒乘間偷取肆技美其名曰捉花實與竊盜無異爲此嚴切示禁不准再蹈慣例倘敢嘗試故違拘拿懲罰勿貸 
[劃抵工資之爭執]  
　　有夏阿妹者向在本邑西南鄉閔行鎖一帶爲人耕田度日該鎭鄉民王子卿曾雇夏前去工作工資迄未付給前日夏至王所開之飯店内果腹因欲劃賑不名一錢王與之爭執鳴到巡警將夏拘入警區慱解縣警察所移送地方撿察廳收押候訊 
[婦人私賣燈吃]  
　　婦人孫朱氏在閔行鎭私設洋烟燈吃生涯頗爲不惡兹爲該鎭警區查悉於前日飭派長警前往將該氏拘獲並獲烟客劉生芝吴壽卿沈阿妹陸小弟王得標等五人抄出烟證併拘到區解由縣警察所轉送地方廰經檢察官提案預審之下判令分别收押候核烟證存案 
[水巡警拘獲烟犯]  
　　崇明人倪修臣素有烟癖前日由申乘朝陽輪船啓行旋里當爲水巡隊巡警查見以其形色有異即在倪身畔搜出洋烟並烟斗一只拘送警廳司法科以案屬刑事轉送地方檢察廳訊辦收押候　洋烟烟斗存案候燬 
[破獲僞票案之奬賞]  
　　沈順生等前在法新租界肇周路錫祥里五十一號門牌内私設機器僞造湖北官錢局票爲法捕房偵知前往拘獲沈等男婦八名解送法公廨經中西官訊判丁玉良等四人分别禁押交保開釋沈順生張瑞林吴周氏沈錢氏等四人申解鎭守使署轉解湖北省城歸案訊辦已經起解前往現該省行政公署以法捕房破獲僞票重案之各探捕實屬異常出力勤奮可嘉故備洋一千元匯交上海鎭守使署轉交法捕房收領充賞石總巡收到後當即查明是案係探目黄錦榮包探韓邦達方福林華春林程芝卿等破獲故將賞洋分别等次每名核賞若干並當面奬諭數語以資鼓勵 
[私立銀錢票號尚須會議]  
　　本埠官商各銀行均遵奉部定銀行第五條規則每半年將所有財產及出入各款列表詳報惟私立各銀錢票號迄未遵行業已由部咨請江蘇巡按使移行楊交涉員轉飭上海縣沈知事函致滬北總商會通知各該商按照規定表式詳細塡報一律遵行聞各商董以事屬創舉應俟邀集該業各領袖會議後再行遵照辦理云 
[無賴誘匿女子]  
　　嘉興女子王阿二年二十一歲日前偕前妹乘滬杭火車來申旋在車站旁某茶肆啜茗被無賴徐咬臍誘往其家幽禁半月旋被縣公署偵探某甲查知其事即將男女帶至該署詢明轉送地方檢察應預審之下即派法警帶同往查證物先赴一分駐所禀明協警前往其家搜得汗衫一件扇子一把並將二房東施李氏帶至一分駐所問明情由仍飭該法警帶回候示 
[兩婦之感情不同]  
　　袁鴻亮前與朱徐氏通姦被本夫告發經閘北檢察分庭提起公訴由孫推事判袁處徒刑兩月在案嗣由其妻袁陳氏禀請易科罰金批斥不准前日該氏又續請易科奉李檢察官批示云據訴各節不得指爲執行窒碍前已明白批示母庸多凟 
　　婦人陳張氏前日投禀檢庭訴伊夫陳茂生將伊虐待等情奉批據訴各節恐有不實不盡情弊碍難受理 
[婦人負氣投河]  
　　粤婦黄唐氏前日午後至新關碼頭投浦圖盡經總巡捕房某號印捕查見設法救起帶至寫字間經捕頭詰據氏稱住居北四川路十二號門牌因與夫口角負氣所致捕房卽飭包探送回其家交其夫領回好爲看待又廣東婦人張翁氏在美租界青雲里同鄉某姓家帮傭近因某姓欠伊工資至四月之久分文不與因此張翁氏氣忿交加突於前晚奔赴浦灘投浦圖盡當爲水巡捕房巡船查見將該氏設法救起解入捕房由梅捕頭輹詰一過遂備函飭探將張翁氏送請上海地方檢察廳發落到廳後經林檢察長提訊之下諭將該氏發送救濟婦孺會暫爲留養 
[雉妓在途拉客]  
　　北京路七百十一號門牌雉妓王老三勞合路四百九十一號門牌雉妓王老大九江路二百二十三號雉妓李小洪天津路二十一號雉妓王老四福州路二百八十一號雉妓張寳賓均因深夜在途拉客違章被捕查獲先後拘入捕房轉送公共公廨發交官媒看管候訊 
[坍牆傷人]  
　　百老滙路二百四十三號門牌義森昌籐椅店夥蔡祭岩因鄰居拆造房屋牆壁倒下被磚瓦碰傷頭部血流不止當送同仁醫院求治 
[小茶館聚衆賭博]  
　　廣東路上林里某小茶館主糾合賭徒日夜聚賭事爲老閘捕房捕頭偵悉前日派令中西包探協往查拿惟若輩消息　通早已散局該探等回禀捕頭奉飭隨時留意查拿以除賭害 
[旣出罰欵復償醫費]  
　　黄包車夫姚某前日推車行經新租界有方阿方所駕之汽車飛駛而來不及退讓致被撞倒碾傷由捕房車送醫院醫治方解法公堂訊判先罰洋三十元充公俟受傷人醫痊再行斷結在案現已醫愈捕房復將方阿方傳至公堂禀稱該醫院開來憑單須醫藥費洋十二元五角請向方追繳判方如數繳洋然後開釋 
[限期交出田單]  
　　蒲石律師代表電車公司投法公堂控稱該公司前向鄭新生購地二釐事已成交詎不將田單交出聞鄭有一地兩賣情事請向追交田單地保談文佼蓋過官戳不能辭責亦請訊究鄭供民人之地前因工部局築路劃去若干處取田單地價時民人有事未去托曹康甫代爲具領故單地曹處已向索取不肯交還可否請向曹追出以便轉交公司判談文俊交保鄭限十四天交單 
[控追押租]  
　　王明山投閘北審判分庭訴王萬林不還押租洋三十元前日經施推事開庭辯論判被告交保聽候宣布判詞 
[無賴攫取金挖耳]  
　　無賴小麻皮前日下午在福建路同慶里口攫取行路婦人金挖耳圖逃當被巡捕追獲帶入老閘捕房押候解究 
[摸竊銀洋]  
　　王阿三前日午後在北京路摸竊夏珊卿袋内現洋十二元當被覺察鳴捕將王拘入捕房禀奉捕頭諭着押候解廨訊究 
[淞滬警察廳飭文照錄]  
　　江蘇淞滬警察廳長飭知滬南各區署所云據清道管理員陳夢元報稱查滬南各區署境界私巷小弄以及空地之中每多無知人民在此便溺而老北門一帶爲尤甚殊多不潔實於衛生大有妨害前雖屢飭清道員認眞嚴辦無如權歸警察未敢擅專非請各警正督派崗警隨時抓獲嚴加罰辦不足以示薄懲而警將來等情據此查滬南各地小便處所隨地多有不得再任人民隨意便溺合行飭仰該署所即便查照轉飭崗警一體查禁拘罰爲要又一通飭云案准上海總巡捕房單開以唐燦潘賢兩犯於本年八月一日行竊香港亨富來屋第十八號内之貴重首飾價值英金三百二十七磅之鉅請爲飭屬協緝附送緝單等因准此除分行外合就附發緝單飭仰該署所即便遵照轉飭所屬一體認眞協緝務獲訊轉懲辦母稍違延 
[美租界捕房瑣事]  
　　江北人曹孟君日前行竊某公司内之黄包車一輛昨被美捕房華探談鳳池在天撞路青雲里查獲解入捕房押候解廨訊辦　　昨有甲乙丙三小車夫在揚子路因無照會被五百七十一號華捕資見一併帶入捕房除照章科罰外飭令補照 
　　昨有陳金生李阿林二人在北河南路不知因何互相毆打巡街捕阻止不聽拘入捕房聽候訊理 
[誌謝]  
　　昨承棋盤街中華圖書館惠贈第六十六期小說週刋禮拜六二册書此誌謝 
[氣候報告]  
　　（上海徐家滙天文臺天氣測候報告） 
　　九月四日太平洋發生之旋風仍在呂宋東面琉球南面進行臺灣海峽之北中國海岸秋季候風接續而至上海天晴 
　　五日晨間上海天氣晴凉氣壓頗平日出時有霧 
　　五日下午四時三十分預測揚子江口天晴臺灣海峽之北有北季候風菲律賓南及西面天氣惡劣太平洋颶風向琉球島前進恐將彼及東海東南部 
　　五日下午四時前二十四小時内上海氣候温度至高八四二至低六六去年同日至高九○八至低七三二 
 
 
 

Page 11

 
 
雜評三 
[引以爲戒（字）]  
　　火車何以能遵軌而行以有人駕馭之也駕馭之法若何祗須其人頭腦清醒不越當軌可以急進則急進之不宜急進則緩進之而全車之生命資產胥賴以安矣乃吴淞火車駕馭之人據聞竟飮酒至醉其頭腦已不清醒僅僅一　　越上月台輕傷三五人尚不幸中之大幸也嗚呼天下事孰不當引以爲戒哉 
來稿 
[參觀巴拿馬博覽會記（續）]  
　　會場啓門自早八時至晚十一時半各館自九時至七時各國屋與各邦屋自九時至五時遊戲界則至十二時方散燈火約於六時半起點視日之長短有差每星期三次金山灣内施放燄火及升爆射人物國旗於天際船塢中萬鏡臺上放各色電光照耀於汽管中發出之水汽化成五色霧場中有音樂臺四隨時作樂好樂者可任意坐聽晚間如有特别玩賞則預有廣告宣布 
全場之最熱鬧者爲遊戲界鼓吹聲满行人如織電燈拱架跨大道店前張燈明如火遠望之如水晶城售貨之肆以畫片紀念品爲　多食館雖衆價貴而菜劣以招致故而准食客自由跪舞影戲演甘的司褒戰事代登水災巴拿馬運河皆有靈　縮形若蕩機車升天機旋轉車等皆投美人所好若墨西哥村檀香山村愛爾蘭村等形容其地風俗人情雖泰半不眞然合美人好奇之心他若古城潛艇軍艦笑柄等館因索價奇昻故生意清淡界内有一日本村以一大佛爲表示額曰華麗之日本門前有人以風簡大聲呼曰入遊不取費入視則方知其爲日本百貨巿小肆林立類皆　用美女喚售玩具扇紙满列不勝枚舉圍觀者甚衆試技者亦不少好奇望勝人之常情日人探美人心理藉以博蠅頭之利其店夥僱用美人俾易與主顧相周旋而索價又不奢適合西美村嫗鄉老之心計亦巧矣嘗憶東美夏季納凉處無不有日本外肆售玩具與雜件而近數年來中下之家亦往往購有一二日貨或以其奇或以其賤然則日人於美洲經商誠大有經驗矣不數百武斜對於日本村者有中國村以賓塔爲號夜間飾以電燈外觀尚善惟門前冷落以雜醉館與法式菜館爲最大余與吴君入菜館初以爲法人所設旣至乃知其主爲華人菜價甚貴食者寥寥返視日肆之應接不暇未免有愧 
　　余與吴君同習工科故注意機器館入場之第一日即先入參覽該館係木材建築長九百六十八英尺闊三百六十八英尺高百三十五英尺館地縱横分劃如棋盤形以東西線爲街南北線爲路以字母與數目名街路陳列各品喞筒水户水管爲多運發機與和土機亦衆汽機鍋爐不過一家陳列油機有二家煤汽機有數家製罐機有二三家其他琢木範金各器家用各機無不具備若紡織機製鞋機等爲東美著名之機器則反未見陳列各家多有徒具其貨而無指示人即或有之其才學深而能指示明者少夫西美務農製造未發達近雖大興實業然大都偏於土木及水力發電彼老於營業之商深知何種機器可在其地行銷何種人才適合其地之用此其所以佈置經營與其在東美所陳列逈不同也合衆國政府在館内列海陸軍用品各式軍衣各種槍砲以及兵艦之沿革羅列个少兼有用於燈塔之大鏡河海工程之影片及用器築路建橋之模型精細明白洵足以增人智識館中機器之運動影片之顯示俱特電汽磁電爲用之廣吾於是益信矣遞運館佔地七英畝内有火車輪舟電車汽車飛機等輪舟以模形及圖樣表示火車則陳列各種車輛與車機以數十年前所用之四輪車機與去年新成之四汽筒車機相較大小精粗不禁歎其進步之神速矣模範軌路著名火車站模型閱之令人美美國工程之壯大電車機有架於旋基與基同轉者有機件表露試演時可以窺其動作者電廠内諸器具亦有陳列汽車爲美國最流行之品故各種各式甚多有一汽車配合所示人工作之進行飛機二架一爲查何拉所乘以過運河界一爲任官皮契生時所用日本陳列大連街巿縮形兵艦模型及國中輸出輸入表等吾國在館中佔地一方内有京奉火車黄河橋滬甯路之蘇州車站等各莫形以及各路上之風景影片雖不爲多亦尚可觀（未完） 
來函 
[展覽品運價之聲明（捷運公司啓）]  
　　頃閱報章見國貨維持會代徵出品之會議一則内載繼由出品人報告連日運貨至轉運公司所收水脚較平常奇昻如風琴七隻收費六十元紅木檯二只收費十五元照普通計算已收買價之半部中爲體恤商人起見所以指定一處易於照料詎因此壟斷故羣情不服云云等語閱之不勝驚異按此次本公司因奉部令指定委運徵品故當接收出品之時特擬定運價表略照章七成折算先行抄送國貨維持會察核並因振興工商提倡國貨起見本公司亦有應盡之義務故於七成減收之外又定運費满若干數者再折幾何爲特别之優待亦經附列表首計自開始收貨以迄於今各商號送來出品大小不下二百餘整箱按户收費絶無異議即如風琴七隻紅木檯二只所收之費亦照他種出品一樣計算並無奇昻之處蓋運費之價本公司一律分水陸兩路計算由輪至津者按五方尺由津車運至京者按擔位該風琴與紅木檯非普通式本身面積過大需費自鉅如風琴七件計一百五十七立方尺重十擔零六十九斤紅木檯計四十九立方尺重二擔六十八斤所納之費自申至津由津轉京水脚車脚水火險及上下裝卸力直送至會場止一切各費俱已在内請分開計算奇昻之有今本公司爲名譽上觀感特將運價聲明如貴商號有不願惠顧者敝處萬弗敢以部指要挾藉資壟斷祈垂鑒之 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[獄吏辭信仿屈原漁父辭] [  半仙魏起予]  
　　兵財政廳長被劾對簿法庭身覊囹圄囚首垢面形如稿木獄吏見　問之曰子非　政廳長與何至因於斯廳長曰舉世貪墨我非　衆人昏濁我非賢是以見罪獄吏曰君子不以身徇物而宜去瑕兹舉世貪墨何不　管子之振四維衆人昏濁何不慕楊震之凛　　何故窮奢　欲自踏於危廳長曰吾聞之獸入阱而見　魚吞　而　漁安能免心之昭昭存欲之逐逐者乎寗拚此身　於鲖陵之窟中又安能處囂囂这世而謝　悉之　塵乎獄吏　然而　掀髯而詠歌曰郭况之穴深兮徒然亂吾心鄧通之山近兮徒然　吾矣案定不復與言 
詩選 
[題費瑚卿小滄桑館] [  贅虜]  
　　俗紉塵纏甚網羅碩人何處覔槃阿故家喬木今無恙世事滄桑近史多十畝間間容獨寐孤懷鬱鬱起高歌杜門便是神仙侶不信江河有大波 
[自題三十一歲小象]  
　　十年狂不死仍是戰窮愁漸覺鬚眉老誰知肺腑秋胡天聽袖手何地　昻頭萬　蒼茫感沈吟故未休 
[無題和懺韻]  
憐聲惜影鎭相尋苦汝愁儂直到今神女已無行雨事狂風猶有妒花心賒來涙債還難　墮入情坑陷最深　裏酸甜都自覺相看不晤共沈吟 
　　祇爲當時一念差愁如山積怨如麻情陽難種長歡樹孽海眞飄薄命花紅袖華年憐錦瑟青衫涕涙感琵琶迢迢恨水流難盡莫向豁頭更浣紗 
　　深鑟蛾眉究怨誰司動薄倖未能辭虚花自分無佳果惓烏還當覔羅枝好夢如雲眞易散痴心似石尚襲移抬頭苦問情天月缺後重圓是幾時 
　　其命週陵願已違新　應譜懵分飛沈沈忍涙辭儂去默默無言送　歸後日相思心　苦前歡冋憶事全非九州　定今生錯此憤如何得解園 
[漁三首之一] [  選青]  
　　江　楊柳綠成圍日暮漁翁換酒歸醉臥晚凉呼不酫白頭高枕一　衣 
[春日雜詠十首之三]  
　　桃正花飛　正肥眷陰漠漠掩雙屝連番驟雨知　長收入漁竿上釣磯 
　　窄窄柴門短短牆半栽條竹半垂楊安排花圃須添艷不恨無香種海棠 
　　臨水紗窗偶自開柳花如雪點蒼苔詩人獨坐方沉寂忽見一雙蝴蠂來 
筆記 
[竹葉青] [  佩蘭]  
　　某鎭一鄉巿集也鎭西有石橋爲鄉人出入通道某年月日有過橋而病者全體臃腫不竟夕面亡初猶不以爲意詎知凡經是橋者皆得腫　而卒鄉人始知有異遠立而觀之見飛禽走　過是橋者必墮水死衆羣詫爲妖異視爲畏　莫敢過者百步之内不敢越雷池一步近之即中毒死橋畔人家遷移一空歷十餘年喪人不知凡　　禳驅　道十無法佛力亦無　且有因之而致死者釋道相戒莫敢犯鄉人無　何聽之會有捕蛇丐來得入境即疑駭將近橋却步不進詢鄉人曰經是橋有以病死者乎鄉人曰然丐曰怪道毒氣迷漫若此居於此諒已多年是處人死者當不計其數鄉人曰然詢以何怪曰此不過一種毒蛇耳此蛇不常有生有翅能飛不必噬人人聞其毒立斃予生平捕蛇此爲第二次遇見共名竹棄青長不逾尺色與竹葉　不殲除之年久其毒更甚恐斯間人無噍類矣鄉人詢其能捕否曰何爲不能然捕之亦大難非得巨黄饅蛇不足以　此鄉人許以重酬丐請先付川資往覓黄饅蛇鄉人慮其誑猶豫不决丐慨然曰戀小利面忘大患君等之謂也丐雖貧亦頗知義不忍坐視牛靈塗炭終當捕之惟多需時日耳某紳察其誠付以百金丐受之揚長去約一月還鄉人皆不信某紳語人曰丐而誠則可爲地方除害百金何吝丐而詐亦不過抛去百金况予察其誠故授之不疑也届期丐不至久之仍杳然鄉人於是疑丐詐某紳亦無言孰知一日丐竟至肩荷巨囊揖某紳並告衆以爽約之由蓋丐覓黄饅蛇久不得即有之亦不足以當敵後於荒山中覔得即肩上所荷者鄉人始感其誠款待之甚殷丐囑鄉人覓旱　管數百枝削之收其烟油得一缶敷　身殆遍手臉亦厚塗之削竹鞭二長及丈交义作鉗狀亦以烟油敷之己則穿厚棉衣袴鞋襪亦用厚棉製成復以厚棉蒙其首手祗露目及指然後荷黄饅蛇往囑鄉人遠避鄉人遵其言丐將近橋出黄饅蛇竹葉青已飛至踞黄饅蛇項黄饅蛇被噬不能脫委於地　斃丐見黄饅蛇不敵慌甚揮竹鞭助之鞭着竹葉青竹葉青怒鼓翅向丐飛來其疾如矢丐怖欲反奔已怀及於時黄饅蛇起立若植竿乘竹葉青不備出其後疾噬其腦同墮於地　益力丐以是獲免自顧己身覺慚腫知毒氣盛不可近遠立眺望久之見黄饅蛇蜿蜒行動不復鬭知已告　成功出藥燃之薰散毒氣携甕仕竹葉青已死黄饅蛇昻首吐舌若迎其主人者丐以竹鞭鉗竹葉　起納之甕中以黏土固封其口仍盛黄饅蛇於　招鄉人以綑長竹竿擔甕　土及丈埋之野往　者中其餘　身猶臃腫丐出藥末自服並治鄉人嗝宿腫卽退鄉人出巨金酬之丐受謝而去多年長途　舊爲康莊大道云 
自由談之自由談[  嘯霞散人] 　　 
　　　　神州蕭條秋色傷心日暮蒿目時艱讀昔人落集詩平野盡銷無賴綠夕陽都作可憐紅觸景興懷令余增無限感慨 
　　讀葩經潛雖伏矣亦孔之昭憂心慘慘念國之爲虐一章撫時感事援古證今殆不　爲中華共和現狀詠歟吾因之廢書而嘆 
　　飄零粲隕涕登樓牢落杜陵關心憂國使二公生今日其太息痛恨更可如耶嗚呼 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第五十五章（續） 
　　海斯得曰然則今可返矣派雷醫士今日忽忘以睡劑來配新司殊未能寢吾欲往取而又患室中無人故來呼汝安娜自念曰幸哉設汝早一刻出者則吾殆矣顧雖作是想而態殊鎭定旣入海斯得扃門且曰　子可就寢吾當從前門出也安娜嬌怒曰雖然吾何能睡哉姆其許我坐而相待耶海斯得曰否吾終以汝就寢爲隹苟需燭者則可於架上取之弗必上樓以免配新司責言言次自去安娜小坐遂黑行以赴前廳彼蓋尚念及哈勃克之書故不卽睡此書本鎖在抽屉中唯倉卒之間殊不得讑匙所在試取燭照之則又不敢焦急甚乃復躡足而出思取燭歸寢無意中忽見讑匙均掛於爐架之次乃大喜復返而取書旣得乃啓後户之扃滅燭而出復過鐵門則哈勃克果猶在也安娜大悅乃以書歸之曰哈勃克吾以此書歸君於心殊不樂然又滋樂哈勃克撫其肩曰何謂耶此語得無矛盾乎安娜曰否吾愛是書今似反君故不樂然留之而設爲配新司見者則必見責今返君轉可無憂故又滋樂哈勃克又笑曰安娜汝語誠妙天下哉但汝何故又得出海斯得亦詢子乎安娜曰詢之但渠今又往派雷家取藥劑將許久始歸吾情尚可盤桓於是復又挽臂而行且行且語亦不自知其所言爲何旣而安娜忽驚曰哈勃克趣視而鍰夜其何如哈勃克躇乃視其鍰則時針已指十點十一分安娜曰果已小早吾當歸勿可再令海斯得見吾外出致往愬配新司配新司　暴又在病中遽能容我乎哈勃克曰然則吾送密斯歸耳於是復挽臂徐行時鐵門固未鍵二人乃相偕行入花園小徑時月光止明繁花密葉一一如籠銀霧曲徑幽處則有粉　一道中闢板扉則即後户也哈勃克乃伸其手以擊安娜之肩曰别矣安娜曰汝可爲我啓門然後再别哈勃克如語面前門乃不動安娜曰試大轉言次且前助之顧作不動安娜乃大駭曰嗟乎必海斯得已歸門且鍵矣奈之何哉 
奇情小說 
[秘密汽車] [  東埜譯]  
　　第七章（續） 
　　勃立南　到意中人披肝瀝血的一紙情書以後在第四天早上把自己一個多愁多病之身關鎖在書房之内仰靠在沙發上面展玩情書默誦了好幾遍　摺疊起來藏在懷中嘆了一口氣慢慢起身　窓遥囑只見烟霚迷濛夾着幾多雨點劈劈拍拍的打將下來人家簷灌頭涙珠兒索索落落活畫出一副天愁地慘之　他愁人望見了愁景越發添上愁心再僚着首望望乾　街道泥漿石屑雨般兒攬　得不分明許多馬車汽車冒雨往來濕淋淋好比　晤士河中竄上岸來的一羣水獺在街頭亂插還有那　　轉輪聲拍撻拍撻的馬蹄碰石聲嗚嗚不絶的汽筒聲鬧得人耳恨不靜聽來怪厭煩的勃立南呆望了一會一聲長嘆返身取枝雪茄點上了火吸不满幾口抛向壁火爐中去了再向沙發上一靠覺得目眩頭暈筋疲骨痛周身皮　灼然　熱起來自己心裏着急蹺得相思之症已經發作雖不曾入膏肓却已　心　非刀圭藥石所能醫治的正自唉聲嘆氣忽聽得敲門聲便起身旋開了鎖退歸座位只見僕人烏麥萊捥身而入仍緩緩把門關上鞠躬立在他面前嘴裏囁囁嚅嚅的欲說又因住了勃立南满心不快厲聲問道烏麥萊你鬼鬼崇崇的爲何事擅入書齋烏麥萊道主人我不大好啓口爲的是∶∶勃立南叱道爲　何事快說快說不要如此裝腔做勢了說着攢眉努目的嫉視他老僕却見烏麥萊安然忍受满面忠義之色口舌微動似有骨　在喉欲一吐以爲快的勃立南屬目之下把胸前一設煩懑之氣稍稍滌除自悔方　冒昧不應當用惡言厲色虐待他多年服役的老僕便又霽顏說道烏麥萊我近來心頭不快你諒也曉得我方纔錯怪了你了你有何事陳說快告訴我烏麥萊依然鞠躬答道主人鑒原我近來便宜行事瞒着主人做過一件事情勃立南微笑問道眞和嗎你在我家服役已久奉命惟議怎麽這一回竟敢瞒過了我無知妄作起來但望你幹的事情不至於大違我心烏麥萊道這個自然主人能原諒我便是我的大幸我豈敢無知妄作只爲主人近來心緒不寗身體亦欠安適　進食物已經三日日間鬰鬰寡歡晚上時時夢魘我見主人的精神體魄遠不如從前安寗康泰實在放心不下所以偷偷的獨到貝勒公園左近延請淡梅醫生替主人診　現在他已經來了 
哀情小說 
[雲劫（五續）] [  稚童振鐸]  
　　越三日人影杳然綺雲至此食臥坐立在在均縈念一子琴心坎腦海亦惟嵌鐫一子琴之肖影迨至第四日之晨子琴始至相見抱首哭子琴自忖此間爲客邸徒淚無益不如圖善策以援綺雲乃歛眉籌計然卒百思不得於斯時也一輪斜日漸漸　其慘紅之色飛没西山似亦哀此一對可憐之蟲故遽去而不忍睹者未幾月升蟲聲聒耳子琴是時惶恐乃尤甚蓋日已云暮欲别不忍不别無從旣恐綺雲之戀戀倍其凄切又念阿母之倚盻待我歸餐恨未學孫悟空分身之術悔不暗費長房縮地之法而處一室子琴乃進奶維谷居别皆艱良久始曰妹幸自珍攝母憂吾當歸商吾母務必有以援妹妹志吾知予亦决不有負妹乎予之苦衷亦惟吾妹諒之綺雲聞語送斜其秋波窺子琴之面乃含淚强　佯作笑容顫聲應曰哥妹誠薄命無緣侍哥妹身不足惜妹之留　殘生祗爲哥耳今已至此夫復何言惟請哥作達觀勿以妹爲念　此七尺之軀而葬身於兒女情場中也或者三生有幸後會有期言次眼角微紅淚珠迸出俯其　蠐之頸時出巾拭其粉頰上之淚並回首他顧似欲不爲子琴知者移時稍側其嫋柳之身背案上之燈光而坐支頣作遐思忽若有所失遽發其　　動人之聲曰哥時暮矣盍早歸否則汝阿母盻煞矣子琴冷然曰然則妹奈何言次遂怏怏置辭去 
　　勘誤四日游戲文章第一篇題目内國字衍又小　秘密汽車第四十行第二十一字時誤　合　更正 
 
 
 

Page 15

 
 
   
 
 

Page 16

 
 
   
 
