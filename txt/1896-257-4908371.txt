# 1896 - 257 - 4908371

 

Page 1

 
 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所緝而我朝乾隆中浙江魏玉衡先生爲之研搜考訂并補續集六十卷其中條析病狀援据方　臚　治法斧藻羣言足稱黄岐之功臣青囊之盛業誠醫學人門之階梯刋印行世板久燬失今覔得善本詳加校訂紙張潔白裝訂二十本定價洋每部四元今已出書欲樹醫林之幟者請向各書坊購取此佈 
[新印萬國近政考略] [  圖書集成局代啓]  
　　通海以來談洋務者雖不乏人然往往人各其說多膚浮襲取之詞難誇心得梁溪鄒翰飛先生時下通才喜習經世有用之學平生與中西名士　抗談經濟凡有心得輙筆記之因成洋務叢談全部此書其一種也凡天文地輿及泰西各國沿革風俗兵刑禮律敎化盟會編年新政之涉於考　者備載其精瞭如指掌兹託本局代印每部實價洋七角託鎭江文寳閣上洋申昌文瑞樓寳善分局各書坊寄售 
[續前論德員敎習自强軍因及其兵制]  
　　且不特此也南洋爲中外之樞紐上海又爲南洋之關鍵不但瀛客之航海而來者必以上海爲歸宿卽我中國欲與五大洲相見以玉帛亦必先蒞上海附西國公司輪船以去庶所至之處預知某船有星軺當至相接以禮不至疑其爲楂客之犯斗牛上年中東之役各與國羣議置上海爲公地敵氛雖惡不准漫施一鎗遺一矢究竟敵人輙思於租界之外一遂其無厭之求謠言四起風鶴時聞吳淞距上海三十六里素爲重鎭海道由大戢山揚帆一點鐘可至口門輪船更速今以三千人塡紥此間無事又有敎習爲之訓以戰陣練其步伐以及槍砲準頭行軍紀律務使人人日以刺擊測量爲能事况港内向有巡洋捕盜蚊子等船經年停泊口内徒供螺蚌之蛀蜑吾知該敎習中必有精於水師者安知不顧此船之廢棄於泥沙而設注挑選若干隻敎以風濤沙線向背趨避之法使積久之毁物一旦而轉爲有用且可爲他日水師之權輿焉豈非策之最善者哉所患者三千人不盡專心師法耳語曰取法乎上僅得其中取法乎中僅得其下孟子曰梓匠輪輿能與人規矩不能使人巧度德員之敎此軍也亦何獨不然是在從之游者仰之如山斗奉之如圭臬毋以其言語不通而不思師若弟宜如何沆瀣如果敎者不遺餘力學者不負師承久之自能得其心法如項羽之所謂萬人敵者居然成竹在胸確有把握豈不誠大丈夫哉且我華人之尊師也與君親並重父生之師敎之易曰山下有泉蒙童蒙之日非先生之指示不爲功又豈可貌崇之而腹誹之乎曾記上年蕤賓之閏于役金陵上謁留轅下者三日云日内當閱操無暇見客詢之知爲德國子爵來春石泰游戎奉示練軍練成而請大師鈐閱者也香帥於三月間禮延德國將弁四十餘員來寗後分布各營任以綂帶管帶營哨等職擬將江南陸營悉數改爲德制時猶未知裁兵撤勇之消息也後奉命裁併乃奏請另募三千人名爲自强衛隊專由德員敎習先是來君在各營自思無以見其韜略時洋操總辦沈仲禮觀察以太守爲提調因與反覆推求中國仿行西行而仍不能强兵之故來君曰中國之學西法也學其步伍整齊槍砲命中而已卽西人之敎習華兵也亦祗敎以步伍槍砲而已此皆西法之皮毛其窾竅固不在此也夫未經戰陣之兵雖訓練嫺熟器械利便一旦猝遇大敵鮮不目駭心驚手足無措苟非將帥得人法令嚴明未有不鳥獸散者故德國練兵必設假敵與正軍對列互相攻擊出奇設伏因地制宜一如交戰狀俾習慣於平時不如是則臨事倉皇而欲戰必勝攻必克也難矣鄿察聞其言而韙之以告香帥香帥曰可於是試以馬步砲三營及護軍各營使從德將學戰陣之法學兩月餘請香帥臨閱香帥准之於閏五月十七日黎明排導出朝陽門登鍾山觀察及司道侍焉先一日上元江寗兩縣蓋演武廳於山上香帥入坐良久四顧無所見方疑練兵之未至也忽聞槍聲一震山下伏兵齊露其首錯愕間山上伏兵亦出放砲轟擊未幾山下之兵倐忽不見山上洋將甫以千里鏡測其伏處而山下之兵又突出山上轟擊如前狀山下兵又伏不見蓋山上以護軍營爲假敵守砲臺山下衛隊爲正軍來攻者先屯於八里外及香帥駕臨始銜枚疾走繞道穿林而至伏於深溝此卽因地制宜之崖略也少選正軍分兵攻敵後敵移砲禦之山下之兵漸逼漸進敵軍前後受敵相持許久槍砲之聲隆隆不絶烟迷霧合敵軍不支遂退讓猶思包抄其後驀地溝内馬隊數百長驅而出直奔敵敵乃靡正軍力追數里據其壘方馬隊之出也經演武廳後廳内人皆不知信乎紀律之森嚴矣此事一經回溯如在目前今述於篇以見此三千人者果能馴而習之神而明之吾知青出於藍不難且勝於藍也不禁跂予望之因錄其語如右 
[本館接奉電音]  
　　昨日午後京師飛電傳來硃筆一道敬謹譯登○六月二十六日奉硃筆馮文蔚補授詹事府詹事欽此 
[相節述聞]  
　　本月二十六日倫敦來電云坦姆司日報述及李傳相旣抵英國卽與英廷商議加重稅銀須核計金銀價值之低昻以定稅則之輕重并言俄法德三國業已允許云云惟英國貨物之來華者　泰西各國綂計約占八成之譜必别得他項利益始可允加傳聞中國刻欲重整水陸各軍須視稅銀之赢絀如何以定擴張至若何地步故傳相急急於稅務加之意也又聞傳相已在德國定購大砲若干尊在法國定購洋槍若干枝至兵船則擬購自英國俾將來用英國武員訓練庶軍法悉倣自英人云 
[移軍紀事]  
　　金陵采訪友人云自强軍移駐吳淞一事前已屢志報章本月十七日步隊第一二三營馳赴下關先由管帶哨弁禀明劉峴帥並詣洋操營務處請示然後整隊登程迨行抵江干隨渡上兵船鼓輪東下峴帥於清晨排齊儀仗親出儀鳳門改駕馬車沿途察閱所過之處各防營皆列隊鳴槍及事畢而回復飭營務處將未遣各營按期遣發務須部勒嚴肅毋任滋生事端現已掃數移清卽洋操綂帶及德敎習四十餘員亦皆陸續望吳淞著進發矣 
[詳述徐州剿匪情形]  
　　徐州大刀會匪人作亂焚燬敎堂一切情形本館已先後列諸報牘兹閱益聞錄云大刀會匪先在山東馬良集騷擾集中圑練董事張藍玉聚齊圑練兵千餘名與匪交戰各圑兵奮不顧身轟槍燃砲應接不暇約酣戰至一日之久匪始敗績受傷而逃圑兵追之生擒數十名其臨陣槍斃者委諸草莽圑兵將生擒者拘送縣署審訊解府解省山東巡撫李鑑堂中丞以圑董有功賞給頂戴匪敗後向南而逃行至徐州碭山縣先行搶掠匪首龎殿選爲碭屬龎林村中人山東圑兵知之卽往龎家將住屋盡行拆毁所有輜重等物用牛車載至馬良集變價充公以作修圩之費計用大牛車七輛間關運去圑兵敗匪後會同三省官兵圍捕匪黨彭桂林等四名業已正法其最巨之魁劉士端係山東城武縣人剿捻時得有三品軍功家頗小康前已犯有巨案近經單縣飭營兵拿獲早行梟首此欠率衆 
 
 

Page 2

 
 
之匪首龎殿選混名三節鞭與次匪尤金聲尚在逃未獲也事後有匪黨二十餘名逃至某莊計圖避匿莊中人誑之曰諸君如欲暫避於此藉免官兵搜捕須各將軍械交吾輩收藏不露形迹方可無礙不然恐不能保也匪黨深以爲是卽將刀槍火砲矛义钂扒等器交給莊中人莊中人見其手無寸鐵乃號召百餘人用繩將匪拘縛一一斬首將屍抛入大坑二十餘匪無一脫者迨官兵追至業已屍堆坎穴不可舁以請功矣莊中人洵智勇兼備者哉匪入徐境後官調守城兵擊散而在地土匪接踵而起擄掠百姓勢甚猖獗阮水三觀察禀詳督憲派馬隊兩營步隊四營到徐駐紥　拿無如土匪隨處肆掠鄉僻小徑輙行嘯聚行人寸步難移搶奪之案日有數十起五月三十日馬步始到郡城是日又有清淮督標高字二營由唐星槎總戎高斗綂領此外文字一營由記名總兵匡勇巴圖魯兩江督標丁漢臣總戎大文綂領沛縣馬大令聞大刀會匪竄入豐碭焚燬敎堂深恐流入縣境速行秣馬厲兵嚴爲防堵一面派兵一營至豐樂村天主堂保護一面諭飭村中圑董糾集圑丁數十名輪流守護由縣給發每日每丁飯食錢一百文俾資果腹一面親至敎堂與劉王二司事商令避入沛縣城内以防不測刻已四郊安靖皆大令擘畫之功也其櫌及碭山敎堂時蹂躪之慘不可言喻傷斃敎民兩名一爲侯家集人張振羽一爲汪樓人汪某其餘被擄受傷者十餘名均用烟土贖回或數百兩或數十兩不等王樓地方土匪擄去程董兩人綁縛勒贖當用洋槍六桿贖回匪得槍後以爲事已了矣卽於五月二十七日進豐縣城内出賣烟土事由程某瞧見潛赴縣署報案王緯辰大令得庚急飭差前往見匪黨八名逍遙逵市速行拘住送縣訊供明確三十日清晨大令飭打入站籠站死一名餘七名俟商辦敎案時再行辦理 
[窰案已平]  
　　江西采訪友人云景德鎭窰工閙事以致傷斃人命人言藉藉幾於通國皆知查其起釁之由緣各窰户給發工資向章每洋銀一圓作錢一千二百文今者洋銀價值日低各工匠受虧實甚屢請按照時價各窰户堅不允從以致兩相齟齬者久之本月某日各工匠集議暫停各窰户以無人作工控諸官署官斷令仍照原價各工匠抗不遵斷卽重予笞臀事後積忿難平遂與各窰户滋閙官並不持平辦理卽請保安軍營勇彈壓查拿無如工匠多至數萬人營勇寥寥數百名大有衆寡不敵之勢遂致傷斃三命刀械俱失落無蹤於是窰户停窰工匠停工廛市蕭然三日中幾無人蹟旋經鄰封某明府馳至開導再三勸令各窰户每洋銀一圓作錢一千文以期兩得其平無稍偏倚各工匠之閙事者著自行查察限交兇犯三名兩造歡喜逾恒卽具結遵斷於是窰户照常開窰工匠照常開工街市照常開市一頃刻而大事卽化爲小事小事卽化爲無事矣明府其眞有濟變之才者歟 
[營口風潮]  
　　據營口訪事人來函云六月十二日之夜大雨時行至十四日猶傾盆不止風潮極大溝西地勢低窪居民數百户向皆土屋至是水深四尺房屋倒塌者十之八九因黑夜無備壓死男子二人婦孺三人逃出者均露處於溝堤之上風吹雨打情極可憫該處柴垜極多營市各鋪向於冬令買秫稭悉置斯處名柴火欄其喂牲畜之草亦然水發後一片汪洋門板柴捆飄流遍地沿河之二道街皆各店棧房屯糧豆貨物之所地稍低者莫不進水浸濕荳囤糖包紙貨不計其數由營至田莊臺河流灣曲環繞本水程百里今則水連一片不須繞越一帆風利卽可駛至土圍之外水深數尺不等大道爲水所淹路絶行人青堆子有可熾順新造洋式火油棧房墻根被水塌陷數尺約計此次風潮大雨毁失營口房産糧食等貨不下二十萬金四野田禾經此風雨受傷必多是否成災尚難懸揣目下天氣陰霾未散時而大雨滂沱正不知何日始得放晴耳 
[都門雜志]  
　　京師采訪友人云羊腸微物也而其用甚廣爲弓弦爲繩索軟而有韌力人皆樂於用之都中宰羊家名曰羊肉牀隘巷通衢無處蔑有每牀日宰羊十數頭至數十頭綜而計之一日所宰幾數千萬頭故其腸用雖廣而價甚廉每條向來祗值數文錢今夏忽有某西人設局收買向各羊肉牀議定價值每條願出銀一分先付定銀儘所宰之羊不許將腸售與本地小販小販計無所出至有出銀三分易腸一條者近且價增十倍將來不知何所抵止也按西國醫生有以猫腸爲綫紉補所割肌肉臓腑者至羊腸不知有何用處而不惜重價購歸斯亦異矣○京南龎各莊黄堡村人某姓女貌麗如花性耽蕩逸荔支年紀經其父鬻與都中某富室爲小星三五在東衾裯穩抱甫經數日依然蕩檢踰閑富室遂棄之如遺另嫁某賈人爲室賈山東人也年將周甲繞頰鬑鬑雖囊中薄有積儲而鄙俚無文大爲女所厭薄一日女謂賈曰長安居大不易古人言誠不我欺阿儂家離城祗數十里之遙水郭山村頗饒逸趣郎君曷移家而往旣可省費用又可養天年非計之得者乎賈惑其言遂商與女母同居所積貲財盡入女手村中無賴子某甲夙與女通女瞰賈出門卽招之使來續尋舊好女父雖知之而不之禁也前月賈自都中返入室見一莽男子與女同榻而眠驚駭之餘向女父研詰女父曰小嬌生適患河魚之疾思吸洋烟以止其痛舍間苦無烟具故倩鄰家子來此燒烟耳賈唯唯移時莽男子已去賈終鬱鬱不樂向女索還財物女知事已敗露思有以害之俾免作眼中釘肉中刺商之其父於翌日黄昏後託詞招賈出密約無賴子某乙俟諸曠野洎賈至堨力按倒於地横加捶楚賈氣息奄奄女父與無賴子復以繩勒之使死將屍置蹇驢背上馱往叢林内棄之事畢同歸瓜分其所遺財帛旋由無賴子送女至京都某倡寮作錢樹子事經本處地保訪聞赴龎各司巡政廳署報案廳官拘女父至一鞫而服旋獲無賴子於其家併解宛平縣署縣主訊悉女寄身天橋西九道灣某暗門子遂差公役往拿到案刑訊之餘供出賈之屍身在黑垡某叢林内以其地係大興縣界乃移文會同往騐 
[西樵清籟]  
　　廣州采訪友人云撫憲札委劉大令永椿馳赴南海縣三江司屬查勘各基圍於本月初七日起程會同三江司并就近紳士逐一查勘明白遄返省垣將應修應築情形一一禀述○省垣光孝寺僧銘叅素喜作狎邪游不知佛祖戒律爲何物月前曾偕其友何貴至珠江花艇設筵醉月評花其樂無極左擁右抱如入艷禪圖中無賴子知之意圖索詐銘叅知不得了浼人講情自願立揭單一紙到期交付銀若干無賴子乃釋之使歸依然秃頂偏衫裝出禪和子模樣届期有張弁者持單至寺收銀銘叅頓食前言將單撕毁弁怒甚扭禀南海縣署黄邑尊立卽升堂訊詰銘叅初不認承嚴詰再三始供出隨同何貴往海珠花艇清游致被勒索邑尊恐尚有不盡不實著押候拘何貴質訊○今春時疫流行始亡相繼刻已疫鬼退避沴戾潛消矣不謂日前神棍某甲舁羅浮山萬聖佛偶象來駐省垣龍耀里復於錦華里置譚公聖佛偶象胡言亂語誘人貲財高要人見而垂涎亦出有長紅遍黏街巷謂本處九龍峯譚大仙聖示夢廟祝欲來省城遊玩云云旋奉仙聖偶象至西關寳源大街僦屋爲神壇遍請善信到壇進香求福噫左道惑人久懸厲禁奈何爲民上者竟任若輩弄神擣鬼不爲之盡法以懲耶 
[浙省官塲紀事]  
　　杭州采訪友人云某日藩轅牌示臨安縣知縣吳慶祥丁憂遺缺委敎習知縣魏象書署理嚴州府知府鶴山開缺送部引見遺缺詳委候補知府賀良樾署理德清縣訓導缺委候補訓導朱福祁義烏縣典史缺委海防新班驛丞梁繼元新城縣典史缺委試用巡檢季士魁永康縣典史缺委試用從九史家紳麗水縣典史缺委試用巡檢黄繼祖署理○各汛地武弁缺出例由中軍官詳請撫憲札委刻下廖大中丞牌示永康汛缺委陳得勝署理臨平汛缺委徐良棟署理城守營額外缺委詹定國署理 
[雁蕩蓮船]  
　　温州訪事人函稱自春徂夏雨暘時若禾黍芃芃早季將次登塲惟高阜山田單揷溪白正在含苞之際本月十二三日天時修變西風似箭白雨跳珠大有陰晴不定之意入夜更大風拔木幾如虎嘯龍吟沿江船隻均走錨斷纜直至蓮漏五商時阿香車猶隆隆震耳惟飛廉氏威始稍殺十四早又火傘當空金烏耀彩農家子莫不額手相慶矣○温郡拐賣之風屢禁不息有彭子高者專以拐賣女孩爲生活本 
 
 

Page 3

 
 
月十一晚彭携七歲男孩從永清門雇小杉板意將送往靈崑地方鬻與閩商並遣其子以手瞞住孩眼伴送之詎該孩乘划過雙門　　時喊哭救命適稠人正在納凉聞聲詢問該船不肯艤岸迨經班夫胡某駕舟尾追杉板乃泊胡見彭父子形迹可疑卽將該孩抱交地甲轉覓彭子已如黄鶴隨偕保留彭詢以底細彭口操楚音據稱孩係伊自願父出賣並非拐帶當囑名阿昌者去喚孩父須臾來一蠢如木偶之鄉人據稱瑞安丁田夏姓委係孩父根究來歴則鬻子屬實然因牙人言謂彭爲某署師爺家資巨萬緣嫡子夭札擬立螟蛉住在本地將來大加培植當訂身價二十八元囑令過宿付洋並不知其販賣異地也大衆廉得其情恊地保送縣程大令立卽傳訊喝令笞彭二百板管押候查懲辦並飭提阿昌阿友等各貺以兩部肉鼓吹一面賞查獲之胡某青蚨一千翼著夏當堂領孩回家完聚○隄門頭某板行主之孫女年甫二八體態妖嬈因與鋸板匠某甲有染驀於初三夜被甲誘逃至永嘉塲地方携去衣飾等件其祖及母均莫之知也惟女母矢志柏舟視此女如掌上珠現旣杳知拐逃情由卽控諸琴堂求飭差押回云○道司前薙髮店主某甲之女年方十五貌亦中人春間許配與錫箔匠張姓之子張乙已有成議本月初五日女在外祖家嘗新張乙假女母之命駕一葉扁舟效范少伯載西施故事藏之金屋迨甲聞風向媒理論冰上人一再調停勸甲將錯就錯卽筮吉初六日赶備珠冠蟒袍仍領女出從雙蓮橋乘坐花轎大吹大擂擡至虞師里張家行合卺禮亦創聞也○十三早石尤風勁浪急潮廻樂清館頭航船被風吹側誤觸某梭船之桅上幾至全船覆没幸搭客均慶生還然亦已飽受虚驚矣○新署永嘉縣葉詠霓大令昭敦接奉省憲飭知署理縣缺現已頒發紅諭筮吉下月雙星渡河之期接篆云○署永嘉縣典史劉季華少尉棨已於十五日辰刻接鈐任事前本筮吉十一日履新兹因移交未清改於望日接鈐云 
[龍眠書意]  
　　安慶采訪友人云本月十六日安徽臬司趙廉訪爾巽接奉刑部釘封文披閱之下卽飭懷寍縣主由府獄提出犯人一名解至臬轅如法綑綁調集城守營弁兵押赴北門外市曹處斬詢之知其事者謂此犯係桐城縣人姚其姓因其父與叔鬥毆助父將叔毆斃以致法網難寛云○有某甲者年將花甲素以岐黄術鳴於世家貲豐厚復就三步兩橋開設藥店葠苓芝术充滿青囊生涯頗不惡也本月十四日偶因家事與次媳齟齬氣忿難釋私購阿芙蓉膏服之待子媳察知已毒發不能救治矣 
[鳩兹雜錄]  
　　蕪湖訪事友人來函云無地梅雨兼旬至中伏而始止田稼早已十去六七其高處圩田經農夫通力合作戽水外出生機漸有蓬勃之象早稻刻已結實纍纍鵲橋高架時卽可從事腰镰惟稻顆甚瘦且多空其中而徒存其外皆因霪雨過久含苞孕蕊時無力充其背華之故然較之秧歌唱罷卽變汪洋至今猶阡陌不分者猶聊勝一籌也○蕪湖米市夏初頗爲暢旺核計輪船運赴粵東兩湖者出口共有二十六萬餘石一交五月霪雨不止米價因而居奇每石合銀二兩七八錢且來源稀少是以出口僅有六千餘石米厘局收數亦祇有六百餘金專供蕪地開支恐尚不敷頃聞本月上中二旬所征米厘更祗二百餘金蓋因底價過高商人運去無利可沾兼之五羊兩湖今年雨暘時若悉獲有秋將來倉箱坐擁不須仰給於蕪故蕪地米市中人咸謂今年必不能再望如往年之盛矣本月中浣粵商雖亦有輪船三艘駛至然所連皆黄豆大麥等類米則顆粒無載緣蕪地近日市價已賣至本洋三元益以關鈔水脚運至售處已將四千餘文殊不合算故也○朱蕙卿大令於六月初三代理蕪湖縣篆後將差房胥吏向來各項婪索陋規革除凈盡聽政之暇又不時微服私巡遇青皮賭棍及前此漏網大青皮如姚和尚輩悉不動聲色逮案嚴懲是以一切不逞之徒無不聞風膽落不敢以五日京兆目之云○皖撫福大中丞今春奏請擬將通省田畝逐加清丈俾荒歉災　等積弊一掃而空錢糧自可起色等因業奉俞允見諸邸鈔兹聞藩轅新近札發有清查安徽田賦條約兩本至各州縣約中大抵議於今年秋成後自省垣設立清丈總局外各州縣亦由大憲派委委員會同設局開辦無論豪紳土棍皆不得稍與圓通且不准破費民間分文惟此舉需費甚繁有議請先就藩庫每縣措撥二千兩作爲開局公費俟清出荒隱賦額增多然後提欵歸還者有言此舉極爲繁難請先就安慶首府各縣辦有頭緒著爲章則而後各州縣卽可依樣各說均蒙採存以爲一格之備至舉辦如何俟訪明再錄○節交盛暑癘疫叢生貧民無力延醫往往展轉待斃廣仁局循例於夏季延醫施診並給藥餌惟往年每於四月初旬開局今歲因愼擇良醫至六月朔日始每日午前在局施診如貧家急病不及來局者亦復許爲徒步往診頗有暑不張蓋行不乘輿之風○道憲袁觀察近以地方防務全在備豫於平時庶臨事方有把握札飭保甲各文武會同縣宰輪夜周巡一如冬防之認眞分叚巡員則督率局勇徹宵嚴查不准稍有間斷此疆彼界考成綦嚴如某叚有匪窩藏不先覺察又或竊賊荼毒居民輕則記過重則撤差且另有拔委關差停委差事等賞罰是以邇來保甲雖屬巡防小差亦非南郭先生所能勝任且奬勵在前嚴罰在後萬一疎虞嗟跌匪輕故皆兢兢業業漏夜不憚其勞此後强暴之來恐不能如入無人之境矣 
[預備救護]  
　　七月初一日午刻日蝕本縣黄大令接奉來文卽飭辦差人整備救護事宜并傳僧會司道會司臨時各派僧道六名至縣署誦經 
[函謝弔唁]  
　　奥國總領事夏士君溺斃普陀山旋在法界天主堂行追思之禮各華官咸往弔唁昨日奥署繙譯官狄斯耶君備函道謝禮也 
[火災續述]  
　　美界火災已登昨報兹悉起火之唐關青卽唐蘭清已經包探范進才拘至捕房捕頭知其係某洋行買辦體面攸關未便禁押當卽開釋諭令翌晨投案詎昨日未見如期投質捕頭仍派范探往查至七點鐘唐投案問其何以逾期答因聽訛問起火情節答謂樓上禱紳稍不經心致遭此禍問禱神在樓之前面火由後樓而起已據包探查明毋庸推諉且火熾時前後門緊鎖係何意答曾保火險當時見火已燎原不可收拾况一應雜物又不能搬取故將門户鎖閉别無他意捕頭碍難憑信令覓保旋經怡和洋行買辦唐茂芝書保票銀五百兩呈案靜候派包探查究再核復諭以如訪查明確蘭清應隨傳隨到倘有避匿等情須將保銀五百兩充公 
[火未成災]  
　　城内三牌樓顧姓家於前日下午在臥房内吸旱烟遺火牀褥間當不知覺逾時烟霧迷漫舉家見已燃著蚊帳驚惶無措極聲呼救幸經左右鄰帮同汲水灌澆隨卽熄滅不致成災亦云幸矣○美租界北河南路第一百零一號門牌福盛鞋店内懸磁罩三連燈一只前晚九點鐘懸繩中斷轟然墜下遍地皆火幸時尚早兼之人手衆多當卽撲滅惟鄰居飽受虚驚耳 
[吞烟遇救]  
　　本邑美界百老匯路利發押店學徒江某前晚不知何故潛購洋烟吞服夜半毒發呻吟店夥始悉急雇人舁送同仁醫院求治幸受毒未深得以轉危爲安 
[逆子宜懲]  
　　句容人施連科前爲整容匠現則不務正業專事游蕩拆梢打架習以爲常隨其母施笪氏賃居英界會香里第三百六十四號房屋昨晨因購園蔬與母口角母怒其違忤正言斥之施非但不遵反敢將母肆行毆擊鄰里聞聲畢集代喚一百九十七號華捕至將施拘入捕房其母隨往訴明一切捕頭著將施押候解送公堂請辦 
[法界捕房紀事]  
　　昨日禮拜四爲公廨訊案之期恭逢萬壽聖節各官應穿花衣是以讞員鄭大令飭家丁咨照捕房將各案暫行停解○蘇州人曹驥良在本邑大東門内開設晉昌綢莊去歲之杪新開河　泰新里源興烟葉行主同鄉楊少雲曾商借銀八百兩出立票據訂明今歲五月十六日照付不誤鈐以源興行圖章至本年三月又借去銀七百五十兩亦出立票據二紙以五六兩月杪爲期届期往收行中執事人 
 
 

Page 4

 
 
某甲一味推諉楊則避匿蘇州曹因於禮拜二具詞投控公堂鄭大令准之立卽出票將源興行執事人某甲卽趙安甫提至捕房管押著交楊到案究追○前晚九點鐘時某包探夥役孫阿榮至吉祥街清芬堂烟茶肆瀹茗納凉將所携洋傘懸掛壁間衣鈎上適新開河畔寳源寳裕兩海味行出店人十餘名在内室吸烟跂足高眠烟雲繞榻旣而寳源出店人某甲臨行悮將孫所懸洋傘携之而去孫謂此非爾物得毋悮携甲見孫獨自一人欺其孤弱遂與之攘袂互毆衆出店人更助之爲虐致孫飽受老拳旋出外邀同熟識之三四人前來報復至則甲早已聞風逃逸乃將寳裕出店人某乙拘入捕房捕頭以釁起細微命禁押片時卽行開釋○有名富寳者不知其姓就東新橋南首開設名富小客棧某日洞庭山人某甲來此投宿旋有他客失去肚　内儲皮夾一枚當票數紙指爲甲竊勢甚洶洶富寳亦言棧中連次失物應令照數賠償甲知不得了許償洋銀七圓并遣人持信至北市某錢莊向叔父措借其叔不理驅送信人使出旣而有同鄉人某乙至棧聲言此事莫須有行將控訴公堂與爾一分皂曰富寳聞之遂將甲扭送捕房並指乙爲連手有贜物寄存乙處捕頭問知乙無干涉准予交人保出甲則押候解送公堂 
[美界捕房瑣紀]  
　　寗人陳阿興與同鄉胡阿海昨爲索錢起釁邀約同輩至中虹橋堍江興茶樓評理旋因一言不合遽爾用武扭結不解茶館主出外鳴捕拘送捕房捕頭謂錢債瓜葛應至公堂控訴不當胡閙遂飭一併押候送廨究辦○前晚江北婦人某氏往漢壁　路不知所犯何事三百四十八號華捕欲拿送捕房氏不服與捕互扭氏稱指上帶有金戒一枚扭落在地爲旁人拾去因與捕同至捕房互訴情由捕頭不予深求將氏開釋所失金戒指派包探查緝昨晨包探倪順泉在某押店果將原物查獲計當本洋十七元復將拾戒指之陸耕堂拿至捕房押候送廨訊究○張潤之沈友青同居吳淞路前晚二點鐘爲細故吵閙不休經三百八十號走街捕拿至捕房捕頭立飭解送英公堂請讞員訊斷○昨日上午寗波人甲與乙在吳淞路扭住互毆經包探竇如海拿解捕房捕頭詰問情由甲稱嘗在某洋行爲侍者此同鄉人曾來借宿被竊白皮箱一口追尋無著今幸相遇求送究捕頭謂所語並無確証不理斥釋 
 
 
 

Page 5

 
 
   
 
 

Page 6

 
 
 
 
 
 
 
 
 
　　支票聲明 
　　茲有永昌祥支信源莊第三號七月初一期元七十兩此票付與榮吉卿卽老四屢向出貨無着是以止付此票以作廢紙各寳號祈勿收用此佈陸曉記啓 
 
 

Page 7

 
 
   
 
 

Page 8

 
 
   
 
 

Page 9

 
 
[上海縣案]  
　　鄉婦黄陳氏前投縣控稱伊孫黄和尚擅將碎花搬出變賣以供賭博揮霍求重辦當經黄大令訊將和尚笞責收所在案兹伊母舅陳春生卽陳晉卿遞詞懇求保釋大令批准當堂具保旋經將刺史升坐花廳提案發落陳春生供稱小的外甥前因不務正業經胞姊送案已蒙責懲管押日久刻下改悔自新懇小的代求保釋蒙批俯准小的願具保結黄和尚一味叩恩刺史判照原斷再笞一百板飭具改過結交陳帶回向伊祖母叩頭服禮嗣後若再犯到案定收改過所取具保狀存卷○本縣前准十六鋪巡防中局委員李蘭史二尹函送虧欠房租之陸少樵一名請訊斷經蔣刺史提案訊判先據家丁王福投稱主人王宗毅遣小的來案因被陸少樵虧空房租一百餘千呈上租摺租契兩扣求查核質之陸少樵供蘇州人在大東門外洪昇碼頭開長興泰烟館租王姓屋每月租金十七千五百文刻因虧本僅欠九十四千五百文一時無力付清自本年三月内起逐月照付求鑒傳訊地甲裘鎭禀稱小的查陸所欠房租已向王宅說明除去頂首外再行折還陸所有裝修雜物叩請著令速遷刺史得供判將陸交地甲出外限半月内遷空交屋一面措還租金著具限狀存查陸遵諭而去○滬南陸家渡向有土地祠一座原爲過往行人當炎暑雨淋之時在此候渡可以入祠歇足眞可謂福德祠矣前遭廣東流氓整祠拆毁兹由該處紳士謝友山孝廉等聨名禀縣請提主唆拆祠之戚增山并陳某兩人到案儘法懲辦以平衆憤大令諭候批示提究可也○浦東唐橋流氓一百零八將前經黄大令訪確飭拿計木林張阿弟張矮精羅毛毛等到縣訊責分别收押自新改過兩所後餘黨歛跡一時該處居民莫不同聲頌德不置詎未逾兩月該黨復萌故智張阿弟之兄張桂華撑一漁船停泊浦東當有鄉民名忠發者載西瓜一船行經張船之旁張見其可欺遂喝曰爾欲撞壞我船耶卽喚同黨將忠發拖至岸灘僻靜處吊打敲索又串出黨羽假意調停令忠發出洋十二元了事忠發至此身不由主祗得將瓜賣去如數付給後來逢人便訴有代抱不平者謂張係有案之人囑令投縣喊控黄大令傳諭著令明　補詞呈候核辦 
[上海巡局瑣案]  
　　前報紀三善堂司事鄭思恩之子被包探夥役詐去洋銀若干一事兹悉鄭子在大東門　大關北首全盛昌米行習業本月二十二日行中人令送米至英界某處並囑收取米價洋銀臨回途遇三人大言曰爾於三四日前曾在四馬路更上一層樓將他人長衫穿去今須照價賠償鄭子聞言呆若木雞卽被簇擁至新北門城下將身畔大小洋銀搜攫一空二人遂俵分而去尚有一人口操寍波音自稱係英界包探夥役王富春尚欲剝取衣服鄭子許以往南市借取洋銀付給陳卽隨甲而往及至行内向執事人訴明情節執事人以鄭子近數日内並未往北顯係拆梢立將王拘送二十七鋪巡防局請究局員黄衡堂二尹備函飭勇解送英界公堂請辦○昨日小南門外糊製蒲包月之聶洪氏扭同業王貴至二十七鋪巡防局訴稱此次輪值玉出錢敬雷祖神前清音一堂王不允從請爲究辦黄二尹命將行單呈閱向王申斥一番諭令遵照 
[英界公堂瑣案]  
　　昨有任少堂者扭李端常至公廨訴稱被欠貨價洋銀若干延約不還請爲追給李稱已有人從中理說矣屠别駕者交差收管候訊○秦有卿不知何許人賃屋租界之内與張閏之爲隣式相好無相尤也昨日張之女兒阿福至秦家閒玩不知因何爭閙不依後經三百八十一號華捕拘入捕房轉送公廨别駕著分别待候訊奪○周丫頭烟倡也依二馬路某烟龜送舊迎新幾如摩登伽之大開　舍前晚十一點鐘時小立路旁見有人過其門者卽拉入家中同證情天之果適爲三百六十四號華捕所見拘入捕房捕頭令轉送公廨别駕著交官媒押候訊辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
