# 1882 - 220 - 4903336

 

Page 1

 
 
[重印詩句題解韻編四集出售] [  本館告白]  
　　本舘前印題解韻編四集久蒙海内文人爭相購致業巳售罄繼後得五集若干卷排印出售又復不脛而走惟前次所印係属中板目睛坊間所刻田二三集皆係袖珍小板取其便於擕帶故本舘所印五集亦成袖珍善本今又取四集重加排印與五集大小一律以便舟車現巳工竣定於本月初三日　禮拜三出售每部十二本收回工本洋五角正售處仍照襄例請卽賜顧爲盼 
[招請繕寫書籍文人啓] [  點石齋主人啓]  
　　本齋現印各種書籍有應抄寫者有應繕修者諸君子丹鉛素擅有吝惠教希卽惠然肯來潤筆當從豐致送此佈 
[聘請鴻儒]  
[晫報舘啓]  
　　本舘現欲請一司筆墨友人庝作論作新聞外兼校對如有願俯就者祈先繕時論二篇并將眞姓名及住處　　信 
封面交至本帳房彚由館主人酌奪果是首屈一指當再修函敦請面議一切望勿託人說項并勿先移玉　惠臨是所盼禱　 
[論高麗亂事]  
　　日本之於高麗其處心積慮匪朝伊夕顧自通商以來兩國商民和平交易得以無他事故者蓋高麗臣服中朝其盟誓之辭載在秩宗且爲天下四洲各國之所共知日人卽欲勉强高麗附其藩服譬如春秋之鄭自晉文創覇世世從晉一旦楚氛甚惡晉救不及七穆聚謀容有晉至從晉楚至從楚犧牲玉帛待於二境之說然究之從晉爲分所應爾從楚爲力不能爭一則經常之道一則權宜之䇿也故日本雖能使高麗屈服而必不能禁高人勿事中國我以通商藉口彼　允行則其他無釁可乘矣日本能通商於高麗又無强高人不與他國通商之理今旣介中國以交泰西美人立約而　洲有與國英法皆至而歐洲有聲援高雖不存借助之思以圖與日人爲難而日人之在高則已隱隱受諸國之制蓋　國之待與國若非隷一國爲藩部凡事聽大國處分者則當奉萬國公法爲常例不得稍逞私見以貽他國之口實日人於泰西諸國性情風俗固自不同然此等公議所在衆目共見之處亦難師心自用必求逞於人國也曩年臺灣一役　口生番遽爾興戎以及近年降滅琉球其得以任所欲爲者正以臺琉二處並非諸國互市之埠無人執萬國公法以爭之也而今日之高麗豈其比數哉顧所慮者日人雖無狡逞之謀而高人或予以可乘之隙則中國與他國皆不能爲之力護也高廷决意通商知從前拘拘自守非所宜於天下一家之日惟其國中自分黨與近見朝廷舉動亂人益加团結欲起而與國王爲難如季裁仁等之謀爲不軌一年之中業已兩見高王以亂人之意不喜通商煽惑國人致與開中互市一切整頓之事大有關礙是以痛加懲處立子駢誅然究不能胥亂黨而殱之畏者固畏怨者自怨設其不得志於王而卒然得罪於日本其禍豈淺鮮哉鄙人擬通商事宜十䇿斤斤以化俗興學爲最要蓋誠恐事起倉猝朝廷不能預爲防制但使國人拘陋之見漸漸擴充則亂人黨與自見日少久之遂不足爲患而通商之利乃可以大收矣夫國家大政君有獨斷之權臣有奉行之職至於民情則雖聖主御宇猶有民可使由不可使知之槪原難必其絶無違言而高麗之亂人則非平常之百姓而實爲華貴之天潢其國中官人之法特重世族國王親屬並不身居顯要編氓雖賢無由出仕苟有營私植黨之人則聲勢赫奕一號召而通國皆從去年閔參判台鎬以通商一事國人貳心至於憂驚致疾誠以　人之首固非作奸犯科之細民而爲憑權藉勢之責介也不謂議約方成而亂萌已長八道之廣發檄周知旣與日人尋仇横加殺戮遂至圍宮弑逆并及朝官旦晝之間闖成彌天大禍而無從收拾此豈意外所及耶夫大隱君貴爲諸父曾曾 
秉政權其威望顯赫當定計通商之際高王因與之謀知其意見不合亦應早爲之所徒以國重世族積習相沿　成尾大不掉之勢無由制防致有今日故高王方自謂有志振興勵精圖治而閔參判巳憂心悄悄也然目前事已至此如歸罪於高王謂旣有大隱君之不欲通商而又不能削奪其權使勿久居尊位以收人望似乎一切布置宜從緩圖而不知高王之汲汲於是實因日人媒孽已甚有不得不然耳但高麗近日情形同於君亡國破亂人猖獗尙乏聲罪致討之人而日本兵船已满載精兵前往假使是役傷及日人而不同篡弑則高王乾綱獨秉卽使日廷問罪尙可介他國以請和而我中國亦得從中調護今則國已無主亂人黨與方將以殺立威國中之人受其荼毒靡所適從彼日人能不乘間深入乎如其以討亂爲名盛兵登岸搜捕亂黨定其國而置其君於己則復讐而雪恥於高則市恩以取威此後日人大有造於高麗通商事宜將惟日人之命是聽而諸國皆居其後固非高人之利而亦非中國之福如其不然楚莊王之絲陳晉景公之滅潞乘內亂而取之亦易易耳意者中朝聞信之後已有靖亂之䇿不至使日人因此而得志焉未可知也然而事急矣 
[恭錄諭旨]  
　　六月二十三日奉上諭通政使司議高溥奏蠧史把侍庫務請飭查務請飭查辦一摺慷稱户部銀庫書吏史恩濤朱貴卿私立公所每於解餉委員到東苛派規費收發餉項任意勒索等語書吏史恩濤等前　御史英俊奏叅經靈桂等查明奏結此次嵩溥所叅各節是否屬寳着管理三庫事務在臣確查究辦欽此同日奉上諭　政司叅議嵩溥奏叅劣員盤踞鑽營請飭查辦一摺據稱内務府　辦遽郎中英綬圖謀差務貪婪無厭任用家人勾結官伇冒領浮銷等語着該管堂官將該員承辦差務逐欵清查如有前項情弊卽行叅奏欽此同日奉上諭字又敏奏江西玉山等縣被水分别撫恤一摺本年五月間江西玉山上饒廣豐德興都昌鄱陽湖口浮梁德又建昌等縣山水暴發冲决田廬淹斃人口甚多並德化彭澤餘十樂平進賢鉛山弋陽貴溪等縣亦同時被水覺矣殊深閔惻被災里各州縣業由各該府縣分籌賑濟卽着李文敏督飭認眞撫恤毋任一夫失所用副軫念災黎至意餘着照所議辦理該部知道欽此○二十四日奉上諭廵視中城给事中國秀等奏拿獲匪犯送部究辦一摺土棍暈頭趙二卽玉秀看刑部𠪚行審訊照例懲辦並看該部曾同宗人府將宗室小斌卽斌强一併傳案訊辦餘依議欽此 
[閩垣罷市]  
　　閩省通用銀錢票已百餘年然目用票後而錢店之倒閉者每年不一而足或因本銀虧空或因 
 
 

Page 2

 
 
夥伴作弊其中又有故作倒閉暗中吞没者其心尤不可問該處鼓　前福成錢舖店東生員程琦於六月初二夜間突赴閩縣稟請將店標封次日早晨鼓樓街一帶舖户因被倒帳心各懷恨遂各閉門罷市是時觀者如堵各官赶在彈壓執票之人環求閩縣主請卽日開支縣主隨發硃說限初六日過印初七日開支執票之人以錢店並無停歇之信昨日尙發出錢票數千張今晨忽然標封是以不服竟將閩縣繆明府擁在不放詞經督憲何制軍聞知卽發令箭一枝並牌示曉諭一面委撫中協莊都督前往彈壓諭令荒票今日過印明日午刻在火神廟開支民心始定繆明府乃隨莊都督出圍回署各店卽一律開張照常貿易初四日持票者早集因火神廟太小遂攺在總管廟開支夫錢店倒閉閩中視爲常事因縣主一時疎忽先封其舖遂遭百姓之窘足見臨民之難也而閩俗之悍於此亦見一斑矣 
[毁拆公館]  
　　○閩省民刁俗悍自左侯相督閩時會大加整頓風教一新近年故態復萌挾制官長不一而足如六月初三日有鼓樓前錢店倒閉竟至聚衆滋事六月初十日南台后洋裏一帶地方復因挖溝修渠遽興口角經保甲委員翦都督炳南派勇彈壓正在調停之際　衆卽飛抛瓦石閧然動衆閉門罷市立將翦委員保甲公館拆毁委員無可如何惟有飛禀督憲泒兵出城彈壓有福州城守梁協戎奉憲諭帶練兵一營前往至半夜始能進城銷差而民情猶覺洶洶未已也噫閩俗之悍如此官斯土者尙其加之意乎 
[疏通仕途]  
　　○前閩撫岑中丞奏請嚴考各省捐納保舉人員酌量去留并請將候補人員十分去七一疏現聞部議擬請十分去五仍由各省督撫酌量核辦云 
[拐孩風熾]  
　　○京都崇文外喜鵲胡同張姓子年十二歲父母早亡依叔父母生活緣子流蕩成習時常逃走數日後仍自回家五月下旬因細故被叔懲責子復濳逃十餘日未回叔以司空見慣不甚介意詎六月初間有大興縣二役辦差回京行至通州屬界突遇一蒙古人自騎駝背向東而行後跟三小孩皆十歲上下徒步相從蒙古人復因小孩行走遲漫下駝鞭䇿小孩皆哭泣道旁似甚畏懼役見形迹可疑向前盤詰蒙古人見問色變役遂將四人一駝同帶回衙經邑尊刑訊蒙古人供三子皆京中人被拐價賣與我將携往天津轉售獲利不料中途被役看破被獲到案三子之中張子與焉張子身價銀八兩餘二子每亦不過數兩而已經訊明後卽將蒙古人收禁令三子家人各認明帶回聽候傳領所稱拐匪則尙未就獲也六月中旬有二老嫗皆京北人跟隨兩男孩一女孩街市徒行三孩俱京中裝式年皆十齡以内雙眸直視向前而行被北城梁家園水局練勇瞥見跟至麻線胡同二嫗三孩同入一楊姓院中楊乃某司差役私與拐通朋比獲利拐匪卽恃楊爲護符該男深　明確旋紏人往捕獲一嫗三孩并該司役一嫗乘間逃出轉对各失孩家送信囑各至水局下處領取各家正尋找吃緊之際忽聞此信均稱謝不置遂住水局爭先認领初不知其人卽拐也及與局勇互相詰問始各了然又阜成門外亦一京北老嫗拐得二小兒在野田行走被西城坊差役覷破獲住又聞近日各司坊衙中呈報走失小兒者不一而足有稚子弱息者尙愼旃哉 
[嚴禁小錢]  
　　○天津換錢局十餘家蟬聨關閉其店名槪經列報查津地換錢局資本不多全靠　各小錢圖利出票週轉前月地方官憲陡禁小錢於是換錢局覔利維艱一家倒閉别家效尤以致十數家相連而及官憲不能因噎廢食仍大張告示禁止小錢上月初東門外宮南宮北北門單街故衣街一帶閙熱地方泒差恊同地保肩何牌示鳴鑼曉諭一切交易慨用制錢違者料對云云而似此整頓小錢仍未盡絶足見弊之難除也 
[温州命案]  
　　○温郡拳師娒兄何在小南門外雙連橋頭擺設肉架從伊學習拳棒之徒約百餘人均是游手好閒故小南門外之兇禍較他處爲尤甚六月十二日該黨王亞六向對門荳腐店賒荳腐乾數塊該店夥林某以伊前欠未淸不允兩下因此爭毆富經隣佑解勸而散記亞六忽然復至手起一拳冋林飛去正中胸次登時畢命林係半陽人該店東卽專足報信至第三日而林之兄弟親戚共來二十餘人　將該處之近隣店舖搗蕩罄盡並卽赴縣喊控幸兇手當卽拿獲至十六晶請官檢騐天時炎熱屍已潰腐一經仵作動手腹破腸流情形甚慘然究其起事之由皆係拳師不知擇人亂行傳授以致釀成命案也 
[庸醫可惡]  
　　○古人三折肱然後能醫可見醫之一道實非一知半解所能勝任者今温郡醫生莫不是半路出家腹中有一二部醫書即自命不凡至於幼科一道尤覺稀少近竟有目不識丁遇有人家邀請非特不能立案卽方亦不能開所用之藥均是隨帶草藥以人命爲戯故　日陳壽山太尊之四少君年僅四五齡因偶感風寒竟被醫生所誤數日之間斷送一命於以知庸醫之殺人更甚於以挺與刃也 
[解犯脫逃]  
　　○揚州過境之犯上半月江都爲政下半月甘泉爲政自分縣以來永著爲例查成例自某縣起解者活罪則一犯一差死罪則一犯兩差防逃遁也倘有窮凶極惡案情重大本犯又大有武力者所過州縣亦須加差護适出境以防不測今則不然發解之地方官旣卽省此費輕罪者四五犯一差重則兩犯一差而解差又從中虚掛一二名口糧雖紅犯亦四五名一差所以沿途逃犯之案各省時見官與差仍不收梅也上月十四日午後有過境犯人一起共十七名而解差只有四人紅犯計有五名係從高郵州解往蘇州過江都境者由東關人城行至彩衣街猝遇大雨暫避市店至昏黑雨始漸小卽起行入舊城投江者過堂寄監不料地至四望亭大街四义路口逃去一紅犯鐐鐲俱脫棄於路西犯竟向東而逃四差卽留一人守衆犯三人分路追之無如雨後泥濘天色昏黑見杳無形影只得奔訴於官謝明府立卽傳齊皂快夫壯全班協緝并重懸賞格云 
[揚州風災]  
　　○上月十三日午末未初揚州大雨之後忽起大風天地變色曰畫如夜南門外之三里橋且接九龍橋地方河水沸揚七八尺大風拔去草房二十七家人皆緊抱於樹小孩滾地如球有壓死者有飛磚打死者有水　　河者猶羊刮去數十頭雞鴨無存一老嫗抱孫正在喂飯連牀刮去二里外及風定後查點一切惟一三十餘歲之長工徐某不知下落三里外有遺鞋一隻大約刮下江矣噫此天灾也城中善局已飭人往䀼並議助盖茅屋云 
[開局施醫]  
　　○寍郡近因天時不正民多疾病宗太守關心民瘼捐廉延醫已於六月二十四日起在府署土地祠内開局施醫太守之　念民生亦可謂周且至矣 
[養和堂晏洛記]  
　　○在昔文翁化蜀教養兼施曰傳來矣謳吟不輟大抵爲政之道徒事刑名錢穀而無詩書之氣以澤之特風塵中一俗吏耳寳渠太守本浙之風雅士在滬辦理洋務十有餘年遇事持平中外翕服而又樂善不倦惟日孳孳前年在新閘　得隙地一區創建棲　所俾無告窮民得所棲止地廣十四畆有奇所之前聽事三楹顔曰養和堂由堂之西廊迤邐而入泰然樓在焉平列七間頗高敞登棲四望估客輕帆琳宮紺室均在目前右有翼然而起　爲秋水亭雜卉當階芰倚盈沼富風淸月曰時坐以逭暑意亦良得棲之左尚有矌地六畝餘碧草　棉望如茵錦太守擬建一書院爲流寓之佳子弟肆業徒以籌欵維艱有志未逮願以俟諸異日昨因殘暑甫退水波欲秋又值目來水電氣燈二事夥 
 
 

Page 3

 
 
將成爰招朋輩於養和堂小叙卽拈自來水電氣燈爲題赴是約者凡四十有二人人各賦詩二章體韻不拘遲速隨意行將彚齊而付諸剞劂氏兾以嫓漢上題襟集至太守之善政久已上游器重口碑載道可無待贅述兹僅卽其瑣事而記之太守已倜乎遠矣徵詩啓附錄左方不才忝居租界十有餘載自朝至暮案牘勞形絶少鴻儒談笑之樂今者歲在壬午欣逢國家賓興大典滬上紳商巨族子弟皆秀出班行行將朁筆就道以赴南北棘闈不才譾陋無文旣不能吟咏以祝文星又不能以薄俸致贐行之禮中心歉愧莫可名言兹擇月之三十日設觴於滬北之養和堂爲應試諸公祖餞並望文人學士之居是𫒗者無論先達後進不吝玉趾惠然肯來以副區區折簡之意若謂以文會友則吾豈放而私衷竊有所請者不才雖無旨酒坐中佳士必有對酒當歌之興夫學問以近取爲主文章以從新爲妙故就三地風光　以租界創設之電氣燈自來水兩者爲題或詩詞或文賦或駢儷記序從諸君子之所好意到筆隨各抒巨製長篇固宜短章並妙雙璧最佳一夔亦足先期而佳作都成當筵而衆賓傳誦若夫枚捷馬遲從古不同工敏卽隨後賜讀亦未敢促迫能事是則本水火旣濟之意而徵天開文運之祥其必有發而皆中節者矣[  錢江陳福勳謹啓]  
[情輕法重]  
　　○前報載西人鄔忒自稱馬戯班中人至成衣店購衣致訟一節兹悉禮拜六又經正刑司訊問查得鄔忒情同誰騙殊屬不合判監押三月并罰作苦工以儆按鄔忒所欠衣資僅值洋八元刑司科罪似覺太過然欠錢之罪小欺人之罪大所謂情輕法重此刑司之所以從重科斷歟 
[互投捕房]  
　　○虹口某酒館店主寍人夥某本地人也因支取七洋啓　店主將夥吊於廚房夥忿極卽取廚刀割斷髮辮昨日扭赴捕房當經捕頭以兩造均有不合且事屬細微斥逐不究而下午廣東街黄萬順京廣貨店雇小車推貨路上碰倒一廣東小孩磕傷鼻梁血出亦經小孩之親人扭入捕房捕頭將車夫管押小兒飭自行敷治車上之貨卽着黄萬順領去云 
[吸烟被辱]  
　　○某甲素有烟霞癖於前日往法馬路慶雲閣烟舘過癮及付價尙短錢兩文甲稱少待補足店夥不允致相爭執某甲低頭而去店夥偕衆赶上揪住飽以老拳意尙未足呼同伴取一烟鎗來　將甲栽贓誣竊以送捕房傍觀之人咸怒譁然欲起該烟舘夥見衆抱不平始乘勢將某放去按小煙館平空誣竊誠堪痛恨而某甲以七尺之軀爲烟所悮致受市儈之窘鴉片爲害不亦酷乎 
[寓客病斃]  
　　○英租界寳善街吉昌客寓有蕪湖人楊姓自上月二十外躭擱在彼因患病曾逐日至朱滋仁醫生處診治而服藥效日見沉重於昨晨楊坐在臥房之牌凳上左手托頭右手靠在棹畔竟已氣絶由寓主婦察知病故情形當卽知照三圖地保前往查得楊年約二十一二歲身穿白洋布衫藍洋布袴白襪布鞋行李只有網籃一只內無長物惟質票二帋併舊鞋襪等件醫生樂方三紙載有脉案係寒包暑濕然訪無親屬乃商令庽主婦備棺收殮再由地保將網籃及另物一併交存保安堂棺則寄壇召認云 
[起屋破財]  
　　○老閘大橋北首川洪浜地方有農民陸瑞功者年逾花甲以勤儉稱於鄕菜飯布衣朝耘夜績辛苦所積家亦小康復好爲人解紛鄕間設有爭執細故凡聞於陸者莫不妥爲調停平息卽事經涉訟有告之者亦必苦勸和解故鄕人咸呼爲太平人物近在住宅後添造房屋於屋傍掘坭築墻掘處成潭水復積满前數日忽有坭匠某甲不見徧尋無影詎卽淹斃於是潭昨因水淺是潭屍露經人看見告陸當關照該處地保竭水察之某甲身已將腐度其狀係失足墜入致死者遂邀到甲之家屬收殮而甲家謂屋傍有此深潭累人遭禍應歸咎於陸嘵嘵不休經人勸說令陸出衣棺之資并延僧超度事乃寢息而陸向視錢如命今遭不測耗費多金殊悶悶也 
[新屋遽坍]  
　　○禮拜六早六點鐘本埠鐵路左側新造房屋忽然坍下緣該處所造之屋大都上重下輕殊不合法且瓦片方行鋪齊遽將撑柱除去遂致一排六間全行坍塌內有小工二人被壓幸人手衆多趕卽搬開物料救之以出一人破頭一人傷手尙不至有性命之憂也 
[分欵助賑稟]  
　　○屢讀皖省報災各書傷心慘目敝會同人擬將撥充全嬰會經費之珠家角鎭茶捐分半助賑業已禀縣雖杯水車薪無補萬一然各屬倘能仿而行之未加捐者創辦助賑已加捐者分半撥賑則集腋成裘爲數當亦不小未始非皖省災民之幸也謹將禀稿附呈祈登之報以作芻堯之獻云爲賑災急迫壞求分撥捐欵以救民命事竊惟至急莫如人命大小無分薄海皆我同胞遐邇一體職等奉辦運濵全嬰會因經費不敷援照蘇城淸道局吳江蘆墟莘塔周莊治下金澤等鎭保嬰局章程請于珠家角鎭各茶肆每盌加茶捐錢一文奉經出示准行在案職等先後接得蘇申恊賑友人來書類云本年霖潦爲患江河盛漲浙江江西湖北等省均有偏災而安徽之懷寍桐城潛山太湖舒城合肥宿松英山廬江無爲巢縣各屬同時出蛟山水暴漲尤甚民生漂泊蕩析離居慘難盡述現在億萬災民嗷嗷待賑命迫須臾蘇申揚三處設局募賑云云職等見之寢食難安議將奉收珠家閣茶捐卽日起收以一半充作賑欵解交蘇城恊賑公所以一半仍作全嬰需費職等爲賑災濟欵意見相符爲此合詞公叩恩准迅賜出示嚴飭各茶肆立卽遵照起捐不得藉抗一面由職等逐日收取分别支解取具恊賑局收條呈電以徵信實迫切上禀 
[江隂沙洲復災募賑啓]  
　　○嗚乎天灾流行傳云代有何獨於江隂之沙洲則數而重耶數年來長隂各沙無歲不災第或彼或此且不甚重至辛巳則被災者不下數十圩而闌門爲甚幸賴諸大仁人籌捐賑撫寒者衣飢者食病者藥孑孑遺民得係生全其恩德固巳無量恒河沙數矣乃復思患預防於闌門沙建築救生墩三當時視若可緩而今則救人無數其乫德蓋如堯之民無能名焉夏六月十七等日狂風怒號駭浪奔撼水從屋上過者數沙其餘無論複裏濵江無不水深數尺一望江洋渾如大海洪波巨浪中男女奔逃椽梁米麥老幼尸骸飄零水面呼救之聲與海風相併至二十三日始得風水俱平視其家廬舍蕩然矣視其田花荳禾苗朽臭矣視其人父母妻子或死不知所矣其悲參之情流離之狀當有鄭監門所不能繪者今則露宿風餐雨零日炙腹無食心重憂雖不淹死亦必病死雖不病死亦必餓死余以難民耳目擊心傷自漸無術告之本邑諸君雖有急爲籌劃者然有心無力難以支持告之外邑善長而皖越兩省被災者不下十數縣方力籌而不暇區區沙洲何能再及且去年已力救之豈有視爲成規而强求賑救之理耶雖然再世宰官其飢溺之懷胞與之量斷不肯救於前而棄於後故雖自知其不可而終爲馬婦也若憎其求之無厭而不復下顧則信乎沙民之命矣嗚呼噫嘻[  光緖八年六月江隂沙洲沐恩得甦子百拜謹啓]  
[香燭西瓜助賑]  
　　○桃塢主人抄到鹿城餘慶堂函云頃悉皖省頓遇蛟患嚴君携銀往賑欵難遽集僕亦貧民有心無力惟向食雷素至雷祖誕辰須請香燭敬神念此巨災神佛亦不忍安享香火不如移香燭以助賑今特寄上英洋二元等語又崑山隱名氏亦助一元函意相同又求安號節省西瓜洋六元助赈畧謂今夏隂濕食瓜非宜不如僵賑等語術妙轉移心殷飢溺爰爲登報以資觀感云 
[浙省撫轅抄]  
　　○六月二十四日尹彥釗禀知聞訃丁本生母憂慶元縣沈禀見辭赴任並銷嘉興分郡差巡檢熊芳烈由京騐看來省禀到從九品王品湘禀知臬委上肆段 
[保甲差]  
　　○二十五日楊昌珠禀知潘司飭知請補義烏縣缺禀見叩謝朱啓鳳禀知潘司飭知請補秀水縣禀見叩謝海遍叩辭解餉赴都 
 
 

Page 4

 
 
[蘇省撫轅抄]  
　　○六月廿六日牌示署宜興縣周鐔業經期满遺缺查有准補該縣之潘祖棻堪以飭令赴任婁縣知縣蔡敬熙告病巳奉部覆遺缺輪應大挑正班到班查有該班內名次在前之陽鎭堪以請補崇明縣敎諭潘承基巳屆期满遺缺應飭正任敎諭周安仁回任○廿七日主簿王經畬禀知丁母憂從九郭照蕃江藩憲委文闈供給差辭○廿八日花翖四品頂戴卽補空花翖多斌正藍旗人克阿爾城提餉來陳壽昌銷洋務局提調差朱昌霖奉委簾差同知銜候補班前先補用知縣姚錫爵試用從九沈榮鶯湖北人均禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[拐逃案結]  
　　○前京師右安門外請辦姦拐一案經刑部將方六收監嗣丁女供稱本不姓丁亦非回教中人因七歲時本生父母相繼棄世無親族可託因與丁同院居住遂認丁夫婦爲義父母蒙撫養成人至方六一節係父母自幼許婚方因無錢久淹未娶後聞傳有丁夫婦欲賣女與人爲妾是以情急暗約方六逃走云云反覆嚴訊矢口不移遂將該女斷與方六爲妻重責丁夫婦而罷 
[申禁火油示]  
　　○寍波府正堂宗示自禁火油以來幸無火患近日又多違禁巳飭差起油毁燈如再有違禁點用火油者定提枷辦毋違特示 
[潤資助賑]  
　　○姚江翁已蘭先生因念皖賑籌欵不易愿書七八言楹聨一百副每副收足洋五角儘數交電報局解充皖賑求書各件請送本會館轉交五天取件號满不收[  盆湯弄中絲業會館代弄中絲業會館代啓]  
[勸收埋枯骨兼育嬰施診啓]  
　　○盖聞惻隱本有同情幽明初無二理溥安懹之量生者當覆以堯天厪胞與之衷死者忍令其暴露此濟困扶危之舉宜合老少而無遺掩骼埋胔之文洵歴古今而不易者也蕪湖本屬通衢曾遭兵燹或身罹鋒鏑碧血長流或客死江鄕黄泉抱恨一坏槁壤歴歲月而巳頽三寸桐棺經風霜兮易腐北邙山下東郭墦間白骨纍纍靑燐閃閃問殯宮兮安在空剰棠梨尋斷碣而無存只餘荆棘淸明寒食誰吊孤魂駭獸驚禽任教踐踏撫今思昔想生前亦披衣曳履之儔物換星移竟狼藉於蔓草荒烟之地假使游魂爲厲或虞疫厲之濳生卽今枯骨無知亦覺摧殘之可憫爰思集腋當有同心招彼幽魂歸之窀穸旣先務之是急更善後之宜籌兼育嬰孩貽赤子以生全之福廣施醫藥躋蒼生於仁壽之天宏翼卵之恩仰體好生於天地泯瘡痍之苦同紓隱慮於痌瘝所望同人共成義舉爲善最樂諸君須捆載而來有志竟成此日早操券以待[  燕湖廣仁局公啓]  
[科歲試文集四書句]  
　　○秀而不實者空空如也夫道亦在乎熟之而已苟爲無本至於日至之時人不堪其憂何以文不堪其憂何以文爲士則兹不悅曰今有塲師其嚴乎息邪說距詖行彼哉正其衣冠不歴位不踰階學者必以規矩三命曰老者窮而無告者八年於外者不至師也父兄也不得免焉無違皆曰不待三歲也以待來年夫子之設科也其有所試矣或曰本之則無陋如之何或免强而行其徒數十人三月以思夫子之道發憤忘食曰昔者吾未之學也修文德以來冠者五六人踵門而告屋廬子曰舍館未定斯二者可坐而定也待先生而後行彼惡敢當我哉友也遇諸塗而以哺啜也不出三日則不及人不爲憂矣有鄙夫問於我子未可以去乎對曰吾不試以其外之也比及三年以補之曰不亦遠乎蚤起將入門點爾何如往應之曰某　斯然後敢入趨進則皆坐不日成之出語人曰今不取何必讀書有本者學而優國中使治賦曰優優大哉論篤是與則取之左右逢其源是也築室於場功必倍之白棄者耳無聞夫子之文章則拳拳服膺欲脩其身曰所藏乎身不恕出諸大門之外辱莫大焉昔者所進考文曰目無見焉捐階曰力不足也無所取材不知老之將至後生可畏完廪曰苟美矣其中曰苟合矣果能此道夫人幼而學之餽五十鎰而受餽七十鎰而受不仁者以財發身而揠之者抑末也行之而不著焉習矣而不察焉爲士者亡而爲有求在外者難矣哉謹庠序之教人皆曰拔乎其萃選擇而使子有諸曰不及貢正牆面而立彼將曰取之何如視之而弗見何也曰入於海他日歸悻悻然見於其面曰不取則父母國人皆賤之其兄自外至曰某也居東海之濵某也居北海之濵少師陽擊磬襄諧其人曰來[  紫薇侍史錢蔚采墨餘草]  
[集四書文不難於傲而難於整此篇層出不窮耐人玩味坡公云讀書萬卷始通神斯語可以持贈] [  王香谷拜讀]  
[無斧鑿痕有靈巧語至收束處尤足令人解頣] [  史海霞拜讀]  
[題贈梅靄君畫馬卽希諸吟壇正和]  
　　○見說千金骨能空冀北群卷毛輕一掃猛氣奪三軍獨立思邊草含毫想陳雲紛紛爭畵肉雄健孰如君 
[題梅靄君畫馬卽用張孝廉原韻]  
　　○健筆獨扛者拳毛寫軼群良工稱畫史眞種號將軍腕底生騏驥毫端挾雨雲曹韓今己矣翹首仰夫君[  壬午初夏王成瑞未定草]  
 
 
 

Page 10

 
 
   
 
 

Page 11

 
 
[光緒八年六月念一日京報全錄]  
　　宮門抄○上諭一道錄前○發抄旨四道○缺單○兼署湖督彭奏爲拿獲要犯懲辦摺子○大臣文奏爲審明定擬並請發給正平議處摺子○大臣喜等奏爲司員病請就醫摺子○六月二十一日禮部宗人府欽天監廂紅旗值日無引見○恩今惪銘明魁常星阿各假满請安○祁世長謝管三庫恩○前任福建布政使王德榜到京請安○純公續假二十日○倭克津泰　備召見○倉塲奏漕船五日回空○召見軍機王德榜倭克津泰○○光緒八年六月分缺單員外刑部山東司陸光祖升主事禮部精膳司魏廼勷　知縣山西岳陽寍師張奏明開缺湖南桂陽鄭錫庚降州判四川巴州李信中丁巡檢廣東歸善孫晶猷逾限典史廣東普寍倪濰故直隸豐潤馬光瀛革湖北咸豐何弨輔丁○發抄王仁堪奏恭報全省科試已周情形奉旨知道了欽此○又逃荒士子懇予開復各學教官應請免其失察處分奉旨着照所請該部知道欽此○又三四兩年逃荒誤考革生等請一例准臣確查咨部核辦奉旨着照所請該部知道欽此○又徐溝欠缺大名請於本屇正額外補取一名奉旨知道了欽此○○兼署湖廣總督湖北巡撫臣彭祖賢跪奏爲監沔兩邑刁風因藉挖堤放水聚衆滋事調派水陸營勇馳往彈壓查拿已獲首要各犯訊明懲辦地方綏凊專摺由驛具陳仰乞聖鑒事竊湖北荆州府監利縣子貝淵地方舊有長堤保障洪湖沿岸各垸之田與漢陽府沔陽州連界其旁向有柴林河消納本境上游及江陵白鷺等湖朁荆門濳江沔陽五州縣之水田新灘口純口出江自道光十九年間于貝淵堤潰口各水皆潰口合併直趨洪湖柴林河遂致淤塞光緒二年該處南岸紳民呈請修築潰口經前兼署督臣翕同爵丞員前往查勘如築潰口必先將柴林等河疏濬寛深使水有所歸方免壑隣之患檄飭疏築併舉詎河道尙未疏通潰口先行築塞從此北岸水無消路縱横數百垸內田地盡沈渡底五年正月遂有監利縣北岸刁民盧九一等糾衆赴南岸燒殺掘挖堤口放水之事迭飭該縣嚴拿未獲照例恭疏題叅在案前督撫臣李瀚章等以淵堤南北兩岸民人屢次爭鬥釀成命案雖經北岸之人將堤挖開水可消洩而兩造爭端未息必需籌一出水之路以弭後患當經飭據調任漢陽府知府嚴昉升任荆州府知府倪文蔚會同親詣勘明柴林河因子貝淵堤潰之後水勢奪溜南趨盡由潰口而出河身淤高開疏不易議在子貝淵提口添建一閘以時啓閉並開引河水由新堤舊設新閘出江庶內湖諸水得以宣洩兩岸居民可息爭端行司委員會同沔陽州監利縣勘估共需經費錢六萬餘千串在於受益各州縣按畝攤捐俟集有成數禀請委員督辦興工無如所派之錢皆延挨不繳閘工未能興工南岸紳民於六年冬間復將子貝淵堤口私自塡築北岸民人又因潰潦田廬被淹去冬今春屢次糾衆圖挖南岸之民出而攔阻互相爭鬥傷斃人命甚至彼此招集游勇痞匪　端搶掠燒殺奸淫肆行優害據荆州府知府蔣銘勳及署監利縣知縣朱光耀稟請調派水陸各管前往彈壓解散查拿究辦臣維子貝淵堤塍原爲南岸防水而設惟前已潰口多年乃南岸小民不待疏河建閘而輒行築塞以致迭啓爭端目下北岸九百餘垸一片汪洋畵係膏腴之地非淵堤開口别無消水之路踓開口之後南岸濵湖田畞亦皆被淹但爲數無多兩害相形去其重者自宜先開堤口俾消北岸積水舊地得以及時耕種一面懾以兵威解散脅從並嚴拿兩造滋事首要各犯務獲究辦以示懲儆而肅法紀隨檄調統帶武毅軍提督宋德鴻升字後營副將田其述水師建捷營提督左光培新副中管總兵賀縉紳義順管守備徐聨升分别督帶勇丁砲船駛往會同荆州府知府蔣銘勳漢陽府知府慶勳督率署監利縣知縣朱光耀署沔陽州知州黄光焯相機妥辦去後兹據該文武各員先後禀報拿獲北岸圖挖淵堤首犯劉矮子伙犯羅得功潘征發卽潘老七三名訊據劉矮子供認因堤未挖開用度缺乏起意紏同羅得功等搶劫陳經笙等家財物並强姦婦女已成屬實質之羅得功等供亦相符當卽批飭將該三犯就地正法梟示以昭烱戒其餘南北兩岸痞匪均先聞風逃逸並示諭兩岸人民勿再聚衆爭鬥聽官辦理一面傳集南岸各垸紳首告以北岸上游五州縣積水非决堤别無消路惟開堤以後水由堤口入湖其間約六七里之遙共有民田數百畝實當其冲者今南岸居民自築導水各堤約須錢六千串由安給發將來建閘疏河等費亦不取民間分文向紳民愷切勸導各願遵辦隨於四月十六日午時將堤開挖成口許俟潰水消洩殆盡卽爲勘估建閘疏河各工所有前被燒燬房屋之南岸灾民已由該府縣各捐廉錢五百串共計一千五百串發交具領以資撫恤現在地方安靖如常等情前來臣伏查該堤旣已開口則北岸積水得以全消五屬被淹田疇頓成沃壤當此時届芒種正要赶緊挿秧秋收有望惟南岸沿湖之田不無受害所有估需應築各堤錢六千串經臣飭於奏提一成厘金項下撥交荆州府轉給該紳首具領以示體恤至開堤放水乃屬一時權宜之計將來或疎濬柴林河或照昌年漢荆兩府所議就該堤口添建石閘務使水不消路庶可永弭後患容另選派道員前往履勘揆度地勢核實估計妥議禀覆所需經費由臣籌撥公款奏明辦理以利水道而息爭端現在地方旣已綏凊前調提督宋德鴻一營飭令仍回原防酌留副將田其述所帶升安後營兩哨勇丁曁提督左光培等砲船在於該堤附近暂行駐札栛同地方官訪緝案內逸犯盧九一張培林務獲禀報究辦除檄飭遵　外謹將現辦情形恭摺由驛具陳伏乞皇太后皇上聖鑒訓示謹奏軍機大臣奉旨知道了欽此○○奴才文緒祿彭跪奏爲審明偷竊官平賊犯比例定擬並請由部發給正平以資應用擬將差官騎都尉文廉請旨交部議處以示懲儆恭摺仰祈聖鑒事竊據銀庫主事德色勒布禀稱向來赴奉天領餉委員携帶副平上年因副平爲委員携京領餉未回又派赴奉領餉是以將正平交委員騎都尉文廉帶去嗣據報稱帶兵行抵特本得黑站夤奴換車前進被賊乘空竊去庫平知覺回站徧尋未獲囑令該站官役跴捕贓賊該員禀明前情經該站站官西凌阿先經拿獲賊犯石詳幅一名查起天平袪碼不全禀送斟訊供出族姪石誠訕起意隨卽飭緝一併獲案奴才等督飭司員詳加研鞫緣石誠訕係特木得黑站閑丁光緒七年十二月初二日夜文廉等到站换車石誠訕窺見平匣料係財物起意偷竊商同族叔石詳幅應允乘黑夜之間隨將車上匣子一箇偷拿到僻處開啓查看始悉天平官物因聽文廉等尋找又緊恐怕犯案石誠訕將分的砝碼九個平架一隻投入江中石詳幅將平盤兩個擲棄井中平匣焚燬後經站官訪出先後拿獲送案此外並無另有偷竊情事在江打撈贓物委因水深無處尋獲再四究詰各供前情不諱應卽擬結查律載斷罪無正條援引他律比附定擬又例載賊匪偷竊衙署服物不論初犯再犯及贓數多寡改發雲貴兩廣極邊烟瘴地方充軍仍分别首從問擬又應發雲貴兩廣極邊烟瘴人犯無論例內載明攺發實發均以極邊足四千里爲限各等語此案站丁石誠訕胆敢偷盜官平後聽查找風聲太緊冀圖消跡仍棄江井殊屬可惡自應比例問擬石誠訕照偷竊衙署服物不論贓數多寡攺發雲貴兩廣極邊烟瘴充軍依例以極邊足四千里爲限左面刺盜官物右面刺烟瘴攺發字樣石詳幅聽從伊姪石誠訕合伙應於偷竊例上减一等擬杖一百徒三年右面刺盜官物字樣各昭炯戒領催西拉布甲兵壽詳等跟隨委員領餉於車上放的天平匣子不爲加意照料以致賊犯乘空竊取究屬不應均照不應重律各擬杖八十折責發落騎都尉文廉領去官平乃不愼重致有疎失亦屬漫有經心咎所難辭相應請旨交部壯文廉議處以示懲儆所失天平璨在查起損殘不全難以使用並請飭下工部另造正平一架以便委員領取應用再將起獲平盤兩個砝碼四個送部繳銷除全案供招咨送兵刑部查核外所有審擬緣由理合恭摺具奏伏乞皇太后皇上聖鑒勅部核議遵辦謹奏軍機大臣旨刑部議奏欽此○○奴才喜昌那穆濟勒端多布跪奏爲庫倫印房司員因病增劇給咨回京就醫恭摺仰祈聖鑒事竊維印房司員有辦理事務之責查現任司員理藩院員外郎常斌自到庫偷以來身體漸形軟弱復因感冐腹瀉請假將養旋據該員禀稱假朝已满腹瀉未愈兹又加增頭眩腹脹兩體作痛庫倫地方無醫無藥難以調治懇請給咨回京就醫等情據此查在庫當差司員染病無醫調治給咨回京前經辦有成案現該司員不服邊地水土患病多日旣乏醫藥自應准如所請回京就醫以示體恤病痊後仍歸該衙門當差除咨理藩院查照照例辦理外所有庫倫印房司員因病给咨回京就醫緣由理合恭摺具陳伏乞皇太后皇上聖鑒謹奏軍機大臣奉旨知道了欽此 
 
 

Page 12

 
 
   
 
