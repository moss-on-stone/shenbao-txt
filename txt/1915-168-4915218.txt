# 1915 - 168 - 4915218

 

Page 1

 
 
   
 
 

Page 2

 
 
時評 
[張弧查抄（冷）]  
　　張弧之查抄我不敢知其當與否也唯人世間事至此可以慨傷耳昨日之赫赫者今日乃至於岌岌然則今日之赫赫者他日又安知其不岌岌也耶張弧在去年其情形爲何如使無去年之情形則所謂豪賭也者亦何自而來然則所謂福者禍之倚其即此之謂歟 
　　夫張弧特一宦海中最顯著者也突然而置之高位邀嘉奬又突然而墮諸深淵受嚴罰他之類張弧而未爲世所知者又曷可　計哉 
命令 
　　六月二十三日大總統策令特任陳宦爲毅威將軍此令 
　　又令任命鹽務署長龔心湛兼稽核總所總辦此令 
　　又令財政部呈稱龔心湛現任次長所遺採金局總辦一職請另行簡任等語著派趙從蕃兼充採金局總辦此令 
　　又令任命王杜爲黑龍江黑河道道尹此令 
　　又令黄璘授爲陸軍少將此令 
　　又令本月十四日保送覲見之張之銳着交政事堂存記並發往江西由該巡按使酌最任用此令六月二十三日大總統申令兹制定權度法及其附屬法令施行日期令公布之此令 
專電 
　　北京電昨警廳己將東堂子胡同張弧宅封檢禁止出入 
　　北京電方貞參張弧虐民病國罪不止免官且查其贓欵七十餘萬並歷指豪賭處所輸錢次數批交章從嚴查辦且電令追回 
　　迪化電阿爾泰山哈巴河一帶哈薩克人民被俄人强逼投誠及該處草湖被俄人侵佔一節兹經確實調查來因甚逺並非新發現之事查該哈巴河地接俄壤水草豐美素爲俄人垂涎沿河草灘每逢夏季一色青翠俄境哈民往往驅策大羣駝馬牛羊越界自由游放一如自產無人顧問即我境哈民平日以差徭之重思有以避之往往官吏調查亦直認爲俄部總之該處民無一定籍貫官吏無撫綏之善法日在危險之境不知中央將何以治之 
譯電 
　　北京電京人士之意此次政界之變動實爲皖黨爭利之計謀蓋褫職各員並陸軍部被控侵蝕公欵之某員皆粤黨中人也自命令發布後尚未見有何動靜惟銀行家曾討論交付整頓庶政借欵内規定整頓鹽政之欵英金七十五萬鎊一事決議須俟中政府聲明決不干豫丁恩之改革鹽政法始能交付現任財政總長對於規避借欵合同打消改革鹽政法顯亦知情證據漸多互爭財政權之粤皖兩黨謂粤黨與皖黨本屬不通蓋隸屬粤黨者不盡粤人而隸屬皖黨者亦不盡皖人不過兩黨之領袖一爲粤人一爲皖人耳按兩黨之政策均不能明其究竟惟皖黨中人於軍界頗占勢力彼等久欲以國稅之大部分用於軍政現信是黨今忌用客卿衆皆以守舊黨是黨今忌用各卿衆皆以守舊黨目之奥黨較有逺見知今日行政須藉外助故可名曰進步黨不幸兩黨均抱同一慾望即不顧國家之幸福而圖償私人之志願是也皖黨能否獲勝尚難豫必蕃管理全國入項各事務者多頭腦靈敏之粤人若一掃而空之則行政上將起頓挫也（二十三日） 
特約路透電 
　　北京電趙慶華舞弊案即將開審據華人聲爯交通部中人牽涉者頗多現信交通總長梁敦彥將乘機開除部員多人肅政史此次彈劾頗爲大衆稱許現料彼等不日尚將彈劾其他要員多人 
（二十四日） 
　　貴陽電星期一日此間各界人士在公園開大會組織救國儲金分所且决定以五月七日爲國恥紀念日（二十二日） 
戰電 
　　其一（英人路透電） 
　　巴黎電德軍復以長射程之大砲轟擊登扣克有砲彈十四枚墜入登扣克鎭死平民數人比軍在聖喬治境獲勝獲德軍戰濠一道守濠者非死即擒今日下午公報謂敵軍於亞拉猛轟之後進攻各地點除在沙歇東南面戰濠之一部分得有立足地外餘均完全敗退德軍在沙歇南曲折防地大受損失德軍復進攻一次爲我軍步隊砲隊擊退敵軍曾用毒氣炸彈法軍仍在勞蘭及亞爾薩斯二地進攻德軍回攻者殊易敗之法軍俘敵兵若干人獲機欄鎗敵枝今夜公報謂今晨登扣克落下德軍長射程之砲彈十五枚我軍以重砲注擊敵砲今晨德軍在亞拉北面停止回攻該地終日僅有劇烈之砲戰德軍在末斯河高地華愛佛勞蘭進攻者均受挫而退伏斯巨之法軍接續前進（二十二日） 
　　巴黎電勒維爾聖伐斯愛古里間之凸角即名爲曲折防地是也己爲法軍奪得飛行家曾偵察該地之防務見防舍林立戰濠縱横且有防禦炸彈之處所入其中者迷不得出其地築深路二德人名之曰克魯克路及歐倫堡路自西徂東由此二路展布之各種防務工程長可二基洛邁當置有機關鎗及炸彈砲中央之地位名曰跳舞室法軍於五月九日第一次攻之至六月十六日始奪獲全地德軍失第六十一聯隊被俘者千人餘均陣亡尚有一聯隊十死其九（二十三日） 
　　倫敦電俄國軍事專家亦認萊姆堡恐將失守目下兩軍仍在格治台克陣線後近城處作最後之决鬥惟該城防務並不鞏固即奥軍於上年九月亦未圖堅守之德軍密集隊現由北面取道拉伐魯斯加進逼該城以爲逺包圍之計奥軍則由西南進發惟俄國己能按序退走故德軍難獲圓滿之勝戰且德軍今將對臨一全無間隙之陣線俄軍處此陣線一遇絶佳之機會即可復取攻勢今日俄軍所處之地位正如霞飛將軍退趥驻恩河之時俄軍在太里夫河所占之陣地甚爲鞏固大約敵軍不能向北續取攻勢（二十二日） 
　　彼得略勒電萊姆堡大戰之結果今更不能决定德將麥剛森刻頰沈寂大約今方休養其疲乏之軍隊或在他處準備作戰公報稱俄軍獲勝俄軍取攻勢夜渡台里夫河衝擊奥軍敵衆在拉夫魯斯加接戰甚力但被擊敗俄軍俘敵八百四十人内有軍官二十人並奪機關槍若干萊姆堡方面曾有若干砲戰俄軍在尼其尼哇夫之下里斯特河獲一重要之勝戰奥軍大隊越里斯特河俄軍與之力戰己一星期之久至星期一黎明時此役始畢俄軍全勝奪獲設防之地位與村莊及機關槍多架並俘敵兵三千五百人敵軍完全退渡里斯特河俄軍哥塞克兵力追其後越過敵軍所架之河橋四座在河之右岸繼續追逐刻敵軍又從附近之村莊而退但仍據守柴里斯濟基鎭星期一夜俄軍攻擊其他村莊三處俘敵千人奪機關鎗多架（二十二日） 
　　巴黎電法國各報因德人誣詆法飛行家攻擊加爾魯希一事故亦載文駁之謂法國由空中攻擊德境以飛機者三十八次以飛船者四次純屬爲軍事起見而尤注重在陸軍署所故惟以炸彈擲擊參謀處火車站兵房子彈庫云 
（二十二日） 
　　倫敦電公報局發表達達納爾英軍大本營六月二十日發來公報據稱昨夜土軍向聯軍左翼及中部發放烈性炸彈四百五十枚並擬集衆進攻但敵衆軍氣不振僅能砲戰晚七時半英軍一旅攻擊土軍戰濠但無效果土軍回擊奪去英軍於六月四日所得地勢不進之陣地核旅不能獨力恢復其他故地 
查兩公司結欠敝銀行欵項甚鉅曾於前淸宣統二年九月十九日訂立議據所有兩公司廠房機器基地保險單等完全抵押於敝銀行載明議據敝銀行有轉押變賣管業之全權近聞有人議另組新公司敝銀行不能承認特此奉告海内大實業家勿貿然投資爲幸　浙江興業銀行　浙江銀行同啓 
[潘承鍔秦聫奎律師啟事]  
本律師新遷事務所於靜安寺路三十八號即跑馬廳對面龍飛馬行西間壁電話四二六五 
[中華永隆人壽保險有限公司]  
本總公司設立在北京路十五號Ａ字洋房即江西路轉角現已開收股本組織内部一俟定期開幕再行佈聞如有附股者及本外埠經理接洽事件請至本公司招待處可也特此廣告 
[徵集留日陸軍學生阮恩蘄事實]  
阮君字滌生號繼韓又號靜如前淸由南京陸師學堂資送日本留學多年不幸搆疾身亡異國遺骸今始歸里同人等擬徵集其東渡後及在陸軍事實編輯成帙印贈友朋以留紀念凡屬阮君知交如有所知乞　陰歷七月内詳示　寄揚州競存印書館朱逹哉君代收是所至禱　王楚衡任孟閏　朱獻之　楊佳如　陳仁宇　咸駕山同啓 
[浙江興業銀行定舊曆伍月初一日起發甲寅年官息紅利]  
官息七厘紅利二厘請股東於杭州漢口上海北京各行就近支取 
[敦請德醫黄自雄黄勝白]  
兩先生曾受業于同濟德文醫科大學實習于寳隆醫院八年畢業後茸城設院備受歡迎方今世重德醫殆如鳳毛麟角如兩先生學術完美經騐宏深則尤罕有而可貴者矣敦請來滬設診病室於本藥房以便病家開診上午十時至十一時下午二時至四時出診五至八時　四馬路中西大藥房啓 
[陶植之牙科醫學士]  
無痛治療術專治骨盤槽根爛根牙疳牙癰等症善鑲金銀象皮籜牙赤金橋牙電氣種牙 
寓四川路八十三號洋房即瑞和叫貨行對門 
[紗羅紡縐洋紗等特别讓價一月]  
陰曆五月初三日起杭官紗每尺三角八分杭六串紗每尺四角六分　元色小花外國色紗每尺五角九分　杭花羅每尺四角七分　時花杭實紗每尺六角八分　色時花摹本緞每尺六角九分　二只杭芝紗每尺一角七分　色湖縐每尺二角六分　色杭芝紗每尺三角九分　文明時花紡每尺二角九分　國產文明電光紗每尺五角八分　雪白香雲紗每尺六角八分　新出品國產泰西花緞每尺一元二角五分　色縐地綢每尺八分九　紅緞壽幛每軸六元四角　絲花縐幛每軸四元九角　新到瀏陽超等細夏布價廉物美　其餘花色名目繁多不及細載　惠臨試願方信言之不謬也　四馬路中市美大軍裝公司啓　電話三千三百三十三號 
[謝藥局醫濟才卿文君濁白疳下痃手聖]  
　　　　入　　　　下身　　　患　　刺　　白濁淋漓　　不止　爲　經驗之醫生所　　　　不相當　　　　　存濟局　周　　　　毒門　　　　包醫　　　　　　　　藥内服外敷立刻止痛　　　　　下　　肉　　立生醫　　口　　退消陰　可　全愈同　　先生眞當世名醫也良用飲佩　滬上　　林立丸散繁多試之　無實效　　弃濟局周文卿先生功效如神可推海上第一名醫　先生祖居滬上九　于茲臨診最久加之苦心研究精益求精無論何種至重至尅之毒症四肢疼痛梅　　　透頂爛鼻下部腫爛均可包醫限日全愈出立保單逾限不　可還原洋每日門診隨到隨看奏效神速醫資從廉　先生誓不用輕粉水銀惡劣毒劑　　爲丸患毒同胞幸勿交臂失之　該局秘製珠黄下疳散每罐一元珠黄掃毒丸每料四元單料二元立止白濁丸每料四元單料一元横痃内消丸每料二元横痃立消膏每張一元　本埠南市大興隆鞋號李李坤浩啓 
[德醫張近樞設診於華英大藥房]  
先生醫學精通治有實效遷　馳譽今設聘設診於四馬路老巡捕房東首華英大藥房内道旣交通病家便之（診例）門診一元號金一角（時間）上午九時至十二時在北四川路崇德里北弄林家花園住宅内下午一時半至四時在華英藥房（出診）五元號金二角時間）下午四時後至晚十時前皆可應診如逾所定之時診資加倍○（電話）住宅四二三六號藥房二六七號又四一九一號　李　琯章顯逹同啓 
[寄售紗縀大减價]  
各色花杭官紗每尺三角二分　國產花素電光紗每尺八角二分　過烏紡綢拷每尺三角二分　加重杭官紗每尺四角六分　各色杭素羅每尺五角六分　各色杭紡綢每尺四角九分　白熟香雲紗每尺七角八分　拷香雲紗每尺六角二分　各色實地紗大花每尺五角八分　時色小花摹本緞每尺七角八分　各色時花湖縐每尺二角六分　雜色紗袍套每尺一角八分　天藍甯綢袍套料每尺四角八分　時色小花杭線緞每尺五角六分　國產綺霞緞每尺九角五分其餘花色名目甚多一律削平價目以副各界惠臨之盛意棋盤街久大衣莊謹啓 
[巡按使署立案發行戒烟新葯]  
留學日本藥學士徐錫驥先生發明戒烟新藥戒時不吐不瀉眠食如常七日斷癮絶無後患自張　湯壽潜　先生發起新藥戒烟社完全戒絕者已逹十餘萬人現蒙美國丁義華君全國禁烟會會長章遹駿君提倡推廣並由浙江巡按使分　各省通飭所屬一律勸戒俾全國烟毒早日廉淸再徐君著有戒烟必讀一書曾經前淸禁烟大臣頒行各省現又由全國禁烟總總會特印二萬部分派全國爲戒烟之指南此書詳載戒烟良法戒後調癢法以及各種戒烟丸選擇法凡關於禁烟緊要法令無不詳備每部定價二角戒烟新藥大盒十元中盒四元小盒二元外埠函購原班回件如郵滙未通之處郵票槪以代用准須作九五折計算總發行上海淸和坊西首對門浙江路七十五號新學戒烟社 
[中國首創第一家國貨浙江硤石鎭振興織襪厰]  
上海批發處興聖街恊康成要用頭等線襪須認明眞雙山老牌小東門外陸家石橋乾坤和 
本廠自造愛國商襪織襪機器織造雙山牌各色線　昔年南洋　會　曾得優等獎憑　每天出數千打各省分銷不數　預備全國通銷　尚在廣增出貨每人購襪一打　可用三年不破　每打一元八角郵費税餉在内　無論數千萬里　均可郵　來購尚有各種花色　機器亦可銷售　各省名都大邑總經理處均有　發明創辦人郭幼川謹啓 
 
 

Page 3

 
 
隊馳往相助始得奪回敵兵約死千人據俘兵云士軍炸彈己將英兵戰濠擊沉然英兵竟不退縮大可驚異云（二十二日） 
　　泊里陀里亞電南斐波薩將軍自佔據德屬西南斐温德賀克之後因接濟缺乏不能進取其兵士之日糧較前僅得半數甚至四分之一但目下糧食己足故能復作有效力之戰事（二十二日） 
　　倫敦電公報局發表達達納爾英軍大本營二十二日發來公報據稱柯蘭將軍連戰二十四小時後奪獲土軍戰壕若干六月四五日英軍大戰兩日中軍遂能前進但左右兩翼因在前面及側面遇有阻力不能同時進取二十一日晨四時半柯蘭將軍開始進攻敵軍沿基里夫斯第爾陣地極堅固之工程午時法軍第二師圑奪取陣前敵軍之第一第二兩道戰壕著名赫爾考特營壘與其附屬障碍物及交通地壕亦被奪得法軍第一師圑在右翼惡戰後亦奪陣前敵軍戰壕但敵衆回攻甚急故被迫而退此師圑復進攻旣得戰壕而復失之聯軍乃砲擊敵軍左翼晚間六時奪敵軍前一道戰壕敵軍乘夜回攻午前三時攻擊尤力但聯軍仍據守所奪之地位敵軍損失甚衆土軍步兵一大隊來援爲飛機所見法軍依照飛機所指開放七五大砲而轟擊之土兵未及散開幾被殲滅法國少年兵平均約二十歳非常勇敢不避危險大爲衆所驚羡法戰艦聖路易號於接戰時砲擊亞洲方面之砲壘成績頗著（二十三日） 
　　巴黎電法國衆議院議員馬丹氏呈出一九一五年第三季之豫算報告請月撥法郎二千兆枚以充兵費下季費用表内列有工兵需法郎二百十兆飛機飛船需法郎六十二兆砲隊需法郎一千一百十五兆（二十三日） 
　　倫敦電新戰債發行之規則爲國人同聲許可股票交易社極爲忙碌以舊債劵交換者甚多故舊債劵之價己漲至九五新戰債成績極佳果如預料而以國債劵交換及定購新債劵者得於將來續發債劵時享宻特别權利之兩種辦法尤爲衆所歡迎冉吸收零數給以票據以代尋常儲金此法亦爲新債有成效之一原因（二十二日） 
　　其二（德人德文報專電） 
　　華盛頓電駐美奥國大使署宣布維也納公報如下 
　　六月十九日奥國巡艦魚雷驅逐艦數艘於本月十七日十八日襲擊意國海濱自邊界起至法洛止擊損太格里亞滿土河口及貝薩洛附近之電局且砲轟里米尼附近之鐵路橋又沉意國商船一艘船中之人均救起各艦均安然駛回 
　　六月二十三日奥國大本營宣稱第二軍激戰之後己克復萊姆堡（二十三日） 
　　柏林電丹京國民日報謂霞飛之攻勢用力雖巨仍歸失敗德軍現固守西境之陣地而以重兵攻擊加里西亞及波蘭之俄軍 
　　英國星期雜誌軍事著作家謂俄軍敗北後德國可以百萬人從事西境戰事加以化學製造品及軍火之供給源源不絶足使英法前途呈露危象德國政界儆戒國人勿重視俄國内亂消息彼等深知俄國苟願續戰則尚能支持數月外間所傳不日將開媾和談判俄國調和員巳抵柏林各節皆屬無根之詞　　抵斯台凡格之瑙咸商船茄頓號謂上星期二日夜間曾見齊泊林飛船數艘諸飛船以炸彈擲擊南希爾兹之理姆斯特朗工廠且圖毁海軍造船廠及兵工廠數屋中彈起火終夜未熄損失甚巨死十七人傷四十人駐布德國公使米氏己抵柏林與外交部會商協約國致布之最近條件事宜該使回任在即巴爾幹各國之利益多相抵觸如塞布之於馬其頓塞羅之於巴拉特塞希之於阿爾巴尼亞皆足使巴爾幹聯盟之局不能復活四恊約囿之報章對於此事頗爲失望即俄國外交家亦恐巴爾幹發生新戰事蓋四協約國若令其中一二國滿意則彼未償所願之國必起而抗之也内務大臣台爾白魯克博士邀集各聯邦大員約百人會商預備來年德國所需糧食芻𥞊及生料之辦法（二十三日） 
東方通信社電（日本人組織） 
　　北京電聞中政府近向五國銀行圑要求准將改良鹽政收入餘欵充作行政經費銀行圑會議之後要求中國政府說明將來鹽政如何改良之處（二十四日） 
　　東京電日本各地商業會議所會長集議議决禀復政府其重要事項如左 
　　一中日合同設立銀行事 
　　二實地調查滿蒙情形 
　　三於蒙古促進交通之機關 
　　四於中國開中日博覽會 
　　五在中國之日本人所有圑體宜十分聯絡保持 
　　六本邦製產物品宜於滿洲各地巡廻陳列（二十四日） 
要聞一 
[相持不下之戰局]  
　　字林報五月二十八日倫敦訪函云戰事進行之實情若何吾人之在國内者猶不易確知之其在國外者更難得其眞面目矣余不欲謂吾人對於戰情有以爲完全滿足者伹不以爲滿足更有何求乎當戰幕初開人皆謂戰事必難持久其所持之理由則根據於軍事與財政情形但當時預料戰局之言至今日無一實驗巴黎每日郵報主筆安基爾曾有言曰國際財政之錯綜複雜能杜絶將來大戰之發生其所舉之財政學理按諸今日事實悉相背馳陸軍部前料英國派兵十五萬即足有濟於事無須增多今日英國須募兵四百萬人且德國所凖備經四十五年之久者今英國須於一年之内趕速爲之故陸軍部前所預計之根據全屬錯誤六個月前經濟家謂德國不久内亂必作民間定無糧食然至今日德國迄未呈民亂糧絶之現象逆來順受隨境而安德人有焉吾人最注意之戰地久無重要之變遷我軍今尚未凖備大舉大約至秋夏之交我軍或可活動伹必須先有較今日更衆之戰士更足之軍火方足以言進取此中頗多困難如運送即其一也蓋烈性炸藥運行於崎嶇不平之道路稍不愼重即可肇禍也德軍仍用煤氣我軍雖漸知防禦之法然因煤氣而受之損失亦云大矣煤氣戰爭實爲殘忍之舉動或謂與虎相搏務用全力吾人亦將以敵人之待我者還待敵人惟目下我軍尚未有此行動手擲炸彈今己爲軍械中之利器德兵每遇壕戰輒攜手彈與俱而吾國於開戰之前從未製造此物總而言之吾國事前旣未綢繆及今猶未佈置完善不能大有舉動誠不幸也吾人聞戰地小勝之消息不能不引爲滿足至於何時西境地位將有大變則不易逆料或謂德軍終有倐然潰敗之一日然今日尚無此朕兆也國人對於損失之報告今己不若前之驚愕前聞戰艦失事之信則羣相譁然大爲激刺今則司空見慣視爲無可倖免之不幸事故前敵死傷雖衆吾人絶不驚擾焉加里西亞之戰情與戰局如何大有關係若俄軍能保守其地位則德軍空費氣力矣 
[英國之戰費]  
　　華德日報曰兹讀五月六日倫敦來函所報英國前任財政總長喬治君在巴力門演說國家新用度案之議論頗與前篇有關故一併錄下以供衆鑒 
　　五月六日倫敦函稱曰喬治勳爵於送預算案至國會時聲言製定詳確預算表甚形困難蓋戰期之久暫難以計算也但彼以爲今夏之戰事或有眉目可資判斷而不得以國内所聚集之富力彌補短絀者據稱固有根基之金錢若立刻取出以使流通之需甚難當今舉世殆惟有美國可稱有此種價值蓋其未戒嚴宣戰也然美亦僅有一限定之市場德貨之至其地出售者大半要北美之現金戰局苟再延長一年則英國須有十一萬三千二百萬鎊方敷彌補以二萬萬鎊接濟協約國等若論英德兩國所受戰事影響則大有不同而英國之輸入所增者不僅買戰事儲蓄品且亦買他種物產蓋實業界被奪去良工四百萬名以二百萬入海陸軍隊二百萬製造軍火故輸入增加異常而輸出則甚形墮落也至若德國則反是蓋其與海外各國之交通早己被割斷不能有輸入全賴自己之力也故若以陸軍部爲主論英善於德而以財政部論則德善於英云觀該財政總長所論可見英國之困難今己至矣而德國財政總長則不愁久戰無欵可籌也 
　　喬治勳爵又曰往年輸入之多於輸出者不過一萬三千萬鎊今年則有四萬四千八百萬鎊而英國與其協約國政府在外國所購買者尚不在内焉然協約國政府中亦實推吾英在外國所購買者爲最多也故今吾英不特有一萬三千萬鎊之差異乃須有七八萬萬鎊整理財政蓋基本金利息與運費約有三萬五千萬鎊即須有三萬五千至四萬萬鎊以供在外國收買之需也而吾國輸出若求免受損害則募集軍隊不得超過一定之數今者吾國所募之兵己有甚多但若就財政而論則今必須注重何以能使募兵籌餉製造軍火以及所賴以償抵吾國與協約國軍火之輸出品等少受損害是爲至要 
雜評一 
[其來勢也猛（無名）]  
　　此次之政爭其來勢也猛蓋非尋常比也其所以猛之故則以其鬱積也深爲歐戰之起而忍耐之爲中日交涉而忍耐之今中日交涉過矣歐戰之事慣矣久鬱之後不得不發矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[張弧免官之因果談]  
　　鹽務署長張弧氏昨日己經免職在此未免職以前外間早己言其將去職爲參政而代以龔心湛乃張氏之參政不來而龔氏之採金局又出論者均以爲張氏决不更動矣不意一經周緝之氏揭舉卽行發表張氏歷史及與財政總長不能水乳之原因報紙喧騰己久無待贅述然就申令中之要點一爲藉公舞弊罔上營私一爲措置乖謬虐民病國此種考語如何得來兹據京中各報所載大要爲撮紀如次一張氏所組織之同春公司該公司爲運鹽機關各縣鹽局一聽該公司之指揮實不啻多收一層鹽稅然就營業上言坐收大利莫善於此各鹽商旣不敢公然反對只有私自抵制之一法其法惟何曰不多運鹽故食長蘆鹽之地方無不缺鹽且有因缺鹽而滋事者四個月短收鹽稅一千數百萬元實由於此二爲給予丁恩一千鎊之酬勞金去年兩個年關均由鹽欵之挪移平安渡過張氏因請奬勵丁恩總統意在給予嘉禾章張謂洋人非實惠不可因以借欵盈餘平撥一千鎊爲奬金丁恩得此深加駭異旣而知爲張氏主張慨然與張氏平分之去年即有以此說攻張氏者張氏自辯則謂丁恩自己願意給我何關國事其實丁恩自揣並無受此多金之功分予張氏者正爲分謗之餘地三前日交片之申斥係張氏者正爲分謗之餘地三前日交片之申斥係因本年鹽稅之短收然短收本非如外問所言之鉅確查近數月來鹽稅除抵還外債外實無分文餘羨足供政府之用其原因係岱杉於去年冬底所撥出接濟政府之欵本非當時己得之餘羨係豫撥今年之餘羨也當時總統不知給以勳五位孰知周緝之再長財政此等事遂被識破而實際己無分文可撥以濟目前之急總統聞之大爲震怒逐有前日之申斥四鹽商報効政策原出於周緝之而岱杉隂反對之然緝之始終堅持毫不爲所動而岱杉最後則請於丁恩以鹽項用欵概須撥入稽核所非由外國顧問核准不能由中國撥用是緝之縱得欵亦無用欵之權緝之不得己遂毅然將鹽商報効政策根本撤消總統閉之知岱杉與緝之不能並立以終遂决計撤　　周緝之總長本鹽商起家對於鹽務别有見地非更換鹽務署長不能掌握全權六周總長旣有去張氏之决心未免生出意見丁恩及五國銀行團對於張氏多贊助之言周總長愈疑其假外人以固權勢七張氏麻雀牌賭動輙數萬久爲總統所震怒以爲苟不貪私焉有多金以上種種說各不一究其眞相非讀周總長原呈不能悉知微聞周氏原呈有數千字之長所言尤以長蘆之舞獘及官商輾轉包辦營利組織同春公司内容最爲詳盡末並言張氏平日豪賭之非云云又聞申令所云夏壽康先後彈劾等語劾張者據聞不止夏一人又不止一次均係去年之事總統僅交令察看此次乃有措置乖謬虐民病國八字可見總統必有詳確之報告也張之升沈不足道特鹽稅關係至重四個月竟短收至一千數百萬其中如奉天一省上年此時己收至百數十萬今則僅收十七萬前途實爲可慮望龔署長好爲之也 
[津浦案之都中消息]  
　　津浦鐵路參案揭曉趙慶華氏看管一事早誌前報昨日復經平政院周院長呈請將葉次長恭綽歸案傳訊情形業經總統明發申令聞此令未發表以前總統曾於前日下午召梁士詒入府囑其轉諭恭綽安心供職趙案想與彼無關至昨晨則周樹模請將葉恭綽停職歸案之呈文至而總統停職之命令遂於昨午發下矣此案内容傳聞非常複雜本來交通部各路多有積弊唯因其内容非常秘密不易發覺政府年來久思切實整頓而苦無入手之地現在津浦一案乃爲總統整飭交通積弊之發軔此案發生己歷半年聞係某肅政史彈劾之結果其調查則由王瑚蔡寳善二人躬親其事二人自去秋以來即束裝搭津浦忽而南下忽而北來如是僕僕經五個月始得有頭緒當時該路總辦趙慶華等早有所聞久欲從事彌縫而究不能全行掩滅趙亦恃有奥援斷不料政府之認眞究辦也津浦一路爲直貫直隸山東安徽江蘇四省之幹路所經過各地方均爲最膏腴關要之地而去年該路在五路中比較爲最折本者計其虧折殆有五百餘萬鉅據交通部云均係兵事之損失然有知其内容則謂不盡然蓋趙慶華任事一年而擁資百萬視前任之朱桂莘孟錫珏二氏相去不啻天淵此則外人所最可異者也趙氏係浙人向在滬寗路辦事民國以來躍充津浦南段提調民國二年秋突起代孟錫玨爲全路督辦自是以後與某要人結姻親駸駸巨 
富據云津浦路之弊非常復雜趙氏不過其一耳尚有沈某朱某以及昨日平政院所指爲最有關係之葉玉甫皆是唯葉氏之關係内容未知如何有云中有一條係滙通轉運公司之關係此中紏葛將來不知能否水落石出惟葉恭綽於六月九號起曾登一廣告於各報謂此事於己無干閱者頗嫌其突兀或者外間所言不爲無因也又聞自此問題發生後梁葉等於昨日召集鐵路協會會員開秘密會梁士詒到會並召集該會全體會員在評議部開特别會議討論彌補參案之辦法直至午後五時始行散會至討論結果如何頗爲秘密但聞於開會之先曾向會員發有一種秘密通告有云本會評議員趙慶華君現交大興縣看管津浦之有無弊竇及趙君平時行爲當爲諸君所深悉此次無端之彈劾顯有反對派從中作梗本會爲維持本會及辯明趙君寃抑起見應謀對待之法等語 
[桂巡按糾彈案之原委]  
　　最近肅政史徐承錦雲書二人對於廣西巡按使張鳴岐曾提出一彈劾案事緣該省原有華興木植公司係前清柳州府知府楊道霖等所發起即在柳州集設公司深入貴州苗山採辦大木仿照洋廠成法購置機器鋸截大小木叚板片在古州順流入廣西境沿柳江南下直達梧關裝輪出海至香港轉運上海天津各埠售銷地地抵制洋木禀經稅務處核定稅章在貴州出境廣西入境古州柳州稅局各徵半稅值百抽二五一次逕運梧州海關照完出口徵稅裝輪出海至香港轉運作爲洋貨進上海或他口完進口正稅運入内地完子口半稅發給稅單照洋木一律辦理節經通行辦理迨民國三年六月張巡按使以該公司辦運木料疑係藉名出洋影射專爲以半稅抵統稅之計於本省稅收極有影響廣西財政奇絀不堪再有稅虧且恐他商效尤集合團體仿辦公司要求同等利益陽藉抵制洋木之名隂爲包攬木筏之計至西省利源盡失而後己即一面咨陳農商部一面呈明總統將該公司禀准原案註銷並有該公司若再以提倡實業爲詞惟有責令將廣西每年應收稅銀二十餘全數包繳否則碍難照辦等語公司自然心不甘服但事關行政處分係屬訴願問題原不致釀起糾彈惟聞該公司發起人楊道霖在前清時本爲張巡按舊屬因意見爭執楊即因此罷官今復發生此事肅政史遂以挾嫌二字謂爲蹂躪實業不恤商艱提出紏彈矣現奉總統批交財政農商兩部查覆適財部欲派劉次源往粤西查察稅務奉命後即商明農部會派劉氏順便查覆矣 
[劉瑩澤褫職嚴令之由來]  
　　前四川兼代巡按使劉瑩澤交押查辦己見申令兹聞申令未發表之前有某方面接到成都某要人致電北京略稱川中官吏不啻匪盜枉法貪贓資擁巨萬銀行公司竊爲私有其中實以劉瑩澤爲首惡陳巡按使自接篆後庫欵如洗劉瑩澤等欲因此而操縱其後竟嗾使川兵要餉市面恐慌爲陳使借彼銀行巨欵地步蓋陳巡按使借則墮其術中不借則立及於變險象環生危言四起陳巡按使不得己乃於删日捕獲劉瑩澤等十餘人餘黨震懾人心始靖陳使己將此種情形密電中央云云此前日申令中所以有誤國殃民殊堪痛恨等嚴厲之字樣也 
[蜀中政聞]  
　　財政廳長劉瑩澤兼代巡按使後所委任人員川中各報均歷歷登載有稱夥頤劉兼使之人大批委任又有題爲知事局長又放一批砲知事號外知事之新名詞茶坊酒肆引爲談助五月以前一時未盡記憶自五月一號起至二十九號交卸止記者大略估計約妻任知事五十餘名徵收局長七十餘名一月之間人才輩出全省差缺己易大半故陳勛使蒞任首先通飭所屬有五月一號以後所委之各縣知事暫緩接印各該知事不得擅自交代等語黄廳長亦下令五月起委之徵收局長暫緩接事云云 
　　成都天聲報日昨本省新聞首條題爲陳廷傑保免知事二十五打謂所保免考知事共三千餘人前四川巡按使陳巡按一人保至三百名之多某機關不以爲然己呈請總統飭陳宦查覆有無别故再行審察云云 
　　陳錫在金堂縣知事任内苛罰擅殺燬損民契多張控案如鱗其尤令人不解者則前月當陳步三餘孽竄至金堂境時陳錫不准關城賊至則逃匿他處賊去又揑功朦報冒得四等文虎章之奬勵旋由金堂調涪陵不去　眉山不去又調漢源到漢源不數日卽有頌揚德政之廣告雖有治續何其速也聞此次陳新巡按使在渝在省所收受之上控呈詞以陳錫之案爲最夥故到省接印後數日卽電飭建昌道杜道尹立解來省杜道尹奉電之晚即時派員押解并聞金堂人民聞陳錫查辦之信即約該地人多名至漢源防其脫逃及聞杜道尹業將陳錫起解金堂人始行放心云 
　　川巡按使公署近來所出牌示其中有關係知事者如署新津縣知事楊焜因案撤任署宜賓縣知事鄧澍洽匪不力撤任署内江縣知事馮藻因案撤任劍閣縣知事李鑫元調省察看新委接署内江縣知事劉紫駿撤回委署廣安縣知事楊樹滋留省署懋功縣知事杜明燡調省多以此次隨員所謂調川任用曾任四川州縣同知之舊人或候補知事署理云 
[生計委員會之章程與委員]  
　　生計委員會之設立及其公府派員各節本報己記梗概兹探得該會章程並其會員全部姓名特誌於左第一條本會由公府及各署人員共同組織附屬於政事堂所有發布文件均以政事堂義行之本會會員除調查出發應領川資外一概不給薪俸第二條本會委員由國務卿遴選公府政事堂附屬各機關人員開單呈請大總統圈派第三條各署人員由國卿會商内務財政教育交通農商各總長每部遴選二人至四人呈請大總統圈派會同前條委員組織之各部在會委員對於會中議决之件報告本部總長後總長自負其責第四條前條五部外如有臨時關涉他部事件隨時呈明函請添派惟不作爲常會員第五條本會會員會議時取决多數應設會長一人呈田大總統特派第六條本會委員分任調查惟有職務及他故不能出行及人數不足時得於本會委員另行選派並得委派各省妥員調查但須經由本會呈請大總統批准方有效力第七條調查人員由政事堂行知該省巡按使隨時接洽或派員協助各該巡按使同負其責第八條會議細則及籌辦程序開會後由會員自行撰擬呈准施行第九條本章程於月日施行附委員名單會長湯叡會員金邦平潘復凌福彭徐佛蘇王鴻猷夏敬觀陳振先羅述稷賈耕胡商彝向瑞琨宋伯魯王榘曾韋紹臯鄭萬詹林萬里牟琳胡源匯齊耀珊鄧孝可周肇祥 
[規畫全國海陸軍造械譚]  
　　全國兵工廠之籌畫中央以中日交涉之失敗乃由我國之積弱亟應整飭武備以圖强盛但練兵以器械爲先首須擴充軍器查漢陽兵工廠辦理成效尚著推廣刻不容緩故飭派統率辦事處辦事員薩上將鎭冰來漢至該廠調查内容計畫擴張並擬即日特任該上將爲全國兵工廠督辦以促進行 
　　歸併滬德廠之提議薩上將計畫全國軍械出品以漢陽廠爲總樞機惟製造機件尚嫌簡單非特别擴充難以供應然添購機爐一時無此財力查上海製造局德州兵工廠兩處於鐵煤名種原料全無挹注非採自他省卽講之外洋運輸動多障碍出貨即難規定不如漢廠地扼中心且得漢冶萍煤鐵爲製造原料取給便利特請將上海德州兩局廠停辦移其機件於漢廠擴充内各定名爲兵工總廠爲供給全國各軍器械彈藥之總機關川粤各廠則留爲輔助聞己經總統飭下參陸海財各部核議 
　　海軍器械廠之附設薩上將此次奉命計畫擴張兵工廠仍兼籌興復海軍事宜前次曾親往直魯各洋面港灣巡察要塞及軍艦游防地點復赴浙閩蘇等省考查船塢及軍港之建築所有工程計畫己經組定兹擬於漢陽兵工廠内附設海軍製造廠試造軍艦上各種機械並附技術速成學校一所以培植專材此事己蒙總統批准撥欵照辦着手進行矣 
　　考察鋼藥廠之成績薩督辦於日前抵漢以大旅館爲行轅隨帶有精於製造之技士隨員四人及西洋軍工專家一人連日並未與軍政界周旋專在兵工鋼藥二廠視察計畫一切有時夜間即宿廠内並不回行轅聞鋼藥廠現造有新式五生七砲彈由該廠長沈鳳銘陳明薩上將於十九日在赫山地方試驗並請段將軍派員參觀試驗之結果頗得美評薩上將己飭裝送十箱送京擬令德州兵工廠仿造 
[湖北縣知事之顢頇]  
　　妄用顧問者湖北各縣署現均遵定制分設二科除科員雇員而外佐治人員並無他項名稱乃圻春縣署於額定佐員而外更設顧問一席月薪四十串於地方稅項下開支現爲江漢道尹范守佑所悉以顧問性質爲發紓政見參贊樞密惟中央政府得適用之外省巡按延聘顧問尚屬權宜區區縣知事何得妄用致糜公帑是以嚴飭該知事迅將顧問撤消母稍延宕干咎所有以前糜費薪俸並責成認賠以爲濫用公帑者戒 
　　擅决盜犯者湖北利川縣知事高怡正日前拿獲持械搶刧盜犯宋國學竟不將供詞詳候省吏核辦擅行處以斬决然後詳報備案現高等檢審二廳長以五刑之設莫重於死治獄者宜如何愼重若不候核准率行執行設罪狀尚未分明或判斷未能合當則死者不可復生其爲錯誤歇可勝言爰詳請巡按使將該知事嚴重懲處段使以該知事擅處盜犯死刑乃由不明行政統系與法律權限所致似此荒謬本應撤任惟查該犯宋國學罪名尚係應行處死之犯姑寛旣往着將該知事記大過二次以示懲戒並飭以後遇有重要案件務須照律辦理母再錯誤致干嚴處 
[請停津浦統捐未准]  
　　財政部據全國商會聯合會直魯蘇皖事務所禀請停辦津浦統捐該部以該項統捐關係國家稅收自民國二年停辦改名寓徵於運以後損失甚巨此次規復局徵收仍係固有稅欵並非額外加徵前據直隸山東商會聯合會及浦口商曾電請停辦經先後電飭勿得誤會在案當此財政困難該商會爲羣商領袖自應明白大義轉飭商人照章完納以盡職務乃復一再凟陳藉詞聳聽本應飭拿主使之人嚴加懲辦姑從寛免究倘再藉詞抗阻滋生事端定惟該商會是問云云 
[教育部咨禁荒唐小說]  
　　教育部咨行内務部文云查述作之事條貫千殊而綜其旨歸必存訓範是以六藝而外兼存十家稗官之說亦資觀采也吾國小說本自青史虞初作者繼興支流漸衍迄於近日篇卷大繁總攬條流大較近古諸家多承誦訓二方之遺輿誦芻辭之旨捃摭典實傳道方物撰集邇言搜采靈異誼比旘小志在拾遺唐宋而後乃有虚搆事蹟叙以俚辭取便行於里巷者雖文義淺俗無裨典訓而大體亦有資勸懲無傷教理間有浮雜鄙薄者多己燬禁至於歐西藝文特崇小說之體高才踵巧製紛綸各騁芳軌至陳盛藻或原上古荒幽之蹟或飾人問貞信之傳或以意造端繪形聲於冥漠或蹠實而紀窮情變於言文時亦因恢諧而涉筆資嫚戲以成篇體勢不同風流殊别而要其宗趣或以虚玄之想擢情靈於雲天或以邇實之談動勸戒於視聽言亦近俚而必不傷雅事雖有佹而終存其理並有陶鈞之益皆弘輔教之功故足貴也惟近日坊間流行小說多種或稱新製或號舊本並專爲詭誕競尚輕薄叙記旣甚鄙猥主旨尤極乖刺惟薄挑招姦盜怪亂之事連篇累紙其情節之荒唐言辭之穢媟幾令人不堪卒讀而又多於書中倡爲狂恣之綸顯詆人道之常目方正爲迂拘美放僻爲識達且有公言青年子弟可不必營求世業循守執法者是其意在誘全國後生荒棄本務習爲佻達用心可爲奇謬其名爲雜記古今事　各種亦至爲誕妄薰蕕雜置朱紫溷淆貞淫并爲一談邪正毫無抉擇變亂黑白熒惑聽聞莫此爲甚此類小說每喜藉口於滑稽諷刺針砭社會之名殊不知滑稽諷刺針砭社會之書旨趣必甚宏逺取材宜極矜愼遣辭宜極麗則庶足使人讀之瞿然驚覺遷善逺過而不自知如歐西記實派之小說即是其類豈此等庸鄙支離海淫誨盜之作可得相提並論社會一般士女喜讀小說之人每占多數今此類之書充斥市肆一經涉目皆爲有害身心設使時時習近必至喪失志氣荒廢本業蔑棄經常敗壞行檢其流風所被之漸染深或且使社會中姦僻滋興貞良銷寂吾國數千年所傳淳樸貞固之民俗將因以壞滅而不可救其流毒之巨胡可勝道又况陳詩誦訓覘國所貴當今海陸棣通列强競起觀風問俗多有其人使吾國此類之書影響之鉅又不獨深中於社會且將逺及於國際如不事排除聽其滋蔓富足爲人心世道之隳夏自應查照出版法第十一條第二三欵之規定嚴行禁止兹特先就檢查己畢者三十二種關具清單連同原書咨送貴部　煩查照通飭所屬設法嚴禁務絶根株以端秉彝而 
 
 
 

Page 7

 
 
維治教實源公誼此咨 
　　附應行查禁書名清單與本報十八日紀艶體各書之擬禁一條内各書名同故從略 
地方通信 
[松江]  
　　張　演劇儲金金山縣張鎭救國儲金由紳商學各界發起於六月十六七八九日柬邀海上春柳劇場平湖普化社著名新劇家及本地各界諸君就本鎭濟嬰局廳事演劇四天所有劇員概盡義務計共售得入場劵洋三百八十三元由商會編號登册記名分别掣付收條即日移交中國銀行存儲並函告儲金關存記外尚有不滿一元之零星收入計小洋一千二百二十四角銅元三十二千四百九十文充作臨時膳宿舟車僕役等一切開支尚不敷洋八十七元由發起諸人捐助補充以完其事 
　　認定選舉調查員立法院與國民會議將辦理選舉調查事宜松江縣遴定調查員八人葉桐叔朱子綬兩君早經核准尚有吳和羹順吟香張秋田張琴軒瞿秉常顧潤濤六人自塡報屢歷後由省垣複選監督核准轉報京師立法院國民議會兩選舉事務局承認批回之日即爲成立之日然後開始調查 
　　根究化私爲公昨晚警察在西外馬路橋畔王杏卿家破獲私售燈吸起出烟槍膏盤等拘解總局審訊時王供出暗探湯金標等向有供給業己化私爲公云云那警佐得供立命將湯等四人連王併解縣署訊俟調查明確再行按法懲辦 
　　請究巡長不法新橋巡長曹某與王晉生等擅作威福並鎭日在楊阿七家糾　漁利久不理於衆口昨又因他故聽王指韋姓女售賣嗎啡執送總局經某巡士證其誣妄遂訊明釋放鎭人聞之大爲不平己聯名函禀李在事那警佐請爲澈究 
[鎭江]  
　　拿獲黨人解蘇蘇州警察廳訪有黨人由滬來鎭特遣該廳消防隊沙隊長預來鎭地赴軍警各機關密報迨二十二號晚八時招商江寛上水輪船抵埠時丹徒警察事務所王警務長己派有警員率同長警會同鎭江鎭守使林總稽查員及憲兵各軍隊在招商碼頭盤查下客當獲住余斌洪友山徐松林三人並查出手鎗二枝於次日解赴蘇州警察廳訊辦 
　　潤州學校畢業鎭郡城外潤州中學附設高等小學爲教會所設該校關辦有　頗著成效昨日畢行畢業式各機關均派代表前往觀禮該校欵以茶點　表歡迎聞該校科學完全管理亦甚嚴趙云 
[揚州]  
　　飭區認眞捕蝗同知事現以邵伯市警察區長陳國楨撲捕蝗蝻不甚出力特飭行該區　令將該管區域以内有蝗各處迅即督同董保農夫人等認眞捕打務使殲盡勿留以除農害 
　　請欵維持女學毓英女子高初兩等小學校前因經費不足擬將高等停辦專設初等曾經教育會議會竭力維持並允代陳縣公署撥欵接濟刻該校長姚詠南以迄今未有眉目昨特具禀縣公署請求設法補助以維女學 
　　公債開會詳誌楊公雨君來揚演說勸募公債一節己誌前報兹聞楊公於午後三時假商會開會首由周榖人宣布開會宗旨次由楊公演說創辦公債票之原因謂去歳歐戰發生幸人民愛國三年公債如數收全今我國人民如能將存放外國銀行之欵提出購買公債己與國家雙方有益設人民對於國家信用未堅可以南京六釐公債比例如期付利無少愆　信用己昭然若揭並云江蘇愛國心最熱者除上海外即是貴處本委員望諸君踴躍募集云云再次由周知事及周榖人君相繼演　畢乃散會 
[杭州]  
　　測繪泖河要口之入手浙西泖河關係嘉屬七邑盤海寗農田水利己由水利委員會附屬第三測景隊前往測繪兹查泖河面稽遼關其通黄浦江一帶劃歸蘇省測繪所有浙境各要口由第三測　隊測繪先從汪德口入手測竣一叚卽就該叚估計工費撥　開澹以利進行聞己派前提辯温處兩屬工賑委員陳宜榕充該隊隊長率帶測繪員測地夫等往組機關測繪各圖矣 
[湖北]  
　　鄂軍第一師將改編制湖北第一師乃鄂省地方軍隊非直轄陸軍部之國軍兹聞中央爲統一全國軍隊起見以該師訓練有素程度可觀擬即將該師砲馬隊擴充成圑以符一師定制一面將其改編爲第二十五師直轄中央刻己内陸軍部遵令會商段將軍籌辦矣查留鄂不南第一師前己改爲直轄中央之第十一師兹鄂軍改編乃亦應有之事云 
[安慶]  
　　大　之鏞金熱大通之各都紳商於日前集議决定儲金辦法設事務所於八帮公所舉定幹事廣爲勸導復於今日（六月二十一號）假江西會館睹演說大會發布傳軍並請銅陵縣知畢祝錫五榷運局長文龢及軍警學各界要人到會演說時適大雨如注而到會者多至三四千人首由臨時主席李君秀崖報告宗旨次文龢君演說次縣知事演說次警界代表演說次學界代表余日襄王新一演說次本會幹事陳子元倪墨香諸君演說次來賓袁勵澄君演說均痛快淋漓後由幹事報告本日儲金大數當場中國銀行收千餘元各帮之認定者不下四千元六時閉會來函 
[沭陽來函]  
　　申報館鑒六月七日貴報地方通信内載有敞邑城東關土棍陳長生通匪私運子彈等語查陳長生祖居東關爲人誠樸經商務農從不妄動如有通匪私運子彈情事該與縣署甚近又有駐防營警備隊警察局種種步防豈無覺察况光復後迄今又焉得不敗露無人控告且鄙等均屬比鄰各有身家胡弗視爲公敵檢舉除害似此造作輩語淆警聽聞應請貴報館更正從速辯經以重公道沭陽縣城鄉紳商學界張煥李驤陳克明毛士嶺馬漢斌吕達謝開元謝鍾俊公啓 
雜評二 
[爲謀增賦稅者告（默）]  
　　吾聞人言租稅者國家之一種保險費也人民納此租稅以求政府之保衞政府以此租稅供保衞人民之用爲之謀安樂焉爲之去灾害焉人民之生命財產必爲之捍禦使無危險焉如是　人民納此保險費爲不枉也即重取之亦無傷也設人民納虞保險費第供不肖官吏之揮霍甚者爭權奪利互相傾軋或侵吞乾没自便私圖而民間灾荒屢告不問也盜賊紛起不問也如何保社會安寗如何謀民生幸福如何籌一切應興應革整理地方之法均置之不顧使人民常處惶急之中則所謂保衞之責任安在即輕取之亦豈得謂之可哉我故望今之理財家勿徒朝進一策辦某捐夕上一書增某稅而急思有以保人民之險也 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Page 8

 
 
   
 
 

Page 9

 
 
   
 
 

Page 10

 
 
本　新聞 
[籌辦寳山塘工之說明書]  
　　籌補寳山海塘工程經費一案前經水利局邀集各縣官紳開會商議所有决定方法及與議各員姓名巳詳前報兹又　水利局總辦沈期仲君之說明書一通照錄於後 
查寳山縣東西海唐年人夫修上年迭次　險節經搶護兹查應修險工先經委員朱日暄勘估報由鄙人復勘具詳本年三月巡按使親臨查勘五月内鄙人又奉飭復往勘估計工段之長東塘則九百餘丈西塘亦八百餘丈復勘之日較原估時己有不同迨再往時又較前加甚爲時愈遲需欵愈鉅利害關係動關蘇松太各縣全局不僅係寳山一邑也危險若斯殆難終日欲興工作籌欵爲先前奉巡按使呈請中央撥欵興修經部議由蘇省就地方附稅内設法籌撥鄙人復奉電召赴寗會議僉以省庫收入均有預算規定他如沙田城濠兩項　價亦爲部中　抵要需若加諸釐金而釐金方在議增比較之時欲加諸鹽斤而鹽商又有承認報効之欵諸多窒碍爲計殊難會籌至再始由巡按使將此項工欵三十餘萬元先就蘇省驗契收入借撥仍竭力妥籌抵補呈奉大總統批令照准飭由鄙人會同財政廳胡廳長邀集各縣紳耆迅籌抵補方法前己訂期分致以塘工論修整萬不能遲以驗契言本欵並無存儲現奉部文且令實力籌補並有本年指撥驗契之欵不能少解之　兹就省署會議辦法說明大概與諸君子一商榷焉 
　　一地方附稅各縣情形各有不同收入支出究屬大宗三十餘萬元十四縣分認計每縣需銀二萬餘元若分爲二年繳解每縣　僅一萬餘元似爲數尚不甚鉅是宜遵照部飭詳加綜覈何事可暫停何事可從緩即萬不能停緩而經費尚可節縮移緩就急分别切實辦理人爲塘工專欵以地方之欵辦地方之事宜各就本地情形設法籌措 
　　一勸辦紳富捐各縣殷富之樂善好施急公尚義者當不乏人無論經營商業置有田宅對於此項塘工均有直接間接關係量力捐濟保安即所以保富且查海塘新志亦曾辦有成案一帶征畝捐從前寳山松江太倉等處海塘歷動大工大都按畝攤征此項工程巡按使原呈旣云江南興修水利己辦畝捐及財政部核議又有江左賦額偏重暫難再增云云皆以政變以來元氣未復原不欲重加吾民擔負但半載以來百計籌措無方工事則危在旦夕要之一邑不能任者散之於十數縣則見輕一年不能給者分之於二三年而自足果能率由舊章自亦衆擎易舉至各縣成熟田畝與應懲銀米各數應各開單存查 
　　一存典公欵各縣如學堂積榖實業善舉等項皆有巨欵存典生息能否先爲惜撥以輔省庫之不及仍按照本息計數統於抵補案内歸還 
　　以上四端前三條皆係抵補辦法目前塘工緊要即使驗契費項敷足亦祗暫　急需而大汛己臨辦理萬分棘手况該欵現無餘積勢必再借别欵應用值此庫空如洗緩難濟急無待煩言計惟於地方公欵中暫行提借若干認定確期解局濟急庶免意外危險轉難收拾仍俟抵補定案收有成數先儘歸還旣輔省庫之不足於地方收入亦無窒碍諸君子同負地方責任皆關桑梓安危兩利相形則取其重諒有同志幸賜教焉 
[沿浦業户不願放棄權利]  
　　南市十六舖迤南沿浦灘一帶由工巡捐局議定推放馬路興建輪埠己迭誌前報兹悉該處各業户以將來營造輪埠後彼等素有之利權不免有所損失前日特聯絡商議　　環禀朱局長請求保全業户方面之權利並擬將該處地址由業户專權租賃以免放棄利益　己籍　禀　不日呈遞不知朱局長將如何對付也 
[巡按使嚴禁運米出口]  
　　蘇省齊巡按使查得近來米價昂貴之原因由於去秋江北一帶荒歉產米較少以致今年來貨缺乏而蘇滬等處食户尤繁價值遂日益增漲且聞有貪利忘害之商人私販出口因此米價更昻亟宜查禁出口以維民食業於前日咨請江海關監督轉致新關稅司諭令華洋各仟手凡遇輪船私裝米石出口者應即截留以杜偷運云 
[清理押欵之調查]  
　　法商東方滙理銀行因同昌等號押欵一事迭經呈由該國駐京公使向外交部催請理結由部飭行楊交涉員轉飭上海縣沈知事會同道署交際員陳震東前往法總領事署會議等情己誌前報兹聞此案頭緒甚繁爲數頗鉅緣前年開戰時有高昌廟桂墅里房屋二十餘幢悉被砲火焚燬按之戰事賠償及内地兵災恤欵章程洋商與華商有不同之處外交部因未調查明白故未理結前日經沈知事陳交際員前往查得此項房屋向爲華商產業輾轉由同昌鎭康等號向滙理銀行抵押欵項故此項房屋己由該行管業惟抵押之際係在何時須查各項賬册始能明悉現己商准法領訂期派員同往該銀行調查賬册再行呈復外交部核辦云 
[謡諑聲中之防範]  
　　本埠軍警各機關近接中央來電大致謂中日交涉甫經解決近日忽又有人揑造謡言散布逺近此等謡言人民最易誤會看即嚴加防範母使匪徒乘隙鴟張妨碍治安等因聞淞滬警察廳長徐輔洲君己分飭所屬各區署隊及各分駐所 
重防範矣 
[憲兵保衞製造局]  
　　駐滬京畿憲兵營營長張輔漢君以南市製造局與滬杭車站相接地處衝要保衞固宜謹愼且近日又有黨人思逞之謡亟應飭派憲兵晝夜梭巡以昭愼重故特諭飭憲兵第一連排長張德玉於昨日爲始每日派憲兵三班每班四名戎裝佩械至車站輪班巡查遇有旅客抵站携帶包物者必須檢查以防夾帶禁品並令在製造局四周馬路嚴加梭巡母稍疏懈云 
[軍警協緝八大王]  
　　宣武上將軍行署駐滬偵緝員蔣蘭屏等偵悉近有鬍匪頭目馬八綽號八大王隨帶黨徒數十名附搭甘州輪船來滬現匿某處恐有　結爲患情事昨日特赴鎭守使署報告一切請飭軍警協拿鄭鎭守使當即轉飭巡緝處及淞滬警察廳一體協同查緝 
[僞造錢票案辯論終結]  
　　黨人趙震五（卽曹振武又名曲世傑）因與同黨梁宗海等在滬私印湖北官錢局每九八錢一千文之錢票遣黨使用經南京破獲携有僞票二千二百九十張擬帶往湖北混用之同黨湖北人陳熙一名訊供承認由趙等所爲業經派探來申報請法捕房將梁拘獲解經法公堂訊明押候會商引渡一面通緝趙等併究嗣又由江寗宣武上將軍遣派偵探來申偵知趙匿居之處報告公共租界總巡捕房派中西包探協同戈登路捕房華探目陳永康及三十六號西探煞　文前往　　余家花園將趙拘獲解送公共公堂訊供管押並經馮上將軍派員將在寗破獲　　黨陳熙解送來申質證因趙堅不承認判仍押候復核在案前十　後又由捕房將趙解案經會審宫王肇之君會同德領師君繼續研鞫先由被告代表莫肅律師將被告前往法公堂旁聽研訊梁宗海一案及奉政府懸賞三千金通緝各情向被告略詰數語次由三十六號西探煞辣文上堂經莫肅律師詰據聲明六月四號拘捕被告時先有人至捕房報告云被告於是日下午須至徐家花園故卽派華探及中國偵探前往守候將被告拘獲嗣於六月七號帶同被告至新閘路大德里王樹臣家調查王己於被告逮捕之日遷往别處云云繼命法租界寳昌路自一百七十五號至二百二十五號門牌之收租人陳天章上堂經莫肅律　詰據供稱一百八十七號門牌房屋於去年舊曆七月間先由九江口音之兪瑞生租賃迨至九月間私自頂於成衣店主接租以迄於今詰其曾否見被告在該房屋内或在該處隣近往來以及曾知梁宗海其人否答稱被告從未見過亦不知梁宗海爲何人中西官因其不能代被告證明住址即命退去由兩造律師互相辯論良久並經政府代表穆安素律師將在法領事處抄來判决梁宗海引渡歸案之洋文判詞呈案譯稱梁宗海己由鎭守使商明法領事經法公堂判决引渡被告與梁同犯一案應請照章引渡訊至此因己鐘鳴六下王會審官與德領師君會商之下判案經兩造辯論終結被告着仍還押候商定辦法於本禮拜六早堂帶案判決判畢卽行退堂被告仍由荷鎗之華印捕各一名解回捕房還押 
[緝獲截劫小輪之盜黨]  
　　老閘捕房中西包探前日緝獲形跡可疑之河南人李光法（即李二麻子又名李永泰）經捕頭詢知李曾與己經解往内地官廳懲辦之盜匪趙長有（卽趙四）等在崑山青陽港附近持械截刧英商老公茂洋行順利小輪上值洋一千餘元之衣物即飭嚴行收押昨晨押解公共公廨經聶襄讞會同美領畢君略詰一過判李押候查明於下禮拜四訊核 
[救國儲金紀要]  
　　昨日之收數昨日（二十四號星期四）爲中國銀行收受儲金之第六十五日計收銀洋六百四十元又爲交通銀行收受儲金之第三十九日計收銀洋四百三十五元兩共收洋一千零七十五元連前共計己收銀洋六十八萬一千二百零七元銀三千五百三十兩四錢三分八釐 
　　華僑之踴躍南洋巴打維亞進步黨致函上海進步黨交通處云兹接通告儲金一節敵埠巳由商會主辦各團體均經附入極形踴躍俟有成數再當報告 
　　加提水脚之贊成安慶事務所致函上海總事務所云各客帮倡議上水水脚每兩加二錢提作儲金敝處極端贊成除通知各商號一律照辦外特此函復 
　　鄭州儲金之詳情儲金團上海事務所昨得河南來信謂鄭州之救國儲金係由陳恕齋荆乙笙諸君發起於五月十一日假積善公會開茶　　十三日召集各界開成立會舉定判乙笙爲正幹事陳恕齋等爲副幹事當場　發起人首先認儲一千五百餘元并各認開辦經費擬定簡章刷印告白分送各界又於六月五日假同慶茶園演劇三天計收戲資七百餘元嗣由陳恕齋登台演說當場又集儲金五百餘元一律繳存交通銀行嗣於六月十一日開幹事週月紀念會籌議鄭縣城内外有房屋者劃租一月作爲儲金當經各幹事擔任調查分途勸儲並經施省之君去電首先承認伍渭英君亦相繼贊成故房租儲金一項亦頗踴躍云 
　　鷄鴨業之儲金雞鴨同業德豐萬豐大成南德豐新長順合美泰和豐長盛公源豐恒豐德昌沈大盛各號日前集議認定救國儲金共洋五百元昨己由代表秦紹衣君收集送往中國銀行存儲 
　　分事務所之報告西塘分所致函上海總事務所報告五月二十三號曾將敝處所收儲金洋八百元滙繳嘉興中國銀行兹又承熱心諸君繼續絶儲洋四百三十八元零内有十元係本鎭王公正醬園諸友及學徒等將端節酒席費改認儲金尤爲難得云又餘姚分所報告兹由商會收欵處造成第一次報告自六月十三起二十日止共收現洋一告令四十五元卽過洋二百元小洋一百十九角銅元一千零五十文經敝分所稽核無誤託甬源昌莊轉解寗波中國銀行按户存儲矣 
[省立第四師範學校招收新生]  
　　上海縣知事公署昨日出示案准江蘇省立第四師範學校校長仇埰咨開本校每年招收預科生一級兹届本學年終了之期亟應招收新生以爲下學年開始入學之預備現擬招預科生五十名定於陽曆七月十四日試驗照章應由各縣保送爲此將招生簡章備文咨送貴縣請煩通告各高等小學校並出示曉論如有合格學生願入本校肄業者請於七月十日以前備文送校並隨送保證書以便分别口試及命題試驗等因到署准此合行黏附簡章布告高　小學畢業或與有同等學力之各學生知悉如有志願投考第四師範學校者務於七月十日以前請由母校校長正式報告本公署以憑保送 
[調查紙捲烟行銷之確數]  
　　江蘇財政廳長查得烟酒二項業己設局公賣而紙捲烟係屬洋貨己有人認稅二成但上海爲通商大埠舶來品彚集於斯應詳查確數俾免朦蔽故己飭知落地稅吳局長迅即查報矣 
[劃清征稅權限之不易]  
　　江蘇落地徵稅局成立以後即經上海稅務總公所錢所長將關於洋貨業各項稅率卷宗移歸該局由吳局長繼續稽徵在案乃該業中仍有未明性質誤投稅務所完納稅釐者或有故意取巧混入該局報稅以爲避重就輕之計者日來時起爭端未能解决刻聞吳局長擬將經微之洋貨業各種貨物應歸局中微稅者列表通告以免再有混淆云 
[烟酒官賣局總辦來滬]  
　　烟酒官賣局總辦高增秩昨日由寗來滬卽往各公署及南北兩商會接洽一切並將所帶之部頒烟酒官賣章程多份分送各機關以資進行 
[馮軍督調艦駐防]  
　　江蘇馮上將軍以浦口地方爲南北往來扼要之區當此江防緊要　際所有巡查兵艦自應常川駐泊以便稽查惟查南京下關現無兵艦停駐故於昨日電致海軍李總司令請飭福安兵艦速　赴寗防守現李總司令己飭福安艦長駛往下關駐泊矣 
[蜀通商輪駛囘宜昌]  
　　往來宜昌重慶之蜀通淺水商輪前因機器損壞駛至滬上商請江南造船塢代爲修理業己完全修竣於昨日出口駛回宜昌營業矣 
[女拐子監禁三年]  
　　婦人陳李氏日前拐是男防林海一名擬欲帶往厦門售賣當爲水巡捕房拘送地方聽經檢察官預審屬實判將李氏收押聽候起訴小孩發堂留養候屬認領在案昨日午後由吳推事官會同宗檢察官等開庭飭提陳李氏至案研訊之上以該氏略誘罪己經成立判科三等有期徒刑監禁三年以儆 
[不能認爲串誘]  
　　王仁甫至閘北檢察分庭遞呈訴稱螟蛉子正桃被許佛寳串同正桃生母誘匿他處請爲追究等情昨由李檢察官批示云正桃是否被其生母引去未據證明即令屬實亦非串誘所請碍難照准 
[拐匪無須歸案]  
　　崇明人施銀郎張利本近在原籍串拐顧三郎之女顧文郎來滬圓賣經曹阿三詢知來歷不明報捕將施張兩人與女一併拘解公共公堂訊明判女先交其父領回施張兩人押候崇明縣知事於七日内來文迎提歸案訊辦在案兹己逾期昨由捕房將兩人解案請示中西官判各押西牢兩年示儆 
[婢女屢屢逃逸]  
　　平橋路顧姓家婢女施桂香曾於前年私逃出外由捕拘解公共公堂訊問判留幼女所在案該女旋復逃回顧姓處迄己三月近又不受管教重復逃出前日經顧尋獲送入捕房昨解公堂經中西官訊明判女改發濟良所留養 
[拘獲嫌疑盜犯]  
　　法新租界奥利和路寳茂烟紙店曾於六月十七號晚間被匪持械入内搶去大小洋銀並開放手鎗擊傷店主手臂逃逸當經法總巡諭飭各探嚴密緝拿在案今由探目沈协福包探孫金禮金九林等拘獲韓立山等兩人解入捕房詰問均不供認押候詳細盤詰再行解送公堂訊究 
[包探緝獲兩匪]  
　　匪徒嚴阿毛魏長生迭在公共租界截刧行人財物前日經總巡捕房中西包探將二人一併緝獲昨解公共公堂請究中西官諭着押候查明所犯各案再行解訊 
[華人與印人之齟齬]  
　　停泊招商局碼頭之小輪船工人劉雙林薰四洲等多人於前日深夜由船登岸擬往他處該處看管欄門之印人白格心不許出欄互相爭鬧劉等旋即析回船上而該印人則又邀同碼頭巡丁吳旺旺上船理論大起衝突適有水巡捕房巡船經過當將兩造拘解捕房併送地方廳由林檢察長諭令分别收押候訊 
[丈母愛護女婿之狂妄]  
　　朱馮祺在地方審判廳控訴胡樹生不還借洋四十元前日由該廳飭傳兩造到案研訊之下推事官諭令當庭先還洋十五元餘洋交保出外限期交還詎昨晨胡樹生之妻母吳張氏得悉伊婿被控卽至西門外朱家吵鬧並將物件擊毁當由朱鳴警將該氏拘解二區警署略詰一過當即備函連同原告併送地方檢察廳訊辦 
[成衣匠之衝突]  
　　住居烏鎭路之成衣匠蔡炳仙前日向同業洪巧雲索討欠欵洋一元七角口角用武洪因受虧旋復糾合多人至蔡處報復毆傷蔡之姑母黄蔡氏之腰背等處道蔡招呼崗警到來洪等均己逃逸遂赴閘北檢察分庭控告黄蔡氏因傷重不能到案李檢察官諭蔡自赴地方廳禀控 
[藝徒不應上屋]  
　　泥水作藝徒蔡海龍前日在外白渡橋周姓作埸内樓房上工作偶不經心從高處墜下左足等處受傷甚重當由該作頭抬送同仁醫院請求醫治 
[小車碾斃女孩]  
　　小車夫陳照祥前日車運白米四石行經甘肅路阿拉白斯脫路轉角處有一馬車由北疾馳而南陳照祥急於避釀致將附近泰順里鄧榮生家之八歳女孩林弟撞倒碾傷咽喉腰際流血不止經女母鄧史氏鳴捕將陳拘入捕房飭將受傷女孩車送醫院醫治詎己不及中途氣絶因即將尸車送驗尸所經女之父母求裝免驗自行棺殮昨由捕房將陳解送公共公堂經兪代襄讞會同美領郭君訊供之下以被告事出無心着償還原告洋三十元從寛開釋 
[董署長請修房屋]  
　　工巡捐局房屋久未修葺每遇大雨未免滲漏其外面之第一區警署長警臥室等亦己滲漏不堪該署董署長以此項房屋急須修理惟應歸工巡捐局主任撥工從事業己呈報徐廳長移請朱局長設法修葺矣 
[兜售假啤酒]  
　　甬人徐豐順在北四川路兜售假啤酒被虹口捕房一百九十號西探查獲昨解公共公堂訊問據供係由在逃之某甲購來判徐押七天假酒充公 
[代表並不出庭]  
　　賭徒鄔瑞卿鄔金奎朱阿小張阿惠因在華記路五百八十四號屋内開設花會被捕拘解公共公廨訊供屬實判兩鄔各押西牢一年朱張各押半年在案兹被告不服判决延請律師代表禀准公堂訂　昨晨復訊惟該代表律師並不如期出庭故由捕房代表牛門律師上堂譯稱案經判决被告旣不甘服延請律師代表聲請復訊今奉訂期復訊代表並不到案請將核准復訊一節取消中西官准之判被告仍照前斷　行 
[慈善家身後褒揚]  
　　蘇紳丁梅盦君對於地方公益善舉向多贊助而於紅十字會尤輸捐鉅欵詎於去冬遽歸道山經該會沈仲禮副會長呈請政府特予褒揚兹己奉總統批准親題見義勇爲匾額發交内務部頒發紅十字會轉給矣 
[警廳查拿惡丐]  
　　本埠華界各商舖於前清時每有一種流丐勒索規費自光復以後迭經官廳示禁在案不料該流丐等仍有向各商舖强索規費情事稍不遂意百般騷擾此次午節各商舖被擾者不知凡幾兹爲淞滬警察廳徐廳長訪悉特飭偵緝隊各隊士並各警區所隨時查拿以安商業云 
[股東與經理涉訟]  
　　己閉某錢莊股東蔡順興夏吟龍控經理王炳烈挪用公欵等情昨經公共公廨王襄讞會同英領卓君研訊先由原告代表律師上堂聲明案情要求給諭將被告家產發封備抵並諸吊賬派公正人清理訊之被告亦延律師聲稱該錢莊開張以後因各股東不將股本繳足以致停止營業積欠房租業將生財拍賣抵償中西官判被告仍交原保候再訊該 
[原告祇可通融]  
　　魏維生前至法公堂控謝愼齋將僞造田單抵押洋五百五十元察破後向論不理請求追償等情中西讞員因被告避匿業己缺席判决如數還洋後忽被魏尋見扭至公堂判交人銀兩保嗣因無保押追至今己届半載仍分文不理昨日魏又投稱謝托人前來情商祗能保人出外於一月内設法料理商人己允求請核示聶讞員准交尋常保出外限一月理明 
[保人應負責任]  
　　陳逺坡前至法公堂控陳子新將坐落外省之田單抵押欵項逾　期不贖核計本利銀七百餘兩請求追繳等情迭經傳訊交保仍不料理昨日原告又至公堂禀稱抵借時有住居城内之趙而生作保抵據上有被告逾期不贖由保理直字樣求請提保訊追判候飭傳趙而生到案訊核 
 
 
 

Page 11

 
 
[華捕私質公物]  
　　管理西牢捕頭史賓斐控看牢華捕湯兆奎私質皮鞋號衣等情昨由捕房將湯拘解公共公堂訊供屬實以其不應私押公物着押四禮拜並請華捕正巡官惠爾生君將湯夘名開除 
[閳北之烟禁]  
　　閘北檢察分庭前日將訊實烟土案　訴審判分庭經孫推事分别判决顧建初　士十二兩烟灰二錢處拘役四十天吳連生帶有印花土四十九包烟灰四錢處徒刑四個月陳伯青帶烟泡二錢半處拘役二十天張振芳帶有印花土三包烟灰一兩處拘役五十天李耀琛帶有印花土一大包無印花土一兩六錢徒刑一百十天倪忠利帶土四兩半處拘役五十天孫序堂帶土皮七錢處拘役三十天一併還押聽候繳金贖罪開釋 
　　五區警署前日又在滬寗車站查獲錢正端郁集林周泳根王永桂葉氷一陸愛仁張如堂七名抄出有印花無印花烟土烟灰烟膏土皮烟泡等一併移送檢察分庭預訊一過押候起訴公判 
[誌謝]  
　　明强學校定於陽曆七月二日下午七時半舉行畢業禮昨承該校監院樂君柬邀觀禮書此誌謝 
雜評三 
[政局感言（訥）]  
　　政治之罪惡金錢而己此次所發表之各大參案中無不有金錢關係或且謂某與某交往素密因爭利故而反眼不相謂或又謂某與某誼屬同僚因私憤故而揭發其罪狀此種風說是否眞相我不敢知惟交友以利不以義乃我國社交之常態政交中亦未必無爭權奪利互相傾軋之人也昔人有詩云世人結交須黄金黄金不多交不深縱令然諾暫相許終是悠行路必殆爲若輩寫照歟 
來函 
[照鈔歟戰實報一千九百十五年五月三十一號第八期]  
日前歐戰日報紀有上海新聞云聞上海德商各行所用中國夥友於五月二十五日開會集議謀生問題因德商各行不但絶止貿易且月俸亦無力照付於此足見德國在華商務利權現己完全失落云云其實盡非事實試觀今日上海各行有以上之情形否其說可不辯自明矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[論印花土宜於製藥] [  吳悔初]  
　　自印花土銷行三省後政府慮人民之攻擊乃立名目曰祇許製藥不許熬食論者謂印土未入中國之先未聞病者需此種藥品也旣暢銷以後亦不聞醫家用此種藥品也掩耳盜鈴之計畫欲蓋彌張殊可不必雖然以愚觀之製藥一說在今日誠爲必要之圖璧如米麥當未開化之初人民茹毛飲血固不需乎米麥也至神農氏教民稼穡而民遂以米麥爲養命之源斯時欲令人民舍米麥而復舊觀不獨勢所不能抑亦理所不可印土之流毒於我國蔓延之廣不可思議嗜之者更甚於米麥之不可缺乏一旦而禁令森嚴不稍假借則凡抱烟病者行將坐以待斃雖扁鵲復生恐亦無回生起死之妙劑也以之製藥彼烟民雖不能一榻横陳公然呼吸面藉此苟延殘喘得保餘年未嘗非法之善者此政府鄭重人命起見而有斯製藥之一法也又據生理學家言凡人家子女必秉其父母之遺傳性父母之嗜好子女亦必有此嗜好嘗見老於烟界者嬰兒落地必噴以烟氣始能呱呱有聲今烟巳禁吸則於生育之前途危險殊甚以之製藥則初生子女有此癖者即可灌以少許之藥以轉危爲安此政府愛惜新國民而有斯製藥之一法也由此以推則政府加惠於我民者實非淺鮮誠不可不拜受其賜矣而無識者乃目爲自殺政策何不思之甚也嗚呼 
譯叢 
[林肯軼事] [  江東老虬]  
　　林肯爲美利堅總統中有盛名者其開放黑奴偉舉尤膾炙人口顧其他纎小之逸事亦殊足以資談助而知者殆鮮余友曾告余以一事今略述如左 
　　距美京華盛頓不數咪有一貧家家僅老婦幼子二人編亂茅爲星以敝蓆掩門日不得再食寒不能重衣老婦日作手工幼子入山樵採伶仃孤苦相依爲命 
　　一日老婦染寒疾初尚不爲意逾七日而疾乃劇氣上逆呻楚不成寐老婦謂其幼子曰余疾革矣得醫來治或尚可爲奈力不能勝此醫費余將棄兒而歸命於上帝矣其子自母病後日夜憂懼不知爲計聞母言即外出思覓一醫者以醫其母 
　　華盛頓醫者診例每一次需一金元而此貧家兒舍淚珠外庸有　物渠奔走於爾生之門歷三家無一應者兒復覓第四醫者之家旣覔得恐仍遭拒絶乃向門佇立不敢進忽聞車聲轔轘自逺而至兒回首望之 
　　是車適爲林肯所御緩行過是間兒見之不知其總統也然决以爲富人乃自計曰余其試之卽趨詣車側曰密司脫盍賜余一金元余他日必有以厚報林肯熟視之乃一貧兒年不逾十二齡乃責之曰爾心何若是其貪行何若是其卑且劣自甘怠惰而不爲恥回顧御者曰趨騙之無使近兒不得己乃泣而呼曰非也密司脫誤認兒爲行乞者故加以呵斥兒亦何敢懟顧兒與兒之母肯早行乞亦何至困若此林肯異其言且憐其狀甚誠曰兒來御者引之復近車側兒以實對并告以行乞之故林肯即探囊予以一金元復詳詢其姓氏里居兒一一告之林肯乃命御者驅車行兒亦迅入醫者之家 
　　時林肯竟驅車至貧兒家見室如懸罄心竊憐之老婦以爲此醫者也爲述病狀林肯曰是易治也我爲爾處一藥方飲之疾當良己老婦聞之大慰乃告以其子日用之筆墨所在林肯取而嘗之旣畢懓之老婦之手老縣置之枕畔林肯曰是方當令爾子赴某街某號之藥房内購之老婦唯唯林肯乃興辭面去 
　　無何兒所延之醫者亦至老婦爲之奇駭曰何醫來之夥也兒問故老婦曰頃一醫來業處方去兒曰必無之老曰藥方尚在余手醫者曰藥方畀予一視老婦即於枕畔取方授之醫視未竟卽驚異而言曰老夫人頃來者非醫者乃總統也是非藥方乃總統簽名向會計局取金之支票也老婦聞言感激之深殆難言喻病己霍其半醫喟然曰假藥方之力殊較眞藥方爲巨醫循例診治診畢乃去老婦病亦尋愈 
詩選 
[柳絮限韻同官伯作（續）] [  青浦徐公輔]  
　　此去尋幽泛畫躩吳讓打漿怯蓮踐二分流水環溪樹夾道殘花墮酒缸細雨啼鶯聲緩緩春風乳燕剪雙雙阿儂也解憐卿意遮莫輕狂撲紙窗 
　　鞭絲撩亂逐江邨襟上猶留舊酒痕四顧蒼茫空自悵一樽冷落倩誰温飄蓬易灑王孫淚潦草難招帝子魂過客題橋曾繫馬分明廿四數風番 
　　斜倚雕欄遣盡長衣香鬢影路迷茫迢迢南浦撩人恨處處東風着意狂飛向紅塵牽别夢化爲白髮滯他鄉載途雨雪渾難辨底怪霏霏送客忙 
　　管教花撲一溪烟有客携筇近水邊閱徧炎涼到垂老寗甘落寞度華年肯隨碧浪圑成錦化作青萍軟似綿最是江南好風景離情别緒幾番牽（完） 
自由談之自由談[  率眞]  
　　時值盛夏勞力人每苦渴不得飲樂善者乃於沿路安設茶缸任人取飲焉然此等茶缸欲求無礙於衞生者僅愛而近路某宅所設之茶爐耳其法用洋鐵罐鎭一龍頭下置微火不使茶太冷并用鐽繫澆磁鐵質椀兩只取飲者旋轉龍頭以椀盛茶而飲俾署氣微生蟲穢塵等不致侵入茶中所費無幾有益於人甚大願贈茶者仿行之功德無量 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第三十八章（續） 
　　密斯特格雷曰孺子星期三汝儕又放假耶菲律柏笑曰明日爲聖節阿父忘之歟格雷笑曰吾非學校中小生盻放假吾何爲憶之言時見菲律柏所作書則不禁笑曰孺子之國文佳哉菲律柏曰豈用句有誤耶顧誤亦佳吾固未嘗以能文自誇也格雷曰此則尚可恕特汝友之書又何爲獨能通順言次乃取茀來克之信而讀菲律柏曰阿父何能以吾比好禮倍登蓋彼二人之好學在校中實爲第一且每晚歸去又有密昔司好禮倍登爲之教授其得益爲何如哉格雷白適間來者卽茀萊克耶曰否被爲茀萊克之弟小愛克彼之勤學　爲世間所末有前日之下午教習喀英以不悅於勃那罰令全校皆加讀古詩四首顧未一分鐘小愛克忽復起立請於密斯特喀英欲另易四首蓋此彼己從其兄威廉讀過矣阿父思之其人之好學可敬不可敬耶格雷曰孺子誠可嘉尚俟暇吾當一見汝友茀萊克問彼果因何故乃能得此良好之教育菲律柏喜曰然則吾於明日請之來此可乎曰可菲律柏曰然則阿父能爲我勸彼勿從其母之言從我往釣：：菲律柏語未畢格雷即叱之曰孺子何語爲人子者乃能背其母之言乎菲律柏大駭縮頸不敢聲復拈筆於其箋尾加註數語曰家父欲請君明朝下午來吉至爲歡迎書己復封之令一男僕送往寸心養養唯望茀萊克之降臨 
　　第三十九章 
　　茀萊克得書亦殊喜次日課畢遂易新衣以赴菲律柏之家則密斯特格雷己先在見茀萊克至則立起迓握其手道慊慕之意且曰小友汝與吾子同校奈何所作之信竟有天淵之别汝試告我果由何人所教授耶茀萊克聞語復忽憶及昨日菲律柏致己之書則亦笑曰世丈母見哂吾學蓋受自吾母及吾兄威廉耳格雷曰然則威廉亦嘗肄業於學校耶曰否今方與雪笠兒特雅同學藝於安西來廠中唯於歸時一自習耳然亦獲益不少蓋吾兄聰明但聞其一卽可知其十故雖無師而其心自能爲之師也格雷曰此言誠確蓋文字一道如樹幹之茁緑葉但須根蒂固定其他即不難生發所難者：：格雷之語未畢而茀萊克之面容乃大展靄然如春作得意之色曰異哉奈何竟與吾兄之言相同蓋吾兄亦嘗以此爲言也格雷曰吾親愛之孺子試許我畢其辭茀萊克曰丈恕我丈何語吾乃未之聞格雷笑曰吾謂爲學匪難唯堅忍之心乃難耳茀萊克曰誠然誠然吾兄亦嘗以此誡予格雷曰然則汝儕散假之後誠枯坐讀書乃不厭其寂寞乎 
奇情小說 
[秘密汽車] [  東埜譯]  
　　第二章（續） 
　　我旣以　利歆動他們他們便肯以公司的名譽擔保這個秘密協議旣妥我又向他們說這汽車駛行之際又穏快又無聲息是我半生研究的新發明所以要造成一試不願預先傳揚出去他們也相信了我的話己經說完現在要聽你報告柏利德笑道我講了一長篇說話覺得口渴了吃了酒食再說挨周道我方纔待你不來己經獨酌過了你請罷 
　　柏利德點了幾樣酒菜狼吞虎咽一陣撤去了室中又只剩兩人柏利德燃一枝雪茄狂吸幾口笑道挨周先生你要曉得你自己果然勤勉我也並不曾貪閒過呢這幾天中你睡覺的時候便是我作工的時候你辦事在日中我辦事却在夜裏你　的事情秘密極了然而我辦的事情不但秘密較你爲甚并且危險得狠呢現在好了大功己經告竣了我說給你聽還可以賞給你看只請你留神一點 
救國儲金 
[六月四日中國銀行收欵清單（續）]  
[第四百零三册一號至四十一號]  
　　章元泓一元陸繼一元徐洪海一元胡鴻福一元許瑞鰲一元和興廠五十元作裕卿十元戴岳峰一元吳怡卿二十五元晉豐和二十元蔡吉人二十元朱伯貞三元姚端甫二元周步青二元程偉如二元劉鼐臣一元殷瑞璋一元李玉書一元葉昌宇五元翁耀明五元吳誦義夫人三元黄貴澤一元陸曉賢一元陳冰如十元文書耕八元楊士章二元夏本壽一元戴秉綱一元兪渭行四元夏體仁三元胡祖蔭三元丁翰芳二元陳友溪一元戚仰川一元孫仲修一元顧志毅一元嚴秋祺一元周杏全女士一元饒哲生女士一元葉美瑶女士三元金倪光楣女士一元 
[第四百零四册一號至十二號]  
　　徐濟江一元青浦縣立初高等小學校衆學生三十二元同源莊十五元顧了隆五元乾大莊五元陸鳳岐一元沈輔之女士二元吳戴亞軒女士四元張李鴻十元茅宗藩二元吕覺非三元王聘侯三元 
　　六月四日共收儲金銀圓一千六百十元連前四十九日共計己收儲金銀圓五十七萬四千八百七十九元銀二千五百四十六兩九錢九分中國銀行謹啓 
[六月五日中國銀行收欵清單]  
　　此爲第五十次報告 
[第三百九十九册八十二號至一百號]  
　　馮錫三一元丁鵬逺一元葛星樓二十元葉桐君二元彭旌門二元江澤之二元何瑞甫二元朱勵深朱履先合五十元黄橋警區巡士四元倪萬林十元嚴美齋十元倪裕盛二元韓明甫四元胡協廷三元成華林成桂林合二元戴介之二元張克卿二元顧亦亭二元羅凈一元 
[第四百零一册七十二號至一百號]  
　　嚴乃舒一元陳三炎五元賈少春二十元何月潮一元 
陳敏福十元西友釗一元鄭兆亭二元魏捷春十二元毛海昌一元賈德懷五元周承德一元謝寳樹一元鄭佐泉二元何鶴慶茅榮慶各一元周雲墨一元陳翰卿十元沈鴻源一元黄國昌一元何寳祥一元吳德均六元車紀表一元施長林四元孔浩泉一元諸漲潮陳萱亭合一元顏松根唐永全合一元賈德銓六元孔廣裕一元趙占元五元周友仁一元徐惠賡一元 
[第四百零二册五十七號至一百號]  
　　張振嘉一元丁希彭六元聞誦廷一元丁伯權二元丁文藻一元張瑞臣二元李盛祥二元丁廷楣一元文華齋十元張祝三一元成大德四元陳筱坡五元李隣卿李舜卿合八元陳馬玉女士二元汪順和四元黄春富一元陳耀廷二元王長山一元何厚甫二元嚴懿卿二元吳淞恒昇祥各夥友小賬三天二元永吉昌一元丁明達一元丁廷楣一元王高山一元春香校書一元朱保昌一元周煥章一元丁文浩一元朱仁源三元白菊花校書一元朱保武二元陸子和一元朱良甫一元仁源生三元花扣艮校書一元秦來生一元丁鰲峰一元丁益清一元張宗蔭二元福來堂一元朱明峰一元何鈞心二元丁小波二元 
[第四百零三册四十二號至一百號]  
　　丁聚五二十元何元大十元丁潤泉六元舒香浦六元谷文泉二元何玉書二元丁泰和二元谷茂之二元何驥伯二元王厚安二元丁練秋五十元丁石甫二十元徐晴嵐六元何雨田六元李錫卿六元閭松甫三元同泰和一元丁小浦一元紀從雲一元戴德甫一元丁文瀾一元黄鴻㐵一元成玉生一元小紅校書一元丁珂鏡五十元何步洲一元丁廷標一元李德山一元丁竹亭一元李萬順一元沈乾泰一元谷裕豐一元劉載陽一元李道源一元裕順同人四十二元丁迪安六元汪船谷六元汪永盛二元李厚甫二元丁有弟二元韓松齡二元吕訓卿二元何紹宗二元朱若蘭二元眞武殿二元張菊園二十元趙蔭香二十元朱子灝二十元傳佐衡十元胡夙雲十元順錦書十元趙嘵岩十元馬亦昻十元潘潤餘十元許庸謹八元趙鳳聲女士五元　汗青五元葉也愚四元陸仲昻四元 
 
 
 

Page 15

 
 
   
 
 

Page 16

 
 
   
 
