# 1894 - 166 - 4907601

 

Page 1

 
 
[新印繪圖續今古奇觀出售] [  圖書集成局代啓]  
　　續今古奇觀一書取古往今來寄開軼事彚爲一編覩新奇於平淡之中寓褒貶於語言之表有功名敎可佐清談以視别種稗官或失之蕪穢惑失之鄙陋不可同日而語復倩名手繪圖傳神阿堵一展卷而如見其人由某書坊託本局用潔白紙張代印訂成六本外加套子每部碼洋八角賜顧者請至各書坊及三馬路申昌書畫室購取可也此佈 
[重印合肥相國七十賜壽圖壽言全集告成每部實價洋一元單購賜壽圖二角圖書集成局代啓]  
　　合肥李傅相七旬壽辰皇太后皇上宸翰頻頒珍物陳庭實爲非常之隆遇王公督撫以次陳言祝嘏序文聮額詩詞歌賦各　具備京都同德堂藥局主人由都門覔得原稿照式繪圖付之硃印爲數十種冠於簡端復廣搜王侯公卿府道州縣撰述不下千餘首由本局用鉛字代印駢四驪六案艶斑香色色俱足不特蔚爲大觀兼可增長學問無論士農工商皆當各置一編茲用潔白連史釘爲四本外加錦套裝潢精妙大堪悅目賞心每部收回工本洋一元不折不扣欲先覩爲快者請至上海五福衖口京都同德堂藥局三馬路申昌書畫定購取并索發票仿單附送樂品爲憑○是書初印二千部遠近爭購業已售罄今重印齊精益求精閱知鑒之 
[接錄中西交涉損益論]  
　　殊不知中國領事之駐外洋者所理之事不過中國民人私家户婚口角錢債細故而已一切賦稅刑律人口出入皆從彼國之令而凡外國領事之行於中國者中國領事萬不能照行於外國是中國領事爲虚設而外國之領事獨佔便宜也遊歴名目不見於經傳今始有之大都古採風問俗之遺意特昔時不離乎本國今則遠適乎異國是所不同耳外國人有遊歴於中國者中國人亦有遊歴於外國者彼此俱可遊歴則彼此俱無猜阻然中國遊歴之員皆博雅文學之士所至之地第記其國之山川人民風士鄉俗至軍政制造諸大事則惟就人人所共見共聞者筆之於書其中示强示弱未易揣測機密要件未許外人得聞遊歴日記之内所期有益於交涉之用者僅此而已而外洋之應遊歴而來者類皆精曉量算善測形勢探幽索隠深入重地何處可以設伏何處宜先佔據何處可通捷徑以及兵形之强弱府庫之豐嗇人情之向背靡不書之於册繪圖貼說道里遠近山河險要有中國之人不自確知者彼反聚米畫沙明如眎掌是不啻舉中國之輿圖兵籍糧餉虚實之數慷慨而輸納之而謂中國遊歴人員能收效如是耶是遊歴一節又爲外國獨佔便宜也商埠之設所以懋遷有無化居公平交易價之低昻貨之居積以及相度地宜皆各有一定之主貨有貨主地有地主不能聽外人之把持也而中國則又不然凡有可以通輪船開火車之處悉爲公共之物不啻盡撤籓離以開巿埠南北兩洋咽喉心腹之區遠水近山高坡大衢洋房密如櫛比棋布星羅風景歧異中國出口之貨絲茶爲大奈近已年销年疲一切價值被其掯勒遷延因之虧折倒閉者不知凡幾其外洋所來各貨則年銷年盛價值之起落銀期之緩急一聽主裁無敢或有異言而其所來之貨大都非中國所必需之物更有奇技淫巧鴆毒之藥可以蕩華人之　此種貨物充塞通衢遍延四方如人身之蚤虱内外臟腑皮膚皆其種類累萬盈千吸喝精髓中國將成爲樂渣並不敢稍仔嫌怨格外和好而中國人之在外洋者苛政虐令時有所聞工人不能自保商人尤聞風裹足是商賈之便宜又聽其獨佔矣稅則所以裕課除貨物進出自有應得之利不計外其沿海浦灘寸士尺地是何國管轄者所有利益應歸何國理也而洋人則並不遵此理中國沿海灘岸之地實士填沙闢荒建造以小本壟大利以久假要永遠以開創歛費爲名凡闗船之稅屋地之租皆爲其悉索如取之外府華商之在外洋者孤立無援遲疑觀望得保朝夕已爲萬幸孰能於外埠開一利源成一利藪哉是稅則又被其獨佔便宜也此外如教堂之設止有外洋人在中國傳教者絶無中國人往外洋傳教止有中國人信外洋之教者絶無外洋人信中國之教者醫院之設亦止有外洋醫生至中國行道者從無有中國之人至外洋行道者中國之人有疾信西醫者漸多外洋之人有疾用華醫者絶少諸如此類不一而足其所以獨佔便宜者更不必論矣且不但此也萬國公法利益均沾貢賦屬國各有附庸不得借名保護而侵佔其土地也兩國興戎各守事外不得借言觀戰而私濟軍火也兩國匪徒天下惡一不得恃强貪利而納逋逃售兵器也兵船進口各有限制不得漫恃和好而連檣駛入也商埠人民已有保護不得增設團操而處處衷甲也兩國商民彼此優待不得意存輕蔑而獨頒新令也公使領事本國分派不得以不俟照覆而任意駐紥也凡此皆公法所宜萬國均行者也而中國獨屏諸公法之外則是公法之便宜又爲彼所獨佔矣[  此論仍未完]  
[承平雅頌]  
　　由進士出身之侍郎以及三品曁四品京堂未與考試試差者奉旨著於四月二十八日在南書房考試其不願考者聽向禮部聲明兹將願與考試各堂一十有九人銜名錄左户部右侍郎陳學棻禮部右侍郎志銳刑部左侍郎李端棻刑部右侍郎龍湛霖理藩院右侍郎宗室會章内閣學士文治内閣學士良弼内閣學士長萃内閣學士惲彥彬内閣學士唐景崇都察院左副都御史楊頤詹事府詹事丁立幹太常寺卿李端遇太僕寺卿寳昌通政使司副使顧璜鴻臚寺卿劉恩溥國子監祭酒薩廉國子監祭酒陸潤庠通政使司參議殷如璋○吏部爲示傳事所有俸滿貴州印江縣教諭吳復泰河南鄭州訓導文炳彝直隸高陽縣教諭在任儘先選用知縣周世芳湖北歸州學正劉德馨湖南道州學正傅維新等五員本部於五月初二日帶領引見相應示傳該員等於四月二十日辰刻衣冠赴部演習口奏履歴於初一日晚在内城左近住宿是日丑刻穿天青褂備帶補褂元青褂佩帶對子荷苞手巾赴西苑門外六項公所吏部公所内書到聽候排班帶領引見毋違特示○吏部左侍郎壽武卿少冡宰蔭於四月二十七二十八等日徵小丹桂班並外串子弟在錦什坊街轆轆把胡同宅中演劇兩晝夜戚友寅僚往賀者甚衆蓋因少冡宰之介弟一樓主政近抱弄璋之喜也○吏部示傳明保道現任廣東防城縣知縣陸維祺勞績保舉花翎二品頂戴廣東候補班前補用道周炯熙保舉江西候補道何煥章保舉福建候補知縣張世緗等本部於五月初二日帶領引見相應示傳該各員穿天青褂備帶補褂元青褂佩帶對子荷苞手巾於是日丑刻赴西苑門外六項公所吏部公所内書到伺候排班帶領引見並有於三十日辰刻赴部演習口奏履歴再是否現任原任一二品大員子孫抑或現任一二品大員兄弟立卽赴部呈明毋違特示○軍機處片交四月二十五日軍機大臣面奉諭旨嗣後凡遇升殿等項典禮於禮畢時著一律具奏禮成欽此欽遵相應交貴衙門遵照○吏部示傳所有吉林咨請揀補伊通州吏目一缺朱家喊照磨一缺 
 
 

Page 2

 
 
奉天咨請揀補東邉道豐盛庫大使一缺等因到部相應候補候選州吏目照磨道庫大使從九品曾經遞過揀選河工並各省地方人員限十日内取具同鄉京官印結赴部投遞揀選有執照者呈騐執照毋得違悮特示○山西巡撫遴委卽用知縣許大令森管解報効萬壽慶典經費等欵奉撥解部銀八萬數千兩分裝木鞘於四月二十八日午刻抵部原解丁役赴當月司掛號訖雇夫將鞘舁後庫院中堆垛住守俟委員投納文批移付慶典方可彈收○吏部示傳卓異俸滿三品銜山東武定府知府德椿卓異俸滿花翎知府頂帶在任候補知府河南禹州知州李樹基等本部於五月初二日帶領引見相應示傳該二員於四月三十日辰刻赴部演習口奏履歴五月初二日寅刻赴西苑門外六項公所吏部公所内書到伺候排班帶領引見如排班時不到卽將緑頭簽撤下再是日穿天青褂備帶補褂元青褂佩帶對字荷苞手巾毋違特示○漢藍翎侍衛楊聮陞經兵部於四月分批選都司是月出有都司四缺例應掣定一缺餘各歸本省推補二十五日兵部堂官會同侍御在天安門外朝房將侍衛簽擊四川巫山營都司俟本部堂考後卽可帶領引見 
[港電報疫]  
　　昨日香港來電報云刻下新染疫症者二十七人死者三十二人又福州西字報云福建按察使捐廉購備棺木五百口送至廣州發給貧民之染疫而斃者眞莫大陰功也 
[吕宋談疫]  
　　小吕宋來信言當香港疫癘流行時吕宋聞之卽謡諑紛傳咸謂港中每日死人無算以致衆心惶恐異常幸各報館以道聽塗說之言未爲刊報及至官塲接到西班牙駐港領事公文得知實在情形各報館始據實錄報衆人知前言子虚心始稍安然地方官深恐疫氣傳來嚴加防範而於華人尤甚每派人入屋搜查據日報言此次疫癘起於南而傳於北故惟地氣寒凍之處如地中海波斯灣印度及中國迤南各省方易傳染至炎熇之地如小吕宋等處卽可無慮云 
[譯西報記福州事]  
　　西字報云本月初三日福州有一龍船正在試演忽悮碰長橋之柱以致傾翻船中三十人祗救起二十人餘皆死於水内亦意外之災也又云福州連得大雨河水盛漲南門外汪洋一片鋪户宛在中央富室多携物遷移貧人則避上層樓苦不得食有一善士製成饅首數千枚乘小划船散給得此者皆稱頌弗諼 
[日工赴巴]  
　　巴西某公司派人至中國印度等處招工前往種植加非甘蔗之類日本出洋公司聞有此耗欲遣日人前去做工以遂其捷兄先登之計日本外務大臣謂日巴未經立約恐至彼遭其虐待碍難保護須俟立約後方可舉行巴西因卽遣人往日本立約聞日本出洋公司擬立約後先遣工人二千名前往試辦若有成效再遣十萬名前往云 
[閩中大水]  
　　閩中安溪地方於四月廿六日大雨山中蛟水驟發由凍村林姓鄉及白姓社翁姓鄉一帶徑過匯注於海所過鄉村盡成澤國傷人二百餘漂没牲畜犬不計其數同日同安西鄉亦發蛟水由西門一帶奔騰而過同安西門城墻衝倒十餘丈淹斃人口一百數十餘田疇房屋盡付波臣又漳州府内山發水勢如高屋建瓴灌至漳州西北兩門據漳州各商號來信云水由西北龍江一帶衝出刻下城門亦不能啓閉水深丈餘來往城闉者不能搴裳以涉所種雜糧悉被淹没小民何辜罹此浩刦想身任地方查又不免振撫之勞矣 
[蘇州火警]  
　　姑蕪訪事人云本月十四夜十點鐘時元妙觀前碧鳳坊巷顧得其醬園後任姓家因作晚餐致兆焚如之禍急卽鳴鑼報警各水龍星馳電掣而來吸水狂噴幾如萬斛銀濤來從空際迨馬卒馳往各衙禀報蘇州府林太守及長元吳三縣宰總捕府劉司馬各路總巡中軍守備陸續到塲時祝融氏方采烈興高未肯卽時却退十八姨又助之爲虐以致一發難收　經城守叅將曾叅戎指揮中軍守備夏守戎亮廷帶同兵卒猱升屋頂用撓鈎拉坍房屋數椽使回祿神不得輕越雷池火始漸漸告息迨水龍奏凱而回已鐘鳴十二下矣是役也計焚去任姓平屋一進某姓後屋二椽餘皆無恙 
[震驚百里]  
　　蘇州於十三日晨起大雨如注幾如銀河倒瀉豐隆君稅　空中聲震山谷盤門内中軍弄徐姓家擊坍平屋一椽時徐子名小寳順者高臥未起被壓於瓦礫中失去一耳家人卽行救出得以出死入生然一腿筋骨已斷恐不免卻子之跛而登矣同時醃猪橋堍某姓香作水缸亦被雷擊成虀粉 
[蟂磯午景]  
　　節屆重午律應蕤賓江鄉子弟咸飾龍舟徵逐於水雲深處錦標快奪萬漿飛馳掠水穿花宛如神龍之夭矯兩岸觀者莫不拍手歡呼而王謝名流金張右族更挈狎客招名倡一棹中流笙歌互奏誠炎天之勝事水國之清遊迨至遊興將闌更復高捲湘簾　尾出江或覽蟂磯之勝跡或望荆壁之嵯峨直至璧月東升始各蕩漾而歸○二月二十七夜江口吉祥寺後居民失慎延燒茅房二百餘家曾紀報端比由道憲袁觀察捐廉二百餘金又由幕府諸君湊捐五百餘金携至火塲挨户散放災民至今感戴兹聞道憲甲詳撫憲蒙批以災户過多倘前欵不敷准於公欵内提撥核實賑撫許作正項開支等因札行蕪湖縣王邑尊遵照辦理已出示曉諭矣○鈔闗便商所原爲肩挑小販而設凡貨稅未及一兩者皆於此投納稅課焉惟辦事吏胥往往不能仰體憲意或任意延緩或從中誅求以致每一投報必需勞勞久候近日此差委陳小泉少尉接辦少尉辦事風厲久爲若輩所惲每日曉露方晞卽親自到闗督同吏胥辦事商販報稅皆隨到隨辦所收稅册逐日呈繳總辦稽核從前疲頑習氣一變而爲弊絶風清說者謂執事員役苟能盡人如此則商民之戴　不將浹髓淪肌耶○牙釐局督辦朱翼卿觀察上月杪因公赴皖謁見各大憲兹於初六日乘江孚輪船回蕪屬吏咸赴局禀安○某教堂新建西式大禮拜堂一座雕樑畫棟備極精工墻柱亦以白石磨琢而成上月某日石工三人正在其上工作忽因所搭跳板不穏以致連人帶板一齊滾跌而下一傷左臂一破頭面又一人受傷尤重當由教士出資請西醫爲之敷治幸無人碍云○老湘後營由金陵移調來蕪迄今數載平時凡　民間失慎及巡防守衛各事莫不身先士卒奮勇從公故合境士民頌聲載道雖婦孺亦知有譚軍門其人日前長街昇平鋪居民鋪户公製德政牌四面飛虎旗八扇並匾額一方文曰拯民水火衣冠鼓樂送至營中軍門欵以茶點良久始退蓋因軍門督兵開濬二街巿河使居此地者咸得汲飲清泉故有是舉○麥邉躉船主西人某甲來蕪年久和藹可親華商咸樂與往來電午日偶因二豎爲災溘然長逝當遵西禮以桐棺收殮舁葬赭山之麓迢迢故國鬱鬱夜臺東來竟不歸西上夢斷鄉闗萬里雲此詩可以移贈 
[管帶易人]  
　　管帶安徽撫標山字右營張副戎調省奉札護送沈仲帥入都所遺之差以現帶練軍右營沈秀川叅戎接管遞遺練軍右營差以現帶砲營姚體齋遊戎接管所遺砲營差以現辦蕪通保甲事宜李葆林遊戎接管 
[被災待振]  
　　本月初五晚漢口小董家巷後街失慎共燬房屋一百廿五家大半肩挑貿易之流被災後容身無地露宿風餐女哭男啼慘不忍聞敦仁善堂相離咫尺不忍坐視給以蘆席使得聊蔽風雨嗣聞江漢闗道惲觀察已將被災户口逐一稽查以待振卹小民受賜之餘當共頌萬家生佛矣 
[甬上雜聞]  
　　寍紹台道吳觀察於上月二十日晉省已錄前報兹悉已于端陽日回署寍波府錢太守以下印委各員均至西門外郵亭迎接如禮○端陽佳節寍波各衙署皆給假一日各項手藝亦停工游玩以故湖西花果園廟西洋寺跟忠佑廟以及郡邑二廟等處皆懸燈結綵撥班演劇無不肩摩踵接是日各食物鋪之生意較往常倍加熱閙亦一年之勝事也 
 
 

Page 3

 
 
[南屏曉鐘]  
　　端節午後杭垣城頭巷火警早列報端是日各義集水龍赶往救護運水則在鬥富二橋各署洋龍亦由此呼吸河水某洋龍與某集水夫因爭路啓釁竟以棍棒從事如臨大敵此處與織署相離咫尺各員弁咸往彈壓某材官聞龍夫爭鬥急往解散被水龍人夫將頂帽踏破單袍扯成布縷當時火猶未熄也嗣獲水夫兩人交縣懲辦而各義集凱旋後並不理論卽邀請集中同事會商嗣後若遇火警歸洋龍往救義集不准出龍初七日水夫已由縣釋放並未加責而義集仍各持意見未肯轉圜也○杭垣下皮巿與元帥廟相近有某姓士娼俗稱爲半開門母女兩人招引遊蜂浪蝶幾無虚夕鄰人某甲之子穴隙相窺母女時出惡言甲銜恨未報初七日下午適有三聖橋地方某寺僧鐘鼓餘閒將欲與女菩薩結歡喜緣旣入門援梯登樓横臥其榻母在廚下煮茶女與僧甜言密語被甲看破機闗知有僧人入室往約地保登樓將僧拘獲解至豐樂橋東河下華光廟内僧綱師處懲辦○上興忠巷某甲夫婦年皆六十餘一子一媳家庭之樂融融如也端節後一日翁媳因细故略有口角媳至晚竟服芙蓉膏自殉夜半子自外歸來見牀頭人仰臥呼之不答舉火燭之則見氣逆而面青紅搜其枕畔餘膏尙在急呼救灌以皂莢汁然服毒已深不能下咽至翌晨六點鐘竟入枉死城中甲悔之無及惟備棺盛殮而已○前紀浙撫廖大中丞移進撫院此乃傳聞之悮中丞仍以察院暫作行轅撫院尙需修造中丞進署當在六月間耳○廖穀帥於初八日辰刻閱視城垣是日由督署行轅呼殿而出登鳳山門堞樓自南而西自西而北自北而東巡視一周但見垣墉之上旌旗捲日刀戟凝霜各城文武委員翎頂煌煌咸在道傍站立至午後始排導回署自端節後天時驟暖一輪紅日　石流金寒暑表高至八十餘分幾似三伏光陰入夜月暈如箕其色微黄而炎熱如故鬱悶之氣流爲疫癘患霍亂而上吐下瀉者甚多幸投以藥石無不應手而愈○某鄉東嶽廟離城相近每逢絲巿鄉民之負絲者麕聚於此以待翌晨進城求售上月杪忽有匪徒　作鄉民至夜半各出利刃將絲席捲一空呼哨而去所失約有千餘金聞已報縣查勘矣 
[並非患疫]  
　　昨日報登照章騐疫一則兹查悉其船來自厦門並非香港船中有三人稍染薄病船主卽高揭黄旗迨查船醫生上船診察知三人皆係發燒並非疫病當船在厦門時有一水手病死船主遂照章報知厦門闗厦門查病醫生給以憑據大略謂死者非疫非霍亂亦非傳　之病厦門領事亦出立文憑謂厦港並無疫症可見昨日實係訪事人悮報云 
[薇垣文告]  
　　頭品頂戴江南蘇州等處承宣布政使司布政使鄧爲出示曉諭事照得各屬折收上下忙地漕等項錢糧銀價曾於光緒三年十月間詳奏减價案内聲明自該年爲始每屆二八兩月查明巿價奏報一次現屆上忙啓徵之期查核巿肆銀價與上年下忙數目不相懸殊仍應照案每兩折收錢二千二百文無論花户完納先後照價一律徵收以昭公允除詳奉院憲附片具奏外合再出示曉諭爲此示仰各屬糧户人等一體知悉爾等須知本年上忙銀價仍照案連公費每兩折收錢二千二百文係屬因時體恤務當激發天良赶將本年上忙錢糧照例自書投櫃踴躍輸將掃數完納掣串安業倘敢觀望遷延任意遲悮定由府縣提案追辦决不姑竟其各凛遵毋違特示此示揭貼上海縣署頭門 
[屋斃孩]  
　　本邑新北門内殺猪弄某姓家住房年久失修椽枯柱朽連日雨師風　大發雷霆突聞　然一聲屋忽倾倒家中人聞聲奔出惟剩一十二齡童子葬身瓦礫之中父母悲慟異常招工檢出則腹已壓破腸胃迸流矣慘哉 
[雷擊傅聞]  
　　前日下午六點二刻時風狂雨驟霹靂數聲邑廟豫園内桂花廳前有古榆一株被風吹折小南門城樓上有一營房掀開屋頂又聞大南門内趙家路角某南貨鋪屋梁被雷擊折小南門内某宦花園中假山下有一赤練蛇爲雷火焚斃事後觀者如蟻議論紛紛然此特悮觸電氣耳豈眞有雷神主持之哉 
[奉檄巡洋]  
　　保甲總巡葉臨恭司馬奉江海闗道黄觀察札飭巡閱洋面司馬奉札後卽赴道轅禀辭乘兵輪船出口 
[發引志略]  
　　上海縣水利廳林珍虞少尹之夫人仙逝後靈柩暫厝署中昨爲出殯之期少尹不喜奢華一切皆從儉約惟步行扶柩至小東門外載回福建珂鄉 
[惠及罪人]  
　　上海縣黄大令因天時濕熱誠恐獄中人犯疾病叢生諭飭禁卒等人每日打掃清潔並擬捐廉給發凉茶蒲席等類以惠罪囚并聞自新待質兩所中亦令看役糞除污穢云 
[邀人算帳]  
　　前有日商矢野礦務局控買辦邵桂成透用洋銀一案曾經日本副領事山座君圓次郎會同代理讞員宋莘樂通刺會審諭令兩造將帳目自行理算至今尙未算清故由山座君照會宋通刺於昨日三點鐘復訊被告邵桂成延博易律師伸辯先據矢野稱日前由邵邀出三人到行算帳並未算清邵言並未算過惟原告曾至我處查閱帳簿並未與伊對算宋通刺謂算與未算俱不闗緊要惟日後總須算帳兩造對算各佔便宜未免爭執須各邀公正人結算方昭平允博律師亦以爲然惟稱邵至矢野處爲買辦曾立合同現合同上已經改註此中情節尙須查核明白通刺閱得合同上見議係錢長生問改註合同錢曾知否錢長生上堂稱立合同時由我爲見議至以後改註一節不得而知博律師言現有深知改註合同之人可令到堂作証通刺謂可以不煩見証但須查察改註處是否硃蓋墨以意揆之定係硃蓋墨不然何以硃印適在改註數目之上博律師又言邵在矢野處爲買辦每月俸洋只有五十元尙須添用三人試問足敷開銷乎通刺謂邵確吃虧但彼欲力成其事故肯俯就此係自願不能計較又問邵曰合同在何處書寫答稱矢野當時在虹口開一飯店在飯店内設一寫字房名爲煤礦局書寫合同卽在其中通刺旋將顯微鏡細照改註處確係硃盖墨博律謂尙須邀到藥房中人騐視是否硃蓋墨方可使被告釋然於心通刺曰可遂與山座君商議此案須令兩造邀請公正人算帳乃諭原被告於禮拜日邀同公正人算帳俟算帳後可邀藥房中人騐視合同如帳能算明甚好倘不能算明須將各帳逐一開明呈案然後定期復訊合同交矢野帶回 
[求給工食]  
　　前晚上海縣黄大令訊案時官媒邱沈氏投案禀稱小婦人雇用伴婆本無工食求大老爺酌量賞賜以免枵腹從公大令准之邱沈氏乃叩謝而退 
[仍送善堂]  
　　前報紀賭棍胡阿寳卽麻皮阿寳因病發堂醫治携帶烟具并有婦女隨身堂董因不便收留送回縣署兹悉黄大令復修函送至普育堂堂董方肯留堂醫治惟告以不准婦女隨入堂中 
[英廨晚堂案]  
　　鄒傅氏控王七寳兇毆受傷先經捕房解至早堂會訊前日晚堂由宋通刺復訊鄒阿金供無錫人向在虹口開設鐵匠店有已歇夥王七寳混指小的挖伊生意致被串通同業殷連寳來店行兇將兒子及媳婦傅氏任意毆擊均受微傷並欲拉至茶館評理爲此鳴捕拘案傅氏供小婦人現被王等毆傷求爲騐視王供先在鄒處爲夥業已辭歇前日行過鄒店門首鄒阿金之子囑小的仍至伊處爲夥次日約至某茶館啜茗小的適有急需欲先支工資洋一元鄒子不允以致爭執並未糾人行兇通刺判兩造各具改過切結一併斥釋○前報載沈艾昌扭控陳錫堂圖賴花衣價銀一案前晚由宋通刺訊問沈稱本邑人向爲棉花掮客上年冬間陳向小的購買花衣若干擔言定價銀一百七十餘兩至年終收過銀一百兩其餘至今未付求恩嚴追陳供寍波人與沈素不熟識亦未向買花衣小的曾向素識之忻金隆掮買花衣若干擔當因洋東以貨不相宜作爲罷論後聞此項花衣由忻售與袁仲英此事小的實被沈誣控通刺判將陳交保著沈尋緝忻金隆到案冉行復訊 
[英界公堂瑣案]  
　　四百零二號華捕禀馬夫金阿林駕車不慎致有溜韁情事拘案請罰宋通刺判罰洋一元○包探顧阿六　獲前因 
 
 

Page 4

 
 
犯竊遞籍之湖南人鄧長法到案請訊鄧供遞籍後已安心貿易近因患病來滬就醫通刺著押候仍行遞解回籍○顧包探又禀有王榮茂者前因行竊瑪禮孫洋行物件奉判遞籍今又在南巿竊取某姓家衣服携至租界押錢是以拘案請究王供在籍無以餬口來滬謀生在此甫經十八日通刺以王所竊各物係在南巿著送縣就近查明再行遞籍○五十七號印捕禀唐雲彬賈雲山張輪廉三人在德元館飲酒滋事毁壞物件拘案請訊德元館司帳王德明值堂朱阿得投案伸訴前情唐等三人同供醉後糊塗所致通刺判唐等共罰洋三元充西醫院經費○包探秦少卿禀前有珠寳店失竊各物報失後尙未查獲現查有仁大德祥豫昌等各質鋪曾經收押此案物件是以傳案請訊仁大等三質鋪或稱經手人現已回籍或稱爲日已久不能記憶通刺著俟查明後於禮拜四核訊○華捕禀潘阿六在賭塲望風并引誘行人入局賭博拘案請究潘供小本營生並不犯賭適在該處經過悮被拘獲通刺見潘駝背聳肩决非善類判令枷號五日示衆 
[美界捕房紀事]  
　　朱蓮生賃得虹口元芳路房屋開設烟館以餉餐霞之客昨日午後廣東人陳阿耀貿貿然來此過癮呼吸良久不給分文朱向之索錢則大言曰大少爺聲名貫耳誰人不知無論爾區區小烟寮卽南誠信北誠信偌大排塲亦誰不懼大少爺威風白白將烟孝敬乎言已大踏步出門朱搴其衣裾堅不肯放陳怒以老拳相敬對壘之下被陳擊破頭顱正喧嚷間有巡街捕聞聲而至詢知情節雙雙拘入捕房捕頭騐得朱傷勢非輕遣人送至某醫院敷治醫生告以閱二禮拜始可就痊捕頭乃將陳押候解赴英公堂請宋通刺判斷○沈周氏在唐家弄某絲廠作工昨晨十點鐘時工頭邵紅青嗔其將絲作踐以致互相口角邵心不廿服扭氏訴諸捕房捕頭以事甚細微薄責數言縱之使去 
[移資祝壽]  
　　啓者本月十二日承本埠時和寳號送來洋一百元内開係同人恭祝疁城王君和侯壽儀今特移助貴所善舉經費云云敝所接奉之餘隨掣收據并鳴謝忱伏念作善降祥此人天一定感應之理今時和諸君移南山祝壽之金爲東海濟生之藥轉移有道造福無涯此敝所所以亦當爲王君和侯頌九如三祝耳爲此應請錄報以彰盛舉此啓[  滬北棲流公所司董謹啓]  
[慈祥愷悌]  
　　敬啓者敝堂循例常年施診給藥刻當夏令疾病日增乞醫求藥者幾如山陰道上應接不暇正苦經費不敷幸荷汜水鎭陳玉山大善士經募洋三十一元又錢四百四十文衡州詹秉衡善士募洋五十元三埠釐局鄧大善士助月捐洋三元樟樹饒賛軒善士六元蘇州陸大善士慨助年捐洋十元武陽鹽公堂姚大善士慨助年捐洋四元嘉興補過主人一元安徽李養齋善士經募洋十一元實善書局來廣東丁介翁善士募洋二十元江陰一鑑齋一元福州軍憲希大人洋二十元寗波周成泰募洋六元又葛紹翁洋十元又蒙北平常大人道經滬江親臨敝堂目覩經費短絀慨助洋三十元拜領之下俾得藉資挹注用特登諸報章奉揚仁風以鳴謝捆[  滬北廣濟善堂司董李伯鳴等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江聲]  
　　署理常鎭通海道蔡和甫觀察前赴金陵謁見劉制軍面禀事宜　賀　　　畢於月之初八日　午乘　　　之江永　　　　　　　於是日午後三點鐘時駛抵鎭江其時在鎭文武各官均在碼頭迎接俄而新兵各營勇丁亦在江干排列隊伍旌旗蔽日劍戟　　　　　　　　　近有頃觀察命駕登岸端坐緑呢大轎排齊全副執事由小門入城遄回道署初九日府縣以次印委各員均詣道　禀安　見○　江南門外孩兒橋畔有機户潘姓婦年逾花甲夫已物故生二子均經婚娶多年長子在外貿易次子在家管理機業家道頗　小廉婦平日主持各務井井有條姑媳均各和睦隣舍人俱羨之上月杪忽有一藍衣道人過其門呼婦出贈以小紙包一個云爾服此物立卽得道　天婦納之置於臥房桌上初未介意至本月初七日下午道人又至呼婦出間以日前所贈之物爾曾食否婦答以未食道人囑以從速食之立可升天婦　之道人怱怱逕去去後婦遂步入房内將道人所贈之紙包取而視之不識何物卽取一撮至堂前取茶一盞呑服旋入房梳洗更換衣履歸集客物將房内收拾潔凈守候升天家中人皆不知也婦又將子媳喚至房中囑以善爲撑持家務並令將孫男女好爲撫育我旦暮卽欲升天子媳聞言驚駭異常詢以何故婦將遇道人贈物之事告以顛末其子問所食之餘物何在婦云在桌上子取視之乃紅礬也赶卽覓方施救毫無效騐又覓黑山羊一頭殺血灌救仍不見效延至晚間毒發在牀亂滾亂喊宛轉而斃婦之愚固可笑而彼道人者又何因而至耶竊謂此中必另有别情非外人所能深悉齊東野語烏足信以爲眞○鎭江城内五條街南首有延壽菴焉菴前盡係荒地有井二口一井口面甚大一井口面窄小平昔皆任人取汲本月初九日上午有挑水夫至井取水見小井旁遺有舊鞋一雙舊帽一頂恐有人投井自盡當將水桶置於地上向該菴僧　長竹竿一根携往探試果有一屍在井内挑夫驚駭異常卽告知該菴僧人僧以此井雖非菴產究竟在菴之側且事闗人命不得不鳴之地保　保親來詢問情由將屍撈起據情赴丹徒縣呈報王大令帶同刑仵人等親往檢騐仵作當塲唱報並無傷痕實係投井自盡死者年貌約在四旬以外當問左右街坊無人認識大令飭地保暫行收殮一面飭書辦填明屍格招人認領遂呵道而回○鎭江旗營内有某婦者諱其姓氏因端　日江于龍舟競渡熱閙異常頓發豪興藉杼眼界命儘結侣挈女携男同行者共十八人於早餐時偕至江皋游覽景色斯時祗有龍舟兩艘在江中游演江北之龍舟尙未南來殊爲少興逾時江干游人愈集愈多人山人海幾無立足之處婦等以男女混雜殊不雅觀且游興未闌天光尙早乃云龍舟不過如是我等曷往焦山一行遊目騁懷庶無負此佳日同人頷之遂在風神廟馬頭駕一葉扁舟順流而下奈船中搭客殊多擁擠婦等只得蝟伏艙内該舟行至甘露寺江面忽起狂風走石飛沙江中白浪兆天彷彿銀山萬疉舟子支持不住船被傾覆諸人咸如水中之鳬載沈載浮以游以泳幸救生船相隔不遠赶急往援當將諸人救起内有一婦尙抱一孩在手未曾抛却同慶更生救起之人衣衫濕透淋漓盡致尤幸天氣暖燠俱未受損檢點人數缺少旗營中一人想不願至焦山已與波臣同入蛟宫再看龍舟戲耍矣 
[法界公堂瑣案]  
　　文生曹宗雲控范杖漁惠福卿等將田單抵借洋三百元往取利息不付反敢行兇意圖呑没葛同轉准詞出票提惠福卿等到案昨日會同魯繙譯升坐包探將惠等解案曹宗雲訴稱光緒十七年分由陳壽生等經手代錦昌店主范杖漁借洋三百元立有借據田單息摺憑摺收取利息後又至惠福卿處收取至本年三月間往收利息非但不付反敢行兇因此投案請究范潘氏供稱氏子杖漁現往江西此事兒子實受惠妻與俞朗舟之愚當時據稱有存洋三百元兒子只要一百元令寫三百元筆據惠妻又附以田單其實伊等合借以惠之兒子欲習生意爲置備鋪陳行李等用惠福卿供此項錢文由妻經手不應向小的糾纒現因妻死明係借端尋釁同轉問曹曰究竟惠是否知情曹供當日至伊家因伊妻病重惠與其子在旁煎藥當由惠之妻弟俞朗舟來說惠妻病勢垂危勸生等且勿追逼惠福卿供小的常在家中何以伊不來通知實不知悉同轉謂現有方單爲憑諒非揑串爾總不應動輙行兇爾妻若在應冋爾妻理償旣已物故爾卽不能置身事外潘氏又供惠妻彌留時曾冋小婦人言所虧之項决不致因死不還授人口實同轉謂惠曰此項錢文爾不能抵賴著赶速清理惠嘵嘵爭辨同轉謂爾妻有方單附契非借主而何惠狡辨不休同轉以其刁玩著押候交　俞顧舟再核呈案之方單筆據交還原告范潘氏交保候傳案備質○人命難辦一則已紀前報昨禮拜二法公堂訊期泳興皮鞋店主沈瑞之同長子木林　案遞禀稱當日桂生在吳淞法公司收取帳洋四十八元六角聚生錫桂聞風逃避現匿南翔伊家在浦東楊家鎭東南隸南匯縣境桂生年僅十九去歳新婚今遭慘死求大老爺伸雪吳金泉拘押捕房聲稱出外尙欲爲石卵子阿木報仇小的深恐纒擾不休同轉問吳金泉當時有何言語沈供十一日在清芬堂烟館言死者已矣勸爾父母不必悲傷出錢爲桂生超度小的對以有父母在不敢擅專同轉命提吳金泉到案謂爾在捕房言何供稱小的但云良心擺正同轉謂爾等爲公堂訪拿何得與沈爲仇三道頭捕張湘寳禀前禮拜六金泉押入捕房其妻來家向我言須放出金泉方能辦理同轉又命帶張福到案謂爾等由公堂訪拿到案何得與原告爲仇著同吳金泉交保出外限三日内明白禀復一面著交聚生小阿連二人到案吳供小的遇見可以拿來惟不能限期沈師三著下期具結送案備查○長發客棧主婦倪楊氏偕薙髮匠妙海生投案訴稱前晚妙來投宿寄洋五元九角翌日交還爲小流氓奚福責等眼見誘至鄭家木橋北首小弄將洋攫去又剥其衣隨　棧内取錢鳴捕送案妙供與略同奚福貴供向爲繩索匠當日同伊至棧内曾借錢七十文倪楊氏又供十三日傍晚妙來棧時洋已攫去現在身無半文日惟哭泣而已同轉著將奚福貴押候從嚴追比究出餘黨提案重辦爲拆梢者戒妙海生交倪楊氏帶回靜候傳訊○湯雲亭嚴給泉投案同轉問曾否理處明白嚴供奉諭之下由孫荻洲等介紹勸監生出銀一千二百五十兩五月初十日同監生到元大亨除將衣箱等抵償及正月間付過現洋外尙少銀六百餘兩監生許作兩期拔還劉董已允同轉檢閱原卷謂所虧三千八百餘兩爲數尙鉅嚴供不滿此數同轉謂現有禀帖在此豈尙不作爲憑一千二百五十兩係爾自認且爾旣爲司帳有監守之責爾當自知之現經董事出勸本委格外體恤令爾再出現銀一千兩合成二千之數嚴供監生不敢虚言同轉謂不能任爾作主湯雲亭訴稱求大老爺將欠欵迫出以抵各莊之欵同轉飭探問明經勸董事下期明白禀復嚴交原保○瑞生冷店主婦嚴周氏投案呈遞恒豐保單並張阿狗所具改過結包探郁廷湘禀稱奉諭帶同嚴周氏至原告李叔榮處李　往蘇州另托其友高國楨將眼鏡翡翠班指揀對收受並給酬勞洋四元交小的帶回同轉問嚴周氏曰爾夫何名供名福魁命傳保人到案供姓李名春山開恒豐舊貨店與張阿狗同業同轉謂爾等冷店動輙毆人尙敢僞開失單以圖索詐本當將店主究辦今姑從寛以後不准再犯著具改過切結送案備查又諭保人李春山曰以後當以張阿狗爲鑑如有此種情事提究不貸李唯唯而退○不認寄贜一則已紀前報昨日同福棧主夏金聲投案遞禀同轉閱視之下謂此禀須叙述明晣以便移復卽送縣之時由護勇同取洋傘小洋等事亦當叙及夏金聲斥退候備文移復寳山縣夏叩謝而退○陳炳榮以朱世恩定購洋肥皂悔議等情投案控告葛同轉迭次研訊並諭各邀公正人調處爲前報所已詳陳昨日偕張炳臣及被告朱世恩投案同轉問公正人如何調處陳供朱邀同行中人出勸貼還銀十兩作爲罷論小的不允求請究追同轉謂爾等均不能自主須邀中人投案旋據胡子良禀稱與陳合股同轉飭探押同原被各邀公正人兩名到案禀復○鄭亦山遞禀控蔣阿大卽無錫阿大藉買腐乾爲名喚小的女孩送至西新橋木匠作内一去不回直至初十日確知爲阿大拐去因此同妻周氏投案求追蔣阿大供並非木匠亦未喚送腐乾求恩明察同轉問原告曾否認清周氏稱並不認錯蔣供昨晚伊等至我家内將老母兇毆以致扭入捕房鄭稱伊住西新橋浴堂樓上拐孩之事隣居皆知之蔣一味狡展包探禀此人前因拐案遞籍同轉著將蔣押候嚴比飭原告再行緝訪明確投案禀覆○殷國珍持招商局朱宦　函投案禀稱昨日江天輪船抵埠忙亂之際被王連生竊去考籃一隻帳子一頂另有洋傘一把在江裕輪船竊取押在十六鋪押店内王連生供考籃向别人手下奪來同轉著將考籃開視將各物檢點清楚飭交來人領去王押候至十六鋪吊到原贜再核 
[上海北巿絲業會舘施子英經收順直賑捐四月初五至廿六日第三十二次清單]  
　　初五日南清河聽　軒主人還願由饒州寄來洋廿元○初十日武陵氏買票續助洋六十元閔芝軒二元京口勉力子移助書院膏火一元○十二日和豐號來衢州錢曉滄募聮璧堂本立堂各洋四元宜宜堂人瑞堂公堂醬園芳寳金寳彭城氏慎昌築同源王笙伯十户各二元吳寅茂無名氏王周氏吳慎思堂楊雪齋王厚村存雅堂大雅堂心田集廣濟集不書名存心　士錢繼根孔傳榮王恆裕傅祐通李德泰陳家勳程春生順源信記潘少卿何餘慶堂恊成信倪竺齋蔣介臣沈少棠聚和文記潔記汝梅貢川輔成桐叔李鏡泉王河清鄭仁壽葉鴻遠堂經鋤堂無名氏胡兆棠無名氏乾和瑞春羅瑞春羅瑞記不書名無名氏隨緣樂助恕不留名有心無力力不從心樹德堂東海氏后金根吳義記長盛坊陳恆足義方義順吳德温無名氏吾升掌升發半溪草堂西安架閻庫西安廣盈　德聚堂裕記號黄陳氏稽善堂退心居延年會餘慶堂乾豐七十二户各一元共八十四户合洋一百元○廿六日蔚長厚來江西梁一翁募英蔚堂湯經畬堂各洋四元積厚堂敦讓堂孝友堂汪攀鰲汪馨山顧幼常張記雲記從記湯璐廷湯震伯湯雲屏湯松壽十三户各二元孚吉錢號萬元錢號合洋二元麗昌錢號汪仁和錢號合洋二元順康錢錢康　號合洋二元湯梅鼎一元六角鼎豐錢號傳經堂戴惠直堂昭德堂世同堂張善士長發祥永和棧汪宏浦汪任本恆和棧復興源同仁信號孚吉號麗昌號無名氏心願氏方吳氏樂善堂恆泰錢和美錢臥雲山房預具堂善慶堂修德堂樹德堂滋德堂亨德堂春茂茶號葉開泰五柳堂興隆堂鄒崑山陳德大生汪仁和公記洪志慎慎德堂蔡壽瞻程室謝氏程春泉湯幹匝葉筱窻葉含山葉數仁堂張敦本堂張耕禮堂程樹槐堂葉賞禎竟成店金積安堂葉善緣堂孫崇德堂汪德叙堂李良傑源興明記源興耀記義昌號裕泰號聚和 
 
 

Page 10

 
 
號合昌號復昌號洪美號吉生號成美號洪源號汪壽田汪訪齋汪荔明汪秀巖汪漱泉汪南浦汪種德堂汪居敬堂七十三户各一元福記壽記錦記長記接記善記子馨　林義源號繼修堂修德堂殿魁堂張星緣清溪隠士汪餘慶堂汪明善堂汪懿德堂汪允升堂十八户各五角方程氏對開本洋一元聽雪軒錢二千文方汪氏彭長齡各一千文無名氏董炳元程鴻勝汪　生汪瑞生汪潤生六户各八百文心齋七百文汪茂生何姓各六百文勉善軒程雍華各五百文周明度汪榮財程泰輝程烈成程錫令程歸垣廣平氏張復周陳洪豐施品璋王恊和孫怡盛熊姓十三户各四百文紹春氏無名氏張錫良無名氏張連興范鳴和六户各三百文熊蘭亭馬昆山程接城程雍全熊慶餘程閨秀吉記慶記陳姓寗姓魏姓寗姓十二户各二百元共一百五十六户合規元一百零六兩五錢○四月份共收大洋一百八十三元規元一百零六兩五錢 
[上海虹口元濟善堂施醫給藥捐欵第一次清單]  
　　陳源盛昇助洋二十元又經募舜民氏洋六元德茂號范德盛隠名氏陳廣昌四户各四元隠逸氏德順號慶德堂蕭怡和振豐興同善樂善氏高實之九户各二元○怡和洋行唐冠卿翁交來梁成佑英洋三十三元羅熙泰嶺南居士二户各洋二十元張明之蔭輿交來麥李氏華瑛翁經募盧黄氏李竹女史求保身體平安四户各十元○高蔭英又送來溢益公司規元七兩零四分正○黄蕭南翁助三月二十日廿二日兩期藥欵合洋五元八角五分正李月林求保合家平安助洋上元鄧綿芳洋五元高實記羅　香李阿福梁氏唐金棻保身體平安張容勝六户各二元闗禮恆一元○以上共收規元七兩零四分正英洋二百零三元八角五分正 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
