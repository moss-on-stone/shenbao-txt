# 1900 - 14 - 4909611

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印繪圖繡像四雲亭傳奇告成] [  圖書集成局代啓]  
　　是書爲中國女學堂董事彭寄雲夫人所著宜風宜雅亦諧亦莊兼之詞句清新文情曲折誠裨乘之奇觀小說之别開生面者也書凡二十四卷倩本局鑄鉛排印校對精詳紙張潔白裝釘八本價洋二元由英大馬路京都同德堂發兌想海内文人才媛咸當購置一編藉以助清譚而遣雅興也 
[恭讀上諭敬注] 　 
昨日本報謹登十二月十二日上諭近來各省盜風日熾教案疉出言者多指爲會匪請嚴拿懲辦等因惟會亦有别彼不逞之徒結黨聨盟恃衆滋事固屬法所難宥若安分良民或習技藝以自衞身家或聨村衆以互保閭里是乃守望相助之事地方官若不加分别誤聽謠言概目爲匪株連濫殺以致良莠不分民心惶惑是眞添薪止沸爲淵驅魚非民氣之不靖實辦理之不善也我朝深仁厚澤涵濡二百餘年百姓食毛踐土具有天良何致甘心盜弄自取罪戾全在各省督撫愼擇賢吏整頓地方與民休息遇有民教詞訟持平辦理不稍偏重平日足以孚民望遇事自足以服衆心化大爲小化小爲無固根本者在此聨邦交者亦在此各省督撫受恩深重共濟時艱必能仰體朝廷子惠元元一視同仁至意嚴飭地方官辦理此等案件祇問其爲匪與否肇釁與否不論其會不會教不教也吾民亦當以保衞桑梓身家爲務勿事煽惑以搆禍端勿挾權勢以欺鄉里庶閭閻安謐藉紓宵旰憂勤是所至要將此通諭知之欽此草莾下士恭讀之餘仰見聖慮周詳湛恩汪濊竊維現在地方官所辦之事以教案爲最難大抵教案一起人心惶惶地方官不問事之輕重必請兵彈壓不特勞師動衆且恐一旦匪人挺而走險必致案情愈大卽彈壓亦愈難雖歴來不無亂民與教士爲難藉端起釁以致蔓延不可收拾然揆其肇釁之始則大抵事甚纎微苟先事預防平其曲直則民自無仇視教士之理教士亦無苛求於民之心誠如上諭不難化大爲小化小爲無也乃今一有齟齬則皆指之爲會目之爲匪人旣不能明會之虚實辨匪之眞假於是煽惑之事起而擾亂之禍成所謂疾之已甚亂也自來黨禍之興必起於過嚴禁令苟稍寛也人視會爲無足重輕而入會者自少入會才少則禍患亦不戢而自消矣說者謂現在如山東之大刀會紅燈會以及各處散票之哥老會固爲民害者也若一概寛宥則匪類恐更肆無忌憚閭閻何以得相安乎曰會匪固宜嚴拿懲辦惟斷不能因肇事而卽指之爲會匪若以爲入會者卽必加重罪試問有强徒搶刼而並不入會者可以輕恕之乎有在會而並未犯罪者可無端重治之乎上諭祗問其肇釁與否爲匪與否不論其教不教會不會可謂得治匪之原而爲保民之要策矣邇者東南各省鹽梟聚賭刼奪頻興官吏惡之有邏獲者卽罪以興販私鹽聚賭行刦其實鹽梟固死有餘辜而良民之被誣者亦或不免所願有地方之責者深體聖意勿使艮莠混淆則由此推之將來閙教之事自可以少而百姓亦不致無辜而蹈典刑也夫 
[英國軍實] 南洋新加坡叻報譯登英國泰唔士報云西歴一千八百九十九年十月二十號英廷因阿非利加洲戰事已開計算各處所駐之兵及武弁人等共十一萬三千四百三十九員名核之英國軍額計十三萬二千四百九十三人其數已少蓋英國軍額駐守本國者計七萬三千六百五十九名駐守蘇格蘭者一萬三千六百八十四名駐守埃爾蘭者二萬六千九十六名其中砲兵一萬六千八百八十六名築臺造橋開路各工兵二千九十八名步兵九萬四千一百十四名醫兵三百四十一名另有預備後應兵三萬一千五名在總數之外然以上人數皆由一千八百九十八年册上查出至前歲境内及各屬地所有步兵計共二十二萬五千二十七名内有十二萬二千八百二十五名駐紥境外分而言之駐防本國馬兵一千三百五名出戰馬兵一萬七千八百四十八名馬隊砲兵三千六百六十九名曳砲步兵一萬四千九百三十二名上山砲兵五千三百八十三名防守砲臺兵一萬八千三百二十六名築臺修路造橋各工兵七千八百六十名駐防禁地步兵六千九百五十八名出戰步兵十三萬八千三十三名各屬地步兵六千三百十二名掌管各物之步兵三千六百十三名掌管軍火之兵一千三百七十三名醫兵二千八百三十五名管餉兵五百八十名迨去歳正月七號核計共得兵士二十三萬一千八百五十一名内有兵官八千五百三十七員副兵官九百四十一員武弁一萬四千七百六十九員樂式三千五百二十七名戰兵二十萬四千七十七名校之上年共添九千九百八十員名若一千九百九十八年各兵之有過逮治者共一萬四千四十名定罪者九千三百九二二名省釋者二百八十四名 
[德藩謝事] 南洋新加坡實得力泰唔士報譯登英京來電云德藩亨利現已交缷東方海軍提督篆務由德廷另簡他員瓜代想不日卽須言返栢林矣 
[平壤通商] 南洋新加坡叻報云高麗平壤開埠之事集議已久政府欲以石湖亭永濟橋等湫隘不便之地闢爲商埠各國使臣抗不遵照近復互相商議定欲將平壤開作通商口岸已將情入告韓廷矣 
[帥節暫停] 金陵訪事友人云兩江總督南洋大臣劉峴莊制軍欽奉上諭著卽入都陛鑡所遺篆務奉命交江蘇巡撫鹿芝圃中丞署理制軍恪遵君命召不俟駕之義咨請中丞早日來省受篆一面料理行裝以便持節入都龍光載見乃本月初七日恭奉廷寄皇上因念制軍年已七秩開一是月二十二日爲嶽降之辰應補行賜壽盛典特頒恩命俟稱觴後北上制軍感激涕零遵旨暫緩起節惟念中丞已先交缷撫篆遂咨請從速履新旋由中丞咨覆請俟懸弧之日躋堂介壽躬與盛筵然後諏吉接篆若是則帥節入都述職當在春回鳳琯時矣 
[節制雄師] 松江采訪友人云江南提督統帶太湖裏河水師兼自强軍統領李壽亭軍門接奉兩江督憲劉峴帥咨文内開用兵之道事權歸一則指臂靈通沿江各軍自應聨絡聲援統籌兼顧兹查現駐吳淞之班統領盛字五 
 
 

Page 2

 
 
旗距省太遠應卽統歸貴軍門節制調遣遇有緩急可以就近禀承隨時相機接應等因旋又咨開南字兩旗前經飭令駐紥金山衛地主防守現在暫駐吳淞如金山衛一帶防務緊要卽行拔營進紥所有該旗應暫歸貴軍門就近節制調遣以資呼應除分别咨行外合行咨煩查照云云因卽暫飭提標中營張華園叅戎札知各營一體遵照辦理 
[設官分職] 　 
　　天津國聞報登黑龍江訪事人來函云通肯地方前因開散旂荒經大憲奏設旗官治理旨下吏部議覆次其援照呼蘭改制章程新設協佐防校各官皆作八旗滿家漢軍巴爾虎四項部落公缺其防禦仍爲滿洲專缺以符定制等因在案近日將軍恩雨帥與副都統慶都護面商選官一切事宜旋經各城副都統將應補勞績擬陪曁應選之滿蒙漢軍巴爾虎各項人員陸續咨送補選自九月二十二日起至二十四日止親赴教塲按班考校或擇久著軍功或擇管轄嚴肅或擇熟悉旂務或擇年力富强共計通肯新設左右翼公中恊領四缺佐領二十四缺驍騎校二十四缺滿洲防禦八缺並文職倉屯站官教習遵旨一律補選其倉屯站官各缺揀擬正陪遵照部咨卽時送部帶領引見協佐防校各缺亦照章揀擬正陪嗣後陸續咨送部旗帶領引見此外請印建署撥丁設站一切未盡事宜容俟隨時會商分别奏咨辦理 
[嚴密巡江]  
　　金陵訪事友人云前月某日北洋海軍統領葉桐侯軍門祖珪由京南下行抵白門謁見劉峴帥峴帥延入花廳細詢京華近事及辭出未幾卽詣轅告辭前赴鄂渚與湖廣總督張香帥商議要公聞軍門此來緣朝廷厪念長江一帶防務特命查察各要隘營伍砲臺是否足恃云 
[虎節雙臨]  
　　金陵訪事友人云兩江督憲劉峴帥奉召入京遵卽料理交缷惟念長江一帶防務殷繁誠恐新舊交替之時他族乘機覬觎妥電請長江水師提督黄芍巖宫保江南提督李壽亭軍門來省面商機要本月初三日先後戾止偕詣督轅峴帥殷勤接見商榷良久而出同駐湘軍公所聞須勾留數日俟祝峴帥壽辰然後各回防所 
[籌商開埠]  
　　武昌訪事友人云湖南巡撫俞廙仙中丞陛辭南下道出鄂垣本擬尅日啓行馳赴任所嗣接英法日各國駐漢口領事官照會欲會商岳州開埠事宜遂小駐往驂柬邀各領事官讌會以便和衷商榷利益同霑 
[要犯脫逃]  
　　金陵訪事友人云著名劇盜張某横行江皖間案如山積前經長江水師提標營兵拿獲劇盜四名張適在其中遂發交　湖縣訊鞫張因無見證狡展不承當時遂僅將三盜正法張得法　逍遥旣而上元縣破獲某案訊係張爲首拘　刑訊狡展如前邇日太平府緝獲巨盜多名訊知亦由張起意因由皖省關提兩江督憲劉峴帥飭上元縣龍硯仙大令迅卽飭差押解前往前月下旬某日行至采石磯畔張沽酒將解差灌醉扭斷鐐銬逃逸無蹤解差無可奈何回省禀報大令聞而大怒立將解差重責若干一面行文緝捕未知吞舟漏網何日始克成禽也 
[盜案立破]  
　　北通訪事友人云十一月二十三日上燈時東關益興源錢鋪突來匪徒十七八人手執洋槍刀棒闖入内櫃一盜身穿灰色貢綢皮襖茶黄縐綢馬褂頭蒙青巾足登煖靴手執十三響快槍向司帳人陶某轟擊第一響槍珠由太陽穴穿過第二響洞穿咽喉登時殞命尚有三夥雖各受傷幸不致命當被刼去銀錢衣服若干事後鋪主投州署禀報州主高刺史立帶八班差役各持器械會營追捕追至東關藥王廟渡口見氷上足跡縱横河心停一渡船船面散錢滿布知必由此逃逸迨窮追至河東火屯有一旅邸遂叩門而入見後院一人上下衣皆沾濕方聚薪取煖向之盤詰其人聲稱頃在東關搶刦某鋪舍命而逃誤　入穴是以濡染淋漓差役知係此案正犯立卽帶回禀請刺史研鞫供出爲首之王道元及同夥諸人現在東關横街蒙家店因卽會營拘獲起出十三響洋槍解案訊供直認不諱旣而雲字營巡勇又拿獲正犯三名州捕亦續獲五名内有一犯肩荷錢一捆行至内閘橋州捕見其形跡河疑心生一計詭云閣下頃從何來貴鄉親涉訟公庭相思甚切專候閣下爲之拯援倩僕訪尋已非一日今得相遇天假之緣盍往見之及其人隨至署内搜其身畔有新布套褲卽失贓也引與同夥相見彼此咸相顧失色剋史遂訊明供詞飭各釘鐐收禁聽候詳辦兵役賞以通制錢一百千以示鼓勵 
[機器傷人]  
　　武昌訪事友人云本月初五日亭午時驀聞砰然一聲天驚石破旋訪悉平湖門外織布局吸水機器忽然炸裂鐵片飛墮傷斃工人五名内有二有骸骨紛飛厥狀尤慘想董其事者惻隱爲懷當必優加撫卹也 
[騙案敗露]  
　　昨有西友致書本館云鎭江人劉赫榮在蘇州關當外聽差之役素喜揮霍入不敷出遂於上月某日乘西人白秋出外私開寫字檯抽屜竊得匯豐銀行支票一紙冐簽天賜莊西醫栢樂文之名向利源辦館支得洋銀九十六圓八角五分之憑票持赴滅渡橋裕亨官銀號取銀官銀號中人告以須倩殷實店家作保劉思素與利源中人相識因於晚間前往乘執事人他出私向學徒某甲借鈐圖記翌日往裕亨文取司帳人見有保人將洋銀如數付給劉旣騙贓入手卽如數劃付上海謙泰及謙泰主遣人赴匯豐收銀察知假冐函致蘇關白秋遂據情報知捕房總捕頭鄂爾生飭捕將劉拘獲偕繙譯馬文譽一再盤詰劉供認不諱本月初八日解送公堂禀請研訊讞員李子新大令判令重責四百板枷號一個月發蘇關前示衆 
[松郡官塲紀事]  
　　松江采訪友人云江南提標左營游擊吳星甫遊戎炳辰自光緒十三年捧檄蒞任迄今已逾十載近由兩江督憲劉峴帥奏請拔補漕標中軍副將並聲明名次雖左二十員以内人地實在相宜云云游戎遂定於本月十五日赴省禀謝○華亭縣王緯辰大令於本月十一日之晚乘舟赴白下叩謁督憲劉峴莊制軍面禀公事 
[粤海寒濤]  
　　廣東訪事人云省城大有倉積儲米榖以備年饑現已增至二萬八千九百餘石大憲諭令南海番禺兩邑宰妥籌良法推陳入新因於日内招集商人估價出售計舊榖每石祗值銀五錢六分新榖則須二兩左右○前報紀商人某甲禀准上憲承辦百貨釐金兹悉此事已由甲及乙丙丁三人允先繳銀二十萬兩限三個月内繳足一百萬兩請大憲給諭開辦大憲准之惟現在祗繳十五萬兩尚欠五萬兩當於月内繳足○大北門外雙井街黄姓第三子娶方姓女爲室岳家例於三朝請新壻讌飲壻叩拜畢將開　忽在懷内出六響手槍向新人轟擊致傷一目血液沾濡岳家怒將壻捆縛送回嘻亦異事也○上月二十六日之夜西關舊華坊富紳朱姓家有匪徒數人由天井躍下突開手槍禁家人僕歸不得聲張隨開箱倒篋罄其所有從大門逸去聞所失值鉅萬云 
[鐵甕瑣言]  
　　鎭江訪事友來函云本月初六日瓜州鎭總兵高鎭軍光効乘舟渡江拜會陳宇山軍門偕赴象山都天廟一帶相度形勢以便設防○大雪連朝嚴寒砭骨道殣相望慘不忍言各善堂糾士憐之一一備棺成殮南門栅夫某甲素有烟霞癖日前將局中所發棉衣質於烟館不意天氣聚冷無以禦寒初五日之晚將栅下鍵蜷臥棚中至四鼓時總巡查夜至此高喚開栅寂無人應飭役查看則甲已身冷如氷僵臥不動因傳地保派人看守至次晨報堂收殮○有王某者在五條街開設錢鋪歴有年所上月某夜有偷兒穴壁而入適家人驚覺倉卒潛逃迨本月初玗夜四鼓時又由檐際縋下潛入内室正擬開箱竊物王某之子聞聲而起大呼捉賊時已天將破曉賊恐被窘開門而遁適保甲分局桑二尹巡夜至此立飭巡丁拘獲帶回局中押候訊辦○山巷某烟館專事窩留匪類某日由地保帶領兵役查出痞棍八名解縣訊供聞有一人係積 
 
 

Page 3

 
 
慣騙子想須按律嚴懲矣○鎭江兩次得雪已紀報端本月初五日忽又愁雲慘淡旭日無光至晚風自北來寒威凛冽二列後滕六君命駕而至至天明時猶扯絮搓棉紛紛未已直至亭午始止約得雪三寸有奇 
[憲節蒞甲] 　 
　　缷任兩廣總督譚文卿制軍由粤垣赴香港乘安平輪船來滬護以廣乙兵輪船昨日清晨八點鐘時抵埠江海關監督蘇松太兵備道憲以次文武各官均赴金利源馬頭恭迓制軍並未登岸卽轉附某輪船泝江至漢皋遄回湖南珂里俟明歲春融然後入都陛見 
[砲位解鄂]  
　　前者本邑江南機器製造總局總辦林觀察接奉湖廣總督張香濤制軍札文飭卽督工鑄造大砲十六尊近已工竣遂舁上某輪船裝運赴鄂禀請制軍委員騐收 
[備迎儲憲]  
　　昨日代理上海縣篆務之戴子邁明府探悉調署江蘇藩司江安督糧道吳觀察重憙將由滬江赴蘇州履任因卽飭署内辦硑人役整備恭迎 
[約束漕船]  
　　欽加國子監學正銜江蘇松江府上海縣左堂加四級劉爲出示曉諭事案奉江蘇海運滬局憲札開照得本届光緒二十五年冬漕除奉提漕折三十萬石撥還洋欵外其餘漕曰二糧仍由海運局在滬兌裝開行應當派運船隻業已雇辦取攬排泊浦江兼之各屬解米駁船同時麕聚水手甚多其中良莠不齊最易藉端生事札委遵照赴浦江妥爲彈壓照料等因到廰奉此除親赴浦江常川照料外合行示諭爲此示仰各商船户舵工水手及解米駁船户人等知悉爾等務須巖束本船靜候裝兌起運毋得三五成羣酗酒滋事如敢故違定提詳究不貸其各凛遵毋違特示 
[循例閲城]  
　　昨日清晨代理上海縣事上海城廂内外保甲總巡戴子邁明府會同城汛張縵雲千戎排齊全副執事登大東門雉堞迤邐巡閲城垣隨以典史周少尉事畢下城鳴騶回敬業書院令館 
[慶賀俄節]  
　　昨日係俄歴正月一號官塲例應往賀亭午時英美租界公廨讞員翁笠漁直刺乘輿至大馬路浦灘駐滬俄國總領事署賀履新之禧禮也 
[英界火警]  
　　前晚八點鐘時忽聞捕房警鐘亂鳴每擊三下知大馬路北又兆火災急出訪問但見救火會中人各驅皮帶車分途馳往迄未見火起之處旋卽相繼折回及詳加探訪始悉寍波路河南路轉角之選青里内某姓家因小孩潑翻火油燈至肇此禍幸人手衆多撲救得法卽時息滅不致成災亦云幸矣 
[賭棍宜懲] 美筯界左近胡家木橋一帶賭檯林立最足爲害閭閻近日彼處已劃人各國公共租界中捕頭遂時往掩捕無如若輩耳目靈捷往往得信逃逸以至迄未成禽前日午後英界老巡捕房總捕頭特派四十三號西包探及華包探張才寳至美界捕房協同包探洪阿寳各雇小舟前往賭徒已有所聞皆偃旗息鼓而遁惟本邑著名賭棍瞿桂寳之子慶成依然喝雉呼盧興高彩烈各探四面兠拿連沈阿二沈阿華李芝雲岳阿毛張阿成張古生李杏仙周大寳朱阿三陸石卿張海坤等十一人拘獲起出洋銀賭具解入捕房昨晨解送英美租界公堂請究瞿稱小的姓張名阿狗並未賭錢沈阿二等同供小的等在彼處游行悞被拘拿尚求省釋讞員翁笠漁直刺再三駁詰各執如前乃商之索繙譯官著巡捕將瞿帶回押候嚴辦沈阿二等各責三百板押候禮拜二復訊核奪 
[上海縣署瑣案]  
　　傳昭德卽傅龍在前控傅毓棠張槐庭串吞鉅欵一案經前任縣主藍雲峯大令訊供未綺前晚代理縣篆之戴子邁明府復訊傅龍在供小的寗波人在祥生船廠執業丙申年與族姪廉卿耐杳賃屋英界後馬路股開雲和洋貨號邀族叔毓棠執事張槐庭司跑街之役至次年倒閉虧本其鉅公平洋行找出銀一萬餘兩被毓棠吞没求恩究追傅毓棠供稱彼時因先令跌價兼由族姪孫廉卿耐香兄弟在寍波空盤貿易虧耗十餘萬以致雲和倒閉將存貨减價售去約計共虧貲本三萬餘兩職員向各莊再三懇情始能以一拼了事至公平洋行找出之銀僅五千七百兩交龍在四千兩廉卿耐香一千七百兩不料廉卿耐香不自知過反唆使龍在赴案妄控叩求研究明府謂龍在曰彼時帳已算清事隔兩年何得來此涉訟著出外邀人理處張槐庭供稱本年八月某日監生被龍在之子振元及廉卿等誘至泰昌機器廠私刑吊打身受夷傷務求究辦明府謂必俟將帳算結再行核奪○前日沈陳氏控王松雲訛詐戴明府提訊之下王供小的年六十歲在治下南市碼頭開設櫓店與沈陳氏爲鄰去年五月某日沈陳氏向小的借銀七十五兩開設浦包作議定兩個月後歸還嗣是屢索不付每月僅收利息兩元至今年四月沈陳氏將作閉歇避往租界中直至月初復回三泰馬頭向索前欠一味圖賴求卽究追倪炳全供小的在王松雲店内爲夥沈陳氏借項確由小的介紹然小的每日僅得工资數十文無力賠償求恩明鑒沈陳氏供小的婦人與王素不相識安有借銀之事况素開舊貨店並未開過蒲包作明府問王所借之銀可有筆據答稱因係暫借未立筆據明府謂所控無憑碍難究追著各退去毋許滋事俟飭十六鋪地甲查明究竟若何禀覆核奪 
[法界公廨紀事]  
　　前者秦阿柄控南市新碼頭開設點心店之姚阿四積欠洋銀一百四十餘元讞員朱森庭明府訊知兩造均住租界之外著出外自行理處旣而姚以包探横行不法通同訛詐等情登某報告白事爲捕頭所聞以姚不應藉端污衊禀請明府出票拘提昨日明府飭包探持名片赴十六鋪巡防中局請局員派地甲提姚帶回押候訊明懲治○昨日禮拜六爲法界公廨審案之其讞員朱森庭明府别有要公飭丁咨照捕頭所有在押犯人俟下禮拜一研訊 
[東洋史要跋]  
　　由蘇彞士河而東凡屬亞細亞沿海星羅棋布皆東洋也學者不察悞以目日本而東洋之名遂爲日本所獨得今觀東洋史學一書而可以恍然悟矣是書爲日本文學士桑原君所箸山陰樊君與藤田君譯作華文中分上下二編上編專述中國歴代沿革廢興及有關外交政事者下編述遼金元明以及本朝之事旁及歐人東漸大清經略塞外及中亞細亞形勢太平洋沿岸形勢誠從事史學者不可不讀之書得承東文學合主者侑函見貺披閲一過爲跋數語簡端 
[見義勇爲]  
　　日前本館協振所承張靜甫先生寄來無名氏捐助紹屬嵊縣新昌上虞水災急振龍銀一百元又湖州安豫莊匯來苕西吟華仙館主人承故父遺志助洋銀一百元又福順局交來知不足齋主人代募洋銀二十元又挹翠閣爲求咳症速逾助小洋銀二百角又無名氏助紹興諸曁洋銀四十元當此氣候嚴寒雪地氷天凍餒交迫嗟彼孑遺黎庶情何以堪乃承諸大善士分羊羔美酒之餘資施生死肉骨之仁澤福田廣種興也勃焉拜領之餘謹書數語以鳴謝 
[中報館恊振所經收山東河南江西北紹賑捐十二月初一日至十二月初十日止第三十三次清單]  
　　十二月初一日丹陽寳順局來敬承堂洋十元○初四日杜耀廷洋七元花洋三元振華堂銅洋三元五角○初五日慈南余豫亮求眼明亮復原求妻胸痛痊治除根洋十二元　樹庭洋一元戎文彬求外祖母大人病速逾小洋五十角○初六日西塘協興來榮陽氏求合家平安清吉洋十元○初七日湖州慶麟主人求消災解厄延年益　洋三元九角五分○初八日無名氏銅洋六角寳順局來溧陽東海氏代募洋十元全昌仁來京口周先魁花洋一元金華恆利來王嵩橋求小兒身體强壯洋十元○初十日鳳山村農洋二　寗波黄爲基爲求母親病速逾洋二元以上總共洋收洋七十二元九角五分在洋四元銅洋四元一角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[印僧到叻]  
　　南洋新加坡叻報云暹羅國王前由錫蘭島主贈以如來舍利不欲獨享擬於分若干與錫蘭及缅甸僧人華歴上月二十一日兩處僧人九衆來叻取齊同赴暹京迎迓寄錫水仙門街錫蘭人所設尼實合首飾店中有一人自言係錫蘭某巨商之子富逾千萬中年勘破紅塵皈依佛座在錫蘭某寺出家究必内典叅得大乘襌於是杭海遠遊宣揚正果飛錫所至如美利堅及歐洲各國隨處宣講經旨西人多有信之者近來法國已有若干人皈入空門仿效教堂興建寺院至於亞西亞游蹤更廣芒鞋竹杖幾遍全洲所到之處莫不登壇說法部明眞空之理本年常遊南印度其道出馬得刺時曾宏宣佛法環而聽者不下數萬人復言印度乃佛法肇基之地不意他教起而相抗至今仍未大行誠憾事也 
[上海巡局紀事]  
　　前日張阿四肩荷草屨竹籃等物入城捕夥某甲指爲竊贓拘解保甲總巡局局員戴子邁明府提訊之下張共小的家住十六鋪從未犯竊不知何以忽被拘拿明府飭差送至十六鋪巡防南局請局員曾二尹就近查明核辦○浦左唐橋鎭人趙某曾娶鄰村女唐氏爲室近被其姊蔡唐氏誘往西門外五里橋左近藏匿經趙尋獲扭控高昌廟巡防局局員馬午橋叅軍訊悉情由飭十五圖地保顧隆基將蔡唐氏等一併拘案研訊之下供出此事係陳唐氏所爲遂喝令將趙唐氏掌頰四十下交其夫領回管束蔡唐氏掌頰一百下陳唐氏掌頰二百下千交夫屬領去○前日竊犯羅阿祥潛入張姓家竊取棉被三條携至高昌廟左近被汛浦查獲拘入巡防局局員馬叅軍提訊之下判責二百板函送總巡局辦理 
[英美租界晚堂瑣案]  
　　前者金陵人朱桂山控徐祥桂騙吞田吕讞員翁笠漁直刺倩襄讞委員張柄櫙司馬訊供屬實主諭令將徐交保出外限日繳出田單徐自保出後卽逃逸無蹤抗延不理前日朱具禀請催直刺嚴飭原差羊福卽楊阿寳速將保人張清卿提案仍倩司馬研訊朱投案請追張供監生在某報關行執業此次受人之愚爲徐作保今徐已逃避不知所之惟悉開有機器廠一所約值銀一千兩現因虧欠房租已被房主封閉可否飭房主啓封一面協同各債户登明報章俟將廠中器物拍賣得價公攤方可了案否則寛限十日容監生尋徐到案訊追叩求恩鑒司馬准如所請署張另覓人具連環保結從速清理朱張遵諭而退○定海廳人應阿喜在山家園左近開設西式木器作去秋控前永隆洋行買辦吳辑生騙賴貨欵銀四百兩時已革鹽城縣張賡三大令方操讞政訊明口供將吳管押限一月内如數繳清不料吳迄今置若罔聞前晚讞員翁直刺倩張司馬提訊吳仍求寛限司馬謂爾有意抗延本應嚴比姑念一再苦求略從寛典展限十日如數償清違干未便諭畢仍著還押 
[英美租界公堂瑣案]  
　　水巡捕何瑞福拘解黄仁德陶仁生到案禀稱黄擅將馬糞傾倒浦中陶則駕一糞船横亘蘇州河中小以其有百河道拘案請究黄供稱小的本擬將馬糞載往浦東無意中偶遺浦中叩求恩鑒陶供稱小的上岸購物以致船上無人看守並非有意違章讞員翁笠漁直刺商之索繙譯判罰黄洋銀十元陶五元○包探竇如海解送竊賊陳阿桂王阿渭到案禀稱伊等二人串竊阜源錢莊及姚有土家綢皮馬褂木質對時鐘等物報捕後經小的緝獲人贓送案請究阜源莊夥及姚有土投案領贓陳王認竊求恩直刺判令各責二百板管押半月贓分别給領○包探劉升堂解送流氓夏阿慶顧永發到案禀稱伊等二人串詐張榮華洋銀二元并攫去銀對時有一枚報捕後經小的拘獲送請究辦張投案申訴前情夏顧無可狡賴一味求恩直刺判令各責二百板枷號一月○包探趙銀河解送流氓王阿星蔡阿雲到案禀稱伊等二人專在路上攫取行人風帽兹經小的查獲送請究懲黄供稱小的係無錫縣人蔡供稱小的係寗波府屬某邑人旋又同供稱小的等竊苦無依不得已而出此下策求大老爺矜而宥之直刺判令各責一百板分别遞解回籍○包探金立生解送邵大喜到案禀稱日前時嚴氏失去水烟袋一枝報捕後經小的在邵處查見原贓送請究辦時嚴氏投案領贓邵供稱此烟袋在途中拾得當票一紙備本贖出並非竊自伊家直刺令從寛交人保出贓給還失主 
[美租界捕房紀事]  
　　昨日清晨江北小竊張金郎混入裏虹口某姓車寓竊取小車一輛旋經包探劉阿炳查獲拘送捕房捕頭令押候解送公堂禀請讞員翁笠漁直刺訊辦○昨日午前跑灘賊虎生潛至外虹口百老匯路竊得某機器廠鐡板等物被巡街捕所見拘入捕房捕頭令押候解送公堂禀請訊究○昨日偷兒李阿福闖入穿虹浜鄉民某姓家行竊被事主拘獲送入捕房捕頭詰知圖竊未成令押乞丐牢一日從寛釋出 
[繼志述事]  
　　葉澄衷先生前在敝堂辦理各善舉和衷共濟條理秩然迄今已十有餘年矣今歲遽返道山不勝人往風微之感嗣君數人好施樂善颇能效法先人今屇季冬慨助敝堂主米捐洋銀三百元以濟窮黎誠所謂善繼而善述也欽佩之餘謹綴數言以伸課意滬北天后宫前廣益善堂司董嚴信厚施則敬朱佩珍唐榮俟等謹誌 
[鉅欵同頒]  
　　駒隂易折鶴凍難堪敝所以留養失業貧民爲專務故日來執捐户一紙書投敝怕爲食宿計者僕僕於首瑟縮可憐無如市枯欵絀展布爲難乃荷本邑老　　航人樹德堂葉繼先人之大德廣善士之多慈有鑒於此助來洋三百元又天水昌淑女孩求易於長大助衣米資規元一百五十兩均卽掣票拜領無任感幸敬祝箕裘允紹徴樹德之彌昌閨閣常安喜 
登報以誌善緣[  滬北棲流公所司董謹啓]  
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十五年十一月二十九日京報全錄] 　 
　　宫門抄○齊撫毓奏來收歉薄改微粟米　運摺○又奏報上年黄河漫溢被　州縣經各官　勸辦盤　　　　　　　　　　　奏　遴員署理府縣各官片○獲秦撫端奏揀賀請補要缺通判摺○又奏甄别知縣照　補用片○十一月二十九日兵部太常寺太漢守　旗兩翼值日無引見○瀅貝勒假滿請安○芬車等騐放水師砲位覆命○堃岫請假五日○吉回續假五日○祥普請假十日召見軍機徐用儀○○山東巡撫奴才毓賢跪奏爲本年麥收歉薄請將各屬應徴漕麥改徴粟米兌運恭摺仰祈聖鑒事竊山東省額徴漕糧例應徴麥十分之一如歲歉收向亦准開徴米本年各州縣春夏之交雨澤愆期收成歉薄顆粒未能飽滿不堪兌運若令照例輔將必須另買好麥完納實於民情不便除被災較重之處並行另請蠲緩外所有應徴漕麥之歴城章邱齊河濟揚禹城長清陵縣德州平原泰安萊蕪肥城東平東阿平陰惠民青城陽信樂陵商河濵州浦台滋陽曲阜寗陽鄒縣泗水如膫縣嶧縣汶上揚榖菏澤曹縣定陶鉅野鄆城單縣城武觀城商城聊城堂邑博平茌平清平莘縣高唐濟寍金鄉嘉祥魚台臨清邱縣夏津等五十五州縣先後據報麥收均止五分及五分餘不等核與改徴粟米成案相符由藩司督糧道會詳請奏前來奴才覆查無異相應仰懇天恩俯准將歴城等五十五州縣應徴本年漕麥改徴粟注兌運俾小民易於輸納出自鴻慈逾格除咨部查照外謹恭摺具陳伏乞皇太后皇上聖鑒訓示謹奏奉硃批著照所請咨部知道欽此○○毓賢片再東省上年黄水漫溢被災至三十餘州縣仰祈聖恩發帑截漕凡在官紳莫不觀感興起山東紳士翰林院編修柯邵忞張星吉户部郎中劉中度楊保彝户部主事劉彤光李經野刑部郎中梁世烺刑部主事孟廣模李步沅工部主事于宗潼等借辦義賑廣爲勸捐共捐集銀五萬八千餘兩内海山崴領事李家鏊籌捐銀三千二百六十八兩又銀一千五百七十七兩一錢二分出使美國大臣伍廷芳籌捐銀三千兩出使德國大臣吕海寰籌捐銀二千二百二十兩又銀二百兩登萊青道李希杰籌捐銀二千兩粤海關監督莊山籌捐銀二千兩津海關道李岷琛捐銀一千兩營口鋪商公所捐銀一千兩廿肅按察使何福堃籌捐銀八百四十三兩三錢荆宜施道俞鍾頴籌捐銀八百兩蕪湖關道吳景祺籌捐銀一千零八十六兩奉錦山海關道明保籌捐銀五百兩出使日本大臣李盛鐸籌捐銀五百兩總理各國事務衙門捐銀四百兩出使法國大臣慶常籌銀一百四十四兩九錢八分又洋錢二百元每元合銀七錢二分出使朝鮮大臣徐籌朋籌捐銀二百兩廣東按察使吳引孫捐銀一百兩又洋錢一百一十六元候補侍郎胡燏棻籌捐洋銀二百元以上均經總理衙門代募匯到又四川提督宋慶捐銀一萬兩順天府撥助銀八千兩廣東巡撫鹿傳霖籌捐銀七千四百二十九兩一錢三分直隷候補知府梁丹銘候補知州李禹言共募捐銀二千五百兩迤東道曹鴻勛募捐銀二千兩廣西學政劉元这墊捐銀一千二百兩江安糧道吳重憙籌捐銀一千二百兩湖北巡撫于蔭霖籌捐銀三千兩又零星集捐銀二千一百五十九兩八錢一分統計集捐銀五萬八千六百九十九兩八錢六分先後收到陸續放過患民商河陽信鄒平長山新城青城高苑博興章邱十縣計七百三十二村莊内大口八萬一千零三十一口小口四萬七千零三十五口至賑給錢數有極貧大口一千五百文小口一千文或小口七百文次貧大口一千文小口五百文又或老幼廢疾極苦大口二千文者義賑本無定章皆係隨時酌量分給統共放過京錢一十三萬五百零九千七百文所捐銀兩適均儘數放訖無存據該紳柯　忞等報由振撫振捐局詳請奏咨前來奴才覆查無異除咨部查照外謹附片陳明伏乞聖鑒謹奏奉硃批該部知道欽此○○增祺等片再昌圖府知府陳宸調省曾委候補知府福培代理現在陳震叅革遣缺該代理府福培老成幹練堪以署理又錦州府知府奎華現經開缺所之遺缺查有准補興京同知孫壽昌才識明通堪以署理又署寗遠州知州陳善寳叅革遺缺查有試用知縣趙臣翼勤幹有爲堪以署理又岫巖州知州咸斌撤省所遺之缺查有特用同知王志修任事勤能堪以署理又海龍廳通判宋維英撤省所遺之缺查有候補知縣孫長青歴練老成堪以署理又署蓋平縣知縣祥瑞調省所遺之缺查有該縣知縣馬鴻階辦事安詳應卽飭回本任以重職守又署仁懷縣知縣王士煕調省所遺之缺查有試用知縣王順存明白穏練堪以署理除分檄飭遵外理合附下具陳伏乞聖鑒謹奏奉硃批吏部知道欽此○○護理陜西巡撫布政使奴才端方跪奏爲揀員請補要缺通判以重地方恭摺仰祈聖鑒事竊查甎坪廳通判魯沛革職遺缺應歸八月分截缺係要缺例不掣簽業將截缺口期並例不掣籖緣由咨部在案自應照例揀員請補查例載各省道府同知直隷州知州通判知縣如係奉旨命往或督撫題明留於該省候補署無論應題應調之缺令該督撫酌量補用如酌量候補人員先儘記名分發人員酌補如果實係人地不宜始准聲敘以各項候補人員請補各等語該憝地處南山界連川楚五方雜處良莠不齊一切彈彈壓綏均關緊要非精明幹練之員不足以資治理奴才與藩臬兩司在於通省候補並現任知縣應升各員内逐加遴選非現居要缺卽人地未宜惟查有遇缺儘先補用通判朱承恩現年五十歲浙江錢塘縣祖籍湖北麻城監生遵例報捐通判指發陜西試用並加鹽提舉銜光緒七年二月初八日領照到省業經期滿甄别十四年委署安康縣知縣十一月到任因任内承緝多命正兇無獲奏叅暫行革職留緝嗣於十八年十月限滿遵例　復原官十七年五月初二日經吏部帶領引見奉旨著准其捐復原官仍發原省照例用欽此六月初四日領照到省二十二年四月以歴署延肯安康佛坪各廳縣員缺交代無虧經前護撫臣張汝梅奏請給奬遇缺儘先補用六月十五日奉旨依議欽此又因委辦長武兵差車局經撫臣魏光燾於甘省肅清案内奏保補缺後以直隷州知州用奉旨允准二十四年委署紫陽縣知縣五月到任二十五年二月調署安康縣知縣四月十二日到任以之請補甎坪廳要缺通判人地相宜堪以勝任該署司等到任未及三月例不加考該員係遇缺儘先補用人員雖調缺請補與例稍有未符惟缺居繁要人地實在相需例准據實陳明據署藩司升允署臬司李紹芬會詳前奴來才查該員才識優長聽斷敏速現署安康縣在縣於南山情形最爲熟悉辦理一切胥臻妥善合無仰懇天恩俯念員缺緊要准以儘先補用通判朱承恩補授甎坪廳通判洵於地方有禆如蒙俞允該員係儘先補用通判補授斯缺銜缺相當毋庸送部引見所有揀員請補要缺通判緣由謹會同陜甘總督臣陶模恭摺具陳伏乞皇太后皇上聖鑒訓示謹奏奉硃批吏部議奏欽此○○端方片再前准部咨道府州縣無論何項勞績保歸候補人員到省予限一年察年才具分别補用等因歴經遵辦在案兹查有補用知縣李丙焱於光緒二十四年十月初二日到省連閏扣至二十五年十月初二日試看一年期滿例應甄别據署藩臬兩司會詳前來奴才前於臬司任内查得該員才識明通辦事穏練堪以留陜補用除履歴咨部外謹會同陜甘總督臣陶模附片具陳伏乞聖鑒謹奏奉硃批吏部知道欽此 
 
 

Page 13

 
 
[光緒二十五年十二月初一日京報全錄]  
　　宫門抄○諭骒一道錄前○將軍增奏遴員調補要缺知州摺○又奏揀員請補要缺同知摺○楚督張奏鄂省本年採運京倉米石照案停辦摺○總兵楊奏爲到任接印並謝恩摺○十二月初一日刑部都察院大理寺侍衛處值日無引見○煕敬崇光各假滿請安○陜西總兵何乘鰲請訓○瑞洵謝賞福字荷包恩○橚貝子請假十日○徐樹銘請假十五日○吏部呈進月官卷○召見軍機何乘鰲○○奴才增祺志彭跪奏爲遴員調補要缺知州以資治理恭摺仰祈聖鑒事竊查寗遠州知州傳雲颺奏叅革職兹准部覆於光緒二十五年六月二十日奉硃批革職按五日行文奉天照限减半計算應以七月初九日接到部文之日作爲開缺日期歸七月分截缺所遣寍遠州知州係衝繁疲難兼四要缺例應由外揀員升調該州爲奉省入境通衢幅員遼闊政務殷繁非精明幹練之員弗克勝任奴才等於通省實任人員内逐加遴選非歴俸未滿卽人地未宜候補知州本班祗有一人係甫經甄别實無合例堪以升補之員惟查有義州知州高欽年四十一歲河南衛輝府汲縣人由舉人捐納知縣投効奉天軍營光緒十七年十月於奉軍援剿熱河朝陽教匪案内出力彚保以知縣俟分省後歸候補班補用經吏部駁令另核請奬十八年十月奏請改奬俟得缺後以知州補用旋經吏部議准覆奏光緒十八年十一月三十日奉旨依議欽此十九年十月奏請以知縣留於奉天補用旋經吏部議准是年十二月初六日奉旨依議欽此給咨赴部補交分發銀兩復遵新海防例報捐過班以知縣歸候補班補用二十年四月十四日經吏部帶領引見十五日奉欲旨著照例發往欽此是年四月十二一日在部領照六月二十八日到省繳照二十一年二月委署安東縣知縣三月奏補義州知州經部覈准二十二年二月交缷安東縣事四月委署金州廳同知到任二十三年七月缺事八月十九日補授義州知州到任該員才具明練旨幹有爲所到之區嘧聲素著歴經前任將軍依克唐阿曁欽差查辦事件大臣李秉衡各保奏奉旨嘉奬任内並無應行叅罰降調處分雖歴俸未滿與例稍有未符惟人地實在相宜以之調補寍遠州知州洵於地方有禆合無仰懇天恩俯念員缺緊要准以義州知州高欽調補寗遠州知州以資治理如蒙俞允該員係由三項要缺知州調補四項要缺知州銜缺相當毋庸送部引見所遺義州知州係繁疲難兼三要缺例應由外揀員請補容奴才等循例辦理所有遴員調補要缺知州緣由理合恭摺具陳伏乞皇太后皇上聖鑒俞部核議施行謹奏奉硃批吏部議奏欽此○○奴才增祺志彭跪奏爲揀員更補要缺同知以資治理恭摺仰祈聖鑒事竊照在任候補知府金州廳海防同知馬宗武報捐離任所遺員缺係冲繁疲難兼四要缺例應由外揀員請補當以候補同知馬駿顯奏補在案兹經吏部行知該省同知前出有興京同知一缺已據該將軍奏請以候補同知孫壽昌補授今金州廳同知然照章輪應插用試用人員該將軍請以候補同知馬駿顯補授金州同知之處核與定章未符應令另行揀選等因自應遵照揀員更補兹查有知府用試用同知范樹升現年四十三歲浙江杭州府錢塘縣人由附貢生報捐中書科中書分發行走光緒五年正月到科十二年四月奏留補用十五年十月告假出京十六年五月行抵山東咨留河工於築高家套出力案内彚保免補中書以同知不論雙單月選用並加知府銜經部覆准十七年九月措資來奉十九年十月奏請以原班留奉補用經部覆准二十年四月給咨赴部經吏部帶領引見奉旨照例發往欽此尊例補交分發銀兩是年六月十一日領照到省嗣於運通米石出力案内彚保俟補缺後以知府在任候補經部覆准十一年二月初四日委署營口廳同知到任是月初十日營口失事奏請交部議處缷事嗣經部議革職四月初六日奉旨著改爲革職留任欽此閏五月到省一年期滿甄别補用十月委署營口廳同知到任二十三年三月缷事二十四年七月委署岫慶州知州到任二十五年三月缷事該員氣度安詳辦事穏重且係奏准插用之員以之請署金州廳司知洵堪勝任亦核與定章相符合無仰懇天恩俯准以試用同知范樹升署理金州廳同知實於地方有禆如蒙俞允該員係試用同知請署同知銜缺相當毋庸送部引見仍俟試署期滿如果稱職再請實授所有揀員更補要缺同知緣由更合恭摺具陳伏乞皇太后皇上聖鑒敕部核議施行謹奏奉硃批吏部議奏欽此○○頭品頂戴湖廣總督臣張之洞湖北巡撫臣于蔭霖跪奏爲本年京倉採運仍請照案停辦俾將價脚兩欵照咨撥補鹽厘兼供剥船要需恭摺仰祈聖鑒事竊查前因京倉需米當經臣等奏明於本年冬間循案採買正米三萬石運通匀納一面飭遵在案兹據署湖北布政使瞿廷韶督糧道譚啓宇會詳稱此項採運價脚兩欵約需銀七萬兩零自光緒二十三年奉文停辦每年騰挪銀七萬兩抵補宜昌鹽釐光緒二十五年奉文於七萬兩外又撥漕項銀四萬六千兩抵足鹽釐之數現又奉文認造續增滿料船剥九十六隻照直省代造價值共需銀三萬九千九百餘兩綜計糧庫漕雜各欵支撥鹽釐剥船兩項尚不敷銀一萬餘兩本年若再購米三萬石運通需銀七萬餘兩實屬無從籌措因思撥補鹽釐關擊洋欵剥船經費待用又急均萬不可緩又無别欵可籌推有請將光緒二十五年採運京倉米石仍照往届成案停辦卽以此項價脚銀兩分别撥補鹽釐及剥船等項之用似此一轉移間庶鹽釐剥船要欵不致貽誤等情請奏咨前來伏查京倉採運本因鹽釐抵還洋欵接准部咨飭令停辦以此欵撥補鹽釐在案臣等前因京倉籌議加放甲米亟欲仰紓宸厪不得已與該司道籌商設法購運而折徴正餘各項已支撥無存全恃節省騰挪委實毫無把握均經先事陳明撥補旣多無著又復飭造剥船實非豫籌所及當此支絀萬分不得不移緩就急該司道所請委係實在情形合無籲懇天恩俯准將湖北省本年採運京倉米石照案停辦俾得騰挪挹注庶免貽悞要需除咨部外所有京倉米石有請停辦採運俾得此欵撥補鹽厘兼供剥船等用緣由謹合詞恭摺具陳伏乞皇太后皇上聖鑒謹奏奉硃批湖北漕糧著仍採買三萬石運通其應行撥補鹽釐著户部另行改撥欽此○○署藃西柳慶鎭總兵奴才楊發貴跪奏爲恭報奴才接署柳慶鎭篆日期恭摺叩謝天恩仰祈聖鑒事竊奴才於光緒二十五年八月初五日接奉兩廣督臣譚鍾麟檄行奏奉署理柳慶鎭總兵事務遵於光緒二十五年八月初六日行抵柳州府城隨據代辦柳慶鎭總兵事鎭標中軍遊繫徐椿將關防一顆及日行文卷齎送前來當卽恭設香案望闕叩頭祇領任事伏念奴才滇南武士知識庸愚於同治八年投効滇軍剿辦雲南及越南廣西等省各處逆匪迭克堅城殲除巨憝荐保總兵交軍機處記名遇缺請旨簡放嗣奉諭旨著發往廣廣委用兹復渥荷來恩綸署理鎭篆覺寵榮之逾分益欽感之莫名查柳慶爲粤西門户邊違要區地接滇黔獞猺雜處巡緝彈壓均關緊要自維檮昧深懼弗勝惟有矢愼矢勤督率將備整頓營伍訓練兵丁遇事禀商督撫提臣認眞辦理以冀仰答高厚鴻慈於萬一除將接署柳慶鎭總兵篆務日期循例恭疏題報外所有奴才感激下忱理合繕摺叩謝夫恩伏乞皇太后皇上聖鑒謹奏奉硃批知道了欽此 
 
 

Page 14

 
 
[光緒二十五年十二月初二日京報全錄]  
　　宫門抄○諭旨四道錄前○桂撫黄奏爲上年梧鬱等屬土會各匪攻陷北流等城池查明殉難官幕人等彚案請旨旌卹摺○將軍增奏爲疏通仕途片○又奏甄别知縣片○礦務大臣唐奏爲粤湘二省妥到銅本銀兩片○十二月初二日工部鴻臚寺廂黄旗值日廂白滿引見六名廂白漢九名健銳營十六名○陸潤庠由東陵回京請安○梁仲衡等同张官謝恩○錫侯請假十日○内務府奏派初五日祭奉先殿恭代行禮派出恭王○又奏派雍和宫熬粥派出莊王○召見軍機吳廷芬○○廣西巡撫臣黄槐森跪奏爲廣西上年梧鬱等屬土會各匪滋事攻陷容縣北流陸川等城查明殉難官幕人等彚案請旨旌卹恭摺仰祈聖鑒事竊查廣西上年夏間梧鬱等屬匪徒滋事首匪李立这糾集黨羽攻破鬱屬之陸川北流興業各縣城并破梧屬之容縣城紳民兵勇死事甚多而被害之慘者尤以北流爲最先是上年五月初間賊衆攻佔新墟地方離北流縣城其近該縣金佐基聞警後立卽招集團練並帶親兵督同典史驥德等出城馳往剿捕與賊接仗擒斬多名賊鋒稍挫詎當時容縣博白陸川興業各處匪徒同時起事所在裹脅幾於徧地皆匪旋復蜂擁而至數進萬人逼攻縣城勢甚猖獗金佐基一面禀州請派援兵一面閉城堅守並盡散家財以犒士卒復飭典史驥德會同武營搜緝奸宄以防内應多方堵禦相持兩畫夜是月十一日賊以火油焚南門子城金佐基率同城内團紳及其幕及友林事賢陳永銓陳壽等登　守禦竭力救護賊以竹梯麻繩蟻附而上金佐基指揮兵練放槍迎擊斃賊多名賊仍猛撲至十二夜二更後練兵火藥不繼援兵又未能到力竭城陷金佐基復以林事賢等督隊巷戰衆寡不敵皆被賊執百端凌辱備極苦楚金佐基駡賊不屈十四日賊駱水率賊黨破金佐基腹腸胃盡出投其屍於可時值大雨河水漲發屍身漂没無蹤至今未能尋獲傳聞該處民人當時有身陷賊中目擊情形者該縣典史驥德聞城已陷其衣冠持鈐記坐大堂誓以身殉遇賊卽駡賊刃其腹遂死該縣釐卡向設城外該卡委員補用巡檢會錫珍因聞城陷與卡内司事嚴寅揩登護卡扒船激勵水勇抵禦不支曾錫珍及嚴寅同時被害曾錫珍之妾張氏先已避於民居旣聞其主死難痛哭求死爲人所阻乃乘夜開門溺於塘中次早居民見塘上浮屍撈起報騐妥爲棺殮葬埋此北流縣官幕人等遇賊殉難之實在情形也又陸川縣城於上年王月初十夜被賊攻縣署該縣知縣史從煥甫經到任又值守衛單薄以致城陷被擄後經甲團練救出城該縣典史王錫章及其長子王永榮旣史從煥之堂兄候選府經歴史從修幕友沈蔭棠方蒙晉均於陷城之晶遇賊不屈致被戕害王永榮之子幼童王蘭林被殺死該鄚擁入縣署肆行搜刦史從煥之長女史瓊珍爲賊所逼堅拒不辱從高樓撲地登時殞命其情甚慘此又陸川縣官幕人等遇賊殉難之實在情形也據前任鬱林直隷州知州黄桂丹及接者北流陸川等縣先後查明禀報由署藩司張廷燎會同善後局司道詳請具奏前來臣查該殉難同知銜北流縣知縣金佐基由大挑舉人分發來粤補授北流縣知縣在任三年士民尚稱愛戴此次土匪倉猝起事該故員督率兵練登陴守禦外乏援師内乏軍火猶復力持危局罔有懈心及至城陷被執備罹苦毒卒以駡賊被害毁肢破腹肝腦塗地是其一片孤忠亮節固屬可欽而其死事之慘尤爲可憫至金佐基之幕友林事賢等隨同守城不避艱苦並及於難該典史驥德及釐卡委員曾錫珍卡内司事嚴寅皆同時遇賊被害陸川縣史從煥之堂兄史從修及其幕友沈蔭棠方家晋該縣典王錫章並其長子王永榮皆因遇賊不屈被害又曾錫珍之妾張氏以身殉主史從煥之女史瓊珍被逼不辱墜樓殞命節義昭然均堪憫惻相應籲懇天恩飭部將已故同知銜北流縣知縣金佐基照陣亡例從優議卹並將署北流縣典史試用縣丞兼襲恩騎尉驥陸川縣典史王錫章亦照陣亡例議卹王錫章之長子王永榮北流釐卡委員試用巡檢曾錫珍北流縣幕友林事賢陳永銓陳德壽北流厘卡司事嚴寅陸川縣史從煥之堂兄候選府經歴史從修陸川縣幕友候選從九品沈蔭棠及方家晋瘟錫珍之妾張氏史從煥之女史瓊珍一併照例議卹議旌以尉忠貞除查明金佐基驥德王錫章曾錫列等履歴造具清册分送吏禮兵三部外錢史從修沈蔭棠等履歴及王永榮等有無官職現均飭催赶緊查明再另分别辦理廑會同兩廣總督臣譚鍾麟恭摺具陳伏乞皇太后皇上聖鑒訓示謹奏奉硃批金佐基箸交部從優議卹驥德等著一併照例議卹餘依議欽此○○奴才增祺志彭跪奏爲奉省試用玫次援案變通插補以免壅滯而昭分允恭摺仰祈聖鑒事竊查定例試用人員俟或補所遺之缺始准扣留題請署理奉省缺分無多不係題調要缺及揀捕之缺並無試用一班卽扣留外補揀補之缷祇州縣一途有候補卽用委用輪補章程其餘各班均歸酌補試用人員不入各班之内永無補缺之期曾經調任盛京將軍裕祿等奏請酌量變通試用知府陳震等與候補委　用兩班人員體酌量試署嗣准吏部議准擬將試用知府陳震等十五員于候補委用兩班用過一人後准將試用人員酌量插補一人候補委用與試用人員相間輪用俟此十五員用竣後仍照舊例辦理不得援以爲例等因光緒二十二年三月十六日具奏奉旨依議欽此欽遵等因自應恪遵部章何敢瀆請惟據試用道景賢同知蘇思温知縣孟憲彝五順存東璋王士煕紹康縣丞程惟善等具禀該員等以各班投効先後保留奉天各按原班補用業已分别引見騐看到省應各按原班序補但均係應歸試用之員奉大向　試用一班無缺可補可否援照前次奏定試用班次與候補委用兩班相間輪用請核辦等情奴才等查奉天省道府同通州縣均係題調要缺試用人員例不准補該員等旣以資勞留奉均屬有爲之員若仍格於成例倘其徒有留奉这冤並無序補之日不免廢棄終身且陳震等十五員　　　　　 
已變通插補將次用竣而景賢等同爲試用人員似應援照辦理免致向隅合無仰懇天恩俯准將保留奉省試用道景賢等八員援照前次奏定試用知府陳震等變通請補成案於候補委用兩班用過一人後准將試用人員酌量插補一人候補委用與試用人員相間輪用應試用到班仍令先行試署俟試署一年期滿察看能否勝任再請實授似此量爲變通庶留奉試用各員得以及時奮興而於候補委用兩途亦不致有窒礙是否有當合恭摺具陳伏乞皇太后皇上聖鑒訓示勅部核議施行謹奏奉硃批吏部議奏欽此○○增褀街片再部定章程勞績何舉候補人員無論何項出身何項營績均應扣捉一年期滿甄别補用又試用人員到省後應扣足一年期滿甄别補用歴經遵辦在案兹查同知銜候補知縣傳嗣寛自光緒二十四年八月二十日到省之日起扣至二十五年八月二十日一年期滿又花翎四品銜候補知州吳瞻莪自光緒二十四年九月初一日到省之日起扣至二十五年九月初一日一年期滿又升用同知直隷州試用知縣孟憲彝又藍翎同知銜候補知縣王恩銜均自光绪二十四年九月初七日到省之日起扣至二十一年九月初七日一年期滿俱應照章甄别奴才等查該員傳嗣寛駕實無華吳瞻莪辦事勤能孟憲彝年壯才明王恩銜才具開展均堪照例補用除各員履歴咨部外理合附片具陳伏乞聖鑒謹奏奉硃批吏部知道欽此○○唐炯片再據署布政使林紹年詳稱大順祥商號匯解到廣東銅本銀五萬兩湖南一萬兩均飭軍騐收訖理合附片陳明伏乞聖鑒謹奏奉硃批户部知道欽此 
 
