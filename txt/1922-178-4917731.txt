# 1922 - 178 - 4917731

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[容忍（冷）]  
　　容忍任事者所不可少也然當容忍於事後而不當容忍於事前容忍於事後可省無數無味之决裂不容忍於事前又可省無數無味之容忍蓋事前而不容忍則人之於事也未入於爲難之境可以改絃而更張未必其卽至决裂也事後而能容忍則爲山九仞或且成此一簣之功非但不至决裂而互助之效因此以見故曰容忍當在事後而不當在事前也然而中國歷來之同事者往往適與此反故决裂之事多也 
　　袁段段馮段與曹張張與曹吳孫與岑陸孫陳皆其已往者也曹吳或其未來者也國内專電 
　　北京電昨魯案第一部委員會續議靑島海關决設一分委員會處理其委員中日各三吾已定安格聯或派員代表及陳鑾等組織之至公産日本已提出開價甚昂但討價還價委員等深感瑣屑交涉不易致勝（四日上午十二鐘） 
　　北京電魯案委員會今日（四日）午前在外部開第二部第二次會議（一）日委員說明在日本管理時代所加於膠濟路之改良添築之狀况（二）中國委員提出日本須允諾山東條約附屬諒解事項第十條之契約·及新工事之處理日委員聲言自當依條約規定實行對該案俟考慮後再答（三）對膠濟鐵路與礦山關係交換大體意見後决定再詳細討論（四日下午五鐘） 
　　北京電美館息廣州總領事更換新任爲丁瑞門秘魯使館息駐京公使更換新任爲鄂來生係駐日公使調華（四日上午十二鐘） 
　　北京電黎顔對廣州省議會長鍾聲等連署撤消廣州政府電甚慰使團評論謂滬領事報有人欲戴孫在滬租界設政府但又有人控孫舊案（四日上午十二鐘） 
　　濟南電教育大會昨在省議會行開會禮到由各省來者一百餘名本地約千餘人蔡元培述開會詞田中玉梁啓超等相繼演說聞胡適蔣夢麟等亦將來會演說（四日下午五鐘） 
　　漢口電湘趙派鄒禮赴保接洽岳州撤防事聞已簽定撤防條約江（三日）過漢返湘 
　　漢口電鄭廳長因撤防籌欵困難向蕭劉辭職諭令擔任兩月鄭現仍擬續辭 
　　漢口電吳派顧同羅迪楚來鄂向財廳籌餉 
　　漢口電鄂省長由蕭兼任說甚盛湯劉兩派暗中活動甚力 
　　漢口電警務處長崔振魁被控蕭劉派周英傑查辦（以上四日下午五鐘） 
　　香港電廣九路石牌站下約距廣州四英里昨（二日）晚十時爲民軍炸去路基一段今日火車不通正在修理中 
　　香港電唐紹儀昨電葉舉無庸派兵往香山 
　　香港電廣州善團電魏邦平請卽 
接省長篆 
 
 

Page 7

 
 
　　香港電熊略布告規復全省保商衞旅營 
　　香港電各團體擬慰勞北伐軍勸其暫駐原地候解决商團昨集議自衞法（以上三日下午七鐘） 
　　香港電廣九路修復已通車 
　　香港電劉震寰率部由欽廉回桂擬先繞道赴梧聞北伐軍現由翁式亮收編六營謝文炳收編七營　　香港電冬夕九時廣州聞砲聲數響市民極驚擾聞因有民船誤入某艦防線該艦乃發砲示警他艦應之後知誤會卽停息 
　　香港電魏邦平謁陳後回省對人云仍不願作省長祇允爲調人 
　　香港電洪兆麟接陳電請維省治安决暫留省（以上四日下午六鐘） 
　　香港電海軍界訊孫允離粤惟不允宣告下野仍以大元帥名義乘海圻艦往浙江并移大本營於西湖與浙盧滬何聯絡粤軍以此舉有礙統一某等艦長亦反對聞粤軍認此時爲調停期滿將率部衆請孫實行離粤 
　　香港電廣州東南關商店通電言被軍隊搶掠損失二十四萬餘元請補卹 
　　香港電洪兆麟以東路土匪稱民軍害地方親率部往長洲會同鍾景棠部勦辦 
　　香港電蒙仁潛在邕就省長職陸雲高代理桂財廳長 
　　香港電林俊廷在柳州就桂總司令張開儒林俊廷迫近梧州粤軍正進攻鍾秀南派人赴梧組兵站以利進行 
　　香港電聞各界因魏邦平堅辭有推湯廷光長粤說（以上四日下午九鐘） 
特約路透電 
[北方政聞錄]  
　　四日北京電蔡成勳之兵已退出九江人民逃離者現紛紛歸來城内發生虎列剌疫症顯由漢口開至之軍隊傳染聞人民染病死者日有十餘人 
　　四日北京電黎總統今日接廣東省議會議員署名之電報建議取銷廣州政府擁護中央政府 
　　四日北京電中日聯合委員會第二部今日開會日代表提出日本占據靑島後改良膠濟鐵路情形之報告其詳細表册稍緩再行提出中國代表提出履行關於合同等及近今鐵路任務之辦法日代表允照華會所訂條約之條件辦理擬續事考慮後再行答覆委員會旋交換關於山東鑛産與膠濟鐵路關係之意見擬於星期五日繼續討論此事 
[日本發表海軍計畫書]  
　　四日東京電海軍省發表試行之海軍計畫書豫期於一九二八年告成之擬置萬噸之巡洋艦四艘七千一百噸之巡洋艦四艘驅逐艦二十四艘共三萬三千六百噸潛艇二十二艘共二萬八千一百六十六噸此較原定計畫减去巡洋艦一艘驅逐艦十三艘潛艇二十四艘共一萬三千三百九十五噸海軍大臣且聲明日本極欲依守華會之契約今之計畫足證外間所傳日本現擬擴張輔助艦隊之說實無根據 
[杜白林戰事近信]  
　　三日倫敦電今晨杜白林國軍攻擊薩克維爾街黨人盤踞地武裝汽車與機關槍大爲活動國軍施攻最力之點爲漢門旅館蓋以伐勒拉氏在内也摩蘭旅館中之黨人昨爲砲彈所迫而出降者乃共産黨人至於暗中襲擊者則已由地道遁去某訪員於今晨戰事未作時乘車過薩克維爾街見各屋玻璃窗無一存在牆多彈孔未見守者蹤跡午後一時戰事最烈黨人還擊頗猛觀戰者現又甚多杜白林發來函電皆註檢查放行字樣 
　　三日倫敦電今日杜白林惡戰終日午後公報稱黨人交通已被堵絶城南黨人皆被逐出被擒者不少槍械奪獲亦多國家銀行已爲國軍奪回 
　　四日倫敦電自由邦兵士以來復槍機關槍攻擊一日之後漸逼迫薩克維爾街黨人所堅守之旅館指顧問卽將攻破之昨夜聞有一所房屋着火黨人集於七百碼方之區域内約有五百人謠聞伐勒拉已逃出國軍正挨戸搜查聞杜白林附近山中黨人集聚頗多黨人在此面邊界攔阻火車没收食物並佔西唐納格爾境内格倫維斯宫設備防禦工程鷹志島丹勃萊摩爵士之住宅亦爲黨人所據 
[德國近狀]  
　　三日柏林電糧食案雖遭强有力之反對然已通過故國會解散之說已銷滅 
　　三日里泊齊格電柏林醫生米希爾森氏被控戰時在德人醫院及法人村鎭中苛待法俘檢察員請加以一年徒刑但高等法庭認爲無罪而釋放之按此爲德國因不遘 
比政府要求審訊戰時罪人之第一案 
　　三日倫敦電倫敦今日馬克已到一千九百四十五之價格有賣戸而無買主因德國時局不寗之故 
　　三日柏林電著名新聞家哈登氏Ｈaden今日爲二人毆擊頭部受傷五處經人舁回家中已不省人事現已拘獲嫌疑犯二人按哈登氏創辦Ｄie　Zukunft報自主筆政以直言無畏抨擊政府著名大戰時該報被禁出版哈登氏被召入軍充錄事遂不能發揮其政見毛奇氏之詭譎行爲卽由哈登氏之文章暴露 
[俄代表承認外債談]  
　　四日海牙電勞農政府代表團於今日會議前宣言承認俄國戰前之債務謂勞農政府願償還之但必須獲有借欵如不能借得則不付分文俄乃富國之一端足爲借欵之主要擔保俄國不欲以私人産業交還舊主惟擬於私人産業予讓與權俄國不能承認戰債之義務 
[英國派艦參預巴西百年會]  
　　三日倫敦電下院質問各强國不派艦隊赴麗河參與巴西百年慶祝會者是否僅爲英國今日首相喬治答稱内閣於一再考慮後已决定遣何德號與逐北號兩艘前往麗河又稱議員建議應請海外商部會同海軍部辦理俾藉此機會以增進英國商業利益一層意見甚善渠當以此意轉致海外商部 
[國際無綫電生聯合會]  
　　三日倫敦電國際無線電生之聯合會已在比京成立内有比·丹·英·意·荷·希臘·瑞典·之代表通過議案要求萬國無線電大會應許無線電玍舉代表出席公定國際辛資之基礎並要求廢除不適當之工作並規定收發生應熟悉英法文字 
[美國火車失事]  
　　三日紐約電費城與里定城之鐵路有載游客之快車一輛於每小時行七十哩時在温斯洛轉軌處未曾轉入正軌致傾覆堤下聞已死九人傷七十五人 
[各國近事記]  
　　四日倫敦電各報載稱内閣人員不日將有重要之更動外相克松爵士因病不能回任故代理貝爾福伯爵將實授外相 
　　三日倫敦電陸軍大臣伊文士爵士今日在米爾班克威斯明斯特厦英美烟草公司舉行紀念碑開幕禮蓋以紀念該公司陣亡之職員者爵士演說稱讚諸員之忠君愛國總董歐文爵士述及該公司職員從戎者共三千三百八十五人陣亡或因傷殞生生逾十分之一共三百五十三人 
　　二日倫敦傳來英國渥爾丹勃拉特紡機廠接到中國方面購置棉紡機一○六三○○○錠之定單一電現已證實 
交通大學無線電 
[美國鐵路技工罷工信]  
　　紐約電鐵路管理員聯合會已宣佈不干涉政策聽令各路局單獨辦理路工罷工事宜 
　　芝加哥電聯邦總商會稱鐵路工場技匠在三月十五日作業者共三十三萬二千零三十八八人但自煤礦罷工後車行減少工場工作亦因以減少故技匠總額當視前爲小 
　　紐約電鐵路管理員稱各路存有備用之機車四千五百輛又客車貨車等十萬餘輛與一九二○年扳機路工罷工時各路設備未周之情形不同故現在情勢决不致如一九二○年之嚴重 
　　華盛頓電本塞維尼亞州鐵路管理員稱聞有一部份工場技匠願於該州鐵路解决工資問題後卽行恢復工作 
　　芝加哥電守站火夫與加油夫工團領袖海立氏前曾出席於鐵路工務局之會議允暫不加入罷工現因各處詰問已通電分致一百五十處分會謂會員保留如願罷工卽可棄業之權聞守站之火夫現已有半數罷工　　芝加哥電鐵路工務局聲稱刻在罷工中之各技匠工團已喪失其在工務局之權利並勸抵補罷工者遺缺之工匠速組織團體舉定代表俾遇事可與工務局接洽 
[美國棉價見漲]  
　　華盛頓電農部預計新棉收成約一千一百零六萬五千包棉價每包乃漲起七元五角購者甚多蓋以依農部之預計美棉供給將不敷需求也 
[各國近事記]  
　　美國巴爾狄摩電瀕河工廠昨夜失火損失四百七十餘萬元 
　　華盛頓電墨國丹譬柯某美僑之妻爲匪殺死美當道已促墨政府拘辦兇手 
　　芝加哥電政黨已在芝加哥地方設立運動總統選舉之總部 
公電 
　　蘇議員促廢督軍護軍使鎭守使電各報館鑒頃致南京齊督軍等一電文曰南京齊督軍宫鎭守使龍華何護軍使蘇州朱鎭守使徐州陳鎭守使海州白鎭守使南通張鎭守使淸江馬鎭守使北京江蘇同鄉會諸先生均鑒江蘇非被征服民族何用督軍駐防此外如護軍使鎭守等各軍事機關無非項城帝制之流毒懸此目標互爭雄長四郊多壘一夕數驚蘇民疾首蹙頞者久矣加以蘇省財政積虧已達一千數百萬破産近在眉睫安有餘力以養此不祥之兵方今廢督裁兵潮流澎湃督不廢兵不能裁欲裁兵不得不先廢督盧督旣實行廢督於前齊督復贊成廢督於後事實昭昭信誓旦旦與民更始薄海同欽及今不圖於意云何應請當機立决卽日廢督並同時廢止護軍使及各鎭守使暫仍各師旅長原職一面維持地方一面厲行裁兵俾蘇省永無兵禍蘇民之幸皆公等之賜也迫切陳詞諸希亮詈江蘇省議員張葆培周積偉許銘範蔡璜朱元直周徵萼楊而墨周仁泳蔣丙華盛守鈺周穀陳兪祖望葉理封黄申錫黄端履陸秉淵王景常劉文輅章崇治陸曾燕侯兆圭周凱龔廷鄂張樹典夏光瀚王惠軒陶達逃士翹陳人厚眭國襄王朝幹屠宜厚王廷貽左保南吳有舲董濬謝同福朱世瑾陳同倫盛元音吳輔勳陳謨江 
　　沈鴻英促岑春煊返桂電各報館均鑒頃據駐桂舊部各將領鍾明階李飛張希烟謝重光葉士衡沈健飛何海鳴黄芝華沈秀延張世英葉幹楨吕定國李時芳黄鄂三廖炳坤戴德齋等各公團次第發來私電稱桂省議會經票舉岑雲帥爲廣西省長各將領及地方各法團均一致擁戴迭電敦促速回主持大計請尊處一同電催等由逖聽不勝歡躍伏念桂自粤軍退後全省無主絲棼待治猶解倒懸非雲帥老成碩德出任主持不足以奠危局務請尅日回桂宣佈就職早慰雲霓俾桂局危而復安九百萬人民同登袵席鴻英等執殳於役亦得釋鄉土之念一意効力疆塲無任企禱諸公憂時望治諒有同情並懇一致以大義相責勸拯此一方桂局之幸亦大局之幸也援贛西路司令沈鴻英率部下副司令黄鴻猷旅長沈榮光何才傑鄧瑞徵李易標團長沈志威陳壽山楊子德沈恩甫黄仲識張耀廷麥勝芳鄧耀坤蕭鎭湘李剛陳春光吕定祥曁全體官兵同叩皓印 
　　潘齡臯爲議員賄選案通電各省巡閱使督軍都統省長各報館鑒冬日致政府一電其文曰北京大總統國務院鈞鑒内務部司法部鑒查甘肅省議會議員張新銘出洋數千元託議員馬振聲投票舉爲參事會參事員馬振聲已完全承諾迨至投票之日馬振聲臨時變卦票投他人以至張新銘未得參事員馬振聲憑空得洋數千元張新銘不服以馬振聲投票受賄在地檢廳起訴聞牽涉議員甚多該廳依法辦理於上月陷日將馬振聲傳案本月先日該會議員等因此案開會謂齡臯挾嫌指使蹂躪議會要求齡臯將此案消滅否則解散議會或遷赴西寗等詞爲要挾恫嚇之計查此案之發生是議員起訴議員豈行政長官所得過問齡臯負有監督司法之責絶無干涉司法之權此次省議會開臨時會議齡臯所召集該議會之自由召集閉會開會業於上月二十七日電呈在案禮義廉恥國之四維四維不張國乃滅亡今該議員馬振聲等寡廉鮮恥以立法之人爲違法之事實爲古今中外所無個人犯法被傳諉爲齡臯之主張誰其信之齡臯自束髮受書以至今日斤斤守法深恐該議會議張其詞通電京内外摇惑觀聽用將此案眞相縷陳伏祈大總統鑒核實爲公便甘肅省長潘齡臯叩印恐遠道傳聞失實特此電達潘齡臯叩冬印 
國外要聞 
[俄德締結秘密軍約]  
　　世界新聞社譯字林報云拉的維亞國首者里加出版之Ｒizhsky　Kurier報於本年四月二十九日載有一德俄軍事協約之全稿謂係由德國參謀部全權代表及蘇維埃俄羅斯軍隊全權代表於四月三日締結於柏林按當日諾瓦會議中俄代表宣布俄德條約時盛傳尚有一軍事密約於同時訂結但俄代表立脫維諾夫氏則鄭重聲明並無其事若里加報紙所載果確則此一紙密約關係於世界政治誠非淺鮮該報所載全文於左 
　　工農紅軍全權代表與德國參謀部全權代表於一九二二年四月三日訂結下列協約於柏林（一）德國參謀部擔任供給俄羅斯社會聯邦蘇維埃共和國以軍械及藥彈其數量須足夠裝配一百八十團之步軍（依照一九二年三月四日第５５６／８８號協定之『甲』欵）并擔任將此項軍器及藥彈送至目的地運費由德國參謀部擔任並保其送到此項軍器與樂彈之三分之一應爲俄國式樣（一八九一年俄國來福槍式）其餘爲德國式樣（一八八九年毛瑟來福槍式）同時德國參謀部擔任依上述之條件供給重砲及野戰砲於俄國其數量須足夠裝配二十師之俄軍（一九二一年三月四日第）５５６／８８號協定之『甲』欵）上述軍器之數量未規定於一九二一年三月二十五日之協定内（二）德國參謀部擔任改組俄國在波羅的海及黑海之海軍其方法（甲）依照一九二一年三月二十五日協定中規定之數增加德國海軍教練員（乙）照近年所得之經騐改組並訓練俄國海軍人員（丙）依照俄國海軍委員長之訓令完全修繕俄國海軍之船艦（三）德國參謀部擔任除已交付之飛機外於近將來再供給勤克式新飛機五百架還同相當數量之備用機件（四）德國參謀部擔任供給技術用品於俄國軍隊之工兵其數量須足夠一百八十團之用（一九二一年三月四日第５５６／８８號協定之『甲』欵）並擔任供給一百五十軍用無線電站（五）德國參謀部應以關於煤氣戰爭最近探討及發明之結果指授工農紅軍之參謀部並擔任教授俄國教練員六十人此六十人由俄國參謀部派送至德國（六）德國參謀部應以必需數額之工兵專家送往俄國以期增進俄國已有之軍事工業生産力並期於來年内贊助設立新砲臺製造廠一設在撒馬拉一設在彼得格勒（七）工農紅軍方面完全承認以前所訂之各約卽一九一九年二月十九日之約及一九二一年三月二十五日之約此兩約卽爲本協約之一部分此外工農紅軍參謀部擔任勸誘俄羅斯社會聯邦蘇維埃共和國政府依照一九二一年三月二十五日協定之附約第二條實行將屬於俄羅斯海軍之戰艦二十艘立卽移交但爲目下政局起見此等戰艦應暫時留於俄國海港（八工農紅軍）參謀部對德國參謀部保證該參謀部所選之三德國工廠卽一飛機汽車工廠一毒氣工廠一軍械工廠可移至俄國繼續工作但須以俄國軍隊得使用此等工廠所出軍火之充分機會爲條件此外工農紅軍參謀部應絶不干涉阿富汗邊界新藥彈製造廠中德國軍官及專家之工作（九）工農紅軍參謀部擔任在俄羅斯社會聯邦蘇維埃共和國之西方邊界保有駐屯軍隊不得少於步兵十八師騎兵八師此等軍隊中之三分之一應依照一九二一年三月四日第５５６／８８號協定之『乙』欵）加以特别補充此等軍隊應依照一九二一年三月二十五日協定中所含合作計畫規定之區域集中之（十）工農紅軍參謀部擔任將尼古來父斯基及亞歷山特路父斯基兩鐵路線來往火車每日增至十二列車又此等鐵路在明使克莫斯哥及彼德格勒三角區域内之連接線亦應相當增加其交通容量（十一）工農紅軍及德國參謀依照現存之政治條約應擬定一種共（同行動計畫供給俄國以出波羅的海之路又不經特别協定及條約應暫時於德國軍隊及俄國軍隊之問劃一界線經過沙列斯伏爾馬·及奥斯脫老夫（十二）兩當事者擔任對於本約保守秘密本約分俄文及德文兩種倘有疑義時應以德文爲凖雙方全權代表親自簽定蓋印證明以上各欵爲有效腦維子基·斯丹法乃史馮薩克脫將軍·海軍大將本克·陸軍中佐斯却富·少佐配德司·（署名） 
 
 

Page 8

 
 
   
 
 

Page 9

 
 
   
 
 

Page 10

 
 
國外要聞二 
[中歐通信『波蘭』一勺]  
　　綠渠醒春記 
　　酷寒之後回春則喜大戰旣終望治尤切歐洲各國政府方面一自一九一九年法京舉行藩狩宫和平會議而後三數年來各國外交家樽俎聯歡忙於微逐幾乎每年有數次會議最近在義大利召集之前路華Ｇenova會議卽其一也諸大强國爲求避免戰爭而開會議祇以各國人士未除利己之心各國代表赴會議時遂各求保衞其國家權利而絶不暇顧及他國利害終之經過種種會議而後愈足以顯戰禍之可危此外世界社會黨集會運動明效亦甚淺鮮爲今日計惟有由各國人民共同結合起與自私自利之心相奮鬬創立一『全世界人道文明公會』 
以爲全部歐洲國際間大同盟之先導波蘭國有『新綠渠報』Ｎeue　Lodzer　Zeitung最近發表公會十二條件蓋亦消弭各國間未來戰禍之一種方法也 
　　第一本公會須與從來異國人民彼此相仇恨之成見盡力奮鬬須知世界之大無不良之國民而却不能無不良之國民分子第二國民間相伊恨之見乃中古時代所留遺非二十世紀所宜有切不宜因一二人之不善而歸咎於其國而加害於其全部國民第三本公會盡力反對國民間一切爭端若兩政府兩民族間有衝突處須由仲裁法庭判斷以免兵禍相尋第四若不幸而戰事發生除處辦間諜外不得無端圈禁敵僑第五者不幸而戰事發生不得壓制任何一國之人民所有行動言論出版等自由彼此仍得共同享有第六凡屬世界人類待遇上一體平等不得稍有岐視第七本公會反對一切殘暴行爲一國中大多數國民對其餘語言宗教歷史習慣不甚相同之小數國民不得用强力迫令從同以剥奪其自由第八若戰爭竟不能避免者以下五事永垂厲禁一不得空中抛擲炸彈二不得用毒氣攻敵三不得用開花彈四不得封鎖港口絶人糧道五不得以一切殘忍方法傷及無辜平民第九本公會抱世界主義須盡力宣傳人道使各國人民彼此能漸相容忍須向學校家庭與社會分道進行俾其勢力推廣時可具操縱各國政府之權能第十本公會將合全世界各國人民爲一大團體以抵抗好戰首禍破壞人道主義之某國政府或人民無論其爲戰時强暴之行或平時躁妄之舉均當羣起而攻不得稍存寬假第十一本公會須向全世界各地設分會凡成年者均得爲本公會會員而均應有盡力宣傳廣徵新會員之義務第十二各會員在每一國境之内可成一獨立之公會如在德國卽名爲德國人道文明公會其餘各城市依例設分會總須其有操縱各國各地政府之權能方足以策會務進行 
　　歐洲時局去大同之世尚遠公會條件云云誠不免紙上談兵然藉是而窺見西方文明國人士心理亦足爲我國民言外交者之借鑑也波蘭爲小弱國聽人支配無權利可爭奪於此世界列强爭權奪利之漩渦中尚足以當『旁觀者淸』一語故消弭國界爭端之運動波蘭人士頗具熱心往昔長門和甫氏創造愛世語Ｅsperanrto波蘭綠渠市Ｌodz新綠渠報記者貝𤱕Ｂermann和嘉Ｏskar氏等著論鼓吹不遺餘力貝𤱕君言集合不同國籍之人使同抵一萬國大會議場甚感困難者爲語言世界語言一千種聖經譯本五百種其大多數輿人羣文化無重要關係一人之力有限萬不能兼擅其長擇其最重要者習之亦覺費力多而成功少在萬國議席間至少用兩種語言小弱國外交代表至少必須習其兩者之一一九零五年日俄戰爭旣告終各强國代表在英國『浦門』Ｐortsmouth開和會俄代表發言逕用俄語經俄通譯官譯爲英語及日本語日本代表答復用日語又經日本參贊譯爲法語但譯法語時常有誤處於是俄日兩方極多抵觸至不欲相該會議幾告中止而同時法國波隆Ｂoulogne海口舉行第一次愛世議會與會者四十國而均能自由通欵曲彼此無所隔閡是則此愛世語誠足以補轉相迻譯者極大缺憾云云愛世語在將來能否爲全世界通用語言固屬另一問題然其蘄望趨向大同或當有漸臻圓滿之一日全世界人道文明公會殆亦與此蘄向殊途而同歸者予甚望志之所專屬能終底於成也 
國内要聞 
[北京特約通信（公御）]  
　　内閣問題之最近趨勢 
　　内閣改組之說醖釀已久特以有關係之各方面主張不同而各各方面之内部意見又極錯綜複雜未能一致故根本改組及暫維現狀之兩說均難見諸事實先以國會方面而論卽分兩派主張一派注意在開會以後由總統依法提人咨請同意組織正式内閣而對於目前之臨時局面則不必顧問此其心理殆與議會以外主張維持現狀者爲近而另一派反對之謂揆時度勢宜於開會以前將正式内閣成立開會後僅須一度追認之手續便可省却若干麻煩其心理殆與主張根本改組者爲近此雖均理論問題而事實亦不外此兩種趨勢端拱無爲之黄陂近日應付内閣問題之手段似亦少少變更矣此亦左右勢力消長之關係也接近吳佩孚之一派如金永炎哈漢章等因直系内部破裂對外頗遭責備此派固主張内閣維持現狀者而另一派之主張改組者則大見活躍湖北元老之周樹模曳杖來京卽其朕兆周實傀儡性質靈魂乃在張國淦蓋張於民國六年曾一度提出閣員而國會未與通過依法同一國會期内不能再行提出如於開會之前業由總統任命俟開會後請求追認則法律問題尚可另有解釋此其所以利於從速改造也并聞周内閣如能成立張可調任交通以谷鍾秀任農商以張耀曾任司法以林長民任教育蓋周背後實藏有某某兩系也其餘閣員則完全開放聽保定洛陽之支配而院秘書長一席則確已定爲韓玉宸現在太平胡同周宅已預備組織政黨定名爲政聞討論會舉周爲臨時主席以便先行造成内閣雛形逆料黄陂之勢力手腕苟不足以支配内閣則已如其能之則周内閣之機會至矣 
　　至政治實方重心之保定方面因高恩洪去留問題致曹吳兩派大生意見其派别尤屬顯然而董康對付直系軍費殊欠手腕更促成内閣搖撼之動機然卽謂吳氏果有斥去董高兩人之决心或曹氏左右逼吳以不得不去者亦屬神經過敏之譚蓋吳氏心理固始終維持現狀以待國會開會後再行組織正式内閣者其預備人物大約爲西南有力分子董氏届時必難提出高則或可出任某省省長庶各方面不見痕跡唯曹氏左右日以權利之說包圍光圍最近顔惠慶已露消極之意而吳景濂邊守靖等乃竭力爲唐紹儀推轂但得曹氏一爲頷首唐卽命駕入京接洽而以擔認直軍欠餉爲組閣之交換條件進一步則代曹氏謀法律上之最高地位如吳氏不以爲可則曹卽宣言赴津以對付吳之返洛時局變化已見端倪其問題又不限於内閣矣（三十日） 
[南北統一之一暗礁（春濤）]  
　　聯省自治問題 
　　天下事有出人意表絶對的不可以想像而得者如奉直戰後政局之仍不安靜是已據深知政界内幕者言現在各方面之暗潮紛歧劇烈視疇曩遠逾十倍當奉直戰後吾人希望擁兵武人澈底覺悟除舊刷新爲千載一時之機會詎時不逾月事未轉機吾人祈禱熱誠已由沸度而達於零點卽以統一南北言亦尚有一絶大之暗礁在暗礁爲何卽西南所爭執之聯省自治是吳佩孚迷信武力萬能觀其對西報記者言謂西南倡言護法舊國會恢復可謂目的已達設再藉詞違抗吾將以全力征服之其意可見卽如廢督裁兵本黎黄陂復職之條件吳贊成廢督而認爲非當務之急曹並主張兵不可裁前數日各省區代表在保定會議討論廢督吳態度至冷靜陳炯明對直系提出統一條件有八而吳對聯省自治一層亦不甚贊成是北方要人之態度與西南堅持之政策根本上已顯然枘鑒矣 
　　聯省自治說不倡議於今日粤湘川滇浙固已屢言之且此說亦不盡發自南方之南人北人如張繼孫洪伊李石曾之濤亦持是議湘人徐佛蘇本北方議和代表且進一步而主張南北分治著成小册子發布以求其說之競勝吾人雖不敢貿然附和然實不能不認其理由之充分當此南北方立民受痛苦時代宣布聯省自治旣可促西南之來歸并可挈北方政治以俱進救時方略莫良於此若謂孫中山失敗西南已不成問題此種觀察恐尚不免有多少之錯誤何也西南之政府雖倒而西南之主義猶存讀者諸君猶致疑於吾言乎須知南方實力派皆抱定此種宗旨陳炯明卽主張最力之一人其對吳佩孚提出統一條件卽斤斤於此點趙恒惕附直色彩本濃厚今亦已明白表示而其游說川滇黔主張聯省省治甚力譚延闓氏尤爲此種主義之急先鋒湖南有實力軍官如宋鶴庚魯滌平謝國光陳嘉祐等皆贊成譚之主張湖南省議會拍發通電痛陳聯省統一尤覺透發無餘四川之劉湘楊森兩氏旣擁厚兵尤負重望皓日劉致黎黄陂一電有曰以自治樹地方之基礎更以聯治促國家於統一其主旨大可想見矣唐繼堯艶電亦力爭聯省自治西南諸省之步驟可謂一致矣此外奉張已標聯省之旗幟浙盧亦有自治之主張倘不順其勢而導之統一將永無實行之日也惟旬日來已有少許佳音堪以報告於讀報諸君者卽南北統一之暗礁似有合力剷除之希望是已自粤桂川滇黔湘派代表集議於長沙决定一致對北要求聯省自治後黄陂左右已有以此爲請者黎已首肯曹吳前亦有人進言吳已允返洛後息心考慮總之聯省自治與南北統一有絶大之關係輕視此點大局尚未可樂觀也 
[吳佩孚返洛前之談話]  
　　吳佩孚已於一日遄回洛陽其返洛之原因據神州通訊社稱有政界某君於吳氏起程之前一日（三十日）特赴光園謁見首先諮詢吳氏此次回洛之眞正原因吳氏答覆謂『法統恢復法律問題應由國會主持政治問題有總統及内閣主持余無過問之必要余此次回洛第一緊急問題卽是平河南土匪第二緊急問題卽是將第三師軍隊練成模範軍以爲防邊衞國之用此外别無任務至於奉直軍事善後種種問題均由曹仲帥作主』某君又詢吳氏對於中央政局之意見吳答謂『余向持不干政三字主義凡中央一切設施余决無過問之理惟附帶聲明（一）對於九六公債發行曁因政治而借外債均爲平日之所極端反對無論如何决不承認（二）前日中央發表之陜西等省省長均非本人主張外間誤會之言概不負責』最後某君復詢吳此次是否赴鄂吳答鄂省軍民兩政俱有負責之人余無赴鄂之必要不但不赴鄂並須將兩湖巡閱使一職根本取消』云云某君遂告辭而退 
[吳佩孚回洛之外人觀]  
　　字林報二十八日北京通訊云秦皇島消息京奉沿線直軍凖備尅日大批撤退而京中華字報亦謂運兵空車已備有一千五百輛直軍當局現擬每日運回五千人同時保定又有吳佩孚行將回洛之訊是皆表示吳氏於和議草草成立卽將大軍完全撤回政府改組方竟便行脫離政海此種非常之舉固出贊成與反對者意料之外但與其平日所守之政策未嘗不符且益以見吳氏料事之明頭腦之淸澈蓋凡北京有軍人盤踞之際不論其存心之爲公爲私皆足以爲革命之口實而使京外野心軍人藉以稱兵獨立而獲侵略鄰封之藉口今有人焉勢力足以指導政府國中無與爲敵一旦翩然離京而語於人曰『指導政府乃全國人民之事非余軍人所應爲』則凡所以爲革命之口實者將悉見消除若輩仍欲負　之武人將益墮其物望中國自洪憲失敗　　　湧兵戈擾攘迄今徐孫下野長江流域之督軍尚有擁兵自大以爲吳氏方居保定遥執朝政新政府中亦多吳系人物因是益復無所顧忌而督軍制十年來所召之分崩亂離依然如故苟今日政府而仍在吳氏指導之下若　當益有所藉口總之武力之下必不能産生良政府文吏而有武人爲護符者有恃無恐必不能有良政治今吳氏遠去洛陽倡言不干政治俾政府復成爲空白之箭鵠各黨皆得發矢吳氏旣自洗督軍制之汚點而使他人握兵者勢非釋械亦將目屏於軌道之外抑有進者今閣員於統一大政頗不與吳氏同其旨趨若輩深知統一之意義實含有恢復國會及南方勢力侵入之二端一旦實行若輩行將下野故仍望西南聯合與北方相抗更望其勢力益形鞏固俾吳氏得以常爲若輩之傀儡國人於吳氏回洛或無此種感想吾知據高位者或已感受痛苦矣今吳氏離保定北京復得爲各黨自由發展之地不僅眞正之政見可以昌言可以實行可以攻擊他黨卽欲修私怨亦無有障礙苟仍阻兵安忍不肯傾向政府卽不謂之僅圖私權亦將目爲不勇如滇浙東三省之主張聯省自治不妨遣代表前往討論如孫洪伊欲得國會大多數之同情亦可赴京圖之失今不圖必將失民心而自離正軌是以吳氏日前之恢復國會足以促進統一吳氏今茲之回洛足以間接促成廢督焉 
[京銀行界决定收受九六債劵]  
　　但有兩宗借欵須另償 
　　九六債劵間題自董康登臺後又大形活動董以軍政費無着决定將此劵發行以便抽回原來之抵押品日前已通函各銀行說明辦法請求各行同意前往領取一方面備函通知銀行公會上星期六（一日）下午入會各銀行開例會時此問題曾經長時間之討論僉以現在財部無力償債則雖以高價收受九六券亦聊勝於無結果决定忍痛承受無借欵中代兌中法銀行鈔票一百五十三萬餘及上年中秋節之墊欵二百萬元兩項銀行界爲維持金融及京畿治安起見均十足交欵並定最低之利息財部當時一再聲明於最短期内設法淸償今拖欠已久乃欲以市價三成六之九六劵硬作八四折償還是銀行方面於吃虧利息之外並將短折實欵二百餘萬元（該兩項債欵共三百五十三萬財部規定九六債券以八四折發行則應償債券四百二十萬元現在市價三六折合現洋一百五十餘萬元兩者相抵尚差二百萬元）故對此兩項决定拒絶收受請財部另籌的欵迅卽淸償云 
[顧維鈞聲明反對借欵]  
　　在四縣同鄉懇親會演說 
　　昨日（二日）下午五時江蘇太嘉寳崇四縣旅京同鄉假北京銀行公會開懇親會歡迎顧維鈞到會者約三百餘人首由吳宗濂致頌詞次卽顧氏演說約歷半小時餘其大意首述感謝之意次謂年來在外辦理外交均賴國内民氣之發揚外人瞭然於我國國民主張所在對於折衝樽俎者之發言不致目爲一二外交家之私意而加以相當之重視其實例不一而足如魯案等等莫非因得全國國民爲後盾始獲得差强人意之結果次述此次返國本擬往各省游歷考查二十年來之進步變化但政府以全國財政討論委員會委員長一職相强堅辭不脫乃勉允就職（按全國財政討論委員會章程業經閣議通過經費等項亦已决定聞顧氏定於四日上午到會就職會址卽在司法講習所）鄙人辦事向以衆意爲攸歸此後亦必不改素志近來國内輿論極端反對借欵鄙意亦然蓋年來國家所負之内外債竟達十數萬萬之鉅試問此項鉅欵我國曾否因之而獲得若何利益故鄙人反對借欵之意見極爲堅决而與輿論又適相符合此後自必視衆意所在以爲辦事之方針至最近有不知何人所組織之蘇事研究會發散傳單謂鄙人擬發行内國公債一萬二千萬又謂將以四路抵押外債二萬萬等說此種說此種說詞或别有作用將來水落石出事之有無不難判明且鄙人所任者爲財政討論委員會事宜與籌欵借欵毫不相涉則又可爲國人告者也最後顧氏表示對於同鄉之觀念謂我人以鄉誼而有此種團結推而遠之國家亦卽由此而組成云云演說畢至餐堂略進茶點而散 
[教育界注意庚子賠欵]  
　　政府近向各國接洽缓期交付庚子賠欵紓中央財政教育界人士聞之大爲注意以爲中央財政無過軍費政費兩大宗賠欵退還爲此後教育經費一線希望且退欵興學運動有年前曾聯合各省教育人士大舉請願已達四萬三四千人去年法國賠欵首先允予退還後退欵興學請願團國立八校及華法教育各團體均曾陳請政府以賠欵作爲教育經費並得政会允諾財教各部已有明文答覆今若移作軍政經費不惟教育經費無解决之望抑且政府失信於國人退欵興學請願團諸人聞之尤爲憤激不平卽由該團發起人直隸教育會長張佐漢等致書李石曾氏謂宜卽向當局請其注意民意並謂賠欵展期係委顧維鈞氏向外交界磋商李石曾得信後當卽往訪顧氏顧謂注重教育彼亦自然贊成又此事彼不過從中帮忙仍由顔外長主持云云李石曾氏旋又往訪顔外長顔亦答以注重教育等說李石曾卽以此意轉告請願團諸人認爲政府如能實行尚屬圓滿但此欵退還必用作教育經費無論如何教育界人士請願退欵興學團四萬餘人必堅持到底云 
[八校教職員索發欠薪覆曹锟勘電]  
　　昨日（二日）下午四時北京國立八校教職員代表聯席會議在美術學校開緊急會議首由主席尹炎武報告（一）董財長日前言明六月三十日必發經費十萬其後僅發四萬其餘六萬應如何追問所有從前積欠經費在此學年結束期内應如何催發（二）曹巡閱使對於維持教育之勘電語甚切實同人等應如何答覆（三）交大京校合併風潮該校學生會代表已派人前來本會接洽請本會援助應如何對付（四）北大代表何君提議三海開放問題聞政府有招商承辦之意此種在歷史上建築上文化上教育上均甚有關係之古跡名勝似不宜帶商家營業性質並擬將來董事會内須有教育界代表參與藉以保存文化（五）學術講演會原定本月三日舉行茲因全國教育大會正在開會教育界同人多已赴濟南出席不克兼顧可否暫緩實行（六）尹氏本人三日須赴濟南出席應請推定代理主席報告畢卽以次付討論討論結果（一）關於董財長爽約只發四萬及積欠問題在此學年結束期間實難默視决定卽日函催財部將未發之六萬卽日發出所有積欠經費於最短期發淸（二）對於曹氏勘電其維持教育之意甚爲明顯以軍人而能出此言不問其動機如何均堪感佩應卽覆電致謝旋卽當塲擬稿經幾次修改始行决定並定於卽日拍發（三）對於交大京校合併風潮該校學生會代表雖已派員前來請求援助但同人等對於該校此次發生風潮之詳細經過頗不明晰而同人又多已赴魯列席教育會此時若卽决定如何態度稍欠妥當不如暫持冷靜俟同人歸京後再行詳細討論如是决定此時暫持冷靜態度（四）對於三海開放問題同人等身在教育界者在文化教育歷史建築等種種方面立言均應有保存名勝古跡之必要遂决定反對抬商承辦凡屬於營利性質之措置均必反對將來開放後之董事會亦應由教育界參與其間藉達保存古蹟之目的並推何基鴻草擬具體的節略以便下次再行討論（五）學術講演會决定暫緩實行但將來舉行地點卽定在中央公園則入園聽講者應予以免費茲已接洽妥協容教育大會散會後卽當舉行（六）尹主席出京期間聯席會議之事務暫請何基鴻代表惟要求主席須於一星期内回京時已六時半遂宣告散會其致董康公函云日　同人等躬詣崇階承面允於六月三十日撥付八校經費十萬元茲僅領到四萬其餘六萬迄今未蒙撥付同人等惶惑莫名爰於本日開會議决請貴部將未發之六萬元卽日如數撥付從前積欠經費亦盼於最短期間發淸藉以結束其覆曹錕冬電云勘電敬悉同人等本維持教育之職志對於京師教育經費呼號奔走蘄促全國上下之覺悟者於茲兩年尊電以爲民國亂源實因教育缺乏國家大政方針應列教育爲第一根本之論邁越君倫閎議孤懷感佩無旣現在全國教育日在風雨飄摇之中得公一言中國幸有轉機矣謹此電覆並祝大猷北京國立專門以上八校教職員會代表聯席會議叩冬 
[奉直撤兵善後仍未妥洽]  
　　其癥結在張作霖位置問題 
　　直奉撤兵後關於雙方之善後問題現由王占元從事接洽已漸就妥協惟張作霖之位置尚費周章聞張近要求政府給以暫管東三省軍務職權政府派員就商曹吳尚未取得同意故東三省正式陳報中央各文電至今尚無往還惟東三省官銀號王某有一電致政府證明鍾世銘所發鹽欵實在收到鍾並未吞没更將派妥員携同正式收據到京云 
　　又據使團方面消息當奉直兩軍言和之初除王占元宋小濂居中極力調停而外尚有某某兩外國人亦希望中國内亂早平而在戰區内該兩國之僑民營業上可以免受軍事之影響此該外人所以極力主張調和之故至於王宋二人自奉直戰事終了以後由京而奉由奉而山海關而榆關昌黎而保定天津奔走勤勞皆係某外人與有確實援助的把握也前日（三十日）接秦皇島報告在榆附近之直奉兩軍對於履行撤兵條件近又發生變 
 
 

Page 11

 
 
化之說如長城之某某地方卽所謂中立之地點（直奉言和時本指有中立地）無論如何不得在中立地點内發生戰事惟此時應順從條約離開戰事地點之一部份直軍及少數之奉軍仍未開去尚不知有若何理由據云關於和約手續異常繁雜枝枝節節尚有未解决之問題甚多惟張作霖要求保安司令一職始終不渝張氏謂此職係東三省人民之公意直軍若不承認此條件决無撤兵之餘地故熱河停戰條件張作霖忽然食言實因保安司令問題有以致之耳至於直軍方面王承斌仍令彭壽莘擔任戒備非常嚴重深恐張作霖野心未死發生其他變故也 
[日外部公表延吉馬賊襲擊事]  
　　東方通訊社三日東京電云七月三日外務省公表六月二十八日間島頭道溝被馬賊襲擊事件如左有號稱仁義軍之馬賊團約一百七十名（中有朝鮮人十二名）於六月二十八日午前三時襲間島頭道溝市街恣意搶掠後四處放火先是該馬賊團由其根據地出發驀進密林地帶晝伏夜行凡遇宿洎時概嚴密禁閉其部隊遮斷一切交通且以非常强力之行軍於二十七日晚抵頭道溝西方約六里之處復立刻前進而於翌日二十八日午前二時趕抵頭道溝北方高地至是遂分全隊爲三於午前三時以其第一隊由市街之南方進第二隊則由北方進第三隊則由西方進一齊開始猛烈急激之夜襲繼刦中國軍營稅關局電話局日本領事分館中國富家日僑住宅一處主以奪軍器及貴重品爲目的極其殘忍狂暴之至刦日本領事公館之一隊先驀入監房破壞其一部而放走監犯全部（有已决朝鮮人二豫審中之朝鮮人四）於是依次搶掠並殺戮後焚燬館中附屬房屋而出次又至市中搶掠搶掠畢乃就四處放火騷擾至六小時之久至午前九時始遺死骸三十二·槍械十而向市之北方退按當時頭道溝所有之警備力爲中國陸軍約百名警察官四十四名及日本領事分館營察署員田中警部等二十三名日本諏訪副領事聞變卽奉送日皇肖像至安全地帶同時又督館員施應急防備一面因欲報急於問島之總領事館命館員急行（其時賊已將電線割斷故電線不能用至中國軍隊一面則倉猝遭斯急變十分狼狽然防禦似猶盡力據云賊所遺棄之死骸三十二具卽由中國軍隊所擊斃者也日本間島總領事於午前五時四十分接此急報後乃立刻召集所屬警察官至六時先派出巡查四名之騎馬斥候次令杉松警視麾下之主力警察隊四十名於六時四十分出發馳赴現場續有間島慈惠醫院（朝鮮總督府所經營）派出之救護班五名亦携帶衞生材料前往杉松警視之主力警察隊於午前十一時半抵頭道溝領事分館立就警備之任救護班於午後零時半至至後卽從事處置死骸及向負傷者施以應急手術又有救護隊五名係由間島日本總領事館所在地龍井村日本僑民會所組織者亦携食糧品爲主於一時二十分馳至以慰僑民及令警察官休息龍井村之日本眞宗傳教師亦與該救護隊同至專以弔唁被難者之遺族爲務又在中國一面則於二十八日由局子街急派出軍隊二中隊至頭道溝方面又派一中隊至龍井村竭力施以應急警戒此役也被害中之主要者日本人卽死者二名（中有巡查一名）重傷者三名焚燬之房屋爲日本領事分館附屬房屋二間（間島郵局分室）巡查宿舍一間軍械彈藥房一間日僑所有房屋三間朝鮮人所有房屋三間及焚燬一半者五所在中國方面爲商埠局長等卽死者三名重傷者數名全燬房屋有釐捐局·電話局·陸軍營房·及其他十五所關於亂後之警備日本間島總領事立施以應急之處置　在龍井村並琿春尚求警察官之往援中國方面現亦分他處軍警以從警備然間島及琿春一帶近馬賊之横行狀似益甚各地有馬賊來襲之警報頻傳不已溯前運春發生大慘虐事件後迄今不出數年又有此慘掠故間島一帶之民心一齊動摇華人之避難者相繼不絶日僑在各處開會訴中國方面警備之不足恃現因爲保護其生命財産起見要求日本出兵不已云 
[旅京蘇贛人討論省長問題]  
　　江蘇省長問題至今未决近日蘇人已一致迎韓昨日（二日）下午四時江蘇旅京同鄉會又特爲此事開會首由丁錦報告偕同將藴寬徐邦傑陳瀏等往見黎總統對於省長問題要求三項（一）請政府致電韓國鈞令早日受事（二）請政府電囑齊燮元轉勸韓氏就職（三）韓氏長蘇旣經明令發表無論如何不得收回成命黎總統答云蘇人三項主張極端贊同惟在責任内閣之下總統不便逕自發電應請諸君與顔總理接洽辦理各代表等遂辭出往見顔總理陳述上列意見顔對致電齊韓一節允俟提交閣議公决並聲明韓氏長蘇明令萬無變動之理請勿多慮各代表等復往見内長張國淦張答詞與顔相同以上爲各代表與政府當局接洽情形應如何繼續進行之處仍候公决云云丁氏報告畢經衆討論結果决定再由蘇籍國會議員往見黎總統懇請設法促韓到任一面更以同鄉會名義公電齊燮元請其對省長問題明白表示以免韓氏有所顧慮其電文如下南京齊督軍鑒省長更調適得蘇人功令輿情皆稱允洽公素愛蘇應卽與蘇人一致外人不察妄謂阻碍請明白表示以明權限而釋羣疑江蘇旅京同鄉會叩該會以韓能否到任尚屬問題因又通函本省各公團一致擁韓其函稿略云『比者明令以韓公紫石長蘇命下以來迭經本會開會討論僉以蘇人治蘇本省民公意爭持累年僅乃得之如飢斯食彌可珍貴當經兩電海安勸駕而報紙騰載謂軍閥利前任爲易與慮新任之見偪陽迎隂拒以障韓公之來而一二希風承旨者又爲之推波助瀾於是遂有所謂省長問題發生本會聞訊卽又關會選派代表晋謁府院請促韓公履新當局答覆備謂决不變更成命然韓公一日未來卽省長問題一日未决事機危迫難安緘默竊維今日所謂省長問題者不獨關於韓公個人之出處實全省利害所繫我蘇久困於軍閥專政之下省治敗壞達於極點今後非以全省人民之協力不足以謀全省福祉之增進而全省人民能否協力當於今日省長問題驗之蓋軍閥旣不利韓公之來而爲之障則韓公果來與否實軍閥勢力消長之機全省禍福决於此日省猶有人斷難恝置同人以爲今日之事省爲重個人爲輕韓公應爲全省而犧牲絶無諉避之地我蘇人亦應爲全省而捐除成見一致擁護絶無嫌疑可言其有障碍韓公之來而敗蘇人治蘇之局者不問其爲軍閥非軍閥蘇人非蘇人應視爲全省之公敵區區之愚如此而已倘荷贊同尚希協力進行』上案議决後又討論教育廳長問題當以鄧振瀛業經辭職農商部方面並已發表部令將其留部是反對鄧氏一舉業告成功至繼任教育廳長究屬何人應俟政府派定後考查是否勝任再爲相當之表示昨日午後二時旅京贛人爲本省問題在江西會館開大會由文羣主席開會主旨係贛人治贛及反對客軍駐防討論良久衆無異議惟關於省長問題僉以爲非促謝遠涵到任無以解江西之糾紛於是當衆表决發電催促大多數贊成後已在討論其他問題乃有曾某起而推翻表决主席亦違法發言附和曾說欲令重付表决於是一班贛人以爲如此情形顯與同鄉會所標贛人治贛之主張相違背反對不合法之再表决遂紛紛退席而去 
[陳樹藩反攻陜西]  
　　陳樹藩自去冬被吳新田擊敗後竄據川邊萬源宣漢一帶擁衆數千時圖反攻本月中旬陳在宣漢就任陜川鄂聯軍左翼總指揮勾結川軍余際唐林光斗各部分攻鎭巴紫陽等處進窺關中並編成五大支隊第一支隊長潘占奎·副隊長王宗榮·率兵二千餘人由魚渡壩進攻石泉其餘四支隊則由萬源分攻漢隂安康各縣陜軍駐守石泉漢隂者僅各　營兵力較爲單薄接戰之下竟不能支該兩縣城遂被陳軍完全佔據吳新田聞警親率所部第七師馳抵茶鎭督戰並派二十六團由茶鎭進復石泉派二十七團由梅湖進復漢隂另以顧旅全部擔任後方策應至鎭巴紫陽方面則由劉鎭華派兵赴援業經下令以鎭嵩軍第二路統領嚴際明爲陜南邊防援兵支隊司令率領所部五營由西安取道子午谷前進又派第六路統領劉興傑爲副司令亦率所部五營由商縣取道鎭安前進統歸吳新田節制指揮該兩部均於二十三二十四等日由防地先後出發連日鎭巴附近一帶已有激烈之戰事聞第七師所部之康營孤軍被圍勢頗危急 
[濱江通訊（鴻）]  
　　二十八晚之大火江沿一片瓦礫場 
　　哈埠火患本不甚多故保險公司收取保費極廉自去春六道街大火之後乃時有警鐘觸於耳鼓或一月而數聞或間日而一見迄於今而更甚各保險公司皆賠累至鉅月前大舞台失愼延燒至數百間之多卽北十七八兩道街之火亦燒去百餘間而爲禍之烈延燒面積之大未有若二十八晚之大火者其起火原因由於七道街江沿之某小舖内遺火所致時爲午夜一鐘四面草房居多爲中下等人之俱樂部所在故延燒尤易而靠近江沿之處大都爲糧棧及木廠豆麥木材之屬均積如山不幸亦及於禍火光眞可燭天消防隊皆束手無策時東風正厲竟由七道街延西至五道街延東至十一道街延燒七條街道之距離損失當可想見猶幸天明時忽轉南風火鴉羣向江心射出而戊通公司（江沿十二道街）得以幸免於難聞木板一項燒去七八十萬元之譜其火勢自猛烈自可不言而喻矣 
　　江沿一帶夏秋最爲興旺封江之時除糧車往來外卽不復有游人故所有建築非常簡單類皆取材於木草危險當然不免然不謂其禍之竟至於斯也哈埠自今年來市面蕭索萬分何堪再經此鉅創而江沿經商之人除糧棧木廠外以小商人爲多一旦罹此意外皆有求生不得之概情狀殊可憐憫記者按哈埠火警之多皆由建築不良之咎卽號稱磚瓦房者間壁皆用木牆而一樓數十間竟住數十戸往往寢室廚房同在一室之中如之何能免於回祿之災又以商埠之地而猶有多數草房之存在尤足資危險之發生也 
[吉林民選省長之流産（隱）]  
　　奉軍失利後張作霖氏卽授意東三省軍民長官聯絡地方團體宣布聯省自治以爲抵抗中央之計詎近日奉直媾和張氏之態度又變以故奉垣之東三省省議會聯合會及聯省制憲案均已無形消滅吉林省議會前受張氏意恉實行民選省長旋復奉張氏電令停止選舉而人民方面亦一致反對以致二十四日之選舉無結果而散惟當時尚擬於二十五日開各界聯席會議另定省長選舉法改期再選乃省議會於二十四晚發出緊急通知謂省長一席巡帥已明白指定奉天政務廳長魁星階先生杳臨時省長已由上派本省勿庸多此一番選舉所定明日開聯席會議一節可作罷論云云一時間者莫不稱異茲得消息王代省長曾於事前電奉報告趙憲章（前吉林警務處長）以金錢連動當選省長議員之傾向者已過半數張氏本主魁星階者得此消息大不滿意卽於二十三日午後召駐奉代表省議員韓亞超晉署面談及韓入見張卽言你們吉林人好作搗亂鬼韓莫名其妙詢大帥此言何指張曰呌你們民選省長誰呌你們得賄舉趙憲章韓謂大帥得無傳聞之誤乎張曰吉林有電報來韓則電報可否賜閱張卽檢交蓋卽吉林王代省長之電報也韓瞠目不知所措張曰你可於今晚回吉傳諭省議會民選省長應以魁星階爲合宜如舉趙憲章則予誓不承認或竟作罷亦未始不可時期已迫幸速起身韓遂告退先以電報告吉林省議會云頃奉巡帥諭緩舉省長一詳情超卽晚回吉報告漾而韓亦卽於二十四日午後二時到吉時選舉會已無結果散當卽在省議會召開談話會報告張氏諭旨當經大衆討論有主反抗張氏者有謂王代省長侮辱神聖議員應加詰問者卒以勢力不敵多數議决暫時忍耐取消選舉通知上則變張氏主張魁星階之意見改爲巡帥指定以全體面吉林督省兩署於二十四日又准張氏電開『中央政府特派王上將占元宋督辦小濂來奉磋商善後辦法日内當有正式解决東三省將來終歸一致吉林民選省長一節着卽母庸舉辦』奉議會亦於敬日來電云『吉林省議會鑒養電計達此次推舉省長本爲一時權宜之計旣非省會職權又無憲法規定務望屏除成見順應時宜庶免一時之紛歧而祛意外之枝節一切詳情當由韓君東翹面述中央政局速决在邇知注并聞奉天省議會敬叩』奉垣省議會省農會總商會省工會省教育會五大團體以張氏與中央不日議和擬日内派代表晉京謁見黎黄陂懇求取消徐前總統之免張命令仍令張氏統轄三省政權此間又盛傳巡閱使制度不久廢除分全國爲幾軍區中央有任張氏爲東三省軍區長之說但此言恐不免傳之太早想决無如是之易也 
[長沙通信（華）]  
　　湘省將通電贊成統一 
　　湘省利用自治二字阻南拒北近頃南已不足爲患北亦不成問題自治招牌宜可取下矣惟省議會主張堅持到底以保湘人之聲譽且該會係根據省憲而産生取消自治與自認非法無異故派出宣傳代表分赴川滇黔京津淞滬粤桂一帶欲勸各省議會一致爲聯省自治之運動以壯聲威至西南之實力派如粤陳滇唐川劉早與趙恒惕有約以聯省自治爲解决時局之二法門此項主張未可輕視在趙氏方面本與北吳南陳携手不欲再唱高調惟近來裁兵廢督聲浪日高誠恐一旦改爲軍區制將湘鄂化爲一軍區無形取消其地位故對於聯省自治亦抱熱忱焉 
　　湘代表江雋鄒禮在保定與吳佩孚接洽吳催湘省通電宣布贊成統一湘代表要求三事（一）國憲未成立前省憲不受搖動（二）中央不得發表任免湘省官吏之命令（三）國會製憲時須採用聯省制吳對於前兩條均已承諾惟聲明第三條係國會權衡湘省如欲達到目的可先命湘籍舊議員入京與同儕熱商妥善辦法湘代表據情電告趙氏趙乃欲派議員彭允彝入京探視空氣並先赴滬與由廣州來之舊議員接洽約同一致主張云 
　　趙氏旣知北方不至動搖其地位乃召集軍官大開會議討論應付時局之策趙言川粤各省先後承認政府吾省不可無表示各軍官因趙聯吳聯陳政策成功雖　反對者亦翻然而附和其說乃議决通電各省承認黎氏之總統地位惟言湘省仍爲自治區域此電遲數日後卽可發出 
　　省長選舉由省議會選出候補七人由各縣議會及農工商團體决選之現在省議會責當局不應延擱縣議會選舉當局責省議會不將縣制議定其結果乃由當局下一嚴令催各縣成立縣議會省議會議定縣制亦兼程並進是省長選舉爲期不遠矣 
　　近有人提議廢除總司令名稱而趙氏亦急欲爲正式之民選省長使本身地位更加穩固故辦理省長選舉能如此積極進行並聞譚組菴氏派人向趙聲明本人决不競爭省長是趙之省長一席已如囊中物矣 
　　在此期中尚有一枝節問題卽取消戒嚴令是也前已由省議員提議督促政府實行政府答覆之詞不甚淸晰二十九日乃有報界全體之集議議决發布宣言請政府取消戒嚴及一切檢查手續以符自治之眞意焉 
[開封通信（耿耿）]  
　　胡景翼離鄭之情况常師開拔時之肇禍 
　　胡部全師刻已完全開駐順德該師此役援鄭與八旅共著勞績惟鄭防重要靳部除分布鄭彰信等處外所餘在鄭者只有團餘實不敷分布胡氏乃於防務吃緊之際忽令全部開拔屯駐於不關重要之順德（該處原有直軍駐紥）探其内幕具有數因（一）援鄭之後胡靳各著功勞漸有難以水乳之勢鄭州本爲靳旅老防地洛吳恐肇爭端故亟調胡師離鄭（二）胡本靖軍舊旅内多士著自成師後雖由胡極力整飭然良莠參差至難劃一（實在近來無論何種軍隊皆不免有土匪分子亦難爲胡責）此次在鄭各界之代該師捐墊現欵糧食及軍用品爲數頗夥該部名爲一師實則尚有曹世英一混成旅亦歸胡管轄人數不下萬五千人鄭地糧物頓覺不敷供求曾公舉代表赴洛吳處陳述一切吳爲調劑市面安寗起見乃准所請將胡調開胡於前旬離鄭時曾發表一文與鄭人士作别略云『景翼於去年今日率師赴鄭適値趙氏之變援軍人捍衞地方之義原無勞績可云乃地方人士愛奬逾恒或輸餉糈或頒牛酒關懷飢卒撫卹傷兵比仗義之絃高允無愧色較輸邊之卜式尤見高風景翼不敏壯歲從軍未嘗學問比者本部成師軍紀素嚴然難免其中有不肖士兵驚擾市廛妨害商民百密一疏勢所必至茲當臨去謹與吾父老昆季一話别情他時管城返旆重話舊情就教正多姑待後會謹拜關垂』當胡師全部開拔時鄭人士歡送者亦頗極一時之盛 
　　此次常得盛之被命援贛本爲吳馮調離豫軍之一種計劃因常部本爲趙氏兄弟所倚信前此常充皖豫父界剿匪總司令實趙力保又趙與毅軍以有歷史的關係（常曾爲毅軍翼長）常對於趙更爲帮忙馮氏督汴本擬解散常部嗣以他種關係中止常任師長後卽被援贛　詎前旬在蘭封開拔時派某營長料理運輸彈藥滿堆站旁内有開花砲彈數百顆爲馬所踢登時爆裂同時車上所裝械彈亦遇熱炸發頓時血肉横飛殃信護車兵士數十人並轟燬火車數輛都成碎片兵士則或死或傷慘不忍覩事後探究原因起於蠅聚馬足馬因騰躍致演此慘劇亦可慘也又近日常率部過漢　某團官佐因輪船失愼同溺於江因之兵士引爲不利之兆未開仗而已無鬬志矣 
[濟南教育大會紀事（恩潤）]  
　　中華教育改進社今年年會會議定於七月二日起至八日在濟南舉行記者與黄君炎培沈君肅文代表職業教育社赴會參議全國職業教育聯合會亦乘時定於七月四日在該處開會頗極一時盛記者與黄君因調查當塗縣靜仁職業學校學潮事先於六月二十九日由滬赴當塗三十日趕回南京翌晨在南京與各處代表會齊乘車北上計頭等車二輛二等車二輛三等車三輛全列車輛皆爲教育界中人特具别有興趣之一種現象 
　　我等雖坐頭等車因人數旣多遂亦侷促黄君及顧蔭亭君之眷屬此次亦北上同游泰山曲阜等勝景與同行諸君共坐一室約有十餘人之多天氣炎熱無論中西服皆去外衣坐譏笑語不覺僕僕長途之苦天破曉時車抵濟南乃又增一大笑資料蓋此時教育廳長代表省長警察廳長代表督軍上軍歡迎『教育總長』登車入室後但見衆人擁絨毯或雨衣坐而假寐者不知誰爲『總長』急問何位總長何位總長黄君是時方睡眼朦朧忙於尋鞋彼等目中無他人但急尋『總長』旣得其所謂『總長』卽俯首垂臂鞠躬如也大顯其官僚氣象黄君則仍短裝從容起而與之周旋歡迎『總長』者旣告别衆乃笑不可忍取唯唯官派爲笑資賈君季英則尤形容盡致極詼諧之能事全室爲之捧腹不置亦旅行中之趣事也吾謂中國官場之腐敗觀其形式上卽可知之且必曲背俯首唯唯諾諾而始爲恭而始合禮亦殊可怪之習俗 
　　茲將此次大會逐日開議之秩序開列如次（一）董事會（二）開幕大會（三）社務會議（四）女子教育分組會議（五）公民教育分組會議（六）生物學教學分組會議（七）地理數學分組會議（八）體育與國民遊戲分組會議（九）學校衞生分組會議（十）心理教育測騐分組會議（十一）　子軍分組會議（十二）　書館教育分組會議（十三）義務教育分組會議（十四）國民音樂分組會議（十五）教育行政分組會議（十六）高等教育分組會議（十七）師範教育分組會議（十八）職業教育分組會議（十九）初等教育分組會議（二十）數理地教學分組會議（二十一）國語教學分組會議（二十二）歷史教學分組會議（二十三）中等教育分組會議（二十四）美育分組會議（二十五）成人教育分組會議（二十六）籌劃全國教育分組會議（二十七）職業學校聯合會（七月二日自濟南發） 
[全國農業討論會近聞]  
　　濟南消息中華教育改進社中華職業教育社中華農學會合組之全國農業討論會於六月二十九日在浦口備專車以便赴者乘車來濟此次到會人員異常踴躍名流如黄任之梁任公袁觀瀾張仲仁等農學專家如鄒秉文郭次璋過探先原頌周郭守純王企華許叔璣錢隧孫葛敬中唐荃生唐松園林半農等及各部各省代表等不下百餘人定於七月四日開成立大會會員所提議案件共有七十餘通計關於農業教育者九通關於農事試騐計劃者二十八通關於其他農業重大問題者三十四通七月五六兩日開討論大會卽於該兩日下午開審查會同時舉行中華農學會學術演講會九十兩日開中華農學會年會山東爲我國重要之地在此開會觀感之餘各會員對於農業上重要事項必有一番貢獻也全國農業討論會定期七月四日起七日止在濟南省教育會舉行現聞該會同人以此舉爲全國視線所集不可無成績之表示更組織一全國農業展覽會其宗旨在利用科學提倡引起一般人重農之觀念内容計分六類（一）表册類如關於農業之教育調查氣象化學曁畜牧作物園藝蠶桑森林農具蟲害病害等（二）圖譜類如植物之進化退化適用吾國農具之改良農法與泥於守舊之腐敗農法農民狀况農邨教育農邨組織水利水産畜産等（三）標本類如進化或退化之植物栽培合法與不合法之農産品各種應用肥料各種害蟲益蟲害鳥益鳥害獸益獸一切病害與防治上列各害之設備土壤蠶絲畜産等（四）模型類如農業教育用品農村農塲農舍農校農器農業地理農作方法等（五）者作類如短篇文字雜誌書籍等（六）農器類如吾國之特别精良者新發明者與製自外洋而適用於吾國者及關於構造之重要原料等自分函徵集後各省農業機關認此會爲非常重要預備出品均甚踴躍現假濟南圖書館爲會所初擬七月四日開始展覽嗣恐較遠之省或輸運稍遲改於六日開會十日閉會 
[北代軍進逼南昌]  
　　星報四日南昌電云苟無大力者出而干涉贛省將復爲流血之場北伐領袖不因中山失勢而退縮今仍占有贛省南部李烈鈞刻集其大軍於吉安附近聞擬向北疾進此間與吉安交通雖斷但衆信此說頗確避難之商民與富室携來消息甚多據稱北伐軍現正廓淸散伏四鄉從事刦掠之北軍殘部北伐軍前鋒會言李烈鈞之計畫乃在占據南昌九江蓋此爲救助中山在廣州遇厄之最佳方法南軍在贛州及所占各城咸能維持秩序嚴守紀律但南昌人民仍恐戰禍臨門今復紛紛遷徙卽北軍司令蔡成勳亦以兵力單薄爲虞除吳佩孚擬派之四萬人外復急電北京乞助蔡之本部無一可恃而蔡仍大言炎炎此與其急電求救之舉殊不相稱蔡聞黎總統擬以外交手腕解决困難謂南軍苟不卽止進攻則渠將痛加勦伐不令得留贛境今南軍距省城僅一百二十里而蔡尚毫無動靜故其言未能安定民心蔡之駐省徒爲民累故衆咸望蔡能率軍離城往拒南軍至吳佩孚所擬派來之援兵四萬人衆畏其至較南軍尤甚據熱悉南軍情形之政治家豫料南軍將於兩星期内攻扺南昌北軍由戰場敗歸者極爲狼狽恐一聞敵軍戰聲卽將倉皇奔逃也 
　　尚有要聞及地方通信轉入後頁 
 
 

Page 12

 
 
國内要聞二 
[魯省最近之政局（懷民）]  
　　魯省政局自本屆省會覆選王鴻一與田中玉發生意見後卽閙得翻天掀地迄無寗日王晋京運動倒田田在魯竭力排王是以軍政界心中惶惶恐飯碗之或破商學界奔走呼號受無窮之損失惟以時局關係田氏地位有不易動搖之勢田王旣勢不兩立田位穩固則屬於王派者自必相繼以去計八月以來凡與王稍有關係者可謂排除殆盡所餘者僅鹽運使夏繼泉一人蓋夏背後有人·不易更動當徐東海在職時以老友情面徐卽竭力維持此次董康上台聞夏晋京慶賀時頗得董康嘉奬謂收回靑島鹽田在卽將來借重正多是以夏返濟南見者謂其興高采烈詎料夏赴靑島調查鹽田之際而免職之命令突然發表局外人固覺奇異卽夏氏自身亦莫明其妙然據知其内幕者謂夏繼泉與王鴻一爲同鄉此次選舉夏拚命爲王帮忙當王派團體將散時夏助民治社兩萬元得以與官府派爭雄長田氏因此恨夏入骨時思去之但無隙可乘適夏赴靑島調查鹽田與蟄居靑島之馬良相痛飲（夏與田及馬良均盟兄弟）田遂派人赴保力詆夏與馬良有所活動吳佩孚得此報告乃表示非去夏不可因之董康由保定會議返京之第二日卽將是項命令發表此說是否的確固難斷定不過田派之人由保返濟甫三日而夏有此變動其蛛絲馬跡不無可尋處耳其尤可笑者卽六月十九日之命令錯誤更換山東高等審判廳庭長誤爲廳長事也此項命令傳至濟南凡天壇派之兗區議員見面均互相慶賀且云張易吾（卽高審廳長）太不講情面託人疏通數次均置不理未免輕視我天壇太甚記者探其底裏蓋張氏不去兗區選舉將不免推翻也至於省長問題原因尤其複雜當韓國鈞長魯命令甫下時田中玉在督署會宴席間有政務廳長王鴻遇（係田至戚）談及省長事王突然大哭云督軍若不撑脛何至開去省長兼職近濟南方面已將此事傳爲官場笑柄日前田氏通電曾云廢督裁兵請自玉始後各界陸續鼓吹已成騎虎之勢在田之左右爲保全飯碗計竭力運動韓國鈞與王瑚均不能到任以爲田氏廢督後下台之地步現在京魯人有反對王瑚長魯之說在表面上觀之似王瑚之聲望不如韓氏魯人始拒王迎韓實則韓之省長爲吳佩孚所推薦官府派頭惱高翔龍在吳處有掛名之顧問自命與吳頗契以韓如蒞任當可接近而地方派黨魁張介禮與韓爲舊同僚交稱莫逆故韓氏長魯官府與地方兩派均頗歡迎不過如魯人堅持拒王迎韓而黄陂又不願收回成命長此以往不特督不能廢卽廢督亦不過開去督軍而專任省長是由督軍兼省長而變爲無形之省長兼督軍換湯不換藥耳（七月二日） 
[閩人對於省長問題之激昂]  
　　拒劉迎薩之眞民意 
　　法統恢復各省省長以次簡放而一驅許世英再驅胡瑞霖之李厚基爲環境所迫亦不得不電請簡放省長然頗難其人當李之來閩也出於前海軍總長閩人劉冠　之汲引前度劉有長閩消息李特調廈門道尹陳培錕來省將請中央畀陳護理省長以拒劉劉不來事因以寢比者情勢一遷欲兼不得故於薩鎭冰劉冠雄林長民之數人中比較的　劉爲便故去電贊成劉長閩而素爲李奔走之省教育會會長王修商會長羅嶔　·與昏耄惡劣之紳士等亦去電贊同而多數人之潔淨心理則莫不希望屬薩故日昨各社團代表秘密在西湖及倉前山開會兩度議决去電拒劉又以戒嚴期内電報檢查異常嚴密遂發快郵代電兩件如下（一）北京大總統國務院國會福建同鄉會各報館各法團上海三山會館福建同鄉會全國各界聯合會各報館各法團均鑒劉冠雄甲午敗將洪憲功臣引虎入市貽禍桑梓閩人拜賜多矣聞將長閩復有少數劣紳希圖狼狽爲奸吾閩水深火熱何堪再遭荼毒閩人誓死不能承認伏乞主持公義一致拒絶另簡賢能福建幸甚福建公民三十七團體泣叩宥（二）北京大總統國務國會福建議員福建同鄉會學生聯合會各報館上海三山會館福建同鄉會學生聯合會各報館均鑒聞閩督電保劉冠雄長閩藉爲器械並嗾使劣紳林炳章等二十餘人聯電歡迎僞託民意希圖勾結盤　以　吾　於萬　不復之地查李厚基　　於　十稔敲骨吸　慘　淫誅凡屬血氣之倫同深　措推原禍始誰厲之堦劉氏旣經開門揖盗於前　思爲虎作倀於後閩人雖愚萬難承認倘甘犯氏怒愍來就職則三千萬同胞唯有哭泣擗踊以待伏祈公鑒福建公民全體叩沁又聞激烈分子以劉氏長閩如果見之明令尅日組織拒劉同志會與之死抗未知劉氏能早自覺寤否也 
[粤局尚在危險中]  
　　省長無人肯任魏邦平之憤慨語 
　　廣東消息自伍廷芳離職後省長任務無人主持迄今已十有餘日廣東幾陷於無政府之地位故省會及各界函電紛馳邀陳炯明出任詎陳不肯任又轉請魏邦平擔任連日各界復敦勸魏氏勉力維持而魏亦不受請任頃聞總指揮處派丘哲赴香山邀請唐少川出任維持聞唐亦有不願就任意以致將來省長究意何人紛紛不一其說有謂擬請湯廷光復任者又有謂由李炳榮代行者（省報又有金章代行說）究不知將來何如也陳炯明近有電來省謂二十八晨早赴石龍暫駐以便接近省垣對於粤事易於就商故二十八日嘉鍾榮光等各人皆搭車赴石龍晋謁聞陳氏未允返省之原因係以孫中由宣言如陳氏抵省之日卽開砲擊之陳爲地方計故暫不返省在石龍居間策劃 
　　各界團體代表於二十六日聯赴黄埔晉謁孫中山請以地方爲重　萬勿再次啓釁於途中並至沙頭謁魏邦平邀請其同謁中山勸勿開砲魏聞言異常憤激答謂無論如何决不往謁我實不願再見雙方之人物若事可調停我早已做去不勞各位費力黨同伐異固所不取同黨相煎更復痛心在孫陳十餘年之患難交一旦决裂至此置地方於不顧何以對吾民旣閙至如此田地陳氏本應卽日出而維持何以尚千呼萬喚猶不出來丈夫做事當光明磊落不應如此而我能力有限如何調和我早已奔走駭汗舌敝唇焦均皆無效雙方不諒已至如此今粤軍砲線咸注於兵艦（殆指海防各艦）而兵艦則亦似預備返擊你握我喉我揸你頸有不死不休之勢一方恃兵艦一方有三十餘營大軍實難調停設我係有大力當雙方令其退讓其如無力何且現時危機一觸卽發我旣乏善後之策尤爲雙方不諒已將所有本兼各職一併辭去將有遠行不忍覩此時局我已呼籲無效在各位未見過雙方此行或可有效總期諒我並請勿責難於我一身省長一職更不敢受命云云侃侃而談各代表以其志决遂不强其同行興辭而去 
[蕪湖近事紀要]  
　　駐紥蕪湖安徽陸軍第一混成旅工兵連蔡連長前在南岸破獲匪黨機關緝獲匪夥吳大愷陳恩廣秦本盈等三人詳解皖南鎭守署訊辦在案茲悉皖南鎭守使署三日晨接張督軍復電准照懲治盜匪法判處死刑遂於本日下午二時將匪夥吳大愷等三犯提出營倉驗明無誤押赴十三道門後鐵路埂槍决以昭炯戒又聞皖南鎭守使馬聯甲因此次宣蕪等處破獲匪黨機關雖借討賊軍爲名然所獲之匪夥多係無知游民故援嚴懲首要解散脅從之義特設立自首處容許悔過自新其白話布告已通行各處矣 
　　皖南鎭守使馬聯甲於漾日電呈中央懇辭帮辦安徽軍務一職宥日接奉黄陂復電云漾電悉兵多餉竭來日大難執事公爾忘私以身作則熱誠高義欽佩奚如惟茲事體大須通盤籌劃逐漸推行仍望勉任其難暫支大局原電已交院核辦矣 
　　蕪湖日來隂雨連綿山洪暴漲至四五尺之多圩堤頗呈危險之象本埠南鄉石硊鎭之湯家壩撤水圩兩處新築圩堤受内河蛟水影響竟於三十晚坍塌七十餘丈縣知事余詠南現正督夫堵救 
　　蕪湖商界接宣城縣來函云該縣孫家埠鎭於二十八日陡發蛟水勢極洶湧平地水深盈丈四處横流竟將宣城北門外商塲完全淹没稍低房屋大半倒塌人畜溺斃甚夥如太古行之車糖南洋公司之紙烟美孚行之煤油損失貨物共約數萬金電桿　被水衝斷又涇縣太平縣毘連處亦發蛟水涇縣城内水深六七尺被災甚鉅 
　　此間又開蕪宣間之保和永安新溝三圩爲宣城晈洪及　州　山　兩之水直下衝　　没圩田三千餘畝如内河淸弋江鎭　河莊灣　　街市皆上水三四尺至五六尺不等 
　　駐蕪原任日本副領事屈内氏已奉調往濟南供職新任副領事官提倉治氏業已到蕪任事 
　　蕪電話局奉部令於本月一日併歸電報局辦理 
[杭州快信]  
　　此間學界一部分反對馬叙倫長浙教育廳紛電院部乞換昨晚省教育會亦發電力拒 
　　浙江電政經盧氏决定暫行收歸自管並由監督諸宗元（前督署參謀）頓整一切分四道區設立專局交部頗不謂然已來電抗爭 
　　訴訟印稅浙省自七月一日起劃歸郵局專賣高等　檢兩廳恐司法經費無着電部力爭請每年指撥二十三萬元現已奉覆照准 
　　餘姚淸丈局長王嘉曾因案撤差後昨來省面謁省長報告一切淸丈事宜早已着手進行收課不下五六千金可免提付懲戒局長一職由餘姚知事陳贊唐兼辦另委邱峻充副局長 
　　高檢廳陶廳長昨委知事許允迪赴鄞縣第二監獄工程處監視開標卽日首途 
　　臨安殺人犯孫茂盛奉部令處死刑今日上午九時在第一監獄執行絞斃 
　　今日錢業行情因商用浩繁現洋驟缺午市不克開議須俟傍晚定盤 
地方通信 
[蘇州禁止兒童河浴]  
　　蘇州警察廳李廳長以現屆夏令城廂内外各處河道時有一般頑童結伴成羣入河洗浴一經水激力脫頃刻没頂殞命警察職司保衞亟應嚴行查禁昨特令行各區隊飭知長警隨時禁止以免危險 
[高等廳更改辦公時間]  
　　蘇高審廳長朱郁堂高檢廳長許璣樓昨已分别布告略謂暑天將屆本兩廳自七月一日起八月三十一日止廳員辦公時間除有特别事故或事務不能中止延長外一律遵照部章每日辦公時間以上午八時半至十二時爲率除通諭遵照外仰訴訟人等一體知照云云 
[蘇軍赴虞接防]  
　　常熟縣士紳邵松年丁祖蔭王慶芝等前因蘇常朱鎭守使令行該管第六團團長唐業樞轉令第三營林營長將駐虞第十一連官兵令調回蘇深恐一經撤防影響治安故卽一致聯名電蘇挽留茲朱使以現値常熟縣屬滸浦發生匪耗勉准虞紳之請昨已令調第十連官兵搭輪赴虞接防一面另令駐虞第十一連官兵趕速調回操練矣 
[殺妻案控告駁回]  
　　常熟縣西門寳巖農民周籌　去冬串通周王氏將妻殺死事發拘縣經常熟縣公署迭次庭訊該兩犯均供認串殺不諱遂於今春判决周壽團執行無期徒刑周王氏執行徒刑六年詎周等不服縣判延請律師提出理由來蘇投高等廳提起控告經高檢廳依法提起公訴後高審廳昨已將控告駁回仍照原判執行并已令行常熟縣送監執行矣 
[崇明三科樊沛霖被迫去職]  
　　自教職員聯合會發出第二宣言請第三科樊沛霖引咎辭職後一般老朽强制樊氏不准辭職並揚言教職員如果再有舉動將擇其中激烈分子呈請教育廳懲辦教職員聞之大憤遂於三日下午一時齊集城内萬安倉舉行遊行示威運動並赴縣請免樊職務縣知　嚴翼初不允許後經各教職員狂呼『驅樊』『驅樊』約歷三小時之久嚴遂不得已准免樊職此不准立案之風潮從此告一小結束惟聞一般老朽尚有擁樊上台迫嚴取消批示之說云 
[松江謀夫案近訊]  
　　衞氏謀夫案自檢骨證實後經藍承審員迭失預審衞氏與其母衞張氏及其妹衞小弟並姘夫陸海潮均堅不承認因此不克公訴惟藍承審員訪悉於衞長發被害後曾由王芝春等出爲私和並阻止屍姊請驗而以爲死者唪經燒衣·及俟衞氏産生子女後（衞氏現在懷孕業經驗明已有八月）歸屍姊撫養貼給費用爲交換條件立有和解筆據由屍姊與衞母各執等情其間難保　謀　者之主使故卽傳喚屍姊　朱氏朱氏前來吊　和解　無訛常拘王芝春等到案根究乃據王等供稱係於衞氏拘案後由衞母以戚誼關係托其和解並無他人主使等語是以仍無結果惟出事地點之六十圖地保和浩卿下四圖地保錢春生因其匿報誤公已奉斥革訊押是爲此案未涉收押者已有八人矣 
[反對警捐改徵小洋之厚因]  
　　縣商會各會董反對警捐改徵小洋等情已誌二日本報茲探其反對原因尚因四月初隆泰茶莊等六家被竊案之延未破獲所致且閏五月初一夜間德泰協水菓行又被竊去大洋二十二元小洋十八角同時朱震泰肉莊亦遭失竊其時適由商會將警捐改爲小洋徵收之公文宣示致各業董大爲憤懣而有請議反對之表决且多數會董在會場上主張以據調查所得以市捐而辦市警本屬綽有餘裕茲因彌補縣警費之不足而將市警裁減現因裁減不足尚欲爲無形的加捐吾商人均屬本市住民本有要求警費公開之資格於是而有宣布收支之質問不識縣警所於接函後將何以對付也 
[籌備師範講習所]  
　　勸學所呈准教育廳决在莘莊鎭設立甲種師範講習所並仿照常熟縣先例不設所長另組董事會一切所務均由董事會共同商定所有該所董事業由縣署委定勸學所長張彬士縣視學員倪伯英三科主任顧稼軒教育會長張蔚丹及勸學員吳子祥倪汗忱金遯菴姜仲葵秦士芳沈汝賢等充任昨張彬士特邀全體董事開第一次籌備會商定以本月二十三日爲招攷期招攷地點卽假勸學所報名應攷者先繳保證金五元攷取入校繳講羲制服費各五元學膳費免收 
[鋸木業組設公所]  
　　鋸木工人嚴春榮等在西門外杜家灘創設鋸業公所無論本客籍鋸木工人均許入會每擋繳公費五分在地營業由所塡給行單爲憑公定每日工價六角包工一元一角公費在内遇有同業疾病等事由所供給膳宿醫藥如鋸工因事缺擋亦由所平均支配不許私自挖工業經繕具創辦緣由呈縣請予備案給示保護聞縣署已令行松江縣自治委員朱紫綬切實查復以憑核奪 
[無錫靑城市坍圩]  
　　縣屬北鄉靑城市七三圖郁巷上北面東棋板圩東北角之圩岸連日被大雨所浸前日忽然坍去圩岸五六丈田一丈有餘稻苗亦遭坍入河中該處圩民驚惶萬狀深恐日内河水暴發灌入田中是以焦灼萬分故於昨日起邀集全圩農民日夜趕築以防水發大約在此四五日内卽可興築工竣云 
[夏繭行開秤]  
　　錫地全縣夏繭行報開共計三四十家雖定本月一日開秤而以二三兩日開秤者居多各處到貨一二兩日稍稀三四兩日見湧價目統扯每擔五十元左右本屆收秤時期大約至九日前後云 
[常州上忙展期完納]  
　　武進各鄉鄉董以十一年度上忙錢糧起底在夏曆閏五月十五日而各鄉向有議規則在六月十五日此時鄉民正在靑黄不接之際實無餘欵完納特請四鄉公所轉函縣署仍照議規限期完納縣署據函卽呈請財政廳核示日昨縣署已接財廳快郵代電准予依照各鄉議規限期完納免繳滯納罰金縣署奉令後已轉知四鄉公所並卽布告各鄉遵照矣 
[振業布廠被刦]  
　　西横街中段振業布廠於前年開始營業生意尚稱發達今歲置買隣近地基添造廠屋現已落成大門在西横街後門在公廨衖團部近在咫尺地處城内熱閙忽於三日晨間三時許宿來匪徒五六人各執軍器手槍撞門而進該廠各司事驚起拒敵司事范葆良被匪槍傷腿部旋該匪知勢不仁當卽逃逸該廠經理胡瑞麟於九時許投縣報案縣署得報除檢騐受傷司事范葆良外卽於下午四時許派刑事沈承審員前往該廠履勘以憑核辦 
[東吳五校畢業式]  
　　府直街東吳五校於三日下午二時舉行畢業式學生表演類多純熟由霍教士給憑姚知事金志仁等相繼演說散會已五時矣 
[揚州高郵河堤坍塌]  
　　高郵運河下游坐辦馮德勳爲郵人所推舉該處堤岸亦係馮氏所監築二日南官廳地方河堤忽坍塌二十餘丈已經高郵縣農會長吳建侯電告督辦江蘇運河工程總局核辦矣 
[討論警學預算]  
　　江都縣公署本月一日召集各法團討論警察經費預算三日下午又召集討論十一年度預算案内教育經費計臨時經常收入支出數爲十二萬九千九百四十五元 
　　學界加薪會議江都學界近感生活程度增高之苦以教職員聯合會名義集城鄉各校教職員於二日下午在舊城江七校内討論加薪辦法結果先組委員會當場推出委員洪選九馬禹九等十人從事組織辦法並計於八日再開會議期必達到目的云 
[宋排長並非自盡]  
　　駐揚陸軍第二混成旅第一團一營一連排長宋某服毒自盡一節曾誌上月三十日報端茲經調查宋係病故病中由旅部于連長爲之調護購藥除由軍醫官李華甫診治外並請揚城中醫任某趙某嚴某等診治服藥甚夥卒以醫藥無靈逝世易簣之際營長李氏壎親覩其狀至衣衾棺殮亦係該營長資助實非自盡云 
[請奬捐資興學]  
　　縣教育會李豫曾近以三區私立勤業學校長朱子勤以私財二千五百元在曹王市東鄉劉家莊創設學校頗具成績核與褒奬條例相符二日臚叙事實呈請縣署轉呈省署咨部給奬以昭激勵 
[南通内河小輪開班]  
　　大達内河小輪公司現在通地　得時雨運河水勢已漲起尺餘特飭吕四掘港兩班小輪於三日起照常開駛以利商旅 
[米價增漲不已]  
　　通地爲棉産區域米糧向仰給於外埠近因市上存底甚薄而來源又甚稀少致市價逐步增高一般貧民均大感困苦云 
[南京羣社促韓省長蒞新電]  
　　海安韓紫老鑒前聞公辭長蘇之命鄉人頗以爲憾現中央旣有電敦促且係桑梓服務萬勿再事撝謙并乞早日蒞任以慰喁望羣社段書雲黄以霖尹桂芬董永成朱紹文張福楨閻漢亭王培槐馮士奇夏光翰周穀陳等冬 
[曁南學校畢業式]  
　　本月一日上午九時國立曁南學校第四次畢業式是屆畢業者有師範科三十一人中學科十八人商科十三人除督省兩長曁教警二廳派代表致頌詞外餘如財政實業廳長均蒞校觀禮茲將開會秩序錄下（一）全體向國旗行三鞠躬禮（二）全體學生唱校歌（三）校長報告（四）長官訓詞（五）校董訓詞（六）來賓錫詞（七）校長教員訓話（八）給憑（九）師範中學商業畢業生各舉代表各贈校長紀念旗下並表謝忱（十）音樂是日各校男女來賓觀禮者非常與盛校董袁觀瀾嚴孟繁二君除特别致訓詞外並帮同校長趙厚生君發給各生文憑來賓有黄膺白君演講歐美教育狀况以爲本國教育之指導語語中肯尤爲動聽散會時已鐘鳴十二下矣 
[香港大新公司鉅刦案]  
　　大新公司首飾部於上月二十七日傍晚時被盜刦取鑽石寳石珠玉貴重飾物數件追捕時沿途開槍致傷復東興號夥江明足部及華興船務公司看更人梁緒中食兩指該盜卒被印華差捕槍傷就捕　物亦中途　回　據大新公司　友所述當時情形紀錄如下該盜於本星期内已到過公司數次皆向首飾部巡視或指鑽石問價或取珍珠品察看然無一次有成議者至二十七號晚六點一角鐘當時公司各伴多往樓上用晚膳首飾部向有夥伴五六人斯時只有林瑞田一名盜先由横門直進行近櫃圍卽開言向林伴問前數日我來看過値九千元之　石　何在林答稱已售去矣該盜云何以賣得如此快尚有値六千元之珍珠鈪何在林尚未答而盜已拔出手槍喝禁勿聲卽用槍頭向正中玻璃櫃圍猛擊兩下玻璃砰然碎裂盜乃伸手入内將鑽石鈪一對値銀五千元珍珠鈪一對値銀一千零八十元玉鑲珍珠鈪一對値銀一千三百元尚另有玉鈪玉表墜寳石等合共不下値銀八千八百餘金盡將各物放入一小籐袋中此籐袋卽兒童用以載書返學塾者係盜携與俱來者卽行飛跑向横門而出永和道當彼打碎玻璃時林瑞田卽喝問何事後又連呼搶刦一面掣其電鐘（此電鐘係預備報警之用能通連各處者）各夥伴亦鳴警笛於是羣起而追者十餘人盜走過先施公司横門放槍二響皆未中人然後由先施公司大門口出德輔道斯時林瑞田與看更人林安及各伴仍啣尾窮追就近印差華差亦有數人一齊追逐盜與差在機利文街口大戰槍聲隆隆盜卽由機利文街再走出德輔道至中環街市左右盜之子彈已盡無再戰餘力時又已被差擊中三槍一中左手腕二中左胸近任乳上穿過背後肩部三中左便大腿三槍之中以胸部一槍爲要害一時鮮血滿身而擊玻璃時盜之左手亦已受傷盜旣就捕當卽解至中環警局時盜之態度仍甚强硬惟因流血過多面色已轉靑白立刻舁入國家醫院僅供出其姓名爲李祥安二十一歲順德人再問時已不能言矣當盜被追時心忙將籐袋袋口向下挾於左脇下而走就捕時在中環街市側租卑利街桃香園牛奶咖啡店前贓物爲林瑞田全數拾回聞盜係由石塘咀僱得安樂自由車公司七十五號汽車獨自一人乘坐到大新公司卽永和街横門停車當盜下車時對管駕人云我今去尋一朋友切不可將掣關閉我卽去卽回云云故盜下車時自由車停在横門等候據揸車人云當被告下車時見其以白手巾裹物件一包在手不知内爲何物及夥伴追他時亦見之心中頗以爲異後車上尚遺下有十的一枝云現警差已將盜換下之衫褲笠衫交上警局衫乃白竹紗間柳條者褲爲黑綢咖啡色絲襪精武鞋狀貌韶秀似一紈袴子弟據醫生云所傷雖重仍不致於死云 
雜評一 
[南北兩實力派（默）]  
　　孫返粤後屢言粤事信任競存我絶不干涉陳亦言護法事我絶對服從中山决無異志可謂信矣然而一旦决裂無從疏解十餘年之患難交盡付東流宜乎魏邦平有此憤語 
　　曹自勝奉後屢言事非老弟答應不算吳亦言事非禀陳大帥不辦且焦不離孟親不如自己親等之肺腑語傳誦一時可謂親矣然而决裂隙縫已無可諱挑撥之徒終得售其技倆宜乎爲自識者所齒冷 
　　信如孫陳親如曹吳尚且如此則何况欲藉三數人一時口舌甘言冀以統一南北不相知之各省又何况欲藉六省同盟十一省同盟等一時利害結合冀以造成不可破之勢力哉 
 
 

Page 13

 
 
本埠新聞 
[新選總商會兩會長均辭不就]  
　　中國銀行行長宋漢　昨致上海總商會函云上海總商會台鑒今奉大函以鄙人當選爲會長囑於本月十日蒞會交接等因竊以貴會會長事務繁重以鄙人才力不及殊難勝任且對於社會公益事項鄙人似已濫竽不少况身任銀行專職實屬刻無暇晷有以上種種原因實難分身就任爲特具函敬辭祗得請貴會查照尊示按商會法施行細則第五條第二欵以次多數遞補以重會務諸希鑒原爲感此頌台祺 
　　聯合通信社云本届總商會改選會長方椒伯以十四票複選當選爲副會長昨日下午方君亦備函致該會聲請辭職其理由爲身任數職公務紛繁不暇兼顧云 
[美商會舉定會長]  
　　文匯報云本埠美人商會昨日選舉一九二二年至一九二三年期内之會長已舉定大來公司之大來氏以繼美孚煤油公司之萊滿氏按大來氏此爲第二次獲選 
[美商務委員之銅圓跌價論]  
　　美國商務委員霍愛德氏投書字林報論銅元跌價事略謂鄙意銅元跌價非關純銅分量之不足大半由於濫鑄不休及無政府爲之後盾以維持幣面價值如海關郵局皆坐視不救而以每元一百六十枚之兌價收受銅元蓋銅元鑄本輕職是開鑄者遂鼓鑄不已藉收幣面價格與實行之差數以爲利此項差數約百分之五十苟政府能尅日停鑄而於某種情形下依幣面價格行使則銅元地位必當立見進步中國銅元中所含良好金　之分量尚視他國輔幣爲多統計目下流通之當十銅元已有二百五十億是其跌價全因供給過多也明甚此較因銅質惡劣而跌價尚易補救也 
[印棉本年度收穫額]  
　　日本電報通信社四日電云據孟買日縫田總領事所發報告印度政廳發表印度種棉畝數爲一千八百四十三萬六千哀卡收穫額爲四百四十三萬六千包與前年度比於種地畝數减一成四而收成額反增加二成四 
[六百底大阪神戸横濱之存花]  
　　日本電報通信社四日大阪電云紡績聯合會調查六日底大阪神戸横濱之棉花存貨額爲三十八萬三千二百十一捆比　旬减少二萬五千五百十七捆 
[日本紡績會各公司六月産額]  
　　日本電報通信社四日大阪電云紡績聯合會調查六月中加盟各公司之綿紗出産額爲十九萬二百六十五捆較前月底减少三千八百七十一捆 
[六月底大阪神戸之綿布存額]  
　　日本電報通信社四日大阪電云紡績聯合會調查六月底大阪神戸主要棧房所存布額爲七萬一千七百零四捆較前旬减少一千三百零五捆其内容如左天竺五五六粗布八二八金巾二七○法蘭絨底六○尚有其外五萬六千五百六十四捆 
[紗市不易轉機]  
　　昨日大阪三品紗價近遠期各漲日幣十元上下美花亦好一百六十餘個磅音印花稍高一羅比而上午紗市（現貨）銷於各客帮甚爲活動本紗漲銀五錢日紗漲銀兩許取引物品等交易所十六支標準紗近遠期只好四五錢緣各廠存紗尚多且各大紗號類皆空頭至午後現紗賣者多於買者交易所標準紗價又復回小二三錢至五錢惟日商覩此美花漲價搜現期花不少據紗業中人云目下時局尚不安穩各埠商業異常衰落又值夏季落令之際是以紗市不易大轉機也 
[本屆半年各銀行盈餘單]  
　　商情通訊社云本届陽歷六月底結賬各銀行休息二天至三天不等昨日均已開市茲探悉半年中各銀行之盈餘數如下大陸六萬金城五萬二千東陸六萬上海十三萬五千中國二十六萬六千交通二十萬永亨五萬農商一萬五千浙江地方六萬三千興業十五萬絲綢一萬中國實業二萬五千東萊八萬勸業二萬四千中南三十九萬鹽業十萬勸工二萬五千振業五千東亞十二萬棉業二萬明華四萬五千廣東四萬五千江蘇四萬匯業四萬淮海四萬共二百零六萬 
[昨日之金融市况]  
　　洋釐昨日星期二華洋各銀行半年結束均已告竣早市洋釐市面趨高因内地收買春熟洋用頗廣故買戸略多洋價高至七錢一分六釐一二五午後賣戸反多故又回小二五然比前日收盤尚高一毫二忽半其價爲七錢一分五釐八七五云 
　　銀拆似趨緊勢早市漲至二錢五分匯豐銀行收欵共有一百五十萬兩其他各銀行亦有三十萬兩午市銀根略鬆最小之價跌至一錢八分與前日收盤仍相彷彿 
　　昨日匯豐銀行由昌興公司倫敦來大條銀八十八條又大通銀行來一百十四條共二百零二條並聞麥加利銀行烊去一百數十條云 
　　銀洋因寗杭造幣廠停鑄故無進口小洋烊銀三十萬兩計街底銀三千零五十萬兩其中華商銀行四百十六萬兩各莊二百二十五萬兩洋商銀行二千四百零九萬兩存洋三千三百九十二元華商銀行一千四百七十萬元各莊三百九十萬元洋商銀行一千五百三十二萬元又洋商銀行存大條二千零七十條云 
[友華銀行銀市報告]  
　　昨日友華銀行滙市報告云倫敦大條銀價最近報告近遠期均三十六便士半紐約銀價七角一分六二五倫敦紐約間滙價爲四元四角三分二五今日此間各國匯價英鎊照上星期五未動美金長至七十九元二角五分日金縮至六十兩五錢佛郎長至九百五十枚其餘亦各有漲落開盤時市况頗硬英鎊美金稍有成交其價金鎊七月份長至三先令七便士半美金長至八十元二角五分其後投機者紛紛購進市况遂見鬆動至午間英鎊售開價七八月份已不能超過三先令七便士一二五美金售開價七十九元七角五分自後市况卽行堅定今日有少數佛郎滙票出售銀行購進四月期佛郎滙票九百八十枚美金匯票八十一元五角英鎊滙票三先令八便士一二五倫敦銀市印度及中國俱有購進市况見硬紐約市况堅定 
[昨日之國内滙兌市况]  
　　昨日（四日）京津仍無行市濟南濟平來電仍爲一千零二十一兩七錢五分銀元回漲五元與申洋相同靑島膠足亦不更動爲一千零六十九兩五錢七分正金鈔高五元爲一千零五元烟台銀兩仍爲一千零四十三兩五錢銀元一千零八元漢口洋例縮二錢五爲一千零二十四兩二錢五銀元低一元半爲一千零六元紗市九九銀一千零七十二兩半宜昌宜平一千零二十七兩銀元一千零二十元均不動九江南昌銀元各跌一元半爲一千零五元半蕪湖銀元跌一元爲一千零四元五角安慶蚌埠銀元跌一元爲一千零五元徐州銀元縮五角爲一千零四元半淸江銀元亦低半元爲一千零四元南京蘇州鎭江揚州無錫常州常熟等銀元仍爲一千零一元半宜興南通銀元各一千零二元杭州寗波嘉興湖州紹興餘姚等銀元均爲一千零三元温州一千零五元蘭豁一千零四元半海門一千零四元福州一千零十元厦門一千零八元重慶九七平銀縮二兩五錢爲一千零五兩銀元仍爲一千零七元半成都銀滙縮二兩五錢爲一千零二十七兩五錢銀元跌二元半爲一千零二十七元半萬縣九七平銀亦低二兩五錢爲一千零十五兩銀元仍爲一千零十七元五角云 
[昨日之外幣市况]  
　　昨日（四日）外幣市面仍形呆滯中外各商之買賣大都係屬零星但價格均無變化價與前日相同羅卜千元新票仍買三兩二百五十元票買九錢五百元票買十兩零五錢五元至二十五元票買八兩五錢馬克買五釐二毫半法郎買一角四分半坡元買八角七分港票買一元零一分半老頭票買八角三分二花旗票買一元七角二分半英金票買七元八角五分荷蘭票買六角三分半云 
[昨日之銀行外滙交易]  
　　昨日（四日）各銀行外匯交易計華比出八月份先令五千磅價三先令七辦士二五安達出八月份先令五千磅價三先令七辦士一二五道勝出九十月份先令一萬鎊價三先令七辦士一八七五大通出八月份先令一萬鎊價三先令七辦士二五朝鮮出七月份先令一萬鎊價三先令七辦士二五東滙交易三菱出八月份東滙五萬元價五十九兩八錢七分五朝鮮進八月份東匯三十萬元價五十九兩半至五十九兩七五三井進七月份大連十萬元價五十九兩六錢二分五 
[昨日公平呌莊之市况]  
　　市面尚難起色 
　　昨爲星期二輪値英商公平洋行拍賣羽綢斜地羽綢·尺六元絨·泰西緞·花羽綢·細布·市布·原布·紅標布·漂布·等疋頭之期共排列三百四十九件計一萬五千六百零八疋較上届少拍六十四件計三千零九十疋客帮購辦仍推牛莊烟台漢口寗波天津等帮爲最多内地本街各店舖祇有零星拍進市價仍係跌多漲少尚難轉機也 
[茶市疲滯之趨勢]  
　　本埠洋莊茶市上星期頗爲暢消釐源頭批高莊貨到滬適大英公司輪船將要放洋斯時各洋商均放價購買乘時裝運外出故茂林香·最優標·等牌號之珍眉售盤高至九十兩其餘亦均得善價而沽至本星期各路箱茶擁到市面爲之挫跌卽各著名牌號如嫠珍·嫠寳·醉春·芸香·等茶亦無形中受其影響然高莊貨探察西人心理尚不患無消路中低莊貨以目前局勢推論尚不得謂爲樂觀平水湖茶向年全恃花旗消路爲大宗自花旗政府禁止有色華茶入口後在滬各行檢閱綦嚴市面亦因而挫折日來除零星拆賣稍有成交外大帮交易殊覺寥寥高橋·長壽·河口·等處之紅茶其色質本不見佳數年前完全消於俄國今俄運不通其消路可想而知矣本年出産四萬餘箱雖貶價售出一萬九千餘箱殊覺困難日來市上又無動靜說者謂本年茶業恐受前年之困苦云 
[新絲銷塲暢旺]  
　　自新絲上市之後美英各商之採辦出口甚爲暢旺所以市價堅固昨日又有美信洋行買各牌廠經九百擔又白頭洋行買灰絲黄絲一百二十四包共値銀一百十三萬餘兩近日仍係出口貨之興旺對於先令市價長多縮少蓋進口貨不暢之故云 
[水泥市况趨下]  
　　本埠營造廠需用之水泥（卽水門汀）上週中因連日霪雨建築家不無阻碍故銷路頓呆近來客帮進購亦屬减色靑州寳塔及飛馬牌兩種本週内稍有成交昨南市某行代客買進靑州水泥五百桶價開每桶銀四兩四錢馬牌水泥三百五十桶每桶銀四兩二錢惟本埠存貨尚厚而續有到貨市面步步趨下上週新到之德貨人牌水泥據云身骨尚稱不惡與飛馬牌相去不遠惟德貨之人牌水泥易於乾燥一句鐘内可結成質地堅固大帮銷路未著市價每桶銀四兩聞路貨亦有大批運申故市形殊覺淸淡云 
[米價驟漲至十四元]  
　　南市米行公會今日開會籌議平價辦法 
　　昨日米市閘北每石高機白粳飛漲至十四元河下到頭並不稀少其價之所以驟漲實被閘北某米行壟斷所致端節前後市價鬆動時該行在市搜羅打包堆存棧中近來暗中派友赴各産地大批收買運滬存放近日來市價之步步增高實被該行在市上放價抬高以爲自己手中大批之貸可獲厚利因之人心均向上市價愈抬愈高各米客見此情狀亦扳價不售南市方面各米店聞市價驟高爭先購買無多數可得南市米客喊價亦因北市已至十四元故開盤亦漲至十三元八角三日之間驟漲一元之多現南市各行以今春米價稍漲南北各行因維持米價開會公决最高機粳之價每石限定十二元五角行家不得放價今該行不應將價逐步抬高特函該行詢問抬高市價之情由現南市米行公會以米價如此奇昂待至靑黄不接之時何堪設想爲平定米價起見定明日召集同業開會公議辦法云 
[昨日滬杭車運出之食米]  
　　共七千餘石 
　　滬杭甬鐵路日暉港車站昨日（四號）下午三時半裝食米十四車計四千二百二十石於下午四時由滬開嘉之一百零二號區間車開往嘉興換掛杭嘉區間車運往拱宸站又同日下午十時零五分由滬開杭之一百二十號夜貨車裝出食米十車計二千八百餘石亦運至拱宸站卸軍以上日夜兩貨車共裝出七千餘石聞均益公益永泰隆轉運公司代運云 
[航業要訊]  
　　太古公司之蘇州號輪昨自香港來滬裝來美國金洋四十三箱計値洋一百萬元以上又毫洋三箱又本埠中南銀行有現洋二十萬元托南滿公司之　丸於本日運往大連轉交交通銀行 
　　營口出産之荳·油·餅·高粱·粟·藥材·等甚富上海之航行斯路者如招商局之圖南·愛仁·遇順·新豐等輪太古公司之宜昌·浙江·廣西等輪常輪流調派但均係臨時酌定非如烟津·港粤之有一定班期也怡和洋行之營口班則較太古等爲少今年營口之航業頗爲發達故怡和洋行决定添開上海營口之定期班輪又以中日南洋印度班内該行已增新輪多艘故將四千五百噸以上之樂生·德生·兩海輪電調來申指定專駛營口線以明日（六號）德生輪開班爲始以後每間一週派開一船故樂生定十三號赴營口云 
　　日本派赴萬國代議士大會之衆議院議員代表正本照藏湯線凡平二人現已搭日本郵社之筥崎丸來滬因須赴浙江西湖遊玩故到申後卽投庽萬歲館不日赴杭云　　日本福岡縣縣教育會會長神崎勛現組織考察中國教育團將於十月内到申先赴山東及靑島考察云 
　　中國郵船公司之中國號今日已從香港開出九號可至上海當日赴美上海有留學生十數名乘此船往美云　　英印公司之亞鴨家號向來在上海喀爾喀特一路行駛現該公司擬將此輪出售另調他船接行中印線查亞鴨家號一船造自一千八百九十六年船身爲四千五百十噸今該公司以添造新輪日多故决計出售聞已歸大英公司購進將來或將調駛澳洲航路云 
　　怡和洋行所建之上江輪福和號前日試車後本定今日赴宜昌航行現因此輪機器於開駛之時有一宗聲浪傳出頗有碍於駛行故重復入廠修理改定半個月後再行開往云 
[美艦隊往來訊]  
　　文匯報云近數星期内泊於黄浦及附近一帶之美國亞洲艦隊諸艦定於明日侵晨開往烟臺參與常年打靶練習驅逐艦阿爾登號前數日載海軍大將史特諾斯氏開往横演迎迓美海軍部長登白氏旗艦休龍號日内亦將開往該埠登白氏在横濱北京小住後卽擬來滬聞驅逐艦隊將來由烟臺開回馬尼刺時仍將過滬 
[慶祝美國共和紀念之盛况]  
　　昨（四日）爲美國共和紀念日先期由美領署致函江蘇特派交涉公署轉致各機關杳照許交涉員率同陳科長楊秘書又偕同護軍使代表汪參謀徐警廳長·王道尹·上海縣沈知事·英法兩公廨正副會審官於上午十一時乘汽車詣美領事署道賀由總領事克銀漢一一招待并欵以茶　而别 
　　黄浦江中各國兵艦皆懸萬國國旗表示慶祝英法兩租界各商舖戸及各國銀行洋行亦均懸旗慶祝傍晚公共租界跑馬場中施放熖火亦表慶祝商界中各要人亦多往美領署道賀貴州路商界總聯合會除懸掛中美兩國旗外並繕具西文賀柬派代表兩人於上午十時至美總領事署道賀其他如漢口路浙江路商聯會中國工會工商友誼會等均有代表前往美署參加慶典中華救國十人團聯合會昨日選派交際理事任矜蘋孫道勝二君携帶公函至美領事署慶祝美國獨立紀念二君至署卽以公函面交克銀漢領事並申述該會慶祝之意茲將該會公函附錄如下『今日爲貴國燦爛可貴之獨立紀念日因此貴國人民得安樂生存於良好政治中並享受自由平等之幸福敝會同人謹委理事任矜蘋孫道勝二君代表致祝希望貴國立國之精神能繼續傳播使世界各國之人民俱得追隨貴國享受同等幸福（下略）』 
[美國女新聞家將來華]  
　　星報云來華搜羅論文材料之美國女新聞家哈立森夫人刻已抵日按夫人係熟諳世界政治之著作家知名於世而於俄蘇維埃與各國相接觸所適用之政制尤具特識夫人曾覊於莫斯科過激黨獄中十閱月其於蘇維埃之經練悉具於『莫斯科之謫居』一書卽世人所目爲解釋蘇維埃政府下人生者也夫人以受萬國雜誌會委託作關於遠東社會及經濟之論文數篇故來亞搜集材料在日本勾留數星期後卽將來華云 
[郭椿森等致府院電爲張其锽長桂問題]  
　　北京大總統國務院均鑒閱報政府特任張其鍠爲廣西省長道路傳聞由岑西林陸武鳴所推荐椿森等特訪問岑陸兩老均信誓旦旦事前絶未預聞凡屬桂人益深疑訝椿森等對於張氏均屬故交不願臧否其人物張氏是否宜於長桂亦不願加以批評第廣西爲自治省分之一今客雖將次撤盡而地方秩序全賴自治軍維持省議會鑒於民意之所趨及四周環境之所迫方與各軍將領協同商定組織省政府實行民治以謀善後而緩衝激洞悉桂情者亦咸認此爲救國救桂之良方縱中央急於統一亦應與西南自治各省同時一律處置桂省辦理不能獨異以免别起糾紛欲速不達此中關鍵簡而易明今政府突下明令簡任桂省長官椿森等愚昧莫知用意豈政府認桂人易與遂先自桂始發揮其人權作用耶抑政府統籌兼顧應付桂局已有相當之把握耶夫桂人酷愛和平希望統一今日所受之報亦已慘矣瘡痍滿目城市成墟應如何救濟維持並未聞有所宣示乃僅憑一紙任官命令遂欲收拾時局天下事果若是易易則椿森等寗不馨香禱祝以求惟萬一因此致另生枝節誰任其責椿森等桑梓攸關難安緘默請以所疑者賜以明白之宣示以釋羣疑而安衆心桂人幸甚大局幸甚國會議員郭椿森梁士模梁昌諾羅增麒江印 
 
 

Page 14

 
 
[上海護軍使問題之曹錕主張]  
　　謂取銷時期未至 
　　大陸報三日北京電云取銷上海護軍使之舉目下尚不能實行曹錕今日曾電致齊燮元述及此事謂今日時機尚未成熟未便出此操切行動以免發生重大事變曹又命海軍總司令杜錫珪到滬履任時與何豐林和好相處 
[馮自由言孫中山無代表到京]  
　　國聞通信社云日昨本埠報載孫中山派代表喬義生到京當經本社調查據馮自由君云喬於前月持北方某督軍手書到粤謁見孫中山孫當時曾給以何書一通並路費三百元並未囑其到京充當代表喬寓廣州粤華酒店十六陳軍叛變後並未赴軍艦謁見中山二十日晨搭日艦榛名丸來滬馮與之同舟故知之甚悉徐謙係在粤變前離粤現在是否已赴保定及有何任務均未明瞭云云 
[舊國會議員楊永泰北上]  
　　舊國會議員兼前廣東省長楊永泰由粤乘輪來滬於昨日（四日）晚乘滬寗路夜班快車赴寗轉車北上 
[新任江海關監督抵滬]  
　　新任江海關監督陳瑞章由京南下轉乘滬寗路快車於前晚十時到滬 
[助直海軍之獲賞]  
　　海軍第二艦隊司令杜錫珪因奉直戰爭抽調本隊所轄之海容海籌永績江元等四軍艦開往北洋助直作戰現在奉直議和雙方退兵戰事告終故所調各艦亦已分别令回原防所有此次參戰之四軍艦出力各官佐業由吳巡閱使電請中央從優奬叙以示勞勩外至各艦士兵由吳使撥洋五萬元發交杜司令轉交各艦艦長具領分别奬給各該艦士兵具領以資鼓勵重功賞云 
[王正廷復國是會議函]  
　　前日八團體國是會議審查會開會時曾有韋一坤提出籌欵興路具體辦法案一件於該會該會以茲事體大特爲轉遞督辦魯案善後事公署王正廷茲得王正廷回函云逕覆者接展台函敬悉承轉送韋一坤君所擬籌欵興路具體辦法案一件議論閎暢計畫周詳深爲欽佩業交路務處備查相應函復尚希轉致韋君查照爲荷 
[贖路委員會今日開會]  
　　决議公司章程及籌備招股 
　　本埠籌贖膠濟路委員會以時期漸迫膠濟路民有公司之組織刻不容緩故前次委員會中卽着手討論此事現該會訂今日十二時繼續討論此事茲錄其致各委員書如下敬啓者茲定於本月五號卽星期三中午十二時假北京路長康里功德林蔬食處開委員會議决議膠濟鐵路公司章程及籌備招股辦法事關進行前途頗爲重要千祈凖時駕臨共同討論不勝企盼 
[關於華商入外籍之部批]  
　　上海總商會爲會審公廨因滬商臨訟改籍問題與領事爭議一事特呈農商部請飭交涉員予以援助茲得農商部第八十四號批示云前據來呈當經本部咨行外交部核復去後茲准復稱此事本部前據特派江蘇交涉員本呈當經以華人向各國領署呈請改入外籍須先呈驗内務部所給喪失國籍執照否則概予拒絶以杜弊端若無内務部執照而率予核准註册本國政府碍難認其取得外國國籍各等語照會領銜　苻使轉達各國駐華公使通飭駐華各口領事遵照尚未准復准咨前因先行咨復查照等因前來合先批示遵照此批 
[滬南工巡捐局常會紀]  
　　滬南工巡捐局昨日（四日）開董事常會所到名譽董事爲姚子讓莫子經朱志堯陸崧候等午後三時開會經姚局長宣告開會宗旨畢卽由各董事審查十一年度預算案並提議各要案互相討論良久始行議决全體通過茲將議决案錄下（一）議編製歷年收支表刋布案議决自三年起至十年止（一）議廟橋港路線案議决原議通至機廠街現議朝南通至製造局路原路基准由求新廠承租與訂合同（一）議薛家浜塡浜築路案議决裏馬路以内路綫定四丈以外定五丈 
[吳淞商埠局請自辦水電]  
　　國聞通信社云吳淞商埠局成立以後刻正積極籌備一切關於水電事業該局坐辦擬仿照海安例歸商自辦聞已具呈農商部照准一面并派專員前往接洽云 
[淞埠局覆浚浦局函]  
　　爲吳淞江木橋事 
　　吳淞商埠局致浚浦總局代理工程師史叨克君函云日前接奉大函以吳淞江木橋日形衰弱囑爲注意並附貴局致滬北工巡捐局一函藉悉種切查吳淞江橋現在形勢確見衰頽敝局正擬修葺計畫以資進行並已出示禁止不准經過重笨之車一面已函知松滬護軍使所有軍民人等一體遵照矣知關雅注謹以奉聞 
[袁紹昌昨日北上]  
　　交通部鐵路會議之寗杭路代表 
　　滬寗滬杭甬兩路管理局局長任筱珊因交通部召集會議鐵路續徵附加費案定於本月五日開幕曾令飭派代　列席爰派定滬寗鐵路車務華總管袁紹昌代表兩路入京列席除先行電部外並令袁總管於昨日（三號）乘坐滬寗鐵路早班通車北上 
[莫干山遊客之稀少]  
　　滬杭甬鐵路莫干山聯票於上月三十因水漲輪阻停止發售本月一日水勢稍平卽已照常出售但杭浙方面連日霉雨内河水勢旋漲旋消殊難一律該路所有之杭州武康兩輪近雖照常載客往返惟因水漲橋低行駛終覺困難間須以小船迎送更感不便有時游客以汽輪不便改乘民船達三橋埠而山路崎嶇雨後濘滑異常肩輿挑脚上山亦覺難行故路局雖已照常售票而旅客因此種種原因日來上山者頗覺寥寥云 
[救火會員赴美之餞送]  
　　上海救火聯合會前因轉奉部令派員參與舊金山萬國消防會議業經派定朱良材等二人定期本月九日由中國號郵船放洋東區救火會各會員昨在會中設席公餞南北兩救火會各會長會董發起於七日下午在南市救火聯合會設席公餞列席會員南北共計三百餘人准五時攝影六時入席並聞蘇州無錫松江各救火聯合會發起邀集江浙兩省各縣救火聯合會三十餘會派遣代表二百餘人來滬於八日六時亦假座南市救火聯合會治筵餞行先行攝影然後入席九日上午十時均會集聯合會出發聞送行者本埠南北救火會各會員外埠各縣救火會代表並英法兩界救火會西人計約救火車三十餘輛會員五六百人均銅帽制服車上滿裝高升邊砲燃放歡送届時定有一番熱閙也 
[滬寗車中查獲大宗烟土]  
　　前日滬寗路寗站唐稽查得人報告在客車内抄獲大宗烟土三十包計重一百二十斤價値四千餘元抄獲之後唐稽查親自押解來滬經車務處驗明之後將土移送路警局内昨日（四日）由路警轉送至寳山縣矣 
[染業風潮已告結束]  
　　自染坊罷市染工罷工風潮發生後各界非常注意日前染坊雖一律開市然困染工仍未上工故不收客貨茲據聯合通信社消息昨日綢綾染業公所方面挽尤連生出而調和當經雙方同意訂立合同如下一今立合同議爲衆染司限制學徒與坊東爭閙意見茲由大行公所葉子庸等挽尤君從中調和雙方允許特立條約如下不得再生枝節爲此特約合同議約一樣兩紙各執一紙存照（一）議櫃夥先生每兩人用學生一人每司每二人用學徒一人學徒限六年足滿司學生亦定六年足滿司惟本年進坊學生學徒由坊内起司月起算（一）議綢莊推荐混入同行就業者俗名火腿索子應一律撤除以昭劃一（一）議如有外帮先生就染坊營業者依照學生規例外帮染司進坊就業者先領證書計證書價目一百二十元（一）議司酒限每月初五日分派遲不得過三星期應解染　公所釐金亦定三星期内不得拖欠（一）議停工須要雙方妥議但三星期後雙方不能議妥衆染司請求理由正當時亦得進行」此約條成立後雙方認爲滿意其原有第一條「旣然人手繁多議定暫行停止進行學徒俟人手缺乏必須進人時然後雙方議妥始行停收」完全取消作爲染司讓步云 
[虐女致斃案業已起訴]  
　　無錫婦人陸邵氏率同姘夫張興水（卽張水根）虐待親女琴寳威逼吞服赤　身死一案業由檢廳開棺剖腹騐明並據本夫陸鳳初投廳請求伸雪業已訊供明確起訴審判廳請爲公判前日經審廳飭警往傳證人黄趙氏吳孫氏陳徐氏並詹元昌兪民安兪民華等一干人來案聽候刑庭預審一俟終結卽當公開辯論 
[徐廳長電催警餉]  
　　淞滬警察廳長徐國樑電省云南京省長王鈞鑒竊查職廳以本年五月份員警薪餉奉財政廳所發通知書三紙向銀行押借現欵如期發放嗣因通知書支期已逾多日發欵憑單尚未到行曾經迭次電懇鈞座飭知財政廳迅賜撥欵在案乃迄今多日欵仍未到嗣因又屆六月份發餉之期該長警等待餉孔殷勢難緩發遂不得已又輾轉託人以重息向銀行挪借一月警餉於三十日發放計省庫欠發職廳薪餉已經五六兩月伏思廳長每月應領薪公等費前定一千元嗣因奉令裁减經費又减去三百元現實支七百元至應領雜支等欵向來不敷開支尚須藉收入罰金補助按從前省庫欠發薪餉遲壓一月職廳向銀行挪借現欵每月付息不過三四百元尚可支持現在積欠職廳薪餉已至兩月職廳向銀行借欵月需利息八百餘元卽以所領薪公等費全數撥補尚且不足將何辦公况以上海地方重要長警晝夜服務至爲勤勞且租界巡捕均係按時發餉相形之下内地警察應發月餉斷難緩發轉瞬又屆七月份發餉之期前欠兩月薪餉尚未奉撥以致前向銀行挪借之欵不能如期撥還已失信用更無再向銀行通挪之餘地思維至再焦灼萬分明知庫欵支絀本不常屢次瀆請祗以上海市面銀根奇窘萬分實無再可通挪之處兼之職廳並不經收地方捐欵無可挹注倘届時無欵發餉各長警實難楊腹從公况地方重要廳長督帶長警旣責令盡心服務保衞治安不能不爲之籌備餉項除將困難情形電陳督軍外惟有仍懇鈞座飭知財政廳迅將五月份發欵憑單六月份發欵通知書及憑單一併發下俾淸欠欵並請嗣後每月薪餉按時發放以濟要需而維警政實爲公便濩滬警察廳長徐國樑叩冬 
[閘北軍隊戳斃人命案之通令]  
　　陸軍混成第六旅何旅長以所部第二營前有形似革兵者一名持刀闖入該營行兇亂砍致爲守衞士兵格斃一案現經詳查明確昨將此案詳情通令各營嚴加防範文云本年五月三十一日午前據本旅第二團團長王保安面稟今晨接第二營營長張廷棟兩次電話先後報告今晨五時後營門前木橋南端突來一身穿灰色衣褲男子持刀行强刦奪衞兵槍械並拒捕當塲格傷旋又報告因傷身死容團長往查詳情再行具報等語當派本旅軍法官盛開偉迅蒞勘騐秉公查訊據實復奪去後茲據盛軍法官呈稱遵奉面諭立卽率同書記于文燦赴閘北第二營晤張營長卽據而稱今晨五時十分據直充衞兵長之七連排長王東方急報八連三栅正兵丁壽文手持玻璃空酒瓶出營向南上街購醬油等物行過前營門木橋十餘步迎面突來一男子身着灰布衣褲頭不戴帽兩手各持菜刀一柄喝問正兵丁壽文你是何人該正兵答是八連兵又問你拿酒瓶何幹該兵答云難道是買酒給你喝　詎料此人卽以刀向該兵猛砍該兵以酒瓶擋之瓶被砍碎該兵因徒手遂退走此人揭刀追趕過橋之北塊有站崗衞兵六連正兵鄭東橋卽上剌刀防衞喝阻此人又向衞兵亂砍以槍抵禦猶恐剌刀傷害其身命稍一退後失足跌倒此人卽棄刀奪槍該衞兵右手虎口處被其奪槍時勒傷此人得槍卽返身過橋向南而逃衞兵急吹警笛其時七連八栅付目李榮德適查崗至營門第二崗位卽取崗兵李永勝之槍趕去同時營門口衞兵七連付兵國金才亦持槍同追過橋十餘步方追及該持刀行兇奪槍之犯竟敢返身抗拒勢仍極兇猛李榮德國金才迫不得已剌中其右腰下共傷三處該犯始倒地衞兵長　警帶衞兵四名跑步至橋南時見該犯倒地卽將槍奪回等情營長據報馳往見該犯已受傷倒臥路旁向其盤詰始終不答一言隨搜其身畔僅衣袋内有打拳所用之李拐一個銅元十四枚制錢十一文毛巾手巾各一條復解其衣察看並無字迹又在橋北拾起切菜刀兩柄營長遂先以電話報告團長再分别查詢在事目兵不料被槍傷之犯至五點四十五分卽因傷斃命遂再以電話報請團長轉稟現正候騐等語將該犯身邊搜出之物及菜刀兩柄交由軍法官逐一檢視其刀一新一舊新者確是切菜刀舊者係劈柴刀刀口均有新損痕迹軍法官卽分傳七連付目李榮德·付兵國金才·六連正兵鄭東橋八連正兵丁壽文·至别室逐名隔别訊問所供均與張營長面述情形相符復騐明鄭東橋右手大指食指之間皮膚擦破稍見血迹李榮德之皮腰帶被剌刀尖戳破一處鄭東橋槍之槍托剌刀之　均有砍損痕跡國金才之槍托子槽鋼板木托曁李榮德取用李永勝之槍口外徑及木托亦均有戳破痕迹卽同書記長于文燦照錄訊問在事目兵言詞均將受傷槍枝及剌刀號碼亦均記人（未完） 
[汽車碾斷婦人足之判卹]  
　　阜豐麵粉公司之汽車夫孫景西開駛裝貨汽車經過北京路將應來貴之妻馮氏撞倒該氏左足自膝以下被車碾斷嗣雖經醫生治愈然已成殘廢該氏以此後不能謀生因由　美律師義務代表投公共公廨控告阜豐公司及汽車夫孫景西要求判令賠償損失洋五千元昨日下午經李襄讞會同英包副領事及俄員儀君升座傳訊原告應馮氏祇有一足不能站立故坐於堂隅證明被撞情形並有俄國人男婦三人是日經過北京路目覩此事以實係汽車夫疏忽故均到堂作證皆稱其時汽車行駛極速且汽車夫亦未鳴放汽笛及將該婦人撞倒後仍開快車逃至二丈多路經伊等追呼始止云云質之孫供因車上裝貨過多故未見路上有人等語並亦邀見證及延律師到堂辯白中西官訊畢核供磋商之下判着被告撫卹受傷之原告洋五百元並醫費 
[各學校消息彚紀]  
[澄衷學校]  
　　虹口塘山路澄衷學校日前由該校校務會議議决於本年暑假期間照例舉辦暑期補習科自國民三年級起凡小學滿足二十人中學及甲商滿足二十五人卽行開班時間爲上午八時至十一時日期自七月十五日起至八月二十五日止共計四十日學費分爲三種國民科每名二元高小科每名三元中學及甲商每名六元均不留膳寄宿學科定爲國文英文算學三種報名自本月三日起至十二日止又聞該校定於本月初九日上午八時招考中學及甲種商業科新生云 
[南洋中學校友會]  
　　南洋中學校友會定七月九日上午十時在母校開年會更選職員提議會務籌備建築校友廳捐欵委員出席報告成績下午三時歡迎新會員據聞此次年會外埠會員函報允來與會者甚衆並由母校備午餐十餘席招待校友云 
[務本女子中學]  
　　務本女子中學校校曁第一女子高等小學校定七月八日上午十時舉行中學科高小科畢業禮下午一時畢業生表演成績昨日東請觀　矣 
[坤範女子中學]  
　　坤範女子中學校長兪文耀聯絡本埠實業家多人合力創辦一韓範女子商業學校編制分銀行專修科及商業專修科及半日班三級并附高小國民兩科現已組織就緒校址亦已假定靜安寺路福源里二九號准九月間可以開學現正在印刷章程預備分送云 
[滬北公學]  
　　北四川路宜樂里滬北公學昨日舉行休業式首由校長報告經過狀况並勉勵學生於暑假間加意補習嗣由教員李宗堯徐偉烈黄人龍等相繼致訓詞末由顧問翁國勛給與證憑而散 
[鐵華商業公學]  
　　法租界巨籟達路鐵華商業公學定七號開成績展覽會當由各級學生表演學藝有二十餘節業經柬邀各界前往參觀矣 
[啓英女學]  
　　北四川路邢家橋路啓英女學校昨日下午四時行夏假休業禮來賓到者一百五十餘人其開會情形如下（一）開會（二）校歌（三）主席報告石美玉醫士（四）歡迎歌全體學生（五）讀英文詩施惠君（六）鋼琴獨奏吕蘭英（七）古文朗誦仲志英（八）游戲體操（九）英文　篇歌（十）咏唐詩高等畢業生（十一）英文表演吕蘭英等（十二）舞蹈中高生（十三）教職員訓詞（十四）校董訓詞（十五）來賓勉詞（十六）畢業生答詞吕蘭英（十七）廣東新劇（十八）給憑梅雲英女士（十九）給奬（二十）謝别歌畢業生（二十一）散會 
[民生女學校]  
　　法和界貝勒路民生女學校定於閏五月十五日下午二時行高小科第六屆畢業禮及國民科第九屆畢業禮請校董徐季龍君及其夫人沈女士給憑又聞該校於畢業禮畢後再表演游藝以助餘興其節目跳舞都十五種唱歌都八種他如國語國文英文物理化學等科亦各有表演欲參觀者可索取入塲券云 
[振華女學]  
　　嚴衙前振華女學校於七月一號上午九時舉行畢業式授畢業文憑者中學科爲王橘芬　愼言陳俊珠等三人高小科爲侯桂貞等九人國民科爲王守梧等八人其順序如下先由該校教務總經理報告校務近况次來賓潘振霄費環盦錢崇固及該校教員何介生諸君演說次由校長王謝長達給憑教職員致勉辭校友致頌詞畢業生致答詞歡欣而散 
[上海市自治講習所開學有期]  
　　上海各路商界聯合會昨致各路商界聯合會通函云　總會爲培植自治人才起見創辦「上海市自治講習所」現已籌備就緒卽日開始報名七月十日截止十五號考試十七號開學事關重要特將章程通告函達費會請爲查照如有會員願入學研究者希卽代爲報名以資普及 
[靖江旅滬同鄉職員會]  
　　靖江旅滬同鄉七月二日在民國路籌備處開第十次職員會議各調查員列席者有數十人由總幹事張麗生君報告調查成績由褚愼齋君提議本會成立後對於調查諸君之熱心者由會中塡發名譽證書藉資鼓勵衆贊成繼由張君謂本會現在各種籌備皆已告竣成立會應擇期舉行互相討論大約在六月中繼由司事報告下届職員會議因商業聯合會借用會址公决下星期日暫停集會俟本月二十二日會期再行開會籌備大會之手續云 
[檢查印花之近訊]  
　　今届夏季印花稅大檢查南市第一區總署及一區一分駐所等境内各店舖連日以來已由温　兩稽查員會同該所巡官督帶長警檢查竣事現已在一區二分駐所轄境内如中華路及小東門内廟前街等處繼續檢查並聞一區一分駐所牛雲舫署員查得所獲違法漏貼或貼不足數各店商除已當場認繳罰金將　據等領回補貼外尚有未經措繳罰金之各號商業已派警分别飭傳究罰云 
[華洋雜貨聯益會成立]  
　　華洋雜貨聯益會昨日下午二時假座法租界恒豐里九業公所開成立大會到會會員共達七十餘人開會情形如下（一）振鈴開會（二）推舉臨時主席張葭冬（三）由主席報告開會宗旨（四）推章道宏君宣讀章程及開匣監視（五）推臨時書記錢炳甫周汝楨章道　三人（六）推唱名票員唐通沅（七）主席宣　被選舉姓名（八）公推張葭冬君爲正會長並推幹事十二人（九）振鈴散會 
[復善堂施醫給藥]  
　　小南門外復善堂街復善堂定閏五月十二日起開辦施醫給藥逢二五八Ｂ爲期就診者診治給藥不取分文卽患重症不能到堂就診者亦可前往掛號醫生親到病家診治給藥並不取費云 
　　尚有本埠新聞等轉入後頁 
雜評二 
[總商會會長問題（訥）]  
　　商業上之機關非政治機關可比也政治機關有政客之播弄有軍閥之操縱有各種黨派之糾紛故長官之更動每有一贊一否一迎一拒之表示而繼任者遂亦不敢輕於一諾蓋非徒爲三揖三讓之虛文實亦爲鄭重出處計不得不藉一辭以觀各方之風色也 
　　若夫商業機關則異是其領袖之更動也非如政治出於一二人之愛憎而實由於衆商之所選舉官場有各方面之活動與利用而商人則純粹爲商淸白無他念决無此等現象以掣其肘故一旦而爲衆商所信任當選爲會長自審力不足以勝之也則已苟力足以勝之則當毅然出任以饜衆商之望而初無庸其辭職之虛文更不必有所顧慮而試探蓋商會之關係重要對内爲發展商業計對外爲聯絡感情計皆賴有學識經騐足孚衆望之人主持其事自問能勝任愉快否卽在此一念之間一念旣决當慨然任之而無稍推諉初不必效政治機關之所爲也 
　　漢口路商界王銀水諸君接奉公函承詢漢口路商界聯合會書記事僕從未涉足更無論書記一切内容全屬茫然請還質之該會當事者　　史量才謹復 
 
 

Page 15

 
 
本埠新聞二 
[周王氏虐婢之罰儆]  
　　罰二百元貼醫費一百元 
寓居新閘威海衞路三十八號門牌已故鹽商周扶九之孫周芝田因其妾周王氏用火鐵將婢女宋有貞左額右腿烙傷該婢於前日逃奔新閘捕房控告捕頭騐明傷痕卽飭華探沈壽章與西　　鐵往將周王氏拘入捕房着存洋一千元保出該婢送濟良所醫治昨由捕房將周氏傳至公共公廨第四刑庭請究先由中西包探上堂稟明前情訊之周王氏延高露玲律師上堂辯稱被告素有神經病以故演成此劇有醫生醫單可證該婢請發濟良所或交其家屬領回均可等語並據蕭姓華醫投訴爲被告醫治病症已有年餘云云旋由婢女宋有貞到堂證明種種被虐情形質之周王氏供稱實因該婢作事錯誤略加訓責是實經陸襄讞核供商之日副領事田君以氏不應凌虐婢女姑寬判罰洋二百元充公並着另給濟良所洋一百元作爲醫婢之費宋有貞發濟良所留養 
[楊永春朱長元五年前之拐案發覺]  
　　被拐女子親自指控 
　　揚州女子楊根泉於西曆一千九百十七年四月二十七號被楊永春朱長元串誘至哈爾濱地方得洋價賣爲娼茲楊女經人代爲贖身得以來滬偵悉楊永春家居新閘路六百八十八號屋内於前日據情報請戈登路捕房派探吳柚生與西探亨利協往拘拿時見楊家内尚有幼女趙愛珍詰悉由其兄趙紅生與其寄父張少山價賣與楊遂將楊朱與趙張及趙女一併帶入捕房分别拘留昨晨併解至公共公廨第四刑庭卽據中西包探上堂訴明前情以楊永春於此五年内誘拐婦女至哈爾濱地方賣娼者有十一名之多請將楊朱二人展期開審以便調查其餘被拐婦女云云並據楊女供稱於五年前四月間來滬欲往紗廠做工得遇楊永春言其兄楊常山住居六馬路並無妻室欲娶女爲妻當隨至六馬路乃言伊兄在哈爾濱開有店業卽與朱長元將女帶至該處被楊常山關閉逼令賣娼不遂致遭毆打不得已而應允被伊等價賣得洋五百五十元今得遇狎客出洋八百元將女贖身自由來滬偵悉楊等住址是以控究又據趙女供稱因家鄉荒歉由母作主囑兄帶滬等語訊之趙紅生與張少山所供與女略同並稱愛珍寄居楊處未得錢文乞鑒經中日官核供判趙女發濟良所留養趙紅生張少山開釋楊永春朱長元押候展期再訊並着楊女交保候示 
[男女三拐匪分别定罪]  
　　住居八仙橋地方之貝慶生有十四歲之女與十一歲之童養媳同時被拐無踪貝卽投報官廳並救濟會請求查緝嗣由該會偵探虞占順在民國路緝獲拐婦張劉氏貝李氏與拐匪王阿福等一併獲解地檢廳傳到貝慶生據稱貝李氏確爲民姘婦此次不應糾同拐匪將女與媳拐出價賣請求究追兩女孩並求將該氏等重懲等語詰之談氏等則稱該兩女孩早經出賣與人帶往他埠無從交出云云問官諭將該氏等分别收押起訴審判廳請爲公判昨午該廳推檢兩官開庭飭提張劉氏等至案研訊之下當庭判决張劉氏監禁八年貝李氏監禁七年王阿福監禁五年分别示儆判畢飭令還押候上訴期滿送監執行並着限交該兩女到案以便給領 
[李春山夫妻異詞]  
　　泗陽人李春山在南通常監獄看守前日扭其妻陶氏及周家橋議品碍窰廠工頭安徽人畢老五工人魯三周世昌等至四區四分所控稱民妻於本年二月帶領民子小毛子同來上海探親不料被畢串同魯周等姦拐强佔等情經李署員質訊陶氏供因遭丈夫痛打母子來滬求乞度日在浦東由王得勝等爲媒轉嫁與畢云云畢供當出身價三十元不知該氏有夫請宥判一併解送閘北司法科核辦 
[同興輪拖船被撞失事]  
　　同興公司小輪同興號於本月一號午後三時由新關碼頭起椗開往高橋拖帶拖船一艘内載搭客五六十人駛近浦東陸家嘴浦面適大英公司輪船在西首開車掉頭該拖船繩索被浪激斷不能撑持而滙德豐拖順小輪由東駛來避讓不及以致碰撞登時拖船搭客落水者七八人幸其時浦江風平浪靜經鄰船救起五人聞溺斃者三人或云一人現未證實事後雙方各具理由書報告海關河泊司核奪交涉尚未妥洽云 
[北貨船撞壞米船]  
　　侯仁山船戸裝載松江某米行白米一百四十石開駛來申銷售昨駛至南黄浦周家渡浦面適有金雲山船滿裝糖北貨由北往南其時行受濕金見肇禍將侯船拖至淺灘侯昨日來滬雇船將濕米駁卸惟米受水甚多已不能食祗能作煮糖之用現侯與金交涉要求賠償米貨損失二千元其船撞壞尚不在内金不允許行將涉訟官廳云 
[浦東小船廠工人罷工]  
　　浦東沿浦一帶小船廠年來逐漸發達多至二百餘家工人亦不下千人近各工人以百物昂貴生計困難要求廠主加給工資不遂相率罷工不知如何解决也 
[昨日捕房之解案多]  
　　昨爲星期二駐滬美副領事兼公共公廨陪　約金　君因須在總價事署舉行慶祝典禮及招待來賓故不及蒞廨陪審商由英副領事包米兩君庖代惟公廨連日例假已停理　政三天是以昨日各捕房所解案件極多第一二兩庭不及訊理臨時又增開第四庭由日副領事田中氏陪審云 
[雅達新出相愛牌香烟]  
　　倫敦雅　烟公司所出之三五牌香烟質優味純久已暢銷滬上刻該公司又新出相愛牌香烟味甚醇厚烟葉純淨分十支小包五十支大聽兩種每包價洋一角一分每聽五角三分滬上經理行家係四川路利商公司云 
[牲畜副産可售善價]  
　　荷京直道洋行創辦有年聲名素著刻欲推廣營業在華招請各省代表收買大宗牲畜副産如牛羊豕腸卵巢及腦垂體腺等以便運往該行用化學方法製成各種物品從事於此業者可向該行直接接洽 
[漕河涇鄉掩埋暴露尸棺]  
　　西鄉漕河涇正副鄉經董查得左近各鄉屍棺暴露觸目皆是方今天時炎熱殊與地方上人民衞生大有關係連日派役分投設法掩埋又致函各圖圖董請爲協同地保實地調查如有暴露屍棺無力掩埋者卽請詳細具報以便從事掩埋云 
[扛貨小工跌傷殞命]  
　　昨日上午九時許三菱公司碼頭小工老蘇州掮重量貨包上八幡丸輪船失足墜落艙中跌碎頭顱不省人事當由工頭舁送同仁醫院未及醫治卽行斃命經日人報知捕房派捕將屍車送騐屍所候請示公堂辦理 
[上電車不愼碎頭斷足]  
　　昨日午後二時許七路電車在南京路自東往西駛至東陸銀行門前有一短衣男子手持熟羅長衫意欲上車詎偶一不愼脫手墮下斯時車行正急致跌傷頭部血流如注並被車輪碾斷左足情形頗慘云 
[汽車傷人案兩起]  
　　昨晨六時許某號汽車駛經法租界愛多亞路撞倒寗波入金阿康腿足受傷由法捕房五十八號華捕到來送入仁濟醫院醫治一面帶汽車夫入捕房請究又有電燈公司工人高福生昨日上午十一時三刻用升降車在楊樹浦修理馬路上電燈突有某號汽車駛來將升降車撞毁高福生自車上墜下受傷頗重汽車見肇禍卽疾馳逸去旋經楊樹浦捕房一千一百二十五號華捕到來雇車送入同仁醫院醫治一面據情呈報捕頭候示 
[汽車碾傷男孩張四寳]  
　　住居華界和尚浜地方張某之八歲男孩張四寳於前晚八時偕其父母至法租界某菜飽晚餐後歸家行經法大馬路某大腿店門前突有自東至西之某號汽車駛來該孩不及避讓致被撞倒車身碾過腹部當時口吐鮮血不省人事旋由巡捕到來抄錄號碼一面將受傷人送往醫院醫治該捕據情回稟捕頭聽候核奪聞該孩傷勢頗重恐有性命之虞云 
[孫少初瘐斃獄中]  
　　案犯孫少初前由法庭判决送往漕河涇第二監獄執行邇來該犯在獄患病於昨斃命由監函請地檢廳委郭檢蔡官蒞監騐明因無家屬由堂棺殮 
[李芝松投浦遇救且得業]  
　　寗波人李芝松近由原籍來滬謀事未成旅資告罄無法可想遂願輕生獨至怡和碼頭投入浦江尋死經三百十七號印捕瞥見急爲援起帶入捕房昨送公共公廨請爲發落當由陸襄讞會同日副領事田中氏訊悉李有謀生技能因諭函送正廣和汽水廠工作並着該廠照給工資以免落魄 
[指控盜賣廟産案註銷]  
　　圓通寺住持僧靈嚴在公共公廨刑事科狀訴僧人悟一串同錢愛如僞造假契盜賣廟産一案昨由捕房將被告一僧一俗併解公堂請究由原告證明悟一係該寺從前之住持並將契據呈案被告延朱斯芾律師辯白以悟一前爲該寺住持時虧欠債務故將契據扺押與錢並非現在所抵等語中西官得供以原告所訴盜賣等情不能成立判將案註銷被告開釋 
[長亭岸之路刦案]  
　　糖掮客魏某家住滬城太卿坊舊曆本月初住川沙城中親戚處收得會欵勾留數天前日返滬因繞道楊家鎭探友所以步行下午三時許經過長亭岸忽來匪徒三人上前將魏扭住將其衣袋内鈔洋一百十四元如數取去復將魏腿上猛戳一下大踏步向東揚長而去魏受傷後不能行動直至上燈時有一小車經過始雇坐返申前昨等日已具稟分投上川兩縣警界請究矣 
[兩人攫土各押一年帶土之西人未獲]  
　　邢福生張金榮前日在虹口有恒路密勒路附近將一西人攔住欲攫奪其手提箱經一千一百四十九號華捕·及五十九號三道頭西捕查見上前盤問該西人卽將手提箱抛棄而遁兩捕先將邢張二人扭住而後將箱開啓見内藏悉係烟土遂一併帶入捕房將土磅量計重四十四磅昨解公共公廨請究邢張兩人承認欲圖路刦其土不諱李襄讞以邢張兩人不應攔路刦物商之英副領　米君判各押西牢一年示儆烟土送江海開焚燬 
[私賣燈吃罰三十五元]  
　　張阿二　在法界私設烟子窠容人吃食洋烟有違禁令事爲包深查悉禀明西探同至該處抄出烟具帶入捕房昨日傳至法公堂請訊詰之張供認私賣燈吃判罰三十五元充公烟具没收 
[王金福身藏烟土]  
　　王金福於前日身藏烟土一包行經法租界黄浦灘地方適爲巡捕查見以其形跡可疑上前抄出烟土帶入捕房詰據王供民人在某輪船上爲茶房此項烟土實由朋友托我代帶不知違禁求察中西官諭令交保出外聽候傳查訊核 
[雲南路破獲之花會賭徒]  
　　公共捕房華捕毛正巡官處之　探姚仁甫昨晨押解李阿大張阿四王阿榮三人至公共公廨第一刑庭禀稱被告等於前日午後在雲南路五十四號屋内開設花會是以鳴同巡捕將被告等拘押並將抄獲之手摺及賭洋呈案請究訊之李等延律師到堂辯護經張襄讞核供商之英包副領事判李阿大押西牢二月張王兩人各押一月賭洋等充公 
[皮匠娶寡婦被毆]  
　　皮匠郭鳳山鹽城人住潭子灣三日前憑媒娶寡婦周陳氏爲室前晚忽被住居小沙渡之王子成糾集譯家渡之華福林等數十人搗門而人將郭綑縛痛毆受傷甚重搶取陳氏藏匿黄文章家由郭偵知下落投報四區四分所經李暑員派警將該氏及王華黄四人逮案訊問王子成供認係伊兄王子玉指使糾衆搶親判轉解司法科究辦 
 
 

Page 16

 
 
[兩薛串攫鈔票]  
　　李文助指控薛阿生薛阿狗於前日在南京路串攫其所携漢口國銀行鈔票洋五十元等情昨由捕房將兩薛拘解公共公廨經西官訊實判薛阿生押西牢半年薛阿狗押四月贓交原告領去 
[搶刦女孩金圈]  
　　無錫人楊金亭昨在韜朋路弄包攔路搶刦趙金標之女孩根珠耳上金圈一隻圖逃經趙大聲喊捕由探錢連奎到來帮同追獲人贓拘入捕房捕頭略詰一過諭飭押候解送公堂請究 
[兩賊搶孩飾]  
　　竊賊沈阿毛日前在法租界搶取王金山家小孩頸内之銀圈圖逸當爲包探蔡連根拘獲又李阿甫於同日在法界剪取婦人胡李氏小孩之金鎖片而逸現爲包探查獲吊出原贓帶入捕房昨解法公堂請究先由捕頭上堂稟明前情繼由各原告投案被搶情形詰之沈等供認不諱中西宫判李押西牢三個月沈押二個月贓給原告領去 
[一賊摸皮夾]  
　　陳阿炳日前在法租界小東門外摸竊洪紀仁衣袋内大洋數十元之皮夾一只圖逸當爲事主察破鳴捕將陳人贓並獲帶入捕房昨送法公堂請究先由原告投訴前情陳供認摸竊不諱中西官判陳押西牢二個月期滿永遠逐出租界贓給原告領去 
[公共公廨訊案彚錄]  
　　昨日下午公共公廨民四庭由兪襄讞會同日副領事田中氏訊理（一）平襟亞訴交通路新華書局主朱錫泉侵佔版權請追損失案業經判决被告賠償損失洋五百元茲被告不服延雷聲布律師請求復審結果被告請求復審本廨認爲無新證據應予駁回仍照原判執行（二）維新公司訴陶季琴欠房租洋案結果候飭傳陶季琴到案着存現洋二百零四元改期七天訊（三）康正葆訴趙德麒違背租約案結果改期再訊（四）黄厚生訴根弟娘王和尚戴妙根張黑炭欠房租洋案結果候飭傳各被告到案着照控數交保候訊（五）毛啓元訴陳錦章欠洋案結果陳錦章已繳淸洋八十五元當庭交原告具領完案借據塗銷仍附卷（六）陳子傳訴吳　廷王老谷等賣田糾葛案原告係在寳山縣起訴因兩被告皆在租界故該縣來文　傳結果再傳被告等到案改期七天訊 
[誌謝]  
　　上海喚羣書報社主任徐君翰臣所著之『救國金鍼』一書頗關時局其内容爲（一）制憲統一（分中央地方兩層）（二）回復自治（分手續制度戸籍財政四項）（三）裁汰冗兵（兵墾殖築路濬河開鑛四端）（四）振興實業（分農業工業商業三節）（五）普及教育（分師資經費視學三類）等等昨承徐君惠贈一部又銀行週報社惠贈第二五五期銀行週報』一册誌此併謝 
中華職業教育社通訊 
　　住址上海西門外方斜路三四八號 
[閩南職業教育之新發展]  
　　本社初創率先贊成者爲小吕宋華僑諸君多占籍閩南近於其本鄉極力提倡年來思明一帶職業教育頗有發展氣象如詩山職業學校厦門女子職業學校先後成立近接福民職業學校計畫與概况知鼓浪嶼又有一所繼起觀其董事與捐金者姓名若楊君忠懿邱君立權黄君賜敏皆於本社成立之始熱心贊助者詩山職業學校概况已嘗見本欄茲再就福民職業學校記之校就原有之福民學校改組先於十年夏增設工業科課籐竹工藝一時就學者甚盛十一年春擴充範圍正名福民職業學校仍先設籐竹工科備工塲三原料貯藏所二將來擬添設草織科·鐵工科·木工科等在考慮調查中 
　　入學資格祗須粗識文字·身體健全能耐勞苦年歲在十五歲以上學費及宿費均免收課業用書由校供給二年畢業上午讀書所課有國文·數學·公民須知·尺牘·國語·商業諸科下午實習工作 
　　實習分二部（一）造架（二）編織學生入學時卽考騐其體格氣力充足者編入造架部先習造各種桌椅等器具之架俟各種技能純熟再習編織否則先教編織至適當時再習造架編織之原料以籐爲主亦有代以草繩者籐非土産草繩則木地出産甚多據該校調查應用原料報告内地近溪各處多産鹽水草　水草　以爲繩可代籐皮織造各種器具故該校尚有增設草織科之計畫按職業學校設科應注意者除製品須適應社會需要外尤須能利用本地原料該校此種辦法甚可取則 
　　工場出品另設營業部發賣去年半年間出品値價五百餘元售出收入除提出成本外以盈餘補助學生膳費殆所以養成學生自食其力之觀念歟 
來函 
[徐宗德來函]  
　　逕啓者今日見貴報載旅滬國會議員宣言鄙人對於該電稿並未過目亦未簽名特此聲明請登入來函門爲荷徐宗德上七月四日 
[孔夢深來函]  
　　敬啓者本日貴報本埠新聞欄内所刋旅滬國會議員之兩宣言列有鄙人姓名查此兩宣言鄙人並未副署特請更正國會議員孔夢深謹啓七月四日 
公布欄 
[上海地方審判㕔]  
[判决主文]  
　　（民二庭）一件判决蔡鍾麒等與王金等基地糾葛控訴一案（主文）原判除訟費部分外撤銷控訴人以堂東　　以南至朝北廚房（計長十五尺三寸）原有圍墻一條應由被控訴人回復原狀控訴人其餘之控訴駁回本審訟費兩造各半負擔 
[批示]  
　　一件蒯福昌狀請執行由狀悉准予傳追此批一件郁仲榴狀保張星堂由准保此批一件錢瑞章狀交標價由准交此批一件龔復生狀交田單由准交此批一件朱梅生狀交鑑定費由准交此批一件林昌樊狀請傳案執行由狀悉准予傳案訊追此批以上七月四日 
 
 

Page 17

 
 
   
 
 

Page 18

 
 
自由談 
[座右銘] [  奈爾遜Nelson]  
　　借債於人不啻爲他人之奴隸 
雜說 
[龍與麟] [  亞鶴閒聲]  
　　龍靈物也麟瑞獸也然行當其時人方以靈與瑞稱之苟其背時而現則人將稱之爲怪 
　　人生於天地間亦如是也雖貧賤勞苦尤當固其志養其氣百折不回所向靡却若因身世顚連干時而動則其材雖長莫敢以眞英雄稱之抑將稱龍與麟之爲怪也而稱之矣（不受酬） 
閒話 
[敦槃薈珍記（上）] [  昭實]  
　　外交界之新談資 
　　（一）藩王宫殿之趣聞 
　　一千九百二十二年春法蘭西大總統彌隆氏Mr·Mlller　and出巡北部非洲之合崎Algerie摩菉谷Maroc等地本爲柔遠人懷諸侯之一種外交方策當總統行抵合崎時藩王宫殿張盛筵奉迎與其盛者四千人多爲藩屬紳媛阿剌伯各部酉來會者服制隨地而殊大率金光爘耀夫人令媛盛裝寳飾則競效巴黎風園庭正中珍味盈案黑人男婦習於狼吞虎噬至是見所未見不免存躍躍欲試之心故在大總統未就席時有仗劍露刃之黑面軍士環立四周以資守護迨食時至衆客蜂擁而前誠異聞也大會餐之次晨園中殘花堆置空酒瓶無其數其下發見西洋細腰婦人束腰用之貼身緊絆多件似係因飲嚥過多腹漲不能耐各女客背衆就暗地私行解脫棄擲者 
　　（二）全歐大會議爲俄國一成衣匠占勝利 
　　法國式服裝以美妙名天下然在一千九百二十二年全歐各國就義大利國前路華城Genova大會議時以漂亮著稱之外交家偏屬俄國代表紀期齡輩巴黎報誌莫不稱異經衆力四出查訪乃得其確實原因因知俄前皇御用成衣匠在往年變亂之初曾被過激黨捕獲幽禁聖彼得郭Petrograd監獄中甚久過激政府不能再經一度變亂而倒此人開釋之望本若遥遥無期不意本年二月忽有人來特令此人出獄并導之至一處命爲俄國當軸諸要人度量身材時紀期齡亦與其列度量事畢使入居一通明軒敞之室材料用具粲然雜陳與以一月期限令將各人禮衣常服卽此動工趕製幸此人如期復命乃得相當酬資而復其平日之自由至前路華開會議此人遂名滿天下矣前路華會議在今日結果如何尚無端倪而全世界之大能在大會議中獲得勝利者實當以此俄國之成衣匠爲第一人也 
珍聞 
[梅訊（三十）] [  珍重閣]  
　　連日畹華飯於消閒别墅極賞其治庖之工也 
　　日昨許桑二君宴畹華於二樂　到者李伯行趙叔雍余哥平沈冕士諸君宴酣盡歡而散 
　　昨有言西國某貴婦克夫人盛稱畹華色藝之佳者更詢其佳處曰吾縱不識貴國宫律之雅然無論如何在紅　毹上决不知畹華之爲一男子也此言頗中竅要蓋能明舉其大端者其人又言客年畹華在滬無日不赴天蟾今以瑣冘但觀四次傾倒之深可知矣 
　　國醫許壽如日前應黄漱　先生文孫之聘來滬梅妻患肝疾亦請診脈梅允親弄繪事以爲之酬當可在行前得之也連日鳳畹摒擋行事得暇均赴先施永安購物疊牀架屋堆積甚多 
　　昨在畹寓見其整理丹靑或將繪染　面矣 
　　畹鳳此遭頗欲羅致海上書畫家爲繪箑面想必有壓裝之物 
　　吳昌老近來絶不爲人揮灑畹華以必欲得一　面因懇况蕙風爲之致聲昌老首肯并謂不必送箑面來吾自當繪就奉貽也 
　　日昨况先生五詞但錄其三今特補之 
　　華堂倚席玉映成春色此日分隂須更惜何止千金一刻 
　　暗香疏影詞淸吟梅小晏知名更有鷗波妙筆瓊枝寫入丹靑（叔雍公子能賦梅詞其小阮安之工設色花卉尤喜畫梅）添杯重把杯灔人如畫羣玉山頭今見也復約瑶臺月下綵雲捧袂仙仙西風仭佩年年晚臥未妨氷雪餘情都付蘭荃 
 
[欺人之談做一日和尚撞一日鐘]  
笑林 
[肥瘦] [  卓呆]  
　　加奈大政府的總理陸聯爾氏是一個極瘦的人有一天開議會總理也在場其時反對黨中一個身體極肥大的議員立起來攻擊他道諸君陸聯爾總理他吸收人民膏血拿去肥他的私腹實在聲名惡劣極了陸聯爾總理笑嘻嘻的對滿場說道諸君方纔攻舉本總理的某君與本總理到底是誰肥呢於是滿塲大笑這位總理瘦雖瘦他皮倒又是很厚的 
小說 
[社會小說人間地獄（一四二）] [  娑婆生]  
　　第廿一回鼠探要功黄金換良友瘍醫驚夢曉日逛張園 
　　趙棲梧道話也不是這樣說法你的襟懷很達原不將生死兩個字掛在心上不過以昂藏七尺之驅供這班狼心狗肺賣友求榮的萬惡偵探利用那也何苦豈不是便宜了他嗎姚嘴秋皺皺眉頭道這當中却有一個疑問　　　說法　劍冰暗地裏做北方的偵探那是的確的了蘇玄疊有亂黨嫌疑在密拿之中也是不假的了不過我聽見人說政府裏派在上海的偵探狠多流口也甚雜捕拿亂黨的是一種偵探報告調查的又是一種偵探和尚這件事也許另外一個偵探去報告捕拿的責任却委在喬劍冰的身上那就不能將有心陷害的罪過全寫在喬劍冰的帳上華稚鳳道你這層我也　到我想喬劍冰人也倜儻風流與我們也算談得攏似乎不致如此我便將疑心别人報告的一句話去質問那秘書秘書被我逼得没法他索性和盤托出他說這幾天喬劍冰天天來催我們派人協捕他說再遲些時候恐怕玄曼要赴日本南洋一帶那便蛟龍入海前功盡藥了蘇玄曼道哦！怪不得這幾天喬劍冰常常和我說吳淞海邊上風景怎樣怎樣的好海邊上新開的一爿外國咖啡店點心怎樣怎樣的適口又說海風吹吹與我的病體怎樣怎樣相宜原來他是預爲之計要騙我出了租界便好動手將我縛入牢籠姚嘯秋歎口氣搖搖頭道照此看來喬劍冰賣友之罪却是鐵案如山了華稚凰道你們猜和尚的一個腦袋値多少錢蘇玄曼笑道我看是一文不値柯蓮孫道可大可小有些猜不出華稚凰道說了和尚不要動氣只値了八百塊錢趙棲梧道你怎麽連價錢全打聽了來呢稚凰道這也是那秘書說的他說現在北京統率辦事處裏因爲定賞格不能不將各種目的物定出一種劃一不二的價錢來那特等的人物早已有通令緝拿賞格另定其餘的分作五等捉一個甲等的人賞五千元其餘二千一千八百五百共分五個階級我們這位玄曼大師委實没有轟轟烈烈的形跡不是靠着老同盟的資格取得了亂黨的嫌疑只好屈居四等了總算瞧他是個名下士没將他排在起碼貨還算瞧得起你呢蘇玄曼聽了又是氣惱又是好笑趙棲梧忙道不要忙我來算算看照公侯伯子男的五等爵排起來玄曼只好算子爵了說著深深的替玄曼唱了一個喏道「爵爺請了」這時候𤫩芸走了進來大家只顧說話没留心他却攝手攝脚的走到棲梧身後揑了一把道原來你們在這裡做文明戲呢没有女角兒我來凑一個棲梧被他一揑嚇了一跳道人家在這裏性命交關呢𤫩芸怔了一怔道什麽事棲梧道你不知道𤫩芸道你可以告訴我棲梧道這話却不便和你說了　 
一片胡言 
　　吳佩孚回洛陽吳佩孚因在保定受政客挑弄諸事掣肘前幾天曾屢次說要回洛陽去曹三先生說了許多好話陪了許多笑臉纔把他留住不道如今眞個負氣回洛陽去了細想這種情形倒很像是家庭中的一幕活劇譬如一夫一婦本來是情愛很篤的偏有那些淘氣的妯娌和尖嘴的小姑們鎭日價搬弄是非七嘴八舌挑得他們夫婦倆不睦起來雖不致拍台拍椅的相駡然而愛情上面不免隔了一重幕到得丈夫有些覺悟了忙着敷衍然而嬌妻的一口氣總咽不下去便　子一扭說我回娘家去了我們試把這兩種情形彼此一比不是很相像麽呵呵武人喑噁叱咤躍馬上戰塲固然粗豪極了然而嫵媚時却也分外的嫵媚呢 
 
 

Page 19

 
 
   
 
 

Page 20

 
 
   
 
 

Page 21

 
 
常識 
　　（一）投稿本增刋者其材料除衛生法制道德經濟四項外增教育科學宗教市政雜錄問答六項共語涉攻訐個人者恕不登載 
　　（一）投稿者篇末須開明姓名曁詳細地址最好黏一名片每句請自加單圈若篇幅過長及繕寫潦章字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人摘指其轉　他稿者至隔月一日（陽曆）卽可向本館取酬其領酬時之署名蓋章須與投稿時同 
　　（一）問答一項專爲喜閱本增刋諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刋得酌量增删其字句 
　　（一）投稿不登載者原稿恕不發還 
常評 
[造謠之生活] [  覺]  
　　作德心逸日休作僞心勞日拙此二語雖見於僞尚書而其言殊有至理今之以造謠爲生活者母乃心勞歟 
　　造謠之作用其一爲破壞他人之利益其一爲發展自身非分之利益究之凡事皆有實在不久而眞相自明他人之利益固有時因造謠而破壞自身非分之利益未必能因造謠而發展徒費精神於無用之地而已矣不惟心勞其拙無比 
　　夫使彼慣於造謠者移其造謠之思想而研究國計民生之利害變其造謡之伎倆而圖謀種種事業之建設所謂放下屠刀立地成佛吾知羣策羣力各趨正軌以造成燦爛莊嚴之民國指顧間事耳乃不此之務日消磨其才力於虛僞之中甚至函電可以假託也使命可以僞充也愈出愈奇愈趨愈下吾不知此輩之自欺欺人究是何肺腸也 
道德 
[西方格言（三○六）] [  謝介子選譯]  
　　果熟而後能搖其樹（英吉利諺） 
　　逐步以行必能致遠（意·葡·荷諺） 
　　善假善還猶有餘地（英吉利諺） 
　　能節此用卽可節彼用（德意志諺） 
　　有資應儲蓄（莎士比亞）（Shakespere） 
　　戀愛如稱物之天平（歇爾）（Aaron　Hill） 
　　邪僻之心不生佳念（英吉利諺） 
　　乘美馬者往往甚驕（法蘭西諺） 
　　機會懈怠卽失（英吉利諺） 
　　租地者無論耕否須納租費也（西班牙諺） 
[公共塲所應守之規律] [  茀庭]  
　　場所旣爲公有則利益自當均沾苟圖一已一時之快任意爲之則後我而來者試問何如故在公共場所首當以推已及人爲要凡平日之街衢劇場公園臨時之各種集會等處莫不有應守之規律其列有明章者固當遵守卽臨時機關雖無條告限制然爲個人人格計亦當恪遵無犯茲以管見所及殆成國人通病者揭示數端藉以共勉焉 
　　（一）不可任意喧譁稠人廣衆之所最宜肅靜如一人喞喞嗡嗡十人百人如此則成繁雜之大聲浪其有礙公衆正當之宣言姑勿論卽個人聽之亦覺聒耳 
　　（二）不可隨地涕唾此爲國人通病視爲無足輕重而外人擬其汚穢與尿糞等蓋同一排洩物體内之濁質不能經呼吸作用淸化而外洩者也且患肺疾者其痰附有肺核菌痰乾則核菌飛散四空吾人吸之每易傳染其危險殆不可言然國人習爲固然默不加察奇矣 
　　（三）不可妄塗牆壁此病中級社會多患之每駕遊一地必大書特書某年月日某某遊此其稍辨音韻者則拼凑七字句數言於是潔白可愛之粉牆日漸斑駁陸離矣是最可厭患者其痛改之 
　　（四）不可亂抛果實皮殼時當夏令遊者恐臨渴掘井乃思預蓄飲料枇杷桃子手提懷藏及啖時則皮核隨地抛棄此不特有礙整潔極不雅觀且易招蚊蠅聚集將大不利於衞生豈可忽之 
　　夫社會愈進化則公共事業愈發達吾人處此協同生活中安得不各守規律互相維持哉歐美國民其公德頗爲發達吾國號稱文明古國何反不若彼耶願速感發而自奮之 
（乙種酬） 
經濟 
[商業問題之研究（續）] [  吳東初]  
　　零購學（四十一）研究貨質（二）紡織品 
　　對於所有商品一一研究其性質爲勢所難能恐閱者亦不願各加討論茲僅就最普通最緊要者數種加以分别研究使進貨人知任何貨品皆當作精細之考察則事業之進步不言而喻矣 
　　吾人姑先就紡織品討論之無論進貨人或販賣人對於此項貨品未必俱有專門知識其中失敗或遭虧損者多緣對於該業原料未加研究之故近來各種原料日漸昂貴非特價格增高甚至覓獲不得故代替品之引用勢所使然耳棉質充毛絨紗質當麻布形狀相同極難識别一般買客因涉外行以巨價購入尚非得已若進貨人亦漫不經心隨便購進則對店爲不盡責問心似覺有愧是非對於本行範圍以内之事詳加研究不可 
　　按研究織品之要點在審察其纎維纎維有二種一曰植物的一曰動物的毛絲屬動物的繊維棉麻草爲植物的繊維二種各具特性細試卽知試騐二纎維用一種『試麻鏡』（Ｌinen　Tester）卽可分别之此鏡功用在能放大不啻騐布疋之一種顯微鏡也此外亦有他法試騐布質 
　　棉花者最常用以充當植物的纎維也但若用試麻鏡視之係一種闊扁細平條含有細胞膜質以火燒之熖光很大無甚臭昧灰末淡灰色 
　　毛絨者内含炭氱氣三質以試麻鏡視之狀如整齊之細圓條鱗斑一層一層有如蛇鱗然鱗斑有粗有細毛絨焚燒很慢熖光淺淡色灰末結球狀色棕黄臭味如燒髮然 
　　以上諸層均極容易舉行之法則而用以識别棉紗極爲可靠進貨人或販賣人或卽普通買客對於毛棉質料之未能認辨時不妨採用上法以試之 
[成本會計] [  志垚]  
　　吾人無論從事於工或商對於所事之損益要不可不隨時計及之欲知所事之損益則成本會計Ｃost　Acconn不可不講也兹就所見分述如次 
　　（甲）製品成本之會計今之製造家率以原料之進價與製造之工資之和爲製品之成本此非精確之會計也蓋原料與製造之工資不過係製品之直接費Ｄirect　expense爲搆成成本之要素而已若機械器具之减價裝運修繕保管等費火災保險費工塲地基之租稅燈費以及工塲管理員之薪俸夫役之工金與夫廣告費販賣費及企業經營上之一般費用所謂製品之間接費Ｉndirect　expense者均應計算在内然後此製品之眞正成本可得而知而獲利與否亦可由此推算之惟某物品所需此項間接費之多寡欲爲精確之會計殊不易易比較的稍爲平衡者約有二法（一）以製造所需之勞動時間爲比例而分配此項間接費於各製品（二）以支出之工資爲比例而分配此項間接費於各製品 
　　（乙）商品成本之會計商品之成本亦有直接費間接費之别進價運費稅餉以及包皮木箱等費皆直接費也若店租棧租燈費裝潢陳列廣告招貼包紙等以及商店保險店員夫役之薪金則係間接費直接費之計算不過將各項之和按商品之數量分配之便可知其確數間接費之計算頗亦困難最通行者約有三法（一）比較法卽以上年爲比較者是例如上年一月份店内某部需間接費十元則本年同月份卽以此數加於某部商品之進價内作爲成本之一部（二）匀攤法卽以每月應需之間接費平均分配於各商品者是（三）區分法卽某項商品需若干人經管需電燈若干佔地位多少一一分别計算之以其和按商品之數量平均分配之是也 
　　茲所述者雖極簡略然工商界倘能注意及之則亦可以鑒成敗於旣往定方針於將來於業務之進行不無裨益也（乙種酬） 
法制 
[籌辦法學校課館宣言] [  史瑤如]  
　　吾人旣建造共和之國家卽不可不具有法律之智識蓋此種智識在君主立憲時代吾人雖稍缺乏尚鮮直接危險之影響而在共和國家實有不能不具備者何則立憲旣奉君主必仍循世襲之制故雖畀人民以參政選舉等權每嚴加限制不獲令享圓滿之權利而人民亦相率苟安無復經營國家之觀念故其時政府官吏咸具有監督人民之特權若共和國體全屬國民合治之性質凡百設施皆發生於下旣破神聖不可侵犯之格言更曷有萬能政府之夸語一總統（大總統因含有統治權不僅以行政權括之故行政長官應分一部）一行政長官一司法長官其黜涉之權純操諸全國人之手其他小機關之公僕更無論矣若然吾人之權利不亦鉅哉然亦知權利所在責任隨之共和名義旣揭之於先共和實際當國之於後我欲其國爲法蘭西斯法蘭西耳我欲其國爲米利堅斯米利堅耳此在富於自治力此在養成道德心此在掃除舊時代服從之觀念此在發揮新國家法治之思想公權所在毅然行之夫孰敢侮私權所在安然享之夫誰敢侵向之所謂平等或不免犯尊凌卑之行爲而今則異是矣向之所謂自由或不免蕩檢踰閑之流弊而今則反是矣然此詣亦豈易幾哉則在勵學學非一端尤以輸灌法律之智識爲急務夫共和國一法治國也吾人旣棲息於法律範圍之中烏可不明法律之精意欲明法律之精意則不可不研究法學法學分科有二一專門一普通專門學非殫畢生之心力恐未易窺其塗徑而普通學則稍明理境者卽可問津鄙人等發起法學夜課館非敢以是學餉人不過以普通智識與諸同志相切磋云爾苟舍此不講勢必抛荒其權利放棄其責任因循怠玩一俯首帖服於强者之前是則前淸舊專制甫革而民國新專制又成矣豈不可慨哉豈不可慨哉爰綴數語期各勉旃（乙種酬） 
衞生 
[唾液之功用] [  朱益生]  
　　唾液消化液中最主要之液也其組織及功用與吾人身體有極大關係亦吾人應具之常識 
　　唾液平時保藏於唾核中一過酸鮮味覺神精之剌激則津津於口腔中其組成有四種原質每種功用試分述如下 
　　（一）水（Water）雖是極尋常之流質然在唾液中亦佔主要部分其功用在融化食物及滋潤口腔 
　　（二）無機鹽質（Inorganic　Salt）不能直接消化食物其功用在造成腸胃消化液係人生不可少之質料也 
　　（三）膠黏質（Mucin）此液質與食物無化學作用不過使食物潤滑便於吞囒而已 
　　（四）拍太啉質（Ptylin）較以上三者更爲重要其與食物中之小粉質（Starch）直接化合使小粉質變爲糖質者皆此液質之功也世界人類食物中所含小粉質爲最多但小粉質不能直接被血液吸收必須與拍太啉質化合成糖質後方有益於身體否則吾人所食之小粉皆成廢物也是以吾人用餐務須細嚼務使全團食物與唾液匀和緩緩吞下不可不愼也（乙種酬） 
 
 

Page 22

 
 
   
 
