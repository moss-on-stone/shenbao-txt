# 1909 - 305 - 4913207

 

Page 1

 
 
   
 
 

Page 2

 
 
[上諭]  
　　監國攝政王鈐章九月二十六日内閣奉 
　　上諭陸軍部右侍郎廕昌現在丁憂著改爲署任著姚錫光署理廕昌俟百日孝滿後仍留出使德國大臣之任欽此軍機大臣署名奕劻世續鹿傳霖差那桐戴鴻慈 
　　宫門抄九月二十六日召見軍機袁嘉榖 
論說 
[讀張制軍淮揚水利議案感言（續）]  
　　丙下流　法淮水自穿越運隄後。分流四出。悉滙注于射陽一湖。由新洋闘龍東川各港以達于海。是射陽湖者。實淮水下流之中宫。而淮揚問一大瀦水塲也。如太湖下流之有陽城澱山諸湖蕩然。引翕吐納。 
 
 
 

Page 3

 
 
殺巨漲之怒濤。便農田之灌溉。利其通。不利其塞。利其渟泓不利其湮淤。今誠爲淮揚水利計。旣已籌其來源。尤當疏其去路。考裡下河之水。巨浸縱横。大者六七。莫不以射陽一湖爲之壑。東屬鹽城。西接寶應。西北濱山陽。瀠洄約三百里。滙納運鹽串塲諸水。東達通叅。南抵江甘舉凡高郵以東諸水趨于興化境内。滙爲大蹤湖者。則西流以通于射陽湖。高郵以北。寶應以東。諸水之滙爲廣洋湖者。則東流以通于射陽湖卽或高郵東南興化以南之水。滙入綠洋湖以灌注于江者。亦莫不曲折奔赴北流而入于射陽湖。淮自西來。以湖爲宅。湖受則淮安。湖不受則下流壅塞。而上流中流皆受其害。亟宜逐叚疏濬。一律深通。使淮水由此以分達。于新洋三港。巨流深通。四無阻塞。俾淮揚民人雖不能目覩復淮之。大利然淮有所歸。自不爲患。疏瀹决排。因所無事。當此否泰剥復之交。或不必侈言導淮。亦自可以事半而功倍耳。 
　　而或者曰。張制軍之言淮揚水利。庸或失之苟安。張議長之導淮。則固統規淮揚海全局之利害。以爲一勞永逸之計。如子所言。是徒知淮揚而不知淮海也。是子徒知淮揚之受害。而不知淮海之害更烈于淮揚也。導淮自桐柏。東會于泗沂。東入于海。此神禹故道也。自河淮合爲一瀆。奪其正流。淮遂併入于南運河以達于海而泗沂諸水。亦遂迸注中運河。直貫黄渠。以達于南運河。今則黄河已徙。而淮水尾閭。夷爲淤土。淮與泗沂俱不能循故道以入海。由是淮遂壅于南運而爲患于淮揚。泗沂亦遂壅于中河。而爲患于淮海導淮之舉。非惟利淮揚。亦併所以利淮海也。今子執因利就便之說。導淮自禮字張福二河下注。一仍故道。不必改絃易轍。而惟大開運河東西兩隄。改閘壩爲橋梁以利宣洩。濬射陽之積淤以廣瀦蓄。是淮揚之人。洵樂利矣。其如淮海之不能出水火而衽席易昏墊爲。平成者何哉。則應之曰。議長之言。上策也。記者之言。中策也。議長之言。費鉅而工大。以今日民生經濟界衡之。導淮大舉。必難倖成。如記者之言淮水旣得安流於南。而淮揚之間永除大害。淮北。則更開駱馬碩項諸湖以洩泗沂之盛漲。導水從六塘等河入海。以殺南下之勢。以澹淮海之災。天下之水。初非可治也。亦順其自然之趨向導之而已。治水之法。初無定宅也。亦順其自然之習慣安之而已。是故淮趨于南。初不必挽之北以逆其勢。惟隨其所趨以爲宣洩之資。順其所安以奏疏瀹之功。則人不勞而事集。費不鉅而功成如必沾沾自鳴曰復其故道竊恐常人可與圖。始難與樂成。導淮數年。而洪湖之開濬。功不易成。卽淮渠之故道。仍不易復。淮渠一日不復。故道則淮海之水患。仍不可以一日而除。轉不如舍洪湖而濬駱項諸湖。舍清口而濬六塘河。其事易集。其功易成。而淮海沈災。或庶幾尙有稍澹之一日。耳雖曰設公司以合力。然天下之患苦。初不僅一淮揚海也。公司之設立。利害切于一身。斯輸將樂于衆擎。苟非其事不易。强合也。雖曰以諮議局負其責。然集八府三州之議員。議八府三州之利弊。以某地之人。負某地之責。其言誠當如必强隔屬之人而代負其責。各屬方將自謀之不暇。而更何暇代人謀耶柞薪之木。傳其火而化其火。代嬗之孫。傳其祖而化其祖。禮時爲大。順次之。體次之。宜次之。當此民窮財殫之時。誠有可以順時而宜民者。正不必侈言復淮以鳴高也。記者于制軍之言。旣有所不敢阿附以自陷于無策之策。然以議長導淮之上策。則又所謂窮年莫殫累世莫究者矣。庸是以連類而論列之。（完） 
來稿 
[錫金城區議下（裘廷梁）]  
　　報登蔣君條辨。旣不以余爲不肖。辱敎誨之。且令還答。謹申前議著於篇。不佞前議。與蔣君爭則有之。以云詆也則未。爭區彼此皆爲公。本非秘密不可告人之事。蔣君旣未昌言以城爲限。亦且未蓄是意。則是不佞誤聽矣雖然。蔣君所言。不與四鄉董事公所呈兩監督核轉之公文。相矛盾乎。呈文有云。城内二十二圖。其戸口應歸城自治公所調查。四鄉自治城以達鄰縣界。共領圖三百九十有三。其戸口應歸鄉自治公所調查。非以城爲限而何。民政部調查戸口章程第三章第八條呈文旣引以爲證矣。試問本條調查區域。果在自治區域外否。再證之自治章程。選民果在居民區域外否。藉曰否也。調查戸口區域。非即自治區域而何。雖然。以上云云。非爭點所在。不足論。 
　　條辨云。非必街坊即定爲廂地。他縣且有城外四周荒寂者。竊以爲蔣君言是也。唐書仲冬講武於都外。以左右廂爲駐兵之地。此城外荒。寂地爲廂之證。至街坊隷廂。前議備陳其說。而咸淳臨安志。以廂爲綱臚列街坊名於本廂之下。尤街坊爲廂之證。但蔣君又云。廂爲兵事作用。一若非用兵之地。則城外無廂。此則不佞未敢附和者。臨安志紹興十一年。守臣俞俟奏請府城外南北相距三十里。人烟繁盛。乞置南北左右廂。差親民資序京朝官。主管本廂公事杖六十。以下罪聽决。夫以人烟繁盛而置廂。則廂非用兵之地可知。置廂非兵事作用可知竊。嘗研究歷史。上自宋祥符。下逮國初乾隆之廂制。而知廂區與今警區相類。廂官。與今警官相類。以廂爲内務行政之地。則吾聞之矣。以廂爲兵事。作用則未之前聞。 
　　條辨又云。州縣建置不同。廂名有無。大概視其地勢。又云。錫金素無廂名。一若廂爲特别之制。非普通之制。錫金旣無廂名不應有廂。不知。自治章程。旣爲普通之制矣。則無城之州縣。不害其爲。城隨地異名之村堡。不害其爲鄉。錫金城外無廂。名而廂地自在何。害焉。則請正告蔣君曰。古廂制兼城内外而言。廂本朝廂制。專指城外。前議所引皇朝通。典其證也。如以。 
 
 

Page 4

 
 
此爲京師特别之制。非普通之制。則請徵大清會典。（未完） 
專電 
[電一（北京）]  
　　某御史奏皖省陸軍半係舊部積習過深致釀兵變撫臣朱家寶到任後雖加整頓惟更換不多仍難起色請飭將舊者全行撤換奉旨着寄諭朱家寶知道 
[電二（北京）]  
　　各樞臣議定華僑報効鉅欵者奬以實官 
[電三（北京）]  
　　庫倫辦事大臣延祉電商樞垣擬即乞退 
緊要新聞一 
[咨行華僑叅議員議事辦法北京]  
　　憲政編查館咨各督撫云准農工商部咨據新加坡商會總理林爲芳等禀僑商旣無調查之權又無選舉之區似應變通辦法查華僑散處各島人數難于調查自係實在情形該總理所請就新加坡商會員董酌舉四名閩粤各半及由商會行文諮議局或逕禀本省督撫一面分禀駐使曁叅議員回籍時報名附席各節是否可行核定簡明辦法聲復過部通飭遵照等因准此查該商會所擬華僑參議員辦法本館詳加酌核如所擬公推叅議員以曾經辦過公益三年確有不動産五千元爲合格查與諮議局章程相符自屬可行所擬呈由駐使恐致延誤由叅議員逕交本省諮議局或逕禀督撫分禀駐使及應行條陳事件概由商會代發一節查本館前咨係令參議員將條陳事件呈由駐使咨送該省督撫發交諮議局原以重統轄而免踰越兹核所呈急切緊要事宜恐致延誤各情應令南洋華僑各埠距駐使較遠者如遇有緊要事件准其面請商會代發逕呈本省督撫發交諮議局提議仍分禀駐使其尋常事件併此外各埠務應遵照前咨呈由駐使咨送不准逕逹俾示限制又所擬參議員因便回籍遇諮議局開議准予報名入局附席一節如該參議員回籍遇諮議局開議時有關涉該埠華僑事件應准該參議員附席陳述所見惟不得列入議决之數以符定章至新加坡商會員董五十二名擬酌定參議員四名閩粤各半一節現在姑准照辦惟查各省人數最少之區如吉林等省尙係於當選五六百人中選一議員新埠華僑較多似　便專就商董員數推舉來咨亦謂華僑散處難於調查但細數縱未能備　而該商會各員董久居該處　致於大概數目亦難查悉嗣後仍須俟該商會確查所統各處應選合格人數共有若干再議推舉參議員名額以昭鄭重而示平允除咨復農工商部外爲此合咨貴口查照辦理 
[川粤漢借欵之内容北京]  
　　自張文襄逝後借欵問題由郵傳部議决兹探得内容大致數條（一）借欵總額六千萬圓利年五釐（一）借欵期限以二十五年爲限毎年償還一定之金額（一）以兩鐵路爲抵當物若不足時則以兩湖之釐金及鹽稅充之（一）技師長粤漢鐵路用英國人川漢鐵路用德國人但由中國政府任命（一）鐵道材料由英美德法四國購入若欲採用他國者須給納四國之手續料（一）工事皆居於中國官憲監督之下 
[西藏刑律裁判之審愼北京]  
　　駐藏大臣請定西藏通商各埠裁判一事兹聞政府議定酌改藏地刑律裁判併訂江孜等商埠刑律裁判辦法檢查上年八月所訂酌改藏中刑律草議及上年九月二十七日外部具奏藏印通商條約以資叅攷并咨滇川兩省及使美張大臣詳詢辦法務期切實可行蓋兩省皆連藏界張大臣在藏亦久也 
[鄂路拒欵大會誌盛湖北]  
　　湖北留學日本諸生因鄂境川粤漢兩路現經郵傳部接續與四國開議倡債修建並將兩湖鹽釐捐稅抵押特公推張伯烈夏道南二君爲代表回鄂運動各圑體爭回自辦時值鄂省諮議局議員亦有組織鐵路協會與部爭辦之議故二十日張夏兩代表抵省時諸議員即於是晚在諮議局開特别歡迎大會當二代表入會塲時全體議員皆起立致敬首由吳議長慶濤報告開會歡迎之宗旨二代表即出席相繼演說痛陳借欵之禍與商辦路事之利益及辦法除招股不分省界外請將抵押借外債之鹽釐稅捐作爲公股本省之紳富則悉行攤股以其官民兩得其利并以速電樞部力爭爲最先最要之圖說畢議員劉賡藻君接續演說略謂諸君旣心許即須實行擬請各議員將所得薪金以九五助捐即在辦事處扣提以作組織鐵路協會經費言至此衆皆起立拍掌賛成劉君遂續言請代表起草訂立鐵路協會章程以便聨合武漢商會敎育會憲政籌備會及一切各圑體合力堅拒兩代表遂立草章並由吳議長推舉劉賡藻張國溶夏壽康湯化龍魏寅賓等十人爲鐵路協會會員而張國溶吕逵先二議員亦相繼演說擔任聨合各圑體並舉敎育　職嗣萬昭度金式度二君紹介二代表親往各圑體處聨合至鐵咱協會事務所則假定敎育總會之内復經全體議員擬就電樞部爭回商辦文稿本擬即刻譯發因吳議長言須俟彼謁見制府言明後再發連曰鄂籍人士官幕於各省者均起而響應如京師王魯香部郎奉天盧木齋學使江寗樊雲門方伯上海徐士爕太守河南李維　觀察周兆沅大令等均有電函致諮議局而省紳吳兆劉心源黄 
 
 

Page 5

 
 
慶曾等亦條列商　川　漢鐵路意見。書佈告各議員并擬聨名呈請制府代奏總以逹　欵自辦爲目的夏張二代表終日向各圑體處奔走請求其熱忱殊足令人欽佩 
[科布多辦事大臣奏復歷年禁烟情形北京]  
　　科布多辦事大臣錫恒奏覆歷年禁烟辦法略云奴才前於光緒三十二年承准會議政務處咨行禁烟章程到營即經通飭所屬文武一體懍遵勒限戒斷民間裁種罌粟兩年後不准再種分别奏咨在案兹復欽奉天語詞意嚴切廻環跪誦欽佩難名奴才謹就阿爾泰而論地處荒陬草萊初闢蒙哈牧而不耕亦尙鮮此嗜好惟少數之漢民曏種罌粟迨設官後奴才多方招徠商賈漸集其中雜售烟土烟具者不無其人故禁販宜並以禁銷而禁吸更難於禁種數者並行不悖尤貴持之以恒查禁種卽以奴才前定縮短期限自光緒三十三年爲始分年减種迭次查出違種烟苗地畝無不立時剷除果係無力之家仍各發給銀米加以剴切開導勸令另購五榖籽種補種有益衣食之植物似此恩威並濟俾知事在必行逮至本年一律停種四出清查委已根株盡絶奴才猶慮無知愚民潜商素識之蒙古哈薩克等在各和碩鄂拓克内山溝僻處私自布種亟應密爲之防曾飭各蒙哈官目等切實查報倘敢徇隠一併嚴懲並先後揀派得力員弁分往搜查均無違禁情事在内地人稠地仄種烟之獲利較豐阿爾泰地廣人稀糧價工資均極翔貴改種雜糧得利亦不甚相遠溯自奴才抵任以來深知該戸民等貧窶者多而温飽者少屢經酌借牛種督令務農仍不時派員或親歷田疇課其勤惰年來頗知觀感奴才尤當相度土宜講求種植良法以鼓舞其精神即藉禁烟之實行寓闢荒之進步此歷年禁種之實在辦法也禁吸則必自職官始奴才毎於接見僚屬時節經面加告誡不啻三令五申其深知愧奮者固不乏人而託病偷吸者亦屬在所不免上年復經遵照禁烟大臣查騐章程將所屬文武各員弁認眞調騐切實取結不准稍涉瞻徇其巧爲掩飾及訪聞明確者均予撤差革退卽續調投効各員弁亦皆飭取委無嗜好切結調騐屬實方予差委均已咨報有案本年復遵禁烟大臣咨到續擬禁煙辦法將文武員弁無論素不吸食及實已斷淨者實力調查　慮耳目難周並通行各首領官嚴切騐報並飭各取同官保結責成互相訪查遇有違犯隨時禀揭免其初保之咎愼敢扶同欺飾别經發覺從重並懲仍令按季造册以憑核咨第官中雖已切實斷戒尤當注重民間惟是邊地藥料全無良方難得旣飭一律戒斷允宜代爲之謀奴才曾委赴京各差便購運戒烟經騐藥劑來阿凡齊民之有烟癮者傳令赴局領藥概不取直俾其樂從嗣後人民日衆尤當先事嚴防已飭行營營務處隨時逐戸挨查此歷年禁吸之實在與法也吸種兩途旣經杜絶而各鋪戸之販土入境者流弊孔長先經奴才剴　各商家　現存烟　烟派員眼同給價燒燬再敢違禁漁利照例科罰比來多方探訪尙無陽奏隂違者奴才仍當嚴申厲禁以善其後此又嚴禁販銷烟土烟具之實在辦法也至籌抵補洋土藥稅釐一節阿爾泰甫創行營向無各項釐稅容再體察情形倘有可興之利即當上逹宸聰總期廣濬利源盡袪痼疾九月初九日奉硃批知道了該衙門知道 
京師近事 
　　内務府總管奎樂峯因　孝欽顯皇后梓宫奉称在即所有隨赶陵次之女官太監人等應服縞素去歲發給之白蔴孝衣均已破爛現飭緞庫按照人數發給布疋赶速承做以備應用 
　　孝欽顯皇后梓宫所經過之處皆鋪黄泥蓋以此色最尊近日民政部正督飭人夫赶緊辦理以崇體制 
　　都門學堂以法政學堂爲最腐敗敎習上課不准時刻學生亦隨意應課酒肆茶寮妓院雖非星期亦在坑滿坑在欲滿谷國家費許多金錢竭力培植而所謂法政人才者如此噫 
　　崑新便館年久失修竟至不能居住該邑人之到京者往往借居旅店無賓至如歸之樂兹由新陽姚君威伯糾合同志集資修理現將工竣是眞大有造于桑梓也 
　　軍機大臣世中堂善食肉日昨在軍機處與鹿中堂共桌而食碗中肉無多世大嚼鹿竟不能得具一鹿以語諷之經那中堂排解遂一笑而散　　大理院新設之研究所現據院中聽講者傳說其中敎習不過手持大清律例一卷隨口念過一遍並不反覆推勘此種研究竟有何益處 
　　邇來學界不無新舊之嫌松郡新得京官中有龐然自大者係東洋留學生一日遇同鄉之由科舉得官者口操東語頗有姗笑之意其人不能堪遂憤然曰爾東洋貨也尙不及西洋貨幾至揮拳後經旁人解勸而止　　内廷長春宫寗壽宫自設立電燈以來至今有三年之久所有執事人員現擬照異常勞績保奬一次日昨該管大臣已諭執事各員逐日到電燈處辦公並令開具履歷不日專摺奏保 
　　駐俄薩欽使前電外部略稱飭查俄屬步喀耳地方華商情形步喀耳近年華商漸集商務益盛華商約有七八萬人之多日有發達之象非速設領事無以保僑民而振商務應速由大部與俄使交涉奏請設立以便由駐俄使署籌辦一切聞政府以此事不宜延緩經外務部檢查設領事檔卷與蕯大臣往復電商不日即可定議 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[憲政館與各督撫將軍往來電文北京]  
　　杭州將軍等致憲政編查館電憲政編查館民政部鈞鑒前據杭防自治會禀陳關於駐防地方自治辦法事曾於七月初一日由浙撫主稿會銜咨請貴館部示在案兹悉會銜咨館部公文稿件與浙撫七月初八咨敝營文多不符查咨館部文内添叙有自治籌辦處詳文一節語多違章未便承認特電乞貴館大部鑒核望即賜覆杭州將軍瑞興副都統德濟江 
　　憲政編查館覆杭州將軍等電杭州將軍等鑒江電悉已咨覆浙撫杭防自治可照章程第十一條分區辦理並力除畛域卽希查照此覆憲政編查館虞 
　　護滇督致憲政編查館電憲政編查館鈞鑒陷電冬奉諭旨内有下不失臣民循分盡職之義一語旋接明電乂係官民守分知職之義是否明碼錯悞乞查示以便敬謹恭錄秉堃肅冬 
　　憲政編查館覆護滇督電雲南制台鑒冬電悉三十上諭係下不失官民守分盡職之義卽希查照恭錄此覆憲政編查館齊 
　　湘撫致憲政編查館電憲政編查館民政部鈞鑒查諮議局章程諮議局無派警察守衛之明文惟會議塲所秩序理宜整肅須派人巡查按日本議院法議院場所警察守並用現在諮議局業經開會所有會塲之巡查應用警察抑用守衛應由何人派遣請即酌示春蓂叩卦 
　　憲政編查館覆湘撫電長沙撫台鑒卦電悉諮議局及議塲均用守衛名目卽由警務公所酌派聽候議長指揮此覆憲政編查館寒 
[浙江各圑體歡送湯京卿入覲記事浙江]  
　　浙路總理湯蟄仙京卿奉命簡授滇臬陳請入覲等情已迭誌前報現京卿擇於二十六日北上全浙保路會同人及紳商學界於二十四日上午假坐總商會特開歡送大會各界代表約到百餘人先經會衆公推陳介石太史爲臨時主席陳君委託貴翰香佐領代表演說大致謂京卿力辭不獲已允請假一月歸與浙路終始俾達完全民辦之目的次各圑體宣布意見宗旨相同次湯京卿演說略謂壽濳數年來徒勞跋涉路事無功實無以對父老奈全省父老函電交馳多至十餘次辭不獲去始擬請假一月歸謀丛功或達完全商辦今蒙諸父老之公餞自慚無功而父老誠意壽潜九叩以領至二十六車站之行萬不敢勞父老謹當塲力辭次敎育總會長夏震武君致祝辭委孫佑臣君代讀次總商會全浙保路會杭州商學公會三圑體公致祝辭委託魏在田君代讀次京卿答辭委託祝鳳樓孝廉代讀次賓主三揖致送次全體攝影次全體歡送卽閉會 
[附錄湯京卿答各圑體祝辭]  
　　壽潜以虚名自誤遂誤浙路杭滬初竣遵旨入覲諸鄉老不加叱逐於其行也開會送之且奬勉之過其當舌撟汗下如何克承浙路小有成立多仗朝廷商辦二字與賢大吏先後所扶持浙人非浙人股東所擎舉及各經理各職員所協助壽潜與劉副理方時時以用非所習不善督率爲愧懼無章程無熟手白地草創枝節爲之區區心力促促時日耗於路以外者且什之七八雖綜計毎華里不及墨銀二萬元而所糜費者已不貲不待智者吹求也杭甬綫著手較易矣又多一路局之轇轕蓋借欵之害我江浙人爲先覺千呼萬號朝廷憫之而大局仍墮壞於借欵江浙亦仍末由脫於改借爲存之糾葛此尤我江浙人所最痛心者撥欵逾期如果咎在英商誓不廢止否則存而不動在吾浙已公决矣願諸鄉老牢守此指此十年存欵期内無一日非抱冰握火之日可危也壽濳雖去其敢須臾忘浙路一月之期誠不能自必顧有七十八歲之老父在壽潜即不肖度不容以致身之義决然自易其來諗之懷况五月會塲固以招股自認五十萬之言壽濳雖微非食言者旅粤浙人來函敦促粤行不可再緩乎壽潜行矣感謝之辭有盡而意則無窮竟也壽潜行矣謹答 
西報譯要 
　　安奉鐵路警務駐兵問題字林報載二十四日東京電云東督錫清帥不日將與駐奉日本領事小池君會商安奉路絿一帶警務權及駐兵問題 
　　郵部擬增加郵資消息文滙報載二十五日北京電云郵傳部徐尙書因郵政虧缺甚巨目下係歸海關擔任故向總稅務司商議增加郵資以便彌補 
　　赫總稅務司告退據香港某報載十七日倫敦電云中國總稅務司赫德業已告退厥任 
分類新聞政界 
[皖城創設市政研究所安慶]  
　　巡警道卞柳門觀察以巡警爲立憲之基輿論乃行政之準自署任以來遇事先求民隠顧耳目所及詢察終慮難週上下之間情形尤多隔閔兹擬於警務公所内仿照京師辦法附設皖城市政研究所凡地方應興應革事宜咸可公同集議聨絡官紳共圖公益毎月以初二十六兩日爲集議常期其有特别事件應臨時酌定即以巡警道爲議長各科長及正副提調爲議員邀請地方公正紳商 
 
 

Page 11

 
 
爲議董其集議時應分别交議提議請議三類總以反覆推論並經所中人多數認可者後由議員呈請議長爲確當之决議云 
[恭辦東陵大差彚誌天津]  
　　直督端午帥於九月十九晚七鐘坐專車自京啟節於十點鐘抵津回署聞定於二十三日再行入都以便馳赴東陵所有隨行員弁又添委婁春蕃沈邦憲景賢黄永言等數人此次陵差經費均發官欵辦理與從前恭辦大差借資民力者截然不同昨由午帥嚴飭各州縣如有辦差家人及書役人等藉端影射敢向民間索取一草一物者一經發覺定行從嚴懲辦並將失察之該管官撤參不貸北洋大臣前派妥員赴滬購辦應用物件曁在製造局定造活動大廠一所昨已由招商局輪船裝載來津卽日運往東陵應用聞所費亦不甚鉅云重修菩陀峪定東陵工程刻下隆福寺一帶工匠雲集往來如織前經直督派步隊一營沿途彈壓頗稱得力日前又添派馬隊數十名巡緝匪類四境寗貼上月有某工匠被搶一案亦經地方官緝獲匪犯嚴辦矣交涉 
[學生日工互毆之轇轕營口]  
　　營口商業學堂學生於上月二十九日午後五時演習軍用鼓號忽有被酒日工多佝乘坐東洋車而來學生見而譁笑日工怒下車遥擲石塊中學生目被傷者憤甚執日工而毆之旋又來一日工轉毆學生傷及面部血流不止日人趁此搶銅號而逃學生羣追之遁入領事館衆學生當將毆傷奪號情形訴於該堂敎員日人詎該日敎員疑前此所發抵制日貨之傳單爲該學生所爲久思有以懲創之遂往領事館迨回堂後謂銅號不還外尙須交兇懲辦業由領事與關道交涉學生聞而不平集議抵制謂該敎員平日已大傷感情今遇此事又曲意袒護本國人如此行爲尙望其熱心敎育乎非辭退該敎員不可否則全堂罷學云 
[全粤人民對於勘界之注意廣東]  
　　十八日爲勘界維持會尋常會議之期近來界務日亟各會員到者比前尤爲踴躍兹將提議事件錄下（一）研究日内所接各省及外埠寄來意見書切籌現在辦法及對待之策查所决定者數條均皆切要暫秘不宣（二）港商維持會代表黄君近接南洋華僑來函稱前有長電八九封交香港東華醫院轉逹本會及各當道何以久未答覆等語本會詳查號簿實未收到究因何擱落亟宜調查免負華僑意（三）昨接九江來電商定交報界宣佈至舉代表入京籌欵各節事情重大應俟期廣集同志然後决議實行附錄旅潯紳商致諮議局勘界維持會自治會電云葡索五欵重辱國權羣情共憤聞外部有直接次涉消息望速舉代表晋京痛陳利害力爭勿讓以杜後患而維大局旅潯閩皖鄂粤四省公民林森胡文耀高驥容聨照等九百六十三人公叩又梧州商會致袁督高使電云葡佔澳侵國權欺同胞期届會勘理宜力爭懇堅持界外分毫勿讓大局幸甚梧州總商會總協理蘇智邦盧桂榮偕闔埠全體商民叩同日致北京外務部電云澳門劃界葡佔疆土乞盡力爭回以全國體梧總商會總協理蘇智邦盧桂榮曁全體商民叩 
軍界 
[太湖統領巡閱各營紀聞蘇州]  
　　統領太湖水師全軍杜遊戎整頓營務並酌帶師船出巡等情已記前報兹悉遊戎此次出巡係先赴吳江平望陳墓逕至閔行崑山無錫奔牛徐舍又往北㘮震澤五庫上海太倉常州宜興常熟等處周歷巡閱察看所部各營將校各師船弁勇以及軍裝等項事畢隨即回省其各勇丁中有老弱充數等情應令革作其哨弁中亦有應行撤換者聞遊戎已逐一行文飭遵並詳細禀請憲示 
[請辦欽廉隨營學堂之緩議廣東]  
　　欽廉邊防郭道人漳議辦隨營弁兵學堂以廣造就酌擬章程挑選巡防弁兵進堂肄業其經費擬就各營内酌提欵項惟統帶之統費管帶之公費免予提充以示格外體恤現欽廉内地已報肅清各營徵調較少擬將夫費一律提撥開辦禀請核示等情粤督以欽廉各營曨因臨時雇夫爲難遂一再添配夫役至一百二十七名司局尙恐碍於報銷若甫經奏咨立案又將此欵提充講堂經費未免有名無實且欽廉内地雖已肅清而越地擾亂邊備仍難稍弛合靈各屬亦時有零星散匪動須派隊搜捕准給各營夫役原令照額募足並非藉資津貼現若提充經費倘各營藉口無夫聞警遲誤咎將誰歸至敎練兵丁莫如本營官長之親切新練軍官長旣受過敎育正可責令轉授毋庸再選入堂總之各營目前應辦之事以靖匪安民爲先務之急　營學堂若經費無出似可緩議俟各屬地方一律平靖再行酌辦當即札行營務處會同督練公所善後局速移該道遵照 
學務 
[皖省敎育總會秋季大會紀略安徽]  
　　安徽敎育總會兹届秋季大會二十一日特假座明倫堂爲會塲是日大雨如注赴會者寥寥故應議事件均未宣布至二十二日到會者計百三十餘人上午投票選舉正副會長及各府幹事評議招待調查各員下午當衆開匭揭曉當選者正會長爲童主事芳挹得八十三票副會長爲吳徵君傳綺得六十三票繼宣佈各府幹事招待調查評議各員於五句鐘摇鈴散會 
[法政學堂劉監督被控之查復天津]  
　　天津北洋法政學堂屢起風潮前直督楊文敬在任時改委張太史鳴珂爲該堂正監督又委本地人楊紳肇培爲副監督初尙相安無事久之漸生意見日前楊紳所當副監督差忽奉督憲裁撤羣疑爲張所爲遂由楊紳發起糾同敎課長敎員等聨名具禀督憲學憲控張監督侵用學欵爲數甚鉅請派員澈查刻由傅提學查明該監督並無侵吞公欵情事惟監督公館曾購物用器具價約四百餘金混在學堂開支帳内難以報銷然其數與原控迥不相符昨已將澈查情形面陳督帥未知張監督能免撤換否也 
[詳請附設蠶桑學堂安徽]  
　　六安州方直牧永昺以當今講求實業時代放養蠶參尤應力加研究方足以濬利源現擬就該州溥利蠶桑公司内附設自費蠶桑學堂招生入堂肄習所有敎授一切科學以及學堂規則均遵定章辦理刻已擬具章程詳禀當道批示立案 
 
 

Page 12

 
 
實業 
[札飭傳諭赴賽奬進會長沙]  
　　湘省勸業道唐觀察前准湖北武漢勸業奬進會電開武昌開辦奬進會搜集各省物品前函咨明並經電達兹改九　望開會請尊處速將各器運鄂至深感盼等因當由唐觀察札行各府州轉飭各屬傳諭商民如有製造優美物品尅日運赴鄂省陳賽並將赴賽商人姓名及所運物件具報勸業道衙門一體彚咨 
[湘路股本提取花息長沙]  
　　湘省商務總會廣告略云本總會於光緒三十二年代收湘路股欵維持經費無出由總協理坐辦議董諸君湊塾數千金以充費用數年以來墊欵早已用完而挪借者尙復不少歷年所收股欵分有官錢局及各商號周年六釐行息毎届周年始行取息一次從未核收花息其交存股本股息絲毫並未動用久爲股東所共鑒現在收股發息在在需人經理所有辛工伙食紙筆登報發電各項用費實屬無從籌措本會肩此鉅任不敢稍存推卸而經費缺如殊形棘手前曾約會各股東議定除股本照舊存儲待用外所有股息毎年向存銀處提取三次毎届三月發息之期提取一次八月節提取一次年終提取一次擇存殷實商號生取花息以作辦公經費本會經手存放不致稍有疏虞似此辦法於原交股本原有股息絲毫無損而辦公經費藉資彌補以公濟公一舉兩得當經各股東同聲認可誠恐未及周知特此聲明以期共悉 
雜記 
[尼菴謀殺棄屍案續聞蘇州]  
　　蘇垣盤門内龍門相近地方有無名男屍身受多傷經吳縣騐明並派差將該處相近之如意鳳池兩菴尼姑寶泉等拘訊業紀前報兹經陳大令提訊内有一尼業已懐孕據供兇手爲丁小道士等隨即派捕拿獲兇手丁小道士西方金生及小常熟又賣黄荳芽之某姓一人到案研訊據丁小道士供始與某尼通姦後與常熟阿根等妬姦遂邀同小常熟西方金生等在菴内將常熟阿根殺死移屍至外當騐得小常熟頭上有揪去頭髮一握形跡適與死者手中之髮相同確係兇手當即分别禁押聞該　菴尼姑素與商界中人姘識爲流氓丁小道士等多人偵悉始則往菴藉端敲詐迨後時往詐錢致商界中人不敢往來各流氓卽與該尼妍識以致妬姦釀命刻尙有同黨流氓數人在逃未獲又聞目下該兩菴内小尼姑數人亦已帶縣管押本擬將菴發封因兩菴内均有殯舍寄存靈柩甚多遂暫派巡警數人在兩菴内看守俟禀請憲示後核辦 
[冒充關役索詐犯定罪蘇州]  
　　丹徒縣會同洋務局員李大令詳報鎭江稅務司函送之朱祥冒充關役索詐得贓一案已會訊明確請示奉撫憲瑞　丞批云該犯朱祥冒充關役索詐行旅情殊不法據供詐贓四次僅得洋三元數角顯有隠飾此等刁詐之徒旣爲商旅之害復壞關巡之名僅予監禁一年未足蔽辜應從重改爲監禁三年以示嚴懲而儆效尤仰按察司即飭遵照辦理並將監禁起限日期報查仍嚴拿逸犯王化寶務獲究報一面由司称會鎭江關道轉飭稅務司隨時加意查察如有此等情事立即拘獲送縣究辦並將各關役嚴行約束另給表記以杜假冒 
[官紙推行之現狀安慶]  
　　廬州府前以領用官紙局官紙價值過昻力難支持禀由皖撫札飭官紙局以五成繳價在案兹據官紙局詳　若遽予照辦勢必他屬相率效尤所請碍難照准並由局逕詳皖撫略謂皖北分銷領運官紙運費頗形較大若不准予核實支銷恐難支持應請准照領運費用核實報銷乞示立案 
[鄂督覆試選拔之嚴厲武昌]  
　　陳制軍於日前親臨覆試選拔塲規極其嚴厲聞是日派員多人監視毎號凳祗座一人飲茶則命人代遞告便則不准二人同行以致倩搶倖中者無計可施竟有三名繳白卷者聞制軍面諭閱卷委員果係文理與前塲不符即行扣除另補 
清談 
[海牙平和會提議干涉中國財政]  
　　異哉海牙平和會之宗旨也。曰平和會者。所以維持世界之平和也。今各國爭造奪來諾脫式戰艦而不知禁。而惟中國出欵之鉅是憂。試問中國出欵之鉅。果能成一海牙平和會提議之問題否耶。 
　　中國興辦海軍出欵增多。則僅中國出欵增多而已。與世界各國無涉。若曰與賠欵實有關係。則中國於歷認之新舊賠欵。未曾短繳一文。則關係何在。如是而各國强欲派員來華。監察財政。以奪我國之財政權。則何權不可以侵奪。因我國官吏與各國官吏有不善者。即可奪我用人權。因有洋人游歷内地。偶致戕斃者。即可奪我警察權。甚至兩國稍有違言。即可藉言與各國不利。而侵奪我海陸軍權。甚矣各國之無禮取閙也。顧我政府亦母恃數輩垂老之大臣。數輩庸碌之督撫。以爲可恃無恐也。 
[請問政府與督撫]  
　　政府電諭各省督撫。以諮議局初開。議員越權可慮。須遵旨切實監督。 
　　試問諮議局之侵越權限。與海牙平和會。侵越權限如何。 
　　各省自派監理財政官以來。各省行政官仍未能和盤托出。是以各監理官無從著手。 
　　試問我國監理官之監理財政。與各國　員監理財政如何。 
[雜著（泖東草堂筆記）]  
　　韓非子言明主之畜臣令臣。不得不利君之祿。不得不服上之名乃知後世拜官則謝恩頌上則稱聖。蓋出於此。 
　　古者三公坐而論道。維詔於天子無北面。君與臣相答拜也。尊卑之分尙不甚嚴。後世則尊卑懸絶。若非是不足以示威嚴而杜陵犯。故回敎之俗。尊卑之懸絶。較中國尤甚。由其。民嗜殺好鬥。非是不足以箝束而懾服之也。由斯觀之。俗愈野蠻。則尊卑之分相。去愈　。 
俗愈文明則尊卑之分相去愈近。 
上下尊卑之分。夫秩之一定也。非是則亂。猶階級然。以漸而高。孟子言天子一位。而下推至公侯伯子男凡五等。等者。即尊卑之分也天子亦在五等之中。則天子視公爲高一等猶階之高一級也。此尊卑之分相去猶近者若三代後之制。則尊卑之相去。非復以漸而高。乃至君之與臣相去越數十級。乃懸絶而遠矣。法人不知此義。矯枉過正者遂有平等之說也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局議案 
[叚慶熙限制銅元修正案]  
　　限制銅元非畫一幣制不可銅元非鑄自民間官家旣大獲鑄銅之餘利斷無再令小民受虧之理爲今日計一當認銅元爲國幣無論地丁關稅皆與銀元一律收用一多鑄銀元將銅元陸續收回待供求相應之封乃定畫一制度總之非政府認虧不可然政府受損在一時而鑄銀元行鈔幣信用旣堅大利在後兹事體大聊獻蠡測請公鑒 
[李鴻籌提議修正撫台補救州縣困難案]  
　　查此案原因由於銀價過昻致州縣不勝賠累撫憲設法補救似非僅爲州縣亦正所以爲民也凡世界上之負責任者必先假以權利而後始克盡其職斷無令枵腹從公之理若明知州縣困難而不設法以補救恐將有全體掛冠之虞否則獘竇叢生其患何堪設想亦非撫憲愛民之至意爲州縣籌補救之法宜也但民爲邦本州縣實由民而生今旣知州縣之困難由於銅元之充斥何不思民間之受害者亦與州縣等且有過之焉年來百物昻貴民不聊生閙漕搶米刦掠之案件叢見疊出非小民敢於蹈白刃犯王章甘冒不韙而不辭亦由於飢寒交迫而又無自治之能力以限制之所以出此最下之手叚此等情事想亦在撫憲洞鑒之中今不先議蘇民而驟欲裕官未免急其所緩如必欲爲州縣計似宜先從畫一幣制起再由政府爲州縣速加薪俸裁去各項陋規則官足以養廉而民自不受具害是爲補救州縣之上策若欲在丁漕中籌補救之法無論其爲照市定價爲改收洋碼究與徵銀解銀何異暗中剥削上背永不加賦之聖訓下困一息未絶之小民此實不可况小民因困難而塡溝壑者所在皆是未聞州縣因困難而飢寒以死也以錦衣玉食之州縣與溝壑待斃之小民復相與籌挹彼注此之策甚困苦固自有在請公决之贊成者胡伯言朱方曾高梅仙王立廷張鴻鼎馮珍文 
　　陳官彦提議擬呈請督撫憲嚴飭寗屬各州縣一律依限設立清查 
[公産公欵事務所議案]  
　　督撫兩部院爲寗蘇兩屬公共行政長官江蘇諮議局又寗蘇兩屬公共輿論機關凡關於兩屬公共之政體均應一律敦促進行各州縣設立清查公産公欵事務所實爲自治入手要著頃見某報載蘇屬長元吳三縣遵飭設立清查公産公欵事務所業經出示曉諭是蘇屬已經實行而寗屬尙寂然無聞可否於此次答復兩部院議案文内據情呈請如寗屬各州縣業經一律通飭在先應請嚴定限期再行札飭責令一律依限成立並呈報一切進行方法庶自治財政問題先得所着手贊成者三化南馬士杰凌鴻壽許鼎霖張伯英葉蔚夏寅官 
文牘 
[江督劄諮議局文]  
　　九月十八日據諮議局呈報議决一事係代呈清河紳士張符元等清淮災荒請願書查本年夏間運河盛漲開放車邏南關兩壩幸下河底水甚小尙少被淹惟海州三屬大水爲災淮屬之安東阜寗地近海州桃源清河地近湖灘均略有被浸惟安阜稍重桃源次之清河最輕除海屬業經辦賑外其安阜等縣亦已飭司酌量撥欵補助貧民並復借欵派員分赴奉天蕪湖兩處購運粮米舉辦平糶以資接濟災民諒不致缺食清河並未成災曾經委員查復迥非海州等屬可比惟濱湖田畝稍有歉收自當飭司酌撥糶糧俾得一體平糶用示體恤除札江寗藩司　照辦理外合就劄復 
本埠新聞 
[爭論粤路選舉之函電]  
　　上海粤路股東共濟會致粤路分局王雪岑觀察書前月奉到貴局寄交戴梁諸公擬定章程欣悉諸公熱心鄉梓至可欽佩公司以章程爲根本前此有公司而無所事事或有所事事而不免叢獘皆章程之不善實職其咎敝二會前有改正章程之擬稿亦卽爲此曾由敝粤會奉呈想邀察核矣兹敝會奉到戴梁諸公擬章當即會集旅滬股東從事研究均以擬章周密完到頗屬可用惟其間有數條尙須酌改之處已由敝會股東提出意見書附錄奉呈即請貴局於開會以前轉致公司由開會日交股東會議决定是所至禱近聞公司股東於選舉總協理事頗有爭論新章未經議决選舉手續何所依據并希貴局轉飭公司應由開會日先行擬章通過然後再行選舉方合辦法 
　　廣肇公所各紳董致王觀察電公司情形已見查帳員報告必蒙秉公裁判選舉請俟開會日將新章交股東公决通過後照新章辦理爲叩旅滬股東陳維翰譚國忠潘道譚祐等叩敬　 
　　廣州粤路股東共濟會來電上海粤路股東共濟會鑒此次選舉並開會議改良兩關緊要希派代表卽到會持股票产力爭勿延乞轉伯純電覆道鎔漾 
　　上海粤路股東共濟會去電廣州新至欄祥和堂鄭兩會擬章速抄送分局公司選舉已請呈分局飭俟新章通過後照新章辦理乞堅持代表請譚楊二公望轉知伯行兆曾 
[查獲私藏軍火]  
　　法租界巡捕聞人密報寶裕里某號門牌有私藏軍火情事該捕入内查看果有洋鎗三支當即飛禀捕頭親往察勘又抄出洋鎗一支藥彈一大皮夾洋鎗樣本簿兩本大木箱一隻當將該屋主人趙耀西卽趙筱峯拘入捕房昨解公堂請究趙供在雷爾登洋行爲買辦所有各贓係由沈兆連在行内竊來藏在後房家人俱未知悉聶司馬以趙所供情節支離判押候查明從嚴懲辦 
[曁南學堂學生誤殺詳情]  
　　華商聨合報致南京曁南學堂電云報載貴堂張邦超誤殺林模叢驚疑駭痛懇示詳情先轉唁林父僑居何 
 
 

Page 19

 
 
埠亦乞查示俾存問兹得該校楊熙昌馬肇標兩君覆函照錄如下昨接電示蒙垂問林生謨烈身隕詳情哀感無已林生年十人張生邦超年十四兩生俱來自星埠籍隷福建於去年臘月二十九日到堂同插高等小學乙班品皆純謹感情亦極浹洽敝堂學生共分七班宿舍自修室向皆按班次編定張與林房舍僅隔兩間十九之晚諸生將下自修室時模烈忽手掩胸次奔至辦事室報告云在宿舍被刀碰傷各職員問其爲何人所傷答云張邦超問其因何事則云無事時血湧不止漸不能言大衆亟扶使就坐一面爲敷傷藥一面飛請西醫一面監學至宿舍查問邦超邦超言適歸宿舍以小刀面牕截紙聞模烈從後呼喚不覺吃驚回顧而刀撞人模烈胸際撤手不及云云監學因將截紙小刀收取而派人看視邦超時西醫比心馬齡等陸續而至皆云傷及左乳下按部位適在心房不可救治緣時已將睡模烈脫去外衣僅着衛生衣一件故刀易戳進及九句半鐘遂顔色慘變奄然以殁嗚呼痛哉弟等傷心慘目悲慟不禁監督陳學司亦立卽來堂傳上元趙大令到堂相騐傷及供詞俱相符合次早又偕同上院面禀督憲憲諭照律過失殺者無抵法且張邦超僅十四歲尙未成年應賠埋葬銀兩可先電告新嘉坡領事俟回電再擬辦法因將林生傷痕拍照從厚棺殮哀祭成禮堂中上自監督下及學生拜叩致敬是日移柩送北極閣下東嶽廟中暫寄職員學生并皆步送導以鼓吹嗚呼死者可悲生者亦可憫邦超逐日由職員輪值看視晝夜無休息前夜接南洋回電云林父不日到寗運柩已覆電詢其乘何船何時抵滬擬派員赴滬往接倘貴館預知到滬消息尙乞電示爲叩該生來自新加坡其父殆僑居是埠如有存問函件請卽寄往新加坡道南學堂可也夫被傷殞命誠學堂學生所不經見然以刀裁紙雖家庭子弟亦不及防林生之傷口不逾二分所觸之紙刀不滿二寸而事起倉卒誤中要害遂以物化寗非天耶惟是敝堂經前督憲端苦心創辦於内渡子弟特别優待原爲聨絡華僑起見經此變故恐致大傷感情幸蒙下問除由敝監督專函另禀直督外合將實在情形縷告仍乞登諸報章布告南洋免致羣情驚疑因噎廢食遽阻内向之志實於我國前途有莫大之關係弟等自維終日在堂忽致變生意外疎忽之咎實亦難辭臨頴無任慚悚痛悼之至 
[武弁上控參將之結果]  
　　新北門盤查武弁吕廷璣被叅府陳豹臣撤差吕竟不服赴松江提轅上控當奉劉軍門派委中營參將余道生來申查明陳叅將因吕廷璣聲名平常是以撤委軍門聞悉大奴立將吕廷璣飭交中營看管俟其悔過再行開釋 
[開棺騐屍之周折]  
　　湖南人劉惠臣迪泉日前投縣禀稱胞弟劉貫臣被制造局工人葛先順毆死請開棺相驗田大令准詞已將棺木標封禀詳蘇臬司請爲核奪昨奉批示以此案所詳欠明究竟如何身死諭速查明另行詳報今有某局員因與劉等係屬同鄉出爲解勸劉等執意不允謂須將包庇葛先順之委員撤差方可息事云 
[遊美學生安抵舊金山]  
　　唐露園觀察昨接遊美學生監督唐介臣觀察來電稱已偕同各學生安抵舊金山 
[女校運動會預誌]  
　　美界愛而近路中國女子體操學校今歲夏季所開之運動會早著成效現聞定於十月初二日舉行第二次運動會該校係體操專修科必非普通學校之運動可比此次所演諒較前交更有可觀矣 
[公堂停訊誌哀]  
　　今日爲孝欽顯皇后梓宫奉移之期公共公廨讞員寶大令昨特照會駐滬各國領事停訊訟案一天以誌哀悼 
城内 
[抗斷不遵]  
　　艒艒船戸沈老三朱路寶周文才等數十人禀控淮揚董事朱春木及艒艒船管帮華正文俞明甫勒收捐錢曾經本縣田大令提訊諭飭朱等以後不准收取詎朱春木抗違不遵前晚提訊將朱春木華正文俞明甫三人嚴加申斥責令具結不准再收如違重辦 
[道批三則]  
　　張大梁禀批此案現據該民人控奉撫憲批示由司移慛到道業又照會西洋總領事速將楊潤芝交廨送縣訊辦矣著即知照抄黏附陳福昌禀批抵借欵項旣均立據即使並不拘限並無洋人干涉豈遂可以久欠不歸乃察閱訴廨原詞始則欲重索川資以冀減扣押欵繼則欲高抬股價以爲抵制追償實　刁狡已極仰會審官寶令轉飭仍遵廨斷設法措繳勿任狡延切切抄黏並發陳桂林禀批此案該民被控擄勒雖據原禀列名之蔣阿桂禀明伊是不知而究竟是否爲華錫卿等挾嫌揑誣事朱得實况事隔一年案已完結若再准紛紛行提非特拖累多人即爲該民計殊非安分營生之道應著遵照息喙毋再訟纒抄黏姑附 
[官事]  
　　農工商部顧問官商務總會總董周廷弼中書科中書南洋警察畢業員黄崇鼎飛划營前哨哨官把總杜文銓昨均到道拜謁巡警總局國際兼交通課員候選知縣雲鵬禀知調充水路總巡並禀銷交通課員差 
南市 
[私吸洋烟]  
　　工程局探夥前晚至大碼頭興隆小客棧查見積竊朱阿榮及測字人張啓雲蕩婦王張氏在内吸烟當即一併拘局押候訊究 
[妻子私逃]  
　　行仁里成渭川之妻徐氏與附近閱記棧茶房葉瑞生姘識於月初捲取首飾挈子濳逃成向葉兄松濤理論扭控法捕房斥不准理事後由法包探軋至萬里春茶肆率出縣捕陳某作保限七天尋交迄仍未見成即具控工程局昨奉裁判所批示候飭縣捕將葉送案再行訊究 
[被疑原因]  
　　南區移解雲南人朶中健至總工程局昨由陳副裁判研訊朶供父名儒珍向在浙省候補刻已回里今與董良臣同至滬上假寓北市鼎陞棧刻由棧中帶銀兩錠來南購物因烟癮突發並有舊病是以被疑送案判飭探帶至棧中查明然後偕棧主來案領銀 
[賣良爲娼]  
　　通州婦人邱王氏之媳被吳阿春拐逃來申串同扛夫顧壽及蟻媒陸何氏即陸姑娘賣於三洋涇橋王姓轉販於彩順堂么二妓院爲娼嗣由王氏偕岳桂生來滬將吳尋獲扭控工程局訊明限交在案兹又飭探持文帶同陸姑娘至公共捕房恊探至彩順堂查提詎已遷去當即帶陸回局判令戒責一百下寄押善堂限十天交出顧　一百下與吳一併還押候究 
[圖賣媳婦]  
　　阜寗縣人郭荷池前偕其子維唐扭控孫壽年誘匿伊媳張氏由西區移至工程局訊扭孫供郭將伊媳私行議賣奉判交保候查在案兹由該媳之父張維邦投案訴稱女兒許嫁郭子完姻以來郭因貧不聊生將媳領至鎭江議定價洋一百六十元出賣求鑒裁判官因郭身畔藏有阜寗縣信票一帋係由郭控張圖賣伊媳顯見郭串差妄爲判將信票存案覓保領媳並具結存查不准販賣 
閘北 
[審訊兇徒]  
　　朱毛郎在三路一區境内氷廠橋附近被積竊徐阿囡等戳傷十餘處後由偵探隊緝獲徐阿囡朱阿金張桂生三名解送總局收押在案昨日提訊徐供認行兇朱張二人供不知情判一併還押候朱毛郎 
 
 

Page 20

 
 
傷痊再行核辦 
[僞單抵洋]  
　　周維卿控踏布祥林即王祥林以僞田單抵押洋一百五十元延約不贖昨經巡警總局孫裁判集訊判王交保限十天清理 
[誘匿女子]  
　　楊邱林昨扭俞桂園至四路一區控被伊弟桂台拐匿其女請爲追究經黄正巡官略訊一過判俞交保限十天將桂台及楊女交案訊辦 
[形跡可疑]  
　　夏小四石宗孝俞雙林三人昨以珍珠兩粒向慶豐押店質錢巡士見其形跡可疑拘入四路一區研訊夏等同供珠由戴姓小孩在垃圾桶内檢出判押候提到戴孩再行訊究 
[誣控行竊]  
　　孫芝財木作失竊木料經守夜人趙和尙投報四路一區稱被蔡順記木作竊去今在該作認明原贓請爲究辦昨經黄正巡官派巡弁往查不實判趙戒責二百下具結斥釋 
[勒拆草房]  
　　馬巧元在新馬路私蓋草屋由巡士拘入四路一區經巡官審訊馬供地向開老虎灶之吳某租來毎月出洋三角判馬交保勒限拆除一而飭提吳某到案訊辦英租界 
[騙取珠花]  
　　曹成壽向吳莊氏騙取珠花值洋一百三十五元吞没不還被氏投報捕房將曹拿獲昨晨解廨請訊吳莊氏投案求追代理襄讞德大令商之英廓繙譯官判曹從寛賠還洋九十元旋由曹友投案代繳洋三十五元餘請寛限遂將曹交保清理 
[繳還贓洋]  
　　韋廉士醫生控夥鍾冕卿冒簽西字私收帳洋三百元一案已於上禮拜五由廨判令收押西牢一年如能繳洋准予减罪昨晨復由捕房將鍾解廨繳呈洋三百元襄讞李司馬商之英布副領事判將洋交付原告具領鍾還押候原告查明帳目再核 
[得錢賣放]  
　　何丹書之家丁選德珠携洋逃至鎭江繼往揚州被保甲局差秦大龍等得賄私縱兹田公廨派往查提之差保禀明讞員移文揚州拘提秦大龍及局勇蔣長春圖董程恩桂等解滬昨晨提訊判秦交保候提齊人証到案再訊 
[情尙可原]  
　　福建路普慶里妓女林雪梅之傭婦薛施氏因病被龜奴夏小弟舁入月桂里二號空屋内身死被捕房查知飭探張寶榮將夏及司閽人閻爾昌拘押各情已紀昨報昨晨解廨據夏小弟供施氏實是病故閻爾昌供月桂里房屋係禮和洋行之産夏暫租空房確有其事　閻開釋夏交保限七日追施氏之母到案再核 
[控告妻母]  
　　吳炳記控妻母戴朱氏藏匿其妻昨由捕房解廨請訊判戴朱氏押限七日交女到案一面移請元和縣查提吳妻戴氏再核 
[私收客帳]  
　　沈麟記控夥葉阿桂私收客帳洋二千三百餘元昨由捕房解廨訊質判葉押限二禮拜繳洋如違懲辦 
[馬車傷人]  
　　女孩朱寶寶被馬夫周桂寶陳金狗之馬車撞倒碾傷脚骨由捕解廨經中西官驗得朱寶寶受傷甚重判周陳合罰洋四十元内提三十元給償原告傷費 
[貼償傷費]  
　　塌車夫沈金福推車不愼碾傷姚子財之足由捕拘入捕房昨解公堂請訊判沈給姚養傷費洋十元押候繳洋開釋 
[要証到案]  
　　童德堃至道署上控李饒氏得賄朦誣案内之要証沈雙林昨由差探傳至公廨判沈父保自投道轅候示 
[要証收押]  
　　曹炳卿控潘文光徐陳氏串放白鴿案内之要証徐錫昌昨由捕房解廨押候禮拜六德領堂期訊斷 
[不認同黨]  
　　金顧氏控陳桂山串黨高義桂攫取金銷片曾經公廨中西官訊明判陳押西牢四月一面再提高義桂訊辦昨由包探將高查獲解送公堂請訊高堅不供認判押候禮拜三復訊再核 
[尋獲拐匪]  
　　無錫人王雲生之弟被吳阿四誘拐至滬被王尋獲扭交巡捕昨解公堂訊究判吳解送金匱縣訊辦 
[砍傷手臂]  
　　馬文祥與張振餘口角被張用刀砍傷手臂由捕拘獲昨解公堂訊究判張押捕房一月 
美租界 
[捕頭請假]  
　　匯三捕房林副捕頭請假往蘇省内地游歷約二禮拜回滬昨奉卜總巡委明副捕頭暫行庖代 
[圖賴工資]  
　　蔣瞿氏前在某葡人家帮傭被欠工洋兩月昨往索討反被該葡人鳴捕拘入捕房經捕頭詢明著赴葡署控追 
[洋兵兇横]  
　　昨有美國艦兵某甲雇劉裕全之東洋車至蓬路不給車資反肆兇毆當由一百四十四號西捕將該兵拘押候辦 
[趁車跌傷] 　　 
　　陳阿章昨乘六十五號電車不待停輪先生躍下以致跌破頭額由　車送同仁醫院醫治 
[大衣何來]  
　　俞阿寶昨持外國呢大衣一件在途行走一百十九號西捕見其形迹可疑拘押候查 
[屠夫殘忍]  
　　宰牛所屠夫周妙發昨日鋸截活牛角被管理西人查見以其忍心虐物送入捕房押候解辦 
[無心失錯]  
　　康晉昌昨乘脚踏車在外大橋偶不經心與行路之某西人相撞污及衣褲當被喚捕拘入捕房將車存押聽候傳訊法租界 
[倔强異常]  
　　五十三號電車司機人王雨田前日開駛快車經五號西捕喝阻不　禀明捕頭飭傅王雨田解廨審訊中西官以王不應違章判罰洋兩元詎王不服出言挺撞西官怒其無理著加罰洋兩元以儆 
[車夫逃避]  
　　某東洋車公司前日失車一輛報捕後忽有人將車棄在該公司門前惟車中油布等物均已無著後有人報知謂失贓押在林王氏小烟間内因即報探將氏及押贓之陳桂福張金寶一併拘廨請究陳張同供氏處之物係由小的等備錢贖出實係張二抵押現在張二不知避匿何處判一併還押候補提張二到案再訊 
[妨碍衛生]  
　　某行販時將腐敗食物在市售賣今又出售死蟹被衛生處西人查見拘入捕房送廨請辦判押兩天示儆 
[怙過不悛]  
　　陳桂林專用銅洋經公堂懲辦有案兹又復萌故態由探拘廨判枷一月押捕房半年 
來函 
[鑫泰銻礦公司來函]  
　　報載淳安縣屬鑫泰銻礦公司風潮各節不無失實之處查敝公司在淳安嚴家莊租買礦山始於下氷之秋禀縣履勘礦地照章無碍詳報各憲覆查相符上禀撫憲核准咨部給照此今年三月事也當未奉勘照之先有覬覦之輩欲思空手干預大權未遂反對更有邵宏志揑契纒訟又起交涉二月間經杜大令訊知契僞屬實當堂塗銷並紳士徐謹等三十七人具以後共認保護之結又有鄉民胡閙之案亦由紳士盧晉泰唐兆寅等十八人具以後不再滋事切結在案公司捐助新政洋二百元又認助開辦後毎月捐洋一百元爲地方公益之費又延鄰近士紳分司庶務公司之待地方可謂仁至義盡若純用壓力者肯如是乎四月間會同縣委進山開工至結蒙川地方雨阻暫住不期諸無賴紏黨數十人從三十餘里之練村赶上到即放鎗傷人搶物毁屋此等兇犯數月未獲以致匪勢愈張謡言益叅杜大令至此始有請兵之舉撫台准撥防兵七月中蒞淳暫駐城隍廟内營規甚嚴早擬入山奈杜大令以交卸推諉逗遛不進益動愚民之疑八月十九值新舊令交接之日匪徒突至城内公司前及駐兵所滋擾夜仍盤踞街市及西廟等處揚言尙有數百人各持鎗械今晚可到二十日果有紮束鄉人來城約計　前日數十人闖入營内故意尋釁蕭大令聞信即往彈壓勸解不從立拿二人當由紳士保釋始各哄散而浮言未息官恐肇禍會同兵警日夜梭巡以保地方治安二十一晚巡街時途遇粗工一人無端辱罵隊官聞之囑勿多嘴不聽致有拿送縣署官欲爲懲一儆百之舉初未知爲邵紳所開鹽店之雇工也若云避讓不及無故被毆地旣衝繁時非深夜行人必衆何獨與該工人爲難此不辯自明者也至用刀亂砍命奄一息及痛打幼女一事尤爲離奇現在市面安堵並無罷市　工等情事關大局請登人來函欄内以昭核實 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇諮議局議案理由書]  
　　諮議局研究會員吳縣王宗保意見書 
　　州縣征收丁漕公費向惟漕米奉定毎石公費水脚錢一千五十二文丁銀則並無規定數目（當以米運京倉應有運費銀解司庫不應有費平餘一項以資辦公足矣）光緒三十三年度支部議覆江督奏摺始有查原奏内稱同治四年奏定毎兩折收錢一千四百文加辦公經費錢六百文之語不知當時實並無此奏定之成案也謹按同治四年前撫臣劉裁除浮收錢漕奏案但云議定今届徵收地漕銀一兩折錢二千文並無分别公費若干字樣嗣後銀價漸昻至同治七年前撫臣丁奏稱市銀毎兩易錢一千七百文請從本年上忙爲始毎兩折收錢二千二百文如果同治四年有奏定六百文公費之案則丁撫臣應援案奏請毎兩折收錢二千三百文矣同治十一年銀價又昻前撫臣張奏請毎兩折錢二千四百文光緒以來銀價日落先後奏請遞减而爲毎兩折錢二千文綜計同光兩朝丁銀毎兩折價短或二千長不過二千四百疆臣酌盈劑虚悉隨時價之貴賤以爲衡未嘗明定公費而州縣之辦公自不虞其竭蹶小民之納課可勉力以支持是以庚子賠欵前撫臣聶不忍加賦以困吾民其時丁銀毎兩折錢二千文因奏請規復舊時銀價加收錢二百文上年部臣徇督撫之請再加錢二百文准其試辦一年毎兩連規復共折錢二千四百文不越舊時銀價之範圍於規復二字名義尙合此丁銀折價長不過二千四百文並無規復公費六百文之明證也 
　　今銀價雖貴毎兩約易錢一千九百餘文耳州縣徵收丁銀除規復錢二百文外部臣所謂尙有三百文毎年漕費雜欵之所贏尙不在此以此辦公當無不敷支用（見光緒三十三年奏駁請加銀價摺據此益足以證公費六百文之說並無奏定成案可稽否則部臣不必言尙有三百文足敷辦公而當援案奏請准加三百文矣）夫州縣徵收丁銀所給書吏辦公經費吾蘇長邑毎兩給錢五十文元邑毎兩給錢六十文吳邑毎兩給錢六十文首縣如是外縣可知要總無需乎三百之多究其所謂虧耗者安在蓋不虧於辦公之費用而虧於批解之賠累部臣有見及此故於三十三年議復摺内聲稱各州縣批解藩庫銀兩若何核算有無虧折以及道府各署一切雜費凡出之於州縣者均足以致賠累相應請旨飭下兩江總督江蘇巡撫確切查明即行分别裁减堂皇之諭自是正辦惜乎督撫臣不知仰體皇仁懍遵部議日惟以州縣賠累爲言而從未將州縣所以賠累之由按照部詰酌議裁減一二以稍蘇州縣之困宜無以關州縣之口而平小民之氣今試將州縣批解丁漕正耗銀兩另加解費名目條列如下應裁應減請付公議 
　　一傾鎔火耗（毎解銀千兩需費八兩四錢） 
　　右爲官銀匠傾鎔之費官銀匠隷於司署州縣解司銀兩先向錢市購買足色現寶（毎寶申水一錢至數錢或竟及兩不等）交由官銀匠鎔鑄本司寶紋毎千兩須鎔火費如上所列非官銀匠所鎔則司庫不收焉官銀匠坐此項專利司署書吏皆有規潤席豐履厚倚爲世業實爲丁漕中之一大蠧謹按司署解京餉銀近由官商銀號滙兌非盡一律裝鞘而州縣解司仍須鎔鑄寶紋徒肥私槖無補正供似應革除此項名目另訂解銀章程省一層轉折卽州縣少一分賠累而小民亦可輕日分負擔矣 
　　一輕平等項（毎解銀千兩加銀三十二兩） 
　　右爲隨同正項解司之費此項費用名目繁多分派複雜内外官吏倚以爲生州縣解司銀兩若不將此項費用隨同清解則不予核辦奏銷夫詶縣所解正項銀兩旣經官銀匠鎔鑄庫平寶紋再列輕平等名目爲公爲私殊難釐剔謹按部庫餉銀以蘇本司汴本司兩省之寶爲各直省冠而州縣隨解此項費用並不視各直省爲稍减是以蘇汴兩藩司視他省爲較腴閱者諸君於州縣賠累之故亦可以知其有由來應請將此項費用分别清理可裁者裁可減者减以輕官累而恤民艱 
　　一奉提平餘（毎解銀一兩加平餘銀大縣五分中縣四分小縣三分） 
　　右爲抵解庚子賠欵新增奉提之費庚辛之季銀賤錢貴州縣徵解丁忙中飽餘利甚厚前撫臣聶奉部攤認賠欵旣籌規復銀價錢文復提此項中飽以足之取諸官而不取諸民誠以蘇屬漕糧之重甲於天下清賦而後竭澤以漁不忍再困吾民也今銀貴錢賤州縣無所中飽而此項平餘仍須提解似非情理之平謹按丁漕耗羡雍正時列入正供當日諭旨申明以後不准再有耗外浮收小民所納丁銀實已正耗並完此項平餘名目係屬耗外之耗州縣果無所餘應請變通免提不能課虚責有重增小民之困致背吾朝永不加賦之訓惟事關賠解要需宜另籌欵相抵 
　　一規復銀價（毎解銀一兩加錢二百文） 
　　此項錢文州縣申解司庫現均折合寶銀又須另加領耗等費如上所列謹按前撫臣聶奏准規復原案明以錢計應請徵錢解錢以符原案而免重徵 
　　據石所述州縣解銀一兩轉輾虧耗轉輾折合實約需銀一兩二錢左右按照現今銀市所收錢二千四百文僅僅勉敷抵解而書吏紙張飯食辦公經費即至少之毎兩五十文已無着焉（此就完銅元而言若折合銀元抑短洋價州縣究竟贏虧若干當合漕米統計總之州縣無挾資以來者仍無以易吾向者間接以困吾民之說）此外尙有層憲各署幕友胥吏之忙規將有何取償焉）至署用一切以各項攤捐尙有漕項挹注不專恃此兩忙）賠累之故職是之由爲今之計與其曰匀定州縣公費也母寗先明定司道府署之公費按照部議所詰將上列批解各費分别酌量裁減則官困蘇矣月與其曰徵銀解銀而民間無銀可徵仍須折錢完納也母寗曰徵錢解銀（目前幣制未定銅元係奉旨通行之國幣自宜暫以銅幣爲本位以昭大信）朝野上下皆有一定之計算絶無絲毫可以朦混而滋弊則官困蘇而亦不至重困吾民矣芻蕘之見是否有當敬貢所知以副庶政公諸輿論之責祈賜察焉 
[江蘇諮議局議塲速記錄]  
 
 

Page 27

 
 
二十二日記 
[公决陳官彦調查戸口修正案（續）]  
　　二十六號言當再加（無財産關係者）一言 
　　議長言如贊成加此二語者請起立多數起立遂不復加財産關係一語又决第三項（指十三條及三十二條至二十五條） 
　　陳君言頃十六號謂部章已有罰則請宣讀 
　　九十九號言五圓以上十圓以下之罰金 
　　九十九號又言部章旣有罰則通則上不必註入 
　　議長請贊成不加者起立全體起立 
　　又决第四項（指第十五條） 
　　九十九號言部章爲主通則爲附部章已有本當一律遵守不必再在通則上重覆註入則此條亦不必加入 
　　七十號又與陳君研究塡註記名之法相爲問答 
　　議長問如以爲不必添入此條者請起立全體起立 
　　一百二號言此項已决下三項事同一律可否依議事細則省去朗讀且可同時表决 
　　議長允省去朗讀仍逐條表决 
　　陳君問民部通飭是否有善堂官署等 
　　十六號言部章已有衙署局所善堂便館等分類塡註是另有調查之法議長即問贊成十六號不必修正者請起立多數起立 
　　又决十七條修正案 
　　九十九號言意思甚　因内地有官紳以不查爲榮者且有烟戸等朦蔽之弊是否應電詢民政部官署如何查法有一善法則對於此種均無流獘 
　　九十四號言爲調查戸口清晰起見此條似應討論如何修正之法 
　　五十四號言如以紳士調查官署則其欺隠恐甚於善堂等類 
　　七十三號言此又一問題請先决陳君案 
　　七十三號又言讀民政部章程監督及職員不遵章調查亦有懲罰規律陳君又伸明意見並非反對通則因制台委員言須俟諮議局議决施行之言故有修正之案又戸籍不清其弊至重而地方又不甚明瞭致多疑慮故通則尤不可不愼重 
　　九十九號重伸前說須電詢民政部請示調查官署之法 
　　十七號言官署自行塡註卽不合法 
　　一百二號　現討論皆調查事實上之關係如言事實則各地情形不同勢難懸議而通則又爲附於部章不過因實行部章而定此手續究竟改與不不即可公决 
　　七十九號仍言調查官署之困難 
　　九十九號言須請議長宣示如何辦法不能但决條文之改與不改 
　　二十六號言民政部與地方自治之調查實不相同就現在社會上情形如必欲調查員按戸細訊於事實終有難行故現在不必細分官署旂籍等卽電詢民部倘復示仍不明瞭則更難措手矣 
九十九號又言可要求制台由長官委員會同調查則調查員亦可稍輕其責任 
　　一百二號言請先决制台案應否修改 
　　四十八號言議事細則當先决陳君修正案之去留議長問陳君修正案第六項（指制台原案十七條）成立否如贊成成立者請起立表决多數起立决此修正案成立 
　　議長言陳君修正案第六項已成立但頃有提議須斟酌措詞將（仿照第十九條云云）删去者仍請公决 
　　四十八號言旂籍本不應歧視必定之理并無兩可無庸公决衆皆贊成遂决交審查會修改（未完） 
國外新聞 
[旅順開審刺客]  
　　二十四日東京電云刺殺伊籐之兇手及其同黨數人昨日已在旅順開審高麗政務局總長外務部總長及現駐高麗之明石中將均赴該處觀審二十五日東京電云漢城電稱該處近共拘獲韓人三十餘名均與行刺伊籐案有關之人　 
[日簡駐美新使]  
　　二十五日東京電云日本駐奥大使内田男爵已改任駐美大使 
[法國飛船之特色]  
　　二十五日倫敦電云法國飛船家濮闌君近在英國桑塘公園駕乘飛船高至九百七十七英尺實爲從前所未聞 
[英國商業報告]  
　　二十五日敦倫電云西十月英國商業報告較之上年同時入口貨共增英金一百九十萬零五千四百七十七磅出口貨共增英金九十二萬三千一百九十二磅 
[鉅富遺産之數]  
　　二十五日倫敦電云蘇格蘭美利堅銀行家開萊台君逝世後遺下英金以七百萬磅與其親屬以五百萬磅助辦善舉以敎曾及大學經費居多 
[西班牙要求割地]  
　　二十四日栢靈電云西班牙已與摩洛哥李輔族民休戰西政府要求割讓買欺卡地方 
[英上議院决議拒絶預算案]  
　　二十五日倫敦電云據毎日電報載稱英上議院拒絶預算案一事業已定議大約係由藍思唐君提議云 
[英德大員演說斐洲問題]  
　　二十五日倫敦電云德國藩部大臣丹伯君近在倫敦斐洲會赴宴席間演說謂英德兩國應在斐洲共謀利益兩國對付土人之政策必須一致白人之威權無論何種事變務宜力加維持英國藩部次官西萊君代表政府歡迎丹伯君卽起答稱英德兩國人民遠離母國深入斐洲兩國設在毆洲起有衝突必爲全世界之殃害云 
[英國將設新軍港]  
　　二十六日倫敦電云倫敦哇勃碩佛報載稱哇克萊之斯開派拂洛將開爲海軍新港以便實行北海轉爲英國大湖之政策 
[德摩交涉近聞]  
　　二十六日倫敦電云據鐵其里電稱德人力逼摩洛哥即將德國要求各事定决並促結訂借欵合同摩王含糊答覆德人均大不滿意 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
