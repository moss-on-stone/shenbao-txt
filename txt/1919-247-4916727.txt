# 1919 - 247 - 4916727

 

Page 1

 
 
   
 
 

Page 2

 
 
   
 
 

Page 3

 
 
時評 
[靳徐（冷）]  
　　王揖唐謀統一北系而就事實上觀測即皖系尙不能統一也 
　　何以知之試觀靳徐之爭至今未已靳將代閣亦擬組閣而龔反對之安福部反對之其實皆徐反對之也靳徐爲段之左右手段爲皖系之領袖今其反對如此何論他系乎 
　　况乎馮至今不至京直系之懸度亦可知矣僅奔走於倪張曹之間亦奚用哉 
[命令]  
　　九月十日大總統令　特派李家鰲爲駐西伯利亞高等委員此令 
　　又令　司法總長朱深呈請任命劉澄署河南高等檢察廳書記官長應照准此令 
[專電]  
　　北京電　王揖唐聲言仍必南下行期非十二卽十四抵滬再定辦法（十日下午八鐘） 
　　北京電　王揖唐今晚赴奉與張接洽十三回津十四與倪同車出發過魯再與張樹元接洽預定十五抵寗卽在寗躭擱候訊沿路戒衛甚嚴分代表先於十二赴滬與南方各派疏通 
（十一日下午四鐘） 
　　北京電　王揖唐昨語徐如此次議和不成可勿派第三次代表再議和平王並定明晚赴奉與張作霖接洽後十四由津南下不再入京明日將發啓行通電各分代寒日赴津同行 
　　北京電　李曰垓丁乃揚均奉呂入京商疏通辦法（十日下午八鐘） 
　　北京電龔昨今召李曰垓三次今午後始往龔言王决南行請力任疏通李謂恐難爲力 
（十日下午九鐘） 
　　北京電　安系拒靳雲鵬長閣促倪入商昨晚怱猝來京卽赴段邸今早入府原定本日提會之内閣同意案臨時撤回 
　　北京電　靳雲鵬組閣將成事實段言如新國會不予通過卽解散亦不惜（十日下午九鐘） 
　　北京電　龔不再辭靳組閣案暫不提（十一日下午四鐘） 
　　北京電　倪嗣冲入京係徐樹錚請其維持龔閣與王南下但段已不贊成此擧恐亦無效果 
　　北京電　倪嗣冲明日回津見東海時面辭皖督未准（十一日下午四鐘） 
　　北京電　馮迄今日未到 
　　北京電　師景雲回報馮下星期可來京（十一日下午四鐘） 
　　北京電　新參衆兩院午前行開臨時會式議員約到三百人龔偕閣員出席（十日下午五鐘） 
　　北京電　昨財政委員會特别會議李士偉所上整頓中交兩行條陳因龔及兩行總裁未到無結果（十日下午九鐘） 
　　北京電　外交界消息海部前派赴防松花江兵艦於哿日由黑河出發現抵何處尙未知聞某國現在黑河伯力廟街一帶暗佈魚雷多艘（十一日上午十一鐘） 
　　北京電　奉電謝米諾夫八日見張使解釋解散富部及對於蒙事均極誠懇並云現有輪船十餘艘係爲運輸軍需用並無編練海軍艦隊事富陞阿及唐蔡等三統領在大烏里被俄軍撃斃富部全解散（十一日上午十一鐘） 
　　北京電　孫烈臣電三號大烏里站富陞阿兵與俄軍衝突俄勒令富部繳械（十日下午八鐘） 
　　北京電　銀團仍不允墊欵僅電巴黎倫敦請示（十日下午八鐘） 
　　北京電　舊銀團代表昨兩點今四點在滙豐樓上開會商墊欵事（十一日下午四鐘） 
　　北京電　　陸海各部逼索欠餉甚急（十一日下午四鐘） 
　　北京電　藍建樞等電没收敵艦擬組航業公司爲國家計請再秉公集議相當辦法方足折服人心（十一日下午四鐘） 
　　北京電　張廣建庚電請速撥助陳使餉械嚴固邊防再由外交進行（十一日下午四鐘） 
　　北京電　恩華電謝派軍官二名駐烏里雅蘇台（十一日下午四鐘） 
　　北京電姜桂題電擬自來京請餉（十日下午八鐘） 
　　北京電　七總裁電譚延闓等請拒絶與日開議魯案乞察照 
　　香港電　軍府接龔不允另派總代表覆電卽開政務會議以拒王爲多數意見軍府無遷就理决仍拒絶如北不改委南亦不令南代表開議（十一日下午二鐘） 
　　香港電　軍府稱南軍無圖贛擧 
[各通信社電]  
　　北京電　王揖唐明日赴奉携段函往商對直系及對南問題俟歸京後再赴寗 
　　北京電　今日龔心湛語李曰垓謂王揖唐不改行期請代疏通李告不敏（以上十日） 
　　廣州電　軍府歌電挽留孫中山並後季龍 
　　廣州電　滇省議會支電八月四日開臨時會 
　　廣州電　謝持來冬電辭職（以上九日） 
以上平和通訊社電 
　　北京電　曹錕將派潘矩楹赴湘疏通 
　　北京電　政府又派師景雲赴津敦勸馮河問來京 
　　北京電　段合肥促王揖唐即行 
　　北京電　東海今傳見丁乃揚再令赴粤疏通 
　　北京電　馮河問不來京（以上十一日） 
以上中華通信社電 
　　北京電　駐京意使商准我國政府在長沙增設領署一節現已實行派定意使署書記官卜德氏爲駐湘領事 
　　北京電　内部現籌備恢復自治對於經費一層頗注意昨特咨行各省轉飭各縣將原有自治經費詳查照報并飭說明此項經費現在作何用途能否撥還以便通盤籌算 
　　北京電　衛戌司令部步軍統領衙門警廳議定權限各自獨立不相統屬 
　　北京電　各軍催發欠餉政府以庫倫川邊現狀正迫尤關緊要决儘先籌撥 
　　北京電　傳聞卾西民軍將領將取自由行動當局令上游防軍就近偵察具報 
　　北京電　張作霖電告謝米諾夫業已到奉（以上十一日） 
　　天津電　倪皖督與曹督接洽後入京曹縣復向河間有所接洽聞於皖直兩派可有調和之效果（十一日）以上中孚通訊社電 
[中美新聞社電]  
　　舊金山六日電　太平洋艦隊船五十一艘星期一日駛入舊金山海灣預備海軍總長丹尼爾氏簡大閱此爲美國海軍史上最大之舉所以保護美國之西部並分美國海軍爲兩大有力艦隊各含船艦一百八十五艘總重量五十二萬五千噸一爲大西洋艦隊一爲太平洋艦隊海軍總長坐而閱操之戰艦爲沃來岡號中國總領事朱兆莘亦在來賓之列丹總長竭誠歡迎朱氏並謂中國之一代表參列大操並贊助美國海軍總長歡迎全艦隊將士此又爲中美兩國輯睦之新證據丹氏又言太平洋艦隊目下不擬前往太平洋對岸之諸外國因現在操演事務正忙之故丹氏旋於當地一正式歡迎會中宣言云余今對世界宣布太平洋艦隊之組織係爲保護和平並助成國際同盟其宗旨在成一强國保護力以保證國際的命令品克耐氏有言曰爲保護世界自由和平作用者有億兆而爲征服作用者無毫釐此即美國太平洋艦隊之金科玉律也 
　　紐約六日電　中國和會代表團專門委員戴君宣言中國承認美國代表團曾盡力贊助以期山東問題得公正之解决祗因事實上不得已之故始行讓步又謂中國視美代表之盡力爲中美長久輯睦之證據云　　科崙勃斯六日電　威爾遜總統於其横渡大陸旅行中第一次演說云和約不僅爲戰事之結束且所以阻將來之再戰歐洲以外亦有枉曲秘須理直者但吾人不能書明於和約之内因吾人祗能對付加入此次戰爭之諸國故也云 
[路透電]  
　　八日倫敦電　工業聯合會大會今日在格拉斯哥開會由彭林氏爲主席據稱全國罷工求達政治目的即革命之謂此乃以男婦孩童之生命孤注一擲也彼對於憲政方法並不失望今無一改革爲大不列顚工人所不能以投票告成者直接行動實非必要且爲承認失敗焉局部罷工之舉殊可扼腕大不列顚勞工政府不日當可成立彭林氏繼謂增加出産必須偏主與工人提携經營始能有效未謂工業聯合會會員遇事和商之名譽不可墜落蓋勞工政府已有早日成立之機會也 
　　八日倫敦電　工業聯合會大會通過次議案命國會委員會草定管理實業之實際有效政策此項政策須破壞資本家合股與分利之計劃並由大多數通過主張自由貿易 
　　七日威靈頓電　傑里柯海軍大將語客謂英國與殖民地之人民苟不速輸巨欵則英國將不能維持其海上優權此節與帝國存在至有關係云 
 
 
 

Page 4

 
 
   
 
 

Page 5

 
 
   
 
 

Page 6

 
 
[公電]  
　　白逾桓等請究蔡案電　（銜略）近致唐總裁一電文曰雲南唐總裁鑒陸軍中將勳二位前鄂西靖國軍總司令蔡君幼襄被戕於利川海内悲憤迭次呈請鈞座有案迄今已閱七月尙未見昭雪逾桓等迫於公義心有不安請冒昧再進一言蔡君以手造民國之人有勳勞於國家日功德於人民乃慘死已久而當局者尙憚於根究實令志士仁人寒心尤非所以崇勳良誅奸宄昭民國之道昔者宋案發生俄頃兇手逃逸證據無著猶能緝兇徒而置於法且興贛寗之師以討罪魁俾其計未大逞卒能開討賊之先聲而收靖國之成功凡以彰公理重法律也今之蔡案視宋案何如公之威權視區區警察權何如其主持賄殺之唐克明受賄之方化南執行之吳清濤均有柏總指揮之書函唐總司令之電報蘇成章等之密單昭昭可證雖其人皆握兵符咸在我公統轄之下公何難以一紙之令而致之法乎得勿以其兵權在手恐操之切激發生變亂乎然以視袁氏昔日之兵權何如若謂不然然則有兵權者可任意殺人乎倘各地有兵權者起而效尤公亦有法以善其後乎我公兩造民國南天砥柱功蓋寰區正氣瀰天地日月君子小人之消長公理强權之勝負均繋於一人之身不願以蔡案之故而累我公之盛德汚護法之神聖迫不獲已追隨國中主張正義者之後向我公爲蔡君呼寃並盼將一干犯罪人等拿交軍法裁制明正典刑以昭炯戒不惟生死感德實爲公整飭軍紀保障人權之要圖等情謹此電聞乞主張公道維持法律速催唐總裁將蔡案澈底根究無任叩禱旅粤國會議員曁軍政商學各界白逾桓等叩東 
國外要聞 
[巴黎特約通信（七月二日太玄）]  
我國拒絶簽字和約之經過 
巴黎之國民外交運動 
拒絶簽字後之各方面形勢 
　　和平會議對德會議已經完畢六月二十八日凡爾賽宮之簽字大會到會簽字者除中國外計二十六國對德和約全文簽字手續遂告結束其猶有些須缺陷者即約章之後獨缺吾國代表之簽名也自二十八日以前各國對於遠東問題皆不甚注意對於吾國代表之行動猶未嘗加以重視即和會中各重要人物亦以吾外交上之素習推測吾代表亦未嘗一度尊重其意思卽二十八日中午和會令退回中國代表書翰時亦未必思慮及此蓋均以爲簽字不成問題保留特其餘事耳與其保留簽字不如不保留而簽字之可以使和約無稍缺憾也故雖中國方面再三磋商而皆拒絶之乃不料中國之眞面目忽所現於一千九百一十九年六月二十八日下午三時之頃所有吾國自來畏葸退縮之外交面目自此皆一掃而空前此經人之掠奪割據而料吾人必加承認者至此已知其不可復得二十八日代表之不簽字即不啻震醒彼强有力者之春夢而出於其意料之外者也故四時畢會之後四代表即退入密室議至三小時之久 
　　然吾人並非以此遂欣然自喜蓋决不願犧牲此血肉糢糊之和約以逞此一時之意氣自五月以來吾人一力辦理保留者亦即爲此且於保留不允之時吾人又請發一宣言而邀和會保證乃和會亦不加注意假使吾人竟覥顔簽字山東靑島固已無望國家人格亦不啻親自剥奪故不簽字旣非吾人所願實有迫之使不得不然耳其有以感情意氣窺測吾人者蓋與事實至相遠也茲特將四月三十日和會對靑島問題裁判决定後至二十八日大會及各方面輿論大略分誌如下當四月三十日委員會决定之後吾國本可立表絶對反對之態度但當時吾代表會議結果以影響大會即不啻影響世界和平故格外愼重擬只對於山東問題附帶以吾人意思而留爲他日解决之餘地經五月餘之考慮辯難方於五月二十六日正式向和會遞要求保留山東問題之說明書一方更準備於和會回答之後將再三往復討論以期達到目的然自此以後德代表到法奥代表復至和會與彼等往返爭辯迄無餘暇注意及遠東問題然吾代表團尙以爲在正式簽字以前和會之答覆必能爲吾人留相當之時問以供吾人之考慮决定乃直至德代表允許簽字以後簽字大會日期决定以前乃回覆吾代表謂保留一事外交上無先例礙難照准吾代表以時期旣迫和會答覆之理由又不足乃更上一書說明要求保留係根據維也納會議瑞典保留三條之事實次日和會復函仍不允吾代表以和會答覆未能滿意更商量姑退一步又去一函謂保留若辦不到則吾人於簽字之先必須發一宣言說明吾人雖簽字和約但對於山東問題尙未承認將來尙須另行討論並向和會說明此項宣言須由和會保證認爲有效而和會於二十八日上午回信亦不允許吾代表等無法立時又去一函時已過午距開會只有二小時和會接到此函未及拆視即原函退回謂山東問題簽字之後再行討論我代表以和會如此對待無法轉圜於簽字時遂未赴會 
　　當三人會議决議之後吾國代表曾有堅决之宣言謂此種决議無論如何吾國萬不能容受英法美諸國見此宣言知在理判斷未公因有口頭之慰藉如英外相巴爾福曾言將來靑島當由日本交還中國又威總統亦曾言對於靑島問題彼將發一宣言乃遲之又久消息杳然吾國人有見之者則惟有自述其困難之處向吾人抱歉而已憶威氏逼阿蘭多回意大利時孰不料彼對於中國亦將取同一之態度乃事實上恰得其反可見諺語所謂道高一尺魔高一丈威氏心地雖善固無如此未至覺悟之世界何也 
　　然彼等事後亦甚驚詫蓋因吾政府與代表辦事之　頇疏漏凡北京與巴黎間往來之電信訓令無異公開彼等回早探知政府電令代表團謂最好辦到保留否則應機行事云云不啻卽聲明保留與否均可簽字故六月以來各國對於中國事件皆不贊一詞各國皆已稔知中政府已爲親日派所圍包和約簽字不成問題中國人自欲棄之誰尙肯出死力賈怨於日人耶吾代表旣已不允簽字則將何以自處之一問政府又有應機辦理之一答疏忽失計之代表適逢畏葸無能之政府眞堪浩歎和會之輕視吾人固不僅以吾國自來外交上之原因而已實對於此次之政府及代表彼等早深知熟悉認爲不堪提拔者也乃不料以風馳電掣之國民運動遽行完全轉變外交上之空氣打破政府及代表之私心代表團除每日接國内各處各團體雪片般電報外又有在法工商學界僑民之包圍如和平促進會巴黎通信社等平時或面諍函責臨時則實行監視二十七日各代表與陸徵祥大使爲最後之會見時告以大使若竟簽字公民等將有相當對待陸氏雖有菟裘在瑞士不畏見逐於國人之意然咫尺之地一瞬之間在在皆爲可慮僑民等見政府旣有令相機簽字之電而陸氏又素稱能承順政府意旨者彼於將簽字前數日以住巴黎城内行止不便且距凡爾賽宮太遠恐屆時受人阻撓乃潛移居於凡爾賽宮側近鄉下相隔甚近以爲屆時必可一溜烟即赴會簽字而孰知卒爲公民等包圍親自其口中取得决絶詞語『陸向公民代表聲明謂旣然如此吾决不簽字公民等又問若政府今大便簽字又將何如陸答謂若然則予電辭請政府另委人簽字』方能還其自由於是國民外交之運動遂爲國家挽回人格經比一番經騐之後國人當能堅信國民運動之足以自謀福利自避危亡而置國家於光榮之地也 
　　簽字畢後巴黎各報於記述凡爾賽宮之餘必記載中國未簽字而責備和會之置處不當二十九日巴黎晨報謂如此和平幸福乃有四萬萬人未曾享到不得謂非世界一大問題云云其他各報如戰勝報等尤爲同情有謂至今日方見中國之眞面目者驚詫之情溢於言表在未簽字以前一般論及每以爲不簽字之害弊甚大至拒絶簽字時亦間有人疑之但據吾人觀察此事殊可深究所謂不簽字之害者自今視之　不能成立也如第一即對德問題吾人並未嘗有不願議和之表示且再三宣布希望和平之意且照瑞典在維也納會議先例尙可於日後追認第二國際聯盟之加入雖有一番手續然此係先天的限制凡爲地球上一獨立國對於國際聯盟即有控訴之權是否會員固與公理之裁判無關第三對於協約各國感情上不特因此不至傷減且反增加彼等今後知中國固自能定其意思亦樂爲助力數日以來英法各報比等論調甚多第四對於世界和平吾人當然不負責任吾代表之宣言已反覆言之勿謂吾人此次所爭者盡係虚榮吾國民於水盡山窮時當必有自處之道此間拒絶簽字之後仍有所進行須對奥和議簽字方能終了吾國代表亦擬於彼時動身離法也 
[英人對土條件之主張]  
逐諸歐洲以外 
　　中美新聞社譯旁觀報云吾人希望協約國迅速解决土耳其問題協約國上月召土國國務總理至巴黎該總理要求土國恢復舊日地位及領土協約代表者大訓斥之其實十國會議倘以和約條件給予該總理豈不視訓斥爲佳協約之遲延徒使土人依其素習在歐洲及埃及波斯印度肆其陰謀以期煽動亂事不利於協約尤不利於英目下時局之不定已引起斯滿納地方之戰事希臘軍已奉派前往佔據其在扣第斯丹之荒山聞亦有亂事幸爲佔領美索波達米亞之英軍所壓止惟土耳其人在陸軍上現已無力量不過賴其固有之秘密外交與運動以期救免滅亡彼之運動方法爲利用其宗敎使西方之回敎徒及印度之奉回敎者皆爲帮忙印度回敎領袖有已被誘而從事於袒土之運動者英人中亦已有少許加入卽如摩里生爵士近在十九世紀雜誌載一論文謂回敎徒世界因聞瓜分土耳其之提議全體憤怒已極旋表示其意見謂吾人爲尊重回敎徒世界起見必須將五年來之事情完全忘郤而將土耳其人重引入吾人之懷抱中云云近來異說紛起吾人時有所聞已覺司空見慣惟對於摩里生爵士之說不能不驚異土耳其有意與德國聯合攻撃俄國及英國土人屠敎亞米尼亞人希臘人及叙利亞人以極殘酷手段對待在克脫投降之英兵及印度兵凡此吾人皆應忘之乎吾人在派來斯汀及美索波達米亞生命及財産之犧牲皆應忘之乎又吾人應漠視各該當地人民初嘗文化滋味者之意志乎摩里生爵士與其友倘作此想未免卑視英國須知土耳其一經對英宣戰則舊日之陳言皆應從此推翻昔沙士勃雷勳爵嘗謂英國於克利米亞之戰贊助土耳其實爲失著今豈能再蹈前轍協約告土總理云除土人濫殺耶敎人民外任何交戰國絶無宗敎間排外之事旨哉言乎且土人之殺阿米尼亞人恐實爲其非土耳其人而非爲其非回敎徒土之宣戰本非爲宗敎目的實爲刼掠主義英法俄之回敎兵士信仰回敎極虔然皆對土耳其王作戰使所謂回敎世界果任忠盡愛於土王視爲回敎敎主何至有此推摩里生爵士之意殆謂吾英不應對土作戰寗受土人之辱不可招回敎世界之反抗比殊非英國行事之準繩須知吾英對待一切宗敎一秉大公不畏强禦而尤尊重各地本土人民之信仰凡在英國治權下之回敎徒其所享自由與在麥加無異英政府對於回敎之財産極力保護在即度有仇回敎之事立加撲減然吾人此種舉動係尊重信敎自出不肯虐待異敎人民並非有所畏憚以求取悅於回敎徒而彼敎中之狂易者務欲排除異已以英人之阻梗遂極爲不滿今吾正告土人曰吾英人以正義待土耳其乃由吾人之天性若土人有罪惡則决不包容吾英人不畏恐嚇况當此歷史上最大戰爭成功之後豈因少數回敎徒因其友出言恐嚇遂畏蕞爾之土耳其人哉今欲求土耳其問題之眞解决惟有將土政府澈底逐出歐洲而限之於愛納土利亞境内處於歐洲監督之下如是則可望成一文明國其餘　土國土地應分爲數自治省歸歐洲指導亞米尼亞美索波逹米亞派來斯汀叙里亞加立西亞以及西小亞細亞之希人土地憔悴於土人虐政之下日數世紀然此等土地之人民天性富有能力如能得秩序和平必可發達當此世界改造之大好機會如吾英不使小亞細亞恢復往昔興盛狀况實爲放棄責任土耳其人知征服之法而不知治理之法故土人管理權所到之處莫不由盛而衰康士丹丁堡旣不能歸希臘應歸國際共管若謂康士丹丁堡爲聖地乃大謬之談溯土人之佔康士丹丁堡本以武力征服該地本爲希臘一古城名排臣蒂姆曰世紀之初康士丹丁作爲彼之都城遂以其名名之其地從前本爲耶敎東部中心歷千數百年豈能謂土人於一四五三年佔領之後卽爲麥　之附屬品乎總之康之丹丁堡爲土人之政治都　吾人儘可取之如巴革達得然巴革達得之見取即因土人不善管理故也首相佐治曾於一九一八年一月五日聲言「吾人不欲從土耳其手奪其首都及小亞細亞與德來斯因該歐地土耳其人居多」此言實爲不當所謂德來斯土人最多之說亦屬非確然當時土國並無報詞如土國當時即願媾和尙可保全康士丹丁堡今則不能佐治之宣言旣爲土人所拒卽爲無效　於英及他協約國均不復有束縛力吾人今儘可斟酌相當條件加諸土人如再使土人留居康士丹丁堡俾得在巴爾幹半島肆其陰謀阻礙黑海之商業則决無永久和平之可望歐洲之必須驅逐土耳其人並非因其爲回敎徒乃因其爲不能再容之野蠻人也 
國内要聞 
[西報觀察中國和議之前途]  
　　字林報社論略云北京以爲南北和議可望成功故抱樂觀此固爲吾人所深悉者位吾人欲覓得雙方接觸點則殊覺匪易王揖唐自稱本月二十前後可抵上海惟南代表則切實聲明不原見之日前京滬兩處皆有傳言謂南北軍閥間已將議和問題完全國妥但南代表今否認此說他人或以爲時局有進步而南代表則不獨未見其有何進步且以時局愈趨愈劣焉南北議論大相矛盾故欲得一根據以論時局其事極難南方反對軍事協約迄未稍弛此爲時局之樞紐若其他問題皆屬次要諸如國會問題以及北方津津樂道之事件在南代表固不重視之也數星期來反對王揖唐之輿論並未稍減而王揖唐珊珊來遲已使南方從容鞏固其所對之地位南方詳細研究王揖唐所可供獻之讓步但不見眞正讓步之處然則某方面何爲遽抱樂觀以爲南北終可調和耶樂觀之發生殆由於解散新國會之說按解散國會另行選舉爲上次和議南代表所持之爭點但至今日已不復爲重要蓋軍事協約之關係已爲南方所深知矣另選國會之議在昔或能促進雙方於和平第今日王揖唐縱挾此議而來恐亦未能動南方之聽聞且北方誠意不著旣爲南方所洞知斯謡諑傳來卽易起南方之疑慮近有傳言謂北方在全國各處設立銀行十五以運動下届選舉爲目的使此說果成事實則選政直以賄成此誠爲南方所不能無慮者當此類傳言遍傳人口之時縱王揖唐能打破初步難關勉開和議然南方又安能心無芥蒂遽與言和耶且此種傳言亦足傷王揖唐爲總代表之信用王本不爲南方所歡迎即此一端已爲不易打銷之障碍今又加以種種傳言縱人言不盡可恃然反對爲之益堅矣南方輿情以爲北方避重就輕欲以國會問題　塞南方而避免軍事協約之反對故對於北方又加一重憤慨王揖唐聲稱如南方拒絶之則糾紛時局之延長北方不任其責南方則確信自已對於軍事協約態度之正當且責王示表示可不爲人拒絶之理由蓋王從未發表宣言以明示其可爲南方承認之政策也今王雖造成北京之樂觀空氣然南方則反呈悲觀氣象故旁觀者究未知北京得何特殊消息遽有此樂觀也 
[西南正式拒却後之王揖唐]  
决定卽日南下 
　　西南軍政府七總裁歌日來電反　王揖唐聞國務院接到此電後八日已有覆電拍去原文略謂王君揖唐確能代表北方總代表此時不能再度更易諸公渴望和平務袪一切誤解令南方各代表速赴滬上以便開議云云同時又有一電拍致李純陳光遠二人囑令妥向西南疏通一切昨日有人晤見王揖唐詢以西南反對之事王頗夷然視之聲言十二日一准南下不因反對變更南下且表示不管南方反對與否我盡我心必到上海之意足證王氏意興之豪矣 
　　昨午東海在四照堂特宴王揖唐曁各分代表十二時入座除王揖唐王克敏劉恩格方樞江紹杰李國珍六人外龔心湛李盛鐸等均在座東海略詢各代表南下情形王揖唐云日内與各方接洽就緒即行啓程東海復詢劉代表是否同行劉恩格答云衆議院因豫算案開臨時會王議長旣經南下須由格代理主席擬暫緩南下一俟豫算案成立後再行首塗東海嗣又談及立國根本略云凡爲國家必有其立國之根本我國立國之根本厥在於農現當歐戰而後原料缺乏我國倘能注重農事於舊日農學加以改良何患不能發達此爲民生之要事亦卽立國之根本云云席散後王揖唐請示議和方針東海云余之宗旨惟以和平求統一近雖在倡西南分治之說者余敢决其不克成爲事實蓋中國實無能分裂之理由前次余於代表之行曾云天下事惟爭讓二字今已無所用其爭惟雙方作此讓字現在和議續開於和議條件當均有退讓之精神云云王揖唐當答云論揖唐材力不敢擔此重任惟大總統一再示以謀和决心揖唐不敢固辭此次南下當本大總統酷愛和平之誠與彼方代表開誠商榷務爲泯除私見以國家爲前提但求有利國家不摇國本無事體不可商量亦無意見不可容納想顧全大局人有同心揖唐惟有竭無智力以圖成功去云談畢興辭已三鐘矣自軍政府歌電到京後王揖唐以南下之事勢成騎虎不得不行然心中究覺跼蹐不安八日午後二時王在太平湖安福本部開臨時會議召集本系議員議决是否應行南下首由王氏演述自己本有南下之决心惟外界空氣日益險惡則此行之結果於本部之前途關係彌重鄙人一人萬不敢貿然卽行以爲孤注之一擲云云到會議員對於王氏行止分爲急進與緩進二派急進派主張先行赴滬再行疏通其意以爲王氏確能代表北方實力政府旣許以正確之擔保則縱受南方少數之反對亦不難　政府及私人名義力事疏通而緩進派則主張稍遲時日俟探明南方有無轉圜之意再爲决議庶可保全北方之威信及本部之面子卒以急進派占多數决議仍先南行於是王氏之意乃决而有十二日一準南下之表示矣 
[長春交涉已開始談判]  
　　長春中日軍衝突一案本月八日起在北京及吉林省城同時開始交涉北京方面僅提出一二欵餘均在吉林地方談判内容秘密無從探悉惟聞雙方意見相距尙不甚遠至北京方面交涉條欵此次日使所提出者計共六條其中應由中央解决者僅有一條大意係請我政府將七月二十二日所頒明令備函錄致日政府表示抱歉之意下餘五條則均屬地方問題據外交方面所傳大致爲死傷兵士之撫卹僑民損失之賠償肇事軍人之懲處此後安全之保證等惟此外另有一條則頗爲重要聞與我軍駐長問題不無關係昨日内閣開茶話會席上陳外次曾據日使原案提出討論結果擬俟徵取奉吉方面意見後再行决定 
　　另一消息駐京日使館自接到日本外務省訓令後長春交涉確已開始日使小幡於前日（八日）下午四點三十分偕同西田參贊赴外部會晤外交當局出陳次長帶同秘書熊垓接見小幡當將調查報告說明書及所有提出之文件一併交遞陳次長陳與小幡略有談話惟以問題重大非經過閣議之後不能答覆茲將關於交涉之大概情形具體說明如下（甲）此次交涉由北京奉天長春三處分頭接洽而日本外務省之意見凡有與中國政府應行接洽之事件由日使與外交部談判此項交涉已於前日由小幡氏方面提出概括之要求案只一條但關係頗重（乙）凡交涉中之關於東二省者由日本駐奉赤塜領事與張奉督接洽傳聞日本方面在奉天所提之條件共有五條前日已由小幡氏先期同時附遞陳次長作爲參考（兩）至關於交涉發生地點之長春其事項反較以上兩地稍爲減略僅研究發生之起因所有交涉胥由長春日本村上領事（外傳由吉林總領事森田者不確）與吉林當局接洽之又交涉之次第除北京方面業已開始外奉天方面須俟明後日方能接洽至長春方面則只須俟奉天方面談判略爲就緒然後即可以最短之時期解决之 
[京華短簡]  
　　昨日上午四國銀團代表赴財部與龔心湛會晤聞龔曾於期前預邀也會晤後龔先述現在財政困難情形表示中國急須借欵之意銀團中某代表謂前此各國已有在中國和議未成前不再借欵之决議且中國現已發行内國公債財政上當可調劑龔謂公債雖經發行而效果殊難逆睹故非借欵不足以救燃眉磋商多時各代表允將龔意見轉達各本行俟得覆電再商 
專使團五日自巴黎拍電來京報告對奥和約奥國輿論尙未一致惟政府方面已可照簽因手續上關係延長四十八小時截至本月十號决可簽字 
　　渥木斯克政府形勢不佳美日兩國對於西伯利亞及中東鐵路因有分段管理之議政府以主權所在擬即組織一中東鐵路委員會藉以恢復中俄合辦之舊例聞將由外交財政陸軍交通四部曁督辦邊防處並中國交通兩銀行各派委員一人到會討論有儘本星期内成立之說 
　　戰後經濟調查會係錢能訓在任時所設立委員多至三百餘人昨聞龔心湛以各機關薪費竭蹶擬即裁撤日前在院發表意見而委員中則欲照日本辦法將經濟調查會改爲一種永久機關委員一律改爲定額官員云 
　　京報於七月二十七日爲京師地方檢察廳所檢舉於上月十八日提起公訴内分侮辱官員妨害治安洩漏秘密等三欵檢舉者自上年十二月一日起至本年七月二日止之京報八份計評論七則新聞三則自提起公訴之後業已公開審判二次由律師陳步東爲辯護人至本月六日宣告辯論終結定於十日判决 
[新公布之縣自治法案（續）]  
　　第三章縣參事會第一節組織（第三十五條）縣設參事會置會長一人參事四人至六人（第三十六條）會長以縣知事任之參事由縣議會選舉半數其餘半數由縣知事委任但均須具有縣議會議貝之資格者爲限縣議會選舉參事時同時須選出同數之候補人參事因事出缺時依候補人名次遞補選舉參事任期二年補缺參事之任期以補足前任未滿之期爲限（第三十七條）縣參事會設佐埋員二人至四人爲有給職由會長派充佐理員任用規則另定之（第三十八條）縣參事會設出納員一人由會長派充但須得縣議會之同意（第三十九條）縣參事會得設書記由會長雇用其員額縣議會議决（第四十條）會長參事均爲名譽職但參事得經縣議會議决給予津貼（第四十一條）佐理員出納員及書記之薪給由縣議會定之第二節職權（第四十二條）縣參事會之職權如左（一）執行縣議會議决事項（二）辦理縣議會議員選舉事項（三）提出議案於縣議會（四）制定縣自治團體之規則（五）管理或監督縣自治團體之財産營造物或公共之設備（六）管理縣自治團體之收入與支出（七）依法令及縣會之議决徵收自治稅及規費（第四十三條）縣參事會會長總理會内事務監督指揮所屬職員（第四十條）縣參事會參事輔助會長分掌會内事務（第四十五條）縣參事會對於縣議會之議决認爲有侵越權限違背法令或妨害公益時得申述理由提交覆議縣議會仍執前議時得呈請監督官署核准撤消之（第四十六條）縣參事會辦事規則由會長定之第四章財政第一節經費 
　　（第四十七條）縣自治團體之經費以左列各欵充之（一）縣自治團體財産之收入（二）縣自治團體公共營業之收入（三）縣自治稅（四）使用費及規費（五）過怠金（第四十八條）縣自治團體因救濟災眚或經營公共營業得由國家補助經費（第四十九條）縣稅之附屬於國稅徵收者其稅率及徵收方法以法律定之（第五十條）對於使用縣自治團體之營造物及其他公共設備者得徵收使用費（第五十一條）對於縣自治團體因箇人之請求爲執行事務時得徵收規費（第五十二條）縣參事會因調劑預算内之支出得爲短期借欵前項借款須以其會計年度内收入償還之第二節預算决算及檢查（第五十三條）縣參事會於每一會計年度開始前應預計全年經費出入編製預算提交縣議會議决縣自治團體之會計年度依國家會計年度之規定（第五十四條）縣參事會提出預算時應將事務報告書及財産表一併提出（第五十五條）編製預算時因繼續辦理事件經縣議會之議决得預定年限設繼續費（第五十六條）編製預算時爲備預算不敷及預算外支出得設預備費但不得充縣議會否决事件之用（第五十七條）預算議决後參事會於縣自治會同會期内有追加或更正時須再交縣議會議决（第五十八條）編製預算時因公共營業得設特别會計（第五十九條）預算議决後應由 
 
 
 

Page 7

 
 
縣參事會呈報監督官署並布告之（第六十條）縣參事會於每一會計年度終結後應將上年度經費出入編製决算附具一切證據提交縣議會議决前項决算議决後應由縣參事會呈報監督官署並布告之（第六十一條）縣參事會會長所發支付命令如違背縣自治團體之公約或預算時出納員應抿絶其支出（第六十二條）縣自治經費出入之檢查每年至少二次由縣議會推舉會員三名以上　同會長及參事行之並報監督官署查核第五章監督（第六十三條）縣自治團體以道尹爲直接監督其上級監督機關依現行官制定之（第六十四條）道尹因監督之必要對於自治團體得發命令或處分對於前項命令或處分有不服時得依法提起訴願（第六十五條）道尹認縣議會爲違法越權或妨害公益時得呈由上級監督官署核准解散之縣議會解散　限於三個月内重　選舉召集（第六十六條）監督官署因監督之必要得令縣自治團體爲事務之報告並調取文書簿據或實地視察其事務核閱其出納（第六十七條）道尹對縣參事會參事之懲戒準用文官微戒之規定縣自治職員懲戒條例以敎令定之第六章附則（第六十八條）本法施行細則以敎令定之（第六十九條）本法施行日期及施行區域以敎令定之 
[張敬堯不允取消紗廠標賣]  
　　湘督張敬堯標賣紗廠事迭經旅京湘紳反對聞張昨續有電抵京報告標賣經過情形如左頃讀冬電承以湘省紗廠事揭兩端以下詢並蒙鑒原敬堯變賣該廠維持治安之苦心允爲居間轉圜公誼私情曲盡摰愛雲天在望感激良深惟念當該廠告成之後敬堯即與湘紳再三商議促其籌欵領辦詎李紳恩紱等一味延宕磋跎歲月迄無切實辦法經過情形迭有函電紛陳久在洞鑒之中即如最後與湘紳楊度等面議由湘商繳欵一百三十五萬元承領開辦並有於旬日後先交二十萬餘數分期交納事已議定衆所共知乃候至兼旬寂無消息始知該紳等不過藉此支吾使鄂商所議不能成爲事實耳然因此遷延軍政各費愈感交迫而來萬不得已將該廠從招商投標之辦法業於八月十三日開標有大興公司高商以一百五十五萬元之最高價額中標得廠隨即繳欵七十萬元議定廠屋機件不准搬移仍在長沙開辦並經切實查明該商確係資本充足毫未攙入外資所有餘數亦限定兩個月内如數繳清敬堯因其　繳鉅欵足紓軍政之急業已核准該商現正整理廠機不日即可實行開工是此事已經確定湘紳等詎無見聞且猶赴京生出兩種辦法上瀆尊聰無論點交廠機則官有資本損失無著萬難辦到即所謂再借若干不惟徒事遲延緩不濟急且亦不能棄投標已成之局另生枝節矧敬堯對於湘紳久已磋商再三讓步再三仁至義盡事實可徵亦何忍置軍事與地方不顧徒事反覆無常之空談兩公垂愛至深關顧至切惠電垂問自是爲堯融洽感情起見堯雖疏魯寗不知感無如事已批定欵又耗散雖欲曲從尊命在事實上委有礙難反悔之處祗有據實上陳請求原諒無任咸盼迫切之至張敬堯叩支 
[中國製紙業之現况]  
　　中美新聞社云中國製紙業之現狀頗爲不振其沿革蓋由來已久故此種工業純落於外人之手過去之歷史殆全歸失敗而國内需紙之程度則日益增高以致外國紙之輸入額愈形發達至中國此業不振之原因蓋有數端（一）良用製紙用水之取給頗爲不便（二）交通不便之結果故布縷之供給範圍比較的狹少（三）苛性曹達漂白粉松脂等亦全仰外國之供給總上諸因實爲中國製紙業之根本缺陷故迄無發達之機會也向來中國於報紙之需要大抵爲普通洋紙此外卷烟草紙及包石鹹紙與共他之使用亦甚多全部殆盡待外貨之輸入歐戰以後日本紙之輸入額大爲增加去年輸入日紙約五萬零七十四擔本年輸入約七千六百六十六擔則其輸入額頗鉅也近來中國人亦知仰給外貨之非計已有準備開設工廠自行製造之計盡擬設立工廠兩處一在崑山一在蘇省適中地點崑山之製紙廠資本五十萬元其機器購自美國另一廠資本爲三十萬元其機器擬購諸日本將來之利益當甚優趣至原料之供給殆無盡藏買入極易而爲價至廉工程亦甚簡易果能辦理得法可預卜其發逹也 
[龍沙通信耗]  
新式之望祭禮儀單 
　　概自世道衰微而禮法不講比年來貽人話柄之事隨地皆是所尤著者爲大出喪之舉是賽會而非舉哀崇尙奢侈去道愈遠必以數十萬金之儀仗而後始可當顯親揚名之實在則昔賢之桐棺三寸而無槨者其將何說之辭乃者孫黑督墨絰從戎吉事敉平後迫於總統移孝作忠之令不能拘禮終制是亦守經逹權之意記者决不以之非孫督今黑省屬僚以孫太夫人之苦節至可爲社會母儀爰於月之六日假座西公園舉行望祭禮以盡哀思各行政機關及軍警外交各界咸蒞臨行禮後先到會者達數千人然此中觀熱閙者居多數記者於望祭儀節單所載頗多疑竇亟錄之以質當世之研究喪儀者六日祭禮概略如下（一）各招待員於六日上午十二鐘齊集公園（二）致祭各界人員於是日下午一鐘齊集公園（三）督車於是日下午二鐘由署起節赴公園（四）督軍至公園門首作軍樂接入休息室樂止更衣（五）引導員引督軍至禮堂作軍樂（六）督軍家祭止軍樂作細樂行禮拈香跪奠酒讀祭文行禮三叩止細樂退至靈左向外敬立（七）來賓致祭作細樂贊行禮三鞠躬贊答禮同上止細樂（八）督軍行送靈禮作細樂贊拈香奠酒行禮三叩止細樂（九）督軍捧送靈牌作軍樂至忠烈祠前行跪拜禮焚化靈牌紙箔止軍樂（十）督軍敬來賓行一鞠躬禮禮畢回署夫祭禮以屬於哀思者爲主望祭日之督軍乃孝子之資格山署起節及督軍至公園門首作軍樂接入休息室云云是否含有哀思而人子於家祭時僅行三叩禮似太簡略送靈至忠烈寺前焚化靈牌更覺擬不於倫來時更衣去時未更衣其爲白衣冠回衙歟喪　爲觀瞻所繋何得若是草率我無以名之名之曰不倫不類之禮儀單 
[山東籌欵贖路之近况]  
　　山東通信云高徐順濟兩路草約所定路線西貫京漢南截津浦關係至爲重要倘爲外人所得則江淮河洛均甚危險此國人之所盡知者也自巴黎和會開幕後吾國人士多主張還欵贖路上海方面熱心認募者甚夥已屢見滬報山東人士對此兩路約尤有切膚之關係前經省議會議員王樂萍君竭力聯合各界組織籌欵機關擬定辦事章程正在着手進行之際而山東忽發生對内問題戒嚴令下百事沈寂贖路之說一時亦同歸冷靜殆所謂好事多磨者也 
　　自近頃北京請願風潮發生山東當局對此籌欵機關亦不無懷疑之點於是每日有警察一二人到辦事處（在富官街路北外交商榷會内）查詢一切處内辦事人驚愕之餘不敢進行大有解散之勢王鴻一君（省會副議長聞此情形急至辦事處召集各界慷慨宣言對於官府對於各界願一切負責從今日起非竭力做去不可衆大贊許當場分别募認數達二百萬元於山窮水盡時忽一轉爲柳暗花明東人抑鬱之氣爲之一吐方王君之宣言也有警察在場偵察歸報警署事聞於屈省長當即將王鴻一君招去云聞君擔任聯合各界籌欵贖路某甚贊同某未出京時對此事即略有計畫以此問題遍訪當道要人徵詢意見再往見日使小幡氏研究此事據彼意見對於廢約一節儘有磋商餘地某在東一日必竭力帮忙一日二日萬元之數某必帮同募集云云並即日商之張督軍會電中央述東省募欵情形請政府早日預備廢約手續至是山東贖路事似又有一線之希望矣 
　　日昨爲請求各省協助籌欵事發一通電云分送省議會商會敎育會農會北京上海漢口蕪湖商會香港商會轉華僑聯合會鈞鑒高徐順濟路草約關係至鉅前經東人向政府請願曾奉批示决不續訂正約况原約時效業已過　但能籌還墊欵即可完全廢除比來山東同人及各省來電多謂此項借欵願由人民擔任墊欵還約計借欵本息合國幣一千三百餘萬元現由本會等聯合組織籌還高徐順濟路欵辦事處分别募認已達二百萬元惟事體宜速欵項又鉅一省之力猝難備舉唯望全國分任籌集庶事可必成約可速廢務請貴會協力贊助俟籌有端緒即希電覆以便請求政府提出交涉挽回外交端賴此舉臨電迫切母任祝禱山東省議會敎育會商會農會叩庚 
[西南拒王後之解决談]  
　　王揖唐自經北方任爲北總代表後各省軍大爲反對但軍政府對此問題迄無一種正當表示人竊怪之唐總代表近亦有電催詢謂對於王揖唐之爲總代表或迎或拒望速示知云云茲聞軍府昨已發出致北方一電已表示拒絶之意矣當未發電之前各省軍代表以近日時局沉悶不戰不和而北庭派出之總代表旣爲南方所不愜意而軍政府尙無决然之表示故日昨聚集於南園讌會爲重要之談話其發起人爲王懋吳玉章姜玉笙等談話内容乃關於時局之解决及發展期於各省各軍爲共同之動作以敦促軍府進行翌日復齊集於長堤老龍橋洋樓代表辦公處寄廬海軍代表魏子浩貴州代表李世榮廣西代表覃超四川代表吳永𤩎雲南唐聯軍總司令代表徐之琛福建靖國軍會辦方總司令代表王懋鄂軍代表張伯烈陜西代表趙世鈺莫督軍代表梁士模粤軍陳　司令代表黄强等皆到會决議一致反對王爲和議總代表並通電唐總代表及各省長督軍 
　　自和議停頓卽有倡組織正式收府之議者惟倡之者雖有多人而和之者仍居少數故迄未見諸事實近自北方任王揖唐爲總代表後北方無誠意言和昭然若揭羣衆心理遂以爲非實行組織正式政府勢難久持昨某報記者曾以此　就詢於某要人據某氏云目下西南所應具之最大覺悟卽南北和議已屬無望是也北方政府雖亦有時聲明對於和議始終維持且已派出總代表約期南下惟以此次總代表之派出而北方政府對於議和之無誠意已完全暴露蓋北方政府所派出之代表乃爲　法戰爭目的中主要人物之一之王揖唐氏王氏之任代表非惟西南方面極端排斥即北方素主和平一派亦不樂贊成北方政府派出此等人物任和議代表是直與其平日維持和議之宣言自相違反換言之北方政府之此種舉動非所以維持和議正以破壞相議蓋自王揖唐任代表後和議之成立乃已無幾希之望矣西南方面若猶迷信和議非愚即誣然則目前西南方面非從速確定一種根本解决之計畫則時局將無發展之希望目前一般學者所唱之自治分立說旣非吾人所贊成則爲西南永久計蓋非組織止式政府不可惟吾之所謂組織正式政府精神所在即以政治與實力以統一北方是也正式政府組織成立之後卽行整備軍旅實行北伐自不待言軍旅之事不在速進而在耐久但能持以歲月未有不成功者也其尤要者在整理内政正式政府組織之後吾人即應監督政府以一種眞共和之精神施行眞共和之政治使游中國者一望而能知西南政治遠過於北方則北方之民未有不歡迎護法之師者也正式政府組織之必要其在是乎 
[廣東各界討論電車案]  
　　昨日（四日）下午二時粤籍國會議員邀請總商會九善堂各董事於俱樂部開茶話會赴會者爲陳瑞廷黄慶碩徐樹棠姚倫三楊紹文鄧善麟盧梓川劉友豪李芝畦趙翼墀梁佩唐何柳堂等而敎育會長陳其瑗亦與會何士果主席宣佈開會理由略謂今日邀請諸君到會係因官廳批准承辦電車案之合同流弊極多其最要點爲合同内准招三分一之洋股將來或生交涉爲害無窮前此曾見省長亦謂有第二公司出爲接辦則此合同亦可取銷諸公有何偉論請爲指示云云繼由國會議員黄明新演說謂官廳對於此案不恤人言　批准洋商承辦並規定四週三十里之地方爲其範圍以我堂堂中國之大豈不能招集此區區之欵何至必招洋商入股今日欲圖挽救非大家一致進行不可鄙意由各社團各推代表謁見督軍省長陳明利害請其立行取銷然亦不可不有一公司以爲後盾最好是大衆一致立集欵項以推翻伍商而成一純粹華股之大公司也國會議員蘇佑慈云吾人非反對電車不應辦亦非反對伍商承辦所反對者不過反對其合同之不合耳敝同人已有宣言鄙人昨面省長談及馬俊昌之電車公司報効多於伍商且無洋股在内且已在市政公所領得手令限五日繳費五萬元不過因當時罷工罷市之風潮影響而省會又不認此案以故遲疑木繳耳省長答謂若果有第二公司可能辦到未必不可批准鄙人本不敢介紹以避嫌疑今見風潮如此不得不冒昧爲之何士果復謂蘇君旣云有馬商可以承辦最好介紹馬商與商會等接洽聯同辦理云云繼由自治社鄧善麟發言贊成以馬商爲後盾與各商合辦李芝畦謂此事當開會邀請各界與馬商接洽以便確知馬商之實在情形爲妥沈智夫謂當分途並進一面取銷伍商釐定合同一面查核馬商所擬合同是否合法何士果又謂伍商合同流弊極多當根本取銷之孔昭晟申明沈智夫之說姚倫三謂當聯合團體一致反對蘇佑慈復謂馬商合同之大綱（一）無洋股（二）報効多於伍商三十萬（三）遵守合同有此三點則已有承辦之價值然合同雖不能旦夕擬妥當亦大概無礙也沈智夫謂打銷承商爲一問題介紹承商爲一問題不能合而爲一某君謂如李芝畦說須聯合團體未免迂緩鄙見省會爲法定機關應請由省會提起聯合國會與各界一致然後介紹馬商爲有效其合同大綱規定之主要則以蘇佑慈說爲主體務必一致聯合乃能有成何士果又謂今日各善堂院董事到者頗多請各自本團體集合即發宣言然後再聯合一致進行陸祺謂當由今日赴會各團體自行發表宣言繼再聯合一致進行並請省會出與國會聯合各團體一致進行討論畢茶會而散 
[福州大風災之損害]  
文匯報轉載香港某西報云八月二十五日福州突有颶風降臨所釀損失甚巨據某輪船船長聲稱彼出入該港多年從未遭此颶風彼船適在颶風過後駛抵該處見港内無一船隻徒有斷桅碎板滿浮水面耳故此行無貨可載城内狀况至爲悽慘颶風起於二十五日午後五時直至翌晨始息二十六日上午二時與五時之間風力最猛颶風過後繼以怒潮高可九呎颶風所毁未盡者悉爲潮流捲去舢板小船等船沉没無數且有多艘吹擱岸上城中房屋吹倒者約占三分之二歐人住宅亦不獲免田禾等物均遭摧殘電線吹斷多處有落於居民屋上因而起火者船政局所搭巨棚於二十五日夜間坍塌時有工人二百名臥於其中均遭壓斃此外因巨厦圯倒喪失之生命不計　數估計居民罹災者共約三萬人無家可歸者遠過於此若輩往來道中狀至狼狽福州與銳角相距三十二哩其間電線數段近爲人竊去故不能互通消息須兩星期始能修復云 
[皖省近事]  
　　據蚌埠消息倪督於上旬因政躬不豫舊疾復發外傳勢極危險其實不甚沉重龔代總理曾來電慰問病狀皖南鎭守使馬少甫亦至蚌探視病狀頃聞倪以日來未能霍然遂决計赴津就醫所有督軍職務即商令馬鎭使代理 
　　財廳長胡思義因丁憂已電請開缺聞政府有任前正陽關監督陶鎔代理之說 
　　已故浙督楊樹棠靈柩准於今晚十二時抵省省垣各界已預備明晨至江干迎棺入城 
　　中央財政部近以經濟困難擬發行短期有利國庫劵以爲搭放軍餉之用刻已咨行皖官廳請極力維持並請曉諭人民此次國庫劵與現金同生効力 
　　省垣花衣業近因銷市甚暢價值陡昻聞昨日每石價洋三十四元今日竟漲至四十元據該業人云價尙有增無減當此新花上市之際如此價昻爲從來所未有考其因原實由今年收穫減色而銷場極旺供不應求之故耳 
　　近日秋燥如虎虎疫堪虞官廳現正設法消弭昨博愛醫院吳孝伯院長特配製急救注射藥水以備應用 
[杭州快信]  
　　浙江學生聯合會昨電京每週評論及五七封禁之消息傳來不啻箝制輿論之咨文四達全國人民莫不憤激希即准予出版許以絶對自由以平公憤 
　　省會各實業學校聯合各界籌設國貨商場迭經會議已具端倪其場所擇定太平坊前勸工陳列所舊址加以修築極爲適用現正趕籌股本十一月間即可成立鹽運使蔣邦彦昨偕鐵路局長任小珊并淞滬護軍使署孫秘書等八人乘夜車抵抗今午由蔣運使主席讌會於西湖烟霞洞 
　　督署各處課辦公室現已一律遷移至新市場陸軍同袍社新督署内 
　　盧督抵任後投効人員紛至沓來一時無可位置昨傳諭司閽一概婉詞拒絶敦勸回里　　 
　　孫寳琦今日早車離杭赴滬 
　　蕭山商會改組後商界以會長湯在容把持商權違法選舉紛紛電探到省已令實業廳派委會縣查辦 
地方通信 
[蘇州]  
　　儲龍所暫緩建築　問門四隅市民公社擬在馬路建築儲龍所將小菜塲移進經該處市民羣起反對函請市公所主持已誌前報茲悉市董等以該公社建築備龍所雖爲便於救火起見然能否在該處建設究應尊重市民公意當即函致警察廳現經崔怡庭廳長飭知該公社從緩辦理矣 
　　江北難民刦尼菴　盤門新橋塊得勝菴昨日上午有江北難民十餘人進内適該菴住持外出祗老嫗及小孩二口看守門户難民等即將大門緊閉蠭擁上樓翻箱倒篋將金飾銀錢刦取一空而去嗣經某尼返菴檢點失物約在百元之譜當即報告崗警轉報各警區一體協緝 
　　振興電燈公司新計劃　蘇城振興電燈公司前因加入外股市民紛起反對一律剪線停點現該公司爲營業計一面退回外股一而向怡和洋行定購極大機器一部一俟運到先行搬運來蘇該機可燃電燈五萬餘盞並向滬上業商愼昌洋行定購火表三千隻到蘇後當送往各燈户裝置至火表原定辦法須滿十二盞方能照表計算現則改滿六盞即可照辦似此大加改革營業當有轉機也 
[鎭江]  
　　張知事定期到任　新任丹徒縣張知事玉藻奉飭赴任刻已往蘇晋謁高等廳長面領一切决定十三日到鎭十四日接印視事 
　　丹陽又報風災　丹陽縣各鄉田畝今夏大雨時行積潦過甚秧苗半被漂没農民紛集告災嗣幸即放晴高田尙可挽救詎前日忽又連發犯風出間晚稻大受摧殘多有被風吹倒者農民遭此損害日昨又復紛至縣署報災求請履勘矣 
　　楊春普回防　駐鎭陸軍十九師楊春普師長去春奉令率師援贛爲日已久鎭防職權均由張辛朔司令代行茲悉楊師長由贛蒞寗晉謁李督軍後業於昨日乘車回鎭維時地方官紳咸詣車站歡迎 
[揚州]  
　　鍾議員關於米案之公牘　揚州灣頭稅所查獲大宗無照軍米江蘇省議員鍾善道前曾電請省署充公因未得切實辦法復於九日致函齊省長云揚州灣邵稅務所日前查獲由邵伯南運之米船九艘約計四千除石冒充山東第七旅軍米並無護照顯係私運當經稅所長一面將船隻扣留一面電報財廳轉請貴署核奪復經佟知事代電請示辦理及善道以事關民食電請盡數充公嗣蒙我公電魯詢問據報章所載已得復電否認是私運情節業已徵實頃據佟知事轉到貴署電開歌代電悉灣邵稅所扣留之米准唐鎭守使來電確係軍米惟因未持部發護照不合定章一俟部照呈騐再行照章核辦仰即會同稅所妥爲看護勿稍疏所云云善道聞電之下不勝驚慮查蘇省因米價騰貴所有軍米漕米已奉令概行停止陸軍部所發護照已查明數目旣發者准其繼續運守未發者改指他省採辦若是灣邵扣留之米姑無論已徵實私運當然按法懲治即確係軍米亦在禁止之後斷不能先運米而後請部照亦斷不能先禁止而後通融且聞山東第七旅軍米有該旅護照係指定在蕪湖購辦决非灣邵扣留之米我省長關念民生前於本省米禁一再維持我蘇數百萬生靈固已口碑載道今米價騰貴小民生計將窮倘再任奸人偷運則米價不至每石十元不止爲止瞻念前途用特函達我省長將此次灣邵扣留之米先令盡數充公再行按法懲辦以符禁令而維民食不勝銜感之至云云 
　　獲解烟案二起　城内警察二區朱覲南十日上午查獲私售鴉片之廬耀山及私食之郁華甫等四人連同證物一併解縣發落又城外警察第四分區長孔俠侯亦在揚家廟地方查獲私開烟燈之吳劉氏解縣訊究矣 
[嘉興]  
　　王知事履新　嘉興縣知事張昌慶奉令調省遺缺由吳興縣知事王國鐸調署現新任王知事已將吳興縣篆務交卸完竣於九日蒞嘉暫以城中精嚴寺爲行轅業於十一日上午正式接篆並將各項事件逐一接收一面將視事日期佈告圔邑人民週知并呈報省吏備案 
　　拍賣兩典貨物　城中會豐寳順兩典因欵項糾葛由縣設立清理處派委清理所有兩典架貨限各質户尅日贖清以便結束現爲時已久其未贖架貨由東門鼎豐典承辦以便質户前往取贖所有該兩典生財貨物等經各債權人一再呈請理處現經清理處决定將兩典生財貨物定價零星拍賣後再議償相業由清理處通告各居民人等如欲買者可報請領看 
[杭州]  
　　永康蕭山兩縣之災情　永康縣前因山洪數發冲壞田地橋梁道路壁多處業經許前知事委派專員協同自治委員分赴災區詳細調查現據該縣知事孫熙鼎報告云楓坑木渠雅呂椒川等莊共計被災不能挑復田地二百三十八畝五分九釐一毫五絲二忽不能耕種田地二百三十三畝五分九釐七毫五絲一忽大小石橋十一條大小壁三十三根孔道大路一百四十丈除道路橋樑壁由縣督同紳民設法籌欵擇要搶修以保交通水利外所有成災田地雖經督勸農户各將不能耕種者趕緊施工挑復而本年秋成概已絶望其應完糧賦似應遵例分請蠲豁以恤災黎現在永邑田榖已屆秋穫時期迅賜派員覆勘云云又蕭山縣於二日起狂風兩日屋瓦横飛老樹拔折東西谷沙之棉花現適開放花蕊之際巨風驟過花蕊枝榦折臥田間損失之大爲歷年所未有而尤以東沙新灣鄉南沙渭水橋楊墅河等處爲最甚今歲收成難期豐稔一般農民莫不憂形於色該縣知事頃已電報省署矣 
[湖北]  
　　公堂自刎案　黄岡縣知事曹藴健於本年四月六日據縣屬三店區民人黄永義訴稱該民幼娶近村梅長樂之女梅氏爲妻于歸十載和安無事該民近來出外傭工氏遂不時歸寗氏兄梅兆明受傭尼菴該氏歸寗時當與菴内往來爲日已 
　　醜聲漸播現更詐稱氏已出家爲尼决不回家等情該縣於本年七月十四日山承審員將雙方傳到開庭審訊據黄梅氏供稱氏與丈夫黄永義不和民國元年山夫送到麻城宋埠上烏龍菴爲尼法名靜菴現已出家八年不能再行返俗等語質之黄永義則稱實未送氏出家現氏亦不在菴内云云當以兩詞各執函請麻城縣屬宋埠警察分所確查去後本年八月四日始據該分所長涂邦禎查明覆稱查得該處並無上烏龍菴名稱僅有廟名烏龍潭向住道姑熊氏去年熊道姑去世現在祇有道姑二名一沈志修一葉姓並無尼僧靜菲菴各等情八十七日午後三時復由曹知事提案審訊彼此供仍各執諭候關傳道姑沈志修等到庭再行質訊雙方退庭詎黄氏甫經出庭即在袖内取出剃刀一柄自抹頸項血流滿地當騐得黄梅氏仰臥地下右頷頦接連頸項有刀傷一處横長二寸一分寛四分深透内皮捲縮血汚滿地雖有微息已不能言飭令該氏親屬領送醫院診救詎傷勢過重甫經抬出即死遂飭氏夫備棺裝殮現曹知事已將該氏自刎情形呈報省道二公署矣 
[廣東]  
　　醫院女學生被擄駭聞　粤垣舊食巷圖强醫院本月三日晚七時許有一素識之陳譚介紹二人到稱小北横枝岡福音堂劉亞榮之妻現在分娩請速派人前往接生時適該院長伍李氏（即已故國會議員伍漢持之妻）公出遂由女學生五人並帶僕婦一人同往未幾院長回院得悉此事以横枝岡地僻前此曾往接生一次甚爲危險今夜深前往懼有意外即派四人續往探問詎到該地方則并無須人接生之事亦不見各學生等旋往附近探問至十一時仍無蹤跡知爲被擄無疑即回報院長報區請緝并以事由陳譚而來即往正南街陳源興成衣店將陳父子傳區訊問由陳供出係二牌樓同蘭烟店何蛋家（又名發瘋仔者）所使又往傳何則適外出祗將其父帶回區署至今早乃由其母將何蛋家送案據供亦係介紹該二人到院請醫生惟該二人則并不相識至何與陳則素相友善彼此均爲十餘歲之少年當由該區將一千人證送廳訊辦矣至被擄女學生五名劉錚惠陽縣人十九歲陳智培順德縣人十八歲伍如意台山縣人十九歲司徒優開平縣人二十歲張德生南海縣人二十歲傭婦亞三 
雜評一 
[本意（默）]  
　　王揖唐旣被南方拒絶而仍準備南下當局仍代謀疏通者蓋推測此次之拒王非出西南實力派本意不過因舊國會反對不得不從而反對之故於西南實力派尙有幾分挽回之希望也嗚呼當局果設想如是者豈非大誤也耶 
　　南方實力派旣表示反對於前而復贊成於後無論出爾反爾自隳信用實力派斷不肯爲即不爲信用計而以護法政府所託命之國會旣以全力拒王自不能顯然與之反對以喪失其護法體面且所謂實力派中亦早有人通電聲明主張則此次之拒王未必盡非本意可不待言奈何北方之當局尙不覺悟其誤趨途逕而欲一誤再誤耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[官塲預備接待王揖唐]  
　　前次南北和議當朱總代表南下時所有滬上各官廳人員大半奉委兼籌備招待職務此次北方所派王總代表雖各方面反對甚烈而滬官廳昨已奉委仍兼招待各務觀此王氏南下已有預備矣 
　　昨日松滬護軍使署接電得悉北政府議和總代表王揖唐氏約在此二三日内抵滬當即派員迎迓並預備行轅旋又接盧浙督軍電令俟王總代表到滬即飛電至杭以便赴滬會商一切 
[舊國會議員挽留孫中山]  
　　舊國會議員三百三十六人由吳景濓褚輔成領銜支日電孫中山云上海孫總裁鈞鑒奉讀陽電無任悚惶先生以護法主張多所盾格迫而辭職夫豈得已然同人有不能已於言者溯自前歲先生創義粤中同人等望風景從原冀本正義之主張爲根本之解决無如内部意見歧出譬如琴瑟不調不得不謀改弦更張期以容納各方面意思團結實力再圖發展乃自軍府改組以還益復因循混沌兼之歐戰告終外交危迫息爭對外之說深中於人心遂致護法大業蹉跎至今迄無效 
果蒿目時艱非惟先生引爲痛心即同人亦同深致慨就現勢推測戰旣不能和亦無望所以株守不忍遽去者無非欲保存此法律之統系以待國人最後之裁判無論北廷如何詭謀以求逞無論西南如何委曲以求全而茲法律系統斷不容任其稍有破壞倘並此最低限度終鮮救濟則同人以護法來者自不能以毁法去要當宣布始末留此一件不了公案以訴諸國民此實同人最後之决心至於目前不能不相勉忍辱負重尤不能不盼我先生始終維護先生之在全國實爲共和之神髓先生之在西南尤負倡率之重責矧國會制憲正在積極進行外交問題猶馥懸而未决若因先生辭職致議員來粤者裹足賣國者自利者横行則大業敗於垂成敵計藉以得售又豈先生護法之初衷務懇勉抑高懷勿抱去志勵我同人作我士氣以與毁法叛國者角最後之勝利不勝迫切待命之至（名略） 
[皖省委員赴浙過滬] 　　 
　　安徽督軍倪嗣冲因與浙江盧督軍有所商榷密派郭士奎赴浙前日過滬在振華旅館住宿一宵昨晨田滬杭火車赴杭矣 
[籌辦國定稅率員來滬]  
　　政府近頒佈之國定稅率條例係專對德奥兩國及無約諸邦之進口貨物所用財政部已派參事賈士毅於前日來滬主辦關於此事一切手續列表呈候定期實行並咨江海關監督公署曁駐滬江蘇特派交涉員署一體查照聞賈現駐十六舖合興里該部調查貨價辦公處云 
[陜督易人之滬聞]  
　　聯合通信社云昨聞熟悉關中情形之某君言北政府對於陜督陳樹藩頗有更動之意惟因繼任人物各有實力者保薦過多深恐顧此失彼以致延未發表如張作霖電保許蘭洲段祺瑞則力薦徐樹錚相持不下尙不知鹿死誰手惟旅滬之陜人對於許徐繼陳督陜認爲以暴易暴頗爲憤激聞不日將有一種表示云 
[電拒陜棉抵債之部批]  
　　中國棉業聯合會前因陜棉抵債事曾電呈農部反對所有電文及農部批示均紀前報茲悉該會昨又接農部批示云前據該會電稱報載陜省以棉花專利權抵借日債等情當經分别咨電查復並先後批示在案茲准國務院函開准財政部咨查陜省上年軍事緊急需欵萬難不得已擬辦銅元紡紗兩局借用日本大倉洋行日金三百萬元當經本部於上年六月間核准在案然查核該借欵合同條件並無陜省以棉花專利權作抵之事照錄原件函請查核等因復准財政部咨並陜西實業廳電同前由合行批示知照此批 
[湘督署覆工業協會電]  
　　工業協會接湘省來電云上海法界巨籟逹路中華工業協會總部理事長曹亞伯君鑒前緘并快郵代電悉貴部代表吳燦煌程鵬突遭慘殺悲憫殊深業經懸通令嚴緝正兇以慰寃魂特覆湖南督軍公署江印 
[學生聯合會總會消息]  
　　理事會議紀事　昨日學生聯合會總會開理事會議理事長狄侃主席齊鐵忱紀事議决案如下一狄侃提議凡較輕微之事件應由幹事長交與各股分别辦理至重要函電須送交理事部閱後再定辦法又遇應由本會名義發表之文件應由理事長理事或文書股長起稿後寄交各理事審查限信到三日内答復可否（以郵局之收據爲憑）過時不復即作爲默認多數通過二狄侃提議本會應按期出版報告書一種將本會種種經過情形報告各地聯合會此書之内容可暫分（一）本會大事記（二）函電錄要（三）各地聯合會報告接要（四）附錄四項凡有須通造各聯合會之事件准在該期刋發表現暫定每半月出牌一次多數通過三康白情提議前全國學生聯合會紀念册一時未能印出以前評議部所議决各案又有須亟待執行者宜於紀念册未印出以前將重要議决案擇尤另印按期分送各地學生聯合會俾其有所循由討論結果可辦 
　　四王德熙提議通函各地聯合會於星期日全體或大多數學生出外演講對於抵制日貨事務望積極進行議决通過五王德熙提議江蘇省立第六中學學生會來函稱宜與一部分學生反對新校長校内風潮又起長此不休有碍敎育前途等語本會應如何德置議决將原函抄錄一份送呈省敎育會辦理六王德熙提議對於湖南督軍張敬堯覆本會函稱學生聯合會原爲對外交而設現在靑島已將收回日本於山東所要求者不過經濟問題耳此等要求尙屬小事似此學生會無恢復之必要云云此種荒謬絶倫之復函本會應如何對付議决一面將原函登報一面以最誠懇之語說明學生會有恢復之必要及山東問題之重大復之七劉振羣報告核准留日代表王璋君建議查日本各書坊所發售日記於五月九日記明爲外交勝利紀念日是日在吾國即爲國恥紀念日應請由本會函請各大書局自明年起於是日用黑邊說明國恥大略以喚起國民之注意所謂知恥爲勇請付表况議决照辦 
　　安徽學生會來電　全國學生聯合會鑒商學聯合促進實業會冒名中華各省全國敝省誓不承認祈速勒令取銷皖學生會齊 
[上海學生聯合會消息]  
　　補紀六日之緊急會議　六日三時上海學生聯合會評議部在事務所開第二次緊急會議出席代表四十一人山評議長狄侃主席金素琴女士紀錄先由主席報告八月二日本部接尹君其杰第一次來函即由本部於三日召集第一次緊急會議討論辦法並致函尹君請於開會前發表關於尹君來函所摘各點之證據或事實以資研究待至七時許未見尹君惠臨四日本部又接尹君第二次來函以本部第一次會議爲無誠意並聲明尹君實有確實證據惟必至本會有誠意時始以相告本部因尹君之意遂於五日發出通告再開第二次緊急會議並登報敦請各團體代表旁聽一面通告尹君及君君以外之任何人届時發表關於本會或本會會員參與中華商學聯合促進實業會之證據或事實云云繼復由主席聲明今日本部抱公開態度凡各界代表俱可發表意見惟於發表意見之前須先報告姓名住址職業及何團體代表言畢囑書記任矜蘋請尹其杰君出席書記報告尹君尙未到會主席以陳其光函及尹君二次來函交書記任矜蘋當衆宣讀讀畢復將尹君函交旁聽各團體代表傳觀復由書記任矜蘋補述以前有關係之議决案略謂本部對於中華商學聯合促進實業會非獨無參與之議决案並無應否參與之交議事件對於公售曾有一度之討論討論終結以公售係商人之事本會應取旁觀態度至於反對與否應有極愼重之研究視其是否有害於國事然後加以評斷使贊成反對兩無紛擾蓋本會惟一之主張爲國事也云云次書記金素琴讀上次緊急會議事錄讀畢主席二次囑書記請尹君出席書記仍報告尹君未到主席請旁聽各代表隨意發言茲將各代表之意見質問及會員評議員之答覆錄下一費公俠出席說明公俠鑒於近日抵制之冷淡受良心之督促有參與組織中華商學聯合促進實業會之主張願期藉公售之力廓清存貨謀根本之抵制不謂不能得羣衆之同情至於公俠參與完全以個人名義已於日前登申報民國時事各報聲明二棉布公會副會長周潤甫報告云中華商學聯合促進實業會組織之前洋布公所曾舉周辛伯顧子磐二君與學界接洽曾請穆藕初沈信卿二君徵求意見當振華堂開會時有費公俠桂勗剛二君到會桂君言學界有一人力做一分事費君言盡個人力之所及而洋布公會董事李柏葆亦曾與學生會會長何葆仁君接洽三何葆仁聲明兄弟與李柏葆先生見面兩次都爲同學楊君學賚留美之事公售雖曾談及惟並無何種表示蓋兄弟雖爲學生聯合會會長然對外發表意見仍須聽命於評議部在評議部未有表决之前何能發表意見四柯幹臣質問先由柯聲明前爲北京大學學生現已入商界今日即以商資格發言費君旣以個人名義參與對於該會名義何以仍用學字五費答中華商學聯合促進實業會之學字討論時余曾反對並說明個人不足代表學界六柯問費君對於學旣已反對未悉貴部亦有此項報告否七費答公俠以個人名義參與故經過情形俱未報告評議部八評議員吳匡答費君旣非敞部委派對於敝部無報告之必要九某君問外間所傳之三千元究竟有無其事十周潤甫報告洋布公所因組織中華商學聯合促進實業會曾提出洋二千元作爲開辦費由應季審君（中華商學聯合促進實業會發起人）收執並蓋有回單十一主席問費君對於此欵是否與聞有無分肥十二費答無十三汪黎靑君（商界少年宣講團）質問中華商學聯合會促進實業會之商字究爲何種團體曾否經南北商會之允許十四周潤甫答商字根據洋布業等六大團體十五評議員楊嘉賓提議各代表所發表之意見爲本部議事日程中第二問題應請各代表於第一議案「澈查費公俠」表决後重行提出討論當時各代表以爲禁止發言起而譁噪經柯君說明此係議事規則我輩應當稍待重復鎭靜十六柯曰同人等對於關於費公俠各點之答復未能滿意貴部今日旣已公開而使旁聽者不能滿意貴部全體部員應作如何感想十七吳匡提議本部之公開欲表明本會之坦白凡旁聽諸君各種質問應當提前答復請主席變更議事日程評議員潘公展附議主席付表决通過 
　　十八柯問費旣以個人名義參與其不能代表學界已屬明甚何以貴會對於該會濫用學字不予阻止十九評議員任矜蘋答敝會對於中華商學聯合促進實業會已經兩次聲明並未參與其所以僅有此聲明者因上海學界團體甚多深恐於敝會之外或有其他學界團體參與蓋學界團體皆有用學之權也二十柯曰余之望貴會阻止其用學字者是以狹義言學字所以狹義言之者重視貴會也今如任君所言則爲廣義若是則三數人所組織之學會即爲學界即可用學字非余之意矣二十一任答柯君所言稍有誤會謹敢申明之矜蘋所謂學界者非三數人所組織之學會乃爲社會上所承認之學界團體或參與該會試問敝會有阻止其用學字之權否實無之也敝會聲明不參與之苦衷旣屬如是應請柯君及今日到會之各代表曲加原諒 
　　評議部委員會開審查會　上海學生聯合會評議部委員會准於今日（十二）下午新五時在貝勒路民生女學委員辦事處審查該會會員關於中華商學聯合促進實業會各事據該會宣稱無論何人如有關於是事之證據或事實在開會前可到該處陳述云 
[各路工商聯合會之聯絡]  
　　北城工商聯合會以本埠各路工商界先後組織聯合會者已有數十處惟尙未聯絡以致進行方法未能一致爰特定於本月二十日下午二時在老北門薩珠弄十五號該會事務所開工商界聯合會交誼會以資聯絡茲將該會致各會公函錄後謹啓者吾國自外交失敗以來愛國同胞羣起挽救吾工商界亦國民份子應盡國民之天職上海爲吾國商務薈萃之區文化先進之域尤爲萬國瞻仰之境自五四運動以來城廂内外各處街道工商界組織聯合會者次第成立惜乎尙未一致聯絡於是敝會訂於舊曆本月二十日（即星期六）下午新鐘三時在本會事務所敬備茶點特請貴會派代表蒞會聯絡感情互相提携籌商一致進行方法届時務祈撥冗光臨是爲盼切云云 
[佑尼干論租界華人市政權]  
　　昨字林報載有美律師佑尼干文一篇論租界華人參與行政之要求專就中外條約立言其結論大旨以爲租界内華人如因繳捐較鉅得選舉票權較多則市政將爲華人所操縱夫無代表無捐稅之主義固種公允然若施於租界則與中外居民兩無裨益蓋中國無一可爲模範可供外人居住之城邑雖有租界爲之先導然附近各城未嘗效法以此華人加入租界行政機關不將使市政日墜乎内地與各口岸華人管理地方之成績殊不能鼓勵外人使之願居於華人管轄之地也如租界行政機關加入華董一人在一種觀念上固無可反對但在另種觀念上則亦可訾議蓋繳捐及格之華人有權發言投票於繳捐人會議則其人數必衆且恐中日居民若立投票聯盟之約則大多數將屬諸中日居民矣綜之此事關係條約之權利須由政府整理之非機關代表所能解决也 
[維持已設學校之敎育廳令]  
　　上海縣知事接江蘇敎育廳訓令云查地方敎育經費宜按照預算如期發放業奉省長通令飭遵在案各該縣自應遵照辦理以免敎育事業之停滯現值籌備義務敎育時期於已設學校尤應力予維持不得輕議裁撤合併其有學生較少之校應責成勸學所長及勸學員學務委員等勸導入學以期補足學額如確有不得已之情形須由該知事呈明本廳核准後方得實行裁併即或因學欵不敷分配亦應通盤籌劃酌盈劑虚編製預算不得獨裁撤一二校或減少一二校之經費以免偏枯而杜爭執至推廣學校固屬積極進行但必須籌定可靠之經費再議增校方能基礎鞏固若未有確定經費驟然增設多校非特新設之校不能持久且恐牽動已設之校辦法殊欠周妥應由該知事察酌情形妥愼辦理至各該縣依照勸學所規程施行細則第二條之規定召集縣敎育會議者此項會議應以積極促其進行不應以消極阻其發展嗣後勸學所開縣敎育會議應將議决案呈由該知事轉報本廳核准後方能發生效力以昭愼重除分行外合行訓令該知事遵照此令 
[關於留法儉學會之消息]  
　　留法儉學會自法國郵船公司减少船資僅取百元後出行者愈多該會洪秉端因購買船票之事諸多繁瑣已爲略改新章茲得吳君稚暉致該會書錄下藉知勤工儉學會最近之狀况且於購買船票之新章亦得明其梗概書云秉端先生執事匆匆北行不及走辭爲歉先生所寄餘欵梅南諸君十八元盎脫來蓬諸君三十八元去英人諸處弟盡已告知矣勿念勤工儉學之進行聞石曾先生寄子民先生書云目下再去千人亦可容納前於歐美同學會聞伍先生朝樞亦言法南諸郡近來收容勤工儉學不少至資格問題若有專門技術最爲相宜此石曾先生素所切望者惟對於願去諸人當然亦無限制不過缺乏專門技術僅執普通工役所得之資恐僅敷食宿欲省出學費較爲難耳先生言代購船票欵來紛雜若不預告人數輪船公司方面又生困難先生擬每一學生來會即囑照相交出趕代具備護照於是約期使自行持欵百元向輪船公司購要可省欵項出入之煩弟亦以爲此法可行且可於其人囑備護照時給與購買船票憑證一紙約定某日自赴輪船公司持欵購票並出憑證俾公司知係百元便宜艙位之倫學生會中發出憑證若干張即預知出發者若干人可於購買之前一日通知船公司則公司預備艙位亦不致茫然不知人數不必臨行周章矣先生以爲何如即候日祉吳敬恒頓首 
[美共和黨領袖將來華游歷]  
　　江蘇特派交涉公署近接齊省長令云頃准外交部電以美國索德爾巴東氏係美國共和黨之領袖曾於一千九百十二年被選爲候補大總統其後入銀行界又充上議院議員現爲調查財政狀况將來華游歷至奉天天津北京漢口上海等地方並調查財政一切電祈轉所屬各機關妥爲保護云 
[遞歐電報已恢復戰前原狀]  
　　字林報云發往歐洲之電報已漸恢復戰前原狀大東電報公司曾接倫敦總公司來電謂凡付足費之電報發往英國者今於二十四小時可以傳達慢電則兩三日内可達 
[南洋華僑之提倡國貨]  
　　華僑聯合會接爪哇望嘉錫埠王蔭喬來函云正副會長曁各執事先生均鑒近讀上海各報欣悉我國民氣大張國事猶有可爲貴會代表華僑進行各事實堪欽佩海外僑胞此次對於提倡國貨異常熱心茲附上泗水籌辦華僑祖國興業有限公司招股宣言此與若成實有莫大利益各埠興辦之國貨公司不一而足可爲告慰者也云云茲錄其宣言簡章於後 
　　招股宣言　西諺有言國家之强弱視其國内工廠烟筒之多少旨哉斯言蓋實業工品之發達即其國家强富之表示東西列强錦繡燦爛莫不積極從事於物質的文明試游其都會烟突際天工人如織商業出品高逾山丘吾中國沈沈無生氣故工廠零落國家一蹶而不振民國以來騖於自殺有操戈煑豆而無興商惠工不謀補救破産可待華僑去祖國萬里受國家興亡之直接剌激爲尤切何也寄人籬下昻首無自中國若亡首受亡國奴之慘痛埋白骨紅滬於蠻荒中國若興首受强國民之優待與天驕哲種相馳逐吾華僑豈願中國之亡乎抑願中國之興乎同人不揣綿薄爲救祖國並以自救計組織華僑祖國興業有限公司於泗水國魂不死和者四起爰於十七日舉定職員所望登高一呼萬山響應以國民之富力挽神州之陸沈風雨危樓中流砥柱我同胞其有聞鷄起舞之心者乎 
　　招股簡章（一）本公司定名曰華僑祖國興業有限公司（二）本公司設立爪哇泗水埠其他各屬各埠得設分公司或代理處以統籌及推銷出品事務 
　　（三）祖國適當地方設立總事務所承總公司之認可以計畫設立各種工廠振興其他實業等（四）資本總數暫定五百萬盾招足二百萬盾實額即行成立總公司開辦祖國工廠（五）資本五百萬分五十萬股每股十盾存案爲有限公司（六）股票分甲乙兩丁四種（甲種）每票千股（乙種）每票百股（兩種）每票十股（丁種）每票一股（七）股票用記名股票凡中 
華民國之國民得購本公司之股票（八）股票丁種範圍内特設振興祖國實業劵每劵一盾合十劵與丁種股票同等效力振興祖國實業劵特設以應學生購買爲限（九）本公司資本專以振興祖國實業建設工廠非此宗旨以内不得在各屬各埠經營其他營業（十）本公司營業範圍在股本招足開辦第一步在祖國設立工廠如左（一）火柴廠（二）織造廠（紗衫紗襪毛巾布疋）（三）製磁廠（四）振興鑛務及其他各種實業（十一）在本公司未成以前設立籌辦總事務所於泗水前池安街中國旅社内以辦理招股事務（十二）籌辦事務所設立幹事如左（子）總幹事一人（丑）幹事若干人（十三）幹事權限以辦理招股一切事務完全負責至股東會成立爲止所有幹事名目一切取銷（十四）招股事務幹事部得推與委託招股員及分立招股事務所於各埠（十五）招股總分事務所一切用費先由幹事部墊出俟公司成立照賬報銷（十六）幹事招股員等完全義務不支薪金不貼車馬費惟派往外埠者不在此限（十七）本公司營業章程應俟股份招足由股東會公訂以昭公允惟以不背本公司宗旨爲限（十八）此招股簡章以股東會成立日失去效力幹事姓名李雙輝俞宏瑞蔣報料王少文曾鏡如黄康華蔡耀東等 
[美銀行增加資本]  
　　英文滬報云友華銀行已將資本金增至四百萬元且將預備金自五十萬元增至一百十萬元芝加哥大陸商業銀行决議增加資本以便投資於中國與遠東 
[美輪船增加運費]  
　　大陸報云在會各公司來往上海與美國西海演問各輪船之雜貨運費自十月一日起每噸將增美金洋兩元五角而爲十七元五角美國航務部各輪船將照此新章收費 
[鄂省試種之美棉行將運滬]  
　　農商部設在鄂省之第三棉業試驗場内試種美棉收有凈棉絨四千餘斤因該處紗廠紡機不能紡此項細紗昨特運滬請上海紗廠紡織此項細紗以資鑑别纎維如紡出質地優美地土相宜卽勸導各處廣種美棉以資提倡昨海關姚監督特函致稅務司俟此項美棉到滬免驗放行 
[查禁棉花攙水和物之布告]  
　　上海縣知事昨發布告云爲布告查禁事據上海棉花檢查局局長呈稱竊維棉花攙水及攙和石膏花核僞絮雜物等暴殄天物喪失信用最爲惡習迭經援案呈請示禁並於七年五月專案呈請出示嚴禁攙和雜物僞花各在案無如日久玩生本局執行檢查時仍有以上情弊發覺茲屆新花登場在即兼之本年風雨爲災收成減色更恐無知鄉民故態復萌多攙雜物以冀加重令量增其價值爲物援據成案具文呈請鈞署出示布告嚴禁攙水並攙和雜物等弊發貼縣屬各鄉鎭本埠各碼頭並責成地保按户傳知如敢故違一經本局查獲照章由局送請鈞署分别充罰懲辦以清積弊而維花業等情到縣據此除指令外合行佈告仰本邑各鄉鎭各碼頭鄉民販户一體知悉須知棉花爲土貨大宗産品行銷國外藉以挽回利權於商務實業至有關係現在新花將次登場凡農民花販人等如敢攙水和物混售一經棉花檢查局查獲送究定予照章罰辦並仰各該圖地保傳諭查禁勿再故犯其各遵照特此布告 
[救濟汽車肇禍之辦法（續昨）]  
　　旅滬公民蔡濟平等公函英法租界工部局曁滬南閘北工巡捐局淞滬警察廳等請爲取締汽車開駛以免致人死傷等情原函已紀昨報茲將附列之甲乙兩三種辦法照錄如下（甲）事前之防制（一）宜由各工部局及工巡捐局嚴定汽車章程凡未諳駕駛方法者不得藉爲學習藉出風頭以免釀事（一）汽車開行中如有電車或他車擁擠時應物别注意緩行或停駛（一）有行人處宜緩開（一）行人在前汽車鳴汽笛後未避讓者恐係病聾或有精神病汽車仍須停駛相讓不得直前衝過以上應由各工部局工巡捐局速定章程轉飭遵辦（乙）事後之懲罰（一）汽車致傷行人後肇事之開車人應卽行追捕押究不得寛縱（一）肇事之開車人應嚴訊確情送交司法官廳按律懲辦如係違章開駛致人死傷者應照殺人或傷害人本律分别處刑不得輕引過失律爲之開脫（按刑律所謂過失者須出於智力所不及防而意外發生之結果乃爲過失此種案牘往往經年累月罕有發現若任意開駛汽車不顧他人之生命此與在人叢中手持利刀妄肆衝撃無異安有不立　傷害之理是汽車之致人死傷本在人人之意中爲智力所能及之事不得云意外理無日日發生此項犯罪而猶可云意外過失者也）（一）汽車致人死傷者應將用人不愼之車主傳案訊問並責賠被害人及家屬之損失以上應由各工部局工巡捐局警察廳會審公堂或司法行政各官廳辦理（兩）商訂汽車保險章程（一）保險之汽車非意外受損者公司不任賠償（一）保險汽車駕駛不愼致傷人者公司不賠償並得控告車主用人不當之咎（按保險章程被火患者查有不實等情不能賠償規定極爲嚴密如有故意招災或買人放火嫌疑公司不賠保欵並可於拒賠之後控告是保險公司本賠意外損失無賠償故取損失之義務倘汽車恃有保險遂任意衝撞故傷行人公司若亦與以賠償則故意失火者保險公司亦當一體賠償矣非特公司自己營業不應受非法之損害且恐奬勵犯罪貽害人民推究根源公司亦不免有引誘被告人犯罪之嫌不但有違法律抑且大傷道德是公司汽車保險章程亟應改定止賠意外之損失而對於肇事之開車人不得曲爲袒庇以保護一般人民方爲妥善否則官廳及社會對於汽車保險公司必宜加以糾正不可一味放任致令肇事之開車人有恃無恐轉傷多數人之生命也）以上應由工部局等官廳調查該公司章程商同修訂辦理 
[米船罷裝問題解决之餘聞]  
 
 
 

Page 11

 
 
南帮米商公所首事嚴少泉莊桂清等因米船罷裝要求之問題同里扒㘮蘆墟等三處各代表已在邑廟萃秀堂贊同解决惟加增水脚折讓升合兩事雖經訂定章程恐船户日久再有攙水之弊則米客吃虧重大特於昨日在公所召集各米客及船邦代表周蘭生等磋訂辦法如果稍有舊弊查出必訴諸法律從嚴懲辦船户方面除已開行者未到俟回滬再補簽字外餘皆到會在所中訂定規章上簽字又經嚴等與米客等磋商禀呈上海縣知事署淞滬警察廳立案手續至六時散 
[碾米公所常會紀事]  
　　昨日（十一號）爲機器碾米公所常會之期下午二時仍在總商會三層樓上開會董事張樂君錢貴三評議員曾影毫蔣敬文朱安生張杏園鍾華庭曁司月各同行到者二十餘家開會後經張錢兩董先後發言謂此次南帮江浙運米各船爲加增水脚折讓升合事致罷裝十七日之久幸值新陳不繼之候演此罷裝現象尙不幸中之幸事惟市面及米客此半月中咸受影響已屬張皇今南帮米船甫經解决聞常錫米船亦將相繼而起定於閏七月底爲最後時期若屆時不决八月初一日起亦將效行吾廠家有糙米之關係不如及早爲之疏通以免臨時迫急且新米轉瞬上市自應各盡其力分投進行早爲勸了云云衆贊成繼又議下旬糠粞價仍照前屆未改議畢散會已六時矣 
[部委調查産米員將來滬]  
　　農商部前派僉事李澂赴安徽江蘇調查産米數目及出口狀况現皖省業已調查完竣將至蘇省上寶等縣調查昨本埠行政機關已接到該僉事函知矣 
[浙茶運滬之續報]  
　　今歲浙省箱花由滬杭甬鐵路閘口車站陸續報裝來滬已達六萬二千四百二十八箱迭誌本報茲將八月十二號起續由閘口車站裝載來滬箱數列下八月十二號二車計九百零六箱十三號二車計六百四十一箱十五號二車計五百四十六箱十六號四車計一千四百四十五箱十七號一百二十箱十八號四車計一千七百零二箱十九號二百零八箱二十號五百二十八箱二十一號三車計八百三十一箱二十二號四車計一千二百五十一箱二十三號二車計五百三十六箱二十四號六箱二十六號三車計五百七十二箱二十八號三車計七百三十箱二十九號二車計三百三十五箱三十號五車計一千四百八十一箱以上共計一萬一千八百三十八箱均由杭閘口車站載運到滬在南車站卸入貨棧由海關洋員驗明由該路運送處分撥塌車裝送滬北蘇州河浜元記洋棧存儲然後報關裝輪出口 
[規定鐵路華員利益假辦法]  
　　滬甯杭甬兩路各科辦事西人每年有利益假之規定而華人則無之現經該兩路各機關上級職員華人聯請該路局長依照西人例每年酌給利益假以昭公允經該局長轉詳交通部核准並定利益假辦法六條茲將該章程照錄如下（一）兩路之中國辦事員在路每年可得利益假一個月不扣薪俸凡服務滿十一個月者即可作一年計算（即可得利益假一個月）至於每年核算利益假之法將該員勤務日期統計除尋常請假日數外（意外請假不計）將實在服務日數按每年一個月比例即得（二）凡利益假可以存儲（例如在職一年並無請假則其應得之利益假一個月可移儲於第二年之利益假合計）計算惟限於三個月爲止而所儲之利益假若數逾三個月其逾額即行取銷亦僅准其三個月而已（例如服務四年並無請假則依章存儲計算應得利益假四個月然利益假之數以三個月爲限故其逾額之一個月卽行取銷餘倣此）凡請利益假者其假期内應得薪俸可准其於假期前全數支取（三）每年除利益假之外倘遇意外之事亦可請假惟每年僅准意外請假十天爲限（四）利益假至滿期後亦可續假其續假期間至多以一個月爲限續假手續必須正式函請該局長核准許可惟在續假期内概不給薪（五）每年利益假意外假以外若遇婚喪大故得稟請局長給予特别假惟其日期須由局長查該員勤務情形酌給日數（六）上述利益假等章程准自即日起實行而各員從前服務日期亦可追算 
[鎭興輪船船主辭職]  
　　鎭興輪船公司主徐忠信去年購訂鎭興輪船一艘報明海關註册專走長江各埠並呈請江南造船所請派中國駕駛員一人以充該輪船主當由造船所劉所長咨請海軍總司令委派練習艦隊海軍少校江寶容前往接充在案茲聞江君現因另有他就已向該公司辭職一面呈報海軍藍總司令請另行派員接替云 
[造船所近事兩則]  
　　江南造船所近因趕造美國軍艦須加作夜工需用電燈而原有電力不敷添燈故在西砲台另行建造新屋一間以備裝配電機增添電氣昨已飭匠動工建造 
　　又該船塢製造美國軍艦所需艦中重要料物及危險各品均經備妥因無安置之處故由劉所長昨日飭令工匠在東首江邊添造鐵房六間每間高約二丈寛約丈許以備存儲料物 
[第十師今日發餉]  
　　駐滬陸軍第十師全師官兵八月份餉銀已由陸軍部匯交金城鹽業兩銀行解滬該師部定於今日（十二日）令飭各該管旅團長官分往所轄各營親爲監視放餉以昭鄭重 
[麵店夥友罷工五紀]  
　　南北市麵館夥友因要求店主加增工資不遂一律罷工各店多閉門停止交易已四誌本報昨日各夥友仍未上工麵店主方面遂由均德堂公所店商萬瑞源等聯名投淞滬警察廳禀求維持昨經該廳批示云候令行該管警區派警隨時解散並候出示嚴禁可也 
[辦理鄂皖賑務之消息]  
　　鄂省災情奇重前由該省督軍省長電請滬紳設立水災義賑會并請沈仲禮爲正會長朱葆三勞敬修爲副會長業誌本報茲聞該省軍民兩長復派代表徐誦先帶來公函三件分送沈朱勞三君并親代督軍省長致意敦請業經三君慨允現已覓定棋盤街某號房屋以爲辦公之所云 
　　皖省鳳台桐城等處水災汪洋遍成澤國哀鴻嗷嗷待哺孔亟濟生會定於明日派調查主任陳榮華及會員葛雄夫陳松年携帶麵粉一千三百八十包並欵件等前往賑施並函請護軍使電達該省長隨時保護 
[濟生會蘭塘分會救疫之報告]  
　　濟生會接蘭塘分會函云逕啓者前接總會函示藉悉餘姚縣屬之孫魏等疫症蔓延敝分會天職所在理應就近往救聞信之餘一面先令敝分會施診之巢醫竹亭并分會會員組隊前往一面函致馮君學棻就滬代爲添聘醫生來姚帮同往救嗣於前月二十四晚馮君學棻偕代聘之醫士吳君雨川到鄉即於翌日一同前往孫魏一帶施治並由馮君等帶到總會惠贈之濟生丹普濟水等藥品十餘種總會不分畛域廣結善緣無任感佩兼荷馮君熱心桑梓願代分會前往協同施濟尋見該處時疫傳染尙不甚廣遂將巢醫調回敝鄉囑吳君專駐該處施治約計診人數平均每日六十餘人以霍亂吐瀉轉筋　螺等時症佔其多數　痢次之孫魏附近之西湖嶴内及浙軍營房工程處又驟發時疫敝分會亦即分隊前往馳救幸叨福庇各處施治尙稱得手半月以來孫魏及西湖嶴等處疫症次第肅清甫於本月十一日晚收隊回來而是時適據敝分會會員報告上虞縣屬之横山邨及其附近之大陳家小陳家諸家橋羊角裡及山後陸家王家畈章戴等邨均有時疫發現遂於翌日仍請吳雨川并敝分會會員移駐該處趕爲施治頃據該處救疫隊員報告該處疫症甚於孫魏施救尤繁諸公痌念民瘼胞與爲懷知系厪注理合據情奉告 
[浦東時症之近况]  
　　浦東疫勢已減惟因氣候不正發生一種赤白痢貧民苦力患者甚多其餘脚氣及外症亦不少楊家渡所設之醫學研究所救疫醫院仍繼續辦理除酌留西醫外又添請中醫二人以應内外各科普通之症此外洋涇鎭廣濟會臨時醫院亦照常施診云 
[靑年會介紹部通告]  
　　靑年會介紹部昨發通告謂有本埠某大學欲聘英文敎員一人月薪百元南京某大學欲聘商科敎員一人月薪百五十元密波某校欲延英文敎員一人月薪百三十五元此外某公司需覓熟悉打字者一人月薪四十元某保險公司某大學校欲延西醫各一人某洋行欲延打字兼縮寫者二人某校欲延中西文書記一人某女校欲延國文並算術敎員一人薪水不等凡有願充上列各項職務者每日午後一時至四時可向該科主任朱文瑞君接洽 
[學校消息併紀]  
　　圖畫　術學校　圖畫美術學校於昨日上午十時舉行始業式首由校長報告次由新聘敎務主任江穎彦演講中西畫學之不同及西畫之種種理法并言學畫宜廢除　寫以發揮個人之天才與本能次丁悚演講本校日就革新情形繼請留學東京美術學校之汪亞塵演講日本及法國美術之大概并述東京美術校敎授圖畫之實况末言學畫須多習單色畫方有進境美術自有一定軌道學者須遵循軌道不可逾越末山校長申說前旨時已日午旋即退席 
　　神州醫校　神州醫藥專門學堂係神州醫藥總會所辦於去夏成立校址前在麥根路本學期因校舍不敷遷至牯嶺路十八號洋房於陽曆本月十號開學醫藥兩界到者甚衆首山校長余伯陶宣佈創校緣起及經過情形繼由校董及各敎職員先後演說致訓詞而散 
　　涵德學校　新閘派克路口涵德學校内設課餘商業義務學堂每日二時自四時半至六時半於前日開學來學數十人大半係商界中人書籍文具概由校中發給不另收費聞二十二日正式上課云 
[一品香開幕續誌]  
　　昨日（十八）爲西藏路一品香開幕之第二日主人徐惠霖招請各商界參觀來賓百餘人朱葆三虞洽卿等皆列席先由莫吾奇演幻術繼以寳蓮女史之歌酒半由協理任矜蘋致歡迎詞次來賓演說末復由任矜蘋致謝詞宴畢請來賓觀影戲至一時始盡歡而散 
[滬南工巡捐局今日開董事會]  
　　滬南工巡捐局姚石蓀局長昨日備函致該局各董事云本局訂期本月十二日（今日）午後新鐘三時開董事會爲提議關於局中整頓事宜要案並規定各處路線方法請届時一體蒞局與議藉以公决云 
[浦東公所職員會紀事]  
　　滬南浦東公所前日開職員會議决事項如下（一）司月王芹伯報告收支帳略旋將銀洋簿據點交閏七月司月馮杏孫等接辦（一）王芹伯提議本公所施棺雇用扛夫土作宜用銅牌爲證衆贊成照辦傳佐衡報告朱南泉孫翊臣等創辦滬南慈善會附設本公所各職員全體贊成准於附設傳衡佐報告董家渡碼頭集捐建築業已完竣公義碼頭亦已募捐建造一俟工逡再將收支報告 
[牙粉營業之發達]  
　　家庭工業社因製無敵牌牙粉暢銷全國頗有供不應求之勢特行增加股本呈請農商部核准在案旋經上海縣知事轉呈實業廳呈請省長轉咨到部領照旋奉農部訓令到廳略謂查該公司呈請增加股本註册前經本部核准在案茲准江蘇齊省長咨稱前因應即照准註册除咨復外合行填發執照一紙令廳轉給具領等因即經由廳指令到縣并飭由縣呈明道尹查照備案聞該公司於此次增加股額亦已滿足每日製出袋粉一批計十二萬八千包瓶盒粉各四百打仍是不敷分配云 
[簡照南復籍已准]  
　　南洋兄弟烟草公司總理簡照南前因北京農商部取銷註册檢齊日領事證明出籍文件再呈北京内務部該部以證據確鑿無辭可拒已於日前批示照准云前據商人簡照南呈繳騐日本總領事證明出簡文件請准復籍等情當給批令依法繳騐地方官呈轉到部在案茲准江蘇省長轉據該商呈請連同該項證明咨請核復等因前來依照修正國籍法第十八條之規定自應許可該商回復國籍除填具執照一紙即行發給並咨農商部備案外合行批示遵照此批 
[禀請仍辦大場鎭車捐之批駁]  
　　商人奚應川日前具禀護軍使署要求仍行包辦大塲鎭車捐昨經該署批示云呈悉此項車捐暫行由縣設所徵收俟工巡捐局將路修竣後再行撤銷由局發照以歸一致業經由署核准令行縣局遵照在案爾何得砌詞妄請撤銷布告希冀復行包捐以圖壟斷殊屬非是所請不准 
[亞林化學廠失愼續紀]  
　　昨報記閘北恒通路理林化學廠起火一節茲經四區二分所倪警佐查得該廠先由曹亞伯趙林士盛丕華曹冲叔等合股開設近因股東意見不洽歸併與曹亞伯個人獨辦向先施公司保有火險一萬五千兩此次失愼後往傳廠主不到當將司帳姚眞珊傳案訊問一過據情詳報徐警廳長請示核辦 
[爭奪家産之衝突]  
　　浦東北蔡鎭附近鄉民蔡阿連與同族蔡圓圓蔡周周弟兄因爭奪家産積不相能前日午後圓圓糾集十餘人在龍王廟東首欄旗杆地方將阿連軋住痛毆事後阿連以尙有銀洋金戒等被圓圓等乘間攫去投訴南匯縣公署騐傷請緝行兇之人到案訊究 
[控弟擅掘祖墳]  
　　曹行鄉三十四五圖地保李渭生控伊弟雪生平生等雇孫祥瑞等多人擅掘李氏祖墳向阻不服請爲提究當經縣警察第三分所派警將被告一千人拘送縣警察事務所由司法科員訊得案涉刑事昨午將兩造函送地方檢察廳究辦 
[兩伶人違諭先行科罰]  
　　法租界某游戲塲主前延逖百克律師投法公堂控伶人李德山鮑順義違背合同求究等情被告李德山延賚美律師代辯一切判着兩被告不准再至亦舞台演唱俟判决後再行核辦在案現因兩被告保出後違背堂諭仍在亦舞台演唱故於昨日將被告傳至法公堂請究先據原告律師投案聲稱被告不應抗違堂諭請求訊究詰之兩被告圖賴不認當由捕房包探顧三寳上堂稟稱捕頭飭令包探前往查得是晚李正演三本鐵公鷄無訛今有戲單呈鑒中西讞員復向李等駁詰始各供認演唱不諱中西官以李等不應故意違諭判各罰洋五十元充公以儆違背合同一節候展期再訊 
[虧欠牛皮價之扭控]  
　　同益號執事沈壽雲扭陳昌祿至淞滬警察一區警署禀控虧欠牛皮價銀四百數十元迭次向索無着請求訊追當經署員略訊一過飭將兩造移送上海地方審判廳訊理 
[串吞遞寄貨物之押儆]  
　　江西路復興祥洋貨號出店柳志才因將該號囑令寄往外埠值銀四百六十餘兩之線襪紗裙等物串同徐金生竊取郵局空白收條回號朦混並令張三囝等代爲變價分肥被郵務局管理包件之西人察悉報捕將柳徐張三人及嫌疑之郵局聽差陳振亞先後提解公共公廨諭飭一併押候訊究在案昨由捕房將一千人證解廨請究即據中西包探投訴原告所失之貨值銀四百六十餘兩當時報告祗四十餘元實有偷漏稅餉弊病云云又據郵局司賬李質君偕西人投訴被竊空白收條冒名簽字吞没遞寄貨物各節請爲澈究旋據復興祥號主孔子連上堂稟明囑令被告柳志才將線襪等送請北京路郵務局遞寄等語訊之柳志才徐金生張三囝均供認不諱而陳振亞堅不承認串謀中西官核供會判柳志才押西牢半年徐金生張三囝各押三月分别示儆陳振亞訊無關係着即開釋 
[小車夫吞没水果之懲儆]  
　　阜成水果行主昨投法公堂控小車夫沈雙喜日前裝運水果兩簍至南市詎沈私行車至他處售賣得洋化用到今始在途遇見故此將沈扭實請求訊究詰之沈供民人實將此項水果車送該處不敢私賣餘供支吾中西官判押十四天以儆 
[跳電車跌破頭顱]  
　　昨日上午十時許法租界某號電車駛經公館馬路有搭客少年南翔人張蓮沁未及車停貿然躍下致跌倒於地頭破血流當由大自鳴鐘捕房六十一號巡街捕查見車送醫院醫治一面據情呈報捕頭候核 
[水匠藝徒跌斃]  
泥水匠十七歲學徒浦東人沈武林昨晨隨師在張家花園前某姓建築塲工作偶一不愼失足自樓架上跌下腦漿迸流血滿全身即經工頭舁赴醫院醫治及抵院即斃命經工頭代爲買棺收殮候報告其家人前來認領瘞葬 
[電車撞傷塌車夫]  
　　塌車夫某甲於昨晨九時許拖車至北浙江路由北往南行經新署附近詎英美電車公司之六十三號圓路電車在後飛駛而來甲不及避讓其車被撞抛出丈餘復將前面某乙所推之小塌車撃損甲乙兩塌車夫均被撞倒地傷及股腿等處血流如注當經新署頭門站崗印捕抄錄電車號碼雇車將甲乙兩人車入捕房稟明捕頭諭飭送院醫愈再楄 
[携帶烟土之科罰]  
　　湖北人竇春元昨晨手携蒲包一隻行經公共租界江西路愛多亞路口見有四百三十七號六百零二號兩華捕分駐要隘形狀慌張被該捕等查見上前詰問對答支吾當經該捕等在蒲包内搜獲紅土十二磅將竇與土一併帶入總巡捕房稟明捕頭立飭解送公共公廨請究即據中西包探投訴被告不肯將土來歷說明請爲訊辦又據四百三十七號等兩華捕上堂證明前情將土呈案訊之竇春元供稱此項烟土係一不相識之潮州人囑令代送餘語支吾並延律師到堂辯護要求將土發還李襄讞核商之美思副領事以竇雖不認私販然携帶烟土亦屬違禁姑寛判竇罰洋五元充公土送海關銷燬 
[賣烟吸烟之懲罰]  
　　蘇州人吳阿金在北浙江路新署對面厚德里二百零四號門牌屋内私設燕子窠前日午後被九十六號西捕偵知報告滙司捕房捕頭率同華探目馬阿美及該西捕前往將吳與烟客王阿龍李耀庭沈阿福蘇阿狗拿獲抄出烟具兩副烟膏五十八盒帶回捕房收押昨解公共公堂請究即由該捕頭偕中西探等稟明破獲烟窟情形將烟具烟膏逐件呈察訊之吳阿金供認開設燕子窠不諱王季沈三人均承認前往吳處開燈吃食鴉片過癮獨蘇阿狗供係往吳家找尋小孩並不吸烟俞奠孫襄讞核供以蘇滿面烟空尙思掩飾旋向各被告誥誡一番商諸陪審西員美約副領事姑格外從寛判吳罰洋二十五元無力改押西牢一月其餘四人各罰洋兩元無力各拘禁二天示儆抄出烟資充公烟膏烟具焚燬 
[嗎啡女犯移送檢廳懲辦]  
　　北橋縣警察第二分所前次查獲代人打嗎啡針之婦人陳劉氏及氏女陸陳氏等申送警察事務所發交司法科員訊供一過姑念該氏等年邁女流判送新普育堂爲之戒烟詎該氏等連日在堂吵閙白堂送回該所昨午備文派警將該氏等移送地方檢察廳請究 
[扭控蟻媒誘賣妻子]  
　　無錫人諸根福住居閘北鐵路旱橋地方其妻陸氏日前被蟻媒王陸氏誘拐出外賣與鎭江人蔡桂生爲妻得洋八十元前日諸偵知下落將妻尋回詢悉前情扭蔡及該蟻媒至四區　署告發經張署長質訊之下諭飭一併收押候核 
[打盆女孩待領]  
　　女孩巧雲蘇州人年十一歲父母雙亡自幼許字與馬姓由夫家帶來上海寄養於老垃圾橋某姓處每日至該處某絲廠中打盆前日因被廠中管車人責打逃至閘北爲四區岡巡查見帶入警署經張警正結知來歷暫行留養候查傳某姓到案認明具領 
[姦夫戳傷本夫]  
　　無賴田長久將丁寳山之妻史氏勾引成姦賃居新紀浜路二百六十一號門牌被丁偵知匿居處所於前日午後尋至該處迫令史氏同回致遭田長久手執利剪戳傷腿部等處由探張林泰張金寳查悉當將受傷人車送醫院醫治外並將田拘入捕房押候解廨訊究 
[同室操戈續誌]  
　　西北鄉北新涇鎭附近趙家宅鄉婦秦張氏生有三子長錫林次鑑生三錫生因分産起釁前晚鑑生與錫生奔入錫林臥室乘其睡臥時用鋤頭砍傷肩背等處錫林亦取菜刀行兇致將鑑生頭顱撃破流血彼此各受重傷該氏知肇禍端報告四區四分所警署飭警將錫林並兇刀連同該氏函送地方廳請辦昨日午後經朱檢察官提案研訊秦氏族長投案聲明弟兄衝突要求在外和解錫林倩人舁送至案問官騐得受傷屬實諭令發堂醫治兇刀存案該族長所請因案關刑事碍難照准當令與該氏退去一面由朱檢察官帶同毛檢騐員等乘馬車下鄉檢騐鑑生所受傷痕輕重與否再行核辦 
[行兇押禁九月]  
　　住居虹口鴨綠路三百十六號門牌皮匠寗波人張梅興欠楊蓮芳賭債小洋數角前日下午楊向張索計致起種突張用力砍破其頭流血被面楊妻戴氏楊友葉阿芳上前勸解亦被張刀傷手臂等處經葉妻朱氏聞信喚同一百九十一號華捕將張梅興拘入捕房押至昨晨傳齊人證解請公共公堂中西官逐一會訊屬實以張兇横已極應科刑期九月諭令解往西牢執行 
[賭徒分别懲罰]  
　　寗波人徐連生前晚糾合賭徒在廣東路一百五十四號屋内聚賭捕頭被老閘捕房捕頭得悉率同中西探捕協往將徐與在賭之朱仁榮金竹庭王福根馬雲德陳阿福顧元記趙文學陳阿松盛玉弟胡雲梅等三十七人連同賭具一併帶入捕房諭令將徐拘留餘人准各存洋十元保出昨經公共公堂提訉即據中西包探將徐與保出之金竹庭解案稟稱餘人均保出不到請爲訊核訊之徐連生供稱實因母病垂危醫費無着不得已於昨晚邀友賭博抽頭藉資治病偶而違犯求恩從寛云云中西官得供以徐聚賭違章屬實判罰洋一百元庭着金竹罰洋五元不到者保洋充公賭其銷燬 
[兩竊賊分别押儆]  
　　過犯陳少庭日前在法租界摸得袁阿三身畔藏洋二十餘元之皮夾一只而逸現爲法捕房包探偵悉將陳拘獲吊出原贓又竊賊周金寳前在法租界先後竊取婦人劉聶氏李王氏兩户之衣服當爲包探查悉將人贓帶入捕房候究昨由捕房將兩案併解法公堂請究先據原告稟明前情詰之陳等供認行竊不諱中西官判陳押西牢六月期滿逐出租界周押二月以儆贓給原告分别領去 
[公共公廨訊押竊犯併紀]  
　　甬人張德根前晚竊取牯嶺路三百三十五號門牌陳姚氏家值洋二百元之衣飾等物携贓逃出被探查見將人贓帶入捕房昨解公廨請究經中西官訊實判張押西牢四月贓交失主領去 
　　陳金生前日在福建路摸竊孟杏生袋内皮夾被捕查見將陳拘入捕房押至昨晨解送公廨經中西官訊知陳係過犯判押西牢一年期滿仍逐出租界贓交原告領回 
　　皖人汪大有江慶友於前日下午串竊虹口西華德路二百三十四五號門牌某火腿店内之火腿四只被該店經埋胡春海察破喚捕將兩竊及贓帶入捕房押至昨晨解送公共公廨經中西官訊實判汪江各押十四天示儆贓交原告領回 
[縣署批示四則]  
　　少年宣講團任雪君等呈請給予布告由　呈悉該團以宣講命名純取和平宗旨諒無强迫之行爲可慮進行之阻碍無庸布告仰即知照此批章程附卷 
　　涂筱剿呈爲遵諭註册請求給照由　呈悉准予註册填給執照註册費三元存 
　　龍華鎭民陳鳳山呈爲受賄逼遷請追還雜物由據呈是否屬實仰候飭查具復核辦此批粘單存 
　　張惠生呈爲非法勒注呈求諭責原梱承辦以昭信守而社糾紛由已批圖董潘慶雲呈内着知照 
[誌謝]  
　　一喈俱樂部因創辦義學經費無着定於明後兩晚假北四川路虬江路口上海大獻院演劇籌欵昨承惠贈入場劵兩紙書此誌謝 
來函 
[蔣智由答沈定一書]  
　　惠書拜悉謹答如下敝處接國務院一電一書當即據此辭謝先生如欲取視謹候台臨除爲此事勸駕及道仰慕而外别無何語弟則除謝絶而外志節已完不能復以何辭加於弟之身何問巢父許由洗耳而逃不得謂其有利天下之心伯夷督齊槁餓首陽不得謂其有貪周祿之念又各黨各系皆爲中國之人弟不能拒而不見要其自守則在處此惡世不入黨不作官不要錢發公正之論行正直之行先生而勘其有一不然者乎不然則予何怍嘲譏之論雖周公孔子猶不獲免要在觀其行實爲斷又來書有蔡先生書有何以敎育部未得同意一語查蔡行生近日來書三通未有此語迹其類似之言但有外間絶無有以先得同意疑先生者蓋言弟旣不就則自無同意之可疑先生殆有誤記者乎凡此皆有實書實事可按可稽答止於此弟之心跡昭然白矣此事弟旣拒郤完我素志事實有據言行共見便欲自此了息再函恕不答覆蔣智由啓 
[曹慕管致沈定一書]  
　　玄廬先生别來想動定佳好頃讀報章見有先生與蔣觀雲先生書僕處第三者地位本不必置喙惟尊書有涉及於僕者且又登之報端是使僕不能無一言以陳於左右幸垂詧焉尊書云孑民先生信裏我記得還有『何以敎育部未得先生同意····』幾句話而僕爲之漏掉僕前次盡印刷之義務而已但據僕之記憶蔡先生信裏萬萬無此語僕誠恐健忘今日上午又特訪蔣先生又將蔡先生書細讀一過亦未見有此種語句語意或語氣原函具在還請覆按僕意先生以記不清楚之辭質問於蔣未嘗不可若遽爾登報似欲證實蔣與安福勾串作崇也者又復牽及於無辜如僕者無乃不可乎近來外間對於新發生之北大校長間題頗爲注意僕請以個人之人格誠實之態度略舉所知謹陳於先生且以告於國人曰蔣先生處龔心湛一電國務院一書僕曾確實見過惟龔電僅覘一斑正以蔣先生對此並不重視故至本日午時尙未完全翻出龔書則含有延聘性質後電而至其大意係論教育之腐敗請蔣北上商榷辦法雖未述及北大校長但整頓敎育自有校長在何待蔣公此其言外之意不問可知已且龔電送到之前晚蔣先生曾接得某君一電内有昨日會議决聘公爲北大校長府院歡迎并派專使奉迓等語是龔函電之用意又不問可知已至教育部一面不知此事原委或係眞情蓋今日敎部形存實亡有何能力參預密勿蔣先生得此不虞之消息後深恐外間疑其先得同意致生異議因據實直告察先生不圖覆書勸駕遂力拒之蔣先生對於學生參預政治運動在中國認爲不可偏廢深表同情嘗謂政府如欲學生安心嚮學唯有先求政治清明而政治清明在今日實無辦法是以北大校長非惟已不願就即勸蔡先生亦復如是爲今之計請蔣夢麟博士維持原狀較爲妥善云此其立論大意與僕若合符節蔣旣明知天下事安有捐其平生不黨不官之志而獨失節於萬人唾駡日暮途窮之安福派哉僕與蔣先生鄰居數載素鮮往返至今年始與常談先生識蔣旣久相知又深當與僕表同情也要而言之案福聯蔣欲以阻蔡顯係實情若謂蔣與勾串誣衊莫甚焉若蔣無端而被電召力求洗滌轉以得毁殆孟子所謂『有求全之毁者歟』頃僕已勸蔣先生將北來函電盡情披露而蔣先生以礙於某君私電爲之躊躇不决此從别方面言或亦不患無詞以加罪僕則以爲蔣先生待人忠厚處實不可及先生以爲何如泐頌撰祺曹慕管謹白九月十一日 
雜評二 
[陜西借欵之聲辯（庸）]  
　　陜西借疑北京政府已屢據陳樹藩之聲覆辯明並無以棉花專利權抵押情事意者西報所傳棉花專利權或係紡織局之誤陳樹藩之否認殆非出於飾詞乎 
　　雖然以前例言之北方之借欵無一不諱飾其條件又無一不秘密苟有消息外布主其事者無不極端否認或且斥爲造謡故政府正式之聲辯在今日已毫無價值關心棉業者對於陜西借欵尙宜偵察其眞相勿以一經當局辯白遂深信而不置意也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
垚夫 
自由談三字皆用當代名人字跡每星期調換一次　今日係候堯夫先生手書 
新談 
[京華哭夢餘記] [  鍾黛]  
（二）北京之兩種奇景（柔能勝剛弱能勝强） 
　　北京有一最奇特之現象即武裝衛兵立車沿開足全部機力之加速機汽車疾馳過市如人無人之境無人敢上前過阻車塵起處汽笛高鳴彷彿上海救火車鳴警而至途人莫不爭先避道也御此車而出者平日意氣之豪逐電乘風之快感遊遍全世界覺無論何種車輛均不足比其威風北京内外城空氣嘗被此輩攪亂固若不足爲奇而萬斛緇塵亦復借其威力車行其中如海波之躍長鯨烟雲變幻出没無常頓疑蚩尤復生向人世間重演五里霧破天荒大魔衛一種平地風波之奇景頗似數年來無風作浪之督軍團軍閥派疾風暴雨咄咄逼人恨吾家習畫者中道奄逝不能挾畫事生入國門以慕繪長安道上揚沙走石之大漠雄風爲彼軍閥派描寫顚精神爲我民國史别留新紀念爲北京城之古名都於世界各名畫家所能描寫諸奇景外另開生面以添得一種之佳話也 
　　山上所述各軍閥之聲威可謂至强至剛者矣彼使館界中之各國駐在地潭潭府第樽俎聯歡宜其至柔至弱乃不意强弱之間其效用適相反也各國使館地盡在内城東南隅之束交民巷縱横不及數華里層陰衼署高樹摇風無事欵步其間頓覺十丈軟紅塵外别得一清凉世界實則此種街道在歐美文明國之大城小市亦尋常所習見者獨在北京雖時當署季日方亭午一履其地便覺塵襟爲之乍滌濁眼爲之一清一街之隔判若天淵寗非事之至堪驚異者乎記者於此又不得不以向之厭憎軍閥派者一轉而爲哀矜之憐惜之矣蓋無論何種車輛一抵東交民巷巷栅即不敢放膽疾馳使館界衛警懂轉角處一二人耳有時因事前無照會竟嘗迫令駕車人繞道雖以總長之尊亦莫不隠忍以去從不敢横衝直撞而進行也况乎徒以武裝衛兵之壯其威勢者乎此事雖小可以喻大我國今日北京各種勢力之相籠罩正若莊子所謂螳螂捕蟬尙有黄雀之伺其後觀察北京者苟明乎此則數年來治亂之原正不難約略得之矣 
劇談 
[東離軒雜綴] [  柳遺]  
　　邇日閱報載天蟾無臺有已經聘定楊小樓譚小培尙小雲之息果爾則滬人士之興彩當可不言而喻小樓離滬七年此七年之中倖享盛名於一時者有楊四立何月山焉然而曇花一現莫知所終以是知名之不可倖致偶或倖致者必不能久長也小樓執武生界之牛耳有儒將風有豪俠氣紥靠短打無往不宜而口白之清脆更爲武生中之特長往往長於武事者嗓音必病喑啞而好勇鬭狠之態度雖賢如尙和玉不能脫也獨小樓能依照劇情而設施去年曾見其演虞美人起楚覇王粗豪不可一世令人有觀止之歎恐老尙無此魄力他若安天會狀元印等劇亦屬出色當行之作洵非純以眞力眞槍四字朦人者可比總之小樓之劇以戲情勝以穏健勝若果以眞刀槍責之則小樓色沮矣 
　　譚小培爲譚故貝勒之第五子一名譚五中年曾隨乃父搭班中和園庸碌無可取台下咸以蔭生擬之謂其藉先代之餘蔭也未幾輙演迨至前年復見小培二字現於梨園詢之譚氏戚族僉云迫於生計不得不繼承衣鉢顧功候未至支漱處在所不免近難稍知勵學亦未必果能勝任愉快惟其恪守繩墨不事花腔以博座客歡尙不失爲將門之後而較勝於王又宸一籌也去歲在滬二月薄得微警有人責以黄金台出台時揚首爲非以爲夜行非同白日旣有人張燈理當低首以行庶不至失足云云驛聽之似極有理細按之則大謬不然蓋第一句簾内倒板明明是聽譙樓打四更玉兎束升一語出台仰視玉兎亦屬情理中事責人不宜過苛亦待人以恕之道也 
雜錄 
[歐戰餘話] [  瘦鵑]  
　　記俄羅斯之女英雄 
　　此次歐洲大戰造就英雄不少且有無數女英雄應運而起爲戰史生色若俄羅斯之十七歲女郎其尤著者也波羅的海沿岸有地曰柯阿萊戰事起後爲德軍所攻一日有德兵士二十人爲一陸軍中尉所統止於一田莊中莊中有一女郎見德軍至略無懼色欵接甚殷中尉固心細恐有變因命一卒出駐附近小山上爲邏守立命女將酒出俾小飲以蘇積困設相抗者即火此用莊以示懲女唯唯謂地窖中有釅酒以櫻花製歷年多矣容將之出進諸壯士遂姗姗人地窖去旣至窖中斗發一念潛出睡藥納酒中始將出遍酌諸德人一筩旣罄饞燄益熾因復以第二筩出亦下藥如前諸德人歌呼轟飲樂乃不翅顧睡藥發須臾皆入睡矣女見二十人已亡知覺遂復以巨甌盛藥酒出飲小山上之守卒卒方偃立寒風中顫不可止得酒則大悅飲後亦頽然仆鼾聲漸振女返屋亟將二十人軍械藏之地窖出巨索無數縛二十人手足如縛豕狀事畢立越森林經 
 
[意大利奇諾佛造像之七]  
澤地𨓦趨西比利亞來搶營中歡然謂營長曰吾今日得德意志軍官一兵士二十軍械已去手足均被縛請往俘之營長初不之信繼見其意誠遂從之往見狀果然遂俘二十人歸越日全軍統將聞其事特召女郎往與之握手稱謝者再并錫以聖喬治勳章用旌其功聖喬治者爲俄羅斯軍中最榮譽之勳章女得之允無媿色云 
小說 
[緹騎外史（二）] [  春醪譯]  
　　女郎舉止步驟尤一一有英國世家之風範雙賻旣圓復潔白微徐渦輔肩聳復不傷雅蝤螇之頸範以明珠膚白而明珠轉晦此時跳舞中之一人睹郎女來蒞即私語同舞英國之參贊曰哈利戈登寳星貴國女郎何以奇艶不可傾邇言者即奥而加郡主年可二十一歲自幼即喪其雙親託庇官家歲襲巨産資其行樂有時赴葉子之局洗緣金之牌應手奏捷能博小勝樂已不支小負却復奇恨則轉嫉同博之客英國參贊聞郡主語即曰殿下鑑别之力殊精雙目一瞥已得郎女容華之概質言之郎女丰姿彪炳初不盡屬耳目位置之停匀郡主曰郎女金絲之髮銀海之晴吾一一折服特香脂膏澤腕膊敷雪花之膏則似微矯非天然之媚嫵參贊立答曰否殿下乃有誤會下官敢信英國女郎之膚澤馳絶天下雪花之膏用以凝脂却不假以矯飾夫人人稱道俄國女子雙跌之纖活潑之趣而英國之膚澤亦差足衡抗郡主聞參贊恣辯則嚙唇晒曰顔色平亭宜聽中立之人加以評斷爾乃着着護其國人此時音樂之聲忽止郡主曰舞蹈之節發已終爾國美人久侍老父必思得一年少爲侶爾滋可往就貪片列之歡參贊曰殿下出語直率乃不假以思索以爲言出必行脫再思者殿下必引我至博局彼問霖鈴之曲中人欲醉樂隊初不能模　言次郡主果出臂復挽參贊參贊行之徐徐閒中睹郡主噫氣微震胸際蓓蕾起次與寳石之串浪成巨光却無愛情之萌蘖郡主容華亦奇艶目光蕩動如素罄之花見人流媚而英國之少年尤把臂垂環折腰爭舞顧未嘗流情滋愛郡主藉衍天潢此中尤有政治之關係如對眢并此時舞蹈旣終促步就博局雙腕轉動如一男人而參贊則謹敬爲侍異國年少於舞廳集目之塲往往爭侍一女以爲奇榮而心府亦未嘗示愛參贊自大陸歸來就此漠此胸中已貯無數美人之倩影嬌笑輕盈則侍者雖恭初不計及情愛二字或郡主温淪屢沛屬之心耶或此身尙有附鳳攀龍之希望郡主有心固不便遽言諸口吻而已身尤始終不敢着意一息已抵葉子之室郡主寘幣案頭心力已交會而參贊則微步私出繞道花藥之背力揭舞幔更自幔後至戲園而英國之郎女正凝坐觀劇一見參贊即呼哈利而參贊亦道郎女之小名阿達彼此一晤愈趨愈邇瞬已携手並坐參贊似懼人屬耳則力抑其聲曰天乎何爲引爾至此六禮拜前爾我不嘗共飯福哈爾妗氏之家耶阿達白亞曰然一禮拜前吾得阿翁信頗不康健吾故趲程北行妗氏留我吾亦莫恤參贊曰則挽臂同入之老人爲尊甫矣阿達曰然物阿翁年事猶健方踰四十爾胡爲稱之老人參贊大驚曰步緩而行僂益以滿頭白髮可四十餘歲耶曰然阿翁嘗坐奇驚因恫成怯顧亦未嘗舉示及我特似此事與吾母之死滋其關係而吾居英　亦正以此前阿翁時時圖返上書官家終不俞允參贊曰官家何以秉此天人之權禁人歸國阿達曰以前此圖成一事吾父已允改籍爲俄民參贊曰此着愚哉阿達曰質言之吾父坐籍百萬之資只差勝厮養一旦失歡皇帝者二點鐘間可立放逐或充發西伯利亞治礦業語云得寵易者失寵亦易阿翁或即坐此棖觸幻爲老態今幸皇帝見信行擢治海軍稱爲海軍之宗祖參贊曰然則白亞先生爲造船名有阿達爾務爲吾致紹吾或即向若翁懇若嬪我若亦樂從耶阿達聞參贊語怛然曰哈利吾不嘗在太晤士河壖掬誠相示謂已以吾身屬諸吾父吾有從父命耳吾父深銜俄人即聖彼得堡亦無一掬誠之友此時忽有隔坐一奇碩之命婦輕撫亞白曰吾小友爾何以不知身寄俄國出語宜愼耶言時復向郎女微語曰親愛之人爾宜留意此間密諜科長格格魯克五分鐘前已廉得爾語明日必標諸手册謂爾爲危險之人吾則勿畏舉以奉告須知俄國人知我者絶少並密諜之科亦不能曉言次裳珮窸窣引裾已行哈利則曰阿達吾眞奇畏此國立圖遠行去此人窟夫以人人交頭接耳一語之微即有密諜隨侍上達天聽更有何樂耶 
[自由談之自由談] [  不冷]  
　　入牛角　入牛角言用心之誤也今以南北議和之故而欲先爲直皖之議和苟推此意則在政府當先龔靳之議和在新國會當先安福與非安福之議和愈議和而其範圍愈小豈非入牛角之一乎 
 
 
 

Page 15

 
 
   
 
 

Page 16

 
 
   
 
