# 1893 - 98 - 4907174

 

Page 1

 
 
[赶印京報啓] [  申報館主人謹曰]  
　　臣工章奏薄海願聆偶一濡遲無不延頸跂足是以本館特情妥友每日在内城赶緊抄寄印入報章卽凡邸抄及摺報中所偶遺者亦必設法抄來按日排印務期較尋常亦報從速以饜觀者之心至於瑣碎新聞及公堂案牘酌量列入附張之内俾正張上多登緊要事機敬告閱報諸君沿其俯賜鑒察爲幸此啓 
[重印鄕會試應備各種書籍啓] [  點石齋主人謹啓]  
　　石印明自泰西而創行於中國者則自本齋始二十年來所出書籍不下數千百種早蒙海内士林同聲稱賞今届慶榜宏開查歴年售缺各書數己不少理宜重爲補目以便諸君採購謹將其目略列於下計開經策通纂乃戊子年所出縷析條分包羅富有固己盡經生之能事集策學之大成矣當時共印一萬部現己售罄仍照原式開印不敢縮小以省目力又大題觀海初二集亦於是年告成其初集係國初名作二集則皆近時名人窻稿及各省課藝并本齋自請名手補題一萬篇共得文四萬首裒然鉅集出色當行爲石印文中别開生而揣摩家久己奉爲生臬又五經文準係本齋自請名宿精選而成凡巳見於宏括淵海戞造等集者概從割愛今更重選將稍不愜意及雜見於三五萬選者全行删汰益以華藻矞皇諸作因於原名上加精選二字以示區别又大題多寶船乃本齋印文之嚆矢海内風行己銷十餘萬部其美善處姑不暇贅以上各種並横行佩文韻府均於去冬開印不日卽可出書尚有大部書籍爲他家所未見者己由名家編輯成書現復請經學生詳爲校正容俟續出其餘試帖策府凡有益 
於文塲者概行重印茲不細登有欲躉購若干部者請來而議可也 
[問教萹]  
　　連日西牧師李提摩太登小啓於本報後幅欲深究儒道兩教之理此其虚心爲足多矣中國之教不止儒與道諺嘗有三教同源之說則尚有佛教與儒道鼎足而立惟佛氏之教淸凈寂滅其不近人情處不特儒教所不容抑亦道教所不屑故牧師獨注意於二教以儒言儒則道教之原實出於儒以道論道又以爲儒之教一統於道孟子曰逃墨歸楊逃楊歸儒斯卽開三教之先聲自孟子拒楊墨而後世遂宗儒者多需屏楊墨爲異端楊近於道墨近於佛或謂楊爲我寂滅之教也墨兼愛廣大之教也而各有宗旨則皆殊乎儒以儒言道則曰道其道非吾所謂道也以道言儒則笑之爲小人儒非君子儒牧師今欲問教於華人謂二教創自華人其中秘奥亦爲華人所獨得故因美國四百年大會之期代徵紀要論說特請儒教中人各作儒教之論道教中人各作道教之論論中大旨一在於承天命蓋謂天命爲性率性爲道修道爲教無論儒與道莫不承乎天命儒道二教有興廢則天有以興廢之二教有盛衰天有以盛衰之也此其中有一定之理有一定之數可以綜核於古今也一在盡人事二教雖原於天而奉之者則在人人事这不盡不能悉委之於天而人事之所當盡者則又從何處盡起儒之人事則三綱五常包括殆盡道之人事則煉氣歸神儒宗之與元旨其說不同而考其義理則大叚亦有同處不過援儒入道者則廢儒者之人事業道卽儒者又廢道者之人事究之何者爲儒教中之人事何者爲道教中之人事不啻以枚數闔也至於幽冥之理或以爲此專指道教而言儒教中所弗道也不知聖人亦言鬼神之爲德其盛矣乎洋洋乎如在其上如在其左右幽與明初無二理周易有原始要終之義有虞氏絕地天之通而後人與鬼神相隔絕而知鬼神之情狀者究亦有人不得謂幽冥之不足憑也卽彼西教中亦有升天堂之說則安得謂有明而無幽彼世之小儒齗齗焉謂幽冥之必無者亦井蛙之見如夏蟲之洒中以語氷也而道教之論幽冥則又未免失之穿鑿附會一生二二生三三生萬物道之用也元之又元衆妙之門則幾幾乎令人不可測識以是爲虚無縹緲其着迹也虚虚者而實之毋惑乎闢其說者并實者而虚之矣然究不得謂幽冥之理必不能明也若夫二教之中宏綱鉅製自有握其要而持其原者自古及今沿流溯源當不難盡發其奥而其所以關繫乎治國之要者則尤有不可不知者也大學言物有本末事有終始知所先後則近道矣此道也卽修身齊家治國平天下之道非淸凈虚無之道也然歴代興亡治亂之交儒者固持其權道教亦未始不任其責如秦皇漢武肆意於神仙求長生之術受方士之惑以是爲崇尚道教失其旨矣而漢以尚黄老之學致文景之治可見道門淸凈之旨亦足以維持風教　救治理固少持儒之繫國安危也祖龍焚書而坑儒儒教之凌遲無過於彼時而秦隨以亡漢興重黄老蕭曹稱良相焉叔孫通制禮而魯有兩生不赴召彼兩生者固近乎固執然叔孫亦豈制禮之通儒哉有叔孫通之儒而儒教爲之减色轉不若蕭曹之奉道爲得乎中然厥後米賊黄天其源皆自道教中始則道亦有不足專倚者矣竊以爲以儒之劣者絜乎道之優者則儒可廢以儒之優者絜乎道之劣者則道可廢入者主之出者奴之所謂同源者固不得不異其流也今牧師不欲使儒道兩教聚訟紛如截然分爲兩教而請箇中人各抒己見儒者言儒道者言道寛其期以三月底爲度限其幅以三千字爲率厚其酬儀以救教此其虚懷若谷又豈可及耶夫天下之道一而己矣别之爲教己有所偏倚而偏倚之中亦必有至中之理在焉牧師此舉吾知起而應之者當不乏其人也己 
[諭旨恭録]  
　　二月二十日奉旨兩江督標左營遊擊員缺著金國治補授欽此 
[離筵志盛]  
　　德國駐華欽差巴蘭德因娶美國駐高麗欽差之女恪於成例辭職出都僑寓天津之德國官商擬於二月十八日設席戈登堂爲之祖餞其中情節早己詳列報章兹又接西友來函言是日戈登堂中遍懸各色旌旗供養奇花異卉五光十色燦然爛然主其事者遍邀中外官紳共襄盛宴傍晚華官中有北洋水師提督丁軍門長蘆鹽運司季都轉津海關道盛觀察及文武百官西官則爲津海關稅務司德璀琳君英美兩國駐津領事天津工部局董事上海工部局首董及各國紳商袍服輝煌後先戾止握手爲禮入座淸談少焉李傅相命駕而來武士前驅材官夾道儀仗之盛煊赫一時旣入門諸官肅之就坐少選肆筵設席陳設一新酒獻三巡觥籌交錯其饌中西迭間而進羹調鵠鼎香溢鯖廚炮鳳烹龍不足喻其鮮美酒則碧浮桑落紅滴珍珠間以西域葡萄貯之夜光杯中灔灔作琥珀色飲次傅相舉杯屬客倩羅觀察豐禄傳譯曰今日本爵部堂承諸君寵召得與朋友之歡促席談心其樂何極溯貴大臣奉使來此己歴十有八年輯和邦交中外皆有裨益又以無窮良法指授華人孤詣苦心良深感佩卽有時交涉事務或不免意見參差而剖辯旣明依舊歡聨玉帛此皆貴大臣之美意本爵部堂所心感弗忘者也今者解組遄征行旌將發臨歧握手頗難爲懷深望貴大臣衣錦榮旋仍得操持國政使節徒返聨中外爲一家更敬祝貴大臣壽考無疆康强金吉比則空 
 
 

Page 2

 
 
爵部堂區區之意爾譯畢巴君作而言曰辱承傅相殷殷致祝應荷殊深本大臣自至貴邦己一十八載目見貴國蒸蒸日上新法漸行電綫旣己海澨風傳鐵路亦逐漸興築且復星軺四出遠駐各邦凡此富强之機胥見擘畫之善卽我德國與貴國亦互相聘問式好無尤足見貴國亦己列入萬國之中用能情意交孚和衷共濟今兹一别未知後會何時惟祝傅相鶴算綿長簪纓累世尤望貴邦寖昌寖熾固等苞桑則雖判襼有期勝於昕夕共事矣語畢德稅務司亦虔致吉詞賀巴君合卺之喜巴君操英語答之於是重復入席洗琖更酌各道離悰直至十一點時始興辭而散次日巴君卽乘某輪船赴烟臺轉往高麗聞吉期定於華二月二十九日成婚後卽擬携同仙眷作滬上之游至三月初十日附德公司輪船回國并聞巴君向爲駐華各欽差領袖兹旣卸任羣推美欽差爲之代庖云 
[蕪湖火警]  
　　本月二十二日晌午蕪湖湖南會館碼頭下首河街某鐵匠店諸工人正在併力合作爐火純靑不隄防爐旁置有稻柴火星迸入其中猝肇焚如之禍時則濃烟潑墨紅日韜光比鄰小茶館小烟館對面成衣鋪　繩店等二十餘家一捲而空頃刻化爲瓦礫迨夫警鑼報處各洋龍絡繹而來電掣雷轟迅疾無比而火己四面圍合各龍無路可進只得連鏕接軫在街口遠遠噴澆老湘營統帶譚軍門策馬親臨見北首火勢炎炎將延及長街各店急揮軍士衝烟冒火竭力救援火始漸漸告衰焚至徽州碼頭某茶館而止當火熾時被災各戶紛紛携取零星然己無路可逃多有將物抛入河内者長街各店初見南風偪緊火毬滾滾飛來咸驚駭非常閉門搬物乃飛廉護佑頃刻變爲北風遂得轉危爲安略無損失或謂火爲隔壁小茶館所肇是耶非耶姑紀之以俟續信可也 
[茶巿初志]  
　　漢口訪事人云節過淸明茶商己携欵入山購貨聞各山園戶因春頭臘尾天氣嚴寒以致茶樹凍傷枝葉凋零殆盡幸元宵節後雨暘時若生意葱蘢加之樹少旁枝菁英凝聚雖所出較少而色香味均能勝於往年諒開秤時山價必然昻貴也至漢鎭今年新添茶棧一家牌號寶善祥又淸茶棧一家牌號源泰昌若謙愼安厚生祥熙泰昌泰華祥各棧往年正月杪二月初均將銀兩放與茶客多以五六十萬計少亦二三十萬今則銀根甚緊有鑒於上年業此者每多折閱不肯操縱自如各錢莊每當歳暮之時必多買制錢屯積新正放與茶商辦貨獲利可以從豐今正茶巿蕭條糧臺錢開盤祗六錢九分元宵前漲至七錢嗣復低至六錢八分迄今始提至六錢八分二三釐目下兩湖等處雖未悉茶莊實有幾何然聞羊樓峒長壽街崇陽三處較往年無所增减惟高橋聶家巿略减數莊桃源安化湘潭皆以路遠莫悉寗州茶莊减少若干家日内僅開八十餘莊縱有續添亦不過百餘莊之譜而己九江解進山内之銀己有二批初六日頭批約解七十八挑十六日二批一百十三挑視去年淸明節爲止所解不及一半說者謂茶莊之少實緣棧銀之緊故耳更聞江西會票昔賣一千三十七八兩者今祗一千零二十七八兩九江土莊現定二十一家較舊時添三四家武寍祁門河口茶莊减增尚待續聞云 
[南洋零語]  
　　麻六甲時症流行前己略爲登録兹悉近日尤多吐瀉之症患者百人之中約死至六十八人本月初十日自晨至午患此症者共廿五人而死者己十有七人時疫之猖狂於此可見己○有輪船名實里閩浙才由巴干開至新加坡本月初九日將抵埠矣忽於燈塔前誤擱淺沙幸船身無大損傷爰將各貨駁出諒不日卽可浮起矣○新加坡工部局前者曾立新章申行狗禁而檳榔嶼工部局反擬將狗禁爲之删除西四月一號後卽可任各處所豢之狗到嶼卽有可慮之端亦不過將狗拘禁二禮拜緣嶼中自闢埠至今未聞有瘈狗傷人之患情形有所不同故政令亦因之而異也 
[烟臺客述]  
　　日來弁勇巡邏異常嚴密雖無盜刼巨案然鼠竊狗偷之輩依然充斥巿中某日一夜之間被竊者多至四五家何穿窬者棋布星羅若此也○二月初二日謂之古花朝俗呼爲龍擡頭日民間皆用草燒灰洒作圓圈巷尾街頭到處皆是名之曰打灰囤將以迷蛇虺之眼也習俗相沿不知是何取義○西南鄕人某甲幼時文定某姓女爲妻旣而久客他鄕節届摽悔尚未詩歌嫁杏某姓疑東牀快壻或己化爲鬼雄乃將女另繫紅絲百兩盈門結褵有日適甲游倦而返聞知其事怒髮衝冠奔至女家將女刴斃迨女家報官請緝則己蹤影全無此去年事也兹聞甲在勞山披薙齋魚粥鼓居然從事淸修意者放下屠刀立地成佛乎○丐者編錢有裝僧道者有裝解差者有裝病裝痴裝瘖裝瞽者從未聞假裝賊盜嚇詐人財有之自近日烟臺諸丐始客言烟臺丐子每至更定而後潛向各鋪囁嚅而言曰僕潦倒江湖流入緑林久矣適來貴境囊槖蕭然知君係好人未敢拔刀相向祈借靑蚨若于翼一俟事機得手則布帛衣物自當酬答盛情大丈夫言出如山誓不效鄙夫之反汗也聞者皆疑懼交并量爲資助嘻是眞卑田院中之别開生面者歟 
[狼攫村兒]  
　　金陵神策門外某農婦與夫口角夫怒而奔夜半未返婦掩扉滅燭携五歳兒登榻假寐以待甫就枕己入華胥國裏忽一狼衝門入銜兒負背上兒無所苦矇矓間喃喃呼娘不止婦應之尚未醒也狼逡巡逃去俄聞兒啼甚急漸啼漸遠己而寂然此時婦夢驚固撫兒頓渺乃大駭急呼四鄰白其狀鄰人秉燭持械出戶蹤迹殊無所覩次日夫回知其事亟出門去見田畔血迹點點可辨循迹追尋至山坳僅餘骸骨一堆數武外兒首在焉遂携首痛哭而歸狼之善伺人隙亦室家不和有以啓之也處家者可不勉敦輯睦哉 
[催繳月捐]  
　　欽命新關監督三品銜在任候補道漢陽府正堂大計桌異加五級紀録二十五次徔爲出示曉諭事照得育嬰事務欽奉上諭廣爲勸辦當經前署府會同漢陽縣禀請借撥庫欵在於漢鎭設立總局复在蔡甸幇山設立分局一體收養其局用各項並經前署府刊刻簿册委員勸令各鋪戶書寫月捐作爲長年經費嗣因捐項旣多復量爲核减以示體恤並飭局紳將此欵撙節動用將來如有餘剩卽歸還庫欵再有盈餘存典生息俟經費充足後便將鋪戶月捐停止禀奉院憲批准照辦在案現在開辦將及一年所收嬰孩一百六十日己著成效惟查各鋪戶月捐雖經委員减成催繳依然任意推延致使入不敷出况商辦嬰局尚須撥濟恐致用費愈形短絀安有還欵生息之時亟應再爲剴切勤導以全善舉除委員卽照酌定成數按月認眞催繳並帶收上年逐月欠欵外合行出示曉諭爲此示仰漢鎭各鋪戶等知悉須知育嬰乃奉特旨勸辦要件爾鋪戶等旣己認捐於前何得推諉於後嗣後務將酌定月捐錢數按月呈繳不准短少並將上年拖欠之欵逐一繳淸亦不得再爲延緩至以前所繳或以巿錢攙雜尤於報銷有碍更屬不可其上年寫捐以後新開鋪戶未經書寫亦由委員挨戶查明補寫毋許遺漏本府因去冬回任接辦伊始故不憚善言開導倘仍任意短欠違延卽不得不飭差以資整頓其有巨商大賈能於月捐之外倡捐巨欵定當詳明院憲奏請核奬卽無巨欵可捐倘能量力樂輸亦卽爲子孫造福蓋有嬰之舉多收一文之貸卽多救一嬰之命想爾等惻隱爲懷固無待本府再三諄諭也其各凛遵毋違特示 
[浙省官報]  
　　撫憲崧二月十三日牌示仰永嘉縣詳請雲騎尉周步鼈知悉於本月十五日備帶步弓來轅由巡捕官帶候本部院騐看發標毋違特示又牌示照得二月十六日親祭文昌廟十七日祭武帝廟仰闔屬文武各官一體遵照毋違特示前兵部侍郎朱孝廉山長楊候選道許俱拜會嘉湖道王差人禀謝步中協白禀安親兵小隊統領記名總兵黄錦文禀見並謝步紹興同知薛贊襄專丁來省禀奉藩司飭知兼理南塘通判叩謝分水縣楊禀見禀辭回署卽用縣紀驤禀安黄大華何士循謝福慶葉南金大挑縣陳宗器俱禀銷杭府委閱課卷差馮炳奎禀知本日伺二督辦會查城門候補縣蔣本鑑禀見禀辭赴新塍厘局王朝俊禀銷嘉善公幹差安炳文趙嗣康吳宗炳秦國均高年瑞徐寶晉邵同珩 
 
 

Page 3

 
 
任曾培蔣汝翼彭循堯黄在申任環增俱禀見許國瑞靑陽匯釐局來省禀到廪見惲福同禀請感冐偃數天敷文監院楊振鎬禀見永康縣黄史潘顯曾禀知藩司飭知先行赴任禀見叩謝縣隬錢汝昌捐史騐看來省禀到王鑅禀知藩司委署歸安縣丞禀見叩謝巡檢程祥鰲禀知藩司委松陽厘局差禀見叩謝温州衞守備關漢傑來省禀到富陽汛把總汪炳堂我委沈惠昌俱禀謝委片示仰按察司衙門解役卽提後開人犯於本月十四日早堂解候本部院勘審毋違特示計開鄭明付李小皮湯竹安徐併高邵排有王墻桂姜德寚余均赧 
[邗江官報]  
　　二月十九日通分司項分轉由省回揚卽辭回本署掘港塲誠鹺尹禀到吳鹺尹保炘禀銷正陽關隨局差二十日沈鹺尹師濂禀銷曲塘差二十一日阜寗縣武大令麟由省來揚卽辭回本署 
[滬上官塲紀事]  
　　前署本邑提右營叅將傅煥庭叅戎於本月二十五日交卸篆務奉兩江總督劉峴帥江南提督譚軍門檄令調補嘉定後營叅將員缺前晚叅戎乘舟赴松江叩謝然後擇吉履新○新授本邑提右營叅將廖楚才叅戎於本月二十五日辰時在長壽菴公館接印視事己列報章昨晨牌示本月二十七日赴各廟拈香○秋審大典將次舉行江蘇臬司陳廉訪委黄大令元錫赴各屬催解犯人前日大令道出滬江赴縣署拜會黄大令晤談片刻隨卽辭返蘇垣 
[試期將届]  
　　三月初一日爲本邑文童縣試之期昨日上海縣黄愛棠大令飭各役預備塲中諸物舁赴敬業書院伺候風淸日美晷影方長下筆春蠶食葉聲當有出人頭地者矣 
[英界火災]  
　　昨晚八下鐘時本邑英租界河南路靑蓮坊口九十二三號屋内萬倍利吕宋票店忽然火起一霎時黑烟疾捲紅燄横飛定後營叅將員缺前晚叅戎乘舟赴松江叩謝然後擇吉履新○新授本邑提右營叅將廖楚才叅戎於本月二十五日辰時在長壽菴公館接印視事己列報章昨晨牌示本月二十七日赴各廟拈香○秋審大典將次舉行江蘇臬司陳廉訪委黄大令元錫赴各屬催解犯人前日大令道出滬江赴縣署拜會黄大令晤談片刻隨卽辭返蘇垣 
[試期將届]  
　　三月初一日爲本邑文童縣試之期昨日上海縣黄愛棠大令飭各役預備塲中諸物舁赴敬業書院伺候風淸日美晷影方長不筆春蠶食葉聲當有出人頭地者矣 
[英界火災]  
　　昨晚八十鐘時本邑英租界河南路靑蓮坊口九十二三號屋内萬倍利吕宋票店忽然火起一霎時黑烟疾捲紅燄横飛延燒迤北諸鄰幾若飛蝗食葉老巡捕房近在咫尺首先嗚鐘報警各捕房亦鳴鐘答之水會中人齊驅水龍電掣風馳而至爭以皮帶裝自來水管上吸水狂噴幸其時風勢不甚猖狂焚至九點鐘時漸漸火威衰退是役也約焚燬及拆壞房屋在二十間左右層樓傑閣頃刻化爲斷礎殘磚殊可惜也聞此處店鋪俱經保險其由永平公司所保者須賠銀四千兩之譜可見保險一事在居家行號固受益良多也至其中詳細情形且俟明日探明再行續録 
[獲保無虞]  
　　太古洋行北京輪船向在長江行駛現則改而往返上海寍波前日有客附裝自來火數箱其上以重物猛壓以致藥性猝發艙中烟霧迷漫幸船上人多急以皮帶裝上汽機汲水噴灌得以撲滅獲保無虞 
[諭守新章]  
　　本邑英租界中馬車行密比如林工部局定章須每月分别捐資領照兹由局董集議以各行往往似嫌捐欵太巨以致匿不領照者多因酌量减捐責令盡數捐納各馬車行主以中西人每有自備馬車寄存行内者且同業中亦彼此均有暫寄之事殊難一律認捐况捕頭逐月派中西探捕在外稽查設有無照之車定必拘送到官究罰今新章實有不便未便照遵前日工部局經管捕務之某西人投英公堂控善鍾公一興大一大生大興隆益大生昌各馬車行主抗不遵章捐照蔡太守於昨晨飭差傳齊研訊工部局西人申訴前情善鍾公一興大一大生大興隆益大生昌三泰合興各馬車行主及阿小毛毛等聯名處禀申訴各情請爲變通辦理並稱行申或有馬車一輛早己報捐間有若干輛暫寄同業家設被查見又須報捐殊多不便西人稱捐照編有號數釘在車上安有重復收捐之理伊等當思旣己减捐定須事歸實在豈容再任朦混乎太守諭曰工部局己核定新章爾等理合遵照毋庸多瀆 
[鄕人賽會]  
　　本邑浦東洋涇鎭向有昭天侯廟俗傳神楊姓究竟齊東野語無可稽查昨日午後會中人舁偶像游行由唐橋陸家渡楊家渡爛泥渡欽賜仰殿至邑厲壇前導除尋常儀仗外有王命旗牌門鎗册印風火雷電馬逍遥傘萬民傘淸音班無賴少的更扮作賣鹽婆靑布包頭裙下蓮船尺許裝模作樣見者粲然又有蕩湖船一艘船中人掠鬢畫眉輕顰淺笑微呈半面頗足消魂沿途歌唱淫詞靡靡之音足動人聽所過之處觀者塞途 
[要犯解省]  
　　前者私通哥匪之西人美生所用細崽徐春亭徐春山獲送上海縣經前署縣袁海觀大令及督署委員余瑞雲司馬疉次刑訊收禁内監此己詳登胶報者也邇來兩江總督劉峴莊制軍以所獲之匡生明及孔姓等匪迭次訊供異常狡展遂札委典史丁少尉來申提解兩徐至省與匡等質對少尉奉文之下乘某輪船啓行前日午後抵申卽赴道轅禀陳一切聶觀察飭撫標滬軍營管帶劉幼樵游戎及袁二尹爲之護解一面仰上海縣派差保護黄愛棠大令奉札卽傳差捕趙金柴樛薛貴李明林潤顧井李頤等星夜至署中伺候一面預備飛雲小火輪船停泊小東門外吳淞碼頭昨日黎明時少尉會同二尹曁道轅護勇頭目李君帶同護勇十餘名游戎亦帶撫標滬軍營親兵十名各執刀鎗先後到縣拜會大令晤談片時大令卽升坐簽押房飭差往内監將兩徐提案略加詰問兩徐俯首無詞大令謂現在督憲大人拿獲會匪務須與爾等對質爾等前去須將實情一一供明不得傭詞狡展兩徐俯首稱是大令卽命帶去遂由少尉等帶同通丁差役押解啓行迤邐出小東門至碼頭登舟駛出吳淞口换坐某兵輪船向金陵進發 
[死殉花和]  
　　徽州人某甲家在滬城小東門内陸家宅向開醉白園酒館前日糾集隣人在家作葉子戲懷抱子其樂陶然忽然倒仆塵埃中呼之不應撫之氣己絕矣 
[無禮被逐]  
　　美國木諾格西兵艦中有水手黎爾生者於前日放假登岸游行大橋畔公家花園時則日麗風和花明柳暗錦天繡地士女如雲黎竟背理妄爲肆行穢褻適爲守園巡捕所見拘送美領事署請懲領事以軍籍中人例應交統兵官管束乃飭差移送兵艦并將所犯情節述明統兵官查和黎係丹墨國人昔年流落滬江嗣美兵艦退魯司招募水師遂得厠身行伍旣而因事斥革依然落魄無歸去年始得隷名木諾格西重復編入鸛鵝之隊今旣無知犯法自應革去卯名按照兵艦章程傳集弁兵鼓角交鳴排齊隊伍飭他水手將黎解至撕碎號衣然後數其罪名立時驅出聞昨日木諾格西己開往漢皋矣 
[虹口雜聞]  
　　寍波人某甲數年前挈梅鶴來申思作一枝之借祗以人浮於事餬口維艱乃賃屋美租界中聊藉縫級度日去臘有同鄕人倩其友某乙囑製綢衣數件適索逋者屨盈戶外乃將料暫付長生庫得錢以解愁眉同鄕人聞知向乙饒舌乙代爲彌補始得免於忿爭日前乙適有急需向甲追償此欵甲苦無以應祗得將四齡幼子售與粤人某丙作螟蛉内允給番佛三十尊甲以數尚不敷懇添十元之譜運日在某茶寮集議未知究竟如何○欺凌寡鵠己列報端昨晚事爲族長羅阿三所聞邀同親族在虹口萬陽樓茶肆一再理處將虞氏及及箱雜物遷至族人羅金福所開馬車行責令羅金水每月貼洋銀二圓兩下均唯唯允諾想可免涉訟公庭矣○寗波收生婆黄蔣氏僑居美租界漢璧禮路永祥北里生有一女小字阿英年甫及笄丰容美艶桃腮杏臉幾疑周昉畫中人前日下午五點鐘時蓮瓣輕移踏莎散步適爲某無賴所見取落花生殻擲其面阿英喃喃怒詈曰何物莽男兒輕薄乃爾回當訴之阿母率娘子軍興問罪阜也無賴自後尾之行至永祥里門樓下團團圍住肆意譏嘲阿英駭極大呼適有巡街捕到來無賴始一哄而散 
[南巿雜聞]  
　　小竊姚木金時在高昌廟一帶偷雞摸狗以供烟酒之資妙手空空從未破獲雖老子此道者無不拜倒下風昨日淹入廣 
 
 

Page 4

 
 
東街某姓家正欲携贓而出適被主人所見扭送巡防局請懲局員著地甲夥某甲小心看守甲遂驅入班房木栅内己則坐於栅外嚴密隄防時己昏黄倦而假寐睡鄕深入鼾聲如雷姚見有隙可乘從栅内伸手將鎖掭開順手將甲搭連袋内對時表等物携之而出比甲驚醒早己踪跡全無不覺頓足長吁連喚奈何特不知局員提訊時如何設法遮飾也○顧進發與姑蘇人某氏婦私識貴居大東門外風箱弄歴有年矣去歳生一女孩顧以露水因緣終無歸著乃將氏遷回家内俾得耕鑿相安本月十二日方以淸明節祀祖先顧妻與婦稍有口角忽有顧之泰山高錦堂者邀集舅母等人與顧理論顧自知理屈聳身躍入河中未及救援遽爾淹斃吁亦慘己○自小東門至小南門沿城一帶行人來往如梭然並未設立路燈月黑天隂時虞失足前晚有一人行至大東門外昏暗中路途莫辨以致跌入護城河幸絓於木椿未經入水然己污泥沾染臭穢淋漓矣安得好善者籌一公欵或然燈以照或圍以欄杆庶幾行者無顚仆之慮乎 
[道批照録]  
　　昨晨江海關道聶觀察發出批示一道懸掛頭門其文曰此案如果鄧朝山賴欠屬實應卽察看情形量子追繳如係虚揑亦應坐誣並赴將被告釋放仰上海縣卽日集訊具報差役如敢廷擱舞弊應得嚴究爲要違式特飭 
[上海縣署瑣案]  
　　本邑大東門外萬生瑞火腿店虧欠莊銀以致倒閉各莊主投縣控告前己記諸報章邇日萬生瑞股東胡祥林胡順林胡均甫胡煥章等人投縣控稱训中執事人陳昆玉侵用銀兩叩乞訊追前晚黄愛棠大令倩帮審委員葉大令升堂研訊四胡投案訴稱監生等用陳經事一切皆在其手中查得陳售去火腿二千餘條值洋銀二千八百元有奇求恩追繳陳供稱小的在萬生瑞執事己有多年火腿由各主顧購去並非小的私售大令著陳繳出洋銀二千二百元以十日爲一期分五期繳案餘銀勸原告讓去四胡均遵斷具結大令隨將陳交保○李潮控顧袁氏將己字之女另嫁紹興人田姓一案其詳己列報章前晚葉大令升堂覆訊李投案候質差役將李處媒人袁彭氏田處媒人高金姑娘蔣杏林李樹生解案大令問袁彭氏曰顧袁氏之女嫁與田姓現在何方答稱小婦人並不知悉顧袁氏供稱小婦人聞蔣母與田長奎同往紹興大令限袁顧氏等人於五日内將田交案如違嚴比○小竊葉阿金經法包探拘獲正在解請葛同轉訊比事爲捕廳陸少尉所悉知葉曾竊南巿某毡帽鋪之物派差投公堂帶回研訊寄押縣署待質所此己見諸報章前日午後少尉提葉推鞫葉供稱小的係浦東陸家行人向來小本營生曾竊南巿同昌順毡帽店綢縀五疋城内東街朱信誠香店首飾若干叩求恩宥縣署捕役某甲將葉處搜出之押票三張呈案少尉查得當本二十餘千遂將葉還押候禀明黄大老爺派差吊贓究辦○今正有龔海泉者偕弟海寶投縣控許金坤强佔姪媳楊氏且被牽去耕牛三頭猪二隻及大小洋銀並被毆傷叩求騐究黄大令騐得左足受傷屬實諭候提齊訊究前日差役將許解案晚間大令倩葉大令升堂研訊地保奚如三投案禀稱海泉控許誘佔楊氏小的並不知情惟攫取耕牛實有其事海泉海寶同訴稱小的昆季家在浦東爛泥渡向以耕田爲業姪媳被許强佔小的等前往理論伊竟肆意行兇并將猪牛及洋銀十九元小洋銀二十五角一併搶去許供稱小的亦浦東人務農度日並不誘佔海泉之姪媳亦無攫取洋銀之事猪牛現寄浦東二十四保九圖艾家墳地方求恩明察大令問爾究竟曾强佔楊氏否答稱小的實無其事大令以海泉所控事無左證惟許究不應攫取猪牛喝令笞責二百板枷號一月發犯事地方示衆期滿帶案再核猪牛著奚保偕往取回○朱毛毛投公堂控楊四四卽楊悅來合充淸潔局工程虧欠洋銀一案問官斷令楊繳出洋銀二百十八元楊堅不遵斷其妻王氏反投道轅上控聶觀察飭將此案移送上海縣訊辦楊到縣後又控徐兆寰將承攬藏匿不交前晚黄愛棠大令倩葉大令升堂研訊朱訴稱小的係本邑人前與楊及沈姓合包淸潔局事務嗣因虧本告辭結算帳目被楊侵用洋銀數百元當在公堂具控時蒙斷令楊繳出二百十八元楊非惟不繳反唆使妻子上控楊供稱小的所欠洋銀一時無力歸還况徐亦是股東現竟將承攬臟匿徐供稱朱楊涉訟之事與小的無干小的並未藏匿承攬且楊尚借小的洋銀一百元立有筆據楊稱小的確曾欠伊洋銀然己早經歸楚執有收條問收條何在答稱己經遺失徐供稱伊實未還楚大令斷令楊以八折歸還所欠洋銀二百十八元應還一百七十元徐之一百元應還八十元均於七十日内分三期歸楚兩造均遵斷具結而退 
[隱德天知]  
　　謹啓者敝堂接奉黄隱名大善士求病速愈樂助山西賑捐洋五十元祗領之餘仰見善氣彌綸上合好生之德吉人康健自成却病之方隂德無名平安永保請登報牘奉揚仁風並以誌謝[  上海六馬路仁濟善堂籌賑公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫報]  
　　二月十三日江夏縣諸漢揚縣李俱奉藩司委辦文闈供給所禀知謝准補襄塲府經歴余孝懷黄梅縣孔龍巡檢高步嬴浦功縣典史劉慰祖俱見課飭知漢陽縣縣丞黄新　禀知赴新灘沌口各汛各鄕散發候補通判劉宗植奉委赴羊樓峒彈壓茶巿差 
[英界公堂瑣案]  
　　包探沈金隆禀　陳以邦失去衣八件小的查知積竊必金生所　是以拿獲人贓送案陳投案領贓魏供認竊衣求恩寛恕蔡太守判令笞責一百板管押三月贓給陳領去○朱子視訴稱家中失去酒甕十一枚查知土阿巧所竊是以報諸捕房由某包探　獲人贓送案王供兩小的初次犯竊叩求法竊暫開祭太守判令管押兩禮拜贓給朱領去晉畢吏部盗　千古傳爲美談今王惟酒甕之是偷豈學吏部而偶悮乎　生見之當亦笑殺○蔡徐氏訴稱小婚人有東洋車二輛突被米店夥張雲山拉去是以報捕拘案張供稱氏與梁姓同居曾倩梁至小的店中賒去米若干索錢無著故取伊車蔡太守諭令將車交還氏亦須歸償米價○縫人王雲發訴稱王阿順强借小洋銀二角小的不依突被撕破衣服是以報捕拘案請懲阿順供稱小的會向雲發商借如今只乞施恩蔡太守判令管押一禮拜○張王氏訴稱曹阿坤掩入家中竊去衣一件由某號巡捕阻獲人贓是以投案請領曹供稱小的飢寒交迫學作偷兒如肯施恩晋　改過蔡太守判令管押一禮拜贓給氏領去○挖泥船舵工劉慶生訴稱小的曾雇林豐爲夥言明每月工資洋銀八元作工半月因事辭曷巳給洋銀四元林强　八元時來尋釁無奈報捕拘案請卽訊懲林豐供稱小的向找工錢不敢無端饒舌蔡太守著交人保出不許再往滋生事端 
[法界捕房瑣案]  
　　跑灘賊桂阿小王阿二陸阿發卽劉阿發在某輪船碼以擠仆信客某甲攫取所携鋪蓋經某包探將三賊獲住送請葛同轉各笞責八十板待原告到堂核奪此己列諸報章昨日下午兩點鐘時同　莅捕房甲訴稱小的姓羅名士諭原籍紹興本月二十日由寍波附北京輪船來滬登岸時桂攔住去路小的令其讓開伊非惟不聽反將小的擠什於途及折起己失鋪蓋所在因卽赴捕房報請追查同轉問目下鋪蓋有著落否答稱幸經友人目見送往南巿同轉著將桂王陸帶出飭羅指認羅稱桂左手祗三指容易辨認其餘兩人並未見過桂等均逞刁不認同轉判令將桂笞責八十板王劉半之○前者盛忠炳控歇夥劉寶善積欠洋銀一百八十元葛同轉諭令押候交保理處昨日汪雲從水烟袋店夥劉逹山持本店保單投案求保願具限十日内理處同轉允之○薙髮匠王興隆毆傷同樂樓茶博士周阿六一案己記報章昨日周投案訴稱小的傷己告　特來備質葛同轉飭役提王質訊王仍推諉不承同轉判令掌頰一百下押候交人保出 
[上海北巿絲業會館籌振公所接潘振聲先生自宣化來書照登]  
　　少欽子眉蓮珊子萱大善長大人閣下都門曾發一緘想早逹到邇維濟世情殷仁風日茂爲慰頌私表本無能謬膺重計私衷懍懍常切憂虞津門起程時原擬逕往歸化嗣因初三日由宣化至張家口該處地當邊城與災區接壞西堡頭歸化城豐鎭等處時有往來之人細詢情形邊外七廳西路以薩拉齋之西堡頭及山後各莊爲最重據云去冬死亡過多賣男鬻女亦不知若干婦女年輕者五六千文稍長及幼女不過一二千文歸化城左近一帶稍可支持惟山後種地各戶死亡枕藉東路以豐鎭廳爲尤重去冬死屍遍地賣男鬻女載於道路迄今尚未脂止言之慘然因念西路災情雖重離此幾及千里情形未必能詳豐鎭卽須經過褚敦翁現尚未到豈忍身到災區目覩災民朝不保暮情形不卽爲拯救轉舍近而圖遠適銀欵己到宣化當卽馳回請將該欵逕解豐鎭並函告杏憲請褚敦翁到日卽逕往西堡頭渠由西查來表由東查往彼此可以相接廼於初七日出向洋河關入山西豐鎭廳境一路車載婦女或係人販載入關或係自行入關售賣絡繹不絶於道見者卽爲截回詢其情形實係在家卽須餓死不得己賣與他人家中得有餘錢藉可多活數日本人亦可逃生竟有連子女同賣者情形最爲可慘現共截有四百餘人己問明住址請友分路送回其家酌給錢文勿令再賣現聞義振到來此風漸息關口亦己言明凡屬災民均令回家領振因之亦有截回者路過山嶺有屍赤身仰臥無人掩埋囑土人爲之掩葬據云僻路更多一時難於尋覓所歴各莊半多房屋拆去人民死亡逃賣幾盡晚宿高廟本係大村舖戶均己閉　拆房者不計其數男死女賣者約有二百餘人淸晨起身又見一屍下半身己爲犬食僅一腿一足慘不忍覩及至二道河鎭又見無主幼孩形容稿瘦帶涕求乞更有中年男子亦多東倒西歪奄奄待斃在村中又見一屍土人云去冬今春死者無數村外閧兩大坑均皆填滿刻下天氣稍和較從前稍少然死者仍每日不絕村外婦女聞振遠來求乞見有二婦面黑皮腫行路歪斜己有不能久待之勢外視各戶中多朝不保暮或數日不食糧食或情日一食衣衫藍縷形容枯稿約有白餘戶鎭店猶復如此則荒村可知男死於家女賣於外房屋拆去墻僅璧立輕者二三成重者過至窮小村莊聞竟有死亡盡者蓋緣此處己連年後災前二年猶有一二收成去年春夏亢旱秋禾未種逮至得雨己遲補種蕎麥霜來過早　　無收災民均食蕎麥花及梗和糠藉以充飢然能有　者尙稱中戶下此並不可得冬雪過深飢寒死者不下干餘萬人現在喬花麥梗均皆食盡荒僻村莊聞巴育食死人肉者言雖未必果確若不急爲賑濟恐亦卽在目前此次之災雖尚不如從前晉災之重而亦相去無多查豐鎭地面寥闊災民衆多約在七八十萬張漢仙廉訪所云十七萬之數係去冬所放米賑專挑極貧不過十分之二三今年次貧之戶均成極貧王其家中牀無完被　無宿糧面無人色小孩骨瘦如柴人人面日孚腫如此情形查戶核减亦殊不易現除春冬死亡外約尚有六十萬人卽以對半賑之亦有三十萬人此間米價昻貴小米及　每斤約賈在五十文左右賑少於事無濟必須每口給制錢千文方可少買糧食和以糠粃兼買　種以爲耕　之地秋禾可望收成總計須有二十萬金豐鎭一廳民命方可保全邊外苦寒野無靑草窮民追命正在此時若待捐欵集時再行起解恐災民死亡己多不能久待惟有仰求諸大善長先行設法借墊十五萬金速行起解卽或不能如數亦祈先解十萬金其餘五萬隨後續解以使查完二道河後卽接查章皋隆勝以至豐鎭次第辦去早放一日卽可多活無數生靈遲放一日卽要多死無數災黎災民性命總在諸六君子掌握之中最緊要石在此一賑待至五月草生窮民便有生路現經紛紛歸來待賑卽賣人者亦漸稀少若僅放一半尚以對此災黎想仁人救世情設必能大施佛力格外成全也荒年遺棄幼孩最爲可尚去冬死者己不知凡幾然尚到處皆有無衣無食觸目　憐從前辦豫晉災時談任翁帮同趙竹翁收養幼孩保全甚衆如果談任之兄在無事請移駕前來由津至京雇車至豐鎭商辦收養是所至禱嚴佑翁之世兄雲樵少年勇往己同欲武兄分查災區矣肅修奉懇敬請善安潘民表百叩二月初十日 
　　附啓者接誦振聲先生函述關外被災情形令人不忍卒讀苦於集欵無多倉猝未　應命伏祈名公鉅卿仁人君子俯念災民待救情殷解囊慨助生靈並救功德正未可量善昌等承乏後路不勝急切待命之至謹泐　懇伏祈公鑒 
[鎭海海鄕籌賑公所經收第四次淸單]  
　　源記湯大善士五百元言諒居士楊子京應其北三善士各十元萃源號敦泰號五鳳號各五元鼎昌號恊號懷愼堂豫成當元豐當各四元信源祥號大茂號楊慶和號彩章號寶森號馮存仁號恊和號來儀號立盛號大成榮號平和行耕餘軒方九霞極貽鄂堂來億堂慶恩堂怡然草堂大茂園祥豐當慈訓堂方陳公記吳琴史朱敏才陸昌浩沙志甫王煜記陳虞薌沈光明邵萬生尹秀生周羡江許蓮君竺葆　諸善士各雨元豐大號振記號種德號阜昌參號恆泰號裕大號祥源號益生號修心安陳德記豫益莊成豐號愼和號恆昇號黄　源號順昌號恆益號試墨耳廬忠愛房劉周合記鄭祖記王仁生鍾壽祥劉子松陳相生沙光記金芝齡范澄瀾無名氏隱名氏徐竹舲吕芷薌吳葵卿陳浙之徐福畊偕欣然諸善士各一元東方道人姚道人各五角又愼　號代收方菊倘善士三十元及天津寄來嚴芳桂堂嚴蕉銘二大善士各一百元王壎房源豐潤王銘槐王燮卿詹丙生張友堂諸大善士各五十元吳訓卿善士廿元嚴少臣嚴津生田竹如三善士各十元湊來氏湊來氏二善士各五元餘俊續登 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十九年二月二十日京報全録]  
　　宫門抄○諭旨兩道録前○發抄硃批四道○陜督楊奏爲飭甘凉道赴任片○又奏爲造報甘肅關練軍光緒十七年分支扣餉項細數淸册摺○又奏爲揀員借補都司要缺摺○兵部額等奏爲請旨摺○將軍繼等奏遵旨查明廣州駐防額設馬四摺○粤督李等奏遵旨確查粤省盜刦等案摺○兼監督雙奏關稅一年期滿循例奏報摺○又奏徵收土樂稅銀一年期滿摺○桂撫張奏年底盤查可庫摺○江撫德奏籌解協甘新餉片○兼監督雙奏爲奏聞摺○豫撫裕奏循例盤查司道各庫摺○二月二十日工部鴻臚寺八旗兩翼值日宗人府引見四名兵部十九名侍衞處七名武備院二名廂　滿六名兩翼十一名○江蘇知府沈錫晉謝恩○徐樹銘前往西陵請訓○廖壽恒請縀十日○召見車機徐樹銘克　泰沈錫晉皇上明日卯初二刻片中和殿看版畢還海○發抄裕寛奏審明革令項則周挪移各欵定擬奉硃批該部議奏欽此○黄槐森奏接護撫篆謝恩奉硃批知道了欽此○胡燏棻奏接署藩篆謝恩奉硃批知道了欽此○張人駿奏接署臬篆謝恩奉硃批知道了欽此○○楊昌濬片再新授甘肅甘凉道聨魁現己到省應卽飭赴新任以專責成除檄飭遵照外理合附片陳明伏乞聖鑒謹奏奉硃批知道了欽此○○太子少保頭品　戴陜甘總督臣楊昌濬跪奏爲造報甘肅關内練軍光緒十七年分支扣餉項細數淸册恭摺仰祈聖鑒事竊臣前准戶部咨開甘肅省裁勇練兵係屬因時制宜並非承平舊制所有開支薪水亦非常例支動應令專案奏銷以免牽混等因所有光緒十五十六兩年分支扣過銀兩數目前己奏銷在案據甘肅布政使沈晉祥稱遵將接辦甘肅關内馬步練軍支過光緒十七年分薪公餉糧等銀一十九萬五百八十六兩三錢一分内有尚未領支銀二兩八錢八分應俟找領至日照數補發歸入下届支奏銷册内造報查核外己由司庫領支過銀一十九萬五百八十三兩四錢三分扣獲糧價及四分减平銀二萬八千六百六十兩一分六厘分别造具細數淸册詳請具奏前來臣覆核無異除將齎到淸册分送部科外理合恭摺具陳伏乞皇上聖鑒飭部核銷施行謹奏奉硃批戶部議奏欽此○○太子少保頭品頂戴陜甘總督臣楊昌濬跪奏爲揀員借補都司要缺以裨營伍恭摺仰祈聖鑒事竊臣接准部咨陜西固原提屬金鎖關營都司員缺係部推之缺應用儘先人員行令揀員請補等因臣查有花翎儘先補用遊擊現署鹽茶營都司陜西提標右營守備首成錢才具精明營務熟悉以之借補斯缺洵堪勝任亦與章程相符合無仰懇天恩俯念員缺緊要准以該遊擊首成錢借補陜西固原提屬金鎖關營都司員缺以資得力如蒙兪允該員係日經引見人員毋庸再行送部卽請飭部發給實授劄付以符定制所遺守備員缺陜省現有合例人員容臣另揀請補除查取該員履歴淸册另咨送部外謹會同陜西固原提督臣雷正綰合詞恭摺具陳伏乞皇上聖鑒訓示再此缺係部推之缺不入輪缺計算合併聲明謹奏奉硃批兵部議奏欽此○○經筵講官太子太保大學士管理兵部事務臣額勒和布等謹奏爲請旨事查定例各省營伍分年差派大臣前往查閱兵部於每年開印後具奏請旨並將領侍衞内大臣滿洲大學士都統尚書侍郎各職名開列進呈或欽點大臣前往或卽令該省總督巡撫就近查閱恭候欽定等語　於光緒十八年輪應查閱湖北湖南雲南貴州四省臣部照例俱奏奉上諭本年輪應查閱湖北湖南雲南貴州四省營伍之期湖北卽派張之洞湖南卽派張煦雲南卽派王文韶貴州卽派　　逐一查閱認眞簡校如有訓練不精車實不齊者卽將廢弛之將弁據實叅奏毋得視爲具文欽此欽遵在案今光緒十九年輪應查閱福建浙江廣東廣西西省營伍之年定例福建浙江應派大臣一員廣東廣西應派大臣一員除親王郡王貝勒貝子宗室公軍機大臣步軍統領總兵並蒙古漢軍及出差告假人員向不開列外臣等謹將應派各職名開列進呈或欽點大臣前往或卽令該省總督巡撫就近查閱恭候欽定爲此謹奏請旨○○奴才繼格奴才興存奴才伊克坦跪奏爲年終查明廣州駐防　設馬匹遵旨恭摺具奏仰祈聖鑒事竊查同治二年三月内接准兵部咨開同治元年閏八月二十日欽奉上諭京外各營名直省驛站額設馬匹支應差操及接遞公文均關緊要並著各該管大臣確切杳核年終具奏如有查有缺額及疲乏等弊　著從嚴叅辦經此次訓飭之後各該營大臣等務當力求整頓俾馬政日有起色以利軍需不得視爲具文致干重咎等因欽此欽遵查廣東駐防滿洲漢軍八旗額設官馬四百八十匹所有上年倒斃馬三十二匹己於本年二月内買補足額業經報明兵部兵科查覆在案兹據各協領禀稱滿洲漢軍八旗額設官馬四百八十匹本年二月間買補足額後陸續倒斃三十二匹現在實有馬四百四十八匹禀請點騐其倒斃之馬尚未採買補額等情前來查八旗馬匹例准一成五倒斃今據各該恊領禀報倒斃馬三十二匹尚未及一成五之數除飭各協領照數採買補額再行咨報部科查覆外所有現在存馬四百四十八匹奴才等認眞查點均皆足額　壯仍飭令加意餒養如日後查有疲之瘦弱等弊卽著落各該旗協領隨時賠補斷不敢稍有瞻徇兹届年終理合遵旨恭摺具奏伏乞皇上聖鑒謹奏奉硃批兵部知道欽此○○頭品頂戴兩廣總督臣李瀚章頭品頂戴廣東巡撫臣剛毅跪奏爲遵旨確查粤省盜刦等案恭摺揚實覆陳仰祈聖鑒事竊臣等承准軍機大臣字寄光緒十八年九月初二日奉上諭有人奏去冬廣東省城匪徒曰晝夥搶連刦鋪戶今年西關等處有槍斃練勇刃傷歸女情事官輪緝私被賊誘奪船隻兵弁受傷揭陽縣衙　被火案卷焚燬海關苛罰商販巡勇炮斃土人衆情憤怨罷巿六日連平州牧不恊輿情致激民變此等重案皆未叅辦請飭澈查等語所奏如果屬實殊屬不成事體着李瀚章剛毅按照所叅各節確切查明據實覆奏毋得稍有隱飾原片著鈔給閱看欽此遵旨寄信前來承准此臣等遵閱原奏所叅各節或係己辦己奏之案或並無其事或風聞未確謹據　爲我皇上詳晰陳之原奏内稱去冬省城雨帽街廣州府前鋪戶同日被刦曰晝夥搶贓　並逸今年西關刼案槍斃練勇省城刼案刃傷婦女刻下省城内外各街栅欄每日申酉間俱扃其半僅容一人來往以　人夥刦賊出入等語查光緒十七年十一月十七日城内雨帽街事主馬浩長廣生米店被搶十一月二十六日城内惠愛街廣德生帽店被搶均時在昏夜乘店門未關溷入偷竊臨時行强當經督飭勒拿先獲李亞汰一犯供認强搶廣生米店續獲李亞啓李亞顔梁亞勤三犯供認强搶廣生未店廣德生帽店兩案梁亞勤在押病故李亞汰李亞顔二犯均己就地正法又獲易亞地一名據供臨時不行事後分贓另行照例擬辦光緒十八年五月初十日夜間城外晉源街事主關錦基樂店　搶拒斃練丁一人當塲拿獲何添何亞慶二犯訊明正法光緒十八年三月初六日夜間城内長塘　客民　禮臣家被賊行竊事主之妻曾黎氏喊捕致被　揚越日身死獲犯王亞成訊明確供就地正法城廂内外平靜如常至各街栅欄在城外者向係二更時關掩中留尺許可容一人出入至三更時始行嚴密鎖閉城内則關掩較遲因小販貧民晚巿散後乃復糴米而歸俾便往來舊規如是不自今始無非申酉之間俱扃其半此省城内外盗刦各案均己破獲地方平靜之實情也原奏又稱省河官輪緝私被賊誘仕大洋逼令駕駛　同行刦未聞如何辦法等語查靖海緝私輪船被盜冐充眼線登船行刦並刼過往商船經臣李瀚章於光緒十八年六月將管帶都司張慶祥　奏叅革職留辦此案先後在内地及洋界獲犯十四名己訊明正法者黄亞根陳亞萬蕭跛盧亞悅四名其餘十名研訊另辦此輪船被刦己　叅辦之實情也原奏又稱春問揭陽火燒衙署案卷多燬等語臣等衙門皆未據報有案飭據朝州府知府楊霽確查禀覆該著知縣李徵庸係四月間到任接收文卷俱屬齊全有晝史日結可據衙署並　被燒此所叅各條内之查無其事者也原奏又稱夏間海　巡船緝私苛罰佛山商販該關巡勇炮斃土人衆情憤怨罷巿六日等語查本年五月内排山鎭晉隆店有糖果河藤漏未掛號被該　　役查出議罰口角爭閙鋪戶丁役各自赴關具禀經該監督聨捷核明情節免其究罰補號放行並提巡役等訊究一面出示銀禀　索臣瀚早亦飭佛山同知彈壓開導衆情帖殿當其爭閙之時晉隆店自難照常貿易各店有事與相順者雖不免互相觀望其餘　月仍各安生理　山乃粤之大鎭商賈如雲豈能因一人　事遂致罷巿多日况本木聚衆鬥毆更無炮斃工人之事此所叅各條内之風　　　　也又原奏所 
 
 

Page 14

 
 
叅連平州牧不洽輿情村莊聨結起旗大書官逼民變字樣一節自係指新屋厦吳姓滋事之案而言查吳棠姑等謀殺紳董抗拒官兵己經獲犯懲辦地方平靜經臣等於十月初二日十一月初八日先後具奏在案察核犯供未有被逼起事之語搜繳器械亦無官激民變之旗而原奏以爲激變者殆亦傳言過甚也臣等奉旨確查斷不敢稍有隱飾自蹈欺罔之咎惟是粤省盜風之熾由來己久其最甚者莫如海洋大夥卽立堂打單二種近年屢次嚴拿重辦己經較前歛跡其尋常盜案實難期其斷絕但使有犯必獲旣獲必辦自是以儆匪類而徵善良至民風强弱不同爲政寛猛異用固不可操切從事亦不敢姑息養奸惟有妥愼經理力求允當以冀仰副聖主禁暴戢民之至意所有確查粤省盜案等事緣由謹合詞據實覆陳伏乞皇上聖鑒謹奏奉硃批知道了欽此○○二品銜安徽鳳頴六泗道兼管鳳陽關稅務奴才雙福跪奏爲關稅一年期滿循例奏報恭摺仰祈聖鑒事竊查鳳陽關稅例定正額銀九萬一百五十九兩六錢盈餘銀一萬七千兩二共應徵銀十萬七千一百五十九兩六錢前於光緒二年六月初一日復設開徵時奏准試辦並將歴年徵收未能足額實情先後奏報各在案兹光緒十八年正月初一日起連閏扣至是年十一月底止一年期滿前監督臣王亷於十八年正月初一日述至二十二日交卸前一日止徵銀一千七百四兩一錢四分六厘八毫前署監督臣丁峻於正月二十二接徵之日起至六月初六交卸前一日止徵銀二萬一千九百七十五兩七錢一分四厘八毫奴才於六月初六接徵之日起連閏扣至十一月底止徵銀三萬九百十三兩二錢二分八厘二毫三共徵銀五萬四千五百九十三兩九分二毫較之乙酉以前各届收數均属有盈無絀惟核諸原額所短尚鉅推原其故蓋緣鳳陽關稅課向以粮食爲大宗雜貨次之近年水旱頻仍荒田開墾未盡所産粮食本不如前十八年夏秋之間晴多雨少收成歉薄商販益衡且洪澤一湖地居鳳關下　爲商船出入必經之路十七年冬令水本淺涸瘘以次年夏旱重載更難運行所往來者無非輕載小船徵稅無幾至於南北雜貨昔時富商大賈相属於道近以商本缺乏販運寥寥其稍有資本者或圖輪船便捷改走長江或因沿途厘卡林立請領海關單照鳳關稅課爲所分佔此時勢今昔懸殊又值湖水甚淺稅收未能足額之實在情形也奴才職司榷務責有攸歸抵任後殫竭愚誠力加整頓以冀多徵一分稅課多俗一分庫儲督率各關口員吏寔力稽徵故本届收數雖較庚寅辛卯各年稍形見絀而核諸乙酉以前各届均有加增所有鹽船料稅一欵據海分司連判申報自光緒十八年正月初一日起連閏扣至是年十一月底止共代徵銀二千三百六十兩三錢二分現仍照案湊解京餉以歸核實除將頭支及例銷經費各欵照例呈請撫臣查核具題一面造册送部外所有鳳陽關一年期滿徵稅數目理合恭摺具陳伏乞皇上聖鑒謹奏奉硃批戶部知道欽此○○二品銜安徽鳳頴六泗道兼管鳳陽關稅務奴才雙福跪奏爲徵收土藥稅銀一年期滿據實奏聞仰祈聖鑒事竊查鳳陽關洋藥稅銀向係專欵解部光緒二年復關之時前監督臣胡玉坦以洋藥一項質輕價貴最易走私長淮水路向無大宗往來陸路又易繞越由關稽徵必致百無一報卽經詳定章程責成行戶認納稅銀不經胥吏之手歴經循辦在案十一年奉文加徵洋藥稅厘皖省議由蕪湖關通商口岸按每百斤統收銀八十六兩隨其所往毋庸重徵等情當經前護監督臣顧樹屏查明皖北各屬所行銷者土藥居多卽或間有洋藥皆自上海鎭江零販而來旣經領有海關連單照章不能再徵詳明專徵土藥報解亦在案惟此項稅銀間係不分洋藥土藥一律徵收今自洋藥一項歸蕪湖關統收之後鳳關專徵土藥自光緒十八年正月初一日起連閏扣至是年十一月底上一年期滿共徵土藥旱稅正銀一千二十九兩八錢知應仍照向章專欵解部以濟餉需正稅之外例有隨解部飯曁加平銀兩亦仍隨正批解卽以雜耗銀兩作爲前項平飯曁傾工火耗之用不准書吏人等從中染指徐循例呈請撫臣查核具題一面造册報部並委員依限起解外謹將一年徵收土藥稅銀數目恭摺具奏伏乞皇上聖鑒謹奏奉硃批戶部知道欽此○○頭品頂戴廣西巡撫臣張聨桂跪奏爲年底盤查司庫恭摺奏聞事恭查嘉慶十二年正月内接准部咨欽奉上諭督撫盤查司庫均當實力淸查著於每年封印後親赴藩庫將本年收支正雜欵項逐一詳查取結送部等因欽此歴經遵辦在案兹光緒十八年封印後應行盤查之期據藩司黄槐森將司庫儲存各項銀數截至光緒十八年底止造册結呈送盤查前來臣逐加查核藩司儲存正項銀一十四萬六千九百六十八兩七錢七分八厘一毫五絲七忽八微又雜項等欵銀一十一萬九千一百三十三兩六錢六分一厘七毫一絲七忽六微減平銀一萬二千五百七十二兩五錢七分九厘七毫七絲八忽九微三共銀二十七萬八千六百七十五兩一分九厘六毫五絲四忽三微卽於十二月二十六日親赴司庫盤騐實存無虧除將印結加結送部查核外理合恭摺具奏伏乞皇上聖鑒謹奏奉硃批戶部知道欽此○○德馨片再查前准軍機大臣字寄光緒十八年八月初六日奉上諭戶部奏籌撥甘肅新餉一摺甘肅關内外各軍餉銀關繫緊要現經該部將光緒十姀年新餉指撥江西省銀三十六萬兩着該撫嚴飭司道按照撥數於本年十二月底赶解二成至來年四月底再解三成其餘統限九月底解淸等因欽此並准戶部咨同前由當經行據藩司糧道以前項餉銀司庫支絀萬難全籌會詳奏明援照歴辦成案於司庫地丁厘金項下籌解三分之二錢二十四萬兩道庫漕項等欵錢糧内撥解三分之一銀一十二萬兩陸續起解等情在案兹據藩司方汝翼詳稱查此項協撥甘肅餉銀先係委員解往因江西相距昔肅省城道途險遠往返需時委解維艱後經援案攺交商號匯兌今江西省光緒十九年應解甘肅新餉仍請交商號匯解以期妥速兹照部咨按甘肅庫平動放光緒十八年地丁銀五萬兩作爲江西奉撥甘肅省光緒十九年第一批協餉飭令蔚豐厚商號於正月十八日赴庫請領限八十四日匯赴陜甘督臣衙門轉發甘肅藩庫兌收所有餘平銀兩己遵照自行扣存至解此批甘肅新餉銀五萬兩職名係江西布政使方汝翼籌解合併聲明等情詳請奏咨前來臣覆核無異所有江西籌解奉撥甘肅省光緒十九年新餉第一批銀兩交商匯兌並籌解各緣由理合附片陳明伏乞聖鑒謹奏奉硃批戶部知道欽此○○二品銜安徽鳳頴六泗道兼管鳳陽關稅務奴才雙福跪奏爲奏聞事竊照鳳陽關監督每届一年期滿例領養廉銀六千兩辦公銀六千兩向在徵收關稅正盈銀兩項下開支前因廬鳳道兼管稅務巳有道任養廉足敷公用是以將關任養廉辦公等銀解送造辦處充公嗣於乾隆三十年二月間前監督臣卓爾岱具奏交銀摺内奉硃批嗣後關任養廉内每年賞汝銀一千兩卽後任亦照此辦理欽此欽遵在案光緒二年復關以後收數短絀歴於正稅内提撥養廉辦公銀各一千兩奏明解赴造辦處交納在案兹於光緒十八年正月初一日起連閏扣至是年十一月底止一年期滿徵不足額並未收有盈餘銀兩惟有仍照各上屇在於關稅正銀項下提出養廉銀一千兩辦公銀一千兩二共銀二千兩解歸造辦處公用又鳳陽大關徵收稅銀每兩向有節省歸公銀七分並裁革傾銷火工飯食等項銀七分歴經遵章奏明解交造辦處充公本届一年期滿共徵歸公銀一千四百五十六兩六錢七分四厘傾銷銀一千四百五十六兩六錢七分四厘又徵收關稅積存存平餘錢餘銀二千九百八兩二分二毫向爲解部平餘及添補各口經費等用除循例動支銀二千七百七十九兩二分二毫外仍存平餘錢餘銀一百二十九兩又關稅内向有充公一厘爲添補平餘及一切辦公之用撙節支銷計餘銀二十七兩六錢以上六欵共解銀五千六十九兩九錢四分八厘除委員解交造辦處兌收外理合繕具淸單恭摺陳明伏乞皇上聖鑒謹奏奉硃批該衙門知道單併發欽此○○頭品頂戴河南巡撫奴才裕寛跪奏爲循例盤查司道各庫恭摺仰祈聖鑒事竊照每年封印後例應將司道各庫盤查具奏歴經遵循辦理在案兹值盤查之期據布政使廖壽豐將光緒十八年正月初一日起至年底止司庫收支正雜耗等項銀兩開具摺結並據糧鹽道王維翰將道庫收支實存數目開呈册結詳送前來計司庫實存正雜耗等項共銀四十五萬七千八百九十兩零道庫實存漕鹽等項共銀一十四萬三千七百五十七兩零奴才親詣盤查按欵稽核均與現存數目相符並無　短除照章加結咨部外所有循例盤查司道各庫緣由理合恭摺具奏伏乞皇上聖鑒謹奏奉硃批戶部知道欽此 
 
