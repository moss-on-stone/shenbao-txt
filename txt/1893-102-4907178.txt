# 1893 - 102 - 4907178

 

Page 1

 
 
[赶印京報啓] [  申報館主人謹曰]  
　　臣工章奏薄海願聆偶一濡遲無不延頸跂足是以本館特倩妥友每日在内城赶緊抄寄印入報章卽凡邸抄及摺報中所偶遺者亦必設法抄來按日排印務期較尋常京報從速以饜觀者之心至於瑣碎新聞及公堂案牘酌量列入附張之内俾正張上多登緊要事機敬告閱報諸君尚其俯賜鑒察爲幸此啓 
[重印大題文富告白○附登售書價目] [  點石齋主人謹啓]  
　　本齋於茂子年曾印大題文富五千部士林稱賞海内風行未及年終卽巳告罄蓋以集中鴻篇傑作與大題文府大題三萬選等各樹一幟絕不雷同且一題祇文一篇更無疊床架屋之弊共文一萬四千首戞戞獨造簇簇生新實爲藝苑中不可多得之書祗以當時係集股告成各人志趣不同未能重復開印数年來久付闕如空榮賜購深用歉然今本齋獨出鉅資將各股全行購歸卽日開印約三月間出書一切仍從曩例裝釘三十二本務使字跡淸晣一覽了然永無細若牛毛模糊莫辨之慮有志觀光者誠不可不備也倘各書坊有欲定購二三百部或　購若干者請至本帳房面議爲盼又十三經難字音註價洋二角岑宫保介福圖洋一元悔蹉跎齋試帖洋八角售處仍照曩例此佈 
[寓兵於商論]  
　　寓兵於農於傳有之今欲令牽車服貿之儔充執戟荷戈之士不特舍其本務坐使輟業以嬉且事屬創聞不將使遠近傳疑以致讹言四起乎不知西人己有先我行之者西人之團練兵皆商人也平日當握算持籌之暇時時放槍打靶演習戎機及夫草軟沙平春光明媚則每逢禮拜六必會同列陣以角技藝之低昂然後禀請英國派駐香港將軍親臨簡閱悉心指示俾得精益求精夫西人豈好爲是黷武窮兵稱雄海外哉西人之來華貿易己歴數十年初時情性不同語言各異互相猜忌時有齟龉之端今則中外一家日親日近爾無我詐我無爾虞雖有時哥老會匪徒猶或乘機滋事而官吏必迅速追捕使之奠厥攸居然則西人之寓居中華己大有賓至如歸之樂正宜講求商務以博金資何必籌武備何必習兵機曰將以衞身家也將以保財貨也將以免匪類之侵凌也苟平居宴樂是耽手無縛雞之力一旦事幾猝至束手無能雖有中國官保護周詳而己横遭蹂躪故必勤於訓練務令步伐整齊庶幾未雨綢繆不致臨時而驚駭然則團練之舉其能巳乎因而思我中國出洋之人千百倍於西商其中苦樂之分亦復相懸天壞西人之寓中國者類皆富商大賈居移氣養移體人孰敢狎侮而玩褻之若華人之在海外謀生者非傭工卽服賈大抵短衣窄袖不能瞻視尊嚴在西國上等之人亦復一視同仁無分彼我而同是工商之類難保不心存忌嫉肆其憑陵卽如美國黨人昔年攻殺華傭不遺餘力雖有星使維持於事後而當日損失物産己復不貲苟能習於干戈深知坐作進退之法縱不可互相　戰逞我雄强而外侮之來安在不可自爲防禦故我以爲亦宜仿西人之法團成勁旅操練依時庶足敵愾同仇衞我桑梓雖然團練亦豈易事哉我見今之從事營伍者矣當其出師命將所衝疆場正宜戮力同心殺敵致果而偏心存畏葸臨陣奔逃及乎忿積睚眦私相閧鬥則又勢不兩立視性命如泥沙甚且刦掠金貲裏脅婦女種種不法之事可以惟所欲爲彼出洋謀食之人安在非好勇鬥狼者苟漫無紀律恣意鴟張恐大則開罪外人貽竊君父之辱小亦自恃男兒好身手時時巿并游行非直不能收團練之功反以致團練之禍則必臨之以星使督之以理事擇素著名望之巨賈爲之統帥申明軍律有犯必懲無事時軍實必整齊軍法必嚴肅盡心教導使其有勇知方然後猝遇欺凌可以互相保守有備無患免致千萬黎庶悉數棄之於外洋猶憶昔年有創爲招商局輪船行駛歐西之議者謂方今各國或不免憎恶華人苟有商船往來則居恒旣貨物流通如遇意外之災卽可載華人回國今旣舉行團練則自己旣有準備卽無輪船載運亦何致慘遭焚殺苦不得伸乎或曰我國而欲設團兵恐西人必出而阻止我則以爲是不必慮萬國之例彼此均可相通我旣許西國商人在華團練彼亦安能設詞以拒使華人不許團兵且彼之不許我團兵者恐兵旣成團易於肇禍也我旣臨之以星使督之以理事又擇素著名望之巨賈爲之統帥則非但不能肇禍且卽使肇禍夫亦責有攸歸矣西人何爲而必阻止哉因觀報紀西國團兵會操事縱言及此事雖必不能行不妨姑備一說質之有保民之責者以爲何如 
[上林春燕]  
　　春光過半日暖風和奉皇太后懿旨擬於二月二十七日移蹕頤和園由總管内務府分咨海軍衙門曁步軍統領衙門查照歴届成案妥爲預備○戶部爲知照事北檔房案呈所有揀補戶部江西司漢員外郎主事等缺於二月初三日帶領引見奉硃筆圈出戶部江西司員外郎員缺著擬正孫鴻恩補授所遺戶部江西司主事員缺候補主事王敞著准其補授欽此初四日述旨奉旨是欽此欽遵到部相應知照吏部查照○前紀恩護軍統領普揀選廂監護軍營官缺一事兹悉頭排空銜花翎一缺將護軍校吉祥擬正護軍校存福擬陪二排空銜花翎一缺將護軍校全順擬正護軍校武魁擬陪空銜護軍校一缺將剛明佐領下護軍錫凌擬正倭什布佐領下護軍恩廣擬陪空銜藍翎長一缺將富珠隆阿佐領下護軍玉存擬補除將空銜花翎空銜護軍校擬定正陪咨送承辦旗彚帶引見外並將擬補藍翎長旗佐花名分咨部旗註册○内閣爲通行事所有加上慈禧端佑康頤昭豫莊誠壽恭欽獻皇太后徽號經本閣恭擬徽號字樣繕單於二月初十日呈遞恭候鈐定所有各衙門遇有應行迴避事件勿與同日呈遞相應通行各衙門查照○禮部鑄印局掌印本任主客司主事王主政集現在出缺各堂憲議將祠祭司行走之鑄印局員外郎陳璧點充鑄印局掌印至所出主客司主事一缺查有禮部候補主事李德炳堪以擬補己行吏部查覈俟覈覆到日卽可帶領引見○殺虎口監督吏部郎中恩榷使浩現己差滿於二月初六日回京暫假梵宇歇宿備具請安等摺片曁緑頭牌借用吏部印片專丁於初八日子刻齎往西施門交奏事官呈遞恩榷使於丑刻抵西苑在吏部公所候旨旋由軍機處發出傳單令恩浩於第二起入見上御勤政殿垂詢稅課及晉北災歉情形恩榷使奏對畢退出散值後由軍機處片交諭旨恩浩所得盈餘等項銀一萬六千六十二兩零均交廣儲司恩浩毋庸賞給等因欽此恩榷使得旨後卽將盈餘銀兩齎進西華門至廣儲司銀庫交納以備兌收○戶部爲咨行事寶泉局漢監督戶部郎中陳維現届差滿例應咨取六部人員帶領引見請旨更換相應咨行貴部卽於一等郎中員外郎中出具切實考語保送一二員如一等不得其人或有經手未完事件准以二等人員出考保送務於三日内開送過部以憑辦理 
 
 

Page 2

 
 
[揚郡火災]  
　　揚州東關大街店鋪如林貿易繁盛上月廿八日下午田家巷西某姓茶食店忽兆焚如警鑼馳報各善堂洋龍水龍風馳電掣而來雖出城汲水較便無如封家姨助虐祝融氏愈覺跋扈飛揚東冲西突轉瞬己燃及街南對面焚燒勢甚猛烈地方文武各官指麾撲救各龍皆踴躍爭先四面圍澆又得撓鈎相助拆斷火路始行撲滅被燬者茶食燭炭南貨油坊廣貨烟布等店約二十餘家時己交酉初二刻本街水龍正擬暫留澆滅餘燼忽又聞金鉦鞺鞳詢之則教塲街北牌樓南首萬福祥茶食店不戒於火各龍有行至半途者有甫經回局者一聞舊信立卽飛馳而往比至則火己蔓延烈燄衝霄紅光燦爛是處屋宇街道較東關尤密各店招牌椽拄無不油漆輝煌更易引火俄頃之間街東街西一齊燃著人聲鑼聲喊哭聲　成一片燈毬篾纜燃點通紅無殊白晝各店搬運物件擁擠非常在塲水龍不下數十架因地窄人多頗難施展幸各管兵丁站成甬道擔水者始得絡繹往還又得文武各員曁保甲局員遴派差役竭力彈壓焚至八點餘鐘甫得熄滅約燬十餘家計平屋樓房數十童類皆鉅鋪半日之間連焚兩處皆係巿廛熱閙菁華薈萃誠罕有事也至起火之由及有無損傷人口容俟纊述 
[日本大火]  
　　陽歴三月二十八號午前十一點鐘黑雲滿天幾如潑墨微風不動急雨將來日本鹿兒島居民方作午餐忽報東千石馬塲町六十五番戶開設客棧之山崎右衞門家失愼延及四鄰救火者一聞警報拖泥帶水而來其時火勢甚熾大雨之中不爲稍殺至午後始將火救熄查見共燬百四十八戶當時被災情形見者無不酸鼻數日前山下町六日町曾遭大火此次又於雨中遇之何此處居民之不幸耶 
[天雨豆]  
　　戊辰年日本各處有大豆自空而降迄今好奇者恒資爲談枘近日北高來郡東彼桁郡各處又以雨豆聞一時傳說紛紛或云此豆本在鳥糞中爲雨淋出或云係疾風從他處吹送到此或云好奇之輩故意將此豆撒下又云果從天降兆主凶年有目覩者言豆形似乎擄木之實惟所雨僅在一縣中鄰縣絕不一見不亦異乎 
[西報譯存]  
　　土耳其國之南島嶼成羣重巒疉嶂中有小島名沙模理士者居民頗衆前月忽遭地震其勢甚爲猛烈屋宇傾頽無一存者居民流離失所甚爲可憫○葡國聖美基利地方近有人樹藝紅緑茶兩種將茶樣寄至澳門俾有盧仝之癖者細評優劣據稱此茶與廣東茶嫓美較之印度日本所植尚勝一籌其本質與製法均足稱善非徒借助花香者可比又聞有西商名約瑟庚道者於光緒十六年自捐銀資欲闢種茶之利雇有諳悉茶務之華人前往勷辦今果得此佳品想宿願可償而獲利有可必矣○英京電報云美國新總統宜里華倫諭令諸議員於西本年九十月間核定日期會議抽收出入口稅新章○電報又云聞法國廷臣現又全班告退但尚未悉其果否也按法國近年廷臣之更易者屢有所聞十年中除己故之花利外竟無有一人能歴一年之久者噫何彼國廷臣變動之多如是耶○英國將軍士的路自幼從戎孔武有力効力行間身經百戰其後調守印度執掌兵權嗣以年老告休退隱林泉在家食俸兹聞於前禮拜内偶得重疾業己瑰返泉臺享壽七十有七歳云○俄之西鄙卽德之東鄙繡壤相連頓成水災又奥斯馬立國亦告懷襄鄕村之中六畜被水衝去者以千數計有地名口拉立者水漲於河三倍衝去屋宇三百餘間有田五萬畝浸在水中成熟變作荒蕪斯亦非常之災異也○挨及國政治自歸英國協理凡有詞訟須英官會同審辦兹閱英京來電云英國於挨及會審詞訟之事擬新更條例俾英官得權宜辦事挨廷各大臣以此事實爲不便因此議論紛紜拒而不納 
[記齊烈女殉夫事]  
　　湖北黄陂縣齊茂才金藻生有一女小字九姑幼時許字本邑茂才張玉甫之第三子荔妓年紀未賦于歸張子儒生也弱冠卽文名噪甚自以爲飛黄騰逹在意計中於是雪案埋頭芸窗勵志雖古人之焠掌剌股無以過之去歳之秋竟以積勞成瘵支離鶴骨遽赴玉樓九姑聞訃之餘默無一語然枕邊衾角時見滬點若斷綫珠父若母窺見其情慰之曰兒何患無佳壻似此好姿首豈竟以卯角老閨中耶九姑忿然曰婦人之義從一而終兒生爲張家人死亦爲張家鬼朝秦暮楚唾駕隨之矣兒計己决請勿復言遂漕取金環吞之騙斷而絕殮時在身畔檢出一紙有夫死不甘獨生死必與夫同塚等語其叔金城見之曰是可嘉也請以柩歸張如何忽屍目中隱隱有涙下齊因使人告於張張命以長子之子嗣之迎櫬合葬奉栗主入祠一時觀者人海人山無不稱揚贊嘆所可異者柩至張家時忽有大蝶繞堂飛舞旋集於張之靈前咸謂女精誠所化云噫樓成白玉忽徵昌谷之文魂化靑陵空下韓憑之涙如九姑者夫亦可以風薄俗矣刻己禀諸宗工奏請天章旌表前任湯大令亦題匾以表芳徽江漢兩湖晴川各書院肄業生更形諸詠歌裒然成帙長篇短什陬澨風傳地下有知當無遺憾 
[鴛鴦雙殉]  
　　揚州徐凝門外有陳姓者少年倜儻顧影自憐其妻亦姣好宛然畫中人也朱鳥窗並香肩並倚見者疑爲幾生修到前月某日甲自外歸見妻獨立門前徘徊顧盼甲偶斥之曰不向深閨剌繡而偏在此徙倚豈欲效迎風待月故事耶女聞言默然不答翩然入室甲尚不以爲意轉瞬又出及暮歸來則見女偃臥繡榻上甲又斥曰不作晚炊偃臥何爲屢呼不譍諦視之容色慘變不知於何時己吞紫霞膏時女母亦居於此急爲覓方灌救無如受毒過深返魂無術女母悲痛之餘與甲料理後事詰朝紅日東升甲猶高臥未起女母詈之曰如此倥偬尚復酣臥眞全無心肝者也近前視之體冷而僵口吻烟瀆宛然蓋己隨女於泉下矣女母大駭不知所措旋將女屍收殮一面遣人至蕪湖報信緣甲之父駕舟遠出此時適至蕪湖須俟其返棹方可收殮也不願同日生但願同日死一對痴男妇豈非情種 
[錦標奪得]  
　　吕宋發財票厦門購者甚衆前數年時有中頭二彩者近來得三彩者頗多而中頭彩者久己　寂無聞二月二十一日接外洋電報悉頭彩之票由三春錢店分條售出惟棠鞋店獨得四分之一其餘皆係分條彭浪嶼有某甲者孑然一身素以傭工餬口偶購一條竟得洋五千元不覺心花大放日來舉動盡失其常如醉如痴徬徨無主可見儻來之物固貴有福以享之也不然者蕉鹿迷離不崇朝而己成幻迹禍且隨之福於何有 
[甄别紀事]  
　　温州中東書院向歸道憲甄别今由趙展如觀察示期於二月十二日甄别在院諸生童應考者共有九百餘卷題目列左生員仁義忠信樂善不倦此天爵也公卿大夫此人爵也古之人修其天爵而人爵從之今之人修其天爵以要人爵詩題賦得百花生日得花字童生題子曰默詩題賦得小卯出耕得耕字往年甄别係扃門考試此次携卷出塲諸生童枚速馬遲不能一律延至十三日六點鐘卷始交齊 
[米貴如珠]  
　　温郡近來米價飛漲上白秈米每石需洋三元八角各村莊恐食米太少不敷本地之用相率遏禁不准出口各行鋪遂借此居奇逐漸加價趙展如觀菜俯恤民艱照會招商局輪船免稅裝米以爲招徠之計於是裕大源記恒記乾泰各行戶採辦漢米絡繹而來運到米二千袋二月十三日又運到二千袋均匀平糶民心爲之大定 
[彞陵雜紀]  
　　孔學憲接試宜昌時自京所寄包兩個由招商局轉交巡捕官在後學憲祗接一個且並無信函遂函致京師查問近接回函方知失却一包内係貂套一件信一封今學憲在襄陽考試派人至巡捕處查詢巡捕卽向招商局訊問招商局取册簿閱之上載收包二個由巡捕蓋有圖章巡捕不得己轉求縣尊查辦未識尚能返璧否○興山縣武管係宜昌鎭屬下四營之一原設左營遊擊一員守備一員今任守備者係廣西臨桂人姓石名守珪近日因病逝世上游委葉守戎往署該處己有兵差前來迎接矣○前日有某西人與兵船上之兵官乘坐遊船往上遊一帶徧覽山川形勝近日領事官又偕兵官在游船行天上人在鏡中游記中又添數頁矣 
 
 

Page 3

 
 
[辦鹽新章]  
　　温州鹽務向歸甲商包捐包解歴有年所現奉上憲札委沈子谷司馬總辦邵補堂邑侯副辦諏吉三月初一日爲始改歸官辦兹將六言告示照登於後督辦温處兩府鹽捐總局示照得温處鹽務甲商包辦有年捐雖减爲八折害因併收四捐秤價兼非劃一商民無利可權大憲軫念民瘼再事設法求全現仍攺歸官辦章程一切照前積弊概行裁革商民自必稱便塲鹽閩鹽塔銷庶幾利益均沾設局計有三處分收起騐不愆温處每觔兩箇靑騐一箇半錢處收二文有五免騐以示憫憐價憑行販公議報局懸牌昭然行家代客買賣不准壟斷自專每篰輕重一律不准拆篰加添出入惟憑官秤不准大小殊懸小販往來販賣報捐照舊宜先靑處須票呈騐無票卽屬私鹽一經司巡查出照章補罰無偏夾帶固須嚴究浸灌又禁蔓延今特出示曉諭分别定章傳宣倘敢明知故犯究辦定必從嚴 
[錦江春浪]  
　　淸明前後十日男女皆出城掃墓松楸展拜不忘木本水源有某甲自東郭墦間歸其戚某氏適在通遠門向某乙買甘蔗氏問需錢幾何乙曰長短大小其價相若任爾取携甲以乙語似含輕薄意忿然作色揮之以肱時值巴縣某大令詣附近五福宫宴會遂扭至憲輿之前大令謂乙口出游詞咎有應得判令掌責枷號甲酗酒滋事亦有不合免其掌責荷以巨枷押赴城門示衆限至淸明後釋放○俗傳鄷都縣爲隂曹所在而附會其說者遂從而作俑創修閻羅天子殿每年二月遠近婦女咸往進香絡繹於道近日渝城尼僧藉此歛錢邀集善男信女無明無夜啓建無遮大會不務民義而瀆鬼神甚矣其惑也○瞿子玖宗師歳試告竣早經回省兹聞重慶府接奉憲札舉行科考定芿於三月三日縣試想濟濟多士又當摩厲以須矣 
[京江餘話]  
　　日前鎭江各魚戶具禀保甲局稱近日魚行買賣仍有人不遵憲示掗用小錢請再禁令嚴申實爲德便局員將禀擲還諭以本局不敢民詞宜向縣署具禀一面仍飭坊保肩荷高脚牌在各街巷嗚鑼曉諭如有掗用小錢之事定當送縣嚴懲○挑濬運河己登前報近日由江口濬至大閘橋挖出之泥用小划船載赴江心抛棄小划船戶祇顧便易甫出口卽將泥抛之水心識者恐將來潮汐往來仍不免於淤入不知司其事者何以不一籌之也 
[解紛受辱]  
　　漢口四官殿畔某海味店由上海購燕窩一箱抵埠時匿不報稅卽命挑夫抗至永昇平挑夫行至中途在陳某家庭中小憇片時仍抗之而去有好事者聞知其事向查河快役楊某告知楊急至陳家查問陳向之譁辯漸至反顔塾師王茂才聞之出而排解勸楊查明再說楊决不肯依巨才忿忿不平赴牙厘總局理論局員裕觀察因有公務遠赴湘南局中人不問情由將茂才交地保看守閱一二日轉送淸軍府請辦淸軍府查明誰爲偷漏誰爲寃誣乃以肩輿送茂才回並放爆竹以爲之解穢 
[龍華紀勝]  
　　龍華在滬城西南鄕居民皆以藝桃爲業自徐家匯至鎭上迤邐四五里紅霞萬斛蒸成錦繡乾坤每年二三月間裙屐簪裾如雲如水妾乘油壁郎跨連錢扇影斜陽　光古陌方之古人淸明拾翠上己湔裙旖旎風光當無多遜鎭後有一古刹禪房雲掩佛殿鐘沈老潔郎數十人於此焚修習靜昨爲開寺之第一日適遇西人禮拜凡在各洋行服賈者大都輟業嬉游以故車水馬龍益復往來如蟻時有彼姝淡妝素服稽首蓮臺絮語喃喃爲意中人祝無量福壽迨夫崦嵫日墮扶婢歸來掩映於紅霞錦浪之中髣髴天然國畫巡防局恐宵小乘機滋擾持派局勇按叚梭巡保護周詳游人足資庇蔭己 
[縣試紀事]  
　　昨爲本邑考試文董之期先一夕黄愛棠大令飭差多名各帶夥役至敬業書院前彈壓以免匪徒混入時交三鼓命放頭砲四鼓後放二砲俄放三砲各文童各携考具在考棚前伺候捕廳陳少尉帶同差役往來照料天將黎明大令與宣廣文命駕而至分坐東西公案點名給卷迨點畢己見曉日東升大令卽命扃門考試此次與考文童共有二百九十一名分作六牌每牌五十名各童魚貫而入肅靜無譁是晚十點一刻鐘放頭牌俄而二牌三牌陸續開放題目列左巳冠首題故不勞而王次題何如斯可謂之士矣未冠首題子曰善人爲邦百年次題義人之正路也通塲詩題賦得聖代卽今多雨露得多字五言六韻 
[總巡視事]  
　　昨報紀總巡蒞滬一則兹悉昨晨城厢内外地甲共十六名及捕役汛捕局勇人等均在沈香閣齊集至張九牧太守公館中迎接俄而太守乘輿入城蒞周視事甲捕等復至局中叩賀本邑印委各員亦踵門道喜午後太守乘輿赴各衙門答拜輿馬往返一時極盛 
[飭員查覆]  
　　閩人某甲在滬南開設建茂六陳行一日雇舟裝貨出吳淞口被該處關卡查知是貨尚未報捐遂將船貨扣留甲謂貨己報捐不應被扣卽投蘇松太道署具禀蒙聶觀察批云該商如果照章報騐何致扣留其中恐有不實不盡姑候札飭吳淞關委員查覆核奪 
[魚船失事]  
　　船戶名貴咸者在滬南撑駕度日前日裝載鹹魚數十擔往周浦鎭交卸午後行至白蓮涇忽有小火輪飛駛而來從船旁擦過相觸之下洞穿一孔水汨汨而入貴咸大聲呼救幸在白晝經隣船赴援將貴咸及船夥一併救出惟鹹魚則悉付東流矣當危急時小火輪衝波竞去並不回顧頗有議其非者 
[曉諭典商]  
　　欽加運同銜補用直隷州調補松江府上海縣正堂黄爲出示曉諭事據典商慶餘仁大等十五家呈稱商等在滬領帖開典統計承領各善堂書院及省發各公欵三十餘萬全賴各前憲詳奉藩憲批定章程按月二分取息藉以周轉歴年以來公私稱便上年有開設同昌源來兩典之邢厚莊擅作活利公欵有碍禀奉前憲袁飭傳到案勸諭遵具照章取息如違甘究切結在案不謂邢厚莊自盤頂公益典改名厚生突於今年二月初一日又作活利商等會同往勸置若罔聞似此罔利不獨掣動大局有碍三十餘萬之公欵且顯違甘結大背定章不得己控請諭令速遵憲章仍照二分取息等情到縣據此查此案前於同治十三年據典商郁鼎泰等禀上海縣各典先後報開向均按月二分四厘起息十二個月爲滿自奉各憲通飭减利寛期凡質當衣服改章自按月二分起息至一分八厘一分六厘一分四厘不等均十八個月爲滿一時草創典章苦樂不均未臻妥洽會議查照蘇省公典章程無論當本多寡統以二分起息限期悉以十六個月爲滿極爲斟酌盡善等情禀經葉前憲禀奉前藩憲批准照行飭各縣分别示諭一律遵辦毋任違異取巧等因上年同昌源來兩典改作活利當由典董禀經袁前憲飭傳取具遵章取息切結又查上年六月據邢基徐源具禀遵照公典章程開設厚生公典復經竇前代理縣詳請領帖給執一面給示開張諭令該典遵照定章不論當本大小一概按月二分起息各在案該商所開旣經照章取息該厚生典甫開半年更不便顯違定章旣碍大局據控前情當經集訊開導之餘諭令出具遵結未到因該商住居租界卽經移准英公堂催取仍照向章按月二分取息加盖厚生典圖記切結前來合行出示曉諭爲此示仰該典商遵照自出示之日起務應遵照詳定章程無論當本多寡一律按月二分取息不得故違憲章致干詳辦切切特示 
[禁放鷂燈]  
　　欽加運同銜補用直隷州調補松江府上海縣正堂黄爲禁止點放鷂燈事照得上海地方居民櫛比鱗次火燭最宜小心乃近有頑童等於紙鷂上繫以紅燈點燃多盞乘風放入空中勢若游龍偶一墮落人家草堆易致延燒釀事不可不思患預防今特出示禁止爲此示仰合境保甲軍民人等知悉須知鷂燈易致火患務各教戒子弟不准再行施放如敢故違許由該保甲登時扭送來縣以憑懲處至春間施放風筝原不在應禁之列惟風筝落於人家俗忌頗多往往因此爭奪肇事殊爲不值爾等亦應約束子弟不得在於人烟稠密之處混放免生事端其各凛遵毋違特示 
 
 

Page 4

 
 
[冷擬可惡]  
　　本邑英界石路中每至晚間卽有小本營生者設攤售物零星破碎羅列階頭燈火蜿蜒幾類長蛇之陣其人類多性成兇惡一言不合毆詈隨之蓋與獲城河畔之舊貨攤不相上下焉前晚有某甲者至寍波人某乙攤上購西式紗襪乙索價二角甲嫌其昌貴一笑置之乙曰爾意肯出若干甲不答乙大聲曰老子固將本求利者今白曰送爾可乎甲曰此等行貨每雙祗值錢五十文爾肯售否乙曰爾思使宜貨盍學作偷兒甲忿不能平與之爭論乙意欲揮拳用武旁有水菓攤主某丙勸甲曲爲隱忍並斥乙曰爾亦生理人烏能出言不遜若此豈不聞諺有利氣生財之語耶乙語塞甲始悻悻而去噫光天化日之中攘往熙來之地而若輩竟兇横若此有巡街之責者尚能付之不見不聞乎 
[南巿瑣聞]  
　　有某甲者家於本邑南巿洗帚弄製成婚喪諸器皿出貰與人即俗所謂茶擔也家有房屋一所經更頭某乙之妻陳氏賃住氏慣爲蜂蝶使曲房密室大開雲雨之塲良家婦女之入其彀中者不知凡幾祗以行蹤詭秘官長耳目難周以致稔惡頻年竟爾未經發覺一日十六鋪地甲夥某丙行經其地適氏濃妝艶服小立站嫺因戲之曰日來可有二八女郎能使狂生魂消心醉否氏見係在官人役恐其藉索陋規卽詈之曰瞎眼奴可知此處是何人家而竟出言無狀乎丙亦反唇相稽兩不相下乙聞知其事卽咎其妻曰爾旣己作此勾當不應開罪辦公人恐兩扇白板扉將有朱鈐斜貼矣氏以無端被藁砧斥辱心有不甘奔至丙家與丙狼鬥復互扭至十六鋪南局潰訴情由局員以兩下均無恥之徒叱退不理氏堅不肯罷言欲扭至總局喊寃中途經人理勸再三未知能言歸於好否嘻臺基之爲害久爲人所共知今復敢逞雌虎之威咆哮不己豈目中竟無官法耶奈何官斯土者猶居然作好好先生也○前晚鐘鳴八下小竊瞿子園掩入小南門外西鈎玉弄姜衍澤堂藥棧葠苓芝术予取予求時衆夥正在晚餐聞有窸窣聲出爲探視黑暗中見一人將獸鐶摸索大呼有賊瞿非但略無懼色反應之曰賊在此爾敢何如夥奮力上前當胸扭住送交二十三七鋪巡防局局員著交捕夥阿桃收管俟查明有無别案再行核辦○滬南鹹瓜街嚴乾生藥材行房屋以歳久失修前日倩木作頭徐阿來爲之整理及徐前往則漆匠薛成奎己先在見徐至卽生妬忌之习兩相口角扭至萬和樓茶肆一評曲直繼竟攘臂而前大有滅此朝食之勢徐力不能敵狼狽而出奔至十六鋪保甲此局喊控祝翼雲二尹卽飭局勇往拘聽候辦理○浦東人陳阿金年己三十餘在新馬頭看管木栅邇來爲二豎所侵淹纒不愈十六舖地甲裘鎭見此情形恐其溘先朝露立投巡防中局稟報李蘭史二尹於昨日備函飭勇將陳移送城中普育堂醫治○滬南毛家弄左近鼎昌源米行主凌少山赴荷花池地方向蔣聚隆鞋店定購縀鞋一雙至前日而工竣店主蔣某將鞋送往凌閱看之下嫌與原樣不符不肯收受蔣堅稱照樣製就並無不合於是兩相角口旋致用武蔣妻奔往解勸見丈夫受辱遂告知十六鋪地甲前來調處 
[虹口瑣聞]  
　　鄕人詹法法法家在虹口文昌殿左近膝下一女小字富英幼時鍾愛逾恒以致性成潑辣與鄰婦山東大林結爲姊妹相約在某絲廠繅絲去秋字吳賢根爲妻六禮旣成期占嫁杏祗以别有外遇以致琴瑟乖張蓋賦浣衣者己數月矣吳以魚永難諧未免虚名悮賺錦衾角枕依然鰥緒無聊乃於前日促令回家催歸之符急於星火富英疑同廠工作之張吳氏暗地將春光漏洩因之變起蒼黄遂與山東大林等商通率同娘子軍數十人在廠邊守候少選張吳氏工罷而出凌波步淺細踏靑莎富英等一擁而前團團圍住或蓮鈎暗蹴或葱指輕抓或摑其紅玉之腮或撏其烏雲之髮致張吳氏受傷甚重一息如絲旋又擁至其家欲將氏夫張長福拽出張躱入内室呆若木鷄隣人羣抱不平與詹理論責令焚香點燭向之負荆詹誓不依從恐不得免於公庭屈漆也○裏虹口人瞿永福農夫也生有一子名曰毛毛旋又撫順福爲螟蛉令在製造局謀業順福克勤克儉瞿愛之若掌中珠毛毛娶蔡氏爲妻尚未生育前年忽因病而殁瞿以媳尚少艾勢難獨守空閨因贅浦東人陳阿全在家卽諺所謂坐産招夫亦鄕村中之惡習也詎陳日事遊蕩不肯從事田疇瞿因之有悔於心悶悶不樂至去冬災生二豎疾革而終陳益顧忌全無恣情遊冶欺順福懦一言不合遽爾揮拳前日復邀同蔡氏族人迫令順福將瞿遺下之房契田單悉數交出并聲言當揮之門外不許來家事爲瞿姓族人所聞向之理說陳出言不遜大肆咆哮噫兇悍性成至於如此意者其爲天地戾氣之所鍾歟 
[法界瑣聞]  
　　王錫和流氓也前經犯案幾次送懲邇仍怙惡不悛盤踞租界中遇事生風每以花烟館爲魚肉日前又　集無賴向某龜子訛錢龜子不依以致互相口角正欲呼巡捕拘押而其黨己聞風遠颺矣竊謂花烟館固污穢齷龊敗俗傷風然一經事發到官自有高坐堂皇者爲之懲辦彼流氓有何干涉而竟藉故拆梢乎拘而懲之其烏能免○前日太古東棧學徒某甲奉師命送洋銀七元至某處行至興聖街左近略沾手汗恐圖章未免模糊因用紙包之持之而去適爲匪人某乙听見伸手自後搶取飛步脫逃甲且喊且追誓不肯捨將追獲矣乙取紙包擲於途甲喜物己珠還不復追上及拾取開視則所包者皆銅餅蓋己李代桃僵矣乃奔赴大自鳴鐘捕房訴請捕頭紺訪不知果能弋獲否也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東甌宦轍]  
　　永嘉縣邵補堂明府於二月十三日戍刻乘招商局之海昌輪船回甌在署小憇卽謁見趙觀察面商機務盖以此次由省公旋兼有鹽務商摧也○新委西門卡厘金委員胡東淸大令壽海於前月初乘輪來　暫駐東陽春客寓本擬於十一日接辦嗣又攺至二十一日進局聞胡大令以大挑知縣奉檄來甌畀以厘務要差當可收駕輕就熟之效也 
[江寍官報]  
　　二月廿一日總辦釐捐局候補道歐陽知府阮祖棠正任江寗縣　元鼎均傳見總兵龍殿揚銷假委辦海門釐捐知府王澧專差來省禀知奉直隷總督飭知於廣東賑捐案内保奬俟歸道班後加二品頂戴江蘇試用同知張福諭赴蘇辭行請補太湖協海門營左哨都司劉長淸辭行卽用縣諸可寶由蘇州來省知縣葉元鋆展假數天縣丞方培根回省 
[皖垣官報]  
　　二月十一十二日皖南茶厘局江蘇候補道于寶之辭卸署合肥　園司陳德忠到蕪湖縣王萬甡解案來省辭候補直隷州丁輸章到由大通回知縣姜維寶到由蕪湖措貲回知縣桑嶲知縣張德瑜均知首縣閱卷知縣楊鵬程轉假五天新授廬江縣侯原洲新授南陵縣趙煦均辭赴任十三日牌示試用訓導姚元熙委署安慶府教授委辦天長厘卡候補通判程壁到鳳凰頸厘卡通判張煥楨辭委辦休寍屯溪厘卡候補縣汪大奎辭分發安徽試用巡檢史文采到江蘇人候補縣韓澤延候補知縣潔正源均到赴貴池閱卷回候補縣汪錫麟辭奉撫憲飭赴皖北差遣巡檢賈又桂謝儃知准補無爲州奥龍分司候補典史羅廷弼謝琴飭知准補續溪縣典史候補典史陳誥到起服來省候補吳　萬鴻年到奉臬憲委赴無湖提案十四日署理皖南鎭徐士衡辭卸辦休寍屯溪厘卡知縣陳綬若到候補縣徐致遠候補直隷州判楊葆孫均知代首縣閱卷候補縣丞陳懷棟知奉委解長江水師并老湘營月餉赴金陵 
[邗江官報]  
　　二月二十一日廟灣塲鄭鹺尹禀辭回署二十二日張鹺尹錫銘委豐掘稽收盖孔鹺尹憲埰銷金陵解餉差二十三日葛太令培忠解京餉起程金鹺尹星楏委赴西岸聽差蔣分轉委赴淮北查丈鹽池劉鹺尹鍾詳委解金陵餉銀二十四日李太史雲慶過陽　鹺尉存義委赴淮北聽差金鹺尉壽萱解海分司餉銀來揚金沙塲單鹺尹庭蘭禀到 
[江西官報]  
　　候補府李宗言接辦總查七門城内保甲湖北通判林宴春回鄂知縣包國瑚方任棟並加一級紀録二次陳永康委辦吳城淮鹽局大挑知縣孫如賓起服來江係河南庚午舉人縣丞龍汝翔由德安辦保甲回省攺擊州吏目馬慶熙繳照係安徽監生典史孫廷樟接查進賢門餘干縣丞丁毓溎據幸丁憂以候補府經汪善培署理臨江營都司劉貢淋寍都管守備凌本材南康千總魏得高均於軍政案内叅劾查遊擊劉福松歐陽淸應起鳳都司陳占魁等四員均堪借補請補臨江都司員缺俟咨商督部堂酌核揀選會辦又查有期滿差官候補守備徐夢熊堪以請補寍郡守備員缺又現在兼代武巡捕李聲揚堪以拔補南康千總弁缺 
[瞎話]  
　　鎭江洋馬路有甲乙二瞽者相遇於途各道契闊詢及生意美惡甲云今早代某洋行眷屬推算八字得孔力兄若干乙云某公館姨太太央我作求子符一道允謝番佛若千二人固皆操鬼谷先生之術者也甲忽言吾與子久不相見當此風和日暖囊中俱有阿堵物盍尋佳處一暢心懷乙曰我等視而不見園林山水奇境罕逢酒地花天無門得入可奈何甲曰盍隨我去一領烟霞風味乙曰諾甲扶短童先行乙繼之向馬路左側小巷中行來是處固烟花藪澤也過某土娼站嫡家鳩盤荼數人因長日無聊倚門賣俏見甲乙經過信口嘲笑甲乙聞聲以爲天台不遠口角春風機鋒互門妓等見其有意因言我家姊妹現欲舁命先生肯賜教否甲乙大喜相將入門妓乃坐二童於外而携甲乙入室甲乙此時雖不一覩傾城顔色然一個魂靈己飛上九霄雲夏妓猶以命金多寡爲詢甲乙不暇　答妓遂乘機探其囊槖方嬉笑間一妓頓生一計取剩粉殘脂在甲乙面上東塗西抺又以粉在背上各畫一龜形别一妓將瓜皮帽取下携去帽頂翻出紅裏復轉相謂曰先生固愛體面者似此花臉何可見人當爲先生　去因取舊布一塊撮灰於其中塗其老臉於是甲乙之面忽白忽紅忽黑頃刻變幻又謂先生固衣冠中人無頂之帽斷不可戴當爲先生紉上遂取針線就紅裏反紉而戴之宛如絳　雞人有頃聞門外剥喙聲妓曰某靑皮至矣先生勿多言宜由後門急去否則恐遭毒手甲乙大驚失色呼童取物二童亦不知何意踉蹌而出直至巷口二童始告以先生衣冠己改面目全非甲乙詢其故則云先生之面目如戲劇所扮之牛魔王先生之裝束如造反之紅巾賊甲乙始知爲妓所侮乃脫帽露頂取袂蒙面牒　而歸見者莫不掩口胡盧次日城内小巿口又有張瞽之事○小巿口街北有張瞽者亦以星命爲業素以勤儉聞非疾風暴雨未嘗不出陶除却淡飯粗茶不肯浪費一錢稍有積蓄届然放債生利小巿街南有華姓者生二女次女亦以目疾廢年逾二十問字無人而華家計極貧遂送其女入瞎子會習學算命業以爲餬口計居然解財殺傷官推排八字向同業中爭名奪利瞽者中有知二人者以張瞽鰥而有資華瞽貧而未嫁若聨姻婭未始非天作之合遂以氷人自居華夫婦利張之資欣然許諾於是納聘選芿花輿迎娶一如俗例惟當却扇時四目相看不免有咫尺蓬山之懿耳二人仍各理舊業每日出門覓利如是者有年近生一子雙目炯烔不類其父而華以貧故常取其女所凲錢以資家用女亦喜住母家恒經月不返張性吝而多疑因向同業問其裏行止奚若有黠者戲之曰汝秉貌賽土嬙爲有目所共賞吾兄之帽恐不免令人看朱成碧也且呱呱者亦非汝生汝夫婦俱瞽必生而瞽者乃眞汝子也張信以爲眞一日妻適從母家回張大詬曰吾貌未必不如子都特汝無目未之見耳何爲舍家雞而逐野鶩生此異種妻曰吾與君尚熟視無賭何從與外人有一面緣請勿疑張不信靳不與食並奉以老拳妻大恚復回母家嘗不與之同處久之張復思故劍因詣泰山處商之而奉水與阿姨惡其所爲謬謂曰女旣歸汝則生死存亡惟汝實主之何反向人喋喋爲張無奈仍悵然而返繼思妻必在街巷尋覓主顧遂於要路伺候欲效曹沬刦盟故事有知之者轉告其妻妻亦時時防範終不得遇上月廿二日淸晨華在小巿口街土地廟前與人絮語張瞽由後面尋聲而至挨近身旁緊握不釋欲扭至縣署控其匿女之罪俄而泰水小姨等聞信奔至紛紛攘攘扭作一團庭有人爲之排解將女送歸張處始寢其事不知此後能免反目否耳 
[撫縣案彚録]  
　　潮州人曹金元之妻沈氏遭　子蘭誘拐曹遂投上海縣控告當經前任袁海觀大令研訊三次以事無左証將潘交保迄今此案尚未了結經曹投縣求催前日黄　棠大令飭差將滛交案晚堂備痛審委員葉大令研訊曹訴稱係湖州人向來出外貿晚娶妻沈氏相安巳久前年忽遭藩子蘭誘拐藏匿他方當經赴案具控有書一封爲證現求訊究潘供稱係湖州人現爲京貨業向來安分與曹爲鄰與曹妻沈氏素不接談安有誘拐之理實被誣控大令以番子蘭供詞舍混曹金元具控有據豈容任意圖賴判將潘收所限半月内將沈氏交案一面緝訪該氏下落禀候覆訊○豐興米行主顧鶴生遭李文明　鈛當時追獲由廿三七　保甲局轉送縣署己紀前報前晚由黄大令提訊顧訴稱上月二十日行中有白米九石五斗送至浦左六里橋向某雜眞店交代當時帶回大錢十三千九百四十文喚舟渡浦至新碼頭登岸雇車裝載行未數武忽有素不認誠之李文明等六七人由坑厠内奔出將車　住不准前行紛紛上前攫奪大聲　喊由源來冶坊中人爲將伯之助始將李拘獲餘肉逃逸李供稱係桐城縣人向在過土操舟度日上岸往浴堂汛澡回時行至該處　有吵閙聲上前看視見諸人搶奪陳　小的正欲避開忽被悮拘大令曰爾雖不肇事當知肇事者爲誰供稱不知大令以其狡　喝令責懲卽有李雲生投案供稱文明係小的之弟素來規矩此次實被炭梅六令怒判將文明拖下笞責三百板　搶奪者究竟爲誰供稱實係包小婁仔王小　仔等所爲大令飭令收所李雲生交差顧退去候補提餘人到案訊辦○朱秋攫控楝桂芳王會生沈根和等貨夜觀物一案黄大令訊供之下陳等供稱係秋樓之弟阿炳糾合大令判將陳收禁王沈收所候徤阿炳到案再訊己登去冬報章今阿炳己由伊父處治秋變赴縣求銷前晚大令升堂研訊秋樓訴稱係閔行人胞弟行止不端己由父親用家法嚴治令小的投案求銷並請將練等　釋大令提陳等研訊陳與王沈同供稱係南匯縣人向爲舟楫生涯朱阿炳糾合小的等前去搬物児求恩與大令以陳等究有不合著各責一百板各具攺過結呈案人則交保朱亦具求銷切結呈案備查 
[英界公堂瑣案]  
王鑒堂以其媳姚氏私逃偕族人王長生偵訪旋遇諸下海浦氏堅不願回其弟姚關榮更肆意忿爭逞蠻霸阻適有一百六十五號華捕巡邏至此一并拘入捕房捕頭令移送公堂蔡太守諭候訊供核辦○姑蘇人錢富寶以葛阿大誘匿伊妻扭　　　蔡太守倩宋二尹升堂研訊葛供稱小的並不誘匿其妻惟因生同鄕井與之相識而己錢妻全氏供稱小婦人在滬傭工並未見誘子葛二尹著錢領妻回去葛交人保出具不再與氏往來切結 
[法界捕房紀事]  
　　前晚八點鐘時有某輪船己歇水手數十輩羣聚公館馬路一枝春茶肆擾攘喧譁舌劍唇鎗各不相下　而揎袖而起扭作一團茗碗烟筒紛紛抛擲茶博士恐釀成巨禍飛報捕房捕頭令通班捕探往拿獲住十人扭回管押昨晨克捕頭向之　　令　洋十五元賠償所毁之物始得免於解送公堂○竊賊某甲屢經訊辦依然怙惡不悛前晚又在租界圖竊經某包探拘入捕房 
 
 

Page 10

 
 
   
 
 

Page 11

 
 
[上海北巿絲業會館籌賑公所施少欽經收順直山東河山西賑捐癸己年元月初一至十日弟三千四百五十八至六十七次淸單]  
　　初一　陸昭容洋四　求諒居士求父康健一元又求合家平安一元又求功名順遂一元○初三日張鳳葉堂由協成乾號來　一百元無名氏八元無名氏求　花卽愈五元　水懷違　　廬　上生瘡書速愈守口平安如舊五元承德軒求合家平安二元求志居士兩凈一元○初四日廣蕚月吳江洋十元李門孔氏二元○初五日西泠垂暮老人由立大莊　揚平二七賓經五十兩合規元五十三兩六錢七分五厘譚丙堃爲安病愈酧願五元汪函桂爲子發熱咳嗽求愈一元老公茂洋　銅洋三元鄞縣隱名銅洋二元○初六日懺餘老人爲簉室徐氏久患瘰　隂疽等症誠祈平愈帕如商局漢局寄江永船來洋四十元漢口生記棧不書名五元杭省汪亦山完願四元吳曰烜三元無名氏　洋三元○　　數恕堂　一元文募華記松記適齋三戶各洋四角實記五記四記二戶各三角　記腹記崇記新記四戶各二角蘭記一角共十二戶合　四元○初七日庸碌人求妻病愈洋十元怡軒老人移放生願九元又答願三元鎭江德成昌洋行無名氏四元雷氏求安一元德源錢一千二百文○兹城張志淸王泉吳升邵裕尤涂五戶各錢二百文合洋一元○初八日　心杳求　痛速愈洋五十元靑浦縣署各席移新歳酒實六元報本子爲父母求冥福十元平安女士求病愈四元顧文魁二元金陵張海觀求父病速愈二元姚伯欣正二月完旗千二元九齡子普源祈母平安二元無名氏五角○初九日何臣仲由天順祥　渝平銀二百十兩合規元二百廿兩零九錢二分餘姚縣署奉賢顧怡善堂洋十元華署待賞公所金榮延求保平安洋十元廣方言館年終欵陪敢習席曁移助八元四明移易居士吳鼎爲母病轉危爲安完願洋八元銅洋二元鄭韓棠爲妻張氏求保病愈洋三元隷塘　願子一元李恩義銅洋一元○嚴公館來部城鹽厰洋五十元　傾鹽厘鬻王洋二十元統領廣安水重張洋二十元合補軒主二元紫荆田京兆黎夥北山人江舍南居嚴四戶各一元都城鹽　護勇銀五兩　雲書屋沈一兩共十戶合洋一百零山元○法昌洋行募無名氏洋一元無方子無名氏各三角粗工人二角從申有心無力士無名氏三戶各一角○初十日眉君氏由源恆隆布棧來洋一百元存德堂主節省請諸親友春酒費移助由天順祥來洋二十元常德泰記常銀十兩舍規元十兩零七錢一分二厘莫麟甫爲令　彌月蒙諸親友餽儀移助洋十元袄圍氏感謝病巳就痊再求合家倩吉船水平安洋十元閩省鹿引山人酉录氏求母康健四元又求女平安四元江右完願人四元湖州印成子求親健四元源興德銅號爲滿師折酒蓆願祝諸翁之福洋四元全姓還願一元蘇　金鼎洋一元具瑋具龍貞求膝症全愈各二角慈谿樹德堂洋一元靑浦求智慧士二角高陽氏爵　洋二元無名氏銅洋二元 
 
 
 

Page 12

 
 
   
 
 

Page 13

 
 
[光緒十九年二月二十四日京報全録]  
　　宫門抄　　　宗奏爲請旨摺○直督李奏請將傅世煒陳光弼等破格優奬片○又奏請將漠河金廠出力人員仍照原保給奬片○又奏己革安徽候補道袁秉楨捐助鉅欵懇恩開復原官片○又奏請將湖南勸辦順直賑捐出力各員分别改請奬叙片○又奏請將知州施則敬仍照原保給奬片○浙撫崧奏甌海關第一百二十七結征收華船各稅銀數敬繕淸單摺○又奏籌解浙海關徵收稅銀起程日期片○陜撫鹿奏北山各屬民情困苦請截留銀兩賑濟摺○豫撫裕奏籌解修築永定河隄工銀兩片○又奏審明知縣挪移庫項按例定擬摺○粤督李等奏查明光緒十七年分所出輪委州縣各缺彚呈淸單片○桂撫張奏委署司道各缺片二月二十四日戶部通政司詹事府正白旗值日戶部引見二十一名禮部七名理藩院十三名太常寺四名南苑二名○瀅貝勒謝管新營房恩○八額駙良培各假滿請安○敬信等各謝專操大臣恩○出使大臣楊儒請訓○濂貝勒繼公祥祺各請假十日○貴恒銘公各續假十日○召見軍機崇禮張蔭桓楊儒○○奴才宗室崇善跪奏爲請旨事竊奴才於光緒十八年十二月十七日准盛京將軍裕禄咨開十月初六日具奏請將莊糧衙門委署主事全禄革職所遺員缺由該副都統另揀妥員請補等因一摺奉旨委署主事全禄著卽行革職欽此欽遵行知照辦前來奴才查照成案錦州莊糧委署主事缺出由本處筆帖式催長内揀員委署如該處無堪委人員再由内務府筆帖式内調署等語兹所出委署主事全禄革職一缺奴才詳查本處尚屬得人今看得催長英華筆帖式瑞興阿當差勤愼辦事認眞奴才請將催長英華擬正筆帖式瑞興阿擬陪如蒙聖恩准如奴才所請再將英華瑞興阿照例咨送總管内務府衙門帶領引見補放所有奴才揀選委署主事一缺緣由是否有當伏乞皇上聖鑒訓示遵行謹奏請旨奉硃批著照所請該衙門知道欽此○○李鴻章片再據四川華陽縣人翰林院編修傅世煒又四川合江縣人不論雙單月分部行走郎中陳光弼以直隷上年災重籌賑維艱該員等情殷報効變産湊集實銀各一萬兩呈交四川捐局兌收轉解不敢仰邀奬叙由籌賑局司道詳請具奏前來臣查直隷籌辦工撫並協濟山西賑欵需費甚繁待用尤亟除賑捐外别無籌措之方近來山東山西江蘇福建等省同時因賑辦捐來源本難踴躍所收捐項又祗銜封貢監勢分力薄報解更屬寥寥該員等以京秩在籍因畿輔被災慨輸鉅欵實屬好義急公深知大體現在賑捐收數奇絀正苦招徠乏術此項捐欵解到得以接濟要需稍資周轉較之零星湊集裨益良多其向四川捐局交兌時尚在部議停止特奬以前自應專案奏奬以昭激勸查新海防捐例由翰林院編修加捐知府在任遇缺卽選需實銀三千餘兩由分部行走郎中加捐道員儘先卽選需實銀八千餘兩該員傅世煒陳光弼所捐銀數較新海防例均屬有贏無絀其才識明通講求經濟並堪任使應如何破格優奬之處出自特恩非臣所敢擅擬理合附片陳請伏乞聖鑒訓示謹奏奉硃批傅世煒著以知府在任遇缺卽選陳光弼著以道員儘先即選該部知道欽此○○李鴻章片再黑龍江漠河金廠創辦己滿三年著有成效前經臣將在事出力文武員弁擇尤請奬嗣准吏部兵部先後咨覆以光緒十五年十月以後所出金砂數目並未報部成效無憑核計保奬人數亦令删减一财行核辦各等因知照前來臣查漠河金廠自光緒十四年十二月辦起截至十五年十月止所出金砂數目辦經報部其自十五年十一月起截至十七年十二月止收金總數及每次售金價值現據總辦礦務道員袁大化開單補報業經分咨查照在案至所保各員臣覆加查核均係在事出力久著勤勞毫無冐濫所擬奬叙免補免選者僅三十餘員餘皆請保虚銜升階並不優於常格前議保奬章程以成效之大小酌人數之多寡本未限定奘額漠河地居極邊瘴癘寒每易致疾投艱苦勝内地十倍人皆視爲畏途若非優加奬叙詎骨不惜身命遠役遐荒該廠三年以來所出金砂至六萬三千餘兩開邊境之利源其有益於國計民生良非淺鮮實屬辦理得法成效昭彰且總分各局十餘處在事員司数百人己未能一概列保若令再加删减辦事得力者恐多向隅必致聞風解體有擬全局合無仰懇天恩俯念漠河金廠事屬創辦關繫緊要邊防迴非尋常局務可比准勅部仍照原保給奬毋庸删减人數出自逾格鴻慈謹附片具陳伏乞聖鑒訓示謹奏奉硃批該部議奏欽此○○李鴻章片再據籌賑局司道詳稱己革花翎二品頂戴安徽候補道袁秉楨以上年直隷災重賑撫需欵竭力湊捐實銀一萬兩呈請兌收轉解不敢仰邀奬叙此項捐欵於上年十二月間在安徽捐局兌交現經彚解到津係在部議停止特奬之前請聲明核奏等情前來臣查直屬自去夏被災後迄今元氣未復必須分别撫卹張家口一帶災情尤重待賑甚殷天津隄頭地方現議修建石壩挑挖减河需費更鉅此外各河應辦工程同時興作近又欽奉諭时飭令恊籌山西邊境賑欵凡此一切要需均應設法騰挪應付該革員袁秉楨在安徽服官有年歴辦要差夙稱幹練上年奏委勸辦賑捐竭力招徠頗著勞勩其革職處分係因己革升任藩司阿允逹春被叅案内牽連所致並無贓私實迹今因救災情切自捐賑欵至萬兩之多正在設措爲難之時得此鉅資接濟實於大局有裨前有己革山東督糧道鐸洛崙廣東高亷道陸心源因捐資助賑蒙恩開復有案卽同案被叅之安徽候補知府汪湘亦因捐銀萬兩經臣奏蒙恩准開復原官袁秉楨所捐銀數核與鐸洛崙等相符才力亦堪任用可否仰懇特恩俯准將己革花翎二品頂戴安徽候補道袁秉楨開復原官以昭激勸出自逾格慈施謹附片陳明伏乞聖鑒訓示謹奏奉硃批吏部議奏欽此○○李鴻章片再湖南勸辦光緒十六年順直賑捐出国各員内有知縣用湖南分缺先補用直隷州州判張祖馨經臣奏請仍以直隷州州判遇缺儘先卽補部議以該員業捐有分缺先補用班次又查光緒十七年承運奉天省米豆出力各員内有補用知府准補西寗縣知縣楊文鼎經臣奏請俟歸知府班後加三品銜部議以該員知府保案業經議駁均令另核請奬兹擬請將張祖馨改奬俟補直隷州州判離任歸知縣得缺後以直隷州知州補用楊文鼎改奬從優議叙又直隷勸辦順直賑捐及辦理河工出力各員内有候選同知周心印請加四品頂戴經部以該員履歴册内並未聲叙明晰是否捐納抑係勞績保舉應詳查覆奏核辦等因飭據籌賑局司道查得周心印由俊秀於同治二年四月在山東捐局初次捐米案内報捐監生是月十三日給照旋在山東捐輸米局報捐雙月選用同知並遵例補交監生四成實銀同治八年十二月十一日經戶部核准咨由吏部註册選用同治九年四月初五日發給執照應請仍照原保給奬理合附片具陳伏乞聖鑒勅部核覆謹奏奉硃批該部議奏欽此○○李鴻章片再光緒十七年直隷派出淮練各軍勦辦熱河教匪請奬案内知府用留直隷補用知州施則敬請以知府留省補用吏部議覆以該員於光緒十五年五月十二日丁憂尚未服滿起復因何派赴熱河剿匪行令查明覆奏等因查該員於丁憂回籍後光緒十六年順直大永爲災經前任順天府兼尹臣潘祖蔭等奏調前來辦理工賑事宜迨賑務告竣適值熱河教匪倡訊經臣飭派該員隨營在前敵　　軍務肅淸並令會同地方官查辦撫卹實係在事出力勞績卓著該員本有補缺後以知府用所請奬叙核與例章相符仰懇天　俯准勅部仍照原保給奬以示鼓勵理合附月覆陳伏乞聖鑒訓示謹奏奉硃批著照所請吏部知道欽此○○頭品頂戴浙江巡撫奴才崧駿跪奏爲甌海關第一百二十七結征收華船各稅銀數敬繕四柱淸單恭摺仰祈聖鑒事竊准戶部咨新　温州等四處通商口岸援照瓊州開辦成案將所收各項稅銀按三個月奏報一次又准部咨嗣後每結奏報華洋各稅將管收除在數目逐欵開單送部以憑查核等因各在案兹據管理甌海關温處道趙舒翹詳稱該關華洋各稅前己開報至一百二十六結止今自光緒十八年三月初五日起至六月初七日第一百二十七結期滿止並着各國商船進出所收華船各稅并支存數目開具四柱淸單詳請具奏前來奴才復核無異除分咨查照外謹繕四柱淸單恭摺具奏伏乞皇上聖鑒謹奏奉硃批該衙門知道單併發欽此○○崧駿　再據護理浙海關寍紹台道吳引孫詳稱案奉札行出使各國經費各關均至第七十一結爲始於六成洋稅内原提一成之外再提半成並於商局六成稅内不按十成計算每結並　一成半解至江海關備撥等因遵經按提解至一百二十八結止在案今自光緒十八年八月十一日起至十一月十三日止第一 
 
 

Page 14

 
 
百二十九結期滿共收華洋稅銀十八萬九千一百六十五兩三錢六分一厘計六成銀一十一萬三千四百九十九兩三錢一分七厘應提前項一成半出使經費銀一萬七千二十一兩八錢八分二厘現己照數兌足發交號商楊源豐照案匯兌於乐緒十八年十一月三十日匯解起程前赴江海關衙門投納等情詳請具奏前來奴才覆核無異除分咨查照外理合附片陳明伏乞聖鑒謹奏奉　硃批該衙門知道欽此○○頭品頂戴陜西巡撫臣鹿傳霖跪奏爲北山各屬民情困苦現届靑黄不接之時懇請截留銀兩以資賑濟而廣皇仁恭摺具陳仰祈聖鑒事竊查北山各屬近年災歉频仍貧民衆多議振議緩幾無虚日前歳秋間霜早歉收民力己形拮据上年春夏之交雨澤稀少亢旱成災而北山延安榆林綏德鄜州等府州所屬地方被災尤重經臣督儃藩司陸續籌發賑銀二萬兩買糧接濟並批令各屬隨時酌發義倉糧石分别賑備以資補救迨六月以後連得透雨民間補種晚秋復望糜榖雜糧收穫較速秋成可期小民餬口有資或可漸抒民困無如北山地氣較寒嚴霜早降榆林等處又多冰雹災傷以致收成仍甚歉薄臣飭該管道府直隷州督同地方官詳細查勘據禀各屬所收秋糧雖屬歉薄目前尚可敷愆惟靑黄不接之時應須籌欵買糧接濟當將詳細情形隨時陳奏並請將去歳上下兩忙及帶徵錢糧分别緩免在案一面仍飭各屬確查應賑戶口需用銀糧據實禀覆以憑核辦方謂靑黄不接之時所需賑銀本省酌量籌發當可敷衍北山去省寫遠查明禀報較遲彼時尚無應賑確數是以去歳冬間未經請欵乃現據各屬紛紛查實禀覆其應賑戶口旣較去夏加外應需賑銀亦較去夏甚鉅實緣北山地方素本瘠苦民鮮蓋藏又值連年災歉之後去歳旱災旣重秋糧又復歉收貧者尤貧困者愈困以致上年次貧中戶今亦成下戶極貧且去夏之時各屬尚有義倉糧石可資接濟今則各處倉糧均己散賑所存無幾本處並無存糧須在甘肅寍夏及山西包頭等處購糧轉運而甘晉兩省收成亦薄故近日糧價騰貴道遠轉饋爲難更多費用北山地氣寒冷不宜豆麥全壐秋糧成熟以資餬口而秋成須八九月間自春徂秋爲日過長若不寛爲籌欵俾無匱竭則乏食貧民衆多難資賑濟現在統計各屬所請賑銀不下六七萬金似此鉅欵實屬無可騰挪再四思維莫名焦省灼計惟有酌量請欵方足以資週轉查陜省裁勇節勇饟項下每年有應解京餉銀十萬兩現在北山需欵甚亟擬請在光緒十九年應解此項京餉銀十萬兩丙裁留銀五萬兩解往北山分給延安榆林綏德鄜州四府州轉發應賑各州縣以備賑撫之需如再有不敷卽由本省設法籌欵接濟以重民瘼等情據藩司張岳年具詳請奏前來臣查北山各屬地瘠民貧且值連年災祲之後民情異常困苦委屬實在情形刻值靑黄不接之時須俟秋成如能接濟中間爲日甚長災區甚廣所需賑欵爲數過鉅合無仰懇天恩俯准在於陜省光緒十九應解裁勇節省京餉十萬兩内裁留銀五萬兩分撥延安榆林綏德鄜州四府州屬買糧賑濟以廣皇仁而紓民困出自逾格鴻施現在北山需欵甚殷臣己飭令藩司先行籌撥分委各員迅速解往應用仍飭各屬再行確查散放不准稍涉冐濫一俟散放完竣再行造册報部核銷合併聲明除咨部查照外所有北山各屬現届靑黄不接之時懇請截留銀兩以資賑濟緣由謹恭摺具陳伏乞皇上聖鑒訓示謹奏奉硃批著照所請戶部知道欽此○○裕寛片再准戶部咨會議直隷奏永定河北上汛接築石隄工程一摺内指撥河南善後餉項扣收平餘銀八萬六千兩秋撥册報漕項銀二萬兩迅卽解往直隷應用等因到豫奴才當卽轉飭該司道等在於善後餉項平餘項下撥銀八萬六千兩又漕項銀二萬兩於光緒十九年正月二十四日派委候補同知叚錫琳管解起程赴直交納據布政使廖壽豐辦理善後支應局候補道陸襄鉞陳運瑛糧儲道王維翰具詳請奏前來奴才覆核無異除咨部外謹附片陳明伏乞聖鑒謹奏奉硃批戶部知道欽此○○頭品頂戴河南巡撫奴才裕寛跪奏爲審明知縣挪移庫項按例定擬恭摺具奏仰祈聖鑒事竊照己革寶豐縣知縣項則周在署正陽縣任内虧短正雜各項銀二千九百八十五兩零經前撫臣邊寶泉奏叅摘頂勒限淸解項則周旋因另案叅革僅據解到正欵銀三百八十六兩零又續查出虧短正雜銀二兩零並分結捐欵銀四十五兩零延不完解復經前撫臣附片續叅光緒十三年閏四月初一日内閣奉上諭河南己署正陽縣知縣項則周虧短交代銀兩前經勒限追繳迄未完解實屬玩延項則周任所寓所資財及原籍家産一併查抄備抵並提集經手丁書嚴訊是侵是挪按例究辦等因欽此當經欽遵分别咨行查辦去後旋據祥符縣查明項則周未經續叅之先業己外出不知去向禀經分咨查拿一面查抄項則周寓所衣物估值銀二十七兩零造册取結申送咨准安徽撫臣飭據太平縣查照項則周原籍並無家産亦無潛回取結覆豫飭查項則周寶豐正陽等縣任所並無隱寄資財據各該縣先後結報並據正陽縣查明庫書袁秀璇家丁孫幅堂均己病故將戶書袁丕禮解省訊供因項則周未到先行發回嗣准戶部咨以項則周在部呈請豁免行令訊明取結核辦旋據項則周回豫投案查訊供詞同送到各結咨部復經刑部行令訊明按例定擬具奏等因遵復行據開封府提集訊明擬議由司會詳前來奴才覆加查核緣項則周箱隷安徽太平縣由監生報捐縣丞指分河南軍功保舉知縣仍留河南補用題補寶豐縣知縣光緒十一年調署正陽縣知縣十二月十七日到任項則周因縣境遼闊盜風不靖修理窩卸更棚並雇募勇丁四出巡緝所需口糧等項無欵籌撥先後挪用正雜各欵銀二千九百八十七兩零戶書袁丕禮等因係公用未經禀阻項則周於十年三月初九日卸事無力彌補由後任揭報經前撫臣邊寶泉奏叅摘頂勒追旋因另案叅革項則周僅完解銀三百八十六兩零下餘逾限無完復經前撫臣奏奉諭旨查抄備抵飭提經手丁書嚴訊究辦行據祥符縣查明項則周先期外出不知下落禀經分咨查拿先將寓所衣物查抄備抵查明原籍及各任所均無隱寄資産提到戶書袁丕禮訊供發回項則周輾轉流落到京在部呈請豁免經戶部訊供咨查據項則周回豫投案提集訊明所虧銀兩實係因公挪移並無侵蝕入己其先期外出實因意圖告貸完繳虧項並非有心逃匿矢口不移似無遁飾應卽擬結查例載挪移庫銀在五千兩以下者仍照律擬雜犯流總徒四年又光緒十五年三月十六日恩詔豁免章程内開本人己徵未解侵挪應追者查明實係家産盡絕應准豁免各等語此案己革寶豐縣知縣項則周在署正陽縣任内因公挪移正雜銀二千九百八十七兩零除完解正欵銀三百八十六兩零並杳抄衣物值銀二十七兩零及外結捐欵例不併計科罪外實虧短正雜銀二千五百七十三兩零計在五千兩以下自應照例問擬項則周合依挪移庫銀五千兩以下者仍照律擬雜犯流總徒四年例擬總徒四年事犯在光緒十五年三月十六日恩詔以前所得徒罪不在不准援免之例應准援免係官犯仍恭候欽定戶書袁丕禮於本官挪移庫銀並不禀阻應照不應重律擬杖八十事在恩詔以前亦准援免係公罪並免革役項則周所虧銀兩實係家産盡絕取有原箱及各任所印結核與光緒十五年三月十六日恩詔豁免章程相符應請准予豁免並毋庸著落各上司分賠除全案供招咨部外所有審明定擬緣由理合恭摺具　奏伏乞皇上聖鑒勅部核覆施行謹奏奉硃批該部議奏欽此○○李瀚章等片　再前任順天府尹蔣琦齡等條奏疏通正途案内經部議奏嗣後各省州縣缺出先委正途一人次委勞績一人再將各項委員試用　員輪委一人仍令將輪委班次並出缺日期詳叙每届三月奏報等因於同治元年六月初五日奉旨依議欽此咨行到粤卽經分别酌委挨委員缺班次按季　奏咨在案所有光緒十七年分所出輪委州縣各缺漏未具詳現經臣等督同廣東布政使覺羅成允查明列册彚總具詳請奏前來除將册咨部並批飭赶將十八年春夏兩季所出輪委州縣各缺接續彚詳請奏外臣等謹會同彚繕淸單附片陳明伏乞聖鑒謹奏奉硃批覽欽此○○張聨桂片再藩司黄槐森護理巡撫其藩司員缺應行委員接署查臬司胡　棻局度　宏駕輕就熟堪以署理所遺臬司員缺查有鹽法道張人駿深沈精細措理裕如堪以署理遞遺鹽法道員缺查有補用道桂林府知府趙時熙和平深穩熟習情形堪以署理所遺桂林府知府員缺查有候補知府任玉森才大心細爲守兼優實堪勝任由司飭委署理當經分别檄行遵照理合附片陳明伏乞聖鑒謹奏奉硃批吏部知道欽此 
 
