# 1917 - 49 - 4915815

 

Page 1

 
 
   
 
 

Page 2

 
 
時評 
[外交以外之要事] （冷） 
　　近日國人多注意於對德外交而其外一切事多所放棄誠以此次外交爲國家將來安危所繋非其外各事比也 
雖然國家之立不在一端外交即勝利不能補救其外各事之失敗故於我外交外常惴惴于心而每有所不安者收買煙土案其一也奉天之張馮交惡案其二也欲藉對外之際以收改组内閣之功恐再因以引起國内之爭其三也凡此三者皆所謂外交以外之要事而願與我國人注意者也 
命令 
　　二月二十四日大總統任命瞿方梅暫行署理吉林政務廳廳長此令 
又令任命劉文揆爲兩淮鹽運使此令 
又令財政總長陳錦濤呈請任命張允亮劉轉宣楊允楷查鳳聲爲僉事應照准此令 
又令司法總長張耀曾呈請任命陳芝昌徐世勳李堯楷爲直　高等檢察廳檢察官許育理爲吉林長春地方審判廳長周起鳳爲山東高等檢察廳檢察官應照准此令 
專電 
　北京電　政府接駐德顏使電稱德覆文已發日内可到 
　北京電　昨晚有人訪德使問答覆到否德使言尙未約日内當到 
　北京電　德使昨謁某要人否認彼國答復已正式送逹謂不過向我駐使有所表示 
　北京電　國務院昨（二十四）開外交大會議除全體閣員外馮副座及汪大燮陸徵祥曹汝霖等皆列席結果以德答復不得要領先將第二步方針决定再與以誠切之覺書不從立行絶交正式發布 
　北京電　德使屢請見段昨又請見馮均未晤 
　北京電　德使館衛兵除門岡一人外均改衣常服奥使衛兵開津一律解除武裝預爲地步 
　北京電　元首昨訪馮今日（二十五）馮擬移居府内春藕齋便隨時接洽 
　北京電　馮昨訪東海聞談外交及優待條件等事 
　北京電　馮副座訪徐東海先談内政主内閣一部分改組次及外交極言與段一致 
　北京電　章太炎致書甲寅報雖不贊成加入而言當爲政府解圍不若取締德商防其侵軼可以對英日於德亦不爲已甚 
　北京電　今午（二十五）十二時懷仁堂開歡迎馮河間宴會聞馮對於外交大致已與政府接近論内政則言現内閣不以舉責任制之實改組說非無因 
　　北京電　外交後援會今日（二十五）下午一時在江西會館開發起大會 
　北京電　各部组織外交委員會每日上午十時在國務院參議室會議國務院委員曾彝進許士熊外部麥祖申内務　揚濱陸軍梁上棟海軍劉華式財部虞希正交通權量農商王治昌敎育湯中司法沈鈞儒稅務文溥曾主席 
　北京電　内閣改组已定外交陸徵祥内務李經義財政梁起超交通汪大燮餘暫不動惟四部舊者如何明令免職新者如何提交國會正在討論間 
　　北京電　政府布置長江防務决設上中下游三專使擬定劉存厚駐渝吳光新駐漢薩鎭氷駐安慶 
　北京電　君朝楨懲戒張司法長曾謁段言如尹免職則繼任者請段物色張不行推薦 
　北京電　胡瑞霖保徐名世長閩政廳 
　北京電　府秘書長定李開侁以夏壽康暫署　 
　北京電　昨衆院請當局出席質問烟土案嗣因不足法數中止　北京電　馮頃移寓公府　東京電　改裝之德國下级船員三名乘和蘭號在海參威發覺被捕 
 
 
 

Page 3

 
 
　東京電　歐戰發生以來計劃印度獨立之革命黨員近爲猛烈運動英官憲因此宣布全國戒嚴令據楊哈士般大佐言開戰以來至去冬止革命黨員被逐去國者四十二名監禁者三千五百九十六名處死刑者六十二名據革命黨員言處死刑者四百名驅逐出國者八百人被禁錮者在一萬人以上云 
外電 
　　倫敦電　星期銀巿報告云賣銀者較前稍多銀巿略有競爭因銀價低落可望獲利而銷路較旺之故上海滙率稍落售出之銀無歲以致銀價爲跌（二十二日） 
　北京電　國防會刻在组織中該會將管理全國防務如分劃海陸軍區分駐軍隊等事此會果成則集中軍權改良軍政裁遣冗兵諸層可望因以辦到聞段總理將爲該會會長程璧光王士珍蔭昌爲副會長（二十四日） 
　廣州電　廣州善堂與其他公共機關已决議呈請北京保守中立（二十三日） 
　北京電　奉天軍官與督軍間之齟齬尙未調停就绪軍官堅請辭職否則督軍自辭 
（二十四日） 
　北京電　滇督唐繼堯一再請欵遣散冗兵政府飭財政部再撥付三萬元（二十四日） 
　以上路透電 
　北京電　中國駐英公使有電報告英國政府切望中國加入恊約國方面之意（二十五日） 
　北京電　中國政府數日前得駐德國顏公使報告德國回答之内容茲悉德國政府更將正式回答之電報經顏公使之手　送駐京德國公使訓令該使公式提出中國政府此事旣有形跡可尋而中國政府及德國公使館尙否認其說（二十五日） 
　漢口電　武漢各團體倣效北京上海之外後援會组織漢口外交後援會已於今日在漢口商務總會開聯合籌備會（二十五日） 
　南京電　國務院近飭於上海設立中立辦事處有卽委任上海交涉員辦理之說 
（二十五日） 
　東京電　吉林和龍縣地方有無烟煤礦三處近有由中日兩國人合辦目下正在交涉之報（二十五日） 
　東京電　日本商船設備武裝之程度及其方法並經濟其他等之關係非經遞信海軍兩省與公司方面接洽之後殊難礦定他如設備大砲當視船種構造之如何而異彈藥倉庫亦需妥爲布置故郵船二十五艘設施武裝完全之期須至年末（二十五日 
　東京電　京坂纺織聯合會擬於二十六日在大阪開委員會恊議中國改正關稅問題决定具體的反對運動方法已先電呈外務農商務二大臣謂此改正關稅與日本纺績業極大之打擊表其絶對反對之意（二十五日） 
　以上東方通信社電 
戰電 
　　倫敦電　今晨下院甚爲擁擠來賓中多知名之士如坎拿大首相巴登氏新紐絲綸首相瑪塞氏皆來參觀首相喬治於衆人歡呼聲中起而言曰恊約國最後成功視噸位問題如何解决而定英國船隻讓與法國應用者百萬餘噸讓與俄意應用者又若干噸此外又沉失若干噸不獨國民需用供給不足即軍事用品亦復缺乏國民必須準備作嚴重之犠牲以應付濳艇戰争否則禍患將作是以噸位難題必以採用海軍方法添造新船免除非必要之入口貨及鼓勵國内食物之産額諸手續而嚴厲迅速解决之船廠除趕造商船外尚須竭其能力之所至建造抵制濳艇之船隻查去歲共運入木料六百四十萬噸故木料一項必須籌議以省噸位政府刻已研案節用木料之最善方法法政府已指定森林兩處供法　英軍之用惟英政府或須續有請求而國内木料之供給亦須設法加增想政府當可得充分之工人從事伐木以應各種需用政府運入鐵塊數百萬噸國内鐵鑛尙多苟能羅致工人則鐵塊之出產可以大增船不裝鐵則噸 
位可以大省第惜此層須至下半年始能辦到耳國内存食目下甚少此乃歉收所致非關濳艇戰事今爲國民安寗計吾人必當竭力以增多一九一七年食品之産額春季種麥之期約數星期余擬誘引農人立即墾種牧場於一定期限内規定麥之最低價格與農工之最低工資且禁止田地租價之漲起一面由農部厲行農致一九一七年麥之最低價格將定爲每一瓜特（合華量二十八斗）售六十先令此後兩年内每一瓜特定售五十四先令第四年起三年内每一瓜特定售四十五先令輸入之纸將減至六十四萬噸較目下輸入額減去一半各種必要食品均將列入自由輸入品之列惟蘋菓番茄及若于種生菓將不許輸入蕉橘檸檬及堅殻菓將照一九一五年輸入額減至四分之一而罐頭鮭魚亦減七十分之五鑛泉飲料停止入口椰子咖啡因國内存積尚多暫停輸入外國茶葉不許入口即印度茶葉之輸入亦須酌減如此可省九十萬噸法意運來之奢華品亦不得不置禁列啤酒産額將減至千萬桶此舉又令製酒廠所需之入口品少去六十萬噸而酒精之製造亦將酌減上述諸種限制卽將實行政府將設法防杜壟斷之買入如遇不得已時管理食物大臣可管轄貨品若限制輸入之程序旣經實施而鼓勵國内出産之辦法又能奏效則無論敵國舉動若何吾人定能應付之可無絲毫疑義云云喬治君已函致自由敎會懇其襄助政府提倡節儉與增進食品産額兩事並主張各地方组織務農之團體其結語中有吾人責任之重非語言所能詳時不可失數語（二十三日） 
　亞姆斯特丹電　德國國會已開議議長宣稱德國與其聯盟國今恃一種武器爲後援用之而無限制直至獨立與自由已獲保障而後已（二十二日） 
　亞姆斯特丹電　匈牙利首相鐵柴伯爵在匈京下議院演說竭力擁護德國之政策謂德國之政策自一千八百七十一年以來惟求發展和平之敎養毫不侵碍他國重要利益並詆責俄法兩國時相陰謀又謂德國之竭力進行殖民政策乃理所必然之舉此次戰争結局若如敵國之想像則無條約足以保障持久之和平慘酷濳艇戰略甚爲正當其效果必佳云 
（二十二日） 
　巴黎電　官場消息云法國輪船公司郵船亞都士號AHOS（一萬二千噸）由中國開回載有法屬西斐森賴格爾地方之先鋒隊及殖民地工人在地中海爲魚雷擊沉隨船護送之驅逐艦二艘及臨時來援之砲船一艘已救起一千四百五十人（二十三日） 
　馬德里地電　聞德國向西班牙提議允西班牙商船照常開赴英國佛爾茅資此議與德國允許美國者相同（二十三） 
　瑞典京城電　瑞典政府因瑞典汽船凡林號與帆船哈米爾登號爲魚雷擊沉特向德國抗議（二十二日） 
　馬德里地電　巴塞洛拉之美領事電稱德濳艇擊沉之瑞典商船斯柯格蘭號（二九○三噸）載有美人五名（二十二日） 
要聞一 
[日俄開展局勢之東訊]  
　　大阪每日新聞紐約特電云紐約泰晤士報載華盛頓通信曰據確實息日俄兩國將開展重大之局勢足使美國之國際地位陷於極困難之境即德國企圖與俄國單獨講和此事由德艇對美國商船不即　突之一點觀測而知以外交界間推測則日俄新恊約之結果以分割支配極禀爲目的之中歐諸國將與日俄結爲同盟然後由德國支配巴爾幹及近東俄國在印度占地步日本在中國自由行動夫日本之自由行動於中國不外威嚇美國使之缓向德國决裂而與英法提携云該電又謂此種事實爲美國外交部所不確認但國會内多有因此注意今後之形勢者 
[德國答覆到京之傅說]  
　　中德交涉發生而後對於第二步之準備迭開會議已誌本報茲悉前日星期四之國務會議雖内容秘密未便宣布而對於第二步部問題確曾提出討論據聞頗有進步似有待於馮副總统來京之共同商榷如無他種障碍發表之期或不甚遥遠另一消息政府之方針固屬如此决定而德國方面近日非正式之缓和運動至爲活潑顏使來電中語即其一端以故致府又因之遲疑不能驟决外交步驟頗難如預定計晝進行聞駐德顏公使前日已有電到京略述德政府對於吾國抗議之態度大致謂濳航艇新計畫如要德政府全部取消此爲事實上萬不可能之事惟中德邦交素稱輯睦德政府可以畫定區域不使濳艇新計畫爲害及於中國以饜中國之　並謂其濳水艇新計畫效力已著歐歐歐洲戰局不久可以告終將來平和會議中中德交誼顧全德國必爲中國竭力並勸中國不可爲某國所蒙蔽而輕於破裂國交萬一中德邦交破裂將來平和會議中在德國固無侵犯中國之意特恐中國已受某國之騙也云云以上所傅聞係德國外交當局以非公式的與顏公使面談者大約德政府之回答書必以此爲根據也又據公言報云昨日外交團確實消息德國答覆我國抗議之公文已到北京但尙在德國公使館未曾送逹我國外交部云德國答覆公文之内容外問尚無從探悉但聞我國駐德顏公使有電致外交部據聞顏公使所報告大約謂探悉德國政府之態度及其公文之大旨尙未有何等决裂之表示或可不至斷絶國交之地步云云另據他方面消息謂柏林政府所宣布之中國抗議書並未完全末段業經從略又聞德國政府意見以爲中國之抗議實屬誤會蓋德國濳艇攻擊純爲對待英國之封鎖政策而起據德人意見以爲用濳艇作戰可使戰局早了且以後當格外保護中國人民性命財産云云據此可見德國方面態度矣昨日北京方面有謂各恊約國主張將中國加入恊商問題移在東京辦理種種傅說尙非無因又言前次法使館六國公使會議之結果各使咸電本國請示近日則各國政府已有覆電略謂勸告中國加入戰團各國意見一致惟所有辦法應與日本政府熟商飭各公使將北京公使會議之結果報告駐日各使與東京外交省接洽故預料日來各恊約國駐日公使在東當有一番討論且非俟東京會議發生結果北京各恊約之外交界必無大發展云云 
[審議會通過參院組織法原案]  
　　參議院組織問題前因修正案原案均未通過議决再付審議昨日（二十三）開審議會計原案之外有修正案四件（一）陳光燾之二次修正案（二）劉恩格之修正案（三）羅家衡之修正案（四）蘇毓芳之修正案首由韓玉宸發言嗣後贊成反對相間發言者六人丁世嶧推論參議院之性質謂除代表地方外不當雜入他種理由欲求地方意思圓满代表出來則省議會之外必令省參事會參預參議員之選舉因之頗贊成陳光燾第二次之修正案而議論之歸結乃在其生平主張之聯邦論及休息之後有人提起討論終局劉崇佑高呼本問題關係非常重太應詳細討論且丁君適間所言牽及聯邦主義有人預備辨駁不能討論終局審議長付之表决贊成討論終局者多數遂以四修正案依次付表决陳案起立者一百四十餘人劉案起立者一百十餘人羅案起立者二十餘人蘇案起立者二百九十餘人均不足三百八十人之三分二法數及以原案付表决起立者適爲三百八十人通過審議長請議長復席報告審議结果伹因在場議員不足大會法定人數遂宣告散會 
[馮副總統過徐記]  
　　（徐州特别通信） 
馮副總統於今晨（二十二）七時由蚌埠偕倪嗣冲來徐張勳偕張文生鎭守使萬繩栻參謀長出城赴車站迎接並派軍樂隊曁第八九兩營排隊沿途保護張勳於午前十時半抵車站卽在站長辦公室稍憇旋聞汽笛嗚嗚卽趨至月台前鵠候時已十一句鐘馮之專車抵站張即率張文生萬繩拭上車（專車不搭客）向馮副總統舉手深深一揖各道　喧畢遂相備乘輿入城沿途軍隊均舉槍致敬隨馮入城者除張勳倪嗣冲張文生萬　拭裴景福外有參議院議長王家襄副總統府秘書長林長民副官長何紹　警察廳長王桂林梁任公之代表張君　陳之　張一　等十餘人其餘隨員差弁均在車上守候入城時軍樂前導觀者途爲之塞幸軍隊森嚴秩序未　　抵巡閱使署張動卽先下與導馮由大堂穿入在東邊大花廳憇息廳之左側已陳設西餐器具列二十餘席張勳送茶畢卽詢馮副座此次北上淹留幾日馮答往返不出十日久繼張又詢陳之驥（馮副塵之婿）赴湘查辦湯薌銘案如何結果湘省内幕情形究竟若何陳答湖南人祇知有湖南不知有中央與各省此湘省内幕之情形至國會彈劾湯薌銘侵　公欵慘殺無辜各節未必事事皆眞亦未必事事皆假一言以蔽之即所　事出有因查無實據（陳　至此似認不住笑）此查辦湯案之結果也云云萬繩拭忽云湖南人如此糊閙督軍省長中央想必就要更换陳曰浙江乃前車之鑒現在該省當亦稍知覺悟旋差官告張勳謂西餐備好請安席張卽起立讓馮副座入首席倪嗣冲王家襄林長民張一　段書雲陳之驥張君勱何紹賢王桂林裴景福張文生萬繩拭均按次入席酒至兩巡張勳卽詢馮副座對於外交要政之意見馮答中德邦交鄙意主張維持嚴重之中立政府之提出對德抗議仍係爲維持中立起見與鄙見相同蓋此次抗議係爲維持國際公法保障人道之故並非爲一已之利害關係美德邦交決裂我國與美利害不同試　航行歐洲境内之船我能與美比乎美國有切身之利害我國不然今我國對德抗議邦交仍未斷絶倘使德國答復不能满意我國卽當作第二次之抗議若遽加入戰團鄙意似不謂然近聞外交方面似有勸誘加入之說應付稍一失著非常危險尤不能不特别注意時勢變遷我國若果虚於不得不加入之地位我　軍人當以服從中央命令爲唯一天職鄙人此次北上卽爲表明此意至外間所傅中央對外交涉立侍取决鄙人一語實係臆測之詞蓋朝野政客不乏明逹鄙人乃一武夫卽略有見解未必合乎時勢與國情也繼馮副座又述收買存土案經過之事實（與答國會議員王茂材之語大致相同）謂國人不察妄加責備鄙見實不甘受云云旋張勳倪嗣冲離席挽馮入廳之西邊一小室密談約三十分鐘仍出入席酒過五巡荣已上满用加啡茶畢衆乃離席時鐘已報三下馮副座即欲與辭張再三挽留馮答過濟南尚須停車俟南旋再當把晤張遂呼差官預備軍樂隊歡送仍偕倪嗣冲張文生萬繩拭親送出城上車時沿途軍隊仍未散崗與抵車站張動　倪嗣冲亦偕同上車略談十分鐘　别車行時已三點四十五分矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[府院間之連日對德會議]  
　　自對德問題發生後國務院事務頓見繁忙聞段總理將辦公時間重行改訂每日上午八時入値下午六時散值前星期三開特别會議外交委員均列席討論約有三小時之久其中最要問題仍未能解决其一聯合各中立國向德抗議究以何種手段最宜事前不能不認定國際公法故是案未能解决其二中國此番對德抗議確係中立國辦法設終久德國置之不理我不能不採最後决裂之手段然究竟以加入合衆國爲是加入恊約國爲是故是案未能解决星期四政府又開特别會議籌商與恊約國交换條件聞恊約國要求者三事一爲軍需品製造原料之供給二爲米糧及食品輸出之弛禁三爲苦力之雇傭我政府對此要求而爲條件之交换者亦有三一爲嚴固沿海防務擬修改庚子條約恢復大沽口砲臺並某處軍港二爲　補關稅上損失擬根據中日中英兩條約將關稅提前修正三爲救濟財政上困難此後應償付之庚子賠欵一律緩付或酌量減少此等條件星期五即即與恊約國開始磋商同時總統府亦頻頻有重要會議昨在居仁堂之臨時密會提出三事求大衆商籌（一）德國如嘉納民國政府第一次抗議書取消濳艇戰爭中國仍應嚴守第三國局外中立並以第三國名義調停美德失和問題藉敦邦交（二）德政府不答覆第二次抗議書應卽向德人宣告斷絶國交再與美國取一致之行動（三）倘中德不幸國交决裂中央仍根據各省軍民長官及駐外各公使電陳各項政見妥籌辦法再向國會徵求特别要策以期全國合力進行而免彼此發生誤會此三事大衆都無疑意今日總統又擬召集特别會議商定外交大計以免言　意雜無所取擇此外名流政客奔走於府院間以參與此項會議者頗不乏人如衆議院外交委員會代表等卽其類也茲聞該姿員等昨日又入謁大總統請示對於外交上之意見總統答以極簡峭之語謂我是不贊成加入戰團的但外交方針由内閣負責我不說話各委員復叩其詳總统對於歐洲戰局頗多指示謂某國苟實行其所定之新計畫一年以後將無某國二年以後將無某國勝負之局不難燭照數計故我國外交不可不十分愼重談次又出示所接駐美駐德兩公使來電兩則云 
[馮河間抵京情形]  
　　馮副總統於本月二十一夜一時由寗啟節在啓節之先曾電逹蚌埠徐州濟南天津四處與二張及倪朱相約會晤及二十二日車抵蚌埠倪省長到站相迓河間未下車即與倪同車到徐州由張督軍延入署中飯罷仍乘原車北行（倪省長留徐未送）到濟南時亦未下車張督軍到車相會並送至德州始返昨　五時車抵天津朱省長親到車站迎接河間即下車暫駐八時半由津發車（朱省長親送到黃村）昨十一時遂抵都下公府於前日已派哈漢章蔣作實赴津迎迓昨日在前門車站迎接者有元首所派之蔭昌江朝宗及段總理各部總次長各院長局長軍警各長官京兆尹惟印　局長吳　孫則係兼充　東海之代表車到時由軍樂隊奏樂歡迎元首並令開正陽門接入河間再三謙讓乃由東洞門入中華門天安門左旋而入總統府河間到公府後與元首相見歡洽異常府中本準備以新建政事堂舊址爲駐節之地河間以新到伊始應接必繁駐節府中諸多不便特請先住禁衛軍司令部數日再行移節入府元首亦表同意及河間出府後元首卽命駕到司令部答拜五時後河間親訪段總理於府學胡同聞昨日對於黎段二公所議者尙未深入於外交内政之本題蓋以初行稅駕尚欲多徵各方面之意見及情形方肯發表其主張也河間此來本爲外交間題所迫然其在寗所主張者則謂欲求對外一致不可不先求内政刷新故此行路過蚌徐濟津各處特與各督軍省長先行細談并徵其意見聞各督軍省長所主張者均與河間相洽無間故河間此來實综束數人之意思而貢餉於中央至其具體辦法如何尚未盡述河間此行旣負有解决外交刷新内政之重責此等大計斷非數日可以了結然寗省重地又未可久離聞已預定旬日以上至多兩星期必當回寧 
[處置收買存土之一說]  
　　英文京報云以國庫公債收買上海大宗烟土實爲馮河間所主張其電致政府叙述不甚充足之理由而國務院乃以副座情面贸然允許其請竟將元二年間所未發出之國庫公債撥去後遂訂契成交於是乎鑄一大錯蓋國務院以爲此種交易無需乎國會之同意何則旣係副總統之主意且非以現銀購買於預算自無關涉詎知此種國庫公債一經發出落於外人之手將來必須兌付故仍屬國庫上之負擔試問國庫所負擔之事焉得不求國會同意乃悍然不顧而竟暗渡陳倉况國庫公債乃塡補預算之不足者今以舊存者貿然撥用外人固無懼乎新舊祇認爲中國政府之有價證劵足矣然他日財政上之籌付將何善法處理之如云此項煙土非但不致虧本當可得利第此種口吻成何政體夫鴉片之宜禁啻三令五申談何容易煙約之期已届而不執約以絶其毒猶欲延其禍殃故外人每以中國並不决意禁烟相誚讓者又有以馮河間藉詞用於藥品而推計此數將逹五百年未必用罄譏諷此事者惟各方面之所反對此者蓋恐流毒不盡起見爲今之計事旣已成說亦無益祇可先從除毒着手則此項煙土旣經收買宜如數焚毁或盡投於海中以绝厥害對外表示我中國堅决掃除鴉片或可免對於種烟運烟吸烟等之責難又可以全當事者之令譽或曰以此計晝則擲數百萬鉅金於虚牝雖屬壯舉其如財政上重大之損失何應之曰責無旁貸厥咎攸歸此項損失當然應須賠償而負其責任者則主持此事之主要人物是也 
[澳門畫界交涉之籌備]  
　　澳門中葡交涉擱置已逾兩月迄未正式解决現聞廣東省長朱慶瀾昨日致電中央報告葡艦越泊澳門灣海面雖迭經交涉不肯退出應請政府速向駐京葡國公使嚴重交涉以保主權等語又一消息外交總長伍秩庸以現値外交風雲日緊之際决定將中法英日葡各項交涉積極結束以免屢生變卦擬在該部會議廳添設劃界委員會俾專責成昨已致電朱慶瀾省長速將澳門劃界歷年交涉文件派費賚送來京以憑核查而昭愼重 
[參院二十二日開會紀]  
　　參議院昨午開會副議長王正延主席一點五十分開議議員出席一百五十餘人政府委員三人出席首報告答覆國務院拒絶逮捕議員之咨文朗讀畢楊議員永泰有臨時動議謂本院規則本有缺之規定然尚須加一層解釋本員有解釋案第一開會後一小時不出席者以缺席論二出席後不經議長許可而退席以缺席論陳銘鑑反對動議謂缺席在規則第八十一條及第八十四條已明白規定不生疑問討論結果由議長宣告照議事日程所列時間逾一小時不請假或不到會者均以缺席論其請假單亦必須一小時以前送到衆無異議丁世嶧君動議前次開會請國務總理及内務總長出席後因人數不足散會未能質問今日應繼續請總理及總長出席主席遂命秘書打電話一方面先照議事日程開議第一案各縣地方分庭组織法案（大總統提出）初讀政府委員說明提案主旨後盛時提出質問衆謂今非討論之時委員答稱不能答覆逕自退席黎尚雯怒駡之主席宣告依法付審查第二案森林法案（大總統提出）初讀政府委員說明主旨後稍有質問亦付法制殷審查第三案華商保利銀公司收煉制錢合同案（恊議委員會提出）委員蔣舉清報告恊議會結果後李述膺謂議院法規定第六十九條兩院對於恊議會之議决案不得再行修正如此則無庸再行表决應卽成立解樹强則謂院法僅規定不得修正當然應再付之表决湯漪主張與解略同蔣舉清謂衆議院移付咨文内云本院於同月二十日開會公决不用表决當然成立是衆議院已有此先例蔣義明楊永泰主張表决韓玉辰謂凡恊議案已經甲乙兩院通過因各有修正之點故付恊議會已經通過之案當然不能否决不然萬一否决之後何辦法趙時欽以爲旣以應否表决發生爭論則應對於應否表决先加一層表决纷爭良久主席乃宣告休息二十分休息後四點復行開議議員出席一百五十三人主席謂休息前討論分兩個主張一恊議會報告不付表决當然成立一恊議會報告再付表决請大家繼續討論蔣舉清提起討論終局之動議表决多數主席宣告討論終局以贊成恊議會報告後不付表决當然成立表决在場人一百五十三人起立者八十五人多數某議員提起疑義反證表决少數第四案暫行鴉片烟治罪條例提議案（二讀） 
延前會繼續討論第九條第一項無條正第二項軍隊長官遇有前項官史請求恊助故意拒絶或延　或收受賄賂者依前項之例處罰解樹强主張故意二字改無故二字表决省數吕志俢正軍長官改爲軍隊官長表决少數湯議員提起疑義反證表决又少數前次表决成立李兆年提出第九條後加一條辦理禁烟事務之官吏及其佐理人有故意誣陷時依各該本條之例加一等處斷說明理由後主席付表决多數第十條至第十二條皆無討論照原案通過第十三條吳蓮炬動議删去表决多數主席謂國務院來電總理正在國務會議不能到院刻有財政部内務部委員到院現在宣告延一點鐘俟本案完畢再行質問遂接議第十三條無討論照審查案通過第十四條稍有修正未成立照審查案通過本案終了請政府委員出席開始質問詳見昨報不再　 
[農部咨查魚鹽稅捐]  
　　晨商部近日通咨各省區查明各種魚捐魚稅及鹽稅情形報部核辦略謂漁業係天然大利且關海權歐美各國無不亟注意提倡保護以期日漸發逹日本水産尤爲輸出大宗吾國海缐南至瓊粤北極遼渤綿亘幾及萬里海産夥贒加以江湖河港源流歧錯淡水生物尤稱繁富通商以後沿海各省水産品尙有販運出口何以年來漁業日衰漁民日蹙不第輸出漸減而吾國民魚食之品且多仰給於外貨言之滋戚查民國四年海關贸易册水産物由外洋輸入每歳不下銀二千萬兩其中失敗原因雖非一端而正稅以外復加雜捐致使漁户不能聊生厥因最大茲聞各省産魚之區每有人假公私團體名義節節抽收或號稱漁業公司專收苛稅或强令使用魚鹽剝削漁民積習相沿而漁業遂不堪問本部有振興漁業保護漁民之責不能坐視其深受積弊之苦而不爲補救相應咨請貴省長迅速飭屬查明各種魚捐團體機關抽收數目及魚稅鹽稅輕重情弊詳細報部以便分别缓急設法整頓而維漁業云云 
[譚延之銷假與内用]  
　　湖南省長兼督軍譚组安氏請假治喪百日届满本月初旬即與趙范兩代長商定十三日銷假視事趙范兩氏於是日上午九時特令署中布置一切一面派一師部下兵士一連前往譚宅迎迓並有副官長張翼鵬隨行惟因譚氏尙在喪中未用軍樂譚氏素服乘與先至督軍署休息後對各軍官一一慰勞繼至省長署與各民政官員略爲周旋本日兩署均停止辦公兩代長各將代行期内所辦事件送呈譚氏察閱譚氏略一展閱即令秘書電致中央及各省軍民長官報告已於元日銷假視事趙范兩代長亦各電本省軍民機關聲明已卸除代行職務聞譚氏任事後定於十四日分謁駐湘各領事先期曾傅令副官處預告各領事查照以敦睦誼譚氏雖已銷假任事然此間近日纷傅中央對於譚氏確有内用之意所　之缺卽以駐岳總司令北洋第二十師長吳光新及此次由湘入京之雲南省長任可澄南氏分任督軍省長前日政府曾有來電其文云長沙譚省長　華密内務總長一席久未得人主座擬提出我公是否同意盼復云云是譚氏内調之說當有可信自此消息傅出省議會彭議長即通告常駐議員擬於日内開恊議會一次籌商挽留方法聞各議員均以譚氏自任事以來頗著政績人民殷殷屬望自不能另易他人擬於開會時一致主張電致中央請勿更動绅商各界對於譚氏去留亦非常注意前此譚氏因丁内艱辭職曾纷電中央請以明令　其奪情茲聞譚氏行將内用挽留愈覺情切闻已迭開會議分電中央及國會湘籍議員表示堅留矣 
[蜀中大舉清鄉之動機]  
　　戴省長於本月六號（即舊曆元宵）讌請羅督軍劉軍長軍署張參謀長曁绅界曾鑑曾培駱成　顏楷諸人席間由羅督軍談及清鄉一事軍署早有計畫嗣戴省長到蓉恊謀進行更有合組清鄉事務處　議不過派兵清鄉首須經費軍政兩署前請中央撥欵辦理近僅奉准十二萬元詢之財政廳又無的欵可撥是以尚未就緒刻承绅界諸公賜函催促當再會同省長電懇中央撥定的欵以便會督軍警民團合力搜捕並望在座諸先生襄成此舉云云當由曾駱諸氏代表川人致謝並允商同在籍绅耆電陳兵燹以後財政支绌情形要求中央迅撥鉅欵到川辦理活動中國銀行兌劵談論之間感情極洽聞羅督軍宣言省中軍隊因清鄉在即多已開駐附近各縣聽候令調其現駐省内之滇黔川各軍軍紀近已諄令衛戍司令嚴密考查設有不規則行動無論何項軍隊統責成該司令臨時節制妥爲制止决不使害及地方云云 
川省自兩遭兵燹以來匪盜之　　各省冠欲奏廊清之效非從清鄉入手不可川人對於此事渴望甚切故王檢察使臨去之時曾鑑曾培陳鍾信宋育仁駱成　顏楷唐應瑩吳季昌徐炯陸愼言劉彝銘文龍周祖佑白秉虞江樹艾映洪等曾合上一函分致王氏及羅督軍戴省長劉軍長請派隊趕辦清鄉茲羅氏已有覆函其略云蜀中迭經變亂元氣彤　萑苻濳滋創夷满目每一念及輒用疚心前由佩金劃定各軍衛戍區域具清鄉剿匪章程限期舉辦業將川西屬之巫侯曾李各巨匪次第　除正擬積極掃盪俾地方一律廓清適值戴省長蒞蓉又復恊謀進行力求迅速歲事在署合组清鄉事務處督飭軍隊警團聯合一氣迅靖匪氛務期計日程功民安盜息云云又劉存厚亦有復書大旨謂厚本蜀人痌　共抱義之所在靡不急趨無如迭以此情商之督軍電京請領清鄉之費擬俟費頒之日卽爲拔隊之期孰知望眼欲穿徒令拊衷滋疚茲　惠敎衹得復謁督署磋商進行始聞中央否認三十萬之費又由督署復電懇求尚望恊力電京俾獲欵項早頒不難萑苻速靖等語觀於此則川中清鄉一舉當可事在必行矣 
[滇省催撥恊欵愈急]  
　　雲商恊欵中央難允准等　然迄今數月之久層經 
電催仍未撥付昨聞護國軍籌餉總局督會辦黃德潤等及公民大會代表趙潘等先後電請政府恊濟茲錄原電如下亦可見滇人請欵之迫切矣 
　　籌餉總局電北京大總統副總統國務院財政部參衆議院鈞　自帝制發生共和運厄我滇首義大軍四出命則寄之　外餉誰轉於關中公民等義不容辭共同籌措奔走者手　足胝勸導者舌敝唇焦或則爲卜式之毁家或則爲張仲之捐産農有囷而皆捐商有貨以樂輸勉集巨資稍益帑餉然而以三　之財産供六師之度支自维地小尤苦民貧浸至商民交困盜賊滋生嫠緯機空檇蘇　冷所幸項城云亡共和再造兵可不用民得同休公民等業請撤局冀蘇民困惟是軍務政務萬端待理在前已積欠甚多於今又挹注無術來日大難未容高枕全滇金錢生命早已强半犠牲設非大力維持寗有善後計畫現在徧地瘡　莫非共和國民一从份子所望我大總曁各長官首先提議曲賜矜全嗣後如何撥濟如何恊助應　垂注邊疆拯拔饑溺匡此危難福我滇人公民等北2 
望瞻禱竚立候命謹合電陳 
　　公民大會電北京大總統總理各部總次長參衆兩院鈞鑒南北统一半載有餘雲南善後恊欵屢請未發現在庫藏之空如洗挪貸之債久懸三軍坐甲欠餉經年　言遣散四民捐資毁家億計無術營生機關停滯嘆無米以爲炊草野悽惶恐揭竿而生亂瘡痍满目刦奪載途情迫勢危非細故也夫神奸盜國天下靡然滇以邊瘠首倡大義士馬芻菱掃境而出戰川戰粤助黔助湘軍士舍生民疲　運迨報覩共和之恢復而滇人之緩死者固已　骸永棄守　者亦已皮骨皆空矣在滇人以爲除殘討逆義在則然成不居功敗甘拼命大局旣定抒患可期善後勉完斯亦已爾今廼未聞一抉　塢之厚藏猶爲濫銷數千萬疊賞催　之遺孽仍聽　踞十數州而於首義之域邊要之防膈膜以看拔毛猶吝似成樂禍豈獨屯膏揆情理似不可謂平待忠義又似不可謂勸知我大總統總理各部議院届痛定思痛之日存歧之又歧之心當必不然也方今歐戰將終强隣宜備全恃衆志以禦外侮成仁取義惟勇烈乃能撫后虐仇卽蚩氓亦解設一旦禍機猝發疆土阽危旣失恩信於先遑望折衝於後土崩瓦解思之可爲寒心也幸謀固圉之方無滋他族之偪以正當之頒帑作未兩之綢繆可不亟加之意乎公民等杞憂嫠恤激切冒陳爲滇請命抑非獨爲滇請命也翹企矜鑒速賜指揮臨電無任惶迫待命之至 
[對德聲中之鄂當局]  
鄂省王督軍以中德交涉關係國家利害甚鉅非常注意輿論昨聞曾諭秘書廳將國内各報纸關於對德各項評論紀載　集分别反對與贊成加入二派簽註呈閱以覘民意並因德領事與英法各使及其商人近時來署探詢意見蘇有譯員於德國文字語言並非專才常苦隔膜將添委留德學生蕭逹爲繙譯此君兼精英法文已命其逐日將各外報之歐戰紀事譯成華文每夕誦讀與聽蓋王督軍向來以耳代目也日來軍署與京師南京各處電報往還甚夥中央又頒發平字密碼凡關於對德事項皆用此碼王督爲嚴守秘密起見專派熊俊閣秘書管理此項電報雖其他秘書亦不知此中機密非會議時宣布各要員亦無從深悉　聞王督近日語氣似中央對　 
[煙台張裕葡萄酒公司廣告]  
本公司按照西法釀造紅白葡萄酒及高月白蘭地自開售以來荷蒙中外人士歡迎同聲讚美其外埠以及南洋各島巳次第設立分銷以便各處惠顧者就近購取此佈 
外埠分售處南昌九江兩埠湧興裕號漢口一碼頭恒源祥號重慶小校場人和公司蚌埠頭道街東盛號蘇州觀西華興國貨代銷處寗波新江橋北首福和公南洋各島俱有出售　上海英大馬路小菜塲對門民康里張裕釀酒公司啟 
[化痰順氣立止咳嗽丸]  
傷風咳嗽久咳新咳一久立止每瓶四角本號遷移上海東棋盤街口門牌念二號廣東保太和啓 
[咳嗽同胞注意]  
治氣喘咳嗽之藥名目甚多何以無實效不能斷根者皆因祗知喘咳痰之外狀不明内容病本徒用降氣化痰壓喘治標之法徐氏燕橘散的係先祖靈胎公遺法以訓肺運脾安腎爲主不治嗽而自止不治痰而自爽不治喘而自平藥性中和愈出自然不復發爲治根本良藥愈人無算每瓶一元半料五元　上海天后宫橋德安里二百八十八號徐氏總發行分售其大馬路實成德紀銀樓大東門老寳成銀樓寳善街源康銀樓中虹橋寳興銀樓松江德興銀樓嘉興寳成銀樓杭州三元坊同泰豐綢莊菜巿橋裕通皂廠紹城水澄巷陳源泰金箔號江西翹步街和興順洋貨瑞莊州府福生昌中西藥號 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[國民禁烟大會開會記]  
　　中華國民禁煙昨日假座法租界霞飛路尚賢堂開禁煙大會到者甚衆午後三時開會先由于右任宣布開會宗旨次章太炎謝復初葉惠鈞戈朋雲謝碧田拓魯生嚴濬宣程静波及舒蕙楨女士相繼演說嗣又商議電爭請願各辦法茲將種種情形錄後 
　　主席之宣言臨時主席于右任宣言云鴉片本可於本年三月底禁絶今政府急有收買存土之舉吾人不得不爲國民爭人格爲政府爭信用爲中華民國副總統七字爭價值深望預會諸君勿以此會爲等閒務各堅持到底使鴉片如約禁絶而後已 
　　演說之梗槪昨日演說各人其所持宗旨或主和平或主激烈殊非一致除無關緊要各演詞免叙外茲將章太炎謝復初葉惠鈞戈朋雲拓魯生舒蕙楨各演詞略述如後 
章太炎謂德國施行潛行艇戰策吾國竟起而抗議是吾政府之注重人道主義也今於鴉片行將禁絶之時忽有收買存土之約實與人道主義背馳抑且違犯刑法袁世凱嘗謂吸烟者係良民今政府竟訂此收買存土之約用意乃類此近來政府舉動並不尊重民意鄙人以爲打電開會於事無濟姑先有兩個主張一請政府將收買存土之約作廢二或將二千萬公債票悉數犠牲將所買存付之一炬 
謝復初謂外人有道德心故租界内膏店土行一律定於三月底閉歇吾政府反無道德心待人民殊不可解吾國工商百年來迄未發逹均爲吸烟所致電爭固不可少但電爭之後如果無效應如何繼續進行請衆詳加討論 
葉惠鈞謂今日之會實爲救命會國與民受種種苦惱其故多繫於吃烟今人民知烟將禁绝均有出死入生之望不謂政府竟欲收買存土作爲藥品是欲人民入死而出生殊不知此種良藥人民服之已七十年富者因之而貧强者因之而弱國與民均蒙其害清政府旣可推翻袁政府亦旣推倒寗此毒藥不能拒絶今發電開會雖是民意然金錢勢力實較民意爲巨非由人民爲最後之抵制於事必歸無濟 
戈朋雲謂强國必先强種今全國吸烟者多則種何由强團何由强在主張收買存土者人非不明白也祇以利已心切遂忘損人收買存土合同係伊一人與外人所定國民無承認之必要現擬發一斬釘截鐵之電與政府力爭 
拓魯生謂政府不良收買存土但自新政府成立以來並無一禆益國與民之良政治欲逹禁絶目的恐非發電報派代表即能有效 
舒蕙楨女士謂政府如果實心村烟收買存土以付一炬猶可說也今政府如此貧窘時向各國借債茲以寳貴之金錢買此無用之廢物殊屬無謂我人必須堅持到底務逹目的謀爲副總統改過否則改府習爲怙過之舉恐將來尚有第二袁世凱出現 
　會場之變更　昨日會場本定在尚賢堂大廳内嗣以預曾者纷至沓來廳内實不能容遂遷至堂前草地演說迨演說畢于右任即出其所擬電稿郎誦一過嗣以尚須酌改遂又遷入堂内以便仔細推敲茲將電稿錄後 
北京大總統段總理各總長鈞鑒收買存土辱國殃民本日特開大會討論國民誓不承認請即廢約除公推代表某某北上籲懇外先此電開 
北京參衆兩院公鑒收買存土辱國殃民本日特開大會討論國民誓不承認除電懇政府廢約並通電各省一致力爭外謹先電請繼續嚴重質問政府請願代表某某即日北上 
各省省議會商會鑒收買存士辱國殃民本日特開大會討論國民誓不承認除電政府及參衆雨院請願廢約外特通電務乞一政力爭立候電復 
以上數電業已拍發用中華國民禁烟大會唐紹儀章炳麟于右任韓恢伍平一等名義 
　各派之主張　當演說畢卽經公推章太炎徐復初葉惠鈞三人爲赴京請願代表沈佩貞女士主張速請代表赴京以資接洽而章太炎韓復炎伍平一則以爲應從緩議先以電爭爲第一步如果電爭無效再舉代表赴京請願未遲張子騫等則主張先以和平手段電請廢約無效則再舉代表赴京請願如再無效則通電各省商會請商界共謀對付 
　團體之題名昨日各團體預會者除上海總商會舉匡鳳逹廣東戒烟總會舉會董梁逹樵自由黨總部派何觐光徐渭山中華藥報社派葉楚性森善藏上海私竸成女子學校由校長盛竸成神州醫藥總會由會長余伯陶英工部局育才公學派郁彥爲代表外餘如湖北同鄉會湖北地方自治研究會工商研究會不吃纸烟聯合會中華國貨維持會策進地方自治會中華國民勵恥會山東會館基督敎徒樂善會中華勤儉會上海商團籌備處中華工黨總部勤業女子師範學校商餘研究社女子手工傅習所婦女生計會四川旅滬同鄉會湖北會館愛國女學志誠學校民德學校培基學校皆與焉 
　主任之推定　演說旣竟即經公推章太炎爲該會正主任副主任則尚無其人维時適唐少川君到會乃由各人公推唐君爲副主任以滌前嫌（以丁義華在青年會演說時亦有牽涉唐君之處）全場鼓掌如雷唐君謂禁烟一事實予十三年前所主張旣承推舉義不容辭自應盡力進行以符初志 
　捐費之熱誠　當將次散會時有董傑甫當場捐助會費一元又無名氏亦助兩元更有小學生亦各將點心錢罄囊慨助一則小洋六角一則銅元三十六枚見者莫不嘆爲難得 
　北警之偵察昨日會場中有北洋便　衣警察多人偵察對於演說諸人之言行尤爲特别注意 
[又有人批現洋出口]  
　　日來本埠　金融狀况似稍轉機各埠亦有大批現銀裝運進口調查各銀行倉庫及各錢莊所存現銀底盤按照巿面尙敷周轉惟昨日本埠麥加利銀行又有大批現洋出口裝東洋郵船會社常陸丸輪船運往倫敦計有一百四十七箱合洋五十八萬六千元又中國銀行亦有現洋八箱計四萬元裝怡和洋行怡生輪船出口運往烟台云 
[海外贸易之最近狀况]  
　　邇來我國土産推銷外洋年盛一年雖在歐戰期間輸出之額仍不減省惟最近旬日不知何故忽然停頓昨日東洋郵船會社海太基號（按即常陸丸）由滬出口開往倫敦本埠各洋行裝運各種土産寥寥無幾茲將所裝之貨調查列下　新利洋行猪鬃四十二件老沙遜洋行黃豆一千一百二十包生牛皮十件斯文洋行黃豆六百包錦隆洋行茶葉三百五十一箱土僑洋行鮮鷄蛋二十四件好時洋行蛋白十三件華商繡貨四件 
[薩上將視察軍港工程]  
　　象山軍港自清末建築以來迄未告竣現經政府特派薩鎭氷上將親往考察並順道調查淞滬二處所泊軍艦薩上將於日前來滬後卽將淞滬二處防務佈置定妥昨日乘坐楚有兵艦駛赴象山視察 
[烟土冒充軍用品之查察]  
　　盧護軍便昨日訓令軍警各機關略云奉馮兼督令開訪聞近有不肖之徒擅將烟土冒充軍用物品由滬運入内地希圖售銷如果屬實不特妨碍烟禁且與軍人名譽攸關仰即在輪埠車站加派軍警嚴密稽查母任偷漏等因仰各悉心查察以重禁令云云 
[地雷轟發之又一說]  
　　美租界熱河路一百五十五六七等號門牌許祥泰所堆之舊鐵棧房内置有廢舊地雷十九個於日前忽然炸裂詳情迭紀前報茲又有人傅說謂此非完全地雷乃是地雷之壳内中尚有炸藥是日由許雇工將炸藥取出置於麻袋内擬將鐵壳變價偶一不愼突有火星飛入以致爆發所以在場工人僅受輕傷如係地雷爆發當不止坍屋數間受傷數人必演非常之慘劇也 
[瑪禮孫路爆發炸彈三誌]  
　　本月二十二號傍晚虹口瑪禮孫路忽有炸彈炸裂即經美捕房中西包探趕往察看當場拘獲形跡可疑之皖人李華翁常州人莊少雲及日本人一名除將該日本人解送日本領事署核辦外即將李莊二人解送公共公廨訊供管押聽候查明澈究任案茲悉李等帶回捕房後經捕頭詰據二人答稱該日本人與伊等同隸民黨向在天津辦事近由中政府分給伊等洋二千元遣散來滬與其妻住居閘北五區境内莊庽小花園麗查旅館捕頭卽飭包探先至麗查旅館内調查據云莊雖寄寓此間並無行李繼復派令中西包探至閘北五區警署請求派警恊往李家搜查有無危險物品區員告以此事旣無上官命令又無會審公廨移文未便贸然往搜當卽派警往傅李之鄰居某姓婦人到區略詰數語該探等旋即回至捕房據情報告捕頭請爲核奪至送往日署之日本人聞已由日領研訊與炸彈案並無關係惟以該日本人行爲不正判令拘留十天云 
[法界寗波路發生盜案]  
　　昨晚九點半時有盜匪五人至法租界寗波路十六號門牌趙子先家敲門入内各出手鎗嚇禁聲張共被刦去金飾洋銀值洋三百餘元迨探目黃錦榮聞警到來匪已逸去捕頭卽飭各探捕嚴緝各匪務獲嚴究 
[新舊交涉員之交替]  
　　新任駐滬外交部特派交涉員朱鼎卿訂期昨日（二十五號）履任迭誌本報茲將昨日新舊兩交涉員交接情形分誌於左 
　　卷牘之移交上午九時許朱交涉員身穿禮服乘與至交涉署由楊交涉員延入辦公室晤談移時即由總務科長虞汝鈞將移交卷牘呈遞新任旋即延見各職員略詢公事斯時上海縣沈知事淞滬徐警廳長公廨各讞員會丈局曾局長相繼而至均經延見並由前後任會擬呈報電稿飭科拍發旋朱交涉員即出外竭客 
　　呈報之電稿　呈報中央軍省各署之電文云（上略）本年二月十日奉大總統策令外交部特派江蘇交涉員楊晟着即免職另候任用同日奉令任命朱兆莘爲駐滬特派交涉員此令等因兆莘　於本日上午八時接任視事晟遵於是日交卸除另文呈報外會電呈報云云一面除分行各機關外並函知駐滬各國領事查照（函文大致相同從略） 
　　署員之蟬聯　交涉公署内有總務秘書機要交際庶務會計收發各科聞朱君昨日蒞任宣言謂所有各科组織均從其舊各項人員概不更動照常辦事云云惟會計收發昨已加派兩人 
　攝影之紀念　當朱楊兩君交接後該署全體職員堅留楊君同攝一影以爲紀念場君於攝影後卽告别出署 
[烟酒聯合會常會紀事]  
　　全國烟酒聯合會昨日（星期日）午後二時開常會兩業代表闕仰西林偉卿喬良幹等到者五十餘人首由主席陳良玉報告按駐京聶允文來函得悉商會聯合會吕會長近日回漢不久卽可返京所有值百抽二十先從一省試行一節業經致函詢問尚未得覆等語又報告近日連接沛縣燕振聲興化烟業徐筱山費庭芝及海門銅邳睢豐等各分會來函催問財政討論會提議情形并函定烟酒雜誌公决即行分别答復次金拜仁報告舊曆二十八日報載政府辦理烟酒公賣計劃一則於我請願案大有關係應請到會諸公特别注意當由關仰西起言此項計劃竟欲以一手掩盡天下人之耳目如照此實行於我兩業生計仍無禆益敝業全體同人均極憤激嗣由林偉卿王闓敷起言此爲一種理想之語如謂洋商便可樂從恐非確論互相討論後公决致函駐京代表探問此項計劃是否確實俟得復後再籌對付辦法次提議同意書蓋章截止日期公决現在各業交到者已得多數遂定下星期截止議至此已過五句鐘遂搖鈴散會 
[工商研究會職員會宴紀]  
　　中華工商研究會副會長謝蘅牕等前晚邀集該會全部職員在三馬路一品香公宴前特派交涉員該會正會長楊小川君六時入席酒至數巡由評議長王漢强君起立謂楊會長熱心提倡工商今已交卸交涉員之職此後可以專心主持會務鄙人實有無限喜歡衆皆鼓掌繼謂中華國貨公司總理徐賡華君因欲開闢海外贸易推廣國貨前途於去冬親往南洋英和各屬地調查一切並與華僑聯絡今徐君業已回國據稱調查該處近來所到歐貨甚稀吾國出品無論華僑土人皆極歡迎且某國所銷之貨都有冒充中華出品藉合該處人之心理足見國貨大有推廣之機會今日讀徐君所著中華國貨公司商榷書擬集股額五萬元先集五千元俾將此次所接定單之貨速爲裝出等語與本會信用極有關係應請諸公注意楊小川君謂徐賡華君非資本家能親身冒險躬赴南洋調查發揚國産乃提倡工商之實行家本會同人自當竭誠相助以竟徐君之志鄙人雖無餘蓄願先認一大股計五百元另再擔任招集四大股計洋二千元共二千五百元並願先行籌墊俾徐君所接定單可以從速裝配王文典君謂徐君如此熱心我輩雖無錢亦自應勉力凑數願爲擔任一大股以副徐君推　國貨之厚意王漢强君謂此舉係國貨前途與本會信用鄙人亦願擔任一大股楊公亮君謂鄙人亦擔任四百元程静波君起立亦擔任一百元謝蘅牕君謂此　關係重 
 
 
 

Page 11

 
 
　　大若資本不多殊礙進行非招足五萬不可鄙意擬請本會全體擔任一萬元其餘四萬元應請各實業團體分别擔任至總商會由鄙人前去商量分期承認至五千元爲撥辦第一批之定貨諸君所認以外不足之數由鄙人擔任凑足裝貨向銀行押滙擔保至銀行一面之信用鄙人自當出面擔保至此掌聲如雷並决定以陰曆初十爲收欵之期該欵暫儲興業銀行卽席推定王漢强楊公亮項松茂徐賡華四君爲臨時籌備員至十時始各盡歡而散 
[纸業景綸公所開會紀]  
　　本邑纸業認稅事宜因新舊認商互相爭執由財政廳電令稅務所將該業征稅機關撤銷歸所散收各情迭紀前報昨日午後該業在景綸堂公所開會集議此事僉謂此次用景綸堂名義認稅係同業全體公認故禀准財政廳後即於民國六年一日起開辦屈計至撤銷期間僅辦五十餘天且値陰曆新年商界尚未開巿實則收稅祇二十餘天陡被舊認商秦馥記以個人名義出而破壞同業損失不貲尚有與稅務公所未曾解决之棧貨分運單等所耗亦鉅遂公同議决向秦索償損失惟須用文明手段如果不能就範以法律解决之衆皆簽允至傍晚散會即將公决情形致函秦馥記以觀其動静云 
[斜橋以南添設兵士崗位]  
　　斜橋以南新築之斜徐斜土兩馬路現經盧護軍使劃歸步兵三十七團第三營巡查該營長王幹臣因該二馬路兩旁居民甚少地頗荒野而鄉民往來則絡繹不絶當此搶案迭見之時恐有匪徒潛伏乘間擾害故特令飭所部各連長每日派兵在該二馬路設立崗位以保治安 
[派警保護銀樓]  
　　滬城小東門一帶自開闢馬路以來商業已漸臻發逹該處裘天寳景福慶雲等銀樓因屢有匪類揑名致函恐嚇索借故特聯名禀請淞滬警察廳派警保護徐廳長業已允准除原有雙崗巡警駐防外又添派保安隊警士數名至該處一帶日夜保護所需警費由該銀樓等擔負 
[警探迭獲嫌疑人]  
　　四區二分所崗警前晚在漢中路拘獲形跡可疑之潘有餘王步清二名在王身畔抄出手鎗一支並至同春里潘之住處抄出鎗珠二十粒連同其妻孫氏一併帶回該分所轉解司法科訊究又四區一分所警探亦於前晚拘獲疑犯王士榮一名昨日解科訊辦 
[學宫又報失竊]  
　　本城學宫内於去年冬間失竊孔子牌位之泥金座子及泥金窗格由洒掃局司董禀明上海縣沈知事飭緝贓賊迄尚未獲不料前日又失去大門内明倫堂東宫廳西官廳之長窻短窻十餘扇翌日由洒掃局管門人報告司董唤到該處地甲着令趕緊查緝 
[閔行串演新劇之餘波]  
　　上海縣沈知事昨據閔行第一警察分所姚警佐報稱日前奉令將新劇勒令停演後劇員尚逗留未去且有相地流氓推波助瀾在鎭騷擾崗警喝阻不服應請核示等情沈知事閱呈後即飭領袖警佐景毓華督率稽查員李葆田帶同偵探數名於昨日趁輸下鄉查拿爲首擾事之人指名拘案移送法庭究辦 
[徐春榮憤憤]  
　　工商研究會陳列所主任徐春榮因見目前各報載有中華工商研究會全體同人之投函頗爲憤憤於昨日正式具函辭職並當衆宣稱楊小川君在滬提倡國貨研究工商發揚海外貿易人所共見故此次奉令免職滬上各團體如南商會旅滬商帮恊會旅滬華商維持會旅滬粤路股東維持會國貨維持會回敎俱進會清眞董事會等各團體莫不去電挽留何故本會去電之後忽有此種之投函至國會議員纷纷作官忘却本身職務本係吾個人意見何勞由會中明云云當經該會議長王漢强起立向徐君道歉並聲明該函實係少數人主張請勿介懷勸仍奮志進行以逹最後之目的述畢各議員亦均稱是遂開議各種議案事畢散會 
[汽車撞斃老人之結果]  
　　某英婦所用之汽車夫陳桂明於去年冬間在英租界浙江路天津路轉角駕車不愼將年近七旬之熊爵清撞傷斃命後由捕房將陳拘解公共公堂迭經中西官訊明判令死者之女熊仁寳另行具禀索償撫卹歸民事訊理在案前日午後復由公廨提訊原告熊仁寳要求責令被告賠償伊父棺殮費洋三百元詰之陳供此事實因原告之父年老頽唐自不小心所致惟我亦難以辭咎情願賠洋三十元聊表我心俞襄讞商之陪審西官義副領事羅君判被告償還原告損失洋五十元了事 
[通緝印度兇犯之賞格]  
　　印度人阿脫買臘姆近在寗垣謀斃同類哈奶姆星潛行逃逸業經駐寗英領移請上海公共租界捕房帮同恊緝在案茲悉英美總巡麥高雲因恐兇犯遠颺特於前日發出賞格一道如下爲懸賞緝拿事照得印人阿脫買臘姆又名雪脫臘姆年三十歲身高英尺約五尺二三寸面黑無鬚髮短眼凸兩脚裏灣行走如跳於陽曆二月十號在南京地方謀斃印度人哈奶姆星逃逸曾經出票拘拿未獲爲此懸賞通緝仰諸色人等一體知悉如能將兇犯拿獲卽賞洋五百元或知其下落通風報信因而拿獲者酌予賞給儲欵以待决不食言 
[理髮匠兇毆賣票人]  
　　楊樹浦路開設理髮店之張阿二王阿三前日不知何故在某號電車上將三百零一號賣票人徐阿榮兇毆受傷當被鳴捕拘入捕房捕頭諭各存洋五元保出聽候公廨傅訊核辦 
[兩婦人招人互鬭]  
　　閘北烏鎭路住户林張氏之女月仙近被醫生張杏林誘往客棧住宿嗣由該氏將女尋回詰明情由控經該管警署將張拘送司法科訊究在案昨日張妻朱氏以夫被禁押糾同多人向林張氏理諭張氏亦以女被誘匿招集多人互相評理一言不合羣起逞兇事後張朱氏至地方廳禀控被毆受傷以致墮胎請求騐究經檢察官預審後判氏送往新普育堂驗明是否受傷再行核辦 
[逆子唆毆乃父]  
　　西鄉顓橋鎭農人王竹由之子金山成衣爲業近與婦人陳余氏姘識前日領回家中竹山以該氏來歷不明向子訓斥並將該氏騙逐詎金山竟令該氏行兇致將乃父毆傷頭面流血當經鄰右報告該處警署將金山及該氏一併拘獲連同竹山解至縣警察所移送地方檢察廳訊究 
[查驗道路工程]  
　　滬城太卿坊唐家弄一帶道路年久失修凹凸不平每遇天雨行者苦之近由工巡捐局飭派工匠按路修砌業將告竣前日朱局長派員點驗尚有修理未妥之處諭令重行補砌以重路政 
[巡警查獲嗎啡犯]  
　　無賴張桂堂前日在本邑西南鄉曹家橋鎭小茶肆内爲王福生蔣炳生等施打嗎啡藥針以抵顐瘾當被巡警查見將張等三人一併拘獲並在張身畔抄出嗎啡針二支藥粉六包拘送該管第三區警署訊據張供稱每打一針須錢三十文此項藥粉用水鎔化即成嗎啡藥水爲打針所用等語該署警佐立即備文將張王蔣三犯連同證據解送縣警察所轉送地方廳訊辦 
[懲罰大帮賭徒]  
　　前晚南巿一分駐所李警佐訪悉商船會館附近販鴨人某姓家容留大帮賭徒開場聚賭當即派令巡官率警前往查拿各賭徒正在興高采烈突聞巡警捉賭纷纷奔逃一時秩序纷亂損壞桌椅器皿旋經該警四面截拿拘獲張阿二張毛毛閔阿林吳生陳延同王阿六張根福孫阿二顧阿大李寳生李阿六劉桂清丁國祥李阿毛維友三秦長生徐阿六喬治良高阿二顧阿餘陸阿毛胡秀良楊永忠蔡鍚良吳全福等三十餘人一併解所責令閔阿林張毛毛張根福李阿六劉桂清等五人各罰洋五元其餘酌罰三元或二元充公聞釋賭具銷毁 
[又是一羣賭徒]  
　　四區探警前日在閘北海昌路查獲糾衆聚賭之劉桂榮沈阿六王六一李克明王鳳子蔡阿福劉生祥王琴山楊寳善秦紹珍沈福興王華乾等十二人一併拘解區署轉解司法科修辦 
[設攤聚賭之被獲]  
　　浦東人陸阿五前日在北四川路設攤聚賭被一千零八十號華捕查獲連同賭具一併解入捕房押候究辦 
[扭控誘拐小孩]  
　　閘北大通路婦人李顧氏家之八歲女孩小妹於舊曆正月十四日走失該氏四處找尋無着前日因其鄰居某姓亦失一孩旋在附近孫子裕家查獲李顧氏以小妹亦必被孫誘拐向之根究孫不承認嗣由李王氏證明孫專拐小孩顧氏卽將孫扭控閘北警　於昨日移送地方檢察應訊辦 
[寗波藝徒逃至上海]  
　　台州男子劉開福年十六歲向在寗波鞋底作習業日前　師責打逃至上海昨在閘北迷路由四區崗警查見帶回區署詰問一過判送慈善團留養候查 
[樓上人可望而不可即]  
　　昨日上午十一時有一年約五十餘歲之婦人坐於虹口海寗路鑫德里弄底地上啼哭圍觀者甚衆該婦自言姓侯家居南京南門外耕讀傅家其未婚媳李氏姿色頗佳已走失三年四處找尋杳無蹤跡近因得有消息同子來滬留心尋覓今日經過是處見媳在此里内洋房樓上其門首釘有牌子詢諸隣人據稱姓王在某機關執業頃間所見之婦人係王姓之妾我因叩門不開在此守候並令兒子往找親友到來擬向索人云云或言所見者未必果是爾媳或者年貌相似亦未可知該婦云我與兒子兩人認明確係未婚媳無訛是時頗有令其至捕房控告者亦有人謂爾母子人地生疎且勢力不敵勸其隠忍回籍另行婚娶者該氏不允仍席地啼哭後不知其所終 
[扣留謝師酒席費]  
　　住居閘北潤德里之鎭江人鄷堃祥濳弟阿二扭泥水匠陳子祥至四區警署控陳圖賴工資洋十二元經姚警正訊據陳供鄷弟在民處學業現在满期循例學徒應備酒謝師乃鄷竟置之不睬故將工資扣留云云判送司法科核　 
[擔保欵項之賠墊]  
　　萬有餘火腿店主唐伯餘因被美生纸號在公共公廨控告不理擔保鴻昌纸號欠洋四百元由廨准詞傅到被告交保候訊在案前日經俞襄　與英卓副領事提訊原告延代表斐斯律師到堂陳述案情請爲追繳質之被告唐伯餘供認擔保屬實請求寛限料理中西官判唐交保着照原告所控如數限日賠償如違仍須提案嚴追 
[公共公廨訊理民事類誌]  
　　洪耀寰控潘阿毛潘阿三不還代賠縫衣機器價洋三百八十八元又吕熙庚控商　印書館厨役鄒景賢不還米價洋二百六十九元前日經公共公廨中西讞員聶卓兩君研訊之下判潘阿三開釋潘阿毛交人洋並保限三個月還洋至吕熙庚控門故賢不還米洋一案因兩造供詞各執判限七天各邀公正人算明賬目報告公堂再行訊核又蔡波如控周楚如不還土價洋一千二百八十元又可熾慶昌兩鐵行控李炳瑞不理貨銀二千零三十三兩又婦人李氏控虞根泉霸佔産業又歸德章控沈榮生揩贖田單等案亦於星期六日由捕將被告各人併傅到廨請示中西官論令分别交保過堂候訊 
[三案一併註銷]  
　　繆理案在公共公廨呈控沈志雲托將方單代向公記抵押延不取贖又吳長順竹行控許竹春經理之永茂花廠烟囱冒火致燒燬值洋一百餘元之木料　追損失又應鳴臯控傅琳祥氏薦嘉福輪船買辦未成請爲追償損失等案上星期由捕將被告沈許傅三人傅至公共公廨經聶襄讞曾同英卓副領事升座民庭逐一研訊明白以該原告等所控證據不足判將三案一併註銷被告開釋 
[再誌購地造屋之枝節]  
　　三德堂前延賚美律師代表至法公堂控稱前向葛其祥購地二畝計洋二千元造屋之後陰溝出水被葛阻塞以致房屋受損請求訊究等情前經傅訊葛稱出水之處實係公路今向某董事商明亦可建築陰溝中西讞員判限葛其祥於一月内商妥出水之處出立筆據交與原告收執如違着還地價洋二千元昨已届限又經傅訊葛稱今已商允但未知原告欲做如何大小之陰溝可代築就向領工料價銀判限十四天着葛前往三德堂雙文議妥仍照前繼辦理 
[房租限期措繳]  
　　陳泮林至法公堂控被開設客棧船局之徐步湒虧欠房租洋三百九十四元九角向索不還請求訊追徐步灜供實因生意不佳以致虧欠請寛限料理聶讞員判交人洋並保限七天繳洋 
[兩造各執一詞]  
　　湯東海至法公堂控稱前有徐樸誠向商人借去洋一百元立有收條爲憑因其置之不理曾在公共公廨具控後商人有事出門徐亦移居治下故公共公廨業已將案注銷今特投案請追徐樸誠投稱湯在公共公廨具控商人當卽存洋一百另五元交保候訊今未銷案商人所存之洋尚未領回况此欵並未借過實係商人在英界開棧時由湯自書收條故未經商人簽字請爲察核中西讞員以兩造供詞各執判限七天判被告先往公共公廨具領存洋再行訊繼 
[子爲父隠]  
　　周省雲昨至法公堂控稱前有周子欽與商人所開之號中往來歷年被欠貨洋五百餘元向索不付人亦避匿請求訊追周子欽由其子愼生投案聲稱父親有事出門請求展限到案原告又稱昨日捕房往傅周子欽由周親自簽字顯見其子朦蔽公堂請察中西讞員以周愼生不應朦蔽判罰洋一元充公並交尋常保出外限交伊父周子欽到案候訊 
[責令棧主賠償]  
　　寗波路開泰客棧三十號房間内寓客吳江人吳仲謀前日失竊現洋衣物共值洋一百餘元報請老閘捕房飭探復勘並無外賊混入之痕跡當即禀奉捕頭諭判該棧主賠償了事 
[流氓攫物奔逃]  
　　流氓陳連生前日午後在南京路攫取潘沈氏金押髮奔逃當被包探居阿巧追獲帶入捕房押候解送公共公廨訊究 
[滬海道署批示三則]  
　　顧夢飛呈控縣知事遠法逮捕勒令具結請求查辦由　據呈是何實情候仰嘉定縣明白申覆再行核辦此批 
　陸興賢呈爲盜賣　浦侵呑國稅請求飭縣查究由　呈悉盜賣　浦　隸司法着逕赴法庭赴訴母庸越瀆此批抄件附 
　管澄祺呈爲迫令棚墊無辜被押懇求吊卷提訊伸雪由　候令青浦縣遵照前令趕緊秉公處斷具報察核並飭將梱墊惡習從速祭革以除民害着即知照此批 
雜評二 
[處分存土之商榷] （庸） 
　　收買存土之弊害記者已再三言之茲願再爲國民告者則收買之草約萬一不能取消此買受之存土其將如何處分乎 
財政委員謂此事發生於上月陽日之馮氏一電（詳昨報） 
實則馮之最初主張尚在上年十月之間明明已交部核辦而財政部之答復衆（部議員質問）竟謂無此事實者蓋早已表同情於馮氏故亦諱莫如深也吾人就各方面觀察所得則主動收買者爲馮而收買後之製藥要未必不爲財政當局所主張試觀財政委員之答覆一則謂包銷合同廢止於財政有關係再則謂遽停包銷收入必然減少足以知財政當局於一千二百箱存土（依副總統府秘書廳所發）表）之報效尚有不某放棄之心使果如馮氏之計劃裂藥出售則將來之所得或且數倍於報效此固財政當局所願聞者也又試證以昨日之西電贖回債票旣取給於抵當物之印花與契稅則售藥之所得自不難消磨於不可究詰之用途其爲財政當局開一法外活動之門已可槪見吾人苟一探索其内幕覺收買之害尚不過浪廢金錢而收買後製藥之流毒則不特鑒十年禁絶之成案且以長財政上之罪惡故使吾人廢約之要求而不能逹到者則兩害取輕自以忍受此每年百萬元之負擔而付諸一炬之爲得也惟當局者之賣任問題我代表民意之機關天職所在母爲威愓而不問耳 
來件 
[普告患紅痧小兒之家族] （續） 
　　脫皮期其皮膚由最初發疹之頸部胸部漸次脫落約六七週期始得全身完復　但如上所述係紅痧之顺序若遇重症往往健康小兒猝然患寒熱嘔吐痙擊譫語口唇發紫四肢寒冷故有罹病一二日而皮膚尚未發疹卽喪生命者或則咽喉之症狀較甚以致頸部淋巴腺腫脹化膿併發　疽性扇桃腺炎或喉痧及中耳病腎臓病以至下血則尿其症亦危矣 
（二）紅痧之豫防　紅痧之症狀旣如上述則凡家内小兒有發生此症者自應急便之隔離他處或送入病院鄰居有患此者宜斷絶交通其病兒所用之玩具器物衣服均宜用沸水消毒若學校則以全體學生暫時休課爲宜 
（三）紅痧之保護紅痧無合併症時六遇期内應安静就蓐但二三日後卽退熱之輕症静臥三四週足矣惟三週以前亦决不可離牀蓋防其發生腎臓炎也又病兒脫皮後須勤加沐浴若有中耳炎淋巴腺炎合併時應俟各症全愈後方詐入家庭病室以明朗而通空氣者爲佳且不可過燥飲食當避有剌戟性之食品可多飲牛乳渴則給以果汁冷茶二週後漸給以薄粥野菜三週後始進厚糊鷄卵及麫包等正第四週後方許用通常食物 
（四）紅痧之治療　皮疹盛旺時咽喉腫痛舌發灰白苔而漸呈祥　 
紅色此時口腔以保守清潔爲第一要務乳兒宜用綿花浸　水拭之稍長者可用三　硼酸水或　水嗽口　下腺腫賬則宜用消炎法以冷　酸水　包之至如扁桃腺内之塗療宜臨機應變非通俗所能行應請醫士診治此外起合併症並心臓衰弱者宜速求診於專門醫士更不待言矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
張游文章 
[擬鄧尉梅花致鳳凰書] [  觀欽]  
　　妾本山澤陋姿冰霜冷骨一溪香雪自賞孤芳九苞靈禽未縈夢想山林有孤鶴爲伴枳棘非鸞鳳所棲暗香疎影底結孤山處士之緣籬落水邊何勞民國偉人之駕願君自惜鳳毛高騫鳳翼或翱翔灜海直指扶桑或領袖名流重來阿閣或游泳於煤油池裏權充丹穴之生涯（丹穴見山海經）或飛集於上林園中欣賞清宫之古玩庶幾鄧尉片壞永留閉　之雲烟寒梅數株不作迎人之桃李紅帽哼而黑帽哈（昔人嘲貴官看梅詩云紅帽哼兮黑）帽哈梅花觀裏看梅花梅花忽地開言道小的梅花接老爺）君母貽俗狀塵容之誚北枝開面南枝落妾自守冰肌玉骨之貞敬掬數點心敢知仭翮妾鄧尉梅花點額（四） 
灜海瑣聞 
[最小之摩托車] [  驚]  
　　美國電報公司因送電報童子行走太遲特發明一種摩托車名之曰孟阿托意即謂巿中最小之摩托車也此車全重不過四十五英磅（約合華量三十四斤）其長度爲四十八英寸（不足中）四尺）其速度可每點鐘自二英里以至二十五英里（合中國）約七十五里）其價值爲美金一百圓發明此物者自謂將來脚踏車將因此物而絶跡於巿間云（二） 
[世界之煤藏] [  前人]  
　　美國地學會研究之結果云地藏未開之煤藏尚有七四○○○○○○○○○○○噸其二十分之三在北美之落機山中現今煤之每年銷耗約一三○○○○○○○○噸故依此計算則世界之煤可供未來六千年之需云（二） 
家庭常識 
　　象牙器皿用舊變黃可於日光極旺時以松香少許和入水内洗之俟晾乾後再洗三四次即可復白如新 
花之香者每有一種細蟲集於花上最易損花可用芥末少詐入清水内調匀澆於盆内蟲即遠颺 
庭中水缸最易生蟲一至夏日即變成蚊預防之法將日中天雨之水與夜中天雨之水不使渾合一缸則水内蟲自不生 
蛛絲入目其痛難忍茲有一法用明礬末和入滚水貯於盆内將首俯於盆上以水内之氣薰之其絲即落於水内屢試屢效[  曉] （二） 
栩按蛛絲入目以上等之中國墨用水研之注入眼角少頃飛絲即和涙而出兒時嘗躬自犯之故知其效 
聯話 
　　紀文逹嘗云天地間無絶對猶奇之必有耦也卽偶然有之亦係人之思想未到耳坡公所以有文章本天成妙手偶得之之語也予童年受業於族兄慕康先生先生循循善誘曾以花香耦三字命對孰意此對似易而實難久思不得亦姑置之數十年來咸稱絶對甲寅之夏偶食藕片又觸前對苦思累日乃得之曰豆腐渣（栩擬以水蜜桃對之）又有一對霜降茅檐如小雪按霜降如小雪五字前人曾有對以春分不大寒者今於兩時令中又加茅檐二字亦不易對予併於去夏思得一對曰秋分菊圃近重陽屬對不奇而煞費心思將不止三十年矣杜少陵春水船如天上坐之句（栩嘗集成句爲楹聯以秋山人在畫中行對之似較杜老原句爲工）直至二十年後始成老年花似霧中看一聯觀此當益信也[  蔡選青] ）（一） 
短篇小說 
[自殺黨（司蒂文遜著）] [  常覺小翠合譯天虚我生潤文]  
第一章（二） 
　　此館當數年以前亦頗負盛名惟今已過時門前幾可羅雀矣三人拾梯而上入一小室令侍者具餐並取香檳酒至且食且作閒話少年載笑載言興采頗高惟其笑影中時含悲痛之色手亦顫顫勿已迨水果旣撤各取雪茄燃之而吸王至此乃不復能更忍詢之曰先生恕我饒舌余視先生若有不得已事介介於胸果何事哉在理予與先生初交不應卽詢人家私事然君當信我盡情相告勿須顧忌蓋予兩人之秘密亦頗多生平專喜覓奇險之事爲之倘有同志頗願爲之臂助何肯洩言於人予名高德爾此則爲吾友漢麥史米大尉····少年笑曰君言或然惟貴友則予敢决其必非軍人殆一喬裝之貴族耳大佐意得顧王微笑似自詡其化裝之神少年復曰予事本不願言惟君等旣殷殷垂詢則予亦不忍重拂君意予名爲誰殊不能告君年齡亦無關於事請均勿言吾家清貧當吾父死時除一小屋及年入三百鎊外遺傅我者祇一聰明放縱之腦予幼即能文凡管絃絲竹均無所不能且喜　蒲每年所負不下百鎊又精於法語能於巴　揮其金錢而便易乃等於　敦綜言之凡世人所能爲者予固無不能之且無勿精距今二月以前嘗遇一女郎此女郎之嗜好適與予同予因不能無受惟予每年之進欵已因他故不能復得共計家中所餘者已只四百鎊試問一貧至此其人尚足與人言愛情耶予固知其不能也逐决意離我意中人至此益儘情揮霍及至今晨則四百鎊已祇餘八十鎊矣予乃劃分爲二以十四十鎊供用其餘則誓必於今日揮斥凈盡及以篋　入街心則四十鎊亦隨之而盡矣吾知君等聞言必且哂我爲愚予愚固也然我旣愚則必以愚終其身必不甘因金盡而搖尾乞憐於人言次復凄然微笑大左聞言知彼所以儘情揮霍及今日種種奇怪之行爲皆因不能忘情於女郎致灰其心耳因以目微視王卽佯作驚異狀曰怪哉茫茫大地何獨牽合我儕失意之人於一處耶少年曰噫是何言豈汝等亦爲厭世破産之人耶然則今夜請我晚餐意殆同於我之送餅嗟夫豈地獄之魔鬼特牽我三人至一處耶（未完） 
今日　畫爲「政府收買存土一事究竟不知是何用意」十六字组成 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之日本海軍]  
　　東人又欲購鐵甲船（見本報甲戍年九月二十二日） 
東洋西字報相傅東國家現欲與駐中東租界之法國水師提督商買孟克母之鐵甲船提督要價銀二百萬兩并稱於定賣交銀之前須先禀知法國朝廷也 
日本購買輪船（見本報甲戍年九月二十二日） 
橫濱本月初四日西報云日人現又購得輪船兩艘一名莫離阿兩一名燕台每船價銀洋十一萬七千元又長崎十四日西報云前相傅日本已買定一船名吕宋現在此船方在修艌須配换機器故尚未能定購恊妥大約俟修理告竣之後或可成交收管船務云 
　　日人買火船（見本報甲戍年九月二十七日） 
昨見駐東一西官來書云日人於月内自西國購買火船十五艘云觀於此事則日人似有大爲整飭水師務備後日調遣之事矣 
[尊聞閣筆記]  
　　娶瞽女（見本報壬申年六月初五日） 
悔婚非古也然而婚媾之間不以盛衰易志不以殘疾易心求之買人之中殆未易多覩梁昌期穂垣之李家圍人自幼憑媒聰定王氏女爲妻梁雖中人産而其父某翁近以遷貿得志獲利數倍遂與富者相埒擬俟向平事畢高隠娱老一日有岑姓者至固昌期之媒也某翁欵之因言方欲邀君玉趾不圖先賜光霽實獲我心岑曰君知令親家家事乎某翁曰未也岑曰令親家作賈江門大遭折閱家遂零落視昔不啻霄壞然此猶無與君家事也豈意梁柏鸞未賦雙飛孟德矅已成雙　蓋王女攫目疾屢醫不痊不獨針神諸務盡行廢棄且紅　微步亦須扶掖而行竊恐無目文姬未足作豪家佳婦某翁聞而愕曰方擬爲男受室詎意媳成廢人君將何以敎我岑曰王女之許字君家人所知也君當采菲時固無此疾今若以疾故而遂背之恐非古道且娶瞽妻一節在昔已有行之者昔彭日正之妻未嫁而瞽或勸彭另婚彭正色曰我以瞽而棄此女誰復俯拾之者且女不幸而瞽而我棄之設我不幸而瞽而女亦將棄我乎遂定意娶之岳高其義願飾美婢爲媵彭却之竟娶此女終身敬之不衰此其古道照人談者猶爲之起敬而令嗣與彭同遇豈可讓其獨爲君子某翁曰君雖敎我以正但此事仍須與愚男共酌以免終身之怨遂以此事問諸昌期昌曰此婚由天所定背之不祥岑遂讚成之竟於月之十八日完聚却扇時柳眉掩月蓮臉添窩以眼波不流而愈形莊重論者謂昌期所行有古道焉其立論雖不及彭之高而不忍棄瞽妻事則一也此事較之西關某姓所行其厚薄相去眞不可以道里計先是某姓子已聘定何氏女正嫁而膺廢疾雙足不良於行某姓嫌娶此不能行之媳恐貽親賓訕笑竟棄之女父卒不允欲控其悔婚某姓願以百十金爲此女養赡費女父利其貲遂罷無語此女以身無所適鬰不得志時自嘆恨未幾竟以憂死吁以貧而悔婚者其事世所時有然爲所悔者未必終身皆貧中人也一旦擁厚貲則齊姜宋子且隨其後悔之者徒爲人所笑耳至於以疾悔婚則其事尤爲刻薄蓋女旣膺疾若非在昔締婚者誰復肯爲葑采當此者宜存厚道矣 
[花叢談屑]  
　　張雲卿（見本報癸酉年八月二十七日） 
張雲卿西冷女校書也父某金陵人官皖陰險貪婪民受隠害殁後宦囊逐漸消耗遺女雲卿遂入烟花籍又爲邑令騙禁因偕流娼王氏由皖至虎林依鴇爲活逞其中姿小技臨風賣笑醉月侑　聲名大著所得纒頭資亦甚豐足予友與之莫逆每於酒闌燈　歷述前後情事潜然涙下庚申難作不知所終嗟夫一行作吏顛倒是非卒至禍及子孫身受辱報可悲也亦可鑒已 
[文苑]  
　　鴛湖竹枝詞（見本報癸酉年二月二十四日）（鴛湖映雪生） 
僕鴛湖下士虎阜寓公魂銷歷刧幸逢星掃欃　線壓頻年輒欲風懷桑梓花晨月夕觸我愁腸芸案雨牕增予幽思王仲宣回道春風登樓興感張季鷹驚心秋暮故國懷歸欲學賃舂於臯廡已傷案杳齊眉倘敎返棹乎禾興仍是家徒立壁茫茫後路渺渺予懐憶昔年遊釣之區桑田頓變溯　日歡娱之地蕉夢成虚爰追往事以寫鄉心神遊　李難忘梓里之情體效竹枝聊繼欋歌之後戲詠十意先疏短引 
放生橋畔盪輕舟十里菱花水面浮簫鼓年年逢七夕晚來烟雨會前樓（湖中産菱甲於他處每七夕歌舫多泊烟雨樓前） 
八寺燒香禮佛虔遊人逐隧亦翩翩郎舟已出城南去妾意如何錦帶牽（八寺均在城内錦帶河名） 
范　詞前五色螺粧臺遺址認無訛西施載去緣何意塑像雙雙禮拜多（范詞有少伯西施二像香火亦盛　訣靈驗） 
儂家生小住鴛湖會見鴦鴛並對呼愛向羅裙描六幅繡來交頸不糢糊 
檀郎文筆峯前住妾舫胭脂滙上來令夜月明人静後約將移步讀書臺（東塔一名文筆峯讀書臺野王遺址） 
白蓮寺古曉鐘聲漢魏塘分兩水程　鼓喧天成底事徐王廟下有船行（每歲人日　鼓船畢集於徐偃王詞下） 
踏青怕上買臣墳羞婦亭荒日已曛欲把癡心收覆水至今貽笑尚纷纷 
屠墳秋鳥擅當時集茂施家遠近馳更有遺儂姑嫂餅敎郎尋味繋相思（施集茂燒鳥有名） 
春來三塔麗娃多油碧香車隠翠蛾禮罷慈航遊嶽廟倩人扶着到金陀（金陀坊宋兵故里） 
清明水會是臯峰一一紅粧畫舫逢齊泊約　磯下路南湖風景十分濃 
 
 
 

Page 18

 
 
   
 
