# 1909 - 228 - 4913130

 

Page 1

 
 
   
 
 

Page 2

 
 
   
 
 

Page 3

 
 
論說 
　　 
[論我國禁烟之弊及其補救之法] （渭）自丙午之秋下詔禁烟。忽忽已三載餘矣。與外人訂逐年減運煙土之約。開萬國禁烟會於上海。勒令官塲限期戒煙。禁閉烟館。嚴飭各屬禁種罌粟。飭令土店領收牌照。以後祇准閉歇。不准開設。諭令煙戶領牌挑膏。禁烟大臣一再更定嚴萬之章程。修訂法律大臣更有犯禁處罰之條議。在表面上觀之。其章法之周密無隙。辦理之切實不懈。亦可謂至且盡矣。顧其實效之如何。則非詳加調查。鳥能知之。竊嘗就各地之相知者。探詢禁烟情表。加以平日所目見耳聞者。彙集而評斷之。則見夫我國自頒禁烟之令。在禁閉烟館之時。收效最著。大有疾風掃葉之象。自是以後。因循敷衍。又有死灰復燃之勢。嗜烟之人未少減。售土之數未少滯。此固歷歷可證者。即現在以推將來。其結果之能否完善。尚未可卜也。茫茫後顧。　憂曷已。爰就目今禁烟之實在情形。略述一二。俾主持煙禁者有以善其後焉。朝廷自頒禁烟之詔。首令官塲戒烟。以爲齊民表率。意至善也。前年各省設立禁烟公所。飭令實缺候補人員一律遵具素無嗜好以及依限戒斷之切結。其逾限而未戒斷。跡涉嫌疑者。又調赴公所查騐。辦法不可謂不嚴。但所不能無疑者。各省調赴公所之查騐人員。不過一二在省之佐雜班耳。州縣府道雖有不能免者。不過擇庸弱無能之輩。點綴一二。藉掩人耳目。其散居各缺與夫在省當差之赫赫有勢者。問有調赴公所查騐者乎。豈諸人束身自愛。盡無嗜好。或竟重視功令。依限戒斷者乎。恐亦不無一二不肖之徒混跡於其間。也而公所竟無所。知即知。之亦惟故作隴瞶。聽之而已。邇者北省連出知縣典史憤禁烟公所查騐不公服。藥自盡之案。舉此推彼。餘可知矣。按官塲禁烟之法。不過限三月或半年依限戒斷。遵具切結而已。限未屆而切結已紛然賫呈。則禁烟固非難事。卽以此令頒於民間。限以三月或半年依限戒斷。否則處以重罰。則一屆其限。全國之煙民。可掃數而盡矣。何必寬限十年。故遲其期哉。官塲禁烟這不可盡信。尚復何疑。佐雜班權勢微弱。故十成中約有六七成不能免查騐之累。至州縣府道則惟沈沒下流者。不能免於查騐餘均泰然處之。督撫三司僅有監人之責而無被監之人。終日深居不出。雖沈溺於煙霧之中。又何人敢氛甚隱哉。前聞禁烟大臣有調驗各省嗜烟藩臬司之說。迄未果行至督撫大員。雖人數寥寥。可信其必無嗜。好即或犯禁。而位超羣僚。必存以身作則之心。而爲早日戒斷之計。然亦難保無老弱廢。仍嗜烟如故者。耳目衆多。在禁烟大臣豈無聞知。然數年來有因犯烟禁而豋彈章。予以處罰者乎。外省路隔遼遠。尚可以調查難周相諉。至京師各衙門近在咫尺。前所調驗者。亦不過各衙門之司員耳。堂堂大員。從未聞有因犯禁而遭調騐或予以處罰者。（前歲莊親王都　御史陸寶忠等因逾限未戒。而受暫時退位之罰。後此則不聞焉。）豈卑微之司員咸不知自愛。敢於嘗試。而顯赫之堂官。均力圖振。作竟上體國家除害圖強之意。而一一如期戒斷者乎。此亦令人不能無疑者也。（未完）　　 
[專電]  
○電一（北京）成都將軍馬亮電奏西藏僧衆經亮善爲諭勸漸漸解散惟銜趙爾豐甚深趙兵少不敵請飭毌得操切免致激成事端○電二（北京）東督錫清帥昨日三次電致樞府極爲秘密又兩次電奏聞事甚急○電三（北京）沈家本以修訂法律事極重要擬與日人江田訂續約三年以便顧問○電四（北京）大學堂監督劉廷琛昨日（初七日）召見諭對兩鐘之久係各省諮議局事○電五（東京）東京帝國大學理科大學將於明年設立空中飛行噐講座○電六（東京）韓國中央銀行創立委員會今日集議章程緊要新聞一 
　　 
[馬亮電奏藏僧仍未解散] 北京　　○成都將軍馬亮近又電致軍機處外務部請予代奏略云藏僧集衆要求撤回趙爾豐另簡賢員來藏勢甚洶洶堅請代奏雖經亮善爲勸喻。竭力解散。數日來集結如故。應飭趙爾豐。遇事留心。相機行事。勿稍操切。致遭不測。云云聞軍機處據電面奏後當日電寄該將軍略謂藏僧詆謗趙爾豐。雖事非無因。然值整頓藏事之際。顯見有意阻撓。且黜陟大臣。朝廷自有權衡。豈僧衆等所能干預。動輙集衆要救濟此風斷不可長。本應嚴加剿辦。姑予從寬仍着 
 
 

Page 4

 
 
該大臣隨時勸諭竭力解散。（此條可與專電欄參觀）　　 
[陸軍部請籌軍械廠鉅欵] 北京　　○陸軍部以現值整頓海陸兩軍需用軍械日多雖已奏奉特簡朱京卿前在各省考察並議將從前奏定之南北中三廠。即行設立開辦。然經費至少須七八百萬兩。一時無從籌措特奏請飭下度支部酌量接濟奉旨交度支部議奏。前日召見澤人時攝政王會以此事諭詢澤公面奏。目下內外窘迫如此巨欵實在難籌容當竭力籌措。得有成數再行奏陳。　　 
[郵部通咨清理鐵路財政] 北京　　○郵傳部近以清查鐵路欵目咨行各省略稱按度支部奏定清理財政章程凡在輸路郵電一應出入欵項均須切實清理本部所管路政共關內外京張京漢正太豫洛道清滬寗廣力萍昭等九處。其中雖有借欵自辦之不同而報告支銷欵項辦法則歸劃一現據鐵路總局路務司摺呈經收撥用籌借各欵項總數自開部日起至光緒三十四年十二月三十日止。撥用各欵。共英金三百七十六萬餘磅。又銀二千九百六十四萬六千一百餘兩。除抵付一千餘萬外陸續籌借度支部及中外各銀行欵項三百七十六萬磅。銀一千八百二十五萬餘存僅三十萬有奇。等情查所報支銷欵目均屬總數至於支銷洗理費數未由各處詳報現在清理財政定限甚嚴各處公司路局均應照清理定章。分別三十四年以前未報之詳細數目及自本年起以後應按月按季按年報告支銷細數各於立限報告期前一律詳造細冊呈報到部不得遲延遺漏以便彙核　　 
[變通旗制擬定入手辦法] 北京　　○攝政王以變通旗制關繋立憲擬添派辦事認眞之王大臣總司變通旗制等情已誌前報現聞那相對於此事亦甚注意已會商政務處。擬定入手辦法數條。除設立專處及分派提調科員外擬於各省設立旗務局。辦理該省旗務事宜并請將各省將軍都統。一律加嘗變通旗制大臣。銜以便遇事與旗制處直接商議　　 
[伍電陳南美華僑被虐情形] 北京　　○出使美墨秘古國大臣伍延芳近將由美起程赴秘各情電報政府略謂上年抵美任事與美國訂立公斷專約於閏二月間互換業將約本咨送外部美國退還賠欵亦經定議現值夏令美總統暨各部大臣均將出外避暑際此暇時擬往秘國。勉循使職。適因秘國工黨滋事。焚燒華人商店數十家。迭據駐秘叅贊領事暨華商等電禀亟須向該國力爭索償。設法保護。茲承外務部電促前往即經起程查秘國僻處亞美利加州之南近來政黨紛歧民情浮動華僑旅居彼國。爲數甚繁亟盼使臣一至。以慰輿情。其毘連秘國之巴拿馬國。向本屬於哥林布國。現已自主。屢欲設立苛例。虐待華僑。而厄瓜多智利等國。華旅尤復不少。祇以向來無約。遇有被虐情事。保護良難。雖經迭請美外部轉飭現駐各該國之美使領事代爲保護據華僑禀稱尚屬得力然種族不同時虞隔膜。此次赴秘擬順道查察情形慰問撫循籍以仰副朝廷軫念僑氓之至意　　 
[某御史議劾川督濫保人員] 北京　　○川督趙爾巽奏報寗遠夷務一律肅清原摺已豋昨報現聞某御史以此次奏保出力人員。不無虛冒之弊。況查寗遠一帶地處邊域民情梗頑雖施懷柔之政猶恐其生外向之心今以愚民蠧動本不足爲巨患妄動干戈。冀邀爵賞縱剿辦得力。一律肅清。已屬舉動非是。尚有何功可言。且各國近來皆以殖民政策爲立國之要務我以遼廓之版圖一任斯民之塗炭一般官吏反以地方騷動爲升官晉秩之階其居心殊不可問不日卽將專摺叅劾　　 
[趙振熙爲革員鳴寃獲罪] 北京　　○法部主事趙振熙等爲革員王昌熾鳴寃一案經大理院分別議結略紀前報專電現悉大理院已懸出牌示略謂趙振熙明知王昌熾係奉旨革職罪有應得之員恭逢恩詔輒以寃抑爲詞冀邀寬典率同于瀛海等聯名赴都察院呈請代奏雖訊無賄囑情事。究屬不應趙振熙。合依不應爲而爲律。擬笞四十趙係職官應交吏部照例議處于瀛海王振邦張廷奎張雲五馬豋雲均聽從趙振熙聯名遞呈亦屬不合應照爲從問擬於趙振熙笞四十罪上減一等各擬笞三十一律照章罰金高鴻飛畢維恒張鳳田雖經與謀惟並未來京應准免傳一俟銀兩繳清後由東三省總督飭回原籍。毌任逗遛。　又聞大理院擬結此案原擬趙振熙應得革職處分。幸定正卿有意保全。力爲開脫。遂以笞四十定案即日具摺覆奏　　 
[浙撫會勘象山軍港三誌] 杭州　　○浙撫增中丞定十一日至象山與洵貝勒薩軍門會勘軍港已兩紀前報現悉靳叅議會電致軍諮處譚正使探詢兩大臣出京情形。昨得復電云電悉並呈爵座軍門奉諭定坐海坼軍艦前赴象山闢港。在船駐節二三日。即往福州巡閱廠塢。一切自備無庸接待云云并聞增撫除派桑觀察接待外復派靳叅議李文案等於初八日先往象山帮辦一切。　　 
[浙省清理財政近事] 贛州　　○浙省財政監理官王錢二京卿以浙省清理財政局規模狹隘組織不完上月會商撫藩遴派候補知縣陶釗馳赴江寗湖北二省調查報部冊。式及年報季報表。式日前陶今已有電禀到省照錄如下　杭州財政局憲鑒宥抵鄂庫欵冊式寗鄂均未定因釗詢及始決遵六柱辦法。於借墊歸還內各列出入子目。年季冊報尚未定式餘禀陳陶釗叩前日財政局繕具照會分致各議紳。略云部行各省清理釐財政局辦事章程第七條開清釐財政局設議紳無定員由該局遴聘通曉該省財政情形之公正紳士充之又第八條第三項開議紳不必常川　局但須隨時 
 
 

Page 5

 
 
聲復清釐財政局諮詢事件。並陳述財政一切事宜。其於各衙門局所出。入各欵。確知其中情弊者得隨時指實具報。候局查核各等業經本局先後照會各紳充任在案茲查有貴紳口口堪以延聘除彙報撫憲外合行照會云云計開新議紳八員。日本法政畢業生許壬（溫州人杭州法政學堂教務長）日本法政畢業生陳時夏。（寗波人新議員）分部主事沈銘清（平湖人浙路公司董事）候選知府陳大畇（龍山人法政畢業生）員外郎銜世襲雲騎尉邵義（杭州人新選議員現充諮議官報調查等局職員）候選知州周慶雲（湖州人現充某縣甲商旅杭湖州商學會長）候補道前法使叅贊吳爾酉（湖州人新舉浙路總務長）同知銜孫德全（寗波人現充興業銀行經理）　　 
[京師近事]  
　上月三十日京師公言報閒評中有無報之國而有無國之報等語警廳惡其語太激烈。勒令停版茲將該廳諭單錄下　照得實行報律第七條係奏准奉　旨之案本廳欽遵傳知各報館遵律辦理初非格外限制嗣因各報誤會律義復經傳諭解釋並一再諭以果有碍難遵行之處不妨具禀陳明理由聽候申部核奪本廳執行報律一出以平允并未嘗稍施以壓力乃本日公言報。竟載有自居爲無國之報館等語。是該報館毫無國家思想。目中全無法律。實屬狂誕已極。輦轂之下。安能容此自居無國之報館。應卽飭令暫行停版以示懲儆　日前外部查悉粵省進口。洋藥與遞減原額所差。甚遠當經電飭詳查嗣以此舉不特關係禁烟前途且反予人藉口自非重行提出與各國議訂切實辦法斷難有濟惟究應如何與外人磋訂限制之處現特電商粵督體察情形。酌裁電覆。奧漢鐵路借欵問題。外來之要挾輿論之繁多紛至沓來茲聞張相國對於此事已決意俟病體稍愈。即將借欵問題。迅速辦結。以杜糾葛且將此案原委。及操縱苦心表示天下。　襲侯曾廣鑾在梁格莊行宮駐班應俟後班恭理大臣赴陵更替始能回京乃侯爵未待交卸。竟行遄回禮親王以其不敬。故侯爵次日請安禮親王之叅摺亦上。聞吏部察議此次處分擬罰俸三個月云　攝政王前日召見禮王垂詢會侯不待期滿即行來京之原因並詢他人有無不敬之事　都察院各科御史。日前在部會議對於政府與外國交涉事宜。各御史當各抒所見。襄助政府協力辦理不得徒於事後彈劾攻擊。致貽外人譏誚云　聞攝政王近與軍機王大臣議商東三省巡撫調轉事宜擬將奉撫一缺。仍歸總督兼署。程雪帥調任江省巡撫。周陳二撫這中。擇一充三邊大臣。其一授任吉撫並聞此議發表之遲速惟視錫督電請來京之准否蓋政府兩接錫電刻正籌議應否阻止云　度支部以本年各省辦理奏銷查聞某某等省工潘庫。竟有私挪欵項。尚未補償情事。實屬不成事體特諭司員通電各省督撫略謂所有藩庫存儲欵項是否實存在庫有無虧挪情事請將藩署廣備庫。詳細盤查。親加黠騐。并將存儲實數。有無虧挪一併報部。以憑核辦　農工商部溥尚書日前與唐侍郎議商外人在中國商業之勢力。以煤油布疋煙三項爲最大。我國近年雖亦間有仿造力求抵制然非極力提倡利權終無挽回之日擬廣招商股設立公司及製造廠。自製布油等品。廣開銷路以塞漏巵　前紀學部將派阿侍講聯彥副郎悳充任八旗學務處總協理一節茲聞學部堂官以彥副郎充當督學局長有年情形較爲熟悉擬即奏派彥君爲總理。並賞加卿銜。以崇體制。恩主政華則派爲協理并聞總理一席蔭司業桓亦有可望。不日即可發表　留美學生洋監督墨賢理。現值四年合同將滿日前函請津海關道告退回華。並謂如中國政府以美國退還賠欵選派學生來美遊學亦派賢理爲駐美監督則心願已償回華復充稅司之念自必冰消等因蔡觀察查目下留美學生尚多監督一差四年後自難裁撤爰特詳准直督批飭墨賢理四年合同期滿應准接續延訂四年再立合同。以資遵守業已咨明學部並北洋大學堂查照 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
　　 
[請兵彈壓鄉民聚衆] 丹湯　　○初六日鎭江府屬丹陽縣有鄉民百數十人假地方公事爲名進城聚鬧當經城中文武彈壓解散乃初七日。又有棍徒糾集鄉民。千百人復圖入城滋事。丹邑令恐釀巨患電請鎭關道速即派兵。分乘專車前來彈壓並保護各處教堂。以防不測　　 
[決議開會挽留湯議員] 杭州　　○新簡滇臬湯京卿當選議員後疊經府尊派委致送呈明書及執照京卿以路事重大斷難兼顧未允上月二十七日叅議王君又持執照赴杭當面勸駕京卿仍執前議不肯收受嗣王參議強留執照而歸。未幾京卿仍卽派人將執照送府。現蕭太尊對於此事甚爲躊躇已照會郡城紳商學界囑爲公議挽留聞郡城各界決議即日開會集議挽留之法。　　 
[西報譯要]  
○中日交涉滿洲爭端　字林報載初七日東京電云駐京日使伊集院君。及中國外務部仍在交涉滿洲各爭端。大約不日即可議決○中日鴨綠江之爭端　又載同日東京電云鴨綠江中國伐木工人。近復蠢然不靖中國官塲。會將中日。鴨綠伐木公司。日本副工程司一員。及高麗書記一員拘去。旋因日本領事抗議故即釋放○九江抵制英貨近聞　字林報云據昨日抵埠這長江輪船告知九江華人因余發程案。倡議抵制英貨一事已見。實壽招商局及德日公司各輪船搭客貨物。均已增多。而以招商局這輪船爲最優。英國輪船聞。已大受抵制之影響。○俄國反對愛琿稅關　文滙報云本月一號中政府在愛琿設立稅關一所。駐京俄使特向中政府抗議。謂中國在該處設立稅關。並不預先照會俄國。實違愛琿條約。分類新聞 
政界 
　　 
[浙屬補救災荒近狀]  
　海鹽　日前嘉屬海鹽縣朱令會同省委李祖怡續禀勘災情形謂被水之區查察田禾雖經陸續補種間有低下之區水退較緩未能補挿齊全節逾大暑農民僉稱委難設法當由縣委等諭令將已種田禾加意培養未種各田亦即赶緊改種雜糧以資補救其受傷情形西鄉以沈蕩鎭百步亭一帶爲最重嶼城次之西南鄉以橫山呂塜一帶爲最重鴛鴦橋石泉鎭倪　廟次這西北鄉沈家橋葑葑廟及北鄉白苧里西塘橋一帶又次之餘尚無甚妨碍體察民情此次水災雖重尚幸今春蠶事豐豋似可無庸賑撫惟是天氣近復亢旱兼旬未雨農佃日夜車灌猶虞不足異常困頓南鄉地勢較高尤形乾亢將來各鄉秋成能否不致大碍目下實無把握除再由縣察看禀報外合先馳禀　長興　長興縣職員董樹勛等聯名具禀省台以慘遭霪雨全坢淹沒恩賜撥欵援救等情茲奉顏藩司批該邑被水情形迭據府縣電禀已由司委員馳勘究竟實情如何應候委員勘復察辦至禀稱征銀帶收積榖客民繳價公欵留辦該邑善舉錢六萬串由府斷令城鄉各半分領專辦積榖並有存錢一萬二千串給發該縣開辦常年社倉爲救災備荒之用究竟此項錢文是否均已辦榖實儲在倉由何人經管前據職員張紹箕等具禀即經批府確查轉飭該縣會商經董妥議禀辦據禀前情仰湖州府查照前批辦理並飭長興縣勸諭農佃趕緊設法補救毌稍坐誤　　 
[德清鬧荒案續誌] 浙江　　○德清鬧荒疊誌本報茲又有該縣民人汪潮和等投遞公呈籲求平糶等情於初五日奉增中丞批示云該邑被水情形前據該府暨紳士等撥欵平糶先後電禀到院當經電復並行司籌辦在案據禀前情應俟布政司復到察奪又聞邑尊周蘊輝大令亦訪悉鳴鑼爲首之犯王長林王阿龍姚阿順嚴貴富四名均係著名帮匪現匿跡鍾管埭頭一帶爰懸賞購緝每獲犯一名賞洋五百元其餘糾衆煽惑之張天來方有福嚴阿大姚春林張阿五等犯每獲一名賞洋三百元知風報信因而拿獲者減半酬賞業已分別曉諭矣　　 
[糊塗縣令之批示] 浙江　　○徽人許銀貴向在永康桐琴鎭信昌布店爲夥上年三月二十一日該店經手章汝蘭遣往麻車莊陳修成家討帳計應收洋十元一去三日未見回店直至第五日始有人報知該夥被人鎗斃新涼亭當即由該店禀縣相騐緝兇前縣徐大令飭差確訪知是案係由陳修吉邀許銀貴同賭起釁陳修吉陳振元陳章球徐貽浪等或放手鎗或用腳跌以致因傷斃命當即按名飭拿嗣提修吉到縣在　房問供旅永徽商又以屍格內塡有服毒未發因傷身死之語遂滋不服聯名上控徐大令旋即交卸繼任者爲崔康民大令金府嵩太守頗注意是案飭令趕緊補緝人犯秉公了結復將陳振元拿到因判陳振元收禁陳修吉釘鐐傳阿裕管押各在案詎修吉大肆運動收發書差無不賄送因之迭催不理近日并聞有即日釋放之說苦主許程氏以僅此獨子無辜被殺寃憤莫伸兼之家有九旬餘之老姑命在旦夕懇乞速辦等情向縣催控旋奉崔康民大令批云毆斃抵命人所共知但查此案事犯在於赦前正兇陳振元自應訊取確供按照例章分別詳辦未獲陳章球等係屬共毆餘人已獲陳修吉等與其同賭因其堅不吐實是以久覊前據其父呈經批准鬆鐐亦是照例辦理並非賄縱所致該氏一味偏聽人言砌詞緾凟以致原籍老姑久疎定省此間案件遷延候結實屬非計所得苦累亦由自取其細思之闔邑人士見此批示大爲譁然微商尤形憤激隨卽開會公舉代表面請崔大令將此批示明白解釋崔大令謂此批示係由刑幕所擬本縣未會寓目惟如何辦法自有權衡毌用諸君干預云云近 
 
 

Page 11

 
 
聞旅永全體徽商均以該縣如此糊塗必不能爲死者雪寃決誶公呈省憲懇乞札府親提斷結以安商旅苦主許程氏亦擬赴省上控矣軍界 
　　 
[浙撫嚴辦砍傷糞夫之警兵] 浙江○浙江弼教坊警兵王楨刀砍糞夫一案前經巡警總局卓太守將該警兵覊禁仁和縣監聽候提辦現聞刀傷之糞夫經西醫診治而愈昨由太守詳報撫憲請將該警兵從寬免究增中丞以該警兵當時雖事出無心而兇噐砍人究屬不合刻已諭令臬司李燏農廉訪按照警律認眞究辦毌稍寬縱　　 
[浙撫覆試拔生詳情] 浙江　　○浙撫增中丞假座法政學堂覆試拔生已誌本報茲悉是日晨六句鐘增中丞蒞堂點名扃試命題（國君進賢如不得已義）（敷奏以言明試以功義）（唐高智周爲壽州刺史每行部必召學官見諸生試其講誦訪以經義及時政得失論）此次中丞覆試拔生異常嚴密不准夾帶片紙隻字並親自監塲聞武康某生因不准携帶書籍已知難而遁矣學務 
　　 
[蚨蝴鎭學務之近狀] 浙江　　○湖屬安邑袁家匯全鎭共計四校均由廩生韓培蓀君國藩一人倡辦並爲管理員校名一爲初等小學一爲高等小學因限於經費同附一處總名遜志兩等小學堂學生共計四十餘名延教習錢選青等三人半盡義務尚有義務初等小學學生二十四名每人歲收學費一元僅延國文教習吳榖丞一人復將原有之女私塾今年改爲作新官立女校舊時之女教習因不諳新學僅令督課而女生共計二十名每學期每人收費七角作新與義務兩校生從均須待遜志教習於本校課畢然後蒞堂上課至該四校經費全年僅有五百串內截留本鎭膏捐十分之三餘均籌自茶捐每年本短少數十金今年加義務作新經費四校僅得公家補助百金韓校長籌欵不易甚爲進退維谷實業 
　　 
[通屬塲產因潦歉額] 揚州　　○揚郡通分司琦運判禀吳都轉云頃奉憲諭近奉度支部派員來淮考查鹽務已有劉錢周三君到揚不日卽須分赴各塲親自查勘飭即轉致各塲凡責任內應辦事務速作預備以便隨時問答條對等因運判遵即飛飭各塲赶緊籌備以便隨問即答不致遲誤並囑署石港塲蕭大使預備一切容候部委臨塲後再將奉何調查情形馳禀憲鑒卑屬各塲產數四月以前頗有起色乃入夏以來先患亢旱繼患得雨過多停塲積水有妨攤晒煎額致虧迭飭設法疎銷甫見涸退昨復傾盆大雨河流陡漲三尺餘寸灶地低窪勢又苦潦惟冀從此晴霽秋收暢旺藉後補前庶得補救耳雜記 
　　 
[續請伸雪長興寃獄] 寗波　　○七月初三日寗紹董事王本元等十七人續禀寗波府云竊董等據長興縣寗紹各業領袖宋裕如林伯章等來敝會館詳告鄭其剛寃誣一案並據鎭海縣人鄭祖盛報稱伊父鄭其剛向在長興縣城開設帽子店嗣因年荒虧本閉歇同子祖盛旅居縣城太平橋地方各換舊業習糊紙錠安分營生不干餘事有鄰居河南人當縣署親兵之劉雲輝患病發狂醫治無效於六月十四日扃門自殺身死隔兩日據湖防水師營哨弁劉寶源認爲屍叔禀報長興縣文大令勘驗在案其時天熱屍腐未加細察查劉雲輝本係著名幫匪姦姘有夫之婦張毛姐覇佔多年平日與朋類往來鄰居不敢顧問但聞劉雲輝病狂延醫實未知其如何殺傷身死自應研究其姘婦張毛姐不難水落石出詎於十六夜縣官突令哨弁高展鵬將伊父鄭其剛捉去指爲謀殺劉雲輝兇手並未詳細訊問輒用毒刑逼令鄭其剛供認加以跪練鞭撲殘暴情形不堪言狀鄭其剛矢口呼寃堅不承認文大令盛怒下堂盤起髪辮親自執板敲打至兩小時之久鄭其剛體無完膚兩足殘廢奄奄一息死而復蘇始令釘鐐監禁其時滿堂見者無不悲慘以謂文大令心如鐵石行此不仁不明之政何異喪心病狂以致合城大動公憤寗紹同人益覺公憤難平業經公禀憲台察核在案董等因鄉情攸關詳加察訪據報鄭其剛寃誣屬實衆口一詞劉雲輝本非善類作惡多端病狂自殺亦天理之常文大令到任未滿旬日自名深明法政值此酷暑炎天例有恕免刑審之條況案出同城不難確訪鄭其剛年已花甲若與張毛姐有姦老少懸殊欲圖謀其錢財勢力不敵其中劉雲輝自殺被殺情跡非細加訪察不明文大令理應虛衷研究無枉無縱不應刑逼取供罪及無辜可憐鄭其剛橫遭寃誣刑傷待斃慘苦之狀暗無天日其子鄭祖盛泣血哀求茲聞文大令詳報指鄭其剛有知情同謀情事干係非輕董等誼切桑梓不忍坐視迫叩俯賜察核親提訊究俾雪寃誣而全生命奉批云此案現奉憲飭提府審辦業已委提人卷並另札行知矣仰長興縣查照辦理　　 
[鄂省辦理水災振撫近況] 湖北　　○湖北羅田圻水二縣與皖之宿松太湖交界四縣共一長堤前因堤被水潰皖省紳民會郵禀鄂督委知縣會紀雋前往勘明頂備攤欵修築在案昨陳小帥准皖撫朱經帥電謂江水泛漲潰決之堤淹災尤重亟宜設法修復以蘇民困或各按地段派員監修或合同修築工竣後照欵攤派伏候鈞裁當經咨復主經合同攤欵派修　前任鄂臬梁鼎芬廉訪昨由粵電致李少東方伯等略云鄂災甚重瘠區貧民何以堪此病中念及寢食不安今捐三百元另勸親友七百元共一千元交鹺印寄又電午帥次帥設法助振並請次帥堯帥准米來鄂祈代告小帥及舊日同官諸公云云　此次災荒以漢陽安陸荊州三府爲極重漢陽安陸兩府屬之天門潛江沔陽漢川四州縣之災民出境逃荒者日千餘人必須本籍辦理振撫得法乃能使已出者聞風知返未出者不棄其鄉昨陳小帥特遴委盛道春頤前往該四縣督率各牧令及放振委員辦理一切振撫事宜並准盛道酌帶會辦過義振員紳數人隨同料理又因沔陽一帶災民出境逃荒屢屢恃衆滋事亟應設局會營扼要堵截除委知府馮敩彭在沔州城內設局督辦振撫外委派知府沈文輝余則貽通判譚景綸知縣朱廷鑾鍾應同方毓湘朱寅金榮壽周子文等十員分往沔州屬之新堤沙湖仙桃鎭漢陽縣屬之沌口蔡甸等水 
 
 

Page 12

 
 
陸道要隘認眞截留如有強橫之徒抗拒不服准其拿交地方官究明嚴辦所有截留人均限五日彙報一次查考又沔陽州之呂蒙口部隄昨亦被水沖潰州牧張清電禀來省當經隄工局復電令其趕緊設法裹護以免愈刷愈寬一俟水勢稍定即行搶築斷流籌修以資抵禦母得草率李方伯現議將被災各州縣錢糧奏請豁免特在署內設立清查處委直隸州吳本義通判沈師麟專司其事俟清查明晣即詳院請奏又省城塘角一帶離城僅十餘里竟有饑民數百人或在陸或在水滋擾統領兵艦官溫朝貽昨已派湖鵬湖鶚兩魚雷艇泊守該地以資鎭攝而保商旅荊州府屬公安石首松滋等縣趁災荒之時瘟疫流行均係急痧霍亂等症一經發現立時斃命現值秋令傳染愈盛數日間疫斃無算昨荊州道吳觀察等電禀小帥極爲憫惻特飭籌振局赶配時疫九散一萬包並藥材數十箱運往荊屬救濟並委醫員劉可權前往設局診視以免傳染　　 
[吉林水災記]  
吉林府　林業局被沖木植業將大數查明計失大小木植五萬五千餘根板片二萬一千餘塊兩共價本計值中錢一百三十餘萬吊日來擬定辦法除先電飭長春哈爾濱各分局委員就近派人截撈外又特派多員帶同把頭夫役分途前往新城榆樹雙城濱江等處沿江一帶地方極力設法撈取江蜜峰　東路災區由江蜜峰東溯至蛟河止西南直至猴兒石上下幾二百里所有官道非幾成河流即決成溝窩存儉社上五甲被災共二十一屯淹斃人二百餘口查此路爲寗古塔等處至省孔道自非大事興修不足以利遄行擬俟水勢稍殺即藉災民之力每人每日酌給工資錢三百粟米一升使之分段補修以工代振雙岔河子鎭　吉林府屬雙岔河子鎭日前突被水災全村淹沒該處設有度支司統稅分局委員劉國樑並司書差役同時被水沖去現經西路巡防營隊撈獲屍身百餘具統稅局僅有書差二名逃回委員及其餘書役不知下落長春府　長春府連日霪雨江水陡漲懷惠鄉六甲被淹村莊五十餘處夾荒一帶尤重其傷斃人命尚無確數現經知府分投查放急振之免流離失所合爾濱　哈爾濱商埠濱臨江岸此次江水暴溢致將道裡道外全行淹沒官商紳民均遷避高處榆樹　沿江兩岸平地水深二尺三尺不等地勢窪下之處有五尺許及一丈許者瀰漫數十里居民房屋悉浮水中男女溺死者順流而下呼喚求救者日不乏人此誠從來未有之奇災也樺甸　大雨連綿山水暴發樺邑境內被淹不少西柳樹河子居輝法河上游因地勢稍窪山水過時將居民房屋沖塌甚多溺死人口十數名聞色勒河有居民十數家亦盡爲波臣矣　　 
[率請更調地方官被斥] 杭州　　○日前有台屬臨海縣生員王宗山等以該邑毛縣丞才難勝任輿論尤多指摘環請酌量更調等情具禀撫憲　奉增中丞批斥云屬吏實否上司自能隨時查察即使毛縣丞不堪勝任將來更調上官自有權衡非該生等所可擅請據禀酌調陳王二縣丞以資治理之處跡近阿私應毌庸議　　 
[嚴究吞振縣書] 杭州　　○上年台屬被災經臨海商務分會總理方俊杰等禀呈前府憲創辦米廠由稟生陳烻等勸令臨海庫書於災歉分蝕欵內配量捐助詎該庫書黃傳和堅不允助卽經紳民公禀府憲飭縣立提該庫書澈底究報限日核辦乃縣令一意袒護延不訊究日前又經合邑士紳公禀層憲奉藩憲嚴札新任台府略謂台屬奇荒經司詳奉撫憲奏蒙恩肯蠲緩錢糧刋發謄黃曉諭自應立時宣布以期實惠均沾如若所禀該縣庫書黃傳和等抽若謄黃輒敢重征分蝕不法已極案經該前府飭縣嚴究何以該府忽改爲飭查前後兩歧殊不可解仰台州府先行明白禀復一面立提該書等到郡調核征粮簿據澈底報究從嚴詳辦清談 
　　 
[棘手]  
遇交涉則曰棘手。遇內政則曰棘手。顧未棘手之先。諸大老不肯部署也。既棘手之後。諸大老又無策挽救也。是諸大老之腦力。僅能知棘手而已。諸大老之能力。僅能呼喚棘手而已。　　 
[秘密]  
遇內政則曰秘密。遇外交則曰秘密。屬內政所秘密者。均不必秘密也。外交所秘密者。均不能秘密也。是諸大老除秘密外無政策。除秘密外無才能。來稿 
　　 
[嗜學墮姙] （浙東卞靜秋女史）陸女士蘭貞字珠　。浙江秀水人。幼承母教深明春秋。性敏捷。好讀書。終夜不倦。嘗勸人求學圖自立。昔年會著一書。題曰。（秀水女史進化史。）惜無資刊出隨手散佚。不能完全。所存者僅。（自認爲國民）一篇耳。初女士會肄業於北洋有名之某　範學校。卒業考列最優。等國文程度固高。亦能操英日法三國語。且又精於美術。會爲某大老女公子之師。某大老愛其才。欲娶爲孫媳。却之後某大老運動其父陸太守。詩以美缺。太守許之歸。強　士。女士不　。遂出都至楚。父甚惡之此光緒三十年事也。女士事母至孝。丁未母病女士進湯藥必先嘗夜不解帶四十七日家人僕婦多敬之。女士處世言語溫和無傲氣。與人交落落惟與朱方胡延齡君善去年遂與胡君文明結婚於滬江嚴月樵女史家。女士畏父忌囑胡君勿揚言。（恐太守忌胡君家貧）胡亦心領之。四月復之楚與同志二三八擇居於村落之中以讀書爲樂足跡不履戶外者半載。某月母以疾死女士痛之死而復蘇者三。今年春探胡君於蕪城有娠女士。恐妨碍求。學時間用藥墮之無恙。四月二十六日南下。胡君送之登舟歡笑如故　約以秋會未幾。即以病沒于楚據醫家云腹中爲猛藥所傷恐難醫治當病時尚讀飲冰室之文　病時余在側語余曰。斯文美而嬌秀又曰吾病痊時當細玩之毫不以病爲慮。已而病篤。其兄接電至女士已神昏志亂。口中語多錯。數日病益沈。有時。神氣稍清。攜余之手流涕告余曰。妹空生人世。未有益于女界。姊達人。其善倡之女界一日不滅。妹雖死獪生語畢。開皮包以信授余曰此信煩姊親送至胡君處。胡君性疲而不好學。吾姊年高可一一以吾之言勸之。彼易喚醒。自當不負吾也。語時氣喘異常至臨危時。　大呼女學二字。遂逝時年十有九此宣統元年六月二十五日事也。鳴呼。女士已矣。推其病之由。大半在于墮姙上。何爲墮姙爲求學也。吾與女士有素。又知其平生。故爲之記。藉以勉我一般之姊妹。故大書曰嗜學墮姙女士之行。直可吳孟班女史爭妍。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　　 
[各省籌辦諮議局]  
　　複選舉開票　四川（成都）成都府屬所舉複選當選人十四人　傳懷斌簡州　鄭家相崇慶　胡念祖新津　白述銘成都　彭烈襄崇慶　王昌麟灌縣　劉厚基什祁　李有年華陽　劉志成華陽　王澤宣漢州　王紹先金堂　劉華璵金堂　徐永恒彭縣　劉咸榮雙流　旗籍二人　營安　耀齡　又（夔州）夔州府屬八人　譚以大萬縣　郭策勳雲陽　王大侯奉節　程　　雲陽　劉聲元萬縣　劉體正大寗　李文熙奉節　劉華英開縣　浙江（衢嚴）浙江衢州嚴州複選當選人會誌本報但尚未完全重錄如下衢州五名　詹熙（西安）　張芬（龍游）　聶日培（常山）　鄭永禧（西安）　凃山（開化）嚴州六名　葉誥書（壽昌　羅燦麟（桐廬）　王秉融（分水）　徐秉謙（淳安）　畢錦元（建德）　汪光典（遂安）本埠新聞 
　　 
[滬道對於私購禁地案之堅決]  
　　○英商李德立擬在崇明縣屬之馬鞍山建造旅館開辦輪船公司一案經滬道蔡觀察函告該商迅即作罷仍未就節茲聞蔡觀察以李德立私購馬鞍山禁地一事前經責令該縣退價贖回何以該英商刻又重欲建屋究竟當時仍否贖回應即飭該縣查復一面由縣責令該山地保阻止該英商不得建造房屋並即查禁駛行小輪昨已札行崇明縣遵照辦理　　 
[新任粵督抵滬]  
　　○新任兩廣總督袁海帥於昨午乘坐江永輪船抵埠文武各官俱豋舟叩謁海師旋即豋岸至泥城外一百二十六號洋房駐節聞海帥約十二日起節赴粵二十日接印　　 
[嚴究棧夥逞刁抗捐]  
　　○南市源通棧夥強拉貨捐局司巡丁彬臣過界送押法捕房一案茲聞滬道蔡觀察以源通棧既開在陸家石橋之南係屬華界果有偷漏釐捐情事自應照章拘罰乃該棧夥竟敢硬拉司巡過橋扭控捕房實屬膽玩除照會法領將司巡開釋外並於昨日批飭該局金太守仍卽飭傳該棧經理到局照章究罰如果不服准予移縣查提嚴究　　 
[各業預備出品彙紀]  
　醬園業　月初醬園業商會代表吳何二君與北市某醬園徐君在醬園公所晤商出品陳列之事僉謂掣醬釀酒之法各處皆有出產惟醬油出數之多上海爲最故醬園之兼釀酒者祇三數而已餘皆作醬而售近年以來稍有日本醬油輸入奪利吾業際此似宜精良釀造以鞏固素有之基礎今由商會轉達上海出品所勸徵吾業說帖應速預備出品赴所陳列以全本業天職其法擬從原料備起連類而下至於成物例如黃豆麪黃新醬陳列雙套醬油單套醬油至於醬渣一一裝瓶陳列標明價值與產銷之額以備研究　珠寶業　上海珠寶一業品高而價貴每年售額常自百數十萬兩至數百萬兩不等原料雖非上海所產但切磋磨琢之工向推上海爲最精前日提議組織琢玉出呂會由同業運送珍品赴所陳列公推主任管理數人專司其事　水果業　七月間上海出品所成立即經職員會通函各業請將應出物品先期預備時有水果業江君擔任搜集應時果類如水蜜桃等物用浸藏法儲之瓶中現已裝置妥善一俟成立定期便當携送出品所以供展覽　　 
[房東責任稍輕]  
　　○日本人曲培在大南門外開設萬森硝皮廠迭經總工程局限遷出境抗不遵照屢紀前報昨由房東沈桂山將租房人徐士金尋見扭至局中未幾該日人曲培亦到局請示飭將徐留候訊究曲培暫退　　 
[十七紀寗紹人之團力]  
　　○蛋業公所及寗帮醃臘同行爲寗紹商輪事日前開會決議凡該兩業往來申甬客夥無論水腳貴賤均搭寗紹輪船各號豫向公司購取船票以便隨時定用同業如有乏力者可照他公司廉價向公所或本店售票以後如有遵守不力陽奉陰違查出罰洋二元撥作津貼廉價之欵夥友如查係故犯即可辭歇同業概不錄用　　 
[民呼日報訟案改期復訊]  
　　○民呼日報主筆于右任被控一案訂於昨晨復訊被告所延之莫肅律師到堂候訊旋奉寶讞員傳諭改期禮拜三午堂會訊　　 
[城內]  
　傭婦捲逃○南城某學堂校長賈豐蕓昨日函送荐頭潘沈氏到一路巡局據稱昨日虫該荐頭荐一年四十二歲蘇州閶門人張氏到家爲傭祇住一天該氏竟將鏡箱一隻捲逃內藏金珠表練飾物約計十餘件值價洋二千餘元又鈔票洋四十元請爲追究並請飭探嚴緝情願賞洋二百元游正巡官察得失贓甚鉅遂即備函將潘沈氏解縣訊究　姦犯解滬○山東歷城縣派差押解姦犯李金鐘李文卿到縣據稱李等所犯之案刻已訊明判定遞籍管束因李等同供原籍鎭江久居滬上爲此押送來滬請爲當地交保田大令諭飭值差看管候傳保人來案具結　為善不易○湖北沔陽州水灾難民二百餘人日前到申由本縣田大令派差送至關帝廟暫爲安置昨日午刻有甲乙二人手持米票五十紙每紙一升向各難民給發無如票少人多不敷放給因此反將二人圍住幾致受辱　驅逐小船○三林塘鎭與上南交界之處泊有江北艒艒船多只現下該鎭附近竊案迭出形迹可欵因由鄉董聯名禀請上南兩縣派差押逐昨本縣田大令已派差下鄉驅逐矣　道批三則○王震卿禀批爾子在院身故既有刑傷因何不即報驗直至事隔數月始行來道越控顯係另有別情仰上海縣出令迅即確切查明具復以便核飭遵辦黏報附發　王文卿禀批仰工程局裁判官著保勒限趙友生十日理楚如再違延即行移縣從嚴訊追仍具報察奪抄黏并發　肖邦泰禀批所禀是否屬實仰公共租界會審官查明秉公分別追理並諭該經理將所欠各欵赶 
 
 

Page 19

 
 
緊設法理清違干封產提究母得玩視抄黏并發　官事○江北巡防營務處江蘇候補道沈佺昨日到道拜會　　 
[南市]  
　巡士騷擾○鈎玉弄口朱裕源切麪店主婦朱氏在小南門外蔡源記舊貨店內購得自鳴鐘一架給價洋七角後因機器不靈向掉未允氏即串出南區落差巡士黃鳳山同往硬掉不遂旋復訴知五十號站崗巡士與店主蔡德甫爲難既即赴區朦報被毆致失警笛表練等情迨派出二級巡長前往訪查始知底細當即知照警務長將五十號巡士著記大過一次黃申斥了事　折還欠欵○祁姓遣丁龔良福扭控瞿道生欠洋一百六十六元由西區移送工程局訊明判瞿交保限二十天折還洋一百三十元契據暫存　合股涉訟○俞錦山扭控夏桂生前因股開煤炭店被夏經放客帳延不收理及舞弊吞股等情昨由工程局訊明判夏交保著自赴商務分會查賬理處　　 
[閘北]  
　調驗田單○寡婦潘趙氏控二十七得十二圖下圖地保潘阿金吞沒田單一案昨由警局汪裁判傳到經勸人蔡新成陳友堂質訊據供此項田單屢由伊等經勸奈阿金一朱延宕不肯交出質之播阿金供仍推諉判仍交原保候調驗田單再行覆訊　均非善類○紗廠女工曹楊氏李周氏被小工單成發王阿毛張阿生董阿榮張連生單阿炳等勾誘圖姦經四路一區黃正巡官訊明解送總局昨由汪裁判覆訊判單成發還押　辦王阿毛等五人交保開釋曹楊氏李周氏均交本夫領回管束　鄉民召禍○前日有某公館僕人顧巧福至閘北梅園池澤內撈取銀養金魚之水蛆鄉民談錦堂因池水　穢被擾之後自氣薰蒸向顧阻止致相口角當由江北人虞三解勸而散不料顧行未數步忽然倒臥地下稱被談以泥塊擲傷旋由該公舘家丁持家主片至四路一區請爲究辦黃巡官飭保往提談已逃逸當將其父談長生逮案押候訊辦　　 
[英租界]  
　巡捕行兇○老閘捕房九百八十六號華捕王中山控王阿桂李福卿行兇一案昨奉公堂復訊據王李二人同供上禮拜三奉判帶回捕房查明復訊當由九百八十六號一千零三十五號九百零八號九百四十四號二百二十九號等八華捕一同押解迨過老拉圾橋九百八十六號華捕先行動手將小的等掌頰九百零八號等五華捕亦均帮同兇毆經十七號西捕頭查見回禀四十四號西捕頭於禮拜五解案蒙將小的等二人開釋綸令今日到堂候質求察訊之各捕均供詞推賴旋由十七號四十四號兩捕頭上堂証明該華捕等兇毆情形中西官以九百八十六號華捕與王李兩人打架一案兩造供詞均不可靠判即將案註銷惟一千零三十五號九百四十四號九百零八號二百二十九號等四捕行兇毆犯屬實判各押捕房十天另再各罰洋一元分給王李二人爲醫費了案　是否誣陷○李王氏控吳阿榮持刀嚇詐昨由捕房解廨吳供因向該氏同居之小大塊頭索取工洋七元詎有著名流氓白頭根泉出爲霸阻將刀交一老婦指爲小的之物求鑒判吳交保候要証王仲山到案訊核　引入歧途○張永春控周阿裕周老虎誘令伊子賭博並唆使竊取田單一案經公堂傳訊判兩周交保匿証人陳裕根到案訊核　牽累兩人○薛根全控王子興等串騙頭髪價洋一千五百元一案昨晨由探將王供出之龔阿根蔣阿根二人一併移提到廨押候禮拜五訊奪　好爲撫養○周如興家居北浙江路囡收買來歷不明之四歲男孩爲捕房查悉昨將周傅至公堂請訊據供該竣交母均亡是以領養乞鑒判周　保　孩領園　養如該孩有父母來案投認仍將該孩送案飭具不准販賣及虐待結存查並諭如孩患病以及遷居湏向捕房報明以便隨時傳訊　不容於夫○崇明人趙財元因伊妻施氏不守婦道逼令吞服生烟氏即投報捕房送往醫院醫愈昨解公堂訊究判趙交保氏暫留棲流所候傳隣証於禮拜三訊明再核　女子偕逃○江灣濟良分所留養女子林全蘭陳臘吉相約逃出被控一併查獲昨解公堂請究判林女改發棲流所擇　陳女仍留清良所候核　婢女私逃○沈向之家婢女五阿二私逃出外匿居王陳氏家經沈報知捕房派擇查獲昨將該婢與氏一併解廨經中西官訊明判氏從寬斥釋婢交沈頜回完案　拐匪刁狡○孫馬氏洪張氏控五阿三拐交伊等子女一案昨晨由探將五之同黨陳阿榮查獲解至公堂請究王陳均供詞刁狡判仍一併還押候下禮拜一再訊　尚須調查○王李氏之養媳錢氏日前逃逸李氏欵被錢氏之姊李錢氏誘匿控由捕房昨解公廨經中西官訊無實據判被告交保候查　不願爲娼○濟良所昨解不愿爲娼之雉妓金媛媛到廨請訊判金妓發濟良所擇配　追還工洋○湖北路丹　髦兒戲園主趙春庭欠司閽印人愛勃羅奴工洋二十一元不還控奉公堂傳訊趙令茶房朱阿卿代質中西官著將洋如數繳呈朱即遵斷了案　祇能還押○鄭徐氏控被王阿榮之馬車撞倒跌傷頭額昨由捕房解廨中西官以原告因傷未到判王還押候氏到案訊核　來函更正○初七日報登　絲被控一節內多含混之詞據云鄙人與　法記張榮甫等取買白絲而鄙人並非經買實係由潘法記囑鄙人代掮據商云均有發粟故代掮之經買代　固有分別鄙人聲名攸關敬懇奪入來函一門是所拜禱　羅百年啓　　 
[英租界]  
　賭風復熾○花會番攤　種賭博爲禍最忿迭經各捕房嚴禁在案現在廣東賭徒多人在北四川路華洋交界地方各賃密室開設花會番攤有捕務之責者其亦有所聞否　婦人短見○崇明人姜義順賃居沈家灣五號房屋前晚與妻李氏因細故口角氏即自縊身死昨由屍兄李阿大投報捕房將屍送入驗屍所報縣請驗　因賭起釁○王阿毛昨在百老匯路與張阿二因賭互毆處二百入十號印捕拘入捕房押候查辦　騙取衣飾○塘山路一千五百零七號王友財家昨被騙子騙去綢衣首飾金戒等件王即投報捕房請飭查緝捕頭准之　一捲而空○沈阿福賃居嘉興路一千四百三十九號門牌前被姘婦許氏　家中應用各物捲逃無蹤沈即報請捕房飭探查辦　監犯瘐　○昨日提藍橋西獄內病斃四年押犯張阿金一名由典獄員知照捕房飭傳地保查明棺殮　　 
[法租界]  
　挾嫌陷害○陳德元陳生桂串竊立興公司白糖數觔被巡丁拘捕供攀管貨人劉老三所竊當將劉拘至公廨訊究劉稱兩陳挾嫌陷害旋有該公司夥投稱劉在公司有年素來安分實被誣攀官以劉既有公司担保不予深究兩陳各押一月　孀婦貧苦○後新街某客棧積欠　益公司房金洋七十五元店主業已病故由收租人將棧主婦劉王氏報捕解廨追究氏稱夫故後赤貧如洗以致無力撲持店遂閉歇求恩矜全聶司馬以氏貧乏堪憫判將所存之舖板推抵完案　愛驚成病○馬阿毛近因受驚致成癲病前日在街胡鬧爲巡街捕拘送公堂請示核辦馬稱家住浦東尚有父兄妻兒聶司馬命探送請浦東總巡辦理　出店行竊○立大煤炭店主田掌興扭送出店王連坤至廨禀稱王私竊店中皮箱一口在途追獲解案請究王供以後不敢再犯判　號一月期滿再押一月 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
　　 
[湖廣總督陳夔龍奏籌辦刷印官局大概]  
　　 
[情形摺]  
奏爲籌辦鄂省刷印官局現已成立謹將大概情形恭摺具陳仰祈聖鑒事竊維中國刑律首嚴詐僞一門而自來詐僞之作用尤以書契文字爲最廣其所以得肄其欺者大都由於程式之無定與夫版權之不專故刷印一端雖屬營業性質而程式雜則稽核無憑版權紛則範圍無術其有關於政治者甚大即按舊日法規而論亦宜爲窮變通久之謀況今憲政實行豈可無畫一整齊之道固不獨經營餘利爲籌欵問題已也前者度支部有鑒於此業經參考東西洋各國辦法奏設中央刷印局其後各直省如廣東江南河南江西亦經先後開辦鄂省輪軌交通五方輻輳一切公私文牘流行日廣尤非將刷印事務收歸官辦不爲功臣上年到任後悉心考察湖北原設官報局平時刋刷官報本有刋字印機並派有員司經營以之量加推廣兼辦刷印目屬事半功倍當經查有奏調差委河南存記道吳肇邦前在河南署臬司時創辦刷印以餘利爲改良監獄之用頗著成效業經前豫撫臣林紹年奏明有案因派該員爲湖北官報刷印局總辦督飭員司研求印務添購機器並將附近該局民房數間及基地數處飭縣勘明估值圈購增修廠屋現已將次落成印刷機料大致完全發行用品次第籌備擇於本年六月初一日開辦所有刷印紙品分官用民用兩種官用品如糧串票三聯契紙稅捐票及一切由官發行之紙卽由局查照向章酌　價值通行各署局領用民用品中之狀紙買賣契紙亦由局定價飭各屬一概行用局紙不准攙雜其婚帖當票借劵合同股票及一切商業通用之品則由局妥定格式陸續舉辦如商民情願領用卽按照工本計值發給創行之始但求漸開風氣不遽強以所難該局辦事章程劃分庶務文牘會計編校印務五科各設科長科員督率司事及技司工匠人等守定權限認眞經理所需經費除原有鉛字印機三副外現經添購各種機器十餘副及印石照字鏡水鍋車軸皮帶一切配副等件約共需銀一萬三千餘兩添購地址增建廠屋約共需銀一萬五千餘兩另備活本銀二千兩作爲購辦紙張材料之用計共撥用官本銀三萬不敷仍暫向官錢局息借藉資周轉此鄂省籌辦刷印事務之大概情形也據總辦湖北官報刷印局道員吳肇邦會同藩學臬三司善後統捐兩局會詳請奏前來臣覆查官辦刷印誠爲今日要圖此次鄂局成立外握一省之機關而內即助中央之規畫先順民情之習慣而後終歸法律之範圍實於新政前途隱有裨助至所用欵項查江南刷印廠共需創辦經費銀六萬餘兩營業活本銀二萬兩鄂省現僅用銀三萬兩委係諸從撙節實用實銷臣仍當督飭該局周諮善法切實擴充以期要政推行毫無阻礙所有籌辦鄂省刷印官局現已成立緣由理合恭摺具陳伏乞　皇上聖鑒訓示謹奏宣統元年六月三十日奉　硃批知道了欽此小說 
　　 
[美人虹] [  英勞敦斯著] 瘦狷譯意（四十一）葛蘭崖聽之。疾若木雞。良久乃從椅起立。馳至門側。以手去栓。顧謂梅黛嶺曰。待之。言已。遂出。俄携伴雪之攝影返。屹立無言。狀若海中所浮之冰山。梅黛嶺問之。乃曰。君語誠不謬。試以此攝影問吾姊。是人果爲誰。問畢即來告我。梅黛嶺曰。吾可告彼以此攝影得於何人之手乎曰。是必不可。梅黛嶺乃持攝影下樓。且行且思。自語曰。葛蘭崖乃殊果決。第未識其果能信吾。否語時。已至接待室雅麗芙方臨窗而坐。遙督約翰工作。梅黛嶺突至其前。以攝影置其手中。問曰。君識是人乎。雅麗芙略一瞻視。狂呼曰。梅黛嶺。汝何由得此。梅黛嶺曰。且勿問此。此人爲誰。君知之乎曰。是即驅吾夫入獄之人。所謂伴雪者耳。梅黛嶺曰。君確知其爲伴雪乎曰。五年之隔。寗遂忘之若此攝影非伴雪者。君可抉我眸子去矣。梅黛嶺曰。謹謝君。仰吾此時尚有事須往料理。君請坐此待我。吾事畢者。當以詳細告君。言已。不顧而去。梅黛嶺返室時。葛蘭崖支頤待命。狀甚急切。梅黛嶺曰。疑團釋矣。雅麗芙言。彼敢立誓。此卽驅寒蕾入獄之伴雪。葛蘭崖聞之。急起立。從梅黛嶺手中奪攝影去。且曰。梅黛嶺。謝汝厚惠。語時。更不一視攝影。立投之火爐中。梅黛嶺乃趨伏於葛蘭崖之膝。呼曰。吾苦子矣。葛蘭崖急扶之起曰。君以爲吾尚不忘是人耶。實告君。吾與彼往日之情愫。隨此攝影俱灰矣。言至此。復頓足謂梅黛嶺曰。事三生魂一縷。此錯幾州鑄。設此事爲吾姊所知者。吾名譽毀矣。名譽一毀。餘生復何所樂。梅黛嶺。吾此時一寸柔腸。正如萬煮千熬。恨不能掬以示子也。梅黛嶺曰。君勿悲。人誰無過。能改足矣。至令姊處。吾當僅以伴雪在倍梨材之事告彼。而君與彼之交涉。則諱莫如深。誓不令足下有半星兒難過也。葛蘭崖曰。銘君厚慮。渤澥同深。時晚矣。行且晚餐。吾儕盍易晚粧乎。言已。別梅黛嶺至房中。舊恨新愁。百踹交集。自思一剎那間。不啻頓易兩人。此後吾與伴雪之情。已渙散不可收拾。顧茫茫情海。遂能長此終古乎。因恨成疾。轉思作想。不覺行近粧臺。顧鐃自詈曰。愚哉卿乎。卿當日親汝姊妹行中。有受人欺者。必嗤以不早見機。至彼醫院中之麥遂格來。爲一狂且所陷。尤詆之不遺餘力。夫君詆彼之故。豈不曰愛情者。爲人生至賓貴之物。須擇一至賓貴之人而付之。彼麥遂格來等。潔並齊紈。捐憐秋扇。郎雖 
 
 

Page 27

 
 
薄倖。妾自情疾乎。今乃自蹈覆轍。當局之迷。胡言自解。使諸姊妹反唇相譏。更將何顏以對。對影喃喃如泣如訴。迸涙聲聲。泣哀　柱織愁字字。錦斷龍梭。其悲痛乃臻峯極。顧葛蘭崖天性好勝。此時雖萬種心傷。必不肯令他人窺見底蘊。旋易粧至梅黛嶺房中。舉止安閒絕不露愁慘之色。　　國外新聞 
　　德國明年之海陸軍預算　○初五日柏靈電云一千九百零十年德國海軍預算案並無出乎海車律以外之條欵陸軍預算案亦極節省　　法請組織飛船大會　○初六日柏靈電云法政府請各國組織萬國飛船大會英德奧意西班牙荷蘭瑞士各國均已允洽　　法墨爭奪島權　○初六日法國與墨西哥爭奪克里浦配豋島主權相持不決請意王公斷　　摩國西軍乞援　○初六日柏靈電云摩洛哥米里那西軍現仍求請增派援隊前往助戰　　希土交涉將次就緒　○初六日倫敦電云康地亞民人已自將希臘國旗收下送交該處市政局故該處治安業已恢復　初七日倫敦電云路透代理人得有消息謂土爾其所接列強之照會大約不致答覆因文內並未有請答覆之字樣也　希臘答覆土爾其之照會措詞和平故土欠其對於馬其頓問題不致再求助於各國云　　法國預算案之缺乏　○初七日倫敦電云一千九百零十年法國預算案缺乏之數至少英金八百萬磅現議增加煙酒稅以爲彌補　　英陸軍大將定期赴華　○初六日倫敦電云吉青納將軍定西九月十二號由印度脫的康林啟程赴華昨夜西姆拉地方設宴祖錢　　土准美國公司築路　○初六日倫敦電云土京君士坦丁電稱土爾其國會已允美國公司之請由西伐斯沿文湖築路至瑪蘇爾惟該合同之條欵不得優於前十六個月內所擬就者　　帝國防務大會停議　○初六日倫敦電云帝國防務會業已議竣閉會英政府與坎事大政府所議坎地防務辦法僅候坎拿大國會批准而已　　美國鐵道大王病體　○初六日紐約電云美國鐵道大王哈里門之不豫其親族及財政界中人莫不爲之杷憂哈氏由歐回國之時其醫生勸令屏絕市務退居靜養聞其病並非屬於形官云　　坎拿大大麥豐兆　○初六日紐約電云坎拿大大麥收成預計可有一百兆斗　　探險家探極失敗　○初七日柏靈電云維爾門君之汽球飛駛未久卽遭損壞故探極之舉業已失敗　　澳洲大雨成災　○初八日倫敦電云澳洲曼爾邦電稱維多利亞連日大雨致成水災橋梁均爲衝毀鐵路亦均被阻損失財產爲數頗巨來件 
　　 
[勸木噐業] （續）[  生生社]  
做檯子椅子的都出色都暢消兩隻手如何做得及許多一定要想個明白一個人兼做幾樣不如一起一起人分做各樣分工做起來進步自然狠快出數自然狠多還要想上去有幾種可以用機噐代做的決然要辦機噐來做機器可以先辦一個樣子請本地機廠倣造或者自己想通了打個樣子請本地機廠試造機器成人工省出貸多價錢廉消出易這般便宜賬一時也說不盡許多還有必須用人工造的仍舊用着人工做工人的要想做個得法的工人做個著名的工人單單靠着心靈手巧還不彀事有一叚做事索性講與列位聽聽西國古時間有一個小木匠替撫臺修隻椅子腳揀一色的木料做泯縫的筍逗不知費了多少腳步費了多少心思費了多少工夫纔修好了旁人看了不耐煩就對着這小木匠說道你修一隻椅子腳費了許多工夫莫非比人家多賺幾個工錢嗎木匠說道我並不比人家多賺着幾個工錢旁人又說道莫非爲着坐這椅子的是狠有勢力的人所以十分巴結暗暗用着些奉承的意思嗎那小木匠笑道足下所說的越差得遠了旁人又說道你究竟拿定怎樣主意請說個明白解我們的疑惑小木匠便說道我當初修這椅子時只曉得替自家修理偶然想起這椅子是撫臺坐的那時仍舊把良心放正自己對自己說道我既經動了手一定要修得好將來我若做起撫臺來坐上這隻椅子安安穩穩不要再修了我就使不做撫臺這把椅子修得萬分堅固使坐這椅子上的人安安穩穩用不着再修也是快事別人心上過得去便是我經手修理的心上過得去旁人聽聽這叚話傳揚出去也有人笑他是戇的也有人說他是忠的這小木匠做事總是牢牢靠靠不肯有一點茍且替別人做事總像替自己做事一般不上幾年工夫人心都佩服他舉他做了木噐業總董他到了這時越是謙和越是精密越是公正越是勤勉同業裏邊沒有一句不滿意的話不但木噐業都佩服他就是各業裏邊千門萬戶都信服他到了第二回選舉撫台時這小木匠竟被衆人舉起來做了撫台竟坐上他親手修好的一隻椅子上列位要振興自己行業總要學著這位西洋木匠的居心有了這副好心腸還要做出能收能放一樣東西有幾樣用塲既靈使又好看又堅固又便宜生意自然發達了現在木噐業裡邊也有幾家狠有巧思或者是倣　或者是創造或者已經風行或者恰巧做成急忙挑選幾個式子送到上海出品所豫備松府物產會南洋勸業會開會時得一個好評開幾條出路使得將來生意十倍百倍的加上去你們已經改良已經創造的大家努力你們有專改良有意創造的赶快動手一刻時光值得黃金千兩錯過一天便失刦了黃金一萬四千兩你們大家一齊用心想一齊用力做閒話少說閒氣少門既免得是非還保得情分自己正業也不荒誤了 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
