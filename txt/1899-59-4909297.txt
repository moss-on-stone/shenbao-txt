# 1899 - 59 - 4909297

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
　　　廣學會譯著新學彚編中國度支考英興記正續中東戰紀本末文學興國䇿時事新論出售翻刻重罰明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端風敎而朴窕言天下大風此其左券合括宏旨藉貽通才○新學彚編四卷裒西瀛旅客名篇開東土導師先路理明法備言簡意賅八角○中國度支考二卷詳稽奏報監舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善爲師有德則樂興華秘鑰敬告司徒三角半○中東戰紀本末一圓半續編七角文學興國䇿二角三書併售二圓均與先譯之　西新史攬要時事新論等書傳誦士林無勞述讚○時事新論六角○上海廣學會總局申報館及各書坊出售外埠書坊及敎士售書處亦可向購圖書集成局啓 
[金陵開埠通商說]  
　　大凡與國交涉其開設通商口岸厥有二端一以兵力迫而致之如道光季年中國與英人訂約章准五口通商之例是也一出於主國自願如近日開奉天之秦皇島江蘇之吳淞口湖南之岳州是也迫以兵力者除五口外歴五十餘載逐漸添至沿海沿江二十一口及邊境之龍州思茅内地之蘇州杭州諸埠按照萬國交涉公法由何國請開者祗准由何國劃爲租界惟中國與各國所訂和約添入利益均沾一語各國遂得於通商之埠紛紛割地而居近始悟其失算於前聊冀挽回於後於是不待外人之請自開口岸准外人來此經商此蓋倣照日本横濵神戶長崎諸處居留地章程使各國作爲公共巿塲免致一國獨操權利也今者金陵又以通商告矣通商之地在儀鳳門外下關其地逼近大江冋爲輪舶聚集之所旣定通商之局卽委員建設關屋以便榷取稅金現當發軔之初規模尙未大備而其爲中國自開之口岸與秦皇島吳淞口等處事同一律則固已彰明較著薄海皆知矣然則何以英人獨先請設領事保護商人曰長江上下游如遇他國交爭英人願任保護之責故甲申一役日艦不敢肆行罙入卽去歲法國白總領事商議四明公所之事雖以兵艦肆意恫喝究未嘗在江中輕啓釁端誠以和局一隳英人必遵守保護之約英國素以水師横行於天下各國誰不憚之烏敢貿貿然與之抗拒此次通商之事雖與各國共之而英之執牛耳以臨盟夫固不煩言而自見此其所以先請設立領事爲之保護商民歟然則兹之通商在中國利乎不利乎曰利在西人中國固一無所利也何則金陵爲南省腹地民風素尙儉約通商以後一見洋貨之陸離光怪勢必喜新　故購者如雲銷數之多可以操劵而待若土貨則素無所産不若兩湖之出若拜姑蘇之出顧繡綾羅之罘之以草帽邊著名浙杭之以蠶絲馳譽是則出口之貨甚少而入口之貨必多入口之貨一多則銀錢之流出外洋者數必巨其所獲利不在中國而在外人雖三尺之童皆可知豈執政者而反一無所見乎然則何以必擊商曰非通商也實　以弭兵　耳試觀察皇　編於北民　　　　　　　　　　逼近申江亦非經營之善地岳州　出芬葉然向來通往漢口貿易外人從無至其地經商者政府蓋鑒　各國之虎視眈眈深恐兵釁一開必受其禍故於旅順大連灣貨與伐人之後卽開秦皇島以牽率俄人英人雖　保護長江而其心究不可知故開吳淞口以遏兵艦入江之路湖南民情强悍屢經開罪於外人萬一突起風波難免又遭挫衂故　岳州以殺其勢俾地旣爲各國所共斷不能任一國獨啓干戈迨去冬法人又聲言將攻取金陵則更准在下關開埠通商使法人不復能在此恣睢暴戾此係政府保全　宇之至計我不知羣公　　幾經熟思審處而後毅然行之誠不在夫有利與無利也　之天下事變故　常昔時　商利溢於外洋則宜少　口患以自保今恐各國多所覬覦則又宜將沿江沿海諸要隘概闢作通商口岸伎各國互相牽制不能任一國之肆其　吞謀國之猷國宜如是　膠柱鼓瑟者　足以　於斯乎 
[本館接奉電音]  
　　昨日午後京　　電傳來上諭一道旨一道敬謹譯登○正月二十三日奉上諭太常寺奏請簡員署理卿缺一摺太常寺卿著李昭煒署理欽此同日奉旨這所叅疎防監犯越獄之管獄官新疆奇臺縣典史楊波澍著卽革職拿　交饒應祺提同刑禁人等嚴訊有無鬆刑賄縱情弊按例究辦有獄官署奇臺縣知縣左兆鳳據報公出惟未能先舉預防先行交部議處仍勒限將咸二卽咸生財王怔幅董占芯三犯嚴緝務獲究辦餘著照所議辦理該部知道欽此二十四日上諭浙江學政芝白文治去歙　此 
[儲憲騎箕]  
　　蘇松常鎭太督　　桐子　觀察澤於昨農病故本　所派註蘇訪事友人　電相告特譯登報端至如何得病情由電音甚簡俟接到續函再行詳述 
[弭兵不易]  
　　格致益　彙報云俄人創萬國弭兵會時英國　以爲然豈知今年英國政府擬增軍費一百零九萬一千七百磅俾添馬步砲兵七千九百四十三人至本國及屬地大小砲臺軍械之舊式者愚更用新式機器快砲其自相矛盾如此 
[詳稽軍實]  
　　日本東京日日新　云近有俄國輕濟士　　　苦氏計算德奥意法俄五民軍實計德剛交　時有兵二百五十五萬名每日費銀二兆五　五萬圖奥　交戰時有兵二百三十萬四千名每日費錢一百三十兆　千圓意國交戰時有兵一百二十八萬一千者等日費銀十二兆八萬一千圓法國交戰時有兵二百五十五萬四千名每日費銀二十五兆五億四千圓　　交戰時有兵二百八十萬名每日費銀二十八兆圓其曰交戰時者蓋合常　　備後備及民兵而言之不言何國之銀　者　爲　人所言卽照備之　比核算乎 
[大開商埠]  
　　蘇湖訪事友人云中國政府現擬將金陵與湖南之岳州　作各國通商口岸以資聊絡而免　覦並創建新關日照各口章程一體徽　　鈔貨稅聞二關來總署飭催須於西歴四月一　卽華二月二十一日一　告成同時開辦絲是日爲中國　設海　以來第一百五十五結改行新章之始藎新　稅則近經　　與總稅務　　加釐訂如出口士貨向須完納正半稅者今　改完正稅其子口半稅免子繳納以免後日復進口時給還又此後進口洋貨知論遵抵河埠均准俟抵銷售之　　後納稅其末設洋　處所如安　大通亦准起貨各向彼處輪船釐局就近 
 
 

Page 2

 
 
報納此外尙有章程數條皆便商利運爲衆所樂從者已飭各欄統於是結爲始同日遵行又聞湖南之長沙常德湘澤等處現亦奉　通商幾埠設立洋關且係三處紳商自行陳請者緣近年湘省風氣大開都人士皆知通商之利謀富謀强不遺飭力今知進口洋貨可以運抵銷售之地始行納捐較之向日滬關漢關重重轉口利便何啻霄壤是以聲請就地設關現由政府飭催三關限至本年夏季第一百五十六結開辦人皆樂觀厥成云 
[詳稽關務]  
　　蕪湖訪事友人云金陵開埠通商所立　關以江寗鹽巡道爲監督目下鹽巡道胡芸臺方伯方署理江寍藩篆故開關一切事宜及與稅務司交涉之件均由署理鹽巡道吳吉甫觀察炳祥會同方伯次第籌備業已派出道署總書郎星階黃必達章欽之三人至蕪剛抄取開辦章程及各單票式樣至本月十九日抄齊卽齎回藩署並聞鎭江蘇州兩關亦派書吏前往抄錄蓋當創始之際擬彚集各關辦法及稅收多寡酌中訂定也論者謂目下金陵商務雖不及蕪鎭然將來鐵路告成由清江直達省城商貨旣多稅鈔必能駕乎蕪關之上云 
[皖興商務]  
　　蕪湖訪事友人云商務爲致富要圖近年來國家銳意振興業於上海漢口兩處遵旨開辦規模楚楚獲利之豐當可計日而待蕪地當長江上下游適中之區爲商務轉圜之樞紐現經皖撫鄧小赤中丞遴委蕪湖土藥總卡劉子運大令爲皖南商務局提調惟事當創始百廢未興劉大令除先將已開未開各礦務及用機器製作之礱坊蛋坊等業逐一考究隨時禀報外客臘二十一日復親赴上海借觀商務局各項綱領至除夕返旆擬就蕪地振興商務新章數條至新正人日赴省面陳中丞深爲嘉任已批飭將蕪局章程大加擴充添委佐雜二員隨事贊襄皖南土産大宗如絲茶煤漆宣紙榆末之類大令已定期偕隨員分詣各處履勘又廣德州建平縣及涇縣南陵現均有人尋出煤礦多處禀請開採大令特於本月二十一日親往察勘或歸官或歸商再行酌定蕪地牙厘總局業經裁撤其房屋原係官産現賃與江省辦理輪船米厘事務丹收租金三十兩禀准撥歸商務局執業將租金作爲經費以裕度支 
[諭奬鹽商]  
　　揚州訪事人來函云徐海災情極重春振需欵尤殷前聞籌振局陶觀察擬借買淮南塲鹽運赴鄂湘西皖等岸提輪揷銷卽以餘利充作振欵禀由督鹽憲劉峴帥行司核議兹運憲江蓉舫都轉奉到行知立飭淮南局員激集各商迅速妥議旋經各商禀復以提輪一節窒碍甚多棧鹽向係挨檔輪售今以官運提銷深慮鹽新滷重恐與督銷局定章不符且借買塲鹽必須先由官給成本曁運棧運岸以及水脚等項所用不資目下官商同在艱窘之時殊難籌此墊欵卽使官連抵岸卽銷亦須俟鹽售清方能有欵且岸銷遲速不一難以尅期而振務急如星火不能頃刻遲延商等現願公捐曹平銀八萬兩循案由四岸按引擬扣卽以此欵充作徐海振捐請免借運塲鹽等語都轉閱禀後以年來該商等迭輪捐欵己不下數十萬此次刀顧大局又復公捐銀兩實於振務有裨而定章亦可不致更變因卽據情轉詳旋奉督鹽憲回批略云提輪借連本非鹺法惟以事關振濟行司議詳兹據詳稱各商公同認振曹平銀八萬兩充作徐海振捐照案按引擬扣具見急公好義慷慨樂施仰卽傳諭嘉奬並候札行振捐局照章核給奬叙彚案奏咨都轉奉批隨飭淮南總局出示曉諭並遵照憲飭傳諭嘉奬 
[盜案立破]  
　　京師訪事友人云長隨某甲家居正陽門内迤東城下娶某妓爲室相得甚歡惟妓性喜華麗常濃妝艶裹徙倚門前附近輕薄少年莫不見而垂涎而苦未得其間去歲十一月某日甲囊金而歸至臘月中旬某日之夜突有盜匪十餘人蜂擁而至時甲尙未睡詰其來意盜詞頗强悍甲乃持手槍擊之盜亦還擊以槍正相搘拄間妓窺見盜衆微啓朱唇曰爾輩面目皆似曾相識何竟相逼至此盜聞之益怒持槍穿入窓隙扳機放之妓中彈而倒立時殞命羣盜遂毁門入室甲身受刃傷幸不致命盜乃傾筐倒篋刼去赤金二十餘兩踰城圖逸甫下城垣適遇緑營兵弁盜疑係行人放槍恐嚇弁隱身覘之見諸盜向東行濳尾其後至崇文門外某處房屋始魚貫而入舁默識其處立卽糾集多人前往圍捕得獲十二人祗逸去其一所得之贓亦悉數搜出解赴本訊請究豈知諸盜皆與甲鄰居素慕妓色共圖刼歸爲樂不意其遽中槍而死遂改刦財物致犯此案想須按律懲辦也易曰冶容誨淫謾藏誨盜是之謂乎 
[流氓薙辮]  
　　蘇州訪事友來函云著名流氓羅擺福於新正某日在靑陽地與人賭博虧負纍纍不得已向素日交好之某甲借得皮衣二襲持向長生禀質錢以償逋負嗣甲屢索不還遂將情訴知主人某君由某君轉禀蘇州府彦太守太守立飭總捕同知王司馬將羅拘案研訊屬實特喚剃髮匠將羅與藉案索詐之吳縣捕役戴阿大一并剃去髮辮祇存錢大一圈梳成了角綰以紅頭繩旋令荷雙連巨枷發府署頭門示衆一時見者無不鼓掌稱快憶昔年胡雲楣侍郎尹京兆時曾以此法治混星今者太守殆師其意歟 
[禾郡官塲紀事]  
　　嘉興訪事友人云新任嘉興縣蕭邑尊將次蒞任署中書差先期出境迎迓本月二十日邑尊由省起程官舫用小火輪船拖帶至官馬頭停泊乘輿入城赴府署禀見其公館暫賃報忠埭前辦厘捐總局處隨卽頒發紅諭擇吉二十六日接印○郡中文武各官聞新任浙江巡撫劉景韓中丞節抵吳門不日將次過境爰率水陸各營弁赴蘇塘迎迓 
[鄂省官塲紀事]  
　　武昌采訪友人云去年湖廣總督張香帥以湖北巡撫已奉旨裁去因札委撫標中衡璞琢之叅戎署理城守管叅將未幾綸音特賁設立巡撫如前日來新任將次駕臨遂飭叅戎仍回任所所遺城守營叅將缺委鄖陽營遊擊高遊戎長洪接署○前者呂竹生大令賢笙隨裕朗西星使赴東瀛委充駐横濵總理事現在瓜期已及仍回鄂省當差經張香帥委令辦理鐵路事務○本月十四日藩轅牌示南漳縣知縣詳委教習知縣唐監金代理竹山縣知縣飭本任姚濬昌回任監利縣分鹽巡檢詳委試用典史王錫庚署理天門縣典史詳委分缺先典史龍湛霖署理建始縣典史詳委分缺間巡檢汪佑淦署理 
[皖省官塲紀事]  
　　安慶訪事友人云署理無爲州李直剌家㴻現已期滿由藩憲湯小秋方伯遴委候補知州朱直刺式程前往瓜代○代理懷遠縣熊大令祖詒奉藩憲委署滁州遺缺飭准補之楊大令兆琛赴任 
[蕪湖官塲紀事]  
　　蕪湖訪事友人云道憲吳季卿觀察於本月初十日赴省賀大憲年禧十一日返旆十六日復乘輿赴太平府謁見學憲徐季和宗師蓋觀察昔宦春明與宗師苔岑交契今旣宦轍相望計程且僅半日故有此訪戴之舉旋於十八日傍晚回署屬下員弁咸至北郊恭迓如禮○沿途設立電綫已閱十有餘年風雨漂摇不無損壞客臘某日電局委員黃柏山别駕親赴蕪局履勘所轄線道三百餘里帶領工頭隨處修整圯者正之朽者更之僕僕長途往返二旬餘始獲竣事 
[帝京珥筆]  
　　京師訪事友人云去歲臘月中旬某日福興潤信局走足某甲自津回京携一信包乘火車至馬家堡雇騾二頭載之甫入永定門被稅司巡役圍住啓包查騐檢出綢縀洋貨若干件約值百金之譜責其漏稅立卽送官想不免罰鍰示儆矣○前者舊太倉曾以被盜匪刼奪米石爲詞禀官拿辦嗣悉是夜入倉之盜實僅四人皆有飛詹走壁之能來意原欲爲林四復仇冀得廿三而甘心焉嗣以覔甘不獲遂變而翻箱倒篋刼去白金二千餘兩遺一匿名信函不知其中何語而司事高某家平日悉私寄於此事後司事人等以倉厫重地不應寄頓私財故揑報失米且僞稱盜黨有六七十人之多旋經倉憲往騐見厫門封鎖如故與所報情節不符擬戕花戶送父刑部治罪後由旁人代陳細情恕始稍解諭俟獲盜時再行質訊核辦○大學堂所收學生於年終示傳甄别不論内班外班均須考試一次定期臘月十八十九二十二十四等日分作四次以評甲乙而定去留 
 
 

Page 3

 
 
[無雙亭玩月]  
　　揚州訪事友來函云揚郡燈巿向爲江北之冠每屆新年業此者爭奇鬥麗各擅勝塲竹馬兒童購者雲集今年雨絲風片遊客寥寥是以燈巿亦頗清淡刻下已過落燈時節巿㕓各店絡繹開門各項貿易均與去年相仿惟洋銀之價日漸貶損每圓僅換制錢八百四十文若銀錢則每角僅偒錢八十二三文經紀少民無不受虧至米　則有增無減現在每石上等米須五元以外聞之個中人云各鄉農因將來采價必更昻貴是以不肯糶出各米鋪又以來源不旺藉口居奇噫巿情如此不禁爲之三嘆○春寒料峭風雨靡常江都縣朱大令紹先每日出城散振見各飢民鵠面鳩形殊堪憫惻因思新春甫屆爲日方長卽逐日散放乾糧亦恐經費不敷後難爲繼爰集衆籌議於左衛街同豐豫錢莊設桶收捐多少悉聽其便一面又發六言告示多張遍貼通衢略謂照得飢民甚衆凍餒情實堪憐支篷莫遮風雨老幼露佰荒田雖經本縣振濟仍恐難以保全爾等豐衣暖食家家共樂新年試思彼等老幼相去何啻淵天獻歲及時行樂無不浪費銀錢倘能節省助振功德卽在目前本縣現設木桶安放同豐豫店多少聽人捐助十百以及萬千桶上印書不啓逐日派人查騐聚沙可以爲塔衆力易於合尖行善定能有報本縣有厚望焉說者咸謂大令一片婆心垂念饑黎無微不至人之欲善誰不如我此示一出我知慷慨解囊者當必接踵而起也 
[札知糧價]  
　　江蘇督糧道桐儲憲行文上海縣署内開江蘇撫憲德欽奉電傳上諭軍機大臣會同戶部遵旨議　各省丁漕不敷折合銀兩酌中定價一摺各省地丁漕糧向有定額准例折錢交納原爲便民起見惟近年銀價日落錢價日漲在民照常完納在官頗多盈餘以致正供所餘概歸中飽殊非體恤民艱之意著將軍督撫覆飭藩司糧追查照本省銀錢通行巿價將丁漕銀兩按照時價折錢若干以錢合銀均按庫平庫色爲斷每年酌中奏定數目徵收以歸劃一如有不肖州縣巧立名目藉端浮收卽著從嚴叅辦將此通給知之欽此合行抄錄轉行各屬一體遵照 
[喜電飛傳]  
　　湖南特用道張子遇觀察奉鄂督張香帥委辦岳州通商事務來滬拜謁各當道查閱新關稅則及一切商務章程假寓法界名利客棧前日接到電音知上憲委署湖南鹽法道篆務官塲均往道賀車馬盈門 
[禁售彩票]  
　　滬北各租界出售各種彩票日盛一日去年英界公廨讞員鄭瀚生大令接奉道憲蔡觀察札文飭查示禁因卽出單飭差傳諭售票各鋪一律停止風行雷厲實足以塞漏巵而挽利權不意此輩多弁髦禁令陽奉陰違者英美租界工部局董以爲令出惟行豈容抗玩爰出示曉諭云爲出示諭禁事照得近來租界内售賣彩票之事日多一日本局爲保護地方起見故擬禁止售賣各項彩票並於去年函請領袖總領事照會道憲轉懇帮同禁止華人買賣各種彩票嗣於十一月初二日接奉道憲致總領事函照抄於左啓者十月十五日接展來函以工部局請禁華人在租界售賣各項彩票函請查禁示禁等由到道查販賣呂宋等項彩票情同賭博爲害匪淺歴經前升道出示嚴禁並經卲升道與貴前領袖德國佛總領事議定嗣後再有不法華人在租界内竟敢售賣者應送會審公堂治罪洋人違者照彼國之律例治罪等因分行縣委認眞拿辦光緒二十年及二十一年間先後經前道札飭會審委員設法會商禁止各在案現在日久玩生應卽查照前案由廨嚴行禁辦以儆效尤惟各店均係開在租界應請貴總領事轉諭工部局飭令捕房帮同查禁以期迅速除札英會審公廨遵辦外合行奉覆卽希查照飭遵爲荷爲此諭仰租界諸色人等一體知悉凛遵毋違特示 
[求免船捐續志]  
　　求免船捐已誌昨報前日午後四點鐘時上海縣王欣甫大令見各船婦仍不肯散爰升坐二堂提年老之潘阿巧潘阿珠陸阿才陸阿弟至案諭曰船捐係工程局總辦朱大老爺禀請道憲大人批准抽收爾等若果力有不逮儘可投局向朱大老爺婉求何必集衆來署胡閙自踏愆尤本縣姑念女流不加笞責爾等匆再滋生事端各婦同供小婦人等划船擺渡日得數十文今每月須捐洋銀一元無此力量突被局中將櫓取去到局求免局差取滕鞭示威以致不敢再往求大老爺作主大令問爾等划船可有風篷能裝貨物否答稱船身甚小不能裝貨　渡客而已大令諭令散去候查明實無風篷不能裝貨者自當斟酌辦理各婦叩頭而去至挽七點鐘時又舁一老婦至縣擊鼓鳴寃訴稱被局差毆傷求騐大令諭以爾等之事已經面禀道憲大人如能裝貨五十擔以外者照貨之多少酌量抽捐如不能裝貨者概予寛免不必多事一概回去候示可也各婦遵諭舁回大令隨通知工程局將船櫓給還 
[請騐浮屍]  
　　昨午本邑同仁輔元堂董專丁投縣報稱有救生局在華順碼頭撈獲浮屍一具年約三十歲現無屍屬認領請往相騐王大令聞報後遂於四點鐘時傳齊刑仵書役人等命駕出大東門外已由地甲預備屍塲大令旋卽升座先據地甲裘鎭禀稱小的昨日午後一點鐘時見救生局撈獲溺斃屍骸一具查問並無屍屬旋據堂中司事查騐屍之頭面頸項傷痕纍纍遂由小的持局中聯單投案報請大老爺詣騐大令卽命將屍舁至平地飭仵作如法檢騐旋據唱報騐得無名男子係生前落水身死至右眼角及左頰與頸項接連破處約四寸有餘此係死後被機器上鐵齒軋傷所致並無别故大令離座親視一周旋命書吏將屍格塡明然後飭人持片赴善堂請給棺收殮標封舁厝荒阡候召屍屬認領一面由差役地甲當塲具結附卷備查騐畢卽呵殿回署 
[美界捕房紀事]  
　　著名惡棍王阿二爲天通菴七十二個黨之頭目日在穿虹浜沈家灣一帶聚衆横行目無法紀前晚糾集羽黨鋸木和尙將鐵匠楊林全軋至穿虹浜某小茶肆拔出利刃多方恫喝訛許洋銀數十元楊無奈許之始得脫身以去事後以無端受詐心不能甘奔赴捕房聲訴捕頭允卽派包探查緝以憑解送公堂禀請讞員鄭瀚生究辦○前日小竊王阿順竊取某日本人之金表金練由包探竇如海查獲拘入捕房押候解送公堂禀請訊辦○前晚積竊陳記生至東唐家弄陳樾舫家竊取銅錫燭臺等件昨爲包探洪阿寳查獲吊出原贓送入捕房押候解送公堂禀請究辦○甬人貝阿招在大副總會當細崽某日行竊某西人之洋銀數十元由包探胡瑞龍查獲拘入捕房押候解送公堂禀請訊究○木匠殷生成崔阿桂等數人在西華德路虹飛萬丈茶樓啜茗忽起爭端互相毆擊茶樓主恐釀事端令五百零五號巡捕一併拘入捕房押候解送公堂禀請訊辦 
[蒙城乞振書]  
　　恊振公所諸大善長台鑒仰仁聲仁聞久矣祗以槖筆作皖江南北遊未獲識荆竊自嘆緣慳耳敬維利濟爲懷起居逢吉至爲私頌兹切懇者安徽潁州府蒙城縣去年夏秋陰雨過多低窪處所夏麥將收而漂没秋糧補種而被淹查斯邑向不辦災幸曾大令七月蒞任慨念民艱堅持已見禀請勘辦錢漕剔熟徵收以抒民力又蒙禀陳民生困苦請發撫卹蒙上憲撥銀五千兩曾大令以不敷散放又經瀝情呼籲禀求添撥若干尙未奉札在上憲垂念民生自能加撥惟災民甚多仍有杯水車薪之慮弟一介寒儒于斯旅食情形目覩心難恝置夙欽大善長已飢已溺胞與同深用敢自蹈越分之嫌冒昧奉瀆憶去年鳳臺有友人王質清曾函求振濟蒙惠五千金是大善長見災必濟不分畛域令人感佩良深兹特仿而行之務求廣發慈悲力籌巨欵或匯寄蒙城或移玉至蒙親加查放悉聽尊裁總祈如韓信之將兵多多益善源源而來則林林總總涸鮒共蘇矣且渦陽士匪滋事奸宄藉災勾結不兼旬而數至萬人以多係飢民附從故也而小民之遷避顚連又不知耗費若干矣故此時之待振較諸往昔爲尤甚弟知之旣確見之甚眞不憚煩言竭誠請命况現在放振不特災黎被澤實足爲地方弭隱患爲良民保身家一舉而三善備焉千乞仁漿義粟遍灑楊枝功德無量地方幸甚民生幸甚弟祇求有振以救窮民故不以姓氏聞尙祈恕之諒之專請歲安實盼惠施皖江寄客浙水散人九頓百叩正月初三日蒙城縣發 
 
 

Page 4

 
 
[出殯路由]  
　　席志前太守自去歲十二月十八日仙逝後定於本月二十五日出殯巳見二十二日報章茲將其路由錄左是日靈柩由恆慶里公館舉襄朝東轉灣朝南過鐵大橋朝南一直到北京路轉灣朝東到江西路信義行路祭轉灣朝西天津路一直到河南路義善源路祭一直到嘉綸路祭朝南到廣東路轉灣一直朝西到泰和館路祭朝西福建路朝北到九江路朝西到胡公館路祭到浙江路一直到　聖庵路祭畢過泥城橋到平江公所安厝 
　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甄别有期]  
　　楊州訪事人云揚郡安定梅花兩書院向例由運憲示期甄别以定去取兹江蓉舫都轉擇期本月二十六日舉行所有取額及優奬一切悉照舊章惟外省府縣生監投考須有同鄉在揚官幕或本地熟人保結以杜假冐本屬各邑曁在院者亦須五日前赴府學報名畫押方准投考屆期均衣冠聽點生監在府學領題扃試童生在縣學領題扃試限當日繳卷概不繼燭 
[示期迎喜]  
　　揚州訪事人云每屆新年營中例須出郊祭纛所謂迎喜神也本屆署揚州營叅府張春園叅戎諏吉本月二十二日午刻舉行先期由城守營袁守戎示諭馬步全軍整備隊伍齊集叅府轅門伺候出轅至西門外大教塲行禮想屆時貔　數隊如火如荼必有一番熱閙也 
[飭知照會]  
　　去臘日斯巴尾亞領事余君行文江海關道内開照得本總領事奉本國政府調任擇於十二月二十七日交卸起行續任尙未到滬現由巴副領事暫攝篆務照請飭屬知照等因蔡觀察刻已札行到縣矣○日前俄國署總領事某君行文道署内開照得駐滬丹國領事李現因請假回國所有上海丹領事事務經丹國外部會同本國外部札委本總領事署理已於正月二十日接印任事嗣後凡遇丹國通商交涉等件由本總領事會道按約辦理照請分别行知等因蔡觀察刻已轉行到縣矣 
[控夥舞弊]  
　　寍波人李某棲眷行於法界典當街另賃英界棋盤街屋房開設同順泰鞋店雇鎭江人朱晉庭執事歴年虧空至一千餘金李之知遂另用郭某管理帳目以分其權朱一味霸持慫令各夥停工以致新正不能開巿李忿甚赴法界公廨據情控訴朱森庭明　　詞出票　朱訊究 
[上海縣署紀事]  
　　前日爲上海縣署第一期放告王大令於午後三點鐘升坐二堂收閱呈詞投訴者僅十二人大令將舊卷十起新案二起逐一披閱諭候批示○前日蔣卜奎投上海縣署控被胞弟福生毆傷王大令提訊之下蔣卜奎供向在某沙船執事父親臨終遺下蔣永泰沙船一艘因嗣母亦有資本故應與胞弟合業今被福生獨霸不許小的到船與之理論竟被肆毆受傷叩求騐明提究大令飭仵騐得右肋後有拳傷痕諭候查明核辦 
[馬路工程局紀事]  
　　前日江北某邑人魏義福應某木作塲主之雇以小車裝運巨石兩塊行經南巿某處偶一不愼車忽傾覆致將路旁行人陳春發之足踝壓傷痛極倒地當經三十四號巡街捕拘入捕房交捕頭王榮培解至馬路工程局總辦朱森庭明府提案研訊以陳傷勢尙輕命將魏笞責二十板著陳回家自行醫治○前晚黃昏時有計仁甫者行至南巿新馬路中忽佯作瘋狂手舞足蹈持石片向人亂擊適爲二十三號巡街捕所見拘入捕房次晨解至工程局朱明府提訊之下據供向患瘋癲發時輙狂舞不能自主明府察知其詐判令笞責二十板交人保釋 
[南巿捕房紀事]  
　　前晚十三號巡街捕巡至董家渡左近見有一四齡小孩在途啼哭因卽帶至捕房捕頭王榮培令差役暫留候家屬來領未幾卽有夏晉良者至捕房認領捕頭命覓的實店雜具保准予領去○昨晨賣饎飯人徐雲山在大馬頭設攤求售忽有曹全生者僞稱佔其攤基糾集多人向之滋閙徐奔至近處冬防局中喊控哨弁某君代喚十三號巡街捕前來拘解捕房由捕頭押候解送工程局禀請朱森庭明府訊究 
[英界公廨紀事]  
　　晉康錢莊士蕭雲卿控裕源號主凌孟調欠銀不還讞員鄭瀚生大令飭將凌管押候訊昨日裕順號主曹壽發至廨探望凌稱曹與其子裕昌股開窰貨號結欠裕源往來銀三千五百兩擬卽扭控值日差據情禀明大令大令諭令凌補詞候核曹交人保釋○昨日下午張泉記扭龍園烟館主胡殿明　廨控稱俞寳山應付雲上樓裝修洋銀由胡霸阻叩求追究鄭大令飭一併交差看管候訊○楊景春控馬成魁吞没托帶皮氈帽銀兩求恩究追鄭大令飭差將馬提案押候訊核 
[江西官報]  
　　候補縣蕭雲涇往九江措資賀義行往吉安措資周景祁禀謝拔委一次行知張察往上海探詢商務章程姜汝詳委辦玉山厘卡府照王儀度由上高催稅契回知縣用指分縣丞吳際恩繳照指分府照蔡立均從九馬宏珊俱禀見騐看候補縣孫惲學基往湖口騐收兩砲臺工程兼騐修祥臨輪船阮志觀黃懋典俱由京解地丁回府照涂家翊由金陵解督憲養廉回前廣信府照張傳鼎調辦姑塘緝私卡弋陽汛外委劉志安身故遺缺查有該營額外李錫蕃堪以升補遞遺額外弁缺查有該營前經存記馬兵鄧金臺堪以拔捕知縣章乃正帮辦牙厘局事務照磨王培齡由餘干催道欵回湯濟川代南昌下鄉公幹戶部主事程式穀辭行知縣朱兆麟委辦謝埠厘卡供壽彭委辦沿溪渡厘卡王萬育禀謝加一級紀錄二次行知劉昌育由臨江府查牙帖回許應宏丁本小母降服憂 
[邗江官報]  
　　正月十三日北掣綫司馬儀棧提調任分轉均禀辭盛分轉文　辭赴通屬稽收差○十四日東台縣韓大令愔禀到胡分轉光國辭赴金陵公幹泰分司李分轉以牧呂四塲黃𪙉尹均到揚○十五日泰壩王分轉鵬豫禀辭王𪙉尹彦存委中富局柴𪙉尹九齡委揚河催僭柯𪙉尹鈺委新城查騐均謝委陳𪙉太榮由南京回銷解餉差○十六日通分司凌分轉到揚汪𪙉尹祖齡委曲塘卡祖𪙉尹文斌由寳坊寺卡來伍佑塲顧𪙉尹丁溪閘緝私委員林𪙉尹典成均禀到瓜洲鎭高鎭軍光効公幹抵揚○十七日鄭分轉琦銷假高郵鹽漕守備陳守戎兆連北批騐馮𪙉尹均到揚○十八日海分司徐分轉到揚公幹○十九日午時開印各官商禀賀朱分轉之枏辭回舊港丁溪伍佑東台呂四餘西各塲員均禀辭 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
