# 1934 - 33 - 4908550

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元二角○隨園三十六種實洋五元○刑案匯覽洋七元○景岳全書碼洋三元○沈氏尊生碼洋三元二角○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月㾗碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末洋一元五角諸君欲購者請移玉至三馬路申昌書畫室或申報館帳房可也此佈 
[報紀黄堂懲吏一則系之以論]  
古無吏之名鳥火雲龍官制簡略殷二百周三官僅紀設官大數吏則未詳惟讀周禮有府史胥徒之職府者所以司府庫猶今之庫吏史者所以掌文書猶今之經承承發胥者所以便鈔胥猶今之貼寫徒者所以供奔走壯儀衞猶今之差役丁壯所以謂之庶人在官者固後世吏役之濫觴也然吏與役正自有别今制倡優隷卒人等身家不清不准與試捐職攷隷卽三班皂隷卒卽禁卒比於倡優之列而吏則在兩漢之世稱爲曹掾有自士人辟薦者有自刀筆吏位至三公者如蕭曹元功皆由此起家晉魏之世猶承漢制唐宋以降吏之名漸輕而吏之權逾重明制生員歲考四等降爲青衣吏爲吏三年則得考充吏典故曹鼐以吏典入仕途位至大拜當時有白衣大人之譏實則鼐之爲吏亦由生員考黜而降並非未入黌門也正德時更有生員考列六等閹割入宫教宫女讀書識字之例此則明之稗政迨王振由此進身甚得帝寵呼爲王先生而不名亦沿宫女之稱也國朝之制由吏員出身者比於正途試於吏部授以佐雜諸職如州縣則有六房書吏各司其事等而上之爲府房爲道房爲關科爲舍人爲司房爲院房外省之吏以督撫河漕鹽學諸房書爲巨擘武員衙門書識謂之稿公自提鎭以至都守之書識皆稱稿公權遞降則出息亦遞减都中之吏六部皆有長者一部之中又分各司各有其長外省大吏章奏之下部議者若輩得以上下其手雖六卿無如之何更無論諸曹郎自内至外自上達下均通聲氣故論者謂今之天下一胥吏之天下雖激論亦確情也顧自昔名臣如于清端張清恪廉明御下吏不敢欺陳文恭謂左右吏役無事不與言自能懍然奉法此誠馭吏之要術然必熟精吏事而後不受其欺否則以牖下書生一行作吏方恃若輩爲指南鮮不授之以魁柄者若今江寗府柯太守則異是按去冬十二月十四日本報紀黄堂懲吏一則略云江寗府柯太守逢時履任以來興利革弊不遺餘力日前因書院肄業生禀請整頓積弊革退慣行舞弊之禮書袁某父子詎料袁革書自謂革卯而不革缺陽奉陰違仍在禮房把持公事近又被人告發太守乘夜出查徑叩禮房之門袁子不知貿然出應太守詰其爲何在此答以理查案件太守怒喝曰案牘要件何須爾革書理查把持公務此其明證隨飭差喚其父出一併管押翌日提訊據袁子供稱曾入江寗縣學庠名袁霖太守因查閱册籍并察出朦領老生恩課等弊及劣跡多端飭卽發學候照例詳辦又因事連已革禮書王某亦將一律重懲闔署吏胥無不心驚股栗云按胥吏之弊各處皆然豈獨江寗府署語稱清官難逃猾吏昔包孝肅爲政力矯其弊不聽吏言一日斷獄囚有呼寃者吏從旁叱之曰弗多言卽領罪去公聞吏言疑其搆陷反覆詳鞫卒釋此囚後始知其失出而初不能爲吏罪蓋公以一念之疑自啓弊竇也可知臨民者喜怒好惡令人得以揣摩誤事非淺然必執一逆億之見自謂不測亦非虛中御下之正是以爲官之要曰清愼勤又曰公生明公者不涉私意亦不執成見鑑空衡平自然遇事處分各得其所如柯太守者庶幾無愧歟蒙願天下之馭吏者皆以太守爲法則可收用吏之效而斧柯不致下移由斯道也雖天下平治可也 
[示兌新錢]  
　　湖北采訪友人云鄂省就粤東附鑄新錢早經運到不特可免制錢之缺乏且肉好圓整銅質精良香帥之裕國利民其功眞不淺哉去臘局中出有條示數則略謂一本局所發新錢係廣東錢局用機器造成銅質旣好鑄工尤精一軍民人等欲換此項新錢者須持本局自造小銀圓來局兌換計半圓二角一角半角共四種小銀圓價值照本日鷹銀市價一律所以專收小銀圓者因各鋪小銀圓不免壓價故本局專收以便軍民一本局每日發錢一千串爲度現已訂購鑄錢機器卽在鄂省自造俟機器到鄂開造後仍可多換一此舉係爲便民起見每人換錢不得過十千文亦不准一人於一日内來換數次以杜錢店囤積居奇之弊一本局大銀圓現已市面通行本局換錢亦不收用至外此凡非鄂省所鑄之銀圓一概不收因粤局鑄錢無多不能不立一限制一本局自十二月二十四日起開局兌換 
[勸捐札諭]  
　　國家餉需孔亟全賴大憲籌欵以濟之廣東原擬於各行臺礮經費加抽七成其向無臺礮經費者卽在坐厘内加增厘務總局兼辦海防臺礮經費各憲以廣濟醫院紳董素爲衆商推服特諭飭各行加輸認繳一律於今歲正月朔日爲始其札諭云廣東厘務總局兼辦海防臺砲經費事務廣東布政使司張二品頂戴廣東按察使司魁二品頂戴兩廣鹽運使司英二品銜廣東督糧道延三品銜廣東補用道張爲諭催勸辦事照得時艱餉絀籌欵孔殷當以該院紳辦事秉公商情推服諭飭勸令各行加輸巨欵以資挹注業據委員會同該院紳董傳集各行商會議將各行臺砲經費加輸七成如無臺砲經費卽在坐厘加增商情尚屬踴躍所有具禀遵諭加餉各行均經核明批准並通飭各厘廠將帶收各項經費悉按七成加抽查各行急公奉上者固不乏人而觀望不前者亦復不少此次勸辦加餉事在必行斷難任有一行阻撓大局現經詳明自二十三年正月初一日起一體開辦亟應妥籌定議以免逾延合就諭催諭到該院紳卽便遵照查明未據遵辦各行速傳到院集議認餉加輸尅日具禀交由該紳董彚齊呈繳務於封篆之前一律到局以憑核發示諭依期開辦倘有不遵勸諭或希圖減成該紳董亦卽據實禀局立將撤歸官收或另召商承辦該商事後復承必不再准愼毋觀望自誤切切特諭 
[丁沾瑞雪]  
　　天津采訪友人云去年冬至節前騰六神曾惠臨一次洎乎九九消寒圖上染到紅梅十五瓣而輞川深處芭蕉分緑從未見殘雪留存竊以爲天公亦嬾若春雲不肯以萬斛銀沙灑遍大千世界矣至臘月初二夜始覺朔風料峭寒氣逼人二鼓敲殘星稀雲暗偶向庭除散步則霑衣欲濕然又不似六出花飛殆詩所謂維彼雨雪先集惟霰歟比輕就忱覺衾裯如水獸炭無温及曉起推窗而庭院堆鹽早已一白無際七十二沽之上宛然玉琢銀裝偶以 
 
 

Page 2

 
 
玉尺衡之積素約深六寸午後雖晴光漸露而路途滑澾街頭揷足者每嘆行不得也哥哥至初四日而法租界中甫有行人來往如砥如矢依然可掉臂游行矣 
[海部爭雄]  
　　廣州中西報云泰西各國銳意富强皆以講武爲事故西人每謂今之天下爲一鐵艦之天下信不誣也法國前議增添水師邇日英國各報多論及之謂窺法人之心實欲伺有事之秋將所備兵船調赴英國各屬土以揚威武並欲佔奪英國通商之權利爲英國計不可不預爲准備云云又聞英屬間拿于海部官曾上書政府謂籌善法以備戰爭尤須設法保護英國商務並謂英國戰艦宜半用英人充當各職半則選用英國各屬土人庶可有恃無恐云 
[議設電線]  
　　中外新報館得紐約來信云美國政府擬添設電線由美國取道檀香山而達日本以檀香山爲中權亦設一電報分局以便傳消遞息美政府之意蓋謂美國與亞洲商務甚大旣經通電自可日益振興故有汲汲經營之意前經日本派員察勘倘由舊金山取道檀香山至日本設電之費須籌集銀一千三百六十八萬圓有此鉏欵兼可購置輪船二艘往來策應工竣後每年收回電費約一百六十七萬四千圓每年修理電線及各局費用約需銀九十九萬九千圓事果有成則亞美二洲消息往來更爲便捷矣 
[南極地震]  
　　廣州中西報云南北二極皆係氷洋地震之有無何從知悉乃近接北美合衆國水路局報告南極地震事云有氷塊大如山嶺從南往北順流而下回溯一千八百三十二年曁一千八百五十四年亦有此異屢經考騐確係地震故海冰碎裂也 
[日東火警]  
　　日本友人致書本館云東歴本年一月十五號卽華歴去年十二月十三日之晚鐘鳴一下大阪府屬富士郡鷹岡邨入山瀬富士造紙局突然失愼火勢猖狂兼之封家姨來自西方掀波作浪以致頃刻間延燒各處計焚去房屋四棟所藏破布等物均化刦灰至二十一號之夜二點二刻時西成郡川南邨附近碍瓦製作廠亦遭回祿之禍廠中各物焚燬無遺併延燒南鄰某姓家二棟事後核計廠中所失約值銀四千餘圓又某日富山縣屬越中礪波郡五個邨某姓家不戒於火燬去房屋二十七户焚斃一人 
[南海潮音]  
　　廣州采訪友人云廣東提督學政惲大宗師巡試潮州定於去臘二十日考海陽縣文童二十二日考潮陽大埔兩縣文童二十四日考揭陽豐順兩縣文童二十六日考饒平惠來普寗三縣文童○三水縣舉人陳龢等二百四十餘人聨名上控縣主林大令貪酷殃民去歲嘉平月十八日廣州府奉藩憲札飭摘傳呈詞内列名之各紳質訊府尊卽出示云爲示諭傳審事現奉藩憲張札據三水縣舉人陳龢何儀光等呈控三水縣林令貪酷殃民等情一案奉批據控各案如果屬實自應澈底查辦惟紳士聨名指控地方官與尋常控案不同詞内列名二百四十餘人是否的係自願簽名呈控抑有冐列情事亦應訊明以昭核實仰廣府立卽查照批飭事理先將具呈之舉人陳龢等摘傳確訊取具切結存案一面按照所控各節逐一詳查明確據實禀覆核奪毋稍狥隱切切同呈名單局戳清單曁騐單保領并發等因到府奉此查原呈内列名紳士多至二百四十餘人蓋呈局戳十八個究竟係何人何局紳士並未叙明無憑查考合行摘傳爲此示諭後開有名各紳士卽便遵照限十日内親身赴府投到并呈内蓋戳之各紳士每局酌派一二人偕同前來赴府備訊取結辦理毋許托故不到其餘同呈列名各紳士如非被人冐簽確知所控各節卽不在摘傳之内有情願赴府備訊者亦准其一體投到毋延特示計開舉人陳龢何儀光陸桂藩黄恩榮林廷幹附貢劉桂芳甘樹政吳以儉貢生徐存衷歐陽錫武舉黎德安鄧志揚陸鏞鏘廪生梁元芝宗潤霖李蕚榮周文溎生員陳殿超陳明釗何業勤鄺楨珩陳登鰲黄作霖盧世恩歐陽堃武生梁日修程致芳曾雲龍鄧逢椿○去冬十二月某日十二鋪練勇向節孝祠邊翻攤館收取陋規賭徒靳而不與練勇怒攫取桌上銀錢旋復至恩寗廟需索各賭徒忿甚糾率匪類多人追逐驀開手槍轟斃練勇一名適一小孩彳亍街頭藥彈悮傷其腹斯眞无妄之災也○去歲臘月十八晚二鼓敲殘四邊人靜忽有盜匪數人擁入杉木欄某烟店出兇器禁嚇各夥不許聲張旋將櫃上銀錢搜刦一空呼嘯而逸是晚十點鐘時牛乳橋畔某縫衣店亦被盜匪將各户囑製之衣盡行捲去聞約值千金翌日卽禀訴地方官請爲緝捕○去冬臘杪某日安勇在存善大街拘獲拐婦二口解交南海縣署訊供 
[閩中近事]  
　　福州采訪友人云每屆年終匪徒必狙伏三义路旁搶掠行人財物去歲嘉平月某日有某甲者持物赴倉前晉豐典質得銀錢二圓數角懐之而歸甫行數武匪徒卽逞强奪取甲不與致被刃傷手指幸甲固强有力者緊緊扭住送入海防廳署請懲不知南面者如何處治也○省中大吏因市上時有不逞之徒攫人財物特於去臘之杪飭營弁帶勇巡緝然匪徒仍未肯歛跡也○省垣官鑄龍紋小銀錢字跡分明銀色潔白行之市上民皆便之不料近有一種奸徒膽敢以精銅私鑄偶不及察卽被魚目混珠或更購取官鑄小銀錢刮去邊上之銀亦有以藥水鎔去些微者種種弊端筆難盡述想地方官一經訪悉自不能法網稍寛也○去臘二十七日大憲委候補府黎伯鄂太守接辦省會保甲局提調差 
[鷺水錦鱗]  
　　厦門采訪友人云閩海關哨丁前祗十數名去臘司榷者以商人倫漏日多遂添出哨捕數十名襄同巡綽至臘杪某日不知緣何在榷署互相爭鬥各持兇器幾如大敵當前旣而兩造均有損傷各禀請軍憲察辦未知軍憲何以劑其平也○厦島例設冬防供斯職者自宜加意巡查俾閭里得以安枕而臥乃去臘某夜亭仔下萬全堂藥酒鋪仍有被竊之案過水四鄉各社賊盜行刦幾於無夜無之意者防盜者其名而偷安者其實乎然竊料在事各員員究未必如是也○將軍祠距厦門十餘里之遥去冬十二月某日有南安縣鄉民駱姓倒斃是處田間業已由屍親報請分府某司馬親臨相騐刻已移縣辦理矣○厦門分府張文川司馬兆奎自蒞任以來已六易寒暑矣前年經上憲保薦卓異奉旨以知府候升至去臘禀請入京引見藩司准如所請牌示委平潭同知駱騰衢署理厦門海防分府篆務○去冬大吏檄委陳子旌觀察同書携帶隨員繙譯至厦門辦理日斯巴尼亞國屬地吕宋商民瑞曲馬甘布失去鐵練一案旋於臘月訊明祀灶後一日卽乘琛　官輪船回省銷差 
[之江春鯉]  
　　浙江訪事人函云去年十二月某日藩憲牌示太平縣典史缺委天台縣典史張承錫調署天台縣典史缺委太平縣典史項沅調署○前帶護軍中營李大令續祷現奉撫憲札飭統帶甌江水師兼理緝捕營砲臺事宜大令卽擇於去冬臘月廿一日起程○候補縣丞余二尹文爚精通洋務現奉欽差出使英義比三國羅大臣奏調隨同出洋差務咨文到浙由撫憲轉飭二尹奉札後卽赴各衙門禀謝一面治具行裝起程赴滬○候補縣汪大令昌熙前由藩憲詳請補授秀水縣缺去臘已奉准部覆俟藩憲牌示後再行赴任○楊春浦廣文歴充各書院監院差去年已委定崇文臨院至十二月某日接到京電知廣文已選授湖府訓導則監院一差必須另委省中有聲勢者無不竭力託人謀充未識此差所委何人也○褟心湖大令鑑光原籍廣東熟悉礦務前奉藩憲札飭往衢嚴等處會同地方官查勘情形回省銷差兹因衢地私礦甚多由局紳禀請查禁藩憲卽委大令往彼清查○去臘廿三日午刻杭省章家橋堍茶店後面某姓家因炊飯遺火霎時冐穿屋頂幸在白晝鄰人咸往施救得卽熄滅不致成災○浙省舉辦海運由糧憲札委蔡太守增光爲滬局總辦冬漕業已開征陸續運解赴滬○撫標右營額外缺業由中軍趙蘭亭參戎札委候補額外段君掌榮署理按叚君曾充撫署戈什哈及巡查差事邀記大功此番委署斯缺亦上游酬勞之意也○杭州洋貨落地捐總辦現由牙釐局憲委徐太守承禮接辦○蘇州督銷鹽局總辦萬觀察福康於云臘十九日晉省禀謁撫憲面陳要㳂於廿二日禀辭回 
 
 

Page 3

 
 
蘇○浙江各屬花爆作塲需用藥硝向由藩署給發護照赴豫省採買現在硝由官辦各鋪主等以價無定數深恐過昂難以餬口禀請仍由官憲給照或赴江西安徽等處購買現奉撫憲批示藥硝旣由官辦所請給照自行採購之處碍難准行惟該鋪等承領官硝應繳價值自宜酌定數目以示限制而免藉口一面札行藩司會同防軍支應局酌議定價俾免有意外需索之費刻下局憲已終酌定每百斤繳價錢十二千文除禀復撫憲外并出示曉諭以便咸知○杭垣貫巷地方有一寗波婦借寓於此膝下僅有一女愛如掌珠前年憑媒許配同鄉人某甲爲妻因婦愛其女不忍令其遠嫁而甲又景况艱難無力迎娶遂贅於婦家詎料未經彌月已占脫輻之爻甲不能安居邇者女以甲經戚屬薦往申江船局生理出外年餘杳無音信爰與某乙姘識漆膠之情逾於夫婦不料甲於去臘某日忽然回杭甫經入門母女二人卽責以去後並無分文隻字寄來如此負心恩義已絶卽下逐客之令怒駡之聲達於户外鄰人咸抱不平出爲調處令婦出洋數元作盤川令甲到申尋覓生意甲無可如何收拾動身亦可憐矣○前辦楊廟釐局委員華大令松年去臘已交卸來省禀到乃未及數日卽奉到藩憲飭知委署雲和縣缺蓋因大令辦理釐務收數較優記功留辦已屆二次兹特委署斯缺以示奬勵○浙省管帶護軍正旗中營李大令續祐現委統帶甌江水師遺差由撫憲另委現充總巡之蔡副戎福謙接帶所遺總巡一差另委候補副將劉副戎青山接辦○去臘廿一日午刻爲封篆之期浙省撫憲廖中函奉到部文當卽通行各屬發給紅諭榜示轅門是日已刻四營兵士及防軍營勇均在轅下伺候首府林太守仁錢二縣及派委執事各員俱已齊集官廳時屆午初中丞朝服出堂先詣香案前望闕行三跪九叩首禮然後易換公服升座監印官將巡撫關防鹽政印信恭捧出匣撫鹽二院書吏卽將兩院印信蓋用營兵放槍一排各官分班庭叅書吏差役逐一叩賀堂事已畢中丞退入内衙然後掩門府縣等官卽行告辭隨赴兩司衙門叩賀○杭有章姓童子住居三橋址其父曾入邑庠童五齡失怙賴母針黹以撫遺孤年已十三附塾讀書去冬某日散學歸在路旁拾得手巾包一個内洋三元并典票一紙不禁狂喜繼思此洋係從典質而來其人必係窮苦一旦失此或有性命之憂因在街前等候俄有老婦啼哭而來四面觀看有好事者詢其所爲則云我在某宅帮傭因主人有急需命我至閙市口典質不料中途將洋及票失去如何賠償童聞言急爲叩問一一相符乃將原物付彼老婦歡天喜地再三稱謝并詢其住址而去歸告主人次日主人命婦持洋一元酬謝章母亦不肯收受鄰有某塾師者訪知其事以此童居心仁厚招之到家授讀從此培植有人必定學業有成也 
[漢江春浪]  
　　漢口訪事友人來函云去臘封印之先三日漢陽縣薛誠伯大令將在押案件較輕之諸犯一律傳堂面諭囑令改過自新勉爲良善准其保釋歸家俾家人父子圑圞度歲亦可謂法外施仁矣○湘省自設製造公司後承辦諸紳復具禀請設時務學堂俾人文蔚起一切經費俱有墊欵業經撫憲陳大中丞批准今春想能開辦矣○鄂省向有採錫貢京之例去臘由上憲委員就市購辦共一萬斤聞不日當押解首途矣○去臘中旬某日係鄂省課吏之期兹將臬司瞿賡甫廉訪所命各題錄下同通州縣題襄河水災堤工屢潰宜如何籌欵賑辦說佐雜流通銀元說○湖北督學使者龐文宗於去臘科試武昌各屬所取拔貢名次錄左府學二名劉瑞瀾徐蔭松江夏鄭壽黎武昌林仲鏞咸寗周家弼嘉魚滿心儒蒲圻游家帡崇陽沈昌五通城吳蓮興國易郁芳大冶詹光斗通山陳鴻儒及試竣文宗就省本署度年俟及春開印時然後文星移照也○鄂省自强學堂聞今春加添英俄法美四教習教諸生語言文字及一切西學併聞兩湖書院今春停止朔望兩課肄業諸生逐日專習時務諸業至院中各章亦均須更動云三 
[建業春聲]  
　　金陵訪事友人來函云城北有嚴姓者向在督署中充當吏科書辦去臘某晚在本科房内辦公事畢扃鑰而歸次晨進署至門首則鎖鑰如故而簷下窓扇洞開啓户檢點所存衣物盡歸烏有復查看公文要件則新到省之候補道某觀察文憑一紙未及呈騐尚存本房者亦失所在當卽遍尋未獲嚴某情急逾常適某觀察又飭家丁來署催其速送禀稿並將文憑呈請督憲騐看嚴某含糊答應而因關係匪輕萬分焦急如瘋如癲勢難終日積至兩日不意理查他案忽於無意中得見原物始大快慰誠不幸中之幸也○美國官員林君亨理鄭君尼斯去臘某日因公來省拜會督憲劉制軍開中門迎接升砲鼓吹降階相迎在花廳内叙坐晤談逾刻辭出○省城五方雜處奸宄最易潛蹤自去年交臘月以來不惟竊案疉出而且街市之上攘奪公行殊爲民患計開近事四則彙登之以副有聞必錄之意某日江義和錢莊有老司務者因事赴聚寳門背負布口袋袋内裝洋蚨四百元行至城門口此處向來肩摩轂擊擁擠逾常忽有並肩走之某甲袖藏軍械突出擊其右臂卽將布口袋攫去迨司務四下追尋已不知所之返訴諸主人主人禀控縣署後幸卽人贓俱獲解案嚴究又城南黑廊亦人烟稠寗處也某客在路旁購買貨物忽某乙貿然來前以手探其懐中衣客方駭顧而衣袋内洋蚨數元已被攫去赶緊追尋已杳無蹤影又南鄉人某　肩挑年貨進城有大青魚數尾將至南門橋忽對面來一壯者奉以老拳丙一躱閃壯者卽出其所藏小刀將繩索割斷曳一巨魚飛奔出城丙拾取餘貨縛置定始回步窮追直到城外窰灣地方此處歧路最多茫不知其去向又軍師巷左近有某客乘坐拉車而行忽有人自其車後將客頭戴之新皮帽搶去客下車追時亦失所在是皆旬日之内白晝間事也似此藐法横行想賢邑宰及保甲營卡各員當不難飭差勇巡防而嚴緝之以鋤莠安良也○省中自去臘封印後瞬屆新年總督衙門曁司道府縣各署以次頒發紅諭黏貼照牆爲慶賀事其文曰恭照光緒二十三年元旦令節闔屬文武各官舉行朝賀禮自臘月廿八日起至正月初五日止各穿花衣初一日五鼓齊赴一萬壽宫拜牌行禮各宜恪愼從事勿違此諭誠令典也 
[潤州春訊]  
　　鎭江訪事人來函云去冬十二月二十一日午時爲各衙署封印之期是日清晨常鎭道署懸燈結綵煥然一新府縣文武印委各官先後戾止在官廳略坐旣而新兵前營勇丁咸在頭門外排列隊伍但見旗幟連雲戈矛映雪迨吉時旣屆吕觀察整肅衣冠出至大堂監印官將關道營務印篆敬謹捧至公案前觀察行三跪九叩禮畢遂升座用黄綾將印篆封固一時洋槍聲鞭爆聲聞於遠近屬下各員行堂叅禮迨禮成而退已鐘鳴一點矣○某甲家住頭橋東鄉夫婦二人務農爲業一日甲在牆外掘井獲曰鏹一罈喜不自勝不敢公然向錢鋪兌換卽在屋内掘坑埋之閱時旣久風聲漸洩於外去臘某夜忽有匪人持刀入室逼問銀藏何處甲噤如寒蟬不發一語匪人卽持刀向甲亂砍甲婦見此情形以爲與其吝惜銀錢令夫作刀下之鬼不如和盤托出之爲妙於是示以藏銀之處匪人遂悉數携去諺曰横財不富命窮人其甲之謂乎○署理常鎭通海道曾經郛觀察於去冬臘月十三日交卸篆後卽赴文武各衙投刺辭行筮吉十六日起程水陸各防營勇丁咸在江干站隊旌旗蔽日劍戟凝霜俄而鎭城文武官員齊集六吉園伺候貓睛轉午觀察端坐緑呢大轎排齊全副儀仗呵殿而來旋卽登舟各官均往晉謁茗談半晌然後辭别有頃憲舟用小火輪船拖帶溯江上駛逕赴白下瀕行各營燃放槍砲聲如雷震各官見憲舟遠去始排導而回○去冬臘月二十日晚九點鐘時對江某處失火適星稀月黑一望迷蒙惟見紅燄成圑究不知在何處約歴一時之久火勢始衰○大校塲東首居民皆學陳仲子之灌園爲業寒菜一畦老圃生涯頗稱不惡每至冬來挑運入市聚集於西門橋大户小家爭往購取去冬暘雨愆期菜價飛漲每百斤須錢六百餘文乾菜則在七百文左右讀氷壺先生傳不禁羡其身價之頓增矣 
[道憲拜客]  
　　昨日午後一點鐘時蘇松太道憲劉康侯觀察命駕出轅至英界大馬路唐泉伯觀察公館拜會唐觀察接見後晤談片刻然後興辭 
[財神弄火]  
　　前晚三點鐘時本邑南市王家碼頭源大煤炭店爲接財神之舉戲放鞭爆以致遺火店後草房霎時間濃烟直冐祝融氏 
 
 

Page 4

 
 
乘勢前來雖經各店夥竭力灌澆終未衰滅未幾各洋龍聞信而至始得救熄然已焚去草房四五間矣當火熾時洋龍之赴救者計董家渡天主堂大東門外保安會十六鋪中局咸得奏其奇功南市各巡防局員亦皆命駕親臨彈壓 
[報堂收殮]  
　　有混名小寧波者貧苦不堪專在上海縣前供奔走之役其父素有氣逆之症前日舊症復發晚間行至錢糧櫃氣逆而逝經署中人據情禀明黄大令大令令投報善堂發棺收殮 
[遞解各犯]  
　　英界公堂所判遞籍各犯如在輪舶可通之處向歸捕房遞解此次應行遞往廣東寗波天津等處之人犯共有二十餘名之多已於前昨兩日分行押解前往矣 
[瘋子送堂]  
　　瘋人顧九芝在英界中沿途吵閙由二百五十號華捕拘入捕房轉送公廨别駕以旣係患瘋著役押送出境囑以不得再到租界此去臘事也今仍在租界中掉臂游行或歌或哭以致好事之徒尾隨其後又爲三百六十一號華捕所見拘送公廨值日差詢以曾經送出租界何得復來顧聞之大喝曰同是大清疆土自宜任大清子民行走又何分乎租界不租界哉值日差知不可以理喻乃據情入禀别駕著送普育善堂醫治 
[南市瑣聞]  
　　著名流氓小保榮專在南布一帶遇事生風當度歲時復敢在潮惠會館前設攤誘賭昨日不知何故忽與各賭徒揮拳十六鋪巡防局勇聞之前往掩捕至則若輩已聞風逃逸矣○前報紀十六鋪巡防中局勇丁姚福昌向各鋪户婪索陋規經局員李蘭史二尹查知飭提訊鞫姚反繕成禀帖控告同局王鳳鳴夏靈奎等人兹已由二尹送縣請懲矣 
[英界捕房紀事]  
　　寗波人沈阿福梁上君子也專在租界中肆其胠篋探囊手叚破獲已不知次數屢經屠别駕判令遞解無如旋解旋來前日又衣裳楚楚在四馬路行竊正欲下手時適爲包探孔阿才瞥見當卽獲住帶回捕房問出所犯案件並知所有贓物均皆寄頓在法租界曾當會捕局線勇之孫金法處遂禀知捕頭前往吊取贓物然後解送公堂訊辦○下賢林不知何許人去臘曾有皮衣數件托裁縫倪德章倪德堂昆季二人縫製至除夕尚未送至往索始知已被質入長生庫中卜以二倪有心拐騙等情投捕房控告捕頭飭包探陳阿九往查屬實一併拘入捕房轉送公廨 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[因賭啓釁]  
　　前晚英大馬路某漆店各夥伴因閒暇無事在店敲鑼鼓爲戲又有數人在　　日葉子戲因嫌鑼鼓聲喧囑其停止各夥答以彼此陶情干卿何事由此爭閙旋卽用武　喝之聲達於户外爲巡街印捕聞知入内拘拿各人始懼而釋手又有金子泉者被陳老谷邀往南泥城橋左近賭博不料入局以後三戰三北所帶洋銀盡行輸罄並將金約指銀表斑指等類盡入陳槖後知陳係此中老手遂不肯干休將陳扭入新巡捕房惠副捕頭詢悉請由謂兩造均昨安分之徒本應押解公堂懲辦姑念時值新正從寛一併斥出金陳均唯唯而退　　　　　　 
[上海縣署瑣案]  
　　去臘徐菊堂扭延不交貨之　　　　　　　　　　　　　　　　　　　　　人在治下小南門　　設　油　與嚴同鄉嚴向寓小的店中八月間嚴有花子二千數百擔賣與陳姓每擔價洋八角餘　央小的爲保小的當時未曾應允伊已將定票付下無奈爲保嚴曾收陳姓定洋二百餘元約期在十月初交貨找價豈知嚴到期無貨前途向小的催促是以扭來案下請斷嚴供川沙人花子當初價賣與陳有梅原是徐菊堂作保收過定洋二百元惟花子小的轉向吳祖之購定吳無貨交下以致延宕現在吳繳還小的定洋一百元呈案尚有餘洋因吳不交下以致尚未清理求察刺史限以十日清理了事○去冬有販賣婦女案中之陸掌華曾經黄大令訊押著交還身價在案某日由蔣刺史訊究陸掌華供前經奉斷著交洋九十二元現在措到洋四十元呈繳尚有餘洋小的與盛阿林商妥緩日再還盛承林供現在陸所繳之洋求准給領刺史准如所請著將所繳之洋飭盛阿林具領○前由法界公堂解送吳金發一名到縣請訊由蔣刺史升堂提問據吳金發供稱是監生向在大東門做錢莊生意現已歇業故向友人借得對時表一枚押錢使用被包探悮拘來案求開一線之恩刺史飭押候查明實在再行核奪○溪劉氏於去臘投上海縣喊控奚秀發將伊子榮生毆傷等情蔣刺吏提訊之下奚朱氏供年三十四歲本邑虹口人奚劉氏是小婦人之姑丈夫榮生因向奚秀發回贖房屋不依被毆均各受傷丈夫忽發瘋癲故不能到案小婦人之傷請騐奚劉氏供七十歲朱氏是媳婦某日小婦人偕兒媳向奚秀發回贖房屋被秀發扭毆受傷求騐朱有卿供稱是朱氏之胞弟此次姊姊實被奚秀發毆傷刺史著退去俟騐明核奪○前由英界公堂送流氓李阿生一名到案經黄愛棠大令訊供收押在案現有王錦秀者投縣愿將阿生具保出外安分營生由蔣刺史訊問李阿生供蘇州人年十九歲家有父母向在上海做生意因犯賭蒙責現知悔過求恩開釋刺史念其一再苦求准王錦秀具保出外諭令以後務安本分歸正　生如敢再犯定當訪拿到案加等治罪李等叩謝而出○前由德總領事函送在洋商美最時所購之地上私行搬取碍頭之顧裕生一名到縣　蔣刺史升堂訊問顧裕生供二十九歲本邑人住靜安寺地方小的在此處有祖遺田三畝地内有水溝一條美最時之地在北面與小的之田相連因洋人在田内　開一水溝通入小的田内致不能耕種故將磚頭搬去洋人佔及小的地長一丈闊二丈現蒙傳案小的情愿將有餘之田二分餞售與洋人以便開作水溝求斷吳其坤供是本圖地保美最時洋人所挖之水溝實在顧裕生田内經過並佔及顧姓之地是實求斷刺史得供謂俟照會領事署商明後再行核奪 
[法界捕房紀事]  
　　甲乙二小車夫以新年賭禁暫弛不禁技　　　　　　　　橋左近設攤聚賭呼么喝六昕夕不休統計贏得青錢三四千文旋因　贓不匀互相格鬥用力過猛同時滾入河中旣而泥水　　　　　　　　捕頭命一併禁押至翌晨始開釋○前晚揚州府屬某邑人某丙至新街某粥店啜雙弓米腹旣果矣店夥索錢二十餘文内以囊内空空　　洋刀抵押店夥　　　翌日　錢往贖店主忽圖狡賴以致互相口角爭　　休巡街捕詢問情由内復遷怒於捕捕惡其無禮拘入捕房捕頭命禁押片時然　　　　　　　安街老義和客棧失去一燭臺棧中人四出侦查旋在護城河畔宏大押店查獲原贓詢知有人持來質去洋銀一圓遂開明失　　　　　　　　　查緝 
[美界捕房紀事]  
　　寗波人張某未知操何生業奉母某氏卜居華記路長豐里氏年雖老而與同　　　　　　　　　　恥而氏戀姦情熱張於前晚候陳入室相約多人破扉而入將母及陳雙雙捉獲送至捕捕房捕頭以子捉母姦碍難允准　　　　　　　　　崇明積竊沈福順前晚闖入吳淞路王萬興缸甏店内竊取水烟袋對時表衣服等經包探竇如海拘獲人贓解入捕　　　　　　　　　　　　　有昨晨至篷路第六百二十五號門牌某南貨店購買食物與掌櫃者口角大肆咆哮擊毁器物甚多店　　　　　　　　　　　　　　　　　　　犯竊案前曾遞解兹又潛來前晚經包探石金榮緝獲拘入捕房押候送廨訊究○無錫　　　　　　　　　　　　　　　　　　　　　　取皮馬褂一件中途經包探石金榮拘獲解入捕房押候送廨訊究　　　　　　　　　　　　　　　　　　　　　　　　　　　　　　 
 
 
