# 1915 - 223 - 4915273

 

Page 1

 
 
   
 
 

Page 2

 
 
時評 
[一起一伏（冷）]  
　　中國人之幸福最大者曰平曰和平曰太平者中國人所最樂聞者也然而中國之事則常一起一伏永無平安之日 
人皆知一事之起也風洶浪急以爲此誠不幸之時代也不知此時代之不幸其先早有伏之者焉惟其有伏所以能起當其伏時人誤以爲平也而不留意及至既起始恍然於來之有素矣嗚呼伏之時代豈不大可懼耶 
[專電]  
　　北京電前吉林中國銀行長潘鴻賓己由京師地方檢廳起訴認爲有侵占及詐欺取財罪潘收買官帖曾與吉黑兩巡按訂立合同現請法部咨財部調閲 
北京電財政部前派山西菸酒公賣局委員杜其鋭巡按使金永以杜控案多遵令派兵十餘人隨同案卷押解來京今晨交法部將轉法庭審訊 
　　北京電王揖唐來電諫（十六）日抵吉巡按即發表政務廳長擬定王某 
　　北京電楊士驄郭同向農商部呈 
請開辦九江城門鐵礦此礦前由盛宣懷購買業己抵押 
　　北京電孫毓筠楊度等發起之籌安會入會者己逹六百人各部院長官亦有入會者並有分令屬員簽名之説明後日將開預備會二十一日可正式成立 
　　北京電湘省甯鄉人賀振雄呈肅政廳斥籌安會爲國賊妖孽請將孫楊等明正典刑此呈無保證人不合格式將不批出惟聞莊都肅政交張一麐轉呈袁總統閲袁總統謂此事本應共同研究果有人反對甚好云云楊度約梁任公來京梁因病不來湯化龍亦請病假梁士詒病瘧甚重特延爲袁總統治病之王醫診視袁總統屢傅見前日力疾入府外間傅言梁又將任外部或財部一部分事 
　　北京電國民會議雖趕辦然主者云至速亦須三個月 
　　北京電中央公園内之社稷壇本擬開放現忽有不開放消息 
[戰電]  
　　其一（英人路透電） 
　　里虚電敵軍最近攻塞之行動今己開始敵以大口徑之榴彈砲轟擊貝爾格勒塞軍欲强逼敵軍止擊乃回擊塞姆林與彭基伏兩鎭尤注意於德奥策應隊屯集之處塞公報稱塞砲頗有效砲彈所及之處火發烟起彭基伏人民大爲驚恐敵軍旋即止擊貝爾格勒塞境未受損傷（十六日） 
　　烏狄尼電前敵消息謂加杜拉將軍新總攻擊之凖備幾將告竣豫料此舉之結果可以占據加沙高原攻陷戈里西里直入特萊斯特最後一舉當在八月杪九月初見諸事實云（十六日） 
　　巴黎電亞貢德皇太子之軍希圖進攻爲法國步砲隊擊退此外各地僅有炮火（十七日） 
　　羅馬電今日公報謂意軍在塞克斯登與特拉伐兩山谷中續得進步意砲擊毁敵軍戰壕與砲壘後意步隊即在巴格巴治與巴登巴治兩山谷中前進猛攻敵軍防線俘敵多人十三日波泊拉山谷一役敵軍損失甚衆意軍在其戰壕中覓見死屍二百具意軍在尼洛山亦獲進步俘敵三百人敵軍在佛萊柯菲爾乘夜猛攻又攻擊加里亞意軍之地位皆被擊退（十七日） 
　　羅馬電今日公報謂星期一夜意兵一隊在哇特勒山脈上部亞逹與亞狄巨兩山谷之間分排前進相繫以繩越加摩尼山隘（高一零一一八尺）攀登遍地皆氷之土克特斯譬資峯（高一一三八一一尺）襲擊敵兵直至瑪逹慈譬資峯（高一一二六零尺）驅退敵兵一隊而據其巔意軍在杜爾尼摩戰地衝擊聖伐瑪山與聖魯西亞山伊森沙河右岸各地皆在戰線之内意軍奪獲强固壕 
 
 
 

Page 3

 
 
　　線一道機關槍四尊及軍火甚多並俘敵兵五百六十四人（十七日） 
　　彼得格勒電今日公報謂卜斯克境之德軍復向ＡＡ河敗退德軍轟擊柯夫洛砲台仍無間斷拉里夫河與布格河有惡戰德軍屢攻失 
利（十六日） 
　　丹麥京城電丹麥戰事訪員某氏曾隨奥軍官在波蘭觀戰今據電稱吾人所至之處天涯輒紅蓋爲焚燒村莊之火光也奥軍竭力保全所餘之田禾惟田禾皆逾收穫之期故稍動即落奥軍現正搜括五金材料無微不至某夜投宿故宫見什物皆刦掠一空俄軍去時曾將各物付諸一炬故木料缺乏致使德奥軍大爲困難甚至以牀架造橋渡河云 
（十六日） 
　　倫敦電海軍部宣稱英國運船愛德華皇號（二二七噸坎拿大北汽船公司之産）星期六在愛琴海爲敵潛艇擊沉船中有軍官二員兵一千三百五十人辦事人員二百二十人所兵多屬第二十九師團之援師及皇家陸軍醫團之選拔隊該船沉失詳情尚未得悉惟聞溺斃者約六百人（十七日） 
　　華盛頓電美政府得非官場確實消息知恊約國擬宣布棉花爲違禁品聞此事早己决議但因恊約國須規定畫一之辦法以故展緩發表（十七日） 
　　華盛頓電英法俄意比五國己允將棉花作爲戰時違禁品日本之態度尚未明大約不致有何舉動因遠東現無德國殖民地也聞恊約國將力争宣布棉花爲戰時違禁品乃萬國公法所許今料美國必反對此舉惟恊約國擬與抗争蓋一八六五年美國頒布之違禁品示文曾以棉花列入製造軍火材料中也（十七日） 
　　哇太樺電據官中宣稱英國在坎拿大訂購之軍火共值英金四千六百萬鎊（十六日　　） 
　　自朗斯維爾電墨西哥人百名乘黑渡過里哇格蘭特河圍攻美國馬兵二十一名殺其一面傷其二後復渡河逃逸（十七日） 
　　雅典電希王請前任首相維里齊洛組織内閣維氏請展緩四日答復（十七日） 
　　雅典電希臘政府内閣業己辭職（十六日） 
　　其二（德人德文報專電） 
　　柏林電（由倫敦轉）八月十六日德軍大本營公報云興登堡元帥之軍一團進攻柯夫洛俄軍前鋒之陣地俘俄兵一千七百三十人軍官七員德軍在拉里夫河與布格河間渡過吕里士河後擊破俄軍陣線進抵白蘭斯克之小山俘敵兵五千人洛伏喬治夫斯克之俄軍復被德軍驅離防禦工程更遠里哇波爾特親王之軍數團在特洛其斯慶東渡過布格河占據洛錫士及米希里希俄軍僅在土區拉及克魯柯夫加部分抵禦但仍爲德軍擊敗德軍現正追擊洛錫士東之敵軍麥剛森上將之軍一團仍在追敵己占據錫亞里及斯拉伐蒂區德軍今在布格河東岸佛洛逹伐東面接續進攻 
　　法軍在亞爾薩斯之亞曼爾斯韋萊爾北面進攻失利而退 
　　柏林電奥軍大本營電稱奥軍戰於比資柴者曾見俄軍驅令大隊婦孺至陣前爲掘壕兵士之屏障羅京各報載有電報謂希臘首相古拉里斯曾與希王會商恊約國新牒文事首相陳明政府各員皆贊成駁絶該文如希王不表同意則各員不得不提出辭職書今斷不能以土地割讓布加里亞希臘不能容布國損塞利己云距今約一年前法軍攻入亞爾薩斯時曾擄去若干人送至法國内地以爲質現聞内有一部分己被迫從戎餘則仍居俘虜營德法兩國刻仍由美國居間談判釋放被俘之平民大約其結果必使雙方滿意瑞士京城消息謂外間所傅德政府强逼旅德瑞士人民入籍從戎一節己由駐瑞德使署否認海牙消息謂荷蘭海格斯其報載有社説力闢德人以金錢收買報館之謡言且指此謂侮辱荷蘭報章之舉（十七日） 
[特約路透電]  
　　東京電外交省宣布在北京簽定之青島税關條約共四欵日本允遵守中德條約之條件日本允將所獲屬於中政府之公文欵項産業一并交還自日軍占據青島後所收之税項除扣去百分之二十外餘亦交還 
（十七日） 
　　廣州電高要高明鶴山三縣報告境内大半淹没因十二十三兩日大雨烈風西江因而氾濫所致財産損失甚巨尤以肇慶府周圍爲最三水南海清遠等縣亦同一情形（十八日） 
　　香港電香港政府中國事務部長羅斯君調查廣東災區後業己回抵此間據稱除己費之六十萬圓外尚需洋一百萬元辦理善後事務 
（十八日） 
[東方通信電（日本人组織）]  
　　東京電中日恊定交還青島海關條欵業於今日發表大要如左 
　　（一）青島海關交還中國　　（二）本條約按照一千八百九十九年及一千九百年之中德條約恊定其中必要之處德國文字易以日本文字交還開關之後關於該规則手續適用之處仍屬有效 
　　（三）凡屬總税務署之海關文件公欵及他一切財産經日本軍占領者概行交還總税務司 
　　日本政府至海關再開日止所徵關税除照一千九百零五年中德條約扣除二成外餘悉交與總税務司 
　　等之四欵今己於九月一日開關該關税務司任命立花政樹氏原任之内勤關員三名外勤三十名悉仍其舊並當於中國海關日本人員中選任副税務司並將内勤關員增至七名 
　　大連海關税務司聞係任命江原忠氏 
（十八日） 
　　東京電中日新恊約實施之期並不展延仍凖本月二十五日實施（十八日） 
　　東京電大阪銀行業者昨日會同恊議日華銀行滿蒙銀行之事（十八日） 
　　東京電日本駐北京公使日置氏近有賜假歸國之説（十八日） 
　　東京電中國政府延聘之顧問美國米西干大學教授阿逹穆氏乘滿洲號船於今日駛抵横濱寄港仍乘原船赴華（十八日） 
　　濟南電山東靳將軍承袁大總統之命旨前赴青島回拜以答青島前司令官神尾將軍來訪之禮並圖中日國交之親和因定於本月二十五日啓節赴青隨帶人員約十餘人往返預定以四日爲期青島官民刻己凖備盛大歡迎矣（十八日）要聞一 
[德國潛水艇之行動]  
　　華德日報曰諺有滴水石穿之語今日本報於德國潛水艇之行爲亦云其然德潛艇之殲滅敵國汽船也幾無日無之雖多寡不等而日積月累己屬鉅觀且每日德濳艇所沈敵船之數路透電必自檢舉勿庸吾人報告而所沈之敵船中則以用爲警視艇之漁船居多查前一星期所轟沈者計有漁船十七艘他種汽船三艘惟路透電常謂德潛艇阻擾或轟沈中立國船此誠不可不辯耳然空言無據即辯亦無益今幸有諾威報紙所載德潛艇對待諾威商船之事頗可引以爲證爰録於下以供衆鑒 
　　諾威克里斯提尼亞晨報曰據諾威汽船維嘠號之船主報告稱德國潛水艇對待中立國船苟有餘暇而無敵國戰艦追逐縱令中立國船上載有戰時禁品亦不留難云維嘠汽船於七月二十一日到貝哥後本報嘗派員詢問該船主以謡傳德濳艇虐待中立國船之情形是否的確該船主謂絶無其事據稱該汽船於七月十五日亦曾被德潛艇十九號扣留查其船上有無禁貨及查悉其船上有食物百噸爲戰時禁品後德潛艇十九號之司令官惟要求該船主於航行之際速沈此貨於海中但該司令官己先聲明非俟其百噸之貨載沈棄不能率其潛水艇退去嗣又派少尉一員下士一名水兵三名登船監視並助維嘠汽船之水手搭客等抛棄禁貨及抛棄一畢維嘠汽船遂得自由登程矣 
[英法間之製造軍械問題]  
　　字林報六月二十七日巴黎訪函云法員檢查報章素極愼重凡對於英俄意含斥責之言論概不許登録今歐洲經濟報忽載著名經濟學家蒂萊氏之來稿譏刺英倫詞鋒犀利而檢查員竟許其刋出滋可異也其言曰歐洲各國其製造軍火之能力堪與德國抗衡者惟英國耳乃英國不悟時局之危急徒孜孜以排斥中立國市場之德貨擴充英國之商業爲先務今英倫外國贸易之所以能日增月盛者則以英國繼續製造各種商品不遺餘力之故其所不製造者惟鎗砲彈藥而己幸吾法人所行之途徑與英人所行者　不相同惟吾出口贸易己大受摧殘矣吾人海濬外之良友終必爲時勢所迫自悟其非吾人甚願其此後竭力在本國自製戰品勿復專向美國訂購軍械彈藥以分俄法所必需者之産額此乃英國對於恊約國應盡之責任也云云要知軍械彈藥花樣繁多製法不同手續各異非一時所能猝辦即以砲彈一種而言非尋常機器與尋常工匠所能爲力機器必須特别造成工匠必須特别訓練始可以言製造英國開戰之前陸軍人數既少製造砲彈之能力自小此次戰争中炮彈消耗如是之多不獨英國未能預先料及未雨綢繆即法國亦未嘗能防備於事前且英國先法國而唱大增軍械産額之説凡此諸論點惜蒂萊氏未曾研究及之今兩國己省悟不幸之眞相若彼此不相諒妄加指斥則豈獨無益且有害焉法國下議院爲增厚國家兵力起見己一致通過逹爾比士氏全國男子皆須從軍之議案凡未經召集可以擔任兵役之男子概須親至軍事局報名候示惟爲國家服職由長官視爲重要不可去職者及在礦産工廠工作者得免兵役若有藉端規避之國民及串通作弊之官員一經查覺定於戰事完畢之後予以重懲逹爾比士氏出席演説謂議院通過此案即可使中立國知法國非因戰士缺乏續募新兵起見而有此舉不過欲得年齡相當之兵士以免調遣年齡過幼者或精力衰頽者前往戰地耳記者局外旁觀覺此舉僅展長召集新兵之期而己即使上議院贊成此案然依此而行法國究能得兵幾何則迄今尚未見有何等估計也當此案辯論之際某議員云法國當施行種種方法以加增工廠之産額不當再與無工廠無責任之代理人訂立合同此言實有所指就記者所知所謂代理者泰半爲英人此辈於戰幕初開時紛至巴黎與法員訂立承辦軍品之合同嗣後將合同轉售於他人從中漁利以致不惜善價急需軍品之法員雖立合同終未能得其所欲得之貨品今法員自知受愚改定方針凡承辦軍品者先須具保在限期之前交出貨物於是一般無責任之代理者遂未能復肆其伎俩矣 
[裴式楷之中國政局譚]  
　　大陸報載八月十一日東京消息云前任中國總税務司裴式楷君現至日本避暑道出横濱税駕某大旅館日者與友談論中國時局對於古德諾博士恢復帝制之意見頗不爲然裴君不信中國採用日本憲法最爲合宜之説且頗主張共和政體裴君謂彼曾與古德諾博士私議中國憲法數次博士甚至昌言主張帝制無怪日本日日新聞鈕約訪員曾有博士之主張與袁總統踐帝位與否於事實上實無區别之言也裴君對於中國内政頗抱樂觀深信中國之眞正前途不久可以實現友人問以中國能否參與戰後媾和會一事裴君之意此事未必能以辦到裴君雖己於一九一零年與中國海關斷絶關係今仍注意中國税務謂中國商業發逹則税項自能豐收彼意日本對於青島税關所取之態度實屬謬誤云 
[南京快信]  
　　財政廳管卷科員蔣廷瑩係蔣懋熙之姪現蔣氏被浙巡按糾參並牽涉前在蘇省財廳任内公債欵項中央特派丁道津前來調查案卷胡廳長以其姪應予迴避昨特另委劉德智保管廳内卷宗 
　　承包八卦洲魚税商人談慰農所認首期税銀五百四十元應於四月底繳納刻因虧折至今未繳特向官産處呈請展緩限期曾處長不准飭　　限十日内繳清如再違延定即追究 
　　江浦縣民朱德森等禀控倉董營私侵吞穀價昨經巡按署批云此案前據公民張紹溪等具禀到署業經飭據該縣知事以穀價貴賤新舊懸殊須折衷羣議規定章程等情復經本公署批准照辦并飭妥議 
　　歸倉辦法各在案該民應静候議詳核辦母庸多凟 
雜評一L ] 
[貪黷之風（無名）]  
　　余嘗謂中國事之風一起之後萬山響應一過之後萬籟無聲今山西菸酒公賣局委員己又押解至京矣前吉林中國銀行長又爲侵佔起訴矣貪黷之風何獨盛於今日抑貪黷時有而今日參劾之風耶 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[籌備中之日俄兩交涉]  
　　日人之於魯滿中日交涉條約雖己締結而條約外之問題與條約中之細目亦尚有折衝尊俎之必要且其事亦多有重大關係者今特彚記最近交涉之所聞者如左青島税關細目中日兩方面正在恊議一俟議妥兩方面尚須有相當之整備預定於九月一日實行交代至該税關長己由總税務司安格森氏與日置公使定議簽字任命現大連税關長立花充之副税務長則任命英人及其他歐美人故現任天宅埠頭局主任之日人公森事務官將返日本大藏省本任其他日人則仍蟬聯爲税關員其關於撤廢山東交戰區域問題此從事理言之日本占領青島己久别無與日交戰者則此戰區之撤廢當然片言可决近據某外報紀載則謂日使對於此事初時態度頗極强硬近乃稍稍改變若然則此問題之和平解决當亦爲期不遠矣至交涉開始之期則爲本月九號云又吉長鐵道自條約締結後現己將届實施之期惟關於條約中之細目解釋雙方主張頗有不同現正在磋議中日政府且因此事特召南滿鐵道副總裁返東以便垂詢一切爲談判之資料 
　　俄人之於蒙滿據恰克圖中蒙俄三方訂結之條約所有外蒙自治區域仍由三方會同劃定並預定於二年以内舉行兹聞政府以外蒙境域既非常遼闊而界址又多不明確劃定之際困難殊多應預行詳細考究藉免將來實施時多所棘手聞籌議之結果己决定先設劃界籌備處分别徵集各項疆界之圖誌及其他種種有裨於劃界之參考書類以爲將來劃境之地步所有此項籌備處一俟擬定適任之督辦人員後即行組織並聞政府頗屬意於前洽克圖會議專使畢桂芳一俟得其承諾即行發表又聞黑龍江省巡按使昨日特電財政部報告俄人屢輸華銀出境有損金融並阻留華商販運金砂實屬妨碍主權請轉咨外交部向俄公使嚴重交涉明定禁令以維金融云云外交部己據情向俄公使嚴行談判矣 
[田賦將以産額爲標凖]  
　　吾國田賦之制最爲凌雜無序不獨甲省之賦與乙省之賦逈有輕重之不同即一縣之中其賦率亦自有高下之不齊往往有一畝之田而徵銀至二錢之多者有一畝之田而徵銀不足四分者現政府擬改良田賦釐正税率以産額爲標凖而不以土地之面積爲標凖即此産額亦並非約略推測之數而爲其平均之確數此等新制由廣西首先實行從調查入手務於三年之内調查完竣確知每年每畝之平均産額其税率以産米一擔徵銀一錢産雜糧一擔徵銀六分爲凖此外一切折扣貨耗　等名目概與豁免務使納之農夫確知其所 
納之税應爲若干而使徵收人員無從上下其手自經此次釐正田賦之後將來永以爲法不再變更並於調查完竣之後將各處田畝産額公布如主以爲有错誤不符之處許其於五日之内呈請更正云 
[小學教育與農林教育]  
　　組織教員甄别委員會教育部訂定甄别京兆小學教員規程己呈由總統核准在案該規程第一條即云甄别試驗由教育部組織甄别京兆各屬小學教員委員會辦理湯總長對於此事非常鄭重特就部員中遴選學識豐富辦事認眞者組織甄别委員會除會長一席由次長兼任外己派僉事陳懋治談錫恩柯興昌視學楊乃康白振民虞銘新許丹錢稻孫編審員毛邦偉陳衡恪主事高丕基劉靖侯胡祖銓狄槐馨等十四人爲會員將來京師學務局直轄之小學教員甄别即由該會偕同學務局辦理其京兆各屬距京較遠者即由該會派員分赴各屬會同地方官試驗將試卷交該會評定以憑去取 
　　簽註預備學校令草案教育部前擬之國民學校令及高等小學令先後呈由總統公布兹聞該部擬訂之預備學校令草案業己脱稿日昨湯總長囑秘書廳將此項草案分交秘書司長科長局長視學暨各主任人員悉心研究詳加簽註限於本月十七日送參事室彚齊以憑核辦一俟彚齊後兩開會討論以期完善而無隙漏 
　　改組農政專門學校原委北京農政專門學校係前農林部以農業行政缺乏人材而設原名農政講習所於元年九月開學設本科速成科各一班至二年四月改定今名速成科即於是年七月畢業現本科於本年七月亦經畢業校内只去歲續招之森林技術班一班因念爲政重在實行與其繼續招生廣造專門之選不若先其所急直接派員傅習成效或較易期惟森林班學生來校一年勢難聽其中輟遂考選二十四名送金陵大學森林科肄業該校爲外人所設聲譽素優今春添設林科時農商部原允補助經費三千元兹復加給一千三百四十四元爲該生等學費等用其考試名列在後而願自費前往者亦一律准其咨送以宏造就而農政專門學校農商部擬改組農林傅習所經費即以該校原有之數撥充並將前項補助之費亦歸該所經費項下支付以資撙節兹經選派部員唐有恆等分任所長及傅習主任並酌留農政專門學校本科畢業成續優異各生爲傅習員以上云云己由農商部呈請總統批准矣 
[全國師範校長會議之訓詞]  
　　全國師範學校校長會議舉行開會己誌本報兹録當日總統訓詞如下今日爲全國師範學校校長會議開幕之期是爲討論全國師範教育進行方法第一要舉本大總統對於此會有無窮之希望焉原夫强國之本有於國民普通教育之發展而國民普通教育之興替又以師範教育之興替替爲衡昔普魯士一戰勝法不歸功於疆場之將士而歸功於小學之教員可知師範人才與國家之興衰有密切之關係不注重師範教育是爲根本之损失即無教育之可言本大總統當從政北洋之時首以廣造師範爲入手辦法正屬此意乃者中更國變學務廢弛師範一途尤見滅縮現在國基奠定深擬將國内教育事業大加整理事先求本仍須從整理師範教育著手上之行政機關下之在職員紳亟應將師範學校如何整頓擴充之法統籌妥畫見諸實行今者教育部招集全國師範學校校長會議討論師範進行方法各行省教育之現狀既可報告於中央國家教育之方針與教育部設施之計畫均可通告於各省所望在會各員悉心討究議定而行總期數年之後養成多數優良之師資即可造就億萬優良之國民國家强盛之基悉於是頼在會各員其各勉旃 
[訓練處籌備之内容]  
　　全國軍事訓練處籌備己略就緒並探悉其大要如左一組織該處爲掌管全國軍事教育之總機關故其組織頗爲宏大内設一廳五監一局即總務廳步兵騎兵砲兵工兵輜重兵五監軍學編輯局等是也此外又有副官室一人員該處除總監之長官外總務廳内附設機要教育庶務會計四科各置科長用一二三等科員其步兵騎兵砲兵工兵輜重兵一律各設監爲任管各該監一部分之事務下各設一二三四等監員軍學編輯局内設局長及一二三等編輯並書記等副官室設副官長一及一二三等副官數員並各監亦設監副官一人一薪俸該處薪俸頗爲優厚除總監不薪俸月支一千元及總務廳各科長比照文官薦任科員比照文官委任聘分别給薪外其五兵監及軍學編輯局長月薪五百元一等監員三百元二等監員二百十元三等監員一百五十元四等監員一百元軍學編輯局員有二百元者有一百五十元者有一百元有數十元者副官長三百元各等副官由百數十元以至數十元不等 
[警政與風化之關係]  
　　鄭重警務人才内務部以警察行政爲内治之要圖欲求此項勝任人材非經驗宏富學識優長者不足以使膺是選特本斯指擬具處長資格七條並預保辦法三項呈請總統鑒核己奉批准所呈資格及辦法如左預保各省警務處處長資格一現任内務部薦任職歷辦警政五年以上著有成績者二現任京師警察廳都尉地方警察應廳長歷辦警政五年以上著有成績者三現任京外警察廳警正歷辦警政五年以上著有成績並警法畢業者四現任簡任文職或高等軍職歷辦警政五年以上著有成績者五現任各部院薦任職曾辦警政五年以上著有成績並警法畢業者六曾任簡任職警察官吏歷辦警政三年以上著有成績並警法畢業者七曾任高等軍職歷辦警政五年以上著有成績並陸軍畢業者八曾任京外高等薦任職警察官吏歴辦警政八年以上著有成績並警法畢業者九月　任職相當資格歷辦警政八年以上著有成績並警法畢業者簡任警務處處長預保辦法一内務部遴選合於法定資格人員若干員造具詳細履歷警政成績並加具切實考語開單呈請預保交政事堂存記二各省行政長官酌覈地方情形有請設是項員缺之必要時並得按照資格遴選一二員開具屬　成續考語呈請預保存記三内務部體察各省地方情形有請設是項員缺之必要時隨時呈請簡派並由政事堂將存記人員全數開單請簡 
　　警界維持風化近來京師風俗日壞人言嘖嘖頗足促起當局之注意日昨京師警察廳出示曉諭云衣服爲章身之具原無尚乎新奇都市爲首善之區宜先齊夫風俗查違警律第三十六條載犯左列各欵者處以罰金第二項列奇裝異服有碍風化者等語法律規定何等森嚴况服之不衷爲身之災古訓昭垂尤宜警愓乃查近來衣服式樣競爲奇異幾於不中不西而婦女衣服日趨緊小亦殊失大家風範此等服式即在燕居私第猶屬不莊若於公共集合場所服之遊行實於風俗觀瞻兩有妨害本廳有維持風化之責爲此示仰一體知悉嗣後各宜自重不得故着奇異服裝致干例禁各該家長亦宜隨時誥誡默化潛移　服妖永禁風化日端本廳有厚望焉 
[萬國報界公會開會紀]  
　　萬國報界公會在美洲加拉寛省大埠巴拿馬賽會場於七月五日行開會禮訂定以十日爲會期各國報界到會者五百餘人是日因中國報界代表尚未到埠由歐陽褀君暫行代理各國報界代表次第演説歐陽祺君代表中國報界將中國報界略爲演説初六日再會中國代表到會者如下北京報界公會代表廣州時敏日報代表香港華字日報代表均李心靈香港循環報代表楊小歐華英文北京日報代表馮穗是日議案一爲舉董事會其宗旨擬設法將環球報務整頓改良務期於社會進化商業有所裨益定議舉董事八人當衆决議李心靈君被舉爲董事局員各國董事員以次推舉畢新金山代表起而言曰此次盛會不可多得可否從此成一永遠環球報界公會以免散會之後即歸水泡衆贊成該代表又曰既蒙諸君贊成自當議定此會進行辦法可否舉數人擔任此事衆贊成當經議定辦法如下（一）每二年會議一次（二）議場擇定有報界代表國之京都會議略仿輪值辦法新金山代表將上列辦法宣讀畢衆均贊成中國代表李心靈起言曰諸君如無異議則余代表北京報界附和此議當時絶無反對遂决議新金由代表復云余提議下期聚會請訂定於一千九百一十八年首在雪梨埠開第二次之會議美東代表附和此議議案遂成立主席曰每國自當舉主席二員中國代表李心靈曰我國地大余意舉一南省人一北省人但此事須回國商諸報界方敢舉定主席曰可請李先生先行舉出臨時副主席二人候先生歸國後然後再訂李曰中國之北京報界余意舉朱淇隨將朱淇辦報歷史演説一通衆贊成李又曰中國之南方報界此次惜尚未有人到場余祗得代表華字報暫行兼理衆贊成李又曰余深願第三届會議即在敝國京都不但敝國報界歡迎余深信敝政府亦當極意歡迎德國代表曰如是則我輩得一良好機會得見貴國數千年之文明矣云云於是散會各會員遂更迭請宴及開跳舞會遊覽會等感情均甚歡洽從此環球報界消息一貫均於此會起點矣 
[東省之民苦矣]  
　　奉災甫己吉江起吉林城西驛馬河發源於南山北流入松花江蜿蜓三百餘里凡經過之地兩岸皆係沃壞旱年農人藉以灌溉頗蒙其利不料上月底忽陰雨連綿該河上游支河太多均滙歸驛馬河内以致該河積水難收流溢兩岸平约二里許南至石頭口門北至松花江沿一片汪洋幾成澤國被淹地畝不可勝數及水退後所有田禾均己腐朽難生恐於秋收大有妨碍也 
　　江省札蘭屯附近之鐵路被水衝毁傅聞己久兹據確實消息近來雨水連綿碾子山山嘯水勢凶猛堵擋不住衝毁鐵路數里附近之商民淹斃者百數十名所有房屋悉被衝倒中俄商民損失頗鉅聞朱右將軍昨己派員前往調查矣 
　　白匪授首藍黃逃前者開原之事桓仁之亂時論輒謂匪以鐵道或租界爲逋逃藪故巨股未能净絶現在最衆股匪除鑽天燕子在海城蓋平四鄉肆擾外餘如黃四懶藍六等亦皆慓悍股匪亦多己爲地方大患而東邊一帶又有白羊股匪出現爲首係白姓楊姓均在莊復一帶出没月前公署營務處處長史曜五君接偵探員報告謂黃四懶藍六等逗遛大連埠擬令田交涉員要求引渡誠恐文書往還聞風逃避遂急電復縣知事蘇鼎銘親赴大連請求民政署代爲緝拿因該處渡海即至乃蘇知事甫到大連而該二匪即潛伏無蹤蘇晤大連民政署長請其拘引當允派警搜查旋據報告黃藍等匪業己渡海而逃僅捕得白招成一名經日警詰問白供認爲匪不諱詢其餘黨現在何處堅不吐實蘇知事以白匪於五月間在復縣搶掠一次又在寛甸安東等縣犯案甚多乃商允引渡帶回後即電禀省憲批飭訊供明確即行鎗斃聞己於前日執行矣 
[零陵鎭守使之新設置]  
　　湖南第六區守備隊司令望雲亭所駐地點爲湘省重要區域現經中央任命改爲零陵鎭守使以資鎭攝惟原有之司令部向爲湘南鎭守使轄地今既改爲零陵鎭守使則所轄區域自應分别劃定己由湯將軍核議以永州寳慶所屬十三縣歸零陵鎭守使管轄以衡州桂陽郴州所屬各縣歸湘南鎭守使管轄其軍隊之编制則以第六區守備隊原有軍隊六營各額適合新軍一團之數特將該隊改爲新軍第四團（一二三團早己成立）以望君兼任團長仍歸其統轄現正着手改編俟辦理就緒詳候核奪使署地點則就前清永州游擊衙門改置署内人員設參謀長一人參謀官六人副官長一人副官十人軍法官軍械官軍需官軍醫官各一人牘員二人執事員四人掌旗官一人調查長一人調查員十二人其餘僱員無定額使署經常費己造具預算表册詳報陸軍部計開辦費一千元每年辦公費援照二等使缺之規定共支四萬元惟團本部設立使署不另設團部人員所有該團事宜即由使署兼辦每年可省費六千元故使署每年實支爲三萬四千元望君近因剿匪駐在道縣昨由湯將軍電令趕速赴零組辦一切限二十日内組織完竣遴定參謀長等員分别薦委其使印未頒到以前暫用第六區守備隊關防以昭信守 
[湘軍剿匪記（八）]  
　　湘西一帶有匪首高巨之等迭在黔陽芷江各縣搶刦燒殺月前經芷江縣警備隊隊長黃牧會開警官金正祥在黔芷交界地方將高匪捕獲並黨羽張超等二十人一併解交芷江縣究辦該縣傅知事當即提訊明確特命隊士將其綁赴城外斬决距高等出其不意竟敢奪械奮鬭希臘脱逃一時署中六亂槍聲隆隆如臨大敵傅知事即調全體隊士及駐縣軍隊前來圍擊該匪等雖僅二十一人然皆孔武有力且以生命所關拚死力鬭致傷兵警二十餘人死二人警備隊連長張再銘亦中彈斃命酣鬭一小時之久匪徒卒以人少彈盡當場格斃二十人其餘一匪由屋上逃走追緝無蹤除派幹警分途跴緝外立將前後情形詳報到省陶前使以該警備隊長黃牧等緝獲要匪二十一人實屬異常出力應咨請内務部給予二等銀質奬章連長張再銘等慘遭拒斃准給予一次卹金二百元每年一百元之撫卹遺族金五年拒斃兵警卹金減半受傷兵警每人給卹金五十元以資調攝 
　　安化縣茶家坪地方爲該縣西區産茶最盛之處本年因春茶獲利各商趕做子茶者更形踴躍以故該處商務益見繁盛原有警備隊陶連長國楝率帶隊士四十人駐紥該處以資鎭懾月前某夜突有悍匪王慶雲糾集黨徒百餘人由敷溪河竄來明火執械希圖搶刦茶莊幸警探先事偵悉會同團防警隊前往堵截遇匪於附近之鄉賢祠匪衆即開槍抗拒並藉該處墳堆負嵎爲險拚死力鬭相持一小時不稍退讓陶連長乃留鄉團抵敵己則督率警隊退由敷溪上河抄至匪衆左側背面猛力斜擊彈發如雨匪始披靡棄械向岐山逃逸陶連長即會同團營跟踪追捕捉獲禹雲慶等四人格斃史搭毛一名拿獲嫌疑犯蔣世卿一名奪獲來復鎗二十一桿馬刀子彈甚夥又匪船三艘比即解交章知事研訊始悉匪徒之竄入實由坪民蔣世卿勾引藏匿所致其禹雲慶四犯係前次擾亂新化之僞連長因緝捕甚嚴竄入安境仍事刧掠除將四犯解送新化縣歸案訊辦並將蔣世卿拘禁候辦房屋没收充公外一面將辦理情形禀報到省陶使據報己分别獎辦矣 
[廣東又遭小厄]  
　　大火後之小火本月十日夕二時許警察第十區轄内十六甫直街第十六號門牌之其樂罐頭食物店二樓起火其時己是夜深人多酣睡迨至濃烟漲漫火光熊熊始有人知覺各路消防隊聞警未幾即紛紛馳至灌救騷擾兩三點鐘之久始行撲滅查是役全問燒去者則有利榮轎房華眞劉葵記妙芳廣義和（以上均係鞋舖）及起火之店計共六家其餘羣經閣書店鴻興鞋店萬源革履店六合餅食店及東二巷之梁宅等雖受蹂躪尚無大擬聞起火之店近方從新修葺尚未開張而即遭此意外事後坊人疑有縱火情 
 
 
 

Page 7

 
 
　於十一日禀由十區飭傅該店東主楊其到區查詢并聞起火之店未　燕梳其被殃及各店則多己講惟因當時火勢極烈故亦損失不資又聞該街所設自來水喉其匙鑰存在該街某店值理處該店司事因事外出故火發不能開喉灌救後由别街搭喉始將火灌息須時過久致延燒舖店多間 
大水後之小水佛山連日西潦復漲己誌前報頃查水度現仍有漲無退自八號至十號早共增水一尺有奇河面水源尚滾滾而來異常湍急其圍外街道如西竺直義一帶己水深没膝乃駕橋梁以便交通至内圍如涌邊古洛社洪聖廟諸地點亦水逾臍部各住户商店鑒於前次慘象近更以增長迅速大起恐慌日來扶老携幼挈眷圖避者絡繹於途情形狼狽且紛購米石以備久避一般米商即乘勢居奇每石起價一元 
　　昨日肇陽羅李鎭守使來電略云肇府各屬刻下水勢加增封川德慶當西江首衝現經被浸二尺之深該處人民異常驚恐耀漢己預備船筏救濟並將軍隊佈置保護至於賑米一項尚虞缺乏届時體察情形自當另電詳報 
地方通信 
[蘇州]  
　　烟酒公賣之争執未己烟酒公賣第三區局長爲唐愼坊其總機關設在蘇垣近日武進無錫宜興江陰常熟崑山吴江吴縣八處均派有代表蒞蘇力争錢君直包辦烟酒一節武進代表徐興道姚翠廷反對尤力吴縣烟業董　王純甫近亦連日開會討論尚未見解决 
　　教育會開柔術會吴縣教育會擬定（十九號）下午兩時在事務所大講堂開柔術聯合大會聞己聘請水巡隊教　張君鹽捕營教習馬君省立第九中學教習李君同里曹禮延教師等十餘人聯合演技以資提倡 
僞司令送入監獄警廳偵探隊長潘國俊奉軍政執法處飭率領探士楊浩如張志光等前往淮陰縣拿獲僞司令丁明清（即丁兩青）一名於前日押解來蘇由警廳司法科預審事竣備文移送軍政執法處由殷處長督同司法科長王邦　法官謝蘭亭鞫訊丁犯供認不諱隨即備文移送陸軍監獄收禁候詳准軍民兩使　辦 
吴縣教育行政會議吴縣知事公署於八月十六七八等日開教育行政會議各情己記前報兹悉八月十六號開幕日到者爲縣視學章小洲縣公署學務科員趙　飛各市鄉學務委員張繼祖王照宋銘勳陸雨安等十三人各高小校長杜魯林潘振霉龔耕漁等六人上午九時開幕先攝一影次由縣知事主席開議各案至下午一時散會是日議决各案列左（十七十八等日議决案另報） 
一縣知事交議籌辦全縣聯合運動會案一核交縣教育會具陳聯合運動會宜先期籌辦意見書以上兩件應請併議（議决省立運動會開會後一日舉行事務所附設縣教育會）一核交縣教育會具陳乙種實業校宜趕緊籌辦意見書一核交縣立二高小校校長徐嘉湘提議添設乙種實業學校以宏教育案一核交縣立一高小校校長杜應震提議增設乙種商業學校案以上三件應請併議（議决勝出講習所經費開辦）一縣知事交議統一校用表簿案（議决由各校原有表簿陳請縣署核定後再行通飭各校一律備用）一核交縣立講習所所長　鼎提議學校校外管理辦法案一核交縣立一高小校校長杜應震提議規定小學制服案以上兩件應請併議議决高小准用制服初小准用徽章俾易辨認）一核交縣教育會具陳模範小學宜從速設置意見書一核交縣立一高小校校長杜應震提議設立模範小學案一核交蘇州市學務委員張繼祖王昭提議蘇州市設立模範小學校案以上三件應請併議（議决模範小學經常費由蘇州市籌措開辦費由縣經費内補助）一縣知事交議組織市鄉教育研究會案（議决飭令學務委員轉囑各教員從速組織）一縣知事交議市鄉小學教員變通日　休業互相參觀以資考镜案（議决下學期即實行）一核交縣教育會具陳縣立圖書館宜另行籌備意見書一核交縣立四高小校校長朱葆齡提議建設教育館案以上兩件併議（議决此項教育圖書館附設縣教育會内經費由縣費内補助）一核交東西山學務委員宋銘勳提議詳請變通縣市鄉補助私立小學校規程案（議决即日由縣署備文詳請省公署轉交省教育行政會議公决施行） 
[松江]  
　　官紳集議平糶現届青黃不接之際米價翔貴民粒食維艱各處均議平糶松江縣李知事亦於本月十七號召集二十四市鄉自治委員暨地方紳董至縣署互議惟積穀倉久己虚設舊時備荒公款有被蝕消滅者有移作他用者集欵最爲困難某紳倡議謂此次本省被災區域曾由中央撥賑十一萬元能請求省長分潤少許便可集事然又聞本届風潮縣署上房吹倒署中即電禀省長請准撥欵修葺覆電飭查民間損失同時道尹亦飭查勘災區詳報李君遂於上月二十八九號親赴山陽柘林金山嘴等沿海各村鎭勘察其時田疇禾棉尚未呈有若何景象但見吹坍房屋車棚等處損失尚小因備勘災日記詳細呈報詎立秋後一二日天忽寒冷稻不滋長而棉花之鈴亦紛紛墮地核計收成祗十之三四葉榭等處農民遂結伴來城報荒縣中又不便驟以變象轉報故沾溉賑欵一事尚難卜其究竟如何也 
　　又有飛蝗過境上月二十七亭午時飛蝗數十萬頭自北而南蠕蠕過境其小而無力奮飛者隨處墜落故入夜兒童當街捕捉觸手皆是詎昨夜此項小蝗蟲又滿街飛舞居人紛紛捕以喂鷄鴨大約又有飛蝗過境惟在黑夜不知耳 
[鎭江]  
　　請派警員指揮丹徒章知事以改組警察需員辦理於日前赴省晉謁齊使時面請在甯垣遴選熟諳警務之員來鎭指揮兹得甯垣消息聞齊使己飭江甯警廳長在警察教練處遴選程度最優巡士五十名令其尅日蒞鎭不知確否 
　　舉行軍人宣誓駐鎭要塞總司令龔青雲旅長以軍人宣誓之命令早經中央頒發昨特飭令所屬各軍隊齊赴武廟舉行宣誓禮並每人發給總統誥誡書一紙禮畢即整隊而追 
　　圖財害命駭聞鎭江北門外馬廠地方有機户吴二日前進城向源和順染坊取付所染之絲經並向某綢號取付薪工洋十八元於晚間出城返里詎於途中見有穿灰色布衣者三人尾隨覺其可疑適遇鄰人某甲擬邀作伴甲云實有要事他往不能同行因指示走小路避之吴即由小路進行不意仍爲匪徒趕上攔住刧搶刀傷殞命血流滿地次早吴妻見其夫不返疑有他變乃由小路迎尋於中途尋見夫屍横臥路旁知爲匪徒所害奔赴縣署鳴寃於途中適遇鄰人某甲某甲將昨晚遇吴情形知匪徒定係穿灰布衣之三人乃一併禀報縣署章知事當派員赴鄉勘驗一面飭探嚴緝昨日城内五條街某姓家有將灰布衣洗滌者爲探偵破當場拿獲一人到縣未知是否與此案有關係也 
[安慶]  
　　陳統領帶隊剿匪皖南當塗縣屬駐紥定武軍迄今三載現該營統領陳蔭卿奉到軍憲飭文以皖蘇交界之碭山縣地方青紗幛起土匪滋擾特令親帶一營往剿己於日昨開拔聞俟肅清後仍須回當駐防 
　　邱知事可望回任前任壽縣知事邱銘勳韓巡按以其政務廢弛撤任改委陳垣前往接署聞陳接事後於地方一切事宜頗難洽愜昨特電請辭職并謂邱知事現辦河工事關緊要若非兼理司法則呼應不靈可否仍令回任以重河工云云聞徐護使似有令邱回任之意 
[杭州]  
　　浙江銀行鈔票之收回辦法浙江銀行改組地方實業銀行將前後兩次發行之鈔票限期收回改用中國銀行鈔票另加黑戳等情己誌各報現在此項鈔票滬杭兩行己陸續收回五百餘萬元流剩市面尚有十餘萬元聞該行總理昨己將收回各票請財政廳長暨該行監理暨中國銀行行長督同先行截角一俟收齊即行銷燬 
　　胡運使蒞浙之電訊兩浙鹽務改組案自本年四月間呈准飭行遵辦原定至九月止辦竣現在兩浙整理場産情形尚未詳報鹽務署周督辦因令新任運使胡思義迅即來浙交替聞胡君業於十六日覲見約二十外出京南下昨己電逹運署知照矣 
　　組織浙衢儲金勸導所救國儲金分會各處成立己久衢州 
僻居内地風氣閉塞近有錢君薰誠華君華山等邀集商會多人疉次開會磋商進行辦法勸導各盡義務不日當可着手也 
雜評 
[愛國（默）]  
　　全國師範之開會曰教育以感發國民愛國心財部之論税曰國民己漸知愛國夫國民所以不愛國於前而愛國於今者一以今之國爲國民共有之國故知所以共愛之也二以今之國迭經憂患不可再有摇動故益知所以愛護之也三以今之國處大勢競進之中人皆愛國故我亦不得不愛國也總之國與民之關係切則其珍惜維護之念必油然以生世界之愛國者大抵如是 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[浦東鬧學風潮詳紀]  
　　浦東北蔡鎭於前日（十六號）夜間九點鐘時忽有鄉民二千餘人因該處紳董欲將寺廟改作校舍　將紳董蔡頌堯龔秋圃二家房屋搗毁勢頗洶洶兹調查始末情由詳誌於後 
　　崇慶寺之由來浦東北蔡鎭距離上海僅有九里係屬南滙縣管轄該鎭原有崇慶寺廟字一所係明朝初年由邑紳蔡功捐地建造前清洪楊起事後焚燬無遺嗣又於道光初年由該鎭紳士高正源等募捐重建大殿五間内供觀音大士神像又於光緒初年由紳商龔愼齋等發起在商鋪售賣子花盈餘項下抽捐集資復於大殿之左右添造東西兩廂各三間該寺地址尚覺寛敞 
　　蔡頌堯之興學前清宣統二年間由清政府通飭各縣設立學校即由蘇省法律學校畢業生蔡頌堯捐産創設初等小學堂一所附設於崇慶寺觀音殿内聘請教員教授貧民子弟嗣於光復後改稱北蔡鎭兩等小學校所需經常費由南滙縣知事公署及市公所各半籌給 
　　擴充教室之主張近因省視學視察該校成績尚佳故由巡按使轉行南匯縣馮知事着令該學校擴充校舍兹將縣知事飭文録下南滙縣知事　爲飭知事奉滬海道尹飭開奉巡按使公署飭開據省視學視察南匯縣校况報告内稱遠北市北蔡小學校校舍借用崇慶寺觀音堂廟屋近來學生甚爲發逹編制合級教室己有不能容納之勢應仍照莊前縣長之議飭令傅諭該廟住持僧迅將觀音神像遷往東面城隍廟内騰出正殿俾該學校得以擴充教室分級教授轉飭遵照等因奉此除飭知該校長外合再飭知該廟董事龔汝鑫衛承義高福基等查照即便傅諭廟僧將觀音神像遷入城隍廟俾學校可漸擴充而神靈亦臻安妥事關省令亟宜遵行此飭 
　　遷移神像之梗阻該校長蔡頌堯奉到飭文後即與廟董龔汝鑫（號秋圃）衛承義高福基等會議擬將觀音神像遷移正在籌議間該廟住持僧長齡以神像設被遷出則廟中業産恐爲該校充作學費心頗憂之而附近一帶迷信鄉民亦以神像不可遷動惟恐争議無效是以暗中籌商欲以激烈手段對付之 
　　搗毁房屋之洶湧前日校長蔡頌堯與廟董龔秋圃等親往校内檢查書籍預備暑假期滿開學因見校中檯橙被近日在廟燒香之迷信男女毁損是以向廟僧詰責不料己觸衆民之怒當時欲將蔡校長龔廟董二人毆擊蔡龔二人見機避去未致受侮詎至是日夜間九點鐘時忽有鳴鑼之聲立時聚集鄉民二千餘人各持扁擔竹槓木器鐵尺鐵斧等物擁至北蔡鎭南街龔秋圃家先將門面龔泰豐花米雜貨店生財貨物搗毁並將龔之内宅房屋及木器衣箱什物擊壞繼復聚衆前往校長蔡頌堯家將房屋七間之瓦面牆壁及床舗廚灶日用物件搗毁而散惟爲首何人殊難指實 
　　報告官廳之手續翌日北蔡鎭二十保二十六圖地保秦邦彦李樹森二名飛報南滙縣馮知事派委縣警佐沈君率帶警察四名荷槍馳往察勘蔡龔二家被衆搗毁情形一面復由該校長蔡頌堯等至上海鎭守使署要求派兵前往保護惟聞事己平静當不至再有他　云 
[花旗輪船公司經理處之收束]  
　　大陸報云花旗輪船公司上海經理人里特君昨接海電命即辭退中國辦事人員及在上海所用之外人限於九月十日收歇所有美國辦事員五人寇克倫君先乘西比利亞號輪船回國餘四人則於九月十一日乘滿洲號輪船回國前料該經理處須至十月二日收歇蓋以蒙古號輪船將於此時開出故也今該輪船是否仍照定期駛行尚未得悉大約不致過滬矣 
[嚴緝帮匪供出之首要]  
　　洪帮匪首黃九高趙文泰陶海清等專在長江下游一帶散放飄布刦掠商旅爲患己久現經宣武上將軍行署偵緝員林某等在江甯下關地方緝獲帮匪熊某等三名供出該帮以黃九高等三人爲首現在鎭江一帶藏匿將軍行署偵緝處正擬前往查拿詎黃等己聞風遠遁逃至江陰因被江防營軍探查見開槍拒捕擊傷軍探腿部逃逸行署偵緝處誠恐該匪首有竄匿滬地情事昨特派遣偵緝員林姓朱姓等來滬會同本邑軍警嚴密偵緝務獲解究 
[救國儲金昨日之收入]  
　　昨日（十八號星期三）中國銀行收受儲金之第一百零八日計收銀圓一百八十六元連前共計己收銀圓七十二萬六千二百十七元又銀五千五百二十五兩七錢三分四釐 
[訂期集議開河辦法]  
　　本邑三林塘河工經費經紳民會議决定定期帶徵沈知事據公款公産經理處詳報後即據情詳情巡按使財政廳滬海道尹江南水利局鑒核詳文己録昨報兹悉公款公産經理處現奉沈知事批開案經通詳出示並咨南滙縣查照辦理仰該處函知各該經董查照至帶徵三林塘河工經費係地方公欵徵起之後應與舊有附税併發該處具領撥用以期統一並即知照並將帶徵後何時如何開浚規定何項辦法邀集各經董妥爲籌議具報等因該經理處奉批後己訂於本月二十三日下午二時開會集議昨己分函三林楊思塘橋三鄉鄉董及邑紳姚子讓朱福田沈步赢等届時蒞會以憑詳覆縣公署備案云 
[華商電車之擴張] 　 
　　華商電車公司總理陸伯鴻君以南半城城垣拆卸後業將設軌路線逐一勘定開工在即其製造局至滬杭車站地當要衝路線綿長亦應通行電車以期便利爰又將該處路缐勘明預備推放至在外洋定造之鋼軌電桿車底輪軸等聞己運到軌料三千邁當下星期即可開工設軌云 
[調查國貨之銷數]  
　　勸用國貨會因須調查全國國貨之銷毁致函外埠各機關略云我國工業未興貨物不良致實業現狀一落千丈同人惄焉憂之乃有斯會之組織數月以來成效頗著國貨國貨之聲幾於三尺童子亦皆知之工廠製造幾有應給不暇之勢自制之品自出而日多當此之時未始非振與國貨之好機會也兹敝會擬調查全國商况應先從國貨銷數入手爲特函懇貴處代爲調查綜核示　俾合各埠所報告者彚集成册稽核全國總額於實業前途當有裨益云云 
[電燈費通融減讓]  
　　内地電燈公司因上月間大風爲災各處電桿電線多被吹壞以致店舗居家所裝之電燈線一時不及修接停至一星期後始能燃點所有未燃期内之燈費現均商請豁免聞該公司業己提議允予通融云 
[烏山船被撞沉没]  
　　昨日午後有一烏山船户某甲裝運柴炭等貨來滬行抵南市浦江中忽被挖泥駁船誤碰以致沉没船上五人僅救起四人尚有一人不知下落貨物亦均漂失 
[緝獲青毛黨匪績誌]  
　　淞滬警察廳偵緝隊在城内九畝地緝獲青毛黨匪張阿三（即小丹陽）一名解廳押候訊辦己誌昨報昨經該廳司法科飭提張阿三研訊據供該黨共有一百餘人係由小金奎爲首現在各羽黨均己逃避奉飭嚴行管押俟查緝同黨到案質明究辦 
[劇盜患病而死　　迭在公共租界内持械搶刧各當鋪現洋並拒捕開槍擊傷老閘捕房四十號西探之劇盜陳灿泉張春江等九人經公共公廨訊實一併解送鎭守使署由軍法科迭次訊明詳情馮上將軍核示在案近因陳張兩匪患病均由鄭鎭守使飭送大南門外新普育堂醫治詎陳匪醫治無效己於前日病斃經該堂禀奉鄭鎭守使除飭檢察廳檢驗外並咨照老閘捕房捕頭派令經辦是案之包探棧壽生等前往察視實係病斃無誤業由該探等回至捕房據情禀報矣 
[匿女頼婚案辯論終結]  
　　秦紹言控妻父王寔生匿女頼婚等情前經上海地方審判廳提案訊供因係一面之詞難以憑信諭候傅到被告再訊在案昨日下午又由該廳施推事會同褚檢察官開庭辯論原告秦紹言訴稱前憑姚菊波與前清上海縣知縣田春庭任内帮審委員承似村等爲媒聘定王寔生之女小字艾仙爲室當時言明爲子爲婿邇來商人意欲擇吉迎娶完姻詎王忽稱伊女己經病故商人得悉大駭再四調查始知被王藏匿無奈來案起訴請求嚴追原告之兄秦企伯亦投案伸訴與紹言供詞略同媒證姚菊波承似村均不到案質之被告王寔生同妻王張氏供稱原籍南京來滬多年女兒艾仙確曾憑媒許字於秦紹言不料女兒於今年舊曆五月十六日晚膳後不知何故背人出外自盡而死尸身迄無蹤迹並無匿女頼婚情事原告又稱艾仙如果身死則因何致斃及尸棺現在何處應得詳細指出問官再三駁詰兩造各執如前問官會商之下即認爲辯論終結判令分别退去聽候送逹判詞 
[澈查調戲行兇之虚實]  
　　客民周榮林偕妻余氏僑居滬南高昌廟地方向以小本贸易日前有鄰人馬阿六聞入其家向氏調戲氏以正言斥之馬竟老羞成怒將氏毆傷迨周歸家得悉大怒立投地方檢察廳控訴林廳長飭警將馬獲案昨日午後由檢察官預審馬不承認堅稱被誣問官以供詞各執判馬收押周夫婦退去候查明實情再行訊辦 
[少婦退維谷]  
　　少婦梁紅寳前日因在虹口狄思威路迷途由捕帶入捕房轉送公共公廨昨由官媒送案請示據供年十九歲南京入前在南京張公館爲傭去年隨張來滬嗣張挈眷赴津令我回籍囑於本月來滬仍至其家爲傭嗣因找尋無着將所帶川資用盡不能回籍故在該處徘徊丈夫梁鴻來現在南京鼓樓前求請送回原籍會審員王肇之君商之英領康君判候函送江甯公所代遣回籍 
[鎭守使瀛眷北上]  
　　上海鎭守使鄭汝成君之夫人昨晚（十八日）帶同第二公子乘招商局新銘輪船前往天津轉赴北京由其姪工巡捐局工程局鄭仲平君沿途陪侍聞俟護送到京即須回滬供職云 
[奥皇生辰之慶祝]  
　　昨爲奥皇八十五生辰寓滬德奥人民晨間八時三十分曾在南潯路天主教堂行祈禱禮十二時三十分　　會曾開會慶祝美總領事署則自下午五時　十分至七　　　　　德奥義勇隊曾排隊前往道賀 
[法員赴日避暑]  
　　前任本埠法公堂會審副領事升任汕頭正領事費亨禄君任滿回國覲見道出滬　小作勾留現因天氣炎熱故於前日乘公司船先往日本避暑俟歉復後得行返國 
[高等廳傅訊要證]  
　　律師盧尚同前爲江蘇高等廳訪悉有向婦人盛許氏騙取洋三百元情事飭由上海地方審檢廳將盧提訊判令監禁一年零一個月嗣盧不服向原衙門提起上訴解蘇訊核兹悉此案業奉高等廳飭行地方廳再傅案中要證盛我彭鮑焦芬等解蘇候質林檢察長奉文後昨己飭警往傅一干人證着即如期赴蘇候訊 
[出租廟産之辯論]  
　　粤人梁懷曾控小東門内丹鳳樓住持羽士徐嘉平即徐少江等以出租該廟餘地爲由勾串騙洋等情前經地方審判廳將徐等傅案訊供聽候追究在案前日下午又由該廳陳推事官提案復審原告梁懷寳訴稱去年徐少江央黃禮生姚子裕等多人爲中將丹鳳樓後面餘地一畝二分租於商人言明三十年爲限當立契時先被取去定洋等費共洋八百七十二元現在徐等忽然反悔因此商人損失頗钜請爲追究徐供稱此項餘地己由工巡捐局劃作馬路因此不能履行問官得供遂認爲辯論終結聽候送逹判詞 
[不付票欵之糾葛]  
　　江連茹前投法公堂控稱蘇子宣即蘇梓軒前來交易皮絲烟二十二件計價洋一千三百餘元付來期票向收無着求請訊追因蘇挺押不理判令原告查明有無家産禀覆候核在案昨江又禀稱蘇在民國路調有字號該號放出之賬有三千餘金可收實屬有意不理須求嚴追訊之蘇供放出之賬祗有一千餘元一時尚難收取判着捕房查明該號放出之賬究有若干東覆核辦 
[勿再覇持停工]  
　　陳森泰公泰乾泰正大等各染坊主前投法公堂控灰色小行頭李勝先索詐不遂勒令各工匠停工致受損失等情判李罰洋二十元逐出租界一年在案及至前日因罰洋尚未繳出續解公堂請訊李稱以後决不再有前項情事求免驅逐中西官姑念苦求於繳出罰洋後着交妥保不准再有霸持停工情事如違干究至驅逐出界一節准予取銷 
[工頭勒詐現規費之控訴]  
　　殷德記仇新記沈榮生戴逹山陳椿記羅立宏等同控衛生處小工頭曹雙福（即邵雙福）先後勒詐現費洋三百八十元等情業經戈登路捕房派探將曹拘解公共公廨諭交五百元人洋並保候訊在案前日午後由廨提訊先由捕房代表牛門律師上堂譯稱被告係衛生局小工頭目凡界肉居民至工部局領照塡坭或往荒地挑泥被告知之即在外間索取陋規不遂其欲覇阻工作並以衛生局西醫名義向人恐嚇詐取錢財據説均在茶館内交接案關欺騙應請澈究繼由原告沈榮生投訴於本年四月間在滬西包塡泥土被告即來覇阻欲索規費數百元再三懇求於十六日在正元茶館付給被告洋五十元由姚根泉過付請究並據姚根泉到堂證明過付情形又據陳桂記投訴在蘇州路迤西承包塡泥工程被告來稱衛生處囑爾出費洋一百五十元否則不准挑泥向之情商減至一百二十元大約在二月初九等日兩次付楚事後我將情訴知一西人遂由該西人函詢工部局有無此項規費曾否收到至次晨由工部局喚我到局詢明付欵日期令赴捕房控究是實又據戴連山投稱被曹詐去洋五十元請追又據殷德記投訴亦被曹雙福藉端詐去洋九十元其洋在新閘正元茶園内過付有見證到堂可以證明供至此由原告代表律師安德臣被告代表律師費信惇與捕房代表牛門律師到堂互辯良久聶襄讞商之美領郭君判被告仍交五百元人洋並保候再訊核 
[張伯純在湘逝世]  
　　張伯純君號通典爲改革派之老同志今於舊曆七月初四日卒於湘潭聞爲醫藥所　其旅曆滬上之家族得電後業己是夜赴湘本埠神州女界恊濟社暨神州女學公致唁電如下湘潭釐　總局張伯純先生家族鑒伯純先生抱濟世才高風古道千古　難於本社本校尤蒙竭力提倡始終維持全體同人久深感仰驚聞棄世駭悼殊深護先公電以致哀忱神州女界恊濟社暨神州女學全體鞠躬 
[再誌夫婦口角之禍端] 　 
　　　　　　界崑明路之英人某甲於酒醉後槍擊其妻殞命己紀昨韞　悉捕房己將甲解入英領事署預訊一過判仍帶回捕房收押候示 
[緝獲台州土匪]  
　　浙江偵探員吕肖虎奉派來滬在閘北境内緝獲台州著名土匪鄭介秋一名抄出手槍一支及子彈十八粒當送四區一分所暫行寄押昨解司法科押候訊明核辦 
[混用僞單之破綻]  
　　湖北人翟振鏞安徽人揚也裨冒簽某銀行計洋三百九十三元七角之假支單二張持往英美烟公司混用當被察出破綻報捕飭探將二人拘押昨解公共公廨經俞代襄讞會同英領卓君略訊一過判仍還押候美領堂期解訊 
[發落曾犯竊案之小孩]  
　　福建小孩李永吉因竊某西人現洋八元由探查獲解送公共公堂訊實判押三月期滿帶堂再核在案昨届期滿由捕房解案請示據供父母雙亡原籍亦無親族惟胞兄李實甫聞在吴淞鎭謀業中西官判候派探送交其兄收領管束 
[劣孩怙惡不悛]  
　　劣孩李金桂竊取楊樹浦居户李松章蔣恒泉等小孩銀錢及羅仁山等各家衣物由探查獲吊到原贓昨日傅同各原告將李孩拘解公共公堂經中西官訊得李孩原籍浦東前經辦過實屬怙惡不悛判發押改良所習藝兩年期滿帶堂再核吊案贓物交各原告認領判畢由各押店公延律師上堂請給當本中西官以李孩形同乞兒各押店明知來歷不明贸然收押所請給還當本一層未便照准一併飭退 
[不認搶取金飾]  
　　銀匠胡紹連前日扭汪海清至五區警署控稱陰曆六月初三日在寳山路地方被汪搶去金壓髮一支尋訪無着今日在途遇見請爲究追當經薛警正判送檢察分庭由李檢察官預訊汪堅不承認判押候覆訊核辦 
[江北小孩拐來滬]  
　　男孩項兒年約十歲左右身穿破藍布短衫袴赤足無鞋在法租界迷路爲捕查見帶至法公堂訊問據供江北人家有父母被人拐來上海祗有兩天偶然出外以致迷路聶讞員判送善堂留養候家屬來滬具領 
[店夥偷竊洋鐵]  
　　北四川路十五號門牌某店主朱洪卿控夥洪阿毛顧花大串竊洋鐵十一箱銷贓於福建路二百九十三號門牌張榮桂昨由捕房將被告三人一併拘解公共公堂質訊明白判洪押西牢九月顧張均不承認從寛斥釋 
[烟膏店私賣燈吃]  
　　引翔港某煙膏店主王阿福因私售燈吃被捕房查獲昨將王與烟客夏祥祥一併傅至公共公堂訊明判王罰洋三元充公夏從寛斥釋 
[深夜挑膏之科罰]  
　　福建路三百二十六號門牌烟膏店主王士卿因不照捕房所定時刻深夜挑膏被二百七十六號華捕查見禀明捕房昨將王傅至公共公堂訊供違章屬實判罰洋十元充公 
[深夜施人之惡習]  
　　雲南路一百五十七號門牌雉妓洪寳香一百五十八號門牌妓傭陸陳氏又二百八十三號門牌妓傭王徐氏均因深夜在馬路上拉客被老閘捕房一百三十四號西捕查見一併帶入捕房轉送公共公廨昨由官媒解案请究英領卓君以妓傭專於深夜在途拉客實爲惡習遂商之俞代襄讞判陳徐兩妓傭各罰洋五十元無洋改押一月洪妓罰洋十元一併充公 
[限期還債]  
　　鄭芝成投法公堂禀稱前有毛瑞春向商人借去洋一百元立有憑據迄今逾期己久分文不還向索延約求請訊追毛供欠洋有之一時難以措繳祗可陸續拔還判交人銀兩保限十四天繳洋 
[相驗斃路斃]  
　　滬城西門外盧家灣新橋地方昨晨倒斃無名男尸一口經該處地保查無家屬投報地方廳午刻由林廳長委派褚檢察官毛檢驗員等前往驗得該尸形似乞丐年約三四十歲週身並無傷痕委係因病身死塡明尸格判由善堂棺殮發封厝壇 
[閘北檢察分庭批示兩則]  
　　金廣成訴項士富姦拐其妻由批據訴各節並無確據殊難憑信惟案關誘拐姑候傅喚訊奪 
　　邢慶富訴伊姪女被張桂生威逼無蹤請求根究由批據訴姪女無蹤等情是否屬實仰候查明核奪 
[誌謝]  
　　錫金旅滬共和女學校定於舊曆七月初十日上午九時舉行秋季始業式昨承柬邀觀禮書此誌謝 
　　濟南商埠二馬路居易里翰墨村紙局主人孫翰如在軍界二十餘年前因謄寫板書寫命令及緊急事件諸多困難而且携帶不便去歲在濰防悉心研求發明一種復印牋用之甚爲便利刻在濟南設廠製賣昨承以製成牋樣寄贈數張並附骨筆一枝特此聲謝 
氣候報告 
（徐家滙天文臺天氣測候報告） 
　　八月十七日上海一帶天氣沉鬱而潮濕上海日間聞遠方之雷聲晚間有閃電夜有和風天氣驟轉佳 
　　十八日晨間天氣甚佳微有南風 
　　十八日下午四時三十分豫測天氣熱而有雷雲上海一帶有徐來之和風昨日所報吕宋東面沉壓之氣似己成爲蔓延頗廣之颶風現向菲律賓進發但因琉球無電報傅來故不能知其確實之地位及方向 
　　十八日下午四時前二十四小時内上海天氣温度至高九四五至低七七四去年同日至高九四五至低七六六 
雜評三 
[浦東閙學風潮（訥）]  
　　佛教提倡矣寺産保護矣僧徒之勢力前被學界壓抑者今將發洩矣此乃潮流之所必至者也夫此潮流固爲辦學者之一障礙然亦豈佛教前途之幸乎浦東鬧學風潮如此劇烈彼無知之寺僧與迷信之鄉民本不足論我特深望今之以提倡佛教爲己任者須知佛教與儒教在學理昌明之時並行而非水火若挾意見以相逼相仇勢必兩有所傷非教之福爲消弭後患計急當以此義誡其一般信徒也 
[補録命令]  
　　八月十六日大總統策令梁永　加陸軍少將銜此令　　又令胡商彝授爲中大夫此令 
　　又令范其光授爲中大夫此令 
　　又令任命陳彰壽爲湖南高等審判廳廳長此令 
　　又令財政總長兼鹽務署督辦周學熙呈請將揚子總棧棧長倪葆恒免去本職應照准此令 
 
 
 
] 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[四書别解（二）] [  覺迷]  
　　夫人不言必有中 
　　孔子聖之時者也吾讀魯論至夫人不言言必有中兩句益信孔子之言無不切中時弊矣試一爲詳解之今之所謂夫人類好以衣飾炫人有爲人不經意者輙舉以示人炫其富有如曰此金時計向亨逹利中購得者也此鑽石戒向烏利文中市得者也此金飾此珠翠向寳成銀樓中萬源昌珠寳店中兌得者也又大都好裝綽闊如曰昨宵在戲館中聽戲也夜花園中游遊也餐館中吃大菜也坐摩托卡中兜圈子也諸如此類幾爲一般夫人之並通套語吾人聽之口口聲聲有一句脱去中字者乎當日孔子作此泛泛之兩句至於今日竟切中其説鳴呼聖人之爲慮深矣 
（仿韓退之訟風伯） 
[訟雨師] [  濟航]  
　　維兹水災兮其誰之由我知其端兮兩師是尤雲漫天兮雨潑地陰連朝兮不開霽遍桑田兮盡澤國雨師怒兮猶不止河伯不仁兮禍此下民助其波兮泛濫無垠嗟雨師兮其將謂何我於爾兮豈有其他求其時兮田野滋年卜豐兮農皆喜民足食兮神享祀雨師之怒兮誰使禾懷　兮雨使傷之室可居兮雨使傾之淹之使日不得食浸之使夜不得居嗟爾雨師欲逃其罪其又何辭上天好生兮刑賞有常今我上訟兮其罪誰當天誅加兮不可悔雨師雖死兮人誰爾傷（四） 
[新忼慷歌仿史記滑稽傅忼慷歌] [  山陽宋焜]  
　　貪吏可爲而不可爲廉更不可爲而可爲貪吏可爲者位尊而多金而不可爲者犯法遭鎗斃廉吏不可爲者困窮未能免而可爲者官職縱失性命猶保全貪吏徒殉財廉吏獨安貧君不見今日縣知事迭迭處死刑（四） 
詩選 
[己酉歸自武昌將五載矣今有燕京之行賦此以别珠溪諸子] [  黃詩魯]  
　　還家忽五載人事相束紉終日無好懷蹉跎氣蕭索中間遭世變欲行還復卻鄉里待維持遑計才力薄一夕恒數驚軍心難捉摸紓難擯紛華任事捐囊槖余也性倨傲廣生争辨駁臨變計獨行不與人籌度即此見猜忌異黨紛謡諑同類走相告一笑侠自若毁譽何所憑舉世混清濁自問於鄉黨此心無愧怍世局今苟安余亦謝林壑飛鳥出樊範翺翔入寥廓 
[乙卯五月朔道過金陵客有爲予話辛壬往事者詩以紀之]  
　　五月初日晨泛舟溯長江帆落抵秦濫城堞餘斜陽亂後始經逕觸目堪心傷登岸訪遺蹟景象都荒涼路旁逢野叟爲我話滄桑兵事從頭數一一俱能詳話到刧掠時涙下沾衣裳云有一老妻裸辱致身亡子婦亦死節姓氏誰褒揚一子漏刃逃至今猶異鄉死生不可　音問杳茫茫祇遺兩幼孫同兹艱苦嘗織履日百錢一飯仍秕糠但求兩孫長子歸非所望我今聞此語悽惻摧中腸哀哉亂世民甯爲大與羊 
筆記 
[民國元年五月率師至吐魯番哈密鎭撫途中日記（四月）] [  劉雨沛]  
　　二十二日午前九時張令建勳來見云午後接印任事晚七時接袁都督江電令予率師馳赴哈密會同應恊沙親王妥爲彈壓地方當將裴令禀件交張令辦理並請伊星夜飛辦糧秣至車轉轆泉等處一面電請哈密廳趕辦糧秣至一盌泉等處並電告都督明日自　東進伯克朗木公爵贈生羊兩頭高梁五石犒軍　 
　　二十三日早至文武各署辭行午後三時出發文武印官及紳民俱在東門外八棚租餞恭送面謝本營到部厐吠無驚居民得以安堵閻縣感戴云云予謙讓不遑並勸令嗣後須文武和衷共濟官民互相聯絡以保全地方治安夜十二時至齊克騰木宿距鄰城九十里實有百餘里且有歧路夜行多迷是處地多鹽質水　而性劣惟距村落尚近尚有鷄蛋等物可購麥麩亦價廉而物美二十四日午後五時自齊克騰木東進行四十里至土墩子下馬休息拉車之馬少喂草料即行山迴路轉一望平沙再百四十里抵西鹽池己由晦而明日上三竽矣是處祇官店一所馬槽不敷小菜等物亦無從購護兵至馬撥覔得鷄子二枚其一己臭不堪食戈壁站大以此爲最而苦瘠亦與一盌泉等 
　　二十五日午後六時自西鹽池向東鹽池進發停池沿山上行三十里到山坡上休息十分鐘又下行三十里至惠井子是處有馬撥一所因南路向例四月至九月間炎熱無行人馬撥無人令兵士下馬十分鐘又行七十里（其地俱緩傾斜形）抵東鹽池時己將曙矣是處祇官店一所馬撥一所别無居人 
自由談之自由談 
　　憶自救國儲金發韌之秋一般熱血者轟烈烈解橐捐助一若五千萬之收欵不難立刻而集之勢曾幾何時而竟烟消雲散風過便無浪矣比來臥薪嘗膽之聲寂焉無聞矣儲金之收欵爲數寥寥矣前閲某君論吾國人愛國心之熱度所謂如東風之過耳一過便無蹤跡誠哉斯言[  梁溪漢裔]  
　　人惟循理安命最爲可樂不循理則行多窒礙而苦不安命則意多怨望而苦多欲不遂苦多求不理苦[  餘姚汪福田]  
小説　 
家庭小說 
[嫣紅刧] [  常覺小蝶合譯天虚我生潤文]  
　　第五十一章（續） 
　　配新司時己倚立門次渠雖聞威廉言然仍不甚信但安娜本言以四點鐘歸今己五點鐘而安娜仍不至配新司始自悔以爲任安娜獨行實過於放縱也安娜既歸亦不與配新司辨直自返其室伏枕而泣迨再下樓則其父己歸矣配新司忽語安娜曰孺子試以適間何往告之而父夫此一語實出安娜所不料矧其心中正懷鬼胎遭此一詰乃不禁哇然而哭理痕固愛其女今見其泣則即爲之拭涙曰孺子母哭汝頃間何往不汝究也安娜曰吾適受配新司之遣往鎭中途過美術雕刻肆以其悦目乃少留連餘無他也使早知配新司欲予速歸者則予且不步而奔矣此語實含怒意於孺子爲不敬然理痕不覺其意以爲惟安娜之語實無可詰責也因即顧而言他曰配新司願汝告我予之汗衫而製就乎配新司見理痕不究安娜之事至以爲拂則答曰主人苟非安娜之針黹勤者吾恐雖至殘署亦未必完工特汝所衣者固尚新烏爲需此安娜亦言曰吾父兒苟趕制者當即能完工理痕曰然則必須從連蓋予將有法蘭西之行也配新司曰豈因公司中事乎曰然安娜曰然則阿父能偕我往乎言次頳然目炯炯視其父唯待應允理痕曰孺子吾何嘗不欲汝往但吾能携汝往者則亦且携馬汝山往矣言次忽移目視窗外蓋是時安西來與威廉方自街次過安西來自去而威廉則入理痕之家以安西來忽又更其命令准威廉與理痕偕往也既入乃告之理痕安娜笑曰威廉得汝同行殊佳蓋吾本懇吾父偕吾往也理痕亦笑曰威廉吾亦告彼能携彼往者吾并携馬汝山往矣嗟乎理痕設能知以後之事則雖有如何之阻梗亦且偕安娜往矣特惜未能預知遂致大錯鑄成其堅尤逾於馬汶山也配新司并請威廉茶點威廉從之且與理痕談赴法蘭西之事有問理痕起去威廉乃乘間語安娜曰昨夜之約如何矣安娜曰母慮吾己絶彼不再相見威廉曰佳汝能如此者則吾赴法又無後願憂矣安娜曰阿兄但往耳勿慮妹也於是威廉遂行 
奇情小說 
[秘密汽車] [  東埜譯]  
　　第五章（續） 
　　他一聽之下原是駭然後來定下心思向你説道你把這件東西帶回去是不妥當的這種極不妥當的東西須得擺在極妥當的地方方免意外他那裏便是極妥當的地方了不是説地方妥當是説他的人最是妥當人既妥當地方自然也是妥當的了你聽得他的説話娓娓動聽就依允了咳你們少年人所患的是一情字情絲一縛竟會把驚天動地的大事業託付到女子手中幸虧你那情人不曾賣你要不然他害人更以自害你們一業小鴛鴦兒怕不雙雙畢命在紅十字下挨周和逹而登兩人聽柏利德説出嘉而德的秘密歷史離奇曲折都聽得呆了連嘉而德自己也是屏息静聽後來聽他説出紅十字三字不免大大不詫異起來問柏利德道這話怎講柏利德冷笑一聲道我原不是偵探和你又没有甚麽仇隙你的秘密歴史如何被我知道得這般詳細你可曉得其中緣故嘉而德愕然道我不曉得柏利德道説出來雖甚怪異即也甚是平常探取你秘密歷史的不是他人便是那無名氏的虚無黨人了他們黨裏的規則組織完密實在令人驚嘆不論何人只消和他們黨裏有了一點兒關係那人的歷史就被他們調查得詳詳細細起先幾個月内那人一舉一動都被他們派着暗探監視據無名氏説不是他們黨裏人刻毒不肯待人以恕只爲警署裏那班狐羣狗黨每每使出各種伎倆去嘗試他們他們即以其人之道還治其人之身也出於不得己其實呢警署裏供職的人多有他們的耳目原不必鰓鰓過慮這種方法法過是社漸防微愼之又愼罷了只爲此故你一部情天秘史就被他們讀得爛熟某天無名氏同我説起當做一樁笑説兒可憐你睡在鼓裏不曾覺察還當他人睡在鼓裏想瞞我哩這一席話把嘉而德説得默默無言衆人却是聽得津津有味嘉而德把那水晶球放在箱裏雙手拆除機件説道工程上的職務己經完畢談也談得夠了現在就可動手把這幾件緊要東西搬運出去我們一羣人久久逗留在一處是不安稳的　 
　　勘誤十七日小説露天教育第七行第十五字氳誤氛 
 
 
 

Page 15

 
 
   
 
 

Page 16

 
 
   
 
