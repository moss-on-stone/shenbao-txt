# 1904 - 2 - 4911031

 

Page 1

 
 
[四書五經義大全] [  圖書集成局啓]  
　　坊間四書五經義汗牛充棟且互相剿襲十九雷同本局有見於此特請名夙廣收古今名人經義之作彚爲一編題有未備埃次擬補共五十七卷爲文五千餘篇類皆獨渾匠心詞嚴義正本届鄉會試各題無一脫漏科塲利器無有過於此者訂十六厚本價洋两元八角欲購者請至上洋三馬路申報館申昌書室及各書坊均有代售 
[恭印諭旨告成] 　　 
　　拳亂旣息朝政改觀王言如綸宣布遐邇本館覓得光绪二十八年諭旨敬謹排印刻已告成装釘張與前一式薄海内外有欲恭聆涣汗者請臨英界三馬路申報館及申昌書室本埠外埠各書坊備價購取可也每本計收工料洋銀三角正 
[美儒李佳白先生講義]  
　　咸豐六年有一中國商船掛號於香港某英行得懸英國旗幟一日駛至廣州香港之間適爲中國兵輪船上人員所見遂褫其旗而拘其人英人聞之以爲辱已議請駐廣州帕領事函致粤督葉名琛請將其人釋回葉不允於是英人麾兵進陷廣州城而據守焉先是數年前有一法國天主教士被殺於粤西西林縣中國政府並未懲兇法人遂乘此機緣與英人合師報復未幾復合師北上攻破大沽天津口岸所過之地風鶴皆驚八年朝命大學士桂良尙書花沙納與英法二使立約行成其約文涉及懲罰賠償者有四一中英八年之約專條載明賠英國軍費銀二百萬兩商欠二百萬兩由粤省督撫籌欵湊付二中法約補遺第二欵載明廣西西林縣知縣張鳴鳳擅殺天主教傳道人本係有罪應將該縣革職永不叙用並將革職事由詳載京報三中法約補遺第三款載明法國人民及所保護者所有財產於英法軍士未入省之先被華人搶奪焚毁者宜由中國按據分賠四中法約補遺第四欵載明中國政府應賠法國兵費銀二百萬兩越一年爲换約之期中國政府意不欲踐特在大沽口堅築砲臺調集雄師以爲坻禦之計英法聞變各携約據兼統勁旅航海來華交綏於大沽口中國兵力不足節節失利文宗顯皇帝駕幸熱河恭親王迎師議欵除攺賠英國軍費商欠银八百萬兩外並割畀九龍一地任憑英國治理除將八年所定賠法國軍費二百萬兩攺爲八百萬兩外又將雍正朝抄没之天主教房產基地責令地方官飭民人分别交還始得言歸於好輯睦如初鄙人不敏敢就斯役而一論焉夫以甲國之船而懸乙國之旗果係預先告知登册納稅則乙國應不分彼此保護安全此萬國之公法也卽或船中有偷漏挾私等情乙國官長應照會該管領事查明嚴辦要不可遽爾拘囚致授他人以口實此情理所同然亦條約所當然者乃中國兵艦人員不諳公　妄加拘辱明係有理之事反成無理及至英領事函　　釋　猶故意抗違不以平禮相待卒至釀成巨禍塗炭生靈以致英法聯軍闌入粤省議和議欵幾同城下之　此中國之失一古語有之人無遠慮必有近憂津沽之役旣已失利於前自當默計將來徐圖復振乃盟血猶鮮約文未换卽駸駸焉復爲大沽口之戰卒全宗社震動天子蒙塵賠欵如是之多受虧如是之甚此中國之失二嗟乎中國自道咸以來受强鄰之壓制嘆國祚之衰微何一非因小而失大哉至於法人索回房產雖不爲無理然未免開民教不和之門蓋由雍正至咸豐歴百餘年當民人購買此項房產時詎能逆料天主教中日後將有索回之舉乃一旦逼令退讓試問其心甘歟否歟其地方官之偪勒交加民人因而受累甚且蠧役土棍挾縑妄攀實意中之事欲求民教從此不起齟齬其可得乎是故數十年來中國時勢日非强鄰日逼要皆於基之至其藐視西邦不與往來猶其次焉者矣　 
[日報意見]  
　　某西報去邇者日本外交報執筆人有馬氏發爲議論大旨謂俄日交訌總宜和平商議請日政府簡一專使往覲俄皇俾早日言歸於好按有馬氏曾奉日政府派爲荷京公正會專員蓋亦洞明時務者也 
[德皇降勅]  
　　德京柏林來電云某日德國議院人員集議時首相某公宣誦詔勅日目下歐洲列邦與東亞交涉事機可望和平商槯不必購備軍餉以期耀武疆場惟兵士在營之期须增一載至於國家支出各欵約短二百十四兆宜舉公債以濟要需 
[英増巡艦]  
　　北洋官報云英國海軍中原有重一萬六千六百墩之巡艦二艘聞海軍大臣擬於明年增造重一萬八千墩之巡艦三艘刻已將與某船廠訂議價值矣 
[俄車增疾]  
　　聞之俄國華東鐵路公司中人云自青泥窪至俄京聖彼得羅堡所築鐵路計長五千三百五十二英里火車每一點鐘時行十三英里由英法兩京至東洋各埠較之輪船僅少三四日以故歐西商各國民仍多附輪船似此情形火車萬難起色因設法增加速率每一點鐘時可行十七八英里行期遂得較輪船减少十日 
[德皇游豫]  
　　北洋官報云德皇病後深居宮禁爲日已多兹於西歴一千九百零三年十二月五號臨幸柏林大砲臺奏樂驩宴黄童白叟夾道歡迎咸謂龍馬精神無異平日云 
[赛會須知]  
　　明年比利時國舉賽博覽會情形前已略志於報兹又得九江訪事人郵寄江西廣饒九南兵備道兼九江關監督瑞莘儒觀察所發告示附以此國移送京師外務部會中條欵因特照錄左方其示日光緒二十九年十月十八日准藩司移開本年九月十三日奉署撫憲夏札開光緖二十九年九月初四日承准商部咨開光緖二十九年八月初七日准外務部來文内開據比國駐京姚使照稱三月十三日照會西歴一千九百零五年四月在本國黎業斯地方舉行萬國各種賽會並附單在案今奉本國大君主之命恭請貴國派員入會並願貴國商民携物前往互相比賽兹將該會議定章程四本備送等語派員入會一節應由本部届時請旨遵行至商民前往赛會事𨽻貴部應將前後來往照會章程一併咨送核辦等因前來查比國於　歴一千九百零五年四月在黎業斯地方舉行賽會並願中國商民前赴該會同沾利益現當振興商務之際亟應設法諭令各紳商照章前赴該會游覽並陳列品物互相比賽以 
 
 

Page 2

 
 
開　氣而濬利源除章程四本俟續譯出再行咨照外理應抄錄前送傳單七欵並比使前後照會咨行貴撫查照卽行出示曉諭各紳商一體知悉可也黏抄等因咨院行司移道准此合行出示曉諭爲此示仰各紳商人等一體知悉现當振興商務之際欲期商業茂盛務須前赴該會游覽以期風氣日開利源日濬毋違特示附錄比國賽會傳單第一欵現定於西歴一千九百零五年在比國里志地方設立萬國賽奇會至少擬設半年之久會中分設美術藝學工業商務藩屬各院美術院内陳設精工所作之業並擬將里志地方上古精工所作者一併陳設於内再博物院並私家所存最古之物亦設於内如此則此院足稱美觀矣復擬將比國上古精工所作最奇之石刻古蹟用照相法照出懸於該院之内藩屬院内設列康絢國所出之物比皇甚重此院故規模宏大將來會中亦以此院爲重　副比皇之意此外並擬設立農田園圃所產之物以相比赛再總理立會各員擬特擇地基建設古里志地方將卑少浦王城之石刻古蹟並精工雕刻之物陳列於内第二欵此會建於莫斯並克爾斯兩河之旁並有花園一處名日克音特建於里志城外園中青山環繞該城風景俱甚佳妙設會之處距花園一千五百邁當來往有馬車火車可通會塲廣約四十五亥克特爾於塲中擇定緊要數處以備他國之用若乘坐閙德拜魯志比國國家火車均可直抵塲内塲中堂殿用鐵建築房頂约十萬方邁當之大材料均用極堅固者機器廠内設立各種工藝局赴會觀覽者均可目覩一切工作會場週圍造成花園以便遊覽第三欵凡會中所陳新創之物可享專利者並工藝之新法新器以及各商家製造廠之各圖記均由會中設法保護凡比國土產比國政府准其免纳運費中國國家鐵路載運入會其外國之貨則止於運回時免纳運費會塲内所賽各物均視作未會納税之貨其外國貨物之入賽者進口時免其納税惟須於此會停止後復運出口第四欵本會現已派定秉權董事數人擬議大槪章程酌定入賽條規並將入赛之物詳分門類各國人赛之物先按物類條分然後再按國分列凡有會場陳貨應用地叚本會酌取租費所有修飾房屋雇用夫役布置一切均由本會辦理决不叧索費用如此則入賽者卽可預備應用若干欵項會竣時所頒奬賜之物均於會場内購置並請政府派員監視散發第五欵里志地方工作最盛故本會講求金石磺質電學以及製造機器軍火各學均可甲於羣會城内之各公司現皆預備一切賽會事宜各大鄰國之與比國通商者皆兀入會計西歴一千九百零一年比國與各國通商所進之欵約七千兆佛郎卽得之於德國者一千四百二十一兆二十萬零四千三百六十二佛郎得之於法國者一千二百二十四兆九十九萬二千七百六十三佛郎得之於英國者一千零六十八兆十六萬零二百十七佛郎得之於荷蘭者六百三十五兆七十萬零五千四百九十五佛郎得之於美國者五百八十九兆三十四萬四千九百九十一佛郎第六欵凡惠臨里志者如喜考查工業情形本會秉權董事可設法助其前往城中各大鍊礦局及煤礦局查視無阻沿莫斯河及其各支流及多風景佳麗之處自本城前往最爲相官欲往國中各名城游觀者自本城乘坐火車皆只用數小時便可行抵最宜游覽之城有四一本國都城二安時來耳普三尖特四布呂格司國家鐵路出售一種環游車票極便循行願游以上各城者宜購此種票第七欵本會雖爲同人醵欵私開頗蒙本國政府曁本城官憲維持襄助本會之開一以落城中各大工之成一以振我國之聲望匪爲圖利起見 
[巧爲脫卸]  
　　廣州訪事人云粤闈各書吏得賄舞弊業經迭次嚴訊供出事由李世桂主謀西關圑練局紳彭光瑩諸君見日久尚未擬定罪名深恐李具大神通巧爲脫卸因續進一禀務請嚴懲大憲准之飛飭四營將弁速將李带赴省垣聽候訊核李聞之具禀狡辯略謂某與闈書陸肯堂向無一面之緣彼實立心嫁禍並揚言各吏供語均由委員李星若司馬教唆究不知何時始能水落石出也 
[革令矢詞]  
　已革廣東廣州府南海縣知縣裴景福迭經署藩司程雨亭方伯提訊情形備詳前報昨得廣州訪事人來函述及當日方伯推鞫再三飭仍管押裴下堂指天立誓日蒼蒼在上裴某若有貪贓枉法情事神明殛之如堂上有意鍛煉栽誣亦終有如裴某之一日也 
[勇巡交閧]  
　　安慶訪事人云本月初一日城西白衣巷某姓大間開赌場中有楚勇數名正在呼盧喝雉適巡警兵聞聲而至楚勇恐被拘獲起而與爭持各流氓亦起而爲之聲援倉卒中傷及巡警兵數人楚勇隨一哄而散事後各巡警兵擁至楚軍左營報復不知如何悞傷營主歐陽君楚勇亦糾集同營與之格鬥巡警軍因之受傷旣而歐陽君扶疾詣撫轅面陳始末懐寗縣主鄭大令聞信飛輿出城勘驗未幾甲乙二巡警兵傷重殞命大令因據情禀明臬憲濮紫泉廉訪廉訪卽會同藩憲聯方伯禀白撫轅撫憲誠果泉大中丞飭營務處查明聽候核辦 
[蘇州縣試四志]  
　　蘇州訪事友人云長元吳三縣試二覆卷業經蘇金李三大令評定甲乙列榜照牆計長洲招覆八十名元和招覆七十四名吳縣招覆一百一十名示期十一日三覆兹將前列各十名及覆試題補考各題照錄於左　長洲　洪　鼎　許　鼎　徐祖貽　祝　浩　徐汝柟　金石聲　姜殿揚　徐念修　吳祖秦　顧庚熙　元和　彭世芳　顧光昌　謝寰清　章世源　孫宗幹　米維垣　胡　堅　丁人鳳　錢人鴻　沈毓元　吳縣　章世菼　雷學懋　高毓元　陸煒曾　朱修爵　陳其蕃　彭世煌　林大鈞　劉世　　劉履吉　長洲四書題　歲寒義一節義　次題　海陸兩防宜如何設備始足有恃策　三題　圜經一百寸正矢三十六寸求弧之通弦　補考首題發憤忘食樂以忘憂義元和四書題守望相助義時務題問保甲團練宜如何辦理可期盡善策天文題月與地毬並行而月之弦望有盈虧試究其理補考首題君子以交會友以友輔仁義次題上天同雲雨雪紛紛義吳縣四書題天時不如地利義時務題泰西政治秩然其要在野無遊食之民故下易就理今欲臻斯盛軌何道之從策算學題算學中法古疏今密西法亦古疏今密試言其詳補考首題作者七人矣義次題凡百君子各敬爾身義 
[籌蘇民困]  
　　甯波訪事人云邇來甬上制錢缺乏價孔方兄聲日高商民兌换洋銀虧累殊非淺鮮當道者心焉憂之特於日前邀集錢業董事商由各莊攤借銀一萬兩委員匯解省垣鑄錢局附鑄當十銅圓若干萬枚來甬發兌以救錢荒各董允之大約轉瞬或可稍蘇民困矣 
[花會難除]  
　　寗波訪事人云邇者各賭徒在鄞縣轄境大開花會明目張膽忌憚毫無雖經縣主周少軒大令迭次飭拿無如若輩具大神通依然在僻静之區大張旗鼓日内東吳所設花會已由大令訪明按名拿獲若輩亟賄令門丁差役具禀求銷未知大令能不爲所惑否然亦赌局之難除矣 
[漢皋火警]  
　　漢口采訪友人云本月初八夜喬家巷土娼周阿巧方招邀狎客團坐賭錢高燒銀燭照呼盧意興甚豪大有一擲千金之槪至鐘鳴三下不知因何失火登時濃烟羃地烈燄干霄各水龍一聞警鉦飛馳圍救而火烈具舉已延及鄰右張瓖蓮校書家一時燕語鶯啼紅紛緑駭遺簪堕珥狼藉於殘甎敗瓦之中洎乎火滅烟消竟燬去四十七户亦可謂之巨災矣當火熾時周妓家有一虔婆不及逃避及事後從力灰中檢出肢體已零落不全誠可憫哉 
 
 

Page 3

 
 
[浙省官場紀事]  
　　杭州訪事人云新任浙江甯波府知府喻庶三太守奉藩司翁筱山方伯飭卽赴任供職遂於本月初六日起程涓吉初十日接印○浙省冬漕海運前由藩糧二憲會委宗子戴太守爲津局總辦尹莘吾太守爲滬局總辦兹又續委劉太守炬翰爲津局會辦邢太守延慶爲滬局會辦其差遣委員津局則候補知縣世大令金程大令紹敬候補縣丞薛二尹邦楨候補巡檢黄少尹汝球候補典史葛少尉繩模滬局則候補知縣翁大令長芬陳大令廷澍候補縣丞周二尹鉁候補驛丞某少尉○撫轅武總巡葉守戎祖蔭管带防軍駐守太平門以資巡緝現奉撫憲聶仲帥札飭移駐城上時遷樓砲臺 
[甯郡官場紀事]  
　　寗波訪事人云本月初九日新任浙江寗波府知府喻庶三太守兆蕃由滬上挈同眷屬來甬就招商局暫駐襜帷翼日卽排導入轅接印視事○前者省中大憲委候補道許九香觀察辦理寗海教案捧檄來甬小駐行旌旋於本月初十日乘某輪船赴鎭江聞叧有洋務機要須商辦也 
[江州客述]  
　　九江訪事人云本月初三日之晚六點鐘時紫電小輪船由某處來潯各客棧夥紛紛駕划船駛上中流傾覆占滅頂者十餘人幸衆划船奮力救援得以誕登彼岸○本月初四夜三點鐘時武穴新街某店不戒於火致兆焚如電報局近在咫尺亦被殃及報房中人從夢中驚覺急將機器搶出其餘各物悉化劫灰翌日祝融氏又税駕於西門外入門某姓家焚去房屋數椽洎各水龍聞信往援　已烟消火滅矣 
[皖垣志要]  
　　安慶訪事人云本月初一日城北某姓新屋落成延羽士致謝士神當焚化黄表時火星飛入積薪致肇燎原之禍初三日縣署馬號後某姓又不戒於火幸時在白晝施救易於爲力不致釀成巨災○月之初三日府尊桂太守飭發出諭單傳在城售各日報人到　諭令毋許出售國民日日報如敢抗違定當提究各售報人咸唯唯遵諭而退 
[盜犯解府]  
　　行刦浦東高家行鎭同德典之盗犯金行明李瑞生朱金全三名由縣主汪瑤庭大令提案順供後卽於昨日備齊文牘派差押解松江先府然後解赴省垣請臬司朱竹石廉訪勘核 
[西節慶賀]  
　　昨爲西歴一千九百零四年正月元旦午前英美等國公共租界公廨讞員鄧鳴謙司馬随蘇松太兵備道袁海觀觀察赴英美等國總領事署賀年以故捕房所押犯事之人暫行停訊亭午在署在設筵以欵觀察迨席散又至日斯巴尼亞總領事署拜賀禮也法界公廨亦停訊一期清晨十點鐘時克總巡捕頭詣法總領事署道賀各包探則向總巡捕頭叩賀 
[私鑄敗露]  
　　蘇州匪人金濟堂招集痞黨四五人在鄭家木橋北首英界某紙店樓上安設爐座私鑄當十銅元中雜以鉛外用銅皮包裹入市混用獲利不貲昨爲包探竇如海偵知恊同西探前往拘獲連鋼模錘鑿之類解入捕房捕頭令押候解送公堂禀請讞員鄧鳴謙司馬訊明懲辦 
[上海格致書院十月分課案]  
　　策　論　趙爾梅　孫觀圻　劉贊基　陳　錕　吳寶地　單毓元　丁豹文　葛宏琦　安福楚　王錫韓　卜用鶉　程紀侯　盛在慶　程彬元　陳昌凎　丙　逹　朱允元　李成蹊　程福元　單　逹　金如瑛　楊鴻生　沈時俊陳祖同　汪增礽　賈　銘　王濬善　馮份楠　王元文　陳大壯　郁　逹　陶慶豐　陸世澧　周寳祥　錢銘盤　吳寳琪　瞿　鉞馮本豫　徐克承　馬揚鑣　朱祚清　王家栻　查美洵　郭枝芳　徐洪度　陳乙逹　思　屺　千長清　程魯杞　劉卓如　趙士鈺吳興樹　吳　丹　朱世增　胡兆聰　嚴之亮　單肇蟾　武　繩　沈來賓　顧僚基　蔣全垚　馮癸皋　秦振華　法　善　章洪鋆徐宗沅　王　驤　劉　湘　葉　烾　沈一鵬　曹　謙　陳昌年　孫肇圻　胡德純　徐世澤　陸文明　過有毅　熊承德　石懐玉施人傑　朱壽廷　柏　瀛　邊志揚　楊瑞書　顧大瑞　劉燕嘉　逹　節　朱金相　金潤章　趙毓蘭　張麟魁　堃　申　朱啓寅魏其宣　顧根儒　吳　會　顧償基　王壽臧　嚴庭樾　夏彭澤　孫國驤　丁桂琪　顧庚生　黄彥昌　袁　烺　丁逢甲　保　時夏維默　唐文琪　丁錫福　朱樹本　康世華　李培堯　文　果　王汝成　蔣　焯　蔣　汝　金　建　周　岐　朱世望　朱文炳汪藻翔　王樹仁　姜連城　李方來　鲍兆魁　張景范　錢子耕　陳振聲　潘世祥　姚行沂　范滋培　鄒　弢　梁鴻耀　袁文田朱繼威　金起鳳　吳　懐　林平治　華之濟　方志古　劉宗漢　周鳳鏘　施延暉　何　斌　丙　星　王壽椿　瞿　銞　王佐仲延　吉　嚴桂培　高希敏　金藻鳳　費　豫　朱葆望　楊靜山　施慶銓　楊采章　朱善麟　吳頌平　包　魁　陳昌藩　陳希璧丁逢辰　程學釗　錢學海　算　學　馬伯年　徐偶子　包　蒙　陶慶豐　梅　鶴　徐志清　王汝成　陸維宣　陸　謙　鄒秉乾 
[上海官塲紀事]  
　　前日江蘇候補道陶榘林觀察森甲因事來申至縣署拜會縣主汪瑤庭大令晤談片刻而别○蘇松太兵備道袁海觀觀察定於本月十六日考試蘂珠書院月課昨已懸牌示知矣 
　　 
[上海縣署瑣案]  
　　蔡國樑扭控連雨齋呑没生財等情旣而連亦控蔡積欠薪工等情前晚縣主汪瑤庭大令升堂研訊蔡供小的係廣東潮州府潮陽縣人向在城内塌水橋左近開設德茂烟館雇邱承芝經理一切至光緒二十四年邱叧有他就小的遂將烟館轉租與連接開立有租契旣而城内徵收烟膏捐連無錢繳付由小的代繳洋銀四十餘元未幾連忽將烟館閉歇生財盡行賣去反誣稱小的欠伊工資意圖訛詐連供自光緒二十六年起蔡雇小的爲夥每月薪工洋銀五元半年未給應需三十五元所有生財年久損壞並非小的吞没求賜鑒原大令飭將連收押所中著蔡檢呈租契以憑察核○船户洪光康潘錫萬扭萬錦泉馬根生到縣大令訊究之下洪供小的係蘇州府吳江縣人由原籍載米來滬停泊南市新碼頭陡被萬船所撞幾於傾覆潘向理論被馬凶毆致小的與潘皆受傷夷叩求究辦潘供相同萬供小的安徽某邑人載麥來此甫欲停舟洪忽駕船到來唤令小的避讓小的不允以致忿爭馬供小的被洪潘用竹篙擊傷大令察得洪潘頭面頸項等處均有傷痕著萬當堂向洪服禮不復深求 
　　 
[潘振聲太守由青島傳來第三次告災急電]  
　　前電約數太少頃兩縣災册送齊村少户多饑民五萬被災兩歲十室九空冬春兩振約須三萬五千金口門未合種麥無期春振尤不可少原來之欵不敷冬用速求籌濟候復表叩十一月初十日 
　　山左奇災萬民昬墊前得潘振聲太守兩次来電大聲呼籲慘不妨聞昨又由楊子萱觀察交來盛杏蓀尚書處所得第三次電音備述災重户多振欵拮据當此隆冬時節風雪交加災民轉徙流難旣凍且餒若不速籌接濟久且靡有孑遺時值存亡危急之秋誠不得不崩角哀求力乞海内仁人生死人而肉白骨矣銜環結草矢以畢生縷述下忱伏維德鑒[  協振公所嚴信厚席裕福同叩]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示赴比會]  
　　鎭江訪事人云邇者常鎭通海道兼鎭汪　監督郭月樓觀察接奉江蘇巡撫恩藝棠大　丞札文内開光緒二十九年八月二十七日准商務部咨八月十三日准外務部來文内開據比利　國　京姚使照稱西歴一千九百零五年四月在本國黎斯地方舉行萬國愽覧會現奉本國大君主之命恭請貴國政府派員入會並願貴國商民　貨前往互賽伊得同沾利益等因爰卽轉飭署丹徒縣洪鷺汀大令出示曉諭仰紳商軍民人等一體知悉現當振興商務之際各紳商亟宜前往游覽並陳列各種品物互相比賽以開風氣而濬利源愼毋觀望不前致誤機會 
[移貲興學]  
　　松江訪事人云華亭縣屬北鄉莘莊鎮有會眞觀焉香火甚盛財產富饒前住持羽士屈某飽煖思淫性喜漁色大不理於衆口常招婦女入廟姦宿致有糾衆捉姦等情旋復被人投縣控告縣主陳仲陶大令提屈研訊斷令將觀中事務交其徒任某接管所有田產提九十八畝有奇歸中學堂四十九畝有奇歸小學堂以備常年經費尚有一百五十畝及存欵五百元之莊摺一扣仍爲觀產大令此舉眞得移緩就急之道若將各處菴觀寺院一律照辦何患興學之無資哉 
[潯陽决盗]  
　　九江訪事人云本月初六日代理江西德化縣知縣張植菴明府接奉署江西臬司周頡荀廉訪轉行刑部釘封文著將去歲行劫湖口縣東門外曹文錦家之盗犯張金發正法等因遂於次日黎明飭差將張由獄提出如法綑綁會同城守營某千戎押赴西門外老馬渡行刑將首級解回犯事地方懸竿示衆 
[司牧過潤]  
　　鎭江訪事人云今秋江南全省天主教主教姚大司牧宗李由滬命駕赴江北淮徐等處稽查教務近已事畢回南本月初一日道出鎭江就詣二馬路天主堂小駐常鎮通海道兼鎭江關監督郭月樓觀察特飭洋務局總辦邵虎伯直刺水陸總巡周錦堂都戎督带差役勇丁妥爲保護未幾大司牧卽附某輪船回滬江 
[武林火警]  
　　杭州訪事人云郡慶春門外七堡人張阿二家世務農新穀旣登頗慰　車之願不料本月初三日午後小孩誤遺星火於稻堆中烈燄騰空遽兆焚如之禍頃刻間茅屋五楹瓦屋三椽均付楚人一炬是　无妄之災也 
[南市捕房紀事]  
　　昨日蔡阿元所開繩索店夥章阿昌因索取工資不得糾集劉錫桂等扭蔡至某茶肆兇毆旋被擊破頭顱因至捕房聲訴捕頭令押候解送馬路工程局禀請總辦翁子文太守訊懲○昨日亭午時日本載陽丸執事人片柳貫一醉態瞢騰在馬路中恣情胡閙適爲二號印捕所見邀同八十一八十二兩號華捕拘入捕房捕頭令暫行管押旣而載陽丸總理人渡邊政治投捕房具保外出捕頭允之僑居太平馬頭之甯波人湯阿初與共妻姚氏在途互扭被巡街捕拘入捕房旣而湯浼人具保出外捕頭允之○裕和宰猪作主凌掌生與同業唐全全積不相能前日奪取唐所購猪兩頭唐遂後捕房聲訴捕頭查得此事已由某砲艇哨弁楊介甫在外調處遂揮之使去不子根求 
[英美租界公堂會訊案]  
　　英商伊德投本管總領事署控華人鄭湘藻騙去銀兩等情英總領事准之據情照會公廨前日午後讞員鄧鳴謙司馬將鄭提到會同英繙譯官迪比南君升堂研訊伊徳訴稱西歴八月鄭冒充安徽池州五金礦務局經理人向商人騙去銀三千兩允俟將來利益同沾迨後商人訪知事不妥洽除已付各工人費用外其餘各欵向之理追鄭無奈出立期票　定今年二月付還不料逾期無著請卽訊追鄭供職員本與洋商合股開辦池州之礦嗣彼忽索回銀兩職員猝難措集以故出立期票現願如數付還司馬與迪君會商良久著將鄭還押捕房限兩禮拜内覔殷實妥人保出明年二月還銀三千兩再加利息三百兩仍候移杳池州是否假冒礦務人員俟接復文再行核奪英商和順洋行主投本管總领事署控華人瞿子文欠銀圖賴等情英總領事准之據情照會公廨前日讞員鄧司馬會同英繙譯官迪君提瞿研訊和順行主投案訴稱華歴閏五月有李恭久者積欠商人銀兩交到乾泰源號主瞿子文所立保據約期付銀四百二十七兩有奇届期屢次情人往收迄無著落爲此控請究追瞿延律師高易投案聲辯司馬駁詰之下瞿供小的開設乾泰源帽店前者德源隆積欠恭記即李恭久銀兩山小的出立保據嗣德源隆欠欵太多經各債户投控上海縣署縣主汪大老爺斷令先付現銀七成尙有三成陸續拔付查李即和順行中式拉夫此次伊控追四百二十七兩有奇一欵卽恭記厚記等各債主所欠應向德源隆究追小的惟擔保而已叩求明察李供小的在順和洋行當式拉夫已閔五年此票由小的轉交行主藉抵欠欵司馬商之迪君著將瞿押候交妥人保出仍赴縣署控追以符原案李叱之使退 
[仁濟醫館紀事]  
　　前日廣西路某姓家失火老嫗張王氏灼傷面目昨經捕頭遣人送至仁濟醫館求治○婦人李劉氏與家人口角吞服洋烟幸卽察知舁送仁濟醫館醫生用藥灌之一吐而愈 
[法租界捕房紀事]  
　　法商某賃居虹口前日被細崽某甲竊去洋銀一百元因就近送入美界捕房暫押昨日禀請法總領事備文前往將甲带回押候解送公堂禀請讞員請讞員魏蒓塢大令訊究 
[美租界捕房紀事]  
　　前晚吳淞路萬陽茶肆後倒斃一乞兒經某號巡街捕投報捕房捕頭令地保轉報某善堂備棺收殮○前晚無賴張銀桂行至新記浜路與甬人張德全遇驀肆兇毆四百五十八號巡街捕見之拘入捕房捕頭押候解送公堂禀請讞員鄧嗚謙司馬懲辦○前晚偷兒胡毛郎在某處竊得錫器携至吳淞路某押鋪求質被包探劉阿炳拘入捕房捕頭令押候解送公堂禀請訊辦○前晚偷兒陳金法掩入旗昌碼頭某姓家行竊釘靴一雙持之而出被包探陳洪德連贓拘入捕房捕頭令押候解送公堂禀請究辦○前晚歹人張阿六潛入虹口　姓家行竊皮衣一件甫經携出卽被包探朱桂生拘入捕房捕頭令押候解送公堂禀請訊治○篷路第二千一百五十九號門牌元興押店收押某西人家失贜昨經包探陳洪德查悉報知捕頭捕頭卽禀請讞員鄧司馬傳到店主洪茂記押候解案訊罰○昨晨甬人陳阿法投捕房訴稱僑居北蘇州路第一百九十九號門牌屋内與陳阿耀因賭起釁驀被兇毆捕頭允派包探查察 
[惠彼黎庶]  
　　昨承清河氏善士樂助施粥洋銀五十元海鹽盧客樵洋銀三十元朱哲甫世兄經募二十八户洋銀二百七十六元與時堂新棉衣七十件不留名施衣洋銀一百元唐信和茶號交來郭謙修洋銀五十元分别祗領銘感靡渥竊以飢寒兩字爲生人至苦之遭矧兹冬令嚴寒貧民鼓腹無資禦寒無術其情形尤堪憐憫所望遠近諸善士摡解仁囊同扶義舉是所廳切又奉到蘇城恒孚銀樓經勸善士六户助振洋銀一百六十五元好善之忱歴久不懈乞登報牘叩謝仁慈上海六馬路仁濟善堂董事嚴信厚楊廷杲朱佩珍陳作霖焦發昱施則敬劉芬　誌　 
 
 

Page 10

 
 
曾齡因案甄别降補一缺光緒二十九年五月初二日奉上諭照　第五日後行文按湖北省照限减半計算扣至六月初二日爲開缺日期應歸六月分截缺是月祗此一缺毋庸掣簽應照例擬員請補查湖北省現無拔貢主事改就知縣人員輪値卽用到班查有卽用知縣邱炳萱現年四十五歲福建長樂縣附生應光緒十一年本省鄉試中式舉人二十年會試中式貢士二十一年補應　殿試三　五月初八日經翰林院带領引見奉旨以知縣分發省分卽用欽此簽掣湖北親老告近攺署浙江領照到省旋丁母憂回籍守制服满起復仍赴原掣湖北省補用於二十五年十二月初七日到省覆查該員邱炳萱局度安詳才具明練堪以酌補所有鄖縣知縣員缺應卽以該員請補該員係卽用知縣請補知縣銜缺相當毋庸送部引見據著湖北政使岑春冀署按察使繼昌會詳前來除咨吏部外理合恭摺具奏伏乞皇太后皇上聖鑒勅部核覆施行再湖廣總督　奴才兼署毋庸　銜合併陳明謹奏奉硃批吏部議奏欽此 
[兼湖廣總督端　奏考官請假回籍省親片十八日]  
　　端方片再准湖北正考官翰林院編修李翰芬咨稱翰芬奉命典試湖北於九月十五日揭曉事竣應卽馳驛回京恭覆恩命惟念籍隷廣東　毋在堂年逾六十自供職以來未能迎養望雲陟屺時切依依兹查鄂粤相距一水可通擬請奏明　假兩個月回籍省親以遂鳥私一俟假期届满卽行北上等情咨請代奏前來理合據情附片具陳伏乞聖鑒謹奏奉硃批李翰芬著賞假兩個月欽此 
[長蘆鹽政大臣袁奏請豁鹽課銀兩並開綱後課銀按引攤完摺十八日]  
　　太子少保北洋大臣直隷總督兼管長蘆鹽政臣袁世凱跪奏爲蘆商光緒二十六年正月至五月課銀仍懇豁免並二十八年開綱後課銀扣算引額飭令按引攤完恭摺仰祈聖鑒事竊臣前因蘆綱兵燹以後疲累異常奏請豁免歴年課帑攺爲現課現鹽照額包交迭准户部咨復光緒二十六年六月以後二十八年九月以前正雜課帑復價加價等項並二十四五兩年正課及二十六年六月以前拖欠課帑尾零銀兩曁一切雜欵先後奉准豁免惟二十六年正月至五月運銷之鹽應完正課户部以其時未届奏銷究應如何補交仍令體察情形奏明辦理至二十八年九月開綱以後請按實運鹽數徵收免扣引額包交乏處斷難准行等因當經轉行遵照兹據長蘆鹽運使汪瑞高詳據綱總商人楊俊元等瀝陳苦况禀覆核辦等情該司查二十八年九月開綱以後應交正課旣奉户部一再行令按照引額扣算自應飭商勉力遵辦查長蘆原額引六十六萬二千四百九十七道計二十八年額徵正課銀四十五萬四千四百五十一兩八分内除永七官辦各岸引一萬七千二百十道應徵課銀一萬一千八百五兩四錢八分七釐又直豫懸岸引三萬七百道應徵課銀二萬一千五十九兩一錢八分六釐外實計通綱現商額引六十一萬四千五百八十七道應完課銀四十二萬一千五百八十六兩四錢七釐自上年九月開綱起至十二月底止按額扣算共應領引二十萬四千八百六十二道應交課銀十四萬五百二十八兩八錢二釐内除各商實領引十七萬三百三十四道共計先後交過銀十一萬六千八百四十三兩五錢三釐尙短額引三萬四千五百二十八道計應補交銀二萬三千六百八十五兩二錢九分九釐本應飭令卽速清完以供報解惟本年秋間已迫運本難籌現已詳請奏明息借洋欵四十萬兩赶辦秋運以顧根本勢難兼顧此項課銀擬請自三十年春關起行分攤每引交銀一錢約計半年卽可全數攤足似此設法通融在各商旣力輕而易舉在課欵亦數足而無虧至二十六年正月至五月以前課欵旣奉户部行令體察情形奏明辦理該司覆杳課自鹽出必賣鹽始能徵課光緒二十六年春旱河淺各商領引有限夏初甫得透雨運路漸通而釁端猝起其無力之商固有領引而尙未辦運卽已運者亦被敗兵土匪沿途劫船橐鹽於河多未到岸家又被兵加以洋鹽私鹽肆行充斥蘆岸到處停秤各商旣無辦運之資又無辦運之地困憊已難言喻嗣後復贖回俄法佔鹽息借鉅欵更屬力盡筋疲該司目覩浩劫餘生資財蕩盡若再徵此無鹽之課商力萬不能支是以原詳請將二十六年正月至五月應交正課一併豁免以恤商艱今前後四年請免課欵已蒙户部核准此數月間事同一律應請一併蠲除等情詳請奏咨前來臣覆加查核委係實在情形合無仰懇天恩俯准將蘆商光緒二十六年正月至五月課欵豁免以廣皇仁其二十八年開綱以後課銀仍遵部議扣算引額徵課按引攤完以重庫欵理合恭摺具奏伏乞皇太后皇上聖鑒訓示謹奏奉硃批著照所請户部知道欽此 
[直隷總督袁奏估報東明黄河南隄修防用欵摺十八日]  
　　太子少保北洋大臣直隷總督臣袁世凯跪奏爲東明黄河南隄光緒二十九年修防用欵照章估報恭摺仰祈聖鑒事竊查東明黄河前築南隄六十餘里劃歸直隸防守因地勢北高南下大溜愈趨愈南工程吃重移撥廳汛各員分駐搶修續因溜勢緊逼隄身衝激日甚工繁用巨歲費不敷添撥經費又插制兵設立河防營經前督臣李鴻章裕禄先後奏明在案兹據署大順廣道晏振恪轉據大名管河同　王樹蕃將光緒二十九年分修守工程並叧案磚石壩工動用經費造册繪圖詳請估報等情前來臣查東明黄河南隄上汛李連莊中汛高村下汛黄莊光緒二十九年伏秋汛内黄流節次盛漲拍岸　隄各汛當衝埽叚　蛰隨廂兼以大溜南臥提挫靡常舊險磚石壩工紛紛刷塌危殆異常嚴飭各員督率兵夫分投廂　加抛磚石不分風雨晝夜撤手搶辦始得轉危爲安經臣奏明在　兹計原橃銀七萬三千五百兩係由藩司練餉局湊撥又上届餘存磚石稽料銀三百四十六兩零内除餘存石料合銀五十六兩零　歸三十年動用彚銷不計外計本届　用上年餘存磚稽銀二百九十兩零共銀七萬三千七百九十兩零内除餘存磚料共銀　　七十九兩零留歸三十年彚銷外實歸二十九年嵗修磚土埽工並各員律貼薪水河兵口糧等項請銷銀七萬三千五百十一兩零均係核實動支除册圖咨部外理合遵照新章恭摺具奏伏乞皇太后皇上聖鑒勅部核覆謹奏奉硃批該部知道欽此 
 
 

Page 11

 
 
[直隷總督袁　奏匯解廣西振欵片十八日]  
　　袁世凯片再准户部咨議覆廣西巡撫柯逢時奏廣西情形窘迫需欵浩繁請飭各省量力借助於所收廣西捐輸項下陸續歸還一摺光緒二十九年八月初六日奉旨依議欽此行令遵照酌量籌撥並准署兩廣督臣岑春煊電咨柳慶思潯南太泗各府災重且廣振欵不敷請代設法借撥以救危局各等因當因廣西軍務未定又値巨災師旅飢饉一時交迫該省爲西南邊要動關大局直隷雖庫儲奇窘亦不得不力籌接濟以期早日奠定免致蔓延飭由藩司運司津海關道振撫局各撥借銀五萬兩共湊足銀二十萬兩尅期匯解以應急需一面將岑春煊奏淮開辦七項捐欵由直籌勸歸墊仍俟借欵還清再將續收餘欵解粤在案兹據布政使愓十驤長蘆運使汪瑞高津海關道唐紹儀振撫局司道等詳稱遵在藩運關三庫並振撫局竭力騰挪各籌撥銀五萬兩共計庫平足銀二十萬兩發交票號匯寄廣東藩庫轉解現已設立籌振統捐局並經岑春煊來電將廣東振捐一併湊還廣西借欵應俟收有捐欵随時分别撥　歸墊如有餘欵儘數解粤濟用等情詳請核奏前來臣覆核無異除分咨查照外理合附片具陳伏乞聖鑒敕部查照謹奏奉硃批户部知道欽此 
[湖北學政胡奏遵例舉報優劣摺十八日]  
　　湖北學政臣胡鼎彝跪　奏爲遵例舉報優劣攺題爲奏恭摺仰祈　　聖鑒事竊臣案查乾隆三十四年奉　上諭嗣後學政舉報優生照選拔貢生之例會同該督撫一體考覈會銜保題其報劣之例照舊加意覈實辦理等因欽此久經欽遵辦理嗣于同治二年經前湖廣署臣官文前湖北撫臣嚴樹森前學臣買瑚會奏選舉古法寓于懮貢懇特加濯用以收實效而廣登進一摺經部議覆嗣後優生由各該學政覈實選舉會同督撫保題統於次年五月赴部騐到六月中旬定期奏考其考列一二等者以知縣教職二項請旨錄用等因是年七月二十日具奏本日奉旨依議欽此欽遵在案伏念舉優黜劣所以甄别人才整頓士行前學政臣蔣式芬歲試德安漢陽黄州武昌四府臣到任後接試宜昌施南荊州荊門襄陽鄖陽安陸六府一州均飭令各府廳州縣學官覈實甄採據報優生三百十七名分别隨棚獎勵造册咨部存案謹選取文行兼優者遵照新章頭場試以中國政治史事論外國政治藝學策二塲試以四書義五經義九月初一日會同兼署湖廣總督湖北巡撫臣端方覆試初三日會同在撫署驗看人品取准本年癸卯科優選安陸府廪生李權漢陽學廪生嶽霖蘄水縣學廪生蘇鍾貞江夏縣學廪生張湘四名堪以保奏給咨赴部聽候　朝考至報劣行文武各生七十二名除查明攺過自新銷劣曁病故斥革處其餘未銷劣行各生業已行查各學次第核實辦理所有遵例舉報優劣攺題爲奏緣由謹會同兼署湖廣總督湖北巡撫臣端方恭摺具陳伏乞皇太后皇上聖鑒勅部核覆施行謹　奏奉　　硃批禮部知道钦此 
　　 
[湖南學政柯奏考取癸卯優貢摺八十日]  
湖南學政臣柯劭忞跪奏爲考取本年癸卯科優貢攺題爲奏恭摺仰祈聖鑒事竊本年湖南省科試已竣例應將各學舉報優生再行關防考試擇取文行兼優者遵照選拔定例咨明撫臣存案兹於本年九月初六日會同撫臣趙爾巽覆試九月初九日會同騐看所有取准本年癸卯科優貢曹佐煕係長沙府益陽縣學優廪生王猷美係長沙府瀏陽縣學優廪生成本璞係長沙府湘鄉縣學優廪生陳雲鵬係衡州府衡山縣學優廪生除將各生正覆原卷送部磨勘造備年貌等第籍貫清册一同解部各給貢單咨文送部朝考外臣謹遵　　攺題爲奏會同撫臣趙爾巽合詞恭摺具陳伏乞皇太后皇上聖鑒敕部查核施行謹　奏奉硃批禮部知道欽此 
[大臣裕奏鎖圖重案辦理完結請獎出力各員摺十九日]  
　　奴才裕鋼跪奏爲瑣圖重案辦理完結請獎出力各員以示鼓勵恭摺仰祈聖鑒事竊查察木多所屬瑣圖地方前因番民被害日久案懸經奴才於上年九月間奏明辦理撫卹免釀他釁旋由外務部議奏飭藏派員速往接辦奉旨依議欽此咨行到藏欽遵辦理本年二月間奴才復將派員前赴該處日期附片奏聞在案自委員到瑣圖後疉疊疉據禀報會同察木多文武及番屬呼圖克圖傳集該處被害番民家屬等剴切曉諭允爲卹賞毋滋他釁初據各番民等聲稱各番民等流離困苦不堪言狀總求委員代禀等語由委員等具禀前來經奴才疉次批飭竭力撫導務令感戴天恩毋任始終執迷復經奴才行飭察木多倉儲巴格桑柴墊約同日公呼圖克圖等同至該處勸導并由委員等宣諭皇仁擇番民中稍能領悟者再四指説利害直至本年八月始據各番民等遵辦願領卹銀當由委員等酌議其被害一命者賞銀八十兩二十一命共銀一千六百八十兩受傷一名賞銀十七兩計變傷十九名共銀三百二十三兩合共卹賞銀二千零三兩分别發給該被害家屬人等承領取具察木多呼圖克圖及各該民等切賢夷結完案並由呼圖克圖等呈進謝恩佛匣請爲代奏禀報前來奴才伏查此案肇釀番民多命情節旣屬重大辦理甚難措手奴才自光緒二十六年冬月初據察木多文武禀報卽屢咨總理衙門理藩院等處商請辦法并四川督臣疉久電達北洋大臣及外務部往返商咨迄難定案奴才復派文案委員知府何光爕輕騎减從前往開導幸而遷延三載始獲撫卹完案實各番民等感戴皇仁不敢始終爲難且卹銀無多事半功倍初非奴才意料所及幸頼皇上天威竟得消弭巨患所有在事出力人員異常辛苦不無微勞足錄除奴才受恩深重不敢仰邀議叙外案内人員以知府何光爕爲最該員於未派赴邊差之前自備貪斧馳往察台開導往返數千里并於咨商文牘一切細心辦理毫無貽誤實屬著有勞績查該員於二十七年博窩善後案内曾經奴才叧片保奏請以道員記各簡放並加二品銜嗣奉部駁奴才未及復奏在該員已屬向隅此次瑣圖案結自應並請奬勵所有花翎三品銜特用四川儘先知府何光爕應懇天恩准以道員仍留原省遇缺題奏並賞加二品銜其現往瑣圖之員五品銜四川候補班前先補用縣丞趙潼游撃用儘先都司李福林均能實心任車辦理迅速趙潼應請以知縣仍留原省歸候補前 
 
 

Page 12

 
 
　補用並賞加運同銜李福林應請以遊擊補用並賞加副將銜至察木多糧務直隷州用四川補用知縣謝文藻賞加運同銜駐防察木多遊擊廣元營遊擊周占彪請賞　副將衡並懇天恩勅部照隹以示鼓勵至其餘出力人員可否由奴才擇尤酌保之處出自聖慈除佛匣隨摺進呈並　夷結二分照咨外務部備案曁各員履歴咨送吏兵二部外所有瑣圖重案辦理完結並請獎出力人員各緣由理合恭摺具陳伏乞皇太后皇上聖鑒訓示謹奏奉硃批何光燮著俟藏事完結後再行給獎餘著該部議奏欽此 
[湘撫趙奏陳明湘省練礦總局辦理情形片十九日]  
趙雨巽片再湘省紳商集股設立練礦總廠並設阜湘總公司承辦中路南路各屬鑛產設沅豐總公司承辦西路各屬鑛產業經前撫臣俞廉三於二十八年六月專摺奏請立案奉硃批外務部路鑛總局知道欽此欽遵在案嗣又據總公司紳董禀定兩公司合併爲一凡湘省未開各礦槪歸總公司承辦並設購地總公司先集華股購買鑛地以保自主之權亦經俞廉三電知外務部路鑛總局核准有案惟查鑛地綿亘費鉅事繁從前招股章程間有應者究以名稱不一權限不定未能十分踴躣奴才迭飭公司詳定章程廣招股本合力興辦兹據總公司紳董呈稱現已公同商定仍照前案合併爲一銷去阜湘沅豐之名名曰湖南全省礦務總公司初次先集股本銀三百萬兩並力籌官股以資補助所有湖南全省礦產除鑛務總局現在試辦之新化銻鑛常寗鉛鑛平江金鑛外皆歸總公司經理以後本省外省外埠各紳商有願承辦湖南鑛產者祇准指一鑛作爲總公司之分公司不得叧設總公司一切章程必須遵守總公司所定其總公司辦公區域仍分三路以長岳常灃爲中路衡永郴總理一人分任其事以專責成仍令辦總公司一切事件以期聯絡又由奴才選派監督官一員專司稽察國家稅項股本利息及一切財政各事宜並附設鑛務銀行以挽利權而昭大胶信其鍊鑛購地各事卽由各路總理就近兼辦亦無须另立名目以歸畫一並據鑛務局司道詳請具奏前來奴才覆查無異除將章程分咨外務部商部查照立案外謹附片具陳伏乞聖鑒謹奏奉硃批該部知道欽此 
[湘撫趙奏保舉賢員片十九日]  
　　趙爾巽片再湘省創設武備學堂經前撫臣俞廉三派委指分湖南試用道俞明頤爲總辦於二十八年五月專摺奏明在案嗣又派委候選同知陳琪爲監督一年以來實力興辦該總辦總監督艱難創始不辭勞瘁督率各教習嚴定章程認眞訓練頗具經緯衆皆服從奴才查試用道俞明頣器識閎深熟嫻韜略現委兼辦全省營務處復能措置裕如動中機要察其才具識量可知將來造就之遠大又查候選同知陳琪係江南陸師學堂出身於武備最爲專長而又志慮忠純言行不苟亦爲湘省萬不可少之才奴才忝任封圻深維以人事君之義所知旣確豈敢壅於上聞合無仰懇天恩俯准將指分湖南試用道俞明頤由奴才送部引見以備錄用並准將候選同知陳琪留於湖南補用出自逾格鴻慈除將履歴咨部查照外謹附片具奏伏乞聖鍳謹 
[奏奉硃批著照所請該部知道欽此山西學政劉奏考取優貢摺十九日]  
　　山西學政臣劉嘉琛跪奏爲取准優行生員恭摺仰祈聖鑒事竊查乾隆三十四年六日奉上諭嗣後學政舉報優生著　選拔貢生之例會同督撫一同考核果屬文行兼優者准其會銜保題其報劣之例照舊加意核實辦理欽此欽遵在案嗣奉光緒二十七年諭旨攺題爲奏自應欽遵辦理臣履任之始隨卽行文各府州縣並儒學令將生員貢監僾劣秉公密報復於歲試時逐一察實分别獎戒與舉報過優生二百一十二名均經節次造册報部在案今當彚核具奏臣謹先行調取考試頭二場復會撫臣張曾　核實校閲公同取准荆育琳李鴻文姚守文李修齡四名學術優長品行端正堪應選舉當給予優生貢單咨交飭令該生等赴部聽候考試其餘各生照例分别獎賞又查歲試時並未據各屬報有劣行之生至緣事犯案者均經各地方官確審定擬臣遂加查核業已隨案斥革另册報部再此次考試優生權借解州錄科棚辦理會覆一場查照順天借棚辦法由臣將各優生文卷群閲封送撫臣核閲合併聲明所有舉報過優行生員名數除造具清册同取准優生原卷呈送禮部外謹會同撫臣張曾　恭摺具陳伏乞皇太后皇上聖鑒敕部議覆施行謹奏奉硃批禮部知道欽此 
[兼湖督端奏籌撥荆州旂營操衣等要需片十九日]  
　　端方片再荆州駐防旗營兵丁奴才疉准荆州將軍綽哈佈函電籌商擬先攺練常備一軍實爲當務之急竊以練兵要義軍械必求其新操法必取乎上荆州駐防向來志氣純樸赳桓可用光緒二十五年遵旨挑練兵丁由鄂省川淮鹽斤加價内每年籌撥銀四萬兩仿照鄂省護軍營制建立營房講堂操場攺練洋操經前荆州將軍宗室祥亨會同本任督臣張之洞前撫臣于蔭霖奏明在案祇以餉源支絀軍械操法尚未能一律攺换新式今將軍綽哈佈遵奉諭旨講求練兵擬防照湖北省新練各軍營制攺練雖工程　重等隊未能同時並練而先練之常備軍馬步隊所需操衣靴帶雨衣背囊等件必須購備齊全不得稍涉苟簡亟應設法　措以應要需擬卽於練兵新餉項下每年提撥銀六千兩解交荆州鎭營專供購辦操衣靴带等項之用並飭槍　厰撥給新式快槍一千五百　應需打靶藥彈隨時撥解濟用由將軍綽哈佈會同副都統瑞興干禒愼選教習督飭認眞教練以固根本而樹干城所有按年籌撥荆州旗營常備購辦操衣鞾帶等仵要需緣由謹附片具陳伏乞聖鑒再湖北巡撫係奴才本任毋庸會銜合併陳明謹奏奉硃批該部知道欽此 
[杭州織造鍚奏遵旨裁釐加税擬復織造南北兩關以保利權摺十九日]  
　　杭州織造兼營南北兩關税務奴才錫麟跪奏爲奉旨裁釐加税　復杭州織造南北兩關以保利權而裕正課籲懇天恩敕部議　恭摺仰祈聖鑒事竊惟浙江杭州府鳳山門外向設南新關武林門外向設北新關兩關附近水陸要區　設分關 
 
