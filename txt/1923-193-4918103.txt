# 1923 - 193 - 4918103

 

Page 1

 
 
第一萬八千一百零三號;中華民國十二年 西曆一千九百二十三年七月二十一號
星期六 * *   
 
 

Page 2

 
 
第一萬八千一百零三號;中華民國十二年 西曆一千九百二十三年七月二十一號
星期六 * *   
 
 

Page 3

 
 
第一萬八千一百零三號;中華民國十二年 西曆一千九百二十三年七月二十一號
星期六 * *時論（本報特約） 
[顧維鈞與外交] [  心史]  
　　今日之外交果爲何事曰與財政相連帶之事以故王克敏與顧維鈞爲近來不可分離之一物有如張千李萬顔良文醜孟良焦贊董超薛覇等等財政何以與外交相連帶此吾老百姓最痛心之負擔問題也天下萬國無財政外交相待而後成者惟有中華民國惟有中華民國之軍閥有買票做總統之惟一大政票費攤之軍閥弱者稍稍貢獻强者即觀望風色最便利最普及者莫如敲詐我四萬萬窮主人而直接敲詐又不敢掀起風浪莫妙于間接借外國之債代我主人出名立契更無主人承諾與否之餘地此則外交財政之自然合一者也 
世惟知高徐順濟路也賠欵用金佛郎案也包寗鐵路案也前人種樹後人乘凉王克敏綽有回旋以故敢於嘗試而皆非與外交部合作不辦乃日來所聞顧維鈞之做作又以羅文幹之獄法官再提控訴爲憤不就職之措辭驟視之似乎顧維鈞亦欲跳出網羅借端規避然以羅案始末觀之則豈非奥國債票之承認非先令羅文幹無罪不可顧維鈞身爲此案之關係人然則非但能助王克敏之登臺且身帶一分厚禮來作曹朝之開國元勳耳 
　　王寵惠羅文幹高恩洪等一干人證本爲左袒吳佩孚而遭忌於曹遂有包寗路案奥債票案次第發現事固曹家將所爲然代主人揭空黑幕我主人不能因惡曹之故而認高羅之罪爲可末咸也同一事犯高少助而羅多助雖羅之助有三方犄角而外交系之圑結實占其一方顧維鈞之挾厚禮以媚曹豈眞忠於曹其中固爲自身之利害關係矣則顧之戀戀北京動之以父老訓詞激之以廬墓危害舉不能奪匹夫之志謂顧維鈞果冥頑不靈至此極耶是故羅文幹而果有罪顧維鈞將終不就職非意外事也特將來以此之故遂謂顧維鈞忠於朋友甚至謂其重視法系注意於收回治外法權則實夢囈以國務員之進退與司法官之起訴相抗衡其必爲尊重法律能作收回法權之預備也耶 
　　至於外交事件之緊急不可負責無人以此爲説正袁世凱徐世昌董作惡至窘急時輒以無政府之危险恫嚇我主人翁之故智夫使國家無故他機關健全而獨外交停滯誠爲笑柄今政府早巳不存外交財政等國務員本在無從發生之日當時有政府時顧維鈞尙知遲回有待非立脚稍穏不來今乃爲亂黨之鷹犬較之黎元洪任命時何如蓋其勇氣之激增誠知羅案之主持者爲曹家將受黎命登台未必足以抗曹而救羅以自救今日乘曹之急而登台則所欲遂矣而司法官仍復執常法而不知變通顧維鈞安得而不大怒也 
吾國民當知外交之事至無可奈何時便成懸案與其令奴輩賣我不如懸之以待異日自理若其過怠之責在今中華民國中實無人任受之北京辭黨獨急急於外交豈各國責望亂黨解决我國之國際事件耶我主人若亦以爲外交不可停頓豈無力平亂轉有力擔任外交之責言耶臨城刦車之案身爲虜辱外人之事何以外人不與責言受撫得官安然自得而外人之笑駡直接及曹錕吳佩孚等守土之官間接及我主人翁之不能别擇公僕所謂國恥云者即全國國民之恥也明乎此則外交責任之所在可以瞭然矣孰能受今日外交系之詐騙乎 
國内專電 
　　北京電葡使回京謁吳毓麟談臨城案聲明使團並無共管鐵路决議葡使日内回北戴河（二十日下午一鐘） 
　　北京電臨城賠償委員會業將賠償大綱决定擬通盤起稿内容（甲）個人損失（乙）懲辦臨案有關之當局（丙） 
善後問題擬就公文交中政府照有關各國主張辦理（二十日下午一鐘） 
　　北京電某議長電津某介弟云出京議員巳與亞農子英派員赴津滬勸駕想日内當能陸續回京惟攝閣對國會歲費毫無計劃託病規避歲費猶如此費力則選費可以類推若長此淡漠不僅出京者裹足不前卽留京者亦有不耐之勢公能爲國會助一臂否 
（二十日下午一鐘） 
　　北京電某耆老函勸黎緩南下謂如講法律公當然爲法統元首如講事實公當然失敗不必親自到滬受疆吏之支配况議員最難共事中山西林合肥均巳嘗過滋味因誅求無厭反側隨之往之招致議員者結果適受其累公應靜觀時局不宜輕動看彼等炭敬節敬之效力窮時即自縛之日至矣就以接洽議員之結果言巳足挫彼大選而有餘黎以爲然决定不南下又某耆老對李根源深致不滿謂以若所爲是助曹也 
（二十日下午一鐘） 
　　北京電二十日閣議到兩總長（一）十二年預算未定前在京各機關按實支數開支各省支出軍政費仍照歷届成案暫以八年度預算及歷年續經院部核准追加之欵爲準議决照辦但此項議决等於不决又法制局經費不再增支照辦田中玉開臨城保案安迪生王用中陳調元温世珍請奬 
（二十日下午六鐘） 
　　北京電法統紀念印花曹鋭代銷預約劵二百五十萬現存直隸省銀行滬造幣廠四百萬又聞將發洛陽五十萬巳無餘黎函各方法統旣逐印花亦無效 
（十二日下午一鐘） 
　　北京電近日各省來電極少十九日勸王勿就之人多於勸駕者 
（二十日下午一鐘） 
　　北京電二十參院談話會决議本月二十五開常會試騐能否足法數並列互選議長案（二十日下午六鐘） 
　　北京電王克敏不就財長之成分佔多數（二十日下午六鐘） 
　　北京電昨夜索餉者包圍張競仁家張匿他處（二十日下午六鐘） 
　　北京電葡使該顔惠慶酬答北戴河顔往奉訪之禮並談及共管鐵路决不實行臨案賠償以直接損失爲限路警問題各國尙未决定（二十日下午六鐘） 
　　北京電張元節電外部日政府訓令植原向美政府嗟商美日合辦中國無綫電（二十日下午一鐘） 
　　北京電外部電朱兆莘令向英政府聲明中國對各鐵路警備已委曼德中將整理（二十日下午一鐘） 
　　北京電美參贊裴克函施肇常美國請撤消商標局懇速核准 
（二十日下午一鐘） 
　　北京電巴西政府請在漢滬各地增設領事催同意（二十日下午一鐘） 
　　北京電皖全省警務處長將調王某特電蘇齊轉皖馬請擢用前陜警廳長程立（二十日上午十二鐘） 
　　北京電商聯會遷煤行商會原會址已貼封條（二十日下午一鐘） 
　　北京電曹鋭保汪士元以鹽署代財長（二十日下午六鐘） 
　　北京電昭烏達盟盟長蘇珠克圖與馮玉祥接洽收撫蒙古問題將出兵兩旅（二十日下午六鐘） 
　　北京電中行董事會要求王克敏將帳欵等項移交淸楚後就職王言予並未活動財長决不就仍當維持行務（二十日下午三鐘） 
　　北京電外部以東海濱各省俄官苛征華商貨捐昨向勞農代表提抗議（二十日下午三鐘） 
　　天津電吳光新報告奉張最近態度（一）只能令在京議員回東三省（一）只能援助財政軍需决不出兵昨派于冲漢來津向各方面表示此意（二十日下午五鐘） 
　　天津電院巧（十八）電王承斌隂謀派阻王就職不特欵無可籌京師治安亦難維持凌霨病體未痊毓麟連日籌議發行交通外債尙爲勞頓此時甚盼王顧就職乃顧以羅案要挾改請顔任外交顔又百方推諉擬請我公電勸王顧卽日就職否則貽誤國家不堪設想 
（二十日下午五鐘） 
　　天津電某西人問記者黎在京無日不索餉黎去貴國財源未見充裕軍警何以不索餉記者默然（二十日下午五鐘） 
　　天津電某系十五在京巳將計劃决定能否和平解决全在某代表赴奉後定奪某代表十九晚巳離津（二十日下午五鐘） 
　　天津電旅津蘇同鄉對江蘇省憲運動羣意贊助（二十日下午五鐘） 
　　天津電楊度勸王承斌担任總理將閣員補充完備（二十日下午五鐘） 
　　天津電傳馮玉祥派參謀劉子遠來津對義軍械事有所籌劃 
（二十日下午五鐘） 
　　天津電十九日靳雲鵬與日議員永井會晤係前此借欵問題聞靳又改秋間赴日（二十日下午十鐘） 
　　天津電二十日楊以德及中日商代表開會解决抵貨問題 
（二十日下午十鐘） 
　　天津電寒（十）（四）津電報總局收支處失火賬目被焚法工局拘去局役一名聞内幕牽涉劉局長弟守淸刻猶在密查中（二十日下午一鐘） 
　　吉林電俄境華工會首領宮甲臣等擬勾結匪首陳東山謀擾沿邊 
（二十日上午九鐘） 
　　吉林電濱江道布告凡俄船一律改換新航行執照祗准航至松花江下游同江爲止（二十日上午九鐘） 
　　濟南電十九晚兩湖巡閲使署顧問池雲鵬由京來濟（二十日下午六鐘） 
　　濟南電贊成議會聯合會有十省提議人莊達中請召臨時會商日期地點（二十日下午六鐘） 
　　漢口電湘趙請鄂由公安石首夾撃湘西蕭婉拒擬守中立並密鄂 
 
 
 

Page 4

 
 
第一萬八千一百零三號;中華民國十二年 西曆一千九百二十三年七月二十一號
星期六 * *防（二十日下午六鐘） 
　　漢口電陳嘉謨來省係應召商布鄂南防務事現决派陳爲鄂邊警備總司令（二十日下午六鐘） 
　　漢口電商界因對日出口停滯擬組東方出口救濟會聯絡資本家與銀團囤積對日出口原料品謀向歐洲商場發展（二十日下午六鐘） 
　　漢口電聞潘守蒸親赴豫指揮各軍將豫匪包圍並托周神甫與匪接洽匪允取消前提條件只就有槍者編軍爲釋梅交換（二十日下午六鐘） 
　　漢口電外交後援會以日人扶同奸商强干内政及擅入内地商店自由居住恐引起意外事變决呈請軍省署向日領抗議（二十日下午六鐘） 
　　漢口電沈鴻英常德盛電洛請餉洛令贛鄂各籌五萬元（二十日下午六鐘） 
　　漢口電孫傳芳十九謁蕭蕭請移居軍署已令副官處籌備 
　　漢口電蕭派技師閔則功赴宜建設無線電台（二十日下午六鐘） 
　　漢口電長沙日領館内僑民十八遷回商店派加藤代表二十到漢向實行委員會報告經過情形 
（二十日下午六鐘） 
　　漢口電美領十九偕新副領哲蒲滿見蕭（二十日下午六鐘） 
　　漢口電蕭擬下月一日歡宴駐漢各領開游園會（二十日下午六鐘） 
　　長沙電宋魯將由湘鄉回前方未接觸蔡希望轉圜聲明未敢進逼惟仍戀棧（十九日下午七鐘） 
　　長沙電趙巧電宣布蔡暴行有蔡部到處騷擾匪盜徧地横行經前省議會臚列罪狀轉咨政府撤辦曲予優容近復把持民財各政拒絶任命官吏梟張跋扈無以復加恒惕解其兵柄仍予優位冀其勉就新職乃敢稱兵抗命暴行畢見不得不咨請省議會得其同意令各軍進剿將該部切實整理俾得致力國家等語（十九日下午七鐘）　　長沙電宋魯謝吳聯電趙盛稱趙治湘功績對蔡事以民困爲主請化干戈爲玉帛以保原氣並稱已電蔡囑退歸防地候解决請省長暫勿進兵並通電各軍官請爲一致主張（二十日下午六鐘） 
　　長沙電蔡覆宋魯電謂彼就軍長職係爲勢所迫不得不允部下請此後行動當惟孫命是聽但與省政府無仇怨苟政府同抱擁孫志彼亦願就範宋等因再電省協商和平條件（二十日下午六鐘） 
　　長沙電蔡部進駐烟溪東坪者各四營馬轡發現别動隊係奉陳嘉祐名義賀旅派兵進撃前綫抵馬跡地兩軍相距遠未接觸（二十日下午六鐘） 
　　長沙電林請孫組聯省政府電十九發出並電西南請爲一致主張　　長沙電施履本十九拜日領談六一案日領謂交涉未解决實兩方不利希望今後爲誠意協商以前有失檢處請代達湘政府予以諒解（二十日下午六鐘） 
　　長沙電外交會通電各省請派員至滬商組總會辦法（二十日下午六鐘） 
　　長沙電日商仍未全復業將有數家停歇（二十日下午六鐘） 
　　香港電孫中山因某種問題改期赴東江（二十日一十七鐘） 
　　香港電魏邦平梁鴻楷十八午刻電是晨克梧敵向昭平退除派隊追撃外所有梧兩岸炮台均佔領至梧商塲則由桂軍之輸誠部隊黄紹雄馮葆初擔任維持平仍駐梧待命（二十日下午七鐘） 
　　香港電魏邦平函勸桂人驅沈鴻英有云如桂人自動殺賊吾粤人斷不以一矢相加否則除惡務盡鴛水周旋相見有日（二十日下午七鐘） 
　　香港電十九大本營兵站部佈告十七我軍復佔俘山克復東隴澄海潮城兩處敵軍運回傷兵絡繹不絶（二十日下午七鐘） 
　　香港電廣州各機關接克梧捷電約乘汽車出游燃炮竹祝捷 
（二十日下午七鐘） 
　　香港電聯軍未下梧時有美艦長偕梧州各界代表謁魏邦平請和謂蒙仁潛馮葆初各部允退出梧州互訂條件將沈部驅逐各炮台交與聯軍請令各艦停攻魏云此次罪在沈一人沈部能二十四小時繳械退出則可停攻各代表卽返梧請沈軍退出惟沈軍鄧瑞徵何才傑不允故聯軍卒用武力下梧（二十日下午七鐘） 
　　香港電汕頭粤軍十七戰報云十五午林虎親統劉志陸黄任寰各部與劉志達之隊三千人血戰我軍奮勇直前迭克楓朗等地敵死傷甚多紛向平和潰退劉黄兩軍巳佔茂芝前尹驥自克復蓮花山後以敵軍遠颺故與平溪洪兆麟同一休息留以有待又澄海縣署佈告云敵軍巳由樟溪雄山及九溪橋一帶向井洲方面渡海退回詔安（二十日下午七鐘） 
　　香港電譚延闓呈孫辭建設部長返湘活動葉恭綽等十七夕設筵祖餞（二十日下午七鐘） 
　　香港電駐廣州日領函報界謂報載芳澤携駐外兵共管兩條件赴任説全屬子虚（二十日下午七鐘） 
　　香港電孫擬任黄建勳爲梧關監督（二十日下午七鐘） 
特約路透電 
[南北政局觀]  
　　二十日北京電内閣現局今日無進步衆意王克敏必不就職顧維鈞亦將引避數日前當局深信可以外交系補足閣員今巳成幻夢外財二部今未提出補缺之新人名軍警及行政經費月底前均須籌得今以無財政總長毫無辦法中國現旣無總統總理恐不日將連内閣而無之蓋閣務現幾全由吳毓麟獨手辦理也 
　　二十日北京電昨晨二時南滿鐵路由長春開出之貨車在大屯及三家屯問脱軌機車出軌後載貨之火車十二輛均翻倒未傷一人客車現照常開行 
　　十九日香港電孫中山今日電致何東贊成其召集中國領袖與外交團開聯合會議磋商統一事之建議 
　　十九日香港電今有二十人發起組織一公司在亞白定建設一萬國賽馬俱樂部定資本洋一百萬元 
[英議院新加坡軍港爭論]  
　　十九日倫敦電今日下院續開海軍預算案辯論會自由黨議員藍白特氏反對新加坡築港計畫指此爲一種分散戰略與集中戰略相反并斥責政府在華會從未言及距分約界線三百五十哩内設立軍事根據地之議殊欠大方試問有人敢信日本不注意此舉面太平洋不再增置海上設備者乎藍氏續謂新加坡築港無他理由不過預料將來或有對日戰爭耳若果對日開戰試問新加坡將何以遙爲香港之聲援乎豈戰艦可由新加坡出發經過一千四百四十哩沿途並無根據地可資庇護且有潛艇地雷種種危險之長途而達香港乎云工黨海氏贊成前説以新加坡氣候不宜爲理由且謂對日戰爭將爲人種戰爭黄人可得黑人及非白人之扶助縱使英人能在海上保全新加坡然在陸上將不能據守新加坡也云自由黨達比夏氏亦發反對議論謂荷蘭因英國有築軍港於新加坡之議巳擬籌一千七百萬鎊用於海軍并籌八百萬鎊建築荷屬印度海軍根據地三處云保守黨邊恩爵士稱日人常識充足定知英人在距日本三千哩處築一軍港非即欲對日開戰云自由黨桑登氏稱新加坡天氣人工兩皆不利築船塢於此極不相宜云保守黨冠崇子爵則贊成築港計畫請下院信托海軍部謂此根據地乃澳洲及紐絲綸極所需求者而印度亦須顧及新加坡與日本相距六日半航程日本斷不致有視此爲侵略性質之感想設不築港一旦新加坡爲敵人所據則英人將永不能逐出之矣云全國自由黨史培斯氏稱澳洲紐絲綸及馬來由凖備津貼幾何願聞其詳獨立自由黨甘維雪氏稱三十年内日本戸口大增勢將移駐澳洲届時或將引起兩國之衝突而新加坡將爲在戰略上最爲重要之根據地但須駐重兵以防敵兵在馬來由登陸且須在北澳等處設立次要根據地計其經費當達五千萬鎊英國能貫澈此政策乎如未能也則何必作此對日仇視之勢云保守黨彭尼氏稱香港海軍根據地旣不復用則地基房屋可以變賣移助新加坡經費云海軍大臣爰梅立答稱華會公約以子午線一百十度爲界線即所以表明新加坡不在不設軍備之範圍内也日本與美國現皆有此同樣工程英國自動的不利用香港根據地面退至一千五百哩之外英國之無侵略日本或控制東方之意巳可由此確見日本有責任與論亦知英國此種政策純爲國防起見英人所欲者不過在十年後仍保持大戰艦二三艘於遠東而使主腦隊有若干活動之地位耳渠未見海軍預定經費一千萬鎊必將超過之埋由據海軍部參謀所知此舉乃保障帝國最穏健而最經濟之方法云辯論完畢後海軍預算案卒以二百十七票對一百三十票成立 
[英軍之佔領地經費]  
　　十九日倫敦電英相包爾温今日在下院稱佔據境内英軍當年經費約需一百六十萬磅去年十二月底止之英軍佔領經費早已等出内日英國在賠償案下之入欵英國現仍收進此欵足抵佔領軍費云 
[意國發起國際移民大會]  
　　十九日巴黎電意首相發起召集國際會議研究移民出國問題現巳得各被邀國之贊成此會主要目的乃在訂結國際移民公約定期明年二三月間在羅馬舉行 
[洛桑俄代表被戕案]  
　　十九日巴黎電洛桑倉議俄代表伏羅夫斯基氏被戕案所呈案之文件聞内有日内瓦俄國紅十字書記波洛林氏承認供欵與兇手康拉狄氏並稱如康失敗渠將親殺伏氏之證據此案將於九月問在洛桑開審貝爾格勒俄僑行政委員會巳將請瑞士人民救護康氏之請願文寄至洛桑蓋康氏之舉動乃報答俄當道殺害無辜良民也 
[横濱巿外僑納税案]  
　　二十日東京電横濱巿政局因一九零五年海牙仲裁法庭判决蠲免之税某種税項並未列入故横濱外人永遠租地者按法應納之税迄未全付今商准巿長籌欵設立調查局以期徵收此税 
[棉花公會借欵]  
　　二十日紐約電台克薩斯州三萬植棉人所組織之棉花公會代表刻在紐約擬商定四千萬元借欵俾以金融調劑二十五萬包棉花行銷於巿之聯合動作 
[加拿大麥收成]  
　　十九日倫敦電加拿大小麥收成據當道估計共有五萬之布希爾較上年破紀錄之收成增多一萬萬布希爾 
[各國近事紀]  
　　十九日西姆拉電印度政府今日在立法院又遇失敗戈爾博士提議印度事務部大臣應依印度政府法案制定條件將其治權交與印度政府此項提案以四十三票對三十票通過 
　　十九日巴黎電國際聯盟通告希政府謂希政府所供之抵押品可使安置小亞細亞希難民之借欵得獲佳果希政府如能與希臘及外國銀行商定發行之辦法國際聯盟自當竭力助之云 
　　十九日東京電前海軍次官井出海軍少將今日啓程赴歐擬以六個月調查歐美海軍制度 
　　十九日倫敦電南滿鐵路借欵今日午後二時三十分截止 
　　十九日倫敦電利物浦船港工人已於今日上工 
　　十九日加拿大雪梨電煤礦工四千人投票表决繼續罷工 
　　二十日華盛頓電法美巳將仲裁條約期限延長五年 
公電 
　　法國哥隆白華僑來電申報轉全國農工商學界同鑒十五日旅法華人在巴黎開全體大會反對國際共管鐵路羣情憤激陳籙未到僅宣布外交部來電謂政府巳聘定丹麥人曼德敎練僉認此乃變相之共管内閣人員斷送國權望速組國民政府否認賣國外交以挽主權而維國命旅法全體華人叩 
國内要聞 
[大選經費與王克敏]  
　　數日以來北京霪雨連綿泥濘没脛行坐鬱悶而政局消息亦隨之沉寂王承斌回津王克敏赴保王毓芝出京顧維鈞人山高凌霨病瘧熊炳琦感冒幾使吾人執筆有無事可紀之感總統問題因欵未籌得無從進行當日保派與政團首領所協商之交欵辦法雖未决定却有眉目面目下亦歸停頓外間所傳之某也報效若干某也承認多少皆屬道聽途説之言未足置信果使今日有人肯捐其私囊則萬事早已（依錢解决）何必重新又提出停止之議以緩和人心曹錕自己且不肯淘挖腰包以供大選之用則攀龍附鳳者更可想而知時局之僵首在無（法）可依次在無（錢）可用南下議員雖不敢説其絶無守正持平之士而阿附權力愛好金錢者却亦不少果使保方有充分之財力則今日所能覊糜者奚止五百之數天津方面所藉以吸引議員者僅有十四萬圓之現欵由黎元洪出四萬元張作霖出十萬元此後張尙允出二十萬元分兩月交上海方面則由曾毓雋等公籌大約亦不外二三十萬元左右其財力並不爲厚然保方對於區區三十萬元之歲費尙不能發出則議員之失望而去亦固其所王克敏上台聲勢雖大問按其實際則除中法實業銀行與德華銀行外恐亦無法可想中國銀行與王關係本不甚深兼之股東中浙江興業銀行派最占勢力面興業派在南方財界有雄厚之池警前途樓爲　望此時若輕以血本供政府揮霍則不獨大失該派在南方之信用且自身將來必受莫大之損害權衡利害其不許王之利用中行理極明顯日來旅滬董事屢電中行請宣布營業方針聲明與王斷絶關係其態度之明瞭無有過於此者矣是保派之欲介王以利用中行者終歸於失敗而已交通銀行態度則觀張賽致王電亦可窺見此外如中南鹽業金城大陸等行鑒過去中交兩行被累之歷史亦决不肯輕易投資無待煩言由此觀之則王克敏等欵之手腕其不能副保方之期待可預定矣但吾儕不能不有一方聲明者如果顧維鈞肯與其同時登台即中法與德華兩項計劃或可成功否則如此亦無從説起也 
　　錢字旣無可設法則不得不又拉一法字來補救所謂法者即故唱先憲後選之説以促南下者北歸是也熊炳琦王承斌之奔走各政團之恊商其原因在此但錢與法之變化巳非一次徒法不行徒錢亦不成在法字招牌之下繼以錢字之實利始有成功之可能性今根本上法字旣無從説起而錢字亦祇有虚聲則無論表面上舍法而言錢或舍錢而言法其不足以挽回已散之局則一也 
　　聞王克敏所帶去之電稿保曹以選舉總統純屬國會職權國會旣未曾推彼爲候補者彼亦未曾以此自居則今日何必有此不願當選之聲明王雖力説而曹不可動此説果確則王之第一着巳失敗矣王本有洛陽之行因電旣不發赴洛亦復何益故於昨晚（十七）八時由保首途十一時抵京何時就職尙無所聞也 
　　又自王克敏財長發表後外問對於中行頓生疑慮其一則因王果能利用中行財力以進行選舉則保方必占勝利如安福系是也其一則因鑒中行過去失敗歷史不欲此時更受政府拖累故第一步勸王勿就王必就則中行非與王脱離關係不可如中行股東是也日前姚震曾貽書中行某君警告其勿使中行爲王所犧牲同時奉天方面亦頗有脅迫之舉動故今日中行特開董事會解决王辭職及繼任總裁（内定金還）事件並宣布今後營業方針中行果能與王脱離關係絶對不爲政府濫發鈔票墊借政費則中行自身或可站得住否則奉浙各省未必不有所舉動耳 
[褚輔成等函阻克利斯浦借欵]  
　　克利斯浦借欵近有將簽訂契約之説國會議員褚輔成等以此項借欵如果成立爲曹錕所得益足逞其野心昨特正式函達英使請其竭力挽回勿予成立茲錄原函如下逕啓者我國自軍閥謀亂首都以來元首避地樞府無人國會議員多數赴滬開會北京實已爲無政府狀態我元首與國會現正籌議組織正式政府以當内政外交之任不料二三免職閣員把持北京僭稱攝政全國人民憤慨已極同人等代表民意歷經宣言不承認北京之僞攝政等有對内對外發令訂約之權想貴公使早巳鑒及而不惜予以同情者也乃近聞高凌霨吳毓麟等勾通貴國富商克利斯浦駐北京代表承受借欵内定英金三百萬鎊以烟濰安正隴海三路線及江蘇安徽兩省田賦共作擔保品業由僞交通總長吳毓麟僞同成督辦陳策簽字並由衆議院議長吳景濓公函該富商代表國會與以同意此事經同人等調查似係確實查我國自有亂事以來各友邦政府迭經聲明不借欵項以助長内亂四國新銀行團最近在巴黎曾議决定態度亦本此意此各友邦政府及國民對於我國之苦意我國民極爲感謝者也不料克利斯浦代表以向未加入四國新銀行圑之故其在北京之行動每多出人意料之外乘此時機單獨與軍閥所把持之僞政府交接藉以取得特别權利實爲意計中事夫各友邦政府及四國新銀行團所以宣言不借欵以助長内亂者當然以欵項之流入軍用足使軍閥勢力增厚則爲亂之能力亦必增大也今之北京僞攝政係曹錕逐去黎總統而取得之者也明明爲軍閥之代表機關非我民國之民意政府此世界有目者所共見共聞而共知者也克利斯浦借欵三百萬鎊與北京僞攝政即係直接借給於曹錕也曹錕得此鉅欵將逞其南征北伐之能力以與我民意爲敵我民國之人民因此三百萬鎊之故將不知斷送若何生命幾許身家也是豈我友好之隣邦政府與人民所樂意者乎况敝國法律凡借外欵須得國會同意所謂同意者係以議員大會决定行之也非議長一人所能代表此歷來先例可援吳景濓雖爲議長並無代表兩院同意此項借欵之權同人等素諗貴公使就任以來注意中英兩國邦交不樂於危急之際援助何方取得不正當之利益而結怨於我多數之國民以爲兩國邦交之梗此則同人等所最感佩不忘者也乃克利斯浦今竟有此等行動實出同人等意料之外當亦貴公使所意想不到者也今特專函奉告即請貴公使速即飭知該克利斯浦駐京代表等即日廢棄所簽契約停止交欵如果克利斯浦代表悍然不顧必與該僞攝政等訂約交欵同人等先爲聲明此項債權將來我正式政府必不承認切望貴公使聽受同人等一言竭力爲之挽回勿使我兩國向來最好之邦交因克利斯浦之故而令我國民對於貴國發生最不良之觀念使此後不能是保此最好邦交之歷史此則同人等所最深惜者也區區之意尙乞加察爲　此致大英國公使國會議員褚輔成等同叩 
 
 
 

Page 5

 
 
第一萬八千一百零三號;中華民國十二年 西曆一千九百二十三年七月二十一號
星期六 * *   
 
 

Page 6

 
 
第一萬八千一百零三號;中華民國十二年 西曆一千九百二十三年七月二十一號
星期六 * *國内要聞二 
[留京議員又開協商會]  
　　留京一部分議員牟琳張益芳藍公武胡祖舜陳嘉會閻秉眞陳堃張佩紳等八人發起於十七日晚間八時假衆議院小議塲開政轉協商會前日巳發出通啓計所約之政團爲民治社新民社全民社民憲同志會憲法研究會憲友俱樂部中社壬戌俱樂部憲法學會聯社廣譽社誠社羣治社政社憲政社是廬庸廬漠南頣園果園樂園宣外二百號法治統一會法治協社適廬順城街三十三號石駙馬三號明德社大中社西河沿觀音堂七號匡廬河南議員俱樂部等三十五團昨晚（十七）開會時問過晚其詳情尙未探悉但聞所協商之問題約爲下列各項㈠擬設法取消六月十六日兩院會合會之議决案㈡擬將牟琳王敬芳查辦軍警長官案交常會議决㈢對於議員之歲費要求應按月照發㈣對於在滬之宣言應加以辨正㈤對在滬議員宣言中所列名之未出京同人應加以聲明㈥對憲法應先行制成大選應緩辦無非欲藉此以緩和出京議員之反對一説則謂昨晚之協商會僅討論下列兩項（一）催發議員歲費維持國會機關（二）實力派旣有促成憲法表示國會應用如何方法進行制憲結果如何尙未明瞭 
[離京議員覆留京同人書]  
　　駁回京制憲之説 
　　容齋貢三兩兄轉聯名諸君左右得君等二百十六人專電殷殷以保持國會完成憲法兩事相勗勉詞嚴義正敢不拜嘉雖然僕等此次所以毅然决然舍其舊而維新是謀者其用心正與公等相同而其觀察於北京之事實則適相反焉不惜費詞敢爲公等一言之尊電謂黎氏去職旣非國體變更又非解散國會之比又謂今日先行自殺以殉一人之進退是殆公等認直系逐黎爲合法爲正當者迺有此言也夫就法統恢復之歷史言之六年護法廣州其國會非常會議及軍政府組織兩大網中均載總統復職國會完全行使職權爲護法興師之標幟直系軍人主復法統迺有黎與國會同復之事是總統與國會同爲護法成功之目的物此吾人所身經之歷史也更就法理言之總統爲行政首長對外爲國家代表與立法之國會立於對等地位同爲約法上之組織物直系逐黎即係逐元首即係破壞約法即係顚覆護法歷史之半部也就犯罪責任之性質言之變更國體爲謀内亂罪解散國會爲濫用職權罪而逐去元首則適用内亂罪之條文不適用濫用職權罪之條文是等於變更國體重於解散國會也迺當馮王高吳等逼黎驅黎奪黎之時議長議員坐視不肯開會爲正義之糾正獨於黎去之後即日開會以不足人數之談話會表决馬驤解除黎職之提案是直系去黎之自然人國會去黎之法律上資格就兩者之犯罪性質言之馮王高吳與馬驤等同爲主犯未可以首從分也或者謂黎之復職在法律上本有問題即謂復職爲合法至今亦巳任滿者斯言也僕等亦不復與辨唯黎自復職以來國會與爲對待也非一日公文往還明認爲大總統也亦非一次在國會未經議决其爲非總統或任期巳滿或准其辭職以前黎在法律上之地位在院外之人或可任意批評在國會同人則無法可以否認之也直系昔旣主復黎又常受其命令今以不正當之手段逐黎是謂謀亂國會不從合法之憲法會議解釋其任期或承認其辭職而於直系逐黎之後議决解黎之職是謂助逆此雖善辨之馬驤等亦無詞可解免也或者謂大總統選舉法有因故不能行使職權一語黎旣因直系辱逼之故不能行使職權故六月十六日會合會之議决即係承認黎之不能行使職權也雖然大總統選舉法上之因故豈即直系謀亂首都之故乎果軍閥謀亂以逐元首國會即可决議以解其職則是奬亂也世界豈有此助逆之法律乎哉吾輩爲人民代表自有主持正義維持紀綱之責任昔陳恒弑君孔子請討項羽弑義帝漢高爲之發喪今之黎元洪尊於齊侯等於義帝曹錕等逐而去之衡以春秋大　應受亂賊之誅論以民國法律亦應科騷擾之罪迺公等不獨不爲孔子漢高之聲討反爲劉歆華歆之攘戴近日以來袁家花園送節敬也大宴議員也各黨派走保定商票價蠢蠢蠕蠕醜聲震勤九城是果何爲乎非爲選曹之預備而何夫爲民國之公民本有當選總統競爭總統之公權然擅令部曲謀亂首都逐去元首而爲自取之地步則其人即爲刑法上之罪人决不能再有候補總統之資格公等獨不顧法律反抗民意與爲大選之籌備是將以國會殉曹錕也迺反以此相資僕等豈任其咎哉至謂黎氏被迫儘可查辦政府姑容即可彈劾此本正當辦法僕等極願贊同唯此須有政府時行之今直系旣逐黎元洪復阻張紹曾又否認李根源是無政府也而公等更並黎氏法律上之資格而去之於張於李亦復與直系同態度反稱高吳等爲合法之攝政是直認賊作父也而迺以查辦彈劾之言相搪塞乎蓋旣使僕等無法以爲合法之糾正而又故意以合法之糾正相責難公等之計誠巧矣哉况乎院外人之謀亂可以查辦彈劾行之而公等以國會爲助逆是將何以查辦何以彈劾乎僕等圖救濟而無法迺有遷地爲良之舉是即善以保持此斷而復續之法統也尊電謂敗憲法於垂成又謂完成憲法以卸十年之責此本僕等心之所同然者也唯國家所以利有憲法者必人有奉行之精神而後乃有效焉鄉僻之愚夫婦信鍾馗能食鬼信張天師符能驅狐懸之壁間即可使妖祟匿跡憲法豈如是者哉蓋今之約法即雛形之憲法也今之大總統選舉法即憲法之一部分也直系驅逐元首謀亂首都是即蹂躪憲法也今之憲法旣不能伏直系之鬼狐而謂將來之憲法其效力能與紙上鍾馗帛上天師符等量焉抑何視天下人皆鄉僻愚夫婦若也况今之直系軍人政客絡繹於津保之間擾攘於京華之地其意豈眞在成憲乎蓋成憲本無須於逐黎迺必驚天動地不惜犯天下大不韙以圖之其目的即在選曹此三尺之童亦知其用心焉公等迺以成憲責人謂其權猶操諸我此豈非夢囈語乎大盜入人之室殺其夫焉其少艾之婦自裸其體以與共枕蓆而曰彼必不强姦我也我以此和緩其感情使得撫孤以成人今公等與盜夥同居京華旣受其食復與之評價是不啻自裸其體與共枕蓆也後此之被强姦豈盡直系之咎哉雖曰國會職權非外人所能干與議員恧而而必制憲即非直系所能强而變之也今直系要人以此爲旦旦之誓是何異謂彼婦之身體彼婦自操之受姦與否非共枕蓆之盜所能强而制之也其理則然其事實豈若是乎姑與公等談事實去年黎之復職非曹吳王等所與要約者乎伏地哀籲者何人矢天奉命者何人今年之逐黎軍警公民逼宮鬧邸拆電話塞自來水管而不發一言者何人截車刧印扣留至十二小時者何人合前後兩事觀之迺信今日之誓言不强姦人者無非謊彼婦自裸其體與共枕蓆之故技也旣入室處甘與同夢反眼相向圖遂獸慾蓋自古敢於白畫殺人之盜即敢於暮夜姦人之盜請取世界國誌野史而觀之豈有異同者哉總統可逐可劫議員豈不可逼可圍今日可寒黎氏之盟他時豈難改吾輩之約彼不干與國會之説贊助制憲之説大抵謊公等自裸其體與共枕蓆之技也烏能視爲信守哉雖然公等今日之留京託名制憲其存心固未可一槪論也僕等竊有以知其隠矣今請分類以解剖之甲在擁曹以分政權乙在選曹以得金錢丙在成曹以安故居此其大略也（未完） 
[李文熙等質問運鹽出口案]  
　　高凌霨等近議决華鹽出口以充大選之用各方一致反對聞議員李文熙蒲伯英等日昨亦提案質問茲照錄如下爲質問事七月九日閣議財政部遵擬華鹽出口辦法議决照辦是積鹽出口巳經閣議准行毫無疑義其内容如何無從懸揣而物議沸騰黑幕滋多心所謂危實有未敢緘默者據聞積鹽出口額定一千萬噸分二十年運銷是每年銷行爲五十萬噸日本濱海之國向不需鹽胡爲一旦需鹽如此之多並能預定其二十年之需要狀况而不變更其理由何在且此項大批鹽斤輸出我國民食供求是否尙能保不發生缺鹽問題有無把握又聞每石鹽斤收税洋二角比照長蘆銷行内地税則每石實少洋二元六角以一千萬噸計總計短少收税額爲四億三千六百八十萬元影響國税如是之鉅殊屬駭人聽聞此種損失政府曾否計及又聞正税之外每石收護照税一元以分年銷額計每年應爲八百四十萬元此種收入何以不併入正税而另立名目是否别有用意然此項鹽斤果能眞確銷售國外其利害關係政府雖未籌畫至當尙屬可原乃據本員等所聞此中辦法並不到日本只在大連營口青島烟台及濱海各口岸任意登錄侵銷内地凡奉天長蘆山東兩淮浙江福建各鹽場銷岸無處不受其侵略蓋此種鹽斤課税至輕等於官運私鹽勢力所及非將各省所有鹽塲一律倒閉不止此説果確吾國抵押外債之關税年必鋭减不但無鹽餘可以撥充政費外債根本亦必發生問題至於民食商業猶其餘事興念及此不寒而慄此種關係政府是否不知而未計及耶抑或明知而有他種關係存乎其問置國計民生於不顧耶又况國際條約内載凡無論任何國發生缺鹽問題時須有各該國公使之請求方准輸出今我國未據日本公使之請求自由貿易萬一他國援以爲例外鹽紛紛輸入政府何以善其後凡此種種本員等認爲政府此次决議國家前途有莫大之危險特此依法出提質問限政府五日内明白答復 
[交部與馬可尼公司之轇轕]  
　　爲中法銀行存欵 
　　交通部近接巴黎賽納商事裁判所來函關於中法實業銀行淸理債務辦法徵求交部意見茲將交部致馬可尼公司駐京代表原函誌下逕啓者頃接巴黎賽納商事裁判所來函關於中法實業銀行淸理債務辦法並徵求對於該項意見有無異議查本部與中法實業銀行往來係由本部與貴公司訂立建築無綫電臺墊欵合同而來惟其中有須向貴代表特别聲明者即一九二一年六月本部第七次提欵英金三千六百磅係請前駐京代表金門君於欵提到後兑成國幣除支付華安公司第四批運費洋二萬九千六百二十五元外有餘則存入中法實業銀行列入本部往來存帳内云云詎料金門君將欵核洋二萬九千四十二元零二分擅以本部名義全數存入中法實業銀行事前未經本部許可嗣後本部開具該行支票送交金門簽字乃去後延至二星期之久始送到部是時銀行業巳停兑無從提出以致該欵亦受停兑影響該前代表實不能辭其咎曾經本部迭次聲明不承認有此項提欵及其利息以後銀行對於該欵如何處置本部未便過問同時並向駐京法使館曁中法實業銀行均有嚴重之聲明茲准巴黎來函除對於本部原有之債權無異議外關於英金三千六百磅一項（合洋二萬九千四十二元零二分）本部始終未承認有此項債權故對於淸理辦法一層不得有所表示應請貴代表直接與中法實業銀行辦理本部不欲過問茲恐貴代表不明眞相特此函達即希查照本部迭次主張早日解决並希見復 
[臨案要求將正式提出]  
　　大陸報十九日北京電云今日領袖符使雖自北戴河回京而使團預定通過臨案要求之會議並未舉行記者從美使館探得消息使團照會業經委員會商定將於下星期送中政府此項條件旣係各國聯合一致之要求無庸再有取决本國政府之必要現牒文正在委員會繕寫繙譯中其内容以無確切消息外間謠諑頗多今日聞被擄二十七人之實際賠償係每人墨洋五千元而非八千五百元此外尙有精神感受痛苦及私人損失之賠償至各人姓名未悉但聞單中共列二十七人今晚棗莊來電新編匪軍以釋放華票之五萬元迄未收到昨夜幾致譁變幸地方紳士急籌四千元散給各營並允即日發給餘欵始未生變 
[淸室驅逐閹宦續誌]  
　　淸室宮内太監積弊甚深盜賣古物巳成習慣前因溥儀擬將崇華宮庫内所存歷代古物淸查拍買該殿首領深恐查出偷盜實據遂起意放火希圖滅跡待失火之後溥儀始知宮内所存寶物多被太監盜賣勃然大怒當即交諭内務府管理大臣紹英查明覆奏紹英連查各處歷代文玩字畫半皆無存並將賬簿塗改隨將被盜各種物件開單具奏溥儀閲畢主將各殿首領總管太監交護軍管理處嚴行懲處特爲此事屢此召集各王公會議唯未議出一定辦法溥儀見諸臣萎靡不振殊難整理特於十五日自行下諭先將崇華宮首領閻金福交愼刑司嚴刑審訊擬將該太監處以死刑閻金福羽黨不無兎死狐悲之感欺溥儀無甚勢力勾結各殿太監首領聚衆罷工並索要欠薪藉爲要挾近日老醇王二福晉患病溥儀因恐太監釀出意外之事遂借望看醇王二福晉病體爲名於十五日下午乘坐汽車偕同某貝勒親往什刹海醇王府即在該府召集各王公會議懲治各太監辦法由載澧提議將宮内太監遣散一半不但節省許多經費並可保存宮内一切古物溥儀原擬盡行驅逐一個不留載澧請酌留十分之二溥儀允之是晚溥儀還宮彼時各宮太監仍擬聚衆索薪溥儀密令内務府將酌留之太監名額開具名單交諭護軍警察隊及守衛隊軍官除單上有名者不計外所有各太監一律趕出不准片刻上逗遛護軍警察隊奉諭之後遂將各殿把守另由警察官長入内將各太監扭獲十個一排魚貫押送宮外又搜查一次全由神武門驅出個個赤手空拳連舗蓋全不准拿一時神武門外南池子一帶盡是太監或則肆口謾駡或則垂頭喪氣其狀殊爲可憐聞當時被驅出者有六百餘名之多其中無家可歸者頗爲不少至夜十點鐘仍在後門一帶打野盤兒事爲衛戍司令王懷慶聞知當商請警廳薛總監及提署申總戎前往彈壓各太監苦苦哀告後經薛申先將無家可歸之太監安置在後門雁翅樓復會同内務府紹英議定遣散辦法十六日早經申總戎親至雁翅樓安慰並當衆宣布現在巳與内務府接洽妥協議定辦法照章遣散並格外施恩由内務府發給遣散費每總管一員給洋一百元每首領一員給洋三十元小太監每人十元一律資送回籍無家可歸者暫在雁翅樓居住各太監首領等因平日在内當差均在宮内存有許多物件所費不貲此次被遣賦閑擬將私物領出拍賣以作養瞻紛紛呈請申總戎代爲求情申總戎當以此事商知内務府該府以各太監所有什物俱巳奉旨扣留不敢作主答之旋經申總戎與内務府恊商仍請溥儀施恩將各人衣服舗蓋賞還由申總戎通知各太監不得一齊入内去取以防聚衆滋事議定每日十名寫了日期紙條當塲抽簽抽出何日即何日往取多數太監業巳認可惟有少數閹人仍要求賞還私物至十六日晚仍未議决 
[旅京皖人反對皖馬擴充兵額]  
　　旅京安徽同鄉會江朝宗等五十六人電云上海申報轉省内外皖同鄉鑒頃爲馬聯甲增兵事公上政府一呈文曰呈爲馬聯甲增兵禍皖公懇查照前案嚴行制止以恤民艱而維皖局事查皖省地屬中原幅員不廣僅皖北一隅民風强悍其餘皆素稱易治無駐紮重兵之必要所以自淸季至民國六年養兵之數少僅一混成協多亦不過六路至新安武軍爲長江巡閲使所轄其初並未駐皖嗣乃移禍皖省其實並非皖軍也後經倪前督嗣冲將舊安武軍六路改編五混成旅雖以八成報部實數不及五成虚張兵額藉飽私囊皖人共見共聞就綜核名實論早應治該軍事長官以侵蝕冒濫之罪就整飭軍事言並應汰弱留强酌存一二旅巳足故上年全省人士於蕪湖開財政會議規定全年軍費一百四十萬元蓋以本省財力地方情形已屬勉力擔認也即以馬聯甲在帮辦軍務任内咨呈安徽省長自認舊安武軍月餉二十一萬元亦祇年需二百五十餘萬元當由安徽省長報部有案足見皖省舊軍額餉亟應嚴加核減亦屬毫無疑義也迨本年五月馬聯甲忽有擴充兵額改爲一師三混成旅之請冀翻前案自便私圖經陸部立予駁斥飭仍照二百五十萬原案支配皖人正深欽服乃近日馬聯甲忽有咨請院部備案即行改編之舉軍隊改編關係財政軍事何等重大豈有不待政府核准而能自由處置者且以陸部巳經批駁之案墨瀋未乾又復巧爲操縱於院部之間避核准而以備案爲請馬聯甲之朝三暮四愚弄政府用心至爲狡黠政府不加申斥並不俟主管部核議徑以院函咨部照辦是政府自喪失信用破壞法令程序也且以整頓軍事爲言師旅皆係軍制必改師而始足資訓練此不足欺三尺童子何政府亦隨其術中而不察耶中國苦兵禍久矣政府方以裁兵統一號召全國而獨許皖省增兵何以昭示中外况當茲大局杌陧千鈞一髮之時尤以維繋人心爲第一要義若正式内閣所不許而於攝政時期許之人民其將謂何如謂一師三旅名異實同不知皖軍雖稱混成旅僅具虚名故額餉亦較定章略少若實行改師非增兵餉不可否則馬聯甲何樂而爲此縱退一步言改師並不增餉然皖人頻年奔走呼號裁新減舊一致堅持今新軍雖裁舊仍未減正在繼續進行一經改編不惟皖人所定之一百四十萬元不能辦到即馬聯甲自認之二百五十餘萬元亦成騙局此皖人所痛心疾首誓死必爭者也馬聯甲當舉國厭兵之際忽議增兵借口護路剿匪以彼擁有五旅之衆不能護路剿匪必待成師而始克辦此復成何理由况兵貴精不貴多皖省尤無多兵之必要皖軍暮氣極深軍紀極壞正陽定遠渦陽太和和縣等處變亂頻聞上年匪犯穎州該處駐兵幾及兩團竟爾開門揖盜演成空前浩刼皖人至今髮指愈堅核減舊軍之主張乃馬聯甲更欲多豢虎狼使其禍延於全省自非别有肺腸何忍出此爲中央威信計爲人民痛苦計萬無能准之理理合據情上呈伏乞取銷閣議迅予駁斥維持原案以恤民艱而保威信臨穎不勝廹切待命之至等語事關皖省利害安危至鉅一經大錯鑄成後患何堪設想務請一致奮起抗爭以紓皖禍無任盼切安徽旅京同鄉會江朝宗張廣建李國筠龔慶霖張雲翼楊士騘譚啓桂吳汝澄張伯衍桂殿華柳汝礪丁銘禮高一涵王星拱李辛白余之風胡春林程炎勳徐渭賢張武常恒芳汪建剛胡維棟洪鎔董嘉會朱文庚程振鈞苪適安鄭衡之江壽椿江紹慶馬其昶張家驑方時簡王源瀚許承堯張振麟丁象謙呂蔭南李采白元子波張佩紳姚憾吳健吾汪律本汪韾潘孝堯朱淸華朱師轍陳策方夢超鹿家鼎宋鑄廷程慶福光昇潘惠齋等同叩 
[美報鼓吹共管中國]  
　　藉口各省養兵肇亂 
　　密勒評論報社論云吉爾般脱君於十七日字林報通信中論北京外交轉對臨城案及中國大局之態度一節深合在華一般外人之感想吉氏以各公使之行動爲暗眛迷誤而危驗又謂北京外人所見相同今且乘臨案要求尙未大定之時使在華外人心理爲本國公衆所知按吉氏所述要求條件尙未正式宣佈僅由路透社從倫敦傳出顯係英外部以北京外交團建議之結果而擬議者其中一條爲各國海軍在中國聯合示威吉氏謂在華外人對於此條皆非笑之又一條爲以外警管護鐵路吉氏謂此條若果提出公布在華外人皆將痛詆各使館及本國政府總之吉氏認此等方法爲不澈底徒足激怒華人又云凡小規模之干涉不能使軍閥政客恐怖者皆不足弭亂反足釀亂耳 
　　夫北京之中國政府久與中國民意脱離關係此爲人所共知今則吾人不能不認北京外交團亦與在華公意失其聯絡試觀上海等處英美日商會等對於中國時局有種種决議而外團毫無應聲此非明證歟外團如斯之怠於增進中國大局實使中外有思想之人士同一驚憂尤以中國商人銀行家爲特甚誠以中國在軍閥壓迫之下國步飄搖民生顦顇非急　補救危亡且迫於眉睫 
華會中各國决議希望中國政府立用有效之方法減少其軍隊軍費中國亦爲簽字國之一今華會終了巳一年有奇北京外交團或關係之列强從未正式以此决議内容喚起中國之注意假使關於撤廢客郵增收關税撤退駐兵等决議列强自不措意延不履行則中國爭議之呼聲恐巳上聞於天顧返觀中國對於華會義務之踐　成績實使人失望且不但中國不踐行義務而巳列强亦聽其放棄責任夫華會之决議中國代表顯然以誠意暑名則列强在理有迫其行動之權胡乃放任之耶美國會議員戴治爾氏近有致哈定總統一書頗耐尋味茲錄之於次三年以來余曾兩度至中國考察商業情形及中美貿易狀况以期訂立新法如對華貿易條例等以發展吾人對華商務余以視察之結果及最近美 
 
 
 

Page 7

 
 
第一萬八千一百零三號;中華民國十二年 西曆一千九百二十三年七月二十一號
星期六 * *人與他國人民所遭横暴之指示確信除非列强出而干涉中國時局無改良之望余意總統應召集列强開一會議討論接管中國行政事務至中國成立一鞏固政府能依照條約保護外國僑民者而後止又中國之收入亦應由列强組織一委員會收管云使美國人及他國人民久懸未償之債欵得有着落北京政府現欠美國人鐵路材料等代價巳逾三千萬美元中國巳無中央政府祗有軍閥領袖及盜匪控制一切就吾人對中國人民及美國人民責任着想吾人必須依此等旨趣立爲斷然之舉動不可再緩 
　　吉爾般脱君又論關於改良中國大局各種計畫之當否其言至爲確當彼云吾人試騐任何提議之標凖祗須審察其是否能遲早誘致或迫使中國人盡其當盡之義務中國之盜賊横行除政治混亂外其直接原因爲居高位擁得兵者積極的不肯負責維持彼等轄境中之治安甚至最良軍隊駐紮之區即爲匪亂最披猖之地如臨城案之發生其故不在省當局之不能剿匪乃在其不願剿匪耳按此説可謂一言破的華人當皆以爲然抑華人又當知列强目下之欲干涉並不徒爲干涉起見或藉以侵略中國領土蓋此項問題巳在華會中切實解决矣某種特别方面容有欲爲私利而干涉者但如美英等國决不僅爲保護外人利益而圖干涉果實行干涉者實爲裨益中國自身起見並爲免世界再發生慘戰且使中國人民得實行統一其國家鞏固其政治也中國之得救到底須中國人自爲之但迄今因在軍閥暴亂之下中國人乏自救之機會夫中國今日有武裝兵士一百三十三萬二千八百三十五人之多軍隊之大冠於世界各國此實太無理由可言且擁此大軍並不能維持治安又不能保護外僑則此問題直一世界問題外國安得而不干涉之哉 
[洛陽零訊] [  鎭]  
　　邇來此間空氣頗爲靜寂外間盛傳洛吳若何表示若何建議均屬穿鑿之談前日滬上某報載有洛吳兩次赴保消息則更非事實熊炳琦曾來洛商最高事吳對之僅言我終不以愛老帥者害老帥云云其他亦不多談吳近日每晨七時閲操畢批閲來往公牘頃有一額外參謀欲夤缘得一縣知事吳親批官迷兩字又有前某縣知事因贓案被黜革者擬求復用吳批豫民何辜四字此亦於時局沉悶中一無聊之消息也李倬章自保定返汴後於日昨來洛邀集各鎭守使會議内容約分兩端㈠商最高問題㈡剿匪辦法據言最高問題一惟吳帥之馬首是瞻剿匪則注重鐵路附近一帶特其詳細情形未知如何耳（十八日發） 
[長沙通信] [  華]  
　　省政府電請孫中山組織聯省政府 
　　本日趙省長發表兩電請孫中山組織聯省政府此電之起因有二一孫中山在湘雖無甚勢力而謀臣政客附之者頗衆包圍當局謂湘省高唱聯省政府曲高和寡如無人出面主持必至坍台届時湘省面子上頗不好看然西南各省能出而主持者除中山外無第二人可數中山與湘省雖不相得苟以贊成聯省政府爲推戴之條件中山未必無動此其一也自蔡鉅猷變亂以來聲稱奉中山命令一若中山與湘省立於對敵地位湘人旣絶對的不肯附北而又不見容於南亦非計之得者若不回復中山之感情則以後任何一人稱兵抗命皆以附孫爲詞雙方感情必至破裂到底如政府表示推戴中山則反對政府派不能再有所借口此其二也十四日政務會議因此事討論六小時之久發電一節仍在愼重考慮至十六日議决拍發此電原電附載於下　　致孫中山電廣州孫大元帥鈞鑒比年以來國家頻遭鉅變内爭旣烈民困益深現舉國分崩離析陷於無政府地位外交無主共管行將實現而西南聯治之局猶未及早完成顧瞻前途惄焉如擣湘省主張聯治實行省憲原非僅圖一隅之安全實欲各省先樹自治之基礎進而共謀全國之福利由分而合殊塗同歸顧自此義揭舉以來西南各省雖同有自治之趨向而於聯合進行之道猶形渙散推厥由來則以此種非常之業尙未得非常之人爲之主持伏思我公創造共和力謀建設禹稷爲心堅忍不拔務懇提挈各方主持大計及時組織聨治政府實行和平統一化兵爲工各大政策庶綱舉目張人心大定兵弭亂靖國本定安恒惕當勉竭駑庸矢誠翊贊謹布愚衷伏候裁察趙恒惕叩删印　　致西南各省電均鑒民國成立一紀於茲鉅變迭生迄無寗歲現舉國分崩離析陷於無政府地位而西南聯省自治之局猶未發展完成統一之期相去遼遠外交無主内亂不休譬彼流舟莫知所届言念及此怵魄驚心湘省主張聯治實行省憲原非僅計地方之安危實欲謀國家之福利同志各省靡不皆然顧聯治之局所以尙未完成猶形渙散者推厥原因實由非常之業未得非常之人出而主持之　致恒惕竊惟孫大元帥先覺先知創造共和爲國奮鬭百折不衰理應竭誠推崇主持大計聯絡海内耆宿提挈民黨英俊及時組織聯治政府實行和平統一化兵爲工各大政策庶幾綱舉目張人心驟振乾旋坤轉海内大定恒惕日夜籌思竊以爲目下救國之方莫善於此公等提倡聯治夙具同情卓見如何伏希電示趙恒惕叩删印 
[再紀討蔡令發表後湘局] [  幹]  
　　省政府命將出師趙省長對討蔡問題於咨省議會文中有（爰命各軍分途進討）一語現聞趙氏巳分令原駐益陽等處之第一旅旅長賀耀祖原駐常德等處之第二旅旅長唐生智原駐南華等處之第三旅旅長劉銏寶慶鎭守使吳劍學各率所部各就原防前進現聞益陽常德各處業巳嚴密布防原駐桃源之第一師騎兵圑圑長何健在桃源設備尤密但雙方均尙未接觸 
　　蔡鉅猷興兵動衆蔡鉅猷旣就湖南討賊第一軍軍長職即委任三路討賊軍司令聞以原任九旅旅長劉叙彝任第一路十旅旅長田鎭藩任第二路均係向新化安化出發原任陳渠珍部下圑長綽號周鐵鞭之周朝武任第三路向桃源出發（周久已辭去陳部團長居辰州此次被委臨時集合舊部成軍稱游撃隊）昨據唐旅生智來電謂周部巳出辰龍關意圖進行除派兵嚴爲防堵外請示機宜云云蔡氏文日通電有（奉大元帥令於文日遵就湘西第一軍軍長職）等語則其欲藉孫以自固可知矣 
　　軍政聯席會内容十四日下午省署開軍政聯席會席間有某司長建議湘省向爲西南圑體之一現在北方巳無政府不如電請孫中山即在廣州組織聯省政府一面通電各省敦促制憲並表示全湘人士對於聯絡之决心請各方予以贊助聞當時贊成此説者頗多但此電尙未發出大約尙須考慮一次之故至關於軍事進行原擬邀衡陽謝使寶慶吳使尅日來省會商一切現因兩使離省未久故又决請宋魯兩師長赴湘鄉就商兩師長巳於十四日晨早乘專輪首途討蔡總指揮一職宋師長推魯師長魯師長以有第一師長在謙讓不遑因兩師長互相謙讓故亦尙未决定　　各將領聯名勸蔡宋魯當未出發湘鄉之際爲謀息事寗人起見特聯合軍界要人如謝吳兩使等擬再電勸蔡氏遵令就編作最後之忠告刻聞此電巳携赴湘鄉俟得謝吳同意即行拍發 
[蔡鉅猷抗趙之原電]  
　　蔡鉅猷文日有通電至省對趙實行宣戰此電當局秘不發表茲從某方面覓　原文如下國事蜩螗天未厭亂建國一紀治絲愈棼人禍天災傷心慘目挽救乏策有識同悲湘省當南北要衝爲西南門戸溯自零陵首義護法軍興大義炳然中外傾動今大元帥孫公始肯順從民意毅然出任艱鉅迭更事變終始弗渝今日全國人心所以尙知尊重法律不敢蔑視西南者實基於此不幸兩稔以還湘政叢脞付託非人趙氏恒惖本隂驚之尤賦殘忍之性自竊政柄大肆神姦陽假自治之名隂行攘奪之實軍隊爲私鬥器具衙署成買賣機關竭民脂膏包辦選舉而且尅扣軍餉掯勒政費公帑收入悉飽私囊與政系鷹犬國人不齒之胡瑛將吾湘財政命脈價値千餘萬元之鑛砂暗行抛賣至民國十四年僅索三百餘萬之賤價所有用途秘不宣布軍餉政費未得分毫議會公圑查辦無效恃勢壟斷一手遮天諸如此類罄竹難書凡我國人固皆有耳共聞有目共見久昭洞察無俟贅陳獨其叛國禍湘甘心投北仇視異己專逞逆謀前湘督譚公本護法中堅民國柱石趙氏受其卵翼不以爲德反隂嗾爪牙廹令退職自取代之若李韞珩若張振武若陳嘉祐諸公均西南功臣民黨健者趙氏嫉其不爲己用先後以暴力排除之凡屬有功護法效忠西南之人趙氏悉視爲眼中疔俎上肉不遭駢戮必被窮驅猶復暗勾北兵來湘助虐拱送湘省擾亂湘西文電往還報端揭載不惜以十年艱難締造之業供個人權利交換之資盡撤南服屏藩甘爲北庭鷹犬吾湘榮譽掃地無餘盡棄前功一落千丈昔爲功首今作罪魁衆畔親離天怒人怨近且益張凶燄咄咄逼人倒行逆施黨同伐異推其毒庸所及不至動搖根本推翻全局不止司馬之心路人皆知慶父不除魯難未巳所謂亂臣賊子人人得而誅之本軍久隸西南義旗之下擁護元首不易初衷貫澈主張期紓國難内迫羣情之呼籲外怵國勢之顚危不有極大犧牲何來眞正幸福爲爭回全湘人格計爲鞏固國家根本計不得不整飭戎行訴諸武力誓殲醜虜取彼凶殘以謝國人而除公敵大義所在忍無可忍爰於本日宣布與趙氏脱離關係恭奉大元帥任命遵就討賊軍湘西第一軍軍長職本救國衛民之志興問罪討逆之師公等或握軍符或主淸議救民救國早具同情除恶除奸决無反顧務望同伸義憤共張天討此實爲全國存亡所繋尙不僅吾湘一省之關係也總之此獠不除則西之障碍未能掃盪護法之大業難告成功先鋤内奸再哉外亂僅誅元惡罔治脅從挿血誓師天人共鑒爲民而戰爲國而戰爲正氣而戰同仇敵愾衆志成城國事前途庶其有豸謹佈悃誠伏候明敎討賊軍湘西第一軍長蔡鉅猷第一路司令劉叙彝第二路司令田鎭藩第三路司令周朝武梯圑長何隆幹譚澗生毛炳文彭壽恒楊毓棻陶在和支隊長楊再傑鄧慶章周篤新吳祥斌徐禮習張松本同叩文 
[鄂豫會剿應匪之近况]  
　　梅神甫又有釋放希望 
　　應匪竄豫後在桐柏泌陽問共有余海峯劉廣林曹玉山老昏王宗萬林等數股匪衆約共三千餘人以槍彈缺乏頗長官軍之攻撃據某方傳説鄂豫軍隊在豫境平氏一帶將匪包圍匪勢窮蹙情願將梅神甫釋放但擔保官軍不再進攻方可釋梅前往泌陽營救梅神甫之羅神甫曾接梅十日所發明片上蓋有泌陽郵局十四日之郵章略謂余現居泌陽惟不知所居村莊名字匪衆雖有二千餘僅二百名有槍匪衆擄有中國富家小孩五百餘名均索極鉅之贖欵近聞有二外國人至附近與土匪會議以不堪官軍攻撃頗有釋余之意惟望官軍相機辦理使余得以釋出余雖居匪中但飯食頗佳身體亦好云云觀此可知梅有釋放之消息並非無稽惟潘守蒸十四日電蕭僅謂匪首將梅移隠於鐵道之東並未提及梅有釋放之消息其電云武昌督帥鈞鑒守密頃接派入匪方之張振江報稱匪意圖鄂不確該匪近在桐泌間分爲數股意在牽制軍隊其梅司鐸巳爲諸匪首移隠鐵道東方刻正派人力與接洽等語除飭范圑相機辦理營救妥爲偵察匪情周圑督飭所部扼守鄂邊並派探密察外餘情續報謹以奉聞旅長潘守蒸叩寒印至鄂豫軍事當局關於營救梅神甫及會剿應匪之電報不下數十起茲擇錄靳雲鶚張福來致蕭兩電如下㈠靳雲鶚致蕭耀南電頃據王圑長文代電稱探得桿首余海峯安玉山劉排長宗萬林老昏王等均在唐河縣屬之大河店盤踞演戲聚衆三千餘人欲向方城一帶竄走梅神父確在劉排長桿内飯食尙好身體亦强每行有十餘轎夫抬送數十匪徒保護貴軍甫到桐柏正在準備追剿巳由周營長函致范圑請示機宜聽候調遣餘容詳探續報等情除飭令轉致周營長竭力恊剿營救外人外特此奉聞師長靳雲鶚叩寒印㈡張福來復蕭耀南電陽電奉悉梅神父復爲安玉山等架擄竄至桐柏老龍窩茲派潘旅長來豫追剿自當協撃以救外人而靖匪氛除電飭靳師長李鎭守使郭圑長旅隊協剿外謹電奉復弟張福來眞叩 
[鄂商界二次對外之聲明]  
　　爲日人故意尋衅事 
　　湖北商界外交後援會前因對日問題曾通告漢口各國商會聲明中國商界對日運動之目的與範圍其原文已見前報兹因日本朝野上下尙無絲毫覺悟反變本加厲縱使水兵及浪人尋衅事意在激成交涉範圍之擴大特再通告各國商會聲明日人暴行以明將來之責任其通告書業經批就日内即可發出茲錄其原文於次再啓者近日敝國商界態度益見寛大和平光明正直惟恐引起無謂之紛擾使友邦商業蒙不良之影響也詎運月以來大日本帝國政府增派軍艦駛入長江縱令海軍軍人上岸行兇並時有軍人携帶武器乘醉滋事近更有撞入我國官署侵入我國商店及種種不法情事敝國商業因此大爲停滯損失頗鉅尤可怪者大日本帝國政府及其臣民日以高壓手段相恫喝如將來由此引起國際上極不幸之事變誰負其責敝會爲維持友邦在華商業之繁榮及極東和平之鞏固與商業上之自衛起見特再掬誠通告貴會敬請貴會爲相當之注意云云 
[曼德調查路警過漢]  
　　國聞通信社漢口通信云北京當局所派調查六路警察情形之腦威國人曼德今已到漢查曼德來華巳三十有餘年曾於袁世凱在北洋任内充小站練兵敎官嗣新編北洋警察亦多有所擘畫近供職京師爲中國陸軍中將京師保安隊督察長年六十餘歲此次出京即赴津浦路調查於十五日來漢十六日往鄭州再赴開封以實行調查任務此間某當局與之有舊以曼德此行關係甚鉅曾詢調查所得據稱現尙未調查完畢報告政府以前不願有具體之意見發表但就君所詢者路警之訓練尙好不過編制略差據余之看法中國鐵道應不致引起各國之干涉云 
[福建西南之軍訊] [  遂]  
　　汀杭情勢危急　蕭涵附近又起衝突 
　　東路討賊軍第八軍自克復詔安後因待孫本戎所部到齊後會攻潮汕現駐詔各軍巳根據六月三十日之議决將軍隊開拔抵目的地四日巳開火其第二旅進駐距詔三十里之長埔四圑一營進駐距長埔三十里之太平圩何總指揮所部警備隊徐澤裔金龍章兩營亦駐該處二旅一圑之汪澤民所部及獨立營陳藝居所部則進駐長埔太平圩間太平距老虎關二十里爲入粤要隘二旅四圑二營陳鼎觀所部及四營林廷邦所部並前敵張司令所部之李營與林統領全營均駐長埔對面相距二十里之十三鄉臧致平所派之十四營又分别與討賊軍各部相問俾與平和孫旅成爲犄角之勢目下推測當巳發生戰事 
　　汀屬戰事喧傳多日閩垣未得確報茲探得新泉莒溪朋口各地被李烈鈞所部佔據者雖巳由王獻臣鎭守使攻下而汀杭被圍情勢甚殆王氏昨發一電如下急保定曹巡帥洛陽吳巡帥南昌蔡督帥南京齊督帥福建孫督理王帮辦鈞鑒延平周護軍使勛鑒我軍自三日克復新泉莒溪朋口後賴（世璜）蘇（世安）兩師復合全部並勾結土匪數約萬人以一部屯駐南口舊縣約三千餘人牽制我新泉連城隊伍使不得發動他地其餘全部攻我上杭期在必得杭城兵不滿千被困已近五日汀屬空虚無可抽調新泉地關緊要更難疏防各方援軍迄無一至情勢萬急杭城一失贛邊首先受禍如何救濟統乞示遵王獻臣虞叩惟最近消息楊雷兩旅巳由贛南來援開抵汀州矣 
　　莆田涵江附近之黄石瀬溪沙溪各處日昨微有衝突何成濬總指揮又飛檄駐泉各軍計巳開拔者有許卓然所部之陳國輝統領開赴楓亭第二旅所部之第三圑王振南所屬吳增輝張定全兩營開赴塗嶺而泉城頗爲安謐惟淸鄉處業巳成立黄培松氏與新委第五旅旅長高義有所接洽泉爲黄之故鄉而高部前之駐紮地也現高巳由莆入泉召集舊部將與黄家軍協同抄襲民軍之後將來恐又有一番戰事矣 
[杭州快信]  
　　一師慘劇案今日上午八時地審廳二次公開審理旁聽席仍座爲之滿青年會美人迪爾耐亦列席證人到俞乃斌蔣挺松黄竹安三人俞爾衡與錢阿利質供良久俞一味狡賴屠檢察官與陶宓兩律師互相辨難阮沈兩律師尙未發言時巳二時許仍未辨論終結明午前再待續審 
　　省敎育會今午開評議會商定本年常會日期 
　　王克敏出長財政此間與有交誼者咸勸力辭不就一般激烈派巳提出警告據銀行界消息京津滬各行巳廹請王氏勿入政治漩渦藉維行務惟王現尙徘徊贍顧進退靡定 
　　高審廳昨委陶宗侃充衢分庭書記官郭俊充衢縣分庭學習書記官菸酒事務局委金兆鑾充本局諮議沙灶墾放局委劉昌緯充本局諮議 
　　賄買營長案省議員施旋及行賄之潘夢熊等地審廳十七日預審無結果定二十五日上午續開審理 
　　第一高中設四科主任每科月薪五十元現理科主任張乃燕（省敎育會會長）特别要求二百元功課四小時校長何炳松恐他人效尤頗難對付 
　　徐樹錚等現由海道回南今明可抵滬有即日來杭消息 
 
 
 

Page 8

 
 
第一萬八千一百零三號;中華民國十二年 西曆一千九百二十三年七月二十一號
星期六 * *自由談[  陳映霞畫]  
[一知半解] [  適]  
　　蛛網之黏性實爲世界上有黏力中之最强者如無雨露之浸撃可保持其本性至五年以上 
[眼之搆造] [  禹鐘]  
　　造化主人諄諄其徒曰爾等造人旣夥亦知人類五官百體之搆材獨以兩眼爲最不易乎其徒聞之皆應曰然造化主人見其徒衆答語中似含有極富之經騐則喜之頷之且呈微笑於面巳又言曰汝曹咸能宗我訓練今皆有成可嘉也余老而憊凡事怠於躬親而汝曹亦良可信誠可無勞老人心也後此所爲一任汝曹料量之余將投閒送老以娛晚境勿復攖心外事汝曹其善體我意愼母忽略以貽蒼生誤也 
　　徒衆旣受造化主人敎咸退而自勉日事造人之工作造化主人竟不復置問以爲莫徒能勝任而無隕越憂也顧徒衆積久而懈漸不遵其舊日之敎在例每成一人體必取天池之水注於兩目以天池之水淸冽而明澈入人目中可以增慧觀其降世也能辨是非善惡如分水之犀初無稍混此造化主人之垂法也今倦勤旣久委責於徒而徒衆之作事究不若老人之鄭重始雖恪守其法迨見老人置而不問遂潛變其制心憚天池之遠取汲不易而近處有濁泉曰勢井利井者位於罪山之麓其水污臭多微蟲且爲納垢之藪徒衆避勞而就逸凡造人目咸以此泉注之不復取於天池矣勢井利井者其泉非特穢濁一入人目則降世之後所見者皆以濁爲潔以惡爲善黑白淆亂是非顚倒有目甚於無目也一日造化主人策杖游於天池之上方其未至默度諸徒造目取水必日來行汲比至則𨶑焉無人惟聞水聲潺湲輕流弄韵而巳老人釋杖坐於水次臨流照影見頷下白髯長數尺鬢髮如堆霜雪則攬髯而嘆曰老夫畢生造人心力都瘁今幸得諸徒爲余代仔肩旣釋優游亦遂心滋適也老人坐久意將待其徒衆之至而叩以爾來造人之成績顧乃杳然老人始疑慮於心殆諸徒年少氣浮督責一疎即曠職而酣嬉耶思至此立離水濱趣赴諸徒造人之所至則工作方繁無一袖手老人乃大慰巳見一徒方造人眼所注之水穢濁無匹老人知非天池水也遂止而詷之始知諸徒造眼之水咸取自勢井利井中久不用天池之水矣老人至是乃大戚綜稽所成爲數巳夥且巳陸續降入人世勢不可挽老人惟自悔其所託非人浩然長嘆曰光天化日之下將見齷齪小兒遍於世上無一淸明人矣 
[三點水旁之姓名一打小引] [  繡君]  
　　自由談人間地獄内有江浩源者姓名俱三點水旁殊不多觀窮五夜之力得古今人之類此者合江浩源僅十二人甚矣其難也敝精神於無用之地未嘗不啞然自笑彙錄如下聊資談助 
　　滑淸泌唐人以割股療親旌見唐書孝友傳 
江淮淸宋人工畫道釋人馬 
　　汪灜海明人工書畫以雙筋代筆作山水人物點染頗佳見婺源縣志一説名都以字行 
潘澄　明人父弘爲舞　知縣李目成峟降不屈支解之　　痛憤大哭投井死見明史 
　　洪汝沂明人無事實以妻鮑氏爲烈婦效見歙懸志　　江濬源清悛寗人乾隆進士官臨安知府有介亭文集　　汪汝淮淸人工文詞尤講求經世之學有文集　　汪海洋淸人咸豐間從洪秀全起事封康王 
　　潘灃波時人怡和洋行總買辦最近發起新新公司　　汪漢溪時人新聞報館總經理 
　　江湘滿時人江全泰四川都進出口經理又勤華貿易公司總經理最近臨城贖票事與有力焉 
江浩源人間地獄中人 
　　右十二人中洪汝沂爲難得歙縣志云鮑氏洪源洪汝沂妻地名人名俱水旁前此未見也 
[吃醋考] [  樣國榮]  
　　今人稱女子之善妬者曰吃醋此説不知根據何時無人查考或謂醋味酸婦女之含妬意者似眉感心酸一如飲醋故名按此説雖淺顯明瞭未敢遽信乃就暇時檢閲諸書希得其源茲將所得二則節錄如下 
㈠明太祖時有某功臣其婦性甚妬嘗因綱故時相反目太祖賜以鴆曰寗欽此乎抑許爾夫納寵乎婦遂舉而飲之其實非鴆乃醋也當時傳爲笑柄 
[眼看這台多持不了]  
㈡文選通考俗以妬婦比獅子閣知新錄云獅子日食醋酪各一瓶故謂妬婦曰吃醋 
　　按以上二説第二説似太空鑿或者吃醋二字其剏始於第一説乎 
[記百代收音] [  舍予]  
　　昨前兩日譚富英應百代公司之約赴該廠唱留戲片事前予曾參預戲目代爲規定是日先試針帶唱二黄西皮原板各一段由收音者擇准後計收定軍山盜宗卷法門寺駡曹斬稷南陽關樊城蒲關斷臂諸劇共成六片法門寺係與王連浦對口唱白均有精采工力悉敵連浦更單收黑頭二片盜宗卷亦爲雙面富英唱白俱選是劇佳處收唱定軍山係自二六（師爺説話言太差）起分段唱成一片他若斬稷之快板頗多警句且湖廣音甚淸極有可取連下哭頭俱全富英嗓音愈唱愈亮愈能走高泃屬美材指揮者爲譚小培故曲片整齊少侷促之弊焉 
　　此次所收各片陽曆十月即可發行一半附記之以告一般愛嗜話匣者 
[兩個滑稽問題的答案] [  韻香閣主]  
　　一個二十餘歲的婦人舍却好好的輕軟繡鞋兒不穿着了一雙高跟的鞋子走在石子砌的街上跛跋斜斜看他好不吃力他爲什麽呢因爲他是求最高問題 
醫生跟一蒙妙年女郎神痘撫摩着他們鮮嫩雪白的藕臂眞是艶福非淺然而做醫生的始終不肯承認享過這種艶福大槪是他怕承認之後他的夫人就要拉着他合唱一齣（梳裝）（跪池）呢 
社會小説 
[人間地獄（一二三）] [  娑婆生]  
　　第五十二回萬千煩惱絲并刀一剪糾紛羅綺夢襌欛初醒说得玄曼也笑了起來玄曼道並非我貧僧饒舌這也是願天下有情人都成了眷屬柯蓮孫道恐怕孤負了大師的好意玄曼道只要海枯石爛百刼不回終有有志竟成的一日玄曼説話説得太多了不覺又咳嗽起來柯蓮孫道你還是休息休息罷找來了倒累你多説了許多話未免傷氣我也不久坐了明後天有空我再來瞧你那時候秋波如果走得出我一定和他同來你要的那表我再帶來送給你你安心靜養屏除雜念要緊玄曼點點頭道你的話我狠感激你有空來瞧我我也狠盼望可是我們能有幾次見面不敢説了説到這句話玄曼的聲音也有些哽咽了蓮孫忙剪住他的話頭道你莫多説這些傷感的話聽了大家不歡你還是安安靜養要緊説罷點一點頭便要走了玄曼又喊住蓮孫招一招手呌蓮孫走到他榻前蓮孫問什麽事玄曼道你見了秋波你替我問一問他可好我謝謝他牽記我説到這裏停了一停搖了一搖頭道别的話也不必説了我也不好約他知道預約的那一天我在不在這裏呢蓮孫道我一定替你一一的告訴他便了玄曼抬起頭來睜足了眼睛向蓮孫望了一望點一點頭道蓮孫我們再見罷蓮孫忙低了頭答應了一聲走出玄曼的病房止不住一陣心酸眼中似有涙流趕忙掬出毛巾拭了一拭深深的歎了一口氣心想玄曼病勢恐難起色這人就此完了嗎一路走着一路想着踱出醫院先到秋波院裏要告訴他會見玄曼的情形誰知上得樓來阿毛道請三少到隔壁如雲房間裏借坐一坐罷這裏幾塲和全佔滿了房間蓮孫道我也不坐了我還有事停一會兒再來吧於是蓮孫下樓回到報館巳是燈火黄昏時候姚嘯秋這日來得亦早蓮孫便將今天去瞧蘇玄曼的事一一的告訴了嘯秋嘯秋也歎息一番却埋怨蓮孫去的時候爲什麽不去邀他同去正在説話之間只見門外走進一個人姚柯兩人抬頭一看見是華稚凰華稚凰滿　慌張之色對着嘯秋蓮孫道你們知道嗎可憐的蘇玄曼他巳圓寂了正是 
纔從榻尋摩詰驀聽哀音哭故人 
不知蘇玄曼是否果眞圓寂華稚凰的話是否確實欲知後事如何且聽下回分解 
三言兩語[  鵑]  
　　一個蕩女伊的身體本巳不乾淨了有幾個做娼妓的小姊妹看伊有幾分姿色便慫恿伊做生意接客伊心中熱辣辣的早就一百二十個願意然而表面上還是裝腔做勢拏架子不肯就到生意上去大約看紅倌人出風頭看得眼紅了終免不了要賣身呢 
　　呵呵不道政治舞臺上也有這麽一齣戲 
 
 
 

Page 9

 
 
第一萬八千一百零三號;中華民國十二年 西曆一千九百二十三年七月二十一號
星期六 * *   
 
 

Page 10

 
 
第一萬八千一百零三號;中華民國十二年 西曆一千九百二十三年七月二十一號
星期六 * *國内要聞三 
[豫皖交界處之匪警]  
　　毫縣永城均在危險中 
　　字林西報安徽毫州通信云毫州地方情形迄未稍見佳象人民日處惶恐之中有早不保暮之勢擄傳敎師之由永城來者言該處情形甚急縣城有被匪攻入之危險該城東北向保安寨等處均有匪巢南宿州前開到該處兵士約二千人將蕭匪部下撃散斃匪百人但數日以前匪又會集蕭於一年前爲永城正式軍隊統帶今則化而爲匪此皖軍入豫剿匪事足證四省勦匪事實上似巳進行惟匪首如蕭等恐終莫之奈何也該傳敎士等又言城西北十五里地方有村莊二十餘家亦爲匪徒一千餘人占掠而東南四十里與皖交界亦有匪百餘人故永城四面皆匪亦難怪該城人民之恐怖矣記者又聞圑長老洋人於此問雇定一汽車聞自明日起將乘之巡行永城歸德夏邑等處在半月以前彼亦曾巡行一次 
[閩人注目之鹽務協餉局] [  遂]  
　　閩議會仍主反對　　陸戰隊亦要分肥 
　　閩省將設立鹽務官運局又名爲協餉巳惹起省議會之反對前報巳略紀之矣茲聞該議會日昨巳函詰省長略云據議員鄭作樞等十四人函稱近閲報載財政廳長林炳章會同鹽運使楊敬修議設鹽務官運局又别名爲協餉局鹽税食鹽每擔加徵二元半魚鹽每擔加徵二元較之原課或增一倍有餘或增數倍并聞食鹽一項議由少數人承攬包辦茲事與民食關係至爲重大作樞等以職責所在不得不爲人民請命查鹽務税率與鹽業開放辦法曾經中央政府與稽核所議决有案若增税包辦旣於中央命令及對外信用有所妨碍而自由販賣改爲專賣則獨占之流弊更無窮極閩省歷年以來疊遭李厚基搜刮民不聊生邇者李氏旣去民困待蘇我軍民長官宣勞閩事所遑遑於夙夜者亦無非願爲吾閩人除苛政圖休息而巳今乃環顧各方現象均出吾民意料之外閩人於此祇望維持民國十一年十月十二日李氏離職以前之税額勿增負擔聊慰民望各等情如無其事固屬閩人之幸如有此議應由會函請省長迅令財政廳長曁運使立即撤銷以拯民困等語用特函請貴省長查核辦理并希見覆云云此十二日事也十五日省議員對於茲事又開茶話會討論辦法公决由會分電省内外各方面請求一致協爭原電如下㈠北京鹽務署鹽務稽核所福建稽核分所鑒食鹽關係民生至重邇來交通梗塞鹽價飛騰各處巳感淡食之苦現又設局藉協餉之名行專賣之實加價無巳民何以堪此等病民政策本會誓不承認閩省議會㈡北京參衆兩院閩議員京滬福建同鄉會本省各社圑各報館鑒食鹽關係民生至重邇來交通梗塞鹽價飛騰各處巳感淡食之苦現又設局藉協餉之名行專賣之實加價無巳民何以堪本會業巳咨請省長撤消并電鹽務署稽核所表示否認乞一致協爭閩省議會又聞海軍陸戰隊駐紮地對於鹽斤曾設護運局每年收入不下四十萬此次協餉局之議提出楊砥中表示反對現正在磋商中楊要每年劃予二十萬元而鹽公司中之會議則祇許以十萬元之數故尙未能解决也 
[閩造幣廠中止原因（福州通信）]  
　　張總辦辭職不准而逃 
　　福建銀幣成色不佳價格墜落蓋始於劉式洲爲造幣廠時代近者王百川之參謀張雨高承充總辦外間傳其有大規模之計劃從前流弊可以一掃而空詎知開辦不上十日不特該廠停鑄而張總辦以屢次辭職不准遂至潛逃庶務陳某被押兼責以戒尺五十板股東李兆徵之孫某係張内姪亦被押數天張爲力懇始釋查其原因厥有數端㈠每日限鑄六十萬角預計每月可以贏餘十八萬以其半報効官廳餘數充各種費用然福州巿面每日流通最多不過二十萬角積滯旣多則欲求贏餘適得其反㈡從來福角流行滬瀆均由該廠先期向滬商會及各商帮疏通俾不停滯此次該廠並不留意及此鑄造愈多積滯亦愈夥可謂毫無政策㈢閩滬間交通本甚不便所有原料如銀銅等旣不能源源接濟停鑄一日空耗巳屬不尟又不能向各洋行立約採辦縱使銷路極暢而原料巳有不給之勢㈣張氏此次得爲該廠總辦事前多藉軍界要人助力故某參謀長某副官長每月均許以鉅額之乾薪而對於烟酒局長鍾禮警務處兼省警廳長張藻宸所許之額尤鉅外傳每月在三千元以上總計月非六七萬元不可廠費尙不在内總上各種原因失敗自在意中而一開廠便爾中止者實更有一大原因在張之所以得總辦該廠本由張藻宸力薦而鍾禮則反對最力張本許鍾月酬三千元近復有人從中運動若歸其包辦則月當以一萬元爲壽鍾故擠之益劇張自知其地位力量不足以當此席乃向王百川辭職然在王之左右親此廠爲特别之利源均主張不許辭職張迫不獲巳乃出於潛逃之一計内幕既巳揭破無人敢繼其後而鬻田賣宅以爲股東者受此虧損莫不大呼晦氣該廠至此恐將一蹶而不復振矣 
[粤局將有新發展] [  平]  
　　國會南遷●●●重組政府 
　　自北京政潮發生於是有國會南遷之議但粤中軍事未了故孫中山祇發表一對外宣言其他尙未遑暇旅粤護法議員徐淸和楊賡生符夢松等近以抵滬同人屢函詢問此問如何辦法而孫中山對於此事尙未有確切表示爰議公推代表謁孫討論進行一面函請林森議長來粤並電褚慧僧徵訽意見務求達在粤開會之目的至中山對於議員來粤一事極爲贊成巳經指定招待地點並籌撥旅費但組織政府則尙有所待目前須先爲準備其進行方法約有數端㈠肅淸内亂孫中山以粤局未靖實爲北伐之梗决以短促時問將三江軍事同時結束茲查北江戰務沈北兩軍均竄退贛邊死灰再難復燃謝文炳部衆多巳受編所餘不能成軍是此路戰事巳無問題惟有急辦善後安輯流亡故滇軍巳紛紛凱旋范石生全部經巳抵省聞休養數日即開往東江助戰至東江一路則陳軍仍野心未死日前陳炯明親自率隊由五華援惠洪兆麟以陳親自出馬亦督兵三圑繼海豐前進預料日間惠州必有大戰但潮汕方面臧許兩軍巳節節得手潮汕一下陳軍後援斷絶首尾受敵斷不能支雖出全力援惠死守老巢恐亦不可得矣西江一路則聯軍連戰皆捷北岸則由悦城而德慶而江口南岸則由芙蓉關而都城不日將敵軍逐回梧州因西軍餉械俱絶巳有退志聯軍乘勢撃之故有如是勝利由此觀之則三江軍務結束之期當不在遠矣㈡統一財政廣東財政今非昔比國會重來政府再組度支何所從出不能不預爲之計而廣東現時財權不一征收機關皆爲軍人佔據迭經孫令收回徒成虚語葉恭綽出掌財部自言此次回粤必做多少事業盡力桑梓梁士詒確亦爲之帮忙然上塲巳將匝月並無絲毫表見亦以財權一日不能收回即財政一日不能整理雖有計畫末如之何中山有見及此乃與楊希閔商定辦法昨日發出命令派楊希閔葉恭綽程潛楊庶堪廖仲愷鄒魯爲廣東統一財政委員想滇軍或不至再行截留税收廣東財政或有整頓之望也㈢要結外援孫中山以應付保洛必須合羣策羣力方能有濟前經派汪精衛往見盧段各要人昨此問得接汪電謂聯絡頗有效果昨復派蔣介石赴滬對於時局亦有所協商一俟汪蔣回粤則政府組織之舉當可實現矣 
[粤海軍在西江激戰]  
　　猛烈爲西江開戰以來所未有 
　　粤省消息西江戰事聯軍因兵力過單曾向下游退守西軍以聯軍退後遂紛由封川擁下勢殊猛烈但其時肇慶以上各要隘均經聯軍節節嚴防西軍不能衝過惟聯軍究以衆寡懸殊不得不暫取守勢緊握肇慶上游一帶候援軍開到再行反攻迨江海防北洋各艦隊及陸路之梁鴻楷楊錦龍各部隊先後開到於是由各將領會商反攻方略水路一方由海防司令陳策海軍參謀長趙梯崑等擔任將各艦編爲三大隊第一隊江固廣亨廣保巨安雷坤雷兑雷長飛雲等艦第二隊爲廣金江鞏光復光華天一安東香安禺安公武等艦第三隊爲廣庚東彝西建西興西安安北安東等艦以江大砲艦爲旗艦普安爲傳令艦永翔楚豫兩北洋艦爲主要艦陳策駐於江大艦指揮一切陸路一方則由原有各軍及新加入部隊分爲南北兩路北路由梁鴻楷鄭潤琦等南路由楊錦龍譚啓秀等分别擔任佈置巳妥遂定期於上日反攻詎是時西軍又適大舉進犯除以全力攻撃陸路外并用無數杉排民船滿載西軍及項引項引火物以電輪小輪拖帶互相啣接順流横江而下聯軍聞報立令水陸各軍作大規模之反攻一時水陸將士同時併進海軍方面以江大江固兩砲艦爲前鋒第一第二第三各艦隊爲中堅永翔楚豫兩北洋艦爲後勁隨時發砲掩護同向上游進發迨至悦城附近與西軍接觸雙方開始交綏江大江固兩砲艦首先發砲向敵射撃一二三各艦隊同時響應一時槍砲交攻聲聞數里而後至之北洋艦亦連發巨砲掩護前進西軍之杉排隊初猶持頑抵抗乃一經着砲沉者沉燒者燒殘枝斷幹漂流滿江西軍紛紛墮水死亡無數遂將滿江西軍完全殲滅於是又轉向陸上西軍射撃西軍死傷枕藉紛紛退却聯軍水陸兩路遂大獲全勝據由西江返省某軍官云是役彼亦臨戰陣當時攻撃之烈爲西江發生戰事後所未有云茲將大本營兵站總監部通報錄下頃接前方電報敵退封川我軍現正跟蹤追撃中艦隊巳抵都城七月十三日又頃據第二支部第一分站長李柱石電稱文日晨敵軍紛向德慶前方退却海軍艦隊巳進至都城下芙蓉關我軍向前方節節進逼七月十三日下午 
[浙法團討論臨時議會組織案]  
　　浙省各法團推定審查員於二十日下午三時在省敎育會開審查會各團體審查員共計三十二人均依大會議决每人繳費五元以供一切開支惟良社未曾繳費共推出審查員自行列入旁聽席當由在席審查員公推陳鯨量主席報告收到修正案一爲省民大會提出其第三條要點㈠省議員每舊府屬五人由省議會選舉但省議會因故不能執行得由浙江各法圑聯合曾代行之㈡由浙江各省各圑體聯合會議推舉每縣一人由各縣各團體聯席會議推舉一人㈢由浙江省各圑體聯席會議推舉女界每舊府屬一人一爲旅杭台州同鄉會提出其第三條要點㈠以省議員充任者一百五十二人㈡以縣議員充任者每縣推出一人七十五人㈢由本省各各圑體聯席會公推每縣一人計七十五人㈣由本省各團體聯席會公推每府屬女界一人計十一人一爲民治促進會提出其第三條要點與旅杭台州同鄉會所提出修正案大旨相同一爲處屬旅杭學會提同其要點如下臨時議會議員二百四十九人其分配如左以省議員充任者八十人每舊府屬各八人由浙江省各圑體會議推出之以縣議員充任者七十五人每縣縣議會各選一人由浙江省各圑體聯席會議推出每縣男議員一人每舊府屬女議員一人一爲台州旅杭學會代表張平歐臨海旅杭同鄉會代表李友笙提出其要點在打破界限男女平等並先訂臨時議會選舉法以縣爲單位一爲女權運動同盟會長王璧華提出應明白規定女界圑體代表若干人當由主席分項提付討論㈠省議員應加入若干項士元韓寶華認爲不能全體加入陸啓陳德新裘英王璧華馮晋楚喻哲文等討論結果贊成省議員全數加入㈡由縣議會聯合會選舉十一人討論良久定明日開會解决 
[蘇省十二年度地方預算案]  
　　江蘇省議會議决民國十二年度省地方預算案業經省長公布其總説明如次本届預算案採量入爲出主義除敎育經費准其獨立俾使充分發展外其他各項行政支出則參酌經過及現在事實分别核列内務經常費四八九·一九九元臨時費一一○·八八三元經臨共支出六○○·○八二元財務經常費二一九·九六○元臨時費一○○·五一五元經臨共支出三二○·四七五元實業經常費一六一·三七五元臨時費一八○·三三○元經臨共支出三四一·七○五元敎育專册經常費二·二五二·九六七元臨時費四四六·○九三元經臨共支出二·六九九·○六○元歲入項下除敎育專册内列之畝捐貨捐容納各縣農商會意思應予删除另由新等之紙烟特税撥補一·一○○·○○○元合列收入二六九九·○六○元收支適合其他各項行政經臨收入爲二·四二八·七四一元經臨支出爲一·二六二·二六二元又總預備費一·一六六·四七九元合計二·四二八·七四一元收支適合 
[南京快信]  
　　院電兩長請代催蘇籍國會議員迅速回京制憲倘二十日内不到即另行補充 
　　浙江省憲期成會昨電蘇議會請積極進行制憲 
　　省議員劉某等數十人擬俟常會開幕即提案發電贊成魯議會發起之省議會聯合會解决國是 
　　孫傳芳由鄂來電聲明改道京漢俟與鄂蕭接洽後即由贛返閩 
　　齊督派赴濟南與魯田接洽代表蕭子鐸昨（十九）日來電接洽事竣准日内返寗 
　　院電兩長謂俄過激黨現乘我國大局未定之際結合某國浪人潛赴各省勾結土匪圖謀作亂應請飭屬嚴防以遏亂萌 
　　齊督因韓省長患足疾昨命駕赴省署問視韓亦力疾接待密商時局問題 
　　財政會議定今（二十）日下午二時在省署无開委員會由嚴財廳長主席先審核十一年度决算再報告十二年度預算狀况俟議有結果再開正式會議 
　　捲烟營業特税籌備處附設財廳昨日正式成立主任程學恂處長由嚴自兼 
　　財政廳時委張壽鎬任上海税務所長孫多禔任吳淞税務所長 
　　省署令丹徒淮隂銅山上海等縣知事保護航政分局　　美國牛哇克本年十月開展覧大會實廳昨函本省各商會徵集出品送會以備展覧　　財政廳通令各縣自十二年度起關於牙税收入照新定比額考成切實整理以期增收 
　　爪哇華僑少年記者郭慶隆立志週世界昨由滬來寗住曁南學校據云自去年八月三十日自荷屬爪哇巴達維亞起程計經六十二埠日内即由寗赴津京哈爾濱由朝鮮至日郭昨向各機關要求簽字藉表旅途曾經南京 
　　省立各校五月分經費未發各校長昨紛向省署三科請轉催財廳撥發 
　　檢定小學敎員辦法經義務敎育期成會建議酌予變通敎廳以該會建議各條自是救濟敎員缺乏不得巳之辦法巳呈請省署轉咨敎育部核示 
　　嚴財廳長昨特捐平民敎育促進會洋一千元寗商會等各團體亦代發起募捐以助發展 
　　東大學生自治會十九日下午假該校大禮堂開會歡迎暑期學校各學員 
　　無錫公民楊楫等呈請在錫設立地方分庭省令蘇高等廳曁無錫縣知事詳查具復酌量辦理 
　　旅寗四川同鄉因無錫育蠶製種塲塲長賀康逼死川籍學生劉廉彬一案昨（十九）日假鷄鳴寺開緊急會議到者百餘人某女士演説劉之痛史聲涙俱下羣情憤激决推代表數人赴錫協助其家屬爲劉雪寃 
　　各公團以寗垣街道太狹行駛公共汽車行人危險昨紛謁省廳請批駁立案 
地方通信 
[松江]  
　　准撥衛生會開辦費松江巿公共衛生會自將章程通過後由正會長朱紫綬等呈請縣公署立案並請撥欵開辦俾利進行茲奉溫知事批准於松巿公欵項下撥給洋一百元巳飭巿欵産閔瑞芝經董照撥矣 
　　縣議事會談話會二十日下午三時松江縣議事會在府西斜角原址開第一次談話會出席者葉理封王文熙王大鐘沈純潛張端寅張德鐘吳琨薛陳球諸文藻錢維桂朱文彦陸潤雲周世楷徐廷鏞吳寶琛李芳鏞陸文桂倪嘉祥陸修爵吳在棟許壽荃張瑞芝二十二人議决㈠參事會缺額以本會當年互選之候補參事員儘數推補備文函請縣知事出給執照俾早就職即開參事會㈡前發之文卷尙缺數種應備文函請檢出補發并鈐記一顆亦應一併發出㈢本會現在籌備期内各項需欵應再函請縣署通知經理處續撥銀三百元以資濟用 
　　慘無人道之虐媳案奉賢胡家橋鎭東巿開設皮匠作之尹阿三曾爲其子聘漴缺十六七圖顧姓女爲童養媳尹夫婦對於顧媳素極虐待動輒紮縛毆打近日不知因何至絶其飲食該媳不得巳竊取作塲内鞋子持典求質該典因知私取不予受押詎事爲尹夫婦所悉即於十七日將該媳兇毆斃命棄尸河中以爲自己失足落河之掩飾迨翌晨尸身在河中浮起尹夫婦又佯作驚慌撈起成殮乃屍母聞信趕至力阻加蓋並報告奉賢縣委員檢騐矣 
　　省三中之校友會省三中校校友會於十九二十兩日召集大會改選職員並爲巳故法制經濟敎員李𦬊香及校友李鈞材開追悼會所有第一日會議情形及第二日追悼兩李狀况分錄於下㈠改選職員姚鵷雛當選正會長張守白副之（均連任）其他職員當選者爲會計孫宗堃書記錢天聲浦江淸庶務袁玉雨張企留評議侯紹裘侯紹衣沈聯璧張仁春施德普宋學勸吳光濤徐銘杰劉振寰㈡會議紀錄先由會長姚鵷雛及文書股長錢天聲會計股長孫宗堃分别報告經過事實次即提議案件（甲）議决贊成恢復每人每年收會費一元（乙）議决三中校友會本有肄業生校友會與畢業生校友會兩種擬請將肄業生之校友會改名如不能改即將自己之畢業校友會改換名稱並推張守白袁玉雨爲代表向校長説明以資辨别㈢追悼兩李在三中大禮堂開會到會約百餘人先由主席姚鵷雛報告巳故校友李𦬊香李鈞材事略次對遺像行禮再次爲宣讀祭文及會員侯紹裘張企留錢江春等演説再次爲來賓楊了公蔡督明演説大致以李𦬊香爲好學廉潔兼有責任心之前輩模範李鈞材爲純潔高尙富有學識之青年均爲社會所欽仰再次爲家屬答謝遂宣告散會惟會中尙有劉會員提議以李君𦬊香家道淸貧本會應予瞻恤爲李君兩子求學之資當由到會者相繼簽名酌量認助至該會第二日會議事項容探續報 
[蘇州]  
　　縣議參兩會將開成立會吳縣縣議會自奉省令恢復後巳於七月一日開預備大會茲悉該會議事長孔康侯以本會鈐記文卷等件前日巳由縣署備文派員送會對於會務自應積極籌備故巳定期於本月二十九日上午十時行開會典禮即日下午二時開正式恢復成立大會業巳分函各議員邀請准時到會參預開會典禮矣又悉縣參事會以縣議會業巳定期恢復開正式成立大會故該會現亦定期於本月二十三日下午二時開正式成立大會聞該會日昨亦巳分函召集各參事員届時蒞會行禮與議矣並聞縣議事會會址仍在舊皇宮而縣參事會開會地點則在縣警察所原址 
　　借漕應者寥寥吳縣知事公署遵奉省令息借冬漕一案本定七月十五日爲解交中交二銀行彙解之期現在期限巳過各富戸均有借欵疊至之勢應者寥寥雖有某某之富戸慨然允諾然爲數不多無濟於事其他各租棧業主又嫌利息太輕設詞謝郤茲雖由田業公會及縣署征糧員朱君積極進行第恐不知延至何時方達圓滿結果 
　　東南植業分行開幕蘇州東南植業銀行於前日（十九）開幕南京督省二署均派代表來蘇觀禮本城除道尹鎭守使奉召晋省派員代表外郭知事李警廳長等均躬親與會 
[無錫]  
　　亞賓育蠶塲女生縊死疑案四誌私立亞賓育蠶製種塲四川女生劉廉彬縊死疑案一節巳三誌本報茲將調查所得紀之如下旅寗同鄉會十九日開會錫代表張萬傑將情形報告後今晨在寗拍來一電略云須待彼等到錫後方可覆騐准即搭乘頭班車來錫等語邑中律師團同人上午在公園蘭移討論復騐時對付辦法並悉寗同鄉會對於此事特組一委員會推定委員十六人並請法律顧問數人專門辦理此案並推定陳潛夫君爲寗會全權代表與張萬傑君於寗頭班車到錫襄助一切而蘇高等檢廳所委到錫之復騐委員下午五時餘尙未到錫自今日報載蘇廳復騐之新聞後赴育蠶場觀看及赴縣署警所探聽消息者甚衆足見各界注意此案公園飯店辦事處是日接到各處川同鄉詢問函件亦有十餘處之多倘該委即搭滬錫晚車來錫則此案日内即當水落石出也 
[鎭江]  
　　敎育界消息兩則鎭屬揚中縣各小學敎職員因謀發展敎育聯絡感情起見特組織敎職員聯合會於十八日下午在明智校開第一次籌備會到者約三十人均認爲發起人並推定王成吳三人爲擬具簡則起草員公决定於日内開第二次籌備會云又丹徒基督敎會近爲注重義務敎育起見特在城鄉各處設立暑期兒童義務學校十二處均巳開學矣 
　　大成會成立有期鎭埠邑紳楊鴻發等奉聖裔命在鎭組織大成會總部一節曾誌前報茲聞該紳等巳將内部籌備就緒擇訂本月二十三日即隂曆六月初十日假𧅁園學校開成立大會巳通函各界請届時前往參禮云 
　　破獲男女拐犯十八日招商輪局江新下水輪船抵岸時有男女拐匪二人拐帶婦女一名到鎭下船後逕至小閘口大埂街三星園小客棧居住預備將該婦在鎭價賣適爲左近某薙髮店婦人看破隨即鳴知崗警將其帶區復解送地檢廳懲辦云 
　　省令保護航局前有籌辦蘇省航政事宜子殖具呈省署略謂蘇省航業以滬鎭一帶最爲繁盛現擬於上海鎭江兩處先行籌設分局着手組織惟籌備伊始民情狃於故常難保不生誤會請予分别咨飭協助保護俾便進行等情並附簡章到署省署據呈後於日昨（十九）轉令徒縣翁知事警局劉局長一體遵照切實保護 
[揚州]  
　　曹家莊之連刦案曹家莊爲縣之東鄉轄地前夜魚更三躍時分突來盜匪數十人口操北音持械執仗排闥直入居民曹宏鑾曹宏渭程曹氏劉恒全等家飽掠而去幸未傷人事後由失主開單呈縣報案曹知事委應福謙承審於十八日前往勘騐外一面呈報上峯通令協緝歸案嚴懲云 
　　縣參會訂期開會本邑縣參兩會業遵省令籌備恢復縣會會址暫假舊城旌忠寺參會則附設於縣署參會開議時期爲八月一日縣會爲十日刻巳通知巿鄉各會員查照矣 
[高郵]  
　　規劃夏防區域高郵胡知事奉淮揚鎭守使淮揚道尹會銜訓令注意夏防因將城巿各鄉規劃六區㈠高郵巿保安鄉㈡南豐鄉樊永鄉㈢豐樂鄉延興鄉東屏鄉㈣北安巿㈤臨澤巿蕭陵鄉武勝鄉時堡鄉㈥西山巿廣沛鄉平阿鄉飭令各該地警察機關及警備隊擔任防範外並責令水巡隊長茆達生常在湖蕩及汊一帶分頭巡弋應在鄰縣進出口處扼要查緝並與陸路軍隊相輔而行云云 
　　高郵城區崗警戒備皖蘇兩省會拿之匪首趙五前經寶應警備隊撃散逃竄到郵致被水面商圑王懷仁獲案各情巳誌本報茲經汪承審於十八日上午提案復訊反供今春赴南京至今纔回湖西聚衆搶掠各案並未完全承認並聞要求致電家屬庭訊姓氏住址不肯實告傳説該匪之姊嫂黨羽甚衆現經胡知事訓令警所加緊戒備云 
[南京]  
　　醫藥會收買蒼蠅規畫江蘇省警廳王桂林廳長通令各署長文云據南京醫藥聯合研究會會長隨勤武呈稱竊夏秋氣候炎熱疾病每易發生而蒼蠅爲傳染各病之媒介巳爲中外人士所共認本會爲減少病因起見擬集資收買蒼蠅以開風氣除廣告通衢外寗垣地方寥曠深恐耳日難週爲此檢出簡章一百份備文呈請鈞鑑俯准通令各區一體出示曉諭俾人民踴躍捕捉病症從此消滅則均拜鈞座之賜矣等因并附呈收買蒼蠅簡章一百份前來據此除批答外合行令仰該署長督飭所屬一體出示曉諭使人人咸知注意以重衛生切切此令 
[徐州]  
　　命派警備馬隊防匪铜銅山知事崔季友近以附城一帶青紗幛皆起又値第六師撤防之際匪徒出没其間搶刦時聞特命警備營營長唐樹培每日派馬隊兩棚分往近城奎山段莊平山口等處上緊梭巡以寒匪膽而保治安云 
[濟南]  
　　山東實業學會開會記日昨山東實業學會假者敎育會舉行第十二期年會是日上午八時會員到會者共六十餘人並有東京分會代表楊溫甫青島代表楊紹雲兗州王紉秋均特來與會至八時半長官均巳蒞會省長代表許政務長田督軍代表吳副官長王敎育廳長田實業廳長田憲兵司令鎭守使代表蔡副官省議會宋議長杜議長徐科長九時由幹事長郭次璋主席振鈴開會致開會辭奏雅樂繼由許政務廳長代表督軍讀演辭次由許政務廳長代表省長致訓辭次王敎育廳長田實業廳長田司令均有極懇切之演辭後由宋議長演説發展實業及經營工廠之方法聽者動容次由副幹事長林茂泉報告本會進行方針東京分會幹事報告分會情形青島代表楊紹雲演説並特請金陵大學研究員講演農村敎育至十二時半始閉會撮影旋即赴聚餐室由會員公宴來賓盡歡而散至下午三時遂又開講演會到會者達百餘人至六時半始閉會 
 
 
 

Page 11

 
 
第一萬八千一百零三號;中華民國十二年 西曆一千九百二十三年七月二十一號
星期六 * *   
 
 

Page 12

 
 
第一萬八千一百零三號;中華民國十二年 西曆一千九百二十三年七月二十一號
星期六 * *   
 
 

Page 13

 
 
第一萬八千一百零三號;中華民國十二年 西曆一千九百二十三年七月二十一號
星期六 * *本埠新聞 
[蔡元培昨日赴歐]  
　　北大校長蔡元培氏於昨日午後一時許偕其夫人及男女兩公子并其戚黄君等至黄浦灘南滿州鐵道碼頭搭法郵船包島斯號赴比利時往送者其夫人之母兄及南洋大學敎授周仁博士夫婦并敎育界人士五十餘人本報記者亦前往恭送且以個人友誼致贈花籃一隻爲壯行色蔡氏仍着華服手携雨衣皮篋雖行色怱怱仍不減其好整以暇之態度登輸後一一接見來客表示出游目的與本報昨紀載相同不再贅述蔡氏此去係包二等房艙兩個中途并不停留直往馬賽登陸改乘火車遵往比京其住址現尙未定一切信札均由比京中國公使館轉交云 
 
[蔡元培氏新婚後近像] 七月二十日楊左匋在一品香寫 
蔡元培氏與其新夫人周養浩女士昨日放洋赴歐此爲上船時所攝之儷影在新夫人前之花籃即本報記者所贈其左角亦即新夫人之半身肖影也（抛球塲心心照相館攝） 
[中國郵船公司復活消息]  
　　中國船行駛外洋者向以中國郵船公司爲僅存之碩果今年五月一號起因營業上虧損至三百萬元故宣布停業業巳全部收閉但邇日中國郵船公司又有復活之訊蓋有現居香港之華僑羅某擁有巨金對於振興實業挽回利權平素頗具熱心今次鑒於中國郵船公司之失敗欲思設法挽救巳决定創辦一純粹華資之商輪公司大約所定之辦法如下（甲）（定名）仍用中國郵船公司（乙）（資本）定二百萬元由羅君獨出一百萬元另再招募股本洋一百萬元（丙）（航路）仍定太平洋綫由舊金山經檀香山至日本中國之上海香港爲止（丁）（郵船）現擬派員至英國選購最新式之外洋郵船兩艘以資應用俟將來營業起色再行擴增 
聞此新公司今確巳在籌備之中但成立則尙需時日凡屬華人對此應表同情而促觀厥成也 
[汪精衛説明孫中山對曹態度]  
　　昨有人訪汪精衛君於寓所訽以孫曹聯合之説汪君因詳述孫中山對曹之態度茲錄問答辭如下（問）孫曹携手之説何自來歟（答）自去年六月直軍將領表示尊重護法以後中山先生對直系態度由北伐而轉爲和平統一蓋自一方面言所謂黄陂復職旣無法律根據所謂國會恢復更有凌亂法統之嫌且其政治的作用含有誘使西南互相戕殺之意巳盡人知之而自又一方面言則直系此舉總算尊重護法果能更進一步使議法目的完全貫澈則六年以來之國内戰爭可以寗息基此二者遂有六月六日之宣言用以示與人爲善之誠並以爲長治久安之計嗣是以後本此進行雖遇顚沛未嘗少變去年八月十五日之宣言及今年二月二十六日之宣言皆可覆按也故直系如能容納中山先生此等主張則相與携手以完成和平統一事業未始不可能無如彼等武力統一之迷夢沈酣未醒猶復譸張爲幻欲以和平統一面具欺人及沈鴻英叛亂爲我軍撃走克復韶關獲得兩電文件則曹等敎唆主使證據具在假面盡揭眞相畢露爲中山先生和平統一主張之大敵者實爲曹等携手之説無從實現矣（問）聞中山説所自來信歟（答）去歲冬杪曹曾托人詢問中山先生對彼當選總統意見何如中山先生答謂中華民國人民不受法定限制者人人皆有被選爲總統之權利祇要一不藉武力二不藉金錢則未來總統任屬何人皆不反對中山先生之答來使祇此數語是鄙人所耳聞者依此論調則無論何人苟以武力金錢運動選舉其必爲中山先生所反對可以無疑試看今日北京怪變武力金錢可謂薰天徹地如此之人猶得爲中山先生所容科（問）然則外間所傳孫曹携手之議論殆爲無根矣（答）中山先生對直系發言不出上之所述即和平統一正當選舉兩語而巳彼輩旣違反此兩語即無異自絶於中山先生試觀今日中山先生往來督戰所與爲敵者非即曹等所敎唆主使者乎對外宣言聲其罪於天下更無所假借故於此而猶欲爲孫曹携手之斡旋者其計固左至於此之故而疑中山先生比之匪人者亦可廢然而息其喙矣 
[曹錕覆孫洪伊電]  
　　孫中山對曹錕表示之意思業由孫洪伊轉達昨孫又得曹覆電文如下上海孫伯瀾先生鑒寒電奉悉中山先生來電以和平統一必有誠意片言居要洵救時之良藥也國事顚危巳極非統一不足以謀安全非和平不足以解糾紛切望雙方推誠相見務期貫澈始終共謀國是執事情殷救國夙所佩仰務期指示周行俾資遵循無任企禱曹錕皓 
[顧維鈞母促子返南]  
　　北方欲利用外交系累次促顧維鈞就職而各方之愛護人才者則迭勸其愼重出處茲悉顧氏之母近居滬上因聞顧氏日必接恐嚇信數起甚爲恐慌業巳電促顧氏回南云 
[金韓昨日赴杭]  
　　黎黄陂代表金永炎韓玉辰二氏於昨日早車赴杭接洽時局問題聞昨晚或今日即須返滬云 
[昨日到滬之議員]  
　　昨乘新銘輪來滬議員有徐象先陳時夏禹瀛傳師説等十餘人報到者有許森奉楷沈鈞儒等六人至通訊處報到者有王樂平奉楷劉治洲孫品璋與前合計巳在三百人以上又一説昨日在國會議員通訊處報到者有黄求榮車林桑宰丁象謙傳師説徐象先沈鈞儒劉成禺諸人云 
[吳佩孚主張貫澈武力主義]  
　　大選費移充戰費　　備戰計畫巳擬定 
　　東南通信社云本社（東南社）昨午接天津來電云吳佩孚篠日（十七日）有密電致曹錕及津系主張將辦大選金錢移作戰費先以武力平定東南西南然後大選中謂戰事若勝大選之目的自達否則縱勉强做成大選亦必被人推翻故除恃武力外决無他法曹錕接電後當即召集保派要人考慮云云 
又據大壽第國會議員籌備處消息云吳佩孚對於大選素不贊成今因此事愈弄愈糟津派遂不得不漸爲吳所屈服吳最近主張可以八字刮之曰（先打後選攻東防南）其備戰計畫如下㈠令馮玉祥速就西北邊防督辦職以控制奉張蓋其意謂西南有陳沈牽制不足爲患此後仍當以全力對奉然恐一旦戰起段派之田中玉躡蹤其後故巳調二十四師至德州監視山東動作㈡佯稱接濟湘省子彈使生内爭㈢晋豫兩省軍隊集中京漢線以上救者均將次第實現云 
[猪業反對官辦屠宰税之昨訊]  
　　有今日全體罷巿之説 
　　本埠城廂及四鄉各鮮肉莊反對官辦徵收屠宰税全體同業於前日（十九日）午後二時在城内香雪堂開會議决准於今日（即二十一日）起全體罷巿宰猪各作坊之屠夫亦取同一態度並議决辦法九條巳誌昨報茲悉滬寗蘇三帮肉業代表趙坤榮黄葉新榮銀和等昨又函致上海縣商會云敬肅者敝同業以官辦屠宰税苛條繁密羣起譁然頃又羣集敝公所會議俟二十一號官辦局開始一律停宰閉巿要求代表等一致堅拒雖經竭力開導奈勸諭無效當在公所决議諸條滬寗蘇三帮一致堅拒不達爭回同業自辦不止代表等無法解免誠恐鈞會及官廳方面悞會相應密陳尙祈俯賜鑒核並祈便達官廳澈查朦包攬認之一二同業中之敗類以平衆憤而維税源倘果不蒙矜諒而致發生變故代表等實難再爲負責云云縣商會長姚紫若以各肉莊有定於二十一日全體停業之議恐事出意外爰於昨日午後親謁屠宰税徵收委員金君磋商辦法一面傳知該業各代表勸告全體同業勿得發生激烈舉動靜候省示辦理云本埠軍警各機關以各鮮肉莊及屠夫等有於今日停業之説深恐滋生禍患妨碍秩序故令各區警察官長曁京師憲兵營撥兵四出巡邏妥爲彈壓以杜騷擾云又訪函云滬寗蘇三帮肉業反對上海屠宰税收回官辦曾在香雪堂公所開會公决條件九則詳情巳紀報端茲聞該業同行决定於今日全體罷巿滬南滬西兩公作亦連帶停工事爲上海縣沈知事所聞即與省委徵收專員金元潤會同邀請縣商會會長姚紫若到署會商辦法沈知事謂肉業堅持輟業今日即須實現惟恐屠夫及粗陋之人從中滋生事端殊於地方安寗大有關係當此時局不靖謠諑繁興之際或有歹人煽惑利用時機輟業一事切不可行請即傳諭該業代表轉知各同業一體遵照至於加税事宜現與省委商酌必使雙方利益兼籌並顧刻巳會銜飛電省長財政廳長請示辦理事巳侷促應請速爲勸諭照常營業以便靜候省令解决云云姚會長退出後立即分知各該代表令速勸同業不可轉於輟業必須顧全巿面保持安寗庶不别致滋事端云云聞該同業謂華界方面閉巿後若官廳仍用壓力制止惟有請英法美三租界中全體同業請相機援助務須達到官廳收回成命之目的而後巳云 
[昨日縣署開參事員譚話會]  
　　上海縣知事沈寶昌以縣議事會巳奉省暑命令恢復所有縣參事會理應同時回復以符縣制昨日下午二時在署邀集參事員開會商議辦法午後各參事員秦錫田葉增銘唐尊章周采臣潘良士等五人先在也是園齊集後偕赴縣暑當由沈知事接見茗談之下即由沈知事主席開談話會聞所議縣參兩會問題均照元年制辦理至案卷鈐記等項現正飭科淸理應俟擋案理淸再行籌商進行定期召集云 
[李右之覆王震函]  
　　解釋縣制疑問 
　　江蘇縣議會聯合會委員長李右之前次解釋縣制九條經崑山縣議會議員王震函致李君提出疑問兩條請爲答復巳誌昨報茲李君復函云崑山縣議會議長杜仰韓先生轉議員王震先生大鑒敬啓者頃閲申報見先生來函捧讀之下欽佩莫名鄙人謂縣會由元年成立者依元年制辦理二年成立者依二年制辦理按之法律新法成立舊法廢止本無疑義惟查修正制增修第八十六條（凡巳經成立之縣議事會應俟下届改選時遵照修正縣制辦理）之規定顯係元年制尙未廢止况僅言改選不及補選此尤待研究者也此項條文昭然若揭似無疑義存於其問至巿鄉自治機關旣奉令與縣一體恢復則巿鄉諸君有人格的正當急起直追力圖回復巿鄉苟能自動則經董當然取消辦理補選當然即由從前之巿董鄉董執行以符法案此乃不成問題無庸討論者也獨恐縣知事不願撤銷經董經董亦不願自行告退此乃知事經董之自行違法自行抗令縣議會即應任糾正之責總之法律問題不嫌詳加討論尙祈時賜南針以資考鏡幸甚幸甚此復順頌議祺李味青謹啓 
[澈查閘北水電廠之昨訊]  
　　閘北各公圑澈查水電廠事迭誌本報昨由省長派劉關督來滬會查各公圑得悉後即派代表三十餘人共至該廠謁見劉關督馮廠長及護軍使代表許局長該代表等提出條欵五項㈠請護軍使派員會同商辦水電公司籌備處限期着手合作㈡水電廠内有關淞濱公司者均須撤消㈢罷斥單毓斌㈣查閲淞濱公司案卷㈤水電廠歷年收入之押拒費電燈費等賬目定期會同淸理第二項由馮廠長負責辦理其餘由劉關督許局長二人擔負向韓省長何軍使協商以二星期爲限據劉關督謂必有圓滿之答復各公圑代表乃退又訊馮廠長因欲與租界電局改訂合同要求啓封當由各公圑派徐春榮沈田莘查閲蓋印管際安抄錄總目云 
[總商會又有二人函請入會]  
　　上海總商會定於今日（星期六）開十五次常會所有議案巳誌昨報茲悉昨日函請入會者又有二人㈠徐季鳳浙江慈溪縣人百匯銀行經理由孫衡甫樓恂如二會董介紹㈠范和笙江蘇無錫縣人滬北米糧公會由會董張樂君會員錢貴三介紹該會開會時擬一併提出討論云 
[美航部輪暫不變動]  
　　美國航務部之遠東航業前因售船問題致外問傳説太平洋航業年内必有重大變化本埠經理美航部輪之公司及與航部輪營業有關係之各埠商界均欲知其眞相故本埠某輪公司特因此事函詢航部刻下巳得復訊略謂年内遠東線内各輪之船期巳經派定無論若何不致有變更之事即使船舶轉移航路變動亦須在明年云 
[航業消息彙紀]  
　　法郵船包島斯出口上海運去之貨有湖絲六百三十四包絲頭二百五十七件茶葉一千二百九十四箱其餘羊毛蛋白等等二百五十件 
　　日本萬朝報云華府會議之軍艦廢業案實行以後現時英美法日意五國之保有主力艦計㈠英國五十八萬四百噸㈡法國二十二萬一千一百七十噸㈢美國五十萬六百六十噸㈣日本三十一萬一千三百二十噸㈤　大利國十八萬二千八百噸以上之各國噸量抣爲現有主力艦之實存排水量云 
　　福州存貨擁積甚多需輸運裝招商局巳得分局電請速即多派輪船前往運載又本日新濟輪赴閩本埠有福州船政局局長陳某帶同眷屬往福州履任云 
　　昌興之坎后由滬赴温哥武刻巳定本月三十日出口又俄后號由温哥武來滬則定二十七日抵申云 
[平陽輪與超武艦互撞訊]  
　　十九日平陽輪在台與超武艦碰撃昨日由海門致電不安局云昨夜平陽開行時與駐台超武艦碰撃致傷黎鏟頭等深九尺隨將船主大夫留艦囑輪暫停聽候賠修即與商妥寫去賠修字一紙船即開大夫在台該艦巳電省督辦開申進塢修理云 
[日艦槍號由蕪駛滬]  
　　駐滬日本海軍司令官小林氏電令駐防長沙之樫號驅逐艦開赴蕪湖塡防並調駐蕪之槍號驅逐艦駛回上海檜號艦巳於昨晨開駛進口停泊黄浦南段日淸公司碼頭前江心中該艦長仁田二郎少佐即於午後晋謁小林司令官面陳長江一帶防務情形云 
 
 
 

Page 14

 
 
第一萬八千一百零三號;中華民國十二年 西曆一千九百二十三年七月二十一號
星期六 * *[永健艦開往大沽修葺]  
　　海軍第一艦隊所屬之永健軍艦前由海軍部令派駐防海參崴迄巳三年近因該艦艦身及機械等件均有損壞由艦長呈奉海軍部核准調回修理惟滬上海軍與北京脱離關係所有上海之江南造船所亦歸滬海軍範圍以致永健軍艦調回後無處興修聞海軍總司令杜錫珪以該艦若任躭延不修恐機件更行朽壞業經杜總司令飭令該艦開往大沽造船所修葺趕速興工以應遣調云 
[日僑之歡迎日代表大會]  
　　演説詞一束 
　　本埠日僑於前日（十九日）午後三時假日人俱樂部開演説大會兼歡迎出席在華日商會聯合會之日本九商會代表到者約二百餘人並有華人數名旁聽首由日僑五十嵐富三郎述開會辭申謝各代表之在滬努力出席講演河端貞次接述歡迎辭略排日運動所及於商業上之影響固巨而精神上所受之損害尤甚均須講求應付之策繼由東京商會代表大山等相繼演講各就排貨及排日問題發表意見最後由倉本靜述閉會辭至六時許散會附錄各人演説大概於下 
　　（大山斐瑳磨）演題馬（吾人之任務）謂此行在列席聨合會調查排日狀况與慰問居留日人而排日之解决在中日實業家之提携與握手中日兩國政治上經濟上均有不可離之關係中國若言經濟絶交吾人宜進而宣言經濟交通（森平兵衛）演題爲（所感）謂應付排日方法不能專諉諸政治宜更本中日人士之提携與精神上之一致今後中日兩國須互組觀光圑以謀實際之諒解（林雄吉）演題爲（排日與排貨）謂此二者不可混同排貨非即排日之謂排貨隨時隨地有之蓋出於其國自行經營之結果對此須有反抗而猛進之勇氣至於排日則須謀對付方法即對排貨須促商工人之自覺使物價品質皆立於不敗之地而對排日（則在謀兩國之融合（高柳松一）演題爲（關於所謂二十一條問題）謂此次之排日非甚簡單於政法上經濟上民族上均有其理由並主張説明二十一條問題之内容所餘無幾俾得華人及西人之諒解（中島普佐吉）演題爲（解决存於國民之信念）謂對於華人須若兄姊然勿存排日貨之念（松尾音次）演題爲（關於應付排貨方法）謂日本經濟上之運命依於中國與美國而决應付之法在於正義平等權利實力四者常持恊和的態度對華而從事富源之開拓此即兩利之道（西川莊三）演題爲（先須努力於中國官民之誤解與感情之融和）謂經濟問題之解决不能由武力解决西報等有謂日本之態度過於堅忍者吾人宜勿爲其所惑並謂排斥日貨運動至日本能製出價廉物美之商品而行銷時必即停止此寗爲對於日商之警告今後日本須謀減輕成本以供給商品於中國云 
[官塲昨宴日領事船津]  
　　昨晚（二十日）松滬護軍使何豐林江蘇特派交涉員許秋颿在交署花廳設盛筵公餞日本總領事船津辰一郎并請日本副領事淸水君等及本埠各機關長官爲陪七時半開筵由交署陳科長楊秘書殷勤招待筵間互有簡單之頌詞及答詞觥籌交錯頗極一時之盛 
[日本調查文化委員到滬]  
　　中華學藝社員之招宴　　蔡子民章行嚴之表示 
　　日本外務省岡部書記官偕同入澤醫學博士帶譯員學生數人於前日午後二時乘長崎丸抵滬專爲調查中國文化事業抵滬後均住外灘禮查飯店當日即往參觀聖約翰大學晚間由中華學藝社幹事社員鄭貞文等在一品香大廳設宴欵待并邀該社名譽社員蔡子民君曁北京農業大學校長章行嚴君作陪蔡君爲岡部等託爲介紹一談者至章君則往歲代表西南政府東渡時與岡部相識者也蔡君因昨日即須啓程赴歐故怱怱入席隨即辭去據其向岡部等表示於日政府提出庚子賠欵在中國辦理文化事業之趣旨極爲贊成至於措施之法則完全贊同學藝社所發表設立圖書館博物院研究所之主張若夫設置次第則主張宜先在北京開辦博物院圖書館蒐集古物古書然後分門研究蔡君并謂將本此意見製爲具體計書書供中日人士參攷云筵次鄭貞文略致歡迎辭入澤博士致謝詞岡部氏則説明日政府此次特撥鉅欵發展東洋文化事業主張至爲深遠欲於世界文化上有所貢獻其效果預期在五十年或一二百年之後區區之欵本不足辦此空前之事業今惟首發其端仍冀兩國合力而發展之又謂對於文化事業一語實有語病母寗謂東洋文化爲通切至於具體方案現尙未定此行往各處調查將以備實施之參攷邇後希望中國人士盡量指敎云云章行嚴君在席間演説歐戰以後歐人巳覺物質文明缺點甚多欲以精神文化補救之日本物質文明業巳表現實力於世界今後希望融和兩種文明與中國切實提携發揚東方文化之光輝云云後由學藝社社員林睽郭沬若范壽康發表意見至十時方散 
[商總聯會致留日學生會公函]  
　　上海各路商界總聯合會（美倫里）昨爲抵制劣貨事致函留日學生會云會長先生大鑒敬啓者日人因感受我國抵制之影響老羞成怒長沙事件實其表徵近又在上海開商會聯合會理屈情急竟有强硬反抗之表示我國民始終取冷靜態度無隙可乘日人雖横其奈我何據歸自日本之某商人謂此次抵制彼國工廠大都停止工作深感若痛現正設計勾結我國駐日商人誘以重利將大宗貨物運銷我沿海各埠藉達破壞目的等情此非無稽之言國民應起注意敝會恐抵制前功盡棄物函請全國各界嚴行偵察並派員向各界各業切實勸告并再函懇貴會嚴密調查並知照在日各地留學諸君及華人商業機關一致動作俾得貫澈主張藉伸正義成功有日實拜貴會之賜云云 
[調查小鹹雜魚乾價値]  
　　總商會致縣商會函 
　　上海縣商會昨接總商會來函請代查小鹹雜魚乾價値文曰逕啓者接准江海關監督姚函開據魚商代表柴柏森呈稱浙江象山石浦地方出産小鹹雜魚乾係魚乾之中揀别餘剩碎屑别爲一類常年産出約有萬擔時値每百斤合關平銀不過三兩向由石浦裝帆船報明常關出口近因帆船遲緩兼有風險改裝輪船運滬擬轉運閩省各内地分銷實供貧民飯菜餘作培植桂圓肥料是與正式魚乾每百斤値關銀十兩者大有區别今海關照魚乾比例每擔徵税銀五錢超過値百抽五之原額請求核减税額等語查此項小鹹雜魚乾每擔時價究値若干與普通魚乾是否實有區别函請詳加查詢察議見復前來惟敝會現時入會會員未有魚商入手調查頗覺不易並難得其詳確南巿爲魚業會集之區對於此項情事必多明晣用特函懇貴會代爲確查示復以憑轉答實紉舟誼 
[巿民大會再開評幹會]  
　　今日下午八時 
　　巿民大會自改組後内部評幹兩部對於一切事務均主迅速從事所以昨日因河南外交後援會之來函討論召集全國國民外交後援辦法特開全體職員會今日又爲厦門陳文總案再開評幹聯席會專議援助辦法昨巳發出通告其原函云逕啓者厦門巿民大會爲報告陳文總被刺詳情業經派有該會總務林啓成張振才調查員林淸玉周石楨四君前來茲由第四期評議會决定本月二十一日（星期六）下午八時開評幹兩部聯席大會以資討論而壯聲援除一面函邀四代表出席外届時務請蒞臨云云 
[英政府限制中國鷄蛋進口]  
　　收取特别税 
　　英政府近因中國鷄蛋輸入英國各口岸總數歷年增加巳影響及於彼國之農工商業故新經議會議决限制辦法嗣後中國鷄蛋或蛋白等進口均須檢騐加印並徵收規定之特别税聞上年中國鷄蛋輸入總數爲一千零五十七萬枚云云 
[駐奥使館函請華商參觀賽會]  
　　促進商務發展 
　　總商會昨接駐奥使館函云逕啓者歐洲戰後商務發展益爲當務之急各國重要都巿舉行貨樣貿賽貨品選擇之方新樣發明之事親歷目覩獲益自多我國商務向由外人居間操縱自處被動地位若得乘此貿賽良機派人赴歐直接考察則他日對外發展對内應付一舉兩得豈不甚善頃據奥京貿賽總會函選廣告數紙請爲轉送中國商會深盼中國大商家届期到會觀賽茲特寄上廣告二份即希詧收見復爲荷又貿賽每次一星期每年三九兩月舉行我國道遠尤當及皁準備本年九月爲期校促觀賽諸君似宜明年三月以前抵歐合併聲明奉達云云 
[機器仿制洋貨納税之新辦法]  
　　江海關布告 
　　江海關税務司賴發洛氏昨發第一零二七號布告云爲布告事照得機器仿製洋式貨物納税辦法條規曾經本關將修正之處繕發第九百零八號布告在案茲查該條規内第四條嗣後應按下列辦法辦理（凡機器仿製洋式貨物倘在國内銷塲應完正税一道其完税辦法或按民國十一年進口税則或按估値百抽五悉聽商人之便此項商人以專指巳得有准於享受優街機器仿製洋式貨物利益之商廠而言至於棉貨一項完税辦法亦准按照咸豐税則或光緒進口税則内摘出之棉貨專則辦理）其有棉貨以外之機製他項貨物各商巳按民國八年税則完税者嗣後所製貨物或願按民國十一年進口税則完納或願按估値百抽五完納應即來關先行聲明以憑核辦合特佈告仰各商人一體周知此布 
[税務所長調動訊]  
　　税務所長現巳委定張子京接充聞昨日該所王恩詒曾電京託某要人爲之設法挽留云 
[出洋夏布派司展期一年]  
　　自限滿日起 
　　總商會昨接税務處代電云六月庚日代電悉滬口積存待運出洋之夏布所領派司無論巳經滿限及未經滿限者均暫准通融自限滿之日起再予展限一年以示體恤一俟該口夏布暢銷仍當按照向來辦法以一年爲期報運出洋不得再請展限惟此項通融辦法係專指該項夏布確係出口運往外洋者而言其僅係轉口并非出洋者不得援照辦理除令關遵辦外仰即轉知該帮西人知照税務處篠印 
[兩路派員赴京參與運輸會議]  
　　交通部因本月二十日在京會議各國運輸公約特電滬寗滬杭甬兩路鐵路局長任小山派員赴京列席經任局長派定滬寗鐵路車務華副總管袁紹昌滬杭甬鐵路車務華副總管楊先芬楊君因母病改委該路洋副總管李綽生業於前日連袂由滬乘車北上所有職務暫由車輛科科長姚家彝車務帮總管鄭乃文代理 
[萬里求學童子由粤返滬]  
　　欲得一半工半讀機會 
　　萬里求學之廣東童子薛明性自去年雙十節沿西比利亞鐵路步行來滬後曾由工部局當道介紹至上海電車公司任查票之職業誌前報後渠因此職志願不甚相宜故任職二月即轉至龍華飛機廠學習又因言語不通調至廣東飛機廠迨至粤又以粤廠長朱卓又離職未果入廠嗣後在粤省各處游歷備受當地學生界之歡迎共有五月之久於六月前乘輪抵滬現寓友人處其志願則在求得一半工半讀之機會曾於日前往謁四馬路總巡捕房總捕頭某君請爲設法巳蒙應允云 
[閘北巿敎育會成立之呈報]  
　　閘北巿敎育會成立會情形巳誌前報茲悉上海閘北巿敎育委員賈豐芸巳於日昨呈報縣公署錄其原文如下 
　　呈爲具報組織巿敎育會完全告成事竊委員前在學務委員任内奉訓令組織閘北巿敎育會當將設立籌備處徵集會員情形呈報在案旋於六月四日由委員會同寶山縣閘北巿學務委員張元升在籌備處邀集上海縣學朱賀寶山縣視學王德昌上海縣立第三小學校長王砥平閘北巿立飛虹小學校長姚文達等依照規程開審查會審查會員資格同月十二日續開審查會計得合格會員共八十二人當於十三日公布並定於本月十五日午後召集會員開成立大會及期到者四十二人開會後公推委員主席報告組織經過情形遵照順序通過會章並依法選舉正副會長及職員等除由巿敎育會另行正式呈報外理合將遵令組織完全告成情形具報備查謹呈上海縣知事沈上海縣第一學區敎育委員賈豐芸 
又寶山縣署聞亦另由寶山縣閘北巿學務委員張元升具文呈報云 
[鴨窩沙漁船上查獲大批烟土]  
　　共千餘斤 
　　吳淞近設有查禁私運違禁物品辦公處於本月一日開辦在浦江中備有長江巡艦一艘艦長楊春林副艦長王寶元辦事員約二十餘人專查出入船隻並駛往口外游巡凡遇可疑之船均須稽察一經查獲解滬究辦前日下午該艦在淞僱得帆船兩隻隨艦出口在鴨窩沙附近浦面查得滾鈎捕魚某船停泊該處上舟搜獲大批烟土計有四十七包每包重約二三十斤價値約數萬元當將烟土如數起於帆船搬入巡艦連夜解滬聞此項烟土破獲原因緣過鐵及經手携岸之各人發生意見經個中人報告故得前往查獲聞載土之舟由艦放行並不扣留究辦云 
[閻錫山派學生練習製造軍械]  
　　山西閻督軍近擬創辦軍械製造廠特選派陸軍軍事畢業學生二十名令飭本署閻副官送滬並由閻督軍移文上海兵工廠請爲飭令各廠工程師敎授一切工藝以便練習成熟後得以回晋敎授製造軍械云 
[各工團聯席大會紀]  
　　粤僑工界聯合會爲江西路六十號各路商界總聯合會反對國會議員集會事昨召集各圑體開聯席大會到會之圑體甚多下午八時開會公推張炳榮主席略謂北庭政變軍閥曹錕希圖大選其議員稍明大義者聯袂來滬集會不爲利誘殊堪欽佩故日前各公圑有發起歡迎之舉以民意相訓勉乃本埠江西路總商聯會反對甘冒不韙請各圑體一致主張云云陳廣海陳國樑童理璋張渭川王亞樵黄晦庵招偉民黎國良郭寄生王光輝梁瑞芝均有發言大意以打破軍閥爪牙之商閥爲目的議畢散會表决電文如下各圑體公鑒京華劇變中外駭詫兩院議員之明大義者不甘强盜軍閥之誘迫循國民公意聯袂南下移滬集會其人格極屬可欽吾人本良心主張應一面歡迎其能順從輿情一面徐觀其後效乃本埠各路商界總聯合會江西路六十號謂其巳被人民厭棄之國會議員又在滬集會托名制憲吾純潔人民不屑與聞等語譸張爲幻搖惑人心其字裏行間無非爲曹錕側面効力欲一手掩盡天下人耳目何不量之孰甚敝圑體等體國難痛民困一致否認該會少數操縱之妖言誓除直揭其鬼謀外與國人共棄之云云 
[工界救亡會常務委員會紀]  
　　全國工界救亡大會於前晚（十九）七時假牯嶺路會所開常務委員會到楊草仙等六人討論要案㈠收支股張翼成報告賬略㈡出席粤僑工會聯席會代表王亞樵報告會議結果情形一致反對江西路商聯會主張會議時陳廣海負責聲明該會係二三私人把持云云當公决將上述情形交今晚委員緊急會澈究眞相㈢通告各委員云（報載江西路六十號商總聯會假名民治運動阻止議員集會輿論沸然隂謀若揭本會用本救亡之義爲剷除民蠧之舉茲定今晚八時開緊急會議討論一切事關緊要即希准時惠臨爲荷） 
[王亞樵等對意械運津之意見]  
　　請各公使主持公道 
　　東南通信社云全國工界救亡大會委員王亞樵黄晦菴郭寄生張子餘等近提出對意械運津之意見書云當此國難未靖潛謀猶熾之際忽報載價値七百餘萬之意械由山海關起岸裝火車六輛運赴天津中外駭詫使圑對此問題指爲助長中國内亂破壞國際信條聞巳擬定公同處置辦法總以不落入中國現任軍人之手爲切要並云另一部份巳運至第二十六師接收果如所云不惟中國内亂從此延長而外人商務受此内亂之影響損失尤鉅除本會通電全國一致力爭外並譯電通告駐華各公使主持公道勿助軍閥爲虐當以民意爲歸勿使戰禍發生是否有當謹候公决 
[張孝若回通]  
　　張孝若前日來申曾聲明專爲就醫與其他政治問題無涉曾見前報茲悉張氏巳於前日回通矣 
[中華火柴誤認日貨之證明]  
　　業巳發還 
　　總商會昨致中華火柴公司函云逕啓者貴公司運往東台火柴因税單載有日本字樣被扣一案迭經遵囑將報關行朦用日本印底各節向東台商會聲明去後茲接該會函復内稱此事疊經貴總商會曁鎭江商會來函證明確係國貨自應發還除將火柴全數發交洪昌號並分函外函請查照等因前來相應具函奉聞即希查照爲荷此致中華火柴公司 
[本年上半年中美貿易報告（續昨）]  
　　大陸報云今年六個月内本埠對檀香山輸出共値美金五二九四八元較上年同時期中增美金一七七六四元業紀昨報查其中增加最甚者爲寶玉共值七七九三元上届則僅一四九六元减少最鉅者爲罐頭食物上届四三一九元本届僅三○三元地毯上届爲四五一○元本届則二八六五元花緶上届爲二七○九元本届僅二四○元絲織品上届爲三八九七元本届則僅四三一元生鐵上届爲七四六八元本届僅五○六○元其上届所無而本届有大宗輸出者首推麻雀牌値一三六五一元次爲凍蛋値六二九六元餘則大都無大差異又對菲列濱輸出共値美金七三五九五八元較上年同時期内增美金二二○七三七元查其中增加最鉅者首推疋頭値二三七九○八元上届則僅三二九一四元次爲生絲値二九七八四元上届則一八三五五元電燈泡値一七九八元上届則一一○八五元鮮蛋値一七二四○七元上届則一三五一一三元棉花値一三○二九元上届則一一○七三元絲織品値三一八八元上届則八九四元麻雀牌値一八○○元上届則二三五元皮革品値七四八七元上届則三○二○元其减少最鉅者首推猪油爲二六○二三與四九四五六元之比次蔴爲五○二六一與五六六七七元之比麵粉爲一四四與六九○三元之比鋼琴爲一六九○與五○六○元之比胡桃油爲二一七一與五八八三元之比機油爲一○七○二與一三四四六元之比黄荳爲一一○○與三七三二元之比花緶爲一八○六二與二○○二三元之比蛋粉爲一二三與八二九元之比其上届所無而本届有大宗輸出者爲花生油値三八二七二元生鐵値一三九三八元棉紗値九四六○元其餘各貨則出入尙微云 
[去年郵政報告紀要]  
　　文滙報云一九二二年中國郵政報告頃巳發表茲摘要紀錄如下查是年上海一區所遞信件僅七千二百萬封弱而一九二二年則有九千六百五十萬封弱其中平常信爲六九四二四八○○封較上年減二三○三六一○○封掛號信爲一五九二一○○封較上年減一○九四五○○封快信爲九二○一○○封較上年減四二四五○○封保險信爲二三○○封較上年增二三六封各項統計共七一九三九三○○封較上年九六四九四一六四封減少二四五五四八六四封惟上海本區内遞送信件則增出一百萬封以外足見本埠信件之日多又上海區内民局是年停閉二家現存者只有三十六家亦可注意者也此外民裹滙兌均較上年發達是年收發包裹共六六○七○○件値二○九九四三八八元而上年則僅有六五三四○○件値一八九九五三二六元計增出七三○○件値一九九九○六二元滙兑共滙出三九四一四二七元較上年三三八八四八○元增五五二九四七元約當百分之十六○二五滙入四七六五七九六元較上年四四四九五一三元增三一六二八三元約當百分之七以上皆上海一區郵務大概也至全國郵務狀况是年遞信件四二六三六三六一六封較上年四四二一一六三五八封減少約一千六百萬封弱内普通信件約減五百五十萬封掛號信約減九百七十五萬封快信及保險信各減五十餘萬封吾人一九二一年終所抱之希望是年未能完全實現國内以各省地方之不靖殊不利於郵務之推廣而物價及薪給之增加又有非常突進之勢且揀信送信人員之服務時間亦復視前爲短以致所增辦事人員之數頗軼出吾人於撤消客郵時所預料者之外由此種種辦事經費日見浩大幸主持其事者力取節儉政策各地郵局房屋除上海等數區外全未擴充故年終結果未致於虧耗此外可記之事實如各局就地遞送信件共達三五○○八七九○封較上年幾增出六百五十萬包裹共收發四七九一四二○件重二四四六四四二六啓羅値洋一一四三五五九四○元比上年亦見增加郵差所行路程共增一萬零六百里鐵路郵程增三百十五里山西等區有長途汽車可利用又飛機遞送郵件自八月四日至九月十一日止共携郵件自北戴河至北京有一百七十件北京至北戴河有二百三十件是年郵政收入共一七一○○七一九·三三元支出辦公經費一三二五六三五八·三七元擴充投資一九○二四二一·○五元撥還海關昔日投資六二七八三六·五七元劃付交通部鐵路運輸等費八五五○○○·○○元餘四五九·一○三·三四元滾存下年收支云 
　　尙有本埠新聞等轉入後頁 
 
 
 

Page 15

 
 
第一萬八千一百零三號;中華民國十二年 西曆一千九百二十三年七月二十一號
星期六 * *本埠新聞二 
[上海紡織株式會社之盈餘]  
　　字林報云日人所設之上海紡織株式會社截至本年六月三十日爲止之一年中共盈四九○一三七·七八兩昨由董事會中議定分配辦法計法定公積金二○○○○·○○兩股利每股三八○兩共二八○○○○·○○兩拆舊準備一二九·七六二·五一兩滾存下年五○三七五·二七兩 
[友華銀行滙巿報告]  
　　昨日友華銀行滙巿報告云十九日倫敦大條銀價近遠期均長一二五紐約銀價沸至六角三分二五倫敦紐約間滙價弗動仍四元五角九分二五今日此間滙價掛牌照昨日未動巿况通日堅定英鎊售價七月份三先令零六八七五八月份三先令零六二五九月份三先令零五六二五十二月份三先令零四三七五美金售價近期七十元二角五分遠期七十元一角二分半日金售價七月份六十九兩三錢七分半八月份六十九兩五錢銀行滙票定價英鎊近期三先令一便士二五遠期三先令一便士一二五美金近期七十二元遠期七十一元七角五分佛郎滙票價爲一二二○枚今日此問巿况遠期遠堅於近期蓋以銀根鬆動故兩者相差甚微昨日倫敦紐約銀巿印度均有購進巿况亦俱堅定 
[上海商業巿况彙錄]  
　　金融 
　　昨日銀幣早巿巿價爲七錢二分零二毫五較上日收盤大一毫二忽半午後收盤爲七錢二分零六毫二五與前日比較好起半釐本街各錢莊由無錫裝來洋十五萬元又裝往鎭江去洋二十萬元銀拆上午息價六分午巿息價五分較上日小去二分中國銀行又裝往南京大條九十四條交通銀行亦裝往南京大條二百五十二條 
　　昨晚止各銀行及本街查倉庫存現銀二千四百三十六萬兩現洋三千三百四十三萬元大條一千一百三十六條 
　　公債票 
昨日各種公債交易尙好惟巿場賣氣仍旺故買主方面莫不乘勢抑價致各還繼續趨疲金融公債現貨千元票開盤七十一元半嗣後逐盤趨跌收盤低至七十元零六角比前日續小七角七月期收盤七十元零六角半八月期七十元零九角五分比前日各跌九角九月期全巿成交價均在七十元零八角五分至七十一元一角之間收盤價七十元零九角五分計小六角半整六現貨開盤五十二元一角旋即縮至五十一元六角比前日退去四角七月期開盤五十二元此後成交價均盤旋於五十一元七八角左右收盤巿况平疲價跌至五十一元半較前日減去四角五分八月期最高價到過五十二元收盤退至五十一元四角半計小八角九月期跌去九角收盤價爲五十一元八角償還八釐由二十六元半步縮至二十六元二角收盤雖回高五分比前日尙跌落三角半七年長期祗前巿做開一盤價計四十七元與前日巿價相同五年大票計五十八元巿價比前日略疲且受主毫無故未繼續做開云 
　　國内匯兑 
　　上海商業儲蓄銀行國内滙兑二十日行巿報告云今據京津電稱銀洋滙價俱見跌落計京爲一千零四十七兩津銀爲一千零五十五兩各跌落二兩京洋爲一千零零二元津爲一千零零一元各跌落一元漢電洋例爲九百六十八兩七錢五分每千兩合規元一千零三十四兩二錢五分較昨巿長二錢五洋匯仍爲一千零零六元烟臺銀貼票價仍開五兩計烟估每千兩爲一千零四十二兩洋滙國幣爲一千零零八元英洋爲一千零零二元贛匯未動皖滙今巿稍疲計蚌埠臨淮爲一千零零四元懷遠爲一千零零五元正陽爲一千零零七元均一律跌落一元香港番平銀今巿好起三兩計每千兩合規元一千零十四兩廣州九九七全毫銀巿價大疲計每千兩合規元八百八十二兩五錢較前日掛牌跌落五兩五錢雙毫亦縮去二五計規元六十四兩五錢可兑毫洋一百元云 
　　外幣 
昨（二十日）各種外幣銷胃依然平常惟馬克買戸仍多手中執有存貨者遂乘勢抬高故價較前日又漲五分買價一元四角半美票縮小三釐計一元九角六分日票價九角六分計降二釐英票買價仍爲九元一角半荷票計七角四分港票買價爲一元零二分一釐坡票爲一元零四分半法票計一角二分羅卜一千元新票價計二兩二百五十元票買一兩二錢五元至二十五元票計六兩五百元老票計三兩半較前日巿價毫無改動銀行胃口無多錢莊門巿進出交易亦係零星買賣兩稀所以價鮮上落云 
　　金巿與滙價 
　　昨日星期五大條銀近遠期均長一二五九月份標金開盤三百四十兩較前日收盤每條小去銀四錢是時賣出者較多所以未開先令小至三百三十九兩四錢先令揭曉弗動惟法匯小五法郎餘均無變動斯時標金爲三百三十九兩七錢又小至三百三十九兩四錢旋高至三百四十兩先令等巿况較前日爲硬銀行賣出九月份先令價三先令零三七五買進三先令零四三七五又賣出十月份價三先令零二五買進三先令零三一二五又賣出九月份美匯價六十九元八七五買進七十元零一二五又賣出十月份價六十九元七五買進七十元又賣出九月份東滙價六錢九分八七五買進六錢九分六二五又賣出十月份價七錢買進六錢九分七五以致標金跌至三百三十九兩嗣後巿况尤硬銀行賣出九月份先令價三先令零半辦士買進三先令零五六二五又賣出十月份價三先令零三七五買進三先令零四三七五又賣出九月份美滙價七十元買進七十元零二五又賣出十月份價六十九沅八七五買進七十元零一二五又賣出九月份東滙價六錢九分六二五買進六錢九分半又賣出十月份價六錢九分七五買進六錢九分六二五人心因而頗疲賣者亦甚暢旺故標金最小跣至三百三十八兩一錢至收盤時巿况略爲轉平銀行賣出九月份價三先令零四三七五買進仍爲三先令零五六二五又賣出十月份價三先令零三一二五買進價仍與前價相等又賣出九月份美匯六十九元八七五買進七十元零一二五又賣出十月份價六十九元七五買進七十元九十月份東滙亦仍爲前價所以標金回高至三百三十九兩嗣後巿况梠等標金賣者仍多故標金又小至三百三十八兩六錢後爲三百三十八兩九錢收盤午後標金開盤三百三十八兩九錢高至爲三百三十九兩先令弗動標金仍爲三百三十九兩左右最高至三百三十九兩三錢巿况較前巿爲尤硬銀行賣出九月份先令價三先令零半辦士買進三先令零五六二五又賣出十月份價三先令零三七五買價三先令零四三七五又賣出九月份美匯價七十元買進七十元零二五又賣出十月份價六十九元八七五買進七十元零一二五又賣出九月份東滙價六錢九分七五買進六錢九分半又賣出十月份價六錢九分八七五買價六錢九分六二五所以標金小至三百三十八兩六錢嗣後相仿標金亦無上落移時乃略回好數錢至收盤時巿况更硬銀行賣出九月份先令價三先令零五六二五賣進三先令零六二五又賣出十月份價三先令零四三七五買進三先令零半辦士又賣出九月份美滙價七十元零一二五買進七十元零三七五又賣出十月份價七十元買進七十元零二五又賣出九月份東滙價六錢九分六二五買進六錢九分三七五又賣出十月份價六錢九分七五買進六錢九分半因此標金最小跌至三百三十八兩三錢收盤先令等交易亦不暢旺云 
[絲巿]  
　　昨日洋莊絲巿復趨活動廠白黄絲經均有交易惟巿價漲跌不一高等廠絲昨由法莊購成大綸鶴牌十擔係點品九至十一條份售價竟達一千七百十兩又進神駒牌十擔因屬夏繭所製價較低廉祗扯一千三百念五兩三井昨進天來龍牌三十瞻價則堅定計扯一千五百二十兩七里干經計由白頭洋行買進下等貨十擔絲價較前漲七兩半下等大經昨由法莊購去現貨五擔價竟跌去五六十兩上等白絲莊續有買成價尙堅定四川黄廠經昨亦續有成交行情則又較前跌落二十五兩而木鎭黄州等絲印莊成交頗暢價均平定惟灰絲經銷路仍滯交易無聞云 
　　茶巿 
　　昨日洋莊茶巿路莊綠茶與祁門紅茶交易仍旺珠茶去路昨巿巳活動大帮秀眉等貨均隨到隨銷巿面漸呈平穏之象大帮成交一千零二十八箱婺源北鄒之高莊貨售盤業由惠利洋行加上四十兩中低莊貨售盤自三十一兩五錢至三十六兩巿價亦均較前略堅珍眉成交六百二十二箱中次貨居多售價自三十兩至六十九兩較前日仍無漲落貢熙巿面極爲發展日昨孟買波斯等處聞有需要之電到來故人心異常堅穏成交六百三十一箱高莊售盤三十七八兩低莊售盤二十二兩較前日約漲一二兩針眉鳳眉婢眉等貨各莊雖均有零星成交然巿價與銷路較前均無特異祁紅成交六百三十五箱售價自三十五兩五錢至四十八兩巿盤亦無漲縮云 
[隂曆五月份之錢業拆息]  
　　隂曆五月份銀根鬆動故拆息極爲低廉業經錢業公會决議計存息四兩欠息四兩半云 
[振新冰鮮公司試嘗冰鮮]  
　　振新冰鮮公司於昨日下午六時假寗波旅滬同鄉會正式試嘗冰鮮三個月之魚類（如黄魚　魚閩蝦及鷄鵝肉類係於四月二十七日之冰鮮）其味果不變異且更比新鮮爲鮮美當由發明家亞的生博士特派冰鮮專家濮朗克博士用映片演説冰鮮理由簡切明白到場諸君均稱盡美是日來賓如英領事美總副領事腦威總副領事丹麥總領事德正副領事衛生處總醫士甘利南腦威國商務總會葛福萊麥克道大律師交涉使沈知事國會議員褚慧僧等二百餘人此項冰鮮事業辦法極爲謹愼先以小機器試驗俟確有成效之後方始積極進行該公司規定資本五十萬元先就江浙兩省創辦其餘他省可讓歸就地人經營聞該公司招股伊始投資者極形踴躍云 
[淞埠警察局整頓衛生之佈告]  
　　吳淞商埠警察局昨發出布告云爲布告事照得講求衛生首重飲食其次則爲居處然其大要不外以淸潔爲旨諺云病從口入此語爲稍具常識者皆能悟解是故對於一般居戸室外之公衆衛生以及營疏食菜館並售賣瓜賣瓜菓汽水等業者之取締法定綦嚴不容稍犯現在時届盛夏舉凡一切蠅蚋等微生物稍有不潔則易招致滋蔓貽患勢必因此發生疾病爲此擬頒取締條例列後即仰居民及各項生熟飲食店一體週知自佈告日起按條遵行毋稍玩視致干懲處切切此布㈠居戸餘棄之瓜菓皮殻不准任便抛棄道路㈠蔬食菜館及攤戸須置備竹筐紗罩將存餘作料罩在罩内㈠瓜菓攤不准用生水灑洗巳切破之瓜菓其巳經切破售賣之瓜菓並須加蓋紗罩㈠各項熟食攤担均須一律如蓋紗罩㈠不准用生水製售冰淇淋及汽水㈠蔬食菜館應製備冰箱存放生料以免腐敗㈠隔宿之腐敗食料飲料及巳切之瓜菓一概不准售賣㈠違背以上各條依照違警罰法三十三條第一欵四十二條第八欵四十七條第一二欵從重處罰 
[十人團籌備徵募大會之進行]  
　　徵求隊隊長之認定 
　　南陽橋中華救國十人圑聯合會昨晚開建築會所徵募大會第一次籌備會議唐豪主席邱稼禾記錄首由主席報告隊名一致贊成次孫道勝報告接洽總隊長情形又次討論進行辭法其議决如下（一）八月十一號行開幕禮（二紀念刋推唐豪編輯並推定孫道勝爲廣告主任（三）組織各隊代表會議（四）徵求名家書盡爲出力徵募隊員之紀念品其巳分認之各隊民治隊陳翊廷和平隊王耐之正義隊唐豪建設隊邱稼禾一心隊朱昌利互助隊張取誠博愛隊趙延澤廉潔隊沈戴法大同隊張菊生平等隊羅啓華自决隊沈卓吾奮鬥隊杭石君堅忍隊楊瑞葆其餘各隊名單將於日内交到聞此次目的爲六千分云 
[閘北商聯會函請安置游民]  
　　閘北五路商界聯合會鑒於游民乞丐日見衆多滋擾商業爲害殊甚昨特致函警察廳請爲取締其文如下敬啓者迭據本會會員義泰太和堂等商舗來會報告謂近來閘北一隅游民乞丐極形衆多分向各舗戸硬索銅元或洋毫不等稍有不遂其願則咆哮無狀甚至有詐死等情而且該輩游民乞丐派别複雜形形色色類皆江湖流丐成羣結隊此去彼來所有商號舗戸均不勝其擾每日每戸至少須供給該輩游民乞丐一二百文大者竟須千計年來生計困難營業維艱實難再有此種負擔應請立會設法救濟云云查近年閘北游民乞丐確乎衆多三五成羣聯聲高喊環圍店面非得一二銅元不去實於商界營業地方安寗均有影響用是據情禀達伏乞廳長鑒核准予飭令各區署嗣後遇有此等游民乞丐隨時拘送游民工廠殘廢院等分别容納以維商艱而安地方實爲德便謹呈淞滬警察廳廳長徐閘北五路商界聯合會謹啓云云 
[華商電車碾斃跛婦之騐明]  
　　華商電車公司二十八號電車於前晚十時許由老西門開赴高昌廟時二十六號司機趙景順開駛至煤屑路新普育堂　首將婦人撞倒碾傷頭部立時殞命該處崗警聞警趕到將趙影順拘送一區三分署收押焦署員立命二十五保十二圖地保李文沼往查有無尸屬一面派夥將尸看守昨晨該地保查無屬人投地檢廳報請相騐焦署員亦派警將趙景順函送到廳下午由蕭檢察官提訊據趙供死者係屬蹺脚且有瘋病當我車未過以前有其他二三輛電車開過該婦均欲迎上經人拉開迨我車駛過該婦亦來時當深夜黑暗當打倒車巳經不及蕭君判令收押遂帶同檢驗員等蒞塲相驗該地保投訴前情嗣騐得該婦年約五十餘歲身空藍布衫褲赤脚一足巳蹺生前行動用一拐杖被撞後拐杖遺在尸旁委係被撞後傷及腦部致斃判由堂棺殮發封厝壇該拐杖帶回檢廳存候尸屬認領 
[張阿金被拘後妻子捲逃]  
　　滬城關帝廟顧德興成衣店主張阿金被北蔡鎭蔡頌堯家被刦案内牽涉由偵探衛志高等誣指張爲盜黨拘去私刑押送南滙縣公署訊供判押嗣經張店附近各商家聯名具呈爲張辯白迭紀前報茲悉張阿金被押以來巳有旬日至昨尙未釋回聞張阿金此次被誣實爲所娶一醮婦而起張自髮妻死後因内顧乏人憑媒説合娶一二十五歲莊氏婦爲繼室於舊曆五月十七日娶到家中曾出身價洋九十元十七日上一天（即十六晚）爲蔡頌堯家被搶之日偵探等於二十五日到張處先將張妻莊氏拘去次日張阿金親往聲辯當將莊氏釋回而將張轉送南邑收押迨至五月三十日張莊氏在家乘人不防即將家中値錢之物席捲逃逸張母張朱氏以莊氏係由住在唐家弄中之陸蔡氏王張氏爲之介紹乃向兩氏根究前日扭控二區一分署當將陸蔡氏王張氏派警移送地檢廳張朱氏着自行投質該廳檢察官訊供之下判被告分别收押候查在逃之莊氏下落再核張朱氏退去候示 
[時疫流行]  
　　近來本埠天時不正患時疫而死者日有所聞如住在王家弄西區火會會員王金榮及喬浜路爲敎員之某甲於前昨兩日晨起均操作如常不一刻忽染時疫約一小時斃命家人延醫診治皆巳不及殊可慘也 
[婦人患疫猝斃]  
　　閘北長安路瑞泰柴炭店披屋内向賣五香熟鷄蛋之甬人阿元妻某氏於前晚夜半二時許忽患急痧上吐下瀉其時阿元尙在外間售賣鷄蛋無人送醫迨至天明阿元返家氏巳氣息奄奄延至八時許即行斃命 
[電報傳習所續招新生]  
　　電報傳習所此次初等班畢業後交通部訓令該所續招初等班新生八十名年齡改爲十六歲至二十歲畢業期暫定兩年學膳宿費仍免繳定陽歷八月十六七八日面試報名至傳習所通則部中正在修訂頒行期當亦不遠云 
[茶館中之兇劇]  
　　銅匠寗波人呂生昨晚六時許與同類某甲在浙江路茶館内口角起釁繼之以武呂志生遭某甲用刀戳傷背部兩下臀腿兩下血流如注由老閘捕房二百八十號華捕到來送受傷人往仁濟醫院醫治一面拘行兇者入捕房請究 
[汽車傷人三則]  
　　某號汽車於昨日上午十一時許駛經南京路撞倒海門人梁阿九跌破頭部等處由老閘捕房四百十二號華捕雇車送入仁濟　院醫治一面將汽車號碼抄錄呈報捕碼請究又有通州人周阿江昨日下午五時行經福州路被汽車撞倒背部受傷當由老巡捕房七百十七號華捕到來抄錄汽車號碼另雇車送受傷人往仁濟醫院醫治一面報告捕頭候示又昨晚七時愛文義路有某號汽車駛過撞倒江北人婁二泡子碾傷脚背經戈登路捕房一千六百零四號華捕瞥見前來抄錄汽車號碼另雇車送受傷人投醫院醫治一面歸稟捕頭請究 
 
 
 

Page 16

 
 
第一萬八千一百零三號;中華民國十二年 西曆一千九百二十三年七月二十一號
星期六 * *[阻止工作各押七天]  
　　新閘路自來水公司小工近以米珠薪桂生活程度日高要求加給工資不遂巳有一小部份罷工多數則仍然工作詎前日午後有小工褚長其陳阿金等在該公司門首阻止同伴麥阿福等入内做工迫令一致贊同麥等不允致遭禇等行兇經該公司經理西人得悉當用電話報告新閘捕房立飭包探王金生協同四探往將褚陳兩人拘押昨晨解送公共公廨即據中西包探上堂稟明訊之禇陳二人據供因每日所得工洋只有三角二分而百物昂貴不敷開支懇求酌加三份之一計洋三角五分不敢强迫　工求宥經李襄讞核供商之英副領事米君以被告等不應阻止他人工作實有唆衆罷工行爲判褚陳兩人各押西牢七天以儆 
[婦人呑烟獲救續聞]  
　　妇人王周氏與其夫同居於愛爾近路培德里四百二十五號門牌前晚因家庭細故以致反目該氏旋即潛呑阿芙蓉膏幸經同居之陸雲生覺察報告該管捕房派探費克倫往將氏車送醫院由醫生將其所服之毒設法使之嘔出昨解公共公廨中西官質訊之下命着其夫領回並諭該氏嗣後不得輕生 
[指控拐逃妻子]  
　　成衣匠黄仁記青浦人前日扭同業之阮阿弟至四區控稱民妻黄盛氏於六月初一被阮拐逃今在華盛里將阮尋獲請究當經劉署長質訊阮供黄妻曾由曹炳生强永生二人領來民處借宿一宵翌日由其夫自來領回等語奉判轉解司法科聽候核辦 
[控指誘拐媳婦]  
　　泰縣人丁開國住閘北藥水廠舊址前日偕其媳張氏扭同鄉婦陳張氏至四區控稱今日該婦乘民出外時來家誘拐民媳逃走被民婦家撞見等情經劉署長質訊陳供因丁欠氏借洋二十元向索關賴遂串同伊媳誣氏圖拐等語判轉解司法科訊究 
[迷路女孩待領]  
　　女孩劉苗珍年十歲身穿白洋布衫方格子布褲子黑洋褲黑鞋子大脚頭梳辮子於日前在法租界地方迷路爲捕查見帶入捕房昨送法公堂請示詰之劉苗珍稱由原籍隨同母舅來申甫經三天住居客棧在途失散詰其原籍何處即不能答惟口音形似常州一帶之人中西官判送堂留養候家屬認領 
[房屋出售過戸之糾葛]  
　　繆若菴昨延博勒律師代表投法公堂控稱原告前向被告馬福琪租得地皮一方每年租價洋六百元期限十年爲滿立有契約爲憑原告即在地皮上建造房屋開設華英地毯廠茲因原告無意經營將廠閉歇房屋出售與楊文記故原告通知馬福琪掉換戸名詎馬置之不聞是以起訴請求准着馬福琪承認掉換戸名等語馬福琪山范某代到稱馬因有事離申故不到案惟此地當時由商人作中原告將廠閉歇後商人即向原告商議令其將屋買與馬福琪原告稱巳經買與楊文記計價洋三千五百元付過五百元定洋雙方議定如有反悔須罰洋一千元等語商人稱馬福琪情願出洋三千七百元買此房屋原告又稱須三千八百元方可出買商人允其次日再議嗣後再往原告處即悔前議人亦不面是以雙方擱置是實原告繆若菴稱商人將房屋售與楊文記時即向馬福琪商議過戸被告應允詎料後來反悔請察陳讞員商之法副領事葛君判以雙方供詞各執聽候傳福琪到案訊明再核 
[張梅臣控申莊永和成欠欵案]  
　　張梅臣昨延賚美律師代表投法公堂控稱前有申莊永和成主萬仁甫向原告借洋三千元今年二月間還過二千元尙少一千元迄今日久未還故此投案求追被告萬仁甫由雷聲布律師代辯稱申莊永和成係則設在海參崴地方上海不過是坐莊原告應投海參威官廳起訴不應在案下控告實與管辖不合請求堂上注銷原告律師又稱永和成雖設在海參崴地方然上海乃係分莊况借據上書明申莊永和成字樣豈能以管轄問題無理强辯借欵之時雙方均在上海法租界地方應歸貴公堂受理云云詰之萬仁甫供認在上海立據借洋惟永和成號實在海參威等語陳讞員商之法副領事葛君判各退去聽候宣布堂諭飭遵 
[債務人逃逸控告保人]  
　　邱木金昨延農復律師代表投法公堂控稱前有武昌輪船買辦李和笙向原告借洋三千元當由張毫功擔保立有借據書明如到期不付及避匿等情均歸保人如數負責今李忽於前日逃逸向張理直一味游約故此起訴今據被告律師稟稱承認擔保惟欠欵須要求按月拔還二百元未免太少請求訊追被告張毫功由　勒律師代辭稱被告係做毛絞生意現値夏令甚爲困難至多按月不過拔還二百元此欵乃係被累所致應請堂上原諒等語中西讞員判各退去聽候下堂諭飭遵 
[兩竊賊分别押儆]  
　　王小三紏同王小寳行竊虹口漢璧禮路三十三號同泰興洋貨店値價七百元之拷綢嗶嘰疋頭等件消贓與李海山邵桂生並又行竊居戸周桂堂陳鴻鈞兩家銀洋衣物案發被包探劉幹泉周筱棣拘獲吊出康贓連同邵李二人解由公共公廨押候查究在案昨晨提審失主延律師代表到堂請爲嚴辦而兩王亦供認行竊不諱李邵兩人則同延佑尼干帮辦施乃德律師辯護謂邵係裁縫與李同居邵介紹王小三將衣料售賣與李得價九十三元當時不知係屬竊來云中西官核供判李邵兩人開釋王小三訊係過犯監禁西牢三年三小寶押一年贓交失主領去云 
[科罰男女賭徒]  
　　女子王阿翠婦人程張氏前日與合川我韓阿喜周根元史阿海徐金生王阿春楊光程阿林在虹口菜巿街三號門牌某小客棧内聚賭被該管捕房華副捕頭邢紫衡訪悉率同華捕往將一千男女拘獲連同賭具昨解公共公廨中西官訊實各科以罰金三元充公賭具銷燬 
[控騙現洋飾物交保候訊]  
　　蔣錫山控周連芳周寶林張榮初周張氏等串騙値洋六百徐元之飾物現洋等情昨由捕房將被告男女四人一併拘解公共公廨先由原告代表律師上堂陳述案情訊之被告等亦延律師到堂辯護請求准被告等交保展期研訊中西官核供判被告等各交五十元舗保候展期再訊 
[游民債劵十一期開籤紀]  
　　游民工廠基金債劵本月初曾發第一期息昨日爲第十一期債劵開籤結果頭等○六一三七號本埠全泰二等二五九一二號本埠大發祥三等三六○五九號杭州升元四等二○一三○號寗波善中四等三四六九八號寗波華美利五等○○○七二號本埠善利全五等○三六二七號本埠大利元至四時後始竣事 
[一週間之車輛違章案]  
　　共有六十起之多 
　　時當盛暑一般豪華男女乘汽車兜風納凉者漸多因而汽車夫開車違章之案亦爲增加本星期四下午公共公廨車務公堂開庭各處捕房所解此項案件共有六十起之多除蔡阿四一起改期外被罰者五十九人誌其姓名與罰欵數目如下李德全孟鶴林各罰洋二十五元嚴祝三罰二十元袁阿四罰十五元劉孟靜張子洪陳士昇陳渭玉莊道二褚貴卿張才銘各罰十元林福昆張阿毛陳阿四各罰八元劉金生龔維良王春山徐蔡興嚴春全沈阿四葉土根羅孟義朱錫奎沈扣子徐得金吳洪生包志并施道恩趙坤林許阿濤朱阿義陸福根徐鐘桂各罰五元馮瑞芳吳阿玉各罰四元陳阿甫張阿寶張鶴珊陳木生王阿三李貴才王豈華米阿四李厚富龍大貴馮阿寶張小弟任長鑫趙才發紀金洲吳小蘭盛毓常各罰三元王裕朝陸福根嚴小弟俞阿寶馮阿六胡炳富各罰兩元鍾有林罰一元均着充公 
[公共公廨訊案彙錄]  
　　昨晨公共公廨民三庭由俞讞員會同美戴副領事訊理（一）錢江會館延佑尼干帮辦施乃德律師訴蔡子山積欠房租請飭出屋案結果被告蔡子山杭傅不到原告口供認爲可信着被告償還原告洋二百四十一元四角二分並着於十四天内遷讓將屋交還原告（二）顧桂華訴蔡磊園欠房租洋案結果被告巳繳洋三百九十元准原告當庭具領其餘房租洋三百九十元分兩個月償還不必出屋堂費被告繳 
　　又午後民二庭由李襄讞會同美戴副領事訊理美商開乾洋行延台维斯律師訴裕豐航業公司違背租船合同請追損失案被告延羅傑律師代辯結果改期續訊民四庭由張襄讞會同俄員儀君訊理（一）紹興同鄉會訴俄商光明烟草公司欠房租案被告延許理律師代辯結果着被告付房租銀三百兩並堂費（二）葉山濤訴俄人並愛肯傍欠房租案結果着被告付房租銀九百兩並堂費（三）上海工部局訴俄人寶母嘉登欠學費案結果着被告付償學費五十六元一角五分限一月内付淸並堂費如違即行發封（四）上海商務實業公司訴俄人彼得羅失尼克賚欠欵案結果本案是否應歸本公堂受理候再核奪 
[誌謝]  
　　昨承世界書局惠贈第四十九期（紅雜誌二册謝謝 
來函 
[益成和記洋鹹廠來函]  
　　逕啓者頃閲隂曆六月初六日貴報登載土鹹蓋僞印之函請處罰一則内有南巿泰興里益成鹹作銷與志生南貨莊之土鹹内一方川有僞印云云竊查本廠名爲益成和記洋鹼廠向設法租界白爾路常盛里十八號與南巿泰與南巿泰興果益記洋鹼廠顯係兩處乃竟以本廠爲益記是店名地點均有銷誤物行備函請求更正法租界益成和記洋鹼廠謹啓 
專件 
[江蘇暫行縣巿鄉制並選舉章程]  
　　江蘇暫行縣巿鄉制前於民國元年經臨時少議會議决公布各縣次第組織成立嗣民國二年又經省議會議决修正現在蘇省各級自治巳由省领恢復原狀惟前項縣巿鄉制事隔十年各縣多巳散佚茲奉報覓得二年修正條文亟錄如左以供查　　　江蘇暫行縣制 
　　（第一章總綱）第一條本制所稱爲縣者從本省之地方制而言第二條縣區域以新定之各該縣行政區域爲準第三條各縣所辦事宜以地方事務關於全縣或爲巿鄉所不驵　　任者爲限惟本省法律另有規定時不在此例第四條縣之組織㈠議事會及參事㈡縣知事 
　　（第二章議事會）第一節組織及選任第五條（修正）　議事會議員員額以所屬地方人口之總數爲準人口總數在三十萬以下者以二十五名爲定額自此以上每加人口三萬得增設議員一名至多以六十五名爲限第六條（修正）各縣議員額數分配所屬各選舉區之法以各選舉區人口之多寡爲準各選舉區於應選出員額外依法選舉候補當選人額如之第七條各縣所屬巿鄉公民除左列各項外均有選舉縣議員之權㈠現任本地方官吏者㈡現充軍人或巡警者㈢現爲僧道及其他宗敎師者凡居民合巿鄉制第十六條第一第二及第四欵之資络而在本縣援續居住至三年以上者亦同第八條凡依前條所定有選舉縣議員之權者均得被選舉爲縣議員但現充小學堂敎員者不在此限第九條議員之選舉照另訂選舉章程辦理縣會議員不得兼任佐治職參事會參事員及省議會議員巿鄉制職員父子兄弟不得同時任縣議會議員第十條凡被選舉爲縣議員者非有左列事由之一不得謝絶當選亦不得於任期内告退㈠確有疾病不能常任職務者㈡確有職業不能常居境内者㈢年滿六十歲以上者㈣連任至三次以上者㈤其他事由特經縣議　允許者第十一條無前條所列事由之一而謝絶或告退者得以縣議事會之議决於一年以上三年以下停上其公民權第十二條縣議事會設議長一人副議長一人均由議員由記名單記法互選其細則由議事會議訂知會知事呈報民政長第十三條議員及議長副議長均以三年爲任期任滿改選再彼選者均得連任第十四條（修正）議員出缺以該區候補當選人補之以補足缺議員之任期爲止第十五條議長因事出缺以副議長補之副議長因事出缺應即互選第十六條補缺各員其任期以補足前任未滿之期爲限第十七條縣議會得設文牘庶務等員由議長避員派充　第二節職任捕限第十八條縣議事會之職任權限如左㈠議决關於全縣應興應革之事件㈡議决本縣歲出入預算及决算事件㈢議决本縣經費籌集及處理方法㈣公斷和解巿鄉爭執事件㈤其餘依據法令屬於議事會權限内之事件第十九條議事會遇開會時應推舉議員若干員會同縣知事或所派委員檢查各項經費收支賬目第三節會議第二十條縣議事會會議每年一次以八月爲會期每會期以一個月爲限限滿議未竣者得展會十日以内如有臨時應議事件得開臨時會議其會期以十日爲限第二十一條議事會之開會由議長召集之先期知會縣知事凡召集須於開會十日以前行之但臨時會不在此限第二十二條每届會議由縣知事將本届應議事件於開會前通知議事會但臨時會議不在此限第二十三條會議時議長如有事故以副議長代理之副議長並有事故由議員中公推臨時議長代理第二十四條會議非有議員定額半數以上到者不得開議第二十五係凡議事之可否以到會議員過半數之所决爲定若可否同數則取决於議長第二十六條會議時縣知事或所派委員及參事會參事員均得到會陳述意見但不列議决之數第二十七條凡會議不禁旁聽其有左列事由者不在此限㈠縣知事特令禁止者㈡議長或議員五名以上提議禁止者第二十八條會議事件有關係議長副議長及議員本身或裝父母兄弟妻子者該員不得與議議長副議長如有前項事由照第二十三條辦理議員半數以上有前項事由因而不能議决者得將該件移交參事會代爲議决第二十九條會議時議員有不守本章程及議事規則者議長得止其發議遠者令退出因而牽亂議塲秩序致不能會議者議長得令暫行停議第三十條旁聽人不守規則者議長得令其退出第三十一條每届會議完畢應由議長將本届議事錄會同議員二名以上署名報告縣知事第三十二條議事規則及旁聽規則由議事會議訂知會縣知事（第三章參事會）第一節組織及選任第三十三條縣參事會由　知事及議事會互選之參事員組織之以縣知事爲會長會長因事缺席時得於佐治職中委任一員爲臨時會長第三十四條參事員以議事會議員十分之二爲額議事會選舉前項參事員時應另選候補參事員如參事員之數本條互選細則照第十二條規定第三十五條參事會參事員不得兼任該議事會議員與省議會議員及巿鄉制職員或該縣佐治職第三十六條議事會議員改選時參事員及候補參事員亦一律改選參事員任滿再被選者得行連任第三十七條參事員因事出缺以候補參事員補充其補充之次序依被選舉之先後定之同時選舉則以得票多寡爲先後票同則先年長者年同則以抽籤定之若候補參事員無人或不數補充時應即補選第三十八條補缺參事員之任期照第十六條辦理第三十九條縣參事得設文牘庶務等員由會長遊員派充第二節職任權限第四十條縣參事會應辦事件如左㈠議决議事會議决事件之執行方法及其次第㈡議决議事會委託本會代議事件㈢議决縣知事交本會代議事會議决之事件㈣審查縣知事提交議事之議案㈤議决本縣全體訴訟及其和解事件㈥公斷和解巿鄉之權限爭議事件㈦查核各項經費收支賬目㈧其餘依據法令屬於參事會權限内之事件第三節會議第四十一條參事會每月會議一次其有特别事由經會長召集或參事員半數以上之請求者得隨時開會參事會開會日期由本會定之第四十二條參事會會議禁止旁聽第四十三條會議時非會長及參事員半數以上到會不得開議議决方法照第二十五條辦理議决第四十條第三欵事件時會長不列議决之數第四十四條會議時縣知事所派委員及議事會議員得到會陳述意見但不列議决之數第四十五條每届會議事錄由會長及參事員二名以上署名存案第四十六條本制第二十八條第一項之規定參事會準用之若會員因而不及半數時會長得以候補參事員與本事件無關係者照第三十七條規定之次序臨時袖充仍不及半數時得就議員中與本事件無關係者指定若干人臨時補充 
（第四章縣行政）第一節縣知事第四十七條縣知事代表本縣全體第四十八條縣知事應辦事件如左㈠執行縣議事會或參事曾議决之事件㈡提交議案於縣議事會或參事會㈢掌管一切公牘文件㈣其餘依據法令屬於該縣知事職權内之事件第四十九條議事會或參事會之議决案如縣知事認爲妨害公益或違痛法令者得説明原委事由交令覆議若議事會或參事會仍執前議者由縣知事請省議會公斷第五十條縣知事遇緊急事件不及召集議事會時得將該事件交參事會代議於議事會開會時聲請追認第五十一條縣知事提交議案於議事會時應先將議案交參事會審查若參事會與縣知事意見不同應將其意見附列議案之後提交議事令第五十二條縣知事得將其職權内事務之一部委任巿萤事會或鄉董佐代行第二節委員第五十三條各縣得於佐治職範圍内所不能鹽舉之事件必須專員辦理者置常任委員若干人餔佐縣知事執行行政事宜第五十四條常任委員員額在期規則由縣知事擬訂經議事會之議决申報民政長第五十五條縣知事監督常任委員如有不稱職情事分别處分左㈠誥誠㈡罰薪十日以上兩月以下㈢解任第五十六條縣知事得以議事會之議决於常任委員外增設臨時委員其員額任期及選任規則照第五十四條辦理第五十七條辦事細則由縣知事定之并照會議事會及參事事第三節薪水及公費第五十八條常任委員及議事會參事會文牘庶務等員之薪水公費經議事會議决定之第五十九條縣議事會議員參事會參事員及臨時委員均不去薪水但給相當之公費前項公費數目及支給規則經議事會議决定之 
　　（第五章縣財政）第一節經費第六十條縣經費以左列各欵之收入充之㈠縣公欵公産㈡縣地方税㈢公費及使用費㈣因重要事故臨時募集之公債第六十一條各縣公欵公産其舊有者以向歸全縣公有不分屬於巿鄉者爲限第六十二條公欵公産之内有係私家捐助當時指定作爲辦理某事之用者不得移作他用其指定辦理之事己經法令變更廢止者不在此限第六十三條縣地方税征收賦課事項按照另定之地方税法辦理第六十四條地方税法未經施行以前凡按照現制爲縣所應行負擔者照舊辦理第六十五條各縣遇有左列各欵事由得募集公債㈠爲全縣永遠利益㈡爲救濟災變㈢爲償遠負償前項募集經議事會之議决由縣知事申請民政長核准存案　於募集方法利息定率及償還期限各事項照前項辦理第六十六條各縣爲籌辦預算内之支出得募集短期公債前項募集并關於募集方法利息定率及償還期限各事經議事會之議决由縣知事申報民政長存案第二節預算及决算第六十七條縣知事每年應預計明年出入編成預算於議事會開會之始提交該會議决第六十八條縣會計年度暫以省會計年度爲準第六十九條縣知事提交預算時應附加按語連同上年度預算彙交議事會第七十條以縣經費辦理之事件其事業非一年所能完竣或其費用非一年所能籌撥者得以議事會之議决預定年限設繼續費第七十一條預算除正額外得設預備費以備預算不敷及預算外之支出但不得以充議事會所否决事件之用第七十二條預算議决之後由縣知事申請民政長存案并於本地方榜示公衆第七十三條各縣經議事會之議决得設特别會計第七十四條縣知事每年應將上年出入編成决算連同收去細賬於議事會開會期内提交該會議决第七十五條决算議决後由縣知事申請民政長存案并於本地方榜示公衆第七十六條預算决算程式及其餘關於收去之重要規則暫由民政長釐定通行 
　　（第六章縣監督）第七十七條縣行政由民政長監督之除由縣知事按委呈報辦事情形外得隨時調閲其公牘文件檢查收支賬目第七十八條監督事項照本制所定各條辦理第七十九條民政長得依本省法律解散縣議事會議事會解散後應於三個月以内改選重行召集第八十條凡應經民政長核準之事件以本省法律定之 
　　（第七章文書程式）第八十一條縣議事會或參事會行文縣知事用移行文民政長用呈民政長縣知事行文議事會或參事會用照會議事會及參事會互相行文及與省議會互相行文用移第八十二條縣議事會參事會各備木質鈐記由民政長刋發（第八章附則）第八十三條本制以公布後文到之日爲施行之期第八十四條本制如有增删修改之處經省議會議决知會民政長公布施行第八十五條本制施行細則由民政長酌定第八十六條（增修）凡已經成立之縣議事會應俟下届改選時遵照修正縣制辦理（未完） 
 
 
 

Page 17

 
 
第一萬八千一百零三號;中華民國十二年 西曆一千九百二十三年七月二十一號
星期六 * *本埠新聞三 
[歐戰發明之輕便打字機到滬]  
　　南京路先施公司文具部日昨新由巴黎運到有輕便之懷中打字機一種此機係法國在歐洲大戰時發明大不滿五寸重量不滿一磅又四分之一打字時用兩手執之即可使用戰時軍中公文及偵探報告悉採用此機形式雖小結構甚爲完善可藏入袋中實爲旅行及隨身携帶所必需之品每部祇售洋二十五元字母成一盤形故字尤淸楚云 
[南洋機器廠新造輪船]  
　　南洋機器廠前因營業發展在半淞園北陳家橋建築洋房一座遷移該處近日承造拖輪一艘計長八丈半巳經税務司特派騐船司到廠騐看重要機件月底即可完工該廠總副經理爲吳福淸金固如兩君云 
[新到機器上應用之皮帶]  
　　四川路橋南堍聯益貿易公司新自美國運到大批縫紉機器及織襪機上應用之皮帶云 
[美華利運來開輪機及魚尾鐘]  
　　南京路石路東首美華利鐘表號自從聘用技藝精巧專門修理之人以來持件來修者大有應接不暇之勢該號經理復鑒於來修之件大都非法條斷即輪齒壞若以手工製非但廢時且終不如來路之佳乃以巨資向外洋定到開輪機一部專製輪齒並向名廠定到上等法條油絲之類以供修配之需近又運到花旗魚尾鐘每只價約十四元左右其他金錢手表等類現値廉價期中一切均削碼出售云 
[新式跑車又來滬]  
　　法租界偉達洋行前日運到意國先利便利轎車半打刻巳完全鋪罄聞購主因該牌用費節省故均極滿意昨聞該行又運到是項汽車二輛均係跑車式頗新頴該車因價極便宜銷售極易云 
[棕欖洗浴皂之陳列]  
　　今晚並在丹桂第一臺分贈樣皂 
　　棕欖公司之洗浴皂行銷世界各國巳有多年刻本埠南京路利濟藥房特將此皂陳列計有紅黄綠三色分圓方長腰三種式樣每塊祇售洋一角五分每打則售洋一元五角 
　　又該公司上次在亦舞臺共舞臺二家分赠棕欖樣皂大爲觀客歡迎茲悉該公司於今晚在丹桂第一臺分贈此項樣皂云 
[益利號運酒並製食物]  
　　百老匯路閔行路口之益利號創設將届十載營業甚發達所運售之各種西洋酒味香氣醇售價亦甚低廉製售之各種罐頭食品裝璜美麗雖歷數月開食而味仍與鮮者無異故每日售出不少各種機器油該號亦有出售云 
[東亞新設冷飲部]  
　　東亞旅館主任近因天氣暑熱故轉設冷飲部於東亞門首客廳陳設精美潔凈無比專售冰淇淋及各種冷飲全用電機打成甚合衛生云 
[平安旅社注重淸潔]  
　　愛多亞路朱葆三路口之平安旅社開幕以來生涯不惡總理朱牧也君對於衛生頗事研究房間精美空氣充足中西菜餚之外現又備凈素淸眞等類故寓客頗衆云 
[應時衣料大宗運到]  
　　三馬路石路東恒泰綢緞局新採到各省應時各色衣料各價如下 
　　二尺米通紗每尺二角七分雪白印度紗每尺一元二角香雲紗每尺六角三分瀏陽夏布每尺二角文明紗每尺七角三分杭熟羅每兩一元一角八分印花絲葛每尺七角七分云 
[何恒昌運到衣裙料]  
　　小東門内何恒昌綢緞局專運國産及歐美各色綢緞近又運到愛司軟紗累絲裙紗花色新異最合夏令之用定價甚廉連日門巿大增云 
[夏令汗衣之减價發行]  
　　汗衣爲當今夏令必需之品福州路植權女子物産公司陳列之各種汗衣减價出售如下 
頭號長袖白汗衫每件一元又短袖每件九角又米色短袖每件七角五分桂地汗衫每件七角半桂地童汗衫每件四角普通短袖汗衫每件角五分縐布短袖汗衫每件三角二分寛緊運動短袖汗衫每件五角五分又背心每件五角普通背心每件三角中人汗背心每件二角二分米色短汗褲每件三角六分白色每件四角三角二分二角二分并二角六分五彩孩童汗衫每件五角云 
[日新公司製售首飾]  
　　虹口百老匯路八十號日新公司專售洋裝金銀首飾珠寳玉石經理李善礎君英語流利在金銀首飾界服務廿餘年對於製造及鑲嵌鑽石等頗爲精巧頗爲精巧現將製就之各種金銀首飾器皿陳列以便各界人士之選購云 
[共和公司創製避蚊粉]  
　　塘山路八零八號共和化學製品公司創製避蚊香粉購者甚衆營業主任勵尊諒君特裝紙袋樣品凡寄郵票五分函索即寄云 
[毓仁堂之治瘧藥]  
　　小東門内東街老學前仁記徐毓和堂製售萬應瘧疾丸專治各種瘧疾又營衛全補丸專治瘧後營衛兩虚發行巳多年銷售各鄉各縣及江浙廣東等省修志局曾採入續志物産門藥品之屬萬應瘧疾丸每服洋一元五角半服洋七角五分營衛全補丸每服一元云 
[天吉堂運製蛤蚧酒]  
　　北四川路天吉堂藥號運來之大活蛤蚧專以浸酒另有活售者云 
[中法新出龍虎牙粉]  
　　並擴充化粧錦繡部 
　　中法藥房發行之龍虎商標國貨人丹久巳馳名該藥房近又製龍虎牌牙粉細潔芬芳不損牙磁且亦完全采取國貨材料 
　　又該藥房擴充化粧品錦繡兩部聘請素有商業知識之女子職員以司其事内部裝修已竣各種貨品亦已采辦齊集定價從廉現擇定本月十二日正式開幕云 
[鮮花露水之製售]  
　　棋盤街屈臣氏大藥房所製之鮮花露水物質精美芬芳撲鼻舉凡皮膚無名腫毒諸般瘡癤以及蚊蟲蚤虱剌傷用搽患處殊屬應驗或傾洒少許於浴湯内浴後即覺遍體生香誠暑天必需之品也每瓶售洋四角批發折扣亦頗廉晝錦里各脂粉店内均有出售云 
[西洋參運到多種]  
　　抛球塲南首同協祥參燕號近又運到花旗原皮西洋參多種定價甚廉大枝每兩四元五角中枝每兩四元三角小枝每兩四元原皮參條每兩則售二元參粒每兩八角當此夏日炎熱如備爲飲科堪稱消暑之妙品云 
[出版品消息二則]  
　　白克路餘慶里新新美術社之新新美術十字圖案第一集出版以來巳售去不少現第二集巳繼續出版亦大爲暢銷圖樣甚爲淸楚如枕袋手袋等各種花樣甚爲齊備又有五彩色圖二張每本售洋三角五分永安先施微微等公司及文明書局等均有發售云 
　　（綠蔭）三日刋第一號現甫出版由張枕綠君題面内載景吉森君等作品多篇淸新可誦發行部設在無錫西門棉花巷陳浩雄君處寄以郵票二角即可定閲一月云 
[夏令配克開映畢克福之新片]  
　　現在夏令配克戲院開映之影片名thehoodlum係著名女伶曼麗畢克福marypikford所主演該院譯爲（陋巷）此劇情節大致爲描寫社會之黑暗曼麗畢克福飾一富家女子名安梅裴克裴之祖雄於資乃父爲小説家祖命裴往歐洲遊歷以擴見聞裴以久厭綺羅遽起好奇心欲一窮陋巷生活以新耳目適裴父欲著新書暢言下流社會之景况因重實地觀察主義乃决計束裝卜居貧者聚居地以求材料裴請隨侍且重違祖意棄歐遊之樂而就蓬戸居久之裴父日忙著作未遑訓女於是裴即日與下流爲伍下流跳舞人皆不知其爲巨富裴氏之孫女其祖父或偶往安梅居處一探伊孫女動作及視察貧民之苦狀亦嘗爲心動或解囊施捨惟爲數終不巨也安梅則日趨向於社會主義以乃祖擁多財而獨吝賑濟殊爲不當某日安梅探悉祖保險櫃中多金欲盜其財以博施濟衆爲祖所見怒不可遏旣而捫心自問痛悟前非從此乃變爲大慈善家祖孫和睦如初云 
 
 
 

Page 18

 
 
第一萬八千一百零三號;中華民國十二年 西曆一千九百二十三年七月二十一號
星期六 * *[塔文氏姊妹之幼時軼事]  
　　塔文氏三姊妹（即腦門塔文（norinatalmadge)納太甲塔文（natalietalmadge）康斯登塔文（consrancetamadpe）三人在電影界中皆頗有優美之名望）幼年時同在勃落克林（brooklyn）地方某小學校中肄業腦門與康斯登對於書中所述及之故事又爲注意及散學歸家則實地試驗故彼等放學後之第一要事即將舊衣箱中之古代衣服取出預備串戲腦門年最長智識稍高記憶力較强常爲一劇之導演員其母親對於彼等此類游戲先前亦曾阻止之其後則因此種游戲實有益於兒童敎育故非特不阻且亦加入充劇務主任科理一切凡添製服裝搬運重器等事皆由母氏任之 
　　康斯登善於在槓子上作種種驚人之技有時以足趾攀在槓上身體倒懸毫無胆怯之象衆人見之皆爲之出神且羨其技腦門則對於表演上超勝他人最喜讀書凡遇書中之可以編成劇本者往往親自編輯然後再由姊妹會串之腦門本人則常在一劇爲主要角色康斯登及納太里則時時因之不樂家庭間口角之事雖屢起然經其母親一度之調停轉瞬間即轉爭爲和亦從未與母親口角一次總之三姊妹最喜串戲母親則在旁指導有時且亦加入演劇母女間感情甚佳因之姊妹等皆喚之爲（潘琪）母親以此種稱呼似更親熱亦樂與彼等周旋不之忌其實姊妹等另有用意看待其母幾如彼等之第四個姊妹一般母知之亦不怒嘗語人云我承認喜歡他們的行爲因爲此種行爲實係一種天眞爛漫的自動性所以我並不禁止他們後來腦門等漸長趨向亦漸漸變易然而我仍與他們表同情常常扶助他們好像是我們的一個姊妹 
　　腦門年十四歲時將欲入電影界之志向在家中宣布家中却無一人反對於是偕潘琪同至維太葛臘夫攝影公司謀得一位置雖然此位置極小而腦門則時時感謝其母爲之出力之功因潘琪常令彼等學習法文腦門至維太葛臘夫時潘琪又親自偕往其後又時以勉力前進等語相勸誡至腦門著名時腦門與康斯登在某處小學習一種俄羅斯式之跳舞潘琪亦每次臨場（伯長）（待續） 
 
[美國電影界著名女伶塔文氏三姊妹合影] 　　（自右數起㈠康斯登㈡惱門㈢納太里）　 
[記康斯登之「弄假成眞」]  
吾人不見康斯登塔文之影戲久矣凡愛觀其活潑天眞之狀態者焉得釋念今卡爾登影戲院所映（弄假成眞）一劇即徐康斯登所演此片原名爲dangerousbusiness係議笑社會上文明女子失檢之危險康斯登在此劇中飾一玲琍女子名銀賽明姿皓齒舉止活潑忽忽自門外入以電話速妮芙至謂有要事討論妮芙爲其閨友出入相依形影不偦聞銀賽呼頃刻即至銀賽即告之曰余巳尋得一意中人矣且爲余生平所罕見之美男子旣命僕人往取各種雜誌僕人即至克冷西處克爲銀賽父之書記爲人極忠厚終日埋首書室不修邊幅愛銀賽甚惟不敢與之近　僕人云銀賽欲閲各種維誌即親自送往銀賽笑受之克冷西授書竟猶不忍遽離詢銀賽曰汝尙欲我爲何事乎銀賽爽然曰無之於是克懊喪而出銀賽旣即翻視各種雜誌俄而覓得一少年畫片笑指妮芙曰此即余之意中人也妮芙笑頷之 
　　未幾歐戰忽起勃蘭雷走告銀賽謂國内男兒不日皆將從軍惟余當守家不出銀賽聞之不以爲然蓋蘭雷之容貎至醜鷹鼻闊口不拘言行以是銀賽對之殊淡然惟傳夫人强欲銀賽子歸蘭雷故二人早巳訂婚越日克冷西亦决志從軍出征臨行以一綢製之星旗相贈銀賽並請其寶藏繼與傳蘭佛言别蘭佛甚器重克冷西極願以銀賽妻之惟有季當癖因其妻欲銀賽嫁與蘭雷憚不敢議見克冷西投軍至覺歡樂因贈以禮物且謂返家時仍可在此任職（待續） 
[觀「口香糖」影片後述評]  
　　口香糖一劇原名kisses又名金錢與婚烟係孔雀電影公司由美運滬近日出映於上海大戲院余曾一度往觀覺内容頗多精采因述之於下 
片中飾女郎白黛者爲愛麗斯蘭克alicelake當初見父時載笑載言天性流露以畢業文憑出呈其父時面現驕矜之色的是小兒女之神氣在展覧會中見糖果生涯發達輾然微笑狀至忻慰見納孟時淺渦盈笑熱情微露表出多時未見欲言無語之態得銀盃後返家一幕見父據案假寐輕步而前微吻其頰見父不動復吻其手覺手掌冰面顯驚異及察知父死則手足失措滬流滿面此斱表情由漸而急稍一疏忽則全神盡失受麗斯來始終不懈始則喜繼則驚終則以酸涙落悲慘動目入情入理一絲不苟誠難能可貴也讀父遺囑時知馬氏負義作怨恨之色及後毅然代父償債毫無流連令人起敬聞納孟語氣不合憤與决絶中有語云黄金不多情不深金盡人散顯眞情世態炎凉友且如此何况婚姻乎憤時嫉俗之言沉痛非凡同情人爲之一哭後見白利不以貧富易其故態私幸風塵中尙有一患難之交擁犬在懷依依不捨人情澆薄舉世誰親之意溢於言外於細微處表現身世之痛加倍有力銀盃墮地忽有所觸因萌生製糖之心即景生情設想殊妙裴西之父允助巨欵時雀躍而起緊握兩手感激涕零之色直現於面功成之後父債理淸出亡父遺囑再三凝視眼含淸涙面帶苦笑描摹喜極而悲福態逼眞處納孟與白利之間恩怨分明判若涇渭見馬氏父子時面作慘笑神氣高昻一則恨其忘恩負情狗彘不若一則私幸能爲父爭氣一傲儕輩指斥馬氏父子罪惡時慷慨陳辭聲色俱厲滿腔積憤一瀉無餘觀之浮一大白 
　　享蘭harry之白利活畫一不善用情之男子在火車中代白黛開窗時一副趦趄之態令人發噱及手爲窗軋住則欲哭不能欲笑不得窘態畢露觀之未有不發笑者後白黛爲其撫摩敷藥則驚喜過望大有南面王不易此樂之槪展覽會中竭力作種種滑稽狀態大聲疾呼爲白黛招徠主顧且時時反顧白黛表明其功績不小以博美人歡心後見白黛與納孟喁喁密語狀至親熱大起醋心屢思破壞而不得狀至可唒後設糖果公司出外兜攬生意以糖强塞人口中令人解頣回公司時作疲乏不堪之態表其熱心公事欲邀女郎垂憐至堪發笑向女郎求婚以指環授之白黛時侷不安欲言囁嚅令人捧腹享蘭於劇中一舉一動笑柄百出將初次用情之少年窘態形容盡致亦佳材也飾納孟之待耐danatodd表情有獨到處見白黛重振家業深悔前次薄視過甚羞愧交併低目不敢仰視甚爲神似喬勃生jodson之馬氏曲繪巿儈愛錢負義態神情畢肖他如愛蒂華edward之湯姆愛特生anderson之裴西等皆工於表演頗能稱職 
　　片中演至湯姆以投機失敗致身死中裂家産蕩然可爲近世之喜經營投機事業者下一當頭棒喝白黛破家後親戚友朋皆反眼若不相識寫盡世態炎凉即平日最親近之納孟亦情愛頓淡可見世之侈談愛情者類皆由黄金爲之牽連耳一旦金盡貎衰而愛情亦弛矣欲求眞眞愛情不以貧富美醜以易其心者百不一觀也劇中述白黛苦心詣志代父償債重振家業可爲青年子弟得一良好模範蓋爲人在世固不可不學無術然滿腹經綸而不能如劇中人之刻若自勵亦不能成巨勳偉業此皆是劇之微旨也（懷麟） 
[紀各校之畢業禮]  
　　各學校畢業或休業禮之情形披露如左 
　　商務中學閘北滿洲路三畏里商務中學昨日行休業式學生到者二百餘人校長蔡亮報告下學期改革進行敎職員黄滌之凌國樑周問天陸希英相繼致辭給發奬品十一時散會下學期定於隂曆七月十六日開學在暑假期内並開候習科云 
　　基督公學梧州路基督公學巳於前日舉行暑假休業禮并於同日舉行夏季補習科開學禮補習學生頗爲發達各科尙有餘額可挿云 
　　務競女學滿洲路務競女學昨行休業式學生到者百餘人下學期定於隂曆七月十六日開學暑假期内並開補習科云　　滬海夜校北西藏路滬海公學附設英文夜校昨晚行休業式暑假補習科於下星期一開課云 
[學務僉載]  
　　敎育介畢業或休業禮以外之消息合載如次 
　　普益社商中辦暑校普益社商科中學暑期學校開學巳旬日學生數頗多近日報名者尙陸續不絶該校於上星期六晚開學生交誼會爲學生聯絡感情之意由總幹事朱文瑞主席到會人數亦頗多除演講游戲外更有茶點以佐興散會時巳十一點鐘矣聞今日星期六下午該核職員巳預定偕全體學生往半浥園參觀以後每星期均有交誼之舉或出游或開會云 
　　務本開暑假補習科北京路石路西首滬北務本學校現每日上午八時至十一時增設暑假補習科該校舊生前往補習概不另收費用他校學生有志前往者取費亦極廉云 
　　共和公學暑校開學閘北共和路共和公學附設之暑期學校於昨日上午九時行正式開校禮校長戚楊二君及敎員陸偉烈曾星初均有演説校醫江仲亮亦演講學校衛生譚該校現分五班授課爲普及女子敎育起見女生入校肄業槪不收費云 
[施診給藥消息三則]  
　　昨得施診給藥消息列誌如下 
　　弘仁醫院法租界貝勒路樹德里新設弘仁醫院係甘肅人趙豐谷與蜀紳余鐵峯江壽春吳夢醒等發起完全中式醫院聘請内外針炙專科醫士每日施診貧者給藥以資救濟巳於前日開幕紳商各界均往觀禮道賀是日施診號數甚多云 
　　中醫學會西門城内石皮弄上海中醫學會設第一施診所於高昌廟巿立不學校籌辦醫藥定於夏曆初七日午後三時行開幕禮醫士暫爲賀荻潯徐健民黨波平三君統治内外各科准初八日開診云 
　　朱醫榮文寗波路雲南路轉角有中醫朱君榮文浙紹人世傳專治婦科兼傷寒調理向在虹口行醫有年一般貧病無力求醫者除門診時貧病不計外特印免費門診劵分贈苦力工人憑劵送診云 
[青年會今晚表演京劇]  
　　青年會京劇社成立迄今各社員逐日演習研究前巳表演兩次頗得各界稱贊茲訂今晚八時舉行第三次表演其劇目爲看香頭李陵碑汾河灣黛玉葬花等該會在暑期僅於今晚開演一次待秋凉再行續演凡屬該會會員均可入座云 
[劇塲應須改良之要點（十八）]  
　　第六●●●（佈置） 
　　劇場中之聲浪最爲實貴故高尙之劇場處處注意聲浪傳佈之機會蓋除劇中應有之聲浪外其餘則絶對當設法阻止即看客之談話亦在其例然現時之劇場一方排裝佈景旣不能靜一方則仍在演戲故聲浪之雜非可盡述若欲解决此在排佈景時之靜的問題則非先使閉大幕時停正演戲不可若免去後臺排裝之聲浪則和以音樂亦無不可設如（留青楊）調等旣能分去後臺之聲浪亦可使看客增多一種興趣也 
劇場應須故長之要點巳分載十八次然以我國戲劇根本之不佳復加以主辦劇場者之學識思想關係故决非在此六項中所能盡祇得作一種簡略之參考耳改良固係劇場之主人或主辦其事者之責任然在看客方面亦應有督促之責任若能雙方注意則我國劇塲之改良非絶無希望之事也（完） 
[今日多雲有風]  
徐家匯天文台昨日下午四時三十分氣象預報云天多雲楊子流域爲雷雨此間沿海有西南風兩颶風均向西北行一過北緯十五度在中國海上一百甘母之西本埠溫度在下午三時前之二十四小時内最高八二七最低七三四去年今日最高九三七最低七五七 
 
 
 

Page 19

 
 
第一萬八千一百零三號;中華民國十二年 西曆一千九百二十三年七月二十一號
星期六 * *常識 
常談 
[拆臺與坍臺] [  覺]  
　　拆臺人拆之坍臺自坍之 
　　軍警索餉欲坍黄陂之臺也而實際上則大坍津保之臺 
國會南遷誠可拆大選之臺矣而究何道以再搭制憲之臺 
　　坍人之臺者將欲自上臺也至自坍其臺則亦無法以上臺 
拆人之臺者本不欲其上臺也萬一其人竟演種種不法之舉動以上臺則更用何法以拆其臺 
　　夫未上臺而臺先坍欲上臺而臺已拆此欲上未上者之大便宜也苟於其上臺之後而拆焉坍焉此時不將叫苦連天而鼻塌嘴歪不可收拾哉 
經濟 
[奬劵害人之一斑] [  權]  
　　賭博之害盡人皆知社會中無論有力無力一經誤入迷途均與性命身家有莫大之危險今有一種非賭博而實類似賭博者即如巿上盛行之各種奬券及短期儲蓄票每期票額動輙累萬除最少數者得奬外其餘血本盡付東流以平日汗血之資供一時之孤注可憐可憫吾鄉某姓子（姑隠之）學業於滬上某洋貨舖已七年矣人尙樸實店中師友咸嚴重焉月薪可得七八元爲人誘惑月購奬劵以冀獲利詎未中奬偶一得之不過末尾而巳如是者經年竟耗去銀幣達一百元以上店内支宕亦屬不貲高築債臺無法彌補端節時被店東覺察即行辭歇某以無顔歸家流落滬上未及匝月竟至衣衫檻褸困苦不堪日昨在四馬路途遇向余乞假小銀元四角而去眞可憐可憫矣 
　　噫近時奬券之爲患實不亞於洪水猛獸也願我同胞及早反省幸勿蹈某少年之覆辙也可（乙種酬） 
[欠賬延期] [  吳東初]  
　　債權人對於欠戸照理可堅持其權利而要求其按時償還所欠之欵但事實上有做不到者亦以理論爲一事實行又爲一事天下事如全照理論方面行之則人有眞感其不便者矣於是債權人每於欠賬到期非特不以戰爭式之脅近要求欠戸立時付還且有用好言告以付欵期到請爲注意者假使債務人實處困難境遇無力償還或雖迫促仍不克遵約付還債權人亦只得特别通融所欠之數聽其延期歸還也 
　　若債權人之境况寛褡者有照理可以收到之欵或竟不克收到而亦無甚影響於其目前之狀况且對方亦结情有可原者則債權人固可不必堅執成見而效法猶太人之計債也 
債權人雖具有法律所許之權利然亦不可自居强暴者之地位而遇事只知緊握本身之利益絶不爲他人稍留餘步也蓋事無巨細無絶對的是非所謂債權人之權利與通融不過隨機應變之道耳債權人明乎此義則其舉動當不失於苛刻或弛懈矣 
衛生 
[風扇之注意] [  西崴]  
　　友人蕭君家境富裕伉儷亦篤衣食住三項凡租界所有者無不備之且係文墨中人除小説一卷以消長夏外别無其他動作一日忽然蕭君得傷寒疾甫至第六日即與世長辭此時惟戚友之關切者爲之悲悼而已纔隔兩星期其夫人又起同樣之疾幸診治迅速未罹不測余在鄰居聞而異之偕同余妻往察其臥室至則因夫人病後稍有反復正在睡眼作在窗幕縫中見夫人斜倚籐榻上對面電氣風扇轆轆旋轉鬢髮飄揚余即敲門入見告以病後不宜受風睡眠中尤忌夫人始恍然悟及伊夫之病起於新裝電扇後好在凉風中抛卷酣眠也（乙種酬） 
道德 
[鄧節婦] [  適天]  
　　吾邑南鄧家莊有節婦鄧黄氏者其亡夫鄧立本向以奔走江淮問販小布爲業淸光緒十六年八月乘舟販布赴奔牛没於江節婦聞耗痛不欲生誓以身殉後幸賴戚鄰苦苦勸慰乃罷初念然雖越數年而未嘗有一日不在涙海中度生活也當立本卒時氏只二十八齡生有子女各一子五齡女二齡耳氏扶育子女備嘗艱苦常三更不眠紡織以自給並爲子女籌學費現已有孫二長者十齡次者亦五齡而女嫁后亦有子女數輩矣氏以少壯飽嘗艱苦不幸罹胃疾於月前發病逝世享年六十當氏臨危時召其子女孫輩至前涕涙謂之曰（吾今危矣此次殆難倖免不妨將我身經困苦艱辛爲汝輩述之吾二十來歸鄧門明年翁姑相繼病死時予夫婦相助度活汝父日以奔走販布爲業余在家紡織助之一家生活尙屬甜美歲底率有盈餘以是鄰里以小康目之光緒二十四年汝父不幸販布赴奔牛渡江至中流颶風大作卒未脱險同去者祇東鄰陳翁免於禍余自後子然一身形影孤立但尙有爾輩藉堪自慰然世風澆薄輕薄子古今皆有以是風流少的常三五列羣踵門獻媚余輒以正色拒之或閉戸絶之浸至以火吾居相恫嚇亦不稍動卒也竟無一人敢以非禮相加且亦漸敬畏矣設余曩時計不出此則後之危險寗堪設想乎且情慾所鍾人皆有之而唯婦女爲甚余每臨情盛慾旺時輒夜不成眠心悸神遊無計以泯之乃撒錢五百枚於室内遍地滅火摸覓之且覓且數迨全數拾完後再撒之如是者數次及雞鳴天明慾火泯熄始己吾今巳危故忍言之非自誇其才智也余甚望子媳孫媳輩自後如不幸而蹈吾覆轍則寗改嫁母再嘗此辛苦之練味也） 
　　記者曰世風日下於今爲甚借自由戀愛以實行其　慾目的者比比然也安得此節婦千百萬化身散遍宇内以令一般不知人間有羞恥者作一當頭棒喝乎噫（乙種酮） 
法制 
[商業賬簿之效力] [  諸時]  
　　大凡商人間之債權債務關係必以帳簿爲惟一之要證苟商家對内對外發生錢債紏葛其結隊方法當然憑兩造帳簿之記載倘兩造之記載各有不符不幸而提起訴訟一經核算其間仍互有出入者法庭必審察其帳簿之記載究竟孰爲眞確以爲判斷之根據此固普通商人所當知而亦一般人民所宜曉者也茲將大理院關於商業帳簿之訴訟業經著爲判例者試揭而出之 
合法成之商業帳簿如已有佐證者則除有確實反證外應認有相當之證據力（五年上字二九八號） 
商業帳簿之證明力固以流水帳爲較强然其他帳簿苟有佐證並無可以指摘之處自不能概斥爲不足憑信（六年上字八四號） 
　　商店帳簿果係整備其作製又無虚僞則營業之盈虧自應以之爲重要憑證（六年上字三二三號） 
　　商家習慣銀錢往來係憑帳簿經摺相輔爲用各處商務大抵相同（三年上字九七九號） 
　　綜以上各判例觀之帳簿之外又有流水帳與經摺亦爲帳簿之一種可以參證互用其效力之强弱自巳明暸矣（乙種酬） 
科學 
[化學常識] [  天夢]  
　　六九因銧質而得種種學説 
　　㈠放射作用放射作用不是尋常原質所公有的是原質裏面一種自動的作用所以能彀自行放光化學家曾細細攷察銧的所發光亮並没有什麽化學作用在裏面因爲把銧置在眞空（没有空氣的地方）中他也會放光的並且細攷這個光亦不是電光作用不但如此放光之外並能放熱放熱之外並能傳電可算是極盡放射的能力　　㈡Ｘ光線的功用類似Ｘ光線能透動物的皮膚骨絡人都知道那知道銧光線能透金片木板黑紙等物但透過力每因物質而分密度的大小所以頗有類似Ｘ光線的地方　　㈢能逐漸變化多種的原質銧質旣奇特如上所述但更有奇特的地方能變成多種的原質因銧在空氣裏面放射久了便成氞氦等質 
　　㈣外借的放射作用這種新變化的原質如氞如氦吾人試把没有放射性的冷物體置在裹面表面上便凝有一層的氞氣或氦氣該物體也顯出放射的作用其實並不是該物體自身的放射仍舊是表面附着的新原質放射這種放射就呌做外的放射作用 
　　㈤原質的變換銧質放射後便漸漸變成氞質氞質又發生光帶的放射數天後又變成一種氦質又放射氦的光帶諸如此類一個原質能變幾個原質這呌做原質的變換　　㈥原子分解説以上種種可見一個原質裹面必有許多微小的原質組織成功的所以經過若干時問必定有自行分解的時候如銧的變化這是蠶福（rutherford)及蘇代(soddy)氏的學説狠爲一般化學家所公認的 
（乙種酬） 
禮俗 
[開賀之惡習] [  抱冰人]  
　　禮節略同風俗各異所謂入境問俗者是也吾皖潛山等縣在前淸時代無論入學補廪捐納均各預期大下請帖美其名曰開賀實則强人送禮而巳每値冬季日必數起農民不堪其擾嗣以科舉捐納相繼停止余謂此種開賀之聲浪决不致再污人耳鼓矣不料民國以還余於戚友廳事間時見高張黄紙報條（上書某大相公於某校畢業捷報祿位高陞等字樣）而畢業人之父史即藉此爲開賀之商標大張宴會故開賀之風更甚曩昔不思畢業一事是爲升學必經之階級何賀之有縱有之三黨至戚當然踵門道賀何能請毫無關係之人逼其破鈔然則在開賀之家固以歛錢爲樂事而送禮之客巳視賀期爲難關此種惡習自難容於其和國家之治體下希望該邑官長及地方法圑應即滅此惡俗永遠縣爲厲禁（乙種酬） 
雜錄 
[生活上急應改良之點] [  無錫賈念曾]  
　　查禁劣等煤油 
　　改用保險燈盞 
　　生活改良云者乃將生活上之惡點改云而遷於良也吾人之生活較往日果良耶否耶即以燈火而言殊見其未然也今日取光之法通都大邑巳皆具白熱燈弧燈煤氣紗罩燈（阿西台林）燈窮鄉僻壞則多用煤油燈前者旣無危險自是不生問題後者實多不測宜爲切要之圖爲多數人計燈火問題確爲生活上應改良之點未可忽視也 
煤油燈除保險燈及紗罩燈外有美孚燈玻璃製煤油燈及無玻璃罩鍍錫鐵製者三種此三者採用最廣果勝於往日所用之（油盞）否（油盞）固惡劣之至然此三者舉惡劣與危險而兼有之且各臻其極焉玻璃製者旣易破碎偶一下愼燈破油流每爲肇禍之媒其害顯而烈其他則光度旣弱烟炱又多損傷目力污濁空氣妨害衛生（油盞）無此之甚其害隠而鉅 
煤油之價格實視燃度（或名引火點）之高下而定煤油之燃度云者即煤油之燃燒須達一定熱度而始引火燃燒也煤油之成分旣不一故其燃度之高下亦不齊有燃度爲攝氏表４０℃者有２２℃至２４℃度者其燃度２２℃至２４℃Ｃ者實爲低燃度而易氣化之劣等煤油價格低而銷路廣引火易而兆禍多者實即此劣等煤油所致燃度４０℃之煤油則否價格雖昻而殊無危險也生活較高之國禁用劣等煤油日常須用者爲燃度４０℃上下之煤油律有專條吾國所用之煤油多係外貨近來價格低廉或因供過於求恐係所含燃度低下如２２℃至２４℃之劣等煤油過多所致吾國海關應查禁其進口吾民應改良取光之法或改用保險煤油燈或購用燃度４０℃上下之煤油 
自煤油價格低廉以來商人有以此屯積居奇者爲營業而屯積危險品因屯積危險品而釀燎原之禍非特不合商業道德抑且有害公私經濟商人旣非本意吾等亦不樂聞行肆店舗除有適當之煤油儲藏所者外應以不可屯積多量之劣等煤油防患未然爲戒（不受酬） 
 
 
 

Page 20

 
 
第一萬八千一百零三號;中華民國十二年 西曆一千九百二十三年七月二十一號
星期六 * *   
 
 

Page 21

 
 
第一萬八千一百零三號;中華民國十二年 西曆一千九百二十三年七月二十一號
星期六 * *申報汽車增刊 
評論 
[論辦長途汽車事業者宜互相聯絡] [  一笑]  
　　凡一種事業之勃起不能即認爲一種事業之成功因必須經歷若干次之改善若干次之犧牲方能達成功之域若貿貿然自以爲成功墨守舊章不思競進其結果未有不失敗者現在各處創辦長途汽車者風發雲湧而全國道路建設協會亦遂應運而生觀其計畫未嘗不偉且大也但該會爲倡導機關實行之責尤賴國人策羣力以奔赴始能有觀成之一日目下築路者雖所在多有顧皆各自爲謀不相聯絡其弊害厥有兩端（一）長途汽車爲民辦偉大事業之一種不僅關乎交通一項即國權路權亦有莫大之關係若遇營業發展之路外人或啓覬覦之心國人或存破壞之念倘不互相聯絡應付上自覺助力減少（二）長途汽車爲簇新事業之一種凡築路造橋設洞種種設施以及車輛建築營業一切佈置偶一不愼挫跌隨之似宜取人之長補我之短倘不互相聯絡事業上又覺故步自封綜上以觀辦長途汽車事業者互相聯絡之不可一日緩有斷然者然則互相聯絡之方法若何茲更分别言之（一）通信徵詢長途汽車所在地旣各有不同工程設施當亦逈異凡有初辦此項事業者宜函詢已經成立各公司之創剏狀况巳成立之公司接有此項函件宜立即詳細答復以爲初辦者之標準若公司成立亦當將辦路心得報告已成立之各公司以作他山之錯（二）結合圑體擇一相當地點由各長途汽車公司組織公會每一年或半年間舉行會議一次由各公司之經理或主辦車務者列席與議凡有對於長途汽車事業这本身問題會議之時倘大多數巳經認可而有一二人反對者亦當從長討論以期盡善蓋商業非政治可比列席者均有本身切膚之111痛自不虞其故意搗亂也（三）參觀批評辦路者宜多參觀他人道路以免固陋之誚其參觀方法或由各公司結一圑體作爲羣衆游行或由辦路者個人調查不作聯合之舉動但無論圑體與個人凡參觀他人道路時對其優劣之處均應下以正確之批評他人優點我固可以仿效他人劣點若經我批評之後彼亦可以改良果能長相磋磨事業未有不發達者 
　　商人習慣對於自巳營業上之方略往往不肯輕洩於人然此亦只能限於工廠商店而言若長途汽車一業則無守秘密之必要蓋各辦一路權利不相衝突正可各抒所見補短取長此我所希望於各辦長途汽車事業者也 
專論 
[駕駛汽車之要法] [  嵩生]  
　　余觀本埠自行駕駛汽車者大半少注意下列之兩項汽車常識一爲不愼用汽車對於機件使用不合其法一爲在路中行車時不明交通之規例是也 
　　學習駕駛汽車者與學習騎馬同非有實地操練必不能成事初學習駕車者須知把持駕駛盤母須過緊祇以二手輕輕按之或用一手輕輕握住即可使機頭運轉自如矣惟駕駛人目光注及車前所在地尤極重要也不黯於開車者往往僅注目於車前十碼及二十碼之距離且祇顧及路之半面而善於駕駛者其視線常注意車前視線所能達到之地位且於車之兩旁約五碼之距離亦能完全明視故凡欲轉灣或避讓行人及前面進行各車均預先見及而有準備則意外事必不致發生或謂駕駛汽車無異於行路或乘脚踏車其所施手術純爲得心應手一若不知不覺然具此種程度者非數年以上之練習不可 
　　駕駛術初學未久最難運用齧合子及踏板蓋當交換齒輪時每使汽車振動此乃因踏板放鬆太快又因風門未踏上使引擎停止動作者又當交換齒輪捍時握之勿過緊祇用母指及二指之力巳足且齧合子須緩緩放鬆庶免車身振動太甚之患 
欲使齒輪交换之適當引擎與行駛速度必相契合蓋齧合子踏下時齒輪相觸第一齒輪接觸齧合子即漸漸放鬆同時右足踏風門（緩緩踏着）則車身即向前進行然後再以左足踏下齧合子右足放鬆右手以齒輪捍推上第二擋齒輪如是仍照原法鬆起齧合子惟此時車行可稍快而後再用上法推上第三擋齒輪斯時齒輪之交换手續已完備以後車速之增減可以風門爲轉移也 
每車壽齡之長短在交換齒輪時有密切之關係且車中乘客之安適亦係於此惟初學者總不能免此弊由於手續不純熟之故也 
[馬路洩水淺説] [  越千]  
　　水爲汽車路之大敵必須設法以宣洩之　水有溶解他質之性浸漬旣久路講勢必漸被侵蝕損壞而每届冬令水即凝結成冰路基受其澎漲力之影響尤有破裂鬆散之虞也水之爲害於車路旣若是其烈故去之務速無使停積洩水之法在道路工程中實處首要地位焉　 
水之普通來源爲雨其落在路面與滲入地中者皆當使之遠行苟有相當之設備即遇山洪暴發之時亦不難一瀉而盡汽車仍可通行無阻則營業上不至久蒙損失茲略舉其要義如下 
　　㈠汽車路之横剖面應作弧形（闈右採用圓弧者）中線最高左右漸低雨水一至路面勢必自中線向旁傾流因分叚設槽承之以溝而通入河流之中（或其他相當之水潭中） 
　　㈡汽車路之縱線應有向當之傾斜度溝渠亦然水勢就下故以自然之斜度迫之使流否則水將永久停頓於溝洫之中矣 
　　㈢地内如含水過量則路基浮而不實不能任繁重之運輸路面當有陷落之弊故必另設隂溝隨地勢而引水入河 
　　至建設溝渠之普通條欵亦可摘其大要如下 
㈠溝渠之横剖面積應視流水之量而定最小之隂溝約以一公寸廣爲限 
㈡溝渠之傾斜度切勿太過應以每公尺高二公分或低二公分爲限太竣則水流迅激有損害溝渠本體之慮也 
　　㈢溝渠應有適宜之深度如係隂溝勿距路面太近否則窪地之水將無從流入也 
　　㈣爲撙節修理經費起見築溝之材料應以堅固耐久爲宗旨 
　　㈤溝渠之出入口及聯接之處應格外洼意務使水流暢通勿生障碍以免疏通之勞 
　　㈥車路徑過人烟稠密之處應設隂溝至曠野之地可用明溝 
　　以上所述不過就洩水問題之大體而言至於設計之方法材料之種類工程之程序以及其他種種細目自有專書且亦隨境地而變遷恕不贅述 
[汽車防熱機械（一）] [  丁祖澤]  
　　汽車引擎之運動全恃内部汽油爆燃之力然由爆燃所發生之熱極高必設法使之冷却否則汽缸内必生無窮障碍蓋汽缸内面熱度過高則加入之滑油立即蒸發爲油氣遂使汽缸壁與活塞（piston)相觸之面完全乾燥是時活塞上下運動必將相接觸之面部磨擦損傷面洩氣甚至熱至汽缸發紅而致破裂則危害尤將不堪矣故汽車中之防熱機械亦屬一重要部分 
大多數之汽車皆以水爲冷却汽缸之用其法乃於汽缸之頂部及近頂部之四圍製一鐵套爲容存流動之冷水而散去其熱惟少數之汽車利用流動空氣爲冷却之媒介 
　　用水爲冷却之法亦有一障碍即至天氣嚴寒時易於冰凍是也故有溶解他種物質於此水中使成一種不易結冰之液體以防禦之 
如用水爲冷却時水之進入鐵套大半自鐵套之底部或近於出汽門(exhaustvalve)之處而向鐵套之頂部流出惟此鐵套之製造須極端注意一事務使出水口在鐵套之最高處否則鐵套中有較出水口稍高之空隙存在必容留水蒸汽或熱水而不能收十分冷却之效 
　　在鐵套中巳吸收熱力之水由一連接管自口鐵套出水導入散熱器（radaitor)此器即用以散去水中之熱者經此器冷却之水復由另一連接管送冷水回鐵套重復冷却汽缸此冷却汽缸之水之流動有用機力者稱曰機力流水法(forcedcirculationccolingsystem)有利用吸入之熱力而流動者稱之曰熱力流水法(thermalcirculationsyetem)　　甲用水冷却之裝置　 
　　一機力流水法之冷却裝置如第一圖爲司多得培克二十號汽車(studebaker２０之用水冷却之裝置此式爲獨個汽缸鑄物式(monobloccylindercasting) 
即各個汽缸鑄爲一體而不分離者形式極普通今因欲顯出内部之構造故將鐵套與散熱器及抽水機(pump)之一部分除去其冷却水自圍繞汽缸上部之鐵套 
 
[第一圖（司多德培克之汽缸）]  
 
 
 

Page 22

 
 
第一萬八千一百零三號;中華民國十二年 西曆一千九百二十三年七月二十一號
星期六 * *a進入經軟管b至散熱器之上水櫃c再由散熱器多數之平銲翼片之小管d流入下水櫃e此水櫃下連接一水管在此圖中不能顯出此管爲通至抽水機者f之轉動乃由引擎之偏心輪地軸（camshaft）傳來由抽水機將散熱器之水傳送至g管經h管而送回鐵套h管有出水口二蓋如此則放出之水可遍及於鐵套之各部也 
在散熱器之後方有一風扇i由引擎轉動之速度極快將空氣自d管之空隙吸入空氣經過小管之翼片時即將水中所藏熱力盡行收去 
　　引擎汽缸之如第一圖所示者則冷却水之由鐵套内放出用一出口即足然有分組鑄造者如每二個或三個汽缸合鑄一組則此處必須於每組汽缸之鐵套頂通一出水口如第二圖所示爲泊卡（packard）六隻汽缸汽車冷却汽缸之裝置即屬此種其汽缸a乃每二隻合鑄爲一組各於鐵套頂通一出水口b各出水口則以軟管c聯絡爲一同由e管導水至散熱器d惟他種車子之引擎與此同式者其各出水口之聯絡管子有不用軟管而使bc等合鑄一體特於e處代以軟管者 
鐵套内之水由頂部各出水口經向上斜置之管入散熱器之上水櫃由多數小管流入下水櫃更由此經灣管f與一軟管g至抽水機h又經水力調速機i(hydrauliccovermer專用以調節引擎速度者與冷却汽缸上無關係另詳他篇）至管此管有三個出水口分注冷水與各鐵套之底部在散熱器之後方亦有風扇一具扇風吹冷散熱器内之水在抽水機之下方有一放水門m啓此門時鐵套内之水可以盡行除去 
泊卡汽車之化油器外面亦如汽缸有一套以容水惟此中爲熱水用以温熱汽油助之汽者此水即由鐵套中放出經小管給入向下至小管回流於抽水機上方之管中而入於鐵套 
冷却汽缸之水由散熱器上方之口灌注而入平時有一蓋閉塞以防流溢 
 
[第二圖（泊卡牌六隻汽缸）]  
[汽車馬力公式] [  裴元嗣]  
　　　　　horsepowrformula 
馬力之與工力power猶尺寸之與長短乃工力之單位用以量工力者也吾人常言某車有馬刀若干其意蓋指該車每定時能出若干之工力耳測馬力之原有公式極爲繁複不易推解近來各國汽車學會造一簡單公式世人多採用之其式如下 
　　BHP汽缸數目 
（BHP即實效馬力)b汽缸直徑如汽車之汽缸數目及汽缸直徑爲已知數則該車之馬力立可求出茲更舉例以明之 
　　例設有一四只汽缸之汽車汽缸之直徑爲三又四分之三英寸問該車之馬力　若干 
因Ｎ＝４　　Ｂ＝３３－４ 
　　ＢＨＰ＝４×（３３－４）２９００＝２２、５ 
答該車有二十二個半馬力 
[酒精汽車之研究] [  韓士元]  
　　（酒精）汽車即用酒精代替汽油（搿斯令）作燃料之汽車余來滬時至道路協會晤周秉權先生輒告以至滬太長途汽車公司實習用希望稍得經騐將來或可達在中國製造汽車之目的周君謂余曰汽車所用汽油純運自外洋即中國能自造汽車此日常費用之燃料亦復可慮吾聞歐美各國曾有一種酒精汽車用酒精代汽油作燃料吾國可製造酒精之原料甚多其法亦易現時出産品亦復不少君曷從事研究乎余答曰酒精汽車在歐美久不適用其中定有困難且以歐美科學昌明之國家其學者尙不能改良欲以吾人粗淺之學識豈可觀望乎惟研究以求進化本吾來滬唯一之目的當從事努力焉近在工廠實習數週頗有心得對於汽車構造之内容及原理俱巳明瞭有不解者夜歸參考各書並留意於周君之囑近由各書研究所得之結果以爲用酒精作汽車之燃料尙有成功之可能性略誌於下供同志指正 
　　一汽車使用燃料之目的 
　　吾人無論作何事須先認定目標然後向此目標進行百折不回即使無成亦不致大誤特誤研究科學亦然吾現欲研究酒精作汽車之燃料亦先當認定汽車所用燃料之目標爲何今以個人所見分述於下 
　　㈠價廉 
　　㈡在汽缸内爆發之後無沈澱 
　　㈢出氣無臭味 
　　汽油能合此三項目標惟價甚昻更不利於中國誠如周君之言然則使用酒精如何茲更論之 
　　二、酒精發動機之歷史 
　　欲知酒精能否適用須先研究在歐美巳試行之歷史而後去其所短採其所長斯乃進化之至理故採取各書所説譯之以資研究當十九世紀德法美各國學者即從事研究用酒精造發動機其結果用於固定發動機（如工廠所用）者其完美用於汽車者尙欠合宜故從此酒精發動機巳由理論而成事實頗爲歐美人士特别注意一九○二年英人宿爾mrsoel及一九○六年美國農學會均以極大精力與時間從事研究以求進步結果甚佳宿爾旣得有良好之結果則酒精需用數量必因此而增加故引起農民之注意農業因此而振興蓋酒精多採自植物内凡植物中含有澱粉與糖質者皆可製造酒精 
　　純洒精多由蘿蔔山芋五穀甘蔗等取出以五穀内之澱粉較多不過普用者爲蘿蔔山芋因每畝田内所出之數量則蘿蔔山芋又較五穀爲豐矣（未完） 
[水漲時江北長途汽車之感想] [  老蘆]  
　　交通愈便利則旅行者愈感愉快此一定之理也惟當文化未進交通阻塞之時長途旅行者舟車勞頓動輒經月旅人雖以爲苦然除此更無别法亦始安之至於今日水則有汽船陸則有火車不能逕通火車之處更可以汽車濟其窮而人類之交通極便於極便之時忽有不便之事發生則人之感不快也亦倍甚吾於是思及江北之交通矣江北運河自通輪船以來由鎭抵淸約四百里輪快漲水之時二十四小時可以直達旅人愉快自不待言所苦者輪船時有阻礙秋冬水涸輪船當然停駛天寒河冰輪舟更無開駛之理今則運水又以漲聞江北各公司小輪又因之停駛夫當水與堤平之時河（運河）湖（高寶諸湖）之水連成一片萬頃汪洋波濤洶湧而運河東堤一線又有高屋建瓬之勢一有疏虞淮揚各縣生靈受患何堪設想誠宜取締行輪以免冲决東堤之患但旅行之客此時極多（各校放假敎職員學生回里者居多數）無不感其苦痛旣無輪舟自必僱用帆船當此日長炎炎之時舟行苦熱易致疾病一不便也風勢不順遷延時日二不便也夏令水勢旣大且溜操舟一有不愼危險立呈三不便也多人僱舟則嫌悶擠（且行旅之客不多結伴同行之機會）一人僱舟則耗費太巨四不便也輪船久能民舟生涯爲其所奪往往貧困至不能修理其船底漏頂穿在在發生危險五不便也加以盜賊堪虞風波可慮帆船不便旣如此其多而輪船又不能遽駛如何可以救濟時不得不令人思及汽車江北汽車（淸鎭線）如能尅期告成縱一二年間仍不免行旅困難然此後一勞永逸幸福無窮且汽車道路若依東堤建築不獨大便交通更可保護堤岸蓋因借堤築路勢必加高帮寛施以重大之硪工舖以厚重之石子是不啻爲運河加一重大之保障更可免運河盛漲時河工搶險之勞旣便交通且保堤岸寗非一舉兩得乎淮揚一帶不乏富豪其速注意於江北長途汽車事業不禁韾香以禱求之矣 
[中國橡皮事業與汽車輪胎] [  饒舌]  
　　近來我國橡皮事業日漸發達如陳嘉賡橡皮公司及上海游民工廠等所産橡皮用品均屬可觀黄包車之輪胎亦可製造惟汽車輪胎則未見有製造者我國向用輪胎全由外洋輸入利權外溢不可數計而汽車上又以輪胎爲最要之一種消耗品故一般從事汽車事業者常惄然憂之吾意爲我國之橡皮公司旣能製製黄包車之裡外輪胎即可能製造汽車之裏外輪胎因兩種輪胎之外形雖異而其性質則一也我國緣皮製造家盍不研究之他日我國機器工廠再能研究汽車本身之製法製出以供國人之需用則吾國汽車事業之發達可斷言矣 
[論汽車路與農田水利之關係] [  雷生]  
　　車路爲交通要政水利爲農田命脈稍有常識者類皆知之兼籌並顧則兩美分道揚鏕則兩傷往者京漢鐵路黄河橋工告成識者每謂淤沙壅遏黄河兩岸將起劇烈之變遷今橋工欹側西人巳有警告兩岸淤沙河流不暢巳漸露其朕兆旅行家當能辯之無待贅述記者所最眷眷者惟願今日之汽車路無再蹈其覆轍也以路政而論各省知交通爲唯一切要之事舍鐵路而辦汽車本爲救貧良藥規畫路線經營軌道殆如風起雲湧有一發不可遏之勢詎非吾國之幸事顧利與害恒相並汽車傷人吾對於分别人行路車行路種種補救之策巳慺言之惟妨害農田水利則未經道及以公司辦理路政自應遇水疊橋不煩考慮不意事實上竟有與之相反者以吾所聞商辦長途汽車義取兩利故經過重要橋梁必先事加工修築一則便於行車二則不礙水利三則舟行陸行者皆能一例通過誠爲兩全之策惟於不甚注意之涵洞鄉農畏勢或未於測勘時先申警告往往忽略以致各涵洞有改大爲小者有隨意塡塞者事前未經注意一届農時水流不暢農民失其灌溉之資始指天誓日而公司遂成怨府須知溝洫爲農田命脈絶其水路無異絶其生命民以食爲天農政路政皆關重要安可重此而輕彼此願我路工人員隨時加意母以路線所經致礙及農田水利也然此等妨害尙多出於無心一經覺察尙可改圖以商辦公司究不敢拂人民之公意也至於軍用路則不然某汽車路因奉直備戰期於速成遇水則任意塡塞只顧一時之通車不顧農田之水利某汽車路因軍人管轄築路時則隨便拉夫路成之後農民車牛經過其上則任性苛罰及議會提起質問則又以築路經費不足爲詞此等自由行動直接歛怨於人民間接即妨害農作物野蠻舉動甚願有則改之無則加勉母出此蹂躪同胞之下策也况足食足兵古皆並重我華自古以農立國農我之勤苦耐勞久爲列强所欣羡以雄視全球之德一爲協約國斷其糧道即俯首屈伏故重農主義今日又繼重工重商主義而代興時勢所趨有必然者願我同胞存自利利他之見俾路政農政並顧兼籌愼勿逞一時之意氣置農田水利於不問令悠悠之口反切齒痛恨於新政之不便　也 
討論 
[汽車肇禍之我見] [  伯奮]  
　　初造本埠之馬路者其時並未有駛行汽車之思想時至今日車輛日增各馬路現所新開闊者亦均覺不舒而於汽車每日所最多經過之南京路尤不敷其闊不欲肇禍其可免乎閲每日本埠新聞無時不有車輛肇禍之消息再加以刋之報告一週間汽車肇禍數尤可驚人汽車幾爲殺人之利器矣而衆皆謂此開車者不得辭其責也雖然開車者應知人命之所關必須謹愼但有時防不勝防行路者或自不知避或不知路規至開車者無所用其謹愼亦數見不鮮若謂全歸咎於開車者記者實不敢贊同也今試調查凡被傷者其有曾居住上海多年之人乎以余所見開車者亦有人心决不敢草菅人命至於此極然則全歸咎於行路者乎記者當答曰亦否蓋有時開車者未曾嫻熟手法而貿然不顧利害自行開駛或不顧路規圖抄近路致行人難於規避此二者其結果必至於肇禍也譬如有一汽車旣經輾傷行人控諸公堂開車者必謂我曾揑過喇叭實係受傷者自不不心千篇一律從無更改有時若無見證當道未明眞相必將從輕發落如有見證謂未聞喇叭聲則公堂必重科開車者疏忽之罪然安知非行人之不知路規驟欲越過路以致肇禍其原因實大可研究也記者略舉數端以供讀者討論焉 
　　按肇禍之發生有直接關係者只有二造一爲開車者一爲行路者若遇有下列三種原因之一開車者當負其責 
　　一尙未嫻熟駛法 
　　二開駛不照路章 
　　三受傷者爲旅滬多年之中等以上之一流人（老者女流及小孩不在内） 
　　其第一種犯者多爲車主因當道考試車主之駛法簡略不若汽車夫之難也倘考時不分階級第一種之原因或可免如果肇禍調查其開車者確屬於第一種者當科以殺人罪蓋未嫻熟駛法而開車者固不讓於持刀殺人也第二種大半因圖抄近路玩視人命亦當嚴罰第三種因旅滬多年之人除老者女流及小孩外無不知馬路上車輛行駛之規則决不致肇禍如果受傷者爲第三種人其肇禍原因可斷定其非屬於第一種即第二種也除以上三種之原因外均當歸咎於行路者之自不小心若本刋能將報告肇禍數欄中再行調查其受傷者之年齡職業 
 
 
 

Page 23

 
 
第一萬八千一百零三號;中華民國十二年 西曆一千九百二十三年七月二十一號
星期六 * *是否在申多年則肇禍之咎誰歸何人當不難分别也 
[電車中讓坐之問題] [  達]  
　　年來國人吸受歐化對於婦女頗知盡庇護之責故在電車中見有婦女無坐而起立讓之者不乏其人夫揖讓之風固爲吾國舊有之美德降及近世風欲漸移少壯者每存傲岸之態對於老糼男女若以不屑一顧今能矯正前弊誠爲國民進步之好現象也惟其中不免有不明讓坐之眞義甚至有見華服之少年婦女則起讓坐而見敝衣之婦女及童叟則漠然置之更有見漂亮之婦女則起立不遑讓之就坐表現其愛護之意而存非非之想者亦頗有之凡具此種觀念非特爲旁人譜訕亦自喪其人格矣茲將愚對於在電車中應否讓坐之數點表列於下以冀讀者注意 
　　㈠凡婦女無論其爲老爲少爲貧爲富在電車中而無位置者均當起立讓之 
　　㈠對於年老之男子及糼童在電車中無位置者均當起立讓之 
　　㈠婦女上車無位置可坐而所立之處距己坐尙遠則可不必特越座而挽之蓋恐禮失於過當也 
　　㈠既讓坐後則不可頻頻回顧此人或與之攀談對於少年婦女尤須注意但相熟者則不拘之 
㈠如受坐者謝讓亦當謙遜但不可現有得意之狀 
　　㈠如讓坐與彼而彼不願就坐則可聽之不必相强也 
[乘電車應具之公德心] [  旡愁]  
　　吾人朝晚乘電車應具之公德心旣普且泛惟時時須存（在公衆地方切宜自愛）之心因乘電車亦公衆之區也茲將常人所忽者數事錄之如下願乘電車諸君有則改之無則加勉焉 
　　㈠吐痰電車巳有禁止之明文吾觀租界電車此禁尙可遵守華界則較爲隨便就中尤以三等車獨甚一日吾自徐家滙坐二路車至十六舖見有瞰賣票人之去而吐痰者亦太不思之甚矣余曾面斥之 
　　㈡吸烟吸烟亦車中禁止之一事顧犯戒者巳視爲具文呑雲吐霧以爲樂甚孰知人之嗅其味而中惡欲嘔者比比皆是每至落雨之際車窗盡閉而吸烟者猶自逞豪興烟霧繚繞實屬可恨之至甚願賣票人與稽查人與以相當之取締勿稍存體面庶幾此風可革　　㈢讓坐讓坐文明人之舉動也老弱婦女登車壯而强者宜起立讓坐巳存一種習慣惟吾每見年輕婦女登車則衆之讓立也甚衆而頭童齒豁之儔反不能得同一之待遇吾竊以爲不可甚願讓坐者存公德心而不具有作用心乃佳 
[我所望於電車公司者]  
　　嵩生君在上期本刋中建議謂欲補救電車之擁擠應仿日本電車辦法云云言之頗當蓋擁擠過甚於公司乘客二皆不利電車滿載衆客夏間則汗氣薰蒸難堪巳極白色鞋襪若一經搭乘未有不遭污穢者公共租界之電車不若他處之軒敞而擁擠獨甚故載此滿坑滿谷之乘客空氣常致不洩呼吸時覺不舒試思乘客之痛苦可知矣電車旣擁擠若是之甚而公司不加取締觀三等車内本有容二十客之牌示考其實數二三倍有奇而公司置若妄聞在公司意以爲乘客擁擠收入必增然實無濟事也目覩足以證明之某日因事至楊樹浦時適擁擠異常踏板上已滿立乃改入頭等而久候賣票者不至及抵提籃橋附近始啓門入售焉然在此長時間内乘客之陸續下車者巳不知凡幾此不在賣票者之偷惰三等車内之擁擠實以致之賣票者處此無容足之地欲以龐然之身左出右入行使其職務困難可知苟非費多數時間必不能徧及無怪至頭等之遲矣是頭等内之損失豈非擁擠時之意外損失乎又乘客擁擠常使電車振蕩不穏蓋壓力旣重首尾又不能均載行時勢必高低如駛舟矣故雖若大馬路之平坦行車反不如民國路之平穏上述弊病巳顯然可見故欲减少乘客煩苦計爲公司發展將來營業計應先效嵩生君之所述然後添置軒敞車輛（如法界電車之新置者）接濟各路則擁擠之弊可免吾人受惠非淺矣此我所望於電車公司改良者一也 
　　電車上之賣票惡劣居多常侮慢乘客而於三等尤甚前搭一路至外白大橋（ 
按一路本走靜安寺至十六舖現在公共汽車關係故改走靜安寺至靶子塲）在石路站上來一婦人訽賣票者至靜安寺須價幾何而賣票者即怒目對曰汝生眼睛乎是車至靜安寺乎婦人答曰（是非一路電車乎時巳抵盆湯弄站賣票即謂曰靜安寺巳到速去婦人猶疑惑不定余乃告曰至靜安寺確是一路惟係向西今爾係向東巳誤搭速下車否則開行矣婦人乃倉皇下去而賣票者亦冷笑而去夫乘客不知途徑應由賣票者指明乃是人非惟不告反如此侮慢惡劣巳達極點倘賣票者皆若是營業寗有發展之希望乎余意以爲公司應派便衣稽查數人專查此項劣等職員一經察覺即行開除務使惡劣者淘汰完盡則我輩不再受彼等之苦矣此我所望於電車公司改良者又一也（大鐘） 
[建築鄉道爲汽車路之支路談] [  王旦初]  
　　建築道路通行汽車爲當今之要政人盡知之國内資本家經營實業者築路通車不遺餘力現巳發起及將成事實者不知其數路巳築成車巳通行者亦有數可稽也誠交通便利發展實業開拓利源之好現象也建議省道縣道報章雜誌屢見之矣其鄉道罕有注意焉不知長途汽車路開駛之汽車往來之旅客皆由鄉而來會集於斯也可知鄉道之關亦爲要務明矣鄉道之建築較便於長途汽車路也以所有原路兩旁加闊尺許如原有三尺闊者則爲五尺矣轉灣之處略爲引直使成鈍角路線過於灣曲處引爲直徑路面不平坦者修築之可也鄉間道路原有橋樑大低石建者居多以其狹窄可用硬木加闊其有環龍式者橋面較高兩堍攤坡塡土加高以敵於行人力車爲度間有木建者重修改造之使其能通黄包車足矣所需經費隨地募集誠能如是則往來便矣長途汽車業之發達速矣其進行工程各縣巿鄉紳董呈縣給示令佃戸照自已田畝加築有關係之長途汽車路酌量賞其飯資巿鄉經費内補其不足所費有限收效無窮至於農民亦佔其利若路狹曲折行人往來未免踐入田内肩挑稻麥擔時有碰撞之虞牧牛馬羊者踐食路旁青苗亦勢所難免如能照此行之則皆可無慮且鄉人上巿便利實多遇晚間外歸亦可無慮意外何樂而不爲乎願與世之關心路政者一商榷焉 
紀事 
[一週間之汽車肇禍數]  
　　本週間之汽車肇禍共計八次死者一 
　　 
 
 

Page 24

 
 
第一萬八千一百零三號;中華民國十二年 西曆一千九百二十三年七月二十一號
星期六 * *殘廢者一受傷者六茲將肇禍情形彙誌如下 
日　期　地　點　汽車號數　受傷者　傷　勢　末後情形十三日楊樹浦路五○一一男孩劉阿三頷部受傷送同仁醫治十四日界路王和尙頭面受傷送同仁醫治十四日十六舖二六二○相福根脚骨受傷由地檢廳拘訊十五日麥根路四四二四童繼璉受重傷斃命由車主厚給撫卹十六日平凉路三五七一女孩陳阿候頭部等處傷送同仁醫治十八日公平路女孩顧毛毛跌傷頭部送同仁醫治十八日兆豐路陳國强腿傷甚重送同仁用手術醫治十九日法大馬路李和尙頭部手足受傷送仁濟醫治 
[滬太公司近訊]  
　　滬太公司前因霪雨恐有損路面曾停駛兩天現巳照常開駛但全路仍用九噸重壓重機滾壓多次故路泥益形堅結較前更爲平坦嗣後雖値天雨可無停駛之虞矣 
　　上週本刋曾載該公司經理朱君愷儔有辭職消息茲悉朱君於前日邀集各董事表示辭意各董事以滬太長途汽車在我國爲首先創辦朱君亦出力不少經車務科、 
吳君及各董事一至竭誠挽留並請朱君作一根本改革與進行計劃提交董事會討論再行定期召集股東大會表决實行以謀營業之擴張云 
[杭餘公司開股東會]  
　　杭餘汽車公司因整理路務急須諮訽各股東籌商進行事宜故於前日在公司中開臨時股東大會到會權數計一千七百九十二權由董事長顧子才君主席報告一切經過之情形次由監察人吳一臣君報告收支概數（甲）收入方面（一）股本洋十二萬元（二）董事會預籌增加股本洋二萬四千二百四十元（三）莊息現水洋三千四百四十五元三角八分三釐（四）營業收入洋一萬零六百七十八元五角八分五釐（五）三叚路工包頭洋二千八百元共收洋十六萬一千二百六十三元九角六分八釐（乙）支出方面（一）籌備用費洋四百二十二元九角一分七釐（二）開辦費洋一千一百零七元一角三分三釐（三）董事會用費三千三百六十六元九角零九釐（四）總管理處開支洋四千七百四十九元三角三分五釐（五）測量費洋四千九百六十九元零零五釐（六）購地費洋二萬四千八百六十一元二角五分二釐（七）築路費洋四萬零六百八十二元九角六分六釐（八建築橋樑費洋一萬一千三百四十八元五角（九）建築車站費洋六千五百九十五元（十）購置汽車費洋二萬三千九百六十四元五角（十一）裝置全路電話費洋二千二百八十四元八角八分（十二）置備器具費洋一千九百十七元七角三分三釐（十三）營業用費洋六千八百七十五元二角四分二釐（十四貼耗費洋二百十二元三角三分七釐（十五）護路費洋五百元共支洋十三萬三千八百五十七元七角零九釐收支相抵凈存洋二萬七千四百零六元二角五分九釐查上列各項支出欵項如購地築路橋樑車站等項均未結束係就其業經支出實數列入報告此後繼續支出再行補報又次由營業主任王瑞候君報告營業狀况略云開車以各站每日售票收入以春季香巿爲最盛計達二百五十餘元最淸淡時每日亦可有六十餘元收入統計達一萬零六百餘元營業不致虧耗次由主席報告增股原因云原定股本十二萬元嗣以加舖石子建築站屋及專用電話等經費致超過預算約三萬元之譜故擬添招六百股每五十元計三萬元當場經各股東一致贊成通過並認股足額惟定七月十五日以前不繳股本須將所認股數轉讓他人俾得經濟充裕而利進行又議决發股息日期定十三年三月終監察人任期因全路尙未結束亦議决延長九個月至十三年三月問改選以重責任之所在末議餘臨路業巳有人發起建築如何加入股本由股東密廷芳君主張請董事長向該路發起人接洽先假定額數爲六萬元認股方法再由下次大會列入議程從長討論云並悉杭餘路近日趕工進行下月中旬准可如期通車另擬建築支路一達瓶窰一達湖墅一達拱宸橋以惠行旅而佐幹線之發展云 
李德昌君鑒工部局車務處所設之汽車學校早巳停辦目下欲習駕駛汽車祇能自向本埠各車行接洽學駛如欲由本刋介紹一車行亦可　　　　　　本刋復 
 
 
