# 1934 - 6 - 4908523

 

Page 1

 
 
[新印素靈類纂汪注出售] [  圖書集成局代啓]  
素問靈樞爲醫學家之鼻祖後世方伎之書雖汗牛充棟總不能出是範圍休寗汪訒菴先生當手輯素靈類纂一編以意駢合條分九類而參酌諸注尤爲詳略得宜誠黄岐之功臣靑囊之寳筏也惟原板漫漶閱者憾之兹有人倩本局代印出售紙墨精良校　愼密裝訂兩本定價碼洋二角四分欲閱者請向各書坊購取可也 
[新印四國日記四國志略告成] [  圖書集成局啟]  
四國日記一書爲無錫薛叔耘京卿奉使英法義比時所撰京卿於洋務素所精熟故能言之有物纖細無遺以視紙上空談者實有天淵之判至四　沈仲禮觀察弱冠時曾游歴泰西由英而法而德而俄所至必與彼國之王公大臣名儒碩彥游以故問俗采風必詳必盡著爲志略于沿革疆域文學武備物產民風縷析條分無微不至是二者體例雖各異而同爲留心洋務者不可不讀之書兹經本局付諸手民印以新式鉛板紙墨精善　校謹嚴刻已告成分裝四册釐定碼洋六角正請臨三馬路申報館帳房申昌書室隨意選購可也外埠則各處申昌皆有出售 
[論中國北方風氣剛勁]  
　　西人論地球之上人類共分五族一名高嘠西亞族白色居歐羅巴洲及亞西亞洲西南地方二名蒙古利亞族紫棠色居亞西亞洲東北如滿洲蒙古中國廿二省及日本等處地方三名内革囉族黑色居阿非利加洲地方四名瑪雷族卽巫來由人椶色居太平洋羣島及東印度等處地方五名印第安族淡椶色居南北亞美利加洲地方五族之人性情各異此言地球人類之大略也若析而言之則一國之中人性亦異卽中國廿二省而論南北風氣判然不同昔孔子答子路之問强曰南方之强與北方之强與寛柔以教不報無道南方之强也袵金革死而不厭北方之强也所謂南方如今江浙安徽江西福建兩湖兩廣地方其風氣以柔弱著所謂北方如今河南山東山西直隸東三省陜甘新疆地方其風氣以剛勁聞自古帝王御世安天下以文而取天下必以武故自黄帝都涿鹿顓頊都帝邱堯都平陽舜都蒲坂禹都安邑皆居乎北方以控制南方故曰嚮明而治逮周都豐鎬王氣聚於關中秦漢至唐皆因之其有舍西北而處東南者如東晉宋齊梁陳皆委靡不振洛陽爲四戰地險在不及關中西晉北宋皆罹戎狄患南宋偏安浙西尤失地勢蓋自宋之中葉而王氣鍾於并營二州金源氏始宅燕京元因之明因之我朝龍興亦因之定鼎二百五十餘年以來王基鞏固豈非風氣剛勁其民固足以有爲哉然書有剛克柔克之訓孔子有損過就中之教倘一任其剛勁而不以法度裁抑之禮義範圍之學校啓迪之則氣矜之隆亦未見其有當中國今世盜賊之多爲各省所同患至於愍不畏死則北方之風氣尤甚如上月廿九日報紀遼凍冰雪之第二節所稱劇賊康八祖宗天方教中人也前在京師盜及禁物經步軍統領飭番役嚴行緝捕遂於本年四月携眷至營口開設湯鍋藉以匿迹營地無知其底裏者旣而番役十餘人改換姓名先後來營投充夥計或司執爨或爲奏刀日以貨騾驢馬肉爲生門常如市久之番役恐其知風颺去遂於十一月初八日乘隙擒之先以兩人緊握其臂旋有兩人出利刃挑斷其足筋然後投地方官署挂號騐票請派兵役護解起程星夜入京解案聞此賊嫺於武藝能飛躍百尺高牆曾獨竊某宮門最高處鉅物若輩中羣推雄長焉此一事也無論其解案後如何治罪第觀諸番役之捕康亦可謂堅忍有謀矣夫京師去營口地隔千里而遙中有渤海之阻康旣盜禁物自知罪不容誅於焉携眷至營亦自謂遠走高飛矣孰意番役之潛蹤而至仍得加以羅網哉番役等之辦此案也人有十餘名之多時閱七八月之久改頭易面伏其肘腋一旦乘間猝起遂使劇賊就擒此固由於職司緝捕者能以重賞懸於前嚴刑督於後亦可見諸番役之出力辦公奮不顧身否則困獸猶鬥能保康之束手就縛而不格傷捕者哉由此觀之可知中國北方之民情大可有爲矣假令以此輩番役之材力入伍爲兵積勞爲弁則何事不可圖何功不可建以之斬將搴旗攻城掠地固非其所短以之設謀遣谍短接巷戰尤爲其所長况番役與盜賊實一鼻孔出氣能用番役卽可因番役以用盜賊而中國乃無一人之棄材中國乃無一兵之不可用至其平居訓練更宣化桀驁之氣錍之有勇而知方則兵力厚而兵心自固又何慮見絀於遠人哉蒙故因劇賊康八之事而抒其臆見如右 
[本館接奉電音]  
　　昨日前京師飛電傳來上諭八道敬謹譯登○十二月初二日奉上諭宗人府府丞著曾廣漢署理欽此同日奉上諭前據御史陳其璋奏叅吉林副都統富爾丹擅殺營勇激怒軍心各節當經諭令延茂確查叅奏兹據查明覆奏富爾丹於營勇查街一案據冐充營勇文楊發供指營勇田樹林等爲盜情事該副都統並不聽候將軍發令遽將田樹林等正法實屬草率開缺吉林副都統富爾丹著卽行革職永不叙用該部知道欽此同日奉上諭王文韶奏故員虧短交代延不完繳請革職查辦等語直隸已故知縣李兆梅在前署撫寍縣知縣任内虧短司庫銀項奏叅勒追迄未補繳淸欵實屬玩延已故革職知縣李兆梅歴過任所寓所資財業經該縣查抄備抵外其原籍家產著山東巡撫一律查抄以重庫欸該部知道欽此同日奉上諭延茂奏查明靖邊防軍已撤各將領劣跡昭著據實糾叅一摺已撤靖邊右路統領記名提督董陽春苛虐兵卒空額尤多該營辦事委員吳季橋並未到差所得薪水任意侵蠧已撤靖邊前營管帶補用副將孫羲恒在額穆嚇索羅街駐紥頗有擾害地方情事該處同聚當鋪被賊焚搶該副將並不飭隊助剿又復縱勇搶掠幾釀事端署靖邊後路統帶兩江督標補用守備凌維祺擅將該營軍火等項私挪他處致該營不敷操防緝捕之用平時勇數亦有空額董陽春孫義恒凌維祺均著卽行革職以肅軍律餘著照所議辦理該部知道欽此同日奉上諭延茂奏營哨官奉委剿盜遷延不進請旨革職等語管帶靖邊左路右營記名提督張友雲左營哨官記名恊領防禦達太均著革職以示懲儆該部知道欽此同日奉上諭御史潘慶瀾奏各省節孝及各義行請飭隨時題奏並請整頓士習及禁地方官擅責生員各摺片著禮部議奏欽此同日奉上諭御史李擢英奏灵歉蠲緩錢漕今多弊混請飭核實辦理一摺朝廷蠲緩錢漕所以體恤民艱豈容不肖州縣稍有弊混若如所奏勘報實有朦混等情是朝廷寛大之恩適以遂貪吏侵漁之計殊爲可恨著各該督撫通飭所屬遇有地方偏災務當切實履勘其蠲緩錢漕尤須核實辦理倘敢仍前弊混卽著從嚴叅辦毋稍寛縱欽此同日奉上諭延茂奏知縣擅動民捐榖價据實糾叅並請勒限嚴追一摺丁憂吉林府知府趙宗瀚以修理衙署爲名擅動民捐榖價實屬貪鄙趙宗瀚著交部議處該員現在回籍並著廖壽恒勒令該員將所欠榖價銀兩如數解淸餘著照所議辦理另片奏候補知縣吳瞻靑候補知縣余愼人地未宜請飭部另選並將吳瞻靑前次傳旨加奬之案撤銷等語著照所請該部知道欽此同日奉上諭御史濤慶瀾奏丁憂起服候選各員請飭部酌定班次等語著吏部議奏欽此 
 
 

Page 2

 
 
[呂宋捷音]  
　　本月初二日小呂宋來電云西歴元旦卽華歴十二月二十八日小呂宋總督統兵進征波臘更分道攻擊收復亂黨所踞藥彈局一所砲臺六座奪得大砲七尊洋槍若干事後查得殺斃亂黨一千一百餘名尙有屍骸被同黨負之以去者不知其數其土民之被脅從者至此亦一律授首至官兵僅斃二十四名傷六十八名次日總督又揮兵前進直抵巴西江岸其地約有亂黨三千餘名推阿基奶多爲酋長官兵由陸路攻擊輔以江上兵船亂黨無可支持紛紛逃潰死亡山積兵官奪得大砲一尊洋槍及糧米甚多旣復從哥拉更一路追逐又斃若干名此一役也官兵祗死十名傷十八名而是處亂黨已一律肅淸矣觀此情形是地方已容楊敉平彼亂黨之斬木揭竿誠何益哉 
[杭關稅數]  
　　杭州訪事人函云浙省設立洋關自八月廿五日開辦截至九月廿四日止共收稅銀四百零五兩有奇自九月廿五日起至今未及兩月已徵收銀二千三百餘兩雖未見充盈然已有蒸蒸日上之勢明年絲茶上市洋稅定卜大有起色也 
[示禁串客]  
　　串客者何寗波輕薄子弟偶習淫詞艷曲卽相約登塲雨意雲情工於摹繪並頭交頸恬不知羞蓋較之閩中七子班尤爲淫蕩無度焉昨得寗波采訪友人來信悉寗波府程稻邨太守目擊澆風特申嚴禁某日爲之出示曉諭曰照得扮演淫戲例禁綦嚴寗郡外來串客口唱淫詞手摹淫態淋漓盡致見者神移敗俗傷風莫此爲甚迭經各前府示禁嚴拿在案現因日久玩生復萌故態寗屬市鎭以及四鄕又有串客演唱實堪痛恨除派差查拿外合亟出示嚴禁爲此示仰軍民人等知悉嗣後切勿雇演淫戲遇有演唱之久立卽驅逐不准容留在境如串客膽敢任意逗遛許爾等據實禀請拿辦倘爾等仍前雇演或地保包庇則是抗違禁令一經拿獲到案定卽嚴懲地保一併革究其各凛遵毋違特示 
[武林火警]  
　　杭州訪事人云前月二十七日雞人初唱天未破曉又聞警鑼四起紅光燭天路上行人傳述焦棋杆地方走水各處水龍洋龍俱風馳電掣而往文武官憲亦卽到塲彈壓指授各龍夫竭力灌救直至晨光曦微火始息滅計燒去市廛三十餘間起火者爲永順鞋店其東祗焚去花神店一間因爲墻垣所阻故火正氏不能爲馬首之欲東其西則延燒至九曲巷口某衣莊而止杭地市上之屋大抵皆少高墻阻隔一有火警蔓延之勢每至不可救遏居家可不知所愼哉 
[瑞安火警]  
　　温州采訪友人云十一月十八夜天將破曉瑞安縣教塲頭突遭回祿之災自楊府廟延燒到馬頭爲止一時赤熛捲地黑燄迷天滾滾火毬隨風飛舞丁男子婦均從黑甜鄕裏驚回或作無袴之公或爲倒屣之客科頭跣足歴亂倉皇幸各水龍夫竭力同心四圍灌救直待翌晨鐘鳴九下赤帝子始提斬蛇劍而回是役也共計焚燬店屋一百零四間被災者五十七家有七人葬身火穴事後從瓦礫中將屍身刨出已面目無從辨别祇如黑炭一團慘矣哉 
[蘇垣火警]  
　　蘇州訪事人云撫轅前蜜蜂弄内某姓家母女四人相守度日有一子在某卡當巡丁之役母老態龍鍾幾不知有世間事門户一切悉三枝姊妹花主持之三女年皆及筭而猶等字閨中不能如白居易詩楊家不女初長成養在深閨人未識故洛陽女兒對門居纔可容顔十五餘頗有芳聲著於鄰里本月初一夜三女方倦繡鴛鴦安排就寢正在脫簪撤珥卸却殘妝不知何故竟將火油燈潑翻一殺那間火已延及牀帳視融氏遂眉飛色舞大肆猖狂司更人見之急卽鳴鉦告警鄰石咸從黑甜鄕驚醒披衣出救波水漢澆得以漸漸救息然房屋十餘間已悉數付諸灰燼幸圍墻高峻不致延及諸鄰迨各處水龍飛駛而來則已烟消燄滅當火起時女母早已熟睡直至火已延至牀上始驚覺而逃然頭面均受灼傷其勢甚爲沈重云 
[蘇鄕火警]  
　　姑蘇采訪友人云胥門外迤西相距三十餘里有地名善人橋者一小市廛也上月二十八日午後鎭上洪姓家不知如何失火以致吳回作崇烈焰狂飛適封家姨方珊珊其來遂逞其似翦之威西突東衝是處苦無滅火器惟藉衆鄕人汲水以澆猶幸白日靑天人多手衆閱一下鐘許漸漸轉危爲安然已焚去起火處房屋十餘椽并延及左鄰方姓家七八椽矣 
[之江寒汛]  
　　杭州訪事人云錢塘門内長壽橋地方有新造房屋三間主人以無租户深恐竊賊入内偷取門窓特倩賣菜傭代管魚鑰賣菜傭以長夜無聊邀集數人作葉子戲藉以排遣初甚幽靜繼則招朋引類旗鼓大張喝雉呼盧聲聞於外而逐賭者方謂是處地極偏僻絶少行人足以蔽官憲之耳目不料開塲日久衆口難緘事爲下叚巡查童叅軍所悉遂於某夜帶司差役巡勇前往掩捕諸賭徒聞聲四散僅獲二名帶回局中各責二百小板枷號示衆○衢州府屬開化縣開挖煤鐵等礦前委金别駕遵祖前往採取苗樣尙未眞確續奉撫憲訪延礦師同往覆騐已於上月廿三日起程○浙省臬署清訟委員秦少尉敏樹前奉聶方伯委暫行兼理監邱差事刻下吳福茨廉訪札飭秦少尉墼辦淸訟事宜至監印官則委候補按經歴何叅軍家泰接管○杭地鑄錢局現因年關伊邇需用甚繁是以晝夜赶鑄所有應用銅鉛前由局憲委譚二尹喜玉赴申管解來省兹又委向少尹致鍹運解以資援濟○官錢局兌換銀元兼搭制錢前有糧署差役恃强硬換當由局憲將差送縣懲辦一面詣糧轅請示鄭觀察以若輩倚官託勢飭令枷責邑尊遵諭將差轲號三日以示薄懲藩憲丁方伯以錢局設於司署之旁深恐署中書吏人衆進出換錢易於滋事特發下硃筆告條一紙貼於大堂之下略云官錢局之設原爲接濟貧民起見凡有身家者不在此列本署上下人等需用錢文當向市中錢鋪侃換切弗貪此小利致生事端切切特諭○候補府經歴童叅軍煜前委下城保甲局一叚分巡現届期滿因辦公勤愼留委一年又下四叚分巡嵇少尹金弧呈報丁憂委候補縣丞聶二尹醴銘接辦又上一叚分巡張叅軍茂熙中三叚分巡吳少尹元福均奉糧憲札委辦理海運漕糧所遣差務上一叚委縣丞康二尹繼祖中三叚委縣丞韋二尹聨恩接辦○上皮市育英義塾前出美國教士傳授西學每人每月僅收修洋二元現因就塾者衆教士特請西國文人來杭教習分授天文算法星象格致等學并製辦各項器具因之經費浩繁議定加增修羊以期久遠自明年正月爲始每人每月需修金七洋蓋以延聘師儒費用較鉅而所教各學亦愈求精美以期深入堂奥爲國家有用之和有志者幸毋觀望不前也 
[東甌近事]  
　　温州訪事人云温州府王雪廬太尊抵任以來首重文教前頒觀風告示筮期於十一月十六日在中山書院命題觀風外縣限半月繳卷兹將題目鈔錄於後生員四書文題子曰賢哉回也四章賦題取十六椽竹可爲笛賦以取以易笛果有異聲爲韻詩題賦得顧畏民喦得喦字童生四書文題顔子易地賦題袖有驪珠三十六賦以題爲韻詩題賦得玉潤雙流得辭字策題問理財之道開源與節流孰重論題惟斷乃成論生童同○永嘉縣葉詠霓大令因鹽局解欵被刦一案雖經獲盜過半然贓銀迄未吊到難成信讞連日會同道委發審郭外峯司馬嚴加研訊據供銀箱已失手墜在港水矢口不移大令乃親詣林福地方并將原盜山東楊用囚車解往認定墮銀之處飭熟諳水性之甲乙兩人入水尋覓甲初入水閱一點鐘之久杳無所得爰轉飭乙下水大令指楊斥曰今日如乏贓銀定將汝處死此地楊復供如前乙探至峯豆沙埄前始得原箱隨用繩縋下將箱勾起檢閱箱中鷹銀一千四百元如數不缺并解文三角信札二封烟斗九枚均屬完璧大令爰卽親帶回署想不日當可申詳定案矣○玉環叅將王雨亭叅戎於上月廿七日交卸篆務赴督轅禀請給咨引見至代理何人未奉明文姑俟訪悉再詳○署樂淸恊章雲齋副　晋省公幹　列前報兹於上月某日附坐招商普濟輪船公旋標下健兒均在江干迎迓○玉環右營守備陳子仙守戎因洋面遼闊接壤台黄　之師船裁撤海盜膽援現届冬令正防務喫緊之際恐巡洋往返難免有鞭長莫及之虞爰禀請叅憲親督練兵數十名駐紥坎門 * 
 
 

Page 3

 
 
地方以便常川出洋不致有疏防守叅憲允之刻已在坎門駐節矣○槍匪炳一早膺顯戮而匪目曁存志現尙在逃未獲控案纍纍迭奉省憲懸賞購拿宗觀察奉文之下亦懸賞格如有拿得該匪者給賞番佛五百尊上月十六日突來兵勇百餘人護解一犯擁進道轅謂卽著名槍匪曁存志年約三十左右衣服華美狀亦未見猙獰聞曁存志精於拳法近在蘭溪某村開設拆漿鋪爲道轅親兵哨官潘君鎭陞所悉帶同眼線訪至存志所設鋪内本不易於下手上日存志適患脚疾勇力難施致被擒獲天網恢恢疏而不漏豈不信然○新任樂淸協白桔生副戎上月二十四附招商局普濟輪船來郡寓江提塘公館大約嘉平月初當可赴樂履新 
[紅橋寒月]  
　　揚州采訪友人云前任泰州分司沈子丹分轉桂被議解組後慕平山花月之勝就邗上作寓公終日惟效宗少文之臥游絶不關心塵世事寛閒歲月洵足樂也不料秋杪忽二豎爲災膏肓應夢遍謁和緩終不能乞靈葠术挽此沈疴不得已倩人至某處延極有聲望之某名醫爲之診治刀圭屢進似有轉機未幾此醫忽託故他往不數日而分轉之疾增矣延至十一月二十七日卯時竟騎鯨仙逝分轉年届花甲素抱伯道之嗟至是祗得以猶子繼宗　隨擇於翌日在花園巷公館大殮○有某氏婦者携其一子一女從某處遷居馬監巷茹荼飲蘖已有年矣十一月二十六日之夜四鼓將殘忽砉然一聲臥榻後巖墻倒下一家三口悉委諸瓦礫堆中其時婦尙有氣絲徵呼救命鄰人聞而往視急爲之設法扒出見婦自首以下皆受重傷子女則皆血肉模糊萬無生理有知其來歴者謂婦夫不知往何處其弟某甲在某薙髮店爲人整容因遣人前往喚回見之悲悼逾恒然亦無法購棺收殮也慘哉○東關街某爆竹店被災前已紀諸報牘聞當火勢猛烈之時雖各龍吸水狂噴而火勢熾昌非陽侯之力所能抵禦幸某公館以滅火藥水抛入祝融氏氣焰始衰見者莫不稱爲救火利器 
[上海官塲紀事]  
　　小東門外巡防局委員翁二尹壽昌日來忽抱微疴因於昨日向署關道呂鏡宇觀察請假五日○日前管帶鈞和兵輪船徐都　長順偶因小極赴呂觀察處請假五日兹者病尙未痊因於昨日展假五日○昨日辦理江蘇海連滬局委員補用典史卓溥泉少尉飭丁赴署道憲行轅向呂鏡宇觀察請安○管帶福安兵輪船黄凱臣叅戎左勝籍隸貴州某邑昨日因公來滬旣稅駕卽乘輿入城赴呂觀察行轅拜會○上海縣黄愛棠大令以時届隆冬嚴寒漸至特飭差役赶辦棉衣棉褲若干分發給内外獄各囚一時狴犴中人歡雷動 
[讞成赴省]  
　　楊樹浦著名巨棍張桂卿自被署關道憲呂鏡宇觀察訪拿到案屢經研訊張棍供出羽黨某某等四五十人之多呂觀察卽札飭英界公廨飭探恊同差役務將各人一併拘獲以憑嚴辦屠興之别駕奉札後卽飭差捕將韓晉卿瞿永金二羽黨鋫行獲住卽送縣署訊辦前晚由原差連地保曹顯蕃及沈毛毛等夫人解案請訊總巡鍾明府會同帮審委員蔣刺史升坐花廳是案訊問先據曹顯蕃供稱小的係十五圖地保圓通寺在小的圖中有何妹郎者住居張家灣地方當小的奉諭往查聞人傳說上年三月間有多人至保妹郎家請酒拜盟事爲舊地保知悉卽往喝阻彼等遂各散歸未及拜盟求察沈毛毛供今年二十二歲向爲南貨生意信沈家灣地方現因歇業歸家小的與張桂卿素昧平生從未識面本年某日有陶某央小的出外購買田地因事口角後遂涉訟此外小的均不與聞求爲詳察明府商同刺史令曹顯蕃於三日内查明究屬有無拜盟等事然後禀覆沈毛毛瞿永金等請黄大令帶赴道署訊問大令早奉呂觀察飭將張棍及羽黨等人一併提至敬業書院行轅親自研訊故當晚十下鐘時卽將張棍等提至行轅由觀察傳同錘明府黄大令升座訊問張棍供稱小的前在案下所有供詞均無虚飾准小的究屬鄕愚聽人之言作此不端之事叩求恩典超生觀察命張棍跪過一邊又提原告頋松泉顧咸林顧咸坤等訊問供稱　糖阿大陳見山諸人小的等實不相識惟當時張桂卿糾人强搶蔣銀大時見伊等多人手持兇器聲勢洶洶小的等懼而逃去蔡毛郎供小的於九月初九日正在田中耕作實被阿大等前來軋至虹鎭茶肆中硬行拆梢取去銀洋若干元是實張松泉供前由賣煻阿大來約小的出外命與伊等拜盟小的以此等不法之事不肯應允阿大等因是懷恨九月間硬索去洋銀九元數角盧叙卿供稱小的亦由賣糖阿大糾合入夥小的不允故被伊等勒住索洋一百元後曳至茶肆中攫去洋十五元呂觀察一一詳對供口當命張棍在供單上蓋手印畫押還禁顧松泉等三人飭回蔡毛郎瞿永金等押候覆訊隨令將是案原卷供口吊齊昨晨九下鐘時乘大號宫舫用小火輪拖帶至蘇州謁見大憲呈閱案卷定以應得之咎想回滬後卽當照例懲辦也 
[傳聞失實]  
　　十一月二十八日本報登紙烟中攙入瑪啡孛蘭地吸之易於成癮且令人有肺癰肺痿諸症因有某醫生擬請禁入口云云當時原得諸傳聞未敢深信事後細加考察知瑪啡爲鴉片之精無色無香其毒甚劇價值頗貴每兩須洋銀二三圓孛蘭地係酒名凡製烟者斷無以二物攙入之理况更未聞有某醫生請禁販烟等事顯係傳聞失實合亟表明 
[會訊種火]  
　　法界昇平里對門和茂米店主龔尙君倩裕昌洋行承保火險銀一千餘兩上月廿五夜三點半鐘穴壁縱火於貼鄰正太燭店延燒邊砲高陞一時響聲不絶店夥在夢中驚醒立卽灌救得息報知捕房翌日捕頭帶同包探往勘縱火屬實龔已先行逃逸因將司帳人朱阿占拘入捕房著交店主到案嚴懲嗣經股東朱幼谷將龔之外甥沈阿有扭送捕房昨禮拜二堂期捕頭將一干人解請鄭大令蘭繙譯會判正太執事人徐關林投案遞禀伸訴前情左右鄰居逃春榮朱瑞來陳福慶曹紹發王慶熙等亦投案質証沈阿有供向爲縫工在店中借住樓面半間現已搬出此事實不知情廿六日早七點鐘母舅龔尙君至小的處借洋兩元以後不知何往朱阿占供在店爲司帳八點鐘時已經安睡至三點鐘但聞人言火起卽披衣起視店主先已走出大令謂衆鄰皆知爾店主放火爾尙欲藏頭露尾顯見所供不實包探又呈到磚頭一塊稱在米店壁下檢出卽在穴中抛入縱火大令謂朱曰爾店資本共有若干是否保險朱稱資本七百兩已耗去一半保險八百兩股東朱幼谷投案遞禀聲稱去年九月由徐鳴齋介紹招致入股出資本銀三百五十兩店務由龔一人經理並無虧耗放火之事實不知情鄰居朱瑞來陳福慶同供米店挖開壁洞縱火屬實曹紹發供在麫筋店爲夥帮同救熄王慶照供在閏生錢店爲學徒目見巡捕入内帮同救火沈阿有供龔有皮箱一只衣服先已當盡將空箱寄與小的大令因問龔尙君現在何處供廿六晚在八仙橋鞋底作中住宿以後不知去向大令得供著將沈阿有押候覓的實保人保出限二日内將龔交案朱幼谷著交保出外帮同找尋朱阿占還押其餘人証一并斥退候傳案復訊 
[上海縣署瑣案]  
　　顧阿毛喊控朱嘉銓等私將所駛之船撑去販賣私鹽致被鹽捕營獲住解訊前晚蔣刺史升堂集訊范克儉供小的是地保顧阿毛之船實被譚和尙撐去販鹽被鹽捕營獲住送案訊將該船充公故顧阿毛投控案下現由小的出爲理勸令譚和尙償還船價洋二十元以便了事顧阿毛供小的之舟私被杜毛毛譚和尙等撑去販鹽被獲充公小的心有不甘故投案控提訊斷旋由地保出爲理勸令還小的鷹洋二十元求大老爺作主杜阿長供是毛毛之兄毛毛因有要事故不能到案譚和尙供今年二十五歲湖南長沙縣人前在某營當勇現已辭退今年三月中曾販鹽數次自知不合惟求恩典王阿銀供顧阿毛之船係被羅姓撐去刻由地保勸令出洋二十元償還船價小的以後不敢再賣私鹽求恩饒恕一遭蔣刺史諭曰爾等販私亦知有于禁例否膽大妄爲一至於此著將譚和尙責二百板押候遞籍王阿銀責三百板交保顧阿毛具完案切結存案○有彭萬順者在本城新北門内開設碗店昨日忽有湖北某邑人李甲李乙向彭索欠以致互毆旁人勸解不開旋由彭扭二李至巡防局聲訴局員飭送縣署黄大令著一併收押候核 
[法界公堂瑣案]  
　　同昌泰煤炭店主徐松堂出賣火油不將棧單交出爲陳仰軒余邦賢等具控公庭經鄭大令迭次研訊押追旋經磚 
 
 

Page 4

 
 
瓦公司買辦王聽濤倩物產公司馮仁美將人銀並保出外延不淸理因又提徐到案連保人等一并押追昨日堂期西人伊麽田偕買辦馮吉甫投案禀稱徐松堂向本行買去火油八千箱十一月底爲期届期不出價漸跌落虧折一千八百餘兩求請附追成票呈電徐松堂供係恒記買出與西人無涉此事實爲葉薇生串出附追西人則稱卽係恒記行主大令謂徐曰爾與陳余二人買賣火油究竟收到銀若干徐供只收余邦賢一萬八百餘兩後付還六千六百兩陳銀實未收到伊所稱之三千六百兩實係王益甫付來鴻利公司之欵大令謂爾尙欲張冠李戴牽涉鴻利公司實屬有意圖賴又謂馮曰爾將人銀並保現徐不將此事理楚惟爾是問馮稱實係磚瓦公司王聽濤轉托小的代保求請向王研詰大令因謂馮王等曰爾等均不得置身事外王稱因陳樂庭所托小的無辜受累大令謂受累由爾自取與人何尤現在年關在卽著還押限五百内赶緊淸理又謂徐曰爾將店中物件運出希圖拍賣了事天下無此便宜之事現據西人所控已短價一千八百餘兩之多爾平日往來究竟如何供稱共有錢莊五家係愼餘晉餘大元厚昌恒和陳余同稱徐在南市有榮和煤炭棧房張吉甫稱徐將銀藏匿餘姚家内尙有田房屋產甚多大令　此非倒帳可比不行任爾藏匿希圖折扣了事本委格外從寛交人保出爾竟延不淸理如再玩延定將爾禁押捕房三年家產備抵後悔無及矣爾當三思諭畢仍著押候嚴追王聽濤著交保出外限日理處陳余連連叩謝而退○王華安禀稱身畔藏有洋八元被扒竊陳阿金竊去洋兩元當塲捉獲送案請訊包探禀稱尙有同黨請究陳供與阿和素來連手前在英界竊得烟壺等物大令著押候拘到阿和再核○名利棧客胡升禀稱戴福壽付來莊票四十兩持票往收據稱由戴自出不能算數因此拘案請追戴福壽供在華興洋行爲夥大令著押候卽日繳銀延于追比○李心泉禀稱胞弟學如住合興里素爲玉工流氓張金福卽增榮七月間在英界搶表爲包探拘解公堂責懲欲倩學如具保不充其言以致挾有嫌隙釋出後屢次尋釁前月廿四晚八點鐘糾同流氓十餘人蜂擁至家搶去翡翠物件值洋廿五元有奇繼又尋至三和軒茶館將學如攅毆受傷因此扭案請究質之張金福供與學如素識借去衣服向索不還反遭伊等兄弟毆打大令著押候查明再核○包探禀稱偷兒陳吉卿在江孚輪船竊表一枚拘案請訊質之陳吉卿一味支吾大令著押候笞責一百板○楊浩泉禀稱有餘屋一間轉租與莊阿志每月租洋廿元言明如欲退租須於一月前關照不意上月廿五日莊竟將物件搬去並不先期通知因扭案請追莊阿志供房由東洋人租賃小的不能作主大令謂爾不得以東洋人推諉著交洋廿元東洋人上堂爭辯爲蘭繙譯申斥驅之使出莊阿志押候交保○錢瑞賓控朱竹君吞没田單一案迄今拖至三月之久尙未了結昨日堂期著提在押之朱文彬朱周氏及保人劉松巖到案嚴追朱周氏嘵嘵置辯大令謂爾夫前已供明豈容狡展著與保人劉松巖一并還押嚴追 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀聞]  
　　著名流氓計南全向在滬南恒昇碼頭開設同德生烟館參用女堂倌應酬烟客以致生意頗稱茂盛前已被松江府陳蓉曙太尊訪聞在案計恃有護符尙未捉將官裏去昨日十六鋪中局委員李蘭史二尹出其不意著甲勇拘計到局嚴行審訊確實立命將所用女堂倌槪行退出倘敢陽奉陰違一經查出定將房屋封閉從重究辦計唯唯稱是遂交保具結了案○十三鋪中局委員李蘭史二尹訪問本鋪小烟館内有數十家雇用女堂倌應酬烟客殊于例禁因飭小甲等密訪嚴拿共獲七八家二尹均傳至局中勒令將女堂倌不得再用違干嚴辦○　昇碼頭永禎和米行夥某甲昨至某米船扞米因未悉船泊何處遂向包搖船之張阿弟張根壽等探問二人以其獃狀可掬互相戲弄指東話西不以實告甲夥恚甚始而口角繼與二張毆打旋復扭至十六鋪中局喊控李　史二尹訊審之餘以二人挑達　成殊非謹厚之道復敢行　爭毆著各責一百板以爲輕狂者戒 
[英廨晚堂瑣案]  
　　候選同知邱玉衡司馬携眷僑居泥城橋外新馬路上月二十八日天津人孫品元及薙髮　　　友之妻蔡氏向某包探稱邱老爺販得女孩六七口意圖出售包探查係讕言將孫與氏解送公堂請辦司馬亦遣家丁王福具禀公堂前晚　　　飭提質訊差役禀稱家丁王福未到　供稱小的係直隸天津府屬某邑人在漠河金礦局當差局員係小的之女婿小的並不支取工資上月二十八日小的至蔡氏所開薙髮店氏言及邱老爺從四川販得婢女六七口已賣去其一小的因與包探相識遂往通信并偕包探至邱老爺查蔡處小的立在門外包探亦未登樓别駕謂邱老爺乃當差之人爾旣未探聽明白安可貿然亡報孫俯首不答别駕又問前者王福曾其禀公館内失去小金飾兩件究竟如何供稱小的實未登樓不敢妄取别駕謂爾妄想發財致肇此釁今邱老爺已禀明新任道憲劉大人總之爾不應多事蔡氏供稱小婦人係淮安府屬鹽城縣人在新馬路開設薙髮店邱公館之事係邱老爺處長隨劉桂生來說謂邱老爺從四川買得女孩七口每口祗數千文日前已賣去其一由恒和堂藥店主購歸計身價洋銀四十圓今尙剩六口仍在托人兠售孫聞之卽稱可以告知包探迨包探前去小婦人方立在扶梯之畔並未上樓别駕喝令將孫笞責二百板荷校半月氏掌頰二百下取具改過甘結押候夫屬具領回家管束○顧榮卿鮑庚鑫　控蔡阿林吞没股本前晚别駕升堂提訊顧訴稱原籍浙江寗波府屬某邑與蔡股間絨衫店共股本洋銀五百圓置辦生財等項用去若干均嚴明帳上蔡用人不愼且自已應交半股亦未交出現在查核帳簿應贏餘一百數十圓而存貨又與出貨帳不符是以扭請訊斷鮑訴稱曾出股本洋銀四十九圓數角蔡在店中執事是以進出各項均蔡經和蔡供稱小的用人不愼以致暗中虧耗現在各帳均可稽查小的亦有股本洋銀注十餘圓求恩准將各帳核算别駕謂顧曰爾等是否欲拆股抑仍欲關張顧稱雖係虧耗然生意尙佳意欲接開或者失之東隅尙可望桑榆之補别駕諭令出外將帳查核應虧若于各人攤派惟蔡一股再開時不准附入并取蔡保戕存查 
[英界公堂瑣案]  
　　包探秦少卿禀稱陳蘭生向在洋人海南德處當細　曾　支工資現忽不願做工洋人遣人向催置之不理且查得失去大地毯　條疑卽陳竊因之投報捕房捕頭遣小的拘獲送究洋人投案申訴前情陳供稱小的係浙江寍波府屬某邑人現信沽卜西門外文元坊所支工資業已算楚並未取過地毯屠别駕據情商諸衛繙譯官然後將陳交包探帶回捕房押候備文移縣請派役至文元坊陳家　查有無贓據○包探秦少卿解湯仁金王阿榮至案禀稱日前王欲充巡捕會會經掛號註册至昨日湯忽冐名來充當時捕房中人均不知曉後兄　身材與王原註尺寸懸殊向之究詰始知其僞并稱王囑伊頂冐如能供役須給　洋銀十圓今特解案請究湯供稱小的與王爲友前日壬约小的至某處啜茗囑小的冐充巡捕小的悮受其愚求恩寛宥王供稱小的確曾投充巡捕後因另覓他就故囑湯往充然並不敢索其酬謝别　　令枷號三　　發捕房示衆湯從寛省釋○六十二號華捕禀稱馬夫曹阿道駕車不愼以致撞壤蔡毛郎所拉東洋車旣入捕房以洋銀十圓駕質得以暫　釋出今原被均已來案請卽訊核别駕問修車費約需若干答稱約需三圓别駕遂判令如數賠償尙餘七圓一併充公○包探　金隆禀稱浙江寍波府屬某邑人張才昌前因戳傷某木工解請大老爺懲辦後遞解回籍今又潜來適爲小的所見拘請充懲張供稱小的係慈谿縣人探親來此不敢逗遛别駕著仍衐回捕房遞解回籍○包探張阿五禀稱張三成王阿西二小工串竊沈阿炳木作内板六方　捕後捕　　小的拘請究　　投案領贓張王同供稱小的等犯竊該死惟乞開恩别駕判令各笞責五十板贓給還失主○包探洪阿寳禀稱該犯徐阿洪竊取俞阿四家　表練一條報捕後捕頭遣小的拘獲　請究懲俞投案領贓徐供稱小的窮苦難捱無奈作此不端之事　駕判令笞責一百板○包探顧阿大禀稱昨日黄佐卿所開公和永繅絲廠中所雇工人在浦灘浣絲船房鄧雲和見之來間竊去數斤當經工人扭送捕房捕頭遣小的解　請究黄遣人投案訴稱廠中時時失物叩乞重應鄧供稱小的因貪小所致求賜恩寛别駕判令笞責一百板○包探黄四福禀稱賊犯　　炳竊取　少山家綢衣兩件報乓後捕頭令小的拘獲吊出原贓惟查知此賊現患毒瘡求大老爺察視趙投案領贓陸供稱小的貧病交攻以致犯竊别駕　逐出租界之外○包探孔阿才禀稱賊犯沈桂亭連竊李阿二沈陸氏二家布衣三件報捕後捕頭遣小的緝獲人贓送請究辦李等男婦二失主投案領贓沈供稱小失業無聊難捱凍餒偶然犯竊尙乞原情别駕判令笞責五十板贓給還失主 
[美界捕房紀事]  
　　瞽者趙金壽賃屋北河南路八仙茶園之後垂願賣卜不愁餬口無資近日忽有陸阿二之妻牽引某蕩婦爲之薦洛　之枕行　女之雲所積囊金漸漸被婦騙去後忽背趙而遁不知所之趙尋見之餘婦毫無香火情竟爾置之不理趙忿甚與之互毆適爲二百四十九號華捕所知將一干人拘去捕頭詰問情由令自赴公堂控訴○有朱桂林者靑浦縣境農民也其妻王氏不甘困守逃至滬江與無賴周阿堪私姘賃居虹口爕昌自來火廠之後朱失妻後卽偕妻弟王阿元來滬偵尋前晚得以尋獲周見事不妙携氏由後户逃朱情急將周叔扭赴捕房聲訴捕頭遣某號華捕將原被告一併解送公堂禀請讞員訊核○昨晨李文均王芝林二小工因爭奪生意互相兇毆經三百零四號華捕拘解捕房捕頭騐得王受有微傷卽行釋出李禁押半日○前晚崇明倫兒秦三郎在新記浜路同鄕人某姓處竊得載貨車一輛旋經包探石金榮緝獲解入捕房捕頭令押候解送公堂禀請訊究○前晚有偷兒攙開裏虹口榮一百三十八號門牌張姓家後門竊去贓物甚巨昨晨　主投報捕房捕頭派某包探前往查勘以便嚴行查緝 
[蘇戴抄]  
　　十一月十一日候補道錢志澄昨日辭行赴丹陽　工主簿五兆麒禀謝請補長洲縣主簿缺○十二日昭文縣李崑山縣諸代理金匱縣吳均禀到知縣張明允禀　　　　昭海口釐　差並銷發審　差又陳香祖禀知奉委止　　公幹卽辭又程南金禀銷鍚金厘辰差○十三日藩轅　示　得金匱縣知縣王念祖前因患病禀請給假所　員缺卽經由同飭委候補知縣貝熙代理在案兹據王令念　禀因痛仍朱痊請開缺前來應將璨代斯缺之吳令熙改爲署理花翎三品銜道員用河南遇缺儘先卽補知府楊廷臬辭行回滬崑山縣　禀辭○十四日昭文縣李金匱縣吳禀辭臬轅牌示本月分候補　　月課定於十八十九兩日考試○十五日震澤縣許衆到管帶水師新中飛划營儘先都司胡昌寳禀辭赴江崑新靑浦　松江一帶查哨○十六日　　縣許禀辭撫憲趙諭明日換穿貂褂　轅牌示照得鎭江府經歴汪同曾病故開缺查有新海防分缺先用　經歴海齡堪以請補○十七日丹徒縣王禀到委署鎭江府經歴戴修璋禀銷下二段水巡差卽辭赴任縣丞伊立勳禀辭回滬巡檢曹貽禧禀謝飭知請補吳塔司巡檢缺藩轅牌示蘇州府海防同知員缺前以候補同知王用龢請補已奉部　准補應卽飭赴新任○十八日丹徒縣安港司巡檢許祖蔭禀知交缷回省縣丞徐　先禀謝奉委盤胥間門外水路帮巡差巡檢　致忠禀知到封門旱關差○十九日吳江縣方禀到　吳塔泀巡檢　啓祜交缷任事回並謝奉飭回寳山縣與史任○二十日丹徒縣王禀辭知縣舒　禀辭回寗蔭襲知縣楊顯範湖南人由滬來主簿邱慶　禀辭赴滬○廿一日上海招商局提調兼會辦運漕事三品銜浙江候補知府翁熙孫由滬來吳江縣方禀辭新任藩憲聶於廿二日已時　彖臬憲吳於廿五日已時回任接篆○廿二日新授　松太趙劉到營辦丹陽河工　補道　志澄由丹陽回上海招商局提綢兼曾辦運漕　宜三品銜浙江候補知府翁熙孫辭行准　蘇州府海防同知王用龢禀謝奉飭赴任管　太湖水師正前營煉發　　許國祥辭赴江憲太湖一帶查哨○廿三日署蘇　防同知陳寳樽由常熟來主簿孫文　禀謝奉飭請補昭文縣主簿缺○廿四日知府舒體元禀辭赴　運滬　總辦濿辦理松滬樹林捐局卽用知縣劉允恭由上海來又高彥冲禀辭赴海運滬局會辦局州判倪善慶禀辭赴海　　局差正任寳山縣典史羅啓祜禀辭赴任○廿五日新授蘇松太道劉船已開行知府　恭宏禀辭回盛　釐届知州朱之慔禀辭填海運滬局差 
[石印化學指南]  
邇來中國人士皆知化學爲要務每欲購書學習而吉光片羽入道無門惟畢利幹先生所著化學指南爲大備先生以法國通人膺同文館總敎習之任課士餘閒譯述此書大而軍火電光小而日用戲玩凡化學一切應用物料之性情如何形質如何輕重如何造法如何用法如何分門别類設爲問答逐一詳述又恐學者購辦藥料不便另列洋文名目表兩本附於卷末仍譯以中國語言文字俾學者易於檢閱先生曾謂是書不但爲館中諸生設卽朱肄業者得此而研究之亦可因文見道其冀望中國人士豈不切哉爰付石印以公同好每部兩函計十六本實價四圓汪氏春暉堂印譜八本錦套實價三圓寄上海各書坊發售　　鄧稚樵謹啓 
[大成洋貨抄莊]  
本號開設上洋棋盤街三茅閣橋業已遠近馳名於前月杪被近鄰失愼沿及後進樓面當承各保險行賠補銀兩所有燒壞及水漬貨物早已在本店拍賣殆盡現在照舊公平交易所有一切鏡面大呢花索羽綢時新花標等貨花色俱全價則克已劃一尺則格外鬆動恐誤主顧特此申明　本店告白 
 
 

Page 10

 
 
   
 
