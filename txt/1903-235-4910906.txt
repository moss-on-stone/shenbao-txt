# 1903 - 235 - 4910906

 

Page 1

 
 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[新印歷代史事政治論] [  點石齋啓]  
　　是書集古今論史之作多至五百種如王夫之議通鑑論沙張白讀史大略之類悉數探入無一遺漏其中更有不經見之書如明刻于愼行　史　錄王榖讀史管見魏禧史論尤侗看鑑偶評夏之蓉讀史提要等類不下數百種一一搜錄并各爲之標題以時代編次史書中可命之題無一不　購此一種可免别購他書讀者觸類旁通自有左右逢源之樂凡三百零八卷訂二十八本欲讀者請至上洋三馬路申報館申昌書　　各書坊均有代售　 
[論東三省將來之結局必爲大禍於中國]  
　　俄人之於東三省也曾向中朝要以七欵各國眈眈注目而視以聽政府之從違以爭各有之權利日本與中國同處亞洲此絀彼盈尤所注意一時環毬震動議論蜂生互抒揣測之情一若東亞戰端將有轉瞬卽開之勢乃遲遲又久俄人所要之事政府究竟允與不允終未得有眞實情形日前本報登有測俄瑣語一則謂俄兵部大臣並無因滿洲而開釁端之意惟目下聖彼得羅堡人多願與日本開戰謂早戰一日則滿洲之事可早定一日歐洲各國亦謠傳甚多謂日本與俄將有戰事然細察聖彼得羅堡宫場之意則一時未必遽起兵端因西伯利亞貝給爾山間鐵路尙有一叚工程未竣轉餉運兵甚爲不便故也約計此路吿成須經二年之久故莫斯科之東現雖有俄兵二十八萬名如欲全數運過貝給爾山頗非易事卽僅運十萬名亦須四十八日東方鐵路左近雖屯有俄兵十萬然深知國勢者知其决不遽開戰釁也至開拓滿洲爲通商口岸一事現雖尙未定議惟俄國决不以此事而出於一戰若論及撤退滿洲戍兵則已有俄兵一萬人回至西伯利亞且俄人定於西歷十月八號爲第三次撤兵之期至守護鐵路之兵撤否現尙未定設各國定欲令俄兵盡行退出俄人當不允從因一千八百九十八年中俄所立之約有准其駐兵守路之語也各國必欲逼令撤去則俄國定出於戰觀此則東方戰禍似當視駐兵守路一事其餘皆非俄人所計僕嘗聞之友人之來謂遼東者謂自遼東半島租與俄國俄人於此設暫行省治律首重設官　及布置由省而分　而鎭而村凡兵刑錢穀郵電路　靡不绦理并然俄歷一千八百九十九年八月俄皇下詔施行歸其轄治東三省全境雖未盡入於俄然俄人視之已如外府不必亟亟謀入掌握而已逆料東三省全境他日終不能爲我所有矣故今者祗爭駐兵以守鐵路一事蓋駐兵以守鐵路則地雖仍爲中朝之地而我已事事爲彼所制如春蠶縛繭絲毫不能有所動矣何必亟圖佔食收入版圖方足以爲快意之舉乎然則俄何爲以七欵相要日此不過借以試各國之如何舉動也假使各國於此竟默無一言則俄固無所愛惜於中國及此取之亦何嫌早乃各國不允齗齗與爭俄知此時尙不能取於是守一千八百九十八年中俄所立之約謂准其駐兵守路明知此事中朝不能背約各國亦不能出而相阻也而俄人之計已得東三省全境雖未卽爲俄所有而終必爲俄所有蓋必然之勢矣獨怪中國政府諸公尙不知此意以爲不與俄人議所要之七欵此卽拒絶之妙法而孰知俄人卽以不議爲允藉爲口實嗚呼辦理外交安有此　預之舉動且卽將七欵盡行駁斥而駐兵守路一事則萬萬不能不從俄人已可暫息鴟張徐圖其後何况我以不議爲拒俄以不議爲允又多此一重周折耶或日政府實已允償俄欲特以迫於各國故此時尙未宣播耳然乎否乎請還以間之樞廷諸執政如其確也則終必有揭膮之一日届時各國紛起被其禍者惟在中朝我不知政府諸公又將何以處之抑竟將坐以待斃耶興言及此憂心如擣矣 
[電傳宮門抄]  
　　昨日午後京師友人專電告知本館云七月初六日皇上召見軍機大臣及文桂誠動是日並無明發上諭 
[擬改税章]  
　　華歷七月初六日本東京來電云日本擬改烟酒税章程約計每年可增銀五十兆圓於民間且並無所害俟至下月議院當將此事奏知日皇矣 
[美員被害]  
　　華歷七月初六日英京倫敦來電云土耳其國亞細亞洲培羅脱地方所駐美國副領事忽被土人所害美總統聞信之後卽派駐泊地中海之美兵艦駛至土國詰問其罪 
[土國耗]  
　　華歷七月初六日英京倫敦來電云土耳其國亂事迄今未了不知何日可望敉平有麥西哥尼亞地方人奏知土廷并寓書各國政府請與彼處土人合力辦理此事並請各國調兵保護地方旣而阿的利亞拿布耳地方有人以開花砲擲於鐵路火車中毁車二輛死者七人傷者十八人 
[臺南風暴]  
　　西字報云頃得赤嵌來信知日前臺南猝發颶風勢如排山倒海田廬房屋摧毁甚多並有損壞火車鐵路情事誠意外之巨災也 
[飭留輸船]  
　　西字報云南洋中國寰泰兵船駛至汕頭海面與興昌公司印度皇后輪船互相碰撞以致沈没現印度皇后輪船須繞至上海駛回本國兩江總督魏午師因令俟駛經吳淞時卽行留住蓋中國已交担文大律師辦理此事而印度皇后輪船主亦已請哈華托律師爲之申辯矣 
[間員述聞]  
　　西字報館接華歷七月初六日中國京師來電云此間傳言蘇松太兵備道袁海觀觀察辦理　　　 
 
 

Page 2

 
 
命黨一事不善處置政府擬改放慶寛爲蘇松太道蓋以慶寛於日前拿辦沈克誠一案頗具疎手也 
[電請觀兵]  
　　聞之廣州友人云日前直督袁慰帥電致粤撫李勉帥云准外務部電開駐日本蔡使電稱日本於西歷十一月初特别大操請電各省派員往看統計二十員爲度並須於西九月通知來員人數職名遲者不及預備接待等語希尊處電商沿江沿海各督撫酌核派員届時前往並將派定銜名人數電復以便轉逹等因貴省擬否派一二員前往務請將派定銜名人數儘華七月以前電知敝處以便轉復外務部彚核 
[擇地駐軍]  
　　聞之廣州友人云日前粤督岺雲帥電致善後局内開奏調湖北之武建軍入營共二千餘人月半前當可到粤須將營房預爲布置如不敷駐紥借用大廟宇亦可云云善後局員遂派人將東較場新舊各營先期修飾并添借壇廟貢院等處以便各勇棲止又聞武建軍所駐各營由畢大令昌言張大令恩孝監工赶造刻已一律竣工聲請統領鄭蘇菴觀察親臨勘騐矣 
[電吿失事]  
　　寰泰兵船撞沈一事前報已備登詳細情形兹得金陵采訪友人來書云南洋通商大臣兩江督憲魏午帥前緣粤西匪亂遣師往援併撥出軍火若干派寰泰兵船載往上月中浣經寰泰駕祁参戎鳳儀支領首途旨月之初督轅忽接粤省電音禀報寰泰在汕頭失事并稱祁管駕誓以身殉堅不受援船中武弁士卒一百八十餘員名遇救者僅十三員名餘悉葬身魚腹午帥披閲電文深滋不懌刻已電致香港英官查詢其中備細矣 
[張弼士侍郎招商承辦農工路礦議]  
　　竊自海禁開而外洋各國遂得藉商戰以爭利於中原蓋嘗覽通商口岸諸册籍而稽土洋各貨出入之數不禁色然驚抑然憂也溯自光緖十八年至二十一年洋貨入口價值多於土貨出口者歲不過三千餘萬迨二十二年陡增至七千餘萬白是歲常六七千萬不等日新月異尙不知何所底止論者祗謂乙未庚子之變償欵至六百五十兆以是爲財力日匱之慮不知此猶有形有限之漏巵非可深慮者也夫天地生財祗有此數華人失之華人得之猶是周轉於内地今乃括二十二省之精華歲輸之外洋中國財力幾何能 
堪此朘削乎故無論列邦環伺勢將岌岌卽就商務一端已有不能自支之勢此誠危急存亡之所關不可不亟籌挽救者也挽救如何振興商務是已興商如何開辦農工路礦是已雖然今之謀國者亦嘗以商務爲言亦嘗以農工路礦爲事顧何以幾經吿誡幾經整頓而商情渙散如故也山林不闢如故也水利不興如故也工藝不振如故也卽鐵路礦務亦已開辦一二而寳藏滿山支路徧地其棄而不取不修亦如故也則是振興未得其法而非商務之不能興也古者寓兵於農今竊師其意以治商而知商戰之道必寓商於農寓商於工寓商於路礦而後可蓋農工路礦動需鉅本當此庫欵支絀財力困敝問諸國而國已無帑之可撥問諸官而官亦無欵之可籌問諸民而民更無力之可助除息借洋欵外其能湊集巨資承辦一切者惟賴於商查外埠商務之所以日盛者皆係農工路礦悉由商人設立公司湊股承辦合衆人之力以興一切之利故其事易集其效易成今欲興辦農工路礦諸務非藉商力從何而得成效無成效則出產日少販運日微勢不得不拱手而讓洋貨之獨行洋貨獨行則利權愈失國勢愈不可問如欲抵制洋貨力顧利權舍興商更無他法舍農工路礦招商承辦亦更無他法夫農工路礦旣須招商承辦則必須歸併商務一部而後統籌全局一氣貫輸否則事權不一亦非商戰之利譬諸治兵商部統帥也商務大臣將領也商民士卒也農工路礦士卒之戰具也無戰具則無可抵敵無統帥則無所指麾皆相須爲用者也人皆謂中國貧窮特甚羅掘幾空無可爲戰以愚觀之中國無地不可以生財無人不可以生財實富甚也特患不爲之謀生利之源日事搜括斯易匱耳誠如愚言寓商於農水利山荒由商而承墾寓商於工百工羣技由商招集寓商於路旁支分汊由商接續寓商於礦金銀銅鐵錫煤由商開採商務興則農工路礦興無不農工路礦興則人功可以盡地利可以闢物産可以豐不特出口貨物可以旺内地財力可以紓而且國家賦税可以增百姓生計可以足數十年外溢之利權可以挽富强之基實繫於此戰勝之道亦在於此不佞商人也竊願朝廷以商戰收回利權而已矣 
[委查電務]  
　　鎭江采訪友人云欽命會辦電報大臣吳仲懌侍郎派令洋副總管彼德生君赴長江上游鎭江金陵蕪湖漢口等處查察電務月之初二日由滬上乘某輪船抵京日假豐和行暫駐旌隨親詣姚一灣電報局察看一周小作勾留旋卽鼓輪上駛 
[豫備裁釐]  
　　鎭江采訪友人云裁釐加税一節疊經中外商約大臣會議辦法擬於華歷本年十一月卽西歷明年正月將各釐卡一律撤去以故日前鎭江下游釐捐總辦胡志雲太守已奉上憲札飭預先料理以免貽悞臨時矣 
[軍麾過潤]  
　　鎭江采訪友人云月之初二日升任貴州提督正任淮揚鎭總兵潘軍門萬才由袁江蒞京口拜會當道各員小駐戎旌旋於次晚附某輪船赴白下大約因有要公須與兩江總督南洋通商大臣魏午帥商定也 
[戎旆遄回]  
　　鎭江采訪友人云瓜洲鎭總兵高藎臣鎭軍前赴三江營巡閲水師責令勤加操演近已事畢遂於本月初三日乘師船回鎭江麾下各營咸往馬頭迎迓 
[黄堂受篆]  
　　姑蘇采訪友人云日前代理蘇州府知府田紹白太守因病乞假兹已喜占勿欒之爻因卽涓擇吉期定於本月初六日卯時受篆 
[京華紀要]  
　　聞之京師友人云六月二十五六等日駐京各國使署中均懸掛彩旗慶賀中國大皇帝萬壽無疆此外各衙門及居民鋪户由步軍統領衙門及五城察院劄飭各司坊傳知自二十五日起至七月初二日止俱在門首懸掛龍旗慶祝萬壽以故京城鋪户居民亦均一體懸燈結彩○六月二十四日清晨見有二十餘人肩擔荆條筐上罩龍布詢悉由深州呈進大水蜜桃五百枚及中等白水蜜桃二千枚爲萬壽　節進獻之品另田首領太監進呈海甸董四墓所産靑蜜桃一千枚○前者皇太后諭令花匠修葺葫蘆能生雙蒂者頃聞頣和園值差人談及所種葫蘆自奉懿旨令花匠加意修葺竟得四蒂葫蘆四枚式樣均極端整高約八寸某日以紅緑絨繫蒂進呈皇太后令賞花匠銀各十兩 
[保陽述事]  
　　聞之保定友人云直隷完縣所轄五里岡村民刁風素著目歲在庚子被洋兵縱火焚屋並將著名土棍轟斃若干嗣後卽稍稍歛跡無復敢作奸犯科乃日久玩生近復結鼓成羣欺壓良善當道者若不嚴加整頓恐若輩膽日以大後患將無已時也○完縣所轄堯城村有石某者綽號鎭西方專好結交匪類得財分肥聚賭窩娼無惡不作手下羽黨多至千百名若不及早訪查終爲地方之害也○晉義恒鹽商總店前曾拿獲盗鹽土匪某甲一名交縣收禁甲有子四人日前竟敢　聚匪徒千餘人將總店及分店七處掠劫一空並劫去官鹽一千餘包現 
 
 

Page 3

 
 
已報由地方官緝捕矣 
[喜占勿藥]  
　　前日上海縣知縣汪瑤庭大令偶櫻小極飭丁赴蘇松太兵備道轅請假二日以便延醫服藥隨卽漸次霍然邇日已赴道轅銷假照常辦公矣 
[會勘路工]  
　　洋涇浜北共公租界工部局董濮蘭德函致蘇松太兵備道袁海觀觀察欲將鐵路迤北新靶子路及官路雇工修理觀察札委保甲總巡朱森庭明府與寶山縣王緯辰明府會同履勘前日明府偕道轅繙譯萬翰香明府及　君前往天通庵與寶山縣主王緯辰明府會同察勘濮君謂此路應赶緊修理須由中國貼償修費若干朱明府答以此處乃貴工部局之路未修之前曾否由貴國領事官照會道憲濮君答以未經照會明府謂若此貴部局所修之路與我中國浦干不能貼償修費惟官路應修與否須候禀復道憲袁顴察核示遵行濮君諾之隨握手而别 
[拘提案犯]  
　　本邑引翔港鎭某因地保王松亭前投上海縣署禀控流氓沈煥煥唐福禄遇事生風藉端滋詐等情當經縣主汪瑤庭大令飭提到案訊究之下供稱種種不法情事係陸根新朱毛大所爲大令判飭收押所中签差補提陸朱訊辦昨日差役往引翔港巡防局禀請局員某二尹派勇恊同將陸朱拘獲解送至縣大令諭令看管候訊 
[違禁設賭]  
　　昨有印度人二名带同賭具入城在邑　桂花　茶館門前　設賭攤輪　頗巨巡防中局委員沈二尹　寶驅逐不理立卽面禀上海縣主汪瑤庭大令及保甲總巡朱森庭明府明府當卽带局勇命駕而往諭令出城二印人仍置之不理明府至移知大令請照會該管英總領事官核辦 
[茶寮揮刃]  
　　浙江紹興府屬某縣人翁茂金翁茂芝陳陽二以收買纸錠灰爲業借居美界北福建路同鄉人毛小忠家不知因何與同業陳長生有隙前晚約陳至某茶館品茗一言不合突出小刀向長生面上猛戳長生駭極而逃旋糾合徐三五向之理論不料翁等又拔刀將徐腹戳傷血流如注長生知已釀禍急喚巡捕將翁茂金陳陽二毛小忠拘入捕房惟翁茂芝已被逃脱捕頭詢明情節著一併押候轉解公堂禀請讞員孫建臣直刺訊究受傷之徐三五則扶送同仁醫院醫治聞之醫生云受傷甚重恐難保無性命之虞云 
[妬姦㓾刃]  
　　滬南恒生馬頭某木行傭人倪雲卿與蕩婦某氏有私賃屋如意街雙宿雙飛情同伉儷氏先與業茶食之鎭江人王春茂姘藕斷絲連頗含醋意前日黄昏時至氏家門首喚令出外閒話氏　之王忿不能平將氏及倪曳至街頭揮拳亂毆隨復抽刀刺傷倪肩氏亦被王所傷血流如注同居陸福祥出爲攔阻亦刃及手指肩臂等處隨引刀自刺其胸事爲巡街捕所知喚集衆捕將一干人拘解捕房捕頭據情禀知馬路工程局總辦翁子文太守立卽備函移送上海縣署請縣主汪瑤庭大令騐明訊究 
[法界停訊]  
　　昨日爲法租界捕房發落案犯之期緣上期應責人犯寥寥無幾故由讞員魏蒓塢大令飭丁咨照捕頭暫停發落一次 
[卹銀]  
　　法國新拓租界中芝蘭里萬泰槽坊不戒於火延燒比鄰王大昌家控奉讞員魏蒓塢大令飭提坊主林少卿訊取口供判罰洋銀一百元以二十元給王爲撫卹費林遵斷措檄昨日王投捕房求領捕頭允之取具領狀仔查 
[西人猝弊]  
　　前晚九點鐘時有西人在公家花園間坐納涼忽然跌仆於地是時頗多閒步西人急喚巡捕舁送仁濟醫館尙未至門已氣絶矣查悉此人年祇二十有六猝然奄化不知究患何病也 
[上海李平書大令擬創設中西醫院章程]  
　　醫學堂章程註課程及學規俟續訂學堂之設意在貫通中西醫學以中學爲主以西學爲輔蓋必須先通中學而後可習西學擬分甲乙兩班甲班考選曾經習醫之人年在二十左右取其讀過醫經於中國醫理得其要領者以三十名爲額第一第二兩年專習西文化學兼理中國醫書第三年起學習西醫以前後五年爲畢業之期乙班考選　頴子弟年自十六歲至二十歲取其文理通順氣質平和者以三十名爲額第一第二第三三年讀中國醫書兼習西文化學第四年起學習西醫以前後六年爲畢業之期一學生來學者前三年均須出學費每名若干再酌第四年起不收學費考取後如願入學者須先具證書聲明始終願學倘未屆卒業之期託故辭去學堂卽將其人立案並登各日報不准行醫凡來堂就學者先繳一年學費如一年内託故不來者卽將餘存學費充公一屆畢業之年由學堂備資遣送日本醫學院學習考騐部解之術以六個月爲期一屆畢業之期聘請東西著名醫士來滬會同考試合格者給予憑照准其行醫惟堂中如需帮教帮診須留堂二年由堂優給薪水以資津貼○醫學會章程　會期及詳細條規俟續訂　一學會之設意在普及現在行醫之人使增長識見每一星期開會二次延請名醫宣講如有心得及疑難之症俱可考問凡來會者不取分文一會友須先報名凡屬行醫之人不論遠近不問老少均可入會一會中逢期必到勤學好問於醫道日有進境者每屇年終給予褒獎匾額以增聲價而示鼓勵一演説時如有問難各宜虚衷和氣悉心理會不可喧譁爭執致啓釁端如有違者罰銀若干兩後期卽不得入會○醫學報章程註體例及報價細章俟續訂　學報之設意在發明醫學使人人皆知衛生治疾之道中西並採各科畢具不尙深奥惟主明通每月兩期訂成一册酌收報費以償工本一學報另延醫家通品主筆兼聘深通東西文字者廣譯西報西書及日本衞生學各書分門刊布一學會每屆宣講及學堂課程之新異者一律登入報中一各處送來著作分别選刊○調攝院章程註詳細章程俟續訂一是院專爲富商貴客醫病調養而設分頭二三三等頭等房内全用洋式鋪設華美飲食任點專派伶俐人伺候二三等鋪設一切以次遞减所收醫費亦分三等其數目再酌一來院醫調者或願中醫中藥或願西醫西藥任人自擇醫生每日看視　次一無論中西藥物照單另付價值不在醫費之内一來院者如自带用人或親友來伴須照人數加算飯食其價再酌○施濟所章程詳細章程俟續訂一是所專治貧病之人門診不論早晚俱有醫士在所如需留宿所中醫治者須有保人方收一不論門診留治藥俱施送不取分文一醫士分内科外科眼科傷科内外科專請中醫眼科傷科則請西醫一婦女只有門診不設留治所○中西藥室章程一備藥出售原非爲圖利起見無論中藥西藥貴品賤品每進一貨照本酌加二三分利出售其所獲之利卽以貼補施藥之用一中國藥材最重地道進貨時不惜重貲　選最眞最上之品泡製必遵古法丸散侬方配合務求其修而且精一西藥必須致入手須延精於化學之西醫生依法配製其不能製者則赴外洋購買每藥譯出定名著明醫治之法及服食分釐定數一施濟之藥與出售之藥一律不分上下以昭實惠[  章程未畢明日續登]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　六月二十五日推班安　　用知府蘇秉彞謝恩新授湖南知府周儒臣謝恩内務府呈進九九盒召見軍機　　皇上於明日辰初二刻升仁壽殿受賀○二十六日推班召見軍機 
[豫撫張奏搶護險工請撥工需銀兩摺]  
　　調補廣東巡撫河南巡撫兼河工事務臣張人駿跪奏爲黄河北岸孟縣民工溜逼生險督飭 
搶護情形並請撥工需銀兩恭摺仰祈聖鑒事竊查懐慶府孟縣地方濱臨黄河北岸首當西來大溜之衝縣城西南向有小金隄一道小金隄迤東接築護城堤一道爲河北全局之保障本係民築民修堤身極爲卑薄從前距河較遠並無工程嗣因南岸孟縣鐵謝鎭築壩　　保護漢陵以致全河形勢側注河北小金堤上下先後迎溜生工祇以民力未逮不得不官爲修守當於光緖十六七年曁二十五年節次請撥銀十餘萬兩及三萬兩修築土石各工以資捍衞上年大汛期内復因小金堤護城堤等處均被大溜趨刷應築壩垛抵禦估需石方銀二萬七千兩經升任撫臣錫良奏蒙　　恩准照撥飭辦在案旋以時屇霜　河勢工程漸就平穏原估工需尙有節省卽飭就近交付河北道庫以待次年購石備防本年自春徂夏仍飭原辦委員會同該縣赶運碎石按工分儲詎意正在運石間溜忽日向北趨先則上年新築壩垛迤下之海頭化王等村無工處所坍塌殆盡大溜直逼護城堤根情形險要當飭該印委等妥籌修防而溜勢又逐漸上隄數日之間提至小金堤之小張荘頭壩前浩瀚奔騰異常汹湧致將該壩上跨角全行刷去上首石垛亦塌卸不已又因河溜上圈坍塌堤根寛五尺長五丈餘當經該管道府馳赴工次督率印委各員號召人夫將所塌壩垛赶緊加抛並設法添作土石各工竭兩旬之力築就土心石垛十個挑壩一道壩身外面抛護碎石現雖大致已漸穏定而汛頭爲日甚長此後夷險殊難逆料况新築壩垛根底未臻堅實正須加抛若不時應用石方及時購備深恐貽誤事機至下游海頭化工等村地勢窪下土性沙鬆一經溜注如湯沃雪在在堪虞亟須添作挑壩一道順壩一道先築土基再於外面用石抛築並於上下首相間築作大小石垛十個以收挑托蓋護之益以上各工需用土石方價經該司道督同府縣曁辦工委員切實確估再三核减連此次搶工已用之欵統共需銀一萬八千七百餘兩除將上年節逤省銀千三百餘兩抵用外實需添撥銀一萬一千四百兩據布政使延祉河北道馮光元會禀請奏前來臣查孟縣小金隄及護城堤民工不獨爲河北地方之屏蔽且地居黄河上游攸關通工全局現在大河節節北圏上隄則小金隄壩垛吃重下卸則護城隄關繫緊要亟宜分叚修守以免顧此失彼所估修建石壩石垛等工或業已搶抛尙須跟加或情形緊要相機添築均屬必應辦理之工估需銀數亦無浮多合無仰懇　　天恩俯念工關至要除動用上年餘欵外准再動撥司庫銀一萬一千四百兩俾得乘時赶辦以固要工而衛民生臣仍當隨時認眞稽核嚴飭撙節動支實用實銷斷不任絲毫浮冐所有孟縣民工生險請撥工需緣由理合恭摺具陳伏乞皇太后皇上聖鑒訓示謹奏奉硃批該部知道欽此 
[犯人滋事]  
　　華歷七月初五日山東靑島來電云近有罰作苦工之犯人二十五名在是處修治道路有德兵偕華捕約束不意犯人出其不意將德兵擊傷並傷及華捕三人隨逸去二十疑犯德營中聞知此事急出兠拿得以拘回數人受傷德兵舁至醫院經醫生察得頭顱傷數處未知能保性命無虞否 
[馬路命案]  
　　姑蘇采訪友人云閶門外馬路中近忽出有命案由捕頭報請吳縣知縣李紫璈大令蒞捕房督同刑仵書役等人悉心察騐其中情節刻尙未得詳知也 
[偪休被控]  
　　前者皖人董違清投英界總巡捕房報稱提籃橋新巡捕房門差巡捕劉明芝持刀逼寫退婚據堅持不允致被將妻子楊氏卽二寶領去求卽究追等情總捕頭令包探張才寶將楊氏提出解送公堂讞員孫建臣直刺略訊口供分别管押前晚飭提訊王陳氏供稱小婦人係寗波人丈夫向在某小輪船執役上二十日二寶來租房屋詭言從燕臺來滬小婦人允之次日黎明董偕一婦人來家家吵閙俄而逮捕到來一併拘去董供小的係安徽人向在某宦處當差九歲時由父母聘二寶爲妻至十四歲逃來上海控奉在前憲訊明斷令回家完聚爲証兹忽逃出因之追蹤來滬上月二十日路遇妻兄向之追究一味支吾次晨有名祥弟者來稱確知妻子蹤蹟小的因隨之而往至新巡捕房隔壁生生里甫進門卽有身穿號衣腰繫革帶之巡捕來與二寶耳語旋卽出門二寶突扭住小的凶毆小的駭而呼救已言之巡房又來聲稱我係門差姓劉名銘芝逼令小的寫給退婚據繼更用刀恐嚇小的抵死不從劉稱我辦過許多大事誰敢不依爾從我則生違我則死今當心此刀控爾行兇令爾收禁外國牢獄三年如能寫據退婚則可給爾洋蚨一百五十翼旋由其黨佯爲勸散供畢涔涔淚下直刺將二寶略訊數語飭仍還押王陳氏叱令退去聽候訂期會同英總領事署繙譯官傳劉到案訊明重辦 
[上海巡局紀事]  
　　鞔工鄧利貞賃屋大南門外南馬頭素行不法前日向楊全福曹順福索取會欵糾集多人持械兇毆楊忿甚控諸二 
十三七鋪巡防局局員韓仲甫二尹研訊之下以鄧犯案甚多前曾移送上海縣遞解回籍今又肇事未便寛容爰命函送上海縣署請縣主汪瑤庭大令嚴加訊辦 
[浦東總巡局紀事]  
　　前日高小毛投浦東保甲總巡局控稱小的因賭博起釁被李阿妙等數人攫去洋銀併肆兇毆求卽　究總巡謝岳松明府提集諸人研訊之下諭以高犯賭滋事本應重辦特未悉其中有無别情姑候飭差提集證人質訊核斷○前日浦東唐橋鎭巡防局員任二尹將所獲竊賊王子汀連贓函送保甲總巡局總巡謝明府研訊之下判責三百板押改過局三月 
[英美租界公堂會訊案]  
　　英美德各國商人投本管總領事署控開設吉祥春番菜館之張記牛奶棚主張益祥先後以田單抵銀向索逃逸請分别追究一面將吉祥春發封並傳其子阿妹卽張子雲其妻魏氏妾章氏到案訊追等情經各總領事據情照會公廨讞員孫建臣直刺飭差李元提到張子雲等訂於前日午後會訊鐘鳴三點英美領事因事未到德總領事令繙譯麥令豪到廨偕直刺升堂高易律師瓊司聲稱本律師乃英商藏司登所延開設張記牛奶棚之張益祥先後借去洋銀一千五百元今將五百元之借據呈案一千元之借據因存於英領事公館故未携來此欵張在光緖二十八年十月所借准三個月後如數歸還按月二分利息核算應洋銀五百元有上海縣境兒字圩第四百八十號印單一紙爲抵直刺與麥君查閲張所欠各户清單計禪臣洋人銀一千六百十五兩零源和洋人銀二千五百六十九兩零裕泰洋人洋銀一百三十一元零怡和洋行銀二千餘兩老沙遜洋行銀五百餘兩美豐洋行洋銀七百五十元余姓銀二千八百餘兩羅長庚銀一千一百七十五兩零丁周氏洋銀五百元此外零星各户尙不在其内約共萬金左右今張雖逃避有妻妾及子可追因傳訊其妻魏氏供稱向在某洋行爲傭早與來 
 
 

Page 10

 
 
夫分住進出各欵均係第三妾章氏掌管章氏供小婦人係金陵入嫁張將近十年直刺謂爾旣管家務可從實供明以便恩施格外現在家資光仔何處答稱夫主前有家資因遭回祿盡付一炬後復經營積蓄均交其子阿妹卽子雲收管計有乳牛五十餘頭并房產等若十現在夫主不知逃往何處前者三月中與小婦人口角隨負氣出門小婦人自念遇人不淑卽乘舟回金陵意欲削髮爲尼嗣聞差提卽於六月二十九日返申住老閘北首某菴内被拘之程瑞卿並非親戚十餘年前小婦人因頸項患瘰癧曾延之醫治故與相識程妻蘇州人小婦人係金陵人安有姊妹異藉之事亦無衣箱存寄程處夫主所置之金飾綢衣早已質盡兹將當票十張及兑去金飾之發票四帋呈電李差禀稱查得張益祥有义袋角地二畝零押與虹口第四十一號洋房内洋婦某氏處未便往查張子雲供稱父親家資均在章氏處章氏之妹卽程瑞卿之妻聞有物寄存伊處小的實非益祥所生光緖十七年益祥繕有筆據交給母親今母親因病未來求恩鑒核程供小的與章氏並非親戚十餘年前氏未　益祥時小的曾爲之醫治頸核本年五月十四日益祥曾至小的處閒坐移時卽去章氏並無衣箱寄存今被發封實遭冤抑直刺將章氏等人反復研詰謂張益祥一日不到此案卽一日不了總以從速清理爲是旣而律師哈華托稱張了雲寔非益祥所出檢呈筆據請堂上開釋以免拖累直刺與哈律師辯駁良久謂張益祥苟到案子雲卽可釋回若謂非張所生本分府與貴律師如何知其底蕴因商之麥君以張虧欠華洋各商人欵項甚多將張子雲交原保人金裕卿保去隨傳隨到仍飭程張各開清單呈候核奪張魏氏等人還押 
[英美租界公堂瑣案]  
　　浙江紹興府屬某邑人蕭桂卿設肆滬上收某甲爲學徒前日乘隙脱逃正在找尋忽遇田王氏者聲稱某處有一小孩操紹興音似是爾店所失如能酬謝洋銀二百圓我當領交與爾蕭囑偕往辨認歷三次皆不見面因之投報捕房捕頭派包探陳金摽將氏拘解公堂讞員孫建臣直刺研訊之下氏指東話西語無倫次稱小婦人與蕭同鄕前日確是虚言因伊戚柯炳耀欲將小婦人誘姦小婦人忿無可宣是以報捕將柯拘押有長嫂王載堂之妻可証直刺商之德總領事署繙譯官麥令豪君分别押候訊明核奪○偷兒王阿三不知從何處竊得衣服十餘件持赴某質店押錢適爲包探唐湘洲所見拘入捕房捕頭令解案請究直刺判責二百板贓存候失主具領○某洋人家傭人曹掌寶竊取荷蘭水皮鞋等物報由包探倪順泉拘獲送案直刺判責五百板荷校一月期滿之後發捕房三月○木工吳寶林藉端將魏玉和頭顱擊傷經包探劉阿炳獲送至案直刺判責二百板○陳坤泉至裕昌洋貨店購物乘隙竊取洋傘兩頂報由包探王長桂獲送至案直刺判責二百板贓給失主具領○唐關寶與瞿增桂因事口角突被踢傷小腹報經包探倪順泉獲送至案直刺判責三百板荷校二禮拜發犯事處示衆 
[美租界捕房紀事]  
　　昨日午後一點鐘時有一載貨車滿載自來水鐵管行經漢碧禮路裏虹橋左近偶爾不愼將江北小孩伍貞細撞倒於地碾傷足背血流不止痛極狂呼六百二十五號巡街華捕見之將甲乙二車夫拘入捕房捕頭察得伍所傷勢尙無大碍姑念甲乙事出無心令償養傷費若干釋之使出○前晚小竊吳阿二濳入楊樹浦路某姓家行竊衣服携之而出被某號巡街捕所見連贓帶入捕房捕頭令押候解送公堂禀請讞員孫建臣直刺訊辦○前日傍晚時無賴某丙伫立楊樹浦路某紡紗廠前乘放工時向某姓女郎任情調笑某號華捕喝阻不服拘入捕房捕頭令押乞丐牢一宵以儆 
[蘇省官報]  
　　七月初一日候補道松竣通知武備學堂今日開學黎經誥江西入由甯來長洲縣蘇禀謝奉飭拿獲鄰境盗犯奏請送部引○　見代理寳應縣劉思勤禀辭赴任知縣徐元熙由上海樹木捐局專丁來省禀謝三月連盈蒙記功一次潘升嶽禀　奉委寶山沙洲差屠仁溥禀謝奉委管解京餉差　初二日正任江甯縣盧維雖由甯來禀謝調署江都縣事代理崇明縣楊炳震禀辭赴任丁憂知縣陳文藻禀辭赴滬叩暫回甯府經歷鄭光蔭禀知今日到西路四叚警察捕員差指分江蘇试用縣丞康培龍由籍領咨到省初三日候補道劉體乾通知中學堂暑假期滿本日開學代理蘇州府田庚禀知中學堂今日開學同知愃齡禀知交缷署六合縣事回知縣陳沛霖禀知今日到發審局帮審差游錫龍禀辭赴甯見制憲調署江都縣慮維雝禀辭赴任府照磨趙孶禀知奉撫憲傳寫履歷吳淞米捐局稽查委員分缺巡檢呂徵烈由滬來禀謝飭知奉部核准註册　口駐防印務章京鑲紅旗佐領彭庚由鎭江領餉來江蘇候補知縣李熊飛於七月初二日午時在湖南會館病故 
 
 
 

Page 11

 
 
   
 
 

Page 12

 
 
   
 
