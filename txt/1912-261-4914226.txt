# 1912 - 261 - 4914226

 

Page 1

 
 
社論 
[爲鐵路計畫敬告中山先生（續）] [  心禪]  
　　一組織公司鐵路之款以公司籌集爲主然中國商民財力日益窮蹙勢不得不縮小股額每股以十元爲度額小斯集事較易否則期緩而工遲亦一缺點故必用分工之法先築一叚再收第二期欵與股東以查核之權俟首段工竣有確實之利可圖方足以廣招徠而厚信用也次則公司亦可募債外國謂之社債由公司名義募集給利而不分紅公司之盈虧債權者不過問故保守之資本家皆應募社債而不購股票故公司以鐵路爲擔保發行債劵按期給利必足爲公司資本之補助 
　　一補助機關集公衆之餘金以增大資本之效用惟銀行業最爲有益各國有以特别之目的特設興業銀行者中國鐵路事業萌芽伊始專設鐵路銀行以爲貸借機關實亦補助資本之一要圖然設立銀行宜先有資金以資周轉仍不得不於收集鐵路初次股金或得餘利之後設立銀行以爲接續維持之計畫故必與他種方法相輔而行一吸收外貲吾國深識遠慮之士恒視外債如蛇蝎然不得已而仰給於外貲亦非無完全之方法蓋每一鐵路募外債不及全路資本之半以他項收入作抵令用人行政一切歸我主持則自有利無弊要之吾國財力艱窘勢難捐除外貲苟能付利償本之手續一切同於内債亦不必視爲畏途也 
　　以上數者實有相互爲用之勢興辦之初當先組織公司集有股金以爲主欵而用内債與外貲爲補助至銀行則又足以維持進行調劑補苴是在當局者加之意耳 
　　次言人材鐵路人材工程師與管理員並重吾國鐵路以雇用外人利權外溢近年各省學成者漸多惟或者用違其才或者擯而不用致成才無以資獎勵殊不知中國收自辦之實權非廣儲人材不能達其目的此宜預爲之計也 
　　　宜擇各省交通之地設鐵路學校聘用外國敎師分科敎授以備數年後在本省充當測量繪畫置橋安軌各職或歸鐵路公司設立研究所其敎習由公司職員充當另給薪金學童亦令半工半讀免給學費則未始非權宜之一法也 
　　鐵道普通人員由中國學校造就自爲正當辦法而高等人員則非選派學生至各國肄習不可且須實習庶乎畢業回國可當專面之任 
　　總之鐵路問題其所須研究者不一而足而研究鐵路之進行要以經費與人材爲其主因提綱挈領其在斯乎 
來稿 
[法内閣般氏之赴俄觀（遠東通信）]  
　　法俄兩國於千八百九十一年結爲同盟復於次年在聖彼得堡續訂軍事協約以補其前此未盡之意然此約祗有陸地之關係毫無海軍之聯合直至前數月兩國政府始以爲非聯合海軍不足以得外交上之善果於是屢開談判但迄未就緒耳頃者法内閣總理般加海君特坐軍艦繞道赴俄歐陸輿論因此譁然或謂其爲英俄借欵問題而行或謂其爲法俄海軍聯合而往兩說孰是孰非目前固難臆斷要之般氏此舉蓋有絶大之關係觀於下列巴黎屬地電報日報之論說可以知其梗槪矣 
　　該報謂歐洲列强分爲兩派一則德奥義之同盟一則法俄英之聯合然法俄英方面除於摩洛哥問題及千九百七年之英俄協約三國共同研究而外數年來彼此無同舟共濟之心有蚌鷸相持之勢觀於德擴張租界於土之亞洲方面將及波斯之時英俄尚不知共謀抵制乃反相衝突之一事可想見矣若夫德奥義則不然奥義則力求進取之策德則日經營於土國故雖土舊皇之去位而德之勢力無稍減縮此蓋土人於德感情極好德人在土措置有方也邇者法俄英三國知非改變方鍼將落德奥義之後故急起直追互求進取之策然亦其此時得有機會可乘者三焉第一往者法拒土之借款以其屢與法之政治抗衡茲土則改其前此之行爲大有　法之勢觀於土新政府中之人物類皆法派之　可以知矣第二本年春初英以内政匆忙無暇兼顧外交頃其内政已經妥貼可以致力於國外之經營矣第三俄自戰敗之後屢欲重整海軍而不得刻亦已由議院通過添造軍艦之案矣是故近日外間疊以法俄英之外交行將駕德奥義而上之蓋以其得此非常有之機會並能亟謀其進取之策耳顧其進取之策最足令人驚歎者莫如七月杪英海軍大臣之宣告是也該大臣謂英海軍之計畫應將馬内株軍艦移駐於欲西怕内塔方面俾海軍勢力薈萃一隅一日歐陸有事易於調遣至於馬内株洋面當另組織海軍以保權利並謂地中海之要塞亦當聯英法之軍艦以拱衛之最後復演說謂按以上所儗辦法即使兩國海軍大臣更換而事實上仍不至變遷蓋英法協約並非因兩國大臣之交情實以兩國之地位使然耳而况地中海洋面不特法當保守其與非洲北面之交通及保護商船行駛之自由即英亦須竭力鎭守俾得於埃及並印度各部之交通不至爲他國所箝制也（未完） 
要件 
[熊希齡呈大總統文]  
　　爲呈請事案前六月初四日曾奉大總統令開六月初二日　參議院咨開查國務員與銀行圑商議墊欵一節迭經國務員前赴貴院報告並將該銀行圑來往文件曁開具墊欵用途淸單咨送貴院查照各在案現在庫藏支絀業已竭蹶萬分而各省義振之欵遣散軍隊之欵與陸旗各軍餉需中央行政經費一切無從支付長此宕延百廢不舉正恐源無自開卽流亦難節揆時度勢非繼續籌借更無良策足以急救日前惟墊欵草章七條曁銀行圑致國務院　四條關繋重要非得貴院同意未便向銀行圑接續再商相應抄錄草章曁原函譯文各一分按照約法第十九條第四項提交貴院查照議決可也等因到院經由本院於六月初三初四兩日開會提議僉以墊欵一事本院自可同意惟墊欵草章七條應磋商者尙多應由政府由該銀行圑極力磋商以上各節均經大衆可決爲此咨請大總統查照辦理可也此咨等因准此當由財政部總長於初四日午後三時約集銀行圑在匯豐銀行會議抗爭甚久未能解决復於初七日午後三時續開談判允將第一條稽核處改併於財政部内第七條加入海關監督會同查核簽字其餘第二條第七條字句間稍有更改無關輕重此磋商結果之實在情形也會議定後本擬呈請大總統咨復參議院嗣因該銀行關於會議時聲稱倫敦會議尙未解决將來或於七條内有所增改等語本財政部長揣其意存叵測以爲將來要求地步特商本院暫緩答復以留後盾一面與該圑續議墊欵嗣於六月十二日十七日先後由該圑墊撥六百萬兩分别支曾南北兩 
 
 
 

Page 2

 
 
方軍餉在案迨六月十九日日俄加入四國银行圑倫敦會議已定六月二十四日本總理本財政部總長乃約集六國銀行圑代表會議於外交部該圑果如所料復提出要求四條一須予該圑以經理五年債票之專利權二須以鹽務改照海關辦法三須延聘該圑中一人爲財政部顧問四須聘外人爲稽核處長以上四條變本加厲出於墊欵七條章程之外當由財政部長詳加駁辯以第一條該圑所要求五年專利權無非根據於唐前總理之許借之六千萬磅分作五年交欵之說不知唐前總理所云係屬約略估計並非預算五年中應辦之事本國政府規畫大政方針應辦何事應借何欵均須於一次發行債票并無延至五年之久該圑要求經理年限實所不解（未完） 
專電 
[北京電]  
　　敎育總長范源濂昨在共和黨職員會報告黃克强力主閣員全體加入國民黨即作爲該黨政黨内閣并力保在臨時政府期内辦事必可須手但周學煕朱啟鈐兩人决不入黨劉揆一亦决不肯復入國民黨范氏擬俟各人俱入國民黨後卽聲請辭職免致以一人之故令國民黨不達政黨内閣之目的共和黨黨員均謂如此雜湊强迫絶對不承認其爲政黨内閣且何以一入國民黨便可辦事順手可見國民黨員祗對於同黨者盡扶助之責對異黨者則排棄之不顧國家大局專顧黨見此爲明証他方如何均可不論范氏亦斷無辭職之必要且政黨内閣須由總理主持黃爲第三者豈容干預云云故共和黨已一面推人赴總統府面詢趙總理是否有盡以國民黨員組織内閣之意約定今日午後二時晤談 
[北京電]  
　　今日參議院開秘密會商議借欵問題周朱兩總長及葉恭綽龍建章方肇曾等俱列席全體通過内容甚密 
[北京電]  
　　姜克生借票（卽新借欵債票）英政府已允其在倫敦發行有人包購五十萬磅 
[北京電]  
　　六國銀行圑勢將解散現禁令各分行流通銀條并由英使朱爾典向中政府索各項洋債如不照付卽實行辛丑條約故政府正在籌借比法鉅欵 
[北京電]  
　　藏事聞稍有頭緒蒙事恐將允俄介紹各欵其結果中國對於全蒙關係或與西藏無異 
[南京電]  
　　公債票五百萬在滬某銀行售出現洋三百五十萬昨（二十七）已先撥五十萬來寗 
[南京電]  
　　駐寗各軍七月分欠餉尙需四十萬元已由中央接濟之七十萬元内先籌發放 
[南京電]  
　　第一次革命紀念會已假定萬壽宮爲會塲准十月十號起舉行祝典三日晚間并舉提燈會 
[南京電]  
　　北京革命紀念會張繼電請程督代搜南京革命紀念物品准二十九號前派員送京 
[南京電]  
　　都督府屬官一千四百四十餘人程督已電請陸軍部設法補官以安置之 
特約路透電 
[北京電]  
　　聞參議院中亦有不贊成新借欵者其意以爲訂借外債而免監督條件固屬中國所願惟各國之反對新借欵殊足梗阻一切而令他項利益因以蒙損倫敦發行財政劵及政府告成新借欵非經參議院公衆贊成不得視爲正當之舉云云按新借欵事外間皆信曾經參議院秘密討論决意贊助政府但此事如果苛求則關於政府權限一節勢將發生有興味之辯論也 
[北京電]  
　　麥加利銀行在天津時報登載發起書招購新借欵英金五百萬磅時新公司駐京代表接總公司來電令向中國政府請將新借欵增至英金二千萬磅倫敦撤回發印之發起書大約即爲此故 
[漢口電]  
　　倫敦旣發行新借欵大來公司之借欵　難告成蓋該公司目下承攬五厘借欵每百僅凈收八十六而倫敦借欵每百可淨收八十九也惟武昌政府仍未辭絶該公司蓋望其重行提出較愈之條款也 
[東京電]  
　　日本初接中國商訂新借欵之消息時意見不一外務省對於此事頗爲輕視且稱英國外務部大臣已宣言反對恐難告成迨接近信於是各報對於六國借欵圑皆持悲觀且謂該圑商訂借欵竟遭失敗此實各國解散圑體重行獨立政策之先聲云 
[北京電]  
　　蒙古及新疆之大局仍令政府深爲憂慮外間盛傳新疆人民多願宣布獨立而内外蒙古匪亂甚熾與滿洲接界之一帶尤爲特甚國務院决意請蒙古諸親王來就以便袁總統勸喻彼等歸向民國周統領率漢兵一千五百名在洮南府西北戰敗蒙兵千名蒙兵從戰頗勇悍惟漢兵之戰略優勝甚多各兵士極讚周統領之才幹現皆願進攻七十里外之蒙兵大隊中國當道出示布告如有能拘獲蒙古領袖烏泰者予以重賞蒙人能獲送者當授以不次之優銜 
[北京電]  
　　使館界内法國天主敎堂後之敎士住屋今日黎明忽肇焚如敎堂並未殃及惟敎士住屋悉已被燬起火原因大約爲走電所致英美日法衛兵當時均出拯救然勢已燎原力難撲滅僅免蔓延耳 
[南京電]  
　　南京一帶本年雨暢時若故田農均得十足收成 
[武昌電]  
　　城中現已安靜已叛之馬兵二標其馬匹悉爲政府所獲政府現出示凡有報告逃兵蹤跡因而拘獲者當有重賞黎都督及軍政司已將此次兵變實情宣布以安衆心現有官兵一營仍在追捕逃兵十月十號起義紀念日學校軍營商店一律休息懸掛國旗 
[南京電]  
　　交通尙未恢復惟各省民人皆至東京報告星期日之風災人命財産損失之數甚屬駭人聽聞札梘有漁船三十八隻連漁人三百八十名均遭吹失三井洋行之東京丸滿載貨物觸礁沈沒船員得生者僅有六人魚雷艇三艘吹失所在今尙無消息某郵船之觸礁實由船主懈怠所致船主事後曾圖自盡該船曾在勞逸特公司保險洋一百萬圓岐早及愛知兩處無家可歸者數萬　　道已派兵保護災地遭風最烈之區現已靡有峙立之物各街道均成瓦礫之場寺院劇場學校局所均已頽倒又有數處大木悉吹失無蹤地面已完全變狀 
[神戶電]  
　　英國晆塞親王已乘英兵艦前往大連 
譯電 
[北京電]  
　　明日倫敦新借欵發行之結果外間盼望極殷據表面觀之新借欵圑之地位似優於六國銀行圑恐六國銀行圑將爲所敗而不免乎辱也英使朱爾典昨日反對新借款之舉動顯無效力聞袁總統答稱彼亦深知與政府贊助之銀行圑商訂借欵之利益惟中政府不能受該圑之條件故不得不否認各條款以就圑外之人相商耳據熟悉財政之人聲稱英政府旣反對新借款不知將若何發行焉其餘各外交家將否反對現尙未定如此債發行竟能勝利則六國銀行圑似將暫時告終現因中國將訂之借款爲數尙巨故該圑或可有加入之望也據倫敦私電聲稱新借款已將明日登報之廣告忽然撤回不知何故 
[倫敦電]  
　　泰晤士報今日載稱各國在華復行獨立之經濟政策世界和平所蒙之危險與禍害實無較此更甚者故中政府商訂新借欵之舉動大有隱患英政府之不加贊成亦無怪其然耳 
[倫敦電]  
　　外間所傳美國已不復贊助六國借欵及美國已更變此事熊度之說已由美國國務部正式聲明並無其事 
[倫敦電]  
　　新借欵雖經英政府及各國反對而今日（二十六日）下午已發布英金五百萬磅之發起書酬金已定一磅之四分之一自明日起開募至星期六截止路透代表曾謁商訂該借款之克里斯君言及英國外務部反對該借欵一節路透代表告以旣經該部反對進行極難有望克里斯君乃請政府給以不能辦此之理由書至時政府並未交下故克里斯君即通告外務部謂將按照與中國訂定之合同發行此債云 
[倫敦電]  
　　英使朱爾典以中國有期負債之數開報袁總統請其務須於下次借欵之入項内撥欵付淸並嚴詞儆戒袁總統於六國不贊成之舉動當謹愼籌畫等語此間聞之大爲錯愕據經濟各報載稱城中各界現多贊成中國之舉動理論頗多一股票交易社初本反對六國銀行圑以外之人發行借欵迨知新借欵之抵押物與六國借欵相同故復樂許觀於債劵之踴躍認購可以槪見也昨日新借欵已加酬金一磅之八分之三 
[倫敦電]  
　　每日新聞及每日紀聞均載論貶斥各國之舉動每日新聞喻之爲吸人精血之放債人每日紀聞則謂英國領首爲此無道德之事業令人殊爲抱憾云 
[倫敦電]  
　　駐京英使對付倫敦新借欵之辦法此間之人大爲不悅各報均痛詆政府卽泰晤士報亦責外務部對於華事殊欠遠慮且不應以英國之政策遷就六國銀行圑及英國圑　匯豐銀行之欲望云泰晤士報又謂專利之舉吾人本不贊成無論何種政策如不得輿論贊助則行於英國必難勝利云 
公電 
[袁總統通電]  
　　黎副總統各省都督均鑒國務總理陸徵祥自任職以來輔佐宣勞中外推重祗以身弱患病就醫病院疊次呈請開缺本大總統以國務爲重僅准一再續假未許免官該總理以病體實難支持近又續呈情詞懇切本大總統未忍過違其意祗得冀其寛懷調理更出任事以繋人望惟國務總理責任重大未便久懸内務總長趙秉鈞代理國務總理旣經有日輿論翕然現已提交參議院即以趙秉鈞爲國務總理業已通過恐外省未　原因或有疑詞特通達袁世凱敬文 
[籌備國會事務局覆河南都督電]  
　　河南都督鑒删電悉來電稱礙難施行一節查前電所謂本人名義云者就嚴格解釋自以納稅係何人名義即係何人有選舉權惟吾國丁糧册籍久未淸釐堂號戶名至今沿用不獨河南一省爲然非用臨時証明之法調查諸多窒碍前電所稱以選舉人名册未編製以前爲限者正爲納稅之向用堂號或高曾戶名者臨時易於証明起見凡納稅較多之家准其將所納稅額分配於得行使選舉權者之各該弟姪子孫之本人只須調查時能有所証明即名義上確有所係屬總之前電所謂確係本人名義者不限於丁糧册籍之沿用堂號或戶名但以一家之中納稅總額計算共有分擔名義者若干人如果分别分配各有二元以上而能於選舉人名册未編製以前証明其確係屬於各該本人名義者自可各有一選舉權來電又稱尙待商榷二節查家長字樣係來電所舉之詞調查選舉時本可不問親族關係但以各有財産資格者得行使選舉權一經停止無論何人均不得代爲行使例如甲乙二人係屬親族同居無論其爲直系爲旁支但各有値五百元以上之不動産即各有一財産資格即各有一選舉權或共有一千元以上之不動産者則必先就應分財産臨時析而爲二而後各以其資格各有一選舉權若共有財産臨時並未証明分析則現在管有該不動産之本人爲甲即甲有一選舉權於乙無與反是而乙爲管有者亦同至來電所稱消極資格與財産資格本爲兩事無論家長犯第六條消極資格及所犯爲停止選舉權於財産本無拘束但須以其納稅名義或管有不動産名義移之他人不問弟姪子孫均可以該納稅及不動産之資格行使選舉權凡此皆爲臨時分析之辦法如在選舉人名册未編製以前但能爲分析財産之証明調查員即可據以入册希分飭遵照籌備國會事務局皓印 
[稽勳局自由通電]  
　　南京程都督洪師長劉之潔未煕二統領彭調查會長杭州朱都督安慶柏都督分送上海徐固卿陳英士李爕和林述慶四先生武昌黎天才統領鑒南京一役功蓋寰區聞當時軍隊不及萬人竊恐以後各軍紛紛報名請獎殊非綜核名實之道本局職掌稽勳不能不愼重將事况他人捐軀命冐鋒鏑及大局甫定已則貪天功而冀厚賞不獨國家無此財力何以慰死者而服人心爲此通電列公請將所部勳績布告以昭核實並祈攻克南京軍隊爲稽勳之要點以後投軍者不能一例視之昭大信於天下杜物議於將來區區此心可質天日敬電 
[四川都督通電]  
　　袁大總統國務院黎副總統各省都督民政司鈞鑒川省赴京代表現已派定胡宗亮楊庶堪龔廷棟三員刻日就道合先電聞四川　都督胡景伊民政長張培爵叩 
[浙都督致北京電]  
　　北京交通部總長鈞鑒浙省此次水災奇重已由地方各圑體發起水災急賑會籌欵放賑惟往來文電紛繁若一一照普通納費爲數不貲勢必減少賑欵救濟範圍亦因之縮小查急賑電報昔有免費之例此次浙省災情奇重擬請大部飭下電局凡急賑會所發關於救賑電報一律免費以節費用而期普濟浙都督朱有 
[福州報界來電]  
　　申報曁各報轉岑西林鑒岑君來閩報界俱表同情惟挾重兵而來治安有碍日内居民遷徒錢莊相繼倒閉幸彭壽松已辭職政府竭力勸導撫慰居民故地方秩序猶得維持閩逼强鄰若必挾兵禍亂立致望各報主持不必帶兵之說閩海南匯報共和日報氓鐸報通俗報宥 
[閩學生會致岑鎭撫使電]  
　　上海各報館轉岑鎭撫使鑒聞公撫閩人心大慰望速啓節勿爲僞電所沮福建幸甚全閩學生會宥 
要聞一 
[趙内閣成立眞相]  
　　此次趙内閣正式提出得以通過參議院者其樞紐全繫於國民黨當國民黨前晚開主任幹事會於東廠胡同黃克强行館時衆以此問題之成熟係黃克强所贊成黨員中不便再有異議其一部分人别有會心者以反對沈秉堃故亦不能不勉强爲一致之贊同而共和黨則始終抱持其贊成人才主義不以趙氏之挂名國民黨别生異議該黨參議員亦曾開會討論此事主張並無異同民主黨初意本不以趙秉鈞爲滿足然以兩大黨態度幾於一致遂取自由投票主義至國民黨之裹面據吾人所探知者約分二部其一部分有政治上勢力者即爲反對沈内閣而賛成趙内閣之人其反對沈内閣之意殆非反對沈秉堃個人而反對國民黨參議之爲總理其贊成趙内閣者非贊成趙秉鈞個人而贊成總統派中人之爲總理其他一部分人知以國家爲前提則以袁總統爲北方造成共和之代表孫黃爲南方造成共和之代表欲謀國家之統一不容有兩種勢力並峙於國中故急欲謀袁孫黃之携手融成一片以鞏固民國之基礎而其理想辦法則以爲携手之後必有事實之徵騐非徒爲情意之委蛇若取補缺總理辦法各國務員均加入黨中借黃克强之資望以收指臂相聯之效若非黃克强爲總理則其資望不足以懾服之必將求全體改組以純粹之國民黨組織之方爲圓滿然黃克強之意則不謂然意以犧牲一己不足成一問題且與袁總統携手初步不宜卽用猛藥以攻之故此刻萬不能爲無益有損之犧牲必由漸而進圖與總統水乳交融方不致生種種之阻力故主張此時用假國民黨内閣而趙秉鈞遂因此通過矣 
[内務總長之逐鹿者]  
　　内閣問題盤旋於政海之漩渦中已久自前日趙内閣發生作一小小結束蓋趙爲總理已經自己承認袁總統意亦滿足沈爲内務總長袁總統旣推誠相與沈亦無可再辭擬俟趙秉鈞通過後卽續行提出刻聞國民黨參議員多數不表同意蓋該黨現分黃宋兩派宋派原欲自己組政黨内閣黃派則抑宋而推沈宋派因此之故非特對於沈氏總理極形反對並於沈之爲内務總長亦表示反對前日國民黨主任幹事會開會時亦曾討論此事雖不爲表面上之反對而消極的條件則視各國務員均加入國民黨之主張能否見諸事實以爲同意沈氏之標準此條件將來倘果不能完成沈氏或因此而中止其提出亦未可知又聞王賡對於内務總長一席久懐覬覦之心王本共和黨基金監而王氏又於一星期前經孫少侯氏之介紹取得國民黨黨籍因此内務一席王賡氏之呼聲頗高而未啓鈐氏之移轉又非其本願故沈氏如不提出則王氏殆大有可望云 
[大總統與日本記者之談話]  
　　日本朝日新聞駐京記者神田正雄氏前日謁見大總統聲稱奉大隈伯爵之命令叩大總統對時局之政見大總統言各友邦對中國革命後態度多以中國不能恢復秩序爲疑其實考各國革命後秩序有歷七八年而始恢復者有歷十餘年而元氣猶未回復者先例具在班班可考中國革命成功最速不及一年現象亦已如此譬之大火之後大光已滅但有微煙未息不出一二年一切可以復原實不必過爲憂慮至於對時局之政見倉卒無從發表惟對於内政之施設則務必取各國最新式之文明制度施行於我國日本與我政俗相近所願取法於日者尤多至於對外之方針則純取親隣主義日本與我國邦交最古利害關係最深甚望與日本聯絡共保亞東平和其次　俄國與我壤　相接亦望與之保持親善之關係談話至一小時問之久神田氏極以大總統所論爲然當即電知大隈伯報告一切矣 
[政府處置蒙藏之大决定]  
　　勦撫兼施政策 
 
 
 

Page 3

 
 
　　政府近日對於蒙藏政策業經國務院會議通過略分三端（一）關於兵力及軍需上不可用勦中國近日軍隊驕縱異常對於戰事毫無敢死志决鬥心驅用於邊疆勞師疲遠勝利難望一經失敗援軍不易且近來財政困難達於極點即大借欵成立斷難移作軍費若蒙藏兼勦兵力財力均恐不濟（二）關於國際上及國情上不可用勦中華民國成立列邦尙未正式承認國際交涉萬不可示弱讓步然亦不宜决裂太甚宜用靈敏手腕以處邦交况日俄協約英俄協約皆不利於中國蒙藏問題皆與三國有關係倘並用武力解决三國聯合干涉致傷國際和平與民國前途甚有關係（三）關於國基及國 
防上不可全用撫中華民國開幕伊始卽發生此蒙藏問題成一絶大内亂兼外患之事件若不有示威舉動何以鞏固國基尊重國體况蒙古西藏關係西北重要之國防不可不竭力鎭定且一味示弱無異割讓邊疆一失腹心隨之故斟酌蒙藏内情及關於蒙藏外交勦撫兼施最爲得宜云云 
[黃克强自述革命歷史]  
　　十二日旅京善化同鄉會歡迎黃克强到者五十餘人首由會長劉頌虞致辭次黃君演說言昔在日京將往南洋同縣留學諸君開會歡送是時亦劉君爲會長俯仰今昔感慨係之興在長沙與劉霖生徐佛蘇共謀起事會事先敗死者數人逃至上海與楊篤生楊晳子組織愛國協社會福華刺王之春案起興及同志多被捕賴江西巡撫夏時電致工部局獲放遂至日本思結合革命圑體適孫中山自美洲來日京因日人宮崎寅藏介紹相見談論極合始立同盟會用文字鼓吹一面着手運動軍隊陸軍學生回國帶兵者日多南軍中已伏有勢力興遂謀起事鎭南關略爲試騐後欽廉官民因捐交鬭郭人漳電詢遂往訪之留其營中三月鼓吹革命後又别去前年廣州之役原定正月於時長沙則焦大峯武昌則居正孫武上海則陳英士布置略定會購械愆期乃於三月二十九日午後起事同志千餘人分作數部興率百二十人攻督署事敗同志死者七十二人葬於黃花崗興及趙聲逃至香港謀再舉去歲武漢事已破獲名册盡失乃於八月十九起義推舉黎君爲都督越數日興始至漢與淸軍鏖戰其時各省已先後響應漢陽之失興主張嚴守武昌另調粤兵而日本參謀某甲主張棄武昌世或以此議咎興傳聞之誤也興至上海時兩方已有和議曾具電致汪精衛略謂難可自我發功不必自我成遂有今日共和之局僥倖成功興雖著奔走微勞而戰事實多敗北但天下無難事惟堅忍二字爲成功之要訣云云黃君演畢衆鼓掌不置並攝影中庭以爲紀念 
[國民黨野心之一般]  
　　自大總統八大政綱發布後據國民黨一般議論以此等政策能否見諸事實仍以解决總理問題爲前提蓋該黨之主張以總統一席數年之内决不能捨袁氏屬之他人推内閣則不可不由國民黨組織而中央集權主義則似與政黨内閣有相連發生之關係其餘則爲普通一般人所共認爲不可缺少之條件云 
[沈秉堃弭匪四策]  
　　袁總統近來深以魯汴蜀新閩粤各省土匪爲憂日昨下午特與沈秉堃籌劃銷弭之策沈即以策進（一）文官保障法懲戒法急宜規定使各官吏有所勸勉有所顧忌俾得實心治理（二）刑律寛嚴視人民之程度程度高幾許刑律即寛幾許否則寛嚴均有流弊當速定適宜之刑律（三）多開礦産振興工業以容納貧民使得自贍民己樂生自然惡死（四）注意鄕圑嚴行保甲一以消滅本鄕之匪一以防禦外來之匪且省征調之煩餉糈之費軍隊之擾復免無辜之株連云 
[工商總長新計畫]  
　　工商部劉總長到任來極力整頓部務連日與次長向瑞琨君籌商進行方法彙錄如左 
　　一商工會議劉擬召集全國富於工商學識之人就北京開會研究工商進行方法擬請張季直先生主持會事 
　　二修訂鑛律劉總長以我國礦山多有外人承辦亟宜延請明習外國法律之人修訂礦律已敦請王寵惠擔任此事 
　　三廣聘顧問劉總長廣聘中外名流以爲顧問所羅致者有李維格聶某傑朱志堯陳榥張弼士張鴻南吳錦棠諸君 
　　四宣慰華僑工商部定期召集工商會議後以南洋各島華商最多僅新加坡設有總領事可以宣布會議宗旨及催促推舉與會之人趕緊赴會其餘各處未及遍知已派陸乃祥熊樾二人前赴南洋各島廣爲宣慰不日將起程前往矣 
[時評一（萍）]  
　　異哉國民黨主持政黨内閣之政見大政綱之推行必曰吾且待國民内閣之成立國務員之商榷必曰吾且待國民内閣之成立近且矯糅造作雜湊强迫以冀達其國民内閣之目的幾若民國之内閣舍該黨而必不可以任事者然斯亦異矣 
　　雖然該黨之一二大偉人固公然以脫離政界振興實業爲己任者 
　　今日者克强何如而克强之偉論抑又何如 
[編輯部廣告]  
　　衆議院議員選舉法施行細則已發表於政府公報今日本報特轉錄入第二張本埠新聞後 
小說 
[無名罪人（九十一）]  
[無名]  
　　無名罪人道正是其實這失去的大金卻是我的東西黑兒律師道你可有證據沒有無名罪人道因爲沒有證據我知道說出來人都不相信所以我一向不肯說的但是我在美國動身時我卻携着證據的到了中途纔失去了的黑兒律師半晌看着無名罪人心知他所說决不是假因又說道眞是一件極可异的事但是你那證據是什麽樣失去了的無名罪人道黑兒先生你難道報紙上不曾看見的麽有一蒲豋輪船從紐約開往英國離那牛勿倫三百海里之處和别輪船相撞以致沉沒了黑兒律歸道原來如此當時報紙上雖記此事因爲我我自己沒有關係也便隨意讀了過去並不曾留意於他原來你也在這蒲豋船上麽無名罪人道正是所以裁判所調集了所有法國船主水手等沒有一人認識我的黑兒律師道你來巴黎如何又坐着英國的船呢無名罪人道因爲我在英國的友人處舊時有些債項我想先到那裹還去了他然後再回巴黎來和太克相見不料那蒲豋船半途沉沒了所有的行李都沉在海内身上只帶着途中所用的旅費幸喜爲别的船所救到了英國還人的錢也沒有了和太克相約的時日已經來不及了因此匆匆忙忙到了英國也不耽擱在沙勝港内又換了船直回這法國來黑兒律師道這是幾時的事 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[滇軍攻克鹽井之捷電]  
　　滇軍殷司令官九月六日電云火急　送軍都督　　　參謀政務廳各司及各報館楚雄各兵站鑒八月二十六日夜四時西征軍進攻鹽井除擊斃外生擒　匪一人並擒獲蠻官魯宗甲一員餘匪逃散登時克復鹽縣所到之處僧俗歡聲震地爭相投誠據該土人等稱　藏中推背　之類有云不怕川軍尹都督只怕滇省殷將軍令滇軍到處皆秋毫無犯是以願歸滇軍反折川軍等語查所稱推背　云云殊屬妄誕但藏人生命甚愚信佛尤篤地方旣有此謠我軍又復連捷因其怯而取之擇其好而投之則進取必易爲力除令縱隊長鄭開文將所獲蠻官魯宗甲拘留阿墩並令駐墩委員張世　仍回鹽井　縣事歸我軍駐井官長節制辦理地方善後外謹此電聞並祈電中央報捷迅撥大批餉銀接濟承　叩魚印 
　　同日又電云各報館鑒承　於魚日復電滇都督並懇轉國務院文曰臨安行轅軍都督懇轉國務院均鑒歌諒達感電奉後得三十一電謹悉我軍右窺鄕城左窺鹽井實爲川軍圍攻巴裹塘之聲應意不在得地也兩軍先發阻止不及矣飭令巡駐固善倘叛番來攻亦不能坐以待斃右鄕左井距裹巴兩台多則八九站少亦五六站裹巴未下川軍萬難顧及鄕井能否會商旣不可知則如何進止即難预定軍情萬變匪可逆覩總之左右蹤隊不過掛觭閒暮耳而國防大計仍以直搗拉蕯救濟漢族蕩平藏亂爲目的昨得靖西同知馬興周告急公文並由印度逃歸者面述藏中確切危象令人駭悚江孜被逼之陸軍已繳械出關拉蕯久困之兵民亦糧盡援絶達賴由噶倫至江孜所帶快槍多係新式不但有人接濟且從中煽惑西方片土將見淪亡承瓛枕戈不寐心熱若焚起舞終宵先鞭難著計師出境已過秋高懸馬縋山慮塡雪窖前懇中央會下各省分担軍費共四百萬係統括一年各項支用而言倘蒙允許則鹿幣朝來即虎賁夕發或分批電撥數十萬金亦未嘗不可事危矣時迫矣倘再延一二月則大雪封山雖有李廣之兵鄧通之錢亦不能挾資飛渡崑崙也倚馬上言神與電馳矣謹錄奉聞仍請輿論主持使迅定邊圉以固國基實所禱切滇西征軍司令官殷承　叩魚印 
[曹鎭擒獲滾地龍这捷報]  
　　曹州鎭張善義本月十一號致濟南電云大都督靳統制鈞鑒五號步九四兩營探明巨匪曾廣僧（即滾地龍）紏悍黨百餘嘯聚濮境邊莊立馳圍捕自早七鐘戰至下五鐘匪衆冐死突出我軍一齊拚命兜勦槍傷滾地龍頭顱當場就擒格斃夥從八名餘匪乘黑鼠竄追至八鐘先後捉獲楊文進曾四房四等三名奞回被擄莊民三十名得快槍洋槍十二杆牲畜十頭收隊查點步四營受傷目兵三名内一甚重步九營傷兵二名滾地龍被擒時僅存一息不能取供質之獲犯並傳集該匪首之父及莊長隣佑認明實係滾地龍正身當以傷重垂斃遂即駢　提訊楊文進等供稱同夥帶傷逃逸約十餘名伊皆李四考黨與春間曾在羅樓戕害哨官張在桐不諱除將匪犯正法拯出莊民遣歸牲畜充賞鎗枝繳庫外查前奉憲電勦撫簡章七條内孥獲滾地龍賞銀二千兩並奬千把此次兩營血戰經日卒使巨　授首功異尋常賞欵已遵章由鎭撥墊先示鼓勵乞速飭司照發以昭大信至應獎官階擬請變通辦理將該兩營管帶趙昌簡趙炳元各記大功一次在事出力兵官由職鎭查明先擢升勿庸奬給千把是否有當伏候電示張善義眞 
[襄陽火藥局失事之慘聞]  
　　襄陽火藥局於本月十九號下午忽然爆裂藥彈橫飛炸斃三十六標三營督隊官一名及兵士十餘名居民四百餘人轟倒附近房屋數十間總事令劉公當即會同地方官紳將炸斃軍民分别撫恤現已安謐如常矣 
[鄂省籌辦起義紀念會近聞]  
　　鄂省舉行起義周年紀念爲從前未有之盛典所有佈置情形已迭誌本報茲聞黎公以胡瑞霖君前因事繁辭不就總理會務之任已改委顧問官李國鏞担任斯事并給徽章一面以專責成而重職守其會場所需一切經費以酒食爲最巨除黎公慨捐廉銀五百元外並飭財政司撥欵五千元作正開銷以重用途現在大總統國務院參議院陸軍部海軍部稽勳局公使圑各省都督民政長均應承派代表前來觀禮預計此項代表約百餘人之多前擬於都督府東偏大廳室設招待所茲以人多出入不便特改以前淸鹽道署現作同盟會支部辦公處爲招待處并飭第四鎭統制撥兵一隊前往守衛又派都督府副官劉斌一等四員爲駐所照料員現聞會所職員已經選妥計評議夏壽康等八員指揮吳醒　等八員招待呂逵先等四員紏察胡祖舜等四員庶務李哲昌等十員均各給紀念會鍍金徽章一面以便識别云 
[副總統請授鄂軍將領軍職]  
　　鄂軍現號八鎭所有八鎭統制均係歷經戰爭鑄造民國之偉人近黎公特將一鎭黎本唐二鎭杜錫鈞三鎭竇秉鈞四鎭蔡漢卿五鎭吳兆麟六鎭王安瀾七鎭唐犧支八鎭季雨霖等八員開列戰功事實咨請大總統一律授爲陸軍中將而二鎭統制杜錫鈞於南北交爭時身當軍統指揮各軍極爲得力尤應特别旌獎以彰勛勞故獨加大將銜以示優異以上諸員已經大總統核准明發命令在案頃黎公又以鄂軍起義不數月而共和告成全賴羣策羣力始克臻此各統制旣經授職各圑長協統等亦未便獨令向隅昨復咨請大總統將鄂軍敎導圑圑長陳鎭蕃砲兵圑圑長姜明經并前軍務司長蔡濟民十七協統領徐　坤均授職少將兼中將銜其餘協統馬驥雲夏占魁石星川闕龍等十六員一律授職少將聞袁公已復電照允日内可見明文矣 
[假俄商破壞浙省烟禁]  
　　俄商查里布勒凱音夫並未照會軍政府擅在拱埠開設洋行販賣烟土訂期本月十八號開市前日續到印土二十一箱僱用印捕押載經朱都督兩電稅關槪未承認昨已急電外交部請示辦法嗣據駐滬交敊使密電略稱該商此次發難實受某某兩國主唆有恃無恐意在挑　辦理過激恐釀外交巨釁等語電文極長致朱都督左右爲難前晚召集各司曁軍府僚佐秘密協議對付方法云 
　　另函云浙都督府昨已准駐申俄領事覆電謂此事並不接洽則是所謂俄商者顯係奸商藉名已無　義又禁烟會曾派員調查先云有二印度人後已不見再聞人言其店主業已逃走刻聞朱都督已飭民法各司查　矣 
[東甌日報館被毁詳情]  
　　東甌日報函云温州政治研究所前由潘德駿蔡賡葉景煇葉佐亭葉興等發起組織邀呂君文起爲名譽校長呂君曾屢次函辭不受其内　管理一切均係潘德駿蔡賡主持潘向充監學刻以事晋省遺缺由乃兄志謙及蔡賡兼攝現因該校擬改辦法政學堂以周氏宗祠規模不合遷移道後農業學堂適同盟會會員發起平民兩等小學校办暫借該校爲校址其講堂正居政治研究所講堂樓下不料該所學員内竟有不明法律之徒蘇國俊等破壞規則闖上平民小學講堂擾亂秩序適本報主筆周君予由兼充平民學校義務國文敎員在校主講目擊情形歸即揭載於二十一號報内該校監學蔡賡潘志謙敎員夏子藩葉鶴生等四人於二十一號下午二時來館言學生以全體名譽攸關應請更正并聲言脅制周君以事出親目所睹非尋常訪員來　所可比諸君如必要更正須請以法人名義函致本館無有不可通融蔡等見周君未允隨相率而去不料去未經時突來該所學生楊德光黃省三蘇某及樂淸人萬某等數十人蜂擁入館不問理由即將館中及公司内一切器具任意搗毁並壞大印機一部另星物件抛擲狼藉不堪入目且將樓上夾栅板壁門窻搗壞復將主筆周予由從樓上倒拖而下多人隨拖隨毆自府前街沿街拖去拘於該所内拳脚交加致周君遍體鱗傷當即口吐鮮血而公司内印刷工頭陳俊亦被打破額角鮮血直淋餘俱四散奔赴各處報警永嘉知事金君仲蓀聞警卽飛請署長親率警兵二十名至該所先將周君護回該所竟復持蠻不肯放出警署長徐君緝旨因之大怒遂云爾等如要殺死周君請卽於此地殺死否則本署長有地方之責斷不能任爾等恃衆妄爲遂硬將周君護出用小轎送至知事署並報告毆傷情形知事金君仲蓀面囑周君先赴檢廳請驗旋聞錢檢廳長已親到本館勘驗周君亦卽回館諸項受傷人等及搗碎各物均已由檢廳長親自驗過嗣後周君即換轎赴大英醫院療治醫生診後據云受傷甚重未知有性命之憂否聞昨夜又吐血一次云查該所敎員等由報館歸後佈告學生云此事交涉余輩難以辦到學生聞言之下羣謀暴動該監學及敎員等並不禁止在先嗣後又不能彈壓各學生遂演成如此之慘劇該所監學及敎員誠不能辭其咎也法政學生有如此不法之行爲斯誠咄咄怪事也 
　　訪函云温州府前街東甌日報館於九月念一號下午被政治研究所學生數十人擁至該舘搗毁一空並將主筆周　君兇毆由樓上倒拖而下擄至該所禁閉幽室後由警察押回送至大英醫院醫治聞傷勢甚重已向永嘉法院起訴未知法官如何辦理現該報祗出半張待印機修好照常出版云 
[粤省女代議士力爭女子參政權]  
　　九月十八號粤東省議會出席代議士九十七人提議女代議士李佩蘭提出力爭女子參政權案李佩蘭謂本會簡章原規定女子有參政權自不能昨是今非反生阻力就以美國而論亦有一二省會有女議員之例今參議院盡行取消實屬故意抑壓女界我粤東首倡授女子以參政權想諸君必無不贊同之理望諸君協助向參議院請願力爭倫耀華謂數十年來女子受專制之若已達極點今者共和告成男女平等男子旣能參政女子何獨不然如以女子無參政程度則史之所載如鍾無鹽秦良玉花木蘭等居然運籌帷幄歷朝帝后之參預政事者亦不知凡幾以近今而論外則有域多利内則有淸慈禧后皆參預政事凡數十年其一舉一動實駕乎男子之上又革命未成之日何嘗不利用女子今革命功成竟取消男女平權不准參政唐女士在京憤極因而有毆打宋敎仁之事日前國民黨開成立大會有某公謂國家未鞏固男女不能平權豈男女平權亦關呼國家之鞏固耶如以爲有關係則女子又應與以參政權本議士以目下女子平權之說已深入腦筋倘不略予參政之權　風潮一起勢不可遏不特家庭多故社會上亦受其害女子程度雖有不齊亦何異於男子且十室之邑必有忠信十步之内亦有芳　固不能一言以蔽之也應由本會將李議士請願書通過轉遞參議院准每省仿照我粤臨時省會辦法以十名爲額謹愼選擇如此辦法總不能與男子人數相等則女子之心自平請諸君極力維持女界幸甚李藻雲謂民國民立我粤即首予女子以參政權此爲　千年來未有之特色亦爲全國各省之先河即以歐西各國之文明尙未有歷此階級者况本會簡章已經參議院通過是女子參政權已得參議院之承認現在女界方且萌芽諸君惟有協力競爭　稍緩視爲要程儒國謂在反對女子參政者輙謂其政治學識不如男子不知以此定之殊無標準方今女學正在萌芽我男界正當協力補助之豈有以其幼稚而遽行抑壓之理查滿淸時代並規定女子無選舉權而熱心報效公益者尙不在此限若以民國時代而　然歷制之豈非共和不如專制乎查　西各國如澳洲之西　紐西蘭美洲中之小洲女子亦許以參政權以我國女權之發達即從事於革命者亦不乏人今日始行力爭竊以爲晚本議士對於此案絶對贊成似宜電致中央參議院力爭周孔博謂前參議院提出女子參政案經已否决若以同案請議而無特别理由想亦難生效力電致參議院力爭之說本議士絶不贊成且所爭未必有效即爭之有效亦於事實上難行蓋有選舉權即須調查資格今日爲時已迫調查手續固屬窒碍難行抑就資格中所規定財産一條而論以中國女子能直接財産之關係者爲數有幾審度情勢竊恐爭之亦屬無益　有聯合各省女界各舉代表力爭以爲下期之預備可也（未完） 
[粤東自來水公司議案]  
　　本月二十日廣東自來水公司開股東大會議到者極衆公舉實業司代表陳科長商股朱伯乾主席議决四欵如下(一)議决公司舊合同章程經廣東官股商股同意認定取消一俟呈請實業司長訂定新章當衆公佈卽發生効力（一）議决廣東官股商股認定將董事局移設廣東以收監察實效（一）議决整頓公司一切辦法統請實業司長担任維持（一）議决公舉股東代表十位領銜呈請實業司長隨即舉定何秋巖陳鑑持鄭康南謝鈞　馮暉臨屈湘平劉植生馮伊儕朱伯乾林澤豐 
[蘇人籌辦光復蘇州紀念會述聞]  
　　舊曆九月十五日爲光復蘇州城之大紀念日現由軍政司盧鹿萍君發起組織紀念會勸令各軍將校等捐助經費現已集有成數擬將光復蘇州城事蹟請滬上編劇名家編成新戲俾可與攻克南京之江甯血新戲首尾相接即請滬上名伶到蘇開演並由商學各界舉行提燈會另在都督署及植園等處紥綵掛燈以爲會集之所聞軍政　盧君日昨赴滬已籌備欵項先行往商編戲事宜至演戲場所或在黃廢基或在前淸皇宮尙未商定届時當有一番熱閙也 
　　又舊曆八月十九日爲中華民國開國之紀念日蘇城軍警學商各界各自組織提燈會於十七日起週行通衢觀前及東西中市各商店亦各懸掛燈旗藉伸慶祝 
[蘆墟夥刦絲船盜破案]  
　　南海震澤等處絲商貨船被刦一案已將是案首要吳阿七拿獲業已略誌昨報茲將飛找統領致程都督原電錄左 
　　南京大都督鈞鑒立興拖船被刧洋元一案奉飭通緝後統領等遵卽嚴飭各屬勒限緝拿茲於二十號夜間經鴻鈞榮盛道勝家玉督飭禦武淺水兵艦鍾管帶期薰太湖四營陳二元飛划二營李標勝嘉防游擊水師右隊王德明巡防水師三營余之愷在吳江黎里鎭之勝蕩港拿獲吳阿七（即吳小七）一名後帶綫憑指續獲吳老二（即吳少卿）周阿二（即道士阿二）周阿三席阿二等四名並搜出贓洋一百二十一元訊據供認行刧不諱確係此案正盜已飭禦武鍾管帶押赴嘉善縣收訊究辦一面仍飭通緝餘匪務獲解究除詳情另文呈報外謹光電聞以紓　念鍾鴻鈞劉榮盛董道勝陳家玉張連勝楊士奎叩 
[阜寧陶承恩案近况]  
　　阜甯韓恢等昨復呈請都督云恢等前以阜甯益林鎭董陶承恩等慘殺陶烈士　人梁烈士靜波呈請派員拏解訊擬一案當於陽曆七月一號祗奉指令據呈阜寗益林鎭董陶承恩等阻　民軍殘殺陶　人梁靜波等情是否屬實候行阜寗民政長查明實在情形呈候核辦等因奉此具見我都督愼重民命之至意惟是案縣兩月有餘阜寧民政長已否將實在情形查復乃聞兇犯陶承恩等以巨金賄堵民政長請其誣控此議果成則二烈士沈寃莫白無怪有恃而不恐者僉謂我都督之明察必能　燭其奸卽灰　亦不能任其草菅人命而况烈士乎爲此再行呈請鑒核迅賜核辦以慰忠魂而彰國紀 
[紅燈會騷擾天門縣補誌]  
　　湖北所屬天門鍾祥交界地方之楊家冲素爲匪徒聚積之所有熊元光者即匪徒四大王中之一附近數十里地方擾亂滋甚五月間鍾祥紅燈會起遂與聯合益形猖獗致有八月十六號擾害天門之事茲將當日擾害情形詳誌於左以窮其眞相焉 
　　擾害之情形熊元光與金毛狗（亦四大王之一）帶匪八十餘人八月十六號夜大搶余新河（天門屬）該匪放槍鳴鑼虚壯聲威似若有數千人者大肆搶刧街市爲之一空最可慘者豐泰立新兩典舖金錢衣物一槪無存其影響間接及於貧民而護衛財産被其傷重者不下數十人直至四句鐘始行退去 
　　知事之嚴緝天門縣知事當於是夜聞耗卽派巡警迅往彈壓而當時畏懼不敢卽進翌日方梭巡於市該知事亦於翌日電報民政長當蒙批飭三十標一營（先駐紮沙洋）就近勦辦以保閭閶而衛商民 
　　匪首之拿獲九月八號該匪首熊元光假軍官服裝膽敢遊玩於余新河街市被某偵探查悉當報巡警會同軍隊拿交縣署並搜出眞贓數十件益明其爲匪之証據確鑿全縣人請速送審辦以昭國法 
　　善後之辦法近聞該縣有自治名譽董事劉德芬以匪首拿獲數日尙未訊辦特來省控告於民政府已蒙批准仰司法司卽飭天門縣迅提已獲之熊元光研審確情究明是否確係正賊錄供禀辦并緝未獲兇盜究報至質舖被失之物由縣查明失單據實榜示查照典質例酌量賠償 
[閩省取締海船砲械之新章]  
　　福建民政司近因奉令重申嚴禁出海船隻配帶砲械特飭抄錄專章分行各府縣示遵令將原章錄後（一）沿海船隻出海貿易有遵照後開定額配帶鎗砲子藥刀械以自衞者須將船名及船主出海姓名年籍及砲械各件數開列淸單並取具船商連環保甘各結送由所在該局核明謄給砲械照並將准帶砲械子彈數目列入照内發領收執（一）此項砲械照應隨同砲械存於船内以便隨時查騐砲械倘查騐時無照在船或將照携至岸上混作别用者卽失此照效力（一）此項砲械照專給出海船隻領用其内河内溪各船一槪不准援領亦不准擅帶槍械（一）出海船隻准帶槍砲子藥刀械之定額如左（甲）出海大船准予配帶砲四尊洋槍八枝刀八十把（乙）出海小船准予帶配砲二尊洋槍六枝刀捨八把（丙）出海大小各船配帶子彈應視其航行線遠近由船牌局隨時酌定數目以足敷自衞爲度砲位每門至多帶子藥五發洋槍每枝至多帶子彈五十發不得逾額（一）凡有配帶砲械子彈各海船每遇出口時須將原領砲械照呈由所在船牌局掛號蓋戳派員到船點騐開船後經過沿海汎口關　或船牌局水巡隊均須呈照請驗放行（一）此項砲械照應按年按期繳換一次逾期未換即失效力（一）領換砲械照時應遵照各船牌局定章繳納照費不得抗違延欠（一）出海各船如未經請　砲械照擅帶砲械子彈或已請照而於額外多帶或沿途私行添購或砲械子彈典照相離或將照影射作岸上用者一經驗出立將該船扣留並將船主出海並通同弊混之人及其砲械一併起送就近地方官廳從嚴　辦仍將原具保結之商船一體示罰（一）凡新造出海船隻欲購砲械子彈者須自行呈請都督府核給專照往購不得混領此項砲械照以混作購買砲械子彈之用如違並干究罰至現有各海船如遇砲械廢壞不適用者應向船牌局報明由局派員到船檢驗屬實出具承驗証書給予該船主自行呈請都督府給照添購如非實在廢壞不得擅給此項証書（一）此項專章應通頒沿海各地方文武官弁查照并發交各船牌局轉發各海船遵辦如有未盡事宜可由各官弁各船牌局隨時呈請本司增補改良 
地方通信 
[蘇州]  
　　訴訟須知蘇州各級審判廳收受刑民訴訟事件所有訟費一項向章須俟判决後歸敗訴人照數繳案現在高等廳以各廳訴訟案件日多若俟判决後再繳則必致拖延時日昨特擬定新章凡刑民訴訟事件原告被告均須預繳訟費方可收受否則不理俟判决之時勝訴之人所繳訟費自當酌予發還自九月念六號起一律照新章辦理現已分飭各級應及曉諭人民遵照矣 
　　木戳疑圑蘇垣刻字舖刋刻委勸國民捐關防等情已記前報茲查該刻字舖卽在司前街之文古齋除所刻木質關防一顆之外尙有長短銜條等件其銜條上刻（蘇軍軍政司員委勸蘇松常鎭太五處國民捐務錢）現經詳細探聽據政界人云並無委派人員勸辦五處國民捐務之事不識錢姓係何等人尙望當局者注意及之 
　　盜刦未成胥門外穹窿山爲　中香火最盛之地山頂共有道房三十六房莫不利市蛄倍如龍王殿金粟居等諸房頭頗稱饒富久爲盜匪所垂涎自上年被梟匪葉阿祥紏衆搶刦後所有銀錢貴重物件均不敢安置山上相率寄存城中施主家本月廿三號午後有香客四人至山燒香繼往各道房游玩羽士等察其形狀兇惡必非善類暗囑香工於山上下察看甫至半山見有十餘人坐於半山亭内細察四週果有槍械藏匿草中始知確係圖刦無疑當卽飛奔下山鳴鑼召集村人至山圍捕該盜匪始惶懼向後山小路越嶺逃去山上香客四人亦乘間遁去不知蹤跡矣 
　　牲廠改良閶門上津橋鎔林宰牲公司自被公民彭錫藩等十人一再登報攻擊後於營業名譽大受影響前日特邀集回敎中人於鐵局弄大禮拜寺開會籌議辦法决擬實行設立牛病調養所及牛疫急救所延請獸醫周榮生吳景蘇二君常川駐所檢驗以重衛生而保敎會名譽及公司營業云 
　　選舉調查吳縣初選舉手續由宗民政長移請市公所代辦十三日由市公所函致各市民公社略謂程都督催辦選舉事宜時期已迫請各公社協助分區調查於十四日下午開會研究擔任調查辦法得以尅期趕辦一切手續而奏早日完全地方責任等語茲探得擔任調查事務者除各議員外又有熱心担任調查義務諸君分區彙錄於下東路一區曹錫爵盛振森潘雲裳二區貝錦霞　傳球四區費樹蔚顧啓泗五區丁懷君范端信張東蓀代表吳潮南路一區徐芬項光禮二區尙未認定三區沈紹增吳震元汪惟韶四區朱銘勳五區謝啓陶廷寳陳開甲西路一區孔昭晋二區潘承鶚三區陳昌壬四區陳則民五區何文炳陶思章毛士奇北路二三四區尙未認定五區鄒椿如　區杭筱軒宋斐洪少圃葑區金秉之齊區顧玉振問門外夏申之潘月槎張輔之沈宇伯從二十六日起分頭調查限一星期查畢　有筆墨紙張等費俟查畢開移民政長核准後發給 
　　質問科長蘇城振市公司　中試行人力車案早經市公所表決通過業經派員規勘路綫並出巡警總局派出委員楊經武協同籌辦以期公家得貲裨助商民增闢利源惟當日提議所有改修橋樑各石料須歸還市公所存貯以防將來復舊地步不得由振市公司提用以是經費愈覺浩大一時急切不能試行該公 
 
 
 

Page 7

 
 
司正在極力籌欵不意有民政署某科長挾個人私見力謀破壞將該公司呈報都督之文有意延擱匿報不識是何意見現由市公所諸議員决擬提出質問云 
[鎭江]  
　　法校人材鎭江法律學校由民政長張君翼雲地方審判廳長盧君潤州組織成立業於九月十五號開校十六上課規模極爲整肅敎員中如盧君潤州之講法學通論單君枚叔之講民法包君淑淸之講債權熊君懋儒之講刑法均能剴切詳明使聽講員毫無倦色誠鎭郡之第一學校也 
　　古物發現城内大市口新闢馬路開挖地溝忽發現古磚一方長七寸寛四寸上有（洪壽徐募衆緣重新砌換大市心石並砌南街數十丈所用五萬餘錢時崇寗四年乙酉九月二十七日記）字樣並古錢四枚爲某工匠所得當即送交馬路工程局保存王局長以此等古物他日工程告竣時亦堪作紀念品云 
　　英艦蒞鎭二十五日下午有英國兵艦一艘駛抵京口下椗江心艦中弁兵羣至島洲山金山一帶游覽不不卽須開往漢　 
[廣西]  
　　代表到邕桂森各司派來代表四人初於九號二更後始行抵邕因是晚府署逃脫犯人閉城略早故直到四更始得入城查軍政司代表區家偉（軍衡科長）石孟涵（軍事科長）于鳳岐（總務科長）何起黃（軍衡科員）現各代表擬日内在議會出席宣佈政見云 
　　發現銀礦貴縣地方五金礦産素稱豐富如三义大平山等前經巨商禀辦歷有數次耗去資本不下百萬然終未得成效實因辦理人之不善而又任意揮霍不悉心研究礦産之故也茲聞龍覲光前因公下鄉途經龍山地方行至美人山六騰山等處登山一覽如有銀礦即飭掘地未至二尺深果然顯露礦苗其中確有銀質遂組織公司擬集股本十萬元每股五元合作二萬份之數最多祗准二百股爲限今已禀請地方官履勘立案現分推龍覲光爲總理梁伯榮爲副理云 
[廣東]  
　　舉行祝典同盟會粤支部致各界函云公啓者九月二十九號即舊曆八月十九日爲去歲武漢起義之日實我中華民國紀念之辰追維旣往當日吾黨諸先烈各棄其頭顱氣血心腑膚肉以易此民主共和之幸福復默然肅其靈魂以拱授於我生存之同胞其可嗚悒可感動之情固吾人今日所宜引爲一大紀念而自時厥後竟造成我中華民國使吾人飲共和之幸福輙思武漢一役爲其基源是則當日慘烈之情翻爲可歌可頌可韾香之事此又吾人所宜引爲紀念而亟欲舉行祝典者敝會同人爰於是日懸旗結綵茶會演說施放烟火演劇三天以紀其盛且誌弗忘竊願我各界同胞届期同申慶祝陸軍正服而出海軍嗚砲致敬政商學報農工諸人各休厥業於門首高樹國旗儻能燃點花燈施放砲竹而名人騷客作爲歌頌播諸里閭詠嘆不置則敝會同人尤深感佩嗚呼美國獨立祭日則鳴自由之鐘法國革命紀念則奏共和之樂堂堂新國曷讓美乎敢布熱誠尙希台照特此披露 
　　平換紙幣粤都督令云照得廣東紙幣前經商民低折軍民人等咸受其害現由總商會會同各埠商會代表議决維持辦法擬定實行平換條欵十條呈由本都督核定並訂立罰則三條附列於後限於本月二十五日實行除省城地方已出示曉諭誠恐各縣城鎭鄉村未及週悉合將告不頒發到縣仰即迅速派差分往各屬城鎭鄉各處擇衆人屬目地方張貼曉諭如果發來告示不敷即由縣抄貼曉諭務使大衆咸知毋任疏漏爲要至此次維持紙幣辦法出自商民公意政府採擇執行該縣應卽日召集商會曁各商人將條欵先行宣布務使互相告誡一律遵守並知會營隊諭飭警察及期嚴察巡查秉公執行愼重將事維持幣政寅基於此除通令各縣及派員分往勸諭外爲此令仰該縣即便遵照辦理毋得疏忽　　致于查究此令 
[時評二（默）]  
　　前淸大僚於任事之初無一定之政見及着手辦理則顢頇糾錯轍亂旗靡其不躓而仆者鮮矣 
　　今者袁大總統定有八大政綱自總統以外則減其半而爲四工商總長有整頓工商四大計劃海軍總長有規畫海軍四大綱領沈秉堃有弭匪四大條陳張謇有鹽務四大政策凡新人物到京或受任罔不有一番政見之宣布以購歡迎者之掌聲不可謂非中國之進步矣 
　　顧何以不三不五而必以四爲標準者何歟豈處此四面楚歌之際凡初登舞臺者必須打一套四平拳歟 
　　中國之域中有四大外人亦即以四大之手叚對付中國借欵則有四條件之要求日俄英法則合四國以謀我我四大國之四平拳果足以應付之歟 
本埠新聞 
[大同民黨將開紀念會]  
　　大同民黨黨領章水天君因去歲八月十九日爲武漢起義之日我同胞脫專制之淫威享共和之幸福爲歷史上莫大之光榮故於舊歷八月十九日起開民國紀念大會三日並通告各省支部届期一體舉行以彰盛典 
[國貨維持會第十次宣講預誌]  
　　陰曆八月十八晚八句鐘中華國貨維持會宣講部假中旺弄錢汪會館開第十次宣講會請工商學各界男女到會演講並由會員王文典君即社會黨實業圑主任提議整頓全國綢業改良造法及籌商聯合華僑聯合會推消海外方法想熱心國貨者届時必聯袂偕往也 
[尙賢堂演說回敎]  
　　本月二十九號禮拜日下午五句鐘爲法界　昌路尙賢堂敎務聯合會開會之期聞該堂特請回敎中之阿衡馬宜之君蒞堂演說淸眞敎之哲理及對於國與民之影響並該敎流傳之歷史回敎爲中國　敎之一部分屆時往聽者諒必實繁有徒也 
[查獲私鹽]  
　　浦江緝私幫帶王玉臻前日訪聞浦東土梟楊儀昌又在陸家行鎭秤販私鹽因即率隊往拿見楊之羽黨綽號念四怪裝有私鹽一船共五十六包當即拿獲昨解鹽公堂充公 
[偵獲搶刧鉅欵之盜黨]  
　　滬北梅恒裕等絲號雇貝阿七駁船裝運現洋三萬六千元赴浙屬辦絲詎在嘉善縣屬千墩地方遇盜其洋悉數被刦報請江浙兩處地方官及租界捕房一體嚴緝在案茲悉嘉興某營偵探季　緝獲此案内之盜黨五人供有同黨張愛生等分贓逃匿滬北前日該偵探帶同眼線孔長生徐耀泉來滬偵知張匿跡虹口報請匯四捕房協同華探楊掌生西探雪姆生前往將張愛生緝獲押至昨晨解送公廨請究先由中西包探與來探禀明前情訊之張供年三十七歲蘇州人來滬祇五天並不爲盜關讞員商之英康副領事以張旣在租界就獲應由公堂預審遂諭來探先行回去趕速備文並將已獲各盜口供送廨察核張還押候示 
[電車碾斃小孩之结果]  
　　翟長根駕馳電車在法租界菜市街口撞倒寗波小孩蕭吉新碾傷斃命即經捕房將各見証各巡捕等一併傳廨由中西官研訊判候飭查當時被撞情形禀復核辦在案茲經捕房查明當時該電車並不快馳該孩橫竄軌道致遭撞倒碾傷迨覺察拽機業已不及中西官以翟雖無不合究屬不愼着罰洋二十元充公示儆 
[救護月蝕之恶習]  
　　前淸時代每逢日食月蝕之　文武衙門例須鳴砲開　救護積習相沿牢不可破茲自民國成立各公署已將此例革除詎前晚月蝕一般愚民仍然放花爆公共租界内尤甚事爲捕房得悉以擅放花爆殊違定章卽飭中西探捕往查將沈才堂王阿生李茂江郭谷生韓阿定李福泰陳土生王鶴才林春福陸興發胡海羅等數十人分别帶回捕房各令存洋保出昨經公堂傳案訊明關讞員諭曰現當共和時代種種迷信均已革除爾等燃放花爆未向捕房領照係屬違章着各罰洋兩元充公以儆 
[勸諭埋葬棺木]  
　　上海縣民政長吳君昨出示諭云爲通示勸諭事照得停棺不塟最爲陋習都邑且然鄕野尤甚推原其故大率迷信風水拘忌年向以致經年累歲暴露於道左田間者所在多有甚或棺木朽敗骸骨抛殘犬獸噬啣蠅蚋蛄嘬見者顴泚言者酸心加之炎暑薰蒸穢氣鬰發釀成癘疫傳染蔓延貽害酷烈靡所底止凡此種種何莫非久停尸棺不事塟埋者階之厲也今者共和告成文明進化舊時習俗多悟其非况各市鄕公所均經次第成立如或鄕愚寡識尙有狃於此等積習者應即勸導革除其法令宜有主之棺趕速遷塟俾逝者得以入土爲安其無　者即由各市鄕公所督同該管圖保隨時查察爲之分别塟埋彙報查考是則掩埋　骼具見行善之仁心抑且保衛人民共享衛生之公益本民政長有厚望矣合行通示勸諭其各遵照毋違 
[騙子一再售欺]  
　　城内太平街公茂火腿店於舊歷本月初十日被人以買物爲由將鈔票掉換銅洋四元逃逸無蹤由該店主投報警務所飭探查拿在案前日午後忽有周志靑者至新北門内舊敎場華豐皮鞋店購買皮油一瓶計洋六角付匯豐五元鈔票一紙由店中找還洋四元五角錢六十文嗣以貨價太昂將貨及洋退回取還原票而去店夥沈蘭芬細察四洋皆是銅質立卽追赶扭至二區警局解送警務所任周身畔抄出銅洋八元由司法股員再三盤詰周直認不諱並稱公茂火腿店一案亦是小民所做當即飭警傳到公茂火腿店主江秀峯並華豐店夥沈蘭芬連同周志靑並鈔票銅洋等於昨午一併解送地方檢察廳押候預審核辦 
瑣聞城内 
[串合欺詐]  
　　住居浦東之翟鳳才被山東人滿秀山四川人向榮生將鉛餅三塊詐稱生銀押洋四十二元約數日取贖恐翟不信將向榮生留居翟家詎滿秀山得洋之後先行逃逸嗣經翟查知受騙當將向榮生扭送浦東裁判所復經翟之戚薛文甫將滿秀山找到扭赴警局將向榮生一併轉送上海地方檢察廳提案預審屬實判押在案前日起訴到同級審判廳當奉刑庭推事龔鑑君起訴檢察官潘志岡君錄事員姚賡壽公開審理滿秀山向榮生均供認同以鉛餅詐稱生銀押洋四十二元其共同詐欺取財罪業已成立除向榮生由浦東裁判所判决確定外滿秀山依刑律第二十九條及三百八十二條第一項判决處五等有期徒刑執行刑期十個月並着滿秀山繳出洋四十二元給被害人翟鳳才具領 
[同事妬姦]  
　　東唐家弄附近婦人匡陳氏所開銅作夥友周壽祥被同夥王實和用刀砍傷由警務所解送地方檢察廳訊辦已紀前報昨日午後經檢察官提案預審以周王二人因妬姦起釁周壽祥頭面之傷確被王實和所砍傷勢非輕王實和左手背上之傷驗明實係自己割傷以爲抵制乃將王收押陳氏交保周送上海醫院醫治俟傷痊後起訴同級審判廳訊明核辦 
[地方檢察廳批示]  
　　陸吳氏呈訴楊永源誘拐伊女請求提審由批狀悉爾女被楊永源誘匿一節如果屬實爾於陰歷七月十八日尋獲之後急應呈請官廳核辦何以僅向索人反被楊永源鳴警拘局迨釋出之後又不卽來告訴如此從容不迫其中顯有别情現在爾女究竟是否領歸警局如何斷定來訴均未叙明何能遽予傳究着再明白補詞聽候核辦此批馬秀芳訴馬茂和誘匿伊媳求提究懲由批狀悉爾媳於去年五月十七日不見至今年九月十二號始行找回中間年餘未見呈請官廳查究此猶可言尋獲之後旣聞知確爲茂和所誘拐又未見呈請究辦直至馬茂和一再控爾詐欺爾始來廳呈訴其中顯有别情姑候調查喚案訊奪此批 
[地方審判廳民庭批示]  
　　正康莊請求縮短期間批查此案前據被告方少雲訴請展期開庭俾向該商央中和解何至今仍未理直殊玩延准即傳訊核辦此批 
南市 
[定期開操]  
　　滬南商圑公會司令部通布云刻届秋凉正値研究軍學之良辰着基本第二大隊各隊長曁各機關長傳遞各會員準於陽歷二十八晚七時全裝紮束齊集陸家洪本公會操場先從夜操開始實練戰術應用地勢等課幸勿遠延是　如第二大隊各員或有他往缺額者預備之第一大隊各員一律補足是爲至要 
[專收賊贓]  
　　警務長穆杼齋君訪悉南市各輪船各洋棧往往失竊貨物有徐桂生等十三家專收竊贜當即派令水巡隊偵探查提吳友根周阿三小桂發同妻陸竇妹等四人解送一區警務所審究 
[索欠不易]  
　　小南門外黃源興木器店主黃某同成衣匠貝天寳至裁判所控前辦西區中區淸潔事宜之宋如玉及其股東吳小雲傅松壽等欠去生財號衣等欵計洋一百八十餘元並稱由路政處侯佐英介紹承買宋忽避去當將吳傳案訊供一過判交保出外俟將市政廳押信存欵一千元領還後即着如數淸理乃存欵被傅領出置欠欵於不顯旋由其兄傅松年出爲商勸約期措理後又藉詞諉賴昨將傅松年扭案經陳裁判訊明此案已有人在地方檢察廳呈訴即着自行赴廳控告 
[查獲眞贓]  
　　浦東陸家渡和盛興染坊主投一區警局報稱十二日失竊布四十九疋請爲查緝後由偵探沈坤查獲布六疋將收贜之劉喬寳笡高氏拘解裁判分所訊供由楊姓竊來寄匿判留候分别究懲起出之贓先給失主具領 
閘北 
[招搖撞騙]  
　　無賴金春陽身穿西服與路雲門二人在天保里南林里等處冒充警務公所稽查員專向各店舖招搖撞騙賒取貨物前日爲二區區員藍君查悉立飭長警將我路二人拘解警務公所經司法科長凌君略訊一過押候查辦 
[尋獲逃婦]  
　　蘇州婦人謝龍氏被蘇州東四路已革巡士王仁生誘拐來滬匿居閘北氏之家屬疑係蔡菊甫所爲向蔡索人是以由蔡追尋來滬於前日在途將氏尋獲扭交二區轉解警務公所暫押候究 
[情節離奇]  
　　光復軍馬隊第二連連長前月將洪安里口純泰雜貨店夥戎志華陸瑞卿二人並匿名信一封解送裁判所請辦當經孫所長提案訊據戎供因店中生意淸淡　遷他處故前日店主命伴主婦出外找尋房屋迨回店時行至新閘橋堍遇見該隊兵士多人誣與主母有曖昧情事沿途百般嘲笑嗣後不知何人寫信與該隊連長該兵士等來店尋釁將我攢毆並被拘案求鑒質之陸供稱此信係戎倩測字人代筆該兵士等來店查詢因信面上寫陸姓緘寄欲將我拘營懲辦不得已告知係戎姓所爲仍被拘案孫所長判戎陸暫行交保候函致該連長令兵士等到案質訊再核 
[勒限遷居]  
　　寡婦胡顧氏控嚴紀林拖欠房租洋五十四元向索被毆昨經孫裁判長提訊判嚴繳洋廿元並限即日搬遷完案 
公共租界 
[畫影圖形]  
　　蘇州人馬阿毛現年三十四歲身長英尺五尺二寸向在北山西路九百十二號門牌陳友蘭家爲傭因於陽曆本月十八日竊取其主値洋三百元之綢衣等物逃逸經陳報請捕房飭緝日久未獲昨由麥代總巡開明馬之年貌籍貫通飭各捕房中西探捕一體偵緝 
[冐取莊欵]  
　　直隷北通人李芝祥（卽李阿四）現年二十四歲向在山東路二百五十五號周鶴樵號内爲夥因於前日上午私取甯波路豫源莊摺向該莊冐取洋一千元逃匿昨經周察悉即投總巡捕房報請飭探　緝 
[庽客失竊]  
　　北山東路三十四號客棧七十號房間内寓客卞玉泉前晚被人扭鎖竊去現洋二百四十元昨日開單報請捕房派探查緝 
[幸未燎原]  
　　泥城外梅白克路八百五十三號居戶夏榮卿家前晚九時忽爾火發一時濃烟四佈幾致不可收拾幸新閘捕房近在咫尺立馳皮帶車前往救息僅燬零物數事 
[被逼怨命]  
　　湖北人吳西仁於去年鄂省民軍起義時挈妻來滬初庽客棧繼而賃居香粉弄七十五號屋内近因所帶資斧用罄用度日缺二房主見吳妻貌尙不惡慫恿其妻賣娼吳不應允以致時常吵閙詎前日其妻忽爾邀匿卽由二房主向吳聲稱爾已將妻價賣逼令出據給洋數元令速回籍吳被逼情急忿不欲生卽至二馬路外灘投浦圖盡當由船戶撈救鳴捕帶入捕房昨解公堂經孫襄讞會同英哲副領事訊悉前情判吳留候派採查明再行訊核 
[另行擇配]  
　　黃包車夫施大善子奸拐靜安寺附近西摩路十四號居戶吳大有家念二歲婢女吳素貞並唆使竊洋三十元逃逸被控捕房昨由包探將施與吳婢一併拘解公堂訊明原告以婢已經失身聽憑堂上發落中西官亦頗有成全之意惟吳婢嫌施貧苦堅不願從堂以以施誘奸情實判押捕房一月並以該婢始則隨施私逃繼嫌貧苦實屬淫蕩性成着押女所三月期滿改發棲流所另行擇配 
[婦人賣烟]  
　　婦人王小妹在天津路三百另四號屋内私設烟間被捕房偵悉前日派探往查屬實當將該婦與烟客朱文卿夏錦山兪海章羅金海連同烟膏烟具一併帶入捕房分别拘留昨解公堂訊供屬實判王小妹罰洋三十元無力改押女所一月餘人各罰洋五元一併充公無洋改押五天烟膏烟具銷燬 
[匪徒攫物]  
　　匪人王順源周阿四前日均在南京路攫取女子王玉鳳皮夾及婦人程蔣氏之銀押髮由探將二人查獲昨解公堂分别訊明判各押一月示儆 
[被告待訊]  
　　方佐達控何承福欠銀又周沛泉控宋　元不理抵欵等案昨由捕房將何宋兩人傳至公堂分别交保過堂候訊 
[弔查供單]  
　　張銀寳龔劉氏因與李利生在常州串拐許榮銓之妻　氏逃滬經許控由武進檢察廳將李獲案訊押前日派警持文來滬投請英公廨轉飭捕房於昨日將張與劉氏一併拘解公堂訊供一過判押候該廳將李之供詞送廨以憑核奪 
[一場胡閙]  
　　繅絲女子榮阿美榮阿小榮阿寳姊妹同在新閘恒豐絲廠做工近被管　人王阿林辭歇前晚王在麥根路橋被三女遇見向索工資爭執當由六百十七號華捕查見往勸詎該廠經理朱某反喚出店陳紀生出而抗阻致被一併拘入捕房存洋保出昨經公堂傳訊先由三女與六百十七號華捕等上堂証明王等行兇情形訊之王等延莫肅律師代爲辯護中西官以事甚細微判令將案註銷朱等一併開釋所有工資准予另行具禀控追 
[定貨紏葛]  
　　俄商寳元洋行控郭富廷定貨虧銀等情昨由捕房將郭傳至公堂交保候照會俄領會訊 
[焦頭爛額]  
　　北河南路華榮泰煙紙店起火已兩記前報茲悉當時殃及邱菊生所開之飯店燒傷老嫗鮑王氏係該店學徒之母而邱母查氏竟遭慘斃昨在火場内檢出報告捕房備棺收殮 
[起火可疑]  
　　西華得路某洋貨店保有火險昨晨五時鄰居見該店内濃烟縷縷自門隙而出趕即敲門入内見裝貨之廚倉已經着火經衆帮同救熄由捕報告捕房飭探勘查再行核辦 
[何苦自刎]  
　　日前有甲乙二俄人在百老匯路互毆被捕併送捕房詢得乙無國籍解送公堂訊明還押詎乙在押拔刀自刎由看守捕奪刀救護已受微傷送院醫治 
[醉漢滋擾]  
　　昨有某俄人在百老匯路乘醉胡閙又某日人在鴨綠路酗酒毆人先後由捕拘入捕房押候核辦　 
法租界 
[司機推諉]  
　　某老叟在吉祥街口被某號電車碰倒跌斃一案昨由捕房將司機人李行山及站崗華捕張慶祥等傅廨審訊捕供是日李行山駕馳電車由西往東行駛甚快該叟撞跌後並不停輪後聞我吹警笛方始進輪後聞該叟因無家屬由善堂棺殮訊之李供是日行車並不甚快該叟如何碰跌實未知悉求察聶讞員商之李副領事判李交該公司帶回候查明情形再行訊核 
[退還茶禮]  
　　天津婦人朱周氏前控彭正先藏匿已許爲媳之甥女經公堂中西官提訊判令押交迄已日久未據交案昨原告又投廨禀稱彭妻已挽人向婦人商勸願將所收之茶禮退還了事求免追交將案取銷聶讞員准之判彭開釋完案 
[酗酒滋事]  
　　一百六十八號華捕前日在新街見周英桂酗酒滋事喝阻不服反與該捕爲難故即拘捕解廨請辦旋有某西人投案作証聶讞員商之李副領事判周押捕房一月以儆 
[時評三]  
　　去歲之中秋尙爲專制時代之中秋人民夢夢都無所見第知應時行樂而已不數日而掀天動地之風浪以起今歲之中秋爲共和民國之中秋人民驚駭甫定對此明月圑圓不妨置酒話舊以盡家庭樂事不謂兵變之虚驚即起於中夜然則我人民尙有寗日耶 
專件 
[衆議院議員選舉法施行細則]  
　　第一條每届選舉由選舉總監督於初選期三個月以前籌備選舉事務所專司籌備全省選舉一切事宜 
　　第二條籌備選舉事務所酌設委員若干人由選舉總監督遴選派充 
　　第三條籌備選舉事務所之辦事細則由選舉總監督定之 
　　第四條籌備選舉事務所於本届選舉事宜完畢後裁撤 
　　第五條每届選舉由覆選監督於初選期六十日以前設覆選選舉事務所專司該區覆選一切事宜 
　　第六條覆選監督除依本法第十六條規定設管理監察各員外得於覆選選舉事務所内酌設委員若干人 
　　第七條覆選選舉事務所之辦事細則由覆選監督定之 
　　第八條初選監督依本法第十四條第二項之規定設初　選舉事務所時應卽按照本法第十六條及第二十三條分别丞任左列各員 
　　一調查委員二投票管理員開票管理員三投票監察員開票監察員 
　　除右列各員外初選監督得於選舉事務所内酌設委員若干人 
　　第九條初覆選監督於委任投票開票監察員之日　將其姓名住址通知各該投票開票管理員 
　　第十條覆選選舉事務所及初選選舉事務所之裁徹依第四條之規定 
　　第十一條依本法第二十一條初選監督按照地方情形分劃本管區域爲若干投票區時應通示本管區内 
　　第十二條每選舉區分爲二個投票區以上時須依左列各欵之規定 
　　一各投票區須冠以第一第二等字樣二選舉人名册各投票區分别造具三各投票區設投票管理員若干人由初選監督遴選派充四初選監督當於選舉期五日以前將選舉人名册分送各投票區投票管理員五投票完畢後投票管理員應會同投票監察員中之一人或二人以上將投票紙投票薄及選舉人名册彙送於開票管理員 
　　第十三條依本法第十二條行政區劃之境界有變更時應由原轄選舉區選舉監督將隷屬於該管區之選舉人名册中關於變更之一部送交新轄選舉區選舉監督 
　　選舉監督接到前項選舉人變更名册時應謄寫副本分送關係各區之辦理選舉人員 
　　第十四條選舉人年齡及在該選舉區住居年限以調查選舉人名册之日計算被選舉人年齡以舉行選舉之日計算 
　　第十五條凡一人不得編入數選舉區之選舉人名册 
　　第十六條投票管理員應製成投票錄開票管理員應製成開票錄各初覆選監督應製成選舉錄詳記關於投票開票選舉始末情形於本届選舉期内須保存之 
　　第十七條投票所須有相當設備使投票人不能互相窺視及交換傳觀與其他不正行爲 
　　第十八條投票管理員於未投票以前須會集選舉人面開投票匭表示其空虚無物後方行投票 
　　第十九條投票紙須於投票管理員及監察員之前使投票人自稱姓名住址與選舉人名册對照無誤簽字後方行交付如疑爲非本人時須有其他投票人爲之証明 
　　前項証明須記載於投票錄 
　　第二十條投票入匭時須於投票管理員及監察員之前由投票人自行投入 
　　第二十一條届投票時投票人非有左列情事之一管理員及監察員不得令其退出 
　　一冐替者二在投票所内勸誘喧騷不服管理員及監察員或巡警之制止者三在投票所内互相窺視及交換傳觀不服管理員及監察員或巡警之制止者四携帶凶器入投票所者五犯刑律妨害選舉各罪之嫌疑者六在投票所内有其他不正行爲不服管理員及監察員或巡警之制止者（未完） 
來稿 
[浙處旅杭水災急賑事務所函]  
　　籌募浙江温處義賑會諸公鈞鑒謹啓者本月一二三號迭接敝府屬各知事鄕老函電云前月二十八九兩號自晨及夕大雨傾盆三十號晨山崩地裂波浪滔天十邑同胞身命財産漂沒無數或浮屍江面死者無歸或葬身魚腹不留形迹卽生者什有其一亦流殍載途食宿無所哀鴻遍地殊堪慘惻業經朱都督撥欵二萬元米五千石運往接濟並分檄全浙官紳籌勸捐項以冀多助一分即多活一品乃際此危局杯水車薪終無濟事近又連接雲和景甯縉雲三邑知事二次水災急電云是月十六七連日大雨平地水深數丈人畜田廬又慘重傷此中灾情可悲可痕可哭可　之像更難盡述同人等矜恤有心拯救乏術特於前日開會組織旅杭處州水災急賑事務所（暫假杭垣連司河下闕玉麟君處）俾便接洽藉悉諸先生飢溺爲懷勇於爲善聞由滬濱設立機關勸導補救同人等故特公舉代表何君元杰前來報告災情未稔諸先生鄕望夙隆代呼將伯必有聞風興起踴躍樂輸以解人倒懸之厄如有名義相同欵項還祈設法商籌分其有餘以補不足不特數十萬無告之民有生死骨肉之感全浙同胞亦沾德靡涯也浙處旅杭水災急賑事務所（九月廿五號） 
[更正]  
　　十七日報載中秋夜之虚驚四條其第四條南市訪員報告有駐紮西門外徽寧會館之陸軍第十師三十八圑三營步兵要求發餉羣起譁噪等語茲詳加調查徽寧會館自混成旅衛隊解散後已無軍隊駐紮至第三營本部係在銅錫公所所統四連分投駐紮是日均未放假並無相聚譁噪之事前報所紀係訪員誤聽傳言不無錯誤合行更正以昭核實 
 
 

Page 8

 
 
   
 
 

Page 9

 
 
自由談 
游戲文章 
[論設店營業宜用婦女] [  立三] 　 
　　語云和氣生財故待人接物以和爲貴而經商之道尤以和爲要素然男子與男子交易往往有格不相入之處終不如女子之和藹可親試觀今日之店夥見女子則脅肩諂笑雖購數十文之物必羣聚招待或賤價以相售或袖物以相贈遇男子之購物也則招呼冷淡一言不合非怒顏相向卽惡言相加以致爭論價値口角衝突之事時有所聞用人如此發達固已難望而花天酒地浪擲金錢以店東之血本供若輩之揮霍者又不知凡幾此皆用男子之弊也 
　　故余謂設店營業一切職務宜均以婦女任之旣免以上諸弊又能博賜顧者之歡心雖昂其値以售而購者亦所至願感情旣洽獲利自易至茶樓酒肆尤宜以談吐風雅温柔淸潔之女子主持其間或供使役或任烹調言語旣脆軟可聽應酬復體貼週到一般男子必將趨之若騖門庭如市可操左券矣 
　　且婦女不服務於商店泰西各國視爲常事吾國則無之今者共和告成歐風東漸男女平權之說盛行凡男子所享之權利女子均得而享受之潮流澎湃大有一瀉千里之勢惟於商業一門則尙付之闕如其權仍操諸男子未免平而不平今用婦女司其職務旣得享同等之權利而裨益於商業又匪淺鮮一舉而數善備尙何樂而不爲哉 
[中華民國全體公民上彗星書] [  ]  
　　彗星仁公大慈善家德鑒往年天文家窺測仁公將於五月十三日與吾地球公握手於天空之中僕等聞悉之下曷勝忻喜引領翹足仰盻飛旌望眼幾穿未見駕至諒公必爲他事所阻非好爲負約者顧公民等一圑高興虚此歡迎悵恨何似雖然回想當時國體縱爲專制行政尙屬統一外患雖相逼而來然戎首之國未出也内訌雖時有所聞然解散之法甚　也故　不能享太平之福而亦不致遽罹亡國之慘自民國光復政體共和公民等私相慶幸以爲國家可從此轉弱爲强人民可由是變危爲安乃自去年以來内而黨爭日見劇烈外而列强尙未承認六國借欵要求監督軍民分合爭執不已各省之兵變此撲而彼起蒙藏之風雲日逼而日緊瓜分之禍近在眉睫牛馬奴隸將何以堪公民等相聚私議僉謂與其遭亡國之慘而辱吾身孰若罹碎身之禍而快吾心之爲愈也謹懇仁公大駕賁臨與吾地球公相撞於空中拯吾民出滅亡之苦而登粉碎之地俾共造大同之境徧沾共和之福則德侔二天恩同再造矣肅此恭請兇安中華民國全體公民脫帽三鞠躬 
[花叢總理温生宣告脫黨書] [  孽兒]  
　　花界大中通治游黨本部曁靑樓圑花天報轉各淫報鑒鄙人當去歲光復時鑒於花界生涯寥落日夜奔走竭力提倡比蒙嫖界諸君同聲相應組織治游黨推爲黨魁專以擴張賣淫事業爲宗旨不料黨員人類不齊竟有標匪混雜其中嫖債常欠逍遙法外故妓界亦有靑樓圑之發起以謀對付二黨爭持日形劇烈鄙人自蒙大中通任命爲花叢總理立意爲超然内擱際此二黨相爭鄙人若再戀戀於治游黨何以對靑樓諸芳卿而盡花叢之義務今特宣告脫黨以示大公并望治游黨諸君虔心服役於石榴裙下免貽荷花之誚則花界之福也花叢總理兼内腐總長温碧山叩蒸 
海外奇談 
[德國多女] [  頌斌]  
　　德國某雜志載德國人口據最近調查女子逾於男子之總數計有九萬人之多然以十五年前之人口册較之女子尙少於男子一萬八千人而近日竟作一反比例者其故蓋在生子者女多而男少死亡者又男多而女少事殊可異各處生理學家正在研究其理云 
[保養牲口會]  
　　倫敦近設一保養牲口會所定章程頗爲嚴肅其法預計牛馬能負若干爲主人者須如量裝載不得逾越牛馬有疾便須立請獸醫療治不得再用騎者亦不行任意加鞭倘有不遵爲警察瞥見便當依其違法之大小而定罰則之輕重焉 
尊聞閣詞選 
[中秋對月有感] [  王慕徐]  
　　自携尊酒自登樓不盡長江眼底收淸露送凉羅袂薄十分明月五分秋 
　　秋光如水不勝寒徙倚廻闌感萬端屈指年年今夜月圑圓偏向客中看 
　　一年又是秋將半　得竊愁萬斛多莫向天涯傷落寞伴人淸夜有嫦娥 
　漢無風靜碧波誰將水調繼東坡年來折遍長隄柳伯聽淸宵子夜歌 
心直口快 
　　月食感言月食之理由略知天文者皆知之類皆能言之獨是月到中秋分外明人生幾見月當頭一年一度大好秋光正擬把酒對花圑圓欣賞乃纔到黃昏剛逢月食所謂好景不常夫亦大煞風景矣於是爆竹亂鳴鉦鼓聒耳深深膜拜者有之喃喃祝禱者有之此　舊日社會救護之禮也足以見吾人熱度矣獨是蒙藏危險甚於壓卵財政恐慌急於燃眉一般國民嬉游於良辰美景中不聞建一策捐一錢以救危亡者豈不知月缺有重圓之日國亡無再立之時愛國之心猶不如愛月乎於以見吾國民之心理不亦大可哀哉 
　　[  冰徐弢]  
　　今日内患外侮紛沓而來必得强固之政府穩健之輿論一致進行方可免國家之覆亡無如民國成立至今日最重要之内閣已三易其人而黨人攻擊之風猶未稍息凡一總理任事必有所挾之政策所施之規畫如今日之短命内閣則前總理之政策規畫未遑施行後來者亦無從步武前規故前後之政策往往不能一貫而國家之進行亦多所障礙甚非民國之福也 
　　蒙藏風雲日惡交涉諸多棘手或主海牙和平會公判或主以英俄不能干涉蒙藏之理與之辯論總之不外以公理折服其心夫今日之世界强欺弱智欺愚誰起而議其非公理公理施諸平等之國則可耳蓋所以用公理之柄仍以國勢之强弱爲斷使其國果强不待命將出師敵已有所憚而不敢輕視否則區區之空言安足恃哉 
戲評 
[李吉瑞與尙和玉] [  玄郎]  
　　新新舞臺新聘之李吉瑞尙和玉聞每月包銀共萬一千元前晚特往觀其打　戲以覘名實如何尙兪派之武生也口齒淸　工架老當硬脚本領亦具體而微學兪派已得三昧是晚從　王迷當閱操打　演起滿檯較試武藝頗形熱閙惟四旗裝旦（小紅燈小琴仙陸德喜洪芝雲）初次試演藝甚生澀尙飾姜維出場步武安閒神氣鎭靜佈置一切白口明白了當從容不迫的有大將之才是不以好勇鬥很見長者也與四武旦遞換兵器敏捷自然無懈可擊背後一箭尤放得奇特新頴出人意外滿座呌好李吉瑞之翠屏山李兩目烱烱神采奕奕去武老生久已出色當行其演戲也純以神氣雄壯做工傳神勝白口至（俺不免算淸帳目早離他家）憤悶之極加入幾聲冷笑頗得神與潘巧雲吵閙一場並不見有半點火氣軒昂磊落不卑不亢極合石三郎身分（按之石秀人甚精細心地光明行止洒脫時下每演得怒氣勃勃未免窮兇極惡而失眞相）唱尤激昂慷慨響遏行雲（我祗得走上前口稱嫂嫂）一句接得跌宕風流豐神搖曳　　人意酒肆中（小夥計酒錢上帳告辭了）十個字說得精神飽滿聲震四座而又雙眉　　兩目直突做工佳絶 
小說 
[社會小說賊秃] [  何立三]  
　　前淸某縣令富於資以運動手叚高得宰某邑令素信佛妻亦持齋焚香終日口中喃喃不少息一日有少尼至求化緣自謂居某庵幼以貧故削髮爲尼並談佛法甚顯歷歷如數家珍 
　　令與妻俱大喜厚給之稱之曰仙姑仙姑自是深得令妻歡往來署中門役莫敢阻出入旣稔間或留宿署内一夕正與令妻登樓扃門禮佛童僕竊窺之告令曰太太與仙姑赤身裸體不知何作仙姑非尼也實僧也 
　　今聞言如迅雷之震耳驚且怒曰賊秃敢如是耶親往探之果如其言自思阿堵物旣爲所賺個中一　肉又爲彼染指髮指皆裂欲排　入立撲殺之 
　　轉念綠頭巾已輕輕戴上事機一發勢必醜聲外揚不若設計除之遂力制其忿戒僕勿泄 
　　翌日令早起囑仙姑赴後河取水令乘勢從後推之聲言失足墜河死妻知事露亦自經令遂不復信佛 
　　立三曰三姑六婆不准擅入門戶昔賢埀戒至深且切乃以僧尼而出入公署以致演此怪狀僧固罪不容誅令亦咎由自取矣吾草是篇吾告世人想一般迷信者或可動於中否耶 
[短篇小說自由談] [  嘉定二我]  
　　楔子 
　　自由談何爲而作乎自 
自由談之命意無小說價値自由談之文字無小說價値自由談之談話無小說價値二我曰作自由談者亦有數言　　無自由思想者毋閱我自由談無自由性情者毋閱我自由談無自由精神者毋閱我自由談無閱自由談癖者毋閱我自由談無自由談話會會員資格者毋閱我自由談然則自由談必無一人過問 
　　作自由談者不爲無意自由談之作爲解脫不自由人之苦衷也自由談之作爲增進自由人之幸福也 
　　作者弄筆拙閱者暇時少故其篇短 
　　自由！自由！天下幾多之罪惡假汝以行天下幾多之人民賴汝以生 
　　談話！談話！記者之談話會閱者之談話室 
　　自由談談者自由不自由者毋談！毋閱！ 
　　一純天聲玉球劉仲禹頑虎孽兒諸君鑒承賜大作戲名酒令靈心妙思欽佩莫名惟此項酒令先經多人投稿連日排登閱者易　茲存大稿只得暫爲珍藏勿責遺珠爲幸鈍根 
 
 
 

Page 10

 
 
   
 
