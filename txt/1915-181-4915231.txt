# 1915 - 181 - 4915231

 

Page 1

 
 
   
 
 

Page 2

 
 
　時評 
[肅政與貪官污吏（冷）]  
　　何以有肅政謂有貪官污吏也蓋就其名義以解之政之不肅官有貪吏有污也官有貪吏有污而政不肅政不肅而以肅政肅之此肅政之所由來也 
是故參劾貪官污吏者肅政之職也所參劾之官吏而非貪污肅政之失職也至若復拜跪等等則非肅政之分内其當且爲越職况其不當乎宜乎加以申斥而加以不明事理之咎矣 
肅政乎其盡爾職防失爾職勿越爾職勿以參劾有效而獻勤亦勿以一受申斥而畏怯專電 
[北京電]  
　　據一局中人云葉案至少須三月後了洪少甫反對路捐傳單内有交通當道亦反對之語現根究頗急張錫鑾面呈袁總統讀孟恩遠係己所保今不能不自請撤消肅政李映庚前上呈謂歷年以來總統嚴於辦亂黨寛於懲貪官污吏故張案頗受影響然昨之交片申斥雖專引程崇信爲例而言外含蓄甚多有不明事理字樣 
特約路透電 
[成都電]  
　　胡景伊己交篆本星期内將啟程赴京胡有功川省其去任衆皆惜之近今財政舞獘一案當與胡無關衆視胡爲人甚正直（七日） 
戰電其一（英人路透電） 
[巴黎電]  
　　昨夜德人宣布謂曾痛創英軍巴黎聞此消息殊爲擾攘實則英軍由法國炮隊協助在比境伊塞爾至伊治爾運河東岸擊敗敵軍且獲戰壕數道亞拉大戰仍在沙歇周圍激烈進行該地雖屢經德軍猛攻仍在法軍之手德軍曾終夜轟擊亞拉亞貢大戰事並未間斷法砲隊屢以砲火加創進攻之敵軍今日下午公報又謂德軍兩次在末斯河高地敗退德軍復在泊萊特叢林取攻勢且在叢林中襲擊兩次均爲法軍以銷砲所阻受創甚重（六日） 
[巴黎電]  
　　公報謂德人以大軍希圖截斷凡爾登及俠朗間之交通甫進二百碼即完全被阻此後進攻多次均負重創敗退德國公報所云俘法兵之數乃法軍死傷及被俘者之總數也德國在泊萊特叢林菲揚海葉獲勝之說乃屬揑造（六日） 
[羅馬電]  
　　公報謂意軍仍砲擊瑪爾波基吐總砲台極有效力四日意軍在加錫柯高原俘敵兵四百人該處意軍攻勢刻方發展頗爲得利意飛機一架以炸彈轟毁奥軍陣線後重要車站敵軍雖開砲擊之仍能安然飛回（六日） 
[羅馬電]  
　　意飛機擲炸彈於奥國特萊斯特重創兵工廠安然飛回（六日） 
[彼得格勒電]  
　　公報謂魯白林方面之敵軍力戰後於四日行至克拉斯尼克眞維泊爾河中間之陣地三日與四日淸晨德軍屢在維泊爾河與布格河中間進攻延至蘇開爾皆被擊敗俄軍俘敵兵數百人（六日） 
[哈爾濱電]  
　　彼得格勒電社　俄飛行家一昌乘機飛至桑河在萊茄斯克附近擲下三炸彈以擊德奥運船又在泊里伏斯克車站擲下七炸彈重自四十　至　百磅不等車站適有火車五輛一輛當中彈起火其烟蔓延數英里之遥德報承認炸毁之火車乃載砲隊子彈其數至少三萬顆火車交通因以暫停（七日） 
[洛尼加電]  
　　聯軍艦隊轟擊士麥拉砲台法軍轟擊布特魯姆聯軍艦隊一分隊今在愛琴海搜索潛艇本月四日有德潛艇一艘圖入末特洛斯灣攻擊英戰艦爲一英魚雷艇逐走羅國當道截留由德運土之軍火七十車（六日） 
[羅京電]  
　　君士坦丁之官民均仇視人德國陸軍太佐萊浦齊格身死不明謡傳乃爲土軍官殺死（六日） 
[倫敦電]  
　　駐土德使署武隨員萊浦齊格大佐自殺該員近曾暫任駐布公使（六日） 
[雅典電]  
　　英潛艇一艘轟沉土運船一艘溺斃八百人土國當道己驅逐瑪摩拉海濱之希臘僑民謂彼等以油供給英潛艇（七日） 
[彼得格勒電]  
　　海戰於一日晨八時開始至德國埋雷艦阿爾巴特洛斯號擱淺始止當時濃霧密佈敵艦常爲霧氣所蔽俄艦隊内有魯里克號（一五○○○噸）瑪拉洛夫號（七九○○噸）波格特號巴洋號（七七七○噸）哇勒格號（六六四五噸）從波羅的海南方囘來途遇敵輕巡艦奥格堡號（四六八一噸）阿爾巴特洛斯號及驅逐艦三艘奥格堡號旋從霧中脫逃德驅逐艦放出濃烟使俄艦不能見阿爾巴浴斯號之所在並發魚雷欲轟俄艦但無效果阿爾巴 
 
 
 

Page 3

 
 
特洛斯號前檣己失船身傾側乃發出汽烟加足速率駛至戈資倫島之海灘俄艦見該埋雷艦己駛入瑞典領海遂停止炮擊仍駛行海中十時遥見汽烟數縷少頃德艦羅恩號（九三五○頓）奥格堡號率領驅逐艦四艘駛來物艦遂向之轟擊半小時後敵艦向南遁去與敵艦同來之潛艦隊攻擊俄艦無效魯里克號時在後面乃奉命進攻羅恩號及甫至戰地之伯萊門號奥格堡號己受損傷故駛至遠處魯里克號大炮旣將羅恩號八寸炮擊至無聲且焚其船至是德艦遁入霧中魯里克追逐時曾爲一潛艇所襲攻但未受損俄艦共傷十四人俄艦駛近俄岸與大戰艦及驅逐艦隊相合德潛艇甚爲活動尤注意於魯里克號後爲俄驅逐艦隊所驅退（五日） 
[彼得格勒電]  
　　俄國因波羅的海軍艦交戰時俄砲彈一枚飛墜瑞典領海故向瑞典道歉謂砲彈之誤落乃由於霧氣及敵艦由特别機械發出迷人砲線之濃烟所致俄國當極力尊重瑞典之中立云云牒文中又謂俄艦駛於距戈資倫島海岸六俄海里之外（六日） 
[巴黎電]  
　　有著名之中立國人某君由柏林抵此謂德皇某日行陸軍典禮時曾向衆演說發誓聲明今年决無冬戰十月内戰事可畢柏林人民聞德皇之言大爲鼓舞蓋德人視冬戰爲苦也德國仍按其有秩序之手續預備冬戰　各界中人甚畏冬戰此大有益於協約國者也德國在十月以前必用其最高限度之力以求一逞德國雖强然夏季之末俄軍若復取攻勞英軍又增其戰力則非德軍所能抗禦不久德軍攻勢在西境全陣線必　猛烈英法聯軍若能禦之定可得最大之效果德軍將從此一蹶不振矣（五日） 
其一（德人德文報專電 
[柏林電]  
　　德國外交部發布七月六日大本營公報如下東南境戰局未見變動東北境德軍今晨轟擊自蘇華爾基至加爾伐里茄大道西面比亞里白洛土南固防之森林俘俄兵五百名西境法軍昨夜在愛巴爾巨附近進攻兩次均受挫而退德軍在泊萊特叢林所獲之戰利品又加野戰砲一尊機關槍三枝及其他戰品甚夥德飛行家攻擊伏斯巨愛比拉爾東柯萊厄附近之飛機操練塲及克魯東白萊菲斯之法營（六日） 
[華盛頓電]  
　　駐美奥國大使署宣布七月五日維也納公報如下克里洛夫附近之敵軍焚燬克里洛夫鎭後己離巴格河西岸維泊爾河上游之戰事仍在進行中德奥聯軍逐走波爾河北面之敵軍後己向泊倫加河進發飛蝶南公爵所統之軍在稍西接數日後己攻破克里斯尼克兩面之俄軍陣線迫令北退俘俄軍官二十九員兵八千名獲砲六尊此外戰品不計其數 
杜白杜高原兩坡昨有戰事意兵兩師團乘夜進攻波拉沙南奥軍陣線受挫而退更北之戰事仍在進行中意軍在華爾恰克附近及克恩境進攻者亦失敗加林西安與蒂洛里斯邊界僅見砲戰（六日） 
[柏林電]  
　　德國外交部宣布海軍參謀部公報如下七月四日晨間英軍圖以飛機大攻北海德意志灣德軍屯駐之地未成德國飛船一艘於拂曉時在特斯其林外偵知有英國水面飛機數架隨以巡洋艦及驅逐艦數艘向前進發敵軍知計己敗露被迫退回有英飛機一架高升天空爲德機一架所追乃逃入荷境 
[柏林電]  
　　德政府尚未接有關於擊沉亞米尼安號郵船之美國公文德潛艇乃依萬國公法擊沉該船關於擊沉魯西台里亞號郵船一案之德國覆文今仍在審愼研究豫料本星期六日可以遞出四協約國之報章謂四國決議最後嚴厲之公文致布政府要求加入戰團否則即與斷絕邦交云云柏林及蘇菲亞之政界皆不之信因四國斷不致自願毁其在布之政治勢力也且駐布英使伊慶　愛特爵士因不諳外交態度而被召回此足證英國今仍重視對布外交也主布之談判今進行極爲順利日萊伐消息謂法國司法總長與財政總長會商後己命法國及殖民地所禁罪犯之體健者釋出派往前敵盡役君士垣丁消息謂意國領事陸續離土意國大使大約俟領事均離之後亦將出境意人之利益除巴力斯坦一地因美國大使乃猶太人由西班牙保護外除由美國保護官中宣布英潛艇及魚雷艇屢在土國海面不先警告轟擊載客之輪船且有一次沉醫院船一艘上載傷兵七百名英國旣斥德國在特定戰區内施行潛艇戰爭爲違背公法野蠻殘暴之行爲今乃自在地球他處未經指爲戰域内施用同一方法試問將何以自解云瑞士組織一會中以女子居多擬於夏季内照料德國戰士孤兒若干人駐瑞士德使巳代表政府申謝厚意據前數私人消息觀之屢戰屢敗之俄軍今仍由德奥聯軍追擊不輟俄軍總司令尼古拉斯公爵刻正竭力抵禦用其精兵以當德奥聯軍之衝擊卒不能收效俄軍之被俘者較死傷者爲衆可以想見其士氣之墮落克拉斯尼克附近俄軍之陳線己分裂爲二一向東敗退一向西北敗退魯白林伊文哥洛華沙三地今皆震動俄軍屢圖破泊魯慈河與早斯特河間之德奥軍陣線悉爲巴爾丁將軍之軍所敗據由俄軍中救出之德奥俘虜聲稱俄軍現施用由克龍斯大特運來之海軍重砲且將他處砲臺之砲移至前敵以應急用今巳失去若干尊各砲臺因缺乏大砲故抵禦力巳弱云拉巴塞大戰英法軍受創甚重有一聯隊共四千二百人失三千四百人 
東方通信社電（日本人組織） 
[東京電]  
　　中國政府回答日本說明懲辦國賊條例一節巳如昨電茲據當局言此回答只由陸總長以口頭言明並非確實保證明白防止含有排外思想之危險故日本或至更向中國要求以公文書等之具體的回答日本於此問題之手績本擬取與英俄法等國協同的態度特因中日交涉解決後有排貨運動而中國政府最嫌忌之革命黨亡命客所在地方又適在日本有此等之關係故取單獨行動其主旨列强業巳贊成中國辯明　與個人之事業並無關係日本亦能滿足不過爲避將來之誤解欲於口頭辯明之外更得保證耳乃北京英文京報著論竟謂干涉中國内政云云殊出意外云（七日） 
[東京電]  
　　中日解决靑島稅關交戰區域軍用電信等問題巳於北京開始交涉日本政府似可勉從中國之希望云（七日） 
[北京電]  
　　參政院推舉李家騎汪榮寶逹壽梁啓超施愚楊度馬良王世微曾彞進嚴復爲憲法起草員本日巳奉袁大總統任命俟汪榮寶到京卽於參政院或天壇開第一次起草委員會以林長民爲該會之幹事（七日） 
[北京電]  
　　中國半官消息外交陸總長交通梁總長敎育湯總長早晚均將辭職陸軍部内亦將有更動（七日） 
[北京電]  
　　六月分海關稅收放爲二百八十六萬兩常關收入三十八萬兩（七日） 
[東京電]  
　　國民常本日開茶話會該黨領袖犬養氏席上演說大要如左 
　　日英同盟之應尊重固不待言然我對華政策之方針日英同盟以外尚要日俄親善此　亦甚明也如我之於滿蒙政策並軍事問題依照日俄親善目易解决對於日英同盟亦毫無影響云云（七日） 
[北京電]  
　　元老與政府之反目猶未解决（七日） 
[濟南電]  
　　靑島德人俘虜之内戰後尚有十三名收留靑島茲於四日由天草丸船解往日本久留米俘虜收容所（七日） 
[濟南電]  
　　濟南各銀號及錢莊等所出錢票近有濫發之獘現由中國銀行開始設法救濟（七日） 
要聞一 
[英船魯西台尼亞號之保險費]  
　　華德日報曰英國汽船魯西台尼亞號船體之製造費共需有三千萬馬克約合中國銀幣一千五百萬元開戰以後特保戰險二千四百萬馬克合中國一千二百萬元茲據英國經濟雜誌稱該船此項保險有利物浦倫敦戰事保險公司擔負百分之二十英政府之戰事保險局擔負百分之八十以此計之是英政府當出一千九百二十萬馬克利物浦倫敦保險公司當出四百八十萬馬克賠償該汽船公司之損失矣是此巨費自開戰以來不特保險公司所負之損失推此爲巨擘即英政府保險汽船所遭之損失亦大約以此爲首也至於魯西台尼亞號所　之貨物保險幾何雖不　而知者就英政府所保險其他各船之船貨保險總數而觀之亦可想見魯西台尼亞號貨載之保險其數必巨此如在南美海面所毁之英國汽船數隻皆有最珍貴之貨載是巳惟若欲知魯西台尼亞號貨物保險之詳情勢有難能蓋今英政府不欲公布其因擔負保水險所受之損失也顧魯西台尼亞號損失雖鉅而公共巿場受其影響者則不多緣所有一切貨物均巳按全價照政府之計畫保右禍險也但若專就貨載論保險之損失恐亦未必能大於魯西台尼亞號容量之噸數蓋此種游行海上之巨艦所載貨物恒不多於專載貨物之汽船也至若保險郵件太抵每遇有沉船保險公司即深受損失而此次則不然何也以向例由美寄英之保險郵件固多金鋼石珍寶與有價紙劵等而自歐洲開戰後郵寄此項貨品者日見其少也惟保人險者難免受損害過甚耳但保人險者不僅英國保險公司而美國公司亦多與有分也 
雜評一 
[歐戰與十月（無名）]  
　　外電謂德皇言歐戰至十月可了不至過冬無論其老何了之我意各國人必樂聞此言也蓋世界苦戰爭久矣一聞了語無一不希望之惟世事不可測不知能否如願耳 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西報之禁止排斥日貨談]  
　　字林報七月一日北京訪函云袁總統通飭各省設法禁止排斥日貨之令今又發表此爲日使遵照本國訓令向中國嚴重交涉之結果明　人自能知之今欲一旦取排斥舉動之實力而打銷之其事頗屬爲難中國於五月七日接受日本最後通牒之後華人憤潮湧起彌漫全國確有一種處置日本商務之計畫但抵制方露萌芽而中政府對於此種報復方法即大不贊成曾電飭各省嚴加取締中國實行其禁令頗爲出力今聞全國各處己無機關敢以排斥日貨爲政策者矣中國刻提倡國貨國人主張於下政府贊成於上此種舉動其影響足可縮少外貨之銷路發起振興國貨之謀者謂在政治與經濟理由上華人當購用國貨多多益善目下中國原料運至外國製成用品復入中國兩次出入之運費與海關稅項及製造工價皆加於舶來品之售價中若原料即在中國製成用品種種費用可以節省則售價自可較舶來品爲廉且以原料製成用品所費之工價乃爲華人所得故振興國内實業旣可富國且可贍養無數之華工若因振興國貨之謀適與對日之惡感同時發生而遽視爲排日之事業横加摧殘則殊失公允矣華人之言若是吾意中國提倡國貨之政策若果辦理有效則受影響者豈獨日本一國第就中國商場中日貨之品質察之恐日本所受之影響視他國爲獨鉅耳中國之外國貿易日本約佔其全額百分之二十此係統括出入貿易而　日本棉貨銷場日盛英美印度之棉貨貿易大爲所奪若中國在製造棉貨上極力經營則日本此項貿易定必大減日本他種大宗營業如家用小品或面鏡等類恐亦不免衰落惟從中國輸往日本之貨物似一時不致有減少之象即以鐵論之日本曾訂合同終須恃中國供給若言滿洲則地點最近且最便利日本必輸運滿洲之物産決不肯棄其極近便之地而轉求産品於他處也將來輸出貨物之難免減少者惟棉花而巳華人謂開戰以來金價大昂以致金本位各國之出口貿易爲之阻滯此誠日貨出口減少之一原因熟知情形之華人皆謂外間所云排斥日貨之效力若何鉅大等情盡係言之過甚失其眞相之言日本報力促其政府執行嚴重方法迫令中政府設法免使在中國貿易之日商續遭損失大阪每日新聞語尤激烈甚至謂若不能與中政府訂美滿之辦法則日本當去袁總統而以更泩重日人利益之人代之云云日本商務之減色卽令完全係華人排斥所攷日本亦難以壓力加於中國况華官巳曾正式阻止各種排日之舉動　中政府對於此事除禁止外無他法日本將迫中國施行何法子是誠　以猜測若各處有公然提倡排日之機關則華官可以懲辦其人但國内似未有此種機關也 
[日人對於在華商業之近情]  
　　發起巿民有志大會日人因近日在華商務欠佳輒歸咎於我國排貨所致茲聞大連日本僑民發起開巿民有志大會討議關於排日問題之事項並特推起草委員於三十日午前各委員假衞生組合事務所聞委員會起草致各方面之電稿大致不外誣我政府爲無誠實之態度非依己國之警察力不能保全在滿日人之生命財産等語議决之後卽分頭發電一致大隈首相加籐外相日置公使及中村都督一　滿洲出身之各代議士一致奉天落合日本總領事一致奉天居留民大會其各起草委員又兼實行委員席其巿民大會之聲勢與奉天居留民會相呼應冀以鼓動彼國政府採用其所謂臨機應變之處置焉又聞奉天居留民大會業經復電表示贊成援助之意 
擴充在華醫藥事業邇來日人經營在華商業不遺餘力而對於醫藥事宜尤爲注意茲據某實業機關消息云日人現在東京組織一同人會以政友會議員山天氏爲會長其宗旨專事擴充日人在華之醫藥事業其辦法擬於通商口岸及各省重要地點設立醫院三十所醫學堂六十所並擬在上海江甯漢口天津福州香港靑島等處先行設立然後再推廣各省該會基本金巳由日政府資助刻下共集有五百萬元之譜日内卽當派遣會員來華先至上海調查後赴各省考察以便酌量情形次第設立云云 
[奉天交涉案彚誌]  
　　毆打日童之結束日前有中日學生等在北門裏及大西門裏等處衝突當由日警捕獲北關某筆舖之藝徒蘇福田及大西門裏普陞店之學童張承祥張志遠張志和等情巳誌報端茲聞此案巳經日警署訊明詳由該國總領落合民向我國當道嚴重交涉并要求從嚴懲辦嗣後不得再有此等行爲卽日人行走街上商民或潑穢水或唾沐唾詈駡亦須禁止我當道己均允准照辦現巳將毆打日童中江齋藤之蘇福田張承祥等一律引渡巡按使即將蘇交警廳管押張交該管學堂校長嚴加管束張志遠張志和訊係同行並無别情即行開釋並飭警廳嚴諭商民人等不准再有向日人潑水及吐唾詈駡情事且通飭各學堂校長敎員等嚴束學生以篤邦交而敦感情 
拘捕學生之詳情自鐘樓南日商延壽堂之炸彈案發現後日警拘去法政學生三名曾迭誌前報茲再將拘捕詳情録後上月二十六號晚大西門裏大街鴻發園飯館後院之上房係公立法政專門學校學生之宿舍十鐘後突有日本警士多人閬久屋内聲稱搜拿施放炸彈戕害日人之要犯聲勢洶洶大西門有我國警察分所　長等聞知馳往亦不容置一詞所有宿舍内物件一律搜翻並未見有危險物聞惟在所懸玻璃掛鐘後檢出一紙包纒一銅絲繞以細繩據言係爲炸彈案之要證　將寓於該房之學生張劉等三人一併綁縛拿去我國警察向之要求引渡不允該學生等百般辨白極聲呼寃亦無效果當即帶往日警署拘押現雖電部與日使交涉尚未得有解决 
[參案後之津浦路]  
　　牽涉處長葉道純津浦鐵路駐浦辦事處處長葉道純亦爲此次參案牽涉一俟到京平政院即可正式開庭審理而此案之如何結果亦當於葉到案後定之 
交通部飭汰員司津浦全路地連四省故所用員司不下千餘人等卽以總局言之亦不下三百餘現聞該局己奉交通部飭知着卽酌量裁汰以節經費而免口實 
撤銷濟南辦事處濟南爲山東省會亦爲該路重要之站故該處亦設有辦事處處長爲劉式訓現聞交通部巳飭由該路局將濟南辦事處撤銷以節糜費並聞該局己派定本局考工科張主任赴濟將該處所有文件卷宗等接收 
[龔心湛到任後之鹽務]  
　　鹽務署長龔心湛氏到任後聞巳商承周總長將以調查爲改革張本日内即擬派員分途前至各處詳　查勘茲復因本署所有三廳每廳本止有一廳長下接各科事繁責重擬按照財政部各司添派會辦之例於 
每廳各置一會辦以資佐助並聞會辦己派定于某劉某許某等三員皆龔署長平素極爲信任之員不日卽可發表 
各省鹽務除長蘆外即以兩淮爲最要前署長張岱杉任事時用人不當助滋流弊故周緝之總長擬先着手整理兩淮鹽運使一職以最信任之方碩輔補充方鹽運使對於鹽務改良事項有急須面陳者日内己到京商議一俟商定辦法即行切寶進行 
[贛民對於官土之不平聲]  
（曳泥） 
　　贛省自官土專賣核准以來人心大惑咸以當此烟土殆絕之時忽有官土之發生豈政府尚不欲爲吾民除此毒耶各地商會見民情如此旣不能反抗乃紛紛開會籌議呈請展期開辦冀緩須臾故至今尚有未曾開辦之處 
民情之激烈當以樂平縣爲最蓋以上次贛省被剷烟苗之數亦以樂平爲最多也當時以政府此舉原爲務絕根株之計雖一部分大受損失而能爲全圖人民除此毒根則亦不敢惜此犧牲不料民烟剷盡官土復來乃大有小民可憐之概 
樂平被剷垂成之苗近萬餘畝以最低價格計算亦不下二百餘萬生計上不間可知近來紛紛呈訴知事路謂烟土一項爲土産之一非他種物品可比無論官民當無專賣權利之可言就事實而論是違禁物則官不應賣非違禁物則苗不應剷今者官土旣巳開辦則烟非違禁物可知而前此被剷烟苗所損失之二百餘萬於禁烟上巳無絲毫之裨益無故犧牲心有不甘不得不要求照低價倍償以稍蘇小民之痛苦云云 
聞連日各鄕種戶來城遞呈者己有數十起之多該縣知事以剷苗賣土皆政府所爲吾人對於政府無論如何只有奉行維謹當然不能反抗况各縣之烟苗均己剷盡雖有外土而流毒之力量亦可滅少許多不能謂無益於禁烟也 
[商稅盈餘之處置]  
　　肅政史徐承錦前爲京師商稅徵收局朋分商稅事密星總統有職官奬勵未可擅邀部署盈餘未可擅給等語經主計局核議後請將原呈交部閱看並飭議處置三分加一欵項辦法當經該部行知京師稅務監督飭令據實開　議辦注旋　該監督詳稱查三分加一一欵載在戶部則例係每稅銀三分加平餘一分本局向收巿平解部之欵皆係庫平故歴來辦法補平貼色均取給於斯餘則充作算稅生辦公經費及彌補局用津貼員司之需民國成立以來凡百更新大部整飭稅務先後飭議此項收入當由陸前局長曁監督迭次聲明事理詳陳有案現就年收九萬七千餘兩之數遵飭約計用途分别規定具單聲叙理由詳請鑒核等情復經該部以單列檢算手續彌補經費員司津貼各欵開支均屬過鉅且彌補經費名目尤不正當批飭逐一切實核减另開淸單詳部核奪茲據該監督遵批詳復將彌補經費一項盡行剔除其餘檢算手續員司津貼兩項亦予核減另開淸摺詳請核轉財部以京師稅關抽收商稅本係徵納荒銀其三分加一一欵問准貼補平色載在前淸則例據稱除洋商燒酒煤油曁各外口不收加一外京門蘆海各分局年約收銀九萬七千餘兩並據摺開添支巡丁工食及偵察費用並檢算手續員司津貼等項開支較前減去八千八百餘兩擬請准予支給所餘銀兩按月隨同正稅報解云 
[粤省儲金與印花稅近况]  
　　儲金之冷落印花稅與救國儲金本截然分爲兩事不相關連也而事竟有相關者近日廣州救國儲金極形冷落不惟不及京滬并且不及潮州潮州儲金千元百元以上者尚有多起而廣州則百元以上者不多繳儲者惟三四角六七角而巳雖經儲金所一再馳函勸導聲明儲金與捐欵不同又廣勸殷富踴躍儲金報章亦多方鼓吹而社會上皆落寞視之考求其原因雖甚複雜而激剌于印花稅實爲一大原因薑省中民意機關僅有一總商會開辦儲金時所舉事務員亦多屬商會人員而商會近因舉行印花稅一再請求十元以下免貼盡歸無效故巳興會索然雖極有體面之人其儲金亦不過二三十元之數其他社會更安見踴躍日昨有謝仲良者有見於此曾具一說帖解明兩問題之不可混視其說帖略謂印花屬於政府問題救國儲金屬於國家問題不容混視倘因政府而放棄其國家之責任是先喪失其國民之資格矣何有於政府云現謝君適因某幹事親到勸儲特認儲金二千元蓋爲混視兩問題者破其迷　也 
印花之暢銷印花推行當以粤省成績爲最高然商民之積怨實甚其故因蔣繼伊爲財政廳長時定六月一號爲檢查時期飭行各縣嚴厲進行而省城警廳於五月時巳先檢查實行處罰商人有所畏催故不敢不貼領銷之盛實由於此而怨議之起亦因之矣故商業各行聯合建議或用函或馳電一再陳請豁免十元以下印花各團體繼之進步黨又繼之巡按使財政廳亦代爲一再陳請惟格於部議不能作准於是商民則疑官家之不能體恤民隱祇有暗中設法對待閉榖米行柴行等巳議定辦法對於十元以上交易則貼對於十元以下則決意不貼倘官廳過於干涉則以罷巿相對待官廳知其内情如此實不敢過於繁擾致激成事變故近日米店柴店關於民生日用者十元以下仍不貼用警廳亦不敢干涉蓋默察與情積怨巳極不得不如此也且印花收入官廳有一成公費不能涓滴歸公經各界聯電北京力陳其非故巡按使財政廳亦以額定一成公費不應提用特電北京云北京財政部鑒巧電敬悉印花自一元起貼迭次奉准部電不能稍事變通即經責成商會　眞勸導并分飭縣知事及警廳切實辦理惟查印花提成辦法係由中央規定原爲策勵及補助起見用意良深伹商民因上級官廳亦有成數扣提不免籍口茲擬將巡按使署及財政廳署各一成公費均不提用儘數撥解中央以杜籍口而便執行合電陳明統核祈示國筠叩廳胡劉慶鏜養印日昨接准覆電云廣州巡按使財政廳長鑒養電悉印花稅一成公費擬不提用公廉特著佩仰實深至一切稅則務希持以毅力切實進行并將辦理情形隨時電示財政部敬第一帮印花四十萬早巳銷完日前運到八十萬元連日紛紛轉發各縣銷路大增預計不日即可發罄届時各縣請領第三帮又將無以應付咋財政廳長特電詳財政部請再發印花五十萬元來粤俾得源源應各縣之請領惟所發之印票全須一分二分五分三種一角以　者請勿發來云 
第二帮印花由中央發到後各縣知事紛紛請領現財政廳以各縣前届印花售欵多未解足此時斷難再發新帮印花免致新舊重重積欠昨特通諭各縣來領印花之委員如前次印化未繳足者此次即停止再發各縣來省之委員得諭後紛紛電告本縣急將前欵掃數解省俾此帮印花得以早日領出云 
[兩粤巡按使對調之因果]  
　　廣西巡按使張鳴岐之赴桂政府原以其宦桂有年且與 
陸榮庭將軍素來相得故特令前往近則張之與陸聞亦時有不和之處而廣東巡按使李國筠氏近在廣東因開賭禁事與地方紳民不睦故政府特將張李對調但張之調粤原爲以簡調繁而李之調桂則爲以繁調簡說者謂此次對調之結果李氏必藉故辭職將來桂巡按一席必另簡他人云 
地方通信 
[滿洲]  
　　北滿水訊據三姓來函云俄曆六月十五號該地之水大增三塊石地方己增高至七英尺餘矣又黑河函云黑龍江之水近日大增較前約增三尺餘至嫩江之水亦增二尺餘云 
冰雹爲災日前隂雨早晚間異常寒凉論者即謂必有降冰雹之處日昨省西新安堡來人云該處日前降雨至午後二時倐落冰雹大如鳥卵迨雨過調查受災面積周圍三十餘里凡高糧元豆小苗均行打傷 
[雲南]  
　　巡按出巡旋省雲南任巡按使於三月三十一號率帶隨員數人謹兵數十人出巡遊南各屬現巳巡視呈貢晉寗澂江江川通海河西臨安蒙自個舊關化各屬畢由邱北綫道宜良於六月九號搭滇越火車肇省是日公署各職員均赴車站迎接 
中學校又罷課省會中學堂全體學生於月前因鄧廷寛上手工講堂與敎員反對爲校長李華斥革釀成罷課風潮旋經軍府派徐參謀巡署派秦參事會同前往傳集全堂學生詳細演說再三勸解並擔保從寛發落决不懲及罷課之人該生等當於次早上課作爲了結此事詎日來巡按使回省謂有褚錦當（卽查辦中學校風潮委員）秦光玉（即敎育科參事報）告中學校風潮係楊樹聲陳鴻鈞二人主動巡按使乃於前星期六課畢後懸牌斥革中學生楊樹聲陳鴻鈞二人並記多人大過於是中學校全體學生以前次罷課係由於校長不良有害學業故全體反對公衆同意罷課並非楊樹聲陳鴻鈞二人之主動今若斥革陳楊二生實屬罰不公平遂於星期一全體學生又復罷課並禀求將軍巡按使收回成命謂不能以公衆之歸事罪於二人云 
[鎭江]  
　　鎗斃盜犯王景福鎭郡西南鄕高資鎭前有王景福等三人白晝攔路搶刧張才寶財物經巡士將王拿獲其餘二犯逃逸一案曾誌報端茲經丹徒縣章知事訊明録供詳奉將軍巡按批飭就地正法卽於昨日下午四時飭由王警務長率同巡士及馬隊將該犯王景福一名解赴竇蓋山下鎗斃 
機工全體停工鎭郡機業工人因米價昻貴要求各機東增加工價减少折扣並增加浴資等情各機東未允該工人等卽相率停工或謂係工人中之蔣樹銓煽惑該業工頭陸毓庭亦以此報告到縣經章知事將蔣樹銓飭提到案訊據供認停工不認煽惑章知事遂飭將蔣樹銓拘押嗣有甲乙二人於昨早手持停工傳單在該工人等逐日聚晤之范公橋左近布散該工人等遂全體一致實行停止王警長以此事雖無關警政然該工人人類不齊難保不另生事故殊與地方秩序有關當巳禀商知事設法維持未知章縣長若何辦法也 
詳請禁棄煤渣鎭江關袁監督以小輪行駛江北運河沿途傾棄煤渣河道易於淤塞於水利交通均有妨碍特商同運河工程局長會銜擬具禁止章程詳請巡按使核辦昨奉齊使批示云會詳及章程驗單均悉小輪傾棄煤渣前經示禁有案迄未切實遵行殊於航路有碍所擬章程單式旣據由本關稅務司參照原　　加核定　准備案仰即轉飭各輪　所派巡船分别遵辦以 
 
 
 

Page 7

 
 
利交通一面候抄録章程分行各機關遇有官輪駛入運河照章辦理可也並即知照此批 
蘇州 
[請開戲園之受斥]  
　　蘇垣馬路戲園自元年至今迄未有准開 
明文前有商民劉敬禳等具禀請求弛禁由商會代遞經殷道尹詳晣批示責成商會另具正式文結遂道核辦在案詎前日又有馮將軍行署庖丁王春及陳少峰等具禀道署請求給示開演殷道尹閱禀當即嚴行批斥並將該庖丁王春管押聽候解寗核辦 
松江 
[會訊盜案]  
　　五　迤西浦西寗興公司小輪第二拖船被盗刧失巨贜後水警緝捕此案非常嚴厲先在打牲　沈子明家抄出洋鎗兩桿沈先巳逃避嗣由第一專署巡員李國楨帶同偵探姚省卿王長慶在黄橋地方捕獲朱富田起出五響快鎗兩桿及船兩隻據朱供出此案需問吳某卽前報所紀在倉城拿獲解送閔行審訊之吳少榮曾在其家獲扑刀一柄惟所供殊爲支離初稱分獲贜洋千元藏在倉城城根迨往抄無獲又改稱許給而未俵所供盗黨則稱蘇人四名皖人五名不能指實姓氏嗣供出五庫地方之窩家衞祥高又由員採將衞拿獲本日經沈專署長乘輪親解來松入謁李知事邀住午膳旋偕往該輪那警佐亦到遠提吳衞兩犯會同研訊衞初稱務農爲生不肯供承疉經盤詰始稱頗知此項盜案惟窩贓實係叔父問官諭以不得信目妄攀衞又稱確知盜黨分三次舁贓洋六千元至龍王廟對岸叔父新星中儲藏云云李君即請沈君派員起贓一面帶吳衞兩犯回城飭警解送獄中一律釘鐐嚴禁 
天津 
[羣蝗蔽天]  
　　今年各省蝗蛹爲患報不絕書有司以此係天災之一故收捕惟恐不及朱巡按使對於此事亦極注意迭經通飭所屬加意收捕趕　　滅在案昨晚（二號）亥刻津埠居人忽聞天半有聲戢戢不息今日三號朝暾旣上聲迄未休舉首仰　見滿漫天空者皆飛蝗也直至午後四鐘許隂禮四合　以數雨始無所見 
南通 
[保坍會築楗禦潮]  
　　南通地處江北每至七八月間江潮澎漲之際沿江田畝均虞水患前年地方官紳特倡設保坍會以資防禦祗以籌畫維艱遲延多載茲悉該會巳由洋工程師方維因勘定照築楗法實行所需材料業經該會專員赴浙購辦回通定於五號行開工禮即行從事興工 
[漁團局拿獲海盗]  
　　餘函漁團分局拿獲强悍海盜五名該盜等均持有手鎗並白旗等物當捕拿時并有開槍拒捕情事業經由局會同餘西巿警區押解到縣押候訊辦聞該盜等入獄時猶口唱京調神色自若云 
杭州 
[設立小學敎育研究會]  
　　杭縣知事周六介君爲研究全縣小學敎育遵照巡按使通飭由縣設立小學敎育研究會一所擇定省會適中地點佑聖觀巷縣立第二高等小學校爲會址本年暑假先研究單級小學敎育現巳通飭全縣單級編制各小學校届期務必到會研究講義費概免鎭鄕各校併免膳宿費如有規避不到者即行停職茲委定敎育科主任吳孔懷君爲主任延聘學務委員徐天木君爲事務員講員由周知事特委徐君專往江蘇敦聘李廷翰顧樹森二君來杭擔任准本月二十一日開始研究 
[農商部調查員蒞杭]  
　　農商部周總長派僉事林大閭來浙調查如工廠曁農事試驗場進行狀况一節茲悉林僉事己於前晚（五日）七時由滬搭特别快車蒞杭卽住金衙莊浙江水利委員會探望乃兄林大同君夜宿於皮巿卷本宅昨日上午十時往　場巷謁見屈巡按使並姚業科　詢間浙江全省農工商之現狀聞浙江貧民工廠　廳長曁農事試驗埠王場長巳　　　迎林僉事蒞臨考查一切 
雜評二 
[禁止排貨問題（步）]  
　　買賣自由人各有其自心之所好惡不得其心而徒欲以勢 
力權術相强迫匪惟甲國不能得諸乙國政府不能得諸羣衆卽至親如父子亦有時而不能舉其所必不欲購置之什物强制之使胥羅列於當前蓋人類之特性然也然而日人之視在華商業則獨不以此爲原則焉 
　　有通商舊約而乙國商業忽在甲國顯受打擊反而自思物之未精與價之未善與感情之未盡浹洽與知其弊而力自矯正寗得謂絕無補救希望然或所受打擊爲對手方之少數脅迫非盡出於大多數同意且有種種特殊之組織以顧爲敦促則以國際商約之關係打擊之者之政府當然對之負有責任否則無之旣己無責而猶迫之爲不近人情之干涉是愈益增重其國際之惡感而巳於所謂打擊者奚能有毫末之減輕至不能減而遂反唇相稽機械百出甚至謂汝政府不盡心吾將易吾所謂盡心者以改造汝政府囑呼是豈國際間所應有之情態耶嗚呼是豈所以慰打擊之者之感情而爲回復舊情之助力耶多見其自遠於人類之特性焉耳矣於事實亦奚以補日人而苟細參及此其亦有幡然改計之一日與特以彼近日進行之方釬證之其前途之所届蓋正難言也吁 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[三誌浙鹽棧被封問題]  
　　租界浙鹽棧由浙運使移請滬海道尹飭廨發封巳兩誌前報茲圖駐滬浙江鹽運副使宋君昨日（七號）特至道尹公署與道尹楊小川君會商良久聞兩君以此案係奉部電辦理關係重大當將辦理此案一切情形及能杏敗封電致財政部請示核辦 
[調查川沙知事被控案]  
　　川沙婦人顧王氏上控川沙縣知事范鍾湘擅將伊夫顧明臯提案逼供種烟濫用非刑以致腿股等處受有刑傷請求伸雪由江蘇高等廳飭行上海地方廳林廳長委派宗雲亭檢察官等馳往調查並檢驗顧明臯有無刑傷詳復核辦等情巳迭詳前報茲悉宗君與檢驗員沈錫卿奉委後即督同録事法警等星夜乘輪前往川沙於前日到川宗君等先至顧明臯家在川沙城外水舊里詳細調查並訪諸鄰佑議論不一宗君旋詣川沙縣公署與范知事晤談之下宗君查閱案卷旣畢升坐公案飭提顧明臯到案研訊顧供川沙人務農苦度田旁隙地被劣孩將鶯粟十餘支私種在内嗣爲此處公署法警魏某等查悉先向民人索詐不遂彼即到署報告將民人並鶯粟等送案范知事升堂向民人研詰之下逼令民人供招私種民人不允即被笞責至四百板之多以致血肉横飛次日又奉復訊再笞五十板收押迄今因此心不甘服囑妻王氏投廳上拆請求伸雪宗君一再駁請顧執定如前宗君即命録供並飭沈檢驗員驗得顧明臯腿股確受刑傷判顧還押宗君退堂即將案卷並在案之鶯粟檢齊以便攜帶回滬並與范知事立談片刻卽行告辭業於昨日回滬到廳禀復候詳高等廳請示核辦 
[漕河涇發生越貨傷人案]  
　　漕河涇鎭蔡晋生米舖於本月六日夜間九時許突來盜匪二十餘人各執手鎗刀棍等械闖入店内嚇禁聲張肆行刧掠事主蔡晋生因欲喊捕被匪開鎗擊傷胸部等三處遂搜得大洋六百元以及衣服等物呼嘯而去時有該舖對鄰劉志堂聞聲出視亦被盜匪鎗傷脮肚兩處事後經店夥馳報該管淞滬警察第四區署勘明被刧情形因蔡晉生劉志堂傷勢頗重飭送滬南紅十字會醫院療治一面詳報淞滬警察廳請爲派探查緝昨由紅會醫生驗得劉志堂脮肚所受槍傷兩處彈己透出不致傷命而蔡晉生所受肚角及脮肚兩彈雖己設法取出其胸部一彈己入骨縫頗難取出現蔡寒熱甚重未便驟施剖割勢甚危險云 
[三誌誣良爲盜之黑幕]  
　　崑山駐滬偵探孫萬富賄囑張金桂誣指錢永發等爲盜由淞滬警廳送請地方檢察應訊明將錢等分别保釋張收押候提孫到案再訊在案茲經檢廳查得崑山縣境被盜失主曾在警察廳證明錢永發等確非行刦伊家之犯則張金桂得賄誣良罪有應得現孫萬富雖在逃未獲應先將張懲辦是以提起公訴請審判廳先行判决一俟孫萬富拿獲後另行訊明究辦 
[救國儲金昨日之收數]  
　　昨日（七日星期三爲）中國銀行收受儲金之第七十四日計收銀洋六百零三元又銀十兩又爲交通銀行收受儲金之第四十八日計收銀洋一百二十四元兩共收洋七百二十七元又銀十兩連前共計己收銀洋七十萬零二千六百零一元銀四千四百七十六兩六錢五分八釐 
[無執電車重復開行]  
　　公共租界福建路（卽石路）南至鄭家木橋北至老閘橋一帶曾由英美電車公司　行無軌電車嗣因該處馬路地質較鬆崎嶇不平故暫停行駛將路填實現巳一律告竣於前日起重復開車較前實覺平穩且車之兩旁均加釘竹片多根遮蔽一切以免行人衣襟爲所牽絆是亦防患之善法也 
[法租界時疫醫院將次開幕]  
　　中國紅十字會本届　辦時疫醫院早經賃定法租界寶昌路大安里口洋房布置一切嗣因公共租界各居民以距離太遠請求另遷經該院長沈仲禮朱葆三沈鼎臣諸君議定任英租界天津路八十號舊址增設醫院擇日開診其法界所設之院己擇定本月十號（即五月二十八日）開幕 
[同濟慈善會開幕伊邇]  
　　愛　國即哈同花園同濟慈善大會之開幕期距今僅一日矣景物點綴地位鋪排凡可以娱游觀之耳目者莫不應有盡有前夕（六日）特任園中先開一茶話會招待各團體當時該會重要分子如陸維鏞田瑞年徐懋諸君均到會該園主哈同君亦列席各團體之惠然肯來者亦有數十人首由陸君等述明哈同君之熱心迭次以名園見假（按此會去歳亦在哈同園舉行）其慈善爲懷實爲人所難及云云繼哈同善亦起作謙遜詞末乃導觀會場各處時則屋角樹杪電燈千百疑身入不夜城中如台閣龍燈等游戲本擬是夕試演適天公欲雨因之不果游觀旣畢復以茶點餉客淸談多時至十二句鐘始散 
[道視學又須出發]  
　　道視學余芷　君因各學校暑假在即亟須視察一切故於昨日（七號）禀奉揚道尹飭赴川沙南匯奉賢等縣各學校考察務於 
暑假前視察完畢報候核辦云 
[共和女校畢業式]  
　　閘北天保里對面共和女學校前日午後二時舉行初等小學科畢業式並開第四次懇親會由學生表演各種學藝如國文朗誦英文演講水彩圖畫對客書聯游戲跳舞等均極有精彩觀者莫不鼓掌稱美又有黑板書法由八齡學生三人足登坐椅用鉛粉在黑板上大書母忘國恥救國儲金提　國貨十二字當時滿場大呼聲震四壁尤足鼓動愛國之精神是日來賓蒞會者共有六百餘人頗極一時之盛並聞該校自下半年起擬再大加擴充添招新生以宏造就云 
[工藝敎育之進行]  
　　上海少年社鑒於近時國人之勸用國貨異常熱心以爲欲圖根本上之進行非一方勸造國貨不足收持久之效而勸造國貨尤以造成工藝人材爲最急之舉乃於夜間聘請專門敎員講授簡易化學工藝三月以來莘莘學子頗能銳志研求故成績甚好聞署假後尚須大加擴充添聘敎習云 
[英商房産不借妓院]  
　　天津路一百六十四號一百六十八號門牌房屋係由英國律師高易經租近因該屋内有人開設娼寮經該律師查悉以英商房産概不租設妓院因特函請公共公廨於昨日轉飭捕房將該租戶葉仲芳傅案請示中西官以原告未到諭葉退去候原告到案再行訊核 
[嚴禁賭博之告示]  
　　海陸軍警察隊長普應科淞滬警察第三分駐所巡官楊永芳因聞近有賭徒在高昌廟地方私設賭場誘人賭博故於昨日會同出示如下爲出示嚴禁本照得賭博爲害國國大則使人傾家蕩産小則致於廢時失業早經懸爲厲禁茲查高昌廟地方每住戶輒敢招朋引顃肆行賭博甚至無賴依爲生計殊不知賭爲賊盜之源若嚴行禁止爲害實非淺鮮除飭長警兵士說眞查禁外合行出示嚴禁仰諸色人等勿得再蹈前轍以身試法並查高昌廟各經租賬房及住戶房主每將房屋出租不分良莠遽行租給殊與警章不合且屬妨害公安嗣後應令各經租賬房及住戶房主遇有租賃房屋者應由各房主協同租房之人預先來局報告並將房客是何職　曁籍貫人數及遷入日期一併開單聲明聽候警察隊許可方准租給倘敢抗違一經查覺定當懲罰不貸其各凛遵切切特示 
[修改合同之指點]  
　　德大紗廠禀請農商部註册一事業巳奉到批示昨日又接上海縣署公函内開案奉道尹公署飭開奉江蘇巡按使公署飭開案准農商部咨准咨據上海縣知事詳稱商人穆抒齋等集合資本銀二十萬兩在上海公共租界創辦德大紗廠繕具概算合同等件附繳註册銀三十元請轉懇註册據情咨請核辦註册費俟按季彚解等因前來查該商所具概算大致無誤惟合同第六條規定代表公司股東七人呈式内未將股東姓名住址開列無從填寫執照應飭補報又無限公司之組織並無董事董事會等名目應飭將合同内所有董事字樣改爲代表股東董事會改爲股東代表會議以符定章咨行轉飭遵照等因准此飭仰該道尹轉行遵照等因奉此飭縣遵照等因奉此相應函逹該廠經理人即便查照修改具復核辦以憑轉詳 
[借閱辦理淸丈之舊卷]  
　　滬海道尹公署昨飭上海沙田分局文云案據該局詳稱奉飭設立淸查上海全縣新舊漲沙田灘辦理升轉丈放各事宜業將開局日期具文詳報並請飭會丈局將從前歷辦淸丈案卷圖册檢送等情業經飭行檢送去後茲據會丈局將從前歷辦淸丈公地給過田單存根計十五本又抄册一本送請轉發前來合行飭發仰即查收具報閱後即行送回會丈局存儲保管以免散逸 
[徵收地方公益稅]  
　　工巡捐局朱局長查得本邑北半城一帶城濠基地自填濠築路工竣後其沿濠公地均由各業主納價承購營造房屋現己成爲熱閙巿廛所有各戶門牌己飭稅務處挨戶編釘茲擬於本月起開收地方公益稅昨巳飭派司事徵收矣 
[稽查隱戤漏捐之貨攤]  
　　邑廟豫園各貨攤前由工巡捐局稅務處徵收攤捐以補公用嗣因各攤戶隱匿漏捐且有違背定章將攤基任意佔出及以一照隱戤數攤情事曾經由局出示取締並知照隱戤各攤戶務須到局納捐領照凡期滿之攤照亦着更換新照在案乃各攤戶違抗不遵逾限巳久故又由局飭知稅務處派司事前往按攤查明如有無照設攤漏捐不報者看卽報告移請警廳傳罰以重公欵云 
[稅務所長之交替談]  
　　蘇省財政廳長委任吳選魁來滬接任上海稅務公所所長並將現任所長錢仲瑜調辦宜南稅務巳紀前報茲聞胡廳長現又飭知錢所長趕速接差故定卽日交卸起程赴任吳所長來滬後亦己預備接差頗爲忙碌云 
[緝獲暗殺案嫌疑案]  
　　法新租界居民龔遠侯等之暗殺案發生後曾由捕房拘獲吕伯樵朱文開等解經法公堂訊供管押候究在案現又由華探目黄錦榮包探韓邦逹偵知是案嫌疑犯李少雲匿跡新租界蒂羅路十一號門牌當即前往將李拘獲解入捕房捕頭諭令管押候盤問録供解請公堂核辦 
[再誌軋斃機匠之慘聞]  
　　楊樹浦老公茂紗廠接皮帶工匠浦東人沈淸華日前因機器皮帶中斷從事修理偶一不愼致被輪軸軋斷手足因傷身死業經報由捕房將尸舁送斐倫路驗屍所禀奉公共公廨王會審官與英領康君驗明諭令尸屬自行棺驗候再核奪在案前日午後由捕傳集尸弟沈林華老公茂紗廠工頭張根生及管理機器西人叨爾克脫（譯音）到案經會審官王肇之君與英領康君升座訊明當時情形旋即會判曰訊得沈淸華實因修接皮帶不愼致使身體爲皮帶纒繞於機輪之内軋斷手足因傷身死惟細核情形該工人日得辛工祗三角有餘而做工須歷十二小時之久推厥原因皆緣生計艱難是以不辭勞苦不畏危險日博區區工資賴以養家糊口衡情殊堪惻惻應請工部局西酌租界各工廠以後應如何體恤工人之辦法俾免危險而厚民生本公堂　所厚望死者沈淸華巳飭尸屬自行棺殮應得撫恤仰老公茂從優酌給 
[行人觸電殞命續誌]  
　　庽居北四川路聚賢里一千七百十五號門牌之粤人吳澤坤於本月二號晚間經過附近宜樂里曰通有電車線墜下觸電身死由　報請公共公廨中西官驗明收殮等情己誌前報昨晨由尸父吳元峯尸妻吳楊氏帶同男女小孩三口同投公廨候示並由三百零九號印捕五十五號三道頭西捕上堂禀明當時目覩死者觸電受傷車送醫院醫治無效而死繼由電車公司車務處西人投拆電車撞斃行人巳有撫卹定章至電線斷墜傷人則尚未訂定辦法應候與總理磋商云云兪代襄讞商之英領卓君遂諭尸屬暫退候會商再核 
[嫖客猝然斃命]  
　　天津路二十號門牌雉妓院龜奴昨晨至老　捕房訴稱前晚有一年約三十餘歳身材肥胖素不相識之狎客來院住宿詎睡至夜半猝然斃命爲特報告等語捕頭即飭包探顧阿根查明有無尸　並着將尸體舁至虹口斐倫路驗尸所候請公共公廨中西讞員蒞所相驗 
[接客隨波而去]  
　　新　商輪前日來滬將欲停泊時有某西旅館接客華人名阿金者因急欲登輪墜入浦中船中人撈救不及隨流而去至今尚未撈獲包探李祥卿因當時在彼目見故己將該接客落水情形報告捕房轉請救生局設法撈覔 
[行人撞倒小孩]  
　　陳阿二前晚行經美租界吳淞路將某姓家小孩撞倒於地略受微傷當被該孩之父鳴捕帶入捕房捕頭飭派華捕將孩送至同仁醫院經西醫騐得並無傷痕帶回捕房將陳釋放了事 
[汽車撞壞人力車之判斷]  
　　汽車夫徐榮生於上月二十一號上午在新閘路駛車不愼將黄包車夫劉銀修許老虎徐正東等車輛撞壞並將劉等撞倒碾傷當時由捕將該汽車夫拘解公共公堂訊供存洋保出候原告傷愈再核在案茲各原各均巳醫愈昨日同至公堂經中西官會商之下判被告貼還劉銀修醫費及修車費洋十六元四角並賠許與徐正東修車費各十五元當堂給領完案 
[無錫米麥巿消息]  
　　昨日本埠米業中人接無錫快信謂本月中旬淫雨連綿北塘一帶米麥薈萃之區河水漲至岸上四五寸幸此數日稍晴己退去六七寸行人如常米麥巿價亦因此略鬆今早售開高小麥每石四元六角零高新礱糙粳米每石六元三角零 
[逆媳舉動之野蠻]  
　　上邑二十五保十五圖新寗波會館附近鄕民林咸寶之妻李氏前日被其翁姑略加訓斥詎該婦遽將穢物塗塞伊翁林銀海及姑林張氏之日並糾約十餘人將其翁姑毆傷現林銀海憤不可遏巳於昨日邀同十五圖地保沈阿多投訴上海地方檢察廳請爲提究當經廳長核准立派法警前往拘提林李氏及林咸寶到案訊明懲辦 
[協緝江北土匪]  
　　江北土匪劉某爲前淸武生上月二十四日與同黨彭某爲首糾衆行刧徐州境内桃花村地方某麵坊銀洋等物鎗斃坊夥一名因官軍圍捕又用刀拒傷官兵一名經官軍當場擒獲夥犯七名訊據供出前情不諱當由長江巡閱使張上將軍飭緝匪首劉彭兩犯遠颺無獲因又提訊獲犯據供劉有胞兄寄居上海在义袋角經放黄包車恐劉彭兩匪首有竄匪滬地情事昨特遴派偵緝員劉某潘某等四名持文帶線來滬請當地軍警協同查緝務獲解究云 
[偵緝隊獲奬]  
　　宜武上將軍查得近來淞滬警察廳偵緝隊辦理各案頗能畫職該隊隊士郝樹林宋鳳鳴戎仁生金殿臣顧陞吳錫生等對於城内薩珠弄王克記家被刧巨贓等案破獲迅速尤爲得力特會同齊巡按使咨明内務部各給頭二等奬章以示鼓勵徐　長奉電後險將頒發奬章分發各該隊士具領外昨特諭令該隊長翟世淸將郝樹林等五名各予拔升一級每級各加月薪洋四元以有功云 
[德使館參贊囘京]  
　　駐京德使館參贊史美德君日前因公來滬現巳公學於前晚乘 
輪返京 
[庶母侵佔金飾]  
　　巳故前淸鄂督瑞莘儒之次子桐華在公共公廨控告庶母廖氏侵佔值洋三千六百元之金飾等情昨由捕房將　氏傳至公共公廨請示關讞員與美舉畢君會判被告交保候再傳訊 
[蓋章擔保之責任]  
　　印度人鴨　生在公共公廨控告甬人王仁甫不理擔保姚安梅抵借洋一百三十元昨由捕房將王傳至公堂原告投訴前情呈據請追訊之王供由共舅父　廷山爲姚作保現柴姚均在寗波原籍聞姚約於十天内來滬等語中西官以契據國章係王所蓋應負責任判王限十天還原告洋一百三十元了事 
[保人脫然無累]  
　　宋坤榮前控陳金初托稱代薦工程取去運動費洋二百元詎被欺騙請求追償等情經法公堂讞員判陳交保限繳不理人亦避匿故將保人張毛弟傳案限交昨日陳忽投稱先　繼五十元其餘陸續料理保人張毛弟以陳旣到案求請退保聶讞員判保人准予退保至被告所繳之洋暫存捕房尚少一百五十元管押限繳 
[勒限拆屋]  
　　王仁貴前將地一租於顧順昌堆物顧又轉租於樊恩孚建造房屋現顧因事逃逸王向收地樊竟佔爲己有故具控法公堂判樊拆屋交地在案昨日王又禀稱樊逾限抗違求請押拆樊稱一時不及拆去並非有意抗違判交保限三天拆屋如違由原告雇人代拆應出拆費歸被告償還 
[兩造各執一詞]  
　　汪海林控族人汪子卿不理存欵洋三百元及抵借洋二百元昨晨由公共公廨傳訊原告延律師上堂代表請追訊之被告亦延律師到堂辯護良久中　官以兩造供詞各執遂判被告交保候再復訊核奪 
[被訴人交保候訊]  
　　李少泉控周先龍營私舞弊倒欠銀一百五十兩並洋一百元又朱吳氏控陳吉生借洋不還又胡增王控王源泰又高篤卿控卓逹吾均不理欠欵昨由捕房將　告各人傳至公共公廨中西官諭令分别交保候訊 
[讞員痛惡過犯]  
甬人胡安挂竊取北浙江路朱海泉家衣物又王阿根串竊有恒路湯木林家衣物均經包探查獲解至公共公廨訊知均係七次過犯判胡押西牢一年王押半年期滿帶堂再核在案昨均期滿由捕將兩人解廨請示會審官王肇之君商之英領康君以該犯等屢次懲辦不知悛改應處笞刑惟翁堂無此辦法遂向之申斥一番判胡安桂押候抄録所犯案情　送上海縣知事署遞回寗波原籍交地方官嚴加管朿王阿根亦　鈔録所犯案由函送上海縣知事署嚴加管束或請按照軍法治罪以昭炯戒 
[查獲串竊棧貨之竊賊]  
　　榮順福陳雲江馬仁雨因串竊怡和洋行打包棧房内值洋一百五十九之牛皮被總巡揷房中西包探將榮等三人查獲昨晨押解公共公廨訊供一過中西官判仍一併管押候函請浦東警局恊吊原贓再行訊究 
[失竊衣料之嫌疑]  
　　華昌絲廠小工吳桂生近與某女工姘識賃居長安路陳炎順成衣店内前日陳失竊各主顧託做之衣料一包值洋十　元報經四區警署派探往查以吳形迹可疑帶入署内盤詰不認押候偵查核辦 
[車夫盜賣茶葉]  
　　新北門外恒源坊某茶號前日由滬杭火車装來茶葉雇車夫江和奎（即江和扣）車運往北不料江半途串通同黨何阿紀朱再坤等將茶葉盜賣得價瓜分逃逸經該號報告巡警將江緝獲昨送地方檢察廳經檢察官預審之下判江收押候補提同　並吊　來案再訊 
[檢察分庭訊究竊案]  
　　王小蘇子竊取蒯福昌之火油聽女衫一件被崗警查獲移檢察分庭預訊屬實前日提起公訴經孫推事判决王處拘役且以儆又吳炳坤訴　阿根竊伊單被衣服等物經李檢察預訊不認判　　押聽候　查再　核辦 
[男女扭毆]  
　　李阿順昨在澳壁禮路與婦人某氏不知何故互相扭　　房經捕頭詢　情由　釋免究 
[偵緝隊拘獲賭徒]  
　　南巿各小茶肆容留睹博一事前經警廳飭知各區署查禁在案昨日午後由偵緝隊士和如林等查悉董家渡裏街茅山廢對面新春圍小茶肆内有人　　抺牌當　拘獲賭徒十四人　同賭具解至一分駐所然後　　　　偵緝隊報告請爲究罰 
[婦人違犯烟禁]  
　　婦人王徐氏在高昌廟附近家中私售燈吃爲警查悉前在搜獲烟膏烟　等物並獲烟客　　毛馬義章王阿莊等數人昨日　送地方檢察廳請爲訊辦又閔行婦人王洪氏宋張氏等私帶無印花烟土二十七兩爲水巡隊查獲昨亦解送地方檢察廳由林廳長諭　分别收押候核 
[閘北之烟禁]  
　　閘北審檢分庭孫推事對於烟犯概　拘役徒刑不復罰金其有請求易科罰金者由李檢察官駁斥不准巳詳前報茲悉前日有王王氏爲伊夫王金富再求易科又秦過氏爲子秦少山再求易科昨奉批示云旣據一再聲請姑候轉送同級分庭决定可也前日五區二分駐所崗警查獲烟犯高森山一名抄獲烟泡一枚移送檢察分庭預訊還押聽候起訴公判 
[縣公署批示照録]  
　　上海縣知事批　鑄禀云充地保而責以端品持議甚高惟人類不齊止能考察其是否奉公守法以定去留如果着充之後現無劣跡未便因該民指爲向有劣跡率行更換致啓紛爭揑控之漸否則不善者無自新之路即較善於此者縱無劣跡恐亦不免殊途同歸是必嚴於考核認眞查究斷非屢屢更換所能獘絕風淸也 
雜評三 
[實業家之好模範（宇）]  
　　凡壽不能但有順境而無逆境且旣有由順境而至逆境者必無不可由逆境而轉至順境况挫折愈多經驗愈富由逆而　之一切事業必較未曾經過逆墳者爲堅牢穩固而其餘未來之逆境尤能知所預防非若但處順境者一往直前無遲迴審愼之餘地而易致顚躓也惟吾國人明乎此者尚少故僅能處順境而不能處逆境無論經營何業一有挫折卽偃旗息鼓無破釜沉舟必逹目的之决心吾國憲業之不興此非一大原因乎今吾因見租界内之無軌電車業巳重行開駛故慨念及之願吾中國實業家其各以此爲模範 
來函 
[敎育譚周椒靑自海外寄]  
　　敎育爲古今東西立國之要素我國知之者有人爲强國之利器知之者亦頗不乏人惟其收效之程幾許使用之術如何知之者幾人知之洞然者幾人吁晨星矣走有生不才自幼乏文今也遠適異國迫於賽務然深夜自度今日之中華非昔比乃人人之中華所謂匹夫有責也爰執筆　胸中所存以陳國人望國人鑒之中華古代歌頌昇平漢唐之盛明滿迄今與各國往來彼皆物質强健之邦而我中華經萬險尚存自昔至今巳四千餘年不可謂不久矣敎育之力也尚乞按心自忖東亞日本之能有今日地步國人有遊其國覩其敎育之普及現狀者可爲走言曰敎育之力也歐洲之德意志今也楚歌四面尚不失其爲德意志有敢不以敎育之力爲辭者走不信也美洲合衆國之種種事業發逹亦敎育使之然也 
　　如此要素如此利器使用之術得當則收奇效否則不但無效反 
 
 
 

Page 11

 
 
　　有　　我中華今日之使用教育也或者曰依爾言則中華敎育之使行術不當然則補救有方否走應曰有 
宜定敎育方針宜定簡單敎育方針讐如敎育政策以入人須識書算愛國家只可從此兩端者想課本之如何改革　織小學校文字之　定小學校詞林（字典）之編輯野外濱講所之設立戲曲及舞台之改良以扶助小學敎育之進行如今日一篇大政策明日一篇大宗旨筆墨多而事實不多敎育果有補歟 
支配敎育經費當局者屢言曰敎育經費不敷事事不易辦量入爲出會計定論欵固有確數以不敷故則可將有限之數使用於確當地步譬如小學敎育爲立國之關鍵不妨全力注重小學有餘力則再顧中學大學否則竟可不顧中華人民無男無女無老無少人人皆能書算比有幾許學者榮光較大寗使外人笑我中華少學者不可笑我人民大半不識書算也 
辦敎育者不宜時有更　我國之敎育界往往有一機關不數月間換管理之人凡四五如敎育部今日換總長後日詞次長試問共和以來數育部之總次長易幾入矣學校亦然今日易校長明日換管理凡人之辦事須專心須耐久如時時更動一事尚未成就則他人來矣從此中止欲有進步不能也歐美各國之辦敎育者總火長也校長也管理也甚有任事二十年尚留也其敎育之蒸蒸日上誰曰不宜 
辦敎育者宜盡力我國常談我盡我心古書云盡心焉而巳我國際此多難之秋鷹　虎視熱心輸金者有之惟盡力辦事者則不數覩凡事盡心辦之則良果多也 
往者己矣來者可遍國人與我同志盍將起而爲之使我中華五色永揚世界凡我國人皆與有榮焉豈獨走一人己也 
[陸培之來函]  
　　頃閱七月七日貴報第五張救國儲金中國銀行收欵淸單第四百二十八册四十五號至一百號内載有鐵業陳　之助洋一千元寶由鄙人陸培之所助且前曾儲過三千元繼又續儲一千元持有該銀行收條此必抄寫者所誤爲特聲明請登入來函欄内是荷恒康鐵號陸培之謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[救國儲金報告册] [  覺迷]  
　　第九千九百九十九册一號至五號 
卜武（卜式七十二代孫）一千二百五十萬元巴金　七百五十萬元莫觀望五百二十五萬元仇三州（仇十州第七代孫）三百萬元删竇一百七十五萬元 
　　第一萬册一號至二號 
張口氣一千零五十萬元華商廷壽堂主人九百五十萬元 
　　以上兩册共收銀五千萬元正口交銀行謹啓 
譯著 
[間諜生涯] [  天虚我生]  
（二）養成偵探時代（續） 
　　予自别泰伯根後中心轆轤思潮乃起落勿己然子所念亦非因得多金而樂黄金縱能祟人予實未嘗爲其所祟　予一年所入亦儘足數揮霍初不必賴此也若以此事爲有味則予在南斐洲時所聞見者亦甚多何必冒此危險以求廣博蓋予之爲此者别有原因在耳原因維何即雷眞斯丹所謂藉此以恢復曩者所失之權利也爾時予苟能料及將來則且中悔然予當時年才二十有四以二十四較三十九固三十九之見解高也故予亦不以此自責次日十時予復至課報部司閣者如法引予入見秘書司丹麥司丹麥爲人極和謁才不外露然有絕技能使人自供其誠欵見予入乃起迓曰若今爲我部中人矣然有規則數項不能不以告汝（一）遺汝見各部領袖不能與其下風　論（二）汝一生所爲之事不能著爲筆記（三）不能與其他偵探言汝所事卽與彼輩相識亦爲部中所忌此後汝宜戒酒及色一切勿許親近（四）每日十二句鐘必以電話逹部中報告汝所在地址但能舍德律風或電報弗用則尤佳否則亦須用部中密碼此後呼汝不名但呼號數嘗如若爲第一百號即以一百號代汝名稱汝簽名亦即以此此外尚有條件無數然語繁茲不備載是日予隨司丹麥居一日未出靜待部長之命顧久久不得其後始知尚須五個月之練習始可出而任事而所事亦非艱巨此五月中予乃靜心練習偵探專門之學概言之可分四種（一）形勢學（二）三角學（三）海軍製造（四）圖畫此四者咸爲偵擇學中之生　科目後予奉命探旅順口始知形勢三角以及圖晝之有用至海軍製造之學其重要亦正相等魚雷艇與滅魚雷艇之區别予固知之有棄伹俱式樣及詳細圖形予初未嘗能傳此科敎授爲克得斯垣芬大尉彼蓋海軍　報部中魚雷專門技師一月而後予乃盡得其傳於潛水魚雷及　雷等各種形式亦一一能繪予術益精但須聽其駛行之聲卽可辨其種類此外並授海軍鎗砲之學及戰艦形式部中咸有模型嘗合予每日對璧　視壁上所繪均爲各國戰艦若爲巡洋艦若爲魚雷艦若爲英艦若爲俄艦務須一望卽知如爲卒業彼輩之意本欲遣予赴英故於英吉利之戰艦尤爲注重凡將校服式及旗號密碼一一皆以授予更有巨册一内繪五彩圖片皆爲各國信號旗式子以亟欲得一差遣之故勤讀亦較人爲倍尋常功課時間爲十時至十二時一時至四時予則夜以繼日未敢自懈學習期間予雖居根栗胥格拉脫七十號及參謀本部素克好斯博物浣爲多然亦有時至基耳之威廉　軍械　造廠中實習故凡砲臺中零件及魚雷艇管予亦一一能呼共名此五月中以予之智力於德國參謀部中探得各國軍事報告亦復正多參謀部中有一藏書　其搜羅之宏富貴爲世界所罕有職是之故始克令其戰事機開直至今日地步此事容予著戰事機關時再以詳綑告讀者茲且不述 
（更正）二日第十八行四字　誤曲 
栩園詩選 
[快意] [  潘蘭史]  
　　海碧瀟江倚興酣銀鈎小字寫眠蠶花前詩草身千億江上琵琶歳十三醉脫宫袍思渭北夢傳彩筆拜樊南錦桂六寸量情處除郤冬郎未與談 
卅年劍氣拂金臺紅袖靑山畫本開不老容華千日醉銷魂時候萬金來評花珍重呈湘管刻燭淸狂賭玉杯豈是折磨才子福三生情海要徘徊 
[題桃花扇傳奇後] [  趙伯亮]  
　　廢殿縱横夕照烘君王曾此醉東風劇憐無限南朝業消受春燈一曲中 
舊事揚州不忍聞衣冠高葬嶺頭雲只今一片梅花月猶照淒涼閣部墳 
金粉飄零野草秋媚香何地訪名樓舊時只有秦淮水還向靑溪 
曲處流 
栩園詞選 
[念奴嬌題桐花箋] [  王鏡龕]  
　　恨烟愁雨恁匆匆攪得柳慷花病一枕銀屏圍好夢驀被東風吹醒眼底春殘意中人遠恨白心頭进臺空風去舊情何處重證顧曲誤賺周郎早都分一般相思前定凄絕吟魂如此瘦禁得幾回消盡丁字簾前辛夷樹下消息憑誰問兩行紅粉樊川改了靑　 
小說 
家庭小說 
[嫣紅刧] [  常覺小蝶合譯　天虛我生潤文] 　 
第四十三章 
　　特雅之家方晚餐雪笠兒忽停箸言曰今日吾廠中大閧雪笠兒言至此忽止昻首以待人間密斯脫特雅果問曰奚事閧爭豈廠中乃失竊耶雪笠兒曰然安西來謂於禮拜六之夕失去支票至今未獲蹤跡故大閧吾　共狀殆無異遺去十四磅重之金磚也特雅曰然則爲數固幾何曰十四金　耳以吾視之此數亦誠區區而彼輩乃竟鄭重至此母亦可晒安西來亦復大細謂失去十四　事固甚小但廠中諸人終有可疑　在商家重信實故不得不一究耳言次嗤聲笑作不屑狀特雅乃戒之曰　子奈何作是語半　半　猶宜念來處不易矧失去者乃十四　耶雲笠兒曰吾烏敢蔑視此十四鎊特在密斯特安西來則殊不宜鄭重至此也吾父當知凡人至日用短少之時自宜視金錢爲重若旣裕則吝嗇亦非中道雪笠兒之爲此語蓋譏其父也特雅覺之乃厲聲曰雪笠兒汝意殆予不能多給汝月規爲怨但汝亦宜自思汝兄弟數人每月所耗果幾何者凡人家産有限而慾壑無底荀任汝儕所爲而爲則吾家不其傾耶雪笠兒乃俯首無言於時愛格來得乃言曰雪笠兒此支票果如何失去者汝曷以語我雪笠兒乃舉以告謂此支票係鄧思斯廠中所開來以换辨士者安西來庋之寫字檯上即出視米庚打包而己亦隨密斯特理痕赴總事務室發工資迨至返室則支票巳不翼飛矣 
奇情小說 
[秘密汽車] [  東埜譯]  
第三章（續） 
　　里芙寛慰他道子爵你是一個豪爽人何必自尋煩惱古諺說得好留得相思勝相見今　睽違丙地他時月下花前奇緣巧遇你更可以緊緊摟定問他個會少離多有影無形哩里芙說到道裏笑了一笑又說道　爵今晚有緊要的濱說早到議院中去了你們曉得嗎那些三頭六臂的社會黨人自前次失敗之後蟄伏多時今者死灰復燃又在各處活動了别的不打緊惟有他們那個首領著名兇狠須得預防他一著勃立南道眞的嗎我們終日埋頭在機械圖樣中所有政界上風波不甚曉得那首領的名字呌什麽公爵夫人能告我否里芙道還有誰人自然便是菲立伯　而登那厮了那厮神通廣大是個赫赫著名的社會黨首領滕逹執着一個玻璃瓶方在斟酒聽得了把那個瓶向桌上一放說道便是他嗎我也聞得他的惡名這厮形同瘋犬到處狂吠除出謀財害命因字外并没他種主義可惜有種性情直爽的人受他叠惑認賊作主他的聲勢便活大起来了所恨我堂堂大英國敎育普及政治修明竟産出這麽一個人來貽羞當世豈非是隻害羣之馬嗎里芙接着說道可不是嗎勃立南子爵你諒也曉得菲立伯的爲人我丈夫常爲我說起這厮辣手狠心須得時時提防他我等並不是畏首畏尾恐懼那厮只念蜂躉有毒小敵在前也須用獅子搏兎之全力方是好謀而成之道何况他的隂謀詭計礙及國家治安秉國鈞者可不鄭重將事免墮奸人術中小則貽素饕私位之譏大則損社稷生靈之福麽現在政界中人紛紛傅說均謂這厮捲士重來結下幾個死黨設定一條毒計那彌天大罪如今方在醖釀中呢勃立南道幸那厮的舉動發覺得還早人家可以提防我想一個人受過敎育知法犯法這種上等惡人最是地球上可怖的怪物如今蘇格蘭警察場巳留心他們的舉動麽滕逹道道個我等無從知悉總之他是個上等的惡人巳確定無疑然而一個人小有才便欲膽大妄爲流毒社會文明世界人人得而誅之那裹能容得他呢他果然不自悛改便是自取其各無足哀務事只在早晚之間而巳勃立南仰靠在椅上說道道側目然自古迄今幾曾見惡人能成大事的我想他黨羽雖多肯出死力相扶助的寥寥無幾人其餘都是畏迫利誘一　之叢無足算的里芙道今日午餐時我丈夫也會把黨人的舉動和我談論遇丁我丈夫的見解也和你們一樣不過黨人的隂謀詭計畏催雖不足畏懼提防是須要提防的他們唯一的宗旨便是要謀害貴族中人擾亂秩序借着財産公有大題目乘勢刦掠而巳 
 
 
 

Page 15

 
 
   
 
 

Page 16

 
 
   
 
 

Page 17

 
 
救國儲金 
[中國銀行收欵淸單六月二十三日第六十四次報告]  
　　第四百二十九册六十九號至一百號朱金波五元華通公司十元朱鶴卿二元賀子祥二元周植生二元張錫璋二元靑島華順烟公司二十元管新安五元張子玉五元靑島酣香齋十元陳孟義五元王心齋五元東平川和美公二元順德祥十元東昌孫義亭二元屠孝光五元參易社周榖生十一人二元朱寅生一百元孫阿環七元智淸琳六元梁强五元張乘運六元蔡　六元張樹棻六元傅銳六元毛頌芬六元蘇振潼六元石志學六元彭道中十二元梅治經六元張惟和六元廖有德六元 
[第四百三十一册八十號至一百號]  
　　吳虎文二元滄州德祥二元濟南烟公司五元王允丞四元兗州公利五元協記烟公司十元顧潤生五元汪雲龍十元張文卿十元殷廉淸五元鄧月軒十元福祥義五元王漸逵二元季拙臣十元浙慈鐘毓高初小學校五元又敎員吳本承一元又校長翁宏坤二元又學生費名榮一元又女生傅敎矛五元又敎員包杏村二元盛午淸五元 
[第四百三十二册九號至三十八號]  
　　胡光旭十二元黄天評六元張貽惠六元李隆贊六元沈化襲六元文永言六許秉臣徐韻唐五元李敦化六元池龍珠六元楊南十八元孫孝寛二元蔣惠禮一元趙修乾六元鼎泰京貨衣莊五元黄安拱記三元厚大號三元信隆典折節筵四元竹隱居一品齋泰來祥吳復茂中華樓二元倪祥興鄭致和萬生號章萬豐戴隆聚二元吳德豐二元南仁大二元公大莊二元明德校錢錫祚二元正順園二元明德學校龔文祥二元張祖慶二元金子謙二元朱端祥二元新泰仁記廠節酒費十元鷄鴨肉業德豐萬豐大成南德豐新長順合美太和豐長盛公源豐恒豐德昌沈大盛代表秦紹衣等五百元 
[第四百三十三册三十七號至一百號]  
　　徐瑞岐一百元徐道生一百五十元恒隆五十元恒德五十元德泰五十元陳少泉三十元徐惠生二十二元秦長愼五元滕縣滕繹公司五元王作山五元楊文節一元張亨寶一元鍾毓學生盛沛庠二元又盛樹榮二元又翁史綱二元又沈雲錦二元又翁鑑堂二元又唐世祥陳全林合一元又翁經黼一元又翁史華史萼合一元又錢爲仁爲義合一元又翁鑑芳一元女學生盛桂香月珠洪秀英雲鳳合一元東三各學生三元盛佩玉女士一元翁芳懷一元包芳棠一元孔憲楣二元孔憲　二元孔杏卿女士二元翁善豐一元張慧英女士二元女學生董月娥盛瑞琴合一元又洪素琴一元又洪蘭槁一元東三校長包芳楝二元東二小學校學生陳寗翰二元又敎員包正科一元洪義橋一元學生葉勤勳一元又盛福兒一元東二校長林火聰二元孔渭臯司及男女傏工一元學生盛鍾萊一元又孔憲椿一元蔡安甫一元龔善承一元張霽雲一元金濟川一元徐景山一元趙平書一元邵鉅任一元楊鳳來一元楊秀卿一元范梓坤一元明德校錢　花一元又錢咸松康祥發合一元又楊振生章桂祥合一元又錢錫祚李承澍蔡城百合一元又傅昌禄一元又錢鶴松一元三繁暢一元褚和記一元張永年一元 
[第四百三十五册一號至二十五號]  
　　盛松琴十元浙慈鍾毓敎員翁彭齡二元又沈雲祥二元楊志章六元兵逹根六元廖汝直六元路兆芬六元宋健六元毛競先六元周斯銘六元戴鴻需六元崔元愷六元劉發英六元楊凱六元翁耆六元杜維常六元王奕震六元張玕　六元田明霎六元向先良六元張靑海十二元楊椿生六元董聰賓六元吳江縣同里鎭福安茶居六元周綸三元 
[第四百三十六册一號至二十一號]  
　　王正泰一元裕大號一元王東侯一元祝萬興一元喬蘭生一元恒山堂一元一峰居士一元兪祥麟一元新北校全體學生一元水星甫一元謝亦盛一元張寶平一元王慕蘭女士　元乾發永一元胡鼎新一元邵逸園一元林老大一元王武興一元葉萬長一元李雲康五元僧貫道二元 
六月二十三日第六十四次共收儲金銀元一千七百三十三元連前共計巳收儲金銀元六十一萬七千零五十五元銀二千七百八十六兩二錢中國銀行謹啓 
六月二十四日第六十五次報告 
[第四百三十二册三十九號至一百號]  
　　黄寶嫻十元黄寶蕙 
十元黄寶珠十元劉世楣十元勵安泰十元吕阿習一元朱阿滿一元吳新發一元貝慶餘一元林銀壽一元樂永生一元樂瑞香一元貝孟論一元唐連芳一元夏杏生一元陳杏連一元陳貴富一元金阿方一元樂夏生一元樂阿陳一元沈賓蘭一元樂雙福一元徐銀全一元吳根順一元陳裕芳一元孫成來一元韓書福一元樂仲根一元林阿連一元田兆楨一元朱永來一元唐瑞林一元鍾有生一元朱承茂一元吳廷甫一元八歳幼童者下點心顧幼生一元史致賢一元王賢林一元　璧雲一元何桂生一元鄭志洪一元許玉銘一元孫阿策一元史金泉一元七歳幼童陸權少購食物一元吳福生一元吳錦炳一元吳馥一一元黄金財孫棟生一元馬炳章一元吕麗生一元李金釗一元泰久香一元畢世發一元謝煥藻一元劉聘卿一元高文彬一元孫瑞菴一元臧欽鋆一元程樹滋一元十一歳幼童朱春生一元姚榮發張賀漢一元 
[第四百三十五册二十六號至七十七號]  
　　蔡永超五元蕭蕙裳五十元黄鄭氏五元謝春順三元邢錢氏三元文氏三元陳阿張三元樂阿浩三元張子亭十五元馬錦章五元邱正運一元何伯生一元龔子香一元吳孟灣一元錢金福一元葉文才一元裘和尚一元方阿文一元陳秀芳一元畢金棠一元張子淸一元胡裴全一元方阿三一元方阿二一元傅文炳一元蕭紫春一元趙子一元張阿順一元陳阿福一元蕭宜春一元蕭綺春一元謝采生一元陸奎生二元聞人煥二元何榮生二元兪伯揆二元王慶生二元杜　康二元葉桂華二元劉雲蘭二元順榮壽二元趙衞生二元王星垣二元陳味秋五元陳杏初五元何心齋五元陳頌武五元　佩王五元盧奎元　春　八元謝鶴翔十元新昌泰行十元顧榮生二十元 
[第四百三十六册二十二號至七十五號]  
　　潘茂生五十元龔 
五福十元潛炳卿六元邵湖生五元董慶華五元王壽生五元謝圖楨五元曹祖資二元彭筱榮二元方阿文二元殷秀山二元唐聖齋二元孫志榮二元郎明生二元王順生二元龔水生二元潘菊臣二元邱福順二元毛子林二元　爾昌二元黄桃林一元張妙香一元孫裕生一元章梅生一元陳陽生一元李景靑葉源來一元王榮生一元顧頌岑一元高阿三一元陳懿範一元李阿林一元林世楝一元周寶和一元沈阿新一元王阿夫一元沈瑞生一元王順才一元辛小牛一元王阿發一元王家金一元陳阿章周長根一元蔣桂榮一元黄友運一元王阿三一元馬來發一元樂金林一元程謂方一元劉啓龍一元陳阿也一元脚善寶一元龔德生一元王小賓一元焦信有一元（彚司公同人三十八人）沈樹庭五元吳玉堂四元樂夏全四元張聚賓四元董其鶴四元王志耕十元陳春泉五元馮照生二元王長耕二元竹家昌二元董欽元二元陸志英二元王銀富二元張仁生二元張阿高二元翁阿良二元丁保康一元吳杏生一元蔣良貴一元馬應　一元龔宏山一元莊曹福一元陳德芳一元魏炳朝一元吕芳森一元曹繼昌一元陳裕生一元唐蘭生一元黄式良一元楊阿生一元趙開先一元吳阿元一元曹向春一元楊芝明一元趙慶堯一元史阿生一元陳阿琴五角葉阿定五角（共計洋七十五元） 
[第四百三十七册一號二號]  
　　曾瑞生一元程根善一百元六月二十四日第六十五日共收儲金銀元六百四十元連前共計己收儲金銀元六十一萬七千六百九十五元銀二千七百八十六兩三分八釐中國銀行謹啓 
交通銀行收款淸單六月十九日第三十五次報告 
[第三下六册三十四號至三十六號]  
　　叔季記五百元源盛當端午節酒席費四元源盛當問人消耗費六元六月十九日第三十五日共收儲金銀元五百十元連前共計己收儲金銀元六萬一千九百十九元銀七百四十五兩一錢二分八釐交通銀行謹啓 
 
 
 

Page 18

 
 
   
 
