# 1898 - 99 - 4908975

 

Page 1

 
 
[新輯自强學齋治平十議告成] [  圖書集成局代啓]  
　　人時風氣大開事事倣行西法喜談洋務者無不著書立說流播寰區顧或擇之不精或语多耳食不特無以資實用且更詒笑於通人是書采近其專作編成十種或則言利之可興或則言弊之當革或則言安内攘外之要圖但使謀國者簡練揣摩引而伸之觸類而長之漸漸收自强之效價中鈔弊論一書歴陳錢鈔利弊當此銀賤錢荒之際尤爲關心國計民生者所不可不讀兹託本局用新字排印成書每部十二本盛以錦套近洋一元四角賜顧者向本埠棋盤街文瑞樓蘇州綠蔭堂察院塲文瑞樓漢目漁古山房長沙省富文書局均有寄售 
[報紀中國人數因推論之一]  
　　今之談時務者咸知中國人民有四百兆見於論說者已不可勝紀雖約略言之而大數想終無甚出入惟有如許人民每年生齒亦必有增無减四百兆之說於今已數年矣李提摩太君曾將中國人數列爲圖表始自乾隆六年卽西歴一千七百十一年計一萬四千三百四十萬一千五百五十九人增至道光二十二年卽西歴一千八百四十二年計四萬一千四百八十八萬六千九百九十四人一百年中增至三倍照算合數迄今又五十餘年應增一萬萬餘當不止四百兆矣不知粤匪擾亂蹂躪至十餘省竊據至十餘年其間人民之死傷不知凡幾肅清後休養生息垂二十餘年始有此四百兆之數自此以後又當逐漸繁生矣昨報紀俄國皇家地理公司在一千八百九十四年年終將是國户口約計福建二十五兆二十三萬五千一百八十四人河南二十一兆零九千九百七十七人湖南二十二兆十萬零六百四十八人湖北三十四兆三十三萬九千五百二十四人雲南六兆二十一萬四千一百五十人甘肅九兆七十五萬零六百四十五人江蘇二十四兆五十九萬八千九百十五人江西二十一兆九十七萬四千零九十八人廣西八兆五十二萬七千三百七十八人廣東二十九兆八十五萬二千一百十二人貴州四兆八十四萬零九百十二人安徽三十五兆八十一萬人山西十一兆五萬零七百六十四人山東三十七兆四十三萬七千六百七十二人陜西八兆四十七萬三千零四十五人四川七十九兆四十九萬三千零五十八人浙江十一兆八十四萬二千五百六十五人直隸二十九兆四十萬人新疆一兆二十八萬六千五百八十四人總計四百二十三兆十五萬七千三百人與一千八百九十三年已增一兆五十萬人又吉林六十二萬六千二百三十二人盛京四兆七十二萬四千五百七十四人黑龍江四十萬人此係满洲人數共有五兆七十五萬零九百零六人比之往時數已大减當一千八百九十三年卽光緒十九年有七兆五十萬人其减少之故一因中日之役满人多有遷避别處者二因一千八百九十三年與九十四二年中有飢荒餓死者并有就食别處者或因一千八百九十三年核算有誤以此觀之則中國現在人數將四百三十兆人不知西人何以如此詳細中國各處本有烟户人丁之册似亦不難合算惟洋人之能逐一合算其亦查取烟户册而知之乎抑逐一細查而知之乎說者謂洋人安能查取中國烟户之册亦未必能按户細查惟舉一隅合算類推而得之耳若外洋各國則固確有實數也然洋人於核算之法不遺餘刀雖屬類推亦必十不離九此洋人之核實終勝於中國之模棱也竊意中國現在事事欲思步武西法宜卽從核實二字做起卽如人數雖若無關緊要然揆之聖人式負版之意民數固不可不重民盛則國盛民衰國衰民數之增亦國家之福也中國本有保甲門牌自鄕至邑自邑至郡無不可以稽查每年詳查造册則可知實在人數若干男女若干彚造之後登之報章俾中國之人咸知人數之盛衰不必拾西人之談屑以爲典據也除人數之外當核實總算者尚多有逐年增减有數年增減者有不增不减者惜無人起而任之一聽外人爲越俎之謀抑亦中國之憾中國之恥也是所望有留心時務者 
[諭旨恭錄]  
　　三月十五日奉旨陳田陳嘉言王萬芳葉在琦高柟杜本崇劉秉鈞王祖同祭曾源吳煦黄曾源俱著記名以御史用分發直隸補用道周傳經江西試用道增霖廣西試用道劉能緝河南補用知府馬希援傳橒陜西知府唐承烈江西知府何師吕廣東知府魏景崙奉天同知蘇思温南河同知林介侯山東同知唐式邭河南同知何爲儒浙江同知桂運昌湯坤山西直隸州知州何見揚四川直隸州知州榮麟魏承恩廣東直隸州知州謝樹熿河南知州李褆雲南知州李恩治兩浙鹽運副袁勵中安徽通判林步高山東通判劉存格陜西通判李維緖浙江通判彭麟保江西通判阮志觀兩淮鹽運判葉爾良奉天知縣榮善山東知縣陸嘉榖河南知縣酈嘉榖陜西知縣易國勳新疆知縣黄賡陶廣東知縣祺威朱惠李天祁安徽知縣劉昌彛河南知縣汪敬陜西知縣李維岳浙江知縣查鰲江西知縣楊長濬廣東知縣鄧廷獻雲南知縣沈承鈺曹乃金山東鹽大使王壽域孫祥麟浙江鹽大使程傳經俱照例發往截取刑部郎中杜慶元張西園俱照例用保送知府翰林院檢討蒯光典著以知府分發省分補用盛京刑部郎中員缺著札普善補授東陵工部員外郎員缺著英弼補授景陵禮部員外郎員缺著文鉅補授欽此 
[本館接奉電音]  
　　昨日上午京師飛電使傳來上諭一道敬謹譯登○三月二十日奉上諭直隸正定鎭總兵員缺著李安堂補授欽此 
[准設商埠]  
　　本埠英領事署接到駐京英欽使來電悉中國總理衙門准於吳淞設立商埠俾各國通商如此則吳淞一帶又當爲熱閙之塲矣 
[輪船入川]  
　　重慶訪事人云英商立德所製利川輪船前在宜昌上駛於二月十七日午刻行抵重慶沿岸聚觀人山人海重慶關道派文武員弁在江干彈壓各西人咸放爆竹申賀接火輪入川雖爲初次將來源源而至誠官商之便也 
[諭辦團防]  
　　揚州訪事人云揚州府沈碧香太守昨奉揚道憲來文略謂奉督憲劉札開照得地方舉辦團防保甲最爲禦侮靖奸之善法方今内患甚多外侮迭至而官兵單薄不得不藉力於團防本部堂業已三令五申疉飭各屬辦理無如各處皆墨守舊法按户抽丁非徒擾累窮民且恐於事無濟此後務按户口多少每團挑選精壯或數十人或數百人編成隊伍製給器械選精力强壯品性端方素爲鄕里所敬服者爲之管帶督率操練並勸令殷實鋪户酌捐鹽菜錢文責令巡緝一聞有警齊往捕拿所謂富者出資貧者出力保衛身家莫善於此倘果訓練有成堪備征調他日調往卽照營勇給發大糧建立功名光耀門户何莫非今日團勇爲之嚆矢也各屬亟應舉行浜海州縣尤屬相宜務各 
 
 

Page 2

 
 
認眞辦理等因到道轉飭到府太守接奉後隨卽通飭各屬一律妥議舉行 
[擬辦膏捐]  
　　杭州訪事人云省垣城廂内外烟寮林立統計不下二千五百餘家現在大吏因需餉甚殷擬令按户輸捐分上中下三等上等每月五元中等三元下等一元由各叚保甲委員徵收如有未肯認捐及延挨不繳者立卽封閉 
[督憲批詞]  
　　内閣中書潘祖謙遣抱高升禀近來江海行輪失事該廪生鮑煥文等旣欲設輪攬載圖利則置船用人當如何愼選今乃利令智昏以窳薄船隻充數致有失事雖出於意外實則貪小致在船者同罹此厄殊堪痛恨現據蘇州府詳報已奉學院批令詳革訊斷滬關稅司並已定章此後各小輪每年應由騐船師將機器船身詳騐一次仰蘇關道卽飭府遵照迅速訊斷詳辦一面由道將往來蘇杭小輪應如何飭令遵騐以昭愼重之處會商蘇杭兩關妥辦具覆禀發仍繳 
[粤東火警]  
　　廣州訪事人云本月初九日五點鐘時城西寳慶西栅節孝祠橋直街某店忽兆焚如聞店内均係引火之件火勢直冲霄漢幸近處水龍馳至約半點鐘之久祝融氏旋卽返旆 
[珠江風景]  
　　廣州訪事人云本年係歲試之期南海番禺二邑尊示期於本月二十二日在貢院考試童子軍已莫不摩厲以須矣○粤垣苦旱大憲關心農事自初五日起在城内粤秀山龍王廟設壇祈雨而杲杲如恒兹各紳董於初十日起亦在該處竭誠祈禱未知果能上格天心否○粤垣暘雨不時疫癘又至日有死亡均係症起一二日卽無可救藥一德社横巷之内祗有十家同日均有斃者并聞西門外隆慶坊某姓婆媳亦同日而逝疫氣之重何至于此極耶○西山廟横巷陳姓之婦其家係沙涌鄕離城有五六里之遥前日回家探望携有衣服一包行至城外某處突有匪徒二人上前攫去衣包婦駭極狂呼鄕人聞之立出追拿將衣包奪還各飽以老拳幾于體無完膚二匪搕頭如搗蒜鄕人乃縱之使去○粤垣無賴之徒每向少年傭婦恣情調笑最爲惡習本月初十日四點鐘時有一傭婦入巿購物丰姿綽約大是可人無賴卽上前輕薄不料婦素有膂力反被按倒拳足交施無賴連稱冒犯巿中人莫不拍手稱快 
[暫行扣運]  
　　揚州訪事人云淮南岸商朱君在上海開設紗廠近因廠地基址轇轕經督辦升科局許閬仙太守查悉廠東向業淮鹺遂禀請運憲江都轉將該商票鹽暫行扣運當蒙運憲允准批飭淮南總局遵照辦理局員奉文之下適該商倩人投遞艙單請領護照局中隨懸牌示略謂據運商永興義投呈領運西岸鹽五百引裝載紅船二隻呈送艙單兩紙請發護照開江前來查永興義一票現奉運憲札據許守禀稱係上海裕源紗廠東朱琨承運現因欠繳廠地銀兩請暫扣運等因合亟飭局遵辦本局當傳該商經理之朱養儒到案訊明後再行給發護照想该商旣業淮鹺又開紗廠區區欠欵當不難清結也 
[揚屬考期]  
　　揚州訪事人云本年應行歲考各屬已次第舉行頃間揚州府沈碧杳太守接奉江蘇學政瞿子玖大宗師來文飭令照　舉行歲考定期四月初一日州縣考五月初一日府考一切應辦事宜均循照辦理太守接閱之下立卽轉飭各屬一體遵期扃試想濟濟多士又當磨厲以須矣 
[禾中試事]  
　　嘉興訪事人云嘉興府試日期郡守早經曉諭本月十一日三鼓各童齊集貢院四鼓點名及封門則已黎明矣嘉興首題適齊秀水首題適楚嘉善首題適蔡海鹽首題適秦平湖首題入於河石門首題入於漢桐鄕首題入於海通塲次題我則異於是無可無不可通塲詩題賦得袖中進卷總賢才得中字 
[松試四志]  
　　松江訪事人來函云本月二十日係江蘇學憲瞿子玖大宗師考試松屬下四學正塲所有題目錄左金山春秋無義戰彼善於此則有之矣上海君如彼何哉彊爲善而已矣南匯君行仁政使民親其上死其長矣青浦及是時明其政刑雖大國必畏之矣通塲經題聞國君之富數地以對山澤之所出通塲詩題萬里誰能訪十洲得能字 
[津門春漲]  
　　海河水漲向在四五月間今年則於春分之後繼長增高至本月初十後東浮橋下低窪之處水已及街閘口龍王廟一帶河沿水亦柏岸平堤所幸满而不溢惟輪船仍不能抵埠盖水長而泥亦隨淤泥淤而水愈見長河身日窄河底日高一遇來源稍旺下流卽難暢消非漫隄防卽爲民患時當三月春水方生水勢已經如此若至伏汛渾河水發其氾濫又當何若北方河道迭届漫濫成災因勢利導不特無欵抑且無人可勝浩歎 
[劍閣春雲]  
　　重慶訪事人云江北廳吳司馬震奉文代理重慶府事於二月十三日接篆所遺廳缺上游委國大令子逹署理○巴縣木洞司巡檢陳少尹培基前因英教士嘉立德在木洞寓所　竊衣物等件關道憲任觀察札飭少尹嚴緝務獲究辦少尹奉札後旋將該賊拿獲詎賊誑供尚有同黨某甲少尹受欺立卽拘甲刑訊旁人知甲係安分良民爲賊所攀環求開釋少尹不允於是衆怒難犯齊集數百人在司署哄閙逼令將甲釋放並鋪户數百家一齊罷巿一面邀集紳士赴重慶府以濫用非刑激成衆怒等詞控告吳太尊立將少尹撤任另委戴少尹浩前往代理 
[北通州近聞]  
　　北通州訪事人云通州於二月二十九日考試末覆計錄取三十人題爲願學焉故進之作兩講煥乎其有文章舜有臣五人作兩後批午刻交卷許東藩邑尊設席宴諸童於二堂之上食畢邑尊衣冠恭送○潞河書院二月初二日輪應府課是日劉司馬親臨書院扃門考試生題君子之所以教者五至有逹財者童題膾炙哉至民膾炙詩題賦得積雪中春得鹽字○入春以來雨雪聯綿三月初二日大雪深四寸許登高遥望遍地錢銀○初三日放清天氣暴暖初四日清晨濃隂似墨繼之以雨淋漓不息檐溜有聲麥苗沾此潤澤將來收成可望也○初六日許邑尊考試通屬武童外塲是日辰刻邑尊會同右營守府柴守戎在南倉箭道考試武童馬箭初七日在本署考試武童步箭午後考試技勇初八日出案覆試初九日出長案計應試者二十人○新簡漢坐糧廳李穉臣部郎澐於三月初五日由京起程來通赴任借寓北王恕園初六日已刻進署接印望闕謝恩闔屬書差及漕運印委紛紛叩贺○倉塲長允帥於三月初六日出巡按臨通州行轅預備收漕事宜是日闔城文自沈觀察武自傳協戎各率屬員以及满漢兩坐糧廳漕運廳土壩石壩等官均在西門外預備茶座恭迓憲駕直至鐘鳴四點長倉帥始排導進署傳言倉塲李苾帥諏吉於十五日出巡○東關宴公廟設立户部坐糧廳稅局時值河氷開釋船隻暢行諏吉於三月初六日開關納稅是日河下紛紛報載計米麥等一日之間共報一萬餘石之多從此東關碼頭又增一番繁盛也 
[憲示照登]  
　　江蘇淮徐海等屬賑捐總局司道爲出示勸諭事照得江蘇淮徐海等屬被水成災窮黎待賑孔殷業奉兩江總督部堂劉　奏請撫恤並請開辦賑捐援照順直山東湖北四川等省現行章程請奬虚銜封典翎枝貢監及一切推廣優奬各條曁捐助棉衣建坊等项以一年爲限期满卽行停止等因於光緖二十三年十一月初十日專差恭摺會奏十二月初七日差弁齎回原摺奉硃批著照所請該部知道欽此轉行欽遵辦理奉經遵照仍在於金陵中正街鄂湘賑捐局内設局開辦並刊刷實收呈請蓋印飭發塡用在案惟查淮徐海等屬地方素鮮蓋藏復遭荒歉民情困其何以堪自應赶緊設法籌勸以益賑需　遴委妥員分途廣勸外合行出示曉諭爲此示仰紳商富户人等一體知悉須知水旱偏災盛世不免患難相卹自古已然此次淮徐海等屬災區甚廣雖蒙大憲奏懇天恩准予截漕兼辦賑務惟是需費孔鉅庫帑空 
 
 

Page 3

 
 
虚欲求集腋之方必賴衆擎之舉各該商富等凡籍隸本省者固應篤念梓桑卽託業是邦者詎忍視如秦越所願同襄善舉慷慨解囊本總局有捐必奬有奬必速較之外省振捐領照尤爲便捷如有樂輸之户許卽赴本總局或各收捐處量力捐繳照章奬給貢監虚銜封典翎枝等項是該捐户等上邀朝廷嘉奬之恩下解災民倒懸之厄旣徵惻隱亦博顯揚其各勉旃毋負厚望切特示 
[賭風頓絕]  
　　松江訪事人云歴届學憲案臨憲舟均泊西門外祭江亭河干招招者流必就岸上廟塲中開檯集賭地方董保不敢過問今届瞿大宗師深知此中弊竇登陸後卽飭各舟退泊三里之外不許登岸若輩攝於宗師威嚴奉令維謹故該處一帶居民絕不聞呼廬喝雉之聲頗得安靜云 
[上海官塲紀事]  
　　昨日上午寳山縣沈仲期大令乘輿至裏虹口天主堂拜會理家蘇司鐸由司鐸延入客廳欵以西式茶點暢談良久始興辭而别 
[遵行憲札]  
　　松江府恩詩農太守札行上海縣内開奉蘇松太道憲札諭略以天時有悮行之令人身有猝起之疾往往窮鄕僻壤和緩難求兹因公餘之暇偶見案頭有騐方新編一書其中良方齊備議論明通聚　道之菁華實青囊之寳筏大有裨益於世爰捐廉刊成一千五　本分派蘇松太三屬仰地方官分給地方公正紳董收存如遇貧苦之家患病照書對症配藥醫治免受庸醫之悮等因奉此札飭上海縣知照云云並有告示數道頒發抄傳黄大令奉到札文不日卽當抄示遵行上憲惠民眞得思患豫防之道焉○郡城昭忠祠内所雇管役人夫工食一項例由松屬七縣公派捐解昨由府憲恩太守札飭上海縣及早解府黄大令亦卽如數遵解○本縣黄大令前奉臬司吳廣涵廉訪札飭訊辦滬上貼票一案卽經大令會同英界讞員張直刺訊明爲首起行貼票係愼康小錢莊主已革包探何瑞福等倒空票銀七十餘萬判交的保限卽清理遵限具結在案前日黄大令已將訊明情形禀詳上憲核示 
[流氓宜辦]  
　　流氓麻皮阿生小張桃廣東長根綽號百步大王賃居於虹口吳淞路長安里第三弄第五百零四號門牌日夜結隊成羣在該處横行無忌附近居民之受害者指不可屈前晚有挑糞夫祥蛾腰纒厚資路經是處被該流氓等探悉底藴上前圍住百般哄嚇祥蛾孤掌難鳴所有洋銀盡被攫去流氓等心猶未足復任意兇毆以致祥蛾受傷沈重倒臥於地若輩始各揚長而去旋由祥蛾之親戚到來將其舁送歸家延醫療治 
[保人受累]  
　　前有福雨庭控金阿四結欠空票洋銀嗣後金晚陸文德具保出外料理詎至今日久延不料理福又屢次具禀求催而金又避不見面因將陸文德提案押候訊追 
[瘋子送院]  
　　瘋子胡三男昨晨在大馬路一帶少閙以磚石抛擲行人某號華捕恐其肇事當卽拘入捕房捕頭飭轉送英公廨請爲安插值日差禀知張直刺著押候送院醫治 
[暫押候訊]  
　　某號華捕解送婦人王陳氏李張氏到廨稱伊等在途吵閙故一併拘入尚有數人亦暫押捕房俟明日一併解堂會訊等情值日差據情禀知張直刺著交官媒暫押候訊 
[上海縣署瑣案]  
　　升科局憲許朗軒太守查得新閘十五圖地方有無糧公地一區例應充公惟該地上均係江北客民搭蓋草屋棲止前經諭令遷讓至今尚有伏敦仁等數户未遷函請上海縣黄大令差提到案前晚黄大令親訊伏供淮安人該地前由小的出錢租居所有各户俱向小的轉租今因老母在籍患病回去侍奉方纔到滬叩求寛限數天當與各户遷讓决不故違大令准之判限二日一律遷讓飭具限結存卷如違干究○陸張氏控夫姪茂咸强分遺産佔房居住等情前晚由帮審委員李二尹提訊陸張氏供生有一子已故寡媳李氏生有一孫年僅六歲茂咸誣稱孫係螟蛉强欲分奪祖産將妻屬佔住氏房求斷陸李氏供是張氏之媳丈夫故世遺下親生子被夫弟茂咸妄說螟蛉奪産佔房求究陸茂咸供詞支吾並稱族叔在日許過分給田産不敢强佔二尹以茂咸揑情奪産强壓孤寡人有不合笞責五十板限令卽日將屋交還並令陸張氏給田半畝兩造遵斷具結完案○前有李德洪同妻馬氏誘拐揚州翁公館婢女王雨花到滬賣於夏三花烟館爲妓經翁公館家丁劉升尋獲解送至縣訊將李等收押王給劉升具領各情俱詳前報前晚李二尹又提復訊李供該婢女係店夥戴三拐來寄放小的剃頭店内因該女說有母親在申故小的同妻帶他來尋並非拐賣二尹以李供詞狡展判令李夫婦夏三一併還押候備文移解甘泉縣提戴三　案質訊○劉桂卿吳栢凡前投縣署控桂圓店夥柯雨岩吳阿伊等倒欠往來銀兩一案前經蔣刺史訊諭柯等信追店主來申料理案延日久尚未理妥前晚李二尹飭提復訊柯雨岩供前次奉諭後屢次信追店東未到現有回信約在月底可到叩求寛限二尹准之判柯交的保如到月底店主不到定提究比 
[上海巡局紀事]  
　　南巿老白渡馬頭常有來往浙滬之航船人皆呼爲八卦船船户都係寗波人前日有永泰船局主譚同春所雇之船夥方海水招得一客搭往杭垣已將鋪葢行李安放船中詎另有同業畢美才减價爭攬生意囑令該客將行李搬過客已應允當卽至方處欲携物件方不從將畢軋往近處茶肆中評理初則反唇相稽繼而互忿老拳致畢頭额受傷血流满面因卽奔赴十六鋪巡防中局喊控當經局員潘仲泉二尹准詞立卽飭勇將方及帮兇錢炳生一併拘局旋卽升坐提訊畢供小的係浙江寍波府屬某邑人自幼駕舟爲生專往杭嘉湖等處前日有一搭客在小的處探問船價願趁小的之船詎知其先在譚同春船上說過及將行李取回反被其夥方海水誣說小的奪其主顧不問情由糾同錢炳牛將小的毆打傷及頭額是以來案求斷詰之方海水錢炳生供與畢是同鄕小的等兩人均在譚同春處爲夥先有一客搭小的之船議價已定將欲啓行詎被畢美才聞知前來爭奪硬將客人挖去與之理論是實然並未打架叩請恩宥二尹謂爾等爭奪生意理應好言何致忿怒成毆今畢受傷屬實烏得推諉爰命將方笞責一百板錢不應帮兇顯見不安本分判令重責二百板著令延醫與畢醫治嗣後各圖生意不得從中爭利致肇訟端並具改過切結另覔妥實人保去如再効尤定于處究○前晚四更後有一梁上君子手携蔴繩竹竿在南巿大馬頭裏街同仁醬園門首意圖行竊適被醬園中人聞聲出視賊卽奔避未幾又來將繩繋在樓窓口猱升而上適夥友某甲在北巿回來遥見空中人影高懸仿彿天半踿躚隔墻送過當卽大呼捉賊店中各伴聞之率衆而出賊乃手携竹竿任竄無蹤翌晨由店主遣人將所遺之麻繩呈送十六鋪巡防中局局員潘仲泉二尹得悉後以十六鋪一帶邇來失竊頻聞而其案十不破一殊爲非是爰飭地甲將汛捕傳局比限嚴行查緝務獲究辦○前晚南巿馬路工程局委員朱森庭明府飭差片送擺攤聚賭之金陵某邑人方阿二至十六鋪巡防中局請爲究辦經局員潘仲泉二尹傳令地甲請問旋據禀稱此人在龍德橋南首擺設字謎攤前已拘案懲責近又重蹈故轍工程局拘獲送案二尹以事甚細微著令驅逐出境不准逗留上海○王阿三寗波人向以機器銅匠爲生近以失業流爲小竊昨日闖至楊樹浦慶祥街第二十二號門牌某姓家掮開門户竊取布衣等件携贓而逸行至楊樹橋被巡丁趙某瞥見上前研詰言语支吾當卽拘回入局禀訴情由姚殿卿二尹立卽升座研究王認竊不諱一味求饒二尹卽飭重咨五十板從寛釋放 
[美界捕房紀事]  
　　裏虹口西華德路同文書局東首小弄中昨晚有衣衫藍縷形同乞丐之無名男屍一具爲巡街捕所見報知捕房捕 
 
 

Page 4

 
 
頭卽飭二圖地保陳阿大前往查無屍屬報堂給棺收殮暫厝義塜○前晚十十點鐘時有人行至虹口靶子路口見路旁青草中有形如乞丐者倒臥於血污之中身有刀傷十餘處一息奄奄勢將就斃立喚二百四十五號印捕到來送入捕房捕頭飭送同仁醫院求治並飭通班包探前往查緝行兇人到案再行究辦○本地人蔡阿大昨日私取牛奶數十瓶至元芳路被工部局管牛奶西人騐得捐照示領卽扭入捕房押候解送英廨究辦○閩人徐寳貴昨日闖至虹口篷路六十二號門牌内竊取花色帳子竹一捆爲四百零五號華捕扭入捕房押候懲辦○馬車夫陳安仁王阿榮昨日駕車馳至虹口西華德路將車停歇馬路中被四號五十一號二華捕所見一併拘入捕房押候解案懲辦○甬人楊杏生昨日在虹口福建路某姓家内翻箱倒篋竊取布衣二件携之而遁途遇包探吳至剛卽爲拘入捕房押候解辦○積竊王阿生大驢子陸續竊取四川路某姓家衣服等件質諸長生庫中得洋花用昨被包探竇如海查獲拘入捕房押候解送公堂究辦 
[正訛]  
　　二十日報紀湖北候補道李觀察丁艱回籍道經滬上兹悉觀察因辦振捐來滬前丁内艱行將服闋○昨報紀趙小帆大令帆字誤紙字一併更正以照核實 
[施當其厄]  
　　淮徐待賑急於燃眉本館協賑所旋收旋解仍同杯水車薪今又接奉會稽蔭南氏交來英洋一百元又山東帮瑞蚨祥慶祥號謙祥益瑞林祥瑞生祥函稱月之廿三日天后宫聖誕將戲筵資一百元囑解江北災區又蘇州隱名氏洋五十元具此仁心天人共鑒一俟積有成數當卽彚解代霈恩膏先代飢黎叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[湓浦春絃]  
　　九江鎭宋佩珍軍門於本月十六日坐長龍船由福康公司小火輪拖到晉省謁見德州山中丞商材要公文武各官皆至江干恭送○德化縣楊少庭明府考試文童於十三日初覆四書題以鐵經題猗彼女桑詩題神祠疉鼓正祈蠶得蠶字○九江鎭前營遊撃萬雲衢遊戎鵬皋四川人丁丑武進士由侍衛外任人材魁梧年力强壯且博邁經史有輕裘緩帶之風本年逢軍政以卓異保薦喜音傳來賓客寅僚齊往道賀○潯城自同治年間開設茶棧五十餘家光緖二十年前後猶有二十餘家近因虧折甚多紛紛收歇今年開張者只八家初九日張瑞豐信局頭批茶銀進山僅六十挑以視昔年不及六成之一○稽查輪船兼保甲總巡吳儀申明府因公晉省所有兩差由江防分府曾葆農司馬庖代初十日有扒手孫小狗竊取江裕輪船搭客之燕窩經巡丁拿獲司馬喝令笞責二百板枷號示衆并在鄭人有店起出原贓交失主收領○初十日有湖南船一艘載客三十七人係由楚中募赴金陵充當營勇者行至九江中流遭風沉溺喊救不應將白布褂褲穿竹篙上遥颭幸義渡局員望見卽飭紅船往救得登彼岸每名給予大錢三百文俾作川資○城内都天廟於十五日起演劇酬神四天紅男綠女之往觀者絡繹於途○十四夜十點鐘西門外張官巷内裕發烟行不戒於火霎時間警鉦亂鳴幸人手衆多登時撲滅僅焚去柴房一間亦云幸矣　 
[延請主講]  
　　江西訪事人云前廣東韶州府張太守颺丁憂在籍本年經藩憲翁筱山方伯延請主講友教書院本月某日太守親赴撫轅禀見德靜山中丞次日中丞命駕親往回拜 
[蘭亭問俗]  
　　紹興取石燒灰之山謂之石蕩而取石之人謂之開石蕩匠在石蕩中愈鑿愈進身入其中最爲危險聞近日石蕩匠人某甲正在開鑿忽然石山倒落塊被壓其中粉身碎骨雖工價較大而業此者亦行險僥倖耳○绍興府戢山書院向年甄别之期早則正月下旬極遲則二月上旬今年因值武塲府考不能兼顧現已定期於二月十四日開課○紹興近日頂高白晚米每石五千四百最次希須四千九百白早米頂高者每石四千八百最次亦須四千四百巿上傳聞價不增至六千一石不止若果非虚雖有巧婦其能作無米之炊耶○月初天氣轉和至初九東風忽大利似剪刀至十一後接連下雨寒氣不减孟春亦從來所未有也 
[招領小孩]  
　　前日有某號華捕送一迷路小孩到廨值日差問以家住何處何名何姓該孩均不能答維云今年四歲當卽禀知直刺著該差將孩撫養一面懸牌招領然如有人冒領者一經察出定予嚴辦 
[嫖債難償]  
　　有李某者向爲木工後將家中田産售去略得資財卽購置衣服任情嫖賭致積欠某妓酒菜洋數十元無力歸償藏匿不出前日將晚時因事至青蓮閣啜茗有人爲該妓通信妓聞之卽糾得蝦兵蟹將一擁而至將李扭至房中向索欠欵李無以應旋卽將李按翻在地飲以木樨香味然　驅令出外 
[委訊捕勇續聞]  
　　昨報所記朱森庭明府奉道憲札委訊究滬南馬路善後局諸捕勇禀控捕頭梁哨弁一事嗣悉明府奉札後卽於前日午後三點半鐘時飭差傳齊各捕勇到局旋卽升座提訊先據馬天福潘祝齡王德盛等三捕勇禀稱小的等在善後局充當門差捕勇專爲管理局門其餘馬路上一切事務均不干涉又據陳捷勝禀稱小的係福建人率領各捕勇在善後局中當差每日輪流至新築馬路上往來梭巡彈壓共有四十五名風雨無阻不辭勞苦局中曾由道憲大人委令梁車王三位老爺爲巡捕頭小的等素遵約束局中按月由道憲捐廉給發餉銀每名七兩三錢詎梁老爺在局中置辦素菜飯令小的等貼膳每月卽在餉銀内扣洋三元作爲膳資并欲誣稱小的等在外吸食香烟或稱不在馬路嚴行科罰卽如捕房中所押人犯每日飯食亦在小的等衆捕名下扣除共計扣去錢三千八百五十五文卽會辦孫老爺之長隨二名以及在局當差各散役之飯食均歸小的等衆捕公攤且發餉時洋價不照大巿任意申擡捕房内之洋油燈共有六盞每日定章給油二斤半亦被梁老爺扣除不發後由小的等衆捕墊買照常燃點又如各押犯將飯資償還亦由梁一人吞用小的等每因患病欲思請假又未允准雨淋日炙日夜當差毫不體恤又遭科罰克扣小的一家數口均難存活不得已公同商議於三月初七日晚在大馬頭待道憲大人駕過聯名禀請核奪今蒙提訊小的已率衆捕來案叩請恩斷小的等四十五人中有江森保因病請假故未到案又陳鳳山前因悮差斥革所遺之缺由李蘭生接辦李亦已被罰兩次高德珠由三位捕頭科罰工食三天金桂芳罰二天車金釗前日因雨臨點不到罰工食三天劉福知罰一天龔有臣罰一天趙長心因在途吸食香烟亦罰一天鄭天順罰一天卜桂林因雨不到差罰三天周二貴亦因吸食香烟罰二天韓定臣罰一天趙德勝徐廣慶湯阿四曁小的等各罰一天又劉少烈謝保齋各抱病请假不准帶病承差黄福因母患病故未到案陳供畢又將張順保王福金桂芳等領餉時由捕頭所發清單三紙呈閱明府廉得其情廼向衆捕諭稱爾等日前聯名在道憲大人處禀控梁捕頭各項情節道憲因恐所禀有不實之處故特札委本委前來查明實在情形今爾等供詞諒非虚飾嗣後爾等務照英法租界章程各自置辦資伙食毋得在捕房炊飯其捕房燃燈所需火油仍照舊章辦理爾等每日在外當差各歸地叚不得擅離守所辦木棍原以示威不得擅行毆人如遇途中打架口角等事小則力爲解勸大則解局禀究不得肆意拘辦各馬頭不准閒人在彼挑泥前日萬聚馬頭有人挑泥迨拘局之後卽行釋放反肆兇横此後如見此等挑泥之人爾等務卽禀知容本委飭差提究概不縱容其董家渡馬頭所泊船隻不准靠近馬頭恐有撞損卽如十六鋪橋南堍所歇之車准在南首空地停歇不得在出入要路及北首沿河等處恐被馬車踐踏爾等日後如有抱病准卽禀請給假調理現在暫行退去俟本委據情禀明道憲大人再行核奪各捕勇奉諭後均連聲诺诺簇擁而退明府立卽帶同差役诣馬路善後局詰問梁捕頭罰欵扣銀各事再赴道轅禀覆 
[英廨停訊]  
　　昨日禮拜一爲公堂訊案之期因值西國節期由英副領事蕯允格君照會英讞員張賡三直刺停訊一天 
[英界捕房紀事]  
　　日暉港人王阿三前晚至浙江路天興小客棧投宿詎王竟將所盖之被棉胎折去藏于衣内而出適爲棧夥阿大所見當卽扭住連贓送交包探朱阿高帶入捕房捕頭著押候解送公堂訊究○前日英界西藏路有小孩四人高放紙鳶某號華捕　其有違租界章程當卽一併拘入捕房捕頭詰問之下本應懲辦姑念年幼無知略押片時釋之使出○蘇人唐其華挈妻某氏來滬僑居山家園地方日昨因細故致爻占反目氏以生不逢辰遂私購阿芙蓉膏一盒背人吞服未幾腹痛如咬不覺大聲喊呌唐見其神色有變立卽倩人舁送仁濟醫院求治醫生以受毒未深尚易救治當卽飲以藥水將烟毒嘔盡而愈 
[法捕房紀事]  
　　甲乙二人各駕扁舟裝載菜蔬食物至法公司輪船倚傍船唇求售因爭奪生意起見互相口角登岸後又互扭至新開河某荼肆評理一言不合各奮老拳爲巡街捕拘入捕房捕頭見甲稍受微傷命一并押候解送公堂訊究○甬婦某氏賃居法界瑞福　招當小工四人在家住宿稍貼房租前日因事出外將房門扃鎖至晚回家見門已洞開鎖亦橇落查檢之下首飾箱内所儲各物已不翼而飛當將甲乙二小工拘送捕房捕頭盤詰之下供認竊取首飾者乃丙丁二人早已遠遁捕頭乃命押候交 
 
 

Page 10

 
 
人保出找尋丙丁到案究追○偷兒某甲竊取黄豆一百餘斤售與小東門外某豆腐店爲失主偵悉拘入捕房捕頭飭探帶出吊贓並將收贓之某乙一并帶回捕房押候解送公堂訊究○偷兒某兩竊取鞋子二雙售與城河浜舊貨灘上爲巡街捕拘獲將人贓一并拘送捕房捕候解送公堂訊究 
[金陵官報]  
　　三月十四日長江提臺黄宫保會候補道張庭杰叩謝賞假回籍卽辭三大營王楊武首府劉兩首縣陳趙均請令卽繳知縣游毅之謝委江運事宜委辦清淮一帶賑捐知縣朱柏森到奉賑捐局委赴清江開辦回○十五日候補道劉式通謝委下關掣騐又羅嘉杰奉撫憲電調赴蘇辭徐州鎭劉青煦首府劉上元縣陳通判吳清鑑知縣游毅之冷利南汪如瀚李恩棠未入常光　鹽巡檢凌文可接襲雲騎尉張維熊均奉示騐看均見鏡清兵船董全才辭送黄宫保赴鎭江同知范鵬禀知奉順天府行知賑務出力蒙保缺升缺升用准補高郵州湯華袞請假赴蘇見撫憲知縣翁延年奉府委發審差巡檢吕福保到由浙江來起服回省五河鹽厘緝私杉板守備周友才到解餉來○十六日辦揚州保甲候補道宋辦大勝關釐局知府吳炳仁帶江勝左營副將劉逹義又後營遊撃成文炳前帶逹字左營總兵胡泰林禀到署沐陽縣吳兆林禀辭赴蘇見撫憲巡檢吕福炎由浙江來起服回省登瀛洲兵船何心川威靖兵船徐九成禀知由湖北裝兵卽辭赴鎭江同知范鵬禀知奉順天府行知賑務出力蒙保升缺升用奏准部覆知縣翁延年禀知奉府委帮審差游毅之辭赴儀棧公幹俞熈禀辭赴蘇州 
[蘇省官報]  
　　三月十四日辦理福州招商局兼閩省文報事務知府銜浙江候補同知王叔審由杭州來道庫大使孫彭齡巡檢陳錫禄均東謝奉府委秋審執事差主簿宋龍光禀趙婁齊葑釐卡差候補守備陳相林把總邢紹武又黄德樑千總李芝山額外戴福慶均禀知奉委防護司府兩監秋審人犯差○十五日會辦金陵洋務局江蘇候補道黄承由寗來二品頂戴江蘇候補道王樹蔭浙江人由金陵來首府總捕三首縣均禀知赴虎邱祭壇通判許之玨禀謝奉委發審局差直隸州應祖錫禀知奉藩憲委解餉赴金陵卽辭署華亭縣趙鴻署婁縣夏書紳均禀知交缷任事冋省禀到知縣夏輔咸禀知奉藩憲委解銀赴滬卽辭又張克煊禀辭赴常州就醫縣丞孫孚貞禀銷松滬綢捐分局差金壇縣縣丞周紹棠禀知押解秋審人犯來省縣丞趙雲倬楊廷弼單希曾從九翁鳴球何震堃陳漣均禀知奉委秋審執事差又武維周禀知丁父憂未入王棟禀銷常昭公幹回刑部主事周金渾由湖南來雨江儘先卽補都司夏大明禀知帮帶水師中營事○十六日辦理福建招商局兼辦閩省文報事務知府銜浙江補用同知王叔蕃禀辭縣丞張廷琛從九汪承祖均禀知奉委秋審執事差又謝步雲禀謝飭知丁酉文闈正科執事差均無遺悮蒙奬給勞績本班委署一次未入胡廷珍禀知在江寗賑捐局報捐藍翎管帶撫標巡緝快船營叅將銜儘先遊撃任毓正由青運金澤鎭一帶巡哨回 
[皖省官報]  
　　三月十四日缷署六安州候補知府祺厚到本任涇縣閻恩培到由當蕪繁銅查勘堤工局改分江蘇補用府照慶俞煥堯奉委辦銀圓局文案報銷差候補通判梁文啓知奉委辦銀圓局總監鑄造局巡檢潘錫齡奉委辦銀庫收發差知縣馮廷韶到由皖北回○十五日署鳳穎同知程璧辭本任銅陵縣劉佐宸知府祺厚知赴六安州任内交代清楚知縣慮忠麒銷假州吏自福蔭到由六安州差遣回○十六日本任太和洪山司蕩承澐知奉府委塲内彈壓候補府經陳　知奉府委前後巡查直隸州陳瀾辭赴上海探哨磺價縣永吳良楨到赴河南探硝磺價回蕭勤知丁内艱 
 
 
 

Page 11

 
 
   
 
 

Page 12

 
 
   
 
