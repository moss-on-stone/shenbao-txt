# 1918 - 72 - 4916195

 

Page 1

 
 
   
 
 

Page 2

 
 
時評 
[南京病疫（冷）]  
　　肺疫已傳至南京矣防疫之法已在着手矣此固有地方之責者不能或怠者也 
　　雖然防疫之道首在地方上人人人知其急要而預爲之備苟至患至而倉猝以應付鮮有不危險者故使人人知疫之如何及防之之道如何又防疫中至要之端也 
　　今者當地外人之間論其事者已多而中國人殊未介意故特聚譯其言而述其義於是 
命令 
　　三月十九日大總統令任命容賢爲鑲藍旗滿洲副都統此令　　又令任命衡永爲鑲黄旗滿洲副都統此令 
　　又令任命林蔚章爲國務院法制局參事此令 
　　又令陸軍總長段芝貴呈請授徐肖曾爲陸軍步兵少校應照准此令 
　　又令寳德全晋給二等大綬嘉禾章此令 
　　又令曹慕時晋給三等文虎章此令 
　　又令茲制定國會省議會第二届選舉費補用令公布之此令專電 
[北京電]  
　　岑西林昨來電言南軍退岳北方已有體面宜顧念内外危急危從速調和馮閲電擬覆以中央本愛和平祇以組庵迄未赴湘遂致擱置等語尚未發出（二十日下午四鐘） 
[北京電]  
　　倪嗣冲來兩電一請敦促合肥出山一主乘勝進攻長沙（二十日下午四鐘） 
[北京電]  
　　參陸處奉諭電第二路總司令轉飭施從濱等相度情勢實行總攻擊則長沙指顧可下西南底定不遠矣云云 
（二十日下午四鐘） 
[北京電]  
　　政府電李督亦言奉軍係爲一二兩路後應可請安心又據南京確訊李督已飭凖備犒賞奉軍如奉軍能守紀律决不開釁云云（二十日下午四鐘） 
[北京電]  
　　奉督派金鼎勳來京携有密函一件除陳述奉軍開拔詳情外催組强有力之政府（二十日下午四鐘） 
[北京電]  
　　段意須長江三督表示贊成再可出組内閣 
（二十日下午四鐘） 
[北京電]  
　　林日使謁元首談内外各問題希望中國從速實現統一關於俄德及參戰談話尤詳（二十日下午四鐘） 
[北京電]  
　　新督請械甚急電令甘督將庫存鎗彈儘數運新再由中央撥還（二十日下午四鐘） 
[北京電]  
　　第三批軍火抵津後由日商起存大阪倉庫現允包運來京交陸部接收（二十日下午四鐘） 
[北京電]  
　　七年公債案財部答辯分三點一專還中交行墊欵無須製零票二歷來發行本不一律無容拘守成例三章程上並未聲明現金或鈔票實在確以現金抵算（二十日下午四鐘） 
[武昌電]  
　　南方有退走未完之桂軍兩團篠夜誤入岳城北軍疑爲埋伏遂退出城外復行攻擊戰至巧午三時桂軍敗北軍重入岳城（十九日下午二鐘） 
[香港電]  
　　廣州至三水之鐵路已於十八日由軍政府派員接管（十九日下午六鐘） 
外電 
[哈爾濱電]  
　　白拉哥凡斯成克電稱該處經營航務與礦務之富翁二人於亂中遇害日人因輔助白旗衛隊之故商店多被刦掠各公署今均在過激黨之手一切事實眞相皆不許發表過激黨雖未圖越黑龍江而俄人逃至該江中國方面者頗多凡携武器之俄人今槪不准行入華境哈爾濱盧卜之漲價商界大爲興奮日本金元於十日内自八盧卜落至三盧卜顯因日人需盧卜購辦滿洲出産之故或謂乃由華人之投機者預料外兵入西比利亞後必需盧卜甚巨特先放價收買所致（十八日）字林報 
[哈爾濱電]  
　　社會黨之報章評詆西米洛夫大佐謂任令部下兵士從事刦掠此説不確蓋犯此者輙受重懲也西比利亞德人勢力日漸膨脹各銀行商店多用德人辦事巿政局及其他 
 
 
 

Page 3

 
 
　　中華民國七年三月二十一日星期四（申報）舊曆戊午二月初八九日（三） 
　　機關亦多選舉德人伊庫資克與哈巴羅夫加之德人現正組織大軍指揮過激黨行動管理子彈軍需施用俄國飛機大局日見凶惡（十九日） 
[北京電]  
　　長沙各國領事請派砲船前往保護外人利益預防騷亂（十九日） 
以上路透電 
[北京電]  
　　馮總統因前敵總司令之請求及周圍主戰派之請求特於昨日下進攻長沙之命令於前敵軍隊經由參陸辦公所發佈（二十日） 
[北京電]  
　　據某要人語云段祺瑞允組織内閣向馮總統提出之條件中有一條云因欲表明責任内閣起見總統須保障凡内閣議决之事項馮總統槪不暗中反對之（二十日） 
[北京電]  
　　日本林公使本日午後三時偕船津書記官訪徐世昌聞係專爲談論南北調停等事（二十日） 
[奉天電]  
　　内田大使於十八日抵哈爾濱擬於二十一日起程南下至二十日到奉天由安奉鐵路回國中國公使劉鏡人亦於十八日同内田大使到哈爾濱凖備出發歸京（二十日） 
[漢口電]  
　　在岳州之日艦伏見於本日由岳駛往長沙（二十日） 
[漢口電]  
　　重慶來電云顧品珍所率之貴州軍及雲南軍並四川兵約三師團爲恢復岳州現正準備東下云（二十日） 
[漢口電]  
　　於十七日午後四時北軍入岳州後至六時與由臨湘退却來岳之廣西軍開戰北軍不利又爲廣西軍奪回至十八日午前北軍大部隊續到與江上之第二艦隊楚觀江鯤江貞江利江　（譯音）等五艘協力開始砲擊同日午後三時岳州復歸北軍之手參加戰鬭之軍艦已下駛云（二十日） 
[北京電]  
　　所謂主戰派中人主持更進攻略長沙議論者頗多故馮總統昨日拍電各方面諮詢可否（二十日） 
[漢口電]  
　　總司令張敬堯自岳州克復後已於十九日離崇陽縣將總司令部移設岳州（二十日） 
[漢口電]  
　　曹錕電政府稱張敬堯恢復岳州之功請任以湖南督軍兼湖南總司令之　（二十日） 
[漢口電]  
　　據督軍署方面消息云在武穴之馮玉祥因軍費告匱遣副官至武昌請王督軍暫予墊欵王督軍已允先墊撥一萬元（二十日） 
[東京電]  
　　倫敦來電云英國首相勞伊喬治氏就於日本與西伯利亞問題陳述其意見曰自大戰開始以來日本曾遭遇種種之機會及誘惑足以使其在東洋釀成陰謀而於印度缅甸或更進而於澳洲等處攫取自已之利益然日本竟始終排斥而於此戰爭中對於吾人一以誠實出之故吾人於今日評論國家之危險且自加反省之際覺吾人之於日本於其猜疑之不如信賴之於其妨害之不如援助之較爲至當也（二十日） 
[東京電]  
　　寺内首相本日在貴族院答高橋作衛氏之質問曰政府於美國收買黑龍江俄國全部船舶之説雖未得有報告但恐並無此事（二十日） 
[東京電]  
　　又關於出兵問題政府尚未有所决定西伯利亞之形勢亦未至如是之緊急云云（二十日） 
以上東方通信社電 
戰電 
[俄京電]  
　　土軍總司令已接受高加索政府提議開單獨媾和會議奥德軍佔據克斯克與加柯夫方面之要鎭俄軍現在匆遽棄加柯夫鎭俄軍由俄迭薩退走時希圖縱火焚鎭爲德軍所阻俄迭薩與尼柯萊夫之銀行已由德人管理開始交易羅斯土夫電稱該鎭已爲德俘三千人佔據德俘軍械甚爲完備各報載稱古爾柯夫鎭一夜殺死五百人塞伐斯土波爾鎭之水兵殺死二街之居民投屍河中（十八日） 
[芝加哥電]  
　　糧食專家之意德軍雖佔俄迭薩無麥可獲蓋存麥已爲難民與散兵用盡也（十七日） 
[亞姆斯特丹電]  
　　中歐諸國本望於烏克蘭得大批糧食而據日耳曼尼亞報載稱烏克蘭農民將遭厄運目下各村秩序大亂播種未全存糧均經藏匿故烏克蘭之大鎭將有缺糧之虞該報希望德軍進至烏克蘭東部時局勢當可轉佳（十八日） 
[倫敦電]  
　　據未徴實之消息聲稱羅馬尼亞皇已赴瑞士據蘇菲亞電稱羅首相亞佛里斯庫氏因有人謀施暗殺故乃辭職（十八日） 
[倫敦電]  
　　外交大臣貝爾福氏今日在下院宣稱駐俄京各外國代表曾簽定非公式之宣言書致俄國外交總長聲明彼等視俄國取銷國債没收産業及其他相同舉動之命令爲無效力且保留向俄政府要求賠償各國人民所受損失之權利此文發出後迄今尚未接覆（十八日） 
[倫敦電]  
　　公報局宣稱恊約國之首相總理及外交大臣與總長聚集倫敦者覺須注意假名德國和局而志在壓制俄國人民之政治罪惡俄國今藩籬全撤德國以武力仇對各國之獨立與人類之權利四年於茲俄政府竟忘之且輕信　言欲於談笑之間得戰爭所未能獲之平民和局德國於休戰期内違背質言移重兵以向西歐俄國以力弱故對於蹂躪誓約之舉並未提出抗議德國旣與俄國媾和乃驅師攻入俄境毁壤俄國防務或佔而有之且收拾俄土以圖自利此種行逕實與兼併無異不過以詭算避居其名耳俄人旣無用武之力而外交復難强硬故俄國代表被迫布告彼等雖不願讀和約之文然舍簽約外實無他計於是乃揮筆簽約和歟戰歟不能自知而俄羅斯全國生活因此約而成虚影亦未計及也（十九日） 
[倫敦電]  
　　德國力圖止荷承認協約國條件威逼與軟誘並施荷政府將於今日答覆之聞泊於荷蘭各港之英船已準備即時駛離每日郵報海牙訪員得悉荷蘭已承認協約國條件（十八日） 
[亞姆斯特丹電]  
　　伏瓦資報載稱德國聨邦議會開秘密會議一日之久討論里區洛夫斯基伯爵所著外交文件事（十八日） 
[華盛頓電]  
　　陸軍總長發表星期戰報云西歐敵軍準備攻勢仍不稍輟惟觀現勢敵軍非俟爲總戰局急要所迫不致出此聞德生力兵數師今正源源開抵西歐敵兵屯集之衆或至密無可密美兵一支隊現紥營瑞典邊界附近該處敵軍不時發砲轟擊又加達湖東西兩面運抵德兵與戰品甚夥敵軍之志顯在維洛拉與白里斯西亞二地（十三日） 
[倫敦電]  
　　柏林公報德政府因英海軍於英國所布日耳曼浦周圍之禁區内有種種行動故被迫施行危及駛行該區中立國船之方法中立國船舶如因不遵德海軍部命令而遭意外德政府槪不負責云（十八日） 
[倫敦電]  
　　公報局宣稱首相府於星期四日起至星期六日止開高等戰事會議並重要政治會議注意二國首相均與會（十八日） 
[倫敦電]  
　　星期二日下院將討論海軍預算局時海軍大臣吉特士爵士將發表海軍部整頓辦法預料必有一番爭論前大英輪船公司總董湯姆士氏致書泰晤士報謂政府管理船舶已遭失敗顯然無疑今急宜使船主人與商船建造人脱離海軍部之干預以爲補救計云（十八日） 
要聞一 
[西報之南京發現疫症説]  
　　數日前南京即有發現肺炎疫之傳説未幾又傳其爲不確茲聞南京確有發現疫症之形跡某學堂因有一人患疑似肺炎疫之症已經全體罷課可見其説之非盡無因也今復將各西報所載彚譯如左　　文滙報云頃接確實消息南京發見疫症多起已經考騐確爲肺炎疫症詳情今尚未悉但限制滬寗火車輪船之交通辦法今方在討論中又據路透社十九日北京電云聞南京兵士中發見疑似疫症四起　　字林報十八日南京通訊云醫院監督斯洛恩醫士現發表關於南京發現肺疫之正式報告茲覓得一紙寄登報端其言曰昨聞南京衛生科長彭君言約八日前某成衣舖有學徒一人在舖中修做兵士衣服忽染病逾三日即死察其病徴似係肺疫兩日後店主亦死病徴相同四日前該店又死二人此外尚有疑係疫症兩起一爲某中國醫生一爲該醫生之車夫相繼身故查知該醫生曾爲今已逝世之病人三名診病該醫生家有二婦皆死又爲該醫生治病之醫生今晨亦死上述已之人均已埋葬但未隔離其觸接且所施行之銷疫方法僅屬皮毛云茲南京西醫數人率同事華人竭力設法以處置此重大難題亟需官場較隹之助力又十九日通訊云疫症續有發現之報告刻有一起已經證實衛生科長彭某因反對防疫業已免職警察廳長王某刻兼攝衛生科長事與醫士聨合辦理惟反對黨之勢力尚從中作梗故廳長未能完全自由行動但防疫事宜較前稍有進步斯洛恩馬林與曹醫士已會同西醫及曾學西法之醫生工共十一人施行種種防衛法凡官立及敎會學校大半停課方言學校與西童學校亦散學外人等皆戴面具郵局信差亦然居民態度尚沉靜現擬用各種方法以限定疫區不使其外傳　　字林報按云本埠工部局史醫士於一月二十三日應江督李純之召乘車赴寗在督署與李督討論防疫事宜史醫士回滬後曾有報告謂討論之點尤注重於限制疫區與傳疫由來兩層當時李曾擔任從官場方面採集關於疫症及各險地防疫方法之消息送交史醫士以爲將來必要時編定防疫法之根據並約定彼此維持密切之接洽俾史醫士之專門經驗可供李督之採用云史醫士一月份衛生報告曾有查疫與隔離兩事尚不足防肺疫之傳布其絶對必要者今在禁止染疫之人往來各地故由疫地赴他處者先須留驗七日察明無疫始許他往等語南京急宜行此重要防疫法殆無可疑惟察斯洛恩醫士之報告似南京於疫症初發現時所行之法太覺簡單無補於事幸官場已改委辦疫之人或可認眞進行又二月份史醫士衛生報告曾推究南方疫氣之所由來並述明鳳陽濟南疫症所由起又謂軍隊行動不已疫患更屬可慮目前所行之法能否保衛長江流域不染疫氣今尚未可預言但若津浦路線一帶無出人意外之染疫焦點而北方隔離嚴密無所疏忽則長江各處當可無虞云今疫氣旣已過江南則南京斷宜施行極嚴密之隔離法以免染及全城且免波及鎭江蘇州上海等處本埠衛生處曾言上海居民稠密難保疫氣不傳至上海是以工部局今宜自行採用防衛法第最有效力之一法在於斷絶滬寗之各種交通此層此得蘇督之同意完全協助方有濟也大陸報十九日南京通訊云兩日内此間染疫而死　者共二十三人衛生科長彭某對於西醫防疫之活動頗有阻撓昨夜開會王廳長允合力治疫傳説城中各處多疫死者敎會眷屬及敎會學校現自願隔離大陸報云寗滬相距咫尺寗省旣有疫症不難傳至上海據此間諸醫士云疫氣之由寗來滬幾成必然之事不僅爲意中事也昨晨工部局史醫士電致蘇督呈述意見主張南京閉城並阻斷疫區各街道之出入以此爲斷絶疫氣最有效力之辦法　南京疫症曾否以黴菌學證實之今尚未有所聞但就各方面報告觀之雖未察驗然其性質殆無可疑史醫士之意見謂僅堵斷鐵路輪船之交通尚無大效力蓋内河及江上小船仍可傳疫至他處即循旱道而行亦可傳疫也南京閉城一法與南京居民無甚困難因城内地方遼闊仍可就城内施行隔離法而食物則仍可運入若果閉城並派兵巡邏城上即可杜疫氣之外傳此乃清源之策以言上海前途史醫士並不抱　悲觀以爲天氣漸煖卽此一端已足阻　疫氣蔓延之禍萬一不幸上海有疫外人亦可無危因外人雖與華人接觸然非密切接觸不致染疫且常戴防疫具尤不致染受也但上海居民稠密若是華人間若發現疫症欲隔離其接觸誠爲極大難題云星期一夜起從南京他適者爲數頗多學校相率停課醫士奔走治疫街上外人與華人等多戴面具預料車船於四十八小時内皆將停駛西人萊西氏昨午離寗夜間抵滬據稱離寗火車甚爲擁擠大半爲學生星期一夜醫士集議主張學生留宿之學校一律解散但非至以黴菌學證明肺疫後此層不妨暫緩醫院於星期一日午前停止診病專從事製作防疫面具每具售價一角街上人多戴之即火車中亦有戴面具者聞馬林醫士言南京之有疫氣足有一星期之久至星期五日始大發現推其來源定由一批安徽軍衣傳來此項軍衣由城中某成衣店修製不數日店中成衣匠相繼死亡共六人而延來診病之中國醫生與其車夫亦皆染病而亡衛生科長反對西醫干涉治疫事宜但警察廳長與西醫於星期一夜會議决定防衛辦法余未離寧之前聞中國官場允與西醫協謀進行醫士主張立止交通大約四十八小時當可實行治疫事刻由斯洛恩醫士擔任尚須恃上海史醫士予以輔助分配食物之法已在籌議中擬設機關合籌採辦分給之手續據最後消息云城中與城南兩處疫氣頗熾而馬林醫士則謂全城皆有疫症多起華人甚恐慌遇有疫症輒守秘密省憲已電告北京請准剖驗死屍云云又有南京某人述其目覩之南京近事函告上海據謂一句鐘前有一人倒於余屋之隅余隔窗觀之渠膝行而進喘氣不已頗有疫象警長過其側由後扶之起但渠不能獨行警長乃扶掖之而行時有醫院助手二人與兵士六人到場醫院中人取其痰涎以便察騐兵士旋扶之他去兵士皆未戴防疫面具如此人所患果係疫症則與之接觸之兵士將爲傳疫之媒介矣傷哉 
[閣議中之邊防消息]  
十六日國務會議情形略誌昨報茲據調查得上次閣議外交部提出之重要議案約有六件（一）海參崴派艦及防守綏芬河事該埠兵工擾亂僑民洶懼商會迭請派艦保護甚爲迫切伯利商會並懇派兵駐紥綏芬以資鎭攝查派兵一事關係邊界安危不容從緩至派艦一節現日美兩國已有兵艦駛往該處我國現旣聲明與協商各國取一致行動似應酌派兵艦前往協防旣收保護商民之益又可以作爲一致行動之起點此項軍艦現在旣無參加國内戰事之必要抽調一二赴該埠協防藉振聲威於全局似尚無妨碍應請海軍部妥籌辦理（二）黑河防務據愛琿交涉員電稱黑河方面情形日益緊迫該處兵力單弱應由中央速派軍隊前往防禦（三）滿洲里防務准黑龍江督軍鮑貴卿電稱俄黨進據馬碟子站距滿洲里三十六華里離我軍前線祇十八華里等語應由政府加派軍隊前往拒守以防意外之虞（四）黑龍江俄艦事俄國兵艦救艘在黑龍江内被冰封鎖一俟下月冰泮便可自由行動聞船内水手有叛亂之意兵官無法管轄且該船有武裝倘若准其駛入松花江中國船隻必受損害應於拉哈蘇蘇地方並松花江兩岸設大砲防守（五）新疆防務准新疆省長楊增新電稱俄黨人在烏倫布龍地方與俄哥薩克開戰其地點距安集延不遠新省形勢極危迫非兵力充足不能保衛地方所有該省添兵加械之處應由中央完全擔任（六）外蒙防務准駐庫陳大員曁烏里雅蘇台恰克圖等處各佐理員先後來電以俄德軍獨媾和外蒙與　接壞時勢危急請速定方針以紓北顧之慮庫烏科恰兵力單薄尤望迅爲布置等語按外蒙方面前此爲條約所限不能多派軍隊前往駐紥遇有亂事兵力自屬不敷現陳大員及各佐理員來電告急政府應速籌防堵辦法云云 
[東京通信（心危）]  
東報之對華方針説南北統一之主張共禦德禍之目的　　據此間時事新報云林公使歸國後政府與之交換意見對華方針已有具體的成案惟内容詳細情形今日尚無記載之自由想當此危局所取者爲積極方針蓋設法使北方派之政爭及南北間之衝突均歸終熄而關於西伯利亞問題及中日兩國間不可不實現之問題須雙方共同協力此爲對華政策之根本方針可無疑義今日兩國關係日益密切已非昔比况防遏德禍東漸之現實問題横梗於前雙方須協同扶助假令目下必須出兵西伯利亞以防德勢東漸則日本軍隊使用之武器材料即鐵之一物非仰給於中國不可縱軍器不生問題而軍需品之材料如羊毛棉花食料等又不得不求諸中國不僅此實利實益之問題也更如目下交涉進行中之中日兩國問之金融事業及其他企業諸問題卽須從速解决者也 
　　現在中國南北紛爭影響所及良非淺鮮而北方派之互相鬨鬭亦斷非兩國之福蓋德國勢力由西伯利亞有直下之勢侵及兩國邊境固爲意中之事而防遏問題之協同助力恐不能實現所謂實利實益問題與北方派交涉南方派妨害之與南方交涉北方派妨害之其不能達目的可以想像而知之矣中日兩國間之大不利益可以斷言一旦德國勢力竟由西伯利亞南下則不惟中國之運命有關即日本亦處於危險地位故政府所以欲援助中國之南北統一也 
　　此次政府對於張作霖所發警告大致不外（一）張之强搶日本運華之兵器以在奉天招集新師團爲名而反出動於北京方面敢以之恐嚇馮總統邀起内爭實不堪其憂也（二）假令其目的非恐嚇馮總統而僅對於李純陳光遠之所爲是其結果仍爲討伐南方之用而日本供給兵器之初約定不許作爲南方討伐之用若因之而破此約故認爲不可（三）當時奉匪亂後之條約曾聲明在天津二十里以内中國軍隊不得出入乃其軍隊自由使用京奉線鐵路是爲不顧條約之舉持以上之三理由故發出警告使之反省此警告之精神上可作對華方針確立之第一步觀也林公使於九日已前赴任所於是中日協同共助之大方針乃足以轉變時局吾人引領而望之也 
又唐君紹儀有來東之説聞同行者有何天炯汪兆銘諸氏及其家族從僕等計三十餘人已於四日由派啓程東渡目的名義上爲就某博士診糖尿病而其眞意或將代表南方派依賴日本之調和南北亦未可知云云 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國七年三月二十一日星期四申報第二張舊曆戊午二月初九日（六） 
内閣問題與總統 
　　敦勸徐段無效總統態度消極府院冷落情形　　總統於十七日下午三時二十五分乘一號紅牌汽車赴東四牌樓五條胡同徐東海宅中與東海密談至五時三十二分始行回府聞東海亦贊成段合肥出組内閣已允河間所請親向合肥敦勸無論如何必請段氏出山組閣至東海組閣問題恐不能實現又一消息馮總統於十七日午前即傳諭往訪東海原定十二時前以他事改爲午后出福華門逕赴東四牌樓徐東海宅聞有勸駕組閣之事惟東海有言在先未能首肯仍以轉請合肥組織爲辭願合肥鑒於時局之難以着手恐亦未必再出山也聞其會談内容係元首以合肥旣决不出山而張雨亭倪丹忱之電又均以徐段組閣爲請段旣不出祗有請東海出山之法即以此問題商請東海聞東海言若此時之政局無論何人亦無辦法如果元首對於時局有辦法則無論何人爲總理亦有辦法各督軍之意見亦似非全體一致元首旣爲國家代表自有權衡云云親訪東海之結果不過如是但聞元首之意謂徐旣不出則必須段出如徐段均不出而各督軍之意見又復不克統一則大局將益不可收拾是則爲元首者除讓賢之外别無他途云云又聞馮總統通電各省希望敦勸段合肥出組内閣此項急電係於十六日午後拍發通電致各省督軍省長及各軍政長官惟西南數省不在内電中大意謂時局至於如此非芝泉出組有力政府無解决之法昨雖親訪敦請尚未允就若果再事强迫或亦可慨然擔任但余（指總統）之敦請究嫌出於個人意思務希各省連名一致勸駕云云電中措詞非常懇切又一方面消息云馮總統於親訪徐段之後特發一電致安徽督軍倪嗣冲又於十五日午後七時發出致各省之電係各各單獨拍發非通電之形式各省督軍除去兩廣雲貴川湘六省其他一律有電各省如浙蘇皖三省外又有熱河察哈爾綏遠三都統上海護軍使計十九通電文計二百五十四字電中内容仍爲面邀徐段組閣而皆未允許無法可設仍望各省聨電勸駕云云不過比較致倪督之電稍爲簡略而已 
　　政局變幻不常元首近日異常懊喪昨曾語人曰總統一席有人不願我久據我自己亦實在處不下去只求有人接替便可早日脱離好在我之私宅已在外邊租妥繼任之人隨時可以請進府來居住現在我已無事可辦不過作一個看守印信之人而已云云足見大總統近日之態度矣馮總統在西城舊刑部街租房一節已誌本報茲聞此房租定後不過府中眷屬一部分先行遷入就中有總統某公子夫婦與總統令坦陳之驥夫婦現俱由府中遷居新寓矣 
　　十七日府院均極冷靜公府方面僅參陸處師嵐峯處長參謀部崔局長及廕午樓總長參陸兩部次長曾到府段香岩未到張仲仁亦未到府中全無事辦祇有十八日召集府議之通知而已蓋因元首訪徐東海歸府後頗現焦灼之狀故各樣電報均未呈遞而國務院方面錢代總理亦未到因錢往訪駐京林公使故重要命令均未發祇有發給勳章之命令一起而已又一消息云元首近以内閣問題迄無辦法十七日親訪徐東海又無結果聞回府之後即通知公府各機關訂於十八日邀集全體閣員及各重要高級軍官在春藕齋臨時會議解决内閣之辦法并聞十八日會議馮玉祥褫職留任問題亦將提出討論 
[參戰處之借欵與出兵]  
　　參戰督辦處前以欵項無着内部之組織未遑進行近聞已籌得小欵組織一切可以着手參謀處長靳雲鵬氏奉段督辦面諭即日從事組織參謀處設籌備作戰交通諜報四股辦事處設交涉調查繙譯三股軍備處設人事兵器經理醫務執法五股機要處設文書譯電繕校收發編纂五股其中人員多係早日預定由公府各處加入者頗多至於出兵一事現尚在計畫中聞參戰處預計如借欵一千萬告成可以派兵八師但借欵未成以前只着手籌備尚不能言出兵也 
[奉軍入關後之最近消息]  
　　天津會議之結果軍隊分遣之情形鎗械繳呈之慰電連日奉軍入關波瀾壯闊引起外間之疑團且自奉軍在軍糧城設立司令部以來尤滋國人疑慮故前日天津之會議多以爲於日前之時局必發生極大之影響殊不知各省代表對於時局雖不無憤切之處而於中央仍多半主張維持對於元首更皆極力擁護且聞此次會議之各省代表因利害關係之區别原分有急烈温柔等派如奉天陜西各代表俱爲急烈一派河南吉林山西等省則爲温柔一派卽安徽代表亦以地位之關係漸趨於温柔一面以此種種關係故前日天津會議結果尚不十分急烈僅以全體代表意思對於時局决定一種辦法十七日奉軍之開往徐州即該會議决定之一事也並聞會議之後各省代表即將會議情形分别電告本省督軍知照矣奉軍在軍糧城設立總司令部徐樹錚業於十五日早六點自奉抵軍糧城分遣各軍出發一赴滁州一赴韓莊一赴徐州另以一旅自郎坊折赴京漢線開往漢口外問因又有奉軍開入北京之説其由津浦線赴滁徐韓莊三處者均已陸續輸運張子志特電張樹元代督派員招待同時有電報告政府原文探錄如下急北京大總統國務院鈞鑒參謀部陸軍部均鑒正密准奉天張督軍元電刻已派奉軍第二混成旅旅長郭瀛洲率隊於元日開始輸送前赴山東韓莊附近駐紥此外尚有一旅俟開拔之時再行奉聞等語業經電達濟南張帮辦派員妥爲招待謹此奉聞張懷芝叩咸（十五）印又一消息十七日奉軍又有四列車入關抵軍糧城　　又聞公府參陸辦公處於十六日午前十一時發致奉天張督軍急電一通略謂眞電已悉槍械旣允繳呈顯見愛國之誠已飭陸軍部派員與尊處接洽矣至所請軍餉一節已交部分别辦理電長九百五十四字末於派兵南下一節有重疊嘉慰語有謂奉軍事件似已告一段落矣 
[北京之蘇皖形勢觀]  
　　長江下游自馮玉祥軍隊有窺皖之消息後蘇皖兩省頗因之而發生種種意見茲據某君云余於十六日早由寗起程北來當日南京駐守之軍隊覺爲數寥寥及渡浦口始知蘇軍大半已開駐浦口蓋浦口一帶頗見蘇軍之蹤跡也探其原因有謂蘇省全體軍官會議結果恐馮旅果與皖軍接觸蘇省不免受影響故派兵渡江防守或即以之援馮云云又據政府方面十七日所得蘇皖兩督之電亦大致相似蘇督電謂馮軍如果與皖軍發生衝突蘇省應執如何之態度乞中央即示以辦法而皖督之電則謂六安等縣土匪猖獗查與馮軍有關請政府迅示對付之策中央接此兩電當即覆電與蘇督令其執愼重態度不可輕率云云然則蘇皖兩軍之危機已間不容髮矣又聞數日來當局所得南京及武穴兩方面之消息悉係報告該地之形勢日見切迫李督軍現下所主持之南京會議已開重要會議决定向背陸建章現正積極準備攻略安徽諸行動馮玉祥亦已準備完全祗待時機而已聞陸氏計畫擬於奉軍未南下之前確定態度一舉而進衝蚌埠未知確否也 
[克岳前一日之戰况]  
　　攻居軍最近消息北洋第三師吳軍右翼已抵城陵磯距岳僅十五里之遥而其他軍隊進據新牆包圍岳陽西面南軍遂思退出岳州以免腹背受敵惟聞吳軍行抵城陵磯郎與桂軍有最激烈之戰鬭岳陽城内之南軍（程潛所部）已紛紛退出岳州據險於青崗與鹿角殆有破釜沉舟之勢惟其危急之象已可想見矣羊樓司克復後吳佩孚乘勝直追並進取雲溪驛不意南軍於十四日晚在七里冲一帶（冲長七里故名七晨冲山勢高峻曲折最易設伏）隘路埋伏地雷火砲待吳軍入冲砲火齊嗚以故中伏死者百數十人師長吳子玉立命退師南軍韋榮昌趙恒惕林修梅各部又復大張軍勢尾追至南廠埠後由五里牌二道火線之二三兩旅迎敵南軍始在南昌埠佔領火線刻在激烈對戰中據自聶巿來漢之茶商姚君言南軍司令程潛早已下令於十日與桂軍合攻通城不料南軍前進之際桂軍不動反開鎗射擊斯時南軍仍以客軍相待不與對敵惟因兵力過單向後退却北軍即乘勢追擊竟將羊樓司佔領南軍刻下仍駐紥聶家巿新店等處並派員至桂軍處疏通意見以免臨時誤會當南軍未進逼之際通城通山一帶之假護國軍出現均係徒手第三師長吳佩孚聞知卽派員前往招撫充作先鋒迨南軍進逼中途又被桂軍牽制吳氏遂令假護國軍等猛力衝鋒遂被佔領北軍佔領羊樓巿後本擬乘勝進取奈聶家巿沅潭一帶之南軍扼險以守於十三日午後十四日午前南北兩軍在新店沅潭等處接戰三次勝負未分因兩方均佔有山地不克前進現雲溪已經恢復　　聞北軍第三師進據羊樓巿後所有南軍全向南方退去吳軍正在索搜詎至路口以上之雲溪方面（下距羊樓巿十數里上離城陵磯五十里）又與南軍相遇戰　極烈死傷甚衆十五日交通界消息五里牌亦有戰事或云南軍復振吳佩孚進攻岳州計畫爲所牽制蓋南軍之主力軍尚多而在北軍方面視察以新勝之氣猛勇直前進據城陵磯固屬易事據前敵方面傳説當吳軍進佔羊樓巿之際適南軍有軍需車一列由城陸磯駛至内多熟食北軍因在懶龍山久戰腹中饑餓互相搶食食後病者甚多外問傳説謂南軍所製之毒饅頭以誘北軍然南軍素持人道主義當不出此或者有人故造此謡言也 
[七年公債案之財部自辯]  
七年公債案總商會呈控平政院及平政院准予受理各節已紀本報唯此案關係某當局平政院如果澈究則某當局必受處分故辦理上頗覺爲難十七日夏壽康因此特晉謁總統請示辦法總統沈思良久曰（依法辦理）夏院長得此四字答覆已可放手查究聞已咨請財政部將此案原委詳細答覆俟答辯書到即行判决則此案之眞相不難水落石出矣三月九日財政部致國務院函云逕啓者准貴院秘書廳交京師總商會轉呈商人袁鑑等請澈查七年公債倚官壟斷原呈一件到部查原呈所稱各節其誤會之點不外兩端一以此次七年公債全交中交兩行由其自行經募且票額止萬元千元兩種疑爲個人包攬二以公債章程第六條所定按照票面價格發售不折不扣疑爲使用中交京鈔購買公債可謀大利殊不知此項公債原以政府所欠中交兩行債欵數達八千餘萬元之多是以指定延期赔欵發行短期公債四千八百萬元爲付還該兩行一部分欠欵使之活動政府旣以還欠爲目的其與三四五等年之發行公債募自民間者辦法當然不同折扣不加有益公家小票不印可省費用此爲顯而易見之理至該兩行承領債票以後是否全數承受抑在巿而發行發行之時統收現洋抑或兼收京鈔在兩行立於債權者之地位本部處於債務者之地位旣將債票全交兩行彼自有完全運用之權本部當然不能干涉細閲該商等原呈疑爲個人包攬不知所謂包攬云云者必有買賣之行爲亦必有其目的物現時正式債票尚未印就中交兩行雖議定承受債票然未發行預約劵羗無故實何從包攬若謂兩行當局卽主持此事之人疑債票到行以後爲兩行當局個人之所購並非兩行機關之所得果有其事是舞弊行爲也是監守自盜也涉及刑事範圍且兩行當局之人若果昧良至此則凡行中平日出入之證劵現欵均皆可慮豈獨對於此項債票足以壟斷一切該兩行有董事有監事有行員數千有股東數百具有耳目斷無一手盡掩之理此無庸該商等總　過慮者惟目前大局未定鈔價日跌該兩行承領債票以後若不極力設法流通滙兌使鈔價日高則國計民生所關非淺本部責在監視自有相當之處置再查商會爲法定機關袁鑑等亦均體而商人陳詞立論均須負責應如何詳考事實護愼發言若如原呈所述各節不特道聽塗説事實全非抑且信口雌黄污衊名譽應請貴院嚴切批示一面傳知警廳令向各該商等加以訓誡俾稍儆悟免其淆惑人心除將原呈鈔票中交兩行並函催其迅速擬定領票以後切實維持鈔價辦法以調查核公布解釋君疑並將原呈隨繳外相應函請貴院查照辦理 
[梁士詒到京消息]  
從某方面所聞梁燕蓀不日由滬進京梁已有電致政府某總長謂於十七日早由南京起程乘津浦車北上十九日可以抵京某總長當以此電轉呈元首鑒核矣又一消息元首在西單舊刑部街租定之房屋有將以之作梁君寓所之説至其説之確否則未可知也 
[北京大學之兩案]  
警廳捕陳敎授敎員控蔡校長北京大學自蔡孑民氏擔任校長後逐漸整頓氣象頗爲一新惟據某京報所載近有訟訴事件發生茲特調查内容如下大學文科敎授陳定謨者美國留學畢業生擔任社會學講座其人性頗好奇常與印度人往來在一月以前駐京某國公使照會外交部以某種理由要求交出陳定謨外交部欲不之允而按核其情節又不能拒絶遂與警察總監吳炳湘商量由警廳逮捕以示由本國辦理之意現在陳已拘留一月雖屢經大學請求釋放而尚未允准蓋事關外交不可不愼重將事也陳氏被嫌原因雖不盡詳惟近頃某方面發現印度獨立秘密團體其中學者甚多據外國新聞所載印度大詩人達古兒亦有連累之關係且有日本知名之士在内陳定謨之被捕似與此不無關係此一事也英國克德萊及瑞博兩氏前充北京大學預科敎員克氏敎授西洋歷史訂有合同至民國八年滿期瑞氏敎授英文爲前敎員伊文斯之代理人昨年三月杪蔡校長以節省經費起見遂通知該敎員等於六月後解約並自七月起各多送三個月薪水蓋按照所訂合同凡有事故得中途辭退須多送三個月薪金所謂事故云者含義甚廣或因節省經費或因變動課程皆在此範圍以内該敎員等受領三個月薪水後又向蔡校長詰問辭退理由蔡校長一再解釋均不服去年五月英文北京日報曾登載此事有該敎員等不堪勝任故被辭退等語於是克德萊及瑞博疑及此段新聞爲蔡校長主使復向蔡校長詰問蔡隨即剖白並向英文化京日報聲明辭退敎員等並非爲不堪勝任克瑞兩敎員仍不甘心再與蔡校長交涉謂如不續行延聘或照合同所訂年限與以賠償彼將往天津提起訴訟刻聞克瑞兩氏已决意提起訟訴要求損害賠償克氏除要求名譽賠償金外復索取至民國八年之薪金爲數順鉅將來蔡校長不免爲此事到公堂作被告且將對簿法庭也 
[内務部關於選舉之通電]  
各省省長熱河綏遠察哈爾各都統川邊鎭守使鑒現奉大總統令國會組織法及兩院議員選舉法均經修正公布所有選舉事宜關係綦重著内務部督飭籌備國會事務局按照法定程序迅速籌辦愼重執行以符本大總統尊崇立法之至意此令等因奉此查兩院議員選舉程序繁重亟應迅速籌辦尅期成立現在關於參議院議員之選舉日期及衆議院議員之總選舉日期日内當分别呈請公布此項選舉日期未經公布以前所有應先籌辦者計有數端一設立辦理選舉事務所凡兩法所定各省區應兼選舉監督之各行政長官應即日遴派人員設立辦理選舉總事務所其已設有辦理省議會議員選舉事務所地方得依便宜令其兼辦兩院議員選舉事務一面應即轉飭所屬各道尹縣知事等依法兼充初覆選監督者即日遴派人員分别設立辦理初覆選事務所二派定調查員調查各項選舉人資格凡兼任參議院議員地方選舉會初選監督及衆議院議員初選監督各縣知事應依照參議院議員選舉法第二十七條及衆議院議員選舉法第二十一條之規定分别擬定調查員辦事細則就本管區域内分派調查員按照法定各項選舉資格調查合格者編造選舉人名册應請即日轉飭查照辦理一俟選舉日期公布後即可依法籌辦投票區及宣示人名册各項程序矣除蒙古西藏青海等處選舉事宜另辦外特此電達希即查照迅速籌辦内務總長東印 
[含山失後之蕪湖消息]  
含山來蕪者云此次佔踞縣城之衆係由合肥下塘集竄來共有四百餘人槍械僅百餘支來福鎗及五響毛瑟居多數聞係沿途搶擄梁園宣蹤鎭等處警察之物該衆十二日晨進城因恐蕪湖軍隊次日可到翌晨遂整隊出城由昭關大道往全椒縣境竄去該衆在含山臨行監犯悉被開放地方損失約在五六千金之多和縣與含山毘連相隔僅六十里自警訊傳來金保權知事即專差過江到當塗請兵並發電向皖南鎭守使署告急一面派縣署衛隊長吳某帶衛隊四十名出境防堵吳某要求金知事給出發費三百元始肯起程含山之衆退後吳亦不知去向咸謂吳有通同情事刻金知事已呈請省長通緝矣當塗縣軍警前日破獲圖謀起事黨人葉志孝梅九香汪宗華陳正林四名供認係奉上海某黨首委任並在身畔搜獲軍政府公債票多張刻已押解來蕪送交鎭守使署派弁轉解省垣訊究皖財政廳長劉吉甫前日由蚌埠來蕪因軍餉需欵擬向此間中交兩銀行息借一百萬元以本年丁漕作抵連日正磋商此事吳光新之參謀長盛典型前日由鄂來蕪擬小在兩日卽由津浦入都皖實業廳方廳長派委員徐裕昆技術員張宗望由省來蕪刻轉往皖南内地調查鑛務 
[續誌皖省之警耗]  
此次黨人王孟棨等在含山縣勾結匪徒起事適該縣知事張作桂因公至運漕遂乘隙佔據縣署刧去庫欵宣布獨立通電誓師討倪且自稱爲討倪軍第一支隊司令當未肇事之前和縣知事金保權已有所聞以含與和毗連自應警備並飭隊長吳明壽督隊前往捕拿詎吳行至和含接壞之處即附和黨人王孟棨該鎭頗受損失現經各路軍隊堵剿該黨見勢不敵聞已竄往全椒廬江一帶刻官軍正跟蹤追擊昨全椒縣知事已來電告急矣當塗縣亦與含山交界該縣宋知事以此次含山亂事恐被竄擾其境特飭軍警嚴加戒備聞駐該縣軍隊破獲黨人機關一處拿獲黨人梅葉王陳四名並搜出軍政府公債票信函多件現由宋知事將該黨人解送蕪湖鎭守使署訊辦 
　　含山知事張作桂已由蕪回署料理善後事宜聞黄省長以該知 
 
 
 

Page 7

 
 
　　中華民國七年三月二十一日星期四申報第二張舊 
　　事有守土之責此次城池失陷咎實難辭昨特電呈政府交付文官懲戒以示薄懲 
　　自含山亂事發生後馬鎭守使特下緊急戒嚴令並通令駐省各軍加意防範以備不虞 
　　合肥縣吳山廟六安縣衆興集均有黨人勾結土匪建旗起事營縣告急函電交馳皖北鎭守使殷恭先已親率重兵奪復合肥之吳山廟該衆退守梁園負隅抗拒安武軍孫帮帶進剿六安之衆興集尚在激戰勝負未分乃天長來安盱眙三縣又有土匪暴動情事勢甚披猖聲言與合肥六安兩縣取一致之行動苟官軍剿不得手亂事恐滋蔓難圖矣天來盱三縣知事以萬急電音日報省署凡數起至合肥六安兩縣之電線已被斫斷文報已不通行又聞舒城縣戒嚴吃緊現象不佳壽縣前有匪徒響應之説刻亦在戒備中 
[杭州快信]  
　　北京官電攻岳前軍確於篠日下午四時振旅入城完全佔領政府已備撥犒賞三十萬金 
　　陸軍部咨據交通部函開京漢鐵路時有軍人强制開車時刻不定有碾路政各省恐不免亦蹈此轍請飭屬一體查禁已令行各機關遵照 
　　陸軍第一師司令部軍醫正陳振奉督令調充陸軍監獄署軍醫正遺缺昨由童師長呈請以前駐甬郡遣散之三旅旅部軍醫正王樹基充任 
　　督署軍需課司事趙景環奉令升充衛隊團軍需官另以王茂傳補趙遺額 
　　上海引渡來杭之程國　案内要證倪黄裳迭奉督令下縣飭傳抗不到案昨始由樂清知事押解到省發交軍法課質訊定讞　　官産清理處决擬於各縣添設駐辦員以資整頓業已次第委派矣　　硝礦總局朱監督呈報督署擬定頒換各商舖新照辦法已通令各屬傳諭限五月終前一律赴省換領　　省會警察敎練所定本月二十八日繼續開辦　　鹽運使袁思永昨又因公乘早車赴滬　　皓日午後八時望江門直街信仁昌南貨棧失愼延燒巿屋八十餘幢損失頗巨并焚斃四齡幼孩一口 
[南京快信]  
　　聞奉軍前隊已有兩營開抵滁州李督擬卽派員前往慰勞　　聞開駐滁州之奉軍係許蘭洲所部　　魯省張樹元電李督稱奉軍陸續南下韓莊已駐一旅後隊待車續發　　張懷芝昨又有密電致李督聞係關於奉軍南下經過浦日事張擔負責任不致有何舉動　　據要津消息馮玉祥事李督並不與聞馮前次通電李頗不謂然尚去電勸告今倪（嗣冲）因馮事遷怒於李實屬誤會　　李督近日心緒不佳昨日未見外客外傳蘇皖將有事發生實不確蓋李督早懷人來我讓之决心即就形勢實力觀察蘇亦斷不能有何舉動　　長江巡閲副使王廷楨因蘇皖最近形勢危險擬即日北上請　使疏解　　齊省長以蘇皖誤會恐啓戰禍昨電倪嗣冲解釋一切　　省城昨晚下特别戒嚴令各通衢均加派雙崗　　寗總商會慈善會地方公會均接中央復電無准李督解職意　　李督對各處主和電槪置未復　　天津會議李督代表劉玉珂亦列席聞無若何結果　　倪幼丹昨過寗赴安慶省城晤馬聨甲商皖北軍事　　安徽利濟安豐兩兵艦昨開至浦口運送倪軍赴蕪　　豐沛各縣匪勢甚熾李督昨電張文生派大隊痛剿以防蔓延　　海軍饒總司令昨派建安建砘兩艦來寗駐泊　　駐浦第十六師昨調一團進駐東葛鎭　　政務廳長蔡善已由浙回甯昨已消假視事　　寗紳以省垣米價飛漲民食堪虞昨又聨名呈請省長速辦平糶以恤民艱　　防疫局已成立昨由警廳傳諭各茶酒戲館秦淮花舫及各公共遊戲場槪行停歇以防傳染地方通信 
[鎭江]  
　　電飭嚴查黨人鎭郡軍警兩界奉李督電以時局糾紛恐有黨人潛赴長江一帶各縣陰謀舉事應即加意防範等情駐鎭楊師長警局倪局長已於昨日與軍警各官議决防查辦法並派偵訪員數人秘密偵察矣　　公舉河工會辦由瓜洲至清江運河一帶日漸淤塞馬總辦士杰前置挖泥機器從事疏復嗣由省議會公舉浦紳王寳槐爲會辦專任工程馬氏則專任籌欵云　　取締謡言辦法齊省長昨訓令丹徒縣公署頒發取締謡言辦法四條飭即遵辦（一）謡惑軍情者鎗斃（二）擾害公安者監禁一年（三）報紙煽惑者封閉議罰（四）妄送印刷品者監禁一年　　講演團將來鎭本省巡回講演團上年來過一次現在常州演講行將期滿聞完畢後卽行蒞鎭云 
[揚州]  
　　守護監獄江都縣知事趙葉裳以監獄距離縣署甚遠現爲愼重起見擬派警備隊駐紥附近監獄之舊甘泉縣署藉資保護特函商沙田局（卽舊甘泉縣署）借用餘屋經該局呈准寗垣官産處故趙知事於十九日飭警備左隊長王秀山酌撥警隊一排前往駐防以重責守　　警員拿竊被控江邑霍家橋周人傑家被　由地保拿獲嫌疑犯王長濤拘送該管警區其弟王長發聚衆向警局滋閙又經胡區長押解縣署旋有張某等列名二十二人在縣公禀指爲誣良該鎭董事徐茂和倪寳生等又以胡區員蒞差以來克勤厥職地方　以安靜等詞禀陳縣署云　　集議修橋江邑萬福橋屺倒後迭經地方長官士紳會議籌欵興修其經費約估五萬元現决定半歸行政署動支半由鹽運使向各商募集趙知事特分函各士紳於二十日在署提議修建方法以便興工 
[杭州]  
　　測量錢江上游情形錢塘江上游发爲桐江徽江蘭江此次水利會測景泝洄而上自桐廬九里洲起至建德縣南門止計長八十三里有三兩處江面高下平時相差二十尺有奇霉雨之際驟然漲高三十尺乃至四十尺然雨一停頓漲水猛退壓數晝夜卽復原狀蓋以斜流急而流量大也錢江商輪以桐廬爲終點此上則沙灘阻滯交通不便矣惟七里　一帶碧水澄清檣帆上下尚得自如自此爲芳塢折向西南三里爲桐廬縣治縣無城臨江巿廬長二里弱分水江自西北來會之又自蘆茨埠折西三里半至富春山釣臺故址尚存山下爲嚴子陵祠綜觀嚴桐流域溜江烏石小重三灘急宜修治疏積淤以暢水流設動閘以利舟楫庶水利交通兩有裨益云　　浙江愛國公債第八次抽籤還本財政廳長張道生氏訂於二十日下午仍借用杭總商會會場舉行茲聞此次抽籤還本合洋五萬元計天字號百元劵共抽一百十九籤地字號百元劵共抽一百十一籤學字號十元劵抽四十一籤（每籤自一號連至十號）優字號十元券抽四十五籤登字號十元劵抽三十四籤天地元黄字宙洪荒日月盈昃宿列寒等字號一元劵各抽十籤（每籤自一號連至百號）　　籌設浙路股東集議處浙路多數股東以交通部償還浙路股欵盡係交通京鈔二期併計不下三百餘萬元致使證劵巿價日益低落股東損失甚鉅除呈請軍民兩長並函致清算虚向部交涉外尚須籌設浙路股東集議處以便共同討論而策進行 
[寗波]  
　　電話加價問題之解决寗波電話公司因加價一事經公民謝百治等聨合各裝户禀請縣署要求改用雙綫及由縣批示各節曾誌本報茲聞該案已由電話公司挽請張總台官嚴警廳長商會長費冕卿君議董余潤泉君等向裝户代表調停議定條件數則如下一電話公司發出加價通告後正月份月費業已收集半數未便找還擬勸告各裝户按照所加一元之數照付由電話公司將加收之一元内提出半數充作地方公益一自二月份起加收大洋五角一以後應由電話公司愼選接線生隨時取締以期靈便而利交通一日後如因材料昻貴或因改設雙線必須加價時應由電話公司先與商會協商隨時通告辦理現各裝户俱已允諾此事可告結束矣　　洋副工程司蒞甬勘橋寗波至曹娥江邊火車自通軌以來營業日臻發達惟因歐戰致所購橋梁未能運到大碍進行任局長亟謀該段路工通行由滬電知寗波白沙工程處令於本月十九號派洋副工程司顧烈斐君蒞甬勘視橋梁以便整治聞工程處長　君業已預備接洽矣 
[嘉定]  
　　羅由寺刦案嘉與北門外羅山寺古刹荒廢已久附近貧民時有借宿其中惟該寺昔年香火稱盛一時而寺舍之廣猶爲禾城之冠以致人咸料其藏有古貨垂涎者頗不乏人十四晚忽來盜匪二人入寺收尋一無所獲遂執借住寺舍之某嫗欲其指示嫗慌無所措被盜縛住毆打幾致斃命盜等知無可設法祗得將該嫗所有物件及銅元等盡行搬搶而去　　米價驟增嘉與近一月以來米價驟增一元四五角一般貧苦小民大起恐慌惟一般米商無日不趁車往申接洽聞有某某二米行已在上海抛盤一萬擔卽日運滬以備放洋推算新榖登場尚須六閲月甚可慮也 
[漢口]  
　　禁止私加鹽價之布告比月以來米炭飛漲鹽價亦隨之而漲鄂岸榷運局局長熊賓恐各鹽店有私行加價情事昨特出示云岸銷引鹽列有定價本局按照法定價格售鹽從無加收鹽價之事乃訪聞近日武漢各舖販謂本局存鹽將罄竟取加價居奇而食户人等亦遂輕信謡傳不惜重價爭購似此擅加鹽價實與違法無殊亟應出示嚴禁爲此佈告武漢各舖販及食户人等一體知悉須知本局存鹽現在尚足敷銷且早經令飭鄂商赴揚趕運并一面借撥蘆鹽運鄂搭銷現在積極進行轉瞬鹽即擁到决不致使民淡食自此次布告之後倘各舖販仍敢私加鹽價一經本局查覺定即送交法庭從嚴懲辦决不姑寛云　　兩會維持巿面之商榷漢口總商會及各團聨合會以刻下陰曆正月已過戰事仍然未息各商號仍多畏縮不敢開巿若再長此遷延將來不知伊於胡底十五號約集在總商會開會集議决定維持辦法三種（一）請欵接濟（二）平定各貨巿價（三）趕速採辦平糶已雙方一致贊同不日即着手進行一大批米糧到漢黄孝兩帮船主自行備欵赴府河隨州等處一帶購辦大批米糧昨已到漢計船三十餘集約計米六千餘石之多停泊楊家河朱家巷河下一帶不日即行開艙零售以濟民食據糴米者云每石較前日跌價二三百文云　　官錢局盈餘之槪數官錢局近年來雖受時局影響然督其事者善爲酌劑故仍有盈餘茲悉該局去年前年營業項下共盈餘十二萬五千元督辦金峙生擬定凡辦事人員一律分潤紅利並按成績提給奬金刻在支配中全局人員均喜形於色惟希望給奬之早爲頒布云 
[天津]  
　　水災善後處不干涉省政業亭縣知事陳毓瑞以膜視民瘼延誤事機經直省長撤任示懲乃該縣商會會長曹噂等擬爲挽回呈請水災善後處轉咨以順輿情當經熊督辦嚴詞批斥未獲邀准云　　災工逃亡服役京通馬路靜海縣籍災工近忽逃亡一百二十人探悉原因該縣農田水已退落各災工咸欲乘此水消土肥之際從事春耕冀獲豐稔經馬路事務所呈報核辦熊督辦以各災工旣已分散應予開除惟路工亦關緊要此後如有舍工就耕務令先事陳明以便報補庶於工耕兩事均不曠賡云 
[長春]  
　　惡偵探之伏法鎭守使署偵探趙聲和奉天人前清光緒季年在本籍聨絡匪首（綽號小閻王）後投誠奉天將軍署充差民國二年來長在鎭署充義務偵探後將匪首綽號打五城捕獲始補充偵探實差辦事尚稱謹愼惟去冬奉令查拿黨首王輯五趙即赴公主嶺與王友趙小樓馬回回等聨絡擬設法捕王王聞風潛往大連趙等尾追至連越數日即電告鎭署聲稱黨首王輯五已捕獲裴使接電後一面呈報軍署一面派員往查不料趙在大連花天酒地銷耗甚鉅無法報銷當將一王姓鎗斃僞稱王輯五被獲請鎭使撥大洋千元以作路費於十日晚車返長次早即至鎭署面謁裴使報告一切詎裴使早已接到大連等處密函多件大致均係報告趙草菅人命張冠李戴以爲冒功領賞之計見趙到署嚴加訊問趙神經瞀亂言語支離即派員看押復將趙小樓招至鎭署亦同時派員看守於十一日親至軍署請示機宜十三日返署先派副官將趙家中財物查抄聞查出現大洋約千元並細軟衣物二箱内地往來密信數件遂於十四日午刻將趙聲和趙小樓二犯提至鎭署驗明正身押解西關外大佛寺法場鎗斃示衆聞趙尚有七十餘歲老母及繼娶一妻此外别無他人近年家中常設賭局抽頭漁利積資約有二千元之譜此次殺人冒功奸計敗露所謂自作孽不可活也雜評一 
[人代吾危（默）]  
　　東京朝日新論日本對華警告謂今後德國若欲經羅馬尼亞或維克拉伊那南下波斯迫脅印度之邊疆或經西伯利亞侵入極東方面距離旣遠而又各有强毅之抵抗力其勢甚難獨至從中國伊犂新疆出外蒙古則得利用西伯利亞鐵道三千里之沃野全無防禦而受其侵略之害者厥惟中國故希望中國早息内訌此外人代吾危之論也然人代吾危而我不自危内訌依然不息前之宣言克岳而後議和今克岳矣而又欲俟長沙决戰而後和他日長沙之勝負决矣而又欲俟决他戰之勝負者則尚有議和之日耶夫國内之戰而不和不過多擾一次多害一地方之生命財産若因國内之戰而不顧邊警之急迫其影響所至不僅危及我全國且將優及東亞之和平奈何人之代吾危若此而我猶夢夢也耶 
 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國七年三月二十一日星期四申報第二張舊曆戊午二月初九日（十） 
本埠新聞 
[防禦南京疫症之流傳]  
　　聞公共租界工部局醫生與滬寗路局醫官及滬埠各輪船局重要人物昨日（二十號）在英工部局集議大約爲南京已有疫症預籌防禦之策工部局史醫生於會議之後當晚即赴南京滬寗路局總管亦擬前往聞自今日起滬寗火車將開至鎭江爲止與南京斷絶交通以免疫症流傳云　　按南京發現疫症情形詳見今日本報第一張要聞欄 
[租界納税人年會之議題]  
　　公共租界納税人常年會議已定於三月二十七日下午二時在議事廳舉行其議案業已發表第一二三案均爲循例應有之事第四案爲通過一九一七年之决算案第五案爲接收及採納一九一八年豫算案並許工部局募債以充豫算案内特别項内所列各用其數不得逾銀一百八十萬兩其息不得過常年七釐以一九二八年十二月三十一日償還第七案爲授權工部局派議董三人納税人二人籌議應否爲公衆利便起見按照一九○五年七月一日上海自來水公司與工部局所訂合同第九條由工部局收買該公司一切産業編就報告交由納税人續開會議表决第八九十案乃關於選舉管理地皮員及公立醫院與敎育董事事納税人如另有提議擬再發表 
[限制糧食出口之請求]  
　　上海總商會復江蘇實業廳函云徑復者本年三月二日准貴廳公函奉農商部令調查米麥牛羊茶糖六項常年産額及輸出數目各項時價等因當經分别調查尚未得復又准農商部參事秦瑞玠君到滬函請調查蘇滬一帶糧食産銷出口事宜分列十四欵請爲逐欵查復敝會以米麥出洋協助與國事關國際外交不能拒絶然於國内民食更須兼籌並顧本月九號第五期常會交議僉以目前米價已漲至每石八元五角萬不可再議出洋查民國二年一月十二日上海縣公署函送省長新頒江蘇運米出省章程第二條内開凡産米或聚米素多之地上等米每石價銀在八元以内時准米商採運出省如已過八元即由該縣知事禁止出境奉行在案又據米業董事查報民國二年起至民國六年止五年之中滬巿米價貴賤通扯每石價銀七元四角八分民間食用已苦昻貴今甫議出洋已漲至八元以外小民粒食維艱當此亂雜時代危險不可思議本會會董張知笙陳述意見及嘉榖堂米業商會米業仁榖公所先後來函皆以米糧出口害多利少懇請轉呈政府統籌全局嚴加限制以維民食而固國本此就食米一項而言也至於麥則查據上海機器麫粉公會復稱小麥爲雜糧之一種現在華商在中國境内組織機製粉廠已有三十餘家每日出粉六萬餘包須用小麥三萬餘石統年以三百日核計約在九百萬石以外從前供不應求幸而烟禁綦嚴上自川陜下逹皖浙向來種植罌粟之地近皆改種小麥或販運或採辦勉敷廠用若不問小麥爲粉廠之原料一律協助與國則中國近年所若心經營三十餘廠已著成效之大宗實業失敗堪虞即百數十萬之勞動工人將如何餬口况中國麵粉現因供銷國内有餘已經出口外銷無異將小麥協助對於與國似可聲明敬祈呈請農商部關於製造麫粉原料之小麥特别提出免予協助秦參事函請調查之十四欵除米麥外逐欵查復等語此小麥不便協助之原要也此外牛羊之産銷巿價另摺列表一併送請察核茶糖兩項容再調查務請轉呈大部統籌全局嚴加限制維民食恤商困固國本不勝禱切云云 
[車站輪埠又派軍警檢查]  
　　松滬盧護軍使現據探報有人乘此時局不靖之際私購軍火運往内地請飭水陸軍警嚴查防範等情盧護軍使即於昨日飭令駐滬京畿憲兵營長張輔漢及淞滬警廳長徐國樑各派兵警馳往南北兩車站檢查旅客行李以防夾帶危險物品至大達碼頭及董家渡等處之内河小輪責成軍警一體檢查以杜私運並於昨日發出佈告分貼南北兩車站俾衆週知照錄於下爲佈告事照得現在時局未定風聞現有不逞之徒意欲乘間私運軍火或危險物品希圖擾亂滬上治安情事本使爲保衛地方未雨綢繆起見不得不從嚴防範以遏亂萌茲查車站爲交通要道旅客往來最爲繁夥難保無匪徒利用火車私行夾帶亟應從嚴檢查以期周密除訓令淞滬警察廳曁駐滬京畿憲兵營會同派員督率兵警切實舉行並函致路局隨時協助外合行佈告旅客人等須知此次檢查實係注重治安預防急害乃爲軍警應盡之職并無他故務各善體此意勿稍驚欵本使有厚望焉切切此佈 
[漢口歸客談]  
　　昨據由漢歸滬之商家談及漢口華界各商家向例於陰曆正月内槪不放賬至二月初方始正式上巿今因戰事緊迫人心惶恐故均暫緩進貨巿面頗爲冷落所有住居華界之富户鉅商業已遷避他去並述彼乘輪下駛時船至九江得悉馮玉祥之軍隊仍駐武穴扼守不動惟江蘇督軍李純適於是日遣派張宗昌所部一混成派由寗分乘華大華利兩輪開往九江以下龍開河地方現九江駐有張懷芝帶來之軍隊與武穴馮軍隔江對峙而蘇軍擬駐之龍開河約離九江數里與武穴亦相距甚近傳聞蘇軍須調集兩師均駐龍開河除張之一混成旅外尚擬續調一師前往現張部九千餘人已經華大華利之送半數至龍開河所有九江至漢口一帶之商務欲求恢復原狀不知何日故祗得返申暫避兇鋒云云 
[處置開鎗殺人之嫌疑犯]  
　　去年王月二十號晚在公共租界江西路拒捕開鎗擊斃總巡捕房一千二百四十八號華捕王明山及順泰福木器店學徒葉炳榮兩命案内之嫌疑犯李懷元王國佐俞光祖徐廷建等被中央捕房特别機關華探目陳雲忠緝獲解送公共公廨屢次訊供押候判决等情已迭詳本報前日午後已届判决之期由捕房將全案人犯押解到廨捕房代表牛門律師亦到堂候示至二句半鐘張襄讞會同日副領事林君升坐刑庭磋商之下以此案迭經研訊明晣李懷元雖無殺人證據然不應到堂妄供判令禁錮西牢一年半王國佐等三名各交一百元人洋並保如以後再犯刑事嚴懲不貸並提保罰洋 
[嚇詐天蟾舞台之質證]  
　　虹口老朱家宅一千三百二十三號門牌劉同慶家與白克路九十二號門牌韓生泰於正月二號四號先後被盜刦去衣飾銀洋後經中央捕房特别機關華探目陳雲忠李星福包探王寳生等緝獲與有關係之章少良余永源帶入捕房詢得去年二馬路天蟾無台戲園之炸彈案與章少良亦有關係遂解公共公廨訊判押候傳到見證研訊在案惟天蟾舞台經理許少卿經捕房迭次傳知到堂作證許則延不到案爰由公廨出單於前日午後將許少卿傳案並由捕房將章余二人解廨經張襄讞會同日副領事林出君復訊先據捕房代表牛門律師譯稱捕房破獲重要案件各犯其供詞中往往有被告章少良之名雖前項搶案二起原告不能認明盜匪面貌然去年天蟾舞台發生炸彈轟傷七人並有恐嚇信函索詐巨欵與章極有關係似此屢在租界以内横行不法殊碍治安且中政府已有來文要求引渡並已在捕房供認接濟軍裝實與民黨頗有關係惟案中眼線李蘭芝因受章妻唆使業已他往現有李蘭芝供單爲憑呈案請察次由章少良之代表佑尼干帮辦羅斯律師譯稱捕房眼線供單呈堂爲憑敝律師極端反對蓋無論何處公堂刑事案件必須見證親自到堂斷無僅以供單爲憑之理云云繼由失主劉同慶劉董氏韓生泰等上堂訴明被搶情形並稱當時驚慌已甚未及認明盜匪面貌等語嗣據天蟾舞台經理許少卿襄理楊廉伯投案聲稱恐嚇信函係許一鳴具名當炸彈案發生後章少良曾經來館詢問我以洋八百元戲劵二千張托伊排解並未向我索詐是實訊至此時已薄暮張襄讞商这林君判章少良余永源還押候再訊核 
[甬江吸收現洋之影響]  
　　連日滬巿洋釐逐漸增漲昨又漲起一釐二毫半其原因係被各莊收買現洋運往寗波之故聞近一星期間竟達數百萬之多甬地滙水現已跌至一千四百六十元計每千兩已跌十九元之譜而杭垣各錢莊則因賣空之故受虧不少云 
[修改税則之第五次審查會]  
　　修改現行進口税則委員會於三月二十日下午開第五次審查會首由比國領事薛君當衆報告略謂新税則未訂定以前之暫行辦法本員審查意見擬照前清光緒二十八年所訂税則五金布類加四成雜貨加二成五一月後實行以六個月爲限期其附件可照一千九百十三年曁十五年貨價平均徴税或照現時貨價值百抽五各國會員贊成與否應請表示云云即經曾主任提議雜貨加三成五中國受虧太甚若能加至三成稍見平允後經各國會員討論得兩小時之久曾主任請付表决又有某國委員提議謂此項審查報告未經詳細閲看不能即付表决應俟下星期三開會再行表决多數同意遂定於本月二十七日下午再行開會 
[小學校圖畫手工討論會]  
　　江蘇省敎育會附設之師範敎育小學敎育兩研究會定於三月二十三日下午三時及二十四日下午二時開小學校圖畫手工討論會兩天已由會中函告各師範學校及附屬小學校圖畫手工科擔任敎員届時到會討論並請酌帶最近成績品以資實地研究凡擔任敎員並須於開會五日前提出竟見書交會商榷預定開會秩序（一）顧蔭亭君述小學校圖畫手工應行改進之意見（二）黄任之君講演美國及菲律濱中小學之圖畫手工（三）討論敎材及敎授方法當此職業敎育最須注重之時代圖畫手工兩科固當首圖改進之方敎育界有鑒於斯集會討論洵屬切要之舉想富有敎授經驗者必能發抒高見俾討論上得良好之結果也 
[學校證書貼用印花辦法]  
　　上海縣知事接江蘇敎育廳訓令云案奉省長第九一九號訓令内開案准内務部咨開准財政部咨稱案查專門以上學校修業文憑比照入學願書貼用印花一角業於六年一月八日咨請轉飭照辦在案惟各學校學生之轉學證書應貼印花若干尚未明白規定茲經本部與敎育部往復咨商分别擬訂凡中學生以上各學校學生之轉學證書及修業期滿未經畢業所給之修業證書應令一律貼用其應貼印花税額均比照各該學校入學願書辦理專門以上各學校轉學證書修業證書貼印花一角中學校轉學證書修業證書貼印花四分除將各學校其他證書願書貼用印花辦法一併咨由敎育部通咨各省區轉令各屬遵照曁分行外咨請轉飭所屬各學校查照辦理等因前來除分行外相應咨行轉飭所屬各學校遵照辦理等因准此合行仰該廳長分别轉行遵照此令等因奉此合行令仰該縣知事轉行所屬各校遵照辦理此令 
[中國學生會之選舉與餽贈]  
寰球中國學生會定章值年董事十五人每年選舉一次日前開第十三次年會各埠同志投票選舉者紛紛不絶經會長委任錢新之朱少屏二君開柩驗視以朱少屏李登輝余日章唐露園曹錫庚宋漢章朱成章錢新之李松泉韓玉　鍾拱宸任山王立才吳和士郭仲良所得票數爲最多卽定爲本年新董事又該會去年舉行第七次徴求會友團結果成績頗優凡熱心諸同志各贈金銀物品全團得分數最多者爲朱少屏君計徴得一千二百十四元贈大銀杯一座其次朱少屏唐露園李登輝錢新之四君各贈金領針曁銀質名譽章各一方並刊其小影於環球雜誌内張督良君得贈銀質名譽章一方又朱隊朱少屏君唐隊唐露園君李隊李登輝君韓隊韓玉慶君鍾隊鍾拱宸君各贈銀杯一具其五隊中最優勝者爲朱隊隊長朱少屏隊員宋漢章鍾文川唐伯耆曹錫庚顧天放夏霆軒錢新之俞希稷王立才張叔良張默君吳和士顧士龍周由厪吳在章諸水春鄒秉文諸君特製優勝旗一方上繡朱隊全體諸君名銜懸諸會中永遠留作紀念 
[招募駕駛汽車之華工]  
南京路三十三號英國招募華工事務所在滬招募華工分批出洋已達二千餘名現該事務所又接本國來函謂小亞細亞印度等處缺乏開駛汽車之人飭即先行招募熟手二百名迅速放洋云云聞此項工人現由浦東人朱金發等擔任招募其有未經學習者由新閘彚昌事務所擔任敎練一俟成熟卽須附輪放洋 
[防緝盜匪不分畛域]  
淞滬警察廳昨接齊省長訓令云照得防緝事宜最關緊要無論水陸警備必須互相策應始能收維持治安之效查本省警備劃分區營水警劃分區隊雖爲各負轄境責任起見但若因此自分畛域對於隣近地方發生事故不加協助殊與防緝事宜大有妨碍近查盜匪案件每有發現甲區地方而乙區營隊駐地密邇者藉口於轄境關係不加協緝每致盜匪得以遠颺爲害何堪設想爲此令仰迅即嚴飭所屬嗣後無論水陸警察凡區與區毗運營與營以及隊與隊接壤地方遇有匪警發生應不分畛域截堵防剿不得以管轄區域誤會以重防務而保治安 
[恐嚇勒詐之懲治]  
虹口百老滙路泰昌呢絨店主鄭心德至公共公廨指控張志豪蔣寳琛來店嚇詐等情由廨訊判張蔣兩人押候補傳人證質訊在案昨由捕房傳同原告同業大有恒號主周子卿鴻記號主諸世全（即朱智全）將被告二人解廨復訊先由原告投訴被告等來店硬借銀洋不遂恐嚇滋擾是以控究繼由周子卿等投訴被告等於半月之前來店出言强硬各被借去洋十元是實訊之張志豪等供詞互推並稱係向原告索取佣金並非嚇詐中西官會商之下以被告等嚇詐罪已成立姑寛判各管押西牢半年期滿均逐出租界 
[浦東謀殺親夫案七誌]  
　浦東陸家渡崇明婦人趙施氏謀斃本夫趙才元案内之兇犯及關係人王兆福邢金生吳洪福施才郎趙華郎等五人業由地方廳法警李漢樑購線前往崇明縣北沙及巿河橋等處先後拘解來滬由廳訊判收押詳情已迭紀本報茲悉此案尚有崇明人江有元與其姘婦邢季氏與此案極有關係此案發生後江與該婦即脱逃無蹤現經淞滬第三區警署探警偵悉邢季氏逃匿海門等處業已持文帶同眼線於昨午乘輪馳往查拿未知能弋獲否 
[公民調和會所接復函]  
上海廣肇公所復函德立先生台鑒敬啓者奉展台函以世界人道主義建議在上海設立南北和議公會熱心宏願感佩同深溯自南北紛爭以來商業凋零民生疲弊敵公所軫懷時局迭經聨同旅滬浙江學會旅滬寗波同鄉會順直會館山東會館泉漳會館華商旅滬維持會工商研究會國貨維持會潮州會館旅滬嘉應同鄉會等各團體公電南北請息兵端各電經見報章當蒙青鑒所冀和局早成干戈以息出斯民於水火之中造世界和平之福以無負閣下慈祥之意亦我國民禱祀以祈者也專此佈復敬頌日祉上海廣肇公所啓東台縣商會復函敬复者賜函誦悉天禍中國災患侵尋政變以來危機日迫當道苟粗明事理稍具天良方將一德一心臥薪嘗膽愼固封守黽勉圖存更何忍自啓爭端以速渝胥之僭今者兵運湘鄂南北紛爭薄海人民並罹荼毒痛心疾首呼籲頻仍日前長江流域各總商會聨電南北消息爭端力竭聲嘶未邀采納今先生以隣國覊僑守世界人道主義設立南北和議公會藉維國勢於埀亡此我億兆華人所感深浹髓者也敝會附庸商界如一粟之在太倉然擁戴中央服從命令保安營業愛護身家具有同情豈殊遐邇竊維目前時事以息戰爲第一步以組閣爲第二步掃除私見一致救亡率土商民胥同比意伏維執事即日提倡盛舉毅力進行忝屬同胞謹當竭綿贊助也此請公安江蘇東台縣商會全體謹啓 
[慈善家熱心敎育]  
法新租界肇周路天佑坊滬西慈善會常年延請内外科醫生送診給藥並施衣米棺木又設清濟孤女學校額設四十名學費分文不取極貧者兼留膳宿本年更增加學額添聘敎員其所缺之經費均由該會主任徐子賢設法籌墊云 
[行餘學社開會紀]  
浦東陸家嘴行餘學社於十七日下午二時舉行週年紀念曁歡迎新社友大會并選舉職員到會者百二十餘人三區解警正亦派代表陳小香列席洋涇巿經董劉志濤及該處紳董潘杏亭蔡維新汪薇舟孫葆初陳桂春李允峯等亦均與會由宋沛道主席劉志濤于壽椿馬知務鄭漢傑彭雲岑等均有演説末攝影茶點而散其正副社長仍由倪哲丞林良佐二人連任云 
[交通部擬給工業校長奬章]  
徐家滙工業專門學校校長唐文治近接交通部第六○號訓令以該校長應給予本部一等三級奬章仰將履歷表迅即塡就送部備案 
[碾米廠同業二次常會記]  
滬上碾米廠同業前訂於舊曆二月初八日假閘北慈善團開第二次常會昨日届期該業董事張樂君錢貴三先後到會同業到者計有二十一家議定是届十一日至二十日十天内糠粞巿價米粮每擔洋六角白粞每石洋三元六角糙粞一元九角坭粞七角並訂定十八日開第三次常會在邑廟萃秀堂選舉正式司月及評議員七人並全體攝影昨先通告同業一體知照 
[疋頭價值又漲]  
洋貨疋頭自歐戰以來舶運稀少故雖先令頻長其價仍水稍跌昨日星期三某洋行呌莊拍賣白貨價又漲起一二錢故今日元芳呌莊人心均有趨高之勢云 
[油豆餅業重復集議]  
滬埠油荳餅業運往内地之船貨向由瑞商法達爾華商永安兩公司擔任保險歷有年所是以該業曾在邑廟萃秀堂開會提議一律由兩公司承保當時因客家主張不一未經决定茲聞各客家業已多數贊成爰定於舊曆二月初九日（卽今日）仍在萃秀堂邀集全體同業開會商議並與兩公司訂立一切規則曁合同等件昨已分别通知矣 
[薩交涉員之去思]  
上海總商會致江蘇陳交涉員函云貴前任薩桐蓀君交卸後有提議贈送紀念物品者敝會同人之意紀念物品類似私人投贈不足代表輿論爰議裝置薩君玉照加以題頌請懸諸貴公署客廳廣座以永去思似較德政留碑更增觀感茲特備函送呈卽祈俯准懸掛不勝感荷 
[秦參事函謝招待]  
北京農商部特派參事秦瑞玠至上海無錫鎭江等處調查米麥牛羊茶糖六項産銷事宜日前到滬後曾至南北兩商曾接洽旋赴無錫等埠調查事畢業已返京呈復茲秦君由京致函上海南北兩商會及各機關聲明日前至滬承荷招待不勝感謝云云 
[飭隊查緝私鹽]  
兩浙緝私第二營婁營長近以陸家渡浦江一帶時有私販偷運私鹽潛至租界地方私售自應嚴查拿究故於昨日飭第二隊馳往查拿矣 
[警廳長注意天花]  
淞滬警察廳長徐國樑近悉各處天花盛行深恐滬地人民亦有傳染特飭本廳衛生科員查照前次成案勸人預防如有嬰孩未經種痘者迅種牛痘其年已成丁體質較弱者亦須補種並通令各區署所隊檢查各棚新補警察其體質是否充實設或未種牛痘宜向就近醫院請爲施種各警臥室務求潔凈不得任意蹧蹋致礙衛生云 
 
 
 

Page 11

 
 
　　中華民國七年三月二十一日星期四申報第三張舊曆戊午 
[法副領事往謁審廳長]  
　　駐滬法國副領事德來沛君於昨日午後乘坐馬車至上海地方審判廳由陸達權廳長迎迓入内欵以茗點晤談良久而别 
[交涉署抑何支絀]  
　　淞滬警察廳長徐國樑近日致函交涉公署略謂前七北四川路華警鎗傷中外多人案内有西醫費一項計銀七百餘兩久未歸墊特爲函請照撥等語陳交涉員當查本署現正奉外交部撙節欵項核實預算實屬無欵可撥曾擬於升科費内支撥惟據會丈局復稱亦已羅掘殆盡無可設法是以陳交涉員業已呈請省公署核示云　　 
[潭子灣發生命案]  
　　阜寗人耿開餘年四十三歲向與趙學年合夥駕舟往來江北上海攬載雜貨近趙另購一船將向有主顧奪去並欠耿借欵洋數元不還前日耿在潭子灣地方與趙遇見向索欠欵無着致相衝突耿受傷甚重至趙船上躺臥不起未幾氣絶身死趙見已肇禍立即脱逃事經水巡隊查悉卽飭地保投報地方檢察廳請驗一面傳到死者之妻耿吳氏略訊一過諭候相驗再核另一訪函云阜寗人耿開餘現年四十三歲向以駕舟爲業前日與同業住在新大橋西首之同鄉人趙學年口角爭毆當時經人勸散耿歸舟後當晚卽氣絶而死屍妻耿吳氏卽以伊夫被毆身死等詞報告水巡隊當經該隊以案關人命令飭二十七保十一圖地保瞿梅生於昨午至地方廳禀請相驗林檢察長正擬派員往驗乃忽有屍屬到廳請求免驗未知林廳長允准否也 
[控告虐斃養媳]  
　　泰縣人曹二昨扭姚鵬海至閘北四區一分所控稱民女名九五年十歲去年憑郁王氏爲媒許與住居華興坊之姚鵬海爲養媳被姚及其妻朱氏晝夜凌虐傷痕遍體昨晚因傷身死刻朱氏已畏罪逃逸請求嚴究經王署員略訊一過將姚解送司法科一面着地保投報地方檢察廳請驗並候飭警查緝姚朱氏到案訊辦 
[招領鎭江女子]  
　　鎭江女子陳秋香現年十六歲於去年十二月二十七日跟隨伊母乘生火車赴杭嗣因母女失散爲警察拘解浙省警廳迭經出示招領迄已逾月無人認領茲定一月以後如再無人認領即由浙省警廳爲之擇配昨繕佈告多張發貼滬杭路線各車站張掛 
[串拐女孩案展期研訊]  
　　婦人陳瞿氏高陳氏因串拐鴨綠路北鄉婦人施陳氏劉王氏等之女孩羣金秀子賣於北四川路粤婦譚羅氏嗣被女母偵悉報捕飭探將以上各人與兩女一併拘解公共公廨訊判譚羅氏交保餘人管押在案昨晨復訊由原告等上堂訴明伊女被拐情形訊之譚羅氏延羅斯律師代表聲請展期研訊中西官判兩女先交伊母等領回瞿陳兩氏還押譚羅氏仍交原保候禮拜五再訊 
[被拐婦人移提來申]  
　　戴立清之妻姚氏前被人誘拐至九江牽涉崔玉林之妻周氏等當經戴控經九江警察廳備文移請上海淞滬警察廳將崔周氏拘獲收押一面函復九江警察廳請將戴姚氏解滬質訊在案茲悉九江警察廳已備文派警將戴姚氏押解來申戴立清遂具禀淞滬警廳請求將妻給領昨經徐廳長除批示戴立清迅即投案訊明給領外並派警往傳崔玉林到案候訊 
[衣箱來歷不明]  
　　住居新閘温州路六百七十五號門牌之婦人陳王氏前日携有綢皮衣服一箱行經新閘路被包探韋金福查見以其形跡可疑向之詰問不能指明來歷當將人贓帶入捕房昨解公共公廨由韋探禀稱此事查無失主惟在衣箱内檢出浙江餘姚史豪濟卡片一張請爲澈究訊之陳王氏供詞支吾判氏押候查明失主再行核辦 
[鋸匠爭攬生意之衝突]  
　　新閘成都路魏清記木行向雇江北帮鋸木匠王貞明張三等在行工作歷時已久今年該行另雇住居閘北义袋角之本帮鋸匠姚仁山工作王張等恨姚奪其生意乃於前日傍晚在恒豐路守候姚歸上前攢毆雙方各受微傷旋由四區二分所崗警一併獲解司法科聽候訊辦 
[奥人吵閙妓院]  
　　奥國人考司登汀美而混成克前晚至虹口密勒路三百八十一號門牌粤妓院内向妓女張阿妹王阿妹調戲不遂突出手鎗恐嚇經張妓等潛投美捕房報告立飭十九號三道頭西捕前往將該粤人拘入捕房搜出六響實彈手鎗一支拘留一宵昨晨解送公共公廨請究先由十九號西捕上堂禀明將被告拘獲情形並將手鎗呈案請察繼由張王兩妓投訴被告昨晚突入院内出示手鎗迫令我等出外不知何意是以報捕拘究訊之被告供不承認張襄讞商之英白副領事以被告不應身藏手槍闖入妓院胡閙判押西牢七天手槍暫存捕房並以張王兩妓所供不實着各罰洋一百元充公如無力繳洋各改押女所三月以儆 
[搶攫珠飾之懲處]  
　　匪徒楊阿生袁金桂因先後糾黨在廣西路勞合路等處攫取婦人李王氏陳榮氏曹朱氏等值洋五百餘元之珠花逃逸經李王氏等報告捕房派探將楊袁兩人拘獲吊到原贓昨解公共公廨經中西官訊明判楊袁兩人各押西牢九月贓交原告認領 
[小販被人擊傷]  
　　昨日上午九時新北門外民國路大觀樓門首賣水菓小販莊阿標不知何故被鄭阿九將其腰部左腿脊背等處取鐵鎖鎚擊傷經崗警史春田將兩造帶至一區二分所由王警佐略詰一過諭令解送地方檢察廳訊辦 
[妻子失蹤之追究]  
　　閘北虬江橋住户陳東林之妻唐氏於舊曆本月初出外不歸嗣經陳偵知係由薄劉氏以舉荐帮傭爲由引誘出外遂向劉氏根究劉氏稱於本月初七日送往無錫帮傭云云陳乃將該氏扭控警區昨午移解地方廳經檢察官預審之下判令管押候究 
[兩親家母在途打架]  
　　住居浦東花園石橋之柴行主婦朱諸氏前聘定隣居婦人蔡張氏之女爲媳茲擬迎娶而張氏多方留難該二婦昨在途互相口角繼以揪扭崗警上前排解不下將兩造併帶三區警署解警正以事關婚姻着交保出外各央親族調處 
[小保險公司倒騙案的訊]  
　　廣肇公所昨接法公廨讞員聶榕卿君函稱案查顧玉麟等控愛衆保險公司經理趙邭等吞騙保費倒閉逃匿一案曾於去年三月間函請貴公所協助遴派所董爲該公司之理賬人嗣准復函未允擔任後由公堂派定俞愼三王益庭爲此案之清理查賬員已將該公司賬目逐一查明開呈賬册送廨乃被告鍾安樵以該公正人所查各賬諸多不符又以查賬時身覊押所未能會同理算未便承認等情提出抗議本公堂以該被告旣心不甘服未便遽行判决是以諭飭兩造另舉第三公正人將兩公正人所查賬目秉公復核再行核斷茲據兩造當堂聲稱貴公所辦事公正均願請由貴公所派員復查賬目等情查此次第三公正人查賬僅係就前公正人所呈之賬加以復核查其是否公允即可復廨核斷較之初查手續難易懸殊貴公所辦事聲望旣爲兩造信仰本公堂未便過拂輿情用特再行函商如承惠允協助即希示復以憑將前公正人所查各賬送上即希遴派所董爲此案第三公正人督同兩造復核賬目以憑核斷云云該公所接函後以此案纒訟經年尚未解决並奉法公廨一再函囑協助未便固辭當即邀集各議董公舉陳騰芳會同兩造秉公復查俟查檢明確再行呈復公堂以憑核斷 
[昌大典訟事定期宣判]  
　　章水天前代各當户反對昌大典當將被火焚燬之物按照當本二成賠償延請巴和律師至法公堂呈請訊核後因内有未遭焚燬之羊皮九張共計當本洋十七元章稱此項羊皮係是胎皮值銀七八十兩故即吊出估價每張值洋三元嗣由巴律師投稱估價時雙方均未到場是以原告不能承認請求復估昨日覆訊昌大典主李葉吾仍由逖百克律師代表聲稱原告前以昌大典以多當少業奉堂上諭令原告將證據指出現原告並無可以提出之證據應請堂上判决中西官判候展緩七天宣布堂諭飭遵 
[定購西藥之糾葛]  
　　美商那普洋行延代表律師在公共公廨控告華英藥房不理定買西藥損失銀一千五百七十三兩前日午後由王襄讞會同美副領事博君傳訊原告代表羅傑律師譯訴案情請求追繳被告亦延馬斯德律師到堂代表聲稱定貨來樣不符且有改裝形式今將各藥品呈案請察繼由良濟藥房及大英醫院精於化學諸西人相繼投案考察良久仍未明其眞相嗣又由兩造律師互辯多時中西官判候復訊再核 
[貨價陸續拔還]  
　　金文星至法公堂控稱有在輪船上執業之徐阿義前來批發鹹貨帶往外埠售賣其價除收過外結欠洋五百三十六元向索不付請求訊追陳稱將貨帶往外埠因貨不佳以致虧本民人與金往來已有二十餘載新賬祗欠二百餘元其餘係陸續欠下惟民人每月所入不過二十餘元除去家中日用外按月祗能拔還洋十元如欲全繳實情無力求察聶讞員判陳交保限一月先繳洋一百元餘欠按月拔洋二十元以了糾葛 
[豆腐店主之債務]  
　　王永珍偕經理人范金生至法公堂控告豆腐店主王矮郎虧欠豆價洋一百四十元向索不付請求追繳等情王矮郎稱與原告交易有摺子爲憑民人目不識丁收貨付洋均由范金生及原告店中之夥甘瑞卿所書現托人照摺核算祗欠洋三十八元是實聶讞員判令退去　原告邀同甘瑞卿到案覆訊核辦 
[私收客賬之處分]  
　　兆康洋行西人指控式拉夫周輔章私收客賬洋二百五十六元並竊取值洋八百元之藥瓶由捕將周拘解公共公廨訊供管押在案昨晨復由捕房解案請究原告西人投訴前情訊之周供仍含糊中西官判周押西牢九月如能於限内繳洋再行酌核 
[繳欵後仍不釋放]  
　　上海地方審判廳長陸達權昨日由寓到廳有劉某攔輿呼寃即經陸君詢問據云爲伊弟劉阿三犯有附帶私訴案其私訴部分計洋十五元該欵已於數日前如數繳案迄未釋放因貧無錢再遞催狀特來呌喊等語陸君諭令收狀處以口述錄供呈候核奪 
[扒竊日員皮夾續誌]  
　　日本元青島巿民會書記長官井上茂和板東貫山兩員隨同日本副領事在邑廟游玩被賊竊去皮夾一只内有鈔票現洋並卡片等報經警廳派探拘獲積竊杜阿寳周元生兩名移送法庭訊辦在案但此案竊犯雖獲而原贓已無下落昨日日領又函請警廳從嚴追究徐廳長因案關外人失竊除飭探詳細偵查外又移請法庭將在押之杜周二犯從嚴訊比原贓下落 
[竊取牛皮之追究]  
　　浦東某硝皮作内近被竊去滬南萬聚碼頭張鼎秦所存之牛皮五張報請淞滬警廳飭緝在案茲由偵緝隊士吳錫生等在浦東老白渡緝獲是案竊賊徐得興一名拘解司法科訊據供認行竊不諱並供出此項牛皮現存於楊家渡張坤榮鐵店内昨由原探帶同徐竊渡浦會同三區一分駐所崗警將窩贓之張坤榮拘解到廳押候澈究 
[小販不領執照]  
　　小販丁桃桃王國培在公共租界内販賣食物不向工部局捐領執照被衛生科西員查見喚捕將丁等拘入捕房捕頭諭各存洋保出聽候公堂傳究 
[串竊舊鐵被獲]  
　　顧桂生於昨日串同劣孩何小昌仔吳文銀在虹口楊樹浦祥生鐵廠内行竊舊鐵二百二十三磅被捕查獲將顧等三人連贓一併帶入捕房捕頭諭着押候解送公堂請究 
[脚踏車不點燈火]  
　　馬毛囝於昨晚乘坐脚踏車在靶子路乍浦路疾駛不點燈火被巡街捕查見將馬拘入捕房捕頭諭着存洋三元保出候解公堂訊罰 
[米袋堆阻馬路]  
　　虹口東漢璧禮路某米店主崔晋生將米袋堆置於馬路上有碍交通被巡街捕查見歸禀捕頭請廨出單飭傳崔晉生到案訊究 
[過犯又入西牢]  
　　匪徒許德寳前日在北西藏路攫取何紀氏家八歲男孩何大合子之金耳環圖逃由捕追獲昨解公共公廨經中西官訊知許係過犯判押西牢兩年期滿逐出租界 
[道署批示兩則]  
南滙縣民孫學勤等呈爲串朦爭充有妨政紀環求派員澈查並請令縣另飭公選由呈悉查此案前據朱鳳樓等來道呈訴當經令據南滙縣呈復新充地保孫建山辦事尚勤無再撤換之理等情業經指令照准在案據稱地保孫建山並無其人試問該縣憑何派充呈詞顯有不實且地保係地方辦公之人旣經該縣遴派但能處事勤愼亦無重行公選之必要所請應毋庸議此批姚洞垣呈爲推廣學術請求備案由呈件均悉查所擬章程大致尚妥惟敎授講義是否完善正當無從察核仰即檢齊呈送以憑核奪此批附件存 
[淞滬警察廳批示兩則]  
車袋角廣肇路口蘇州輪船廠陳復昌等禀批呈悉准候令行水巡隊隨時查禁驅逐可也此批洪文爲禀批呈悉准即覔保來廳具領可也此批 
[介紹新刊]  
近年上海華界租界爲查防鼠疫手續甚繁惜未得參考書藉爲防禦今商務印書館新印鼠疫要覽一種上編就醫學上論治療看防諸法甚詳下編述泰西各國防禦鼠疫之行政手段尤足供考鑑是爲現時社會需要之書故願爲介紹原書定價四角現售半價以期盡人購閲亦足見該館之注重公益也專件 
[南京金陵大學校養蠶速成科簡章]  
絲爲衣料之大宗欲絲業之進步必先養蠶之改良茲有美國著名昆蟲大博士吳偉夫先生來華先生對於蠶絲一門尤擅專精本校用特組織養蠶速成科使國人得知最新養蠶之科學吳博士以普及中國科學養蠶之新知起見不惜犧牲一切遠涉重洋前來敎授本校爲謀中國絲業改良之公益起見盡純粹義務組織是科俾益羣衆願國人幸勿交臂失之也簡章如后一宗旨普授養蠶最新之科學俾謀絲業之改良一學期民國七年陽歷四月十日起至六月二十日止一辦法不論程度不限年齡不納學費凡來就學者均可敎授一課程敎授（實習之方法）（辨蠶之善惡）（辨蠶之優劣）（科學養蠶取絲之新術）等課一試驗各生到校必須携帶各本處最好之蠶子若干先本其固有之方法養其帶來之蠶種其有不良之處由吳博士隨時敎正其最良者逐一詳細紀載以供君衆仿效總使各生到校咸得最良之經驗最新之科學一考試使本交原有之學生與校外新來之學生互相比賽技藝之軒輊至績之優劣一奬勵擇其技藝最高成績最優者由上海絲業公所奬給最華彩之旗幟一面持回原籍旣可引起國人注意羣起效其技藝購其種子又可促進本鄉之人奮發精神力圖進步一額數不限人數之多寡凡中國素行養蠶取絲之各省各縣各鄉各實業學校均可派人到校學習但川資及膳宿費等須各生自備一傳授其技藝最高成績最優而得奬者必須將技藝詳細傳授將種子廉價出售與國人庶收舉國改良之效一附則本簡章未經盡載者請函詢南京金陵大學校一地址南京金陵大學校雜評二 
[南京發現肺炎疫之警告（訥）]  
自山西發現肺炎疫後漸延於直隸山東又沿津浦路南下而至安徽之鳳陽蚌埠去我滬上漸見其近早爲一般人所注意者也今直魯皖諸省以施行防疫方法迅速故得不蔓延方爲國人慶幸而不謂南京又以疫症見告矣南京去上海愈近寗滬間往來之旅客旣繁車船之通行又便故其預防之方更急不容緩此則無待頰言者也預防之第一義在斷絶寗滬之交通當局已着手辦理然地旣接近難保不由他途傳來則個人自衛之方亦不能不講防疫面具之須置備而喧譁繁雜之場所宜少涉跡蓋茲事不能專恃當局之代謀此則急欲爲我滬人告也南京旣有發現之形跡則爲寗當道者宜取敏捷嚴厲之手段以期速滅果如直魯皖諸省之不令蔓延則其所保全無窮人民雖因防疫而感受種種之不便然爲時亦甚暫此又爲我寗當局告也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[用汝作霖雨八股文] [  謙謙]  
　　雨而用之作霖也被用者喜名其亭焉夫用之作霖者果好雨乎特三日以往之霖耳而用之者則曰是固霖也亭以雨名宜哉且以去年之霪雨爲災也黄白兩河金隄蟻潰京津一帶澤國鴻嗷雨固可怕而不可喜矣乃芸芸之機溺未蘇而陣陣之雲雷之至初不料一而再再而三者之竟漫天捲地而來也抑何屢苦吾民而無復光天化日乎而用之者曰是固霖也用之固大有作爲爾雖然作爲亦至不一矣而用汝果何如如將問汝之出身出身固不論也漢代英彭都興草澤知紅鬚豪客固貴由綠林中來一如必問汝之來路來路固怕人也漁陽鼙鼓驚破霓裳想知東北烟慶自壓倒西南金鼓𠃊其將用汝作麯蘖乎袞袞諸公壞酒藥儘多原料初不必酵頭用汝始足顯翻江攪海之能𠃊抑將用汝作舟楫乎年年革命老徐娘撑慣渡船又不必老大再多暗中作野渡横舟之舉𠃊今將用汝其作雨乎𠃊使汝而作王師之時雨也者古聖王弔民伐罪王師所指雲霓固爲民望之歸而民之於汝何如也𠃊使汝而作經綸之雷雨也者古大臣除暴安良義士雲屯風雷應挾天威之厲而汝之爲用何如也𠃊則見夫雨之來也山可排海可倒草木皆挾軍聲而一陣兩陣三五陣之不停其點𠃊雨之集也路爲斷車爲停商旅不通轉運而三日五日十餘日之不霽其威𠃊此何雨乎殆三日以往之霖呼𠃊於是馮夷下令以止之而雨不止也汝殆將以水濟水而必使其水品宫殿盡宅龍蛇乎而馮夷之令有不行𠃊且巽二奉命以阻之而雨不回也汝殆謂好雨好風固不能使箕畢同心免民魚鼈乎而巽二之風亦枉阻𠃊於是用之者特借其威而北溟之鯤尺澤之鯢獨脚之商羊罔不鼓鬣揚　若大旱而喜甘霖之將至𠃊於是被用者復張其勢而秦淮之鯉彭蠡之蜃武昌之元氏轉若驚風駭浪立中流而苦暴雨之横行𠃊嗟乎雨之甘苦視乎其時汝何必覆雨翻雲使鳳鱗閣後之行蹤後車似循前轍𠃊作者聖狂聽其所用汝何苦呼風喚雨弄龍虎山中之家法將軍竟作天公𠃊而汝猶樂爲人用曰吾固霖也固將大有作爲也雨若無名吾以名吾亭焉（四）（附白）百弊叢譚投稿甚多如入山陰道上目不暇給至佩熱誠自當絡續刊載以副雅意幸勿馳函督促惟有妨害個人名譽阻碍社會進化者則不擬登亦不檢還合併聲明 
家庭常識 
[滬城馬路名稱] 　　 
自小東門至邑廟前名（寳帶路）自老西門内至大東門西段名（肇家路）東段名（彩衣路）小西門即尚文門内直至也是圜前以北名（銀河路）自利澤路口至新縣署以東名（蓬萊路）新縣署左首至西倉橋以北名（西倉路）肇家橋之東西倉路之西肇家浜之南名（靜修路）新東門即福佑門至新北門内名（福佑路）小北門即拱宸門至九畝地名（大境路）老北門左首至邑廟西首名（侯家路）梨園公所至邑廟以西名（梨園路）全城各門外總名（華界民國路） 
[蛋心燉肉] 　　 
將猪肉切細和入葱屑盛於盆中拍生鹹蛋一枚於中心然後加好醬油陳酒各半杯上鋪筍丁薑屑少許置飯釜上蒸之至飯熟爲度取出味香可食鮮美無雙 
[滬城火鐘地點] 　　 
（鳴鐘一）大東門至西門肇家路以南止 
（鳴鐘二）大東門至西門肇家路以北止 
（鳴鐘三）十六舖至董家渡西至民國路止 
（鳴鐘四）董家渡至南火車站西至放生局 
（鳴鐘五）放生局至西門外方浜橋南至高昌廟止 
[治痰迷心] [  陳毓清] 　　 
可用鮮橄欖切細屑去實　明　末服下愈多服愈妙至痰自湧出爲度靈效無匹 
[金桂銀桂] [  天際孤鴻] 　　 
當警蟄一日以桂枝接於石　者則花發爲金黄色名曰金桂接於冬青者即花發爲銀白色名曰銀桂是説聞之老於藝花者據云極其靈驗余今歲已依法行之不知驗否果爾亦家庭間之異常觀賞品也 
[製樟腦法] 　 
解樟腦樹成極細極薄之片與水蒸溜即得白色之結晶體味甚香用爲興奮劑及防腐劑功用至大 
[製薄荷腦及油] [  槑] 　　 
薄荷所聚之處以葉内爲最饒故製薄荷油或薄荷腦之際多採其葉略加洗滌即入水共蒸溜之即得液狀之薄荷油使之冷却即析出一部爲無色針狀之結晶是爲薄荷腦餘汁仍爲薄荷油切勿棄去其香氣剌戟鼻官醫藥之重要品也 
[螟蟲治病新法]  
螟蟲害稻之烈足釀災荒去年松屬各鄉自遭螟害之後即由農學專家研究種種騙除方法呈縣執行乃鄉民固守舊習迄末遵辦識者憂之幸楓涇儒醫陳容甫先生發明螟蟲治病新法以醫虚勞爲最有效驗因螟食稻精味甘淡無毒生於夏秋得金氣以平肝日蝕榖液藉土氣以培脾治虚勞退内熱咳血腸風痔漏溺血淋濁膨痕熱痢咽喉等症輙見奇功服法先去蟲嘴或研粉或煎湯或焙或晒皆可五庫朱似石君自悉此方之後以胞姪茂實素患癆瘵當即照法煎服病已霍然致鎭上之收買螟蟲者甚多而賴以治愈咳血病症者亦已不少至收買價值每兩銅元兩枚故鄉間小兒現已日事掘捕售賣因旣右療疾除災又得藉此生利一舉兩得莫善於斯是以楓涇新慈社中已刊布陳君發明新方勸人購買施送以防螟蟲生子化蛾仍爲禾識四集一三七頁 
集益錄 
[第九十問] [  孫瘦緩] 　　 
郵局所用之覆寫紙（俗名藍油紙以紙二三張隔於其間以鉛筆書之或用打字機顺蓋印均得同樣之字跡）先曾購自外洋近者海上亦能自製惟各省尚未普及利權仍是外溢鄙人於公務之暇轍抱一種實業思想亦欲仿而行之曾悉製法以猪油十二分蜂蠟二分共置鍋中熔融再入乳缽研細加以色料合成融液刷於濕紙再加一紙以絨布擦之卽成複寫紙但不甚佳不知此外尚有其他手續或應注意之處否敢乞經驗大家有以敎我不勝心感之到 
長篇小説 
[二城風雨錄] [  英國卻而司常覺小蝶迭更斯原著天虚我生合譯]  
　　卷下第三十二章（二） 
勞雷出則馬丹竇瑪齊已待於門外更有一婦即所謂復仇之女神者勞雷駭然曰君等亦同行乎竇瑪齊曰然良以巴黎事變至多故欲一識女郎之面俾日後不致有所錯誤言時馬丹態度至落寞亦不與勞雷爲禮逕向竇瑪齊曰往乎曰往耳勞雷遂先衆人而行度狹巷幾曲入塵灰滿積之宅中藏短梯於門後楷萊方假寐夢中方掘死人之塜故汗漬於額勞雷亦不驚之卽引竇瑪齊登樓則曼萊方獨坐掩泣亦不覺有人至者勞雷意頗憐之則撫其肩曰女郎母泣吾爲汝將好消息至矣曼萊止其涙曰嗟乎丈但無惡消息者吾生已屬萬幸然吾父猶未歸歟勞雷曰然今有書在汝讀之必能破涕爲笑言次遂令竇瑪齊以信授曼萊曼萊大喜過望竟握竇瑪齊之手親之以口不知前日之夜捉湯訥以入虎口者亦即此手也顧竇瑪齊對之態度殊落落但以信授曼萊竟廻首而向門外曼萊讀函曰吾愛母焦急吾今在此亦平安蓋吾翁之力固足以庇我也湯訥上此書寥寥不過數行而在得信者視之已勝於千萬言則以其信撫之胸次廻身更握馬丹之手以表其感激之忱顧馬丹顔色冷如霜雪岸然絶不爲動曼萊之手乃不期而軟目視竇瑪齊現爲可憐之色勞雷曰露蒔勿駭女國民初無惡意惟外問風色常有不靜雖不致碍及於汝亦然不得不防故馬丹來一識汝面庶不致有誤會之事竇瑪齊吾言然乎竇瑪齊不答但仰面以望承塵馬丹則微哼迥面視其同來之伴勞雷又曰露蒔汝試令苞洛挈小露蒔來一見竇瑪齊夫婦因呼曰苞洛女公子呼汝也時苞洛適抱小露蒔進見竇瑪齊諸人則立現爲鄙夷之色睨而視之勞雷惟恐决裂亟前致詞曰國民竇瑪齊此苞洛也生平不諳法語願恕其疏野竇瑪齊微笑曰此爲小露蒔歟美哉此雛乃酷肖其母言時遂撫小露蒔之變蓋任令何人凶如虎兕而一見小露蒔酡紅之頰亦不禁展爲笑容矣（未完） 
　　俞祖動君鑒去年酬潤已代補領請示往址卽便寄上（栩白） 
 
 
 

Page 15

 
 
   
 
 

Page 16

 
 
   
 
