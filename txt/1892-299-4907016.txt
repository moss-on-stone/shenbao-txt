# 1892 - 299 - 4907016

 

Page 1

 
 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校讐祥細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本早已收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如瞻列聖鴻謨乎 
[新印正續新增刑案匯覽出書] [  圖書集成局啓]  
　　刑案匯覽一書爲申韓家金科玉律向來雖有印本苦於漫漶模糊茲本局代鏡古書屋用新式鉛字排成印以上品洋墨紙則精選雪白連史校儲諦當裝釘精工盛以木箱式亦古雅茲已告竣因將股票停售每部四十本連箱核定實價洋銀七元正由申報館帳房出售所有從前入股者再向申報館繳洋銀三元卽可取書一箱特此布陳伏維雅鑒 
[勸助棉衣捐說]  
　　豳風之詩曰七月流火九月授衣此王者之政非臣民所能與也周之九月則夏之十一月而豳風則指夏令言之當今用夏之時則似乎授衣之期正及其時此籌之所以不可不預也夫王政之所謂授衣者並非專指荒年卽平常豐亨之歲亦必爲之謀衣襦詩人之意蓋因授衣而念及蠶桑所謂綢繆於未雨者固有無微不至者也倉庚初鳴春日載陽卽從事於蠶桑以預爲九月授衣之計可謂早矣而近來各處災區哀鴻遍野待哺者旣不免嗷嗷待衣者亦不無懸望盖被水災者陽侯鼓盪田園廬舍一埽而空孑身幸免者此時尚不計及於凍惟求免餒而已足迨秋深寒逼則望食者又急欲望衣此謀衣之計所以不可緩也前者本館曾經論及謂災民衣食維艱恐有不肖之人誘買其子女所當早爲查禁見者皆歎爲至言顧蟻媒水販固屬罪不容誅而彼被災諸人苟得有以果腹有以蔽體則又安肯以親生子女待價而沽使之謂他人父謂他人母所以蟻媒水販得逞其智者大都其父母不能自活遂至忍心割愛謂與其同塡溝壑不如鬻於人一則可以使兒女自投生路一則已亦可以苟延殘喘而彼蟻販因得伺隙而動言之可勝浩歎食雖急於衣而緩急則有所不同輕重當無不同恭讀諭旨亦有瞬交冬令小民衣食無資亟宜預籌賑濟之說宸衷惻怛所當仰體故及此時而念及棉衣之賑尤不可稍緩者也滬上諸賑所年年備辦棉衣棉褲其法最善且朝廷舉人爲善凡有施棉衣褲千套者皆准督撫奏請給予樂善好施匾額崇褒天語何幸如之約計千套棉衣褲之資名曰萬金其中尚有折算彼坐擁厚資至冬日而御重裘擁火爐者顧念飢黎宵深瑟縮之苦當亦怦然有動善念所推一舉手而挾纊之恩銘諸口碑亦何樂而不爲惟棉衣褲之製有新有舊製各不同聞舊棉價值旣廉究不若新棉之温煖昨閱烟臺友人所述謂舊花敗絮向來視爲無用之物往往擲與乞丐聊以蔽體近有一種人以善價收買以機器彈剔使之鬆軟與新棉無異售與成衣鋪均獲厚利云云因憶前數年余亦曾以舊棉被胎令人彈剔使軟重復納入被褥中初未之覺以爲與新棉無異也及寒氣旣深漸覺被褥無温而後知古人多年布被冷於氷之句殊爲確切盖舊棉彈之可使之鬆不能使之煖與絲綿之性有間若因貧其價廉之故而收買此等舊棉以製棉衣棉褲則無論其未必重彈也卽使重彈亦仍不甚温煖所省者小所害者大愼勿以此致爲善不卒之誚也况山東順直地處北方寒沍尤甚彼處地方平常雖推車赶骡之人皆有老羊皮之裘以禦寒今則無從得此矣若有新棉蔽體或者尚可耐冷若以舊棉與之則殊非實惠又聞去年有辦棉衣褲其價極爲刻苦衣褲俱短小而不適於用得之者不以爲德而反以爲怨夫此等衣褲無非用以施送並不取錢彼得之者怨之亦屬不應然旣有施衣之名則必與以禦寒之實若貪小利而專以購取舊衣舊褲實以舊棉則施如不施問心當亦有不能自安者已然而欲以新棉製成則其價自較舊棉爲昂倘非仁人君子各以此種慈悲之心爲心競以古人推解之義爲義爭解腰纒踴躍輸助則彼辦賑諸君又豈能爲無米之炊也乎有其心無其力不足以爲善有其力無其心亦不足以爲善心與力二者不可缺其一而實心行善者尤不得不仰賴夫實力爲善者矣當此秋深轉瞬冬令及今而早爲籌及尚足以濟竊願有衣被蒼生之願者及早推與以上體朝廷宵旰之憂下解災黎啼號之苦是則區區所睪然高望者爾 
[諭旨恭錄]  
　　九月初三日奉旨此案著交福潤督同臬司親提人證卷宗秉公研訊確情按律定擬具奏原告文童蔡文魁該部照例解往備質欽此○初五日奉旨湖南沅州府知府員缺著松增補授湖北安陸府同知員缺著盛勛補授福建汀州府同知員缺著陳景墀補授江蘇鹽城縣知縣員缺著劉崇照補授貴州甕安縣知縣員缺着王斆成補授湖北保康縣知縣員缺著葛振元補授山西崞縣知縣員缺著陳啓緒補授翰林院筆帖式員缺著振綬補授正二品廕生徐祖年著外用從二品廕生涂承儒著外用王國楨著外用正三品廕生龍紱瑞著外用禮科給事中員缺著殷李堯補授擬補内閣中書查恩綏吏部筆帖式榮亮俱准其補授保舉雲南補用道李必昌吉林補用同知謝汝欽山東補用知州蕭騰驤山東補用知縣何燿安徽補用知縣祝煥勛俱照例升補順天宛平縣知縣王夢齡著准其升補開復前山西補用知縣楊光銓著准其開復原官照例用欽此 
[白下電音]  
　　昨日上午十一點二刻時本館接金陵電報云江蘇巡撫奎大中丞於今日辰刻由江寍啓節進江隂口回蘇 
[輦下述聞]  
　　神機營右翼漢軍排槍隊駐兵廠本建於西四牌樓口袋胡同路北惟因地勢狹小房屋無多不敷駐兵辦公之用因報明總理營務處經營務翼長覓得西單牌樓甘石橋東太僕寺待路北屋一所計價銀二千八百餘兩俟購定後卽派商拆去另行改建兵廠刻已禀奉慶邸批准照行矣○吏部爲示傳事所有在部投供坐補國史館漢謄錄張迺璿一員限五日内取具六品以上同鄉京官印結塡結履歴親供親身赴部騐到以便咨送國史館○寓京師西國官商向於春秋佳日舉行賽馬之戲兹悉本年秋賽定於九月初一初二兩日在西便門外蓮花池外國跑馬塲舉行車如流水馬如龍頗極游觀之樂○吏部示傳所有安徽候補知縣祝煥勛本部定於九月初三日帶領引見相應示傳該員於初二日晚在西苑門外左近歇宿於初三日黎明赴六項公所吏部公所内書到伺候點名帶領引見再傳於初一日午刻衣冠赴部演習口奏履歴如是日不行赴部卽將引見扣除○禮部示頭傳八旂官學候補 
 
 

Page 2

 
 
教習鄭桂芳單元亨知悉限三日内親身赴部騐到並携帶筆墨以備塡寫親供當堂核對筆蹟毋違○神機營分隊入苑一事曾紀報章兹悉在苑之馬步各隊於八月二十六日五鼓時各出八成大隊齊集中軍中營前嚴陣以律號礮三鳴札文兩管營乘馬出轅率領各隊至距營二十餘里之德壽寺校閱馬步各操所練中外新舊各陣變化靈捷步代整齊槍砲貫若連珠不稍紊亂閱畢每名各奬給京蚨一千文○吏部爲示傳事所有漢廕生徐祖年涂承儒王國楨龍紱瑞等四員本部於九月初三日帶領引見相應示傳各該員於初一日午刻衣冠赴部演習口奏履歴初二日晚在内廷左近歇宿初三日五鼓穿天靑褂備帶補褂並佩帶對子荷包手巾赴西苑門六項公所吏部公所内書到聽候排班帶領引見○湖北巡撫委員管解鹽釐關課等欵京餉等銀十一萬兩有奇分裝木鞘管押入京於本月初一日午刻抵部經原解丁役赴當月司掛號訖雇夫將鞘舁入後庫院内堆存看守俟銀庫示期驗收○恩文愼公出缺所遺管理右翼四旗世職幼官學一差經幼官學咨取都統副都統銜名　單奏請欽派八月廿九日奉硃筆圈出正黄旗漢軍都統懷塔布欽布○内閣典籍廳爲片交事前准禮部移請撰軍營病故儘先副將劉代遂祭文一道等因兹將祭文業經撰就相應片交貴部卽日派員持片赴廳領取○七月十四夜湖北宜昌府城外西壩嚴復盛篾纜店失愼一事已紀報端事後經張香師飭宜昌川鹽釐金局就的撥銀一千二百兩解交府縣易錢確查水陸被災各貧戸及焚溺斃命之家屬分别散放用示撫恤刻已上逹宸衷矣 
[粤試外篇]  
　　廣東學憲徐花農宗師以爲入塲槍替者必係孤寒之士是以應試者必衣冠華麗方許入塲不知各童未必盡出富家其中無力置辦鮮衣者往往寃遭擯斥由是衆情不服怨謗沸騰某日考試新會正塲某童竟用白紙一張内書古之宗師憑文取錄今之宗師取錄衣服等字黏貼塲中巡役見而禀知宗師宗師大怒責成廪保查出某童懲辦說者謂禀保只保各童正身入塲並不雇人槍替而已至入塲之後另犯事端非廪保所能預料且塲中人數甚衆此帖出於何人之手萬難訪查只得據情禀覆現聞宗師轉飭提調官明查暗訪務欲得此人懲治以儆效尤云○南海縣文童丁某年將四十學富三餘卜榜花者咸推爲投時利器詎揭曉後竟名落孫山由日鬱鬱於心積恨成疾如痴如醉終日昏昏某日蚤起忽趨赴河干聳身入水猶幸早潮方退淺不容刀經人拯救得生不致葬身水府噫功名身外事得失何足繫懷如丁者夫亦未免太愚乎 
[槍替奇名]  
　　粤東民俗豪冨志切功名其祖嘗富厚者恒設學田以資鼓勵而不肖子弟遂倩人槍替兾徼倖於萬一俾名利之兩存名目紛繁弊端百出而武塲尤甚兹者廣屬歲考文童經已清塲武試又將開射前日順德闔縣遍貼長紅謂武試屆期有等飛槍典人替考必須當堂指証禀請學憲究辦切勿狗情云云查飛槍名目爲近年所出無論馬步箭技勇皆由一人頂替卽文塲一炷香一株葱之類想徐文宗關防嚴密功令森嚴若輩雖具鬼蜮伎倆亦難施其詐也 
[學憲牌示]  
　　本院於回省後聞得嘉應州之長樂縣前有蛟水爲患該處附近士子因被水患應試維艱特捐廉發出足重洋銀二百元由嘉應直隷州轉撥長樂縣查明該處附近村落士子被水者若干人量爲優給其地並無士子居住卽歸該處現賑章程内一同散給除交縣發給並分咨督部堂撫部院外仰外巡捕官卽將此欵銀兩送交南海縣速專妥差遞解往該州於奉文後再行補具領狀可也特示 
[粤客談新]  
　　廣東巡撫剛子良中丞蒞任以來以綏靖地方保衞閭閻爲急務兹又札飭南番兩邑宰轉諭城廂内外居民舉辦團防保甲每街公舉街正街副各一恊同委員稽查門牌務使奸宄之徒無從溷跡並招募勇丁實力團練所有街正副及勇丁名册統限九月初一日呈繳總局以憑查核將來辦有成效擬在東校塲調集閱操○穀埠上游厥名海珠花船畫舫鱗次其中絃管朝朝笙歌夜夜眞忘憂之鄉銷金之窟也某夜有營勇向之索取陋規船中人靳不肯予互相口角馴致揮拳一時酒榼茶鐺鏡籨脂盝盡情毁壞幾如流水落花燕燕鶯鶯尤覺異常狼狽事爲大憲訪悉深惡勇丁不守營規卽妓船亦不應任情環繞遂下令逐去以昭嚴肅幷將營勇責懲客有欲如崔護之尋春者悵望重門不免題人面桃花之句矣○某日之晚仙湖街某試館火油燈炸裂幾兆焚如幸人手衆多得卽救滅竊謂火油一物價值固廉然其性燥烈非常動至爲禍用之者當何如加意謹愼耶 
[龕赭霜濤]  
　　重陽佳節杭州吳山斗壇頗稱熱閙有某生者衣冠濟楚在山頂東嶽廟頭門外建一高臺宣講聖諭廣訓及善惡果報錄左首張掛果報圖情景宛然觀者咸心爲之悸斯亦勸善之一助耳○斗壇設於吳山之上者約有十餘處逐日游人如蟻聚蜂屯幾無立錐之地初七日爲雷殿度關解厄之期游女如雲莫不携帶幼孩虔心頂禮盖惑於神道設教謂嬰兒度關後得以却病延年故也而少年無行子弟如蠅逐臭混雜其中未初道士執劍噴水發符念咒關門一開男紅女緑簇擁成團由左出由右進旋繞三四次惟聞鐘鼓聲喧笑聲嬰兒啼哭聲旣而失簪珥者有之遺履舄者有之蓬頭赤足者有之噫有守土之責者盍嚴以禁之以端風化乎○出示禁止小錢早登報牘某日菜市橋人某甲至某飯鋪用膳强用砂壳店主遂扭甲至仁和糧廳請究當堂笞責三百板枷號於百子巷口限一月後開釋○時近三冬各城門各公廨例行修葺一新正任江山縣典史羅少尉於本月初二日奉檄有某水木兩作工匠估值開工至各叚栅門則仍由段董興修以防宵小 
[嚴辦賭徒]  
　　本月初六日午後江蘇臬署幕友某君散步至照墻後聞差房内人聲鼎沸叩扉而入見賭徒圍聚摇寳略謂若輩勿得知法犯法致罹法網翌日遣人往則若輩仍興高采烈喝雉呼盧某君大怒卽將情告知廉訪適總捕府惠司馬因公入謁廉訪卽飭前往拘拿司馬唯唯而出率領承差四名步至此處親自把守差房門使各賭徒不能漏網當塲獲住十一名其餘躍入屋後河中鳬水而遁司馬著解進臬轅禀候廉訪裁奪廉訪飭司馬訊問已則傍坐而觀詎提至案下則十一名祗存其九廉訪赫然震怒謂明明係承差得賄私縱不可不有以懲之蓋當司馬拘拿時廉訪親在二門外觀看故知其詳也四承差跪伏於地連稱小的該死廉訪怒愈盛喝令重責數百板賭徒九名由司馬判令分别笞臀及退堂立傳吳縣凌大令至諭此案須照例重辦限承差於四日内務將私縱之爲首賭徒交案逾限則斃諸仗下大令唯唯而退將一干人帶回縣署立卽升堂提訊承差禀稱在逃之二名已由小的等拘獲其一今亦解案矣大令一一細詰若輩咸供認不諱惟乞施恩大令判令各責四百板責畢諭令承差速將賭首交案切勿遷延隨著一倂發交刑房看管初八日午堂重復提訊賭徒中有名麻子阿順者長跽案下大令謂本縣業已訪明臬轅賭局由汝與泰坪合開從直供明尚可原宥阿順堅不肯認大令飭重責數百板責畢再訊阿順仍不吐實大令喝上挺棍逾時始一一供認復提四承差嚴比務令將泰坪出至初九日午後泰坪自行投到大令著一倂管押候禀明臬憲再行核辦 
[浙省官報]  
　　補八月廿六日省防統領劉禀奉督憲委署定海鎭總兵篆務禀見叩謝左司柏梁禀謝步候補府時慶　禀見烏鎭同知瞿永嘉禀奉藩司飭知回任禀見叩謝候補同知王慰祖禀知藩司委仁錢海杭所勘荒差禀見叩辭通判李承先禀見銷西興厘局差梁佑年禀知藩司委富陽諸曁勘荒差餘杭縣蔡秉澄禀知藩司委署昌化縣事禀見叩謝嘉善縣江峰靑鎭海縣束允泰俱禀見禀辭回署調補樂淸縣徐振翰禀知鹽捐核奬案内以同知在任候選奉到實收禀謝卽用縣陳作儀石桐二縣大挑縣柳裔賢義東三縣並叩辭俱禀見禀知藩司委勘荒差候補縣徐懋簡禀見熊志方禀知武康任内交代會算清楚呈送府結交案銀兩掃數解淸叩見惲福同禀見叩辭解餉赴都丁憂前嵊縣查蔭 
 
 

Page 3

 
 
元禀見海寍州判愷壽禀辭赴任候補按經歴高春瑩捐免騐看來省禀到縣丞潘金甡禀知遵新海防例捐免補本班離任歸知縣補用奉到實收叩謝廿七日署定海鎭劉禀安謝步候補道任進見候補府劉至嘉湖郡局來省禀到叩見並謝代辦順直賑捐蒙保核准葛利賓禀見同知胡義贊禀辭回曹娥厘局通判梁佑年禀見禀辭赴富陽諸曁勘荒差鄒勵成禀見潘志穎桐分吳炳修嘉秀善俱禀辭赴各縣勘荒差候補縣左元鼎程安二縣雙斌新於昌三縣俱禀見禀辭赴各縣勘荒差候補縣丞曹鴻儒由京騐看來省禀到府照磨黄晋年禀知防軍局委湖南探硝磺差叩辭廿八日運司惠進見署定海鎭劉禀安中恊白禀安候補副將李成林劉道登俱禀見禀謝委統領親兵小隊各營旗總兵黄錦文由温州來省禀到新選台州府林樹滋奉天人由京來省禀到候補府楊鼎勳泗安防次來省禀到叩見同知姚景夔禀知藩司委嚴屬建湻幷嚴所勘荒差禀見叩辭齊憬琛禀知藩司委德武曁湖所勘荒差禀見叩辭候補縣陳海仁長興局來省禀到叩見蔣汝翼禀見何金魁禀知藩司委金蘭二縣勘荒差禀見叩辭卽用縣紀驤禀安河南候補縣宗得福禀見候補縣丞蔣鈺禀銷海運差程寳珍禀知山東賑捐奬敘藍翎叩謝府照磨沈崇修禀安廿九日牌示仰四次俸滿義烏縣典史方泩前任餘杭縣教諭陳善指分江蘇試用縣丞邵鼎從九品孫灃蘭知悉於九月初一日來轅聽候本部院騐看留任起病給咨毋違特示將軍吉杭都統常乍都統忠織造英均拜會翰林院徐仁鑄陶福履俱由京來浙親拜糧道世禀奉憲委會同藩司等勸募順直賑捐進見禀謝候補副將蔡福謙禀知本日接帶楚軍錢江水師營並銷總巡差遊擊徐富春禀奉憲委調充城廂内外巡緝差禀見叩謝劉祥盛禀奉統領劉鎭委代楚軍中營帮辦叩見禀謝守備邵錫藩望江門柳獻廷清波門俱禀知奉委城門差叩謝杭州府陳禀見候補府劉至喜禀見叩辭回湖郡局劉秉柱由硤石局解餉來省禀到叩見楊道洽禀知本日交卸楚軍錢江水師營務鹽運使司銜候補府何恩烰由京引見回省禀到前署東陽縣夏献鋆禀知交卸回省禀到候補縣侯康回禀知藩司委海鹽平湖嘉所勘荒差禀見叩辭運判湯宗望餘姚緝私來省禀到叩見縣丞章臺由京騐看來省禀到布理問汪煦禀銷津局差巡檢潘誦年禀謝藩司飭知請補漁浦巡檢叩謝從九品邱景山禀見三十日翰林院吳蔭培親拜辭行回京臬司黄禀奉憲委會辦順直賑捐差進見藩司劉運司惠糧道世嘉湖道王候補道王候選道嚴俱進見統領親兵小隊各營總兵黄錦文禀見候補副將李成林禀知二十九日交卸親兵新前旗蔡福謙禀安遊擊徐富春禀知本日接辦總巡並銷望江門稽查差守備邵錫藩柳獻廷俱禀見杭州府陳禀安錢塘縣朱禀知會同仁和塲赴上四鄉近江一帶查勘坍没田地順道履勘各庄田畝情形卽日回署卽用縣嵩瑞由京分發來省禀到按照磨陳禀安候補典史蔣鳴皋禀銷菱湖局司員差 
[潯陽紀事]  
　　九江關道涂觀察於本月初三日課試蓮溪書院肄業生童生監題恭寛信敏惠恭則不侮寛則得衆信則人任焉敏則有功惠則足以使我童題樂善不倦此天爵也公卿詩題　得霜風漸欲作重陽得霜字○九江一帶亢旱月餘山薯雜糧均須雨澤惟願碧翁翁做美及早速沛甘霖以慰農民之望也○德化縣羅明府諭以現在時值秋收萵寳告成爾花戸人等應完本年下忙錢糧業已示期開櫃徵收務於初十日内赶緊完納以裕國賦而免追呼○本月初一日稽查輪船委員劉蔭薌明府督帶親兵在安慶輪船拿獲竊取烟袋之扒手一名重責百板枷號河干○渡船强索過客錢文深爲可惡屢經羅明府懲治無如若輩愍不畏法終於帖惡不悛卽代客挑背行李之脚夫亦屬窮兇極惡現經劉明府嚴加查察凡有勒索者卽從重笞之或者可望弊絶風清不再肆無忌憚乎 
[二分明月]  
　　通屬角斜塲商勤愼泰曾領得光緒十六年春單重鹽護照兩紙一爲運字第七十八號計尖鹽二百引一爲七十九號計尖鹽一百引業已由塲捆重護運到棧刻因輪售在卽勤愼泰商因家中有事倩某友携照至揚州以便照章領價赴圩過掣上月二十七日行經磚街適是處店鋪失愼水龍絡繹而來救火之人異常擁擠致將重照遺失遍覔無蹤無奈據寳禀請淮南局總乞援案辦理局總俯如所請懸示局門云此項重照本爲護運而設旣據禀稱鹽已到棧且查得光緒五年四月廟灣官收曾有辦過成案應卽俯准循案辦理除批並報明運棧憲曁移咨南掣分棧查照外合亟出示通諭爲此示仰商民人等知悉將來起獲前項重照二紙均作廢○漕運總督松峻帥開辦順直賑捐頒發告示至揚州已詳前報兹峻帥以揚州地大物博官紳多急公好義復檄飭兩淮運判施少畬分轉會同江甘兩邑宰廣爲勸募分轉奉札後已會銜出示曉諭通知矣 
[告者之過]  
　　前月報登粤東闈姓總商劉君問芻一事兹悉實係子虛蓋劉君經辦闈姓應繳稅餉無不逐卽繳清卽如壬辰文會科及肇慶韶州兩屬歲考正餉報効呈繳後已於八月二十三日蒙督憲批准接充實緣忌之者遍布謡諑之詞致訪事人悞登於報也至其先德述庭封翁仙逝於上月二十四日三虞在十二鋪寓中開弔將軍都統以下均親臨叩奠多福多壽人咸頌之前報所云告者之過也 
[秋賽志一]  
　　昨爲寓滬西商秋季賽馬之第一日荻瑟瑟以作響楓蕭蕭而絢晴塲開月滿斾颭風輕當日之方午而西人之興高采烈者已躍躍而思呈罄控之精則見畫角一聲四蹄齊展盤旋將中如丹九轉觀者咸扡手曰裕興洋行西人獲采矣六轡在手四牡孔佳渺乎一瞥獨超等儕則三菱公司西人特拔一幟也天五地五數取其全一騎獨出疾若雲烟詢之局中人知爲西人奥白勝快如六鷁矯若六龍離奇變化莫得其蹤是爲怡和洋行西人矮倫出人頭地五花之驄其數惟五一塵不驚盤辟若舞蓋觀其得意揚鞭而知太古西人已獨操勝算矣朽索之馭六馬從心騰驤雲漢其轡如琴則西人粤白又錦標奪得鼓聲六疉雪花六出我馬如之風掃電掣則元芳洋行先鞭爭著八鸞鏘鏘如鵠高翔惟驥之德獨稱調良計其先到者爲招商局西人密司利九爲老陽大德剛健一騎當先人所共見惟聞旁人齊呼曰順全隆勝矣順全隆勝矣維時斜日之將沈兮見炊烟之四起彼紅袖與靑衫兮咸揚鞭而去矣祝天公之放晴兮詰旦仍馬龍而車水聊染翰而劈箋兮先紀今日風光之盛美 
[上海縣署瑣案]  
　　董勝福唐掌生串拐周許氏之媳周楊氏經周許氏扭控英公堂蔡太守備文送縣黄愛棠大令諭令分别管押候訊此已見諸報章前晚升堂提究周許氏投案訴稱小婦人家在治下三林塘生有一子向在董處習業前年娶楊氏爲媳今夏董以舉薦傭工爲名誘拐無蹤詢問支吾因此扭控公堂轉解案下董供稱小的係川沙人向在治下當水木作匠前者周許氏之子確從小的習業後楊氏來申央小的舉薦小的遂薦至白大橋某姓家傭工未幾辭出由唐招呼此次脫逃小的實不知悉唐供稱小的亦川沙人與董同業楊氏實由董薦至某處傭工小的並不與聞其事大令一再盤詰仍執前詞遂謂董曰楊氏如果由爾拐賣現在何處得受身價幾何不妨直說供明本縣當捐廉給爾贖回斷不辦爾董堅稱小的實不知情大令大怒喝令鞭背一百五十下復加研詰董矢口不移大令令將董唐分别收所周許氏叱令退去聽候覆訊核辦○湖南人王春亭投英公堂控稱胞妹王詠貞卽陳王氏被吳先卽吳春山誘拐來申串通江松林等人售入東棋盤街惡鴇楊巧鳳娼寮改名陳蘭卿求卽提究蔡太守飭提一干人解送縣署黄大令諭令分别押候訊辦此已詳列報端前晚飭提各犯研詰王訴稱小的係湖南人向在原籍小本經營胞妹詠貞已嫁陳姓不料吳膽敢誘拐來申售與楊鴇爲娼攺名蘭卿小的四處偵尋杳無蹤跡此次始得尋獲叩乞究懲詠貞供稱小婦人被吳誘至滬上賣入娼寮楊鴇供稱小婦人原籍蘇州現在治下設娼寮詠貞由吳等挈來取去帶擋洋銀三十元並借各傭婦數十元小婦人實不知其被誘江供稱小的係本邑人與吳向不相識詠貞由法大馬路楊三官卽楊太太託小的送至楊鴇處爲娼共取去洋銀三十 
 
 

Page 4

 
 
元小的惟經手而已並未分得分毫求恩明鑒吳供稱小的係湖南人詠貞向在漢口賣娼此次央小的挈至滬上並非誘拐小的向在原籍當差素來安分大令以吳誘拐有夫之婦售入娼寮殊屬可恨判令笞責四百板江掌頰八十下分别收所楊鴇及詠貞交官媒收管聽候補提人証覆訊○前日王阿木攔輿遞禀訴稱小的被張子卿張順卿誣竊凶毆黄大令著值差帶下至晚堂訊問王訴稱小的係本邑人家住三林塘二十四保八圖務農爲業子卿順昆卿季聲言失去棉花誣小的行竊本月初五日突將小的拽去私刑吊打至次日放下小的心實不甘是以匍匐至案控請究懲大令騐得王受傷屬實喝令退去明白補詞呈候核奪 
[英界公堂瑣案]  
　　包探唐寳榮禀稱美租界北河南路桃源坊第九弄顧王氏家失去紅小箱二口内有洋銀珠飾田單麫票開單請緝幷登申報告告有人查獲情願重酬小的當卽知照麫店如有人持此票取麫者應卽報明捕房昨日顧松林　票取麵麵店主前來關照小的前往拘拿盤問顧直認行竊交出田單房契惟洋銀珠飾依然無著今特送案請追顧王氏訴稱八月初十日小婦人至母家吊唁家中失去小紅箱兩口内有金珠首飾洋銀田單房契麫票等物當卽開單報明捕房現由包探拘獲顧認係族姪除將日單房契交出外所少金珠首飾約值洋銀二百餘元顧供認行竊泥首求恩蔡太守飭押候過堂覆訊追究○二十八號華捕禀稱黄風生陳阿三黄阿多沿途打架經小的送案請訊風生供稱小的手持衣包在某茶肆品茗陳及阿多見小的衣衫藍縷疑爲竊賊故與口角爭毆陳及阿多同供稱其時小的等皆在啜茗見風生携帶衣包偶爾說笑伊以爲疑伊行竊突起口角如今只乞施恩蔡太守判令將陳及阿多管押一日○西人查典訴稱家中所豢八哥鳥飛逃至應福標家向索不還以致口角爭毆請爲訊辦應供稱八哥鳥於五六月前向鄉人買得現已能通人語並非西人所豢蔡太守以兩造各執一詞未便臆斷飭候查明覆訊此已列入報章昨日包探王阿二禀稱小的奉飭查問應之隣人皆言八哥鳥係應家所豢掛在詹前已久問應來源則稱向鄉人買得惟不能交出賣鳥之人問之應父又稱鳥非其子賣來應供稱小的出小洋銀三角五分買得此鳥現有鄰人十三家公同具禀呈案查典稱此鳥由素識之華人陳阿榮所送豢養日久能知西語現已邀陳來案作証陳供稱小的在治下開馬棚曾在鄉間買得此鳥送與查典蔡太守卽將此鳥給查典領去應殊屬非是今姑從寛開釋惟查典與粤婦携鳥出大門應又向之饒舌旋經旁人勸散○陳阿三訴稱小的在某西人處富園丁有朱金華者夙與小的挾嫌某日竟來將花損壞約值洋銀七十元是以報捕拘案朱供稱小的鄉愚無知誤折花朶如今只乞施恩蔡太守判令枷號一禮拜期滿再管押三禮拜俾見花便折者知所儆畏○包探孔阿才禀稱陶子華竊取王寳生洋銀二十四元經小的獲陶問明得贓後被李阿增分去十二元餘亦已用盡因又提李一倂送案王申訴前情請爲追究陶供稱小的係薙髮匠偶爾見財起意如今只乞施恩李供稱小的曾冋陶借用洋銀不知其爲竊得今已將洋銀交出矣蔡大守判令將陶李管押三禮拜洋銀給王領去○三百零五號華捕石土金禀稱小的奉令捉狗翁阿大竟膽敢阻止逞蠻致將號衣扯碎號帽亦被毁壞請卽訊懲翁供稱小的帶狗出外購物狗頸上照章繫以皮圈不應捉拿向說不聽反被毆傷小的並不敢毆捕旋有粤婦二人上堂爲見証供稱的係華捕毆翁蔡太守諭候查明再訊此已列入報章矣兹由太守查得華捕毆翁後意欲回捕房途中自將號衣拉碎復踏壞號帽妄稱被翁所毁遂飭知麥捕頭辦理昨日副捕頭禀稱此案已查明確係華捕違章請令翁至捕房爲原告候麥捕頭查辦可也太守准之飭差傳翁投質○包探孔阿才禀稱小的查得竊犯衞阿冬竊取杜阿四唐茂廷等家綢衣因之拘獲送案今杜已在堂下伺候唐未到來桂請領贓衞供認犯竊叩首如崩角蔡太守判令管押三禮拜杜贓給領唐贓暫存捕房○衞銀寳訴稱小的行至某處被包車夫劉洪生撞傷眼角由捕房拘案請訊劉供稱小的係江北人年十七歲與衞同業偶然玩耍以致撞傷蔡太守判令將劉責手心二十下 
[法界捕房紀事]  
　　前晚有某甲者深入醉鄉幾不知有人世間事步入八仙橋某小茶肆無端與人尋釁擊破洋油燈罩茶博士惡其兇横呼巡捕王扭送捕房管押昨晨酒醒後捕頭令賠洋銀五角而去○日前新街中其姓薙髮铺中失去長衫馬褂等物查知薙髮匠某乙所竊盤問之下甲不認供遂送入捕房管押○某丙在後新街賃屋一椽開設烟館招引流娼蕩婦暗茂樓上幾令烟霞之窟變爲雲雨之塲蓋兾免納花烟館捐而仍可爲花烟館行徑也前晚有甲乙二人乘醉至彼開燈呼吸被某娼邀上樓頭嬲之不止甲乙吸烟旣畢仍照烟價給錢娼不肯依以致口角兩不相下互相扭入捕房捕頭令甲照烟價給錢叱之使出 
　　上海新開華英大藥房在四馬路東首 
　　本藥房自運泰西各國道地正品藥材虔製神效丸散膏丹各種藥水藥酒諸品香粉香水香皂戒烟玫瑰參片并照相鏡匣藥水各種器具以及化學電鍍并醫家應用各色器具一應俱全品類繁多不及備載　紳商賜顧請至上海四馬路中市東首新造朝北門面洋房内便是一切價目格外克己本藥房啓　　瀛海岡山生醫士官禮參燕片 
　　御賜賞牌嚴杜假冐蓬萊仙境戒烟靈丹 
　　凡人受洋烟之害欲戒不能雖有妙藥皆難除根蓋由未考其受害之根耳岡山生習醫三十六年本國醫院屢考第一嘗膺上賞細攷其害先入於肺受之於脾流連腎經醫經云肺主皮毛脾主肌肉腎主精炁吸烟之人皮毛肌肉無不變色精炁减損此其明證採藥蓬萊配製此戒烟參燕片清肺健脾益腎生精最妙者七天之後烟垢盡退面色轉紅飲啖加添戒時毫無所苦戒後神氣充旺歴戒千萬人從無毛病眞五大洲第一妙品製式精潔舟車旣便携帶謁貴叅衙更可裝入荷包如檳蒄之用倘遇精神困倦吞服一片卽精神焕發滿口津香此片係用龍涎茄楠參燕等珍貴藥品配製而成無烟土白藥粉等　藥故能兼治咳嗽肝胃不和等病每盒一洋專託上海胡家宅百花祠大藥局發售中國有等奸徒專門仿造如有假藥仿冐男盜女娼○○噫嘻鴉片流毒深矣戒烟方藥夥矣本局各種俱備任人購戒此片係岡君製售最爲珍貴而銷塲亦最大蓋購戒諸君咸稱旣靈且穏交口揄揚是以流傳日廣也我聞秦皇嘗遣徐福航海東瀛求長生之藥可見其地之産靈芝生瑞草古昔己然今岡君醫理旣通今博古採藥在瑶島蓬萊宜其丹能换骨藥到　除也且夫東方主木木能尅土岡君之製藥惠我中國拯億萬人於迷津黑海者殆天假以手歟然而岡君之功偉矣爰爲跋語以誌利濟　　百花祠主人識 
　　石印大版翰墨園畫譜大觀○新選小搭新並各種書籍名人法帖輿圖上海三洋涇橋緯文閣書莊發兌 
　　畫譜大觀初二集出書啓初集山水人物翖毛花卉　虫禽獸以及梅蘭竹菊二百餘幅久己石印行世極蒙海内諸法家所賞識以其畫稿精美　亦工細故能不脛而走早　售罄今春翰墨園主人復搜藏家古今名人　貢悉心抉擇得稿二百餘幅俱屬名人手筆初二福彚成四百餘幅尤覺　美可爲畫譜大觀付鴻寳齋石印用潔白紙印成雲訂精雅　　六法者定當爭先快覩每部二函裝八大本碼洋六元○新選小搭新　計文千六百首附顯微鏡碼洋二元○巧搭清新一元○馮桂芬校邠廬抗讓四角○馬鏡汪先生詩中畫二元○太平歡籌圖人　五角○華山蘭竹譜六角○宋拓皇甫君碑六角○黄自元太史大九成　三角陶墓表五角格言墨寳三角半○趙伸　甘時詩品書法三角半○大版金陵四十八景一元六○亞東亞西全圖一元半己上照碼减售五折畫一 
 
 

Page 5

 
 
　　新印鉛板各種書籍出售申報館主白 
　　啓者本舘所印各種書籍中有數十種現均减定碼洋如有外埠寄購者請函致三馬路本舘帳房其折頭當格外克己信力亦由本舘付給務請賜顧爲盼兹將各書目列左 
　案彚編十二本碼洋二元○白紙康熙字典每部十二本碼洋二元五角○竹紙康熙字典每部十二本碼洋一元八角○攷正玉堂字彚二本二角○永慶昇平四角○聖武記六角○小五義三角五分○續小五義四角○白紙分類尺牘七角又竹紙五角○快心編五角○蟫史二角五○孿史洋五角○耳郵一角五○薈蕞編三角○東征集一角五○閩雜記二角五○澆愁集二角○東槎記一角五○春融堂二角○靑樓夢五角○小豆棚三角五○薑露菴一角五○香咳集二角○新增宦鄉要則一角八分○蕩寇志六角○曾侯日記一角五○滬城備考一角二○使琉球紀一角八○東池草堂八分○儒林外史六角○禀啓零　一角五○　海尺牘四角○三岡識略三角○夢園叢說二角○在園雜志二角○文海披沙二角○饔牖餘談二角○豫軍紀略三角五○四夢彚談二角○和約彚抄二角○中英和約五分○中東和約五分○中俄和約五分○瀛寰瑣紀三十○寰宇瑣紀三十○四溟瑣紀三十○寰瀛畫報一角○紀載彚編一角五○訂譌雜錄一角五○藝林伐山二角○靈檀碎金三角○西事類編三角五分○景船齋雜記一角五○正續水滸四角○雲間據目抄一角○讀史探　錄二角○　砭軒質言一角○尊聞閣試帖二角○硯云甲乙編三角○螢窻異草初編二角○螢窻異草二集二角○螢窻異草三集二角○屑玉叢談四集四角○尊聞閽鄉會墨八分○有正味齋尺牘一角○六梅書屋尺牘一角五○詩句題解四集一角五○詩句題解五集一角五○歴代陵寢備考五角○曾文正大事記一角五○平定粤匪紀略四角○鋤經書舍零墨一角○曾文正公家書四角○海上羣芳譜一角○妙香室叢話四角○東藩紀要一角五○啓朦眞諦七分○書目一分○紅樓夢補四角○名賢尺牘七分○歴下志游八分○西洋記四角○紅樓復夢五角○霆軍紀略二角五○淞南夢影錄八分○孫註適軒尺牘一角五分○息菴尺牘一角二○籌海初集二角○戊子順天闈墨二分○江南闈墨二分○江西闈墨二分○廣東闈墨二分○福建闈墨二分○浙江闈墨二分○戊子直省闈墨八分○己丑會試闈墨二分○嘯亭雜錄四角五○道聽塗說二角○三異筆談八分○漫遊紀略七分○十二年諭旨一角五○十三年諭旨一角五○十四年諭旨一角五○十七年春季夏季秋季冬季諭旨各一本價洋四分○十八年春季諭旨夏季諭旨各一本四分○江左校士錄三角○中西紀事四角○求闕齋日記一角五○壺天錄二角五○蕉軒摭錄二角五○滇南雜志五角○夜雨秋　錄四角五○雨夜秋燈續錄四角五○曾文正公書札一元二角○續綏寇紀略七分○解酲語一角八○尺牘初桄二角○明季南北略一元二○明季稗史七角○東華錄東華續　十二元○史記四元○音註小倉山房尺牘二角○思益堂日礼八分○三借廬贅譚三角五○瓜廬尺牘一角五○十粒金丹七角○醒睡錄三角五○欣賞齋尺牘二角五○　月夢三角○集錦尺牘一角○外科全生集八分○左文襄奏議四元○繪圖三國志二元○增註知愧軒尺牘一角五○筆耕齋尺牘七分○白紙曾家書五種六角○粤屑一角五○篤素堂文集一角五分○通問便集二角 
　　上海鴻福來吕宋發財票行附送彩票 
　　英十一月頭彩五萬元○菊月十四日開彩上海四馬路鴻福　票行啓 
　　本行創設有年常中大彩天下久己聞名蒙遐邇信義而來時有無恥小心隠戤假冐移花接木防弊無法故製彩票附送不取分文以絶各弊又使　光顧者一舉兩得○今售英十一月吕票　張十二元送彩票雙張○單張六元四開三元分條七角彩票照送○躉　公遵紅票照吕市匯兌○彩票頭彩得洋一千二百元餘彩刋明票上得彩照吕宋對號單爲憑以昭信實　紳富函購原班立奉 
　　廣東益三堂老藥局首創包醫小腸疝氣聲明鋪分上洋鐵馬路東首總桃源坊朝南石庫門内 
　　本局獨授祖傳秘製之良方依法製成疝氣膏丸屢蒙貴商信實早經馳名天下老少咸知不料近有刁惡等輩詭計百出或音同或字異或將紅布等僞膏自稱秘製之靈丹鐵托爲稱揚紛紛閙亂於市使購客玉石總總難分實堪痛恨今本局由壬辰年起定新章倘世上無論患症年深兼月久均可請至本局面議包治全愈或托友人或信局另購雙料黄緞單料紅緞膏面認明益三堂圖章並隨藥附送總藥目爲憑此乃眞正起創老店之妙藥也再奇者無論數十年之老病卽將此膏貼上卽見腎囊隨日縮小患症未久貼單一張或服丸一盒極至五天可能包愈倘多年老病宜用雙料一張並疝丸二盒包治半月腫脹全消倘市上仍有假藥借名欺人較媪盜何異○雙料黄緞　氣膏每張一元二角○單料紅緞六角○疝氣丸每盒一元 
　　米得洋行告白新到　新到　新到 
啓者本行開設在英大馬路二十號門牌今有柳條花之綢被可供眠牀馬車東洋車寫字房之用并可以供窻帘門帘及各種用處其顔色甚爲鮮明質地輕而且牢無他物可出其右其温暖能抵棉被二條各省大小官員俱來購買或供自用或供家中人用現在旣有此物卽無須用從前十磅重之棉被蓋此種綢被只重二磅半而己保護身體旣己遍暖又不沉重用之實係適宜不論何人俱應購用此被請諸君用此以保護自己及小孩身體其價每條不過洋二元　又有各種　蘭絨每碼最亷之價二角五分　又遮太陽眼鏡每副洋二角五分　又外國糖買六瓶者洋一元　又外國汗衫每三件洋一元　又有新到蠟條自來火其匣花樣鮮明殊爲好看其價在普天下最爲便宜每洋一角可買十匣買一格祿斯計洋一元二角買十格祿斯洋十一元　買五十格祿斯洋五元　又有許多外洋運來貨物色色便宜眞不二價此佈 
　　禮拜二拍賣 
　　　　十二十點半鐘拍賣十一磅十磅藍龍輪船市布八四藍龍輪船人馬藍大英七磅輪船原布二六二四銀龍二六二四銀龍輪船人馬藍大英八四七四頭二三號金福標布等貨此佈老太古啓 
　　禮拜二拍賣暫改一期 
　　十二日十一點鐘拍賣和大雙工龍牌魚牌色小呢魚牌色羽毛等貨此佈公平行啓 
　　禮拜三拍賣　 
　　本行於十三日十點半鐘拍賣鵝牌人馬雙鹿鸚鵡孔雀色羽毛元靑虎牌羽綾紅虎牌嘰紅洋象牌呢紅洋白單鳳呢美人條子新花寗綢八四藍鐘　藍瓶　藍瓶　藍雙瓶布十磅紅蟹藍蟹藍瓶　市布二四紅瓶洋標另有二六藍龍　洋標八四藍七子布花其人馬弓觕斜等貨此布怡和洋行告白 
　　禮拜四拍賣 
　　准於十四日三 
　　准於十四日三點半鐘在華順碼頭外面拍賣沉在水底浮碼頭船一只名羅羅内有銅皮銅釘鐵銷一切船身内銅鐵等類如合意者届期請至該處面拍可也此佈一魯意師摩啓 
　　禮拜四拍賣 
　　啟者准於十四日十點半鐘在順利棧房内拍賣洋針二十箱各寳號如意者請至該棧面拍可也此佈倍發洋行啟 
　　禮拜四拍賣 
　　啓者禮拜四卽本月十四日十點半鐘拍賣路燈船牌九老羽毛九老人鎗小呢　嗶嘰船牌九老羽綾十一磅彩三元十磅十二彩人鎗十磅紅三元紅萬壽圖紅四美紅人鎗藍人鎗市布八磅四五子登科紅三元紅送子紅三多藍彩人鎗藍三元藍魚翁藍四美藍人鎗洋房雙人七磅藍三元藍四美藍人鎗雙人原布八磅彩三元花邊藍獅七磅紅三元紅彩人鎗紅狗花邊藍獅藍三元挺市洋標十五磅老人頭十四磅雲獅九獅粗布十二磅人鎗九獅細布紅金星七十二線紅二美紅五星紅雙路燈六十四線烏金三元藍雙路燈藍房洋光毛市漂布等貨特此佈聞　九月十一日　元芳洋行啓 
　　禮拜四拍賣 
　　啓者于十四日二點半鐘在公和祥棧房内拍賣釘條爐子鐵管鐵皮及舊鐵等貨如合意者請至該棧面拍可也此佈倍發洋行 
　　拍賣車糖 
　　本行准於每逢禮拜一四早十點鐘在本行不限價拍賣Ｂ唛四呍車糖拍定即收定銀限兩禮拜出清如過期不出將定銀罰去下期另拍此佈老太古帳房啓 
　　蘇城冐收洋信 
　　前鮑姓租恊大洽記局票存在張初寳身邊七月停手不料至戴同盛冐收洋五十元寄盛川當寫局票其洋拿逃四向尋人無踪仍向原根鮑姓理楚如後有洽記局票取洋切不可付事關重大倘有局票在外作爲廢紙不涉局中之事蒙各寳號不知登明申報恐未知週特此佈聞恊大蘇局聲明 
　　失票 
　　今有初九日向同文局買定廿四史全部憑輩一紙失去己向同文局說明作爲廢紙爲此登報馮菉園啓　　神針遠行 
　　石路中曲江里張靜軒先生楊樹浦鐵舟高徒神針妙手沉疴立起請往京城看視約十月中回申特此佈告同人公啓 
 
 

Page 6

 
 
　　獨出心裁 
　　初八日敝申莊信云突有徐泉蓀持何吉記匯條一紙計洋三百十六元來兌且無日期詢之顚末其情可疑竊本莊向無支票何吉記素無往來又無委匯等欵以此函覆申號一面由蘇莊追問原由詎料翌日蔣萬興染坊持徐君電報書明與本申莊口角云云殊深詫異卽邀何君文樂園茶評據伊擬託匯洋自立合同匯條交徐君向敝申莊匯兌之說然吉翁荒謬極矣並未交欵亦未致照擅自出票生意塲中未免貿然刻以理論明白何君自行往申料理本莊向來不用支票誠恐日後有僞造等情有關聲名故登報章以供衆覽蘇恆泰祥白 
　　表剖節略 
　　八月晦將石路野荸齊禮記茶食店收歇交易往來帳目均付清訖所餘生財及貨物憑中售與東昇陽認受不用野荸薺字樣自願更牌開張日後生意盈虧往來進出皆不干涉維記特白 
　　大通船帳房啓 
　　今有搭客由漢口往安慶途中遺失衣包一個内有箱牌四塊八一八四八五八七倘有人拾得以作廢牌無用特此告白 
　　桑梓之誼預爲關切 
　　莫釐葛能存在里好交官長欺辱鄉愚孤兒寡婦大受其累目今出入衙門私送明放同鄉如與葛有舊仇者各自忍氣爲先免受苦刑 
　　遺失莊票 
　　今遺失公裕莊票第三千八百九十八號九月十九日期規元六士几己向前途說明作爲廢紙望各寳號切勿收用此佈華記告白 
　　公興南貨號美味醉蟹 
　　上洋英大馬路中市新美味醉蟹蝦子鰳魚蝦子鱭魚暇子乳腐五香糟蛋蝦子醬油恐貴客不及週知特再登報本號告白 
　　江蘇樂水廠及肥皂 
　　作告白 
　　啓者本廠歴來自製磺强水硝强水鹽强水及各種藥水發客又有洗衣洗面之肥皂賜顧者請至本廠面議可也 
　　躉批條頭照大市 
　　一定中快得利 
　　英十一月票零售單張六元分條六角函購上海四馬路 
　　慶豐土棧批發 
　　上洋打狗橋自運大小洋藥照箱提發精製清膏每洋兩四陳膏還灰二兩四公膏二兩八冷籠三兩三熱籠三兩六平外加仕商賜顧請認 
　　白帶丸功効啓 
　　余母身體素虚兼患白帶因服上海盆湯衖壽榮齋白帶丸全愈今家嫂又患白帶再購白帶丸一料洋一元服後卽愈喜以誌謝楊成昌啓 
　　名角登檯 
　　本園不惜重資特往京都内城府聘請第一等文武花旦夜夜紅現己到滬擇于十三夜准演翠屏殺山臨期祈請諸君賞鑒蒙荷天福茶園告 
　　請看蠟人 
　　内夫德里蠟人院在張家花園開設不日將往美國大博覽覧會開　設此種蠟人天下罕有其比請未經寓目者早來賞覽俾免失之交臂也 
　　廣運昌烟膏批發 
　　上洋法大馬路西寳興里口精製清膏每洋兩四陳膏還灰二兩八公膏三兩六冷籠四兩熱籠四兩六平外加仕商光顧請認招牌爲記 
　　桃源趣戲法大减價 
　　本樓新到東洋男女戲班四人花樣翻新法水法火變佛變仙飛燕飛鴿諸君欲擴眼界日價頭等二角二等一角起碼五分夜價頭等五角二等二角起碼一角 
　　仿殿版四史發兌 
　　兹者倣殿板史記前後漢書三國志價洋十二元另售史記四元前後漢六元紙墨精雅印釘俱工寄售上海棋盤街平和里黄熙記申報舘帳房各書坊天津文美齋廣東點石齋分局如有留心史學對乞移玉選購可也愛古書屋啓 
　　燧昌自來火廠 
　　啓者本廠製造自來火歴十餘年均用上等藥料購自英國所以火頭速而不爆决無危險兹復添用貴重藥料製造雙鳳牡丹牌小盒自來火加工加料隂雨不潮如蒙貴客賜顧可以保退保换 
　　新到賽珍洋珠 
　　本號今有賽珍象鼻眼滴珠大小俱全光色較前次來者更佳倘蒙賜顧請移玉至小東門内振大昌號購取可也 
　　新開晋盛土棧 
　　上洋吉祥街中市自運提尖大小洋藥豐碭川土照箱批發格外克己蒙士商賜顧者請認明本號招牌庶不致悞 
　　白濁斷根 
　　吾患白濁市上各藥均己服及終難斷根幸買上海盆湯衖譚寳宦齋白濁丸二料所費一元病愈申謝嶺南劉榮告白 
　　聲明 
　　今遺失廣昌隆保租德興號檯椅單臺紙經向前途說明作爲廢紙特此聲明以免後論九月初七日泗源號啓 
　　心氣痛仙藥 
　　吾室氣痛甚辛苦遍覔名醫藥不好靈藥購於仙壽窩立服立愈如仙艸聊以四句詩鳴謝南翔李太守第啓 
　　上海協安興記 
　　本號專批發吕宋大票歴己多年屢售出大彩遠近馳名今售十一月票批發零沽原班回件收兌紅票公道此佈 
　　白濁丸靈騐 
　　我患白濁久矣亦服藥多矣終難見效後往上海盆湯衖壽榮齋購丸二料洋一元復完濁止眞靈丹也姑蘇陸凱謝 
　　限期出根 
　　諸友託在寄武進士闈姓票根限期九月拾一日出清逾期卽行　賣專此佈聞棋盤街北首梁愷悌堂内喜得信啓 
　　新印戲法圖說 
　　吳門唐君芸洲奇巧戲法三百廿套附江湖切口訣前書售罄兹又重印售價公道存蘇綠蔭堂上海文瑞樓出售 
　　聲明假冐 
　　今有人仿樣私刻萬源祥發票圖章向往來各號取貨自後如有發票圖章不作爲憑特此佈告萬源祥洋貨號具 
　　分條五角八 
　　萬　利連連中 
　　英十二月票雙張十一元四角單張四開照算信購上海四馬路 
　　廣東種德園蠟丸略列 
　　參茸衞生丸○治男婦諸般虚損氣血兩虧○每丸二角半參茸白鳳丸○治婦人陰虧百病虚不受補○每丸洋一角參茸乾健丸○扶衰陽而轉剛健種子延年○每丸洋一角參茸坤順丸○順氣安胎　生保産調血脈○每丸洋一角婦科白帶丸○治赤白帶患立能止帶調經○每丸二角半經期腹痛丸○專治經期腹痛去寒熱積滯○每丸洋一角清心牛黄丸○治中風中痰邪熱起死回生○每丸二角半萬應保安丹○治痧症霍亂肚痛萬病神效○每丸洋一角兒科回春丹○治嬰兒百病驚風藥到回春○每丸洋七分珠珀抱龍丸○治嬰兒咳嗽痰喘驚風寒熱○每丸洋三分調經種子丸○調經補血煖子宫能卽受孕○每兩洋二角赤脚大仙丸○固精煖腎常服之種子延年○每兩洋一角螽斯號麟珠○婦人艱於養育受孕之靈丹○每兩洋一元龍涎戒烟丸○去頑痰而解烟積包戒斷癮○每瓶二角半萬應如意油○治頭痛肚痛萬病搽食立效○每瓶洋五分參貝製陳皮○潤肺止咳順氣化痰而生津○每兩洋一角外有麋茸寗坤舒筋活絡蘇合益母金鎖固精三鞭壯陽十全大補玉液金丹心胃氣痛珠珀白濁花柳搜毒癬藥追風膏煖腎膏各丸藥自由廣東運來不能盡列○本園老鋪在廣東省城大新街開張○分號上海五馬路順全隆洋行帳房内發售○分售○京都慶順和○天津恆順興○蘇州茂昶○常州慶昌盛○揚州石源昌○鎭江聚和祥○蕪湖同興和○九江慶錩○江西大茂生○漢口播喊○南京鴻昌祥○寗波源記○北元成○温州萃昌和○崇明鼎豐等處　　心氣痛第一散 
　　興讓街仙壽窩心胃氣痛散騐如仙丹吾母久患是症名醫叩盡藥正無靈向購一瓶需洋六角清茶送下二分立服立愈予笑曰斯藥之効速得非仙傳孚特此以告同病如有假言男盜女娼同有濂周有德同敬啓 
　　揚名 
　　予風癱多年至申覅有治忽添痢疾日下五十餘次痛極飲食不進得老閘中街史麗生先生一帖痛止痢爽三次全愈當求治癱先生曰生治癱無不起之人治一月果能步履特此揚名四明姚元傑啓 
　　减價 
　　本號專做門市重料時欵靴鞋做工精緻故定價劃一現因各處貴客未得周知兹於本月初五日起暫爲减價兩月照碼一概九五折定貨面計不惜工本以廣招徠抛球塲北首同合利號啓 
　　白帶丸 
　　余室黄氏月經不調赤白帶下數醫勿愈幸　指示上海盆湯衖譚賣宦齋是丸極騐共購四料二元照方服下旬日痊愈特登報謝浙江陸本游啓　　順氣化痰丸 
　　耳聲靈丹 
　　鐵馬路總桃源坊廣東益三堂寳號有耳聲復明丸效騐異常僕患症四年諸醫莫效因服寳號耳聲丸三盒痊愈特登報謝寓中和里周少亭啓 
　　新開 
　　義和成東洋莊 
　　本號自運東洋燈鏡洋傘胰皂香水珊瑚漆器古銅玳瑁各色縐布奇巧玩物一應雜 
貨各樣俱全倘蒙光顧格外克己遠處信購原班卽寄須認本號招牌庶不致悞先行交易擇吉開張上洋法大馬路永興里口 
　　分條六角 
　　今售英十一月票雙張拾二元單張四開照算收兌紅票格外克己承蒙賜顧指明上洋棋盤街中各號牌記無悞恊記天源必得萬仝啟天祥福 
　　分條六角 
　　頭彩拾萬元 
　　英十二月票雙張洋十二元單張四開照算兼收紅票格外克己如蒙函購指明各號牌認上洋棋盤街吕商必得　發同福利同福來同大有 
　　屢中大彩 
　　萬寳源　　 
早登報章兹售英十一月票分條六角雙單張照算函購立奉棋盤街北 
　　良醫己到 
　　良醫張仲芳先生精理内科在滬行道兹爲友人病篤敦請赴蘇診治現經治愈來滬仍寓後馬路景行里錢昕伯代啓 
 
 

Page 7

 
 
　　廣東普仁堂蠟丸膏丹略列 
　　參茸衞生丸　治男婦諸般虧損提神養血　每丸洋二角五龍涎戒烟丸　此丸服後不思吸烟癮漸輕　每瓶洋五角扶陽乾健丸　治男子腎元虧損陽事不舉　每兩洋二角五調經坤順丸　治婦人月信不調培補眞隂　每兩洋二角五參茸白鳳丸　治婦人百般虧損調經種子　每丸洋一角婦科白滯丸　治赤白帶下及月經不調等　每丸洋一角經期腹痛丸　治經前經後腹痛服後卽愈　每丸洋一角赤脚大仙丸　治色慾過度又能煖腎壯陽　每兩洋一角金鎖固精丸　治腎元虧損夜夢　精立效　每兩洋一角三鞭壯陽丸　能培補氣血兩虧皷舞眞陽　每兩洋二角龍涎哮喘丸　治哮喘氣發服後立卽止喘　每瓶洋二角九製蒼术丸　治痰喘水飲哮喘咳嗽立效　每兩洋二角舒筋活絡丸　此丸能宣暢氣血舒筋活絡　每丸洋一角參貝製陳皮　能順氣化痰生津止咳俱效　每兩洋一角立止牙痛散　治風火牙痛牙肉浮腫立效　每瓶洋一角茄楠氣痛丸　此丸治肝胃氣痛服之立效　每丸洋二角五腸風下血丸　治大便下血糞前糞後立效　每瓶洋二角立止白濁丸　治花柳酒濕熱毒水管剌痛　每瓶洋三角花柳搜毒丸　能搜花柳傳染諸般惡毒等　每瓶洋五角紅毛墜金膏　治隂陽毒瘡貼後拔毒生肌　每兩洋一元珠珀百花膏　治發背瘰　爛肉去腐生肌　每兩洋五角小兒回春丹　專治小兒萬病藥到定回春　每丸洋一角　　　分設上洋棋盤街開張○一寄揚州教塲大街順利號發 
　　　發售○一寄安慶城四牌樓廣生洋貨號發售上洋棋盤街普仁堂啓 
　　粤東廣福林丸藥 
　　參茸衞生丸參茸白鳳丸 
　　○衞生丸爲養生聖藥但藥品貴重苟存心射利則同一藥而功效懸殊本號俱係選用上等參茸不惜不本務求實效男子服之能大補元氣婦人能調和血脈每洋四丸雙料二丸加料一丸○白鳳丸爲婦科聖藥最能培補坤元滋養眞陰調經種子保産安胎血崩帶下諸般虚損等症每洋十丸加參茸四丸雙料二丸小丸每西洋五角　在上洋老巡捕房對門 
　　眞正人參百壽富貴丹 
　　百壽富貴丹 
　　此丹寧心保神固精益血壯力强忠去煩熱除悸濟三焦解渴育養心氣凡幼童讀書壯年作事善　者若服此丹卽能聰明多智兼可固精健體功效無窮早晚每　　丸立見精神百倍凡虚弱之人服之並可延年却病種子每盒四粒價一元上洋詹誠德啓 
　　八寳兒科回春丹 
　　廣東保和堂兒科回春丹 
　　專治小兒急驚風傷風咳嗽哮喘夜啼吐乳啼哭無涙寒熱往來瘧疾痢疾撮口臍風與及一　疑難之雜症書所未載醫所未載醫所未讀萬病一切異症皆能治之每丸洋一角分設上海河南路三馬路口 
　　始創禮阿公戒烟酒 
　　色戒洋烟藥酒 
　　洋烟流毒之甚有心世道者誰不悼之雖多妙方良藥欲挽頽瀾於旣倒然其用意之深方法之良曷若英國善土創議禁戒鴉片會之禮阿君等耶本軒濁得其秘依法製之故顔其名曰禮阿公戒烟也凡新老一切烟癮者投之必中百病弗生准在一月内夙患盡絶無異超苦海而渡慈航有志戒者幸勿疑之每癮一錢酒價一元用法備詳仿單廣東杏林軒監製分設上洋抛球塲 
　　金蓮穏步膏金蓮穏步散 
　　女子纒脚不得其法則骨肉焮腫疼痛難忍步履艱難不僅諺所云小脚一雙眼涙一缸而己也今本堂特製此二藥凡婦女纒脚用之搽擦脂縫壞痛等處卽能使筋骨柔軟膚肉寛鬆纒緊亦可痛苦毫無而易於尖小屢試屢騐纒成後裙下三寸步步生蓮絶無舉趾跚之態也每藥錢七十五文上海樂善堂老藥房 
　　英十一月票出售 
　　今售十一月吕宋票定拆公道兼兌紅票格外克己零沽雙張十二元單張四開照算分條七角華九月十四日開彩凡蒙函購原班回件此佈老廣豐新廣豐萬福來萬寳來萬福來新仝啓 
　　廣東趙同春堂蠟丸號 
　　婦人白帶丸 
　　白帶靈丹 
　　婦人赤白帶下之症多由濕熱積滯月經不調或肝經鬱火寒痰凝結或房勞耗傷膀胱受濕以致脾胃不和或見小腹偏痛肚腹疼痛本堂製煉此丸專治赤白帶之症除宫中之濕提下陷之氣化痰解鬱清火調元所以帶下卽除腹痛立止脾胃健飲食加增月經調而身體壯也每丸洋一角雙料二角半小丸每兩二角半鋪在上海老巡捕房對門開張分設杭州○蘇州○温州○江西○鎭江○無錫○江隂○蕪湖等處寄售賜顧請認趙同春堂招牌爲記 
　　廣東仙壽窩立刻痊愈 
　　始創 
　　心胃氣痛散 
　　此散本窩獨得秘方專治心胃肝經諸般氣痛應騐如神永不復發經騐多人凡患斯症者皆由肝鬱氣滯或木乘土位或痰食停積中宫或包絡受邪是以證有寒熱食積痰飲蟲　致病多端甚則目眩肢厥顚頂抽胸閉難舒嘔噦交作治無良法每成難愈此散最能達肝理氣不論新染故發一股二分清茶送下立刻全愈除根永不復發眞乃濟世之靈丹也每瓶洋一元中中瓶六角立愈疝氣丸每瓶四角牙痛散一角眼藥一魚鋪分上英大馬路興護街第四家 
　　戒煙藥片 
　　自從鴉片流毒中土本藥房卽講求良方拯救苦海故比别家創製在先數十餘年來患顧諸君莫不稱許旦荷各大憲賞賜匾額以垂不朽此藥無論遠近深淺烟癮均能戒絶且兼滋精補神不若他民家攙灰和土冀圖射利本藥房專以婆心救世故價值格外較亷賜顧者請　明招牌庶不致悞上洋大英醫院啓 
　　上海屈臣氏　 
　　盅神安眠葯水 
　　此藥水最能鎭安心神調養肝血服之可以寗神安睡永無　忡恍　之患服法包内仿單另詳每大瓶一天小　二角上海英大馬路及棋盤街中市兩案屈臣氏大藥房發售 
　　順氣化痰丸 
　　始創方真 
　　神效無比 
　　此藥最能温中順氣化痰寗嗽專治男幼一切咳嗽喉痛聲啞久嗽不止痰結喉中轆轆有聲咯之不出氣喘身熱胸助作痛滿悶不得安睡等症宜皆服之輕則三五日全愈重則半月除根萬無一失價洋二角五分上海樂善堂老藥房發售 
　　彭誠濟戒烟人參片發兌 
　　彭氏參茸定神戒煙丸藥 
　　本堂創製極貞戒烟　參藥片　年己久四海馳名參片高下計分七種　頂高補益參片每洋七塊筏渡參片每洋八塊回生參片每洋十塊立命參片每洋十五塊定心參片每洋廿五塊安神參片每洋三十塊保安參片每洋三十七塊烟癮一錢服參片一塊五日逐减參茸定神戒烟丸每洋二瓶保安丸每洋三兩七錢各種戒烟參片丸藥服法載明仿單倘蒙客商代售批發起碼五百塊並認明兩店招牌老鋪蘇州閶門内宋仙洲巷朝南嗇門内廳交易一分鋪上海棋盤街北老巡捕房對門外並無分出 
　　統醫花柳毒症 
　　同春堂花柳搜毒丸 
　　專治一切花柳毒科下疳疔瘡魚口便毒田濁陽具腫痛隂下　腫凡花柳傳染毒入骨髄若不將其全毒搜清勢難全愈此丸能搜清骨裏之餘毒由大小便全行泄去數日可保全愈本堂家　秘方王道正藥永無復發靈騐如神每瓶洋二角上海趙同春堂○鎭江○温州○杭州○江西春堂○鎭江○温州○杭州○江西○蘇州○蕪湖○無錫○江隂等處發售請認廣東逍同春堂招牌爲記 
　金軺籌筆和約新書 
　　此書係曾侯與俄國重整舊誼訂立新約自始至終無不經心着意兩國對答一一詳載并附陸路通商章程以及卾商過界卡倫單兹覓得原錄付梓盖欲問洋務者未有過於此書之湻備也裝訂四本洋五角另有新到洋務各書名目繁多不及備載賜○顧者請至上海樂善堂書局購取 
　　九華堂東洋信封信箋 
　　另附襍號東洋信封格外公道每盒花色弍角金花弍角八分　　本號創始運售定造東洋東京信封信箋均印九華堂牌記各省馳名己久花色愈製愈精消塲愈推愈廣近有仿冐者甚衆然紙張花色大相逕庭鑒家所當洞悉今分售京師萬興永琉璃廠寳善堂天津瑞成錦廣東晋福祥杭州舒蓮記蘇州觀前毛恆風揚州倫仙舘等處如蒙賜顧請認明九華牌記於就近購取或函寄亦可種色繁多價略列於左各種官禮信封每套一元六角信箋一元八角每匣信封全金六角紋地金花四角半平地金花四角泥金印花四角色印紋花三角宣紙信箋五角瀛紙四角定價劃一特此佈告上海四馬路　聲堂二馬路南九華堂啓 
　　赤脚大仙魚鰾丸 
　　廣東鹿芝館赤脚大仙丸 
　　赤脚大仙丸者誠爲廣嗣之良方地自雲南大理府周氏九妾無子忽日偶出遊名山遇一赤脚仙人傳授依方製煉服至四十餘日自覺身體强健目明髮黑果有水火旣濟之功隂陽兩益之妙久服連生數子專治腎元虧損身體虚寒酒色過度陽事不舉　溺頻多腰軟膝酸腎　精　臨事不堅等症　之種子培元延年增壽每兩洋一角减附桂每兩洋八分廣東鹿芝舘分設上海三馬路巡捕房對門分寄杭城鼓樓外元成參號内發售 
　　傷科來滬 
　　趙繹如先生精理跌打刀漡凡續筋駁骨無不藥到春回現由粤初遊滬上適余家人偶爾跌傷請他調理親覩其效因以告世之求醫者現寓禪臣行内唐翹卿啓 
 
 

Page 8

 
 
　　大東惠通銀行 
　　啓者本銀行資本英金二百萬磅又公積英金二十二萬五千磅總行開設在英國倫敦外國總董係怡和行之開錫惠恩利行之恩利公平行之愛未生匯豐銀行之麥格林前沙遜行之沙遜都阿行之都阿共六位上海董事係怡和行之司麥克利各遜行之馬士美最時行之國夫公平行之百露斯脫共四位所設分行在香港孟買格拉吉打新加坡檳榔嶼長崎神户横濱厦門福州天津等處凡各種房産貨物等皆可向本銀行作押欵并各種銀錢來往又本銀行可代客收存銀洋行三個月者付息三厘存六個月者付息四厘存十二個月者付息五厘特此布聞經理本銀行事務人陶耳薄啓 
　　乾元土棧 
　　聲明假冐 
　　本號開設上洋大東門外小橋頭北首大街歴有年矣向來貨價寔蒙各鎭諸君見信不料本年八月間又被奸徒冐刻圖章以次貨混充囑託顧家航船北庫合鎭抖售因次貨不合買主不知其僞向本號退换查看圖記均是冐刻不能欺識者今憑據己在俟顧家船來申扣留禀○縣尊提究自有水落石出也浙江雙林鎭亦有如此假冐己丑年至今己二次故不得不聲明　乾元謹白 
　　輪船往釜山仁川烟台天津 
　　啓者本行賽局麥魯輪船船生名格納於禮拜四卽十四早九點鐘開往長崎埠於廿一换勤改麥魯輪船開往釜山仁川烟台天津埠如各寳號欲裝貨搭客者請至本行面訂可也此佈日本公司啓 
欲裝貨搭客者請至本行訂定可也此佈日本公司啓 
　　謙和洋行 
　　啓者本行開設在英大馬路三十二號門牌由外國裝運進口各種洋布及新舊鐵並大小各物中國各種買賣店主掮客等均可至本行内看樣各種貨樣皆可任意觀看特此佈聞 
　　新到雲石 
　　本號自運廣東家用皮箱上等八仙雲石檯面批發似格外公道貴客光顧請至棋盤街五馬路中廢利亨合利號仝啓 
　　聲明 
　　啓者現在不論何人向各寳號支取貨物希送本號蓋印爲憑如任對手取去須向原人自理與本號無涉特此預佈法界三茅閣橋東首陳順興啓 
　　兒科聖手 
　程月泉先生兒科盧福也針刀火灸妙術久傳余兒病重諸醫東手聞先生剛臨此境寓順泰碼頭恆豐米店遂請醫治樂到回春誠哉救世良醫相遇不偶也謹報衆法界瑛昌鐵鋪孫益三敬啓 
　　雙龍洋行聲明 
　　啓者本行主人向來在美記洋行執業現在住在大馬路廿三號門牌開設鐘表行代客辦理時辰表及各式鐘表行船傢伙眼鏡凡各種明目之件其價格外公道現在新到鐘表眼鏡等極多此佈 
　　疥瘡妙藥 
　　此藥專治五種疥瘡不論遠年近日只須敷抹一回當日見效而且永無復發可謂世代秘寳也每匣二元小匣一元元信資自給用法有仿單詳明寄上海西新屬南禮拜堂對門裕仁生杭烟鋪代售 
　　常得大彩 
　　專按批發並收各號紅票公道 
　　鴻運通 
　　上年正三六月顧彩四月二彩本年五月二彩早己聲明現售逐月吕宋票格外克己函購立奉認明聚寳盆爲記上海棋盤街 
　　杭州德記號 
　　發兌外國藥水香水丸粉糖片各貨俱全照申批拆信購卽奉近多假冐賜顧認明大井蒼元元銀樓間　石庫門丙 
　　保險讓價 
　　本行保險洋房及洋錢房貨物向歴有年蒙諸君　顧今將保費格外公道如有貴商欲保請至本行面議可也公平洋行啓 
　　東陽字號 
　　新增醉蟹 
　　本號開張在上洋虹口廣東街中市精製透味醉蟹醬油瓜子蒙貴客賜顧者認明石庫門内發售本號主人告白 
　　輪船往東洋等埠 
　　啓者本行賽局麥魯輪船船生名格納於禮拜四卽十四早九點鐘開往長崎西門舍革神户横濱等埠小包收至十三正午十二點鐘爲止搭客票山至十三下午七點鐘爲止如各寳號欲裝貨搭客者請至本行訂定可也此佈日本公司啓 
　　只此一家起首老行 
　　天成 
　　十一月雙票出售雙張十二元單張四開照算分條七角附送月份牌函購上海棋盤街北朝東石庫門内原班帶奉不悞天成啓 
　　聲明水龍 
　　杭城佑聖觀巷内嚴聚興開設百有餘年精製銅錫水龍四遠馳名頭號價售七十五元二號六十五元三號五十五元出水甚速包用十載本龍上用出水洋帶上高比洋龍玲便水勢十有餘丈故特聲名倘貴商客欲售者請至面議主人謹啓 
　　召租 
　　市房一所坐落十六鋪裏郎家橋堍計上下樓房四間可開張錢莊紅坊或南北貨店心興如欲租者請至董渡賴義碼頭問寳經堂朱　價格外克己乙 
　　附送彩票 
　　亦中 
　　屢獲大彩久遠馳名創送彩票遐邇威知今售吕宋十一月票雙張十二元送兩張單張四開照算分條六角半送兩條躉批公道○兼兌紅票售購立奉上海法馬路 
　　城濟堂啓 
　　戒烟呬噶草 
　　戒烟呬噶草靈騐異常服此戒脫皆稱仙草每脹錢廿一文近來假冐甚多認明包内有達醫士小像爲記上洋盤街北四馬路口售朱家角同順豐號 
　　果然神效 
　　盖余多年老癮遍服戒烟之藥不知其數費無限苦楚終難戒絶今得上海陸家石橋同慶堂之戒烟吉祥參片可爲靈旦效矣前後不滿兩月却能除我心癮毫無難戒之苦故特登報靑浦周鴻年 
　　上海盆湯弄壽榮齋 
　　心胃氣痛散 
　　統治氣痛血痛痰痛寒痛火痛積痛鬱痛濕痛熱痛蟲痛或日痛而夜安日輕而夜重將此散煎湯服之立能痊愈每料洋五角 
　　久孚字號 
　　新增醉蟹 
　　本號　設上洋抛球塲北首佳製美味醉蟹糟魚糟蛋蝦子魚鮝蝦瓜沙醬蜜戧果脯按時發售恐貴客未及週知特此佈聞 
　　稻香村 
　　寳姑蘇孫春陽 
　　開設上洋四馬路中自置乾濕蜜戧進呈糖果滿漢茶食嘉湖細點香水瓜子氷糖查糕五香燻魚暇鮝鱭腐糟蛋糟茄醋蒜下鮝醬薑燻蔔瓜脯八珍葛晶糖粉勞傷風濕藥酒兼售廣東蜜戧茶食氷糖十景糖果臘腸楓魚南北雜貨餘物繁多不贅廳貨另附仿單倘蒙仕商賜顧請認聚寳櫃檯先此佈告擇吉開張　恊記告白 
　　失票告白 
　　兹緣英公司博卡喇輪船行至澎湖洋面遭災沉溺將匯豐銀行託帶蔚泰厚番銀一萬元新泰厚番銀二萬元匯票各一張全行失落計由上海八月十七日所立在廣東見票十天由香港交銀現經匯豐銀行出給蔚泰厚新泰厚收執保據由廣東將銀照交匯豐如數收清此後失票别人檢出冐取作廢不暹乞中外宦商見此失票萬勿收用謹此佈聞上洋新泰厚蔚泰厚啓 
　　四馬路東首光繪樓謹啓 
　　攝影之藝不難於曉而難於精是以操是業者幾如林立而求其巧者罕若晨星本樓房宇之敞鋪設之美器具之備工作之精早己馳名遐邇兹復修飾一新更添名手以期精益求精出乎其類自誇者何足信明眼人自能辨有意映像贈送親友或放大留傳後世者宜知何往 
　　輪船往香港新加坡庇寗 
　　啓者本行有堅固捷快輪船名嗎禮亞華禮喱也准於九月廿八上午開往香港新加坡庇寗等埠如各寳號欲裝貨搭客者請至本行面議可也此佈老沙遜洋行啓 
　　九月十一日錢洋並匯銀票行情列左 
　　新匯劃收市七錢三分三二五銀拆二錢洋找頭七錢三分四錢找頭九百八十文市錢一百四十二千五百文卡錢一百四十千零五百文衣牌一千零五十文銀行電匯銀票三先令九辨士七八銀行現銀票三先令十班士一八銀行三十天期票三先令十辨士二五銀行四個月期票三先令十辨士半 
　　九月十一日進口輪船禮拜一 
　　元和輪船由長江怡和行江寛又由長江招商局豐順又由天津招商局新濟又由天津招商局 
　　九月十二日出口船禮拜二 
　　大通輪船晚往長江太古公司新濟輪船晚往天津招商局江天又下午往寗波招商局 
希化又晚往牛莊　臣行辣低馬又晚往琿春抬和行代俄公司怡生又晚往烟台牛莊怡和行北直利又晚往天津怡和行長安輪船晚往長江廣豐行金陵又晚往長江馬立師行海琛又晚往福州招商局日新輪船晚往烟台仁川招商局 
　　九月十三日出口輪船禮拜三 
　　元和又晚往長江怡和行益利又晚往長江廣豐行太生又晚晚往香港省城怡和行北京又下午往寗波太古公司 
　　九月十四日出口輪船禮拜四 
　　輪早九點鐘開往東洋釜 
　　賽局麥魯輪早九點鐘開往東洋釜船山仁川烟台天津等埠日本公司 
　　十五日出口船禮拜五 
　　萃利輪船晚往長江麥邊行 
　　九月廿八日出口船禮拜四 
　　　禮亞華輪上午往香港新禮喱也船加坡庇寗等埠老沙遜行 
 
 

Page 9

 
 
[鎭江徒邑旱災貼養耕牛集泰和收捐處八月下旬清單]  
　　于德甫五百七十九號册丁介堂洋一元五忠堂洋一元衆善同登洋二元海庵洋一元成德堂洋一元劉　記洋四元○高根達四百二十八號册厚生洋四元四百十一號册同泰洋一元四百二十一號册祥記洋二元五桂軒主人洋二元四百十七號册不書名洋一元又洋一元又洋一元又洋一元又洋五角勉力人洋一元德興恆洋五角三百六十三號册順昌洋二元福興裕洋二元乾泰和洋二元源茂盛洋二元合興昌洋二元裕興祥洋二元義興洋二元興記洋一元復勝祥洋一元綸源洋一元七角○四百二十六號册公益洋二元不留名洋一元無名氏錢三百六十文又錢三百六十文又三百六十文又七百二十文又七百二十文三友堂三百六十文玉璜堂七百二十文○四百十五號册全福堂七百二十文無名氏七百二十文又一千四百四十文未遂子七百二十文半癡生七百二十文立本堂七百二十文還愿生錢二千一百六十文○福和三百七十七號册乾亨利洋四元○清記五百七十五號册德興洋二元信記洋二元無名氏洋四元裕源洋二元坤源洋二元光裕堂洋二元裕康洋二元○福和莊三百九十四號册德本錢三千六百文○趙小庵三百四十四號册周燮淸三百六十文陸茂之三百六十文巴仲文三百六十文傅道生三百六十文○柳小川手朱炳記洋七○劉紹臣手洋十元○福和莊三百八十五號册四戸洋五元○元和莊四百八十五號册胡成美三百六十文順義隆三百六十文江太覺三百六十文金裕和三百十文張泰昌三百六十文吳同和三百六十文王守之三百六十文余以揚三百六十文葉輝　三百六十文無名氏一千文○劉　臣手愈　翁錢三十六千文○卽子儆洋一元○劉紹臣六十六號册無名氏洋一元又洋五元陳元上洋三元唐金通洋三元六角朱進　洋一元林志　洋一元直和仁洋三元五角湯日新洋三元五角　立眞洋一元吳春和洋三元○柳耔靑二百二十一號册源豐潤洋三十元　丙生洋二十元祁州鹽店洋三十元　桂軒洋二元願平不　塋洋十四元平安　洋十元無名氏　四元又洋四元洪源洋四元同興昌洋二十五元○袁仲義洋二元○吳先生五百一號册無名氏三百六十文又三百六十文　睦堂七百二十文註經堂洋十元韋從伯三百六十文兪小江洋一元談湧茂洋一元五角○曹實卿六百八十二號册頴手代募洋十元九臯主人洋六元法藥堂洋二十元無名氏洋恩元桂寳　洋六元　　　洋　元王姓　百六文姚姓三百六十文張姓七百二十文胡姓三百六十文 
　　恒濟局鍾洪南發兌鎗上拌烟藥粉 
本局創製此粉不但能除烟癮并能固本益元健胃除痰强筋壯骨精神爽朗兼治百病無論癮之大小將此粉和入烟内照常吸服戒除仍舊過癮并無難過戒至第　天功效大見面轉紅色鼻内烟油去凈癮能除去一半如每日吸烟一錢者用元號粉五錢可以除鎗癮深大者及至十數元准能戒絶眞爲藥到癮除早己四海馳名世人獲此粉而除烟患者己指不勝屈欲戒者卽請來局包戒爲盼未便來局者可函至上洋打拘橋北姜衍澤堂對鬥原班回件元號粉每兩洋兩元二號粉每兩洋一元服法細詳仿單諸公購藥須認明　址牌號切勿錯悞皆因丸散無從辨白眞爲雜藥亂投害非淺鮮在本局購藥戒絶者不可勝數若在别家購藥如其不能見效請來本局一試卽多年老癮皆可立除此佈 
　　美佛羅斯製貢國邦補益藥水 
專治　肝勞　肺癰　澇瘵　飲食停積　胃口呆滯　心悸多　諸　君　賜　顧　請　向　上　海　四　馬　路　中　西　大　藥　房　大　馬驚　四肢酸軟　身虚體弱隂損陽虧　宗筋不舉　氣血衰敗　路　晉　隆　洋　行　寳　善　街　晋　隆　分　行　曁　良　濟　藥　房　等　酒色過度　水土不服　小兒不長成　小兒血不强壯病後　四　家　購　辦　大　瓶　一　元　五　角　中　瓶　一　元　起　碼　小　瓶元氣未復　精神委頓　吸烟人身體瘦弱　烟癮新斷精神恍　五　角　原　籍　十　二　瓶　價　目　格　外　公　道　批　折　另　議惚　傷寒症初愈軟癱以及五勞七傷等患服此皆效美　國　佛　羅　斯　醫　生　謹　啓 
　　邵萬生號 
　　醉蟹上市 
　　本號常年佳製透味醉蟹按時發售恐貴客賜顧不及週知特再佈聞本號主人告白 
　　長源泰興記報關行 
　　本行專爲各客號報貨裝輪出口并無買賣生意各寳號關稅水脚銀兩務須送到本帳房盖本行回單圖書爲憑凡同事夥計自做買賣以及私情往來概與本行無涉特此告白 
　　新開番菜館重九開張 
　　燕賔萬里春 
　　創設在上海椇盤街中巡捕房南首洋房内精雅寛暢庖侍應酬無不週到專備各國大菜時式細巧點心各種名酒棋全蒙諸君光顧價常逾格　亷 
　　新到梅紅紙 
　　本號新到外國梅紅紙顔色格外鮮明久遠不退其價從亷以及各樣紙貨倘蒙賜顧至英大馬路口老德記隔壁衖内抬順印字房啓 
　　玉石分明 
　　正月十二三日登入申報有漢口慶雲銀樓失金一事業經破案其時牽雲銀樓失金一事業經破案其時牽涉夥友姚蘭亭者居心己不猜疑祗爲公事不得不然耳今事己明使閱報諸　須知玉石分明特此聲明慶雲樓主人告白 
　　春陽號 
　　肥壯醉蟹 
　　本號開張在上洋老北門外棋盤街中市石庘門内發售透味醉蟹凡貴客賜顧者認明本號圖記庶不致悞特此佈開本號主人告白 
　　耳聾全愈 
　　閱申報見英大馬路京都同　堂百藥俱全效騐時有余耳聾十年亦購耳聾藥試試連服一月痼疾告痊眞如戴二天　常熟還　書齋主人識 
　　　頭彩五萬 
　　同得利 
　　售票有年屢中大彩今售英十一月　價　大市分條六角賜顧棋盤街 
　　上海屈臣氏大藥房發售 
　　雪白清香干粉 
　　此粉香潔異常耐久不散抹於頭面身該能辟汗斑狐臭小兒搽之無胎毒患 
　　玫瑰白粉香水 
　　此水潤澤顔色兼除暗晦面皮粗魯等弊常用則令顔容光彩白如傅粉也 
　　痲癦斑點香水 
　　此香水能除面上發出痲癦斑點及容色暗昨等弊久搽之更加光彩焉 
　　神效頑癬各藥 
　　藥水藥羔俱能除癬患無論隂陽癬紅壽　癬遠年頑癬坐馬等癬無不應效 
　　玫瑰水玫瑰羔 
　　永羔兩種善療隆冬手足爆拆皮膚乾燥口唇焦裂風雪所侵而紋組魯等症　　精脫鷄眼藥水 
　　此　善除脚枕鷄眼無論年深根固皆能拔之凈盡步履舒伸並無趦趄之患 
　　立止牙痛藥水 
　　此藥水統治風火牙痛牙疳牙痍　牙　痛等症照包内仿單用之頃刻止痛 
　　上品花露香粉 
　　此粉芬芳撲鼻經句不散閨中用之助粧如萬朶鮮　隨風襲人最爲佳品 
以上各欵用法及價　均有仿單詳列尚有無數藥料容後續登 
　　擇於本月十一開張 
　　源潤豐皮其莊 
　　本號自在各口選　粗納皮貨一應俱全其價格外克己以廣招徠倘蒙仕商賜顧者請認明本號招牌須不致悞開設上洋英界老巡捕房北首三馬路口坐西朝東三層樓紅洋房便　 
　　道生號謹白 
　　羙味醉蟹 
　　本號精製糟碎等貨蒙紳商賜顧信實馳名現備應時恐未週知故特登報以廣招徠新北門外便是 
　　三義公土棧 
　　本號在元妙觀東首開張己及兩月蒙諸君共信遠近惠顧生意日形暢旺但本號意圖久遠貨色歴久如一價錢格外公道仍恐遐鄉僻壤未及周知故再登報章佈告 
　　新開義順參燕號 
　　本號開設上洋二馬路中朝南門面發兌高麗野參東西洋參專辦官禮貢燕杜楝清水燕絲各港燕貨俱全凡仕商賜顧者認明本號招牌庶不致悞先行交易擇吉開張 
　　心胃氣痛良藥 
　閱報盛稱上洋盆湯衖壽榮齋心胃氣痛散極靈屢書則不一書矣余久患心胃氣痛速購藥一瓶需洋五角服下卽愈登報申謝周林齋具 
　　鴻昌號批發 
　　自運吕宋票專拆同業兼售門市遠處信購原班回件紅票克己兌現售十一月票分條六角如蒙賜顧上海棋盤街 
　　壽榮寳齋鑒 
　　謝白濁丸○白帶丸靈效 
　　久仰芳名如雷貫耳貴齋主人抱濟世之才存良相之心昔余久仰芳名如雷貫耳貴齋主人抱濟世之才存良相之心昔余洋一元服畢立愈吾旣有登徒之癖而妻不無反目之占因此而憤怒積胸寒邪外感遂成白帶經一年矣復購白帶丸一元并白帶膏一貼洋二角服貼之後果獲奇功夫婦同沾再造之恩敢忘情乎藉具數言以謝　鄭曉山拜 
　　奇遇 
　　久患烟霞無法戒脫五月下浣與二三知己出外散心路過四馬路中和里見圍觀者甚衆予亦入　看見詹誠德堂門前所煎者似烟非烟似藥非藥詢之旁人云係鎗上戒烟三香膏乃戒洋烟　靈之藥予次日飭人往購二兩試用此膏清香無比不滿一月消患於無形眞喜出望外錄登申報以告遠方同病相憐者早登覺岸焉宏茂祥記葉均平識 
　　腸紅丸 
　　專治大便下血無論遠年新得服下應效如神本堂誠心濟世採選上品正藥加工修合近有射利之徒以僞亂售貽悞非淺如蒙賜顧請認明葉慧正圖記庶不致悞寄售興記晋昌綢莊祥泰京貨 
　　課金助賑 
　　徽州胡席玉先生奇門卜易占驗有年向不取資今先生觀賑災需用孔急愿意一課收洋四元助賑遠方寄信來批信資自給寓漢口萬安巷上首裕德祥對面占流年請將貴庚開下李時來啓 
　　廣東水險公司 
　　分派利息 
　　啓者本公司一千八百九十一年第二次息業經開派凡有股諸君祈携股單到本行寫字樓收去爲盼怡和洋行啓 
　　木輪逐日往來蘇滬 
　　升濟亨濟兩快船奉准來往蘇滬八月初一日起逐日開行其搭客水脚船上飯菜仍照舊章北佈利濟局白 
　　批拆格外公道 
　　天來福源源來 
　　英十一月票單張五元八角分條五角九分棋盤街 
 
 

Page 10

 
 
　　廣東梁愷悌藥丸略列　　 
　　小兒回春丹 
　　治小兒驚風發搐天吊增寒壯熱嘔吐泄瀉實痰等症五粒頭每丸一百二十文三粒頭每丸八十六文 
　　參茸戒烟丸 
　　一服此丸立能將烟具藏起戒時毫無難過戒後不生病每兩三百文雙料一千二百文 
　　龍涎哮喘丸 
　　凡患哮喘每服十四粒數瓶斷根每瓶錢三百文外有雙料洋金花作烟呼吸喘卽立止每包百文 
　　追風如意膏 
　　專治一切風濕骨節作痛手足麻木寒熱瘧疾小兒吐瀉　風等症大帖錢百文小帖五十文 
　　入塲定志寗神丸 
　　此丸專爲讀書人而設大科小試帶進塲中用口含化雖作文至終宵精神不倦每盒十丸六百文 
　　經期腹痛丸 
　　專治婦人臨經肚痛或經前肚痛或經後肚痛甚至經閉不通悉皆取效如神每丸洋一角 
　　拘杞桑椹清補酒 
　　此酒滋腎益氣生精助陽常飲不燥不熱聰耳明目烏鬚黑髮益壽延年每瓶錢二百四十文 
　　頭風止痛太陽膏 
　　專治風氣上攻頭痛法捋此膏一對用自己口津舐濕貼兩太陽穴應驗如神每封錢七文 
　　四鞭壯陽丸 
　　鹿腎鱸腎海狗腎名爲三鞭　能壯陽種子加入馬賢洪爲四鞭馬畜屬火功效尤速每兩洋二角 
　　小兒疳積散 
　　小兒孱弱飲食少進或食而不肥　眉擦鼻此疳積也將散拌粥與食自能全愈每瓶二百四十文 
外有參茸衞生丸參茸白鳳丸全鹿滋腎丸寗坤丸蘇合丸益母丸心氣止痛丸調經種子丸化痰止咳丸赤脚大仙丸八寳吹喉散號拍拘龍丸婦人白帶丸如意油薄荷油艾油發兌 
上海棋盤北首梁悌愷啓一分枝蘇閶中市此外九江廣泰源江西省城磨子巷羅春臺安慶倒抓獅羅春臺嘉興孩兒橋申昌杭州保佑坊申昌寄售一分寄吳城鎭羅春台發兌 
　　永平火險公司 
　　ＬＡＩＲＥＰＭＩ 
　　啓者本公司開設以來約有一百年有資本銀八百萬兩現在北京路第十七號門牌開設分行中國客商賜顧者其保險價照大市一律此佈辦理人富爾倫啓 
　　大同南貨號 
　　佳製醉蟹 
　　上洋寳善街中市常年應時佳製醉蟹大壜一元中壜半元小壜二角並異味燻魚醬油瓜子發售 
　　票式改新分條六角 
　　必得中紅票現　 
　　十一月吕宋票出售雙張十三元零躉拆兌劃一公道函購卽奉上洋四馬路 
　　靈效誌騐 
　　啓者戒烟有實效者趙同春堂戒烟丸確乎靈矣敝友黎玉堂兄每日食洋烟七八錢者自前年服該號龍涎香丸戒斷之後過友卽談此丸戒烟服後身體康健心不思食烟此爲最易戒者我等見玉堂兄確能戒斷亦約同試戒去年五月購服此丸訂明堅心永不食烟開例議罰今幸俱己戒斷該同春堂戒烟丸靈騐名不虚傳也兹特誌之陳雲蓀劉東初鄭葆如梁浩池仝啓 
　　一瓶包愈五淋白濁散 
　　專治腎水虧弱心經火旺兼縮娼受毒濕熱内秘小便淋濁尿管刺痛本堂秘製異方獨用正眞琥珀爲君兼清熱化毒利便止痛等味修合無論遠年近日服之奇功立見倘有虚言絶子絶孫以免奸徒冐效造言欺愚每瓶價洋一元正上洋鐵馬路東首總桃源坊内廣東益三堂主啓 
　　合豐衣莊 
　　本莊揀選原典估衣專辦各色綢緞時式新衣自運粗細皮貨不合包退回换加工重料克己定價每兩七角承蒙賜顧童叟無欺棋盤街中 
　　治喘止咳順氣化痰丸 
　　治喘止咳順氣化痰丸 
　　夫痰之本水也則原於腎痰之動濕也則生於脾痰之結氣也則停是故於肺脾爲生痰之原肺爲儲痰之器語云治痰先治氣氣順則痰除得其要矣彼凡外感六淫内傷飲飲肺氣被鬱卽聚液而成痰失治則留伏經絡結成痰核或胸膈臌脹或哮喘不能眠或手足痛不能舉或筋骨引痛咳嗽心悸或痰迷心竅舌强不言種種怪症不勝屈指雖致病緣由有風寒暑濕熱酒食生冷之不同要在一氣字盡之矣　閣精究有年製煉此丸專治老痰頑痰各種怪症無論受病淺深藥到應驗如神　係症延日久痰漬己服務須携帶傍身不時服食自使原氣漸復客氣無權痰涎不攻而自愈此丸前在嶺南久經流傳行世用再刋佈四方俾衆咸知焉每瓶大洋三角　　煖腎保眞種子膏 
　　此膏能鎖玉池固精不洩壯陽保眞百戰不竭貼腎俞煖丹田子午旣濟百病自除一膏能貼六十日金水相生自用功卽孕久貼返老還童烏鬚黑髮行步輕健延年不倦有通仙之妙又治腰腿寒濕風氣疼痛半身不遂五臟内傷下元虚冷不成胎息大有奇效第見世之望嗣者深爲可惜因本堂將秘方選料照配以公同好非盡爲利是視請試之以爲何如每大張錢八百文小張四百六十文鋪在上海四馬路英巡捕房對門接元堂何均年啓 
　　照相廉極再减價 
　　本號開張有年遠近馳名現新到貨物甚廣故特再减價以廣招徠四寸相一角八五寸二角半六寸六角俱用金邊厚紙使機器軋光鮮艶奪目電光放十四寸二元半新樣磁片晒照手巾紈扇美表墜等件仕商賜顧請至五馬路日成號可也 
　　新式八音琴 
　　本行新到大小八音琴内敲鐘皷其音甚妙以及號筒戰皷洋笛洋　等各色樂器俱全其價格外從亷凡貴官紳富賜顧者請駕至英大馬路三號便是　謀得利琴行啓 
　　保險公司告白　 
　　英國倫敦北英商老保火險公司資本銀二十四兆有　 
　　又康買興有寗保火險公司資本銀十五兆有餘 
　　啓者本公司在上海專保中西二商火險一切房産各貨物己十有餘年據有外國權柄國家准據在上海辦理火險之事現本行仍聞設在五馬路第二號門牌諸君賜顧者請至本行面議自當悉心照辦其保價與别家一律特此布聞巴勒洋行啓 
　　看書卽知戒烟法 
　　此書蒙　克王爺賜章鑒定　倉塲督憲宗室鐘曁　上侮道憲沈　賜序最奇者服藥後腸中積滯烟油悉由毛孔而出故能除心癮愈百病增飲食豐容顔冬月手足不冷夏天身體不熱鬚髮竟可轉黑旣痿復能種子每　價銀一兩每癮一錢服丸三兩除根惟藥丸無凸凹形卽係假冐藥另有　狐騷臭藥每料一元三日除根　雀斑藥半元十日退清　髮　藥六角半月重生　淋　癬藥等二角　瘧　痢　瀉　目疾等藥一角賜顧者送書一本上海只此一家金陵另有一鋪其餘省城各碼頭並無分鋪上海北門外吉祥街如意衖金陵城内土街口生生堂同啓 
　　告白 
　　兹本行天津上海兩埠所行用之洋鈿鈔票凡紳商携帶來往津滬向例兩處一概通用照付並不扣取分文以照信實而圖久遠近有無恥歹人揑造謡啄謂本行有扣水貼費等語爲此特登申滬兩報俾衆咸知本行誠信無欺特白壬辰季秋上海匯豐銀行經理人謹白 
　　婦科百妙湯 
　　婦人之病多由憂愁鬱怒而來怒氣傷肝則心氣不得舒脾氣不得化以致諸氣不得平初則身疲體倦四肢羸弱心胸痞悶精神不爽懶于語言不思飲食怠惰嗜臥頭暈目眩面黄肌瘦毛髮無澤漸致陽盛隂　氣血不知累及衝任經水不調腰腹隠痛崩漏帶下孕育難成面目手足浮腫氣虚心悸夜多怪夢久而不治輕則積聚藢瘕重則骨蒸癆瘵若不及早醫大有關係凡婦女患以上諸症者化常服則氣力倍常精神暢旺諸症悉消并能潤肌膚而悅容顔實爲婦科中不可不備之至寳也用法詳具仿單價錢一百文上海樂善老藥房及漢口徽州舘會新街分鋪福州南台中洲分鋪等處發售 
　　廣東趙同春堂 
　　馳名龍涎香戒烟丸 
　　同春堂戒烟丸 
　　此丸能以少制多以奇制勝應效如神包易戒斷内用犀牛黄以去頑痰龍涎香以化烟積正土木人參北鹿茸以培元而補氣其餘术芪薈草等藥則熬膏去渣取其精液而爲丸是以丸少而力大易减又易戒服丸後如食足烟之精神且能令其聞烟反厭而心引不生頓悟前非轉覺戒烟之爲易耳其初戒也開胃提神固無痰　燥泄亲戒則人肥氣壯盡除枯稿顔容戒斷後轉弱爲强更喜腎元復固是誠戒烟之最善法也卽未戒者閒服亦可除痰隨時尤能頂引無烟引者氣痛痰端畏寒瘧疾夜夢遺精等症服丸二粒立效如神大瓶洋五角小瓶洋二角半單料洋一角上洋老巡捕房對門開張分設江西温州杭州蘇州鎭江無錫蕪湖發售 
　　廣東杏濟堂 
　　立卽見效 
　　珠珍白濁丸 
　　白濁一症世上恆有斯疾或酒色傳染或濕　所致若不早治勢必延綿本堂所製之丸與别不同服之不但能止其濁且解濕熱毒物可以利水通淋永無復發每瓶洋二角半　上海英大馬路興讓街第一家廣東杏濟堂啓 
　　巴勒水險告白 
　　啓者今康買興尤寗水險公司備存實本洋一千七百萬元在中國專保各日洋面貨物水險無論平安水漬皆可照保價亦克己如貴商號賜顧請移玉五馬路二號巴勒洋行帳房面議可也此備巴勒洋行謹啓 
　　告白 
　　順利洋行理火險公司 
　　本行經理保火險公司土餘年矣專保中外房屋　房貨物等件其資本之殷實賠欵之迅速遐邇咸知今將保費格外便宜貴客賜顧請至本行帳房面議 
　　仙傳延壽丹 
　　此方得自大明徐春甫太醫所傳當日兩川有一大人名陳轉運到於靑城山下見一婦人在高山上望南行走如飛約年三十餘歲手執棒一條赶一百歲老兒轉運問婦人曰因何打老兒婦人答曰是女之孫我乃五百餘歲老兒一百十二歲是老兒不肯修煉服藥所以打之轉運下馬跪拜曰願求此方傳流救濟世人因取名焉能治五勞七傷陽氣不舉眞氣衰弱精神短少不能行走小便無度眼目昏花腰膝疼痛兩脚麻冷每服二錢服五日便覺身輕服至十日精神爽快　二十日語言響亮手足輕健一年白髮還黑行步如飛久遠服之百病皆除長生不老每瓶洋一元上洋英巡捕房對門廣東接元堂何均年選料監製 
　　上海同文書局告白 
　　南海康長素先生所箸新學僞經考十四卷在本周發售此書考得費易毛詩古文尚書局禮左傳爾雅說文皆是僞書爲二千年未闢之學海内爭先快覩者也初印白紙精本收回紙墨工價銀二兩 
 
 

Page 11

 
 
[光緒十八年九月初三日京報全錄]  
　　宫門抄○諭旨一道錄前○發抄硃批四道○護晉撫胡奏被災各屬籌辦賑欵擬請援照順直推廣賑捐章程就地勸捐摺○又奏叅革武舉片○又奏飛蝗入境派員搜捕情形片粤撫剛奏查明被災各屬分籌賑撫情形摺○將軍長奏揀員請補同知摺○九月初三日刑部都察院大理寺正紅旗值日吏部引見二十二名兵部二十名戸部三庫十名火器營四名國子監一名○前山西學政管廷鶚到京請安○汪鳴鑾前往西陵請訓○崇文門呈進銀魚○召見軍機奕年阿克丹管廷鶚汪鳴鑾○發抄李瀚章奏補用巡檢孫頤等仍照原奬奉硃批吏部議奏單倂發欽此○又請將挪虧甚鉅銀兩之崖州恊水師守備陳朝光革退奉硃批著照所請該部知道欽此○又陳良傑補督標中軍都司奉硃批兵部議奏欽此○又記名提督張拔萃借補水師提標中軍叅將奉硃批兵部議奏欽此○○護理山西巡撫布政使臣胡聘之跪奏爲晉省各屬迭被水旱籌辦賑撫需欵甚鉅擬請援照順直推廣賑捐章程就地勸捐辦理恭摺仰祈聖鑒事竊照本年夏初省北歸綏道屬各㕔被旱成災經臣先後飭司在綏遠㕔曁司庫借動銀十　萬兩派員設局賑撫並省南分州平陽霍州所屬二麥歉收分别借穀緩徵各情形均經奏明在案嗣於六月望後各屬連得透雨秋禾均已補種詎自閏六月初旬以後連日傾盆大雨各處山水暴注滹沱汾澗河除文峪等河同時並漲以致冲决堤堰淹没田廬迭據太原汾州平陽朔平寗武霍州忻州代州保德各府州屬之陽曲等三十餘州縣陸續禀報或因河流漫淹或被山水冲刷一縣之中被淹邨莊自數邨至百餘邨坍塌房屋自數十間至數百間被壓人口自數口至數十口均各輕重不等小民蕩析離居殊堪憫惻卽經飭委本管道府直隷州親詣督勘成災分數照例辦理一面委員會同地方官動放倉穀赶辦急賑如本處存穀不敷或折錢倂放或於隣封撥借濟用所塌房屋及淹斃人口酌給修理之費俾有棲止而免暴露至被沖隄堰民間無力修築者均量予津貼惟省城西北之冽石堰當西來山水之冲爲陽曲太原兩縣屏蔽關繫最重向係民捐民修此次決口五六里工程浩大附近各邨被淹甚苦若令照常堵築民力實有未逮必須酌發欵項以工代賑俾令赶緊修復又口外各廳得雨稍遲補種晚秋不過十之三四而地寒霜早收成尚難預定現雖撫局暫停仍須籌備冬賑統計各項賑需並補還前次借欵約非二十餘萬金不能敷用值此災區糧賦半已停微京恊各餉猶須報解實屬無可籌措查光緒十二年晉省水災辦理工賑係就本省勸捐奏明照山東賑捐章程給奬此次賑欵旣無所出惟有援照順直推廣賑捐章程就地勸捐以資應用據署布政使張汝梅署按察使兪廉三署冀寍道玉恒會詳請奏前來臣查本年春夏苦旱口外各廳辦賑借動庫欵尚未籌補此次太原等屬復被水災工賑所需爲數甚鉅惟有就地設法以本地之捐欵濟本地之要需明知晋省紳富近年迭次捐輸已成努末於事未必有濟第舍此實無别法合無仰懇天恩俯念晉省災重欵絀准予援照順直推廣賑捐章程就地勸捐俾資應用倘有急公好義捐銀一萬兩以上者仍由臣專摺奏請優奬以昭激勵如蒙一兪允卽當飭令司道設局刊刻實收委員經理並分赴各屬會同地方官實力勸辦俟捐有成數察看能否敷用再行奏明辦理除各屬被灾地畝應行蠲緩錢糧俟履勘册報到日彚案奏乞恩施並咨部查照外所有晉省各屬災賑需欵甚鉅擬照順直推　賑捐章程就地勸捐辦理緣由理合恭摺其陳伏乞皇上聖鑒訓示謹奏奉硃批著照所請該都知道欽此○○胡聘之片再平陽府屬之臨汾縣民情素稱刁悍本年春夏雨澤愆期旱地麥苗枯槁水田尚屬中稔報經委勘明確飭將各村旱地應納上忙錢糧緩至秋後察看收成酌核辦理附奏在案乃有該縣武舉席清琳藉天旱求雨爲詞率領農民扛抬神像輒至縣署圖免本地糧賦經調署臨汾縣知縣賀榮驥當堂明白開導並曉以拾神祈雨有于例禁鄉民領悟均各立時散歸惟該武舉任意咆哮抗不遵服猶敢至平陽府太原鎭衙屢次禀陳多方要挾實屬恃符逞刁目無法紀且訪查該武舉平日遇事把持武斷鄉曲不安本分衆口同聲若不立予革懲無以戢刁風而資整頓據該府縣詳由藩臬兩司核明呈請具奏前來相應請旨將臨汾縣光緒已酉科中式武舉席清琳卽行斥革仍飭該縣隨時察看如敢再滋專端卽從嚴懲治以儆效尤除咨部查部外理合附片具陳伏乞聖鑒訓示謹奏奉硃批著照所請兵部知道欽此○○胡聘之片再本年七月十四日據署蒲州府知府陳澤霖永濟縣知縣崔同紱禀稱七月初五日見有西來飛蝗入境卽經該府縣會同在城文武員弁率帶兵役人夫赴鄉撲捕並設局收買遺蝻依法焚理飛移鄰封州縣一體防捕察看禾苗間有被傷尚不成災等情當經飭司委員馳往該縣會同地方官督率人役赶緊撲滅勿使稍留餘孽貽害田禾除俟捕除淨盡飭將動用經費照例核實造報外所有飛蝗入境派員會同搜捕緣由理合附片陳明伏乞聖鑒謹奏奉硃批知道了欽此○○頭品頂戴廣東巡撫臣剛毅跪奏爲查明閏六月分雨水田禾糧價及龍川長樂二縣所屬地方被水分籌賑撫情形恭摺仰祈聖鑒事竊照廣東省光緒十八年六月分雨水田禾糧價並恩平縣屬被水委勘賑撫情形業經臣恭摺具奏在案兹查廣東省城光緒十八年閏六月分上中下三旬得大小雨澤十餘次早稻收畢晚禾已種園蔬雜糧均皆暢茂各屬禀報與省城大略相同糧價較上月稍减民情安謐堪以仰慰聖懷惟閏六月二十六日惠州府屬之龍川縣大雨如注縣屬鐵塲周詳張方三約地方勢居窪下徒被山水冲發平地水漲丈餘居民猝不及防人口淹斃無數各房屋冲破千餘間堤壆亦間有崩决毗連之嘉應州屬長樂縣城因被龍川水勢直冲匯合長樂下流之水勢甚洶湧以致兩城東西兩堤同時冲破數十丈城墻亦冲塌數丈城内房屋多屬泥墻倒塌過半淹斃男婦十六名口監倉科房以及捕㕔衙署全行浸倒監押人犯經縣移置高處並無疏失查核被水情形長樂較龍川爲重臣查龍川長樂二縣向稱瘠區此次驟被水患誠恐小民流離失所當於接報後卽飭司局籌撥銀三千兩電飭惠潮嘉道就近墊解並由愛育堂紳董等捐助銀二千八百六十兩電匯轉解復飭藩司遴委候補知縣馬灼孝帶銀一千兩星馳前往連同各該道府州縣捐籌銀兩會縣查開戸口分别極貧妥爲散放並飭將存倉穀石從速碾米陸續運往賑濟地方積水飭令速爲設法疏消被冲堤岸亦令赶緊修堵完復總使窮黎實惠均霑無一失所除俟該縣委查勘禀覆再行分别辦理外所有光緒十八年閏六月分雨水田禾糧價及龍川長樂二縣所屬地方被水分籌賑撫情形臣謹恭摺具陳並繕呈粮價清單伏　　皇上聖鑒謹奏奉硃批知道了卽著飭屬妥爲撫恤毋任失所欽此○○奴才長順跪奏爲揀員請補要缺同知以資治理恭摺仰祈聖鑒事竊照賓州廳同知曹廷楨因病出缺當經奏報開缺委員署理所遺之缺係衝繁難題調要缺遇有缺出准升調並行酌量具題如無堪以升調之員准於候補並揀發委用人員内揀選題補等因奉部行知遵照在案查該㕔與黑龍江接壤邊荒初墾地廣民疲政務殷煩撫綏彈壓在在均關緊要非精明幹練之員不足以資治理兹查有准補敦化縣知縣在任候補同知謝汝欽現年三十三歲係貴州仁懷縣人由廪生考選光緒乙酉科拔貢生十二年恭應一朝考欽定二等第十三名保和殿覆試欽定二等第二名禮部帶領引見奉　旨以知縣用由吏部掣簽分發古林試用是年十二月十二日到省十三年正月派發審局差使嗣因剿辦馬賊並承審盜案出力彚案保奬加一級紀錄二次十四年六月委署五常廳同知十二年試用期滿並准以本班留省補用十五年六月調署伊通州知州十六年十二月委署伯都訥廳同知復因歴年剿辦馬賊出力案内保奏請俟補缺後在任以同知歸候補班儘先前卽補十七年五月二十二日奉旨依議欽此是年正月直隷賑捐局報捐藍翎七月奏補斆化縣知縣奉部覆准十二月十九日交卸伯都訥廳篆務十八年正月在京捐局捐換花翎四月在　東藩庫遵新海防例捐免試俸查該員廉明篤實才識俱優歴署繁缺同知政聲卓著以之請補賓州廳同知實堪勝任據吉林分巡道訥欽具詳請奏前來合無仰懇天恩俯准以准補敦化縣知縣在任候補同知謝汝欽補授賓州廳問知實於地方有裨如蒙俞允該員係保舉在任候補同知銜缺相當現已論咨赴部引見所遺斆化縣知縣一缺本省現有　稽八員俟奉准部覆後容奴才另揀妥員請補所有揀　請補要缺同知緣由理合恭摺其奏伏乞皇上聖鑒勅部核覆施行謹奏奉硃批吏部議奏欽此 
 
 

Page 12

 
 
[光緒十八年九月初四日京報全錄]  
　　宫門抄○諗旨三道錄前○府尹孫等奏循　懇恩實維米石摺○又奏請恩賞米石摺○又奏請賞給　石片○又奏請勅部撥給米石片○護晉撫胡奏審明侵吞賑米之已革戸書卽行就地正法片○新撫陶奏審明各犯分别　　　○九月初四日工部鴻臚寺廂白旗值日無引見○烏拉喜崇阿假滿請安○帛公由東陵回京請安○江南副將劉長謝謝恩○慶王請假十日○兆伯續假二十日○内閣奏請勾到日期旨着於本月十三日十七日十九日二十三日十月二十八日○召見軍機容貴志顔○○臣孫家鼐臣孫楫跪奏爲循案懇恩賞給米石以惠窮黎恭摺具陳仰祈聖鑒事竊照廣安門普濟堂收養貧民向於十月十五日開堂起至次年淸明節放堂止每年蒙恩賞小米三百石同治五年七月臣衙門以收養人數衆多米不敷用會同五城御史奏請每年加賞小米五百石奉旨允准欽遵具領並分給功德林米一百五十石施放在案臣等伏查本年又遭水災貧民生計維艱來厰就食人數必多所有普濟堂功德林兩處粥廠應援照歴屆成案提前一個月至九月十五日開放起至來年淸明後再行展放一個月而止仍察看開廠以後如就食人數過多不敷支放或來春展限滿足應否續行展限再行會同監放御史隨時奏聞所有每年恩賞小米三百石並奏請加賞小米五百石一倂仰懇天恩照案賞給俟命下之日臣等循照舊章於普濟堂功德林等處按數分派委員陸續闕領認眞散放俾貧民早資果腹以廣恩施是否有當理合恭摺具陳伏乞皇上聖鑒訓示謹奏奉　旨已錄○○臣孫家鼐臣孫楫跪奏爲城内廣仁堂收養童幼婦女照案籲懇恩賞米石以濟窮黎恭摺仰祈聖鑒事竊臣衙門前於光緒七年據绅士翰林院編修袁善朱百遂刑部郎中馮光勛兵部員外郎季邦楨等呈請仿照天津廣仁堂辦法在廣安門内爛麵胡同購屋建立廣仁堂一所收養無依童幼分設義學延師課讀資　　愚者另教工藝以備日久資牛其衣履等事由堂供給又京師舊有敬節會於婦女靑年守節查明按月給費其翁姑子女亦各照加分數由堂量撥經大學士直隷總督李鴻章籌貼屋價並前兼管府尹童華前府尹游百川援案籲懇天恩每年賞給小米三百石以濟困窮而垂久遠仰蒙兪允照撥又於光緒八年推廣辦理於順天各屬分設義塾及工藝　識等所以直隷總督原撥寗河四厘善捐專作京師廣仁堂中支用尚恐不繼復請增撥船捐以資各屬分設義塾等因奉旨依議欽此凡兹窮黎莫不仰沐天恩同資教養續經奏明由臣等及直隷總督隨時稽查除由經辦各紳照料稽察外並酌派臣衙門經歴二文光同稽出納以期周密今計上年奏請恩賞米石已周一年擬合照案仰懇天恩賞給小米三百石以濟堂中按口授食之需俟奉旨後卽照成案咨部具領所有京師廣仁堂請發米石緣由理合恭摺具陳伏乞皇上聖鑒訓示遵行謹奏奉硃批另有旨欽此○○順天府片再查畿西蘆溝僑地方地瘠民貧光緒二年奏請添設　廠摺内聲明照普濟堂及通州王恕園等處於每年秋冬時體察情形辦理奉旨允准前據西路同知鄒在人陸續倡捐成本共銀八百兩發給涿州良鄉房山三州縣交當生息所得和銀作爲開廠經費又據前通永道英良詳明按年由捐解地租内撥銀一百兩臣衙門籌撥銀五十兩以濟添助均經奏明並自光緒三年起按年奏蒙恩賞米石設廠放粥以瞻窮黎在案兹據代理西路同知董開沅禀稱察看本年又遭水灾貧民生計維艱擬請在蘆溝橋地方循舊設廠撥米四百石放至來年三月底停止請援案具奏等情前來臣等復查無異相應奏懇聖劯賞給粟米四百石勅部撥發由臣等飭令該同知督率紳士赴倉領運至廠妥爲煮放核實經理以惠窮民而廣皇仁理合附片具陳伏乞聖鑒訓示謹奏奉硃批另有旨欽此○○順天府片再查西城官紳捐資在廣安門内大街建立資善堂内設煖廠收養貧民前經巡視西城御史奏明自光緒三年起每年冬間奏懇恩賞粥米三百石由臣等於奏領普濟堂米時附片請領等因奉旨允准欽遵在案現屆具奏領米之期自應照案辦理所有光緒十八年分粟米三百石擬請　勅部一倂撥給俟　命下之日臣等知照西城御史派員會紳具領所需各項經費仍由該城官紳自行籌辦以濟窮黎理合附片具陳伏乞聖鑒謹奏奉硃批另有旨欽此○○胡聘之片再據歸綏道文保禀稱本年五月十八日據托克托廳撫民通判汪爾舶禀報訪聞廳屬已革戸書陳春受有揑開戸口冐領倉穀情事當將該革書陳春受拿獲解經該道督同訊明據陳春受供認因貧獨自起意揑開戸口冐領倉穀二百石五斗寄存並未知情之喬和家屬實質訊喬和稱僅受寄穀石委無知情夥領復經督飭起獲原贓倉穀二百石五斗禀請從嚴懲辦前來臣查歸綏道屬被旱成災前經委員馳往會同開倉賑濟並奏明籌欵購糧檄飭確查戸口核實散放不准稍有遺濫乃該革戸書陳春受揑開戸口冒領倉穀至二百石五斗之多當此垂斃飢黎延頸待哺竟敢從中舞弊將數千名口粮侵吞入已實屬忍心害理罪不容誅若不立正典刑何以懲　弊而重賑務當經批飭督同該慶將該犯陳春受騐明正身鄉赴市曹卽行就地正法以昭炯戒喬和受寄倉穀訊不知情應毋庸議起獲贓穀已飭歸案散放除咨部查照外謹附片具陳伏乞聖鑒謹奏奉硃批刑部知道欽此○○頭品頂戴甘肅新疆巡撫臣陶模跪奏爲卑幼聽從外姻謀毆期親尊長身死並在塲共毆致命重傷及原謀各犯分别核擬恭摺具陳仰祈一聖鑒事竊于闐縣纒民和什吐米聽從妻父可連木蘇比主謀與妻叔麻木提共毆其胞伯苦旺毛拉身死一案據署于闐縣知縣吳光熊獲犯騐訊通詳未及招解卸事移交後任孫志焄議擬解署和闐直隷州知州甘承謨詳署喀什噶爾道李宗賓審明咨署鎭迪道兼按察使銜周崇傳轉詳前來臣覆加查核緣纒民和什吐米麻木提可連木蘇比均籍隷于闐縣務農度日已死苦旺毛拉係和什吐米胞伯素無嫌怨光緒十七年七月二十四日苦旺毛拉因與和什吐米之父毛拉西立甫分家不匀邀請鄉鄰親戚來家重分並疑毛拉西立甫私將家賓隱寄和什吐米妻父可連木蘇比家中存放當衆斥說可連木蘇比同弟麻木提等不服彼此爭閳經鄉豹勸散是晚可連木蘇比帶弟及婿在隔壁院内歇宿可連木蘇比談及苦旺毛拉誣伊　寄家貲心不甘服起意邀同其弟麻木提拉西爾買賈提可萬及其婿和什吐米謀毆苦旺毛拉洩忿時值二更各携器械偕抵苦旺毛拉門首見門未關和什吐米先進麻木提跟入恰值苦旺毛拉走出麻木提卽用木筢向苦旺毛拉頭上很打一下致傷其額顱接連右額角喊聲倒地和什吐米隨用鐵錘連毆兩下致傷其鼻梁鼻準可連水蘇比等未曾進門均各跑回屍子沙爲聞聲赶救苦旺毛拉傷重登時身死報騐獲犯訊供議擬由州解道咨兼臬司核明豐詳臣覆核無異查律載姪毆伯至死者斬又同謀共毆因而致死下手致命傷重得絞原謀者杖一百流三千里共毆餘人各杖一百各等語此案和什吐米係已死苦旺毛拉胞姪當妻父謀毆之時該犯並不勸阻輒敢携帶鐵錘隨往明見苦旺毛拉受傷倒地尚復連毆其鼻禁鼻準質慶有心于犯服制攸關自　按律問擬和什吐米合休姪毆伯至死者斬律擬斬立决照例先行剌字麻木提用拖毆傷苦旺毛拉致　　鸛接連存額角圍圓五十八分重至骨損低塌實屬致命速死之傷縱無和什吐米赶毆苦旺毛拉亦無生理難該犯德從兄命而所犯係侵損於人應以兄論麻水提合依同謀共毆因而致死下手致命傷重者絞律擬絞監候秋後處决可連水蘇比因苦旺毛拉疑其受寄　財起意謀設洩忿致釀逆案該犯雖未共毆究係首禍之人合依原謀者杖一百流三千里律擬杖一百流三千里到配折責安置拉四爾買賣提可萬聽從謀毆雖未下手傷人應依共毆餘人杖一百律均擬杖一百折責發落犯父毛拉西立甫委係不知謀毆情事應與救阻不及之鄉約艾沙均毋庸議苦旺毛拉應分家資仍飭按股均分交伊子沙爲等承受屍棺飭埋無干省釋兇器案結銷燬是否允恊除全案供招咨部外合將卑幼聽從外姻謀毆期親尊長身死並在塲共毆致命傷及原謀各犯分别核擬各緣由恭摺具陳伏乞皇上聖鑒勅部核議施行謹奏奉硃批刑部速議具奏欽此 
 
