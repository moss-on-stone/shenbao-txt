# 1934 - 308 - 4908825

 

Page 1

 
 
[添延金陵采訪友人] [  申報館主人啓]  
　　金陵爲東南極大省會人烟薈萃冠蓋如雲本館從前采訪友人不甚得力是以兹擬另行延致須將官塲要務閭巷新聞從速訪求飛函相告如有願承斯乏者乞將姓名住址一一詳述以便修書訂定倘不合式怒不作答此布 
[王氏潛齋醫書五種○脉學四種] [  圖書集成局代啓]  
　　海寗王孟英先生所著潛齋醫書五種首醫案霍亂論等縱談古今之同異百家之得失滔滔滾滾折衷悉當一案一方發明病　　不崇綸　　　晰條分久爲醫家寳笈前印五百部早經售罄今倩本局二次重印每部八本定價洋一元半○校印脉學四種每部四本洋六角寄　海二洋涇橋緯文閣發售 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百卅餘篇歴代名臣奏議採之各家文集廿一史者以及文選文苑文粹文鑑無不畢備非異端夾雜可語乃士林中之圭璧每部計洋七角上洋三茅閣橋飛鴻閣發兑此佈 
[論中國亟宜整頓圜法]  
　　自來圜法有利有弊大抵全盛之時富足之際無論行何圖法必收其利久久行之必成其弊所以圜法亦須因時制宜隨時而收其利隨時而去其弊斷不能膠執一見者也現在圜法不外金銀銅三品銅不足則濟之以銀銀不足則濟之以金此自然之理也中國當日銅礦旺盛制錢充足通行各省以錢爲主非不用銀也然不過以銀合錢之總數而民間日用究以錢爲浩繁自日斯巴尼亞之洋圓進口民間漸用洋圓名之曰本洋其時銀貴錢賤咸同時每一本洋可換錢一千六七百文洎乎墨西哥之洋圓來華名之曰鷹洋以其花紋之有鷹也以訛傳誤又名英洋不知者皆以爲英國之洋圓也自鷹洋進口之後日漸通行鷹洋日盛本洋日减至今日本洋幾絶無而僅有總之本洋鷹洋皆外洋所來孰盛孰衰均非中國自有之利究其所以通行之故無論制錢之足與不足而洋圓携帶較便兑換較易爲民間所樂用者也民一樂用則通行矣於此必欲饜民間之所欲以塞外洋之漏巵則非自鑄銀圓不可乃自廣東開鑄後各省皆踵而行之且兼鑄小銀圓以濟制錢之不足誠爲便民之舉現在小銀圓已各處通用而大銀圓仍未見暢行雖出數尙少民間使用墨西哥之洋圓已慣大有積重難返之勢然苟能整頓鑄造出數一多民間斷無不樂用之理猶之從前民間競用本洋不數年間英洋充塞人咸舍本洋而用英洋亦轉瞬間耳惟終須畫一始能取信於民今年七月間赴白門應試所帶廣東所鑄之小銀圓各店鋪皆不肯收用間有用之亦須减價惟湖北所鑄者則皆通用同爲一國所鑄成色分兩皆同惟分湖北廣東二字耳而民情之好惡誠有不可解者若用一色模範則民間自無棄取之見前閲西報所論不覺實獲余心焉論云中國國家若不設一大銀圓局報鑄銀圓通行各省而於各省零星分設使權不歸一隱隱有相競之意舉措紊亂未有甚於此者也廣東銀圓局規模極大天津製造局亦兼鑄銀圓頒行於市南京銀圓局大半已成杭州又繼南京而起若武昌則開爐鼓鑄已閲數年傳聞四川不日亦將啓工山東山西又將爲以上諸省之續然則他日銀圓之行用於市上者當不下十種之多將成一互相擠軋之勢蓋各種模範不同分兩不一銀之成色又復高下不齊駁雜錯亂其弊有不可勝言者卽曰廣東武昌兩處所鑄銀圓已流通數年亦由張制軍由兩廣遷兩湖由兩湖遷兩江遂得因勢利導俾廣東武昌兩處所鑄者徧行於東南七省之中耳雖然商民因墨西哥洋圓有定值較中國龍圓爲可恃故至今仍喜用墨西哥之洋圓而避用龍圓欲挽斯弊必待北京政府有以約束各省督撫使之一心一德通力合作毋相擠軋以善其用而後庶乎其可也蓋使分兩成色歸於畫一則雖鑄自各省而皆成爲一國之銀圓無論中外商務均可暢行而無滯矣夫行用寳銀旣不便而又難恃銀圓實可救寳銀之弊且中國銀秤隨地而異故寳銀之分兩亦參差上下無一定準則有銀圓則可於無定之中求其有定西人於中國之事可謂洞若觀火故所論能如此之詳如此之切中國之人反有不若者不禁感慨深之蒙意中國旣欲鑄造銀圓宜照西人之論花紋字樣輕重大小宜歸一律若一局不敷所出勢必歸各省分鑄則模範工作須無毫釐之謬好在現今所出者尙未暢行尙未充足儘可改鑄銀幣畫一之後再求銅幣推而至於金幣不但一國之流通較易卽中外往來亦不難就我範圍如此而金銀之價可自爲主而不致聽外洋爲轉移利權所在孰有大於是哉 
[諭旨恭錄]  
　　十月初四日奉硃筆這辰字圍著裕德監射楊頣較射宿字圍著魁斌監射文治較射列字圍著敬信監射胡燏棻較射張字圍著松溎監射貴賢較射欽此同日奉硃筆這武塲監試辰字圍著英壽去宿字圍著鄭思贊去列字圍著思廉去張字圍著閻錫齡去欽此同日奉上諭此次考試閒散宗室馬步箭所有中步箭五枝之鈺璞崇林溥　恒亮祥樸善全德桂賽凌阿毓吉溥稀毓康溥棨毓壽崇光興海吉榮均着賞給三等侍衞中步箭四枝並中馬箭一枝之景秀麟瑞奕枰毓瑋海亮成貴載杭延增毓泰均著賞給四等侍衞其餘中步箭四枝者均著賞給大縀一疋銀十兩中步箭三枝者均著賞銀五兩欽此○初六日奉上諭理藩院左侍郎綿宜正紅旗滿洲副都統明秀均著加恩在紫禁城内騎馬欽此同日奉上諭翰林院編修徐琪吳士鑑張亨嘉均著在南書房行走欽此○初七日奉上諭富勒銘額奏舊疾增劇懇請開缺一摺伊犁副都統富勒銘額著准其開缺回旂調理欽此　　奉上諭李秉衡奏節交霜降黄河一律安瀾一摺本年山東黄河險工疊出經李秉衡督飭在工員弁加意修守仰賴神靈默依現在節逾霜降通工一律安瀾覽奏實深寅感著發去大藏香十枝交李秉衡祗領虔詣大王廟敬謹祀謝用答神庥上游督辦兗沂曹濟道錫良中游督辦候補道林介景均著交部從優議叙欽此同日奉上諭李秉衡奏特保治行卓著之員請分别奬勵一摺山東武定府知府尙其亨志趣超卓明練有爲沂州府知府丁立鈞宅心正大蒞事嚴明請補濟寗直隸州知州凌芬諳練勤明才堪治劇陽榖縣知縣胡建樞廉明慈惠所至有聲調署清平縣單縣知縣李銓勤政愛民力袪積弊博平縣知縣李惟諴政平訟理愷悌宜民調署曹縣堂邑縣知縣金林緝捕勤能輿情悦服調補嶧縣署單縣知縣朱鍾琪除暴安良有膽有識以上各員據該撫臚列政績均堪備循良之選卽著傳旨嘉奬前署青州府候補知府楊傳書操履篤實廉謹不阿著交軍機處存記均著飭令該員等益加奮勉毋得始勤終怠用副朝廷勤求吏治至意該部知道欽此 
 
 

Page 2

 
 
[主試過揚]  
　　浙江正主考徐星使樹銘文闈事竣隨由之江起節登舟回京覆命本月初七日文旋駛抵維揚印委各官均先後至碼頭迎迓星使接見有差迨各官退去星使卽命輿入城一一答拜旋卽回舟小泊一宵於初八黎明揚帆北上 
[文星過潯]  
　　九江采訪友人云欽命江西正主考張星使揭曉後卽赴廣東提督學政新任其眷屬由京南下本月初六日行抵潯陽初七日卽向南昌進發各官迎送如儀副主考楊星使則回京覆命某日由南昌啓節初九日抵潯初十日乘招商局某輪船赴滬 
[五馬遥臨]  
　　杭州訪事友來函云正任衢州府洪朗齋太守思亮前奉藩憲飭回本任現在已交缷湖府署篆來省於本月初六日赴院禀到三衢接差人等早已在杭迎候卽赴行轅叩見請給紅諭聞太守在杭小有勾留須俟本月下旬方可履新也 
[太守接印]  
　　實缺鎭江府彦詠之太守由京南下蒞鎭後旋於初十日乘舟溯江上駛逕赴金陵謁見兩江督憲劉峴帥聞定於十三日旋鎭筮期十有十五日接印任事云 
[觀察騎箕]  
　　黄鶴樓畔友人贈書本館云蔡毅若觀察籍隸閩中精通洋務夙爲張香濤制軍所器重凡織布鐵政銀元各局武備自强各學堂皆由觀察悉心總理上年委署江漢關道仍兼管各差觀察感上台知遇之厚規畫一切勞瘁不辭春初猝患中風延英國某醫士診治應手奏効醫士謂觀察積勞太過愈後須安心靜養始保無虞夏間缷署關道篆務寅好多勸其請假調理俾早復元觀察仍力疾從公不肯稍躭安逸乃日前舊恙復發醫藥無靈竟於本月朔日謝世身後蕭條無異寒素香帥聞信後傷感異常如失左右手大殮之日憲駕親臨弔奠并面諭府縣各官將身後事宜妥爲經理聞者咸爲之感嘆惟是香帥振興洋務不遺餘力一旦失此臂助承乏者頗難其選故憲意亦甚費躊躇時局多艱人材難得又弱一個能無惋惜同聲哉 
[德員被侮]  
　　西字報云法國亞爾高納快船下碇漢口船上某武員渡江游覽武昌入晚途遇無業游民挖取泥石撒其身上亞爾高納統領聞之立卽照會道憲請爲查辦 
[俄法互商]  
　　本埠西字捷報云刻接本月初十日京師來函略謂俄法二國互相商議欲使中國總税務司赫德謝絶事權究竟事之確否非本館所敢知也 
[定製巨艦]  
　　日本某報言日本近來在歐洲定製巨艦四艘其在英國造者計三艘一係鐵甲砲臺船册註一萬五千墩機器可抵馬力一萬四千五百匹每點鐘能行十八海里訂於西一千八百九十九年十月竣工兩係頭等鋼甲巡盤每艘册註九千八百五十五墩機抵馬力一萬八千匹每點能行二十海里訂於九十八年四月二十號及六月卄號竣工其餘一艘在德國造亦係鋼甲頭等巡船册載九千八百墩機抵馬力一萬五千六百匹每點行二十海里訂期一千九百年四月二十日竣工 
[借口屯兵]  
　　香港循環日報云榕垣福寍府屬地處濱海之中爲各省咽喉要道由陸可逕抵閩浙毫無阻隔由水則飛渡重洋尤爲快便今春德員某君曾面謁督憲邊潤帥商請將來如有事東洋欲借東冲口岸爲屯兵之地潤帥以該處非通商口岸無關緊要似有許意曾先派李麓川大令前往名爲辦理茶税實則相度地勢專探事機并撥飛捷輪船隨往聽差以便來往通信上月十七日忽接大令禀稱有德國大號戰艘并未升旗駛入該口當卽登艦謁見該船帶兵官詢其來意據云不日將有事臺灣須借二都三都飛鸞嶺三沙四口起蓋營房屯兵設廠製造軍械因不敢擅專飛報請示故潤帥據禀後已委秦太尊烟直前往商辦禀覆蓋緣太尊熟於洋務月初奉委查辦該處民教齟齬一案尙未回省銷差故委就近商辦也然此事所關甚重潤帥候禀覆後擬電請總辦衙門代奏聽候旨下以定理違也 
[各有見解]  
　　香港循環日報云去歲蜀省山崩川溢屢告矣今年晉省山縮入地又見矣此地道之變異也二十年前中國向洋商借債一呼而應者恐後矣今則屢借而屢有翻覆矣人事之變異也明年正月元旦日食已見上諭矣此又天象之變異也合之天地人三才皆有變異聖賢之修省戒懼冀圖補救當若何嚴切耶詎泰西則不謂然日食爲軌度相值不足異山川崩陷爲氣洩水淘不足異告貸尤人事盈虚消息更不足異何以言之於四報見之矣意大利國摩低拿所屬某村忽然搨陷壓毁房屋百餘家死傷千餘人是村建在山根山有澗水流注年久淘地刷底成空故有是變又小吕宋之馬戎山向稱火燄山今夏忽然火發三日之久其勢猛烈噴出火燄幕天匝地地軸爲之震動一百五十里内盡化刦灰如此巨災在華人必驚恐無狀西人則以爲地居赤道下熱度鬱極所致無關祲祥英國天文冢測得來歲日食派人到處覘騐已先報印度某處應蝕若干分蓋日球爲地球所掩有此見彼不見者亦有彼見此不見者軌道經行又何關乎禍福國債爲各國例有但應視國之强弱以分難易强國利微而易借弱國重利亦不易得近日西班牙因軍費不足命夙所貸欵之陸某向法國銀行稱貸竟以屢戰無功不許通融又希臘因借賠欵竟允外人理其財政蓋西法銀行之比例表固彰彰也嗟乎中外之不同道若此也乎兩志之孰得孰失姑待有世道人心之憂者明辨之也 
[用銀宜别]  
　　日本現議有則例日國於用銀限期之内其銀若由國家刻有印模者則准在臺灣各官署通用或由商民交給税餉或由官員支給經費悉照時價爲准倘有洋銀或日本銀未經國家蓋印祇係商民私下鏨印者則官署不准通用云日官此舉想係恐外人攙奪銀圓之利故立例以限之也説見香港循環日報 
[路欵難籌]  
　　督辦榆蘆鐵路順天府尹胡雲楣大京兆九月二十二日到津於二十三日命駕出關查勘鐵路以及回京等情已列前報查關外火車現在通行者係至中後所至擬築未成之路係至錦州而東三省鐵路前經奉旨准令俄國開行俾接西比利亞前者俄人已同華官察勘以待興工今夏復有俄國大員到京商請總理衙門迅將關外已築未成已勘未築之路早日鳩工俾與東三省鐵路相連免有阻碍大京兆責無旁貸爰於監試出闈之後奏請至榆但工程浩大籌欵維艱由關外接至錦州已非三四百萬金不能告竣若再由錦州接連東三省鑿山開道遇水成梁更有購路築路一切需費浩繁非得三千萬金不能舉辦現在庫藏支絀司農仰屋籌欵無從若貸自外洋而關外人跡較稀出産較少將來鐵路斷不能如關内附貨之多附客之衆所得脚價除養路以及開銷外雖足償還外洋利息而本銀而著殊深日後之憂大京兆煞殊躊躇於奏聞後不知如何睿斷耳 
[屋價昻貴]  
　　海大道於戲館落成開演之後易山邱而華屋氣象爲之一新現在戲館四旁酒館茶館烟館以及番菜館如衆星之捧月晚來燈火照耀通衢日間亦車馬喧闐殊形熱閙但租界異常昻貴每樓房一幢每年需賃津錢三百千其租價之貴緣地係向西人工部局租來除每年每畝納租若干計租十年所成屋宇卽歸西人管業船隨水長用是租價不得不昻但不知願受一廛者能歴久支持獲蠅頭之利否 
[税契新章]  
　　湖北武昌府江夏縣徐性臣大令調署荆門州篆遺缺以王聘卿大令廷珍暫行代理大令到任復勵精圖治初不以五日京兆自居日前大張曉諭略謂民間購買田屋徵收税銀向有定例兹將税價量予從减以示體卹自九月二十二日起凡投契税價皆照平時減去三分之一惟有抗匿不報查明卽行重罰似此恩威并用相彼小民自當踴躍輸將不至如從前之欺隱矣 
[勘估各壩]  
　　揚州訪事人云揚河内歸江十壩向來水大則啓俾洩水以保東提水小則閉俾蓄水以利舟楫法至善也今年伏汛水勢 
 
 

Page 3

 
 
極大來源極湧當東堤車邏五里南關等大壩未開之前運憲江都轉奉漕帥飛飭將歸江各壩次第啓放刻下已交冬令河水都退來源殊非前比都轉察核揚河水勢日漸跌落目前正當秋季派照各塲垣鹽船紛至沓來而上江蕪湖等處糧駁船亦不日下駛誠恐各壩未閉河水一瀉無餘容與中流者不免膠滯因特檄飭淮南總局洪分轉勘估鳳凰橋壩杜分轉勘估攔江大壩任分轉勘估金河灣壩曰塔河巡廳馬鹺尉勘估東西灣壩一經估定卽購料興工分轉等奉檄後隨卽帶同河營兵役分投前往矣 
[碱鹽暢銷]  
　　湘省平江一岸向來專銷淮南各塲碱鹽兹因彼處現值菜市銷塲甚旺局棧存鹽無多湘岸督銷委員深恐有不濟之　飛咨淮運司請將平岸丁酉正綱提前開辦並商請將丁酉春秋兩綱併開庶敷銷售都轉接閲之下立卽禀奉督鹽憲劉峴帥批回准將春秋兩綱併　都轉隨擇於本月初六日開辦已檄飭淮南總局出示曉諭一面移行碱鹽塲分曁平岸商人一體遵照説者謂平岸向皆挨次辦理今兩季併開亦可見其銷塲暢旺矣 
[釐局易委]  
　　漢口訪事友來函云漢口牙厘上局總辦現届瓜期例須易委兹據官塲傳言上遊擬委聯太守捷接辦未知確否俟有明文當再續錄 
[彈壓遣勇]  
　　鎭江訪事友來函云本月初九日上午到有山東撫標新魁正字一營係奉大憲遣撤南來抵鎭後該營官楊昌魁叅戎命駕登岸乘輿赴文武各衙門拜會初十日各勇均乘元和輪船上駛由叅戎押帶至湖北遣散當各勇登輪昧鎭郡地方官咸親帶差勇在江干彈壓 
[舉辦冬防]  
　　節交霜降天氣漸寒宵小易於混迹浙省向例於本月望後舉行冬防由各叚董事雇工修整栅門添雇夫役嚴加啓閉本年六月間惲方伯以竊賊繁多皆由巡更疏懈巷栅不閉之故特捐廉修栅雇夫守禦以九月終爲止十月朔日起别由保甲局接辦冬防故較往年爲早也 
[飭捕跴緝]  
　　浦左楊泗橋地方亦一小村落也茅檐櫛比數家生涯亦頗繁盛日前有巨竊非乙因丁四人不知由何處潛來飛詹走壁其術高强日前在是處周姓富翁家撞門行刦幸周姓牆垣堅固故未得手嗣由周投縣報明黄愛棠大令已飭捕役下鄉跴緝矣 
[燙傷斃命]  
　　昨日下午有住金家牌坊某小木作之小孩陳古董橋賣物忽與某某等姓數小孩互相扭毆時橋堍有某湯糰鋪該孩碰於鍋上致鍋倒翻該孩爲滾水泡傷痛極滾地迨孩父聞知赶往急倩某醫敷藥調治奈傷勢過重延至今晨竟已斃命亦可慘矣 
[索資毆傷]  
　　大南門外江蘇撫標滬軍營後面有隙地一方現有人在彼創建會館一所雇工匠馮某包造馮將各小工工資圖吞不給昨工匠胡順堂李某兩人向馮索取以致械鬥受傷當由十二圖地保張鶴山聞知查得二人均受毆而李尤重移動不得當卽報知二十三七鋪巡防局由局員姚二尹命將胡順堂先行移縣請騐 
[受傷屬實]  
　　康殷全投上海縣喊求騐傷前晚由蔣剌史提訊康供耕種度日日前遭曹記豆陸阿南汪阿根等拆梢不遂被曹用扁担打傷頭額左目被汪拳傷前肋身畔有錢五百文亦被攫去爲此投案求騐剌史飭仵騐得左目及前肋各受重傷一處爰判令自行醫冶候提曹汪等從嚴究辦 
[暫免遞解]  
　　前英界會審讞員翁笠漁直剌曾送徐譜生到縣請遞解回籍昨日蔣剌史升座提訊徐供現年三十一歲浙江會稽縣曾在京師充當内閣供事二年前與姚蘭洲因道轅舍人缺爭訟多年由剛撫憲訊結此次來滬欲接舍缺並無攬訟情事現雖案縣未了而前在黄大令輿前曾遞禀詞尙未批示懇求暫免遞解剌史准之押候查案核辦 
[疑心拆梢]  
　　楊州人趙祥明前因犯案經以堂懲辦勒令回籍不知何時在吕星使處供奔走之役此次隨星使來滬後奉飭隨同差官伴送女僕至揚州不意爲包探所見將趙拘入捕房差官未知底藴以流氓拆梢等情禀知星使昨日鄭大令蒞捕房發落接奉星使來函略謂滬上流氓拆梢等事時有所聞理應整頓究辦以本大臣之家丁尙敢如此欺誨該流氓實屬愍不畏法致煩查明核奪云云大令接奉來函卽擬趨轅禀覆 
[窮途可憫]  
　　淮安府屬清河縣人吳國壽向在原籍以南貨爲生涯本年八月間乘輪來滬携有衣箱一隻衣包一個被偷兒所知在輪船上乘間竊去幸吳身畔帶有洋蚨一百餘翼未爲所窘詎抵滬後日徵逐於花天酒地中兼之又喜樗蒱荏苒月餘阮囊告罄蕭條客邸覓食無方前晚彳子至南市小南門外南城根下自思人生至此何以歸見江東父老不如了却殘生因潛至是處坑厠内將褲帶解下懸於樑上適有更夫擊柝而來見之不勝駭異當卽報知十六鋪地甲帮同解下灌以欒餌始得漸蘇向之盤詰據稱年二十有丑家有父母妻子因與從兄洪壽爭産起釁負氣至上海欲尋生理詎料命運乖戾所帶之洋用罄無資回籍不得已遂自尋短見地甲聞言報知巡防北局委員楊二尹奉飭湊資送回原籍嗣爲同吉祥參行中人姚某所聞惻然垂憫以洋蚨十餘翼命之趁輪回籍亦好行其德者也 
[情節支離]  
　　奚羅氏同地保顧雲香扭陳介泉張銀桂等到縣控稱圖搶伊女等情前日黄大令倩帮審委員蔣剌史升座花廳提訊羅氏供稱夫故多年所生小女桂　年十九歲自幼憑媒聘與江文鳴之子爲室正待完婚婿週病卒姊子陳介泉聽姊丈唆使突於本月初四起更時糾領數十人闖入氏家希圖搶女幸氏女避在鄰家未遭搶去初七日復糾多人重來圖搶幸夫兄奚康源聞知邀鄰村圍拿衆始驚逸祇將陳張二人獲住並奪得樹枝扁担二根剌刀鐵鈔各一把故喚地保一并解縣求請嚴究奚松泉供康源之子餘供與羅氏相同質之陳介泉供年十五歲向在上海學泥水匠本月初六回家母親囑往姨母奚羅氏處探病詎有地保顧雲香及王姓兩人與小的調笑硬令呌伊姨夫小的駡伊無恥伊竟變羞成怒將小的痛毆情急呌喊旋有姊夫張銀桂聞聲而至欲與顧姓評理顧遂串同奚羅氏誣指小的搶伊女兒張銀桂供與相符及詰地保顧雲香供稱此事小的在鄉細查確是陳張二人圖搶奚女被鄰獲住至當時若何情形實未目見剌史詰扁担何人之物均稱不知剌史謂此案情節支離必須澈底訊究判令陳張先行管押著奚羅氏邀同奚康源及隣居人等到案再行復訊 
[臺基又見]  
　　捕頭令某包探解粤東某邑虔婆陳王氏至英界公堂禀稱此婦賃屋美租界虹口武昌路開設臺基招令蕩子淫娃宣淫無忌是以拘解至案務求盡法嚴懲鄧小生訴稱小的見妻子時時出外疑而查詢始知屢往陳王氏所開臺基内與無賴成姦猶恐所説非眞另倩友人施姓往窺目睹其與人同宿隨卽告知小的奪門而入陳王氏見而狂呼以致姦夫飛步奔逃未經獲住施上堂作證歴述情形陳王氏供稱小婦人年已六十不敢在治下開設臺基因鄧妻時至小婦人家閒游致鄧妄生疑慮讞員張賡三直剌判罰洋銀十圓併遞解回籍按前月趙顧氏臺基案發翁笠漁大令嚴加懲辦枷號遊街及旣釋回藩司又以懲辦過輕重復提省處治曾未匝月而此婦又敢導人姦淫惡膽如天莫此爲甚矣我知受罰遞回之後感直剌之慈祥愷惻終身奉以瓣香特不知藩憲聞之亦將如趙顧氏之提省嚴懲耶抑竟付之不聞不見耶 
[捉姦解訊]  
　　昨報紀提奸未成一則兹由南市二十七鋪冬防局將張妙根楊有土二人送至二十三七鋪巡防局經局員姚殿卿二尹於前晚升堂研訊張妙福供本邑人向爲鐘表匠娶妻王氏因不守婦道與無賴謝大毛私識小的早有所聞因未眼見不敢遽信前次曾由小的 
 
 

Page 4

 
 
捉獲鄰居楊有土再三解勸令從此永斷葛籐詎料藕斷絲連兩人依然無恥前日被小的聞知率衆破扉而入奸夫被楊縱去是以拘局請訊楊有土供寍波府屬某邑人僑居大南門外桑園街西首張妙福與小的同居素來和好因其妻與謝大毛有染張親住捉姦未獲疑小的縱釋故被拘案求恩明察二尹謂張曰爾妻子與人犯奸中篝之醜不應外揚何能牽累他人情殊不合判令自行調處否則投縣訊核一面諭令地甲將謝大毛拘案昨晨地甲將謝押獲解至局中姚二尹奉飭管押候訊 
[赛會肇禍]  
　　本邑楊樹浦迤東引翔港鎭游手好閒之輩相約於前日舁城隍神象出游午後途經鎭之南首鎭人張聖銓許炳文雜在人叢中矯首觀看不知如何被人毆擊受傷事後同投楊樹浦巡防局控訴局員李葆初二尹卽飭局差查拿行兇人辛炳全辛活全金茂郎三人押候訊核 
[罰令長跪]  
　　高洪扣沈萬炳兩人赳赳武夫也家居江北前日午後在南碼頭新泰酒店門首不知因何互相口角旋復各揮猿臂爲鷸蚌之爭正在難解難分適爲十二圖地保顧桂榮所見勸解不服遂拘送至二十三七鋪巡防局中請究局員邵子怡二尹提案研訊知二人在某處訛詐得錢剖分不匀遂至爭閙本應判責姑念在萬壽期内命跪錢板良久著覓保開釋 
[以介眉壽]  
　　碧山居士求慈親康健闔家平安慨助賑捐洋一千元又李月林求病愈洋五十元全記北貨號洋五十元錢鑑三求妻楊氏消災却病洋五十元恒孚銀樓來陵陽氏爲先姑完願洋一百元隱名氏爲無嗣求子洋一百元又銅洋十五元金杏橋求病愈洋一百元孝思不匱子職無虧春暉結寸草之思廣夏擴萬間之庇人事脩自天庥至康彊逢吉無待蓍龜矣上海六馬路仁濟善堂籌振公所制施則敬等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報] [  申報館主人啓]  
　　本館京報悉照邸抄原本赶緊排印並不抽去各摺以省紙幅且隨到隨登免　　之弊凡何官　早所深信現在格外赶緊印出售人皆先覩爲快閲者鑒之 
[烟館失竊]  
　　前晚有李桂林者無端闖入大南門外某姓小烟館中竊取　槍　　　步狂奔當被店主婦某氏知覺追至小南門内同仁里拘獲扭解二十三七鋪巡防局中請爲究辦經局員姚二尹提案研訊並將起案之烟槍交付與氏詎料已少一枝著氏先行具領嗣後務宜小心防範並飭汛捕將犯李桂林暫行看管候訊 
[退貨被控]  
　　方雲卿扭洪煥南朱秀至英界公堂以虧欠貨銀訴請追繳前晚　　張賡三直剌提案質供方訴稱小的有水漬茶葉二十五包浼洪售與周姓周倩朱至棧中看過然後議定每包價錢十二兩　　先付洋十元厥後將貨提出不復付銀索之再三則欲將茶葉退還小的不依控求訊斷洪供稱代銷茶葉今欲退去小的亦不允糧以故價銀延擱朱供稱小的代周看貨　價今周定欲將貨退還小的不能專主直剌諭俟提周訊奪朱暫押 
[控失掌珠]  
　　趙浦氏投英界公堂控王周氏王阿根將女兒阿金藏匿讞員張賡三直剌提案研訊趙浦氏訴稱小婦人家在姑蘇鄉下去年女兒與王私識賃居王周氏家今者小婦人前往訪尋不見女兒之　詢之土周氏一味支吾然女兒所有棉被仍在王周氏家中顯係有心藏匿是以一并扭案請追王周氏供稱伊女於去年三月某日借王至小婦人家賃住餘屋至六月某日仍由王領去不知何往求大老爺訊王可也王供稱阿金先賃居王周氏家至四月間王周氏作撮合山令小的與之姘識曾未滿月阿金卽向小的索取洋銀小的未有以應因卽分離厥後小的並未到過伊家叩求明察直剌研　良久均諉爲不知遂諭令押候嚴刑追比 
[兩全其美]  
　　前者某號巡捕送馬土生馬陸氏兩名口至英界公廨前晚讞員張賡三直剌升堂提訊馬供稱小的家在　鄉靜安寺畔以種花爲業父母兄妹則皆從事耕耘妻子陸丁氏娶已數年小的令伊在家防織伊定欲往繅絲廠作工小的無奈允之不料伊往往連日不歸父母知之嚴加約束伊卽私自脱逃雖時時鞭責總不依從七月某日又乘間逃逸至今並不回家前日　諸途中與之爭閙致被巡捕拘押馬陸氏供稱小婦人之母家亦住鄉間嫁馬後時被翁姑及丈夫毆辱去年十月某日復將小婦人百般箠楚定欲置之死地後被扃閉數日不給飲食小婦人受苦不堪是以私行逸出在姊妹家暫居日往某繅絲廠做工以餬其口前日與丈夫途遇本欲隨之回家又恐仍遭毒毆故不允從如以後翁姑不再虐付小婦人　回家工作不復往繅絲廠傭工矣直剌聞之向兩造善言開導復大加申斥諭令馬携妻回去不准勃谿如再到堂定當懲責 
[上海巡局紀事]  
　　前晚周阿順江和善陳阿順沈金生四人　聚楊樹浦大純紡紗廠對面某號屋内賭錢適巡防局員李葆初二尹巡邏至此飭所帶勇丁入内拘獲帶回訊詰周江陳沈同供稱小的等皆貿易塲中人偶爾消閒尙求恩赦二尹飭各賣手心二十下著具悔過切結然後開釋○前日午後有四五小孩携手至楊樹浦半淞園游玩司閽之印度人見之而驅逐中有張宋生者與之撑拒致被擊破頭顱痛哭奔回告知其父張咸貴咸貴情深舐犢奔告巡防局員李葆初二尹二尹頷之飭勇丁將印度人拘案訊之則啾啁格磔言語不通乃令暫爲看管候移送英界會審公廨請張賡三直剌訊核 
[英界公堂瑣案]  
　　洪阿寳黄阿虎兩包探同禀稱張阿瑞向在和豐船廠做工昨日竊取廠中銅管四枝及外洋銼刀　　諸物約共值洋一百元分别售與陳阿桂王毛頭所開銅作内失主報捕後捕頭令小的查獲詰知贓已無存今特解案請究和豐廠洋人投案訴請追贓張供稱小的係本邦人貪小行竊自知罪戾難寛如今只求大老爺楊稱宏開普施恩典陳供稱實祗收買銅管四枝王供稱小的亦本邑人祗收買銅梗二枝兹願將贓交案張賡三直剌商諸薩副領事後然着押候查明實在情由於禮拜五再訊○包探沈金隆禀稱前日賊犯王金生竊取老閘之北唐家弄中丁春甫家綢衣四件報捕後捕頭令小的緝獲人贓解案請究丁投案領贓王供稱小的向操待詔術日爲人整容以餬其口失業已久無可謀生不得已而犯竊只求大老爺格外開恩以後定當安分營生不再犯法矣直剌判令笞責三百板然後交保人保去贓給還失主○包探金阿三解挑糞夫張雲祥至案禀稱此人向洋人安德之妻丁許氏索取酒錢任情滋擾洋人報知捕房捕頭令小的拘解請究安德及丁許氏投案申訴前情張供稱小的係太倉州寳山縣人不敢勒索錢文叩求大老爺恩宥直剌判令笞責二百板枷號十日○一百十八號華捕解徐茂朗顧春英葉見廷三流氓至案禀稱小的巡至泥城外賽馬塲邊見伊等攔住陳王氏恣行調戲是以帶入捕房今者捕頭令送請究治陳王氏投案申訴前　徐顧葉同供稱小的等不敢調戲良家婦女直剌判令各責五百板枷號一月 
[法界捕房發落]  
　　前禮拜六堂期應行發落各案因在萬壽期内不理刑名　至昨禮拜一上午九點鐘鄭大令駕　　房會同鈕副捕頭升座發落命將江孚輪船圖竊未成之施阿林帶案開釋○又提竊取首書里衣服之鄧阿榮照原斷笞責二百　釋出○偷兒張阿香陶金觀前經大令訊供昨日命提至案照原斷各笞二百板從寛開釋○賭徒居四在新開河設攤用紅黑　　棺材等名目誘人賭博爲包探拘獲解經大令訊供著照原斷先行枷號二個月示衆期滿責放○丹鳳樓茶館主楊林因與華益如等聚賭逮案經大令訊供著照原斷楊荷枷半個月期滿笞責二百板華枷號三個月期滿重笞四百板○上月初二日竊犯張阿毛經捕拘獲解案經大令訊供責懲俟城内巡防南局來信准其帶回兹在押日久並無信來命帶案開釋○縫工陸起堂控拆字之李順泉代送信函内有售票卽逃夥所竊之衣經大令訊供著交逃夥兹因久不交到命帶案閧釋○偷兒陳阿水竊取某車寓衣服控經大令訊供責懲押候覓保兹以無人具保命帶案釋放○積竊吳仁生經大令訊供著先行枷號半個月期滿釋出○積竊王占　卽截指小王爲包探拘獲解經大令訊供押候查辦兹因並無証據命卽釋放○徐阿福拐騙自强車營勇洋銀八元前經大令訊供姑念先已責懲從寛省釋○烟鴇薛愛卿烟妓石巧林被控逮案著交烟妓巧仙兹以在押日久仍未交到昨日命帶案復訊著將契據交案巧林之夫華松亭飭探帶出交老北門城門委員胡大春具保胡已調至大東門包探遂挈之而回禀復大令仍命還押 
[美界捕房紀事]  
　　賊犯婁阿高竊取虹口乍浦路第十一號洋房某西人家衣服　干件携之而出經包探洪阿寳緝獲帶入捕房捕頭令押候解送英界公堂禀請張賡三直剌訊究○昨晨有一載貨車滿裝木料由數工人曳之而行行經北四川路將某姓小車撞翻壓傷車夫右足旋經一百六十三號華捕將兩造一并解送捕房捕頭令工人以小洋銀數角給車夫令持歸養助不必興訟○中秋節虹口北河南路卽鐵路廢基泰康錢店夥蘇星源私取店内所儲洋銀六十五圜而逸昨經店主某甲尋獲扭交包探洪阿寳帶入捕房捕頭令押候解送英界公堂禀請訊辦 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年十月初二日京報全錄]  
　　宫門抄○諭旨三道錄前○江督劉等奏遵旨會捕梟匪懸賞購緝首惡及布置善後情形摺○蘇撫趙奏查照市價徵收錢糧片○江督劉等奏道員因病出缺遴員署理請旨迅賜簡放摺○又奏遴員辦理上海機器製造局務片○漕督松奏甄别同知留工補用片○豫撫劉奏爲留員差委片○桂撫史奏爲遴員接帶防營片○十月初二日工部鴻臚寺鑲曰旗值日無引見○恭王等謝賞神肉恩○椿壽假滿請安○胡燏棻由山海關回京請安○宗人府奏派考試侍衞馬步箭枝派出鄭王崑中堂○召見軍機胡燏棻○○頭品頂戴兩江總督臣劉坤一江蘇巡撫臣趙舒翹跪奏爲遵旨會同搜捕梟匪地方漸就肅清現仍懸賞購緝首惡及布善後置各情形恭摺具陳仰祈聖鑒事竊臣等承准軍機大臣字寄光緒二十三年七月初四日奉上諭給事中龎鴻書等奏太湖梟匪充斥亟宜妥籌辦法一摺著劉坤一等查明先行具奏太湖界連江浙遇有梟匪出没該督撫等務當各派得力營弁迅速會勦等因同日又奉上諭趙舒翹奏蘇省鹽捕積弊實力整頓一摺其未經拿獲之黑面施老窩子卽著劉坤一趙舒翹會同廖壽豐巖飭派出員弁合力搜捕毋任漏網等因欽此臣等伏查太湖界江浙之間之水面遼闊汊港紛歧匪徒蹤迹詭秘此拿彼竄飄忽靡常梟匪之領帮者名爲總老大卽黑面施老窩子及董必貴必富等匪是也煽惑勾結黨羽甚多在沿湖各鎭市聚賭販私恃强滋擾甚至肆行强刦爲害閭閻疉經派撥營弁嚴拿懲辦並會同浙江撫臣廖壽豐隨時派員通力合作分别緝拿欽奉諭旨又經咨會浙江撫臣並嚴飭統帶太湖水師候補道杜俞督同營哨各弁前往沿湖之吳江震澤一帶分途嚴密查緝旋據探悉黑面施老窩子潛回合肥縣原籍爲其族長施繼齋庇護藏匿經臣等先後派委員弁前往將施繼齋拿送該縣比交嗣因延未獲案復經派員訪拿並懸重賞以期務獲該匪首情罪重大必不任其漏網貽患地方候補道杜俞自檄飭督捕梟匪卽派得力營弁四出偵探該匪董必貴於施老窩子逃回原籍之後因聞緝拿嚴緊卽將餘黨解散獨帶親信數人私往溧陽福緣寺潜伏經杜愈派往之管帶吳家正吳廣升委員謝謙等訪探確實星馳抵寺時當黎明該管帶等各帶勇丁數名踹門而進該匪董必貴聞聲躍出手持七響洋槍猶復拒捕衝突吳廣升喝衆格落槍械立將該匪拿獲並獲從犯管老窩子一名又搜得洋抬砲一桿七響洋槍一桿大口毛瑟三桿馬哈呢一桿前膛洋槍七桿並衣飾多件均交臬司衙門經臣等電飭訊明立子正法當將大槪情形電請總理衙門先行代奏在案查黑面施老窩子當上年飭營嚴拿之後業已遁回本籍復經董必貴函招來蘇恣行不法實屬兇横已極兹幸在蘇擒斬其董必富一犯前准浙撫臣咨復亦已伏誅餘匪由是分散潛逃竊思此等鹽梟志在圖利本非土匪可比苟有一二人爲首則本地莠民外來游勇蟻附蠅趨倍形猖獗但能拿獲巨魁餘黨自冰消瓦解是在鹽捕營弁平日辦理得宜旣不可稍形疏縱有礙官銷亦不得過於嚴苛致釀巨案現據該道杜俞以餘黨解散太湖肅清禀籌善後之策所有扼要之區業經部署各營分頭堵緝使匪徒不能往來勾結並會同臬司督飭地方官認眞舉行保甲嚴禁賭博查辦窩囤以清其源再飭令浙西鹽捕營統領陳光全整頓弁兵講求緝務於背負肩挑之小販則略予寛縱於成羣結隊之大帮則務嚴勦捕並與太湖水師及各陸營聯絡一氣有犯必獲以遏其流庶幾消隱患而清盜藪以仰慰朝廷宵旰憂勤綏靜閭閻之至意此次僅將匪首董必貴獲辦本不足言功惟各員弁購綫跟搜於酷暑烈日之中奔馳數日卽往施匪原籍跴緝亦不下十數起似不能没其微勞且浙江拿獲董必富之案旣經酌保數員可否仰懇天恩將准補蘇州城守營守備吳廣升以遊擊仍留原省補用江蘇候補知縣謝謙免補本班以直隸州補用以昭激勸除仍嚴飭密拿匪首黑面施老窩子務獲懲辦外謹合詞恭摺具陳伏乞皇上聖鑒訓示謹奏奉硃批著照所請該部知道欽此○○趙舒翹片再蘇省各州縣徵收錢糧銀價前於光緒三年十月間經前督撫臣於附奏減價案内聲明每年二八兩月查明市價數目奏報一次歴經循辦在案兹届光緒二十三年下忙開徵之期據蘇州布政使聶緝槼查明市價開摺具詳前來臣等復查所開銀兩易錢市價與本年上忙時數目不相懸殊所有光緒二十三年下忙錢糧應仍照案每兩折收錢二千文無論花户完納先後照價一律徵收以昭平允將來如銀價增漲仍當體察情形隨時核辦除飭司出示通頒各屬一體曉諭遵照完納外謹合詞附片陳明伏乞聖鑒謹奏奉硃批知道了欽此○○頭品頂戴兩江總督臣劉坤一新授刑部左侍郎江蘇巡撫臣趙舒翹跪奏爲道員因病出缺遴員署理請旨迅賜簡放以重職守恭摺馳陳仰祈聖鑒事竊據江蘇上海縣知縣黄承暄禀稱江蘇蘇松太道劉麒祥於光緒二十三年八月二十九日因病出缺所有監督江南海關及蘇松太道關防兩顆業經封固儲庫禀請核辦前來臣等查蘇松太道一缺有整飭地方經徵關税之責該道駐紥上海又爲通商總匯之區交涉之繁甲子各口近以歸還洋欵一事責成該關道經理尤爲吃重亟應愼加遴選派員署理篆務以資治理查有江蘇候補道蔡鈞才識明幹體用兼資曾署常鎭道篆措置裕如中外翕服歴辦要案均能不激不隨動中窾要實爲監司中不可多得之員委署斯缺洵屬人地相宜現經臣等檄飭遵照任事所有江蘇蘇松太道員缺緊要相應請旨迅賜簡放以重職守理合恭摺由驛馳陳伏乞皇上聖鑒訓示謹奏奉硃批另有旨欽此○○劉坤一片再上海機器製造局前因創造新式槍砲者項力圖擴　責令原辦局務之蘇松太道劉麒祥兼管現在劉麒祥因病出缺所遺局務亟應遴員接辦以專責成查有候選道蔣德鈞廉幹有爲留心時事於製造一切軍火均能實力講求直隸候補道林志道穩練老成操履不苟本在北洋總辦支應局務措理裕如臣坤一前因該局事務繁重商調該兩員駐局會辦以資助理現經檄飭蔣德鈞總辦局務林志道會同總理一應事宜責成該兩員恊力商籌妥愼辦理以期周密而重軍儲謹會同北洋大臣直隸督臣王文韶附片具陳伏乞聖鑒謹奏奉硃批知道了欽此○○松椿片再同知等官到工試用一年期滿應行照章甄别兹查有試用同知藍均現年五十二歲湖南長沙縣人由監生報捐從九品指分江西加捐運庫大使指分兩淮復遵新海防例捐升同知指分南河試用於光緒二十二年七月二十四日到工又試用同知徐乃斌現年二十四歲安徽南陵縣人由附貢生報捐郎中職銜改捐同知指分南河試用於光緒二十二年八月初三日蛭工現均一年期滿奴才留心察看藍均精明練逹任事勤能徐乃斌明曰安詳措置合宜均堪留工照例補用除將履歴咨部外理合附片陳明伏乞聖鑒謹奏奉硃批吏部知道欽此○○劉樹堂片再儘先題奏提督强勇巴圖魯李永芳係安徽亳州人前投効河南軍營轉戰豫直東皖廿肅等省出力遞保今職上年經臣奏派統帶豫靖全軍北上嗣因海疆平靖隊伍遣撤該員亦回原籍查該員自　醫清肅後在豫帶勇有年於操防緝捕均能認眞經理須稱得力當此整頓營伍之際合無仰懇天恩俯准將李永芳留於河南差委以備遇事任使除將履歴咨兵部外理合附片陳明伏乞聖鑒訓示謹奏奉硃批著照所請兵部知此欽此○○史念祖片再更換防營營帶遵奉諭旨均經隨時奏報在案兹有管帶　營勇中軍右營總兵楊發貴因病請假所遺　營防勇應卽遴員　帶查有管帶後軍中營副將魏希古約東嚴整堪以調令揍帝遞遺後軍中營防勇查有總兵洪廣成營務熟悉堪以委令接帶除分别札飭該員等遵照將各挂帶防勇妥爲點收督率哨弁加意操練巡防外謹會同兩廣總督臣譚鍾麟附片具陳伏乞聖鑒謹奏奉硃批兵部知道欽此 
 
