# 1906 - 282 - 4912032

 

Page 1

 
 
   
 
 

Page 2

 
 
[諭旨恭錄]  
　　八月二十日奉 
旨福建道監察御史員缺著趙炳麟補授截取舉人熊範著以知縣用傅作楫著以直隷州州同用龍致澤著以鹽庫各大使用李毓崑著以鹽庫各大使用揀選舉人卲剛中著以直隷州州同用劉元鳳着以鹽庫各大使用張德慶著以直隷州州同用尚葆初著以直隸州州同用錢曾著以鹽庫各大使川分發江蘇補用道宋乃鵬直隷試用道陶湘江蘇試用道錢振聲趙文粹安徽試用道朱恕徐銘新四川試用道徐家保廣東試用道林資鏗四川補用同知仲鎧直隸試用同知何朝錦浙江試用同知陳昌琛湖北試用同知黃厚焱江蘇試用直隷州知州黃黼安徽補用知州王士衡湖南試用知州樂嘉荃福建試用通判曹希鐸廣東試用通判蔡正綱廣西試用通判謝祖振安徽試用直隷州州同干芝壽四川試用直隷州州同顏德煇廣東試用直隸州州同顧福基直隷補用知縣吉山西補川知縣祝家瑞世泰浙江補用知縣李光益湖北補用知縣崇善四川補用知縣萬里恩劉含章嚴襄直隸試用知縣董塏吳遠基羅春煦袁樹麒江蘇試用知縣單啟謨范熙苹黃超元姚祖　安徽試用知縣蔣頴濱山東試用知縣陶珩慶昌璋宋廷澤郁濬生朱闌郭懸河羅朝聘山西試用知縣高嘉猷河南試用知縣崔鴻圖鄭培堃陜西試用知縣周慶雲浙江試用知縣楫興福建試用知縣鮑立鋐許乙藜沈從賢湖北試用知縣劉中選湖南試用知縣石承忠四川試用知縣孫儆浙江試用布庫大使陳澤遠福建試用布庫大使劉式和直隷試用運庫大使盧榮恩江蘇試用鹽大使宋葆昌傅丙鑑兩淮試用鹽大使周翰元四川試用鹽大使顏紹儀蕭存誠廣東試用鹽大使王廉俱著照例發往保送分發知府翰林院編修張鳴珂著以知府分發省分補用擬補吏部文選司主事韋錦恩著准其補授欽此 
[電傳諭旨]  
　　八月念九日奉旨光祿寺卿著李經邁補授欽此 
[宮門抄]  
　　二十九日召見機軍李殿林 
[江蘇學會致滬道論開會演説書代論]  
逕復著前奉來函。内開據在籍紳士鍾大令璜函稱。預備立憲。必設會研究。各處以預備立憲爲名。開會演説。恐蹈乘機煸惑之弊。是未受立憲之益。先受立憲这害。故不得不先患預防。以後無論何處。立憲會演説。必當報明官長。由官長保護無論何種演説。亦必報告官長。以備叅考。用以知人心之向背。議論之奇正。若不告而私自開會。則顯然有弊。地方官當隨時解散等因。查開會演説。所以討論學術。研究敎育。發揮公理。考求實業。聨合羣誼。交換智識。均有稗益。况今預備立憲。首在講習政法。要使人人有愛國之熱忱。人人有目治之能力。則集會之際。言論之權。何待强加干涉。然新機初萌。危言百出。未受其利。反蒙其害。竊慮轉貽頑錮之譏彈有礙文明之進步。詳核鍾紳所陳。不爲無見。用特奉布台端轉達學界商界諸君。共喻斯意。况去年罷市一案。督憲曾以此意諄諄告誡。並已通飭各國出示曉諭。惓惓之誠。更生此請。想爲明達所鑒原也等因。細繹尊意。爲慮患預防起見。具佩藎籌。雖然。當溝通新舊之時代。往往有好爲疑似之議論。彼立説之人。於其身旣無所責任。但摭拾似是而非新舊之學説。併併爲一談。於事實之眞相。毫弗研究。其説而中也。則彼固自詡先見之明。其説而不中也。彼又自居於言者無罪。鍾紳　稱。在今日本居多數。試於事實上一研究之。而知其説之不可以盡通也。自奉詔立憲。開會忭祝。演説以暢其旨。以上海一隅而論。所謂乘機煸惑。者何　。并有報明官長者。公且臨會致頌。其餘演説諸君。類皆熱誠慷慨。公亦鼓掌稱善。爲千人所共見。蓋非公之明。胸中或稍有蒂芥。則　以演説爲語含諷刺。如今歲泰州金壇學界開會。地方官聽不終席。不斥　莠言亂政卽指爲聚衆要挾。此等界説不明。雖日日報。明官長何益。敝會曾答左右書。論警察干涉演説。爲變甲而不變乙。流弊甚多。蓋學部新定宣講所章程。於宣講人資格。甄擇頗嚴。獨於監察之地方官。旁聽之巡警。絶無　格之可言。一若一爲官卽有監。察之資格。一爲巡警卽有旁聽之資格。恐同舟踐蹴。如晋師宵濟。終夜有聲。惡在其有安　之秩序也。鍾紳函謂報告宮長以備參攷藉知向背奇正。夫因參攷而知向背。奇正。其必先有監察之資格明矣。又謂不告而開會則顯然有弊地方官當隨時解散。夫不。告而開會其有弊無弊。固憑空之臆説。若開會旣已報告。而地方官不即蒞會。（如某處因事開會堅要官長不至）甚至如立憲之詔已下。惟恐民間開會。故諉不知。旣知矣。亦弗蒞會。（如報載福建事）其隔閡情狀。咎果誰屬耶。同人之意。以爲如彼所爲。即使開會。而報告而。 
官蒞會。於設會之　質旣罔聞知。於到會之規則。更多紊亂。（如會 
 
 
 

Page 3

 
 
塲打恭屈膝及僕從携烟袋侍候甚或　坐聽講席）一言不合。卽曰解散解散。質之鍾紳。若而人者。知向背奇正耶。　此所謂疑似之議論。按之事實。有不可盡通者也。（未完） 
[日本人紛入北滿洲]  
　　二十八日東京電云日人取道長春孟家台（譯音）前往北滿洲者仍絡繹不絶譯字林報 
[赫德照舊之供職之傳聞]  
　　神户西報載華盛顿電云中國海關總税務司赫德當照舊供職譯文匯報 
[派員實行立憲之預備鎭江]  
　　江督周玉帥以東西洋各國報館林立雖厮養走卒亦無不披閲報紙故能人人明義務知公益而合乎立憲國民之資格今中國官報曁各種報紙但銷行士商小部分而多數鄉民且不識報章爲何物現在頒發明詔預備立憲舉行地方自治必須開通民智方於事有濟爰於日前面諭寗藩繼方伯札派官報局員茅君子貞親赴蘇松常鎭一帶面晤各府廳州縣商同勸閲報紙之法須責令鄉董廣爲儲購凡一村落皆設報紙演説會以期漸開知識養成立憲國民云（皆） 
[贛撫批飭再議緩開商埠抵制良策南昌]  
潯郡紳董呈請贛撫緩開九江商埠當奉批飭潯道會同藩司曁農工商礦局籌議詳復業己議定請暫緩辦復經贛撫批示云龍開河開埠經費端賴輪船米捐兩項前此收數固屬無幾日後能否開禁亦尚未可知無米爲炊自應暫從緩辦惟案查瑞前道詳請開埠案内聲明日本德國思欲佔取龍開河西岸開築馬路杜覬觎之狡謀非自開商埠難佔先機　情胡前部院批謂此事極不可緩現在事爲各國所知若我因欵絀而停辦外人必將乘間而入計將何以禦之外人開埠辦法總以修築馬路爲先務江蘇之吳淞寳山可爲殷鑒不可不慮仰再會商該紳等悉心妥酌預籌抵制良策詳議具覆是爲至要此繳（田） 
[滇督委繆道出洋勸集路股廣東]  
　　粤督岑雲帥昨准雲貴總督丁咨稱竊照本部堂奏准集股自築滇蜀鐵路需欵甚巨亟應廣爲集股俾路工期底於成除沿江沿海並内地各直省前經咨請代爲勸集外查東南洋各埠華商殷富者甚多大都熱心祖國得人勸募自不難立集鉅資現復開辦騰越鐵路道長費鉅待用尤殷茲查有雲南補用道繆道國鈞才長守潔信望夙孚堪以總辦招股事宜派往東南洋親歷各埠相機勸集又滇省礦產藴蓄閎深鐵路果通則需用尤多開採尤便礦路相輔利益當更不資並由該道畱心訪訂鐵路工程師礦師及設法勸募財力富厚紳商籌辦各種礦務或獨力開採或集股設立礦務公司開採均准來滇訂議開辦除札委并刊發關防祇領啓用外相應咨明查照轉飭地方官知照等因當即轉行善後局移行查照矣（寒） 
[黃沙鐵路緩築之原因廣東]  
　　黃沙至西村爲粤漢鐵路幹路第一站自鄺星池工程師到局任事後已預備一切卽行開築欲盡年底告成近因石圍塘至三水枝路總公司擬以一百七十萬向兩湖贖回鄂督張之洞以爲估價太低遂至疑及黃沙至高唐之路估價亦抵（此段路亦是歸三省所贖回者）再派公正工程師來粤公同估價故開築之期想須延遲數月矣（冬） 
[車站派日兵防賊奉天]  
　　由鐵嶺至奉天之鐵路時有馬賊爲患夜間開車尤多不便現議自陽歷九月二十五日起擬定每一車站派日兵一名以爲防賊之預備（呂） 
[南昌敎案懲犯餘聞江西]  
　　南昌敎案各首犯早經正法茲悉尚有爲從餘犯謝袁洲周得勝彭炳生吳友　四名均擬罰作苦工二年劉東林子擬罰作苦工一年胡明應羅聲仔李老三熊荷子郭毛頭萬葉林胡廷學七名均擬罰作苦工半年現均由縣提禁移送工藝院按照年限分别工作（精） 
[霍山敎案餘聞安慶]  
　　前任霍山縣秦達璋以敎案撤參現署霍山縣楊志瀛又以要犯逸去日前又由皖藩司牌示撤任遺缺以李維源前往署理○日前駐霍辦理霍山縣敎案楊奎緩觀察委巡防營第四旗哨官徐正興哨弁將霍邑在案之差役四名押解到省現己交首縣收禁矣（　多） 
[江蘇學務處札文（爲崇明毁學案通飭不准圖謀寺產事]  
　　案據崇明縣紳士王師曾等禀不人祀典之廟宇槪請改作學堂之用等語查寺宇雖准酌改學堂然僧人苦行募建及地方勝蹟所關與夫鄉民歲時報賽之所亦應酌予存留勿傷鄉土感情前奉部飭以僧俗皆朝廷赤子一視同仁并無歧待務須明白宣示使地方紳士不致以興學之故圖謀寺產各僧徒亦不致勾結外人潛滋隱患嗣後僧徒有愿將寺產興學者須禀由提學司立案酌議數成充學堂經費酌畱幾成充該寺香火紳士不得勒捐僧徒不許私賣其有不守淸規者地方官紳查實亦只能另易住持不得藉端收其產業早經本處通飭各屬遵照在案該鎭天后宮據崇明縣魏令禀本係列入祀典前次沈書珽等借設研究會如果協商鄉人禀陳官長俟各承認許可然後開辦何致激憤閙事乃突遷神像私逐僧徒冒昧發端殊乖公理本處迭據縣委及沈倪各生禀詞節次批飭崇明縣嚴辦首要責令滋事人賠修致用學堂并先後轉行撫憲批示飭縣迅速持平議結係爲維持學務起見至沈氏父子之鹵莾滅裂豈能認具恪遵部章克孚鄉望耶該生等於此中情理全無體會輒以致用學堂仍借設於天后宮爲請可謂漫無閲歷仍遵照迭次批札聽候地方官查照憲批處飭持平議結母再嘵　蔓訟切切除札崇明縣飭知外合亟通行各屬一體知照（且） 
[電催提學使到任蘇州]  
　　江蘇學務處茲以蘇省學務繁重一切急待新提學使到任籌商己禀請蘇撫憲電致學部飭催周提學迅速到任（甲） 
[鎭海學界禀寕波府喻守電（爲邑令藐視謁聖事]  
 
 

Page 4

 
 
　　寗波喻升府憲鈞鑒今日遵諭謁聖邑令藐視此舉至署商請愼重反遭責備恐各學堂因此解散禀請維持詳究鎭海學界公叩 
[喻太守復電]  
　　公立學堂學界諸君電悉今日舉行謁聖共禮名義正大各屬臚歡翁令何所容其藐視施其責備眞不可解望諸君持以定力勿稍灰心並婉導諸生仍前力學本府自當維守一切蕃（南） 
[督練公所限制投効學生蘇州]  
　　蘇省督練公所近以候差學生報名投効者紛至突來無可位置爰定限制札飭一標統帶劉錫鈞略謂投効學生如果品學均優持有文憑者先由該統帶考驗合格再行呈請覆考發標試騐酌量委用其餘均母庸赴標投考卽轉諭各生知照云（且） 
[拒約志士出獄廣東]  
　　馬達臣潘信明夏仲文三人去歲因拒約事被覊南海縣獄海内外同胞寃之茲啟明學堂禀請省釋已蒙大吏批准於念三日十點鐘出獄學界及工商各界皆就廣濟醫院特開茶會以志歡迎（玉） 
[箸名箸述家逝世淮安]  
　　鹽城陳惕奄孝廉玉澍 
素乆道義文章聞海内江淮間推爲大師當代名公巨卿爭迎恐後客秋應粤督岑雲階宮保之聘賛襄要務編輯政書今春忽患風痺旋里養疴不意二豎迭擾藥石無靈竟於本月初四日逝世孝廉生平著述甚多已刊者有毛詩異文箋後樂堂詩文集民權釋惑敎育芻言等數種皆有功世道之作蓋敎育家而兼著述家實近年來不易見之人才也（顚 
[皖省觀操人員首途安慶]  
　　今歲南北陸軍在彰德會操皖撫曾札飭督練公所選派陸軍人員前往參觀以資閲歷現己由該所選派帮辦敎練處兼參謀處許瑞兵備處蒐討科提調吳介璘叅謀處檢閲科提調李亨一標一營管帶樊衛棠二營右隊隊官鄧志洪一營後隊排長王道濟均於念二日起程前往（多 
[醴陵磁業之發達湖南]  
　　湘省醴陵縣磁業公司去歲由端升撫籌撥官欵一萬八千金爲開辦經費其常年費尚未籌有的欵現該公司附屬之磁業學堂己製成試驗品多件賫呈各衙門局所考驗均極贊賞新任臬司莊廉訪即擬禀商湘撫籌撥常年經費以圖振興實業各處磁商見試騐品極佳爭相定購因定於十月初一日開窑所需砂料及一切應用之物已往省垣購辦該公司議招股本五萬元先由總理袁伯揆觀察承認一萬元其餘分寄長沙常德湘潭及醴陵本埠四處招集以期利益普及現在又由袁觀察代招一萬元長常各處亦已招得二萬餘元尚餘數千元之股不得以整數承認仍取利益均沾之義磁業學堂日本技師安田乙吉君其内眷亦於月前來湘經該學堂留充陶業模型敎習卽將學額推廣添招女學一班暫定學額三十名專習轆轤模型之事九月開學年終畢業明年卽酌給薪水派充陶業職工報名者己有百餘人之多（佐） 
[贛撫批辦假冒洋商私售彩票江西]  
　　南昌洋務總局呈報程益武等假冒洋商開設行棧私售彩票並函復律師各情形已紀前報茲贛撫吳仲帥批示云查各省開辦彩票均係奏明辦理不准商民私自開設程益武等旣敢顯違禁令復敢假冒洋商實屬貪鄙無恥該縣等旣將該帮夥謝裕光帶案訊供程益武赴漢未回合同又已寄去顯係狡供避就准將謝裕光卽謝寳琳原捐從九職銜先行斥革追取執照繳銷仰洋務局迅飭該縣提案勒交程益武到案訊明何時私開此項彩票公司共己售票若干得受票價若干並如何開彩合同如何訂立均卽分别追繳按律從重擬議詳候核飭遵辦仍一面由縣勒　嚴限密拿程益武務獲到案究追母稍違延云云至程益武之妻現已經縣拘案管押官媒限交其夫到案矣（用） 
[廣東省城火災]  
　　二十八日香港電云禮拜日廣東省城失火焚燬房屋二十九所譯字林報 
[香港輪船失火爲害之烈]  
　　二十八日香港電云漢口輪船失火人口焚斃者　有一百名貨物之遭損失者計値洋二十萬元譯字林報 
[俄國撙節國用]  
　　神户西報載倫敦電云俄國財政部大臣所發刊俄國財政情形之報告已由俄皇核准並諭令明年預算表所籌各部院用欵應極力撙節 
[俄國内政腐敗之一班]  
　　神户西報載倫敦電云俄國　列蘇西報　稱俄國交通部盜用公欵二百萬磅業己發覺又俄國列士報謂俄國政府正籌議節省各部院之用欵 
[日本預籌財用]  
　　二十八日東京電云日本各部明年用欵皆逾於今年預算表所定之數日本政府擬將各事大加整頓以冀不失舊時之景象云 
[美大員已離古巴]  
　　廿八日倫敦電云美國兵部大臣塔虎脱副大臣俾根陸軍大將馮斯敦皆已由古巴起程新任古巴總督麥根出示聲明塔虎脱所許之言彼當照行且彼所辦之事當仍保存古巴之獨立云 
[英國裁減海軍]  
　　廿八日倫敦電云英國斯丹達報載稱英國海軍部擬於英國海岔艦隊内抽調戰鬥艦四艘大西洋艦隊内抽調二艘地中海　隊内抽調二艘編爲豫備軍所有皇家隊均改爲豫備軍水兵亦皆裁去如是一轉移間則各水兵可投魚雷艦隊矣譯字林報 
[法與摩洛哥將起衝突]  
　　二十九日倫敦電云法國與摩洛哥將起衝突盖摩洛哥在塔斐列脱南尼其利亞兩處之間搆造種種有碍商業之舉 
[俄國敗將撤任]  
　　二十八日柏林電云俄國陸軍中將司徒塞爾因病撤壬 
[日俄訂立商約]  
　　神户西報載倫敦電云傳聞日俄兩國現在俄京聖彼得堡會議之通商條約西十二月間當可簽押 
[英員赴俄之議作罷]  
　　廿八日柏林電云英國派員赴俄以表尊敬前國民院之意因駐俄英公使旅俄英民及俄國新舊兩京之保皇黨皆不以爲然業已作罷 
[奥國大員告退]  
　　廿八日柏林電云奥國外部大臣高羅初斯基伯爵擬辭職惟奥皇不允所請奥國陸軍參謀長己在告退之列 
[德國親王自請解職]  
　　二十八日柏林電云德國　亨洛親王往謁德相蒲盧親王懇請解職並自陳發刊其父奏議一事私心頗以爲歉云譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續錄蘇藩示傳扣委人員蘇州]  
　　（布理至吏目）（舊班縣丞）彭衍增吳登泰梅啟斌沈鴻元張宗灝朱鑾藍承松許寶綸許樑金銘何霽光張克煊（勞績前先班）（主簿）徐如滁（縣丞）藍承松華承緖勞績本班）（縣丞）汪元魯葉恒新楊挽瀾管鈞姚貴慈余承楨龔世棟葉紫綬（從九至未入）（新班）胡焜沈維增孫濟淸史良徵徐興許慶馬振元王廷棫王元升顧祖榮呂長洽杜錫祺黃毓瑞顏澤鎬程啟孝李慶錫朱慶鏞王榮綬周經模夏汝舟張興彥李迺弼徐廷英邵懿頒聶師賢秦爾泰章廷愼范思綬裕森汪德元郭照藩吳之傑馮驥劉景儀（舊班）祝觀瀾李登甲閔賡元陳彭壽程振檟黃鏞姚寶侃柴綬羅慶昇任振綸姚光喣周元城錢敦泗郭岡壽林爾興徐鉦蔣袒錦潘西周王德齡錢昌訓張煥孫臬葉洵陳其恕白福元楊永培（勞績前先班）郭岡壽林爾興吳世瀛夏汝弼陳乃熙沈枚（勞）績本班）沈維垣許少埏呂長治（且） 
[革員運動得差揚州]  
　　革職降選之甘泉縣宋季久大令交卸後卽赴省運動茲已奉鄂岸督銷局委辦武穴分銷優差（引） 
[湖州府禀報提欵賑災杭州]  
浙湖各屬水災歷詳前報現經湖州府李慕皋太守捐廉集欵分别運米平糶禀報到省略云卑郡濱臨太湖地勢窪下本年夏秋之交雨水過多田禾盧舍均遭淹沒烏程之瀕湖西北一帶被災尤重鄉民連日紛紛來郡呈請勘賑匪棍卽混雜其間乘機鬨閙幾至無可理喻且卑郡存米無多閏四月間因各路禁運來源不通米價驟漲自遭水災米船更少每石增價至八元有零人心惶急經卑府先行派員馳赴各莊逐一查勘並諭設法宣洩改種雜糧一面倡捐洋五百元會商郡紳籌助欵項平糶並諭各米行速平米價民心稍定嗣奉憲臺電諭據桯安二縣電禀水灾甚重請撥欵運米平糶飭先動積榖備賑就地措欵購米不敷由同籌濟等因奉此查卑　府倉及程安二縣積榖並存典本息洋元於光緖二十八年辦理平糶全數提用後由官紳捐集洋一萬二千四百三十八元零存放各典生息計自二十九年起至三十一年止遞年收息加存共洋一萬六千九十元又經董處存洋一百九十餘元已照請紳董一併提回赶赴有米之區購運回湖平價開糶一面擬商勸僚屬紳富湊捐成數並將卑府捐洋陸續購米接濟如有不敷再懇憲恩籌撥云云（的） 
[補錄欽廉風災電禀廣州]  
　　署廉欽道王秉恩欽州知州李象辰日前電禀粤督云欽州初三日酉初颶風自西北起大雨如注旋轉東北而東南愈吹愈猛日夜不息至初四日卯末風始稍息雨亦漸止城廂内外屋無完瓦大木及電桿盡拔職道衙署係新建圍墻全塌瓦盡碎揭器具亦破壞卑州衙署己舊破壞尤甚儀門已倒四堂及旁屋瓦面全揭其餘房屋均有損壞新建習藝所瓦亦全揭後座倉盡圮幸均未傷人監覊經卑職督率保守人犯尚無傷逸職道督飭卑職周歷城廂履勘民房鋪户倒塌十分之一壓斃男女十二名口傷者二十一人附城河面停泊鹽船民船多有沉沒當經酌給撫卹人心安定買賣如常軍械局庫瓦全揭槍械盡濕逼碼多不堪用當飭看管員弁督勇逐一打抹搬放中學堂營學堂两等小學堂亦多倒塌損壞學生均無棲止已飭暫行停課一面飭匠葺補四鄉有無被災已派委員分投查勘再行分别撫卹禀報並飭局將電線修接廉屬及防城有無被災情形輕董若何亦已電詢後再　禀田禾於七月望甫經得雨今又被風如果收成有礙荒歉堪虞應如何籌賑容再禀辦欽州瀕海多風如此巨且久者近數十年所罕見職道德薄尸位卑職奉職無狀慙悚無似合將大槪情形先行電禀○北海何署鎭長淸署廉州府高覲昌署合浦縣池仲祐等電禀落郡城本月初三酉刻陡發颶風戌亥愈甚雜以暴雨拔木飛沙異云猛烈寅刻漸息城廂内外壇廟衙署學堂民房均多毁損瓦桁散常府縣兩署尤甚全署瓦翻墻屋大半倒壞府署頭二門全行倒塌府縣房科案卷浸濕甚多監覊福祠押犯處所墻倒殆半經卑職仲祐調督各勇徹夜巡防各犯幸無逃脱此次風災據土人云從來罕有四鄉沿海恐更較甚卑府等已分派員紳分路查勘惟卑屬幅員遼闊往返需時容俟查明各鄉及沿海房屋船隻情形究竟人口壓斃若干田禾受傷若何另行詳細通禀酌求撫卹現擇附城被災較重應行救賑各節先行籌辦謹將大槪情形先爲電禀憲台察核（兹） 
[嚴催徵兵歸伍松江]  
　　華婁徵兵一再札催仍有逗遛在松未能尅期歸伍者近復由管帶官阮伯陶君查明姓氏年貌箕斗及原保人禀請督練處嚴札各縣謂再不歸伍即當拿辦華婁程伯棠何秋坪兩大令一面開列姓氏出示曉諭一面函請各原保紳董勸從速諭（酒） 
[馬路調兵巡防蘇州]  
　　蘇撫以蘇垣閶胥盤門尚沿馬路一帶前經飭派陳有珍所帶巡防隊中營駐紥現該營已調回操練特札飭撫標兩中軍所帶之左右兩隊前往塡紥巡防以專責成（且） 
[中學堂示諭申送學生到堂日期蘇州]  
　　蘇州府中學堂近由各屬申送學　經蘇府孫太守於二十六日會同監督在堂考騐錄取金德華張朝鈺郭景汾蔣泳元吳耀德金齊霍等六名刻由監督示期於九月初一日呈繳三個月膳費並立志願保證書到堂肄業（且） 
[鄂督政體違和武昌]  
　　鄂督十中秋節前在野外察閲秋操軍隊感受風寒致有腹瀉頭眩等症連日未見寮屬（户） 
[陸署臬祖太夫人仙逝蘇州]  
　　署臬陸申甫廉訪之祖母郭太夫人於念五日亥時在粮道署壽終念八日已時大殮撫藩以次文武官員咸往吊奠（且） 
[内河小輪定期開班揚州]  
　　揚屬每届秋汛内河小輪均停駛兩月以免衝損圩岸本年水退較遲招商戴生昌大東三公司勘緩至九月朔起遵照原章按日挨次開班云（引） 
 
 

Page 10

 
 
[福州鹽務兩志]  
　　閩省東西溪各官運局近日倉儲所存有限而浦城尤形匱乏現已電催省倉趕緊盤運以濟民食無如溪船户因官中將酒錢每包减去角八又不准夾帶脚鹽以致溪運停滯官運局提調前日飭傳鹽船牙高某限令雇船載運每月至少以四干包爲限否則立予重懲○閩中縣澚各鹽幇皆巨紳家所辦現由李仲昌司馬開辦鹽厘設立騐卡多處所用人員無論官商鹽船一有不合往往扣留况每小担抽厘六十文一大担抽釐一百八十文運者無利可圖因此江口各團曾議擬將停運不發買又聞莆田幇有一種鹽販平日挑柴赴莆田塲一帶售賣所得之銀易鹽而回現因開辦鹽釐該塲禁鹽出鄉柴販亦無可獲利云（史） 
[松江營務類誌]  
　　護軍中營由前任提憲楊鏡巖軍門挈帶來松僅有幇帶而無管帶作爲提督坐營旣而軍門以事務殷繁移請督撫另委江陰營遊擊鄧遊　爲　帶目下提台徐吉雲軍門以四鄉匪徒出沒需兵鎭壓爰將該營調札各處計北鄉杜家行一棚浦南葉榭一棚南匯下砂鎭一棚其餘尚需扼要移駐至管帶官仍擬裁撤作爲提督坐營○新任中營李蘭閣叅戎接篆後近奉提督徐軍門札委仍兼帶新兵正營叅戎遂涓吉廿七日入營視事（歌） 
[松隱鎭學商界慶祝立憲松江]  
　　金山縣屬之松隱鎭于本月二十一日由商學界發起懸燈結彩慶祝立憲是日下午二時朱樂天君及商會會長吳少圃君相繼演説立憲之利益聽者咸鼓掌稱善助） 
[傳諭厚賻故道家屬武昌]  
　　前准補江漢關道寶豐身故後鄂督優加撫卹并傳諭武昌府汪守勸署道陳某代籌數千金贈其家屬陳婉詞謝却而現署斯缺之桑寳則仰承督意慨然允之（户 
[長橋傾圮揚州]  
　　揚城迄東十里有萬福橋長亘二里有奇車馬行人終日不絶茲因上流各壩開放洩水溜勢湍急於二十四日已刻忽然傾圮中斷二十餘丈幸在白晝未傷人命往來行人業巳由十二圩救生局派船多艘來此載渡矣（詳） 
[補記温州水發]  
　　本月十四五等日温州海濱浪急風狂兼又大雨如注内港水勢頓漲至四五尺之高平陽檣墩門地方水溢簷際無異發蛟人畜房屋漂流無算各商家所囤貨物亦均浸壞誠巨刧也（卽） 
[平糶局踏傷人命揚州]  
　　揚城平糶卯正開局辰初即閉窮民爭先恐後擁擠不堪八月念四日石塔寺平糶局踏死婦人一口江都縣袁大令得報往驗並查察該局辦理情形（引） 
[刦典案記過勒緝蘇州]  
　　華亭縣葉榭鎭大德典當被盜搶刦一案現經松府戚太守以葉榭鎭得勝港口駐有提標右營舢板三號鹽捕中營搶划一號當該典被劫之際該哨弁艙長等並不抵禦追捕咎有難辭詳奉撫憲飭將鹽捕中營艙長劉庚記大過一次並奉江南提督飭將右營右哨一隊千總周金彪外委高廷邦黃明德各記大過一次以儆玩泄並勒令協拿贜犯究辦（且） 
[訊究刊刻領米傳單常州]  
　　武陽兩縣賴何二大令以盛姓被匪揑刻領米傳單一案現由通州拿獲呂鑾一名據供曾在常州城内靑菓巷楊文藻家刊刻盛府發給錢米傳單得洋十四元等情抄供移縣經賴何二大令提到楊文藻訊據供稱住靑菓巷惲八先生家經　田租呂鑾並不認識刻傳單之事實不知道等語現已移請通州將呂鑾解縣對質　免狡避（且） 
[地保匿報命案揚州]  
　　八月二十日北門街正誼巷土地廟内有男尸一具週身爲棉花捆縳滿潑洋油用火焚斃首面皆枯兩足亦爛該處地保竟匿不報驗擅自掩　埋在甘泉境内江都袁大令聞知不分畛域立提該地保於念四日開塚檢驗並提死者鄰右研訊現尚未確供也（引） 
[搶火斃命武昌]  
　　工程第八營後街某姓家因傾潑洋油失愼延燒鄰居四家有某剃匠搶護衣履未能逃出遂致焚斃（户） 
[嚴懲書役揚州]  
　　江都縣署書辦許蔭本差役王明作奸犯科無所不至袁大令於八月念三念四兩日因案將許書王役分别重懲以儆其餘引 
[潑婦累及母家温州]  
　　西郭橫街某婦素性淫蕩潑悍異常前日與伊夫某甲口角忿甚操刀自割劃傷左頸血流不止鄰人聞之咸欲將婦送官究辦旋由母家延醫救治並向禮始克無事（卽） 
[邪巫宜禁松江]  
　　松郡門内下塘近有女巫某氏托名陳三太太附身謂能覩鬼神决休咎愚夫婦信之者頗衆近日忽稱有神憑之能以舞動見鬼昨日府署西首某姓家延往看鬼街市熱閙之地該巫竟敢受人香花摸拜信口狂言府署近在咫尺而竟胆大妄爲若此不知何所恃而不恐也（酒） 
[上海官事]  
　　兩廣督轅文巡捕吳通武巡捕蔡伯椐奉岑督札派　迎周玉帥昨日來滬偕至道轅禀見○吳淞口厘局員知縣吳樹耘到道禀謝奉飭畱辦半年○候補縣知縣張篤鼐禀請期服假二十一天○奉賢縣王邦鼒至道禀辭○大東門盤查委員邱慶騄請假赴蘇（宜） 
[製造會辦接差]  
　　製造會辦現由北洋練兵處札委張介人觀察來滬接辦觀察己由省來申接差（尺） 
[派員來滬調查蠶絲]  
　　奉天將軍趙留守札委候補道榮觀察至滬調查絲繭出產以何處絲質最佳何處絲數最多行銷以何處最占多數並絲市一切盈絀情形一併調查明晰回報候核等情聞觀察業己抵滬（宜） 
[札願解還道庫銀兩]  
　　滬道瑞觀察以前縣汪大令修理　署曾在道庫借給欵銀二千兩汪令交卸後未將此欵灘派解還現經滬道札飭王大令應將此欵如何灘派即日復道以便提還歸墊云（宜） 
[閲看男押所]  
　　昨晨九句鐘英工部局總董雷福森君偕同英總領事霍必蘭君至公共公廨會同開司馬將男押所閲看一周晤談許久而别（力） 
[道批二則]  
　　（張徐氏禀批）查已立婚書輒悔例應治罪仍行斷合此案該氏一再赴廨控究批令調處不必成訟免傷兩家 
 
 

Page 11

 
 
和好實爲爾女將來過門相安地步該氏母得聽唆砌詞越凟仰會審委員諭令遵照並傳男媒唐大洪向梁王氏等切實開導具報抄黏並發（祝嗣豐禀批）案經批飭勒交帳簿限提陳竹成質訊迄未復到茲又據具禀前情仰會審委員秉公斷結母再遲延（宜） 
[薑捐仍歸水菓業承認]  
　　本埠薑捐一項本由水菓業認定數目呈繳貨捐局轉解日前有計某者投禀釐捐總局請准加成承認經陳前督辦批飭貨捐局議復在案茲水菓業董黃名祥等亦繕具公禀請照原案免致紛更釐局督辦已察酌情形批准照辦矣 
[嚴查會匪私運軍械]  
　　江督周玉帥以沿江一帶會匪出沒爰特札行滬道函致税司如遇商輪出口嚴密查禁奸商私運軍械以防接濟匪類（宜） 
[三誌德兵戳斃日人事]  
　　德兵戳斃日人已兩紀本報茲悉除受傷之日人已經身死驗殮當時尚有二日人受傷亦經捕房送醫求治至昨農又有一人因傷斃命除由捕頭報告日領外並將行兇四德兵一併解送德領事署押候訊辦（似） 
[槍船艙長不法]  
　　浦東總巡局備有槍船四艘在浦東等處查拿鹽販前日有艙長胡某在久大碼頭見某划船上有鄉婦某氏携鹽一篋胡卽向之敲詐聲言扣留划船該船户挽人賄給洋四元二角始將船放還事經謝明府所聞已飭丁密查矣（尺） 
[飭查失火]  
　　美租界老朱家宅王陳氏家昨晨失火旋即撲滅捕頭飭探朱桂生查係廚房柴堆起火禀復捕頭核奪似） 
[限期移解被告到案]  
同知汪鴻年前投縣控外甥郭建侯誑騙巨欵一案曾由縣尊提郭押追旋挽人保出串出洋人分赴英法兩廨誣控嗣又禀由商會轉詳商部札行滬道親提質訊等因已誌前報茲悉汪鴻年卽分投道縣禀到惟聲明係本省候補人員故遵例遣抱已派司帳馬文英禀投到縣業奉道憲批准札飭英廨立傳郭建侯移解到縣詎郭抗不遵諭又投道縣嘵嘵置辯卽奉滬道將郭禀嚴行批駁一面迅飭讞員關司馬定限三日將郭移解到縣母任再稽云（宜） 
[蒞驗吞烟斃命]  
　　台州人鮑小巖在新租界坆山路四十九號房内爲鞋底作工匠前日被同類戴阿川鮑維叚戴方啟等軋往某茶館向之嚇詐鮑一時情急喑購生鴉片烟吞服自盡經人覺察立送仁濟醫院救治業已不可挽回故仍舁回迨至黎明斃命屍兄鮑裕雲立卽投報捕房飭探將鮑戴等三名及証人王家巧一併拘入一面報請上海縣王大令蒞塲相驗昨午大令蒞驗委係服毒致斃當由屍兄棺殮具領鮑戴等仍由捕房帶回候移提訊究（深） 
[上海縣案]  
　　紹興婦人夏沈氏吞烟畢命王大令相騐後移請法公堂飭提誘氏姘識之曹金壽到案訊究曹供在法界利泰昌報關行爲夥興同鄉夏沈氏姘識五年此次並無口角不知因何吞烟自盡大令謂本縣訪該氏被爾姦佔多年爾今另姘一婦將沈氏離葉沈氏不願因而自盡曹供氏母前有信來命氏回籍沈氏有無顏回鄉之語大令曰該氏本夫不來控究是爾之幸控則必須到案須究判交的保○鎭江人王毛囝在嘉定犯竊被拿到官供係上海人民因遞解到縣又供在上海做過小工原籍實係鎭江大令判掌頰二十下押辦（宜） 
[總工程局記事]  
　　王朝楨控西門外乾昌和烟紙店覇佔房屋案由局提譚順之訊明又派探催傳股東張景周到案訊據供稱二十七年由朝楨之父王瑞棠在日言明租給十五年爲期立據呈電當付定洋一千元今王另欲加租索費爲難孫明府判着自邀公正人在外理勸禀復○划船女子吳阿大因廣東木匠林阿吳蘇阿文下船時動盪因之口角互扭並推女子下浦巡士解局訊判各戒責四十下尚有唐阿表在局相閙提訊判戒責一百下押三天餘均斥釋（尺） 
[公共公廨早堂案]  
　　昨日包探何阿春在南京路拘獲掉包犯陳友三李國章二名解赴公共公廨請究各失主投案候示讞員關司馬會同美白副領事提訊蔡仁茂劉書慶盈記羅阿林豐順公同和莊等六家投稱被陳李等各騙去洋一百元劉炳仁洋五十五元共洋一百五十五元均以鉛餅掉包竊去請究司馬訊之陳李同黨共有幾人陳供尚有王陳張李等四人司馬判陳友三發押西牢三年李國章一年均作苦工一面嚴拿同黨再行核辦○紅帮木匠李洪元用鐵練鎖住學徒朱柏榮之足閉於樓上作工爲柏榮之父朱友祥知覺投老巡捕房控告捕頭飭中西探至阿匠樓上果見柏榮被鎖遂將鐵釘起出併柏榮足上一丈餘之鐵練帶入捕房捕頭卽飭探至公廨出票將李洪元提案訊究中西探將鐵練鐵足箍長鐵釘等呈案請騐訊之柏榮旣鎖足尚須作工否柏榮供要做如做不好併且毆打况所食粥飯多是冷的訊之李洪元供稱鎖足一事是其祖母所囑司馬商之白君判將李洪元發押捕房三個月兼作苦工以爲凌虐學徒者戒○前和豐廠洋人孛蘭以侍者潘阿順行　金表練條等控奉公廨讞員關司馬將潘供出串竊之馬阿炎到案訊辦在案昨日人證已齊解請訊究馬供並未將表交伊且影響全無求察訊之森康押店之李阿馬供此表係中西書院茶房潘阿順來押計洋三十元是實司馬以値價三百元只押三十元顯見當作賊贓收押遂判李阿馬罰洋二十元當本無着潘發押西牢六個月馬開釋○前日公堂判發濟良所之孫二姑娘昨日仍由包女董送案禀稱該婦在所吵閙不堪兼有烟癖所中未便留養司馬將孫申斥一番改發棲流所擇配○王春山控周三拐賣伊姪媳馬氏昨由探張寶榮將周提案司馬着押　過堂訊奪○前金子堂控徐阿炳竊主人白馬一匹報探將徐拿獲供出夏江全牽竊巾廨派差至大塲鎭將馬牽回夏則逃逸徐則判押捕房三月在案昨由探邵仁福續獲夏江全解究徐供是小的所竊與夏無涉求察訊之夏供實遭誣指讞員關司馬以徐不應飾詞两鼓商之美白副領事判夏發押捕房三個月徐除原判外再加押一個月示儆○婦人沈王氏與鄰婦楊馬氏細故口角沈卽用門閂將楊打傷面部報捕解究司馬判罰洋两元○王曹氏宋曹氏代李竇氏縫綛灰鼠毛皮失去一片爭論扭打經李報竊行兇等情由包探李星福解究司馬判王罰洋两元宋押官媒賠贓洋十元○開洗衣作之石法記以汚水潑作經工部局查明飭捕傳究司馬判押候明日解訊○陳阿保前犯竊案今又至何云昌家竊取銀飾報捕解究司馬判押捕房六月滿期逐出租界（力） 
[法租界捕房事]  
　　徐阿大行竊某洋棧皮皂磁缸一百三十四只向人兜售爲探查知立卽拘入捕房奉飭押候解公堂訊辦○陳阿四行竊某甲家銀噐等物携往押店質錢被包探撞見拘入捕房押候解究○宵小唐五前晚掩入某作塲竊得木植數株爲捕巡見扭解捕房奉飭押候訊究（深） 
[美租界捕房事]  
　　某西人飮酒過醉在武昌路逢人便毆由八號西捕拘入捕房押候醒釋○某俄人在百老匯路西酒店内沽飮被某西人擊傷面部由該俄人投報捕房奉飭西探查辦○鐵工洪根生張阿二在途互毆由七百十一號捕拘入捕頭以各有不合斥釋○剃髮匠王四福之學徒張阿六被東洋車　跌受傷由捕併送捕房奉飭車夫押候送究張送醫院求治○永祥里口昨斃無名丐屍一具由四百九十號捕回報捕頭飭傳地保報堂棺殮（似） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
