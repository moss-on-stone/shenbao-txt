# 1907 - 403 - 4912510

 

Page 1

 
 
   
 
 

Page 2

 
 
上諭 
　　十月十八日奉 
　　上諭現在天氣漸寒京師兵丁當差勤苦殊深軫念所有八旗及緑步各營官兵均著加恩賞給半月錢粮以示體恤欽此同日奉 
　　上諭現在天氣漸寒所有食餉之閒散宗室覺羅入等生計維艱殊深軫念着加恩賞給一月錢粮其宗室覺羅孤寡除有恩賞錢粮外著再加賞半月錢糧以示體卹欽此同日奉 
旨溥倫現在出差正藍旗滿洲都統著張德彛兼署欽此 
　　電傳宫門抄十月十八日召見軍機澤公汪鳳梁 
論説 
[敬告各埠討論商法草案與會諸君（旡悶續）]  
抑就商法之系言之。可分三種。 
甲法國法系。法國商法之起原。前户起原前已畧言其後拿破崙一世取商業條例及海商條例重加增改彚爲一部遂成商法法典即法國之現行法也。全部凡四編一商一般二海商三破産及有罪破産四商事裁判都爲六百四十八條其後改正及補充者頗多而歐美各國接踵而起採用法國商法而純然爲法國法系者如和蘭希臘埈及十耳其諸國以及中央亞美利加南亞美利加諸國皆是。　 
乙德國法系德國商法有舊商法與新商法二種。舊商法規定於一千八百六十一年其編别有商人商事會社及株式會社匿名祖合及共算商業組合商行爲海商九編凡九百十一條新商法規定於一千八百九十七年其編别有商人商事會社及匿名組合商行爲海商四編凡九百五條與舊商法大。同而小異。而各國之採用德國。商法純然爲德國法系者如墺地利匈牙利瑞典那威丹麥瑞西諸國及日本之新商法皆是（丙）法德折衷法系。歐洲商法法最先出其時諸國競相仿效於是有 
 
 
 

Page 3

 
 
法國法系。德國次出。推其固有之法制。取法國之所長。準以德人綿密之學理。遂成德國獨立之商法。於是前之屬法國法系者或取法德二國商法而融貫之。遂生德法折衷法系。所謂法德折衷法系者。如西班牙葡萄牙伊。太利比利時羅馬尼亞塞爾維亞亞爾然丁諸國皆是。　 
此三法系外惟英美及俄羅斯之商法。有特殊性質。英自古爲費習法之國。無可以法典名者故其商法亦非别有法典。乃指慣習法中關于商事之規定。及關於商事之軍行成文法而言。而其所謂商事特别成文法。亦僅會社手形商船條例三者而已。美之各州。法制不。一然其爲主者則屬英國法系。英之慣習法。殆一般通行之。俄自一八三五年以來施行帝國法典其第十一卷關于商事者。分爲五編。含有手形破産取引所諸規定至近時復有改正之議其中改正之手形法。自一千九百三年已實施之。此又英美與俄商法之大畧也。 
如上所述法系之區别如此意義之區别如彼証以各國學理叅以中國習慣。何去何從預爲抉擇正今日討論諸君所宜有事也至其内容之繁複僕亦不暇詳言請再言叅與商政之理由 
夫商務雖極複雜揭其大要不外國内貿易。與國外貿易兩端。國内貿易。。爲生産計流通爲工業謀發逹當取放任主義。而聽人民之自由國外貿易。爲國民增進幸福爲國家廣關巿場當取保護主義。而助商業之發展歐美各立憲國。皆以人民爲權利義務之王體故其于國内國外之貿易無不本商人之意思。以爲商業之政策。故其所放任所保護者。即爲與他人。交綏之地昔人謂英人以公司之力亡印度。抑知公司之力。卽其國家之力也哉。我國今日於國内貿易有官吏層層之剥削而商業敝。於國外貿易。無國家一絲一毫之救助而商業亦。敝國内國外之敝如此。而輸入之貨。且充斥于巿廛以奪我之利輸出之貨。且加重其稅則以滯我之銷而商業更敝。以此極敝之商業。而欲自立于二十世紀商戰之世非要求政府改良商業政策不爲功欲要求政府改良商業政策非結合團體盡我預備立憲之一分子以要求設立國會不爲功故今日之會爲我海内外商人結合團體之始即爲我海内外商人盡我預備一分子而設立國會之始亦即爲六十年來我海内外商人預備商戰之始（完） 
專電 
[電一（南京）]  
端午帥札財政總局將各署局薪水一律九扣撥給所扣之欵全數代購路收 
[電二（北京）]  
駐義使黄誥電致外部稱義皇贈上年賽會各華官寳星請奏准佩帶 
[電三（北京）]  
農工商部以廣東番禺縣礦務華商私招洋股不合礦章電飭張督嚴究 
[電三（北京）]  
川督請辦油捐撥作川滇邊防經費奉旨度支部議奏 
[電五（北京）]  
度支部仿郵部辦法併司並裁筆帖式各司從優津貼 
[電六（北京）]  
某大員奏請轉圜浙路有顧全民情即固邦本等語 
[電七（杭州）]  
學校聯合會十八日開會到者一百六十餘人計杭嘉湖金紹嚴温龍游餘姚駐防共認股洋八十一萬六千五百十餘元 
[電八（杭州）]  
仁和錢塘兩縣耆民千餘人候馮撫船到時擬攔碼跪香求請挽回路事 
路欵要聞 
[江督端浙撫馮蘇撫陳致外務部電]  
　　蘇浙路代表兩省公舉予告大學士王又韶並各添舉數人隨同晉京前已電逹鈞部查照昨據瑞臬司澂電稱蘇路添舉安徽候補道許鼎霖法政畢業生雷奮楊廷棟三人茲又據蘇浙公司來電王相病允以摺代表浙路添舉翰林院檢討孫廷翰分部郎中李厚祐度支部主事孫詒讓爲遵旨商辦不認借欵之代表各等語特此奉聞方当騤啟泰咸 
[江浙各學生呈遞摺稿]  
　　京師大學實業測繪各學堂及譯學館江浙全體學生六百餘名奏請拒欵呈由都察院代奏現在摺稿已 
 
 

Page 4

 
 
將擬妥洋洋灑灑不下數千言公議望後呈遞并聞外務部中人云各堂以此事激成衆怒若不設法挽回恐有他變有妥籌良策收回成議之説 
[蘇浙公司查覆措詞悖謬之傳單] 　 
　　代理滬道王觀察前日接得自稱保皇會之拒欵傳單措詞悖謬似非上流社會所爲當即函致駐滬蘇浙路公司勸令力守和平現據公司復稱此項傳單亦曾接到但此會旣無發起姓名又無會所可以稽查蹤跡所在非公司所能審悉路事方亟各處開會集股不乏熱忱愛國之人設有魚混其間非特路事恐受影嚮地方治安關係非淺此後如有借路事爲名紊亂觀聽巧立名目謬布傳單亟應爲正當之處置以保治安而維路政云 
[江浙恊會請馮浙撫梁滬道蒞會]  
　　浙撫馮中丞滬道梁觀察業於前昨兩日先後來滬於我江浙路事頗有關係現江蘇鐵路恊會聯合江浙兩省同志於今日上午九時在泥城橋商學公會開江浙恊會特請中丞觀察蒞會求其轉圜路事云 
[蘇路公司接各處認股函電]  
　　（常昭保路會函）本會已開會二次認定三千七百股其出自各學校者表列如下石梅公立高等小學堂認二百零三股塔前公立高等小學堂認一百零九股减膳躉繳十股法政講習所認一百股競化女校認一百股城北初等小學堂認七十二股第一民立初等學堂認七十二股减膳分交二十股思文初等學堂認二十六股虞西模範私塾認十股開智初等學堂認五股晉安初等小學堂認三股（蘇州講報社函）同人等身任講員敢不竭棉力勉先認集二百股（海門勸學所函）謹合同志議先分認招集四百股（華婁高等小學校長顧錫建函）學生勉認百股前已電逹現籌得减膳恊助方法以餘資充作路股已於初十日全體改用素膳一月爲率并節得萬壽麯資聊助壤流（旅皖蘇路認股會函）復電敬悉股欵分五年繳當更踴躍此間招股人姓名爲魏家驊（前山東東昌府知府江蘇教育總會副會長）張杏書（其昌祥錢莊正管事）蔣汝正（分部主事江蘇旅皖公學校長）三君皖學商各界認股甚巨擬日内開特别大會聯絡之以後所有股欵擬每星期滙滬一次零繳者之收據躉繳者之股票務祈卽寄省中事畢後尙擬至蕪湖設一分會 
[旅鄲蘇浙人開會集股類誌]  
　　十二日浙省旅武漢同鄉在浙江公所開拒欵會是日官商各界到者二百餘人先由盧瀏滄觀察演説浙路與銀公司立約之緣起與夫廢約商辦之苦心次及近日迫借失路之利害語沈痛聞者滬下次莊蕭二君詳陳拒欵認股之要義衆贊成當塲簽名認股合成十七萬元卽攝一小影以爲紀念十四日旅武漢之蘇省官商在江蘇會館開會因是日風雨商界聞信者尙少由官界孫詢蒭張堯臣李石泉三觀察發起公認代招并自入股欵二萬股一面電逹蘇路公司堅持抵制借欵（電文已録昨報） 
[蕩口保路會集股]  
　　蘇府屬蕩口保路會由果育學校教員等發起先佈傳單邀集紳商學三界於十五日下午在校中開會先由顧建伯述開會辭次由錢伯圭華藹人等演説外債之害勸衆認股以爲抵拒於是校長華子隨首認五百股教員學生繼認二百餘股衆紳商又認二百餘股有校僕數人亦認十餘股當場舉定顧建伯君爲會計員收欵存莊俟後滙解公司云 
[羅店商會集股]  
　　寳山縣羅店鎮商務分會于十二日開會集議拒欵集股到者二百餘人已經認定者六百餘股俟勸足千股即報告公司云 
緊要新聞 
[陸尙書對於裁撤吏部之意見北京]  
　　日昨軍機王大臣面奉密旨飭議實行裁撤吏部即日具覆當由内閣會議政務處用密函分咨各部院及資政院擇期集議當定十二日仍在朗潤園集議嗣因萬壽改定二十二日會議現又探得内容聞係袁軍機密陳預備實行立憲則吏部毫無所用故有此旨該部陸尙書聞此消息頗費躊躇私謂人曰某某條陳中有吏部候選人員一律停選已經註册者概行簽發省分其未經註册者酌定限期令其赴部趕緊註册然後簽分逾限不到者着即註銷一俟分發完後即行停止分發等語現查吏部各班候選者共约三十餘萬人除去未註册者仍實有十餘萬人以此分發各省平均灘派每省約八九千人再以死亡折算亦有七八千人一省之中驟添此許多候補人員將何以令謀生計須當妥議良法代籌出路庶於大局無害云云惟不知届期會議時有何良策耳（自） 
[定期開辦三級裁判所北京]  
　　内外城巡警總廳均設有豫審廳專辦司法現在法部旣另設三級裁判所則舊有之豫審廳應即裁撤歸併茲定於十一月初一日爲裁撤豫審廳之期由廳丞移交各案三級裁判所亦於是日開辦惟内外城巡警總分廳向有司法責任昨由民政部傳知該廳於本月十三日開特别會籌議總分廳與裁判所劃清權限俾日後不致混淆云（盖） 
 
 

Page 5

 
 
[樞臣變通禁烟辦法北京]  
　　自副都御史管廷鶚修律大臣英瑞等均因戒烟斃命太后聞之甚爲悼惜現軍機處擬畧變通章程（一）年逾五十者免戒但須减其吸食之分量（一）已經吸食十年以上者每日逐减限十年内戒凈（一）倘實係因病吸食者准其减數吸食（一）凡向無此癖者一律嚴禁（酉） 
[法律館准撥經費北京]  
　　法律館已故爲司法獨立衙門不歸部院統屬所有在館人員亦已作爲差缺從優津貼俾各員久於其事現已奏請籌撥常年經費十萬兩奉此依議（山） 
[贛省防江置輪之策畫南京]  
　　江督近日電覆贛撫略謂頃准來咨内開江省辦理沿江巡防事宜擬借江南淺水兵輪一艘一面籌欵購辦等因查江南訂造兵輪四艘江元早已來寗江亨近已下水江利江貞將次造成尊處旣需籌欵購辦不若卽以一艦奉讓如一時欵不易籌亦可分年攤還等語（百） 
[江西南贛拳匪閙教二十五誌]  
　　贛州府致各省憲電撫藩臬洋務憲鈞鑒徐安到吉旋約栢主教同來會欽意頗洽浹栢亦欲速結徐安初十赴贛與穆查明開議我處亦宜至燬害各地查晰實情以便應付請鈞核祐賓叩蒸 
　　大庾縣禀撫藩臬電撫藩臬憲鈞鑒錫坑事已電禀請查不意申管帶玉衡力圖誣陷竟傳紳士到營恐嚇勒作卑職在錫坑枉殺劫物之証並勒令譚委員誣禀幸紳士尙有天良理辯不允申管帶種種畏匪貽誤地方幸卑職不憚艱險極力保全今仍如此妄爲萬難甘心務請嚴切查辦並乞由省另派公止之員爲叩再康民已陸續回籍謙禀蒸 
淞滬要聞 
[追念贈内閣學士嚴公大會紀盛] 　　 
　　昨日午後三句鐘商務總　同人追念贈内閣學士嚴公筱舫特開大會先期用花輿至嚴公府第恭畀遺像導以商團體操隊軍樂隊兩部到會時全體商董鵠立恭迎隨奉學士像於議事廳正中行開會禮一時滬上官紳如南北洋水師統領薩軍門淞滬釐捐局總辦志太守上海縣李大令均先後蒞會頗極雍容肅穆之觀云茲將會式録下 
一行開會禮 
二奏軍樂 
三宣布行狀（周金箴君） 
　　謹按公以商務起家同治初年宼亂未平蘇軍援浙以知州効力轉運餉需克復名城疊晉知府道員升用光緒初年督銷河南官運整頓懸岸十七州縣疏銷積引三十萬道署理長蘆鹽運分司循聲卓著十三年創辦津沽鐵路其時風氣未開力任其難已成之路卒因言官訾議而止十六年浙中大飢南旋辦賑全活無算自後隐居滬瀆凡順直江皖湘鄂秦晉豫魯各省水旱偏災十餘年來舉辦振濟首先倡率急公好義之誠人皆悦服庚子拳亂創保護東南之策大江南北人心奠定疊蒙當道巨公叙績上聞送部引見者三傳旨嘉奬者五二十八年創辦商業會議公所聯絡商情講求實業越二年朝廷設立商部始改商會迄今各省效法風氣大開公實導其先路也三十一年入覲龍光需次畿輔督辦津埠商務方期大展鴻才遽以積勞病故訃音所至人爲感慟公生平勇於爲善任俠仗義趨之如恐不及欲溯事實更僕難終今以追念前徽叙勳請卹蒙恩追贈閣學商界光榮古所罕有同人奉公遺像懸諸會中永垂不朽鄙人隨公辦事最久受 
公知已尤深謹撮公狀之犖犖大者敬謹宣布 
　　四主席宣讀頌詞（李雲書君） 
上海商務總會發起於商業會議公所爲筱舫嚴公所手創具時朝廷未設專部墨守舊籍者流不知商學爲何事甚且鄙爲逐末紛紜錯雜破壞傾軋一聽外人之間接操縱坐收漁利嚴公憂之墊欵賃廡躬先提倡渙者聚之屈者伸之公理於是大明基礎旣堅秩序漸進自是厥後遣重臣聯僑商勵實業定　賞各省商曾組織至一百三十餘處大都以滬會規制爲模範上之趨重商政與下之振興商業研究商法雲合響應不期而然無一非嚴公開其先公誠不朽矣冋人等叙述勳勞臚陳天聽蒙恩追贈内閣學士銜商界光樂同深忭舞本日奉公遺像開會紀念俾可景仰前徽努力進步守公已訂之規繼公未竟之志知公九原亦爲含笑謹合詞敬舉公名祝與中國商業永永無極祝與上海商會永永無極李厚祐孫多森周晉鏞徐潤陳作霖朱佩珍祝大椿蘇德鑣邵廷松周廷弼劉樹森謝綸輝袁鑾虞和德丁維藩樊芬陳薰印有模丁駿照席裕福 
　　五來賓曁會董會友行三鞠躬禮軍樂隊體操隊亦排班行禮 
　　六主人答詞（學士公子嚴子均君） 
本日承諸君子以先公蒙恩卹贈閣學懸像會中藉誌記念感佩盛情涕泗横集追念先公於已丑庚寅之交憫商業不振羣歎力薄弱創設會議公所集衆討論備商約大臣之顧問具時即承諸君子恊力同心共擔義務嗣後設商部改商會復委先公總理其間凡所釐訂悉出公評是先公之設施莫非諸君子匡濟記有之曰莫爲之前雖美不彰莫爲之後雖盛不傳商界前途實維羣公是賴義彬旣痛 
先公不及躬被殊榮私幸同人力求進步謹雪涕陳謝還祝勳業無量名譽無量 
七主人行鞠躬謝禮 
八奏軍樂 
九散會欵點 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第二張第二版 
[畫史]  
要摺 
[直藩增韞奏旗丁生計辦法摺（續）]  
一籌貸墾田成本以期逐漸推廣也查旗丁開墾荒地無論自墾招佃皆須資本裕如其有力之丁無論矣若貧無力者勢必先爲籌貸而貸欵之法亦必示以限制方能持久如領業田一畝者貸給資本銀一兩取具連環妥保方能發給旣領之後前三年暫緩繳還自第四年起初年每畆攤還銀二錢次年三年准此第四第五兩年各還銀三錢内增息銀二錢統計前後八年每兩只合息銀二厘五毫於旗丁旣無所損而獲益於公家者非淺至學田必須招佃承種佃户無力開墾者亦取具連環妥保照一畆一兩貸給惟缴還之法應與業田略爲區别擬自領田之次年起除納租欵外每畝先擬還貸欵銀一錢第三至第五三年各還銀二錢六七兩年均還銀三錢内有征息銀三錢統計前後七年每兩只核四釐三毫有零之息亦屬輕而易舉至交納學田之租亦自領田之次年起核其地畝所入收取十成之一遞年加增至三四成爲止統俟貸欵繳清卽可與業田一律酌量升科所有本銀息銀除分充學堂經費外統留作擴充開墾之用則愈推愈廣成效不難立覩矣一籌設勸農銀行以立貸欵基礎也旗丁領荒招佃其資本先須管家籌貸卽由一二省先行請欵試辦多需千萬金少亦數百萬金若無銀行爲之樞紐則機關不靈勢多窒碍擬於磅價盈餘項下懇恩指撥五百萬金准由各該省旗丁舉員承領於商務繁盛之區創辦勸農總銀行凡旗前往開荒之處皆分設支店名爲勸農分銀行但内容無須泥定銀行章程只仿照鄉僻舗肆性質辦理凡農家器　與日用雜貨等物一切購運齊備旂領地若干畝應貸欵項若干兩統由該支店隨時分别簿記給予憑摺以便陸續支用如其貸欵之數爲止嗣後攤還貸欵及學田應納租息交由該支店收存按年呈報總行以憑稽核邊荒僻地人多裹足有此項支店以資挹注則取予稱便人將接踵而來十年之後生齒日衆愈形發逹農業漸有餘積不妨仿照儲蓄銀行章程代爲經紀且可酌盈劑虚試行鈔票以利流通逐年核計銀行盈餘及裁丁存餉小之可以舉辦地方新政大之即可擴充海軍恢張國勢則銀行之造端宏遠詎徒爲旂丁生計計哉一請设立管理大員總理銀行開荒曁安置旗丁事宜以專員成也蓋凡百施爲皆賴有提綱挈領之人乃能措手如調查邊荒籌貸資本以及開設銀行分設支店等事頭緒紛繁非有專員一意經營難以收效即各省督撫將軍亦祗能總其大綱而不能區畫細擬仿現在各省興辦鐵路公舉總理員辦法如先於某省試行舉辦即先由某省公舉家道殷實品望素著之大員 
 
 

Page 11

 
 
無論旗漢爲之總理凡以上應辦各條事無鉅細統由該員酌量舉辦内而借欵直禀商於度支部外而籌邊墾荒准咨請於各督撫則事有統屬責有攸歸不患奉行不力矣以上各條均係仰體聖意引伸推廣稍効其千慮一得之愚倘蒙採納應請飭下政務處核議請旨施行所有推廣旗丁生計藉實邊陲緣由是否有當謹恭摺具陳伏乞皇太后皇上聖鑒訓示謹奏十月初一日奉硃批會議政務處議奏片二件併發欽此 
輿論一斑 
[勸江寗寓滬同鄉以公財入路股意見書（續）]  
　　丁巿房不如路股之便利如上所云則與其煩難遲緩而得最後之利不如早得善價盡購路股而得眼前之利且路股長年七厘每年坐收七千元旣買股份兩萬分更有紅股八百份之多他日分紅利時又多一重利息勝於建造巿房地（一）不須借欵（二）立時見利（三）餘利多少雖不可知確有必得之把握（四）鐵路無虧折倒閉之事（五）存儲股票届時憑摺取息不必專人經理且無一切耗費有此五者非常之便利較之巿房煩難遲緩相去不啻天壤婦人孺子亦能權其利弊輕重爲之一一分辨也 
地皮房産本滯利呆入息又有限制一年所得數至微薄爲營業家所不取却於慈善事業最爲相宜其至稳極妥無有意外之變矿一成不取耳且此外别無相當可生之利優美于房産者足以補助公中經費如其有之則擇善而從未始不可轉移其間發逹此事業也夫慈善産業皆由零星捐集而來可增而不可减可買而不可賣固世界之公理矣今云變賣公産豈不駭人聽聞然以呆滯之産業易安稳之利息且有活動之增人而無一定之限制則事實相當理無窒碍况此一舉人人周知洞見發議者之無所私也是其用心足爲天地鬼神所共諒路事危急巨欵難籌而慈善事業之公財多半陷巨資於無利之地或入息不如路股之豐厚者皆可采擇焉爲公産生利爲商路爭存於人類公益胥有莫大之利便事屬創行但計成敗與利弊而已氏智日開世局丕變勿謂公産無賣例也 
吾非以變賣公産務爲驚世駭俗之説也滬上地價之漲與内地情形不同而内地亦無此善價滬上各公所會館在昔日賤價得之今成繁盛之巿面偌大地面一爲公所所阻必有若干舗户若干巿房不能建築因而街道必有一段令落者使遷他處則其地純爲巿面益能興旺商業也况公所會館之性質爲生者聚會之所爲死者寄柩而設本無取乎繁盛之地閘北華界方在創始以此移往亦可振興巿面易地而處公益無窮賣舊置新餘貲甚巨變無用爲有用　資本生息金寗有失算之道哉爲公所會館者或謀公益或行善舉其平常經費純恃捐集坐使值价之地空負巨萬之名而不能得絲毫之利息非擴充善舉之道也因遷移而變賣而得餘資而獲長息未辦之公益尤得取給於此亦便利中之使利也各公會館之創始人與現在之經理人本爲公益而來充裕公欵補助路本一舉而備數善固可心安而理得矣拒欵以來今日登報明日登報今日　團體明日結團　舌敝唇焦人知踴躍於義憤而財力所限大率零星輸入備歷辛苦艱難未有一次能集十萬如此之易且速者若孰上海公所會　善堂名佔值價之地而晃能生利者擇善而賣擇地而遷以其餘資入路股仍爲該處永遠收利之公産雖數百萬可以立致補助路局豈淺鮮哉 
江寗公所素無公積又值新所已建舊所未遷與其籌借資本而求巿房之利不如移作路股而收同等之息鄙人發爲此議非以變賣公所爲得計也不過就事論事期於適當而已他處亦欲遷移亦建巿房當不止一江寗公所若其情形不同未可一例言矣但各公所儲有公欵存莊生息者倘能提入路股其稳當妥貼仍爲公中之不動産勝於莊典萬萬謀公益者勿以發言者爲慈善之罪人幸甚幸甚夏逸齋田北湖同啓 
同鄉諸君有贊成者請向公所籤名爲發起人有駁議者請致意見書於新閘江寗公所 
[湖州追悼會輓湯烈士聯摘録旅學憶津足南歸壯士不埋無定骨成仁繼寗海招魂北去悲聲猶咽浙江潮]  
浙路工程師登青 
亡浙路亡一隅實亡全局天聽倘及之豈若費敢作鷹犬 
哭生不十日又哭吾宗老夫亦病矣煩同志先驅狐狸 
浙路總理湯京卿蟄仙 
分類新聞政界 
[擬簡趙侍郎爲東三省墾務大臣奉天]  
　　近日政府會議海牙和平會各國已認定中國爲第一農業國則中國之於農政尤當加意講求以保全其名譽况前又有旗丁歸農之議而農業一端誠爲當時之要政東三省荒地極多而旗民之閒散者不少若得良善之法以開墾使野無曠土國鮮游民則將來之利益未可限量聞廷議已擬派民政部右侍郎趙秉鈞出任東三省墾務大臣云（若） 
[批駁詳送各員攷語之含混南京]  
　　通州牧近將秋李各員考語禀呈江督鑒閲當奉端午帥批示云查州屬現任各官向按春秋兩季出具攷語固爲考核吏治澄叙官方起見亦可以覘該州之稽察勤惰摺開考語署通州商許之琛老成稳練畧守官箴又署如皋縣典史徐正邦貌似有才尙知安分夫官箴而僅云略守安分而僅云尙知則其居官之不甚可靠已可概見該州並不切實聲明而填註此等含糊考語殊屬有意取巧此外各員或曰尙堪或曰再加或曰尚能或曰亦知多係模稜兩可之詞尤不足以資考核仰將所屬各員詳加查核分别優劣填　切實考語開摺另禀查核（若） 
[批查碭縣請緩征銀南京]  
　　江督端午帥批碭山縣禀勘災情形云查蘇省各屬向有例災名目惡摺極爲可限本部堂前已通飭禁在案本年江北各屬秋收均稱中稔何以該縣歉收請緩征銀多至一萬二千一百數十兩米四千九百餘石難保無揑災枉緩情弊仰江藩司迅飭該府復核明確據實禀辦（商） 
[札委洋務局提調安慶P ] 
　　安省洋務局提調差缺現由馮中丞札委候補同知惲福斌充當以專責成（孔） 
交涉 
[德人開採水靈島礦産山東]  
　　青島附近一小島名曰水靈島孤懸海中船舶罕至内有居民約二十家男女丁口不過百餘互通婚姻風俗純樸有古桃源風居民除耕稼外多業漁間亦有各處通貿易者德人查知該島浮出海面地位甚高而礦産最富屢往該島調查知島中鑛産除各種寳石外且多貴重金類刻已運往機器多件從事開採將來必大有所獲也（如） 
[公舉張澤深爲駐暹領事北京]  
　　外部前擬設立暹羅領事現以楊侍郎前往南洋考查商務即飭順便查詢情形之事聞有公舉華僑張 
 
 
] 

Page 12

 
 
澤深爲駐暹領事之議（爲） 
[保護德醫官游歷安慶]  
　　皖撫近准直督楊蓮帥咨開德國參謀部醫官額貝科擬赴安徽等省游歷請飭照約保護等因馮中丞當即轉飭各各屬一體遵辦（賢） 
軍界 
[徐統領朱署藩用人之意見蘇州]  
　　蘇省靖湖淺水小兵輪向歸飛划營統領節制嗣因請將該船照料委員方弁壽山改爲管駕名目加給經費當經署藩朱竹石方伯以方弁聲名平常緝捕廢弛未便照准詳奉撫憲批准改歸營務處節制並察看該弁如再不知振作撤差究辦各情已誌前報茲悉此事該統領徐副戎錦堂大不爲然方弁係徐寳山同帮投誠之人熟悉匪情辦事得力且自當差以來聲名甚好毌庸察看特派委方弁以靖湖兵輪兼飛划全軍總巡差藉資臂助並令方弁奉札後赴撫藩轅禀報到差云（有） 
[裁減馬營官佐人員安慶]  
　　皖省常備軍馬營管帶以及官佐人等現由督練公　量予裁减除督隊官醫生皮匠鎗匠存留存餘皆悉數裁撤甚兩隊隊官即責成督隊官暫行兼帶惟該兩隊排長司書生均仍留用云（周） 
[籌欵設局以資巡防南昌]  
　　江西長寗縣爲粤界邊境粤匪時有混跡其間贛南拳匪亦不免竄匿境内勾結起事該縣程大令特會營親歷各鄉設立巡防局諭飭各村紳耆招募團勇大村二百名小村一百名分班輪巡所需欵餉由各地方官籌撥公欵以濟急需云（規） 
學務 
[批准撥助女子師範經費南京]  
　　江督端午帥批初級女子師範學堂經理周墨亭等請撥經費禀云據禀該校開學到今東挪西借請無論何處設法撥助等情查此案前據該女士禀稱經費無著請於司局贏餘存留各欵援案指撥當經批飭江藩司查覆核奪在案現在司局各欵挪墊一空該司之遲遲未復殆亦因此惟女學方始萌芽師範甫具雛形苟可設江亟應維持仰候札飭財政局撥給二百金以示維持（育） 
[臨川區學之成效南京]  
　　江西臨川縣城内現由該縣胡仲選大令督飭紳董開辦小學四十區每區學生二十人以爲教育普及之舉現經該縣會同視學官童主政督率各區教員帶領學生排隊操演頗著成效云（成） 
[紳士捐地撥充學費蘇州]  
　　溧水令袁世猷通禀各憲畧謂據紳士陳公亮陳公度禀前置苪芮綸先當鋪基地一所計房基三十餘間池塘一個坐落小東門外牛場口擬請捐入學堂修改房屋收取租息以爲學務經費檢呈契據到縣查此項基地若建造屋宇實屬無此財力惟有就基變價發典生息撥充高等小學常年經費刻已照會堂長竇紳恩榮查照辦理應卽通禀乞予立案（皆） 
實業 
[詳請另籌鐵路經費安慶]  
　　安省奏撥鐵路經費向歸支應局籌撥近該局以餉項支絀不敷籌墊具詳皖撫請由籌議公所籌議項下暫撥當奉馮中丞批准在案現籌議公所亦具詳撫憲謂籌議項下事關新案賠欵每年以入抵出尙覺不敷週轉旣奉批飭自應勉力通融借撥一次嗣後仍請札飭支應局設法籌解他項交涉欵項不得援以爲例（若） 
[禀准公舉商會總理安慶]  
　　東流縣屬張溪鎮前由各號嘀會議設一商務分局公舉林正春爲總理現據商務局查得該會總理林正春向係經商於商務甚爲熟悉旣由各號商公舉應准咨部給予圖記札委開辦皖撫馮中丞已據情咨部查照矣（政） 
[禀准推廣航業鎮江]  
　　鎮江招商内河輪船局向有小輪十餘艘開往姑蘇清揚等處現復添置小輪數艘行駛大港泰興江陰小河口業已禀准鎮關道榮星莊觀察轉請稅司發給船牌於十四日開班矣（御） 
[議籌西蘭鐵路欵項北京]  
　　由西安至蘭州鐵路前經政府諸公建議修築嗣因該省京官會議集股估計因需欵甚鉅是以中止近聞王大臣屢議籌欵速辦昨已商之郵部應如何籌撥經費飭今官商合辦一面電商陜甘總督妥速詳議開辦毌再稽延（有） 
雜記 
[飭司議處草菅人命之縣令浙江]  
　　仙居縣民婦丁毛氏呈控黄巖縣汪令將伊子丁小狗酷刑枉殺一案由台州府張太守調集卷宗確查研訊分别酌擬辦法具禀　台核示茲已奉到信中丞批示略謂丁小狗雖非安分之徒而當時邂逅拿獲宜如何悉心查究乃汪令並不移查案據又不詳核例章具禀請示輒卽擅行處决實屬草菅人命且於事後揑報傷故希圖掩飾尤屬謬妄斷非撤任所能蔽辜究應如何懲處又該府請將什長陳和春遞回原縣管押三年是否允洽希按察司會同布政司兵備處一併核議具復察奪仍飭勒拿逸匪項剪尤等務獲究報（更） 
[禀控分産不均之批詞蘇州]  
　　已故道員蔡滙滄之妾薛氏同子錦彪赴蘇臬投控經陸升甫廉訪批示云蔡故道之子錦驊分給該氏銀萬兩尙非置母道子道於不顧蔡故道究有遺産若干該氏並未隨赴任所諒亦未能深悉而親反必知其細所分之銀暫行存莊俟該氏子成立後再行交付似亦妥善其分據銀據自當先立息摺不妨先交該氏以爲日用之需否則隨同過度以資教養最爲上策旣有親族出爲調處必能保全蔡氏門閥仰上海縣傳諭該親族等秉公妥爲調處具復察核（能） 
[拿獲運米奸徒揚州]  
　　江都屬境仙女廟鎮惡棍曹開貴向以包庇米販運米出口爲事現爲袁大令飭差拿獲訊供收押聞須詳請嚴懲以示儆戒云（午） 
[諭勸華工回籍天津]  
　　近日由南非洲回津工人二千餘名旅居西關店者甚多當經五局四區四區二區各區長督率稽察勸令速回原籍云（子） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説滑稽小説支那旅行（四十） 
薩克森不待他説罷便剪住了他的話。頭問他道。你現在住在什麽地方呢。我看住在旅店裏頭。到底有些不方便。還是住在我這裡來罷。弗倫聽了。對他摇一摇頭道這倒不必咱住在禮查客店裏頭。地方倒也罷了咱也狠怕多事何必再費一番周折呢。你還没有曉得。咱今天正要來看你在路上又閙了一椿笑話竟被那站街的巡警。扯到捕房裏去弗倫還没有説完薩克森連忙問道怎麽怎麽。你竟吃了這裏的巡捕官司麽你可去没有去呢弗倫皺著眉頭道。你説得好風凉的話兒就是這樣輕輕易易的不去不去　他肯。放你過去麽。薩克森聽了。急得埋怨他道。你旣然到了捕房裏頭爲什麽不説是我的朋友竟憑着路上的黑炭團糟榻你麽。弗倫笑道這個你只顧放心我雖然没有什麽大勢力。却總是咱大英國的上等紳士這些印度人。那裡敢得罪克一點就是那警察長也見咱不是那下等的人物和咱狠是客氣。和顔悦色的。對咱説話没有受一點兒委曲。倒是咱自已不好。剛剛出了捕房門外便又和人力車夫吵閙起來虧得一個三道頭西捕走來查問對咱細細的説明這裡頭的。原故咱方才恍然大悟起来不然今天一輩子也攪不明白還不曉得要閙到怎樣的一個分兒呢。薩克森和斐德力聽了。不懂他説的是些什麽。正要開口問他。這位弗倫先生倒也爽利。不等他們盤問。便如此如彼的。把自已大半天的事兒并後來弄錯的原委。清清楚楚的告訴了他們一遍若得薩克森和斐德力聽了這些聞所未聞的説話。嘻嘻哈哈的笑个不住。弗倫説罷。又對斐德力拱手説道。咱今天本來要到你那裡去看你的。如今旣然在這裡遇見了你咱今天可就不去了。斐德力道。我們本來是要好的朋友。何必這樣的客氣。今天你是初到這裡我却要和你接風。説著。回過頭來。問薩克森道。今天就在海棠紅那裡擺個雙檯請他。就請你做個陪客。弗倫聽了。正不知海棠紅是個什麽人。雙檯又是什麽東西。却見薩克森眉頭一皺道。我總不懂那支那妓女到底怎樣的好法。你要這樣的迷戀着他。不論什麽事情總是少他不了。　 
國外新聞 
[英海軍大臣之氣概]  
　　十七日倫敦電云英海軍大將貝萊斯福於鹽業公司席間演説國家海軍備豫不虞之問題其結語有謂設有何國欲與英開戰則英之能力已足殲盡之云 
[美國裁判官詆毁總統]  
　　十七日紐約電云美國大審院裁判官孛萊緩在紐約卡義琪演説痛詆大總統羅斯福并謂其所行之事與人民戲迷藏無異羅氏陽言扶持法律而實則暗爲把持不使實力奉行云 
[斐洲殖民地首次選舉]  
　　十七日倫敦電云斐洲南部橘江殖民地第一次國會選舉其最後之結果報告如下荷蘭議員三十人英國議員四人獨立黨議員四人荷蘭議員與英國議員之黨派無甚分别 
[俄政府研究印俄鐵路]  
　　十七日倫敦電云英國每日電報得聖彼得保消息謂俄政府將簡派委員研究聯接印度俄國鐵路問題 
[印度罷工風潮劇烈]  
　　十七日倫敦電云印度喀爾葛泰來電謂鐵路役員罷工之風潮益加劇烈各罷工之白人其態度亦復可慮新拉地方與外間隔絶不通成孤獨之勢現有拉因斯推營兵一隊偕同警察持械馳赴愛森沙爾地方即各火車乘客於中途被棄之地以便保護 
[僑美外民生計日窘]  
　　十七日倫敦電云近來僑寓美洲之外邦人民羣赴歐洲絡繹不絶蓋因美洲生計日窘艱於度日故也 
[德國經濟之恐慌]  
　　十七日倫敦電云德國亨堡來電謂有慕雷大公可向爲漂臘者近忽停閉本處各店肆銀行及其他英國商店均以商務衰落大受虧損 
[葡國政界之戒備]  
　　十七日倫敦電云葡萄牙國王於執行軍務時葡陸軍大臣薄土氏將各守備兵詳覆檢察據聞各軍士咸能忠事國王云以上譯字林報 
[德議院開會]  
　　十七日栢林電云德國議院於今日復開 
[摩民愛戴舊王]  
　　十七日林電云摩洛哥各口岸人民聲明咸願認前立合法之國王 
[德日報章交換新聞]  
　　十七日栢林電云日本德國之各新聞紙向來不交通德國各報雖可直接得東京之消息而日本報所得德國消息均由倫敦轉電致多錯誤前駐德日使井　氏爲此特議改良辦法使日後德日兩國可以直接交換新聞德國各報甚贊成此舉蓋可增進兩國之睦誼云 
[美國巿塲需金仍亟]  
　　十八日倫敦電云據紐約來電謂現下銀根緊急又須訂購英金二百八十萬磅以資流通以上譯文匯報 
本埠新聞 
[新任滬道接印紀事]  
　　新任蘇松太道梁孟亭觀察於昨日已時接印是晨由滬北洋務局排齊儀仗進大東門至道轅行祭門禮禮畢升座大堂排設香案恭行接篆禮并叩謝聖恩轅中書吏差役人等同班叩賀所有道屬文武各員均到轅拜賀午後觀察及夫人瀛眷等即遷入道 
 
 

Page 19

 
 
轅云（車） 
[新任浙撫蒞滬]  
　　新任浙江撫憲馮星帥昨晨乘江寛輪船由寗來滬駐節洋務局聞不日卽行起節履新云（車） 
[函請法領承認遷移水管工費]  
　　滬道函致法領略謂西門外方浜橋斜橋電車軌道有碍内地自來水管擬請移避或承認修費業經繪圖函請轉飭查議在案茲續接總理自來水公司楊劉觀察函稱西門外斜橋相近所設電車軌道本屬一條現又添設月軌一條以備兩車相遇停避之處而公司向設六寸水管又被壓五寸有奇該處尙可設法移讓惟須飭電車公司停止工作由公司將水管遷移約一禮拜可以完竣所有公司一切遷移之費應由電車公司認付方能辦理等因到道查水管安放在先電軌興築在後二者自宜兼籌並顧現在旣經查有關碍亟應設法移讓以期彼此無損公益然因創設電車軌道之故以致公司水管另須遷移所需工費一切不能不由電車公司承認以昭公允合再函祈查照飭令先行停工議定遷費見復以便轉致爲荷（企） 
[觀審與會審之界限]  
　　昨日滬道爲德門内鎗斃喇嘛案復上海縣函云查中美續補條約第四欵内載倘遇有中國人與美國人因事相爭被告係何國之人即歸其本國官員審定原告之官員於審定時可以前往觀訊該原告之官員如欲添傳証見或查訊駁訊案中作証之人可以再行傳訊倘觀審之員以爲辦理不公亦可逐細辯論並詳報上憲所有案件各審定之員均係各按本國律法辦理等語是觀審雖與會審不同如果承審官判斷不公亦可逐細詰駁庶免死者含寃尙祈查核案情妥酌辦理（企） 
[附上海縣原禀]  
　　美國人德門内施鎗誤傷喇嘛名更補弄身死一案知縣於前三日内先後觀審四堂於末次見美正副按察司及其國人十八九位在坐似議此案辦法彼此爭執有忿而出位曉曉者有婉言商議者苦於不能辨其爲何言惟有俟其審定移文前來從而譯出方能知其如何審判是否持平如果判斷不公自當酌核禀候察辦云 
[旋滬粤人提議事件]  
　　旅滬兩粤同鄉因組織同鄉會成於今日下午一時在北四川路元濟善堂開第一次大會並以西江警察權及惠州事件人心憤激亦於是日提議抵拒之策云（川） 
[贛臬瑞廉訪起程赴任]  
　　新任贛臬瑞莘儒廉訪定於今日乘坐江寛輪船起程赴贛履新（車） 
[讞員不受壽儀]  
　　公共公廨讞員寳子觀明府昨日爲四旬壽誕親友寅誼之祝嘏者一概辭謝於此可見明府之清廉自守矣（舟） 
[商學會定期演説]  
　　十九晚爲南巿商學會例會演説之期届時卽由各會員演説關於商業之事不論會内會外均可入座聽講云（望） 
[工部局考試西人華語]  
　　本埠英美租界工部局及捕房上等西人向由工部局出費請華教習專教中國言語每年春秋二季由局聘請精通中國言文之西人到局主考此次秋季考試爲牧師臺惟司君及華教習葉鏡如君主政計取列最優者副捕頭反東君又聞虹口嘉興路新建捕房現聘張錫齡君兼充教習云（望） 
[汽車碾傷幼孩]  
　　昨有某西人汽車在重慶路將童子湯杏生王利榮碾傷頭足該西人立卽停車將二童扶上汽車送請白克路醫院醫治（衣） 
[局董會議地方自治]  
　　昨日爲總工程局常會之期由新舉之總董會同新議董開會集議地方自治緊要事宜（哲） 
[運動會因雨改期]  
　　郵傳部高等實業學堂原定十七日開聯合運動會茲因天雨地混改期下星期三（二十二日）舉行（川） 
[諭飭認領膏店執照]  
　　上海縣李大令昨日諭飭各圖地保畧謂案照奉飭禁停烟館改設膏店前據各該地保等造册呈報核數短絀當經酌定每店每日須認銷三兩以上始准給照開張業經照會紳董並分别示諭前赴勸學所拒烟總會認定領照起捐收繳並恐無知愚民藉領照爲名在密室深處設榻私賣情弊又經分别諭禁在案查領照限期於初五日起初十日止本已期滿惟念四鄉各户培未投領一經截數未免向隅姑再寛限准從本月廿一日起至廿五日爲限一律停止務於限内各自赴領倘再遷延期滿概不准領以示限止而杜隐混除分别示諭外合行諭飭該地保諭令圖内各户如有情願領照遵於限内赴勸學所認領以便收繳又發貼六言韻示云照得禁止烟館准改膏店營生每日認銷膏數三兩以上爲衡迭飭據實查報並經示諭諄諄 
限至十月初十一律將照給領届期四鄉各户均未領憑認定 
姑再寛以限期諭爾膏户人等十月廿一日起二十五日始停 
前赴勸學所内各自領照報認逾期不准再給以杜觀望隐混 
該店領照以後倘敢私設烟燈房屋器具發封一面提案嚴懲 
該保同千未便其各一體凛遵（泳） 
[道批照録]  
　　禀悉查金振泉抄呈收條徐鯉庭所收一百十兩實係載明定銀並無小費字樣該令不據以駁詰徒憑一面之詞草率定案殊欠允當縱未另立租據而收條内旣係明定廠租數目其爲徐鯉庭另自直接生租固無庸飾賴縱未明定另租期限彼此均屬疏忽而徐鯉庭旣照收定銀在前旋以原租之土耀祖租期未滿後商允貼費遷讓别立轉租議據顯見向各租另起爐灶金振泉之租期自不得與王耀祖相同諭况會審章程如爲外國服役及洋人延請之華民涉訟訊案時准該領事或其所派之員來堂聽訟如案中並不牽涉洋人者不得干預徐鯉庭雖係律師用人而案情與凱第士無涉一訊之後即應改歸華官獨審何以該令竟會商美領判斷致生枝節雖目下已允啓封究未免放棄三權自撤籓籬是爲切要此案仍俟絲董調查明確再行秉公復斷和平理結毌稍仿徇仰即遵照（企） 
[華實小學開家庭懇親會]  
　　本城小東門内水菓公業所創華實小學堂擇於十九日二時開家庭懇親會茲將其順序單録左一開會二校歌三地球講演四英話問答五治家之道六競畫七鴉片之害八魚之生活九書聯十長江大勢十一説蟻十二英文朗誦十三畵龍十四風琴獨奏十五試算十六兎龜競走十七纒脚之害十八錦上添花十九秋瑾歷史二十燈謎二十一諷汪大燮二十二核歌二十三閉會（軌） 
 
 

Page 20

 
 
[上海官事]  
　　道轅發審委員知縣李善徵昨日到道禀銷病假 
湖北候補道魏允恭寳山縣知縣胡調元南洋廣方言館委員分省縣丞顧鼎元浙署撫委派撫院武巡捕把總葉春林昨日先後到道轅拜謁 
訟案 
[上海縣案]  
　　姚羅氏控徐錫全將女秀珍許配伊子爲業媳今春串同蟻媒阿允姐等又將秀珍賣於顧陳氏一案由巡防局將徐及作媒之王孟氏彭鶴泉曹二寳等送縣訊追银洋去後顧陳氏今亦赴縣呈控巡帮審李明府訊得顧陳氏買秀珍爲媳計身價洋一百五十元媒金洋五十元徐錫全所收身價俱係鈔票致被阿允姐騙去祗得洋五元四角阿允姐曹二寳彭鶴泉王孟氏第五人婚據有名各得洋二十七元五角壽康龍龍並未列名各得十七元五角明府喝將龍龍責一百板始與阿允姐壽康供認得洋無訛判徐與壽康龍龍阿允姐分别管押追洋○楊阿新同表兄屠和尙喊稱被楊雪榮冒贖抵出之祖坟方單串同地保高大英盜賣勒令簽字給洋四十元等情判候查（車） 
[總工程局紀事]  
　　販鹽人張阿狗拐賣美租界張杜氏之子定根由林河根爲媒售興南巿洽興待駱天才得身價洋三十三元媒金五元現該氏得悉報知美捕房派中西探至局恊同偵探將林駱拘回寄押候　移提歸案福根由來探帶回○道署門皂吴少炳失竊旋在大東門外俞小毛木噐店内查見原贓即著俞交出　竊王桂生楊德喜扭控到局奉孫明府訊判原贓給領俞罰洋兩元王楊押候嚴懲（永） 
[巡警局紀事]  
　　昨日巡警總局傳諭地保會同巡士在外尋覔巨室以便設立巡警學堂○偵探　長汪禹臣二尹已在天保里賃屋設局辦公○乾昌等三十餘家洋貨店環控張文升朱也卿串同在逃之計瑞林藉查立冐牌火油爲名屢次拆梢一案昨已斷結將朱戒責五十下　張分别交保○閘北信義火油字號昨有秦福記書條遣人往借洋兩元無著秦乃自往索借適號主何　康出外未歸號夥韓瑞如等疑爲計瑞林同黨立即扭入警局押候訊辦○嚴錫江曾將幼孩寄養嚴四弟之妻張氏處昨欲領回不允扭控判押候集訊（衣） 
[公共公廨早堂案]  
　　王家庫竹噐店主王恊生因將親生子關大毆斃由包探陳雲中解奉中西官判赴上海縣報驗在案昨陳包探禀王榮伯投縣求免相驗已奉李大令照准茲將王恊生解廨請究讞員寳于觀明府商之德師副領事判王還押候函致上海縣蒞　後再行核奪○馬夫陳阿祥因拉韁不慎將黄仁利之外甥壓斃控奉中西官訊判押三月再給撫卹洋三百元在案昨解請究陳供奉斷撫卹實在無力况押三月外現已多押月餘叩求恩宥明府判再加押三個月滿期釋放○朱毛毛與周榮全違章將所賣之牛奶攙水由衛生局洋人查明解究明府判李押十天周押十四天○王長保毛榮昌陸老山等串竊增裕麯粉四包售與楊敬齋處報捕解究判吞枷示十天各押五禮拜罰洋十元○徐和生用空順發洋人帳銀三千零五十兩報捕控奉擇追在案昨解請追判押西牢三年俟欵還清再行酌减○唐樹芬積欠德商捷成洋人帳銀九千六百餘兩一案昨解請究唐鈺坤供是買辦所欠錢洋東家甚少惟欠買辯銀頗鉅廣東家産伊母又不變價償還今有保人保他出門請堂上照准判由捕房交保如延不埋准唐另禀控追○新閘天意昌新衣店失慎由捕房將曹文華解廨請究奉判送縣研訊如非縱火應將保險銀如數賠償在案昨曹與詹炳照到合衆保險行討取險銀經五十四號西包探以曹詹吵閙解請訊究判還押候下禮拜二訊究○陸阿二竊邵順記等家衣服判押三月○王阿福夥同黨羽在馬路上攫取衣物由捕解究判押候下禮拜六再訊○龔阿法因唆令探夥李殿奎等向張海山拆梢洋六十元已付十八元控奉中西官先將龔李等分别管押在案昨解請究襄讞王明府商之德裴繙譯判龔加年兩個月完案○流氓李子卿汪阿新往司卡子路攫取行人及酒醉洋人衣物報捕解究判各押西牢一年逐出租界○押店主陳林記翁阿二翁阿大金長生胡福雲羅榮山等違章私押賊贓由捕解究　翁陳各罚三十元餘各罰十五元○董敬齋控張氏被蔡舜臣等刁唆捲逃一案昨又解訊明府以人証未齊判押候補提人証再訊（莊） 
[法租界捕房事]  
　　江北人王金玉向售油炸檜爲前日因病倒斃於法新租界南陽橋堍乾湖絲棧前當經巡捕報明捕房傳同地保報經本縣李大令蒞場檢驗委係因病跌撲身死由輔元堂給棺收殮○前晚深夜時李阿毛徐阿三陳阿桂等在家賭博爲包探查見著其停止不理一併拘入捕房捕頭飭令押解公堂訊辦○積竊劉阿元昨日又在城河溪摸竊行人身畔銀表洋銀扭控捕房　令管押解究○王阿六行竊老虎頭各物王四行竊某店白米五斗在途求售扭入捕房判令一併押解訊辦（舟） 
[美租界捕房事]  
　　前晚有某酉人酒醇坐一人力車在途睡去當即送入捕房押候酒醒核辦○陳银桂將陳王氏兇毆並用椀擲破頭角由捕拘獲旋因該氏不欲涉訟當即斥釋○公平路公大酒店主高裕生將學徒某甲兇毆訴知荐人將高扭入捕房押候查辦○茂海路生甡里楊文照因積欠房租由房主控由公廨飭差恊探發封○整容匠陳安法等三人擊傷同業浦光才眼角由捕拘押候究（西） 
來件 
蘇省鐵路工程九月份報單（續） 
第二段 
橋工 
第五百六十七號橋開河 
第六百零二號橋洋灰均已打完 
第六百三十二號東碼頭洋灰均已打元 
第六百五十四號橋因無黄沙停工 
第六百七十二號橋開河 
第七百四十二號橋因無黄沙停工 
第七百七十五號橋開河 
第七百九十八號橋因無黄沙停工 
第八百十一號第一層地基洋灰兩碼頭均已打守 
第八百七十二號橋洋灰打完河工開至一半（未完） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件萬國農業會合同 
第六欵本農業會辦事權付託常會常會歸總會調度稽查實行總會討議之事並條議事件交總會採擇 
第七欵常會由各政府選派會員組織而成入會各國各派一員前赴常會代表然甲國可派入會之乙國會員兼行代表惟會員實數不得在十五員以下常會内投票程式照第三欵内載總會投票程式 
第八欵常會在會員内公舉會長副會長各一員一年一任該會長副會長亦可續舉接充常會釐定本會章程票决本農會豫算年欵數目以總會撥給之欵爲限常會公所辦事員司事歸本會進退常會總副案一員辦理總會文案 
第九欵本農業會辦理各國農政自有限制開列如下（甲）應將關繫農政動植出産農産貿易及各埠行情之統計技術財政各項報告趕緊搜集研究宣布（乙）應將上載一切報告通知關繫之國（丙） 
應指示農田工價（丁）應將無論何處出現之植物新病指出受病地方病之進步及治病良方一律報告（戊）應將關繫農政之恊助保險及勸農銀行各種問題一體考察並應將各國内有裨恊助農工農務保險勸農銀行等組織之報告概行搜集宣布（已）應將廣收萬國公會或其餘農務公會陳明之意旨及農學專門民立農會翰林院博士會等項之緊要報告後所設保護農夫公利改良農夫條欵之法請各政府核准關涉特别一國之財政法政行政一切問題應在本農會界限之外 
第十欵列入本農業會各國分爲五級各以每國欲列何級爲次每國自願投票及諭納金額數目按照下開等級 
各國等級一級二級三級四級五級投票數目五票四票三票二票一票金額股數十六股八股四股 
二股一股每股金額至多不得過二千五百佛郎頭二年每股金額不得過一千五百佛郎此係暫時辦法各屬地一經所屬之國陳請准入本農會與自立之國一律辦理 
第十一欵本合同日後批准從速交義政府互換全權各大臣簽畫本合同各蓋圖章以昭信守本合同繕寫一册存在義大里外部録副各册校對無訛由外政人員轉交結約各國 
一千九百五年六月七號訂於羅馬義大里使成梯多尼蒙堆耐格羅使臣提督馬梯諾維癡俄羅斯使成克路邦士基阿爾人丁民主國使臣覺塞加羅馬尼使臣佛來華塞爾維使臣米羅華諾維比利時使臣耐業撤爾互度爾使臣該來羅葡萄牙使臣華士公塞羅斯墨西哥使臣愛士脫華盧森布爾尼使臣耐業瑞士合衆邦使臣比郁逹波斯使臣馬爾谷爾摩日本使臣屋希耶馬愛斯瓜端爾使臣梅喇步爾加黎使臣明囑維癡丹馬使臣伯爵摩爾脫克日斯巴尼使臣公爵阿爾郭斯法蘭西使臣巴來爾瑞典使臣比爾特荷蘭使臣郭愛士希臘使臣米蜀布羅斯禹吕該使臣居愛士大斯德意志使臣蒙志古巴使臣波得羅朿奥大利使臣駐義頭等欽差吕蜀甫那威使臣羅文士基郁爾特埃及使臣依任脫英吉利使臣愛在東瓜得馬喇使臣塞加黎尼 
愛梯郁比使臣居博尼尼加拉加使臣公爵屋喇梯諾美國使臣維德巴西使臣摩來拉郭士大黎加使臣蒙堆來格智理使臣格來斯秘魯使臣加奢來斯中國使臣黄誥巴拉該使臣倍奴西土耳其使臣來須特 
雜人俎 
[英國鋼廠]  
近來英國各製鋼廠因欲與美德兩國諸製鋼廠試猛烈之競爭冀將美德兩國諸製鋼廠皆爲英國製鋼廠所壓倒於是自最著名之維芝客斯與麥基新製鋼廠起及其他九大製鋼廠同心一致出資收買其餘全國四十六家之小製鋼廠總組織一資本金二億六千萬員之極大製鋼廠以鞏固其勢力 
[眼之注意]  
眼之注意視人之職業而異如農夫等雖塵埃飛入眼中亦不以爲不潔至於學生及終日據案治事之人則不可不正其姿勢眼與物之間當保其正直與適度之距離且當時時使眼休息休息之法以閉眼或遠眺爲最宜 
[極重大龜]  
美國紐約博物院有龜一頭重二百四十九斤四人立於其上龜亦不拆祇食瓜與萄葡生菜等物每三日半飲水三升此龜得之大西洋赤道國島中云 
[玻璃電杆]  
德國新設一玻璃電杆公司業經註册專利將來電報電話全用玻璃電杆内外皆有鐵絲牢結異常每杆價值約十二元左右德國官電局已定購行將普及環球矣 
[房租價值]  
美國鋼鐵公司近在紐約租樓房四層每層每月租金一萬元四層共四萬元每年四十八萬訂立十年合同租金共四百八十萬一商號能出如許租金其商業之發逹可概見矣 
 
 

Page 27

 
 
   
 
 

Page 28

 
 
   
 
