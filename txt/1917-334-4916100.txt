# 1917 - 334 - 4916100

 

Page 1

 
 
   
 
 

Page 2

 
 
時評 
[謬妄之謡（冷）]  
　　國中當紛無秩序之時則謬妄之謡乘間而至其事或應或不應而人之疑之信之者亦參半蓋亂離之世謬妄之事足以生謡而謬妄之謡有時亦足以轉而生事也 
　　今者北京政府和戰之議不能一定而内閣中人又復摇摇一國不止三公機變因以百出於是有事實之謡與無事實之謡互相利用謬妄之說多而謬妄之事亦因之以無窮矣 
　　雖然我獨不解擾擾諸公必將使中國至若何地位而始安心耶 
[命令]  
　　十二月四日大總統令内務部呈請任命吳天瑞試署察哈爾凉城縣知事黄撲試署豐鎭縣知事均照准此令 
　　又令内務部呈請任命李敬曾王潤生趙國麟爲江西省會警察廳警正王士煒爲技正應照准此令 
　　又令内務部呈准河南省長田文烈咨稱省會警察廳警正王方瀛朱紹雍另有差委請予免職應照准此令 
　　又令内務部呈請任命李元愷張文棟趙德興試河南省會警察廳警正應照准此令 
又令陸軍總長王士珍呈請任命馮鴻澤爲直隷陸軍第三混成旅步兵第一團團附陳嘉謨爲第一營營長徐蔭森爲第二營營長牛起順爲第三營營長牛拱辰爲步兵第二團團附張自生爲第一營營長時全勝爲第二營營長曹士奎爲第三營營長陳　爲砲兵第一營營長營　光爲少校副官均照准此令 
　　又令陸軍總長王士珍呈准正藍旗漢軍都統奎順咨請以文通　安補授副參領趙德堃增定補授印務章京恩壽伯連補授公中佐領均照准此令 
　　十二月五日大總統令陸軍總長王士珍呈請任命魏寶琳爲直隷陸軍第二混成旅步兵第一團團附余茂德爲第二營營長寗文祺爲第三營營長關甘霖爲步兵第二團團附張琢齋爲第一營營長楊葆君爲第二營營長王槐詩爲第三營營長王煥齋爲砲兵第二營營長孫耀齋爲少校副官均照准此令 
　　又令任命閻相文爲直隷陸軍第二混成旅旅長牛向宸爲步兵第一團團長楊清臣爲步兵第二團團長此令 
　　十二月六日大總統令特任劉存厚爲崇威將軍仍留四川會辦軍務此令 
　　又令參議本部呈陸軍第二十七師參謀長馬凱因病辭職馬凱准免本職此令 
　　又令任命高維嶽署陸軍第二十七師參謀長此令 
　　又令財政部呈署江寗下　掣驗局局長王箎貽調京任用請免本職應照准此令 
　　又令財政部呈請任命陳口署理江寗下開掣驗局局長應照准此令 
　　又令陸軍總長王士珍呈請授王寶華爲陸軍砲兵中校邢裕墉爲陸軍步兵少校龔克慶爲陸軍三等軍需正童玉崑爲陸軍三等軍醫正均照准此令 
　　又令參謀本部呈請任命陳濬沂署理陸軍第十五師一等參謀官田執中署理二等參謀官均照准此令 
　　又令參謀本部呈請任命陳玉崑爲陸軍第二十七師二等參謀官應照准此令 
　　又令陸軍總長王士珍呈准正黄旗滿洲都統江朝宗咨請以清泰銘安接襲世管佐領應照准此令 
　　又令陸軍總長王士珍呈准正黄旗滿洲都統江朝宗咨請以多慶奎璋陞補公中佐領均照准此令 
　　又令據庫倫辦事大員陳毅電稱輔國公桑寶有通匪行爲請革爵訊辦等語桑寶著暫行革法輔國公爵解京訊辦此令 
[外電]  
　　北京電無線電借欵合同内容將使德國之得律風根無線電滿布於中國已無可疑上項無線電現已設立於張家口北京芝罘漢口上海福州等處那森氏外借丹商洋行之名實則西門子洋行之代表所有欵項聞由此兩行供給英公使朱爾典已要求中政府取消合同料海軍總長之訂此合同必有所以引誘之者在其最不合規則之處則此合同并未經丹麥使館或中國之外交部依照常法辦理乃前内閣竟批准之足見德國在中國之企圖今仍堅忍不輟而其勢力尚足令政府與宣布之國仇有不規則之舉動現丹人因此大憤惟外人對於丹麥并無指摘因那森之爲人均所深悉故也（六日） 
　　北京電閩督李厚基及汕頭鎭守使莫擎宇電致政府指斥蘇督李純謂其阻馮玉祥入閩之軍於蚌埠遂危閩局吳不新潰敗於重慶之後率秦軍向上游逃至合江周道剛則分道而馳信其必在萬縣徐樹錚現在天津亟亟於督軍之會議有十三省代表與會要求以各方之能力再與南方作戰并要求總統撤換李純（六日） 
　　以上字林報 
　　北京電四日馮總統電致李純告以天津會議已一致主戰徵求李氏意見五日李純覆總統電日余不復多言惟有追隨其後而已 
（七日） 
　　北京電昨日有命令以劉存厚爲崇威將軍會辦四川軍務（七日） 
　　北京電聞王士珍辭陸軍總長將以段芝貴代之（七日） 
　　北京電改正關稅率委員曾述棨等八人定八日出京赴滬（七日） 
　　北京電銀行團於本日將鹽稅剩餘金五百萬元交付中國政府（七日） 
　　北京電六日下午馮總統派段芝貴赴津傳逹意見於列席天津會議諸人大致謂馮氏之意擬先命陸榮廷停戰如陸不允再以武力解决求 
 
 

Page 3

 
 
天津會議諸人之同意（七日） 
　　漢口電此間自五日以來謡言繁興人心浮動本日巿民紛紛赴鄉間避難者尤衆再見辛亥第一次革命時之景象惟武漢防備極嚴第十一師之軍隊亦已抵漢漸各就防禦之地位當不至有意外之危險此間因巿民恐慌巿面完全停頓銀根緊争自六日以後錢莊倒閉者已有五家（七日） 
　　漢口電第十一師第二十一旋長張綸黄於六日抵漢步兵第四十二團全部及衛生隊輜重隊各一連亦已抵漢（七日） 
　　漢口電荆州石星川之胞弟石龍臣（譯音）爲公府待衛武官現奉總統密令南下勸荆州取消獨立於六日經過漢口前往荆州（七日） 
　　漢口電頃得報告吳光新周道剛現逗留於巫山縣（七日） 
　　南京電齊省長因曹豫謙已解政務廳長兼職特電請政府任命蔡寶忠（譯音）爲江蘇政務廳長（七日） 
　　南京電省議會接貴州省議會來電云國會未召集以前無論種借欵槪不承認云云 
（七日） 
　　東京電上海新聞記者團本日上午參觀慶應義塾下午七時半由東京驛啟程回國該團過西京時擬稍留遊覧准於十日附郵船山城九由長崎啓程（七日） 
　　東京電中國武官靳雲鵬等九人於本日上午覲見日本天皇靳等定於十一日上午由東京啟程回國此次有中國陸軍士官六句入日本陸軍砲工學校又有士官候補生二十名入日本陸軍士官學校（七日） 
　　東京電聯合國巴黎會議之結果設置聯合國最高海軍委員會大約常設於倫敦 
（七日） 
　　以上東方通信社電 
[戰電]  
　　羅馬電意公報云德奥軍昨攻亞歇哥高原勢甚猛烈得地若干但意軍之抵抗力不因之而稍賜敵軍攻擊麥勒特共兩次先爲意軍驅退敵兵被俘者百人第二次交戰終夜不息敵軍佔據戰壕若干意軍之外哨線遂因此撤回意軍在仁森毁橋五座並重創河旁之敵軍（五日） 
　　巴黎電協約國聯合大會昨日閉會法外交總長稱此會結果頗佳經濟上財政上與軍事上所得一致之行動至於恊約國所需關於財政彈藥輸運與接濟者已愼重研究其議决各件定有種種滿意（四日） 
　　華盛頓電威爾遜總統之演說詞大爲國會所歡迎其對奥宣戰之主張尤爲衆所稱許今兩院聯合議案已在衆院提出佈告自今日午時起美國與奥匈間之戰爭狀態業已存在（五日） 
　　倫敦電俄公報云磋商停戰之會議於五日開會德奥匈士布之軍事代表皆出席俄代表卽席宣佈其和局目的敵代表答稱此爲政治家所可討論之問題吾輩軍人僅有權磋商停戰至於政治事件已有德奥外相之宣言吾辈不能加一詞俄代表見其方閃爍乃建議宜立向未曾參預此會之各交戰國提議全部停戰敵代表以彼等未有此權爲答俄代表謂可請政府給予此權敵代表允之但至今尚未有答覆之明文當時俄代表提議德俄戰區全停戰事俄國且禁止軍隊由俄陣地移往協約國陣地而德國亦須撤除月島之德軍敵代表則指定自波羅的海起至黑海止爲停戰區域俄國軍事專家刻方研究此點此會展至次日續開敵代表拒絶俄代表停戰條件謂此種要求僅可加之於征服之國俄代表聲明其目的在依據俄民大會所决定之辦法成立合於民政主義之全部和局敵代表仍空詞答覆謂來此與議者僅有俄國故彼等僅有權與俄國磋議耳俄代表稱願牽引各交戰國會商全部之和局德代表允延長停戰時限自十二月十日起再展二十八日俄代表請下次會議在俄境舉行相隔七日俾俄代表得返俄京此次會議係用俄德語俄代表於開議之初好主張會議内容槪行公佈不守秘密 
（六日）　 
　　倫敦電德公報云停戰之磋商刻已及於羅軍奥公報云統帶里斯特河與黑海間俄羅軍隊之總司令已開始提議停戰英公報局則聲明羅軍提議停戰一說不確（五日） 
[公電]  
　　湖南姚忠誠等請任譚延閶督湘電大總統各部總長熊督辦陸巡閱使督軍省長各報館坸鑒國法不張壓民太甚内亂無已外侮必乘所冀我大總統開誠布公以息兩方之爭尤望各省長官保境患民無鑄九州之錯要知鴰蚌相競漁人在旁民財俱竭亡國可待今日爲國增兵即他日爲民增盜今日爲兵增餉即他日爲國增債在諸公愛國出於熱忱善後豈無良策然以六年之間四次改革一人兆釁萬姓不寗譬舟行大海已風浪數騖尚無共濟之心可卜必覆之禍至我湘省去今兩歲兵禍連結此次北兵離省蹂躪之慘紙不忍宣現省城秩序雖幸稍復而主持大政端賴得人前譚督延闔兩次蒞湘軍民愛戴以回原任就熟駕輕另易生人終非湘福爲此不揣愚昧披瀝相陳仰懇大總統核奪施行並希各部各省諸公一致贊同以維湘局母行惶悚待命之至湖南乾城恊副將節制鎭河古各營兼巡防守備隊司令姚忠誠鎭溪遊擊向天爵河溪都司楊秉彝古丈都司張振海守備各營營長唐天壽田楚珩向明喜巡防隊營長劉潤淮鮑光俊姚忠斌同叩微 
要聞一 
[日本之哈爾濱出兵說（心危）]  
　　俄國游烈派崛起騷擾至不堪設想非惟俄京而已其全國各都巿莫不呈無政府狀態大戰一日不終秩序一日不得恢復據此間消息哈爾濱近日秩序大亂駐哈英美日三國領事聯合質問東清鐵路長官霍爾滑脫將軍要求保障哈爾濱及東清鐵路沿線之外國人生命財產若不能保證外國人之安寗領事團將派遣國際軍隊將軍接此警告後遂與駐北京俄使會商並邀集勞兵會及各公共團體代表會議維持秩序之法而對於英美日領事之警告則約定答復日期然日本人以爲哈爾濱目下情形與俄京莫斯哥海參威等同爲無警察之都巿一旦秩序不能維持事變突起則外人生命財產殊多危殆更以爲日本基日俄協約之精神對於哈爾濱及東清沿線有維持秩序特别之責任云據去年年終所調查在哈人口如左 
　　中國五萬二千三十人俄四萬三千六百五十八人日本二千八人朝鮮三百二十人英百三十人希臘八十七人美四十四人法二十二人荷蘭四人比一人合計九萬八千三百七十七人 
此出兵問題發生後日人乃具特殊之見地可爲吾人注意者朝日新聞因此事而者爲論說題曰北滿之警備其論點大略如左（一）歐戰勃發以來日本因俄國與德交戰供給軍器及軍需品同時亦所以使俄國減輕其極東俄領及北滿洲之守備而無後顧之憂日本代俄任保衛治安之責雖日俄戰後南北滿洲之日俄守備隊各有限制而今日據領事通告之形勢觀察之似於必要之時其警備區域尚不能以哈爾濱一地爲限也（二）中日間條約及滿洲善後條約附屬條件中東清西線之齊齊哈爾海拉爾愛琿滿洲里東線之三姓寗古塔琿春等均闢爲通商巿場日本於北滿有歷史的因緣及經濟的關係俄國亦且承認之故日本出兵警備必將及於東清全線乃特殊利害上當然之責務云其他尚有陸軍中將荻野氏以爲英美及我國均不能出兵故日本非出兵不能保護北滿僑民云惟彼國政府方針尚未决定蓋以爲哈爾濱雖屬俄國勢力範圍而仍爲我國主權恐將來俄國對於日本之南滿洲勢力範圍貽以惡例故其結果恐不能如其一般人所希望也 
[公府會議中之和戰問題]  
　　昨日（四日）正午十二時總統在頤年堂召集大會議於早七時通知各國務員蒞會並言如總長缺席請次長與議先約徐世昌徐氏以無職守不便列席而辭十二時三十分各員均到教育無總長袁希濤到但並水列席而歸田文烈新由津回亦趕至公府曹汝霖至十二時臨時託病未往此次會議總统與王内閣爲主席首議各省來電主和主戰紛紜不一又將湖北告急電數通傳閱王内閣發言中央政府旣不便宣言主戰卽主和亦不能形諸公文應將命令停戰之舉緩行先由中央通電各省維持現狀再進而爲停戰各閣員未有多大之討論有某總長言先不能不主戰廕參謀總長言主戰以何等軍隊任之亦應先有準備空口主戰反致失信王總理又言卽令今日已定主戰主和而仍爲中央一方面之政策尚難得各督軍之同情現在中央勢力已不能籠罩全局無可諱首最好請召集一次軍事會議以便决定某　長言軍事會議恐緩不濟急結果仍以通電各省維持現狀一以對付主戰督軍一以留有餘地與西南磋商總統是之午後一點總统在居仁堂預備西餐欵餉各員直至三點始散席上總統又與陸子欣談起外交事件略略數語而已直至国點方散又聞會議時馮曾出示湖北四川廣東張家口諸處警報並述天津會議情形對於時局極抱悲觀神態異常焦急閣員於和戰兩說討論甚久戰旣不能和又不敢已無良好辦法最後决定派人再向北方諸督疏通又昨晚有一方面鬨傳昨日會議已决定一致主戰並謂馮已有極端主戰之表示除派陸建章將軍前往南京向李秀山疏通意見外并於昨晚七時三十分鐘發出密電三道聞確係致江西督軍陳光遠湖北督軍王占元及岳州副司令王金鏡三氏電文約四百餘宇據某要人所述此三電確係反覆陳說急遽議和必敗之情形并囑三氏趕備作戰計畫俟得其覆電後尚有重要之命令一道係歷述政府對於解决時局之始終用意云云但另據一方面報告則謂並無其事不知何說爲可信也 
　　又據國務院消息王士珍昨用個人名義致電陸榮廷岑西林等其電文之内容大致謂時事多艱公以大義相責屢電促珍勉爲其難自愧才力薄弱何敢膺此艱鉅嗣因元首親臨一再勸勉兼以各督軍來電責備不得不唯命是從業於本月一日奉令於三日赴院就職但珍與元首申明祇允署理暫時擔任維持現狀俟國事稍定卽行卸責惟珍之志願當以調解爲先務愛國爲前提祇望雙方議步相見以誠早息内訌維持統一惟目前統觀西南各省步步進逼湘之於鄂粤之於閩此其明證若再長此爭執終有釀成鷸蚌相持漁人得利之一日言念及此不寒而憟伏思時局如斯國家之存亡惟明公是賴務卽電告西南各省首領迅速停戰由珍禀承總統共籌善後辦法以拯危局如蒙見納即希示復云云 
[王内閣與閣員之辭就]  
　　王署總理昨日上午十時到院將院務略爲部署除將連日積壓未辦之例行公文分别批閱飭廳照辦外於十二點鐘即赴公府列席會議惟秘書長一席尚未確定昨日仍由張伯英秘書暫時代理一說謂王總理前日到院履新旋即匆匆入府故對於秘書廳所存之各項文卷要件并未接收日昨上午十時三十分到院諭秘書張伯英等將各項文件約略點閱並將最近兩日所收到西南各省之重要電報披閱一過於正午十二時許即携帶入府與元首磋商一切又聞某要人昨晚晤及王君此詢及公府兩日之會議情形王君謂并未會議何事惟各方面之主張近頗復雜一切政務自無進行之可言似此情形余（王君自稱）當退避賢路云云並聞其最近原因係因襄陽荆州之獨立及重慶之失守恐此後愈入於軍事棘手之中故有一說謂王君擬辭陸軍總長兼職請允首另　員充任 
　　交通總長曹汝霖雖經政府加以任命然去志　决一再託人央求免去本職已七日未到部視事前晚經王總理親往錫拉胡同曹宅勸駕曹總長仍堅持前議并薦葉次長以自代王總理反覆申說曹氏碈於情面比允暫不繼續提出辭職書但須先行請假五日（一說謂七日）王總理當面允諾故曹氏日昨仍未到部并聞曹總長之意俟五日假滿之後政府如不准其辭職則仍須繼續請假 
　　内務餞總長本通知部員昨日上午十時到部但昨日部員到部外侯至下午三時始到如司等官家有電話者臨時通知上午不必到部而科長以下各員則守候挨餓自上午十時至下午三時錢君到部後照例接見重要部員並無何等演說財政王總長昨十時到部王因患目疾眼部尚裹綳帶不見客者已多日昨因王總理之敦促遂扶病到部接見部員但言大家都是熟人仍请帮忙等語少坐即去財政部人員頗均抱一種感想蓋今年以來先後接見新長官至王總長蓋已第九次矣農商田總長昨晨九昨餘到部傳見司長參事等無所演說在總長室畫呈報總統文及就職通告兩稿後十一時餘即出部署司法總長江庸昨日上午照常到部稍接見部員略有周旋江氏由次長升爲總長並非新到部者故絶無何等就任儀式 
[南京快信]  
　　李督昨晚七時在署懽讌陸建章李開　施愚何恩溥周嵩堯程用甲齊夑元王廷楨等陪席 
　　白堅武李廷玉李登科昨由滬電李督軍報告與岑西林孫伯蘭接洽情形准七日乘輪赴粤　 
　　曹豫謙因金陵關及交涉事繁辭政務廳長兼職齊省長昨電中央請以本署諮議長蔡寶善調署政務廳曹豫謙調兼諮議長 
　　李督軍痢疾已愈惟外客無要公者仍不接見鄂督王占元因鄂防吃緊昨兩次電李督商防禦方略 
　　海軍饒總司令昨晚由寗乘車赴滬 
　　津浦車南段沿線李督已派重兵阨守昨又加調第六師一團移駐浦口以固省防 
　　李督派赴北京代表韓德朝昨已出京回寗李督擬派蕭某赴津會晤曹　詳述對於和戰意見以免誤會 
　　鎭江商會爲規復米巿請願省議會准開米禁又省議履屠宜厚以米禁一開民食有碍特提案嚴申前禁又聞江北士紳因有人運動省議會准開米禁特發傳單開公民大會籌議抵制方法 
　　江蘇實業廳長張軼歐與省議會長沈惟賢爲鳳凰山鐵礦問題問往北京 
　　李督軍以戒嚴時期軍事緊　軍務課長楊恩培難兼憲英司令特改發黄振　　充 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[重慶警訊到京]  
　　聞政府連日接到四川方面吳光新等急電重慶之形勢甚爲危急迫切求援至昨日下午又據政界傳出重慶北軍與滇黔軍激戰之結果北軍甚爲不利滇黔方面軍隊係由顧品珍等指揮尚有臨時加入之靖國軍等其勢甚張而川軍與北軍則因指揮不一械餉不充重慶殆不能守又續得某方面報告重慶業已陷落一切内外人民之安全現由滇黔軍負責周道剛已退却逃往江川（想是江北或永川之誤）吳光新下江逃走不知下落目下重慶秩序已由熊克武維持又一消息云頃接漢口支日（四日）午刻發來萬急電熊克武潛通黔軍突於江晚（三日晚）襲攻周道剛吳光新重慶卽時失守周吳出走秩序大亂詳情續報等語續向政府方面探聞據稱亦已接到重慶紳商汪德薰等告急電及熊克武電兹將兩電并錄如左重慶紳商電云滇黔軍隊進逼渝城本日晚間十一點吳總司令周督軍突然退走人心驚惶莫可名狀幸卸任熊鎭守合克武尚未離渝職會等迫不得已前往泣請出爲維持現狀務懇鈞座飛速電令熊使責成保全秩序以挽危局而救生靈事機迫切立待復命重慶總商會汪德薰温仁椿古神鈞曾鼎勲城防總局趙城璧蕭岳崧團練總局梅樹南陳介白縣議事會周辛鍵劉特逹教育會周家楨勸學所温嗣康泣叩支熊克武電云重慶自戰事發生軍務吃緊克武力薄擔任沿江防禦近雖卸任猶領五師未敢少懈乃本日雙方正游戰中不意周督軍吳總司令遽相繼離渝事後始知當即會商各法團允負城内安寗責任惟綜計陸軍及警備隊城防軍不及三百人現正竭力籌備善後能否維持容後續陳調任川邊鎭守使熊克武叩支寅（四日）印 
[天津會議内容之又一說]  
　　天津會議之詳情已載昨報兹據某京報所載與昨微有出入據言預會者有直魯兩督軍奉秦晋豫黑浙閩七省熱察綏三特别區各代表此外尚有上海護軍使盧永祥剿匪督辦張敬堯之兩代表各省出軍之數計直隷山東各一師奉天二師河南山西各一旅安徽二萬五千張督辦一師一旅直奉豫晋之軍歸曹督軍統帶由鄂出岳州進攻長沙銲皖及張督辦之軍歸張督軍統帶由贛南進規廣東以懈桂軍圖閩之力軍費之已確認者爲奉天二百萬安徽一百萬其餘擔任之數尚水確定張督軍宣言不問中央對於時局如何處置我北洋軍人必誓死一洗屈已求和之辱並聞决定八日之内一定出師至段芝貴陳之驥所資大總统親筆手書内容大致言南北調停必有相當之限度言下殊以蘇督之極端調停說爲非並約略指出調停之意見四端（一）召集新國會（二）現缺軍事長官省分之補缺可參酌南方意見（三）將來裁撤軍隊以南北軍額爲比例同爲裁減不令偏枯（四）徵求大衆之意見會議中與蘇督往來之電確知者有二件（一）電詢李保故阻止馮玉祥一旅之南下得復稱並無其事當卽公電促馮旅速行開拔去滬一面電滬速爲預備船隻以便迅往援閩（二）電告天津决議主戰情形得復諸公旣一致主戰　願追隨其後此次列席會議之代表獨缺皖省而皖承認出軍籌餉具如上述聞倪督軍方面事前實早接洽因倪督軍曾言主戰乃軍人之天職皖軍誓死無二但有曹張兩老大哥在前皖軍惟當靜候命令隨同出發云云故未更派代表也云云 
[北京大學研究會開幕]  
　　北京大學設立各科研究所頃已次第成立文科研究所於昨日在校長室開第一次研究會學生志願研究者約四五十人蔡鶴卿校長陳仲甫學長及章行嚴胡適之陶孟和康心孚陳伯弢諸教授均蒞會先由主任胡適之君述研究會之成立及報告研究者之科目人數並云今日爲本研究會成立之第一次特請蔡校長演說其題目爲哲學與科學之關係次由蔡鶴卿演講略謂今日爲研究會成立之初故集會同人於此互爲談論俾彼此有認識之機會余之所說亦爲隨意之談非專門分科之研究可比且以冗忙無暇於搜集材料故亦只略述大意云云其演講之大略則歷論人間思想之變遷以爲人類初期之知識惟有宗教次之乃有哲學最後乃有科學科學分科愈密哲學之駁新愈少昔日論哲學者皆出於演繹今之論科學者乃注重在歸納然新學亦决不因科學之密而有此境蓋哲學者欲知其未知之學也未知之境界無窮盡哲學亦無窮盡且科學之統系亦必賴哲學始能闡明其原理原則故治哲學者不可忘科學之嚴密治科學者亦必本哲學以明其原理所謂純正哲學者今已不復存在彼一部分學者或謂哲學因科學而隳壞不知古代囫圇之哲學今已無有價值云云繼又由胡君報告以後各科研究之期間地點遂散會 
[滇軍瀘州失守戰紀（成都通信）]  
　　自黄毓成受傷回瀘後滇軍之勢已漸不能振趙黄等之計畫亦堅壁死守暫不進攻一面由瀘中紳民及英美教士分頭至立石站石洞鎭川軍一三師前敵將領處調停一面由趙又新電周道剛請暫停戰而黄氏又暗派滇軍兩團與黄復生夏之時等之四川靖國軍協助黔軍進攻重慶以爲乘虚下渝瀘圍自解周道剛原定計劃以一三兩師全力攻瀘北軍守渝南岸黔軍攻渝時正周道剛許趙又新三日退出瀘州十日退出川境之際斯時一師劉旅已衝破滇軍兆雅鎭之第一防禦線距瀘只四十里因渝城危急周又電調永川川軍救援而劉旅之進攻亦稍停頓此十一月十三四日事也 
　　十一月十六號以來渝城南岸戰事川軍似稍得手於是一三兩師回渝之援兵又出發攻瀘一師由兆雅鎭一帶進攻三師由石洞鎭一帶進攻滇軍本敗挫之餘加以叙州馬旅所派之援兵緩不濟急而納溪一帶之招安軍（川匪之招成軍者）又不聽號令故數日之間滇軍勢不可支一師衝破特凌場之第二線（距瀘二十里）三師亦逼近瀘城其時趙又新因在瀘年餘與地方紳民不無感情經各紳民要求請其暫退趙雖知勢難抵抗但亦不肯輕易退出惟將輜重等物運至對河之藍田壩地方趙之司令部亦紥於藍田壩電告周道剛謂已準備退出蓋猶冀川軍之緩攻也 
　　十一月十九二十等日川軍已逼近城下戰事十分猛烈滇軍第三防禦線已不可守猶死力作戰城内人民非常驚恐滇罼不准出逃而趙黄等則已過河到藍田壩所有一切銀錢軍物均完全運至藍田壩趙仍令軍士死戰至二十一號上午十時川軍竟將五峯頂佔領五峯頂者近城最高之山形勢極勝在山上即用步鎗京可射擊全城川軍將此山佔領以大砲直射城中滇軍紛紛向藍田壩敗退但仍有一部分死力作戰趙在瀘年餘與民間頗有感情未退之前即有令不准縱火故滇軍敗退尚無焚燒情事 
　　克復五峯頂之役川軍左縱隊先衝鋒是山連環衝錄多次死傷頗多滇軍因援兵不繼力不能支最後川軍左縱隊直衝上山奪獲滇軍機關鎗二架步鎗數十枝大砲二門砲彈數十發俘虜數十人滇軍遂潰退入城面小巿一帶亦經川軍佔領左縱隊者係第三師砲團所組由三師唐廷牧參謀長指揮左縱隊上山後劉湘之第一團陳能芳團長亦已由别道入小巿各軍佔領五峯頂後乃組追擊隊入城與滇軍巷戰一二日内恐難肅清然五峯頂佔領即所以克復全城也 
[魯代表北上之别報]  
　　大陸報一日濟南通信云今日有公民之代表兩人乘津浦車入京籲請政府禁止日人於魯省中設立民政署是日魯人蒞車站者不下兩萬人當設民政署消息之初傳佈也省當道已向北京致電請示民情之憤發爲時尚爲未久兩星期來此間各處幾無日無公民大會凡此會議輒未經官場承認有時人數之多雖閉會場之門亦不能禁大衆之擁集頻聞有數次會議爲日本軍署代表所禁止其實此種抗議并毫無暴動之舉惟公民之要求尚有抵制某貨之議以爲後盾今日之舉各官立學校學生之到者絶多均持旗幟其最動人者則有數領袖各着白喪服所以詔告入都之代表山東之存亡全視其使命之成功與否日本在魯之户口其確數今日印出其居留地皆沿山東鐵道而在青島之外者總數共五千九百五十六人濟南到有二千六百○二 
[廣東省長問題解决之經過]  
　　李耀漢决定回任 
　　廣東省長李耀漢辭職回肇陸榮廷即首先致電挽留隨派員赴肇面勸而警衛軍將領周之貞及代督莫榮新等亦於前日陸續派員馳赴肇垣謁見李氏代逹各方竟見請求回省聞李氏經各人誠意挽留業有回任之意經與陸氏代表覃參議商榷政見請其轉逹陸氏聞李意於警衛軍管轄權財政廳長委任權必須妥定以清權限聞政務廳長胡銘槃昨奉莫督命令馳赴肇慶晋謁李氏代轉莫氏意見請共回省並將軍民兩署嗣後辦事權限有所規定李氏已極滿意胡銘槃即於是日回省復命李亦在肇部署一切先命肇軍第十八營李連長及光華兵輪集合南門河候命開動大約一號李氏即可回省省議會昨接李耀漢勘日復電云省議會諸公鑒儉電敬悉承注感愧漠竭蹶求退出於至誠何敢戀棧尸位乃蒙諸公不棄莫督軍來電催促並奉陸巡帥派員到肇責以大義懼獲違命之咎自當遵照暫行回省維持仍俟接替有人即當讓賢避位聞該會因李氏辭職以來程璧光李烈鈞方聲濤等堅請推舉胡漢民爲省長而警衛軍一部又主張留李力請省會勸駕左右兩難頗以爲苦故二十八日會議决定先請李氏回任如李氏不允再行推舉當卽由會電致李氏大致謂敬電奉悉聞公辭職無任徬徨省長一職關係全省治安未便久懸請即回省以維大局事機萬急乞卽日見覆省議會儉此李耀漢勘日復電所由來也現聞省會中人對於省長問題雖無成見而多數不願武人干預民政及長官去留致後日積重難返聞已有某議員提出意見答覆程李諸人謂省會本無選舉之權第自主期内迫得從權救濟乃一面请由議會選出一面推舉某人雙方衝突莫知所從以諸公愛護桑梓之誠寗忍責以武力干預惟以諸公之地位各有建言實令議會失其尊嚴無自由建議之餘地豈諸公護法初衷所認出此乞靜聽解决母以羣言龐雜重驚吾民云云大約提出通過即行函復各軍領袖矣 
[伍秩庸抵粤時之炸彈聲]  
　　昨三十號伍廷芳博士偕其子朝樞由滬抵粤係由港轉附佛山商輪是晨七時抵省粤吏預接電報經派出粤滇桂肇各軍曁海軍練營及軍樂隊等由永漢馬路起排列至天字碼頭伺候莫督軍李軍長陳師長林司令各級軍官曁各界要人均出迎候及港輪抵步程總長借同汪精衛胡漢民等數人乘坐廣西巡輪駛赴漢輪歡迎八時後伍博士與程總長同乘電輪到天字碼頭登岸由莫代督邀入江防司令部欵以茶點暢叙一堂休息移時伍博士又同程總長偕赴海珠海軍辦事處莫督軍隨亦回署詎纔由大馬路轉入永漢馬路時突有炸彈一枚由江防司令部西邊空地人叢中抛擲而出落於轎後　然作響幸轎夫足行甚快故詎落炸彈地點已遠莫督軍並無受傷僅微傷衛隊四名在場站護滇軍二名過路人三名并馬一匹當時衛隊爲防衛起見向空放鎗一排附近軍隊亦紛紛開鎗轟擊林虎軍隊在江防司令部後二馬路扼守肇軍大隊亦大舊警廳前繞出均各埋伏地上嚴陣佈置一時路人均紛紛走避惟莫督軍則鎭定異常即降與至炸毁地點察勘一番始復登輿進城至午刻莫督軍爲鎭靖人心起見復乘肩輿至廣惠鎭守使署飭令嚴緝兇徒旋赴天字碼頭轉坐廣明巡輪親到海珠與伍博士晤談多時始返署據路人傳說放炸彈之人係身穿長衣炸彈擲時係以新聞紙包裹云 
　　伍博士於抵省之日即發出通電請政府早定和局其文云北京碼大總統鈞鑒中國不幸時局貼危粤川湘省迭起兵釁兵連禍結不知底止國民死於鋒鏑元氣日就消亡而北省災黎遍野未能及時周恤外交風雲日亟未能一致綢繆乃反同室操戈兄弟　牆循此以往國亡無日矣回顧南北戰爭要點何在究竟有何不了之事必以意氣相持不惜以國家犧牲耶我大總统老成謀國爲南北衆望所歸所居地位又超出政治旋渦之上則寗人息事消弭政爭拯斯民於水火之中置國家於磐石之固舍我公其誰屬似宜選派老成公正衆望素孚之人迅速南來以疏通意見面商調停之方蓋問題複雜非函電所能盡罄故非面議不可廷雖不才旣屬國民敢忘匹夫興亡之責當勉竭棉薄助成此舉總之使雙方不存權利之私一以國利民福爲前提各本退讓之念一以法律情理爲依據則種種困難問題必迎刃而解矣廷年逾古稀無心問世惟願家居學道以終餘年奈國人函電以大義相責民國締造原參末議今國家飄摇風雨詎忍袖手旁觀一得所及謹　愚知尚希採擇是所盼禱現正應西南諸公之招由滬南旋討論商榷維祈早賜電復切盼伍廷芳陷叩 
[荆州獨立之詳情]  
　　荆沙石星川獨立之說現已證實其通電大致以中央政治不良忍無可忍特宣佈自主暫與鄂省政府脫離關係以待解决對於王占元尚鮮指摘之詞襄陽黎天才獨立之謡亦頗盛惟四日午間未見其有通電發表據聞係襄河沙洋以下地方電線已被割斷致通電不能傳到頃向軍署詢則謂襄陽獨立純出黨人造謡荆州則確爲實事然石星川性素和平此舉恐非出已意聞係有人勾串該師司令部員兵逼迫石氏發布通電該師各級官長多未預聞第一二兩旅旅長朱兆熊胡廷佐均由防地電省聲明未曾與聞並嚴誡部下不得附和荆州沙巿所有鄂軍祇第一團團長孫國安所部三營孫爲前清第八鎭標統出身向來守分恐亦未必贊成此舉二日午後二時王督軍得石通電召集各文武官會議已决定用和平手腕對待當電石氏勸其勿得盲動糜爛桑梓且言如爲排予願甘退讓但今日南北和議未定予負幹旋大局重任产時實不能退避一俟和議告成定即潔身而退奚必操戈同室塗炭生靈措詞頗覺哀痛語語以保境安民爲重電發後又派起義功人現充軍署軍法課長程漢卿立乘官輪往荆勸導疏通意見黎天才處亦派諮議官喻鴻啓馳往疏通程漢卿與石星川爲總角交當時曾在王督前自言可以力勸石自取消四日晨據他方面消息程乘輪已抵荆有電報告謂可期和平解决然聞王督一方雖宣言用和平手腕一方則積極調兵備戰連日近畿之第十一師十五師二十一師各軍均抽調軍隊由津浦京漢二路南下三號一日京漢車裝兵抵漢口卽有五次之多爲向來所未有連快車專車俱係裝兵武漢江河中昨封船數百隻預備運兵赴荆襄大約始之以勸誘繼之以威脅如果石師長等决定獨立則彼部下定然進攻武漢戰禍仍不能免也但黎天才至今未見獨立通電殊足爲荆州獨立之障礙有謂石與黎本約定同時獨立因其部下不從擬觀望時機再動若果如此則石已成孤立之勢 
 
 

Page 7

 
 
　　其部下又散處各地匪易集合縱有湖南爲其後援然交通上較鄂省派軍攻荆爲遲滯且吳光新借調駐鄂之北軍兩混成旅王督軍前旬日已電吳由川撤回湖北今必已抵施宜如以北軍攻荆沙之上游武漢派軍攻其下游荆城乏險可守其勢必難久支據此以談今日所傳荆州獨立可望取消之說或由於此耳至該師兩旅長是否奉石命令現尚未能徵實惟武漢爲荆事彰響人心愈爲恐慌三日之夜九點鐘即靜街各租界皆預備沙包麻石防事變一起即堵築與華界交通隘口各路各國商團及防軍悉出查街守衛租界中庽公更爲擁擠房飯費此前竟加一倍房租原只三十元者現漲至百元以上其實漢口租界窄狹如柳葉形狀前濱大江後臨鐵路設有大戰租界中仍砲彈紛飛辛亥往事可鑒不能謂爲十分安全惟兵匪搶刧之禍或可倖免耳王督軍因南軍逼於岳州鄂軍鬨於荆襄北軍雖多半無鬭志四圍形勢如斯治安恐難長保現在確已將其全眷先行遣往津滬署中祇留寵妾一人預爲事急時之地步財政警務各廳處長亦各遣眷他往所有在公人員聞信昨今送眷回籍者絡繹但衣箱什物不能出城故表面尚形鎭靜云 
[記鄂省棉業展覧會]  
　　鄂垣武勝門外二郎廟農商部第三棉業試驗場於本月一號始五號終舉行第二次展覧兼品評會兹將參觀情形略述於左 
　　路線之通告該場崔邦燮場長於會期前出有通告云本場交通路線由武昌來者水路自武勝門外積玉橋東首乘船至場前登岸陸路自武勝門正街直北而行經過塘角娘娘廟寶積庵等處而至本場人力車亦可通行由漢口來者渡江至鄂湘鐵路小輪碼頭徑逹本場場外附近地方陸路入口及水路登岸各處臨時均設有標識以備辨認再該場於積玉橋即二郎廟預備船隻迎送來賓以表歡迎 
　　會場之佈置該場場門懸張國旗場内樹有萬國國旗成交又式入内卽會場室三間一爲新成績室即陳列本年成績計該場出產美國種子四十種中國種子五十種印度種子四種美種每畝地產花約八九十斤中種印種每畝地產花約四五十斤本年該場種地二百畝產花八千斤一爲舊成績室即陳列去年成績以與今年作比較使參觀人知有進步一爲耕具室卽陳列種棉最適用器具並附解仿造法另設招待室爲場長演說所在 
　　場長之演說該場崔場長待至午後二時因來賓漸衆即登台演說謂該場成立已有兩載本年成績較之去歲實有進步如至五年後可獲美滿結果次之剖解植棉方法並耕具仿照改良之利益演畢掌聲如雷 
　　棉產之特色該場所植棉花本歲七八月間雖受有影響然收穫已逹八千餘斤試驗之種子以美棉爲上印度次之本國亦多佳種然發生力最强者首推美種每畝可穫棉百斤（美種結子花盤巨如茶杯六七十枚可得棉一斤其他種子每斤須花盤二百枚左右）尤以植諸白沙州者爲最發逹（每畝穫棉百二十有八斤）蓋美種宜於沙土地也棉而外復列棉紗數種胥該場產棉所制且四十二支之紗夙爲我　出吕之缺點兹亦出現於該場匀細異常洵屬可喜也 
[杭州快信]  
　　楊督電賀新内閣昨王士珍覆電申謝有勉綰時綱等語 
　　寗波商會昨又電省爲周悰洗刷謂前電擁警自衛實出誤會 
　　紹縣監犯反獄一案知事宋承家已决定撤任遺缺委李瑞年接替昨已傳見 
　　滬上引渡來浙之潰兵楊督軍昨令軍法課從寛發落現擬交杭縣分别遞解回籍取保釋放 
　　海寗汪知事電請將前搶刦斜橋鎭盜犯李太高陳七紹等七名（在省就獲）引渡歸案昨由省會警廳派隊押解起程 
　　警備隊司令部副官長李襄隣前奉齊省長飭赴北洋昨已旋省 
　　百官商會電請撫恤被難商民齊省長咋派專員馳往查勘 
[蘇省會談話會紀要]  
　　六日下午一時副議長錢强齋召集到會各議員開談話會計到會者八十餘人當由錢議長主席報告開談話會之守旨共計四事（一）四五兩年度决算依法定時限業經届期省署此次决算萬趕不及但本會旣提出請求可否再催（一）徐海一帶兵匪騷擾民不聊生一切善後事宜需關緊要本會爲人民代表自應設法籌劃（一）江蘇單行整頓契稅章程罰則旣嫌繁苛時限又多抵觸奉行不善流弊滋多前省公署對於此項章程已經磋商據云可以重行修改此項議案可否暫交（一）特别緊要事件由諸議員自行提出交會公議云云主席報告畢經大衆公議第一件决算案本有限期旣經届期當然交出可由本會備文再催第二件據議員王玉樹報告經過情形極其沉痛徐州商會代表亦具請願書到會又海州議員亦提出議案請大會維持兩屬報告辫兵焚刦損失三百餘萬土匪損失無算計蹂躪數十鎭其善後辦法已詳議案中第三件議員董永成季通主張暫緩提交其主張之理由略謂本會與省署宜和衷共濟相見以誠省署旣磋商修改會即無提議之必要亟宜靜觀修正如何再行討論大衆頗以爲然遂决議緩交大會第四件公决由各員回公寓時提出意見書交會討論維時鐘鳴四句遂宣告散會 
地方通信 
[蘇州]  
　　朱鎭派兵分防蘇常鎭守使朱琛甫以現届冬令各處地方自應分派軍隊駐紥以保治安特派定第二師三旅第五團金團長凱率同所部一二三榮駐紥本城上津橋等處第六團張團長亞衛率同所部各營分駐吳江平望盛澤各處第四旅第七團董團長士珍率同所部分駐無錫宜興武進各處第入團唐團長詒霖率同所部分駐太倉崑山各處巡防各該團長均已遵令分别到防矣 
　　委派邳縣裁判員前任金壇縣知事楊光憲卸任後寓居蘇州現經齊省長委爲邳縣裁判員楊氏奉委後立卽赴寗晋謁省長日昨返蘇謁見高等審檢廳長請示一切日内即當赴邳任事 
[無錫]  
　　衝撞乘輿竟被刑責日前楊知事乘輿出外迎面來一在屠宰稅事務處爲司事之查某以輿行如飛避讓不及致爲與夫撞至路隅波及行走之某婦婦誤董之調戲也大起詬誶董不能堪扭住輿夫理論致觸楊知事之怒即喚崗警押解縣署交警備隊隊長劉榮長詢究乃劉亦不問情由以董不應酗酒衝撞官長令重責軍棍五十下事爲社會所知以細故口角何得擅用刑訊與論大譁楊知事日昨乃將劉隊長記大過一次藉平衆怒 
[鎭江]  
　　師長返鎭駐鎭陸軍第十九師楊春普師長日前因公晉省面謁督軍禀陳一切已於五百公畢旋鎭矣 
　　縣役誤認贓物鎭郡東南鄉新豐村左近茅廣榮日昨來城具禀縣署因丹陽縣役越境緝捕在伊家抄去耕牛什物並非贓私對經倪知事批候咨請丹陽縣復奢 
　　喉痧症之傳染鎭屬自入冬以來天氣寒暖不常兼以河水淺涸穢濁不堪致喉痧盛行傳染甚速殞命者十有八九昨日南門大街周姓家竟於半日間傳染五人刻下已斃其一其餘四人亦異常危篤恐有性命之虞此外尚有赤眼症及紅白痢疾患者亦多且患痢疾者動輙延數月之久不能痊愈 
[揚州]  
　　令報駐兵地點揚州一帶防守司令劉統領刻奉李督軍充謂江北各屬匪患蔓延所有駐防軍隊遷調紛繁駐紥地點雖經呈報尚難悉數查明仰將駐兵地點及形勢繪圖詳報以備查考 
　　恢復軍警會議揚州軍警會議所自民國二年組織成立嗣以軍隊範圍縮小軍官遷調旋歸消滅現兩淮緝私陸軍巡緝隊統領劉苕青因各省風鶴頻驚且值冬防吃緊之際揚地爲江北樞紐故特發起恢復會所設遇要事即由軍警要人列席會議以重防守 
　　派員修築决口揚州運河現届冬令潮水枯涸所有界溝廣福橋一帶决口亟應堵築現經張子蔚運使委江相前往修築以蓄水源刻已會縣出示尅日興工矣 
[南通]  
　　省委會勘烟苗省署因禁煙期限已滿英員雖曾會勘本省烟苗業已淨絶當此播種之時恐仍有不肖之徒私行偷種特派委員錢宸訓來通覆勘盧知事當卽飭令張稽查員陪同前往各巿鄉查勘矣 
　　屠稅委員易人本縣屠宰稅自徐安仁接辦後因操之過激釀成　巿地方士紳頗不謂然前日盧縣長赴省面禀一切聞財廳已委梁某試辦不日可以到通各屠户得信已趕將上月捐欵繳入縣署二科以備梁君到通接收 
[嘉興]  
　　學務消息嘉興縣視學葉志翔譚恢生已將各小學校視察完竣現將成績佳良曁辦理不善諸校彚造視察錄呈報縣署嚴定奬罰藉示勸懲又於各校教師中選擇教法完善及曾任三年以上者開具履歷呈縣詳道轉省核奬共計六十餘人又縣屬君三莊沈家橋地方陳培之等發起國民學校一所其經費校舍等曾由縣批令第一區自治委員陸繼　查覆現陳某已就地籌集經常費二百元惟開辦費尚無著落已函知陸委員據情呈覆請縣酌撥以便進行 
　　追租局成立嘉興縣署以本年徵收丁銀頗形減色探厥原形實緣各佃户將租米扣住不還致業户無欵完納張知事以糧從租出各鄉民掯租不還有碍國課特於前日起遵照歷年舊章於暑内設立追租局一面派員赴鄉催徵以重國賦 
[九江]  
　　戰馬被牛觸斃九江江岸中和棧門首昨有江永輪船由湖北運來軍馬一匹存放該地突有一牛狂奔而來竟以其角向馬猛觸深入馬腹登時馬腸暴出血流遍地而死牛尚向前奔走適追牛者趕至始行捕獲馬夫以追牛者失愼當即扭送警署管押一面報告團長該團長以獸類相鬭不幸而死於人何尤遂令警署將追牛者釋出着其殺牛了事 
雜評一 
[危（庸）]  
　　段芝泉之第一次離職也段系軍人有所謂天津會議者出現其結果倪嗣冲等脫離中央爲軍事上之自由行動使張勳得行其復辟主義民國幾亡念段氏二次去職而所謂天津會議者又爲二度之出現雖其聲勢尚不如第一次之險惡然於軍事統一之下而某省調兵若干某省籌餉若干公然由二三督軍私相認派其去自由行動殆亦無幾廻想前事令人不寒而慄也 
　　又况張勳雖敗張勳之靈魂依然飛躍長此紛紜卽無外患而國内意外之事變且不可測危機倚伏至此政府與西南其亦可以猛省矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[各團體又請速下停戰令]  
　　旅滬商帮聯合各省團體兩次電請停戰粤人團體亦於五日分電南北籲請息兵均紀前報前日旅滬各省團體又拍電總統請速下停戰命令兹將電稿錄後馮大總統鈞鑒前以國内興戎商民痛苦馳電呼籲諒蒙睿鑒讀四督軍主張調和通電方以爲和平解决指日可期廼閱時幾及兩旬尚未奉停戰命令商民惶惑莫所措現在外交危迫禍等燃眉商業彫敝幾至破產存亡呼吸不可終日而風鶴頻驚馬膽俱摧度日如年急何能待伏望早頒明令嚴飭停戰竊以爲解决時局似宜迅復國國國會重開民心自定至以前督軍呈請解散原爲宣戰問題今旣確定方針尚復何所嫌怨各省督軍之公忠未必逞於意氣在西南之護法要可諒其無他商等渴望和平敢陳芻議實覆巢之自罹非越爼而代謀狂愚之言附陳採擇上海廣肇公所浙江旅滬學會寗波旅滬同鄉會湖北旅滬同鄉會國貨維持會華商旅滬維持會上海潮州會館嘉應旅滬同鄉會公叩魚 
[荆州宣布自主之鄂督通電]  
　　湖北荆州宣布自主現已證實昨日松滬護軍使接到鄂督王占元來電一通照錄如下除滇黔粤桂湘川及南京蚌埠已去電外各省督軍都統護軍使督辦司令均鑒正密荆州石師長通電意以保全地方促進和平宣布自主當卽派員馳往勸告並復電敦囑即將前電取消頃接復電略謂實因荆州近於湘邊湘粤大軍壓境抵禦無力進退兩難只得一面宣布自主一面電陳靜候指示等語現再飛電促其從速取消並妥籌對付方法迭接各旅團長來電均云並不知情此次自主實僅一二人主動觀此情形似尚不難解决現在襄陽上游極稱安謐武漢沿江一帶防務極嚴當不致别有變動誠恐遠道傳聞失實淆惑衆聽謹電奉聞王占元魚印 
[湘鄂人民逃難來滬]  
　　浦東爛泥渡昨日到有湘鄂等省難民一百餘人由該處地保帶領前往各處店舖懇求給予銅元數枚旋卽渡浦而去 
[福建商號電止運貨]  
　　福建駐滬莊客接總號來電略謂近日閩地軍事更見緊迫商業往來異常冷落錢莊大都不肯來往駐閩採辦各莊客收歇離閩者不少請各貨切勿裝運以後須憑本號電信始可購貨云云 
[甬客報告寗波現狀]  
　　此次寗波自主風潮未數日卽已平靜乃前昨兩日本埠巿上謡傳寗地又告獨立致旅滬寗紹帮人互相出探確息後經同鄉會於昨日午後得有由寗來申之同鄉報告謂寗地平安一切秩序亦已規復所有資遣費雖經商會募集現擬連同商號居民所遭損失調查明確禀請官廳酌核補償曹娥百官兩鎭被災商民及大舜廟帝側民房曾被砲彈擊毁者連日亦在分别調查云云該會據報後當將寗紹平安確息遍告同鄉以釋疑虚 
[鈞和艦再赴蘇浙交界遊弋]  
　　鈞和兵輪前奉盧護軍使命令駛赴江浙交界之泗洨等山洋面遊巡已誌前報兹悉鈞和艦長董仲發以寗波散兵現均資遣回籍而泗洨各山洋面日來船隻往來甚爲安謐是以開駛回滬昨日禀明盧護軍使當奉面諭仍須駛赴南黄浦蘇浙交界之茅港一帶遊弋所有經過之各鄉鎭應率士兵登岸梭巡以示嚴密 
[海陸軍隊加意戒嚴]  
　　本埠海陸軍各機關昨接中央電略謂近據偵探報稱現黨人舉定某某等在各要埠運動起事並派某黨人定於七號在滬地集衆開會籌議進行辦法應請嚴防等語仰卽派探密查一面轉令所屬駐紥各軍隊曁各要口之海軍各艦妥爲防範海陸軍各士兵不得請假外出長官不准擅離職守以昭愼重云云是以本埠海陸各軍奉長官命令於昨日起加意戒嚴 
[免查官署往來郵件]  
　　中國使領各館寄交敵國人之函件及敵國人民寄交各使館領館人員函件應否檢查一事前經交涉署陳請外交内務陸軍等部商議凡公使館及領事館發出皮面上有官印標誌之郵件並各處封遞各公使館及領事館曁其館員之郵件均免予檢查日前交涉署奉到江蘇軍民兩長訓令已函請護軍使轉飭各檢查員遵辦 
[辦商體和棧房請給執照]  
　　浦東德商禮和洋行棧房貨物前經官應派員查封現聞該洋行函致交涉署謂此項棧房係私有產業僅供存儲平和貨物之擬請轉懇發給執照等情薩交涉員昨已據情函請護軍使核示辦理 
[令飭保護大沽上海間水綫]  
　　江海關馮監督昨接江蘇齊省長令云奉交通部咨開查大沽至烟台烟台至上海一帶設有水線一道近被各輪航任意抛錨時有損壞並查得尚有故意割斷情事實屬有碍交通不法已極應請令行各處所屬機關一體嚴加保護等因相應令行該監督出示佈告輪航各船嗣後不許在水線標記所在任意抛錨及不得故意割損如敢抗違按照妨碍交通律從重治罪不貸 
[雲南起義紀念預誌]  
　　第一區學務委員賈豐芸昨致巿立各學校函云逕啓者本月二十五日爲雲南倡義擁護共和之日去歲經國會議决定爲紀念日凡我各校例應於是日懸掛國旗並放假一日以資紀念專此奉逹即頌日祉 
[孫强夫被拘三誌]  
　　黨人孫强夫因被人指爲與暗殺鄭汝成金琴孫等案有關經英捕房特别偵探帶同眼線會同法捕房將孫拘獲已誌前報兹悉孫自經法捕房送加英捕房後現正檢查證據尚水開審近鄭汝成之子大爲在京得悉以殺父仇人現已被逮由京趕奔來滬昨詣護軍使署要求盧使磋商引渡 
[商界宴請英國官商]  
　　本埠英國公會前擬聘請華商數人爲該會會員講求營業振興商務藉以輔助進行曾函請上海總商會就本埠絲茶五金顏料棉紗荳米等各業領袖中推舉等情已紀前報兹悉此項會員業已推定將姓氏職業函復該公會查照現南北商會爲聯絡研究商情起見定今日午後七時在滬北總商會設備西筵公請英領事有該公會正副會長等赴宴陪坐者爲南北巿各業領袖昨已具東相邀矣 
[浦東洋商廠棧之近况]  
　　火油池浦東火油池共有三處（一）美商美孚火油池在居家石橋地方（二）英商亞細亞火油池在洋涇鎭左近（三）亞細亞瑞記火油池在楊樹浦橋對江美孚油棧内有棧房十餘所規模宏大設備頗周從前生涯極盛時每日可裝成煤油一萬六千箱自歐洲開戰後新牌貨雜出以致銷路略減現有小工四百餘人每日可裝成煤油一萬箱左右此項煤油巿上夙稱老牌行銷各省每年營業總額不下數百萬金誠吾國一大漏巵也亞細亞油棧目下情形與美孚略同亞細亞瑞記則並無工作專爲存儲煤油而設據該業中人云目下生意正在活動煤油之從外洋來者絡繹不絶云 
　　車油棧車油一項本埠用途極廣經營斯業者首推英商光裕洋行資本頗爲宏厚該項車油前由外洋陸續運來自歐戰發生航路阻隔貨物不能如期抵埠是以該公司特在浦東居家石橋東首嘴角地方臨浦建築碼頭棧房二所以便堆儲舶來貨及雇工製造出品目下有小工二百餘人常川工作該項車油種類甚多近來生涯不惡聞該公司尚須推廣營業云 
　　電油棧電油卽戤司林GＢＢＩiＤＢ此項出品本埠各廠家多需用之上年八月間有日商三井洋行在浦東光裕車油棧東省創設棧房一所並在棧房四周開掘壕溝俾免危險設備可爲周密聞該項車油係從日本運來存儲棧内陸續出售邇來營業頗爲發逹 
[長警追獲盜匪續誌]  
　　閘北蒙古路承慶里二百二十九號宣陳氏家被盜行刦由四區一分所巡長王仲卿巡警杜振清當場追獲盜匪王信庭一名抄出手鎗金戒等物轉解四區警署轉送司法科訊辦等情已記昨報兹悉四區姚警正前日傳到事主宣陳氏訊問據供其夫出門營業家中惟婦人及傭婦該匪等以送信爲由敲開後門一擁而入當見各匪手執鎗械不敢聲張任其搜刦而去云云姚君以現值冬防戒嚴之際該匪膽敢於白晝糾衆行刦若不從嚴懲治不足以寒匪膽除飭探警嚴緝在逃匪黨務獲併辦外並據情面禀徐警廳長請爲嚴辦一面由司法科將此案人證解送警廳訊辦 
[巨匪判决引渡]  
　　巨匪丁三化（卽丁玉坡又名丁明俊）迭在内地犯殺人放火搶刦重案逃匿經滬海道尹及江蘇巡警廳分别懸賞緝拏未獲上月間該匪與黄阿七潛在法租界發給手鎗與在押西牢之張勵吾等夥刦公共租界福建路運大國記錢莊内現洋鈔票經派駐老閘捕房專查特别事件之中西包探協同法捕房探捕將丁黄兩匪拘獲併解公共公廨訊供押候見證到堂質訊在案昨晨由廨復訊先由中西包探上堂禀明前情並將滬海道尹及江蘇巡警廳長通緝公文及公堂所出提票呈案請察繼據見證張佑卜投訴原籍湖北向爲磁器生意被告原籍桃源（現已改爲泗陽）我素來相識確係丁三化本人惟其在内地犯有命盜重案不甚明白云云並據護軍使署派來之彭金章投訴丁匪迭在内地犯案纍纍要求引渡等語經關讞員核供商之英卓副領事向丁黄兩人略訊數語以黄阿七並無關係着卽開釋判丁匪仍帶回捕房候備文詳解護軍使署轉解内地犯事處歸案訊辦 
[警廳取締茶樓酒肆與書場]  
　　淞滬警察徐廳長以現值地方戒嚴時期對於防務更應嚴密所有轄境内之茶樓酒肆應令每夜提早收巿茶肆内所設說書場等亦須於二鼓時即行散場惟攤簧場關係風化且下流之人最易潛蹤恐匪類混迹貽患地方故以後遇有來廳禀請給照開唱攤簧者槪行屏絶惟日間不在此列云 
[閘北取締茶館新章]  
　　閘北淞滬警察四區二分署員趙墨林近訂取締茶館章程於昨日發出佈告云照得現值冬防戒嚴吃緊之際對於地方治安不得不先事防範惟查茶館一業係公共集會場所最易宵小混跡而本所範圍内人色尤爲不齊防範未容稍懈除飭探警隨時稽查外兹再規定取締章程從嚴查辦以期周密而保安寗計開（一）遇有茶客信口開河揑造謡言鼓動衆聽者（一）遇而生形跡可疑之人或携帶違警物品者（一）遇有三五成羣對坐相駡勢將毆鬭者（一）遇有成羣結黨辨論是非及講茶者以上四條應由該茶館中人於事實發生時立即報告就近崗警（一）不准容留賭博及類似賭博者（一）不准男女雜坐作種種狎褻行爲（一）不准高唱皮簧小曲及種種蹈舞（一）晚十時以後不得逗遛坐客以上四項各茶客如經該茶館主人勸阻不服立即報告崗警辦理倘各茶館徇情隱匿不報一經查出輕則拘所罰辦重則勒令歇業 
[蘇浙交界聯防緝盜辦法]  
　　蘇浙分界上海吳縣嘉定吳江松江青浦嘉興嘉善平湖九縣地方聯防會緝盜匪辦法第一條本辦法爲蘇浙交界地方會緝盜匪聯絡聲氣防範周密起見由蘇浙交界上海吳縣嘉定吳江松江青浦嘉興嘉善平湖九縣右事會訂之第二條交界地方九縣之警察保衛團曁警備隊水警察對於防緝事宜壛不分轸畛域同負責任如一縣發生盜匪鄰近聯防之各縣警察保衛團曁警備隊水上警察隨時互相協助搜查第三條會訂聯合巡哨區域消弭盜患專在巡查嚴密交界處所尤爲緊要應由各縣知事不分畛域在接壤地方會同擇要劃訂聯合巡哨區域各縣按月輪派警團在區内梭巡以期周密而均勞逸如遇警團不敷分派時並得商同駐在警備隊協同巡哨其水路交界地方則商同水警協理第四條會訂聯合會哨日期除前條所訂外各縣知事並會訂互相聯合會哨日期每旬至二十一次每次指派警團前往會哨另備會哨單届時發給會哨之警團於各方會各時互相簽字以資證明而備稽考此項會哨單於會哨簽字後卽繳送縣署備查其水上交界地方即商同水警辦理第五條會訂交界地方警備隊及水陸警察保衛團駐在地圖並互換員名表各縣地圖應互上交換凡一縣所駐之警備隊水陸警察保衛團地點均詳細標明圖内並附註每處所有之兵力分印多張散給所屬各警團機關俾知各縣警團駐在地點一遇盜匪發生即可擇近求助免誤事機其警團各長官警丁姓名並互相列表知照以資接洽第六條預印會緝憑照各縣爲便利緝捕想見預印會緝憑照發給所屬警團各機關遇有事機緊急先持前項憑照逕入鄰境追緝或搜捕盜匪一面投由各該地駐在警團或警備隊水上警察驗照協助事後再行分投各該管縣署此項憑照式様由各縣備印多張加蓋印信註明格式字様互送備案並分送警備隊水上警察發給所屬各警團機關以杜假冐而昭愼重第七條會派檢查船隻警員各縣交界地方各港汊往來船隻於抵岸時離岸時應分段會派警員檢查如遇船隻在航行時認爲行跡可疑者亦得停止檢查惟檢查後無論有無事故均應訊明年月日時船牌號數船主姓名及檢查情形報告該管長官以備稽核第八核本辦法自奉蘇浙兩省督軍省長核准後由各縣知照警備隊水上警察並令所屬警團遵照施行 
[小學教員之假檢定]  
　　羣學會設立之小學教員講習會開辦以來講授頗爲認眞昨日該會規定舉行假檢定規則如下第十一星期起預行試驗其科目時日如下第十一星期火下午八時試教育主試吳公之第十二星期火下午八時試數學生試朱伊耕第十三星期火下午八時試理化生試顧紹衣第十四星期日試代數幾何教育主試曾公治朱伊耕楊聘漁第十四星期月試修身及口試主試賈季英蘇筠尚高硯耘王慕詰曁各科講師試時無故缺席者不得補試未經完全試驗者不給證書試驗分數平均不及六十分者不給證書 
[尚賢堂演說佛教]  
　　法租界霞飛路石牌樓尚賢堂教務聯合會於本月九日（陰曆十月二十五日）下午四時開常例會請王與楫演說（佛教之大綱）研究佛學者盍往聽之 
[青年會今晚開同樂會]  
　　四川路青年會今晚八時舉行同樂會請幻衛家愛白脫變演全套幻術（改頭換面）（替代傳聲）等藝此外加演（兩族相爭）五大本長片影戲入座劵每紙五角凡係該會會員減取三角婦孺一律並聞愛白脫回國在即此爲末次獻技云 
[新舊審廳長明日交替]  
　　新任上海地方審判廳長陸守經來滬業已多日原定十一號履新兹因接替手續佈置就緒昨陸君與袁廳長磋商定星期日（九號）實行交代昨已論知各辦公人知照矣 
[褒揚田母之孝行]  
　　紹興同鄉會會董田資民母李氏孝行昭著前由該會分呈道縣詳請褒揚兹悉縣公署於昨接滬海道尹公署訓令云案奉省長齊訓令内開案准内務部咨開案查五六年兩届彚案褒揚各人民業經呈奉批准所有褒揚物品列由原請處所發交具領相應分列清單咨行貴省長查照分别轉行可也等因並附抄單褒揚物品到署准此除分發外合行抄單連同匾額等件一併令發該道尹即便查收照單發縣轉給祇領仍將收到日期具報查考此令計抄單並匾額一方褒章一座證書一褒辭一等因奉此合將匾額等件令發該知事即便查收轉給祇領並將收到日期具報以憑轉呈此令計抄單並大總統所賜匾額一方（書孝先百行四字）褒章一座證書褒詞各一等因沈知事即於昨日函致該同鄉會請即派員前往領回轉給 
[發給警帽上之皮遮風]  
　　淞滬警察廳長徐輔洲現以時届冬令天氣漸寒各區署所長警上差出勤時所需冬服前已發給棉大袍承穿兹循舊例給發警帽上加蓋之皮遮風特飭本廳庶務科趕緊製備昨日已一律配齊令知各該警正佐隊長等承領轉發 
[工巡捐局催竣路工]  
　　南巿工巡捐局長杜梅督現以交卸在即亟應預備結束所有各處路工之未經完竣者亦宜從事催促業已知照本局工程處查明境内各處未完路工迅行督促進行以便結束移交 
[本廠布銷場起色]  
　　近日本廠布銷場稍有轉機前昨兩日該業接暹邏南洋等埠來電訂購花呢及各色愛國布共一千餘箱卽速運往該業接電後恐本月底未能完全交貨故昨日南巿一帶各廠添招女工加做夜工據云本月以來未有如此巨大之銷場云 
[豆米業定期較磅]  
　　豆米業仁榖公所昨日發出通告云啓者本公所設立公磅爲劃一磅碼以廣社會信用起見因議每季會較一次由司月臨場監視兹届冬季定於本月二十五六兩日會較屈時務請各行號將所用磅錘携至本公所較準爲要 
[派船查緝私鹽]  
　　兩浙緝私第二營魏營長查得浦東南滙縣境之王義本橋爲私梟聚集之處沿海灘所產私鹽皆由該私梟等運至該處零碎售與各步擔挑往沿黄浦各鄉村販賣或由陸家渡偷渡來滬潛銷與租界各菜場售賣實屬妨礙鹽課且與租界鹽棧認銷額數亦有窒礙自應抽調巡船前往產鹽各灶場禁止私售除咨請二三場鹽知事取締查禁外並令第一隊王隊長調派師船四艘駛往浦東王義木橋一帶駐紥查緝 
[婦人在途遇暴續誌]  
　　小西門内應公祠路婦人魏陸氏前日出外買物被匪刦攫金環經縣警帮同追獲匪徒王阿三解送三區二分所訊辦已誌昨報昨日上海巿學務委員買豐芸致淞滬警察廳函云逕啓者上海巿立西成國民學校西首弄内今晨八時有匪徒二人刦取民婦魏陸氏耳上金圈將耳撕破當由該氏喊呌路人帮同追捕得獲一匪逕送二區二分署請究想此案已由分署解送貴廳懲辦矣　該弄卽在西成校舍隔壁每日上晚爲女教員學生等出入所 
 
 

Page 11

 
 
　　必經今日發現刦取魏陸氏耳圈之事女教員學生等鑒於前轍深以爲危應請貴廳長對於此案澈底查究以維治安而善其後具紉公誼 
[慶雲齋香店工人仍不入行]  
　　本埠城廂内外香業瞽目工人前舉楊俊效爲代表在上海縣公署控杜家灣慶雲齋香店主李少琴違背行規等情經縣署記實將該店發封論令遵章入行在案咋午沈知事飭派催徵吏及巡警協同該代表楊俊效等分詣城内外傳諭各同業入行如王大有唐聚豐王合興聚馨齋王聚興萬和秦等店工兩帮均遵論一律入行發給行單扦字遵守迨傳諭至斜橋南首慶雲齋所設作場中把作陳三郎工人蔣二人錢老全等仍舊反對不願入行該警吏開導不允遂與楊代表等回署禀復沈知事核奪 
[紙匣工人不願入行之衝突]  
　　本埠紙匣一業近來大爲發逹其中亦分店帮工帮店業公所設於九畝地工帮公所則在侯家路甫於昨日成立先期分發知單令各工人於昨日停工一天並由公所向各工人每名收取入行費洋二元四角詎錫弄底王錦文所開王順泰匣子作工人大爲反對不顯入行亦不願出資昨日各工匠照舊做工工帮公所當派行頭毛錦康等前去開導不服兩相種突王之作夥甲乙二人卽取檯上漿糊罐頭擲去擊傷毛之頭額當由巡警到來將王與甲乙等拘送二區二分駐所杜警佐諭飭申送警察廳訊辦 
[崗警查獲花會航船]  
　　閘北四區一分所趙署員近查得花會賭博之風盛行特飭長警在轄境内隨時注意拿辦前日有花會航船陳木林至該分所轄境向各户兜售花會票當爲崗警查見將陳拘所轉解司法科請爲訊辦 
[匪徒搶攫珠花]  
　　滬城三牌樓長泰壽器店主之女姊妹二人於前晚九時許由勸業場游玩而師甫抵門口正在付給車資之時背後忽來匪徒一人將該女頭上所揷珠花一朶攫取從張家弄逃逸該女大聲喊救由崗警帮同追趕然該匪已杳如黄鶴矣 
[攔刦金押髮之懲辦]  
　　無賴岳金壽日前上午十點時在法新租界巨籟逹路地方攔刧婦人龔郭氏金壓髮一支飛奔圖逃該氏大聲喊捕由包探梁大寶帮同追至蔭餘里口始行追獲抄出原贓拘入捕房昨解法公堂請究郭氏聲稱是日出外買菜被岳搶去金押髮求請訊究詰之岳供認攔刧不諱判押一月示儆贓給原告領去完案 
[攔路擅搜行人]  
　　天津人沈啓法吳鳳林昨至某公司輸船探望友人而回至虹口黄浦碼頭登岸時被青口人衛長友韓得標瞥見疑沈等身畔帶有私土上前攔住搜查沈等心不甘服喚捕將衛韓二人一併拘入捕房經捕頭詰問一過飭押候派探查明解廨請究 
[攫耳環判押九月]  
　　匪徒唐阿元前日在新閘橋白克路攫取馬莫氏金耳環圖逃當由巡捕追獲人贓昨解公共公廨請究經中西官訊供不諱判唐押西牢九月贓交原主領去 
[兩匪徒各押半年]  
　　匪徒王朝林陳金生與在逃之小湖北等專在北蘇州路一帶剝刦行人衣物現洋被滙司捕房華探目馬阿美包探奚德安金福壽等查獲解送公共公廨訊供不認判令押候查明再訊在案昨晨由廨復訊據中西包探投訴被告已在捕房供認伊等冒充公役在蘇州河各商船以搜查烟土爲由乘間攫物敲詐請爲訊究訊之王陳兩人供仍狡賴李萼仙襄讞核供商之英白副領事會判王陳各押西牢半年分别示儆 
[周阿毛交母領回管束]  
　　王來實將鉛質小洋囑周阿祥周阿毛持向北福建路五百九千三號門牌周煥堂　混用被周察悉喚捕將王與兩周一併拘解公共公廨經中西官訊明判王押西半四年周阿祥押三年周阿毛年輕悞犯押候查傳其父母來案再核在案昨由捕房將阿毛之母周張氏傳至公堂並將阿毛解案請示經中西官向周阿毛申斥數語判交其母領回管束 
[原告不到將案註銷]  
　　李順興投公共公廨刑事科控其事袁氏掷取值洋二百元之衣飾逃匿西華德路一百三十號門牌婦人阿四姐家等情由捕將氏與阿四姐一併拘解公堂訊判交保候訊在案前日午後經王崧生襄讞會同美領博君提訊原告未到旋據被告李袁氏之代表律師上堂聲稱原告臨訊不到要求將案註銷中西官得供判姑准被告律師請求將案註銷被告開釋 
[押店私接電線之質訊]  
　　法商電燈公司前延巴仁律師代表投法公堂控通成押店私接電線偷用電氣請追償損失等情據通成經理張瑞卿稱前因電燈熄滅雇明記電燈店工匠到來修理諒被該工人所誤有店夥陳連根可證陳連根供稱明記先派學徒張根生到來修理因不能修整又由張和尚潘雲生復來修理電燈仍不能明故通知公司中派工匠到來將機關修理燈即明亮是實當判傳到明記店夥學徒再訊在案昨日傳到明記店夥張和尚潘雲生學徒張根生到案質證同稱並無到通成押店修理電燈之事實被誣指希圖卸責求察明記經理稱商人無端被通成誣指修理私接電線有損商店名舉請追損失銀三百兩張瑞卿稱商人爲兩店經理電燈熄滅時商人不在店中後來由陳連根向商人言雇明記夥到來修理始知其事如何私接電線不知詳細中西讞員以張瑞卿所供前後兩歧顯與明記無干聽候下堂論飭遵明記請追損失准予七天内補詞到案再行核辦 
[跑街夥混售補丸之覆訊]  
　　振寰藥房遣謝利甫投法公堂控跑街夥王士忠經手正色補丸一萬匣售與豐泰號後至該號結帳據號中人稱共購一萬三千匣不勝詫異顯見被王冒牌混售扭案請追償損失等情據王供稱三千匣係向惠記掮來判傳惠記藥房到案質訊核辦在案昨又傳訊惠記藥房經理莊金標投稱與王雖係相識並未前來掮過補丸請察詰之王供詞推諉中西官判王還押候傳到振寰經理宓竹生質訊再行核奪 
[冒名朦保之罰鍰]  
　　公共公廨交保間二號西探華博斐爾控楊永堯冒充福州路漱石室鑲牙店主楊永章名義朦保案犯等情昨由捕房將被告傳至公堂請究卽據該西探上堂訴明前情訊之被告俯首無詞中西官以被告冒名朦保案犯欺騙公堂判罰洋五十元充公以儆 
[查獲僞棧單騙銀案内之關係人]  
　　愛多亞路大豐永雜糧號主張禹門串黨揑造假棧單向華洋各商騙抵銀三十萬餘兩逃逸經各事主報捕請緝在案兹經捕房查獲與此案有關之宛子瑜一名昨解公共公廨傳訊宛延律師到堂代表要求准予交保候訊中西官核供判宛交舖保候訊 
[三年内不得再犯刑事]  
　　山東路二百十九號門牌某箋扇店已歇學徒許文廷私刻圖章向大吉永公泰實成豐泰等號先後騙取值洋六十餘元金箔卡片變價花用被控捕房昨由包探將許拘解公共公廨經中西官研訊屬實姑念年輕初犯格外從寛判具安分切結開釋如三年内再犯刑事定行提案嚴究 
[飭傳錢債案内之關係人]  
　　黄明偕見證婦人馬巧記（卽馬素珍）等在地方審判廳控楊慶熙爲楊全倫擔保抵單不贖一案前經該廳訊明判决着楊慶熙歸還原告洋一千二百二十五元楊不服上訴仍由原審衙門開庭辯論尚水判决兹悉此案經各推事官查得婦人趙奚氏楊兄阿五及馬素珍與前福田庵僧觀如等均與此案有關必須傳齊到案再行續開審理故於昨日飭吏分别往傳一干人證到案候訊 
[覆訊不理賬欵案]  
　　楊樹浦路泰豐米店經理余邦吉在公共公廨控已歇跑街夥甬人徐士豐不理經放賬洋一千五百餘元等情迭經公堂傳訊判被告交保候再復訊在案前日午後由兪襄讞會同義羅副領事復訊先由原告代表朱斯芾律師上堂陳述案情並詰據見證余邦基上堂供稱伊在楊樹浦開設秦豐米店已有四年被告徐士豐於前年九月間由協大木行經理介紹爲跑街夥立有保單詎進店後濫放賬欵延不收取是以控奉公堂諭令被告收賬詎又抗不遵諭應請究追供畢由被告代表律師向之駁詰後中西官判被告交原保候再覆訊 
[飯館虧欵倒閉後之訟案]  
　　沈鳳岐投法公堂控大昌飯館主李全寶借去洋四百元不還店已倒閉人亦避匿報經捕房飭探前往將李妻張氏及伊母拘案請爲迅追張氏供稱丈夫於前晚出外至今未回店中之事婦人一槪不知且婦人另居英租界因至店中找尋丈夫致被拘案訊之李母某氏供稱婦人住居華界兒子逃逸何處實不得知因小兒子至婦人處言及此事婦人至店中致被拘案是實繼由張連生楊阿壽朱順榮等十餘人同稱李與商人等交易貨物被欠甚巨均求追究中西官判李妻張氏及李母無子退去原告所控刑事案理由不足看即註銷虧欠洋銀一節准予歸民事另行起訴訊追 
[無力罰洋改押七天]  
　　海寗路一千四百九十七號門牌小茶館主顧連生内聚賭違章由捕將顧傳送公共公廨經中西官訊明判罰洋十元充公在案兹因顧無力繳洋昨晨復由捕房將顧解案請示經堂上宣判改爲押滿七天示儆 
[過犯虐妻之押儆]  
　　儆居韜朋路楊家宅之鄉人嚴小弟前日因向其妻張氏逼索洋三十元無着將氏兇毆被捕查見拘押昨解公共公廨請究經中西官訊知嚴係過犯不應匿居租界姑寛判押西牢四月期滿仍逐出租界 
[工人行竊之懲儆]  
　　楊樹浦瑞鎔鐵廠工人陳子元施子郎因竊取廠内鐵板被西人席墨門查見喚捕將二人拘入捕房昨解公共公廨經中西官訊明判被告各押兩禮拜示儆 
[羽綢來歷不明]  
　　江北人楊金才昨日携帶羽綢一疋在虹口天潼路徘徊圖售當被包探侯松山查見以其形迹可疑當向詰問不能指明羽綢來歷遂將楊連同羽綢一併帶入捕房押候解送公堂訊懲 
[竊取白鉛水落]  
　　甬人李金才昨晨在美租界七浦路六百三十六號門牌居人周朝甫家門首竊取白鉛水落被周瞥見喚捕將李拘入捕房禀明捕頭押候解廨请究 
[請加菜場攤租之批示]  
　　春森公司菜場經理薛沐生具禀工巡捐局請加攤租修理菜場昨經杜局長批示云據禀已悉所請修理菜場酌增攤租事無不可惟所加太巨於販户生計不無妨碍祇可照原價酌量加增仰即另行規定禀候核奪至取締沿街攤擔候禀到後再發布告可也仰即知照此批 
[縣署批示五則]  
　　凌沈氏呈據實辨明請派員值查由呈悉該店以七星爐茶館而砌用大水鍋公然售水形式具在顯見取巧侵碍水爐業規案已飭吏查明本縣爲體卹該氏生計起見故免予封閉着令仍改七星爐以示兩全今來呈竟敢强詞狡辯情殊可惡已飭催原吏勒限拆改如再抗違立予發發貸勿貽後悔此批 
　　周桂芙呈爲陳明備案由據稱二十五保十二圖短字圩四百四十九號單户周茂春則田四分一釐九毫原單燬失請備案等情此項單地係何項糧户承糧未據聲叙着另呈復奪並將糧串送核此批報紙存 
　　踏布公所業董唐釗及全體各坊呈爲破壞行規請封聞由據呈蔣正泰坊破壞行規跌價私攬等情旣與該同業生計有碍勸阻不從經全體各坊蓋章聯禀前來應准所請候飭查封閉可也仰卽知照此批 
　　周根和呈爲侵害漁業有礙河稅請飭北橋區長禁止私捕由呈悉此案已飭據警區查復該民所稱外河漁　甲之執照旣不能呈出僅據檢呈糧串數紙又非周根和户名兼未注明地段且竹岡係屬内河並非在外河之内等語察閱情形來呈迹近朦混未便照准所请應母庸議此批 
　　二十三保十圖梱保陳悅山呈爲奉提避匿聲請封房備抵由候發封備抵並提邢連連邢錫濤等到案押追此批 
雜評二 
[商民請復國會（步陶）]  
　　無國會之民國今又數月於兹矣國外之友敵各邦其視我民國不知何似國内之武人政客以及一般肉食之官場其視國國之有無不知又何似惟我哀哀無告之小民旣無拳無勇難與時會驕兒之武人論列是非又驚心動魄深知禍至無日不免時有投止無門之痛苦此最近滬上商學各團體所以有迅復國會之電請也惟是國會問題固爲南北爭持之一燒點此而能有商量之餘地則川湘粤閩早已息厥戈兵何至今日而猶待我商民之電懇且商會聯合會也旅滬商帮協會民滬上粤人各團體也早已婉轉陳辭求免兵禍而片言隻字之酬答且遲遲而未經布逹今更以當局所不願聞之國會問題强相聒凟寗不益堅主戰者之决心而適得所求之反果耶雖然國會之爲國會南與北雖各有其見仁見智之解釋而自我商民視之固有相須爲命之苦情也竊望今之以『爲國爲民』相號召者勿沾沾以和戰虚名自尋紛擾而稍存片今於吾民之苦難庶幾解决時局其有幾分之希望乎且也國之興亡鄙夫有責在我國民亦宜從　實著想勿僅僅以一二文電遂畢乃事也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[孔子預備選舉記（集四書）] [  賊蘭投稿栩園戲潤]  
　　省會倐將改選運動之聲已洋溢乎鄉黨爰集魯論以代齊語借曼倩之文字誣宣尼之行爲心原可諒罪不敢辭 
　　孔子於鄉黨子路曾晳冉有公西華侍坐夫子莞爾而笑曰昨日耳有所聞選於衆舉賢才以待來年則行矣吾聞之喜而不寐凡事預則立苟得之富且貴焉今日之事丘也幸從者數百人多助之至盡心力而爲之必得其名子路率爾而對曰一鄉之善士則友之矣吾見其人莫敢不用情唯其言而莫予違也如有復我者我善爲戰毁傷其薪木推而内之溝中子曰野哉由也好勇過我以力服人者非心服也君子恥之其交也以道其接也以禮則四方之民足之蹈之手之舞之必從吾言矣其有不合者善爲說辭又何難焉好勇而無禮菑必逮乎身點爾何如對曰人有不爲也而後可以有爲人未有自致者也姓所同也名所獨也人皆見之　民而可爲也吾誰欺欺天乎子曰噫不得其門而入欲其自得之也難矣哉求爾何如對曰固所願也不敢請耳以若所爲求若所欲則天下之士莫非其有也夫子欲之得侍亦吾所欲也赤爾何如對曰君子之爲道也因民之所利而利之願車馬衣輕裘與朋友共近者悅遠者來必有酒肉民之悅之樂其樂而利其利舉一隅猶反掌也夫子憮然爲間曰不讓於師非吾徒也赤也惑請益子曰君子成人之美必有忠信如丘者斯舉矣子路不悅曰我亦人也舍其田而芸人之田其愚不可及也公西華曰由也喭見小利無不爲矣子罕言利窮則獨善其身易地則皆然子路聞之喜出語人曰知我者斯人也我非其財自行束修以上吾未嘗無誨焉即以其人之道還治其人之身不亦樂乎子出喟然歎曰予私淑諸人也將以求吾所大欲也予忖度之二三子舉爾所知必有我師焉今若此人之異於禽獸者幾希已而已而 
家庭常識 
[香烟盒之利用] [  小翠] 　　 
盛香烟之大紙盒拆開可得同様之紙板凡三對先用一塊上糊華麗之紙或假皮紙木紋紙均可於居中開一　圓或斜方或秋葉式之大孔另選香烟盒中之小畫片數張擇其爲彩色其卉者（人物不適用）用剪將花朶整枝籀下勿留空地於是用膠水或漿糊黏於孔之兩旁再用剪將孔邊依花朶之屈曲剪成不規則之邊而沿金紙於上下緣更以一紙板襯其背開一槽以插玻璃便成絶精巧之照相鏡架或掛或立可任意爲之但紙板之上邊宜剪成圓形庶較雅觀 
[煑肉之法] [  覺人] 　　 
肉内俱含蛋白質如以肉先置於冷水中則蛋白質盡行浮出故必待水沸下肉則蛋白質不致流出俟再沸後乃加足冷水燒至極熱則味全而有益於人 
詩囊 
[聽友人語楚遊代述景情] [  邰大言　] 　 
　　木葉聲中溯洞庭迢迢江漢送揚舲片帆將雨掛遥白一雁破雲投遠青風尚至今悲楚些天高何處弔湘靈劇憐寒色濃於酒千古騷人醉不醒 
[秋眺用燈字均]  
　　木落雁南度秋波一夜增天空仍辨樹月白不庶燈把卷懷良友聞鐘起定僧樓欄風露冷莫倚最高層 
工業須知 
[高麗人葠種子種法] [  張靜生]  
　　高麗人葠爲朝鮮之特產故以高麗名之考其種法向有二種一曰土種即將種子播於山地任其自然生長不加人工但其收　不良有百粒種子中僅活其一二者故今用此法種植著絶少一曰養種即用人工培養之也刻下大槪用養種法者居其多數兹據朝鮮人之老於種葠者其所得之經騐筆述如左 
　　養種法在陰曆七月以内卽處暑之後先將種子用水洗淨用乾淨細白砂混合理入乾凈土（不施肥料者）之苗床深約三寸上蓋泥土並覆以蘆簾或竹簾由簾上潑水以免沖勤種子每三天潑水一次天如陰雨可不拘定日數至立冬以前四五日將種子取出細細查看内有開皮（即甲拆）者選出爲種子不開皮者棄之再將選出之種子以乾淨細白砂混合藏於躉草所編之包内埋於地中約五寸深上蓋泥土使仍得地氣而不至凍死至翌年清明前五六日取出種入黄土與砂　合之地約一寸半深每　距　約一尺五寸再蓋泥土上覆蘆簾經三四十天出苗之後將蘆簾除去另搭棚架前高二尺後高三尺上面及左右前後均覆掛蘆簾以避日光之直射惟前面祇掛其半取其通風平時割草培土潑水至八月末九月初葉落後拆去棚架上蓋泥土三寸厚至第二年清明前五六日除去上年所蓋之泥再搭棚架其一切手續與第一年同至九月落葉後均掘起之用乾淨白土鋪在乾凈地方約三寸厚將掘出之葠放在上面覆土三寸再蓋以乾草至第三年清明前五六日均取出再種用臥種法以參頭稍高全體略斜其餘手續亦與第一年同但棚架上面須覆廉二層以遮日射至第三年落葉後須將葠體掘出檢查一次如有蟲蛀及黄色赤色之病葠皆棄之以免傳染選無病者按照第二年掘起後之手續處置之第四第五第六年一切手續悉與第三年同而葠之佳者則以栽植愈久爲愈妙云 
長篇小說 
[二城風雨錄] [  英國卻而司迭更斯原著常覺小蝶天虚我生合譯]  
　　卷上第三章（一） 
　　郵車抵度佛爾海口已在傍午喬治旅餣之侍者循例前啓車箱態至恭敬良以隆冬寒夜行客能安然過度佛之山者其事實可員也然而車箱中能受其賀者則借勞雷一客其他二人則於黎明時已下車矣車門旣闢即有霉氣撲人鼻觀而黑黯蕪穢之狀乃大類狗圈勞雷卽自其中狼狽而出衣後尚拖稻草一朿泥濘滿其鞾統皆昨夜所踐者頭以上裏以巨巾呢冠擾其額僅露二目現其倦態向侍者曰明日有船往卡勒否卡勒者法國海口也侍者仰面望海答曰果風靜者明日兩句鐘可趁潮而行客需榻乎勞雷曰需一臥室及理髮匠侍者曰客當饑宜益以午餐勞雷領之則呼曰奇尼趣呼理髮匠及爐火浴沐之具至如意室也如意室者特留以欵郵車中之旅客其中凡客所需莫不預備故吾謂此室殆有魔術入者莫不敝冠而泥鞾狼狽之狀如一及其出也則老少狀態各各不同故半句鐘後遂見一六十許老人自如意室出而赴餐室黄衣整潔態度安詳蓋卽勞雷之廬山眞面也是日午餐座無他客勞雷坐近爐火火光映其面作紅酣色不笑亦不言平心靜氣以待進餐柱兩手於膝腰直如弓弦護胸之中乃有巨表的的作聲清越可聽線襪齊膝亦黄色鞾澤而有光假髮至薄明凈類於玻璃襟微啓露其白色之襯衣及領結則覺此襟之中一白如海而領結則海中帆也大凡銀行中人其出也恒有一種莊穆之態用代表其銀行之信實故此老面色沈靜無倫眸子尤明瞭能辨凡物之眞贋而此時方辨餐案上之布紋顴微紅雖有皺紋而不甚顯蓋行中人率無憂慮雖勞勞於金錢簿記不過爲他人之資財事不切心故其老態不易見默坐移時心無所思竟爾入睡及侍者具餐至始自驚醒則摩娑睡眼舉其七　兩眼望侍者良久曰今夜將有女客至覔勞雷或問泰爾生銀行中人可引見我侍者曰唯即倫敦之泰爾生銀行乎言時聲頗鄭重勞雷意得點其首曰汝亦知有泰爾生乎侍者亦意得曰泰爾生者夫誰不知且貴行中人常有渡海者無不於此信宿吾故得識其人勞雷曰然吾行雖在英倫而於巴黎營業亦不小侍者曰然不恒見先生勞雷微笑曰吾老矣記自前次一行乃有十五年未見巴黎城堞侍者曰如是乎十五年前吾肆蓋猶未易主也勞雷糢糊應之而侍者猶嘖嘖不已曰久矣久矣泰爾生銀行之發逹於今不已五十年耶其時吾人猶未誕也勞雷微笑而點其首曰五倍之則庶幾乎侍者呼舌曰乃竟二百五十年耶可詫可詫則張其物瞠其目退立星隅义手而立以視客之進餐厥狀乃如天文家上之窺星象也（未完） 
 
 
 

Page 15

 
 
   
 
 

Page 16

 
 
   
 
