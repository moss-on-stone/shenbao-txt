# 1886 - 293 - 4904863

 

Page 1

 
 
[曾文正公家書减價出售] [  申報館主人啓]  
會文正公家書自本館排印出售以來久己風行海内原價每部洋六角五分兹以此次續印多部工料一切可以較　故本館亦减價出售每部只取洋四角正惟須認明申報館排印牌號庶不致悞特此布告閱有鑒之 
[新出石印藝林拱璧出售] [  點石齋主人啓]  
藝林拱璧一書吐襄一切生面别開係武怵吳君少琴所集選集中應作居多而家藏名稿亦採取二三理法一准乎清眞風氣必宗諸特尚得文亟　餘首萹之尾備列評語俾交之妙處易於尋繹後附分韵試帖詩四千餘首亦皆眉樣入時者校對不厭精詳字跡亦極匀整至於開印之時機器　　火力故墨色黑而匀更無燕瘦環肥之誚現己竣工每部分訂十二本九月初十出書價洋五元五角法馬路南申昌書坊與外埠申昌發售皆可　　如躉買祈至新北門外天主堂街大順行及還讀樓面議可也 
[督辦福建華稅許秋槎觀察照會英國倭領事稿]  
爲照會事照得洋藥流毒中國向有厲禁嗣因各洋商跋涉風濤冒險販運驟爾禁絶殊失招徠之宜我朝　敦鄰好視中外爲一家但使無碍事機無不曲加體卹是以旋卽弛朾准其運售明定章程完稅充餉遇有倫漏仿照向例一　懲辦奉行己久前此亦均帖然乃日久弊生頗多倫漏急思整頓以重餉需而事涉華洋諸凡窒碍請得縷晰顚末爲　領事陳之向来洋藥入口由海關徵收進口洋稅此後洋行分售華商該華商卽赴本總局報明完納華稅領取引單方准出賣查無引單卽以私論經局拿獲洋藥充公買者懲責枷示責者查明科罰此歴来定例也洋藥有無漏稅自以掌獲爲憑乃至今日本總局緝法愈嚴而奸商倫漏愈巧不得不重申條約借資整頓查條約第三十九欵洋商上貨下貨總須先領監督官准單如違卽將貨物一併入官行中雇用諸色服役人等包攬運送倘有走私漏稅情弊查出該犯自應照例懲辦又查第四十欵各洋商不准私行撥貨如有私相撥貨者必須先由監督官處發給准單方准動撥違者　將該貨全行入官又查第四十六款中國各口收稅官員凡有嚴防倫漏之法均准其相度機宜隨時便宜設法辦理以杜弊端各等語是洋藥入口己完洋稅之後應由中國辦理條約意義甚爲明切各洋商逺涉重洋自當熟悉條約又来中國貿易者悉皆富商鉅賈尢當愛惜聲名諒不肯紊亂約章自失體面况華稅完自華商於洋商毫無所損漏稅亦　商之利於洋商亦無所加更不肯自壞貿易之聲名以成他人之利益代爲籌畫斷不如斯訪查偷漏之事悉由奸猾　民充當洋行諸色人等借洋東之名目飽自己之私囊各種弊端有洋商爲所隱瞞毫不覺察者有洋商爲所欺騙　其私銷者隱瞞者或合股自行販運来閩偷賣新關報稅私掛洋東行名或於本行分買數箱兼熬烟膏及拆賣零土所洞之稅即爲贏餘洋東耳目旣不能周局中巡查更不能入欺騙者大抵洋商貨物到埠必須該等經手售銷於是任意作難或借口於華商銀期或借口於銷路窄狹洋商急於卸貨不得不聽其私銷此猶本爲洋商特奸猾之徒從中舞弄以漁利肥私耳另有不法華民機詐百出明知作奸犯科爲中國所不宥於是詭入外國籍貫如天泰阜成兩行本係華人關設居然自命洋商恃爲護符專以偷漏爲事查新關進口每月皆有兩行洋稅徵收而華稅報單經年從無天泰阜成名色其爲偷漏無疑亂中國之典章壞洋商之聲譽此等醜類非特中國所不能宥抑亦衆洋商所不肯容者也以上各端均經本總局澈底查明泒撥勇丁加意巡緝該等有時因局勇守緝不能暢行於是别設走漏之法名爲遇行過行者謂本行銷路不廣過付别行託其代銷也遇人盤問則指爲過行否則過與私販前因悉其弊竇曾經查開撥貨一條照會貴署請爲知照各洋行倘有過行之事必須報明本總局由局派人監押方足爲憑違者卽以私論近来各行不守成議仍復私行過付且從前所過尚屬本来賣土之行近則氷廠等處皆可撥過尤堪駭異凡此皆倫漏所由来也惟旣有入口之後聽憑中國設法辦理明條賣私又均係中國奸民何難以中國之法繩中國之人乃該等深藏洋行局勇旣不能入行搜私沿街盤查復以過行名目巧爲掩飾偶有零星之件被局拿獲贓證分明似難逃乎法網而各行洋東受人欺騙者固不能袖手旁觀其受人隱瞞者復以有失顏面勉强出頭將經手之人匿不到案本總局以中外素敦友誼不欲因此細故致傷兩國之和凡遇此等事端不得不稍從寛大該奸民等益加藐玩任意胡行偷漏日多徵收日少本　職司督徵洋藥華稅有關接濟軍餉要需似此徵收數目年短一年倘不極力挽回將来伊於胡底素諗貴領事宅心　正見事精明且各行洋商極爲欽服爲此特行照會請即查照前指轉飭洋行各商此後務宜公平貿易並加意約東行中諸色人等不得仍蹈故轍串通奸民漏稅私銷包攬運送如有華商向洋行買土者無論一件兩件必須飭令赴局納稅領單後方准發貨卽過行一節亦須查明實在飭令報局查騐方准過付各洋商深明義理復得貴領事提撕當知漏稅走私於己絶無益處何苦包庇奸猾徒與本總局爲難且各行協力同心嚴絶私弊私銷旣盡官銷自多華商生意日增價銀亦可從速兌付於各行固自有益而銷路少一分偷漏卽稅課多一分贏餘尤爲彼此獲益如各洋商不能體此苦衷仍聽雇用人等藐法故爲一經拿獲入宫本總局旣己盡禮於前自難徇情於後定當一體懲辦斷不能仍事寛　至天泰阜成兩家亦請諭令安分營生遵章報稅倘怙惡不悛一經查出立卽仿照安徽蕪湖臺惟土行一案將該行封鎖嚴追歷年走私稅項成法具在務宜早自爲計免致悔同噬臍人臣食祿忠事華洋之名雖異理自同然其時本道執法相繩貴領事當不以固執見責也除詳督撫憲轉咨總理衙門察核外亟應照會貴領事請煩查照辦理見覆施行以敦友誼而重餉需幸甚感甚須至照會者 
[諭旨恭錄]  
　　九月二十三日奉旨這所叅疏防監犯越獄之管獄官山東臨淄縣典史阮雲霖着卽革職拿問交張曜提同刑禁人等嚴訊有無鬆刑賄縱情弊按律懲辦有獄官署臨淄縣知縣蔣樹屏着交部照例議處仍勒限將逸犯邊連梆干鞍汰嚴緝務獲究辦餘着照所議辦理該部知道欽此 
[香港大會]  
　　香港中西大會值事人等發有公啓稱港中定於十月十七十八兩夜在公家花園設中西大會 
 
 

Page 2

 
 
爲雅麗氏利濟醫院落成之慶每日於下午六點鐘啓門至十三點鐘爲止羅列奇花異卉馴獸珍禽魚燈獅燈演拳棍試火鎗并有烟火法術影戲矮人名優演劇茶居酒斾一切俱備火齊太難之寳霞綃霧縠之衣可以見所未見聞所未聞每夜每客取洋一元費有限之資財增無窮之識見相屇時快睹爭先者定有非常熱鬧也 
[崎陽消息]  
　　九月二十四日下午德兵艦卯得哈司自烟臺駛至長崎中國南瑞兵船卽升旗示敬次日德船主親至南瑞船拜會管帶官徐君談次悉德船在烟臺共有六艘刻下五艘己開往南洋各埠並言在烟臺出口時遇濟逺船十九日己抵烟臺語畢珍重而别徐君於翌晨答拜接見之下頗形歡治○前禮拜晚有立街巡查忽見華兵四五名坐東洋車疾馳而過巡捕卽偕二三人隨車而往跡其所至及一橋邊忽不見水手所在回以告人無不相驚以鬼又有南瑞船上之北洋水師學生二人於二十二日夜八點鐘赴友人之招道經花街亦見兩水手身穿白號衣頭戴草帽與當日被害時贊束相同該學生深爲駭異歸與理事府言之理事遂問徐管帶有無水手登岸徐君答以每晚八點鐘必親自點夘一次並未缺數卽其於點過後遁去亦無如是之速况裝束己更換耶於是談者益信爲爲鬼之作祟矣○南瑞船水手自不准上岸後有二十餘八皆患足疾徐管帶體察情菜於前班公司船赴滬時將足疾較重者送歸就醫但患足疾之人不履地終不能愈故此次又有告假回滬者聞該船不必待事竣始回俟丁軍門坐他船到崎即可取道烟臺而回近得電音悉此次来崎者爲威逺船不日可到○前日有一英兵艦開往他港遺落一水手在崎阮囊羞澁遂向英領事署求乞而英領事不理遂乞憐于華理事府理事憫之給以英洋二元命其設法投往己船詎該水手悵悵無所歸復向市中求乞所至日人店中僅予以銅心一仙或葱一把飢腸轆轆終日不能一飽轉至華商義記號内乞一盂飯幸有一通英語者導其来意主人乃給以洋三角並指以飯館所在該水手不覺頂禮以謝可見華人之待外人誠優於待己國人也○日報載廿八次兩國委員會審到案者中國士官一人又有西洋人一名出而爲證見不知是何等會審云不知洋人親見中國水手被殺代抱不平者共有四人將来皆可以爲證見所謂是是非非自有公論耳○接横濱友人来信謂中日打架一事在日廷己隱爲兵備不肯降心相從惟如何布置則尚未宣露耳 
[壽辰晉祝]  
　　九月二十一日爲醇邸嶽降之期王公額駙貝勒貝子曁福晉格格命婦等均於先一日衣冠晋祝至日六部九卿以下次第赴城西太平湖邸第上壽稱觴開北海之尊祥占多福晋南山之頌慶溢九如誠帝室之休徵亦熙朝之瑞應也 
[蕪湖小誌]  
　　新任湖南布政使孫榖庭方伯前曾出守皖南五馬猷宣循聲卓著九月二十三日方伯乘元凱兵輪過蕪赴任一時紳耆僚屬咸詣舟次請安至午後卽起椗上駛○南洋大臣檄委某員往池州購煤十萬石分裝紅船十數號道經蕪關呈騐護照隨卽放行○出東揻廿餘里一望皆湖灘嫩碧衰黄裙腰草淺舊爲江寗將軍牧馬之區邇日湖水平槽嚴霜將降軍憲標下諸骐驥咸從白下来蕪玉勒金韉嘶風耀日霜蹄蹴踏長楸間顧視清高氣深穏髣髴一幅曹將軍畫馬圖也○新榖旣升可稱中稔所有熟田漕米現奉藩憲札飭照章折色徵收楊璞生明府遂擇期十月初一日設櫃開徵先于九月二十八日查點各册書及各鄉糧差卯名○某氏嫗纔從病魔隊中逃出又喪所天衰邁伶仃朝夕啜泣其夫生前有烟霞癖旣死盒中鶯酪猶濃膩如飴一日嫗呼婢冲調藥餌婢誤以烟膏進嫗甫入口覺有異急揮而去之然己有匙許入腹矣夜半毒發腹痛唇青家人急覔成方爲之煎服然己無可救藥隨卽魂歸泉壤與藁砧連地下鴛鴦矣是殆前生夙孽歟○廣德州解到四犯分置囚車九月二十四日午刻雙錫五觀察研訊之下皆係盜匪遂發交蕪湖縣寄監俟轉詳院憲處決○楊璞生明府會同保甲總辦易智吾司馬通飭各鋪地保清查居民店鋪户口人丁隨由圑保造齊册籍備細開呈經縣局憲按户發給門牌黏貼門首並印成聯牌大者十家一紙小則或二十家或三十家共一紙俾聲氣互聯得收守望相助之效至烟寮妓館則另給門牌飯店客棧則給以循環印簿登記住客姓名每日送呈盖戳現己發齊俟道憲委員清查後卽當倣舉傳聲警盜之法云○英官買定江口雨耕山擬建領事署刻己在申雇定洋匠繪成圖樣寄蕪矣 
[吳門新諺]  
　　省中武職候補班每日由撫憲閱月馬洋鎗别其等第奬以花紅上月廿五日崧振青中丞特委統領練軍左營中軍閃叅戎殿奎閱看洋鎗甘六委統領標下正後營候補道韓觀察慶雲閱看弓馬計報名投考者百餘人世職班亦預焉○無賴子弟時提鵬挈鷺衝逐喧諱雖曰游手好閒尚屬無碍于事乃晚有矜其磬控之技一鞭落日馳驟於熱閙叢中白叟黄童往往被其撞仆大則殞命小亦折肢此眞無益而有害者矣更有聚羣不逞之徒白畫横行動輙尋人釁隙甚至結連營勇恃衆凌人倘或被控琴堂則藉父兄之在憲署辦公竟爾肆無忌憚王芸莊明府惡之密飭幹役拘拿彼黨懼罹徽繹之災聞有去而他適者 
[九峯雲影]  
　　松江府恩詩農太守于九月二十七日偕蘇藩司委員某君往奉賢一帶勘荒逾日卽回○署江南提督滕茂亭軍門隨制憲閱視海口事畢後於九月二十五日回署○青浦某甲以飯店爲業癖染阿芙蓉生計日絀妻年二十餘稍有姿首族兄某乙涎之餌以利居然鳩占鵲巢甲固懦男兒但得呼吸烟霞聽其自来自去久之乙竟有反客爲主之勢視甲如眼中釘一日甲飽灌黄湯漸入醉鄉深處乙操擣衣砧自後擊其腦漿出而斃棄尸於河婦佯謂蘖砧之失足落水也倩人撈起草草入殮里中父老有知其事者亦敢怒而不敢言久之事爲錢邑尊所訪聞命駕往騐見尸身顯有致命傷立拘淫婦奸夫一鞫得實上月二十五日將一干人批差解府矣 
[觀賽舟記]  
　　白雲紅葉漁人晒網之天苦竹叢蘆榜子鳴榔之地淡屏間之秋色花霧冥冥沈波底之夕陽柳烟漠漠客有告余曰此爲蘇州河濱卽西人賽舟之處也則有碧海豪商黄支逺裔趁晴旭之高照樂秋江之不波桂楫雙飛點水作紅晴之戲蘭橈一瞥掠波矜紫燕之　爭先於雲水光中疾如使馬鬥捷於烟波深際翩若驚鴻斯時也西園公子南國佳人馳繡轂以偕臨乘雕鞍而逺至賀季眞鑑湖曲處添將圑　輕衫王摩詰輞水圖中繪出紅裙緑鬢無何而佛郎機發繡纛旗翻忽鷁首之衝烟若狼牙之脫彀道經十里勝占一籌則香港某商己錦標奪得矣旣而一低一昻再接再厲晨鳬夭矯齊矜破浪之雄水馬騰驤同逞追風之力旣淋漓兮盡致乃勝負之顯分厥有一舟出人頭地由是而阿化威連勝二次或二艇或四艇類能謝絶儕輩獨出冠時若飛將軍摩魚須而陷陣若古勇士拔蟊弧以登城賽者愈采烈而興高觀者亦神迷而目眩俄焉暮烟漸起瘦日將沈盤天際之寒鴉殘雲欲罨呌沙中之孤雁皎月初升遂乃理錦纜整吟鞭相約良朋言尋歸路嗟乎滄桑世界轉眼即非鶊蟀光隂回頭易過此日渚清沙白相將共話勝游明年梗泛萍飄能否重温舊夢泚筆記之不能無感己 
[榷使蒞申]  
　　前粤海關道海觀察乘坐廣利輪船於昨晨抵滬暫借長發棧爲行轅聞不日卽須北上云 
[下元賽會]  
　　今日爲下元令節年例恭舁城隍神及四司賽會上海縣莫邑尊深恐奸徒混跡滋擾事端先期示諭各會首不准增飾儀從過事鋪張祗准辰刻起程未刻回署亦先事防維之意也 
[子死訛錢]  
　　混名飛毛腿咸林南市著名痞棍也其子年尚幼性亦桀驁不馴日前偶與比隣姚公和麫坊中小孩戲　俄忽紛爭咸林知之即借端向麫坊主姚某生事並欲偕該處廿七鋪地甲錢炳奎赴局妄訴地甲盡力調停事暫寢息至前日其子忽患急痧而死咸林誑稱被姚子毆擊受驚朋裂而死復至姚家吵閙姚以平空誣陷心實難甘擬控官究辦咸林懼復挽廿七十六兩鋪地甲爲之理勸令姚出洋若于了事 
 
 

Page 3

 
 
[解差行竊]  
　　船户朱福投縣呈稱奉差押載犯人赴松船中帶有蠶絲九十四兩中途檢點祗剩五十兩旋查悉被解差施茂春所竊叩請究追施俯首求恩莫邑尊判將施鎖押頭門勒令將絲交出 
[行兇受責]  
　　前紀浦東耶松船廠工人張和尚卽張關松毆傷陳阿榮一案前日莫邑尊提齊原被一干人于下午時請帮審委員宋二尹研訊陳供小的家在浦東向爲耶松船廠小工九月十三日與工頭張虎金因事来滬傍晚虎金令小的先回小的隨喚渡回家及登岸行不數武突有張關松等十餘人蜂擁扭毆並將石塊亂擊以致小的受傷迄未痊愈現奉拘案叩請嚴懲張供小的在船廠管門廠中屢次失去物料查明係陳行竊是日途遇向之理論並未兇毆邑尊將情轉詰地保許良周據禀伊等毆打小的初未知悉後查得事因張向陳查詢失物以致口角互毆二尹以陳行竊無據張豈容遽爾行兇判笞責百板荷校示衆 
[盜案餘聞]  
　　昨報列親勘盜跡一節兹聞事主梅玉書在梅家弄地方開設梅義順染布坊當夜羣盜突然至用石撞門而進搜掠衣物布疋戳傷男女三人呼嘯而去聞盜大約有五十餘人皆反穿號褂狀似遊勇遺下長矛一根拖帚一个被搶之青藍布有五百餘疋每疋各有姓名號數未知何日破案也 
[中道脫逃]  
　　湖南人胡得勝又名胡錦標前往蘭芳里趙氏花烟館索費不遂肆擲穢物經該氏告發由法公堂送縣遞籍曾列前報兹聞胡送縣之時在途脫逃現己四處訪緝諒不難弋獲也 
[英界公堂瑣案]  
　　華捕稱唐銘甫在三馬路周華所開之牛羊油燭店搬運羊油向伊阻問據言是查漏捐貨者因將周唐　併送案周華供我店曾向西人之傭人購辦零星羊油素不報捐唐銘甫供在貨捐局承包牛羊油捐查得周處有漏稅之油故令交局報捐易繙譯謂租界中並無稅釐豈容唐銘甫擅自搬運羊油蔡太守飭將唐函送貨捐局核辦○包探秦少卿稱張繼良稱在天寳棧失竊枕箱一只查得隔房係饒生所住欲將其大箱開看饒不許我逼令開看枕箱固在其内今將人贓送案張繼良稱向爲衣莊生意来滬購物枕箱内有元縀參共二包吕宋票二紙及零物現己吊齊饒供前日有親戚来探望去後鄰房張繼良忽言失竊確不知枕箱何以在我箱内棧夥請追房飯資蔡太守廉得各情飭將枕箱交張領去饒送交會館資送回里房飯資着白料理○馮張氏稱開小飯店張裕堂因同業嫉妬唆使其夥王咸咸尋衅被毁碗杯等件報捕拘張王到案毁物呈騐張裕堂供並無唆使尋衅之事王咸咸供因閒談口角蔡太守隨着張王二人賠償該氏物件了案○包探楊阿炳稱西人末士利失竊絨毯查被傭人李阿珠朱阿良竊取質錢今將人贓送案西人未到二李同供西人欠我工洋十九元運索不付暫將絨毯質鍼俟發工資贖還蔡太守商之易繙譯飭將絨毯交捕房交還該西人李朱所稱被欠工資着自向理索 
[法界公堂瑣案]  
　　南誠信烟館夥楊阿富稱昨午後有陳寳山馬小山兩人吸烟乘我泡茶時陳擕烟鎗而去馬亦欲走脫幸卽追獲送捕後經法包探將陳尋到一併解案包探將搜出之押票呈閱陳供山東人在虹口做小工偷鎗押洋一元馬供南京人向在江北做玉器生意烟鎗是大龍所質太守訊諸楊阿富知伊等吸烟祇有兩人隨謂馬曰陳己供認偷鎗質洋且爾當時即送捕房何以知鎗是大龍所押着卽管押弔贓再辦○前報列烟妓徐愛寳被嫖客董士清竊去金飾洋銀一案迄今四十餘天尚未了結將董解案翁太守問有無保人董堅稱無有太守謂其不知自愛着重責一百板○法包探禀稱施長之在小東門外大有水果行上落貨物將該行小孩所繫練條剪去報捕送案施供在十六鋪内大順水果行爲夥前日抱小孩閒遊並無鍊條亦不涉大有之事翁太守因原告未到着將施交保○前有羅其山控周敦福借錢二十千文結欠錢十七千零一案據周稱錢係弟借求將利錢讓去本錢折減翁太守着周繳錢再核昨日集訊太守問周錢己擕来否答稱備就錢十三千文請先斷定然後繳案太守謂必待斷定始肯繳錢顯見刁玩着卽管押俟錢繳足再釋周稱情願先繳太守着保同去取錢○前報紀住萬安樓之丁姓被耿煥亭竊物一案昨日捕房將耿解案丁呈洋五元六角收買質票之湯元興卽譚雲興輾轉買表之蔡開興皆到案法包探又呈押票數紙禀稱耿煥亭至清芬堂吸烟無錢將票作抵言是住新椿記棧戴姓之物翁太守閱票無丁姓物在内隨着將吊到之表給丁尚少零星物件待後再究又謂譚雲興收買贓物本應懲辦着將扣帶眼鏡壳交出譚稱情願賠償太守着於下期繳案又將丁所呈洋五元六角給蔡開興領去如尚不敷當向譚抄補又將耿煥亭研詰家世諭以爾家儘可過活何故作此不端之事姑念年輕格外從寛責掌六十下 
[美災宜恤]  
　　救災恤鄰古有明訓是災屬鄰省者固宜救灾屬鄰邦者可不必救乎然揆之一視同仁之意天地好生之德初無分畛域也况今中外通商共敦友誼己合天下爲一家則災在鄰省者宜恤之災在鄰邦者亦宜恤之八月初三日美國華盛頓紐約白地麻利濟門查立斯東數處之中同時地震惟查立斯東被災最甚查房屋之坍壞者竟有一萬數千所之多壓斃者雖數十人而受傷者不可勝數據西國新聞紙及公司来信云尚有六萬餘人大半多風餐露宿衣食俱無此種大災眞伊古以来所未有也因思死者己矣而此數萬餘人倘無法以施救勢必同歸于盡上海爲天下富庶之冠不乏好善紳宦富商倘體天地好生之德量力捐助亦是功德無量雖目下直隸山東需賑孔亟籌賑諸大善士旦夕焦榮日不暇給亦何能分潤於鄰邦耶第當此施得其當上以著中國朝廷之體面下之見中華樂善之衆多况前次山西山東及去年廣東西等處大災美國人士亦簽銀以助甚有携鉅以往騙者在彼旣己先施在我亦宜相恤從此恩施逺被益敦和好之情袵席咸登同享昇平之福現除美總領事旗昌行主同仁醫院文醫士向在滬美國士商勸捐外如蒙中華好善大君子同仁一視慨解金囊祈送至美總領事旗昌行主同仁醫院文吳兩先生處可也集自成欵彚解災區斷無貽誤想惻隱爲懷者不至漠視也[  籌賑同人謹誌]  
[小春三日爲家慈七秩壽辰距賤子五十初度祇半月爰假三慶園聊以稱觴率成述懷數律即呈諸大吟壇賞政兼希雪和]  
　　笑我盧生五十年滄桑幾度看流遷微軀差免遭饞虎溷俗無聊學懶蟬酒醒夢回身悟寄詩情畫意摠因緣郤慚與世曾何補寡過終輸伯玉賢頻年淹恤走天涯琴劍飄零感歳華竊幸小人猶有母故鄉回首己無家詎忘逺志情甘草欲賦當歸瀹苦茶畢竟文章眞悞我傳奇書館詠琵琶非關脾睨託鳴高敢附時趨易拙操入爨焦桐欣遇蔡經霜殘菊愛依陶魚車羞向彈長錸恩怨還當問寳刀恁道人間無國士西江春水盡牢騷園名三慶壽筵開海屋羣仙次第来堂上慈暉增喜色座中佳客盡奇才金樽酒釀延齡菊玉砌香芬瘦影梅但願年年春永駐雲璈雅樂集瑶臺吳眼聽桐逸客祝鳳翥滋培求是草 
[祝老伯母七十帨辰敬晉一觴侑之以詩卽請聽桐逸客指政]  
　　逸客古君子厥德常愔愔三絶繼鄭虔兼之擅鳴琴音律余所好成　今安尋略知琴中理苦無絃外音見君一操縵恍惚在山林黝然若有遇海上聞龍吟以是相愛悅交情潭水深長子從之游藉以式玉金側聞君純孝堂北茂萱隂麋臺舊田宅不敢絲毫侵悉以供甘旨抑搔留婦壬隻身来滬瀆相期契苔岑閒時一再鼓望雲露悃忱偶得松江鱸將母佐釜鬻今年母七十齒德愈可欽敬持一樽酒遥向北斗斟爲母介眉壽爲君頌盍簪憶昨展重陽君亦大衍臨不敢陳一詞不敢薦一芩親在不言老仰體孝子心[  古臷高昌寒食生拜手]  
 
 

Page 4

 
 
[懴情侍者惠我海上羣芳譜滄海遺珠錄二書戲用佛印疊字體謝以長歌藉此寄念太痴呈夢畹生吟壇教政]  
　　一一　片片　花花　飛飛　上上　枝枝　但但　聽聽　鳥鳥　喚喚　人人　不不　知知　春春　去去　幾幾　何何　時時　有有　思思　伊伊　人人　隔隔　雲雲　樹樹　參參　差差　葉葉　漸漸　落落　稀稀　疎疎　月月　影影　篩篩　滿滿　池池　荒荒　草草　連連　天天　風風　凄凄　其其　三三　星星　光光　逶逶　迆迆　離離　恨恨　天天　一一　絲絲　孤孤　憤憤　嘘嘘　成成　虹虹　陸陸　離離　文文　章章　光光　怪怪　寫寫　新新　詞詞　寄寄　與與　病病　僧僧　吹吹　烏烏　蒼蒼　憐憐　我我　蒲蒲　柳柳　姿姿　半半　面面　燈燈　前前　掩掩　卷卷　悲悲　不不　止止　祗祗　恨恨　相相　見見　遲遲　一一　月月　凄凄　人人　若若　痴痴　蝶蝶　懶懶　不不　起起　花花　枝枝　欹欹　欲欲　墜墜　蒼蒼　苔苔　誰誰　来来　持持　一一　片片　依依　然然　飛飛　上上　枝枝　連連　理理　欣欣　十十　斛斛　珠珠　光光　纍纍　金粟庵病脚僧友翠稿 
[浙省撫轅抄]  
　　九月廿二日鄒明馨禀辭赴衢屬查沙淤石積差連副祥麟禀見辭赴嘉郡局帮辦差○廿三日張卓人禀知塘工局委赴紹興轉運海鹽塘石差○廿四日委署臨安縣胡湘春禀謝委禀見縣丞王家修禀知丁父憂 
[蘇省撫轅抄]  
　　二十六日藩轅牌示照得靖江縣縣丞陳其璜叅革遺缺查有新班先　用縣丞沈慶雲堪以請補候補知州陶甄禀辭奉委赴蘇屬查驛站候補縣何錫之禀知聞訃丁父憂從九徐鉦卸署奉賢縣南橋司巡檢事回六品頂戴分發江蘇新班試用從九黄壽蕃福建人禀到○二十七日陳彤輔禀知奉委解京餉差直州判宋韻初禀知禀委育嬰堂催租差○二十八日候補府存壽禀知奉委海運省局文案差蔡國熊謝委署鎭江府糧捕通判事前候補縣何錫之銷發審並公所差縣丞汪善澡禀知泒蘇差委軍堮禀辭奉委赴松江府緝捕差江圖笙禀知奉委牙釐局委胥盤釐卡差候補縣張墀禀知奉委解甘餉差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[小錢厲禁]  
　　杭垣小錢隨禁隨弛官長嚴諭久己視爲具文顧此番之禁殊爲嚴厲初則行高　牌鳴纙傳諭繼則各店分給遵用制錢告條徧貼門首終則兩縣會銜出有嚴示云買賣交易例應一律制錢不得攙和小錢行用本縣屢禁在案不啻三令五申矣近則日久玩生各處漸有行用小錢而下城爲尤甚水當卽行搜查嚴辦第本縣不忍不教而誅姑再寛限十日一律禁絶自示之後倘經本縣親詣搜查獲到小錢百文罰洋一元撥充河工經費此係先教後法若再違犯是甘以身試法照律重辦勿謂言之不早也切切特示 
[鄂渚官報]  
　　九月十五日准補荆門直隸州嚴鷟昌赴任荆宜施道長署安陸府宋俱回任十六日武昌府李調署江夏縣龍俱禀知謝降前湖南糧道夏献雲由湘回籍委辦鄂岸督銷局儘先題奏道楊儒禀到湖南補用縣陸維　自京来省候補縣程晸堃奉委清理文案並接收呈詞管帶問津輪船升用　備胡觀能解餉赴揚州卽用縣譚爲霖自京騐看来省十七日藩憲牌示荆州府知府詳委補用知府徐家幹鍾祥縣知縣詳委本任江夏縣知縣羅緗松滋縣知縣詳委儘先補用知縣朱有寛宜都縣知縣詳委補用知州伍佩欽俱署理 
[皖垣官報]  
　　藩憲牌示青陽縣知縣委候補知縣黄正濂署理靈璧縣典史委候補從九振祚署理 
[袁江官報]  
　　九月初三日兵部學習主事徐子貞主政自安徽過浦赴都○江寗府督糧同知祝赫自省来浦回省○初五日候選郎中金耀堂正郎自安徽過浦赴都○初八日勷辦江蘇河運候補知府潘學祖自天津来浦旋赴蘇省○初十日新選安徽廬州衞守備韋西華自京来浦候札赴任○候補同知涂祺年奉漕憲委辦車橋釐捐○候補同知王霈奉漕憲委辦楊莊釐捐○候補同知李嗣鈞奉漕憲委辦青口釐捐○候補同知沈福昌奉漕憲委辦阜寗釐捐 
[舉報節孝示]  
　　欽加同知銜署理德化縣正堂加十級錄十次周爲出示採訪以彰濳德事照得教化爲政治所先節孝尤倫常所重深閨弱質僻壤窮嫠未必皆讀書識字而能心知禮義苦守終身此固天地秀氣所鍾抑亦有司所當採訪者也查向章舉報輾轉詳請有需時日嗣奉改定新章核减守節己故年分准由該族鄰開具事實册結呈縣核明徑詳督撫學憲會題所以體卹節孝者旣周且備本縣查化邑地方人文薈萃夙著儀型節孝定不乏人窮簷諒多潛德溯自蒞任以来未見一家舉報揆情多由不識例章所致有司採風勵俗首重表揚合將例章明白開載遍貼曉示爲此示仰闔邑士紳軍民人等知悉其各轉相告述有合後開年例者立即舉報赴縣以憑彚核詳請旄表務使窮鄉僻壤一體探訪無遺以闡幽光而昭觀感是所厚望焉切切特示計開一守節之婦不論妻妾自三十歳以前守節至五十歳或年未五十而身故守節己及十年者又未及十年而守節己有六十年以上身故果係茹苦守志扼窮堪憫者又節烈婦女殉夫及孀婦因逼嫁殞命者其事實册結須將母夫兩家姓氏生適夫故年分甲子及現存己故年歳計守節若干年並烈婦殉節孀婦被逼情形逐一開明雖僕婦婢女尼僧道姑均得一體舉報一未婚貞女其現存者如節婦之例辦理其守貞未符年例而故者完全節操與白首完貞無異例准舉報事實册結與節婦同惟須將是否望門抑己至夫家守貞逐一開明一孝子順孫並孝女以父母未有子孫終身奉親不嫁者例准族隣開造册結舉報以上各條惟婦女因夫及子受封者例不舉報所有縣書承辦詳册紙筆飯食均由本縣捐給以恤窮嫠 
[勸醫提捐]  
　　竊維善不拘於大小能爲便佳施不計夫寡多有恒卽久伏查上邑建設棲流公所以来救斯民疾苦之災開蕩子自新之路寒者衣之飢者食之非特廣盛世之恩膏並可補女媧之缺陷然而博施濟衆自古且難指囷泛舟於今鮮有况乎居上者鶴俸頻捐貿易者蠅頭屢解勸募者舌敝唇焦来歸者傷心枵腹此固欲止焉而不止　繼焉而不得因思一木難支衆擎易舉良醫有良相之才當憐民命上醫挾醫國之技合念民瘼奉勸寓滬諸　名醫大善長先生咸思援手慨解杖頭每號酌提錢若干集有成數卽交公所經董濟費俾流民不至失所着舉得以振興所費無多受惠不少仰見仁心濟世積隂德以廕後昆著手成春與斯民同登壽域光緒十二年十月朔日江浙有心無力人公啓 
[免災修德異地同心]  
　　啓者　熟怡順現等號爲街居失愼幸時甫黄昏蒙諸同人竭力撲滅尚未成災今將各寳號願湊集建設醮資以濟東賑祈保合境平安共来洋一百元銅洋九元中寳順局送来○九月十五日午後大東門外大街失愼幸卽救熄不致延災恒豐信號蒙諸長仁翁咸来援顧不勝銘感嗣于二十日肆筵以待聊抒微忱猶恐其中延請不周今再送助賑英洋四十元移作山東賑款○本埠大東門外容大磁器號以鄰近不愼承諸親　竭力以各洋龍救撲得免罹災渥荷　天神明眷佑不得不聲明登報謹助東賑英洋二十元並謝諸親友之勞也○春源沖行爲鄰居失愼蒙諸親友照拂逾　幸獲無恙理應設筵敬酬誠恐不周將此欵以代諸翁造福助山東賑洋十元由漢口全昌仁局夾○松郡鼎泰　爲鄰居失愼叩求神佑許演戲臺果得平安現值東省災厄待賑孔急今將酬神戲資移助賑需神明鑒宥當亦悅擘畫之多方焉以上各善户俱因鄰居失愼恐懼修省迄未罹殃荷神明之鑒察不爽纎毫幸家室之平安胥勤拯恤當亦災區所感戴里社所率循者也免災修德異地同心合亟併列報章以伸鄙悃[  上海北市絲業會舘籌賑公所少欽施善昌謹誌]  
[晤袁翔甫先生辱叨指誨獲益良多賦呈霧裏看花客海上忘機客吟壇郢政]  
　　滬江一角峙樓臺丰致清超詎染埃腰不低隨楊柳折顏將笑共菊花開羣歌互處成嘉會祖武繩　讓美才還有高年毁指示　馮傳語荷栽培九月下澣霅溪藜閣主人待定草 
[和西湖花隱楊次山兄見贈元韻]  
　　朅来海上洗新愁愧學莊生汗漫游憐我奔馳抛梓里晤君約略說杭州耽吟成癖惟同調閱世多艱竟寡　間道知音今不逺等閒引領仲宣樓頻年坐老苦吟身惟仗拈毫寫性眞我比樂天猶愧俗君如開府更翻新清談入座渾忘夕和氣迎人别有春同是飄蓬湖海客知誰物色到風塵○和西湖花隱疉韻見贈秋老江南警察愁鴻泥處處續前施身隨鷗夢浮滄海詩擁蠻箋出益州天爲忌才多厄境人惟知己問同儔臨川舊及重相訪聞道修書百尺樓偶来滬上寄　　楊炯相逢道誼眞畢竟斯文多契合何欣妙句出清新吟餘楓落江干冷興到花開筆底春贏得高歌破岑寂暫安琴劍拂征塵[  保溶鈞秋丞氏未是草]  
[奉贈小藍田懴情侍者卽請哂正]  
　　俚句欣邀彩筆删嵇生才調日思攀心傾兩載知名久篆歎三生識面慳空谷早傳人似玉騷壇勁敵力移山苦吟笑我同窺豹費盡推敲僅一斑[  西湖花隱次山楊槐卿未是草]  
贈謝韻雅詞史並序韻雅詞史吳門良家女居海上有年雖車馬盈門視之淡如也居恒抑鬱往往託之于短歌妝閣置名書畵好流覽小說家言尤嗜桃花扇詞曲都可背誦丙戌初秋楚客某過滬一見傾倒客雖不文然富于資欲以利誘之姬不爲動繼之以泣客惶愧去 
[余聞而悲之口占奉贈錄請天下有心人正之爲幸]  
　　最小謝家女姗姗望若雲自珍好顏色曾挹古英芬老嫗誠何物狂且不可羣即今樓上　又照李香君太息江鄉事名花未足誇黄金能買笑白璧孰無暇羞學漢臯女應憐碧玉家誦詩謝强各貞慧實堪嘉遊藝中原客稿 
[管可壽齋主人見惠詩學問難一書細閱一過深服吟咏之法旣詳且盡覺嚴滄浪之詩話不能專美於前矣賦此嗚謝]  
　　弱冠多憂患詩學殊相違矧乃寒鄉士卷帙無由披行行　自得夢寐撚吟髭始隨張仲蔚馨韻得所依後逐何水部騷壇學驅馳回首三五年豹班聊己窺前夜剔銀燈銀燈吐纁暉主人忽入座貽我一卷詩拜受讀斯詩詩中竟何之上至三百篇下乃至於斯言言皆道氣字字眞良師詩教靡浮久詩理無闕辭行吟日以軉直忘腹之飢寄語操觚家此編宜相隨[  海上種榆山人悅彭氏就正稿]  
[催妝一律奉賀李節齋兄燕爾之喜]  
　　歡筵排出兩瓊仙曲詠霓裳奏管絃鳳下秦樓調獺髓鸞開粧鏡照鴛肩錦衾絲繡宜男草絳燭花生並蒂蓮却喜翁姑尚康健他年瓜瓞卜綿綿[  海上種榆山人悅彭氏稿]  
吳門滋培祝君鳳翥自號聽桐逸客與余爲姻世好同遊海上朝夕過從金石交不啻也九月十九日值君五十壽辰十月初三日又爲老伯母夏太安人七十大叚同人於初三日藉三慶園奉介潤詶嚴吉人先生先成五律四章掞華摛藻足爲酒屋增光余不敏勉爲繼聲卽 
[請諸吟壇賜教]  
　　恥作守財虜瓌姿抱素貞嘗曾市義坡老最多情家世簪纓盛胸懷月露清非關耽隱逸泉石證幽盟書畫琴棋酒年年醉海濱功名歸夢境性命悟前因任苦寗存品肥甘必奉親是能種天爵福壽定駢臻母壽兼兒壽斑衣映綵衣嶺梅添喜色籬菊助清暉笑捧金樽滿談看玉塵揮兕觥稱慶集寳婺倍光煇蘭玉階前挺傳家克紹裘詩歌情自遣嘯傲樂同儔擊曾三千客重添百廿籌詞林爭晋爵華祝頌山邱[  吳縣藜床舊主管斯駿秋初甫拜祝]  
[次韻霧裏看花客壽袁翔甫先生六十初度詩卽以申祝]  
　　目無餘子荷垂青周甲今傳慶大齡傲骨恰宜孤鶴伴豪吟曾動睡龍聽翔丈曾爲西瀛之游身遊宦海忘軒冕詩紹倉山擅性靈我與先生共生日菊觴遥拜老人星○讀王紫詮先生病中作次韵奉柬乞分殘錦與邱遲惠我奇文隔歳時曾惠蔣劍人先生嘯古堂詩詞集早負盛名天亦忌世多變故事難知達人自是輕生死清恙偏教繫夢思病起重尋好花月原作有只除花月别無思之句鍾情任笑老猶痴丙戌九秋愚小弟豔禪庵主高培榕紹　甫拜稿於津門客次之行藏獨倚樓 
 
 

Page 12

 
 
[示覿芝輝殊殷葭溯率成里句二章恭呈高昌寒食生大吟壇教之]  
　　水部才名海上傳主持風雅幾招賢當時相馬誰眞鑒末路攀龍我少緣覊旅爭謀盈尺地梯航共戴一方天此来頓廓尋常眼賺得郵筒稿數篇嗟余挾策事遄征萬木蕭疏繫客情錐在囊中思脫穎金懸臺上欲先鳴明珠投處須防暗美玉沽時敢自輕畢竟斯文同一脈論交海内證詩盟[  崇川驪睡軒主秋丞保溶鈞拜手]  
[上海四馬路文報局内恊賑公所經收賑捐九月下旬清單]  
　　廿六日江字册恊源庄交来扆記五十元蘭記迎記梅記養記零記五户各一元盛子垣翁募履安堂廷輝軒二户各二元居仁堂居易堂同心無力人有心人四户各一元顧南榮江珊舟朱永森郁心香四户各五角烏鎭沈亦昌號募吳其仁金觀保二户各一元營西關三益堂涓規元二兩冥收到洋二元錢七百八六文○金閨福幼册抱芳閣交来吳郭氏洋錢二千文李吳氏李王氏李趙氏三户各津錢一千文安董氏李對氏沈姊氏三户各津錢五百文朱孫氏津錢三日文言汪氏肇飾銀四錢言對氏虚對開一個冥收英洋三元虚對開一個小洋一角舊飾銀四錢○急單天順號交来都門全芸軒翁肇無名氏京平銀十兩宗少棠八兩龍宮三才堂安樂郡端宅無名克氏堃宅宅德宅八户各四兩許均詩二兩冥收規元五十一兩六錢○浙垣陵官卷徐小勿善士節省九月分零資一元長源泰號交来無名氏三元電報滬局交来天津吳君印麟一元○本日共收英洋七十七元規元五十一兩六錢虚對開一個小洋一角舊首飾四錢錢七百八十六文 
[上海四馬路高易公舘籌賑公所經收九月十五至廿四等日賑欵清單]  
　　十五日由雲南鹽法道湯幼安觀察寄来鍾厚堂觀察經募永北廳姜瑞鴻銀六十兩騰越廳陳宗海銀一百兩大姚縣張禮堂銀四十兩沅江州曹廷銓永善縣安寳宸二户各二十兩署中甸同知趙光璧銀十四兩仁和厘局吳鎣大關廳周瑞璧二户各銀十兩迤東道崇四兩尋甸州阮三兩尋甸州吏目林曲尋恊守府李曲尋恊千總吳三户各一兩尋甸州學正李訓導楊曲尋恊左營把總張三户各五錢鶴麗鎭標三營各員弁三十兩以上十七户共助銀三日一十五兩五錢除輕平毛水銀四兩六錢五分計實銀三百一十兩零八錢五分由同慶豐匯来扣匯水銀九兩實收到規元三百一十八兩七錢五分○由天津楊問樵翁交来楊東如翁募慶源號亨泰恭洽源棧初三户各錢一千文計三堂錢五百文以上四户共津錢三千五百伸洋一元六角○十六日丁寳聲翁交来隱名求保平安平福指助直隸銀二十兩○十九日由香港東華醫院交来南陽遊子洋二十元韋名氏洋十元黄以中劉生記李從善堂三尸各二元李隨善堂李敬本堂二户各一元以上七户洋三十八元七二伸規元二十七兩三錢六分○日昇昌寳號交来榕城務滋堂規元一百兩○漢口茶業公所交来福字册不留各保諸事成就二元○誠信南捐桶洋四元五角錢三千六百文○二十日唐冕周銀十六兩春生鑑十兩裕合生義泰恆廣生同大生厚德順仁長順號六户各五兩恊和昌裕泰隆利川乾恆昇長興盛號恆昇永新順隆復元泰豫泰晉復盛正恆昇通復升恆福臨怡復生長十三户各銀二兩利順和一兩以上三户共銀八十五兩○廿二日陸德盛二元○廿三日福興潤信局交来宿遷鍾同人洋十元○廿四日　慶子爲嚴兹求增福洋四元○以上統共收規元五百四十六兩一錢一分洋四十四元一角錢三千六百文 
[上海江寗七邑公所虞滬同人啓]  
　　逕啓者吾鄉上年水災自七月間承常熟元寍存德堂同鄉諸君手持宗湘文先生致敝所信又函求籌賑各所書於是乎公同集議刋册募捐分投辦理迨至今正章程議定除圩工蒙張廉泉大令等帮築再高湻又由張唐兩君另賑外公同丐請向辦沙洲虞山善士蕭君阮生楊君少泉徐君賡香鄭君樵生司馬君安卿秉之昆仲胡君鶴年蔡君亦修朱君叔英先後詣寗不避艱苦任怨任勞督查散給事閱五月並邀蔣君靄堂蔡君雲洞祈君近仁藉資羣力功告竣焉其自上年迄今正月查察灾情来住茂度俱係自備斧資至宗湘文先生慨助冬衣五百十三件就客冬查灾時散訖謹將正月起行賑濟災民口數往返川資車馬伙食差甲工食各費開列於左細帳留申備查以供衆鑒而昭徵信一支文報局共規元三千七百廿八兩三錢五厘一收陳與昌規元一千兩又收英洋五百元每洋百元合銀七十三兩四錢八分七厘五毫合規元三百六十七兩四錢三分七厘一收絲業會舘英洋五百元每洋百元合銀七十三兩四錢八分七厘五毫合規元三百六十七兩四錢三分七厘共收規元一千四百六十三兩一　八分每銀百兩合錢一百四十六千二百三十文合制錢七千九百八十八千八百零八文一支贈給上江句三縣灾民錢七千一百廿三千八百六十文一支給散狐貧掩埋費錢廿三千一百二十文一支上年終白下好善人散給貧民英洋十七元每洋一元合錢一千零九十合錢十八千五百三十文一支貼永元庄會洋費錢八千九十文一支川資棧房車馬伙食駁力烟茶紙張差役地甲工飯等錢六百八十九千九百六十七一收蕭君阮生貼使費洋十五元一收鄭君樵生貼使費洋十二元錢四百文一收馮　霖李吉甫徐木君孫芸台四君貼使費洋六十元共收貼使費八十七元錢四百文合錢九十五千二百三十文除貼實用使費錢五百九十四千七百三十七文總軋凈餘錢二百廿千四百七十一文每洋一元合錢一千○九十文合英洋二百零二元錢二百九十一文如數交文報局歸人山東直隸新賑矣 
[上海三以与路與昌絲棧陳竹坪經募山東直隸賑捐九月廿四日第四百三十一次清單]  
　　浦東周純翁交来霽月光風舘主人將追荐懺資移助洋三十元青浦儒正堂陳子愚先生潤資移助洋一元四角新閘巡防局查將薛王二人因案罰出助賑洋四元延陵美記省藥資　洋三元隴西民心培銅洋二元力不從心人爲小女金龍病愈還願五元藴玉山莊洋二元吕洋五角無名氏洋一角○前京都夕照寺助来墨寳先以售去八尺白紙對十四副中堂一副六尺白紙八堂四尺屏五堂共售見洋五十七元○紹興府正堂霍交来塔册餘姚縣人元洋一元又册鍾少白募陳補臣錢五百駱銘巨鍾海嶠趙廷華朱肖蕃各四百陳寳恩張維棟各三百鍾文海陳萬國祖逺朱莊丹吕憲之陳維蛟錦燦張志昂志謙鐵橋鍾文秀高茂客二百鍾廷照木立福增繼風聽松蘭松瑞友文富信年秀芳孫法全生朱聖華萬祥陸昌明陳維嶠逺廷金槐馬洪達張錫周各一百又册楊叔堂募楊培垚一千楊叔堂郭魚門裕泰各五百恊豐三百楊徐明二百周成大馬素園楊明哲曉湖堯章楊德楊泰順號鼎號趙錦章廖幼山斯来才如照如賢陳德生瑞耀徐漁山各一百郭榮唐斯吉甫金甫陳兆裕陳士陳瑞祥子陳瑶縫官允迪萬榮仁雅陳才陳堅祥宏楊錐楊銳楊祝楊封楊松楊柏楊相楊襄楊欽楊什石斐文斐然長春斐如長林斐觀徐熊章鴻藻鴻鼎蔣仁賫仁裕仁福仁隆各五十又册趙蘭生募特平所洋一元又册趙秀芳朱杏邨德源沈桂各二百五十萬豫趙修貴翁錫瑚各二百翁珊瑚錫康章靜山趙彬泉秀芳各一百五十黄萬慶石萬年孫肇珍陳煥石柏兪炳潮亦堂揚炳成王星橋王宏永富秀忠阿林邱忘毛志聰桂芳薛成奎李毛生老天成趙其祐無名氏姚烟堂鄺周熊同昌無名氏老大豐謙記泰和董氏樓春槐達寳法祁德春子芳盧長義蔡惠　吕樹棠曹子舫各一百又册陳小竹五百又募五豐生泰各二百陸萬齡萬森天和天德益元堂鄭惠鄭甫和方雲成竹虚各一百五十陳士錡士鏘養之士欽士釗富貴瑞環質君五美萬和金渭丁見心郭源潤葉生茂愷陽兪棟兪宗友顧信茂何文運王俊俊益壽堂陸月胡吳榦標酈沛森金志錦元興張祿水各一百恊興羅會蘭楊順昌陸松亭培生棠萬茂羅會洲會江各五十又册陳鳳鏘募樓堅齋二百五保英樓鶴輝崇泰陳有洲金天茂郭有仁各一百金天億五十又册陳恆水五百陳恆城恆陽各二百五十徐樹　五十又册泉記絲行募孫起琨莊有龍各五百無名比三户各二百五十無名氏五户各一百又册恆升絲行陳勝樓春　各五百陳禹珍韓應朝傳世在孫和庭各二百五十無名氏一百五十趙能遇一百又册孫佩珊洋一元五角又募孫欽時五角茂昌袁松高魏德順酈之漢各一百又册孫欽亮洋六元又募徐元之二百又册孫崙山募孫仲記錢八百三十恆隆三房恆隆油棧恆泰油棧緑溪各五百孫記四百周記一百又册郭蘭泉錢一千三百八十又募陳其岳房五百幼林夢說各四百錢金茂駱奉元各二百趙有勝一百吕庭秀汪仁億陳春林各五十又册倪萬隆洋十元又募徐福慶郎和忍繆芬各五百王之釣舒高福邵維招包運繆昌余東山朱禹田翰錫年陸恆興余渭堂致一百又册程陛蔭錢四百又募夏松泉宏昌各四百陛光煜趙洒趙華孫欽時陳晉軒邵鏡茅梅若石啓渭陳雲翹各一百趙昌本戚永林郭恆昌孫起亭各一百以上十六册計洋各十五元錢廿七千七百十文○本日共收英洋一百三十四元銅洋五元小洋十角錢廿七千七百十文合併聲明 
[上海北市絲業會舘核奬籌賑公所施少欽經收山東順直賑捐九月十一六日第一千一百三十九四十次清單]  
　　徐徵蘭祈病愈由山隆寄託德泰庄来洋二百元姚求湘求女病速愈二十元蔡門沈氏祈孕產平安育子長命十元李尚德求病即愈由石門善長典寄順成局来五元公記五元浙紹心餘人敬酬前願由蘇州老正大局来四元郭姓其生意茂盛水陸平安四元徐朱氏求消灾降福三元隱各氏由桐邑大椿木行寄正源局来二元無力有心人求子病清愈由平湖恊大局来二元裕記爲子病全愈還願二元無名氏求病速愈一元裕記燒香資移助一元閣姓求生意順遂一元無名氏求病速愈一元唐仁壽求合家平安並求病速愈由提直橋日生局来一元同春錢六百文○四明無名氏洋四元四明京記二元二户百廣興祥號来洋六元○鍾春如求資○女冥福洋二元倪學禮求病速愈四元二户由南匯　生局来洋六元○險地逢生洋二元程寳卿患病完願二元二户由坦直橋信昌典寄日生局来洋四元以上十五日○無名氏由豐順船託安吉衣莊交来洋五十元補過氏因子病求速愈由巨豐莊来五十元上年常熱沙賑餘欵十三元倪芝仙爲女病求速愈十元周謙三祈解小口疾厄由震澤永和局来十元大東門外源豐銅錫號爲鄰居失愼幸獲平安十元珍溪居士由源恆隆来五元慈溪姚全文房四元蛟川胡克善二元凌崇業求子病速痊一元朱姓爲室求病體安健闔家平安一元沙溪楊東如由太倉永義昶局来一元○洞庭羅徐氏求合家清合洋十元洞庭羅姓爲先世徐氏冥中求福十元二户由太古昌棧来洋二十元○頴上子爲先岳又莊懋戒公先岳母杜太孺人求資冥福指捐直隸棉衣欵洋十元○漢口敦寳堂救生總局代收藜照堂壽儀移助永義興萬泰恆二户各錢四千文魏純如廣盛行二户各錢三千文義泰恆德順仁晉豐泰元盛生董永生戚席臣余輔廷金位三邱維顯資生堂吳寳臣大茂站劉晉侯徐允懋如春行正逺行永福行善昌行余福田余佩文汪益徵胡思永興發壽汪振茂同義泰巨興公益順和周芸青章克臣徐曉園恆隆行怡祥行祥興行天源行義成行增泰行源興行三十七户各二千文余益之饒修榖余鳳翔田榮齋黄秀坪余成贊汗二峯胡麗恭吳養泉胡子千倪首卿同發行福泰行朱蓬山梅里千程炳文汪正甫麗昆和王溥徐菴衝菴常道生余雲章方繡章方寛卿方詠春阮掄三鄭逺亭謝錦祥吳仁山朱錫齋義興行全百福三十二户各一千文以上七十三户計錢一百二十千交合洋例紋七十八兩怡昌行洋二元恆發行二元胡常五二元恆祥號一元四户計洋七元合洋例紋五兩零四分榮昌行徐翠山夏星階蕭潤泉四户合洋例紋三兩信生行春源行二户各洋例紋一兩二錢五漢三垀惠周維新行源昌行律青允五户各洋例紋一兩春生鑑洋例紋九　六分袁煥章洋例紋八錢周殿光隖式臣惠文軒德大行信義行吕福堂姚小春評煥卿八户各洋例紋六錢又收藜照堂酬筵移助錢五十文合洋例紋二十二兩五錢又募昌字四千七百二號册漢陽誠心子求三女久病速痊洋二十元合洋例紋十四兩四錢浙東不書名求病速愈九八五平足紋十二兩二錢八分漢陽李綬道堂　餅資移助錢一千文合洋例六錢玉分無名氏洋例紋一兩零六分總共一百零三户計洋例紋一百六十兩零八錢九分合来九八規元一百六十五兩八錢七分以上十六日 
 
 
 

Page 13

 
 
[光緒十二年九月二十二日京報全錄]  
宮門抄○分缺單○發抄旨　道○臺撫劉奏請開禁出口硫磺片○將軍錫奏護理守備改爲署理摺○又奏爲巡檢因病請開缺回旂片○又奏派員購辦軍械片○東撫張奏搶修險要工程勢難兼顧摺○將軍祿奏循例請修船隻以資應用摺○粤督張奏請奬勵監督片○將軍祿奏總管因病殘廢呈請休致摺○九月二十二日理藩院鑾儀衞光祿寺廂藍旗值日侍衞處引見十八名○載津假滿請安○六額駙續假五日○内閣呈進陜陜等省勾到本○召見軍機○皇上明日用膳辦事召見後至北海看箭○光緒十二年九月缺單道湖北督粮素麟丁知縣四川資陽金學獻丁吏目貴州永寗姚培元故開州田惟公開缺巡檢江蘇靖江胡澧蘭丁典史安徽盱眙章嘉猷故廣東長樂趙世仁近甘肅平凉王同昌近四川彭山胡壽銘革湖北咸豐張述傳革○發抄裕祿奏審明疏防鍾祥縣獄囚鄒和尚致斃同監人犯陳幗斗禁卒唐庸等定擬奉旨刑部議奏欽此○譚鈞培請查明各州縣額設驛站馬四並無虧缺奉旨兵部知道欽此○又道員彭世華期滿甄别奉旨吏部知道欽此○○劉銘傳片再臺灣素產樟腦硫磺兩項民間私熬私售每多械爭滋事經内閣學士臣林維源道員林朝棟等籌商收歸官辦以助撫番經費臣查硫磺一項歴由己革浙江候補知府通商委員李彤恩兼辦飭令該委員會同候補知府丁達意將樟腦硫磺籌議辦理章程以收自然之利據李彤恩等禀稱樟腦一項近来日本出產甚多香港腦價日落若歸官辦每石可獲利二三元臺產每年可出樟腦萬石硫磺臺產最佳經前兩江督臣沈葆楨奏請開禁采備官用歴年辦有舊竟每石成本洋一元官買每石價洋三元每年出產六七千石上等硫磺每年只出千石均解歸官用其次積聚三千餘石官旣不用商禁未開不能出口日久愈積愈多不獨縻費棄置可惜且香港年銷硫璜至萬餘石運至江南天津一帶熏炙葵扇草帽蒸炊餑餑製造爆竹銷路甚廣臺灣磺產甚佳奸民私煮販運出口不一而足以自採之磺禁不出口旣聽日本暢銷又不能禁止奸民私煮若設法經理雖獲利無多於撫番經費不無小補等情前来臣查臺灣樟腦硫磺兩項民間私煮私售每多械爭滋事歸官收買出售發給執照出口就目前情形而論每年可獲利三萬餘元以後若能出產多銷路暢經理後人日漸推廣以自有之財供無窮之用實於國計民生兩有裨益惟硫磺一項雖沈葆楨奏請開禁採歸官用尚未准商運出口相應請旨一體開禁以暢銷路而免堆積謹　　具奏伏乞聖鑒訓示謹奏軍機大臣奉旨着照所請該部知道欽此○○奴才錫綸跪奏爲護理守備員缺均能稱職擬請改爲署理以裨營伍恭摺仰祈聖鑒事竊查奴才接管卷内前管帶禮字右營營官提督銜記名總兵伊犁鎭標贍德城守營守備成額巴圖魯彭百勝於上年九月奉派帶隊入山搜剿零匪爲飛子所中洞穿腦後殞命所遺員缺當經將軍金順揀委副將銜陜甘督標遇缺儘先即補　擊黄金　護理又惠城北關汛守備總兵銜儘先補用副將捷勇巴圖魯王有勝以傷病增劇經金順奏准開缺揀委副將銜儘先卽補叅將勃勇巴圖魯馬得陞護理彼時均因交卸在卽未及奏報兹准伊犁鎭總兵郃增咨呈黄金倉護理贍德城營守備馬得陞護理惠逺城北關汛守備員缺己歴八九月之久所有營務操防一切均能襄理裕如實屬稱職懇請改爲署理以裨營伍等因咨呈核辦前来奴才查副將銜陜甘督標遇缺儘先卽補遊擊護理贍德城營守備黄金倉年力精强明白穏練副將銜儘先卽補叅將勃勇巴圖魯馬得陞樸實耐勞辦事詳愼以之署理斯缺洵堪勝任除分飭遵照外所有護理守備員缺均能稱職擬請改爲署理以裨營伍　由謹會同新疆巡撫臣劉錦棠合詞具奏伏乞皇太后皇上聖鑒訓示謹奏軍機大臣奉旨着照所請兵部知道欽此○○錫綸片再奴才據署伊犂撫民同知駱恩申據霍爾果斯巡檢徵元禀稱舊患痰病時發時愈能勉力供職自去冬入春以来日斬增劇步履維艱關外醫藥兩無調冶難期速痊值此整頓地方之際若以病軀戀棧誠恐貽悞公事負戾兹深懇請轉呈開缺回旗就醫等情申請核辦前来奴才委騐屬實合無仰懇天恩俯准將伊犁霍爾果斯巡檢徵元開缺回旗就醫調治所遺員缺查有署惠寗城巡檢雷發聲熟悉民情堪以調署其遺出惠寗城巡檢員缺查有藍翎分省補用縣丞周孝曾辦事勤愼堪以署理除分檄飭遵外謹會同新疆巡撫臣劉錦棠附片陳明伏乞聖鑒謹奏軍機大臣奉旨着照所請該衙門知道欽此○○錫綸片再奴才接管金順馬步隊伍裁改成旂所存軍火各物或需用軍火或殘缺不全亟須分别備辦以資整頗廣東上海一帶爲洋商雲集之區購辦較易需價較廉奴才擬揀派副將銜廣東補用叅將彭潒光馳往該處選購大號後膛砲子五百出二號後瞠砲子五百出自来拉火　千枚馬梯呢馬砲二百桿每桿配帶子藥五百出以及營陣應需零星等物估計價銀一萬三千兩新疆距該處長途萬里不便携帶相應請　旨飭下江蘇撫臣轉飭藩司卽日籌撥銀一萬三千兩交委員彭潒洸如數承領照式購辦並請諭飭兩廣兩江督撫臣於此項軍火購齊所需脚力傳由沿途經過水陸各廳州縣一體應　俾利遄行江蘇省所撥銀兩如蒙兪允卽由奴才列作何欵如會陜甘總督新疆巡撫各飭藩司於應解伊犁軍餉内照數劃扣以免轇轕除分别咨行外理合附片具奏伏乞聖鑒訓示謹奏軍機大臣奉旨知道了卽著該將軍咨行各督撫分别辦理該部知道欽此○○頭品頂戴山東巡撫臣張曜跪奏爲伏汎搶修險要工　並沿河州縣内有距工窵逺勢難兼顧情形恭摺具陳仰祈聖鑒事竊查本年秋汎盛漲之時自東阿縣境以至齊河二百餘里間險工迭出如齊河之五里鋪豆腐窩曹家營危險尤甚不得己飛調修防下游統帶河定營副將馮義德帶勇千名移緩就急前赴齊河並由河防局籌撥稭料等項卽將五里鋪等處險工晝夜搶修幸得穏固並派大挑知縣王嶲卽用知縣田恂等沿河巡察遇有險工會同營縣立時修作長清縣一帶傳家岸等處均經營縣隨時修護又玉符河一帶險要工程經會辦河防局道員李希杰往来督率修防雖險工迭出幸保無虞伏思汎漲險工安危在於瞬息向来黄河廳汛員弁衙署切近大堤汛漲得以督同兵役人夫立時搶護今東省河工營勇力單多以地方州縣督率民夫兼管修防如惠民章邱肥城濮州范縣荷澤青城等州縣距河有逺至八十餘里者牧令有地方之事勢難常駐河工每遇汛漲頃刻變遷該州縣聞信赶来往往緩不濟急地方命盜重案勘騐又刻不容緩是地方河工每致兩悞查同通佐貳等官原設地方從前誠爲煩要今昔情形不同間有終年無事可辦者幾同虚設可否將此項同通佐貳等官酌量緩急改駐河工俾得專管修防實子河工地方兩有裨益如蒙兪允應如何改設之處臣當督同司道悉心籌畫詳細具陳是否有當理合恭摺具奏伏乞皇太后皇上聖鑒訓示謹奏軍機大臣奉旨着照所請該部知道欽此○○奴才祿彭跪奏爲循例請修船隻以資應用恭摺仰祈聖鑒事竊查黑龍江通設大小船一百二十隻内除歴經奏准停修四十二隻咨請緩修大小船六十隻外尚有七十二隻兹據各屬查報本年黑龍江城應行就地補修江船十隻明年應行補修運粮船五隻均過例限𡮦朽不堪使用各等情請修前来奴才詳核與應修年分例應相符查黑龍江城此項應需物料己於新修之年一併領到其餘船隻所需物料相應請旨飭部給發應用再行照例題報外所有請修船隻緣由理合恭摺具奏伏乞皇太后皇上聖鑒謹奏軍機大臣奉旨該部知道欽此○○張之洞片再粤海關監督海緒在任兩年關稅事宜頗難措手廼該監督實力稽征設法整頓歴年應征租項及新增盈餘銀兩征解足數之外光緒十一年溢解常稅銀四萬三千四百餘兩十二年溢解常稅銀四萬四千二百餘兩綜計兩年之内溢解八萬七千餘兩上年捐兩粤水災賑銀二萬兩又捐東三省鎗價銀二萬兩交卸之際仍復竭力籌措要需鉅欵不存諉卸之見核其征收較前數年爲最旺捐繳公項亦最多而於中外交涉事宜均能與臣及前撫臣倪文蔚熟商妥辦以期妥恊伏查前任粤海關監督崇禮文銛俊啟崇光均因辦理關務出力歴經前督撫臣奏蒙聖恩優加奬勵今該監督海緒任滿交卸其榷務出力並捐助要需較多之處臣未敢壅十上聞謹援案附陳伏乞聖鑒謹奏軍機大臣奉旨海緒着以内務府三院卿候補欽此○○奴才祿彭跪奏爲總管因病殘廢不能當差呈請休致循例恭摺仰祈聖鑒事竊據署布特哈總管烏善呈據達呼爾總管胡克精額呈稱現年六十九歳進納貂皮食俸餉五十年歷出直隸等省兵差打仗一百一十次殺賊十五名生擒二名因在軍營染受潮濕致患手足麻木之症現在舉發己成殘廢兼以眼目昏花不能當差呈懇休致等情報經該署總管委員查騐屬實呈請核辦前来奴才覆查該總管胡克精額旣己因病殘廢不能當差自應請旨准其原品休致除將該員履歴造册咨送兵部查核辦理外理合循例恭摺具奏伏乞皇太后皇上聖鑒謹奏軍機大臣奉旨着照所請兵部知道欽此 
 
 

Page 14

 
 
[光緒十二年九月二十三日京報全錄]  
宮門抄○諭旨一道錄前○粤督張等奏爲南韶連三屬歳科併考請旨遵行摺○又奏爲被叅劣幕違旨抗官惡跡多端斥革查辦摺○又奏請頒發關防片○又奏爲調員差遺片○九月二十三日吏部翰林院八旗兩翼值日侍衞處引見十九名○那公請假五日○岳林請假十日○召見軍機○○兩廣總督兼署廣東巡撫臣張之洞内閣學士兼禮部侍郎銜廣東學政臣汪鳴鑾跪奏爲廣東南韶連三屬擬請行歳科併考請旨遵行仰祈聖鑒事竊查廣東學政歳科兩試除雷州瓊州廉州陽江廳四屬向例歳科併行外其餘廣州等處六府四直隸州均係歳科分試近年人文日盛考數兹多兼以水陸迢遥程期難必歷屇按期辦理計月己乏寛餘雖值度歳歇夏之時往往照常考校前任學臣胡瑞瀾僅於肇慶羅定兩府州舉行歳考臣之洞曾將棚多路逺等情電奏陳明臣鳴總奉命視學緣恐試期甚迫於陛辭日具摺奏請航海赴任以期迅速而重試事當邀兪允並聲明接任後即加緊按行尚恐諸形局促用是聞命以迄履任甫及五旬不敢稍涉遲延今將歳科兩試日期逐一核計無論如何赶辦實屬不敷若將試期勉强歸併難免草率之虞向例於肇羅試竣接考北江之南韶連三屬現在己届初秋若仍循例接試北江距省較逺水程逆流而上澗泉漲發秋雨連綿皆屬事所恒有程途往返未能尅期且連州一屬四月間業經取齊嗣因停試生童均各散歸今若再仃檄調重耗旅費寒畯殊苦不支而他郡試子之引領望考者不能如期就試轉至向隅臣等再四躊躇往復函商各棚試期委實無從騰展惟有將南韶連三屬緩至科試時歳科併考庶幾通省試期皆可照章按行不至遲誤實以萬不得己爲此一時權宜之計變通辦理查追光十三年江西學政翁心存以補行正科鄉試辦理錄遺稍稽時日曾援辦乾隆嘉慶年間成案奏准將南安贛州兩屬暫行歳科併考正以試事急迫恐致悞期今廣東事亦相類可否仰懇聖恩准將廣東之韶州南雄連州一府二州暫行歳科並試嗣後不得援以爲例請旨遵行臣等爲鄭重試事起見謹合詞據實具奏是否有當伏乞皇太后皇上聖鑒訓示謹奏軍機大臣奉旨着照所請該部知道欽此○○兩廣總督兼署廣東巡撫臣張之洞跪奏爲被叅劣幕違旨抗官盤踞生事惡蹟多端請旨查明斥革嚴辦勒令家屬變產回籍以除弊根而肅法紀仰祈聖鑒事竊查劣幕沈彬在粤多年迭經言官列欵叅奏前督撫臣查覆於光諸十年七月奉旨勒令立回浙江德清縣本籍伊子舉人沈相與番禺縣學附生沈掞一併改歸原籍沈彬父子概不准在粤逗留當經咨行飭遵在案乃近来經臣訪聞沈彬仍在粤省逗留匿名就幕生事罔利勢燄熏灼不勝駭異嚴檄飭司確查辦理兹據廣東按祭使于蔭霖會同布政使高崇基詳稱奉札後即令南海縣知縣張琮番禺縣知縣陳起倬飭傳沈彬来署面加曉諭令其切實變產携家遵旨回藉母任抗違旋據該縣覆稱面晤沈彬婉切開導據該幕聲稱房屋未經變賣家小無從搬移若到臬司衙門斷斷不能任憑辦理正嚴飭再傳問忽於七月初八日據沈彬遣人赴縣呈報己於本日乘輪起程並不與該縣謀面近日或云逃往香港或云匿遷省城等語並據南番兩縣曁委員知縣周福昌等查明沈彬於被叅後仍覇踞理事同知館地傳詢理事同知貴璋據稱該廳幕席久由沈彬倚勢兼充因該募被叅後婉爲辭却乃仍復强薦其姪沈承慶充當並勒加修金二百元實則公事仍由該幕執筆又查出其子沈掞現仍就開平縣募又查出沈彬在衞邊街置有房屋租賃開設連福堂娼舘三所其餘查出該幕所置房產除住宅外共有出租房屋一百一十二所均書海隅書屋買契即係沈彬營置又查出沈彬在粤海關用沈超詭名充有清書一缺咨准粤海關監督覆稱關書實有沈超之名又據番禺縣查出伊第三子沈掞於光緒六年歳試入番禺縣學前次查辦該幕隱匿不報仍圖冐籍又據該兩縣禀稱該幕自言另以沈文仁之名保舉三品銜知府從前叅摺但知有沈彬之名查其十人學年額册籍父名果係用文仁字樣各等語因復博訪輿論詳切察核查明沈彬前數年實以一人兼充撫署廣州府理事同知三幕又使其兩子分充南海番禺兩縣幕省城津要一手把持分布族衆廣薦門徒通省刑席十居五六每委一缺指名勒薦皆與議明視其館金多少照半分肥凡不出該幕之門及不聽洊舉者輒百計中傷之由其廣勇聲氣恣意招摇公事任情准駁顚倒是非謀缺来差者爭趨其門一時州縣從風而靡賄賂公行幕席旣壞吏治因之流毒之烈至斯而極據該幕家貲積至二十萬金之多人所共知若非骩法婪賄安得有此後前被叅各摺所稱該幕攬權納賄蠧政病民其門如市富甲一時各節實非虚妄至今官幕切齒商民詬厲伏思沈彬以屢經叅劾奉旨飭令父子回籍之人時逾兩年不但不携家回籍且添置業產愈增愈多又匿名覇充理事廳刑席又令其長子充開平縣幕又隱匿其三子冒籍番禺生員之名又揑名承充海關清書明日張贍與官塲結納往来蒂固根深無一非爲抗旨盤踞之計且包倡窩賭久列彈章而衞邊街房屋仍租開倡館二處藐法妄爲貪鄙惡劣莫此爲甚現經飭查驅逐猶敢公然明言抗違潛匿香港不受傳喚若僅空言驅逐則聲氣素通手眼甚大憑依旣固狡窟難除不久潛歸依然盤踞試思豈有全家在粤貲產在粤而能隻身去粤之理狡玩之計爲顯然惟有詳請奏明請旨斥革嚴辦卽將該幕家屬並子姪嚴行驅逐出粤變產罰半充公俾無顧戀其子沈掞冐入番禺縣學從前查辦時隱匿不報本應斥革姑從寛免勒令改歸浙江德清縣原籍移知粤海關將揑充之沈超卯名革退庶可永粤省　害等由具詳前来臣查沈彬從前壟斷要幕納賄招摇揑名冒保劣蹟多端兩被言官叅劾經兵部尚書彭玉麟論奏種種作奸犯科僅予驅逐己從寛典乃奉有勒回本籍之旨以後霸幕充書匿名冒籍窩倡殖產違旨抗傳狂悍惡劣毫無忌憚臣迭次飭司道等查明驅逐皆爲該狡展無抵搪抗不遵行今飭臬司于蔭霖查辦乃始盡行發露被叅勒逐後尚敢如此則從前之恣睢招摇更可想見若非從嚴懲辦勒令變產移家離粤則盤踞者轉瞬復来流毒者終無底止巨蠹害政國紀蕩然迹其眥產充盈無非攬權納賄而得相應懇請諭旨飭下吏部查明沈彬卽沈文仁冒保三品銜卽行斥革將沈彬發往軍台効力贖罪永逺不准再充幕友並查傳沈彬卽日赴案投到發遣一面飭令該家悄將所有房產除倡舘照例查封外其餘勒限一個月全行變賣一半由家屬攜帶回籍不准寄頓粤省另置產業一半繳官解交山東充賑如沈彬始終抗匿不出以及逾限不將房產變賣卽由官估變所獲價銀全數入官解交山東充賑咨行各省督撫仍加等治罪其子姪親屬一概勒歸本籍沈掞所入番禺學改歸浙江德清縣學其所充關書沈超己由臣咨照粤海關監督革退似此認眞懲儆庶通省官幕知有朝廷法度於粤中吏治人心不無裨益理合恭摺具陳伏乞皇太后皇上聖鑒訓示謹奏軍機大臣奉旨覽沈彬卽沈友仁着卽行斥革拿獲到案發往軍台効力贖罪餘照所議辦理該部知道欽此○○張之洞片再准兵部咨光緒十二年五月初三日奉上諭兵部奏遵議廣東裁併改撥總兵各缺一摺廣東陽江鎭總兵着卽裁撤改設北海鎭水路總兵以資控制其高州鎭陸路總兵並着改爲水路總兵欽此等因抄錄原奏恭錄諭旨咨行前来臣伏查北海鎭水路總兵係屬新設之缺高州鎭陸路總兵現己改爲水路總兵相應請旨勅部先行鑄造廣東北海鎭水路總兵並廣東高州鎭水路總兵關防各一顆迅速頒發来粤以資鈐用而昭信守其餘一切未盡事宜俟詳核妥籌另行分别奏咨辦理謹附征具陳伏乞聖鑒謹奏軍機大臣奉旨着照所請禮部知道欽此○○張之洞片再廣東海防善後百事待舉治兵籌餉製造交涉需才甚衆求才甚艱若非博訪旁蒐實無以爲指臂之助北查有降調前浙江按察使陳寳箴才長　濟學識深通久在湖南防營深明兵事該員堪任以籌辦邊海防務諸事宜上年正月臣電奏調東差遣奉旨允准旋准江西撫臣来咨該員患病未愈未能赴粤分發補用知府桑彬通達物情綜核精練心術誠懇操守可信廣西候補知府石承霖廉樸精勤能任勞怨在廣西辦理厘金著有成効今春丁降服憂回籍不久卽將服闋該兩員堪任以籌餉製造諸事宜試用知縣前湖北候補縣丞陸維祺操履端潔熟悉洋務曾在湖北充宜昌關委員極爲出力該員堪以委辦釐稅交涉諸事宜合無仰懇天恩俯念粤省防務洋務需才孔亟請旨飭下江西撫臣催令陳寳箴仍遵前旨迅速赴粤差委並將桑彬石承霜陸維祺等四員發往廣東差遣委用俾臣得資任使勉濟時艱感戴鴻慈曷其有極如蒙兪允桑彬現在順天石承霖現在貴州各原籍陸維祺現在湖北應請飭下各該督撫府尹催令該員等迅速来粤石承霖服闋卽行起程以應急需謹附片具陳伏乞聖鑒謹奏軍機大臣奉旨己錄 
 
