# 1922 - 75 - 4917628

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[能司法卽能統一（老圃）]  
　　凡割據時代獨多贓吏此徵之後五代史而顯然者也當時惟唐明宗知嚴懲贓汚犯贓者多處死刑然以積重之勢亦終無補及宋太祖起乃雷厲風行大治贓吏一洗五朝積習即此一端而言亦可知趙氏混一車書非偶然也民國貪風較五代過之無不及有倡言勵行司法者人必笑之因司法權弱爲人所輕視武人跋扈輒視司法爲贅旒偶不如其意則引而致之軍法範圍法吏因戀位之故亦不敢與之爭爭者亦遭不測之險以如是　弱之法權當然無力治贓吏以如是養癰之政體當然無法淸吏治今日財政部之弊特一端而巳故觀於五代末年之時局宋之所以能統一者亦不專藉兵力并非有特殊之奇才異功亦不過整飭吏治以文吏　武人以嚴法馭貪吏而已今之人苟能行斯道者亦不難變更割據之局藉曰不能縱後唐對於朱梁有一朝之勝仍無益也 
[國内專電]  
　　北京電查債注重用途七年前後各欵並無賬目當袁段當國付欵不按正式手續每有數百萬借欵未記賬者統計在數千萬元竟無出賬查債會再三索賬財部亦無法答覆查債非三五年無眉目而交部向用特别會計尤爲複雜 
　　北京電地檢廳函財部調大中農商等行合同及附件又調滬關督陶瑗經手庫劵等細賬 
　　北京電徐諭顔鮑閣於梁假滿必成請權數天如再不决予亦可以走得（二十三日下午二鐘） 
　　北京電敎部索薪至二十二午前二時始候到現洋十八萬三月二十五期票六萬四月分五支票六萬五月分五支票六萬 
　　北京電使團息粤軍有兩營開抵永州後方尙無大軍續來湘趙處兩大之間雙方周旋頗苦湘軍幹部中有附北附南之軋鑠長沙尙安（二十三日下午二鐘） 
　　北京電院電曹吳鄂蕭劉湘前派劉本光代表赴粤孫已接濟現欵二十萬並快槍五百枝子彈二十萬粒現劉湘决定仍設中左右三路司令但懋辛爲右路總司令由施鶴出松磁攻荆沙楊森爲左路總司令由興山出當陽攻荆沙唐式遵爲中路總司令出夔萬進駐火鋒驛請飭屬嚴防（二十三日下午三鐘） 
　　北京電陳籙因被剌來電乞休同車之交通技術代表章祜受傷部昨去電慰問（二十三日下午二鐘） 
　　北京電今夕九時外部茶話歡迎王寵惠記者列席詳情續電 
　　北京電王寵惠王正廷今日午前到京（二十三日下午一鐘） 
　　北京電交部允以京綏路附加運費撥充張景惠軍餉以二十萬爲限（二十三日下午二鐘） 
　　北京電魯田今日向府辭職張弧續假二十日（二十三日下午一鐘） 
　　北京電外部昨照會日使抗議吉林六道溝日警武裝整隊深夜侵入墾民村屯任意拘捕傷殺并電胡使向東京政府抗議 
　　北京電財部覆新疆督軍英商在新免稅不得再援最惠國例 
　　蘭州電派劉某携現欵一萬兩赴成縣賑濟災民 
　　蘭州電財政廳洪延祺提議各機關停薪三月大受攻擊 
　　蘭州電隴南去歲旱荒今春失種人民流離逃亡（以上二十二日下午八鐘） 
　　漢口電傳湘南某部湘軍與粤軍聯合衡永發生變化但長沙至衡永交通無阻一說孫派蔣作賓孔庚聯絡湘軍合力北伐湘軍要求接濟軍餉否則仍守中立　　漢口電孫養（二十二）午謁蕭報告鄂西防務及川鄂和議進行現狀並 
請撥二師欠餉日内擬赴洛 
　　漢口電夏曆三月七日爲吳壽辰鄂籌備慶祝劉承恩擬親往拜壽　　漢口電潘守蒸旅長養日由京返鄂携餉欵三十萬元 
　　漢口電敗退馬嶺之金華生部向鄂投誠當局尙無表示 
　　漢口電駐岳豫軍補充旅二團一營長楊玉發率部馬（二十一）日過鄂轉車回豫 
　　漢口電漢商會養日議估本徵稅案貨價决由各帮自行估定由會轉呈財廳施行（以上二十四日上午一鐘） 
　　香港電第一師長鄧鏗箇（二十一）來港迎伍朝樞當乘車抵省大沙頭站轉乘摩托車有人向鄧連發三槍卽逃去鄧傷重卽赴韜美醫院現已略愈 
　　香港電鄧鏗二十一晚七時由港抵廣九車站於上汽車時突有着黑絨服兩人指揮行剌連發三槍一橫掠鄧腹傷皮一穿胃而出經西醫剖治將胃縫好方謂可以無慮不意傷究過重至二十二下午逝世（二十三日下午一鐘） 
　　香港電鄧鏗禡（二十二）日下午五時在韜美醫院因傷逝世梗（二十三）日下午三時出殯 
　　香港電聞孫定本月杪率軍由桂林出發許崇智率衛士隨行 
　　香港電陳炯明派鍾景棠陳其尤赴滬慰留洪兆麟 
　　香港電近顧唐各守邊線唐部田鍾穀昨由廣南電告將隻身晋省商和議 
　　香港電粤女界運動修改省會選舉法准女子有選舉權聞已得某要人援助 
　　香港電箇日商聯會調停米潮無結果聞米船工人欲向省署伸訴請爲調處 
　　香港電聞陳炯明定四月中旬出發北伐有馬育航暫代省長說北伐計畫原擬由第二師全部出發後因師長洪兆麟意見不合赴滬故生波折（以上二十三日下午九鐘） 
特約路透電 
[英國造船業之爭端]  
　　二十一日倫敦電造船業减輕酬金之爭端更見嚴重因僱主决議不實行最近建議之故 
[美國煤礦工資之爭端]  
　　二十一日美國印提亞拉波里斯烟煤礦工因工資爭端决議四月一日起罷工受影響者將有六十萬人 
　　二十二日華盛頓電政府現正考慮計畫防杜運輸事務因罷工而失其秩序 
[美國紡織業工資之爭端]  
　　二十二日倫敦電紐約消息棉紡織業减發工資之潮流業巳激成新英倫州罷工風潮者現巳傳至麻州勞倫斯此處爲紡織業之重要中心點有數廠用工人一萬一千者巳宣布减資百分二十又有用工人七千之紗廠數家巳閉門無期停業 
[德國五金工人罷工]  
　　二十二日巴黎電德國報紙稱倭登堡一百八十家五金工廠之工人四十一萬名現巳罷工此外尙有三十二家工廠之工人亦聲稱如要求不遂定於星期五停工 
[南北愛爾蘭邊界之擾亂]  
　　二十一日倫敦電邱吉爾氏今日在下院質問時承認烏爾斯特邊界空氣緊張並謂襲擊北部警察駐所之舉顯係愛爾蘭共和軍當地人員所爲自由邦之軍隊無參與者邱吉爾氏繼謂渠巳電致愛爾蘭臨時政府今疆土無被襲之虞渠已命美克里第將軍輔助北政府北政府今有多數軍隊可資調遣邱吉爾氏又答覆議員唐諾爾氏之質問謂貝爾法斯之狀况殊可悲憫天主敎徒死傷者較基督敎徒爲乘但渠知北部閣員巳决計恢復秩序 
　　二十二日倫敦電烏爾斯特邊界之狀况日趨惡劣戰地忽由特比移至台埃龍西南襲擊者數隊縱火焚燬田莊多所且攻擊農民槍斃特别警士一名特里列克區戰事甚烈警察駐所被燬軍隊雖巳開抵但縱火案日有多起無力遏制南北愛爾蘭之政治疆界今將畫定軍隊刻雲集邊界杜白林與貝爾法斯兩處政治敵愾甚深 
　　二十二日倫敦電今日下院開會時議員問及烏爾斯特邊界狀况邱吉爾氏宣讀愛爾蘭南北兩政府來電互以襲擊等暴舉相責邱吉爾氏謂渠意英政府當儘速考慮管理愛爾蘭邊界問題英政府或須派軍駐紥兩戰團之間如上西萊西亞然 
[埃及之羣衆示威]  
　　二十二日開羅電昨日續有羣衆示威之舉動所可異者埃及兵士並未出力設法驅散衆人後不得巳召集騎警彈壓騎警人數無多但未幾即肅淸街道聞已派員調查 
　　二十二日亞歷山大電羣衆於示威行動時擬入阿里街以撕毁慶視立之點綴物被捕者三百人警士傷三人 
[協約國對俄之態度]  
　　二十二日倫敦電報稱協約國專家昨在倫敦開會討論日諾瓦議程對俄締約之問題曾經議及締約則在法律上有承認勞農俄羅斯之效力此層英意兩國巳凖備同意惟法比尙有不甚願意之表示反對最力者厥爲日本日人以爲莫斯科政府一旦堅固或將對於西比利亞有侵略行爲薩哈連島尤爲可慮 
[日諾瓦之法國代表]  
　　二十二日巴黎電報紙載稱日諾瓦會議法國代表團之組織政府尙無决定下屆閣議時將擬定代表名單在三月底米勒蘭總統起程赴北斐之前發表 
[法國撤回近東軍隊]  
　　二十二日巴黎電報紙載稱法兵駐於勒焚特者現陸續撤回今年一月一日共駐兵七萬人今則巳有二萬五千人撤回法國至今年七月一日叙利亞當僅有法兵三萬七千人 
[萬國衛生會視察疫區]  
　　二十二日巴黎電華沙消息參與萬國衛生大會之各代表今日乘專車出發視察染疫之區域行期約四畫夜之久在此時期内各委員會將籌擬除疫之辦法 
[法國北方鐡路公債]  
　　二十二日倫敦電羅資却爾德公司以法國北方鐡路六釐債劵值英金五百萬鎊者在市場出售索價九十 
[印度財政之爭論]  
　　二十二日德里電印度立法會今日多數否决徵收進口銀稅之議案 
　　二十二日倫敦電印度立法會不允投票贊成加稅如棉花進口加稅案之否决尤其顯著之證藉此以爲反對重大軍費之表示泰晤士報稱議會之拒絶加稅將使印度改革問題重付考慮孟却斯德指導報則代表運棉入印商家之意見表同情於印度議會之舉動謂唯一解决法在一面由政府借債一面撙節費用耳印度議會事有注意者爲棉花進口稅仍爲百分十一之修正案此案巳引起議會民治黨之分裂因黨中有一部份主張將進口棉稅定爲百分十一·五也海萊爵士於辯論時聲稱加稅一層與蘭開夏無關政府已决議無論如何保全印度之財政自由云 
[香港將廢奴制與英議院]  
　　二十二日倫敦電每日新聞對於香港奴制行將廢除之消息表示欣幸之意並爲邱吉爾賀又謂邱吉爾所稱將採善法促成可施諸實際以保解放奴婢將來幸福之計畫一語足見邱吉爾處事之透澈 
[英太子行蹤記]  
　　二十一日哥倫波（錫蘭首府）電英太子今晨抵此大受歡迎今日之景象爲此次游程中所未覩即緬甸之勉奮狀况亦無以過之午後英太子參與園游會晚由總督宴待全城懸旗燃燈燦爛異常 
[各國近事記]  
　　二十二日巴黎電巴黎時報稱塞拉斯之土耳其僑民現舉代表赴巴黎擬遊說歐洲政府爲土國聲辯 
　　二十二日巴黎電英法意外交大員昨日午後開第一次會議討論近東問題 
　　二十二日倫敦電今日下院華德氏提出香港英人公呈主張香港立法會之非華人議員以後由公民選舉而不由政府指派並無主張擴張選舉團體 
　　二十二日巴黎電華沙電稱波蘭新閣員昨出席於國會總理波尼柯斯基氏稱内閣將採行公正混和之政策 
　　二十二日倫敦電英皇漸康復但因天寒暫不出宮 
[公電一]  
　　安慶來電申報轉各報館曁安徽旅外各同鄉諸公均鑒安徽工會創辦有年現經同人等重行改組完備於本日開成立大會到會者數百人當此成立伊始諸待維持尙祈時賜敎言爲荷安徽工業總會正副會長張傑徐達揚叩養 
 
 

Page 5

 
 
   
 
 

Page 6

 
 
[公電二]  
　　無錫錢基厚等代電各報館轉省會同人並父老昆季公鑒接議長函知省署以十一年度預算於四月十五日召集臨時會查臨時會爲期至短而預算案關係重要上年以選舉議長致要案多所延擱同人事後未嘗不怒然心疚故當時副議長選舉均市從緩設今年再以選舉副議長重蹈覆轍萬目睽睽恐又貽噬臍之悔而副議長依省會法第十二條規定祗議長有事故時得爲代理是在平日本不重要本會議長才力勝人即萬一有事故時無副議長亦可依法選舉臨時議長應請同人一致信任於開會後仍前先行議事俟會期終了時最後一星期再行選舉副議長庶要案不致延擱而兩副議長亦可酌留以待有功否則一案未議而更以選舉副議長相爲爭持則將來延誤要案又必有負其責者矣此應商榷者一也抑政黨運用於議會而始見此稍讀歐美政治史者咸知之然在吾國恐爲踰淮之枳政黨以議會而搗亂議會以政黨而不良迄至今日政客萬惡幾與軍閥　爲當世詬病政黨名詞勢將破産他不遠引請更以蘇會近事論之吾蘇議會成績當以勝淸諮議局及民國初年臨時省會爲最著其時未聞有黨派也及民國二年第一届省會成立有共和國民兩大黨而會内即有許張議長之爭當日地方重望實在於張張雖失敗而許亦不安於位議長屢有更易兩黨互爲水火直至省會取消而後巳吾蘇議會之見輕於社會實以此爲嚆矢惜哉其後民國五年第一届省會恢復以至第二届省會雖未必盡滿人意而門戶之爭不顯則亦以無純粹黨派之故也不幸而本届省會更有以政黨相號召原其初意或亦以研究省政乃首即以選舉議長開其爭端爲世詬病當非初意所及甚矣政黨之於吾蘇議會爲不祥物也基厚等初膺議席誠不知政黨於議會有何需要亦不敢盡强同人以不黨竊以皮之不存毛將焉附無議會何有政黨却願始終以個人純潔之心不涉黨派不事貨利本公理以與諸君子相周旋亦望同人能稍犧牲黨見勿以議會作孤注此應聲明者一也諸希諒察敬候明敎無錫錢基厚華堂楊景煥唐穀源仝叩養 
國外要聞 
[中歐通信『捷克』（一羽）] 馳驛通商記 
　　中國舊時顯貴出京每抵一驛暫駐恒受地方官之供給美其名曰「馳驛」最近捷克國發明一種經商之術即用貨樣貿賽舊法選辦本國製造品裝入火車馳往鄰國各大城車站每處暫駐一星期或半星期招致顧客登車遍覽車中各家商店遇合意之貨樣儘可分别訂購車中設置儼然一陳列貨樣之賽會塲而其到處受人歡迎眞足以當馳驛二字之美名捷克工業昌盛不患人力物力之不發達而獨患行銷不暢不能得大好商場此項特别方法本有最明顯之特别作用一則捷京百納城ＰＲＡＨＡ將有貨樣貿賽此時多方聯絡乃爲事前一種根本上之預備再則鄰國各大城他國商品去者甚多有此創舉先發制人於商業上競爭已占勝箸計捷克國第一次試行此馳驛通商新法係於一千九百廿一年十月十七日出發至十二月二十日駛回捷京周游羅美宜保加利兩國經行九千基羅邁當路程停十四處大城火車之長共二十節車中商店之多共得八十一戶經售貨價在保加利境收入合捷幣十兆冕錢（一作古侖ＫＯＲＵＮＡ）在羅美宜境收入合捷幣二十兆冕錢所得經騐其首要者捷保羅三國商業自此乃能直接相聯合也就保加利方面觀察似乎其境内外國製造品之充塞爲全世界各國所罕有保加利製造業舍製菸一種爲其國人民大部分富力所集注外其他殆無足述就羅美宜方面觀察其本國製造品尙難自贍當捷商在七保ＳＩＥＢＥＮＢＵＲＧＥＮ界内停車時布料磁器樂器玻璃器農業機械等銷售甚暢此可知七堡工業之不發達甚足爲捷克國貨開拓極好之商塲也保羅兩國在今日紙幣均大跌雖令人於營業上有美中不足之感然捷商此行收效之宏又實爲初意所不及料者我嘗謂歐美商人善用廣告術鬭異炫奇爲我中國人士所弗能及乃不意今捷克之馳驛行商一舉而享大利尙視不能立刻成買賣之廣告術更進一層我中國内地山環水複省分之不同或且隔閡如異邦曷不效法捷克聯絡一氣而收效兩全平爰誌此篇會當馨香禱祝以俟其後 
[德國特約通訊（王光祈一月二十八日）]  
　　德國新稅問題之解决 
　　當今年正月十三日協約國開恩斯最高會議閉會之侍由重　會議向德國提出展緩賠欵之先决條件其中有一條係限德政府於十四日内履行二事（一）編定改良及擔保財政之計畫（二）提出一九二二年支付賠欵之辦法此事遂由外交問題轉而爲内政問題蓋欲改良財政勢非先謀國家收支相抵不可欲謀國家收支相抵則半年以來左右兩黨所爭持之新稅問題勢非從速解决不可吾人於此便發生一疑問究竟外交問題促進内政解决乎抑内政問題引起外交困難乎請讀者諸君在未讀吾此篇通信以前試先掩報一思也 
　　德國各黨對於新稅問題若就大體言之則右派各黨主張重徵間接稅使一般國民平均負擔左派各黨主張大加直接稅使資本階級獨當其難若細析之則同屬右派之各黨而其主張又復有輕重之差同屬左派之各黨而其要求亦各有程度之别譬如德國有大政黨七極端右派之國性民黨與極端左派之共産黨對於現政府之事向不預聞現政府每有外交内政問題發生亦絶少與彼輩接洽故德國政黨實際上與現政府周旋者只有（一）國民黨（二）民主黨（三）中央黨（四）社會民主黨（五）獨立社會民主黨五大政黨此五大政黨中民主黨較與國民黨接近社會民主黨較與獨立社會民主黨接近故現政府每有大問題發生必央求民主黨向國民黨疏通社會民主黨向獨立社會民主黨說項蓋專就五大政黨而論則國民黨又居於極右之地位獨立社會民主黨又居於極左之地位彼此意見相隔甚遠故不能不借重主張中庸之民主黨社會民主黨爲之調處於其間也此次關於稅則問題各黨鑒於外交形勢逼迫主張彼此讓步妥協惟獨立社會民主黨堅持原來主張不稍更變提出嚴重條件五項（甲）立刻實行重徵財産稅（乙）立刻徵收尙未納完之國難犧牲（丙）立刻徵收關於資本家之一切稅項（丁）增抽出口稅（戊）嚴徵資本家所藏之外國期票稅若其他四黨對於此五項條件不能容納則無商量妥協之餘地云云獨立社會民主黨態度旣如此强硬於是所謂彼此讓步妥協之希望竟成泡影然外交形勢旣如此險惡所限期間又如此逼迫實不容國内再有黨爭之餘暇其結果獨立社會民主黨退出五黨妥協之列並聲言此後再不扶助費耳提内閣蓋去年五月費耳提内閣成立時該黨曾有從旁扶助之約至是感情橫决掉頭不顧矣獨立社會民主黨旣退出五黨妥協之列於是所餘只有（一）國民黨（二）民主黨（三）中央黨（四）社會民主黨四大政黨若專就此四黨而論則國民黨旣居於極右之地位而社會民主黨又居於極左之地位故連日四黨會商其爭點即在國民黨與社會民主黨兩黨之間最後兩黨意見一致所謂新稅妥協案者遂從茲成立而半年以來所爭持之新稅問題亦從茲告一段落矣 
　　所謂新稅妥協案者何即社會民主黨抛棄續徵國難犧牲之主張而國民黨則承認强迫公債之實行也初社會民主黨主張各資本家須續繳尙未納完之國難犧牲照從前國難犧牲規定凡財産在二百萬以上者須抽百分之六十五（即一百三十萬）分爲三次繳納第一次已繳三分之一尙餘三分之二未繳此次社會民主黨即主張此種尙未納完之三分之二完全繳納其後幾經磋商又讓步只續繳三分之一惟無論全繳三分之二或只繳三分之一總之此種繳納皆係有去無回對於資本家財産損失太大故國民黨期期以爲不可最後又由社會民主黨改提强迫公債之建議以代國難犧牲之主張所謂强迫公債者其總數爲十萬萬金馬克最初五年不行利息此後則付以低微利息此種公債條件雖極苛刻然較之國難犧牲之有去無回則又略勝一籌矣在國民黨方面則主張此項公債其總數應定爲四百萬萬紙馬克並從第一年起即須付以低微利息以便在市塲流通而且此項公債用途只准作賠欵必需之用不能移作其他國家營業項下開支云云照現在金馬克之行市十萬萬金馬克只合三百九十萬萬紙馬克而國民黨寗肯多出十萬萬紙馬克而不肯承認社會民主黨之金馬克要求者蓋恐紙馬克往後愈跌則資本家吃虧愈大也在社會民主黨方面則又以爲現在四百萬萬紙馬克雖合十萬萬金馬克而有餘然一旦紙馬克再跌則政府此項公債之收入價值又與原來預算不符因而預算案又將動搖故不如規定十萬萬金馬克之爲愈吾人若從此點觀之定見德國左右兩黨對於紙馬克皆存一種不信任之心理矣後經雙方磋商成立新稅妥協案如左 
　　（一）强迫公債總額爲十萬萬金馬克最初三年不行利息用途只作爲維持國家信用之某金不准作國家交通事業之開銷 
　　（二）國難犧牲不得超過百分之四十 
　　（三）交易稅不得超過百分之二 
　　（四）戰後利得稅取消 
　　（五）炭稅不得超過百分之四十 
　　（六）糖稅每百基羅ＫＩＬＯ抽稅五十馬克 
除上述六種外尙有關於其他稅則之種種妥協現正在磋商之中大約巳不再發生大問題矣當稅則問題討論最烈之時費耳提内閣頗有動搖之說自此問題解决後費耳提内閣基礎日益恐固蓋此次問題之解决即無異四大政黨表示信任費耳提内閣之證也因此記者去年九月通信所謂組織四黨内閣之運動近來又有舊事重提之趨勢而此次外交問題之壓迫竟促成内政問題之解决又可謂爲不幸中之大幸讀者諸君對此將作何感想乎 
[波蘭經濟力之恢復]  
　　世界新聞社云據最近華沙消息波蘭經濟力現巳逐漸恢復不久可以自給無藉外助在最近數月間巳解决許多困難問題其最足裨益波蘭之經濟者厥爲上西里西亞劃界事件之决定此事懸擱將近三年一旦解决波蘭今後自用之煤無需外求每年且有餘煤一千萬以至一千三百萬噸輸出國外波蘭人口約近三千萬人其戰事殘破區域及若干人烟稠密之工業中心尙有飢兒五十萬由美國賑濟會餵養但現巳擬於春季中將此項救濟事務完全停止因今年喜得一度之良好收成則政府與人民將皆有自助之力無需外援也從前波蘭糧食不足須向國外購求以資補充於匯兌低昻上吃虧不少現據農業專家計算除一二例外之外波蘭各項食品巳足供自己之需要前此政府爲補救民食起見不斷從美國等處購辦食糧以廉價售諸人民因此所耗庫欵甚鉅今後可省此一筆開支矣波蘭國會爲籌畫政費起見巳制定一臨時徵稅法案依此案收稅預期可得八千萬馬克以前施行之估稅法業經修正俾收入可以增加藉以彌補波蘭馬克價值之跌落與行政經費之擴大勞慈ＬＯＤＺ一埠爲波蘭最大之工業區域其紗廠目下工作之量約當戰前百分之五十製呢廠工作量當戰前百分之二十五勞慈所産織物有由烏克拉尼邊界輸入俄國者各紗廠所需生棉多購自國外爲波蘭進口貨大宗以波蘭馬克匯兌外幣目下損失甚鉅以美金滙價計每美金一元可兌馬克三千枚云 
國内要聞 
[北京通信（公御）]  
　　關於財政大參案之法界訪問錄 
　　自九六公債引出償還委員會復由委員會引起大參案司法總長董康援用犯贓條例又生法律問題財部裁員結合國民財政大會更多對人作用凡此種種均出於法律軌道之外故旬日以來滿城風雨謠言百出識者且慮其狐埋狐搰將終無結果之可言而尊嚴神聖之司法界亦幾供謠言之利用或爲政治所轉移實屬遺憾記者因於今日午後三時親赴地方檢察廳訪問廳長梁君歸而述其問答之辭如左 
　　問貴廳對於財政部大參案近日是否依法進行答財政部本無所謂大參案特以委員會審查借欵合同頗發現有不正當者而國民財政大會亦來廳告發現均在偵查中 
　　問官吏瀆職貴廳有檢察之特權何以必待委員之發覺與國民財政大會之告發答上云特其開端廳中近日實本獨立之意義爲自動的進行卽余（梁君自謂）亦親赴部中調閱案卷數次 
　　問外間傳說財政部將有銷滅證據之舉貴廳曾否加以注意答銷滅證據事實上恐做不到且財部司員均謂所有案卷隨時調取悉可交出 
　　問貴廳究竟要傳幾人是否歷任之財政當局答財政當局現在尙說不到廳中近日所傳者爲大中銀行之孫中山但伊尙未投到（記者案聞孫實匿某軍司令部）問拘攝鈕傳善當係蔚豐一案尙與財政部參案無關答刻巳行文天津奉天通緝不久當必到案現在誠爲蔚豐一案但伊在次長任内部中借欵合同經其簽字者殆佔三分之二責任亦頗重大 
　　問凡簽字於「不利益於國家金庫」之合同者其法律上之責任當至如何之程度答如無其他「圖謀私人利益」之證據則是否足以搆成刑事罪法律上尙有疑問現在無從預知總之司法獨立法庭方面意見甚爲冷靜旣不肯爲政治所利用自由起滅亦不肯迎合社會之心理而孟浪從事近日外間謠言雖多悉予不聞　問仍舊依法進行總望得一結果梁君公務極繁言至此畢遂相約再見興辭而出（三月二十一日） 
[鮑内閣勢難實現] 鮑貴卿尙在天津 
　　此次因吳佩孚攻擊梁士詒内閣總理一席遂爲奉直爭持之主題最近經曹銳死力調停弄出吳佩孚對奉陪話之蒸電雖破裂之機暫以和緩而梁士詒之去留不决吳張兩面仍俱有不便收帆之勢好容易想出一個與奉直兩面關係俱深之鮑貴卿來代替梁士詒滿望一場波折就此結朿乃鮑氏出關復入關人皆料其必定賫得奉天同意之喜報立慰白宮側席以待之饑渴殊不料鮑氏竟以診治目疾爲急務並不即面見東海不可不謂爲一種意外舉動也鮑氏之踪跡目前確在天津並未在北京協和醫院治病據政界方面言鮑曾於十九日上午十二時零五分來京某要人到車站接鮑時鮑意即赴醫院下車後乃臨時改變命駕回其私宅旋又有人前往報告謂總統首聞其到京擬問發表特任總理命令顔惠慶以負責有人亦擬即赴湯山不再預聞院事云云鮑聞此耗頗爲驚訝當即趕於下午四時二十分車馳返津寓惟據另一消息則鮑氏非但不在北京養病卽其目疾亦係假託蓋有不能復命之心病其一即張勳出山問題張作霖以立卽發表任命爲對於新總理之希望而此希望實卽吳佩孚之剌心刀其二梁士詒抱定宗旨若總統不明發通電爲之洗刷賣國罪名則無論如何縱事實上不能復職亦祇肯續假而絶不辭職有此兩個大難題鮑氏初本以魯仲連自居者今乃陷入『兩姑之間難爲婦』之困境不但面見東海無好消息可報而且深懼新總理之一頂愁帽子飛在頭上不得了局故避居天津直電東海續假十日且有如再逼迫並陸軍總長亦不幹之表示聞東海昨日又派員赴津勸駕謂鮑氏卽不願組閣亦望來京一見面詢此行到奉天之詳細情形據接近鮑氏者言恐亦徒勞往返也「附鮑氏請假原電」北京大總統鈞鑒國務院顔總理鑒貴卿宿疾新起奉諭出關冒寒奔馳巳形委頓抵奉後與張使商榷時政往往談至深宵眠起失時積弱之軀形神均憊以至肝火鬱而上犯目光昏暗異常趕延日醫診治據謂病後失調爲患至鉅若不急謀靜養將來收拾愈難而迭奉傳諭院電催歸甚急遂於篠日力疾登程沿途又復感受風寒孱軀萬難支柱行至天津不得巳下車休息就近延醫調治擬請准假十天俾資攝養無任感禱敬請鑒核施行鮑貴卿皓印 
[財政大參案漸有生氣] 董康對某通訊社之談話 
　　大參案自經指令批准之後就各方面之觀察實頗現活躍之象最近長江各督如齊爕元蕭耀南陳光遠等均有電致董康除照例奬詡外餘則爲極嚴厲之語氣謂董能强項到底則長江各督亦必援助到底因此董之氣勢自較勁　一般人亦以利害動之謂疆吏倒梁而梁倒今疆吏更旣來捧塲更無妨轟轟烈烈幹去索性大查特查不幸失敗亦可博得美名董氏巳深韙此言大約此案或可做到有結果地步也 
　　昨有某通信社記者往訪董氏叩以近來對此事之意見董氏謂此番調查中之舞弊諸人俱係刑事犯非政治犯可比雖逃往租界外人亦難爲護符外間所稱票傳在事各贓犯全屬子虚聞檢廳並未發此票且予爲司法總長係司法行政官祇能監督司法行政亦無權令檢廳發此傳票即以審查會會長地位而論僅可澈底詳查使罪案成立再着檢廳出票拘捕依法懲治無論何國苟號爲法治者决不容此等罪犯自由且中國輿論近來頗佔勢力此輩縱恃有奥援未必倖逃法網董又謂財部積弊甚深賬目一向含糊於潘復任内弊竇尤甚張弧登台不過兩月爲時間所限自未能多所舞弊然其隂曆年前之一千五百萬元借欵未識作何用途其中難免疑點此不可不嚴爲調查但調查殊多困難因財部中與有關係之部員多將所有文件或藏或燬但此亦不足阻審查會調查之進行因銀行方面存有底賬可資引證惟調查手續較爲繁冗耳但至多一月餘亦可蕆事近來贊成及反對之來電日有數起均擱置未能披閱蓋余决心秉公盡職絶不爲偏頗之言論所惑至予與吳使素昧生平余之舉動彼雖來電表示贊成然余向持不黨主義且此次參案係行使職權尤無求人援助之必要近兩年來輿論勢力日益擴張足以折服不法官吏而有餘故余之行動唯求輿論之同情他則無顧忌余之宗旨有二（一）促進中國爲法治國（二）設立審計委員會於一定時期審查各機關賬目此乃大多數國人之所主張想各界必起而力爭云 
　　自大參案發生之後各處贊成之電紛至沓來前後巳有五六十件之多頃張謇亦有電致董康頗加贊許原文云司法部董綬經先生鑒聞公臚舉比來財政種種弊竇摧陷而廓淸之沈霾十年頓見皎日非公忠讜諒直疇能爲此在遠傾聽可勝佩仰夫軍閥專橫貪黷中外知之財政黑幕舉國未盡知之亦不能條舉公洞燭其隱明列彈章不獨國民所快心抑可令列强刮目惟案至重大疾視有人政府是否堅持懲貪俾公得發其端而竟其緖此尙不可知之事顧草野聞之若過屠門而大嚼雖不得肉聊且快意聞此言已浮一大白矣春寒惟衛攝千萬張謇效 
　　北京銀行公會昨亦因大參案之故特派代表五人往見董康當向董氏陳述來意略謂銀行貸欵於政府大約皆當政府需欵緊急之時如此次九六公債因各方面反對不能發行政府財政陷於絶境而銀行方面乃又爲之墊欵三四千萬元政府於必要時旣須銀行界之帮助而銀行界反以此遭輿論之攻擊揆之情形豈得謂平銀行界中亦確有害羣之馬與政府通同舞弊者然此不過少數則類之所爲非全體皆如是也本代表今日來此第一·即請政府發行九六公債以償還銀行界之欠欵第二·即要求償還短債委員會不能因政府與銀行所訂借欵中有少數違法者而使一切正當債權亦隨之一槪犧牲云 
[財政風潮中之京銀行界]  
　　國聞社北京通信云直奉表面和平可圖一時之苟安獵官者流今方萬目注視内閣之改組而第一難關仍爲財政無辦法倖進者猶且奔走與銀行界聯絡以爲苟有可乘之機仍冀以銀行爲後援不知銀行界之空虚正求自保之不遑其内容眞相早巳盡情暴露矣今日一般人所注意者巳不在政局之如何解决蓋以現勢觀測旣未能根本改造政治但求一時苟安無論張來李去同是一樣糟糕人民之失望巳是死心塌地今日北京愁慘之氣象倘金融界再有風潮則紙幣盈市之社會益將不堪設想故當大中銀行風潮發生雖其停兌之紙幣祗共有七萬餘元已引起社會之極大震撼遂聯帶而注意其他各銀行之内容是故今日銀行界之如何振作自圖其與社會秩序安危較政局變動關係尤爲密切也 
　　此次北京大中銀行風潮之起實有兩種原因其一·直接受代財政部發出一百九十餘萬存單之影響其次·則該行重慶總行亦因與地方政府往來發生周轉不靈京行旣因存單受擠致發行之紙幣亦多往兌現復以重慶總行之風潮更難設法調集現欵遂至擱淺惟該京行營業尙不虧折銀行公會巳兩次開會商維持之法其他方面亦尙有爲之盡力者該京行經理孫中山現方寓於奉系人物之三多家中邇因重慶總行風潮巳平京行亦籌備恢復原狀業巳通告所有紙幣不日開兌此次大中風潮其他各銀行固未受影響惟據銀行界人言銀行界在困頓狀况之下復遇大中風潮實發生一種感想近數年來銀行日見增多自表面視之極呈發皇之象孰知皆爲投機而起致令全歸失敗創巨痛深大中舊年關代發存單之舉可謂爲最後投機而失敗者由此不變將無往而不失敗且更不知伊於胡底是以銀行界今日巳有一種覺悟可以斷定今後决不致有人再敢冒此險故第一期銀行發達已成過去今後將歸於冷淡收朿之時期亦其勢使然也 
　　本年全國銀行公會聯合會巳决於四月十七日在杭州舉行京銀行界本上述之感想與覺悟連次集會討論决於聯合會提出數種議案以圖自救現所决定議案之綱目有四（一）訂立銀行法規定入會資格（甲）必須有五十萬基本金（乙）營業在二年以上（二）支票必須裏書（三）統一會計課目（四）提倡公庫制度此四議案巳在起草之中而其精義所在則爲銀行界自救方法取消極與積極的兩種手段議案中之（一二三）均屬消極的方面重在限制銀行界今後不得有出軌之行爲期免基礎搖動第（四）則於消極中取積極的施展期銀行業務循正軌以進而使基礎日益穩固此四案内容大綱巳經確定據調查所得所謂規定法規則凡關銀行應公同遵守以期保持基礎者均嚴加釐定至入會資格一節原來本有限制係規定基金實收二十萬元營業在一年以上者現覺限制太寛故擬提議改爲基金須五十萬元營業須二年以上始得入公會限制旣嚴則縱有新起之銀行欲得同業之相助亦必審愼從事而凡在公會之銀行實力旣厚團體愈堅其礎自形穩固而法規中所必規定之重要條件聞有投資範圍之限制實鑒於以往銀行投機之失敗故今後銀行界須互相監視不得投資於危險而不生産之事業凡此皆從消極的向收朿方面做去但因此銀行界未免頓形板滯故又有公庫劵制度之提倡聞其議案中現所擬定者於天津·上海·漢口·廣州·設立銀行公庫發行公庫兌換劵以七成之凖備金保存公庫凡銀行納七成現金於公庫者得領庫劵十成預計將來公庫於全國可發行庫劵一萬萬元準備七成須儲現金七千萬則尙有三千萬元爲各銀行活動之地公庫儲金當可公開檢查或均將設於租界可使庫劵基金安全庫劵信用亦不虞减損至原有各銀行所發行之紙幣暫時不因公庫劵之發行加以干涉將任其自然如各銀行原發之紙幣其信用昭著能行於市面不妨與庫劵並行使其行用不如庫劵日漸自行消減彼時又可望實現紙幣統一又聞公庫劵發行將限於五元以上者其一元者占領必不能多則仍留爲各銀行自行活動此皆爲京師銀行公會目前積極進行凖備之事而巳確定於全國銀行聯合會提出公决實行者於銀行界前途關係至鉅又特爲揭布 
 
 

Page 7

 
 
以供國人之研究 
[北京各機關之鹽餘交涉]  
　　鹽餘早巳無有鍾世銘曾對人聲明但新近組織之北京軍政各機關交涉鹽餘代表會議昨在中央公園開會僉以鹽餘爲本京軍政經費之命脈不可不有澈底之淸查遂致函財部要求將左列鹽餘各種質問逐條注明答覆（一）每月實收鹽餘數目若干（二）每月鹽餘項下實在扣還短債若干（甲）英國短債及各債權者之名稱並成立債約之年月日（乙）日本短債各債權者之名稱並成立債約之年月日（丙）内國短債及各債權者之名稱并成立債約之年月日（三）鹽餘撥付短債之手續如何以上三項請自十年十一月一日起至十一年一月底止按月開列（四）鹽餘作爲正式押品經稽核所簽字承認者若干（五）英公使最近提出抗議否認以鹽餘抵押九六公債一書請抄錄見示又該會於前日開會時决定此次發起交涉鹽餘之目的在希望當局永遠以鹽餘爲京師軍政各費之固定費不得擅作别用其决議之大要約略如下（一）請將每月鹽餘除撥一四國庫劵抵欵外其餘全撥作京師各項政費並永爲定案以資保障（甲）軍警費一百萬元學校敎育經費二十三萬元（乙）各機關（除有直接收入足敷開支者）政費依照預算平均按成攤分（二）鹽餘項下永遠不得爲各種債欵抵押品（三）從前各項短債凡有指定鹽餘作抵未經稽核所簽押者均應由財部另籌辦法以後不得再以鹽餘撥付 
　　又聞鍾世銘之意對於閣議通過之中央軍警費主張最好由鹽餘提撥萬一鹽餘不敷分配時則擬另行設法以期公平處理而對前任之借欵合同主張則分兩種（一）曾經鹽務署或稽核所簽字或公函證明還本者庶可擔任應付（一）未經鹽務署或稽核所負責之合同則决定交審查會審查誰經手誰負責任以淸界限 
[京保航空成績之比較觀] 保定優於南苑 
　　字林報十三日北京通信云注意中國軍務之某西人近赴保定視察直系首領如何處置其所有之飛機所得之印象頗佳據稱華人能力已足以設立航空部就此次視察所得而論華人固藉天氣平穩之福然實堪稱天然之飛行家具有特異之才智南苑政府航空處之情形固不足稱以奉軍之干涉經費之不能按時給發技術部與管理部間之暗爭駕駛員新舊間之傾軋加以長官時時位置私人使技術部中養有許多體力智力俱不合格之人員以及其他種種秕政皆足以阻撓南苑訓練之成功更有一早已彰明之事實即保定方面人員暗操政府所應有之甄别權凡練習駕駛員工匠及技師等一有特長表見立即羅致之保定於是南苑所剩者苟破除情面嚴格甄選皆當立即置之黜革之列職是之故保定航空隊於訓練上隊員感情上及飛行成績上今俱優勝於南苑航空隊吾人猶憶一九二○年巡閱使曹錕一如張作霖之所爲取去漢德萊裴治式飛機三架當時西人中略有飛行知識者皆預料倘中國練習機器師欲裝置此項飛機苟中國練習駕駛員僅習於南苑練習用之小飛機者而欲飛航此巨機必致演成飛行界慘劇今據赴保視察某西人所云乃華人不但不藉西人之助力指導或勸告而能裝置裕如即所裝成第一機試航時且獲有卓越之成績技師裝此巨機似乎毫無困難而一練習駕駛員自告奮勇爲此試航時當局且派有參謀人員與在塲高級官員之半同乘此機此次所載雖逾其量而航行成績極佳最後降地時駕駛尤巧云 
[膠濟路接防之準備]  
　　膠濟路日軍下月初將完全撤退京師保安隊赴魯接防業經確定聞内務部日前特派景林赴濟實地調查現景氏事畢返京所有保安隊巳編練完備定於本月二十六日赴魯接防 
　　魯督田中玉前曾有咸電致政府請抽調陸軍一旅並派軍鑑二般赴膠澳　防當經政府交由參陸處核辦聞參陸處以該地尙未實行接防對田所請添兵派艦事暫從緩辦茲將咸電全文補錄如次膠澳善後問題不獨爲山東一省得失所關實爲全國安危所託如果借置咸宜此後英還威海衛法還廣州灣以次及於日還大連旅順皆不難迎刃而解否則稍有蹉跌則國信墜落萬刦難回外人將視我爲絶無能力不復置我於可與有爲可與有言之列是靑島前途且不知伊於胡底又遑論乎威廣旅大此中玉自太會簽約以來對於收回膠澳不敢遽以爲可喜而鰓鰓竊以爲憂者也茲事體大繫乎民治之建設者半係乎軍事之維持者亦半膠澳港灣歧出島嶼錯峙盜匪輒不時出没其間幾於别有天地在德租日占期内海陸兼營聲威甚盛在彼族聚精會神其目光本遠有所囑不僅限此一隅然崦此隅之治安實巳顧慮周詳毫無遺憾矣今當交收遞嬗之日彼撤兵我不設防崇朝之間虚實顯判匪人乘間竊發勢所必然且靑島逋客潛伏已久狡焉思逞亦非一日近日迭據報告有某國浪人勾結黨匪乘我於接收之中密謀發難果爾則未雨綢繆尤爲當務之急中玉就地統籌以爲陸地須增混成一旅就靑島界外附近扼要駐紥以資鎭攝海面則輪舶雲集輻輳海賊往來飄忽防範亦未可疏虞似宜撥派兵艦二隻一則常以駐防澳灣一沿海線遊巡水陸兼籌有備無患旣能嚴禁暴詰奸之備斯能運通商惠工之謀惟查山東原有軍隊僅足敷用自中玉到魯以來裁减軍費每年不逾三百萬元之譜本以休養民力而經費旣如是撙節兵力即因之銳減分防各處巳屬竭蹶而上年援鄂又復抽調張克瑤一旅分多力穿尤有顧此失彼之虞所有擬添海陸兩項兵力魯省委實無可籌撥務請中央設法抽調陸軍混成一旅並派兵艦二隻以便分防如此辦理匪浪不敢輕視内患亦無從發生則一切事宜皆可資以得心應手内副國人督責之望外答友邦期望之殷實不獨魯疆受賜已也中玉爲愼重靑島善後治安起見是否有當敬祈裁奪示遵無任盼禱田中玉咸印 
[旅京魯人請罷田中玉] 向總統府請願 
　　魯人驅田運動愈演愈烈十九日旅京魯人在山左會館開全體大會議决於昨日（二十一）上午十一鐘約集山東省議員赴新華門請願至時均爭先到臨聞旅京魯省學界不日又將有一番激烈之運動茲將旅京同鄉會及省議員代表之請願吾文錄誌於下自田中玉駐魯以來違法殃民劣跡昭彰迭經魯人臚陳事迹呈請撤懲各在案乃田中玉不惟不知改過復變本加厲魯民創痛巳深實巳忍無可忍用敢不避煩凟再將其最近劣跡之大者臚舉籲聞（一）目無中央任用私人查任免官吏乃中央之特權故簡任官以上非任命不能就職所以尊重中央之威信也奈田中玉以地方官吏不於事前呈請中央竟先以省令將濟南道尹陶思澄調充膠東道尹委任政務廳長黃樸爲濟南道尹又以省令將財政廳長龔積柄撤任委其私人秘書周家琛接充又委任其妻黨王鴻逵爲政務廳長周黃等就職以後遂與田内外朋比肆行無忌到任月餘始具呈中央加以任命近又擬以省令將第四十七旅旅長兼濟南戒嚴總司令施從濱調委補充第一旅旅長而以其心腹參謀長胡翊儒兼補是缺惟以軍界頗滋煩言尙未敢劇然發表又田氏嘗於軍政會議之際倡言我卽山東山東卽我順我者生逆我者死凡其僚屬有耳共聞其目無中央任用私人有如此者（二）調派軍警蹂躪議會查田氏包辦省選違法舞弊種種情節迭經東人臚請查辦有案覆選旣畢田氏又出重資組織私黨收買黨員公然論價直若市牛馬幸魯省人心未死被收買者實佔少數以故一月十七號選舉議長之時田氏知其私黨不占勝利則派軍警將議會包圍參觀席上遍布便衣軍警及臨時雇用流氓多人令其爪牙雜於衆内以資指揮又唆其私黨搗毁議塲並毆打秘書劉一鶴遂致不能開會田氏復乘亂時恃其金錢之能力收買黨員一面又用挑撥操縱之手段使議會永無成立之期以便爲所欲爲計其所用收買黨員之費巳達三十餘萬元魯省財政困難巳達極點田氏揮霍如此將來何以善其後若謂田氏包辦議會係割私囊田氏雖愚豈肯出此是必用之於魯者仍復取償於魯魯省凋敝其餘正欵尙復無着此等贓欵又何能擔負耶（三）漠視河工違法加稅當宮家壩河槽未决之初地方人士即請設法防堵所費不過數萬元而田氏置之不理河槽方决水患尙淺卽時防堵所費亦不過十數萬元而仍不以爲意及至水災旣溥人民受患巳深田氏藉口河工需欵不交議會議决即以省令將全省地丁濫加附捐並將鹽斤妄自加價侵權違法罔利殃民至斯巳極關於河工估價河工局長勞之常會與西人交涉估工包險共需九十餘萬元田氏令河工系人員估價乃至五百餘萬元而田必以西人所估爲僞獨信舊河工系所估爲眞是誠何心謂非有意罔利營私其誰信之（四）縱匪殃民吝發軍餉查魯省所駐軍隊不爲不多奈各屬土匪任意橫行奸淫擄掠無所不至人民所受痛苦不堪言狀甚至成羣大股往往至數千人省城附近亦復盜案迭興各屬屢請剿捕田均置之不理至各軍餉欵往往數月不發軍心渙散不但多不用命更復岌岌可危若謂無餉欵可發何以包辦選舉竟有巨資其漠視民艱苛待軍隊只知營私不顧地方可以想見（五）借債營私濫征丁漕查山東軍政費積欠曁内外債欵將近兩千萬田氏駐魯有年並不籌畫彌補以致愈楨愈多名爲减政實則中飽近復利用議會不能成立以償還舊欠爲名即擅自刋發布告巳令預征全省丁漕一年擬先向朝鮮銀行借欵百萬同時又欲加征六角附捐凡足以飽私囊供揮霍者無不悍然爲之試思魯省水旱連年盜賊遍地人民困苦有如倒懸田氏不思撫綏之術竟復加稅增捐層出不窮若非喪心病狂何至荒廖若是現在地方之信用已失各界之感情尤惡中央若再不俯從民意使其仍據魯邦肆其荼毒則人心憤激鉅變即在目前旣非地方之利亦非中央之福爲此據實臚陳伏乞鑒察萬懇迅予將田中玉撤換另簡賢員接替以救魯民 
[王鴻年報告交還庫恰交涉] 赤塔政府推翻原議 
　　赤塔領事沈崇勛調任莫斯科所遺赤塔領事一缺陳廣平又以病辭外部業另派王鴻年接任臨行並囑其與赤塔政府接洽交還庫恰問題茲據外交部消息王領現巳接任並來電報告接洽交還庫恰情形其電如下鴻年奉命接洽交還庫恰一事原案赤塔出兵之提議允以無條件交還庫恰發起之者雖由前沈領事俄政府若以爲有碍儘可聲明理由拒絶於前不應翻議於今竊查遠東政府藉口之理由謂實爲之於勞農政府顯係故意推延反覆無信其無誠意已可槪見據鴻年所聞遠東政府與勞農政府均巳訂有密約協助蒙民組織政府宣傳過激處心隂險防不勝防蓋俄自革命以來實行共産百業停滯天災流行災民徧地餓莩盈野近在庫倫攫取牲畜救濟一時且又宣傳過激擬使赤化使聽而不問則日計月積蔓延堪虞不特外蒙受其患且爲禍於中國今東西俄代表均巳到京會議通商歷時巳久近又變更前議終無效果鴻年蒞任以來多方觀察始悉奸謀欺人欺己而復欺天下存心奸滑實難理喻彼旣無誠意交還即有意於侵似宜以舊黨取相當之手段以待之各國皆云新黨素寡信萬難逃公論斷不致節外生枝發生交涉庫恰本我國領土固有主權尤不可放棄致啓干涉之端若以爲可行祈即示復俾便據情知照赤塔政府然後施行謹陳管見藉備採納鴻年 
[俄員整頓中東路之計劃]  
　　日本某報近載中東鐡路之長官俄人阿斯特羅摩夫氏最近正式發表中東路經營狀况之說明並擬定九項計畫茲照錄於下中東鐡路現在之總公司及分公司各幹事於新組織之下着手經營之期係在一九二○年終距今不過一年有奇僅滿一年而已此大鐡路事業於數年間受戰禍革命等種種影響之後以欲其恢復常態非短少期日所可能必須有相當期間然後始有恢復之望於是銳意謀改良恢復遂擬定大略如下述之計畫焉（一）目前因經過國境之貨物銳减故鐡路收入亦遂減少宜設法便東三省之各種貨物次第輸出並謀以鐡路運輸各地方之貨物然後收入始能增加尤不宜辭退各項職員以便創辦新事業（二）編制正確預算收支槪以此預算爲標凖至於因俄國政府補助欵項停止而使收入不敷則宜借欵補充之（三）旅客及貨物之輸送宜恢復戰前辦法使其圓活利便（四）因一般經費預算須加節省之故目前即須着手實行修整一九二二年度之鐡路各種材料（五）鐡路宜不斷徐徐繼續研究對於重要貨物巳實行减收運費以期延攬（六）務宜减收運費使貨物不致爲馬車輸送者所奪去（七）營業費務期削减薪石炭枕木等各種材料槪須減低買價並宜節省濫費（八）現在各郵務車及旅客列車均巳安設電燈並擬不日於混合列車亦施以同種設備（九）根據現在之運輸營業上之自然法則機關車之分配關係已加以變更將前在西部線路上拖引力强大之德加彼得或機關車移於大連及愛格力塞力德輸出方面之南部線路及東部線路以期一般輸送之圓活以上爲阿長官發表之計畫但該長官雖曾及改良職員之待遇客車貨車等之修理等事然其於財政上之問題似甚感困難故聲明至不得巳時終當借欵云 
[俄蒙訂立通好條約]  
　　蒙疆經略使亦知注意否 
　　俄國勞農政府與蒙古國民政府業經訂定通好盟約茲探得原約譯文特錄亽下「俄蒙通好盟約」前俄帝制政府以狡滑侵略政策强迫與前蒙古自治政府所訂條約盟約今因俄蒙兩國新情形之關係均失其效力故蒙古國民政府及俄勞農政府因兩國之民意願自由通好協力共作之故决定依據此意談判爲此各特派遣全權代表如左俄勞農民國政府特派謝爾格意·意完諾維赤·杜霍夫斯基·伯利司費利波維赤·格次·蒙古國民政府特派丹贊·蘇哈巴多拉·叨林多爾日·哀爾節尼·扎暖王史爾寗·達木金·各全權委員將所奉全權委員文憑互相校閱妥協後議定條欵如左第一條俄勞農民國政府承認蒙古國民政府爲蒙古唯一合法政府第二條蒙古國民政府承認俄勞農民國政府爲俄國唯一合法政府第三條兩締約國應遵守下列各欵（一）凡有意圖反對締約國之一國或推倒其政府或與其協約國之政府的政府機關團體或個人締約均不准其於本國領土内組織及存在更不得准許於本國領土内爲害及締約國之一國的軍隊徵募本國人民或他國人民入伍（二）凡直接或間接及對締約國某一方之機關的軍械或爲此種戰爭所運之軍械應共籌方法禁止運入本國領土或其協約國之領土或經由各該領土轉運第四條俄勞農民國政府派遣本國全權代表於蒙古京城並派領事於科布多·烏里雅蘇台·及阿爾壇布拉克若得蒙古國民政府同意時更派領事於其他各處第五條蒙古國民政府派遣本國全權代表於俄勞農民國京城若得勞農民國政府同意時更派領事於俄國沿邊各處第六條俄蒙國界根據俄勞農民國政府及蒙古國民政府於最短時期擬定之專約組織特别委員會規定之第七條締約國之一國的人民居住於其他一國領土内與所住國内之最惠國的人民享有同等之權力盡同等之義務第八條締約國之一國的法權無論民事刑事可施於駐在本國内之他一國的人民爲此兩國均應准最高文明慈善原則不准裁判機關或偵察機關及其他機關施用身體痛苦或辱喪道德之刑罰或此種偵察方法兩締約國應承認如予第三國之駐在本國人民有刑事裁判權之種種特權時則此項特權亦應予以締約國他方之人民第九條兩締約國人民爲商務運輸之進口及由他國輸運出口之貨物應交納各該國法定之出口稅但此類之出進口稅不得超過最惠國人民所納之進口出口之稅率第十條俄勞農政府爲歡迎蒙古國民政府精巧事業脫離世界武力國家之侵略組織郵電互換以便發展蒙古勞動人民文明起見所有歸屬俄國及在蒙邊之電報局所聯同電報機械無償價完全轉給蒙古人民享有第十一條查解决俄蒙郵電關係及經由蒙古轉遞電信以圖鞏固俄蒙人民文明及經濟互相關係等問題實爲切要故兩締約國議定於最短時期關於此案另訂特約第十二條蒙古國民政府聲明承認俄國人民於蒙古有領有地及建築權其領有租借佔領地如建築各權曁所用徵稅租價曁其他償價之方法并數目均與蒙古國民政府對於駐在本國之最惠國人民所承認施行或將來所承認施行者等第十三條此約用俄蒙文字共繕兩份自此約簽字之日起發生效力西曆一千九百二十一年十一月五日蒙古十一年九月六日訂於莫斯科署名杜霍夫斯基格次署名丹贊蘇哈巴多拉叨林多爾日哀爾節尼扎暖王史爾寗 
[皖省將辦大學] 已設立籌備會 
　　皖省敎育素稱不甚發展遠不逮於蘇晉各省中等以下學校尙可星羅棋布至中等以上學校則寥若晨星以致莘莘學子必負笈遠遊即巳設立者僅爲法政專門學校迨五四運動後皖籍敎育界優秀分子如陶知行蔡曉舟輩回皖建議組織安徽大學然以庫欵支絀終歸沉寂及至去歲六二姜案發生省議會通過年增敎育經費額五十萬冀遏此難平之怒潮於是本年度敎育預算案新定高等工業學校現巳勘定地址建築校舍不日瞬即開辦是時並有一種建議歸併法專高工兩校合組安徽大學卒以經費問題一時不易羅致因是此項動議竟至中輟近敎育界光昇李德膏王肖山蔡曉舟孫養癯等在敎育會開會又行籌議歸併籌欵問題當塲預計年需十數萬元並推舉光昇李德膏王肖山蔡曉舟孫養癯等五人爲籌備員本月二十日晚七點鐘安大期成會同人仍在省敎育會開成立大會到會者皆係全省省立各敎育機關主任或代表人之在省垣者及敎育廳廳長科長並其他二三敎育界聞人共計二十五人推李光炯爲主席將籌備處簡章草案大體付討論無異議隨即逐條付討論反復辯難約歷兩小時之久始行全體通過所有前此未曾列名發起而今日到會者皆加入發起人惟敎育廳長楊梓耜推爲贊成人衆議將來法專及工專兩校皆收歸大學一部份當推法專校長徐光煒工專籌備處主任劉貽燕二人爲事務股幹事又因蔡曉舟會爲此事與各方面接洽亦推爲事務股幹事此外又推胡適（北大敎授）洪逵（敎育部參事）程振鈞（北大敎授）陶知行（東大敎務主任）張鴻鼎（上海敎育界）張超（武高主任敎員）王肖山（蕪湖敎育界）劉希平（五中校長）光昇（安慶敎育界）李寅恭（女職校長）徐方漢（王女師校長）程遺濱（六邑校長）十二人爲交際股幹事决定今日會議即爲籌備處成立會所有請官廳頒圖記撥經費等事卽由事務股趕速執行茲錄安徽大學籌備處簡章如次第一條本處爲籌辦安徽大學名曰安徽大學籌備處第二條本處暫設省敎育會内第三條本處呈請官廳頒發圖記名曰安徽大學籌備處之圖記第四條本處之組織分評幹兩部凡安徽大學期成會發起人及贊成人皆爲本處評議員幹事員由評議員推舉之第五條幹事部分事務交際兩股事務股暫訂三人交際股暫訂十二人大學籌備有基礎時得增設建築採辦等股第六條本處職員每星期會議一次有緊要事件時開特别會議第七條本處經費呈由官廳在敎育經費項下每月暫撥三百元第八條本處俟大學正式成立時即撤銷 
 
 

Page 8

 
 
自由談 
遊記 
[游黃山日記（二）] [  金山高爕吹萬]  
　　初六日晴隂晨起餐後即走詢松岑於裏橫河橋張君馨叔家蓋松岑亦於昨晚由蘇到杭與余有成約也詢後悉其寓湖上湖濱旅館余亦移寓晤之遂定明日行同游者尙有其邑人唐君耕餘及歙人宋君景澂爲之導是日午刻徐君眉軒招領於靑年會得晤王丹老陶拙存兩先生同座者又有袁則先張馨叔陳廉齋陳虞生諸君松岑亦同在座回至湖上攝一影並信步湖濱公園相對湖山不覺日暮遂至淸泰第二旅館與眉軒談少頃同至西悅來赴陳廉齋招領 
　　初七日晴上午十一時偕松岑耕餘景澂及袁則先張馨叔同坐人力車别西湖諸山而至七賢衖雇划船至餘杭因袁張二君爲考察水利亦須往餘杭也松岑更携從者名王錫光同行經倉前鎭午饌復行共四十五里而抵餘杭至大通旅館住焉餘杭街市尙熱鬧而旅館殊不淸潔是夜與松岑馨叔走餘杭縣署謁汪旭初知事汪君蘇人爲汪榮寳公使之弟章太炎之高足也好文學出其近作詩讀之甚工 
　　初八日晴余等四人雇定長途轎四乘挑夫三人從者一人共十六人於上午九時由餘杭進發依苕溪行三十里至靑山舖已入臨安縣境經天目山下又三十里至晚間六時半抵化龍舖同興飯店住宿自餘杭而上山勢巳綿延不斷其旁水聲潺潺然皆自高而下從肩輿中聽之令人心氣愉快然村市則至爲穢惡即是夜所住之同興飯店實不可一朝居是夜忽大雨竟夕殊覺游興索然 
筆記 
[棄婦記（三）] [  智軒]  
　　蓋先是湘舲固已有夫素無行衣食不繼夫婦詬誶遂離異於無形故隷生娶之初不知其已嫁而夫尙在也及湘舲改適其夫探知屢恩藉此報復顧慴於勢未敢發會隷生處理訟事開罪於邑紳紳銜之乃招湘舲前夫至屬探姦佔人妻於法庭以蹈之藉報舊隙己更爲之關說務使隷生出庭對簿而後已案旣發法庭自不能因公狥私遂出票傳之限日開庭質訊以示大公於是聲望素著之法員昔日爲人解决訟案今且自居被告而作階下之囚矣顧隷生與湘舲相處雖年餘而湘舲底藴被固諱莫如深而隷生亦未加深究故當日被控後猶以爲湘舲小姑獨處郎從何來彼探訴者必揑名誣告以爲索詐地步耳中心坦然絶未介意即預造婚書以備質訊復具狀聲辯力圖洗刷自謂布置萬全不虞有他矣審期旣屆隷生投案備質並壓述於湘舲締姻始末且呈婚書而湘舲前夫亦以庚帖呈案作證問官研訊隷生當日結婚時之媒妁及證婚者姓氏隷生不能答而湘舲前夫則縷述無遺類皆有據可憑訊諸湘舲則俯首求恕並自承其實爲本夫後以家貧改嫁供詞旣畢信讞遂定判隷生不宜强佔有夫之婦遂以罰金並罷公職十年以示懲戒而湘舲仍交本夫領回嚴加管朿了案隷生聞判狼狽退庭 
 
[七零八落之悲觀]  
瑣聞 
[捨血救弟之美談] [  選]  
　　奉天滿鐡病院之近事 
　　最近奉天滿鐡病院有一靑年罹貧血症瀕危卽其胞兄因手足情殷親至病院懇祈以個人之血移注以救其弟美哉彼兄弟也按以健康人體之血移注於貧血者足以救其命固爲一般人士所習聞惟鮮有實行者今彼旣實行之且出於兄弟手足之至情當此悌道沉淪之世誠不可不表而出之 
　　此美談中之罹病靑年爲奉天第一中學校學生田永年年 
二十四西安縣人最近罹急性惡性貧血症先入城内守田病院醫療經守田醫長好意斡旋送入滿鐡病院十四日入院勢瀕於危十五日其胞兄田春年自西安來院探視目擊狀况心痛如割旋見松田内科醫長以悲慘之音發問曰舍弟之症竟　可挽救耶醫長答稱「除以健康體者之血移注外無他法」春年聞言慨然曰能使愛弟獲愈人血何難立致卽請以吾之血移注之當時聞者對此友愛之兄弟莫不感嘆不置 
　　春年心旣决十五日午後醫長乃在手術室行新血移注術當時移注新血計七百瓦即全身血液五分之一而後止獲得新血之弟一時頗見良好詎意其身體過於衰弱驟助血液仍難恢復不多時竟爾死去幸其兄非常健康目上正在靜養中按田春年捨血救弟其情之誠摯無異捨命雖其弟不獲痊愈而春事有足傳者世之兄弟參商或以爭祖産而不顧生命者聞之能不愧煞耶 
小說 
[社會小說人間地獄（五九）] [  娑婆生]  
　　第十回羅巾裹淚滴碎芳心銀箭催人望穿秋水 
薇琴也道你莫火冒讓我往下講你一發怒我便不說了藕舲道我依你的話你趕快往下說薇琴道我這次跟蘭阿奶來我的爹爹姆媽本不十分願意全是他一個人在爹爹和姆媽面前說得天花亂墜說上海怎樣好做生意怎樣好賺大錢我姆媽說發財有命我是决計不肯讓我們阿美到上海聽說上海外國人狠多不要呌他吃了洋人的虧弄得不能回來蘭阿奶道這全是笑話上海洋人雖多洋人有洋堂子决不回鬧到中國妓院裏來的我姆媽還不相信執意不肯讓我出門後來事有凑巧剛剛九花娘回到杭州他是和我姆媽狠熟的也是說得上海怎樣好我姆媽心也有些活了無巧不成書我在杭州又得罪了一位警察廳裏老爺他有一天在車站旅館開房間呌了我去一定呌我陪他我是聽見人說起他身上有病的我推託不肯他便怒了放了一個風那些條條碼子本來巳是對我恨如切骨因爲有他們的官長走動不好下手如今曉得我和他們老爺鬧翻了正好公報私仇我走到那裏他監察到那裏第一台看看戲和客人坐在一起也要干涉協順興吃吃飯和客人坐在一個房間也要上來干涉湖濱和城站兩處旅館我更是不敢去嚇得和小鬼一般一天到晚躱在家裏不敢出門藕舲笑道你大大方方到旅館他便把你怎樣薇琴道不客氣便要捉到局裏去藕舲道警察竟有這樣利害麽薇琴道一物服一　我們吃了那碗飯怎好不受他的氣我們見了警察簡直和見了祖宗差不多没一個不怕的可是我們若結交幾個有面子的官長和他們廳裏的老爺們我們又是他的祖宗他們也只好立在十字街頭朝我看看奈何不得可是結仇愈深後患無窮我自從得罪了他們官長那生意竟不能做了蘭阿奶曉得這段事情連嚇帶騙的將我帶到上海來了在他還算是將我救出重圍免得在杭州吃眼前虧你猜他帶我來和我爹爹姆媽怎樣訂條約藕舲道遙想總是照上海堂子裏拆份頭的辦法了薇琴笑笑道說出來眞要坍台煞呢他每月只寄十塊洋錢給我父母一月一寄預支還不能可憐我爹爹姆媽眼巴巴的月大望三十天月小望二十九天只拿他十塊錢自家親生女兒的身體連皮帶骨便一齊賣給了他聽他踐踏打駡磨折欺凌無恥的勾當他逼著我做成疊的鈔票却歸他收取你想想看我這個人隨便怎樣不值錢也不祇值三角三分三大洋一天便是拉黃包車的一天進賬也比三角三分三多些你看我現在穿的戴的雖然是狠體面的談到歸根我還不如一個赤脚拉車的苦力呢他還是狠自由的愛拉誰就拉誰愛息息便息息我呢：：：說到這裏薇琴的眼圈兒又紅起來了 
[餘瀋] [  瀟湘白蘋]  
　　客歲泰縣某報投稿家有抄襲拙作者足徵相愛之深竊引爲幸然不獲一晤其人至今猶呼悵悵乃日來各報投稿人之事抄襲者時有所見豈感於同調而欲廣爲傳播以公同好耶抑所謂借他人酒杯澆自己塊壘耶抑欲藉此博區區潤筆資耶此我之所不得解而欲一詢諸抄襲家者 
 
 

Page 9

 
 
   
 
 

Page 10

 
 
國内要聞二 
[湘西之新戰局袁祖銘倒盧之發動]  
　　黔省自劉顯世倒後即巳政潮屢起新舊兩系軍閥互相擾攘自前次倒盧風潮發生劉系在黔之政客武人即歸失敗劉氏同黔之舉一時已難實現袁祖銘者·舊亦爲劉氏一系劉氏旣倒憤王文華一系之布滿黔中而又無力可以推倒曾輾轉入鄂藉王占元之力組織定黔軍尋以實力不充仍然失敗乃又轉而入粤與王華裔諸人組織軍隊仍謀回黔祇以時機未至無所發展邇者劉氏回黔之謀旣不遂意袁王等乃擁其部衆由粤省假道湘之邊境逕入湘西凖備由晃縣入銅仁以推倒盧氏盧氏迭得報告遂亦派旅長竇某率部開抵銅仁極力抵禦方袁王等之初抵湘西也沅陵鎭守使蔡鉅猷曾出面調解以圖息事寧人無如雙方各走極端致無結果現在袁王之衆業巳越過芷江集中晃縣昨據晃縣知事陶懋榛等來電謂兩軍巳於寒日（十四）在縣境開戰至勝負如何省中尙無消息惟蔡鉅猷以雙方旣巳接觸深恐潰軍敗卒由邊境而擾及腹地爲患湘西何堪設想現巳派團長何隆幹率領所部開赴芷江以資堵截一面並知照湘西巡防營統領陳渠珍協同堵截以防竄擾 
[山西通信（歐滄）] 模範省文告擇要 
　　山西省之規程文告幾幾乎與義務敎育有並駕齊驅之勢蓋巳普及山右全省矣不獨太原省城街巷之電燈桿各市場石柱圖書館牆壁到處皆閻錫山氏格言現在省外各縣城各縣各鄉村凡公共場合道旁壁上爲人所易觸目者閻氏之格言告諭皆纍纍然層出不窮山西民俗本閉塞重利經商不願問政治之得失經閻氏竭力提撕邇來上海北京各報紙銷行於山西者日見其多即此足徵民智之有進步淸末太原政學界僅有少數人看北京國風報晉人景梅九辦）漢口中西報（山西有蔣汾特約通訊）餘固烏有洎革命之初民立報乃大噪一時迄於今晉人歡迎本報（申報）之程度獨高而本報之輸入山西者亦較别報爲獨多此記者昔年爲目所親覩於今則實地調查之所得者也晉民智識程度之日漸提高如此是則不能不歸功於閻錫山氏之敎民政策山西之文告旣多山西之印刷業亦日盛現在晉省會如橋頭街·東西羊市·新南門·閣化寺各處印刷局鱗次櫛比尤以文瀛湖邊晉新書社印刷所最爲發達友人告予民國七八九三年僅太原商務印書館一家每年結賬閻督印刷費約三十萬京師北京日報每年亦代印四五萬其他印刷局尙不在此數行政機關印刷費巳如此鉅額而同時學紳商界亦得喜歡印刷之傳染病毋怪乎山西人民程度之突飛猛進一日千里也謂予不信記者試介紹模範省之文告兩則請讀報諸君一觀覽之 
　　模範省之民德四要立身要言六則告諭人民八條訓言十八則業見記者上月通信太原市電燈桿上格言中矣其精粹文告尙有爲讀報諸君所未見者則有（甲）手諭人民十四條（一）「繼母虐待前妻子女婆婆虐待媳婦是今日最可恨最可慘的二件事責成家長村長副閭長嚴行禁止親屬鄰居切實勸誡（二）舉手打人開口駡人眞是野蠻人余在外國數年没有見吵嘴打架的人這就是文明國樣子你們如遇有吵嘴打架的人要盡力勸戒他（三）要想敎自己的兒子好敎他上學校（四）最可恨的二伴事男人喫鴉片女人纏足眞是亡國敗家的根原均應快快的改了（五）衣服要樸素整齊尤要乾凈（六）不說理好占便宜中國的上等人最犯此病要知道這就是不公道（七）禽獸也曉得親愛自己的兒子若人只曉得親愛自己的兒子不能親愛人的兒子就和禽獸一樣（八）傳敎的是爲敎人學好入敎的是爲學個好人不入敎的不可仇視入敎的人入敎的　　可藉敎　理　行如要犯了法不問在　不在敎一樣的問罪（九）外國有一種羊名呌美利奴羊每隻每年能剪絨毛十五斤每一斤能賣大洋一元利大的很現在巳經從外洋買來一千頭請的外國技師辦理牧羊的事你們一家喂十頭一年就有一百五十斤的毛生下的羔子還没有算百姓應該早點預備（十）溺女的一件事殘忍的很亦罪大的很從此以後再不可有（十一）冬天患咳嗽病（俗名冬病）是煤炭火槍下的所以男人得的少要防此病應該改良火爐或勤開窗戶（十二）父母愛兒子佔人的小便宜眞是害他不淺（十三）補習國民敎育是敎人學好並敎人學本領萬不可不上補習學校再躭誤了自己（十四）君主是皇上作主皇上不好人民就苦了共和是人民舉的議員作主議員不好人民也就苦了想呌議員好舉的時候不可賣票子谁好舉誰舉下以後要常常打聽他的主張行爲如有不好處就要干涉他萬不可舉下以後再不管了」（乙）家庭要言四十一則（一）「羞恥是家庭的骨幹和氣是家庭的珍寳乾凈整齊是家庭的文章（二）納妾是家敗人亡的禂根有子息的萬萬不可做（三）敎訓子女亦如培養禾苗一樣最要臨的是小時所以敎育小孩兒最爲要緊（四）早氣淸夜氣濁壞事都是晚間做的早睡早起就是好人（五）不敎子以德猶養賊也不敎子以義是棄之也（六）有廉恥的小孩一定有出息是以養小孩的羞恥是家庭敎育的要着無廉恥的家庭永無興發的機會（七）欺人恨人萬萬要不得（八）盼望他人壞忌刻他人好是心短人要知心短人不長（九）不乾凈的空氣殺人甚於毒藥（十）父母的言行卽孩童的模子好就印個好壞就印個壞（十一）上等人家的兒子不會駡人中等人家的兒子不會打人（十二）餓死不可做賊賣姦病死不可吃鴉片金丹（十三）不義之財就是禍患（十四）無錢不算窮無職業乃是眞窮（十五）婆婆虐待媳婦是倒敗人家纔有的事（十六）家庭殘忍眞是禽獸不若（十七）一年趕過十年快一年拖下十年債（俗語）（十八）知過認過能改過眞是丈夫（十九）悔過自新是自省的眞諦（二十）僕役愈多危險愈大非眞有用處不可雇用（二十一）寳貴家的女子最多學壞無職業的緣故（二十二）無責任心的人少一個好一分（二十三）男子穿艶色衣或華麗衣不特是醜看還令人小看（二十四）心爲萬事之主宰心一壞不會有一樣好（二十五）自己心上覺着不對就是壞事應該不做（二十六）想要愈做愈好就是進取的精神（二十七）辦什麽的不把什麽辦好說到家上家必敗說到國上國必亡（二十八）辦什麽的把什麽辦不好就應該得什麽罪（二十九）辦什麽的辦不好什麽又没有得辦不好的罪是人羣公道倒了（三十）儉樸是成家之根本（三十一）爲父母者當知不能强迫子弟做好人要在善於誘導引起子弟心上作好人的興味（三十二）爲子弟者當知不能僥倖作好人必須發了作好人的心芽然後見了壞事纔能不動心（三十三）你看那待人前妻子女不好的那後繼母他生下的兒女没有個好結果的眞是天理循環（三十四）無學問的經騐比那無經騐的學問强的很多（三十五）智者求己愚者求人（三十六）當將有日思無日莫到無時看有時（俗語）（三十七）禍莫大於任性惡莫大於自欺（三十八）最可怕的是不怕兩字（三十九）最可恥的是不能兩字（四十）淫詞小說唱的就把性情壞了家中應當嚴禁（四十一）不正當的小說是殺牲刀」以上皆閻錫山氏文告中之富於趣味者舉此一斑而全豹窺矣姑勿論其成績如何要不能不佩服其用心之良苦 
　　惜乎山西民情風俗過於鄙陋閉塞耳浸假南方各省以原有之民智爲基本而加以此種誠懇击摯之敎化其成績或當不止此雖然西南諸省民智日高而民德不進以致政潮起伏變幻靡常如果閻錫山在南方亦不能作督軍至十年兼省長至五稔斯則敢斷言者也（三月十九日） 
[皖省政潮之近狀] 許世英二次辭職 
　　國聞社安慶通信云皖省長許世英辭職之電發後未逾數日而政府慰留之電巳來此固在人意料之中不足爲異惟繼此慰留電音之後又來一種消息謂皖財政廳長中央巳另簡阮忠植繼任業經閣議通過省長公署得此音訊則在昨日（二十日）而財廳則於前日晚間即先得消息聞係蚌張來電其大意謂中央另簡阮氏繼任財廳係因現財廳長孔憲芳氏自有電致京呈請辭職中央得電之後始决意内定繼任之人提出阮氏於閣議電中并責孔氏何以有自行辭職之舉孔氏接電異常詫異因自己並未呈請辭職京電何從而來於是一面電覆蚌張辨明並無辭職之舉動一面派人至省垣電報局澈查近數日來之電底是否果有此電聞昨今兩日巳費去工夫不少但並未查出惟無論電之有無中央加以更迭旣屬實事總須預備交代是以該廳内兩日來巳將各事結束作辦理交代之預備各科人員頗爲忙碌至許世英方面政府雖有慰留之電而許氏巳無戀棧之心現又發出第二次辭職電文所用仍係密碼若何措詞外間無從知悉但聞省署中巳將許氏任内之大賬結算淸楚因用人過多開支過鉅以致虧累甚爲不少云 
[粤局發展中之各消息]  
　　陳省長自返粤後對於粤中庶政積極革新茲將其最近設施彙錄如下（一）關於軍事者自援桂功成即以裁兵爲先現所存留者一爲國防軍一爲地方軍國防軍爲陸軍制所以供對外之用地方軍爲司令制所以防地方之變一俟各屬辦團有自衛之能力則將各駐防軍撤回酌留勁旅以備不虞務使軍費裁汰以爲辦理内政之用惟現在北伐動員在即廣東爲後方接濟之根本地故兵額一時未能遽減至陳省長對於北伐本表贊同孫中山極願其出而任粤桂湘聯軍總司令陳則以後方籌備亦極重要故但擔任後方之接濟（二）關於内政者陳省長以發展民治端賴各縣長之實心任事故以考核成績爲要圖現巳責成各縣將關於地方要政切實具報俾便考成又以地方政治須集思廣益特在省署開一行政會議以資討論並佈告地方官吏及粤中土庶凡有意見可以隨時條陳以求臻於至善之域然陳雖熱心舉辦新政惟對於新舊輿情仍須雙方兼顧日前有人提議擬將廣府南海番禺三處孔廟毁拆開投可籌欵數百萬以爲振興實業之用陳省長謂此舉各省雖有先例但今日行之彼老輩士紳必將出而力爭何必生此惡感故巳令緩議矣（三）關於外交者陳省長對於交涉各案亦頗留意日前英兵槍斃華人事提出嚴重抗議後已有良好結果至去年中澳交涉案至今仍未解决茲聞葡公使蒲理氏已决意將該案在粤交涉蒲氏於昨（十六）下午四時特往訪陳省長將該案重提談判談次表示與南政府親善意思願開誠協商解决辦法故該案前途或亦有完滿解决之希望云 
[廣州廢娼大巡行之預備] 四月一號舉行大請願 
　　廢娼一事自昨年九月由靑年會人士發起貞潔運動之後四方聞風響應捷如鼓桴各縣議會均紛紛有廢娼之提議幾漸成爲全省有力之輿論惟廣州號稱文化中心點尙未實行殊不足以資觀感昨十五號貞潔大運動會特爲此事召集内部重要會議僉謂社會贊成之人日多廢娼時機巳近惟事關全市之大理宜集合全市公民共同行動收效乃速遂决定四月一號（星期六日）舉行全市各界公民大巡游齊赴省署市廳請願務求迅即下令禁絶惟巡行請願手續繁重事前須向各方接洽並有各種布置乃决定即日設一巡行部推陳其瑗爲部長何亮徐省躬黃曉成陸如磋諸人爲部員分頭接洽各界又議定明日（十九號）三點鐘假座靑年會大議堂邀請全市男女各校校長學生會長工會會長報商界醫界律師界各團體領袖人物開一籌備廢娼巡行請願大會議以便各界交換意見共同加入又議定派人敦促某名流預備請願書一通早日脫稿以便一號呈遞又議定未巡行先三日發印「本戶贊成廢娼」六字紙條萬餘張託男女學生擔任到市内各區商店住宅問明志願即行標貼門首並請公安局派特務警察從中保護想此偌大之廢娼問題發　含葩巳歷六月今燦然怒放之期巳届若以禁賭之前例例之其結果不難預測是則我廣東新民治前途又添一異彩也現據某方調查廣州公娼之數第五區二分署東堤馬路八間二百八十六人東堤二馬路二間十四人東沙角五間六十九人沙尾四間二十九人第八區分署宣仁坊顯耀里九間七十九人第九區陳塘一帶七十二間九百二十三人十一區二分署義和里五間四十人十二區一分署合昌一帶六十二間三百六十三人十二區三分署竹犞脚三十二間一百三十三人以上統計娼寮一百九十九家公娼一千九百三十六人皆所謂羊城一隅之銷金窟也 
[香港印差食菓之風潮] 油蔴地警局被圍 
　　香港南華早報云十五號晚約八九點鐘油蔴地差館被千人之衆包圍據聞因有一印差在上海街某生菓檯取食生菓及檯主向其討錢竟用警棍擊檯主之頭爲隔鄰之車衣工會工人從穿門看見代抱不平走出與印差口角力爭未幾工會各人皆出欲與印差爲難印差見勢不佳逃入黃昌霖醫生所雇看更印人之室中衆人緊追之將黃醫生之寓所包圍擲石入内擊破窗門黃醫生卒將印差逐出免滋事端印差出門直向警局狂奔衆人追之人數漸衆威利士帮辦立派警士守護警局同時由華人通事告知衆人將正式研究此事如印差果有不合之處將施以相當懲戒通事如命告知衆人威帮辦又令某華人警員向衆人曉諭甫啓齒即有數人起而與之爲難其後帮辦着將警局之門及窗門關閉立由電話通知香港警局副警司京氏及尖沙咀警局求援衆人又以石擲擊警局致擊破窗門玻璃多塊未幾京副警司率領武裝警士多名馳到多方曉諭衆始散去聞警察並未拿人 
[杭州快信]  
　　杭縣金融評議會訂二十四日開會加入上年新設之惠迪儲蓄絲綢典業四銀行行長爲會員屆時出席與議　　盧督訓令各師部謂查軍警出入劇塲旣玷軍盤又妨營業經本署於九年九月間通令禁止現查日久玩生顯係奉行不力合亟重申禁令仰飭屬一體凛遵 
　　總統府衛官孫樂堂拳術名家前日蒞杭今午軍政各界柬請在陸軍同袍社飲讌並請演說此間體育專校體育會及國技研究會全體隊員學生亦開歡迎大會　　一師第一團團長陳兆麟於本團特闢通訊敎育社（日用旗語夜用燈語）每營挑選中士一名兵士八名委本團尉官李承恩等充敎務上任設第二營第六連内定六個月畢業昨巳實行成立 
　　本月份此間中等以上各校長會議現定二十五日在公立法校舉行 
　　呂渭英承辦樂淸米二萬石昨已先滙五萬元交温州中行收轉候用是項米石頭批於下月初卽可運滬至温屬漏海風潮聞係有人揑飾並非事實 
　　今晨四時（二十二夜）此間颶風大作較十八日尤甚四鄉花息頗遭損失電線桿木多有折斷者 
[南京快信]  
　　齊督前派馬孟驤赴直魯招募備補兵二千名現已陸續運寗一俟訓練成熟卽補充第六師及二三四混成旅缺額 
　　齊督建築之鼓樓公園現巳動工聞五月卽可工竣 
　　齊督捐建昭忠祠巳工竣定四月一日行落成禮 
　　本月份軍政費短二十餘萬嚴財廳長正在籌借 
　　王省長昨由滬抵無錫今日由錫回寗 
　　日本海軍司令官吉田中將昨乘明石　艦來寗今晨晋謁齊督二十五日開駛赴漢 
　　趙倜昨派副官尹宜春來謁齊督有所接洽曹錕派副官長牛向辰來寗會晤齊督卽辭赴滬 
　　昨晚一時又陡起颶風電桿民屋倒榻無算至今晨八時風勢稍息 
地方通信 
[金山]  
　　呈請回復地方自治省長鈞鑒回復地方自治已奉鈞令限期四月一日施行金山縣議事會自民國三年三月停頓後議員任期未滿共和再造國會省會先後恢復繼續有效已成先例縣議事會事同一律應請電令金山縣知事遵期依法召集開會以順興情而符法令金山縣欵産經理處商會農會敎育會曁各市鄉自治助理員公叩馬代電 
　　市公所開談話會畝捐問題自廖委員回省後市公所中由蔡德純君發起開過談話會一次以徵求兩方最後意見除省視學縣視學及勸學所長張本載外市區如彭幼彝顧伯超張南曁等西鄉如謝公介謝蔚生張錫珪等均列席聞贊成方面至少須徵四分而反對者最多祗肯承認二分又聞朱知事如遇必要時情願捐廉一分以成其事惜兩方相距太遠尙談不到此是以仍未解决現在朱知事亦巳晋省將面見省長稟陳一切 
　　颶風又至昨日（十九日）氣候忽變温度陡增華氏表竟升至七十一度晚間九時電光閃閃雷聲殷殷頃刻間黑雲密布星斗無光十二時後西北風大作愈吹愈烈聲震屋瓦瓦屋格格有聲令人心爲之悸庭前樹木及鄉間之車棚茅屋并大河中之船隻損失甚夥 
[蘇州]  
　　修建葑門水城葑門水城自坍塌後交通阻塞迭經葑溪城南各公社及總商會函催縣署修建孰知事派那警佐帶匠勘估工費需八九百元以致遷延未辦茲經葑溪社長金氷志詢悉前情特介紹一洪姓工匠包辦祗四百數十元當由縣署核准於前日動工限二十日内告竣所有督工事宜均託該公社就近兼理大約淸明左右交通可望恢復矣 
　　華英新建校舍長春巷華英學校係美國金振聲女士創辦巳有二十餘年成績卓著茲以校址不敷應用特在馬醫科購地建築高大洋房一俟工竣即遷入新校更名爲振聲中學以誌紀念 
[無錫]  
　　錫地又有颶風錫地自本月十九日颶風後天時頗爲正待至前日（二十二日）下午天氣忽又變熱夜間兩點餘鐘即起颶風飛沙走石勢如怒吼與上次不相上下至昨日上午尙未見稍息 
[南通]  
　　籌辦春振會議南通瞿莘畬知事爲各區辦振事宜特於二十一日下午二時就城南農會召集全縣紳董商榷實行辦法首由瞿知事報告集會宗旨次由張嗇公演說略謂靖江災民閙荒勢甚洶湧本縣爲預防飢黎變亂計應趕辦春振前經派員赴滬採辦苞米十二萬石刻據電稱須至西貢地方採購惟災區廣大待振孔殷目下鄉民因缺糧願投身棲流所者極多現距麥熟時尙有二三月之久若不設法拯救一旦釀成變亂即軍隊亦難負責云云次由各區紳董議定救荒辦法按照縣發春振大綱選認數項尅日實行公决事項如下（一）各區推舉勸捐員分募振捐紳富應酌予補助公推周季　·成息深·薛郢生三君爲城區勸捐員（二）各區借欵由董事出名立據鄰區紳董擔保註明三對月期利息八釐（三）未辦平糶各區趕於夏曆三月初一日開辦由縣發給簡明布告（四）各區振捐票及收據由潮災救濟會發給至五時議畢散會 
[鎭江]  
　　調查天然出産丹徒縣張知事近接上海澳洲駐華商務專使李德立公函請調查本縣境内天然出産及製造物品究係何物爲大宗而舶來品究以何種行銷爲最大張知事准函後昨巳派員着手調查矣 
　　六中風潮詳情省立第六中學此次陡起風潮遠因姑勿論近因以前星期有二年級甲組生王義遠者函訐國文某敎員敎員報告敎務主任未見即行懲戒憤而辭職另有數敎員迫退敎務主任於是二甲全體又函攻國文某敎員適其時敎務主任請假乃由校長直接訓責該級主動各生令上某敎員課主動各生巳大不滿適二十日下午七時舍監召集每級兩人開會討論改良膳食問題有人動議以歷年充作校友會費之膳餘金全數撥出作膳食加費之用校長答以前任移交及畢業各生所積存者未便動用但在校學生年來所有之膳餘則可儘數撥出正在討論間忽有學生將電燈扭息於黑暗中大聲喝打蔣氏暫遊出校某未及走避之職敎員有被打傷者有被圈禁者校内各室公物器具肆行搗毁損失甚多一時秩序大亂學生把守校門職敎員之由外歸校者槪不得入敎育廳聞信即於翌日派第二科長省　學會同丹徒縣到校查勘校長聞已辭職敎職員另有啓事登報聲明眞相惟聞學生方面亦自有說刻巳派代表八人到省設法對付未知此等鉅大風潮官廳將如何處理也 
[揚州]  
　　電查輪運配鹽北京鹽署昨電丁運使以通如輪運北鹽據稱按七二比例應配濟南鹽三千八百八十五引准北鹽二千一百十一引核與原案五千引數目不符是否電碼錯誤仰即查復以憑核咨稽核所核辦 
　　查究搶刦行旅駐揚陸軍第二混成旅司令部副官處昨函縣署據本旅盤查處報告本月十日揚子公司恒貴輪船由郵過揚有搭客曹正科登岸行至順和棧附近突被匪四人從後發槍擊傷左腿奪去手提皮包時值夜深該匪等面目未能辨識惟聞其口音似屬東鄉一帶人民等情前來據此除飭探嚴緝外並傳該事主前來詳詢究竟乃巳赴寗無從追問茲據該事主由途來函舉爲東鄉巨棍武國旗使黨孫步堂所爲請爲究辦前來該函並未具名且非正式呈稟於法律上固不能發生效力然於此交通繁盛之區警所駐在之傍竟演出如此情事若不嚴行偵緝盡法懲辦將何以保商旅而戢盜風茲特將該事主原函附上希即察酌情形辦理王知事准函後昨已令該管警察分駐所查復核辦 
來函 
[常熟水利研究會來函]  
　　警啓者茲抄上本會致南通張嗇公函稿一件乞登入貴報是幸常熟水利研究會啓三月二十二日 
「附原函」嗇公先生大鑒敬啓者段由南夾築　之說風聞將成事實不先開闢江常水道遽事絶流封港下游水患何可勝言虞邑人民正在旁皇無措哀號呼籲間適見報載執事復錢君基厚電文進行程序規畫井然敝邑同人感佩偉畫如慶更生尋繹尊電意恉第一步爲測量長江下游水勢測竣而後築楗楗固而後闢河於江常之間河成而後閉南夾斯爲水利民生雙方兼顧而其施行之程序實萬萬無可更易執事綜持濬江大計規畫宏遠其必不隨衆規取沙田近利而使下游先蒙巨害其意己昭然明白依尊定計畫則南夾之閉必在建定流順·江常間河道深通之後以常邑所聞乃有即日集股築圍閉夾之說且有大力主持實與尊定計畫顯相背戾似此但謀沙利不顧水害爲少數人攫金錢而使多數人之田産生命付諸洪流豈惟敝邑人民萬難忽受且使執事溶治下游先規水利計畫付之泡幻可勝駭懼敬請執事迅賜咨會督軍省長申明濬治辦法關係重要在此項計最未經實施河道未經開闢以前有閉夾　田之說呈請核辦者槪予駁斥一面循照原定步驟速予施行常熟幸甚下游各縣幸甚不勝迫切待命之至謹請崇安常熟縣水利研究會公啓 
[本館啓事]  
　　有人函詢張煊是否北京特約通信員本館答覆如下張煊係投稿通信凡其來稿（註（吹萬）（鏡）字樣）照通常投稿例辦理並非本館特約通信員特此聲明 
雜評一 
[廢娼廢婢（默）]  
　　廣東之女子旣運動女子職業又運動女子參政不可謂非廣東女界之進步也然使運動職業而不廢除不正當之職業則於道德上不免有遺憾又使運動參政而不解放極野蠻之束縛則於主義上不免相背馳故今日於運動職業參政外又進而運動廢娼廢婢不可謂非廣東之各界能扶助女界之進步也 
　　雖然廢娼廢婢僅提高女子有形之人格若欲於無形中提高女子之人格則其根本之道在敎育女子有敎育而後不致徒負職業參政之空名亦不致徒倡廢娼廢婢之高調故吾尤願廣東各界竭全力以提倡女子敎育 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[總商會救濟銅元充斥之通電]  
　　請海關扣留皖省購銅請各省總商會一致主張 
　　上海總商會昨爲請禁皖省續鑄銅圓通電各省總商會文云皖省銅元局上年五月早由幣制局呈明大總統電令停鑄有案該省並未遵令辦理近以人民反對復昌言此後出品專銷外省意在以鄰爲壑查現時各省無一處不苦銅元充斥是以上年由幣制局呈明通飭停鑄原冀稍絶來源略平市價一年以來錢法益壞兌價愈低僅就滬埠一處而論巳較上年五月跌落百文左右其餘各省有每元兌至千八百文或千七百文者食力居民零售商店所蒙慘痛殆難言喻皖廠祇圖餘利顯違明令對於各省金融小民生計均所不顧實屬甘爲全國公敵敝會前巳電請稅務處通飭海關將該省訂購銅斤查明扣留誠以禁運不如禁鑄私鑄一日不停縱嚴私運進口之禁仍屬無補毫末而近年來外重内輕巳成積習中央文告幾等虚設惟海關尙非各省指揮所及有此扣留一着或足稍收形格勢禁之效此事關係全國商民公共利害救人即以自救應請貴會一致主張督促政府迅電照辦庶幾銅元流毒稍有蘇息之望上海總會商漾 
[盧學溥聲辯重印鹽餘庫劵電]  
　　一錯再錯而三印錯的太奇 
　　盧學溥昨日自滬致北京電云北京銀行公會鑒今日滬報載商敎聯合會調查鹽餘庫劵共印三次除巳發行之一千四百萬元外尙有二千八百萬元庫劵爲張岱杉携往天津等語因之市面震動人心恐慌不知財政部上年底已付印而未發行之鹽餘庫劵一因庫劵還本數目更動一因庫劵中西文字不符前後兩次均經燬銷當時派員監視燬銷一爲泉幣司長王君宜一爲印刷局長楊公雨並經兩君呈復有案希貴會速派代表向財政部公債司抄錄王楊　君原呈登之公報以釋羣疑而安人心此事與庫劵及公債市價均大有關係非僅爲岱杉一人辯護也並希代陳鍾部長周次長照辦至爲感禱學溥漾 
[調查鹽債代表之行蹤]  
　　商敎聯席會議所推派赴京之調查九六鹽債代表原有范靜生穆抒齋龍荃蓀江湘浦四君除范君辭去不就外穆君現巳先期返滬茲聞龍荃蓀君亦巳由京啓程不日即可到滬至江湘浦君昨日國是會議組織大綱會議亦巳發電催回電云北京宣南飯店江湘浦先生鑒國是會議組織大綱討論終結盼速歸八團體國是會議組織大綱會養聞江君接電後二三日内必可返滬云 
[國是會議組織大綱會議紀]  
　　今日（二十四）將開組織大綱全文之三讀會 
　　中華民國八團體國是會議之組織大綱會於昨日下午二時在上海總商會繼續開會到者有沈信卿·黃任之·邱醒旦·韓希琦·蔣國輔君等十二人仍由黃任之君主席（一）先由李俊夫孫庚三邱心榮君等提出關於章程第四條「與會」兩字之解釋請以第二條所規定者全國團體之總數爲限沈信卿君謂與會二字可有四種解釋（一）第二條所規定之全國八團體總數（二）各團體之發電贊成者（三）各團體之推派代表者（四）代表之巳經報到者孫庚三君請將四項付表决主席乃依次表决結果（一）（二三）均少數（四）項多數成立乃在原文「與會」兩字下加「已派代表者」五字（二）沈信卿君提議謂原文第三第八兩條關於審查事項規定似不明瞭經衆討論結果僉主張將第八條之第二項「前項提案之移付審查以在大會提出已成立爲議案者爲限」完全删去主席徵求衆意俱無異議遂通過散會又昨得湖南中華工會公函報告推定代表馬鄰翼加入會議原函謂貴會爲救國大計召集各省代表討論國是問題爲欲解除國家之艱難消滅人民之困苦苟能澈底研究求得良好結果更能順應潮流實現民治精神則前途有一線曙光從此而起國利民福亦從此而起也敝會爲全湘工界之中心各縣分會之樞紐對於國是問題日前召集職員　議議决推定馬君鄰翼爲敝會代表加入貴會討論一切相應函告貴會請煩查照至紉公誼云云今日（二十四日）午後二時因組織大綱巳完全通過故定開三讀會也茲將組織大綱修正全文附左 
　　中華民國八團體國是會議組織大綱修正全文「第一條」本　議以集合純粹之民意議决救國之根本方法公告國民全體共同實行爲宗旨命名中華民國八團體國是會議「第二條」本會議在左列八種團體推出之代表組織之（一）各省省議會三人（二）各省或特别區敎育會（包含華僑團體）三人（三）各總商會（包含華僑團體）三人（四）各省或特别區農會三人（五）各省或特别區總工會（例如上海廣州武漢（萍鄉附）天津（唐山附）太原重慶哈爾濱等工業繁盛地方並包含華僑團體）三人（六）各律師　會三人（七）各銀行公會三人（八）各報界公會或報界聯合會三人縣議會縣敎育會各商會縣農會各工會亦得推舉代表加　本會議但每種團體由每省或特别區各合推三人爲限内　蒙古靑海西藏有巳成立右列各團體者每一種團體各合推三人右列各團體所推代表不足三人者聽「第三條」凡中華民國國民均得提出關於救國根本方法之意見書於本會議經第二條規定團體代表二人以上之介紹由本會議交付審查會審查認爲有重大理由者並應交大會討論「第四條」本會議以有全國各省區過半數及與會各團體過半數之代表出席時爲正式會議「第五條」凡出席代表每人有一個表决權但經十人以上提議認爲須投票表决時凡與會之每一團體各一權「第六條」本會議設主席一人副主席一人由第一次開議時各代表用投票方法互選之以得票過半數者當選「第七條」本會議自開議日起以二個月爲會期但遇必要時得以議决延長之「第八條」本會議關於重要問題之提案應組織審查會審查其審查員由出席代表推舉之「第九條」本會議關於特别重要事件得組織委員會每省區（華僑每一國屬地爲一區）一人由各省區代表自行互選之「第十條」本會議議事細則辦事細則另訂之「第十一條」本組織大綱如有未盡事宜由正式會議出席代表十人以上提議經過半數之可决得修改之「第十二條」本組織大綱於議决日施行 
[紀榊丸遇險之詳情]  
　　機器間受傷最重郵件全數着水貨物損失旅客無恙 
　　南滿鐡道會社之大連上海班輪榊丸於二十二號晨在吳淞口外高橋浦左近之海面上與本埠哥倫比亞公司經理之美航部輪東方水夫號互撞幾致沉失巳載昨報茲據該輪乘客董駿孚君所述當時遇險狀况紀錄如左 
　　榊丸本爲吾國之軍艦在甲午年中日戰爭時爲日人奪去改爲郵船故船身與艙位至佳二十二日上午八時許駛出吳淞口往大連時行駛未遠即遇美輪東方水夫號由左側駛來時適有霧故航行未能親切視明迨見美船行近榊丸即發警聲欲思止行時巳經不及乃立開倒車退後擬避碰撞顧兩船之距離已近美輪破浪直至撞在榊丸之左艙腰際適爲發動機之引擎間若再稍下碰在汽鍋間者則必致釀成巨大慘刼此猶不幸中之幸也東方水夫之船身計有一萬三千噸榊丸祇二千餘噸何堪受其撞擊幸其時美輪尙係開慢而行否則榊丸早已兩截矣榊丸神撞時激震力尙小全船旅客約有七十名（内有孩童四名）見此情形均大起恐惶幸遇險處靠近海灘水量極淺當時榊丸即擱淺於沙灘上而海水巳汩汩向撞破處激冲而進若在深處則早已沉没矣船主一面安慰旅客一面急電上海求救一小時以後該社巳派日本郵船會社之接客小輪金陵丸開來各旅客方得脫離險地重慶更生乃換乘小火輪返申所有隨帶之行李物件亦無損失惟艙内所裝之貨物大半没入水中而損失最巨受漬最甚者厥爲郵件舉凡上海寄往南滿烟津靑島等等之郵政品全數浸没水内因貯郵間適當其衝也以上皆董君所言之切實情狀也 
　　又據南滿公司云今巳經雇派駁船先往失事地點起卸艙内五百數十噸之水漬客貨待卸完後再設法拖出修理此輪今次雖受重創尙不致沉没猶可修用至多三四星期後當可復航云云至於旅客方面有好時洋行之西人華茄中國人有鄭小山陳順利曾塗邱唐衡蕭海卿王璧梅仲壽等均受驚恐者南滿公司承認將搭榊丸之旅客票銀如數發還昨巳通告各搭客往該公司憑票具領再美輪東方水天號之船頭當時亦撞傷但當日即開來上海修理聞此美輪卽爲美航部在日本定造六新輪之一今巳在標賣中至於孰是孰非刻下尙難斷言也 
　　又一消息云南滿鐡道會社之榊丸昨晨與美貨輪東方水夫號在高橋江對面浦中相撞後受傷甚重立即駛往淺灘擱沉今日由瑞瑢船廠派人前往起撈預計約須二三日方能竣事該輪起出後即將拖往船塢修理至現泊招商局碼頭之東方水夫號亦將駛入船塢修理該輪船首巳向内陷入修理之期或須兩星期之久云 
[航業要聞] 周自齊等昨巳抵滬 
　　提督公司之華納溪號於昨日上午九時抵吳淞十一時半抵招商局北棧當時以風勢甚烈船身傍岸時其巨纜遭風力激斷太會顧問周自齊及梁如浩並有同來之楊千里·張福蓮·鄺榮鐘·岑德慶等六人上岸時許交涉員等巳先帶軍樂隊在埠守候歡迎比周等登陸乃大奏軍樂旋各人即乘坐交涉署預備之汽車至大東旅社下榻至於此輪之來滬貨有一萬一千一百三十方之新紫銅二千箱之牛奶又有從東洋運來上海之日本絲四百六十件通心粉三百箱雜貨鉛絲等八十餘件 
　　太平洋公司毫雪邦輪明日可至申由舊金山裝來有東方銀行購進之大條銀二百四十條 
　　英國郵船公司之腦伏力號原定十九號在滬卸淸英國貨赴日嗣以該輪進口時吳淞潮淺船身遭擱但未久即行上潮駛出淺灘因此卸貨較遲須今日赴東洋云 
　　昌興公司之亞細亞皇后號明日九時至吳淞由港來滬之旅客郵件由小火輪亞力山大號於十一時半駁至海關碼頭登陸赴美旅客即於下午三時半仍由海關碼頭搭渡船至吳淞換登郵船云 
[寰球學生會代留學生訂艙位]  
　　霞飛路白爾部路轉角寰球中國學生會游學招待部辦理完善久爲學界所公認出洋學生之經該會招待者無不滿意本月十八日放洋之法公司船「安得來朋號」内有留英敎育部官費生余家菊等三人留德自費生朱景梁等六人艙位均由該會游學部主任許兆豐代訂護照服裝以及其他一切出發事宜亦由該會襄助進行全盡義務故有志出洋留學國外之士託該會代訂或通信接洽艙位者日有數起聞該會游學部與船公司訂有特約每期郵船必有若干優級艙位預留凡有志留學者如託該會代訂艙位（除定洋之外槪不收費船價亦照各公司所規定）該會必竭誠辦理并其他一切亦可隨時照料北京敎育部派河南留法官費生楊寳三巳託該會代訂四月三日放洋之法公司郵船「阿苞愛號」前在奉天交涉署充當科員之栗維銘東南大學肄業之沈本强均自備資斧赴德留學亦託該會代訂「阿苞愛」艙位均已定妥云 
[已故英總領事殯葬紀]  
　　昨日下午四時爲已故駐滬英總領事法磊斯爵士在漢口路大禮拜堂舉行追悼禮及安葬之期各西商多爲下半旗誌哀四時除英國海陸軍官曁英商各團體一致臨塲外來賓有各國總領事正領事公共工部局西董我國政府代表許交涉員公共會審公廨正副會審官等數十人賻以花圈甚夥首由牧師祈禱次由在塲之中外人垣祭奠祭畢四時半發引首爲一軍官騎馬前行次係以兩人爲一排·手警長槍之印度騎巡六名而靈櫬則置於汽車内上覆花圈由商團馬兵兩隊每隊計十餘人分作前後護衛而行末以印捕擎槍騎巡三名爲殿執紼諸人咸乘汽車約有四五十輛之多並有一汽車滿載花圈隨後經過江西路南京路至靜安寺路公塋安葬所過之處由各該管捕房預先加派中西印巡捕淸道暫阻車輛往來 
　　又函云日昨（二十三號）午後四時漢口路禮拜堂爲英總領事法磊斯爵士開追悼會并於五時由禮拜堂出殯至靜安寺路外國墳山安葬本埠中國各機關往吊者如護軍使委派代表陸秘書達權海軍總司令代表高副官長王道尹警察廳均派代表許交涉員上海縣知事沈寳昌及陳世光科長楊小堂秘書等均備花圈往祭又浙江盧督軍亦備花圈委派諮議官陳世光代表往祭王鐡珊省長委交涉員代辦花圈送往各長官均躬送至墓云 
[駐滬英總領事代理有人]  
　　駐滬英總領事法磊斯自於本月二十日夜因病出缺新還總領事職務暫由正領事康斯定代理遞遺正領事官事務由璧副領事代理均於二十一日分别接印視事昨巳函達許交涉員查照轉電部省云 
[美公使之抵滬期]  
　　江蘇特派交涉公署前奉外交部電略以駐京美國公使許門由本國來華准予下星期一抵滬並於下星期内赴杭游覽後即回京希查照妥爲接待云 
[義總領事今日北上]  
　　義總領事德樂時於昨晨十時詣交涉公署拜會經許交涉員延入客廳晤談良久而别聞義總領事定今日乘滬寗路特别快車赴寗轉車北上云 
[駐滬日本武官更迭]  
　　鈴木大尉二十五日回國 
　　國聞社云據外人消息駐滬日本副武官鈴木步兵大尉近奉調回參謀本部另換奈良大尉來滬任事業巳抵此聞鈴木氏定本日二十五號乘輪回國云 
[王省長昨巳回寗]  
　　江蘇省長王瑚由錫乘滬寗路花車掛在夜班快車上於昨日（二十三日）晨七時三十分鐘到寗矣 
[俄災救濟之種種消息]  
　　俄災振濟會上海分部於前晚七時特邀集董幹兩部假靑年會開預備會由陳維新主席首由王卓山報告略謂本日與吳山往復旦大學接洽當由校長李登輝召集學生會議議决一致贊助本會進行比時並推學生代表張不南楊道腴章益劉鳳樓温忠信五人助本會籌畫本會進行事宜並推邵力子爲敎職員代表請各代表赴各校接洽以便一致行動王君並報告各股進行之情况次沈亮棨翁國勳相繼報告各方接洽情形末由吳山演講救災恤鄰之必要次張滇叔沈卓吾朱賡石唐豪張炳榮女士王立民等均有提議討論之下經主席一一付表决排定日程趕辦一切至於請學商工各界聯合大游行一事議决下星期六（四月一號）舉行諸事議畢已十二時矣又該會昨日擬定通告上海各界人士書一件原文如下上海各界同胞均鑒俄災之當振濟人人皆知毋庸多贅惟是同人能力薄弱加以倉卒籌備一切萬難完善好在新世潮流凡百當以自動　原則况此振俄義舉出自高尙之同情尤不敢以一時形式之規定朿縛我各界同胞之自由爲特開各股職員會議重行審定所有各團募捐辦法如原定商務敎育社會特别勞働婦女六團雖巳分頭進行但因區域與時間及種種關係必有多少以自由進行於六團以外爲更敏捷爽便者統盼我各界同胞浩浩落落本其自由博愛之精神發爲救災恤鄰之善念無論以何會何社何團體名義人數多寡皆可不問捐數多寡皆可不拘祗須於最短期間振濟俄國數千萬之災黎於呼籲哀憐飢餓死亡之際使其得保殘生而免於浩刼是即所謂百慮而一致殊途而同歸實同人馨香禱祝旦暮以求之者頃讀上海學生聯合會致各學校通告光明磊落義憤填胸字裏行間時形血淚具足代表各界同胞眞正心理至誠可開金石同人等敢不敬佩尙乞對於俄振一節本五四六三之毅力熱忱拔災黎於奄奄一息中爲人羣道德與國際感情計知我各界同胞必能勇往從事一舉而感動寰宇也謹布區區惟希鑒察 
　　四川路商界聯合會日前接到俄國災荒振濟來函爲籌募俄振昨日該會發出各商號通告云敬啓者敝會頃接俄國災荒振濟會來函據稱俄境亢旱饑饉交攻數千萬災黎枵腹待斃老弱少壯流爲餓殍者不知若干萬人也夫該振濟會本救災恤鄰之誼懷人羣互助之心勉竭棉薄倡斯善舉而况俄國歸我主權還我鐡道我若漠視袖手不一拯救撫衷反問何以自解素仰寳號樂善好施對此維持正義將成餓殍之俄國同胞當亦惻然矜恤俾災民早離苦海可保全多數生命務請執事抒慈善之本懷敦鄰國之睦誼慷慨解囊則數千萬災民咸感頌寳號之無量功德也如蒙樂助請將捐資逕送聯益貿易公司内陸文中收下可也云云 
[納稅華人注意選舉權]  
　　漢口路商界聯合會致函各商號各職員云逕啓者四月十五號爲公共租界納稅華人會改選理事九人之期本路凡有納稅資格應在選舉之列者請即報告來會以便彙具名册向納稅華人會備劵届時蒞會應選事關重要幸勿放棄貽後興嗟我國人民習慣事前不甚注意事後百端攻訐本會爲愼重選舉起見不憚苦心煩言詳晰報告即乞留心注意云云 
[恢復縣自治之繼續響應] 吳江縣議員函表贊成 
　　上海縣議會自經議决恢復業經通函各縣徵求同意並得各縣議員復函響應昨日又接到吳江縣議會副議長周家炘議員周維新等來函云奉讀通函欽遲無已縣會停頓八載於茲民氣消沈國將焉賴其間雖屢有回復之議迄未實現邇者政府旣有四月一日施行自治之明令則縣會當然繼續組織召集未經滿任之議員履行職務按袁政府非法解散各級議會原係一時摧殘民意之作用至於各議員之公權固依然存在國會省會次第恢復先例可援縣會自應繼續成立以符法制而重民治再縣會聯合會亦請尅期召集共策進行俾吾蘇省得以早日造成完全鞏固之自治家炘等擬不日赴寗與敝會正會長費樸安君接洽再行到申同領敎益專肅芻言順頌台祉吳江縣議會副議長周家炘議員 
[官商會議維持民食]  
　　本埠米業商董因米價有漲無跌實與民食有關故呈請上海縣沈知事設法補救已訂期二十五日邀請南北商會及各團體地方紳士米業董事等到署會議籌商維持民食方法 
[水警派船泊白龍港禁米出口]  
　　江蘇水警第一區沈區長現奉省長令飭查禁米石出口當查得川沙縣境之白龍港適值海口去年曾經緝獲出口私米值此米貴時際難保無奸商將米運往該處放洋故於昨日特令第三隊派師船四艘開往白龍港口駐泊以期查禁米石偷運出口 
[房客總會召集臨時會]  
　　討論縣署擬訂取締加租章程 
　　國聞通信社云上海各路房客聯合會總會因上海縣署將開會討論取締加租專行章程擬派代表參加特召集委員臨時會討論辦法茲錄其通告云逕啓者茲因上海縣公署定於陽曆三月二十五號下午二時開會討論擬訂關於房屋加租之章程此項章程關係本埠房客前途甚爲重大本會亟須派員參與特訂於本月二十三號星期四下午七時召集臨時委員會共同討論對付方法務請台端準時列席共抒高見是爲至盼云云 
[太古裝貨小工要求加資]  
　　本埠浦東西太古輪船公司裝貨小工共有三百餘人現因米珠薪桂洋價飛漲所得工資難以度活連日在沿浦各小茶館内集議加價方法昨經公衆議决函懇太古洋行自即日起增加工資藉以維持生活如不達到目的則於下月一號起定行休業以示堅决其請求函略謂工人等向在貴公司輪船裝卸貨物巳有多年闔家賴以餬口不料連年百物昻貴所做工錢難冀一飽困苦情形不堪言喻回思昔年工價半天小洋四角二分全天八角四分那時熟歲尙堪度日後因洋價漸漲半天改發制錢三百四十文全天六百八十文現時只夠買米三升何以度活况招商怡和開平各碼頭工人均巳先後增加工資數成惟吾等工資未加爲此情迫無奈泣求貴公司矜憐苦衷照原有工價增加數成以解危困云 
 
 

Page 15

 
 
[滬閔南柘公司購訂汽車]  
　　滬閔南柘長途汽車公司由滬至閔行之路基現巳購就迨至地價發訖卽須雇工築路俟路工告竣决定先開滬閔一段至遲在本年秋節當可通車所有應用汽車開該公司巳與德商禮和禪臣新通等三洋行訂立合同先購客車十輛及滾路機器一輛至六月間運涙如車輛堅固行駛迅疾其餘各車亦歸該三行承辦現開工築路時需用滾路機器由該公司向滬南工巡捐局商借路機一輛以資工用 
[方液仙獲勝中華盃]  
　　比賽已告結朿總共競爭二十二次 
　　本埠中華義勇軍於民國九年六月間贈與萬國賽槍會銀盃一架定名曰中華盃以備巳入該會各華員每月競爭一次並規定勝五次者卽以該盃爲壽惟其中班次高低及加分讓分等悉照賽槍會規則以示大公本月二十二日星期三上午七時至九時爲該盃第二十二次比賽之期賽員到塲者頗形踴躍當七時適降重霧直至七時三十分鐘霧散後開始射擊各賽三百碼最小牛眼靶十六響結果射分首推方液仙得七十三分次陳景塘七十二分郝伯陽陳如松各七十一分王衍慶七十分餘如陳家祥李玉書陳文龍諸君射分亦頗可觀查方君第一次獲勝在九年十月第二次十年一月第三次十年四月第四次十年十二月此次復被占領計有五次之勝利照章該錦標完全爲方君所得比賽遂告終結茲將勝過該盃者姓名及次數錄下方液仙五次（完全獲勝）郝伯陽四次陳景塘三次王衍慶陳如松李玉書各二次劉景和陳文龍周慶恩曹心安各一次 
[日使館秘書與國聞記者談話]  
　　對於山東問題之觀念 
　　國聞通信社云駐京日使館一等秘書伊籐君由京返日赴外務省供職道出滬上現住禮查飯店定於明日乘熊野丸回國本社（通訊社）記者前往訪問談及山東問題伊籐云山東問題久爲中日間懸案今幸中日兩代表團已於華會中解决之此實大可快意吾人於此希望中日兩國人民間之惡感從此消滅而昔時彼此間親睦之友誼由此恢復俾兩國得秉誠摯之精神共圖和好此非僅鄙人之希望亦日本全國所渴望者也鄙人本月曾至山東考察查知日本占領靑島及膠州七年以來日本政府及人民投資於斯地者甚厚故日人在山東之活動當然昭著令人易起注意惟余以此乃自然的事實無可驚訝至今日中日條約旣訂定於華盛頓會議則日本自當按照條約規定行事至關於私人企業日本政府鑒於兩國之特殊關係甚願從長計議使關係各造對於解决之結果均表滿意焉再鄙人希望日兵由靑島並鐡道地帶撤退以後中國人民由日人之手取回德人舊有産業當有完善之管理藉示世界以中國自己確有能力以保障其自身之權利並外人在山東之權利焉伊籐君又云鄙人略有意見請山貴社代爲發表於貴國國人日前兩國間純因誤解而發生之異議及爭端爲兩國相互間之利益計余願從茲銷滅日本政府及國民對於貴國人民並不存妄念且　願與貴國及貴國人民維持最友愛之關係焉云云 
[昨日元芳呌莊之市况]  
　　昨日星期四爲元芳洋行輪值拍賣尺六元絨奉西緞羽綢紅布市布原布細布細斜紋竹布漂綢布洋標漂布等疋頭之期計各貨共排列六百六十二件計二萬八千六百零九疋比較前次多拍四十五件計一千六百三十四疋客帮則牛莊營口天津漢口汕頭厦門及長江内地等帮均到各有拍進所拍之價與上次漲跌扯計不相上下銀根雖鬆銷路並不十分暢達所拍市價見商情欄 
[昨日之金融市况]  
　　昨日現幣市價午前係七錢二分四釐七五午後收盤大七毫半至七錢二分五釐五有某銀行裝往汕頭厦門去路故比較上日漲六毫二五各埠到源不多三月底期洋價上午爲七錢二分五釐一二五收盤七錢二分五釐三七五交易寥寥四月半期無做開銀拆上午漲至一錢下後收盤九分現欵略有需要匯豐等銀行收欵五十萬兩 
[昨日之滙價與金市]  
　　昨日星期四大條近遠期均長三七五標金開　三百二十七兩先令弗動市面甚硬銀行賣出四月份先令價三先令三辦士二五至一先令三辦士一八七五買進爲三先令三辦士半至三先令三辦士三七五又賣出五月份先令價三先令三辦士一二五至三先令三辦士二五買價爲三先令三辦士二五至三先令三辦士三七五又賣出四月份美滙價七十二元二五買價七十二元三七五又賣出五月份美滙價七十二元買價七十二元二五又賣出四月份東滙價六六買價爲六五七五當時金價無甚上下後因市面較硬賣出本月份先令價三先令三辦士六二五四月份爲三先令三辦士半五月份爲三先令三辦士二七五買進本月份爲三先令三辦士七五四月份爲三先令三辦士六二五五月份爲三先令三辦士半又賣出本月份東滙價六五五四月份六五七五買進本月份東匯價六五二五四月份爲六五五以致金價最小跌至三百二十五兩二錢嗣因由某銀行買進四月份東滙若干鎊價六五七五又買進五月份先令數萬鎊價三先令三辦士四三七五後又因四月份先令銀行賣出爲三先令三辦士三七五買進爲三先令三辦士半故金價又回高至三百二十六兩七錢後至三百二十六兩三錢收盤 
　　午後標金開盤三百二十六兩三錢先令弗動市面與上午相仿銀行賣出四月份先令價三先令三辦士三七五買價三先令三辦士半又賣出五月份先令價三先令三辦士一二五買價爲三先令三辦士三七五賣出四月份美滙價七十二元二五五月份爲七十二元一二五買進四月份爲七十二元半五月份七十二元三七五賣出四月份東滙價六六五月份爲六六二五買進四月份爲六至七五五月份價六六所以金價無甚漲落仍爲三百二十六兩至三時外先令市面又硬賣出四月份先令三先令三辦士半五月份爲三先令三辦士三七五至三先令三辦士半買進四月份三先令三辦士六二五五月份爲三先令三辦士半至三先令三辦士六二五賣出五月份美滙七十二元二五買進七十二元半賣出四月份東匯六六買進爲六五七五是時有棉紗帮賣出期金以致人心大疲最小跌至三百二十四兩至三百二十四兩二錢收盤某銀行買進現金二三百條價三百二十六兩先令等交易頗旺今日雖銀行開現而金價恐仍未好昨上午東滙掛大半分而金價反跌所以近日交易頗難着手據業中人云金價尙恐繼跌云 
[友華銀行滙市報告]  
　　昨日友華銀行滙市報告云二十二日倫敦大條銀價近期長三七五遠期長二五紐約銀價漲至六角五分半倫敦紐約間滙價四元三角九分七五今日此間各國匯價僅美金長至七十元五角日金長至六十七元七角五分法郎縮爲七百七十五盧比縮爲二百五十一餘無變動今日開盤時市况頗活後漸堅定晨間英鎊成交價三月份三先令二便士三七五五月份三先令二便士二五其後三月份長至三先令二便士六二五四月份長至三先令二便士半此乃最高之價通日英鎊售開價三月份三先令二便士半四月份及五月份三先令二便士三七五美金售開價三月份七十二元二角五分四月份七十二元本日成交不多市况頗堅昨日中國在倫敦購銀倫敦與紐約市况均堅定 
[前昨兩日滬杭車運來之現洋]  
　　滬杭甬鐡路上海南站前昨兩日（二十二二十三）由杭州造幣廠裝來新幣二十萬元分裝四十箱係上海中國銀行十萬元交通銀行十萬元又松江順成運交上海順成現洋一千元以上兩日共運到現洋二十萬零一千元均運抵上海南站卸車 
[昨日風雪記]  
　　近日滬埠屢起颶風以致寒暖不常令人難測偶一不愼即感受風寒昨日淸晨大風又起其狂若虎至十時許且降極細之雪陽光遂亦稍歛約歷五分鐘雪止而風仍未息此種氣候實爲近數年來所鮮見也 
[大風之損失]  
　　前晚夜半時本埠狂風大作浦江停泊各船均未預防臨時加鐡錨加鍊亦無效果故風起之後浦江中所泊貨船如米船·麵粉船·窰貨船等走錨斷鍊者不可勝計米船之被水打濕者計有余三元·曹二官·汪慶生·陳良生·周玉林等十餘船昨日將潮濕之米售與糖坊爲數有八百餘石每石售價祗八元損失已屬不資矣 
　　南市米業公所因本埠大風暴驟起裝米各船行駛在途異常危險遂於昨日下午飭人調查據復所有南帮十餘艘均在龍華灣一帶抛錨避風惟船上器具略受損失米貨未遭風浪打没現各米客將滬上大風情形報告内地各埠米行矣 
　　又王福貴船裝載金姓客人之紅白糖桂圓北貨等開往嘉興交卸在南黃浦陳家行被大風傾覆船上各夥友均落水由緝私巡船救起該船隨浪漂至閔行由漁船將船拖至淺灘所裝之貨蕩然無存現王將失事情形報告貨主聞貨物損失有三千餘金云 
　　大風起於昨日上午二時所有停泊董家渡萬豫公義碼頭等之浦東川沙南滙周浦大團六灶等處往來上海之航船及鮮魚各貨等船均乘夜開行由白蓮涇港來往凡巳經出該港口者亦皆退回未進口者竭力趕至是以白蓮涇港内昨午共積停有六七十號到滬客人皆遶道浦東渡浦而至各航船至下午四時尙未開來均須俟風定始行開滬云 
　　南市小九華口長豐之房屋租與張姓及鐡路稽查員程某居住昨日上午五時其圍牆被風吹倒幸未傷人僅壓傷房内器具各物云 
　　滬寗路寗站所停之空車一輛被風吹至二里之遠撞壞分道當由站長報告工程處巳修理完好周圍草棚吹倒者不計其數惟各列車仍照常行駛 
　　滬杭甬鐡路因昨日（二十三）上午二時餘忽起大風其勢甚猛上下行各列車在途行駛均被風力所阻不能按照速率開行故前夜由杭來滬及由滬赴杭之一百十五一百十六上下行夜貨車抵站時均逾規定時刻一時許又昨日（二十三）由嘉來滬之一百零一號滬嘉區間車及由杭來滬之一百零三號特别早快車及下午之一百零五號二三四等慢車抵滬站時均逾規定時間至半點餘鐘其由滬開杭各列車到杭站時亦遲到三四十分云 
[胡家木橋大火紀] 草棚之害七十餘戶付之一炬 
　　閘北胡家木橋界邊一帶由江北客民搭蓋草棚前晚十一句鐘某姓客民家不戒於火頓兆焚如勢成燎原當經各段救火會立驅皮帶車馳往施救奈其時北風甚緊火勢猛烈致七十餘戶均付之一炬事後該管警區派警前往調查起火緣由復候核示又函云前晚十一時半閘北胡家木橋五區三分所對弄空地上客民王長和所住之草屋内因潑翻洋油燈起火其時風勢正緊霎然冒穿屋頂延燒左右隣草棚共約五十餘間由各段救火會到場救熄昨日王署員傳到起火人訊問一過判令交保候查 
[聯益善會之施賑忙]  
　　引翔鄉五區三分所地界胡家橋分水廟後物華絲織廠隔河草棚失愼釀成巨災幸美租界梧州路上海聯益善會急爲施振並調查得被火居戶七十五家計男女三百三十九名當即購就蘆蓆茅竹按戶分給俾資蓋搭棲身以免露宿該會又得報引翔鄉五區三分所轄境胡家木橋北雲成絲廠西首草房於三月二十二夜間十一時由王長福家起火延燒一百餘家該會亦即前往察看酌予施振又當時失愼後有戴茂昌之子十四歲及張桂榮年五十九歲因受火傷致死當由該會給材成殮厝於分水廟義塚按草棚爲害即去年邢家木橋大火可作殷鑑該會救濟果屬萬全尤望引翔鄉經理紳商起而從根本上辦理則更善矣 
[基督敎全國大會消息] 本埠基督敎會巳籌備歡迎 
　　基督敎傳入中華巳有一百十五年對於宣敎敎育醫藥慈善社會各事業積極進行目下統計全國除一百二十六縣敎會事業巳徧及一千四百五十七縣敎會及敎會附屬機關凡一萬七千餘處信徒及慕道友共六十一萬八千餘人敎堂八千八百八十六所職員二萬四千七百餘名學生共二十萬二千餘名醫院藥房共五百七十處出版書籍共四千四百餘種每年由西國來欵約一千三百萬元華信徒每年捐欵約一百三十萬元惟從前敎會事業多由西人爲政且派别分歧不相聯絡而近十餘年來則有兩種現象發生一自派别的趨重聯合的二自西人的變爲華人的藉此二種現象於是釀成本屆的基督敎全國大會該大會擬定於本年五月二至十一日假座上海南京路市政廳爲會塲代表一千人中西各半此乃表明華人與西人處在平等之地位以管理敎會之理業大會總題爲「中國敎會」意即建設中國本色敎會總題之下分爲五股第一股股題爲「今日的敎會」是要將敎會百餘年來之事業作一次總統計股長是漢口聖公會吳德施主敎第二股股題爲「明日的敎會」是要奠定敎會將來的計畫股長是長老會中中國議會總幹事畢嘉維博士第三股股題爲「敎會的宣言」是要表示敎會對今日中國的主張股長是中華歸主運動總幹事誠靜怡博士第四股股題爲「敎會的人才」是要爲敎會謀求合宜的人才以便敎會大發展股長是中華基督敎靑年會全國協會總幹事余日章博士第五股股題爲「敎會的同工」是專爲謀求敎會的聯合股長是倫敦會顧問議會總幹事施白珩牧師現在籌備業巳就緖届時定能收良好果效籌備處在上海昆山花園五號 
　　本埠基督敎會因鑒於斯會之重要己於三月十一號晚由上海傳道聯會發起在靑年會召集「上海基督敎歡迎全國基督敎大會籌備會」各堂選派敎友三人爲代表連同各堂牧師出席計到者四十六人公推會長沈嗣信牧師會副鍾可托牧師書記楊益惠司庫朱文瑞遂正式成立並公决歡迎事宜分六股經濟·招待·秩序·茶點·佈置·公佈·每股由每一敎堂選派股員一人由股員公推股長一人書記一人業於三月二十號晚借座老北門浸會堂推定經濟股長朱文瑞書記陳九峯招待股長黃家鐘書記桂德華秩序股長李迪雲書記張廷榮茶點股長蔡金聲孫子文書記黃志前佈置股長楊潤身書記瞿復初公佈股長鄭希陶書記楊昌茂並擇定今日下午五時半在靑年會開股長會議商籌各股進行事宜云 
[尉禮賢博士參觀同德醫學記]  
　　德國哲學博士尉禮賢居中國二十餘年研究漢學最精中土典籍經博士譯爲德文者甚多大戰以後人心向善博士所譯論孟老莊等書在德銷行極盛前年博士因推行東方文化及籌設中德文化編繹社之故曾返國一次在德國周遊列邦講演漢學極受歡迎前日返滬因春秋左傳僞經問題特請阮介凡君約黃勝白江逢治兩君偕往康有爲君處執經請益歷數小時博士博洽羣書康君非常贊許即席贈以所著春秋筆削大義微言考及論語注數十册而别次日由阮介凡張君勱兩君約往吳淞同濟大學及中國公學演講昨日復偕黄勝白江逢治兩君往本埠麥根路同德醫學專門學校參觀當由江黃兩君及趙啓華博士陪往正科預科各敎室聽講博士盛稱同德之精神云當盡力贊助此校俾益加發展繼參觀同德醫院各病室畢即由張敎務長及學監主任沈雲扉趙博士李梅齡博士等邀博士入席欵以茶點縱談中德文化同異約半小時盡歡而散 
[美人踢傷黃包車夫之緩刑]  
　　愼昌洋行職員阿姆斯特朗氏因踢傷黃包車夫被判監禁兩日請求免刑案昨晨由美法庭開審被告由維廉士律師出庭申辯大旨謂上海西人及西捕毆擊車夫之舉動日有數起被告偶爾犯之不應獨蒙其罪云云申辯畢副檢事辛特氏並未發言即由裁判官下諭中止實行被告之刑罰阿姆斯特朗氏已定期六日起程回國 
[致祭關岳之函知]  
　　上海縣知事公署昨致各機關函云敬啓者案奉松滬護軍使函開查禮制館頒行關岳合祀典禮以每歲春秋分節氣後第一戊日爲致祭之期本年春分後第一戊日爲三月三十一日即隂曆三月初四日應即照章致祭於是日上午七時在上海關帝廟内舉行由護軍使親詣主祭除派定分獻糾儀及陪祭人員另行傳知外所有民政外交各機關應行陪祭人員即請分别知照並希查照成案先期預備爲荷等因奉此除分致外相應函請查照 
[浙敎育會長赴美攷察] 今日起程 
　　浙江省敎育會會長許炳堃赴美考察敎育業定於今日乘南京號由滬出發昨日浙江敎育會副會長李俊夫會員孫廣三特爲許君餞行並研究浙江將來敎育上應採之方針請許君將考察所得隨時報告以便參酌云 
[靑夜義校委員會定期開會]  
　　閘北靑夜國民義務學校於年會時爲發展校務起見特舉孫道勝姜維良卞毓英任矜蘋顧馥棠余鵬余昻霄陶笑舫蔣夢芸陳勇三鄭緘三唐世昌馬愼餘蘇守恒朱昌利徐贊華林昌兆林樂生鳳錫贊兪斌祺唐范生諸君爲委員己由該校備函敦請於二十六日（星期日）上午十時開成立會將選舉職員分别辦事云 
[女子書畫展覽會之發起]  
　　滬上女書畫家鑒於近日國人漸知注意國粹書畫巳爲識者所引重苟非合集開會不足以資比較而求進步故擬發起開女子書畫展覽會每月借公共會塲開會一次現擬暫借城東女學爲地點候定日期再行布告出品人云 
[粹華分發行所開幕預誌]  
　　本埠粹華製藥廠創製配方藥水發行以來社會中咸稱利便近因推廣營業在小東門南首中華路設立分發行所以便南市方面之病家聞己擇定四月一日開業届時并廉價七天云 
[復旦同學會聚餐預誌]  
　　復旦大學同學會定於明日（星期六）下午六時假座四馬路倚虹樓菜館開春季聚餐大會藉聯情誼並請校長李登輝博士列席凡屬舊日同門均可臨時加入倘能携眷賁臨尤所歡迎云 
[龍華香汛與孤兒院]  
　　歷來滬上人士每於季春之月咸往龍華游覽古刹光復後該寺爲軍隊所管因之游人絶跡十載於茲矣去年經持住僧商之某團長遂又開放今春又屆香汛際此桃花盛放之候一般紅男綠女拜佛隨喜及結伴嬉春者定然熱鬧非常滬杭路局不日將添開北站至龍華之專車其盛况可想茲聞該處上海孤兒院擬趁此機機歡迎來賓昨該院職員潘石麟浦惠卿等積極籌備招待事宜並備食品茶點游客均可隨意　該院參觀以資憇息云 
[銀行學社近訊]  
　　中國銀行學社定三月二十六日（星期日）午刻假座香港路四號銀行公會開聚餐年會歡迎新社員並擬全體攝影以誌紀念 
[呆猪公司之餘波] 姚星耀膽大妄爲 
　　南市同記呆猪熬油公司抗違護軍使禁令私宰死猪在市混售業由何使將源大等七猪行判罰每行洋三千元撥充地方善舉在案茲悉案内尙有過付節規之吳巧福一名因未省釋乃有姚星耀者於日前手持某銀行長之信函特至軍署要求與吳一見何使因重該行長來函准其入獄叙談詎料姚自見吳後即至吳之家屬處僞稱業巳商妥不日即可開釋惟需用一切欵項須先支取二千元方能運動妥洽該家屬因一時未能籌措並未交給昨爲何使訪悉前情大爲震怒以姚不應假名需索實屬可惡故於前日令飭稽查處迅速查緝姚星耀到案究辦 
[鮮果業同益堂常會紀]  
　　上海鮮菓同益堂昨晚五時開當會到會會員四十八人已過半數（一）由正會長江子瑜主席（二）由幹事長周汝蓮演說其意凡同業須負互相援助之責（三）由來賓某君演說謂貴同業抵制某國蘋菓甚有决心鄙人實堪欽佩惟願各位以後常存决心互勤同胞以盡國民天職演說畢全體掌聲如雷（四）由書記員報告前次紀錄（五）由疏通員任友春報告本月由倪瞿兩君介紹新入會員六名各會員一致歡迎（六）由已故會員任友利之子根法致謝全體前日送柩之勞（七）由主席提議本會應速開辦義務夜學校凡同業子弟皆得入校肄業分國文英文兩科經大衆討論通過公舉籌備主任江啓發主辦從事籌備至七時茶點散會 
[麵粉公所議訂行規] 劃一出售價目 
　　義德堂麵粉公所昨假西門京江公所爲開會會塲召集南北兩市同業議訂行規以整營業故到者甚衆二時許振鈴開會公推王錦文爲主席何少芸紀錄（一）報告開會宗旨及向兩市同業接洽之經過情形（二）討論着手統一價目辦法公决再派員分派各同業婉言勸導遵照議訂價目表出售不得有私自漲落之弊一方面向英法美公廨呈請在案以維營業而昭愼重（三）總副董曁各職員相繼發表意見（四）請來賓陳春盈何滌塵兩君演說（五）討論公所進行事宜（六）議畢茶點散會 
[醬業公所增價] 舊曆三月初一起 
　　怡和堂醬業公所近因洋價日漲兌價加長同業暗受損失昨經會議定於舊曆三月初一日起門售各色醬油每斤增價二文巳通告各同業一律遵行 
[菸酒交易所解散拍賣]  
　　法租界公館馬路菸酒物品證劵交易所决定淸理解散曾經廩准公堂發封保存在案茲查該所生財器具業由法商某洋行訂定於本月二十五日（即明日）當衆拍賣届時由該管捕房派探前往起封當衆拍賣云 
[中央信託公司營業之狀况]  
　　中央信託公司係去年六月間發起組織完全投資性質近見其營業報告該公司自去年十月開幕至年終止營業未及半年純益金達十七萬餘元每股半年利息計洋六角二分半即合常年一分之率此次市面恐慌該公司絶無關係足徵其營業之穩健矣 
[亞洲建業公司派員估勘葫蘆島]  
　　葫蘆島商埠開標已展期至本年六月六日上海亞洲建業公司已奉命派員前往估勘該公司總理衛琛係美國治港工程專家曾任美國西亞得商埠全埠總工程司將來該公司除照例投標外尙有意見書提出以備政府採用 
　　尙有本埠新聞等轉入後頁 
雜評二 
[呆豬公司案之感言（無爲）]  
　　以呆豬名而宰死豬行欺詐妨衛生揆諸道德人情法理無一而可警察不能盡其職護軍使起而糾正之不可謂非近年以來稍快人心之一事也又如此次海軍大賭案警察之力不能拘捕而護軍使亦出而嚴辦之是皆足以飭風紀而益社會蓋處紛亂之世他且勿論第一處事當於人民有實益也 
 
 

Page 16

 
 
本埠新聞二 
[南市七浦路火災記共燒五六十間]  
　　昨日黎明四點二十分鐘滬城小東門北民國路腹裏七浦路五十五號徐元泰烏木店樓上不戒於火頃刻冐穿屋頂時適東北風怒吼火勢向南延燒無如街道太狹霎那間兩面着火各區救火會咸驅皮帶車火服等到場施救該處與法界毘連法公董局救火會亦派員駕救火器具到塲汲水灌救奈火勢猖獗不易灌熄直焚至五點三十分鐘始得烟消火滅是役也查徐元泰之外被焚者爲錢小記半夏陳皮店慶忻園浴堂張同春烏木桿店廣泰紙棧萬有餘烟紙店同泰蔴袋店億利洗染店萬興祥皮鞋店及住宅三四家民國路南至新昶泰止北至二十七號三層樓洋棧房止内部南至小弄口北至二十四號門牌止共燬樓房五六十間起火之徐元泰係保有火險銀數千兩被災各家咸詣一區二分駐所稟請故意縱火圖賠險銀等情楊署員飭派長警前往將該店主徐芳雲拘案略詰之下諭飭備文飭警將徐申解警察廳訊辦 
[乾坤和起火延燒]  
　　北浙江路七百四十一號乾坤和襪店昨晨四時許忽爾火起延燒七百四十號老虎灶七百三十九號盛記理髮號七百四十二號振興祥機器縫紉店當經各段救火會聞警各驅皮帶車到塲灌熄計共焚燬房屋四幢事爲該管捕房所聞派探前往詳查起火情形稟候核奪 
[洋涇鎭拘獲縱火嫌疑人]  
　　浦東洋涇鎭一帶近來迭次失火疑有匪徒縱火曾經洋涇市經董潘光賓函請二區二分駐所出示懸賞大洋四十元仍未見破獲前晚十二時西栅口内新康米舖後面稻柴堆上忽然焚燒濃烟四佈適有該處進修小學校長成輔卿由戚家吃喜酒回校瞥見鳴警當塲拘獲匪徒徐阿三一名解所經趙署員訊據稱向在董家渡搖渡近因患瘡失業來鎭尋友借錢不遇權宿過夜因冷燃火烘體並非有意放火並稱家住塘橋鄉十四團地方家有母妹等語諭飭押解警廳司法科訊辦 
[斜南路電車築軌近訊]  
　　華商電車公司原擬在南車站後門東段路面鋪築雙軌嗣因路面窄狹改在斜南路地方另築單軌一道業經開工鋪設下月一日當可工竣通車將來凡在老西門往南者即由斜南路經過如由高昌廟開赴老西門者仍由火車站前後門經過云 
[法界又獲懷械巨盜]  
　　邇來租界盜案迭見法總巡費沃禮每至晚間特派中西探捕至界内各馬路查察有無匪類身觀危險違章物品前晚（二十二日）督察員黃金榮偕同西探西丹納（譯音）曁特别機關探目程子卿包探李友生張金泉張炳坤曹義卿金成山等巡緝至西新橋街昇和里口於九點四十五分時見有李永秀趙鼎鎭等兩人形跡可疑上前搜查趙匪竟敢袖出手槍拒捕開放幸各探敏捷將兩匪一併拿獲並抄出實彈九響手槍兩枝以及電筒等件帶入捕房經由西探長盤詰口供據云伊等糾集大帮盜匪擬即晚刦搶因爲時尙早餘在某游戲場游玩等情該西探長得供後遂即會同黃督察員帶通班包探前往該游戲場查緝緣各匪聞風逃逸無從拘獲所有捕獲之李趙兩匪現由捕房嚴行收押候解公堂訊辦云 
[烟案牽出詐財案] 看守所丁不合算 
　　烟犯毛金榮因吸食洋烟案發由警拘送法庭昨日下午奉地方審判廳訊明判决罰金洋八元詎毛在押看守所時存有洋十一元除交去罰金外尙有洋三元竟被所丁詹世文呑没毛不服向索無着彼此衝突事爲門衛司法警察查悉所丁詐欺取財遂據情報告郭檢察官諭飭將毛金榮詹世文一并提案開庭預審屬實判詹世文收押毛斥退聽候究懲 
[製造儲烟具從寛免罰]  
　　法捕房捕頭查悉居民王昌生羅阿四高陳氏邇在家中私製裝儲鴉片烟膏之小錫盒有違禁令故於前晚帶同包探前往王等家中搜出錫盒等物連同王等三名一併帶入捕房昨解法公堂請究先由捕頭稟明前情詰之王等供認製造不諱中西官會判姑念初犯從寛免罰斥釋並諭以後如敢再犯提案究罰不貸 
[三人賣土罰鍰]  
　　法租界居民藍月記羅克源王永法等三人近日在家私藏烟土秘密售賣現爲探目沈德福偵悉以其有違禁令故於前日稟明西探帶同包探等前往各該處抄出烟土帶入捕房諭令交保候究昨日解送法公堂請究先由沈探目稟明前情並將烟土呈案詰之藍等三人同供認私賣烟土不諱中西官判着藍月記罰洋三百元羅克源罰洋二百元王永法罰洋三十元一併充公烟土没收 
[烟賭犯被逮]  
　　浦東高橋鎭黃某在家私設洋烟燈吃並開場抽頭聚賭明目張膽毫無顧忌爲該管淞滬警察廳六區二分駐所藍署員查悉於前日密飭長警前往將黃拘獲並抄獲一切犯罪證據并送警察廳訊究 
[客棧犯煙并罰]  
　　廣東路志新旅館主范友玉山西路新鹿鳴旅館主高福初福建路新通利公客棧主李植芝均因備設烟具容留庽客吃食鴉片烟被老閘捕房包探顯阿根姚錫　等查獲即將烟具帶入捕房稟明捕頭請廨出單於昨經顧探等將以上三棧主併傳至公共公廨經中西官逐一訊明判范罰洋四十元李罰洋三十元高罰洋二十元一併充公烟具銷燬 
[冒探搜烟之查究]  
　　北江西路三十四號廣東人鄭阿九家内藏有違禁之鴉片被外間得悉致前晚有華人兩名洋人一名突入其家口稱彼等係捕房人員前來搜查當在室内抄出鴉片烟膏兩缸烟具一副携之而去鄭以若　形狀可疑事後查係假冒捕房包探遂投虹口捕房報告旋由包探吳如熊江標經鄭根馮之指證拘獲案犯雷和尙一名昨晨傳同原告及證人將雷解送公共公廨稟明案情請究陸襄讞以此案關係治安亟應查究在逃人犯商之美約副領事諭將雷帶回捕房收押展期一禮拜查明解訊 
[六千元之串騙案]  
　　嘉德堂經租處指探劉金康曹以臣等串騙洋六千元等情由探將劉曹兩人先後提解公共公廨奉諭劉交二千元曹交一千元舖保候訊在案昨晨由廨提訊據捕房稟稱被告兩人無人具保仍管押捕房等語並據原告代表律師投案譯稱本案被告共有六人尙有四人未獲請爲展期云云被告劉金康亦延律師到堂代辯要求減輕交保經兪襄讞核供商之美丁副領事判劉改交一千元舖保曹仍交原保候展期研訊 
[掮運公會之呑欵案] 牽涉偵探猪頭阿福 
　　閘北掮運工會專代各木行雇工掮運起水木料前成立時一切手續由住居小西門之醫生毛某經手成立後議决工人得工資錢千文内提出五十文作爲善舉之用現經提出餘錢積存有一百七十餘千竟被毛某呑没並冒縣公署名義每一工人發給銅牌一塊亦取規費二元前日有工人周梓發黃金生查悉毛某呑欵情形前往查詢毛某竟串同某警局之偵探混名猪頭阿福者將兩工人私擅逮捕濫用職權經由該工會代表魯天莊業向地檢廳告訴昨奉黃檢察長批准飭察立拘毛某與猪頭阿福到廳訂於今日開庭預審矣 
[妓院遷徙不報告者停業]  
　　樂餘里妓女艶喬福祥里妓女玉梅淸和坊妓女高雅琴均因　調香巢未報捕房前日被專查妓院之中西巡捕查悉以其違章請廨出單於昨將該妓等之鴇婦金銀寳杜開華龜奴施全記併傳至公共公廨經中西官逐一訊明判金鴇與施龜各罰洋十元杜鴇罰洋五元一併充公執照吊銷不准再開違干提究 
[拆白黨誣詐姦拐]  
　　嘉定婦人王林氏偕陳阿梅扭控江隂人孫殿奎姦拐伊姪女陳阿固一案當經四區巡官李壽山在孫身畔抄出鈔票現洋四百餘元一節前日有孫百第具呈四區稱殿奎是伊之子近從家中私取洋七百七十元來滬由素識之三山婦人撮合與女拆白黨陳阿囡姘識化費銀錢頗屬不資近被王林氏串同陳阿梅訛詐不遂誣訴姦拐等情請求澈查眞相按律懲辦云云奉諭孫有第退去聽候偵查覆訊核辦 
[失妻尋妻得妻]  
　　蘇人夏金福住公共租界平橋路地方其妻浦氏於去年七月潛逃無蹤前日由夏在閘北漢中路恒德里二弄第一家將妻尋獲扭控四區該氏供認與吳阿林私姘不諱奉判還押候補提吳阿林到案核辦 
[董氏被賣印人案之傳證]  
　　夏世傑之髮妻董氏被人價賣與住居虹口狄思威路九百二十九號洪松茂烟紙店樓上之印度人某甲爲妻係由王吉祥與婦人李徐氏爲中夏遂控王等於城内官廳判决王等有罪而王等不服上訴於江蘇高等檢察廳經該廳偵查得洪松茂烟紙店主洪少亭係此案要證因備移文派法警來滬投請公廨協傳由廨出單發交哈爾濱捕房派探於昨晨將洪少亭傳案經陸襄讞會同美約副領事豫審終結諭洪少亭限三日内自投高等檢察廳作證 
[兩韓人身藏手槍被拘]  
　　前晚有韓人甲乙兩人身藏實彈手槍行經法租界大世界相近適爲法捕房偵探督察員黃金榮帶同包探目沈德福程子卿韓邦達等巡緝到來查見甲等形狀慌張形跡可疑上前盤問抄出手槍帶入捕房捕頭略訊一過諭令管押候查明詳情再行核辦 
[姚根發遭家不造] 庶母轉嫁給鋼圓三枚自覔生計 
　　四區崗警昨晨查見迷路男孩一口帶入區署經顔署長訊問之下據供姓姚名根發年十二歲慈谿人向住原籍父親姚蘭芳於兩月前病故母親又於上月去世日前隨庶母同來上海因庶母轉嫁他人臨行給與銅幣三枚令伊自覔生計云云顔君諭送善團留養聽候查核 
[浦東小工械鬥之昨訊]  
　　浦東老白渡日淸公司碼頭小工頭潘仁之與楊家渡靑口帮小工徐有才等因爭奪碼頭營業互相械鬥雙方受傷經警署押解地檢廳各情已誌前報茲悉受傷最重者爲潘仁之手下小工潘懷玉被木棍搗穿臘後額角等處孫二被刀劈傷腿部巳經片送普育堂醫治據醫生云孫二尙無大碍惟潘懷玉血出太多神志昏迷恐有性命之虞至行兇之徐有才馬蘭亭王占鰲葉　仁等一併收押候查明起衅情形再行核辦 
[吳淞鎭之路斃男尸]  
　　吳淞鎭西木行街越昨倒斃男尸一具年約二十餘歲衣服襤褸穿藍白布單褲兩條足上黑洋襪破碎無鞋不知如何身死六區警署得悉派警照料由劉區長飭地保瞿銀海報告　山縣署　日馮知事派委隨帶陶檢騐吏到淞騐得該尸因病身死填明尸格查無家族飭地保備棺收殮舁塚掩埋 
[懸賞購緝何書良]  
　　甬人何書良因私售顔料案發由公共公廨出票拘拿未獲昨日由上海總巡捕房總稽查處特發印刷面貌之通緝單飭探送至淞滬警察廳請爲飭屬一體協助查拿其文云爲懸賞緝拿事照得何書良一名寗波人業掮客年三十三歲身高五尺四寸身重一百五十磅面圓眼黑而小髮短中等身材面色帶黑在右面頰耳下有疤痕前住老北門内開明里茲因私售其主黑色顔色顔料八十六箱計銀二千五百八十一兩業由會審公廨出票拘拿在案因此合行通緝仰諸色人等一體知悉如有人將其拿獲者當由原主給予賞洋一百元儲欵以待仰各遵照須至賞格者 
[汽車夫一年内不得犯刑事] 一年外仍不必犯刑事 
　　汽車夫胡寳生私收平凉路四十八號某汽車行之車租洋五元被行主控由捕房昨將胡拘解公共公廨原告延高露玲律師代表陳述案情經中西官向胡質訊畢以胡侵佔罪巳成立應拘禁十四天姑念初犯從寛宣告緩刑着具一年内不得觸犯刑事結開釋 
[公共公廨訊案彙錄]  
　　昨日公共公廨民二庭由兪襄讞會同葡領訊理葡籍華人陳昌梅訴周桂松劉厚甫等抵押方單不贖案據原告代表甘維露律師稱被告係於前淸光緖二十六年二十七年分兩次以上邑二十五保一圖知字圩方單兩紙向原告抵借洋一千元按月照典起息算至本案起訴時止共計本利銀九千兩現在該項抵押之地價格步漲可值一萬數千兩云云並命原告上堂證明受抵情形被告代表律師遂詰問陳以昔年被告曾三次借齊本利向贖均遭爾游約掯不放贖意在呑没其抵押品陳答並無其事旋由兩造律師辯護數語結果改期續訊民四庭由關讞員會同英包副領事訊理（一）英商公平洋行訴靖遠街五十四號瑞記理髮店欠房租案結果限被告於三日内付淸欠租（二）克明洋行訴莫干山路八號發記積欠房租請飭遷移案結果被告交保限五天付淸欠租（三）趙四福延梁棣佺律師訴汪成德違背合同請追損失案結果改期再訊民三庭由張襄讞會同俄員儀君訊理俄人物力古訴義古拉代習而格欠洋案結果被告認欠屬實應還原告洋五百元並償堂費此外尙有俄僑訟案兩起未訊 
[誌謝]  
　　昨承吳淞同濟雜誌社惠贈同濟雜誌第五期一册内載關於醫工兩種專門論文言皆有物非空泛之論可比又承同德醫學專門學校惠贈第三卷第二期及第三期同德醫學各兩份蒐載文章要皆名家經騐之談醫界固當資爲參考一般人士未嘗不可人手一編藉窺醫學門徑焉合誌數語并鳴謝悃 
公布欄 
[江蘇高等審判廳]  
　　原庭判决姚趙氏等與姚介春等爲贖産涉訟上告一案（判决主文）原判除駁回上告人關於田畝部分之控訴外撤銷上告人等應備價錢一百千文向被上告人等贖回南字圩坐北朝南瓦屋二間其餘之上告駁回本案訟費上告人等負擔十分之八被上告人等負擔十分之二塗聯浩與儲馮氏等因贖田涉訟上告一案（判决主文）原判撤銷本案發還江寧地方審判應迅予更爲審判周滿生與李長懷爲嗣續涉訟控訴一案（判决主文）原判撤銷被控訴人在第一審之請求駁回本案訟費由被控訴人負擔以上三月十九日黄國華爲贖田執行不服崇明縣命令及批示抗告一案（决定主文）本件抗告駁回抗告費用由抗告人負擔李沈氏輿李品如爲田畝涉訟上告一案（判决主文）原判撤銷本案發還上海地方審判廳迅予更爲審判張金華與陳竹君爲贖田涉訴上告一案（判决主文）本案上告駁回上告審訟費歸上告人負擔以上三月二十一號 
[江蘇高等檢察廳]  
　　批示劉向氏狀悉候調卷核奪此批解輔成狀悉候令催丹徒縣知事依法辦理此批張向虎狀悉查該案旣經縣知事當衆騐明斷無事後竟聽告訴人迫令更換騐單之理來狀所訴殊不近情惟爾妻究竟因何被押姑候轉令原縣查明依法辦理此批江鄧淑蘭狀悉候調卷核辦此批以上三月二十一號 
[淞滬警察廳]  
　　批示一件趙桂華等批查該民等以藝糊口情極堪憐倘李秀富無故索費滋擾殊屬咎右應得如果該業定有行規則爲一業規約該民　縱無力　行亦應雙方妥商變通辦理仰即明白查復再行核奪所請給示應毋庸議此批一件姚鴻生批據呈合飛脚踏車行主藉索取車費用爲由突將爾子毆傷等情果如所呈殊屬凶悍性成有干法紀仰候傳案訊明移送法辦可也醫院收條一紙暫存此批一件倪成甫批呈悉案經四區警署受理仰仍前往該署聲請可也此批一件何敬生批據呈巳悉查本案業巳批飭程萬到案訊奪能否啓封應俟訊明後再行飭遵此批一件程萬批仰速投案訊奪毋延此批一件潘士俊批來呈巳悉查本案不屬於警察範圍以内仰速前赴司法衙門訴請核辦可也此批 
 
 

Page 17

 
 
常識 
　　（一）授稿本增刋者其科科家衛生法制道　經濟四項外增敎育料學宗敎市政雜錄問答六項其語　攻計　人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛 
　　（一）登載之稿酌定甲乙　種報酬甲種兩元乙種一元其　取酬者投稿時須　名　章　標題下（但署名不蓋章以不願取酬　）如登載一月後無人指摘其轉錄他稿者至隔月一日（陽曆）即可向本館取酬其領酬時之署名憑章須與投稿時同 
　　（一）問答一項專爲喜閱本增刋諸君實有疑義　便討論起見當擇要登載恕無報酬 
　　（一）投稿者如不願取酬或不願將所署之名發表者請於恕不作答 
　　（一）投稿登載時本增判得酌量增删其字句 
　　（一）投稿不登載者原稿恕不發還 
常評 
[統一會議] [  箴]  
　　統一國民之所人人贊同也借統一之名以分贓國民之所人人反對也 
　　我國民試思我國今日之不統一孰使之然者正以據有地盤之軍人違反共和之眞義各自伸張其權力以成各不相下之勢耳故無論何人有主張統一會議者我國民决無反對之理由但須先有犧牲其地盤之决心而後可有統一之希望否則先挾一强人從我之思想必仍至於各不相下或竟各固其地盤將全國之權利支配於數人之手以分贓之結果而得暫時之統一此後亦必仍至於火併觀於昔日之直奉合力以倒段今日之粤奉又居然合力捧段以謀統一覆雨翻雲之手段果以國家爲前提乎抑以權利爲前提乎我國民誠無從窺測其用意之所在矣 
　　杜子美有句云天上浮雲似白衣斯須改變如蒼狗今日之時局其浮雲中之蒼狗乎統一耶分贓耶當以發議者之能否犧牲地盤爲斷 
經濟 
[電力能增加動植物之生産力] [  養氣]  
　　今試執吾國終日勤劬經營田園畜牧之鄉農而語以電氣能增加動植物之生産力未有不瞠目直視莫知所謂者然在西人利用電力以助生物之發達而增進其家庭之富力則巳久矣 
　　西曆一七八三年有伯斯琅ＢＥＲＴＢＯＬＯＮ者始發明以電力助植物生長之理然信者尙少至一八七九年格蘭斗ＧＲＡＮＤＥＡＵ用鐡網阻絶空中電氣植物生長力大減乃證明伯氏之說不誤同時俄人倫斯屈琅於園中花房内偶爲放電之試騐花卉因感受電力異香艶色迥勝尋常且花蕊日肥果實日繁倫氏更欲證明其是否感電所致復取兩同種植物其一加以電力其一則否結果未受電者遠不如受電者之發達其後復經多人試騐而電氣有助植物生長之力乃成定案矣 
　　應用電氣種植之法布鐡線於地聯以鐡管鐡管插入地中約三呎更於地上列木柱以電鍍鐡絲之網布於其間自網中垂下若干電線距植物約數吋此空中地中兩種電線皆聯結於發電機上每日放電數次以滋養植物據歷來試騐在麥類可增加收穫量百分之三十至百分之四十他若稻豆甜菜玉蜀黍胡蘿蔔黄瓜番茄一經施以電力無不有良好之結果歐戰時德人於國内農産物所以能增加出産補充食料者亦多利用電力以爲之也 
　　電氣之增加生産力不惟植物爲然卽動物亦復如斯英之伯那爾得ＢＥＲＮＡＲＤ曾試驗於母雞之産卵箱中裝置電機通以微弱之電流使母雞感受平和之電力如斯數月母雞産卵之數較往時增加其未受電力之母雞則否近更施其術於他種畜産乃亦得同樣之結果焉 
　　電力於生物之影響誠非淺鮮願改良農業畜牧之新學問家一注意及之（乙種酬） 
衛生 
[防止遺精之良法] [  夢梅]  
　　金曩任沙田局測繪事時同事中有吳姓者夜臥必以褲帶繫一足一端繫腰間使所繫足屈若正角形然後安寢每晚必然異而詢之吳君謂余曰身本孱弱夜輒遺精徧歷名醫不稍痊可今春偶游普陀寺僧某觀余（吳君自稱）神弱問所病直告之僧曰易治耳乃告以上法試之果驗行此者數月於茲身體健康舊疾亦不復發矣余聞而奇之舉以告患病者試之有奇效不廢分文之良法同病者盍一行之較之妄求藥餌以求治者其勝多矣（乙種酬） 
法制 
[成文法與不文法之區别] [  吳子]  
　　成文法與不文法之區别世人大槪趨重法律之形式以爲解釋之標凖其稱爲成文法者乃指其記載於文書之法律其稱爲不文法者則指其不記載於文書之法律其實此種學說未足以爲區别成文法與不文法之標凖因不文法非完全不記載於文書之法律如習慣法判决例類多記載此種不文法焉故欲得成文法與不文法之眞正區别除以法律之形式爲標凖外尤當注意制定法律者之意思而依其意思以爲眞正之標準其立法者以創造法律之意思而發布者卽爲成文法其非以創造法律之意思而記載者則爲不文法也（乙種酬） 
道德 
[西言格言（二六七）] [  謝介子選譯]  
　　聚歛者即盜也（英吉利諺） 
　　好飲而貪睡必致貧（丹麥諺） 
　　能竊者能藏（英吉利諺） 
　　財産每爲人所嗜用而不知拒絶之（丹麥諺） 
　　汝其膝行火上乎（凱發）（ＫＡＦＦＩＲ） 
　　妒忌易造成許僞（莫醒鳩）（ＭＡＳＳＩＮＧＯＲ） 
　　有蒲葦處水必居之（英吉利諺） 
　　夫勒獲而婦儉守（意大利諺） 
　　德爲報惡爲罰（英吉利諺） 
　　惟愚人始迷於命運及女色（德意志諺） 
 
[美育新潮] 無審查出品 
敎育 
[告反對小學校用故事讀物者] [  吳研因]  
　　我國小學校學生讀物的内容都是所謂普通知識而且都是成人的普通知識文體是說明的叙述的非常乾燥無味因爲他不合兒童的心理和兒童的現在生活離開得太遠所以兒童不喜歡讀你看小學生把書抛在腦後讀了四年或六七年的書却没有一些喜歡讀書的習慣這實是從來敎育上的一大缺陷 
好了現在有一部敎育家提倡用故事敎小學生了商務印書館和中華書局也新出了許多兒童適用的故事讀物了併且有一部分學校自己也編了故事一類的書本敎小學生了這類東西很合兒童心理很可以引誘兒童多讀書多識字其實歐美各國的小學敎科書也大半如此早巳如此了 
　　可憐我國一般少見多怪的讀書先生們他們見了這種東西却大在的嚇了一跳說什麽這也算讀書嗎他們以爲小學生應當敎他讀裝滿普通知識的書的現在讀了什麽「天要塌了地要翻了」的故事怎麽不要驚異 
　　但是第一層我却先要安慰他說「先生且不要著急裝滿普通知識的是書記載連篇的故事的也是書」譬如以前四書五經是書後來的敎科書也是書一樣富敎科書初出現的時候冬烘先生們見了往往把頭一掉說這也算書嗎但是二十年來小學校裏究竟把這類他們以爲不算書的東西算書了這也有什麽方法去阻止他呢 
　　第二層我要對他說四書五經是聖賢的書不是普通國民的書是古書不是今書後來的小學校以爲小學生是未來的普通國民普通國民要知道些普通的知識不必讀什麽聖賢的古書所以不讀四書五經而讀敎科書了但是敎科書是普通國民的書是成人的書不是兒童的書現在的小學生雖說是未來的國民但是現在的小學生所讀的書却不可就將未來的國民所該有的知識的書給他讀好比孩子雖是未來的大人但在乳齒還没有長的時候不該就把魚肉油膩給他吃所以現在的敎科書我們以爲等於以前的四書五經了現在的故事讀物等於以前的敎科書了今後的小學校也一定要把這類書算書的也决没有方法去阻止他（不受酬） 
宗敎 
[各國宗敎制度之不同] [  劍芙]  
　　各國宗敎制度可區别爲三種 
　　（一）國敎制即定一宗敎爲國敎强制全國信仰而不許其信仰他宗敎是也此種制度古代國家及中世歐洲諸國皆採用之 
　　（二）公認敎制即保護國内二三有力之宗敎而與以特權是也此種制度美國首先採用法國最近亦採用之 
　　（三）政敎分離　即依信敎自由之原則不論何種宵敎皆平等待遇不干涉亦不特别保護之是也此種制度德奥及其他大陸諸國均採用之 
　　吾國宗敎問題殆不如歐美諸國之甚然約法旣許一般人民信敎自由則其採用政敎分離制度可無疑義也（乙種酬） 
雜錄 
[植物葉之捕蟲] [  謝澤民]  
　　有數種植物藉其葉之特别構造以捕獲蟲類消化吸收以爲養料與蟲之食葉無異茲述其大略如左 
　　以葉之閉合捕虫者 
　　此類中之最奇者爲捕蠅草産於北美之南部葉爲扁平形緣成剌狀每半片葉上有剛毛數個富感覺力每蟲類觸之則葉之兩半片驟起運動尋中肋急閉葉緣之剌左右交錯於是蟲爲所獲不能逃脫然後葉之表面分秘液汁消化蟲體吸收其有機物以爲養料又有名貉藻者産於池沼中浮於水面無根葉圖狀如車輪其捕獲蟲類亦由葉之閉合 
　　以腺毛捕虫者 
　　此種種類甚多其分佈最廣者爲日露草亦稱毛氈蘇産於山野濕地葉爲紅色其狀如匙夏開白花葉面多腺毛毛端有黏液輝映日光其形如露虫類觸其腺毛即被粘住葉向下凹腺毛羣向内屈捲繞蟲體由毛端分秘液汁以消化之又有名攫蟲　者生於高山之上綠葉紫花亦以腺毛捕蟲　　葉爲瓶狀捕蟲者 
　　此類最多者爲猪龍草産於南洋羣島葉端伸長爲捲鬚以連絡他物之上鬚端有瓶狀捕蟲器上有蓋蓋及瓶口皆有密槽瓶之内壁甚滑中藏消化液蟲類採蜜失足入瓶即溺死液中供其大嚼又有名狸藻者産於水中無根開黃色花葉有細裂裂處有小囊囊口有瓣膜内貯蜜汁外生長毛搖蕩空中以引誘小蟲蟲若排瓣入即爲所食矣（乙種酬） 
 
 

Page 18

 
 
   
 
