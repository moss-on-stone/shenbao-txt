# 1919 - 314 - 4916794

 

Page 1

 
 
   
 
 

Page 2

 
 
   
 
 

Page 3

 
 
時評 
[苦衷（冷）]  
　　靳對安福謂有不改提財長之苦衷安福語段謂有不能不反對閣員之苦衷何各有苦衷而又不能互訴耶以今日言爲人之苦無有苦於中國人者爲政府之苦亦無有苦於中國政府者故不必訴苦而人亦均知其苦也特以所苦在衷是有難言之隱而非世人所能知耳 
[命令]  
　　十一月十五日大總統令安干林晋給四等嘉禾章此令 
十一月十六日大總統令敎育部呈視學張渲呈請辭職應照准此令 
[專電]  
　　北京電安系由兩議長全院委員長秘書長謁段陳明國會同人對閣員問題所抱苦衷段令李田等自與靳閣接洽 
（十七日下午二鐘） 
北京電組閣暫停頓昨晚起又活動靳見徐表示全閣員有一否决卽辭職徐遣人語段請段勸安部勿把持王郅隆託病赴津李盛鐸劉恩格亦不赴兩院張作霖閻錫山趙倜等均電本省議員勿反對新閣安系内部已解體（十七日下午三鐘） 
北京電安福金剛某議員謁靳要求保證黨費靳云君等三百元一月可親來國院具領 
北京電徐派吳笈孫袁乃寛分向靳安兩面疏通無效安福仍執定吳炳湘内務徐儗命吳兼步軍統領以示團圜 
北京電王郅隆謁靳請加入安系靳答余係軍人未便入黨北京電京外各國體聯電政府請解散安福部（十七日下午二鐘） 
北京電靳電粤軍府請轉唐督收回發行金幣以維對外信用（十七日下午二鐘） 
北京電和局無進行岑陸來電多空泛語李純與陸榮廷陳光遠與唐繼堯較熟分任疏通 
（十七日下午三鐘） 
北京電徐樹錚陳毅五訐由院去電疏解（十七日下午二鐘） 
北京電院電陳毅外蒙取消自治宜速進行徐樹錚並無爲庫倫統鹽事勿誤會（十七日下午三鐘） 
北京電吳光新電告抵前綫查察各路軍隊皆贊同裁兵計畫十五日由漢回京（十七日下午二鐘） 
北京電陸錦辭呈已批准數日内將先發表（十七日下午三鐘） 
北京電劉鏡人請假二月先回籍徐勸速行（十七日下午三鐘） 
北京電英使擬赴青島考察（十七日下午二鐘） 
北京電兩湖將設巡閲使（十七日下午二鐘） 
北京電院電王占元聞駐宜王司令有向商會借欵説該軍餉按月發給不應向地方借餉究有無其事希查報（十六日下午二鐘） 
北京電王占元電我軍在巴東太子坪增兵説係南方誤聽揑報並無其事請轉軍府 
（十六日下午二鐘） 
北京電鮑貴卿電俄在中東路駐兵及招募韓兵事與霍交涉結果允撤退並取締解散 
（十七日下午三鐘） 
北京電外傳唐在禮將爲庫倫都護使説不確（十六日下午二鐘） 
北京電容代辦電美將於明年在哈佛大學設中國特科政府年出資補助（十七日下午三鐘） 
香港電寒日敎育會各校長聯合赴警廳保釋被捕學生由各生立悔過狀翌日警廳佈告勸勿再蹈覆轍並禁集會演説 
（十七日下午三鐘） 
香港電兩院林吳褚三議長曁議員二百餘人宣言不信任案主審愼改組案進行無可緩又謂軍府國會始終貌合現擬改組辦法以總裁攝總統職各部長組行政院向國會負責 
[各通信社電]  
　　北京電粤電岑西林已赴桂與武鳴接洽要政聞此行如無結果有不再返粤消息 
北京電昨安福派代表歡迎靳加入安福部以爲通過閣員交換條件靳僅允爲精神上贊助 
北京電東海因安福反對組閣昨又派吳笈孫袁乃寛分别疏通 
北京電政府電江庸慰留（以上十七日） 
以上中華通訊社電 
北京電裁兵委員會長仍擬段王土珍有副長説北京電參陸處擬電贊成裁兵各省區就地方情形詳籌裁兵善後辦法預備彚集以供會議時參考 
北京電靳態度强硬聲言閣員各單不能更動安福决議照原單萬難通過雙方極端爭持 
北京電頃又有仍提吳炳湘内務爲周自齊財政交換條件説但院中人云尙未確定（以上二十六日）北京電靳之組閣徐實與聞徐與國會有連帶關係外傳靳存犧牲新會之意不確 
北京電吳總監經院部慰留辭意仍未打消 
北京電王芝祥電告將由滬入川 
北京電國際航空委員會官制草案將提閣議兩督同意將於日内發表 
北京電張作霖電告長春交涉日本所提之第六條業由陶交涉員與駐長日領商妥鮑督及徐長到吉即可正式結束 
香港電莫督軍赴桂聞於省長問題有關楊永泰長粤勢將實現（以上十七日） 
以上中孚通信社電 
[里昻無線電（路透電社送）]  
　　十六日巴黎電巴黎與北境雪落不止巴黎現已雪深一生的邁當之五分之一查歷年官場紀載十一月降雪以此次爲最大氣候甚寒 
十六日巴黎電昨日匈京電稱匈牙利國民軍今日入都軍隊游行未遇格阻匈京人民誠摯歡迎視若得勝軍隊凱旋者然公署民屋皆懸國旗婦女於兵過時擲花迎之匈國主敎在國會前舉行感謝上蒼禮今晚匈總理將開招待大會 
十六日巴黎電據柏林消息國會審查戰事責任會昨日開會時前財政大臣希爾佛里克博士因不允直答審查員柯恩氏之問話被罰三百馬克審查長華默資氏不以懲罰爲然當場辭職代理審查長葛塞姆氏旋即無期休會 
十六日巴黎電土倫消息法國戈洛特將軍已業巡洋艦抵土倫軍港當下椗時機器室忽爆裂死三人傷數人受傷者當即送入醫院療治 
[中美新聞社電]  
　　法國之選舉觀 
十六日巴黎電選舉將於十一月十六日舉行爲政府運動重選之人四出奔走其惟一之口語爲（信任）與（作工）政府要人五六名連克勒滿抄愛來士及米來郎在内均曾演説其要旨爲一君等信任吾人因吾人已贏得此戰事）又謂目下大局中之弊害祇有（人人作苦工）又謂中流社會各議員倘至下星期尙不返院法國將陷入過激潮流之中獨有現政府能阻止社會黨人不變成過激派而造成一恐怖時代查此次選舉議院中分爲三派極右爲勞安爾派人數頗少極左爲社會黨約五十人中央則爲政府派今年選出之議員當有七百餘人因亞勞二州及巴黎即須選出一百餘人政府黨自稱可得四百人多數據深知情形之人則謂政府可得三百以至三百五十人美國商人對於法國選舉極注意因與税則事有關惟各黨及候選員目下均不表示鮮明態度故税則問題必須新國會投票後方能知其究竟倘政府黨而戰勝則可以惟所欲爲惟彼並未有約束亦未發表如何之諾言也目下許多大商業均暫擱起以俟下星期之選舉趨勢在法國歷史上政府黨請求重選以爲惟一之救國方法者此爲第一次至兩極端之黨現正以種種理由攻擊政府如謂不能供給巴黎燃料全國仍用糖劵菸草存貨已罄鐵路電報電話郵政均辦理不善及船舶缺少等均爲攻擊資料現料須開年後重選之政府方能表示其各項政策然後再行投票目下則法美間之大商業必須擱起也 
十日巴黎電沙杜爾太慰因與過激黨私通之故雖經巴黎軍事法廷第二次闕席判處死刑彼之社會黨人仍認爲本黨領袖沙氏友人謂其不久將回法國倘彼果回法則必須重審而前判作爲無效倘沙氏能於下星期晚投票截止之前到法則凡贊成彼之票依法國法律應爲有效故目下全國競爭選舉仍極劇烈社會黨人勃里松氏昨在馬林對農民演説曰（土地是你們的你們必須占有之再用不著邸第再用不著地主）暴動事曾有多起但未死人惟頭破血流者頗多均舁入醫院云 
十二日巴黎電法國婦人會會長薛格飛夫人今日發出一通告要求女子選舉權並主張絶對禁酒 
[美代表與和會之關係]  
　　十二日巴黎電美國和會代表團宣言將於十二月初起程回國致惹起非常之失望意法兩國均力請美代表仍留巴黎以待各項問題之解决英國與美國急欲清理和會各問題而將來未了之件交與各大使委員會或交各國外部辦理惟意法極反對和會於十二月初終止致留未了之事在巴黎之法意外交家均謂美代表之决計回國爲美國一種勝利之表徵美國此後對於歐洲事務可以不問美國希勞爾報之通信員言彼信美代表即行回國實係誤舉因以未了事件交各大使或各外部辦理必至遷延不决拖至數月或數年故宜有一最高會議設在巴黎處分一切事件美代表即欲回國亦必須留一全權代表在法辦理各事 
[中國之美債近情]  
　　十四日華盛頓電有人以中國現時財政困窘已極圖貸一欵舉中國以救濟之現因所有擔保品不能同意已經停頓 
十四日詩家谷電議借三千萬元於中國北政府之銀行團要求以鹽税及其他税源爲擔保日本財政家以國際銀團團員之資格提出反對謂該銀團前與中國訂約對於鹽税已有優先權云 
[美國近事記]  
　　十四日詩家谷電美國礦工代表及煤礦所有者協會之代表已允今日會見勞工總長威爾生議訂新工價合同以終止罷工之舉 
十一日詩家谷電威爾遜總統已批准一急要議案撥欵二百十五億金元以實行戰時禁酒及食物與燃料法令又撥六百萬金元作改良阿拉斯加鐵路之用總統身體日健故已被許辦理若干公事 
十四日科崙布斯電據星期三日之選舉正式報告哇哈哇州以六百四十八票之多數反對憲法中之聯邦禁酒修正案 
十四日紐約電星期二日紐約交易所銀條市價一元二角六分半墨幣漲至九角八分又四分之三 
世界路透電 
[和會近談]  
　　十三日巴黎電羅政府致文高等議會决議簽字和約不加保會 
十一日巴黎電英相喬治氏在倫敦市議會演説所稱協約國須由和會重與過激黨談判之言法國各界大爲震動與情以爲此種舉動斷難收效蓋過激黨非能以言詞平之也 
十三日倫敦電首相喬治氏今日在下議院宣稱現議不日召集國際大會由協約國閣員到會究慮和會所不能解决之諸問題俄事亦爲其一 
[英議會之問答　]  
　　十三日倫敦電今日下院出席人數頗多因議員咸欲聞首相如何答覆對於其市議會演説詞之種種責難也喬治首相略謂無責任方面所接勞兵共和國之和議協約國輒拒絶不理此乃有事實可證明者從未有人以余名義與過激黨代表接洽議和至於協約國應降尊與遇激黨接洽之説非余所贊同依余意見俄國和平不能由此而得也首相繼言俄國事局之困難謂大多數俄人之忠順變易甚速而省界運動如烏克蘭等亦使時事愈增複雜協約國之政策本在提倡開放俄國貿易然因有上述之困難商務開放遂爲所阻英政府對俄政策前已於四月間言之此後又經邱吉爾張伯倫一再説及即在今日政府仍無改變前旨之意政府困不欲荷財政上新擔負以助俄國但政府深知恢復俄國和平之重要欲改造世界當求俄國安甯今俄國現狀乃物價昻貴原因之一夫鼓吹過激主義不一其形式而物價昻貴則係一種危險形式也據現象觀之德國守舊派現方利用俄國之現狀以鞏固其在俄國各黨派中之勢力就人道言俄國内亂斵喪俄人生機釀成世界貧乏减少人類繁殖其應設法使之及早終止乃一極重要事此政府所以時常準備遇有時機可依據能適合民意且能造成憲法政府之條件以解决俄事者即願採取之也首相末稱如議院贊成則政府願與俄國討論之但目前尙非討論之時政府未與國會研侒以前决不採行新政策亦不使國家受有何種新約束云云 
[俄國戰事記]  
　　千三日倫敦電據確實消息宇登尼克將軍已於西俄挽回所遭之絶大危險惟該將本年已無再攻彼得格勒之望南俄過激軍沿廣二百哩之陣線從事反攻曾於多處大獲勝利惟有數處爲義勇軍擊退義勇軍刻方乘勝前進台尼金將軍報稱俘敵並獲戰品甚夥惟過激軍陸續由他處調兵助戰期償損失 
[世界航空談]  
　　十三日倫敦電斯密士氏偕其弟及餘人二由倫敦駕飛機出發於六小時四十分鐘内飛抵里昻此行擬飛至澳州以博澳政府之奬金萬鎊 
十三日倫敦電澳洲航空團中之陶格拉斯中尉以羅斯中尉爲副今日駕機由杭斯洛出發以傳澳政府之奬金萬鎊未數分鐘機器忽損墜落某果國兩飛行家同時斃命 
[各國近事記]  
　　十三日西班牙巴斯洛拉電僱主與工人之代表簽定關於廠主同盟停工之切實合同十一月十四日復將開工 
十一日巴黎電法人對於英倫誠摯歡迎法總統甚爲欣慰謂元首之受此欵待爲前所未有又白金漢宫宴會酬酢之詞尤足徵明法英兩國於慘戰之後所結之新連鎖實根據於眞正之同意密切之友誼政治經濟同一之思想云 
十一日巴黎電連日有煤運抵巴黎供給各工廠故巴黎煤斤不若前之缺乏 
[世界實業近信]  
　　十三日倫敦電有人主張爲改善美國匯率起見政府宜許現金自由出口並提高銀行利率但衆意此議未必能見實行聞取締投機事業之更有效力方法現已議定此後銀行不得借出債欵以供投機之用度投機者不致堆積食物等品壟斷市價政府債劵近日跌價殆因投機家以債劵不能抵押故將其賣出之故商部佈告允給准招集資本之執照此舉無異取消關於招集資本之種種禁例 
十七日香港電商會報告棉紗交易頗多下等每包由七元漲至十元上等價穩定到四千包銷三千五百包未售者三千包該價无定者一萬八千包 
生棉聞上等邦貢棉花售出二百包每擔四十元市面頗堅 
 
 
 

Page 4

 
 
   
 
 

Page 5

 
 
   
 
 

Page 6

 
 
[太平洋路透電]  
　　十七日北京電倫敦泰晤士報於十一月十一日載紐約通信員電稱與四國銀團有關之銀行家現信非俟美國財政部能爲先導以洋二十五兆至三十兆元墊交中政府以供解散軍隊之用則四國銀團不能貨欵與中國云云此説足以打銷近來各種謡言如徐恩元仍在洋上時而某報竟載徐在奉天之談片之類是也順天時報載稱徐恩元昨日抵津今日可抵北京抵京後或將發表關於在美談判之情形現信美國方面之墊欵一種無論是否出於財政部或阿卜脱借欵皆足爲美國加入新銀團之根據又聞日本今願依守中政府滿意之條件加入該銀團 
十七日北京電唯一報載稱周自齊已推薦葉恭綽爲財政次長 
十七日北京電華文報紙載稱政府今承認禁止鴉片之必要决議簡派專員查視各省官員禁烟成績十七日北京電政府答覆陳毅辭職書謂正待襄理取銷外蒙自治未便照准　 
十七日北京電馬福祥將軍建議以其軍隊由大同修築一路取道寗夏迪至阿爾泰由政府撥付經費十七日廣州電警廳長魏邦平已開釋關於先施案所拘之學生由校長擔保約束之魏不許公衆開會以防續起風潮警察已停拘報館記者蓋各報均不復載激烈之文字報界中人今仍有十五人在獄 
[公電]  
　　皖省桐城各團反對鹽斤加價電申報館轉皖六十縣同胞公鑒吾皖地瘠民貧鹽斤加價萬難擔負敝縣羣情憤極已電當道乞一致力爭以全民命如何聯絡進行盼詳細函覆桐城縣地方財政局公益維持會商會敎育會農會同叩篠印 
南京水利協會歡迎督會辦電申報轉各報轉蘇浙太湖督辦錢幹老會辦王丹老陶拙老公鑒吳越囗區兩省利賴得公主治無任歡迎江蘇水利協會篠 
舊議員反對購買意機電各報館鑒北廷賣國殘民全國今已覺悟乃怙惡不悛竟由意艦運來軍械二萬一千三百箱之多又允給張敬堯槍五千枝彈五百萬粒於此停戰言和時期明目張膽出此非與人民宣戰而何查北廷搪塞言和以誠意責人今所謂誠意者竟如斯耶萬乞全國人民一致電詰庶弭戰禍而全民命則人道幸甚國會議員王福緣何曉川董囗雲邢麟章何印川徐清和田銘璋韓榮桂張鳳九姚翰卿郭相維李伯萁沈殿三陶禮焱王謨王還龐金永昌王憲章于仲銓李希蓮眞印 
[國外要聞]  
　　英軍中婦女之去留問題　　中美新聞社倫敦通信云戰事告終後英國政府對於軍隊及飛行隊中服役之婦女仍擬留用一萬人不予遣散聞者咸爲訝異據官中人言此等職務非男子所能擔任故不得不留用婦女然不審此所謂職務者果爲何種職務此大可研侒者也查婦女服役之所分爲三種一在陸軍一在飛行隊一在海軍海軍中人數較少此三處婦女所擔任者爲料理庶務及書記之職又有所謂屬於工藝之事者其範圍亦仍不出上述兩項或益以駕駛汽車如是而已以言婦女優爲之事如烹餁侍應及理家固爲男子所不及今軍中之留用婦女是否即爲此項事務戰事初定尋常家庭中正缺乏能服役之婦女相助持家詎當此承平之世軍官等可高坐大嚼有女侍者爲之奔走伺應而令其家中夫人竟日獨理家事勞其筋骨與尋常作散工之傭婦等乎至普通書記職務婦女固以迅捷著凡無關重要之事尤能措之裕如然一入軍中即紊亂無次疵謬百出蓋軍中之事繁複非若輩所能勝任也今陸軍及飛行隊中均有表示將留婦女以理一切庶務海軍中則謂婦女可不必留用容於以後兩月中陸續遣散然婦人方面又作何感想亦願長留軍中服役乎溯其已往所事固多可取品行端方任事熱心能令軍人快慰赴戰其於軍中固有多少實效今戰事停矣社會百事諸待整理胥由婦女肩其一部分之重任今日社會中人咸以爲婦人在軍中初無所事惟軍人之跳舞會音樂會等時有所聞而如古郎惠末洛諸地亦常有軍人作網球之戲凡此諸事謂皆軍中婦女所主持幾無人言及其賢勞者計婦女之服役於海陸軍及飛行隊中者爲數殆不下八萬之衆尋常人家欲覔一女傭而不可得則不得不自作苦工爲日旣久怨尤自生社會之所以反對婦女於戰後仍服役軍中者良有以也吾人於婦女之願爲軍中服役亦誠有難解之處軍中所事旣忙工值又匪每日工作十四小時年僅得一百五十金鎊此數復時有短少核其實數殆不及一百鎊也至軍中女庖人所得尤薄年僅二十六鎊人家司廚則年得五十鎊至八十鎊易如反掌且其安樂閒適亦遠過軍中則又何樂而不思脱離乎或曰其所以不脱離者原因極簡單一則無所藉口未能告退或因所訂服役契約尙未届期亦有持旣來之則安之之義習處已久不願驟易生地者婦女之留軍中而不自去要不外此二種原因然軍中之蓄養此輩婦女實可謂一種糜費一則須有特别宿所且料量諸事亦仍須軍官爲之襄助如整理臥室治理餐具等事每婦人五須一軍官佐之而此八萬婦人復分爲婦人團軍糧隊等三部每部各事所事不相連絡於是設辦事處三司衣部三施醫部三凡此種種瑣事皆爲此八萬婦人而發生者何治軍當局之不憚煩若是也八月二號倫敦泰晤士報中登一論文亦頗以婦女久留軍中爲非謂此等婦女今但用以敎軍官跳舞爲軍中駕汽車而已敢問此等事果屬婦女應盡之天職乎總之戰時之婦女固已盡其能事在上者亦可滿足於心勿過事覊絆須知社會中對於此等服制服之婦女見之已覺生厭尙以從速遣散爲宜今者世界昇平干戈已息軍中似無需此輩婦女矣 
[俄德舊密約之發現]  
　　中美通信社譯美國孟尼脱報柏林消息云俄德兩國一八八七年六月十八日所訂之互衞條約在一八九六年十月十四日卑斯麥刋布之某項公文中曾略述之本年九月十二日經德國某報將該約全文揭載其中有秘密附約一件亦係在柏林簽字本約期限三年代表兩國簽字者爲蘇瓦羅夫伯爵及卑斯麥該約規定甲簽約國與第三國交戰時乙簽約國當守中立惟對法奥兩國開戰不在此例德國須承諾俄國於歷史上在巴爾幹半島所得之權利及在勃牙利與東羅馬尼亞之勢力兩國承認波士佛拉司及達丹納爾兩海峽之封鎖主義並防土耳其之反對附約規定德國當協助俄國在布加利亞設正式政府凡俄國爲防衞黑海入口及羅馬尼亞國之鎖鑰所出一切必要行動德國須承認之並予以外交上及精神上之協助云云 
國内要聞 
[法報論山東問題]  
　　主張求援於各國政府及國會中法新彚報論山東問題云華人心中似以爲歐美棄我蓋彼輩目繫條约簽字之前山東問題一切均隨日本之意願初時美國方面一若有所作爲者當時有走告華人謂美國斯等之騷動實由該國某某各參議員欲利用此以圖於下次選舉時推翻威爾遜之總統然華人終希望美國必能假彼以援助於必要時美或不憚拔劍而起保護中國一如其前此之攻擊德意志帝國主義然今日參議員樂紀氏主張修改山東一案之提議已歸失敗於是華人羣驚恐駭異以爲此實不啻不尊敬中國之明證而某某各政客乃謂一切均已失望不若速與日本相和善磋議爲得計竊以我中國諸友人若以爲外國政府對於中國各問題不大關心誠大謬也當四强國關於山東一案之决定洩漏以後吾人則著論序明英法二國如何乃能承認日本之特權日本如何宣言將舉山東歸還中國毫不損及中國對於山東之主權美國如何而信日本所言之眞實與夫四强國如何見意大利已離開和會列强或任日本亦蹈意大利後塵陷和約簽字於危險或承認日本用以表示誠心善意以及友愛中國之宣誓蓋中國問題歐洲各國固異常注意者山東問題及山東歸還中國一案吾人固常見其提出於法國衆議院中然無論何人對於是事均不過以輕描淡寫出之良以同時又有一更爲重大之問題在即批准和約是已批准和約不惟關係中國且關係全球而對於我法國尤爲重要也目下國際同盟會旣已成立中國惟有繼續發表其抗議不但將該問題解釋於各外交家之前且應將通告於各國國會由議員間接提出詰問於各大强國激動輿論使日本不能不守其誓言使國際同盟會諸會員不能不留心此種局勢但中國當知國際同盟會之開會或尙須時日旣開會矣卽應令其斷定何國主張之有理然苟有抗命反對者試問該會果有何法以制服之故吾人對於該會亦不可存一過甚之依賴心也故爲中國計尤宜直接求援於各國政府而間接設法由各國國會中提出詰問他一方面在國内則宜竭力之所能盡其國民所能有之和平方法且吾人尙信日本未必食該國諸大政客所屢次發布之誓言也 
[京華短簡]  
　　陸子欣八日自巴黎來電略謂徵祥自遊意大利瑞士遄回巴黎因途中感冒風寒舊疾復發延醫診治據稱須往徹克魯（譯音）休養十日方得恢復而所訂定之船今又正在修理之中故須至下月十一日始可啓椗歸國原定月底回國之舉當作罷論 
駐京俄使前因傳聞外蒙取消自治我國將在庫恰等處招募馬隊三營分駐蒙境各節謂與恰克圖條約有背特向外交當局提出抗議現聞此案已由外部駁復措詞極嚴大致謂駐兵外蒙係出於外蒙官府之迭次請求本國政府爲維持地方治安起見不得不然現在俄國不靖各國駐兵於俄境之内者極多對本國駐英外蒙提出抗議何不對於駐兵俄境之各國先行一一抗議乎且此項消息旣非得有領事之報告又非見諸本國正式官報貴公使率據傳聞之詞以相詰責本國政府殊深詫異云云 
新疆督軍楊增新對於移兵屯田向持反對態度前以轉據吐魯番名義電請緩行兹又於佳日拍電政府聲稱又據土爾扈特旗公民聯名具呈請予轉請停議其理由有五不可要點如下（一）該旗無地可墾政府此種主張不啻增加亂民新省現在遍地哥老會匪即爲前此移兵之結果（二）該旗土著爲纒回蒙哈雜居平日已不相能如加以漢族軍人恐益主仇視（三）本省軍餉已不能維持現狀客軍來此軍餉無着尤爲鉅患（四）當新省有事時（似指俄亂而言）不聞中央派兵援助今無故添派軍隊徒增本省負擔（五）現在荒熟兩項地畝俱有游牧界限若由此中提出官荒其丈量手續旣非指日可期且辦理不善尤足擾害閭閻云云蓋楊亦素持大西北主義故不願他項勢力侵入也 
八年度預算案十三日通過新衆院後即由該院秘書廳將議决各案趕速製造限於本星期内咨送參院聞新參院方面已定於下星期（十七日起）開始討論其討論方法擬省略審查手續即將衆院議决案爲藍本用續會方式予以通過預計兩星期定可蕆事 
意國飛機十架將由羅馬經過日本駛入華境其預定行程大致先至廣東番禺縣以鹽蕩爲停泊地次則飛至上海再從上海飛至北京借南苑航空學校爲停泊場業由駐京意使通知我國當經外部轉請陸部電知粤省當局查照一面并飭航空校長厲汝燕與使館人員預爲接洽整備一切 
[新衆院修改八年公債案]  
　　債額五千萬元以鹽餘爲擔保　　十三日新衆院開會議民國八年國家歲出歲入總預算案（自歲入臨時門繼續開議）當日開三讀會無修正主席以全案成立　日咨送參院付表决贊成者多數解樹强請議八年公債條例案議至第五條以鹽務税餘欵作抵一項汪然吳得祿等反對以爲抵押不妥與克希克圖等爭持未得結果而散兹將該院財政委員會審查報告書曁公債條例錄後（審查報告）民國八年公債條例一案承准大會交付本會同預算委員會合併審查曾經預算財政兩委員會開聯席會議因財政委員會不足法定人數由預算委員長通知審查八年預算之結果歲入歲出不敷之數爲五千萬元擬即以五千萬元暫定爲八年公債債額其條例各項由財政委員會自行開會審查之現經本會同人審查對於此案大體尙屬贊同其修正之點厥有四端（一）債額五千萬元旣經預算委員會通知自應將原案第一條債額二萬萬元改爲五千萬元暫作標準如大會對於預算全案出入數目有變動時此項債額五千萬元亦請大會注意修正（二）債額旣改五千萬元則原案第四條還本年限似應縮短本會同人意見僉以第六年起還本分五年還清爲較適當是以規定第六年起每年償還債額總數十分之二至第十年爲止（三）原案第五條以國家田賦收入爲此項公債之擔保品預算委員會極爲反對本會同人深表同情且此項債額旣經改小則擔保品更應隨而改指兹經本會援照政府前次公布八年公債條例辦法指定鹽税餘欵暫作擔保如政府以爲有較此妥善之擔保品出席大會聲明時應請大會注意修正（四）原案第六條本會增加一項前項實收本均用現金同人意見鑒於元年公債價格之低落實受鈔票停兑之影響兹爲鞏固八年公債信用起見特增此項均用現金之規定以上四端本會同人意見全體一致當即根據將原案條文修改如下是否有當仍候公决（財政委員會修改八年公債條例案）第一條政府爲補助預算不足起見募集公債以五千萬元（原案二萬萬元）爲額定名曰民國八年公債第二條此項公債利率定爲按年七釐第三條此項公債以每年二月二十八日八月三十一日爲給付利息之期第四條此項公債自發行之日起五年以内祗付利息自第六年起用抽籖法每年償還債額總數十分之二至第十年爲止（原案總數十五分之一至第二十年爲止）全數償清前項抽籖於每年八月底在北京執行其抽籖辦法另以部令定之第五條此項公債以國家鹽税餘欵（原案田賦收入）擔保每月另由財政部籌備專欵撥交指定之銀行永遠存儲爲備付本息之資金第六條此項公債按照票面每百元實收九十元前項實收及付息還本均用現金（此項本會增加）第七條此項公債槪不記名其有請求記名者亦可照辦第八條此項公債票額定爲五種如左（一）萬元（二）千元（三）百元（四）十元（五）五元第九條此項公債之債票及息票自償本付息之日起除海關税務外得用以完納一切租税及代其他種種現欵之用第十條此項公債得隨意買賣抵押其他公務上須交納保證金時得作爲擔保品第十一條經理此項公債人員對於此項債票如有損毁信用之行爲依照妨害内債信用懲罰令分别懲罰第十二條此項公債每届還本付息十五日以前由財政部呈請大總統特派審計院審計官二員稽查債欵賬目並檢騐還本付息之欵每届抽籖還本之時亦由審計院審計官會同財政部長官監視一切第十三條此項公債經售債票及還本付息由中國交通總分各行及財政機關曁政府委託之各官署銀行殷實商號分别辦理第十四條本條例自公布日施行 
[廣東改組案之近勢]  
　　恐將無形消滅　　改組軍政府案起草委員會日前將起草改組大綱通過後條文尙未議及昨七號該起草各員又在大沙頭開會亦祗再將已通過各大綱重行覆按開會約歷兩小時間即行散會而石行會館政學系人因日來迭接陸榮廷譚浩明等反對改組來電更爲得意謂務須將改組案從根本上打消蓋彼等認定陸譚諸人爲桂系首領一有此種電文即可調和各桂籍議員之感情故該系人物近日勢力復見澎漲又聞該起草會委員共二十七人辭職不就者已有十人以外近二三日委員之赴會出席者竟寥寥數人因此數日未能開議以致起草一案頓形停滯昨據某議員云此事係受各省來電之影響因對於改組軍府案各省各軍之來電多屬反對其贊成者僅黔軍總司令王文華等二三人惟王文華於實力派中勢力極微薄起草各員預料無論若何主張亦决不能見之事實因此不免心灰意冷也又一議員云非常會議之在廣東召集原爲孫中山發起各議員聞風隨來者咸本護法而來詎不旋踵而議員兼職者更僕難數以致元帥府隨之摇動其時改組之聲與堅持之狀不亞於現在而元帥府旣無武力復受改組之攻繫孫氏不得已退居消極地位以讓賢者曾幾何時今又有改組之議發生自此問題提出以來雖云通過事實决難實現因今日之軍政府與昔日之元帥府不同而情勢又不無略異此爲改組難成之絶大原因且邇來各路總司令來電對於改組一案多重實力其良劣比較不以人的問題爲然且贊成與不主張者相去幾十之二此改組難望實行之明證也故各議員雖積極進行而結果已可想見如不信任案已無形自滅則改組案之前途可决其亦猶是而已 
[莫榮新之赴桂説]  
　　本月八號晚十點鐘督軍莫榮新乘摩托車直出長堤即轉乘通海兵艦開行他往據外間傳説有謂莫氏此行係赴廣西謁見陸榮廷面商要政者有謂赴某埠見某要人者然因其事甚秘密究往何處現在尙無確切證明以情勢測之則赴桂一説較爲可信又一函云各路鎭守使司令各官近擬爲莫督軍補祝壽辰業已陸續抵省而省中僚幕紳商亦紛饒禮物準備舉行有不能制止之勢惟莫督仍執意不允舉行聞已於星期六晚離署出巡西江防務或便道赴邕一行藉避繁囂云云究係何往容俟續聞 
[舊國會之制憲問題]  
　　制憲經費已有著國會因制憲經費問題曾函軍政府伍廷芳商議一切兹得覆函云昨奉手示並彭君占元等來電藉悉湘局近情實深感謝兹接參衆兩院咨文略以敦促各員來粤制憲請加制憲經費等因當經政務會議討論正擬照辦頃閲報悉定十一月十八日開五十九期憲法會議昨經岑總裁提議制憲經費預計三十萬元除向由運署撥付十七萬外其餘十三萬即由軍府指撥憲法會議開會後如數撥付約計三個月制憲元畢共需三十九萬元擬卽由關餘項下照付經衆議决通過順此奉聞伍廷芳啓十一月三日又軍政府正式咨明兩院云爲咨行事民國肇建八稔於兹國會兩被摧殘憲法至今未定薄海内外望治喁喁近者貴會議决訂期開會賡續制憲慰億兆蒼生之望立萬年不拔之基計無有善於此者惟制憲期内人數較多經費較鉅每月計需三十萬元除由兩廣鹽運使按月額撥之一十七萬元外不敷銀一十三萬元約計制憲期限三個月共不敷三十九萬元軍政府爲尊重國會促成大業起見擬自制憲之日起按月由關餘項下凑撥一十三萬元共撥三十九萬元以應急需而重大典相應備文咨請查照此致參衆議院政務會議 
國會制憲經費旣有着落現一部分議員均主張速開憲法會議以完成制憲大業而認近日政潮中之改組軍府等案非當務之急憲法促進會旣於東國開會討論進行事項議决辦法六條於前日通告兩院同人昨衆院議員董慶餘等二十六人又上兩院請速開憲法會議書云立國基礎最重憲法西南護法軍興志在保護法律法若未定本易動移我國會同人集會廣州計將兩載窮源探本扼要之圖首先制定憲法爲根本上解决始因同人奔走國事漸致法定人數不足制憲目的因而中梗即國家根本大法幾如大厦將傾風雨飄摇護法前途剥膚痛切本七月間東園開兩院議話會設法維持爲護法計爲救國計函電交馳代表分往上海京津招待議員陸續到齊原抱尅期制憲宗旨以促進行按參議員額二百七十五名三分二爲一百八十三名近閲報載議員未離粤者一百二十八名招待領川者七十一名統共百九十九名似此已越制憲人數按衆議員額五百九十七名三分二爲三百九十六名閲報載未離粤者三百三十二名招待領川者一百七十五名統計五百零七名尙有桂湘滇黔川閩粤各省未經滬上直接抵粤者間有抵粤而尙未赴秘書廳報到者絡繹不絶亦源源而來現法定人數已足自當决定期間開議制憲事業爲惟一之前提此届發生廣東鹽運使改換問題或議改組政府或議不信任主席總裁議論紛紜無非維持國本至意竊以爲改組政府在現時狀况已非必要而在事實則窒碍難行對内對外似宜速定憲法庶足扶植國本以定人心參衆兩院均負國人囑託之立法機關同人等各宜爲國民代表天職公决速開憲法會議促成制憲權輿一面咨請護法政府各總裁認眞任職凡百維新勿稍奉行故事致啓衆議沸騰現國會議員人數已足法定倘再遷延時日或又星散他往制憲之决心未定護法之結果難成今爲天職計爲救國計亟宜提前立開憲法會議協力同心以定大法而慰民望管見所及敢掬愚誠卽候南院同人公决 
[汪精衞過港時之談話]  
　　汪精術君於七號下午附法郵船士芝斯抵港時有馮自由古湘芹鄧鏗胡毅生陳融黄强金章諸人在碼頭迎候登岸後同到樂陶陶酒樓宴叙該輪於八號下午出發汪君即搭原船赴滬並未往省查與汪君同舟者有蔣作賓葉恭綽玉景春及上海神州女學校長張昭漢女士等多人鄂軍司令李書城先期由省到港聞爲接蔣作賓而來是日梁士詒親到船上接見葉恭綽葉爲交通部極重要之人物此次親赴歐美賓與新舊銀行團極有關繫聞將逗留港中與梁氏商榷該系種種進行然後北上據汪君所談法國人士對於西南各省起兵之原因绝不明白多誤解西南起兵純爲反抗對德宣戰於數年來經過之護法事實茫無所知自經李石曾及汪君到後始將西南護法之本旨及詳情次第宣布而歐人對於亞東之大事始漸了解現時法人對於西南政府之誤解已較前逈殊矣至於近日提議要求列强退還庚子賠款問題法國政府中人多表同情惟其中尙有困難問題與美國不同美國於收到賠欵後絶未支用故即以全欵退還爲派遣留學生之用若法國則早已將此欵編列預算指定爲安南政府行政費若以之退還中國非改造預算不可因此各事務官及殖民地官吏願持異議非設法疏通殊不容易又法國經大戰後北部因兵燹之餘寸草不生人民窮極元氣不易恢復日惟設法吸收外人投資法郎價值絶低識者皆謂四五年後金融方能復原然亦吾國派遣留學生之好機會因法郎兑匯低落有港幣五百元即可足一年之學費也 
[福建烟禁之前途]  
　　去年閩省以南北軍興之故不暇顧及烟禁上下游各屬如福清蒲田永春同安馬巷南安惠安等縣罌粟遍野種户多獲美利而收費庇縱之軍官及鄉紳亦大有所獲今年下種時間各縣鄉民駕輕就熟播種尤多李培芝督軍雖曾飭屬查禁三令五申然月餘以來惟見密邇衙署之城邑内外間有官吏派警洗除而鄉村之地烟苗日長未聞有何設法如本年烟苗仍蹈去年覆轍則外人必有責言以故閩中一般人士頗爲注意現届下種時期將來能否不如去年之按地收費官商包辦則尙未可知也 
[河南之税務談]  
　　開封消息云日昨（十號）午後三鐘趙兼省長在省公署招集省議會全體議員討論修正河南省徵收統税章程及修正施行細則磋商約兩小時之久始有頭緒其主要之點係將財政廳原定章程煩苛之處一律删除并將必需品與土貨之應行提倡者税率格外減輕改爲值百抽一五其餘通行貨品仍照百分之二五抽收大約此次修正章程必可通行無滯聞俟將此案咨交議會議决後卽行飭知各統局遵辦矣 
昨省議會致參衆兩院電云查國地兩税劃俀辦法以百三十分之三十劃歸地方通令全國遵行在案豫省地方税應得三十萬元屢經敝會咨請省長向財部力爭撥還地方乃財政部竟將地方税應得之欵一再編列國家歳入預算欄内久被侵占殊非事理之平頃聞國家預算現正審查務懇貴院主持公道查照劃分撥還地方庶法理人情兩相符合臨電籲懇無任盼禱 
[紀山西之學術研究會]  
　　本月十日下午五鐘學術研究會在軍署開會閻督曁各長官各聽講人員相繼入座由崔可之君出席講經學標題爲（述詩）略謂聖人删詩而存三百一言以蔽之曰思無邪欲學詩者學詩人之用思緣事以曲達因人而善易因世而適宜不可以文害辭不可以辭害志作詩者之思可藉此以傳之學詩者之思可藉此而循入之不必盡拘風雅頌爲體比賦興爲用風雅頌爲經比賦興爲緯讀盡三百授以政而不達便四方不能專對則其無得於詩無得於思也可知有如論語所引唐棣之華翩其反而豈不爾思室是遠而子斷以未之思也夫何遠之有人能由三百之詩以研究其思復由三百篇之用思以應天下之事物無往而不得其思之正無往而不得其思之效即哲學家所謂人必有思想而後有希望有希望而後有作爲有作爲而後有事業有 
 
 
 

Page 7

 
 
事業而後有果效此乃人生自然之層級其始皆源於思其終皆成於思故夫子常詔門人曰何莫學夫詩爲其興觀羣怨均可於詩求之奚容沾沾於一字一句一篇一章而必曰此以賦直陳者此以比旁證者此以興引起者要皆以思通之萬狀萬變無不可於思會其原達其委也易之爲敎無方無體詩之益人亦安可以方體拘之詩雖有三百之多不僅作三百之用聖人所以雅言夫詩令人深致其思也子貢因論境而悟詩子夏因論詩而悟禮眞能不拘拘於語言文字而能妙三百之思者聖人所以能用天下之人能用天下人之心能用天下人之思也有聲之詩曾言自西自東自南自北無思不服往事有然今之爲政者果能善用天下人之思如周公思兼三王以施四事禹思天下之溺者稷思天下之饑者伊尹思被堯舜之澤者亦止思力之過乎人人與孔子敎人學詩開其思之路愼其思之方妙其思之用所由引魯頌以蔽全詩可見詩由思作學由思入美與剌皆爲我用不至貽雖多之誚矣講畢復由鄧初民君就前次所發表之致亡原因與救亡方法再行陳述大旨謂前次所述致亡原因由於少數人之人心太壞救亡方法在改造人心而以人心爲基礎築國家於其上其要點有二（一）在按中國國體國情改變政治制度（一）在整飭財政爲救亡入手方法蓋立國之道不外於兵與財此次靳内閣之組閣政見首言裁兵亦即因財政支絀之故而發生至財政救濟方法不外開源節流節流一方面首在裁兵並爲謀安揷方法次則裁撤駢枝機關與裁汰冗員開源一方面則首在整頓田賦實行清丈並辦所得税及相續税但各種辦法一時未能實行實行後一時亦未能收效均尙在不可預知之列末復就日本國民負擔外債額數與吾中國國民負擔外債額數兩相比較謂各國無不負有外債但能以外債從事生利事業則何患乎外債吾國所借外債均用於兵費行政費各種消耗事項故日見危亡云云講演畢時已不早遂宣告散會 
十二日下午五鐘又開學術研究會由王猷丞君講演工程首述（靜水學）言明合力壓力之要次述（流水學）言明壓力快慢高低之故並河流渠工所宜採取方法末术（水力機學）以中國發明爲最早如水磨等是但所用水力只能用至百分之八或百分之十五而現在各國所採行則用至百分之七十或百分之八十五相形見拙是宜亟爲謀改革之法至其作用約别爲三（一）種憑高力作工（一）種憑速力作工（一）種憑壓力作工吾國僅知高力速力之用壓力一層則不多見云云講畢卽散會 
[贛人反對弛米禁之激昻]  
　　江西各界反對米商運動弛禁曾於昨日推舉代表晋謁軍民兩長陳述不能弛禁之種種理由今日（十五）午後一時各界代表錢志銘學生代表郭偉烈段家璵女界代表金士鈺許貞卿以昨謁財廳長未遇特又約同前往至時適楊廳長又赴省署當由傳達導至大花廳靜候至三時楊始返相見楊先聲明昨因赴菊花會失迎爲歉代表等即陳述來意楊云此事之關係及諸君所述各情均爲民食起見鄙人深爲感佩惟米商來呈亦頭頭是道反對實有難言今幸諸君賁臨不妨先將不能開禁理由就法律事實上大家研究研究以便轉達上峯核辦錢代表云米榖原非販運違禁物可比應去法律而論事實蓋米爲民食所必需若官廳徇米商片面之請遽准開禁不但影響民食且恐有關治安况請求開禁米商僅撫州一屬足徵係一部份之私利兹事全局攸關總以顧念民生維持大局爲要楊云咱們今日會晤諸位可勿以官僚目我鄙人未任理財職務時亦嘗辦社會事深悉共和時代以民爲重言次錢即續云夙仰廳長熱心社會楊又云此次米榖問題論貴省商情出口禁口本屬恒有今惟因時事潮流　顚播遂致有此支節就敝廳言雖曾接許鏡藻等之電禀亦仍未核定外間説官廳已准米商請求實無此事惟將來如何辦法尙須調查全省米榖弛禁後能否夠維民食爲斷錢又云同人今日謁見廳長原欲得官廳明白表示現外交問題尙未解决贛人士稍有心肝尙須極力提倡國貨何物米商竟敢貪利忘義運動弛禁此爲各界反對弛禁之目的楊云設使贛米不運上海流出東洋僅運濟京津可否代表云此層猶有陳述當學生會呈請官廳禁米時曾有兩種條件（一）愛國目的不達不能弛禁（二）米價逾四元一石不能開禁現自夏間禁米以來市面米價不但未見跌落且逾出四元由此亦足徵地方早晚兩稻不豐之一斑楊云據聞販米出口者多係鄉農脱貨求財並非大米商錢云此層廳長稍有誤會蓋地方鄉農收榖除大農户已陸續發賣外小農户則僅夠一家一己之食安得有餘榖出售况此次請求弛禁者純屬大腹賈並非農民足徵此舉乃少數商人所爲楊云諸君熱心公益固堪欽佩惟一方請求弛禁一方竭力反對誠恐激生事端矧諸君與米商多屬桑梓總宜思出一調解方法萬不可結成惡感金代表云是否激成事端同人雖不能預料惟此項責任希望貴廳認明公私權衡輕重爲民分憂楊云昨日又接撫屬米商遞呈一禀请求本廳查照三年間核准臨川局部米榖出口辦法施行惟敝廳案卷前因失愼諸多遺失剛纔鄙人見省長正擬調此項檔案來廳研究 
出尙希通知同人參考能否適用楊廳長云諸君有事儘可隨時往來鄙人無不歡迎次又述及商會否决開禁突又推翻前案楊云在舊商會法南昌總商會可代表全省商會現在新訂商會法各屬僅能管理各屬商務故該會二次提議以上次否决係指南昌一隅而言某代表示據貴廳長所云則軍民兩署對米商請求開禁批令南昌商會核議豈非違法而使之代表全省商情乎楊云論此事均有錯誤現敝廳已接到商會復函均屬不負責任之語我嘗言滿清之推翻及共和政治之腐敗均由於不負責所致現任該會復函敝廳已飭科擬稿呈請軍民兩長核示矣時已五句半鐘各代表遂興辭返遇並約十五日往謁督軍 
今日（十四）學生聯合會爲反對米榖弛禁事特由該會敎務部長王貴實行組織游行演説團俾工商勞動各界皆知此次禁米問題實與吾儕小民生計大有關係並一面由和界聯合會職員將印刷之白話傳單親自上街散發該會演説團員由會出發上午十時卽向城外一帶列隊而行秩序井然演説時人多感動并聞已决定於星期日（十六）假百花洲石公祠（沈公祠爲菊花會場之故）内開會討論進行辦法並擬有呈文將於日内上之軍民兩署其文從略 
[九江近事]  
　　自陳贛督電請取消吳金彪帮辦後復傳吳之贛北鎭守使本缺亦有更換消息近更傳有與省垣某司令對調之説將來是否成爲事實不敢預斷惟駐潯省防第四團新團長李生春爲陳督親信之人該團原歸贛北鎭守使調遣李接任後聞奉陳督公文以後不歸吳鎭使節制 
此間近來潰兵四竄屢生搶案日昨離潯城數里外洪姓忽有盜十餘人執杖闢門將衣飾銀錢强刦一空嗣經省議員譚震請袁知事派兵缉拿袁以本署兵力有限礙難撥派譚又至警廳要求韓廳長派警韓云鄉間不屬警察範圍仍請袁知事設法辦理似此推諉實屬可異又聞南潯鐵路某工程區日前亦有盜數人入室幸經多數工人合力驅逐未成搶案 
李蘇督派督署參議王鐘來贛與陳督接洽和議事件王已公畢於昨日來灣由吳鎭使招待聞准今日乘江永輪回寗 
贛省敎育廳長許壽裳請假赴滬結婚准今日來潯所遺廳長職務聞暫委第三科長王經畲代理 
近來米商運動省垣各當道弛放米禁甚力將成事實南昌各界聯合會爲顧全民生起見已開會設法反對又推代表于振寰來潯與各界接洽聞九江方面除商會爲米商所把待外其餘各公團均願一致反對以爲後援 
沙河甲種農林學校校長歐陽馨因考取文官考試辭職繼任人物聞地方人士多屬意於該校農科敎育主任陳懋祥擬呈請敎育廳委任 
[皖議員議撤蘇米釐局]  
　　皖省會議員汪鍾祥提議云爲提議事竊查蕪湖商埠出口之貨素以米爲大宗連年米市衰落固由水旱頻仍災患迭見而捐釐重複抽收米商擔負過重實爲其一大原因查皖米出口向由本省設局收捐每擔（百五十斤）抽銀一錢一分四釐此外復由蘇省另設抽釐機關駐蕪徵收是蕪湖一埠而有兩處抽收米釐機關故負擔旣重一遇歲歉米價騰漲人民卽大受影響商務亦因之不振惟查駐蕪江蘇米釐局始設於前清光緒年間其時皖省隸於兩江總督兼轄之下以江督政策之推行而特設此局人民懾於專制淫威安敢持何異議致受其重捐之累至今仍沿舊例每擔（百五十斤）抽收米釐銀七分每年出口米數平均以三百萬石計算則此項米釐蘇省每年約可抽去三十萬元之譜現在民國省地方行政與清制截然不同皖蘇轄治亦顯然各别以皖省商埠而設蘇省釐局顧名思義皖人其何能忍而不言若不亟議革除不但蕪埠米市恐無振興之日而影響民食亦非淺鮮擬由本會咨請省長轉咨蘇省長迅將駐蕪江蘇米釐局機關撤銷以輕擔負而免重捐并請一面行知蕪湖商會轉知各米商對於江蘇米釐一項停止繳納皖人幸甚是否有當敬候公决 
[南京四師義務學校開學]  
　　南京學生聯合會四師分會義務學校設在龍王廟四師附屬第二部内已先期招生昨晚爲該校開學之期共到成年者三十餘名未成年者四十餘人敎職務由第四師範四年級與講習科兩級學生擔任之敎授取最新敎授法單級制行開學禮時首由校長時君霖演説略謂凡人生存於世界之上非有學問不可而寒苦之人無力以致學往往誤過光隂終不免有老大徒傷之慨本校有鑒於此凡兒童輸以通俗敎育成年者從而補救之是本校之宗旨次師範敎員侯君演説不識字之害語語肯切又次由敎員吳君大濂以故事引起人讀書之感念其餘演説者甚多並分給果餌而後散是日秩序如下（一）摇鈴開會（二）奏樂先軍樂後國樂（三）行禮對國旗三鞠躬學生對敎職員一鞠躬（四）校長訓詞（五）來賓演説（六）敎職員演説（七）學生演説（八）茶點（九）奏樂（十）閉會 
[江蘇省農會爭公債電]  
　　北京大總統國務院鈞鑒政府公報載八年公債定額二萬萬元先發五千萬元以全國田賦擔保等語近聞此項公債有已向某國折押之説查賦出於農田爲民有發行公債而擔保及於全國田賦又復以内債之名行外債之實人民非同猪仔中央胡忍出此本會爲全省農民組全機關應亟代表全省農民籲請鈞座停止發行打銷前約中國幸甚江蘇幸甚江蘇省農會叩寒江蘇省議會省敎育會各總商會各縣農會各省省農會全國和平聯合會全國平和期成會全國各界聯合會全國學生聯合會各團體各報館均鑒中央頒布八年内國公債條例額定二萬萬指田賦作抵以此濟貧何異自殺頻年舉債豢兵路礦森林抵押殆盡惟此田賦猶不憗遺自絶養命之源羣過破産之境民爲國本賦出於農旣爲共和國家人民烏容不知共和國家預算似此巨額債欵用途秘不宣布共和政府應否如此况吾蘇税額冠於各省蘇松一隅已占全國總額二十分之一債額愈鉅則負擔愈重而受害愈深徹論民力萬不能勝即此碩果胡堪再摘萬一是項債票間接流入外人之手全國輿圖轉瞬易色禍變之速又奚忍言本會代表農民痛切剥膚職責所在誓圖挽救除已電請中央外合亟懇貴會一致協爭以固國本而蘇民困不勝迫切屏營之至蘇省農會 
[南京快信]  
　　江蘇省派赴歐美考察敎育專員劉文輅鄒揖任誠章欽亮袁希濤曁北京高等師範校長陳寳泉孫其昌四川高等師範校長楊若堃瀋陽高等師範校長王天柱廣東甘肅高等師範校長某某兩君定明日（十八）在寗會齊二十日赴滬乘支那號航海赴美 
省議會到省議員已足法定人數昨發議事日程定今日（十七）開第一次大會 
省議員徐瀛將提議由蘇議會發起通電各省議會聯合成一團體解决和議已起草徵求連署 
吳江勸學所長費攬澄請議將吳江縣立中學收歸省立案議員李廷鵷提議整理各縣敎育經費案即列入議程付大會討論又廣西省議會來電通告本年常會已於十一月十日開會山西省議會來電通告依法延長會期七日以清要案 
敎育廳續派李哲昌充常熟臨時敎育視察員 
吳佩孚張宗昌均電李督贊同裁兵主張並請迅速進行以救國艱張又電報告偕吳光新由攸茶醴陵等處視察軍隊回防 
李督昨派上校參謀劉玉珂齊省長派警備隊會辦李明遠赴滬代表祝浙督盧永祥壽鄂王占元派王克剛湘張敬堯派蒯毅昨亦過甯赴滬祝壽 
省警廳以省城劇園男女合演特擬訂取締辦法 
水警第一廳長温朝棟呈報因丁母艱請予開缺李督齊省長令准給假一月所有該廳職務以警正齊英樾暫代重要事件仍由該廳長督辦以免疏虞 
河間代表張調辰昨由贛乘輪抵寗 
[日報社聘請中國記者]  
　　據東京方面消息日本某大新聞社因欲求得對我方針之眞確持聘請邵飄萍君爲顧問其職務爲對於我國政情之觀察及評論並徵求我國朝野各派之意見等月薪三百另給一等旅費聞邵君已允其請將於明春東渡應聘云 
[杭州快信]  
　　齊省長昨咨省議會稱案照六年度省地方歲出入總决算書現據財廳編送計歲入共銀二百九十九萬七千二百九元四角七分四釐歲出共銀二百九十八萬七千六十三元二角六分五釐出入相抵略有盈餘至書内各機關間有流用各項定額及增支各欵除另開清單咨請追認外已將原書五本咨請查照議决 
省議會議員高維魏昨提出免除甲種實業學校學費議案已付大會公决 
贛省特派來浙參觀各處小學專員賴慶觀准二十日蒞杭敎育廳已飭各校預備招待 
莫干山原駐警隊現因時届冬令奉令改駐簰頭該處公民紛紛電省請求免調已令二區張統帶察酌情形呈候辦理 
臨海徵收主任蔣炳堃掣串舞弊控案纍纍省令會稽張道尹尅速派員查明確情呈辦 
章嘉活佛今日午後附掛花車離杭 
菸酒公賣許局長今日東渡赴紹調查各局捐務 
地方通信 
[蘇州]  
　　曾承審員辭職離蘇吳縣公署承審員曾國霖服職以來頗多緩刑案件以致物議沸騰高等檢察王廳長蘇常王道尹亦頗不滿意曾承審員因此先則請假現已辭職於昨離蘇赴寗以避人言 
定期調查户口吳縣温知事自奉省長令飭實行調查户口後曾召集各鄉警察分所長巡官鄉董等至署開會集議辦法特親自出席討論兹定於夏曆十月初一日至實行着手調查各處户口其手續均按前次省署所頒調查户口簡章辦理蘇商會籌辦電燈會議蘇州總商會十六日下午邀集紳商各界開會集議籌辦電燈事家首由龐天笙會長報告開會宗旨並宣讀警廳及縣公署轉來交通部令飭停止蘇城各段自辦小電機之公函繼由宋友裴演説辦理新公司之必要及金間市民公社自辦電燈之經過情形陳則民之立案問題最後討論集股辦法經衆表决以各錢莊各銀行爲臨時收股處並舉定招股員二十餘人五時散會 
肉業一再加捐之呼籲蘇州市屠宰税初本每猪捐洋三角旋加敎育附税洋一角近又據該業理事魏耀卿疊次邀集同業在公所開會再擬增加一角現城廂七十餘家肉店以旣未奉有命令斷難任意增加特聯名具稟縣署略謂每猪捐洋四角已不爲少若再加一角恐於營業有礙請予維持云云不識能否邀准 
[松江]  
　　鋸工被木壓斃昨午西門外裏館驛某嫌僱工鋸木内有鋸工一人因支撑木架被架上巨木墮地壓傷比經他工趨救業已腦漿迸裂無從施治矣 
學生會開辦義務學校省立第三中學校學生會所辦之商餘夜校業已成立授課兹復在該校内增辦義務國民學校一所仍定每日夜間授課兩小時現已開始招生一俟招收足額即行正式授課 
[無錫]  
　　偷捕塘魚起釁青城市七二圖戴橋頭地方向泊有絲網船一艘船主名周巧生素以捕魚爲業夏間在該處河旁蒔種青菱賣錢不少現已上束完畢日前擬赴菱塘網魚因菱塘魚較他處爲多不料爲向撑絲網船之朱金坤朱阿方等八人所聞涎其塘内魚多未至開網之期夜間私行偷捕當爲巧生所知即將其所放之網没收阿方自知理屈雖不與較然心頗不甘隱思報復突於前日深夜駕小划船二艘直赴巧生船旁分爲兩路以借火吃旱烟爲由蜂擁上船舉械亂擊並在船中搜尋没收之網周巧生寡不敵衆致被打傷旋由周子潛赴附近報告盜刦求救鄉人在睡夢中驚醒鳴鑼集衆馳往救援而朱早已逃避一空翌晨由地保赴縣報告請求緝辦矣 
[鎭江]  
　　茶食舖工人罷工已解决鎭郡城内外各茶食舖後作工夥前日同盟罷工要求加薪當經各舖公同議定每工每日酌加四分故該工人等昨已一律照常工作矣 
鹽船遭風之損失濟南大源製鹽公司金發興鹽船在塲裝載鹽斤航海運圩聞日前在海而遭風損失鹽斤甚鉅現該公司已據情呈報兩淮運使咨請該所派員騐勘矣 
[揚州]  
　　四校運動會之成績揚州五師八中美漢商業四校聯合運動會業已結束分數最多者爲第八中學共得一百零五分運動員中之第一爲美漢學生唐文培團體比賽甲乙兩組第一爲五師丙丁兩組第一爲八中各節平均甲組第一五師顔九福厲鼎方第二八中馮炳章乙組第一五師許以翔第二八中單晨丙組第一八中王恩同第二美漢楊廣生丁組第一美漢唐文培第二八中陳鳳池 
泰源鹽墾公司創立會泰原鹽墾公司本月七日在多子街開創立會各處股東致者頗多南通張退庵派員蒞會認加股欵當經舉定韓紫石爲總理蔣韶九爲協理馬雋卿賈果伯許魯山黄溯初王駿聲丁素礽田魯璵爲董事黄鏡人陳紀寅爲監察股欵定爲八十萬元已收五十萬元餘均認足鹽墾區域爲東臺縣屬安豐梁垜兩塲與通屬如臯縣相接面積三十餘萬畝測量早經完竣鹽權地權陸續收齊鹽務現已開辦不日即將從事堤工實行開墾云 
[嘉興]  
　　兩覆勘員抵未嘉興災田四成三業由王知事呈報省吏由財政廳委任丁德威錢塘道尹委任劉澤沛蒞嘉覆勘現悉丁劉兩委員已於前日來嘉當即晋謁知事於十六日起帶同各催徵吏出發四鄉切實查勘約十日當可竣事 
[杭州]  
　　米業籲請接濟現銀杭縣湖墅米行正大恒大等陳杭總商會云自新榖登塲以後來船到貨漸多適值金融奇窘現洋枯竭交易錢莊挑取現洋均皆復絶及往詢各莊現洋缺乏自顧不遑均係實在情形惟米市需用現洋米船斛貨之後當日兑現不能待至信宿似此情形米市不停而自停現值旺銷開始之初已無現洋應用自今以後銷塲更大如何支持萬一驥失信用米商裏足不前關於米行營業事小關於民食事大不可不急籌救濟之法擬查照絲業息借之法援案請求貴會據情轉函財政廳飭令中國銀行每日至少接濟二三萬元以隂曆十月十一月爲度如蒙照准同行願具連環保結事關大局迫請力予維持云云聞已據情函請中國銀行察核未知能否照准也 
[湖北]  
　　活埋殺兄之弟與弟婦魯家巷農民阮天祥天瑞兄弟二人父母早亡家資饒裕長娶瞿姓爲妻次娶劉氏爲妻天祥撲實勤倫天瑞自幼放蕩分爨後仍同居祖遺房屋一棟未及三月天瑞已將已産全行變賣時向乃兄借貸兄亦棄而不顧遂懷殺兄之心本月七號其嫂瞿氏歸寗其兄一人居家天瑞於夜半撬開其兄房門與其妻劉氏擁至床前乘其熟睡之際以布勒口鼻並將鋼釘一枚計長五寸由頂門釘入不一時天祥氣絶該夫婦趕將血跡洗去於堂屋中挖一大穴將屍身埋入滅跡安寢三日後其嫂歸家不見其夫當即詢問其娣答言自姒歸寗伯即進城買物尙未歸來瞿氏信以爲眞傍晚天瑞外歸一見其嫂即兩淚交流自認如何謀殺其兄現埋何處一一告之瞿氏即趨至阮氏宗祠報告大衆阮氏族長當邀同親族人等齊至天瑞家中將夫婦二人雙雙捆往祠内公議處置辦法有主張報官者有建議自處者紛紛不决後經瞿氏生父建議云不如將二人活埋償命衆皆贊成一面令人將天祥尸身挖出另備棺木安葬一面將彼夫婦二人捆往兄墳另挖大穴雙雙活埋阮氏遂家破人亡慘已 
來函 
[焦湘宗來函]  
　　報載松江救治自戕學徒一則微與事實不符緣潘某自將隂囊剪下血流如注當時實由鄙人爲之縫裏侯君念言專司上麻醉藥且剪下者只一睾丸及一副睾丸其餘一塊則爲睾丸之黏膜層合併聲明以昭實在焦湘宗上言 
雜評一 
[自治（默）]  
　　浙議員之動議復自治可謂能自動矣然而尙非眞能自動也何也仍有待於政储之恢復而不能自恢復之也以今日自顧不暇之政府尙暇爲民謀自治耶請而不獲則自治終將不復耶即幸而獲請官吏爲之代籌尙合於民治主義之精神耶民治之國民謀自治尙慮官吏之反對耶我民處此内外潮流之衝盪中不速立穩固之自治基礎將無以立足於世界之上而外人笑我國民無自治能力猶其次焉者也我國民果有自奮之决心乎則當速謀所以自動待文王而後興者凡民待官力而後興者非民國之民 
 
 
 

Page 8

 
 
   
 
 

Page 9

 
 
   
 
 

Page 10

 
 
湖北水災圖（二十五）桑田衝毁狀（二） 
被毁之桑田其二 
本届鄂災奇重由湖北義賑會敦請專員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
本埠新聞 
[全國各界聯合會消息]  
　　執行部會議前日（十六）午前十時全國各界聯合會執行部會議到會二十二人推理事馮驥駿主席首由主席報告請幹事同人自由分任職務馮驥駿李兆祥陳起賢張蔚丹丁肇青擔任文書朱進之毛賓毛一豐擔任編輯劉清揚王奠華郭維海熊韞華高鳳藻郭源曾宋濤張永和擔任調查劉振羣顧惠民趙桂相擔任交際黄宗漢陳烈霖擔任會計宋誠彰任超傑擔任庶務畢隨由主席報告昨評議部爲反對與日本直接交涉事議决發對内外宣言一則以爲宣言宜取具體性質此事係屬專案擬與評議部協商改爲暫向各地發電請一致注意反對衆贊成次由劉振羣提議國際聯盟開會伊邇本會必派代表二三人及適訊員蒞會向各方面疏通以爭最後勝利擬即由本部提出派代表意見及籌欵方法交評議部通過後即一面物色人才一面籌集經費又主席提議本會宜厚集經費在國内辦一極大報紙并辦一極大通訊社一以喚起國人之根本覺悟一以溝通中外聲氣俾歐美社會曉然於吾國之眞正民意且介紹歐美新文化於吾國均認爲扼要之圖議决即日備案交議又宋誠彰君報告招待所已租好日内設備就緒即可請各處代表移入主席復報告每日辦事時間畢散會 
慰勞請願代表會十一月十六日下午七句鐘全國各界聯合會及上海各界聯合會開會慰勞北京請願出獄代表顧唐如君首由馬駿主席略述開會宗旨繼請顧君報告被拘詳情略云鄙人此次之請願出於良心之强迫故犧牲一切從各處代表之後爲國爲民分所當然所謂慰勞歡迎等名稱實不敢當隨陳述在京被拘情形大致與在他處陳述者相同末謂鄙人出獄以後有一種事情引起我許多感慨蓋鄙人往北京時各地之販售日貨者絶少及出獄後乃見日貨之進口日增一日回憶前情實堪浩歎鄙人今日得蒞盛會得與諸君接談非常榮幸所望诸君戮力同心解决國事勿負各界之重託是所切盼云云復山兩會議員盛成吳季城王奠華李渤海劉清揚馬方正黄宗漢張敬之相繼演説語皆逃痛十時始散會 
第四次評議會全國各界聯合會第四次評議會到二十四人評議長施洋主席盧任華毛一峰記錄首由主席報告執行部交議之案（一）廣州國會議員王福緣等來電爲北廷由意艦購軍械事（二）福州學生聯合會來電日人槍擊學生商人事（三）江蘇省農會來函請一致反對八年公債事（四）梧州學生聯合會來函請一致反對烟酒借欵事（五）留日學生救國團來函謂廣東軍政府有向日人購械説請一致電詰事報告畢馬駿主張變更議事日程以理事朱進之辭職事提前討論衆贊成結果覆函挽留遂仍依議事程序選舉審查委員長結果馬駿十票鍾可託十四票多數當選次討論經報告（一）（二）兩案辦法馬少奎馬駿盧任華吳季城盛成崔書馨史采丞李渤海諸君均有討論結果對於（一）議决致電意使及公使團請其停交軍械或退還對於（二）議决電閩督交涉並通電全國喚起輿論另電北京各界聯合會曁學生聯合會請其就近督促提起嚴重交涉餘三案以鐘點無多留待明日討論吳季城提議迅派代表赴未組織各界聯合會之各地積極組織議决交執行部酌量派人議畢散會 
福州來電全國各界聯入會學生總會福建同鄉會即轉各地聯合會各團體鑒本晚日人無故結衆持刀槍擊學生埀斃軍警商民傷得人心惶惶懇迅協電交涉閩學生會銑 
致北京學生會電北京學生聯合會轉各界聯合會各報館各團體鑒閩學生會來電銑晚日人結衆持刀槍擊學生垂斃軍警商民傷重人心惶惶云云懇速就近商議對待辦法積極進行不勝盼切全國各界聯合會篠 
致福州李督軍電福州李督軍鑒日人持械毆擊學生商民軍警且受理創執事不能保民不能自謀捫心自問當亦赧然倘不嚴重交涉請問自居於何地望速圖之全國各界聯合會篠 
致福州學生會電福州學生會轉各團體各報館鑒銑電敬悉憤慨莫名已分電閩督及各地一致奮圖矣全國各界聯合會篠 
[商業公團會議紀事]  
　　上海商業公團聯合會昨開幹事會議公推湯節之爲主席當時主席報告（一）各馬路商界聯合會送來擬請修正租界章程草案加以討論沈卓吾建議應將此項草案分送各團體轉交各該團中居住公共租界内之各行號舖户徵求同意一律蓋章并一面由各公團蓋用團體圖章以昭公意（二）烟酒聯合會代表陳良玉請協爭烟酒借欵事公决當南北未統一之前不拘何國凡有貸欵我國任何政府槪不承認大槪關於國際間一切之條約非待將來正式國會通過後吾人不能承認其發生效力至於此等意見應用何種手續俟下次開會再研究云 
[歡迎張默君女士紀]  
　　前日（十六號）神州女學協濟社及神州女學特開歡迎大會歡迎該社社長該校校長張默君女士是日來賓甚衆二時開會首由陳鴻璧女士報告次舒蕙楨女士等致歡迎詞後遂請張女士演述調查各國敎育狀况演述頗長略謂此次出洋在美時日獨多故調查其國敎育亦最審美之敎育發達實使人欽佩蓋其國無論男女幾無一人不受敎育無一人不有職業而敎育之責任女子竟擔負十分之九自美國加入歐戰女子之盡職於海陸軍者頗夥如少校中尉等等是也總之美爲共和國故其一切至爲平等男女毫無界限猶有一事非他國人所能及者美人非常惜時而體魄亦極强健往往有一人同時兼作數事者眞可謂國無廢民人無廢時也又謂在英未久未能詳細調查然著名之數大學如牛津劍橋等俱往參觀考察其學科固極完備惟其學制甚舊法固爲共和國其階級尤較美爲平等法人不甚注重體育全國幾無一體育專門學校故其人强健耐勞亦不及英美至義國敎育尙未能算普及祗約十分之六云瑞士人氏最爲奇特無論一賣報童子或一旅店侍役莫不能操德法義英數國語言云女士述畢遂由學生表演餘興均純熟活潑尤以古樂及歡迎畫爲有精采直至六時散會開會秩序錄後 
開會報告歡迎歌歡迎詞（職員）歡迎詞（學生）英文歡迎詞（學生）校長演説來賓演説餘興鋼琴書聯書匾古樂歡迎畫鋼琴舞蹈校歌茶點散會 
[滬江同門會歡迎回國同學]  
　　楊樹浦滬江大學開辦有年成效頗著畢業生赴美者實繁有徒其第一次畢業赴美之鄭章成鄔志堅二君已於月前附坎拿大皇后號郵船返國該大學同門會上海分會特於十五日（前星期六）晚問七時假座南京路東亞酒樓開會歡迎首由主席于君壽椿致歡迎辭略謂鄭君在美國勃郎耶路等大學專研生物黴菌公共衞生等學六年得理學碩士哲學博士等學位以歸鄔君畢業於羅切斯德大學復入支喀哥大學得文學士碩士學位今二君學成返國足爲母校生色等云云繼由鄭鄔二君演説大旨多互相勉勵之語辭畢入席觥籌交錯盡歡而散已十時許矣 
[莊百俞演説山西三種精神]  
　　改造團結勤奮 
莊百俞君自太原回滬後各機關邀往演説者已四次昨日在商業補習學校演講特提出山西之三種精神益爲動聽略謂山西的天無異於他省其氣候　地理則略有不同而其官與民則大大不同不同之點何在即精神是也約言之一爲（改造的精神）山西自民國六年起鋭意改進改治及敎育故於水利蠶桑森林禁烟剪髮放足之六政外復試種美棉牧美羊莫不成效昭著敎育方面則師範中學均已增設六年因辦普及敎育師資仍有不足特辦國民師範學校年招學生千二百人二年畢業繼續辦二十年各縣尙有傳習所委托北京高師特設二班本年在北京等處延聘敎員多至一百餘人省城學齡兒童十之八已入學其餘二成皆極貧子弟擬設貧民學校救濟之復選優等師範生至各縣模範示敎留學生除以前派遣者外今年往法國者二百餘人皆在山西省銀行特提巨欵借給此項學生作學費畢業回國後分年歸還即此數端不爲部章所拘束皆視山西之需要及財力行之數年以後山西敎育人材充足必有異彩可觀一爲（團結的精神）自督軍兼省長以下文如政務廳長武如旅長等皆兼學校校長敎育科長兼省敎育會會長副家隊長等兼充學校體操敎員諸如此類不可勝舉因此官與紳文與武無不融洽所謂政軍學農工商各界之界字完全消滅實爲難得一爲（勤奮的精神）各機關領袖兼職雖多却不兼薪雖不兼薪仍各勤奮從事不稍敷衍忙迫之際如有演講猶必羣集城内有宣講社宣講分所洗心社等每週均有講演而督署内有大演講廳每星期六亦有演講聽講者皆爲各衙署之廳長科長科員軍界之旅長團長隊長各學校之校長敎員濟濟一堂而閻督軍亦端坐室隅不厭不倦講後或且加以評論苟爲山西可實施者尤樂於採納其勤奮有如此者由此觀之無論何省不改造不能進步不團結不能免除障礙不勤奮不能圖成效山西省具此三種精神而有今日之成績此後於敎育方法再加刷新實業事項再加擴充無愧於模範省矣云云聽者無不欣佩而散 
[袁觀瀾在金業商校之演説]  
　　昨日退任敎育部次長現任敎育部特派留美考察敎育委員袁觀瀾氏在本埠私立金業乙種商業學校演説其詞如下鄙人在北洋辦理敎育事業有年宣統年間每南下必聞人述及學校畢業生之置身商界者每多扦格不合用因是社會信仰學校这心甚爲薄弱學校亦不發達或者歸咎於辦理敎育之不善實則因不注重職業敎育所致民國二三年後全國之敎育宗旨乃一變於是咸趨重實用主義南下日又聞人述及學校之畢業生已漸爲商界歡迎矣而學生之執業於商界者亦能守分并又能灌輸新智識於商界敎育前途頗有欣欣之象今金業學校係商業性質則將來畢業學生之於商業前途更有關係今敢爲諸生告者一爲眞實學問一爲恪守規則凡屬在校諸生不必好高務遠當研求實施方法如商業之如何能擴充國貨之如何能推廣雖謂未來之希望要亦畢業後置身商界上之計劃也苟無此眞實學問將來即置身商界勢力一意冥行不至顚蹶不止諸生在校對於校中之規則亦當恪守無論若何細事不可逾越範圍須知大節當從小節起今日在校能恪遵校規畢業必爲人尊敬而信用乃因之而出信用旣出事業不難成就矣苟今日不能守規將來畢業後即能置身商界旣難博人歡迎又難得人信用此固不問可知也然而如此問之校長敎員索稱實事求是鄙人亦誦仰久矣則諸生今日已有好模範固無勞鄙人之贅述也云云 
[錢能訓電詢治湖計畫]  
　　江浙水利聯合會接蘇浙太湖水利工程督辦電云上海愛多亞路一千零零四號江浙水利會諸公鑒太湖水利爲兩省公同利害所關頃政府徇兩省士紳及地方長官之請命能訓督理其事桑梓義務誼不容辭惟兹事體大能訓愚昧負此責任深懼弗勝諸公研求有素諒早具有規畫所有從前已辦之事或因欵項支絀未能積極進行自應設法賡續辦理但兩省原有水利機關範圍權限各有不同今旣合力通籌事雖相因無異創始不必有官治民治之分而一切計畫總須始終貫澈以立初基而竟全功能訓勉擔鉅任要當盡其能力爲鄉邦謀幸福尙祈隨時指示母任盼企能訓銑院代附歡迎錢督辦電北京豐盛胡同錢督辦鑒太湖沈災今歲爲烈公任督治聞命歡忻底定之功惟公是賴特電歡迎宜興農會會長吳鴻基郁恂四鄉公會會長潘鳳儀陳明江隂農會會長吳廷良趙珏市鄉公所董事祝廷華鄭立三等叩篠 
[盧永祥返杭]  
　　浙江督軍盧子嘉此次來滬規劃調防事宜及辦理護軍使交代手續業已蕆事日前由本埠紳商各董假半淞園歡宴並贈送匾額攝影紀念昨日盧督由龍華乘坐花車回杭當田憲兵司務長何恩桂率兵八名護送赴杭 
[藍總司令赴閩]  
　　海軍總司令藍建樞自赴湖口校閲長江艦隊會操後又晋京謁見總統面陳要公旋於月初返滬定期往閩厦一帶校閲出海各艦並派參謀副官秘書譯電生先乘海晏輪船往閩佈置等情已詳前報兹海籌軍艦已於日前由海參崴開駛到滬藍總司令即於昨日乘海籌艦啓程往閩大約半月始克竣事所有本署日行公事仍委參謀長何品璋代拆代行已呈報海軍部備核矣 
[南市仿組各路商業聯合會]  
　　今届滬北公共租界内各路商家因保護商業上公共利益維持公權起見特聯絡各路號商組織各路商業聯合會成立以來已在總商會開正式大會積極進行兹聞南市方面亦有人發起擬仿照租界商業聯合會章程在南市組織各路商業聯合會現正着手進行云 
[法租界商業聯合會籌備會]  
　　前日（十六）法租界商業聯合會在籌備處開第四次常會下午八時餘各發起人陸續蒞止推葉祝辰爲臨時主席提議辦法三則（一）志願書現交到者已達三百餘份應否定期即開成立大會以樹基礎决議俟下星期擇定日期再行發表惟上海各路聯合會均經成立本路勢難再緩爰定星期四（即夏曆二十八日）開幹事員會先行組織俾便積極進行（一）議前所擬請陸松侯陸伯鴻員潤生黄楚九十餘人爲本會名譽董業經覆到惟均謙讓推辭未蒙照允應否再函申懇决議應再邀請務達許允而後已（一）議刻收志願書較前額相去殊甚應請各路調查員重行徵集人才决議應再調查務達普及而後已嗣將進行手續討論良久議至九時餘始行散會 
[電器工界聯合會開會紀]  
　　電器工界聯合會昨日下午七時三十分鐘在三一堂開臨時會議蒞會者李恒林馬家木胡崇堃周炳泉趙金木任維懋董信賡蘇祖圭朱筱賡崔順金等約四十餘人當時公推李恒林爲臨時主席開始籌商年會事務並備繳會員之常年捐費次由該會會員報告謂前次有謂電器工界工人另組電器工界聯合會并有相約罷工加薪等事因此事本會實未預聞且不知其舉動前曾通告各理事嗣由馬家木蘇祖圭相繼提議整賴會務最後共同研究年會章程並同業規則至九時散會 
[縣敎育會聯合會之動機]  
　　南匯縣敎育會副長金韞冰擬發起江蘇縣敎育會聯合會特提議案請由該會會員公决兹將議案原文錄下縣敎育會係一促進一縣敎育之意思機關負有至重大之任務當此敎育思潮日新月異之際欲合外間之趨勢膠柱鼓瑟固有不可而不顧事實削足適屨則未免近　盲從則研究尙焉我蘇枕江環海風氣早開敎育成績向冠全國惟近年以來迭聞諸大敎育家之評論晋省雖屬後起現其成績竟有凌駕我蘇而我蘇將有退處於第二位之勢此我蘇人士所應共同急起直追者也惟是欲圖改進其樞機全在此意思機關而此意思機關本省各縣雖均已先後成立然均否不相謀聲氣未能盡通進行多不一致不無抱撼兹爲溝通計擬仿省敎育會聯合會辦法發起一江蘇縣敎育會聯合會俾收集思廣益之效而謀本省敎育全部齊一之進步是否有當敬請公决 
[青年會夜校學生之演講]  
　　前日（星期日）下午上海學生聯合會青年會夜校支會學生演講團往南市十六舖内擇空曠地方分隊演説勸用國貨凡屬劣貨應堅拒到底勿貽五分鐘熱度之誚等語一面密派調查員伺察南市各舖所售貨物聞鹹貨行不售薩門魚（即東洋鹹魚）者止有某某二家其餘各行號此貨存積甚多陳列市上任客購買當由各調查員將查得情形報告該會擬開評議會商議辦法云 
[轉運業議决報運劣貨罰則]  
　　滬杭甬路轉運公會近因各客商時將某貨交託轉運公司運杭以致杭埠某貨充斥故於昨日上午由轉運公會會長孫少卿邀集各轉運公司至會會議結果議决嗣後凡遇有裝運某貨者無論何人察出報告到會檢查證實按照該貨價值如值洋百元者罰貨主洋五十元内以一半奬給報告人以一半撥充地方善舉之用俾使以後貨主知所儆戒如有某貨隱戤朦運赴杭設被窺破本會不負其責可逕向該客商交涉業已通告各轉運公司知照各客商查照矣 
[聯運會議員過滬赴杭]  
　　北京交通部本届第七次聯運會議已經閉會所有議員組織團體擬游浙省西湖等情已誌本報兹悉議員團體共四十餘人於十五日早晨由北京乘通車南下十六夜七時抵上海北車站當經滬杭鐵路派外務科朱科長曁華洋車務總管機務總管等在站迎接出站分乘馬車至一品香住宿一宵昨日（十七）並請該團體在麗查西飯店叙餐畢於下午二點五十分加掛頭等花車三輛由上海北站專車赴杭當由任局長派定招待員外務科長朱庭祺賬務科長林則蒸車務洋總管韋燕華總管沈成拭楊先芬機務總管孫加祿賬務洋總管米杜登率領各段稽查隨車沿途照料杭州方面早由楊先芬日前赴杭在西湖旅館包定大房間十二間爲該團體議員住宿並於該旅館内懸掛萬國國徽以表歡迎聞此次招待需費約四千餘元經任局長呈奉交通部核准作正開銷云 
[遷設常關問題有打銷説]  
　　南市江海常關遷設吳淞並將常關改爲分關一事滬上各業商董及報關公會商船公會等僉以常關遷併後商家遇貨報關南北往返路程遥遠甚爲不便一再呈請縣商會據情轉呈海關税務司請免遷併以便商家而順輿情旋悉税司擬變通辦法如各商船在吳淞進口時納税領取運貨單可沿途起缷通告各商船遵照在案兹悉商船公會等以沙船商船均以南市爲多數報關納税亦以南市爲便會經公函海關監督請轉呈北京税務處咨請税務司將遷併問題打銷云云刻聞此項問題已經税務司照准矣 
[再誌扣留温州貨欵之交涉]  
　　温州各錢莊因有現洋四萬元左右交永福公司所租之甬興輪船運滬該公司因積欠寗紹租金卽以此項客欵運存寗紹詳情已誌昨報兹聞該公司曾函致寗紹公司謂該欵係屬股欵藉以押抵船租欠欵並言温州同鄉會會長張雲雷及永嘉商會副會長唐伯寅等承允云云兹將張唐二君政甯紹公司辨明書錄下逕啓者前日甬興由温來滬裝來温州各錢莊現銀均被貴公司扣留業經旅滬敝同鄉會具函查詢理田未蒙覆示頃聞永福公司有函致貴公司言被扣之銀卽充該公司股本並由烈等二人承允等語極爲駭異查該公司經理陳雲舟與烈等向本談及永福内容渠此次來滬亦未與烈晤面又該公司協埋周廷甫烈冋不相識至庚此次赴通過滬與此事毫無關係安有承允入股之事况是項現銀均係温莊匯解貨欵與該公司絶無關係各莊家現均在滬可以面質今該公司揑造烈等承允之言移甲抵乙跡近詐欺深恐貴公司不　實情誤聽無稽之説致有此扣船客之欵爲抵索貴　司租户欠欵之過舉用特專函聲明以明眞相並希賜覆是幸此致寗紹公司張烈唐庚十一月一號 
[羅卜票價格大跌]  
　　俄國羅卜票近來市價頻跌本埠自協源莊倒閉市面更覺恐慌手中執有票者卽紛紛售脱致昨日老票每千元收盤祇值銀十六兩五錢新票跌至七兩較諸前日又跌去一兩之多我華商受此影響者頗多 
[委員考查各縣畝捐之省令]  
　　江蘇省長公署近派委員分往各縣考查畝捐情形計金陵道派孫蔭滬海道派程學恂蘇常道派蔣鴻淮揚道派梁文燦徐海道派舒鳳儀兹錄其委任令如下 
案照寗鎭通淮揚徐海七屬經徵二分畝捐本係解部專欵嗣因各縣辦理水利河工先後禀請截留歷經通融照准其吳縣等十縣因修浚淞泖等省有河工又吳縣十四縣等因修寳山等塘工之用按照忙漕附帶徵由或謂之水利經費或名之曰塘工專欵實則皆畝捐也此種欵項曾由江南北水利河工局會同財政廳訂有保管方法每積至五百元卽應解交就近銀行一面分報廳局查考遇有前後任接替只准以現金劃撥不得列入交代並不准絲毫挪作别用亦經通行有案旋據該局總辦隨案聲明及地方團體舉發間有積欠未清與已挪用交缷者均經分别記過懲處嚴加誥誡勒限繳清否則撤懲追賠如此三令五申原以此項畝捐絲毫皆人民膏血各該知事應如何激發天良隨時報解乃以本省長所聞各縣積欠私挪者仍復不少實屬不成事體亟應嚴加取締兹特由本署擬具劃一表式又代假定表式並附以説明派委大員分道考查除分行外合行令仰該員按照考查所列各縣將頒發表式面交各該知事指示逐項遵照查塡如有不合者就近令其更改即由該員守候塡齊親自帶回至虧欠捐欵各前任即責由現任專電催解如果此項表件彚齊到署之時各該知事欠欵已如數解清即從寛史議否則迭次通令具在本省長惟有按法以繩其後勿謂寛典可屢邀已再畝捐不准虧欠迭經聲明表中仍列致虧原由一欄者原恐本人藉詞抵塞此次責由現任人員代查前任侒因何致虧務照實查塡以憑核奪如有隱飾即同負責任併飭遵照切切勿違此令計發表式又假定表式（從略） 
[催兑殖邊事務所開緊急會]  
　　催兑殖邊商困事務所昨在思敬學堂　緊急會議下午二時餘發起人顧硯卿朱萊生葉貺辰浦昌俊等先後齊集衆債權到者甚夥且多婦女首由顧硯卿報告殖邊滬行以房主債權糾葛奉公共公廨下諭拍賣同人等聞悉之餘深恐一經拍賣吾債權從何着手爲特帮同總行特派員徐韻笙顧子美邀請律師分頭疏通拍賣已可暫止敝所當將阻止拍賣經過情形函報總行諒不日可有覆信而特派員亦在上星期六均已回京約定到京後即有覆電惟敝所屢被拖延未敢深信爰集諸君來會討論以謀善後對待當由張永軒王蘭舫起言吾輩被該行延擱至今困苦已達極點現在特派員旣允回京即有覆電本事務所又有去函嚴催應請暫再靜候惟至下星期務各决定方針萬難再懈云云散會時已傍晚矣 
[德奥人來往已可自由]  
　　松滬護軍使署前日接内務部覃電内開德奥洋人向章倘有起程往來過境者應由沿途軍警護送自此以後如有德奥僑民經過境内槪免派撥軍警護送以省 
 
 
 

Page 11

 
 
周折希卽通飭所局查照等因昨已分令所屬各軍警一體查照矣 
[騐放軍馬之廳令]  
　　上海税務公所近接江蘇財政廳令云奉財政部訓令開案准陸軍部騎字第六十四號准浙江督軍盧電稱派醫官李振鐸山張家口起運軍馬二百五十匹至上海松江杭州等處請發護照並轉咨免税放行等因前來除辦給運馬護照并分咨外查照轉令免税放行等因到部查浙江督軍派員由張家口購運軍馬二百五十匹至上海松江杭州等處旣經陸軍部核准經過關卡應准免納税釐除分令外合行令仰該廳長轉令所屬經過各關卡局俟報運時騐明匹數與護照相符即予放行可也等因合行通令該局長一體遵照隨時查騐照貨數目相符即予放行 
[曹家渡發生命案]  
　　前日深晚西北鄉曹家渡鑫森里有混名阿巧姊之第二子阿二被豆腐根福招集黨徒三人各持利刃踢門入内將阿二前胸猛戮數下立　斃命阿巧姊聞聲出視亦被戮傷倒地迨鄰居聞聲四集兇手已遠颺無踪事後調查得豆腐根福之妻與阿巧姊之長子阿大有私阿大先將根福所生之女拐賣今又將其妻藏匿無踪於是忿極急欲向阿大尋仇不料阿大他往誤將阿二戮斃當由該管地保到場查明起釁情由立即報請上海地方檢察廳派員相騐一面將阿巧姊車送同仁醫院醫治未識能保性命否　 
[馬橋鎭命案三誌]  
　　西鄉馬橋鎭婦人王楊氏身死不明被夫王阿榮擅自成殮經上海地方廳沈檢察官下鄉相驗屍棺　經浮厝乃追到十八保五七圖地方開棺騐得該氏頸項咽喉與雙腿等處確有刀傷惟咽喉致命因傷而死該處爲十八保四十八圖地保陸德山匿不報告命案即命帶回訊押一而飭緝王阿榮母子到案訊究等情已兩紀前報昨晨據該處地方警察第二分所將王阿榮王顧氏母子拘送事務所着送地方廳歸案訊辦而屍父楊浩金亦投廳具詞聲請澈究 
[緝私隊與鹽梟劇戰]  
　　浦東北蔡鎭東南鍾家廟地方昨有大帮鹽梟數十人駕舟裝鹽經過爲兩浙蘇屬某營緝私巡查途遇該鹽販等不服拘拿緝私隊開槍示威該鹽販等亦開槍抵抗自上午九時起至十二時劇戰三小時雙方各有損傷鹽販首領周某亦遭槍傷甚重嗣該私販等漸向南匯方面竄去緝私隊不敢窮追擬報告上官派隊協同兜拿云 
[大團鎭電燈機器業已修竣]  
　　浦東大團鎭耀昶電燈公司被鄰居失愼延燒損壞機器等情兩誌本報兹悉該廠被災時經理黄友林適在滬寓接洽添購機器事宜得訊後以電燈關係全鎭公安未便久稽時日立飭機匠趕急修葺損壞之零星機件即在滬購辦帶鄉應用業於前晚照常放光至於擴充事宜亦在積極進行 
[愛國團南市宣講紀]  
　　派克路勵志愛國宣講團前日下午二時分兩隊出發第一隊在萬聚碼頭聚豐木行門前由講員徐惠施顧泉生吳堯蓂馮泉林宣講題爲（大賣劣貨想發財預備入籍他國）（有國不）愛到了被人束縛之時始悔莫及）（求己易求人難）（欲保身家性命當以愛國爲前提）（舍家救國死中求活）（國人要在平時謀補救莫到臨頭喚痛苦）第二隊在芾家渡天主堂前山講員奚成良朱文華周少葵吳兆麟戚世法金祖根酈威臣宣講題（同上）聽者甚衆講畢已鐘鳴七下矣 
[海鹽同鄉會請准立案]  
　　海鹽旅滬同鄉會呈請道尹公署立案已得道署批示核准兹將呈文及批示錄下 
呈文海鹽旅滬同鄉會長周昌岐等爲成立同鄉會呈請准予備案事竊敝會同人均籍隸浙江海鹽商學兩界旅滬歷有多年人數約有三千之衆或因區離南北或因界隔華洋聲氣鮮通殊多托格甚或同處一堂各不相識推原其故皆由平日無團體機關不能表示其懇親狀態良用慨然同人等有鑒於此爰組織一海鹽旅滬同鄉會專以聯絡鄉誼圖謀公益爲宗旨會議處所附設於閘北太陽廟嘉部會館嗣因南北窵遠諸多不便特分設辦事處於城内黑橋浜醬業公所已於本年陽曆七月間開旅滬同鄉成立大會照章選舉正副會長及各職員業經分别擔任義務一致進行除將敝會辦理情形另文呈請上海縣知事曁淞滬警察廳備案以昭鄭重外理合將設立海鹽旅滬同鄉會原由並檢同章程及職員名表各一分一併具文呈請鈞尹准予備案實爲公便謹呈 
批示呈及章程名單均悉准予備案仰即知照此批附件存 
[浦濱公益會會所落成]  
　　浦濱公益會設立閘北軍工路殷行鎭辦理施診給藥義務學校賑濟掩埋等種種公益事宜於去年九月開辦經由内務部及各官廳立案今秋新建會所告成特於昨日（十六日）行落成禮到會來賓及會董會員五百餘人各機關代表有淞滬警察廳代表錢紹庵滬南工巡捐局局長姚石蓀滬北工巡捐局代表王彬彦閘北商業公會救火聯合會慈善團曁吳淞殷行兩鄉公所亦均有代表到會下午二時奏樂開會先由會長趙鴻藻等報告開會宗旨及會務近况繼由來賓潘志方馮釗光玉詠仁俞元爵致頌演説旋即攝影茶點臨時各會董會員紛紛捐助欵項頗多會塲秩序除由淞滬六區警察署派警一排駐場維持外並由該會義務學校及寳山縣第七第九兩團童子軍分任照料 
[英美烟公司熱心敎育]  
　　法租界貝勒路民生女學因募集經費定十一月二十二晚假四川路維多利亞戲園舉行藝衞會園内留出特廂數座定價每廂定二百元一百元五十元三種專待各慈善家之定購頃聞英美烟公司已購定二百元一廂云 
[慈善協會籌辦衣米]  
　　新唐家弄源吉里中華慈善協會於隂曆九月二十九日施診給藥一律截止循例冬至日散放衣米現正籌備一切以便届期憑票到該會領取云 
[南市組織旅館聯合會之警廳布告]  
　　南市一帶客棧旅館林立近更日興一日業此者向無行規以致營業不甚整齊現由該業代表邱崗郝得林等公訂規則組設旅館聯合會擬章呈請上海縣公署曁淞滬警察廳立案並頒發布告俾同業一體遵守兹經徐廳長發出布告云案據滬南旅館業工表邱崗郝得林等呈稱竊商民等因南市旅館向無聯絡機關故無同業規則所以人各爲是至於餟資房金隨意增減意圖濫招生意實則暗受損失場響全體有碍公益况相視效尤日甚一日因此同業時有齟齬近來房東逐漸加租又當米珠薪桂每憂入不敷出營業前途實深危險同人有鑒於此爰組織南市旅館聯合會邀集全體開會討論救濟方法僉云急宜從根本整頓如清潔房間講求衞生保護旅客諸要務並妥訂同業規則公共遵守庶旅館主客兩有裨益於是逐條討論全體表决並推商民等暫爲臨時會長監督一切事務商民等見衆情允洽且事關公益義不容辭惟恐或有無識分子從中破壞及不法流氓藉端滋擾除依法粘章呈請上海縣公署核准布告立案保護外理合具呈並附簡章環求廳長鑒核可否准予立案給示保護之處出自鈞裁乞示祇遵等情據經飭區查明事屬可行除批據呈旅館同業因整頓營業組織旅館聯合會以資聯絡各情現經飭區查明事屬可行並無窒碍所擬章程亦甚妥協應准如呈備案並給示保護可也仍候縣公署批示遵行此批附件存掛發外爲此布告仰該同業一體遵照自後務各恪守業規不得從中破壞更不准地痞流氓藉端滋擾倘敢故違均干未便切切特此布告 
[華商電氣公司工程師之交替]  
　　華商電氣公司洋工程師高赫及副工程師亞司特均係德人前於遣送德奥人回國時該兩人照章應遣回本國旋經該公司代爲呈請保留得以免遣兹聞該工程師高赫現爲西門子廠聘爲總大班之職不日即須起程所遺華商電氣公司洋工程師職務已推舉副工程師亞司特經辦現由陸總理請亞司特兼爲浦東和興化鐵廠工程師聞每月薪水兩處共支四百元云 
[警署長禁止索詐之牌示]  
　　閘北四區署長顔玉琛前日牌示各長警云近聞境内有等無業游民專以敲詐爲生活每遇新開店舖必糾衆前往需索所欲不遂即百般滋擾妨害商人營業更有藉調處爲由將商人軋入荼肆恐嚇訛詐似此不法實堪痛恨仰各長警一體加意本拿解究以衞商業云 
[合做輪船買辦之糾葛]  
　　黄恭壽前遣子投法公堂控倪仁宰不理合做買辦應得餘洋一千六百六十元有零及支票銀七百兩判着黄自行投案再核在案咋又傳訊原告投稱商人前於民國六年間與被告合做中華汽船公司華泰輪船買辦當由商人交出資本四千元後因銀根緊急故由商人代墊去洋一千四百元共做八個月該輪又出租與人當由商人與倪結賬共計被倪虧欠一千六百六十元及公司所出之支票銀七百兩今有被告賬單呈鑒請求訊追詰之倪仁宰供商人與原告合做買辦時立有議據言明利害相當現因該公司賠貨賬尙未交出所有一切賬目是否盈蝕未曾結算何能令商人擔負此項欵銀况原告所存之支票係公司所出與商人無涉今有輪船上之賬目呈請鑒察中西官判各退去聽候由公堂飭派理賬員查明賬目再行核斷 
[劉松泉等解歸法庭訊理]  
　　去年十二月十四晚水上警察在本邑西北鄉陳家渡河中抄獲匪船一只内有劉松泉蔡雲香吳康强許洪祥張阿桂李老二張寳生胡子生陳福生施阿三等十名起獲手槍三支並各式器械當時解送北新涇警所申送淞滬警察廳發交司法科一再研訊供多狡展奉飭移送松滬護軍使署發交軍法課迭次訊供難明眞相遂判分别收押營倉候示在案近來胡子生施阿三陳福生等均在押染病發送新普育堂醫治陳施醫治無效先後在堂病斃胡子生尙未醫愈至今仍在堂中其劉松泉等七名昨午經軍法課備文飭警押送地方廳午後由檢察官提案預審一過判劉松泉等分别收押候究 
[藉端索詐之控究]  
　　有陸阿新張阿妹阿濤等數人自稱在水上警察第二廳一專署爲偵探前月中至浦東西溝地方將養隖之黄阿土軋住指其收取盜贓鐵錨須押送專署訊辦黄急央本圖地保倪雲洲與倪八八等出而排解阿新阿妹阿濤等勒索洋六十元黄遂籌齊六十元托兩倪送至法租界大馬路發興客棧面交阿新阿妹阿壽等多人其事如了乃邇來兩倪又向黄阿土索詐洋三十六元黄不願據情控訴地方警察第六分所於前日飭警將倪雲洲拿獲連同原告申送事務所昨日將原被二人轉送地方廳經檢察官提案研訊之下諭令押候澈底根究以期水落石出 
[姘夫之狠心毒手]  
　　住居公共租界愛多亞路九百六十號門牌之女子視小妹本與西崽倪家福姘識近又與某甲有染被倪偵悉前晚懷刀突至女處將女肚腹等處戮傷倒地流血不止經鄰人代報捕房派探前往將女車送醫院醫治一面將倪拘押昨日解送公共公廨請究即據祝小妹投訴無故被倪家福用刀戮傷肚腹並將西醫騐單呈案訊之倪供祝小妹與伊姘識多時現因又與他人交好心中憤恨爲此將伊戮傷是實中西官核供以倪不應持刀傷人判押西牢三月示儆 
[西門小菜場旁之火警]  
　　前晚六時三刻鐘滬城西門外萬生橋南首方斜路小菜塲旁三百五十五六號金萬順南貨烟紙店樓上不戒於火立時冒穿屋頂當經救火會鳴鐘告警各區救火會咸驅皮帶車火龍等馳至吸水澆灌時適東南風大作火勢復轉往北延燒直至八時許始熄是役也除起火之金萬順被燬外並波及東來龍泉樓茶館轉北德興鮮肉莊夏萃記鹹貨店春記方榮昌兩鮮肉莊北至面西三百六十四號福昌祥京貨店爲止東至面南三百五十四號福康里爲止惟福昌祥樓底下未燬共燬樓房二十餘幢福康里内各住宅幸有兩面高牆未遭殃及起火之家向港安公司保有火險銀五百兩昨日被累各家齊詣二區警署控請查究起火原因杜區長乃於昨晨飭警前往將萬順店主金某拘獲到區訊詰據供係學徒煮膳遺火所致午後即備文申送淞滬警察廳發交司法科訊究並聞是晚火勢頗爲猛烈致電桿電線電車線電話線等均被燒壞昨日午後法商水電公司已飭工匠前往火場分别修理 
[保險起火罰一百兩]  
　　法新租界白爾路四百三十五三十七號門牌沈兆康所開之鼎康雜貨店樓上於日前不戒於火當經救火會會員驅皮帶車到塲救熄後由捕房飭探前往該處查得該店保有火險故將該店主沈兆康帶入捕房諭令交保候究昨日傳至法公堂請究先據捕頭上堂稟明前情詰之沈兆康供商人店中係保火險銀一千兩是日樓上夥友床上失火究係如何而起不得而知中西官得供判沈罰銀一百兩以儆 
[汽車撞傷行人]  
　　昨晚六時餘公共租界南京路江西路口右某號汽車駛過撞倒寗波人顧和尙跌傷頗重由老婦捕房三百三十二號印捕瞥見當令汽車停止押同汽車夫扶受傷人入汽車送往醫院醫治旋即帶該汽車夫入捕房稟請捕頭核辦 
[退還汽車被控]  
　　靜安寺路亨茂汽車公司大班西人在新閘捕房指控庽　南京路東亞旅館内自稱總統府侍衞武官處陸軍航務司之徐季林於本月十三號來購值銀三千六百兩之摩托車將車乘坐三天退還延不付價有欺騙行爲請爲訊究昨晨由探目邵和鈞與西探目斐司戤潑將徐拘解公共公堂請究即據原告西人上堂譯訴前情繼據證人顧榮根投稱被告於十三號至公司内選購汽車一輛言定價銀三千六百兩被告遂將該汽車試坐三天向索價銀一再延約距至昨日被告忽將所庽四十四號房間退去他往旋被我尋見是以報捕拘究訊之徐季林供稱我爲父親代購汽車因嫌價格太貴且原告强逼購買是以退還等語關讞員核供商之英卓副領事判徐帶回捕房候查明展期七天再訊 
[黄浦灘頭之兇劇]  
　　昨午十二時許有寓居愛多亞路帶鈎橋塊二百三十八號門牌之鎭江人湯泉福與同類某甲等在黄浦灘海關碼頭因聚賭口角繼以用武被某甲用刀將湯臍下腹部猛戮一下頓時血出如法痛仆於地大腸流露於外尺許當由人喚老婦捕房一千四百四十三號華捕等到來將行兇人及兇器拘解捕房另雇車送湯往醫院醫治未知能保全性命否 
[持械尋仇之請緝]  
　　向在浦東祥生鐵廠爲冷作工頭之唐阿多於前日傍晚放工歸家甫出廠門突遇暴徒五六人各執兇器攔路尋仇唐見勢不佳逃回廠内故未遇險昨由該廠經理得悉以該暴徒等膽敢持械尋仇定有主使之人故於昨日函請三區警署飭警嚴密查究 
[攢毆新世界收票人]  
　　昨晚九時許新世界收票員蘇州人葉順全因攔阻無劵入塲之某甲進門甲被糾集同類將葉拖出門外攢毆受傷當由新閘捕房派駐該遊戲塲之八百三十九號華捕等將行兇之甲乙二人拘入捕房稟奉捕頭諭押候送受傷人往醫院醫治再行核辦 
[搶鹽行兇之懲儆]  
　　王裕生前日午後糾集同類多人突至揚子碼頭胡金郎之駁船上强搶毛全泰號食鹽兩包不遂逞兇將胡毆傷經胡報告該管捕房飭探往將王拘獲收押昨解公共公堂請究首由毛全泰代表毛萬夫訴明被告糾黨搶鹽要求嚴辦次據胡金郎證明前情訊據王供係因原告當時誣指竊鹽致起衝突並未行兇等語李襄讞與英包副領事會商之下以王裕生白晝糾黨搶刦證供屬實豈客狡賴科刑期一年諭着解往西牢執行期滿逐出租界 
[包車夫傷臥路隅]  
　　昨晚七時許新閘捕房一千零六十號華捕巡至北泥城橋塊查見拉包車爲業之江北人陸同樓倒臥地上週身不知爲何人毆傷氣息奄奄狀將垂斃即雇車送入醫院醫治一面據情報告捕頭請示 
[鐵扒擊破頭顱]  
　　江北人潘其石在楊樹浦華盛路與同鄉人馮四槐索欠口角起衅互相衝突後遽持鐵扒將馮之頭顱擊破頓時鮮血直流狂呼救命當經馮友蒯四訴由包探蔣阿二將兩造一併帶入捕房稟明捕頭飭將受傷人送院醫治潘押候解究 
[男子在途倒斃]  
　　前日有一年約四十餘歲形似工界中人身穿藍布棉襖元色布夾褲黑布鞋頭戴西帽之無名男子倒斃於南京路王寳和酒店門首由捕查見回訴捕頭飭探查係病斃並不知其家屬住處稟明捕頭諭令三圖地保唐晋山報堂給棺收殮厝壇召屬認領 
[迷路男孩待領]  
　　閘北四區崗警前日查見迷路男孩一口帶回警署經顔署長訊據該孩供姓沈名天祥淮城人年十一歲父名志卿在南京徐公館當厨役等情顔署長諭候留養候該家屬到案認領 
[行賄圖賣鴉片之判押]  
　　本邑人孫永生向在虹口小菜塲販賣蔬菜邇見售賣鴉片之輩皆獲厚利遂圖改業前日下午携帶鈔幣十元在楊樹浦華特路向該管捕房二百十四號西捕行賄經該西捕詢以何故孫言明擬售鴉片要求不加過問當由該西捕將孫連同賄洋一併帶回捕房稟明捕頭飭令收押昨解公共公堂請究經中西官訊悉前情以孫膽敢行賄希圖干禁判押西牢二月以儆賄洋十元充公 
[兩烟犯各罰十元]  
　　湘人張芝卿粤人王阿二於上星期六分别在略路北四川路被虹口捕房華探蔣阿林等抄出身畔皆藏烟土拘押捕房昨解公共公堂請究據張供土係友人託帶不知違法王供土係購來熬烟自食並非販賣各等語中西官以張王兩人不應身藏禁品判各罰洋十元充公抄獲烟土送關焚燬 
[老嫗私設烟具]  
　　老嫗李潘氏在華記路一百零五號門牌屋内私設烟具容留張明生方金海等開燈吸食鴉片烟違章被包探張林泰與六十二號西探目柏生查見將氏與張方二人連同烟具帶入捕房經捕頭略詰一過飭令分别押候解廨請究 
[身藏紅土被拘]  
　　湖北人陳庶志　藏禁止進口之波斯紐土一塊不知如何在黄浦路被某小乞丐瞥見向索洋一元不遂訴由一千四百五十二號華捕將陳連土帶入捕房稟明捕頭押候解廨訊究 
[雉妓拉客罰十元]  
　　公共捕房三十六號特别巡捕指控雉妓王阿媛前晚在西藏路强曳狎客有違定章等情昨晨由控將王妓傳至公共公堂請究經中西官訊明判罰十元充公無洋着改押一禮拜示儆 
[匪徒搶攫金荷花]  
　　婦人沈李氏住西門大街昨日上午五時乘坐黄包車由北市購物回家行至西民國路被匪徒二人上前將頭上所揷之金荷花一朶搶去飛奔向法租界逃避該氏即報告警局及法捕房請緝 
[洋貨店主控媳行竊]  
　　閘北大統路祥茂洋貨店主趙書田有一子係前妻所生已娶劉姓女爲媳近趙將其子逐出在外媳婦亦回母家居住咋趙投四區控伊媳劉氏串同母家二房東顧福生竊其衣服等物經顔署長傳到被告聽候訊核 
[粤孩屢次犯竊之懲押]  
　　北四川路八十二號門牌日本醫院指控廣東孩子梁文倫唐國威陳桂生李紅義橇門圖竊業由該管捕房將以上四被告獲解公共公堂諭着收押查明再訊在案兹經捕房查得北四川路四十五號門牌日人（藏源）阿瑞里二十一號門牌日人（紫田）黄羅路七號門牌日人（江源（狄思威路一百七十六號門牌日仍（青木）海寗路二百四十一號門牌華人陳阿寳各家先後失竊衣服物件均係梁等串竊吊出原贓於昨傳同以上失主將四被告解廨經中西官逐一質訊之下判梁押西牢二月唐陳李各押三月期滿均逐出租界起案贓物交各失主認領 
[誌謝]  
　　昨日商務印書館贈第六卷第十一號學生雜誌一册謝謝來件 
[擬請修正上海洋涇浜北首租界章程草案]  
　　第一欵劃定租界四址上海公共租界於前清光緒二十五年即西曆一千八百九十九年兩江總督劉所派之委員曁上海縣會同工部局首董商訂推廣之四址爲（北）蘇州河即吳淞江自小沙渡至接連泥城浜處之西約七十碼地方由此處朝北到寳山上海兩縣之界線由北界線一直至相連虹口港地方由此處朝東至顧家浜口（東）黄浦江自顧家浜口至洋涇浜口（南）洋涇浜自洋涇浜口至接連泥城浜處由此處向西南大西路沿長浜之北首處路並向此處路直接靜安寺鎭後而之五聖廟（西）自五聖廟一直朝北至蘇州河小沙渡地方 
虹口租界四址於前清光緒十九年五月十三日即西曆一千八百九十三年六月二十六日中國地方官與各國領事官所派之員會同商訂上海吳淞江北首虹口地方租界之四址如下自蘇州河即吳淞江北首即二十七保及二十五保交界地方立第一號界石由此處朝北直線至西穿虹浜立第二界石再由此處朝東從相連第二副號界石起沿西穿虹浜南岸至第三號界石即在錫金公所之東南角再由此處直線向東北至第四號界石再由此處直線向北至第五號界石即在相近界浜地方再由此處沿向外之灣弓式線至第五副號界石再由此處向東直線至第六號界石即在界浜南岸齊北河南路之西邊再由此處向東穿過北河南路沿寳山上海兩縣之界線立第七號第八號第九號界石其第九號界石係在美國领事署註册第五百九十九號地方東南角由第九號界石起向束直線至第十號界石即在美國領事署註册第一千八百八十五號地上再由此處從相連第十一號界石之第十一副號界石起直綫向東南至第十二號界石即在虹口港之東岸再同眦處直綫向東至第十三號界石再由相連第十三號界石之第十四號界石起直綫向東南至第十五號界石即美國領事署註册第六百十七號地上再由第十五號界石相連之第十五副號界石起直綫向東北至第十六號界石即在周家舍村並相近東盡之處再由相連第十六號界石之第十七號界石起直綫向東南至第十八號第十九號界石其第十九號界石孫在圓通寺前小浜之東岸再山相連第十九號界石之第十九副號界石起直線向東南至第二十號界石即在馬風浜之北岸再由相連第二十號界石之第二十一號界石起直線向東南至第二十二號界石即在西薛家浜村莊之東北盡處再由相連第二十二號之第二十三號界石起直線向南至第二十四號之第二十五號界石起直線向東南至第二十六號二十七號二十八號二十九號界石其第二十九號界石係在相近英國領事署註册第一千九百十一號地之東北角再由相連第二十九號界石之第三十號界石起直練向東南至第三十一號三十二號三十三號三十四號界石其第三十四號界石係在徐家宅村莊北首楊樹浦港之西岸再由此處沿楊樹浦港至黄浦江再由此處沿黄浦江至蘇州河口再由此處沿蘇州河北岸止 
以上兩段租界四址由上海交涉使會同領袖領事於訂約後三個月内詳加釐正繪圖列説以憑遵守 
上列租界之址與中國轄境毘連之處應築界路一條山中國警察與租界警察共同管理其未築成之界路由中國之工巡捐局會同公共租界市會籌欵建築其跨河之橋樑亦同 
吳淞江即蘇州河不在租界之内歸中國地方官遣派水警管理所有南北岸之線將來測勘河身會同劃定於未劃定之先修建駁岸成碼頭不得塡出河外淤塞河身 
租界之内不歸市會管轄之地開列於後（一）中國國家公用之地及春申廟天后宫下海廟魯班殿靜土菴（一）與中國有和約各國專爲國家公用之地 
第二欵市會之權限及納捐人會議租界之内設立市會其辦事權限如左（一）抽收馬路碼頭房地以及各項之捐（二）與造租界内各項應辦工程及常年修理之事（三）租界内整治清潔設立路燈儲水灑地開通濟渠之事（四）租界内敎育事務（五）租界救火防疫檢毒衞生等事（六）租界救貧事業（七）設立警察稽查街道清查户口（八）籌備市會公用墓地房屋或租或買等事（九）籌措市會應行延請僱用之辦公上下各項人役月支公費（十）籌設公衆娱樂及游戲之公園（十一）發行市公債增加市民之負擔及應辦各項事務須由市會董事制定預算决算交納税人會議以納税人會出席之過半數之通過方能施行其未經能過者按照上届預算辦理納税人會議於每年三月間由市會定期召集但須於二十一天以前登報廣告納税人會議職權如左議决公共租界内一切單行章程議决界内之預算及决算議决市税議决市債之募集及市會有負擔之契約（未完） 
來函 
[上海學生聯合會致商帮協會副會長陳少舟函]  
　　少舟副會長長先生大鑒前一函諒達記室屢次趨謁均值公出未晤悵何如之國民自外交失敗乃有抵制日貨之舉（中略）兹據各方而詳細報告咸謂貴會少數不良份子陽奉隂違明拒喑進喪心賣國爲虎作倀雖人言未可盡信然空穴乃致來風鐵證可查萬品鑠金先生商界巨子素具熱忱旣能表示於先諒能維持於後尙望本其愛名譽愛國家之心速除害羣之馬而保商人體面國家幸甚人民幸甚敬頌台安并求愛國 
雜評二 
[清查畝捐（庸）]  
　　寗屬之畝捐蘇屬之水利塘工等費廳局所訂保管方法防弊不可謂不密乃各縣經徵官吏竟任意挪用毫不受廳局保管方法之束縛致有此次特派大員清查之舉各縣積欠之鉅可以想見天三吳本爲賦重之區人民於正課之外輸此畝捐原非所勝祇以事關水利塘工故忍痛負擔何意結果徒便不肖官吏之侵挪齊多長果有整頓吏治重視人民膏血之意者吾且觀虧欠私挪之知事按法以懲也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係孫樸盦先生手書 
新談 
[游戲運動史談（五）] [  秦之銜譯述]  
　　近數十年來美國游戲運動益覺發達在歐戰前其對於體育界實有兩種新貢獻即一爲壘球一爲都市游戲也 
説者謂一國之運動猶之寒暑表以運動以盛衰可覘文明進步之程度壘球者人人知爲性質最複雜組織最高等之一種游戲也其器械在游戲運動具製造界上最稱精密者也南海鳥民ＮＯＲＴＨＳＥＡＩＳＬＡＮＣＥＲ有能使用條板鉛字者矣有能在銀行收支員處檢點紙幣迅速無比者矣而獨不能戲壘球則其繁複不易爲可知然活潑之壘球戲其趣最永或奔赴球門或專趨一球或鼓拍而平擊或揮拍而飛擊一人拍球九人咸凝睇而觀其結果其妙處在使戲者奔走無已時蓋奔跑一事固希臘四年競技會ＯＬＹＭＰＩＤ二十四種游戲中最受歡迎者也昔羅馬人之拍球以前臂臂繫帶傑而白鐵ＧＩＬＨＥＲＴ人以索裏椰子殻使伸掌拍之可以跳動據花謀之奥達瑟ＵＹＤＥＳＳＹ集所述灰西亞ＰＨＡＥＳＯＩＡ公主嘗蹤躍以接其尊貴女友所擲之球中國人常對立投球俾其往來不絶以爲戲據華盛頓歐文ＴＲＶＩＮＧ所述荷蘭舊俗在紐司透達姆ＮＥＷＡＭＮＴＥＩＤＡＭ宴會輙以糖球投桌上於是衆賓相繼接而吮之球 
戲之自古盛行於焉可見然皆簡陋不及壘球故壘球戲之發明實足表示美人文明之程度歷史家每言希臘游戲實養成希人活潑之思想與高尙之觀念其後有價值之文藝即由此發生但一考其當時四年競技會與在達而灰ＤＥＬＰＨＩ舉行之四年大競技ＰＹＴＨＩＡＮＧＩＭＥ中之遊戲即其最佳者亦未有如壘球者之能同時發展人筋肉與心智夫投接奔跑爲人類天性所共有而壘球之戲恰能槪括此四種活動是其所以可貴也所以最受人歡迎也 
希臘以提倡游戲爲發達其文藝之張本英人效之故文化亦至今稱盛以此爲例則以美之注意其兒童游戲塲如今日將來爲文明最高之一國必矣總之美國以公欵設游戲場實爲對於普天下游戲界上最重大之貢獻徵集遊戲統計其事最難譬之計算海底之泥沙殆不可能自有游戲場而國中游戲之熱度乃得而窺見一斑據一九一八年之報告美國人口四百以上之都市之設游戲場者凡四千所其中三百四十所每日到都游戲兒童之總數殆與波士頓ＲＯＳＴＯＮ全市之人口埒然此僅尋常游戲場所之一部分而已至若兒童俱樂部敎堂敎會私塾青年會童子軍哥倫布武士會ＫＮＩＧＨＴＳＯＦＵＯＬＵＭＢＵＳ等等團體亦無不設備游戲運動塲者其到場游戲者亦不在少數又各處公園向者禁止游人蹂躪草地今則大多數開放便人運動美人士之游戲熱洵無倫比顧美人提倡游戲不甚加以人力其所以如此之發達者純爲人類好動遺傳性之發展蓋考諸歷史證諸有史以前之遺蹟未有兒童而不好游戲者也 
醫學談 
[糖尿症（三）] [  上海愛仁醫院醫學博士周森友著]  
　　斷症糖尿症頗難治惟其病起之原因若係飲食過多或用腦力過度則尙易全愈四十歲内犯此症者頗爲危險旣過四十歲危險較少凡患此症者如不食有漿食物其尿中即無糖質者病勢尙輕全愈亦易 
保衞法若一家中有數人同患此症所食之物務宜謹愼凡有漿或有糖質之物均宜屏除而最關緊要者各人能自衞生心中不宜有鬱悶之事每日作事休息宜有節制各得其平所事更不宜過勞心力宜居於氣候温和之地襯衣宜用佛蘭絨或絲織品皮膚宜清潔每日必以冷水或熱水沐浴更或用土耳其浴蓋此種浴法對於此症頗有功效每日更宜作輕便運動若不能運動亦當思一磨擦身體之法凡患此症者病勢各有不同故醫法亦難一律當對症療治惟病人之身體每星期宜秤一次試其重景若病人雖食無漿之物身體猶日見瘦損者其病必甚重 
病人之食物宜食易於消化而無漿質之品如小牛肉羊肉水菓及各種青菜皆頗適宜 
專治糖尿病之醫院當病人初入醫院之三四日其食品一如常人蓋欲試其尿中所含之糖質每日之分量耳三四日後凡有漿之物逐漸減少再後則病人所食之物有一定之支配記之如下 
早餐日時　食物如茶或咖啡兩牛肉排四兩若不食牛肉排則易爲羊肉或蒸火腿鷄蛋一只至二只 
中餐十二時半食物如冷燒牛肉四兩白芹菜二兩和以黄瓜或番茄更加醋橄欖油胡椒鹽等品麥酒五錢清水三兩咖啡二兩不加牛乳或糖 
大餐六時半食物如牛肉湯二兩牛肉排二兩半奶油二錢半生菜二兩醋二錢半橄欖油五錢燒熟白菜三大湯匙沙田魚 
三條麥酒五錢清水十三兩 
夜食九時半食物如鷄蛋二只水十三兩 
更正昨日糖尿症（二）腦部第七行第六字下落去一（勢）字又同行第十六字下落去（糖尿症至劇烈時）七字并多一（病）字特此更正 
 
[海西雲曙（春之點綴）　新大陸美景四十三]  
　　美國第六大城寳提滿市ＢＡＬＴＩＭＯＲＥ有新漢羅佛街大橋ＮＥＳＬＬＡＮＯＶＥＲＢＲＩＤＧＥ倚欄可以望海重鎭雄觀當數倍於上海灘之（揚帆白渡）也 
劇談 
[東籬軒雜綴] [  柳遺]  
　　戲報子滬人謂之海報招徠顧客之第一要件也故各戲園之對於海報應需之欵項視作正當開支而營業之發達與否幾以海報費用之繁簡爲比例凡新聘一角於其將到也則以禮聘超等環球歡迎某某泰斗世界著名等好名詞加以不日來申或靜養數天字樣張貼通衢播騰報紙以爲先鋒及其登台有日也再將頭三日戲碼並列露佈謂之打泡今有列至五日戲碼者而報紙上之戲目廣告名字之大實所罕覩一若容積佔得多些即足以表示其角兒之優良者然翰林片子横排前此僅譚鑫培一人而已今則楊小樓梅蘭芳劉鴻聲莫不皆然且繼長增大矣即李吉瑞小達子輩亦居然得與於蠻行太史公之列海上繁華崇尙奢靡成爲習慣海報一端特其小焉者耳 
高慶奎此次到滬居然站得住第一台之大軸子地位其唱工其做派確有可以立足舞台之資揣摹賈狗兒得其精髓稱之謂唱做全材尙還受之無愧惟是戲報上於唱做全材下有兼花面三字殊令人費解余作客都門垂十餘年眼見慶奎之名漸漸放大從未見其唱過花面戲今兹抵滬多日亦未見其派過花面戲或者曰慶奎近且致力於黄鐘大吕之音以兼花面三字先爲之露佈將來必有驚人之作饗顧曲之望使果如或者之言亦不過若昔日金玉蘭之唱探隂山之類於兼字不甚相稱又去歲畹華爲祖爲稱觴彩舞時晵奎與諸茹香（本唱花衫是日起鄧伯道）合演桑園寄子曾反串青衣是大可再加兼青衫三字其實又何苦來哉滬上極多萬能之角將來當有生旦丑末文武崑亂全材藝員之廣告發現藝術貴純不貴雜寄語慶奎即能唱花面亦以不兼爲是遠道贈言幸弗等閒視之 
雜錄 
[影戲話（十一）] [  瘦鵑]  
　　十一月十五之夕月明星燦夜雲如羅觀影戲於海寗路維多利亞部爲著名影片（難堪）ＬＮＬＯＬＥＲＡＮＣＥ往也（難堪）爲美國最近名片之一出名優格立司氏手與（世界之心）ＨＥＡＲＯＦＴＨＥＷＯＲＬＤ同演於海上浩靈斑因事未往觀常以爲憾前夕乃得於維多利亞見之頗快慰也全片凡十二卷情節佈景並歎觀止困深佩美國人魄力之偉思想之高即此一片已足窺見其國中文化美術之發達矣篇中叙一近事而以古代巴比倫國之覆亡及法國羅馬敎徒殘殺耶穌新敎徒二古事穿揷其中蓋亦歷史上至難堪之事而可與近事相襯托者也巴比倫覆亡一大節最有精神其寫國王貝爾希惹之神明英武山中女郎之婀娜剛健培爾高僧之隂險譎詐均加倍有力栩栩欲活其佈景之陸離光怪實爲吾人所夢想不到者大戰一節尤爲奇觀羅馬敎徒殘殺新教徒事亦多精采當最初開幕時隱隱現一摇籃一婦坐而摇之後此每於接筍處恒見此摇籃摇蕩不已意謂人生於世自摇籃中起以至於死無時不在情感之奮鬭中也兹略述其所叙近事如下美國某地有一工廠其廠主曰琴肯司有姊氏不嫁好行善然措置不得其法往往乖謬琴肯司性木强不近人情困姊氏欲得資以周貧民也則尅扣廠中工人之工資以與之挹彼注此初無區别工人大怒則罷工以示反對譁聚宅外請收回成命琴肯司則命書記輩發槍示威死數人受創者尤衆官中亦以軍隊出槍砲並發死者枕藉遂鳥獸散有女郎馬麗及某少年者亦傭工廠中事定無以餬口因轉赴鄰地女郎侍其老父俱行困苦萬狀某少年亦墮落投某無賴爲黨徒以盜竊爲生别有一少婦曩亦工廠中人今則與某無賴暱儼若伉儷一日瑪麗與某少年遇忽有情會老父死遂委身事之少年見其美且賢自悔行惡之非因與無賴絶歸其手槍决心遷善無賴銜之以竊物嫁罪其身捉將官裏去判監禁瑪麗謀救之不可得也已而誕一子頗自欣意一日忽有慈善會中人至謂其不善育兒竟奪其子去瑪麗暈絶此醒則痛哭不已居未久忽與某無賴遇其無賴驚其艶夤夜入其室强與接吻其情婦追蹤至見狀大恚發槍殺無賴棄槍遁去昨某少年適釋出於途中得婦人報告破門入無賴方受槍仆地立死見地上有槍拾視之宛然己物方驚異間而警吏已至又執以去官指爲殺人罪無可逭判處死瑪麗營救無從邑邑欲死幸有鄰人某吏於無賴之情婦處廉得實遂往報總執法官免少年於死而子亦璧還幕遂閉此則難堪中之有幸者矣 
[答君]  
　　君足下承敎極感佩克能海某固知其爲人名因下筆時腦中適有一新任之上海美總領事克銀漢ＵＩＮＮＩＮＧＨＡＭ君在也惟不知其爲蘇格蘭著作家因其名不甚彰而足下所舉二書手頭　無之耳足下熟讀人名字典傾服無似惟斥報館記者缺乏常識竊不謂然因此等人名或其他偏僻之地名等斷不能盡人皆知似不在常識範圍以内且某非報館記　恐上海之報館記者亦不甘受足下（缺乏常識）之評判也然厚意可感當永誌之拙作擬略改如下（克能海亦西方人名曰ＵＵＮＩＮＮＬＨＩＭ析而解之則爲狡猾之火腿足發一噱）尊意以爲如何瘦鵑拜白 
詩錄 
[夜起] [  蔚心]  
　　寒星明河漢孤襟一相依遥夜魂如水懷人夢滿有不甘耽獨寐了復起翻飛世亂看將及天心總覺微 
傅屯長先生以紅薇感舊記及京錫游早見贈答謝四絶句紅薇生有紅薇記浩蕩窮愁不可思寄命海濱太狼狽相逢　出數年詩洞庭好句猶能賞君劍新詩欲籠紗一笑嗜痂知者少獨耿秋實棄春華去去今日是何世倒海翻江鬭孽龍吾輩苦爲文字累即論才氣亦平庸九衢喘汗忽不樂老人驅之江漢邊江漢有人開口　捉襟岸帻一紖憐 
讀萬桑園詩集眂屯艮先生 
萬畝桑園李洞庭堂堂人醉獨爲醒散原翁是君家物磊洛奇涵湘水靈去作小儒終倔强肯搥險句燭蒼冥平生好友紅薇子説子淵淵與我聽 
小説 
[郵長（一）] [  鳳生譯]  
　　此郵長於悠納潘村中初次履任是村雖小有靛青製造廠距離甚近廠主爲英人新添設郵務局一所郵長本屬於加爾各達來此遠村中如魚失其水彼之辦事室及其寓所俱設在茅棚之中棚内頗黑暗棚距一塘密邇塘内多青草汚泥之屬四周蔓草叢生 
靛青廠所用之人俱終日栗六且高雅之人鮮得合式之伴加爾各達之人更不善與人交際其對於外人非自驕即倡促難安即郵長交友亦甚鮮且亦無事可辦有時寫詩一二首藉以練筆風吹葉動浮雪在天在在皆足以怡其心志彼亦樂而抒發之上帝憐其孤客知此種情景不啻爲郵長之新生活然苟有（天方異譚）中之神怪於一夜間竟掃去樹及樹葉而以沙石坦途代之築偉大屋字鱗次櫛比遮斷浮雲不其快歟 
郵長之薪金甚薄餐食皆須自備第彼與賴曇共理是事賴曇者村中之孤兒女郎也嘗爲郵長司一切雜務日之旣暮村中牛棚中炊烟裊裊（印地牛棚中輒於晚間燃有烟之火驅蚊蟲出）蟬噪於短林中波爾族之比邱於每日聚集之地歌其鋭利之曲詩人則遠眺竹林内枝葉之摇動於此之時郵長恒燃其燈呼賴曇出賴曇嘗候於外聞聲不遽往答之曰汝喚予耶郵長必問曰汝何事耶曰予往燃厨室之火郵長必又曰噫厨火可稍待先燃予之烟管賴曇乃入兩頰吹賬取煤火點其菸葉郵長乃乘機言曰賴曇汝記汝母之事歟此本豐富之題目賴曇能憶其半面亦忘其半其父當日之愛賴曇較其母愛之尤甚故伊尙能追憶其事極其清晰其父嘗於事畢後歸家每在夜晚有兩三夜歸時之情狀賴曇猶歷歷在心伊常蹲踞地上近郵長之足處賴曇至今猶能憶之伊又憶及其弱弟在疇昔天隂之日兩人同往塘邊作垂釣之戲以細枝作釣竿如此小事賴曇每能道於郵長之前有時談至夜深郵長亦　作烹調之事賴曇乃燃其火炙未酵之麵包若干以早餐之殘肴用作晚膳 
[自由談之自由談] [  不冷]  
　　違法前清責人之不合者曰不法今則責人之不合者曰違法是則法在言者意中以爲至當尊重者也而不知言人不法違法者其蔑法也更甚於所言者 
 
 
 

Page 15

 
 
   
 
 

Page 16

 
 
   
 
