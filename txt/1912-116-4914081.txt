# 1912 - 116 - 4914081

 

Page 1

 
 
評論 
[去私篇]  
　　自軍興以來己七閱月於茲而此七閱月中國人奔走吿語憂心如　者豈非財政外交諸大端乎記者則以爲最足恐怖之現象莫若根於人心牢不可拔之私意不觀夫淸乎常其季　怵亂憬亡未嘗不兼籌幷進亟謀改革然人懷自營之私以國事爲俳戲故其舉辦新政　知設部派員一若於設部派員之外即無可事事者其善者亦僅規定章程聊以塞責而己試觀近年所謂新政者曾有一事成效昭著者乎人第見其忽焉以亡而不知其由來也漸矣民國肇興疇不以爲舊染之汚不難蕩滌豈意奔競傾軋之風曾不稍殺而罔利營私之事亦時有所聞加以南北競爭新舊猜忌於國務員之選舉必爭持至數十日之久始克選定迨南都取消部員北上意謂舉國上下鑒於昔日爭競之害必能屏除私見一德一心各盡其責以從事於建設乃旬日以來始則一二部不免齟齬繼則各部皆有暗潮紛紜俶擾莫可究詰使以政見不同起而爭執爭執不已繼以辭職猶可說也顧今之所爭執者不過任用私人競爭位置耳以今日之現狀其危殆如此存亡之幾將於此卜而乃日以私意相持其於安内攘外之道初不聞其籌及是亦不可以己乎且我國今日尙未爲各國承認其所藉口者一則曰必俟統一政府成立後方可承認再則曰於承認之先當視參議院之議事如何以卜其政府之鞏固與否是直以政府之組織爲承認之前提雖揆諸理論列邦之承認初不關於政府之組織如何然組織鞏固之政府固爲諸公分内之事豈可以植黨營私之故遂以稍縱即逝之時機而爭此無謂之意見乎使淸帝退位以後人人能以國家爲前提毫無私意於其間則三月以來建設之事不難具有端倪而危險之現象亦不致如此之甚往事已矣若自今以往猶復各便私圖必待諸公意見己平方著手於國家之事業竊恐楚歌四起生民憔悴有不及觀德化之成者矣嗚呼日以國利民福號於衆人而事事與國利民福相背而馳微特不能組織鞏固之政府即此形式之政府亦有動搖之象推其政此之由豈非一念之私有以致之生於其心害於其政今日如此他日可知是故今日之大患不在有形之内憂外侮而在無形之心術今日之官僚不患其無才而患其營私執政諸公不欲我國之長存也則己如欲其長存則當首去私心若朝氣方新之日猶不能去其昔日之瑕穢則民德日偷行見淪胥以亡尙何國利民福之足云哉 
命令 
[五月二日]  
　　臨時大總統命令民國成立各地方設立議會爲該地方立法機關與司法行政機關並重自應切實擁護免致侵擾方足以昭民國尊重立法權之意乃近日各地方每有聚衆假借名目以武力脅迫議會情事甚至强令解散傷害議員種種不法殊於民國前途大有妨礙須知議會一經成立苟非按照法定手續不能取消無論何國議會决不能無異議之黨派要在改選之時於法律範圍内用和平方法以求達其目的斷不能於議會行使職權之時肆行干涉更不容以一部分人倡私見任意要挾希圖破壞查刑律於聚衆爲强暴脅迫及附和隨行助勢者□罰定有專條其因此犯殺傷損壞等非並須依俱　罪處斷例禁森嚴豈能玩視茲特通令各地方官長對於各該地方議會切實□意如有侵擾或聚衆爲強暴脅迫者立即酌派得力軍警前往保護並逮捕犯人交司法衙門按律審辦以懲不法此令 
[五月三日]  
　　臨時大總统令任命劉一淸爲參謀部第一局局長孔庚爲第二局局長張聯芬爲第三局局長姚任支爲第四局局長史久光爲第五局局長吳榮鬯爲第六局局長此令 
　　孔庚未到任以前叅謀部第二局局長任命雷壽榮署理此令大總統蓋印段褀瑞署名 
　　任命鍾觀光馬鄰翼蔣維喬爲敎育部叅事董鴻褘爲敎育部秘書長袁希濤林棨夏曾佑爲敎育部司長此令 
　　任命嚴復署理北京大學校校長此令大總統蓋印唐紹儀蔡元培署名 
專電 
　　●各國不日正式承認中華民國 
　　●唐總理要求銀行團付銀三千五百萬兩並不得監督借欵用途各代表堅持未允擬將此事移請四國公使核奪 
　　●唐總理提議如大借欵不成擬向國内紳富勸募公債各國務員以流弊滋多均不贊成 
　　●借欵事已成先撥百萬兩爲行政經費　按此另一訪員所發與前電微有出入 
　　●國務院議附設財政會計院以陳 
 
 
 

Page 2

 
 
錦濤充任院長 
　　●鐡血團曾廣節已供認爲鐡良謀刺袁總統 
　　●唐紹儀因國事棘手頗形灰心　　●政府照會外交團嗣後各省購買軍械仍照舊例出陸軍部給發執照否則不得私售 
　　●聞升允之子近在天津剪髮升允見之大怒命即斬首 
　　●大學堂監督己以嚴復暫署惟聞唐文治尙有可望 
　　●胡瑛將充東三省墾務使 
　　●陳璧將充幣制局長　　●農林部宋總長力保馮自由充次長 
　　●交通部被裁各員攻訐總長施肇基用人不公　　（以上北京） 
　　●廣州國民軍部長王某因擅自招兵及爲亂黨代購軍械經人吿發己於初三日定罪斬决　　　（香港） 
　　●明日（五號）十三團體在靑雲樓開聯合大會集議上書大總統力爭都督駐寗 
　　●黃留守派員赴各營淸查槍械子彈及兵士額數限期呈報 
　　　　　　　　　（以上南京） 
　　●各界因總統命令取消江北都督異常憤激紛紛集議擬以死力爭 
　　　　　　　　　（淸江浦） 
公電 
　　●陜州温壽泉等電　袁大總統各部總長叅議院黎副總統黃留守各省都督民政長省議會曁各報館均鑒去歲軍興以來干戈擾攘戎馬倉皇凡民軍所恃爲根據地者皆組織有軍政府及軍政分府各機關一以促軍事進行之計畫一以謀地方秩序之安全也晉省反正之軍舉於太原故就省垣爲根據地組織軍政府以爲督率進行之機關嗣以娘子關失利兩路分兵力圖撑持閻都督率師北上凡事皆計畫於行營泉以副都督名義督軍南來謀據韓嶺與北軍遙爲聲援以圖恢復太原之舉比到河東會秦援兵至克復運城當是時也河東人民困於伏莽者半疲於餉糈者亦半兵寇交閧流血徧野鋒鏑遺黎未遑定宅若不組織機關以維持於後恐軍情不固人心愈極不安同人等公同决議暫組織晉軍政分府俾軍民兩政各歸專責自此以往驚擾少定雖元氣未能回復而地方商民尙不至流離失所迨共和宣布戰𨷖始休𢿙月來壽泉士秀等專以整頓軍隊改良民政爲急務百廢漸舉萬端就緒卽未克補大局而於保衛山西半壁不無稍有裨益惟河東僻居一隅交通閉塞函電不靈兼之累戰之餘軍械缺乏子彈短少士卒又疲於瘡痍然終能内淸伏莽外固河防地方不至糜爛實賴有軍政分府以維繫人心耳今者閻都督返節太原省議會亦復成立大局已定於事粗安軍政民政亟宜謀畫統一藉圖善後之法此間軍政分府名目合卽通吿取消以一事權嗣後所有軍隊直接歸閻都督節制外關於民政事宜亦應直接受周民政長官管轄自四月三十日　晉軍政分府通吿取消後凡有公文函電悉向省垣接洽庶免政出紛歧之弊特此陳明維希公鑒温壽泉年士秀等叩 
　　●南陽王天縱電　大總統副總統各省都督軍司令臨時議會各報館鑒縱本一鄕人耳在昔忿滿淸政治之不良故發憤爲雄力與滿淸抗衡除殺貪官汚吏而外與一帶平民並無惡感此苦心孤詣久爲各界所深知自昨九月鄂省起義副總統派人到嵩聯絡着縱遙爲聲援聊收指臂之效力以熱心志士奔走號呼使縱圖河南事堵截北兵南下縱乃奮勇直前克復閿鄕靈寳陜州等處大兵所指秋毫無犯民皆簞食以迎亦爲各報所去豋載嗣以潼關危急乃奉陜督命前往救援與滿兵血戰六晝夜潼關得而復失者四次終以軍火不給退守龍駒寨旋接秦豫同人急電早克宛洛不惟開通秦路並爲規復河南計乃拔隊東下沿途光復荆關内鄖鎭平等縣旋至宛而滿淸退位共和宣布縱本非富貴功名中人目的得達素願已償况以逸仙克强諸君二十年來嘔盡心血於此時事定功成後尙且解組歸田縱何人斯得爲一共和國民足矣他復何望現與北洋陸軍訂約將縱部下將士盡歸馬君文德統領俟布置稍定即行遠引以遂初志諸祈鑒察王天縱叩 
　　●濟南余則達電　北京大總統國務總理各部黎副總統各省都督各軍司令長鑒周都督於五月三號抵濟南則達即於是日交卸謹此電聞余則達叩江 
　　●南京第四軍長電　各報館均鑒本軍前駐宿徐兵士見该處餓殍相望易子析骸不勝惻怛因間有收養小孩隨同返寗者雨平得悉後即疊啓黃留守等設貧兒院以資撫養三十日回籍各兵見貧兒院尙未成立因有不忍恝棄小孩擬攜之還籍者當飭各官長傳令曉諭該兵等知撫養有着均甚快慰爭先交出現擇定前貢院地方開設貧兒院不日成立矣恐傳聞或誤特此電聞第四軍長姚雨平叩江 
　　●孫國璋等電　北京敎育部轉袁總統唐總理各部總次長各省都督曁各報館公鑒民國成立欲策精神上物質上一切關係之進步非藉萬國通行之世界語不足以導灌科學輸入文明同人等爰於上海組織中華民國世界語會冀普及斯語於國内並聯絡各國社團交通聲氣以達世界和平之旨會章郵呈先電聞請恊助提倡發起人孫國璋胡敦復盛國城王文典等叩支 
　　●長江水師總司令長電　北京大總統唐總理各部長武昌黎副總統南京黃留守各省都督各軍司令各水師將領均鑒敝部現經組織就緒定於本月六號由滬起程馳赴太平接任視事嗣後所有公文電函請逕寄安徽太平敝總司令部爲盼長江水師總司令長李　和叩江印 
譯電 
　　●英國外務部大臣葛雷君在下議院答某議員質問英政府對於中國借欵事據謂目下無人欲損害中國之獨立惟中國如欲借債則投資者及各政府必妥定條欵俾得適當之抵押物云 
　　●鐡台里克郵船失事一案英國商部今日復行審問檢事長羅拂斯朗述該船失事情形並注意該船當時之速力及浮冰出現之警號末謂目下調查並須注意其救生艇是否敷用及其阻水壁之製造法當審問時先召該船水手研訊據供船中雜役火夫於卸艇未經訓練故頗慌亂又一人謂艇中並無燈火羅盤糧食外國搭客皆爭先下艇彼嘗以舵柄擊之又有開手槍阻之者該案將於星期二復審　　　　　（以上倫敦） 
　　●各國航業家己贊成德政府提議召集大會商訂萬國援救海中被難輪船條約之舉　　　　（栢林） 
要聞一 
[參議院開幕記]  
　　四月二十九號爲北京新參議院開幕之期本館駐京訪員特往參觀茲將詳細情形錄之如下 
　　（一）總统及國務員臨院之時間　國務總理及國務員係於上午九點以前陸續到院袁大總統到院時間已經九點二十五分（原訂九點因是日早晨在總統府接見駐京英使商議借欵事故稍遲） 
　　（二）警衞之森嚴　當袁大總統及唐總理將蒞院過宣武門内大街時總統府衛軍五十餘人即將宣武門内城門堵塞托槍外向如臨大敵而外城門由遊緝隊及警衛隊把守非持有參議院入場執照者槪不放行一時交通爲之斷絶由西單牌樓至象房橋一帶沿途衛兵警隊密佈如林每離五尺卽設置一崗高等巡官往來巡邏絡繹不絶　　（三）引導員之糊塗　袁大總統乘四輪小馬車一輛輿前有馬隊八十名輿後有馬隊約一百名内有軍官八員而無步兵經行街衢風馳電捲勢甚威武某軍官前驅導引竟不知參議院之地點誤領至財政學堂門前時閒人紛雜該軍官即責斥長警不爲驅逐刺刺不休半响始知錯悞遂改途西向其一種驚慌之狀殊令人失笑也 
　　（四）大總統之蒞院　袁大總統蒞院由國務員特派數員出迎導引至休息室少息一時軍樂驟作表示歡迎少頃即　議場 
　　（五）議塲之形勢　議場正中位總統席面南向總統席前爲議長副議長之座位再前爲議台議台前爲速記生之文案議台旁首爲國務總理席次則國務員席再次爲政府特派員等席速記席之次爲漢議員席稍後爲满蒙議員席南面樓上爲外賓特别席東西兩旁樓爲普通旁聽及新聞記者席外賓特别席内約三十人左右爲德法英美日俄義班奥各使館叅贊普通旁聽席約計四十餘人新聞記者約二十餘人 
　　（六）出席者之槪略　袁大總統唐總理外國務員如趙段劉施蔡宋等均到議員中出席者除議長外則爲陳景南李素湯化龍田桐李載賡黃樹中殷汝驥劉𢡟賞文羣谷鐘秀潘� 
祖　錢樹芬常恒芳史澤咸鄧家彥歐陽振聲劉崛段宇淸陳命官趙世鈺曾彥王有蘭胡紹斌吳景濂覃振劉彥鄭祖蔭張耀曾谷芝瑞阿穆爾靈圭杜潜丁世峰孫鐘李秉恕那彥圖張聯魁王樹聲宋汝梅劉盥訓王鑫等六十員左右又續到内外蒙古靑海暫代議員四員自九十六號坐起至一百號止一博迪蘇二達賚三唐古色四熙凌阿以上四員　唐古色爲靑海議員依額出席外其餘三員皆爲臨時選出之内外蒙古議員云 
　　（七）演說之次序　先由林議長演說略謂南京參議院自四月八號休息移至北京至今日草草開會實以事機危迫刻不可緩務望諸公共挽大局云云演畢奏樂時袁大總統出席端坐堂内議員拍手示歡迎畢袁大總統起坐沉着緩行至議台微笑作致敬狀議員又拍掌袁答禮畢遂發言先向議員慰勞勉勵周至嗣卽侃侃而談態度極爲鎭靜（演說词錄下）一時全塲肅靜至十點二十分鐘始畢拍掌又大作袁總統遂退至堂内旋由議長繼續豋台演述總統到院及所宣政綱之意片刻即宣吿閉會時正十點三十分 
　　▲大總統宣言　世凱忝承五大族推舉夙夜祇懼恐不能勝謹　誠　敬吿我國民在志氣高遠者諒必以世凱蒞任伊始必有宏大之議以一新聞聽然審時度勢未敢以語此也古今立國之道惟在整飭紀綱修明法度使内外相繫强弱相安乃可鞏固國基爭存宇内邇來兵事擾攘四民失業公私交困已達極點而士卒多昧服從之義人民鮮知公共之益空談者偏於理想營私者多牟權利循此不變必至紀　廢墜法度蕩然欲保障人民之生命財產而不可得尙敢復侈言鋪張乎世凱向持銳進主義不甘以畏難保守自居數十年苦心經營當爲諸君所共見共諒但現値改革之後亟當維持秩序利用厚牛建設從穏健入手措置以實事爲歸譬如營造巨室須將基礎審愼測量擇工選料曆曆穏固處處　　非可　　外觀　事粉飾然後廣厦落成方能歷久不敝倘以孟浪　　出之恐　壁未立而傾覆隨之其損失何可勝言是以必須根本完固再行急起直追則觀成可操左劵矣百廢待興要在財政去歲度支預算雖云入不敷出然尙號稱有二百六十餘兆　之歲入半年以來工商荒廢稅入鋭减外債暫不能償近以改良政治必須輸入外貲故先定整頓財政大綱增加財政信用每年應還借欵賠欵本息約五千萬兩借欵多以關稅作抵亦有以厘金作抵者賠欵以關稅及鹽課作抵速與有　之國商議加稅一面廢去厘金及減少出口稅每年海關當　所入可由四千 
四百萬兩增至六千餘萬兩可抵支前項外債而有餘至鐡路及他項借欵另以鐡路及他項進欵償還不足則由鹽課撥補尙有各省所借外債其總數約一千餘萬兩又去冬欠交庚子賠款一千二百餘萬兩均歸入組織新政府所用大借款項下速爲償還建設行政所需應迅速成立預算以定支用大借欵標準目前先發出暫時短期庫帑券以濟急需此項庫帑券　將來大借欵歸還此事極爲要著舍此無他法可恢復財政信用仿照新法整理鹽政可增鹽課五千萬兩淸理田赋剔胥役之積弊輕人民之負擔未經升科之地搜集專門人才從新測量酌定稅率改良國弊劃一　法爲財政最要關鍵卽須迅速實行我國財政專門人員尙少又乏經驗將來庶政其舉亦須借用異材以資先導而備顧問民國成立宜以實業爲先務故分設農林工商兩部以盡協助提倡二義凡學校生徒尤宜趨重實業以培國本吾國實業尙在幼稚時代質言之中華實農國也墾荒森林畜牧漁　茶桑富藏於地類多未　之　華願我國民無從空中討生活須從脚底下着想卽以礦產言之急須更改礦章務從便民力主寛大以利通行且商律與度量權衡亦應迅速妥訂實行近日軍隊複雜數逾常額幾倍消耗過鉅　　何以堪此已飭財政陸軍兩部實行收束方之人民信敎自由舉凡各敎均一視大同毫無偏倚不論其信敎與否亦不論其信仰何敎均須互相尊重悉泯猜嫌冀享幸福我國民習慣積重急切難趨大同敎育尙未普及改革尙多疑沮軍人缺乏精神訓練當探本原法律亦未完備法權仍多放棄交通未能暢達風氣難　盡一均當與國務員隨時籌商力求進行誠來外國對我態度類皆和平中正藉示贊助之誠固徵世界之文明更感友邦之睦誼凡我國民務當深明此義以開誠布公鞏固邦交爲重凡從前締結之條約均切實遵守其已締約而未辦之事迅速舉辦從數千百年專制之後一躣而　共和宜吾國民之色然而喜也然世凱深以吾國之未進步爲憂也深望我國民常處於不足勿誇張自滿也深望以公誠推與勿互相猜忌也四萬萬心惟一心國乃强此次特任國務總理唐君與各部總長皆一時濟變之才世凱正資倚任相與共支大局願國民深信之贊助之 
　　▲參議院致辭　維中華民國元年四月二十九日卽統一政府成立參議院移至北京開會之第一日臨時大總統袁世凱躬蒞宣言本院代表國民謹致之辭曰國於大地各殊其體惟止至善曰主於民繫我中華民國肇基於武漢起義底定於南北統一今者統一政府成立大總統躬蒞本院宣言凡我五族同胞罔不歡祝冀觀厥成惟搏　四千餘年之古國廓淸秦政以來廿二朝專制之　習及晚近時代社會　染之惡風雖假敏手是爲大難望大總統及執政諸君用人各當其才行政急所先務所秉者公意所察者輿情民國前途庶幾有豸本院代表國民尤不能已於言者當此内政廢驰外交困阨民庶窮蹙軍士俶擾政府排萬難冒萬險苟有利於國者措施雖有時以權濟變本院亦靡不樂爲贊助期於成功否則苟且之策補苴之術形式徒具精神坐亡本院職司所在萬不能同流自陷辜負國民行政立法機關相切　伊始共斯矢言 
[新舊各部近狀况] 　　（續） 
　　○法部　法部因裁汰舊員不發欠薪與徐次長衝突一節己紀前報專電聞此事之眞像實係由徐次長所激起蓋王總長前曾來電對於裁留司員主張新舊參半而徐次長獨痛詆舊員至指爲亡淸奴隷擬全數解散盡用新員所有舊欠津貼亦槪不發給因之大起衝突四月二十九日由全體人員在總統府遞呈二件一全體辭職二請補發欠薪大總統當卽交國務院調和此事院議王總長未來京之先舊司員不容令其辭職從前欠薪理應照數設法補發總統總理當即責成徐謙一力維持現　已有公函到部説明總統總理之意見傳知各司處所矣 
　　○海軍部　海軍部已於前日新舊交替刻下新派各員紛紛將行李等件帶入署中預　在署住宿以便辦公 
　　○陸軍部　陸軍部各司長人名已誌前　茲各科科長及秘書處人員亦已派定其中除雷炳焜唐汝謙李學瀛吳經明塔齊賢爲該部舊員外餘皆南方新人物列表如下　軍衡司司長林攝考任科科長劉冠軍賞賚科科長陳　軍務司司長沈育文軍事科科長張華輔步兵科科長王鳳淸騎兵科科長花尙品砲兵科科長朱兆熊工兵科科長雷炳焜軍械司司長翁之麟槍砲科科長韓林春材具科科長簡業敬軍需司司長羅開榜會計科科長唐汝廉謙粮服科科長楊鴻昌軍醫司司長方擎醫務科科長張修爵衛生科科長李學灜軍學司司長魏宗瀚敎育科科長丁錦步兵科科長陳乾騎兵科科長劉文錦砲兵科科長李實茂工兵科科長吳經明輜重科科長齊振林秘書處長徐樹錚秘書曾毓雋塔齊賢梁建章主計士傑 
　　○敎育部　蔡敎育長與人談及敎育之事極注重社會敎育謂中國人失學者多非謀社會敎育之發達則國家前途將不堪設想云 
　　○財政部財政部　財政部熊總長遲遲吾行部中諸事無人主持故有兼署之舉聞當初擬以梁士詒署理梁不承諾故改命施植之惟施並不到署辦公一切事暫由陸　　及王璟芳曲卓新三人處理 
[鄂江政界之新潮流]  
　　袁大總統日前徵調卾省起義元勛孫武蔣翌武等十八人赴京擬量予總統府及各部重要位置時孫蔣等以國務各總長方在遲徊觀望莫敢先發近見各國務員已陸續履任毫無危險而大總統於新進人士　畀尤 
 
 
 

Page 3

 
 
重各部自次長以下之司長科員多以新人物充任舊人物頗屬罕見於是皆欣欣然願登舞台一展所長頃己應徵前往者有蔣翌武李春萱張振武哈漢章楊時傑等七八人尙有劉仲文蔡濟民楊玉如阮毓崧等因爲職務　束一俟卸肩以後亦即馳往惟孫堯卿則辭不應徵聞大總統仍欲以顧問畀之云 
　　▲胡培德君留學生中之翹楚也於鄂省起義之初頗　勛勞現在内務司充當參事聞昨日副總統接大總統電以政府成立佐治需人聞有胡培德君人甚幹練擬請飭令來京以備任用云云當已轉飭胡君將經手事件料理淸楚應徵往北 
　　▲伊犂都督廣福總司令楊鑽緖與新疆都督袁大化感情極惡廣楊等以精兵直逼迪化袁欲戰恐蒙反抗共和之名欲遷就解决又恐蒙城下之辱爰於日前電請副總統爲之調解蓋以楊鑽緖原係黎公部下軍官得公一言無不服從也黎公以袁前倚升長之勢甘爲異族作忠臣且於伊黎光復之初欲以兵力取消故深惡其爲人置之不復而袁於大總統處亦曾開罪自知不能戀棧乃白請解職以謝伊黎昨大總統任命袁鴻祐接任新督諒與伊犂可解嫌怨矣 
　　▲貴州都督一席唐繼堯與楊藎誠互爭己久副總統以據黔中士紳來電留唐而拒楊而來函則有異於是甚至詆唐心存叵測與愼都督蔡鍔連同一氣欲竊據川藏自立現在政府新成未可重啟内亂故力主調和電請湘省譚都督阻止楊藎誠之軍留駐常德暫勿前進一面電勸雙方解釋意見互相退讓倣照鄂省軍民分權辦法唐任都督楊任民政長各權限聞唐已經承認此議而旅京黔人復在大總統前公保是以唐之都督昨已由政府任命至楊尙以無治民之才辭將來如何結果尙難測也 
[譯孫中山致倫敦報界書]  
　　▲爲禁止售賣鴉片事 
　　孫中山先生近爲禁絶鴉片問題致一英文書於倫敦各大報館略謂鴉片爲中國之巨害其殺吾國民甚於干戈癘疫饑饉之患吾人今旣建設共和政體切望掃除此毒吿成全功予自引退臨時總統之任後對於此事潛心推攷知今日最要之舉即在禁絶中國栽種鶯粟然非同時禁止售賣鴉片則禁種一事極難施行目下烟價高漲利之所在足誘起人栽種之心且吾國幅員遼廓若非禁絶售賣勢難停種故必須將買賣鴉片懸爲禁令則禁種始能收效茲因與貴國訂有條約碍難照行予今敢請貴國於吾新國定基之初更施無上之仁惠停此不仁之貿易予竊願以人道與忠正之名義懇貴國准許吾人在本國境内禁止售賣洋藥土藥害人毒品幷許懸爲厲禁則栽種自能卽停謹爲全國同胞乞助於
英國國民 
要件 
[共和黨規約草案]  
　　第一條　本黨黨義如左　一保持全國統一取國家主義　二以國家權力扶持國民進步　三　世界大勢以平和　利立國 
　　第二條　凡贊同本黨黨義具有公民資格者須由本黨黨員三人介紹經理事長理事認可後得爲本黨黨員但在各支部分部者得由支部長分部長認可 
　　第三條　本黨設本部於國都所在地（上海漢口天津等處得設本部交通事務所　於本部） 
　　各省會及内外蒙古靑海西藏設支部 
　　各縣設分部 
　　本部交通事務所由本部幹事内推舉一二人常用川駐所細則另訂 
　　第四條　本黨設理事長一人理事四人同爲本黨代表並由理事長偕同理事主持黨内一切事務 
　　第五條　本黨設基金監二人管理本黨基本財產 
　　第六條　本黨設審計員四人檢查本黨財政出入 
　　第七條　本黨設幹事六十人贊助理事長理事辦理本黨一切事務並由幹事中互推三人常駐本部事務所監理各科事務另置事務員若干人其分科如左　一書記科掌理文牘及記錄事件　一會計科經理収支事務　一庶務科經理不屬於他科事務 
　　第八條　理事長理事及幹事由本部支部代表於常年大會中投票公舉任期一年得連舉連任 
　　第九條　基金監及審計員由職員會公推但基金監常駐本部幹事外可以他項職員兼任 
　　第十條　本黨經費以左列各項充之（一）入黨費每人一元（二）常年費每人六元（支部分部得酌量增減之）一六兩月繳費（三）特别捐不限額數（四所得捐本黨黨員有爲官吏或國會議員每年薪俸二千元以上者納所得百分之一五千元以上者納所得百分之二 
　　第十一條　本黨開會分爲四種（一）常年大會由本部支部代表及本部職員組成之每年開會一次日期須兩月以前佈吿（二）本部大會合本部職員及黨員之現充國會議員者並在本部所在地之黨員組成之每年開會一次（三）特别會以本部職員及黨員之現充議員者組成之會期無定（四）職員會合本部理事長理事幹事基金監審計員組成之每月開會一次 
　　第十二條　本黨黨員非通知本黨在本部經理事長理事認可在各支部分部經支部長分部長認可後不得脫離本黨未　離前不得入　黨 
　　第十三條　本黨黨員個人之行爲不得用本黨名義 
　　第十四條　本黨黨員如有違背本黨規約或敗壞本黨名譽者由職員會多數　決得　吿除名　凡以個人行爲喪失公民資格者卽銷除黨籍 
　　第十五條　本黨規約如有應行增改者由本部職員會合意提出或三分之一以上之支部提議經當年大會或本部大會出席黨員三分之二議决得修改之 
　　 
[共和黨支部分部條例草案]  
　　一依規約第三條第二項第三項設支部分部 
　　二支部隷於本部分部隸於支部 
　　三凡支部定名爲共和黨某處支部分部定名爲共和黨某處分部 
　　四支部設支部長一人幹事若干人均由黨員選舉分部組織亦同 
　　五支部分部對外不得與本黨有不同之主張 
　　六各支部應按月將入黨黨員名册報吿本部一次各分部亦應按月報吿支部及本部一次 
　　七支部對於本部有調查報吿之責　於本部所通吿事件並應轉吿分部 
　　八分部調查報吿事件應由支部　　本部並得同時報吿本部 
　　九支部分部規則由各支部分部自定之　不得與本黨規約及本條例抵觸 
淸談[  （我）]  
　　民國今日正如病夫初離牀席元氣大虧　� 
茋補劇不能驟施於積弱之脾胃故救國之道忌孟浪圖近功時也亦勢也 
　　旨哉袁總統之宣言曰建設從穏健入手措置以事實爲歸誠對症發藥之言也願吾各國務員人人以總統之心爲心脚踏實地小心做去毋好高毋騖遠則三五年後庶幾其瘥乎 
　　▲校正○四月號淸談無論　　二字句字誤作　特校正 
小說 
[俄王之偵探] 　　　（六十五）[  （無名）]  
　　余答道當時我爬上那石頂時他們已經將近隠入樹林了我看見的只見他們一點兒而且當時我還不曾見那藏屍之處還疑心不到他們是兇手檢察官道這眞是可惜了我望他們不及逃走終被我們捉住　好倘使他們果是個外國人那便不易逃了倘是英敦人和蘇格蘭人那就難說又向余道昨日那屍首早已審騐過了屍首的姓名等等現尙嚴秘勿宣等到四個禮拜之後再行開堂公布余忙問道我的名字没在牽扯在内麽檢察官道你請放心斷不牽入在内又問余道可是你寫信去到那意大利賴方的領事詢問這事可有了回信麽我甚是望他余道明後日我想總好到了那霍林忒的父親必在賴方决不會到别處的自然一詢卽可知道檢察官道等他信到我們便好在倫敦探聽了說罷三人於是都上了車直往來納克樹林我母舅的馬車那馬甚走得快不到一刻早到了樹霖邊走上了一條斜路那路十分崎嶇難走三人於是下車步行我提了燈火在前嚮導及走至到了樹林裏直向林間穿過黑暗之中過了幾處艱難險阻然後漸漸聽得那小河内流水之聲於是對着山谷沿了小河過去尋着了那大圓石這大圓石便是日間我和密烏蘭爾上這石時看見那兩個兇手逃的我便引着兩人指着那石依着日間樣子由下而上走至石頂 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[川都督公佈臨時省議會日期]  
　　爲通吿事吾蜀自反正以來變亂迭乘中更多故道路不靖郵便鮮通臨時議會久難成立良用歉然現在國民旣慶統一成渝實行合併吾父老子弟殷殷望治之心固日加切本都督平日主張民權最爲强毅當此大任驟肩責無旁謝更何敢因循退葸使人民有不達之隠致吾蜀有不治之譏前經旅省人民舉出五道代表其促進法權之殷本都督實深佩慰惟議會爲全省人民代議機關所有議員必悉徵自各府廳州縣羣言無閒方足以符代議之實疊集省城各法團各道代表及各政黨開會研究最後於三月二十五日議决審定組織臨時省議會簡章通行各府廳州縣飭令於兩月以内按照簡章公舉二人來省准陽曆七月初一日成立臨時省議會辦法旣經公推舉賢從此全川人民人人有參政之權即人人有圖治之責和衷共濟民　畢宣惟冀我父老子弟念大局之艱　匹夫之誼不特愛國如家直視全川事爲一己事所謂議會者不過聚家人父子而共策維持補救之道所有權利卽是義務勿輕心以掉勿放棄自甘庶他日舉出代議士皆是饜人民奢望不負組織初心本都督時會躬逢曷勝期望至正式議會辦法現正竭力籌辦一俟中央政府將選舉法頒布到日即行繼續通吿正式選舉期成完全議會合行通吿闔省人民一體知悉切切此吿 
[川邊要聞錄]  
　　籌邊處呈覆川都督云案奉大府批據邊藏調查督辦李總辦吳會禀調查情形奉批禀及附件均悉仰籌邊處會同民政財政陸軍交通各部迅予妥核移知並將核移情形具報查考等因遵即會同所示各部妥爲籌商悉心核議務期推行盡利而後可保我邊圉茲將核覆情形逐件呈請鈞核如原禀所稱關外速宜提前爲計畫一節實係深通藏務熟悉夷情應由陸軍部呈請續派通曉夷情威望素著之大員帶兵出關鎭攝並請通飭邊地各郡縣實力經營以期鞏固而免覬覦又稱各路土司宜妥爲位置錄用不可再任事權一節自係確論不移應請通飭各郡縣以後凡有改土歸流之處悉仍其舊並不發還印信倘有妄言還印希圖煽惑夷心者即由該地方官量其情節分别懲辦至原有土官應請封而不建加以漢銜優以　糈如有才能出衆或調充漢官或悉令佐治均應分飭隨時酌量辦理又稱用人宜愼選擇一節亦係正當辦法應請飭令以後各路派員辦事至多不過數人槪由政府及各路大員主持以歸劃一並請每委一員仍 
先行知地方官以免淆混其各處地方官果有賢能超越自應破格擢用以示鼓勵至稱王維周 
沿途恐嚇誘惑軍民應由陸軍部查明核辦惟關外三道前未實行從前所設官吏暫仍其舊俟將來邊事大定再行酌奪現請改設總領事及分領事均毋庸議至稱康定府鍾守壽康愷悌宜民應請大府存記升用再查雅安淸溪　廳西昌會理越邛等處業由大府派定 
第三鎭孫鎭長分駐命令通行原禀所舉彭統制專任邊務一層亦毋庸議至所編軍隊請發照會一層擬俟第三鎭酌量編配後再議其所需軍餉已議定先撥現銀二萬兩隨同宣慰使兵隊出關隨即賡續籌撥用資接濟至寳豐隆銀號雖有公家存款原係私人所辦其店號仍應照舊毋庸改爲大漢四川寳豐隆將來另定規則可代辦公家事宜仿日本正金銀行例河口鋼橋應飭赶緊修竣關外電報尤關緊要折毁之處亟宜一律飭修完善現議改修南路五百餘里鑪淸各線擬即分頭並舉以便交通軍人棉衣已議由財政部撥銀交陸軍部趕緊造就三千套尅日運送出關其餘調查軍械財政招撫道塢叛番及以鑪城爲往來文報之樞紐勸商捐而爲軍餉之要需均係辦理得宜勿須再議以上各節均經本處會同各部再四籌議意見相同除移覆外所有會議緣由理合呈請都督察核示遵再此案本處遵批會同民政財政陸軍交通各部核議由本處主稿合併聲明爲此備由呈乞照呈施行須至呈都已由都督批准如呈分别移飭並仍移民政財政陸軍交通各部知照矣 
[汴垣因宗社黨戒嚴之詳情]  
　　汴省向無宗社黨蹝跡日前街談巷議咸謂宗社黨已濳來汴省人心頗爲動搖於是高等師範各校學生恐其圍攻學校夜間多半不敢歸寢各商號一至上燈後亦多閉門停市者都督張鎭芳於四月二十號宣布戒嚴自二十二號到二十六號每日夜間城門均派重兵把守城内亦分區派兵巡邏並於各街口加派巡警天明始撤茲探得事之原委知該黨確已來汴而事機所以敗露者有三原因焉（一）旗人金某曾在北京大學堂肄業前歲因事遊汴與汴之旗民素諗去冬淸帝遜位時金致汴中某甲函云行當鳩集同 
志將與民黨力抗必達目的而後已今年四月間金某忽偕十餘人乘火車抵汴分居各旅館金居於機神廟街（聞機神廟街卽該黨機關部所在）晝伏夜動行踨詭秘某甲固己疑之因其爲舊相識不忍吿訐詎奈因某到處運動爲勢頗熾某甲自思不能以一人私誼貽誤大局乃密吿於某長官（二）該黨暗中聯絡巡防營俾資臂助巡防營中之少數人己受其煽惑允爲盡力乃謀事不密爲本營中不同黨者偵知其事遂洩（三）該黨運動滿營亦僅得少數認可其餘明白事理者均不贊成且揚言於外以敗其事有此三原因故二十四號起事之說已爲人所知得以預爲防範二十三號夜間十二句鐘張都督往拜雷護軍（震春）屏退待者密議許久以意度这亦必議此事之辦法也然張都督雖嚴爲防範而並未搜查該黨巢穴蓋亦知該黨已無能爲也 
　　另函云近有宗社黨來此運動裏城（滿人在此駐防土人稱爲裏城蓋其城在汴城内也）及巡防營以圖舉事四月二十二號有廣吿貼於優級師範學堂門首（略云同舉義旗以殺秃頭爲口號）因此喧傳爲宗社黨起事巡防營亦大有蠢蠢思動之意其故因統領柴得貴去歲殺張鍾端十三人此間人士頗爲切齒柴亦不自安加以各黨紛爭其不得志者亦欲借此紓其憤是以數日之間城内居民異常驚恐有謂將於二十七日起事者有謂將於五月初二日起事者雖屬訛傳究亦不爲無因蓋自去歲八月淸巡撫寳芬以槍彈火藥槪置於裏城而裏城諸人亦各有身家之懼日夜操演以謀一戰宗社黨又從而煽惑之竊恐將來暴動必不能免所幸都督張鎭芳已於二十五號設法將其槍彈徙出於城外另派員監管此亦伐謀之一端也 
[湘邊土匪之猖獗]  
　　▲湘省芷江縣屬之麻子寨等處匪首梁春生馮老八等聚集五六百人於四月初二日竄辰谿大山舖　夜撲營與兵士開仗斃匪溤開第等二人傷匪十餘名餘俱潰散現正添兵追剿惟苦快槍不敷己由府知事電禀到省請領槍械並懇飭知右路巡防隊統領陳斌生派隊 
會勦 
　　▲湘省靖州一帶與廣西毗連近有桂匪竄入湘邊昨由右路巡防隊統部書記官孫炳熙電禀軍務部略謂陳統領帶隊親赴湘邊堵勦遊匪浦市乞另飭員查辦又統領通道團警楊啟等電禀都督軍務部稱桂匪合圖串通之播陽靖四鄕等處邊事萬急乞速維持 
[瀟湘近事紀]  
　　▲湖南財政司致武昌財政司電云電悉柳正麟君帶交宗堯年（前充湖南大淸銀行總理）經手銀票十萬兩當交大漢銀行電詢上海總銀行是否承認因宗在湘虧空三十餘萬己由敝都督咨滬都督押宗來湘淸理現均未覆昨又派員赴滬尙無回信宗欵能否作用尙未能定俟有回覆再聞 
　　▲湘省各屬自舉辦行政廳後所有各科科員往往因互相爭奪致起衝突近月以來幾於無縣無之昨有晃州廳土稅局委員電禀財政司稱劣紳田光義吳鴻勳等爲選舉科員事衝突遷怒委員糾集田亞龍吳兆麟姚子玉等多人來局滋閙搶出票銀七十兩並持刀行兇等情財政司接電後以似此橫暴萬難姑容當即電諭該廳知事飭將爲首滋事之人會營嚴辦以整刁風 
　　▲湘省前有社會黨在省城尙德街設立湖南支部入會者五十餘人早經譚都督查悉飭令取消近有自稱中國社會黨湖南部譚其祥持部照至湘鄕縣設立支部該縣知事不識可否准行隨即電禀到省當由譚都督復電以社會黨不適現在國情業奉袁大總統否認所請設立支部碍難照准 
[皖人挽留孫都會]  
　　皖都督孫君少侯前以政體違　恐誤要公當經電懇大總統給假幷委令柏軍長烈武兼署都督已誌前報茲聞省垣各政黨因柏軍長又復辭職遂即開會公議以孫都督蒞任四月於保衞地方治安不遺餘力急應挽留續任昨已電請袁大總統挽留一面仍請孫都督力疾從公勿萌退志以期增進皖民之幸福刻聞孫都督業已首肯仍請栢軍長暫駐皖半月代拆代行以便稍資調養早日銷假云 
[皖省改選叅議員情形]  
　　全皖臨時省議會前次所選之參議院議員因各政黨羣起反對當予取消另選近因北京政務院迭電催選當經省議會擬訂初複選辦法於四月三十號在省議會開正式選舉並由孫都督派委桂君蒞塲監視復派王君等監察投票開票後常選者爲王慶雲江辛胡璧城俞道喧童挹芳候補者爲曹玉德丁象谦江谦丁秉炎趙曾重等刻己備文咨請都督查核矣 
[皖江新談片]  
　取消炸彈隊　孫都督現以南北統一共和告成所有各軍隊亟應酌加撤裁以節經費茲特先將炸彈隊一隊遣散回籍其軍官兵士人等一律發給護照俾免沿途盤詰幷發給恩餉兩月以作川資而示體恤 
　　槍斃胡孝齡　胡孝齡於上年光復時奉黎宗嶽派往徽州組織分府詎到徽後即縱兵騷擾勒餉派捐地方人民大受其毒昨經孫都督派員往徽查辦當由休寗夏知事會同劉文萱等審實胡孝齡縱兵擾商刦搶勒餉違背命令棄軍貽殃各罪狀己按軍法槍斃頃己電禀孫都督幷由孫都督通電各省查核矣 
[新伊在俄之華僑]  
　　伊犁新報云前有人因公赴俄屬便道調查知華僑在俄屬者其人數如下薩瑪爾二千餘丁阿拉木圖九千三百餘丁土谷瑪克一千餘丁拉林二百餘丁阿土巴什一百餘丁塔什干一萬二千餘丁安集延及窩什二萬一千餘丁共計四萬五千六百有奇其未到之處尙不知凡幾因未設有領事以致該僑民等頗形不便現新省參事院已向此人問出詳情俟内務辦理完全即提出議案交外交司酌辦必能抒我僑民困苦云 
[粵省分委各屬軍官]  
　　▲委任北江軍務帮辦　廣東大都督狀查南韶連各屬軍務前經派委陳君仲　前往督辦惟英德屬内一帶河道匪風猖獗防務尤爲要緊亟應派員幫同辦理以專責成茲特任用張統領祿幫辦北江軍務專駐英德屬河道一帶地方辦理防務事宜仍歸陳督辦節制調遣爲此狀仰該統領迅將所部軍隊刻日帶領前往該縣地方分段駐紮務將河道防務認眞辦理此狀　　▲委任廉州軍務督辦　廣東大都督狀查廉州地點現已派定常備陸軍第九標前往駐防惟該處地方仍未安靖應由該標統兼辦淸匪事宜幷設一廉州軍務處以備整理防緝各事除任馬遂良爲幫辦徐維揚爲督辦外合任該標統該員爲廉州軍務處督辦幫辦希將該處軍事認眞整頓所屬各軍隊幷應靜候節制調遣以一事權仍將開辦情形具報毋延此狀廉州軍務處督辦徐維揚幫辦馬遂良 
　　▲委任梅州軍務總辦　廣東大都督狀查梅州五屬與大埔一帶界連閩贛時虞土匪竊發前經派委熊長卿統帶前巡防桂軍兩營前往分紮該六屬境地現在熊統帶調省亟應遴員接替改良辦法以資防緝茲查有鍾景棠堪以任用爲梅州五屬軍務總辦其原有桂軍兩營即由該總辦兼統所有營制與現在警衞軍章制不同之處應即照章辦理其所轄各營薪餉由該總辦請領散放該總辦薪公及軍務處人員查照統領部辦理至各屬内所有民軍民團悉歸分别調遣解散凡關於分防巡緝事宜仍隨時會同各縣長妥辦以資接洽而專責成該總辦務宜認眞整頓一切將情形隨時報告爲要此狀 
[追悼史烈士紀盛]  
　　四月二十八號爲追悼史烈士堅如之期是日淸晨先由興中會會員八人肩荷花輿供奉照像全體會員粵城新軍排隊護送到會場沿途脫帽致敬上午軍界到者有陸軍軍樂隊同盟模範軍軍事體育會緬甸同盟會北伐先鋒隊威字一標二營後隊警察全隊學界到省有陸軍速成學堂嶺南學堂時敏中學廣東公立師範初級師範廣東大學女界敎育會社會則有興中會同盟會中華幷進會等三十二會社下午到省政界自孫中山先生以下司長各官其餘來賓男女各界及外國來賓計是日到會者六七千人禮畢先由陳少白宣布開會理由隨由中山先生登壇演說譚荔垣鍾惺可相繼而起全場鼓掌動自有追悼以來無此盛舉也 
[褚司長保衛民生]  
　　杭垣日來頗有時疫發現偶一觸之往往有朝發夕斃者民政司長褚輔成君惻然憂之業已照會巡警設法檢查並於日前呈報都督以警務行政關係地方治安擬先從道路管理建築取締兩項入手俾得預防危害現已擬呈管理道路規則五十六條取締建築十一條繕呈副本請先咨送議會决議實行云 
[嘉興並無匪耗]  
　　浙江水師兵輪統帶官吳茂林昨日呈報都督文云統領前奉憲令飭將禦武兵艦調回嘉興以資防堵當經親率該艦馳赴嘉興乘便直抵上海解交釘船欵項星夜開回停泊該處數日因该處所傳匪擾均屬謠言其實並無兵匪擾亂情事故於三十號開回杭州俟領上月薪餉再赴防地翊麾兵艦現亦修好擬即仍駐拱埠防護省城 
[揚州禁米出洋章程]  
　　揚州仙邵等處素爲米糧　集之區奈因奸商漁利偷運出洋以致食米騰貴久經莊都督及汪民政長嚴禁在案茲該民政長復議定章程七條並於出口之地設立稽查處所有章程如下（一）如有偷漏出洋者查出偷漏之數一半充公一半分酬稽查處辦公者（二）内地流通各省採米之人須有各省都督之護照各府縣亦必有各民政長之憑單方准購辦（三）　有各處購米者彼處至此處此處至彼處如無護照憑單均不准購運並須罰鍰酌該商之貧富而行（四）採買米商不得 
私買私賣必先向民政長處領憑單購買米石之數與憑單注明米石之數相等方不爲私如果其不符以首條爲例（五）各處小米販不得過五斗亦須有本地民政長憑單方不爲私如無即以首條爲例（六）大米商到各處購米旣有各省都督護照亦必有各民政長憑單如其缺一以首條爲例（七）凡購米者到某處辦米必須某省都督之護照某處民政長之憑單所有某行某號字樣須於護照憑單所注明相合由某處至某處一定地點如其不符必以首條爲例 
 
 
 

Page 7

 
 
[蘇州奉直魯協會紀事]  
奉直魯協會正會長王芝祥先生前派代表來蘇組織支部經旅蘇三省同人於四月十二日在迎春坊奉直會館開會歡迎投票選舉即日成立暫以奉直會館爲事務所茲將蘇州支部開會秩序並選舉正副會長曁各職員名單錄述如左 
　　（一）振鈴開會（二）歡迎協會本部代表郝衡之君朗讀歡迎詞代表張　　楊光甫兩君先後答詞王溯沂君演說楊淑舉君演說（三）奉直魯同鄕投票選舉支部正副會長　志鵬君爲正會長邱震君爲副會長（四）選舉幹事部部長部員尙崇基君爲幹事部長劉承裕俞志善楊光憲王秉璋爲幹事部員（五）選舉評議部長部員郝爾泰君爲評議部長馮蔭樹王紹曾夏同升周景　爲評議部員（六）攝影散會 
[徐州軍隊小衝突]  
　　駐徐之新淮軍於四月二十六日因要求給稍有起衝突嗣經調查衛隊前往彈壓幸卽平定惟駐徐各軍隊需餉甚急已由第九師長隨帶鉅欵到徐散放想各軍當無絶糧之歎矣至淮北巡防馬步各軍統帶米君占元亦於四月二十七日督隊往徐擬卽分剿土匪以奠居民云 
[靳營長澤及枯骨]  
　　銅山縣士民傅文卿潘怡芬楊懋卿等寄函本館云徐州自遭兵燹後饑饉荐臻餓殍載道同人等正在募集專欵以備裹屍席片掩埋抬工之用適第一師第三團第一營營長靳靑松鶴吟先生率隊來徐駐防覩此慘狀悲憫弗勝督同官佐兵夫襄助義舉共捐大洋一百三十七元九角從此已死之人槪免暴露不持死者含笑入地即地方人民亦受惠非淺矣 
[崇明議修海塘]  
　　崇明海塘保固城垣上年秋汛　發石舖木椿浸卸毁腐所在多有若不急謀興修轉瞬春潮溢漲必出險工查塘費祗有辛亥欠租三千二百餘元核較上年估修所短甚巨卽各口厘局向有之海塘報効年約五千餘元五年來欠繳數達二萬元之外亦未可恃爲的欵崇民政長恐日主坍　修費更鉅特移請縣會公决縣會議以本年度海塘應行出修其費除由附稅及上年田租幷貨稅項下新老塘歲修報効與以前各口積欠　　準備追繳不足應再另　等語　縣問縣長現據省議會議員　稱海塘已歸省有其經費亦歸省籌已照會海塘經董　將近來海塘塌壞情形並需修工程數月查報轉呈蘇都督請一面尅日派員　估一面撥欵興工云 
[南昌近事片片]  
　　▲敎會交涉　贛省德外芝麻田地方官地三百餘畝經雷祖壇和尙盜賣與美國敎會建築　校　美敎士　　三萬餘兩由民團總局官長作中証蓋用關防以爲　　暗中頗獲厚利業經李督飭查一干人証從嚴追辦再行交涉惟此地與南潯鐡道極有關係地方人民頗爲注意而美敎士高君謂買此項地基係芝麻田旁邊雷祖壇附近一片　山計有三百十四畝由和尙出賣民團官長作中　去價銀二千四百兩似爲賣主開脫輿論譁然聞美敎士已將賣契寄往　垣敎會恐有一番大交涉出現也 
　　▲勦辦亂兵　李都督電萍　　司令官云　湘都督馬　前得　　撫使電稱上栗市（萍鄕縣屬）兵亂請派兵堵截並據專員報吿掳去隨員葉某一人等語敝處邊境防軍亦稱上栗市一帶軍隊紀律不嚴請飭查辦等因昨日又據陶使電業經電請查復尙未接復究竟該處亂兵係何隊號官長何人詳細情形如何何以該營官長漫無覺察查慈化桐木地方秩序至爲擾亂已否派兵前往迅卽電復並將派往官長姓名電知湘邊防軍協力勦辦毋稍延緩致滋蔓擾 
　　▲銀行招股　贛省民國銀行通吿云敝行去歲開辦軍務倥偬諸多缺點爲各界所共諒現擬改良組織力求完備業由都督及財政司撥到四成公股八十萬元惟商股六成一百二十萬元須從速招集以符定數所有敝銀行接管前淸官號發行錢票計銀一百四萬五千二百兩又前財政部往來過用銀一百五十三萬九千二百兩均經敝銀行會同財政司商務總會議決由財政司暫給省債票在丁稅項下陸續歸淸呈請都督允准在案至敝銀行去冬吸收現洋因市價低落所受虧耗二十萬擬俟完全銀行成立後卽在公股之花紅項下及公債項下設法籌抵以上三種虧耗劃淸界限與新招商股無絲毫之牽扯務望入股諸君踴躍爭先無容疑慮將來所得之利益定可操劵也 
　　▲督署緩遷　李都督飭修從前撫署爲衙門業經總務廳　匠修理吿竣共費錢五千餘串李督本擬擇吉遷移俾資辦公近因外間謠傳更換都督及遣散軍隊恐滋暴動是以仍在高等學堂辦理公務以便四　派隊駐紮以備不虞四月廿七日已將舊軍政府電報房借此間燈桿挂線搬入行署照常遞電大約遷署之期因此暫停 
木埠新聞 
[殺人放火之駭聞]  
　　前淸廣西提督雲南人丁槐久離仕途曾在漢口開設麝香號自武漢起義後挈同眷屬僑居上海泥城外靜安寺路四百零一號洋房内詎前日夜半突有三人乘間掩入闖至樓上丁從夢中驚悉喚醒家人自向三人哀求願献財寳據稱並不要錢各出手鎗開放一彈擊中丁之長子煜年前胸從後背穿出立時斃命詎流彈復入煜年之妻曹氏右臂受傷倒地一時舉家惶恐該三人下樓圖逃家丁叚汝貞大聲呼救又被開鎗擊斃喊哭之聲達於户外該三人恐爲巡警所獲遂放火燒房霎時冒穿屋頂三人乘火熾時逃逸丁槐幸由其次子貴年拖出然鬚髮已被焚殆盡矣旋經捕房皮帶車馳往澆息僅燬丁姓一家計洋房六間當時火勢猛烈丁子煜年與家丁叚汝貞之屍身均不及拖出被焚在内事後新閘捕房派探張天林毛伊文等前往詰明以上情形即飭小工在火塲内檢出不完全之屍體一具車送虹口斐倫路騐尸所報請公共公廨中西讞員前往檢騐並將丁媳曹氏車送醫院醫治現該探等以此事情節重大己據情禀奉捕頭轉禀卜總巡通飭各捕房中西探捕嚴密偵緝務獲嚴究 
　　文匯報云今晨（初四日）靜安寺路四百零一號住屋失火新閘巡捕即馳往該處旋發見租界内創見兇案一件知被殺死男子二人擊傷女子一人刧去財貨若干並放火焚屋以掩痕迹該屋主人爲前淸武員丁槐曾於去年革命之初由湘省率眷來滬丁有三子並媳及從人共十九口初三日晚丁出外訪友歸已深夜見前門大開問之家人皆不知情乃將門關好回室安寢三點鐘時有一僕人見厨房起火正欲取水撲救突有數人擁上執刀亂刺繼乃割斷喉管投之火中數分鐘後其已娶婦之子與媳在牀上驚醒見有四人執刀及手鎗入室其媳見一人正以手槍指其夫其夫曰要錢儘取請饒吾命斯人不答連放四鎗均擊中牀上之人一彈擊中男子之首豋時殞命一彈中婦人之右臂婦卽大呼救命若輩乃取銀錢及金鋼鑽等物下塿逃逸家中諸人聞聲急往援救該婦見屋内業已起火乃奔至街上過厨房時見一僕人臥於地上當時有華捕一人聞槍聲四響因不知究在何處即往新閘捕房報吿及至西捕頭馳往該處警鐘已鳴覔見屋内諸人始知此事乃將傷婦送至醫院問明一切救火水龍馳至火塲時火勢己熾雖經竭力撲救因水不足無能爲力屋中所有悉付一炬現己將被害二人由火塲覔出經官騐明　殮矣 
[火車碾斃小孩]  
　　前日午後三時滬嘉火車正欲開車將車頭調轉　有江北男女兩孩在軌道拾柴致將男孩胡阿槐碾傷腹破腸裂頃刻斃命其女孩亦傷及手臂骨已拆斷當由該公司將女孩送至上海醫院醫治並酌給死者家屬撫恤洋二十元將屍収殮 
[●浦江中兵艦之調查]  
　　駐泊本埠租界浦江之兵艦現查有英國兵艦二艘一名仔亞司而一名白乃扒耳美國兵艦四艘一名心心拏梯一名愛大勾一名西拏一名海里長又日本國兵艦二艘一名夕克納米一名麥特開奥國兵艦一艘名開達不蘭亞色荷蘭國兵艦一艘名荷蘭德國兵艦一艘名　不其蓋茲於陰曆十四日又由外洋駛滬德國兵艦一艘名太沙並於十三日到有美國兵艦一艘名的克團以上共有十三艘調查各艦兵士計有三千零九十名又查各艦之砲共裝一百四十三尊 
[●工黨懽送陳總長]  
　　滬軍陳都督行將北上受工商總長之職本埠工黨總部特於昨日推徐君企文爲代表前往晋謁而述該黨懽送之意幷懇將來於黨務進行上竭力維持都督答詞懇　握手而别 
[●一命四百元]  
　　英美工部局修理馬路小工鮑聖和被五十五號電車撞傷斃命後由捕房將開車人徐阿雪（卽徐阿三）拘解公堂訊供収押在案昨晨由廨復訊捕房代表侃克律師與電車公司代表哈華托律師到堂聲明當時被撞情形並由屍妻鮑唐氏求請伸雪關　員商之德師副領事以徐實屬疎忽遂下堂諭云徐阿三開車不愼致將小工鮑聖和撞斃情殊可憫着賠洋二百元並罰洋二百元充公或押半年以儆 
[●船塢總辦易人]  
　　江海船塢茲奉海軍部命令歸本部管轄現已任命　冠庭君　　臣君爲該塢總辦所有前經理朱子堯君胡仁源君已於五一號交卸 
[●同盟會議添支部]  
　　本埠同盟會現查浙之湖州一屬尙未分設支部故於日前特派幹事員趙君賜琛赴湖已與吳君繼元錢君廣鈞賀君咏如等組織臨時事務所在郡城北門馬軍巷和尙橋地方一俟本埠同盟會名稱改定即將該郡支部再行更正云 
[●兵士犯規斥革]  
　　福字營前隊四棚兵士姜有朋茲因藐視長官不知法律現奉劉司令長查明已於昨日判令懲責並卽斥革以儆效尤 
[●預備懽送李司令]  
　　長江上下游水師李總司令　和茲定於七號卽本月廿一日由滬赴任故由滬防水陸全軍李英石統領通令滬防各營管帶務於是日午後一時　行戎服齊赴大達碼頭送行 
[●海關報吿收稅總數]  
　　據上海稅關報吿西一千九百十二年春季入稅之數大致謂革命之後商業已漸有起色是季入口輪船之噸位較上年同季所減無幾海關所収之稅共洋三百五十九萬九千八百七十一元上年同季収洋三百八十九萬五千七百八十一元兩相比較僅短收洋二十九萬五千九百零十元又當關於是季内共収稅洋九萬三千五百四十九元上年同季収洋九萬五千七百零四元 
[●整頓契稅之手續]  
　　上海縣民政長吳君昨出諭單云照得田房契稅本係正供之一立法徵収不容隠匿自奉省頒新式印契實行本民政長復又參考習慣輿論刊印官契轉發各市鄕公所分辦無非爲整頓契稅之中仍寓取便領用之意且司法成立訴訟已有一定規則民間契據爲財政之保障納稅得完全之效力查近來雖用印契幷不遵章投稅甚至仍圖私便擅用白契並無地保到場蓋戳者亦有地保明知違章擅於白契蓋戳者種種辦不合法不僅有碍徵稅揆厥原因各市鄕公所發領印契或尙未能家喻户曉至白契漏稅又無地保蓋戳不能發生効力即不能爲產業証據若地保於白契紙内蓋戳更屬顯違公令均應照律科　茲再切實指示特刋分辦印契處管轄圖保表便於觀覽免再歧誤合行諭發爲此諭仰該圖地保卽便遵照將發去表紙挨户傅看以後几有業户買賣務須認明表列印契分辦處前往領塡印契自諭之後如再擅用白契漏匿稅項以及該地保違章於白契紙蓋戳一經發覺卽提得失主幷該保到案照律重罰决不稍寛 
[●同盟會總機關部開會記]  
　　中國同盟會總機關部於昨日後二點五十分鐘開會討論進行事宜臨時主席陳英士君　呂志伊君爲代表開會次序如下（一）表決名稱　議改爲中國同盟會本部駐滬機關部衆皆舉手贊成（二）宣布草章　議俟評議處成立再行正式宣布（三）選舉職員二十七人選定後由當選人自行推定部長一人副部長一人幹事五人評議員二十人當選人二十七名如下　戴天仇　姚勇忱　馬君武　呂天民　徐天復　吳敬恒　王一亭　褚民詣　趙林士　沈縵雲　周浩　金鐡軍　龐靑成　居正　黃　白　陳漢元　李徵五　李懷霜　周佩箴　陳基明　　有明　張人傑　吳仲華　解子和　徐級三　李徽章戴連叔　（四）演說（五）散會 
[瑣聞]  
[城内]  
　　▲都督府批示○前滬軍第二團第二營副官韓俊邦禀批光復出力人員曾受軍事敎育者現因編制改併致投閒散尙不乏人所禀一層一時實無相當職務可令該員優爲且滬軍局面將更各營官佐此際尤未便委任仰卽速往他處効用可也　時務小學校監督李廷椿禀批此次陸軍部咨查各省光復特别戰功須有各團體領袖切實擔保本府所定表格逐一塡冩加蓋印章並用正式文牘呈送前來方可　案傅報該員所禀不合體例未便照准　李之南禀批該生以膽氣自負果能充義至盡趙常山有替人矣所請試用一層此間局面將更本都督又行期在卽實無事可以位置另投他處爲佳　潘肇修禀批前沈君恩孚爲該生介紹飭人事科存記在案如有可以位置之處早經挨次委任無如此間本人浮於事又値大部改定編制裁汰冗員以致遲至今日未能設法錄用本都督愛才念切抱憾至深該生速作他圖勿誤行止　商團義勇隊陳　洲禀批該生旣實是光稪有功仰卽禀由該隊隊長劉遜謙擔保呈報到府方可　案咨部個人自行函請未便照准 
　　▲審判廳批示○王杰增等呈批狀悉此條現在遵照破產律照行商會選任董事淸理出入賬項該商等旣爲純泰莊有抵當權之債主自應聽候商會舉足董事按照破產律第三十二至三十七等條查明無誤咨到本廳時再行核辦所請卽予立案召變等情核　律文不合未便遽准　高志佳呈批判决旣未確定何能禁人上訴狀稱作爲和解又稱强制執行似略解法律名詞而未了然者須知和解係兩造允洽自愿了案之謂强制執行係一造不愿履行已過上訴期間請求官廳用今名執行之謂苟兩造允洽自無須强制兩種名詞性質互異茲來狀兩者幷言殊堪發　四級三審律有明章判决不服未過期何能剝奪人民之上訴權所請碍難照准 
　　▲李統領批示○滬防水陸全軍李統領昨懸指令二件云沈陸氏禀批呈悉查沈石郎業已移歸警務處訊辦着逕向警務長禀　可也此令又指令云民人趙趙桂卿來禀問悉阿全等不法情形如果屬實自應從究懲辦候咨會上海警務長緝究可也 
　　▲保釋不見○民政長批十八保一二　　　張秀光等禀云查閔行肇事案内小和尙一名前經供認投瓦與毆警毁局案有關未便寛假業已照送地方檢察廳預審公訴在案所稱伊母病危求請移廳暫保等情業經移送未便轉移仰逕禀地方檢察廳核示可也 
[南市]  
　　▲限期補稅○上海貨物稅總公所出示曉諭云照得本總公所自開辦至今陸續查獲漏稅各貨暫留公所飭　各該商照章補稅以便將貨給領迄今日久未據補稅領貨殊屬玩延合亟出示曉諭爲此仰各該商遵照如有漏稅之貨留存本公所者限七日内親自到所補納銷稅以便將貨給領倘再逾限觀望定卽如數充公幸勿自悞 
　　▲追繳票欵○大碼頭德泰錢莊執事闵子賢控已閉泳興福柴行主凌雲柴所出期票兩紙到期不付計銀二百兩經裁判所訊供前實判先繳銀一百五十兩交保限期四月十五日繳淸 
[閘北]  
　　▲抑何健訟○閘北裁判所批民人王同林等禀云王成璧係張如成之寄子其母旣屬招夫養子則張如成之撫養本屬應盡義務嗣後王成璧復姓歸宗木本水源各有所歸亦屬分内之事未便責以不孝張如成竟呈追歷年飯食等費用本屬無此辦法是以批飭邀同親屬理處原期可以息訟今該民等仍以逆子爲詞代呈請追地租膳費迹近帮扛實屬不明事理且察核此次公禀同張如成原呈係出一人手筆顯爲張如成揑名飾詞可知着仍遵屬批另延公正親友妥爲理勸毋遽興訟 
　　▲茫無頭緒○劇竊江雲卿案内起獲之衣箱一只留存裁判所� 
候失主認領在案前日有自稱游擊隊二標一營軍需長之周光儒投所聲稱與江同居起案衣箱實係巳物請爲給還等語當經孫所長詳詰件數欵式周不能一指明因卽諭令開呈失單候核 
　　▲結婚衝突○曾董氏憑媒陳梁氏聘定王陳氏之女爲媳前因董氏之子曾如明至王陳氏家搶親被岡巡拘解裁判所奉孫所長判曾擇日迫娶在案前日己屆吉期距王陳氏串同原媒陳梁氏欲爭開門費且云尙未屆期與曾大起衝突復由崗巡拘奉孫所長判分别留候查核 
　　▲又獲一人○羅大許桂生因拐賣孫得興之養媳被孫吿發拘押在案昨又續獲同黨沈玉堂一名解奉孫所長訊判押候查辦 
[英租界]  
　　▲所託非人○楊福昌控朱長棣騙洋等情昨由捕房將朱解廨請究原吿投稱前在京漢鐡路爲繙譯去年北方不靖有現洋一千四百餘元託徐州某藥房内之朱長棣匯滬迨後來申向朱取洋初則延約繼稱此欵已在徐州被搶旋又串出王仲賢勸按一成料理二次由王給我洋廿元茲悉朱久居租界爲此控請追究訊之朱供此欵實在徐州被搶求准交保料理聶襄讞商之德祜副領事以原吿當時因南北匯兌不通托楊代匯不能作爲刑事惟被吿所供欵係被刦並無憑証自應料理遂判楊収押本廨改爲民事案歸晚堂訊理 
　　▲疑團未釋○商光耀洋行因蘇州路四十六號棧房内失竊値銀一千兩之磁鐡等貨疑係已歇式拉夫與管棧人　金林所爲控由捕房先後拘案分别交保管押在案前日午後由廨復訊原吿代表吉勒克律師偕原吿西人及買辦徐益生見証陳和生等上堂證明請究質之吳　二人延梅吉言德雷斯兩律師到堂辯護王襄讞商之陪審官奥克判吳交原保　還押候下禮拜五再訊 
　　▲族長理處○王妙春王妙榮王春榮同控胞弟匿單不分一案前晚由廨復訊王紀生當將方單繳案聶襄讞判方單存案限一月邀同族長理明再核 
　　▲婦人擇配○婦人王桂紅戴金　張三子等前經公堂判送濟良所留候各核家屬具領在案迄已五六年均無人投領昨由所董將該三婦一併送請公堂發落　讞員商之德師副領事以公堂定例如發所留養有夫之婦兩年以外不知本夫蹝者應准離異另配查該婦等留所均在二年之外應由本公堂給諭准予離異遂判三婦仍交濟良所帶同另行擇配 
　　▲補拿同黨○廣西路一百四十九號門牌雉妓院鴇婦朱沈氏因串拐董徐氏逼令爲娼被氏兄徐桂發控奉公堂訊明判氏先交徐領回朱鴇押候補提人証再訊在案昨晨復由捕房將朱鴇解案復訊一過判押女所半年仍飭捕拿同黨至案質究 
　　▲販賣小孩○粵人譚北海與婦人陳阿帶販賣男女小孩七口逃匿虹口經法捕房包探偵悉前日協同美捕房包探將譚與陳婦一併查獲昨解公堂訊供一過判送法公堂訊辦 
　　▲抛棄孩屍○虹口麥　倫路居人伍蘭谷前日將孩屍一具囑令汪和祥携往荒地掩埋詎汪卽抛棄浦江被捕查獲昨解公堂訊明判罰洋十元充公 
　　▲女孩迷路○女孩徐大扣子張蘭梅均因不辨路徑由捕轉送公廨昨由官媒將兩女送案請示徐女供年十二歲并北人餘語不淸張女供年十三歲徐州人來滬未久判徐女發幼女所留養張女暫留本廨候認 
　　▲串竊金鐲○胡蒙波控女傭曹阿金與傅阿高串竊金鐲一案經公堂復訊屬實判曹婦押女所半年傅押西牢一年如能於限内繳贓准予減罪 
　　▲追繳當本○延昌押店代表　金初控學徒汪連生與汪念和串竊値洋三百六十餘元之衣物持向各押店質洋浪用一案昨由公堂傳同各押店經手及収押各人到案質訊明白以汪連生旣稱有人代爲理楚姑寛判押三月汪念和祇認代押花緞二疋計洋五十六元着蔣當本交出収押四月否則加押一月所有各押店當本凡係汪連生自押者應着照給起案贓洋交原吿领去 
　　▲金鳳未回○馬霍路居人嚴九如控已歇包車夫季和尙誘拐婢女眞正金鳳並串竊衣物一案眞正已奉移提來滬金鳳因病仍留養崇明巡警局在案昨公堂復訊明白判提眞正與起案贓物先交原吿領回季押三月並候函致崇明飭將金鳳解滬再核 
　　▲母女重聚○孫雙瑞因誘拐唐家弄沈林氏家十一歲女兒林弟至法界圖賣被控昨由包探將孫與女一併拘解公堂訊供不諱判女先交林氏領回孫押候補提同黨到案併究 
　　▲一忽兩元○新閘街五百七十五號豆腐店主吳阿虎因容留三百九十八號華捕在店瞌睡被捕頭查悉以其違章昨將吳傳至公堂訊明判罰洋二元充公 
[美租界]  
　　▲女子待領○江北女子大扣子年十三歲昨因迷途由捕帶入捕房捕頭飭探送往泥城外幼女所留養待領 
　　▲　人倒斃○昨有　人某甲倒斃於吳淞路某弄口由捕歸禀捕頭飭地保枵明収殮 
　　▲勒繳房租○住居百老匯路之顧根榮應阿三何桂生徐會源等四户均因欠租被房東控經捕房飭探傳諭限五小時繳淸逾時發封 
　　▲西婦發癡○某西婦素有　　昨日復發喚坐王阿二之東洋車至百老匯路滋閙由印捕送入捕房候傳家屬到案再核 
[法租界]  
　　▲東碰西撞○李福才未領工部局考試憑照擅自駕馳汽車撞倒行人及一百十二號華捕上前干涉李更慌張疾馳撞入某店門内致傷男女兩人當由捕房將李解廨請爲訊究判押候受傷人醫愈再核 
　　▲始終推諉○志大烟膏店主蔡子明串通正興洋貨店主厬寶順騙取棋盤街源大土行雲土値銀三千餘兩當經該土行控奉公堂將志大夥陸杏生及夏妻葉氏拘案押候補拿蔡夏二人訊究在案昨復提訊陸與葉氏仍推諉不知判仍還押着將志大生財先行拍賣作抵一俟獲到蔡夏再行嚴究 
　　▲安插頑童○男孩顧阿桂專與下流爲伍近因串竊金戒案發經公堂中西官着其父母到案具領後因其父早已逐出不肯領回奉判暫留在案昨由中西官會商判留捕房習學工藝 
來件　 
[滬北廣益堂經收陰曆正月至三月十五日止施藥捐欵淸單]  
　　旅商内河各棧業兩次助洋四十元李姓助洋二十元葛吉卿洋十元張氏洋九元瑞豐洋八元史沈氏無名氏兩户各助洋五元周三記洋二元通裕招商局罰欵兩户各助洋一元　成號銅洋六元銅小洋七十九角公餘銅洋三元瑞豐銅洋三元二角大興號洋一元以上共収英洋一百零一元銅洋十三元銅小洋八十一角　廣益善堂司董祝大椿朱佩珍王　　　慶　裕福汪龍標等謹誌 
來函 
[民生國計會等再行開會討論要免米麥稅通吿書]  
　　竊本會等發起要免米麥稅事始承總統總理贊成於前繼得滬上紳商電請於後　料省議會諸人不顧輿情抗令違議擅專議准每石捐洋五分借裕國之美名以濟營私包辦之徒不知捐數雖　而内地米商已成裹足來源　　米價飛漲民不堪命人心皇皇食力貧民不得一飽且　滿淸未　米食　捐（米麥稅起於光緒二十四年）國以覆滅言之痛心聞之疾首今當共和初成不爲殷鑒而爲效尤竟將歐美所無之　稅　欲施行於民國蘇省同胞身羅何罪而遭猛虎如此苛政死不承認爰於陽歷五月初五日卽陰歷三月十九星期日下午二時仍在京江公所本會總機關部開會集議屆期務請貴會　各派代表蒞會互相討論進行方法以達豁免之目的則蘇民幸甚民國幸甚是爲啓生國計會諸宛明等同啓 
 
 

Page 8

 
 
   
 
 

Page 9

 
 
 
[自由談]  
游戲文章 
[致蘇小紅女士求婚書] [  醒醉]  
　　昨閱申報知卿香閨待字情切徵夫盥誦之餘不勝欣喜小子久作孤丁難遂雙飛之願重週花甲那堪獨宿之情雖經月老冰人時來撮合奈彼所介紹之女郎非因才貌不揚即爲年齡太少若求關心國事趨向共和如卿者更難多得矣小子臂長九尺以之圍抱卿腰適相吻合至芳卿玉貌不問可知昔人有句云不是芳容生得好　天何故亂加圏今卿竟備大圏百三十有五其爲國色無疑小子賤容本無凸痣幸今春陡發怪症面上忽生紅疙瘩若干楊梅其形樱桃其色第未知具數幾何見卿吿白深憾以資格限人不得己按粒摸索詎料適符其數於是小子狂喜巨躍三百蓋以小子之疙瘩加入芳卿之麻缺適成一正一負一盈一虧一陰一陽一杵一臼天造地設配合自然� 
是殆與卿有夙緣耶如蒙不棄請於三日内將卿之小影刋登報紙小子亦願如期寄相片於申報館乞鈍根爲介紹不知芳卿以爲何如專此敬叩杖安諸維妙睞不盡香山白叟蕭郎謹上 
海外奇談 
[可怪之婚禮]  
　　西女喜雅魯比與西人施活於上月三日夜半請牧師登魯曼山行成婚禮禮成後喜雅魯比陟山顚臨風而揚其父尸之灰蓋喜雅魯比與施活訂婚已三年祗以父病晨夕侍奉不忍言婚茲父故乃遵遺囑成婚幷焚父尸撒灰於空云 
[殺人祭鬼]  
　　壘西典尼省利非溢埠有半黑白種婦人潘納吐出一種事情令人聞而咋舌謂黑種人有小羣迷信邪敎每殺人以祭鬼故本省西南一帶黑人忽而無蹝者二十人皆被信邪者所殺婦亦己手殺十五人故爲該羣信邪者之首領云 
榴花　瑣錄[  （張）（樹）（立）]  
　　今日爲陰曆三月十九日乃二百六十九年前漢族亡國之紀念日也請言太陽經事 
　　吾粵俗傳太陽經婦女多誦之以祈福謂爲神語不知此歌實著於明沒遺民之手蓋當明社屋後民族屢謀恢復志不得達恐日久而大仇或忘也乃相率著書痛發民族之旨以示後人然版禁綦嚴動遭毁滅不得已而爲此太陽經托迷信之辭隠亡國之痛使後人捧誦之餘默悟其意冀大仇因之可復幸以其語藴藏不露不見忌於當道遂能保存至今然以先民椎胸泣血之作僅供後世婦孺無意識之念誦是亦大可哀矣爰註解之以吿當世俾知先民謀復祖國之深心固無微不具也經曰（太陽明明珠光佛）是點醒朱明（四大神明正乾坤太陽日出滿天紅曉夜行來不住停行得快來催人老行得遲來不留存家家門前都行過倒惹後生呌小名）是言福王魯王唐王桂王在江浙閩粵繼承大統而無知者妄以小朝廷目之也（惱得老人歸山去餓死黎民苦衆生天上無我無晝夜地下無我少収成天上神明有人敬那個敬我太陽星太陽三月十九生家家念佛點紅燈）三月十九爲思陵殉國之日遺民哀之多於是日燃燈北向設祭燈象明也後滿虜人關恐干其忌遂托於日此例相沿至今不廢設祭者仍北向燃紅燈但無知之徒皆知爲太陽誕而不復知爲悲憤之紀念矣（有人傳我太陽經合家老幼免災眚無人傳我太陽經眼前就是地獄門）言有人識得太陽經眞意者尙能謀恢復不至沉淪永刧不然則終受制於腥氈賤種如入地獄此身永不得自由也（太陽明明珠光佛傳與善男信女人）重提朱明警吿同胞（若能朝朝念七遍永世不入地獄門臨終之時生淨土九泉七祖盡超昇）言不忘太陽經眞意者終能恢復祖國痛洗胡腥還我凈土雖已逝之祖宗亦當含笑於九泉也 
心直口快 
　　昔日痛詆革命者今日又奔走　緣於新政府尙知人間有羞恥事耶利祿之於人大矣哉（匹志） 
　　滬上有大言不慚之吳某前日往松江某姓家送葬自稱現任民政長大吹牛皮余見而怪之友人曰子未至妓家耳其中嫖客皆自稱都督民政長者也何怪吳某　　　　　杉客 
戲攷[  健兒]  
[搖錢樹一名張四姐下凡]  
　　宋時上界有張四姐者在花園操琴被金童以蝴蝶引動凡心惹起塵緣私往下界見崔文瑞風流俊逸卽以聚寳盆贈之而以終身相托有王員外者垂涎崔之寳盆頓起歹心謂盆本王家物被崔盜去控之包公包提崔訊問崔語多支離包知有異收之獄中四姐聞悉作法救出文瑞包公大怒奏明仁宗遣楊文廣呼延慶率兵四出追尋務期擒獲妖魔以除民害張四姐見宋將追至以吸魂瓶收其魂魄宋將俱呆若木雞包公乃上天表請天將助勦王靈官賚表奏帝即遣李天王金童齊天大聖等下凡擒張詎天將亦多被收入吸魂瓶中後王母娘娘親臨張始俯首帖耳哀求赦宥王母乃帶回瑤池而去此劇各園多割去贈寳誣陷刧獄上表幾叚止演操琴下凡爲齊天大聖所悉率領天將追赶至王母收張而終劇劇中天將收入吸魂瓶時各獻武藝五花八門頗形𤍠閙 
新劇本 
[英雄淚據波蘭亡國生擒考息斯柯事　（再）（續）] 　[  愛]  
　　（武生扮考息斯柯上引）　一心惟愛國　半世不成名　（白） 
　　俺乃波蘭國中一個落魄之徒考息斯柯是也可恨我波蘭羣臣守舊主上受愚如今弄得江山破碎王氣銷沉聞主上在克老特諾被逼難堪已經冩了退國文約俺聽悉之下這還了得要知國破家亡人生大恥俺考息斯柯豈忍爲亡國之民因此抛却妻拏隻身來到克勒考聚集同志共報亡國之仇幸虧俺略　韜略曾列戎行如今鄕兵雖衆軍械不齊爲此打得　刀五千柄分給衆人此去勝敗全憑各人忠勇了咳俺考息斯柯一身落魄滿腹公仇思想起來好不慘傷人也（唱）俺波蘭　遭不幸　天傾地倒　都只爲　衆奸黨　種下禍苗　到如今　患難時　滿朝人杳　可恨他　衆奸賊　個個遁逃　豈不聞　水土掩　兵來將擋　平日的　受恩臣　不知分毫　俺有心　欲　侮恨力不到　但願那　心合一　山河再造（軍卒上白）啓將軍貴族馬軍各鄕義勇多已齊備請將軍發令（生白）吩咐就此起馬（臺内白）呵呵（生唱）你看那　衆義軍　馬　士飽　但願他　衆一心　同立功勞（下）　　　（未完） 
小說 
[閑情小說逐臭夫（二）] [  甫]  
　　抵夜還報曰事成矣雖然老婦再四說項唇焦舌敝方抵於成少爺所給聘資願以倍且定銀亦先交一成俾略事妝奩遲數天另備靑　迎女以歸可也賈允之立予四十金訂婚期而去 
　　於是家人己悉賈事僉曰物色尤物乃出於挑糞婦中其殆别具隻眼乎抑嗜好之故與人殊也賈聞之不置答旣則曰芝草無根澧泉無源必敝敝然以事業資格求人材是無怪乎奇節異能之士必問世而一見也實則十步之内必有芳草第搜尋者未得其法耳此女眉目秀麗賦質天然其膚色所以微赭不能有比雪映玉之精神者以向作麤工爲風霜雨露所侵蝕故也旣歸吾家藏之於簾　深邃之地澤之於粉團脂水之中不及一月吾恐珊然微步出而與諸姑姊妹相見當疑爲天仙化人從上界來也家人皆失笑 
　　賈有父老而健向多内竉牀笫間事老子興殊不淺也比聞其子納妾則筦爾笑曰彼乳臭小兒亦欲追步乃翁後塵乎　新婚燕爾猶未匝月得隴望蜀毋乃非情雖然彼果有伏獅手叚能令新婦緘口結舌不發一語以控告於乃翁前則乃翁亦樂得痴聾再不爲聒絮之舉否則毋寧輟手於事前之爲愈也言時聳肩作鷺鴑笑 
　　旣則聞其子所納者爲挑糞婦怫然曰癡兒蠅營逐臭嗜好大奇天下尤物隨在可以物色豈舍是别無他人且納妾而下及糞婦無論衾枕之間尙留臭味就使伐毛洗髓舊染悉除得毌貽人笑柄乎言甫畢賈適至父呼曰兒來挑糞婦不宜妾也賈俯首不答父曰汝必欲娶彼乎賈曰然彼美甚非尋常脂粉所能幾也有小影在父盍一觀前日兒以影工携快鏡抵女家拍照復繪以麗服亭亭玉立頓改舊觀比於擁彗迎門爲人家滌穢時形狀有天淵之別拔名花於穢草兒方竊竊自詡以爲品花之目力高於尋常萬萬也他人調笑之言又何足恤乎於是即以婦照呈父前父持影片細看笑曰誠絶色也不料下流積惡之區乃產此佳麗我見猶憐况汝輩靑年乎父年老目㕰數遇此女未嘗一留意今竟爲汝所得汝雖年少一評花老手也老父遜汝多矣賈聞言大喜 
　　逾旬賈另覓金屋迎婦以歸復以重資延請當行出色之梳傭敎以粧飾規以言動薰以龍涎鴨舌務使脫胎換骨色色皆稱及其娉婷合格然後令之面客導之返家謁翁 
　　翁斜目而觀張口而笑旣則嘖嘖稱贊不置婦奉以餌進以茗盈盈而下拜而翁均不及覺察婦起珊然出翁目逆而送之曰噫美極復回首語諸姬曰汝曹不及也彼其秀在骨而媚入神非凡豔也惟此婦數抵吾宅與汝曹屢相面而汝曹始終未嘗一言及豈汝曹皆無目不知子都之狡耶抑心妒其容色故壅隔不聞懼乃翁之得新忘舊耶諸姬不置答翁歎息不已 
　　翌晨婦之胞嬸適以訪婦至翁知之要嬸於門外囑之曰若輩中人有麗色如吾兒妾者盍以聞聘錢萬貫老翁誠不吝也嬸諾之笑而去 
 
 
