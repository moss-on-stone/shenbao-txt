# 1891 - 179 - 4906538

 

Page 1

 
 
[聲明影射] [  點石齋告白]  
　　本齋新印之五經三萬選係將各種經藝廣爲搜羅取精集液益以各省書院社課及近時名人窻作始得蔚爲大觀孰意書尚未出聞有射利之徒復將印出各種經藝雜釘成書混充五經三萬選二三集以淆文人耳目試恩初集刻始告成何以二三集卽已接踵而出遴選印釘斷不能如此迅速况是集廣收愽採佳篇傑搆盡入網羅若欲續貂除非另倩名人補作安有此事而可咄嗟立辦乎其爲改頭换面魚目混珠不難一望而知第恐閱者偶不加察或購此種書籍重複雷同徒供覆瓿之用故特聲明惟明眼人共鑒之 
[勸募順直山左急急振啓] [  申報舘恊振所同人拜手]  
　　順直山左洪水爲災自去年四月以來一片　洋數千里盡成澤國災民遍地轉徙死亡男女屍骸蔽江而下其幸而不死者飢腸轆轆全無粗　下咽有不視息難延漸將告斃者乎伏念本舘勸辦賑捐而後江浙福建諸省俱蒙大君子慷慨輸金今兹畿輔巖疆齊魯名境遭兹顛沛何　不復解囊特肅短箋附陳苦狀如肯玉成美事　欵槪施則作善降祥福報可操左劵已 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校譬詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本早已收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如瞻列聖鴻謨乎 
[勸人匆入訟庭以免名登日報說]  
　　　報之設始於泰西至各口通商始流傳至中國先是祇澳門香港或一月一出或七日一出雜載華洋交涉之事文理尚不甚詳明嗣是而上海而漢口而寗波而廣州而天津報舘如林後先繼起而議論漸求其宏富事跡爭尚夫新奇各省風行幾如布帛粟叔之不可一日缺顧華人之爭先快覩者惟是資爲談助藉遣睡魔往往視同小說閒書不甚措意於此而孰知其有益於人心世道者正良多也向時俗諺每謂秀才不出門能知天下事盖以人旣讀書明理則平居博覧羣藉凡古今之理亂治忽各省之土俗民風皆可了然於心毫無疑竇今則但閱新聞紙而凡上下千百載縱横八萬里之事皆已沿澈無遺然則日報者非我人照夜之燈發聾之鐸爲平居所必不可不閱者哉且不但此已也人有一善載諸日報則閱者皆可感發夫善心人有一惡載諸日報則閱者卽可濳消大惡念向無日報而善旣無從而表白惡亦一仟其掩藏一自報館中操管錄登而後善惡分明無所矯飾豈不足令世人皆去惡從善使風俗漸轉而醕良哉是故西人有言新聞紙足以代國家出治是豈大君之刑賞執筆者竟得僭保其權哉亦以朝綱之得失政治之臧否一經新聞紙言放高論執政者得取以爲攷鏡之資而凡富國强兵之謨開疆拓土之事制作若何而美備文學若何而蔚興以及農務商情軍機荒政昔之倉卒未易稽攷者自有新聞紙而風行寰海實足以增智慧而擴見聞故必其人名望素崇識見素廣大公無我朝野傾心庶足延入舘中主持筆政非管窺蠡測之輩所可濫竽其間也獨中國新聞紙則不然其偏執性成顚倒黑白侈口謾駡信筆亂塗者固無論已卽聲名素著海内信　發一論抒一謀務求藻密慮周中乎肯綮卽記載尋常事故亦必力求確實不事虚浮斷不肯人云亦云隨聲阿附不顧自已之名譽惟以博魯愚者之歡心此固日報之正宗爲寰海所景仰者矣而外人之披閱者偏喜繕就浮光掠影之詞任意阿私所好輾轉託人于請務令登入報端甚至四出揚言妄謂與報館中人有關切招摇撞騙獵取資財計成則得飽貪囊卽計不成亦可改姓移名令人無從澈究噫人心如此天下尚有公是非乎其尤足貽羞者人或品行不端身冒不韙驀遭覊押屈膝公堂自知羅列報章其恥無能湔洗則又多方設法百計鑽營務求隱去姓名以爲藏頭露尾之計有時報館中秉公守正不徇私情則竟敢揑飾情由投函謗讟自誇品學不顧羞慚殊不知人苟行止端方毫無遺議則巡捕决不拘捕公堂决不申斥卽報館中亦决不無中生有揑造讕言奈何旣已犯之而猶欲暪之掩耳盜鈴妄顧厚顏若此哉我因以服蔡太守前日公堂所諭也日前太守判捕房捉賭一案賭徒王姓旣已遵斷罰洋又籲稱此後願不復以葉子戱消遣惟今日旣經到案恐登諸甲報有碍聲名奈何太守謂此等賭案新聞紙例應錄登且一經登入報中亦可爲他人儆誡夫賭係犯法在王姓豈所不知乃明知之而故犯之而猶欲掩蓋彌縫大下寍有此矛盾之事乎且今之滬上賭窟亦良多矣或在妓寮或在行號曲房邃室捕房豈得盡知幸而王姓漏洩春光拘案判罰庶乎未經破獲者聞而知懼稍稍潛蹤租界中數十載之澆風或猶可挽回於一旦奈乎尚欲免登報牘以免名姓外揚宜乎太守之侃侃而談正言申斥也僕則有一說焉新　之例自宜據事直書每當雀鼠紛爭蒲伏申訴報館中自應備錄確情於報旣不能楊彼而抑此亦不能抝曲而作直務求眞實决不軒輊從心惟是奉勸各處有體面人此後檢束身心勉爲自好之士毋違法律身入訟庭庶不致姓名顧列報章以致終身貽玷否則事後而求掩盖卽使日報中果不直書名字安見外間之必無風聞况日報體裁亦萬不能專講交情以致權不我屬哉因作勸人勿入訟庭以免免登日報說 
[赭嶺晴嵐]  
　　蕪湖大關便商所委員蔣菊仙少尉近奉藩憲飭知准補懷遠縣典史行將赴省所遺之差經關道憲遴委候補從九鄭蘅浦少尹接辦又内河關委員祝濟三少尹差期報滿遴委從九江鹿門少尹接辦均詳請院憲一俟奏到回批卽可接差也○某甲藉祖父遺蔭得青一衿昆季數人遂以搢紳自居出入衙署並與某乙請領牙帖股開新義和米行排場闊綽凡各省採辦軍需賑米之委員莫不廣爲結絪羅而致之故生意鼎盛在同業中向推巨擘本年三月間因串通米客偷漏厘金事發當道從嚴查究卽欲將米行發封後得大力者夤緣關說補還厘金子事不謂一波未平一波又起緣去臘有閩省委員奉大憲札挈銀五千兩來蕪採辦積榖發交甲乙包辦詎意遷延時日至本年四月間僅交過稻榖三千餘石尚有銀一千零八十二兩久無着落甲乙因虧欠米販銀兩甚多潛匿不出委員見勢不佳電禀閩省大府一面親赴道署詳訴原委旋由閩督電請蕪湖道速查甲之家産備抵此五月初旬事也未幾由縣將甲乙拘案訊追甲乙互相推諉縣尊諭以鄰省公欵豈容吞没勒令公同攤繳甲乙雖唯唯然迄今尚未繳出絲毫似此圖利營私實爲巿道之蠧不可不懲一以繳百也○知州厘局總辦史培之太守悠福到任年餘商情悅服上月二十八日一病不起家人禀報至省奉撫憲札委候補縣丞王二尹馳往代理將來仍須遴委大員接辦也○連漕厘局自李少青 
 
 

Page 2

 
 
直剌病故後上憲札委某二尹權理嗣又遴委候補府邊太守保桱接辦業已紀諸前報兹悉太守於本月上浣奉到飭知十三日到局接差近來亢旱已久自運漕鎭以至廬州一帶河水枯涸商船不得前進致厘稅大爲减色近日江潮疊漲灌入内河商船連檣而進厘務自有起色矣○教堂被燬後斷碍零互滿目荒凉初由縣署雇工將圍墻倒坍之處用碍堆砌以免剝落日甚近日復由堂中雇匠逐叚修整並購木料在洋關後面空地起造洋樓月斧雲斤現日丁丁奏響矣○前此閙教時波及洋關執事西人在宅亦衱搶刦一空事後開列失單呈由英領事核算計大副及騐貨西人五名共失物件價值九千餘金照會蕪湖道請先賠償道憲答以必俟教堂正案辦理就緒然後再議此欵云○每當輪船抵埠時提筐售賣食物及客棧接客夥莫不鳬趨蝟集爭先躍上輪船涉險履危全然不顧本月廿一日招商局輪船抵埠時有福星客棧夥某甲捷足先登不待停輪繫纜立卽聳身躍過相離尚遠墮入江心同業人不暇兼顧任其隨波逐流以去後經棧主雇人打撈終不得屍身所在利之所在相率趨之性命亦有所不　此亦事之大可憐者也 
[錢鋪倒閉]  
　　天津同豐厚錢鋪於前年開設資本不及千金而局面堂皇出帖多不勝數去夏幾至不支幸得某錢號爲之挹注並撥賑災銀兩令其發給錢票遂如鼓衰氣餒時驟得生力軍相助聲勢爲之復振去冬謡傳該鋪將倒某錢號又夤夜車運錢文俾其開發帖欠並得武營彈壓賴以無虞鋪東陳　生原係窶人至是頓改寒乞相起居服用事事從豈今年春夏之交復建房屋購車馬耗費數千金某號東知伊心存叵測於端陽節近乘便提還墊欵陳碍難支拄百般羅掘計無所施遂於二十日清晨荒閉帖欠約共二萬數千餘吊存帖者一聞此信相率赶至則錢已烏有而人亦閴如由是七手八脚先取家具次取門窓再次取碍瓦木石瞬息之間崇垣密室變爲瓦礫之塲只餘木柱二根巍然獨峙而已旋由地保禀請天津縣發封封條二帋粘貼木柱上值日差役赴陳寓處提人陳已於前一日效巫臣之盡室偕行是日拘獲司帳某甲由縣署讞員提訊問成本及外欠共有若干據供成本不過千餘吊而貼欠約萬餘吊委員以其有心倒閉情同誑騙因將某甲發押飭拿陳雲生究辦廿一日獲雲生之父陳鎭一押令將雲生交出計二十廿一兩日該鋪荒帖呈縣請追者已有數千吊陳於未閉之前兩日曾購物華樓金葉五十二兩計費津錢三千二百餘吊已付三千吊尚欠二百餘吊物華樓已附案請追矣大盜不操戈矛觀於陳而益信 
[拐婦送縣]  
　　金陵馬巷有某甲者以金綫爲業築屋數椽躬操生計汔可小康尚有餘屋一間賃與他人居住每月可得青蚨數百翼以之貼補米薪計亦甚得日前有某婦年約中旬向甲賃得此屋居住一身之外别無長物　其來歴不明然已立有租約未便翻悔且任其小住爲佳越日鄰近失去女孩一口蹤跡殆遍杳無影響遂相率爲圓光之舉婦知之不别而行於是羣疑益甚而圓光者又適指拐孩者爲某婦鄰人遂率衆往追相遇於道多方逼問婦直認不諱且謂女孩已携往蕪湖矣遂將該婦送縣請趙小帆大令懲辦一面倩人至蕪湖追尋女孩聞該婦所拐者此外尚有數人光天化日之下竟敢爲此鬼蜮之計三尺法具在當不能稍從末减也 
[諱奸爲竊]  
　　出金陵聚寶門而西有地名楊梅園君修竹陰醫繁桑沃若茆屋兩三家倚山臨水如入桃花源裏别有天地非復紅塵境界居人半以種花蒔竹爲業有某姓之婦貎美而性不貞與開茶肆之某甲有桑中約孔雀樓某僧雖皈戒律未了塵緣時與甲往來因得分韓壽之香入優婆之域禪參歡喜會啓無遮乃知温柔鄉中自有極樂世界久之婦又與某乙通一日三人相遇於室實逼處此互存嫉妒僧素孔武有力此時遂作金剛之努目不復效菩萨之低眉甲乙畏之相率逸去然積忿在心自誓此仇必報常懷利刃夜伏門外將得秃奴而甘心一日爲護花犬所見在叢竹中狺狺亂吠婦之本夫疑爲竊賊啓關出視是夜天陰月黑甲不辨面目遽疑爲憎持刃亂搠致傷數處次日擡赴江寗縣請驗且以被竊報趙小帆大令鳴騶出聚寶門詣勘謂此案財物分毫未失顯係爲行剌而來非爲得財計也卽着親信人密加查訪始悉前情立飭提僧到案嚴訊俟緝獲兇手再行擬罪 
[海東耀武]  
　　中國北洋水師船欲赴日本遊歴日政府得悉其事有鑒於前次長崎之失滋擾禍端因令各埠地方官務必妥爲照料待以客禮無稍疏虞各地方官奉令之餘咸先準備迎迓長崎巿長復出告示登諸新聞云清國北洋艦隊有不日來航本港之信按日清兩國間交誼素來觀密凡事馴致自然平妥萬一相待有不合之處難保無損舊誼爲此諭爾巿民於波艦上下人員待遇之間須用深切之旨斯彼我交際彌形親密務各注意勿違右諭通知明治廿四年六月廿二日長崎巿長北原雅長示今悉華艦已有照會到來决計逕赴神户按期華歴五月二十四日可到在崎購煤斤之華人倪姓因於近日偕某日商先往馬欄以便將煤交兌我星使孚公派東繙譯官羅君亦先期至馬關守候二十七號之晚神户丸由神户來崎據云中途見華艦六艘駛過口外大約須先至横濵然後拆回長崎再往高麗經歴元山釜山取道仁川回國云 
[日人防疫]  
　　日本時疫甚盛防疫之法亦甚　此症一發卽蔓延不可收拾故也目今暹邏國盤谷府及麻六甲兩處疫症流行恐有輪船在兩處往來或道經兩處船中一染此症卽易傳至他半以故　皇降諭曰朕於海外諸港自被來此之船舶應行檢疫之例已經裁可兹特公布勅令第六十五號第一條虎列剌病流有地方頒知該病有傳播之虞内務大臣於指定外國諸港所來之船舶設檢疫官查問有無患該病者及患該病死者第二條若船中有患該病者及患該病死者檢疫官須留心其船人貨不得上陸并恐與他船傳染之虞立指距離口岸處所下又患該病者送入避病院卽醫院或其住宅等處檢疫官視其適富方可其已死者有由親戚故人來收殮聽其自便惟須送至地方官所定塲所火葬否則已施十分消毒之後方准埋葬以上事了檢疫官再將其船中人及搭客施畢消毒法然後放其上陸更恐船身及載貨傳染亦俟施十分消毒法之後准其船進港或往他港及與他船交通郵貨上岸第三條第一條檢疫官查問拒之不聽又違有第二條及不遵諸令者照刑法處分第四條本令始終行止期日並設立檢疫所來往船舶應行檢查之所候内務大臣之指定可明治廿四年六月廿二日御名御璽奉勅内務大臣子爵品川彌二郎是日内務卽當出示諭知地方官曰香港並上海及其他清國南方諸港開出船舶至日本及由同地發經他港來者着長崎縣長崎港依本日所頒勅令第六十五號一體實施内務大臣子爵品川彌二郎示駐崎中國理事府張子豫司馬亦出示云本理事奉駐日公使李札開按外務大臣榎本來文爲現在暹邏國盤谷府及麻六甲二處疫症流行凡遇華人乘船自該地來及經該地來者須遵照勅令檢疫相煩轉飭貴國人民一體知　等因本理事華札之下合行出示爲此示仰租界民人一體知悉云云按長崎檢疫所設在口外爲進港必經之地内有檢疫官及巡查人者備有藥水浴池外懸旗號所謂消毒者有洗澡薰藥洒水等事并聞内務有告示凡船自香港上海及中國南方來者皆須檢查無病方准放行倘敢故違則照例扣留處以刑法云按虎列剌係中本方言卽時疫也 
[閩中茶巿]  
　　閩省産茶之旺年獲稅銀數十萬邇因茶巿不准征收未能起色推原其故由外國積茶太多加以閩商每作假茶朦混以致洋商束手是亦人事之不善也督辦通省稅厘總局許觀察星翼接辦以來勵精圖治於茶稅一節尤再三致章開局後卽　委幹員分投密查各厘金茶稅局卡利弊情形是以局員司巡聞之無不心怯現在頭春茶徵收之旺以東路爲上東門茶卡局員李明府麟瑞能認眞辦理查出康山廟一帶乃東北産茶漏私之總會禀請派勇駐紫日夜巡緝故痞徒無從繞越北路係福寗北嶺丹洋井樓一帶征收中平西路係延邵竹崎洪山橋等處征收中下雖非盡　司巡之舞弊而局員之未能得力要亦百口能分矣 
 
 

Page 3

 
 
[喜雨頻霑]  
　　京口地方久無雨澤鄉農盼望孔殷前經丹徒縣出示禁屠設壇祈禱無如杲杲出日甘澍未枯道府縣等復於金山龍王殿設壇虔禱二十一日又至都天廟舁都天神至萬壽宫設壇道府縣每日到壇拈香殷殷致意叩叩通誠二十三日得雨一陣約一寸餘廿四日午後三點鐘時天容似墨雲氣横山俄而雷電交加大雨如注至四點餘鐘始止約得雨三四寸四野可期潤澤矣○揚州天寍門街有井一口每旱魃爲災他處井水皆涸獨此井涓涓細流依然取之不竭相傳井底有青龍神愚民無知遂於井上建磚亭一座中供青龍神位而呼井曰青龍泉亢旱時常於此禱雨日前地方官因禱雨未應江甘兩邑宰遂於青龍泉亭前設壇每日由府縣等官拈香祈禱廿四日上午風雨驟至雷聲隆隆電光閃閃　溜横飛恍似廬山瀑布約兩時許始止計得雨二寸餘惟各鄉得雨時日尺寸不無參差廿三四日西北鄉共得雨四雨餘東鄉約得三寸南鄉最少有司以農田尚未沾足故擬暫緩撤壇云 
[犯首到藝]  
　　蕪湖閙教首犯王光經傅有順二匪斬决後照例將首級傳示各處本月廿三晚解至松江華亭縣翌日懸掛試院後街天主堂前洎晚復解赴婁縣廿五六日梟示西門外耶穌堂及佘山天主堂前聞尚須押解至海門梟示云 
[文旌過鎭]  
　　江蘇學憲楊大宗師考試維揚竣事後於二十日出轅已錄前報兹悉宗師於廿二日午後由瓜洲出口南渡至三點鐘官舫已抵鎭江義渡碼頭道府縣等均至江于呈遞手版恭迎如禮憲舟旋于六點餘鐘解維 
[圖財喪命]  
　　姑蘇人某甲年約二十餘以手藝爲餬口之方勤儉持家稍有積蓄然旣無父母又乏弟晜孑然一身資財無從存放因寄與同鄉人某乙家告以俟將來授室時作爲費用經年累月積至洋銀二千餘元適有冰人爲之媒定某内女轉謀之乙乙願玉成先交洋銀二百元俾得回鄉合巹旋卽挈妻來滬租屋於某處配置零星器物先後取之於乙計共洋銀三百元及向乙索取餘洋乙輾轉支吾陸續又付三百元之譜一再向取故意躭延甲忿無可言與之爭論乙勃然大怒曰自吾與以爲友待爾亦不謂薄矣爾之娶妻租房在在由我借洋與爾不思盛德反肆要求試問爾所存之銀可有証據甲知乙意圖吞没疊次爭鬧旣復訴知捕房總以証據全無事不得直甲至此計無所出約乙矢諸神明乙置若罔聞甲　之不休乙遂遄回鄉里洎甲托人偵訪意欲追任控官而乙已忽患急痧名登鬼籙矣訪事人所述如此旣已隱其名姓似不妨列諸報章以儆貪夫若謂事屬無稽則執筆者止言以告曰學道自不妄語始 
[慶賀西節]  
　　　爲美利堅開國之期由美領事邀請各國官紳赴署十二點鐘時飲酒爲樂簪裾駢集熱閙異常浦中所泊美兵船均扯五色旂幟晚間然點明燈繁星萬點與浦水相掩映虹口禮查客寓一律點燈極一時之勝事是日江海關道聶觀察提右營劉叅戎松海防同知劉司馬上海縣袁邑尊英界讞員蔡太守均至美領事署賀喜禮也各銀行是日停辦公事而英會審公廨亦停訊一日云 
[僧人自盡]  
　　昨晨葛聞轉莅法公廨訊案畢通事稱前日清晨七點鐘時某號巡捕行經金利源碼頭見浦灘有一布包啓而視之則内有僧人度牒及白布一方上書衲係閩人世代書香家傳閥閱祗以功名無望勘破紅塵　某寺方丈爲師入山披薙一心修道昕夕誦經數載以來略不敢犯戒律一夜睡夢中怨聞空中品曰爾雖欲修正果特未知心之誠否若果虔誠定可超脫塵凡同登極樂世界衲卽答以我　慈悲如能拯救則伏乞指示方向俾可頂禮蓮臺復聞空中語曰爾往西域向世尊拜受藏經可也衲遂獨自下山沿途募化道經滬濵食用不貲以致衣鉢蕩然無從覔食不得已日向街頭行乞以冀殘　苟延兹以貧苦難熬自尋短見同轉頷之嘻此僧其痴耶夫人之所以修行者惟欲登極樂世界耳乃樂未能享而苦已備響末路誰憐問諸流水然則人亦何爲而欲向彼教皈依耶嘻 
[會騐屍身]  
　　沈關福者向爲小本生意家住滬城廣福寺南首前晚九點鐘時有日本人尾本福元七厘等三人行過沈之門首沈所畜小犬一頭出外向尾本尋狺狺亂吠尾本等以沈任犬吠人不加阻止遷怒於沈將沈毆擊沈大呼救命其妻張氏其子阿巧聞聲奔出見沈被尾本等拖至南首亂打阿巧同母往視沈已鮮血滿面氣奄奄欲絶旁人代抱不平大呼東洋人打死人矣紛紛上前拘拿尾本等見勢不佳逃至該處左近馮公館中　避一面由阿巧偕同八鋪地甲張瑞投上海縣禀報袁海觀大令立着值差並加派幹差　貴皂頭全順帶同通班夥役往肇事處向衆人再三開導衆始散去大令傳馮姓到署諭令將日人看守不得縱逸至黎明時尾本等奔出門外適該差等在彼守候一見尾本約同衆差上前將三人拘至縣中在尾本身畔搜出鉛彈二袋大令卽飭小心看守一面照會駐滬日本領事定於昨日會騐大令又赴道轅禀陳一切旋卽回署俄而該差等在馮姓屋内查出大刀四柄剌刀一柄雙門手鎗一枝一併解案鐘鳴十一下英廨讞員蔡太守命駕而至與大令略談片刻大令傳齊仵作書差人等與太守乘輿至廣福寺少憇帮辦總巡朱明府督同局勇赶到鐘鳴二下日本領事鶴原君定吉偕繙譯醫生等乘輿蒞止與大令等會晤大令將肇事情形向領事細述一遍旋卽同步至屍塲檢騐大令與領事以次列坐遂飭仵作　屍騐視日本醫生亦在旁觀看卽據仵作報稱該屍頭上受有刀傷八處惟頭頂太陽兩穴係屬致命背上亦有刀傷一處肩臂胸前等處均受木器傷不計其數大令與領事離坐親視無悮遂各折回寺中該地甲已設公案大令與領事升座後命提沈張氏至案該氏供稱今年五十四歲丈夫關福今年五十二歲向爲小本經紀生有一子一女昨晚小婦人聞丈夫呼救聲同子出視惟見日本人三名將夫痛打小婦人向前解勸忽被穿曰衣之日本人批頰一下小婦人痛極霎時間不見丈夫尋覓之下已在馮公館左近受傷斃命叩求伸雪沈阿巧供今年廿六歲現爲玉器生意父親死於非命求恩伸寃並據見証王培揚錢蘭亭沈掌全王啓堂投案同供小的等所居與沈關福家比鄰昨晚小的等聞呼救聲出外看視見沈關福倒臥在地惟何人行兇因在黑暗中難以指明但見穿白衣之日本人手持一物是否兇器亦難辨認大令命該差等立傳馮貽吾至案馮　有一日本人在我處習學京語昨晚出外偕二友入城竟肇此禍惟我在外貿易與該日人等素不相識訊至此已五點半鐘矣大令命該氏將屍先行收殮與領事等命駕回署升堂會訊至讞詞若何容俟續錄 
[英界公堂瑣事]  
　　瘋人翁阿毛沿途胡鬧由某號巡街捕拘至捕房移送公廨旋有翁之女婿名慶福者投案訴稱岳父向在新閘樂水廠作工不知因何忽患瘋癲現欲領歸爲之醫療蔡太守准之諭令小心防範不許出外滋生事端○熊桂林貧病交加臥於路側某號巡街捕見而帶至捕房拘頭令舁　公廨蔡太守餅發交棲流公所育養俟病痊後再謀安置 
[法界公堂瑣案]  
　　金利源碼頭小工王裕臣訴稱前日小的因有急需持衣至小東門外某押店質洋二元途經潮州會館前突被王蓮生扭住髮辮攫去洋銀扭入捕房解案請究蓮生供稱小的亦在碼頭當小工前數日偕裕臣至老虎灶啜茗忽被竊去灰布衫褲一套前日途遇是以扭入捕房裕臣供稱小的並未與伊啜茗葛同轉謂蓮生曰爾失去衣褲並無人見如何竟指伊行竊爾已屢次犯案尚不思改　自新耶遂判令押候掌頰一百板洋及押禀給還裕臣○張家林卽章家林串竊城中巨物經縣署所押積竊金雨卿供出遂由包探拘押一切情形曾詳前報昨晨葛同轉飭帶案研訊章堅執不承慶稱小的願與金對質同轉着送往縣署訊辦○愼和泰報關行陳和生訴稱舟子龔阿仁撈去洋布十五疋今已由地保黄錦卿交到三疋其餘言明由保人潘榮昌如數付價叩求將案銷註葛同轉曰此案周折良多自應照例究辦今旣料理明白可明白具禀求銷以便將黄送歸南匯縣請該管地方官嚴加究辦○已閉靜芳閣烟館主黄少齋偕奚少卿吳曉生及吳兆熊之保人都阿慶投 
 
 

Page 4

 
 
案由黄其禀聲稱吳取去烟膏二百零八兩烟灰一百七十餘兩約共值洋一百七十餘元前蒙大老爺將吳交保限日理明詎料至今避匿無蹤反遣保人來案据塞葛同轉問郁曰爾爲何不邀吳來案答稱吳有事往吳滿自日返滬問黄曰據爾之帳吳應找出抑應找進曉生稱吳之帳目已經小的等結算明白當初桃源烟館係管雲樓與吳曉芳合開嗣因生意不佳盤與黄接受吳亦有股分若干開張時黄失於檢察不知生財多少及至去秋生意仍無起色由奚經手將生財售與石姓開張查點之餘缺去不少理應向吳追究查吳名下尚存洋銀四十五元宕空及虧欠亦甚多除去存欵計虧欠洋四十七元錢三十二千再加烟膏烟灰等價問堂倌押櫃應歸何人理處黄稱押櫃洋八十元係堂倌六人所付自應照給尚有飯食洋廿七元亦可如數理還問爾等可知吳之烟膏藏與何處曉生稱烟膏等物因吳虧欠殷寶元洋三十元是以托潘姓寄往寗波變賣同轉謂郁曰今日因吳不到來仍將此案延擱姑將爾押候下禮拜二交吳訊究○鐵店主張桂林請追學徒雙林捲逃之機器小箱一口葛同轉飭包探傳朱父阿仁之保人陶隆卿至案問爾知朱現在何處阿仁如何屢不投案陶供稱朱實在無錫家中未經來滬阿仁卽日可到案張訴稱朱之荐保人張浩然張丕然並非患病現在浦東祥生廠作工問爾如何不往邀來答稱二張均係朱友曾往邀過口稱卽用八人轎不能擡我到堂同轉着陶於下禮拜四將阿仁及荐保人邀來質訊陶遵諭而去　萬生元烟店夥翁榮訴稱店主沈榮與同業陳新心素來要好被陳虧空甚多前歲之杪陳萬難敷衍向沈屢次商懇賒去青條水烟一百箱每箱價銀五兩至去年向索無着店卽收盤經人理勸再三俟將寗波屋産售錢方可理料嗣查得陳屋乃係公産不能擅自售錢向陳理追陳言二月間來申料理不料來申後避不見面日前在英界青蓮閣見其子四林卽阿四扭送捕房請究阿四供稱此項係父親開義記烟葉行時所欠小的惟爲掮貨並不管理錢洋葛同轉問翁曰陳共欠若千答稱前欠一千四百四十五兩三錢二分七厘又烟葉銀五百九十餘兩問阿四曰欠數符合否供稱小的並不經手不得而知問爾父避在何處供稱父親有事往蘇州恐日内未必來滬翁稱其父在申有人見過阿四稱父親如果在申請伊扭交可也同轉問翁曰爾知陳家居阿處供稱家在白渡橋左近及北泥城橋恒德里兩處阿四稱恒德里與陶姓同住白渡橋係親戚家有時在彼躭擱同轉着將阿四押候尋到其父以便訊究○通事稱車夫湯正榮拉車不愼撞傷趙元盛紙店學徒之齒學徒已往醫院療治大約四五天可愈葛同轉着將湯押候傷痊再核○東洋車主堯榮亭新稱四十日内共失車五輛並晚一點鐘時吳桂榮卽　餅阿二又來竊車追至四明公所前人贓並獲忽有同黨冐充探夥阻不許追祗得將車抵回次晨查知其人並非探夥因呼巡捕將吳拘案請究吳供稱小的與堯之夥計有仇故誣小的爲竊旣云晚上竊車何以當晚並不訴知巡捕大老爺如不信小的之語請傳洪福園老虎灶及瑞興酒店方先生質訊可也葛同轉謂已有証人可押候傳到核究○包探王榮培禀稱前日張阿　在某姓蘇州航船上竊鉛五條託　客張大代爲銷售小的查知拘張送案張供稱上的竊得鉛條藏諸城下及至往取祗剩兩條其餘諒被他人竊去矣及將兩條售出其價被衆流氓分用小的祗得錢二百五十文葛同轉判令笞責一百板枷號一月○包探孫錦榮禀稱前晚吳錦安潛入公館馬路工部局牛痘局内竊取布衣一件拘獲人贓送案請究吳供稱是晚小的偶立牛痘局前悞被拘押葛同轉着押候傳四鄰質訊○包探郁庭湘禀稱王阿四竊取碍船上銅杓一柄經某號巡街捕拘獲送懲葛同轉問王犯竊幾次供稱小的所竊諸均係花稻柴等價廉之物同轉謂爾年紀尚輕不勤力作以致流爲竊賊實係可惡之至判令押候掌頰二十下以儆○花烟館傭婦徐沈氏訴稱狎客陳阿狗來吸烟一盒照例給錢小婦人等見其衣履翩翩稱爲大小爺不敢怠慢不料其乘間竊取水烟袋藏諸袖内當卽查知追獲原贓送案陳供稱小的醉後胡爲務求恩宥葛同轉問爾向操何業供稱小的駕舟爲業同轉謂姑念爾係有業之人略從寛宥判令掌頰四十下押候船埠頭領回管束○浣衣婦邵吳氏訴　李阿春於黎明時持竹竿來戳取小婦人所晾之衣追獲人　扭案請究葛同轉曰爾爲人浣衣所得無幾若被竊去定須照價賠償李供稱小的因脇内生瘡未便工作以致初犯行竊如今務乞施恩同轉判令押候掌頰一百下贓給邵吳氏領去 
[江督轅門抄]  
　　五月二十三日奏調山東河防賑捐局江西候補道馮芳植辭回江西○二十四日知府王禮奉司委辦恊濟山東賑捐○二十五日總辦沙漫洲緝私鹽厘江蘇候補道　鍾琛禀辭○廿六日正任江寗縣陸元鼎禀知交卸上海縣事回從九陶鶌交卸秣陵司事回候補知縣高振聲禀知稽寗差委 
[所省撫轅抄]  
　　五月十七日府經歴　兆鎔由京驗看來省禀到○十八日候補縣徐寶晋禀見銷發審差卽辭赴清湖厘局○十九日陳敬修禀見銷管解第五批　餉差三山巡檢林葆榮禀辭赴任○二十日建德縣吳俊禀銷湖南查硝磺價值差石廷熙由紹興途次禀知臬司委讞局帮審差叩謝海鹽縣丞王恩級叩辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　廿二日坐補海分司張分轉委總辦淮南總避分發大使李彬禀到閔鹺尹祖清由淮北公幹回揚馮大令詠蘅解甘肅餉銀起程廿三日翁鹺尹慶麟禀知回吳家集卡廿四日監掣章司馬赴省公幹 
[諭禁停棺]  
　　上月之杪松江府署西首火災延燒甚衆有顧姓差役之子名雅帆者屍棺不及救護竟付刦華縣葛江村大令目擊心傷因特出示護禁曰爲剴切勸諭事照得事親首重愼終行孝尤貴盡禮是以葬期例有定限若遷延時日各予應得之罪本縣蒞任以來疊經出示曉諭在案乃訪聞境内　棺不葬仍復不少推原其故厥有數端或貧者營葬無資輒卽委諸道路或富者誤信堪輿亦復妄生希兾以致經年累月未奠松楸并聞松郡更有一種陋俗凡遇親喪輒將棺柩久停在家置葬事於不顧意以爲多停時日俾得朝夕相親聊盡孝道此乃無知愚民不明禮義之見也殊不知民間風火時有可虞設或火災貽害必致屍棺付之一炬焦土堪憐因停棺之故致屍骸變爲灰燼試問此時爲子若孫者於心安耶否耶是停棺之不足盡孝反貽無窮後悔其理甚明本縣訪聞其事實切屬懷亟思整頓力挽頽風不得不諄諄誥誡除照會各善堂循舊辦理外再出示曉諭爲此示仰闔邑居民人等知悉自示之後爾等如有停厝棺柩力能安葬者無論在野在家着速赶緊營葬以盡入土爲安之義其有力難舉辦亦卽前赴附近善堂報明收埋以妥幽靈而盡孝道毋得視爲具文仍前違犯致干訪明提究凛之切切特示 
 
 
