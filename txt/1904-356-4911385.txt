# 1904 - 356 - 4911385

 

Page 1

 
 
[四書五經義大全] [  圖書集成局啓]  
　　坊間四書五經義汗牛充棟日互相删襲十九雷同本局有見於此特請名夙廣收古今名人經義之作彚爲一　　有未　埃次擬補　五十七卷爲文五千餘管類皆獨運匠心詞嚴義正本届鄕會試各題無一脫漏科塲利器無有過於此者訂十六厚本價　　元八角　　　　至上洋三馬路申報館申昌書室及各書坊均有代售 
[觀萬福華行刺案讞詞率筆書此]  
　　噫下劣不足道如萬福華者其尚得齒於人數哉夫萬福華者固謀害王之春之刺客也使其人果具豪情俠骨與王有不共戴天之仇則當王身任封圻時輕身而入戟轅匕首一揮流血五步如張汶祥之刺馬端愍亦足動地驚天卽使彼職已褫我仇未復亦必謀深慮遠出人之所不及防博浪之　驀然而至大索十日蹤跡杳然迨不幸而身已被禽則抗詞直承了無懼色粉身碎骨亦所甘心斯之謂人蒙斯之謂義俠萬乃胥不出此槍甫出袖縲已及身對簿公庭雙膝遽屈此我前論所以指爲阿捺基司忒而謂不足與蒙俠之士等量齊觀也雖然厥西之所謂阿捺基司忒者惟是疾視其君上疾視其宰輔務欲得而甘心若尋常痞棍無賴之行爲猶不屑蹈乃萬則糾結鑄匪以私鑄銅質僞銀圓作生涯當前日讞員黄耀宿司馬與英副領事德爲門君在公堂定讞時捕頭禀稱所獲徒黨七人身畔咸搜獲此種僞銀圓搜索匪巢除槍械彈丸外僞銀圓更多至萬餘枚嘻此種下流而猶詡詡然自矜豪俠與之同流合污者復鼓其如簧之舌妄稱可敬可嘉顔甲十重豈江水所能洗濯哉今者行刺之案科以監禁十年罰作苦工似已足蔽其罪私鑄銅質僞銀圓一事旣在萬之住處敗露縱欲諉之其黨恐公堂及工部局終須澈底根求按之中國刑章私鑄制錢厥罪甚重當鄂粤諸省初鑄銀圓及其後初鑄當十銅圓時皆曾奏之　　朝廷如獲開爐私鑄之匪人當按照私鑄制錢例科罪萬而爲無赖痞棍也無知犯法尚或可原乃旣自稱肄業明新學堂而其黨更奬借　揚直若與專諸聶政朱家郭解一流人後先嫓美而乃下流自處甘心爲無賴痞棍之所爲是目爲阿捺基司忒黨中人尚屬過於擡舉萬眞人類所不齒者哉或曰萬之行刺王之春與私鑄銅質僞銀圓二事絕不相類意者王爲方面大員時曾檄所屬嚴懲鑄匪萬故爲之報仇歟抑在滬私鑄情形王所得知故欲殺之以滅其口歟否則萬自萬鑄匪自鑄匪同賃是屋不相謀而適相逢歟則萬旣未供明其黨又未經讞及此中情節外人烏得而知惟是萬之行爲實有不能不嚴以懲治者今者謀害封疆大員之事已數數見矣粤之史鏗如曾於元旦放炸藥焚督轅幾遭莫大之禍迨後劃新寗任兩江總督亦於督轅圍鑄之下掘獲炸藥若干磅而唐才常傳慈祥等之亂漢皋吏有縱其黨至武昌約期戢數官吏之語兹乾王雖早經　　不復如兩江兩粤諸總制之顯奕扇巍然苟不將萬先示之懲必致日後若輩黨愈多瞻愈大張汶祥之禍不難再見於目今而謂治之其容已乎或曰萬之罪旣彰彰矣何以律師猶爲之解免曰此則不能爲律師咎也彼旣自幼讀律以爲人訴獄作生涯有延之者自應悉心袒護譬彼店鋪貨物駢羅苟入之錢自必𢌿以所購之物惟中國向無律師名目以華官懲治華人之案使非在租界中公共公堂訊理律師終不能干涉其間耳然則王之爲人果何如曰王固一碌碌無足數之人也彰之旣無善可彰癉之亦無惡可癉萬之行刺决非爲其糾合法人以平拳匪其必爲人嗾使或生平别有私　萬旣不言王雖知之當不肯直陳無隱僕故置之不論論其在租界中袖槍行刺與夫私鑄銅質僞銀圓 
[本館接奉電音]  
　　昨晚九點鐘時京師友人飛電傳來上諭二道敬謹譯登○十一月十八日内閣抄奉上諭浙江鹽運使員缺著信勤調補所遺廣東鹽運使員缺著恩霖補授欽此同日奉上諭直隸熱河道員缺著謝希銓補授欽此 
[電傳宫門抄]  
　　昨晚九點鐘京師友人專電告知本館云十一月十八日皇上召見軍機大臣及溥　 
[俄艦已盡]  
　　昨晚接日本東京專電云華歴十一月十六日午後大本營接聯會艦隊司令長官東鄕海軍大將報稱吾攻圍軍自占據可以制旅順死命之二百三邁當高山後屢以巨砲轟撃港内敵艦於是敵艦婆爾他哇號列特非山號先行沈没婆比大號皮里斯微特號巴拉大號貝揚號相繼撃沈惟斯哇斯拖魯號於華歴十一月初三日逃往城頭山下停泊然亦爲吾水雷艇隊相繼猛攻致受重傷旅順敵艦之主力隊至此全歸消滅現在所有者惟並無勢力之砲艦烏特哇尼號及驅逐艦而已吾聨合艦隊因擬於日内將封鎖旅港之防務撤去一部矣 
[日艦南行]  
　　華歴十一月十七日日本東京來電云禮拜四日中午時有日本巡洋艦數艘　皆用他船改造者出没於新加坡海中未幾卽鼓浪而去 
[俄艦遲延]  
　　華歴十一月十七日日本東京來電云海軍中人均謂俄國波羅的海艦隊之所以遲遲而來者蓋在途中預定密謀以備到時卽行開戰也 
[畫押續聞]  
　　華歴十一月十七日英京倫敦路透電局來電云昨聞俄艦在北海撃沈英國漁船一事有數人設誓畫押云云兹據俄領事稱當時指證有魚雷船在内者不過亞滑船上柁師一人而已方其畫押時並無酒醉情形自餘諸人則雖立有證書然以畏懼交并並未畫押或問亞滑船上柁師果如此否則云當其奉命往領事署之際確已身入醉鄕中 
[日本貸銀]  
　　日本東京來電云我日近向英美二國籌貸新公債共合英金一千二百萬磅半屬之英半屬之美其中英之一半先收八十萬磅爲證訂定西歴十二月三號爲第一次交付之期應交一百三十萬磅連前得一百六十萬磅尚有四百四十萬磅約於明歳分正二兩月付清自餘一半之貸自美人者第一期先交美金一百四十三萬圓迨十二月中旬再付一百四十三萬圓尚有二千七百一十四萬圓約於明歲正月中一次總付 
[舉倩傳聞]  
　　日本大阪某日報云俄人近又向德意志及荷蘭二國銀行稱貸軍費合共銀幣二萬五千萬圓 
 
 

Page 2

 
 
德銀行認籌四分之三餘歸荷銀行籌足此事眞確與否尚難懸揣而知惟見近日美國報章謂俄京來信所言如此 
[俄帥啓行]  
　　日本大阪某日報云頃由司湯逹獨報館訪事人發電報稱俄國黑海艦隊中有統帥十八員投入大將洛習司托烏恩司幾所統艦隊定於西歴十二月十號由啞迭殺地方啓行望矮列幾森列耶進發 
[俄人失望]  
　　日本大阪某日報云頃聞培羅利内羅埠他呆蒲辣脫報館得有派駐俄京訪事人電音略謂旅順諸俄艦迭被日砲轟毁之事政府諱莫如深近始爲上下人等所聞登時意氣消沈無復如前此之興高采烈初海軍統帥洛奇司脫烏恩司基氏自詡不日可盡　强敵至此亦絕口不言政府雖仍圖派第三艦隊東來然亦不過如一場戲劇而已蓋以全國民心激昻日甚不得已而思藉以平之也 
[俄艦停輪]  
　　英京倫敦路透電局來電云頃和亞丁電信悉俄國海軍提督徽羅開诺若磨所統波羅的海諸軍艦駛過蘇彛士河之後迄今尚寄泊奇蒲氣魯海灣靜候海軍統帥烏啞秃洛哇司基所帶補入艦隊之諸艦到來會同東下聞補入艦隊中諸艦原約定會於苛利脫海中云 
[俄艦儲煤]  
　　華歴十一月十七日日本東京來電云有一游歴家由山西貢抵此言及寄泊彼處之俄軍艦名地亞拿者一如寄泊上海之亞司哥儲煤艙中以爲壓重之物 
[俄將諉咎]  
　　英京倫敦來電云本月某日俄國鎭守遼東等處之陸軍大將苦洛拔托金電咨本國政府略稱西伯利亞鐵路火車轉運不甚得力所輸糧食不足遍給满洲各地陸軍相應請卽添派車輛前來以資轉運否則頗於戰事大有不利其中責任自應歸諸政府余不能獨任其難也 
[俄巿紀聞]  
　　俄京聖彼得羅堡官報云頃得蒲辣岳愛氣因司科來電悉黑龍江水路刻已杜絕不通西歴十一月二十三號爲輪船末次行駛之期此後郵局所收信函須沿江邊飛騎遞送至於一切貨物則先期由鐵路運往歐洲日來冰上已可行車屈計此刻各貨當抵司脫立欽司科埠矣又聞邇日蒲辣岳愛氣因司科巿中火油糖燭食鹽之類大爲缺乏巿價飛騰貧苦小民禦冬無具俄政府因就國課中撥出羅布六萬振之 
[派習戎機]  
　　本邑某西字報云寄泊威海衛之英國海軍艦隊將於下禮内拜全行駛往香港而令向駐上海之軍艦名安特洛美大者開往威海衛以資防衛艦中有中國海軍武弁六員經英國允其在艦習練海軍以資閱歴刻已一律改用英國軍服與艦中人同習戎機矣　　 
[浙江高等學堂監督陶移請學憲陳大宗師停止各學堂學生歲科試文]  
　　爲移請事案照光緖二十八年欽定大學堂章程第四章第七節内開各學堂肄業文童遇歳科試准其逕送院試其府縣試一律免考等因是以本堂各生每遇歲科試懇請照章移送迭蒙貴學院核准收考在案嗣於本年四月初三日奉撫院聶發到光緖二十九年十一月總理學務大臣奏准頒行學堂章程到堂其第一册學務綱要内載學堂未畢業生不准應鄕會試歲科考等語其第二十册奬勵章程内載高等學堂學生畢舉作爲舉人以中書知州知縣用中學堂畢業作爲優拔貢小學堂畢業作爲廪增附生等語是奬勵極優果能有恒心不患無功名較之舊日科舉更有把握各項學堂皆應遵照辦理旋准抗州府宗移開本年五月二十七日奉貴學院牌開准禮部劄開山東學政咨稱恭照欽定大學堂章程學生鄕試歲科考一節另擬章程三條咨請立案禮部准予立案並通行各省一律遵照仰府移知高等各學堂一體出示遵辦等因准此敝監督查山東學院另擬章程所載各語尚係申明舊章與新章絕不相符未敢繕貼告示而各府縣多已出示敝堂學生援此說以求應考勢難强制現在金華温州各生紛紛請給文離堂敝監督通融辦理原無不可惟學堂授課以合班齊等爲要不容一日斷若因考試曠課數旬難仍來與課已不合原班程度教習與學生並添窒碍平時分心力以治考卷於學堂各項課程自難兼營旣有歲科考爲退步則在堂鹵莽滅裂之弊安望　除官吏之籌設學堂與子弟之留堂肄業概成虚文學堂辦理人員尸素其間於心奚安且學生識量多隘往往參差告假扣算膳金錙銖爭論卽如此類於事務亦多棘手敝監督愚以爲如欲考試可不入學堂旣在學堂卽不便考試自來新章行則舊章廢况新章旣奉一　上諭准行而學務綱要内亦聲明此後各學堂俱應按照現定章程奉行雖未能事事膳合總當漸趨一轍山東學院所擬祗有第一條防生員藉學堂規避歲科試先由學堂報明學院事屬可行其第二第三兩條但須不令學生投考便無籍此繁文敝監督檢閱邸鈔山東撫院周會同山東學院戴奏報該省學堂情形摺内有按照現定章程實事求是之語是山東學院所擬已不能行於東省禮部據咨分劄各省殆由事冗未經詳察然朝章不宜背士心不宜紊敝監督特請貴學院截止各學堂學生出應歲科試究以何日何府爲始核定示知俾曉諭肄業生專心力學共邀畢業後之優奬以遵諭旨而一風氣將來學額遞减至盡歲科試停止學堂功課歸學院考察此奏准之案諒早蒙鑒及無待贅述爲此合移貴學院請煩查照迅速見復施行須至移者 
[使節過皖]  
　　安慶訪事人云皖省大憲自聞欽差查辦事件大臣鐵寳臣星使將次蒞省委員在浙江會館預備行轅本月十一日星使由鳩江戾止拜會各憲後卽返舟次次日簡閱常備續備諸軍操演事畢撫憲誠果泉中丞請詣撫轅夜讌十三日簡閱武備學堂操演十四日清晨赴高等學堂察視課程隨於午後五點鐘時起節赴江西俟抵鄂垣卽須乘火車北上矣 
[中學將興]  
　　松江訪事人云府署東偏曠地建造中學堂齋舍已閱二年近甫工竣禀由府尊田紹白太守親臨騐收旋舉徐君理才吳君伯庚謝君宰平于君次彬爲經董而令謝君綜理庶務副之以黄君厚甫又以郡紳張文遠孝廉負海内經師之望聘爲總教習另聘上海秦君硯畦爲史學教習本郡張君葆元爲化學教習蘇州汪唐二君爲經學算學繪圖學教習上海震旦學院肄業生嚴君爲西學教習額收學生一百二十名先儘華婁小學堂保送如不足額然後收自外間至小學堂缺額則由崇眞崇文谷暢三蒙學堂選取及格者給憑送補目下中小二學堂均定於十二月初十日考選俟取定後卽於明春入學 
[劣弁難寛]  
　　鎮江訪事人云前者新湘軍巡查陳弁順向三元巷某某二妓館藉端索詐洋銀數百元事爲統領徐瀚臣鎭軍所聞立卽撤革飭送請署丹徒縣張星五大令研訊笞責一千板荷枷游街一月期满後大令復細鞫尚有惡跡多端爰飭收押自新所據情禀詳上憲核示遵行 
[鄂省官場紀事]  
　　武昌訪事人云截取知縣熊大令賓到省有年前奉上憲委署利川縣篆務現届瓜期已由藩司李少東方伯調署天門縣篆蓋以大令歴辦教案頗著勤勞也○漢口警察三局委員孫大令本懷現經上憲委署東湖縣篆已詣轅禀謝不日履新矣○鄂省選派警 
 
 

Page 3

 
 
察學員前赴日本攷察一切適逢皇太后七旬萬壽聖節暫緩啓行日前督憲張香濤宫保分别傳見勉勵數言卽由臬司岑廉訪設筵餞之每員各給川资洋銀一百四十元定於本月初七日就道 
[蕪邑官塲紀事]  
　　蕪湖訪事人云蕪湖大關稅務陳晴溪大令因病請假所遺差務經徽寗池太廣兵備道兼蕪湖關監督童瑶圃觀察委俞訒菴别駕立誠暫行庖代大令請假甫三日卽與世長辭然則别駕此差可望蟬連而下矣○巡警營管帶饒翼卿遊戎因事請假所遺營務經巡警總辦志文圃觀察委馬志高游戎陳燮卿都戎會同辦理 
[京口官塲紀事]  
　　鎮江訪事人云兵部左侍郎襄辦練兵事務欽差查辦事件大臣鐵寳臣星使派令前直隸永定河道彦詠这觀察及刑部司員錫君嘏馳赴浙江密查事件本月初六日由金陵乘招商局江永輪船東下道出潤州翌晨卽殿輪赴滬○本月初九日爲常镇通海道兼鎮江關監督郭月樓觀察壽辰屬下印委各員致送壽禮觀察一概璧謝届期各官趨轅祝嘏者亦飭家丁婉言謝之 
[丁字簾燒香曲]  
　　金陵訪事人云前者端午帥護理兩江督篆時查得三江師範各學堂教習學業深淺不同每有不勝師表之任者因飭擇優留充師範教習次者派往日本留學再次者降爲師範學生刻已派定二十人委劉大令廷舉護送東行若輩咸觀望遷延至本月初四日始隨同大令由省赴滬○端午帥權督篆時飭就省城四隅分設初等小學堂四十所委傳太守增堉任大令憲吉爲正副監督金峙生太守程鼎臣大令爲正副總理限於十一月十五日一律開學先由官紳議定假裁織造司員署設立四城小學總匯處招考教習嗣以金忽奉湖廣總督張香濤宫保調回鄂垣開辦小學由傳太守任大令會同程紳出示招考訂於本月初三四五等三日報名凡籍隸上元江寗兩縣貢廪增附皆得投考迨得五百人卽行截止後來者未免有望塵不及之憾云○邇者營縣警察各官奉札嚴拿各種會匪因之某處卡弁竟於某日拘拿地方無賴十餘名解送警察總局經局憲發縣究辦 
[支𥑬山探梅詞]  
　　姑蘇訪事人云邇來宵小繁興竊案迭出本月某夜吳縣學前吳姓家被竊贓物約值千餘金報經縣主李紫璈大令履勘飭緝翌晚元和縣境某巷某姓家被賊竊去金珠衣服洋銀之類報經縣主郭大令踏勘限捕嚴緝居家者可不愼之又愼哉○著名流氓小春林在臨頓路一帶横行不法案積如山前奉某縣主訪拿到案發押改過局釋出後依然怙惡不悛本年三月某日經南路總巡某明府逮案笞責枷號數月開釋未久於本月初五日下午至白峴橋左近鳳翔臺茶肆將某甲之媳某氏任情調戲氏正言斥之致觸其怒突出小匕首向氏猛刺氏負痛狂呼經警察勇拘獲偕地甲解至南路警察局局員李明府研訊之下飭送元和縣署請縣主郭大令訊究 
[折桂閣眺雪記]  
　　松江訪事人云本月初一日四鼓時忽來匪徒十餘人踰垣而入北門外甕橋迤北張姓家扭住張夫婦强索洋銀張無以應卽被持械兇毆旋刧去衣箱六口首飾若干迨匪徒去後保甲局勇及防兵出隊窮追已無及矣翌日張投華亭縣禀報縣主孫花樓大令帶同壯捕人等馳往勘察回署卽傳集通班捕役諭令從速嚴緝務獲究追○著名巨梟孔老窩子獲案後卽解往省垣科以監禁之罪其婦沈氏係梟魁沈長子之女去年與孔在張堰成婚目下流落南鄕葉榭鎭因衣食不繼窘不能堪因於某日興販私鹽一船向人求售不虞被飛划緝私營所覺在浦濱截獲將鹽及船充公人則釋去事爲緝私委員偵悉中禀臬轅臬憲朱竹石廉訪札飭華亭縣究辦邑宰孫大令遂提地保到案笞責千餘板勒令將沈氏交案初二日地保家屬遇氏於閔行鎮扭解來松大令飭交官媒看管候訊○目下郡中喉症盛行每有朝發夕死者北倉橋某姓家子女二人先後物化寄語攝身者尚其愼益加愼哉 
[委購紫銅]  
　　正任江蘇藩司護理巡撫效述庭中丞以各屬制錢缺乏巿中周轉不靈持派某明府來申向泰順合記商號訂購紫銅若干運赴蘇垣加鑄當五銅圓以便發商行使一面札飭蘇松太兵備道兼江海關監督袁海觀觀察咨請稅務司免稅放行 
[平治道塗]  
　　本城縣署前及小東門内大街年久失修隂溝淤塞偶逢霖潦積水成渠附近居民苦之聨名具禀縣署請照會同仁輔堂董事派匠興修縣主汪瑶庭大令已准如所請矣 
[禮崇彌撒]  
　　今日爲泰西耶穌降生節期卽俗稱爲外國冬至也本邑南巿董家渡天主堂中陳設一新十色五光陸離璀璨先於昨日夜半舉行彌撒今晨復由江南大主教姚大司牧宗李率同教中各修士行聖體降福之禮中外男婦之崇信基利司篤教者絡繹而至頂禮皈衣二十三七鋪保甲巡防局員姚谷蓀二尹遴派勇丁數名在堂前照料 
[因姦釀命]  
　　有胡大德者僑居英租界北京路紫陽里第四百四十一號屋内其妻趙氏向與後馬路昇康錢莊司帳人陸福炎有私前日之晚陸往續舊歡被胡所見掣取尖刀向陸腰際及腿上各戳一下立卽倒地氣絕胡知已釀禍乘問逸去旋經人據情報知捕房昨晨捕頭令地保投報上海縣署縣主汪瑶庭大令隨呵殿臨場相騐陸之妻父葉金生叩頭求免并請伸寃大令謂苟不驗視寃何能伸遂飭仵役如法相騐久之唱報腰際腿際各受一刀深約三寸委係致命大令離座親視一周著葉爲之棺殮迨提趙氏詰訊供稱丈夫在鹽公堂執事陸先與夫姊有私本年三月又誘令小婦人成姦大令著交捕頭帶回管押候解送公堂之後移縣辦理房屋無人看管當卽發封 
[天足會講義]  
　　古有别刑所以處貪墨懲奸邪峻法也然被其刑者匍匐疼楚之狀道路皆憐之聖君賢相惡其殘酷焉毅然廢之今之纒足與别刑等舉傷筋折骨破膚裂脂之刑加之於髫齡弱質無辜無知之身且執其刑而臨之於上者卽生身愛護勤勞罔極之慈母一任其迫切號呼備諸慘酷之狀而其母一以不聞不見置之爲父兄者覩兹慘毒亦絕絲毫憐惜之心吁此何故哉蓋習俗使然耳吾意天下之爲父母者同此慈愛之心遇有困難險阻之事爲父母所身歴者痛定思痛必舉以詔其子若女勿蹈故轍此無他天性然也乃今日施刑之母卽當年受刑之女今日受刑之女卽他年施刑之母因果循環生生不已遂使合二十一行省巾幗中人甫勝衣而遭此殘酷者十居七八廷旨勸誡不能從外人訕謗不能改無老無少同罹斯酷吁慘哉習俗移人一至於此今請先言其因夫所謂因者祗不過事成習慣一家之中姑嫂如此妯娌如此父母之心以爲吾女不如此則擇配聨姻必致貽門楣羞推此一心使天下之爲母者一鄕也一邑也一國也遂莫不如此矣此卽其原因也請言其果而窮其害一則害於保身也天地生人付以四肢百骸各適其用今纒足者自幼至老磨折之朿縳之血肉消耗筋骨腐潰終其身趦趄跼蹐跬步維艱而全體卽因之孱弱以同秉天賦之體造成此殘缺伶仃之象此纒足之果也一則害於知識也女子重姆教自古云然有教化而後有知識一定之理中國女子因纒足故疲於精勞神於猥賤卑瑣之舉矯揉造作以修容飾媚爲工閉塞靈明造成此不識不知之現象此纒足之故也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江雪浪]  
　　安慶訪事人云自人三冬天氣晴和不啻暮春景象本月初五日忽天低似幄朔風怒號入夜細雨紛紛未幾滕六君聯翩戾止迨天將破曉　　瓦上知李左車惠然肯來自此風雨連綿不稍休息居民苦之○前任兩江總督李勉帥薨於任所近日始由公子扶柩返　江不日道出皖垣官塲擬備禮祭奠○皖省官鹽每斤需錢五十文而私鹽每斤祗三十六七文居民皆喜購之安得緝私者實力巡查以保正引銷路哉 
[北固霜痕]  
　　鎭江訪事人云本月初二日署丹陽縣知縣洪鷺汀大令接奉上憲公文遵卽由獄中提出行劫珥陵鎭某當鋪之盜犯十一名如法綑綁會同營官押赴小校塲明正典刑以昭炯戒○江南武威全軍統領龔協戎炳魁甫經到差卽於本月初三日詣京峴山　山及南門外點騐所部六營各勇花名箕斗○驻防鎭郡之南洋續備新湘全軍統領徐瀚鎭軍奉前署兩江總督端午帥札飭調辦兩江營務處已於本月初三日附某輪船駛赴金陵擇吉蒞差視事矣○邵伯裏下河一帶近有紅帮梟匪糾集羽黨滋擾閭閻事爲某防軍統領所聞派勇若干名馳往巡緝矣○署丹徒縣知縣張星五大令訪聞城中近有無業流氓藉端生事爰於日前出示嚴禁一面飭役嚴密查拿以　地方而安良善 
[上海縣署瑣案]  
　　前日有一妓女奔投縣署以鴇母霸阻從良哀哀泣訴至晚縣主汪瑶庭大令升堂研訊妓供小婦人本姓某家在常州幼失怙恃八歲時被叔父誘之來滬賣入某妓院改姓沈字曰玉珍不知不知收受身價幾何十二歳時被鴇兒轉賣與袁姓娼寮遂改從鴇姓袁以雲仙爲字迄今十二年所得纒頭金盡塡惡鴇慾壑屢有狎客允爲贖身均遭霸阻爲特投案籲懇務求超出火坑大令警暫交官媒收管○葉春巖扭周子壽至警察局轉解到縣大令質訊之下葉供前月向周棉花子一百餘擔定購每擔洋銀一元二角立卽如數交付不料逾期已久貨不交來求卽究追以免圖賴周供此項棉花子小的轉向各鄕零購刻下尚未運至滬上因此愆期大令飭交人保出限十日内交貨如延提比不貸○前日有姜子祥者投縣鳴寃大令研訊之下姜供胞兄之妻病故時立小的長子爲嗣迨胞兄續娶仍無所生旋亦病故至娶第三妻始生一子今者胞兄已化爲異物嫂氏與伊子私將房屋出售與人並不告知小的父子向論悍潑求提訊懲大令諭候查明核奪○前經西門外保甲巡防局員某君移送幼妓賽桂芬到縣大令驗得兩腿均被惡鴇陳三姐用烟簽刺傷弓鞋之内密綴鐵釘遂發交普育堂留養一面飭提陳鴇究辦旣而縣差陳泰回縣禀稱小的查得陳鴇係捕役居升私之婦請大老爺向居著交居禀稱小的與此鴇素未謀面被差誣指願與對質前晚大令升堂質訊陳居爭執如前大令各加申斥諭以現有要案兩起著爾等兩人各獲一起限十日解案方可從寛免究○今秋浦東民人楊春華家被盜行刦報經大令飭捕拘獲宣開甫談步金蘇阿三等三犯訊明收禁未幾續獲李老四一名前晚升堂復訊李供小的向爲竹排夫往來蘇滬九月初八日被浦東保甲總巡局謝大老爺拘獲轉送至案實未夥刧叩求明鑒大令飭差帶談等三犯到案諭令指認皆稱行刧時並無此人在内大令飭仍還禁李暫收所中 
[滬南瑣志]  
　　朱喬氏乘江人壽所拉東洋車至南馬頭失去洋銀七元二角因將江扭控馬路工程局總辦翁子文太守倩襄讞委員黄衡堂二尹訊追旋由江交到小竊王阿三陳阿毛昨日二尹提訊之下王陳供認不諱二尹判責陳二百板王一百板押令繳呈所竊洋銀○籌餉貨捐局會辦袁明府世輔於上月址六日到差眷屬尚在蘇垣兹已賃定豐記馬頭陳姓房屋预飭家丁赴蘇迎接擬在内廳裝設電燈十餘盞因飭差赴馬路工程局領取章程單以便遵照 
[英美等國租界公廨晚堂案]  
　　趙蘭生控王慕陶掯付股印書價洋銀等情讞員黄耀宿司馬飭差將王傳到前晚升堂研訊趙訴稱職員將日本人所著最新萬國政鑑倩人譯作華文計譯費洋銀四百元議定與王各出二百元印成四千部發交各書坊出售不料王多印一千部且書首本標明職員所譯王添列伊名自稱同譯所訂二百元者又止付一百九十元以購書底尚覺不敷請將印書之價追還王供一切均有清帳爲憑毋庸飾詞呈控司馬著趙王各自抄呈清帳聽候訊斷 
[英美等國租界公堂瑣案]  
　　某小錢莊主倪仁全訴稱前日林瑞卿持夾銅洋銀前來混用一經察出立卽奔逃旋由三百三十九號華捕追獲在身畔搜出此項僞洋銀十元因之拘入捕房今已解案請卽訊懲三百三十九號華捕所禀相同金定法投案供稱小的亦開錢鋪前晚林携僞洋銀來兌當塲察出卽被奔逃今知獲案是以來此陳明襄讞委員孫耳三明府商之德總領事繙譯官麥令豪君判將林管押四月銅質僞洋銀存候销毁○前者周全金瞿阿金王周氏控王意榮誘拐小孩等情讞員黄耀宿司馬訊追之下除王周氏之子小六子業已交出外周瞿二子尚無著落隨由明府覆勘著將王鞭背一百五十下昨日周瞿投案請追王仍一味遊供明府判令收禁西獄二年○江北人陸老虎不知在何處竊得東洋車一輛適爲五百二十八號華捕所見向之盤詰陸賄以小洋銀二枚捕奴將陸拘入捕房昨日解案請究明府判責一百板○王如奎控陶阿石藉端索詐洋银二元不遂所求卽被毆撃等情明府訊究之下判責五十板○瞿仁泉投上海縣署控雷汲韓盜賣地畝等情縣主汪瑶庭大令查知雷賃居租界之内移請派差恊提洎讞員黄耀宿司馬飭差協探前往已由瞿扭入公廨明府訊究之下著押候過堂移縣辦理○祝蘭舫遣抱呈某甲控張阿根行竊麻袋等情明府訊究之下張供此項麻袋已售與法租界新北門外大有號朱四林明府著俟弔到原贓然後訊辦 
[法租界捕房瑣案]  
　　綹手周金生竊取某甲衣袋中所置皮夾一枚被甲扭送捕房解奉讞員陳楚生大令訊供認竊不諱因著枷號五日期满責釋○流氓李金壽借宿某小客棧竊去夾被一條被棧中人送入捕房解夺大令訊供著枷號五日期满責釋○偷兒王金林至某鞋店購鞋乘間竊取一雙被店中查悉連贓送入捕房解奉大令訊供王認竊不諱因命重責三百板○船户陳阿林控顧杏桃行船不愼致被撞墮河中大令以顧事出無心著笞責一百板卽行開釋○前者某衣莊主馬利章控歹人戴左興以購衣爲名竊去作裙一條大令訊詰之下戴稱小的在某營當勇並不犯竊因著押候稽查昨據包探禀稱小的前往營中查詢並無其人大令命提到案重責二百板○寗波成記糖行虧欠上海裕大恒等行銀一萬餘兩倒閉潛逃裕大恒等執事人聯名具控公堂大令關提行主楊寳善及執事人楊忠錄到案訊供飭將忠錄交人保出從速理處寳善管押捕房迄今案懸日久原告迭次求將房屋作抵因於昨日提案覆訊寳善供雖有房産祇值洋銀四五千元且現已抵銀一千兩大令著押候著保人交到忠錄然後核辦 
[美租界捕房紀事]  
　　昨日僑居華記路茂海路之甬人朱金桂及沈葉氏任意傾倒垃圾適爲五百十六號巡捕所見報知捕房捕頭令某包探投公廨禀請讞員黄耀宿司馬出牌提案究罰○昨日西人某甲在兆豐路馬頭被剪綹賊竊去洋銀等物疑係東洋車夫王金生李阿華 
 
 

Page 10

 
 
所爲扭交二百零七號印捕帶入捕房捕頭詰知疑竊無憑立卽開釋○昨日瘋人孫瑞蘭在唐山路麥倫書院左近手舞足蹈被七百六十四號巡捕拘入捕房捕頭令押解公廨禀請妥爲安插○昨晨一百零二號巡捕巡至唐山路見曠地上有一孩屍因卽回報捕房捕頭令地保備棺收殮○前晚女郎張阿王行竊徐韓豐家洋銀十七枚報經包探劉阿炳拘入捕房詰知所竊洋銀與施王氏張唐氏俵分捕頭本擬押解公堂禀請訊究嗣以徐再三求免從寛釋出 
 
 
 

Page 11

 
 
暫署兩江總督端等奏爲金陵機器局收支經費列爲第二十一案造册報銷摺初二日 
太子少保直隸總督臣袁世凱頭品頂截暫署兩江總督調署江蘇巡撫湖北巡撫臣端方護江蘇巡撫布政使臣效曾跪奏爲金陵機器局收支經費列爲第二十一案造册報銷恭摺具陳仰祈聖鑒事竊照金陵機器局仿照外洋製造各式砲位車輛架具炸彈銅火以及添配砲台需用物件分設機器翻砂鐵木火箭各廠雇募工匠常川製造應需經費酌定每年由江南籌防局撥銀三萬五千兩北洋准軍協餉項下撥銀二萬兩金陵支應局加撥銀九千兩共銀十一萬四千兩爲額定常年製造之需此外逢閏之年及遇有添造各項隨時添撥造成軍火分解南北洋濟用所有常年製造收支各欵業經截至光緖二十六年十二月底止列爲第二十案分晰造册奏銷今光緖二十七年除額撥經費外又因是年北洋勦辦土匪需用槍砲子彈甚多寗局額造分解軍火不敷支發於淮軍協餉項下加撥銀四萬五千兩添造大批軍火分次撥解濟用在案兹查接管卷内據江蘇防營報銷處江寗布政使黄建笎等將光緖二十七年分收支各欵分晣造具報銷清册逐加句稽自光緖二十七年正月起截至十二月底止舊管上届第二十案報銷實存銀六十二兩二錢有奇新收江南海關額撥二成洋稅銀五萬兩江南籌防局金陵支應局北洋淮軍協餉項下額撥加撥共銀十萬九千兩管收二項共銀十五萬九千六十二兩二錢有奇除解交江寗藩庫充餉銀二千九百五十二兩八錢有奇又除購買中外各項料物什具價值一册共計銀七萬六千五百二十八兩四錢有奇工匠工食一册共計銀四萬八千二百九兩四錢有奇委員司事人等薪費一册共計銀一萬八百十七兩七錢有奇裝運料物水脚常船舵水長夫口糧一册共計銀五千五百六十兩七錢有奇歲修廠屋料物等項一册共計銀一千四百四十五兩三錢有奇各廠加造軍火添雇工匠工食一册共計銀一萬三千五百三十三兩七錢有奇遵照部議各歸各部核銷計應歸户部核銷銀七萬二千五百六十兩九錢有奇兵部核銷銀五千五百六十兩七錢有奇工部核銷銀七萬七千九百七十三兩八錢有奇統共請銷銀十五萬九千四十八兩二錢有奇實存銀十三兩九錢有奇歸於後案舊管項下滾按造報將該局光緖二十七年分支給各欵請銷數目並製成軍火撥存四柱清册由報销處加造銀欵四柱總册例爲金陵機器製造局第二十一案報銷詳請奏咨等情前來臣等覆覈無異除將清册分别咨送外務部户部兵部工部查照核銷外謹合詞恭摺具陳伏乞皇太后皇上聖鑒勅部查照謹奏奉硃批該部知道欽此 
直隸總督袁奏爲揀員請補要缺知縣以资治理摺禄二日 
太子少保北洋大臣直隸總督臣袁世凱跪奏爲揀員請補要缺知縣以资治理恭摺仰祈聖鑒事竊查任邱縣知縣周斯億經臣奏叅革職應以光緖三十年六月初七接到部文之日作爲開缺日期歸六月分截缺所遣任邱縣知縣員缺地當孔道兼管河道隄工事務紛繁係衝繁難兼河調要缺例應在外　選查定例各省知縣如係奉旨命往或督撫題明留於该省候補者無論應題應調應選之缺酌量補用其新進士奉旨分發各省卽用知縣如遇應題應調缺出亦准酌量補用又應調缺出令於現任人員内揀選調補如實無合例堪調之員准以候補人員題補等語今任邱縣知縣一缺臣督同藩臬兩司在於選缺知縣内逐加遴選非歴俸未满卽人地未宜一時實乏合例堪調之員未便遷就自應在於候補進士卽用班内揀選請補兹據藩司楊士骧臬司寳棻查有進士卽用知縣凌洪才堪以請補會詳請奏前來臣查凌洪才年四十二歲江西萬年縣人由廪生中式舉人光緖乙未科會試中式貢士引見奉旨以知縣卽用簽掣直隸二十二年四月十六日到省該員心精力果治理明通以之請補任邱縣知縣兼河要缺實堪勝任與例亦屬相符合無仰懇天恩俯念員缺緊要准以卽用知縣凌洪才補授任邱縣知縣實於吏治有裨如蒙俞允該員銜缺相當毋庸送部引見除將该員履歴清册咨部外理合恭摺具陳伏乞皇太后皇上聖鑒訓示謹奏奉硃批吏部議奏欽此 
吏部奏爲遵旨請裁臣部有名無實各差人員以汰繁冗而節糜費摺初二日 
吏部謹奏爲遵旨請裁臣部有名無實各差人員以汰繁冗而節糜費恭摺具陳仰祈聖鑒事恭讀五月二十七日懿旨凡京外各項差缺有應行裁汰歸併者著各部院堂官各省將軍督撫破除情面認眞釐剔奏明裁併以節虚糜而昭核實欽此跪聆之下欽惕莫名伏惟臣部職司澄叙責任本重際兹時局奇艱尤宜力戒濫竽俾一官得一官之用一人盡一人之職以仰副朝廷循名責實之至意查臣部各項例差有昔則極繁今已無事有名目極重而實際毫無者就現在情形悉心體察實可予裁撤者三處謹縷細陳之一爲漢檔房臣部向來題臣最多該處派值班筆帖式三十人而以郎中員外郎等官領其事原以供繙譯清文差使自改題爲奏以來摺片祗用漢字各員已無所事該處又他事而原設各烏布名目悉仍其舊覺冗贅一爲稽俸廳该廳設在稽勳司凡文職俸禄俱由該廳核明咨户部支給查官俸定制户部則例業經備載應領應扣各事本極詳盡一司分隸兩部似覺紛歧去年九月户部議覆御史崇禄條奏八旗俸禄由服官各衙門造册支領奉旨允准在案嗣後每届截俸之期卽由各本衙門統將满漢食俸各員升遷調補降革叅罰出差告假等事故逕咨户部户部照资發給極爲簡當無庸臣部另設一廳無益於事徒多周折一爲督催所稽查關署已未辦齊案件三月彚奏一次原爲儆延起見查臣部四司每應辦各事均在百餘件上下各司司員數十人殫精竭慮猶恐照料不及督催所满漢司員多兼本司差使若責令一日内編四員竊恐　有未逮徒成具文以上三處皆在可裁之列臣等詢謀僉同據實陳奏伏候命下臣等卽遵奉施行该處等原派司員筆帖式等卽發歸本司當差庶可專心例案所省養廉飯食等項銀兩卽可提存臣部養廉處補還常年經費虧空雖爲數無多究可化無用爲有用其稽俸廳督催所兩處印信卽應咨送禮部查銷至臣部四司繁簡雖稍有不同而應奏應存應咨之件每司每日多者百餘　少亦數十起原設額缺綜計满漢共五十一員現在責成該員等躬自治事不假手於胥吏尚慮事浮於人不敷分布惟應嚴加甄别其當差不力各員隨時奏請以原品休致其才非出衆而恂謹無過之員應照兵部新章分别保送外任庶任實缺者皆勤奮供職之人候補各員或曉然於一缺不可倖 
 
 

Page 12

 
 
邀必爭自擢磨各思盡職至臣部應行整頓事宜如編輯成案以别存銷釐定選班以杜趨避以及簡文法立課程定選年頒補格條臣等正在澈底鈎稽妥擬辦法俟籌畫就緒卽奏聞所有臣等遵旨議覆緣由謹繕摺具陳伏乞皇太后皇上明鑒謹奏 
吏部奏爲改設官册收發兩處片初三日 
吏部片再臣部官册向歸各本司存儲隔司查取不甚便捷以致應入應銷之件間有疎漏查官册爲各案底本一事合例與否應准應驳一憑官册爲斷此處一差上下輕重弊竇叢生關繋何如重要現將各司官册提存一處分屬皮閣各標目各官册處卽專派司員分日輪值應銷應入各件彼此稽核隨手登注旣少　漏臨事查取亦較便捷一切自無從因緣爲奸至臣部承發科向係書手逐日收發文件臣等督飭司員實力稽查猶恐不免延擱現改爲收發處亦派員分日輪值應收各件卽由該處值日司員逐日呈堂分送各司應發各件由各本司值日之員彚齊持赴監印處用印後送交收發處由該處值日之員當日發行以杜内外文移延搁之弊所有臣部改設官册收發兩處理合附片陳明伏乞聖鑒謹奏奉旨依議欽此 
直隸總督袁奏爲報撥本年冬季分東陵員役俸餉米折等銀摺初三日 
太子少保北洋大臣直隸總督臣袁世凱跪奏爲報撥本年冬季分東陵員役俸餉米折等銀恭摺仰祈聖鑒事竊據布政使楊士骧詳稱竊查遵化薊州豐潤等三州縣供應各陵員役俸餉米折豆草車價並馬蘭鎭　舊漢兵米折等項銀兩向係由司按季專案詳請題撥一面由各州縣派役赴司領回供應歴經遵立在案兹據遵化薊州豐　三州縣將光緖三十年冬季分供應各陵員役俸餉米折豆草車價並馬蘭鎭新舊漢兵米折等項銀兩開具估單請領該司按單覆核遵化薊州豐潤三州縣光緖三十年冬季分供應各陵寢員役俸餉米折豆草車價並馬蘭鎮新舊漢兵米折等項銀一萬六千四百八十七兩三錢五釐改折八成實銀一萬三千一百八十九兩八錢四分四釐内扣豆草車價六分部平銀二百九兩三錢九分七釐實發銀一萬二千九百八十兩四錢四分七釐核與歴年成案相符應請在於司庫地糧銀内動撥分晣開具清單詳請核奏並聲明陵工員役增减無定難以預計照急需錢糧之例一面具奏一面先行撥給俾得及早領回供應其實在支領數目統歸於奏銷案内核實銷算多則解還不敷找給等情前來臣覆核無異除清單咨部外理合恭摺具陳伏乞皇太后皇上聖鑒勅部核覆謹奏奉硃批户部知道欽此 
暫署兩江總督端等奏爲揀員請補沿河要缺知縣摺初三日 
頭品頂戴暫署兩江總督調署江蘇巡撫湖北巡撫臣奴才端方護理江蘇巡撫江蘇布政使效曾跪奏爲揀員請補沿河要缺知縣恭摺仰祈聖鑒事竊查接管卷内江蘇邳州知州陶在銘因案降調於光緖三十年五月十三日奉旨後第五日行文按限减半計算應扣至六月十三日作爲開缺日期歸六月分截缺所遺邳州知州係衝繁難沿河要缺例應在外揀員調補該州地方遼闊民情强悍必須精明幹練之員方足以資治理奴才等查江蘇省並無間缺知州可調卽沿河候補人員亦難其選例得先僅正途出身候補人員揀選補用查有候補班前先補用知州應祖錫年四十八歲浙江永唐縣貢生生光緖十四年戊子科本省鄕試中式舉人遵例報捐直隸州州同分發江蘇試用十八年六月十一日引見七月二十一日到省嗣經奏調出洋三年期满二十三年回省奏保免補直隸州州同以知州仍留原省歸候補班先補用並加四品銜二十四年五月二十日奉硃批著照所請吏部知道欽此應以後五日行文扣至六月二十日作爲候補班前先補用知州到省日期試看期满甄别以繁缺留省補用二十九年委解貢木進京順道請咨赴引是年七月十三日由吏部帶領引見奉旨著照例用欽此復因採辦木植經工部於八月二十八日帶領引見奉旨著以知州儘先卽補欽此十月初一日回省繳照旋接部咨以該員由江蘇候補班前知州欽奉特旨以知州儘先卽補應歸於特旨卽用班内補用等因在案惟查本年二月初定新章明保人員或係候選或係捐納發往到省須俟扣满一年之限方准酌補等語今該員應祖錫係先由勞績保以候補班前到省業經甄别留省補用與候選及捐納未經到省人員得有明保者有間自應仍按原班照例酌補以之請補邳州要缺知州洵堪勝任與例亦符由江寗布政使黄建笎等詳經督臣魏光壽移交前署督臣李興銳未及具奏奴才等查核員謹飭老成究心河務合無仰懇天恩俯念員缺緊要人地實在相需准以候補班前先補用知州應祖錫補授邳州知州實於地方河工均有裨益如蒙俞允該員係候補知州請補知州銜缺相當毋庸送部引見亦毋須查造叅罰謹會同署理漕運總督臣恩壽合詞恭摺具陳伏乞皇太后皇上聖鑒訓示謹奏奉硃批吏部議奏欽此 
吉林將軍富等奏爲懇恩俯准將喜成開去銀庫主事底缺歸直隸州知州班候選片初三日 
富順等片再據吉林銀庫主事四品銜補用知府候選直隸州知州喜成呈稱於光緖十八年奏補吉林銀庫主事員缺二十三年因在吉林積年勦辦馬賊出力案内經前將軍延茂奏保以直隸州知州選用二十四年因吉林邊防已届五年限满案内經前將軍延茂奏保俟得缺後在任以知府補用均經奉旨允准在案旣蒙歴保今職精願請將主事底缺開去以直隸州知州候選等情呈懇具奏前來奴才等查該銀庫主事喜成呈請開去主事底缺以直隸州知州候選覈與候選直隸州知州堂主事凌雲開缺候選之案相符合無仰懇天恩俯准所請將喜成開去銀庫主事底缺歸直隸州知州班候選如蒙俞允其所遺銀庫主事一缺再由奴才等另行照章揀選是否有當謹附片具陳伏乞聖鑒訓示謹奏奉硃批吏部知道欽此 
署理兩廣總督岑等奏爲署龍門縣知縣張用賓因病請假遺缺查有昌化縣知縣林鉞堪以調署片初三日 
岑春煊等片再署龍門縣知縣張用賓因病請假所遺龍門縣知縣缺查有准調昌化縣知縣林鉞安詳穩愼堪以調署據藩臬兩 
 
