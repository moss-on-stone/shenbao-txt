# 1880 - 289 - 4902687

 

Page 1

 
 
[夜雨秋燈續錄出書]  
　　天長宣君瘦梅所著夜雨秋燈錄一書本舘精校排印讀者謂說部書詣至於此異神萌明之矣今宣君已歸連山　　尚未問世人　之　海內聞之今本舘亦取以印行　學書之不與　爽俱亡也每部仍訂八本價亦四角五分於禮拜二出售請君賜　爲盼 
[論和戰未定爲從軍者需得失利鈍]  
　　中俄和戰之局未能遽定昨與友問答已道其群蓋戰危事也中國固常存保泰持盈這見不欲輕爲戎首致民人於死亡而俄亦歐亞兩洲之望國而况壤地雖接道路云遙水陸二程費皆不資辦必揆度利害而後　也若夫　　　人初意旣欲得銀又欲留地是以與崇使臣定此條約而中國以爲賠銀事屬可商惟所賠之銀半以價戍費半以　商本已不啻盡買其地上之所有而俄猶欲堅留要隘數處且以前俄人所布置於地上者仍歸俄人自有未免太佔便宜因而不以崇使之約爲信且以爲罪則俄人聞之心必不甘今遽謂中國如數以償其銀俄國應照約盡交其地兩國皆得其平和議可成然俄人所覬中國者在今日則勉强過去至將來則別有後圖若盡交其地此後無可　詞卽此後無可設法故亦决不肯僅得銀也然則戰與和均未有端倪也張宮庶所奉言戰最切事雖正理而於時勢究未能明大抵中國與外國交涉之事皆以主戰爲宜宋之於金至以和議爲奸邪而主戰者被放被戮亦甚矣哉然事究有辨徽欽之際國破君亡南宋偏安實蒙大耻戰則報讐　國和則稱姪稱臣其勢有萬不能和者是以秦檜爲萬古唾罵也今豈其比哉諸君必曰有戰之具無和之理無乃以現宋爲鑑乎無論居心不可問卽論事亦未明矣現在和戰未定而我中國固處可戰可和這勢調兵防守則所利在戰遣使申議則所望在和然爲天下民工生計則和十之七而戰十之三卽不幸而出於戰其後亦終歸於和必待戰而勝俄而後與之和謂可以壯我之威促俄無輕我之心則苟遽定和議而俄有讓我之意地不欲留費不欲增損益前約無所要求亦未必卽爲輕我也　言戰者　何心乎雖然言戰者亦不可無人也目下整飭海防諸軍雲集天津南北若山海關烟台吉林諸部以及南洋各口節節有兵堅船利械我武維揚不可謂無備矣而　宸算能若是之决徵調又若是之速豈非會戰者有以　　之耶言戰有人任戰有人必不得已而戰戰則必勝矣然而天下之私心揣測以爲今日之勢必至出於戰者亦大有人也旨曾　帥奉　命統兵駐守山海關繼又　諭令鮑軍門招集新部前往協戍迄今數月以來投筆之班生請纓之　軍蓋已不　十人矣夫粵匪之亂其初因久不用兵致匪徒如此猖獗當夫起兩粵下湖廣據江南賊之聲勢蓋亦不小矣統兵之員方不知賊之伎倆若何怯於轉戰往往聞風先退棄城喪師以故和張兩帥相持數年猶不能奪一雨花臺其時有從軍之志者不過無賴亡命之徒若書生則罕見焉迨曾俟東下左李諸軍會剿於江浙間旗鼓所指無不摧靡然後知軍務之日有起巴咸思自奮於功名轉相薦入幕之賓或挂名糧臺或　身各局一保而得實職再保而得升銜三四五保居然花翎道府而究之隨營當差未身親戰仗或竟於論功行賞之日任意聞報而營中並無其人者自是　後乃知軍務爲富貴之捷徑而未嘗躬逢其盛者輙自悔焉今諸君之相率而往山海關者殆亦視今日之防堵如當年之剿粵匪耶抑以爲捐欵停止功名無進取之途姑試爲之或幸而得保舉耶以吾觀之曾　帥以山西巡撫奉命駐防所帶舊屬必多而且鄂豫皖三省所調之軍文案糧臺亦有舊員至霆軍則半係新招營中諸事宜有未　其人者然所招皆兩湖豪傑歸田之將弁撤遠之丁壯皆乘時而復出則當日之在營司事者必將隨之而來卽有差使亦讓諸楚人而先况和戰未定設終不至於戰安有保舉哉卽使終至於戰而海疆禦宼不如內地之被動又安得今日小勝明日大勝可以屢次出力前　旨未回而後摺又發不踚年而越級超　哉吾恐貿然一往者其終自悔徒勞也噫 
[查驗華備] ○晉源報云美國總統刻下　駕至太平洋一帶舊金山等省游歴　以爲查究華備　居各情形囘京後卽交議院會議應如何定奪這處當諭知駐華使臣遵照辦理云 
[通商傳言] ○字林報登西九月初二日西報云意大利國外務大臣接准高麗消息知　國之福山口已准意大利國前往通商不比三年前只准日本通商之成例此事已由意大利兵船統帶官辦理和約等專查一千八百六十六年時經法國兵船美國總兵皆往請開岸通商而皆不准今獨准意國前往恐尙非確耗也 
[派捐軍需] ○粵省近日喧傳　朝廷以軍務孔亟經費浩繁特飭各省派捐欵項以應急需而粵東派欵尤鉅祇南海番禺東莞順德香山數縣已有派捐三十萬至十萬者又傳說南海刻經官紳定議計畝抽收惟未見明文想是傳聞之詞耳 
[英添炮船] ○香港循環日報云歐洲諸國以通商爲根本無遠弗屆而舟楫往來時虞盜賊恒有砲船四出巡聞以資保護茲聞英國以中俄將有失和之事深恐海盜乘機竊發致爲行旅之患特請添設砲船來華且有　書 
 
 

Page 2

 
 
發交印度水師提督預備工料添造新船以便派發現計英國砲船已有二十餘號矣此等祇以巡緝海面防備海盜然　國通商各口岸殊少萑付之警卽有兵爭想各國之船亦足自謀保護而英督亟亟於此者或謂歐洲公例如遇兩國啓爭其義守局外者亦當自備兵船保其商旅所用餉糈俟啓爭之國勝負已分和議旣成應得賠償亦可開列淸單如數分給固無空費之兵餉也英國之添設砲船前來中土想早已計及於此矣 
[翻案傳言] ○福州近信云鳥石山教堂一案前經聚訟民教各延狀師就質於英國駐滬臬司嗣以教師所建屋宇未盡合理　判華民得直咸以爲明允無偏應共遵守乃今又傳此案尙須　控蓋英國遣派傳教牧師前來中國者所有事務現均交廷臣忌蘭威理辨其是非曲直故或疑教中人又將翻案也 
[嚴懲械鬥] ○閩省同安縣民人向皆聚族而居相安無異前月間聞有兩姓因事啓爭操戈相向勢不兩立縣主恐釀成命案亟往彈壓詎某姓忿鬥之餘遷怒縣主謂　偏袒揚臂一呼少年選事之徒雲集響應攔截縣主肆行毆擊兵差護救被斃一人而縣主之轎亦被　碎遂通群大憲立派營兵到村核其紳耆交出逞凶匪犯倘仍恃强弗恤則聲稱將村盡行焚燬以警效尤紳耆深恐株累索然索然無辜祇得交出凶匪二十餘人憑官訊究二十五日錄取口供卽恭請王命斬决二人梟首示從又置二人於站籠中以昭　戒其餘按律發遣云 
[臬顿噩耗] ○正任徐州道署江蘇按察使薛世香廉訪聞於月之十五日亥時疾終任所按臬憲雖年逾六旬而精神頗健茲以偶感時邪遽爾仙逝殊出意料也 
[父老攀轅] ○前任長洲縣吳邑尊於前月二十六日交缷後緣有公務未了至月初始行出署搬囘公館是日鄉間父老百餘人相將執香跪送情切攀轅同聲頌德蓋邑尊在任時以滸關外金墅一帶河堤坍塌有妨水利估工修築爲數甚鉅按畝攤捐尤恐擾累乃獨自捐廉數千金尅日成功自是民田永享其利因之鄉農感戴不忘也 
[捕鹽鹵莽] ○靖江縣水師哨官某弁向曾奉派鹽務商巡管帶巡勇現在商巡統改官巡而某弁與某商平素相熟時亦爲之保護行李　資照料前月杪某弁正在炮船適見私販鉅船數號滿載揚帆順流而下弁飭兵丁駕櫓追赶該私販知勢不可逸將鹽盡數拋入江中比船已就獲該販水手受傷落水撈起卽斃由是某弁以私販解縣而該販亦以人命請騐並以私販無鹽可証而死者確有傷痕彼此講訟現聞已奉蘇州府提訊核辦云 
[營兵滋事] ○蘇閶外上津橋營兵大半皆山西人氏其中安分者固多而恃蠻生事者亦復不少初九日義慈巷茶肆中有營兵數人與某甲因事爭論旋至揮拳適對門薙工與甲交好出爲解勸詎營兵以薙工袒護某甲强自出頭卽將薙工恣意痛毆薙工旣已受傷營兵怒猶未息復至該鋪將其傢伙盡行摧毁始各走散現聞薙工欲待涉訟嗣爲該管哨官知悉立將滋事營兵當場棍責押令爲薙工养傷賠禮因得寢事云 
[加糧建署] ○靑浦自遭兵災後縣衙已燬歴任邑令屢欲興復而苦於無資上年吳明府莅任邀在城紳董議將漕糧每石加錢二百文以建衙署曾以民間樂輪上詳然實非民所願也今年上下白銀每忙每兩又加錢一百文幷聞冬間漕糧仍要加徵但刻下靑邑四鄉田稻多被虫傷此門一帶祇剩四五成若於正供之外再議加增未免民不堪命矣 
[勒交凶手] ○住居靜安寺地方之顧裕昌被顧咸　等砍傷身死一案疊經列報前日經上海縣莫邑尊復傳屍父顧維周保正阮成章保人顧長　曹福山等覆訊邑尊先問顧維周曰爾得兇手家銀洋幾何答稱未得洋元不過經人理勸着作三日功德而已邑尊再四研　願維周始供經人解勸確得過洋五百元邑尊又訊地保阮成章曰可知實在洋元數目答稱實未知悉官謂身充地保豈有不知之理着先責四十板又詢保人願良祺曹福山曰爾等可將在逃之兇手交出顧曹同稱聞兇手等俱在寍波官謂人在寍波其銀洋從何交來顧曹始語塞官着各責四十板限三日内務將兇手交到如違重處人則交保出外云 
[縣審車夫] ○馬車碾傷江蔡林經屍兄江堯春報縣騐屍並由馬車夫樂連章供出之張全全移解縣署歸案訊辦等情節經錄報　日經莫邑尊親提訊供據張全全稱我因送信進內着樂連章看守馬車樂固不甚諳駕馭之法以至該小車撞於馬身驚羅傷命等語邑尊謂旣不熟悉不應着其看管現在江蔡林身死雖是悮傷亦當出洋完結張全全稱實係無力賠償邑尊着全全取保出外勸馬車行主出洋撫卹如不理會着該行主赴縣待本縣自行勸導云 
[刃傷老婦] ○前日午後英租界四馬路隆興里有某姓老婦被人戳傷手指臂膊　兇人當卽逃避經人舁老婦至仁濟醫院醫治其傷痕輕重及因何起　俟探明再述 
[覆訊定貨案] ○新沙　洋行控義森土行經手人鄭竹漁定買大土四十七箱延不出貨刻下跌價核價每箱虧本銀五十兩等情其訊供緣由已列前報昨由陳旬馬會同嘉副領事覆訊新沙　洋人聲稱虧價銀兩約須二千三百五十兩尙有前欠銀四百兩兩共二千八百餘兩鄭稱銀兩實在應償無如生理虧本行已倒閉無力措繳乞求施恩卽該行買辦亦所深知陳司馬再三開導酌斷每箱價銀二十兩洋人不允司馬又請領事勸諭並令買辦理說買辦亦甚出力嘉副領事請斷令鄭認償虧價及前角欠欵合繳銀一千五百兩鄭則仍稱無力司馬　飭令管押至禮拜五再訊 
 
 

Page 3

 
 
[賭徒逞凶] ○玉阿二至英公堂稟稱兄長在坭城相近之瑞生園茶館賭博我往勸阻卽被爲首賭徒羅小狗扭打友人張阿四喝阻亦被混打受傷張供與相同傷痕請騐陳司馬謂羅小狗開賭已無可恕况敢逞凶隨判荷枷一月發頭門示衆 
[全錄桃塢書畫社諸君姓氏] ○書家凌君子與施君擁百王君莘揖王君夢　張君忻木施君亮　王君星伯吳君　鄉沈君荷汀　君事態王言雲鄉姚君　生蔣君厚軒王君劍耘徐君藻涵君騏生沈君捷知任君萊峰任君友　吳君小坡吳君慶餘葉君　鄉錢君肖雲屬君慕僑邱君壽孫彭君伯音○　家徐君子芬沈君　　沈君祥叔施施君　君成徐君選青沈君雲漁沈君逋梅梅君　君沙君山春錢君　塘張君青士徐君克生鄭君遠孚王君雲史蔣君　生周君立人　君蔚若沈君夢漁○古文詞藻君叔　朱君六正夢君辛垞○篆刻王君楚寶所有九月底以前均　由桃花塢賬寓代爲敢寄 
[光緒六年九月初八日京報全錄]  
　　宮門抄○發抄　旨四道○陝督左等　奏審明逆番首要各犯分別辦理緣由摺子○都統恭　奏二次查出殉難節烈請　　摺子○陝督左　奏續護番匪辦理情形夾片○滇撫杜　奏委署知縣夾片○九月初八日刑部都察院大理寺侍衛處值日無引　見○怡王假滿請安○文壽請假十日○召見軍機○現換毡冠絨領棉袍掛　○發抄　張樹聲奏上年下半年收解額金銀數奉　旨戶部知道單併發欽此○又協甘餉項劃還第四期借用華洋商欵奉　旨知道了欽此○又肇慶協左營守備鮑燦升廉廣州協中軍都司奉　旨兵部議奏欽此○葆亨奏襄陵令錢墉等請緩引　見奉　旨着照所請吏部知道欽此○○欽差大臣大學士督辦新疆軍務陝甘總督二等恪靖侯加一等輕車都尉臣左宗棠頭品頂戴幫辦甘肅新疆狀善後事宜署理甘肅布政臣使臣楊昌濬跪　奏爲審明逆番首要各犯分別辦理緣由恭摺具陳仰祈　聖鑒事竊照光緒六年五月初八日臣等謹將官軍剿辦番匪全境情形具奏六月初五日奉到　上諭一道當卽恭錄分行欽遵查此辦理伏查此案臣等前奏內據甘南賬撫局龍錫慶河州鎮沈玉遂前署蘭州道劉璈稟報擒獲偽活佛及番匪屈五那而血卽那勒喜增周老核納麻點周雙劍古旦巴羊子滿五斤半等臣等批飭先提古旦巴納麻點周等犯訊明就地正法餘犯分別辦理係因階州距省寫遠誠恐中途疏　起見適拜摺後劉璈沈玉遂將擒獲各犯除雙劍五斤半因與續獲各犯對質應就地審辦外其逆首勺羊任節卽古旦巴及其子偽活佛其妻羊子滿並屈五那而血卽那勒喜增周老核納麻點周七犯派弁檻送省城　係未奉批示之先已經起解自應訊辦當卽發交臬司審明定擬去後茲據藩臬雨司會群稱督同蘭州府知府恩霖連日提犯研訊錄取確供擬議請示前來臣宗棠核定咨會臣昌濬查照辦理臣昌濬於七月二十三日約同司道各官親提覆審緣勺羊任節卽古旦巴勺羊任節之胞叔那而血卽那勒喜胞兄屈五妻羊子滿子偽活佛及素習師巫之納麻點周喇嘛老核俱楊馬雨土司所管瓜溝番民同庄居住增周係那勒喜之幼嗣族伯老仁界爲子居郤意族距瓜子溝二十餘里光緒五年五月十二日瓜子溝地震房塌羊子滿被壓未傷是日午後生子納麻點周聞知往視聲此子遇難不死後必大貴勺羊任節信之遂萌異志商允納麻點周幫助算卦跳神以此子爲活佛真人降生質掌地震之事統羊子滿送住本庄廟內密　住待喇嘛老核共養羊子　　往乳哺並不許其逗遛一面宣言節運將臨朝佛可以免災番民遠近傳播紛紛赴廟朝拜施送錢米勺羊任節等又言刀兵欲作出示各庄舊存槍刀均令繳騐久之取集槍刀漸多光緒六年二勺羊任節納麻點周遂糾約利族西岔西周上下駱駝上下搭岩各番庄哈力五個兒等大小頭目二十餘人及納麻點周之弟雙劍格血一同幫助起事並令朝佛番民都頭裹紅巾跳舞適有不知姓名二番民來言勺羊任節納麻點周造言惑衆哈力惡而殺之旋搶奪楊土司手下鮑姓乘騎騾馬促勺羊任節及早舉事勺羊任節見已鬧大不能收手遂派鮮住等以雞毛令箭逼齊各番庄出人相助訂三月初三日齊集利族庄山內空堡衆四千餘人納麻點周哈力鮮住五個兒點科錄豬甲腊五斤半喇嘛都意浪舟錄洗加洗狸面格六滿格血共帶二千數百人計議先攻哈河垻庄次奪西固階州各城然後入四川定大事勺羊任節又　其父這谷叔那勒喜兄屈五各分帶數百人於大草坡下猴子重山子等處設卡扼守自同雙劍老核在廟護待僞活佛納麻點周等率眾破哈河垻庄旋被官兵團截殺數十人擒哈力軍前正法納麻點周勢不能支退踞下猴子重山子各卡過數日復傳令箭糾眾攻殺賊橋大寨子又被官軍擊敗自此官兵日多四面進攻各庄眾畏懼紛紛投誠人心離散各棄卡逃歸瓜子溝官軍繼至襲奪僞活佛那勒喜屈五老核隨眾投降經官軍查獲勺羊任節等分途逃匿先後經官軍搜獲解省該犯等當堂供認各等情不諱研詰別無禍首亦無妄稱草號設立僞官情事案無　飾查律載凡謀反大逆但共謀者不分首徒皆凌遲處死知情故縱隱藏者斬又例載反逆案內律應問擬凌遲之犯其子孫訊明不知謀逆情事如年在十歲以下牢固監禁俟年屆十一歲時解交內務府閹割發往新疆苦處給官兵爲奴緣坐婦女發各省駐防與官員兵丁爲奴各等語此案勺羊任節卽古巴因地震日生子聽信納麻點周後必大貴之言商同算卦跳神詭稱活佛惑眾斂錢收集槍刀紏黨謀攻城池抗拒官兵實屬罪大惡極納麻點周始終同謀逆那爾血卽那勒喜屈五均係勺羊任節期親尊長聽從糾約隨行抗拒官兵實屬同謀勺羊任節卽古巴旦巴納麻點周那爾血卽那勒喜屈五四犯合　謀反大逆但共謀者不分首從皆凌遲處死律均凌遲處死喇嘛老核訊無轉糾黨與抗拒官兵情事未便俱照各犯擬以凌遲無所區別惟聽　供養護持僞活佛應照知情故縱隱藏者斬立决以上五犯罪重大未便久稽願戮臣等訊明後於是日恭請　王命飭委督標中軍副將陶世貴城守營參將李泰山蘭州府知府恩霖皋蘭縣知縣余澤春等將該犯等押赴市曹凌遲斬决並傳首犯事地方懸竿示眾以昭烱戒老核免其梟示逆子僞活佛雖年甫周歲並無知識然因地震日生此妖孩以致　番被其煽惑釀成兵端漢番民人受害不淺實爲此案禍胎核與尋常子孫緣　本例不同惟查該犯初解省時本已失乳多日到省又患病業於七月二十二日自斃據皋蘭縣禀報前來委騐屬實毋庸議羊子滿訊係被　送子入廟間往乳哺並不許其逗留實非知情同謀應照例發各省駐防給官員兵丁爲奴增周訊係自幼出繼別族相距尙遠並不知情應予開釋未獲各犯飭捕獲日另結除備錄供招咨部查照備案外 
 
 

Page 4

 
 
所有臣等審明首要各犯分別辦理緣由理合恭摺具奏伏乞　皇太后　皇上聖鑒再此案　經哈密行營由臣宗棠咨臣昌濬核辦主稿會銜具奏往返需時是以稽遲合併聲明謹　奏軍機大臣奏　旨刑部知道欽此　○○二品頂載烏魯木齊都統奴才恭鏜跪　奏爲二次查訪烏屬殉難員弁忠節以扶地方正氣爲辦理善後當務之急曾將先查出之前任庫爾喀喇烏蘇領隊大臣文　等六十四員會同督臣左宗棠奏蒙　恩施後卹在案茲又據局員鎮迪道福裕等具群册報續查出各屬殉難滿漢員弁兵丁計共一千一百四十二員名逐一開具從前死事情形奴才覆加訪核或不避鋒鏑力竭陣亡或歴久守陴見危授命以及自焚自毒各情册報洵屬詳確竊以臣子捐軀報　國大節克完兵民效死同仇窮邊尤烈亟宜據情轉請共荷　賜卹　褒忠可否仰懇　天恩勅部將此次續行查出殉難之前粮餉主事署庫爾喀喇烏蘇糧員錫拉春等准予優卹並附入故都統平瑞專祠俾慰忠魂之處出自　逾格鴻茲除再飭訪查同時殉難家屬分別另陳外所有二次續查出烏屬境內殉難員弁兵民先行　單請衅緣由謹會同陝甘總督臣左宗棠合詞具奏伏乞　皇太后　皇上聖鑒　奏軍機大臣奉　旨錫拉春等均着照所請交部從優旌恤單片併發欽此○○左宗棠等片　再此次瓜子溝煽亂除陣斬要逆哈力　及首逆勺羊任節各犯解省審辦外富起事之初各番庄聞風响應乘亂紏眾燒殺之犯尙多在逃未獲非嚴加捕治不足以　伏　而安善良卽賑撫亦多滯碍臣等分飭查辦去後茲據前署蘭州道劉璈　稱遵派員弁分起搜緝先後拿獲要匪雙　　斤半鮮住點科都意浪舟加洗狸面阿占洗河占洗哈點住李當老皆盜跛子和尙子羅漢鷄子大現周大三斤半假古兒先二血坎結張咕嚕哪嘛艮四十根的張四十三七點札什根存西利札巴　切南坪道士當知等二十八名到營成質以原告按以匪供証以良番又使各匪互相質証各供紏眾燒殺拒捕搶掠不諱應請就地正法其被獲訊係情節較輕之馬代李開友三背相巴吹兒毛牛代歲子等六名交保令其献匪自贖又前次各營悮拿送階管押之廣橋點巴札什跟招跟易屈古云住趙次獨止等七名訊係良番被　應予開釋備錄供招禀齎前來臣等覆核劉璈　辦各節分別莠良無縱無枉當輕批示照辦現在番境平定飭劉璈率所部回省以重操防仍留左路後營副將李志剛安左旗提督陳再益分隊枙札該處以資鎮壓其階州及番民　撫　後未盡事宜概中龍錫慶妥　辦理查甘南一帶春夏雨澤應時二麥秋禾均稱豐　現在糧偌價平减居民尙易謀生賑務稍鬆惟修　　滯水渠道路坍塌城垣各工尙需時日始克蒇事所有續獲番匪辦理情形理合附片陳明伏乞　聖鑒謹　奏軍機大臣奉　旨知道了欽此　○○杜　聯片　再准捕鄧川州知州黃　　應卽　赴本任以重職守又　南　縣知縣李應章　省遺缺查有候補知縣袁照蓉明敏有爲　以接署又河西縣知縣王世德　據呈報丁憂所　河西縣缺查有補用知縣陳燕年壯才明堪以署理據　臬兩司先後曾詳前來除王世德丁憂日期另已　疏　題報並分檄飭遵外護會同　貴總督臣劉長佑附片具陳伏乞　聖鑒謹　奏軍機大臣奉　旨知道了欽此 
[浙省撫事宜] ○九月十一日正任海　縣司聞先交御回省禀到叩見　黃玉堂禀辭回籍守制　馮兆松禀知　司委解至餉差叩見　織造庫使毓榮長存俱自京　省　安署龍游縣丞龍景　辭赴任准署歸安縣丞趙芬禀知藩司飭知赴任　從九品徐　知署開化典史回省禀到　○十二日卽用縣何　卓禀辭赴湖南探硝磺價植差 
[蘇省撫事宜] ○補九月十三日辭赴都引見　分　江　試用同知羊　禮　江人禀到　○十四日知府　文　禀知奉　　委赴上海公幹卽辭　江蘇候補班補用知縣魏紹仁福建人禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
