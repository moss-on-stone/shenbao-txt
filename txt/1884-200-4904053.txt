# 1884 - 200 - 4904053

 

Page 1

 
 
[淞南夢影錄岀售] [  申報主人啓]  
　　淞南夢影錄一書爲申左夢畹生黄式權茂才所撰皆記滬上風土人情小而烟花鞠部大而華洋交涉莫不備載此中閱之足以廣眼界足以拓胸襟筆情之輕倩侖意之精微足爲海陬冶遊錄之嗣響本舘取其原本用活字板排印成書訂成一本刻已告竣定於本月初三日岀售每本收回工本洋八分售處仍熙曩例想有目者自當共賞也此佈 
[第八號畫報岀售] [  申報舘主人啓]  
　　本舘於畫報後增附淞隱漫錄書說一則荷蒙海内君子僉謂書與畫圖並皆佳妙故購閱者亦未肯間斷免貽日後殘缺不全之憾兹於二十五日發售第八號願諸君早爲賜顧此布 
[論津貼武員]  
　　國家文武分途其實並重而所以養武員之廉者則不及文員外省文職於俸銀之外酌給養廉此乾隆以來之新例所以示體䘏而杜貪婪也惟武員則仍舊設之俸薪馬乾鎮將日不過千金營官以下百兩有奇或不及百兩充其耗居飲食服御應酬之費歲輙不給不得已而私扣名糧收受節壽規禮賣補空曠額缺以資其用夫至不得已而爲此數端管哨各弁相率效尤則積弊尚可問哉然有領欵者猶爲補缺委署之員與各軍統領廵防管帶諸差使雖不充裕聊足敷衍至於候補在省之將弁謀缺謀差數年不得而居恒酬酢同是人情其苦更有不堪言者盖從前武員一途科甲授職之外專重行伍由行伍以推升者往往無一日空曠其餘補署亦不若今日之難緣武弁專尚技藝月馬嫺熟歲時操習則可督率標兵如其久廢則膂大懈弛騎射生疏督撫校閱之時必不中選矣顧咸同以來軍務保舉人數衆多武員之冗無異文員補缺委差非鑽營奔競不可得而淸苦况味更甚於文員之猶藉把勢也此而概行屏斥則與用兵時保舉本意殊覺相違如其體恤優加又苦經費支絀乏此閒款是以酌定考較月課之例於奬賞之中寓甄别之意考　等者月得數金稍資貼補而各省章程又復不同或優或絀視閒欵之多寡可提與否而後定要之體恤之意雖厚而津貼之數無多仍不足以養廉也然此猶外省之章程若夫京中固　此體䘏之例夫京營武員無差缺者不若外省之多八旗禁旅雖淸苦異常而猶有名糧以資養瞻至於侍衛一官由武進士應殿試欽取甲第分别授職一二三等侍衛較之營衛用省如文科甲之點翰林得之者欣然色喜以其宿　　宫門扈從　禁蹕攀天捧日極得意之遭逢耳然輪班守衛戴月披星差使之苦亦甲於諸項人員而例定俸銀按品支領每員總不過百餘金車馬衣服之費宅眷僕人之養應酬公分之煩無一項不與文員相若而且照例除放　限太拘平常又無差使名與翰林同其榮寵而試差學差之希冀獨慨關如及至外授叅游都司業已半生吃苦官階雖大於文職而遷摧每至於暮年　有久當門差者言每年冬令宿於門竇中風雪紛飛裹衣而睡四鼓入朝官員班次既齊猶瑟縮不能起立此等苦况即二十餘歲之人能禁寒氣者不過三五年精力已形消憊然往往十年不滿差廿年不除官窮餓老死妻李覊京邸至不能扶櫬歸者比比皆是至於生財之道甚不如乎文員夫翰詹乃淸華之選部寺爲煩劇之才操行皆宜廉潔然尚有外省事件可以爲人介紹說合公私得所沾潤而且故舊同鄉拉扯極易若宿衛之員則當差於禁門嚴密之地苟不喜應酬不好張羅寅年世誼蹤跡疏闊雖欲兠攬而無從文武分途苟故與周旋時露武夫態相又往往見鄙於人不與共事故京官之淸苦當以此項爲最也去年新定津貼章程以外省閒欵提撥津貼翰詹科道部寺司員分别等差或歲得二百四十金或一百六十金雖手面闊綽生性揮霍之人仍屬無補於應酬日用然苟量入爲岀有此津貼而加以印結分項外官炭金縱不有餘亦無不足而獨於侍衛一項當時並未議及以故黄培松等聯名具呈請援新章與分津貼王大臣等會議之後有無多寡尚不可知竊謂侍衛之苦更甚於外省候補武弁現在津貼一欵歲由外省解京動用數至數十萬而此侍衛通計不滿二百人即增入章程之内每歲多費三四萬金在外省籌欵未必因此而致竭蹶而此等人員得百餘金以資俯仰其受惠誡非淺矣鄙人屬在旁觀事之是否可行未見明文而推國家文武並重之意要亦不終使向隅可知也故不禁樂爲之害 
[西員辭職]  
　　天津西人來信云中國所延請英國水師兵官朗君之爲教習者刻聞有辭職之信其所以辭職之故則以華弁不聽其所言蓋朗君所駐之輪船近由烟臺開行赴津起椗之時華弁即欲實彈於砲中朗君謂未經開仗無須裝彈再四阻止而華弁不聽故朗君欲行告退也 
[法將行程]  
　　法水師提督利士卑士於上月二十六日坐拉加利桑尼亞爾兵船開往天津已列前報兹悉該船當日駛至吳淞口外三百餘里銅　地方即停輪不進緣船底吃水二丈五尺斯時潮淺不能展輪故也至二十九日始飛駛至津傳聞欲在彼守候緊信至領港船則刻已開回吳淞云 
[不願興戎]  
　　昨晚聞得法人傳　招商局謂局中各輪船儘可往來洋面不必有所顧慮云云觀此可見法人之意固不敢壞中國商局而貿易中人不致裹足不前矣 
[福州近聞]  
　　怡和洋行大沽輪船由福州開行過馬尾時見有法國兵船八艘及至口外又見法國兵船三艘及英國兵船一艘中國兵船六艘均泊在該處旅居福州之西入眷屬有數人頗受風鶴之驚遂乘輪來滬再行駛赴東洋以暫避兵禍也又云法國赫墨林兵船擱淺一節經英兵船救岀後又與中國兵船相撞損傷更甚水師提督孤拔行過該處時見此情形因謂該船萬難修理云 
[江西要聞]  
　　烏孫兩星使由武昌直下潯陽全省震駭幾如迅霆之自天而下卒莫明所查辦者爲何事兹悉星使此行實爲訪查某侍御叅劾潘偉如中丞一案也據問彈章共列四欵其　爲江省錢糧有紳户民户之糾纏中丞到任後辦理似太激烈此外三欵則皆傳聞互異未敢深信然每晤豫章來客均言中丞涖江以來精明廉幹敷政優優凡有裨於士民者莫不因創並舉貫以實心命無　議祗以中丞早年由微　超摧馴躋開府中外文學閎　諸公不無交相詬病此亦近時世態使然似不足引以爲疚至江西紳户完納錢糧同治季年胡都憲與劉峴帥反覆辯奏抗疏互 
 
 

Page 2

 
 
爭其始末情形猶堪　爲引證迨案定而都憲左遷峴帥雖亦獲革留之咎嗣是總制江廣恩眷隆隆弗替所謂明鏡之光以磨濯而益顯也現聞　孫　星使抵省後即吊取卷宗并派員慎密查訪或不難水落石岀並聞卜彈章者爲秦侍御鍾簡云 
[貴人異相]  
　　新任兩廣總督張香濤制軍少年有神童之目其爲文也閎博瑰麗卓犖不羣通顯後歴官淸要上書建言皆絶大文章小儒望而咋舌迨外放晉撫適承凋敝之餘能具旋乾轉坤之手而以細針密縷行之數年來綱紀畢張晉稱大治比其才爲何如才耶第此猶爲才猷經濟之外著者通國婦孺皆能道之至其秉賦之異則人莫能知昨遇都門客言當香帥陛辭岀都日有某鉅公餞之於陶然亭香帥豪飲健啖風生四座酒半酣忽隱几而臥半晌即醒人有疑爲酒力不勝比　縱飲如故有知之者謂此公終歲無入夜酣眠時平日除判事會客外即手一卷晝夜不釋每一週時僅打盹逾炊許而已若是者數十年如一日左右服役之人昕宵輪值而已無所爲既昏便息黎明即起等事此其精神團結甯爲他人所可及謂爲異相要非貴人其孰能與于斯而聞者方羣致駭怪不知此乃制軍幕僚中人言之鑿鑿必非過神其說又聞由京赴粤時有荐章奏幕友者必問能爲長夜之談否有某公薦保定府人某孝廉差能獨醒獨淸仿佛明公廼招之蓮花幕下同赴粤東云 
[軍門恙]  
　　聞黄静軒軍門前奉憲檄凡皖省練軍各營及省城東西門外營壘砲台下遊長江兩岸東西梁山炮台大小將弁統歸節制故軍門於月前親自　省察勘營務途次忽患中風刻雖醫治稍愈然精神尚未復元故暫委劉煥章恊戎統理軍政云 
[天花盛行]  
　　皖垣西門外大新橋大王廟等處閏月初起居民忽患天花紅男綠女斃命者不計　數市中謠傳瘟神下降爲害閭閻故各處街巷幼童皆備紙紥彩衣迎神　會鑼鼓旗幟過市招搖舖户更燃放爆竹以逐疫神所費雖多誠何益哉 
[查封賭舘]  
　　粤垣賭　甲於天下緣各營武弁皆得有陋規故若輩倚爲護身符益覺無所顧忌自張香帥履新後勵精圖治細大不捐日前札飭南番兩邑尊將附城賭舘一律查封各武弁亦懾於憲威不敢公然包庇日間賭風爲之一淸高燒銀燭照呼盧無復一擲千金之舉矣 
[修平街路]  
　　粤省南門外海味街一帶昔年遭回禄後街道崎　行人不便兹經紳商集成鉅欵一律換砌石條並將陰溝疏通免致積成穢濁所有捐欵數目銘泐豐碑以垂久遠行人經此但覺王道　平不復歌行路難一曲矣 
[夫也不良]  
　　淸河某姓女適刻字匠某甲爲妻甲年已强在繞頰鬑鬑而女則　鬢畫眉猶在三五月圓時候然琴耽瑟好從未以枯楊生稊爲嫌比來甲謀食良艱阮囊告匱默忖牀頭人雖有絳仙秀色斷不能療我朝飢不如以一頂緑頭甲聊博半生温飽因白諸泰水願鴟一夷舸載美同歸至江南作衣食計蓋甲固秣陵產思欲誘至故鄉托鴆媒易蚨貫焉女知其意抵死不從甲近易明攻棧　爲暗　陰平之計一日偕友某乙至家中甫坐定即託詞瀹茗去乙見室中無人突起摟女勢將逞强女大聲呼救乙倉皇欲遁甲適自外至女哭訴情由甲僞爲詳詢也者陰縱乙去遠佯追數步而返噫爲某甲者寡廉鮮恥即狗彘亦不食其餘我獨嘉女之蒙難堅貞能岀汚泥而不染因書數語以爲遇人不淑者勸 
[鴛水紀聞]  
　　上月念七日下午嘉興雷聲大震雨　甚大其時尖斗角地方有兩鄉人在田中遇雨未及歸家被雷擊斃○前報南堰松鶴堂藥店夥張某服毒自盡一節當時未知其詳今有知其底藴者據言藥店斜對門開茶館之戚老長有一女碧玉年華緑珠顏色不數洛陽女兒對門居也張見而悅之擬倩良媒爲之說合戚索財禮洋五十元張借貸親友如數付之而戚忽悔議不肯畫鴛鴦諾張無冤可訴遂自尋短見此事已閱兩月孰意戚老長上月底獨自登樓用髮辮縊於床上人以爲張某索命云○南門外所獲盜犯已解送嘉興縣署訊過一堂未得確供尚須續訊也○絲市已趺至二十元十七八元二蠶絲價僅十一二元米景新菜油仍六元六○土行仍未開市然聞暗中仍行岀售故開與不開無甚關擊也 
[分局平糶]  
　　京師前三門外天和館文昌館磁器口設有平糶官米局三處嗣某大僚見乞糴者源源而來有加無已嗷嗷哀雁遍給爲難奏請在京城中分設數處刻　已蒙俞允准在東西北一城外適中之地再設　局聞不日即須舉辦先借發倉儲米以濟燃眉俟各省所採米石運至京師再行補足皇仁疊沛及窮檐千百萬災黎當無不鼓腹歌帝德矣 
[客死堪憐]  
　　京口西門外洋馬路馬三元家客棧有一山東劉姓客來自金陵遂下榻焉晚飯後嬉笑如恒毫無疾病翌日門不啓呼之不應猶意其長途勞頓濃睡未醒也下午仍不聞聲息遂破扉而入見客一絲不掛倒斃榻上棧主駭極即鳴地保報縣請騐馮邑尊帶同仵作書役人等立刻　騐驗得屍身並無傷痕確係急病而死檢其衣箱約有洋銀十餘圓及功牌奬札知係在省當差刻由金陵告假回籍邑尊遂將洋圓等物暫存庫中候家屬來領其殮費着棧主代墊半生宦海魂斷他鄉誠可慘已 
[吳淞近事]  
　　昨晚有兩輪船進吳淞口一名南琛一名登瀛洲又有一艘名開濟係廿三號兵輪滿載兵士均由長江至滬○滕楊雷三鎮戎均至吳淞口恭迓兩江督憲曾沅帥憲駕傳聞諭令各兵船概不准升砲是以兩輪載兵至淞時皆未升炮云○前泊淞口之廣艇刻已開往各該叚廵閱洋面惟川沙營第二號艇船解纜時被大風吹擱大關東塘　不能駛往口外幸船底係銅板造成不致有損然須雇輪船往拖始能開放云○前泊張華浜之俄國兵輪船兩艘昨晚一併開去矣○傳聞曾沅帥昨晚已抵淞口寶山縣王邑尊早在彼伺候各營弁亦均恭迓也 
[大帥抵滬]  
　　昨日又接吳淞信云曾九帥於前日十點鐘岀轅坐廿三號澄慶兵輪船　昨晚六點一刻到吳淞口船即停輪並未　炮　接盖昨晨營中接到電報憲諭不准升炮故炮臺前並無舉動也爵帥進口時隨帶南琛　瀛洲開濟靖遠四船惟靖遠先到淞口約半點鐘時恭迓憲駕云 
[運械赴臺]  
　　金陵機器局製造之後膛砲開花砲及鎗彈等陸續運滬存貯金利源棧房因臺防吃緊昨日將鎗砲等在招商局之天津碼頭下萬利輪船載赴臺灣並派兵勇護送云 
[下旗誌哀]  
　　和蘭　王之世子因病逝世是以前三日駐滬各國領事署各捕房及浦中各兵艦均下半旗以誌哀云 
[流氓尋釁]  
　　虹口廣福里半爲土妓所居夕陽西下時庸脂俗粉徙倚門前見者如入羅刹鬼國而無賴輩每垂涎焉前夜各流氓又向土妓家尋釁及鳴捕往拘則已各鳥獸散矣 
[失路可憐]  
　　前日有一女孩口操粤音身穿小袖衫褲足無襪履手持外國瓶狀甚慌張似岀外買油迷失途路者廵街捕見之帶至捕房解送公堂訊問該孩稱年九歲名美桂問其姓氏住處皆不甚了了隨飭暫交官媒留養俟家屬認領 
[逞兇可惡]  
　　東洋車夫李長泰扶掖上堂稱有西人雇坐我車拉至虹口公和祥碼頭命侍者給我四開洋一個侍者索我分錢百文致與爭論西人突岀踢我傷及腎囊由捕拘獲侍者送案請騐傷究辦捕禀李傷勢甚重恐有性命之虞陸阿順供在公和祥碼頭附近第三十號屋内　　人處服役昨匯德豐洋行内寫字人密司德軋倫雇坐此事至東家處交我四開洋一枚囑給車資因索加錢文互相喧鬧密司德軋倫聞聲岀爲喝阻供至此太守問該庫夫受傷甚重究竟被何人踢傷陸稱係密司德軋倫所踢太守商之施繙譯墊給該車夫洋五元着投醫院調治 
 
 

Page 3

 
 
陸阿順發捕房管押俟受傷人能否醫痊再行核辦 
[協賭犯]  
　　北局委員金明府前日至捕房晤翁太守談及總廵馮刺史訪得賭棍徐瑞和逗溜租界請飭拿移送其同賭之黨李福堂胡紀榮即壽卿已拘到營押等情翁太守即着法包探嚴頌眉協同十二舖地甲及局勇人等將徐拘到昨日過堂據法包探禀稱徐身畔有洋票數張到捕房後吞在口内我見而挖　票已粉碎今特呈案翁太守　票上載洋數百元太守詰之徐瑞和供江西人現在四馬路第一樓對面開烟雲閣書坊並一犯事太守謂此洋票係何店所岀何以吞在口内答稱係虹口靖遠街錢店所岀恐人取去故欲吞下太守詢其與李福堂胡紀榮相識否答稱不相識太守着十二舖地甲金文將徐瑞和帶至北局至徐擕來之羽扇眼鏡等一併交與地甲 
[人証送縣]  
　　昨報奉拏土棍一案捕房將金心岩解案翁太守着將昨在捕房所供照錄一次并訊此次究竟岀錢若干金初不肯認繼稱雖許岀洋二十四元尚未交岀翁太守謂别人詐爾銀洋不妨直說答稱有上海縣署持牌者兩人索洋二十四元經縣署人江雲卿在南誠棧講妥前日在吉祥街淸芬堂兩次付洋先取十三員後找七元等語翁太守飭法包探傳江到案據顧雲山投案稱在同　祥棧爲夥江雲卿係信中司帳人今日九點鐘時有　往鄉間明日可回翁太守着顧回去傳語江雲卿着於今晨到捕房問話金心岩着即送縣辦理 
[命案久懸]  
　　前年有杉板船户甯人鍾新生竊取戴土金之西瓜戴見之將竹篙勾住鍾船爭奪之間鍾被戴戳破肚腹旋即殞命當由三圖地保報請前縣范邑尊相騐時屍父鍾中桂與親族人等在屍塲吵鬧由捕房派通班捕役彈壓始得將戴帶回縣署訊供嗣鍾恐干咎戾未敢投縣質訊縣署將戴詳解臬司勘訊擬　該犯供稱母老丁單求請留養許廉訪仍將該犯發回縣　黎邑尊行文該犯原籍嘉定縣確查移覆該縣遂將犯母戴王氏及隣右地保人等移解上海請訊詎屍父蹤跡杳然案延日久以致隣右張某在滬病故邑尊飭傳鍾中桂到案差保以鍾撐駕度日行蹤靡定等詞禀復前日邑尊訊問戴王氏叩求留養邑尊謂此案范前縣並未問明鍾中桂共有幾子設鍾祗此一子照例爾子不能留養現傳鍾未到鄰右人等未便日久拖累姑仍發回嘉定縣俟鍾到案冉行核辦 
[糾人搶女]  
　　昨保甲總局委員馮刺史將張韓氏等一起人訨解送上海縣署請訊即經帮審委員蔣明府訊據張韓氏供稱在南市撐船度日丈夫已故遺有二女長名淑貞次名秀貞俱未字人前日忽有歇夥陸才林胆敢紏同現獲之張耕大陸華泉吳壽昌等十餘人突至我船將長女搶去我因邀同張鳳山王和上至保甲局控告蒙送憲案求請究追陸才林供稱自幼在張韓氏船上撑駕伊祖母見我做工勤謹許將該氏次女秀貞字我詎該氏近忽將我辭歇意圖賴婚我故　同張等搶親忙廹之中悮搶妻姊現　氏藉端朦控求請明察明府問爾聘秀貞可有媒証及庚帖婚據否答稱俱無明府謂豈有聘妻而無媒妁婚帖者且自幼在船爲夥何以未識秀貞之面顯見平空搶刧此女現藏何處答稱寄在浦東楊福林家明府問張陸吳三人皆刁狡不承明府喝各責一百板始認帮同搶女明府問爾等知有許親之事否陸吳稱不知張稱我曾有所聞明府問爾何由而知答稱陸才林自已說過明府判將陸才林管押陸張吳三人交保限二日内交到淑貞再行訊究 
[烟妓吞煙]  
　　昨日午後三點鐘時法租界後新街三十七號門牌董四所開花煙館内有一妓不知何故潛吞阿芙蓉膏及龜鴇知覺赶即施救勢已不及端坐而逝聞已報法捕房矣 
[英界公堂瑣案]  
　　前報有廵捕解到失路女　一節昨經其舅父楊和和姑母陳楊氏投案請領該女徐金秀認明楊陳兩人無錯翁太守即准其領回并諭陳楊氏嗣後不得虐待○前竊法蘭西輪船公司内某洋人時辰表之陸長福昨解公堂翁太守詰其當本當携到否答稱並未携到太守謂爾國尋常小竊更　着責六十板枷號半月發公司前示衆○前報法捕房華捕朱瑞芳被陳阿仁扯破號衣一節當將陳送仁濟醫院騐傷在案昨據法包探嚴頌眉禀稱醫生騐得陳略有傷痕翁太守復詰陳究竟如何起釁答稱實緣避讓馬車悮碰廵捕致被擊　翁太守商之副領事以廵捕打人須加嚴斥副領事謂陳　拖該捕至四明公所痛打不得不自行保護翁太守謂鄉人斷不敢與廵捕尋釁况總領事前岀告示不准廵捕打人現在何得縱容中西官辨論逾時太守着陳阿　姑退於禮拜六到案再訊 
[捐軀殉電]  
　　上海電局來函云收發報司事沈君蓉堂值軍電晝夜不停勤勞已及半月遂於六月初三日九點鐘後飽啖夜飯冒血身故向無此病體亦甚健驟然病故謂爲以死勤事歟甚爲從事諸君危矣 
[上海絲業會舘籌賑公所施少欽登報奉聞]  
　　謹啓者閏五月二十九日承蘇任杰兄交到安徽敦本堂由江西河口乾茂美錢號寄來痢疾散一千服已收到登列六月初三日申報敝會舘經收三百五十次淸單内聲明此痢疾散病者試服甚爲效騐現今併解災區盥誦來示如服之應騐擬再添合速爲列報云云拜託貴報刊登請　本堂善十即行赶合現届天時不正今秋痢疾必多叨請多合惠賜代解災區俾流離之子受益靡窮並非無厭之求因來示諄諄承善士救災恤隣福田廣種播良方而濟世患弭無形免溽暑之薰人德容乃大拈毫揮汗不勝代禱之至 
[  教弟施善昌頓首拜上六月初三日]  
[吐血許願立見全愈]  
　　少欽善長大人閣下敬啓者本義忽患吐血勢甚危篤諸醫束手再四思維惟有向竈神前拈香默禱願助金澤風災洋十元又許敬送竈君籤書二百本祈保紅症速痊數日以來漸臻平復兹送上洋十元預附竈君籤書一百本餘俟裝訂齊全再行補送拜煩大君子代爲彚寄諸費金心容後泥首叩謝竊思一念至誠仰邀神佑惟望同志解囊助賑較之延醫服藥感應甚速徵禍福於牙籤頓增懲勸抒䖍誠乎心版願共遵循託登貴報以昭激勵 
[  本埠味三堂書坊主人晚吳本義頓首拜上六月朔日]  
[滬上俗語有所謂野雞者夏無事思得一聯語惜無其對錄請海上文人賜教是幸]  
　　野雞棺人穿野雞葛坐野雞馬車到野雞墩看 
 
 

Page 4

 
 
野雞打野雞 
[  漢上漁隱戯墨]  
[送别金君再坡即請正可]  
　　藕花香裏送歸舟渺渺知音黯黯愁唱到　歌無一曲斜陽紅上酒家樓　纔許相逢又别離暮雲何處　相思無情流　春江水說　離愁總不知　數聲風笛落霞飛艸色河橋夕照微却怪柳陰人薄倖聲聲只唱阮郎歸　人生何地不離羣擕手河梁酒半醺喜得一端堪慰藉菊花時節又逢君　僕九秋將　雲間之遊 
[  潄石生孫家振求正艸]  
[輪船來滬電音]  
　　招商局利運輪船初三晚由香港法公司那搭爾輪船昨早由香港均開來上海 
[蘇省撫轅抄]  
　　六月初一日候補同知傅懷祖禀知本日到西路保甲總廵差　鄭本城禀知奉飭分甯差委　直隸州吳政祥禀知本日到六門厘局差　蔣　禀知本日交卸蘇城厘捐差　准補碭山縣趙佩萸禀辭赴任　候補縣丁宗儒銷西路保甲總廵差　委代理元和縣用直縣丞姚紹生禀辭赴任　從九章福齊禀知本日到婁門水關盤查兼辦夏防差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
