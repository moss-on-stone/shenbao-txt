# 1884 - 132 - 4903985

 

Page 1

 
 
[第二號畵報出售] [  申報舘主啓]  
　　本舘所印畵報已於月之十四日發售第一號三五日間全行售罄可見價亷物美購閱者必多也茲於二十四日發售第二號畵縫中之數目係由第一號蟬聨而下者誠恐購閱諸君購得第二號而以未曾購到第一號爲憾故又添印數千以備諸君補購如日後購得三號四號而有未購一號二號者亦可按號補購再者本館接得中法和議已成確電後卽覓李傅相與法欽差福尼兒及稅務司德璀璘之眞相繒成商訂相約景象編入下次第三號畫報發售此布 
[紅樓復夢出售] [  申報舘主啓]  
　　讀紅樓夢者均以寳黛二人不耦爲憾因欲别出心裁力翻前案冀爲寳黛吐氣於是有後紅樓夢續紅樓夢等書出焉其實皆夢中說夢使聖歎見之釘如批續西廂而齒冷矣但短中取長似以紅樓復夢爲差勝惜坊間版已漶漫閱者頗不爽目本舘用特付活字排印現已工竣廿二日出書每都計又十本價洋七角售處悉遵舊例有欲破愁城而浮大白者盍取觀乎 
[書馬島女主對衆宣言後]  
馬逹加斯加附于阿非利加之東南如亞細亞之有臺灣北墨之有古巴海地歐洲之有英倫地方廣長綜計開方三四千里氣候炎熱土脈膏腴惟其國俗自亞洲極西天方摩哈麥創教以來展轉漸染遂成羶回之俗以前則此島不通他國無自知其理亂之由然自有明中葉歐人東來商船亦間問津周近則各國均立埠頭借爲東道之逆旅雖贸易未能繁盛而商旅所至亦往往成都會法人專以行教爲主所至之地必使教中人開立講堂廣宣教旨因而該島中人亦漸有從之者歴年旣久回教之勢反覺殺於天主喧賓奪主所由來者非一朝夕矣其國政治無所考證去年法人謀取越南兼圖此島盛陳兵船以相迫脅將使島主爲其臣樸於是中外各報館始屢記法人搆兵之事而馬逹加斯加之名乃習聞於談時事者之耳顧法人竭力經營亦逾一年與圖越南之時日不相上下而各報稱述則殊見法人之無大得志也缘其四面濵海法兵登岸取道以窺其内地所過之處不盡是法人埠頭以故法人横行屢與他國啓畔如英國使臣之齟齬最爲著明之事其他亦無一國心服法人之開拓者目下法人亦知事有公論徒逞其强取惡與國智者弗爲故亦就此退手然現在所居之好佛及帶麥帶尾兩部落法人僅僅欲得其地而該島女主尙不肯與法人亦無如之何噫觀於女主舉行冠禮之日對衆宣言詞氣侃侃則該島之興旺有可操劵者矣夫此島旣不過與諸洲海外之地等類齊觀羶穢相仍荒蕪未闢其立國規模約略可見乃當强敵當前而能斤斤自守豈不大可望哉近今無論何洲無論何國要以交鄰爲重女主旣有此見則於富國强兵通商惠遠諸大政自當實力講求與其首相大臣同心爲理豈徒　諸空言愚其國人而已哉諸國之設埠頭通往來者信義相維恪守公法但能於商務有利決無攻城奪地之志然有法國而已覺事事棘手此非可以空言自詡者乃吾獨以此言之出於女主且出於該島之女主而甚以爲難得也夫以馬逹加斯加而與越南相較越固數千年之名國也且近附中國奉戴聲靈禮義文物之邦薰染漸摩至深且久者也乃今之越南又何如馬逹加斯加也越之君臣何不曰越之全境皆爲吾土分疆畫界東南則盡于海北盡于滇粤西盡于暹邏也又何不曰本國之地不肯一毫輕付於人且無煩他人保護也越南毘連滇粤或設都護或置三司前朝事蹟班班具在中國若欲收諸版圖隷爲郡縣無不可者是又不啻爲中國之境土也中國之謀越事者何不曰越爲我屬　卽爲我邊省累朝故物不能一毫輕付于人亦無煩他人保護也以彼絜此是馬逹加斯加女主之言不特越之君臣所不能言卽堂堂中國之大臣亦不敢言也論者曰中國之處越南乃一時權宜之計異日富國强兵力能與歐洲雄國相角自不難向法人索還吾儕小人空懷義憤不知進退緩急之宜惟斷齗焉謂棄越爲非計安知當事者之用心固有收效于千百年之後者乎然吾則曰此語直欺人以自欺耳歐洲諸國所與中國啓釁者無不爭先時之憑據越南世爲我屬各國皆知法人用兵猶藉口于一千八百七十三年之約中國未嘗過問以爲越非我屬之據今旣讓其保護而欲向之索還於將來彼獨不舉今日之事以爲確證乎若曰中國如認越南爲屬國豈肯以保護之名讓我法國也吾不知異日又將何詞以對耶竊謂越南之荏弱以其國俗相承世受大國之庇規模狹小又無不也出之才其不能振興自無足怪所惜者如中國之大而不能久庇其屬則誠爲馬逹加斯加之所訾議耳噫以亞洲之大國如此以阿洲之島國如彼而今而後不復妄議天下事矣 
[本館接奉奄音]  
　　昨由通州電局專發電音到本舘有四月十一日上諭三道敬謹譯登○四月二十一日奉上諭希元奏甄别不職各員一摺吉林前署雙城廳通判委用通判雙治居心貪詐任意妄爲着卽行革職署賓州廳同知委用同知李增光信任書差怙惡不悛着降爲州同歸部銓選伯都訥廳同知邵山正閱歴未深不諳政體五常𠫊教諭張箴士論未協人地不宜均着開缺以原班歸部候選以肅吏治該部知道欽此同日奉上諭衛榮光奏特叅在籍道員虧倒鉅欵請旨革職追究一摺據稱福建候補道劉翌宸曾署鹽法道篆務同治初年回籍歴任江陰丹陽溧陽江寗揚州等府縣開設典鋪二十餘處均他人存項又在各典私用匯票數十萬金於本年二月間倒閉共虧欠八十一萬有奇内有公欵五萬餘金等語奸商湊集資本開設典鋪稍一虧耗卽將餘資席捲逃匿甚有並未虧耗意圖侵吞紛紛倒閉似此情同誑騙敗壞市風亟應從嚴懲辦福建候補道劉翌宸着先生革職交衛榮光查明該革員資財房産有無寄頓隱匿勒提到案嚴行究追分别抵償以示儆戒欽此同日奉上諭鹿傳霖奏彚報各屬已未結交代起數開單呈覽並叅虧欠各員一摺河南前署淮寗縣知縣顧守壎已故前署淮寗縣知縣馬德綬已故前浙　廳同知何桂芳各有虧欠正雜銀兩前於交代案内勒追並不依限完繳殊屬玩延顧守壎馬德綬何桂芳着一併暫行革職再行勒限兩個月分别催令掃數解清倘再逾限不完卽行查抄備抵餘依議該部知道單併發欽此 
[法將到津]  
　　昨日下午五點鐘本館接到在津訪事人專發電音云法國水師副提督利士卑士於本日乘鎭邊兵船到津聞尙須晉京拜會總署各員也 
 
 

Page 2

 
 
[星使行程]  
　　昨聞本埠官塲傳言云出使德法之欽差許竹篔星使大約尙須一月後始行啓節來滬時擬在新造之天后宫爲行臺小駐襜帷卽當啓行履新想許星使到後李丹崖欽使卽當言旋矣 
[紐約市情]  
　　昨日外洋來電云美國紐約地方近因銀根太緊故該處有大行家數處均經倒閉然則商務之衰固不獨中國爲然也有心人宜如何設法振興哉 
[籌餉得法]  
　　昨接廣東訪事人來信云粤省籌辦軍餉大有起色聞香山鄭某願捐三十萬元新會陳某願捐二十萬元南海李某願捐十五萬元其分數萬以下者尙不在此數亦可見該處各紳富之急公好義矣至於行商加抽厘金現已酌定凡願捐若士者具呈交堂彚呈藩司刻已批准卽由各行商自辦商人間之無不觀忻鼓舞盖不使他人承辦得免一番拖累也 
[肇郡水警]  
　　肇慶府來信云初八日南外各居民不戒於火猝遭回祿一連燒去三十餘間該處多係妓館倉皇出走情形頗爲狼狽有某甲與妓睡熟未及出走被火焚斃 
[械鬥宜禁]  
　　新安縣某鄕落有黄陳兩姓偶因小故各率子弟百餘人持械互毆幸地方官知覺隨卽用善言開導將兩姓人等解散後詳知廣府府尊卽提兩姓紳士至省責令交滋事之人以憑懲辦盖所以警其將來也 
[殺人放火]  
　　刻聞鄂省城外陡出命案一起緣省城文昌門外有簲洲人未詳其姓氏僦居已久平日但聞以推荐傭婦爲事近因簲洲老家有喪事是以男子等回洲治喪此處惟剩婦人三口小姑一人未悉因何事故忽於月之十七日晚間被人將婦女四人盡數殺死並被縱火燒其住屋經該處近隣知覺立刻施救撲熄而兇犯逃逸無蹤祇遺屠刀十八日上晨鬨傳其事經江夏縣羅邑尊帶同刑仵勘騐屍身略有火焦痕肢體未缺但均從前項下刀雖斷氣管並未砍落頸骨紛紛傳揚或云因姦或云挾仇不知孰是俟續查再述 
[續報茶信]  
　　昨得漢友二十日來信云今年之茶市各處出産收汛均佳十六日開盤以來屈指四天各行刻下收價尙無低減觀已售行情則祁門最好寍州次之若兩湖則通山首屈一指饑者羊樓峒高橋崇陽稍沾微利他處亦祗能敷本然内中亦稍有折閱者惟受虧無過於安化瀏陽兩處也外洋茶船已到者仍卽前信之拾艘兹定開放頭船歸怡和行之格林阿隔水脚議每墩五磅二船歸信和行之湖北船水脚每墩三磅今年運茶水脚較往年便宜多矣現總計已到兩湖與寗祁等茶共六百四五十字兩湖二十八萬多箱寍祁等十四萬三千多箱十九日止沽出寗祁等茶一百八十一字計八萬五千三百多箱沽出兩湖一百十九字計九萬三千七百多箱今日沽出約計百字之譜刻尙未得其詳故先將十八九兩日之茶市行情寄登 
[通州瑣聞]  
　　浙江督粮道廖觀察於初九日由通起身乘舟回津○山東頭帮粟米業已抵壩二帮三帮皆已過揚四帮亦過津關續北上矣○裏河五閘轉運漕糧弊端頗多偷漏過甚經倉帥委派通協右營守備王鳴岡總查以來頗加整頓弊絶風清王守府清勤卓著爲營伍中不可多得之員漕務實資倚畀詎意忽患沈疴不肯請假力疾從公竟故於平上閘差次身後蕭條聞之莫不悼惜倉憲卹賞百金料理後事現派通協副將銘安前往各閘不時稽查所遺守備一缺委城汎張蘭浦把總暫行護理○京粮起運已列前報兹於四月十二日開倉陸續騐收土壩州同率同經紀由大通橋車運進城赴倉交兌矣○四月初九日提騐江蘇第二十六起漕糧浙江第十三起漕糧初十日提騐浙江第十四起漕糧十一日提驗江蘇第二十七起漕糧浙江第十五起漕糧十二日提騐江蘇第二十八起漕粮浙江第十六起漕糧十三日提騐江蘇第一十九起三十起漕粮十四日提騐江蘇三十一起漕粮今届公事頗速兩省驗已及半矣○年例四五兩月城鄕廟會励行男婦入廟燒香遊玩者絡繹不絶高邑尊因時值考試文武童生雲集誠恐滋生事端故出示嚴禁違者重懲○四月初六晚八點鐘濃雲密布雷電交作惜雨不甚大少時卽止風狂似虎雲散月出其冷非常四野麥苗頗不見佳農人不勝悚懼惟盼甘霖渥沛或可補救耳○三河所屬魚鱗莊去歲設有粥廠每日男婦老幼領粥者不十六七千口時交夏令處處農忙各謀生路刻下男丁不足百人而婦女孩童尙復不少每日每人攺放粟米一竹桶緣柴薪無處購覓故不能煮粥也○月初銀價忽爾大賤每兩竟短一百文幸止一天嗣後卽長刻下銀價兩千九百有零云 
[厘卡積弊]  
　　浙杭自同治年間左侯相克復粤匪之後將稅務攺爲厘捐各處商民無不稱便因稅雖輕於捐而報納一有或悮日期或悮貨物靡不受累旣攺釐捐之後其捐雖重於稅而報納卽有不愼或罰一罰二皆咎有應得故歴廿餘年而商民之踴躍樂輸靡不爭先恐後不謂近來聞得捐卡巡丁司事初則藉稽查偷漏之名每逢過卡貨物故意留難以爲不符恐嚇商民商民將貨物運售原欲趕快以卜蠅頭一經留難或到埠稽遲而貨物已經減價者被害尙淺竟有因躭擱幾日而過遇風水人船爲之兩失者其寃莫伸當時求其放而不肯放請其罰則無可罰無奈何給以銀錢作爲烟酒之費滿其欲壑始得放行乃不謂藉此爲例巡丁與司事表裏爲奸將此魚肉商民之錢作爲大宗出息愈貪愈狠目無法紀欺上凌下莫此爲甚道諸公其亦有所聞見否耶 
[設筵祖餞]  
　　左侯相奉旨入都陛見定於本月二十一日起行此已早列本報省中司道於十九日設筵恭餞席設道署内觥籌交錯濟濟一堂侯相飲啖極豪左顧右盼論風生精神殊爲矍鑠洵熙朝之人瑞也 
[恭献牌匾]  
　　左侯相履任兩江首設水利總局並撥防軍數營開挖朱家山河工兩年以來無間寒暑石山全數開通每逢江水漲時可以直逹滁全一帶而江北五州縣民田設閘蓄水以資灌溉可免荒旱之憂受益尤非淺鮮現在侯相卽須起節北上是以江浦六合兩縣士民恭製牌匾賫赴督轅以頌德政侯相當卽傳見並細詢地方利弊犒以酒食衆人無不鼓舞稱謝而退 
[蘇臺近事]  
　　譚序初方伯剛正廉明力求整頓三吳士庶久已口碑載道矣昨奉督撫憲專札兼辦海防營務處事務從此治軍書申紀律理財察吏之餘更形繁劇而撫憲之知人善任卽此可見矣○閶門外白蓮橋浜一帶專以製箸爲業故也有削箸墩之名居民不下干餘家男婦終年製造全頼北省銷售由沙衛各船運糧之便帶往販賣每年不下萬金乃自直隷晉豫連年灾祲以致銷路塞窒昨聞該處存貨壅滯行店不能收買每戸派洋一元停工止造嗷嗷待哺若輩將何計謀生耶 
[拐匪游街]  
　　上月間蘇城黄鸝坊橋地方民家失去女孩一名年祗七齡遍覔不得數日後始購線訪在某甲家并有某氏串拐希圖販賣他方卽經鳴保送局由局移縣前日已由縣從重枷杖究以罪不蔽辜復將男女兩犯飭差掮牌鳴鑼逐日遊示六門云 
[茶船過滬]  
漢友所述第一批開行之之怡和洋行格林阿隔茶船已於昨日駛至上海暫一停輪卽啓行前赴英國矣 
[嚴禁倒帳示]  
　　欽加同知銜署江蘇松江府上海縣正堂徐爲出示曉諭事案奉松江府正堂博札奉巡撫院衛扎開照得近來滬城 
 
 

Page 3

 
 
及各府屬錢業倒帳之弊層見疊出每因店本畧有短折管事者往往借此閉歇圖賴人財其間或爲他店拖累及因買賣賠累實在不能支持者尙屬無多而安心騙賺有意倒閉者邇年竟十店八九卽小有虧折動稱數十萬其實斷無如此之多推其意不過希圖打折查開張錢舗大半客本存項居多若輩巧於影射以爲尋常贸易所獲甚微而且有利無利尙在莫定不如倒帳之後所有存本無非經官涉訟卽不能全行吞没勢不得不减折還人或七八折或五六折不等譬如存本一萬者以六七折而論尙可贏餘三四千金豈非大獲其利頓成富家將他人之錢作賺騙之局未幾而重行開張矣未幾而改易牌號矣未幾而存本又來矣管事者依然如故也遇有機會故智復萌輾轉效尤不可究詰此種居心較之白晝攫人財物尤爲貪很且存項中有等寡婦孤兒仰此息金爲養命之源一經乾没性命難保其情更屬可慘因查定例京城錢舖如侵蝕藏匿閉門逃走者立卽拘拿監禁一面押追家屬如逾限不完照誆騙例治罪數在三百二十兩以上者及一千兩以上者分别充軍並發遣黒龍江安置一萬以上擬絞監候正可援照辦理應通飭各縣遇有告發店舖倒閉之案務須查其實在虧短之數並飭吊當時所立合同究竟店中下本若干從嚴追取不准減折一面先將該店管事人收禁刑訊並提家屬押追分别贓之大小能否完缴照例治罪卽能全完亦應　杖發落從此不准他人雇用庶幾若輩顧及身家性命稍知歛跡無敢再施狡獪伎俩庶可懲積蠧而安善良於地方市面大有裨益除札藩臬兩司通飭遵辦外札府縣遵照辦理並出示曉諭一體凛遵等因到縣奉此查滬上近來倒帳之案層見疊出其間錢莊尙少各業居多今奉撫憲札飭嚴辦嗣後如再有倒帳之案無論何業自當遵飭從嚴懲辦以維市面而儆刁風除詳明各憲外合行出示曉諭爲此示仰錢業及各業人等知悉自示之後務各破除積習安分營生倘敢再有倒欠圖賴情事一經告發定卽立提到案監追治罪决不稍寛其各凛遵毋違切切特示 
[留心菜市]  
　　英會審公廨對面之菜市添造房屋并開陰溝等因已列前報兹又由工部局雇工在地基上加砌碎石局董之留心菜市可謂不遺餘力矣想生理亦當日有起色也 
[判罰西捕]  
　　前報華童俞順生聽琴被打一案昨日復經會審俞錫珍仍挈子順生到堂九號西捕仍稱並不打孩亦不見别人擊額旋有印度洋人到案稱是日路經該處眼見此事願作見証副領事詰其旣稱眼見是否該西捕所擊答稱並非九號西捕所擊實係另有一人似巡捕式樣惟不便說其名姓翁太守謂該洋人旣來作見証豈可作此含糊語該洋人仍不肯直言於是副領事衡情酌斷以該西捕路上雖未打人其疏忽之咎究有難辭着罰該捕坐房間四日以儆該童受傷已痊由公堂給養傷資洋四元當堂給發俞錫珍父子叩謝而去 
[履勘盜案]  
　　前曰有鄕人金洪生投縣報稱居西門外日暉橋於二十晚忽被匪徒五六人破門而入攫去洋三百餘元並金銀首飾等件求請緝究等情黎邑尊恐有不實不盡故卽帶同捕役前往踏勘惟見有斷栅欄一根金家門窓亦無破傷略訊情形似係竊匪軟進硬出之案幸未傷人故黎邑尊回署後卽飭捕役趕緊緝拿矣 
[英界公堂瑣案]  
　　昨禮拜六應輪德國施繙譯會訊之期因施君無暇未到所有捕房移解之各案由黄太守獨自判斷發落○太古洋行之藍烟囱輪船主稱失千里鏡一个當卽報捕由包探查獲竊賊張秀全惟贓已價賣與人祗得洋一元三角并將收贓人拘案然此千里鏡在外洋買來計價銀五磅合銀二十五兩設在中國購辦須銀五十兩今收價殊覺便宜豈不知是竊贓請爲究辦給領包探仇金水稟緝獲竊犯問明售贓與周潤榮當卽同往吊贓據周云收買千里鏡果屬有之但須還洋始肯交出我回伊設要價洋可同至捕房申訴周不允與論逞曫并有五六人帮同竟欲把我毆打爲卽遣人知照捕房派有西捕前往拘周及起原贓暫押今始解案該竊犯張秀益供認行竊千里鏡價賣與周潤榮是實周則晶頂藍翎稱是巡洋水師哨官舵工林亨向張秀全買得千里鏡出洋一元三角原不知是竊贓後由捕房包探帶同竊犯前來吊贓深恐林亨受虧爲此我與同往聲明價買緣由今特飭林亨投質林供張持千里鏡出售我問他售價則稱二元我還伊一元加至一元三角成交却不知來歴不明鉛捕頭稟稱周旣買贓往吊尙敢恃蠻請爲分别懲辦以儆黄太守以周雖買贓然初不知是竊贓今將價洋作罰贓交失主領去惟竊犯張秀全判發捕房管押二月以儆○范玉如稱開客寓有僧人借住在我處今晨出外見其身畔似藏衣物阻住搜出拆去棉胎之夾被一條爲將人贓交捕送案請辦給領僧人保亭供住在他寓已有半月光景因被借洋一元向索無着今有急用商借夾被典質詎被誣竊范又稱僧來借住一宵就被竊被從無向他借洋之事黄太守隨判不守清規之僧人保亭責五十板以儆贓交范領○王阿新稱今晨持籃出外購辦蔬菜在路突遭此人攫去籃内之錢二百文當卽呼喊追提由捕阳獲人贓帶至捕房送案請辦給領沈阿幅供實因落魄見錢棄在地下從而拾取不敢攫搶黄太守謂沈阿幅白晝在路攫錢本應重辦姑念落魄所致格外從寛判押七日俟期滿開釋當思餬口之方不得再蹈前轍違士從重懲辦贓交王阿新領去 
[法界公堂瑣案]  
　　前晚有某西人投法捕房稱路經租界後有三華人隨我似有攫物形狀恐遭毒手因見巡街捕來卽行指交逸去兩人祗獲一人送捕等情捕房於昨日解案據供名張阿寳又稱名張阿勝在新衙門後廣東人家爲廚司因主人差遣往小東門外清芬堂尋人回時已十點餘鐘前面洋人行走果有三華人尾隨及至該處洋人回頭顧盼前面西捕到來三人逸去該洋人誤認我與三人同黨卽將我指交請從寛開釋翁太守以原告並不投案誤指亦未可料隨將張阿勝訓試從寛釋放○前報疊列公和祥綢庄主徐錦章在英租界大馬路開天和錢庄用王邦顯爲經手人被其侵用銀洋且往來各主顧家均有前欠劃扣以致帳目不符虧空銀千兩光景將王邦顯究追等情嗣因王邦顯求保出清理各帳并願向人惜措歸還自欠翁太守准其交保出外限日繳案卽經彚成煤炭具保現已逾限分文不繳原告到案請追太守飭法包探傳原保人到案據稱本限十天現在王邦顯以滬地無從措銀因往其弟處商酌大約月底儘可到滬再請寛限太守允之及質之王　顯之子據稱尙有唐三和欠父親銀兩必須令其到案太守怒曰汝道公堂上傳不到唐三和耶着將王邦顯之子管押待其父到案再核如無銀兩卽行比追○江北人王理君投案稱通州人王長記在三年前曾借我錢一千四百餘文現在核算應本利洋兩元光景伊久未見面現復來滬因卽送案說畢將捕房所收之四季捐票兩昏呈案據王長記稱欠錢屬實祗有借項七百文願爲交還曾向其緩商詎伊逞强毆扭翁太守謂王長記旣供認欠錢七百文着出外卽行措交至王理君控欠一千四百餘文待其呈到欠錢憑據再行追究 
[漆匠跌傷]  
　　昨日漆匠董桂方在英租界某洋行油漆百葉窓失足墮下當卽昏暈經該行主送往虹口同仁醫院救治未識能無恙否 
[正悮]  
　　昨接金陵友人來信知十六日報登金陵官報内有傳訛之處洪都轉琴西現在鳩江賃李姓屋居住鍵戶讀書前一二日有友人自鳩江來曾一見之海外東坡其說誣也又德都轉尙未出京所云到金陵之說亦屬訛傳再昨報冠禮紀盛一則内有空地一區約有一千方尺尺字悮作里字合并附正 
[浙省撫轅抄]  
　　四月十六日前署處州府經歴于肅家交卸回省禀到補用縣丞葛錫爵禀知藩委接辦括蒼厘局叩謝巡檢張鏐服滿來省禀到○十七日運判惲毓 
[榮禀知聞訃丁承重外艱]  
　　十八日尹彦釗禀知赴滬解完洋商借欵禀見題補東陽縣路禀見辭赴海鹽勘塘工差候補縣丞葛錫爵禀見辭赴括蒼厘局差 
 
 

Page 4

 
 
[蘇省撫轅抄]  
　　二十日藩轅牌示照得上海縣主簿趙承恩丁憂遺缺查有分缺間前主簿鄢金階堪以請補補用茶引批騐大使胡恭籌禀銷由崇明勸捐直賑囘○二 
十一日藩轅牌示照得寳山縣縣丞趙繼昌在任病故遺缺查有試用按經歴朱杲堪以署理同知銜試用知縣陳廷璐服闋禀到候補縣易子亨禀辭奉委解餉赴都○二十二日藩轅牌示照得元和縣知縣陽肇先休致已奉部覆吳縣知縣汪祖綬因案奉部降調所遺各缺均屬首要例應在外諫調查有吳江縣知縣程其玨堪以調補元和縣金山縣知縣任煥奎堪以調補吳縣青浦縣知縣吳康夀呈請終養奉部覆准所遺員缺係属繁要例應在外揀調查有荆溪縣知縣錢志澄堪以調補 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[小樓主人寵贈佳章依韻呈政]  
　　幸獲瞻韓意便親三生石上證前因吟來妙句皆天趣醉後豪談率性眞滿架圖書敦夙好當窓梅柳爲誰春仗君健作騷壇主島瘦郊肥待指陳[  補拙軒主人伯琴氏初稿]  
[題小樓主人小樓吟飲圖卽步原韻]  
　　勝境何須着意尋小樓高望滌塵襟金尊酒滿喜同醉玉管春香慣自吟萬里波濤舒浩氣一廬風月訂知心媿余俚句當芹献敢向詞壇乞賞音補拙軒主人○江閣何須聳十尋虚涵雲水浣塵襟金釵紅　留賓醉沙鳥風帆卽事吟遣慮惜無千日酒放歌誰識百年心中　拔劍傷時局斫地應流變徵音妙華居士潘宗福○嫵媚春光樂趣尋小樓遠矚豁塵襟吟懐浪處臨風飲飲興濃時對月吟别似三秋欣覿面交經十載感知心讓君酒將兼詩將和曲漸余下音南村主人陸鍾鵬 
[贈彩杳詞史]  
　　百種温存重不佻臉圓羞月暈紅潮時粧却挽雙丫髻憨態難描一搦腰曾向瓊樓同把臂也將金屋暗藏嬌珠喉宛轉鶯輸巧最是銷魂按玉簫[  補拙居主人樹甫未是草]  
[夜雨敲窓白憂交集偶得雜感四律]  
　　雲海蒼茫寄此身離家容易感芳辰小人有母常愁米北地無花不當春排悶無由聊縱酒憂貧况復更思親卅年回首繁華境好夢關心記未眞偶然蹤跡判雲泥未必瑶宫不要涕俗狀笑他徒嚇鼠鄕愁到枕怕聞雞交情冷淡何堪憶世事如斯豈忍題且莫啼烟兼泣露鷦鷯尙有一枝棲門巷依然鎖薜蘿碧雲天遠奈愁何如茶丰貌空　影似水年華委逝波紅豆歌殘春夢杳畫樓人去夜懷多闌盟蕙約成虚願怕見雙星又渡河鳳泊鸞飄事可哀望雲日暮一徘徊家貧骨肉難爲悅性拙妻孥亦見猜千里咅書何處逹半生懐抱幾時開杜陵多少傷心句昨夜分明人夢來[  西泠飲水人未定草]  
[潤筆助賑]  
　　海陽雲章子以直東籌賑已久圖終愈難願役書兩月取潤悉數充賬雖涓滴無當河潤所弗計也潤格擘窠書每字二角扇頭一角堂幅聨均二角屏一角概不論尺數更不以賑件艸率每角只湏小洋以廣招徠三日取件由　鴻堂代收所有潤資每旬送捐局登五月底止 
[第四章]  
　　江西省彭孟楊歡捐直東災賑第四單捐數揚字三十一號册萍鄉文景垣勸募同仁質鋪洋十元文景耀周昺二戶各四元謝傳東謝家松袁東軒葉潤膏黄士　陳儀庭劉之翰劉從政堂八戶各二元羅澤春劉汝榮二戶各一元半袁安臣袁美臣宋華鄂鍾汝霖皮存仁敖文藻宋筱梁周道和李模山羅永彬謝祥興日初號周愼徽十三戶各一元以上一册共捐洋五十元○又揚字三十二號册北平俞吉　勸募謙善質鋪洋八元　春義五元桂芳堂竇三元周绳甫寄鷗散人西江吏隱秋芳閣主人皮敦厚無名氏恆豎升七戶各二元周少漁無名氏無名氏胡筱鳳章衡記北平居士壽萱女史長慶生壽芳綉史皮舜臣無名氏無名氏裕泰元亨元生正萬和嚴同興鄭玻泰種竹山房永吉恆裕愼堂復盛萬成齋二十三戶各一元以上一册共捐洋五十三元○又揚字二十九號册樂平縣李勸募節省　恮洋八元味根山房養心堂存善齋樂積慶吳山主人五戶各二元安懷堂蔡東南書籍二戶各一元以上一册共捐洋二十元○又揚字三十號册樂平縣李勸募統帶寳字營馬捐餉平銀二十兩公餘存銀二十八兩東西南北鄕學宫局八處各四元樂平鹽卡唐四元樂平二尹伊四元承志堂唐四元樂平右堂朱四元程靜修隆記二戶各三元同情堂保安堂彭日升汪翥泰泰記汪馨山張致和張敦本堂張斯盛張斯咏張斯陶十一戶各二元汪元璧石東昇葉獻疇汪啓人汪麟泰蔡嘉謨集思堂詹陳永祥彭太初吳成章陳春陽戴良材十二戶各一元以上一册共捐銀四十八兩洋八十八元○以上第四單計捐册四本共捐銀四十八兩洋二百十一元連前三單統共捐銀三百零六兩九錢四分洋五百一十七元錢五百五十一千二百文 
[上海官銀號浙紹恊賑收解公所四月十一至二十經收第三十七單]  
　　瀏陽縣正堂經募湯斐齋銀一百兩劉厚吾王氏義倉二戶錢各一百串文裕勝祀八十串文宋中和堂五十吕文朱乾益四十串文黎惟謹堂三十串文瀏陽釐金局無名氏劉濟美劉成美王斗山五戶各八吕文王顯恩四串文以上計來規銀三百八十一兩九錢九分○福建新順木號經募船政福靖後營官弁兵勇公助湘平銀七十兩惟德氏番洋十元生生居五元種德堂四元怡昌號福茂號二戶各三元樂得順鄭信才俞昌寳永茂棧太和行同茂號徐嘉義俞有升康龍山不書名魏季渚無名氏十二戶各二元董道正芝記機王盛芳震記號許雲生黄顯章龐銘世江鴻訓何賢良嚴仁隆王秉泰丁紹祖張永泉秀雅堂陸　信寳殷文錫周瀛仙無名氏朱鶴鳴關慶祥江幼庵倪子襄鍾秀畊再生氏愼和堂吳邱春波張明甫鄭筱珊程艾臣夏星槎三十戶各一元林陞興錢八千文惠迪堂从一千文張乾坤八百文以上計來英洋一百六十五元五角○集益山房規元四十兩○義興合規元拾五兩○以上共收規銀四百三十六兩九錢九分洋一百六十五元五角 
[上海陳家木橋金州礦務局内順直山東核奬賑捐公所經收四月十六至二十日第五十九單]  
　　雲南府鄧太守募善字二册一百念八戶共銀八兩三錢又錢十二千四百文作銀八兩五錢六分又善字七十三册一百三十八戶共銀九十九兩八錢四分善字四百廿一册一百念六戶其銀一百四十一兩五分以上三共銀二百五十七兩七錢五分由元豐玖票號解到合規元二百七十六兩六錢九分五厘○九江新關張君壽泉寄到何君梅閣募生米釐卡委員助銀念兩又補登龍來九江新關辛稅務司助洋十元吳下游客二元○金山董事吳履剛募錢萬裕拾元高九經六元高永鑑錢式古各四元錢起雲錢露香錢逹記何書種亦爲政居五戶各二元錢漱石阿曼陀室馮愼餘承志書屋愼儉堂聞仁堂六戶名一元○嘉興縣學王募浙字册式燕子年例放生移賑九元又來潘藍田募蔣雲奎柏朶雲夏靜巖潘藍田四戶各一元又錢少山續募樂善居士補過主人各五元潘久可二元心遠堂胡沈立坤桂馨書屋積善堂屠洪維燾徐存厚悅茂泰恆瑞天一堂九戶各一元花男金生睿生合一元○江西鍾澡雪堂募申字册鍾澡雪堂助規銀四十兩王福德堂邊銀十兩許二美堂五兩楊後啓四兩王敬德堂六兩蕭鏡軒四兩劉賓臣二兩謝丹鳳一兩趙省庵錢十千文徐杖仙丁衡甫王芷汀楊聿脩馮壽臣元豐王桐蔭堂劉耀廷艾濳庵陳銀文十戶各一千文張心有餘堂釐錢四千文又續募李思誠堂徐金生各助邊銀二兩黄志堅堂一兩二錢李體仁堂復昌行萬和號順昌恊四戶各錢二千文黄春和同雲紙棧周寳善堂聚和泰四戶各一千文以上二共三十一戶由永泰隆交來合規元九十九兩二錢五分○漢口乾裕募無名氏五戶各一元○保平安十元隱名氏銅洋二元無力氏五元蔣靜夫善士海監沈東日新娘娘針繡助賑由沈贅翁先生交來浴佛子求母病愈謙信會稽志第無名氏求病痊七戶各二元吳童求痢疾速愈五元無名氏一元陳日新盛交來太怯生十元○　心　募申字册寳硯齋士人一元陳蜜臣鄭裕興無名氏三戶各四開一個靜遠堂對開一個芮錦記四開二個金誦莪如貴隱名氏合四開一個錢四十文○江西無名氏募申字　經手無名氏助五元和聚衣莊王竹坪金少甫衞漢卿怡和線號無名氏陶緒侃七戶各一元和姓錢一千文無名氏合二百文以上十戶共十三元○桐城裕泰莊募申字册程昌期四元合記二元張知足軒葉日生葉知止軒程克成裕泰程昌泰六戶各一元孫枕翠堂葉陟　徐崇厚堂韓繼周善氓金記六戶各五角以上十四戶共十五元○上海電報局助發濟寗報費洋四元九角○附核奬阮尙齡庫銀六十四兩鍾康祿四十八兩王礽祥岳求堯錢憩懋宋恩銓四名各庫銀十二兩八錢○以上十六起第五十九單共收賑欵規元三百九十六兩三錢五分三厘英洋一百四十六元本洋二元銅洋八元錢一千六百念文又核奬庫銀一百六十三兩二錢今次共收賑奬兩共合規元六百八十七兩五錢二分三厘連前五十八單共收規元十八萬三伯六十兩三錢四分三厘○統共解過規元十七萬八千三十二兩七錢七分一厘○除解外存核奬部飯等項庭合規元元三千三伯一兩二錢四分五厘○墊賑欵規元九伯七十三兩六錢七分三厘 
 
 
