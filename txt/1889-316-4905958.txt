# 1889 - 316 - 4905958

 

Page 1

 
 
[本館經辦浙賑明啓] [  申報館]  
　　　　匝月江浙兩省紛紛報災困苦情形不堪言狀而浙省爲尤甚本舘現凝經收　欵先其所急一俟集有成數擇要往賑四　二　　戸　　　浙兩省歴年辦賑之勤勞捐助之踴躍而此時灾近剥膚當必有惻然動念者請卽將捐欵送交本舘　奉數條　時登報以昭信　　面　　　　妥爲散放早辦一日多活數命不勝盼　之至 
[新印圖封神演義告白] [  申報主人啓]  
　　封神演義一書列序殷滅周興之事巧思獨運妙想天開覺事事皆在人意計之中實事事皆出人意計之外所紀商紂　任妲已　脛　心胎息史書並非影響而太公之妙算哪吒之神奇以及仙佛妖魔神靈鬼魅則又憑空結撰簇簇生新閱之實屈以遣旋愁消　思說　　古今　　小說文當首屬此書焉惜乎坊刻模糊苦無善本營魚亥豕襲謬承訛本舘幾歴居諸再三警校正其悮字務使髮憾無貽然後用新鑄鉛字印　　　書　將諸圖一一重繒篆眉巾幗掩映生餈雕鑄之工亦無倫比今定於禮拜一卽本月十五日出售每部分裝十六本價洋八角請諸君子移玉本　申報舘申昌書畫室及各外埠申昌或寄售申報處購取可也 
[二百零六號畫報告白]  
　　世間遣聞佚事蒐輯爲難旣有見聞敢不珥筆闡揚以補野史稗官所不及康熙年間津沽有鄭夢琳者初爲漁戸嗣以○○○仁廟出巡護○駕有功蒙○○○賜○○○御袍○○○御扇並○○○御書海濱一叟匾額是誠千古奇逢也今袍辰猶存每年天貺節恭晾一次合稽爲圖以供衆　准於二十六日出售此佈 
[憫妓文]  
　　我友太痴生嘗作憫優文登諸秋初申報其中歴叙老伶之虐子弟窮形盡相幾如牛渚　光披賜一周令人髮指蓋太痴嘗北走燕趙鬱鬱不自聊日顚倒於舞衫歌扇之中目擊情形故不覺其言之痛切也初冬無　小閣閒淡賓紅閣外史語之曰子第知雛伶之可憫亦知今有人焉苦海沈淪闇無天日求生不得求死不能啼哭俱難寸步不離荆棘者乎太痴曰彼何人斯則應之曰妓也太痴曰我見今之爲妓者矣當其總角年華卽已芳名鼎盛薰香傅粉掠鬢簪花鴉婢伺予旁龜奴隨於後紅箋應召翠袖龜　一曲二簧纒頭如雪蓋年甫十二三歲而卽已名著平康矣洎乎瓜期甫屆花貌逾妍走馬土孫墜鞭公子情之所屬嚙臂留盟雖罄腰纒亦所不惜迹具平生享用且或遇於王侯猶復隔　撒痴徉　薄怒客或觸忤其意則喃喃詈駡獅吼聲雄面冷如冰詞銛於刃客惟俯首帖耳不敢與之計　長日則駟馬高車揚鞭得意夜則紅燈綠酒戰拇歡呼卽或老大自傷門前冷落而買得數株錢樹授以衣鉢猶堪　博金貲若是者天下之樂事賞心無泡於妓而尙何可憫之有歟外史曰嘻子蓋徒知其樂而不知其苦也試了述之則其苦楚之情豈可與優同日語哉人家生得掌中珠誰不異常珍惜維持調護刻刻不忘偶或見誘於匪人以致隨入衏院梳頭裏足刻不容寛教以筝琶授之歌曲略不當意箠楚　施及夫技旣成矣則又偪令應客含羞障袖勉强應酬幸遇有情人尙不十分作踐否則一或失當卽逞淫威暴雨狂風苦難禁受客旣摧殘狼籍龜鴇又以其不着伺候笞責交加甚至刺以烟扦烙以紅鐵非刑凌虐如在十八層地獄中彼　俗脂庸不堪入目者無論已卽使工顰妍笑伶俐聰明月滿花芳高張聲幟而游蜂浪蝶誰是可以談心當其檀板金樽淺斟低唱笑容可掬宛轉生情在不知者謂其負重名享艷福幾欵天上難得人間殊不知其清夜枕邊淚珠兒直似珍珠斷線也旣而廿四番風漸　春天思欲脫離苦海多方摒擋商向鴇母贖身而鴇母必奇貨是居百般刁惡恃有護身符在堅不使其跳出火坑嗟嗟荏弱嬌娃有何業障而竟使其墮溷飄茵若此哉幸而官長仁慈深知苦處凡遇妓女之籲求超豁者莫不立刻發堂擇配俾得從此超生然龜鴇之妙后通天往往百計斡旋仍得領回賣笑在官長豈不知龜鴇一經具領必致反加凌虐益不聊生無奈有一種無賴衣冠强爲龜鴇出頭因之漁利如日前所論鳥龜董事者從中上下其手得以朦蔽長官遂使妓女之赴案籲恩者或以欠債未清或以甫經買到祗令龜鴇具不再凌虐赶速擇良配婚之結挈歸家内依然偪令賣娼嗚呼噫嘻曰妓女一經到案龜鴇仍得挈回而從此龜燄益張鴇威益惡小妮子口銜石闕不敢再訴苦情矣或曰妓女之欲從良非眞欲從良也所控鴇母之凌虐亦未必眞凌虐也實因百級債臺無可彌補三分重利偪勒難堪不得已而思暫躱善堂後復作下車之馮婦以故官有准與不准之别並非偏袒夫鴇子龜孫也則更應之曰　是何言也重利盤剥律有明條彼妓女藉皮肉作生涯忍辱含其苦亦可謂極矣而復箋誘之借債徐徐朘削其脂膏務令無可自存致有懸藥服毒者此其狠心辣皒更較龜鴇而過之劍樹刀山正爲若輩而設何足以持諸齒頰哉雖然嘗有達宫貴人扇巍顯翼而其姬妾　　　家主　放　債於妓家者亦何怪妓女之苦衷終不能達之於官長哉太痴曰赴是則妓之可憫眞便甚於優　子盍筆而存之以告民之父母乎外史曰諾於是乎作憫妓女 
[諭旨恭錄]  
　　十月十六日奉上諭現在天氣漸寒京師兵丁當差勤苦殊深軫念所有八旗及綠步各管官兵均着加恩賞給半月錢糧以示體恤欽此同日奉上諭現在天氣漸寒所有食餉之閑散宗室覺羅人等生計　艱殊深軫念看加恩賞給一月錢糧其宗室覺羅孤寡除有恩賞錢糧外着再加賞半月錢糧以示體恤欽此同日太常寺題十一月初二日祭先醫廟奉旨遣文興行禮兩廡遺周之楨李德昌各分献欽此○十八日奉旨詹事府右中允員缺着承德補授江南道監宗御史員缺着奎徵補授内閣中書毓隆着准其補授分發江蘇候補道朱成渡四川知府陳嵩良江蘇知府趙詒書河南同知晏振恪湖南同知李克勤山東同知郭驤東河同知王曦瑞汀蘇同知周懋鎬安徽通判朱慶林四川通　鄭鈺江蘇通判蕭堃三廣東通判李達璋兩淮鹽運判邢俊章貴州知縣周爲楷直隸知縣黄仁普江蘇知縣張貴誠李弟愷山西知縣張官雲劉景林福建知縣馮彬蔚廣東知縣陶惟坦彭驤孫湖北知縣陳鳴珂江蘇知縣崔作球江西知縣孫嵩年山東知縣朱鍾琪浙江知縣惲福同江西知縣張綬黄雲南知縣林濟勛直隷知縣張則周廣東知縣態况奇廣西知縣袁瑞嘉貴詶知縣帥鴻炳江蘇知　薛葆楹陜西知縣周丕紳廣東知縣李鍾玨林禧徵河南知縣龍維椿四川布庫大使張錦新廣東鹽大使許寯儒俱照例發往保舉江蘇補用道莫繩孫廣東補并知府尹恭保浙江補用知縣何金魁俱照例用前任戸部郎中汪樹堂着以直隸州知州發往江蘇補用禮部郎中員缺着 
 
 

Page 2

 
 
博昌補授刑部郎中員缺着恩全補授盛亦工部郎中員缺着靈山補授太常寺典簿員缺着崇山補授欽此 
[本館接奉電音]  
　　昨由京友電傳上諭二道敬謹譯登○十月二十五日奉上諭廣東廣州府遺缺知府著盧秉政補授欽此同日奉上諭史部奏遵議處分一摺禮部右侍郎寶昌著照部議降三級調用欽此 
[京師近事]  
　　廂藍旗護軍營隨同辦事副護軍叅領伊思琿布現已升授護軍叅領所遺隨同辦事一缺經本管恩統領普於本營副護軍叅領中逐一遴選查副護軍叅領福謙署　此缺三月於兹並無貽誤應行充補隨同辦事之缺已將福謙履歴咨行廂白旗承辦旗查照以便帶領引見○順天府爲通行曉諭事昭得京城額設孤貧人等口榷自光緒九年春季經本府會同直隷總督奏准攺折實銀并米石一同開放以廣皇仁而恤無告所有光緒十四年秋冬兩季銀兩現由委員解到自應同米石一併開放并聞孤貧人等往往病故不報冒爲支領近年牟利棍徒先行購買　牌冒往關領希圖取利而孤貧人等當思此牌爲養命之據不得貪此微利將牌轉售致後來無以度活已飭委員邀同紳董細加訪核追繳另補以杜弊混所有應歸五城之三百分仍由附近指揮衙門於本月十五日開放除屆時委員偕董分往五城指揮衙門監放並自行出示曉諭外其應歸大宛額設五百三十一分於本月十三十四日仍由順天府開放爲此曉諭孤貧人等附近五城於十五日前往指揮衙門持牌關領大興於十三日午刻宛平於十四日午刻仍在順天府衙門會同首領核明開放該孤貧等屆時持牌往領倘查有冒領情事立將牌扣留另補以昭核實○聞已革花翎二品銜山西冀甯道王定安近因山東水旱告災待賑孔亟覩此哀鴻扁野待哺情殷竭力湊集數千金捐助東賑已將此銀寄交山東歸於振濟項下散放並稱不敢仰邀議叙等語刻經張朗齋中丞以山左連年災歉需振過鉅王革道捐資助振尙屬勇於好善若不予以奬叙不足以資觀感附片入陳懇恩賞還王定安原保花翎二品銜以爲助振者勸已奉旨交部議奏矣○廂藍旗滿洲恩保庭副都統佑定於十月十二日已刻在錦什坊街華嘉寺本旗衙門内挑補頭甲馬甲一缺二甲領催一缺馬甲一缺通州倉甲一缺四甲領催一缺馬年二缺弓匠一缺已傳知各該佐領飭令備挑人等至期携帶弓箭前往預備○錦什坊街王府倉胡同路北三義興碓房生意甚旺近將内外房屋全行翻盡一新本月初天氣陡寒碓房掌櫃初某於初六日晚令將櫃房炕火生著以資煖熨不意添有重煤櫃房内五人悉爲煤毒氣閉至五更時鋪夥出院小便見櫃房煤氣過大赶爲呌門無人答應遂撬門入内見五人直挺在坑無一活者急喚起同人將五人抬院救灌至天明王孚二人復甦而初張秦三人已無術返魂矣赶報地方官騐明公具免騐甘結存案備棺於次午抬埋○山東巡撫委員管解京餉銀五萬兩分裝木鞘於初十日抵部當經該委員赴山東司投遞批文並雇夫將餉鞘扛入部署於大堂側堆放原解兵役在彼看守以俟開庫交納 
[蘇臺火警]  
　　蘇城十將坊巷口福利祥京廣貨鋪開張未久二十二日晚鼉臾初轉廚房失愼一霎時烈燄騰空幾如摧枯拉配勢不可遏所幸爲時尙早各水龍紛馳往救該鋪後面臨河取水尙便延及鄰佑兩家焚去房屋十餘椽祝融氏始斂威而退當火起時文武員弁首先馳往煇壓黄方伯劉廉訪亦接踵而至直至火熄烟消各憲始命駕回轅聞起火之由係該鋪仝居之某氏嫗料理晚炊以目力不濟悮將洋油燈潑翻延及柴房致難收拾某氏嫗竟葬身火穴亦可慘已 
[吳中近事]  
　　本月二十二日爲嫁娶吉期蘇城内外男婚女嫁不下數百家更有新中恩榜之汪孝廉福森孫孝廉錫華同日開賀茶廚六局中人頗覺　接不暇汪孝廉爲前原任四川永寗道汪安齋先生之文孫成童時異常頴悟識者早决其非池中物今果高捷南魁書香繼美誰謂文章無憑據哉○蘇城五方雜處宵小最多兼之年歲歉收貧民無以度日遂相與作奸犯科鋌而走險近日城中搶　拔珥之事時有所聞省會地方如此鄉鎭可知化日光天胆敢搶物黑夜可知所望地方文武實力稽查嚴飭地保按叚梭巡則吳民之所馨香禱祈者也 
[寗郡試事]  
　　寗波府屬縣考日期已列前報兹悉鄞縣徐邑尊因公事忙碌請展限十天旋奉學憲來文允准展限遂於二十日在校士館局門考試是日實到者約有二千餘人文風雖盛士習未端傳遞槍替在所不免徐邑尊非不欲整頓塲規無如積習相沿牢不可破頭塲向不點名給郑迨將封門時不過寫一面驅逐閒人之牌而已繳卷必遲至二鼓次早黎明始得淨塲所有題目照錄如下已冠首題冕卑宮室而盡力乎溝未冠首題洫禹吾無間然矣子罕言利通塲次題心之官則忠通塲詩題賦得水邊籬落忽横枝得梅字五言六韵性理論題見其大則心泰論孝經文題立身行道 
[己丑恩科浙江武鄉試題名錄]  
　　夏經魁琪鋐蔣良山徐步雲何銑鎧邵錦華余殿魁徐擒虎方剛吉祥章聨第樓再琪陳振榮黄兆榮 
李時書應熊飛蔣殿中王桂榮王殿臣壽朋唐龍超陳飛雲時穿楊王福素朱耀光楊鵬飛張玉祥全海 
郭殿選全鳳標魏國橘柴履厚尊飛鵬劉照藜陳桂元姜召興張特榮王价人經額蘇應茂勳張元龍陳桂芳 
佘英龍王朝贊裘紀祥奚鴻勳徐鳳標佛敬舒正身文庚山毛炳談陳飛虎王許熊余顯清舒湧泉鄭勤光 
徐鳳標吳吳鳳潮吳振聲仇漸鴻潘貞元林桂華梁國彪樓殿英趙召龍陳其善胡德魁潘瑞奇姜殿鐘章占鰲 
徐云梅吳家邦杜存泰樊月桂趙思廉李震芳吾慶勳厲振剛朱日陞王鳳藻王衔王兆基徐瑞璋余殿均 
[揚城雨雹]  
　　本月十八日天將曙時邗上居民夢回枕畔忽聞庭院中悉率有聲鴛瓦上亦浙瀝作響旣而聲漸大彷彿成塊瓦礫墜落從窓隙窺之始降雪珠旣雨冰雹約半時許旋卽晴霽早起者輙覺天時驟冷寒氣砭肌矣嗣聞鄉農云鄉間雪珠少冰雹多竟有大如胡桃者幸此時麥甫卜種尙無損傷城内席豐履厚者日來咸披羊裘尙覺雙肩高聳念彼被水災民值此寒天無褐無衣將何以卒歲此則痌瘝在抱者所惻然動念秋　不安者耳 
[諭保緝賊]  
　　時交冬令宵小每易窺發揚城地方遼闊冷街僻巷中被竊者時有所聞經城内保甲總巡湯大令將各坊地保傳至諭之曰城内近來呈報竊案甚多破獲者甚少究竟此等匪人藏匿何處可有黨羽各保皆曰不知大令怒曰爾等所司何事豈得諉爲不知今已訪查確實遂袖出一紙上載漫高賊周二等九名撬門挖洞賊王九等十七名姓名年貌籍貫以及身材大小一一詳註該保等見之面面相覷大令從容曰此事明查暗訪却已匪伊朝夕今旣詳列此單爾等不難按圖而索如能將此單内人搜獲到案定當從優奬賞倘仍前疲玩嗣後城内凡有報竊之案皆提爾等血比各保遵諭唯唯而退大令隨一面出示通衢並將各竊名單抄黏曉諭俾見者各有戒心知所防範大令之關心緝捕保衛閭閻可謂無微不至矣 
[襄水芻言]  
　　安徽巡撫沈仲復中丞以桑梓之鄉驀遭水患嗷嗷鴻雁待哺可憐特捐廉札飭蕪湖關道成觀察委員購米四萬石運往湖州散放○山左沉災木澹浙省又告水荒某大吏特刊寶塔捐册募諸官紳士庶中俾得集資往賑前由撫署發五百本至蕪關道署成觀察轉行札發四府一州二十二縣及常新　關印委各官員隨時爲之勸募○雨水過多幾成災象至本月初六日始大放晴曦各業人民莫不色然以喜成觀察查得風狂雨驟時各圩堤勢將漫溢岌岌可危因慨捐廉銀二百兩諭令王宇春明府僱募夫役沿堤釘椿培土鄉農咸頌爲萬家生佛 
 
 

Page 3

 
 
云○自鎭江以上沿路更換電桿本月初六日已換至蕪湖向年來往電綫共二條今則各加一條其工由葉君監督云 
[北通近事]  
　　捕盜營劉把戎以時屆冬令宵小每致横行隨派營勇往四鄉按五里一鋪支棚駐守徹夜巡邏更於城内外各街添雇更夫分班守夜各住戸亦按日捐資雇人巡緝擊柝之聲終宵不絕○九月廿四日之晚封姨肆虐窓櫺摵摵有聲俄而急電飛青驚雷怒發大雨驟至幾欵倒瀉銀河次日陰霎滿天夜更大雨二十六日清晨水窪處已見薄冰從此粟起玉樓吳棉不煖爐煨榾柮又添幾許詩情矣○九月二十四日許仲韜觀察由京回署　員均在西門外天成庵迎迓○今秋大田多稼普慶豐登城鄉人積得餘資藉了向平之願九月廿四日城内娶親者多至六十家廿七日亦有二十餘家鄉間更難以數計宋人詩云年歲豐穰嫁娶多頗切此時風景○年例九月中西城寺僧衆進京道出通州各善信多延請談輕一日名曰齋僧是日延者預備素齋邀請親友來家添鉢俗稱求子得子壽得壽然亦無稽之談也 
[五羊仙迹]  
　　廣州訪事人云梁星海太史因叅某大吏去官歸里適張香濤制軍新建廣雅書院卽延主講席以爲多士楷模現制軍將移節兩湖太史遂將講席告退制軍因轉聘端溪書院山長朱蓉生侍御主講按侍御係浙江人經濟文章一時無兩想臯比坐擁定能令多士傾心也至所遺端溪講席聞須俟李筱帥莅任後再行聘定云○越華書院副監院梁廣文耀辰於九月中旬逝世所遺院中事務由藩憲札委連州教諭陳廣文善接辦云○署理巡撫游子岱中丞現將藩署日行公務料理一清一俟奉准部咨卽可接受撫篆矣○某姓家招集無賴多人設局聚賭牙牌瓊畟厥聲丁丁每當夜漏將殘依然聲達於外保甲局委員聞之帶同差役濳往掩緝賭徒不及躱避得以悉數成禽當卽帶回局内訊明判將爲首者枷號示衆○東門外民人王繼高者賦性慈祥每喜救災濟困歴久不倦人皆以善人目之現年一百零五歲童彦鶴髮康健逾恒四代同堂孫曾林立宗隣出具切結稟請旌揚此亦作善降祥之報異日彤廷師錫不可爲宗族交游光哉 
[譯東報紀泰西事]  
　　法國牛乳每年消至十三億五千萬佛郎克較每年所出葡萄酒多逾三倍○法國自一千八百五十二年迄一千八百八十二年因遇天雷致被電氣震死者共得六百五十三人内男四百八十七名女一百六十六口其被震俱在曠野中格致家謂倘能樹木繁茂則罹禍者必不若是之多也○英京核計貧民之仰給於賑欵者多至九萬名口說者謂倫敦爲地毬上最繁富之區何以貧民竟多於各國誠有索解人而不得者已○美利堅某日報云英國所屬哥倫比亞地方向有華人二萬名年來以次減少祗存八千名矣查此等華人潛入合衆國内地轉至哥倫比亞今加拿他太平洋輪船來時尙有陸續附至者防不勝防不知政府將何以措置也 
[冬防嚴密]  
　　津郡開辦冬防城外練軍五營城内鎭標三營分叚照章輪流守夜天津鎭道復飭員弁加意巡邏十八叚委員尤須每夜督率兵勇逐叚梭巡不得深居簡出並設民更以聨絡聲勢其經費由紳董酌量募捐不假委員胥役之手務期戸無厖吠盜鮮鷄鳴其辦法洵稱盡善也 
[浮屍詳述]  
　　前有失事海船漂至南匯四罡中有屍骸七具已詳前日報章矣兹悉事在本月十六日其船擱十三團王家路海灘地保卽見而報縣至二十三日袁海觀大令飭差協保帶同刑仵及善堂司事下鄉收殮標記發壇查七屍内其一披頭散髮年約二十餘其一白辮線餘者年貌服式亦俱詳細存案備查船上有木質圖記一方上刊金恒盛回票字樣船舷亦有金字及八號字樣并帆檣各件如有死者家屬可赴南邑認回安葬以妥幽魂也 
[良宵開宴]  
　　洋務提調陳寶渠太守於前晚在　北棲流公所養和堂設宴恭請關道憲龔觀察上海縣裴邑尊英會審員蔡太守菊影横窓酒香滿座主賓酬酢意興殊佳直至漏永更深始各鳴騣回署 
[行路宜愼]  
　　前日下午有四輪馬車一輛由英租界大馬路飛馳向西將至泥城橋撞倒一中年婦人一時訛傳謂馬車撞斃婦人矣其　該婦被撞後昏暈在地旋卽蘇醒馬夫停車頗爲該婦延醫調治該婦首肯遂用馬車送婦歸家再行醫治聞受傷尙無大碍云 
[諭歸帮費]  
　　當黎壺山入令綰上海縣篆時諭令每遇無錫金匱船到申收取帮費歸入普育堂兹裴邑尊飭傳錫金管帮都爕堂至案　令嗣後將帮費歸入錫金公所以補經費之不足一面照會堂董酌給管帮门工蓋亦持平之道也 
[上海縣署案]  
　　林兆榮控稱兒子阿生年十九歲由王關炳等執柯以洋銀八元銀飾數件聘定王士榮之女爲妻五月閴復送節禮洋銀八元涓吉十一月十三日迎娶至本月初十日備酒欵媒當將財禮洋銀二十元交與關炳不料伊初嫌太少不肯送去後竟乾没並不交與士榮小的訪知遂訴諸圖董地保向之理論依然不睬聞關炳與士榮夙有嫌隙深恐及期迎娶尙有轇轕不得已投案控請提訊裴邑尊諭以屆期如有周折准爾來案控告可也林叩謝而退○二區七圖民人楊曉峯黄念劬爭充地保赴縣互控裴邑尊傳集各梱業秉公訊究楊訴稱圖中計有五梱業每年輪充地保今年輸應小的承充黄供稱楊辦事不妥是以各梱業均不許承充施石泉施秀峯等同稱楊黄挾嫌爭奪求恩公斷邑尊謂該二人爭閙不休均不准充地保本縣當諭令施姓承充○俞書林　張錫麟奪充灘船埠頭控　縣署裴邑尊訊究之下俞訴稱張既將諭單交與小的自應小的承充不料伊又百般胡閙張供稱灘船埠頭一役向由小的承充俞忽强爭求恩公斷邑尊謂張旣退役自應令俞接充靜候本縣給諭可也 
[法捕瑣事]  
　　昨晨葛同轉莅捕房時命將竊江天輪鐵斧之高阿仁提案問爾在申幾時竊過幾次物件從實供來答稱來申三天從前並不犯竊是日至船上閒遊見有鐵斧一柄一時貪小拾取再四研詰高仍執前詞同轉首掌珼六十下問爾昨日供有表叔在楊家渡關茶館爲何不來顯見爾不守規矩爾叔不肯來保高一再求恩同轉謂姑念初犯從寛斥釋以後再犯定當嚴辦○鄭家木橋拿獲賭犯一案已列前報昨據周海汀同周文卿之妻萬氏投案訴稱丈夫向在親戚所開合成米店爲夥出外牧帳行至該處致被悞拘求恩保釋同轉謂前有合成米鋪主朱松坡來案具保命伊寫保狀何以至今未到答稱米店主往碼頭買米未歸故未到案同轉着卽傅朱來案萬氏卽去少頃卽同朱松坡投案同轉謂朱曰周文卿是否在爾店爲夥答稱是官謂周文卿西賭拿獲本應枷責姑念初犯免其枷責判罰洋五元可情願否答稱願同轉着朱先回去命包探將保單至該店照過取回洋五元卽將周開釋○竊翁豐傳水烟袋衣服之劉阿毛昨又提案詰問劉稱小的向做木匠近來貧病無聊因之犯竊同轉着掌頰八十下斥釋○王長生等拆梢一案已列前報昨又提案問爾爲何拆梢同黨逃往何處答稱小的不敢拆梢脫逃之人名才寶不知逃往何處同轉喝答一百板再行研詰仍執前詞再責八十板仍不認再責四十下王始供稱昨日才寶同小的至飯店門首撞見謝阿三手持鑄文才寶起意命小的上前扭住伊竟搶錢脫逃小的被謝阿三扭住致難脫身被巡街捕　案同轉詰謝阿三究竟作何生意答稱摇船度日不敢多事同轉着一併還押令王長生寄信出外交到才寶下期再行究辦○木作頭陳洪記控漆匠施長林將所漆箱廚等物變賣避匿將施妻王氏送案管押等情已列前報昨據陳洪記投案求追同轉命將施王氏帶案問爾夫變賣物件逃往何處爾可知否答稱小婦人不知丈夫逃往何處管押捕房已有十餘天婆婆在外找尋至今仍無着落同轉謂倘爾夫不到爾將如何料理答稱婆婆在外設法數日内定可取還原物同轉謂今准爾取保出外赶　料理明白如再遲延仍須提案究辦着押候交保又問陳洪記爾與漆匠施長林向來認識否答稱伊向在小 
 
 

Page 4

 
 
的處作工信伊誠實將各樣器具交伊染漆不料伊敢昧良變賣同轉謂旣與伊素識何以將伊妻送押爾何以數期不曾來案答稱家有喜事故未到案同轉謂打官司豈由爾任意此事亦應由爾早爲料理陳遵諭而退忽有施長林母陳氏投案聲稱至寗波尋子未見是以投案聲明同轉謂爾子爲何將陳洪記之物質押答稱與人合做生意因有虧折故將物件暫借抵押同轉謂爾請人來保爾媳出外自向陳洪記料理違干提案嚴追○浦東人沈阿兆之妻被誘來滬尋獲根究一案屢列前報昨日又將陳吳氏提案謂命爾交出杏寶如何至今不來答稱杏寶早已歸家小婦人不知伊家在何處同轉一再研訊該氏仍執前言同轉謂不用刑諒不肯直供着掌頰二十下復詰何時可以交到杏寶該氏供仍支吾着再責二十下該氏稱限十日内定將杏寶交到同轉謂看爾於月内交出如違嚴比○曹桂誠等禀控廣森祥洋貨店史順裕騙吞股洋已列前報昨晨捕房發落畢曹等環求究追同轉着於明日下午三點半鐘至公堂研訊曹等遵諭而退 
[上虞張趾麐傳]  
　　奇行易庸行難傳奇行易傳庸行難如余友林君竹生所述上虞張趾麈事眞庸行之難也乃屬余爲文以存其人余遜謝不敏以傳庸行之難也旣而思之近世薄行涼德之人夥矣縉紳之家閥閱之門且比比矣更何有于桑戸蓬樞之士耶然亦旣有之亦旣知之而仍使之湮没不彰則所謂文章操風化之權者其義安在故筆欲擱而有所不忍則竟質直書之以期風世而勵俗焉按君姓張氏名上道字占祿號趾麐籍吾浙紹興府上虞縣父雅軒秩少府篤行君子也挈家就賈於滬兄燮麐隨父習賈極稱友愛君天性純篤髫稚卽知孝友九齡入塾塾帥輙以成材自之乃甫逾年遂棄讀就賈師堅留不獲則以家寒母病不得已而從父命也旣入市廛一意精進未逾年凡榷算貿遷之術靡不通曉侍父側尤能先意承志故絕愛憐之竟倚爲左右手見母力疾操作形容憔悴君憂形于色每子經管餘暇代母之勞負薪汲水淅米浣衣一身而百役靡不爲也當母病劇時雖溺器亦躬親滌不以爲穢人有　之者不顧也總期母得安坐片刻其心乃安甲申六月母病益沉篤羣醫束于禱於灶願以身代或减算以延母年則來愈愈後有人言及之輙舉父常捐資助賑因是獲福爲詞不以前事自居也兄抱足疾三年之久君兼其職事免其勞頓待疾愈而始止其篤於手足也又如此至其持躬專務勤儉酷暑嚴寒奔走南北數十里雖負重不以輿代步蔬食能甘緼袍不耳君誠有焉終以積勞成疾漸至足腫咽嗆旣誤於庸醫之手遂成爲不治之症戊子之春君疾旣劇善士施少欽封翁重其賢也贈以靈符服之旋愈對翁之三公子志仙茂才尤敬君憫君恨相見晚以無術爲君袪病乃至聲淚俱下至性感人固如是乎喜天鑒其衷仍起床者三閱月迨至八月重困床褥雖時强坐加餐而君亦自知不起矣日惟撫床搥枕痛哭流涕以祈速死而免親憂臨終執兄手曰孝當竭力語畢卽逝年纔十有七歲雙目炯炯猶不瞑也一時親族里隣麕集戸外莫不心焉傷之而詫天何慘奪着人之速也然則君雖早夭而此心則已大白矣贊曰古稱舜爲大孝以其有頑嚚之父母而又有傲弟也使弟非傲象而無瞽瞍以爲之父則雖孔子之至德且不得以孝稱况在中人以下者乎庸行之常非有高遠動眾何由以自表見若趾麐者誠所謂難能而可貴者耶光緒十有五年歲次已丑十月中浣倉山舊主袁祖志翔甫氏撰 
[湖州籌賑局募捐啓]  
　　竊以水毁木饑天道有時運眚秦輸晉糴古人聿重隣援本年兩浙告災湖屬一隅最重自七月崇朝大霔洚水横流述九秋霪雨兼司高原胥没陽門莫啓四十日長處漏天生路已窮百萬戸悲嗟市地土著之蓋藏告匱羣歎鴻嗷客民亦蕩析離居尤虞蠢動茲議各鄉設廠按口給糜憫兹顚沛餘生少緩須臾而死惟是救災伊始籌欵未充周七邑而遥荒區其廣待三春入序來日大難深慮終窮腹虞中餒彼千鈞重鼎雖難隻手擎空喜七級浮圖好聚衆檀合頂亟謀設局廣募捐資再伸啤癸之誠徧寫零丁之帖代災黎大哦將伯知爲壽自有吉人所望君子仁人達官長者慨然傾槖共解倒懸此時米餉雙弓續郡邑黔黎之命他日報收一諾享兒孫朱紫之榮是爲啓湖州籌賑總局公叩 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[苦雨八首]  
　　偶見蔣養如少尉順用杜老秋興原韻戲仿之○剛值秋風動桂林屢久雨作寒森昏昏慘淡連朝霧漠漠迷離帀月陰哀此黔黎多造孽祝將蒼昊早回心街頭泥滑常携屐歇絕清宵月下砧○野塘不辨路横斜那有閒情玩物華比戸時憂蛙産竈高原將見客牽槎漂摇不但差茅屋浙瀝何堪雜暮笳聞說芽生新榖腐脫鈴更苦木棉花○居然雲淨見晴暉驀地雲遮雨又微入夜傾盆心欲碎終宵防漏夢難飛自憐生意胸常滿豈料秋成願竟違今歲重陽眞寂寞黄花空好蟹空肥○世事眞如一局棋無端打刼儘堪悲鄴侯下手爭先着京兆題眉競合時築到誃臺誇嶻嶪縮將王路便驅馳成周宣榭新災後獻替何人在論思○敖倉積粟想如山櫛比居然數百間魯囷不聞相指贈陶門雖設竟常關破將成例來援手頓使窮黎得解顔詎料同牀分各夢金閶日日演京班○老成舊話數從頭癸已年中一　秋道光十三年秋後成災與今歲略同二十九年水雖較大幸爲時尙早水退尙可補種雜糧晝覩陰霾難遣抱宵聞風雨更生愁晝覩陰霾之象自省愆尤宵聞風雨之聲難安枕席林文忠奏疏語稻鋪已爛眠無犬茅舍皆浮狎有鷗最是奇災千里共杭州蛟水勝蘇州○軍功纔了又河功國帑都縻近歲中紫詔遥頌飛急電朱提速放被慈風歡騰大地霾開黑恩出深宮日耀紅讀到朕心憫惻語寒宵抃舞有衰翁○茆淞淤墊水迤邐不禁前功緬芍陂容納雖然多巨浸流通畢竟要要分枝鴻嗷何以求安宅鳩集須仗轉移此是儒生稽古事敬呈當軸仰關垂朱絲王壺生未是草 
　　海上艾譜園太姻叔承禧秋闈報捷賦此誌賀并以書感錄呈夢畹生吟壇政刊并請杏坪姻伯北坪烟兄墨樵姻兄仰橋靜孫兩内侄同正○帖報泥金煥姓名捷音傳遍滬江城未能驥屬偕騰達畢竟龍頭屬老成此月桂宮誇得意明年杏苑定飛聲書香門第科名振　　艾氏爲海上讀書望族自同治甲子科内堂兄蓉生北闈登魁後迄今廿餘年矣忝附絲蘿與有榮○敢向朱衣訴不平秋鵬兩度阻前程余兩度槐黄依然席帽年逾弱冠良用憮然忍看祖逖鞭先着未免劉蕡淚欲傾話到文章原有據從來時　本難爭匣中劒氣縱横甚再待三年奮一鳴[  鶴沙浮槎仙吏張文彬郁周甫稿於海上斗酒聽鸝軒]  
[上海四馬路文報局内恊賑公所經收山東奉大賑捐七月十旬清單]  
　　廿八日○出使英國劉大臣經募馬格里英金七磅鴻寶堂周斯恭薩克兩戸法銀各五磅書華堂陳法眾一百佛郎壽萱堂吳承學堂梅里戸各法金二磅節安堂汪居易堂方繼善堂張思補軒洪四戸　英金五磅并田室董英金二磅崇善堂吳瀛洲客方楊寶清寶願堂馬敬修堂楊世德堂洪六戸各英金一磅隱名氏英金十六先無名氏十元敦樸堂王無名氏兩戸各英金五先又册隱名氏英金十五先劉文龍無名氏兩戸各英金十先無名氏英金九先阮冕甫隱名氏無名氏隱名氏又王義照隱名氏劉錦山何久生無名氏十戸各英金五先周阿保英金四先胡祥綬英金二先以上共實收英金五十七磅○駐俄叅贊慶謁堂太守英洋十元又募不列名潤德堂延兩戸各十元塔木許稚麟夏千三戸各八元王止繁六元李蘭舟自汉室主二戸各四元無名氏二元禮建招商局來閩寓寶善堂番洋一百元實收英洋九十二元四角二分○甘露惜榖局募第一批内顧培源善士英洋五十元第一批募無民氏錢仁記無名氏三戸各五元錢清芬三元華壽宣勝苑記兩戸各二元庸存性錢春記無名氏無懷遺民村野匹夫袁惟德六戸各一元先心子六角無名氏四角元泰錢四千九百文衆善姓二千八百三十文同源一千二百無名氏振馬倍記姜恆泰三戸各五百文吳正泰六百文謝茂記三百以上共實收英洋八十元啞板洋八元銅洋二元甬江盛樸翁來同善堂紳士張子佩翁經募英洋五十元細戸依到再登○本埠陳候氏來保無病延壽二十元蘇城封門王杜爲次孫患恙求速痊節省藥資移賑五元常熱凝善堂賑所來第廿七披募無册吳親室壽樂堂兩戸各十元吳元燮六元顧士良一元又郭元昌翁募夏俊文一元郭文鴻錢五百文石雲章石康寶兩戸各二百文季臣郭變記郭楊氏靜記榮記郭康記倪少漁徐景亭張靜之邵尙林十戸各一百又宋竹君翁募林樹山王亮譜兩戸各一元陳九祥七角之力子三角宋思本宋思誠兩戸合五角王日章王壽全陸錦亭三戸各五百文鮑盛泰退思子兩戸各四百文知過子三百六十文同興董云記兩戸各三百文王本立宋少章宋杳卿畢隆蔣盛揖卿王恆元無名氏七戸各二百文無名氏一百八十文無名氏董誦惟無名氏益成王桂芬朱正卿無名宋四無名不知名鮑氏大興隆茂章云亭於萬興王占先陸豐泰姚德章僕記魯季英無名氏林士山廿二戸各一百文德太七十文王萬泰五十文以上統共實收英洋四十元另二角錢十八文○○十日共收英金五十七磅英洋三百六十三元六角二分啞板洋八元銅洋二元錢十八文合併聲明 
[上海北市絲業會舘籌賑公所施少欽經收山東捐賑八月初一二日第二千一百八十八九次清單]  
　　承德堂勉齋居士規銀五十兩明元記由張雪翁來洋三十元又淨記洋四元江孝棟求勿厭飲食百病漸消身體雄壯延年益壽洋十元錢唐人氏洋十元錢唐虔心求願人洋十元思補過齋洋十元浙湖宋雲生求母病速愈洋十元蘇州卽補縣正堂夏公舘信善室求病愈洋四元又二元保赤子惜福了願人各洋二元甬東隱名氏洋十元鄭葆楨洋十元無名氏求平安洋十元黎以煇求痰症速愈洋十元黎以昭以名玉寶玉顔四戸各洋二元黎金爵洋一元金陵黄子培募王瀛州求合宅平安洋六元愧心人洋五元王度遠由菜貞伯兄來洋五元又項門許氏洋一元又徐門錢氏對開洋一元陳數房還願洋五元舞湖陳夏季求平安洋四元聞林記求夫婦壽康健洋三元范忠房謝産婦安善洋二元陰桂生求病速愈洋二元無錫乾泰和同人洋二元壽椿還願洋一元許嘉洋一元惜字人洋一元寶應政大源局周炳生潘祝三范學彩三戸各洋一元蘇州孫雨生募勉力子求妻生産平安洋一元交川無名氏洋一元恨無能爲洋三角元吉莊葉潔甫募葉潔記洋二角又錢琢記謝祖記聚生米店潘敬記四戸各洋一元元吉莊銅洋一元○吳松張慕留募隱名姓氏懷古堂席席元煜爲孫病愈求秋冬平安三戸各洋二元仁德堂張敬修堂姚思恩堂張九思堂山四戸各洋一元無名氏錢五百六十文仁壽堂顧存義堂繆各錢四百五十文裕德堂吳春映堂潘各錢三百文共十二戸合洋十二元○杭城鐘募悔過齊守出主人各洋三角無名氏平心道人無名氏知過主人四戸各錢二百文補過主人錢一百文共七戸合洋一元對開洋一元以上初一日○寗波仁壽堂蔡大善士續助完願規元一千兩山陰胡翊齋求父宗瑗病速痊由延康莊來洋一百元湖城濟成典吳興自新室主人由豐泰莊來洋一百元鎭江裕隆規銀五十兩法公堂案内汪其貴代祥發棧繳還梁姓印子錢充公洋四十五元徽州街口厘局吳德懋由松江吳景隆茶鋪寄來洋四十元虎林仲常保合家平安洋廿元羅德昌求母病愈洋十元孫良才祈妻病速愈合宅平安洋十元江陰尤子瑜求妻章氏産後平安洋十元浦左還讀生移湯餅資由黄式權兄來十元應詩型求已及妻子病速愈洋六元秀水無名氏六元魁忍氏求合棧人口平安洋五元李順發爲子病愈　五元海陽消灾氏由通州寄來洋四元大通張泰昌洋四元頴川七齡童節省羔餅費洋四元柴姓洋二元作陰居兌記爲平女瘡患祈速愈洋二元無名氏洋二元單瓠屢空子求室沈氏目疾永不再發洋一元揚州孫謨求妻病愈洋一元蕪湖無名氏由立大莊來銅英洋九十一元銅本洋四十元○漢口永記茶棧募無名氏洋十五元胡雪岑順裕堂三瑞堂三戸各洋十元盧東翁洋五元程雪眉洋三元湯李二君洋二元同太號同春號勉力氏張祥生恆裕昌吉祥老號咸吉莊七戸各洋二元春生發德大號朱讀易草堂余松雲姚春計昇陽太號鄭金川傅祥賡史知氏新吉祥程硯計丁三記李志記沈天記錢森林葉三官徐願金王挺翁沈斌翁俞敬翁廿戸各洋一元徐陳上君合洋一元共三十五戸合洋九十元○盛源莊來百勉氏洋五元筆耕主人吳梟施各洋二元梁瑞芝王子林各洋一元華章號乾興號朱松稿新源號王永福劉子卿陳直夫　　琴萬周安盧滋厚胡文卿金鳴臯金菊存王錦堂張少峰周惕卿趙作卿項小方十八戸各錢二千五百文袁根梅錢一千二百五十文張子瑞錢五百文朱進甫張永堂錢五百文共廿六戸合洋五十七元一角○金陵崇仁堂募第五次丁健相洋八元任紫記本洋二元廿伯翁募無名氏英不三元曹雲翁募鄧秀如鄧黄氏鄭松林三戸各洋一元曹雲亭錢五百文陳朝貴錢三百文汪馬翁募無名氏洋廿元介福昌東號募敬莊姚魏氏洋三元朱安怡堂章少欽湯吳氏三戸各洋二元湯王氏王太太周湯氏寒湯氏殷鳴九角芝幹楊哲安七戸各洋一元中山堂湯錢三千文湯孫氏無名氏百忍堂三戸各錢五百文熊西文嚴瑞符殷奉之氏三戸各錢三百文張鏡人錢二百文共廿八戸由巨康莊來合規元四十二兩九錢二分一厘○如臯孫堪欽募薑芥子洋三元祈省試平安人洋二元祈子恩縉鎖呂平安煥廷居嚴增榮梅花書屋四戸各洋一元祈合宅平安人祈二子讀書孟進人棠陰居祈平安人四戸各洋五角共十戸合洋十一元以上初二日 
[上海六馬路仁濟善堂施少欽經收第十三批代贖災婦捐第八批山東賑捐第四批浙口賑捐第一批震澤捐自十月十一日至二十日止各清單]  
　　第十三批代贖捐清單揚州濠梁氏爾璧求父病速愈洋五十元杭州晋義錢莊交來常山生字鹽公堂洋四十元又文運集字會洋十元蘇州雷吳氏求冥福洋廿二元古歙蓮峰小主人洋廿元蘇省王簡堂洋十元最安注五元以上共收洋一百五十七元○第八批山東賑捐清單蘇省王間堂洋九元又銅注一元泰州乾昌局交來留保堂張祖廕兩戸各注三元○以上共收十五元又銅洋一元○第四批浙江賑捐清單○程玉峰翁交來天成栢油號九八元七兩六錢王文翁經募浙士八千二百八十號册東興號洋四元委懷氏病除完願洋十元楊鏡塘求母病愈洋三元唐色甫洋二元五角蘇夢漁唐德甫湖釣徒三戸各洋二元無名氏彩章兩戸各洋一元許夢話菜章朱純甫三戸各五角胡萬昌交來長沙李子藩洋六元不留名四册合洋八角朱安翁經募浙字八千三百另六虢册俞品嘉朱紹聞修養氏三戸各一元善福氏有求氏三戸各二角隱名氏求病愈洋十元無力子求病愈十元王文庸募重葉氏四元以上共收洋六十三元四角又九八元七兩六錢○第一批震澤賑捐清單張宗德求病愈洋一百元王文翁經募六千八百十一號册厦門漳州益記一百元珊記號交來一萬一號册十戸珊記號樹滋堂二戸各十元有心無力子元記漢口成記三戸各注五元無名四元無名三元補過氏胡月氏半耕草堂三戸各一元又來一　二號册六戸同生合恆昌公無名氏游肇祥裕生祥義生厚六戸各洋五元五千二百三號册來新號麗氏二戸各洋二角三百五十五號册來無名陳季生二戸各洋二角願煥文四角無有名秋未晚松二戸各一角無名氏一元五千五百五十八楚册來鎭昌莊洋五角鑑湖客三角頴川子二角七千三百廿二號册許欽如洋二元劉質之五角味專子洋二角清河山人無力子無力子三戸各洋一角○以上共收洋二百八十一元四角 
 
 
 

Page 11

 
 
[光緒十五年十月十四日京報全錄]  
　　宮門抄○諭旨一道錄前○江督曾奏爲請免騎射片○護粤西撫馬奏選充内簾人員摺○又奏請勒追各員短徵銀兩片○浙撫崧奏委解各項銀兩片○護晉撫豫奏叅疏防監犯越獄之知縣典史請分别革審摺○又奏飭道員赴任片○不督曾奏請准已故總兵附祀前大學士曾國藩專祠片○黔撫潘奏病請開缺調理摺子○十月十四日工部鴻臚寺正藍旗值日無引見○漪貝勒等武塲完竣覆命○順天學政周德潤請訓○慶王請假五日○莊王那貝勒高萬鵬各請假十日○召見軍機麟書孫詒經周德潤○○曾國荃片再打仗受傷人員如實在不能練習弓馬例准免其騎射又准部咨嗣後請免騎射人員行令攺習槍炮等因兹查有儘先補用遊擊曾光武前在軍營打仗被賊矛傷右手右脚等處都司銜漕標左營中軍守備黄甲被賊矛傷左膀筋骨槍傷左小腹等處四品銜候補衛守備李新田被賊槍傷左膀筋右眼等處守備銜儘先拔補千總田有年右手大拇指被賊砍去半寸矛傷右膀肘左右眼等處儘先拔補把總史邦福前在鎭海口被炮擊傷右腿胯該員等均係受傷深重不便弓馬經臣查騐屬實合無仰懇天恩俯念該員等受傷深重均准免其騎射以示體恤除飭照章攺習槍砲並取造受傷部位履歴送部查核外謹附片具陳伏乞聖鑒訓示謹奏奉硃批着照所請兵部知道欽此○○暫護廣西巡撫布政使臣馬丕瑶跪奏爲本年舉行巳丑恩科鄉試實缺人員不敷考充内簾遴選補用卽用試用人員一體充當循例奏祈聖鑒事竊照道光十年二月内准禮部咨奏准外省鄉試房考官各督撫照例調取科甲出身之現任各員試以文藝遴選充補如現任各員不敷考選准於卽用分發人員中擇其文理優長者與實缺人員一體充當仍將現任人員不敷派用情由奏明等因又道光十二年六月内准禮部咨奉上諭各督撫務將簾官認眞考校不得以年老荒謬之員濫行充數等因欽遵在案兹本年舉行已丑恩科鄉試據署藩司張聨桂先期調到科甲出身人員詳送到臣遵例調至署中認眞考校實缺人員不敷充補内簾之數詳加遴選有補用知州王鴻誥卽用知縣吳徵鰲增係進士出身試用知縣金佐基係舉人出身文理尙優令與實缺人員一體充當内簾所有各簾官内並無年老荒繆之員濫竽充數謹循例恭摺具陳伏乞皇上聖鑒謹奏奉硃批知道了欽此○○馬丕瑶片再梧潯兩廠應徵稅銀因地地方元氣未復商稀稅絀以致徵收缺額　有短徵盈餘銀兩前准部咨議定着賠成數當卽行司責令經徵各員照數賠繳去後兹據署藩司張聨桂詳稱前代理梧州府事補用知府何耀章短徵未完着賠盈餘銀一萬五千四百二十兩九錢七分一釐八毫前署梧州府知府劉恩濬短徵未完着賠盈餘銀四千八十三兩三錢三分四釐梧州府知府陳善均短徵未完着賠盈餘銀一萬三千兩潯州府知府王賡榮短徵未完着賠盈餘銀五千五百七十五兩委因徵收缺額例應按成賠補迭催未據報解殊屬泄延請勒追完解前來相應請旨勒令經徵各員將短徵着賠前項銀兩限一年内全數完繳均自奉旨之日起依限完清倘逾限繳不足數卽嚴行叅辦除將送到短徵銀數清册咨部查照外謹會同兩廣總督臣張之洞附片具陳伏乞聖鑒訓示謹奏奉硃批着照所請戸部知道欽此○○崧駿片再戸部奏撥光緒十五年京餉内指撥兩浙鹽課鹽厘銀二十萬兩又内務府經費撥兩浙鹽課銀五萬兩行令於開印後分批起解限五六月前解到一半十二月初間全數解清等因恭錄諭旨行文到浙卽經轉飭欽遵解過戸部京餉銀十六萬兩本年京餉欵内劃撥駕衣料工銀八千六百八十五兩四錢三分五厘六毫二絲又解過内務府經費銀三萬五千兩在案兹據浙江鹽運使德壽詳稱在於縣塲竈課曁綱票課厘項下撥解戸部京餉銀五萬一千三百十四兩五錢六分四厘三毫八絲内務府經費銀一萬五千兩又搭撥光緒十五年分二批參價銀五千兩委候補鹽大使蔣家暄管解仍照成案飭令該委員由浙至滬搭坐輪船運至天津由陸赴部妥速儧解所有本年京餉奉撥課厘銀二十二萬兩内務府經費銀五萬兩參價銀一萬兩均已全數解清等情具詳前來奴才覆核無異除分咨查照並咨行沿途文武各衙門一體撥護前進以昭愼重仍飭將起程日期速行詳咨外理合附片具春伏乞聖鑒謹奏奉硃批該衙門知道欽此 
○○護理山西巡撫布政使世襲一等輕車都尉臣豫山跪奏爲特叅疎防監禁秋審情實斬犯越獄之知縣典史請旨分别革審恭摺仰祈聖鑒事竊據代理壺關縣知縣張振樾禀報光緒十五年八月初十日夜該縣監禁斬犯李羊狗乘禁卒人等睡熟扭斷鐐銬越獄脫逃該縣典史陳炳禀由該代理縣親詣勘訊督率丁役追拿無蹤等情臣查該犯李着狗因郭蘇氏通姦起意謀勒縱姦本夫郭化則身死案内番依姦夫起意謀殺縱姦本夫例擬斬監候入於本年秋審情實之犯該管獄有獄各官於監獄重地不知小心防範致秋審情實斬犯越獄脫逃寔非尋常疎忽可比且難保非刑禁人等鬆刑賄縱亟應提省審究照例叅辦據該管道府揭由署按察　會同署布政使詳請奏又憪來相應請旨將管獄官壺關縣典史陳炳革職拿問提同刑禁人等確切訊辦有獄官代理壺關縣知縣候宝同知張振樾革職留任帶罪緝拿並請勅部將該斬犯李羊狗於本年秋審册内扣除俟緝獲之日另行審辦除將該典史先行撤任飭司委員接署提同刑禁人等來省飭發太原府審辦曁飭勒限嚴緝逃犯李羊狗務獲究報外所有疎防監犯越獄緣由理合恭摺具陳伏乞皇上聖鑒再壺關縣典史員缺晋省現有應補人員例應扣留外補合併聲明謹奏奉硃批别有旨欽此○○豫山片再新授鴈平道玉恒現已到省自應飭新任以重職守而專責成除檄飭遵照外理合附片陳明伏乞聖鑒謹奏奉硃批知道了欽此○○曾國荃片再已故浙江衢州鎭總兵朱品隆籍隷肖南寍縣於咸豐二年投營効力六年創立湘前一軍經前督臣曾國藩調赴大營隋剿小池驛並攻九江府城七年攻克黄安麻城八年調剿景德浮梁悍賊十年勦平太湖宿松等城衝鋒冒險無役不從嗣派駐軍祁門進窺徽州旌德各城並奪各要隘督隊苦戰奮不顧身復因攻勦青陽被圍援絕糧盡該故總兵激勵將士忍飢苦有四十餘晝夜危城卒賴保全維時渠魁古隆賢猶盤踞太平一帶該故總兵解散賊衆招降至十餘萬人石埭太平旌德廣德等城始得一律肅清由是江西浙江之賊梗絕不能援應金陵之賊勢愈窮蹙尤爲非常勞績咸豐十一年蒙恩補授浙江衢州鎭總兵同治四年回籍光緒五年在籍病故該故總兵相隨前督臣曾國藩轉戰數省迭克名城立功甚偉洵屬有功於民據總兵段清和等聨名禀懇奏請附祀前督臣曾國藩專祠前來臣查軍營立功後病故人員奏請附祀統兵大員專祠均蒙聖恩允准有案該總兵情事相同合無仰懇天恩俯准將已故浙江衢州鎭總兵朱品隆附祀前大學士兩江督臣曾國藩江寍湖南等省專祠由地方官春秋致祭之處出自恩施除飭取該故總兵履歴清册咨部查核外謹附片陳請伏乞聖鑒訓示謹奏奉硃批着照所诅禮部知道欽此○○貴州巡撫臣潘霨跪奏爲舊疾未愈氣體日衰深恐悞公懇恩俯准開缺以重職守事竊臣自到黔以後每患脾泄年甚一年入夏更甚曾經兩次陳請均蒙賞假調理旋因漸次就痊照常供職上年又武圍場勉力支撐兼以礦務垂成不敢藉病諉卸今蒙皇上洪福所購泰西機器雖一路險灘淺阻至三月間始一律到齊現在部署開辦蓋造爐座添設煤廠可期豐旺一切規模均已議有定章奏明辦理外惟今夏陰晴無定寒暖不時以致牌泄不休精神更形軟弱伏念臣質同蒲枊景迫桑榆每值公務瑣煩時虞舛錯往往頭目昏暈遇事健忘步履亦甚艱難焦急萬分自揣精力不能勝任必致貽誤要公明知受恩深重斷不敢私圖安逸自外生成顧此衰憊情形時深憂懼惟有籲求天思俯准開缺俾臣得以缷此重任安心靜養倘得病體輕健仍當趨叩闕廷面聆聖誨賞派差使不勝惶悚之至伏乞皇上聖鑒訓示謹奏奉硃批賞假兩個月毋庸開缺欽此 
 
 

Page 12

 
 
[光緒十五年十月十五日京報全錄]  
　　宮門抄○諭旨七道錄前○發抄硃批四道○大臣色奏查明伊犁拱震城工程情形據實覆陳摺○又職奏報領隊大臣起程日期片○大臣薩奏委員代理正盟長員缺片○大臣懷奏揀派稅務委員摺○將軍定奏叅革各員片○大臣薩奏循例出口致祭海神並内外藩蒙古會盟緣由摺○十月十五日内務府國子監廂藍旂值日提督衙門引　見二十二名○澍貝勒謝賞壽物恩○奈曼王德慶各請假十日○良培續假十日○吏部呈進冬季搢紳○内務府奏派更換　紫禁城内值年　派出師曾○召見軍機嵩申文秀○現換着灰褂○發抄張煦奏耀州牧鄭思敬與義州牧趙本灝對調奉硃批吏部議奏欽此○又同知王補孝義廳同知奉硃批吏部議奏欽此○豫山奏陽曲等廳州縣被災賑撫情形奉硃批着卽飭屬查勘賑濟以恤災黎餘依議欽此○又已故知縣常綺等完欵開復奉硃批有照所請該部知道欽此○○奴才色楞額跪奏爲遵旨查明伊犁拱震城前任接修工程勢難中止謹將擬辦情形據寔覆陳恭摺仰祈聖鑒事竊伊犁拱震城卽霍爾果斯與俄卡僅隔一河極西緊要門戸爲金順任内辦理善後停工待欵之所經前署將軍錫綸派員勘估先後接修未完城身砲台加修女墻更樓曁城門甕城城樓等工曾將辦等情形奏奉硃批該部知道欽此欽遵在案上年二月奴才護任視事錫綸交缷惟有拱震城工程姑見從緩一俟尾工告竣再行移交奴才亦爲城工旦夕未便遽易生手反多周折只得權宜允事迨該署將軍因病现缺遂飭原管之員妥速完工出具保因印結聽候騐收詳細奏報以奴才之愚明知案關營造錫綸未將丈尺做法動用欵目切實佑計咨部立案必干駁結然先令其竣事者誠以物料早齊工作備舉如果中止更費周章不得不直抵有成也嗣於九月二十三十月初一等日先後准戸工等部咨駁查拱震城據報工竣甫逾三年已多坍塌顯係偷减工料草率興修應卽將承修各員叅處責令照例賠修索倫營領隊大臣衙署前亦據報修竣此項該前署將軍奏稱衙署悉未動工是否卽領隊大臣衙署兵房曾據報修何以建盖未久又請攺造查定章各省修建工程先行奏報立案工竣方准核銷該前署將軍所稱各工未據先具估册奏明立案率爾興修與例不合將來工竣不准報銷應不准其動支欵項以杜重複冒銷之弊等因於光緒十四年七月二十九日奏奉旨依議欽此欽遵鈔錄原奏咨會前來奴才遵卽飭知管工委員赶緊停止併行令前任督辦交代委員等遵照指撥情節查明禀覆各在案查金順奏修拱震城工城身湊長六百六十六又月城身湊長五十一丈六尺正城樓　台三座曾據承修委員已故知縣安國良出具保固印結咨部核銷錫綸接修將東北兩面城身完固其未完之西南兩面城身城　旣木海　水溝卽未修砌經年雨雪偶有拆裂早經着落該故員家屬照例賠修如式並無坍志形迹亦無虚冒偷減情事應請免其叅處至索偷領隊大臣衙署計蓋房五十間及牌樓院墻圍墻各項早經承修完固錫綸所稱悉未動土者係指總管以下等官衙署言之至拱震城兵房原只盖造一百七十二院計房五百一十六間牌墻俱全索倫營人總不我似非現在院落卽敷棲止錫綸稱造兵房恐係添造非攺造也總之該署將軍此次接修未完各工僅止籠統一奏了事並未先造估册送部产案率爾興修洵屬與例不合卷查錫綸移交册内接修拱震城工程共估需銀五萬五千六百八十五兩五錢九分五釐停工之日據管工委員呈報領用過銀一萬三千數百兩奴才當卽派員往勘城身垛堞高低寛闊以及城門甕城俱已如式完固頗壯觀瞻東西門城樓雖已建妥尙未盖瓦案脊獸南門兩樓與北城廟宇竪柱立架砌就圍墻亦未釘椽蓋瓦其餘衙署料件多半做就梁柱尙未竪立統係工堅料實旣經部臣奏駁工竣不准報銷自應遵照辦理惟該署將軍早經因病出缺實屬無從着賠在部臣愼重度支絲毫豈容含混而邊務動關鉅欵過遲尢不免虚糜若不及時趕緊完竣風雨漂摇日漸傾圮非特前功盡棄物料亦必齊全加以此次地震又半皆損壞坍塌此外現在木鐵器具甎瓦各坯爲數尤鉅倘停工過久包切不用縱或看守有人竊恐又多所廢棄與其太遲而多費不如求速而節省奴才現復核减估計除領用過銀兩不計外尙需銀三萬三千三百九十兩零始能告厥成功一勞永逸再四籌思惟有籲懇天恩俯念錫綸早已因病出缺動用之欵准其據實報銷未完之工勢難中止可否及時修理完竣免致廢棄以節浮費而竟全功伏候聖裁其餘建造事宜應由奴才分别緩急酌量情形請旨辦理除將已辦工程丈尺做法切實估計造册咨部立案外所有查明伊犁拱震城前任接修工程勢難中止謹將擬辦情形覆陳緣由恭摺具奏伏乞皇上聖鑒訓示謹奏奉硃批該部議奏欽此○○公楞額片再錫伯營領隊大臣果權前懇趨　　天顔就便回旗省母奏奉硃批着來見欽此遵卽恭錄照會欽遵交缷起程北上所遺領隊大臣員缺業經奏委頭品頂戴記名副都統前任額魯特領隊大臣依楞額接署在案前准果權咨呈經手事件均已交代清楚原定六月初四日起程不意果子溝山水陡發橋梁俱被拉毁道路亦爲刷冲碍難行走應請暫緩經奴才撥派工匠夫役前往分段建造修治現已一律完竣據報稱攺期七月二十四日起程赴京各等因前來所有領隊大臣起程日期緣由謹會同副都統富勒銘額附片陳明伏乞聖鑒謹奏奉硃批知道了欽此○○薩凌阿片再青海左翼正盟長多羅貝勒綱增卻克多布現在因病出缺奴才接據該旗圖薩拉克齊索諾木多布吉等呈報前來當卽照例咨明理藩院查照在案查正盟長之缺有統率各旗札薩克等巡防緝捕辦理各旗事務之責未便虚懸奴才查照辦過成案飭令本翼副盟長固山貝子恭布車布坦暫行代理一俟揀選有人再行照例奏請補放謹附片陳明伏乞聖鑒謹奏奉硃批該衙門知道欽此○○奴才懷塔布跪奏爲遵照新章揀派稅務委員恭摺仰祈聖鑒事竊查盛京省城牛馬稅局於光緒十年四月初九日准盛京將軍來咨擬由監督查照左右翼稅務監督委員成案在於省城各署官員内擇其妥寔　靠者酌委一員責成當赴總局綜理一切稅務其在總分各局當差之家丁書吏巡役人等統歸稽查經欽差查辦事件大臣徐桐等奏准照辦等因行咨前來業經上屆監督遵辦在案奴才現蒙恩管理稅務自應援案遴派以昭愼重查有盛京禮部員外　明良人甚穩練辦事勤能堪以派充委員認眞稽查倘總分各局當差之家丁書役有勒索賣放等獘一經查出應由該委員禀知從重懲辦若該委員有扶伺徇庇情事亦由奴才隨時叅撤以防流獘而重稅課所有奴才揀充稅務委員緣由理合恭摺具陳伏乞皇上聖鑒謹奏奉硃批知道了欽此○○定安片再據昭陵總管博恩呈稱世襲防禦常喜世襲六品官承恩平日當差懶惰並有失察兵壯賭博情事禀經奴才委員查辦屬實除將犯賭之兵壯訊明照例懲辦外查該防禦等於所屬兵壯放賭並不卽時查拿迨後禀明雖訊無賄縱重情究屬因循疲玩相應請旨將世襲防禦常喜世襲六品官承恩卽行革職以肅官方謹附片具陳伏乞聖鑒訓示謹奏奉硃批着照所請兵部知道欽此○○頭品頂戴西寍辦事大臣奴才薩凌阿跪奏爲循例出口致祭海神並内外藩蒙古會盟緣由恭摺具陳仰祈聖鑒事竊查每歲秋季奴才應循例舉行致祭青海祀典傳集各旗蒙古王公會盟歴經遵辦在案兹屆本年秋祀之期奴才當卽遵照同章分别預傳蒙古王公札薩克台吉等先期齊集盟所並准督臣楊昌濬例委陪祀官甘肅西寍府知府倭什鏗額隨同前往致祭奴才於八月十八日起程由丹噶爾出口至察漢托洛亥地方於二十二日卯刻敬謹致祭海神其應祭鄂敦他拉曁阿拉克諾爾等處奴才查照向例派令附近住牧之札薩克頭等台吉諾爾布達爾濟前往代祭奴才於二十四日齊集各蒙古王公札薩克台吉等會盟俱各按品入宴將承辦絀縀袍褂衣料翎頂小刀茶封等物照章賞給其各族千百戸番目亦均從優給賞該王公札薩克台吉等均各歡呼頂感望闕叩謝天恩奴才當卽面飭各王公番目等嚴約所屬安靜住牧不時稽察外來番匪勿任滋生事端致干罪戾該蒙番等均感戴皇仁俯伏應命海隅可期久安奴才於會盟事畢卽於是日折回仍由原路旋署謹將循例致祭會盟事竣緣由繕摺由驛具陳伏乞皇上聖鑒謹奏奉硃批知道了欽此 
 
 

Page 13

 
 
[光緒十五年十月十六日京報全錄]  
　　宮門抄○諭旨七道錄前○發抄硃批四道○御史崇等奏請賞給米石片○又奏請賞給米石摺○倉塲侍郎興等奏全漕告竣請將辦連出力人員議敘摺○又奏請仍照原保給奬及另擬攺奬片○江督曾奏甄嗢各員片○提督李奏病勢稍減預期銷假並報力疾出巡長江營伍接閱兵輪船操起程日期摺○江督曾奏請准建坊片○又奏道員給咨赴部引見片○十月十六日理藩院鑾儀偉光祿寺八旂兩翼值日無引見○禮王等仰山窪合操覆命○漕運總督松椿請訓○熙敬請假五日○提督衙門奏交拿人犯王六兒等二名請交刑部○召見軍機松椿崇禮容貴○發抄裕祿奏武昌稅廠徵解逾額請將武昌府李有棻議叙奉硃批着照所請該部知道欽此○奎斌奏正二官陳　等回籍省親奉硃批陳璧華煇均着賞假兩個月欽此○候補道魏綱署湖北督粮道奉硃批吏部知道欽此○又鍾祥令黄世崇署漢川令奉硃批吏部知道欽此○○署巡視中城御史崇齡等片再南城清化寺街之崇善堂北城梁家園之百善堂南下窪太清觀之公善堂三處向設煖廠冬令笔收養貧民俾資棲止並每日放粥一次所有經費向由官紳捐辦自光緒三年災歉後各廠所收貧民較多經費不敷疉經奏請每年冬問各賞給粟米三百石又西城教子胡同禮拜寺收養窮苦回民曾於五年奏請每年恩賞粟米三百石又東城朝陽門外南海會寺崇文門外玉清觀各粥廠及岡子上添設興善煖廠曾經奏請每年冬季三廠各賞粟米一百五十石又南城東便門外三忠祠粥廠曾於十三年奏請每年恩賞粟米一百五十石先後奉旨允准歴經欽遵辦理在案查各城粥廠煖廠現均請旨舉辦所有各廠應領米石合無仰懇天恩照數撥給俾得及早開廠由臣等飭令官紳覈實煮放以廣聖仁理合附片陳明伏乞聖鑒施行謹奏奉旨已錄○○署巡視中城陜西道監察御史臣崇齡等跪奏爲京師貧民過多援案籲懇恩賞粟米散給外各粥廠以資賑濟恭摺仰祈聖鑒事查同治六年七月二十五日上諭戸部奏道議外城粥廠酌給粟米一摺所有東城之臥佛寺南城之打磨廠西城之長椿寺法源寺北城之圓通觀梁家園各廠每月共需粟米二百七十石着照部議於八月初一日起由各該城按月咨戸部札倉照數給發該御史等務當督同紳士妥爲施放毋任侵漁用副軫念窮黎至意欽此嗣於光緒三年十月間前巡視御史臣訥隆阿等以近京各屬旱荒饑民日衆各廠經費不敷奏冡恩准合中城之朝陽閣等八粥廠每月共賞給粟米三百三十石分領支放迭經欽遵辦理在案伏查近年順屬水災被淹甚多貧民生計維艱待哺者復不少現飭各紳士等設法籌辦於十月初一日一律開放但所籌經費仍恐不敷散給惟有援案籲懇天恩俯准飭部照舊發給俾各廠得資接濟窮黎悉荷皇仁謹將各廠應需米石查照歴年成案另繕清單恭呈御覽伏敢皇上聖鑒施行謹奏奉旨已錄○○臣興廉臣游百川跪奏爲全漕告竣謹將在事出力人員照案奏懇恩施恭摺仰祈聖鑒事竊照江浙海運漕白糧米攺由糧道徑行起剥運通交納直隷應辦事宜經直隸督臣曁臣衙門核議奏咨章程天津通州兩處辦運委員書吏核其勞績奏保每處以六十五員爲度等因循辦在案三年江蘇浙江海運山東河運漕曰正餘各米及奉天額運米豆先後挽運到通經臣等督率坐糧廳隨時騐收飭令派出在事各員認眞經理隨到隨缷轉運入倉業於八月初四日奏報在案所有在事各員不無微勞足錄臣等詳加酌核除出力較次員弁兵丁由臣等核給咨奬外通永河道許鈐身擬請交部從優議叙坐糧廳滿監督記名道府兵部郎中福善擬請俟得知府後賞加三品銜漢監督吏部郎中劉子銓擬請以應开之缺先儘升用此外辦運出力之咨調委員書吏共六十五員地方文武印官漕務專員十六員臣衙門派出監督筆帖式十二員大通橋所調京營巡糧武弁十七員分繕清單三件恭呈御覧可否照擬給奬之處出自聖主鴻施除飭取各委員履歴咨送吏部備查外所有請奬運辦員弁書吏緣由理合恭摺具奏伏乞皇上聖鑒謹奏奉旨已錄○○倉塲侍郎興廉等片再光緒十四年臣等奏請攺奬十三年辦運委員順天府教授升選國子監博士劉東美請俟截取同知後以本班儘先升用吏部查係由虚擬官　加保核與奏定章程不符駁令另核請奬又十四年辦運委員候補京府經歴項壽城請以本班儘先前補用吏部因未聲叙何砃候補京府經歴行令查明聲覆具奏再行核辦各等因當經咨飭查覆去後兹准順天府咨稱項壽城係由選用縣丞於光緒十二年十一月間遵海防新例攺捐京府經歴係屬試用正班等情臣等查項壽城班次旣經查明咨覆應請仍照原保給奬其劉東美一員擬請攺奬作爲歴俸期滿爲此附片陳明伏乞聖鑒飭議施行謹奏奉旨已錄○○曾國荃片再前准部道府州縣等官無論何項勞績歸入候補班人員卽以到省之日起予限一年奏明分别繁簡補用等因歴經遵辦在案兹據江寍藩司續將在寍差委之知府等官隨時甄别詳請加考具奏前來經臣察看得鹽運使銜候補班儘先補用知府阮祖棠不矜不伐有守有爲四品銜候補班補用知州錢錫賓年强才敏爲守兼優均堪以繁缺留省分别補用謹繕履歴清單恭呈御覽所有甄别知府等宫緣由謹會同護理江蘇巡撫臣黄彭年附片陳明伏乞聖鑒謹奏奉硃批吏部知道單併發欽此○○江南長江水師提督奴才李成謀跪奏爲奴才病勢稍减預期銷假並報明力疾出巡長江營伍接閱兵輪船操起程日期恭摺仰祈聖鑒事竊奴才於本年五月二十一日以假期將滿病仍未痊再籲天恩俯准開缺並開總統江南兵輪船差使六月二十三日專弁齎回原摺恭奉硃批着再賞假三个月毋庸開缺欽此荷生成之逾格彌感悚以難名聞命之餘仰體聖慈廣求醫藥其心仲眩暈諸證較前假覺稍鬆而筋骨疼痛究未十分輕减緣從前受傷太重出血太多元氣已虧一時難期速效伏思長江關係五省責任非輕校閱巡防不容稍涉疎懈奴才積假至數月之久雖函牘誠諭不憚三令五申而惴惴小心總以未及躬臨深恐偶滋貽悞兹精力旣可勉支何敢稍圖安逸應卽隨時銷假照常辦公其假期以内應辦事宜均已力疾部署並無積壓一息尙存卽此志也奴才定於八月二十六日力疾起程乘坐登瀛洲兵輪船先巡上江之肖口漢陽岳州各鎭標營伍然後折回下江閱看本標曁瓜洲鎭標各營接赴吳淞按閱各兵輪船操練但途中病勢不增略可搘拄自當逐一考核實力講求總期餉不虚糜兵歸實用如查有軍實不齊訓練不精各員弁卽據實咨會前兵部尙書臣彭玉麟曁各督撫臣從嚴又辦以肅戎政而儆官邪奴才起程後署中日行公事不可無所付託查奴才中軍副將謝濬畬才識明練卽檄委代行緊要者仍包封遞至行次由奴才隨時核辦除將回署日期曁巡閱營伍情形再行具陳外所有奴才病勢稍减預期銷假並力疾出巡長江營伍接閱兵輪船操練起程日期緣由理合恭摺陳明伏乞皇上聖鑒謹奏奉硃批知道了欽此○○曾國荃片再江蘇安徽振捐案内各紳富捐助銀兩迭經臣曁護撫臣循例奏請建坊欽奉恩旨允准在案兹又據籍隷江蘇丹陽縣四品封職附貢生王承祖等遵已故祖父四品封職附貢生王錦春現存祖母四品命婦王何氏命捐銀一千兩籍隷山西臨汾縣長蘆試用運庫大使候作棟捐銀一千兩均於停捐之前報解助賑據江蘇籌賑局司道及山西勸捐委員寺先後詳請奏奬前來臣查王承祖等捐助銀兩核與建坊成例相符相應請旨俯准將已故四品封職附貢生王錦春及其妻四品命婦王何氏又長蘆試用運庫大使侯作棟衙在原籍自行建坊給與樂善好施字樣以示旌奬理合附片具陳伏乞聖鑒訓示謹奏奉硃批着照所請禮部知道欽此○○曾國荃片再二品頂戴保留江蘇候補班補用道莫繩孫由補用知府於光緒十一年經出使大臣劉再芬奏調隨同出洋派充叅贊宫十五年三月以該員在洋三年期滿辦理一切交涉事宜均能盡心竭力不辭艱險始終勤奮實屬異常出力奏保免補本班以道員仍留原省歸候補班補用並加二品頂戴七月十六日奉旨着照所請給奬該部知道欽此兹准劉瑞芬以該員差滿咨送回省並據該員禀請照例給咨赴部等情前來臣查該員莫繩孫年强才裕振作有爲現因出洋三年期滿已奉保奬道員過班係例應赴部之員旣准咨送銷差回省並無經手未完事件除給咨送部引見外理合附片陳明伏乞聖鑒謹奏奉硃批吏部知道欽此 
 
 

Page 14

 
 
[光緒十五年十月十七日京報全錄]  
　　宮門抄○諭旨五道錄前○發抄硃批四道○陜撫張奏查辦賑撫情形摺○又奏揀員接統各缺片○又奏叅劾知縣片○又奏鄉試完竣情形摺○御史何奏貞女捐賑請飭查明旌表片○十月十七日吏部翰林院侍衛處值日吏部引見五十四名戸部九名上駟院二名圓明園十二名○敬信彈壓覆命○那王續假一個月○召見軍機徐中堂福中堂敬信○發抄卞寶第奏補用道徐震燿補延建邵道奉硃批吏部議奏欽此○劉銘傳全剿辦番匪出力各員請照原保給奬奉硃批吏部議奏單併發欽此○又候補同知張士愷張佩緒保奬重複更正奉硃批吏部議奏欽此○又外委畢寶印請仍准前保守備給奬奉硃批兵部議奏欽此○○頭品頂戴陜西巡撫臣張煦跪奏爲陜西省咸寗等屬被水被雹現經督飭查辦賑撫大槪情形恭摺仰祈聖鑒事竊查陜省本年六七兩月陰雨連綿前據長安酈州等州縣具報被水被雹情形業經臣奏報在案兹又據西安府屬咸寗長安臨厔盩潼咸陽孝義鳳翔府屬之鳳翔縣漢中府屬之南鄭城固西鄉興安府屬之安康漢陰平利商州屬之鎭安邠州屬之三水等十五廳縣先後禀報或河流泛濫或山水漲發兼降冰雹田廬人口牲畜各有淹没損傷據咸寗縣查報東北鄉興隆莊等十五村堡滻壩兩河水漲冲淹地三十七頃四十四畝零長安縣續報西南北各鄉水磨等四十七村堡　潏蒼龍等河同時並漲淹地二百二十頃三十二畝零臨潼縣查報鄉西北楊家坡等七村堡斜口姜溝等河水漲淹浸地二十七頃餘畝厔盩查報東南鄉上沙谷堆等十四村堡泥沙等河水漲淹浸軍民地三十頃二十三畝冲塌房屋十二間咸陽縣查報南鄉小張村等十六村堡蒼龍豐澇漆渠等河水漲淹地一百餘頃該處水深數尺尙未勘明細數孝義廳查報北鄉樓子石等八村堡山水暴漲冲塌民房九十七問淹斃男女大小十一名口漂失義倉京斗糧六十石該處山坡田地難以畝計尙未查勘明晰鳳翔縣查報東北鄉米家溝等五村堡山水驟發淹没地十餘畝塌圭窰二十間壓斃男女大小六名口淹斃耕牛一隻南鄭縣查報西鄉七里壩等七村堡漢江水漲淹淤地二頃有餘浸塌房屋三十六間城固縣查報西南鄉唐家營等七村堡近接江漢被水淹没地七頃八十餘畝浸塌房屋一百三十九間西鄉縣續報正南鄉桑園鋪等村堡山水驟漲淹没地八十一頃四十八畝零安康縣查報西北鄉陳賀鋪等處槐河恒河同時俱漲沿河三十餘里淹浸田地一十五頃餘畞淹斃男女大小四十名口漢除廳查報北鄉石條溝山水陡發附近安坪等十三村堡冲塌房屋四十間淹斃男女大小四十九名口該處兩岸山角田地難以畝計現飭親履查勘平利縣禀報南鄉龍洞河千家坪兩處因陰雨過多山内　芊腐爛失收民情頗形拮据南山興漢兩府屬地方山田磽确雜糧無多窮民全賴　芋糊口今因雨久腐敗恐尙不止該縣一處已飭再行查勘他屬如有似此者由虑另行報明一併妥爲撫恤三水縣查報西鄉魏落七村堡驟雨氷雹打傷淹浸地三十頃餘畝冲塌房屋十七間土窑七十一間壓斃牛羊等牲冀一十八頭鎭安縣查報西鄉故道溝雷雨交作帶降氷雹冲塌草房六間壓斃淹斃大小男女十一名口田地間被損傷爲數無幾該廳州等被災輕重不一有田地冲陷沙壓暫難修復者有秋成全行失望亦有稍形歉薄者受災以咸寗長安厔盩咸陽臨潼孝義西鄉安康漢陰三水爲最重鳳翔南鄭城固次之鎭安平利又次之臣伏思該廳縣等猝被災傷小民蕩析離居情殊可憫接據禀報當卽飭司移行該管道府直隷州星馳親往履勘查明被災輕重地畝銀糧確數照例分别蠲緩先行出示停徵一面清查極次貧戸酌量田司籌發欵項及散放常平義倉糧石以資接濟諭飭各該業戸築隄挑沙宣洩積水按畝均發籽種並給資收埋屍身修理房屋核實賑撫務令災黎衣食有資毋任一夫失所以仰副聖主子惠元元之至意除俟查辦完竣並續有禀報之處另行分别奏報外所有陜省咸寍等屬被水被雹雹籌辦賑撫大槪情形理合恭摺具陳伏乞皇上聖鑒訓示謹奏奉硃批着飭屬妥爲賑撫毋任災黎失所餘依議欽此○○張煦片再統帶仁勝正五旗並新舊馬隊二起防勇前商州協副將任正時因病出缺業經督臣奏請開缺聲明所有仁勝七旗容臣等另行揀員接統在案兹查有現帶仁勝後旗兼統西林馬隊駐紥北山之候補叅將舒秀松諳習營務前曾代統仁勝各鎭辦理裕如堪以委令接統仁勝正中旗仁勝正右旗仁勝正後旗及仁勝新舊馬隊二起以資熟手仍駐乾州兼防鳳翔隴州長武寶雞一帶所遺仁勝後旗並西林馬隊查有遇缺題奏總兵陜安鎭中軍遊擊李志剛堪以委令接統照舊駐紥靖邊巡防北山一帶又商州界連楚豫該處山路崎嶇爲由秦入楚要道擬調仁勝正左旗移駐該州巡防龍駒寨一帶省東同州府屬安揷客民較多近來搶案迭出彈壓巡防查拿盜賊均關緊要擬調仁勝正前旗分駐同州府曁蒲富臨渭交界地主以上二旗派令管帶撫標馬隊之記名提督胡登花兼統再各營旗名前係原任榆林鎭總兵譚仁芳統帶遂名爲仁勝旗嗣歸任正時接統遂加一正字並未奏咨立案且名目重複錯雜每當發饟及造辦奏銷淆混不清臣伏恩統帶之員隨時更易而所帶均係撫標防勇擬將仁勝正中前後左右旗均攺爲撫標中前後左右旗撫標馬隊攺爲撫標中營馬隊仁勝新舊馬隊攺爲撫禁左右翼馬隊仁勝前旗李志剛所帶仁勝後旗攺爲撫標副後旗又署陜安鎭總兵姚文廣所帶仁勝右旗攺爲撫標廣勝旗廣旗兹旣歸一律眉目亦較清楚以後無論何員統帶不得更易旗名均刊統帶撫標某旗木質關防各一顆以資應用原發舊木質關防飭令繳銷至仁勝左旗前旗原駐之隴州鳳翔一帶飭令舒秀松塡紥如此節節布置似較周密臣與督臣函商意見相同謹會同陜甘督臣楊昌濬附片陳明伏乞聖鑒謹奏奉硃批該部知道欽此○○張煦片再知縣躬膺民社必須振刷精神謹守規矩方不至貽誤地方臣自到任以來於所屬各員先後奏叅在案兹復查有寶鷄縣知縣王金鏻辦事乖謬供案科罰實屬不治輿情鄧陽縣知縣葛維堃人尙安詳惟該縣本年連出搶刼及竊盜拒斃事主之案歴經嚴催迄未緝獲一犯捕務亦屬廢弛相應請旨將王金鏻卽行革職該員被控有案飭令來省聽候查辦葛維堃請摘去頂戴先行交部議處仍勒限嚴緝各案贓賊務獲究辦限滿不獲再行照例查叅謹附片具耳伏乞聖鑒訓示所遺寶鷄縣知縣係冲繁難要缺應照例扣留揀員請補合併陳明謹奏奉硃批着照所請該部知道欽此○○頭品頂戴陜西巡撫臣張煦跪奏爲陜省鄉試房考兼用候補人員曁士子三場完竣接試繙繹均各安靜恭摺仰祈聖鑒事竊照本年己丑恩科陜西文闈鄉試應調同考官十員查現任實缺州縣進士舉人出身者多有經手要件不符調派隨在現任州縣及候補人員内考取耀州知州鄭忠敬鳳縣知縣朱子春宜君縣知縣請調涇陽縣知縣涂官俊神木縣知縣封祝三水縣知縣倫肇紀候補知縣孫萬春大挑知縣傅迪康卽用知縣李汝鶴顧曾烜另補知縣齊澤統計十員文理均尙憂長一體充當分校臣照例於八月初六日入闈監臨計應試士子四千一百四十名三塲完竣十七日接試繙譯隨向内簾恭領欽頒題紙在嚴密處所繕寫刊刻發給繙譯士子十九名交卷當將繙譯試卷十　本逐一彌封總包鈐印卽　委員解交禮部原奉欽頒題紙謹附摺恭繳臣於八月二十二日出闈辦理署内公事仍隨時前往查察並諭飭該提調督糧道錫光監試鹽法道江匯川逐日認眞稽察彈壓以昭嚴密所有房考兼用候補人員曁士子三塲完竣接試繙譯均各安靜緣由理合恭摺具奏伏乞皇上聖鑒謹奏奉硃批知道了欽此○○御史何福堃片再前年河决鄭州鴻嗷滿目朝廷籌賑籌撫備極憂勞一時各省士紳仰體宵衣旰食之心競爲輦粟担糧之舉仁漿徧路前古未聞臣聞安徽舒城縣貞女孫氏捐募白米一千餘石由本籍運至上海交河南轉運委員騐收撥放以濟飢黎較士紳之樂善好施尤爲難得伏查近年義賑有請旨嘉奬者有奏給匾額者無不上陳天聽仰沐恩施獨此事衆口稱傳表彰未及非所以激揚義行勸勵將來應請飭下該省撫臣查明旌表毋任湮没臣風聞所及附片具陳謹奏奉旨已錄 
 
