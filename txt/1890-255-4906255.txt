# 1890 - 255 - 4906255

 

Page 1

 
 
[二十四史第一次出書告日] [  圖書集成局啓]  
　　本局所印二十四史墨必選擇上品紙則一律用雪白連史略不參差本可早日告成祗以情益求精不免陗廷時日兹已排成二十餘史第一次先出晉書宋書南齊書梁書陳書魏書北齊書周書隋書南史北史舊唐書元史　十三史共書一百六十二本與股者如　足洋銀三十元卽可持票前來提取并付第二三次書票各一紙共第二次至本年九月終可出史記前漢書後漢書三國志新唐書新五代史舊五代史　史金史計九史第三次至本年十一月終可出宋史明史計兩史現在尚有投票出售至第二次出書時截止務請速來購取否則全書告竣後當另定價洋也共書分盛木箱三口六小一式製極工雅惟取書時每口須另加洋六角此布 
[賑物求售] [  申報館協賑所啓]  
　　本舘開辦賑捐以來蒙海内諸同仁捐助各種貴物隨時變價彚解災區茲又承助下文刻圖章一方歴代服制考原三十部每部二角五分白玉鐲一對銅壳表兩隻藍翎一支隸有五十部每部六角石印小耕石齋畫譜廿部疫痧草六十本每本洋八分倭刻和漢三才繒圖一部感應錄要廿本每本一角金免痴先生行書墨蘭扇面十張每張三角　麗生先生書畫扇面十二頁每頁二角白象牙笏一方玳琩邊墨晶眼鏡一付碧玉三聨扣帶一付眞磠砂二粒宮室白玉鐲一付白玉墜兩個法帖兩册現常順直山左水災汪洋數千里飢民朝不保暮待哺嗷嗷諸君子有情殷匡救者請速臨本舘選購庶幾裘成集腋實惠早沾乎 
[論砲船販運私鹽]  
　　販賣私鹽者名之白臬顧名思義誠不知其何所取而云然考諸字書曰梟不孝鳥也陸璣疏詩曰自關而西　梟爲流離其子長大遂食其母故張奂云鶹鷅食母又其肉甚美可以爲羹臛北户錄云古人尚梟羹意者以其不孝欲滅其族非以爲美也私販之名梟意者以其不識法紀目無王章無君之心與無母同故以惡鳥之名名之歟又懸首木上亦曰梟前漢高帝紀梟故塞土欣頭櫟賜市則名之梟者又以其觸犯王章律當梟目故以此相詬病也高帝紀又曰北貉燕人來致梟騎助漢則梟又有雄健善門之義又爲摴蒲采名楚辭成梟爲牟呼五白梟二爲珉采則名之以梟殆以其出入無常變詐難必猶如樗蒲家非五白不能勝梟也天以不忠不孝之心爲犯法違條之事具雄健善門之氣以肆其變詐詬譎之爲兼此四者梟乃不易制矣於是以巡撫兼鹽政而更設運司運同運判分司大使知事經歴以至鹽巡鹽快凡此紛紛者皆所以防梟也猶恐不足更助之以兵有拒捕者格殺勿論是兵之於梟猶水之於火猶永之於炭截然兩歧其勢不能台也又豈待辨而後明哉乃　以制梟者有時或反以助梟則梟之制難矣前報載緝私釀命一則某營兵丁以砲船滿載私鹽駛至天津紫竹林停泊及被巡勇查出胆敢持械拒捕槍轟乃斫致斃三人鳴呼以兵而爲梟復何恃以制梟卽查例載凡豪强鹽徒聚衆十人以上撑駕大船張掛旗號擅用兵杖響器拒敵官兵若殺人及傷三人以上者照强盜已行得財律皆斬况乎其爲官兵况乎其用砲船耶又載凡兵民聚衆十人以上帶有軍器與販私鹽拒捕殺人及傷三人以上之案爲首并殺人之犯斬决傷入之犯斬監候未曾下手殺傷入者發近邊烟瘴充車若十人以下拒捕殺人不論有無軍器爲首者斬監候下手者絞監候不曾下手者發近邊烟瘴充軍定例何等森嚴乃利令智昏竟敢輕身試法是豈武夫不惜死故視性命如鴻毛乎夫設兵所以禁暴北亂鹽梟　殺人拒捕　爲亂也甚矣爲兵者卽非奉緝捕之令苟目覩其事而插身帮助協力擒兇亦當援　境獲盜之例與以優賞奈何以制梟之兵而爲私梟之事以梟充兵而梟形難辨以兵爲梟而梟勢愈橫刀鋒過去血染江于槍彈飛來魂歸泉壤水勇之技不可謂不精水勇之胆不可謂不　乃以之販私而凌厲無前以之緝私或奔避恐後近日兵情往往如是且亦非盡兵丁之不法實亦由統領之非人中國之於武備近來亦未嘗不認眞講求然積習　難盡除各省之兵皆有定額而各營　哨每多虚額册上有名而伍中無人以此等口粮私肥營哨各官之腰囊卽有其人而平日軍粮不給欠餉過多日用所須動多支絀各兵丁旣不敢喧譁索餉安得不另謀用度自救目前於是强賒硬買者有之結黨營私者有之此次販私被獲其顯然者耳且統領各員旣多舞弊則狡黠之兵勇默伺於其側以爲上旣不公下亦不法尤而效之當亦無如我何因而有恃不恐兇橫縱恣不顯營規而營官亦以虚與委蛇者處之於是號令不行彈壓不报而兵勇之所爲遂有不可問者若營官平時督率有方公平廉正隨時稽察嚴密防閑則軍法綦嚴有犯者輕則賣軍棍插耳箭重則斬首軍前則其人於軍中規矩豈眞毫無聞見者而敢横行若是乎若平時不能防閑及至情罪昭著則雖梟之殺之不但不能辭平日失察之咎具亦何能解罔氏之譏夫用兵之道貴乎上下相孚兵將一心而後可戰無不勝今兵丁擅以砲船裝載私鹽且裝至船重難行若統兵官而預知焉則當處爲首之例若云不知則不知其所知者爲何事也夫兵丁之營私者何限營規之廢弛者亦何限吾謹告諸統帶幸毋以因循者致誤人而自誤焉 
[諭旨恭錄]  
　　七月二十四日奉旨欽大監監止員缺着恩祿補援截取知府胡廷幹胡蔭森戴恩溥保舉知縣吳兆毅俞象乾俱照例用俸滿知府廷杰着以道員用卓異知縣穆長椿着准其卓異加一級仍註册回任候升張德迪着准其卓異加一級仍註册候升開復知縣方維濬着准其開復原官仍發原省照例用丁振德鄧復興俱准其開　原官照例用盛京兵部本處主事員缺着啓文補授盛京户部筆帖式恒麟着准其補授欽此○廿五日奉旨崇文門正監督着晋祺去副監督着嵩申去欽此同日奉硃筆丁立幹轉補左　坊左庶子黃卓元補授右春坊右庶子欽此同日奉上諭本日道旁叩閽之候補把總陳士淸着交刑部嚴行審訊欽此 
[帝京新語]  
　　會典館再行示傳事吏部續送到之繪圖謄錄官務於七月二十四日以前偕山結官赴舘核對履歴○禮部示頭傳宗室官學候補教習黃傳憲限三日内赴部騐　備帶筆墨當堂塡寫親供核對筆跡○上月二十日福中堂帝　弓手多人出永定門外查騐正南及西南水勢消落情形以備人陳黼座○有一木工背負斧鑿之類至前門外東北園侯姓烟舘吸烟一榻横陳與侯互語侯言及日内生涯冷淡購土無資木工慨然曰僕有朱提數兩臧之久矣以供子不時之需可乎侯喜極留下榻給以饔飱一日婉語之曰觀君右墨左繩無甚出息不若與僕通力合作　 
 
 

Page 2

 
 
烟霞窟囊當不憂餬口無資也木工允之句留至匝月忽托言有事一去不歸晚間忽被北城官役多人押至烟館起贓并連侯鎖拿到署始知木工係竊賊案發被獲誣指侯爲窩家云○三慶班自楊月樓患病後老生中竟無一出人頭地者班主恐霓裳妙舞顧曲無人遂邀一殷姓入班尚未出臺前道路傳言咸謂可與汪桂芬齊驅並駕因以殷大頭稱之不料某日在廣德樓演天水關一折從頭至尾舛錯良多倒好之聲驚動四座無奈自行告退不復登塲○某夜東安門内南池子迤南某筆政家突來梁上君子欲肆其胠篋之謀驀見對門内坐一守夜甲兵遂用麻繩捆其撑手將棉花緊塞口中大約恐其漏洩隠情故特設法以箝制之也正欲掩入院内適有收字紙者荷擔而歸見此情形急將麻繩解去取出棉花賊　計不得遂飛步脫逃深恐收字紙者破其謀恨恨之聲不絶於耳○有某甲者年約三旬至鮮魚口小橋迤西吳長泰茶葉鋪購物忽然倒地目瞪口呆旁人見其面色若灰而鼻息尙能出入知患羊癲瘋症聽其自然移時嘔出痰涏卽霍然而去　 
[學憲抵禾]  
　　浙江學憲潘嶧琴宗師定於七月廿八日取齊嘉郡已列前報兹聞學憲於廿八日由杭起馬郡中文武大小各官皆於廿九晚乘舟赴杭州塘恭迎至初一早望見憲舟蒞止各官迎上投遞手版禀安嘉協左右兩營汛兵在杭州塘站隊燃放槍砲聲若聨珠水師砲艇亦升　鳴虔憲舟立時進發　抵嘉興東門外官碼頭各復投遞手版有頃學憲登岸乘緑呢大轎排設全副儀仗進東門經大街集至宏文館各官先至宏文館站班迎接學憲遂進考棚俄而乘與赴文廟行香明倫堂講書事畢言旋循例閱牆放告牌示初二日考闔屬生童經古初三日考善海平石四學生正塲初四日考闔屬優生初五日考府嘉秀桐四學生正塲初六日覆生經古初七日考闔屬童正塲初八日覆生員初九日考貢監初十日提覆童生十一日覆新進並大覆十二日絫謁發落 
[閩嶠秋雲]  
　　閩浙營務處前督糧道楊芝僊觀察正儀丁憂情形已登前報兹悉觀察純孝性成聞計　哀　逾恒僚屬有登門慰唁者擋駕不見已搭便輪於七月廿九日奔喪回籍所遺營務處要差前經儲憲陳展堂觀察代辦數日現由卞制軍政委龍廉訪接辦至善後局務則改委陳觀察接辦云○海防廳唐司馬寳鑑於七月廿七日卸事新任黃司馬樹鉁卽於是日接印視事方繋去思又歌來暮想黃司馬必有一番措置以慰蒼黎之屬望也○直順被災甚重上憲設局勸辦賑捐計派委員數人同知鄧聨恩通判李春輝同知沈壽　通判張慶鈞同知盧慶雲提調係知府傳以禮閩中不乏急公好善之人想能仰體大憲捍患禦災之意踴躣輸將俾災民得沾實患也○福州籌賑總局總辦陳伯　閣學襄辦何翊卿運副經理以來能以實心行實事士論翕然近聞伯濳閣學等因順直鉅災籌出洋蚨三千圓卽日解往災區散放非體國慶民而能若是乎固宜有口皆碑頌聲交作也○前月廿九日大雨水漲鄉人唐姓販木爲生木料盡被漂没漫江而下江口鄉適當其衝鄉之人争往拾取所得木料約値千餘金後唐到該鄉欲將木料贖回鄉人不允事經禀控候官縣署現經陳大令訊問飭差到鄉挨家查出木料聽唐備價取贖一面將全案人証解司質訊○范公祠建設有年有田產樹木爲春秋祭祀經費年久弊生爲經手人侵呑范姓後裔自相魚肉祠丁寺僧又從而覬覷之以致因利生争因争成訟案懸莫結署臬司龍廉訪以此風斷不可長立飭委員查明原委將祠中祭典一一淸出一面檄令監院先行估修兹聞劉徐二委員擬有章程并淸出祭典每年可盈錢若干三年可以小修十年可以大修應與公正紳士管理其事另飭鰲峯鳳池兩監院隨時查察年間所有存欵均寄存育嬰總局一遇修葺隨時提回似此整頓可謂有利無弊苟能委任得人何難垂諸久遠哉○近有一種游手好閒之人每於黃昏時候在窄街小巷中遇有文人胆敢用强攫物宮巷小水流灣二處頗不寂寞亦有行搶衣衫之事殊屬駭人聽聞有地方之責者可不整頓捕務耶○鴉片流毒中國蓋已久矣經大憲嚴禁不止一次究不能法立令行興言及此良用愴然兹有閩縣鄉者高振先等到臬轅禀請嚴懲烟館開燈一節經司批准行縣由縣奉札示禁在案無如開烟館者大有神通依舊明目張膽豈眞視禁令如弁髦節想上憲聞之必當拘拿懲辦也○福州天氣寒熱不常民間疾病甚多小兒率多發熱之症岐黃家應接不暇無不利市三倍 
[上海文報局協賑公所接到順大振聲先生來書]  
　　蘇揚滬諸位善長先生大人閣下天災未已水患頻仍小民何辜迭遭大難當此連年水災全賴諸君子夙夜籌捐力圖補救衆善人傾囊施濟不惜金錢换回浩刦保全生靈而免死亡陰德何可言宣表頻年查振自愧無才辦事不周常形慙恧今春人都應試報罷後方擬引見出京正値霪兩爲災自五月底起至六月十二止大雨傾盆連宵逹旦山水雨水河水並發數百里内一片汪洋幾無涯岸冲坍城郭漂没莊村淹斃入口情形甚慘蘆溝橋决口海子墻亦被冲坍南西門外村庄盡在水中東安則水由西城入東北出城中房屋倒坍不計其數人民亦有死傷衙署亦被冲倒南門城墻業已　存良鄉水亦進城情形大略相同通州香河水皆圍城數日城外房屋倒坍甚多城幸尚獲免至武淸寳坻等處更水深丈餘楊村西窪　災尤重幸有王君用船相救不然村中水深四五尺房屋倒坍人立水中死亡立待至今人人嘖嘖稱頌當其水盛之時在下流之人見有一連六七屍用繩自束順流而下至於牲口及房屋木料不計其數慘難言喻刻下水雖漸退其淺處地已涸出然水來太早已種之高梁小米蕩然無存水去太遲補種之蕎麥蔓菁亦多不出順屬地素瘠薄民鮮盖藏今年麥秋又旱未得暢收鄉民現己乏食間常查户至一家見一棹五六幼孩羣相救食視其盌中僅野草數株淸水煎湯嘗之澀而無味掀其釜盖所蒸乾糧亦俱雜以榆葉野菜草多麵少幾於捻不成塊而小孩猶相争惟恐不得詢其何以如此之苦則去人口旣多糧價昂貴專藉掘食野菜得以度日然刻下猶有草根樹皮可尋待至冬初并草根樹皮亦不可得一家數口待哺嗷嗷更不知臘底春初何以得過言之不覺涙下聞之亦爲慘然通州東南鄉尚非極重之地然衣履不完面帶菜色者已不下數十户待至冬初天寒水凍男人在外無處傭工婦孺在家難於覓食當此之時衣不蔽體食不糊口雨雪交加飢寒相迫若無接濟非死何待至於武淸寳坻現尚水深數尺刻已流亡載道若交冬令更不堪設想所望仁人君子慷慨解囊分有餘之金錢積無窮之功德萬金不厭其多百錢不嫌其少有錢者出錢無錢者出力集腋成裘共襄善與救飢寒以弭盜賊上以抒九重宵旰之憂急撫綏以免流亡下以造子孫無窮之福表本以引見微　卽應到省適値奇災因都中同人相約帮辦順賑重以師命義不容辭然妙手空空目覩情形實深焦灼前已電致綏兄乞爲轉告迄今未蒙答復　因歴年助賑籌欵愈難然諸君子急公好義中外咸知外省有災尚思補救豈畿輔重地轉忍恝觀所望籌欵愈多救災愈廣不惜筆舌以救災黎且聞東省黃流氾濫被災尤重昨與通州何際雲大令談及渠接天津來信云利津已水居其半人民亦多死濵傷霑一帶草根樹皮亦無處尋覔災民困苦不堪又晤陳冠生殿撰云東省被災甚廣災民幾無麫食　丞寢臥不安又有自東省來人言自德州至省亦一片汪洋雖傳聞之言不如目見之確然東省連年被水房屋倒坍殆盡衣服典賣一空朝無乞食之門夜乏棲身之所轉瞬天寒水冷若無拯救死亡必多弟在東多年素識民情之苦决不敢爲過甚之詞前日張中丞亦有電來相催以順賑不克分身心中時覺不安因念濟惠濵霑一帶歴年水至專藉義賑以爲生活此次又遭大患諸君子旣已拯之於前豈忍棄之於後惟祈於籌直之餘分潤山東先集鉅欸請嚴佑翁前往散放則東省災區當世世頌再造之恩矣子英兄六舟大京兆望其速來如能早日到京順民早抒一日之困表亦可藉以脫身以濟東民現在皇恩浩蕩迭賜銀米京城内外又多設粥廠以安流亡體恤災黎無微不至王公大臣及樂善諸君子　俱慷慨捐輸分投散放然災區太廣偏及爲難是以日撃情形不得不爲將伯之呼表在東在直同此一心諸君子但能集欵表 
 
 

Page 3

 
 
自當勉効駑駘决不敢以一已之私致悞萬家性命表亦明知今日籌賑　非易事然當此難放下手之時正諸君易於積善之日爲善縱不求報而積之愈深報之愈大諺云救人一命勝造七級浮屠比之尋常修廟齋僧功德奚啻萬倍至於一捐再捐出錢無已時者正仁人一善百善積德無窮期也百萬生靈共仰慈航普渡鄙言煩屑不勝爲災民頌禱翹企之至肅　敬請善安卽候德音愚小弟潘民表頓首 
[預備行臺]  
　　江甯藩司瑞茀侯方伯將次來滬上海縣陸邑尊飭辦差家丁在滬北天后宮畔星使行臺預備行轅 
[上海縣署瑣案]  
　　滬城九畝地營勇婁有錦於本月初一夜上街購物行至左近行黃橋突遭甲乙等人毆撃受傷甚重當時扭往徐阿海一名送交九鋪地甲夥王慶林收管及回營同營勇丁見其身受重傷當有十餘人向王索人無着卽將王拉至營中捆縛吊毆土妻及母情急央地中正身愈慶帶至縣署呼冤陸邑尊正在問案以該地甲不遵規法判令笞責六十板諭以明白補詞一面飭差薛貴至營傳婁訊辦此初二晚事也前日慶林將徐送至營中營官婁君有慶飭勇將婁徐移送到縣晚堂邑尊提訊婁供稱是晚小的上街啜粥而回被伊等四人毆撃當獲一人卽交地甲問是否由徐毆爾答稱不是小的所獲之人身材長大徐供稱小的爲玉器生意初一夜約友四人在彼玩耍不知伊等如何與該勇争毆小的實未行兇惟上前解勸而已邑尊問行兇者何人答稱寳生丫頭阿二三人問寳生今年幾歲作何事業答稱年十八歲與小的同業慶林供稱是晚婁獲徐後小的送交該作收管後伊等十餘人將小的拉去用繩帮縛現在手上尚有繩痕邑尊命仵作騐　婁傷在右肋左肩等處慶林手上實有繩痕親視無悞遂謂婁曰是晚　旣獲人理應送縣嚴辦旣交地甲如果得賄私放爾亦可扭地甲送案何得拉去捆縛行兇今當异回醫治徐收入所中候補提餘人訊辦○許乃甯控稱寡媳許蔡氏紏同母族來家搬物陸大令訊供後將該氏發堂留養前日之晚　審委員王司馬飭提覆訊許供稱許蔡氏不愿領回求發淸節堂守節許蔡氏供稱翁旣不愿領小婦人回家如果發堂求斷給每月零用錢文司馬問爾要多少答稱連女兒須要每月六千文問許曰爾可聽見願給錢否答稱願給司馬遂判將許蔡氏發淸節堂守節其錢令許每月如數送去 
[英界公堂瑣案]  
　　某號華捕稱小的於巡路時見積竊沈阿寳帶有衣物盤詰支吾搜出押票吊得烟槍均有失主承認今將人賊送案失主陸翰意及同森春淸芬堂夥投案各報失贓請領沈供認行竊該死蔡太守商諸　副領事判令發捕房管押一年以儆贓交各失主分别認領○某日粤人張元星訴稱路經平和里口突有妓女紏緾爭執間沈阿方助之逞曫獲沈交　送案有同鄉人錢桂成爲見訨沈供稱小的在某烟館當堂倌見張與妓爭毆阴路因令讓開祋交巡捕蔡太守飭將沈暫行管押着包探陳阿九查明是否流氓及毆張與否再行核辦昨日經該包探禀稱小的查得沈並非流氓的係某烟館爲堂倌是日張與妓口角時沈曾爲之解勸太守飭將沈交保張堅請懲辦錢亦嘵嘵置辨太守諭張曰爾稱與妓口角起釁何不將妓交捕　案沈訊不承認查明並非流氓理合保釋該妓　竟是何姓名答稱祗知其爲妓不　姓甚名誰太守諭錢曰爾毆帮扛插訟試問旣不知妓之名姓本分府何從提究耶錢唯唯而退○麥捕頭稱江如棠篤車當道有碍行人由捕喝令讓開江非但不依反將褲揇號　撕破此褲値洋一元因卽拘至捕房經人存洋十元爲質暫行保　言明今晨役候解案豈知竟不到來因將洋銀繳案蔡太守商諸梁副領事將洋銀撥充某西醫院經費○怡和洋行西人哈甫控馬販郭　長等紏衆向馬夫劉二卽劉騾兒尋釁蔡太守訊供之下郭稱販來之馬被劉信致各洋行妄稱老而且瘦頃有謝姓販駿馬將到實係良驥以致無人顧問故與理論不敢恃蠻太守飭將郭暫行管押俟查拿襄助之人再行訊究等因已登前報昨日哈甫偕　洋行西人投案訴稱是日郭等將劉軋　囑劉回行郭等不允　被擁至龍飛馬房紏同　販逞蠻確曾目撃似由郭爲首所偕之西人稱是日馬販閧閙之事亦有所聞因家住此處不遠故也郭堅執如前麥捕頭　梁副領事皆以馬販聚衆胡閙此風斷不可長請太守補提幫同肇釁之各馬販一併究治太守隨飭將郭仍行營押俟提集各馬販定於禮拜五覆訊究辦○燧昌自來火廠某西人投英領事署控稱城内裕生鋪所售自來火隠戤本廠招牌請爲提究來源領事據情照會蔡太守備文至上海縣請移提該鋪主張玉山歸案訊理前日邑尊着提張送交公廨昨晨太守會同梁副領事廷訊公司西人申訴前情並將燧昌眞牌及冐牌之自來火幾種呈騐又稱此種貨　皆由東洋運來可否請照會東洋官禁止張供稱小的開設裕生鋪曾何復泰板行定買隨昌自來火十二箱每箱價銀九兩二錢貨未出齊有發票呈電太守察得冐牌者有外洋隨昌四字中間八結紋正面刷印士女樓　樹木與眞者大同小異　隠戤可知問張每箱價銀九兩二錢共　幾厘答稱每箱十二挺每挺六百厘共七千二百厘每匣零售錢二文得利無幾問爾明知上海有燧昌自來火廠而購外洋隨昌之貨豈不明知冐牌欲貪便宜乎答稱小的並不辨其冐牌與否惟價値略廉故向購取欲究來源須問復泰太守商諸梁副領事俟補傅復泰行主到案定於禮拜五再訊呈案之眞僞各牌自來火及張呈閱之發票均暫存堂又諭張曰爾將外洋隨昌自來火停止出售靜候訊明定斷包探何瑞福禀稱常州人譚春亭犯竊奉判管押六月押至四月患病送案蒙恩開釋及出外卽至張姓家向眷屬言曾與張說明借用天靑縀外套及張回家得知被騙報　無着迄今已閱四月昨始緝獲交出質票已質洋三元六角今特送案請辦張遺家丁禀稱主人係常州人現在電報局辦公與譚同鄉稍有相識致被騙去外套請追還譚供稱小的與張同鄉是以相識商借外套暫行質錢本　贖還原主　太守謂迄今已四閱月矣明明誆騙豈容抵賴不承其妻某氏代繳洋三元六角太守將質票及洋銀給該家丁領去自行往贖譚補押兩月以儆○包探唐寳榮禀稱寗波人方安順向常州人周金鳳妄稱包荐華捕須酬洋六元周先付三元餘約俟到差後再付豈知從此不面前日經周尋見索還洋銀無着出立期票照付小的得此情由拘方送案周訴稱小的初到上海遇方言及虹口捕房將撤去印捕改用華捕四百餘名可以引荐惟須酬洋六元小的問以不知西語可充當否伊言亦可隨先交洋三元去後不面及尋見洋銀無着出立期票載明代荐華捕未成應還酬洋三元等字樣旋由包探拘方送案筆據呈閱方供稱周欲充　捕托小的與荐曾商借洋銀三元現已紏成小會每人出錢三百文給還可也至筆據並非小的所寫小的並不識字周稱據由方親筆畫押蔡太守以方誑騙可惡判令笞責一百板枷號十四天○包探黃四福禀稱小的拿獲李德卿搜出質票許多吊得綢布衣服若干係高雲元等四户所失今將人贓送案高及洪景州嚴新章顧雲生各報失竊請爲給領李供稱小的連次犯竊尚求恩恕質押各鋪夥呈票請追質本蔡太守判令將李枷號一月贓交各失主分别認領質本不償 
[法界捕房瑣案]  
　　去年五月某日甯波江北岸小孩柴順元在某輪船游玩不及上岸載至申江捕房查無親人暫送着堂寄養昨日堂兄柴正元持義成保單投案具保葛同轉飭某包探至善堂將順元帶案問來案之人爾可認識否答稱似是正元問正元曰爾在何處營業如何得信答稱小的向在四馬路成大酒店爲夥今順元之交錦才來函是以投案求領問爾知順元有昆季幾人答五人謂旣係弟兄准爾當堂領去○本年四月初三晚二點鐘時東洋車夫楊德貴拉車行至新橋堍馬路上忽有製造局溜韁之馬由英界曳車南下避讓不及致被碰倒車輪在左膝上碾過筋骨受傷經巡捕舁送捕房備捕頭令轉送往仁濟醫院療治昨據楊投案訴稱小的傷勢已痊但筋骨皆傷不能行動恐終身將作殘廢人矣葛同轉令行走數武其足果𨆪遂着暫時回去待函致製造局候再核定○剪綹賊王阿二管押捕房葛同轉飭帶至案問銀鈕扣從何處竊來供稱城中某姓婦行經十六鋪小的乘其不備向其衣上解下通事禀稱王向在十六鋪南爲剪綹賊之頭前日經捕拘拿時被夥賊四五 
 
 

Page 4

 
 
人將捕拉過六鋪橋肆行毆撃幸爲副捕頭所見將王拉住夥賊遂各遠颺同轉問　曰爾係何處人有黨若干名住在何處供稱小的係浦東周浦鎭人怙恃俱無流落上海不得已藉前綹爲牛並無賊黨現已年邁以後不願再敝此項生　矣問爾多大年紀供稱小的今年五十七歲同轉謂爾　捕房稱四十二歲昨日甫押一宵今何忽加上十五歲乎遂判令笞臀二百板押候遞回不准逗遛上海○巡防北局送竊取鐵栅之李阿三至案葛同轉判令笞責一百板又加責二十板當堂開釋免子枷號○丁來友歴經竊取各租界並城中衣物經某包探拘獲吊出原贓已詳昨報昨日葛同轉命帶至案下問爾屢次犯竊曾經遞解今於何日來申供稱小的於去年二月由上海縣裴大老爺飭差遞解由崑山蘇州杭州至慈谿原籍問　家中尚有何人回家後作何事業供稱小的解到原籍後由親母具保歸家種田度日近因抱病偕友來申同轉惡其怙恶不悛喝令笞責三百板押候重行遞籍○石樹山請追益泰烟館主婦將沈氏房租洋六十二元及借欵洋四百元蔣沈氏之保人楊林氏投案訴稱店基被石暗中掯　以致無人承受葛同轉問石曰蔣采　租爾之屋若十年矣答稱約八載問蔣與爾數年好友今旣逝世雖有兒子亦甚可憐積欠之洋本當　數還爾無奈子不得力爾須助該氏將生財售去則爾之本利當可收回矣答稱上次有人盤頂小的亦曾在塲理勸該氏忽在宋大老爺處控小的掯阻宋大老爺判令小的具結是以不敢帮忙矣同轉曰不帮忙也罷只要不從中掯阻卽妙矣答稱他人之事實不相干惟欠欵務求追取同轉曰聽爾之言存心未必良善　欲將該氏押追豈非有謀業之意乎該氏曾稱店内生財約計銀三千餘兩今祗虧爾數百兩况與爾家近在咫尺豈尚恐其逃逸何用押追乎答稱小的並不謀伊基業同轉謂如欲押追恐未必能追回全數遂着退去諭令楊林氏於過節後將房租找洋六十二元繳案○顧阿仁因情節可欵經某包探拘案葛同轉着押候傅訊安泰棧主並鐘表店中人已詳昨報昨日該包探禀稱小的奉飭傳安泰棧主不肯來案至所供之鐘表店遍尋不得諒係妄供同轉着帶顧至案問表由何處竊來供稱堂鄔叔安誠現在海昌輪船包飯近忽有病小的上船探望乘便將表取用同轉謂先後言語不符殊屬刁猾着掌頰四十下待海昌船來滬再核按安誠旣係顧叔亦應姓顧爲何忽稱姓鄔殊不可解 
[名園雅戲]  
　　徐園定於禮拜六卽初七日一點鐘招三雅園崑仱在醉仙春戲臺開演勝地名流雅懹深趣想届期聨袂往觀者不乏知音之士也并聞三雅園日戲本定禮拜日及禮拜三六兩日今因此亦改在禮拜五云 
[關懐民瘼]  
　　昨接厦門濟善社諸君來書云前閱報章知直隷水災極重隨有泉晋安平林德豐典樂助英銀四百大元計合規銀二百八十八兩囑爲轉繳尊處濟賑云云除匯費貼水銀二兩七錢三分凈匯到規銀二百八十五兩二錢七分敝所拜登之下級偑莫名値此需款孔急之時廼蒙遠道關懐朱提慨擲深仁厚澤罕與比倫彼鳩形鵠面之流有不淪髓浹肌頌生佛於不置哉謹列報尾以誌謝忱上海文報局協賑同人謹識 
　　接奉漢鎭敦實救生總局諸仁丈函述悉余尊德堂善士爲尊人冥壽移超度費助賑求資冥福計英洋三十元又募浙江陳懷淸善士爲氣痛求速愈助錢十千文共合銀二十八兩五錢止九七申規元二十九兩三錢八分仍　胡麗翁匯交足徵多方剴勸善與人同不勝感偑諸仁丈閱申滬報章覼述順直山東被災景况棖觸於懹敬刊募條徧貼武漢集有成數小無所補孶孳爲善罔間初終竊爲罹厄窮　頌仁風而弗置焉上海北市絲業會館籌賑公所愚弟地善昌謹　 
[江督轅門抄]  
　　十四日西安縣丞周學濂禀辭赴任○十五日運副程汝鏡禀銷廣信鹽局曾辦差叩見署慈谿縣左宜之禀見禀辭赴任並銷督審差候補縣蔣本鑑禀辭赴紹局文案差左昭煌禀知臬司委調督審差陳汝霖禀知藩司委京餉差錢汝安禀見禀辭赴寗郡船貨局差候補典史程世華由京來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤東官報]  
　　調補雷州營絫將國絫戎樑廣西全州營絫將張絫戎邦福均由督憲札飭各赴新任以重職守現絫戎等經已分道掦鑣各赴任所視事矣○藩轅牌示新安縣知縣缺委候補知縣畢昌言署理乳源縣典史缺委候補從九歐陽榮邦署理新選平遠縣羅門司巡撿林壽椿准補定安縣太平司巡檢邱大鏗均着飭赴新任 
[薤露與哀]  
　　曾劼剛襲侯文章經濟冠絶一時甫及中年大星遽隕中外人士多有雪涕興哀者友人郵示諸名公挽聨因爲彚錄如左　慶輔云壯遊遍九萬里瀛寰定大計决大疑溯七載駪征壽世經猷眞不柔遠聨十數邦玉帛集衆思廣衆益幸兩承鴞薦酬公知遇更何年　恪士云綜中西爲一家言横覽九流無此學立功名於萬里外不緣世業成足封侯沈秉成云郭僕射勳名煇煌兩世溯桓圭寵襲崇笏家傳相業定重光並有精忠留宇宙趙營平學問通曉四彝憶都護府開會同館啓邊機陪未議空餘威略憺華戎潘二江云家學本淵源兩世稱柱石重臣惟是父斯有是子勛名在天壤四海仰鼎鐘偉績生爲英没而爲靈郭慕徐云聖主得賢臣外攘内安盡瘁鞠躬不愧家傅忠藎平生此知已一朝千古招魂作賦空教夢溒灑湘程壽保云公孫揮能知四國之爲不失已不失人曾固邦交留懋績范堯夫無愧名臣之子得其忠得其略克承先業裕詒謀　焕楨云我承太傅教養垂二十年試廻憶曩時没世不忘羊叔子公之令名傳播逾七萬里企重恢相業何期遽失范忠宣左學易云湘水舊家聞道世臣推第一海邦遺烈祗令國士歎無雙蕭布魯云天生經世才以公子位列卿以通俟使絶國以司農總交涉機宜詎春初一面鬚髮蕭疏如此賢勞追管葛我論盖棺後於儒術該漢宋於治效合中西於臣節繼忠貞篤棐倘帝畀之年股肱長壽不應鼎鼐讓韋平曹廣淵云使臣本天下才能令威定四彝鄭公誠信萊公斷侯胄爲湘中冠况復藝兼三絶米家書畫謝家詩張焕綸云光名父勳能使外人重中國爲大局慟非徒知已感平生沈壽銘云折衝撙俎補先侯未竟勳名仗節識天驕計從雁帛傳書賊贍久寒蘇典屬控制金湯賴臣叔獨撐艱鉅騎箕還上界爲祝鶴籌益算民心長繫管夷吾 
[三孝割臂記]  
　　沈梓田本湖州舊家子髮逆擾亂移居申江遂棄農而賈娶妻程氏内助甚賢生一子二女俱以孝稱本年六月梓田陡患時疫病勢甚危諸醫束手程氏焚香默禱願以身代叩首有聲額爲墳起長女大姑年十九次二姑年十八其子巧生年十七見父疾篤輪流侍奉衣不解帶者十餘日梓田病竟由漸而愈而二女　巧生左臂運動之際頗似微有不便詢之不答騐之束帛尺許血跡尚鮮始知娣弟三人不約而同於父瀕危時取利剪割臂上肉和藥煎湯以進焉一時隣右聞之莫不同聲歎美咸曰此沈家三絶也自古忠臣孝子多出世家之二女者旣不讀書焉知女訓巧生年未及冠猶有童心乃竟不顧痛楚割肉療親是眞不可多得盖割臂已奇矣臂而三人同割則奇之又奇况加以程氏之誓以身代彼蒼者天有不降鑒及之乎余與梓田有葭莩戚且係隣居故知之最詳每與友人述及此事友曰罕聞曷不倩中書君傳之日報爲天下子女勸並俟輶軒之探余曰諾因不揣譾陋而爲之記光緖十六年秋七月下浣筍溪臥廬生初脫稿 
[滬南放生局捐欵淸單]  
　　天水鈞記廿五元陸印堂八元　水棻記歸天水太原氏天水亷記歸天水平原氏歸天水太原氏泰昌源梁順太思義堂以上每名各捐洋五元韡韡軒元龍氏香濟主人以上各捐洋四元靑雲别墅銅洋二元勉災居士銅洋四元力不足銅洋一元森和號泰隆號永泰源乾泰號天記棧求母高壽仙鎭孫樂安衡子記何恆昌漂陽洪宅瑞盛春許仁昌存性堂林家奎愼德堂元睿童子貽謀氏淸德堂元善氏元英氏元初氏無名氏三户以上每名各捐洋二元滌齋氏一元五角戴德居一元甬夢氏三户合三楊月秀竟金山人葉遠蔭葉遠耀頴川求母壽邵留奎至善堂積善堂覺非子靑雲别野匯昌典陸貽安堂德隆典黎以召黎以銘黎以輝黎以祺百勉氏盛忍德堂吳振聲葆和棧悅泰行尚好生閔嘉善普渡慈龔替育諸物愛栗行仁魏太和蕭浩齋董仁術安重生瞿利齋鍾義安豐年榖戴李厚簡宏慈童安士長白王迎諒閣天記棧寳成樓蔣鴻翔春暉堂劉程大隆梅花主人篷香室新大怡雲室漢口茶業公所巽森行吳明士易容卿濟順典高登灜堂立本堂劉田氏覺遲棋燕山　公舘简靜記孝友堂周彝叙堂文魯氏益淸記敦素堂學畊堂金桂園無名氏規銀一兩洋一元三角五分合大沈氏無名氏共十户捐洋十元黃余邱三姓潤德堂金陵歙縣試舘胡胡朱程魏四姓以上各捐洋一元陸隠名氏天元居士臥月山人篤初氏靜樂軒義和書屋衡香山舘無名氏以上海名各捐洋六角瞿開樵許玉臣何妹哥邵榴奎陳中和堂來儀書室朱還讀書堂沙端甫世梁氏彭性鴻記米子久章曙記浙江嘉善局留陰居士樹德堂畢張貽生翁芳記翁安泉平安氏竹林氏利記棧恆森源李郭厚味雪齋無名氏五户以上每户各捐洋五角孚惠堂朱景仲朱炳昌洪耀先克復堂顔顔果氏彭麗生薛善氏芝高氏愛潤氏臥枊軒朱良祖勉力氏鋤金堂倪無名氏三户以上每户各捐洋四角陳愼餘堂彭𤈏常世標侍母世沂悟世柱敏祖慈陸孫世標文鄒永泰臨城氏曹慶記程善甫汪福元綿力氏無名氏以上每名捐洋三元湯善士病後餘生惜陰氏頴川子日省居王昇奎張夢庚朱華卿朱君大張單夏徐四姓克復堂顔古香山房介園寄盧槎溪莊沁錄書屋齋雲居士邵灶氏秉忍山人汝衡氏張文士朱金蘭德裕堂汪槐里堂漱石山房呂震從利堂勉力氏無名氏隠名氏以上每名捐洋二角席幕柳翁志祥德豐大春恭盛屏記朱君華羅寳興夏廷經艈記林記立記興記德記宗記由記邵瑞記金順興胡氏敬愼堂無力子林湘記環翠山房蔚記萬春子金裕力數不能曹如福晴窗主人存心氏心存氏愛蓮女史福泰程夢蘭陳文海力綿子方芝安勉應氏辛力氏蔡福庭查炳華待時氏汪仁甫朱鳳書程本立無名氏共七户捐洋七角以上每户捐洋一角隠名氏八　誦銘堂祥泰豐以上每户各捐錢三百文孫康候枕流尼土春記行無名氏以上各捐錢二百文小景朱卿記張昌記唐家灣古月惇呂堂誠心勉力子魏連標裕順布程伯良包原氏許耀文留心無力子王永淸惜花主人無名氏二人錢二百文以上各捐錢一百文七月廿九日止統共捐英洋二百六十二元六角五分又虚對開二元又文錢三千九百文又銅洋七元 
[申報舘恊賑所經募順直山左賑捐七月廿六日至廿九日止第六十次淸單]  
　　廿六日　承業洋六角李乾乾堂洋二元盗記洋五角　記洋五角王氏洋五角曾氏洋五角陳康柱求病洋十元曾啓權洋一元傳門諸氏洋一元傅靜齋洋一元傅恕記洋一元汪受記洋四角傅世記洋四角俞樟富洋一元楊維松洋四角黃朋軒洋二元胡士林洋二元王萬功洋六角何夢周洋二角幼竹道人洋五元淸華女史洋四元甘來子洋二元守身子洋一元慰安生洋二元王靜齋洋二元王習三洋二元王偑南洋二元蕭宏昭洋二元王圖東錢一百文李厚齋錢五百文南匯倉里方虞棠求母徐氏百病全愈洋十元無名氏銅洋一元○廿七日售出和合大堂一軸洋六元無力鄉人洋三元滕亮甫洋一元何晉卿洋一元汪與年洋三角陳　卿二元張星堂五角錢鑒秋二角孔月文七角馮蓮生洋四角沈京生洋三角陳克庭二角吳經伯二角何鎭揚五角李蓮生二角朱明德五角林長庚五角王雲帆二角舒永萃二角汪慶高一角咸順一元許秋蓀虚對洋一枚許企棠洋一元許矞士一元魏樹滋一元不留名五角不書名五角奉賢金忽廷四角楚北鄉鄰無名氏九位洋九元耕蘭寳主人還愿　元二百十四兩三銀二六遼西郡十二歲八歲童子三歲女孩求百病消除一百元碧寒主人求先人冥福藍翎一支幕善氏十元常德泰記　元十兩另七錢一分四渝城無名氏　元五十二兩五錢李少伯洋二元晏鏡秋洋一元吳敏臣俴五百文彭茂亭錢六百八十俟朋士錢二百文無名氏錢五百無名氏錢二百文以上五户來洋二元濟順分典錢四千八百寳成衣莊錢一千六百不書名錢六百二十以上三户來洋七元富陽縣署二元淡然生洋五十元錢効勤洋九十九元銅洋一元世德堂許二元永豫建堂洋一元孫觀陽二元五角泰和祥一元東復昶一元晋益和一元汪春年二角胡義性洋二角無力氏一角務滋堂一元無名人一元無名氏一元瞿恆泰裕泰本洋二元趙合興瞿慶裕錢一千三百五十吳林泰王榮昌一千一百廿胡泰和李廣興錢一千四百李源興陳萬生錢六百唐裕茂泰錢一千四百呂卓彬曹文發錢一千一百寗裕泰義和泰錢八百李復盛李香村錢七百文以上九户來洋十元朱樂道十元祥發源募不留各六元平安氏五角○廿八日廷恩堂嚴一元無名氏五元樅記二十元廣東楊呂氏二元廣東楊敦義堂二元吟秋舘七角善德堂一元愛善堂五角　然堂一元二角靑選堂張五角程立巷五角愼修居士一元讀月樓一元硯耕軒一元聘海棠吟舘三角吟梅舘三角聽香室一元呂术守三十元求愈氏錢一千隠名氏錢一千冀嗣氏錢一千求安氏錢一千蟻有粒錢一千聚珍氏錢一千筠楚氏錢一千隠名氏錢五百勉力氏錢五百隠名氏錢一千隠名氏錢一千以上十一户來九八元七兩一錢蘇如鰲心愿五角王漢生一元無各氏七位洋四元頣壽堂四元日新書屋一元陳小苦一元東何公收鹽局錢三千陳聞善堂錢五百文怡靜子錢　百摩兜子錢五百以上四户來四元銀二錢八分靑村祥泰號募善士廿五户三元三角沈氏一元槎溪氏一百元無名氏十元　出鸚毛扇一把洋三元五角○廿九日任蘭孫一元銀一錢二分錢梓楣錢麓樵花洋七元花本洋二元日本花洋十一元任七子洋二元夏吉手洋四元陳芸暉四元枊宅五角許小泉五角曹步蟾五角仲樹滋一元順帆一元廣生五角盧景周五角種善堂五角綠野堂五角保安室五角江右靈仁山三十元李河南氏十元裕通祥五十元筆耕主人二元百勉氏十元鎭海隆順莊三元陳梧軒日本花洋三元和伯日本花洋十元謝黃氏一元無名氏二元兩峰書星一元冰溪居士一元壎家安六角蒙蔭子三角悅記一角無力人四角生平安四角徐金記二角蓼山氏二角閏記一角雲記一角總共收洋七百三十三元二角九八元二百八十四兩六錢四垷銀四錢藍翎一支銅洋二元日本　洋廿四元虚對洋一枚花洋九元現錢六百文○再第五十九次淸單内江西督銷總局諸善士助洋一百元漏註台來元七十兩其總結亦未曾結出合併聲明 
[上海六馬路仁濟善堂籌賑公所施少欽經收七月廿一至廿九日第五批順直賑捐濋單]  
　　覺雲壇湯少谷先生交來無名氏求母病愈洋二百元章存德堂漆號交來蕭山思善堂爲求小兒病愈一百元小齋居士洋一百元信昌隆交來吳學鎬母病求符俾得速痊洋一百元嘉定諸晞沆求病速痊二十元錢詒孫求病速愈十五元淮安錢門金氏立願求神佑病速愈劉竹如先生交來徐基煒節省湯餅費李玉如輪船支應局張季同四户各十元沈少泉求符愈病玉梅軒主人慈水有心無力人三户各五元淮安銓昌祥交來二户紫蕉吐紅服符病愈還願頌喬主人父病康安朱懐棣虔求母病速痊武棒汪寳鍚求子病愈四各四元蘇城徐洛泉女孩病急求符兾痊程紹立二户各三元吳興古稀老人楊逹夫　保老年身康體健吳興補拙主人祈保身體康健合宅大小平安莊懐翁交來李氏陳大善士求子平安四户各二元文宗氏二元福桐氏銅洋二元楊谷香求病愈李媽新安項張氏祈保身體康健諸事平安衆姓平安公醮餘陳健勳求妻病愈盧氏日本洋六户各一元邵秬香五角無名氏二角江西史翥雲先生募交隠濟道人二元增　堂廷壽堂誠意子頴川氏隠濟道人五户各一元任敦睦堂九三八銀五兩誠意子又銀四兩蘭陵氏八歳女基福堂三户各又銀七錢天順祥交來顧月波顧滕氏二户各九三八銀十兩共中合規銀廿一兩三錢八分四厘鮑仁記銅洋八元沈潤之銅洋三元○以上共收江西九三八銀十一兩一錢規銀廿一兩三錢八分四厘洋六百三十五元七角銅洋十三元正 
 
 
 

Page 10

 
 
   
 
 

Page 11

 
 
大清光緒十六年八月初五日申報附張 
 
 
 

Page 12

 
 
[光緖十六年七月廿四日京報全錄]  
　　宮門抄○諭旨五道錄前○發抄硃批五道○御史余奏請飭續籌巨款設法急賑摺○晋撫劉奏委員起解銀兩日期片○又奏察看知縣片○將軍裕等奏遵旨提訊故員家屬監追欠欵分　完交摺○楚督張等奏道員請開　回籍修墓摺○七月二十四日工部鴻臚寺廂黃旗値日禮部引見一名正藍漢五名内務府十九名○芸公恩光各假滿請女○浙江按察使龍照瑗請訓○滄州城守尉如升謝恩○記名總兵岳佐福謝恩○儘先副將張世榮謝恩○那公續假五日○三德請假二十日○工部奏派勘估承修刑部衙署工程派出崇禮孫詒經○上駟院奏派騐放官缺派出漪貝勒大額駙○提督衙門奏拿獲賊犯苪慶兒等七名請交刑部○召見軍機熙敬龔照瑗張蔭桓皇上明日卯初至壽皇殿行禮○發抄張之洞奏杳勘堤工回省日期奉硃批知道了欽此○卞寳　奏内地留防各營更换管帶銜名奉硃批該部知道單併發欽此○譚繼洵奏補用知府　肇康試看期滿留省補用奉硃批吏部知道欽此○賣致恩奏接署河南藩篆日期奉硃批知道了欽此○鍾瑞奏接署河南臬篆日期奉硃批知道了欽此○○掌四川道監察御史臣余聨沅跪奏爲近畿災重屢何恩施因地廣人衆擬再請旨飭令續籌巨款設法急賑以資接濟而廣皇仁恭摺仰祈聖鑒事竊臣惟本年五月下旬以來霪雨爲災疉奉諭旨發帑賑濟聖恩高厚魏湯難名伏查此次雨勢旣大繼以河决爲數十年未有之災京城門外東西南一帶均成澤國小民棲止無所流離之餘加以餓　誠有如宋臣鄭俠繪圖所云而尚不能盡其狀　惟念救災先貴立法之善而立法尤在籌欵之多倘欵項不足雖有法而不能行立法不善雖欲拯救而不得其要現在災區旣廣災民尤衆且値永定河大溜直趨草橋一帶水勢横流每　尚有增漲之勢若河流一時不能順軌白姓卽一時難以安集以後需賑之日方長辦賑之費尤鉅相應請旨飭令順天府府尹及五城御史先辦急撫再　長策所 
用銀米恐倉卒不能湊辦合無仰懇天恩飭再撥用庫欵若干兩並發給倉粟若干石以備賑需我皇上濟衆博施原不惜千萬帑金拯羣黎之飢溺而微臣爲民請命又何憚再三瀆請籲九陛之恩施總之籌欵務期其賅備立法不厭其周詳謹就臣愚見所及敬爲我皇上陳之一請查災區巨浸汪洋船隻短少辦賑者旣不能徒步而往被災者復不能越水而來日久遷廷飢民難待總宜妥籌善法周歴災區勿令一處向隅無使一夫不獲相應請旨飭下順天府府尹再遺妥員切實查撫於難辦之中思萬全之策庶日以廣生成之德而溥覆幬之仁矣一請發倉米五城及各處粥廠每届秋冬請旨撥給粟米多寡不等此次奉旨賞給亦係粟米查各倉所存梗秈米較粟米多至十倍可否仰邀恩准先賞給稉秈米數萬石以濟眉急則嗷嗷者無待哺之虞而芸者有更生之慶矣一請開賑捐捐事至今已成　未海防新例甫開旣未見其踴躣若再另設名目益形其支絀但現在賑欵所需不能不廣爲設措可否飭下部臣將捐欵量爲變通與海防新例相輔而行如有以巨欵捐賑者准其援案給獎總期無碍於捐有濟於民則善矣一請購南米京中米價日益翔貴總緣天津來源甚短周轉維艱一遇災歉便形缺乏可否飭下江浙等省督撫籌欵採辦米糧由輪船運至京師以之辦賑則帑項不至多費以之平糶則米價易於收回一與兩得似亦策之可行者也臣愚昧之見是否有當伏乞皇上聖鑒謹奏奉旨已錄○○劉瑞祺片再山西省本年奉撥並續撥京餉銀五十萬兩前已三批解過銀二十萬兩均經奏明在案兹據布政使奎俊詳稱遂於司庫光緖十六年地丁項内籌動銀寺萬兩作爲本年應解京餉又於兵餉二成等欵内籌借銀三萬兩作爲本年第二批應解内府封儲之項並於稅契等項内籌動銀二萬座作爲本年應解第一批節省之項以上三欵共銀十萬兩均飭委候補知縣章贊祖管解於四月二十七日起程前赴户部交納等情除分咨查照外理合附片具陳伏乞聖鑒謹奏奉硃批該衙門知道欽此○○劉瑞祺片再道府州縣分發各省人員例應於到省一年後由各督撫嚴加考核等因歴經遵辦在案兹查大挑試用知縣林步高霍勤燾均已一年期滿據藩臬兩司會詳請奏前來臣到任未及三月例不加考應將該員林步高霍勤燾留省照例補用除履歴淸册咨部查照外理合附片陳明伏乞聖鑒謹奏奉硃批吏部知道欽此○○奴才裕祿英煦跪奏爲遵旨提訊故員家屬監追欠欵分限完交恭摺仰祈聖鑒事竊照光緖十二年十二月二十三日准盛京户部奏交已故　嶺廂黃旗防禦銘恩經徵光緖六年分餘租制錢除解交部庫外尚欠餘租制錢六百串又欠十年分餘租制錢七百串升科制錢七百九十五串疉經勒限嚴催而該員推延未交旋卽因病物故應請旨飭下盛京將軍將該故員家屬及承傕界兵送交刑部　追等因奏奉諭旨卽着該將軍將該故員家屬送交盛京刑部勒限追繳如再不完卽行從嚴懲辦以重庫欵餘依議該部知道欽此欽遵前來嗣准將軍衙門咨稱故員銘恩欠解光緖六年分餘租制錢六萬串業經其子書田徑行赴庫呈交旣據庫報照數收訖等情先後將承催兵依森布景泰並故員銘恩之子書田咨送到部奴才等督率司員監提景泰依森布迭次嚴訊勒限比追據該兵等供稱伊等奉派承催餘租廾科制錢向係隨徵隨父防禦銘恩收存交庫尚有未及催齊欠欵實欠在佃者早經銘恩由景泰名下將伊册地契追　抵補欠欵現有餘租印領可憑伊等均無承催不力拖欠及侵吞挪移别情亦無物產可抵只求恩典向故員銘恩之子書田名下追交等語迨經提訊書田勒追始則狡展諉爲承催兵等拖欠繼以刑嚇嚴訊據書田供認伊父銘恩委因奉派貢差進京回至中途因病物故致將欠解光緖十年分餘租升科制錢一千四百九十五串未及完交屬實伊情願代交完欵懇求容緩分限措　復經提訊書田當堂取具限狀據書田於十三年十二月初一日遵限呈交制錢五百串又計於十四年四月二十日遵限呈交制錢五百串復經奴才衙門於十五年十一月十六日提據鐵嶺縣將該縣户科寄存該故員銘恩餘租欵項小數錢二千二百八十八千解部歸欵合制錢三百八十串零下欠制錢一百一十五串兹於十六年四月二十五日據書田當堂照數呈交奴才等詳核書田呈交欠欵數目相符咨送户部以淸欠欵卽行擬結查已故防禦銘恩前在鐵嶺廂黃旗任内經徵光緖六十兩年餘租升科制錢除該故員解交及其子書田徑行交庫外尚欠制錢一千四百九十五串業經奴才等督飭司員已向該故員銘恩之子書田名下訊追分限如數完交惟該故員銘恩業已物故至其欠欵旣經其子書田如數完交均毋庸議承催界兵景泰依森布研訊均無承催不力拖欠及侵吞挪移别情亦請免議應同書田卽子省釋除將追父欠欵制錢一千四百九十五串另文咨送户部歸欵及將原摺供招咨送户部查核外所有奴才等訊追欠款完結緣由理合恭摺具奏伏乞皇上聖鑒飭部核覆施行謹奏奉硃批户部知道欽此○○湖廣總督臣張之洞頭品頂戴湖北巡撫臣譚繼洵　奏爲道員請開缺回籍修墓恭招奏陳仰祈聖鑒事竊據湖北鹽法武昌道葉蔭眆禀稱該道籍隸河南備員部屬由禮科掌印給事中俸滿截取以道員用選授今職到省後先委署理荊宜施道篆務於光緖十四年十二月到鹽道本任十六年二月復調署荊宜施道現已交卸自應聽候飭回本任勉供職守藉報涓埃惟自同治二年入都當差離鄉迄已二十餘年先人塋墓悉就茺圯瞻望松楸難安寢饋原籍親族乏人必得親身回籍修理因思本任署任現在均無經手未完事件原籍距鄂道亦匪遙惟有據實陳情懇卽奏請開缺賞假三個月回籍修墓一俟事畢卽當赴京銷假繼不敢偷躭安逸等情前來臣等伏查該道葉蔭眆歴任鹽道曁荊宜施道於鹽法通商及地方事務均能措置合宜兹以離鄉年久塋墓茺圯呈請開缺給假回籍修理情詞懇切出於至誠合無仰懇天恩俯准開缺賞假三個月俾該道得以回籍修墓出自鴻慈如蒙俞允湖北部選道員之缺照章應二留一咨前已部選一次留補一次此次所出湖北鹽法武昌道選缺應仍留歸外補謹合詞恭摺具陳伏祈皇上聖鑒勅部查照施行謹奏奉硃批着照所請吏部知道欽此 
 
