# 1920 - 42 - 4916879

 

Page 1

 
 
   
 
 

Page 2

 
 
   
 
 

Page 3

 
 
時評 
[弱點（冷）]  
　　形質上之弱點雖暴露而尚無大憂若精神上之弱點苟爲人發見則其害有不可勝言者 
　　何則形質上之弱點非一時所能彌補亦非終久所能掩飾故暴露與否初無大異也况形質雖弱而精神不弱則此形質上之弱終必爲精神所能救若精神上之弱點一見雖形質强盛者且亦有衰敗之虞况乎形質原有弱點者乎故余謂無論對外對内精神上之弱點厥宜修勉也 
[命令]  
　　補二月四日大總統令陸軍總長靳雲鵬呈請授唐廣元爲陸軍步兵中校趙鈺聲爲陸軍三等軍需正均照准此令 
　　又令陸軍總長靳雲鵬呈准黑龍江督軍孫烈臣咨請以張華林爲督軍公署軍務課課長應照准此令 
　　又令内務總長田文烈呈浙江浦江縣知事張鼎治湯溪縣知事丁夑試署湖南汝城縣知事唐廷章現經調歸山東任用請免本職均照准此令 
　　又令陸軍總長靳雲鵬呈請任命唐廷選爲陸軍第十師步兵第三十七圑圑附應照准此令 
　　又令盛恩頤給予二等寳光嘉禾章此令 
　　又令殷恭先晋給二等大綬嘉禾章錢廣漢晋給二等嘉禾章此令 
　　又令張詧榮宗錦均晉給二等嘉禾章榮宗銓蔡文鑫劉樹森均晋給三等嘉禾章穆湘玥盛毓琳均晋給四等嘉禾章此令 
[專電]  
　　北京電陸徵祥又辭陳籙以魯案由政府派人接洽亦憤而辭職已多日不到部（十日下午三鐘） 
　　北京電學生仍出演講惟不用密接改爲零星小隊專對商界作懇切演説（十一日下午二鐘） 
　　北京電教職員辭呈送部傅擬退還（十一日下午五鐘） 
　　北京電學生决議上午上課下午出講（十一日下午二鐘） 
　　北京電頃學生分小隊出講每隊祗二三人各執小旗至大待中間有爲警驅散者尚無衝突情事（十一日下午五鐘） 
　　北京電軍警組織聯合游街隊專爲防止學生大隊演講（十一日下午二鐘） 
　　北京電各機關二月分薪俸財部允年内先發半數（十日下午三鐘） 
　　北京電財部商准銀圑年内先墊七百萬（十一日下午二鐘） 
　　北京電各部院因財部積欠政費僅允公債抵充乃各出公産自向外國銀行押借度歳以法部所借爲數較鉅（十日下午三鐘） 
　　北京電滬王揖唐定三月一日還京行新衆院開會式（十一日下午五鐘） 
　　北京電京總商會改選正副會長安迪生連任殷文煜當選副（十一日下午二鐘） 
　　北京電收回中東路交部正在籌畫（十日下午三鐘） 
　　北京電外部答復英使凡英商因我國内亂所受損失准予酌償但以直接受損爲限（十日下午三鐘） 
　　北京電鮑貴卿抵哈已集華俄董事會開始提議（十日下午三鐘） 
　　北京電鮑貴卿密呈收回中東路權須先遣散俄警增加中國軍隊現正籌進行辦法（十日下午三鐘） 
　　北京電俄新黨向我抗議不許謝軍假道華境（十一日下午二鐘） 
　　北京電開闢葫蘆島以周學熙爲督辦日内發表（十日下午三鐘） 
　　北京電呼倫撤治費張作霖請先領五十萬（十一日下午二鐘） 
　　北京電倪嗣冲以駐湘陳德修所部積欠軍餉請撤回原防（十日下午三鐘） 
　　北京電莊景珂有改實授説（十一日下午二鐘） 
　　北京電贛督長决更動定齊燮元丁乃揚繼以段永彬調長蘆宋尊望調淮河東未定（十一日下午五鐘） 
　　香港電假冒之蒙古議員六人已遁（十一日下午二鐘） 
　　香港電軍府昨議和會事對人問題仍主撤王揖唐已照覆唐紹儀（十一日下午二鐘） 
[各通信社電]  
　　北京電政府擬日内答復日使聞係商緩答復内容並無何等辦法亦未明言方針 
　　北京電聞陸徵祥擬假滿再行續假（以上十日） 
　　北京電公府又交諭軍警長官嗣後對於學生卽至不得已亦不可武力對待 
　　北京電龍口闢軍港因欵絀待商（以上十一日） 
　　以上中華通信社電 
　　北京電設海疆防禦使案因各艦隊反對中止近聞藍建樞與薩鎭氷已磋商就绪可望實行 
　　北京電政府聞吳佩孚與張敬堯時有齟齬恐生衝突促吳光新回宜調和吳日内南下 
　　北京電蔡元培以學潮一時不易平靜有出京説 
　　北京電張懷芝請終制准假百日參長以參次代 
　　北京電魯案覆文政府尚待考慮已商小幡從緩答覆現正籌議閩案交涉辦法 
　　北京電黑龍江電阿穆爾新黨與日軍將生衝突 
　　北京電鮑貴卿電崴埠俄黨對於我國維持中東沿路秩序表示贊同（以上十一日） 
　　漢口電武昌開闢商埠局長韓光祚决先開闢馬路直逹武長車站并在適中地點建築商場期在民國十年内告成（十一日）以上中孚通訊社電 
[公電]  
　　貴陽劉督軍通電山東問題聞日本駐京公使正式通牒與我國直接交涉逖聽之餘曷勝激憤此案提交國際聯盟公判早經特使宣言保留之説美英亦經通過外交當局自應據理力爭退還通牒庶符否簽德约之本旨絶不能因其恃强有所瞻顧且此案如交國際聯盟自有公論所在如直接交涉即是萬刼不復路人皆知何待研究年來全國輿論奔走呼籲號泣不已者誠以此案不特有關山東存亡且係我國生機事機至此惟望全國同胞一致堅持提交聯盟公判貫澈終始爲外交之後盾戢强鄰之野心並望當局猛省萬勿直接交涉俾全國權而救危亡謹佈愚臆祈賜明教劉顯世青印 
里昂無線電（路透社送） 
[法要人赴英會議]  
　　十日巴黎電法總理米勒蘭氏明日由巴黎赴倫敦擬與英相喬治氏等會商政治財政經濟問題同行者有財政總長瑪爾夏氏及與討論諸問題有關之各部專門家多人意相尼蒂氏明日偕法總理同離巴黎此次倫敦開協約國國際大會所討論者爲俄羅斯土耳其匯兌及履行對德和約諸問題福煦上將與台斯貝萊將軍爲土耳其事務亦作倫敦之行 
[大使會議與德奥之請求]  
　　十日巴黎電大使議會今日開會完全拒絶奥德政府請許留飛機辦理警務之議因其有背和約條件也繼聆奥國財政總長萊斯志博士之宣言博士請於賠償委員會中置設奥員以便訂借長期債欵充奥國經濟建設經費該問題將於星期五日下午次會議討論之 
[叙利亞代表之要求]  
　　十日巴黎電萊巴倫（叙利亞）赴巴黎議會之代表圑已抵馬賽總代表柯里氏宣告新聞記者謂彼等擬向和會提出之要求主要者有三（一）萊巴倫之獨立（二）擴張萊巴倫之疆界交還萊巴倫所失之省分（三）由法國受託代管萊巴倫此項程序曾於去年八月間由郝伊克氏代表萊巴倫民族提出克勒滿沙氏時在總理任允於和會許萊巴倫獨立由法國受託代管並允依照一八六○年叙利亞戰役後法國參謀長所畫地圖擴張萊巴倫之疆界該代表圑冀於對土和約成立之前踐行前項約言今日已由馬賽赴巴黎 
[匈國媾和代表抵法]  
　　十日巴黎電匈牙利媾和代表圑明日可抵巴黎提出匈政府對協約國媾和條件之意見 
[法國議會記事]  
　　十日巴黎電衆議院各黨議員多人决議於今日提出議案宣布普恩賚總統於戰時曾爲國宣力戴香納氏因被選爲總統故已上書辭衆議院議長職 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電 
[英倫之海參崴報告]  
　　五日倫敦電泰晤士報海參崴訪員報告社會革命黨據有海參崴以前之形勢謂一月二十九日雙城子政府代表圑由美人保護行抵海參崴檄令俄人於二十四小時内將事權移交州議會之代表否則新政府將派兵圍城雙城子拘留舊黨軍官百員以作其代表圑安寗之保證海參崴初擬抵抗故日兵整隊排成横跨半島之防禦線以守海參崴但爲時未久全體駐防俄兵已皆響應革命軍矣捷克軍刻在伊爾庫資克西三百四十哩之薩木索地方常與過激軍交綏 
[法總理之議院演説]  
　　六日巴黎電今日衆院辯論外交時總理米勒蘭氏稱德國並未設法以交出和約規定之煤斤法國將照和約所載方法收集欠交之數米氏言及罪犯問題謂若德國有意不履行其義務則協約國有權施用經濟與財政上之　復並可採行軍事威逼之計畫米氏指斥過激主義謂若過激黨攻擊波蘭則協約國願竭力扶助波蘭米氏演詞爲衆歡迎卒得五一三對六八之信任票 
[法前總理之行程]  
　　三日巴黎電克勒滿沙氏昨夜在巴黎起程赴埃及偕一子二友與秘書二同行除往埃及外且擬游歷叙利亞波斯印度或至日本（按九日里昂無線電報克勒滿沙今已行抵埃及） 
[意國之遠東飛行]  
　　六日薩洛尼加電　　　飛機即羅馬至東京飛行中競賽者之一今日飛抵此間 
[英屬地之中日僑民]  
　　六日温哥武電英屬哥倫比亞商業大會一致要求加拿大政府調查因中日僑民置産權侵礙英屬哥倫比亞農田一問題而起之風潮日本總領事語人曰余希望加拿大人勿於已得英日條約之利益後以閉門羹對待日本該總領事並否認日人工司擬收買冷流之説按冷流爲愛伯丁伯爵之著名畜牧農場乃哇卡那甘果境勝地之一也 
[英報之學生與商務論]  
　　七日倫敦電泰晤士報社論謂以教育便利加諸外國學生在商務上極有價值此層極宜注重又謂美國現竭力吸引學生就中國最近報告觀之中國學生畢業於美國大學者逹一千七百人而獲有英國學位者僅五百人須知在英留學之中國學生乃英國在華之最大商務資産云 
太平洋路透電 
[海參崴俄人之對外情形]  
　　十日海參崴電濱海州協濟會宣佈决議案抗議日本出兵西比利亞因外國外交家前許不復干涉西比利亞事務也日兵及軍火登陸者源源不絶日本刻正佈置海參崴之防務克拉柯維資基大佐刻正匆　　織革命軍志在保護鐵路且已組成委員會司理軍紀軍需凡革命軍軍官皆無懲罰兵士之權學生已通過提議案反對外國干涉一面草擬宣言書致全球學生 
[日本之選舉運動及罷工]  
　　十日大阪電普及選舉議案今日將在下議院提出衆極注意之明日全國休假各處將開國民大會贊成此舉但今日下院會議必打銷此案無疑 
　　十日大阪電自昨晨起八幡鐵廠工人上工者頗多現有警察及憲兵嚴守工廠罷工現已可謂失敗 
國外要聞 
[威爾遜在民主黨紀念會演説]  
　　反對和約保留案 
　　中美新聞社華盛頓通信云民主黨因傑克遜紀念日宴會於席間宣讀威爾遜總統之演説詞如下今晚民主黨黨員聚集舉行傑克遜紀念典重行宣示吾人効忠於本黨偉大之主義此主義在今日不獨可期饜吾國人民之希望并可期饜世界人民之希望而余於此大會不克躬逢其盛實爲遺憾巴黎和約爲交戰國期以實行彼等奮鬭以求之解决美國於此本於精神上爲世界之領導迨吾美參議院拒絶批准和約吾美乃失郤領導世界之光榮夫當此全世界國際關係非常危險及最終轉變之時大戰之结果尚未確定仍將依未來不可測度之事情爲轉移而吾美國竟應不復與諸進步及開明之國家一致行動實爲意想不到之事德國雖已擊敗但吾人仍與彼在作戰中且舊時舞臺現有重演舊劇之勢從前之攻取同盟與防守同盟使和平不能穏固者今皆預備復活從前之宵小間諜現已自由而恢復其搗亂之活動彼等又可恣其陰謀使爲政府者不復能確知其本國人民中有何詭謀有何醖釀内亂之計畫倘國際聯盟約章不成立則一切秘密條約將依然如故各國政府間彼此猜疑不能信任亦依然如故苟非吾國批准和約并加入國際聯盟則吾人所昌言奮爭之目的均不能逹吾國民之加入大戰其目的在保證吾人自己之權利與維持自由政治所以加入戰爭者爲贯澈此等目的但此目的今尚未實現也吾人之作戰在終止武力主義爲弱小之國謀保證并造成公平永久之和平當最初參戰時何等熱心今交戰國中之五大國已承認和約正式批准不久將交换今之問題即爲吾美國將加入否及熱心加入否假使不加入則吾美國與德國將同處於孤立之地位世界和平之維持與和約之有效執行全視美國之是否熱誠參加余此言並非指權力問題乃精神問題因世界各國中具有充分之精神勢力足以影響全世界使以和平討論替代戰爭者祇有一美國倘吾美不加入不允許保證此項約章則必又有企圖以蹂躪歐洲之新造國家者余知此項情形决非吾美人民所願望或滿意吾以個人資格不承認參議院之行動爲全體國民之判斷余自始卽聲言吾國人民中大多數願望和約之通過余近曾游行十七州觀察公衆輿論而益信吾言之非虚余曾經聲明假使參議院欲余説明國際聯盟之確實意義如何余不反對之但旣已討論和約則余必須知吾人究竟批准之乎抑拒絶之乎和約不能重行擬定故吾人必須完全批准不加更動或則完全拒絶之然完全拒絶則於各國批准之後吾人須再與德國另訂和約此事何等繁重乎吾國人民對於此重大問題意見若何若吾人尚以爲疑則吾意最簡單明瞭之法莫如於下届選舉時將此問題交全國選舉人判斷之使下届選舉成爲一種廣大莊嚴之人民公判會以解决美國究應參加於完成世界前途之保證以保德國所爲之暴行不再嘗試否吾人旣加入戰局帮助擊敗德國取得世界和平之保證辦法則在道德上今日實不應拒絶參加於此保證辦法之實行如竟拒絶之則吾美參戰之信實與全人類之前途皆將發生問题而全世界之人對於美國之態度與目的將不勝其悲惋矣余頃言美國對於國際事務上之精神領導然此外尚有一種精神領導爲吾人　能擔負者即世界雖已造成安全使能容納民治主義然民治主義則尚未得最後之表明種種罪惡皆以民治主義行之使民治主義反爲罪惡之辨護故據吾之判斷美國之民治主義今有一大特權卽表示世界彼能領導解决現今世界之社會問題工業問題并能領導逹到生活上之快樂及政治上之自由吾人必須努力企圖編定程序以完成此大功果能實行則今之假名民治主義之種種專制形式皆將因此而摧敗無再成立之餘地此其效力實遠勝於他法多多也吾人每一追憶恩特魯傑克遜即應想其爲人而以其行事及德性爲模範彼生平最醉心於國民威權及國民行動之主義持之至堅吾人今日紀念傑克遜正宜缅想其生平而重行申明吾人對於民治主義之信仰吾得與諸君一致重表此信仰與目的不勝歡忭深望此一夕之盛會將來於吾黨及吾國得生極快樂之效果也 
[苪恩施歸國後之對華論調]  
　　中美新聞社譯美國基督教科學報云日本近組織一種極細密極特别之宣傅政策意在描頭畫角刻畫中國爲一多亂不安定之國暴諸世界并極言其政府之腐敗社會制度工業制度之不進步質言之則中國尚在野蠻時代未進於文明之境觀察其將來毫無希望非得强有力之日本代爲治理不可於是藉影戲片及新聞紙之力大加鼓吹力言日本之造福於中國并由日本收買之外國報紙助之張目他姑勿論即如今日美國影戲院中可以數銅幣入觀日本人所製之影片中言台灣在中國治下之苦痛與受治於日本後之安樂至於日人在台灣得政府贊助設立絶大之嗎啡廠製造嗎啡輸往中國則未嘗攝入影片中也又如日人以自動機之漁舟偷運嗎啡渡台灣海峽至福建沿海口岸以貽害閩人亦未嘗攝入影片中也台灣現狀之影戲片旣不足恃則觀於高麗之影片其不攝入燒燬村莊與關於山東之影片其不攝入考問中國囚徒之情形固在意計中矣然日本之宣傅政策雖如此而熟悉遠東情事者仍深信中國之穏固可恃美國前駐華公使芮恩施博士即爲最信任中國之一人博士歸國後近於中國情狀曾有所論列其説頗明確可信博士云中國現今情形實足爲該國前途富强進步之證或曰何由見之則明證極多總之中國人今方在發揚蹈厲之初步從事於建國之偉大事業中國人士今已立定决心將以十年之力改造教育及經濟而暫置政治問題於不顧一般青年多致力於此猛進不懈蓋皆知教育爲根本要務工商業亦爲富强基礎故雙方皆在進行之中其於工業專門學校及師範學校尤多所設立云今者中國已醒悟矣其醒悟後之所爲頗趨於實事求是之途日本固目覩而灼知之而日本在今日則已不能抗世界之潮流雖思染指中國之土地顧已不能如十年或十二年前之易易矣若俟諸十年以後則更難措手故今日不得不急起直追思得良好機會以力扼中國之吭狡計百出無所不至雖然日本終無能爲也世界各國皆已燭其詭謀若芮恩施一流人之言論尤爲人人所注意而知所研究之質言之中國前途正復不可輕視其目前所缺乏者實爲資本日本固亦知之甚審故對於他國資本之流入中國阻遏不遺餘力惟於自身有特别利益者則亦慷慨借與苪恩施博士居中國久頗知投資於中國極爲可恃故晚近有三千萬金圓借欵之成議主其事者則英美資本家也博士近又謂中國在世界各國中税率最低負債最少其國内富源則甚充實故放債與中國似爲世界中最可靠之事所憾者南北失和尚未言歸於好遂使外國資本家見之色沮然此特政治家與武人派表面上之事不久當能共釋前嫌互相携手仍爲一統一之中國故中國之穏固頗足令吾人深信不疑也 
[專使圑會議紀錄（二十一）]  
　　五月二十八日秘密會議（午前十一時出席者陸總長王全權顧全權施全權魏全權胡公使王公使伍參議）討諭和約不能保留時簽字不簽字之利害顧全權報告與美總统相　接洽一切王全權謂不保　則不簽字各方面决不能來加害分三方面言就德國一方面言彼自顧不睱何能害中國就英法美方面言如果欲分割中國此次雖簽和約亦無可挽救至美總統勢力近已甚薄彼於美國國會之信用及財政上之計畫皆非前一二年可比此後亦不可恃中國當自存自活就日本一方面言三大國趨向究竟如何有牽制日本意思否日本得隴望蜀其志叵測中國當以全國精神對付此次簽约亦無益此次和約中三條比較一九一五年中日所訂之约更進一步前約中國尚有目主之權今則聽人處分而已假如不簽字尚可鼓勵全國民意並可促南北統一之速成中國從前外交皆主遜讓遂損失種種權利今則讓無可讓不得不改變方針各國屢欺中國不可再受其欺此次和議自正月迄今要求直接交還青島竟無效果是簽字一層有關人格卽有關中國國家人格總之不能保留則萬不能簽字中國將來與德國單獨媾和亦無甚難處奥國和約可與單獨簽字奥約旣簽則亦可入國際聯合會王公使謂簽字不簽字之利害要有緩急輕重之别簽字國内之害在目前然不簽字則國際之害在將來至國際之害將來逹於何點則尚不可預測如不簽字日本想出種種方法擾亂中國將如何此次訂約有關於三國與中日兩國訂約不同應　思之如不簽字則與英法美三國脱離倘日本以武力相加更無第三國出而相助將如何强國外交孤立尚甚難而况弱國德約不簽則奥約能簽與否是一問題就今日外交情形言簽字則南方人民責備北方太弱倘將來國際鉅害發生則北方人民亦將責備南方不審國勢况南北相爭另是國内問題即使和約不簽字與南北統一問題無甚關係總之無論保留做得到與否先要决定簽字不簽字假如簽字將與日本應作如何之規定當先研究假如不簽字亦要於國際上有辦法有準備總須自審力量方好魏全權謂亟應研究保留辦法至簽字一層今日係討論並不决定伍參議謂我從良心上發表意見敢就王全權所説三方面加一研究就德國方面言中國如與德國單獨媾和其結果如何實不敢知此次和约草案應再詳細研究計算中國直接得利益若干又依賴協約國間接可得利益若十因此次和约已收回德奥租借地租界假如不簽约則又失此權利取銷德奥賠欵其數亦不少以此興學練兵中國未嘗不可以自强不簽約則又失此權利德約不簽僅簽奥約能否做得到就協約國方面山東問題原可再提出於國際聯合會現中國提出廢止二十一欵及希望條件法總理已有復函允許付國際聯合會討論此機會萬不可失假如不簽約則國際聯合會自屏於會外將來能否加入殊不敢必就日本一方面言我不簽約恐彼將種種與我爲難發生阻力簽字並不作爲承認尚有批准餘地至南北相爭兩年之久當時並不因山東問題而起故南北統一不能與國際上利害併爲一談簽字對外利多而害少惟　内害多而利少總之簽字不簽字要全權力負責任甚爲困苦竊願諸公再靜心究究顧全權謂日本志在侵略不可不留意山東形勢　夫全國較東三省利害尤鉅不簽字則全國注意日本民氣一振簽字則國内將自相紛擾胡公使謂國際聯合會不可自屏於會外深贊戌伍先生之説又謂簽字一層苟利於國家毅然爲之不必爲個人毁譽計施全權謂此次和約各小國均不滿意恐不能永久踐行中國亦可以不簽字然仍當研究又謂全權代表全國無分南北至利害當爲國家計亦决不爲個人計陸總長採納各使所陳之利害取决審愼研究再行决定（完） 
國内要聞 
[魯案傾向直接之形勢]  
　　近日山東問題愈迫愈緊日本方面態度較前益强　其預定之步驟第一步即　修正　略以緩和我國人反對之心理第二步由某實業家從中斡旋以便易於操縱以上兩項業經辦到今正爲第三步之着手揚言　闢商埠并作種種之空氣使陸外長不敢銷假而以陳籙當其任近並慫恿某要人建議政府以乘此學潮平靜之時速爲解决此事極爲秘密如何進行尚未可知至外傅政府將於日内答復日使照會一節詢諸政府中人據云尚非確實因此案關係甚大必須愼重進行妥籌完全辦法現擬商諸日本方面暫緩答復 
　　自日使提出節略後政府曾將原文電致各駐外公使徵求意見日前接駐英施公使來電以節略第二段關係日本在山東沿鐵路撤兵問題與英倫各報所載微有出入電詢政府節略之眞相適日使赴外部聲明更正政府又將原文電致各駐外公使據聞日使更正之節略詳文如下（一）現在平和條約業已發生效力日本政府爲遵照歷次宣言交還膠州灣並解决關於山東之善後问題起見欲與貴國政府開始商議庶本案可以迅速誠實妥爲解决又此案　由貴我兩國特派委員在北京辦理似於彼此均屬方便不知貴國意見如何（二）山東鐵道沿綫之日本軍隊日本政府不但遵照以前之宣言俟貴我兩國間關於交還膠州之約章成立後卽當撤退卽在約章成立以前亦擬從速撤退惟貴國政府宜於此項軍隊撤退後從速着手組織貴國巡警隊倘未組織完備則交通之安全自難確保不惟日本受其害即合辦其事利害相共之貴國政府亦當受不利之影響是以目下暫時爲警備鐵路起見不得已雖將日軍留存一俟貴國巡警隊組織完了卽在中日協定成立之前亦欲立時將日軍撤退望貴政府體量斯意速速組成巡警隊爲幸昨有某君會見某使館要人談及山東問題并及容揆來電謂國際聯盟前途無望勿以美國爲趨向一節及顧維鈞來電謂國際聯盟不管仲裁將不受理等語均屬純粹鼓吹直接交涉之作用（外交部確未接此項電報） 
某要人遂言曰如中國政府方面希望直接交涉竟撰爲此種電報以矇惑國民實欠斟酌蓋山東問題卽令政府主張將來直接交涉此時亦宜鼓吹交付國際聯盟才是豈有先自發表日本願聽之論調長他人之氣燄而妨害自國外交之時勢吾認此舉實暴露中國政府對國家感情之薄弱又云日本方面日前頗有主張讓步之傾向至近日則日政府見中國主張直接交涉者漸多故頓改前態謂青島開放自開商埠一節係日資本家方面之意見非日政府所主張日本之益唱高調未始非中國醉心直接交涉者有以招致也 
[北京學潮已告叚落]  
　　但乃有一部分演講 
　　昨日（九日）專門以上學校除高師高工外餘均暫且照常上課表面上甚爲冷靜惟學生來者寥寥無幾尚不及十分之一且教習亦多缺席所有功課不過上一講堂而已聞各校長覩此情形恐難維持長久故擬日内暫放春假各中學校則已有放假者至政府方面仍在防範昨日軍警並未撤退各校門前仍布列多數便衣警察及探兵以偵察學生之行動並時有小隊警察在附近巡邏至被拘學生高等工業學校之　秀峯確在警廳拘留北京大學之方豪確在衛戌司令部拘留各該廳部對於有人來詢則一致否認外省疆吏已有一二處來電頌揚政府應付學潮之得法咸願奉爲模範但聞一部分學生前日曾集合某地討論辦法結果决定自由講演昨日農專高工高師等校均繼續出發講演當出發時人人抬床挾被預備拘留昨日農專學生講演圑有五六隊（每隊五人）陸續入阜成門最後復有兩隊剛欲入城卽被步軍衙門軍隊截住圍入該長官駐所拘留至兩小時之久又清華學生四百餘人於昨晨　清華園乘車前來行裝初發當局已接到此項消息卽通傅衛戌總事令部步軍統領衙門及警察廳先事預防當派遊緝保安隊等多名扼要驻紥並於下午一時許將西直門暫爲關閉學生等到城竟不得入旋經勸令退回惟該處仍嚴爲戒備 
[五百萬磅大借欵成立]  
　　財政部答覆四國圑之措辭 
　　四國公使圑關於五百萬磅借欵問題除擔保品外曾向政府提出三條希望條件現經財政部考量之下已一一與以承諾業於星期日（八日）正式答覆查該借欵原爲客秋以來之大問題至前星期二（三日）四國公使會集於英使館會議結果一致承認星期四乃由英使朱爾典致函外交部通告茲事而附以三條希望條件卽（一）早日再開南北和平會議（二）將該借欵之一部充裁兵費用（三）該借欵之用途須令審計院明瞭報告於外交圑當時外交部卽將此公函移交財政部嗣開閣議结果均無異議即於星期六（七日）由財政部通知外交部前日（星期日）復由外交部答覆外交圑答覆書之内容大恉謂第一項此項借欵本國政府允許以鹽税進欵爲抵押品此外銀行圑方面如另提出中國政府之他項進欵可爲抵押品時俟得中國政府之同意亦可照辦第二項現在政府對於南北和議正在力謀進行北方總代表亦仍在滬守候開議本政府可信繼續議和爲期當已不遠第三項裁兵節餉爲本國政府要政方針各省軍隊輸送卒業經裁減大半此後軍費核減二成亦已早頒明令自應再由本政府按照一定程序嚴飭進行即在此項借欵中提撥一部分之欵專供裁兵經費之用第四項本政府對於銀行圑監察此項借欵用途之提議可以表示贊同以上四項甚望得邀銀行圑之鑒察云云據日人消息今後該借欵已離開外交圑之關係純歸銀行圑接洽大約一二日内銀行圑與財政部經一度之磋商即可决定决定之後日美兩國銀行卽於本星期内可先行交付五百萬元聞兩國銀行已預先準備云 
[全國律師聯合會與對外關係]  
　　去年十月間各省律師公會推舉代表來京組織全國律師公會聯合會並選舉代表赴東參與國際辯護士協會嗣因各代表歸里致全國律師公會聯合會未得司法部許可設立稍生窒碍惟茲事關係國際各代表均謂日本辯護士協會係合日本全國辯護士組織而成來函係用日本辯護士協會致中華共和國律師公會之函並非日本一區域之辯護士圑體致吾國一區域之律師公會則吾國代表前往自必用全國之律師公會聯合會名義方爲得體故該聯合會與日本歐美及本國各地來往文件均用中華民國全國律師公會聯合會名義現司法部鑒於國際上之必要聞亦已默認查吾國願應赴東參與國際辯護士協會代表者要行規葉夏聲蘭興周漆璜阮性言王維翰鄭作樞劉蕃張思緯貝元昕陳則民曹祖蕃阮性存等十三人參觀者王廷蘭童陪元侯光第陳孝箴陶廷枋鄒炳虎等六人各員姓名略歷業經該聯合會彚送日本辯護士協會日本辯護士協會已函覆該聯合會極美歡迎茲錄福建代表鄭作樞致該聯合會函並附台灣覆審院院長谷野格覆函如下（一）鄭函云上年作樞在北京全國律師公會聯合會時擔任調查今年各省律師代表前往日本應住何處及國際辯護士協會内部如何組織並各國所選代表業已報告於日本辯護士協會者已有若干人等事作樞回閩之後卽函託台灣覆審院院長谷野格代爲詳查蓋此君因去歳曾往比律賓參與國際法曹大會爲設立國際辯護士協會最先提議之人與作樞又屬相識故特致函一詢茲將其覆函抄印另紙送上祈察閲爲盼至由谷野君轉託東京辯護士協會代爲調查詳情俟其答覆到後當再函報鄭作樞謹啓（二）谷野覆函云作樞先生青鑒承詢設立國際辯護士協會一節係昨春弟等於比律賓法曹大會席上偶成話題遂决於日本辯護士協會爲主開之幹旋在比律賓法曹會會員中雖有包含裁判官此次會合之範圍僅辯護士會會員弟等惟在圈外表贊成之意已耳是以辯護士協會錄事之記事以外如關於設立協議會之事項末由而知承詢之件弟當轉致東京辯護士協會託其直接答覆尊處因恐該冋答到逹尚需時日或致有失時機故先將所聞之一二開列於后以供清鑑一來賓之旅宿須待氏名及員數之確定後由日本辯護士協會選定歐式或日式之適當家屋以供宿泊二所謂國際辯護士協會者凡在亞細亞各地之辯護士協會成一聯合會其會員中勿論歐美人亦皆包含在内也三關於各地辯護士協會代表 
 
 

Page 7

 
 
者已經通知出席之名額非向日本辯護士協會調查則不知也（下略） 
[京華短簡]  
　　我國對俄方針政府决定與協约各國一致行動最近駐外各公使有電報告據云各國方針迄今仍屬未定且亦時勢變遷如英美本有合攻激黨之議乃因工圑反對又變爲不干涉宗旨我國與俄接壞關係較切亟應自籌對待方法等語當局極然其説現已議定應付方策大致以相機自衛爲要訣無論新舊兩黨均取靜觀態度一面對於前俄政府所有攫取我國之利權漸次設法收回業由部院本此意旨會電沿邊各省一體照辦 
清華學校自張校長去後新校長明題迄今尚未解决外交部雖有明令派羅忠詒充任而學生及教職員均反對甚烈日前已有宣言書發表近外交部又派嚴鶴齡刁作謙會同美國使館　派白克先生組織新董事部專管清華學校昨日上午刁白兩君正式到校就職該校教員學生特　大會歡迎當場兩君力勸學生等勿拒羅氏以保外部之威信學生等以外部之威信固不可失清華學校之改良亦刻不容緩今羅氏旣極多病又無教育智識卽使來校就職亦難望其能進行仍堅持原議一致拒羅刁白兩君以學生立志甚堅遂退去兩氏退後曾與教員　談話會討論辦法聞教員方面亦以羅氏不足勝此重任故談話會無甚結果 
　　海軍部前擬設立海軍大學聞此項問題近經數次籌議以欵項無着暫難實行已有中止之勢又吳淞海軍學校停辦之後所有管教各官擬悉調部任用仍支原薪該校每年經費除扣抵預算所不敷外餘槪撥歸烟台海校之用至該校地址則擬改作飛機停泊場云 
[山東國民大會之宣言]  
　　濟南各界開國民大會後議决一面派代表分赴京滬協同進行一面分電北京當局及各省請求堅拒直接交涉並發表宣言書申明意見（各電已見前報）茲錄宣言書如下山東問題自拒簽德約以來所冀以挽回權利者唯有訴諸國際聯盟之一途此我全國國民所公認者也乃國際聨盟正在預備開會之期而日本要求直接交涉之通牒已至蹈瑕抵隙利誘威脅詭計陰謀昭然若揭以致各省各圑體函電紛馳一致主張駁回詎料我政府不顧民意竟有與日直接談判之頌向噩耗傅來羣情惶駭僉以山東存亡在此最後之一舉苟不誓死力爭即陷於萬刼不復之境特於二月五日齊集省議會開國民大會到者萬餘人反對直接交涉之聲全場一致謹將所持理由及議决辦法撮舉崖略敬告國人（甲）就理論上言之（一）對德和約第一百五十六條至一百五十八條之規定我國人民以此項判斷違反正義足爲世界眞正和平之障碍是以全國罷課罷工罷市力主拒簽各國輿論咸表贊同美國通過保留英法亦默示承認竊意國際聯盟開幕必能矯正前此之失今若遽與日本直接交涉前盾後矛自相挑戰旣失國家自身之人格復傷友邦援助之美意此就理論上言之不能中日直接交涉之理由一也（二）對德和約我國旣未簽字則交换批准之後只能對簽押各國發生效力我國當然不能受該約之拘束今若與日人直接交涉即不啻追認德約不惟我國民爭持拒簽之運動盡付洪流即我專使服從正誼之宣言亦委於草莽此就理論上言之不能中日直接交涉之理由二也（三）我國對德宣戰後所有中德條約即根本取消則德人以前在山東所有一切權利亦即根本消滅日人有何根據從而繼承若謂日人先以兵力奪取青島對於青島不無幾分之勞力然日本旣以聯合國資格對德宣戰則所獲得之戰勝品乃聯合國共同之戰勝品非日本單獨之戰勝品故和會旣開須由各國主持分配山東問題因分配未得其平故我國拒絶簽字美國亦提出保留是處分山東已成世界公共之問題則此項紛爭仍須提交國際聯盟方有解决之權力中日兩國私相授受殊屬無名此就理論上言之不能中日直接交涉之理由三也（四）我國旣爲獨立國外交上應保有完全主權若山東一切權利由日本取諸德國而歸諸我國無論青島交還在日本且視同恩惠卽僅履行此等形式已不啻代辦我國之外交恐過此以往我國外交主權將受此先例之牽制而動生掣肘履霜堅冰漸胡可長此就理論上言之不能直接交涉之理由四也 
　　（乙）就事實上言之（一）山東問題與廿一條高徐順濟鐵路草約膠濟路换文均有密切關係此項密約要素缺乏我國民早經宣布否認此時若直接交涉卽不啻爲各約加一重之保證不獨山東權利不能收回恐一切密約亦將隨之而生效此就事實言之不能直接交涉之理由一也（二）日人對我外交向取威迫利誘手段此次以還我青島之美名欣動當局幣重言甘一若可信倘談判旣開之後面目頓翻妄　要挾而我已入其　中進退失據譬之貪餌吞鈎自脱無術欲不任其脅迫得乎此就事實言之不能直接交涉之理由二也（三）日人交還青島雖經屢次宣言然辦法如何并未切實表示專管租界與共同租界考慮至今尚多猶豫就令將青島開作共同租界而鐵路及一切經濟權均歸日人之手則收回此荒陬海澨究有何用故直接交涉斷無利益之可言此就事實上言之不能直接交涉之理由三也（四）日人對我外交絲毫不肯讓步稽諸往事歷歷可徵直接交涉縱有小利亦必遠遜於國際聯盟蓋日人於利害重輕權衡至審若在國際聯盟我無絲毫勝利之希望日人又焉肯與我直接交涉卽肯與我直接交涉又焉肯予我以何等之利益國際交涉旣無感情之可言彼持（直接交涉有利則直接交涉）之説者寗非　語耶此就事實上言之不能直接交涉之理由四也（五）巴黎和會庸有不公之判斷國際聯盟必無不平之主張蓋巴黎和會其目的全在對德故協約國均彼此犧牲意見不使和會破裂兼以英法各國亦不能不受秘約之拘束而國際聯盟則以保持世界永久和平爲目的而英法各國亦均以國際聯盟會會員資格與會自不受以前條约之拘束故對於山東問題各國主張斷不能如從前之偏執而直接交涉則各國雖欲置喙而無從一旦决裂誰爲援助此就事實上言之不能直接交涉之理由五也（六）就令在國際聯盟不能得相當結果亦不過等於直接交涉之失敗然各國判斷不公社會自有公論比之喪權辱國甘心授人者己自不同况乎直接交涉一經畫押承諾則子子孫孫永無變更之餘地若國際聯盟裁判不公我國尚可不予服從只認暴力暫時佔有而日後國際變動尚有糾正之希望此就事實言之不能直接交涉之理由六也 
　　就以上種種理由觀之則直接交涉之無利益可晰言矣我國人又何庸游移觀望乎雖然吾人之目的非僅拒絶直接交涉已也尤必對於國際聯盟爲積極之預備否則遲疑不决雖不直接交涉而對於國際聯盟事前毫無準備届時僅提出一紙空文庸有濟乎日本現雖通牒與我直接交涉吾恐暗中早已著手於國際聯盟之運動矣吾人對政府當同時爲兩種之要求（一）駁回日本通牒（二）迅速籌備訴諸國際聯盟之辦法（甲）不承認日本繼承德人在山東一切權利（乙）廢除歐戰期間中日一切密約以上兩事是我東人對於政府最後之要求决無讓步之餘地至進行方法略陳如下（一）由各圑體公推代表二十人赴京向政府表示堅决之主張促其即日實行（二）通告各縣各界咸本此意進行須具最後之决心（三）通電各省請派代表赴京一致進行吾人對於政府之要求胥國家存亡之所係倘政府謬執成見一意孤行視民意若弁髦棄山東如敝屣則吾人惟有本犧牲之精神作最後之奮鬭惟力是視萬死不渝法諺有言所志不遂寗舉法國而營義塜三千萬衆同此决心縱剗赤族不能甘爲臺灣之續邦人諸友幸公圖之 
[長沙西訊]  
　　軍警之盜刼行爲 
字林報三日長沙通訊云此間商務之最盛之一處近曾失傎附近有一營業頗佳之銀匠於火熾之際倉皇置其財物於一箱内挾之而出行未幾武警察以爲可疑拘入警署當即留箱釋人然箱内財物遂從此不復爲該銀匠所見矣審訊此案時有一見證到堂謂目覩此箱在警署被人打開竊去其中財物但此證人受一場兇毆幾喪其命二月三日有一學生從武昌大學回湘南者忽出現於湘潭教堂衣服襤樓形狀可憐此學生曾爲牯嶺藏書樓管理員歷兩夏季之久故西人多識之據云長沙至湘潭河水涸淺小火輪不能直逹渠在湘潭下游十英里偕行客三人同乘舟行詎有兵士四人登舟船夫卽擬泊岸但兵士令其前進迨約距湘潭十里時兵士從靴統中拔出利刃威嚇諸人將值錢中物悉數刦去云 
[湘南消息]  
　　周偉被逐之因果 
　　駐在東安之湘軍第一區守備隊司令吳劍學派兵進逼第二區守備隊司令周偉所轄之新寗一事已誌前報頃聞周偉已被逐走經過情形約略如下周於所屬之武岡新寗城步三縣雖未如他人之分設軍民機關及參事會等等然於該三縣之軍民政事亦白獨斷獨行不容他人過問迨譚延　受軍府湘督兼省長職後周表面上雖擁戴之而轄境内之政事仍不容譚氏干涉被逐原因即由於此當湘西戰事未解决時譚氏曾派吳劍學前往查辦吳遂率隊戒途而假道於周氏周雖明知其不妙然以部下已有離心故終至失敗至上月二十七日吳軍方抵武岡而周氏所部忽宣布與周氏脱離關係周氏知大勢已去乃於是日晚間率領親信數人潛行逃逸吳氏旣抵武城知周已遁於是一面布告安民一面分電各方報告當日情狀又虞新城兩邑之或有紛擾復派員率隊分赴兩縣妥爲宣慰以保治安武岡旅郴公民得此消息商由楊鋭鋒袁國柱等致電零陵武岡各軍民官長表示歡迎其電云周偉違法殃民罪惡盈貫幸蒙諸公威力掃蕩妖氛俾告縣人民出水火而登袵席素佩諸公政略定必造福無量謹此迎賀 
[南北和議之最近消息（適）]  
　　唐紹儀力主取銷軍事協定 
　　軍府並無修改會議规則之意 
　　南北和議不談久矣頃悉軍府前日接唐紹儀來電主張取銷軍事協定後即可開議軍府接電後即開會議决定當即復電唐君云（已　尊旨去電北廷催其速將軍事協定宣布無效俟得切實答復當即電聞至修改會議規則純係代表私人接洽軍府並無此旨事前亦未有所聞）云云茲將唐紹儀致軍府原電探錄如下廣州軍政府政務會議諸公鑒國内戰爭綿亘二年去歳迫於人民要求重以外交危迫乃有上海和平會議之設原以弭戰爭之慘禍應世界之和平也不料和會將開之二月五日與　會已開之三月一日北廷相繼爲軍事協定延長期限之聲明其關於陸軍延長期限之文曰對於德奥國戰爭狀態終了之時云者指中日兩國批准歐洲戰爭和平會議所訂結之平和條約中日兩國軍隊由中國境外及駐在同地方協約各國軍隊同時撤退之時而言其關於海軍延長期限之文曰對於德奥敵國戰爭狀態終了之時云者指中日兩國批准歐洲戰爭平和會議所訂結之平和條約中日兩國海軍由俄境及駐在同地方之協約各國海軍撤退之時而言夫軍事協定之足以危害國家凡屬國民靡不痛悉乃竟於對德奥戰爭告終平和會議開始兩次爲協定之延長疾首痛心欲哭無涙邇者歐戰已完全告終矣平和會議亦終了且施行矣就事實言凡爾賽之和約旣簽則所旨批准平和條約云者已無復問題卽以所謂協約國軍隊同時撤退而言微論和約旣簽彼此即言歸於好協約名詞已無存在餘地且駐歐軍隊久已弛防即駐俄之兵近亦同時撤退終了之期已過尚安用此協定爲就理論言軍事協定本爲防敵而設今敵已不存防於何有若必牽引附會强指俄之廣義派爲敵則與對德奥共同防敵之主旨殊屬不符况中俄向屬友邦邊境相　亘萬餘里而此次俄國人民之政爭又完全屬於友封内政在我萬無干涉之理且循環因應我今日之干涉俄内政者又安知不啓俄他日之干涉我内政乎吾國夙愛和平而必追侍强鄰巧借名目故樹一敵母乃不智事實如彼理論如此此種協定實無絲毫存在理由前者北廷游移觀望或冀歐美對俄别有正確之主張今則歐美各國已共同撤兵矣情勢明瞭時機成熟應請迅與北廷磋商速爲設法將該約宣佈無效以維主權而杜隠患倘北廷果有覺悟容認此項主張則國家之大患旣除自餘國内和議問題南北本屬一家和平實現詎曰難事哉今者滬會久懸賡議無日内之則里巷呻吟外之則風雲險惡卽使休養生息協謀對外尤懼不濟况以凋殘破裂之國家浮沉於潮流澎湃之世界寗有倖理徒以對人問題南北爭持不讓致釀成此不戰不和之局而雙方政治又未易有刷新希望惟愈陷國家於危亡坐民生於塗炭而已夫國家與人民視個人孰輕孰重若以一人之故甘犧牲國家人民而不之恤則視個人爲重而國家人民爲輕矣諸公均當代賢哲熱誠愛國與北廷當局絶不能相提並論母亦以旣持異議於前斯無術以轉圜於後耳第燃萁煑豆本是同根急雨漏舟應謀共濟苟委曲求全以爲國家則所謀者公於人格實不生關係古有摩頂放踵利天下爲之者亟願諸公深長思也邇者代表諸君先後返滬奉鈞府意旨與北方各代表接洽促進和議具徵鈞府謀和主旨始終不渝聞以發生困難事遂中梗近復擬修改會議規則廢棄總代表名目而保留全權並於會議時推舉主席此種辦法固屬掩耳盜鈴然和議苟可藉此轉圜鈞府似應即行電知各代表迅速開議更不必藉口反對個人任時局長此遷延黯昧以重苦吾民儀於總代表一席業經疊辭不獲然外已徒擁虚名迄復何所愛惜鈞府明知對人問題久無辦法與其相持累歳國計民生交受其困而結果仍不得不出於和母甯早决大計以謀一致禦侮之爲愈故爲换湯不换藥之轉圜爲光明磊落之開議知鈞府躊躇審愼於此二者久矣時機迫逼外患洊臻急切陳詞幸恕戇直願即裁奪唐紹儀叩　印 
[雲南兵匪之禍]  
　　通海軍營變亂羅次美人被刦 
　　雲南通海縣爲滇省要區人烟極稠商業亦盛匪徒迭謀攻撲均未如願近年該屬河邊更出現巨匪吳學顯一名黨羽不下數千人時思蠢動近如攻撲石屏寳秀无江縣城皆吳匪所爲滇政府亦以吳匪不除終爲地方大患遂於去年遴派一圑駐紥通海該軍紀律本不甚嚴明乃於本月十一號早間七八點鐘有一營被吳匪勾通突然變亂圑長及縣知事因事先未及知覺倉皇無措急電省垣派兵馳救正在拍電時聞電桿亦被賊匪砍斷詳情如何尚未知悉現省城已派大兵乘車前往剿辦矣 
　　楊天福者本滇西巨匪（僞稱都督）黨羽不下數萬爲患已久近來尤爲猖獗日昨有美國人名史德文者偕妻某氏及醫士美人補小南並繙　中國人一名由西藏來滇携有行李數十駄經過大理上省是日由祿豐起身經圑部及縣知事遴派軍圑百餘人護送詎行至羅次縣所屬大腰站東街坡脚突出匪徒數百攔路搶刦軍圑即開槍迎擊駐紥腰站軍隊聞聲亦出而助剿轟擊至數小時互有傷亡匪卽竄逃不料是時史德文及行李等已被該匪刦去軍隊隨卽跟追歷一晝夜中途遇米漕天主堂祿豐縣屬一　神父云史德文已被楊天福刦上老東山平安無恙鄙意以爲不必再追追恐反爲不美現聞省吏對於此事　派幹員馳往辦理矣 
[贛學生代表與各公圑接洽紀]  
　　爲開國民大會事 
　　江西南昌學生聯合會因鑒於山東問題日趨險惡特發起國民大會爲政府後援並公推盧任華黃蔚廷向各公圑接洽盧黃二君於散會後卽連袂同赴各公圑接洽詳情如下（一）省議會現值休會之期議員星散無從接洽盧黃二君卽至松柏巷副議長胡廷鑾君私宅適胡君外出當留字约於今日（五日）面談至今日晤面後胡謂諸君熱心愛國冒雨奔走深爲欽佩山東問題關係中國存亡鄙人等忝爲國民代表未能未雨綢繆實屬有愧天職現諸君旣發起斯會爲政府聲援鄙人自當贊助以副諸君愛國之熱心擬即於明日午後一時在本會召集在省議員開一談話會討論一切盧黃二君聆言極爲滿意即稱謝而出（二）總商會至時適龔會長因事未到由該會招待員龔文明接洽盧黃二君卽將山東交涉危險情形略爲報告龔極端贊成並謂同是中國的人那有不愛護國家的道理候商承會長届期推派代表出席籌備一切（三）教育會該會正副議長均未在省會務無人主持當盧黃二君至會時由該會庶務員黃人潔招待盧黃即將來意告明並要求届期推派代表出席籌備一切黃亦以此事關係中國存亡個人極端贊成惟推派代表一層仍須俟商明會長再行决定然以意度之敝會會長亦决無不贊同之理云云（四）省農會爲本省法定圑體之一乃常川駐會職員僅會計羅瀛洲一人當盧黃二君至時羅君即出招待羅君亦極贊成允將來意轉逹會長乃興辭而返又聞南昌學生聯合會昨日常會時對於山東問題異常憤激僉以此案必須國際聯盟會解决萬不可與日人直接交涉當經議决擬具意見書分送全國请一致電爭此項意見書已由文牘黃蔚庭君擬就矣 
[皖省近事]  
　　安徽學生聯合會以此次津學生爲外交請願演成慘劇殊爲悲痛特與省商會聯名電請政府罷津警廳楊以德之職以平公憤而慰國人 
　　皖財政廳長陶鎔以目下陰曆年關需欵甚殷特派委員赴各縣提解錢糧雜税並向中交兩銀行商借三十萬元以濟眉急 
　　省垣米糧現甚缺乏雖經各界呈請官廳禁止出口無如奸商私運不絶故日來米價飛漲上色之米約六元有奇人民恐再增漲甚爲惶急 
　　蚌埠水利局前次被火已由省議會議决復修昨該局特上呈財廳長请領修築費洋一萬元當奉照准 
[南京快信]  
　　學生聯合會會長黃曝寰昨日晚車偕魯省國民大會代表辛鑄九杜星北王者塾崔惟吾同車赴滬 
　　津學生聯合會又電各省稱曹鋭楊以德堅不放學生代表乞協力援助一致進行 
　　上海何代護軍使王道尹會銜以快郵代電呈報九日上海各界在西門外公共體育場開國民大會議决六條辦法情形聞李督蔡代省長已復電妥愼維持地方治安軍民兩長昨會銜出示曉諭人民對山東問題交涉勿自驚擾靜聽政府解决 
　　倪嗣冲新山滬延請之德醫柏德氏昨過寗赴蚌 
　　第十六師至昨日止已全行開拔北上 
[地方通信]  
　　松江 
　　縣商會舉定副會長松江縣商會於二月十日上午在該會重選副會長選舉結果馮受祜當選馮於揭曉後即當衆辭職經全體挽留始允擔任現該會已於十一日呈報縣署備案矣 
　　警務雜聞五　鄉舊無警察機關近山該鄉士紳呈准縣署增設派出所現已委定楊光祖爲派出所巡長惟地點問題或設石湖塘或設五庫因兩地士紳尚在爭持迄未確定又南京警官講　所近派第二期畢業生梅某來松見習業由李知事派令在警所候差矣 
　　舊年底之商業談松地南貨業前因市而寥落會議放盤　業中人即繼起學步究亦仍無起色　業因購紗甚難營業幾致停頓米業尤呈危象往歳每至舊年底米價必平今則逐日　漲普通食米每擔已貴至八元以上惟彩票業因自西外至生財道　中頭二大彩後人人存一倖想　生涯愈形發逹云 
　　蘇州 
　　催設官契發行所吳縣公署近奉財政廳訓令略謂前經通令各縣知事趕緊籌設官契發行所使人民買賣産業就近赴發行所購買官紙以免私紙立契隠不報税之弊並令在契紙官價内每張提一角五分以爲發行所經費業於八年十二月電限半月内呈報該發行所地點及管理人姓名迄今尚未報到合行令催尅日呈報組織情形母得延宕云云 
 
成連年荒歡而途中輸運尤艱加以洋商每年採辦出口爲數頗鉅以致來源日見減少内地各莊竟有不接之虞故日内該業又有召集同行協議增價之説云 
　　大除夕典業不做夜市蘇城典業向章於陰歷大除夕通宵贸易便利人民當贖自光復後停做夜市已閲七届今歳各典經理於昨日在清嘉坊典業公所開會公議仍照上年辦法大除夕以上燈爲限並由各典黏貼字條通知仍照舊章不做夜市云 
　　鎭江 
　　米糧查騐所紀事米糧查騐公所昨日開會議决嗣後如查出大帮米車内有本産之米即行充公歸鎭埠粥廠之用如客米未經查騐私行裝運出境者查出亦即充公云 
　　揚州 
　　續誌烟案釀成命案警察四區長鍾信夫威逼高李氏服毒斃命已誌前報茲悉高仲生除稟控省署曁高檢廳外特呈請縣署勘騐九日佟知事隨派徐承審員帶同檢騐吏往騐委倭生前服毒致斃刻經公民厲存義姚雨亭等公電省督署請爲澈辦云 
　　查禁販運食米縣屬南鄉霍家橋爲大　江輪必經之孔道自瓜洲設立米糧查騐公所禁止食米出江後米商即由此口販運出江事爲佟知事查悉特於十日訓令該管警察區員湯兆生切實查禁以重民食云 
　　呈請整頓和鹽淮南　灣塲知事吳本　以和鹽色滯有礙内河外江各食岸銷場除督同灶丁實力整頓外並具情呈報淮運使察核矣 
　　嘉興 
　　棲桱鄉火警嘉興新　附近之棲桱地方李少園家於前晚二鼓時失愼經該鄉農民聞警塵集竭力撲救火始熄滅共計焚去房屋二十餘幢連同衣服什物等損失約值萬餘元當夜之無家可歸者均哭聲振野現受累者擬向失火者嚴重交涉云 
　　杭州 
　　電請明示津潮眞相浙江夏教育廳長昨電教育部云北京教育總長鈞鑒據浙江省會中等以上學校職教員聯合會函稱津潮發生羣情憤激敝會除電呈大總統國務院教育部請求派員澈查眞相迅定公正辦法外曾經公推正副幹事長晋謁鈞座伏念國家以教育爲本維持提倡尚且不暇豈容任意摧殘國體旣改共和民意更應尊重况青年學子之舉動全出於愛國熱忱者尤宜分别愛護以培民氣近日報載將學生代表槍斃或鄉游日界各事如果事屬確實人心愈激愈憤學潮愈擴愈大若不由中央政府迅予查辦誠恐影響所及爲害不堪設想爲此請求主持公論轉逹羣情等語理合代爲轉逹即祈代陳大總統國務總理明示眞相以定人心浙江教育廳長夏敬觀叩佳印 
雜評一 
[進退與國民性（默）]  
　　世界之事不外進退二途而已然於此進退之中有數種可以見一國之國民性焉其一遇事勇猛以進進而遇阻碍則本犧牲之精神以與奮鬭寗盡其所有之力以犧牲而决不稍退此一種也其二遇事亦勇猛以進但遇不可抗之阻碍則退而别覓途徑千迥百折以逹其進之目的焉此一種也其三於其進也則但知進而於進之外不復有所瞻顧一旦不能進而退則又但知退而於退之外不復有所作爲贸然以興索然而盡此又一種也三者之中實判國民性之優劣而我國民於今日之所謂進退大足以試驗其國民性焉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[南北統一共和之紀念]  
　　今日（十二）爲北京宣布共和南北統一紀念之期本埠行政司法軍警各機關均遵例停止辦公一天上海縣沈知事地方審檢廳張梅兩廳長咸於昨日發出牌示仰所屬員役及訴訟人等一體遵照 
　　公共公廨關正會審官亦遵奉部令停理讞政故昨預行照會輪應刑庭陪審官美副領事丁瑞門君及民庭陪審官英副領事卓乃爾君停訊民刑訴訟一天並諭知檢察處條示公堂門首仰本廨辦公人員及當事人等一體知悉 
　　江海關亦於是日給假封關停辦公事昨由賴税務司揭出牌示仰華洋各商人等一體遵照 
　　滬甯杭甬兩路管理局奉交通部電本月十二日爲共和紀念日該路各機關應各升旗誌慶並各休息一天以伸慶祝等因任局長當即分飭所屬各科領袖各處處長於本日（十二）停止辦公一天其有臨時要件須酌留人員辦理並飭車務處轉飭各站一律懸掛國旗路旗以誌紀念 
[華界商店照常開市]  
　　前日（十日）華界商店因表示對外交態度閉門罷市以冀政府覺悟惟經衆議决祇停一天故昨日（十一號）各商店均已照常開市 
[浙督派員來滬調查罷市情形]  
　　浙江盧督軍因接電告上海華界有全體罷市之表示昨晨特派孫副官來滬調查勸導嗣知已照常開市旋即回杭報告云 
[護軍使署之特别會議]  
　　松滬護軍使署何代使前夜由杭返申昨日（卽十一號）下午一時在本署開特别臨時會議與議者除上級軍官軍佐外有淞滬徐警廳長上海縣沈知事等關防甚嚴聞其内容因何代使接到院部來電飭令禁止學生開會游行講演并從嚴取締如違應按照治安警察條例辦理當由何代使發言略謂此次本使曾赴杭請示盧督軍督軍謂須不違部令之中愛護民氣酌量妥愼辦理今日會議共籌妥善方法云云其間有主張干涉者有主張和平者良久未决旋有某秘書發言以商學各界係熱心國事不能抑壓民氣如無越軌行動應勿干涉如有不法行爲卽照部令辦理如此辦法可謂顧到且上海爲萬國觀瞻之地應加審愼以保守固有之秩序治安不出笑話爲宜云云會議許久决定先取和平態度如必要時即宣布相當辦法决定始散 
[救國恒心圑對外宣言]  
　　商業救國恒心圑係五四風潮之後一般商業青年志士所同組茲於國民遊行大會後特作英文宣言書一通純係對外宣告國民痛苦之政策分致京滬外交圑及各西文報紙譯其原文如下余等以至誠悲感之心謹宣言於友邦士君子之前曰天禍中國因受日本之牽制不能盡力於對中歐之大戰僅有十五萬之工人爲軍後效勞自問功果未著罪亦未有乃凡爾塞和約因受日本奸詐之蒙蔽竟將中國之聖地山東權利前由德國强占者斷與日本吾國不得已而拒絶此約之簽字一以爭自存之人格一以爭公道幸蒙友邦士君子迹其情而知其實不責備而表同情余等實深感謝者也比者日本藉口此約已由三國以上之批准通牒余等之北京政府施行此約之效力以法理論約中一造或一造中之一員苟否認其中數條或全部而不全則約中條文不能拘束之今此約中國旣未簽字承認日本不能以片面之意思而要求履行此不得不求友邦士君子諒解之者也山東問題余等正在奮鬥求友邦士君子維持公道故要求北京政府將此案提交國際聯盟俾依照中國之民意和歷史持平解决之此不得不求友邦士君子之同情者也中國内政不和實爲愛國者與媚日者之爭鬥北京政府前友邦士君子爲正誼公道戰爭之時以國家利源並不問是否妨害友邦士君子之在華利益抵借日本之金錢與兵器從事壓服愛國人民致演成今日之現象此後望友邦士君子一面監視阻止日本之貸中國以金錢兵器一面依照歷次表示及近日字林報投函者之意見不借分文與北京政府俾余等逹到維持公道自由之目的以追隨於民政友邦之後共維世界和平此不得不求友邦士君子尊重余等之表示者也再有進者倘北京政府違背余等人民之要求甘心媚日與後者直接開議山東問題將前德國由中國强占之權利讓與之中國人民惟有實行自决請友邦士君子將關税鹽税之餘欵留而不交此不得不求友邦士君子與以審察者也余等謹以上述事由掬忱請求友邦士君子爲好意之援助（一九二○二一○）上海救國恒心圑 
[商業志成圑常會紀]  
　　南市商業志成圑於昨晚（十一號）開第八次常會沈警己主席蔣慶鐘紀錄首由主席報告開會宗旨略謂近日山東問題日趨險惡直接交涉即在目前若不從速設法對付恐以前之種種犧牲舉動將歸烏有且天津楊以德媚日禍國大捕代表蹂躪學生竟押學生游行 
日界本圑誼屬唇齒豈可坐視應當以何種方法對付請衆討論由羅家賓單劍聲胡世貴等討論多時隨决定致電政府尊重民意懲楊撤曹並與各圑體一致行動以爭最後之勝利次由朱嘉謨提議謂本圑出席各界聯合會代表張鶴久不到會徒掛虚名議决另行推舉當推汪次一爲出席各界聯合會代表朱銘才提議本圑經費不敷開支可否自夏歷正月起酌加一角以資應用全體贊成末由主席謂本圑所辦之義務夜校業已放假惟創辦伊始不甚發逹擬於明年起另行整頓祇收工商窮苦子弟今預爲諸君告之至此即宣告散會茲將該圑所擬致北京電稿錄下北京總統府國務院均鑒國民對於直接交涉誓不承認曹鋭楊以德媚日殃民請速罷免而定人心臨電不勝待命之至上海志成圑叩尤 
[阻止學生游行講演之省令]  
　　滬海道尹曁上海縣知事接江蘇省長公署訓令云案准教育部歌電開青島交涉政府正在考慮之中將來應付方針自當以全國民意爲從違各校生徒職在求學卽令迫於愛國之忱有所表示亦應取沈著穏健之態度如行動逾越範圍以致内妨秩序外損邦交爾時地方官廳行使職權加以裁制倘或彼此衝突發生意外於國家外交政策與生徒愛國本意試問有何實濟青年學子意氣激昂不避險難所以愛護而扶持之者本部曁各校實應共盡其職責設或稍受危害則維護之謂何言念前途可爲痛心應由各校長查照迭次訓令剴切誥誡對於各該生徒激烈言動均應切實禁阻專校以上生徒如有主張無妨就學理知識所得在校内爲理論事實上之研究藉以陳述政府唤醒社會愼勿再行聯合大隊游行講演至於干涉商店檢查貨物種種越軌之舉尤應一律嚴切阻止以免抵觸政權曠廢學業是爲至要本部爲愛護指導學生起見不憚反覆申誡以期亮解務希剴切宣布一體知照等因准此除分令外合行令仰該道尹知事即便遵照辦理此令 
[紗業發展之調查]  
　　組織紗廠擴充錠子者十六處 
　　自五四以還我國實業界組織紗廠與布廠及擴充錠子者共有十六處以上海佔多數計有七廠現經本埠紗廠聯合會調查各廠地址曁開辦情形如下 
　　（一）唐山華新纱廠此廠係天津華新分支錠子共一萬五千隻内有細紗錠子六千係赫塞林敦廠承造合同已定現正趕造廠圖以便尅日興工總經理爲王筱汀 
　　（二）河南彰德廣紗廠該廠自重選止副經理之後於工作及營業兩方頗多改革現其出品極好售價頗高該廠副經理顧桂生前曾來滬增購紗廠一萬枝該廠併於移植美棉一道提倡不遺餘力聞今年購買當地移植之美花較市價每斤多出錢二百文一面復匯巨欵至美國購買棉子以便分散鄉農 
　　（三）河南成興紗廠该廠設立京漢路黃河北岸共有錠子三千枝籌備數年現已閉機該處鄭州及當地花衣均極便利聞現因出貨不敷市銷尚擬增錠云 
　　（四）衛輝華興紗廠此亦天津華新之分廠總理爲世光籌辦員爲王靖五共錠子一萬枝亦赫塞林敦廠承造廠基在該縣西關附近 
　　（五）鄭州豫豐紗廠該廠廠基在河南省鄭州縣距該縣之火車站约一里餘計地近百畝申賬房附設於厚生紗廠批發所内該廠機錠計一萬枝係美商愼昌洋行經手向美國塞克魯威而廠訂購最新式紗綫限陽曆年内到齊現已先到四百餘箱廠屋係一層　屋亦由該洋行仿美國最新式打樣營造由顧順　經理目下建築將竣如機器到申不至愆期則陰曆年内可以動機試車該廠現又添加資本五十萬兩增購紗錠二萬枝此項紗錠到申之期當在明春矣 
　　（六）崇明大通紗廠此廠係王清穆等集資創辦資本六十萬兩籌備以來投資者非常踴躍除第一期股銀如數繳足外超出原定股額四萬餘元已於夏正本月十九日下午一時借座上海愛而近路紗業公所開創立會各股東到會者甚多公推杜少如爲臨時主席報告籌備經過情形并討論公司章程續由各股東選定董事九人監察三人該廠共錠子一萬枝現已向怡和訂購聞明年八月交貨大約後年春間方可動工 
　　（七）蕪湖裕中紗廠該廠籌辦已久以機器阻於歐戰並因塡地工程太大致稽時日現已布置粗畢業有一部份開工大約年底可以開齊共有錠子一萬枝擬再增五千董事長爲孫詢蒭總理爲江幹卿 
　　（八）九江華豐紗廠此廠原係旅京贛人吳鈁包發　等籌辦股額二百萬元已向怡和洋行訂購錠子一萬五千枝嗣聞因内部意見不一究能成立與否尚不可知　　（九）常州紡織公司此廠係于瑾懷錢琳叔諸人創辦集資六十萬元購好華特紡錠一萬枝現擇定小南門外舊大校場爲廠基預定明年冬初開工廠屋係鋼骨水泥並自購五百基羅瓦特之電機一座自行發電總理聞係于瑾懷 
　　（十）上海振泰紗廠此廠係李柏葆余葆三等發起集資一百萬兩向道勃遜廠訂購紗錠二萬以一半紡二十支以下之粗紗一半紡三十二支及四十二支細紗雙股線等廠基已購定蘇州河北岸股份已招足業於十一月七日開創立會 
　　（十一）上海恒大紗廠此係德大總理穆杼齋湯藴齋等集資五十萬元组織共有紗錠一萬枝設廠於浦東之楊思鎭機件已向愼昌購定聞用最新式電氣馬逹云 
　　（十二）上海大中華紗廠係聶雲台君發起之股份有限公司初預定資本九十萬兩向怡和洋行訂定細紗錠二萬枚旋又加銀三十萬兩增購粗紗錠一萬枝股份現已招齊廠基一定即開工興築大約明年八九月可以開車該廠擬仿歐美最新式廠屋建築中有花園游憇園及學校等將來擬推廣兼營織漂布等廠（未完） 
[毛絨廠賡續承租呢廠機]  
　　滬西龍華日暉橋日暉呢廠之廠屋及機件前由滬商謝　牕沈聯芳郭廷樹等向大清銀行清理處承租試辦期以一年納租金一萬二千元專門製造毛絨線出品極爲　銷夏曆正月一年租期將滿頃聞原租人已向北京財政部大清銀行清理處請願繼續承租惟該廠及機件價值將近百萬金爲吾國規模最大之織呢廠今僅採用一小部分之機件纺織毛絨殊爲可惜甚願一般有志企業者一爲聯合組織一完備之毛織廠協商合租俾免有用織呢之機器不致永於廢棄而愛用國貨之國人亦不致年年購用外來毛織品也 
[工巡捐南局今日又開特别會]  
　　滬南工巡捐局姚石蓀局長因法電氣公司假道添埋水管一案已續訂十二日（今日）再開臨時會議昨特分致該局名譽各董事函云　啓者查法自來水公司備設水管一案前經議决仍照原設水管之路審愼察勘期與内地水管電缐兩無妨碍再行决議在案茲定於二月十二日（卽星期四）下午二時續開特别會議務祈台端届時蒞局公同商洽爲荷 
[法租界商業聯合會開會記]  
　　前日（十號）下午七時半法租界商業聯合會開會烟兌同業到有五十餘人因法公董局於烟兌業加捐問題業允兌捐免加爰同該業代表邀衆開會詳告一切以資結束由葉貺辰將法公董局磋商經過情形當衆報告略謂烟兌加捐一事曾由華董及鄙人等一再向法公董局磋商業蒙法總辦雷君體諒華總理胡君熱誠允將兌捐自陽曆二月份起照舊徵收每月繳銀一兩惟烟捐雖曾分列等次開單請減仍未能逹目的鄙人（自稱）自維才弱難於進行惟祈另舉賢能藉資挽救當有顧少卿起言上日發生烟兌二捐現在兌捐得獲免加心殊感激惟丁此時艱一業擔任兩捐力有不逮應請轉懇二華董再予交涉務於等第間糾正輕減俾釋重負衆皆附議次報告九號公共體育場開國民大會時由天津代表詳述當時軍警蹂躪學生慘狀羣情憤懣請嚴電北京請懲强暴並請拒絶魯案直接交涉次又提議本會第三届收捐事略有討論散會時已鐘鳴十下矣 
[意總領事今日宴客]  
　　駐滬意總領事近因該國飛行隊將次到滬定於星期四（今日）假白大橋利查西飯店宴請本埠官紳曁該國飛行人員藉敦睦誼昨江蘇交涉公署已接到前項柬帖矣 
[限制外國酒店領取執照]  
　　工部局公報載有限制外國酒店領取執照之通告略謂警務董事定於四月九日集議以决定本年領照外國酒店之數與其坐落凡請領取執照者須於三月十五日以前將請求書送交工部局逾期則槪不理會此後納捐人得有機會可向警務董事反對或贊成任何外國酒店執照之給發自此次集議後一年内不再發給此項新執照云 
[友華銀行市情報告]  
　　中美新闻社云友華銀行二月十一日星期三日市情報告如下倫敦市面現銀價現爲一先令四便士較昨漲一便士但滙價不漲兩星期來銀貨進口甚多本埠銀根因而鬆動出口提單甚少但要求現欵者甚多今日市面頗疲金鎊電匯價九先令四便士美金一百五十五元一二日内匯價不至再跌云 
[催辦農工銀行之廳令]  
　　上海縣沈知事昨接江蘇財政廳訓令云案奉省長公署指令廳署前呈籌辦農工銀行進行計畫由奉令據呈已悉所请擬列省欵補助仰俟編製九年度預算時酌核辦理仍令各縣就縣地方公欵酌量籌助此令等因奉此查農工銀行之設置前由廳迭令該縣將籌辦情形先行具報在案茲奉前因合再令仰迅卽會集士紳尅期勸辦一面悉心規劃騰出公欵預備籌助成立仍并具復云 
[各輪船之行蹤]  
　　英國輪船公司經理英印輪船公司之高田號已於二月十日（星期二）晨七鐘離香港將於十三日（星期五）抵申愛拉登阿撥卡號亦將離港二月十六日（星期一）可以抵申該公司經理太平洋輪船公司之開市米號已於十日離港大约十三日抵申該船載有棉紗二千二百九十七包棉花七千三百九十七包 
[防範俄激黨之海軍部令]  
　　海軍總司令藍建樞近接海軍部訓令略謂案據海參崴海軍代將林建章電稱俄國過激黨前在赤哈一帶肆行騷　到處煽惑希圖起事今因失敗四散分竄近聞該黨已勾串同族社會黨潛入華界分投勾結意圖滋擾理合飛電呈請通令所屬妥爲防範等情到部據此合行訓令該總司令即便遵照轉飭所屬妥愼防範母稍疏虞云云藍總司令奉令後除派陸戰隊分投偵探外並通令各艦隊一體防範矣 
[勞動界對於米貴之恐慌]  
　　邇來本埠米價日見增漲每日河下市面高白米須洋八元二三角店家發出吃米每石須洋八元五六角按之往年年終米價必賤今非但不賤而且大漲一般勞動界與經紀小民無不恐慌業已報告各該業領袖除先後具禀伸訴上海縣沈知事滬海王道尹外並詳禀齊省長請求设法維持嚴禁販運出口囤積居奇以維民食齊省長據禀即委候補知事韓某於前日來滬偵查韓現居南市某號業已着手調查矣 
[滬杭路夜客車出軌三誌]  
　　滬杭鐵路於本月七號夜因許村站分路夫扳錯分路以致車輛出軌等情兩誌本報茲悉該路車務洋總管韋燕華總管沈成栻會同總稽查及各段分稽查於昨日召集許村站長車長司機分路夫等在沈總管寫字間嚴密訊究當時肇事眞相當時各人所供皆經證明分路錯扳及至覺察已經關閘不住車輛後部遂致逸出軌道　語詰之分路夫供多含糊當時洋總管以此次肇事顯被該分路夫扳錯分路所致當議定將該分路夫斥革其餘員司無庸置議現將訊究情形呈明局長請示核辦矣 
[六誌檢察廳賄縱烟犯案]  
　　上海地方檢察廳書記官程冠吾得賄擅釋烟犯劉鈞根案發携眷逃逸經該廳嚴緝未獲遂將迹涉嫌疑之書記官唐少霞法警丁俊等收押近來唐丁家屬一再禀求暫行取保候示梅檢察長以程冠吾一日不到唐丁一日不能脱累所以請求交保礙難照准一面仍飭嚴緝程到案再核聞程冠吾素有烟癖每日須吸七八元鴉片前日有人見程身服洋裝潛匿租界乃報告到廳聞已函請英法各捕房一體協緝務獲解廳歸案訊究 
[奉賢法華橋組織商圑]  
　　浦東一帶每届冬令刦案迭生各鄉鎭之組織商圑自衛者除張家樓莊行外其他尚乏完備組織近奉賢縣之法華橋鎭由紳士徐頌梅等發起組織商圑於前日在西二鄉辦事處開成立大會選舉職員徐元杰葉錫榮爲名譽圑董宋廷　何成亨錢鳴傑徐元熹爲圑董黃夢陀爲圑長宋葆瑜爲隊長吳如桐胡　侯陳紹琦何桂時爲幹事並請蔡元基爲教練員事畢散會後即據情呈報縣署備案 
[周家渡刦案夥盜已解閔訊辦]  
　　浦東周家渡浦灘楊秉田船被盜搶刦鈔票銀洋三千餘元一案曾經水警第三隊緝獲蔡榮寛一名業已解送軍署訊係帮從正盜摇船之從犯判令收禁在案茲由水警偵探李得標顧用生等在閘北華界緝獲此案關涉之田其岸劉小二子周鴻飛三名除周鴻飛一名暫由四區警署管押外田劉二名昨由該偵探解送閔行水警第一區總署訊辦 
[張和尚禁押一年]  
　　過犯張和尚因復來租界經楊樹浦捕房華探季立仁西探鄧查悉張有帮助匪人鄭大寳楊桂江摇船五寳摇船阿二等擾亂治安情事將其拘解公共公廨諭令收押候補提人證解究在案昨經中西官提審卽由該探等上堂禀稱先是有李裕裕者曾由鄭等糾往虹口虬江橋聚集擬至楊樹浦搶刦某公司輪船裝來之私土鄭之同黨楊桂江在槍上取出子彈不愼觸動機關彈穿楊之手心入李之肚腹由鄭將李送同仁醫院其時張和尚未獲故張曾爲送洋十元與李使用捕房獲張之原因係因得此消息往同仁醫院調查將其捕獲鄭等均已逃避無蹤現有從李腹中所取之彈珠呈察質之張供認以上情形問官判張押西牢一年期滿逐出租界 
[鞠三狗被人毆斃四誌]  
　　兇手蔡生法之科罪 
　　扛搬工人鞠三狗於本月三號下午在虹口華盛碼頭與人爭扛水菓起衅被南市十六舖元康水菓行出店寗波人蔡生法用鐵鈎戳傷咽喉斃命由尸弟鞠渭渭報官檢騐棺殮並經捕房飭探往南市將兇手移提至公共公廨押候訊究等情三誌本報昨由華探目蔣榮生傅齊人證將被告解請張襄讞會同英包副領事升座第二刑庭研訊先由六十二號西探目上堂禀明前情並稱被告見肇人命即躍上自己駁船圖逃心慌失足落水由證人祖富根麥良等救起送回元康詎元康反報請該管警區將麥等收押經捕房查悉禀請出票將被告提案請爲嚴懲云云次由見證吳阿金祖富根麥良分别上堂證明被告當時與死者爭執用鐵鈎將死者之喉洞穿死者登時倒地由吳代送醫院無效身死當時被告躍船失足游水圖逃救起送回元康元康報警將麥等拘押各節質之蔡生法供係悮傷等語問官以證供旣畢遂　商科罪良久華官判蔡押西牢五年期滿帶堂加押西官科被告刑期十年 
[訂購廢鐵案之近訊]  
　　謝　牕被控案先行註銷 
　　江蘇李督軍齊省長因將蘇省不適用之軍器變作廢鐵舊銅於上年春間以代價銀一百萬元售與旅滬武進人汪坤瑜集股所開之永茂公司迨至是年冬季承購人尚不交欵出貨故軍民兩長延律師訴於公共公廨以其違背合同請追损失業已將汪及汪供出該公司之股東總商會會員謝　牕邱渭卿已倒同康運大兩錢莊主李炳生並陳莊敏等傅案審訊除汪拘押外餘均保釋已歷年餘此案尚未解决昨日又由關讞員及美丁副領事會升第三公堂續訊即由原告人之律師上堂陳明案内被告謝　牕已在外理結請將其控案先行註銷旋由被告汪坤瑜之律師起稱汪在押已十有四月要求開釋原告之律師對於汪之律師請求不予同意結果以原告律師聲稱被告謝　牕業已在外理結應准予先行摘銷汪坤瑜改交五千兩妥保出外展期再訊 
[機器鐵匠加工價之解决]  
　　南北市機器小作鐵匠各工人要求店主增加工資店主不允各工人邀集全體討論之下以各店主旣不願加資祇可另就别業爰於前日向各該店主算給工資另謀别業昨日各店主被工人算給工資見事已决裂當即邀集同業及工人代表等會議增加公同討論之下定頭等工人按月照薪資加洋三元中等加洋二元次　加洋一元囑工人代表轉知南北市全體工人宣告增加照常營業 
[閘北三段救火會改選職員]  
　　閘北三段救火會各職員任期届滿已遵照定章於本月十日一律改選聞鄭鴻賓當選爲正隊長鄭仲箎當選爲左隊長陳紹麟當選爲右隊長染勗全陳錦祥當選爲幹事員陸瑞芝黃少華當選爲調查員梁旭輪鄧育田當選爲捐務員劉協勛當選爲英文書記 
[同濟土木工科生北上旅行]  
　　歐美各國專門學校於放假之頃輒利用機會旅行各 
 
 

Page 11

 
 
處以增見聞此誠極好辦法頃聞吳淞同濟醫工專門學校於二月七號放假後該校土木工科四年級全體次日即隨同主任教習卽前黃河鐵橋總工程師史婁那氏北上參觀黃河鐵橋及濟泰兗一帶鐵路工程並將順道入京由同行之建築學教授歐白來氏指觀一切重要建築物此行往返爲期約有半月云 
[各學校消息併紀]  
　　世界語夜學世界語夜學逢星期一三五夜八時至九時由歐洲施君擔任教授不分國籍男女不收學費雜費凡有志者均可往學已於二月十一號（陰曆十二月二十二）開學地址在上海北四川路公益坊新華學校 
　　同岑小學老北門内九畝地同岑小學開辦已十餘載茲於十一日上午行寒假式首由校長林稚周佈告次由教員林雨琴洪　揚相繼演説閉會聞該校明春尚須推廣學額開學定於舊曆正月十六日云 
　　英華義務學校英華義務學校昨午舉行寒假休業禮當由校長宣告一切加以獎勵並謂本校經費業經斷絶無力續辦惟諸生求學不可中斷現就到者二十四人分撥滬北明州兩校附班教授除書籍各費自辦外學金亦一律免去倘各生就近有新設義　者亦可申明代爲介紹末復告以近今國事狀况畢隨即全體起立朗誦國歌校歌對國旗行禮而散 
　　新民小學新閘路和樂里新民小學校閘北滿洲路敦睦里新民小學校均係朱文華創辦昨日兩校學生齊集和樂里校内舉行寒假休業式秩序如下（一）校歌（二）校長朱文華報告兩校狀况（三）教員朱炳堯演講寒假學生在家自修之方法（四）女教員宗　菊給獎（五）寒假歌（六）向國旗校旗行敬禮（七）師生暫别禮（八）同學暫别禮（九）禮畢放假　兩校均定三月一號開學云 
　　銀　業小學大東門外花園弄銀樓業初高等小學校開辦十有三年定額將滿茲擇舊曆十二月二十四日寒假明年正月十三日開校 
　　育新小學浦東倪家宅私立育新小學校於九日行寒假休業式校主倪士清因病未到首由教員倪樹良主席布告休業禮節次由教員倪　深報告成績末由校長倪濟寛致訓詞勗以假期内不荒學業不忘愛國並再三以不不買劣貨玩具爲戒本年國民科畢業生六名列後徐閨英馮文彪奚雲生徐增明倪嘉謨邢兆龔 
[策電兵艦修竣]  
　　江蘇水警第一廳之策電兵艦前因機器鍋爐及船身損壞曾經商请江南船塢飭匠修理在案嗣因舊曆年關淞口出入船隻衝繁亟須梭巡是以催請趕速修竣茲由造船所加工趕修竣事前日試水機力頗足故即駛回吳淞聽候温廳長調遣 
[美國運送軍艦機器來滬]  
　　江南造船所承造美國軍艦十二艘先造四艘業已督匠開工此項軍艦造船所擔任承造船壳及艙而艙内鍋爐等鐵木工程至於行駛機器物件係歸美國自行製造現該四艦之機器均由美國裝輪運華業經抵滬派員點交造船所檢收以便配裝 
[兵工廠工匠寒假兩星期]  
　　上海兵工廠内部之砲鋼彈機等廠工匠每届舊曆歳暮向有停工休息之舉本年假期擬停工作二星期茲聞定於臘月二十五日爲始各廠工匠一律給假度歳一俟停工後尚須招雇小工洗滌各廠機器各件並擬油漆廠房云 
[控訴漏税之飭查]  
　　上海縣沈知事昨致縣商會公函云逕啓者案據浙江常山商民徐一成劉馥邱則鳴吳秉公稟稱民等居住常山經營商業昨見同縣商民同順豐同順和二客由上海賣桔發票不貼印花詢其統捐又無執照誠恐行主舞弊有妨國课不得不據實稟報請求察核今將該行主等違法行爲呈述如左（一）統捐一項爲國家最要之人欵統捐偷漏國课難支本陰曆九月二十八日同順豐同順和二客有桔九十六桶運至上海出售江蘇統捐由行内扣除清訖發票註明商民運貨須納統捐局内收捐應給執照該行主旣約統捐扣除本當向局完納領取執照轉給客人以爲憑證詎知該行主等私將統捐扣下不向局内完納僅將發票註明九十六桶除統捐小車費洋十五元四錢八分試問發票是否可代執照統捐是否可以私取其罪一（二）印花一則爲國家通行之條例該行王等旣已從事商業正宜遵照定章辦理以副國家統一之命令奈益成等行所開發票槪無印花其藐視國法違犯定章不言而喻其罪二以上二罪槪有證據可查若不叩請法辦非特商家從而効尤即國家統一法律何在爲此不得不據實禀報並附粘發票叩請向統捐局内查明本陰曆二十八日運入上海桔桶九十六個是否完納統捐該行主等有無違犯國法察核施行按律嚴辦以　効尤而保國課等情並送上海鄭同餘生記行義源德行益成永記行協豐元記行共清單十四紙到縣來稟所稱各節是否實情相應檢同清單函請貴商會查明見復爲荷 
[迷路男孩侍領]  
　　男孩阮杏生於本月二十日在法租界黃浦灘金利源碼頭迷路啼哭爲捕查見帶入捕房該孩身穿淡青洋布棉短袍子青格子布開襠褲足著舌頭破棉鞋頭戴粉紅絨線帽昨送法公堂請示詰據該孩稱年七歳母親在上海帮傭詰其住址父母姓氏對答含糊判到堂留養候家屬認領 
[倒欠案歸民事堂期訊理]  
　　潤昶恒祥寳豐德餘　成等五錢莊前扭法租界永安街三號門牌寳源亨報關行主陸瑞卿至法捕房聲稱陸不理往來巨欵求追等情諭令管押候究昨解法公堂請究先據原告延巴和律師聲稱寳源亨報關行係陸梅生陸瑞卿兄弟兩人所開本月十一日忽然倒閉共欠原告等一萬七千九百零七兩陸瑞卿之債梅生已經逃逸故由原告將陸瑞卿扭案請求堂上訊追今各兄權欲請王炳生爲該行理賬員清理賬目究竟因何倒閉等語被告亦由逹商律師代辯稱寳源亨開設已有五十餘年此次倒閉實因受某處虧耗所致陸梅生實至天津分行理賬並未逃逸至於陸瑞卿係屬經理請求准予被告交保出外料理賬目等詞中西官判陸交一千兩人銀並保着原被各捕詞到案歸民事堂期訊理 
[昨日公廨訊案紀]  
　　昨晨公共公廨民事公堂由關讞員會同美丁副领事升座審理各案如次（一）（黃振　控黃筱香不理用空賬银一萬二千案）業已判决被告押追並准原告之律師朱斯芾氏請求給諭浙江路裕康洋貨號將被告存欵洋四百元交案昨據該號主匡漢倫至堂供稱被告衹有存欵洋一百五十元請求寛限措交云云並由原告之　律師請求准予被告交尋常保釋（結果）着匡於三日内將黃筱香所存之欵如數交呈公堂被告准予交保（二）（陳子卿遣産管理人王佐才聲請准予結束賬欵案）先由王之律師上堂報告擬就结束陳子卿生前欠人之欵辦法次由債權人許永記及婦人王念珠（即王陳氏）上堂承認以産業抵欠並不反對云云又由王佐才投案稟明陳子卿生前欠永慶莊之欵由其家屬理楚故該債權人今天不到（結果）准照聲請人所撰辦法结束（三）（彚康莊控許仲祥抵押旧契到期不贖案）前因被告不到着原告登報如無人反對准給諭　賣備抵茲登報期滿原告之律師到堂請求以被欠本利共銀八千六百八十五兩二錢三分該項田畝可售洋一萬二千元等語而被告則延律師到堂稱該田可以賣銀二萬兩云云（結果）改期兩禮拜再核（四）（王　雲控符廣心不理所欠布價洋三千一百二十五元案）前因飭傅被告無着經原告查得其布尚存北蘇州路彚記洋棧故延代表朱斯芾律師稟准給諭該洋棧於本案未結之前此項布疋不得擅動茲有鑄記書坊以被告之布曾經抵押與伊乃延律師於昨到堂要求准予參加本案並與原告之律師略辯之下（結果）准　記書坊爲本案參加人（五）（梁文祥等七户環控陞發珠寳首飾店股東傅炳初李壽田倒欠各欵案）由債權者及債主之律師對於公　及該店地契應否作爲該店之生財等問題辯論一過（結果）應由該律師等另行具稟聽候訊核（六）（唐禮耕控周培仁抵單不贖案）此案已經判决昨係請求執行堂諭因原告之律師未到故仍將周帶回押所又午後第四公堂由李襄讞會同英包副領事審理民事訟案三宗亦爲錄下（一）（葉潤齋控倪連中不理欠洋三百七十四元案）此案前已判决被告分期拔還因其挺押不理故原告之律師到堂請求將被告所開之合興染坊發封備抵（結果）准予所請辦理（二）（源昌新煤炭店股東趙澤林控該店股東兼經理司賬應月發俞錦芳不理借欵本利洋五百三十元案）讯明欵係源昌新所借與兩被告個人無關（結果）限源昌　於兩禮拜内如數還清逾限將店發封（三）（楊恒貞控沈糶記不還借洋二百元案）被告供認出立借據不諱（結果）以被告供認出立借據應令照數還洋 
英商喊喱洋行呈控虹口塘山路福興號股東樂永來股東兼經理任廷標違背定購洋　合同請追貨價損失等銀四千九百五十六兩一錢六分一案昨日下午由英卓副領事蒞廨會同俞襄讞升座第一公堂集訊先由原告之律師譯訴案情次據原告洋行西人勃來供稱被告於上年一月三號定購洋碱五二噸每百磅計價美金洋九元三角訂立合同以一月爲期迨至貨到被告完納税餉後祇提去一包餘槪不出隔兩月減價大　每百磅祇值五元有當時所立合同呈察請求究追云云又由見證原告洋行買辦潘敬渭式老夫王和祥證明樂係福興股東任係股東兼經理洋碱係用福興名義定購等語而樂亦延律師到堂除照例向以上人證盤駁外並稱樂係洋碱　客並無與任股開復興之事亦未向原告定購洋碱等語問官因時已暮逾候訂期續　 
　　昨日午後公廨第二公堂　有訊問俄商民事控案因届期俄副領事未曾蒞廨故所排審之案未訊 
[香煙欵糾葛之續訊]  
　　俞厚君在法公堂控史藜青香烟欠欵糾葛一案昨又傅訊先據原告　商律師聲稱前者有萬生號主劉建崙亦與原告涉訟案下現經雙方在外和解由劉出立期票四紙分四年拔清（前報誤載史所立之據）惟史之欠欵仍未料理請求訊追被告亦延巴和律師代辯稱萬生號主劉建崙與原告如何和平了結之情形敝律師尚未知悉請求展期再核中西官判退去准予展期再行核奪 
[控告抛棄之結果]  
　　住居閘北共和路餘慶里六十八號門牌之王永昌被妾李氏在四區警署控被騙去銀洋抛棄不顧一案已紀前報昨經署長顔　城提訊據李氏稱前伊夫僞稱欲聞煤號被騙去洋七百元及陸續騙去衣飾亦不少今反娶妓女花美軒爲妾將氏抛棄致氏無以爲活請求將此項銀洋衣飾追還給氏具領等情質之王供與李氏係私識並非伊妾顔署長以事無證據斥退不理 
[限十四天付清房租]  
　　義品銀行昨遣收租入至法公堂控房客花翰臣虧欠租洋四十八元請追詰之花供認欠租一時無力措繳請求寛限付清中西官判限十四天内還清 
[誘騙姪熄之押儆]  
　　住居法新租界王毛弟之妻馬氏於本月初八日被王之叔父阿東領至陸福林處與陸姘識現爲乃夫得悉報告捕房飭探將王阿東陸福林及馬氏一併拘案帶入捕房昨解法公堂請究先據原告稟明妻子被叔父王阿東領至陸福林家請求訊究詰之王馬氏供婦人日前至親　家吃喜酒回家行至新橋地方由王阿東領至陸福林家並被騙去金鐲一付現衹吊出一只尚有一只請求追究質之陸福林供馬氏實由王阿東領來介紹與民人爲妻是實王阿東供詞支吾中西官會判以王阿東不應誘騙姪媳與人爲妻罪有應得着押西牢六月外再賠金鐲價洋三十元陸押三月以儆王馬氏交伊夫领去管束 
[私接電線之查獲]  
　　華商電氣公司前因各用户有私接燈缐添多燈盞電力增加超過總額以致電門走火暗受損失曾經派員在外分投密查並函請淞滬警察廳長通令所屬各區署所一體協勘查察在案茲查得住居城中之某洋行買辦陰姓住宅内裝接電氣火爐並未預報又該處附近朱姓亦有私接燈線添燃燈盞之事又北半城黃瑞記住宅及黃森記骨牌作均有私自添接燈線取獲確證應按公司定章議罰故已分别知照各該用户迅行照罰如果否認惟有訴諸法庭追債损失云 
[聚賭分别懲罰]  
　　伶人趙光才近在公共租界汕頭路觀盛里三十六號屋内組織賭窟聚賭摇攤抽頭漁利前晚被老閘捕房八百五十一號華捕得悉稟明捕頭派令中西探捕協往將趙與賭徒錢阿寳王金生朱海林陳桂生張阿寳蔣才榮吳阿大徐洪炳顧連春季阿德章阿發劉國成唐季茂等二十六人連同賭具一併帶入捕房諭趙存洋一百元餘人各存洋二十元保出昨由公共公堂傅訊先由中西包探上堂稟明前情並將賭具呈案經俞襄讞會同英卓副領事訊知趙光才錢阿寳兩人均以賭爲業判令各押西牢半年共餘到案者罰洋十元不到者保洋充公賭具銷燬 
[汽車夫肇禍罰二十元]  
　　汽車夫梁杏生前日在馬霍路愛多亞路轉角開駛一千三百六十一號汽車不愼將某西人所乘汽車葉子板及捕房所設德律風崗亭撞壞經八百十號華捕查見將梁拘入捕房昨解公共公堂請究據八百十號華捕投訴昨午被告開駛汽車從馬霍路知馳而來當即舉手知照被告不聽任意開駛致將西人汽車及德律風　亭撞壞是以拘究云云並據某西人投案稟明被告開車不愼將其汽車葉子板撞壞情形訊之梁杳生供稱當時未見巡捕舉手因之向西開往中西官核供以梁開車實不經心判罰洋二十元充公以儆 
[汽車夫違章科罰]  
　　汽車夫黃星　前晚在北四川路開駛八百六十二號汽車不點尾燈經一千二百零五號華捕查見知照不聽當被抄明號數回诉捕頭請廨出單於昨由捕將黃傅至公共公堂經中西官訊明違章屬實判黃罰洋三元充公以儆 
[混用塗改鈔票]  
　　南滙人葉星樵前日持北京中國銀行塗改浙江之五元鈔票一張全浦東陸家嘴傅步生米舖内兌换銅元當經傅察破鳴同崗警復在　身　抄出前項同樣鈔票五張計共六張將人證一併拘解三區警署經曾署長訊據傅供前數日我不在店已被葉朦混兌去四張計洋二十元今日又復前來混兌故扭署請究　之葉星　供稱向業木匠此項鈔票實係收來工價不知塗改等語曾署長以案關行使僞票有碍市面判原被併解警廳司法科訊辦 
[作夥私宰病猪]  
　　滬寗蘇三帮宰猪公作近被作夥私將病猪呆猪偷宰以致妨礙衛生抵觸公作營業定章前日被所董查見作夥徐阿和將前項猪隻從後門混進宰剥當即扣住連同徐併送一區一分駐所請爲究罰以儆效尤而重衛生 
[毆斃竊賊案註銷]  
　　偷兒某甲本月三號掩入虹口東鴨綠路八百五十九號門牌板箱店内行竊爲店夥王業辉熊銘鼎毆斃業經該管捕房將王熊二人拘解公共公廨諭各交二百元人洋並保候訊等情嘗誌本報昨晨中西官升庭提審即由捕房聲請將案註銷堂上以捕房旣聲請銷案應予照准判王熊二人一併開釋 
[出店行竊押兩月]  
　　新閘白克路同順祥洋貨店經理鮑紀元指控出店陳國金陸續竊取布疋質洋化用等情昨由捕房將陳拘解公共公堂即據中西包探上堂稟明前情並將在某押店吊到原贓呈案訊之陳供認行竊不諱中西官核供判陳押西牢二月贓交原告領去 
[兩竊賊分别判押]  
　　竊賊劉二陳子日前晚上至法租界大世界游戲塲内摸竊游客朱安卿馬褂袋内皮夾當被事主察覺鳴同巡捕將劉人贓並獲又施天鐸前在法租界竊得行人衣袋内之大洋四元數角現爲包探偵悉將施獲案帶入捕房昨日併解法公堂請究先據捕頭上堂稟明前情詰之劉等供認摸竊不諱中西官判劉押西牢一月施押二禮拜以儆 
[虹口捕房瑣事三則]  
　　虹口西華德路三十二號門牌某西人家所僱之揚州女子金阿根因陸續竊取其主之皮夾格子布等物被其主察出用電話通知該管滙山捕房派探張林桼往將金女及　帶入捕房詰問　供一過諭着轉送公廨押候解究 
　　寗波流氓陳子昌在虹口崑山路一帶糾黨攫取行人西式呢帽被探周小弟與一百十三號西探使密司查見將陳連贓帶回捕房稟明捕頭押候查明失主解廨訊究 
　　浦東人主朶王　囝在高家巷竊得鄉人王林法家之衣被銅器各物携贓至楊樹浦某當舖求質被探季立仁查見將人贓拘入捕房押候解廨詰究 
[道尹公署批示兩則]  
　　釣船公所董事陳權等呈爲事關公益會議允洽　請立案給示以維航業由據呈已悉查釣船公益捐向由四明公所收納分交各處以資應用現在改歸吳淞商會代收究竟有無窒碍所請自明年一月一日起仍其舊是否可行仰候訓令寳山縣知事查核妥議呈候核奪此批 
　　松江縣民莊柏生呈爲挾　串制請求令縣轉給租欵以安農事由所呈是否屬實仰松江縣知事查案秉公核辦此批 
[縣署批示四則]  
　　楊陳氏呈爲懇請給領九年分撫金由着携帶證書取具保狀來署具領 
　　公民　模呈爲情願劃地捐助學校請備案分給印諭以憑執守由候令册書並函致南洋中學校查復核辦此批清單一紙糧串一紙　契影片一紙存 
　　裘吳氏呈爲墳地經勸妥洽呈請銷案事由沈紳繳存銀元二千元已由沈紳具領應由該氏向沈紳自行過劃來呈聲叙二十五保十二圖短字圩二百四十六號裘象招户則田一畝七分四釐六毫内有一畝三分二釐八毫係滬軍營原租之地查無確據果係沈紳認爲滬軍原租之地願出遷墳等費案經給諭自應將現繳田單註銷仰沈德志賢具復察核此批田單半紙暫存 
　　沈志賢呈爲前蒙發還滬軍警基地請諭轉契一案由函悉繳存銀元二千元已發還具領仰即知照此批領紙存 
[淞滬警察廳批示三則]  
　　錫帮灰船公會會長葉　稟批呈悉查此案現據灰船公所董事金梁彩呈訴來廳事關商業仰候併案咨請縣公署核辦可也　　上海灰船公所董事金梁彩稟批呈悉案關商業　候咨請縣公署核辦可也 
　　民婦徐廉氏請求拘留已獲兇首錢龍山一名以便迎提歸案由呈悉查本廳前據法捕房於本月二日送到錢龍山錢樹生索欠紛爭查有命案關係一案即經發科於三日研訊據錢樹生自稱因索欵纠葛爲捕干涉並稱湖州命案業經了結多年錢龍山爲當時被累之人惟早已無關各語訊之錢龍山所供相同當以錢樹生迹近訛借挾嫌即飭取具切結將錢龍山於四日省釋將錢樹生拘留以儆在案當本廳預審之際錢樹生並未聲明爲該氏委託之人刻已事隔三日案經終結人證開釋該氏具呈請求業已不及旣據具呈前情仰飭探嚴緝務獲解辦可也 
[介紹華工雜誌]  
　　華工雜誌爲巴黎法國華僑發行出版物之一内容豐富其特點注重旅法華工併紀美洲南洋華僑有關係之事且常載有蔡子民吳稚輝李石曾汪精衛諸先生之專論完全白　體對於學生之　工倫儉學者亦有紀載與發揮現已出至四十期自三十九期起擴充　幅内容爲論説工界要錄科學常識藝術叢錄通訊法英中會話世界大事紀内外時報等九類月出一册定價一角半凡自三十九期起購閲者無論單購定閲均送閲三十八期一册代售處上海靜安寺路五十一號寰球中國學生會 
[誌謝]  
　　昨承廣東新會叢芳園（分銷處天潼路聯安里裕德棧）惠贈橙子兩籃又熒昌火柴公司惠贈九年月份牌子張又銀行週報社贈第一百三十七號銀行週報兩册書此併謝 
來件 
[上海基督教女青年會第一次冬季學生聯修會]  
　　宗旨聯修會之宗旨在使各校學生會集一堂研究聖經互相聯絡交换智識之外更能實練組織圑體之能力與享受互助之快樂　　日期陽曆二月十一日星期三起至十四日星期六止 
　　地點荆州路三十七號體育師範學校 
　　夏令會女青年會全國協會每年暑假時在相宜之地點開學生聯修會使各處學生得以會集一堂共同研究各校特殊之問題然開會之時間只適宜於教會學校而不適宜於非教會學校之學生以故上海女青年會學生委員會擬擇一適宜之時間開一短期的冬季聯修會使上海左近公私立各校得派代表到會 
　　秩序每日秩序（一）研究班（二）演講（有關於國家的有關於世界的）（三）討論學生對於社會之服務（四）靈修的演講（五）游戲（六）音樂（七）交際會 
　　費用膳宿一元報名二角 
　　時刻表 
　　聖經班題目一耶穌的生活二耶穌的社會主義九時 
　　演講中國之弱點一教育二公共衛生十時半　 
　　討論一注音字母二公共游戲場十一點半 
　　演講一中國之西部二誠意爲世界和平之根本午後二時半 
　　演講一領袖二耶穌爲世界大改造家三最大之命令 
雜評二 
[統一紀念之感言（庸）]  
　　今日何日非八年以前南北統一告成之紀念日乎然而今之南北問題則又何如哉 
　　吾爲此言非如某種和平圑體鼓吹廢棄對人問題而南北勉强開議也以今日軍閥與官僚之倒行逆施恐全國將呈分崩離析之象豈第南北之對峙吾所感慨者南北武人形式上之握手其事本非甚難然尚不易觀此而况欲盡釋猜嫌舉和平統一之實不亦遥遥無日也哉 
 
 

Page 12

 
 
   
 
 

Page 13

 
 
自由談 
旅行談 
[俄游雜憶] [  諤聲]  
　　火車抵貝加爾後遂改沿恩格拉河北岸而向伊克斯克進發此河長约千餘里流入葉尼西河河水之清迨如歐洲瑞士之來恩河焉恩格拉河其源出自貝加爾湖而來恩河亦出自瑞士之利民湖蓋同爲湖水之出洩也 
　　地球上最利便行船之内地無有過於西伯利亞者特世人鮮知之耳自貝加爾湖至恩格拉河而入葉尼西河出支河格斯經運河至烏比河之支流克脱河入烏比河過伊鐵斯及圖布爾湖可直抵烏拉爾嶺之坡然此亦不過西伯利亞一萬五千里河流中之一部份而已其運輸之力北足以逹北冰洋南可至阿爾太山據俄國政府調查表而觀每年汽船歷各河道以輸運殖民於西位利亞者較火車爲尤衆英國東方政治學家潑廉威爾曰俄國殖民於西伯利亞其運輸之利便以烏比及伊俄斯兩河爲最葉尼西河次之自千八百九十七年起至千九百零四年止其間每年之輸入平均逹二十萬人而由火車運入者僅十萬人故日俄戰事告終俄將科魯柏金在所著之（日俄戰記）上宣言曰俄國不欲他日戰勝則已苟欲之則非極意整頓河道以利輸運决不能有所希望云云 
食物談 
[餅之研究（三）] [  李劍農]  
　　據此試驗所見則糯（餅）較粳（飯）容易消化之理審矣然此事實往往招世人之誤解者有之茲言糯之容易消化者係指消化器之滓量無過度殘存之意非謂通過胃腑之速也苟咸以醱酵素溶解則糯比粳爲先溶然因其粘氣甚强不易通過胃部此誤解之所由來也 
　　又餅一片殆得代飯一碗故食餅五六枚則可代飯數碗惟食餅比食飯以其容積較小不知不覺間每易攝取多量是宜愼食之以免久溜於胃中也 
　　更比較粳與糯之成分而研究其營養價值則上等之粳對於重十錢有百三十三之養價糯只有百三十之養價其比例如此然製餅後供吾人之攝取則消化之殘滓少故其結果養　遂多斯餅之所以爲珍上的食品也（完） 
雜談 
[怨婦涙史（七）] [  瘦鵑]  
　　吾悲憤中恍覺徐伯林飛艇結隊而來方環攻吾一人之身似亦不肯垂憐此怨婦者是夕倫敦之人皆嘖嘖聚語斯事吾於窗間亦隠约聞人聲若斷若續蓋在此嚴靜之屋中聽乃愈聰斯時倫敦城中　默無語相對若瘄人者殆惟吾夫婦二人而已 
　　敵艇被擊時街中呼聲四起遠近相聞人人皆狂樂吾亦滋欲揚聲一呼然吾與誰語應者何人吾於此一刹那間乃深痛吾生之不辰啼笑歌呼在在莫能自由今茲即欲對國家一表歡忱不可得也 
　　爾時吾木立窗前唇嚴翁而心大躍目覩巨燄横空着於一敵艇之上吾夫在樓頭之窗中亦方引睥仰望顧吾二人皆瘄默不交一語徒聞他家歡呼之聲震空如雷嗟夫倫敦萬家猶腴壞也吾家則腴壞中之沙漠耳 
　　敵艇着彈立毁冉冉下降墮克弗來田中市人益歡呼若狂而吾及吾夫瘄默如故 
　　已而耶穌聖誕節届矣數日以還戚友等咸賀吾歡樂度此佳節吾聞　賀語中心彌痛然亦不得不含笑受之勉强返賀嗟夫吾之佳節果何如者當夫往年歡好之時冬青與寄生之樹遍懸屋中夫婦間各市禮品相贈以示愛忱壁爐中然榾柮火聲烈烈聽之如笑而窗扉簾幕之間亦滿騰歡笑之聲此誠可謂佳節矣 
　　今日之聖誕佳節則屋中陰森如死窟寂寥之中若聞往年歡樂之同響方嘲訕今日之枯索無歡者吾獨處斗室鎭日坐爐次第以針　自遣是日吾幾未見一人亦無人與吾通一語世界之中乃竟有此　寂之一境耶 
　　吾夫與吾同御此聖誕節宴仍各無語此直類枯骨出自窀穸之中相對大嚼又安名爲節宴刀叉作聲於盆碟之上亦似奏斷腸之哀樂也 
 
[娼家献媚臘尾之　　四俗送　八倜厂]  
　　宴罷吾夫立出出時力　其門作聲絶巨似洩其中心之怫惱吾知此日又將於冷寂中過亦惟力自温慰謂今日當能多作針黹矣嗚呼（終） 
劇談 
[仙韶寸知錄] [  天亶]  
　　凡欲塡譜曲套者例須循宫吕而定宫吕之法以第一支曲牌爲主譬如第一支爲黃鍾點絳唇則以下宜畫眉序鮑老催等過曲者第一支爲中吕粉蝶兒則以下宜泣顔回石榴花等過曲者倘第一支係點絳唇其下乃爲泣顔回過曲張冠李戴前後不符難免貽内家之譏彈古人曲中聖手若王實甫西廂記一書可云家絃户诵無人不贊美者然譜曲之嘈雜亦所不免佳期折中紅娘所唱之（十二紅）一套第一支醉扶歸（即小姐小姐多丰采）則此套明係仙吕集曲例用小工調何以用凡字調若用凡字調則爲商調集曲矣故納書楹中指其謬李笠翁憎其文字鄙陋良有因也昔者葛芝香唱此折獨破例唱小工調後無聞繼者嗚呼崑曲之難奚止吐納動作須此等處亦能明瞭斯得謂之全材 
　　金梧桐與二郎神兩　雖同隸商調而唱時大異金梧桐字字高亢二郎神句句低抑不知者幾疑有南北之區域殊不知同宫同調者 
　　北曲之提頭（若八陽傾盃序帶玉芙蓉之第一句收拾起大地山河一擔裝收拾起三字即爲提頭）與襯字（若驚變北上小樓之第十句早驚破月明花殘早驚破三字即爲襯字）行腔少異大致略同惟提頭緊促襯字緩宕莫辨門徑者往往誤爲一例 
新聞拾遺 
　　遇狐笑柄余友龔君木瀆鄉里人也日前同弟由蘇回里步行十餘里史獨往村肆飲茶休憇任弟先行未幾兄付資而行嘗聞閭里之人云此地有狐善迷人行未幾天已暮矣氣象獰惡旋聞前面狐鳴嘠嘠放膽前行擬撲殺此狐其弟至此亦知前面有狐獨坐道旁待兄及見兄至呼曰來者吾兄乎兄曰汝何在此弟曰前面有狐是以在此待兄也其兄繼而思之以爲此非吾弟乃狐之幻形以誘吾者於是厲聲叱曰畜類誰與汝同行其弟曰何出此言兄卽向前直撲其弟執而回家尚欲操杖擊之家人云且止覩其面目乃其同胞也舍之後傅於村莫不以此爲笑柄云[  廬山]  
　　魚鳴奇聞蘇州臨頓路有張姓者日昨在市購得一長約尺許之鮮活鯉一尾金鱗耀目不以異也命庖人宰之供下酒物方授受之際魚忽呱呱而鳴自筐中躍出兩目且流血張性本慈祥頗爲憐憫乃命僕放之於城外胥江中[  聲]  
　　做賊也有通知書南京南門外南街地方有開米行之朱某前夜被賊竊去狐皮袍羊皮袍各一件計值洋百五十元昨晨擬赴警區報告追緝忽郵差遞一函至啓緘視之略謂鄙人非久慣做賊者奈因歳暮債主迫索百般籌畫無法償還不得已行此小醜暫借皮袍兩件計當洋九十六元茲將當票奉上祈請查收迨鄙人稍有發逹本利歸趙决不食言並請先生勿予追究是幸云云下署天涯落魄人五字朱某讀畢遂一笑而置云[  隠厂]  
　　麻雀牌銷場之暢旺寗垣百業清淡惟麻雀牌店生涯異常發逹東牌樓一帶望衡對宇彌望皆是始而不過四五家現已增至十餘家且每家所雇製牌匠多至數十餘人近以陰曆新年購者極其踴躍每日可銷數百副故雖日夜加工趕造仍有求過於供應接不暇之勢而購者尤以軍界中人爲多聞該業中人云最近一星期中祇江北安武軍各營官兵買去麻雀牌共計二百餘副説者謂此項嗜好物品居然如此暢銷欲社會賭風之不熾烏可得乎[  冠英]  
　　韶州運動大會趣聞韶州運動大會比賽情形前經歷誌本報茲復得友人續函報告會中趣聞三則頗堪發　特照錄之以貢茶餘酒後之談助（一）某運動員美豐姿着大紅運動褲撑竿跳高時飛舞半空如九天仙女下降凡塵隠約似聞環珮聲而技又最精大足以引起觀者注意每一登場拍手歡呼之聲四起（二）第一日時鐘三下會場販賣店出洋麵饅頭數擔蓋所以飽該會運動員者特有來賓二人衣服麗都直前取食之該會幹事員某大呼止止非本校學生母取得饅首之權利二人面紅過耳急擲所持然已爲衆所覩逡巡鼠竄而去（三）該會會場位城西北北負城垣城上觀者如蟻集萬頭蠕蠕擁擠不開惡少三五復從中揶揄脱屣墜纓者固不乏人最足解頤者一髫齡童子邊城而立爲衆所擠從城上擠下場中觀者閧然秩序幾爲所亂云[  聲]  
　　掘井得賣蘇州北街邵姓家因井水乾涸　井求水未及一尺發見纍纍者白銀一堆古錢萬餘起而視之元寳十有三只古錢七百有餘藏置箱中頓爲小康云[  鶴寄]  
　　普德寺羅漢失蹤寗垣聚寳門外普德寺爲明永樂敕建一大古刹也内有銅質羅漢五百名形態不一每名約重四十餘斤本月六號夜忽然失去二名四處尋訪無有下落該寺方丈惠明因此項羅漢不易鑄造卽有能造者而形態亦難如一昨日各街巷口遍貼賞格略謂各銅錫店各舊貨店倘有購得此等羅漢每名奉酬洋一百元且不追究竊者存欵以待决不食言等語殊不知能珠還合浦否[  隠厂]  
小説 
[落花艶跡（三）] [  蔣夢芸]  
　　白尼號體積巨載客多貴族艙位密無間隙天緣巧合夫人於此巨舶中乃又與一美少年名懷生者遇目挑魂與夫人則低徊微睇未免有情遂又相　綣惠海谷之舊恨未消夫人之新婚又締我書至此我爲惠海谷呼負負不置惜乎纏綿僅及數日中途即散去蓋懷生職務纏身初不能隨夫人同之熱拿亞長處温柔鄉夫人滄海曾經初時不勝於别愁離恨久乃亦淡忘 
　　旣歸熱拿亞未幾忽又與其遠戚路痕相悦時夫人芳年十八矣路痕亦翩翩美少年渠二人本同居堂樓問讀晨夕與同青梅竹馬情好素篤稍長路痕負笈他方遂相疏隔今者劉郎重來適值美人奇花初發之時磁石引針舊歡正可重續惟路痕　深情摯夫人亦不復如昔日之楊花水性故二人之相遇也以漸相知也以誠而相愛也愈深惺惺惜惺惺情好至於無可比喻惜乃姊視之嚴一雙痴兒女能相見話歡之日無多補天乏石縮地無術悶翠慵紅萬斛相思時勞夢想每付八行於是天涯咫尺偏忙青衣傅書愁紅悼綠盡是軟玉温香之詞讀之大足以消魂顧情天多缺美月難圓無何而夫人之情又變矣郎心如明月妾情似秋雲夫人眞薄情者夫人棄路痕而鍾情於一工程師即我書開卷時所謂絡米引者是焉時絡年方壯新自大學卒業得學位授榮職隆名聞熱拿亞夫人因而愛之卒且嫁之顧路痕花前月下幽情早締白首凑合乃勞夢想其痛心可知背孤燈而椷涙溯舊情而傷心相思脈脈長鬱鬱此恨綿綿無絶期因憤而隻身走海外誓不與夫人再覿面頻行遺書夫人詞意凄楚哀豔動人而夫人則漠然置之誠花其容而鐵石其心者焉書曰在理至於今日余不應再有片紙隻字與君以遵君詔我之约余亦不認再致書於君即君亦不願再讀我書亦可斷言顧余心乃不能自己迫極而不得不有此書其能徼倖得逹君目而不爲君手扯作片片蝴蝶飛果諸字簏之腹與否尚未可知是則我書亦等諸有效無效之間然我則不暇及此原我作此書之本旨則爲復君末次俾余之絶交書嗟嗟我一提末次絶交書數語我涙之不知泊泊從何而來我心更不知何由片片而碎也此非余之兒女情獨長即任令何人處我今日之境苟非具鐵石心腸者必同我之悲與恨甚或過我而走險是皆意中之事也 
[自由談之自由談] [  不冷]  
　　救救字爲求爲文蓋言今日救國救學生云云者大抵求之於文電交驅之間而已或曰否所謂求文者求文明之謂也二説未知孰是 
 
 

Page 14

 
 
   
 
