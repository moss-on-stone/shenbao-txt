# 1934 - 113 - 4908630

 

Page 1

 
 
[四史復出] [  圖書集成局啓]  
四史者何史記前後漢書三國志是也本局疉印數次因字跡較别家爲大刷印較别家爲淸是以購者皆爭先快覩早已消罄茲仍用潔白連吏紙重爲印出裝釘每部六十册定價實洋四元二角處仍在三馬路申報舘並申昌書畫室 
[新著中東戰紀本末續編每部七角○内有總署中堂督撫欽差統領籌商行戰密電七萬字]  
　　圖書集成局啓 
　　廣學會著中東戰紀本末八卷本忠愛之忱獻治安之策除售罄重印價仍一圓五角外林蔡二君重輯續編四卷取價七角内如東征電報京外諸公密摺俄日各國條約西報叢說等類皆萬金不換之秘本百思不到之眞詮同在申報館曁申昌書畫室　致　室北京路美華書館四馬路大吉樓廟園五鳳樓出售書中於中國重大新政東洋搆釁實蹟歐洲交涉近情臚列無遺今禮部議准鄉會試策問歲科試經古皆兼時務題目此二編與泰西新史攬要時事新論文學興國策同爲者据所必需凡連戰紀初贖編文學策同購者每套二圓專購文學興國策二角時事新　六角 
[恭讀三月十五日上諭謹紀]  
前日本報恭錄諭旨内有一道云三月十五日奉上諭朕钦奉慈禧端佑康頣昭豫莊誠壽恭欽獻崇煕皇太后懿旨據孚敬郡王福晉奏稱伊子貝勒載澍性情乖張不遵教訓平日多有觸忤情事本月初九日孚敬郡王福晉壽辰該貝勒先期揑病請假懿旨賞賜壽物並未敬謹跪接本府家庭亦未叩祝實屬膽大藐法孝道有虧若不從嚴懲辦殊乖孝治之意載㴻著革去貝勒交宗人府重責八十板於空室永遠圈禁著派宗令禮親王世鐸傳旨遵行其孚敬郡王應行承繼之人著該福晉自行擇定請旨辦理欽此綸綍所傳薄海臣民莫不悚惶敬惕嘗考貝勒之爵降郡王一等降於貝勒者爲貝子貝子之下爲鎭國公輔國公不入八分鎭國公不入八分輔國分鎭國將軍奉國將軍奉恩將軍等皆天家貴胄宗室近支間或偶蹈微愆致干吏議則朝廷自有議貴之條由刑部會同宗人府定罪輕則罰俸削去護衛重則貶秩奪爵至圈禁而止遠之如康煕雍正朝故事近之如澄貝勒一案皆未聞於永遠圈禁之外加以扑責者此次貝勒載㴻之得嚴譴誠爲僅見且本朝之制臣庶犯罪者敬非重至大辟凡軍流人犯皆准携妻隨行良以其人雖干投畀之條而旣未絶其生機卽不能禁其有男女之欲家室之安所謂五道本乎人情也若夫圈禁之人則旣難邀恩赦卽如重犯之永遠監禁者無異反不如遠戍荷戈猶得携妻孥以就道是圈禁之罰僅輕於大辟而較重於軍流也如貝勒載㴻者旣失貴爵而罹教刑又復禁錮終身難見天日回思往日富貴崇高之境不啻下九天而墮九淵猶有人心誰能堪此旣而思之刑賞者忠厚之至也賞不遺夫微賤刑不貸於貴近庶足昭懲勸而明法紀今貝勒載㴻所犯在不孝之條居十惡之首其於福晉壽辰揑病失禮固爲瞻大藐法而其平日之性情乖張多有觸忤尤屬孝道有虧此次從嚴懲辦其咎實由自取假令其人非天潢貴戚恐議罪或更加重而在皇太后孝治天下之意則與同治初年湖北一案同其鄭重俾遠近臣民聞之知孝道之不能有虧如貝勒者猶且難從輕减則凡大臣子弟可知尋常仕宦之家更可知而軍民人等尤無論已雖然孔子不云乎道之以致齊之以刑民免而無恥道之以德齊之以禮有恥且格有刑罰以怵民之心尤不可無教化以迪民之志若專恃刑法則刑法必有所窮且夫忠孝者人之大倫也勒貝載澍不孝之罪旣不得邀寛免則彼葉志超蔣希夷黄仕林龔照璵等不忠之罪豈能常逃法外况葉蔣諸人喪師誤國失守邊疆要地以至宼偪京師鑄成大錯是其情罪實浮於貝勒載㴻數倍參之肉其何足食卽令典刑明正猶未足以慊天下之人心而乃恃其多金悠游詔獄與貝勒之圈禁空室者苦樂更自不同行見再閱歲時可希援减則一到軍臺便行納贖歸里從此面團團作富家翁得以全首領於牖下則似不忠之罰較寛於不孝天下但知親命之難違而不知臣職之宜盡此後疆場有事恐無復有出死力以報君上者矣由此思之則貝勒載澍旣奉嚴旨想葉蔣諸人亦必終正典刑或者未至其時否則待其貪囊旣罄而後戮之俾不至以殺其身者豢其子孫耳如以蒙言爲不信試拭目而觀之 
[杭垣火警]  
　　杭州訪事友人來函云本月二十二日天未明時忽聞警鉦亂鳴急起啓窗四望但見東北角紅光燭天直至東方旣白始得熄滅旋卽探知失愼者乃下皮市烏龍巷口葉姓成衣鋪因燈煤遺火致兆焚如一時烈焰騰空勢不可遏該店中人急忙逃避幸無性命之憂南面延燒至四眼井牆垣爲止北面延燒至王茂昌皮店爲止其中有某姓機坊及酒店皮作破布店并住家數户均罹于厄計焚去樓屋二十二間各水龍紛紛奔馳施救中城保甲總巡及分巡隨同提調郭太守督率巡勇四面彈壓城守署洋龍亦整隊而來奮力澆灌城中文武官憲亦均蒞至直至炎熄始行回署 
[盛澤火災]  
　　嘉興訪事友人來函云本月二十三日夜已將半盛澤鎭十字路某鋪失愼直至冐穿屋頂人始驚覺爲更夫所見卽鳴纙報警各水龍飛馳畢集灌水狂噴迨火救熄天已破曉至起火之家因何失愼以及延燒之處俟訪明再錄 
[潤州開礦]  
　　鎭江訪事人云中國地大物博五金之礦各處皆有上年曾奉上諭著各直省大吏探明各礦如確有可採者及時採辦以興地利鎭江高資各山礦產業經常鎭道吕鏡宇觀察礦務總辦鹽巡道胡芸臺觀察會同地方官履勘明確禀准督憲開辦現在劉峴帥札委胡都戎得盛赴高資螺絲營開採煤礦都戎奉札後卽乘舟抵京口躬詣道轅謁見觀察面禀一切次赴府縣各衙拜會日前吕觀察復遴委周别駕岐鳳會同都戎帶有泰西化學礦師至螺絲營踏勘礦苗顯露煤質甚佳已雇民夫數百名挑挖浮土不日卽可見煤矣 
[開壩洩水]  
　　揚州訪事人函云揚河水大各壩出險等情已紀前報兹聞上游來源洶湧異常連日　水較前更漲距揚十里許之灣頭鎭水已平岸據稱再長數寸卽有漫溢之虞於是闔鎭居民聨名禀求運憲江都轉請開鎭北之壁虎大壩以洩洪流而分水勢都轉察核形勢當卽俯順輿情派員於月之十九日開放按該壩向例多在伏秋汛内開啓不意本年甫交桃汛湖水來源已氾濫若是實近年來所罕覯也 
[臺城鳶影]  
　　金陵采訪友人云請補江寗府劉嘉樹太守名譽奉江督劉制軍奏請補缺檄調來省數月有餘日前接奉部覆准照所請著劉名譽卽補江寗首府員缺適署府柯心庵郡伯因病請假解　養疴遂　藩憲牌示飭赴新任太守詣轅叩謝涓吉本月二十日接篆寅僚書吏以次登堂叩賀事畢復詣督轅潘轅禀知履任柯郡伯亦卽趨轅禀知交卸篆務○城北東嶽廟每届三月中旬必賽會一次本年因捐欵寥寥暫行停止乃城西驍駒營都天廟　事則以初次倡捐經費頗足遂置辦儀仗器具擇定月之十八九等日舁神駕出巡前導有都天大帝消災降福神牌數對繼 
 
 

Page 2

 
 
以旗鑼傘扇香亭爐亭盔甲亭各數座文武判宫速報司財帛使司神像數尊皆端坐大轎中前後執事提爐人等無不華服翩翩競相炫耀間以燈綵人物數十種或以綾絹裁成或以明角製就爭奇鬥艷均擅勝塲他如黑探白探侍衛之妝束盡係五六齡七八齡之幼孩爲之抺粉塗脂眉目如畫又有神馬數匹按轡徐行神像前得花供奉備極華美樂工數班管絃鐘鼓聲韵悠揚每至晚間會中人將所有亭閣自顚至末綴以五色明燈自遠觀之益覺光怪陸離無異銀花火樹觀者闐城溢郭殊覺擁擠不開○藩轅牌示邳州缺以正途出身候補知州孔祥霦請補安東縣缺查有卽用縣李瀚　堪以請補宿遷縣教諭何寳炘病故遺缺以訓導程金壽署理○直隷州德直刺存奉府憲札委發審差　刺奉札叩謝卽禀知到差視事○知縣席明府伯連奉保甲總局憲委辦北十五叚保甲差明府當卽趨謝並禀知蒞差任事 
[西湖漁唱]  
　　杭州訪事人云日前撫憲甄别學海堂本月初八日發案共取二百五十名十一日山長樊太史恭煦舉行望課文題雞鳴而起孳孳爲善者舜之徒也詩題賦得曉雲如粉草如茵得茵字五言八韵賦得晴來山翠拂旌旗得旗字七言八韵十二日杭府林太守考試求是書院報名各生在署扃試到者共有七十四人題目附後講西學先究心術論王荊公變法論十四日藩憲惲方伯考試詁經精舍朔課題爲岳鄂祠讀壁間宋高宗手劄賦以設施之方一以委卿爲韵子產治鄭武侯治蜀王文成治粤合論見在創鐵路由湖北漢口逹於京師徵調轉運之外民生利弊議淸漣寺觀魚歌不拘體韵限十六午刻皦齊○浙省杭嘉湖道王心齋觀察交卸寗紹台道署任回省已列前報兹悉觀察擇於十三日午時接印先期頒發紅諭由關道兩書吏黏貼照牆之上是日已刻署道憲鄒渭淸觀察將巡道及海關監督關防二篆派員用綵亭鼓吹齎送前去王觀察祗領後俟至午初朝服出堂先詣香案前望闕謝恩然後更衣拜印升座府廳以下各官及塘工洋務委員均趨前參謁　察一一答之各書吏差役亦分班叩賀海塘營汛兵丁及護勇等均站隊施放洋鎗一排旋觀察退入内堂省中各大憲及紳士等均往拜賀一時輿馬往來絡繹不絶觀罕於下午排導出轅先詣撫署禀知任事繼往各衙門紳士處答拜謝步○杭地前有保標之人向某公館索取盤費經主人知照保甲局中將其人獲住送官懲辦兹興忠巷張姓某日忽來口操北音者一人手持鐵彈從空打上舉手相接云欲乞假盤川洋二元是日張不在家婦女見此情形驚惶無措不敢詢問急取一洋與之其人乃收彈而去或謂此亦標客之流也 
[滴翠軒讀畫記]  
　　無湖訪事人云蕪地自互市以來華洋商務皆麕集洋碼頭一帶其迤北之鷄窩街直接弋磯則仍一片茺郊日惟樵夫牧監相與踏歌其問而已近因傳聞東西各商將於是處開闢租界其地價遂陡漲三倍陶家溝北首煤灘已售歸皖省李巨紳管業擬卽就地建造樓房數十幢俾成一大巿　刻已鳩工庀材大興土木矣惟其地向設新關北卡係由官借民間之地營建房屋刻已商妥拆屋讓基將卡房遷建於溝之南岸所需工料由李紳獨認惟溝南亦係民基現已挽出江西帮首事向業主訂租一俟議就卽可旦晚興工緣江口年來巿面日漸向北西商每以洋碼頭新漲沙洲不便於輪舟停伯不若陶家溝之江空岸闊他日接造碼頭輪船亦可傍岸之爲妙李紳獨能黩窺時勢捷足先登將來樓宇落成商賈輻輳利權獨檀誠不能不推倒一時矣○盛杏蓀京卿近因鐵路開工需用鐵軌特乘招商局之江寛輪船赴鄂謁見張制軍商辦一切襜帷過蕪時招商電報各局總辦俱至輪船晉謁○蕪湖　萬邑尊辦理淸賦先後查出荒隱漏稅之田七千餘畝申報大憲兹復於月之初旬帶集工科丈量吏役再赴四鄉將原征熟田通加查勘蓋前之查報皆得之新墾成熟及歴年隱漏之田搜求旣窮勢惟有再將熟田按畝丈量俾從前大弓小報之弊一洗面淸田數亦自可不增而自增矣惟此舉甚非易易故此番下鄉輿從之外隨帶户工各書及圖册里保幾有二三十人所需工食仍由大令自行捐廉給發不准絲毫取諸於民如有不肖業主暗中賄串冀圖漏隱者查出非但本人與受同科卽該鄉圩董里保亦皆罪在不赦故自冬徂春雖一再搜求輿諭頗爲平允本月初十日大令查至南鄉某圩適署内公牘紛繁道憲飛函促令暫歸遂於是夕回署　理積牘聞不待數日卽須復去王事靡盬不遑啓處洵是之謂矣 
[求志書院春季題]  
　　經學題其形渥解相近於坎壇解以贈申伯解旣登乃依解○史學題漢孝文帝頌魏孝文帝頌唐陸宣公頌宋司馬温公頌○掌故題順治名臣論康煕名臣論擬請重開　學鴻詞科疏擬請創開直言極諫科疏○算學題三角形有底有中垂線有兩腰和或較求兩腰較或和法置垂線冪四因之加底冪於上以上位减和冪或上位内减較幕各以底冪乘之爲實以底冪减各冪或底冪内减較冪爲法各以法除實開平方得腰和或腰較依前題求兩腰夾角法以底乘垂線倍之爲實或爲法以底冪減和冪爲法或以較冪減底冪爲實各以法除實得兩腰半夾角正切依前題求底與大腰或小腰夾角示以和底相减爲實相加爲法法除實爲長方積各底相减垂線除之爲長闊和開平方得闊或長爲大腰旁或小腰旁半角正切又以底較相減或相加爲實底較相加或相減爲法法除實各爲長方積底較相減或相加以垂線除之各爲長闊較各開平方得闊爲大腰旁或小腰旁半角正　試各證之四不等邊形有四邊爲角亢氐房自角亢父角至氐房交角作一縱線分原形爲兩　三角形復於餘二角以同法作一横線但知角亢交角氐房父角相并得二百七十度求縱横線乃命角亢二冪相乘爲子相加爲寅相減爲辰氐房二冪相乘爲丑相加爲卯相減爲已法以卯冪乘子與辰冪乘丑相加於上或已冪乘子與寅冪乘丑相加於下子丑相加爲法仕以法除上位或除下位爲正實方空丑寅相乘加子卯相乘倍之以法除之爲負上廉下廉空一止隅開玲瓏三乘方或開平方兩次得横線若開方式中亢氐互易或角房互易則　得縱線設兩對角江度二百七十易爲兩對角較度九十法與此同又設兩角并度爲百八十則法以角亢二冪相加以氐房連乘之於左氐房二冪相加以角亢連乘之於右左右相并爲實角亢查乘加氐房相乘爲法法除實開平方得横線仍如前亢氐或角房互易則開得縱線試證其里○輿地題嵎夷沿革攷治永定河議論希臘用兵革雷得事歐美諸國屬島考○詞章題東風謂之谷風賦以陰陽和而谷風至爲韻五丁開山歌二酉藏書歌各七古一首竹葉春黎花春並酒名各賦七律一首 
[振興市]  
　　自印度西崙廣栽苦茗而中國茶市日見其疲蓋以印茶皆用機器製成精益求精故西商皆樂於販運也邇者西商謙泰洋行運售杜威臣公司製茶機器巨細皆全當兹榖雨光陰茗園香嫩更派人至產茶諸地體察情形亦可謂孤詣苦心無微不至者矣華人苟購以試製何患旗槍風味不超佚歐西乎 
[客員遊歴]  
　　日昨江海關道劉康侯觀察接到兵部火票内開准日本駐京公使照會有該國陸軍監督補隈德三陸軍二等軍　中川十全二員欲全中國江蘇安徽各省遊歴又准美國駐京公使照會有該國民人高誠身班馬利羅全德德惠司等四人携同家眷欲往天津等處遊歴請給護照並請轉飭所過各地方官一體　護等因遂札知英界公廨將各人到境出境日期訪明詳報屠别駕業已遵照辦理矣 
[開濬停工]  
　　楊樹浦圖　　某意欲開挖浦面興修水利查照圖内鄉民每有業田一畝派挖河道五尺二寸已經開工早登前報兹因七八九十圖衆鄉民查得按田一畝無須派挖五尺二寸之多相率停工欲聨名具禀控諸縣署未識將如何辦理也 
[蘭閨毓秀]  
　　近有泰西女教士購屋本邑西門外創設裨文堂教育我華閨秀其於經史子集因材施教務底於成更以西學啓其聰明惟日孜孜不厭不倦門牆桃李共被春風蕙質蘭心澤以詩書之氣從此不櫛進士咸得以砥礪有在矣爰樂得而記之 
[覆勘商船]  
　　金和順商船裝載漕米數千石赴天津駛至吳淞口外佘山洋面漕風失事經某輪船主所見帶回滬上松海防同知劉乙笙司馬得禀後卽親臨勘視將舵　　手帶案訊鞫前日黄愛棠大令公畢回昨日卽會同司馬及海運局總辦舒太守體元詣大東門外大碼 
 
 

Page 3

 
 
頭將此船覆勘查得失去米若干石遂將船上舵工彭榮及管船人湯新全等帶回會訊 
[解犯起程]  
　　上海縣應解秋審人犯吕三劉道士胡阿東陸阿大宋金標王阿狗張金元丁阿全婦人汪劉氏吳沈氏等十名口經黄大令委水利廳孫少尹及法華司沈少尹并移請提右營叅將廖叅戎派委武弁二員營勇十五名押解赴省昨日由大碼頭登丹帶以小火輪船於一下鐘時解纜 
[雌虎累夫]  
　　楊樹浦某軋花廠女工頭目胡姓婦不知因何事故被司事辭歇胡婦疑爲同伴某氏婦播弄事非遂紏約娘子軍向氏理論數語之後羣奮雌威將氏兇毆氏鬢　蓬鬆異常狼狽事後檢點失去手馴簪珥等物卽至是處巡防局控告局員鄭厚餘二尹准詞立卽飭差恊同地保查拿胡氏之夫胡某到案訊辦 
[命案誌供]  
　　張永林無端被人毆傷身死經浦東十六圖地保偕屍母張吳氏及屍弟張某投縣報知前日由黄愛棠大令升堂集訊先據地保禀稱張永林被人戳死小的並未知其底細惟聞張永林與陸掌華紏人互毆以致戳死惟是動手之人並未明白不敢妄指故將陸掌華張瑞華陳土生一併拘送巡防局轉送至案請爲訊究並將在陸掌華身畔搜出之兇刀一柄呈案屍母張吳氏及屍弟同供永林在楊樹浦地方開設飯店不知何故被人戳死求請大老爺騐明申寃質之陸掌華供稱浦東人向撑划船爲業日前因事出外在張永林陳土生合開之飯店内用膳畢渡浦而回行經打鐵橋地方突有張瑞華並羽黨數十人迎面而來將小的扭住蜂毆且欲將雙目挖去瑞華謂旣經毆打不必再挖其目喝令捆绑吊在其家後遂被送至巡防局中人令問曰張永林究竟是爾戳死否答稱小的與伊無仇並未戳伊問旣非爾戳何故兇刀在爾身畔搜出答稱兇　亦小的之物大令訊得陸掌華刁狡異常不吐實供喝令鞭背二百下再笞責二百板仍執前供毫不露實大令命跪過一旁提張瑞華訊問供本鄉人小的曾以田出售於人得洋銀若干元不料陸掌華與張永林知之時向小的纏擾惟其兇横已極出洋有七八十元給伊等使用前晚十一下鐘時陸與張又紏合多人至家將小的任意拖出硬欲拆梢不遂所欲旋被毆打情急之餘大聲呼喊幸隣人聞聲赶至當將陸掌華拘住送往巡防局中惟張永林如何身死則實出不知求請明察陳土生供與張永林合開飯店張送開店禮物至因卽留飯後送其渡浦回去當時原渡船無故兠於别渡口上岸卽見陸掌華紏合之人與張互相毆打小的亦幾被陸肆毆旁人以無與小的之事向之理解始得逃回翌日因事渡浦而東見有被人戳死之屍視之係張永林實不知究被何人戳死求請明察大令一一得供飭將陸等押候俟今日往騐後再行覆訊核奪 
[乾康絲廠會訊誌略]  
　　拔維晏洋行乾康絲廠買辦吳少坡沈子雲與滬北泰源及謙吉厚成厚泰等各莊號往來共虧銀十萬餘兩控經法讞員鄭大令會同前繙譯蘭萌君迭次會訊諭令各邀公正人秉公理算明曰禀復大令本示期於禮拜一上午十點鐘齊集公堂聽候復訊嗣因中西問官别有要公攺爲禮拜二復訊昨日午前原被人証及拔維晏大板　娘曁各律師等齊集公堂旋經白總領事會同鄭大令將原被人証傳入寫字房隔别研訊供詞不能照錄但聞乾康絲廠作銀六萬兩以抵各錢莊欠欵應需息銀數千兩歸沈子雲承認其餘另候核奪 
[上海縣署瑣案]  
　　嚴生合控嚴金祥吞產蔣剌史升堂訊問生全訴稱自幼在漢口謀生此次回家後嫂嫂分給祖遺之房屋一所小的願讓與姪子金祥已繕立歸併據矣而金祥並未付楚價銀叩求訊斷金祥供稱生全並非小的族中人嚴錫錫訴稱小的與生合金祥同族生全係弟兄行此事小的已勸令金祥給生全洋銀二百圓將房屋歸金祥收管金祥不允以致涉訟公庭嚴惠祥訴稱小的與生全爲弟兄生全自小由姑母撫養及長大至湖北營生前年回家後欲將分得之房屋歸併金祥迄今尙紏葛不淸叩求訊斷桂福林亦投案申訴前情刺史判令金祥出洋銀一百五十圓限半月内繳案俾得給生全具領并著各具遵斷切結○王立甫控張全全楊高金誘拐妻子蔣刺史升堂研訊王訴稱妻子故後由楊執柯娶陸氏爲繼室繢以聘禮洋銀一百四十圓二月二十四日張邀小的啜茗小的隨之而往被伊復至家中將妻子誘去學徒目見伊給妻子洋銀一圓一角比小的回家詢知其事向楊詰責楊置之不理是以扭案求追楊供稱小的係蘇州府屬常熟縣人王妻確由小的及昭文縣某圖地保嚴玉其爲媒議定身價洋銀一百四十圓嚴取一百二十圓小的得二十圓成婚後忽然失去小的實不知情張供小的係昭文縣人與嚴素識王妻逃逸何處小的絶無所聞沈根發訴稱小的年一十有三拜王爲師父見張給歸母洋銀一圓一角刺史叱令將沈責手心始供稱小的實聽旁人教供叩求恩宥剌史飭將楊收押張笞責三百板候移提到案覆訊核辦 
[上海巡局紀聞]  
　　滬南十六鋪地方每有江北流氓在彼擺設賭攤誘人擲骰名之曰擲揚莊廿一門頭等諸名色日前已由中局勇丁拘獲王炳等三人懲辦已紀報端兹由保甲總巡鍾明府訪聞以此風斷不可長特諭十六鋪三局委員每日派勇數名挨叚巡察務使有犯必拘拘必嚴辦現由局員一體遵辦想若輩從此可以銷聲匿跡矣○本邑西門外巡防局勇丁前晚拘獲竊犯朱阿掌一名在某姓家挨門圖竊當卽解至局中經局員蔡蓉卿地尹提案研訊之下判令從重笞責二百　具結驅逐出境○無錫人丁順榮在滬南久大碼頭駕駛米紅前日之晚手携衣包一個靑蚨一千四百文往北而去行經陸家石椥地方突有匪徒甲乙二人從後蜂擁而來將丁所携之衣包攫取奔逃幸丁膂力過人立卽追上匪徒將衣包擲在中途鼠竄而去事後丁赴　近巡　局請爲緝辦未識局員將若何辦理也 
[法界公堂瑣錄]  
　　八仙橋東首同和泰炒　店不　於火延燒左右鄰居事　經捕頭飭探將起火之同和泰執事莊茂祥及司帳薛元拘入捕房並傳同鄰居人等解請鄭大令會同代繙譯布朗君研訊飭傳店主包大桂到案再核等情已經迭紀前報昨禮拜二堂期店主包大桂偕莊薛二人並德豐押店主吳阿水投案包大桂供稱店中失炎實出無心求恩明𥃆　阿水遞禀聲稱燒壞物件請先給領大令謂尙有未經燒� 
壞之物件爾不得任意取去　將帳簿呈候查核包大桂曾倩永平保火險銀一千兩雖事出無心究竟不知謹愼亦有應得之咎着罰银一百兩充公鄰居餅攤鐵店二家慘遭波累著償銀五十兩以三十兩給鐵店廿兩給餅攤一并呈繳公堂聽候給領德豐押店另候核示○小東門協昌魚行孫厚卿等前控魚販張阿大欠錢二百六十餘千當　現洋一百元本擬分還各户因被蔡文泰一家取去以致分文無著大令飭傳蔡文泰行主蔡亦如到案諭令將洋繳案聽候分給蔡遵諭繳洋昨日堂期孫厚卿等呈騐部帖並合同等據大令閱視之下著將部帖發還諭令下期投案候示孫又呈領狀一紙請將蔡文泰呈繳之洋應給小的一股先行給領大令謂案尙未了何得率請領洋實屬冒昧再三申斥而退○吳紀生禀稱王永茂前向小的借　五元向索不還反被紏同沇氓將衣袴褫去質錢使用當卽鳴捕投案請爲訊理當票呈電質之王永茂供借洋屬實所稱褫衣一節實被誣指大令謂爾所穿之袴何以憑人褫去且當票何以仍在爾身畔顯有不盡不實之處着將王永茂押候再核原告斥退○孫厚甫禀稱在允德錢莊爲夥前晚八點鐘被馬阿元搶去大錢一千餘文立卽追出馬將錢抛棄於地幸爲隣居帮同拘獲送案請辦大令以馬强奪錢財不法已極著押候枷號一個月發犯事地方示衆期滿笞責三百板原告叩謝而退○王鳳叔禀稱在瑞昌烟店爲夥被賊竊去對時表一枚報捕查緝旋經包探查得王阿三將此表當洋四元將票交與周毛毛贖出轉黨洋六元兹將周王一併拘案請訊質之王阿三供在周處爲帮夥認竊不諱大令著　候歸還原贓各責一百板以儆○周阿新禀稱在西門内開絲作雇用吳子康爲夥友被竊黄白絲各一包行至租界爲包探拘獲解案投請領贓質之吳子康認竊不諱大令著押候笞責一百板贓令失主具領○包探禀稱孫秉權購買　豐押店火焚物件雇車裝 
 
 

Page 4

 
 
運被　子陳阿四等諸人攫奪當場拘獲陳阿四一人解案請究質之陳阿四供與杭州阿四小阿四和尙等同攫大令得供著押候嚴比○包探禀稱游勇王品雲私竊火藥在途求售當塲拿獲解案請訊質之王品雲供江西人向當兵勇此藥由日暉港營内二哨七棚　營勇楊必仁托小的代售大令謂此係違禁之物豈能竊出求售著押候笞責二百板贓存捕房待領○包探禀稱積竊李勝平不知在何處竊得水烟筒一枝向小東門某押店質錢當塲拘獲送案請訊質之李勝平供係自已之物大令謂爾知水烟袋是何牌號李不能對一味支吾著押候笞責一百板贓存捕房○包探禀稱外國薙　店細思周洪卯竊取主人四開洋若干枚除繳到外尙虧洋七元八角五分洋人屢次催促解案請訊大令着押候笞責二百板 
[美界捕房紀事]  
　　本月二十三日俗傳爲天后聖母華誕美界天后宫招丹桂園菊部演劇以伸誠敬當袍笏登塲時游人之聚而觀者萬頭攢動檯下幾致無插足之方流氓一百另八將領袖范毛毛者藉瑞向各小販索取陋規衆人不服范遂紏集羽黨混名小箍桶小錢墩烟囱卵子小兎開泰等若干人奔至尋仇衆見勢難與敵因喚巡街捕到來范等始一哄而散○前晚有寍波人陳逸甫投報捕房據稱住居源昌路第八十一號屋内因事出外途經外虹口老街被不知姓名之流氓四五人攔路毆打又被攫去洋銀十餘元對時表一枚求請查究捕頭允之飭包探洪阿寳查明核辦旋據洪探回覆查得陳逸甫並非爲流氓所毆因與黄桃生陳耕發等賭錢起釁以致互相毆打所稱失物均屬子虚捕頭怒其誣告飭押候解送英公堂究辦○昨晨五白另三號華捕禀稱禮查路碼頭下有浮來孩屍一具捕頭飭傳二圖地保奚坤寳收殮掩埋○前晚有寗波人某甲持銅洋一枚至外虹口老街某錢店調換小洋被掌櫃者看出破綻向調不服該店以其混用銅洋尙敢持蠻吵鬧因喚三百十二號華捕拿送捕房押候送廨訊究○昨日上午黄浦路某棧房門首堆放貨物甚多三百二十八號華捕以其有違捕房規例喝令搬讓衆小工持蠻不服因將　頭某甲拘入捕房押候查罰 
[新書過眼]  
　　昨承海關造册處以本年通商各關警船燈浮椿總册見貽首冠各關建置警船圖由天地元黄以迄閏餘成歲以千字文編號淸於麂　細若牛毫其下則開列各關所轄海疆何處置船何處設燈兼及典守者之名姓有條不紊井然秩然誠航海者所不可不覽者也用跋其後以答盛情 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　常州府屬無錫縣人翁雲記向在本邑南市設立　锡粗細草紙認捐公所比見滬人士之往大竺進香者大都帶有此項貨物並不納捐因於日前將貨捐局告示携往蘇州河畔賃屋抽收適有一進香船滿載錫箔草紙停泊河干遂勒令納捐若干船户王雲元答以租界中向無捐欵以致爭鬧不休三百四十號華捕聞之立卽拘入捕房管押昨晨捕　令解送公堂王投案訴稱小的由杭州載香客來申客有携帶錫箔此微者翁强令納捐以致爭閙翁供稱錫箔草紙均由小的認定捐欵而杭州香客每每私帶漏捐故分設公所於租界中以便就近收取不料王不肯照納以致忿爭屠别駕商諸衛繙譯官然後著將翁押候送交南市公所核辦○包探孔阿才禀稱陸炳泉陸福泉二人在劉少江所開烟紙店習業前日私取店中紙烟六盒出外求售報捕後捕頭令小的緝獲人贓送請究辦劉投案領贓二陸同供稱小的等皆常州府屬某邑人私取貨物自知不合尙乞開恩别駕著遞解回籍○包探趙銀河禀稱賊犯胡玉增注阿六屢次犯竊送經大老爺遞解數次矣今又串竊陳福卿等家銅壺烟袋諸物報捕後捕頭今小的緝獲吊出原贓送請究辦陳等各失主投案領贓胡供稱小的係浙江寗波府屬某邑人年一十三齡汪供稱小的係松江府屬某邑人年一十四齡父母俱亡原籍亦無親戚别駕　押謹攺過所永遠禁押○包探黄四福禀稱賊犯王阿毛竊取王阿富家水烟袋一枝報捕後捕頭令小的緝獲人贓送請究辦王投案領贓阿毛供稱小的窮苦不堪以致犯竊如蒙恩宥自當痛攺前非别駕判令笞責五十板贓給還失主○包探秦少卿禀稱賊犯李阿三竊取同信洋貨號内洋布四十匹姚安輝家綢皮衣二件報捕後捕頭令小的緝獲吊出各衣詰知洋布已售與陳國光及往吊贓云已售去今特一併拘送案下同信洋貨號夥某甲投案訴稱號中所失洋布値銀余埂餘兩請卽究追姚亦投案領贓李供稱小的係浙江寗波府屬某邑人所竊洋布四十匹　與陳姓由陳轉售與人陳供稱夙充洋貨掮客不知是贓故敢收買今原贓已不能交出矣願卽酌賠别駕判令將李笞責二百板管押四月期滿之日　解回籍陳著賠洋銀一百圓○包探陳阿九禀稱賊犯李阿岳竊取閔其夫朱寅生等家綢衣與烟槍等物報捕後捕頭令小的拘獲送究　朱兩失主投案領贓李供稱小的初次犯竊求大老爺恩施格外免予施刑别駕判令笞責一百板分别給還失主○四百六十三號華捕解胡少卿至案禀稱昨日此人行至虹口向劉友才藉端訛詐小的見而拘獲送請究懲劉投案申訴前情胡供稱劉與小的有舊小的偶然　追故向借洋銀别駕判令笞責四十板管押兩禮拜○水巡捕唐寳榮解金阿寳王長生兩船户至案禀稱伊等駕一小船至各馬頭竊邓煤塊兹經小的拘獲是以送請究追金王同供稱事緣貪小所致惟乞恩寛别駕判令各枷號一禮拜 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年三月十六日京報全錄]  
　　宫門抄○諭旨一道錄前○陜撫魏奏審明陜省各屬情重盗匪照章懲辦摺○又奏勘明陜省水利擇要疏濬並酌派營勇工作摺○桂撫史奏爲調署知縣片○三月十六日理藩院鑾儀衛光祿寺廂白旗値日無引見○遷公麟中堂各假滿請安○湖北巡撫譚繼洵到京請安○錢應溥請假五日○莊王續假五日○倫貝子續假十日○啓約增厚預備召見○召見軍機譚繼洵啓約增厚○○頭品頂戴陜西巡撫臣魏光燾跪奏爲陜省各屬情重盜匪游勇照章懲辦恭摺彚陳仰祈聖𥃆事竊查前准部咨嗣後各省拿獲馬賊游勇土匪� 
並夥衆持械强刼案件如實係距省窵遠解犯中途堪虞就近解交該管道府覆審明確免其解省由該管道府核明情罪禀候督撫批飭就地正法按季彚案具奏等因在案兹查光緒二十二年冬季分據鄜州直隷州審辦　川縣拿獲盜犯蕭懹良張長映二名訊據供認該犯蕭懷良等聽從逸盜陳老二等紏夥十二人於二十二年正月十一夜明火持械撞門入室行刦事主李同興家錢物蕭懷良按住事主致死被火藥轟傷越日身死張長映聽紏上盜臨時畏懼先逃事後分贓又據漢中府審辦西鄉縣拿獲盜犯邱華侵　爆匠卽戈大五李洪開三名訊據供認該犯邱華侵起意紏邀闞爆匠李洪開並逸盜陳宗禮同夥四人於二十一年十二月二十一夜分持刀械撞門入室强刧事主李李氏家錢物綑毆事主受傷平復又據該府審辦該縣拿獲盜犯劉老充卽劉遇椿王老六卽王得甚周木匠卽周襲城李裁縫卽李罄忠岳雙娃五名訊據供認該犯劉老充起意紏邀王老六周木匠李裁縫岳雙娃並逸盜岳不好娃等同夥九人於二十二年二月十八夜分持刀械撞門入室强刦事主蔣明遠家錢文拒傷事主平復該犯岳雙娃聽紏同行臨時畏懼先逃事後分贓又據該府審辦該縣拿獲盜犯汪付潰余老二卽余元汰范國安趙發撥卽趙老九蘇現拍五名訊據供認該犯汪付潰起意紏邀余老二范國安趙發撥蘇現拍逸盜　興元等同夥七人於二十二年二月二十九日誘開事主曾洪發家門明火持械强刦錢物綑毆事主受傷平復又據同州府審辦韓城縣　獲盜犯魏宗議金元兒王虧兒三名訊據供認該犯魏宗議金元兒聽從逸盜倪老九紏夥九人於二十二年七月十二日夜分持刀械撞門入室强刼事主楊　家財物該犯王虧兒聽從上盜臨時患病不行事後亦未分贓又據漢中府審辦城固縣拿獲盜犯張老五卽龍顯潰馬老九卽馬洪椿張老六卽張猫娃張得根卽張老五梁老九朱五生陳洪幅七名訊據供認該犯張老五起意紏邀該犯馬老九張老六張得根梁老九朱五后並逸盜楊老夭等同夥十一人於二十二十六月十四日夜分持刀械强刼事主曾福家錢物拒傷事主平復該犯張得根梁老九朱五生共謀爲盜臨時畏懼不行事後分贓陳洪幅被逼寄贓知情窩頓又據西安府審辦涇陽縣拿獲游勇任集信李添長二名訊據供認先在鎭安營富勇　因事斥革於二十二年八月十三日行抵涇陽聽從在逃之前同營游勇陳占奎紏夥五人搶奪同行客人陳元車上銀物拒毆陳元並事夫楊春林受傷平復各等情由各該縣禀經臣先後批司轉行該管鄜州直隸州知州勞啓恂漢中府知府常裕同州府知府賀爾昌西安府知府童兆容督同各該縣提犯覆鞫供情相符照章議擬禀候核示前來臣以該犯蕭懷良邱華侵闞爆匠卽戈大五李洪開劉老充卽劉遇椿王老六卽　得甚周木匠卽周襲城李裁縫卽李罄忠汪付潰余老二卽余　汰范幗安趙發撥卽趙老九蘇現拍魏宗議金元兒張老五卽龍顯潰馬　九卽馬洪椿張老六張貓娃任集信李添長二十犯或入室搜贓轟斃拒傷事主或游勇持械攔路搶奪砍傷事主均屬兇惡昭著法無可　當與督臣照章批飭就地正法梟首犯事地方懸杆示衆以昭炯戒張長映岳雙娃張老五梁老九朱五生共謀爲盜臨時畏懼不行事後分贓罪應擬流均照章鎖繫巨石八年王虧兒聽從上盜臨時患病不行事後並未分贓陳洪幅被逼寄贓知情窩頓罪應擬徒均照章鎖繫巨石五年逸盜陳老二笞飭緝獲日另結所有光緒二十二年冬季分情重盜匪　勇照章懲辦緣由會同陜甘督臣陶模恭摺彚陳伏乞皇上聖鑒謹奏奉硃批刑部知道欽此○○頭品頂戴陜西巡撫臣魏光壽跪 
奏爲勘明陜省水利撥欵擇要疏濬并酌派營勇工作以裨地方恭摺仰祈聖鑒事竊維陜省地勢南北多山東西均屬平原全賴河渠宣暢藉資蓄洩自同治初年兵燹之後繼以旱荒挑濬失時渠道湮塞小民無力修復遂日甚一日以故山水驟發動輙衝决爲患亢旱偶形則又引漑無從以致頻年災祲迭見光緒二十一年冬間前護撫臣張汝梅體察情形曾請於省城設水利總局督飭各屬試辦業經奏明在案臣到任復派員周歴履勘工程較小之處已飭屬隨時分别疏濬其工程較大者或因民地阻止或因費絀停工勢非分派營勇通力合作難期費省而功倍兹查華州華陰兩屬河渠共十四道在華州者爲赤水遇仙石堤太平羅紋構峪六河在華陰者爲方山甕峪仙峪葱峪敷水長澗六河另有西溪晉公二渠分漑該州縣近河各地畝其水皆南發源於山峪北流入渭因年久失修致各河身日淤日高下流壅滯轉成北高南下之勢每遇大雨沙隨溜下河法湧溢此决彼潰東西數十里積水瀰漫經冬不涸居民田禾淹没商旅阻滯不行困苦情形實堪憫念光緒二十一二等年該州縣水澇成災迭經前撫臣鹿傳霖護撫臣張汝梅並臣隨時賑撫先後奏請觸緩錢糧在案　有以紓一時之困尤須有以貽久遠之安庶徵額不至久懸而民生可期漸裕現擬將河渠淤塞處所逐叚挑濬淺者深之狹者廣之所挑之土卽以藥堤培路其水衝沙積地畝應一律修復並於下游卑窪各處另開支河俾水性得循就下之常而地方免氾濫之患惟工叚旣廣且長不能專情民力應派營勇興修所開支河經過軍民地畝亦應由官估給價値並奏免錢糧此實地方必不可緩之工也又畏安縣屬附省三憍地方架否爲　以通車馬夾河兩岸地皆墳起中多低窪計長三十餘里始逹於渭頻年積水停淤通衢阻梗現擬價買民地添開渠道擇置壩閘如鑿池開　以消積淹此亦水患所亟宜除又涇陽縣屬之龍洞渠係鄭伯渠故道國朝雍正五年發庫欵復修引涇水並鑿山泉由該縣以逹醴　三原高慶並及臨潼北境沾被甚溥嗣因涇流日下水低岸高不能引灌遂專引瓊珠節珠二洞山泉以注之水利甚微復以睥久失修渠水旣淤泉眼亦　其石涸渠底滲漏尤多下流各屬因不能沾其利卽亦不肯興修是以近年渠水僅灌涇陽略及三原西境具東境及高陵諸屬白數十里　腴沃壤灌漑無資遇旱輙致歉收殊非○國粗軫念民依之意現勘得泉眼急須開通並擬多採石料築堤補漏察看溢前水源仍可因勢利道以收全渠之力此利所亟宜興者以上三處均經委員恊同紳士勘明繪具圖說並由善後水利局司道詳請核辦前來臣覆加查核以華州華陸兩　工　爲最要已派道員嚴金淸率撫褾永興四旗步隊前往會同水利局提調知府汪廷翰督令先行開挖支河其民力所能逮者卽由地方官　　派夫分叚飭令疏濬仍責成潼商道文啓督同辦　俾易蔵事其三橋與洞等處飭由局責成該地方官實力經營如民力不足再派　　　　務期堅實寛深能經久遠以除水患而興水利庶於○國家正供小民生計不無裨益惟運辦石料酌給津貼價買民地在在需費臣與司道等再三　商擬於司庫所儲營田折租項下酌提銀三萬兩先行動用事竣核實報銷至所估民地容俟估計若干再行籲懇天恩俯准免其納賦崒示體恤此外各屬渠道仍飭局隨時察看籌辦除俟前項工程辦理完竣詳細具奏外謹將現辦情形先行恭摺具陳伏乞皇上聖　訓示謹奏奉硃批該部知道欽此○○史念祖片再署懷集縣知縣趙燮和在任病故所遺員缺查有署臨桂縣事平樂縣知縣紹紓諳練有爲堪以調赴署　遞　臨槺縣　查有義寗縣知縣張杲才具開展堪以調署又署平樂縣知縣樊景曾調省另有差委所遺員缺查有部選懷集縣知縣葉大涵謹愼安詳堪以委令署理據藩　溺　　　　來除檄飭遵照外謹附片具奏伏乞聖鑒謹奏奉硃批吏部知道欽此 
之意現勘得泉眼急須開通並擬多採石料築堤補漏察看溢前水源 
 
