# 1910 - 346 - 4913605

 

Page 1

 
 
   
 
 

Page 2

 
 
交旨 
　　十一月初九日軍機大臣欽奉 
　　諭旨禮部奏　孝欽顯皇后　德宗景皇帝二十七月服闋之辰應先期由欽天監選擇吉日行釋服禮是否援照百日禮成案同日行禮請旨遵行等語應恭照百日成禮　警謹遵行钦此　又奉 
　　諭旨陸潤庠等奏江皖大災情形急迫請特派大臣籌辦賑務一摺著照所請該部知道欽此　又奉 
　　諭旨本日御史海觀陳奏事件一摺連書兩奏並未另紙繕寫附片不合體裁著傳旨申飭欽此 
　　十一月十一日軍機大臣欽奉 
　　諭旨法部奏遵章預保堪任直省高等審判廳廳丞高等檢察廳檢察長人員以備簡用一摺着依議單二件留欽此　又奉 
　　諭旨增韞條奏十摺著將原摺交憲政編查館會議政務處閱看擇其可行者交各該衙門分别酌核由憲政編查　會議務處具奏請旨辦理欽此 
　　十一月十二日軍機大臣欽奉 
　　諭旨農工商部會奏議覆寳昌銻礦公司援案請定專利年限並酌减稅項一摺著依議欽此又奉 
　諭旨農工商部奏棉花圖說編輯成書進呈並由部刋印分行各省一摺著依圖說留覽欽此 
　　十一月十三日軍機大臣欽奉 
　　諭旨憲政編查館奏考核巡警道屬官任用章程繕單呈覽一摺著依議欽此 
論說 
[再讀十七日　上諭　（嘉言）]  
　　嗚呼。吾讀十七日上諭。而知吾國立憲前途。斯眞無望焉矣。夫樞臣之溺職違法。不足以輔弼朝廷。此舉國臣民所。痛憤而欲一鳴不平之氣者也。此次資政院爲上下兩議院之基礎。即爲全國代表民意之機關。故前此之參劾樞臣。如梁鼎芬江春霖。雖激。昻忼嘅。誾誾敢言。而終不免一二人之私意。今資政院之參劾。根據院章。經多數之表决。而彈章始得上奏。則非一二人之私意。而全國人民之公意也。以全國人民之公意。而參劾樞臣。則必樞臣之確有不愜輿情之處。夫豈宜壅於上聞也哉。今上諭曰。軍機大臣負責任。與不負責任。朝廷自有權衡非該院總裁等所得擅預。在表面觀之。似不。過拂資政院各。議員上奏之盛意。而在實際觀之。則雖謂爲以一人而違反。四萬萬人民之公意。可也其不合於先皇帝立憲之初心。不待言矣。 
　　且國家之設立議院。固非徒以叅預立法而巳也。亦欲藉公議輿論之力。以監督執政者之非違專擅耳蓋一國政治之良惡。係乎執政者之能負責任。與否爲斷。執政者之能負責任與否。視乎議院之能監督與否爲斷何也。執政者之賢否。其在各部屬僚。及地方長官。尚有在上者以爲之監督。則雖欲縱恣而亦末由也。獨至政府之地位。旣踞於全國最高。無上之巓。則傫然自恣。自無有列乎其上以監督之者。即曰有之。舍君主一人以外莫屬矣。然君主一人高。拱深宫。勢不能監督及之。則政府之舉措失當。必將以怨大臣者。而怨及君主。其何以保持尊嚴也乎。故議院旣。爲一國人民合成意力之所萃。則必予之以上奏彈劾執政之權。以爲君主之喉舌。按之吾國資政院章程。亦不外是原則。則今日資政院參劾樞府。是爲盡職。非爲擅預。如上諭所云。吾不知果欲擠資政院於何地也。 
　　尤不解者。近來諭旨。每曰大權統於朝廷。不知權之云者。謂夫合全國人民之權。以行國家之黜陟耳。非謂削衆人之權。以操之於一巳。以行我私意也。今上諭曰設官制祿。及黜陟百司之權爲朝廷大權。載在先朝欽定憲法大綱。是大權者。直謂永永吾人民無置喙之一物也。有是理乎。今參劾樞府之權。固在資政院。而采擇與否。則在監國及皇上之出自聖裁。非該院之所得擅預。抑巳明矣。而資政院之參劾。姑無論當與否。均不得謂之擅預也。參劾而當也。則免黜一二。别擇賢良。以謝天下。叅劾而不當也。則解散資政院。亦無不可。重行選舉。以求最後之輿論。一人。超然於上。陟罰藏否。一唯民意爲之標準。夫如是。則大權方不至旁落。而上下兩方。面亦可以調和。國家之政治。漸可收統一之效也。不然。吾恐大權。何嘗統於朝廷哉。其所被奪而憗。遺者。歸於朝廷亦無。幾耳。而二三權臣。乃得假神聖不可侵犯之。威以行其壓制人民之手叚。而反以君主爲蔽矢之楯。歆祀之象。利則歸諸巳。而過則歸諸君。爲之民上者。猶偃然於民具爾瞻之地。曰有大權在懿親國戚。皆吾之股肱爪牙。爲吾擁護此權者也。蚩蚩者氓。其奈吾何。而庸詎知權之去其身。也己非一朝夕而。不及回復也哉。夫資政院之參劾。豈與朝廷爭權也乎。亦欲恢復其所失之權。而歸諸朝廷而巳矣。而奈之何而不悟耶。 
　　又上諭曰。慶親王奕劻等。奏才力竭蹶。無補時艱。懇恩開去軍機大臣差噫。縱蒙詔旨温慰。吾不知清夜自思。果有何顔立於民。上乎。抑自矜其全勝。而悍然不顧也各。國組織内閣之責皆。讓之於後輩。决不肯以埀暮之歲月。當政局之衝。雖功勳資望。君主寵遇。至優至渥。必不戀棧而避賢路。蓋旣身立政地。未有不受人民之紏責者。以王頤養天和之日菟裘。終老之年。桑榆。晚景。至可寳貴。曾謂必欲與最後之新人物。而競爭内閣中之一。席耶嗚呼。亦可以。休矣 
要件 
[度支部試辦宣統三年各省各衙門豫算]  
 
 
 

Page 3

 
 
總說明書　（九續） 
　　福建　謹案福建宣統三年預算。歲入共銀五百六萬一千一百六十三兩有奇。歲出共銀六百二十一萬二千八百八十九兩有奇。出入比較不敷銀一百十五萬一千七百二十五兩有奇。歲入各類以釐捐爲最鉅。田賦次之。鹽茶課稅及協欵雜收入又次之。正雜各稅爲最少。歲出各類以解欵及軍政費爲最鉅。行政總費次之。財政司法民政敎育交涉實業交通等費又次之。工程費爲最少。本部就原册詳細覆覈。酌加增减。共計歲入增銀七十六萬一千三百三十九兩有奇。歲出减銀七十一萬三千二百九十六兩有奇。尚有應解京餉洋欵。原册少列四十六萬六千兩亦爲增入。計歲出中實减銀二十四萬七千二百九十六兩有奇。又預算歲入原數。内有上年餘存銀十萬兩應剔除另算循此估計。該省預算不敷之數。祗二十四萬三千八十九兩有奇。乃一再電商閩督。僅據覆稱。歲入增銀四十五萬六千二百三十二兩有奇。歲出减銀十一萬三千一百十四兩有奇少。列之京餉洋欵。則概允照加計出入相抵。實仍不敷銀一百十四萬八千三百七十八兩有奇。此覆覈閩省預算出入各數之大概情形也。至該省原册尚有漏列之欵。巳令速訂追加豫算報部。現據閩督電告總數。計出入相抵。尚須多虧銀四十餘萬兩擬俟該册到日。仍當切實覆覈。倘本預算册有重複舛錯之處。經追加預算改訂者。亦當查照來册。酌量更正。以歸至當。惟閩本瘠區。而歲虧乃至一百數十萬之鉅。出欵旣難驟减入欵又未易增籌。蓋財政艱窘情形。在東南諸省爲尤甚矣。 
　　四川　謹案四川省預算。歲入銀二千三百六十九萬六千一百餘兩。以鹽茶課稅爲大宗。正雜各稅與捐輸各欵次之。歲出銀三千一百四十四萬二千一百餘兩。以解欵軍政費爲大宗。協欵敎育費次之。出入相抵不敷七百七十四萬六千二十餘兩預備金三百十萬在外本部按册查覈。叅照監理官報告。電致該省自行删減。嗣據該省電覆。於歲出各類。覈减五百六萬五千九百餘兩。又稱前册内歲入門。有誤列收欵。應减銀一百萬九千五百餘兩。歲出門少列解欵。應增銀三。萬七千餘兩。出入相抵。尚不敷銀三百七十二萬六千五百餘兩。預備金在外。續據監理官電稱。按巳經覈减歲出二千六百餘兩之數。除解京協各餉文武廉俸。兵勇額餉。及各局所學堂火食一切要需仍照舊外。姑以一半計之。其餘出欵一千三百萬减作八成支給。卽可减得二百六十餘萬兩。至内容孰緩孰急。應由該省自行裁量匀配。此外尚不敷一百餘萬兩。責成本省認籌等語。當經本部按照監理官所陳電商川督。並將該省歲入尚有可增之欵。約三十餘萬兩。一併電令覈增。則僅不敷七十餘萬兩。未據該督電覆。暫不列增綜計四川省初送原册計不敷銀七百七十餘萬兩。專案覈减後。尚不敷銀三百七十餘萬兩。就册考覈。大都以新增籌備者爲多。舊有各欵。僅不敷三十二萬餘兩川督並有另行籌備之電。倘能於巳辦應辦各事。撙節估計。收支尚可有餘。於邊防餉需。似亦不難兼顧矣。 
專電 
[電一（北京）]  
　　剪髮易服一事明日將降諭旨聞巳擬定有改練新軍畧爲變通原所以振民氣乃近來倡和若狂淆惑聞聽經此次降諭後不得紛更如再敢以剪髮易服請者以違制論等語 
[電二（北京）]  
　　資政院彈劾軍機無效擬續行具奏如再不准請旨解散 
[電三（北京）]  
　　東督錫良長函某樞臣大旨謂東三省如大厦將傾良决計乞休不忍覩祖宗發祥之地送於外人掌握 
[電四（北京）]  
　　外務部奏澳門劃界案准交資政院核議惟奥使呈請到院發議未敢擅許 
[電五（北京）]  
　　文官考試計分五等一補用二試署三委用四候選五學習此外一律撤銷將奏請核定 
[電六（北京）]  
　　度支部奏報各省督撫提用外銷欵項並陳善後辦法奉硃批准其銷結餘依議 
[電七（北京）]  
　　稅務大臣奏訂整頓常關暫行章程二十五章四十條又奏設鐵路通商口稅照常關徵收 
[電八（北京）]  
　　江督蘇撫奏併同城州縣有利五端江蘇共裁州縣上二缺奉硃批政務處議奏 
[電九（東京）]  
　　朝鮮總督寺内於西二十日由東京啟行定二十四日到韓京緊要新聞一 
 
 

Page 4

 
 
[新内閣制與地方分權之關係北京] 　○新内閣制度近日迭經憲政編查館員討論編定通則共二十餘條議定將軍機廢止設總理大臣一人其各部院長官皆爲國務大臣惟以中國幅員甚廣萬難盡取法於日本各省督撫設置巳久於事實上亦難盡行廢止擬規定各督撫爲國務大臣使總理大臣負聯帶責任又以中國幅員甚廣陜甘新疆四川雲貴等省交通機關尚未盡設總理大臣亦難負聯帶責任故並擬取法宋制使督撫各自爲政惟照此辦法各省自爲風氣將來或恐演成一聯邦局勢故未决定其蒙回藏各部則巳議定行特别制度矣 
[預算股員第三次恊商紀要北京] 　○資政院預算額外股員許鼎霖易宗夔孟昭常李文熙王璟芳等前日又至會議政務處與政府繼續協議是日各部行政大臣到者爲澤公廷尚書溥尚書度支部兩侍郎學部兩侍郎及各部特派員各省特派員首由易宗夔許鼎霖與澤公協議度支部行政費及歸併稅務處與鹽政處各事澤公謂行政費之核實本大臣極表同情稅務處鹽政處之歸併俟明年新官制發表此種機關斷無存在之理繼由孟昭常與廷尚書協議法部行政費易宗夔與寳李二侍郎協議學部行政費及與農工商部溥尚書協議行政費均得同意惟與郵傳部特派員協議未能了結俟股員會再議王璟芳與理藩部協議行政費亦無異詞五時半散會 
[預算股報告與政府協議之結果北京] 　○十一日午後一時資政院預算股員會又開會議到者三十餘人首由股員長劉澤熙報告收到各科文件次即指定額外股員三種（一）撰報告（一）編總表（一）編各省分表次請額外股員報告内閣會議政務處協議情形許鼎霖報告與軍機大臣協議裁撤吏部禮部翰林院各節惟必待明年明發上諭後方能截止經費章宗元謂此舉實無效果不如在預算内預先截止經費易宗夔謂股員會此舉本借預算催促政府之進步並未說明必减此經費且數署經費亦滄海之一粟並無核减之必要李文熙報告與度支部尚書協議除印刷費二十一萬巳聘請外國技師購辦機器均訂立合同實不能核减外其餘各經費無甚異同度支部特派員說明清理財政之機關斷不能去請諸君注意易宗夔謂議員對于預算祗有核减經費之權至于機關之改變屬于各部行政之特權資政院可不過問王景芳報告與海軍大臣協議除軍艦費四百一十二萬己與外國訂立合同不能核减其餘裁減行政費四十餘萬巳得海軍大臣之同意至與陸軍大臣協議裁緑營减巡防整頓各省製造局等事均得陸軍大臣之同意唯股員會主張以巡防費辦警察陸軍大臣不能同意等語旋報告與外務部尚書協議餘存金須俟國庫成立後方能撥歸度支部孟昭常報告與法部尚書協議事件無甚異同惟大理院尚有追加豫算之件仍須審查易宗夔報告與農工商部尚書協議事件前日該部尚書交一允减數目表由本科審查後略有變更與學部兩侍郎協議各件亦無異同惟大學堂經費略有變動學部特派員說明甘肅提學電稱以提學衙門應减之經費撥歸學務公所衆俱贊成易又謂郵傳部堂官並未到會議政務處恊議可見該部之放棄責任郵部特派員梁土詒說明允减數目衆謂須付審查時巳五鐘遂散會 
[浙撫亦知條陳閣會北京] 　○浙撫增固帥日昨有要摺一件探聞係奏陳閣會二事大致謂九月二十三日奏陳各項要政分列九摺陸續進呈其宗旨在謀各政之統一辦法助各政之進行欲統一必先有負完全責任之内閣欲進行更須有具監督政府能力之國會關於内閣者二一須簡定總理大臣一員一確定各督撫立於國務大臣之地位關於國會者二一規定選舉法一確定議員名額標准而於總理大臣尤以簡一員爲不易辦法現當立法之初設稍不研究將來一切設施多所障碍組織内閣議者率拘牽舊制以樞府本有四員擬即於總理大臣外再設副總理二三人以輔助之此大誤也云云監國閱畢頗善其言當即併前九摺發交政務處憲政館閱看 
[郵部竟以蘇路爲藉口矣北京] 　○十一日午後浙路代表又赴郵傳部催批唐尚書尚在假中由沈盛兩侍郎接見盛侍郎咳𠻳時許纔向沈侍郎言云浙路代表請廢章程蘇路代表楊廷棟十月間到京齎呈說帖與浙路適成一反對滬杭甬路兼蘇浙兩省浙欲廢章須與蘇路意見一致方可照准代表云蘇浙兩公司呈請大部章程作廢公文不止一次均未奉答覆不得謂兩公司意見不一致盛云前者勿論但論現在沈云本部承認浙路代表不能不承認蘇路代表楊廷棟亦蘇路股東開大會所公舉者盛云何不邀楊同來沈云其人現在京否盛云在京代表云存欵章程逾二十四個月卽日作廢乃大部奏案在二十四個月以前仁蘇路原有聯帶之責任現在章程旣失効力蘇自蘇浙目浙原是兩公司浙代表此來係遵守大部奏案大部謂奏定章程宜遵守否盛云滬杭甬三字不能拆開說楊廷棟說帖第一條有滬杭甬路分隸蘇浙兩省辦法亦應分爲兩橛云云予所不謂然者惟此兩橛辦法一言代表云楊君兩橛辦法之言甚合公理即請大部照此辦理盛復問沈侍郎云廢章程須出奏須照會英公司巳辦否沈云未辦盛云廢合同之理由何在代表云前沈侍郎謂英公司至今僅交欵四十五萬磅逾期撥欵不全合同巳失効力此即大部廢合同之理由盛云據彼一方面亦必有理由代表云此言出之侍郎之口甚爲不解江浙人民受滬杭甬線之苦痛成 
 
 

Page 5

 
 
於光緒二十四年侍郎與怡和洋行締結之草草四條合同侍郎又補一英公司覆函至今日合同巳失効力侍郎尚欲爲彼一方面設想理由如此雖閱百年合同移無可廢國家安得不破産望侍郎爲國家計盛又問沈侍郎云本部究提到英公司欵若干沈云四十五萬磅連扣去虚息虧耗等欵一併在内名爲五釐利息實則合到八釐國家所受虧害甚巨代表云此種無本之息無本之債權無本之路權環球未有大部果何所利而不速廢盛云予今說一實話浙路卽如蘇路代表辦法向部領欵本部無欵可撥請部收買本部亦無欵可籌畢竟難以對付合同必廢章程自不待言代表云前沈侍郎允於初十日前切實批答今巳逾期沈云本部對於貴公司向用照會不用批代表云何日行知盛不答匆匆去代表謂明日再來請示亦遂退出 
[揚翼之乃爲梁士詒利用耶北京] 　○蘇路公司前舉某代表赴京與郵傳部商議收歸部有辦法曾誌本報兹京師某報載有此中秘密消息謂鐵路局梁士詒前曾密電楊廷棟囑令自稱蘇路代表逕赴郵傳部上說帖請以三百八十萬元收買蘇路改歸部辦該說帖於上月底由陸中堂代遞聞沈侍郎日前特往謁陸中堂請即照辦而陸中堂不肯擔任當又電商蘇路詎蘇路覆電不從且謂並未舉楊爲代表云云京報所載如此確否還以質之當局者 
[雷提餽金革職之由來北京] 　○江北提督雷震春因違例餽遺經濤邸奏參革職巳兩見明諭兹悉雷提聲名本甚平常久爲軍諮大臣所知巳派人密查得實正擬奏參間適該提督亦知不安於位特滙銀三千餘兩至京託人布置聞濤邸朗邸那相三處需各以一千兩爲餽而另以二百兩贈廕大臣因廕係雷之業師故從少數詎濤邸素性清介凡有餽遺輒拒弗納此次雷提餽送至濤邸府第濤邸以其招摇過甚大爲不悅當即將原金擲還并面諭來人尚有後命次日濤邸晤朗貝勒談及此事擬具摺紏參謂現在賄賂公行巳成習慣各省督撫提鎭公費有限例外餽遺爲數如此之鉅非取之民問即由部下扣尅而來且陸軍人員尤須潔巳奉公若不嚴行杜絶此等惡習將來何以整率下僚朗貝勒深然其議並願附銜濤邸遂飭員擬稿習晨即會同入奏 
[學部負固不服之答覆北京] 　○學部日昨備文答覆資政院議員孟昭常質問奬勵考試存古學堂三項應否廢止中小學堂章程應否修改說帖其内容如下　一學堂之有奬勵識時之士咸非之本部創設之始卽擬奏請停罷惟因移奬保舉舉貢考職等項分途並進獨於學堂畢業之學生而抑置之其不滋疑阻者幾何哉自興學以至於今數年矣毁學之案猶所在皆是况當羣情疑阻之初安得不爲因勢利導之計奬勵之不能遽裁者以此近來本部詳察時變正議改絃更張故議覆御史趙熙河南布政使王乃徵各摺屢經奏陳乃謂殊無廢止之意未知何據　二查高等學堂之在外省者向章由提學司曁學務人員考試近年各省高等專門學堂報部畢業調閱試卷疑竇孔多即如光緒三十四年山東高等學堂畢業其程度之參差殊出意外積習如此自不得不認眞考核總之高等學堂本應歸部直轄徒以財政未能統一暫由各省分任辦理其調京覆試不過本部監督之一種方法將來奬勵停止高等學堂改歸部轄此事自應改訂若指爲虐政未免言之過當　三查江鄂等省先經設立存古學堂然全國之大不過數處固出於調停新舊之苦心然本部於湖南景賢成德逹材船山等學堂曾經先後　駁可見審時度勢本部原自有權衡當資政院開會時本部尚書演說敎育方針云擬將存古學堂酌量財力歸併辦理該議員諒巳聞之矣　四查奏定學堂章程係於光緒二十九年頒行事經數年情事變改嗣經本部另定小學簡易科年限課程兩種以騐其何者爲便又中學分文實兩科使文學與科學各有所專注不致相妨所以圖普通敎育之改進也敎育之指趣旣須與時偕進舊行章程斷無一成不變之理本部右侍郎前在資政院答辨時業將修訂學務法令之意當塲宣布該議員諒巳聞之矣 
[文官考試章程之内容北京] 　○文官考試一節頗爲當道所注意聞憲政編查館業巳將考試章程擬定不日即須頒布其内容如下　一高等文官考試及普通文官考試分塲考試　一高等考試每年九月在京舉行普通在各省舉行考期由各省長官酌定　一高等考試費洋十元普通洋四元　一應考之資格如左（甲）曾在高等專門以上學堂畢業得有奬勵者（乙）舉人出身者（丙）七品以上者　一高等考試分頭二兩塲頭塲試經義策論文牘各一篇其二塲應試科目（甲）大清憲法（乙）大清民法（丙）大清刑法（丁）大清行政法（戊）經濟學（巳）國際法以上六科爲主要必須考試者（子）大清會典（丑）大清商法（寅）財政學（卯）各國憲法比較以上四科自擇一科應試　一曾在東西洋及在本國高等法政學堂畢業得有奬勵者免去頭塲考試　一應普通考試之資格如左（甲）中學堂畢業（乙）五貢出身者（丙）九品以上　一普通文官考試之科目由各該省長官酌定 
[西報譯要]  
 
 

Page 6

 
 
　　資政院决再彈劾軍機　字林報載十八日北京電云資政院今日討論多時議决推舉起草員再擬奏摺分舉軍機大臣之罪重行彈劾並重申軍機處對於國民須負責任之說且謂此次上奏若不見允則資政院當自請解散云云當時演說語涉攝政王處頗形和平自有資政院以來此爲第一次評論攝政王云 
　　北满中俄兵隊衝突近聞　又載十八日北京電云西十二月十二號哈爾濱私函云前有俄國士官兩員哥薩克兵兩名由愛琿附近之薩哈林取道前赴勃内戈凡斯慶斯克爲中國警察所拘有一士官當被逃脫旋於本月十五號率領哥薩克兵二百名回抵該處要求開釋被拘之人華員不允兩方面遂起衝突毆傷數人惟並無斃命者現所拘之囚業巳釋放俄隊巳回勃内戈凡斯慶斯克據華官聲稱此事無關重要其餘詳情尚未探悉 
[京師近事]  
　　外務部近接駐京法國公使照稱該國駐漢口領事穆里斯因病出缺巳調駐汕頭副領事賴哇充補現駐烟台領事蓋林派往漢城巳調駐北海副領事蘇馨充補遞遺北海副領事一缺以現駐香港副領事祁貝爾調補請飭地方官照約接待外務部巳照例咨行各督撫轉飭所屬照約接待矣 
　　外務部昨准駐法劉大臣電稱各國均巳備文承認葡新政府我國應否照辦外務部當即覆電令即照辦所有交涉事件仍照常接續辦理云云去後昨並通咨各督撫札飭交涉司海關道一體照辦 
　　近日資政院議員屢至政務處磋商官俸巳大畧就緒聞初級法官先擬每月俸銀六十元後經添八十元下級法官定爲每月百元初級監督推事定爲一百元獨任推事八十元初級檢察亦八十元外官則督撫每年二萬四千兩提法司六千兩知府三千六百兩知縣三千六百兩 
　　此次美國商團來華與上海各商團商議設立中美聯合銀行及輪船公司並互設品物陳列所互派商務調查員各節經駐滬朱大令禮琦具禀農工商部請予維持保護聞部中巳准如所謂當札上海各商會妥商組織矣聞天津總商會昨亦己派員赴申會議並經報農工商部查核 
　　日前海軍部洵譚兩大臣電知兩廣總督令其轉飭署廣東水師提督李準軍門迅速來京以便籌商海軍事宜並改訂各項章程其水師提督缺暫行由粤督派人署理 
　　日前陸軍部咨行領侍衛王大臣公文一件内稱嗣後二三等花翎侍衛及藍翎侍衛等員期满後母庸以各省副參遊都守選補一律改爲以陸軍各鎭協標營隊官排長等缺記名候升並請飭各侍衛除在乾清門當差外酌撥入陸軍學堂肄業以示體恤 
時評 
　　其一 
　　嗚呼今後之軍機。益可以無所不爲矣。 
　　向者軍機之不負責任。不過各軍機私相計議耳。即其答資政院之質問亦僅模糊影響。而未嘗敢言之不諱。今則朝廷巳代爲明告天下矣。且申明軍機之不負責任。係朝廷大權作用。而非資政院所能過問矣。軍機旣堂哉皇哉。不負責任。又何所爲而不可耶。 
　　所不可解者東西各立憲國。大臣代君主負責任。而吾國乃君主代大臣負責任。尤不解者。立憲國之君主。於締結條約。解散議會。制定官制等事。爲大權之作用。而吾國於數者之外。又别有所謂軍機不負責任之大權作用。 
　　記者曰此眞新發明之立憲政體。 
　　其二 
　　嗚呼今後之資政院。尚有何事之可與聞耶。 
　　明明爲該院權限内之事。而朝廷乃牽涉於官制。牽涉於黜陟。輕輕標大權兩字。以剥奪之。如上諭。言則該院所議法律財政等案。無一不與官制俸祿。有間接之相關。所奏各省督撫違法各部大臣違法。無一不與黜陟百司。有直接之影響。皆可諉謂君主大權。而非該院所得擅預矣。然則資政院尚有何事之可與聞耶 
　　其三 
　　資政院之會議。係取决於三分之二以上之議員。而議長固不加可否者也。乃十七日申斥資政院之硃諭。竟曰非該院總裁等所得擅預。一若資政院之上奏。皆出於總裁之意。若各部院奏事之由堂官主政者然。 
記者曰。怪哉。朝廷竟視。資政院如衙署。 
　　其四 
　　先朝之編訂憲法大綱。不過爲將來編纂憲法時之藍本。非謂即此遂足以當成文憲法也。何十七日之硃諭。竟居然據根且引用而不疑。 
　　記者曰嘻。朝廷竟以憲法藍本。爲巳頒行之成文法典。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[程撫再請速設内閣蘇州] 　○蘇撫程中丞第一次請設内閣電奏巳録前報兹覔得第二次催設之電奏稿照録於下　德全於前月十六日電奏請預設内閣速簡總理修改籌備清單未奉明諭時切悚惶世變日亟政象愈頽國是所關豈容姑待提前赶辦事項誠如明諭宜通盤籌畫通力合作者也就全局言之何部分應提前何部分應赶辦就一部分言之何項應提前何項應赶辦此中通籌規訂之責專在内閣今者内閣未設總理無人遽言提前赶辦則此以爲應提前者彼或推而後之今日以爲應赶辦者明日或從而緩之從前不過因籌備而紛擾囂雜他日且將因提前趕辦而多一紛擾囂雜流弊所曁尚忍言哉德全受恩至重焉忍知而不言用是一再瀝陳冒凟宸聰並非敢膠執巳見更不敢邀博時名蓋爲國家前途計爲憲政前途計則速簡總理預設内閣未可一日緩也德全伏念皇上聖明非不欲速簡總理也而審愼於難得其人諸王大臣非不欲速設内閣也而謙疑於難勝其選因是總理未獲卽派内閣未獲即設一切提前趕辦事項遂坐是不獲酌定而實行德全竊謂主憂臣辱往訓可稽方今内憂外患相逼而來非皇上殷憂之時耶諸王大臣如但知顧惜其名譽祿位則巳倘心於王室則犧牲其名譽祿位亦何足惜德全非不知内閣創設任總理者誠難免於攻擊推翻然繼起者前事爲師經騐因以增進其政象必有進步是受攻擊推翻者不過總理一人而享其利者則國家萬世也内閣國會衝突乃立憲國必經之階級旣無可解免亦不必驚疑要之磨礪旣久政府程度漸高議員程度亦漸高然後上下一心交相賛助而憲政根基於以穏固德全伏　皇上即速簡派總理不宜過於審愼受任總理者即速組織内閣亦不宜過於謙疑庶幾提前趕辦事項得以及時通籌規訂見諸實行世之論者每謂内閣責任重大總理程度難得其人然今日議員之有程度者又幾人哉蓋以程度論上下同一不足必須互相淬厲程度乃有足之一日嘗考東西各國歷史内閣解散一次總理攻退一次其政象必進步一次若慮及解散而内閣不速成慮及攻退而總理不受任則國是之遠者大者姑不具論即目前提前赶辦之規畫亦無從解决也巳愚昧之見伏候聖裁德全微 
[閩諮議局内訌再紀福州] 　○福建諮議局議員鄒含英所具議長違法之理由書五條己録前報當經松督將此案箚交該局審查刻巳由審查員查覆兹録其報告如下　本月初五日本局臨時會第六次會議此案交由臨時審查員審查按鄒君所具理由書五條一會議廳選舉之違法二法政質問之違法三研究會取締議員之違不四冒用公啟之違法五研究會蔑侮議員之違法謹逐條查覆如左　一會議廳選舉事件查本省會議廳審查科士紳經督部堂定額三人箚由本局公推六人本局於九月十二晚奉到箚文十七日上午本局議員先開研究會討論公推方法衆議員以會議廳科員關係重大本省士紳不限一區城一階級之人必學行才智優長者方可應選各屬議員應各舉所知以待公認當日在研究會中起而推薦者九人被推薦者共得十五人因各府口音不同故書其姓名資格及其所經歷之事實於黑版上以供討論因十餘人過多復公决於本日大會中以投票選之並聲明此十餘人以外儘可自由選舉是日下午正式會經衆表决用無記名連記投票法即行選舉以得票過半數爲當選蓋嚴查其手續以求選舉之公也公推方法先經推薦更加投票格外愼重何謂違法研究會中劉崇佑君所推薦四人不盡當選而他議員亦有所推薦而當選者理由書所稱劉崇佑擅書六人云云與事實不符者一選舉開票並有未經研究會推薦之人而得票者可見投票係出自由之意思何能强公意之必從理由書所謂摺定令人選舉云云與事實不符者二九月十七日上午研究下午投票理由書所稱十六日研究十七日選舉云云與事實不符者三每次會議皆於會議終時由議長報告下次議事日表九月十二日係常年會第六次會議是晚奉箚自無從列入第七號日表十五日第七次會議議長以公推方法未經研究又未列入第八號日表十七日上午研究旣定且公决當日即行選舉下午會議遂提出經衆表决變更議事日表乃行投票上午研究會鄒君亦到會巳與聞之理由書所稱理宜先期知會未經通告投票日期實於十七報告選舉云云與事實不符者四此事係屬到會全體議員之同意理由書專屬於劉崇佑一人與事實不符者五此關於會議廳選舉事件審查之情形也　二法政質問案事件查本局議員孟思培君等三十七人提出法政風潮質問案認爲合於局章第二十六條之規定有此質問權法政學堂旣屬敎育行政無論監督敎務長皆爲敎育行政之人本局依據局章提出質問案不爲違法且質問原因因該堂增徵自費强令八十名學生盡入寄宿舍監督敎務長爭議不决學生困於學費不得入堂本局爲法政敎育謀爲學生入學計不能不視爲重要至云副議長祗以法政風潮四字惑人當日孟思培等提出此案出於本意與副議長無涉且議員三十七人之多何至受惑昨日會議中提議者贊成者當塲均無異詞則非受惑可知諮議局議員於議事範圍内不受局外詰責局章所明定也外人駁斥旣非公論本局所不任受不得謂之玷辱理由書所言旣不協於事實復不衷乎法理則本局實無違法情事此關於法政學堂質問案審查之情形也　（未完） 
 
 

Page 11

 
 
[馮世倫詳供革黨内容廣東] 　○某營弁在佛山拿獲自稱革命黨馮世倫一名業巳解案審辦聞其人年僅十八歲年少無知遂爲黨人所惑致羅法綱該犯初到案時供稱前三四年在大良渡與香山人陳醒魂相遇接談以後時相往來因此認識遂於去年四月陳交伊圖章兩顆此圖章内刋偵探員砲隊等語并與小的改名呌做馮醒亞且呌云充當第七師團司令官現在未有工錢及軍械等件祗由陳醒魂爲言將來事成就給小的充當砲隊故入其黨聞各人原欲本年正月舉事後因事不成旋即走散或東或西迨後又欲於宣統四年舉事恐一時不及則待至六年由廣東廣西起事直到雲貴一帶再到順天所入黨羽人數太多小的亦不能盡知多少祗知到廣東有第七八兩大師團統歸梁尚武經理寫管帶梁字二號至第一師團内有黨與約三千人其餘則未查清楚其同黨安字第六號黄忠元民字第七號吳召開永字第九號唐百康聞說三人均在佛山附近居住來去無蹤至如佛圖店東並無與小的來往祗聞說前數天因往圍捕他即用紅十字會燈籠逃去現亦不知逃往何處此圖章於是日寫信後因一時忘記遺落被店東看見燒燬無存小的自知一時之錯悮今悔前非自願改過自新求乞恩典云云廣協李協戎以該犯胆敢收受革黨礮隊偵探員圖記改名醒亞投函恐嚇實屬目無法紀惟該犯年未及冠知識未定被人煽惑遽行信從究與昌言革命者有間刻巳將該犯禀解李軍門行營飭委復訊以便究辦 
分類新聞 
政界 
[巡警道整頓禁烟罰欵辦法杭州] 　○巡警道楊昧蒓觀察以各屬辦理禁烟私運私售各種罰欵任情苛勒逾越定章並且隨時提用匿不造報致紳商物議沸騰喧傳報紙現擬設法整頓嚴予限制即日具詳撫院請示辦理略稱查各屬禁烟案内凡遇私買私賣定章應行懲罰各欵自應具報本所以憑稽核乃各州縣承辦官紳往往延不具報甚至並不禀詳請示率行作爲别用開支浮濫無怪報紙喧騰動多訾議禁烟分所名譽之壞半由於此殊屬不成事體亟應認眞整頓除通飭各屬嗣後如遇禁烟案内應罰各欵務須由該分所按旬列表掃數解縣由縣彙報本公所備核除充賞外即將餘欵逕解藩司核收以免藉口而杜流弊各緣由理合詳請憲台察核批示祗遵等因到院本日奉中座核准謂據詳整頓禁煙罰欵以杜流弊辦法甚是仰即通飭各屬一體遵辦以重禁令 
[皖城自治公所開幕安徽] 　○懷寗城自治公所於本月十五日上午十句鐘假安慶中學堂開第一届正式大會舉行開幕禮式先期散佈傳單恭請各界蒞會以誌歡慶所有開幕秩序列下（一）本日上午十時摇鈴開會（二）行政官來賓曁議員董事同赴禮堂（三）恭奏國樂肅立致敬（四）恭讀聖諭畢東西相向行三揖禮（五）行政官來賓議員董事同蒞會堂入座（六）奏歡迎樂（七）行政長官曁行政官誦祝詞（八）各界來賓誦祝詞（九）議長誦答詞各界祝詞（十）奏歡送樂行政官來賓議員董事入休憇室茶會 
[湘省財政困難之一斑長沙] 　○湘省近年以來財政異常困難而本年爲尤甚所有勸業道署月支各欵巳經財政公所議請停支現聞勸業道王慕宜觀察以欵無所出則應辦各事勢難舉行爰於日昨呈請撫院擬將本署應解司庫一半并稅存留以抵月支經費榻撫當即飭司核議詳覆聞巳准如所請惟有盈餘仍須照舊解司以充餉項 
外交 
[洋商購地之交涉鎭江] 　○上海某洋商在鎭工古更樓巷購地若干畝業巳十餘年昨忽爲某地痞盜賣與金姓起造房屋經該商查悉特禀由該管領事照會鎭關道請飭令金姓遷讓而金姓以所購之地契據俱全亦聘請律師辯護惟此地係某甲立據賣出必須某甲到案現甲巳逃避他處不知去向陳道特飭丹徒縣上緊緝拿以便歸案質訊 
[廉邊提解私罪匪犯之周折廣東] 　○粤督昨據廉欽道郭人漳電禀以據東興朱縣丞電准法使函告在下乜地方拿獲匪首梁瑞揚一名解交海防裁判府審辦等語請照會法領電致越督飭將該犯迅速發交芒街法公使轉解東興以便提回歸案訊辦等情巳照請廣州口法領事查照辦理並札郭道查明該匪所刧殺私罪各案録由就近送交法官查閱兹聞法領照復略謂該匪須先由東京法官審明伊在法界所犯之罪至解交一節當俟判案後方能核定請仍飭郭道將該犯梁瑞楊所犯華律各罪詳細開列案由及將該犯年貌切實叙明逕交芒街法公使查核至此案如何辦理俟接有越督咨復再行照知等由增督據此巳札飭郭道迅速妥辦勿被狡脫貽害 
軍界 
[合肥匪黨鎗斃哨官之警告安徽] 　○駐紥合肥縣中路巡防第二營管帶張春元日前電禀撫台略稱該營右哨哨官劉其湘督率兵丁二十名駐防該境草廟集地方突於日昨聞北方來匪百餘名手執快槍並帶有子彈四車沿途搶掠地方擾害不堪該哨官即率兵丁向前攻擊與匪徒鏖戰數小時之久因兵丁單薄難以抵禦該哨官即被匪槍斃剜去兩目又擊斃兵丁一名受傷兵丁四名掠去兵丁數名搶去快槍八桿匪徒亦被營兵槍斃數名陳請核示等情朱中丞據電後即以該管帶聞警並不率隊前往追擊實堪痛恨業巳電飭摘去項戴至失事地方係在合肥境内該縣李令事前疏於防範亦屬咎無可辭應記天過二次用示懲儆並電中路第四營管帶楊世元就近酌派兵丁前往會同該縣官嚴拿此案首夥務獲究懲並派撫轅先鋒官季光恩率帶馬隊四十名馳往藉資鎭攝以莊聲威 
[咨請籌辦新軍武庫廣州] 　○陸軍部近因各省添練新軍凡步馬砲各營需用鎗砲火彈子甚多必須特設專庫預爲儲藏俾資應用現近畿直隸江南湖北各省新軍均己成鎭其武庫亦次第成立規模頗爲完備其餘各省均限定練兵年期該庫亦不可不預爲籌備特參酌各省咨報辦法定爲部章奏奉允准昨經分咨來粤請即按照辦理督院准咨巳飭由督練公所按章籌辦矣 
 
 

Page 12

 
 
學務 
[鄂垣學界追悼地學專家誌盛武昌] 　○鄂省兩湖師範存古文中三學堂敎員黄鵠翔君地理學專家也係湖南鄒代鈞先生高足任各學堂敎務六七年克著勤勞曾經鄂督奏保以知縣選用上月晦黄君渡漢訪友歸途適值大風巨浪所乘第六號官渡船竟遭覆没黄君遂被溺斃事隔數日其家屬見其未歸訪查始知溺水打撈幸獲屍身刻兩湖存古文中三校學生以黄君地理學科極有深造每講某地即隨繪圖示其來脉談其險要了如指掌非他敎員了於心而不了於口者可比故全體哀痛於十一日三堂一律停課前往致祭以伸追悼之忱 
[鎭郡學務之近狀鎭江] 　○京口旗營所設各學堂經費本來不足每年所需建築歲修費三千六百餘兩向歸蘇省藩庫發給以資津貼現陸方伯爲節省起見欲將此欵裁去故該旗各學堂聞此消息甚爲恐慌又丹徒縣小學堂管理員楊叔宜自接辦該堂學務以來引用私人糜費鉅欵於學務毫無起色昨經馬輔臣嚴棟臣兩孝廉迭次赴省控告由蘇提學使樊文宗札飭該邑視學員宜查明禀復矣 
實業 
[危哉無錫之米市無錫] 　○錫金向稱聚米之區壇溧宜荆一帶産出各米類皆運輸錫地以分逹于各處錫金全市素恃此爲挹注要需詎近日商會忽奉釐局傳諭禁令米船出湖當即傳知各米行一律遵照其時適有三米船未悉新令裝載鈞昌長裕泰豐泰恒聚生各行之米匆匆起椗南行船過水仙墩即被太湖水師砲船截留禀告卡員該卡員並不遵照向章押回原行遽禀省憲將三船户送縣管押照私販偷漏例擬行重究刻下全市震動人心惶惶咸謂傳單甫布即遭扣留巳屬過當况水仙墩並非出海要口該米船過此卽予扣留押辦其爲該統領希承卡員意旨無疑值此商業凋敝尚復不加體恤任意苛罰各米行勢將因此紛紛倒閉牽動大局云 
[湘紳創辦磺業公會長沙] 　○湘撫榻中丞前據職商李紳金戣等禀擬就省會地方設立磺業公會一所並擬定章程七條懇予批准立案等情楊撫以創辦公會乃爲維持礦産商務起見自應准行除准予立案外並札飭勸業道隨時派人保護以維實業而拓利源現聞該公會巳擇定福勝街某客棧暫行開辦一俟少有頭緒再加擴充云 
雜記 
[馨革道轉押地皮之紏葛武昌] 　○巳革湖北候補道馨齡因强佔妻妹存氏（即湖北候補道存燾之次女）爲妾持槍行刺岳丈經前督陳小帥奏參革職近來該革道或滬或京行踪靡定聞從前在鄂時曾以坐落鄂垣白沙洲之地皮契約一紙向漢口法商匯理銀行押借銀二千兩刻法商以其久延不還呈請法領事照會江漢關道欲將該地拍賣抵償業經漢關道行飭江夏縣查明該地圖式禀復核辦在案乃昨有優人李榮齋在江夏縣署禀稱此項地皮係其産業於光緒三十四年押於馨觀察得銀二千元嗣後還過一千五百元馨即不應轉押鉅欵等情江夏令李曾麟以所禀是否實情馨道合去鄂巳久踪跡無定無從查問惟事關交涉特飭其自往尋找馨道台從速了結不得延宕致被銀行拍賣自取遲誤之咎 
[武陵寥令禁烟之荒謬湖南] 　○調署武陵縣廖子才大令對于禁烟一事頗能認眞于日昨擬具章程十六條凡各吸户除巨紳大賈不計外其中下兩等均須出具十家連環保結以免私吸私買等情並于縣署頭門設一本匭如有知私吸私賣各事准其匿名出首將各姓名住址開具明晰投入匭中以便隨時查拿該縣人士以此舉極爲荒謬夫禁烟爲當今要政自應一例施行何得弛禁于巨紳大賈而獨嚴于中下兩等乎豈以中下兩等爲可欺藉以沽其禁烟認眞之名譽乎抑以巨紳大賈爲可圖遂據以自闢利源乎且匿名揭帖爲古今法律所不許獨該縣于禁烟一事恐耳目難周遂設立木匭任人投遞函件是不僅于禁烟無益且恐將轉啓他項之事端日前巳紛紛具呈　控矣 
[總書服毒自盡之眞相蘇州] 　○震澤縣總書周小雅因浮收漕糧勾串門丁人等通同舞弊被上峯查悉飭辦周卽避匿遠颺復被吳縣差役查知藏在胥門内某姓家衣厨内於是扭解到案當堂釘鐐收禁不料伊竟先行服毒經差役將周送至監中時在半夜幸馮捕廳閱歷頗深察知服毒當即退出不收隨請西醫楊某施救乃以服毒太多竟致無效否則被差朦混進監該管官且難逃處分矣次日吳大令禀請上憲委長元兩令會驗確係吞烟自盡當晚府尊飭提尸親差役人等訊究 
[清談]  
[或問]  
[或問資政院與議院。其比例若何。]  
　　則應之曰資政院爲上下議院之基礎其說蓋見於奏牘 
　　又問旣爲上下議院之基礎。則議院所應有之權。資政院不當盡有。使之練習。以爲開設議院之預備乎 
　　則應之曰以理言之。固應如是。但僅爲議院之基礎。則以視完全之議院。殆如成年與未成年者。議院。成年者也。資政院。未成年者也。未成年者之行爲。皆爲無効。故資政院之彈劾軍機。終歸無効。又未成年之人。人皆狎而玩之甚或從而侮之。故資政院之上奏。不足爲正當之行爲。而轉遭申斥。質言之。當曰童子何知焉耳。 
　　或曰然則資政院議員。不當自以爲未成年。一切正事。概聽家長之自爲。而不敢預聞乎曰然。硃諭固明明曰。非該院總裁等所得擅預矣。此後資政院當無言。或乃資　太息不復言而　。 
[紀事　（五）]  
[墨國獨立百年華僑助慶會記]  
當時該總理趨前問曰。本校學生軍人資。格爲何如。欽使答曰善極。望汝更爲擴。而充之總理又曰我中。國有人民五萬萬倘政府若肯。改良。政治早開。國會予民。參議即遍行强。迫敎育。五六年後。全國。皆兵。由此直進。將來可。執世界之牛耳。又何必低首求人。自取侮辱乎。欽使韙之。是時學生。由兵操轉。柔軟操。後又演。各式競走。奪　諸。技最後演。螺旋行。喝令者爲女學生黄　麗演　。欽使顧謂　學生曰將可爲女將軍矣。贊賞不絶於。口是時日巳西沉。欽使。即命攝影者來。與有美。學校全體並譚代辦同攝。一影。留爲紀念。事畢該。總理等偕同欽。憲共進。餐廳。茶會而散學生等亦排。隊奏。樂待憲駕登車後。該總理。則向助慶會值。理措詞致謝然後散會而歸。 
　　是晚適爲張欽使請客即在所居住之行轅設宴。（此次墨政府預備欵待各國頭等專使前來賀慶者各供給府第一所上至招呼員下至使役無不俱備我國派來之張欽使亦頭等專使故亦同享優待之禮）該府第陳設極爲壯觀。除墨政府所設外。欽使仍加點綴。電火通明千。紅萬緑。另有鮮花札成華文壽字歡迎字。并有花山一座。各牆壁之下截。皆以生花圍　。洵爲。最大之觀瞻。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
資政院旁聽録 
[十一月初九日第二十二次議事]  
　　初九日下午一時半開會議長入座報告今日到會者一百五十一人于邦華首先主張請提出彈劾軍機具奏案易宗夔請即當衆宣讀議長謂此稿早巳擬就報告文件畢即當宣讀秘書官報告文件二十一種（甲）各部答復議員各說帖（乙）議員質問各部說帖均由議長詢問全院意見得多數賛成（丙）股員會報告今日海軍大臣洵貝勒陸軍大臣廕昌又陸軍部特派員三人其餘陸軍軍人在旁聽席者六人除洵貝勒仍服常服外陸軍諸人皆一律戎裝長劍頗爲偉觀内外人視綫一時皆集注於西面行政大臣席及中外大員旁聽席席綬忽發言謂陸軍軍人未脫帽請議長注意議長不答軍人至議塲可以不必脫帽各國通例皆如此席綬旣不知之而輕易發問此雖小事實亦不可不注意也隨由秘書長宣讀彈劾軍機案讀時掌聲如雷孟昭常隨即至演台說明起草大旨謂此案會議三次改易三次大致謂此案斟酌者一宗旨軍機不負責任即與無政府相同旣無政府即無國家一國國民生於無政府之國即與無國家之人相等例如一船軍機大臣如舵工各部如水手而國民即如乘船之人現在此船巳入於洪濤巨浪之中隨風飄蕩而舵工乃毫不過問如夢如痴有責其廢弛職務者彼舵工則曰此非予之責也而彼人船水手飲酒者飲酒賭錢者賭錢睡覺者睡覺嗚呼以如是偉大之船而付以如是之舵工安見其不傾覆者哉今日軍機行爲於一切國務不負責任正是如此本奏案第一之立意即是從此著筆此外又最要者即體裁是也此種奏案非如御史風聞言事之奏案乃議員代表人民訴於皇上之上奏案又非如御史及同鄉京官聯名上奏案乃法律所規定之團體之資政院之上奏案又非如官吏與官吏彼此之糾參案乃我資政院之立法機關叅劾行政機關之上奏案有此種種理由則立言所注意之點貴在嚴重不可輕易貴在切實不可浮泛貴在能持大體不可破碎故此文章必爲我國議會史上最有關係之文章可以斷然無疑故屢次修改始能告成今此上奏案巳由秘書長朗讀諸君當巳明瞭今將起草主旨報告諸君注意可也吳賜齡隨即至演台前謂頃間起草員所報告及所解釋佩服無量惟與表决時宗旨相去太遠當表决時有二條件（一）廣西雲南事（二）軍機小負責任今此奏稿主張可謂彈劾軍機之機關不善並非彈劾軍機其人如此措詞不但不能迫其負責任且使軍機易於卸過日適足使有卸過地步今日國家危急如此皆軍機不負責任所致今此機關不良朝廷亦巳知之近日責任内閣設立之預備早有籌畫何必多此一彈劾此實某所大不解者也今如此他日内閣成立亦不負責任僅換一名目而於實際上固毫無裨也中國近日各事所謂改良云云均是如此其言可謂透闢精到議長以此案付表决而全塲議員只惑於文辭之美而表决時之宗旨竟無一人過問盲從而起立者占大多數也劉懋堂謂此非彈劾案請取消　（未完） 
本埠新聞 
[工部局越界測量] 　○前日下午有英美工部局之打樣西人帶領小工數名至閘北新閘橋沿河迤西至新大橋一帶測量駁岸（卽巡警總局新築之木駁）被崗巡查見向阻不服帶至四路分局請爲核示黄正巡官以其不應違背條約越界測量斥令退去候禀總局請核 
[租界學堂聯合會擬定草章] 　○上海租界華人設立各學堂聯合會昨巳擬定草章分佈各校照録如下　一本會由上海租界華人所設各學堂之職員組織成一　一本會以聯絡聲氣共謀學校敎育之鞏固進步爲目的　一本會暫由學堂職員中推舉幹事員十一人分任會務　一本會暫定每星期三下午四時半起開幹事員會一次全體大會無定期臨時通告　一本會經費由各會員酌量捐助　一本會暫假新閘路三育學堂爲事務所 
[中國公立醫院抽查鼠疫近情] 　○工部衛生局近因北山西路北福建路新唐家弄等處發現死鼠甚多驗有疫氣爰商請中國公立醫院總理沈仲禮觀察再派華醫王培元史惠敦趙新畬偕西女醫會同寗波同鄉會友分赴各該處繼續抽查自十五日起除星期外巳歷四天調查户口至二千餘幸無患疫之人惟天花時症流行極盛又聞克能海路陳姓家前日在柴間内發見死鼠六頭因致電話公立醫院請往查驗該醫院以查患鼠疫之人係其專責至化騐死鼠修補地板鼠穴等事仍歸工部衛生局辦理醫院未便過問當囑逕送衛生局如法化驗一面由該醫院派令華醫王培元西女醫惠而更生會同寗波會應季審至慶祥里子細調查惟一百五十一號一百七十二號確有死鼠發現惟無患鼠疫之人又前月派往海寗路調查之華醫趙新畬及寗波同鄉會謝蓮卿君等查至南林里相近見有中國門牌因即詢問該處巡士此處是否華界巡士答以南面係租界北面係華界謝君等乃往南面調查行未數步該巡士忽然趕上謂必須至巡局報告謝君等遂偕至四路二區由巡官龔君接見再三道歉謝君等退後以該巡士殊屬非禮且當時道旁之人僉謂拘往警局頗失體面故即報告該醫院總理沈觀察致函總局詰問 
[杭州仿辦濟良所] 　○杭州拱宸橋通商塲工程局裁判員張芹蓀曁巡防局委員徐印士近以該處市面日興娼寮林立時有妓女投求超豁等事每每派人將妓送滬轉發濟良所殊多不便兹擬仿照上海設立濟良所辦法業巳籌集欵項禀准浙撫及杭關道將次開辦惟所有規則尚未議妥因於前日由該局員等函請公共公廨寳讞員轉商濟良所董事將該所現行章程抄送一分以便參考 
[調查吸烟人數] 　○禁烟分公所連日特派城廂内外各叚董至各處挨户調查吃烟人數當塲塡給小票著赴分公所倒換執照以憑挑烟從前舊照一概作廢聞此次調查並無地甲差役人等隨往防有流弊云 
[研訊大帮拐匪] 　○總工程局前日派探至撫辰丸輪船上查獲大帮拐匪及所帶男女小孩十三口巳紀昨報昨晚由陳裁判提案研訊先據該輪管艙人方清章投稱前日船將開行商人見小孩甚多形迹可疑是以投局報告查該匪等擬將各孩帶至厦門販賣求請重辦訊之拐匪 
 
 

Page 19

 
 
姚慶德供江北人向爲鞋匠有某老者囑託小的將其所帶之馮阿炳等三孩在船看守該老者刻巳逃逸曾永清供南京人同子玉山侄小根子因逃荒至厦門登山找尋胞兄曾張氏供泰州人同生女小和子小招子赴厦門找尋夫弟曾永清雖是同船實不認識李王氏供揚州人率子興保及三歲幼孩赴厦門避荒錢小五供安徽人曾在台州充當號房現赴厦門謀事詰其拐帶一節均推諉不認陳裁判旋命局差將男女各孩帶案詰問據楊寳珠供年十二歲周小三子供年八歲王泉年供年九歲均揚州人尚有王姓三歲小孩不能取供旣又由楊寳珠供明由某老者帶至厦門學習唱戲又據馮阿狗供年十歲常州人住居法租界寳興里父爲成衣匠林廣記供年十歲王根福供年七歲均寗波人與楊等四孩回往厦門學習唱戲陳裁判以姚拐販屬實法無可恕命錮禁看守候再審訊送縣重辦其餘各人因供詞狡猾判暫押候究男女各孩亦均暫留 
[犯人衝突續誌] 　○縣署監犯及自新所押犯沈哭寳王阿三陳掌全（即陳根全）陳春生汪金生沈義高陳長生盛根生郁欽瑞等九人在押所内爭奪食物互相毆打巳紀前報昨經本縣田大令提案嚴訊沈哭寳等八犯均俯首無詞叩求恩典陳掌全供小的從中解勸並不和衆滋閙大令謂爾等犯法覊押自應痛改前非乃竟膽敢滋閙實屬罪大惡極喝將沈哭寳鞭背　千下王等七犯各鞭五百下陳掌全嚴加申斥判令分别還押 
[寡婦銷耗家産] 　○住居閘北梅園之李載山李漢山等前日具禀四路分局控告寡姪媳談氏與成衣匠王春守私通侄女根寳亦被王姦汚拐逃捲去衣飾方單等物嗣經捕房將王緝獲解送公堂判押西牢在案兹因檢查之下尚少方單四紙請將該氏提案責令交出暫歸族長代爲管業俟其子福生婚娶後再行交還免被該氏暗中銷耗等語昨奉黄正巡官飭提到案訊明屬實判氏暫押候將方單繳案再行核斷 
[殺猪刀殺害殺猪夫] 　○屠夫楊阿寳係崇明人昨晨在成都路工部局宰猪所工作忽與同伴朱竹生互相口角被朱以殺猪矣刀剌傷要害報由捕房將朱拘押楊送醫院中途氣絶當即轉送驗屍所着保報縣請 
[新任粤督將次抵滬] 　○升任兩廣總督張堅白制軍將次到滬巳記前報本縣田大令昨復接到電音知制軍巳由漢口赴寗乘坐滬寗鐵路火車來滬大令當卽飭派辦差人等至火車站預備一切伺候迎迓 
[華洋義振會紀事] 　○華洋義賑會前由段少滄觀察商明樊雲門方伯在徐州官振欵内暫提五萬金先放江北急振安徽官界亦允先墊洋五萬元先放皖北急振現江北一路會同放振員紳段少滄君巳商請徐州府田太尊即日在本地紳商内遴派皖北一路會同放賑人員須俟撫委吳太尊煥章到滬再行决議昨得皖電吳君不日可到會中幹事部諸君現正籌備分撥散放一切事宜所望樂善諸君及時解囊捐助也 
[先訊工部局請追捐欵案] 　○英美工部局與德商高士活俄商涉寗同控無領事管束西人君特卽克而興特欠銀不繳一案前日午後由公共公廨孫襄讞會同英德兩副領事康師兩君研訊先由工部局代表刑事檢查員侃克君偕經理捐務西人愛特生等上堂請追捐欵銀一百餘兩被告延梅吉言律師辯稱被告在虹口百老匯路二百八十七號門牌開設西酒店業於西歷本年七月一號將店盤於腦威商人海司而接開所有捐欵應向盤店人追理訊至此中西官以爲時巳晚所有德俄兩商控告之案不及訊理判各退去候再復訊核斷 
[謝劵] 　○清心中學堂定於二十三日下午舉行五十年紀念會蒙贈入塲劵兩紙　又中國青年會定於二十日晚請斐文君演講光學之奇異用影燈演映殿以活動影戲爲講究光學之助亦蒙贈劵二紙書此併謝 
[城内]  
[道批三則] ○王鼎三禀批陳成生欠爾之欵有無憑據浚浦局有無應給陳成生所墊捐洋仰浚浦局收支員郭縣丞一併查明具復毋遲副狀並發　張夔颺禀批此項灘地究竟浚浦局曾否圈用現在有無堆儲物料如何情形仰提調關守刻日查明禀復察奪原禀並發仍繳　永利船經理楊伯藩禀批此次查獲夾帶土渣究與該船有無處分非訊不明惟旣據　陳前情姑准繳存銀五百兩先予暫行釋放其船上水手人等則仍須扣留聽候委員研訊明確再行核辦除函致稅務司飭遵外着即遵照 
[巡官撤差] ○西四區楊副巡官到差以來時出竊案業奉巡警道汪觀察查得石駁岸振漢學堂被竊一案該巡官實難辭咎諭飭撤差另委曹汝權調辦昨巳到差 
[私售燈吃] ○高昌廟巡防局委員李葆初二尹昨日飭派勇丁函解私售燈吃之福建人王耕堂到縣請辦當奉田大令諭飭收押候訊 
[南市]  
[能否交人] ○道轅偵探在南市通如泰棧内查獲流民金祥勳即金老五並由工程局探查知金在境内會串竊行人鈔票洋銀約值四百餘元禀請裁判員究辦訊之金供湖北人向在馬頭充當探夥能於三天内交到眞犯判金交保如限交人以憑　功贖罪 
[自甘下賤] ○公共公廨昨將皖人魏辛五同妻劉氏（即劉侯英）及與氏私識之潮州人王金林與幼妓沈幼卿等原被四人送至總工程局請爲訊核魏供在海州當敎習劉氏與王私識在南京開設雉妓院價買沈幼卿同妹沈小二子爲夥妓現被玉誘同至滬賃居南市來安棧圖在北市開設妓院今同妻母劉王氏來滬找尋忽於前晚在福州路遇見扭至捕房解廨送案應請嚴究訊之劉氏供丹陽人年二十八歲夫故後再醮於魏因魏不圖上進是以情願離異詰之沈妓供清江人與妹小二子被母押於劉侯英所開之妓院内得洋三百元妹子現住棧内判王戒責二百下押一月劉侯英責一百下交母領回沈幼卿留候其妹到案訊明發給家屬具領 
[安靜三年] ○竊取花衣街沈姓家皮衣之巨竊胡朝松葉桂生由巡邏隊查獲人贓解由工程局迭次研訊並至北市成都路家内提到胡母蔣氏又起出去年竊取竹行弄丁煥記之贓物由失主自赴捕房認領在案昨經湯裁判提案復訊判胡葉各戒責三百下發押改過局三年蔣氏從寛斥退 
[閘北]  
[得新忘舊] ○寡婦劉李氏控木作頭應和記欺孀誘嫁一案昨由四路分局黄正巡官集訊氏供婦人與應姘識多年詎應近又姘識某婦將婦人棄置不顧質之應供前曾出洋二百元娶李氏爲妾因久不生育故又另娶一妾並無棄置情事判應交保出外自行理處限三天禀復了案 
[英租界]  
[遽遭回祿] ○英租界九江路二十二號門牌裕生貰器店前晚起火燬去樓屋二間事後捕房以該店保有火險恐有别情卽飭探目李星福與九號西探前往查勘 
 
 

Page 20

 
 
[私設烟榻] ○四馬路湖北路轉角新鹿鳴旅館及浙江路同春坊八百零六號妓院均因私設烟榻任客吃烟被老閘捕房偵愁派探查明昨將該棧内之李桂林與鴇婦金陳氏一併傳至公堂訊究判李罰洋二十元金鴇罰洋十五元充公烟具銷燬 
[妓女交保] ○韓人玄荷記探清和坊妓女花笑仙圖賴租用之珠押髮珠兜一案昨由包探將花妓傳至公堂判令交保候照會日領會訊 
[情虚逃避] ○楊福海在四川路六十九七十兩號屋内私設總習聚賭經捕房查悉派探將賭徒唐銀華等五人拘解公堂訊罰茶房潘阿根押候提楊到案訊核在案兹因楊巳逃逸無蹤昨日復由捕房將潘解廨請究判潘押兩禮拜仍飭拿楊解辦 
[婢女迷路] ○女孩陳桂香不辨路徑由捕帶入捕房轉送公廨盤詰據供年十歲常州人在虹口陳姓家爲婢判暫留棲流所候核 
[收贓獲咎] ○住居閘北之喬阿虎收買賊贓逃至租界由美捕房華捕查獲解廨收押在案昨由閘北三路巡警分局派差持文投廨禀奉中西官准將喬阿虎交差帶回歸案訊辦 
[流氓攫物] ○流氓華壽臣前日在蓬路搶取西婦所携之洋銀等物由捕追獲昨解公堂訊究判押候查明有無另案於下禮拜二併究 
[男女和姦] ○張月卿奸拐張小弟之妻朱氏由探將男女拘解公堂分别管押在案昨復解廨訊知和姦屬實判張月卿押兩月期满交保開釋張朱氏押女所七天期满交本夫領回管束 
[偷兒跌傷] ○葉子卿偷竊牛舌路十三號門牌某西婦家寳石戒等物逃出跌傷由捕拘獲昨解公堂請究判押候醫愈再行訊究贓物暫存捕房 
[追還當票] ○吳阿大將孫阿三囑送之綢衣八件私自付質昨日由探將吳拘解公堂訊實判押六禮拜當票給還原告自行取贖 
[不應威逼] ○江北人徐寳桂虧欠同鄉人徐長記洋十餘元不還潜來上海貨居新閘路八百七十號屋内前日經徐長記來滬尋見向索無着將其衣被取去致徐桂寳氣忿吞烟圖盡嗣由巡捕查見將兩徐一併拘入捕房昨解公堂　究中西官以徐長記不應擅取衣被判押限一禮拜將物交還徐桂寳姑寛開釋 
[訊結拐案] ○朱阿榮與姘婦周潘氏串同周阿三錢土生顧阿方誘拐陸金和之妻潘氏價賣於寳山縣境某鄉人得洋一百元由探將朱等各人一併拘解公堂押候查辦在案昨日復由捕房將一干人証解廨訊供明晣判周阿三押西牢半年並繳洋五元顧朱各押三月錢與周潘氏各押兩月陸潘氏着其夫交出差探盤費洋十元准即領回管束 
[美租界]  
[遍地荆棘] ○前晚有某甲行經東嘉興橋畔被匪徒持刀恐嚇將衣包内青種羊外套一件及衣袋内現洋數元一併刦去當報哈爾賓捕房捕頭立派中西探分投跴緝務獲解辦 
[醉漢胡閙] ○昨有某西人乘醉在楊樹浦一帶滋閙不休由三百三十二號三道華捕拘送捕房候辦 
[索欠爭鬥] ○陳阿松與高阿春等因索欠起釁在途互毆扭控捕房捕頭命赴公堂控訴 
[耳聞猶虚] ○黄　生等昨推榻　至天潼路撞倒人力車夫方阿友碾傷足背由捕併送捕房捕頭因該捕肇事時未曾目覩一併斥釋 
[流氓搶帽] ○朱阿福前晚乘車過天潼路被流氓搶去緞帽一只昨報捕房捕頭允爲查緝 
[法租界]  
[生財抵租] ○菜市街董開芳所開之小京貨店虧欠房租一百六十五元由收租人徐少堂控奉公堂判限兩禮拜付清迄巳逾限未經理楚原告復又投催并稱前欠非但不付且又加欠一月應還洋一百九十五元董同妻母劉張氏投稱店巳閉歇實無力量可交聶同馬商之顧副領事判將生財拍賣抵償 
[不敷抵償] ○王泰興店主王阿金因積欠懿德公司房金洋八十七元被控拘入捕房旋由其妻徐氏前往替夫代押出外措資詎迄巳多日蹤跡杳然故將徐氏解廨請示聶司馬判將生財作抵惟據收租人沈名成訴稱所剩生財不甚值價又判將生財估價作抵外應找若干限七天内責成徐氏交夫到案訊追 
[另行擇配] ○吳梅芝控從良妓女王鳳寳屢次背逃一案昨由鳳寳之姊投廨訴稱妹子因母親亡故無奈押入妓院吳雖出洋六十元代爲贖身並未嫁之爲妻今因恐被轉押是以來滬來察聶司馬檢閱身據確無爲妻字樣判鳳寳發堂另行擇配所有吳代贖之身價俟鳳寳擇配時准予赴堂領取 
[店主何往] ○法馬路首善里源合泰皮貨號前晚忽肇焚如貼鄰萃泰昌棧房樓上亦由源合泰租住同付一炬事後捕頭飭傳店主無着送將甲乙兩店夥及泰昌主一併拘入捕房研詰起火情形交保候傳 
海上閒談 
[滬上悲觀之一]  
　　近日滬上行旅商賈之大害一爲誘拐圖賣之拐匪一爲拆梢敲許之流氓一爲江中打刧之惡棍一爲縱火圖賠之奸商此數者實爲一般普通人切膚之大患凡身受其害而莫可如何者巳不可屈指計 
　　雖然此其害人盡皆知猶害之小焉者也其最爲上海居民之大害而人猶尊之敬之不自覺其害者其一般不知公益圖私罔利之紳商歟 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[滇督李經羲奏時危勢急請速設内閣國會以定國是摺]  
　　奏爲時危勢急請速設内閣國會以定國是安人心謹詳加解釋恭摺仰祈聖鑒事竊臣於議覆御史趙炳麟布政使王乃徵條陳奏内謂挽救財政之困難必歸本於内閣國會臣非敢置疆臣之貴於不盡徒責難於朝廷也蓋萬事非財莫舉財政支絀危殆立形故趙炳麟就財政發其端欲内外諸臣爲根本之解决臣以爲今日大局之困無事不與財政相類且有較財政爲尤重要者不必遠徵祖宗之世但觀光緒之初歲入幾何今日歲入幾何昔何以粗安今何以益危守舊者遂竊議憲政紊淆有不如其初之訕是知其巳然而未求其當然也先朝頒布立憲詔書豈好爲更張哉誠以時勢所趨雖聖人不能與之力抗故運機觀變毅然决行第時勢之變日異而月不同我皇上監國攝政王膺負之艱非獨中國五千年所無亦大清三百年所未有非獨與前十年大有逕庭即前三年亦未可並論蓋非常之時正所以待非常之人建非常之業也今籌備己三年矣其實績若何内外諸臣當自知之充此以至九年將來功效若何皇上如天之明更無不知之而默驗今日之情形不獨不能從容以待九年直岌岌焉不可終日撥諸孝欽顯皇后德宗景皇常在天之靈當必不泥於前定之期限而深冀我皇上有以因時順勢轉危爲安即使時猶我待因仍以至九年彼時將謂籌備無效收回立憲成命乎抑爲籌備未完將内閣國會之事再議延緩乎臣竊知其不能也夫閣會之義巳成常談臣本年四月初三日一摺亦蒙留覽而聖心遲迴有待者知必非於可否之間有所疑慮第於遲速之間尚須審擇耳果其速而有害則誠不宜求速果其遲而無害則亦何妨稍遲臣謹就當世之所辨難愚慮之所一得抉其斷不可遲斷不可不速者詳加解釋爲陛下陳之一日主極議者謂中國治法咸統一尊庶人不議乃稱盛世内閣立則大臣專擅憂在蕭墻國會開則太阿倒持變騰羹沸此可慮也臣則謂惟欲尊主極而内閣國會不可不速設也今之言立憲者不曰中央集權乎然天下未有綱不立而紀能理者未有情不通而法能行者更未有責限不分明而權能集者今則十一部之法令各自爲謀細至一章一則莫不秉朝命而頒於省而地方能實行與否此部彼部背馳與否非其責也二十二省之政策亦各自爲謀細至一司一掌莫不請朝命而復於部而中央能統籌與否此省與彼省抵觸與否亦非其責也部下之省省下之州縣事之不能行者則抗議之抗議不允則延宕之延宕不能則僞應之督撫雖罪百州縣而猶吾大夫也部臣雖劾十督撫而於事無濟也此不僅内外權限之關係殆於詔書之威靈不無有毫末之損矣夫督撫州縣豈好爲是抗飾哉身負地方之責不能不先其所急耳中興以來督撫權責較重下之州縣權責亦重惟其權責較重故地方猶可稍安至於今日督撫州縣亦非眞有權也一縣之事牽於全省而不行一省之事累於全國而不舉其所謂保安者不過徼倖無事冀其禍不自我發耳我皇上焦勞殿陛之上控馭萬里之外左覽練兵之奏右披節餉之書朝發撥帑之章夕來停協之告散漫者誰爲收之牴牾者誰爲正之以僞亂眞者誰爲辨之　　（未完） 
小說 
[義俠小說盜俠　　（三十一）]  
　　衆聞約翰張勒司之語。皆以爲然。約翰張勒司遂怒馬先出。求此發矢之人。馳出林薄之外。遥見一騎馬者在大林之左。鞭馬疾馳。約翰張勒司心疑發矢者即此騎士。縱馬逐之。約翰張勒司所乘者。固爲名馬。騎士之馬較鈍。不一二里許。巳見騎士之背。果見腰間隆然似有弓矢。約翰張勒司自念苟。追得其人。必先索觀其矢。果其矢與頃間之矢相同。則發矢之人得矣。且念且馳。相去僅三。百武。驟見前騎引弓於手。注矢欲射。約翰張勒司疾俯其首避之。顧巳不及。弓聲一震。灰翎之矢。巳疾破空氣而來。其聲嗤然。直貫約翰張勒司之臂。約翰張勒司頺然亦墜。約翰旣墜。自拔其臂上之矢視之。果爲灰翎之矢。與頃射休格洛而夫者。乃無一毫一髮之别。幸臂創不甚。裂巾裹之。方裹創間。而後騎之追者巳至。見約翰張勒司復被矢創。則皆　怒不可止。立扶約翰張勒司登騎。而縱轡力追前騎。注矢擬之。顧前騎與追騎之距離。常在三百五十武以外。追騎中有善射者。發矢乃不能及恒在三百三四十武以内或且僅及三百武。而前騎之矢。乃能及四百二十步。注無不中英國中之善射者。蓋無出其右者矣。以是之故。追者非特不能及前騎。且受矢而顛者三人。追者少緩。而前騎遽引馬馳入狹路。林深菁密。蹤影皆渺。追者抑抑而歸。終不得射者之爲何人。此圍獵之役。腦門豆人乃大失敗。死者一人。而傷者四人。窮追良久。不能損射者之毫髮。自是而後。腦門豆貴族之出行者。咸惴惴然深有戒心。挾軍械。爲備。如臨大敵。即腦門豆之凌踐撤克遜人者亦。鑒於休格。洛而夫之死。少殺其。燄不敢以撒克遜人爲無用之犬豖。 
國外新聞 
[歐洲飛船事業近聞] 　○十八日倫敦電云近有並不著名之飛船家沙浦維司君乘駕飛船由希配島飛抵比利時巴芒脫地方　葛萊海姆懷愛脫君在杜佛地方乘船昇空爲風所捲由五十英尺之高處墮下腦受震動巳舁入醫院醫治　按希配島距巴芒脫約一百五十英里 
[英后懷孕] 　○十八日倫敦電云據每日紀事載稱英后曼麗明年西三月間可望分娩　（以上譯字林報） 
[俄使注重法俄聯盟] 　○十八日倫敦電云俄國駐大使伊斯華 
 
 

Page 27

 
 
克君呈遞國書時聲稱曾奉俄皇諭命結合俄法密切之交情法總統答言法政府當永遠恊力逹此目的一時巴黎之人咸稱此次酬酢之言足爲俄德兩君相會及近今德相演說此事嚴重之答覆云 
[俄皇聯德之𤍽心] 　○十八日栢林電云俄皇以俄國最高等之勳章賜與駐德大使哇斯丹薩肯伯爵同時並下諭宣明伯爵之受賜勳章係爲鞏固德俄邦交有功之故法國各報對於俄國駐法大使伊斯華克君所述擬維持法俄聯盟之說均頗满意 
[南斐戰事之回響] 　○十九日倫敦電云據栢林電稱德國半官報載英政府對於德國要求賠償南斐戰事所受之損失一事業巳决議不允查察呈交賠償委員之索賠諸欵並不允照德國之議將諸欵呈交海牙永遠裁判所公斷惟經承認尚未呈交賠償委員諸案中之某某數端允交海牙裁判 
[美國沿海防務問題之爭論] 　○十九日華盛頓電云太平洋沿岸諸省要求整備沿海防務之函贖及與陸軍部大臣狄金生君通信論所請之論料宜守秘密各節現巳印刷多份供國會諸員閱讀目下國會議員意見不一大半謂太平洋沿海之防務殊不足恃云（以上譯文滙報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
