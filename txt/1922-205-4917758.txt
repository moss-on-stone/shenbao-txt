# 1922 - 205 - 4917758

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[暫與代之政局（冷）]  
　　由今之道無變今之力中國之政局祇能於暫與代之中以苟延時日而己欲圖一正式而稍久之局面己難况乎有所改革耶 
　　今日之所謂改革者充其量亦不過由甲之暫與代移而爲乙之暫與代於政局之不能正式而稍久一也其不外於苟延時日亦一也其不能根本眞改革亦一也 
是故八月一日國會開會之期雖届然而余意暫與代之政局必依然如故 
命令 
　　七月三十日大總統令陸軍部呈請將馬龍光加陸軍二等測量正銜杜渭濱金鉞授爲陸軍三等測量正均照准此令 
　　又令王正廷給予一等大綬嘉禾章此令 
又令　何錫蕃晋給二等大綬寳光嘉禾章此令 
又令　伍文淵汪鎬基王鳴珂均晉給二等嘉禾章余憲文張伯岐均晋給三等嘉禾章厲爾康孫壽恒方先聰蔣可宗劉同均給予四等嘉禾章此令 
　　又令　清野長太郎岩村成允均給予四等嘉禾章此令 
又令　鍾彤雲晋給四等文虎章此令 
國内專電 
　　北京電　王代閣令下（三十一日下午七鐘） 
　　北京電　顔西山回再度保王寵惠代黎擬自勸王亦勸顔且維數日　　北京電　顔明日由西山回後再出京（三十日下午七鐘） 
　　北京電　正式内閣一個月亦産不出仍是因陋就簡改組的局面兩財次均將外放嚴璩似爲江海關督項驤似爲滬造幣廠長後任張英華槏鹽署另一席董力保張嘉璈（三十一日上午十二鐘） 
　　北京電　董西山回明日出席閣議報告結束洛又來電挽董 
　　北京電　孫洪伊電知交中山地位未確定前本人未便北上以維人格（三十一日上午十一鐘） 
　　北京電　孫文示意吳稱護法總統後本人卽以職權奉之國會吳以拍電稱孫護法元功則可稱總統則未允（三十一日上午十一鐘） 
　　北京電　九六債今日付息 
　　北京電　二十六師己奉令移紥保定（三十日下午七鐘） 
　　北京電　交部召各路取締軍人佔領客車會議商准保曹訂分段查車辦法（三十日下午七鐘） 
　　北京電　七月鹽餘安格聨馬肅答稱俟月滿後通知應餘數目始能提撥昨電九十萬非確數 
　　北京電　八月兌换劵財部向道勝借二十萬須總統批准由鹽餘撥始簽約（三十一日上午十二鐘） 
　　北京電　美館息邀請中國參加太平洋商務會議原文云本年十月二十五起至十一月八日止在檀香山開太平洋各國商務會議己由太平洋聨合會籌辦請派有學識人材充當代表蒞會毌任歡迎　　北京電　檀香山太平洋商業會議日程第一項爲交通及運輸事務 
　　北京電　魯案今日（三十一）一部十次會議日委以土地問題之提案與山東條約第二十三四兩條相關對該兩條解釋不同討論無結果决定下次繼續討議（三十一日下午七鐘） 
　　北京電　陽薌銘電吳到省後實際未能接印（三十一日上午十一鐘） 
　　北京電　豫烟酒局長調潘元敉 
　　北京電　院電蔡成勲迎謝遠涵到省接任以免謡諑（三十一日上午十二鐘） 
　　北京電　靑島四方發電所案决定提交中日委員會解决 
　　天津電　王承斌原定東由保來津届時忽稱病緩行 
　　天津電　魯督前獲張宗昌部援魯人犯八十餘人解津交縣署釋放 
　　天津電　曹使駐津辦事處將移回保定（三十一日下午十一鐘） 
　　漢口電　督署陷日會議蕭聲明兼任省長是暫維現狀免致激變至正當辦法仍聽中央主持晚下令省垣戒嚴 
　　漢口電　漢口各團體及多數省議員陷日聨議决請湯暫勿離漢有人請湯另刻木質關防在漢就職湯不能用湯世（二十一）午後二時在商場督辦處宴百餘人態度似極安閒 
　　漢口電　漢商會電黄陂鄂潮係中央一紙命令所引起迎湯拒湯各走極端萬一釀生他變商民其何以堪惟請敝屣尊榮以弭隠禍 
　　漢口電傳陜軍胡景翼部與豫馮十一師陷在彰德附近衝突鄂西南岸川軍但懋辛部己調回助戰孫傳芳特派二師七團由三半坪移駐龍潭大官坪嚴家堤保衞鄂邊治安又鄂西自治軍己消滅蕭擬派孫爲鄂西善後督辦 
　　漢口電　莊查辦使寓漢口中行己着手偵查劉匿居同仁醫院欲逃不得（以上三十一日下午一鐘） 
　　香港電　粤軍戰報棠蘇黄部艶日佔火山一帶楊陳部亦佔火山附近高地楊坤如部同日佔大橋敵向周田退粤軍追擊陷晨完全佔領周田奪福軍大砲一尊機槍二十餘枝敵軍沿途抛棄槍械我軍執獲甚多現仍窮追約明晨可抵始興 
　　香港電　港警察在某輪船搜獲軍火約値三十萬（以上三十一日下午九鐘） 
特約路透電 
[北方之政局]  
　　三十一日北京電　明令任王寵惠爲代理總理顔惠慶請假日 
　　三十一日北京電　兩院東三省議員三十五人昨日抵京明日開會可望得法定人數 
　　三十一日北京電　黎總統昨電唐紹儀詢問願否受總理任聞吳佩孚推舉張紹曾長陸軍湯薌銘長海軍 
　　三十一日北京電　湯薌銘之赴武昌在距省數站時下車以避在車站候其之人湯曾赴省議會繼謁蕭耀南蕭不之見七月二十九日反對湯氏之人民開會主以蕭任省長聞蕭頗欲獲此任故蕭湯間惡感頗深 
　　三十一漢口電　新任湖北省長湯薌銘現寓漢口 
　　三十一日北京電　聞孫中山與陳炯明部下之逃兵一千三百名流而爲匪近離樂平取道婺源入皖據傳現己抵屯溪該處恐將發生騷亂 
　　三十一日北京電　據半官消息駐法陳使電告政府謂己遵照近在北京訂定之合同派參贊戴明復（譯音）加入管理中法實業銀行之公司董事部 
　　三十一日北京電　中日委員會第一部今日開第十次會議日代表提出關於陸地産業之建議此層屬於魯案條約第二十三二十四兩欵故討論注重於此兩欵之解釋委員會未有决議定下届會議繼續討論 
[希土戰事之復作]  
　　三十日巴黎電　希臘進取君士坦丁之行動現己開始距君士坦丁西三十六哩之錫里夫斯鎭以北屯集希臘兵二萬五千人希臘兵仍繼續登陸其前哨沿二基洛米達陣線進行者己被土軍擊退巴黎時報載希臘政府來電據謂土耳其在小亞細亞所佔之區城不得復受土國治權但　在希臘軍保障下成一自治國云 
　　三十日倫敦電　駐紥馬爾太島之英軍奉命調往君士坦丁此舉足徴土希時局之嚴重時局眞相若何現猶曖昩未明據雅典消息希外相己通告協約國聲明希臘有行動之自由並謂惟以武力加諸土國始有和平 
　　三十日倫敦電　君士坦丁協約軍總司令己發出示文謂苟有擾亂舉動協約軍必力制之聞總司令現採行防衞中立區域之計畫惟路透社巴黎訪電則稱君士坦丁消息希政府己向協約國聲明不欲派兵入中立區域如協約國許其進兵君士坦丁希臘不過欲改造其根據地耳但希臘迄未向協約國請予同意云 
　　三十日雅典電　希臘牒致協約國聲稱協約國之以君士坦丁　中立區域是保護土國而非遏制土國並使希臘喪失逼成和約之方法如此情形延長不己徒長土人殘殺基督教徒之氣燄耳希臘之佔領君士坦丁爲促成和　之唯一方法希臘己有種種布置以達此目的故請　約國以必要之訓令致佔領軍云君士坦丁協約軍司令　林頓佈告苟有不利於君士坦丁之行動渠將以兵力制止之雅典聞此布告己生深大之印象昨日希内　　此事集議三小時 
　　三十日　　電法　稱駐法希臘伐使致據法政府　内稱希臘政府苟無協約國之同意不欲有何行動法報又謂法政府己立即拒絶准希臘進兵君士坦丁之請預料英意兩國亦必予以同樣之答覆 
　　三十日雅典電　聞希臘政府之决議即在致協約國文中所叙明者目前暫不實施埃阿尼亞之自主權附以大規模之自治權者定今日宣布 
　　三十日君士坦丁電希臘兵仍在羅杜斯吐地方繼續登岸共己到二萬五千人希臘哨兵一隊侵入中立區成後被土國憲兵擊退 
　　三十日巴黎電　雅典電稱英代使己向希政府交涉希臘進兵君士坦丁事 
[意國内閣風潮未息]  
　　三十一日羅馬電　内閣風潮己引起前所未有之政局意皇昨日召見社會黨領袖杜拉蒂氏社會黨乃允與憲政各黨合作但不允贊助法斯西斯蒂黨或極端右翼加入之任何内閣故阿蘭杜氏組織新閣之舉今己作罷法黨與社會黨復在拉凡拉衝突法黨以炸彈擲擊拜郎堂並縱火焚之該堂本由合作社占據於是乃發生巷戰法黨死一人 
[波蘭之内閣]  
　　三十日華沙電　波蘭國會委員會前决定舉柯方　氏爲候補總理者昨以二百二十二票對二百零三票撤銷前議並請總綺組織内閣 
[美海長抵菲記]  
　　三十一日馬尼剌電海軍部長登白氏今晨乘運送艦漢特森號行抵馬尼剌昨日曾在阿隆葛巴海灣察視其形勢登陸時伍德將軍及海陸軍官皆往歡迎後由兵士護送偕伍德乘車赴馬拉加蘭宫 
[南愛國軍之順利]  
　　三十日倫敦電　南愛杜斐將軍稱兵事進行順利殊可欣悅李麥里克東西皆告肅清黨人可謂全潰 
[各國近事記]  
　　三十日漢堡電　德國漢堡船機師火夫等之罷工風潮現己結束 
　　三十一日華盛頓電　美政府請各航業公司船隻勿多裝煤僅以足供駛至另一口岸者爲度並請外人船隻從國外裝載其往返所需之煤 
　　三十日諾馬電　北極探險家阿孟森氏己抛棄其乘馬德號駛往巴羅角之計畫己改棄桅船賀姆斯號前進至於乘飛機飛過北極之議則須俟明年實行 
交通大學無線電 
[美海軍部長游菲]  
　　馬尼剌電　美海軍總長鄧碧氏明日即星期一日午前八時可抵馬尼剌海陸軍凖備届時在碼頭歡迎鄧部長在菲之游歷程序包括加維特軍港之察視·馬拉加蘭宫之宴會·洛斯巴諾斯勝地之游覽·輪廻俱樂部之午餐會·馬尼剌各團體之招待等事預定八月四日起程赴美 
[美國路礦罷工將近解决]  
　　芝加哥電　鐵路工潮現己至雙方會議互籌解决辦法之階級和解頗有希望大約一星期内風潮可息 
　　芝加哥電　煤業界確信煤礦罷工卽日可告結束預料八月五日煤礦可復業因昨夜己議有頭緒也（以上七月三十一日） 
公電 
　　泗縣來電　申報新聞報鑒七月冬日駐泗新安武六路一營四哨一二兵士與哨官夙隙仇殺排長趨救與難當有少數兵士盲驚　竄立即逃散並未擾民報載傳聞失實合亟更正以償軍譽而息浮言泗縣知事王浩如謹聞 
 
 

Page 5

 
 
   
 
 

Page 6

 
 
國外要聞 
[俄代表報告日諾瓦會議經過]  
　　蘇維埃共和國最近派遣越飛氏（yoffe）爲駐華全權代表現己起程來華越氏爲日諾瓦會議俄國代表之一 
在該會議中頗得列强之重視當其由日諾瓦回俄後在全俄中央執行委員會報告日諾瓦會議經過甚詳兹譯之如下 
　　協約國預備會議發出之覺書卽所謂倫敦會議覺書曾以「全歐經濟會議預備委員會」爲標題此卽表示日諾瓦會議首先在倫敦開幕所謂全歐經濟會議事實上并非全歐會議而爲一部分戰勝之協約國代表所組成之會議全歐經濟會議與會者爲歐洲三十五國但會議中議案及决案均由其中五國預期主持之歐洲大戰後之歐洲狀况由此己完全揭露會議開幕前之日諾瓦情形與上述之性質亦同且列强中彼此亦互相水火法國對於開恩斯决議之態度己顯露其與英國政策之歧異此次日諾瓦會議之召集更迫英國與法國不能相容英國對外只持兩種政策即或使對外政策之主權　　脫離英國之手或與俄國建設和平關係因此日諾瓦會議遂須討論俄國問題日諾瓦第一次會議只爲莊嚴之開會儀式儀式中引用動聽之論調謂此後己無戰勝國或戰敗國之區别在召集會議之目的係解决現在歐洲各國受其重創之種種困難問題等語此外並無具文之建議或議案之綱領惟俄國在此次會議中宣稱軍備之限制爲解决歐洲問題最重要之步驟與會者對於此項宣言均默示贊成獨法國代表巴素氏（Ｂarthou）歷史的辯護法反駁俄國之宣言但會衆對其駁辯異常冷淡此爲第一次會議之結果 
　　日諾瓦會議之散漫情形己在第一次會議見之且此種情形在各國以猶豫之態度所發出與會議最有關係之倫敦覺書發表以前主持會議之列强似己有之一日當各委員會會議間休息時間中俄國代表團在遊廊中憇息路易佐治問俄國代表云「君等曾否接得倫敦覺書耶」俄國代表團答稱並未接得只在歐洲報紙中見之路易佐治繼云「善今日予將以之交諸君」由此可知各國本擬私自遞交倫敦覺書迨後始决定以之交與所謂政治副委員會作爲日諾瓦會議之基礎會議中列强方面之散漫於此可見一斑 
　　政治副委員會依從法國在討論政治問題時之意見本稱爲俄國副委員會足見會議中之法國有意取消俄德兩國方面在副委員會有與五强國投票之平權法國雖建議俄德及其他各弱小國家共有六投票權經俄國代表團極力反對並得其他各國代表之合力抵抗法國始肯取消其建議（未完） 
[美國鐵路之民有問題（續）]  
　　余爲新聞記者四十年所識同業至夥從無一人自言能製造與論彼僅能調查輿論及供給事實與消息耳此等新聞記者最明瞭輿論之趨勢即最狹猾之政治家亦無以過之今據新聞界之調查則美國輿論除極少數抱政治及自利目的之人外並不要求鐵路國有當一九一九年初期及一九二○年各報記者曾被徴求對於國有問題之意見一九一九年答覆之記者共五千九百二十二人占全國總數百分之四十四一九二○年答覆之記者共五千一百五十四人占全國百分之四十一一九一九年之問題云「輿論贊成鐵路復歸民有乎」計答贊成者四千九百十五人答不贊成者六百五十二人懷疑者二百十四人一九二○年之問題云「輿論贊成工業歸政府主有及管理乎」計答覆不贊成者四千四百六十六人答覆贊成者五百十人懷疑者四百三十五人由此可知反對政府國有者計占百分之九十 
　　再觀各國鐵路如德法兩國皆因軍事需要將鐵路歸政府管理法國經十四年之試騐現己决計改歸民辦當政府管理時虧折甚鉅車務亦甚腐敗而人民因此增加負擔不少德國鐵路共有三萬英里現在售與私人公司之說大盛　竟志日報並主張將電話電報等概由政府移歸私人辦理便政府職務變爲極前又如俄國鐵路就戰前一九一○年言其國有各鐵路營業所得　逾三千七百萬金元蓋用人衆多支出浩繁倘歸民辦各事撙節則收數决不止此瑞士鐵路　中頗獲利戰前則否一九一五年其國有各路入不敷出澳洲國有鐵路戰前營業亦皆虧折坎拿大國右鐵路去年虧損一萬二千萬金元日本對於鐵路國有經驗己富故現亦議歸民辦他如印度意大利等處國有鐵路情形亦同一不良 
　　研究美國之鐵路問題不當從政治上著服而當察其改歸國有後究於經濟上有益否兹將各國國有鐵路平均收入之數據最近正式調查列表如下（表中單位·爲美金一分） 
　　國别年份每英里載客平均收數每英里載貨一噸平均收數 
坎拿大一九二○二·九二○一·○七一 
法蘭西一九一九一·五一八一·三七五 
瑞士一九一九一·八六四五·三八二 
丹麥一九一九二·○七○三·七九五 
挪威一九二○二·五八八四·五○○ 
瑞典一九一九二·六○一四·六八七 
印度一九一九○·五二二○·七四九 
日本一九一九○·八八七○·九二一 
中國一九一九○·七二九·○·六九八 
新南威爾斯一九二一一·七二二一·九九一 
南澳洲一九二一一·七六四三·二七七 
　　又各國國有鐵路之支出百分數如下 
國别年份支出百分數 
坎拿大一九二○一二三·五 
法蘭西一九二○一五○·二 
德意志一九二○一七九·六 
瑞士一九二一九四·五 
意大利一九一七｜一八九四·三 
丹麥一九一九｜二○一一八·五 
挪威一九二○一○二·八 
瑞典一九一九九六·七 
印度一九一九六三·八 
日本一九一九｜二○六五·四 
中國一九二○四六·三 
新南威爾斯一九二一七七·三 
紐西蘭一九二一八一·六 
南澳洲一九二一九○·三 
西澳洲一九二○八九·四 
昆斯蘭一九二一九五·六 
維多利亞一九二一八○·三 
印度日本中國鐵路費用之減少自因工價低廉之故又美國第一等鐵　自一九一七年至一九二一年之支出百分數如下 
　　一九一七七○·四八一九二○九四·三八 
一九一八八一·五八一九二一八二·七四 
一九一九八五·五二 
又同期第一等鐵路收入之比較如下 
每英里載貨收入數（以噸計單位爲分） 
一九一七·七一五一九二○一·○五二 
一九一八·八四九一九二一一·○七四 
一九一九·九七三 
　　每英里戰客收入數 
　　一九一七二·○九○一九二○二·七四七 
一九一八二·四一四一九二一三·○八八 
一九一九二·五四○ 
鐵路問題之救濟法决不在改歸國有而在施行實際的公平章程若改歸國有在政治上必生惡果第一目下管理鐵路之人員皆爲富有訓練之專家依資格推升以鐵路爲終生職業倘歸政府管理則因政治上之考慮鐵路職務將因人擇事其結果必使路務廢弛鐵路事務苟非由專門家用爲業務的管理而受政治上之干涉則决不能處理得法又歸政府管理之後爲政治理由之故或將建築支線車站等並非國家經濟幸福上所需要者即如國會决議在僻小區域以鉅費建築郵政局及撥鉅欵充河道海港之川皆無益於事者可爲明證 
政府主有鐵路與私人主有而受府取締有一大不相同之點即後者可以獎勵私人企業而有政府條例爲之制裁若政府主有則無人監督可以自由處置又民辦鐵路有競爭性質主管者若不得法將爲股東所擯棄政府主管則全失此種效用營業不良時其負擔全委諸納稅之國民身上總之鐵路之發展得諸競爭而非得諸專管國有鐵路决不比民辦較多便利如罷工風潮依然可有工界間與運貨者間之衝突仍不能消除民辦時此等爭端可以保持於相當之限度爭至不可解則政府出而平亭若歸國有則政府爲爭執中之當事者無從施其調解之力就經濟政治兩方考慮國有皆不逮民有各國鐵路國有史己足爲明證今日美國鐵路每年對中央及地方政府納各種稅欵共三萬萬金元若歸政府管理則此等稅欵將直接移諸納稅之公衆矣總之鐵路歸官有百害而無一利其事甚明而猶有力爭國有者非出於政治上自利之心而何願國民勿爲所欺也 
國内要聞 
[北京通信（惜靜）]  
　　▲王正廷對内閣問題之談話 
　　　▲吳佩孚反對湯薌銘之談話 
内閣問題爲邇來北京政局中一大事名義上提出唐少川於國會然當局者實明知唐氏之不能北來而故意提出之者蓋欲借招牌以資號召故代理唐閣之人選轉爲目前急須籌備之事黄陂本意始終屬諸顔駿人顔氏初則舉張國淦以自代繼復力薦王寵惠王固不肯幹張雖肯幹而不敢公然出頭恐開怒於巨室并固有地盤而不保顔氏代揆之辭呈昨己發還顔仍聲言二十九日必出京似其態度又若眞不幹者然外間傳說新外交系之活躍又不無蛛絲馬跡之可尋此種矛盾現象殊有不可以常理解釋者記者昨日訪晤王正廷氏叩以内閣之究將誰屬且外問又有王氏（正廷）本人將組閣或入閣之傳說其說足信否王氏答謂予之來京純以盡忠於魯案爲職志予但求魯案能有始有終得一良果則於願己足近來外間對予多推測之詞實則毫無事實予向來士張以事實與國人相見故於此種臆說絶不辨論總之在魯案未結束以前予絶對不作别事倘在此期間發生内閣問題予不但不作組閣之想且不作入閣之想魯案以外予不知有他事政府不免予職予身體且無疾病之侵予固萬無舍魯案而他適之理也記者復詢以代理閣撥果將誰屬王氏謂予於此無所聞惟就個人觀察唐少川本人不能北來孫伯蘭不能通過於國會結果或終由顔駿人長期代理矣云云王氏爲外交系之中堅人物其言或不無根據也 
湯薌銘之長鄂純爲黄陂個人所主持命令發表以前完全未取得直派之同意在湯氏本意只要黄陂肯將自己長鄂命令發表直派雖極不同意或者礙於菩薩之金面不至公然反對此湯氏所以毅然而赴任也比湯氏抵洛受吳氏一塲閉門羹方知菩薩之勢力仍不足以壓服秀才於是折回馬頭再籌所以到任之策然黄陂近己受金小峯之勸解不復堅持湯薌銘長鄂之成議矣最近湖北財廳長鄭焯抵京對記者述其過洛陽時與吳子玉曾談到鄂長問題吳氏云湯老四長鄂有二不可一蕭珩珊在鄂頗有玫聲其人且擅智謀湯老四若與之相處必無好結果語云一籠不能住兩公鷄即此之謂也督軍與省長不相得全省政務立受其影響前途或更有不堪設想者此其不可一也湘鄂兩省自吾（吳氏自稱）與趙炎午訂約和好以來頗能唇齒相依和衷共濟近日吾更授意蕭督軍有湘鄂聨防契約之規定湯老四　湘人結怨甚深湘人至今猶有與湯某不共一天之概若使湯老四實行長鄂湘人必立與鄂省絶交湘鄂之聨防局而功虧一旦立致破裂湘鄂如演成如此形勢則南北大局必受其影響而愈趨紛糾若爲湯某一人之地位關係使多數人民受此不良之惡果權量輕重殊非愛國愛民者所宜出此其不可二也以上爲吳子玉氏面告鄭焯氏聲明其反對湯薌銘長鄂之兩大理由湯氏近來運動到任不稍退縮然黄陂旣不復似從前之堅持吳子玉所表示者又如是其嚴重恐湯與湖北省長四字或終不能聨屬爲一名詞矣（二十八日午後七鐘） 
[北京通信（隨波）]  
　　▲張作霖練軍復警之野心 
　　自張作霖一敗後國人仍以烏合之衆視奉軍其實困獸猶鬭未可小親也現中樞政爭未定解甲之將方耽於利祿敵旣出關以爲丸泥可封怨毒中人是否遭忌竟未置意於是張利仇方内哄得以時間之容裕乃騰防敵之力專復元氣張嘗於軍中演說謂一年後必打到北京云云直派苟恃勝而驕正恐中張作霖之料也張固不甚識字然頗好談論古今中外英雄以自爲借鑒張幕中有一秘書以善談史記爲張所拔識相處旣久凡投張之所好者某均裝點其詞以進之故張於中外帝王出處大概知之非二十餘年前作綠林生活僅知道施公案水滸傳也張於直奉戰前嘗自比爲元世祖忽必烈及大敗方知己一往驕矜之弊聞某秘書講勾踐復讐事甚有動於中故近來對於大局若何一字不提一電不發專門訓練軍隊整理財政以待將來張於其扇上倩人大書「母忘吳恥」四字以自警惕此爲由奉新來者告人而奉軍自播爲美談者也然其念念不忘復讐可知矣 
　　張之復讐計畫自然第一在訓練軍隊張大敗後自謂得教訓甚多幾於見人即舉此語而於奉軍漫無紀律人自爲戰之非尤大有覺悟蓋張夙自負所招軍隊多鬍匪出身槍法甚善（張自己能持兩手槍並發）可不煩教練乃不知當匪係一事作戰又係一事也張又深知奉軍中下級軍官絶無軍識所以多死而不能獲勝從前以爲陸軍學校等於贅設今亦知其非於是决定將中下級軍官一律更换所有軍隊從新加以根本上之訓練戰前原定東三省三特區共編二十四萬人現則預定東三省共編保安軍十師先從李景林之一旅編起現李部己改爲奉天陸軍暫編第一師矣 
　　張對於更换中下級軍官一事甚爲躊躇（一）此輩相隨有年初非不知其無學而用之今無故裁撤於理不合（二）恐其無所投奔依然爲匪（三）其中不乏有功者旣不賞更不能撤差張拘於此不得己乃行一缺兩員之法其辦法如下（一）團長以上暫不更動安置有學識之副官爲之佐理一切（二）團長以下又分三等去取（甲）軍官學生出身或富有軍事學問者仍居原職（乙）才堪造就而稍識字義者送往軍官教育團得仍支原薪其缺另以勝任者充之（丙）年事稍長實無法教育者優給餉銀命之退伍以上辦法頗亦井井有條莫謂秦無人也 
張爲教育軍官起見乃不惜特設一教育團團中辦法大概仿軍官速成學校及講武堂之制度内分步馬砲等科八個月畢業團中教員一部份爲日本人一部份則爲保定軍官學校及陸軍大學之學員薪俸甚優張亦極禮貌之現己開兩班矣此外張又於北城縣設一兵士教練團挑選有功戰事之兵士加以訓練畢業期六個月斟酌其才幹分别派爲下級軍官畢業一班再募一班輪流訓練由上觀之張之辦法猶不過早十年前所倡之軍國民主義論於今之潮流可謂極腐然在窮兵黷武胸無點墨之奉張出之己覺其大講維新矣 
　　張旣更换大批軍官繼任之人當然無法求之於東三省遂暗派幹員入關分赴京津滬招攬人才陸軍部之差遣諮議在京者尚不乏二三千人此輩窮極無聊終年不見薪水得此機會出關之人遂多於過江之鯽此外則京保畢業之軍事人才流落上海之黨人亦均紛紛赴奉以求一飽奉軍隊山車人直隸人須　以斟酌外餘均盡量容納故奉天現不僅爲　逃藪且亦末路武人之再造地也 
　　由上所述言則張作霖之處心積慮决非保安東　省而己張於敗後歸奉時曾召集各法團開一會議當場宣言謂予此番大敗確不免爲奉天人丢面子須知予之敗全由於張景惠鄒芬鮑德山之通直予苟能生致三人必一一處以軍法（按鮑己槍斃景惠家亦被抄）至於財政上之損失奉天不過破費二百餘萬元其餘均梁燕蓀葉玉虎共攤者（奉直一戰交系共損失一千八百萬元奉天亦犧牲五六百萬元張云二百萬謊也）故予奉天除損失槍械外此外並不覺有喪元氣予一日不死一日必報讐但不必添募軍隊亦不加征稅收予自有振作之法衆聞之雖未敢駁張語然亦覺其不倫聞張現己將上述之語括其大意張告東三省矣 
　　十年生聚十年教訓越所以報吳而張自比勾踐乃欲以一年爲期抑何自大如此現東三省之所收羅者不僅軍事人才如大學及高師之畢業生赴奉爲官與爲教員者亦不乏人奉現又派東三省議員徐某來京專門勾結政客俾從政黨中加以搗亂苟有隙可乘終未肯一路放鬆然則爲直派計將何如乎至於倡强幹弱枝之說誘保以聨奉者則引狼入室其愚更不可及矣（七月二十九日） 
[顔内閣己提出總辭呈]  
　　▲顔氏將單獨請假 
　　國會定於八月一日繼續開會現内閣亦擬總辭職以便總統提出正式内閣其辭呈早己擬就昨日（二十九）爲國會開會前之末次閣議顔總理說明辭職意見後各閣員均無異議隨將總辭呈面遞總統總統當即退還表示希望暫行維持現狀之意閣員方面己不再爲堅决之表示惟顔氏個人則仍擬稍事休養辭職旣不能將改爲請假呈文擬好内容不過叙述從政困勞亟須休養之意假期一節未經提及將來頗有伸縮之餘地此項呈文非今日卽明日必將送至公府能否邀准尚難預斷惟總統或將給假數日亦未可知照准後之代理問題本有兩說一則不必派代由各閣員推臨時主席一則派代代揆之人選則以王寵惠之說較爲近似 
[兩院决定不舉行開會式]  
　　▲八月一日祗開一紀念會 
　　八月一日兩院方面己决定繼續開會人數問題據議院方面消息衆院報到者三百六十二人己逾法定人數（二九九）六十三人參議院報告者一百五十九人己逾法定人數（一三八）二十一人一日正式開會當無問題聞昨日（二十九）兩院會商以此次開會爲繼續第二届常會無兩院會合舉行關會式之必要故八月一日參衆兩院僅分别舉行一度紀念會並無議事日程兹錄兩院昨日所發開會通知如下逕啓者兹定於八月一日下午一時繼續開會届時務希凖臨是所至盼特此通告再是日開會後備有茶點並全體攝影以資紀念特此附聞 
　　此外關於南議員北上問題據國會某當局昨接褚輔成氏由上海寄來一函報告西南議員連日紛紛由滬港等處動身北上八月一日當可是法定人數並謂西南代表到滬者己有三省滇粤即日可到本人俟與代表接洽即當北上至遲不出八月十日該函原文如下賤恙較前尤劇數日前不能行動近己稍愈然久坐仍作痛此症乃臀癰非痔瘡也參議員己有八九人先後北上尚有八九人月内准到李茂之曾産李英銓李自芳吳湘二十七自港動身月底月初准可到京謝家鴻盧式楷鄒樹聲亦須月初首途初一日開會定可足數西南代表到者己有三省滇粤卽日可到弟候代表到齊一度接洽後便可北上極遲不出下月十號也 
[梁啓超哀求議員制憲]  
　　梁啓超近有一文在北京晨報發表哀求議員專意制憲憲法未成以前勿騖他事兹錄其文如左 
國會恢復後議　第一件責任是什麽制憲第二呢制憲第三呢還是制憲 
　　中華民國成立十一個年頭還没有憲法算得天下古今未有的奇事算得中華民國莫大的恥辱 
　　十一年來的擾亂雖然别的原因很多没有憲法總是原因中之主原因遣個主原因不消滅擾亂便永遠不會消滅 
　　國民感受没有憲法的苦痛到極點了並不是不想别的法子來産生憲法無奈約法上規定制憲權在國會用别的方法産生出來的憲法不算帳氢議員先生們不給我們憲法我們簡直没有路走 
　　十一年没有憲法的罪惡自然許多人該分擔責任我便是裏頭一個人我正在澈底懺悔不能專責議員但議員倘若還有一兩分良心恐怕斷不能把這責任　卸給别人說自己没有于係 
　　我所知道的德國現行新憲法連起草帶公布頭尾八十三日製成俄國呢我記不清楚大約也不過費三個月你說我們的問題多嗎難道人家的問題又會少爲什麽人家制得出我們制不出 
　　非法解散把先生們的事業中斷這是别人該負的責任但我要問未解散以前經過幾個八十三日了就這一點論先生們倘若還有一兩分良心應該自己知道自己的責任 
過去的帳都不必算了我們小百姓只有希望先生們從八月一日起八十三日後有一部憲法賞給我們 
　　從前憲法躭擱的原因在那裏呢依我看别的原因雖然亦有最大的就是因爲先生們拿制憲當作副業每星期 
 
 

Page 7

 
 
開回憲法會議每回開三兩點鐘其餘的光隂都消耗在人的問題上了 
　　這回是不是依然那樣子呢俗話說得好「事不過三」論理先生們總該有覺悟了先生們若容許我上條陳我便說這回國會應該把所有别的問題都擱下等到憲法制成之後再說 
　　憲法未制成以前萬不可有人的名字什麽總統副總統國務員列入議案 
　　我想八十三日制成憲法並非没有可能性除了地方制度一章外都通過二讀會了這一章各派意見並没有距離就使把他全部修正令他越發和現在聨省自治精神相應也没有什麽難事從八月一日起埋者頭速開審議會一兩個月内什麽問題不解决呢孟子說說「是不爲也非不能也」倘若今年雙十節前後還没有憲法我們小百姓只有認定先生們討厭憲法不願意賞給我們先生們從前抱屈了所以我們小百姓雖然受了十一年没有憲法的痛苦還十分原諒先生們 
　　今年若仍得不着一部憲法來做雙十節禮物却絶對的不能原諒先生們了 
先生們何至如此呢這都是我們小百姓過慮 
先生們啊我們替你老人家磕第一個響頭求賞憲法磕第二個響頭求賞憲法磕第三個第一百個響頭求賞憲法求賞憲法 
[八校教職員討論校費問題]  
　　北京國立八校因經費積欠四月餘暑假後有不能開學之勢連日校務討論會與教職員聨席會分途進行向政府催索毫無結果湯爾和復因閣議否决以增加關稅撥充教育經費飄然遠引前日（二十八）下午五時八校教職員聨席會議仍在北京美術學校開緊急會議討論以後如何應付問題首由主席尹炎武報告（一）八校經費先經校長方面與本會同時向政府要求請於關稅實行值百抽五時按月由關稅收入項下撥付二十二萬元而上年靳内閣通過之增加八校經費十萬元亦一併於實行值百抽五時照撥當時之財長張弧左右支吾答非所問遷延至今迄無結果此次湯爾和次長復以此案提出閣議乃政府當局完全反對據湯次長向本會報告本星期四（二十七）之國務會議財次項驤所提出之教育經費案祇將教育部之七萬元加入二十二萬元之内由交通部撥發對於湯氏提案主旨之增加關稅則一字不提詢以究竟亦無具體答復而交通部對於二十九萬由交部撥發之事又未承認政府當局毫無維持教育誠意於斯可證湯氏旣迫而辭職同人自應有相當對付况查華會通過中國關稅條約之惟一條件係指定以增收關稅十分之七充教育經費其充作政費者僅十分之一今政府對於教育經費竟一筆抹煞教育前途何堪設想此應請同人從詳討論者（一）鹽餘庫劵二百萬抵押借欵問題前據六國銀公司言朋祇要求財政部與鹽署正式證明卽可抵押校務討論會與本會爲謀下學年能依期開學起見曾屢催當局早日證明乃鹽署與財部迄今猶未辦理仍以敷衍手段對付兹據六國銀公司方面正式聲稱該公司前允押借教育經費原出好意乃中國政府對於證明庫劵一事延宕至今尚無切實辦法該公司之欵項甚多不能長此等候倘不卽日證明此事當作罷論等語查鹽餘厙券本發自鹽署該公司僅要求證明此劵確係該署所發卽能借欵乃鹽署竟不允證明殊出意外且八校下學年能否開學全靠此欵有無着落今該公司有此聲明倘不急催鹽署卽日證明則此事一經作罷八校前途不堪設想此應請從詳討論者二而此二項問題本日上午校務討論會開會己議决對於第一件計共三十二萬元卽日呈請府院當局必須由關稅項下撥付對於第二件則仍催鹽署趕辦云云報告畢卽將第一案付討論僉認教育經費必需由關稅項下撥付誓不承認政府之敷衍塞責辦法且華會議决之關稅用途首重教育政府竟一字不提殊非正當遂一致議决除逕呈府院力爭外並宜向總稅務司要求一面發表對外宣言聲訴中國政府無維持教育誠意及違反華會議决之關稅修約公推尹炎武起草上府院文内容取嚴厲更推何炳松陳啓修燕樹棠三人起草致總稅務司安格聨之英文函及起草英文對外宣言尋又討論第二件僉以此項押欵與八校下學年開學有密切關係非達到目的不可鹽署當局如此延宕亦爲無維持教育誠意之鐵證除派人向該署力催外並詰責其何以故意作難如不卽日正式證明致八校下學年不能開學必有相當對付一面更請校長方面亦同時進行尤應與六國銀公司商榷略行展緩限期以便最後奔走惟因現政府於國會開會前有更迭之勢雖與交涉亦恐無結果故擬於三十一日以前暫緩進行最後對於以上二案之將來進行辦法更加以詳盡之討論結果議定於下星期一（三十一）上午九時仍在美術學校開臨時會議討論一切至七時半始行散會 
[留日學生官費己有著]  
　　▲每月由崇文門稅指撥 
　　國聞通信社北京通信云各省留日官費生近受時局影響學費一律停滙困苦情形不堪言述駐日公使館迭派專員回國交涉均無要領該學生等留旣不能去又不得進退艱難大有老死異域之概此次湯爾和以教次代理部務首念及此就任翌日卽在閣議席上提出說帖一件請由崇文門左右翼稅收月撥二萬五千元充作留日官費生學費當即通過交由財政部查核辦理兹錄湯氏說帖如下查留日本官費學生一千五百人皆肄業各大學曁高等專門學校爲將來最適用之人才我國百務待興亟應培植此項人才以鞏固民國根本發展國家事業即以增進國際地位關係甚鉅近因國内事變頻仍各省學費不能如期匯撥各學生己有輟學之虞自上年四五月間至今經駐日胡公使竭力設法維持並派駐日使館一等秘書官張元節晋京迭向財政部外交部商籌接濟又駐日監督處代表何佩實回國到處奔走呼籲均冀維持留日學生學費查民國十年份崇文門稅收一百五十五萬一千元零左右翼歲收六十八萬八千零合共二百廿四萬有奇除己抵押銀團每月十萬元崇文門曁左右翼經費月支三萬餘元總共歲支一百六十萬之譜此外實應存五十餘萬元且該三處稅關正欵收入之外每年尚有銀價盈餘七八萬元在徐大總統任内曾撥給四存學會曁女子勸工廠有案兹擬於教育基金未經解决以前暫在崇文門内曁左右翼關稅項下每月籌撥國幣二萬五千元由崇文門稅關監督直接匯至東京使館分給各生以資救濟至每月學費不敷之數仍由政府嚴催各省源源匯解 
[庚子賠欵緩付二年己無望]  
　　顔惠慶因政費無着曾以外交總長名義向各關係國要求緩付庚子賠欵二年將全數充作政費現駐京比利時公使己奉到本國政府電令於二十二日親赴外部向顔表示允許展期交付惟期限祗允一年而英法兩使則尚未答覆據聞法國以業己指定以此項賠欵大部分爲恢復中法實業銀行之用其小部分亦以决定用於教育方面英國則以此事正爲本國議院中之討論事項亦有充作教育經費之意故對於我國要求緩付二年且以全數充作政費之事不能贊成至於日本方面則惟歐西各國之馬首是瞻如各國均允展期日本亦未必單獨拒絶若各國意見不能一致則亦有以充作政費之理由不甚充分爲詞而爲拒絶之表示故此事實有不易達到目的之勢但日本民間對於此項賠欵頗有主張撥爲教育經費者蓋鑒於近日我國留日學生因學費中輟己陸續歸國東京留日學生總會又己派代表七名回國二十五日行抵上海後卽先與江蘇教育會接洽再擬來京向府院兩方及教育部呼籲其困窘之狀不言而知且本年暑假回國學生又較往年爲多大部分均有不再赴日之意此時英國與德國又極力招待中國學生美國更甚誠恐年復一年中國留日學生勢將絶跡於中日國交上將發生絶大影響故頗主張速卽規定以庚子賠欵爲中國教育事業之用而目前對於中國留日學生之窘迫則先由日本政府或資本家陸續借欵與中國駐日使署藉以救濟學生旣可以使現在之留日學生不致遽然他去更可維持中日將來之交誼至於此項借欵則規定由庚子賠欵項下扣還政府方面對於民間此種主張亦頗注目將來或竟可實行亦未可知但我國要求緩付一年以全數充作政費之事則或竟成畫餅矣 
[交通部救濟破産之計畫]  
　　交通部至於今日實際己陷於破産之境頃交通當局爲救濟此等危險起見己擬定數項（一）各路貨捐徴取己久不惟病民公家因而設置機關除去開支除己無幾前經提出閣議業己通過裁撤擬於鐵道運脚一項酌加些許在商人以應納之貨捐移作增加之運脚旣非格外苛歛且可較前節省在公家旣省另設機關收入亦可略裕總此一項每年可增加收入一千萬元之譜（二）郵費一項取費亦至廉省從前以交通不便每年入不敷出刻擬酌加一分在人民方面損失有限而集腋成裘政府年約可增百五十萬之收入（三）電政一項擬劃分區域切實整頓以期刷新電政增加收入查洋文電報常有一字而括數種意義者擬仍照舊章加倍收費如是每年收入約可增至二百五十萬元之譜即以此數種增加之收入作爲基金（四）路政方面發行内國短期公債六千萬元電政方面發行内國短期公債一千萬元如是則本年應還之内外各債之本息計六千餘萬可以一次還清從此每月可以减輕利息二百五十萬元每年約三千萬元之譜然此不過現時救急之辦法至於將來之開源擬極力整頓路政繼續未完工程以求收入增加目前正籌畫數事期在必行（一）接續粤漢鐵路工程每年可以增加四千萬之收入查該路自民國四年停止後每年工程損失及銷耗約五百萬元此七年中約計虧損三千五百萬元其間未經建築之地不過二百七英里倘卽速興工年餘即可告成南北兩段一旦貫通則每年立可增四千萬之收入然總計工程需欵亦不過四千萬且原有借欵合同勿須另行籌措者也（二）接續隴海路工程每年增加三千萬元之收入該路西路工程己過陜州東西工程己過宿遷自洪憲提用二千萬元以後工程因而停止每年擔負利息及路工虧耗年約五百餘萬現經核計祇需兩千萬元即可接通全路約計收入年可增至二千萬元（三）接通滬杭兩鐵道該路收歸國有以來己八年矣每年虧空百餘萬元現擬接通全路速建錢塘江橋工使能自甬通滬則每年收入約可增至五百萬凡此數項工程計畫現正極力籌備期以兩年完全成功是則路政收入年可增至七千五百萬不惟宿債可償更可徐謀其他之發展此爲當局新定之計劃特不知果能一一實行否耳 
[吳佩孚不滿意張國淦之原因]  
　　吳佩孚來電對於張國淦表示不滿己見各報惟此電並未直接致政府乃係致金永炎者昨有與吳接近之某君談及此事頗爲詳盡且多有爲外間所未知者特紀其大略如次當黎總統未入京時張本以鄂人爲黎所器重黎氏以出處相詢張謂中央現無權力總統大不易爲然苟因勢利導亦非竟不可爲因即建議謂當使實力派勢力平衡而後中央得以自存於實力均勢之下卽中央政治亦當使各方勢力平衡此即張之政治方針迨黎氏入京張以閣員與聞政治無論何時何地均本此方針進行蘇魯等省省長更易問題實在某星期日之特别閣議中决定是爲張實施此項方針之第一步先是董高赴保實係關於軍費問題有所商榷與政治並無重大關係而張即乘機以更易省長問題白諧於黎由黎提出及星期日張本人己赴湯山同時却派人歡迎董高於車站告以有特别閣議董高下車後卽赴院出席閣議黎氏即有省長更易案提出匆匆通過當時張固不在閣議席上然於命令未到蘇省前蘇省之齊己聞保定方面主張更易江蘇省長洩此消息者乃卽爲主張更易之人吳佩孚之離保返洛原因即在此最近復有人潛赴保定獻計於曹謂黎己爲過去之人物今後首座非仲帥（曹鈱）莫屬雖此獻計之人表面係出於己意但亦係與張接近之人外間有曹錕將有闢謡通電即因此起要之最近一月間之種種政治暗潮張實爲其中心自吳返洛後迭向同系各要人疏通漸漸發見張之種種策略而鄂省方面發見由京發出之電報一通完全由某部秘書假借公團名義發出於是保定洛陽武昌南京各方面彚合近日所得報告或消息而究其來源均出於北京一隅又均與張不無關係但此等報告　或消息均非直接出之於張當然無責任可言郤正以此藏身太巧之故大爲武人所集矢吳蕭來電表示不滿即因此起吳電到京後金永炎卽以原電示張張頗爲灰心當卽辭去内長兼職近並擬將農長本職一併辭去聞吳電中即己表示如某某者不特不足膺組閣之重任即閣員亦在必去之列語氣頗有鋒稜金永炎此次赴洛亦即爲此外間方謂現距國會開幕僅有數日而内閣閣員忽零星求去竟不能稍緩須臾實可詫怪而不知此中有爾許曲折也 
[靑島代表之來京任務談]  
　　靑島代表丁敬臣包幼卿陞三三君來京後前日語某記者云吾等在靑島皆久居二十年以上對於靑島不啻爲第二故鄉因之吾等欲謀靑島之幸福有直接生命財産之關係當然與無關係之外省人或未旅靑島之山東人較爲考慮周詳吾等曾在靑島開會多次最後舉出代表八人分作兩班吾等爲一班尚有一班或俟吾等回靑島後卽來京也然吾等旣云靑島代表洵爲大衆所委託而與大衆之意見相同不至有互相攻擊之事吾等在靑島决定與政府接洽者三事（一）估價問題之解釋愛國之士以爲魯案交涉最難辦者爲估價問題而反對政府反對王督辦者亦以估價問題似一椿驚天動地大事若估價而吃虧則斷送靑島矣演說之唾未乾報紙之版己排試問政府果欲媚鄰王督辦果欲賣國而吾等切膚之利害豈不較之旁觀者而尤關心乎夫估價者皆有實物可稽不能以朦混而用一手蔽天下人之耳目第一估價之最大者爲建築工程靑島二十年來某工程爲何年所辦某工程爲何家所辦皆在咫尺知之較悉大約皆用投標法以爲之而投標時並皆有中國包工人在内卽或中國人不得標而原投標之數尚可考證假如中國人投標爲十萬元中國而得標也則十萬元之數日本不能增加或者爲外國人得標然中國人投標旣爲十萬則外國人得標者必不能超過十萬以上餘可類推故估價問題局外人親爲重要而吾等則確有把握日本不能任意增加吾等皆可作證實處於監督之地位（二）删除商業上不平等之事自德而日吾商民最吃虧者卽外商與華商恒有待遇不平等之苦比如火車運費之多寡運送貨物之遲早與夫交通上金融上各種之便利與否凡此不平等之事此來己得政府之允許無論華商外商事事皆平等待遇對於外商亦各國一律使有賓至如歸之樂（三）市政問題此事連日討論大致己經圓滿解决吾等之意見以市政歸市民自辦則市長萬不能爲官僚傳舍場况靑島市政爲中國内地及各口岸之冠然繼續德日兩國之經營使之不腐敗者非久居靑島之人不知其利弊沿革也吾等知市長之重要且須賠錢以爲之故市長一職絶非識爲利藪然旣係商民人人應盡之義務不得不爲普選故對於選市議員之資格亦格外從寛與把持市政者又異此外尚有一事卽靑島市内萬萬不可以駐兵此事亦大致有辦法矣是爲吾等此行可以報告於靑島父老兄弟之言也 
[湯薌銘到鄂時情形]  
　　▲省印尚在督署▲接任尚難實現 
湯薌銘遲遲來鄂之内幕前函己詳言之刻下保洛對湯己無問題但鄂蕭因張氏陰謀挑撥後對湯己不免多所疑忌又因軍人派之擁戴更難忘情於兼任外面雖表示省長問題一聽中央主持而暗中進行迄今未嘗稍懈以故拒湯空氣仍極濃厚而崇正議員又各欲得諮議頭銜月薪二百四十元之代價擁蕭又極賣力蕭一時爲地盤所迷並不知其環境之險惡也現湯因黄陂及旅京鄂紳一再敦促己於二十七日南下臨行時尚分電鄂省各團體其文云武昌總商會省農會教職員聨合會漢口總商會各團聨合會慈善會紅十字會武昌聨合公會曁各學會各報館各學校各團體鈞鑒薌銘於感日早車南下艶日計可抵漢晤教匪遥謹先電聞薌銘感另有一電致省議會屈議長及議員等報告行期此訊傳到後迎拒兩派均急忙凖備以爭最後勝利迎湯派二十七晚紛集漢口建築商場督辦處妥商歡迎辦法又由各團聨合會通傳各保安會商團一律制服於二十九晨齊集大智門車站歡迎並製就紅綾旗幟徽章數萬以示標識拒湯派亦在武昌洪井巷某公館開會决由吳某陳某等買收公民武力擋駕又製就白綾旗幟徽章以備急用而公民身價爲之頓漲每人一日須得工錢二串四百文一時武漢間幾盡爲此種惡濁空氣所充滿言之令人欲嘔蕭督以外面風聲太大恐將來發生意外於己不利除派二十五師第一百團留省步隊分駐武昌省議會說馬廠實行干涉外又頒一取締令不准迎拒兩派之集衆游行其文如下照得武漢人士咸以省長問題或散布傳單或集會結社意見頗爲紛紜本督軍前以民意所關但使於地方治安無碍概未予以制止頃據報告迎拒兩方面各己糾集多人届時赴漢舉行迎拒之準備等語漢口輪軌交通華洋雜處舉動最易淆觀聽且此次問題中央自有正當解决似此自由集衆設或彼此爭執兩不相下再有當地匪徒乘機蠢動小之則妨害治安大之則釀成交涉爲患曷可勝言本督軍有保衞治安之責非嚴加取締殊無以銷隠患而保公安除令行武漢各軍警查照嗣後倘有對於省長問題集衆游行藉端滋擾者無論爲迎爲拒即一律嚴重干涉立予解散特此佈告顧此乃官樣文章迎拒兩派並不因是稍阻其進行二十八日晚拒湯方面即有三四百形似流氓之公民星夜渡漢齊集於劉家廟車站又分布多人於武漢江岸及省議會除携有旗幟徽章外並備棍棒以爲武力擋駕之凖備迎湯派皆爲各保安會商團及救火隊曁各團體各機關代表二十九晨齊集大智門車站者達兩萬餘人其在武昌者多在黄鶴樓集合亦手持旗幟向江岸出發詎料路遇拒湯派始而相駡繼即實行用武雙方多有受傷並打壞馬車數輛又有包車三十餘乘推入江心嗣經軍警干涉始行散去據聞拒湯者多爲軍人與流氓遠非迎湯者之敵而軍警干涉無形中又不免稍有袒護因是迎湯者大吃其虧至漢口則因迎湯派人多拒湯者僅避處於劉家廟一隅幸免衝突今晨（二十九）八時由京南下車到漢而此珊珊其來之新省長則己於劉家廟上站諶家磯下車匪惟擋駕者無所用其技即歡迎者亦皆覺没趣湯氏下車後隨上兵艦到特别區登岸停泊鄂江各艦皆鳴砲致敬以湯曾隸籍於海軍界也湯氏登岸卽乘汽車至商塲督辦處稍憇隨行者有公府待從武官程夔護衞柳克强及國會議員六人省議員四人曁盧復舒禮鑑等己而歡迎者紛至沓來又周旋數小時至午後二時始過江由文昌門上岸據聞首至督署拜會蕭督軍被拒未見隨即到省議會沿途「湖北全省公民拒湯團」與「湖北全省公民歡迎新省長」之旗幟觸目皆是同爲鄂人乃被金錢所驅逐致有此五花八門之怪現象眞爲吾鄂之奇恥大辱也現湯雖己南來而省印尚在督署蕭又爲左右所挾持能否聽湯接任尚難預料據聞蕭又有艶電發出謂公民拒湯激烈請暫兼任以維秩序確否不可知但蕭之不能忘情於省長己可概見至劉承恩因查辦使莊藴寛昨午己到特於昨夜遁漢准備赴滬而其虧欵達數十萬尚無着落此後鄂事之壞將有不忍言者在也（七月二十九日） 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[長沙通信（華）]  
　　▲湘省四要人之態度 
　　湘爲首倡聨省自治之省近日聨省自治己成時局之嚴重問題故湘省要人之態度頗可注意不可以無紀（一）趙恒惕趙恒惕雖與直派接近但至今未甘爲無條件之屈服趙之左右有政學派有宗族派（宗族派係衡山趙姓自趙得勢後即結一團體以擁趙及代籌玫洽計畫爲目的）民黨派則甚失勢政學派與宗族派皆主張聨直最力談湘局者謂趙爲所包圍但趙之爲人自信力極堅强不易爲人操縱彼雖與孫中山不洽亦不喜吳佩孚之盛氣凌人湘籍舊國會議員多擁趙派至今尚未北上（舊國會同人派盛時回湘勸邀湘籍議員北上湘議員不爲所動）可見趙氏對於舊國會之恢復尚非極端滿意也滇唐黔袁川劉與趙聨絡最深彼等迭商趙氏請發聨名通電表示西南意見趙尚認爲時期太早今後趙之態度當視粤局而定在統一尚有障碍之時期内趙則主張鼓吹聨省自治如趙之自動的派遣京滬代表及省議會派出各省宣傳代表皆趙堅持聨省自治主義之明證也聨省自治非吳佩孚所贊成此實吳趙間之一大隔閡此外則凡事皆甚融洽如北方軍閥果不能容納趙之主張者則湘省尚未易俯首就範也（二）支字省議長林支宇在議會之勢力頗大初頗傾向孫中山以爲湘省宜聨孫而不宜聨吳趙不爲動林甚惜之及孫勢敗林乃爲勢所迫抛棄其舊日生張專以建設聨省自治爲己任彼謂聨省自治係湘首倡省憲亦湘首先成立故根據省憲而産生之省議會應有左右湘局之宏力而湘省又應有左右時局之宏力林氏抱此志願借議會中尚少幹才未知結果奚似當林主張聨孫之際趙與之感情隔閡嗣則共趨一途己爲第二次之携手矣湘省選舉省長林派尚屬意於趙恒惕一則以趙勢盛他人無能插足二則望趙迷信聨省主義不爲他說所摇動林近與要人章太炎譚祖庵輩信使往返頗見融洽章氏至譽之爲聨省自治之負責人云 
　　（三）宋鶴庚湘軍首領除趙恒惕外當推第一師長宋鶴庚爲次席宋爲擁譚派首領久居長沙其人機警多智譚派諸將如衡陽謝國光·寳慶吳劍學·湘西蔡鉅猷等皆推重之故宋之部下兩旅長雖皆擁趙人物宋氏尚可挾資望以自重邇來湘局漸臻穏固譚無回湘活動之决心且無機會可言故宋意態消極除日昨與第二師長魯滌平聨名邀宴省議員外殆未聞其有何種動作矣傳者言宋有政治野心將投身省長競爭漩渦中但宋鑒於趙勢甚厚尚可支持湘局己决然不作特殊活動之想云 
　　（四）魯滌平第二師長魯滌平以無黨派爲人所重自第二師改編風潮發生後魯雖感於趙恒惕之殷殷挽留不再堅决辭職惟對時局己不甚發揮其意見矣昨在歡宴省議員席上略有演說其言云湘省鑒於武力之不足恃始以聨省自治爲解决時局紛糾之良好方法諸公根據省憲而當選吾輩軍人誓當尊重之敬佩之以後議及裁兵吾輩軍人必能奉行維謹云云林議長起致答詞謂外省自治之未能實施者以武人爲之障碍耳惟吾湘則賴軍人之力首先告成足見湘省軍人非如他省軍閥之遏抑民治潮流宋魯兩公爲軍界領袖吾人尤敬佩其贊助自治之熱誠與毅力云云是日乃盡歡而散魯氏擅長演說每有所語令人傾聽贊賞說者謂魯以軍人而兼有政客之資質云 
[張鳳台規定豫教育費辦法]  
　　豫省長鳳台通電云北京大總統國務總理參衆兩院財政教育總長保定曹巡閱使洛陽吳巡閱使鈞鑒各省督軍省長省議會教育會教育廳各法團各報館旅京河南同鄉諸先生均鑒先後奉　曹吳兩使勘馬通電深以教育破産人材消乏爲憂諄諄於確定教育基金昭示全國勘電有曰長此以往國將爲無教之國民將爲不學之民萬事皆可犧牲教育不容稍緩馬電有曰凡事籌之於先則收效易挽之於後則補救難勿令棟舍鞠爲茂草諸生相率俄莩痛哉言乎吾人負有維持職責仍或熟視無覩淡漠置之旣拂全國學子企望之心尤違曹吳兩使告誠之旨鳳台庸愚服務桑梓在豫言豫願自勉焉查民國十年度河南省歲出預算册計列教育費經常臨時兩門共洋八十一萬元之譜咨部有案其中留學經費不過十四萬二千元有零尚且積欠累累連年以來函電呼籲不知凡幾至於省内外各校經費積欠尤多萬分竭蹶誠如馬電所言禍變糾紛困於戰伐挪移政費以供軍儲無可爲諱者也馮督蒞豫僅及兩月軍事倥偬首先督飭薛財政廳長籌撥教育經費若干暑假以前得以支持轉瞬期滿開校在卽若不亟籌應付之方勢必至有停輟之慮干戈日亟絃誦無聞閉目以思成何景象謹本確定基金之訓爲維持教育之倡擬訂辦法如下（一）豫省教育經費暫以民國十年度咨部預算案爲標凖（二）教育經費省地方收入支出專欵本與國家欵項毫無干涉以後無論何項用欵應由國家經費支出者絲毫不得牽動（三）豫省地方歲入之欵以地丁爲大宗按照全年收入向經規定以百三十分計算劃撥整數爲國家入欵零數爲地方入欵悉仍其舊不予變更（四）省地方應得地丁之三十分收入本可隨時劃出專欵存儲作爲教育專欵但以欵項錯雜手續煩難劃分不便易滋紛擾今特指定全省賣當契稅收入確爲教育專欵俟年度終了統計契稅歲入全數與地丁項下應得之三十分欵數仍照預算原案分别轉賬劃撥清楚俾免國地兩稅致涉混淆（五）契稅收入仍歸省地方金庫專欵存儲由教育廳派員監理（六）每月收入之欵先儘留學經費撥付餘歸省内外各校按照預算定額量爲分配（七）省外各校得就近於所在或臨近縣分隨時劃撥以省解領之勢其手續另訂之（八）每月收入支出數目由財政教育兩廳會核呈報省署並公佈之（九）所有歷年積欠即自本年七月分起由契稅收入項下陸續撥補其十一年度教育經費仍俟預算案核定後支付之以上所訂辦法係爲維持教育現狀一俟財政充裕再爲擴張計畫除令行財改教育兩廳遵照辦理外理合電陳恭請鑒核并懇我大總統頒發明令以資遵守實爲德便河南省長張鳳台宥印 
[皖人對於王達長皖之態度]  
　　▲分電府院拒絶 
　　皖省長更换問題近來省中所得消息馬毓寳雖運動甚力而捧塲乏人不易成用爲事實現在呼聲最高者惟王達一人王爲第三届省選當選人唐理淮等所擁戴日前閣議經己一度提出因顔總理不欲於此政局紛亂之時更换疆吏致未通過現聞内長張國淦主持頗力并由聶憲藩等爲之奔走日内仍將提出閣議皖省各公團得此消息頗爲憤慨蓋因三届省選各區選舉訴訟上告審己有多縣判决無效現在對於改選問題正在積極進行三届當選人認不於此時推倒許世英勾結同系人物繼任皖長則時機一失永無救濟希望故竭力擁王以達目的各公團昨特開緊急會議討論拒絶辦法除電陳府院外并通電各同鄉揭破内幕其文云北京大總統國務院内務部參衆兩院鈞鑒安徽館江宇老轉張動伯聶偉丞王志襄先生并京津諸公鑒京訊發現唐理淮密電稱京津同鄉主以王易許己商張國淦逼許辭職定星期六提閣議如許不辭即逕免職等語同時聞張國淦有電致許謂元首己徴動伯偉丞同意請即力辭云云統觀以上消息日來非法省選人在京勾結黑幕完全暴露皖人自六二以來經無量犧牲所爭在改造省選一點若聽任該非法省選人等樹置私人顚倒皖局致隳全功皖人誓死不承京津鄉先生同爲皖人省長事小人格事大應請扶持正誼貫澈初衷勿爲人傀儡自隳令譽而重皖禍皖各公團澄清選舉辦事處程慶福史毓琨沙相讓吳其恒等叩儉」說者謂王達長皖果成事實皖人或將重演拒　李　　一幕云 
[粤軍竄入皖南之近况]  
　　▲在屯溪尚無騷擾情事 
屯溪粤軍自二十二日退走婺源後第一旅補充隊倪起鳳連長復於是夜由休寗率隊回屯溪至今多日蕪湖方面尚未得有該處眞確之信息惟皖南鎭守使署於二十八日接有屯溪警察局長快郵代電照錄如下此次由江西樂平而婺源到屯溪之潰軍一千一百餘人前傳爲匪抵屯之後始知自號粤軍查閱該軍旗幟及各長官名片均書中央直轄軍航空陸戰隊其司令爲方振武號叔平壽縣人民國初元曾充浦口第一師團長其參謀長余雨疇英山人亦曾充某師軍需正其營連長等約十餘員或爲粤桂人或皖魯人多係陸軍出身携有大機關槍四枝小機關槍一枝各種快槍二百餘桿子彈無算其編制爲四營及機關槍連大致在豐城一帶爲贛軍擊潰由鄱陽竄入樂平意在到景德鎭重整旗鼓因該鎭駐有重兵故而改竄皖南至由婺將入屯埠之時倪連長起鳳曾奉帮辦電令分兵防堵局長亦奉省長電令率警協助雖曾節節設防處處布哨奈該潰兵勢大械利數道並進而倪連百餘名職局僅及半數多寡懸殊不敷應敵又以地方之請兼顧本埠殊覺左絀右支至皓日夜半該潰軍前隊直撲距屯之十五里三打兩地方倪連以乏後援又恐糜爛地方退守休城局長亦有維持市面之責旋將助戰之長警及一二兩區各崗警一律撤回改爲徒手梭巡以防本埠流氓騷動並將槍彈預先藏匿幸哿日午後該潰軍全隊到屯各團體極力招待尚無勒捐騷擾等事惟聲稱須在本埠久駐以圖大舉並欲搜索武器經局長偕同商會長汪德光曉以大　動以利害始於馬日暫退附近高視龍灣一帶然尚嚴陣以待後患未除又經再三開導勿以皖人禍皖爲言卒至養日復退數十里本日方全數退出境仍由原路往婺計在屯鎭各鄉共住三晝夜不惟職局槍彈保全卽各局卡商店亦無損失惟聞贛浙兩省微屏廣興等縣均有重兵駐紥而該潰軍日暮窮途景德鎭又傳兵變警耗頻來堪虞竄擾應懇統籌兼顧無任禱切再電機被毀合併聲明屯溪警察局長侯懷遠叩梗 
　　又據婺源縣方面消息云粤軍實有七八百人多有槍械子彈並帶機關槍四架於諫日（十六日）晚由江西樂平來婺源該軍司令方振武聲言假道赴浙當由該縣修思永知事與地方各公團紳董向之和平交涉該軍於效日（十九）完全出婺源夜宿休寗縣境距屯溪五十里之山斗地方於號日（二十）到屯溪一路尚無騷擾勒欵情事至養日（二十二）該軍由屯溪退回婺源後現在曾否仍在徽屬境内逗遛尚未得其眞相也 
[紛紛增援中之北江戰訊]  
　粤軍連日紛紛赴韶增防昨二十七號又有軍隊約八百餘人由黄沙搭車北上二十六日另於西村搭車者亦約一千五百餘人據總指揮處傳出消息謂二十五六兩日前敵報告不多增防之故聞因湘軍陳嘉祐一旅己由湘省入粤有加入北伐軍消息李烈鈞亦將返入粤境與北伐軍同一動作故不能不增加軍力　外人則謂粤軍失敗故紛紛增兵也 
　　二十四日葉舉在白雲山鄭仙祠内開軍事會議籌商北江軍事事宜據内幕人言北江方面己將許軍擊退數路日前失去之翁源現亦己恢復惟此路軍隊異常奮戰仍要用重兵合攻云云惟昨二十六日有韶商乘車到省稱二十四五兩日許軍忽加派大隊攻韶聲勢頗大兩軍戰線現只距城十里槍砲聲聞十里己劇戰兩晝夜并未停息省中現己連日紛紛續派軍隊赴韶即爲增加此路軍力之故觀此則韶事尚未得遽告終結也 
　　另一消息北江戰事據二十五日所聞粤軍於翁源方面與北伐軍戰鬭甚劇二十三四兩日互有勝敗得而復失者數次現在翁源仍在北伐軍堂握中故昨今兩日粤軍紛紛由省北上增防計李炳榮三營砲隊一營　略二營　景　二　部本　一營黄志桓馮部指等高雷軍隊亦抽請數營來省現出發北上者二營洪兆麟四營洪並於二十六日躬親北上聞葉舉亦有將出發前線指揮之消息計連日各屬紛紛調軍抵省聞因前日在白雲山會議以高雷欽謙瓊崖各屬不須多駐重兵此時當以全力打破北伐之勢力且以固廣惠韶潮等處之防務高雷等屬軍隊紛紛來省後即行出發亦以此故現北伐軍己變更戰略以主力軍進攻翁源取河頭站以包韶關之後分兵襲馬壩以牽動粤軍兵力故日來北伐軍於軍事上似頗有幾分生氣據深悉軍事者言此次戰禍必定延長蓋北伐軍爲憤兵爲飢兵急於求食而以接濟言地利言則粤軍佔優勝各有所長故定其戰爭時日預料非一月之後不能决其勝負也（自十日開戰現適十六日）昨聞某軍官言翁源方面粤軍己獲勝仗現己追至獅子嶺業將該嶺圍困懸七千元重賞以爲奪得該嶺之獎勵想日内必可佔領云云然至昨日總指揮處尚未接前方戰報則其未獲勝利可想見也 
[廣東電燈廠發現炸彈]  
　　廣東電燈公司以機器工廠各部工人現經陸續返工聞有其他一部分人不甚滿意於二十二日晚十點鐘突向新廠北面臨窓抛擲炸彈示威幸彈落於北墻之西之厠所内僅燬爛瓦面三桁洞穿數尺二十三日己由當道加派憲兵一班駐廠加意保護至寫字樓方面亦派特務警察二十名偵緝員六人常川駐紥另一消息長堤伍仙門電燈局後之伍仙一巷四號共有厠所三間亦即五仙直街五十七號良記晏店後便該三厠所係同一門牌二十一號九點十五分鐘有人在東北面之厠内施放炸彈此彈發生在左便第四坑炸去右便踏脚板一件右方之坑門及右便間格之板亦略有破碎瓦面之桁角均炸去一小部墻上有碎報紙甚多斯時隆然作響附近店户大吃一驚段警應聲往查始悉係發現在厠所内立將横街握守分頭搜索并無形跡可疑之人厠内之浮沙炸成一小穴被炸處并無鐵片彈壳留存祇有舊報紙及燒餘之爛布一撮故疑係用報紙爛布包裹炸藥寄　焚炸聞當時電燈機件祇聞軋軋聲廠内工人疑爲機器損壞故無甚驚擾 
[劉成勛就職後之川戰（成都通信）]  
　　劉成勛之各軍聨合處處長與繼任總司令醖釀許久皆未確定現在駐省各將領各代表以一二兩軍己在川東開釁事機危迫不能再事遷延特於七月十一日在陸軍偕行社地點開緊急會議特提出選舉總司令問題經衆討論認爲急要遂當塲舉行票選劉成勛以十八票當選爲川軍總司令數月懸案於以解决劉成勛初仍不就經各將領各代表再三敦促始决定於十二日午後二鐘宣布就職聞總司令部將設在山西館原衞戍總司令部有任前任督軍署參謀長張毅爲參謀長之說 
劉成勛此次被推爲川軍總司令眞可謂受命於危難之際當各軍决選之日正梁山激戰之時重慶方面自楊森親身出馬以後連日封船運餉出兵增援頗爲忙碌并有推劉湘復出任靖衞軍總司令之說成都方面同盟軍隊初無凖備因見重慶方面如此着着逼人殊非將來之福於是由鄧錫侯賴心輝田頌堯劉斌喻培棣各將領與各軍師旅駐省各代表决議趕於一日内將總司令推出是日風雨交作各將領仍趕速進行懸旗放砲趕辦不及（向來遇有此類特别事件發生各處必懸國旗鳴放禮砲）造幣廠趕鑄銅印亦不能待軍事會議選定次日（七月十二日）送印於劉軍部不得己乃以木質者送往印上包以銀皮可見此次選舉總司令之急速矣外間至十二日方有所聞各報至十三日方始載出而劉成勛就職通電及布告尚未揭曉一般平民至今日尚不知成都方面有如此一大事件發生也 
　　聞劉成勛就職後對於各方擬有一番展布因軍情重要特將出兵事件先行提出委鄧錫侯賴心輝爲左右翼指揮將以鄧錫侯任前敵總司令賴鄧之駐省各軍均全體出　劉成則亦將　　部　　三軍第七混成旅全旅第一混成支隊加入從七月十三日起分日出發劉之部隊在第一日鄧之部隊在第二日賴之部隊在第三日鄧之部隊第六旅長劉漢鼎率同李團王團均於七月十五日同時出發鄧氏將於十六日親目出馬賴氏亦將親赴前方據川報載各部將領此次對川東戰事主武裝調停調停無效再商决辦法開赴東路之鄧賴劉各軍隊到資中取齊再候命令成都此次出發軍隊名聨軍先頭部隊卽劉成勛之藍世鉦旅饒團己於七月十五日安抵資中成都距資四站該處軍隊原係唐廷牧之二十二師素稱中立其旅長羅義三與劉湘楊森頗爲接近此次聨軍未到唐氏卽表態度贊助聨軍宗旨聞劉成勛會以聨軍將領意見電請撤换羅旅并將部隊調開唐氏一一照辦東路從簡陽到永周均己通行無阻 
　　川東地方則戰地甚多如石靑陽之楊春芳湯子沐部隊與楊森之袁斌部隊戰於涪陵楊森之騎兵團關弼與但懋辛之第一團蔡時敏戰於忠縣楊森親率王正鈞部隊與但懋辛余際唐部隊戰於綏定梁山間之任市舖但懋辛之何光烈部隊與楊森之潘文華喻孟羣戰於合川楊森之唐式遵部隊與但懋辛之張冲部隊戰於萬縣余際唐之向康衢旅亦有向萬縣助戰之舉總之楊森與但懋辛在川東方面旗鼓相當石靑陽原爲討賊軍與但懋辛氣味本不甚相投此次因但懋辛許接濟大宗餉項子彈同攻楊森石軍爲爭生存與地盤起見乃附但軍殊出人意料外也 
　　但懋辛楊森此次决戰但派甚稱楊森有意附北而四川現爲獨立自治省分對於楊森當加以否認但派報紙日前在省宣傳楊森己向孫傳芳訂約由孫接濟槍彈楊願讓夔州不數日成都報紙均一致自行更正不確日昨成都軍界又接駐宜第十八師師長盧金山施南鎭守使趙榮華領銜來電聲明嚴守中立不入川境楊森附北之說現尚不能證實 
　　聞楊森自在七月七日由渝出發後對於成都仍有通電除推劉湘靖衞軍（意在靖川衞國）總司令一電外又來電主張軍事會議仍須進行對於劉成勛繼任總司令亦表示贊同之意 
　　另一報告云川東但楊兩軍自在忠梁開釁後正如銅山西崩洛鐘東應影響遂及於川西劉賴兩軍紛紛向川東開發意在以武裝調停如果不能則劉賴兩軍亦將不免加入戰團至於素來持中立態度之鄧田劉各部隊此次因見楊軍驕氣逼人勢亦不得不捲入戰事漩渦中矣劉成勛之軍除以陳國楝之第六師就近參加戰事外又派藍世鉦率一混成旅由成都星夜馳往資中與陳師會合行動藍氏原來擔任成都城防司令現己另换賴心輝駐省軍隊擬完全出發鄧錫侯與賴心輝均任總指揮擬設總司令行營在前敵仿照前此援鄂軍行營辦法由鄧在前方代行總司令職務至於第八師長陳洪範此次亦加入戰團據報載該師己有先頭部隊由榮威間道到富順攻取瀘州楊森防地 
　　原駐資中之二十二師長唐廷牧在成都大軍出發時曾有通電主張調和該電發後即聞該師己分裂成爲兩部一部主赴渝加入楊軍即前任劉湘之參謀長現任唐師之旅長羅義三部屬之一部由唐氏自統向質中側面球溪河一帶退却意在讓出川東大道保存實力唐氏實力旣分勢遂單弱恐將來甚難保全以上係　路情形也 
　　北路各軍亦在移動中田頌堯部孫震旅長原有由巴中開到南部之說現聞己由南部開到　慶田原駐省城養病現亦兼程到遂寗指揮至劉斌之林團早有向潼川方面移　之訊現亦己開抵該處順塵遂寗潼川前此均爲但軍防區現均奉但氏命令到綏定集中如駐順之第五師師長何光烈早己由順到綏又聞但軍在日前因楊軍急攻梁山己將梁　棄去兹又擬將綏定一并棄去楊軍果以全力窮追則重慶方面必然空虚乃令劉　劉田各　長驅　入重慶一下川　必又有一番變化也 
但懋辛通電到成都後各界恐戰事蔓延特求罷戰由成都紳商各界曾鑑徐炯陳鍾僑信尹昌齡駱成驤　楷文龍劉成榮陳禜基胡公著等聨名發電文云「頃聞二軍一軍在梁山激戰人民惶恐川中兵禍頻年天災迭見四民失業悲慘萬狀現值收穫在卽何堪再遭蹂躪且恐土匪乘機四起尤難收拾諸公手握重權允宜和衷共濟以蘇民困鬩牆禍鄉勝負均所不取諸公素念民生平日宣言均以酷愛和平爲主旨務懇實踐和平主義息事寗人迅即停戰免致蔓延急不擇言伏祈亮察」省議會亦通電云「吾川年來苦兵禍久矣以區區一省養兵至十餘師之多勒捐籌餉十室九空追比敲剥兒啼女號然人民至今所以尚忍痛不言者雖患兵多尚無戰禍也頃川不方面戰釁忽開雖其中眞相遠道莫悉而同室操戈究有何理况聞軍事會議現正開幕即有糾紛不難和平解决本會代表七千萬人請命正告諸公無論何人甘爲戎首或此讓彼追非戰不可以糜爛地方損害人民之生命財産者卽認爲七千萬人之公敵望卽立行罷戰顧全川局」 
[杭州快信]  
　　金衢嚴戒嚴司令官胡大猷昨電軍民兩署云頃馬使勘日覆電張團全部己抵婺境嗣後該處情形當隨時電告等情除電胡統帶徐營長知照外目下淳遂境安謐己令祝連長率部於東日撤防該處防務仍責成常管帶照常戒備 
　　省教育會新選會長張廷霖辭意甚堅該會今日又開第二次評議會决定八月十五日開臨時大會討論解决問題（一）應否敦促就職（二）次多數遞補（三）即日改選　　有人在杭縣附郭　山地方採取山石所雇工人三百餘俱籍隸江北由工頭王福才督率近竟大開賭場前夜該管王警佐來城領餉代行職務之司書楊坤鰲率警捕拿該工人等自恃人多羣起拒捕致楊司書及巡警周浩然金貴靑林祝仁樓文進被圍落水在新開之汉河斃命昨經杭地檢廳率保安警三十名及内河巡船到地檢驗 
　　甲種森林校長汪和耕奉令更調遺缺委鄭畦接充　　杭縣地方檢察廳長劉以茀患病兩星期勢頗危劇全廳職員今日齊往省視 
[南京快信]  
　　齊韓兩長定八月三日在省署開財政會議兩長昨又函電催促各地士紳迅速來省列席免悞會期 
　　寗總商會地方公會縣教育會縣農會等五團體定八月一日假總商會開會歡迎韓省長 
　　教育廳長蔣維喬昨赴滬今晚車回定明日接篆　 
　　梁任公定四日來寧下榻東南大學校教育界定六日在中正街公用講演廳開歡迎會 
　　實業張廳長昨函寗總商會云商約研究會關係國家商業前途極爲重大希派員迅往預會勿悞是荷 
　　徐屬省議員昨紛紛來省聞因雹災擬謁韓省長要求特别振濟 
　　王警務處長現又有病請假一星期 
　　英美各國駐寗領事以近日天氣酷熱擬卽赴九江牯嶺避暑 
　　下關清潔所與鄉民鬧糞風潮現經地方各團體調處雙方己在地方廳撤銷訴訟 
地方通信 
[蘇州]  
　　律師公會選舉揭曉吳縣律師公會於三十日下午二時在海宏坊巷事務所開成立大會并選舉職員共到八十九人公推錢崇固爲主席報告籌備經過情形并地方檢察廳批示一件「呈及附件均悉查此案前據該 
 
 

Page 11

 
 
具呈人等呈送吳縣律師公會暫行會則甫由本應呈奉高等檢察廳轉請司法部核示尚未奉到部覆據呈前情應候部覆到日再日核辦附件暫存此批」檢廳方面亦未派員到塲監視各會員對於該項批示討論良久王開疆張家鎭等均主張即行選舉並謂按照章程無監視之必要主席付表决多數通過遂發票選舉推定檢票唱名書名十人先投正副會長票錢崇固得八十七票當選爲正會長費廷璜　四十四票當選爲副會長次投評　票計當選十二人李振霄五十票俞晉陶四十八票宋銘勲四十七票葉正甲四十六票夏喆兟四十三票萬維瀚四十三票宋銘鋆三十八票朱輔成三十七票沈百榮三十六票章世菼三十六票陳立人三十五票陸懋鈞三十五票得票次多數之唐愼坊周慶高同爲三十四票以抽籖法定唐愼坊爲候補第一次投幹事票計當選六人趙動肅四十票潘志達三十四票徐良二十九票徐均爔二十八票鄒登瀛二十五票宋肇琪二十五票至八時許始　投畢散會 
　　屠宰稅招商投標吳縣郭知事近奉財政廳電令市鄉屠宰稅認商己經撤銷着即另行招商承辦以免虚懸郭知事奉文後己定於八月一日在署設匭招商標承並擬定標價低額全年稅銀二萬三千元東西南山不在内原　者須缴保證金一千一百五十元開匭時以認額最多者承辦云 
　　整理絲織模範工塲之省批省署前據蘇州婁江市民公社社長　萃靑條陳整理省立絲織模範工塲辦法請求採擇施行等情兹聞潘己奉到省批云呈悉查絲織工塲擬與第二工塲合併改歸官商合辦前據委員督同廳委呈明規畫情形業經咨請省議會公决在案應俟復到再行核辦 
　　發給區教職員月薪吳縣市鄉區立各小學校教職員月薪久未領到該教職員等前曾聨名要求吳縣勸學所早日發給該所長潘振霄現己在大陸銀行息借銀數千元即日散發各區學委轉發該教職員等具領矣 
[奉賢]  
　　一高近事紀縣立第一高小校於七月一日暑假後經校長王兆璋囑令有志補習各生准其逐日到校補習英國算三小時由教員徐季平胡瑞生諸君分别擔任教授定補習四星期卽於七月三日起補習己於三十日完畢本届畢業各生除考取東大附中外己赴省立師範投考聞該校定於九月一日開學云 
[常州]  
　　小雨後繼續祈雨武邑自入夏以來雨澤愆期勢成旱象鄉民望雨甚殷前己由姚知事出示布告自七月二十八日至三十日止禁止屠宰三日在署祈雨三十日爲禁屠之第三日天忽下雨稻豆咸有生機雖未霑足而農民己面有喜色現姚知事又於三十一日晨出示布告自七月三十一日起至八月二日止繼續禁屠祈雨三日以期四鄉均獲透雨云 
　　教育預算己編就武邑縣立各校長連日在勸學所編制教育預算昨己就緒各高小除伙食一項略有增加外其餘如俸金雜費均照十年度列入惟兩師範膳費俸金均有添增向來兩師範薪金按時間計算每時二角半本年預算每時以五角計算故薪金溢出數百元一女高下半年添設一級須添經費八百元女職業亦須添加師範科一班總計各校伙食添班男女兩師範添薪等費較十年度溢出八千餘元各校臨時費如五高追加建築費二千元女職業添設家事實習室等費又溢出五千餘元兩共溢出一萬數千元故此項預算尚須審查後呈報云 
[無錫]  
　　道路會之演講聲近日中國道路協會名譽演講員廉諫鐘君偕賓公旦君等十餘人在錫邑城廂内外演講「建築全國道路之必要」「救國與築路」「裁兵築路」「迫路與工商」等題並沿途散佈傳單鼓吹甚力又聞廉君擬假江隂巷浸禮會開演講大會請名人演講云 
[松江]  
　　函請整頓小學校有署名學生家屬之許玉輝等函縣視學倪伯英云西外國民小學與輝等所居較近者有第九第十兩國民小學第十校他當人烟稠密之地開　以來歷有年數而學生不過二三十人其辦事之敷衍不問可知是於是附近學童大概皆舍近就遠而至第五校實不得己也豈知第九校學生雖多而其内容有非意料所及者查該校教室有四教員名義上有七人每日實到者不過二三人而下半日往往祇一教員兼四教室或竟無教員任一般兒童喧譁打架者校長好飲酒賭博常不到校故學生所受之課大半皆温課抄課因教員之數常不足分配各教室也輝等所知者祇此兩校而其腐敗如出一轍想全縣中學較之與此類相同者尚不鮮先生歷届視察必能洞悉無遺也推其原因雖不能盡同總之皆因校長無辦教育之實心而利包辦之可以中飽也是以所聘教員大半皆廉價部之貨物必少優良而於教員之授課與曠課皆置之不問非不敢問亦不能問不必問也竊以國民教育關係重要辦學者必宜請實心教育之人掌教育權者决不能以有碍情面任令此輩盤踞學校以糜公欵而誤靑年輝等敢爲子姪輩作切膚呼籲祈先生爲無量數可敬可愛之學童破除少數人之情面速請勸學所先將第九第十校長卽行撤换另請有實心教育者任之以儆其餘各校則全邑學童咸感公德無涯矣倘能破除包辦制另定辦法絶校長中飽舞弊之原則爲根本辦法輝等尤所頌禱者也云云 
　　甲師講習所新生揭曉甲種師　講習所第一次所招新生業經揭曉計錄取浦江濤·朱文·盛坤林·施瑞祺·朱慶璋·姜宗培·張銀貴·陸友良·許雲暐·吳一聲·邢宗銓·沈業洪·葉藴文·蔡洪根·黄宗良·楊鏡澂·金時傑·周墨卿·金時俊·湯晉賢·蘇馨第·孫士衡·陳兆鴻·朱璧如·連鶴庭·孫漱石·徐友棠·孫昌言·趙子泉·王式堃·封漢生·顧關鴻·柳文華·顧承祺·祝樹滋·王希泰·吳桂芳等三十七名另備取朱廷球等十名惟該所原定六十額不足之數定八月二十日續考 
[鎭江]  
　　棉紗市况近訊近一月來鎭地各紗號因上海市况轉疲加以銀根奇緊銷路呆滯全無交易幸近日江南北各處工藝廠機織色布銷路大暢存底一空故各廠紛紛購紗以致市情步昻各紗號昨得滬電紗價亦高本廠十六支紗己提至二百十一元尚有續漲之勢 
[揚州]  
　　鹽餘撥充軍費之商定財部前商在兩淮鹽稅項下截撥五十萬抵充江蘇軍費並經督署派陳副官來揚向稽核所守提該所經理繆秋杰提出抗議並親赴北京商承總所辦理業經議定在八月份鹽餘項下撥付十萬由繆電致揚分所咨運使轉提餉員呈報軍署查照辦理　　揚屬士紳赴省會議韓省長定八月三日開財政會議先期函請各縣士紳赴省其同討論江都周樹年高郵馬土杰寳應盧殿虎泰州陳蓉齋東台夏某等均在被請之列日内即當由揚聨袂前往矣 
[清江]  
　　商民籌捐修圩清江警察局長劉志正鑒於城週土圩以日久未修之故雨水冲塌致多處殘缺破損當兹匪患頻驚危險堪虞特邀同商會長王斗符曁紳商等開會磋議籌捐修理辦法結果由城内商店居民按照能力捐凑至少一元多或三元五元其能特别資助者如中交銀行及大豐麺廠等則非數十元不可刻己分任幹事着手進行一俟籌措齊全即可開始動工矣 
　　鎭署安民之佈告自泗陽南新集日前慘遭股匪陳克宏田建讓紀二傻子等七百餘人燒殺搶掠此間一般商民莫不戰膽寒心時深危懼淮揚馬鎭守使特頒發佈告云照得江北淮屬一帶向爲名匪之區每届夏防尤爲重要本年靑莎未起卽經分飭各部隊從嚴剿辦所有迭次擾亂在逃著匪孫大龍楊茂盛房老憨子王六爺謝繼善周玉標李三猴子陳殿三王文茂沈三才陳春富等先後分别擒斬格斃特恐餘孽未清復於上月親往淮泗漣各防巡視佈置派隊搜捕地方寗謐昨因泗陽境内突受隣匪竄擾兹又增派大隊前往並責成各團營長督飭分投認眞痛勦指日當可殲滅本鎭守使坐鎭北間保境衞民責無旁貸本城内外亦均駐有重兵不分晝夜逐段放哨梭巡極爲周密斷不容宵小竊發無稽之謡切勿聽信除飭嚴密查拿造謡務獲送懲外　　佈告仰該商民人等一體知悉應即各安生業切勿聽信謡言自相驚恐 
　　警備隊勦匪紀淮隂張家圩駐防警隊排長馬兆　因防守段内時有匪徒揭帖抬架憤恨異常七月二十六日夜十句鐘親督隊兵六名外出放哨偵知匪徒時常必經之路埋伏於其旁溝濠内詎俄頃問果有二十餘匪蜂擁前來馬等急舉槍齊擊轟傷二匪匪隨以盒子砲應復數響抱屍而逃一路鮮血淋漓適警備隊長王振鵬在王圩剿匪聞信於翌晨至該處詢知情形由血跡追趕匪之下落直抵潘姓梨園始止見有一人荷鋤凝立其旁當即向詢園中有無匪類彼終不答王隊長除一面將其拷打一面飭隊逕至該園瞥見四合頭房屋一所内有兩匪藏臥其中即便一併格斃並搜獲銀洋一百八十元鈔票四十五張以作賞給警隊每名一元藉資鼓勵又在該園外秫地内尋見受傷匪徒一人據云卽係二十六日夜被馬排長所轟擊者刻己斬首帶回示衆矣 
[嘉興]  
　　修築圩岸告竣四鄉圩岸前由縣署籌欵令飭各區自治委員督同圩長知照鄉民將各該圩岸分别修築務期加高放寛以防水患而利農田現己次第條竣由自治委員列表報縣派員驗收所有工程費用亦己由各委員向工振事務所支領轉給各農民收用故工振事宜己告結束矣 
　　籌備地方分庭近訊嘉興地方分庭刻正籌備進行原擬八月一日成立現因改建房屋工程尚未告竣故須展緩半月或一月始能成立惟縣署以分庭成立在卽所有民刑案件届時即須移交故近將未結案件分别訊判以資結束 
來函 
[金衢嚴戒嚴司令部來函]  
　　逕啓者頃閱七月二十七日貴報贛軍闖入皖境之續聞一則載有方振墩奉南方委任爲飛機掩護隊司令隨北伐軍出發旋因失利方遂注意皖省現山贛東繞至徽屬婺源藉圖與浙江民軍聨成一氣今己進佔屯溪等語查皖之屯溪確於七月十九日被該軍佔據嗣經馬鎭守使派兵防堵現聞該軍己竄向婺源及贛之樂平一帶浙邊均尚安謐且從無民軍名目發現知係誤傳特請史正金衢嚴屬戒嚴司令部啓七月二十九日 
[廣東新興水災乞振函]  
　　敬肅者敝邑於閏五月十八十九二十日連降大雨河水暴漲平地水深數丈一片汪洋盡成澤國城廂内外崩塌舖户民居數百間四鄉塌屋數干所城牆崩潰基圍盡决田禾雜糧魚塘桑園一概淹没人口六畜溺斃無算甚至有山　村陷合家剷滅哀鴻遍地露宿山岡無衣無食哭聲震天待哺孔亟見之流涙聞者痛心現災患餘生議决設立籌振公所公舉邑紳葉文興爲總理商會長劉國鈞等爲協理各區紳董葉庭輝等爲幹事合力募捐亟事散振惟捐助無幾而地廣災深實難濟事素仰貴報熱心慈善關懷民瘼懇請登諸報章伏望中外仁人僑居鄉戚大賜拯救以活災黎不勝感恩戴德之至肅此祗頌譔安廣東新興縣商會新興縣籌振公所新興蠶業公司廣東全省美術展覽會新興協會新興文明促進會新興縣紳商學農工曁各災黎同頓首叩雜評一 
[八月一日後之時局（默）]  
　　今日之時局非收束統一之時局而爲醖釀糾紛之時局也中央政局上之種種糾紛固無論矣即以外省言之鄂之省長問題己引起極大之爭潮而皖省之省長爭潮又將繼起此後省長有更動如皆以鄂爲例則各省可從此不受中央命令矣此又於截欵奪路外新增之糾紛也援贛問題之爭端未解决而援川之爭端又將繼起此後各省有戰事如皆參以此方之援軍則戰事必更躉延無了期矣此又於廣東問題外新起之糾紛也此二者不過就其顯然者言之此外各省間糾紛之隠伏正多前此主張恢復國會者以爲國會一復則凡百糾紛即可立解統一即可立見今預定之開會日期至矣瞻顧前途其足令人寒心者可勝數哉 
 
 

Page 12

 
 
   
 
 

Page 13

 
 
本埠新聞 
[榊丸在淞口外擱淺]  
　　星報云今晨（三十一號）一時半南滿鐵道會社之榊丸在吳淞口外三哩許浦東方面誤擱砂灘船中搭客卽於晨間由小輪載出於午後一時在新關碼頭上岸該輪自大連靑島開駛來滬原擬停泊吳淞口過夜擱淺時船中搭客悉被驚醒幸無受傷者現料船身亦未受損船主於事後立發無綫電報告會社隨雇拖輪兩艘前往援救惟晨間潮漲時未能拖出旋加派拖輪一艘赴淞擬乘晚潮再行殷法出險按該輪係大連汽船會社所有而由南滿鐵道會社經理駛行大連靑島上海間日前曾在黄浦中與美國航務部貨東方水夫號相撞頃據南滿公司中人言該輪船期或不致因此變更倘今夜出險後即行開駛來滬明日（八月一號）下午五時仍可照原定期自滬開往大連云 
[俄義勇艦請究被拆機件事]  
　　俄國義勇艦隊經理近呈江蘇特派交涉公署略謂現泊製造局附近俄輪愛利文號亞斯脫拉慶號於星期二被遠東共和國砲艦柴福愛柯號艦員十餘人强登愛亞兩號命船員凿於拆卸機件事不准阻撓當爲船員所拒查愛亞兩號因奉河泊司命移動停泊地點裝載煤斤遂爲俄砲艦藉口圖遁是否誤會抑有其他情形爲此呈請迅予查究云云 
[修改稅則後之關餘存儲問題]  
　　▲各國之意見▲中國之要求 
　　國聞通信社云在滬舉行之稅則委員會現在積極從事審查逆計九月内决可蕆事惟該會於稅則修改終了以後將有一極堪注意之問題提出討論此問題在華會時亦曾經一度討論蓋卽爲中國關稅收入所存儲銀行之問題也此種欵項近年來專存儲於匯豐華俄道勝兩銀行現日意荷比等國以納稅一項各國同盡義務而匯豐道勝單獨享受此種特定利益認爲不當希冀此後分儲於外人在華各銀行至中國方面以在一九一一年以前各埠海關收入均存入官銀號中國政府從旁監督對外債務照常支付固無任何危險發生迨一九一一年革命之役政治紛擾因恐受軍人阻截有碍外債信用故暫時移轉外國銀行此蓋權宜之計現在政治上己無非常狀態自應恢復舊時法例且自此次修改稅則後中國關稅收入必將大增尤宜使中國商家得享受此利益之機緣而使都市金融常能穏定故在今日此項關稅收入實有移儲中國可靠銀行之必要即或不然關稅中之己爲公債擔保之部分因債券合同之規定不復能有所變更顧於其餘　之數及改稅後之收入則必當存儲中國可信之銀行云 
[海軍司令署裁員節費]  
　　護理海軍總司令周兆瑞近接北京海軍總司令杜錫珪電略謂現值中央政費支絀籌欵艱難京中各部業己實行裁汰冗員節省經費本軍餉糈被欠甚鉅在京守欵迄未領到際此正供無着一切開支亟宜撙節所有額外之閑散人員均應破除情面一併裁去自八月一日起各種冗員薪津概行停止以資挹注云云周護總司令接電後定於八月一日起實行裁員一般兼差掛名人員聞信後無不慄慄危懼云 
[海軍司令署遷寗續聞]  
　　駐滬海軍總司令公署奉令移駐寗垣將於日丙遷徙等情己誌前報兹悉本埠總司令部原址房屋現歸海軍第二艦隊接收將來調遣軍艦出洋巡查等事仍泊本埠浦江聽候總司令部來電差遣以期出洋便利所有海軍陸戰隊二營第六連全連軍隊隨同遷駐寗垣惟第七連全連隊士仍駐滬地以資保衞江南船塢昨己奉飭遵照矣 
[遷移兵工廠說之反響]  
　　▲兵工廠工人上書護軍使 
　　國聞通信社云日來報紙屢載兵工廠有即將遷移之說該廠工人得此消息特於前日上書護軍使軍使鈞鑒連日報上有將兵工廠遷移一事云係吳偑孚通同杜錫珪高恩洪商通陸部做此之舉非是遷移直是破壞乃實則暗中以制浙滬也當此大局未定而一旦有事恐怕浙滬借用存此私心有害大局但此事關係浙滬甚大萬不可於此時令人破壞運動全體工人等靠此生活者幾及萬人如此大工廠何可輕輕搬去直是笑談實在乃處制浙滬也即如鍊一廠地下之工程己不下數十百萬若一拆動全歸無用矣一廠如此各廠可知不知製造之外行所以有此糊塗之議國家窮困如此安有此一大筆閑錢作遷移之花費直是破壞浙滬之計策也千懇特别注意電部保持速電商盧督設法說明則萬家感戴對部說工程一動地下花費之錢百數十萬棄之實在可惜國家創辦一廠甚難破壞極易數十年培養匠材一旦去之無此辦法苟若不然浙滬亦可代爲維持免得遭踏國家己成之局况今南北未統一人心慌亂之時殊與大局有關即如鍊鋼一廠其鋼爐乃外洋特式火磚所砌成此磚現在當無買處若一拆動舊磚全不能復用卽另起爐灶而磚又不可得豈非拆散廢棄而己免說得太容易大約吳杜高諸人私心對滬浙所以出此可笑之下策遭踢國家公欵而不惜是眞無人心也雖然遷移此事實與浙滬有莫大之關係也他們想將此廠移去然後再動浙滬之手存心不良天下共憤此事全望我軍使大力維持萬不可於此大局未定之時毀壞此廠只須浙滬說明萬不可動之理由部中亦决不敢動如部中要廢不妨留與浙滬借用維持此廠於有事之時未嘗不可爲浙滬之用所以關係至大工人等驚慌萬狀伏乞軍使速商浙江設法保守萬萬不可稱彼之私以害大局也肅此恭叩崇安兵工廠全體工人上 
[曹元度回任閘北水電廠長訊]  
　　國聞通信社云據官塲消息蘇人曹元度前曾爲閘北水電廠長後與地方齟　去職現韓省長上任曹因與韓有戚誼活動回任甚力不日卽可實現云 
[沈知事注意民食]  
　　上海縣沈知事以邇來米價飛漲人心驚惶險象環生日前曾經函請南北商會轉商米業董事設法平價並採購洋秈平價出糶接濟民食以資救濟無如上海人口衆多來源稀少並開奸商私運出口及囤積居奇之事因此市價未見鬆動際此靑黄不接若米價有增無己實有不堪設想之勢除派員分往内地浦東等處暗地調查有無奸商私運出口囤積居奇之事報告核辦外惟租界各處非權力所及故己呈請江蘇持派交涉員轉商租界中西當道協力查禁不得高抬米價以濟貧民不日卽當出示布告云 
[中法實業銀行定期開股東會]  
　　星報云本埠中法實業銀行股東業己接有該行於八月十二日在巴黎開股東大會之通告料新組之有限公司將由大會通過重行開始營業目下關於一切業務之解决即由董事會協同行政員辦理云 
[耶松老船澳請減股本己准]  
　　星報云本埠耶松老船澳呈請减少股本一事業於今日在英按察使署公堂批准該公司資本原定規元五百五十七萬兩分爲五萬五千七百股每股一百兩今日由原呈人李思氏上堂聲請該公司股本業經股東特别會遵照香港公司條例第七十欵决定减爲規元四百十七萬七千五　兩每股减爲七十五兩所有多收股欵應仍行發還各欵東請予備案並准於有限公司下加以Ａndreduced二字並稱該公司目下原有股本五百五十七萬兩實超過公司之需要云云當由英按察使下　准如所請辦理 
[秦皇島來滬煤船可復原狀]  
　　字林報云自八月起秦皇島來滬煤船諒可恢復原狀按自直奉啓釁秦皇島煤船卽行停止來滬開　礦内雖仍照常工作以火車悉被截供軍用致礦内出品無從運往秦皇島下船本埠開　煤全恃存貨供給未幾卽行告罄迨戰事告終本月中遂有煤焦煤火磚等六船陸續自秦皇島南來四船抵滬二船開往他埠今京奉己通行無阻嗣後此項煤船當可源源來滬恢復原狀矣 
[茶商再請與印茶公平納稅]  
　　▲外交部己允力爲交涉 
　　此間茶商會館因近來我國茶葉日漸衰落籲請英國政府與印茶公允納稅未蒙容納兹該會館以此事關係茶葉前途甚大己再電外交部請其據理力爭以維商艱而固國權現外交部己有復電准再電駐英朱代辦再向該國政府嚴重交涉惟結果如何殊未能卜云 
[北京礦産展覽會徴求出品]  
　　本埠商會前日接北京農商部來電謂决定本年十月間在北京三貝子花園開礦産展覽會促將此間可供陳列之資料早日送部以便陳列該會業己轉咨各礦商矣 
[催繳膠濟路股欵]  
　　中國通訊社云上海縣署昨得膠濟鐵路股份有限公司籌備處由京來函云逕啓者養電計達膠路問題前荷執事熱心奔走允籌巨欵爲外交後盾始得備價赎回差强人意之解决急公好義舉國同欽兹值路權將次接收之際赎路股欵亟須先事儲備庶便届期應付收回實權執事旣本熱烈之忱力爭於前當必出其全力維護於後爲肅寸箋謹祈及時慨認鉅股貫澈初衷並祈廣爲勸募俾民業鐵路公司早底於成華會全功得以早竟無任企幸此頌公綏王正廷 
[疫症之救濟談]  
　　入夏以來浦東時症盛行該地因無醫院一般病人頗感痛苦新普育堂有見於此特在塘口設立分院委章郭陸三君按期前往施診近以病人擁擠重症繁多特由堂董陸伯鴻增聘西醫方菊影往任診務遠地鄉民多有自夜半起行往塘口求診者日昨計達五百號左右云本埠發現時疫己歷二三星期迄未减殺閘北方面苦力輩居多平日飲食起居不甚注重一染疫症並不送醫院診治大都用挑痧人亂刺故死者頗多切望有地方之責者加之意焉 
[晋督派員來滬押運軍火]  
　　山西閻督軍因軍械局需用製造槍彈等件曾向上海兵工廠及美商愼昌洋行訂購各項軍裝計向上海兵工廠訂購七九帽大銅皮四百四十八磅七九子袋銅皮一噸七九銅盂八噸七五銅盂二噸半七生五山砲彈空銅壳一千斤向上海愼昌洋行訂購爆發管一萬五千個計三箱慢然導火繩三萬尺計五箱昨日（三十一）由山西軍械局派庫員段林來滬押運在約此項軍火不日即欲起運前往山西云 
[漁山洋面海盜之猖獗]  
　　▲木船商船屢遭擄刦 
滬南某木行之仁駿號運木船日前由滬起行前赴閩省裝運木植隂曆閏五月十二日駛經閩省所轄之漁山洋面突遇盜匪多人駕舟攔阻將該木船及船上各人盡行擄刦至台州轄境之南漁山地方並有祥茂長興等兩船由閩省裝運雜貨開往牛莊經過漁山洋面亦遭海盜將人船一併擄去事後由舟人發電來申報告商號請爲救援後每船出給洋銀四五百元始得將船人分别赎回聞該盜皆口操台州音人數頗衆平日聚集於台州界北沿等處約有千餘人之多專事攔刦商船擄人勸續各絡商船　擅盜刦受售非　現由各該號商報告該處外海水上警察應己撥派巡洋艦在洋面巡緝尙未破獲聞已偵知盜匪淵源撥隊緝拿務獲懲治云 
[海員要求加薪之續聞]  
　　▲昨日提出第二次要求函件 
　　聨合通信社云中華海員工業聨合會上海支部上月二十三日向未加薪之各輪船公司提出要求請照香港訂立之加工合約增加此項函件發出己一星期之久至今未有切實答覆該支部遂於昨日又發出第二次要求之函原函係英文譯錄如下「於英一千九百二十二年七月二十三號敝會代各同人轉致貴公司要求加薪之信一件望祈早日切實示覆因敝同人等皆欲得正當之音也倘有磋商則各派代表正式接洽易於解决是所厚望焉一云云又據該支部調查招商局共有三十餘輪每年各輪中外船員薪工共支七十餘萬船主一二三等駕駛（即大二三副）·一二三等機師（老軌二軌三軌）盡係西人所得甚鉅各輪艙面約八百人火艙亦八百餘人管事後艙約三百人統計約二千餘人平均每人均不過三十元内外（後艙薪工最小）三項共計不到十萬元以該局七十萬計算尚不足十分之二云 
[省教育會電請永禁彩票]  
　　中國通訊社云彩票濫行發售病民傷財江蘇省教育會昨特電致北京政府及韓省長何護軍使請速提出閣議將類似彩票之賑劵獎劵不問其曾否核准或己否期滿一律永遠禁絶原電分錄如下 
　　致北京政府電　北京大總統國務院内務部農商部教育部鈞鑒民國初元蘇省彩票己一律禁絶自慈善救濟劵作俑不數年己發行至數十餘種上海一埠受毒尤甚其投資於此等跡近賭博及詐欺取財之彩票者每月數百萬元大率皆苦力汗血之資婦孺辛勞所得沈迷者不能自拔懊喪者至於自戕當其開辦之初固無一不藉名公益而漁利之徒巧立名目濫行發售弊竇叢生不可究詰公益其名造孽其實巧僞者旣啓其僥倖投機之心愚昩者復自陷於困窮自殺之地民財消耗於無形民德墮落而未己若不從速嚴禁難挽頽風應請提出閣議卽將所有類似彩票性質之賑券奬券無論以前曾否核准有案現在是否滿期一概永遠禁产絶移風易俗在此一舉謹電建議幸賜採納江蘇省教育會世 
　　致韓省長何護軍使電　南京韓省長龍華何護軍使鈞鑒（以上同京電略）難挽頽風除己分電府院曁内務農商教育三部請提出閣議卽將所有類似彩票性質之賑劵獎券無論以前曾否核准有案現在是否滿期一概永遠禁絶外特懇據情轉請一面將未經核准有案者先行禁止發行移風易俗在此一舉幸賜採納江蘇省教育會世 
[新近返國之留留生]  
　　湖南楊少荻爲德國留學生中之最優秀者在柏林大學礦科研究多年兹己畢業成績絶佳於前日返國抵滬不日回湘聞楊曾畢業於日本高等師範學校由日赴德在外留學己逾十年云 
　　前上海學生會會長何世楨及其弟何世枚俱於最近搭輪回國何氏兄弟此次均在美國伊里諾大學得法學博士學位該大學此次畢業計有一百三十餘人得博士學位者共祗三人一爲美人其二卽何氏兄弟云 
[逼女服毒斃命案之定罪]  
　　▲陸邵氏刑期十二年六月▲張興水十二年婦人陸邵氏串通姘夫張興水威逼生女陸琴寳服燐致斃當經上海地方審檢廳函請西醫將琴寳屍體剖腹驗明並經法庭迭次傳到證人預審起訴辯論終結聽候宣判在案昨日上午十一時許該廳刑庭長陶嘉春會同推檢各官開庭飭提陸邵氏張興水男婦二犯到庭略詰年歲當庭宣判陸邵氏殺人罪業己成立判處一等有期徒刑　監　十二年又私　監　　判處四　有期徒刑監禁一年兩共應執行刑期十二年零六個月張興水殺入罪亦己成立判處監禁十二年判畢該氏與張奉判後均不服判决當庭聲請上訴問官諭令提出理由准其上訴飭將陸邵氏張興水分别還押候示 
[重建裏白渡橋竣工]  
　　字林報云蘇州河上重建之裏白渡橋實際業已告竣料本星期杪當可通行按舊木橋自去年四月四日禁止通行以來計己十有六月因是處河道狹獈工程分兩段進行先將北岸橋脚築就然後興造南岸今全部業己告成圍堰亦經拆去除中央尚有一小部分木料工程未竣外其餘悉己完工橋堍地瀝靑馬路刻正加工趕築可望於本星期杪竣事届時卽可通行車馬至此橋造成後或將改建新垃圾橋聞該橋拆卸興造時將另架浮橋以利行人云 
[准改票傳律師到庭作證手續]  
　　我國律師遇有需要到庭證明契約文件等事蘇滬兩廳向例照人民普通訴訟出票傳訊上海律公會各會員以此項辦法有失律師體面提出理由請會長張一鵬交付評議員會議决具呈江蘇高等廳及上海地方廳請以後遇有官廳需要各律師到庭證明契約文件時應予送達通知不得視爲普通證人出票傳訊聞蘇滬兩廳業己核准該公會之請求矣 
[羅店公民呈埪警察分所長文]  
　　▲縱警刦物▲違法濫罰 
　　寳山縣羅店鎭公民金志祥於前日具呈寳山縣公署狀訴該縣第一營察分所長吕丹山縱警刦物違法濫罰訴請究辦等情兹錄原呈如左 
　　爲陳訴羅店鎭警官縱警逮捕刦物違法濫罰一案訴請縣長以檢察職權聲請上級衙門决定移轉管轄以便停職歸案訊辦事竊公民志祥家在寳山縣羅店鎭趙家巷居住家父憲喬因祖父病故外出謀生志祥亦在上海有正當業務不時回家家中惟親母金朱氏一人禮佛守孝並無他種不法行爲乃舊曆四月十日下午四句鐘時突來不着警服之巡警八名闖入内室刦去日用財物多件并稱奉區長命令將親母金朱氏逮捕而去苦我親母變生不測驚惶失措受兹非法凌虐不知身罹何罪居鄰以警察逮人刦物目爲怪事然亦不敢過問因此横拖强拉逮至警局區官吕丹山不問情由處罰洋二十元由圖董王趨庭勒令交付並未給有收條且勒索改過結費洋三元方將家母釋放志祥驚聞之下奔馳回家家母告知當時狀况查得被刦之物甚多開出失單由志祥挺身到區詰問罪名因何科罰刦奪財物係何種作爲吕丹山始令警察將刦奪之物交還若干均註明失單之上而損失尚屬不少圖董王趨庭平時本與該區長朋比爲奸魚肉鄉民此時來到民家謂區民己來點燭放爆以求息事志祥以强盜不能以歸還贜物之半即可免除强盜罪名職官違法不能以向人服禮便可不成　職此案欺害吾母之事小欺害地方之事大警察不能保民之事小警察公然刦物之罪大吕丹山身爲一鎭警官乃與劣董朋比爲奸縱警逮捕良民刦人財物而又違法濫罰若不訴請法辦懲一儆百警務前途何堪設想公民是以正式具狀告訴其犯罪地犯人所在地固屬寳山縣之管轄惟被告人即寳山縣之警官且有當地圖董王趨庭爲之一氣作惡就被告人等身分與地方情形言寳山縣知事受理此項訴訟自難必其爲公允之裁判告訴人以此原因爲理由訴請縣長以檢察職權聲請上級衙門决定移轉管轄於就近之地方廳辦理以便將被告人停職并令查出當日刦物之便衣警察八人一併解案訊辦以儆官邪而保地方是爲公便所有證件臨議呈電謹狀 
[烟兌業衆和社議决合併]  
　　中國通訊社云滬南烟兌業衆和社於前日下午二時假天津路大美烟公司同行公會邀集各衆和社主任及全埠商店主任開會討論合併與銅元問題到會者達二百餘人公推沈子卿爲主席報告經過清形畧謂今日本會邀請諸公蒞會討論以上二大問題承諸君惠然肯來可見本會前途正未有艾本會組織之初衷乃謀同業之共同利益計劃定一定之價格不致散漫而利進行現在華法美三界均有衆和社之發起惟英租界尚付閥如於本會前途之進行大爲不便鄙人以爲今日開會須先行解决嗣後再行討論他項問題云云次由滬北烟兌業瞿瑞書起謂本會之不能取一致行動者實係會務之不能統一也鄙人主張須以各衆和社先行合併若此則不患經濟困難人才缺乏而本會前途定可得一綫之曙光旋經會衆討論之後咸以合併爲然遂通過 
 
 

Page 14

 
 
並定辦法四種（一改名爲上海烟兌業衆和社公會呈請中外當局備案（二）事務所設大美烟公司公會内（三）按店分發同業公議價目單以資統一惟先從英界入手（四）組織董事會辦法旣定乃選舉董事至七時餘始散會定本月十三日開董事聨席會議兹將各董事姓字列下邵銘珊周筆詠錢雨嵐陳寳成陳文鑑施龍泉岑廷康陳達夫魏慶祥裘盛裕沈延康陸森潮黄蓮卿張詠孫 
[證劵交易所詢九六債發息期]  
　　財政部鈞鑒敬稟者　届九六債券付息之期商民等往中交兩行探詢據稱尚無確訊羣情惶感影響市面特專電懇請大部迅將前債劵付息日期明白宣布以安人心曷勝感盼上海華商證券交易所叩 
[友華銀行滙市報告]  
　　昨日友華銀行匯市報告云星期六日倫敦大條銀價近遠期各縮一二五紐約銀價縮至六角九分半倫敦紐約間匯價爲四元四角四分七五今日此間各國滙價僅佛郎長至九百四十枚羅比長至二百六十五枚半餘均未動上午市况岑寂而堅定英鎊成交價三先令五便士七五美金成交價七十七元五角購進價俱照此售開價英鎊僅三先令五便士六八七五美金僅七十七元三角七分半日金稍有成交其價在六十一兩六錢二分半與六十一兩七錢五分之間午後市况徽平英鎊售開價三先令五便士六二五美金售開價七十七元二角五分日金售開價六十一兩八錢七分半其購進價英鎊美金各長零六二五日金縮六分二釐半今日購進佛郎電匯九百五十二枚四月期滙票九百七十三枚市上匯票甚少星期六倫敦銀市中國各銀行初購進繼復售出市况平穏紐約市况呆滯售出者多照掛牌價格 
[洋布市况週訊]  
　　商情通訊社譯　和洋行報告云本星期洋布英國市况據曼鳩史得消息該處市價雖堅定然交易頗少華商方面訂貨仍毫無發動云 
　　本埠市面本週來己見進步出貨情形甚佳卽叫貨亦見進步政局依然混沌大都須視八月一日國會開會後方能解决近來天氣炎熱故交易總難十分發展也 
　　本週呌莊售出共四萬七千三百六十五疋與上星期數相同羽綾泰西緞交易最多出貨情形亦頗活潑 
原色市布九一一八疋元色羽綢一○五九○疋 
白市布一八九○五疋花色羽綢二一一○疋 
漂白標布六五○疋絲羅緞二一○疋 
細斜紋三二○疋泰西緞一八五四疋 
粗布五○○疋羽毛一○疋 
土耳其紅布二五八○疋嗶嘰九○疋 
剪絨三五○疋羽綾六○疋 
洋紗三○疋小呢一八疋 
[上海商業市况彚錄]  
　　金融 
　　洋釐昨日早市釐價升至七錢二分一釐半較上日收市大半釐銀行家雖買進無多而各莊售出者亦少午後人氣仍佳且因銀拆又鬆故收艦價又增二毫半爲七錢二分一釐七五據云市面己趨入平穏之境本週洋價不致過於跌小云 
　　銀拆早市開盤爲六分與前日早市相仿滙豐收欵五十萬兩其他亦略有收入但出欵亦鉅所以午市銀拆少有變化云 
　　昨係星期一進口犬條有滙豐銀行由中國郵船從花旗裝來五百零九條大通銀行來三百二十一條正金銀行來二百條東方銀行來八十條熔寳紋者有大通銀行囑泰亨源等銀爐烊去一百九十三條出口大條有中國銀行去杭州大條七十條現洋進出有中國銀行由杭州造幣廠來洋八萬元去九江洋五萬元各銀行銀洋進出倉有嗬囒銀行進倉銀六十二萬兩中國銀行進倉銀五萬兩洋十萬元本街各錢莊少存銀九十五萬兩少存洋十五萬元交通銀行出倉銀五萬兩大通銀行進倉銀六十三萬兩住友銀行進倉銀一萬兩進倉洋一萬元匯豐銀行進倉洋五萬元 
　　昨日止各銀行計存現銀三千七百六十四萬兩現洋三千五百七十五萬元大條三千七百十三條較上星期六現銀多存二十一萬兩現洋多存一萬元大條多存九十二條云 
　　▲國内滙兌 
　　昨（三十一日）内匯市面尚屬平靜價格大部漲少跌多靑島來電銀匯跌一兩爲一千零七十三兩五錢七分洋滙漲二元半爲一千零二元半漢口洋例不動仍爲一千零三十三兩五錢銀元低半元爲一千零八元九江南昌銀元均跌半元各爲一千零七元蕪湖銀元亦縮五角爲一千零五元安慶銀元降一元爲一千零五元蚌埠銀元高一元爲一千零六元萬縣九七平銀高十兩爲一千零十二兩五錢銀元同漲十元爲一千零十二元五角其餘各匯均無升降北京公砝仍爲一千零四十四兩五錢銀元爲一千零一元天津行化爲一千零五十二兩五錢銀元與申洋相同烟臺銀兩仍爲一千零四十三兩銀元爲一千零八元宜昌宜平爲一千零三十五兩五錢錢元爲一千零二十元南京蘇州鎭江揚州無錫常州常熟等銀元仍爲一千零一元半徐州温州銀元各一千零五元宜興南通各一千零二元清江海門各一千零四元杭州寗波嘉興湖州紹興餘姚等銀元各爲一千零三元蘭谿銀元爲一千零四元半福州一千零十元厦門一千零八元哈爾濱一千零十二元重慶成都兩處銀滙仍爲一千零二兩五錢洋匯爲一千零二元半各與上週末市價相同云 
　　外幣 
　　昨（三十一日）外幣市面甚覺活動錢業做開各票行情較上星期末市價互有漲落但毫無劇烈變化計法郎高二釐買價爲一角五分香港票漲三釐買一元零三分三釐老頭票遞加二釐買八角五分半英金票增二分買八元零二分荷蘭票上半分買價爲六角六分疲落者計二百五十元票降一錢買價爲八錢五元至二十五元票跌五錢買七兩五錢馬克縮二毫半買三釐半其餘如羅卜千元新票仍買三兩五百元票買八兩五錢新加坡元買九角花旗票買一元七角七分半均與上週末市價相同各無升降云 
　　▲茶市 
　　昨日洋莊茶市銷路尚仍八滯祁門紅茶由忠信昌茶棧售出一千三百餘箱市價己漲四五兩路莊綠茶大帮中拆出之貨銷路甚形暢旺秀眉針眉市價亦似形看漲珍眉到貨依然不甚見多各洋行尚仍需求無己大有供不應求之概貢熙銷路目前情勢殊無發展希望眉熙市上國積不少各茶棧雖願貶價出售而洋行尚無大宗胃口故一般茶商頗多趨向店莊而店家亦因貨價廉宜多己從事收買矣寗紅茶仍不甚暢銷兩湖紅茶與湖州平水茶均無甚交易故目前市况當以祁門紅茶婺源路莊綠茶爲最佳云 
　　▲絲繭 
　　昨日本埠廠經交易仍屬不多各洋商雖有進冐而絲廠家出絲有限時有供不敷求之概華絲商十月份期絲大多己抛出十分之六七以致各廠近來態度異常堅定價有趨漲之勢昨日成交者祇百司洋行買進ＴＦ牌九至十二條紋九月份期廠經二十擔價一千二百四十七兩并聞無錫各絲廠市面頗稱不惡昨有抛出九十兩月各牌號廠經其數不少 
　　春乾繭近來疲而轉堅因本埠各絲廠期絲承抛己多稍有補額之勢惟成交無多刻均在談價中昨有閘北緒昌永買進金壇貨春乾繭一百五十六擔價每擔一百九十八兩又信昌廠買進無錫貨春乾繭一百八十擔價一百五十八兩以上兩項貨據云繅折甚優合成本一千一百兩外加繅工等費一百五十兩近來一般廠商均抱樂觀獲利不淺云 
　　▲麥市 
　　小麥自新貨登塲以來其市况常趨順利之途徑故客貨雖源源而來粉廠家與客帮之去路絶示稍有挫折迨昨市開麵粉交易所内有客帮向外邦訂定遠期貨洋粉三十餘萬包致標凖期粉拍價驟軟而小麥因連帶之關係遂亦抑小五分然據該業云市面被他種影響之牽掣以小實非趨勢之自然故不久當即能恢復原狀但欲預測其眞確市面之或漲或落則尚須視新秈米收成如何以爲衡準云 
世界商業電報（特約路透商業　） 
[倫敦銀價（七月二十九日倫敦電）]  
　　　上日價本日價 
　　現期三五便士二五三五便士一二五 
遠期三五硬士二五三五便士一二五 
中國各銀行有購有售市况岑寂 
[倫敦對外電滙（七月二十九日倫敦電）]  
　　上日價本日價 
向柏林二四四六一二七○五 
向比京五六·六五五七·三○ 
向亞姆斯特丹（荷）一一·四九弗動 
向米蘭（意）九六·七○九七·二○ 
向瑞士京二三·四二二三·三七 
向西班牙京二八·六五二八·六八 
向紐約四·四四八七五四·四四六二五 
向巴黎五三·八三五四·一○ 
向上海三先令六便士一二五三先令六便士 
向孟買一先令三便士六八七五弗動 
向横濱二先令一便士八一二五弗動 
[紐約滙兌市（七月二十九日紐約電）]  
　　上日價本日價 
元角仙元角仙 
銀○·六九六二五○·六九二五 
向倫敦電匯四·四四八七五四·四五 
向日本電滙四七·八七五弗動 
向上海電滙七九·七八·七五 
向柏林·○○一入二五·○○一六五 
向巴黎八·二六八·二○五 
金利百抽○三·五 
[紐約棉市（七月二十九日紐約電）]  
　　棉價因氣候欠佳故漲高後因南方售出及清結之故復回落 
　　上日價本日價 
十月期二一·四七二一·四二 
十二月期二一·四○二一·三五 
一月期二一·二八二一·二一 
三月期二一·二七二一·一八 
五月期二一·一○二一·○五 
米特林現貨二一·七五二一·七○ 
最高價（十月份）二一·五四二一·五六 
最低價（十月份）二一·三二二一·四○ 
[孟買棉市（七月二十九日孟買電）]  
　　上日價本日價 
　　平加而十二月一月期三四三三五○ 
奥姆辣九月期四三七四四六 
白落去七八月期五二八五三五 
[紐約股票市（七月二十九日紐約電）]  
　　上日價本日價 
　　美國鋼鐵公司股一○一元一二五弗動 
股票市况堅交易數共三○○○○○股 
[横濱滙兌市（七月三十一日横濱電）]  
　　上日價本日價 
　　向上海票滙六○兩七五六一兩 
向天津票匯五七兩五七兩二五 
向香港票滙一二三日元一二二日元五 
向大連票滙一一八日元一一七日元五 
向孟買喀爾喀特仰光（票滙）一六五盧比二五一六一盧比 
向柏林電滙二一五馬克二二五馬克 
向倫敦電匯二先令一便士七五二先令一便士六八七五 
[大阪股票行情（七月三十一日大阪電）]  
　　前市開盤後市收盤 
大阪株式取引所本月期 
　　下月期一○九·五○一○七·○○ 
還期一一○·五○一○八·一○ 
同上新股本月期 
下月期七九·七○七八·○○ 
遠期九二·八○九○·七○ 
鐘紡股本月期 
下月期三○二·九○二九八·九○ 
遠期三○五·○○三○○·○○ 
同上新股本月期 
下月期一八九·九○二八四·五○ 
遠期二九○·六○二八六·○○ 
日本郵船會社老股本月期 
　　下月期八九·六○ 
遠期八八·八○ 
[大阪股票現貨市價]  
（七月三十一日大阪電） 
　　上日價本日價 
日華股四○·二○三九·七○ 
同興股一八·九○一八·六○ 
東華股五·五○五·五○ 
鐘紡（新股）二九三·○○二八九·○○ 
日本信託銀行一四·二○一三·八○ 
上海取引所（新股）二○·一○二○·○○ 
大日本製糖公司八七·四○八六·五○ 
大阪股票市場開盤前人心軟弱 
[東京株式取引所股價]  
（七月三十一日東京電） 
　　前市開盤後市收盤 
老脫本月期 
　　下月期一○八·四○一○八·九○ 
遠期一○九·五○一○九·九○ 
新　本月期 
　　下月期八四·六○八四·○○ 
遠期八五·一○八四·五○ 
[大阪棉紗現貨市價]  
　　（七月三十一日大阪電） 
　　上日價本日價 
　鐘紡二十支二八二·○○二七八·○○ 
赤戎二十支二五三·○○二五○·○○ 
船美人十六支二六一·○○二五八·○○ 
三馬十六支二六一·○○二五八·○○ 
[美棉收成預計]  
　　七月二十八日紐約電告今年美國棉收預計云據墨菲斯城商情諮訪社預計可得百分之七二·一約一一七五五○○○包紐約城腦敦公司預計可得百分之七三·一新惡崙城腦們買愛爾公司預計可得百分之七一約一一六○○○○○包台克薩斯省福特渥斯城日本棉業貿易公司預計可得百分之七三·一約一一八○八○○○包亞特蘭泰城國家紡織聨合會預計可得百分之七二·九約一一六八○○○○包 
[德銀行規定金馬克價]  
　　三十日柏林電云德國銀行規定金馬克買價計二十馬克之金幣一枚等於二千紙馬克 
[倫敦華茶市週報]  
　　七月二十二日倫敦電云本週華茶市况穏定而岑寂其價如下 
　　上週價每磅本週價每磅 
便士便士 
小種（最優）三八至四五弗動 
祁門（中至最優）九至三六九至三八 
平陽八半至九九至九半 
武寗（普通）八七·七五 
珠茶（普通至優）一六至二四一七至二四 
珍眉（普通至最優）一○至二五弗動 
秀眉（普通）五弗動 
[倫敦物品市週報]  
　　七月二十二日倫敦電云物品市塲内國貿易岑寂匯兌狀况頗足遏阻出口需要糖市堅收盤稍岑寂投機買者皆頗謹愼氣候佳好歐陸甜菜收成可較前料增多西貢豆舊季收穫者曾售去數批價七先令由棧交貨豌豆市堅英國收成希望近己轉佳惟其數不多英國現貨之供給幾己告罄亞麻仁市堅需求頗好亞麻仁油市堅可購者有限歐陸各處市况頗堅他處存底不豐豆油市穏定需要佳落花生油市較堅菜子油供給頗豐大豆有貨者皆求脫手油餅交易稍旺蛋每百二十枚價在九先令至十先令六便士間（上週爲九先令至十一先令六便士）蛋粉等市况岑寂 
[倫敦物品市（七月二十二日倫敦電）]  
　　前價每一百十二磅本日價每一百先令二磅先令 
　　中國花生仁（手揀）ＣＩＦ七八月運買入二五· 
中國花生（手揀）ＣＩＦ同上二四· 
中國花生仁ＦＡＯＣＩＦ同上二三·七八月運買入二三三 
中國桐油ＣＩＦ七八月運裝桶賣出七八月運裝桶六二·六買入六二· 
[印度時季風近况]  
　　七月二十九日孟買電云時季風之狀况仍佳 
[印度蔴袋市價（七月三十一日喀爾喀特電）]  
　　上日價每百隻本日價每百隻 
藍線（廠交貨）四二盧比五四一盧比七五 
綠線（同上）四一盧比七五四六盧比七五 
[中國馬鬃市價]  
　　七月二十五日倫敦電云中國馬鬃之定期售賣於今日舉行共賣去一千零八十六箱黑色及雜短鬃競買者頗多其價視前爲貴 
　　合日每磅價 
黑色長一八至一九时六四至六六便士 
雜色長一六至一七时六二至六三便士 
淡灰色（大半收回）長一二时四二至四六便士 
白色（低價者）長一六至一七时八○便士 
[倫敦生鐵市價]  
　　七月二十四日倫敦電云克里夫倫翻砂第三號生鐵今日每噸價四鎊八便士 
絲市不振（以下日本電報通信社電七月三十一日横濱電） 
生絲現貨市塲本日歐美帮均守沈默狀態十五萬斤之隨行定貨决定比前跌落五十元最優等貨二千元羽子板牌一千九百八十元矢　牌一千九百十元八王寺牌一千八百九十元准八王寺牌一千八百八十元鞠牌一千九百五十元市况不振 
絲屑因美國商購去生皮苧一萬斤其他亦買進三萬斤歐洲輸出帮均在物色相當之貨 
[三品交割終結（七月三十一日大阪電）]  
　　三品七月期交割今朝全部終結其内容如左 
孔雀十五件寳來十四件 
金魚七件唐子五件 
者木五件惠比壽七件 
日鳥三件合同三件 
合計七十四件 
[三品新期貨價格預測]  
　　（七月三十一日大阪電） 
休業中之三品市塲銀塊低落而美棉稍漲然效力微薄兼以月末關係故市中依然混沌行情無甚變動然股票期末各市場形勢均極不穏將來新期貨開始拍板必較近期低落一二元云 
[紗市疲軟（七月三十一日大阪電）]  
　　棉紗現貨以月末關係人氣冷淡雙方均持觀望態度大宗買賣均無成交之望行情稍跌中等現貨呌價爲二百七十一元次月期爲二百六十八元 
合同二干支現物二六四·○○ 
　面十六支八月二五八·○○ 
右成交數不及百包 
[布市閑散（七月三十一日大阪電）]  
　　棉布以棉紗毫無起色亦呈閑散之狀 
世樂鳥八九月一一·九五 
九龍八月八·九五 
龍○八月八·九○ 
右成交數約二百餘包 
[紗價下跌由於有人操縱說]  
　　（七月三十一日大阪電） 
據大阪某大帮之談謂口來紗價不良由於有人操縱傳聞姜棉使用之紡織公司將於一週間内停工現在美棉使用之紡織公司其錘數達四十萬云 
[大阪紗布現貨市價（三十一日大阪電）]  
　　綿紗扇面（十六支）二五八·○○ 
綿紗金魚（二十支）二七一·○○ 
綿紗美人（三十支）三五○·○○ 
綿紗雙鹿（四十二支）四五○·○○ 
綿紗白鳳（六十支）六九○·○○ 
綿布九童（粗布）八·九五 
綿布雙童（細綾）七·七○ 
綿布四Ａ（細布）一一·五五 
[神户油豆餅市價（三十一日神户電）]  
　　豆餅（現貨）二·二四（七月）四·七○ 
黄豆（現貨）七·七五（七八月）六·六五 
小麥（日本産）一六·八○（滿洲産）六·五○ 
麵粉三·六八 
豆油一七·○○ 
落花生油二四·五○ 
[大連油豆餅市價（三十一日大連電）]  
黄豆（現貨）五·九○ 
[股票大跌（七月三十一日大阪電）]  
　　休業前股票市場即形勢不穏其餘波及於今日故一般人氣依然混沌兼以盛傳日政府爲調節物價起見己立有具體的成案即金輸出解禁亦其一端果爾則物價必受影響必致大跌故對於股票一般均看跌新賣出者爲數極多遂致行情大跌東西兩市塲均呈慘澹之狀 
[尚有本埠新聞等轉入後頁]  
雜評二 
[海軍署之裁員節費（訥）]  
　　自歐會議决裁减海軍後各國精强之海軍尚且停工毀艦實行其裁减之主張則我國本屬無用之海軍而又欠餉不發索餉屢鬧南北黨見不一在在使長官爲難更何不可裁减之有然而今日不能裁减海軍而僅僅以裁减海軍署之員薪聞 
夫裁員减政本爲今日一種節流政策中央倡行於前各部各機關果能切實奉行亦未始於財政上不無小補然而行之亦非易易况海軍司令署正在遷寗改組之際不擴大其規模而謀縮小勢豈易能則所謂裁員節費之說恐仍屬空言而己 
 
 

Page 15

 
 
本埠新聞二 
[姚家石橋獲盜己供認犯刦]  
　　閘北偵探隊士朱寳大四區警探王帮帶同綫人李貴在姚家石橋破獲刦　盜犯周吉山一名周開槍拒捕等情己兩誌本報兹悉署長顔壁城連次親提該犯研訊己供認於本年三月七號晚間八時在鐵路北共和新路糾黨連刦瑞和祥永泰昌兩烟紙店現洋鈔票不諱並供出同黨趙阿三等多人顔君得供除按名嚴緝趙等外一面詳報淞滬警廳請示核辦 
[滅除蚊蠅會職員會記▲討論預防霍亂等要題]  
　　中國通信社云七月二十八日下午四時三十分滅除蚊蠅會假江蘇省教育會舉行常會　王立才主席首由俞元爵報告上届會議委向西區納捐人會接洽組織西區試辦區事業經江政卿等多數贊成今日江君等特判會參與護席又愛羣女校來函擬暫停調查衞生進行事又各區主任應如何聨絡進行事均請公議辦法次胡宣明報告試辦滅除蚊蠅事務宜先從宣傳人手宣傳題目即用「霍亂之預防」五字蓋霍亂傳染之路（一）水（二）蒼蠅（三）人手故不潔之水亟宜設法濾清或煮沸之人手亟宜勤洗而蒼蠅尤當撲滅凈盡云云次討論愛羣女校來函議决抄轉南市工巡捐局二區二分署及滅除蚊蠅事務所盡力進行尹村夫亦謂事貴實行此後當實事求是次西區納捐人會江政卿謂西區盡叚試辦衞生事宜業經商同俞元爵積極進行惟經費一層除納捐人略事籌墊應請轉向工巡捐届商撥一二方可照辦嚴濬宣謂須有具體規劃本會無不量予贊助目前暫可不議討論至此届規定集會時間遂散會 
[工巡捐局所訂邑廟貨攤取締規則]  
　　滬南工巡捐局以締邑廟貨攤己發布告兹將該局擬訂邑廟貨攤取締規則二十條照錄如下一邑廟擺設各種營業貨攤均須遵章納捐領照一攤捐分甲乙丙三等以佔地面積寛狹爲標準區分於左甲等攤地長不得逾八尺寛不得逾五心尺乙等攤地長不得逾七尺寛不得逾四尺丙等攤地長不得逾五尺寛不得逾三尺一攤捐除等第之規定外仍應以貨品貴賤爲權衡貨品珍貴者應提高其等第一攤捐定額甲等月繳大洋二元乙等月繳大洋一元四角丙等月繳大洋六角而貨品珍貴者應認特别捐納捐數目由局勘明臨時鑑定一各種貨攤每月應於陽曆十號以前赴本局稅務處换領新照逾期以漏捐論科以捐額一倍至三倍罰金仍責令换領新照一攤户領新照後因有他故未能設攤應赴本局稅務處聲明註册若未經聲明又誤换照定限者補捐時應於捐額外附繳三倍罰金逾限三個月即將該攤户註銷一未經領照私設貨攤者計其納捐等第科以三倍罰金再犯按照前次罰金數目加倍處罰一本局指定不准設攤地點如有故違者以私設貨攤論一舖面設攤應讓出舖内出入道路以兩攤爲限若佔用全間門面者作兩問論應由攤户自向業主商妥呈報本局　明果無妨礙交通情事核准納捐領照後方可擺設一設攤之地點攤基之大小經本局勘定載明捐照後不准任意變更一攤基大小以靠牆計算不准越出一貨攤搭蓋布篷須高出地面六尺以上大小不得過於攤基本位一設攤之地點陳售之物品經本局認爲不適當者得傳令該攤户來局曉以理由飭令遷移或停止其營業一攤户應將領得捐照糊於木板之上以便查騐查騐時無執照者以私設貨攤論一攤户如有歇業應將執照赴局繳銷不准私相授受一攤户收售物品應用天平公秤不得任意輕重致志爭端一收攤後各將設攤地點打掃潔凈不准任意作踐致妨路政而礙衞生一攤户如違犯上列規則之一者除專條規定外輕則科以捐額一倍至三倍罰金重則吊銷執照一指揮攤户查騐執照及取締貨攤一切事務遇必要時得報山該管警區派警協助一本規則自公布日施行如有未盡事宜可隨時修改增訂布告遵行 
[坤範女子商校教務會議紀]  
　　靜安寺路福源里坤範女子商業學校昨晚舉行教務會議職教員到會者計有嚴叔和方志毅敖文藻俞文耀女士等十一人先由俞校長介紹銀行科主任嚴叔和女士於大衆略謂嚴君爲中西女塾之高級畢業生任上海商業儲蓄銀行婦女部主任之職己有六七年禽慨任該校銀行科主任之職殊爲　校前途慶介紹畢議决聘朱文欽君爲商業科主任敖文藻方　毅二君爲管理兼任教科併商定八月四日考騐之手續及各科試　云 
[平民義校之熱心服務]  
　　文監師路上海平民義務學校之衞生　講隂昨日赴南翔鎭演講沿塗遍送防疫水及傳單痧藥等所到之處均爲鄉民所歡迎該校之服務社會不憚勞苦循循善導足證熱心服務爲社會模範兹聞該校向上海時疫傳華二醫院商洽凡有貧病不能醫治者均可向該校索函免費就診云 
[勵志團宣講紀]  
　　牯嶺路勵志團宣講部於前日（七月三十號）下午三時爲閘北滅除蚊蠅會招赴閘北寳山路口東西兩菜場　宣講是日講員朱文華朱稼甫徐惠施陳錦儀項含悲等宣講公衆衞生蚊蠅之害蚊蠅爲疾病之媒介·人人宜注重清潔諸講題聽者甚衆皆點首稱是尚有該團團員陸萬里與衞生警察在傷紏察及分贈關於衞生之印　品講　天己昏暮始散隊而歸 
[神州醫樂總會歡迎新會員]  
　　神州醫藥總會前晚八時開歡迎新會員會到者百餘人副會長王祖德主席致開會詞略謂本會今日歡迎新同志不僅爲諸君取得會員資格並冀諸君奮發有爲以使吾中醫界日趨進步繼請全體向國徽行敬禮蕭退庵袁希洛朱堯臣等致歡迎詞畢來賓張振遠會員陳無咎何鐵珊張禹門朱少甫等相繼演說大致謂中醫學說龐雜而疾病之來化幻百出故整理醫書發揮經騐著爲論文刋發醫報爲吾中醫界根本要圖至於内部管理規則勢在必行凡吾醫界當有所準備將本會所擬修改條文早日呈遞俾内部有所改良而吾中醫或有造峯達巔之一日也云云最後由正會長朱少坡請大衆將最近流行之時疫實騐所得提交下星期日之時疫研究會討論以重生命而盡天職云 
[靖江旅滬同鄉會籌備處之職員會]  
　　七月三十日靖江旅滬同鄉在籌備處開第十三次職員會由總幹事張麗生君報告上届開會時承王茂廷君赴崑山與袁君恒之接洽情形謂袁君熱心桑梓對於本會極表贊成袁君以其經騐之談畧有發表云本籌備處須暫緩開大會須先集鉅資建立永久根基然後成不磨之精神方不愧爲旅滬靖人之事業衆皆表示贊同張君復報告對於籌備墊欵刻己到期應發還衆議照章復提論本籌備處定於夏曆六月杪改遷老閘橋北唐家弄慶源里四百十四號照常辦事云 
[少年宣講團暑期講習所]  
　　本埠少年宣講團爲增進講員學識經騐起見特組織暑期諸習所分（一）宣講術（二）化裝演講（三）通俗游藝三大科規定每星期日晚議習化裝演講星期二晚宣講術星期五晚通俗游藝（歌舞音樂）凡屬團員均可報名入所練習不取分文費用己於七月十五日起開始議習兹悉本星期五晚爲通俗游藝講習期並舉行絲竹會當此炎暑得兹勝會令人愉快云 
[蘇州旅滬同鄉會歐迎會長]  
　　新閘路蘇州同鄉會於前日（星期）下午五時假座廣西路寳安里偉廬開會歡迎第四届新當選之正會長貝潤生君副會長周渭石君到者三十餘人前會長楊叔英因赴杭本返委托代表蒞會歡迎新任就職各職員依次排列與會長相見行一鞠躬禮會董蔣伯雲致頌詞正副會長答謝如儀禮成後入席議事分職務爲六科總務文牘會計學務交際調查每科推主任一二人並擬推廣　善事業設立醫院常年施診給藥推奚蕚銜君主任其事尅日開幕議畢茶點散會 
[商總聨會今日開會]  
　　貴州路上海各路商界總聨會上次常會出席人數不足今有緊要事項定於八月一號（即夏曆六月初九日星期二）午後七點鐘在該會事務所特開緊要會議解决一切進行事宜昨通告各議董請其准時出席云 
[衛生會開第四次流動展覽會]  
　　十人團聨合會所組織衞生流動展覽會昨日下午開第四次展覽會地點在浦東爛泥渡靑年會職工部一時參觀者約一二百人常由演講員羅啓華邱俊培董天爵朱昌利唐豪等相繼演説衛生之重要及時疫之可怕觀者莫不動容比回申己萬家燈火矣 
[施射預防時疫藥水]  
　　虹口胡家木橋香烟橋路上海聨益善會臨時時疫診所日來施射預防時疫藥水日必數十起該診所前接上海縣警察所淞滬第二區警察署來函邀請當於星期日下午備車來迎該所西醫烏訓卿臧荷百二君率領看護數人前往注射計縣署有八十餘人二區有四十三人事畢返所己六時餘矣 
[泰安棧遷入新屋]  
　　泰安棧自民國路三層樓新洋房落成後即己遷入本月初七日正式開幕該棧居滬四十餘年爲遠近客帮所信用云 
[滬江大學淹斃學生金家瑞]  
　　滬江大學位於江濱學生之從事河浴者衆校長己曾禁止惟因泅水池猶未竣工校地東南隅適有墊地取土掘成之溝形似拐尺長以數百碼計寛約丈餘深淺不一近來注水清漣學生視爲天然之泅水池多有游泳之者前日七月三十號午後天氣鬱熱學生金家瑞與二三同學拍綱球後即往該處泅水同泅者計五六人共兩隊均游於兩端之淺水處（深不没肩）而金君因泅過數次且泅時復有木板一具在手益自恃遂離其同伴欲由此端而泅彼端不料於百碼外想係手足麻木即臨危景彼端同學遥見木板失手張惶無措遂代爲狂呼求救而兩隊中均無善泅者該段深約人半成立方形均不敢往救雖登時有三四工人往救然能泅水而而不能没入水底後經同學李君聞警始往撈出經校醫亨得列氏（譯名）營救多時罔效金君係安徽徽州籍今夏畢業中校對社會服務及平民教育具果敢之熱忱現猶任鄉村夏令義務校校長之職當晚由全體留校之中西教學員舉行追悼大恤會異常悼云 
[檢察官至新橋驗傷]  
　　滬杭甬鐵路昨日（三十一）下午四時由滬開加之一百十號滬嘉區間車有上海地方檢察廳鄭檢察官帶同檢騐員法警前往莘莊附近之新橋鄉間檢察媳婦兇毆刀傷翁姑案聞該媳婦年己五十八歲其翁姑年八十二歲又憲兵第九連昨派憲兵二名由新普育堂押解謀害親夫之劉氏前往松滬護軍使署云 
[地方自治協進分會常會紀]  
　　滬海道地方自治協進會分會昨日下午二時開第二届常會張會長因事未到由副會長吳靜存主席報告一年來進行狀况次即提議事件議决各案錄下（一）陳禹垂等提議先開職員會解决職員任期再開大會選舉職員案議决按照本會章程第七條每年七月開當會之規定應照定章辦理（二）吳靜存提議由本會呈請道尹轉令各縣知事違照部章從速籌議講習分所案議决由會呈請道尹令行各縣遵照部章省令即日開辦（三）吳靜存孫子山提議由本會建議道尹通令各縣設立自治籌備處籌備縣議會選舉案議决由會建議道尹令縣按照本道屬大倉南　等縣成例從速設立自治籌備處籌備縣議會選舉（四）汪劍雄提議由本會函催各縣會員組織支會議决照辦（五）干養君等提議本日二三四件議决各案通函四道屬分會及聨合會一體進行議决照辦（六）改選職員由會員投票選舉吳靜存得票多數當選爲正會長嗣吳以職務繁多聲明不就另請選舉復重行投票結果俞任民當選爲正會長吳靜存孫子山當選爲副會長姚菊生張軼祥施燕嘉干養君胡其昌周伯堯張景雲汪劍雄葉達文張鶴聲等當選爲幹事潘文安葉吉裳黄祖貽張國梁沈健侯蔡秀欽周昌時陳少展黄肯堂錢霆宜彭錫成等爲調查員繼由各會員公推道尹王芷颺爲名譽會長議畢散會己鐘鳴五下矣 
[滬南工巡捐局對於三在里房客之批詞]  
　　西門内三在里房屋前由業主加租各房客羣起反對迭記前報兹聞該業主近撥將房屋翻造通知各房客遷移以便興工現房客代表李耀廷投滬南工巡捐局陳明業主加租不遂託名翻造有意勒遷等種種理由請求止發工程執照昨奉姚局長批示云 
呈悉業己知照路政處查照矣仰即知照此批 
[徐國樑限偵緝隊士破案]  
　　淞滬警察廳長徐國樑查得各處竊盜之案時有發生前經改訂新章由廳撥派偵緝隊隊士分駐所屬各區署所專司緝捕擔任嚴緝在案自實行派撥以來雖能負責勤加巡緝將民間所報竊盜各案限期趕破然未破之案尚多仍應勒限緝破爰特令知偵緝隊隊長迅將各隊士負責承辦案由分别已破未破開單呈報來廳以憑察核並考核所駐各該區署所辦事勤惰及能否稱職情形以定功過 
[滬寗車在鎭江碾斃行人]  
　　昨日鎭江車站之小車頭拖掛貨車由江邊至大站駛至途中有一貧苦人在軌道行走被車頭碾斃當由站長派警將尸看守候家屬認領 
 
 

Page 16

 
 
[汽車碾斷曹來保腿骨]  
　　一千一百號汽車於昨下午二時半駛經北河南路海寗路口將在路行走之曹來保撞倒碾折右腿　由滙司捕房二百五十二號華捕到來押令汽車載送受傷人往同仁醫院醫治旋即帶該汽車夫入捕房稟候捕頭發落 
[隨車西崽私帶烟土]  
　　滬寗路局醫務處所用之紅十字會　車西崽阿三由寗帶烟土一大包計重八十餘兩正在出站之時被地方警察抄獲由警將人及烟土一併解至五區警署候辦 
[松江稽核所經理易人]  
　　北京電鹽務總署前日令飭現辦松江稽核所經理嚴家灼調辦漢口藉稽核員遺缺以淮北分所經理曾仰豐調充除分别委任外業己通令兩浙兩淮蘇屬各統領查照矣 
[鋸毁裝鹽船隻之布告]  
　　蘇屬緝私第二營昨發布告云爲布告事案據本營遊巡隊長報稱率船在西砲臺附近浦面查獲裝運私鹽渡船一隻私犯己經脫逃請核等情到營查販賣私鹽大干禁令船裝私鹽罪應同科屢經出示嚴禁在案近復訪聞該處依然偷渡私鹽如故是以派遣巡船前往扼要堵截今旣拿獲偷運私鹽船隻自應嚴予懲處除將該渡船仍就拿獲地點當衆鋸毁以示懲戒外合行布告仰諸色人等一體知悉此示 
[儲蓄會控冒用欵項案兩起]  
　　萬國儲蓄會昨延逖百克律師代表投法公堂控稱原告會内現彼己歇夥計陶志植假冒入會者之名義向會中補取己失會單復向會内押欵化用並串通陳太來冒取别欵現均查出故此報捕拘案被告實犯新刑律第二百四十二條請求重究外追還欵銀等語詰之陶志植供稱冒用欵項實因家中建死數人故無奈作此不法求宥陳太來供難由陶志植囑令代取並未分用分文求察中西官判以陶不應監守自盜着押西牢一年以儆外再賠還原告洋八百七十二元另陳罰洋二十五元充公 
　　萬國儲蓄會昨由律師代表投法公堂控稱衞長根私扞支票冒領銀一百四十兩察悉向論支吾故此扭案請求追究詰之衞供冒扞支單不諱中西官判衞押西牢三月再賠還原告一百四十兩 
[萬金油頭痛粉到申]  
　　虎標萬金油頭痛粉係海外華僑鉅商永安堂所秘製行銷南洋新嘉坡各埠垂百餘年功用甚廣幾無一人不知萬金油之名月前該號主人胡文虎君返國採辦各種國貨運往仰光爲數頗鉅近特設立上海分行延聘華僑聨合會胡道南主持行務聞第一批貨己到申本埠著名各藥房及南京路粹華藥廠均有發售 
[製糖公司顧問來華]  
　　中華國民製糖公司聘請德國工程師哈德門君爲顧問己於上星期日（三十日）乘春洋丸抵申聞哈君歷充歐美各國最著名糖廠之工程師對於製糖事業有數十年經騐此次應聘來華大足輔助該公司之進行云 
[搶飾案兩則] 　　 
　　住居滬城東轅門曹萬興紅木作樓上之婦人胡湯氏家八歲女孩胡阿大前日下午在自己門首嬉戲忽有匪徒陳永生上前將阿大耳上年帶之金絲圈一只攫取奔逃該孩狂哭喊救經旁人將陳匪追獲指交巡警抄出原贓押送一區二分所昨晨傳到胡湯氏胡阿大母女連同陳匪函解地檢廳訊辦又婦人奚趙氏前日下午四時許行經老北門民國路地方突有匪徒唐阿根從後趕上攫取該氏金挖耳一支逃逸由警追獲押解二區一分所於昨移送地檢廳一面着奚趙氏自投檢廳候質 
[中華皮鞋繼續廉價]  
　　南京路抛球塲中華皮鞋公司此次五週紀念舉行特别廉價本定本月底截止兹因連日買客擁擠我國出洋留學生及歐美士女尤居多數羣以减價確實機會難得紛紛爲親友代懇延期以免向隅該公司因要求者多爲中西多年舊主顧情不能却特再延期二星期并將新舊各貨再行從實折價自八折起至三折止莫不按照成本出售云 
[凌虐養女]  
　　住居北山西路一百五十四號之甬婦陳童氏因將十一歲養女陳金娥凌虐遍體鱗傷由探譚鳳池查見將氏拘獲連同被害女子陳金娥一併帶入捕房經捕頭麥拐泉騐明傷痕諭飭氏存洋一百元保出女送濟良所留養候解送公堂請辦 
[私設花會聽筒]  
　　紹興人陳小順在三泰路二百九十號屋内組織花會聽筒串同徐四生到處誘賭被滙司捕房包探陸連奎查悉稟明捕頭恊同西探阿史來前往將陳等拘獲連同花會字據一併帶入捕房捕頭諭飭押候解究 
[日昇園老虎灶不願停業]  
　　充當陸軍連長之王得勝在閘北共和新路開設日昇　老虎灶因違背水爐公所規定章程被該所領袖杭國治稟請上海縣封閉兹悉縣署派吏帶同地保前往發封時據王聲稱閘北水爐違章者甚多不願停止營業云 
[華界各警所之注意衞生]  
　　近來本埠天氣異常炎熱城中大小各街巷對於衞生清潔各事經警察廳通令各區所外勤各長警特别注意所以日來各警區所於上午八時後派出之衞生警察督同小工人等凡遇路上遺有瓜皮栗壳一律檢盡若有垃圾堆積則責成清道夫立時挑清對於小販售賣切開西瓜者皆令加蓋紗罩否則以違章諭拘區罰辦至於出售氷其淋等物者一律　逐出境云 
[迷路鄉女待領]  
　　鄉女錢寳大年十三歲家住虴鎭東首徐家橋地方昨午隨同父親錢小毛至虹口買得蔬菜其父即往工塲工作囑女携菜回家詎該女不識路徑悞走至閘北由四區巡警查見帶案經顔署長詢知前情諭暫留養一面飭地保查傳其家屬到來認領 
[强迫幼女爲娼罰五十元]  
　　法租界褚家橋秉案里十四號門牌婦人趙仲連（即杭州老大）所開之妓院邇來迫令年未及笄之陳荷花張阿鳳兩女子爲娼兩女不願接客相約私逃至英租界地方現爲法捕房包探查悉前往將兩女子拘入捕房昨解法公堂請究先由捕頭上堂稟明前情詰之兩女子供女子等均由父親售與趙處爲娼周鴇婦强追迎客不遂所欲一味毆打是以逃出趙仲連由律師代辯稱兩女子均由父親領來賣娼詎又私行拐去請求將兩女子發堂外提兩女子之父親到案訊究中西讞員判以趙不應强迫幼女爲娼慘無人道己極着罰洋五十元充公兩女子送堂擇配 
[搶土禁押兩月]  
　　曹福生於日前在法租界强搶某甲烟土爲探查見拘獲昨解法公堂訊實中西官判曹押西牢二個月以儆 
[竊賊禁押兩月]  
　　周瑞生前日因潛入北京路二號門牌英總領事署内竊取值洋五十元之銀茶壼等物携贓逃出被西崽瞥見鳴捕將人贓一併帶入捕房昨解公共公堂經中西官訊明判周押西牢兩月物交原主領回 
[假設銀行招取職員之局騙案]  
　　有人在公共租界南京路民康里三百三十七號門牌設立香港華利銀行駐滬籌備處登報招取職員歷時未久而前往報名者己有二百餘人其報名時每人須先納證金五元故所得不下千餘金詎此輩原係一種　術旣得多金遂於日前挾資而遁受騙人中之杜啓桂·夏仁德·乃投捕房報告經包探譚鳳池江標偵查得廣西人曾谷隠係串黨設局　欵案犯之一稟明捕頭將曾拘押昨晨解送公共公廨以本案尚須詳細偵查請求延期開審而曾則延律師到堂請求准其交保候訊謂曾係該籌備處辦事員亦曾繳過證金五百元執有收據云云李襄讞得稟商之英米副領事以案關局騙巨資判曾帶回捕房收押展期七天查明訊辦 
[鄭平山騙取日幣押一年]  
　　廣東人鄭平山假冒日商三菱公司名義向虹口西華德路盈記錢莊騙取日幣二千元被控由捕房連同嫌疑人史紀生盧邦建拘解公共公廨訊供情形己誌本報昨晨續審盈記經理人徐文榮偕見證日婦上堂證明本年二月十五號被告冒名前來以購買日金爲由騙欵情形質之鄭供此事係史委託伊得洋五百元等語而史否認各延律師辯白盧亦延高露玲律師辯稱伊對於此案完全無關要求摘釋云云中西官訊畢以史盧兩人訊無關係一併開釋鄭係過犯判押西牢一年期滿逐出租界 
[周錫祥收贓押六月]  
　　虹口天潼路祥生汽車行主周錫祥收受公共工部局電汽處失竊之汽油八筒被捕解由公共公廨審訊終結諭候核供宣判在案昨晨九時半李襄讞會同英米副領事升座飭將周提案兩造代表律師均如期到廨候示旋由中西官磋商之下判决周錫祥監禁西牢六個月示儆 
[女拐匪監禁一年]  
　　女拐匪王李氏於民國三年將住居唐家弄陳朱氏之女兒羣根拐往黑龍江省賣爲娼妓近該女贖身來滬控由捕房將王李氏獲解公共公廨訊押等情己誌前報昨晨中西官飭官媒將該氏帶案復訊之下以其略誘行爲業經證實判决監禁女所一年以儆 
[傅金庚尋獲失妻]  
　　住居提籃橋地方江西人傅金庚之妻周氏年二十五歲於閏五月初六日背夫私逃兹爲傅訪悉周氏實遭閔行鎭流氓沈掌福姦佔賃居於該鎭張家弄某號屋内前日傅按址往尋當將乃妻尋獲鳴警拘送縣警察第一分所沈掌福早己聞風逃逸昨日該分所將原被申送縣警察所轉送地檢廳經檢察官預審一過判傅周氏收押原告退去候補拿在逃之沈掌福到案再核 
[雉妓院未捐執照之科罰]  
　　婦人張老二在北京路六百九十五號門牌開設雉妓院因縱令妓女許老四蔣老二等至馬路拉客被捕查見己將該妓等拘案訊罰於昨由專查妓院之西捕摩亞將張老二傳至公堂稟明張　所設之妓院未向工部局捐領執照是以傳案請究訊之張鴇供詞支吾中西官核供判張鴇罰洋五十元充公如無力繳洋改押女所一月示儆 
[三流氓持刀行兇各押一月]  
　　流氓張昌海費富卿邵金全前日因在厦門路九十八號門牌茶館内向船夥玉仁泉尋釁用刀將王之肩臂等處戮傷被控捕房於昨由探將被告三人一併拘解公共公堂經中西官訊實判被告三人各押西牢一月期滿均逐出租界 
[昨日美約副領事代理陪審]  
　　昨日星期一公共公廨第一刑庭輪應英副領事包君陪審因包君另有要公商由美約副領事蒞廨代庖 
[公廨訊理違犯烟禁案彚紀]  
　　昨晨公共公廨俞襄讞會同美約副領事升座第一刑庭接連訊理公共捕房所解私帶烟土·私售烟膏·私設烟問·及携帶煮烟器具七起分誌如次（一）潮州人吳光謀前日乘坐包車帶有私土五隻行經江西路被流氓楊長生得悉糾同在逃多人上前搶取與吳爭執由捕查見詢悉其情一併拘入捕房昨晨解訊吳延律師到堂辯護堂上核供判楊押西牢九月期滿逐出租界吳斥釋（二）孩千卓文珠前日帶有烟土一包行至九江路被無賴李長繼得悉向之訛詐爭執由捕查獲一併拘押昨解公堂訊明官判李押西牢三月期滿亦逐出租界卓孩斥釋（三）潮州人王伯堦前晚將烟土數包置於小皮箱内乘坐黄包車經過北京路被捕查獲拘押昨晨解案訊明官判王斥　（四）趙子卿王華府王長生徐四生李樹先等前日因在雲南路二百七十七號門牌私烟間内吸食鴉片烟被捕查獲拘至捕房准各存洋十元保出昨奉傳訊官判到案者罰洋三元不到者保洋充公（五）婦人李主氏因在卡德路五百七十七號屋内備設烟具容留王伯寅吸食鴉片烟前日被捕查獲拘入捕房着氏存洋五十元王存洋十元保出昨奉傳案訊明官判王開釋李氏罰洋五元充公（六）潮州人魏和尚因在大沽路八百零七號屋内私設烟膏店前日被捕破獲昨解公堂訊明官判魏罰洋三元充公（七）粤人元柯前日帶有煮烟器具經過虹口被捕查獲拘押昨晨解奉公堂訊明判元柯斥釋所有起獲之烟土烟膏併送海關焚燬烟具及煮烟器具一併燬去 
[國民外交雜誌第二期出版]  
　　國民外交雜誌社之第一卷第二期「國民外交雜誌」現己出版極切時勢之需要要目如「九國協約與蘭辛石井宣言之存廢問題」「爲魯案協定細目敬告日本當局」「日本侵略西伯利亞之前因後果」「日本軍閥論」「北巖爵士之監視日本論」「日本在山東任意侵佔之權利」「日諾瓦會議」尚有時評及中英文附錄重要之國際條約一件邦人士女實宜人手一編也社址北京未英胡同五號每册價洋二角五分 
[誌謝]  
　　昨承商務印書館惠贈第三五六期「英語週刋」及第三卷第四號「兒童世界」各一册又大東書局惠贈第二十二號「星期」一册誌此併謝 
來件 
[洋米進口之補救方法（盡心）]  
　　▲農商速將米麥持平出售 
近來報載又有大宗洋米進口數達三百餘萬石我國又須輸出二千餘萬金查美國今年大熟故其小麥及麺粉之價均較中國爲廉中國小麥以産户居奇而價昻粉市即隨之而漲商人因本國粉麥市價不合於是各大商埠紛紛定購美粉統計不下二三百萬包而上海麵粉廠家又訂購美麥三四萬噸資財外溢又須千萬中國目下金融之窘迫己達極點何堪更有此種鉅欵之流出於國家財政社會經濟實有生死莫大關係凡屬國人安可膜外視之現在補救之道惟有農人以其所儲米麥酌量隨市出售勿再扳價商人持平市面易再龍斷居奇協力以謀抵制農人切勿貪目前之小利不顧將來之大患因外糧多一分輸入即國産多一重障碍若不及早防杜恐潛移默化終成喧賓奪主之患而况中國今歲入春以來雨水調匀絲茶小麥早得豐收他如黄荳棉稻雖尚未至收穫時期然近日各處時雨沛降將來豐收亦可預卜由此觀之國内雜糧至秋間市價必落現在米價己達十一二元麥價亦至三兩五六錢可謂登峯造頂各地産户若乘此價昻之時趕速將米麥出售旣可安享厚利又可抵制外　實屬公私兩利之道米麥市價旣平誰肯再定外糧則外糧可拒漏巵可塞國計民生均有挽回之望不然如美國糧部大臣近有一種宣言曰美麥美粉不論何價總須推銷於中日兩國以謀農業上對外之發展使其說而果見諸實行則中國農商將從此無立足地矣我國人實應早自覺悟起謀補救也 
公布欄 
[上海縣公署]  
　　批示周有章呈爲藉詞搪塞陷人危險　派員勒限完工由批呈悉候飭吏查明傳諭朱森泰遵照具結辦法妥爲修築以　原案仰即知照此批▲　藍染業公所業釐順顧藩爲呈復金榮康等呈控一案情形由批呈悉粘附簿册清單等存候查核此批▲金榮康北恒記等各坊呈爲假公濟私請撤銷業團由批呈悉節據來呈業經飭據該業董顧藩聲復原控各節均不實在察閱粘呈清單簿册公所收支賬欵至本年六月止均足查考據該業費聲稱查工司行單簿中並無金榮康邵蓮卿共人吳學行即立鋼坊主吳念玖何以列名於工人之内此項砌詞誣控係該坊主擅用外帮工人破壞行規故意串合等情察核情形事閑小行業務而來呈並蓋坊章多家其中難保無不實不盡之處案己發生訴訟究竟曲直如何候法庭訊判確定再行核辦毋庸多　　批 
 
 

Page 17

 
 
   
 
 

Page 18

 
 
自由談 
[座右銘] [  史蒂爾steele]  
人當左右事業勿爲事業所左右 
雜說 
[荷俞慕古] [  ]  
荷産淤泥中潔身自愛不染纎毫污點有君子風舉世昏迷而我獨清固不失爲君子也 
　　一觀今日之社會渾濁實甚而蚩蚩者旣不克振拔反陷入淤泥中以至身敗名裂可哀也己 
閒話 
[逃暑談片靑萍] [  ]  
（六）妄言妄聽 
　　晚食旣罷天黑星期庭院生風吹動簾旌家人父子雜坐忘倫科頭跣足揮扇怯蚊相對久默陡發奇情互强演述牛鬼蛇神事不必咸協理語要貴於驚心怪奇疊出妄言妄聽婦孺均悚掩目吞聲顧不忍走其態益窘簷角蟲嘶以爲幽靈執手相呼各不能禁言者益妄聽者益眞一燈微靑四座移情不知冷月之中天不覺睡魔之來侵 
　（七）賣花聲裏 
　　好睡旣醒卽捲湘簾小坐簷頭早凉頻襲月白天清乳鴉掠羽樹杪蒙烟冷露時滴旣而晨光熹微羣動漸起則有臂挽筠籃盛將花朶白蘭苿莉曼聲呼賣經過巷陌香溢房攏娟娟麗人時正晨粧於是呼婢啓關競相選致量蕊評苞吐成嬌籟入耳興懷乃恍惚於吳臺春曉玉樓夢醒時矣 
瑣記 
[蓼花室漫筆繡君] [  ]  
　　此之謂聚頭扇聚頭扇即摺疊扇蓬窗續錄謂貢於永樂間非也東坡云高麗白松扇展之廣尺餘合之只兩指非介之所摺疊扇乎因思董聖人欲出人一頭地而被人奪手中扇迎頭痛擊身爲財政總長不能頭會箕歛頭腦亦太冬烘矣好頭顱之受擊沓至紛來亦奚足怪此之謂聚頭扇 
　　扇銘之預讖後漢傅毅扇銘中有二句云君子玉體賴以寗康君對於董康之尊稱也子玉謂吳子玉也體與禮通謂禮貌也賴利也以寗清武進董以寗暗指董之姓也康明指董康之名也謂董康雖得吳子玉之禮貌而一般於己無利者己時時欲得董康而甘心矣非預識而何 
　　最有價值之扇董手握一巨　爲西廬人王遜之山水眞　當時　　者　衆　孕中之　　　之難片片作蛺蝶飛事後聞董爲惋惜者久之　西廬老人畫山水法大痴得其神髓爲清初畫家領袖予欲賦詩以惜之奈胸無點墨何昔李義山有代董秀才却扇詩今繡君不能代董聖人怍惜扇詩古今人不相及有如是耶 
　　扇與聖人之關係宋有耿聽聲者佚其名能嗅衣物以知吉凶貴賤德壽聞其名取宫人扇百餘雜以上及中宫所御令小黄門持叩之耿嗅至后扇云此聖人也然有隂氣至上扇乃呼萬歲上大奇之猶是聖人二字昔指皇后今指董康聖人之義亦大矣 
諧著 
[滑稽問答曹文海] [  ]  
　　問什麽水是不可爲飲料的答風水 
問什麽票市上不通用的答拘魂票 
問什麽店人不能開的答羅店 
問什麽王不是人做的答閻王 
問什麽絲是蠶不吐的答情絲 
問什麽湯是妓院中請客的答迷湯 
問何種脚不能行路答香燼脚與檯凳之脚 
問何種池不能畜魚答硯池 
 
[鬩牆之禍當弗不讓] [  伯亘]  
小說 
[社會小說人間地獄（一六四）] [  娑婆生]  
　　第二十三回巨猾投資事先爭董席深心待客屏後算和錢姚嘯秋和程藕舲全聽了笑起來道怎麽江浩源請你吃花酒會讓你瞧出破綻來了呢黎宛亭道我自然確有見地並非誣衊他他做的那老妓不是呌秋冰嗎我聽見人說他本來不大出來應酬因爲迷戀了秋冰常常要去做花頭討秋冰的好其勢不能不出來應朋友的局而無論誰請他他總到到了總是恭恭敬敬出三塊錢頭錢交給主人换一張轎飯票塞在懷裡帶回去上了檯面飽吃一頓呌一個秋冰的局秋冰一走他也穿穿馬褂夾緊了一隻東洋貨假黑皮的公事包捋捋鬍子走了在請他的主人但願多一個客人熱鬧熱鬧到也很爲歡迎可是隔不多時江浩源來收會錢了從前應酬過的人他全發請客票請到秋冰那裏請客也是常事客人到不到也是自由可是江浩源請吃花酒客人不到他可恨如　骨牢記在心丁那也不去管他最有趣的他這一天所請的客發請客票時另外寫好一張名單藏在身邊到了秋冰那裏等到客人將到齊的時候他便躱在秋冰扶梯邊的馬桶間裏取出單子用鉛筆加記號誰到誰不到記得清清楚楚等到快要入座的時候他又拉秋冰到馬桶間核對某大少三塊頭和錢付没付某老的票買没有買己付的自不必說江浩源立刻圈上一圈有時候各人忽忙竟忘了付和錢江浩源還指使秋冰出來向那人問道「大少阿要碰和」那人見突如其來的一問知有用意便提醒了付和錢了我那一次赴他的約因爲肚子有些水瀉要急於如厠秋冰的娘姨將我領到馬桶間誰知馬房緊閉娘姨敲了兩敲裏邊答應着是江浩源的聲音我隔着板璧縫一瞧原來是兩人在那裏對帳你想這位先生精密深刻不肯吃一些虧可怕不可怕程藕舲笑道你說他這件事不好不大方可是我說他這種人用在銀行裏頂相宜越是不大方的人有銀錢在手裏越不會放濫帳你瞧如今市面上幾個放濫帳的經理擋手全是大方壞了黎宛亭見他這般說法便也笑道你旣贊成他你何妨出重金將他禮聘到杭州你將府上七爿錢莊九爿典當一齊交給他經理豈不狠好歇上兩三年恐怕要成敝國之富了說罷開了那扇玻璃假櫉門走進去小解去了柯蓮孫道宛亭怎麽會同江浩源這樣反對難道他們兩人八字有些冲尅嗎姚嘯秋道他這夾七夾八傾筐倒篋一說我差不多是半介紹人地位倒狠難發言了程藕舩道他向來如此說得凶做得鬆你不信他明天一見江浩源的面又是大家客氣起來了說著走過去拉開玻璃櫉門問道「宛亭是不是」可是宛亭並無回答程藕舲定睛一瞧忽地驚訝道不好了·····正是 
　　依人入世皆荆棘載酒看花見性情 
不知程藕舲爲什麽大驚小怪黎宛亭究竟有什麽意外且聽下回分解 
　　昨日末行「凉心」係「深心」之誤特更正 
隨便說說[  瘦鵑]  
　　湯薌銘到湖北黎黄陂不知道爲甚麽定要湯薌銘去做湖北省長未下令時己有人反對下令之後湖北的督軍蕭耀南假痴假呆待理不理又有甚麽拒湯迎湯兩派摩拳擦掌的在那裏暗鬥眞鬧得江漢湯湯如湯之沸了前天老湯硬着頭皮到漢口滿擬安然上任誰知老蕭却通電聲明徇公民之請自兼省長這可不是使老湯弄得進退兩難麽我瞧老湯就算了罷這回你雖赴湯蹈火似的去上任怕也得不到甚麽湯水再去疏通也是如湯沃石湖北畢竟不是你的湯沐邑還是到南湯山去避避暑讀讀湯之盤銘不要氣出病來又須翻湯頭歌訣吃那苦口的湯藥啊 
 
 
 

Page 19

 
 
   
 
 

Page 20

 
 
常識 
（一）投稿本增刋者其材料除衞生法制道德經濟四項外增教育科學宗教市政雜錄問答六項其語涉攻訐個人者恕不登載 
（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦草字跡不易辨認者佳構亦從割愛（一登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
（一）問答一項專爲喜閱本增刋諸君寳有疑義藉便討論起見當擇要登載恕無報酬不給 
（一）投稿者如不願取酬或不願將所署之名發表者請於原稿註明附函恕不作答 
（一）投稿登載時本增刋得酌量增删其字句 
（一）投稿不登載者原稿恕不發還 
常評 
[有計畫與無計畫] [  箴]  
　　近日政象之腐敗其根原誠在握有政權者之毫無計畫然自謂有計畫者其結果亦往往等於無計畫則以無計畫者太多雖一人獨有計畫其計畫亦不易實現也 
　　今交通部居然有計畫書發表無論其計畫之能否實現吾以爲究勝於無計畫也苟今之當局者人人於其分内之事各有一計畫在其胸則雖不能實現者有十之八九而幸有一二之實現則己勝於毫無計畫而無事不隳壞於得過且過之中者矣 
　　特旣有計畫不先質之於國民而先傳宣於外報則近於廣告作用在實心任事者正不必多此一舉也昔汲黯謂爲治不在多言顧力行何如耳吾願今之從政者其三復斯言 
衞生 
[敬告夏季之慈善家] [  秦雲亭]  
　　時届夏令每見慈善家有施茶施藥之舉深堪感佩惟病從口入此古人經騐之談證諸近代科學家言亦復不謬倘能本利濟之懷於施茶施藥二種辦法再加研究改良則蒙施者受惠益深矣兹擬管見與慈善家一商榷焉 
（甲）施茶改良 
　　（一）茶桶不可無蓋免惹塵埃蠅蚋及污物之墮入須不致傳染疾病 
　　（二）所用竹杯飲後遽置缸中飲者旣多難免不有肺癆及梅毒等病毒之傳佈因救一時之渴反得慢性之疾應亟加改良其法宜在茶桶下端設一通水管旁置鐵茶杯以練繫之另其凈水一盆凡茶杯用後即將凈水洗凈以資清潔此項凈水亦須隨時由施茶者更换之 
　　（三）茶葉成分含有咖啡精單寗酸等烈質茶葉過濃則剌腦傷胃故衞生家好飲沸水今茶缸之茶過濃似宜泡後即將茶葉取出不必久置桶中而茶葉亦以淡爲妙免有刺腦傷冐之患 
（乙施藥研究） 
　　（一）夏季所用藥品不外乎清神散氣消毒舒鬱等劑當慈善家施藥時應於藥材中審愼選購勿因價格低廉而購冒牌或次劣藥品免乏實效而杜他害 
（二）藥品購入之先必須知藥内性味成分如定合者宜勸告　　藥劑師或店夥激發天良愼選道地原料修合時注意蠅蚋勿使經過並多印仿單治法以便服者無疑尤應注明此係施贈之藥免無良者轉輾圖利 
（三）施送藥品之地點最能得實效者莫如在鄉村與舊監獄二處因鄉村離城市較遠醫治頗感不便得救急藥品代之自獲實益舊監獄雜費規定甚稀際此百貨昻貴日用所需無不溢支管獄員賠墊不堪尚有何欵堪以預購藥品作不虞之需故囚犯瘐斃多在夏季因聚多數人居於一處難免有激性症之發現慈善家得念及此種哀哀無告之囚而施以良藥其功效非等平常願慈善表注意及之（乙種酬） 
[視力之測騐與保護] [  鳳賓]  
　　壬戌夏舍妹慶棠以杜威博士高足擔任測驗教科於蘇省二師之暑期講習會中余因測驗視力略有經驗得列席一小時半以講述視力之測驗與保護教育一盲童之費須七倍於一常人視官爲介紹智識之重要機關近時檢查體格中發見視方失常度者占百分之六二·八六視力失常未受矯正者百分之二二·八五患顆粒性結膜炎者百分之二八·五六則測驗與保護之重要可想見矣 
　視力病之種類 
視力病種類不一常見者有五種 
（一）近視角膜外凸或眼球放長或液體之折光度加密則成近視 
（二）散光（甲）角膜之表面不匀（乙）晶狀體之張縮不稱（其病在睫狀肌之收縮力不相等）（丙）網膜組織之缺陷三者有一即成散光 
（三）遠視角膜稍平或眼球縮短或液體之折光度減縮則成遠視 
（四）老光晶狀體彈力不足則成老光 
（五）斜視視線不正眼球外肌失其調節則成斜視 
　　聚光點與視力病 
（一）聚光點（即物影之所在地）在網膜之前則成近視 
（二）聚光點散漫不齊有錯亂之弊則成散光故又名亂視 
（三）聚光點在網膜之後則成遠視 
（四）聚光點在網膜之後則成老光 
（五）眼球之位置歪斜始能達聚光之目的者則成斜視斜視之原因大半因左右眼之折光力不相等所致（未完） 
道德 
[西方格言（三一七）] [  謝介子選]  
　　强人所難必易失友（費爾丁）（Fielding） 
實愈於虚（英吉利諺） 
駕舟大洋非行卽殆（丹麥諺） 
天然頗較教育爲强（英吉利諺） 
早熟者易枯（臘丁諺） 
同情淡者鮮所許可（英吉利諺） 
有資本而後獲利（意大利諺） 
世有允許如謙和之商人而付欵則如暴兵者英吉利諺從容中道勿致揚塵（意大利諺） 
叢生幻想者大誤（瓊生（BenJonson）） 
[食瓜者應有的公德心] [  周世勲]  
　　昨天我走過靜安寺路看見一輛黄包車因爲車夫踏着了一塊西瓜皮連人帶車一共打翻車輪也折斷了坐客和車夫各人也受傷了坐客怪車夫車夫說這不能怪我兩下爭起來幾乎用武後來巡捕來了反拿棍子將車夫痛打了一頓車夫旣受了金錢上的損失又遭着肉體上的痛苦唉這是誰之罪惡 
　　這上面的罪惡分明是抛瓜皮的人構成的瓜皮性滑假使一個老年人踏了跌一交豈不是要送他的命嗎聖人說「己所不欲勿施於人」我們吃了西瓜和别種瓜的皮總該抛在垃圾桶裡免得害人咧我想這一點公德心總能守哩（乙種酬） 
法制 
[我國刑律親告罪之意義及種類] [  慕韓]  
　　親告罪云者指未經被害人或其親族提出告訴以前檢察官不能提起公訴之犯罪之謂非親告罪則不問告訴之有無檢察官得提起公訴我國刑律規定告訴乃論者如左（一）妨害秘密罪（刑律三六二） 
（二）妨害信用及名譽罪（刑律三五七三五九三六○三六一三六三） 
（三）猥褻姦淫罪（刑律二八三二八六二八九） 
（四）對尊親屬强暴罪（刑律三一七） 
（五）對尊親屬輕微傷害罪（刑律三一四條第三欵） 
（六）因過失致尊親屬輕微傷害罪（刑律三二五條第三欵） 
（七）略誘及和誘罪（刑律三四九三五三） 
（八）親族相盜罪（刑律三八一條第二項） 
（九）親族間詐欺恐嚇罪（刑律三九○） 
（十）親族間侵占罪（刑律三九六） 
（十一）親族間贓物罪（刑律四○一） 
（十二）毀棄損害罪（刑律四○六四○七） 
上所列舉者己包括我國刑律一切之親告罪除此以外即屬非親告罪之範圍凡犯罪皆害及國家公益故代表國家之檢察官不問私人提出告訴與否得逕行提起公訴此爲東西各國之原則但例外上顧及私人之利害待其告訴後始提起公訴者卽親告罪立法之本旨故關於親告之罪若檢察官不待私人告訴而提起公訴者審判官應駁回之（乙種酬） 
經濟 
[改良上海附近種稻方法] [  笛漁]  
　　細查上海的上質與湖南省洞庭湖濱的一様何以洞庭湖濱的稻那樣豐收而上海的稻這樣歉收呢是在種作者之善與不善耳兹把上海種稻的缺點舉之於左 
　　（一）苗場太嫌草率老農說「會作田的作一坵」這「一坵」就是苗塲要把其土造成泥漿弄得一平如水其占地不得過本田百分之五且有一種分别如本田常遭水患則苗塲宜廣使秧苗粗硬而耐水淹如本田常苦亢旱則苗場宜窄使秧苗細柔而耐乾（這個「耐乾」的理由我也說不出這是老農的經騐所得）今上海的苗場漫無準則據我的推測怕要占本田百分之二三十至使秧苗星散秧根旣粗土質又硬蒔秧時必要傷損秧身 
　　（二）挿秧太密這裏有幾種害處（甲）不便中耕我看了上海人踹草（這個「踹草」的名詞各處不同有呌做「裁田」者有叫做「放脚」者）不覺啞然失笑因爲禾頭太密又復雜亂不成行列不但禾苗特别的不發達且所結的穀子殼厚米小等於草子耳農諺說「一脚踹到底石穀六斗米」且踹草不但踹於空處連禾頭底下的泥土都要翻轉（乙）空氣旣不流通雨露又不充足空氣滯塞易招蟲傷且禾花多被熱死雨露缺少則禾綫短小結實不多 
　　（三）下種太遲農語「清明下種穀雨下泥立夏插田」諺云「割麥插禾」唐詩云「鄉村四月閒人少纔了蠶桑又插田」我看上海的下種期間總在立夏之後春光去盡熱度太高絶不宜於秧苗 
　　（四）造泥築路殊太簡單以致水易漏出去年上海的田禾多被乾死且都是有水可以車來灌溉之處未免可惜若是把土告宬泥漿則沙必澱下泥必上浮田旣坦平路又堅固田面時常蓄水二三寸則决不至有枯死之患（未蓋章） 
 
 
