# 1920 - 144 - 4916981

 

Page 1

 
 
   
 
 

Page 2

 
 
時評 
[死灰中之靳内閣（老圃）]  
　　吾昨言死灰中之段内閣以段閣有復燃之勢而又有不能驟燃之勢也然此豈獨段閣爲然哉吾謂靳閣亦猶是也 
　　然則靳閣果優於段閣乎曰難言也靳閣者段閣所産出之嫡子也使段閣香煙一線相延不至作若敖氏之鬼者靳閣也故曰難言也 
　　雖然靳閣果能發憤自雄一反段閣之所爲則亦有幹蠱之榮出藍之譽藉曰不然則組閣之閣員換湯不換藥譬之加波尼酸水傾來倒去或加之使濃或解之使淡或注入圓杯或注入方盆其爲臭藥水則一也其爲腐敗性則一也優劣云乎哉 
[命令]  
　　五月二十八日大總統令李式訓授爲陸軍步兵上校此令 
　　又令司法總長朱探呈請任命曾有瀾署奉天高等審判廳推事李煜俊曹瀛署湖北高等檢察廳檢察官均照准此令 
　　又令司法總長朱深呈請任命黃國柱署奉天遼源地方審判廳長楊長溶署鐵嶺地方審判廳長王錫九署洮南地方審判廳長均照准此令 
　　又令司法總長朱深呈請任命王啓光署河南洛陽地方審判廳庭長黃治香署湖北武昌地方檢察廳首席檢察官均照准此令 
　　又令司法總長朱深呈請任命趙駿署奉天洮南地方審判廳推事謝孝先署河南開封地方審判廳推事唐春元署河南洛陽地方審判廳推事錢協同署湖北武昌地方檢察廳檢察官均照准此令 
　　又令内務總長田文烈呈准河南省長王印川咨請任命單壯觀試署省會警察廳警正應照准此令 
　　又令陸軍部呈准黑龍江督軍孫烈臣咨請以鳳翔權志陞補佐傾均照准此令 
　　又令陸軍部呈准黑龍江督軍孫烈臣咨請以富明祿陞補協領應照准此令 
[專電]  
　　北京電段决自任川陜剿匪總司令以靳爲參謀長徐有難色靳尤不自安（三十日下午五鐘） 
　　北京電團河會議現在刑勢援湘重於援陜决從沙市漢口萍鄉三路進兵段意派靳雲鵬督師自管後路一面促徐樹錚回備西北軍一二兩旅發動一面沿京漢路線添兵設守監視吳師回防 
（二十九日上午十鐘） 
　　北京電奉天方面日來爲湘事連開緊急會議聞結果奉軍之在防地者暫取守勢一面催張景惠親往調度（二十九日上午十鐘） 
　　北京電湘防問題曹錕出任調解不致生衝突國院另電岑春煊速制止（二十九日下午三鐘） 
　　北京電張敬堯沁電報告吳佩孚軍本日經過長沙並未停泊軍紀整齊惟祁耒防地被佔現正交涉又宥二電據張宗昌等電稱南軍乘機進據安仁附近等處倘彼蓄意久佔當陳明中央儘堯之力與彼相見又王占元電報告直軍已分批到漢飭屬照料 
（二十九日下午三鐘） 
　　北京電張敬堯電直軍撤防回北二十七經過長沙並未停泊下午四時全軍過畢堯親赴江岸歡送四時全軍過畢堯親赴江岸歡送惟祁耒兩縣被南軍佔領堯當與彼相見（二十九日下午三鐘） 
　　北京電段以南軍佔領祁耒請東海發通電數南軍罪（二十九日下午三鐘） 
　　北京電張敬堯勘電南軍侵佔祁耒並進逼衡陽據吳新田報告南軍已至東陽鋪距衡二十餘里本日已與開戰等語務乞飛電譚延闓制止並示方略（三十日下午二鐘） 
　　北京電田樹勲飛報寳慶與祁陽 
 
 
 

Page 3

 
 
交通中斷形勢萬急此間傳寳慶失守徵諸府院不確（二十九日上午十鐘） 
　　北京電院復湘張電已據情電詰粤政府希布置防區勿輕啓釁 
（三十日下午一鐘） 
　　北京電十六師亦下動員令 
（二十九日上午十鐘） 
　　北京電新楊來兩電一請救濟俄纒難民一擬資遣舊黨敗兵 
（三十日下午三鐘） 
　　北京電粤約已明令批准 
（三十日下午五鐘） 
　　北京電薩昨託秘長轉陳暫代不 
妨卽眞及改代爲署决不應命如强致卽出京（二十九日下午三鐘） 
　　北京電靳留任說甚盛徐已三次派人勸商靳未允大約候段一言方决（三十日下午二鐘） 
　　北京電靳三次辭呈本不待假滿提出現經各方敦勸意稍活動能否回任仍視段趨向爲斷 
（三十日下午一鐘） 
　　北京電李思浩以財政棘手又萌退志（三十日下午一鐘） 
　　北京電曾宗鑒運動經界借欵無成昨已回京（三十日下午一鐘） 
　　北京電田中玉儉電魯民聞駁日牒甚歡躍膠濟接防已决由省分出一旅備日兵撤後前往至日人戰事上布置已派員詳查 
（二十九日下午四鐘） 
　　北京電政府仍主聯絡舊議員爲進行和議張本昨電滬王妥爲招待（三十日下午三鐘） 
　　北京電鄂訊宜昌已下特别戒嚴令（三十日下午三鐘） 
　　北京電鄂催吳光新返宜 
（三十日下午三鐘） 
　　北京電滿站電日本憲兵滿布中東沿路與警權有礙（二十九日下午三鐘） 
　　北京電崴報日提出緩衝國之議將成事實如軍事協定取消日卽以此爲新根據但協約國頗反對（二十九日下午三鐘） 
　　北京電稽鏡昨來兩電（一）謂日本近在黑河藉口換班增兵運械該地已無日僑此舉殊可疑不阻止恐爲約利（一）告阿省政府承認上烏金斯克政府已派員與日協商（二十九日下午四鐘） 
　　北京電吉電俄舊黨高梅果夫畢作阿力均新黨所指索俄領反屢求釋放請將二人解京免彼置言（二十九日下午四鐘） 
　　北京電黑省電日人改裝華人經滿站赴赤爲數甚多已派密探偵察（二十九日下午四鐘） 
　　北京電齊齊哈爾近有改裝中服之日人大批入滿並赴赤塔 
（二十九日下午三鐘） 
　　北京電管金聚電陳樹藩欲以所部改編歸陜節制誓不認 
（二十九日下午三鐘） 
　　北京電稅處核准華商機製物品運銷外洋者一律免徵出口稅（三十日下午三鐘） 
　　北京電雲韶兼任三門灣模範區籌備處長（三十日下午三鐘） 
　　北京電蘇省會電蘇省各地電話及設長途話線所委工部師監督聞有日人包辦關係秘密務乞宣示（三十日下午二鐘） 
　　北京電浙省會感電盧督倡議廢督裁兵深合民意乞力主持 
　　北京電本日命令派王廣圻爲全權與波斯國訂通好條約 
（三十日下午二鐘） 
　　北京電范國璋電奉命接防衡陽待欵不克成行（二十九日上午十鐘） 
　　北京電徐樹錚奉段電召將於日内回京（二十九日上午十鐘） 
　　北京電徐以蒙邊重要電令徐樹錚暫緩回京（三十日下午一鐘） 
　　北京電海部公布吉黑江防司令署組織章程十二條（二十九日上午十鐘） 
　　北京電本月關餘百九十八萬外團允卅一交（二十八日下午十鐘） 
　　北京電今晨徐親授張懷芝等二十二人勲位證書（二十八日下午十鐘） 
　　北京電美使東日赴滬行曼德林船下水式國書回京再遞 
（二十九日下午五鐘） 
　　香港電軍府感日開密會（一）議對付滇組軍府國會（二）議勸劉熊就總裁職（三）議北方祗認軍府爲局部機關不能統一西南如何答覆（四）議救濟財政結果必不宣布隨 
派員徴陸意見日内將有明白表示（三十日下午七鐘） 
　　香港電昨督署軍事大會籌防東江决定原有兵力仍嫌薄弱再增十營沈鴻英東江所部調湘邊由他軍補充（三十日下午七鐘） 
　　香港電聞海軍閩系對撤消自主要薩（一）海軍中央與軍府或滇唐和議定後海軍卽撤自主（二）端午節由中央撥海軍經費二月（三十日下午七鐘） 
[公電]  
　　吕超聲明竊名電特别火急（銜略）成都近日屢發通電主張極爲悖謬而均竊列超名超實未與聞斷難負責嗣後成都如再有此類竊名之電即祈諸公悉予扣留勿任發出摇惑觀聽是所至禱吕超叩蒸 
世界路透電 
[俄黨人之近勢]  
　　二十八日倫敦電過激黨商務代表轉領袖克拉新氏昨日已抵倫敦現信此行目的之一乃在得英政府之許可將所佔有之現金售與英國泰晤士報謂如許出售此金不啻寛赦對英法執有俄國債劵者所施之刦奪行爲且間接等於承認勞農政府之合法云 
　　二十七日倫敦電俄國商務代表轉領袖克拉新氏由丹京抵倫敦衆殊注意之謂該員雖爲談判英俄重行通商而來或將開兩國議和之機英查喬治及外相克松或將接見之云 
　　二十八日倫敦電波蘭公報述近今之戰局謂過激軍之攻勢業已失敗波蘭軍會施反攻重創敵軍 
[英日聯盟之進行]  
　　二十九日芝加哥電芝加哥講壇報接昨日東京專電稱駐英新使林權助已由政府召令回日會商修改英日盟約事聞英日正式談判將於七月營旬開始又稱警察檢查員警告各報館勿登載關於財政現狀之駭人消息日政府現籌日金數百萬元分給各銀行以免續有停業情事自政府資助之消息傳佈後事態漸佳但許多工業刻仍裁減工人 
[美人之國際聯盟談]  
　　二十八日倫敦電駐英美使台維恩氏昨在樸資茅萬國法法學會演說謂美國所抱對於國際聯盟之異見未可視爲美國不願聯合世界自由人民共立國際行爲公正規則之證據又謂國際公法之進步爲兩種絶對相反之思想所阻一爲極端的國家主義一爲極端的萬國主義台維恩言及大會所將討論之海上法律問題謂德國無限制潛艇戰爭不獨破壞各國公認之法典且違背海上船隻於遇難上享有受人救助權利之舊規 
[英國之愛爾蘭問題]  
　　二十六日倫敦電愛爾蘭傳來公報載有新發生暴行案百起警察已吉知北杜白杜議會謂未能於將來選舉時保護投票場 
　　二十六日倫敦電愛爾蘭現已有英兵四萬人據每日郵報云尚有八十隊已奉命凖備啓程赴愛爾蘭 
　　二十八日倫敦電愛爾蘭基爾瑪洛克警察駐所昨夜被攻爲火所燬燒死警察兩人傷平民一人　　二十六日孟買電路工一萬二千人罷工且相約暴動損毁軌道及信號機攔阻火車現有軍隊從事驅散罷工者 
[德國之内情]  
　　二十八日柏林電公安委員韋斯滿氏發表文告謂左右黨起事之隱患雖殊可慮並不劇烈共産勞工黨黨與不多尚易遏制今大患乃在所謂自由團及同類之軍人團體蓋大都乃以抱怨望之分子組合而成也 
　　二十六日柏林電伏錫志報載稱德國馬克價格漸起當係美國收買馬克所致馬克價起美國可得兩種利益旣可限制德國貨之輸入美國又可鼓勵美國貨之輸往德國蓋馬克價高則購買力自增大也預料美國將仍設法提高馬克價格 
[美國和約之爭]  
　　二十八日華盛頓電衆議院外交股員會今日以十一票對七票贊成衆院對於愛爾蘭人民所抱自建政府志願表示同情之决議案並議於下星期請衆院實施此案 
　　二十八日華盛頓電衆院今日希圖打銷威爾遜總統否决和平議案之舉投票之結果贊成者一百五十二票反對者二百十九票遂未如願 
　　二十六日華盛頓電威爾遜總統主張美國應擔任阿米尼亞之委託代管權參議員希志柯克氏以爲此項三張未必得人贊助聞外委員會中民三黨僅有衛廉一人贊成此種委託管理權耳委員會暫無舉動以俟就商國務卿柯爾貝氏柯氏因政府叢集今未克與委員會接洽也 
[各國近事紀]  
　　二十七日巴黎電此間華人青年會議於六月一日演中國戲三齣演劇者由華工中選出衣中國古裝用中國音樂 
　　二十七日墨京電哇白里岡將軍請各報館派訪員組織一會調查加蘭柴總統遇害眞相 
　　二十七日哇太樺電加拿大要求分得德國賠欵金洋一千八百七十一兆元 
　　二十八日泊拉格電新選之捷克斯拉夫國會開聯合會議近舉瑪薩里克氏爲捷克斯拉夫總統大多數票舉瑪氏日耳曼國民黨若干員則票舉他員 
　　二十九日巴黎電全國路工聯合會今日决議立即開工目下罷工者人數甚少 
[太平洋路透電]  
　　二十日海參崴電勞農政府外交總長齊吉林氏已以公文送逹上島定斯克政府文曰勞農俄羅斯於考慮尊處關於組織遠東共和國之宣言後已承認目前臨時政府所統率之共和國勞農政府準備立卽開議外交上商務上與政治上關係希望尊處與俄羅斯和衷協行並祝尊處成功云云此文不言及海參崴州議會此爲可注意之一事上烏定斯克政府人員大都爲過激黨 
　　二十九日哈爾濱電哈爾濱職工聯合會與政治及社會各團體所組合之大會現以其在過去數月中種種活動之詳細報告送逹海參崴臨時政府略謂本會會長初以爲本會係暫時集合不能久存政府當别有組織以爲之代但政局複雜在中國未承認政府以前未便有正式活動是以本會爲勢所驅延存至今以待將來之發展本會事業甚感困難其故在時有防免人民侵及中國主權之必要但本會擬在短少時期内解决下述難題（一）重組哈爾濱俄總領署與中東鐵路境内他處領署領事應從俄人之請求執行他種政府職務（二）依據爲政府所能承認之民政主義重組哈爾濱等處之市政局（三）改組鐵路民事行政部而將職權移交俄領署（四）贊助鐵路職工聯合會促成使鐵路行政化爲民治主義之事業（五）從事鼓吹使人民一致扶助臨時政府並使政府權力及於鐵路區域内之俄人本會刻在哈爾濱已得一立足地並與中國當道成立非成式之關係云云 
　　三十日大阪電瑪西羅中尉今晨十時三十七分飛抵大阪佛拉林中尉於十時五十八分飛抵 
國内要聞一 
[北京通信（吹萬）]  
　　湘中南北軍開戰矣 
　　湘中自吳佩孚要求撤防後外間即有種種謡傳謂吳氏之撤實得有南軍軍餉數十萬元與之合力北攻長沙驅張氏而謀代之者此種消息苟稍有常識者莫不知爲神經過敏者推測之辭未免遠於事情蓋南方之貧過於北方在此軍府分裂之時而復欲開釁備戰亦决無此力量且吳氏擁有勝軍六旅其兵力已遠過張氏即使安然北歸政府奬其舊勲亦必有以位置之復何必與張爭此南北共爭之湖南而自處於違反中央放棄前勲之地位在稍明事理者尚不至此况吳氏素稱智者乎 
　　吳軍將與南軍合而謀張吳軍撤防將使湘中生絶大變化此安福各通信社所竭力鼓吹者也張敬堯昆弟純爲武人腦經簡單對於吳氏早有戒備心復經言論界爲之證實其理想與吳氏感情益惡在吳氏未經撤防之先張卽四面爲防吳之計遣兵調將如臨大敵吳氏縱欲在湘維持前防勢亦有所不能矣 
　　吳氏撤防之初安福報紙羣謂其將圖張及張敬湯南下接防與吳師相遇於易家河馬家灣吳師方在安營備夜宿張軍即開槍向之射擊幸吳軍營長以未奉師長命令不准何擊但伏地以避張軍見其不抵抗始行停放其結果迺由張敬湯謝罪了結使當日吳師果回擊者則湘局之破不逮今日而安系各報或且自炫其遠慮矣不意吳師竟未入其計中一路北發且爲張氏與南軍作介訂立條件以保湘局之和平據張敬堯沁日電謂直軍奉命撤防回北休息本日經過長沙均未停泊至午後四時始行過畢軍紀甚屬整齊云云至是吳氏無北攻長沙之心迺大白 
然而湘省南北軍竟於二十六開戰矣據張敬堯致政府之萬急統密電二道則耒揚祁陽安仁寳慶四縣皆於同日失守戰爭以孫家嶺之戰爲最烈此軍爲第七師而南軍則林梅修部下也其結果北軍敗退南軍遂占寳慶現兩方戰線已北移於衡陽左近矣范國璋奉命防衡而迺逗留岳州以請餉械爲名不肯前進范固南軍之敗將無怪其然此次戰禍能否卽以此爲止由兩方解釋誤會卽爲了結抑或自此南北重開戰端尚在不可知之數據某軍事家言南軍實缺乏餉械久戰恐非其志苟能處之得宜未始不可復見和平此言庸亦有理吾人身處北方對於南軍行動如何究難窺見眞相然北方則早有戰備吳光新已奉命移兵入湘矣參戰軍三師與近畿各師中於一星期前卽每師抽出一旅改編爲混成旅共六混成旅其三旅則已下動員預備入湘其他三旅聞將入陜究竟中途有無更變固尚不可知而此六旅之備開拔則爲事實也湘中北軍有吳新田之馬步七營張敬堯部下萬三千人馮玉祥十六混成旅萬人李奎元十一師全師范國璋二十師全師張景惠部下奉軍一旅魯軍暫編第一旅全旅張敬湯所部一旅陳德修安武軍十營王汝勤八師一旅合共九萬餘南軍本有八萬餘合新至之滇軍亦正與北軍旗鼓相當勝負之勝固未可知然使南北戰禍因此重開則三湘七澤間之糜爛又不知若何景象矣 
 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞二 
[湘省南北軍開戰别報]  
　　湖南南北軍衝突之傳在過去一星期之前已有人想像及之當時類皆得自傳聞故各方亦不甚注意但至昨日則湘南形勢大爲變化其爆發點在寳慶其日期在二十六日拂曉然並非吳佩孚與張敬堯問題乃係譚延闓與張敬堯問題兹將昨日京中所得各方消息分誌如下（一）張敬堯來電謂據吳新田急報在常寗縣南方之南軍突於二十六拂曉搭浮橋渡河進至北岸將耒陽及祁陽一帶佔領趙恒惕率領一萬五五千人攻衡陽宣言俟吳師殘留部分撤退時即行占領衡陽又田樹勛急報云南軍在孫家林與七師開仗七師敗寳慶不守等語查南軍乘虛侵襲其破壞和平之存心業已證實敬堯負守土之責决意飭隊防禦决一死戰請中央速發餉彈星期運湘事機迫切立候方略（二）張宗昌來電謂接攸縣潘轉長報告南軍侵佔安仁南方一帶高地分兵兩路一攻攸縣一攻茶陵現在安仁危在旦夕等語查南軍乘虛侵入防線自應嚴爲抵禦惟衡防已由范國璋擔任而范軍尚在岳州待軍請中央速令開拔前進一聞范國璋自岳州來電謂奉張督令接防衡陽自當星夜馳往奈餉械未蒙發給徒　枵腹自難出發請速撥餉械俾應急需一（三）前夜某使館接長沙領事報告謂寳慶耒陽祁陽同時失陷係衡州會議談判不調所致困南軍要求運糧滙兌給以方便並謂悉照吳佩孚在衡之原議辦理張敬堯代表未允於是當夜卽事作矣據以上消息觀之則湘中發生戰禍似已成爲事實惟曹錕二十七日所轉吳佩孚電則謂接防事業已雙方妥洽其電云據吳師長電稱師長近數日與駐衡吳司令新田妥協接洽祁耒字三縣接防隊伍已先後到防我軍即將防務交清完全撤下其由省所派前來衡陽撤防之一營及由攸縣派來之二十五團約今日可抵衡山明日即可到衡陽師長以防務手續業已交代完畢定於明日離衡暫留騎三團全部在衡等候交防並維持地方秩序俟接防隊逹到衡陽再行起程隨同師長北歸謹此禀陳伏乞垂鑒並乞轉報中央等語謹聞云云吳氏此電不知是否係在南軍進佔之前抑曹氏早已宣言直軍開拔後湘省之事自有湘省守土者負之故南軍卽使進攻與否在曹亦正不必過問也 
　　湘中警報旣至在政府方面大都仰安福之鼻息故安福於二十七日急電庫倫召回徐樹錚昨日已有復電即日兼程回京至團河方面原議於星期六日通過豫陜剿匪司令案昨日（二十八）則已將此案抽出聞將詳籌辦法將權限擴大昨日安福要人聞湘戰復起之信遂於下午三時召集會議有主張討伐者有主張先籌對付主和者之手段有主張先籌鉅欵者議論紛紛莫衷一是結果俟徐樹錚回京再决方策 
[再紀邊防軍入陜之疑雲]  
　　邊防軍動員之說喧傳甚盛有語在第一師中抽調一旅赴陜剿匪者（該師師長曲同豐二十七日曾在師部宴全體軍官）有謂在三師中各抽一混成旅赴某處監視某軍行動者有謂現在湘南發生戰事邊防軍三師及第九十五兩師將各抽出一混成旅南下援湘者傳說紛歧以軍事秘密故亦莫明其眞相惟該軍一部分已預備出動則殆爲事實至出動之原因外間頗多推測兹錄天津益世報最近消息如下以俟考證該報云邊防軍大舉伐陜迭經紀載兹又確實調查乃知其中鈎心鬭角亦有一篇絶大之文章决非爲陳樹藩劉鎭華請靖陜亂而已也按邊防軍此次出發係由三師中編出三個混成旅開拔由第二師馬良先帶一旅入陜其曲同豐陳文運所編之兩旅則會同九師十五師（非全部）出駐河南俟至河南之後觀望局面如何再作進取之計美其名　曰援伐川而其實則防湘南吳師北來以侵奪黃河兩岸之地盤也據段系人言吳師撤防確非有意侵奪湘督在靳閣未倒前謡言方起之候東海示意曹張兩使頗欲其擁護中央勿中敵計故吳佩孚得曹旨遂脫穎而出願肩鉅任張敬堯雖患得患失頗爲畏懼一再探訪遂悟吳旨因請段爲留意然吳之恨張敬堯亦不可諱其撤防雖另有原因但不願再作緩衝軍隊亦實情也段因吳師堅决撤防及八省聯盟喧傳曾兩次在團河召及部下文武以謀抵制之法曲同豐首先主張作示威舉動謂不如是則將養成八督之驕氣而減吾黨之色彩段因師出無名尚在猶疑之際吳佩孚忽宣言開拔不候中央命令曲又再三進言以動段氏而陜中陳樹藩之密使亦於是適至箭在弦上遂不得不發矣曲同豐之所以主張出師者醉翁之意實不在酒讀者敬一憶及田中玉有内調陸長之消息則思得過半矣蓋曲同豐垂涎山東督軍已非一朝一夕曲在邊防軍三個師長中又最圓滑段屢有予以地盤之意惟山東督軍田雖擁有共名而馬良事事把持權不在督軍之下田苟内調馬必不能拱讓與曲故曲假援陜之舉爲調虎離山之計使馬遠調然後已乘虛襲取馬意只在謀司令頭銜不知已落人套中也邊防軍旣如上所云大張旗鼓則糧餉槍械自是一大問題聞銷械一項以存儲之物足夠配用糧餉一項前本拖欠數月近因出發之故不但此次開拔費可以照發而數月欠餉亦有結清之望何以能如此一言以蔽之借欵將到手而已先是邊防軍因欠餉太多曾乞坂西回東京設法坂西至華後復段命謂日本對於邊防軍之欵項只能救急不能救窮云云邊防軍得此言亟欲假一事故以便向日本借欵此次興師雖云在擴充未來之計畫亦藉以救目下之急也該謂此次南下大約至河南後以保守爲進取其駐紥地點一在開封之北一在洛陽之西其故因開封一帶可以牽制吳師（佩孚）洛陽一帶可以攔阻許部（蘭洲）許吳之意在鞏固河南邊防軍之去即首先打破此着者也至借欵之數目有謂一千萬者有謂一千二百萬者有謂一千六百萬者雖言人人殊總之其數甚鉅耳 
[内閣問題之解决難]  
　　内閣問題薩氏第二次代理之期瞬復五日最近各方面留靳之聲雖日盛一日但以靳氏去志甚堅故此項問題誠非五日期内所能解决東海對於此事極爲焦灼昨晨曾語某要人云此次十日期滿之後設翼青再不銷收余亦不好向鼎銘（指薩）開口蓋鼎鉤曾兩度聲明無論如何不再延長也但情况如斯非再屈鼎銘十天亦殊無第二項辦法惟余則甚爲辦云云由目前形勢觀之五日之後大抵仍須由薩代理但薩氏本人此次承允與否尚一問題至某方面以靳氏留任若成事實則面子上太下不去故日來正籌抵制之法聞有某某兩議員發起組織王（聘卿）内閣近日正在醖釀中但王氏日前一聞此項消息即連夜襆被出京某方面之計畫雖多亦恐難收效果耳 
　　又據公府消息東海近接張作霖曹錕李純等二次留靳之急電已逹數十通之多因靳辭意過堅故均未答覆昨將各方所來之電均彙齊送交靳氏令其自行閱看以期打消辭意免致再起政潮 
[美新使抵京後消息]  
　　新任美國駐華公使克蘭於前晚（二十七）八時偕其夫人·及康同上尉·白洛提秘書·克夫人之女立特女工到京現克公使尚未視事擬於六月一日赴滬由滬回京後再行呈遞國書接辦使事昨日外交部曾派周緯赴美使館爲非正式之訪問至此次克公便赴滬聞係因前年美國曾在江南造船所定造商船四艘其中一艘業已竣工定六月四日舉行落水式克公使偕其夫人參與此項禮式并爲該船命名（已定名爲曼德林）該船載重一萬四千噸其他三艘不久亦可竣工克使離京大約須一星期之久俟使署邸宅安置妥當即由滬回京過津時美僑將有邀宴克使昨早與華北明星記者談話中深佩中國目今在世界政局上之地位謂有三種大事使中國得世界之信仰一爲禁烟一爲反對專制一爲巴黎中國和議代表之措施此代表團與他團以最佳之印象對於和會諸傑及私人交際始終維持一種高尚之宗旨以清晰有理之方法提出中國之問題令人欣佩尤以威爾遜總統爲然中國人因巴黎代表轉措施之結果頗多失望者不知中國實因此而博得精神上之勝利較政治之勝利尤覺光榮因上述三事之結果代表團之所爲實中國得世人之信仰之尤者云吾人以今爲新時代之人民縱前各政府對待中國之惡習慣已不復可行世界人民益相聯絡愈能體恤各方之困難益能箝制軍閥之專制此後凡有政府欲以從前腐敗恫嚇方法以毒害干涉中國内治而破壞新創之民治主義者必爲世人所共棄本署前辈之措施令人可敬鄙人亦欲實行往日美國對華之政策即國務卿江海所主張亦卽塔虎脫總統一九○七年在滬所演說而目今威總統所發明者也 
　　大陸報二十九日北京電云新美使克蘭今日對客發言謂外國干涉中國内政之舊習慣此後必須銷滅其言曰今後無論何政府凡繼續行其腐敗手段咄咄逼人干涉中國内政而欲妨害中國德謨克拉西主義者必不爲人所歡迎云云克蘭行將回滬參與江南造船所所造成美船第一艘下水之禮克蘭夫人將爲新船命名俟事畢返京克蘭始呈遞國書接收署務 
[吉黑江防署成立]  
　　吉黑江防司令王崇文已以明令發表聞王氏昨有江防意見書遞送公府其内容分爲六項（一）設司令部於哈爾濱（二）軍艦集中於哈爾濱及黑河（三）吉林至黑龍江之江防劃爲五段俾易防守（四）指定常年經費爲九十六萬元（五）逐年添造新艦一艘以謀擴充軍力（六）在相當地點設立海軍學校以造就海軍人才至江防司令公署編制令亦經海軍部擬訂十二條呈准公布全文如下（第一條）海軍吉黑江防司令公署置司令一員直隸於海軍部其公署地點暫設於哈爾濱（第二條）海軍吉黑江防司令署置左列各課輪機課軍需課軍醫課各課職掌於本公署辦事細則内規定之（第三條）海軍吉黑江防司令承海軍總長之命管理所屬艦隊砲臺陸戰隊船廠煤棧及養病所各軍事宜惟關於艦隊事宜仍應秉承海軍總司令辦理（第四條）海軍吉黑江防司令於該地方長官爲維持地方安寗請派兵力時若因事機急迫不及請示得以便宜行事但須隨時呈報海軍部（第五條）海軍吉黑江防司令公署置參謀三員承司令之命參贊軍務（第六條）海軍吉黑江防司令公署置副官三員承司令之命掌管宣逹命令及其他一切庶務（第七條）海軍吉黑江防司令公署置書記官長一員書記官二員承司令之命掌理文牘事宜（第八條）海軍吉黑江防司令公署繙繹官二員承司令之命掌理繙譯事務（第九條）海軍吉黑江防司令公署每課置課長一員課員若干員承司令之命掌理各課事務並因事務之必要時得置技士若干員前項課員技士之員額由司令酌量配置呈請海軍部核定但總額至多不得逾十五員（第十條）海軍吉黑江防司令公署爲處理事務得酌用繪圖生技士長准尉官並雇員若干人（第十一條）海軍吉黑江防司令公署辦事細則應由江防司令擬訂呈請海軍部核准施行（第十二條）本編制令自公布日施行 
[中美兩國農部比較觀（靜觀）]  
　　太平洋東西兩岸有二大民主國焉一爲我中華民國一爲美利堅雖建國之歷史久暫各殊而擁有廣土衆民以農立國其質則一夫國旣有多數之農民與待與之農業則政府之特設機關專司其事亦固其所考之美國農務事部之設距今過三十年而其事業之擴張效能之增進殆有令人不勝驚歎者我國農林專部雖僅設立於一時轉瞬即廢然自勝清光緒末葉設有農工商部以來迄於今日之農商部爲時亦閱二十餘載關於農務之專司除短期之農林部所職悉爲農務外其在前清之農工商部則有農務司一司内分五科掌理各務在最近之農商部則有農林漁牧兩司分理職務設科有七然而其事業其效能究竟何如者愚不敏敢取中美兩國農部相比較而以歷史組織事業經費四項爲論列之資世有留心國聞之君子幸觀覽焉 
　　（一）歷史中國農工商部係就前後之商部擴充組織而成當時司理農務者有農務司内分五科司設司長以郎中主其事科設科長以員外郎主事主其事所有事務規定於紙而上者大率鈔襲於日本迨民國成立折之爲二農林遂專爲一部最初長部者爲宋教仁繼之者爲陳振先部内除總務廳外設四司曰農務曰林務曰畜牧曰水産至民國三年復併而爲農商一部部内專司農務者設有農林漁牧兩司農林設四科漁牧設三科今已閱七年矣美國之有農務專部也始於一千八百八十九年在未設專部以前僅有農務科附設於商標處由商標處處長兼理（此與我國商部時代之有勸農科大致相同惟辦事精神則我遠不及之耳）其職爲收集種子分散種子編編輯農業報告及統計此一八四七年以前事也一八四九年内務部成立該科乃擴充爲司斯時始增置技術官設各種試驗場化驗室陳列所科目繁多事務繁盛至一八八九年乃升司爲部設總次長總長列爲國務員之一第一任總長爲柯爾門卽現任大總統威爾遜亦曾任該部總長兩次考其機關發展之跡由科而司由司而部大率隨事務之發逹職掌之繁多而機關以擴張此則中美兩國情形無所差異中國雖農林專部併人農商貌似退化然今日尚有兩司設科凡七較之前清已大爲發展但中美兩國有一不同之點焉即美之初設農科其職在於分配有價値之種子與編輯有價値之報告一則用以改良農業一則用以普及農智迄今職務發展設司至十四之多亦無非本此二端擴張而增進之耳所以美國農部簡言之可謂掌有兩種職務一爲研究的一爲敎育的說者謂美國農部無異農科大學良有以也我國之初設農曹也不過人云亦云旣不知有所謂研究亦不知有所謂敎育至今日事務漸形擴充關於研究學術者有試驗場之化騐科關於敎育農民者有農事傳習所然而究估最小部分其他大部分則仍屬簿書期會一種紙面工夫耳若如美國以此二種目的爲行政機關擴張之原因者則我國農部殊不足以語於此也 
　　（二）組織我國農商部之現在組織就其分科之規則考之農林司共設四科第一科所掌事務一關於農業保護監督奬勵及教育事項二關於農會及其他農業團體事項三關於農産物及絲茶棉糖諸業事項四關於測候所事項五關於農業試騐場事項六關於耕地整理及水利事項七關於萬國農會及考查農業事項第二科所掌事務一關於林業保護監督奬勵及敎育事項二關於官有林保安林事項三關於林務機關及林業團體事項四關於狩獵事項五關於林藝試騐場事項六關於林産物事項七關於官有林之特别會計會項第三科所掌事務一關於荒調查事項二關於官有荒地之管理事項三關於墾務機關及墾務團體事項四關於邊省之移墾及屯墾事項第四科所掌事務一關於農事園藝絲茶棉糖改良事項二關於氣候之測騐事項三關於農作物及蠶桑之天災病蟲害事項四關於耕地整理水利上設計事項五關於肥料及農具事項六關於農場及農産林産製造廠所設計事項七關於土壤肥料及農林産物化騐事項八關於編製官有林保安林施業案事項九關於村野及荒地測繪事項十關於森林區及墾荒區内土木工程事項十一關於製材場及貯木場設計事項觀前列四科事務之種類第一科所屬爲農業行政第二科所屬爲林業行政第三科所屬爲墾務行政第四科所屬爲農林事業上之各種設計殆純屬於技術一方面者次則一述漁牧司該司公三科第一科所掌事務一關於漁業保護監督奬勵事項二關於水産動植保護監督事項三關於漁業團體事項四關於水産教育事項五關於漁稅事項六關於漁政廳事務監督事項七關於漁業上交涉事項八關於漁戶人口調查事項第二科所掌事務一關於牧場籌畫監督事項二關於畜牧公團事項三關於牧畜奬勵事項四關於牧畜教育事項五關於畜産物奬勵檢查事項六關於家畜市瑒事項第三科所章事務一關於水産動植物養殖事項二關於漁業及水産物調查改良事項三關於水産物製造調查及改良事項四關於水産動植物類分析鑒定事項五關於家畜調查改良事項六關於家畜術生事項七關於種畜檢查試騐事項八關於獸疫調查事項九關於免疫血清製造及試騐事項十關於獸醫蹄鐵事項觀前列之三科第一科所屬爲漁業行政第二科爲牧業行政而間及於技術（如籌畫檢查兩事）第三科則純屬於技術此其大較也平心而論此兩司所屬之七科規定職務五十三項果能切實進行事無不舉則比之於美亦未嘗不可以望其後塵蓋此種規定大致雖采取於日本而其中參入合衆國農部之農部之組織者亦頗不少因當時繼長農林之陳振先氏原爲美國留學生也試進而再言美國農部之組織美國農部司十一處二館一一氣象司内分測候河流天氣儀器電信圖書印鑄什物會計九科二畜牧司内分畜業獸醫乳酷牲畜檢查肉品檢查徽菌防疫寄生蟲輯編九科復設試驗場一三林務司内分林工林地造林林産四科四植物司該司專爲研究學術而設居全部中之最大部分計分科處二十有八曰植物病害科病害檢查科果病害科林木病害科糖業科作物蕃衍科土壤細菌科棉業科藥用值物科穀類標準科紡織植物科生物研究科種子科穀類科玉蜀黍科烟業科芻草科沙漠植物科植物統系科農場管理科宣講科灌溉科沙地改良科果園科園圃科種子分贈科輸入植物科（但該司内部分科近來亦小有變動）附設哀林屯試騐場五化騐司亦爲學術機關内分食品檢查藥品糖業製造飼養黴菌乳酪飲料紙革顯微毒食植物分析十一科六土壤司内分化騐土壤測量土肥研究三科七昆蟲司内分穀類害蟲果品害蟲熱帶害蟲儲藏室害蟲森林害蟲寄生害蟲蜜蜂益蟲雜務九科七生物司爲該部中最小部分不分科其職務第一考查馬獸與農業之關係第二研究動植物之地理分配第三保護益鳥九統計司内分作物設計兩科十園藝司此分自植物司者十一省際交涉司此爲一九一四年所增設專用以普及農事敎育各司皆設司長副司長秘書科科皆設科長科長以下設科員惟統計司雖分兩科不設科長以上爲十司十諮詢處此爲國民諮詢農事之機關十二市况處十三道路處十四圖書館原有試騐場管理處於一九一五年廢止其大略如此（未完） 
[京華短簡]  
　　新銀行團雖在東京宣佈成立然其正式營業須待拉門德回國報告後方能决定聞政府現接駐外某公使電謂新銀行團之任務唯在借欵與中國而借欵須限於前日中政府所聲明正當用途之借欵且須在中政府統一南北之後二者缺一無論所借之欵多寡皆無磋商之餘地云 
　　吉督鮑貴卿前曾迭次懇辭中東路督辦兼職迄未照准惟鮑氏辭意至爲堅决前日又來電請大有非去不可之勢聞政府將勉允所請令宋小濂繼任中東路督辦之職張景惠兼護路總司令之職預定星期六國務會議議决之後即以明令發表 
郵政法案最近山交通部提出閣議修改業經决定即日提送新國會取决修改要點增加三欵如下（一）飛艇飛機及其他各種航空之具在中國領土於一定區域内准許飛行者須依交通部所定辦法負代遞郵件之責（二）無論何人利用郵件藉圖漏稅者依關於課稅之法令處罰（三）無論何人利用郵件寄送違禁物品者依刑律及其他法令之規定處罰 
　　政府所設之漕運局數年以來設立已有三次前兩次均係成立不久旋即裁撤現聞該局總辦吳炳湘以本局成立數月有名無實竟同虛設當此財政拮据之時何必爲此無味之機關坐糜經費昨已商之當局擬將該局卽行裁撤以歸實際聞不日即可見諸明令 
[東三省通信（隱）]  
　　張作霖之内閣感想奉吉韓僑之調查法 
　　奉天函云自靳内閣請假以薩氏代總揆席此種命令發表後亦可算得是安福戰勝原東三省巡閱使張作霖氏本與安福接近後因種種意見竟與之立乎相反地位迭派專員到京接洽希冀靳之復起無如靳終不敢再出頭因此張氏大爲憂悶聞張於五月中旬以來每對人言國家之危無可救藥外患旣相逼而來内閣之事又至今不能確實解决試問政府無負責之人政治能辦得好否云云言次頗爲不懌 
　　吉林函云東三省地面之韓僑至爲衆多日前駐奉赤塜領事與張巡閱使商議調查辦法張氏允之旋進而要求吉林省亦仿照辦理張允與吉林省長徐鼐霖氏接洽徐以爲可遂約定由奉天委派警察日本顧問町野武馬由吉林派省公署課長翟紹逸君前往奉天商議赴延吉一帶調查韓僑之事預計此行當在一月有奇詎日昨吉派委員翟君返吉探詢當局據聞此次吉林雖贊 
成調查確不能漫無限制町野往查不過以中國官廳聘請之顧問資格（町野係東三省巡閱使署顧問）前往故此事與日本方面毫無關係調查之目的在查該一帶地面防制方法是否周密韓國黨人是否有妨害地面之舉動通盤查之後歸謀完善妥洽之防制方法此種主張甚爲正大乃聞町野武馬不以爲然以爲如此調查毫無意思遂謁見張巡閱使提出種種要求張不甚謂然以爲地方責任當由地方官吏負之如町野之所求未免超越範圍但張猶有小小變通之意焉豈知本月二十三日奉省東邊道屬之某縣忽有由奉天派往調查韓僑之日人上田統拘捕韓人送歸日官懲辦之事經該管地方官報告到省張大不懌以爲我之允此辦理原欲謀中日互安起見果有不穩韓人當然由我酌奪日人何得擅自捕拘妨我主權即向日領抗議並告以如此辦事太失信用吉林省屬之延吉琿春等處應由余咨請吉林督軍省長設法自行調查毋庸再勞日人前往云云據聞吉林當道對於調查韓僑事仍擬積極進行總之不苛待韓人亦必設法保全地面之治安不致貽日人以口實云 
[湘省撤防中之警訊]  
　　日來省城忽又盛傳謂湘南直軍以各方挽留又有暫不撤退之說嗣經詳細調查始知出於誤會先是直軍撤防時日原定自二十日起依次撤退尋以吳師迭得中央曁曹經略來電謂得湘督來電直軍撤防在敝處未籌定接防辦法以前不得先自撤退等語自係爲愼重防務起見該師長應即遵照緩撤以免發生意外云云是其行期之所以遲延實待接防方面之布置且湘湘方面最近尚到有直軍兩營分駐總市一帶河中泊有帆船二三十艘均有第三師旗幟所載兵士約在一營以外又有直軍混成第六團團長及一三兩營營長眷屬亦於日昨乘車北返一說謂直軍大隊甫經撤動者實緣開拔費匯來遲緩故也 
　　駐防湘東一帶之暫編第一師原係第六混成旅改編前此防地不過茶攸醴數縣故原有之兵尚敷分布及 
 
 
 

Page 7

 
 
直軍决計撤退耒陽安仁兩縣防　亦令該師駐守防線獷張兵力遂不敷分布而南軍譚延闓等布置兵事頗爲忙碌大有乘機窺伺之意故該師長張宗昌派參謀陳杰携欵北上招募新軍現該參謀已招得新兵三營由長武路運往　東又該師長以前防情勢緊急須與張敬堯接洽遂於日昨乘車到省磋商一切勾留一二日卽回原防又茶陵地方爲現在軍事最要之地乃該縣祝事及釐金局陸局長忽於昨日先後來省晉謁當道必有重大事故發生　者謂此方面兵事或已開始矣 
[吳佩孚卽日抵鄂]  
　　東亞通信社消息昨王督軍與何省長會銜佈告云案准直隸曹督軍電開駐湘敝軍師旅團撤回直境已准國務院參陸處來電奉諭照准以資休息整理希查照等因查陸軍第三師及旅團由湘回直取道鄂境所有經過各縣已飭各知事曁水陸巡警妥爲照料該軍一切軍需悉有準備如經過縣境須採購食用各品各該商民應卽公平買賣以便營生而安商業爲此布告各縣商民人等一體遵照毋違特此佈告警務處崔處長奉令照料後每日加派警察隊往點魚套車站協同該管第六署辦理一切又鮎魚套文昌門等水路碼頭亦由水警專署添派水警照料武昌縣王知事亦於鮎魚套設有辦差處以便代雇夫船等事 
　　第三師長吳佩孚近以關於撤防事宜俱已料理妥協亟須北上解釋流言已於二十五號由衡啓節途中並無躭擱六月一日即可抵鄂日昨軍署接吳師長啓節報告後即已派定方參謀長曁楊課長爲臨時接待人員囑於屆時赴站歡迎藉以稍盡地主之誼又吳師長行程原本可早抵鄂嗣因在長沙有事與張湘督接洽是以必需一週之久再吳師長離衡之後應有軍務均係付託該師參謀長與各旅長商同辦事惟聞吳行後南軍方面有乘隙發動之消息云 
[廣東方面之軍事消息]  
　　據某粤報消息此次吳軍撤防僅湘軍隨之前進滇軍居第二線桂軍完全不加入因桂軍已逐漸調回防範滇閩無力兼顧也聞湘軍以生活問題故亟願乘機擴充地盤趕走張敬堯日來趙林各司令有密電致各方聲明此次用兵純係湘人自治心理之發現湘軍當量力掃清敵人不必借助客軍云云其實恐未必盡確也近日來軍府派往湘南人員甚多昨據某副官言軍府全視此舉爲發展之計故湘軍軍用物品皆極力補助毫不延遲郴州原駐鄂軍一團近亦隨湘軍前進李書城已派其妹丈某前往照料矣 
　　據港報消息陳炯明現以防務吃緊特於二十日率兵出巡前隊洪兆麟紀澤波李雲復陳炯光各部均已先抵雲霄與詔安沈鴻英劉志陸成𣑁韓寳球各軍相接甚近陳炯明亦將至雲霄巡閱又劉逹慶近以河源新豐等屬時有土匪散兵出没騷擾現亦定期二十三日親督衛隊出巡所屬各地 
　　陳炯明前年督帶警衛軍二十營攻閩省統計收復三十餘屬并陸續收編軍隊逹九十三營以上撥歸鎭守使洪兆麟統轄十餘營其兵士多屬兩湖人民漳州道尹熊略統轄六營其兵士均係粤省舊散陸軍參謀長登鏗所部四營全屬惠州護兵許崇智共統二十餘營大半皆由閩省民軍編練此外關李等各統領所部悉屬警衛軍所用軍械除前由粤庫發給外餘均由汕尾及漳城之軍械局鑄用其餉項則藉屯田及各府屬稅收以爲挹注不敷之數均由南洋鉅商陸續籌捐接濟此則陳總司令現時之狀况也至其所部粤軍各營駐防於漳汀龍泉各府屬地方并未有派出别處日來閧傳河源等處有粤軍蹤跡未知究竟是否土匪假冒也 
　　莫督現恐東江防軍仍屬單薄特由韶關調沈部新編陸軍游擊第十七八九等三營於二十三號乘座粤漢專車來省是夜暫在沙站歇宿二十四號早卽傳乘民船駛赴惠州之三多祝地方防駐又是日有海軍陸戰隊兵士約六百餘名從長堤乘座民船轉赴惠州駐紥近據惠州某商人云省軍已與粤軍接近兩方皆嚴放步哨相距不遠官廳禁止傳播事事故消息不靈然惠州商業已日見停閉矣 
[兩粤會剿匪黨之計畫]  
　　兩粤自賭禁廢弛以來匪風日熾近聞各處土匪因滇桂二省將有衝突之傳說而漳州汕頭所駐之粤軍亦有與桂軍互相齟齬之事意欲乘此内地兵力空虛及外縣紛擾之時聯絡龍濟光李耀漢所遺之殘餘部下擾亂於桂粤交界之藤縣容縣懷集賀縣信宜維定新興恩平等處故邇來粤桂二省匪勢甚爲猖獗竟敢立寨成羣攻城刼市幾如星火之燎原矣桂督譚浩明誠恐此種匪黨貽害地方昨日特由邕致電粤督莫榮新商議兩粤會剿計劃以期早日肅清兹將其所擬計劃列之如下（一）桂省方面蒼梧懷集賀縣三屬土匪委任桂平鎭守使韋榮昌剿辦藤縣容縣二屬委蒼梧道尹温薄擔任岑溪信宜各屬委駐紥梧州廣西中區巡防第二正司令劉炳宇指揮並另派會剿專員李靜城居中策應俾得迅速協剿而收指臂之效（二）粤省方面封川德慶肇廣寗四屬土匪委廣西邊防軍第六團長馬曉軍剿辦鶴山新興開平恩平台山各屬委清鄉督辦李德春辦理陽江電白茂名廉江等處委高雷鎭守使林俊廷就近力剿上列各路軍官現已陸續出發並訂定於下月一號同時舉行 
[浙江省敎育會臨時會之内幕]  
　　杭州行餘通信云此次浙江省敎育會開臨時大會時甲乙兩派大鬧意見原因甚爲複雜聞該會於去年常年大會修改會章時曾由甲派張佐時邵季逹蔡寓仁郭城九等提議改省敎育會爲省會敎育會後經多數反對始得打消彼等因不遂所欲於是結一秘密會議蓄志破壞并邀曾經反對甲派蔡某入黨舁以某校長位置於是有萬惡五人會議之稱而彼等猶恐能力薄弱一面聯絡省議會議員胡炳旒何紹韓等二十餘人一面勾結素所反對之王卓夫等以厚其勢力而許缄甫張羽生亦加入焉此次彼等以評議員已得多數遂藉口修改會章召集臨時大會其實黑幕重重不可測度會長洞悉其情於是聲明辭職即有各縣縣敎育會及各處省敎育會會員函電反對彼等均置之不顧至二十三日開會先由乙派會員汪志青等發言謂此次臨時會因各縣縣教育會及各處省教育會會員有電反對本會不能置之不理故未開會以前先須討論臨時會有無開會之必要而彼等悍然不顧即舉臨時主席强欲開會經衆會員紛紛質問彼等自知理曲老羞成怒卽用種種强權手段何紹韓做主席吳劍飛讀章程王卓夫大聲呼打李景夫禁止會員發方胡炳旒勒令不贊成之會員出會聞此數人者或爲中學校長或爲中學教員或爲省議會議員會場上演出如此怪劇深堪浩歎當時聞衆會員憤不可耐羣起反對於是秩序大亂彼等知事不諧遂振鈴散會竊思敎育會爲研究機關本無他項作用對於會章之應否修改臨時會有無開會之必要本可仔細研究從長計議何必用此卑劣手叚深滋疑駭焉 
　　附旅杭慈谿公民魏友楠代電云浙江省各縣敎育會曁各埠日報館鈞鑒謹啓者浙江省敎育會自會長經亨頤登報聲明辭職後會内無人主持以致肖小生心無端於本月二十三日召集臨時大會意圖營私據報載是日四會場秩序不寗當經打消事後該會忽徇何紹韓等十人之請復擬於三十日繼續開會當由該會會員樓秋賓等五十六人樓啓鴻等三十五人先後通電反對在案所不可解者該會有日代電各縣竟附該會修正草案一若此種未經該會多數會員當場通過之未成立案爲已成立也者玩弄全浙至於斯極僕雖非該會會員要亦敎育界人覩若斯之現象不禁涕泗之横流因將僕致該會原函（原函從略）附呈伏乞垂察倘荷同意更請一致聲討教育前途幸甚全浙幸甚旅杭兹谿縣公民魏友植叩豔 
[杭州快信]  
　　省會議員因上届加薪不成與學生挾有宿怨現某議員等倡議停辦第一師校該校全體學生憤極今日（三十）夜間在本校開會密議對待辦法 
　　第一師校四年級生第二部現定下星期三由敎職員胡公勉袁興産傳益修督率赴滬寗等處參觀各校及圖書館來往定十二日 
　　駐閩浙軍砲兵團於十六日乘輪返浙至今未到惟該團輜重營軍裝等物報告到省已於昨日抵吳淞口此次駐閩浙軍因要求回給恩餉與同安三團三營營長林拯小有衝突旋由團長李全義勸導衆給翕然該營長現已辭職遺缺以十一連連長吳旭初升充 
　　杭關監督公署昨由蒲場巷移至城頭巷新任胡翔林一時尚不到任 
　　杭州絲市定下月二日開秤肥絲每百兩價需五十六元 
[南京快信]  
　　施愚昨由滬來寗謁李督商榷和議住軍署西花園章行嚴冷禦秋均已由寗返滬 
　　省議會沁日致電北京府院云電話係交通事業而長途話線於國防關係尤重交部改良蘇省各地電話及設立長途話繳所委工程監督辻野朔次郎曁工程司市岡萬次郎均爲日人羣情疑駭因有日人包辦之說並疑有抵借或其他秘約關係値兹魯案未了民憤未已豈宜更鑄大錯務祈將此案内藴詳爲宣示以釋羣疑而維國本 
　　新委南京造幣廠坐辦蔡鍾杰前日抵寗昨日到差齊省長委草國奎充本公署參議 
　　南京中國銀行定六月一日發行一元五元十元三種新紙幣昨特函警廳曉諭通用 
　　孫寳琦來寗會晤李督旋即轉車赴滬 
　　本年舉行文官普通考試報告期八月二十五日截止省署昨已通令各道尹知事轉知遵行 
　　李督王夫人昨日下午六時由津庽返寗自督署至下關沿途均派軍警守衛行人頗稱不便 
　　海州鎭使白寳山皖省會議長晋恒履昨赴蚌祝壽 
　　吳江恒升永和等繭行昨電省署財廳云吳江繭行向係特别限制不准添設新行有案今有新盛繭行並未給帖擅自砌灶收繭有背條例乞迅予查辦 
地方通信 
[松江]  
　　截獲私米後之聞見楓涇車站截獲之私米二十輛經松邑各公團迭電省署請究私之主名并請將此米提充松邑平糶二十七日上午復經郭縣知事偕同一等警佐那鶴年前往驗明委係私運蘇米惟停在站台者祗餘十六輛餘米已被暗地搬去當經郭縣長電禀省長請示辦法旋得省電令飭慎重保管郭奉令後復於二十九日晨派令一等警佐那鶴年前赴楓涇在米車上加蓋縣署封識準備運松惟查得續被米商偷搬四輛停在站台者僅餘十二輛經那警佐查明被搬之米分寄楓鎭四米行聞各該米行均已劃押自存那警佐於處理停妥後正擬將此米運來松江忽又接到上海縣來電稱省長已電令上海縣查明嚴辦遂被將在站米車一并於二十九日提運赴滬至松邑各界仍日有人電懇省長請將此米提充松江平糶本日欵管理處董事及善堂董事耿葆煃周作孚朱慶咸等紳民馬寳瑩沈和叙黃應昌泰坤洙孫增浩俞宗彝費錫綸楊廷秀等均有公電呈省耿等電云蘇路楓涇車站十二日扣留米車數約四千五百包業經松江縣地方公民一再電請鈞署嚴查懲辦在案兹悉該項貨米包面蓋有鎭江字様米色純係蘇省所産非外來秞米可比該米商秘密行動當係壟斷私運無疑新任郭知事於二十七日親往楓涇車站調查私運内容一俟廪復鈞署當有相當辦法惟松縣米價居奇小民恐慌官紳正在籌辦平糶應請將前項米石俯予全數充公留抵本地方平糶之用藉資求濟臨電無任迫切待命之至馬等電云蘇路楓涇車站於本月十二日扣留米車計數四千五百包現經新任郭知事於二十七日特往楓站詳細調查該項米色確係本省所産爲該米商壟斷私運兹因松縣米價正當飛漲之時小民惶恐萬狀官紳正在籌議平糶請將扣留米石傭予全數充公留爲本邑平糶所需藉資濟急臨電不勝迫切待命之至莘莊鎭商會會長金悅箎等致齊省長電云米荒已成現象而楓涇尚發現私運懇將截留之米悉數充公並飭松縣趕辦平糶以濟貧民 
[蘇州]  
　　二中春季運動會蘇州省立第二中學校於五月二十八日開春季運動會該校操場可容數千人是日天氣清爽故男女來賓極衆團體至者計有女子職業中學校縣立第四第三兩高等小學校乙種商業等數校各項運動如四百四十碼八百八十碼賽跑等皆敏捷異常而以各種器械體操最特色史潤源一名尤爲傑出來賓均稱贊不止餘如拳衛等亦極神妙運動結果優勝者爲曹澄宇史恂陸銘鼎朱遜德史潤源霍志恩等十人是日會場秩序極佳一切設備均由教職員與學生共任之他如糾察幹事新聞記者紅十字會等職務皆由學生自任深合服務社會之旨並悉該校第六届畢業生於校中建一學業紀念塔於本日農行落成禮夜間舉行餘興有崑曲絲竹幻衛催眠術等並請吳稚田君演講頗極一時之盛云 
　　勸諭繭行聯票貼印花繭行聯票貼用印花一案縣公署疊奉部令飭辦上年奉令後適因繭行停秤未及遵行本年鮮繭瞬將上市繭行亦均設立亟應乘此時機設法勸銷温知事昨特通令各警察分所迅向本邑各繭商切實勸諭云 
　　蘇警廳警務會議蘇警廳長崔恰庭前日上午十時召集各區警正警佐各隊隊長曁各科長督察長稽查員等齊集廳署會議各要事一取締城廂内外庸醫一查禁私巫歛錢破除迷信一拘捕冒充本廳職員藉查烟名義在外招摇詐財一嚴飭各崗警對於所轄繭行沿途收繭之人注意防範一束西兩區警署及偵探隊速將富仁坊巷彭氏家菴及大柳貞巷陸晚香棧顧家兩戶竊案内之贓賊查緝破獲一禁止城内自由行駛人力車輛一查緝拐匪一嚴禁烟賭二窟議畢已下午一時許矣 
　　舉行庚申紀念會夏曆十三日蘇城舉行庚申六十週年洪楊破城追悼會縣署特通諭各圖地保傳諭各肉舗停止屠宰一日云 
[無錫]  
　　米市消息五月二十九日米市如下「厫存」各堆棧堆存糙粳二千石糙秞七千石梗稻十萬石秞二千五百石「到存」今日通市河下船存糙梗一千餘石糙秞三千餘石粳稻無存糙秞四千餘石「銷數」今日通市銷開糙粳二千餘石價七元六角八分糙秈一千餘石價七元一角粳稻一千餘石價三元六角秈稻二千石價三元九角以上大帮由火車裝往上海南京者「漲落」市上到貨逐日減少米價有漲無落此後尚須再漲日來仍有上海南京裝車之貨當地人士已在提議舉辦平糶及禁止運米出境然無錫向爲米碼頭不准運出勢必來源亦絶而所存區區米數斷不能接新宜先舉辦平糶以維民食緣無知愚民爲饑餒所騙已蠢蠢思動昨日曾有貧民向縣公署吵鬧聲言欲見縣知事維持生計嗣爲衛隊所阻未得如願即此可見一斑云 
　　薙髮匠罷工已解决無錫理髮工人罷工後旋於二十八日下午各夥友在公所關會時因人數衆多被警將爲首之七人拘所由所轉解警察所由吳午亭警佐開庭審訊問明情由判各工人照常入店工作不得滋生事端並諭各店主調米價昻貴誰不受其影響爾等祗管自己不爲各夥着想各夥亦各有家室試問際此年景若再减少進益爾等若居夥計地位恐亦决不情願現惟仍照向例四六分拆如有折扣情事定予提案重辦兩造咸唯唯聽命具結完案先擬被拘工人併各開釋故馬路上九家薙髮店二十九晨已一律開門各夥友亦照常進店工作其他各店夥亦於晨間一律上工午後由該業之管金元等代表九店主至八兒巷公所燃放邊砲以表謝罪之意並以消釋嫌隙一場罷工案就此宣告結束云 
　　繭公所議定開秤日期無錫繭業公所於隂曆本月十三日下午三時開會集議議决於四月十八日一律開秤並議定最高價目每擔四十五元次貨三十元至四時半散會云 
[鎭江]  
　　米價茶價均漲米價日來飛漲二十八日開盤上白米每石已增至九元左右爲從來未有之昻貴加以江北上江等處來源斷絶存貨告匱前途殊可慮也又安徽寗州新茶收成極佳刻已陸續運鎭紅茶高貨開盤每石洋三十一元因來貨無多業已售罄二十九日市上高貨每石漲四元尚待貨到也 
　　溧陽新繭開秤溧陽新繭上市最早蘇鎭錫滬各處絲廠之赴溧收繭者已開秤收買每石統盤約在五十八元左右鎭城各錢莊以溧陽繭市需用現洋浩繁連日製往龍洋已有十餘萬元二十八日龍洋每元已漲至七錢矣 
[揚州]  
　　八中李校長返揚省立第八中校長李荃前赴省垣堅謂解職聞省署曁敎育廳均未准所謂故李已於昨日返揚矣 
　　省委算理視察員蒞揚敎育廳算術理利視察員吳和士丙章奉廳令來揚視察寓廣陵旅館刻由　視學蔣瘦支函致各高等小學訂於三十日在勸學所研究改進方法云 
[鹽城]  
　　典率行將恢復鹽城當典利率向爲二分自光復後因金融停滯改爲二分五釐原爲一時權宜之計年來該縣增開德新當典一家並設鼎興茂大成兩大錢莊金融活動於此可見現由該縣士紳葛景純等呈請省署恢復該縣典率聞省署刻已飭令該縣知事管象賡查復想能據實禀復以惠　黎也 
[嘉興]  
　　學務彙誌嘉興小學校巡廻指導員錢作霖現已期滿勸學所長莫其瀾特選定計宗均接充業已呈准縣署發給委狀女子師範本科四年級生將届休業期滿特擬赴成績優良各學校參觀教授管理諸方法以便實習教授時藉資借鏡縣立第一國民學校校長陳祖衍於上星期六赴蘇省南通無錫等處參觀敎育狀况俾供改良所有職務由徐殿魁代理 
[九江]  
　　周部員離潯赴漢内務部派來視察警務員周事伯於前日偕閻警務處長晋省視察警務已於昨日返潯警務處派總務科長李敬曾水巡廳派區長徐公騏歡送周部員抵潯後旋往招商局赴軍政兩界之宴立乘新豐輪赴漢韓警廳長率警界人員在江干送别至對於九江警務僅於晋省之日略加視察云 
　　潯學生會改組說九江學生聯合會自被官廳取消後内中進行仍未稍懈現已秘密改組分爲數部業經開會舉定職員矣 
　　商會請改選會長九江商會一百七十二家會員公推代表湯鵬程等往謁傳道尹請飭辜會長將關防交出迅速改選以免會務停頓 
來函 
[陸規亮致楓涇區公民函]  
　　沈以松汪本端汪圻先生鑒昨日報載先生等以楓涇區公民名義於有日致浙省長電請將截獲二十列車之米按件騐收秉公攤派云云按此項食米自五月十號扣留至有日已歷十餘天之久同在本區未聞發表請作充公平糶之公電周詳審愼想當别有原因惟規亮於十八九兩號見報載楓站截留米糧痛恨奸徒不顧民命販米濟敵爰於二十一號清晨偕同志友人冒雨由申赴楓實地調查後電呈省長目的在懲奸濟貧裨益社會貫澈民族自决地方自治之主張尊電蘇屬浙屬平分等語以亮個人目光觀之皆屬同類之貧民皆當同在救濟之例慈善事業國界不分詎問省界縣界爲目前事實計宜用互助精神不分界限務將此項私販之米悉充平糶略舒民因到實行平糶之時自有相當辦法現亮作客他方絶對不爲經手平糶之人公等皆一鄉之望本非碌碌因人成事者務祈即日聯合貴縣同區公正士紳切實進行逹到悉數充作地方平糶之目的則貧民幸甚目前米未判定設因爭多嫌寡妄逞意氣致敗垂成之功而墮奸徒之計非特亮所不取想亦諸公所不屑也松江陸規亮手啓（五月三十號） 
雜評一 
[今日之所謂匪（默）]  
　　異哉今日之以政爭而用兵者無一不假名於防匪段派欲以武力征服川陜於是乃有川陜剿匪總司令之名義督軍方面欲爲無形之聯合以對待異派於是乃有魯豫蘇剿匪之夏期聯防桂派防他派軍隊之發動有魯豫蘇剿匪之夏期聯防桂派防他派軍隊之發動於是有兩粤會合剿匪之計劃滇派欲伸張勢力於外於是亦有滇黔川聯軍之結合夫中國之匪固徧地皆是然有力者從未稍關於心今日爲互爭權利故乃假以爲用兵之招牌意者今日之所謂匪其即代表政客黨派及一切武人之名詞歟然則互相爭而互名爲匪也固宜 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[職業敎育社第三届年會再紀]  
　　杜威博士演講職業敎育與勞動問題 
　　研究勞動問題者注意 
　　中華職業敎育社第三届年會第一日情形已誌昨報昨日爲開會第二日下午二時開會由郭秉文博士主席（一）陸規亮君報告開第二届議事員開票情形略謂此次改選議事員照第一届成例用通訊選舉法於四月六日發出選舉票其時有永久特别社員一百三十五人特别社員二百五十四人（以繳過歳費者爲限）共三百八十九人照社章第十一條每十五人中舉一人定舉出二十五名當經四月十八日議事員會公推李光坫·朱叔源·張志鶴·陸規亮陳容趙正平龔傑·七君爲開票監視員至五月二十八日收票堆止二十九日上午在職業學校開票共收到選票一百五十四紙每紙舉二十五人應共得三千八百五十票除舉不足額及作廢外實得三千六百四十票結果報告如次黃炎培一百二十八票沈恩孚一百二十三樯張謇九十三票王正廷九十票聶其杰八十二票蔣夢麟八十一票余日章七十八票袁希濤七十七票穆湘玥七十六票郭秉文六十六票蔡元培六十五票張元濟賈豐臻各六十四票范源濂五十七票朱葆康四十四票史家修朱叔源各四十三票穆湘瑶莊俞各四十二票朱慶瀾楊廷梀各四十一票錢永銘袁希洛各四十票王震三十九票宋漢章三十八票以上二十五人得票比較多數當選爲第二届議事員 
　　（二）主席報告郭秉文君致辭謂勞動問題在歐美各國無論政府社會均視爲極重大之問題竭力研究歐戰之後情形更見急迫其故有三（一）歐戰死亡人數太多工人減少（二）物價騰貴生活程度日高（三）德謨克拉西主義歐戰之後益形發逹從前歐洲資本勞動階級如霄壤之不可接及戰事發生無論貧富貴賤同在戰線壕塹中作生活階级為想遂因此打破矣中國對此問題向無研究非以爲無研究之價値卽以爲爲時尚早蓋中國人口多工藝未發逹工人知識淺薄與歐美相去尚遠也不知勞動問題之發生遲早終有一日我等早一日研究即早一日有妥穩之解决現在有人主張減少工作時間或增加工資或餘利均分此皆非從根本上着想根本解决在教育若職業敎育則又根本之根本也今日特請杜威博士來校與我等共同研究此問題祈諸君注意焉 
　　（三）杜威博士演說仍由劉伯明君口譯兹將演講詞用白活體記載如下今天所討論的就是勞動問題同職業敎育的關係我們必先要問從古迄今幾千年中工人無日不在勞苦生活中何以毫無敎育發生直到今日此敎育日見緊迫呢我可以說凡有大工廠的地方工廠制度極發逹聚集幾千百工人在一處工人和我們利用煤電種種機器代替人工在這種地方勞動問題没有不要發生的從歷史上看起來一方面有工廠制度一方面就有勞動問題日本在歐戰以前勞工很平靜歐戰以後工廠日見增多工人日見發逹就有勞動問題發生了西洋工廠制度的發逹就在這一百年内現在是勞工問題難解决的時期中國的情形雖然比西洋尚速工廠的發逹也僅在上海一部分但是將來這個問題總要發生的所以我們現在要研究的就是如何可以預先防阻他 
　　工廠的組織勞動問題的因果關係在什麽地方呢因爲有工廠的組織世界的物産自然增多物産豐則財多財多則慾望隨着增進我們用蒸力電力以及種種機器代替人工生産的增加至少要比從前過一百倍從前没有機器的時候全靠人工操作朝夕勞動生産率有限所有物質上生理上的需要不能充足供給所以人類習於簡單的生活没有什麽奢侈的慾望有了機器代替人工比較人工更覺省力所以工有餘暇製造種種生活必要以外的奢侈品供給人的慾望物産增慾望生旣有種種物品的供給人的慾望似乎都可滿足但是享受這種利益的人祗是少數有金錢有勢力的人大多數勞工並不能享這種利益他們很勞苦所得的工資又不能維持他們的生活所以有勞動問題發生世界各地都有阢隉不安之象這勞動問題在消極上面看來是不好的但是從積極方面看來是極好的因爲可以證明人類對於現在的環境不能滿足在現在的生活上要求更良好更高的生活這是人類向上的表示平常人有一種錯誤的地方以爲工廠組織生産率的增加滿足人的慾望不過是物質的進步不知人能利用天然的能力科學的發明製造普通物品供給應用那末人的能力思想精神都可以解放可以去研究物質以外更高的目的了所以勞動實業的中心是要物質有進步使人類享受物質的幸福改良人類生活的狀况同程度但是少數人能享字多數人不能享受這就是勞動問題發生的由來西洋物質進步以後没有想到將有什麽困難因爲他們没有經騐無論什麽事都應該根據已往的經驗才有好效果現在我要鄭重申明中國在一二十年内工廠鐵路以及種種大規模的事業都要振興這勞工問題的準備是不可少的勞動館發生社會上有種種不安之象都是因爲人民生活程度日高一日資本家同勞工衝突所以不安西洋旣有不好的結果所以中國應該利用西洋的經驗推廣社會制度同教育去防止他的流弊 
　　勞動敎育是關係兩方面的一方面是勞重者應該受教育一方面是資本家也應該受敎育普通人總是爲勞動敎育是祇屬於勞動一方面那是錯了那些雇人掌權以及操縱一切的人對於這個問題都有密切的關係（一）資本家管理者應受的敎育就是要使他們覺悟有金錢不是應該僅謀個人利益個人的幸福是要爲社會爲世界謀利益謀幸福要有這種遠大的見解不可再存自私自利之偏見敎育又應該造成一種輿論發揮人類的良知同德謨克拉西的精神鼓勵社會使社的眼光都從大處着想有人批評中國現在採用新工廠制度未免太慢但是我曉得中國的採用新方法是一種試驗的態度不嫌其慢因爲可以免除資本家操縱工人的弊病如從歷史上面看起來中國採用工廠制度有好的效果足見中國人有特别的本能正確的趨向不但不批評並且要讚美了（二）勞動家的教育也要從大處着想增加工資減少時間都不是澈底的辦法根本解决是要教育使工人道德上知識上有充分的發展如果工人的品格知識倜性上有特别的增加那未增資減時自然不容說的我們利用機器增進生産率時間的減少已經成爲事實餘下的時間我們應該如何利用使不致有害勞重者的身心象賭博飲酒玩游等我們應該設法利用這些時間去發展他們的知識同正當的娱樂如音樂文藝等那就有利益了又勞動者的教育應該注意利用他們的餘暇發展他們的個性同思想使他們對於機器有研究的志趣那末不但他們生活程度可以加高並且他們的精神方面也可增加了增資減時不足解决勞動問題可用美國情形證明美國現在工作時間已經減少但社會仍有不安之象所以必須從道德知識上才可以解决這個問題所以學校商店工廠必須連絡工廠應附設工人娱樂及敎育的機關注意工人身心上的幸福不但使工人生産率增進並使工人知識道德都有進步那眞是阻止勞動問題的好方法了 
中國的社會雖然不發逹但是西洋人到中國地方處處見中國有德謨克拉西精神的表示中國建制度的廢除已有二千餘年了社會上並没有貴族同平民的階級中國人深知無論何人都可以到極高的地位深知人類平等並有同等的機會中國如能擴充德謨克拉西的精神應用到教育上同實業上無論男女却有同等的機會發展個人的本能那不但能阻止勞動問題的發生並且實業的前途也不可限量了 
　　（四）郭主席申說杜博士講畢復由郭主席申說大意謂西諺有免病勝於醫病我國勞動問題旣未發生現在正好準備研究未兩綢繆郭君並發表個人主張（一）由職業教育社聯合各地實業學校調查各處工廠之内容以便棄短取長（二）對於勞動界一方面勸導資本家加以優待以謀增進其身心之幸福一方面保護資本家使其營業穩固俾人踴躍投資國内實業日趨發逹（五）宣布議事部議决事件主席報告（一）本社設立教育博物院由黃任之君說明爲前在美國見有教育博物院取教科書中逐課材料製成各種儀器爲教授時之用一城中小學敎育機關分作幾區此項儀器各區依次移用旣普及又節省本社擬即創辦（二）本校添設商科由教務主任顧蔭亭報告本校擬設立之商科與各處不同先由本校與各商家接洽本届須添學徒若干由本校招生半日在校讀書半日在店實習校中所習皆係關於商業之學科又注意德育比本校特别之辦法也均通過由議事部詳細規畫尅日舉辦旋卽宣告散會并在會場攝影以誌紀念 
[李烈鈞昨日抵滬]  
　　唐繼堯代表李烈鈞氏由香港乘日本郵船天洋丸於昨日抵滬同行者有貴州前駐粤代表李子雲國會議員王乃昌乃參議副官秘書五六人上午九時許由新關碼頭登岸届時親赴碼頭歡迎者有國會衆院議長吳濂伯副議長褚慧僧參院副議長王儒堂軍府總務廳長伍梯雲分代表曾彦王伯羣前廣鹽運使李茂之衛戌統領歐陽榮之國會議員張瑞萱·羅家衡陳策·李文治·劉奇瑶·賀贊元等南總代表唐少川氏亦乘黃包車親到碼頭迎迓李君登岸與諸人一一握手言談後卽登汽車前赴孫中山住宅並分詣伍博士與唐少川吳濂伯褚慧僧諸君然後布置館舍李君眷屬原住法租界義和里因房屋狹小刻正預備遷移云 
[章行嚴覆李陳汪函]  
　　允關餘中西南大學經費取消停付 
　　西南大學籌備員李石曾陳獨秀·汪精衛·前日爲大學經費問題致函伍秩庸·章行嚴·商請先將大學經費提付昨日章君復李陳汪三君函爰錄於下石曾仲甫季新（精衛字）三先生同鑒昨奉惠書主將關餘中西南大學經費取消停付先行提出以示學費與其他政治軍事用項純爲兩事用意極善無任感佩且與釗佩且與釗營志適相脗合所謂開辦費八十五萬一次交足尤爲要義凡三先生所主張釗寗獨居於贊成之列蓋直有懷而無從實現得三先生從而主持之馨香禱祝莫逾此已一俟三先生與秩老商洽得其同意釗即用相當手續辦理此事務使吾等興學計劃不致廢於中途謹布腹心伏維諒察專復即請大安章士釗謹啓 
[民食問題之昨訊]  
　　近因米價飛漲人心恐慌昨日滬市每石已漲至十元二角五分苟不設法維持風潮恐難倖免兹將昨日各方消息錄下 
　　南火車站驗米情形上海縣沈知事因前在滬杭甬鐵路上海南站扣留公益轉運公司承運之米二車計四百五十四包現經該轉運公司經理孫少卿聲稱所運確係蕪湖之米有大勝關捐票爲證等語爰特函請市鄉經董及南北商會米業公所等各團體於昨日（三十）下午二時齊集南車站貨倉公開查騐此項食米究竟是曉是蘇以免間言昨日先由滬杭甬鐵路局長令上海南站貨棧内預設會議席下午一時半許米業董事·稅務所主任上海市經董等先後到場至二時正上海縣沈知事及商會長均親自到場並經米業董事帶有湘·鄂皖·贛·蘇各處米様計十餘種先由各團體傳觀畢於二時半當開驗存米分袋揪去若干供衆研究計有白糙兩種二百二十四包一車已經碾白尚有一車則爲糙米沈知事令米業董事錢貴三君隨帶之米業某君詳細驗視後向沈知事聲稱白米係産於江北高郵邵伯一帶糙米亦係东北附近一帶所産確非蕪米當由沈知事擬定鑒定書令文牘員照錄略云公益轉運公司於五月十二日在滬杭車站運食米四百五十四包兹於五月三十日在南車站公開查驗驗得白米一種係江北高郵邵伯一帶所産糙米亦係江北附近一帶所産確非蕪米特具鑒定書是實即由沈知事令將鑒定書請各團體董事傳觀並請衆發表意見嗣經米業董事葉惠鈞向大衆宣稱目下米價飛漲小民生計益艱關係地方匪淺各商私行運米出口時有所聞長此不已恐釀禍端省長及知事爲維持地方顧念人民起見對於米禁不得不分外認眞今日各界在此公開查驗各應秉良心研究此米性質頃閱縣長之鑒定書關於白米一層斷决已無疑義惟糙米似係産於蘇皖交界一帶未能遽下斷定應請大衆再加研究當由沈知事再請各董討論糙米一層復經驗米之某君向沈知事聲稱糙米確係蘇皖交界一帶所産衆無異詞遂由沈知事將鑒定書内糙米一層照改爲蘇皖交界一帶所産並將確非蕪米一句提前復請各界傳觀經全體認可沈知事卽請到場各董事以次簽名於鑒定書上計有商會副會長姚曾綬米業董事葉惠鈞·張樂君·錢貴三上海市鄉經董陸崧侯莫子經朱日宣朱志堯·李錫綸·吳叔田及沈潤挹·凌伯華等總共十三人簽名畢再經沈知事向衆聲明今日僅研究此項食米是蘇是皖至於處置此米應俟呈請省長核辦非在今日研究之範圍内隨令地方警察將公益轉運公司經理孫少卿帶署乘汽車返署衆以次散時已下午三時有半矣 
　　楓站扣米已全數運滬滬杭甬鐵路楓涇車站日前先後扣留運浙食米十餘輛已誌本報兹悉是項米糧迭經浙省米商前往認領並呈驗大勝關捐票以證所運均係皖米經松江縣知事細核其捐票日期及出發地點運米包數均不相符至前往認領之該米商亦無證據特由松江縣知事將扣留米車全數查明用封條封在兩旁車門嗣該縣知事接齊省長訓令將此項扣米移交上海縣知事訊辦故所有米車已由楓站於前昨兩日分抵運住上海南站計十七車現由該路楊巡官派警看守聽候上海沈知事訊明核辦 
　　自治會主轉口即應充公上洚地方自治研究會昨致上海縣沈知事函云敬啓者頃奉公函以車站查獲公益公司裝運赴杭米二百二十四石又在杭站扣留運回米二百十八石訂於三十日午後二時在滬杭車站公開查驗等因奉此查蘇省米貴原因皆由奸商藉採辦他省米石爲名轉口滬地遂影射連帶出口蘇省米糧本不足自給有此前因安得不缺此次該米商曹懋全所稱此項米石確由蕪湖購運赴鎭又由鎭江轉運赴杭有大勝關單及燕湖米行信件可證等語誠如所云旣由浙省採辦蕪米何不直放而必行運鎭江再運上海然後到杭一再轉口其意何居總之現當米荒之時不論何省之米運至鄰省祇能直放苟在蘇省境内逗留者卽應截充公以濟平糶庶尚可杜絶奸計此項米石尚屬少數其他如華興公司等尚有大批米石亦藉口採白蕪湖將次出口業經本會電請省長軍使截留以維民食在案故此案先决問題在於轉口即應充公一經檢驗手續確是蕪米勢將放行竊恐蘇省米價永無平跌之日即蘇省民食永無寛裕之望事關緊急敬祈縣長據情電請省長令行充公至爲德便 
　　請禁販米之覆函上海地方自治研究會前以奸商譚某運米九萬石將次出口當卽致電江蘇齊省長松滬何代軍使請爲嚴飭海關將米石截留等情已紀前報昨日該會接軍署復函云逕復者來文所稱米販譚某運米出洋等情業經閱悉當已轉行江海關監督曁令行上海縣知事一體查禁相應復請查照可也 
　　請求保護運滬米船閘北市經董前日接黃渡鎭米商來函略謂本月二十二二十三日有蘇帮米船王阿根·錫帮米船吳孝弟駛經該處被人聚衆搶刦當經電呈督軍省長通令所屬軍警各機關一體保護協緝在案惟各商帮聞此惡耗均裹足不前滬運由是斷絶應請台端維持贊助云云錢趙二經董接函後以滬地素不産米所需米糧全恃内地各帮源源接濟若長此停滯危險萬狀不得不竭力贊助以維大局爰於昨日備文分呈滬海道尹上海縣知事分行嘉定青浦二縣及該管水警會同保護認眞巡緝云 
[銀根緊迫之原因]  
　　今日爲陽曆月秒銀根頗緊昨日銀拆上下午已漲至四錢聞此屆銀根之緊緣紗價近日逐步跌落而各紗號之月底到期貨欵均須填銀計數約三日餘萬兩平時則可向錢莊押欵邇者市價頻跌各莊對於棉紗押欵均拒絶不做又金業期貨亦到期須打票出現此兩業爲各項商業之鉅者緣是之故銀根乃爲之逼緊並有某銀行定於二號（星期三）有躉數美金洋裝出亦須現欵云 
[川省大批現洋運滬消息]  
　　頃得四川來電謂該處各紳商所存現洋現銀均須由官廳檢查是以殷實各行號大有不安之勢紛紛將現洋等酌留當地應用之外餘則裝輪來滬大約今明日可到滬者七八百萬元云云由是以觀洋釐尚須續小也 
[半月來豆餅到數之調查]  
　　豆餅一物爲我國農業肥料用途以春夏之間爲多本年期貨現貨銷場均極暢逹而大連餅之運申者亦日見其增（此項餅向來運往日本爲多）兹將（舊曆）三月二十九起半月中怡和太古等輪船裝來片數調查列下三月二十九萬利船七千片四月初一浙江二萬七千片官陞二千片四月初三肇興九千片初四樂生四千片桂林一萬四千片沙河餅一萬六千片初八景星一萬七千片十一萬利一萬六千片十三浙江一萬九千片光邊餅七千片以上各輪裝到者共計十三萬八千片 
[美新使重行來滬之轉知]  
　　新任駐華美使克蘭氏定下星期三偕夫人出京來滬參觀江南船塢所造美兵艦行下水禮本埠美總領事頃得克公使電音後已函轉江蘇特派交涉員查照楊交涉員已轉知海軍司令公署曁江南船塢並警廳等查照 
[西班牙領事明日北上]  
　　西班牙領事伯朗西因公北上已定六月一號起程昨江蘇特派交涉員楊晟接該領事電話知照訂星期一（今日）上午十一時詣署拜謁面商要公云 
[美郵船公司之發展航務]  
　　大陸報云花旗郵船公司數月内噸位卽將大增載客艙位增至四倍裝貨噸位亦增多若干倍而航行時日亦將縮短凡船隻往來太平洋經過火奴魯魯者較前可減少一星期據該公司新任駐滬經理言美國航務部以新式大商船五艘撥歸花旗郵船公司應用船長五三五速率每小時十七年較現有之船幾快一倍自滬赴舊金山祗須二十六天計上海到横濱五天横濱到火奴魯魯九天火奴魯魯到舊金山五天第一艘新船約在明年一月間由滬駛出云 
[飛機過滬紀]  
　　昨日（三十號）下午五時許有飛機一架飛行空際由東而西一時觀者甚衆 
[科學名詞審查會將在京舉行]  
　　科學名詞審查會第六次年會將於本年七月五日至十二日在北京舉行往年之與會者計有九轉體爲教育會中國醫學會·博醫會·江蘇省教育會·中華醫學會華東敎育會·科學社·中華博物學會·理科教授研究會等今年將另有新團體加入此届所討論者計有三組一組爲細菌舉之名詞二組爲有機化學名詞三組爲物理學名詞 
[城東女學之俱樂會]  
　　前日（廿九）下午二鐘滬南城東女學校假上海初級小學校開俱樂大會入場劵售小洋三角到會者不下二百餘人先由該校學生唱校歌次校長楊白民之代表姜君致開會詞略謂本校學生於德智體三育均能有所發展惟於羣育方面則寂然未見其有所表示服務社會亦女學生所應爲故故今先在校中舉行俱樂會俾學生得實習其服務事業次本爲鋼琴合奏繼因琴員張女士等尚未到會乃改爲初級生表演「布穀」隨歌隨箅均具活潑精神次葉楚傖演說略謂鄙人曾任城東教員故亦深知該校之内容校長之苦心孤詣方能得現在之成績今日蒞此盛會竊有所感焉今日之會爲俱樂會俱樂者與人同樂之謂也以今日之舉動觀之果足樂而楊校長則歷盡艱難方克成此大會其苦何如我儕得享今日之樂亦安能忘楊校長歷來之苦哉今日之俱樂會豈僅爲城東而開乎蓋亦爲社會而開也近來各學校開會籌欵者在在皆是鄙人初則極端反對今乃以爲此事實當故城東以俱樂會籌欵亦不能謂之非也城東豈爲校長而設乎學生豈爲校長所有乎校長之苦心孤詣造就人才乃欲爲社會謀幸福也旣爲社會則社會之與以補助亦理所當然也城東創辦迄今已二十餘年其成積早彰彰在人耳目故城東之與社會已略盡其服務雖然社會仍漠然不知扶助者何也社會乃只知有勢力不知有利益也不然何以督軍之一壽十萬而敎育經費則漸形竭蹶耶故今日開會之表面雖曰樂實則悲痛且不暇也然而城東何以渝落至此哉亦因社會之無需乎城東也辦女校之目的無非欲使女子得獨立於社會今我國女學生畢業後其程度優美大可爲社會服務然而社會不能容也歐美各國之女子均能服務於社會蓋因彼國有相當之地位以容之也我國女子有優美之學問而於社會家庭均無相當之用處即有用處而其範圍極窄是安能使女子生活獨立乎總之社曾家庭之組織均於人才不合今旣有此輩新人才不得不打破彼種舊社會然而欲打破此種舊社會則自己學校中即不可不爲之先導社會上所懷疑者爲男女之界限今若學校先打破此種界限而有優美之成效表示於社會而彼輩亦當相機改變其固有之舊例即可得其相當之輔助於是社會與學校可相輔而行進步必有可觀故學校不能爲行導即不可批評社會欲社會之改變亦賴學校之自動也次爲一年級生之拍掌舞蹈次爲唱詩班之英文語歌凡二闋次爲楊雪玖女士之獨唱（Ｍy　Bonnie）次爲莫悟奇之幻術乃宣告休息十分鐘初該校所發之入場劵上刋以號目在十分鐘休息時由該校職員開奬得奬者與以書畫次爲鋼琴合奏次爲感謝舞及對舞次爲二三年級生之六人舞次爲范靜貞之英文背誦次爲楊雪玖之鋼琴獨奏次爲唱詩班之陋室鉤次爲一年級生之採花舞次爲周僅芬趙雲綉之化學演講試驗輕氣未爲悲劇「六十萬朝鮮富人」凡五幕大意描寫一軻鮮富翁擁資六十萬吝而不用及至國亡家財盡失不能度日乃令其二子爲苦力極寫守財奴之無知無識令人痛心並說明今此人本本埠營商蓋爲實事云云演來頗純熟表情尤極佳演畢散會 
　　昨日（三十）下午七時該校仍在原處繼續開俱樂會秩序與前日大略相同惟幻術則改爲汪月庭之琵琶化學試驗則改輕氣爲養氣其餘尚有鄭初年白楚香二君之演說（詞長從略）是日到會人數較前日爲多至十時始行散會 
[江灣吳虹鈺追悼會紀事]  
　　江灣仁德所董事以該所創辦人吳虹鈺君於去歳十二月十八號逝世深足愴惋爰公同决議於昨日午後三時在該所開會追悼滬淞鐵路並備專車迎送來賓約四百人開會後由婦孺救濟會音樂隊奏樂本體唱詩祈禱宋漢章主席報告開會意旨次郭主敎代表聖公會 
 
 
 

Page 11

 
 
職員演說並述吳君生平大概謂吳君爲常州人其父本姓徐爲其舅氏吳姓之螟蛉遂以吳爲姓業晟吳君其長子也年十歳入鄉塾讀書越四年其父至滬聞有美國人在滬開一學校專收中國男生遂送之入校學習英文對於基督道卽極嗜聽十五歳乃立志信教受洗旋有美國艦隊來滬當時美國禮拜堂祇該校有一所美艦隊總司令巴烈遂往禮拜吳匪聞美艦將西回卽興游美之念思在軍艦工作俾可至美後遂果往歷游美國各大教堂并習印刷業共留美九年而歸在滬銳意辦理教會事疊升任爲會長并主持本埠聖公會所創之同仁醫院垂三十年前十年完全辦理院事後二十年則爲兼職其後歷辦宣講所學校藥局等於滬現在江灣聖保羅教堂亦係吳君所經營建築者繼復創任嘉定太倉兩地教會務屢經難困後乃回滬管江灣教堂及同仁醫院等事並兼嘉定教務當吳君六十歳時即思創辦仁德所專事收養貧苦無依者而有志未逮十二年後始克創辦於江灣現在已收養十六十六人年八十以上者二十人七十以上者九人六十以上者六人十歳以下者五人其餘年均在六十以下每日興以工作一切經費悉由吳君募集及至去年逝世享壽八十六歳云云次魏夫人演說俞國楨代表上海各牧師演說均致哀悼之誠並互勉努力進行教會事務朱友漁代表仁德所會計葉子衡報告一切兼述陸維鏞董事發起募捐五萬元作該所基本金之意見旋分發吳君之傳略及認捐紙座中來賓即有慨然允捐者共計募得二萬餘元遂復奏樂閉會茶點而散 
[浙省駐滬繭捐委員添派襄理]  
　　蘇浙兩財政廳會派之駐滬繭捐委員賀家保曾商准滬寗杭甬兩路管理局長在鐵路範圍内稽查已誌本報兹因蘇浙兩省鮮繭運滬到着計有三處即上海北站上海南站及麥根站該委員以一身不能兼顧三地特商請鐵路總管准予添派辦事人員分在以上三處襄理並將人員姓名籍貫列單附去商請接洽兹將辦事員姓名及分派各站地點錄下（上海北站）虞益齊程子樑（南站）孫楚良杜子芬劉潤甫（麥根站）楊靜齊准在六月一號分别派往任事 
[襪廠女工會進行續誌]  
　　襪廠女工圖反對廠家施行取締新章乃發起女工公會已誌前報日來報名入會之女工爲數頗衆該會發起人吳連溪女士除分謁法租界當道陳明設會主旨外昨日又走謁山法回國之李石曾汪精衛及戴季陶陳獨秀諸君請予助力指示進行李汪諸君均一一接見詢問甚詳極贊其舉動之正當皆允盡力協助並謂法國地面此等團體在二十年前卽已數見不鮮云 
[抵制劣貨會常會紀]  
　　上海抵制劣貨會昨開常會到會代表二十四人張震洲主席沈詠青紀錄首田王主席報告各處來函虞植卿報告審查兆豐錫紙廠情形主席提議染業工人因加價問題與店主爭執罷工而店主不思善後反用某國人工作本會應卽對付表决推派錢立琳虞植卿二君限日查明予以懲戒繆季英提議新民君報告悅來南貨店龔某與某國洋行包辦劣貨應請討論表决函致該店勸告如不悟再予以名譽上之懲戒次由主席將修改之章程討論表决通過未由汪醒齋報告與上海各路總聯合會接洽情形無完備結果討論再籌方法由提倡國貨做起一面對於抵制應仍積極進行遂散會並聞該會定於六月六號改選第二任職員云 
[烟酒聯合會常會紀事]  
　　中國烟酒聯合會昨開星期常會首由主席陳良玉報告近來疊接各處來函贊成團内菸酒借欵者居多而一部份以政局不定稅則迄未改良商人自顧不暇主張時局平定後再行集欵報告畢俞葆康起言近來陜西軍隊衝突發生戰事居民紛紛遷徙西菸來貨斷絶本埠存貨無多商業殊抱悲觀照此情形不獨商界受虧卽公家收入亦大受打擊次金拜仁提議招酒業領袖王閩敷本爲本會幹事之一今春去世時尚未推補自應函知紹酒同業請其推舉沈子卿起言照章應即函請更舉衆皆贊成通過次討論團内烟酒借欵進行辦法議　此已逾五鐘摇鈴散會 
[證劵物品交易所開理事會]  
　　上海證劵物品交易所展期開幕已誌前報前日午後二時該所在四川路一號事務所内開理事會提議該所房屋等案蒞會者郭外峯聞蘭亭·盛丕華·趙林士·沈潤挹·洪承祁·張樂君等十餘人因虞洽卿北上公推郭外峯爲主席議决事項聞係房屋購定價銀十五萬八千兩費用在外鄒靜齋理事逝世缺出舉周佩箴補常務理事並聘請南北商會正副會長爲名譽議董再擬聘顧問十人參事員五人並决定該所旗幟爲淡藍底大紅股東總會照章於七月内召集現因開幕在即籌備各項事宜紛繁勢須届期另行擇定並聞今日（三十一）下午二時函邀各項經紀人到開談話會商議關係經紀人公會之妥善辦法云 
[浦東同人會開會紀]  
　　昨日午後二時浦東同人曾在浦東公所開會公推倪菊裳主席報告會務報務次修改章程次推名譽會董推舉出版部撰述推舉演講部主任推舉調查員次提議酬謝勞績案『議决』（甲）任新浦東報撰述三年以上及代派報紙者一律贈以銀章（乙）曾贊助本會但已作古者將姓名勒諸銅碑以留紀念次提議增出月刋問題公决新浦東旬刋改爲週刋而於第四星期增出月刋次籌備儲蓄銀行案「議决」交職員會公訂細則着手籌備次投票選舉職員結果倪菊裳得票最多當選正會長·艾誦劬·朱友青·當選副會長評議員沈杏苑·黃支輝·徐百宜·范罕波張恂子·奚佩冰·顧聘珍·濮氣雲·陸菊初·湯夢吾·曹谷冰·姚菊生·艾煦春艾誦劬·張濂周·王湘洲·幹事員·王湘洲·邢志剛·黃福堂·萬選青·于心生·倪叔英·姚菊生·朱瑞峰·潘振聲·倪志賢·陶雪生·胡心競·蔡友繭·盛楚蘭·濮氣雲·王懷冰·出版部撰述·倪菊裳·曹谷氷·張恂子·陸菊初·許醉候·王雄聲·徐百宜·胡心競·盛楚蘭·湯夢吾·陸叔昻·楊應寰·潘振聲·餘容續錄 
[上海物價指數表（三）（十）（二）]  
　　財政部駐滬調查貨價處本月第二週（十日至十六日）上海物價指數云本週指數爲一○七·三比前週稍高千分之三比前月本週高千分之廿二除糧食疋頭外各類指數均見昻騰雜貨平均逹一○四·二尤爲本週特殊之徵象緣半年以來此項指數恒上下於一○○及九四丨五之間從未逹此高點也但細加剖察貶價各貨亦復不少如鉛皮·純　·珠茶等等皆較前週稍見回落而糧食正頭兩類之麫粉粗細斜紋數品價轉上騰按物價漲落之原因旣甚複雜此種騰跌異趨之現象自屬莫可避免近來先令續跌東滙日漲而適値日本之經濟恐慌倫敦與紐約各都會之金融緊急物價　落此於本埠物價之影響本屬背道而馳莫能强同無或乎本週物價之升跌不下也本週指數表列下 
期間九年五月前月 
類别第一週前週本週 
糧食九九·四一○五·三一○七·二 
其他食物一二一·七一一九·六一○六·三 
疋頭及其原料一○一·八一○三·二一○四·○ 
金屬一○九·四一○五·二一○七·八 
雜貨燃料一○二·一九九·六九六·七 
建築材料一一四·二一一一·二一○八·八 
工業用器九六·九九六·三九三·九 
其他物品一○三·六一○○·六九七·○ 
雜貨平均一○四·二一○一·九九九·一 
總平均一○七·三一○七·○一○四·九 
[查禁私鑄銅幣之省令]  
　　滬海道尹公署接齊省長令略謂案准幣制局咨開准外交部先後咨稱准英法公使照稱上海發現輕量銅元擾及市面請嚴予查禁各等因查銅幣爲國家輔幣私鑄向懸例禁准咨前因除各復外交部轉行外相應將領銜公使照會咨請查照辦理合行令仰該道尹即便轉飭所屬一體嚴密查禁倘有私鑄情事按律懲治以肅幣政而杜干涉切切此令 
[禁止填塞溝洫之布告]  
　　上海縣沈知事得昨發布告云案奉省公署訓令内開據實業廳呈稱竊查水利一項於農事上有極大關係水利失修旱潦卽見本届實業行政會議由議賆提出禁止填塞農田溝洫一案經大會討論僉以應請省廳照案通令禁止理合缮具請議人提議原文呈請鑒核公布施行等情據此除分行外合行鈔錄原文令仰該知事一體遵照禁止以利農田等因奉此查浚治溝洫原爲利通水道及蓄水灌溉之用亟應禁止填塞除通令并隨時派員調查外合行布告仰合邑農民人等一體遵照 
[陜西義振會今日成立]  
　　陜西省受災極重該省旅滬人士特商同海上紳商發起義振定今日開成立會選舉會長後卽積極募振速籌救濟兹將該會開會通告錄後敬啓者陜西兵燹之餘重遭饑僅瘡痍滿目哀鴻遍野災區之廣災情之重爲各省所未聞抑曠古所無有同人等痛心浩刼發起義振以請命於全國仁人君子之前惟是能力棉薄聲聞側陋發願雖宏指導有待素仰先生慈善爲懷海内同欽一經提倡民困立蘇兹定本月三十一日下午一時假四川路青年會開成立大會届時務請惠臨藉聆教言是所至盼 
[提倡學業之熱心舉動]  
　　南洋烟草公司總理簡照南近在該公司提議每年由該公司特籌巨資專送若干名有志學者出洋留學業經該公司通過每年可送十名出洋分别英美法德日五國其川資·學費·書籍及伙食零星概由此項欵中供給簡君猶以爲數不多復於個人分内另籌巨欵加送五名其招考之期本定以明年開始而簡君以爲求學時光寸隂是惜遂定於今年七月起招考不拘省界如有中學以上之程度概可投考 
[組織縣教育會聯合會之近訊]  
　　江蘇縣敎育會聯合會去年經南滙縣教育會長金韞氷於職員會期内提議議决後即函約奉川兩邑共同發起除遍發通告徵集意見外復由金君就交通便利各縣親往接洽計表示贊成者無錫·海門·寳應·崑山·六合嘉定·靖江常熟·丹徒寳山·南通·太倉·宜興·崇明·上海·溧陽·興化·吳縣等連發起之三縣共二十一縣初時議定俟滿半數召集故該事務所日前對於未會覆到各縣又發通告現悉又有泰興·高郵江都泗陽覆函贊成距半數尚少五縣大約召集之期不遠矣 
[遠北市教員之集議]  
　　因不發敎育費而議罷課 
　　浦東上南交界之遠北市各學校敎育經費自本年起縣署未曾發給分文迭向學務委員市經董催索無着辦學者幾有無力維持之勢而教員尤不能枵腹從公故全市十六校昨（三十）在張江栅市公所集議公决定今日（三十一）起全市罷課一面公推新興校長楊介石等分别電呈南滙縣知事江蘇省長敎育廳呼籲請命云 
[請查留美學生何傑才踪跡]  
　　上海勸學所所長呈江蘇敎育廳長文略謂案據留美學生家屬何求函稱竊求有堂弟何傑才係上海縣籍早由南洋中學考入北京清華學校於民國四年夏畢業當蒙咨送出洋留學美國入耶路大學習法政科肄業二年得學士學位轉入哈佛大學肄業一年得碩士學位復入哥倫比亞大學肄業現在是否仍在該校因家中已有二十個月未接來信曾迭函寄美詢問亦無答復盼念萬分　家長　以堂弟傑才久年遠涉重洋留學言問杳然不勝豪慮惟有具略陳情仰　貴所鑒察乞即備文呈請江蘇教育廳長轉咨留美　　鑒核迅賜飭查留美學生何傑才在美現狀等語前來理合據情轉呈仰祈鑒賜俯咨留美監督飭查何生現狀至爲公使並候核示祇遵謹呈 
[敖雲亭經造監房價之質證]  
　　前江蘇第二監獄典獄長敖雲亭自收押以來因偵查上年敖經手添造監房七十餘間價銀爲一萬九千餘兩經梅檢察長傳該作頭到案訊究在案兹悉該作頭周榮生業經到廬由梅檢察長研訊據供在中華路大東門北孫家弄開設水木作第二監獄添造監房工程由併承辦代付各行號水木料計銀一萬一千餘兩並由商人經手銀八千餘兩云云梅檢察長研訊良久諭將周　保省釋 
[雙連奇人不願解剖]  
　　大世界游戲場有雙連奇人售賣看資某西醫擬爲之謀人類幸福用手術分開一節曾誌前報兹悉某西醫詢之該雙連奇人有關係者絶端不贊成受手術解剖據云曾游歐美各國所售看資甚豐在德國時曾有德國醫生願贈一萬馬克與雙連奇人爲之剖分亦未願允許受彼手術并聞該雙連奇人曾合娶婦生子四人云 
[聶中丞公學同學會開會紀]  
　　昨日下午二時聶中丞公學開同學會慶祝該校同學會一週紀念六時後始畢賓主盡歡而散兹紀其秩序如下［一］閉會［二］奏樂［三］報告經過情形［會長陳國衡］［四］演說（王正廷盧煒昌）［五］中國昔樂（工界青年勵志會）［六］演說［七］餘興［八］奏樂［九］攝影［十］散會 
[虹口朱家木橋之義務學校]  
　　虹口朱家木橋至聖院開辦一義務學校專收貧苦子弟授以普通智識不收學費學生用品書籍等物概由校内發給現因來學日多校所不敷又於夜間添設夜校兼收工人已着手進行 
[南洋中學校友會譚話會紀]  
　　昨日南洋中學校校友會在一家春開談話會到會者甚衆演說討論後開修改校友會章程第三次談話會席雨孫郭步陶趙帥復·于雲峯·鄭初年五委員將各校友之意見書詳細研究咸以章程爲一會之根本法務宜愼密改訂故於會長制非會長制多所討論散會時已五鐘並聞南洋雜誌正在徵收稿件凡校友均可隨時投稿云 
[改良藥食公司之籌備]  
　　中華救國十人團發起人楊瑞葆君鑒於日本對承輸入糖類邏巵甚鉅而需用糖類以糕餅爲大宗並考糖類最易蛆齒生疳有礙體育爰擬改良糕食以含有滋養分之茯苓山藥　貴薏仁可仁蓮子胡桃芝麻等碾磨成粉和以棗泥及荔子桂圓等甜汁製爲糕食以挽利源而重衛生現已暫設籌備處於南市太平里　　製藥會社内一面找尋相當地點以便實行開辦定名曰福華改良藥食公司亦食譜中一新紀元也 
[地方廳裁撤刑事繕狀處]  
　　上海地方檢察廳刑事繕狀處近經梅伯孫檢察長轉奉部令定於六月一日實行裁撤所有刑事訴狀仍在本廳大門前售賣准當事人自行書寫除諭當事人遵照外並出示布告仰刑事訴訟人等一體遵照 
[法租界巡捕換穿制服]  
　　法捕房各華捕向穿嗶嘰呢之號衣現因時届夏令故於前日起由各捕房捕頭傳諭各華捕一律換穿黃色制服性每至晚間仍穿嗶嘰呢制服云 
[甬妓不懸牌營業]  
　　近有多數寗波妓女相率來滬原期貧屋懸牌營業惟因適値公共工部局頒布取締界内中外妓寮之際所有妓寮妓女之數統以去歳年底之數爲限不得再有增加致彼輩不能如願第又莫肯即歸遂改弦易轍分居於湖北路山西路（即晝錦里）天津路等處客棧内操其故業惟不懸牌子其他名目與妓院等應有儘有而棧主人頗樂彼輩久居意在藉此　花爲彼逆旅生色云 
[掮包小工械鬭]  
　　太古錫頭掮包小工湖北人趙志道·陳仁一·陳仁四·胡老三等昨日下午二時許因爭掮貨包起衝突各糾同黨在碼頭鬭毆并持小刀互戮鄭等四人皆各受傷血流遍體餘見肇禍分頭逸去當由大自自鳴鐘捕房探捕前來將受傷之趙志道等四人帶入捕房由捕頭略訊一過着探送往醫院醫治再核 
[吵閙游戲場之鎖示]  
　　滬戲楊佔路小世昇澇戲場前晚在寗波　　演唱之際忽有流氓衝突雙方在場中各召同黨互相毆打飛凳擲碗秩序大亂遊客紛紛走出當由巡警將肇事之河南人金元林等三人押送一區二分所　解檢察廳發交司法科由劉科長提案研明該場濫司事到案請求追償損失洋六七十元質之金元林傭首求恩其餘二人供稱前往該場游玩並不與人打架實遭誤拘問官得供判該二人省釋金鎖項發往小世界門前示衆五天期滿　廳再核 
[汽車夫刑期已滿]  
　　通州人王阿三（又名毛義甫）前因擅開汽車在長浜路撞斷電桿木被捕解經公共公廨訊判押西牢一月並賠償電桿木洋二十五元在案兹因王刑事已滿而罰欵無力措交故管牢西捕昨將其從監内提出轉解承辦此案之靜安寺捕房押候解廨請示 
[控訴冒名領照案註銷]  
　　張輝有延律師在公共公廨以刑事起訴湖北路春華棧菜館主王春發於四月廿八號冒伊名義向工部局領取菜館執照違犯刑律等情業由公廨集訊得原告曾被人起訴從未到案今旣控人判被告交保原告另案亦着交保候訊在案前日經中西官續訊本案先由張之律師將案情重述一過次由王之律師起稱被告前往工部局捐務處聲明更換让主姓名時經允爲俟下季更正是被告並無冒名之事云云問官核禀判張輝有三字不能證明何人所簽應將本案撤銷着原告自赴工部局說明辦理 
[三被告交保候訊]  
　　沈星記在公共公廨控羅桂祥不理與傳國祥結欠往來銀三千六百八十六兩又顧秉南控陶滄洲不付中孚銀行支票洋五百九十元又婦人曹張氏控王䤤記將與伊故夫合開之中興彙記旅館擅自盤去不理股欵三案前日均經駐廨包探將各被告傳案着令照章交保聽候訊核 
[私賣鴉片]  
　　法租界大自鳴鐘捕房捕頭阿而風西君　日前偵悉菜市街地方李阿二家私設烟榻容人在内過癮有違禁令爰於前晚帶同包探及暗差捕數名前往李家抄出烟鎗四支烟燈數只連同烟客數人一併帶入捕房諭令烟客各罰洋二元斥退李交保出外聽候傳堂訊核 
[粱燒酒商請駁業外人認捐之批駁]  
　　本埠粱燒酒捐近由程兆魁加額認繳該業以程係業外人不願承認紛紛呈請駁斥詎不能邀烟酒局允准茲將此示兩則錄下 
　　南市粱燒酒業行商等呈爲搗亂加額環叩維持請予轉詳批駁由呈悉據稱程兆魁搗亂加額暫不承認請予轉詳批駁各情查此案迭奉京署令飭以認額之多寡爲承充之標準程兆魁旣能超過前次認數已符承充資格至此後之能否如額繳欵主管局自有權衡毋容該商等鰓鰓過慮若僅據人非同業暫不承認等理由分棧係法定機關且查組織定章並無由同業公舉經理字様該商等恐不能籍此要挾也至所請轉詳各節姑准照辦俟奉指令再行飭遵仰即知照 
　　北市粱燒酒業全體行商等呈爲業外攬繼暫不承認懇請轉詳駁斥由呈悉據稱程兆魁業外攬權誓不承認懇請轉呈駁斥等情查分枝係法定機關且組織定章並無經理由同業公舉字様該商等所稱店設租界經理旣非同業停繳費欵等詞閱之尤堪詫異國帑收入自有定章公欵輸時非等私人取與豈承認者即照章納費不承認者即假租界抗捐耶似此　詞要挾碍難轉詳仰卽知照 
[縣署批示三則]  
　　常熟江陰米業公所代理人張幹除泰源是爲分組公所環請備案由呈悉查此案前准江隂縣來咨已函致縣商會查复矣應俟復到核辦仰即知照 
　　常熟縣米商船戶袁桂福呈爲常熟江隂分組公所是否屬地屬人請示辦法由呈悉查此案前准江隂縣來咨已函致縣商會查復矣據呈前情仰候函致併案核議復奪此批查來呈未貼印花應即遵式補送忽延 
　　民婦賀廉氏呈爲請取銷前案以全骨肉感情由呈悉准予備查 
[淞滬警察廳批示七則]  
　　顧永生呈爲請求追還原物由呈單均悉事不屬於警察範圍仰速逕赴司法衙門訴請訊理可也 
　　李秉誠呈爲請求取締巫醫由仰候復傳訊奪 
　　沈文元呈爲請求銷案由旣據和解應予銷案 
　　許允臣呈爲請求撤銷原案由准予如呈銷案仰即知照 
　　民婦還顧氏呈爲逞兇被害請求移辦由呈悉查甩呈各節未據水巡隊呈報是否屬實有無别情仰　　　令行查復應俟復到再行傳案飭遵 
　　陳正發呈爲寃昇無事請求　　　　　　　經陳　　因被人傷害業據原告人張金太請求移送法庭訊明核辦矣仰即知照 
　　居仕卿呈爲請求移送訊辦由呈悉查朱正福爲公興祥雇用夥友其於收買王阿林行竊肥皂　經手關係本案收買人訊爲公興祥店主趙榮富刻正嚴飭警探跴緝以便解送法庭訊究 
[中華職業教育社通訊]  
　　戰後各國職業教（本社議事員郭秉文博士親往歐美調查報告） 
　　法國初等小學末年加農工商科目高等小學之分科較前愈細開放職業學校兼收女子 
　　意國普通職業學校由教育部管轄特别職業學校由農工商部管轄農業學校主張移設於鄉間人口滿一萬以上之市設初等職業學校 
　　美國設中央職業教育局每年預備七百萬國興辦職業敎育對於軍隊施以職業敎育 
　　英國對於年長失學者强迫受補習教育 
　　最近各地所受本社提倡職業教育之影響（姑就所知列舉其他稱農工商學校者未列） 
　　上海中華職業學校棉鐵職業學校上海職業學校 
　　武進武進職業學校女子職業學校 
　　蘇州妇子職業中學校 
　　松江縣立職業學校公立松筠女子職業學校私立明德女子職業學校 
　　鹽城平民職業學校 
　　杭州私立女子職業學校 
　　蕪湖蕪湖職業學校 
　　厦門香山職業學校 
　　四川成都職業學校 
　　南洋巴生職業學校 
　　汕頭汕頭職業學校 
　　係在籌辦中 
來函 
[傳授實騐小工藝生利法]  
　　謹啓者同人等自本年五九紀念之日組織小公司誓以職業餘時實騐小工藝生利法研究成功即將實騐所得者報告有志於振興小工藝之人稍盡互助天職今研究成功者已得兩種一舊草帽漂新法一洋漿糊仿造法有一元以内之小資本即可從事有志此項小工藝之人如欲　問着方法並實地練習者止須費半日工夫來此學習惟來學者須有本埠妥實商號具函介紹待約定傳授日期如期來此學習者力克招待因同人均有職務止能於職務餘時盡此互助義務尚祈鑒諒爲幸上海蘭路穆公正花行學生出品部 
雜評二 
[解决楓站私米問題（訥）]  
　　楓站截獲之米已運回矣如何處置亦蘇人士注目之一問題也以吾人言之米之爲皖爲蘇不成問題何也蘇米固爲私運皖米亦私運蓋其米截獲已久决不能至今日而再藉口於皖米以廢照填改等之手段推塞之也米之爲一地獨得抑各地分派則爲未來問題何也米之如何用法尚爲第二步今日所急宜先决者卽欲辦到充公是也蓋米之違禁偷漏彼不顧民食不顧地方利害之奸商劣紳早已視爲常事非速有以懲警則將益無所忌憚故今日須先合力辦到充公以杜後來效尤爲最要若如何接濟地方如何支配平糶猶其次焉者也倘未將要點解决而先自啓先贓不匀之爭則非特適予彼輩以舞弊之隙抑亦遺國人以笑柄矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[舊金山鎖談（六）] [  白丁]  
　　美國有識之士熟悉吾國情形者則對於吾國學生並不輕視前美國駐華公使維廉君在「中國商務俱樂部」宴會時亦有演說略謂貴國爲東方文明最古之國孔聖之道流行千載爲東洋人士所宗信今美國物質上之文明固遠勝於貴國但貴國亦有其精神上之文明如孔聖之道亦我美人士所當採取者云云噫吾國幸有一孔子在故余等雖在今日爲弱國之民外人猶視爲古之文明國人若無孔聖則余等實等於非洲之黑人矣 
　　我等學生衣服裝飾比唐人街之中國人爲整潔美人常認爲日本人余恒答之曰余非日本人實爲中國人余所佩五色旗徽章乃中國國旗也彼則心以爲異焉五色旗在美國普通人士之心目中尚不識爲何國之旗而日本旗則人皆知之美人對於日本人懷有疾恨心對於中國人懷有輕侮心此其普通人之態度也 
　　所謂「中國商務俱樂部」者何蓋美人關心吾國之商務羣謀推廣之研究所也欲推廣其吾國之商務故對於吾國人多方聯絡今特爲設宴歡迎吾國學生亦其必須之應酬耳 
筆劄 
[感逝記（中）] [  鴛雛]  
　　余自余妻仙逝心地寛廓别有覺悟已寫金剛般若密多心經三十過自今日始憑空温舊夢矣余磨墨迄而余嗣子阿福肩鋤自阡陌來朝余有孝思賢者阿福幸若愚不識字不知人世間有私行不則而翁魔障若且重陷之也首憶余母訓余出門求學之一日此時余中表而妻之齊雪瑶掌鷹羽之扇爲余母取風扇柄爲象牙所刻玉手襯之則柄失其瑩潔每一扇適余母一言比余母言停仍揮扇未已略緩而流其曼妙之目光於扇底與余目相抵意似使余遵慈旨者余旣受命母復誡曰對婦人女子宜爲先幾之戒若父夙能相風骨謂聰明兒獨絶業根未凈綿綿沈沈具奇窈之思特處境槁默無異聲殊色爲外界之勾擾藴慧孽於中乘時即發猶花朶蓓蕾一經風雨之梳潤蜂蝶之挑誘無自完之術兒今將從寂寞之鄉入風華之域魔道千百攫人於無備兒初經世故詎能自外乎頑鈍之夫猶速濡染矧柔婉易折者故須念情欲之烈古之英偉豪傑萬夫之雄不能屏嬰嬰宛宛者甚至失國隳家殺身無或倖免兒其愼哉余聞言不知所措意固知之然矯爲不知冀余母相余之不實殆今思之啞然失笑余母言余唯唯膺似不能籌一言者余目本注地上不能致答不期徐徐移視適在齊雪瑶雙頰之上女羞絶運扇陡疾然流波相接似申明余母之訓迪而問余深喻也未晚餐意余心潮起落不能自鎭繞出園落冀散鬱結惟見細林山之影如雄獅巨背負嵎天半仰波受月燁燁自動山角流霞徐與堙水相合儲　夜鳴聲清而越一動一息促余腸肺之轉使爲酸爲甜難以自判但念自稚至長相依相卽之山容將與爲别若在平時遇此奇夜蘧蘧以思入靈虛之境上清咫尺呼吸可通而今如何者有山眉水態到眼生憎似不容余明日句留必欲驅去此域 
劇談 
[歌壇賸語] [  民哀]  
　　泗州城一劇本檮杌閒評說部而來或有指夏禹治水故事水怪即巫支祈大謬大謬蓋遣神伏妖者爲觀者大士觀音生於周康王時詳見通俗衍義且神將中有木吒等安得爲夏朝事耶 
　　戲劇中之鬭口伐子都之公孫大人考大人子都穎考叔白虎堂之八千歳楊元帥趙元美楊延昭南北和之蕭太后佘太君蕭淫婦老賤婆烏龍院之閻大姐宋三爺閻惜嬌宋公明等諸如此類書不勝書揆之情理試問有之乎烏龍院劇猶可說也一爲出入公門之吏胥一爲人盡可夫之私娼或者有此種不倫不類之妙語若其他角色均爲何等身分迺有此等論調乎無智識者猶稱其有程序其實令人作三日嘔也 
雜錄 
[畵苑瑣談] [  若渠]  
　　西洋畫以油畫水彩畫爲主體若鉛筆鋼筆粉筆諸畫其小品也一千九百十八年歐洲戰會委員名ＣＨ者以粉筆速寫法國馬隊大幅描寫馬之力疲氣乏軍士踉蹌之狀栩栩如活幾欲辭紙而下視線所及凡數百里人馬雜沓令觀者如身入其境設色之工如水彩畫觀者試與畫幅相距一丈許竟莫辨其爲粉筆畫也 
　　英國少年畫家羅弼爾Robull作農夫之家庭一幅圖中一老農夫修治農具汗溢於背一婦人哺一赤體小兒室中雜亂之狀非可言喻用筆蒼勁設色淡雅平民寫實之上乘也 
　　薛加克者Sucark美國女子也所作Thoughtful　Woman一幅予譯爲思婦圖我友李君自支加哥寄我者雖徑尺小幅而所寫一婦人支頤坐燈光下手執一函一箋已飛於地而婦不知也然則婦之有深慮隱憂望而可知以示友人謝之光并請謝君擬其意繪一中國思婦云 
新聞拾遺 
　　瘋僧大說痴話常州興賢巷口近忽來一僧塵垢滿面頭髮蓬鬆時在街中向衆曰我是玉皇大帝嫡孫兹特派我下凡勸化世人因今年歳値庚申當有大難臨頭爾等各宜虔誠祈佛方可免一切災害云云言畢大唱山歌作種種瘋態頑童十餘人或擲以磚或吐以涎該僧竟不爲所動云[  憶珍]  
　　警察也風流揚州警察二區巡士俞某自命風流行爲不檢近與東關肉舗少婦結不解緣昨晨乘婦夫外出竟往舗内尋歡時婦夫忽又歸來俞知難逃脫持刀自刎幸創口不大尚無性命之虞當即招送醫院療治云[  鵑紅] 却酬 
　　吃素碰着月大前晚十二時一賊挖掘石路某烟號店門意圖行竊不期該店近以賑務瑣繁日間無暇兼顧故於夜中在樓結算忽聞樓下作聲知有異卽悄然而下用智獲住欲交捕房懲辦該賊苦苦央求後經該店經理乃批掌數下立斥之去[  不通] 却酬 
　　擊開墳墓劈骷髏揚屬吳家橋鄉民姚某務農爲業前年罹疾逝世葬於附近之南郭田中月初雷雨交作狂風怒吼未幾頓聞大聲此雷止雨住則姚墓已爲雷擊開骷髏已置諸通衢一時觀者如堵咸謂姚某生前作惡之致云特誌之以供科學家研究[  受武]  
　　那個教你貪吃烟昨夕十二時許有一鄉叟在南京路某公司門前見雉妓多人目眩心摇呆立痴觀妓向之微笑叟以爲悅己互相拖扯忽一妓竊以自來火梗挿入紙烟投老叟令吸之忽烘然上炎鬍子立焚去其半行人鼓掌大笑[  立德]  
餘興 
[海天雋語] [  壽宇懷馨戲墨]  
貧無所苦也貧而受人冷嘲熱諷乃如蜂刺 
女子擁多金者宜速嫁 
不婚者不計人家笑駡婚而受人笑駡者乃至難堪 
凡屬人類無不慕虛榮惟女子恒走極端耳 
天寒無大衣并不苦冷獨見人人皆披大衣我乃自覺寒不可耐 
春氷薄秋雲更薄人情尤薄 
口能道出苦者苦猶可耐苦而說不出者乃眞痛苦 
空瓶之聲恒宏亮無比 
兩善人居必成摯友兩惡相處不相容矣 
女學生有於電車中讀西書者試詢其所讀爲何必瞠目而不能答 
劇本 
[新婚夫婦（十）] [  瑙威名家皮琴生生著一圭譯]  
　　阿克塞我自然知道勞拉不過是個小孩子但我意料他一和愛情接近便能長大起來叵耐他總不覺得愛情接近他他好像是一朶不開的花蕊我又不能烘暖他四周的空氣但你定能做到這件事因爲他先時就很信託你又知道你的一片好心是很肯爲了旁的人犧牲幸福的就是我們突然結婚在你也負一半責任因此上你此刻總須携著他的手引導他步步離開他的老子娘漸漸的向我丨引導他的愛情用在我身上 
　　瑪蒂爾逹我麽（略頓一頓） 
　　阿克塞你可願意麽 
　　瑪蒂爾逹不 
　　阿克塞只是爲甚麽不能你很愛他可不是麽 
　　瑪蒂爾逹是的然而這一件事 
　　阿克塞你做去定能得手因爲你比我們一輩人都好你有好多法兒能感動到人家靈魂裏頭有時我們議論甚麽事你只一發表意思就使我覺得古時詩歌末尾同唱的疊句在兩行中提起全詩的精華來 
　　瑪蒂爾逹算了我以前常聽得你這様過諛我 
　　阿克塞我過諛你麽我現在要求你的就是一個明證顯得你 
　　瑪蒂爾逹住口住口我不願意做去 
　　阿克塞爲甚麽不願意做請你老實和我說來 
　　瑪蒂爾逹因爲咦因爲（背過身去） 
小說 
[社會小說衆醉獨醒（五十七）] [  瞻廬]  
　　第十一回講字母學究起怒容點菜單聖人動食指 
　　青巖見人家稱贊他乘着酒興便向人前誇張道晚生設帳二十多年别的學問不敢自誇惟有這部四書是晚生的衣食父母課徒的當兒不但念過幾千百次并且講過幾千百回句句打穿後壁字字咬出計漿諸位不信可以當面試驗倘有一字錯誤便把孔子打人的拐杖打我的脚脛子游割雞的牛刀割我的頭顱也都使得坐在首席的陸子才聽了這話老大的不服氣便道伍先生學問一道千經萬緯單單爛熟了一部四書有甚麽用旣然做了二十世紀的人物便該......話没說出邦平搶着說道子才兄今天席上須得定一條規則只可談舊學不可談新學勉齋也和着說道倘談新章一字須得罰酒三杯子才喝一一口酒道這也使得你們要談舊學我便把舊學來講講舊學兩個字範圍也是極大的不好說爛熟了四書便算是舊學現且退一步說便算爛熟了四書就是舊學然而讀書先要識字識字先要曉得字的基本字的基本是甚麽就是誕育這許多字的字母邦平忙舉着酒壺道罰酒罰酒外國字有字母中國字怎麽也有字母青巖也嚷道人有母子字怎麽有母子難道這許多字也是十月懷胎一個一個從娘肚裏生育出來難道這許多字也會在娘懷裏哺乳不成陸先生這三杯罰酒須得領受勉齋也和着說道現在鬧什魔注音字母陸先生說的字母大約就是注音字母須知這注音字母原來是東洋人的字母（何所見而云然）陸先生擬不於倫（夫子自道也）須得罰酒三大觥錢舗經手邵大年道陸先生的說話定有來歷銀錢便得生息自然文字也會生子子才正待回答那時席上正上着一次蜜炙南腿碟兒尚没擺定青巖那敢遲延總握着兩隻筷兒使出懸腕作書的筆法在那南腿皮上判着一個大大的十字 
[自由談之自由談] [  鵑]  
　　世之最有幸福者厥惟痴人因其多幻想忘事實幻想所至或爲帝王或爲神仙均無所不可卽有時啼笑雜糅歌哭無端亦不自知其爲痛苦爲快樂也 
 
 
 

Page 15

 
 
   
 
 

Page 16

 
 
   
 
