# 1894 - 255 - 4907690

 

Page 1

 
 
[曾惠敏公奏議日記詩文集告成] [  圖書集成局代啓]  
　　公之經濟學問家法相傳而又留心時務通曉方言非獨天禀之優而學問亦具有棍柢近來　移貧穸當　公　亘　惜星沈笑尾未　　　　　議論詳務交涉自强之道多所發明計癸議六卷文集五卷時集四卷日記二卷本局用新　排校潔白　四印訂精工每部價洋一元二角在　州綠蔭堂及上海文瑞樓書坊城内文海堂均有出售 
[新印繪圖繪芳錄告成] [  三馬路申昌書室啓]  
　　繪芳錄一書歴叙才子佳人之事描情寫景細膩風光雖體例不脫章回而妙筆奇思有非他人屐齒所能到者更延名手　成圖象冠諸卷端頰上添毫栩栩欲活誠小說中生面别開者也兹已告成分裝八本價洋一元二角諸君子請移玉三馬路申昌書室購取一觀成亦所供酒後茶餘之談助乎 
[新印繪圖續承慶昇平告成] [  圖書集成局代啓]  
　　永慶昇平一書雖小說家言而歴叙俠士之行蹤名臣之規畫與夫豪强土寇勢利人情無不宛轉如生惟妙惟肖兹由文淵山房主人以　永慶昇平囑爲排印閱之覺言情叙事尤爲娓娓入情良由筆墨空靈故足文言道俗也兹已工竣紙墨裝釘色色精工冠以繪圖尤爲佳妙計六本碼洋八角由天津文美齋上海三洋涇橋文淵山　江左書林掃葉山房三馬路申昌書畫室出售諸君子其亦先覩爲快乎 
[嘲倭篇]  
　　噫嘻倭人素以剛暴著名兹何竟畏葸無能若此哉夫兩軍相見紥硬寨打死仗殺敵致果何等正大堂皇必以間諜窺伺情形鼠竊狗偷東張西望識者已爲之齒冷鄙其非堂堂正正之師至間諜而旣就禽則奮不顧身延頸受戮猶不失爲血性男子傳之史册自可百世流芳乃觀於本報所紀倭奸福原及楠之所爲則畏死偷生乞憐刃下其迹近似婦人女子不誠可鄙而亦可憐哉本報之言曰福原林平楠呐友次郎經黃大令帶至道轅會同東繙譯官劉太守疉次訊鞫供認充作奸細探聽軍情新任關道劉康侯觀察遂請撫標滬軍營統領蕭雲卿軍門派弁押解赴金陵請南洋大臣劉岲帥核辦臨行時二倭奸恐懼異常涕淚交下噫嘻彼二奸者其有心宣力國家乎則自當謹愼爲懐不露一毫破綻密加剩探郵報政府及統兵各酋斯爲辦事勤能不負委任旣敗露矣則其不能辦事早已可想而知辱國喪身罪無可逭計惟有吐詞慷慨侃侃直陳猶得沽敢死之名免致貽譏於闒茸乃被擒時猶冐稱爲張姓李姓以冀苟免刑誅及訊出眞情解赴省會自知法無可貸命難苟延惟是涕泗交頤作摇尾乞憐之狀噫嘻此等情形卽中國竪子婦人猶且自知愧恧彼所用爲細作者竟不得已而爲之豈彼國中全無稍有瞻識之人而派此等人爲細作乎抑倭國之不知廉恥者不僅此二奸巳也不觀昨日報章所紀乎夫西園寺公望固堂堂然藩侯也旣能操英法德三國語言則又非未經讀書識字者也乃竟航海至高麗向高王稱賀使高王而自願臣服倭奴則撫綏之可也何賀之有使高王而仍爲中朝藩屬則與倭奴係不共戴天之仇更何賀之有乃不知羞恥不識從違貿貿然前致賀詞其亦知取憎於人人且陽　之而陰惡之乎顧僅曰取憎猶之可也乃更携帶綬章甚多將以犒攻擊牙山之兵士夫牙山一役倭兵自相殘殺致屍如山積幾於片甲不留責之不遑何有於犒意者此項烏合之衆本應悉數受誅故以綬章犒操刃之人亦猶决囚後頒給劊子手之例賞乎雖然華軍未經血刃而倭奴已代爲加誅則犒賞自應出自華軍更何煩倭奴之代犒乎至斬　搴旗本軍中所應爲之事然華軍旗幛幟豈能入倭奴之手中乃妙想天開搶取高麗所用之旗藉以揚威耀武在未見過軍旗號者或悞信其誇誕之詞否則華軍帥旗例書主帥之姓高麗旗則用黃綢畫藍色乾坤離坎四卦中間紅藍二色太極圖一覧而知豈能作魚目之混乎在西人意中每謂倭奴事事傚法泰西大有富强之效不知僅學泰西之陋習卽皮毛尚未能學得更何能學其精微平時或未及深知今一覲兩國交爭而其能學西法與否早已腠裏畢呈矣或曰倭奴烏足深責子之所謂可恥者在倭奴方洋洋得意侈口誇張他事不必言卽報館也位望何等淸高所用之人官皆文墨精通熟於時務乃其至高麗偵訪者自行挑擔頗極狼狽情形致被西人譏之爲與街頭賣鹹魚之人無甚差别彼文墨精通熟識時務者且如此則廷臣之昏昏在醉夢者何足怪而武臣之蠢蠢如鹿豕者更何足怪惟有坐視其顚連覆亡而已矣執筆人應之曰諾乃爲是篇以嘲之 
[諭旨恭錄]  
　　八月初六日奉旨山東嘉祥縣知縣著湯坤補授廣西融縣知縣著周頌聲補授光祿寺筆帖式著淸瑞補授鑾儀衛筆帖式著錫元補授江南道監察御史著管廷獻補授保舉山東候補知府姚釗奉天候補同知陳忠偉北河先儘同知程鴻賓江蘇候補直𨽻州知州魏秉銓雲南候補知州鄭克仁直𨽻沿河候補知縣何維材直𨽻候補知縣林因雲山東候補知縣楊先甲王其濬徐之瀛浙江候補知縣韓銓唐乃亮貝藴章俱照例用擬補京口副都統衙門筆帖式淸芳著准其補授卓異河南寳豐縣知縣李標鳳河南永城縣知縣沈傳義俱准其卓異加一級仍註册回任候升卓異俸滿山東歴城縣知縣宋森蔭雲南保山縣知縣項聨晉俱回任准其卓異加一级仍註册候陞俸滿奉天懐仁縣知縣俞承卿著回任開復前直𨽻豐潤縣知縣郝增祐著准其開復原官仍發原省照例用奏留吏部額外主事劉元弼著准其留部欽此同日奉旨巡視南城事務著秀林去欽此同日奉旨巡視北城事務著齊蘭去欽此同日奉旨都察院滿洲筆帖式著崑珊補授欽此 
[電傳浙江鄉試三塲題]  
　　第一問易之爲書廣大悉備至欺字第二問史以考鏡至何人之作第三問周秦以前齊國之政第四問吳越金石何所取義第五問國家防海周密至以備採擇 
[電傳甘肅鄉試二塲題]  
　　易聖人久於其道而天下化成書東漸于海西被于流沙詩其人如玉毋金玉爾音而有遐心左齊人伐邢閔公元年禮九年知類通達强立而不反謂之大成 
[元戎籌筆]  
　　本館專派赴天津偵訪軍情之友來信云直𨽻按察使司周玉山廉訪由李傅相委辦征倭前敵營務處事宜廉訪卽回保定料理一切仍復至天津筮吉本月初九日赴朝鮮○袁慰庭觀察督辦朝鮮商務有年今夏倭亂初興奉召回國先禀見李傅相然後趨詣闕廷回津後傅相念朝鮮猝被兵災誠恐黨人乘機作亂爰命觀察募兵前往以戢亂黨以撫良民觀察卽於初九日隨廉訪同行○正定鎭總兵徐見農鎭軍邦道經李傅相檄令督帶馬隊兩營砲隊一營前赴高麗助殲倭敵並諭令添募步隊兩營以資策應鎭軍捧檄之下卽飭其從子往滄州招募以便迅速訓練成軍 
 
 

Page 2

 
 
[自有公論]  
　　香港西人向設一會藉以評論時務本月初八日在柯土甸酒店聚會以論列中日兵釁之是非會中先推間地利醫生爲主席嗣因港督羅制軍亦命駕遥臨醫生遂讓居首坐英國大狀師羅弁臣首先發議其大意謂日本果勝中國則能使亞細亞洲東方之國攺其不善之政無論何國皆有權使其鄰境興利除弊日本此次之用兵係出於公允亦無不可次由西報館主輔里沙士蔑起而言曰日人之窺伺中國業已蓄謀多年偵知中國不爲之備故借此以圖一逞試觀其擊沈高陞輪船一事是時高陞懸掛英國旗並無兵船保護日人竟肆其殘暴任所欲爲如此而以爲公平則凡謀殺重情均可作爲無罪矣此時惟望英國示以利害幸勿漠然置之庶可以維持公道至於日本之斷難勝中國與夫高麗之向屬中國則又人人共喻不待贅言尤望中國與日本到底相持自操必勝之劵卽於戰勝後一挫其驕盈之氣則公法可伸矣又由大狀師佛蘭詩士起而言曰士蔑君所說與鄙意適相吻合此次日本之與中國開釁實有大背情理而無一得當者誠如羅弁臣所言則是無論何國皆可以兵力威脅鄰封令其更張國政以鄙意測之恐公法未必有此倘鄰國果有此權則美國與英爲鄰亦可以兵力加諸英國迫令遵依美例攺爲君民共主之國乎此時惟望中國大獲全勝以挫日人之氣云云座中另有數人各抒所見多謂日本無理取閙爲公法所不許衆論旣畢羅制軍請授筒以决可否計投筒者共有四十二人以日本爲不是者二十四人以日本爲是者十八人投筒後羅制軍復談論移時謂英國將來必不使俄國得佔朝鮮寸土亦可見公道之自在人心矣 
[藩王入貢]  
　　今歳恭逢皇太后六旬萬壽朝鮮係　朝藩屬例應具表進呈方物高王雖疉受倭奴之辱依然戀闕情深特命陪臣押解貢物及表文於本月初七日乘火輪車至天津取道入都朝賀有見者謂陪臣共兩員皆緋袍紗帽隨帶員役約一二百人其入貢例有一定路程並不由津經過此次歴山海關而至者蓋以外憂方作故通權達變以免不虞也 
[會緝倭奸]  
　　昨紀揚州府沈太守奉到南洋大臣排單諭令飛飭所屬一體緝拿倭奸云云兹聞保甲局亦接奉前因總辦周觀察已密令總巡方大令通飭各叚巡員分往烟寮客棧以及冷街僻巷野寺孤菴留心查察毋稍疏懈並擬定賞罰章程仿照常鎭道蔡觀察賞格無論何人有能緝獲眞正倭奸一名賞洋二百元緝獲二名加賞百元然須詳細盤詰不得妄拿無辜倘叚内匿有倭國奸細本叚委員未能查獲爲他人拘拿定將該叚員嚴叅不貸各叚員均凛遵憲諭隨時隨地嚴密核查城内外總巡亦不時率帶巡丁四出搜緝每晚更會同圑練局紳董率勇分往新舊兩城露冕巡行直至天明始各遄返云 
[遼客談邊]  
　　營口訪事人云本月初五日淸晨南風大作幾如虎嘯龍吟海中沙衛各船大半檣摧舵折至初九夜又大雷雨初十日天氣暢晴而秋寒特甚寒暑表低至七十度○油行被道憲查問後旬日間並無市面至初七日開盤每石售銀三兩八共售去二千數百簍初八日减至三兩七錢又售去二千數百簍 
[三峽秋雲]  
　　今年恭遇皇太后萬壽渝城各紳商議定自五月起至十月止每户每日捐錢二三十文以備沿街點綴景物各會館亦一律裝飾以備慶祝○巴縣陳大令履任後於上月二十日考試代書題爲代書利弊論與考者約二百餘人文字通順者當亦不少○渝城鹽局總辦文太守奉欽差札委查辦鹽務業經晉省銷差於七月中旬回局 
[彝陵雜綴]  
　　七月中旬以來天氣燥熱滴雨全無至三十日午後始覺凉風習習入夜大雨如注不久卽止而溽者已漸消矣初一二日陰雨不輟至初二夜西北風甚緊初三早寒凉特甚人有着皮裘戴煖帽者氣候之不同如此○英國兵船來宜灣泊保護商民往歳必待二三月始回滬一行秋凉後仍來宜埠今年於上月廿二日早展輪回滬蓋因中日開戰江口已塞此後不便往來故也彝陵輪船近日往來甬滬不復來宜招商局輪船已通掛英商旂幟矣○倭奴犯順各處電報局不傳暗碼宜昌電局凡遇各商號電報必令明寫字面不准傳送暗號卽明寫亦必送電局委員查騐明晣方准傳遞 
[江南鄉試簾員單]  
　　内亷官鹽城縣劉崇照唯寗縣侯紹瀛請補阜甯縣盧維雝懐遠縣黃樹棻知縣徐樹鍔黃金鉞王世　張莊彩劉正斆林頤山王慶埏梁慶桂安徽知縣願仲安朱本柯劭憼王嶽松文緝熙沈瑜謄錄官請補廣德州陳正源來安縣李長郁知縣孫友蕚鄧邏經對讀官同知劉卓栻儀徴縣朱江新陽縣蘇品仁安徽知縣孫玉銘彌封官知縣何紹聞莫鎭疆安徽知縣張奎光楊紀元受卷官直隷州王茂中吳江縣李汾休寍縣葉大烜貴池縣劉錕天長縣黃兆岷知縣林毓菁蔣子蕃黃鵬文收掌官知縣劉炳靑阮達元 
[甲午科江西内外簾官單]  
　　内收掌胡欽同考官倪廷慶陳乃績孫泂杜璘光黃嘉爾黃大琨　尚志彭瑞麔鄧祥霖何敬釗吳慶揚吳寳鎔彭履德楊國璋周鳳藻顧家相外受卷張淸瀚方任棟鄭德凝外掌卷張瓊彭厚基對讀所李克鑅李祥和謄錄所譚鴻基锺體志孫如賓汪鴻彌封所深維楨李用曾孫啓瑞劉步元 
[竹西秋籟]  
　　揚州訪事人云江寗布政司瑞茀侯方伯晉京祝嘏憲舟於本月初九日晚駛抵維揚翌晨方伯命駕登岸入城拜客運憲江都轉卽於是晚在本署設筵邀請以申東道之情簉座者爲總辦長江緝私于觀察寳之隄工局郭觀察慶藩保甲局周觀察家駒雄辯高談風生四座迭相酬酢倍極賢主嘉賓之樂直至譙鼓重敲始各興辭而散十一日午刻各員復公請方伯至北門外小金山筵宴簪裾薈萃水　紛陳直至夕陽在山始分道揚鑣命輿而返方伯回舟後卽傳諭十二日黎明揚帆北上屆時印委各官咸至碼頭恭送如禮○江西贑　鎭總兵申鎭軍道發率領貔貅健卒分乘划船數十號於本月十一日行過維揚至碼頭時鎭軍官舫暫泊命輿入城拜客旋卽回舟揚帆上駛鎭軍此行蓋係奉檄關赴天津防堵者 
[吳中宦轍]  
　　江蘇藩司鄧小赤方伯升署漕運總督所遣藩篆經撫憲奎中丞委蘇松太道黃幼農觀察署理早登前報兹聞蘇州官塲傳言謂觀察已涓吉本月十八日接印惟紅諭尚未頒到也○署理江蘇臬司韓廉訪於七月十五日在滄浪亭行轅接印所有一切公務俱在行轅辦理嗣廉訪以滄浪亭過遠諸多未便遂於本月十二日移至通河坊湖南會館駐節省中文武官員咸詣道賀○新任蘇州府本任常州府知府桐太守於本月十二日到省卽於十三日已時在府署接印文武官員之詣轅道賀者車馬喧闐甚形熱閙 
[浙闈瑣語]  
　　浙江鄉試頭塲各士子於初十日傍晚紛紛交卷至上燈時統計未交者不過一二百人監臨徐宗師傳諭催繳展限二砲以前一律凈塲屆時未完者僅有四人卽行搶卷扶出○頭塲被貼者共計四十三人均係曳白污墨未及完卷者其添註塗攺小有錯悞一槪免貼以示格外體恤○諸生繳卷後隨到隨發彌封監臨傳諭彌封官督飭書吏連夜赶辦至十二日淸晨解入謄錄所者已有兩批每批六百卷大約頭塲之卷十四日均可發謄也○二塲點名封號一如頭塲之例因病未到者一百餘人至四鼓時題紙發下持値大雨監臨提調監試均持傘步行至二門查察并周歴各號以防題目漏洩出闈之弊眞可謂不辭勞瘁者矣○二塲東文塲表字號有一紹興考生帶病入塲至十二日淸晨力不能支急喚號官禀知提調扶出暫在養病所安置又西文塲長字號嘉興考生於是日午刻忽吐瀉交作不能起坐同號生急以痧藥進之終不見效亦喚號官禀明提調扶出當出號之時四人扶掖以行尚難舉步命挑痧者施以針剌并由醫生開方下藥至十三早病勢稍輕想不致有性命之虞也○十二夜四鼓時有一差役溷入西文塲栅内希圖傳遞當　巡綽官查　送交總巡立責小板四百下枷號二門内示衆 
 
 

Page 3

 
 
[江秋浪]  
　　温州訪事人云城廂保甲局員傳諭七城門每日戌初關閉上月某夜麗譙三轉魚行夥某中從雙門水竇潛入　永語縣沈大令巡夜　此喝令帶回訊供笞責二百板發交東雙門一帶枷號示衆○某梨園小旦傳者忘其姓花嬌玉軟絶世無雙某夜應四門外某姓綺筵酒罷歌闌時已子夜嚴妝旣卸步月而歸更魚已三躍矣甫入城卽遇巡夜委員停輿研訊旦瞻如鼷鼠語不成聲委員見其身穿紗衫　　銀練媚行烟視知爲鄭櫻桃一流人卽命帶回細加究詰事後傳聞竟賞以獨桌之酒噫其亦近於煮鹤焚琴者耶○北門外横街夏姓家校屋貼近城垣上月十九日申刻有一小竊從城頭躍下揭去屋瓦用炭火燒斷棟梁從缺處入樓潛行竊物夏聞聲而上當塲拿獲　交保甲委員喝笞一百板交地保覓妥人保釋○永嘉縣屬黃田村甲乙兩人昆季行也近因分釁爭奪腴田頓起殺機甲順手取斫柴刀向乙猛劈頭顱受傷血如泉流甲尚心不能甘任情亂砍致乙鱗傷遍體手足皆殘刻已鳴之於官想不能倖逃法網矣 
[四明談助]  
　　寍波訪事人云邇者時事孔亟旣辦民圑又嚴保甲以爲居民鋪户可以高枕無憂矣不新闻发布意北門内於某夜失竊贓物窩贓於近處文昌殿左近某甲家嗣將贓物付質適被失主撞見得以人贓並獲送縣嚴辦說者請與其事出而嚴辦曷不未事嚴防之爲愈乎可見民圑之設虛應故事並無實濟更可惡者業叚民圑局勇因此自覺有靦面目急欲見功以贖前愆於廿一夜巡至五塊橋板朝西樓屋有錢姓將遷居於此其婿陳某居於對門相離不過數步陳因岳家擇於十二日進屋是夜有事時欲出入啓閉不便是以將門虛掩叚勇於三鼓時巡查過此見之大喊陳某答應稍遲勇等遂無理取閙齊聲呐喊陳已向勇等告以前情勇等不由分說妄將墻門内之某姓門亂敲以爲賊已入此室處某姓婦孺居多從睡夢中驚醒嚇持魂不附體後經衆鄰齊起告以並無竊賊勇猶執一不聽强欲進内搜查後被衆人斥逐而退少頃錢姓進屋祭門之桌子放於門前不轉瞬間桌被勇等攫去見而追赶勇猶不肯遽還延至天明向局領還噫此固圑勇之鹵莽未始非局董之失察也○前報兵農交鬥一事兹聞肇事之勇已交營官自辦鄉農傷已平復鄞縣楊大令將所押滋閙之鄉人從寛發落取保釋放了案矣○西鄉高橋朱家漕地方出蛟河水驟漲田禾得以灌溉舟楫得以通行農民皆欣欣然有喜色○西門内缸橋頭有木匠某甲與石匠某乙乘酒後餘興兩相對敵乙被甲揪倒在地霎時口噤目閉氣　全無甲畏罪欲遞當經地保扭住一面報知乙之家屬急延傷科醫生馬三元前來醫治漸有生機不至魂近泉府不然公門中又多一命案矣 
[檇李談資]  
　　杭都統前赴乍浦閱視海口防堵情形兹已於初十日傍晚言旋過禾小泊十一日解維回省○浙撫廖中丞頒發告示大旨以倭人犯順以來每有奸細混入内地攺作華裝僧服各處屢經拿獲除飭地方文武各官嚴密巡緝外並禁止各寺院掛單以杜奸細如果係朝山經過此地苦無棲宿之處祗須令住持轉飭知客僧遇有掛單須騐明衣鉢以免混雜 
[屍屬赴寗]  
　　松江訪事人云考生陸姓等行至金陵下關被勇丁戕害一事已列報章兹悉死者二人一爲藩星卿一爲陸少庵均婁邑博士弟子員噩耗傳來舉家號哭旋由家屬挈同被刃之張姓族人買舟親抵江寗籌辦一切不知此案究將如何結局也 
[鷺江雜志]  
　　厦門訪事人云邇日防備倭奴業已安妥而内港盜賊依然防不勝防英鹤皋觀察深恐紳商辦理未盡合宜復諭令廈防分府向武營借千把守備六員充圑練教習分帶練勇徹夜梭巡並添委通商局員賴灼山司馬石潯巡檢劉奉之少尹候補縣丞章文甫王　　二尹等員會同辦理并飭陳孝廉宗超爲嘉禾山圑董招募本鄉壯士以收守望相助之功有陳茂才者捐助新式洋槍數百枝以爲軍械○獅山有猛虎時至曾厝按後山一帶攫畜傷人洋郊某姓資雇南太武山獵户八人來此搜捕上月二十日槍斃一牡權之重二百餘磅某姓　其皮以去所餘虎骨虎肉由獵户售錢旣而有牝虎帶小虎在山麓咆哮二十二日將獅山某姓子啣去不知地方官亦思有以治之否○近日　氛不靖内港之渡船貨船被刼傷人之案無日無之上月十九二十兩日安海三號貨船又遭刦掠失去貨物約値銀二千數百兩○譚制軍奉電諭兼署福州將軍監督閩海關隨於上月二十六日電飭英鹤皋觀察督徴閩海關稅務而以稅厘提調游太守晋蔭爲閩海關提調兩守奉檄之餘卽偕觀察莅關任事 
[巡丁會哨]  
　　前晚爲滬南二十三七鋪巡防局勇丁會哨之期譙鼓二轉局員劉穆亭戴憶珊鄭厚餘三二尹率領巡勇持械而出會哨一周燈毬火把密若繁星擊柝之聲聞於遠近迨巡哨旣徧始各散歸 
[納倡不易]  
　　昨報紀魏元亭扭湯萬勳及妻張氏至上海縣請究一事前晚黃大令升坐花廳飭差帶訊張氏供稱小婦人原籍揚州二十六歳時嫁魏爲室三年前魏挈小婦人至上海棋盤街逼勒爲娼後又帶至鎭江小街某花烟館日索錢四百餘文小婦人實不願爲倡易憐之於今春挈至蘇州薦在曹公館傭工後丈夫尋至經花烟館龜頭顧三六說妥囑湯出洋銀一百二十元了事丈夫立有手模筆據彼此過割後湯跟魏師爺到申又將小婦人調到魏家製鞋丈夫反悔前言向之誣詐大令飭暫退下提魏研究供稱小的係丹徒縣人在揚州當木工娶同行張承遠之女張氏爲妻於十六歳時過門今年二十六歲小的三十四歲娶已十年生有三孩現住鎭江小街今年三月初一日張抵僞稱赴廟燒香還願潛逃至蘇州又折而來上海與湯從不相識並無出立筆據之事自妻子逃後小的四處找尋致家内七歲男孩從樓梯跌下而死張氏臨逃抛下生甫五月之小孩刻已餓斃家内有田房產業從無逼妻爲娼之事現在張氏被湯教供請大老爺明鑒大令曰鎭江小街本是汚穢之地爾移居此處賣娼之事難保無因魏供稱小的斷不敢逼妻爲娼大令提湯詰問供稱小的係泰州人年二十七歳在魏師爺處當家丁已有八年魏師爺爲黃大人之幕友前在鎭江常鎭道任内小的隨之而往與張氏相識曾向小的說及不願爲娼當時小的無從設法今春黃大人調署臬篆小的一時糊塗將張氏帶至蘇州薦在曹公館傭工三月二十日花烟館龜頭顧三六尋至說魏本囑張氏爲娼張氏不依勸小的出洋銀一百二十元爲之贖身使張氏歸小的承受由魏出立筆據小的當付洋銀七十五元至五日顧來索找小的苦無以應卽將筆據押在魏老太太處取得洋銀四十五元付顧携去大令問筆據如何寫法供稱立筆據魏元亭爲因將妻張氏逼勒爲娼張氏不願現有湯萬勳出洋一百二十元代爲贖身從此從良不再爲娼云云大令飭三人對質張氏與湯同稱定有筆據魏堅稱無之大令謂張氏曰魏究是爾親夫爾意中願從何人答稱小婦人怕丈夫逼勒爲娼求大老爺作主又謂湯曰爾此事自知應爲不應爲供稱小的已知過矣大令曰爾旣稱立有筆據限爾于五日内繳案以憑澈底根究張氏仍交官媒看管 
[渡夫打架]  
　　上海義渡局委員汪雲伯明府函送受傷人楊叙生渡船夫頭李葆生行兇人林阿掌林增福到上海縣請究黃大令升坐花廳提訊李供稱小的係浦東人爲二圖渡船夫頭共轄渡船三十七號今年輪應三十一號當値大令問可有諭單李呈出義渡局諭單一紙註明夫頭陸長根大令曰爾係李葆生何以諭單又給與陸長根供稱今年是陸輪値因不能辦事是以汪大老爺命小的代庖問楊爲何打架供稱其時小的並不在塲聞楊以向章日間渡客應歸渡船夫晚上上燈後始歸麻省杉板船本月十四日五點鐘時二林强攬渡客以致互毆楊供稱小的亦係浦東人年十八歲在法界金利源碼頭駕渡船是處渡船共三十七號小的是第二號大令查得二號户名李坤和與楊叙生亦不符問爾等户名爲何都是張冠李戴李是爾何人供稱小的本姓李幼時寄名楊姓十四日五點鐘時小的在碼頭守候生意二林强行阻止小的以天時尚早對增福持竹篙猛擊阿掌扭住小的憂辫舉足踢數下致受重傷旁人不服扭二林至爛泥渡巡防局送回議渡局經汪大老爺飭送案下 
 
 

Page 4

 
 
大令飭仵作騐得額角頸項有竹篙傷腰肋有脚踢傷大令飭提二林到案阿掌雙眸緊閉訊之不言大令大怒加以呵斥始供稱小的係廣東廟州府人年二十三歲父在母亡操母至金利源碼頭渡客以傅饔飱增福供稱小的與阿掌同鄉同姓年二十七歲亦在金利源碼頭駕杉板船旣而二林同供稱前日楊爭奪生意致起釁端大令曰究竟事在日間抑係夜間答稱已上燈矣楊稱時在五點鐘並未上燈二林稱小的等不識自鳴鐘但知天光已黑矣當爭閙時開過浦東卽有本地人將小的等攢毆然後扭至巡防局大令飭仵騐視二林均無傷痕大令曰多人毆爾應得有傷現已騐明無傷明係在外行兇到此尚圖抵賴楊現有傷痕數處可知是爾等所毆答稱彼此互毆事確有之大令問李曰潮州帮中可有總頭目否李供稱並無總頭目大令諭令楊回去自行醫治并著具遵斷結增福笞責四百下阿掌笞責三百下均著具攺過切結存查 
[並非縱火]  
　　昨報載虹口天潼路豐順里口德生雜貨店失愼店中人畏罪逃避云云前日午後經包探唐靑山訪悉店主廣東人姓歐陽匿跡鐵馬路後面某雜貨占内當卽拘獲送入捕房捕頭訊問起火之由答稱當晚同妻子等在樓上安睡火自樓下而起及從夢中驚覺樓梯業已燒斷欲逃無路祗得與妻子從後窓躍至披屋上再由披屋躍下始得逃生並無縱火情弊捕頭飭唐探恊同廿二號西探相炳押送歐陽至某保險行質對據保險行云察視情形似非縱火遂由包探帶回捕房捕頭命覊押一宵於昨晨釋放 
[小票轇轕]  
　　法租界某烟館自本年五月起每開一燈例送彩票二紙照西歴八月呂宋票對號單贈彩上月十七日接到呂宋電信知頭彩尚未售出旋有人持票領三彩者惟二彩無人來領迄今已一月矣昨日明某甲者持票向領二彩司帳人以票根不合婉言却之申約集多人互相口角以致扭入捕房値班捕騐知贋鼎甲稱此票從地上拾得旣非眞票作爲罷論可也捕頭不欲多事遂麾之使山 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[竊案已破]  
　　高家行人朱萃甫於本月初六晚失竊目　黃大令飭捕嚴緝并札委縣丞呂慶堂二尹會營履　此已屢紀華　前日未遣抱呈朱增將傭工莊殿華及子掌掌送案禀稱昨日莊在墻間見有一包袱並不拾起卽呼女傭携進交與主人開視因　　契執照等件盤問支吾憶伊子掌掌是夜適未住宿不無可疑爰將莊父子送案請訊大令立卽升堂提究莊供稱小的係本地人年五十三歲在朱大人家耕種初六之前小的適患寒熱喚兒子至朱家照料六七日是夜兒子及三少爺之小家丁張桂同臥一房迨天明小的起身見後門大開深爲怪異卽告知娘姨大媽入内查點方知被竊昨日早上小的至墻門間見地上有一袱包知係遺贓不敢拾起卽呼大媽携進大令曰爾爲何知係贓物爾主說爾本來誠實因知爾子作此大事爾心不安故將要物交出現在眞贓已有一半尚少一半事雖與爾無于然爾總知大略或係爾子一人所爲或有别人入夥爾可直說免致受刑莊供稱此事兒子無分惟木工薛掌生薛永昌父子兩人於上月二十八日到朱家失竊之屋中裝修窓檻初六夜不住朱家恐伊等所爲亦未可知小的所見袱包上有紥繩確係木工所用者大令飭暫退去提掌掌訊供掌掌供稱小的年二十歳在朱家做工已有數年今番又住兩月大令曰初六夜失竊之事方纔爾父已供明是爾所爲究竟有何人入夥掌掌堅稱不知大令曰爾旣不在塲究係何人所竊掌掌供稱是夜主人飭小二爺張桂下鄉請仙人看香頭張托詞陰雨堅不肯行後忽出外閒遊夜深方返大令提莊研訊堅執如前大喝令鞭籘條莊懼始供認小的分得金荷花瓣簪一枝掌掌分得金如意簪一支金金環一對餘供含糊大令飭捕役小心看管聽候覆訊 
[流氓打店]  
　　虹口西華德路虹橋東首新開聚興館飯店前晚有流氓五六輩聨袂偕來昂然入座狼吞虎咽幾欲吸盡西江醉飽之餘不名一錢揚長而出店夥向索酒飯資流氓以記帳爲言店夥不允流氓遂大肆咆哮飛檯擲凳效武行者打店故事店主大驚奔赴捕房流氓始紛紛散去捕頭諭店主此後遇見若輩可喚巡街捕拘拿立時送辦 
[英界公堂瑣案]  
　　陸耕泉之妻顧氏出外不歸至前日下午始在途中遇見扭令回家妻不依以致互相誠詈旋有周紹基者出爲勸阻陸惡其多事與之忿爭二百九十九號巡街華捕見之將一千人拘入捕房捕頭遣捕轉送公廨宋通剌諭令分别收管聽候早堂訊核○二百八十八號等華捕先後拘獲在途拉客之無恥野鷄倡徐財寳汪阿寳及龜傭朱沈氏等三口解送公堂通剌諭令交官媒管押聽候明日堂訊○陳阿四貧病交迫無處棲身彳亍途中情殊可憫四百三十一號華捕解送公堂通剌飭役持名片送入棲流公所醫治 
 
 
 

Page 10

 
 
   
 
 

Page 11

 
 
[光緒二十年八月初六日京報全錄]  
　　宮門抄○論旨十四道錄前○署安撫德奏籌補十九年分綏缺江寗省倉兵匠屯米借動正項解放摺○湘撫吳奏報提督啓程北上日期片○江督劉奏報金陵厘捐局收解數目摺○陜撫鹿奏籌解京餉銀數起程日期摺○又奏　解新海防捐輸銀兩片○漕督松奏請嚴定衛守備等經徴錢糧章程片○江督　奏受傷都司等請免騎射片○八月初六日兵部大常寺太僕寺正藍旗値日宗人府引見四名兵部二十六名太僕寺一名上駟院六名○安徽總兵李占春到京請安○瀅貝勒松溎椿壽各請假五日○容貴續假五日○良培請假十日○掌儀司奏初九十一十三日祭奉先殿載津載瀛載振行禮○召見軍機壽蔭崇光李占春○○頭品頂戴暫署安徽巡撫布政使臣德壽跪奏爲循例籌補光緒十九年分綏缺江甯省倉兵匠屯米借動正項解放繕具淸單恭摺仰祈聖鑒事竊查安徽省光緒十九年分各屬被水受旱多係勘不成災已於秋成情形案内奏請分别征緩在案查安徽省額徴江甯旂營織造兵匠屯米如遇蠲緩災輕之年動輾倉榖及添派賸行月等米撥補災重之年則動正項採買撥補設籌補仍有不敷聲請統俟次年秋成後隨同新賦屯米摘熟找徴補解以濟來歳冬季兵糧歴經辦理有案迫兵燹後倉榖無存前項屯米亦隨漕糧攺徴折色又無存留公用銀兩堪以借放是以歴將災緩不敷前項米石請於司庫地丁正項内撥補足額均經奏准放解各在案兹查光緒十九年分安徽省所屬應徴江甯省倉兵匠屯米二萬三千三百八十三石一斗六升四合三勺内除該年熟田應徴米一萬二千三百九十石二斗一升三合計有荒災緩缺米一萬九百九十二石九斗五升一合三勺按每石一兩三錢核計共應銀一萬四千二百九十兩八錢三分七厘查籌補同治十三年緩缺案内奉准部咨以安徽省無爲和州巢縣當塗四州縣年例額解江甯省倉兵匠屯米自同治七年以來遞年報災卽遞年撥補請嚴飭將應徴前項米石照額稽徴查有揑報災荒卽行嚴叅懲處不准恃有奏撥成案動輒挪借以重正項等因鈔錄片奏咨行到皖分别嚴飭在案惟查無爲和州巢縣當塗四州縣上年實係被水受旱情形較重委無揑報災荒此項緩缺米石係計口授食要需迭准江甯藩司移會籌補足額解赴江甯濟放旣不能請撥漕糧不無倉榖及派䑆行月等米撥補再四籌議惟有仍請暫借地丁以免缺誤據署布政使員鳳林循案開具淸摺詳請具奏前來臣覆加確查上年無爲等州縣被災受旱較重委係實在情形合無仰懇天恩俯准將光緒十九年分無爲和州巢縣當塗四州縣緩缺屯匠米石仍於司庫地丁正項内按照緩缺米數撥補足額動放銀一萬四千二百九十兩八錢三分七厘解交江甯藩司支放一俟光緒二十年屆限啓徴原緩屯匠米石分别飭令徴收還欵庶兵食不致缺乏庫項仍歸有著除咨户部查照外所有應撥米數另繕淸單恭呈御覽謹會同兩江總督臣劉坤一恭摺具陳伏乞皇上聖鑒訓示謹○奏奉硃批户部知道單併發欽此○○吳大澂片再據統領振字營頭品頂戴儘先簡放提督前陜西陜安鎭總兵一等輕車都尉奇車愽巴圖魯余虎恩請咨引見並報明六月二十二日交卸營務啓程北上臣查該提督身經數百戰忠勇性成統兵關隴久爲左宗堂所倚重臣自到湘兩年之久與該提督整頓防營足資指臂之助深知其性情直爽勞怨不辭曉暢戎機有胆有識洵堪勝專閫之任每以身受國恩正當力圖報効不敢自躭暇逸現値會匪肅淸各屬民情安謐該提督暫可離營入覲躬聆聖訓俾遂其瞻天就日之忱所遺統領振字全軍營務查有記名提督邱俊鳳樸實耐勞堪以暫時接管代統除檄飭遵照外所有統領振字營提督余虎恩啓程北上日期及委員代統營務緣由謹附片陳明伏乞聖鑒謹奏奉硃批兵部知道欽此○○頭品頂戴兩江總督臣劉坤一跪奏爲光緒十九年下半年金陵厘捐局收解數目循案開具淸單恭摺仰祈聖鑒事竊查金陵釐捐局抽收厘金歴係遵章按半年奏報一次已開報至光緒十九年上半年止其局用經部核准從光緒十三年下半年起卽照九分開支各在案兹據金陵釐捐局江寍布政使瑞璋等詳稱金陵厘捐收數本極細微所收之捐向以米榖爲大宗全賴年成豐稔商販流通捐收方有把握乃近年鄰省屢有偏災收成歉薄出產不旺上游米糧又攺由通商口岸用輪船裝運其餘大宗貨物每籍洋票洋旗往來運送愈行愈盛經過各卡無厘可收上年入夏以後又復暘雨不時民鮮蓋藏商情退縮兼之内河淺涸販運維艱迭經設法疏通嚴飭各卡員實力稽徴核計本屆收數較之上屆尚屬有盈無絀兹將光緒十九年下半年厘金收解各數及茶土兩項捐厘數目開單詳請具奏前來臣覆覈無異謹循照舊章開具簡明淸單恭呈御覽其局用遵照九分開支仍照案邀免造報細數以歸簡易除飭該局嚴飭各卡員認眞整頓實力稽察務當涓滴歸公以裕餉項並將所送淸册咨送户部查核外謹會同江蘇巡撫臣奎俊恭摺其陳伏乞皇上聖鑒敕部查照謹奏奉硃批户部知道單併發欽此○○頭品頂戴陜西巡撫臣鹿傳霖跪奏爲籌解光緒二十年京餉銀數日期恭摺仰祈聖鑒事竊查陜省前因海防善後及京旂需餉甚鉅迭經奏明裁勇節餉每年共集銀十萬兩議定自光緒十二年爲始專欵分批解部所有十九年以前應解銀兩業經按年報解淸楚分别奏咨在案兹値二十年籌解之期除前奉行知賞給甘肅新疆陜西三省每省銀二萬兩共銀六萬兩截留劃解外尚應解銀四萬兩現飭藩司在於地丁欵内動支銀四萬兩又二十年分加復俸餉銀四千兩又二十年春季核扣文武各官養廉報効經費一半銀一萬四千六百五十兩又二十年奉撥内務府新增經費銀一萬兩又十九年扣存各官廉費等項六分減平銀二萬三十六百一十八兩零以上共銀九萬二千二百六十八兩零由司揀委妥員於七月初四日起程解赴户部内務府分别交納等情據藩司張岳年具詳請奏前來臣覆查無異除分咨外所有籌解光緒二十年京餉銀數日期謹恭摺具陳伏乞皇上聖鑒謹奏奉硃批該衙門知道欽此○○鹿傳霖睛再准户部咨議令各省將光緒十八年十二月以前所收新海防捐輸銀兩劃淸界限解交海軍衙門交納等因查陜省光緒十八年十二月二十八日起截至十九年十二月二十八日止九十兩次所收正項捐銀五千六百一十九兩四錢均經隨時咨部在案兹由司揀委妥員於七月初四日起程解赴海軍衙門交納應用等情據藩司張岳年具詳前來臣覆查無異除分咨户部備查外所有劃解新海防捐輸銀數日期謹附片具陳伏乞聖鑒謹奏奉硃批該衙門知道欽此○○松椿片再漕標各衛繁缺冋係於事簡衛守備衛千總内揀選才具優長並無事故之員具題調補惟查漕務自攺海運以後雖今昔情形不同而以簡調繁自應循例辦理如江淮興武等衛事務極簡迥不如前各備弁巧於規避每遇題補調缺出大半皆有經徴未完處分奴才詳加體察蓋經徴錢糧未完不及一分照例卽應停其升調各備弁所徴錢糧本屬無多欠繳僅十兩上下者知有停升之例莫不預爲拖欠新陳相因永無繳淸之年則規避題調各缺實有所恃是以遇有應調缺出動多牽掣幾至無員可調若不破除積習是考成定例轉爲取巧之門其何以肅官方而正人心相應請旨飭下部議嗣後衛守備等項由簡調繁如有經手錢糧經徴不及一分一二分以上未完者准於調補題本内聲明俟覆准後令其離任勒限淸繳完日開復再行飭赴新任逾限不完仍從嚴叅處庶使巧宦無所趨避而老成可期認眞矣是否有當理合附片陳明伏乞聖鑒訓示謹奏奉硃批該部議奏欽此○○劉坤一片再軍營打仗受傷人員如實在不能練習弓馬例准免予騎射又准部咨嗣後請免騎射人員一律攺習槍礮等因兹查有記名提督署江甯城守恊副將楊金龍前在軍營打仗被賊槍揚左膀矛傷右骽泰州營都司何復勝刀傷右骽胯槍子擊穿左肩窩候補守備徐世標槍子擊傷左肩並跌傷左骽狼山鎭標中營如皋汛把總譚仁里槍子擊傷右臂署江甯城守恊標奇兵營右哨頭司把總甄在洲槍子打傷左膀以上各員均係受傷深重不便弓馬經臣查騐屬實合無仰懇天恩俯准將該員楊金龍等免予騎射照章攺習槍礟以示體卹除飭取受傷部位册結送部查覈外謹附片陳請伏乞聖鑒訓示謹奏奉硃批著照所請兵部知道欽此 
 
 

Page 12

 
 
[光緒二十年八月初七日京報全錄]  
　　宫門抄諭旨一道錄並○江督劉等奏請暫停分發摺○又奏請調補要缺知府摺○蘇撫奎奏甄别知縣片○湘撫吳奏報抽收厘金解支各欵摺○又奏報經徴錢糧未完以上各員名摺○將軍長奏旗員懇留原籍當差片○八月初七日刑部都察院大理寺廂藍旗値日引見○額中堂花尚阿明安各假滿請安○李鴻藻等各謝署缺恩○徐中堂因伊子署缺謝恩○甘肅總兵田在田到京請安○陸寳忠假滿請安並謝侍講學士恩○戴鴻慈謝充日講起居注官恩○特用道程雲俶謝恩○山東候補知府姚釗謝恩○熙貝勒請假五日○濂貝勒續假五日○耆齡續假十日○値年旗奏派署理新營房之大臣派出敬信○都察院奏攺派專司稽察派出奕年○召見軍機田在田程雲俶姚釗○○兩江總督臣劉坤一江蘇巡撫臣奎俊跪奏爲江蘇省候補試用人員極形擁擠援案懇恩暫停分發以疏仕途恭摺仰祈聖鑒事竊維行政當先察吏淸源必須塞流自捐例開而各省候補員多江蘇一省爲尤甚遵查光緒六年經前撫臣吳元炳會奏請停分發部議准停一年至光緒七年八月期滿迄今已十有餘載海防鄭工新例相繼復開援例分發乃勞績保舉指分來蘇者不絶人數日益多壅滯日益甚而署缺委差則日益難現計候補道府共有一百七十餘員同通州縣共有八百六十餘員佐雜各項人員竟至有二千餘員目下到省者尚絡繹而至寍蘇兩屬額骰各缺其例歸外補者有定而分發候補者無限似此日增月盛不獨補缺無期卽各項差使亦屬難以徧及竊念有缺可補而後有候補之人有功可試而後有試用之人今此徒有候補試用之名而終無缺可補無功可試人冗事少旣無以激勵人才置散投閑且恐躁進者奔競營謀無所不至分發人員倘再紛至沓來於吏治實有關繫臣等督同甯蘇兩藩司悉心籌畫惟有援照光緒十七年山東省奏停分發成案除由部簽掣各項正途人員仍照常辦理外所有捐納勞績兩項無論已未報捐指省及應行簽掣各員概請停止分發二年以期逐漸疏通據江寍藩司瑞璋蘇州藩司鄧華熙會詳請奏前來合無仰懇天恩俯准敕部將捐納勞績自道府至未入流各項候補試用人員停止分發江蘇二年俟屆滿再行察酌奏明辦理臣等爲疏通仕途澄叙官方起見是否有當謹合詞恭摺具陳伏乞皇上聖鑒訓示謹奏奉硃批吏部議奏欽此○○兩江總督臣劉坤一江蘇巡撫臣奎俊跪奏爲省會要缺知府需員仍請調補以資治理恭摺仰祈聖鑒事竊臣等接准部咨光緒十九年十一月二十七日奉上諭江蘇蘇州府員缺緊要著該撫於通省知府内揀員調補所遺員缺著詹鴻謨補授欽此先經臣等會奏請以徐州府知府桂中行調補兹准吏部咨覆摺内並未將該員現任知府内有無正途出身合例堪調之員詳細聲叙遽請以桂中以調補蘇州府知府應毋庸議等因光緒二十年四月三十日具奏奉旨依議欽此咨行到蘇查蘇州府係省會首郡管轄一廰九縣政務煩劇兵燹之後墾荒裕賦興利除弊治理尤難且時有發審案件必須精明練達爲守兼優之員方足以資表率臣等復於通省現任正途出身知府内逐加遴選非現居要缺卽人地未宜一時實無堪調之員惟查徐州府知府桂中行年六十歲江西臨川縣人寄籍貴州鎭遠縣由廪貢生報捐縣丞疉保知府奏留江蘇以原宮補用因兩次保薦引見奉旨著以知府儘先補用欽此呈請攺歸江西臨川縣祖籍於洋務出力案内奏保補缺後以道員用光緒七年請補徐州府知府九年十一月二十四日到任十年奏委兼護徐州道篆十二年大計保薦卓異十七年因俸滿卓異併案請咨引見奉旨著回任准其卓異加一級仍註册候升欽此又因兩次保薦呈請引見奉旨著在任以道員用缺此調署淮安府知府十八年四月二十一日回徐州府任查該員有守有爲循聲久著以之調補蘇州府知府洵堪勝任與例亦符據江甯蘇州兩藩司會同臬司具詳前來合無仰懇天恩俯念省會知府員缺緊要人地實在相需仍准以徐州府知府桂中行調補蘇州府知府實於吏治有裨至該員係現任知府調補知府銜缺相當毋庸送部引見係初調人員一切因公處分例免核計所遺徐州府知府員缺應請遵旨卽以詹鴻謨補授謹合詞恭摺具陳伏乞皇上聖鑒訓示謹奏奉硃批吏部議奏欽此○○奎俊片再准部咨道府州縣無論何項勞績保歸候補班人員卽以到省之日起予限一年詳加考核奏明分别繁簡補用等因循辦在案兹查五品銜候補知縣孫傳恕自光緒十九年四月二十九到省之日起扣至二十年四月二十八日止試試已滿一年據蘇藩司會同臬司騐看加考詳請甄别具奏前來查該員孫傳恕篤實穏練吏治留心堪以繁缺知縣留省補用除將該員履歴咨部查照外謹會同兩江總督臣劉坤一附片具陳伏乞聖鑒謹奏奉硃批吏部知道欽此○○頭品頂戴湖南巡撫臣吳大澂跪奏爲開報光緒十九年冬兩季分抽收釐金解支各欵恭摺仰祈聖鑒事竊照前准户部咨以各省抽收厘金未能按限報部奏請飭照兩淮鹽厘格式自同治十二年正月起按半年開報一次欽奉諭旨允准遵照辦理業將同治十二年正月起至光緒十九年六月底止收支厘金銀錢各數按次開單奏報在案兹據湖南厘金饲務布政使何樞補用道周麟圖將厘金項下自光緒十九年七月起至十二月底止查明各局卡經徴銀錢並解撥支用各款銀錢數目分晰開具四柱淸册詳請奏咨前來臣覆核無異除淸册咨送户部外理合繕單恭摺具奏伏乞皇上聖鑒謹奏奉硃批户部知道單併發欽此○○頭品頂戴湖南巡撫臣吳大澂跪奏爲查明奏銷案内經徵已未完各員名遵照新章先行開單奏報恭摺仰祈聖鑒事竊照前准户部咨所有錢糧奏銷令各該督撫一面具題一面先將未完一分以上各員名開其簡明淸單專摺奏報由部核定處分先行覆奏仍於題本内將業經具奏各員聲明備核等因欽奉諭旨允准恭錄咨行到湘歴經遵照辦理在案兹據布政使何樞詳稱現屆光緒十九年奏銷之期查湖南省額徴地丁存留驛站等款錢糧除是年被水蠲緩外實應徴正耗銀一百二十一萬四千四百餘兩現已截至奏銷止通計已完解銀一百一十三萬八千五百餘兩未完銀七萬五千九百餘兩内除全完並將一官經徴及有事故叅劾各員毋庸開列又未完不及一分遵照部議仍歸奏銷本案開報外查明經徴地丁全完三萬兩以上者一員全完二萬兩以上者一十一員全完不及一萬兩者六員未完一分以上者二員未完二分以上者三員未完三分以上者二員未完四分以上者二員未完五分以上者二員開列職名淸單詳請奏報由部核明分别議叙議處以示勸懲並據糧儲道但湘良查明道庫錢糧除漕折隨淺等欵例應隔年奏銷造册詳由漕連督臣核題外所有經徴光緒十九年全完南秋米五千石又全完驢脚銀自六百兩至九百兩以上者三員全完南秋米一千石以上者一員未完南米驢脚各十分者一員未完南米四分入釐者一員經徴津貼全完三千兩以上者一員全完一千兩以上者二員全完七百兩以上者一員全完六百兩以上者一員全完三百兩以上者二員未完四分八厘者一員未完十分者一員一併開單詳請彚辦前來臣覆核無異除飭催該司道將應造各項奏銷册籍按欵造齊照例詳送具題並將此次開報各員仍於本内聲明備核外理合恭摺具奏並繕淸單敬呈御覽伏乞皇上聖鑒勅部核議施行謹奏奉硃批户部議奏單併發欽此○○長順片再據世襲一等輕車都尉富志禀稱係吉林雙城堡廂黃旗安祥佐領下人自襲職後卽在京廂黃旗興存領下當差光緒十九年九月間在京接到家信知生母病故報經本旗都統准假回籍丁憂現屆假滿理宜赶緊回京銷假當差奈富志自幼孤苦並無兄弟祖塋無人修理兼以家道寒微無力回京惟有援例懇留吉林原籍當差等情據此奴才等查例載東三省調取來京之人及由彼處陞任京官承襲世職之子嗣或在原處居住或情願來京當差俱聽其自便等語今該世職富志所請留籍就近當差與例相符可否將該世職留於原籍當差藉資經理祖塋之處出自鴻慈逾格謹附片具陳伏乞聖鑒謹奏請旨奉硃批著照所請該衙門知道欽此 
 
