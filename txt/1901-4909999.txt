# 1901 - 44 - 4909999

 

Page 1

 
 
[灶神模出售] [  申報館協振所敬啓]  
　　歲律將終黃羊薦灶禮崇五祀數典敢忘本館協振所承某善士以舒君萍橋所繪全紅泥金灶神模售貲助振每張洋銀二分旣可用以敬神復得藉之行善當亦諸君所不吝解囊也 
[勸募濟急局捐欵] [  申報館協振所謹啓]  
拳匪作亂兵燹慘遭几我南人之作客京津者瑣尾流離苦難言狀滬上諸善士不忍坐視創爲濟急善局其宗旨與泰西紅十字會相同併資送遇難之人遄回故里此眞莫大陰功也敝協振所從諸君之後勸募捐資如有義士仁人慨發慈悲傾囊以佽者不拘多寡同是善緣請及早擲交本館協振所隨時彚解俾孑遺黎庶荏席同登翹企仁施迫切以待肅此謹白惟冀垂靑 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[綜論本年滬市情形]  
古之爲國者皆以農桑爲本今之謀國者當以貿易爲宗此古今時勢之不同情形之各别若仍墨守舊章猶以商務爲不足重是迂闊之士也僅知商務爲重而不事講求亦自敗之道也五大洲通商以來已成商戰之局各國皆視中國爲貿易之塲中國而能振與商務可收各國之利若因循怠忽則不啻如砧上之肉漸被他人臠食以致消亡由是以歐觀商務可不重哉顧欲振興商務必先知市面之盛衰欲知市面之盛衰必先知貨物之盈虚消長若者多收若者歉收若者滯銷若者廣銷雖市面各處不同貨物高低不一而於商贾雲集之地貨物星聚之區核其大綱則亦不難瞭如指掌矣夫論中國商贾雲集之地貨物星聚之區二十餘省中當以滬上爲首屈一指無論長江上下南北兩洋以及内地市鎭皆視滬市如高屋之建瓴而東西各邦運物來華亦無不以上海爲樞紐故一言上海之市面则一國之市面在是且非但可知中國之市面卽各國之市面亦無不可知矣溯自甲午中日搆　後至去年上海市面始稍有起色今春各業商人旣有赢餘無不振刷精神大張旗鼓以爲今歲市面卽不能再勝於去年而終可望與去年相　不料至五六月間北方拳匪事起激怒各國聨軍入京乘輿西幸風聲鶴唳幾如八公山草木皆兵貨物於是不通商贾相約裹足而上海市面因之大壞幸秋後北省兵事粗定和議漸有眉目各處市面亦遂漸漸流通今者和局已成回鑾之期屈指可待人心大定市面雖不能遽爾興復然亦不致江河日下按本年滬上各業首推金鋪誠以今夏北警頻傅人心惶懼咸欲兑金以便掩藏取携一月之間金店及各首飾鋪幾於户限爲穿金價每兩驟貴存貨多者獲利尤　爲後來所未有其餘各業或明贏暗耗或有耗無贏非但不能如金之獲利卽欲求不虧本者亦寥寥不可得絲茶本爲出口貨之大宗本年出口之絲約三萬五千包較之往年誠不爲少無如新絲上市時價節眨去二百餘兩故業此者無不折本茶則近年已成强弩之末今更不足言矣綢業雖絲價較賤而銷路不暢能不虧本已屬幸事他如木棉布紗三者惟木棉略可獲利然預期抛盤者因市價驟昂反多虧折棉紗因北地滯銷致多壅積且成本較大無利可圖至於進口貨如洋布洋紗洋藥雜貨之類等洋布自夏徂秋無人問鼎直至入冬銷路始通存貨多者亦可利市三倍而畏首畏尾之輩則無不徒呼負負外洋雜貨至今尚未暢銷不無虧折惟糖業大佳洋藥價雖低昂不一而得利者多爲土樂中産自川碭者無甚生色煤油市價昂而進價亦昂不如去歲遠甚荳油亦然南市號家向爲滬地最大市面自輪船興而已味如雞肋今歲化地不靖沙船皆不放洋幸去年尚有贏餘可以彌補錢業本隨各業爲升降各業盛則錢業無不獲利各業衰則錢業自必虧折然今歲錢業因不敢多放帳項反有微利可圖惟春間被北客所欠甚多若將來不能收清則尚　不補絀此本年上海市面也執筆人述其大略如此閲者幸毋狹視滬上爲一隅要知一隅之地爲一國之本根亦各國之所薈聚也其關係豈淺鮮哉 
[浙撫履新]  
　　杭州訪事友人云新署浙江巡撫余晉珊中丞於本月十八日由滬起節二十日省中官塲咸詣下馬頭伺候至午後四點二刻聞拱宸橋畔洋關砲聲大震知憲舟已抵埠於是文自司道武自鎭軍以下先後呈遞手版中丞未及接見卽命駕登岸迤邐赴官廳傳見現任司道府縣及武職各官其餘概行擋駕隨排齊執事由武林門入撫轅拜會丁憂撫憲惲菘耘大中丞茗談良久而别至晚惲中丞委杭州府朱小笏太守中軍管叅戎將王命旗牌及巡撫鹽政關防齎送中丞收受至卯初中丞朝服至大堂望闕謝恩隨更易公服拜印升座司道行庭叅禮府廳以下及旗員武職分班叩賀營兵站立兩廂放槍一排聲如珠貫迨禮畢中丞退入内堂各官重復禀見 
[監司抵省]  
　　姑蘇采訪友人云蘇松太兵備道兼江海關監督袁海觀觀察於本月二十三日至省謁見撫藩臬各憲午後復命駕詣蘇州府署投刺府尊濮紫泉太守延入花廳茗談良久而别聞勾留數日卽須遄返申江也 
[嚴查匪跡]  
　　漢口訪事友人云日前湖廣總督張香濤制軍接到廣東大憲來電内開康梁黨羽仍怙恶不悛圖謀不軌刻有由粤潛赴鄂省者請速查拿云云因卽札委謝友鵠軍門嚴飭各哨弁督率勇丁分投武穴蘄州黃石港黃州諸要隘守候無論輪船民船一經泊岸均須嚴密搜拿現聞已拘獲數名解赴省垣訊辦矣 
[逆首成擒]  
　　漢口訪事友人云本月十五日午刻沿江緝捕局會辦馮少竹别駕部下武弁徐全孝胡金魁督同線勇在鳳麟街裕和客棧拿獲自立會頭目自稱回天大元帥之左竹修陳慶餘二逆犯詰之均係文人旋起出彼黨中來往逆信及僞札僞示各項帳據當卽解往漢陽槍砲廠禀請别駕研訊二逆犯直認不諱聲稱我等曾向康梁諸逆領得洋銀四十萬元糾合黨羽擬在廣東起事報復前仇今先到此約期響應云云别駕録供申詳翌晨押往督轅候辦 
[委製水雷]  
　　南昌訪事友人云今秋江西大憲委劉明府世芳製造水雷因携資赴滬購置爐機至十月某日運回省會聞爐重萬餘斤容煤十餘擔水鍋容水二十餘擔氣管數十枝約費萬金之譜日役數十百人閲兩月始克入廠安設 
 
 

Page 2

 
 
[奏報知縣獲盗情形片]  
　　黃槐森片再據武强縣知縣周頌聲禀報本年二月十七日該縣屬那合村地方被匪搶劫村莊二十一家槍斃圑丁五各等情經臣電飭各營分途追捕拿獲匪徒潘特明曾特吉等四十一各押縣到縣訊各供認聴從武舉周治國起意糾約共有數百餘人每人派出銀一二元不等備買軍火欲圖起事因地方官稽查嚴緊未曾買得又聴從周治國糾邀其有一百餘人於二月十七日同刼那合村莊槍斃圑　得錢一百二十千文布疋數擔各自分携逃走等供該縣隨會同邊防分統熙字營副將黃雲亭誘拿周治國到縣提同潘特明等質訊據周治國供認前情不諱現經剿辦匪徒之際該匪黨羽衆多監禁恐有疏忽據實禀請懲辦前來臣查周治國係武陽縣人由武生應丁西科本省鄉試中式第三十名武舉膽敢起意糾夥派分備買軍火欲圖起事復聚搶劫多家槍斃圑丁五各實屬目無法紀相應請旨將該武舉周治國卽行斥革一面由臣批飭該管知府馮德材馳往該縣提周治國及夥犯潘特明等覆審確實一併就地懲辦以昭炯戒除仍飭會營嚴緝逸犯悉獲究根並查明槍斃圑丁給卹外謹會同署兩廣總督臣李鴻章提督臣蘇元春附片具陳伏乞聖鑒謹奏光緒二十六年十月二十五日奉硃批著照所請該部知道欽此 
[奏報調派管帶以重邊防片]  
　　黃槐森片再更換防營管帶欽遵諭旨隨時奏報在案兹准督辦邊防提督臣蘇元春咨稱管帶忠字左營游擊黃守忠邊防不力亟應撤退遺差查有分省補用巡檢陳翰香年富力强熟悉邊情堪以派委接帶又管帶健字右營覃啓佑調回大營另有差委遺差查有毅新正左營前哨正哨長儘先拔補千總巢在龍熟悉營務勤愼耐勞堪以調派管帶除分别札飭遵照外咨會等因前來謹會同兩廣總督臣李鴻章附片具陳伏乞聖鑒謹奏光緖二十六年十月二十五奉硃批兵部知道欽此 
[催辦教案]  
　　南昌訪事友人云江西各屬匪人閙之教案近奉督撫憲嚴札勒限妥速辦結各府縣官恐事多棘手措置爲難相率託病呈請開缺省憲均未批准卽某明府丁艱卸事亦飭留省辦理不能事外逍遥署藩憲兼辦洋務局李少歴方伯以目下和議將成恐因教案遲延貽悞大局特委沈太守璘慶黃大令錫光孟二尹廣榮前赴樂平等縣督同縣宰妥速辦理並委許大令寳蓮襄辦南昌縣教案蓋不似前之泄沓成風矣 
[睦鄰有道]  
　　南昌訪事友人云護理江西撫憲張筱船中丞知和議已成各處教案急宜議結爰於上月某日親詣耶穌教堂拜會教士列格司君面議和平辦理之法旣而美員穆文彬　因公謁見中丞面陳關税一切情形及將來内地通商各事宜中丞令與洋務局司道悉心籌畫旋卽親往報謁中西睦誼於此可見一斑已 
[巨匪漏網]  
　　廣州訪事友人云匪人劉鋭前因犯案纍纍經地方官拘獲本擬予以重懲嗣由某軍門保釋得以法外逍遥邇日復糾集羽黨多人四出刼掠緝捕總局憲知之特於本月十一日之夜五鼓時飭某弁帶領武勝軍並安勇二三百名前往掩捕行至西村六約閘門緊閉守者恐係盜賊不肯放行勇丁忿甚立將閘門毁壞扭守者抶之鄉人疑係盜匪相率鳴鑼集衆預備抵禦幸後隊到來始知兩有所悞祇得退至附近廟内向紳耆言明然後整隊前進然經此一番波折匪黨早已聞風而遁蹤跡全無矣 
[示除恶習]  
　　掦州訪事人來函云新任兩淮鹽運使程雨亭都轉蒞任以來首以恤商裁費爲當務之急日前頒發告示一道懸掛通衢略謂治鹺之法首在裁費浮費繁多則商本重而獲利薄鹽務安望起色兹本司訪聞各衙署以及淮南總局曁各局卡書吏差役人數衆多往往商販請領重運公件及經過各局卡掣查騐放等事無一不需使費設或不給卽任意留難延擱此等錮習素爲本司所痛恶雖經柯升司出示　禁不免日久玩生用再嚴行示禁爲此示仰各書吏人等知悉務各痛攺前非毋蹈以上恶習倘有不遵一經訪聞或被告發定卽官參商辦决不稍貸見者咸謂都轉此舉可謂洞燭其奸深得治鹺之要矣 
[鄉村被劫]  
　　廣州訪事人云省垣迤西某鄉居民千餘家一熱閙村鎭也本月初四日之夜一點鐘時忽來匪徒七八十人明火持械嚴守各要隘然後蜂擁而進連刼五家鄉人見其勢甚披猖不敢與抗更練聞警出門探視被匪開槍轟擊致傷要害立時斃命是亦可謂無妄之災矣 
[刼匪站斃]  
　　廣州訪事友人云前者黃沙德安里周姓家被盜行劫并將事主刃傷當時擒獲盜匪黎全年王成年兩犯解送南海縣署縣主裴大令研訊之下兩犯供認不諱大令遂於本月初五日禀知上憲將兩犯押赴黃沙八和會館門前裝入木籠站斃至周姓主人則因受傷過重已於習日斃命矣同日大令又將前在沙面輪船碼頭刼奪客商行李之積匪郭狗陳鴨陳九三犯押至德興街碼頭裝入木籠俟滿六月再行核辦 
[粤東火警]  
　　廣州訪事人云黃沙鄭家祠右側偪近河畔　欄有蛋民支蓋板屋藉蔽風雨本月初七日之夜二鼓時不知因何失火致兆焚如一時烟𦦨迷漫火勢甚熾各處水龍聞警馳至吸水以澆約歴半點鐘時始得熄滅屋中二小孩趨避略緩被火灼傷所豢剛　數十頭亦一律燒斃 
[掦城火警]  
　　掦州訪事人來函云本月十八日卓午城内觀巷街吉泰祥醬坊後進柴房突兆焚如之禍左右鄰見烟霧迷漫勢已上熾立卽鳴鑼告警各水龍紛紛馳至吸水狂澆始得應手而滅僅燬去柴房一間餘皆無恙誠萬幸也 
[蘇臺火警]  
　　姑蘇采訪友人云本月二十三日晨起朔風凛烈寒氣逼人傍午滕六君惠然肯來逞其逸致豪情將萬斛珠塵灑遍大千世界光搖銀河一白無垠迨午後一下鐘時忽聞警鑼亂鳴急出訪之知昇平橋左近有火警少頃地方文武官員爭先策騎而至指揮水龍夫役四面狂噴蓋以藩署近在咫尺間故格外留心保護也時適風雪交加祝融氏益復興高采列閲二下鐘許卽得漸漸救熄而已焚去房屋七八椽矣 
[浙省官塲紀事]  
　　杭州訪事人云署杭州府朱小笏太守起鳳前奉撫憲惲菘耘中丞飭知免補本班以道員用因卽禀請交卸兹者藩憲榮伯衡方伯札飭調補是缺之嘉興府宗子材太守培先行赴任所遺嘉興府缺委候補府劉太守毓森署理○本月十四日浙西内河水師統領費毓卿軍門因公至省詣撫轅禀見惲菘帥面陳一切旋於十七日禀辭回防○調署秀水縣吳望春大令現奉省防營務處某觀察札委兼理嘉防營務處提調事宜○委署飭姚縣趙佑夫大令於本月十四日交卸讞局帮審提調事務詣各憲轅禀辭赴任遺差由臬憲世振之廉訪札委候補縣薛大令邦和接辦○候補道范砥莊觀察奉撫憲惲大中丞札委會辦省防營務處擇吉本月十六日到差○候補道李鳴九觀察正任温州府王雪廬太守前奉撫憲惲中丞札委帶兵赴越搜剿餘匪刻已事竣回省禀到 
[潯上官塲紀事]  
　　九江訪事人云臨江府樟樹鎭通判余晴樵别駕本　經瀋憲牌示另有差委所遺篆務以候補同知郁仲孚司馬震培署理○興安縣彭用侯明府錫蕃瓜期將及藩憲以請補斯缺之周星橋明府繪藻先行署理○署德化縣沙珠垣明府禀請臬憲札委候補巡檢洪懋卿少尹勳襄辦保甲事宜以資臂助少尹奉委後已於本月初十日到差矣 
[皖省官塲紀事]  
　　安慶訪事友人云積榖所以備荒而各州縣均不肯實事求是倉儲大半空虛安廬滁和道毓觀察有鑒如此札特委 
 
 

Page 3

 
 
候補府經歴洪叅軍誥與通判毛别駕馳赴各屬分别清查是亦愼鄭倉儲之要政也○日前撫爲州吏目某君因事開缺藩憲湯小秋方伯申詳撫憲以候補吏目萬叅軍安瀾請補○正任鳳陽府經歴升補靈璧縣莊大令介褘丁艱遺缺藩憲湯方伯以補用府經歴滕叅軍忠請補日前已詳請撫憲循例入奏矣○皖省城廂内外共設栅欄一百四十餘處邇因爲日已久風霜剝蝕不無損壞之虞保甲總局憲溤觀察飭都料匠一律修補整齊計費去靑蚨約二百餘千翼○省垣西門及四牌樓一帶係市廛繁盛之區兹者時際殘冬保甲總局憲馮觀察深恐宵小潛生爲閭閻之害爰札委候補從九品范少尹守正督率差役加意巡查泗州五河縣學教諭遺缺前經藩憲湯小秋方伯札委某廣文署理旣忽又牌示試用訓導呂賢模委署五河縣教諭○前者撫憲土芍棠中丞委候補知縣勞大令文琦候補通判鄧司馬瑜赴申江等處探辦貢品並旣而大令禀請隨押解委員龔觀察赴行在交納邇已事畢回省中丞以大令辦事明幹札委與胡大令登菘同辦第二批貢品兩大令奉札後已於本月初六日禀辭就道矣○甘肅一省軍餉浩繁向由各省撥欵協濟兹者甘凉一帶回匪蠢動防務戒嚴需餉尤急撫憲王芍棠中丞飭藩司籌備銀若干委候補知縣文大令化龍押解前往大令奉委後趨轅禀辭卽日就道 
[羊城餞歲]  
　　廣州訪事人云米糠一物自光緒初年始有人運入沙基銷售邇年貿易日盛業此者多至三四十家現來源過少價値因之頓貴每洋銀一元祗購得三十餘斤亦歴來所未有也○十二鋪吉祥坊各居民集貲雇安勇十名守禦盜賊以爲可以高枕無虞矣不意近日仍劫案頻仍而以林宅所失爲尤巨本月某日之夜更練在附近拘獲一匪供出由某某二安勇爲之庇護日間濳蹤某烟館云云因卽報知紳董將所指二安勇及烟館主梁某一併拘獲解送南海縣署禀請縣主裴大令訊懲 
[訂期勘路]  
　　邇者西人欲由本邑徐家匯築馬路至佘山由駐滬領袖大西洋總領事華德師君函請蘇松太兵備道兼江海關監督袁海觀觀察准行觀察隨札委上海靑浦兩縣主前往會勘昨日靑浦縣汪南陔大令命駕來申與上海縣汪瑤庭大令晤商訂定本月二十六日會同丈勘 
[西員閲犯]  
　　昨日午後三點鐘時比利時國駐滬總領事某君偕某教士至上海縣署拜會縣主汪瑤庭大令茗談之下欲赴監獄一視各囚大令允之卽飭値日差隨同到獄遍閲一週然後興辭而去 
[報請緝盜]  
　　本埠西北鄉毘連寳山縣之眞如鎭向爲臬匪淵藪劫掠之案時有所聞本月十七夜三鼓時匪首李安福糾集羽黨十餘人持械至鎭上俟啓茂鮮肉莊破扉直入將洋銀貨物搜劫一空各夥畏其兇橫不敢聲張翌日始由店主侯蒙愚具詞赴寳山縣署禀報縣主金苕靑大令立卽前往履勘飭捕役赶緊偵緝限期破獲以便按律嚴懲 
[禀請緝賊]  
　　前晚本邑小南門外捕盜局被賊穴墻而入竊去衣物昨日局員某君開具失單飭丁投二十三七鋪巡防局禀請飭捕緝查局員邱友林二尹准之 
[曉諭工人]  
　　本邑江南機器製造局總辦潘芸蓀觀察以現届歲暮各廠循例停工深恐衆工人三五成羣出而滋事爰飭高昌廟保甲委員馬午橋參軍出示曉諭俾各循分守法毋許滋生事端 
[渡船傾覆]  
　　昨日午前有一渡船滿載渡客二十餘人由浦左駛往董家渡甫至中流狂風陡起舵工支持不住以致全船傾覆附近各貨船水手見之爭往援救得將各人悉數援起不致占滅頂之爻 
[買地糾葛]  
　　前者唐樹勳遣家丁陸升控黃多郎以田單抵銀一千二百兩延不交地等情疉經　員張柄樞司馬訊明限繳嗣查悉黃多郎之地與同族黃寳大黃金元尚有糾葛因於前晚集訊陸升投案歴禀前情黃多郎供稱是地與黃寳大黃金元公共小的再三理説願找銀若干伊等堅不允從叩求明察黃寳大黃金元同供是地係祖遺之產分作三股小的等地内因有墳墓故不願賣求鑒司馬叱令兩造　退候函請升科局會同丈量再行核奪 
[賭徒狡獪]  
　　前晚七點半鐘時美界捕房藍副捕頭令四十三號西包探帶領華捕多名至裏虹口胡家橋一帶拘拿賭徒不意各賭徒消息靈通早已逃逸一空遂各悵然而返 
[寓客遺火]  
　　　　　　　　　昨日天將破曉時本邑美租界虹口頭　路第四十六號門牌姚榮泰小客棧内梁阿蘇所宿鋪上不知如何失火霎時濃烟四佈幾致燎原幸卽汲水救熄　焚去布被二條姚忿甚將梁扭交三百二十六號巡街捕送入捕房捕頭詰知事出無心向之申斥一番徒寛釋出 
[英美租界公公會訊案]  
　　曾入西洋籍之大和人和兩糖行主李梅道控邱鳳楷邱侶笙虧倒巨欵曾經　員張柄樞司馬會同西洋總領事署繙譯官畢禮納君研訊判令以八折歸償將二邱押繳在案迄今仍未料理前日下午畢君與司馬復訊原告律師費君聲稱前者斷還之欵已延至三月之久應請將二邱攺押捕房從嚴追繳邱鳳楷供已邀友人勸明先還五折半准三日内措繳現銀尚餘二折半出立期票准明年端節歸楚司馬商之畢君准如所請著還押俟繳銀後開釋 
[美租界捕房紀事]  
　　昨晨鄉民陸佛秀投捕房訴稱行經外虹口西華德路突遇流氓和尙等五六人攔阻去路勒借洋銀不遂所求竟被拽至鄰近某小茶肆任意毆擊受傷甚重請派包探查拿究辦捕頭允之○昨日午前新記浜路倒斃男屍一具年約而立衣衫藍縷似係卑田院中人巡街捕見之投報捕房捕頭令地保查明屍屬然後轉報善堂備棺收殮 
[爲善最樂]  
　　本館協振所昨承陳司馬光榮交來節省喜事筵宴資洋銀六十元應姓善士保產婦平安捐洋銀二十元保太衣莊回祿後重行開張節省宴客資捐洋銀五十元孫君少梅偕其夫人周氏壽辰節省壽筵資捐洋銀三十元竟成堂林君伸子爲兄求病速愈捐九八規銀二百兩恪敬堂捐洋銀一百元均囑解赴陝省以充振捐憫縣磬之難堪解囊金而不吝慈雲萬里遍覆無衣無褐之流餘慶百年自膺多福多壽之報合誌數語藉逹頌忱并代災民九頓首以謝 
[籌辦陝振三十六誌]  
　　啓者昨奉茅少笙觀察惠函云閲申報載嚴佑翁來電頗以糧道爲慮姑作局外閒談以待采擇可乎查光绪三年秦晉豫同時告災赤地數千里彼時卽以辦糧運糧爲難蒙豫撫涂閬軒中丞及星使袁文誠公委在河南周口鎭設立接轉局凡南糧均由洪澤湖直逹周口不過旬餘由局接收後分轉各處并由豫撫派員預備車輛駁船按批源源轉輸并曉諭南北各鋪户有願自備資本運糧至周口者本局亦可收買若自願運至災區者聽未及數月蜂擁而來此次能否照辦湖水現在何似尚祈宏材碩書察探情形爲幸茅延年頓首○又奉余易齋觀察惠函云茅公少笙當晉豫洊饑時曾在汴之周家口辦接運局早路直至陝州言之娓娓查高郵之樊汊爲江北糧米聚處是以河運必在其地起運今據少笙云由是處商運統洪澤湖直至周家口兑米易銀商不受累卽由接運局兑銀將米陸運陝省川流不息爲數必多似於陝振大有轉環特此奉布伏乞鈞裁余思詒頓首謹再鈔乞登報以告世之好行其德者上海六馬路仁濟善堂盆湯弄絲業會館奏辦陝西義振總局施則敬錄 
 
 

Page 4

 
 
   
 
 

Page 5

 
 
[婦女白帶聖藥]  
廣東陳恒德堂婦科良方功效啓 
婦女白帶一症皆因氣血虧捐陰虚陽竭或房勞耗傷膀胱受濕以致脾胃不和或前或後總因熱積滯月經不調而其病原尤在肝經鬱火寒痰凝結日久别形容枯瘦頭昏腹痛虚捐勞傷從此起矣本堂得祖傳良方不惜重資秘製婦科白帶丸此丸專治婦女赤白帶下當日立止屢試屢騐無論遠年初起服之立除宮中之濕平定肝鬱之氣煖宮濟陰培元固本故能帶下立止腹痛立愈月經調和却病延年輕者一中盒重者一大盒包可全愈永無後患妙在神清氣爽身强體健誠婦科却病之妙品種子之聖藥也虚言欺人罪我惟天每大盒四元中盒二元小盒一元假冒甚多購者認明○函購信力自給○鋪分上海英大馬路萬康醬園對門德仁里内石庫門廣東陳恆德堂謹識 
[同利公司大彩得主姓名]  
啓者本公司第一次頭彩四千七百零四號由松江生財道行轉拆與陳源興孫天寶兩家售出其得主係渭生昶參行姜杏汀李源興衣莊渭生合得五條許仁元紙號宛春得一條符姓孫姓各得二條二彩一萬零一百三十七號係本埠電報局金姓新關徐姓打狗橋水菓店崔姓金利源棧代交售得四馬路王姓機器匠閩人分得三彩一萬零六百三十八號係同和里王姓老旗昌粵人二馬路粵人分得特此聲明 
[禮拜三拍賣]  
准十點半鐘 
本行於二十五日拍賣人馬鵝牌羽毛元渣典羽綾大紅馬虎圈雙鳳嘰單雙鳳紅洋呢八四人鑼紅蟹瓜紅童藍蟹藍鐘紅瓶ＥＷＯ　布十磅紅七子人兔鷄心團蘭藍蟹藍鐘ＥＷＯ十一磅藍七子藍五福市彩鳳一等雙旗市漂藍九蝠三蝠竹布七磅人鑼標虎松細斜雙龍粗斜十二磅人麒麟人面雙梯象牌蓮花飛熊細布雙牛牛頭粗布一磅七五至三磅二五官牌紅布等貨此次展期三禮拜五天票出清不延此佈　怡和洋行告白 
[禮拜三拍賣 <]  
准於廿五日十點鐘在本行拍賣花旗金表島槍茶葉絨毯黑籐椅鐵床畫鏡東洋車脚踏車風琴檯椅床橱一應木器另物不計此佈瑞和洋行啓 
[禮拜四拍賣]  
啓者本行每逢禮拜四准十點半鐘不限價拍賣羽毛嗶嘰小呢羽綾羽綢市布原布洋標細布細斜粗布漂布等貨皆列明拍賣部内届時請到本行面拍可也元芳洋行啓 
[拍賣疋頭展期]  
於廿六日拍賣展限至明年正月廿一日到期准用五天莊票出清凡拍定貨者明付定銀此次之後俟明年正月初十日頭期照常拍賣特此佈聞元芳洋行啓 
[禮拜四拍賣]  
准於年廿六日十點半在本行拍賣紅絨毯數十對面架大菜檯椅子色洋酒外國衣服什物拍成當日出清不計此佈　魯意師摩啓 
[盗劫匯票]  
紹興和記上申中和永第十九號十二月十五期元一千兩中途被盜刧去已向前途説明作爲廢紙紹儧和記告白 
[遺失匯票]  
茲由烟台復興匯元春和名下至申鼎記寳號周梅生先生照付第七十三號年内付銀匯票一紙計規銀一千零四十五兩此票遺失已向前途説明别人拾去作爲廢紙望各寳號切勿收用　裕成和白 
[拍賣]  
本行在漢口怡和路拍賣沉没德商輪船一艘船名瑞生沉在宜昌之上約一百里地名腔林今欲將該船及貨分拍與人自行撈獲如欲投買者請至宜昌該地方探明是否欲知貨色多少請問漢口美最時洋行取艙單一看便知明白本行准於正月十九日午刻開拍該沉船全身機器爲一號沉船之内所裝貨物爲第二號沉船内買辦帳房約存銀二千六百兩該銀作第三號船内裝有華人棺木兩副如獲得請報明本行每副謝銀一百兩其拍賣以價商者得立刻收足現銀卽任由所買之客自往撈取自出聲投得收銀之後各事與本行無涉特此聲明以免後論　光緒廿六年十二月十八日　漢口二碼頭金邇拍賣洋行謹啓 
[遺失匯票]  
今遺失南潯天成支申震泰絲棧禮字第二百三十八號十二月廿七期九八元一千兩此票途中遇盜關照前途説明作爲廢紙望各寳號切勿收用南潯陳同興具 
[遺失提單]  
啓者今在海關遗虐失提單一紙由太古挨克生船停口　唛頭１０５、１４號計油布十件刻已向輪船公司及海關説明作爲廢紙謹此佈聞義記洋行告白 
[嫩面玉容散]  
此散治男女面上油膩黑氣烟色酒剌雀班暗晦等患每晨搽擦自然橋嫩滋潤清秀眞繁顔妙品也每瓶三角每洋照拆四瓶　上洋二馬路中市京都天寳齋便是 
[聲叙墨寳]  
今夏拳匪由前門東西荷包巷大栅欄西河沿一帶連日燒燬鋪户三千餘家居民失所觀者無不悲慘稍定余回舍房屋未損四面皆焚巡覺方知去夏來京引見南通州守備葉君增福號少臣甲榜起家至遊府執筆鐵管半毫龍眼懸腕余求書壽字聯屏張掛甚多想正氣貫神定能畢火部郎劉明義情無所感馳報誌謝 
[葛瑞棠兄鑒]  
十九日接嬸母來信云叔父病重弟尋覓兩天未晤因無處通知故特登報望速到弟處一叙勿遲爲要葛五樓具 
[聲明]  
謹啓者今有不肖之子在申誘入汚流人類恐後有糾葛往來票據以及假借銀兩等情概與小號無涉恐未週知特此佈聞于成獻告白 
[保火險告白]  
啓者本公司今託美查有限公司經理上海分行事務於一千八百零三年在英國倫敦開設迄今已歷九十餘年計貲本銀八百餘萬兩中國客商賜顧者請至申報館帳房面商可也其保險之費照大市一律特此佈聞　英國倫敦永平公司上洋經理人美查有限公司仝啓 
[招人建造爐子]  
啓者本廠今欲招人承造火磗爐子如有人欲承斯事者卽來本廠面議可也特此佈告　江蘇藥水廠啓 
[ＣＨＡＭＢＥＲＬＡＩＮＳ　ＭＥＤＩＣＩＮＥＳ]  
曾伯廉各藥料 
曾伯巖所製咳嗽藥天下無雙加入受寒咳嗽服此最妙因能通肺中之氣使痰易出也小孩亦可服蓋緣内無毒性物之故曾伯廉所製痧藥能治大小腸各病用過之人盡皆稱妙蓋能一服卽愈也如人發痧立卽服下無不治痊曾伯廉所製止痛油治痛風爲第一妙藥痛時敷之立愈愈後仍前敷治定可永遠除根此外如肋骨痛屢骨痛胸骨痛刀割火灼凉瘡皆可用此藥治之分寄各藥鋪出售每小瓶洋五角大瓶洋一元丁 
上海新晉隆洋行總經理 
[老太古告白]  
倫敦崙格西火險公司叺喇定火險公司阿德來火險公司勞洽愛司具火險公司 
啓者本行經理以上五保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保者請臨丁面議可也特此佈聞 
[義記洋行保險AD1824MANCHESTER]  
 
啓者本行於英一千八百九十六年二月六號起經理孟皆司德火險公司計存本銀一千五百萬兩正在上洋承保各家房產生財棧房貨物等件其保費格外公道遇有賠欵極其迅速如欲保者請至本行面議可也主人謹白 
[同利公司告白]  
啓者本公司第一次紅票業經陸續收兑惟訪聞外間有假造紅票希圖射利務請外埠各得主將紅票持至本公司騐兑以杜假冒特此聲明 
[黄夢畹啓]  
嫁綫勞人日鮮暇晷荷蒙　諸君枉顧請於午後二下鐘前移玉如有堅要公舉仍可隨時賜敎惟乞恕簡慢不恭耳肅陳維　鑒不宣 
[泰隆保險]  
啓者本行今蒙英國紐瑞蘭派得利亞的克火險兩公司專托本行經理傳得自主權衡承保南北市房屋住宅生財貨物各種機器廠棧等險保費照律克已賠欵異常迅速倘蒙貴紳商賜顧仍請駕臨二馬路泰隆洋行帳房面議可也泰隆洋行司理竺錦章謹啓 
 
 

Page 6

 
 
 
[英商廣利彩票公司新正開張預啟]  
開設上海英大馬路西第三百六十二號洋房内 
本公司袋成鉅藥膏儲上海匯銀行並各匯劃莊業經禀准　駐滬領事曁　英美工部局在通商口岸中國内拖一體暢銷所有詳細章程新正登報特此預佈　納綏爾謹啓 
[永明人壽保險公司]  
人生天地關莫不欲久遠計斷爲久遽計則以保人險爲最譽臯本營司舉保中百人壽險保者定期已寗卽可付回本銀並另有領外利益倘定期未滿面或有不測立卽照保單如數賠償其賠償等情可在本埠由各董事商辦毋容函達外洋總公司以昭便捷計本埠英董事始和洋行未士柯佛老公茂洋行未士達臣華董葉洪濟先生席正甫先生黄佐卿先生朱子文先生唐傑臣先生如蒙　仕商惠顧齋移　玉英界黄浦灘怡和洋行江西路者公茂洋行或天津路十號怡和保險分行或法界二件江橋南四十二號怕和保險分行面詢可也此佈總經理人印和洋行啓 
[德商普益公司第五會興商大彩票凖定光緒二十七年正月二十五日在愚園開彩]  
本公司置備實產實銀禀准英美工部局曁　各公董先生騐明許爲殷實可靠給照保護在本埠外埠及中國内地一體設彩售票在案前已開彩四會紅號得主早登各報茲出第五會票額設一萬號製爲一萬張每張十格售大洋五元整半張照算統送小票諸君購票一號著彩可有兩號共計紅票有二千五百九十四號之多得彩比別票倍易準定光緒二十七年正月二十五日在愚園當衆開彩一切辦法恪遵歷會成規本公司眞正信義公正確有實事可憑早已徧傳人口歷見報章毋庸贅述賜顧者請來閱看道契圖樣及一切詳細章程或逕到蘇州履勘房地亦可門市批發現洋交易躉售格外公道外埠函購原班回件洋信匯票各自聽費此啓 
[同利公司第一次紅票頭二三彩彩洋業已兌齊]  
[新創中國機器洗衣公司]  
啓者本公司在外洋定購頭等機舉專洗中外衣服氣件開設上海裏虹 
橋西首斐倫路所洗各式衣服比衆公道洗色清潔漂亮永久不致損壞衣身本公司獨用上上肥皂白粉洗工與别不同如服欲賜顧請認明無悮特此佈告　總經理營驎洋行白乙 
[起首戈老二房秘製半夏]  
本堂向在楓鎭開設老二房裕慶堂遭兵燹後遷移蘇城臨頓路中顯子共北又分設上海縣西第八家蘇滬只此二店餘者服冐同治五年　元和縣陶給示禁止又光緒十七年有人假冐隱戤禀奉　上海縣袁給示禁止又光緒廿四年有奸徒在三牌樓假冐小號禀奉　上海縣王訉責將假店押閉又蒙給勒石永禁　元和縣施一體出示勒石又廿六年亦有奸徒在縣西假冐本號禀奉　上海縣汪邑尊飭差押令改損牌號並再飭差將仿單一併更換在案凡紳商賜顧須認明蘇申二號均立石碑爲記幸蒙細察免受蒙騙　戈老二房謹白 
[廣益公司彩票正月十三日開彩]  
上海經理批發號廣惠和鉅安萬利昌杭州大井巷口廣發財經理 
本公司奉　駐滬各領事曁　英美工部局諭准在案承辦上海彩票備足貲本十五萬元存儲匯豐麥加利銀行長期十萬元餘欵分存匯劃各莊以昭誠信已經開遇九會通商各埠一律暢銷每會蒙中西紳商衆目共覩至公無私今發售第十會票設額一萬二千號按期在張園開彩届時　光臨加蒙定票請至英大馬路泥城橋外第六號洋房本公司處可也　茲將中式彩數列後　頭彩一張得洋一萬六千元　二彩一張得洋四千元　三彩一張得洋二千元　四彩二張各得洋五百元　五彩十五張各秒得洋一百元　六彩二十張各得洋五十元七彩八百九十張各得洋二十元　頭彩上下附彩各得洋三百元　二彩上下附彩各得洋二百元　三彩上下附彩各得洋一百元　共計得彩九百四十六張上海廣益公司告白 
[上洋彩芝堂虔修景岳百補大全鹿丸]  
本堂今定常日照碼雙九扣每逢朔望現錢三九折○十月初一日起開設英大馬路抛球塲朝南石庫門内 
按眞正梅花北鹿乃仙獸其性純陽故其身皆有大益將全鹿修合成丸其功靡窮凡諸虚百損五勞七傷並能治之老年精衰陽痿嗣續艱難亦能壯陽種子婦人子宮寒冷亦能暖宮受孕長精神悦顔色强筋骨益精髓助陽固精嗣育保胎返老還童延年益壽一切功效筆難盡述誠仙家之妙品也每斤碼錢一千六百文又監製飲片各種藥酒杜煎虎鹿龜驢諸膠本堂主人向在關東親自採辦人參鹿茸全虎全鹿務求眞正道地諸上品自運來申拆售經有數十年矣四袁久已馳名賜顧者請認明本堂招牌不悮 
[廣濟公司江南義賑票光緒念七年正月二十日開彩]  
本公司現奉　南洋商督憲劉批飭除廣濟義赈票外其餘各項彩票均不准在内地銷售如再有私售卽由本公司就近禀由地方官查封以杜玩違而保賑源除由本公司密派司事分投查察一經察出卽遵扯就近禀由地方官查封外特此聲明第廿二會票已於本月二十二日在本公司如法開彩所得彩號數經印有對號單分派以便核對如有得彩之票祈携到本公司收銀可也第廿三會票已印出一萬二千張定期正月二十日開彩所有收兑紅票限卅日上午十二點鐘止正月初四日上午十點鐘開兑此佈 
[失據聲明]  
啓因七月間聯軍進京敝號京夥奔避致將所帶圖章票據等件在途被匪搶失除在各處存案外茲再登報聲明計失寳豐盛六千兩五千兩四千兩三千兩二千兩借票共五張裕豐永三千兩二千兩借票共二張大德恆五千兩福成厚謙吉成一千兩借票各二張義和永三晉源五千兩恆興茂二千兩濟豐長一千兩借票各一張寳聚公一千兩借票三張瑞古齋二千兩會票二張源豐恆二千兩六百兩三百五十兩會票共三張寳源齋六千四百兩永昌福三千豐盛公二千兩永泰同文盛長隆泰號益聚號一千兩會票各一張三益和三千六百五十六兩一錢六分欠據永順軒二百五十兩借據各一紙復聚爐房萬聚爐房增茂爐房萬豐爐房德豐爐房德順爐房恆盛爐房聚義爐房寳豐爐房聚盛爐房往來銀摺天益泰永順軒往來錢摺各一個本號大小圖章二十七立以是务件均已作廢望中外官商切勿收用是荷特此佈聞　京都新泰厚謹白 
 
 

Page 7

 
 
   
 
 

Page 8

 
 
   
 
 

Page 9

 
 
[堆鹽抵欠]  
　　掦州訪事人來函云郡堿左衛街復茂錢莊係某紳所開設已歴多年素稱殷實兹以銀根緊迫市面艱難以致周轉不靈忽爾倒閉聞　空運轅及淮南總局公欵甚鉅莊主無法淸償現經局員商議將莊主所辦丁溪塲垣堆鹽鹽價陸續扣抵以重公欵 
[上海縣署瑣案]  
　　火油掯客洪錫熙因與南市新馬路中華興火油棧空盤貿易欠銀若干控經馬路工程局總辦葉孟紀同馬移送上海縣署前晚縣主汪瑤庭大令升堂研訊華興棧主某甲遣夥周子江投案訴稱本年八月某日洪來棧定購火油二千箱約於九月底出貨當時先付定銀二十兩至九月某日復定二千箱約於十月内出貨詎料到期並不來出維時市價忽賤核算之下虧耗銀拆三百七十餘兩屢向催索置之不理求卽究追洪供小的所定之貨較他處每箱加二分有奇且當時言明空盤並非現銀交易求鑒大令謂貿易之道以信實爲主旣經言定不得以市價低昂任情悔議限將所定之貨於明年正月底出淸兩造各遵斷具結而退○前日閔行司巡檢某少尹函送謝秋堂謝羅氏到縣縣主汪大令研訊之下謝供小的父母去世後遺下房屋二間抵押與叔母羅氏今小的欲爲父母營葬商請找錢五十千文叔母不允是以將棉花二包取回謝羅氏供丈夫已逝姪兒秋堂有房屋二間賣與小婦人邇來忽欲加價不遂其欲卽紏集無賴取去棉花十六包米二石耕牛一頭不得已以洋銀十元將牛贖回小婦人孤寡無依遭此橫暴爲特控經閔行司某老爺移送案下叩乞究追大令喝令將　笞責四百板管押自新所候核 
[英美租界公堂瑣案]  
　　嚴錫華持僞金首節向某質鋪求質經質鋪夥徐如松察出破綻扭交包探趙銀河解案請究徐投案歴訴前情嚴供此物向親友處借來小的不知眞僞求恩寛宥讞員張柄樞司馬商之白繙譯判責二百板管押捕房兩月○王連生持銅質僞洋銀向德兵兑換經五十四號西包探拘案請究王供小的向開浣衣此此項洋銀由某洋人處收來不知其爲銅質是以兑與德兵求恩明鑒司馬判罰洋銀二十元○某姓家傭婦張朱氏拾取女主所遺珠簪一枝經主人查悉扭交包探趙銀河解案請究氏供認不諱司馬判令用新製刑具痛責手心四十下原贓給還失主○小工王阿福行竊隆茂洋行洋布八疋經包探沈阿岳協同某號西包探拘解公堂請究司馬判責四百板○劉世志手持單被及小孩衣服東張西望形跡可疑經包探張寳榮拘解請究司馬判責二百板遞解回籍○尤阿二因向楊金寳索欠起釁糾同混名小方糕之恶棍肆意兇毆并操刃戳傷手背經包探趙銀河拘獲解案請究司馬著帶回捕房押候獲到小方糕訊辦○周阿二李阿榮串竊廣成合所置東洋車一輛經包探倪順泉拘解請究司馬判責周三百板李二百板○王阿福行竊陳恒功家水烟袋等物携至某押鋪求質經包探趙銀河拘解請究司馬判令管押三日 
[法租界公堂瑣案]  
　　日前蕭怡和糖行司帳人李子均李子明弟兄訴稱行主蕭樸齋虧欠莊銀五萬餘兩濳行逃避嗣由郭道齋理處折償除將行中產業備抵外尚少銀二千四百兩令代出票據兹向索取圖頼不還經讞員杜枝園大令將蕭提案訊取口供著交的實人保出限一禮拜内理明禀覆刻届年關延不淸理二李因投案求追蕭亦投案遞禀大令謂本委限一禮拜内邀中理算何以迄今不理殊屬不合隨將原禀擲還諭令仍遵前諭赶緊理處禀覆候核○輪船積竊張桂生王長樂陳金定在鄱陽輪船行竊被包探拘獲搜出質劵向各當鋪吊到原　連樂德安熊子英陳福堂解案請訊樂供小的係湖北人向在金陵督標當勇本月十一日奉徐寳山統帶差遣來滬借居全安客棧陳福堂供小的在全安棧接客樂德安等由小的招接滬上有人可保張等供認行竊不諱并稱有綢四疋係同黨陳金華所竊各當夥呈騐當票請領當本大令命將各贓存候失主認領張桂生王長樂陳金寳各枷號兩個月責五百板期滿遞解回籍樂德安等三人押候查明復核○沈陳氏前由甯波附輪船來滬雇車裝運行李失去竹籃一具内儲金銀首飾報捕查獲竊賊趙金生金阿金王阿四吊到原贓解經大令訊供押候追繳各贓昨經包探續吊各贓解案請判沈陳氏呈繳當本洋銀五元大令將原贓給予領回趙金生等各枷號一個月責三百板○英界包探胡瑞龍禀稱竊犯王和尚張阿三在英租界犯案逃至法界拘獲請交小的帶回歸案訊辦大令准之○西人寳納控稱裕源恒洋廣貨店主將文敏積欠貨欵銀四千餘兩查將在英美租界公廨犯案禁押云云大令備文移提到案迭次嚴訊押追昨日命提覆訊蔣堅求交保出外收帳歸還大令著押候嚴比○上期陳錫卿遞禀控方永祥積欠往來銀二百四十七兩大令准詞飭提研訊大令以年關在卽著交保出外理處○上期龔建春遞禀控陸芳紀積欠米價洋銀四十餘元大令准詞飭提研訊陸供小的拖欠屬實惟數目不符求准交保出外理算大令飭交的實人保出限二十六日歸楚延干押追 
[金陵官報]  
　　十二月十六日文武各官均禀賀軍械所候補道朱謝委調辦皖岸督銷淮掦鎭潘萬才到江西知縣李　到江西來知縣黃應鼎謝委調辦西南路保甲總巡差上海製造局槍厰委員候選從九吳立標辭赴湖北十七日委辦陸師學堂候補道俞明震禀知今日到差　辦湖南督銷安徽候補道席交缷陸師學堂差統領淮北緝私得勝營陳有元到通判姚壽春交缷孔家涵釐捐回並謝新章比較長餘欵内提給一五厘經費户部主事何慶梧到由京來赴行在淮中營守備諶自元到通政司筆帖式興辭赴行在十八日督轅牌示請補鹽捕營都司周有明應行先飭赴任廣東直隸州宋治基辭赴海州運判黎淦奉示甄别通判程埏禀銷皖省掃墓假並奉支應局委赴滬公幹卽辭正任壽州秦霖到奉安臬司委遵飭赴滁州等處淸理案件知縣黃應鼎交缷西北路保甲總巡到西南路保甲總巡差又王毓江到由蘇解餉回訓道張之奎奉示考試英國總領事孫德雅夏滿爾船主克明兵官丹世禮米樂料具爲良均會十九日刑部郎中陳毅到湖南來武穴分銷知縣李如松到知縣王澤存奉調委太平門稽查差又松齡禀知收第三批米請補鹽捕營都司周有明叩謝先行赴任二十日儀棧鹽釐候補道龔盛際到候選道將維城辭赴　長江提中恊楊福田　兵前　吳　培均到借補龍山營遊擊劉恩霖叩謝飭知赴任下關厘捐知縣于銘訓禀知到差督標水師前營哨官郭雲洪李文彬沈葆貞均到由老河口轉運局銷差卽辭回營 
[蘇垣官報]  
　　十二月十七日藩轅牌示照得蘇州府知府濮子潼奉旨補授湖北荊宜施道所遺員缺查有准補徐州府知府張預堪以酌委署　三　　　授保定遺缺府曹允源吳縣人由部告假修墓回籍通判孫毓驥禀知前署金匱交代於初限内算結並謝飭知前在金匱拿獲隣封盜犯蒙保送部引見知縣周淸溱禀謝奉江藩憲飭知題補沛縣知縣員缺卽辭赴甯孫喬年由寳山沙洲差次來楊錦江禀銷下遊厘局差陶聯琇禀知由太倉公幹回王敬銘禀謝奉飭甄别加考留省補用　州判徐元熙禀知奉飭留蘇差委按經歴熊佐周禀謝奉委東路一叚團防巡查差縣丞陳亮恭由鎭江專丁來省禀謝奉委丹徒沙洲差遣吳鵕基禀銷震澤保甲差十八日藩轅牌示照得倉直隸州州同鄭逢時病故遺缺查有丞倅班内詳准勞績在先之試用直州判臧毓麒堪以輪委署理知縣方敦吉由閔行厘局來卽辭按經歴熊佐周禀知到東路一叚團防巡查差主簿葉煒禀謝委署昭文縣主簿事五品頂戴知縣用指分江蘇試用縣丞沈恩沛浙江人禀知奉撫憲示期騐看到省府憲定於二十廿二兩日傳見應領年終度歲薪水中小班各員如不到者定卽扣除毋行自悞 
[九月至十二月二十日止除已登報章外藥捐計數]  
　　無名氏洋二元麥景福洋五元無名氏總位二元廣信和洋五元萬生豐洋五角又銅洋一元悦生棧洋二元鄭竹舟洋二元福蘭堂洋二元孫鑑全求病速愈洋三元槐蔭堂洋十三元張愼興銅洋二元意誠師川樸七兩半潤濤師川樸四觔十二兩附雜捐崇儉堂助集福册小洋卅六角梅里鼎順源助集福册洋一元省悟人助安懐册小洋十角王藝卿助育嬰洋二元周樂鵬洋十元徐棣山新孩衣十三套恆餘莊三聖經寈一百本周詠春五聖必讀等書八十部以上總共收洋四十九元小洋五十一角銅洋三元川樸五觔半孩衣十三套善書一百八十部滬　北天后宫前廣益堂司董嚴信厚施則敬朱佩珍唐　俊葉貽鑑等謹誌 
[上海北市絲業會館濟急善局經收第五次淸單]  
　　十一月初一日泰興張果堂何月樵募朱子源洋三元劉子勤二元林樹仁代募英洋八元龍洋二元子無名氏小洋廿角吳無名氏小十角○初七日徽甯會館經寡第三批洋八十一元○初八日江西撫標右營姚雲門銀入錢又募雲騎尉世職孔繁昇陳佐廷黃承恩吳承恩陳雲谷慮鎭江劉宇春余繼祖熊式周武夢庚裘文雄曹敦承宋功哲黃應佑俞振國蕭騰輝謝繩祖紀煋况思忠詹俊元巢德文熊熾昌郭廷珍歐陽增相李登　周　　黃文植　淇澳陳鴻恩范進昌曾夢湘王雲崑陳望雲徐宗緒宋桂森程爵懋魏向蓮晏繼梅胡思義洪錫恩胡思孝黃曙勳劉用光樊繼崧黃慶雲張大勝黃鶴樓徐振徐　江逢淸　承宗李孝文陳逹邦郭懋修胡鳳鳴彭曹紹基曹懋績孫瑞麟袁永傑胡保琦王愈忠張聲金恩騎尉世職彭飛雄六十二户各銀一錢共六十三户合洋十元○十二日雲間于仲遲祈保康甯由大豐　來洋五十元○十五日張心壺　病速愈洋三十元○十六日貴州銅仁府陳太守廷樑漢平紋銀三百兩合規元三百十六兩五錢　名氏洋十元○十八日金竹軒龍洋一元王鄭氏龍洋四元○廿四日無錫徐鴻宰鴻猷鴻　鴻逵爲父子偉公資冥福洋五十元○江西贛州電局經募桂恕齋紋銀五十兩劉皓虞三十兩鄭　伯胡石逸各十兩魏梓園陳仲謙劉仁厚堂三户各洋銀五兩李蘭　察惠庵邵承德堂高糾雲戴子諒五户各三兩黃永棣堂郭仁厚堂生泰號三户　一兩　頣伯七三洋廿八元又募各友七三洋廿二元南康縣朱大瘦卡楊思字營劉大庚縣彭南安叅府奎崇　縣周六户各七三洋十元上猶縣黃七三洋六元錢琴　七　洋十元王　榮小洋八十角王振　小洋廿角董範九陳錢耕劉質夫盧昉西四户各小洋十角共三十一户合規元二百三十三兩七錢○二十五日吳城古稀入裕記人各　十元○十一月份共收規元五百五十兩零二錢　二百　十四元扯七三五合規元一百九十四零四分龍洋七元扯七二四合規元五兩零六分八釐小洋三十角扯六七四　規元二兩零二分二厘以上共收規元七百五十一兩三錢三分連前共收規元三萬七千一百十七兩八錢八分五厘銅洋九十六元新棉衣褲一百五十套新棉衣一千五百件小棉衣四十件原棉衣一千零二十件 
[尋獲胡翔鷗酬儀]  
上海三洋經橋臨平里恆隆號夥胡翔鷗又名胡鴻瑞南翔鎭人年四十餘歲身長血瘦黑鬚本年十月初六日捲逃如有人能尋獲送到者酬洋五百元知風報信因獲尋到者酬　洋二百元决不食言　上海恆豐當啓 
 
 
