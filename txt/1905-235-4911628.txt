# 1905 - 235 - 4911628

 

Page 1

 
 
[敬告今日東渡留學諸君]  
　　近年來我國有志之士東渡留學者日多一日去冬巳有四千餘人今春復經各省大吏集費資送者以數百計而地方熱心之輩或集公欵或籌私費負篋擔囊接踵不絶署假後留學諸君大抵歸國一視其鄕里咸以其治法學術工商及一切風俗之完美語其親戚故舊而激動其留學之熱誠吾知歸國諸君此人假滿出洋必各能運動其二三同志摥手揩往則以今日計之留學日本之數當可得六千人此記者之所深喜而禱祝以求之者也雖然記者於此願貢一說焉嘗攷東西各國强盛之原因上自　政大要各種科學下至工商各技藝無一不専門研究以期深造而逹於美備非僅有一二種學業足以及人而卽可稱完全之國也如居室然外而棟樑堅固内而几榻器皿無一不精美而後稱美室焉今我中國出洋游學之盛自去年始問其留學宗旨則無論官費公費私費皆以學速成政法師範兩科爲詞而於各項實業寥寥不可多覯夫政法師範兩科固爲當今至急之務然强國之原理甚複雜政法師範不過挈其綱領而有與此兩項相輔而行者即爲各項實業更有與政法師範兩項相關擊而别爲一種専門學問者井有與各種實業相關擊而亦别爲一種専門　問者此皆當有人焉研求之以爲他日舉行各項新政之預備則他日無論舉行何項新政自不致有乏才之歎其興起也必勃其收效也 
 
 
 

Page 2

 
 
必速今諸君之留學速成政法師範者己不乏人則自今以往之留學者尤宜留意於政法師範以外之各種學問故記者之所以殷殷深望於留學諸君者有二說焉一則爲暑假回國學習速成政法師範今日出洋諸君未速成政法師範之設祇救目前之急欲爲將來計政法則必入其大學師範則必先習普通而入其高等師範始能於政治敎育之原理有所發明而逹乎其極今假滿而復東渡諸君其於政法師範兩學卒業之期當必不遠所願卒業之後學政法者即升入其大學學師範者或入其普通師範或逕入其高等師範是則中國前途之大幸而尤記者之所私祝者也一則爲回國諸君所運動而初次東渡諸君蓋政法師範而外所最急者莫如實業實業中之所最急者莫如機械學電學兩科日本工業發逹始乎此今日尤宜極力研究此記者深願諸君業此者也與政法師範有關係者一爲陸軍日本今日最重軍國民敎育世所共知我中國今日所最急而最缺憾者卽爲軍人資格一爲醫學中國今日人種之弱逹於極點其原因實由醫學不明之故日本效法德國専究醫學己入其堂奥此二者尤記者深願諸君業此者也以上數端爲當今决不可緩之學問而留學諸君之習此者甚少記者素在志乎此而力不能從引爲大憾今諸君結伴東行道出滬瀆　與記者道别者日有其人記者以此敬告之其亦不以斯言爲河漢否耶 
本館接到厦門罷市専電初一日未刻到厦門發來専電云兩厦罷市按厦門罷市因自閩關歸併常關暴規疉出勒罰無辜先期由興泉永汀漳龍六府人公佈傳單約於八月初一日罷市罷港至是遂實行 
本館接至俄國將患大飢専電初一日亥刻到奥京維也納發來専電云歐洲俄羅斯全部歉收將患大饑惟波蘭收成尚得中稔 
本館接到日俄和議専電一初一日戌刻到和議有决裂之兆卜兹墨斯發來専電云念七日之日俄議和談判其狀態竟有决裂之兆各地關於俄國之態度非難之聲甚多本館接到日俄和議専電二初一日亥刻到 
議和使臣會見展期卜兹墨斯發來専電云二十六日之議和使臣會見現己改期於二十九日 
本館接到日俄和議専電三初二日子刻到 
日俄和　和議可成本東京専電云日俄和議成之報告現己傳至此間 
[日俄開議和局十七誌]  
字林報接二十八日東京電云今日此處元老大臣之會議爲議和大臣小村男爵之意見各元老大臣於四點鐘時離宫同日東京電却駐卜兹墨斯國民報訪事電稱禮拜六會議時俄人賠欵割地兩欵並未有相當之回覆對付日本和議所以再緩之故實俄使未得聖彼得堡最後之訓令　俄國現仍堅拒賠欵割地兩事而妄冀在滿洲之俄軍或可得勝故隈得君不能於接受訓令之先遽爾定議同日東京電云駐卜兹墨斯大阪每日報訪事電傳該處之輿論咸謂美總統實深許日本之要求爲十分平允而怨恨俄國無理之爭辨因信和平之擬會爲猶未盡失云同日東京電云隈得有言俄國會不能再行退讓和議實巳朿二十九日倫敦路透電云得卜兹墨斯報告禮拜四日本曾請美總統將賠欵一條捨棄而速定俄人取贖庫頁島半部之價值此議爲聖彼得堡誤會而　議之期因之復緩同日東京電云俄國某某三報館每日陳詳俄國並未戰服滿洲之兵力亦未失敗故不欲求和而承認賠欵劃地等欵項云云同日東京電云德首相普魯親王有言德國己十分盡力扶助美總統旦深望美總統之調停可以有成 
文匯報接三十日倫敦路透電云議和各欵現巳全然允洽定議訂立和約未經議决之欵日本巳允俄國不償賠欵庫頁島則由日俄兩國平分不再收受其取贖費收没俄軍艦及限制倒海軍勢力兩欵日本亦允捨棄停戰之事今年當可定議此次和約之成風聲所佈一如燎釐之火紐約及倫敦皆現非常歡欣之情狀蓋日本之慷慨允洽實足令人銘感不巳也 
[電促湯都轉來滬商辦美貨事]  
　　美總領事以華人不用美貨事一再向江督饒舌江督曾電滬道與張湯二公妥商現悉湯蟄仙都轉在杭巳由滬道電促來滬矣（聚） 
[中國政府爲美約事電致駐美梁使]  
　　二十九日北京電云中國政府於上禮拜六電致駐美梁星使囑將中政府巳飭各督撫禁止華人抵制美約事轉逹美政府並囑速與美政府商訂相當之新約譯字林　 
[武漢書業會議拒約武昌]  
　　武漢書業不下七八十家抵制美國禁約事起各家有獨自實行者觀有望不前者武昌同文信記朱欽張君漢口文明書局周仲堅君倡議在漢口寗波會館開會實行不賣買美貨武昌陸君照申章擬定章程五條并相繼演說到者皆贊成辦法如下一暫假漢口黄陂街文明書局武昌同文信記書局爲通信處二同業各將關於書業之美貨種類牌號報告通信所三通信所收到此種報告隨時彚開傳單通在同業以免誤買四以後凡遇美貨一律不賣不買違者同業公定與之斷絶往來五公舉同業中學議優長品行方正者爲檢查評議書記等員實行一切（有） 
[皖省各商集議不銷美貨安慶]  
　　皖垣布業綢莊有人曾以抵制美約事於二四日邀集同人假西門外太平寺集議不銷美貨計商店二十餘家均與議簽允二十六日煤油洋貨紙店藥材四業中人又邀集同業在南門藥王廟集議兩日均有拒約社員爲之演說（詩） 
[贛省拒約會章程]  
　　省城東湖東畔熊氏英文學塾諸君倡立拒約會并擬定辦法云美虐華工慘無人道各地士商相戒不用美貨以爲底制同人韙之組織斯會公擬約章四條列後一美國各　一概不用倘有私自賣買者查出後照貨價三倍罰之但從前所辦美發儘數售罄如有復辦復售者定罰不貸一同人务有分勸國人責任一同人當時起調查美貨以告國人一續約一不改則此會一日不散（可） 
[鞋業集議抵制美約]  
　　昨日本埠鞋業中人集衆在邑廟凝暉閣茶樓會議抵制美約以不用美貨爲宗旨（近） 
[公忠演說會再開特别會]  
　　初二日二時以 
 
 

Page 3

 
 
忠演說會假老閘徐園十二樓再開特别會其宗旨係力維抵制反對疎通蓋恐垂成之功爲之敗壞云（外） 
[彚錄抵制美約各函]  
本埠靛業同人曾書美設苛例虐我華工波及士商實屬大背公理此次又將續約幸我公不避艱險大聲疾呼倡議不用　貨爲抵制之策議聲所播震動環球辦法文明列强推許不獨爲國家增無限光榮實爲我同胞造無窮幸福凡有血氣方尊之敬之乃竟有媚外者思欲中摥我公破壞圑體是眞全無心肝耶幸我公志堅氣壯力果心精不惜犧牲一身不特爲　外同胞除二十年之慘禍且百折不撓爲海内同胞樹合羣之圑體多一悉衝突即增一分熱力向之多受外侮者要皆不知圑體之益耳敝業靛靑向無美貨然抵制亦表同情今集同業會議并各夥友等約三百餘户均實行不用美貨兼　戚友不用以盡國民義務（後略） 
漢口文明　約社同人上曾書我國商界向來忽於安危得我公熱誠提倡頓使四千年來涣散商情一旦固結萬衆一心望塵弗及漢口亦通商大埠美貨本多除公所集議外又設文明抵約社爲機關處其辦法悉遵明論以不沽彼貨爲宗旨現方調查一切務在逹其目的惟不行美貨爲抵制目前之計彼國有意轉圜徑允攺約務請速示以便照常交易（後略） 
建平高等學堂何雯等十商會書抵制美約唤醒同胞毅力熱誠崇拜無量此舉非獨美數十萬僑民幸兼興起吾國民國家之觀念聳動列國之聽聞於將來立憲自治之問題大有裨益諸君振臂一呼海内外響應文明措泱泱哉有大國民之風鄙人聞風逖聽雀躍奚如（中略）走等亦中國民之一分子敢不盡厥義務謹告南通州城廂米業益泰恒等十號上曾書敝業米糧並無美貨惟同業數十家所用美國貨物如火油布疋香皂等類亦頗不少不用之義人各有權當此抵制之際熱誠同具除勸戒同業不用外井由同業東　分勸四鄕耕織之户并轉告親友各家相戒自六月十八日以後人人不用美貨家家静候苛禁攺良願成人格者由我甘作奴隷者由他讀公留别書天下熱血志士爭欲繼公後塵（中略）庶幾海外華僑或登彼岸轉弱爲强在此一舉（後略） 
江寗公所七邑同人上曾書抵制美約爲領袖不獨有益於在外同胞即内地同亦受合羣之益敝鄕同人仰體公意於是月二十日　開會又於二十七日復議各表同情切以相戒不用美貨爲主義（後略） 
[擬撤退駐京各國公使舘守備兵]  
　　近有日俄平和克復後將駐京各國公使館之守備兵撤退或減少之說聞各公使均無異議美國首先斷行德英法諸國次之各公使之所以願撤退者今日居清國政府之要路爲慶親王瞿鴻禨徐世昌張百熙鐵良等皆能通世界大勢持進步主義任北洋之重鎭而作京畿之守備者爲袁世凱故各國守備兵之撤退於兩國交際上可謂處置適當　譯大阪朝日新聞 
[外部命江督調查海州開作商埠]  
　　江督周玉帥日前接到外務部電爲調查海州開設商埠事命江督請通州張季直向海州地方紳士諮詢其意見外部之所以命江督調查者以海州之位置爲江督所管轄尤與江北大局有密切之關係故急欲開通商港以杜德國之窺伺他譯大阪朝日新聞 
[賠欵電滙票外部飭滬道任便自購北京]  
賠欵辦法各國所擇定者電匯票爲最多此次補磅八百萬中國大半向匯豐銀行購貿外部以原議中國應需匯票本不論在何處及何銀行均可任便自購現在専主一行無從比較嗣後當向各行分購如此中有較大衆便宜者再行専購以示區别聞己函致滬道照辦矣（英） 
[催解江蘇陸師小學堂經費江寗]  
　　江蘇陸師小學堂所需　費江海關分認銀二萬一千兩江督准練兵處咨催己札飾江海關道撥解矣（亦） 
[户部催解甘餉武昌]  
　　甘肅新疆兩省餉項向仰給於各省鄂省每年解欵甚鉅近年因本省新政費用浩大自顧不睱故應解各欵己數愆期日前户部特行文催解張香帥札飭藩司籌辦以重邊需（唐） 
[皖省高等學堂定期開學安慶]  
　　五月間高等學堂因齋務長顧某辱待學生大起衝突全堂退學經藩臬兩憲調停寢事本擬於七月二十日開學而各生退學後大半誓不復入迨七月望前報到者僅十餘人外間遂有招補新生之說至望後陸續來堂者不下百餘人故該堂於日前懸牌定期八月初開校聞現在舊生之返堂者尙未有巳想無須招考新生矣（詩） 
[契捐藉充學費安慶]  
　　潁州府中學堂由該府飭潁屬各就地方籌欵擔任經費現潁屬之潁上縣具禀江督略謂地方忿瘠無欵可籌又無公欵可撥惟有在本地稅契契尾每張加錢三百文無論契價銀數多寡均按照定數一律加收俾充中學堂經費此外則無可籌措等語旋奉督撫批飭皖省學務處如查無窒碍則可准其照行（詩） 
[江督飭設商務學堂鎭江]  
　　江督周玉帥以鎭江爲通商大埠所有華洋交涉大抵關於商務上者居多數近日商會所舉總理協理諸員辦理未能得手商業上無人才良由商學未興之故爰札商務總局轉飭地方官會商紳董迅設商務學堂一所以備商會人才之選并聞須委現充南洋官報主筆昔辦鎭郡保商事宜之茅子貞孝廉馳赴鎮江帮同籌議藉資熟手云（定） 
[鄂藩失望武昌]  
　　鄂藩李少東方伯珉琛年老多病累欲乞假然戀棧之志老而益甚春間曾有懇恩俟上忙過後自行告退之語兹悉鄂督先將方伯乞休之摺拜發然後飭知方伯大爲失望至將來署其事者聞鄂督頗囑意於臬司岑春　云（　） 
[派吕承瀚爲八省膏捐總文案武昌]  
　　吕觀察承瀚係湖北武昌人由江蘇即用知縣歴署大缺捐升道員分發江西其時柯中丞撫贑甚倚任之此次中丞奉命督辦八省土膏統捐卽奏調觀察回籍派委總文案駐局辦事聞總局文案各員暨各分局查辦坐辦各員皆與觀察直接而與中丞間接故事權頗重也（文） 
[查案委員回甯蕪湖]  
　　江蘇候補道秦子如觀察炳禮奉江督札委來蕪查考堂關巳誌前報兹聞以蕪關報銷册内多有不實之處經人叅奏奉旨飭查故觀察此次到蕪　將歴年報 
 
 

Page 4

 
 
銷卷宗調至湖南會館與幕友逐一考查並邀道署幕友顧石仲君面詢一切巳於二十五日公畢旋寗所查如何俟探明續報（作） 
[大令自請修堤武昌]  
　　省城長豐閘爲督憲辟員所修日前堤身搖動幾有潰口之虞有　大令者不知進退具禀督　略謂此堤之壞爲監工者中飽故不能持久倘以若干銀飭卑職再修不但永遠如故日可保險十年云云是亦奇矣（有） 
[嚴懲革弁辦法台州]  
　　浙台汛弁嚴榮昌積惡滋擾迭被士紳敎民分别士控奉准斥革查　在案兹由台州府尊據情詳事大憲略謂據寗海縣敎民干善翼以鄔崇行與賭棍嚴來生拼做花會嚴來生串同横渡汛把總嚴榮昌私帶營兵嚇詐洋元一節研訊再三旣無承認口供似未便徒事鍛鍊遽定爰書然嚴榮昌籍隷寗海平日居心刁滑藉口信敎又恃其委署本地把總肆意妄爲欺壓　愚卑府早有風聞兹又奉總　浙江洋務局許道會同前升本道惠訪和飭由汪委負查明屬實足爲該革弁嚴榮昌切實罪狀擬請憲臺准將巳革把總嚴榮昌發回甯海縣監禁十年仍將該弁犯事　　緣由出示曉諭以舒衆忿云云（才） 
[岑督宣示粤漢鐵路章程大綱虞州]  
　　七月十八日岑督邀請王叅議八善堂紳董及各紳士在八旗會館公讌是日到會者王叅議及其隨員三人廣濟　院吳介銘廣仁善堂岑子流岸正善堂梁逹樵述善堂黄詔平惠行善院朱際清何榆庭丁伯百左小竹梁小山諸紳岑督發出粤　鐵路章程九條且言贖路之事必當力爲肩任　逕電　香帥云云其章和錄下　保全股本爲第一要義有一股卽有一决議之權將來此路成立其實權全歸重於股東二不得違背商律三不　攙人洋股四議舉發起人専任招股其股份未招齊股本未繳清以前所有公司一切事宜由發　人會商决議辦理招得若干股份卽有若干决議之權五官股所有權利悉舉商股無異不能因係官股而占有特别之權利六公司股本無論官欵商欵除公司利益應辦之事由股東决　外永不得移挪作爲别用七公司股本無論官欵商欵有願出售者准將股票照時價售與别人匪不得藉故退股或强用權力將商股收回官辦八官商權限必須分别明晣所有公司與官民交涉之事三省大吏均有維持保護之責稽查判斷之權舉凡關繫鐵路治安公司情弊主待之督辦大臣皆舉發而干涉及之至於財政貿易用人等事概由股東公舉之總理主持經理九以上章程大綱俟三省官紳照認之後卽會同奏明請旨永遠遵守其餘詳細章程由公另行詳議（冬） 
[贛撫函覆敎士現辦敎案情形江西]  
　　日前郎主教守信函致贑撫胡中丞催辦新昌敎案巳誌報端兹聞中丞覆函所言新昌龔姓一案本部院前過金陵聞周督部堂言及深知案關緊要抵任後即嚴札催辦不肯以　非出於己任案隔一年之久視爲緩圖歴據印委各員禀報多方設法懸賞購線密拿要犯情形各在案嗣又派原案參革之新昌楊令國璋前往會同地方官迅速查緝五旬以來未嘗稍事鬆懈自問可謂盡心至此案要犯先獲龔某一名又交出巳革武舉龔耀庭及龔祥二名現皆覊禁候案結嚴辦此外尙有要犯隨時訪查實係行蹤飄忽只能不動聲色設法密拿或可早期弋獲現復飛札嚴催不准再事宕延不部院籌辦此　輕重緩急自有權衡乃讀來函竟謂本部院聽信屬下大員之言未嘗切實辦理並欲派兵往　詞多傲慢令人駭異想貴主敎通逹事理深明禮義爲此輕視中國長官决非貴主敎本意必有我華人代爲秉筆妄逞臆說簸弄是非損壞貴主敎名譽而貴主敎未及覺察也試詳言之以陳梗槪本部院服官内外數十年事必親裁權無旁落蒞任以後籌畫棠浦一案允屬格外用心决不偏聽人言來函所謂聽屬下大員之言究竟所指何人所聽何話有何憑證辦理又當何如方　切實無端作此捕風捉影之談殊不可解至派兵拘犯一層施之於甫經起事之秋大衆朱散之際尚屬可行若至事隔己久忽又興師動衆向來無此辦法且逸犯　藏何地地方官尚難猝知豈遠道派往之兵所能確指兇犯然　經派兵該犯濳匿更深逃避更遠勢必挨家搜捕擾害閭閻使合付百姓人人不能安業貴主教於心安乎此時若操之過急地方印委或妄拿事外無干之人指爲兇犯以圖塞責誣良爲莠不獨本部所不爲貴主敎好善爲懷諒亦有不忍上月瑞州府試　敎堂函致該府趙守並送名單欲將龔姓與考之人一律查拿幸該府據理函復未曾鹵莽從事不致别生枝節想貴主敎當何所聞矣大凡商辦事件總要和衷方能有濟此案日久未結貴主敎頻相敦促自在情理之中本部院不怪貴主教之催辦此案而怪來函語氣多涉傲慢與敬睦之道人相悖謬此種言語施之於道府州縣猶且不可豈可施于本部院之前乎貴主敎萬　來華總領敎務誼屬遠賓本部院忝居　主實　保護之責豈有待人保護而反加人以侮慢之言恐五大洲中無此道理即貴敎皇通行教規中亦必以此爲戒以　知來函决非出自貴主教之手也本部院與各省教士不乏素識在福建省有蘇主敎馬素在山東有申主教永福安主教治泰韓主教寗鎬彼此均情意浹洽從無以非理之言相加者貴主敎試一詢之當知　部院之辦事斷不偏聽玩忽今秉筆信口妄言應請查明姓名密以相告並即日辭退勿使離間我賓主情誼實　萬幸（信） 
[大逹輪步公司准核開辦江寗]  
　　張殿撰在南市設　大逹輪步公司所　章程及所認資本己出南洋大臣核准札發滬道查照聞不日卽當開辦（亦） 
[刃斃印人兇犯英領事不允送縣]  
　　英租界胡家宅福致里門樓上租住之印度人因向王阿狗之妻調戲被王戳斃由探竇如海獲王解送公廨訊押屢志前報兹悉此案英領事不允將王阿狗送縣辦理故由公廨讞員關司馬禀詳道憲遠觀察札飭上海縣汪大令訂於下禮拜二卽初七日蒞廨會同英領事訊問（見） 
[派差押視釋犯]  
　　會審公堂判責開釋之犯捕房不允照章當堂釋放中西官因此迭見齟齬昨晚襄讞孫明府升座發落之　内有羅阿仁吳阿五等四人於責畢後隨　斥釋捕頭仍不允從明府力爭不獲因卽派差役四名押同該四人主捕房監視開釋（見） 
[英艦受德國之歡迎]  
　　二十九日柏林電云英艦隊在司温墨　頗受德艦隊之歡迎英海軍提督於受宴是讚頌德皇及德國之幸福並謂英艦隊此行實欲增進英德兩國之邦交云云其時觀者甚衆而該埠居民之招待亦異常尊敬譯德文報 
[俄國將增國債]  
　　二九日東京電云俄不久將新增一種國債名日　民債以增進農民之幸　也釋字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[緝獲私鑄銅元匪犯揚州]  
　　揚屢仙女鎮迤東大橋鎮近奉市廛銅元暢行運憲恩都　訪聞該鎭有匪徒私鑄因密飭駐紥該處保甲委員姚令訪拿兹己緝獲匪徒三名並私之銅元暨機器等一併親解來城禀由都轉飭發江都縣監收禁（化） 
[紀漢口沙市輪船漢口]  
　　漢口太古公司之沙市輪船由九江而入南昌曾禀請駐漢英領事轉告地方官切實保護近來行駛數次生意未見暢旺（周） 
[漢臯火警漢口]  
　　上月二十四夜燃燈時漢口大碼頭土店失火因救即熄夜半蘆蓆街齊同之茶行亦火併焚斃人丁九口聞該行保有火險云（民） 
[松郡院試三誌松江]  
　　昨唐學憲又懸牌示八月初一日考奉金上三縣文童頭塲初二日奉金上二塲初三日南靑二縣文童頭塲初四日南靑二塲初五日華婁兩縣頭塲初六日華婁二塲（白） 
[滬城官事]  
　　警察北局員汪禺臣少尉昨日病痊到道銷假○道庫大使陳篤裁參軍昨至道轅禀知卽日赴寗禀見江督（近） 
[晉撫蒞滬]  
　　調任山西巡撫張安圑中丞由粤乘招商廣利輪船來滬於昨日午後三點鐘抵埠本埠道憲以下文武各官均至舟次迎迓中丞登岸後卽赴天后宫側行轅駐節（居） 
[直刺回省]  
　　江督周玉帥札委隨同唐子忠觀察來滬劃分船塢物料之王欽軒直刺現奉玉帥電促赴寗面詢要事故於昨日起程（欣） 
[委員騐發勇餉]  
　　滬南製造局砲隊營　帶張炳齋千戎奉總辦魏觀察諭飭攺練新章後當將營伍大加整頓乃日來有人播散流言謂千戎有缺額吞餉情事故昨届發餉之期千戎禀請觀察親臨發給因觀察另有要公故委支應處委員金乃光二尹赴營按名騐發千戎並將花名餉册請二尹帶回轉禀魏觀察查閱（欣） 
[禀請出示曉諭]  
　　本城警察局定立民章程間如有舊房拆造均須收進二尺藉以開拓掛道惟恐居民未能詳悉故由總巡示明府禀奉總辦汪大令不日出示曉諭俾使居民一體遵照（近） 
[會議保全塜地]  
　　本報兩紀水爐公所塜地有人盜賣及官憲飭查各節兹悉公所　人恐　假名出租暗中盜賣情事故於昨　集衆公議再行環求縣憲並赴道署求請保全（近） 
[銀樓易主]  
　　本城南北市鳳祥銀樓主趙姓虧倒各莊巨欵控縣發封由商會理妥折償將店變價作抵刻己經人承租加名和記不日卽可消案開張矣（近） 
[較準秤解]  
　　南市各關貨行歴屇秋季均須將秤斛較比一次現由司年司月定於今日赴邑廟苹秀堂將油豆餅米麥秤斛一體較準以　　一（欣） 
[函請修溝]  
　　南市外郎家橋一帶　溝　　不通以致街中積水成渠行人不能舉步現聞該處各店鋪有函請同仁鋪元堂撥欵修築之說想當卽日開工也（欣） 
[僞票被拘]  
　　南洋籌捐正副彩票近有匪徒私造僞票經總辦梁鄭兩觀察會同總稽查許觀察出示懸賞購拿在案前日杭州分局查得鼓樓前有王春生周子耕等人私設僞副票冒充領彩當卽函請稽查杭局委員鄭滋標二尹帶同遵保拘獲一併送請錢塘縣懲辦以儆效尢（宜） 
[查帳核]  
　　莊顯祖投廨控張智方吞没貨銀逃避求追等情前晚奉關司馬提訊莊供去秋與張投開泰　順木器號張爲經手詎料居心不良私吞客帳及未交股本各銀共二千五百餘兩忽然避匿求請究追　之張供因莊欲將小的股本拆退所有各帳銀兩均有細帳可查期票未付之處亦有别欵可抵現因帳未核算致起訟端求察司馬判張押候交保出外各邀公正人將帳查妥復候再斷（見） 
[俄人酗酒]  
　　某俄人飲酒過醉在蓬路一帶任意兇毆行人爲四百二十二號華捕所見喝阻不依反被毆及該捕亟吹警呌始由他捕帮同拘獲送入捕房押候送俄領事署訊辦（古） 
[索提流氓]  
　　浦東著名流氓楊阿本近與在押姚堂生之妻爭執被控浦東　巡局由謝明府訊責判押攺過局收禁在案事爲本縣汪大令訪知以楊係迭次飭拿未獲要犯未便輕縱故於昨　備函向總巡局索提究辦（近） 
[棍黨尋讐續志]  
　　報紀惡丐鄭子明羽黨小黄牛卽王春榮被同黨棍徒爛頭等毆傷足骨在仁濟醫院療治一則兹悉小黄牛與爛頭寳緣爭奪乞丐埠頭起　小黄牛於數年之中奪得七埠係泗經七寳等處　年二八兩月可至各店鋪收取規費爛頭羡之　夜是以下此毒手冀奪其七埠所入現因捕房嚴密查拿均己紛紛竄逸矣（見） 
[訂斯集訊]  
　　俄商道勝銀行投該管領事署控華人宋仲陳小還結欠銀兩等情由俄總領事照會公共租界讞員關司馬　爲追究司馬因即飭差傳訊在案前日宋隨同臬律師到案司馬以原告未到礙難判斷遂訂於下禮拜三卽八月　八日與俄總領事會訊核奪（見） 
[會審攺期]  
　　昨日禮拜三午後兩點半鐘會審公廨訂訊荷蘭商人莊和卿控祝蘭舫唐晉齋一案又英商伊德控鄭湘藻以開礦騙銀一案詎午後英領事蒞廨正欲會同孫明府先訊伊德控案因案中保人尚未傳到故須另行訂期至荷蘭控案則因荷領事未曾到廨是以亦須攺期傳訊云（見） 
[上海縣案]  
　　趙子裕前日扭學徒施福金到 
 
 

Page 10

 
 
第十版H ] 
縣控被賴欠挖夥等情當晚奉汪大提訊趙供在太乎街開震茂酒店施福金自幼在店學業前年八月託伊　手店務今正忽然辭業在左近開店查有宕帳洋一百二十元初允歸還近伊新店己開非但不歸又被挖去夥徒兩人爲此扭究施供十三歲時至趙店學業滿師第每月袛綸辛工錢二千四百文前年八月託小的經手店事自許二成花紅歳底應分洋六十餘元除去透支洋八元七角外餘己找給刻因另行開店嫉妒誣控乞鑒大令閱趙所呈帳簿不清判交差帶同兩造查算宕帳禀候察核○警察東局函解由巡士拘獲在邑廟後園爭閙之吳張氏吳少卿陸紹卿三名口到縣訊問張氏供少卿是婦人贅壻少卿供陸紹卿託小的尋覓生意不成來與小的滋閙陸供盛澤人張氏是小的寄母其女先與小的有私今被向鄕吳少卿姦佔托尋生意又復不允故向理論大令一併申斥判陸不准再往滋擾了案○徐德金於前日黎明時闖入縣署花廰圖竊被家丁唤捕拿獲解請大令訊究供蘇鄕木瀆人尋友悮闖入署餘語假裝癡癲大令判責三百板押候遞解吳縣交保管束○王二等在爛泥渡毆傷張金泉身死案内之劉長生在押想病大令訊騐屬寳姑判交保無保發堂醫治（近） 
[局事節登]  
　　滬南裏馬路鄭仁記烟間主某甲近因虧欠各户借欵七百餘千前日將店閉歇席捲而逸事爲各債主得悉昨日紛投工程局求請究追○南市王家碼頭裏街吳姓房屋向租與協和館麫館主孫德卿爲住宅近日吳向加租不允投禀警察總巡局請爲押遷朱明府飭甲傳孫訊奪（欣） 
[二訊張園因虧涉訟案]  
　　張園公司經理洋人摩寳延博文律師控華商經潤山挖用園夥損壞園名以致虧耗利益一案經襄讞委員孫明府會同美安副領事研訊各情己載本報前日午後二點半鐘安君蒞廨又同明府升座覆訊原告摩賽與博律師被告偕所延之侯魯公穆安素兩律師各帶繙譯先後到堂先由博律師檢呈西八月分一號至十八號細帳在堂上譯述一遍升稱被告於挖用園夥一節損人利巳所有虧耗緣由堂上當能洞悉侯律師傳訊摩賽供詞由穆律師一一記錄據稱原控禀中所載資本三萬金當時並未付出是以聘請伎人一切墊用至六千金之鉅往來資斧及辛工零用在内後因挈妻赴東洋月餘滬地托人經辦故園中生意進欵少去千金以外逮至聘到東洋女戲及力人角技燄火戲法在園開演洋人多購頭等客票其數倍於華人因而所獲甚豐雖旬日後連宵除雨燄火停放華人來觀者漸見寥落然推原其故或由被告造言謗毁逢人勸阻而起以致虧耗甚鉅約數在二萬金之譜請　照賠言至此侯律師將前供各言逐句辯駁至意窮詞盡始止其中有由博律師爲之反覆申明者訊至鐘鳴五下明府又將原告供詞未盡公允之處據理指摘一番以爲時己晚遂與安君相約退堂再訂禮拜五下午覆訊（見） 
[會審公廨早堂案]  
　　英界老巡捕房二百十六號華捕辛桂生前年四月間姘識婦人王陳氏每於夜間有箱籠等物携婦安放無人知覺前晚辛在帶鈎憍酒店内與婦口角　飛一碗中婦頭額血溢如注由婦投報捕房并將衣箱來歴不明情形訴出飭探將辛拘案斥革並將其皮箱等物吊出解請訊奪讞員關絅司馬會同英德湏事研訊之下判責三百板押捕房一個月著賠該婦養傷洋五元箱籠等物充公○陳鵬飛控陳桐江錢厚生定貨不出牌提至案昨晨解究司馬判押候過堂訊奪○曾匪李金標之黨魏應生由眼綫方老　投報上　縣移請公廨簽拿魏以方老五藉端詐洋五十元不遂紏衆行兇等情投控公廨昨晨解訊由見証沈炳坤到案供述前情司馬以方係眼線　係匪黨與德　會商良久著一併押候再　○劉金順至福安　以　票騙取荷蘭水二十瓶當塲察出報探拘究判責一百板押捕房三禮拜○日商小岩井源控　德懷不付定由買毛巾由探傳案官判押候交保訂　○朱阿心以磗片擊　印捕捕　辦判戒責一百下押捕房七天○傳四林控陳寳成竊銀表等物由探解辦判責二百板押捕房七天○戚細寳控劉浩良行兇毆打由探　辦司馬以案由縣　移提判押侯移縣核辦○住河南路之鴇婦江二寳卽倪王氏縱容雉妓在路拉客違章傳案解辦判戒責一百下當堂開釋○王福祥快馬違章由捕送究判罰洋十元○朱春寳深夜賣烟謝順寳深夜售酒由捕拘究判朱罰洋二元謝罰洋三元○嚴文廣卸馬違章王阿狗溜馬違章由捕解究判嚴罰洋五元王罰洋四元○英國德和洋行探徐香哉拆笆佔地屢傳不到昨晨牌提至案因原告洋人投請將案注銷司馬判免其深究惟抗　不到著罰洋兩元以儆（見） 
[法租界公堂案]  
　　興聖街周虎臣筆店由蘇分滬歴年己久店主傳坤泉己故無後生女秀珍寄養外祖顧淵泉家由親族每月議貼洋八元後又加給五元議以堂弟金生之子爲嗣店由金生照管本年四月間秀珍以金生霸佔店業等情投縣具控奉汪大令訊斷以後每月由金生貼　赡費洋十元店中年終結帳如有盈餘各半均分至出嫁爲止外祖顧淵泉不得千預阻撓著各具結完案至五月間秀珍復偕敎　任寳龍聲稱其母在日借洋三百五十元將店盤頂歸償爲堂叔春生與執事人等覇阻爲辭投控法廨奉讞員陳大令查閱原卷諭著春生抄呈店中各帳訊奪在案得日飭提原被到堂諭以此案旣經縣憲斷結應仍遵斷不得瀆訟顧淵泉著具不准干預切結備查乃任寳龍猶嘵嘵置辯大令謂此係傳姓家事與汝無干斥退原被始各遵斷完案○時泰洋行主人控買辦田益卿賀茂生不照合同墊欵致壞行内聲名奉大令訊飭交保候核在案昨日命提復訊田供己墊過銀一半惟賀分文未墊賀供雖未墊銀當時有升科單一紙值銀一千六百兩交徐逸生抵押爲洋東扣留且小的不願在行執業乃由江良逹從中介紹所致大令因著下期邀江到案候核○譚如卿禀王錦山倩顧少堂張桂香爲中以二十二鋪房屋三問之田單一紙　借洋一百五十元由管鶴占作保延宕不還求提追給等情大令准詞飭提中保各人到案研訊王供此係小的　弟杏元所借杏元現在張堰爲夥大令判王交保限七日内理明禀復逾限著將杏元交案訊追○朱金生禀失竊毛巾皮夾等物在王義元粥店　獲當向根究　陶　根所押陶稱代李阿根牽牛送作酬勞今將各人拘案請究質之沈阿根供由阿連洪生交與小的大今判王義元交　陶李押交阿連洪生到案訊究○鞋作主張月順禀替工夥鄂廣　因做工不合辭歇挾嫌　同楊中林等　釁兇毆爲捕頭所見案請辦鄂供向索工者並不行兇大令姑著交保侯查明復核○邵張氏偕　弟中才禀控劣子阿土不務正業屢次竊物送案求辦大令判押捕房五個月期滿再核（居） 
[美租界捕房]  
　　某號馬車昨至閔行路將王鶴祥脚踏車撞倒傷及面部而逸由印捕將王帶入捕房轉送同仁醫院求治並飭探查明馬車號　再核○偷兒張阿二手持衣服多件爲陳包探巡見拘入捕房押候查明失主核辦○婦人胡劉氏道經北四川路被百七十二　馬車撞跌由捕將夫連車及氏一併帶人捕房捕頭命氏送醫求治因碍遂將　車斥　（古） 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
