# 1894 - 120 - 4907555

 

Page 1

 
 
[新印仁在堂全集吿成] [  圖書集成局代啓]  
　　盩厔路閏生先生文壇老宿海内皆率爲經師坐擁臯此門盈桃李一時承學之士夏門箸錄者多至數千人所居講舍日仁在堂其集因以堂名名之初時刻于關中後經各省翻刻魯魚亥豖辦屬良難初學蒙童貽悞非淺茲覔　　中初印本用大號鋊字從　择印以寅法　　點眉批一仍　舊紙墨裝計務極其佳刻已告成卽日出售集分十四種日時藝引日時藝辦日時藝核日時藝課日時藝綜日時藝階日時藝話日課士時日課士賦曰文藝金鍼日訓蒙艸日時藝核續編日訓蒙艸注釋日賦六抵窮源竟委由餞人深理法詞華兼攫其　而又悉心評　細意推求　出　　金針暗度學者苟揣摩簡練昕夕阻含則破璧而飛正不難于此操左芬焉計全集分裝十六本碼洋三元賜購者請臨本阜三馬路申昌　室江左書林及蘇申兩處掃葉山房爲盼 
[重印合肥相國七十賜壽圖壽言全集告成每部實價洋一元購賜壽圖二角] [  圖書集成局代啓]  
　　合肥李傳相七旬壽辰皇太后皇上　翰頻頒珍物陳庭實爲非常之隆遇王公督撫以次陳言祝報序文聯額詩詞歌　各體具備京　同德堂藥局主人由都門覔得原稿照式繪圖付之硃印爲數十種冠於簡端復廣搜王侯公卿府道州縣撰述不下千餘首由本局用鉛字代印　四驪六宋艷斑香色色俱足不特蔚爲大觀兼可增長學問無論士農工商皆當各嚴一編茲用　白連史釘爲四本外加錦套　　納妙大堪悅目賞心每部收回工本洋一元不折不扣欲先覩爲快者靖至上海五福衖口京都同德堂藥局三馬路申昌書畫室購取并索發　仿單　送　品爲憑○是書初印二千部遠近爭購業已售　今重印齊精益求精　知鑒之 
[食油宜辦說]  
　　昨有自署爲斧柯莫假人投書於本館論及花核油混充豆油之害以爲花核油内投以石灰𤁋之使凈而後　入豆油之内以欺人食之隱受其害而奸商維利是圖不顧他人性命其居心殊不可問前者朱森庭明府代理法界讞員之時曾經澈底根究查抄嚴禁盡發其覆英公廨蔡二源太守亦同時申禁若輩始經歛迹數年以來食德飮和未嘗不嘖嘖焉稱其辦事之勤能愛人之純摯乃邇來死灰復燃不侒已屢嘗其味矣食後終日飽脹異常不舒方深以爲恨正復無可如何日前適見貴報述及深愜鄙懹奈日來仍全無動靜想當道者公務紛紜未暇鑒及當爲之大聲疾呼庶當道者得一動念或能設法會同查禁卽不然工部局見之亦不至聽其自然綠西人辦事實力實心於西人食物旣有查騐病牛等事豈於華人獨存膜視之心祇以華人食物瑣碎紛繁騐不勝騐美惡當前不妨隨人自取耳至於僞油最難辦别復經攙和過多煎時必有臭味或食後作惡方得知覺而人已受其病矣如向該店理論則以無所憑證不肯承認徒費唇舌故再四思維欲除此患惟有由工部局飭捕房密拿送究則較華官申禁尤爲簡捷此事前經有案而爲地方上袪病防患又屬工部局捕房應管之事且華官尙有前後任意見不同之處難期後先一轍工部局一經查拿送辦以後卽可永遠奉行故工部局若肯援前案申禁則居民之受其惠而感其德者多多矣余細窺言者之意曾經親嘗試之而知其爲害也漸故爲此大聲之呼而又惟恐華官不爲重申禁令甚而至於求助於工部局竊以爲工部局果肯起而禁之自是功德卽工部局不爲之重禁而華官亦何嘗不可以禁前此雷厲風行查抄禁絶本係華官之所爲非出於工部局也豈有華官認眞申禁而若輩有敢抗違者所慮者官庖未嘗用劣油官則未之嘗聞人言而求之信則置而不問此則在所不免然前人有行之者至於今而人猶嘖嘖稱道之苟一念及亦當有感而奮起者又安得謂今日之官皆黃綢被裏放衙者哉第工部局倘能禁之則亦未始非一善事也近來麥總巡請假他出代其事者爲好捕頭好君前曾代理總巡居上海也久其於地方情形極爲熟悉頗能爲地方除害卽如此次接事尙未多日絶不以五日京兆自視捉拿流妓驅逐淫詞皆係爲整頓地方風俗起見彼其於中國之弊俗蓋久已知之甚悉一旦得所藉手便擇其要者而措之施行其拘流妓也則前此固已行之第以日久玩生不免仍蹈前轍途中飛嗚者漸又日見其多好捕頭認眞拿獲解公堂訊辦吾知嗣時厥後當無復見翱翔於道路者矣淫詞之禁同於淫戲華官早已煌煌吿示大張曉諭無如禁淫戲則改易名目仍自陽奉陰違淫詞則遍地皆是一至四馬路書塲林立男女雜坐鑼鼓喧天其所以壞風俗而害人心者直是明目張膽言之傷心好捕領目撃頽風慨然有挽回補救之意而先以攤簧爲發令之始此其關心民俗用意有深焉者矣上海男女混雜足以敗壞風俗者花烟間爲第一野雞次之書塲彈唱古令以及攤簧唱演淫詞等類實較妓館賭塲而尤甚今賭塲則捉之而不能盡妓館則欲禁而不能書塲則或且以爲無傷風化而好捕頭獨先於野雞攤簧二者先樹之則吾知將來必由攤簧而推之於一切書塲皆在禁例由野雞而推之於一切妓館一律敺除穢濁之塲將一變而爲清凈世界其造福於租界中之華人者實無涯涘而絶不見其於華人有畛域之分然則苟有以僞油之事吿知請爲施禁者當必有欣然見諸施行者已或者謂苟如是也則是如許花核皆成棄物不復打而成油豈不可惜則應之曰花核之油用處甚多非不可用之棄材也特以不宜攙和入於豆油之中使食之者致疾耳奸商不顧人之性命而攙和以漁利則卽於搜獲之下悉數入官以示罰又何足爲罰之重也哉 
[紫禁簪毫]  
　　年例於春秋兩季支放親郡王以迄文武大小官員俸米應由都察院將旗漢御史開單請派稽察俸米旗漢各二員兹届春季經都察院緖單請派於三月十六日具奏奉硃筆圏出這稽察俸米著户科給事中宗室托佛歡江西道監察御史穆騰額掌廣西道監察御史高燮曾掌江西道監察御史褚成博去欽此○吏部爲曉諭事現出有盛京寗遠倉官一缺揀得筆帖式額圖琿擬正松齡擬陪又牛莊倉官一缺揀得筆帖式文哲擬正承謙擬陪又錦州倉官一缺揀得筆帖式覺羅景趣擬正常祥擬陪又義州倉官一缺揀得筆帖式和謙擬正舒敏泰擬陪均給咨到部相應示傳該員等穿天青褂備帶補褂並偑帶對子荷包手巾於三月十九日黎明赴左翼門外本部下處書到聽候點名於膳前帶領引見如排班時不到卽將緑頭簽撤下並先於十七日辰刻衣冠赴部演習口奏履歴萬勿遲悞○户部員外郎徐宗蔭充補儲濟倉漢監督所遺倉塲隨轅委用監督一缺經祥許兩倉帥遴得以倉監督委用記名在前之國子監馮聲萬應行傳補倉塲委用監督除檄飭該員遵照外已分咨吏户二部曁國子監查照矣○吏部爲示傳事所有揀補吉林敦化縣知縣之應補知縣白希李劉文煃宮燿月等本部於三月十九日帶領引見相應示傳該員等於十八晚在左翼門外左近住宿十九日五鼓進内伺候排班帶領引見先於十七日辰刻衣冠赴部演習口奏履歴再於是日穿天青褂備帶補褂並偑帶對子荷包手巾該員等是否原任現任一二品大員子孫抑或現任一二品大 
 
 

Page 2

 
 
員兄弟立卽赴部呈明毋違特示○管理太常寺事務禮部尙書臣宗室崑岡等謹奏爲循例具題事恭照本年四月十七日孝端文皇后忌辰應行遺員恭詣昭陵讀文致祭謹案臣寺祀則應由陵上守護世職章京中題遺一人就近主祭准宗人府將世職章京等銜名開送前來臣寺繕具題本進呈恭候欽遺一人俟命下之日再由臣寺轉行遵照謹此題奏請旨三月十四日奉旨遺奉恩將軍裕誠行禮欽此○上駟院爲咨行事本院阿敦侍衛現縣一缺應卽咨取三旗侍衛人員揀選充補相應咨行侍衛處於三旗侍衛中保員卽日開送本衙門以憑辦理○禮部爲知照事祠祭司案呈本部具奏三月二十三日穆宗毅皇帝誔辰是日虔誠齋戒禁止屠宰不理刑名照常辦事等因奉旨知道了欽此欽遵到部相應知照各衙門一體遵照○吏部爲示傳事所有揀補廣西那地土州州判候選州判杜延祜張家翔又向武土州州判候選直隷州州判曾純烈馮喜棠等本部於三月十九日帶領引見相應示傳該員等於十七日辰刻衣冠赴部演習口奏履歴如是日不到卽將引見扣除於十九日五鼓穿天青褂備帶補褂元青褂並偑帶對子荷包手巾赴左翼門外本部下處書到聽候帶領引見萬勿遲悞○宣武門内大街軋斃四齡幼孩已見前報孩父某甲不欲多事經各事老調停令車夫將車騾出售所得之價爲孩棺殮費甲首肯赴案具結禀請銷案刑部票飭抬埋遂於日前在街頭搭棚施放燄口翌晨具槓罩鼓吹癹殯往觀者幾若堵墻○禮部額設聽差兵二十四名例由八旗滿洲各挑二名蒙古各挑一名以便辦公年滿更換嗣於道光年間奏裁四名卽於廂黃正黃正白正紅滿洲固山改挑一名餘仍其舊兹届年滿更換之期經禮部行文八旗滿蒙固山卽將應行送挑本部聽差兵等開造花名清册務於卽日咨送本部以憑挑補○出使美國大臣崔惠人星使任滿言旋請假回皖就醫迄令假滿來京暫假賢良寺小住繕具安摺膳牌於三月十六夜專差齎入内薙交由奏事官呈遞星使於十七日寅刻趨入在九卿房候旨旋由軍機處發出傳單令崔國因第一起入見上御乾清宮西暖閣垂詢外洋情事星使逐條詳奏有頃退出迨樞臣入見上以崔國因面奏洋務尙有備詢之語諭令軍機大臣傳知崔國因於詰朝進内呈遞膳牌預備召見 
[會試揭曉日期]  
　　本科會試揭曉之期聞内外簾會商擬於四月初八日拆封塡榜初九日揭曉宗室揭曉於三月二十二日進呈試卷發回貢院後塡榜宣示惟尙未奉明文也 
[府試確音]  
　　四月初六日江寗府舉行府試前報已紀其事兹閱李太尊曉諭告示係四月初四日取齊初六日考外五縣頭塲初八日考元寗駐防頭塲爰再登之俾磨勵以須者及早束裝得以及鋒而試也 
[預備行轅]  
　　江蘇臬憲陳舫仙廉訪進省謁見制軍擇於三月二十五日由蘇起節大約二十七日可抵江寗元寗兩首縣接奉電音當卽派人掃洒行轅結綵張燈異常執閙並預備夫役輿馬在江干伺候 
[柴堆被火]  
　　金陵漢西門外販賣蘆柴者蜂屯蟻聚堆積柴薪高如岡阜同行中有仇怨者輒種火以害之初由中心燃起不見火燄但見濃烟略一掀動卽成燎原之勢不可鄉邇三月二十四日城中見西南隅黑烟上觸霄漢知係火警各舁水龍飛奔往救至則空間之區燒柴數萬斤無從施力僅護相離較近之民房毋令殃及而已 
[文旆將旋]  
　　安徽學憲吳肅堂文宗自冬徂春歴辦皖北各府州科考已記報端兹聞憲節已由滁州試畢轉臨和州於三月十八日下馬隨卽牌示定於十九日行香放告下學講書二十日考生員經古廿一日補歲廿二日和含二屬文童正塲約待清和上浣浴佛良辰卽可一律告竣然後返旆駐節太平府拜摺奏聞蓋八皖科歲兩試至此方一律告竣也 
[大連灣海防大閱章程]  
　　按臨迎接章程大帥座船到灣之日各砲台次第升砲迎接自西而東每台三出座船到海口之時總統率同分統同乘小輪船迎出口外至座船上手版禀謁座船進口各營站隊某營在某處先由總統預行派定各隊先放三排槍次放三連環槍又放三排槍待座船泊定各營營官帮帶哨官委員分班禀謁或在座船見或在行台見均先禀請帥示見屬已畢由總統請帥示令各營收隊晚飯後由總統面請帥示次日何時看操俟諭定後各回營料理自本日起應由總統派勇一哨分紥帳棚於行台四面巡護○執事章程大帥行轖前步小隊十六名分執排刀八名虎又八名由總統分撥隨帶刀义又馬傘一柄馬上帥字旗四南令字旂四面馬槍隊八名共馬隊十七名以上執事隊伍旗幟槍械應照備兩班○閱操陸師章程各軍站隊自行台至操塲左右兩行大帥到操塲圍門奏樂升袍至演武　降輿陞座文武官排班叅堂進茶樂止總統面呈陣圖文武叅堂派官執旗請令開操行一跪禮十營操畢奏樂令官交令如前禮俟大帥進至後　樂止午飯時各營料理置設槍砲靶每靶設藍帳棚一架案座硃墨筆全槍靶帳棚位置丈尺均應一律不得參差午飯後請帥示派委隨員五人先閱砲靶後分閱槍靶每營槍隊一百名共一千名設鐡靶五座帳棚五處分派分定各員届時分閱各營官面交名册各勇自行報各每勇打靶五出中一出靶者名下加一紅圏不中加紅點此時帥節或休息或往徐家山看砲台或看庫均届時由總統請示起節之時奏樂升砲沿途站隊均如前禮○閱操砲台海面打靶章程總統率各分統於前一日晚間請帥示面諭到台閱操時刻次早各官齊集臨閱之砲台各營沿途站隊待帥節到台門時將帥台上之帥字旗陞至旗桿頂上旗桿高須六丈以上設鐡箍鐡鼻三層配轆轤三副旗繩三副上掛帥字旗中掛令字旗皆掛定不動下繩換掛放砲號旗大帥入台門奏軍樂各官站班中軍帪前降輿入中軍帪進茶入座至期奏軍樂登台陞座進茶總統呈上打靶名册此時卽添掛令字旗於帥旗之下各台預備裝砲瞄靶自令旗上陞一劾之後添掛红色號旗於令字旗之下自東而西向南大砲次第開放打靶海中設浮靶五座自東而西分爲五號西台打第一靶中台打第二靶東台打第三靶老龍頭打第四靶黃山打第五靶按次序連環施放每砲三出前出之子落靶後出相繼開放爲時在一分鐘之譜不得遲速叅差打靶已畢總統回明落下紅色號旗此時水雷已置於海邊電機已置於帥座前設電門三處請帥發電第一一具第二三具第三五具各雷放後請示收令字旂請帥入中軍帪午飯後歇息帥示或看東西兩台或乘小輪船看老龍頭黃山兩台各官排班各營站奏軍樂均依前禮候帥陞輿出台門帥台上帥字旗收落凡到各台經過處各營站隊到台門鼓號升砲如前禮是晚請帥示何時起節開船之時各營照前站隊照數放槍俟座船出海各台升砲自東而西均如前禮○考試水雷學堂帥節到灣之日晚間請示趁次日閱看陸師操隊之日請派洋文委員一人考試水雷營講堂間答 
[鹺務得人]  
　　湖北督銷總局任大貴重制軍遴選志仲魯觀察前往接辦觀察以木天之清望持禺莢之宏網綽綽然有餘裕也所遺書局一差聞已委定韋觀察大約日内卽可謝委矣 
[會匪畫供]  
　　前紀蕪湖承辦沿江一帶緝捕會匪李葆林協戎在湖口地方拿獲著名會匪歐桂卿一名係湖南人年甫四十餘旋解皖省疉經仇中丞派員嚴鞫該匪一味狡展中丞復委現辦省城鹽河厘務候補直隷州李甘亭直刺會同原審官提結二三堂該匪自知惡貫滿盈難逭王章遂將生平所作不法事一一供招畫供承審官禀明中丞並將該匪親供黏呈聽候辦理 
[鹿苑餞春]  
　　蘇城定慧寺住持僧年逾知命法號本脩以其素有憨狀人皆呼之爲痴和尙上月下旬某夜二鼓鼓殘突有無賴數人排闥直入將僧所偑銀表一枚番佛三十尊盡行攫去復將僧刃傷數處始一哄而散翌日有勸其赴縣報案者僧日與此輩素來相識並非盜賊吾與彼前世寃讐今生報復不致斃命已屬幸事倘報案請究則寃仇愈結愈深世世生生將何了局我今惟有忍受而已遂隱忍不言自情傷科醫 
 
 

Page 3

 
 
治聞傷勢沈重未識我佛如來引至西方極樂世界否○臨頓路任蔣橋附近有朱某者夫婦二人伉儷素篤前日不知何故遽占反目之爻口角之餘繼以扭毆當經鄰右人等竭力勸散朱於夜深人靜時自思昻藏七尺軀不能揚眉吐氣而竟爲胭脂虎所攝伏何以爲人遂購阿芙蓉膏數錢背人呑下逾時毒發呻楚牀頭妻聞之上前盤問初猶不肯言旋經鄰右細詢始以實吿妻慌甚立卽設法施救一面延請某善士以西法灌救究以呑服過多無效而斃若朱者誠視性命如鴻毛矣○胥門外蠡墅鎭杭姓所開菓蔬行有甲乙等菓客數人下榻其中夜永如年聊作菜子戲以破悶寂突有一人手持朴刀破門躍入諸客以爲盜也有升屋而逃者有鳬水而遁者一時驚慌無措杭探首審視始知非盜乃某弁也杭不得已奉以洋蚨四翼始拱手而去○王天并巷某姓子年甫十四前日下午偶至鄰右某鋪中閒玩無意中將門門一根遺於河内立卽赶至水橋下撈取詎此木遇水卽沉某姓子卽鳬水打撈忽覺有物將手攪住取視之髪辫也用力一拖竟有男屍一具隨之而起駭極狂呼一時聚而觀者不下千百人該處地甲以人命關天不敢隠諱卽投縣署報案縣主准詞臨塲詣騐仵作騐得係自行墮河身死與人無尤縣主飭該地甲報明善堂備悺成殮插標待認然不聞有屍屬認領也 
[皖土續誌]  
　　皖省土藥稅厘經藩憲改章辦理逐條整頓已記報端所有大小土店一律改爲土行納費領單單費原定連公費每張計銀三十三兩一年一換於去年夏季爲姶比時資本饒裕之大莊固已遵示領單踴躍輸將第小店甚多平時生意細微僅堪餬口欲令其每年驟輸如許之費多有變計他圖情願閉歇者是以當事各員亦無法可施一任其因循支吾至今未領兹蒙藩憲訪悉下情准將行單分爲上中下三則上則照舊三十三兩中則二十二兩下則十一兩於日前刊示曉諭令各委員就近體察該店生意之大小以定單費之上下於是各小店亦仰體憲意輸將恐後聞此欵通省核計每年亦頗盈千累萬又皖省土藥稅厘舊定部章每百斤從出產之處先完出口三十兩運至第一道卡再完行厘二十兩抵銷售之處復完落地二十兩一共稅銀七十兩彼時因出產無多消路亦窄經大憲减折徴收每百斤行稅並計僅完二十兩有零去年藩憲新章照部定一律减爲三七折徴收然稅票則猶虚循故事依舊按七十兩扣算不過將土數亦按三七折算耳刻聞藩憲以虚循部章反易滋弊曷若掃除舊習通行實收實報故前日抄登之吿示中已申明新章僅就產土之處徴收庫平二十兩運至銷售之處徴收落地稅十兩兩共僅止三十兩與江蘇統捐之法適相符合第視部章固已大减而與皖省目下現收之稅厘似又略加數兩商人頗有難色連日由皖南提調王别駕開誠布公善爲開導聞商買已欣然樂輸想北卡提調亦必事同一律也 
[皖山晴翠]  
　　皖垣訪事人云邇來距城一帶農田所種茱麥將次登塲聞諸土人謂自春徂夏雨水調和茱麥收成較昔年倍增蓬户中人無不欣然色喜刻下米價甚廉上熟米每担須洋一元八角中熟者每担一元六角再次者一元五角蔬茱不昻柴薪亦賤惟葷腥最貫昔年猪肉價每斤須錢八十文今則加至百文以老　自命者未易過門大嚼○東門内天后宮地方福州馮公館内有一使女年甫十五於上月十七日走失數日未歸馮姓飭家丁四處尋覓毫無蹝跡遂招帖通衢謂有人收留者謝洋六元知風報信因而覔獲者謝洋三元不識掌中珠何日仍歸合浦也○知府銜委辦蕪湖電報局候補知縣王明府貽善近捐直隷州過班仍歸安省候補○候補知縣王明府樹鼎現奉臬憲貟梧岡廉記委赴桐城會同龍大令會審案件不日束裝就道○安徽輿圖局設立以來瞬届五載承辦委員候補知縣劉子運大令刻已督同繪司赴皖北一帶各州縣挨次測繪約期數月方可竣事 
[甫里書院特課題]  
　　甫里距吳門四十里許爲唐陸天隨所隱處代產高人天南遯叟卽生於是鄉里中向無書院創建者爲沈君寛甫在保聖禪寺之旁具有泉石花木亭榭樓臺之勝其後卽天隨祠也鬥鴨池遺蹟尙存每年由邑尊出題考試甄别優劣評定甲乙生計取超特等二十名左右童計取正副兩項人數亦如之列前茅者給以膏火之貲并加花紅藉以鼓舞人材一時文風寖盛胥沈君之力也沈君生前尤喜獨輸鉅貲勇行善事不憚艱瘁惜止下壽繼起諸子咸有聲庠序今逢大比之年肄業於書院者尤勤天南遯叟擬於常課之外增出特課計經文一道其題爲積善之家必有餘慶策一道其題爲文選一書爲千古總集之祖其間取舍之旨果可言歟顧何以出師後表蘭亭一序獨遺之歟李陵答蘇武書東坡指爲洛陽輕薄小年所擬果可信歟其各抒所見言之詩題賦得未到曉鐘猶是春得鐘孛五言八韻生童共一題目課卷自備交卷仍循向例郵寄遯叟閱覽凡居前列者由遯叟自沛廉泉分别奬勵統計鷹洋三十元按數開派生童以後再有特課亦卽照此舉行雖不足以比杜陵廣厦白傳長裘想於寒士生涯不無小補也 
[賀客盈門]  
　　升任浙江按察使江海關道聶仲芳觀察之德配昨係設帨良辰滬上文武各員咸赴道轅祝嘏餽送禮物紛如山積觀察一概璧謝 
[操演水師]  
　　駐紥滬南馬家廠地方之太湖水師新昌營統領張軍門以大憲將次臨閱是以每晚督率各勇布陣操練鎗砲之聲隆隆震耳 
[續量地址]  
　　滬南大馬頭一帶被焚後經道憲聶觀察擬在沿灘開築馬路日前堂董曹君寄耘朱君吟香瞿君貽蓀偕縣署丈量書前往該處丈勘地形闊狹早登前報兹聞前次丈勘僅得大略上海縣黃大令復於昨日午後會同水利局及善堂紳董汪靜岩曹寄耘朱吟香瞿貽蓀諸君曁十六鋪南北中三局委員帶領丈量書前赴南市大馬頭起至集水街止逐細丈量明確卽可造册升科興工築路 
[出游被擾]  
　　前日下午某國領事函致上海縣略謂某醫生早間騎馬出遊不返疑有他異請通知保甲局代爲查訪黃大令立飭差役至各處查訪下落兹聞該醫生赴江灣遊玩行經寳山縣境孫家行地方忽被鄕人吵擾該醫生遂赴寳山縣喊控由寳山縣馬明府派人護送至上海道署其詳容俟續錄 
[相騐呑烟]  
　　英租界胡家宅西首大興里第二里内有嘉定人金順雲同妻陳氏開設野雞妓院前日下午有二十餘歲口操松江音之人到該院不知如何呑服洋烟當夜斃命捕房聞之傳二圖地保於昨晨投報上海縣請騐黃大令卽於下午五點半鐘時帶同件作書役人等前赴屍塲地保已備公案旋據禀稱小的由捕房傳喚知有人呑烟斃命比間石庫門一座除順雲家外尙有陳阿寳錢金氏同居所有妓女人等現均避匿金順雲供妻陳氏現往杭州燒香未回所有幼妓阿寳不過應酬客人昨日下午小的適在烟館吸烟據男傭來言有大亨客棧跑馬頭人同一客人到來因小姐等往江灣燒香無人接待客人定欲略坐旋見其臥於牀上神色改變小的急往察看其時出外燒香之人亦均回來察得客人似患急痧請挑痧人前來針刺無效便謂不能醫治疑是呑焑又請陳與昌絲棧中人來救據言受毒已深不能救治旋卽身死同居之妓女人等驚慌奔避大令問跑馬頭人何在答稱初時同來後卽去不知姓名金巧寳供嘉定人年十四歲由父母售入妓院得身價洋四十元此客來過二三次由姊姊裝過乾濕昨日下午四五點鐘時此客又來適姊姊他出客人定欲坐待及姊姊回來客人已在牀亂滾由父親請人救治卒無效騐大令間爾姊何名現在否答稱姊姊大巧寳現不知何往我名小巧寳幼時由父母擇配現在售入妓院大令問曾否口角爭閙答稱前困吃醋略與爭執現在並無口角男傭朱雲寳供與金順雲同陳阿寳供稱與金順雲同居昨夜聞金順雲家人聲嘈雜驚惶異常詢悉有客人或言發痧或言呑烟金順雲請人救治無效而斃大令問爾家有妓幾人答稱夥妓蘭卿仁卿二人問何在答因金家出有命案各自逃逸錢金氏供蘇州 
 
 

Page 4

 
 
人與金順雲同居並未蓄有妓女向來傭工餬口餘供與陳阿寳同地保又將死者肚兠一個内有當票十二張並馬甲一件呈案大令問曰爾等知死者姓名否答稱不知小巧寳稱此客向呼爲王大小爺松江口音大令命仵作檢騐屍身遍體無傷又用銀針從口中插入良久拔出針有黒色用肥皂洗淨的係呑烟身死並無他故大令親騐屬實命地保備棺成殮發壇標記再行出示召認小巧寳年紀尙輕陷入娼寮殊堪憐惻帶候發堂留養待及笄時擇配金順雲交地保著限二日尋交大巧寳到案以憑澈究肚兠當票馬甲存庫及大令排導進城時已七點一刻鐘六街燈火照耀如晝至邑廟拈香然後回署 
[訊非拐逃]  
　　江都人周桂芬之姪女周氏嫁與本埠英界朱姓爲童養媳業已成婚前因鎭江親戚家有喪事桂芬偕姪女朱周氏姪孫女翠連赴鎭江吊唁登岸後寄宿逆旅馬快疑爲拐逃解赴丹徒縣訊問周供姪女在上海成婚夫家朱姓今到鎭江吊喪並非誘拐丹徒縣尊以事在上海租界供詞亦難憑信卽備文將桂芬等解至上海縣請訊明發落昨日帮審委員葉司馬升堂訊問周桂芬之妻魏氏投案供夫主桂芬在上海販賣舊衣爲生姪女周氏已嫁與英界朱姓爲室翠連係小婦人之姪孫女司馬問朱周氏曰桂芬是爾何人答曰是叔父小婦人初在朱姓家爲童養媳今已成親前同叔父往鎭江親戚家吊喪被馬快誤拘惟求明察司馬以事屬的實卽將周氏等交桂芬領回取具領狀備案 
[剝皮受責]  
　　沈阿小在南市私剝狗皮經地甲帶至二十三七鋪巡防請辦局員鄭厚餘二尹升坐訊問沈供本地人此狗係病死非擊死也小的偶貪小利剝取其皮可售大錢數文二尹謂無論死活總不應剝皮著責一百板以示薄懲 
[猾賊歸案]  
　　楊福壽浙江鎭海人在定海地方屢次犯竊避匠本埠由定海廳尊查悉確情備文派差來滬移請關提黃大令立飭捕役將楊拘案昨日由葉司馬訊問楊供鎭海人向撐杉板船因久無生業飢餓難堪是以犯竊司馬問贓物寄存何處答已被失主領去司馬著暫行收所候備文交來差解赴定海歸案究辦 
[騐明傷勢]  
　　廿三保十三圖人毛炳濤偕妻毛周氏至縣控稱兒子毛錫千媳毛嚴氏被莊炳炎瞿慶祥毆傷求請騐視值日差禀明黃大令立卽升坐花廳提毛炳濤毛周氏至案問曰爾等因何起釁毛炳濤供叔母毛金氏有牀一隻給與小的忽有金氏之婿莊炳炎瞿慶祥欲將牀扛去錫千不允因此被毆大令飭仵騐得毛錫千下身被鐵尺毆傷毛嚴氏頭上被刀砍傷毛錫千供今年廿六歲在絲棧帮工毛嚴氏供今年廿三歲被莊炳炎用鐵尺毆傷瞿慶祥復用刀相砍現已懐孕六個月受傷後時常昏暈大令飭送仁濟醫院療治候傷勢稍痊再行核辦一南提莊等到案訊究 
[竊鐘判笞]  
　　朱得桂行竊海防廳署自鳴鐘一架向押店押錢人贓被獲送上海縣究辦昨日葉司馬訊問朱供甘泉縣人認竊自嗚鐘不諱司馬判答二百板收所 
 
 
 

Page 5

 
 
   
 
 

Page 6

 
 
蒙各友所投文進士闈姓其　根限期四月初五日取清逾期將票根發賣先此聲明以免後論虹口同珍謹啓 
 
 

Page 7

 
 
   
 
 

Page 8

 
 
   
 
 

Page 9

 
 
[縊婦破家]  
　　金陸門東某姓素稱殷實今則家業簫條矣惟三媳房中頗有畜　翁姑欲媳出按奩　了虧空事屢次示意媳僞爲　　也者以故弟兄娣姒之間各懐意見勢若小炭三月二十二日有欠款百元業經到限姑無奈欲假媳金鐲一用媳詭辭却之姑大加呵斥媳　　而退舉室議讑此婦之不賢大有不屑爲伍之意半日之久無一人入而商其消息　及藁砧自外歸　臥室昏黑渺無人迹緩步而入舉　　　一物以手撫之宛然人也大駭呼火家人持炬奔往則三媳已自縊梁間矣四肢僵冷不復可救當將屍身放下所有細軟　物收匿一空　　　知母族率帶多人蜂湧而至遇人則擊遇物則毁其勢銳不可當並聲言赴縣控訴後經人多方勸慰始勉强應允而棺殮之貲經懴之費已　　然不可勝數矣人財兩失數耶命耶 
[解犯登程]  
　　前報紀監犯將老五等定於昨日起解一則昨晨八點鐘時上海縣黃大令發牌飭差赴丙監將三犯提出委捕廳　小尹按名點騐卽派差役營兵護解出大東門由大馬頭登舟開赴嘉定該犯出監時與同監人犯殷勤話别欣欣然各有喜色是眞愍不畏法者矣 
[貧病堪憐]  
　　某甲困臥道旁由巡街捕雇車舁至捕房移送英公廨請爲安揰值日差商其姓名籍贯底存一息不能言語遂禀明宋通刺飭送樓流公所醫養 
[英廨停訊]  
　　代理英廨讞員宋通刺昨晨至道轅祝嘏因飭各補房停訊一日所有各案併歸今日解訊 
[法捕房瑣事]  
　　某甲持廿元三十元之借票兩紙向某乙索欠乙謂此票係僞造反扭甲至捕房控訴甲亦伸訴前情克捕頭以兩造各執一詞不知孰虚孰實旣有票據著將前情繥寫禀詞携赴公堂請葛同轉究訊○前日下午有某丙至吉祥街向某烟店購買平海牌香烟店夥某丁給予觀看内謂欲購　不止此牌尙須另搆别貨迨丁回身取貨内在懐中出僞貸與眞者相易爲旁觀之某戊所見將内拘住搜出原贓拘入捕房捕頭知係掉包命將丙押候堂期解訊○偷兒某已竊取某店松柴二梱爲店夥所見當塲拘獲飽以老拳巡街捕見之謂拘獲竊賊理應解送捕房遂同店夥將人贓一併解入捕房捕頭命押候堂期解訊○昨日上午有閘北鄉人雇小車一輛携杜布二定欲至滬南重家渡行至小東門外下車時遺布於車上爲巡街捕所見以車夫呑没客貨未便姑容將人布一併拘入捕房捕頭著將布存捕房命車夫尋覓失主同投捕房具領 
[美捕房瑣紀]  
　　本色人王阿毛盛又塊昨晨在美租界北河南路天后宮前誘良家子弟擲骰聚賭正當興高采烈時爲巡街華捕所見拘入捕房著押候解至英公廨愍辦○本邑入陳阿寳前日至江灣鎭　看　會及回時行至屈家灣地方被流氓甲乙等攔路毆掔並搶去對時錶一枚陳以寡不敵衆退避三舍旋赴美捕房具控捕頭立傳三道頭捕詢問答以事在租界之外捕頭遂置不理○昨晨九下鐘有某洋行管事行至美捕房北首小菜場朱雲樵所設錢攤將銀票兌換洋銀藏入衣袋中俄而倩人估看内有銅洋一元向朱掉換朱堅執不允遂爲蠻觸之爭扭赴捕房具控捕頭因事甚細微一併斥出○陳蔭田住美租界北蘇州路德安里昨赴美捕房報稱婢女蘭香茘枝年紀於清晨八點鐘時不别而行遍處搜尋毫無影響請爲查緝捕頭允飭包探留意緝拿未知能否珠還合浦也○新閘北唐家弄有阿毛者專以誘拐爲事卽俗所稱白馬蟻也近日誘拐崇明人毛郎年纔九歲售與北河南路桃源坊廣東人某中得洋二十五元不料此孩啼哭不已甲惡之遂欲退回阿毛不允約至某茶肆剖分曲直紛紛擾擾之際被包探所知以其來歴不明一併拘入捕房著　候解送公堂判斷 
[上海北市絲業會館籌辦順直新災賑捐滬局瑣記五十四]  
　　廿四日承　葆貞兄助洋廿元合規銀十五兩廿七仁濟堂募洋一百元又送來金陵籌賑公所募第十二批規銀五百兩廿八無名氏善長助洋二十元合先刊布藉誌謝忱同日奉經偑卿兄自天津來函内開文前奉籌賑局憲撥發文安大城兩邑春撫銀四萬三千五百兩卽於二月二十三日馳低災區詳加察勘文邑地勢低　形如釜底上年六月中旬雨水匯歸汪洋一片計被災者一百餘村七月初旬雄縣民人將西隄盜决成口上游五官淀之水直注縣西灌入大　以致全境三白六十村莊秋禾悉數淹没房屋倒塌充多迄今縣城四面積水未　形同澤國東西北蘇橋左各莊等計二百六十村全在水中惟南鄉地勢較高種春麥　五十餘村其附近　邊各村以　水因風消漲田畝忽乾忽濕仍屬未能播種民情困若較霸州香河爲尤甚　優給春撫不可此查勘又安現在之災情也大城自上年六月間子牙河盛漲難容東隄漫溢成口姑娘廟等處被淹八十餘村北鄕臺頭等莊蔣近東淀受清河永定河倒灌之水其馬朗四岳等村附近文安大　積水匯歸至今未涸統計被災二百三十邨現在向有四十餘邨仍在水中除　邊各邨春麥未能耕種外餘則一律補種災情似較文邑略輕此查勘大城現在之災情也伏思又大本係著名大　連年水患頻仍地畝久未涸復不獨極貧之户拆屋變價殘喘苟延卽早年所稱當户亦已降爲極貧目覩慘情殊堪憫惻現已偕同查户諸君將應撫各户次第清查以本地錢　早經大半歇閉現錢無從措辦只能在天津保定等處兌換轉連約計月底月初方能連齊散放香河被災亦重去冬查給冬撫時賑票發遠原户免致日後再查現奉局憲在尊處續解一萬金内從撥五千四百兩飭文携赴該縣散放春撫餘銀撥歸文大兩邑以期涓滴歸公現擬先赴查河將賑銀發商易錢卽由該　䟎赴文大分别散放再行折赴查河庙時現錢必已備齊卽可如期散竣統俟事畢核期户口大數分别繕招呈報以清經手而便稽查等因謹一併鈔登以吿天下之念切民瘼者三月廿九日錢塘施則敬子英甫謹啓 
[廣東官報]  
　　三月初九日開建典史孔禀到缷事回○初十日大洲塲李禀到缷事回補用鹽大使章寳璐禀辭赴白廟緝私○十一日候補縣聶緝慶禀　往新寗　訊案件○十二日封川縣左學易禀銷營務處文案差禀見禀辭赴任鹽知事吳炳　禀辭赴六門緝私○十三日鹽知事李丹時禀知委騐艙盡印鹽知事杜家梅禀銷催查潮屬兵米差○十四日候補同知趙後芾禀习由京回○十五日平遠縣蔣禀見禀辭赴任○十六日捕用州判顧應枃禀到京　　萬州禀到缷事回 
[金陵官報]  
　　三月十八日福建陸路提督黃少春會辭　知縣韓汝綱王壽華起服回省○十　日候　道李光久同知余貞　由蘇回試用縣王元常由蘇來分　委辦北河口木厘分局知縣張貴誠謝委調辦並銷鎭江木厘分局海門同知王賓興化縣　　澍均辭知縣沈佺專差禀謝飭知請補　源縣缺藩轅牌示清河縣敎識崔徽彥病故遺缺查有試用訓道　壬水堪以署玾○二十三日　問章邦直禀知福建臺灣海防案内過知州班並奉賑捐局委　鹽城提捐欵卽辭指江蘇試用從九徐　立　由湖南來到省○二十四日候補道韋煐謝委金陵書局提調差　州直隷州徐慤立叩謝並銷大通掣騐提調差知縣唐如楨　赴徐州　辦　　开　事宜候補道志針謝委鄂岸督銷巡檢魏程先奉善後局委勷辦丁程差藩轅牌示甘泉縣卲伯司巡檢員缺　經請以候補巡檢張壽同咨補現已奉部覆　應卽飭赴新任 
[蕪省官報]  
　　三月十一日浙江候補道任錫汾辭行工憂丹陽縣郁保章禀知交代算結○十二日會辦金陵洋務總局兼辦滬局洋務委員知府用候補同知余貞祥由寗來並謝奉督憲飭知奏留江蘇補用○十三日正任鎭洋縣吳　沆禀知交　算結劉正斅禀知委赴太倉昭文查騐塘　差卽辭府　陳庚銷松滬出口捐差委署江陰縣縣丞何森銷稽查漕船差卽辭赴任分發江蘇本班儘先補用典史張宗藩到省藩轅　示照得　署丹陽縣包港司巡檢正任吳縣光褔司巡　局捷現據禀　因　請假所遺包港同巡檢查有候補縣丞易簡　以酌委署理○十四日帮辦出使英　義比國駐　文報局安徽補用同知楊恩鍚　　來○十五　同知鄭述　泉憲发赴奉賢會審案　卽辭林士菁禀知本利局委騐收賓由塘工差卽辭余志仁銷公滬局管庘差從九趙景祐服闋回省○十六日許　祥禀謝奉撫憲委洋務局差　海防例試用巡檢高爾鏞由浙江騐看領咨到省○十七日藩轅牌示照得鎭江府經歴江同曾撤任遺缺查有試用縣丞陳炳甲堪以酌委署理又示昭文縣典史張源病故　缺查有　署石司巡檢兪　盤堪以調署遞　石　司巡檢員缺查有試用縣丞葛鏞堪以酌委署理○十八日三品銜候補知府葉永恆由寗來施晉服滿回省直州文　禀知奉委北　總巡差通判文綸禀知奉委解京餉差　舉銜試用通判陳以屏缷署無鍚縣典史事回並捐升通判到省從九王紹燕缷署大湖東山司巡檢事回○十九　新授安　鳳　六　道王定安二品銜江蘇候補道莫　孫均由寗來督辦淞滬局候補道朱之榛　辦　員兼辦紡織新局候選道唐　均由上　來江蘇候補李光瑜奉天人由京來知縣鄭學言禀知　滬勸捐卽辭 
[安徽官報]  
　　三月初十十一日知　銜辦理蕪湖電報局候補縣王詒善知通班直隷州知縣許崇貴辭委解京餉陳　受到赴皖南　資回巡檢王乃徴辭奉賑捐局委解賑銀赴滬署五　縣桑嶲到毫州吏目金石泉辭○十二三日前署四川臬台永密道黃雲鵠由家　缷辦和州厘　准補　德州徐　澄到　辦華陽厘卡本任頴州府通判任棠到卽用知縣戴朝普知由湖南直隷賑捐局報捐局知銜帮辦蕪湖保甲候補知州饒　　署穎州府通判李　淮辭　江華陽司　曙　巡檢費士　知奉　應局委核　差知縣王海灜到由皖北措資回○十四五六日候補通判張大智知奉撫委查皖中牙帖关通判袁保普知奉撫調查皖北牙帖差本任頴州府通判任棠謝委辦皖北土　局提調首縣章維藩知赴漢口回繁昌縣葉鴻基辭 
[邗江官報]  
　　三月十八日沈𪙉尹秉鈞由如　南閘來揚○十九日泰分轉公　河揚○二十日陶𪙉尹煇　禀銷解金陵餉差○二十一日湖北胡守戎兆有解　課銀來揚 
原繪圖李傳相壽亭五元原板通商約章十二元槐廬叢書五編廿五元孫氏平津舘叢書廿四元朱氏金石叢書十二元槐陀羅華閣叢書八元乾隆府聽州縣志六元琳瑯秘室叢書十二元顧亭林遺書彚輯廿六種八元孫淵如詩文集二元上古三代編目四元小萬卷樓叢書四元說文校議三元曝書亭全集五元儀禮正義四元道古堂集五元楊子書繹二元援鶉堂筆記三元正繪古文辭類算二元七原板聖武記一元二黑龍江述略一元萬紅友請律一元四味經齋遺書二元兵鏡類編四元繪圖列仙傳一元永嘉叢書四元九紙草章一元六史鑑節要二角五仙佛合踪一角五吳門風土記六角漢學師承記八角袖珍水道提綱八角李氏音鑑六角○新印原版俞長城撰一百廿家稿五元新刻女科經論八角徐靈胎醫書十三種三元硃批臨證指南三元此外石印鉛版各書名日繁多不及細載賞鑒者請至抛球塲北首 
 
 

Page 10

 
 
   
 
 

Page 11

 
 
   
 
 

Page 12

 
 
   
 
