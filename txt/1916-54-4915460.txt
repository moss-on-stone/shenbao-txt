# 1916 - 54 - 4915460

 

Page 1

 
 
   
 
 

Page 2

 
 
時評 
[今竟何如] （冷） 
　　方帝制論之初起也誠懇之士即發忠告之辭以爲外禍可慮也内亂可憂也可以已而不已必無良好之結果也 
　　然而熱心帝制者以爲是反對也是不維持政府也是當以反叛視之也雖然今竟何如今日之外禍豈忠告諸人引之至乎令日之内亂豈忠告諸人與有關係乎忠告者類皆忠告之不聽束手無策以見其禍與亂之來耳未嘗恐其言之不實而加之也然而今竟何如 
今者帝制論當烟消而火滅矣然而外禍與内亂則方興未艾未易消與滅也鳴呼 
[命令]  
　　二月二十七日政事堂奉策令特授張鵬舞以勳五位此令 
　　又令張鵬舞授爲陸軍少將此令 
　　又令黄占春陳體先均給予四等嘉禾章此令 
　　又令劉興夔包維棟均給予五等文虎章此令 
　　又令黄占春授爲陸軍步兵上校此令 
　　又令陸軍部奏請將李成林梁鳳昌覃德薰蔣漢山湯吉安授爲陸軍步兵少校應照准此令 
　　又令陸軍部奏請任命任源桂爲昌武將軍行署軍務課課長應照准此令 
　　又令陸軍部奏准管理内火器營事務長官江朝宗咨請以伊清阿補掌關防營總恩謙補正鳥鎗護軍參領秀麟繼瑞補副鳥槍護軍參領三音保斌芳補委鳥槍護軍參領應照准此令 
[專電]  
　　重慶電據近日情况滇軍欲乘虚突出長沙連日綦江方面兩軍有劇烈之戰鬭致北軍七師及川軍一師幾盡開拔至綦以資死守而滇軍忽於二十二日有大股發現南川將該處清涼頂鳳頂山馬嘴山盡行佔據北軍圑長張鵬舞率部力抗互有死傷聞曹總司令擬親率師旅前赴援救以固陣地飛機隊長王鶚以川南敵蹝飄忽不易偵探擬架飛機出現視奈該處山峯萬疊不便飛駛又無飛機停落塲該機遂未使用 
[特約路透電]  
　　北京電公報云二十四日夜黑天雨納溪滇軍進攻官軍五六次皆未得利二十五日滇軍敗退南岸二十五日滇軍攻陷綦江附近之靑龍場並向東鄕（譯音）而進後爲官軍所敗乃退至靑龍場二十五日官軍往攻距納溪四五里之滇軍方渡江而前忽爲舟中之滇軍所襲擊官軍乃據高原拒敵二十六日張敬堯之軍攻擊納溪滇軍之左翼並前進六里攻其右翼遂奪獲敵軍第二道防線天黑且雨官軍暫止進行（二十八日） 
　　成都電官場聲稱曹錕之軍已在綦江南擊敗敵軍受傷之官兵三百名已抵瀘州曹錕現望不日可克復納溪靑溪縣亂事已平匪徒願缴械領欵回里寗遠府無亂事（二十六日） 
　　北京電成都與重慶間之電報交通業已復原前因盜匪活動以致中斷（二十八日） 
　　北京電據帝制報載稱奉命援救湘西之第六師師長馬繼增患病數星期故進兵遲　（二十八日） 
　　成都電犍爲自流井方面無新事發生滇軍現叙府山間建造砲臺兩座傷兵三百名現臥於瀘州醫院預料曹錕之軍西發時即將有大戰綦江南四英里戰事正在進行戴戡亦助黔軍作戰 
（二十五日） 
[譯電]  
　　北京電國民會議複選當選人即爲立法院複選當選人之議案已由參政院大多數通過並未交付審查贊助此案最力者爲梁士詒參政院當將結果呈報政事堂目下憲法會汲汲編訂憲法一俟立法院成立即行交議政府否認中央聘用二德人携带飛機已抵四川之說並謂中國陸軍飛機部並未聘用外人政府接張敬堯報告謂已安抵長江南部刻方進攻合江之滇軍江蘇馮將軍不久將至北京養病據確實方面消息謂政府因特别原因故急欲召集責任内閣政府顧問現每星期在公府開特别會議洋顧問亦與會（二十七日） 
　　北京電參政院定明日閉會日内將有總統命令定四月或五月間召集新立法院（二十八日） 
　　北京電路透電社謂德軍官一員名格羅特大尉者已於星期六日赴雲南云云查中國德人中並無格羅特大尉其人者惟交通部前曾用一德人名格羅特乃德國水夫目下失業聞已啟程赴滬此人並非德軍官亦從未曾爲兵路透電傅佈虚報徒損價値耳（二十六日） 
[戰電]  
　　其一（英人路透電） 
　　倫敦電法國公報謂德國公報之言實不足信法國被俘之兵尙不足五千而德人則稱一萬德人所稱佔據香泊勒維勒之說亦不確德人又自誇奪獲杜哇芒砲台該砲台於開戰之初數月内已卸除武裝旣無一炮且無一兵法軍今駐于該地之外（二十七日） 
　　倫敦電法報訪員皆謂德軍在凡爾登獲勝一役其佈置之縝密戰品之充足爲從來戰事所未有若以聨軍前在香巴業取攻勢時之砲火比較之則直如放爆竹而已此項德軍發出之砲火山崩地裂使地方形勢爲之更變德兵進攻者爲皇太子統率之兩軍圑助以東境調來之生力兵五軍圑兩軍初則從事空中戰爭法軍獲勝擊落德飛機七架及齊泊林飛船一艘且控制其交通之路旣而敵軍砲火轉厲且以步兵猛撲迄今結果僅逼令法中軍讓地後退法軍今依小山天險列陣成一直線山高千尺且有杜哇芒砲台堅固之防禦工程延數英里之遙以翼護之　德軍今距凡爾登十英里德軍進攻者勢雖稍弱然德軍此次攻勢旣曾大事凖備决不肯驟然中止惟德軍須經過至困難之戰爭始有進抵凡爾登總防務之望按德軍大舉進攻喧傅已久法人方以爲德軍此次必能出奇制勝今視之亦不過爾爾蓋仍襲麥剛森將軍密集進攻之成法也當瑪爾勒大戰之時凡爾登障壁如爲德軍攻破則其影響甚爲重大今則凡爾登不過自海濱達亞爾泊山革固陣綫上一隆起之地耳德皇太子緃能獲勝亦遠不足當大决戰之名况未必能勝乎現信德軍因恐聨軍將於各方面取攻勢而阻其施擊故急取攻勢且因德國第四次兵債開募在即故急欲建功以示德人也（二十六日） 
　　巴黎電今日下午公報云法軍夜間在凡爾登北面從事修繕防務末斯河東面戰局未變該處曾降大雪德軍並未續攻太洛山或波瓦佛山昨日薄暮德軍在波瓦小山東面化杜芒田莊猛力進攻法軍擊以大砲機關槍繼復回 
 
 
 

Page 3

 
 
攻德軍乃敗退德軍又在化杜芒叢林猛攻亦未甚得利華愛佛法軍前鋒依序退走未爲敵軍所擾未斯河西面無步軍戰事伏斯巨德軍發砲猛轟後於天黑時在塞爾東南廣二基洛過當之陣線猛力進攻完全失敗今日法排砲轟擊斯土斯　萊爾敵軍之軍需獲有佳果（二十七日） 
　　巴黎電今晚公報云凡爾登北面未斯河東西兩面砲火仍厲敵軍進攻者法軍輒奮力回攻之德軍在香泊勒維勒及波瓦佛進攻多次均爲法軍所敗波哇芒砲臺周圍現有惡戰該砲　爲凡爾登總砲臺舊時防禦工程之前部晨間德軍以絕大之犧牲奪獲之土地今復爲法軍克復且進至該陣地之外德軍希圖逐走我軍未呆法重砲隊轟擊聖米葉爾東北之車棚及子彈庫德軍以重砲彈向呂萊維勒及南錫方面轟擊法軍拉伐勒今日在凡爾登境乘雙葉飛升空以機關槍擊落德飛機兩架斃德飛行家兩員又俘兩員此爲該員擊落第五架敵飛機法飛機九架以炸彈一百四十四枚擲擊美的車站尙有一隊以炸彈擲擊邦太末松西北　白萊之營所亞土瓦有地雷戰事德軍回攻法軍所奪香巴業聖瑪里亞比南面之凸角失利而退被俘者三百四十人（二十六日） 
　　柏林電公報謂德皇現在凡爾登北面督戰（二十七日） 
　　倫敦電開魯公報謂旅長羅基部下之兵昨晨進攻亞加琪亞之敵軍下午三點三十分鐘敵軍敗退馬隊追擊於後四時左右據飛機報告敵軍現在亞加琪亞西南八英里英軍仍在追擊 
（二十七日） 
　　巴黎電凡爾登德國禁衛軍現用兩種發火機一發火十二碼一發火五十五碼（二十七日） 
　　倫敦電英帥海格將軍報稱昨夜英軍在魯斯附近轟發　雷三具頗獲效果敵飛機攻擊瑪里格爾東南之戰壕爲英軍擊退伊泊爾雙方砲隊頗爲活動（二十六日） 
　　華盛頓電意國已答覆美國務卿藍辛氏所 
主張交戰國不能在商船置武裝之建議大旨謂意國商船從美國口岸駛出者允於自衛之外不用軍械（二十六日） 
　　亞姆斯特丹電奥公報云奥軍已佔據杜拉索 
（二十七日） 
　　彼得格勒電今日公報云俄軍在歐士魯姆俘土兵一萬三千人獲砲三百二十八尊及軍需甚夥俄軍仍在追擊土敗軍土軍後衛已退至歐士魯姆西五十英里及通特里比崇特大路 
（二十六日） 
　　彼得格勒電公報宣布俄軍於歐士魯姆一役俘土兵一萬三千人陸軍當道謂此足徴前云土軍損失四萬人之不虚四萬人中死傷者佔二萬五千（二十七日） 
　　倫敦電星期日夜間十時半杜佛來電稱死傷之人四十四名已從瑪洛桀號移至岸上潮水正退今夜未必續有撈獲（二十八日） 
　　倫敦電泊於浮德角外之德船已爲葡萄牙所拘留（二十六日） 
　　倫敦電海格將軍報稱昨夜德軍在伊泊爾至公米萊運河北面小攻一次失利而退胡魯區亞美蒂愛爾伊泊爾今日雙方砲隊頗活動 
（二十七日） 
　　倫敦電大英公司之輪船瑪洛桀號（一二四三噸）觸雷而沉刻正撈救船客（二十七日） 
　　倫敦電英公司船瑪洛桀號載客與郵件在杜 
佛外沉没當係觸雷所致但詳情未悉船客共五十七名内有七小孩係往支伯拉德馬賽瑪爾太埃及亞丁孟買等處者（二十七日） 
　　倫敦電瑪洛桀號爆裂之聲甚爲可怖雖距杜佛二英里沿海房屋都受震動失事時有三桅船一艘名威廉皇后者駛往援助但亦觸雷而沉距瑪洛桀號沈没之時僅三十分鐘生命之損失恐不能免各軍艦皆派救生艇往援 
（二十七日） 
　　倫敦電維爾森公司之狄哇號輪船（四七六九噸）被沉船中之人有一部分遇救 
（二十六日） 
　　倫敦電聞瑪洛桀號之船客與水夫多數遇救（二十七日） 
　　倫敦電瑪洛桀號死傷之人運至岸上者今已有二十五名船上似無美客威廉皇后號之水夫皆在杜佛登岸（二十七日） 
　　倫敦電大英公司稱瑪洛桀號共有船客一百十九人泰半遇救該船在杜佛與福克斯通之中間觸水雷船之後部先被轟去時適漲潮船長擬將船駛出岸旁但未果以機器室已爲水淹没之故救生艇當即放下船客大半皆有救生带船客與水夫舉動甚佳（二十八日） 
　　倫敦電杜佛消息云瑪洛桀號船客一百五十人與水夫四五十人已登岸船員除機師二人外皆遇救（二十八日） 
　　佛魯　電荷蘭郵船麥克能堡號（二八八五噸）已觸魚雷而沉船客水夫郵件皆已救出（二十七日） 
　　倫敦電德船一艘從瑪第拉之芬恰爾逃出者今已駛回據稱海缐已被割斷（海線大約係指通至南斐與南美之海底線（二十六日）　 
　　倫敦電陸軍部稱召集已婚壯丁入伍之時期刻尙未曾議及（二十六日） 
　　倫敦電彼得格勒消息云土軍在歐士魯姆西面六十英里之山中據險而守（二十六日） 
　　哈爾濱電伊　庫次克之俄軍乘日船取道大連赴美索波太米亞（二十八日） 
　　倫敦電公報局稱一月三十一日天空襲擊之死傷總册已發表計男女小孩殞命或受傷者共一百八十四名敵人共擲炸彈三百九十三枚 
（二十六日） 
　　倫敦電澳洲請組織飛機隊軍官二十八員兵士一百八十六人爲祖國効力陸軍部已允其請（二十六日） 
　　彼得格勒電苦羅伯金將軍已任北方戰地司令（二十七日） 
　　倫敦電減政委員會條陳詳查吏治改訂州郡法庭制度修正保險條例更改郵電辦法酌停老年贍養金停止下院議員從軍者之兼薪（二十六日） 
　　亞姆斯特丹電荷蘭大雪水災益重布克斯魯特一處房屋被冲毁者極多今僅餘十所 
（二十五日） 
　　倫敦電食糖委員會宣稱食糖每一百十二磅加價二先令（二十七日） 
　　其二（德人德文報專電） 
　　柏林電德軍大本營二十六日公報云英軍於二十五日夜間在亞美蒂愛爾東面進攻失利而退法軍攻擊二月十二日德軍所獲聖瑪里亞比南面之陣地攻入長二百五十邁當之第一道戰壕線德軍在末斯河東面於德皇前大獲進步奪獲洛夫芒村南之高地及東面固防之陣地且進至洛夫芒村佔據杜哇芒砲臺華愛佛平原全陣線敵軍之防禦力已爲德軍所破直至美的巴黎大道南瑪歇維勒境爲止德軍現正進逼法敗軍昨日所報奪獲香泊勒維勒村一節今悉乃係誤傳 
　　維也納電奥軍大本營二十五日公報云杜拉沙東面及東南面之意軍已爲奥軍逐至杜拉沙湖西面之地頸杜拉沙船塢現處奥軍砲火之下故軍隊及戰品均不易登船奥軍於該處共俘敵軍官十一員兵七百餘人獲砲五尊機槍一枝（巴爾幹戰况） 
又二十六日公報云奥軍進至杜拉沙東面北面之地頸（巴爾幹戰况） 
[東方通信社電] （日本人組織） 
　　北京電據長沙來電云第六師長馬繼增 
　　二十六日死亡政府命旅長周文炳代理師長馬師長之死因據稱係中風症云（二十八日） 
　　北京電五年度六釐公債二千萬元各省之擔負額尙不能達五百萬元之勢 
（二十八日） 
　　東京電對華外交同盟會選舉實行委員按照宣言及其决議開始向當局運動（二十八日） 
　　東京電簡易保險之價格爲二百五十元減低資格貴族院之修正案政府及其與黨如不屈從須開兩院協議會（二十八日） 
　　東京電簡易保險問題經貴衆兩院開協議會仍如貴族院之修正案决定（二十八日） 
　　東京電中日满蒙兩銀行案終爲貴族院擱置（二十八日） 
　　東京電日本帝國議會於明二十九日行閉院式（二十八日） 
　　東京電昨年八月满洲八面城地方有日本守備兵與該地女學校長因言語不通以致傷害被中國巡警監察事件今已將彼此之加害者處罰共負傷者由日本給與恤金案遂無事解决（二十八日） 
要聞一 
[常德特别通信（二月十四號發）]  
　　常德僻處湘西改革以還久稱安謐乃自帝制告成滇事發生後中央派軍進討第三師長曹錕督兵三路分進由湖南經貴州爲第一路常德首當其衝遂入軍事範圍而地方之安寗秩序殊異常態矣其滇事之夔象若何政府之對待若何各報已詳言之姑不具論茲就常德方面關於滇事影響之狀况析述如下 
　　陰曆去冬常德即有雲南獨立之謠旣至臘中政府申令討滇大軍陸續經過　雲南之變衙乃得徴實原駐常德之軍爲湖南暫編混成旅一營營長殷某（安徽人）首即奉令調紥洪江繼至者亦混成旅營長爲夏某隨亦開上其後陸續開抵者則曹錕所部之第三師一旅旅長胡某再至者則第六師馬繼增所部於除夕前後抵常均只逾日即　隊西上馬師長亦於臘月二十八日抵當暫駐　提署旋於正月初二日往駐辰州現在經過　則爲第二師之兵師長何人未詳或云王金鏡　鄂　來者刻正在道過間前行軍隊皆捕民船裝運上游河道窄狹船旣褊小數亦無多只混成旅夫後船已空河而僱夫之役始矣 
軍隊未抵　常德縣知事楊增榮（山西人）即奉武陵道飭幹將軍電　覓夫運送　　初問碼頭及橋行兩業索取得夫三　　　爲不足　　令各商店住户每十家代僱一名雖經知事出示每名月給洋四元五角仍難覔得各商店等乃自相籌欵代雇每名月給錢至十餘千始得勉供此役因而商店怨聲大起道尹又恐釀成變端乃罷代雇之令更由縣署派隊把守城門强拉鄉民以充此役雖告示語極文明而事實適成反比例合之道尹飭知所屬外縣帮同代雇先後送來者人數至衆猶不敷應用各知事無可設法元旦日至有懸賞招雇夫役者迄今半月有餘軍隊過道未已夫役繼續在雇一般役夫類皆强拉而來其妻啼子號所在皆是鄉民懼捕絕跡來城矣 
　　各縣僱來之夫役大率類此而安鄉縣送來三百餘人行次三仙湖大風覆舟淹斃夫役二十九人及押送之縣隊二人又桃源縣因應僱夫之役店户之廚夫被捕一空凡此皆爲不愜人意之一端官軍收受此項夫役老弱者令供輸送餘者多被隨營带去被僱之家屬尤腐心痛之 
　　軍隊之過道者在街市中尋問花姑娘之聲不絕於耳凡娼寮已早歇業避去往往走入良民之家强令招待背街避巷被强姦者亦時有聞初過之第三第六兩師猶稍文明至近過之第二師則每况愈下矣時有入民家强迫寄宿者故居人皆終日閉門不敢探首户外其有行走在街者無論何人皆拉之充夫必需索得錢而後釋之 
（未完） 
[東京外交界要聞] （十一）飄萍 
　　　　日俄竟欲同盟矣 
　　　　　其協約要點如何 
　　據東京外交界消息俄國特使赴日之效果使兩國對於極東問題之意嚮殆相一致昔所謂由協約而進於凖同盟者今則竟欲結正式同盟協約在俄都開始交涉日本駐俄本野大使已與俄外務大臣沙索諾夫氏數次會談且聞其進步極爲迅速矣日人之歡迎此項消息者其一般議論大約如左 
　　㈠日俄同盟與日英同盟不相扞格 
　　㈡日英同盟之價値雖不減少然因時勢之變遷應日俄同盟同時改訂 
　　㈢因世界形勢之變化僅有日英同盟及日俄日法之協商不足依特必以日俄之防守同盟補益完成之 
　　㈣日俄同盟有利益於俄國且俄國所應認爲必要者 
　　㈤同盟之基礎非爲攻擊的而爲防守的兩國間並無僱頗之負擔但以平和親善互相援助產業上有無相通爲主　　㈥因日俄同盟或誘致日英俄法之四國同盟 
　　㈦日俄同盟旣以共同防衛圖產業的接近增進世界之利益無累及他國之患故可與日英同盟俄法同盟並行不悖 
　　至所謂俄國所應認此同盟爲必要者其理由有二 
　　㈠歐洲大局方在激烈戰爭未决勝負俄國所最恐者被德墺諸强封鎖四境永遠屏息於冰山雪海中也與德墺土三國何日息戰未可測知布牙利又加入之足以塞俄國西南之出路且據之以爲侵略俄國之捷徑波羅的海又化爲德瑞（瑞典）兩國之庭池足以脅俄之都城黑海爲德墺與土耳其所窺伺足以威嚇俄之南部爲作戰之根據處此危難之境惟有與日本相提携以保守極東安寗之責託諸日本（日本闊極矣）然後可移陸海軍之全力傾注於西方也此其一也 
　　㈡俄國之患不僅在西南極東之中國亦可懼者也（令我汗顏）中國近時自新疆通蒙古於北满一带之地盛行徙民實邊政策以防俄國之南侵若中國更採親德之方針將來德國於經濟上軍事上皆挾中國以夾擊俄國則腹背受敵者俄也是宜與日本提携防範第三國之擾亂極東平和除俄國背後之患此其二也 
若日俄而果結同盟協約則協約内容之要點當何如乎據日人明於外交情形者所猜測可以說述者如左 
　　其一俄國方面之必要條件㈠確定日俄在極東之勢力範圍㈡俄國在極東之利權日本亦保護之倘受第三國之侵害時日俄兩國協議後可以兵力共同防衛 
　　其二日本方面之必要條件㈠俄國當承認日本在中國政治上經濟上之優越權日本因防護日俄兩國之利益及維持東亞之平和執必要之動作時俄國當容許之（此條請讀者細細玩索） 
　　此事之進步究竟如何今尙未可以預記然從另一方面觀之則駐日之俄國大使三月中旬將調歸國而以駐我北京之俄國公使陞任駐日大使至駐俄北京公使一席則以大名鼎鼎現任俄外部極東課長曾隨俄大公赴日有所活動之哥薩克夫氏任之蛛絲馬跡讀者可以測知其前途之一斑矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西南戰報之最近局勢]  
　　北軍之態度與行動政府近數日來連有電令迭催川湘各路將領進兵攻擊幾於間日一電或逐日一電聞其中之特别原因係有兩項問題一爲政府現爲對内對外之種種關係均須早日平定期望愈殷故不憚頻頻催促一爲各路進兵情形殊爲緩滞政府頗不满意深慮有老師觀望之隠憂然又有不便申斥之處故迭次督催以示警惕據官埸消息曹錕總司令現駐節重慶擬於官軍收復納溪後即移駐瀘州以便就近指揮一切並督率各軍以規復叙州另說謂曹錕於本月二十日已率領僚屬出離重慶起旱北行將前往成都征滇總司令部即設該處陳二菴業派親軍技術隊至大足縣迎迓然即瀘州近日戰况觀似以上兩說均非確息聞川軍第二師自劉存厚歸附南軍後其部下未叛者尙有砲兵騎兵各一圑政府刻正提議擬重整第二師即以熊祥生所部之步兵第二旅及李炳之所部步兵第十三旅連同未叛之兩圑合編一師仍定名爲第二師聞熊祥生旅長有升任第二師師長之希望 
　　川省之警訊與治安政府前據四川陳將軍萬急要電詳報瀘州敵軍現已將合州定遠確實佔據攻擊三畫夜尙難克復請示辦法等情大元帥核閱後以此情形甚爲緊迫當將該電交出急議二十四日由張士鈺廳長將所議决要略分别密電陳宦曹錕飭令相度機宜查照辦理又據在京川籍某商店接得家鄉消息云川省地方遍地萑苻秩序甚紊亂近來鄉間發見一種棒客精嫻拳術强悍無比較土匪更覺利害其牲質與馬賊俠客胡匪相類到處嘯聚約近五六萬人先後佔據隆昌内江等縣竟出示安民勒助餉糈沿途添募無數游民所用器械土砲居多其新式鎗彈間亦有之連續侵擾城鎭要塞無算勞燄猖獗幸亟人民僅受金錢上之损失其身命室家尙屬無恙此間由政府所派來之北軍與本地駐紥軍隊時形衝突意存觀望守土官吏亦無法除凈匪氛其他統兵將官紛紛警電陳將軍大致藉口兵單械乏請示機宜或添後援庶可進剿云云 
　　湘省之軍需與戰局據聞湖南湯將軍沈巡按使昨日會銜來電大略謂風聞川將軍有請撥湘省烟酒專賣稅欵之事川省待欵孔殷自係實情伹湘省亦正在軍務緊急之際正頼各項稅欵以爲補助若再經他省提撥恐妨碍本省軍用云云政府如何批答尙未得悉以時局觀當亦難於否認也至現在開赴湘中之北軍聞有襲者第二十師之一旅此兵前因晉匪猖獗曾奉令前往剿辦嗣政府鑒於滇事孔急派南北軍尙覺　薄遂派張家口駐屯第一師派往晋北而調第二十師回京繼命該師全部乘京漢火車開往漢口刻已陸續抵漢當於十七日起已派一連渡江而南向岳州進發其餘亦將次離漢南去其抵岳後之進止刻猶未悉又聞中央臨時軍務處二十五日早五時餘各高級軍官及特派員等均奉電召齊集立開會議大元帥亦特派　午樓上將　議聞　氏於會議時曾往復於内辦事室分陳所議請示裁奪至四次之多聞爲湘省湯將軍是日黎明曾來兩次急電大致係陸軍第六第八兩師各旅圑及第三師留防各軍等於二十三日下午已在該省西南邊境與黔軍交綏志在恢復已失各縣地分陳進兵防禦各策請示機宜是以特開緊急會議籌謀進行計畫請裁决電令遵行是日有兩次極長密電令致湯將軍即係指示分軍守禦之戰略也 
　　贛省之時局與探報頃得官場傳聞贛省昌武將軍李純昨（二十五日）有極長密電一道内係密陳該省人民對於滇黔發表之政見意似甚爲動情現正極力維持尙不致發生意外惟該省軍隊僅足設防本省無法撥軍轉財政異常拮据不但無餘力以接濟中央下月尙須請撥協餉並請由江南製造局速撥某某軍械各若干以備應需並密陳某上將軍於軍事學識經驗堪足保衛邦家不可任其退職等情原電已留中又順天時報載稱昨有人由江西歸京據其所談自雲貴獨立以來南省人心漸有動搖之象江西爲第二革命之根據地現爲政府注意非常特派多數偵探出没各地以爲警備於萬一近日以來各方面人物當爲該偵探所追隨因而被種種不便或就縛者陸續弗絕云云 
[西北防務之吃緊]  
　　政府對於剿辦晋陜甘三省邊境蒙匪極爲認眞現因各處匪禍迄未蕩平殊與各省治安前途有密切關係特擬遴派公府衛侍武官兩員分往該三省密查軍事及防匪實况以備設法另籌剿撫政策聞派定者爲陸軍少將倪道烱（係倪安武將軍之公子）及李某日内即起程前往 
　　刻接西安特信云陜省渭河沿岸及北山一带自客夏迄今時有土匪出没約達萬餘係大刀匪會匪散兵貧民等甚繁客秋洛川白水等縣曾被匪衆侵襲幸守　官軍極力抵禦之始退客冬定邊縣耀縣均遭匪擾今春富平縣亦被土匪刧獄渭南縣於本月初旬復受土匪革黨攻圍經西安派步兵往剿始散陜甘界境之乾州武功一带哥老會頗形猖獗又同州朝邑方面近有山西匪首楊某擁衆千餘時有渡河暗襲西安之警訊西安北部亦有革黨多名高揭陜西總司旗號伺隙欲襲省城自南軍侵入川省警報傳到陜中於是陜省官民愈形洶懼現今省城警備森嚴巡警憲兵偵探取締察甚形忙碌官軍主力大隊自今駐屯於蒲城同州以防不測獨是省内黨人出没不時旣防南軍蒞境又須防範黨人刻下將軍巡按使等頗貴經營也 
　　又聞政府以新甘一带　　回　雜居地處邊陲近又加以蒙匪猖獗特擬於天山南北路設置鎭守使一缺以資鎭攝聞此事已由陸軍參謀兩部與新疆楊增新將軍商榷不日　可實行 
[鹽斤加價之兩說]  
　　政府前擬鹽斤加價經國務會議開會討論以其與人民間接負擔過重不得課稅之公平遂將加價之說取消現在當局以財政奇絀補救乏術除鹽斤加價外更無他種良好財源爲救濟目前起見擬再提交參政院會議變通辦法惟另一消息則謂近來財政鹽務兩署長迭次會商以軍興以來用途浩繁急切難得巨欵特提出鹽斤加價案呈請政務會議經政事堂於昨日（二十五）特開會議各機關重要人物均列席某總長謂上年河南曾請加鹽價興辦實業嗣因商民阻撓不果現在各省天災兵荒時復有聞若驟行加價非特人民之負擔益重必致私鹽充斥官鹽滞銷有礙鹽稅惹起外人之干涉即如湖南邊境向食淮鹽近已漲至每斤一百二十餘文即近淮產之徐揚各屬每斤亦需五六十文不等鹽雖日用所必需然亦妥籌長策使財政鹽政兩無妨礙陸國務卿云可將此意電詢各省現時情形及加價有無窒礙再定辦法以時勢現狀言後一說蓋大可玩味也 
[戰爭中之滇黔鹽務譚]  
　　字林報二十二日北京通訊云財政部長周學熙久未至鹽務處忽於十八日晚間翩然而來與龔心湛等會議鹽欵減收及滇政府加征鹽稅事宜聞議定中央政府對於大借欵負完全責任轉言之即滇黔鹽稅如有短少中央當設法彌補以免五國銀行圑與滇政府直接交涉外人投資於借欵者聞此消息當可無驚　矣滇黔兩省每年鹽稅共爲八百八十萬元有奇去年中央收入之鹽稅除支出外所餘頗多以去年之盈餘補今年之不足或不致爲難中國政界以爲滇政府决不引起外人之衝突蔡鍔唐繼堯如不完全失敗必不動用滇黔鹽欵稽核　之欵云 
[西報論中國官場之污點]  
　　字林報二月十二日四川永州通訊云昨日西門外浮橋口戮盜二名此處向非行刑之地今刑人於此當有特别關係尤奇者屍身置於道上示衆三日頭則懸於竿端裝以木籠　欲久謂於此如此慘狀見者無不增惡是誠官場之污點無可諱也追上血跡模糊爲雨所冲於血水與泥土相合行道者不獨拖泥带水且带有醒血氣味矣前清時代刑法已稱嚴峻尙無如是之殘忍深望當局嚴飭所屬不准再有此野蠻畢動吾人亟願中國躋於世界列强之林得各國完全平等之承認然覩此形狀輒爲失望而爲中國悲也 
[川南之戰事消息] （成都通信） 
　　叙永錦垣前數日喧傳駐紥叙永軍隊有不靖消息茲經探悉知第二師師長劉存厚部下兵士連合滇軍反攻瀘州先到納谿江安一带將長寗公欵刦去復由南田壩下攻瀘州昨日（十一號）商會商董等集議拍電請維持時局蓋因商運艱難所以急望維持也 
　　自流井自流井地方現有駐防軍隊六百餘名聞滇軍於兩日内將到井頗爲恐慌防軍總指揮官劉杏村面論警察所長高裕文稱援兵不日即到所有井地水食生意不准停貿以資給養高氏現已出示勸各商民勿得停貿其由渝到井由井到瀘及往北京之各電報均已不通數日所有來往各電均由陜西線轉亦有由渝用郵寄者惟到成都一線可通聞當地中國分銀行日前奉電將券焚燒咋管理員王絲如又奉到總行電將所存之券悉數焚燬免資敵用 
　　瀘州城内稽查甚嚴市面幾斷人跡軍隊拉夫貧苦逃散城門每日僅開二小時各種營業停貿十有七八曹軍先鋒已到呂道尹自月前按事以來無日不在預備軍用物品中因商多停貿軍用食物甚昻且甚不易購城内稼業娼妓一時星散聞滇軍一支由叙府出發現已越過江安縣向瀘進攻瀘民又起恐慌與瀘接界之隆昌被匪入城之數日内該縣到富順一带之電線亦不通但現已照常通電矣 
　　犍爲犍爲距叙不遠自叙失後軍隊雲集現距犍城二十里之河口地方駐有朱敦五新成之防軍四百餘人上下船隻均一律阻止不准開行集船數百號船夫行人約數千人旣不能進又不得退河口又非市鎭覓食艱難旅費用罄旅客非常困難有某君因旅費用盡詢問該處兵士是何原因兵士以奉長官命令對某君固非普通人因求見其長官再三强求數日始見朱氏但某君一人僅得脫其餘不服者有被軍士槍擊之事以故近日下水船均不敢進多　集於嘉定一带云 
[湘事緊急中之鄂防務]  
　　湖北施南一带近有滇黔軍窺覬之信當道自迭接咸豐來鳳等縣告警電報後聞除飭第九師長黎天才妥愼防堵合力抵禦勿分川湘省界外並已電請湘省湯將軍馬師長重慶曹司令各遣得力軍隊扼守邊隘勿任擾及鄂境以維大局 
　　另一說云自黔軍侵入湘境後湘北防務至爲吃緊已由湯將軍派軍抵禦茲爲統籌邊防起見以由北迤南之衡益龍山等屬毗連鄂之來鳳恩施一带山林業集險隘居多除由湘派遣重兵扼守外昨已咨請鄂當道於該邊境加厚兵力并飭各知事防軍與湘屬文武協力進行 
　　宜昌地方原由湖北第一師守備茲因該師留守省垣南湖隊伍謀變當道愈以該師爲不可靠加以近日施南防務吃緊深慮施郡或被動搖宜昌　長江上游爲征滇入川軍後路地關重要似未可專恃鄂軍戍守致生疎失現已加派北軍第二師往宜戍防宜埠鄂軍則多調向襄陽德安惟該師長石星川則仍駐宜並聞不日尙有北方所來新軍由武漢轉輪往宜 
　　南湖鄂軍砲隊營被變軍襲擊時該營中之通氣諸兵即起刦軍裝房搶奪砲彈第營中存彈不多而對河開來之北軍又行極迅速驟將該營圍困故僅僅開放三砲該營長李景韓當時確已由西營門逃出現在由陸軍審判處鞫訊所有曾經附和搶刦軍裝開砲諸兵俱依律處死刑其餘分别監禁其未附和者亦分别遞贛之九江鄂之武穴爲長江上岸之大商埠兩鎭對峙扼楚尾吴頭之要衝江防至關重要近由中央派遣列字魚雷一艘雙日駐潯單日駐武梭巡不息至武穴之水警三分署亦由喻化龍上校咨請九江水警分所互相連合南北兩岸一體會哨以小池口爲適中地點近來該段水防異常鞏固楚材兵輪自雲南事起後因輪送軍隊需軍械小輪不敷用乃亦協助裝運往返不下十餘次此次回鄂僅三日仍於前二十一號下午又奉王將軍命令運兵前往岳州去矣 
　　南湖之役所獲黨人經王將軍指派第二師執法官張某（係新委軍署軍法課員）與程漢卿處長督率推檢龔斗南程雲岫等組織軍法大會議提訊各犯嚴密異常三日來并未休息二十一二十二兩日處内槍斃之犯係外屬解來者至南湖案犯則已電商石星川師長俟得復電再行判决執行 
　　二十二號午後兩句鐘王將軍因有某項重要問題特開軍民大會議武官自營長以上均列議文官則惟巡按使江漢道尹交涉員財政廳長等直至五句鐘始散會巡按平日到將軍署沿途並不戒嚴茲則往返均有警蹕經過時停止行人警處並派督察長爲導藉督沿途警衛以免疎忽即四轎扈從平日亦甚簡單茲則騎步各隊士亦較前加倍 
　　省垣各城門守衛隊士向隷警察廳派警輪班守衛並由將軍行署加派總稽查現由王錫齡承乏稽查極爲嚴密茲聞當道以近日黨有暗中頗爲活動檢查進出均關緊要擬設守衛司令一缺以重職守 
[江西軍財兩界近聞]  
　　　　保護軍官券屬　　　加收丁米串票 
　　贛省第六師早已出發所有軍官眷屬多在贛城現經馬師長繼增函致李將軍請飭隨時保護以免内顧之憂如各眷屬家需不敷並祈代爲墊給等情李將軍接函後即委本署副官前往各區調查各官眷近來狀况並詢現在有無欠缺情形當經查悉有三五家併居一處者有多數經濟困難者李將軍業已分别墊給若干俾各家屬安心居住昨已函覆馬師長着於本營軍官薪餉項下將墊欵照數扣除並一面飭警廳將該軍官眷屬現住門牌號數查明保謢間廳長刻已飭遵照辦矣贛省財政羅廳長前以本省籌辦中央專欵及籌備地方經費併案另　丁米串票詳請戚巡使核奪業奉批示謂該廳因本年贛省籌備中央專欵以及地方經費議將丁米串票分别徴收銅元票費即以所收銅元解廳轉發銀行存儲候撥本使悉心察核所擬辦法均屬妥協應准照辦惟現在支用浩繁庫帑奇絀所有地丁串票擬與米折一律每串一張带徴足錢二十文仍各提出十文作爲中央專欵其餘十文留備本省水利籌備處經費及其他地方一切用欵此爲中央地方需欵孔急統籌兼營起見誠如來詳所稱出於萬不得已如將來各項新稅果能逐漸推廣增收鉅額足敷支配所有此項串費應即詳請停免以恤民艱云云羅廳長奉批後已撰就告示分發各屬曉論週知矣 
[南京快信]  
　　馮將軍去電續假未准但馮厭倦國事意甚堅决聞政府即派阮忠樞南來勸慰 
　　使署明日（二十九）開實業行政會議會場設在使署後花園内 
　　蘇州迭次破獲黨人取獲證據甚夥軍民兩使昨已呈報中央核示 
　　聞當軸已派某副官赴蘇押解所獲之黨人來省訊辦以昭愼重 
　　津浦滬寗兩路現擬添募路警若干以保護軌路 
　　淮揚左道尹因公來省禀謁軍民兩使昨已公畢回任 
　　内部來電上丁祭孔仍照舊舉行 
　　要塞總司令王廷楨挑選禁衛軍將校圑員二十名分往滇黔偵查情形其應查事項如左（一）滇黔軍餉源（二）滇黔軍兵力（三）外交手段（四）聨絡華僑計畫 
　　官產處長咨兩淮方運使凡處分鹽田灶地均由本處委員會同場知事查議辦理 
　　齊使咨請司法部擬於徐海淮揚兩道各籌設一新監獄 
[章仲和講演個人組織能]  
　　　　力之原理 
　　北京國立法政專門學校日昨特招請各有名學者開講演會演述學理司法部章仲和總長演詞略云今欲與諸君之者即個人之組織能力是也國家本爲一種有機體之人類集合體凡屬機體必有運用之精神在内此精神即所謂組織之能力也故國家無此能力即不能成立國民組織能力一語從廣義言即國民組織國家之能力從狹義言即國民在國家内作成何種之能力惟欲言廣義的組織能力宜先究狹義的組織能力今試言組織能力之效用在人類原始時代社會之情形簡單人類之慾望亦然所以組織此一種圑體之能力比較的亦極爲簡單其初之所謂組織能力者不外乎衣食住而已茹毛飮血已覺贍足有餘今日台灣外番美洲紅人猶有此狀態及夫人類進步其初之簡單能力不能敷用必有他種人類組織能力較備者方能生存而國家乃形成矣諸君觀今之國家皆自有其組織能力其能力强者爲强國反之則弱故一言以斷之並非組織能力隨國家發達乃國家隨此能力而發達也故吾人就今之實例觀之以研究此組織能力乃極有趣味之問題諸君曷不觀今之所謂强國者其組織皆極爲發達例如本部領土較小而屬地較大之國其國民之組織能力均有過人之處不然將無以保其屬地矣是故英國如不備此組織能力何以保其印度日本如不備此能力奚以保其琉球台灣又當觀　章所載今日之戰事某國所獲之虜常至數萬人吾人若稍一留心彼何以能 
 
 
 

Page 7

 
 
一戰而獲數萬人又何法以管東之於此可知其組織能力之發達方能管理此多數人否則管理數人　將不能矣歐洲列强每從其大者設想提綱洯傾故馭衆如馭　也今吾人常　馭衆之難乃其組織能力之不發達耳此能力不但戰勝者須有之敗者亦奚獨不然苟無此能力人民將潰散矣彼歐洲列强與日本何以此能力獨爲發達其故由於彼取進取之宗旨而社會日日進步也若社會進步而支配社會之人不與之同進此種人即應天然淘汰不能生存列强之國民深諳此意與社會進步同時進步故成爲今日之現象也何論社會千變萬化此能力皆可將其支配以戰事而論從前之用戈矛弓矢今日之用鎗砲飛船一國旣有此器他國必須創更善之具蓋凡就爭先一步設想此列强之所以强也若不取此進步主義而取自然主義以爲社會進步吾人自當隨之夫學步者常不如人其理甚著無待　言者也又列强必取適合於現在情形之宗旨即現在國家以何種制度爲必要現在之社會以何種事業爲急需彼必未雨綢繆此其進步之原因也反觀之吾國國民之組織能力吾人於此問題不能不細究之吾人欲言國民之組織能力先從國家方面言之在亞洲吾國有極大之本部此外尙有满蒙新疆回藏等屬地若無組織能力何以能立國至數千年之久此政治之組織能力吾國民本有之惟社會進步吾國民組織能力應隨之進步耳世界實爲一大社會社會進步而吾尙依古法而行故列强輙評吾國人爲無組織能力吾國人就現今國勢幾亦自疑其無組織能力然如上所述吾國民之組織能力實早有發見之事實若以吾國爲無組織能力者則絕對不然也所以見爲缺點者特不隨世界進步耳試觀今之世界與十年以前同否謂非急起直追其何以圖存今日亦有一部分之人知用從前之組織不能存於今日因之取外國之長以補吾國之短但其缺點則在未知取人之長而融化之以求合於吾國試就法律言之以今日之現象若徒墨守唐清舊律斷案諸君應知其不當然若　手取英法德日之法典即更名爲中國法與而適用之亦爲不當正如海軍之需鐵甲船不自爲船廠造船而購於外國以爲美觀其爲未當　者自知蓋此皆外國之文明而非中國之文明也賞有外人謂至京溪路如至法國至津浦路如至德國至京奉路如至英國此雖虚謔亦足見其不能融化之弊當有人見上海之發達而以爲美見其種種組織之完備竟忘其管領者之誰屬此皆不能融化之缺點也凡此所言皆過去之事惟吾國民凡事之組織能力無論國人自觀或外人觀我皆覺有缺點吾人政治或社會之組織能力雖不能謂其不具而實有所缺至其缺者在何處吾國民宜思所以補救之此誠全國民之責任而不僅爲一部分人之責任也今諸君與兄弟皆法政界中人此種能力更應預備預備此種能力其類甚多惟就兄弟意見在諸君所應預備者則一曰學　之修養諸君應知吾國不及列强之遠因在吾國民之組織能力不足實即吾國民之學問不足也今世界學問進步即盡將吾國固有之學問輸入於腦亦不足以完其組織能力則研究外國學問以補助之實屬必不可緩惟欲研究外國學問先須精通外國文字必深通一國之文則將來無論作學問家法律家政治家皆可借此深通之一種外國文以借助於彼國之載籍此乃借其文字以研究其學問非徒注重於文字而已也二曰體力之鍜鍊諸君試就吾國所謂士商宮等人觀之何一能比歐美日本人强健除農工因特别之原因稍呈例外外其他多屑弱者夫析而比之爲不及人則合而比之亦不及耳今吾人之體格旣不猶人則所謂研究學問經營事業者皆屬空談耳吾國之體育會甚少有之者惟中小學至大學以上則直輕視之矣夫體育乃强健之原因若不注意則因屑弱之故而常發生悲觀等咸念　見外國有學校立學生之銅像詢其故則此學生因踢足球而死者也彼不立校長之銅像不立　員之銅像而立踢球而死之學生之像可以想見其注意於身體鍜鍊矣外國每逢星期日學生皆爲打球旅行等事今吾國之情形爲何如者鍜鍊身體之方法宜取一日一汗主義能常如此則身體必能發達而令吾人發汗之方法則　各人性之所近不可拘也 
地方通信 
[蘇州]  
　　黨人解送鎭署警廳偵探隊前日在馬路拘獲黨人王佐山范永喜王金龍繆春宜王廣義仲國富尹福勝等七名解廳各　已記前報日昨崔廳長已飭派保安隊二十餘名將七人加釘暸銬押赴鎭守使署收審 
　　盜刧夜行航船自蘇鄕俞　橋開至蘇州之夜航船於二月二十一號載送搭客十餘人及各項貨物行至白　涇地方突來匪船一艘盜匪六七人各執手槍利刃上船嚇禁聲張即將搭客銀洋衣物等項搜刧一空船夥某甲向之攔阻被匪以刀背　傷頭部匪即逃逸事後該航船户查點失物開單報縣請求追緝 
　　商會遷移宴客蘇州商務總會事務所原設間門内劉家濱係租賃民房嗣經該會籌集公欵購買西百花巷内房屋一所修　工竣日前已將該會事務所遷入辦公經該會總協理吴杭蔡諸君及商事公斷處處長各議董等定於二月二十五六七三號發東公請蘇關稅務司關道日領學殷道尹朱師長水陸警廳長高等廳長縣知事及軍警政各界長官並各銀行經理等分日設筳大開宴會以聨感情 
[安徽]  
　　舉行道試之預備安慶道署迭奉巡按使飭　舉行學績試驗所有該道中學校畢業生與中學同等學校畢業生及與有相當資格者均得與試考試及格考取充後士茲定於本年四月十號甄錄道試其考試地點已假定安慶六邑中學校舉行 
　　嚴防黨人之舉動皖巡按使接長江巡閱使通電謂滬上黨人近又議定秘密舉動數種（一）連合各省靑紅帮土匪（二）運 
動各處軍隊（三）密派黨人雜充小販探聽各處軍隊情形（四）遣派婦女居住各處俟起事時即放火燒屋爲號等情皖使接電後已飭各屬一體嚴密防範矣 
[南京]  
　　　飭實業人員赴會蘇省實業行政會議定於本月二十九日在使署開會已誌本報現會期將届齊巡按特通飭各場廠典局所一體　期來省到會集議所有因公用費准就各該機關照章支給議事規則及日程曁議案均於到會時分發 
　　徐委員請擴張事權南通奉賢川沙三縣官產甚多委員徐仁鏘現因辦理繁難非一手一足所能清理詳請官產處擬改組甲級事務所並請委任方光策爲該所助理員頒發鈐記以資備用未識會處長准照所請否 
[鎭江]  
　　推定修堤經理鎭郡對岸瓜洲運河堤工前後勘估情形迭誌本報茲聞已經官紳會議决定辦法由縣署籌墊一萬元堤工局籌墊一萬元先行開工并以紳士沈廷銘素有經驗特公推爲修堤經理日昨沈君已赴掦州縣公署領欵矣 
　　匪徒攔路搶刧鎭郡對岸虹橋鎭爲南北往來孔道詎昨晚六時半有元泰布店夥某甲手携銅元五千大洋二元以手巾作一小包行經該處忽有匪徒二人上前搶刧甲始與抵抗乃該匪徒遽出利刃向其頭部連劈五刀甲昏暈倒地迨鄰人聞聲往救匪徒已查如黄鶴矣 
　　紳士挽留區員鎭郡高資鎭第九區郭區員自到鎭以來與當地商民感情頗洽丹徒縣章知事以郭區員辦事認眞於前日飭令升調内用旋由該鎭紳董王某等聨同關鎭商民禀請挽當經章知事照准不他調以順與情 
　　水警廳長過陽江蘇水上警察第二廳長趙會　於昨日由宜返蘇道經丹陽特赴縣署會晤縣知事詢問地方防務情形 
[南通]  
　　挽留墾務總辦淮南墾務總辦呂道象氏辦理通屬墾務行將竣事所有未繳價各户擬分别移交各鹽知事設立分局代收彚解以資搏節近聞淮北各紳以呂總辦辦理墾務成效卓著茲特聨名環請接辦淮北墾務俾重官產而免荒廢 
　　盜匪執行死刑唐閘大生廠前因運洋赴鄕在途被刧業經拿獲盜犯丁寳太劉長勝劉小紅買石茂四名訊明搶刧屬實　奉軍巡兩署核准照懲治盜匪條例處以死刑日昨午刻盧縣長特派軍警將以上四犯押赴犯事地方執行槍斃 
[江西]  
　　隨營學生畢業後之位置贛省李將軍倡辦隨營學校原由各營挑選兵士入校學習四個月畢業後即派往各處充當軍官現在該校所辦畢業業已揭曉所有甲等李其温等十名昨經李將軍派往贛州鎭守使署以排長庶務長各職官聽候委用於未委之前按月津貼洋十元其乙等十名着交該鎭營存記遇有相當缺出即行補用 
[湖北]  
　　段巡按之薦舉前鄂省財政廳長胡文藻因嗜賭被財政總長參劾褫職其時段巡按頗與財部爭執力爲胡氏辯護未得效果茲聞段使以胡氏在鄂整理財政尙稱得力一旦棄置弗用殊覺可惜是以特將其政績臚陳主座請予開復處分開已奉批允交財政部酌量任用矣又湖北水利分局長王爲毅原爲政事堂存記人員茲段使以其辦理國民會議選舉及國民代表大會極稱得力特保薦以道尹儘先簡用 
　　查爾崇之返鄂鄂巡署顧問兼秘書查爾崇前經段使派令赴京爲大典籌備處湖北代表茲因西南軍事吃緊大總統無心御極大典籌備處已經裁併無須代表故查君昨已怏怏回鄂矣　　造幣權之移轉鄂省造幣廠因現在紫銅價昻鑄造銅元大受虧耗部議不允增鑄而湖北官錢局則因銅元缺乏鈔票受困每票在市祇作九十二三使用大碍該局信用不得已禀准財部將鄂廠鑄造銅元之權移歸該局暫管虧拆由局擔負現已購買東銅三千石不日加增鑄數但運到之銅僅得二千石餘銅一時尙難運到且此三千石用後仍須續購因此有以湖北官鑛與日人合辦之議聞係由三井洋行以紫銅二千萬磅交該局即以銅價作爲合辦鑛本現正磋商條件能否成立尙在未定 
[廣東]  
　　茗捐之風潮未已省城各茶樓因徴收茗捐已實行停止賣茶將及二十天而茶室姑蘇亦一律停市以致商場冷落游手衆多并牽累各行受莫大之損失聞昨日屠行茶葉行糖麵行及其他各行俱派代表協同省佛茶居姑蘇行茶室親到總商會懇求代達當道請將品茗捐永遠取銷商會中人謂此等下情業經上達未蒙俯准實屬勢處兩難言畢遂入内休息一時各商人以爲不允維持異常焦燥人聲鼎沸嗣經搖鈴制止再行集議始决定由總商會據情上達將茗捐取銷以維商業其衆始散 
雜評一 
[組織之能力] （默） 
　　國家爲國民集合而成故國民須具有組織之能力各個人對於已能發達其組織之能力即間接以發達其國家此個人組織之能力所以爲重要也然各個人對於國家尤須具有組織總機體之能力以直接發達其國家何謂總機體即統一各個人之政府是也總機體之運掉不　則各個人之小機體失所維繋是故歐洲强國與日本屬地之多而能日益　固者誠由其國各個人組織能力之發達然非其總機體組織完善亦不能維繋如指臂而不睽離也國民組織一已與組織國家兩義並行之而後其組織之能力始爲健全而後國家之發達始能迅速吾故因章氏說而進言之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[上海之錢業]  
　　上海爲吾國商業之中心點而其金融幾完全爲英法俄美德日本諸銀行所操縱言之可　然吾錢業因近年迭遭變亂歷盡艱辛頗能堅持穏健主義而在乙卯年間獲利甚宏今後能不變方針則吾本國商人在滬濱金融界之前途洵大有希望也 
　　考本埠之錢業發軔於洪楊革命其時上海商業日盛户口日繁錢業乃日益發達至光緒七年對外有戰爭受一挫折及宣統季年已達全盛時代而橡皮股份之風潮忽起錢莊倒閉者甚多辛亥軍興錢業之凋零幾達極點至民國二年始漸　復存在各莊莫不資本充足且有前車覆敗之鑒力主穏健營業以謹愼爲前提故有現在之好現象 
　　上海之錢業以南北市爲分别南市北市各有一錢業會館南北錢業公共之事則在南園集議解决之細　事項則在錢業會商處公决之又有錢行則每日早午二市各莊家商定銀洋錢價及銀洋買賣欵項往來之機關也 
　　營錢業者分匯挑打零兌三等匯劃莊皆加入錢行内之滙劃總會每日各莊應收應付之數皆開公單於午後四時至總會軋算找結餘數挑打莊者財力次於滙劃莊而未加入滙劃總會者也零兌莊則惟兌换銀洋而已 
　　北市之錢業董事爲陳一齋朱五樓南市之
錢業董事爲孔鯉庭葉丹庭北市匯劃莊有永豐·兆豐·順康·福康·安康·鼎康·　康·安裕·承裕·廣裕信裕·同餘·元餘·永餘·元德·元盛·元甡·恒興·恒祥·瑞昶志慶·豫源·怡大·信成·鴻勝·信元·存德·等家其資本十萬六萬四萬二萬不等南市匯劃莊有元春·元昌·元善·源昇·源恒·致祥·茂豐·乾元·聚生·衡九·益愼·義昌·豐裕·等家其資本最大者四萬兩最小者一萬兩南北市各莊股東之有名者爲王子展謝綸輝施再春王駕六貝潤生陳　峯郭子彬鄭建明等各家勢力皆以其股東之財力及信用爲標準資本之大小關係殊微蓋錢莊性質爲無限公司資本名雖數萬而其實力每數十倍於資本各莊運用之資本大部份爲各股東之存欵股東關係之重要於此可見 
　　錢莊之存欵分浮存長存二種浮存爲錢莊存欵之大宗上海各商家均與莊家往來每年新正莊家擇殷實商家分送摺子其傖用稍減者則須有人介紹始可往來錢莊之放欵分浮缺長缺二種浮缺爲錢莊放欵之大宗各商家開往來者遇有需要即可憑摺透支錢莊出欵均用莊票分即期期票二種即期票見票即付期票則五日十日不等凡洋行出貨均須莊票莊票之用此爲最繁此外錢莊之營業有押欵及銀元買賣二項押　與放欵無異不過多一抵押品銀洋買賣則看市價之漲落屯進或賣出至於匯兌一事錢業無分號罕有經營者兼事貼現者亦少 
[上海總商會預備選舉會]  
　　　　　董 
　　上海總商會通告各業云謹按參政院議决商會法第九條内開開 
總商會會長一人副會長一人　董自三十人至六十人又第十八條會董由會員投票選舉會長副會長由會董投票互選又第二十三條會長副會長會董均以二年爲一任期各等語是會長副會長由會董互選會董由各會員投票選舉各會員由已經捐資入會之各帮各行各商號各公司公舉現届舊曆歲首本總商會遵照商會法第四章選舉以正月爲調查會員之期二月爲選舉會董互選會長之期所有貴業前舉入會會員是否仍舊抑或另舉本總商會未及週知即請貴業將公舉來會代表之會員台銜年歲籍貫店號住址電話准於舊曆正月三十日以前詳開送會俾便彚刋名單再行分送以備選舉務希迅賜示知爲　 
[追悼敎育家預誌]  
　　前省立第一師範學校校長楊保恆君月如爲蘇省有名之敎育家去年不幸逝世江蘇省敎育會上海縣敎育會上海縣公署敎育科上海縣敎育欵產經理處上海市經董辦事處等定於三月十二日（陰曆二日初九日）午後二時假上海尙文門内凝和路也是園公開追悼會業已刋布通告凡與楊君有舊者届時駕臨輓文詞即送也是園上海縣敎育會代收如致賻儀由會製據代領轉送其家楮帛不領並謂楊君盡瘁敎育垂二十年學界同人擬集其言行以詔來者凡與楊君有師友之雅冀將楊君言行就所憶及隨筆錄寄體裁字數皆所勿拘於三月十二號以前寄也是園上海縣敎育會代收當爲彚編刋布云云 
[小輪船誤觸鐵錨]  
　　滬南董家渡裕安小輪向開周浦等處本月二十五日午刻自董家渡碼頭起椗開往周浦駛至南黄浦白蓮涇灣江面適有挖泥機器船停泊該處該輪誤觸挖泥船所抛鐵錨上立時沉没後面所带之拖船亦被牽連入水沉下三四尺聞小輪官艙内溺斃搭客一名至拖船内搭客五十餘人幸該船緩緩沉下故均逃上挖泥船未占滅頂 
又聞溺斃之搭客一人姓丁名翼生向操米業此次由無錫來申欲往周浦同業處不料竟　斯難刻已由公司中打撈屍身並通知其家屬來滬收殮至該公司之輪船拖船現已設法撈起惟内中損失已屬不貲云 
[祁性初案辯論終結]  
　　前充閘北偵探隊長之湖北人祁性初曾被已經伏誅前閘北騎巡隊長李華田私藏炸彈案牽涉禁錮南京陸軍營倉至二次革命時釋放來滬住居公共租界派克路四百六十九號門牌去冬又被中國偵探指爲與肇和兵輪圖攻製造局一案有關報告公共捕房協同中西包探將祁緝獲搜出指揮刀三把解至公共公廨迭經研訊判押候核在案咋日午後由王寰讞會同美領博君開正式刑庭研鞫先由中央政府代表穆安素律師譯稱此案已經堂上預審明白母庸再將案情陳述今有南京管理監獄之陳福到堂作證請傅陳福到案詢問中西讞員即命陳福上堂據供被告於癸丑年五月間與已經處决之李華田謀亂當經軍法科研訊六堂始行判决李斬首示衆被告禁錮八年至六月二次革命被何海鳴派兵開放監獄共釋囚犯二百餘人被告亦在其内等語訊之祁性延日本律師菊池到堂代辯並向陳福逐　盤詰繼又辯稱被告與李華田一案當時雖經南京軍署研訊判李死刑而被告則未經判决禁錮監獄於二次革命時得奉釋放並非越獄脫逃且有見證到堂證明被告無罪應請察核即據被告見證宋鈞邦投訴被告曾與李華田因炸彈案牽涉當時被告未經判决至是年六月間南京未獨立之前奉蘇督程德全命令釋放是實又據吴開甲投稱被告奉程都督命令開釋後始宣布李華田之罪狀被告實非逃犯云云復經兩造律師互相辯論中西讞員判祁還押候會商堂諭宣佈 
[馬永福被拘解蘇]  
　　黨人在無錫起事未成一案本月二十二號防軍在常州拿獲兩人訊據供出同黨馬永福等已往上海故該防軍特派偵緝員龐某带同眼線來滬投請松滬護軍使署曁淞滬警察廳加派偵探協同查緝前日在閘北華界小沙渡地方將馬永福（即小龍生）一名查獲寄押警廳即於昨日午後由滬寗火車押解赴蘇歸案　辦 
[浙江加派偵探來滬]  
　　浙江將軍行署事事偵緝處近據駐滬偵緝員孫某等報告謂有黨人在台州等處招集退伍兵多名陸續來滬業已編成一營名曰第二隊敢死軍計共三百數十名擬於日内挾带炸彈炸藥等品潛入浙省起事響應滇軍請爲偵察戒備等情該偵緝處　加派探員許某等來滬協同孫偵緝員等投報松滬護軍使署淞滬警察廳在滬杭車站專司查察聞頗嚴密 
[强盜開槍傷人]  
　　住居楊樹浦八埭頭二百二十五號門牌向爲紗廠工頭之劉順財家於前晚八句鐘突來盜匪五人闖入圖刧劉之家屬大聲呼喊一時衆鄰畢集盜等見勢不佳旋即逃逸臨行時恐人追捕開放手槍數響傷及鄰人范榮生舒大毛袁阿才婦人任陳氏及十餘歲之男孩陳阿毛又某姓女孩等六人均在腿際足骨等處受傷尙無大碍彼時該管捕房聞警立派通班探捕四出兜拿匪已杳無蹤跡嗣至劉家詢問據云未失一物當將范等六人車送同仁醫院請爲醫治候再查緝逸犯嚴究 
[續誌破獲製造僞幣之機]  
　　　　關 
　　二區三分駐所巡警在徐家滙附近查獲僞造大小銀元之閩人陳一鳴李福清等抄獲贓證解送警廳司法科訊辦等情已誌昨報茲悉科員以案關刑事已於昨午備文飭警將陳李二人與僞質四開八開小洋及上有總統肖像之白泥印模二套一併送至地方廳經檢察官預審一過判陳李二人分别收押僞洋等暫行存案候示 
[油豆餅業重整行規]  
　　南市油　餅行代客買賣出入甚鉅曾與號商訂定銀期自買成日起南帮以二十天爲期北五漢口帮以十五天爲期以便内地各號坊園裝船卸貨按期兌銀藉資周轉經於壬子年公議行規通告内地各號坊園如貨欵逾期不付向催無效由經辦行家報告該業公所傅知同業不得再與該户交易自經通告以來數年於茲準期滙付者固居多數而未能如期照滙甚至年終不清藉詞延宕者亦在所不免該業以値此時事多艱金融奇窘特在萃秀堂公所邀集同業重整舊規凡陰曆年終未清之欵由經辦行家通告欠户限期付清如延不解决應即宣布同業戒勿交易倘於宣布之後同業中仍有與該號往來者所有未清之欵應向新交易之行家如數取償惟被欠之欵或因行空自行　送並非由號家函託面託或則别有枝節欠户有正當理由表明者不在此取現已由萃秀堂通告各行號一律照辦矣 
[木行收賬之困難]  
　　滬南木行計共二十餘家均在新碼頭至南碼頭一带常年生意爲數甚鉅上年因南北市與建房屋較多生意尙稱發達惟歐戰未已地方多故致所放之賬未能收起聞該同業中賬面極好者祇有對折次者不過三四成故年終結賬獲利者殊不多觀云 
[調查靛靑事業之公函]  
　　上海縣公署昨致南北兩商會曁縣農會函云頃奉道尹公署飭開案照前奉農商部勸業委員會函查靛靑事業情形飭屬照章查塡並將種子靛靑逕寄京曾以資試驗種植提倡補救等因奉經分飭遵辦各在案乃逾時已久除南滙松江崇明金山寳山五縣復稱境内向無種藍製靛及靑浦海門以奉經查塡逕送並詳來道外餘縣尙無報告未免延玩殊非注重興業之道除分催外飭即照案查塡明白並檢同種子靛靑分别逕送並詳母再刻延等因到縣奉此查此案奉飭之初當經分函貴會在案茲奉前因合再函達即希照案調查靛靑事業以及種子市面情形統祈見復爲荷　 
[催取三年度敎育經費决算表]  
　　上海縣公署昨致縣敎育會學務委員等函云頃奉道尹周沁日致各縣電稿内開前奉省飭各縣塡送三年度縣市鄉敎育費决算表奉經分行在案現逾限已久各該縣迄未詳送合再行催仰該知事於五日内塡送幸勿片延除分電外合將電稿飭發一體遵照等因奉此查本邑三年度敎育决算曾經該議開具决算表册合再飛函希將此項表册立即送縣以憑轉詳 
[靑年會童子部開會紀]  
　　中國靑年會童子部於二十日晚開春季第一次俱樂部大會先 
由主席率領全體唱歌繼有俱樂部部友四人合奏口琴西人魯備君單聲獨唱四聲合唱繼由該部幹事克樂愷君演說社會服務之重要其大旨謂中國今日社會之必宜改良者夫人而知之矣然其責任則在吾黨少年童子苟能將吾之所知者授人使失學無力之童子成爲有用之材則社會必漸進步童子部之設立不獨爲吾輩少年謀幸福更使一般貧寒之童子享其利也是以本部設立貧童義務學校並有學生至童子改過局敎以國文道學每星期日又設立主日學以栽培街市游閒之童子深望本部諸君熱心服務則社會受益多矣云云 
[建校佔地案近聞]  
　　同文書院建築校舍佔用路基由法華鄕董地保經上海縣沈知事派員查勘等情曾紀前報茲聞此案自楊交涉員回任後迭與日領磋商彼此均允和平處理惟聞同文書院以該地因須建築圍將曾向業主一同購買現當道恐有爲人盜賣情弊已飭沈知事轉飭該鄕董保查明該地業主以憑澈究矣 
[西門外發生命案]  
　　前晚八時許西門外斜橋迤北馬路上有一不知姓名之人被人扭住兇毆致斃各兇手紛紛逃逸旋由該處巡警報告第二區警署於昨日飭令二十五保十三國地保張叔華投報地方廳請爲相驗林廳長即委賀木　檢察官沈錫慶檢驗員等　場驗得該尸年約三十左右上穿棉袄下着單褲二條褲带上有３０４號碼 
胸前等　受有拳傷因無家屬到埸即着善堂棺殮發封厝墳 
[鎗决盜犯之布告]  
　　松滬護軍使署昨出示論云案據法公廨送盜犯趙國華徐如松等到署發交軍法課審辦訊據趙國華徐如松供認糾衆持械行刧法租界寳裕　葉吴氏家得贓並開槍拒捕等情不諱查趙國華徐如松糾夥行刦開槍拒捕不法已極應照懲治盜匪法第二條判處死刑以昭炯戒業經電准宣武上將軍核覆照辦應將趙國華徐如松二犯依照軍法執行槍斃爲此示仰軍民人等一體知悉 
[快信照常投送]  
　　上海郵務局夜班信差暫行停派已紀前報茲悉此次暫行停送者係指尋常郵件曁掛號信而言若快信原取迅速不在此例故近日快信郵差每夜仍照常派出分投遞送 
[查禁貴州寄出之印刷品]  
　　本埠軍警各機關接江蘇齊巡按使來文以准統率辦事處電接開封趙將軍電稱據檢察郵電委員報告貴州巡按使署寄豫有貴州紳士郭重光等一千餘人上護軍使劉　世書語多悖謬易惑人心恐各省均有流布請飭查禁云云除通飭各屬查照辦理外仰即遵照如有前項印刷品發現務期一律銷燬勿使流布 
[更換牙行憑證調查員]  
　　上海縣沈知事致南商會函云案查牙行登錄憑證校之上年原繳之户多寡懸殊其中隠不捐換者不知凡幾向係責成牙甲一人該牙甲於未經領證之户斷無不知迭次查報始終扶同徇隠茲經派　楊澐調查因病銷差亟應另派牙行憑證調查員繼績進行按户飭領憑證遇有延不捐換由縣飭提究　必須全縣無一不領憑證方能銷奉除飭委牙行憑證調查員陳需遵照辦理曁分行各市鄕經董外相應函請貴會查照並希轉行各業董一體遵照 
[螟蛉子不能覇佔產業]  
　　戚正樑前至法公堂控稱叔父有一螟蛉子名正發將寗波原籍田房產業强行覇佔並將親長陳寳山誣控在縣管押請求澈究等情判正發押交產業在案現陳寳山雖已開釋產業仍未歸還故又提訊正發供現願交出判限七天交清並着交保以後不准再有前項情事違干嚴究 
[須請公正人算賬]  
　　閻蔡氏前至法公堂控稱丈夫閻茂齋身故後遣遺有義源厚烟號股份及某公司股單均被夫弟閻庚昌與該號經理宋子材揹住不肯交出所有歷年紅利亦不分派請求追繳後又由茂齋正室閻田氏由陜西原籍來滬投案質證因宋之代表劉洪成投稱茂齋在日用空銀二千餘兩尙須田氏等找出若干判令算明賬目再核在案昨日又由田蔡兩氏投稱於前清光緖三十三年起至上年止之紅利分文未派求請向宋嚴追質之劉仍執前供謂庚昌之案已奉堂上斷定所有股單均已交出此事與商人無干應請註銷聶讞員判兩造各邀公正人將賬核算禀覆候核閻庚昌准予摘釋 
[抗傳不到之儆戒]  
　　鄒玉麟前至法公堂控吴德宏虧欠借洋不還經中西讞員判令交保限繳嗣鄒禀稱除收過外尙少洋四十元逾限不繳仍請訊追吴由伊子吴兆忠代爲到案洋仍不繳故又將兆忠交保限交伊父在案昨兆忠禀稱父親患病不能來案今將洋繳清請爲銷案判將所繳之洋交原告領去惟德宏不應抗傳不到着繳堂費另再罰洋三元完案 
[表弟母再纒擾]  
　　寓居虹口天潼路一百八十七號門牌之粤人徐康芝控表弟陳阿全藉端索詐洋三百元並用郵信恐嚇等情昨由捕房將陳拘解公共公廨請究原告投稱被告於本月十七日來家索詐洋三百元不遂揚言欲縱火燒燬我家次日又來信恐嚇該信已送至捕房請爲訊究繼由見證徐玉文徐玉良徐何氏徐周氏等相繼上堂證明前情並由中西包探投案禀明將被告拘案情形復將被告所致原告之信呈案請察訊之被告供稱與原告係表弟兄向之商借欵項實有其事不敢索詐恐嚇乞鑒會審員王肇之君商之英領康君以原告所控嚇詐並無充分理由惟被告不應前往滋擾今姑從寛開釋如以後再往尋　提案重究 
[傭婦誘拐婢女]  
　　新閘山海關路一百五十七號門牌住户王省三控已歇傭婦高張氏誘拐伊家十五歲婢女冬蘭昨由捕房將氏拘解公共公廨請究原告投訴前情並據冬蘭供稱途遇高張氏由氏雇乘黄包車至香粉弄麻面婦人家内是實訊之高張氏供不承認俞代襄讞商之英卓副領事以供證確　判氏押女所半年女交其主領回 
[尋見後仍被逸去]  
　　住居虹口之甬人張阿計因其妻顧氏私逃無蹤找尋多日昨至南市南馬頭安樂里王倪氏家門首見其妻在内氏即閉門張叩門呼喊延不肯開氏已從後門逸去張不得已鳴警將王倪氏扭控一分駐所因其不認招留飭送警廳司法科訊究 
[賭案人證未齊]  
　　住居牯嶺路之婦人張李氏因容留陸王氏王陸氏等多人在家聚賭被捕查見將該氏等傳至公共公廨訊諭存洋交保在案昨晨由廨復訊中西官以人證未齊判該氏等仍存洋保出候再傳訊 
[小工因賭打架]  
　　掮木小工楊天文金小妹陳鴻生余阿有等前日因賭啓　互相兇毆當將楊之頭額擊傷旁有梅振傑上前排解亦被毆傷當由巡警將金等三人連同楊梅二人送至二區警署於昨午逕送地方檢察廳訊究 
[牛肉莊夥違章行賄]  
　　浦東人卜金生向在董家渡榮興牛肉莊爲夥前日由浦東載運私宰之牛肉兩包起岸後雇車推送適被巡邏隊士查見因其未經蓋印正欲拘究卜即賄給小洋八角該隊士韓宗慶拒不收受拘解一分駐所由宋警佐問明飭即移送警廳司法科訊究 
[武陵村之竊案]  
　　住居梧州路武陵村之朱文高昨至哈儞濱捕房報稱前晚失竊値洋數十元之衣服等件捕頭允爲飭探查緝 
[公廨訊究竊案類誌]  
　　陳阿二前日竊取天潼路日本人家衣物由探查獲昨解公共公廨經中西官略訊一過判陳押候照會日領訂期訊 
　　王友仁前日闖入九江路十八號門牌大倉洋行内圖竊被探查獲昨解公廨先由原告用人吴夏來投訴前情訊之王供認不諱中西官以干係過犯判押西牢半年期满逐出租界 
　　滬西勞勃生路公益紗廠控江北小孩吴小三仔吴大金子王小三仔趙小兒子串竊値洋十元之紗頭賣於麥根路某舊貨店内昨由捕房將四孩一併拘解公廨訊據供稱同在浦畔淘沙拾來中西官姑念年幼從寛斥釋 
　　朱阿二前日在黄浦灘某號電車上摸竊周仁生袋内現洋被捕查獲昨解公廨經中西官訊供不認判朱押候查明再訊 
　　陳德興前因竊取虹口蘇瑞林衣物由探解廨訊實判押西牢三月期满带堂再核在案昨届期满由捕房將陳解案請示中西官判送上海縣知事署遞回通州原籍 
[滬海道尹公署批示二則]  
　　松江民婦錢杭氏禀計宗壽賣田串抗請求吊卷重審由查該氏前具兩禀均經批示行縣訊催并令計宗壽繳價贖田在案茲據禀稱是案經縣訊後計宗壽旣逾限不繳計張氏又避不到案藉家庭爭產之端爲彼此推諉之漸是宗壽母子狡展其爲朦混不言可知總之是項田價早應限期繳清何以懸案三年訊結無日察理衡情殊欠允當就令母子涉訟母論若何均與此案無連带關係不得因此枝節爲寛縱地步仰松江縣知事迅將是案秉公集訊並將計宗壽勒限押繳結案詳報母再延緩此批 
　　崇明民婦施邱氏禀　役索詐捏報拒捕請飭縣查辦由查施邱氏被押始因法警苗春福警備隊范寳康索詐未遂故報拒捕繼因警備隊長張宗華逮捕該氏以後又因索詐四十元未得如數故加收押案如屬實民何以堪仰崇明縣知事先將吴顯高竊案認眞澈查究竟施姓是否在外經商有無拒捕情事苗春福范寳康報稱施姓拒捕究竟有無確據是否因索詐未遂捏報陷害情事至張宗華詐贓十元人證確鑿尤屬涉及刑事該知事先將一干人證傳齊研訊分别錄供詳報並候巡按使曁高等檢察廳批示遵行此批 
 
 
 

Page 11

 
 
[添招南市訪員]  
　　本館現需添招南市訪事一人以探事翔實文理清　爲合格　承斯乏者無須托人介紹請先送訪稿三天註明住址姓氏以待函訂　　　　　申報編輯部白 
[氣候報告]  
（上海徐家滙天文臺天氣測候報告） 
　　已過者之報告二月二十七日反旋風稍向黄海日本移動中國大陸氣壓低下江西兩二十八日烟霧濃重而有細雨 
　　二十八日下午四時前二十四小時内上海氣　温度至高四七·八至低四三·六去年同日至高四八·六至低二六 
　　未來者之推測二十八日下午四時三十分豫測中國北部有猛烈之反旋風中國日本間有風雨黄海有自北至西北之狂風南部有自北至東北之狂風 
雜評二 
[穏健主義] （訥） 
　　錢業以行穏健主義故金融界得以平穏經過此穏健主義之效也然而中國人對此穏健兩字每多誤會其實觀望不前也而彼則曰我守穏健主義其實模稜兩可也而彼亦曰我行穏健主義凡一切敷衍苟安之手段皆將以穏健託之殊不知此等行爲去健字固遠即穏字亦不能稱蓋在目前似甚穏而結果終將不穏也吾故以此勗我國人 
來稿 
[宇宙篇一] （達觀） 
　　丙辰之春正月旣望達觀子僑居申江旅舍中舍外故曠地廣袤數畝許晚課倦輙捫腹來朅於其間仰見銀河在上皎月懸空照澈　寰毫無渣涬憮然念蒼茫宇宙果有所謂造物耶大地迴旋星月摎繞其行也有軌而進也有常假使日有毫釐之差月積歲儲必有傾軋之一日而鴻鈞旣轉之後迄今不知幾億萬年矣謂必無主宰而網維之者則何以無意識之星球宛然爲有意識之逐動耶　回間月色空　中遙見對向一人來近余審睇曰遲子已久乃在是耶言次有聨　而過我者友人呼曰止於是共登人力車載而去 
　　亡何至一處樓宇高聳車馬塡門攘往熙來途徑爲塞友人　余入則見有隆凖梟瞷者口謂指盡嚶嚶語壇上壇三面廻廊十數楹學界來者背疊肩摩萬頭攢動余與友人就位壤上人宣言云自來水管諸君見之審矣雖支派縱横達於萬數而其高下之度總無能逾乎其來源今之飛潛動植粲然雜陳於諸君之前者無非造化中之一支派耳吾觀於一花一木核芽相生枝葉欀　敷榮甲坼蔚然可觀不有來源則已不然則其來源所具有之能力雖至下之度亦必與此花相頡頏乃或者曰水管之源所共見花木之源未賞聞則請與諸君談實驗 
　　昔敝國有博士者（述者忘其姓氏）當謂（植物無他質與生而已有質斯有生有生斯有質從無質外之生生外之質謂生命不原於物質而由於太初造物之賦予豈不謬或）然是猶臆說耳博士欲從而實之乃　一莖之草去其含有之生機而不傷其本來之體質納之瓶中貯以凈水封置其口而今空氣不得流通焉越日而視之有斑黄之色若苔莓然於是譁然而相告曰吾固曰有質斯有生誰得謂必原於太初造物之賦畀乎於是宇宙創造之說幾乎一厥而不可復振矣 
　　居亡何乃客有欵關而告者曰非也吾子左持瓶石奉水彼蠕蠕然生活運動於空中水中而爲目力所不能及者不知幾百千萬也禾足憑主人曰有是哉於是集諸家於一室更驗之越日而視之瓶中水草如故也客曰何如主人曰請寛三日而後復命三日而視之如故也客曰何如主人曰請更寛三日面後復命其後三日三十日三月三年至於今三十有餘年矣而一瓶之封置仍如故也儲之敝國博物院中今之人過之者猶不禁嘖嘖歎爲某氏之試驗瓶而謂由茲而還吾人乃知萬物之生命初果不由物質中來云 
　　夫流不過乎源前已言之花卉草木有生性焉而爲之源者雖至下之度亦必與之等又其上者曰動物有覺性焉而爲之源者雖至下之度亦必與之等 
　　又其上者曰人類則不僅生活知覺運動也有靈性焉足以别是非辨善惡分人我有文章刑政敎令賞罰以爲之法度有孝弟禮義忠信羞辱以爲之道德而爲之源者雖至下之度亦必與之等至下之度必相與等者吾人之所能知也而至高之度達於如何境界則非吾人之所能知也不問其有可見與否也而要於必有不問其有形與否也而要於存在今吾之言所以能達諸君之聽者曷恃乎曰聲浪聲浪則非諸君所能目觀也他如電報之電汽車之汽皆非可以目繫者物質且然　於性靈 
　　夫生命有自來而非物質所能胚胎矣則謂草木變而昆　昆　變而鳥獸由是而更進爲人猶可言也而謂水土沙石之間崛起有生之類斷斷乎不可言也吾人所履渾圓大地粤自洪荒以前澗際冥晦有水與土而已當此之時而生物種子奚自乎 
　　有瑞與博士者謂世界匪直地球生物不僅草木地球上生物種予特他行星上之　落者耳然而有可疑焉他行星有吸力乎無吸力乎無則其所載萬有不足自相維繫矣有則雖有生　不能　落於地球矣 
　　博士曰鳥　無吸力所以至於地球者太陽光力輸送之也然而又有可疑焉太陽光力八方維均安能爲彼生物種子作舟車哉不僅於此就共知者言之地球而上太空之中有冷氣焉視寒署表冰點而下二百四十度而强當見隕石於地者其始落也赫然紅其及地也黟然黑而寒熱之不敵如此則生物種子經此而過焉者又安得而無恙乎 
　　即不然即謂他行星上有生物焉而種子傳來吸力不之阻也日光爲輸送也空中冷度亦無以相傷也然更有一言以爲問者他行星上生物種子又果何自而來耶謂甲行星原於乙行星乙行星原於丙行星丁行星推而極之至最初之一行星之最初之一生物何自來耶何自來耶言者詞未已壇之下繫掌當鳴椽瓦爲震達觀亦自以爲得生平所未聞奥理哲言豁人胸臆若蒭豢之悅口腹也 
　　其人又曰此生物種子之來源吾無以名之名之曰造物 
會旣畢友人謂達觀曰足下平居私議敢訑然獨斷謂宇宙間無所謂造物今何如達觀曰嗟乎井蛙難語江海　蛄不知春秋乃今知所觀之未達也 
　　附季理斐君致本館函敬啓者僕居貴國數十年矣當妄有論列輒荷貴社採擇寵登報端仰見執事主持風敎不遺　菲至深築幸茲爲渙發貴國學子道德智識起見特從海外募集巨貲延聘鴻博融曾最高等哲學科學宗敎諸家學說每週撰文一篇或解釋宇宙問題或斷論人生要義總以閳發眞理啓迪後生而助世運之進化爲宗旨務發前人所未當發而言學者所不能言理雖立妙而文必玲透較之文苑諧著諸稿尤能養性靈而增興趣諒當爲學界所歡迎也茲特郵呈一稿敬祈存察倘蒙貴報登載將天理之流通於人心者自放光明不獨貴國學子盛德日新紹隆郅治即世界亦必受福於無涇此正愛國之士所宜汲汲者也（下略）英國季理斐拜 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
栩園詞選 
[摸魚子重到姚州即事抒戚] [  徐仲可]  
　　又迢迢亂山荒驛夕陽輕度帆影綠波渺渺鷗邊夢忍把舊盟重省流不盡看烟水濛濛漸做高樓暝新巢乍定奈疊備香泥紅襟憔悴孤負盡梁冷韶光暮只許爲憨蝶瑩東風却改心性殘花一夜都零落不管繡緯春病闌獨凭恁芳草夔　綠到無人徑離亭酒醒判浪跡天涯飄零書劍遮莫櫓聲聽 
[小重山]  
　　吹皺鴛絞昨夜風溥寒無賴甚冒簾櫳好花扶月上簾櫳廻闌底波影書撟紅剗襪桂堂東啼鴉偏喚五更鐘一絲香馤繡熏範消疑處柳眼半惺忪 
[三姝媚　] [  龐綺庵]  
　　小住吴間歌樓買醉酒闌月落萬感如潮曼聲倚此即贈彩琴錄事付玉簾吹之當亦爲悄然也 
　　銀荷初媚夜喚簾前廻車朅來芳榭側帽清　看兩行笛翠筵開乍酒　香温偏　地新愁來也難得今番促管繁弦泥他陶寫爭說琴娘　價記淺碧書裙小紅題帊漫數華年算可禁幾度玉觥狂瀉隔座孤　愁好　娟娟西下忍把靈均殘涙花問自漉 
筆記 
[歲尾年頭杭州遊記（八）] [  東埜]  
　　旣而又問曰南洋公學足球隊成績甚佳君知之否乎曰知之南洋足球隊在中國可云傑出冠時者矣西人徴點其首忽又問曰上海基督敎靑年會君時往乎曰然曰君識ＭＴ·ＲＯＯＫＷＫＫD其人乎言已注其全神於余身以待余之答言余知其意又在試余乃答曰彼爲靑年會會長安得不識西人聞語面有愉色知余固不惯造　也余即反問之曰貴校生徒若干曰三百餘敎習若干人曰西敎習九華敎習約二十中國陰曆新年亦放假乎曰然約放三星期何時開課曰陽曆二月二十日然則君此次　　爲時不久當返曰然余赴上海疑住一星期耳曰稅駕何所曰北四川路崑山路轉角伊文思　書公司對面也語至此稍止西人又莊其容問曰雲貴之事君知其近訊否余答曰余不閱報紙三四日矣華字各報於舊曆新年中皆停業余又客他鄉致於時局茫然君如有所知請以語我曰君眞不知耶據大陸報記載雲南軍之入川者已逼近重慶該處中國銀行支店已作遷地爲良之計矣曰余乃不知謝君見告現在四川之態度若何曰曖昧不可知惟報載内蒙山西皆不靖云云是一重大之事情也曰然事情誠極重大今茲雲貴之事君料其結果如何曰余安能料此事當决之於我國之人心耳我中國人甚望得一良政府能遵守憲法非以愚民而以順之者西人微點其首不再問余默然自忖此一席談話一以見外人留心中國時事一以見外人與我國人交際小至一言一動亦不肯苟且放鬆有如此者七點二十分車抵上海余提皮包與西人相將下車珍重而别是行也爲時不满三日而經行之路凡七百里有餘所見城闕人民山川道里與我國前途多有關係者用特删繁擇要濡筆記其始末以誌鴻雪也（完） 
小說 
[我之新年　（續）] [  懸賞徴文第一名李方濙]  
　　郎言至此遽止我又倦極欲眠蓋余昨日之夕旣爲姊妹行　之守歲又以預備作新婦故心頭忐忑更無安睡之餘地至此時洞房深鎖羅帳低垂又鳥能不倦因思郎之處境當亦與我相類余若不稍予通融則郎之纒我者無休而余輩在明日不免有欠呵失睡之容親友誤會其事極意揶揄其將何以爲情余意旣定余之心遂躍然跳動微轉其軀向外而余之新年乃於夢寐之中經過 
[俠情小說紅蘩蕗别傳] [  天虚我生]  
　　第十五章 
　　天暮矣亞猛以工作一日不無疲罷乃於城脚下小憩但其目光所注則在城内唯盼白拉根内之至也當亞猛來時天纔破曉未久顧薇南門外運煤之人已擁擠殆满亞猛亦掣得一簽隨衆任搬運之役彼日昨已勞苦一晝夜今復如此體乃大憊極欲覔得安東尼二人顧終不見末後始得之於稠人中則塗炭满身幾類黑鬼非復翩翩少年矣亞猛匆匆授以領袖口令安東尼會意復自往工作轉瞬之間已不知其所在亞猛奔來跋往亦不暇顧其同伴唯覺腦筋紊亂萬狀身雖在運河橋畔而其心則早已隨紅蘩蕗行遍巴黎顧終莫得白浪琪消息亞猛乃大悔悔不應以此事托紅蘩蕗不但白浪琪消息莫得且於紅蘩蕗尤危險也日旣夕工作始罷而亞猛爲大苦初猶以勞役故分減其腦中之思慮及是則已萬緖潮起不復自寗欲覔安特魯一傾胸臆而　　魯又不知何往亞猛至此乃竟舉目無親而魚鼓紞如已作三響更五分鐘者城且閉矣亞猛乃愈焦急念紅蘩蕗豈膺不測至今乃未出城否則白浪琪必已無命故紅蘩蕗不敢將消息至耳亞猛心中雖作是想而耳畔則但聞共和國民嘈嘈然咒詈舊時專制苛毒之言且言且向亞猛徴求意見亞猛乃不得不隨聲附和諸人笑亞猛亦笑諸人罵亞猛亦罵蓋亞猛之身直已成爲諸人照形之鏡動作乃無一訛而紅蘩蕗竟猶不至亞猛初猶念諸人之中或有紅蘩蕗化裝顧偵察再三終莫得其蹤影則不禁撫膺廢然而歎使安特魯寶星亦在此固與亞猛俱者則亞猛有一夥伴尙不致孤寂至此久之久之亞猛眼中忽生幻象但見廣場一片綠草蒙茸其中有斷頭之台高矗雲表其上有人覆以紅巾但見雙足則琦尼也亞猛至此心魂俱飛雖明知爲幻景然安知此眼前之幻影非即爲城中之實事乎思至此乃不可一霎耐立欲入城一探消息至於紅蘩蕗之約會則已一切忘之於时城固未閉乃一手執其通行之證立刻入關著者曰當時之關猶獅口也入之非難唯出難耳今亞猛入獅口矣 
[滑稽時事小說官塾] [  劍秋]  
　　夕陽將下三家村之小茶館中忽來甲乙丙三人甲頎而長乙肥而黑丙則矮小如侏儒皆新中式之塾師也寛袍大袖满臉酸氣顧酸氣中又各含有一種得意色 
　　茶博士見係新貴不敢怠慢立以香茗進三人坐旣定即商議改良私塾名目甲主張改爲公塾丙主張改爲縣立私塾乙搖首曰以吾觀之皆不妥當改其名曰宫塾甲丙愕然曰何爲官塾君試解釋之 
　　乙曰官者對於私而言也凡事之可以見人者曰宫不可見人者曰私是故遮遮掩掩招人入室者曰私門頭反是而報捐納稅掛牌出局則官矣偷偷摸摸因而成胎者曰私生子反是而明媒正娶洞房花燭則官矣 
　　甲丙不待其辭畢即　言曰君母再言我等已知之　之於鹽有引票者曰官販無者曰私梟又　之於鴉片烟貼印花者曰官賣不貼者曰私吃官私之分别是否即在於此 
　　乙點頭笑曰是也是也君等眞能一隅反三矣須知我輩今日旣蒙縣大老爺賞識取中塾師給以文憑是猶吃烟者之已貼印花賣鹽者之已領引票堂皇冠　臯比坐擁無須再如從前之偷偷摸摸遮遮掩掩矣官塾之稱不亦宜乎 
　　甲丙聞言各搖頭播腦曰贊成贊成於是喝茶數口相率出門而去 
 
 
 

Page 15

 
 
   
 
 

Page 16

 
 
   
 
 

Page 17

 
 
　專件 
[中華民國三年蒙自口華]  
　　洋貿易情形論畧 
　　竊查本口貿易情形本省商務於前兩年異常進步至本年不能繼續進行扶搖直上者誠不幸耳其退縮之原因非全關地方之治安在年初已發現冷淡之氣象其淺而易見者即以首季貿易遞减尤以進口貨物爲最因前兩年所進口各貨尙未銷售仍有多數囤積市面又爲本年春間本省各處未得十分　讀搶劫頻聞商人襄足不前每多游疑觀望所有各種商務咸受其牽累焉更有甚者三月間天降大雪本省北部一带所種之荳全然失收於　米價漲有直接之關係存焉於生活程度有間接之關係存焉惟第二季商移情形進口貨物略有起色本年上半年所徴稅疑較之上年多收關平銀一萬七千兩七八月間更有進境此全頼省中大吏行政方針能以恢復地方秩序維持各處治安之所致也十一月間鄰省四川雖有匪黨蠢動而於本省商務尙未波及本年鐵路交通尙屬穏固山路並無傾陷行車亦無阻碍商品輸運得以流通此亦商場中之一大助力也至九月間歐洲戰事發生商務大受影響貨物幾至全行停滞斯時也滙疑至香港上海兩處頗覺艱難該處滙兌行情恍惚莫定貿易交際大爲阻力尾季商務仍在輕徴淡薄之中並無異光可紀惟十月中略有少數增加祇出口白鉛而已十一月問商務漸有起色上海香港兩處滙兌如常各商爭買大錫而價値陡漲兼以東方匯理銀行之利便大錫出口竟能復舊如初東方匯理銀行於本年一月在蒙自設一支行商民悉稱利便亦該處商務之臂助也此外本省僅有富滇銀行一所除本省界内别處並無分行所有交易祇限於雲南一省耳該行資本尙欠充足遇市面恐慌銀根緊迫時亦無甚實力補助惟該行發出之紙幣頗昭信用所屬各處均照價行使不扣不折兩不貼水總而言之本省銀元缺乏又因越南政府禁止外國銀元進口並將安南銀元禁運出口是以大受損失焉各種銀元除　印大洋外一律行使並無低折小銀元之通流市面者祇爲一角二角五角三種而已蒙自　務分會陳請禁止别省小銀元輸運進口以免　雜本省財政缺乏而需用繁多須籌巨資始敷軍用執政諸公擬將前所議决各新政舉行因困於財力祇屬空談不能見諸實事前數年創辦各種學會學堂多因疑項支絀遽　停歇省立各種學校前經聘用外國敎員亦因財力不支今春經已淘汰滇省大吏曾經倡　蠢桑整理植棉各實業而於實際上鮮著咸效其棉花一種本省雖有出產而各處棉花依然進口土產之棉花並無出口即此行所產猶不足供本省之用也下等絲略有出產亦無輸運出口者本省雖富於鑛產天氣温和地質肥美萬物皆易生植惜無資本家創立公司以承辦或集資合股以倡辦耳惟該處交通不便未能直接沿海各處相與聨絡進步未免遲滞也總核全年而論之以歐洲戰務之影響市面銀根之奇絀則本年商務應有一落千丈之勢而於末路略有生機可預卜此後發達之景象矣所恨轉機太晚以致全年稅課猶僅少十分之一不能與上年收數　美焉良可惜也　　　　　　　　　　　　　　　　　　　　　　 
　　一本關稅課本年共收關平銀三十三萬二千三百四十七兩核進出口及子口三項總數比較上年少收三萬三千五百五兩惟樂土稅課一項較上年多收三千八百六十七兩船鈔亦略有增加自前清宣統元年以迄於今此爲第一次之增多也稅收之短絀實爲歐洲之戰務所影響焉 
　　一洋貨貿易洋貨由外洋逕運進口並由　商口岸運來者查本年進口貨物總數較之最可紀之上年實少關平銀八十三萬九千兩然比較前年猶多五萬二千兩進口各宗貨物除數種外其餘無不減少外國棉貨疋頭上年進口有十萬九百七十疋本年祇得四萬八千二百九十四疋實少五萬二千六百七十六疋棉剪绒減少幾至五成印度棉紗進口再減一萬二千一百七十八擔槪因戰事發生難於書賣故也印度棉紗雖形減少而日本棉紗東京棉紗反致增多尤以東京棉紗爲最日本棉紗增多九百七十八擔東京棉紗增多一萬三千八百五十擔總此三項較之上年實增多二千六百五十擔足徴棉紗一項商業中最穏固之品也中國棉貨绒貨毡大企呢哆囉呢　嘰磁器及衣帽等進口本年大爲減色衣帽一項共少値八萬二千十九兩考厥原因係由三年前改裝易服效法西式以合時趨是以銷滅於無形矣五色染料進口價値由六萬九千一百四十兩落至三萬四千二百六十九兩此係德國製造品因其禁運出口故也法藍器燈及燈器着衣鏡均皆減少日本自來火亦然藥材進口如常略有減少亦微渺耳美國煤油蘇門答　煤油共减八萬八千八百五十六加倫而美國煤油則減六萬三千九百三十九加倫蘇門答　煤油則減二萬四千九百十七加倫靴鞋肥皂及馬口鐵器均大爲減色馬口鐵器上年進口價値三萬七百九十六兩本年祇値二千六百七十七兩　亦減少四萬一千四百九十七柄惟棺材木略有增加總而論之本年進口各貨雖短絀如此然亦不得謂爲商政之退縮也倘無歐洲戰端當必超越乎上年而有餘也洋貨復出口無（未完） 
 
 
 

Page 18

 
 
   
 
