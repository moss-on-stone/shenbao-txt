# 1892 - 193 - 4906910

 

Page 1

 
 
[石印學彊恕齋筆算] [  點石齋代啓]  
　　是書爲梅小　河帥所輯其中勾股推測及創造火輪機器電氣等類之法無所不備邇歲國家取士堆立算學一科欲情此術者遘得此書無不瞭如指掌事半功倍也今本齋印成每部十本價洋二元四角寄上海各書坊代售 
[彭剛直公奏稿出書] [  圖書集成局代啓]  
　　彭　直公以諸生從戎敭歴中外無論紳商婦孺莫不　懾威名其生平奏疏皆能實實劈劈洞澈源流洵爲談經濟者不可不　並可與曾文正胡文忠左文襄諸集參觀兹由懷南居士覔得浙江俞蔭甫太史代編原書八卷託本局排印技對情詳刻已出書白紙每部實洋一元二角存蘇州察院塲上海棋盤街文瑞樓二處出售 
[釐訂書院章程議]  
　　書院之設所以鼓勵人才培植寒畯意至美法至良也故自省會以迄各府州縣凡有學校之處卽無不建設書院俾諸生肄業其中延先輩之品學兼優者主持講席更廣籌捐欵爲諸生膏火之需使負笈而來者不致枵腹而去每月由官課試一次評其優劣奬以花紅上海雖華洋錯處之區而禮樂彬彬人文蔚起學使按臨歲科試必盛稱松江八學以上海爲最優多士遂爭自琢磨以敦品立學爲要務海濵鄒魯之號誠哉奬借非虚也書院本有敬業噪珠二處敬業合本邑及各外府州縣生童而課之橤珠則專課本邑生員他不預焉歲甲子丁公日昌觀察蘇松太又購得李氏吾舊園址創爲龍門書院專以宋學課諸生廣闢書齋徵諸生絃誦其内繼之者爲求志書院則分經學史學輿地學算學掌故學詞章學按季命題課試或兼作數卷或專攻一門雖課數過稀而膏裝亦復不薄至近時所設之格致書院則由西人主政以洋務西學命題分呈南北洋大臣及津海東海寧海江海四監司評閱說者謂爲書院之外乘生面别開者也僕嫁線勞勞依人作計雖仍從事筆耕硯耨而俗塵坌集久矣抛棄夫八股生涯顧熟聞少時同學諸君談及書院事故竊以爲章程雖極善美猶或有缺陷未彌者敬獻芻蕘以資采擇一曰課期宜一定也他處書院分朔望二課朔謙由官扃試或散卷望課則由山長主裁或以初二十六爲期或以初四十八爲期要皆有一定章程略不紊亂獨上海則隨時牌示往往朔課遲至望後且有至下月補行者雖曰官憲案牘紛繁日不暇給然教育士類獨非良有司之責成乎在城廂内外諸生猶可時至書院之前互相探望其或僻居鄕曲聞見稀疏每至課期何由知悉此所以宜限定時日俾遠近得如期而至無或爽約之虞也一曰課卷不可遽散也各處書院章程凡名列超特等中者案發後必將課卷彚釘成門置諸院中任與課諸生入院披覽不特可集觀摩之益且使官署閱卷幕友生恐偶一疎忽議論隨之自必業業兢竸細心評隲獨上海則一經發出卽準領回前列者雖有佳文無人目覩豈非闕憾之一端耶今宜責成管書院之門斗一將課卷領出卽行裝釘使諸生或抄或閱得將佳文傳播一時不特相觀而益之功立時可見且可免不肖者割卷勦襲僥倖得膏火花紅謂非一舉而兩得乎一曰課卷宜彌封也官署閱卷幕友必延束修自好之士金箆刮目自然賞鑒非虚然折柳折檀人言可畏偶或考居下等難保不散布謡言或謂幕中自已作文置諸前列或謂閱者祗認名字不以優劣爲定許今誠逐本彌封使評閱時不知何人之作暗中摸索務拔眞才直至案發後將册稽查始悉盧前王後則列前茅者自多佳士而後勁亦無所訾議於其間且卷旣彌封則諸生可將浮票揭歸日後卽持以領膏奬庶他人無冐領之弊而管書院者得免賠累之憂矣一曰收卷時宜留心遺漏也各書院課卷其扃試者例由主試官派人收取上海各書院旣已散卷則官不派人收取惟由管書院人彚齊送閱管書院人一經收到卽於點名册印收到兩字紅戳粗觀之似乎立法已極周詳矣然聞無賴之徒有或混入院中乘交卷人多之時竊携而出換塡他人名字重復交入倘或取在前列卽可蒙混得錢向來傳說紛紜然尚未得証據也乃以某友所述本年敬業縣課有三生明明將卷交去及案發而從頭至尾名姓俱無詰責管書院人則竟指東話西毫無實在其爲署中失去耶則斷無三卷全失之理其爲管書院人遺失耶則旣有專責不應如此疎虞若是則爲被人竊去另換姓名矣管書院人旣有典守之司奈何竟昏聵糊塗若此雖科以溺職之咎其又奚辭今宜嚴定章程當交卷時由學師收取每收一卷卽閉置卷相中卽遇熟識之人亦不準其閱看宜乎此弊亦可革除矣總而言之以上四端苟得主試官及院董時刻留心嚴加申斥自能使弊竇凈絶規制井然不過一舉手之勞而諸生已裨益非淺尤望諸生履規蹈矩文質相宣領卷時毋擠擁喧譁爭接他人卷之且復衣冠濟楚秩秩有文倘遇扃門則毋擁入廚中爭取飯食各歸齋舍靜坐搆思及至交卷之時亦斷勿强索他人之卷觀之以政輾轉失去庶幾人才愈衆禮教愈敦　　　　藹然儒者豈不美哉豈不美哉 
[太液清波]  
　　理藩院爲咨行事所有唐古忒學弓箭教習一缺本院將廂監旗蒙古景雲佐領下護軍文凱取中唐古忒學弓箭教習之處咨行貴旗查照並轉行護軍營卽將該教習一切班差政考照例停止○太常寺典簿廳爲　儀事照得本寺新任漢正堂楊大人定於本月初十日已時上任爲此示仰合署官員及樂舞三生書吏廚役皂隸人等知悉至期齊集一體謁見各宜懍遵毋違○户部接准署山西巡撫胡方伯聘之咨開案照歸化城稅務一年期滿預行委員接管歴經辦理在案兹山西歸綏道文保自光緒十七年七月十三日接管歸化城稅務日起連閏扣至光緒十八年閏六月十二日一年期滿禀由署藩司張汝梅詳請奏咨前來查該道文保管理歸化城稅務　眞經徵尚無貽誤自應仍令該道文保接管以　熟手而專賞成除另行奏明外相應咨行户部查照○管理太常寺事務禮部尚書臣宗室崑岡等謹奏爲題奏請旨事恭照光緒十八年六月二十八日皇帝萬壽聖節應行遣員讀文致祭東嶽廟案照祀典内開例由臣寺卿等中題派一人致祭謹將臣寺滿漢卿等銜名繕入題本進呈御覽恭候欽遣一人以便屆期恭往將事謹此題奏請旨六月十一日奉旨遣太常寺卿楊頤行禮欽此○内閣典籍廳爲片交事前准禮部移稱撰擬營故記名總兵王從興等三員祭文各一道等因兹將祭文三道撰就爲此片交貴部派員卽日赴閣領取○宗人府爲知照事所有廂監旗第六族宗室佐領和義病故遺缺經本府揀員於光緒十八年六月初五日帶領引見本日奉旨廂監旗第六族宗室佐領員缺著二等侍衛奉國將軍壽全補援欽此於初六日述旨奉旨是欽此相應知照廂藍滿固山查照○正紅蒙海副都統緒訂於本月十三日辰刻在錦什坊街水車胡同本旗公署内挑補 
 
 

Page 2

 
 
領催三缺馬甲四缺養育兵二缺已由該印房傳知應挑人等務於是日清晨赴衙門内預備挑缺莫悮○初十日清晨有一賣菜傭由安定門而入行至釣橋適當大雨淋漓河流漫溢橋面皆水賣菜傭立足不穩被水衝倒順流以去與伍大夫爲伴菜亦漂流無存矣慘哉○會典館示傳吏部送到漢謄錄官江魯望葉熊汪立元朱勵志洪逹胡鳳儀務於本月二十五日親身赴館騐到毋違特傳○會典館文移處收掌官倭恆額等謹禀爲禀聞事本館現又續纂得會典十卷請總裁中堂大人於本月十五日到館閱書理合謹禀○内恩豐倉連日開倉兌收倉塲衙門撥贮漕糧俱由朝陽門外河干起載裝入六七套大車拉運入城迤邐至東華門沿紫禁城以北入倉過斛聞已收米一萬二百餘石矣○管理太常寺事務禮部尚書臣宗室崑岡等謹奏爲題奏請旨事恭照光緒十八年六月二十八日皇帝萬壽聖節應行遣員恭詣都城隍廟讀文致祭案照祀典内開例由散秩大臣中題遣一人致祭淮侍衛處將散秩大　銜名開送前來臣等照繕題本進呈御覽恭候欽遣一人俟命下之日再行侍衛處轉行遵照屆期往祭謹此題奏請旨六月十一日奉旨遣委散秩大臣一等承恩公鍾秀行禮欽此 
[營口雜言]  
　　恒昌德益盛遠兩洋廣貨鋪開設租界之内是以歴來隱射洋商牌號貨物概不輸捐數年前益盛遠又僦屋西街開設西號近被地方官查悉傳案訊懲想不免有所耗失矣○邇來時疫盛行死亡相繼三江公所已筮期六月初六日開局施醫第一日卽有四十七號之多醫生幾於應接不暇按時疫日本人謂之虎列良患者每多不治昔年予游帝國大學醫院見醫生剖騐疫死諸人臟腑斑斑點點若霉爛者然可見病機先伏於隱微故一發卽不可救藥也人尚其清心寡欲預爲防維庶幾二豎子或不入膏盲深處乎○今夏好雨知時鄕間麥已登塲鶯粟亦皆暢茂現值收漿之際每兩可售東錢八百文一時癖好阿芙蓉者短榻横陳眉稍喜溢矣○六月以來生意大有起色南北貨皆逐漸昻貴布則巿中短缺數日内增至四五兩之多洋紗亦驟覺加昻新豐輪船進口時到貨約值銀廿餘萬兩匯票價大貶因上海到貨高如山積在在皆需匯銀故也○本月初八日起天時驟熱午前午後火繖撑空閒坐蕉隂依然揮汗不止趙盾之威何竟如此哉 
[皖公山翠]  
　　安徽候補道陳子元觀察善經沈仲復中丞札委辦理皖北臨淮土藥局務諏吉本月十七日乘招商局江裕輪船赴徐州繞道揚州一帶至臨淮供職○本月十六日下午四點鐘時有一運石船拆江而上潮平岸闊風正帆懸行至東門外江心陡起西北風聲如虎嘯長年正欲捩舵船已傾覆所裝棺木一具人七口悉數傾入波中適無他船救援以致盡葬江魚之腹慘哉○省垣西鄕一帶田中蝗巷爲災嚙蝕禾苗幾類牛山濯濯大吏准地方官禀報卽設壇八蜡城隍龍王各廟叩求神佑一律殲除一面札飭某某等員并檄派營勇數百名携銀至各鄕雇民夫恊同撲捕邇來連降甘雨蝗蝻冲没泥淖中早經罄盡大吏遂示期本月十六日詣各廟敬謝神庥 
[失足墮河]  
　　姑蘇某氏婦設菜蔬攤於吉利橋上已有年矣其夫某甲於數年前忽患瘋癲歌哭不常婦心甚爲厭惡操奇計齎之暇濳與某乙私通初猶夜去明來繼竟鵲巢鳩占甲有時忽然清醒見野鴛鴦雙飛雙宿大肆詆呵婦銜恨於心俟夫發病時與乙商通出大練繫之復懸一巨石鄰里惡其殘忍執婦與乙送至吳縣請懲凌大令提訊之餘飭將乙重責四百板永不淮與婦往來婦則掌頰二百下勒令具結此本年四月間事也至六月某日是處左近河内忽浮起一屍羣趨視之則闖然者甲也當經地甲報請太令臨騐大令帶同刑仵臨塲飭仵作細心察視旋據喝報死者失足墮河並無别故遂飭婦自行棺殮呵殿而回 
[巡役斥革]  
　　佛山鎭地方因海關巡丁勒索留難羣情不服相率罷巿早已列諸前報省中大憲聞報之下初猶以該鎭鋪民挾制官長深滋不悅後委幹員馳往查明確係關廠巡役魚肉商民並非商民好滋事端大憲遂將巡役立時斥革並將稅則罰欵付諸剞劂明白宣示俾商民一覽而知巡役不得苛索於是癏闠中人見大憲辦理持平無不傾心悅服已於初六日開巿照常貿易並雇名優登臺演劇藉以歌頌憲恩是可喜也 
[香巿熱閙]  
　　鎭海招寶山供奉觀音大士佞佛者趨之如鶩相傳六月十九日爲大士誕辰各處男女老幼虔爇心香者踵趾相接甬江大道頭有鎭海航船數十艘滿載香客絡繹往來又有待雇船雙亦被雇賃一空鎭海大道頭茶坊飯店游人擁擠幾致坐無虚位山上山下擺設香燭食物以及測字問卜等攤星羅櫛比無不利巿三倍未始非大士之靈有以庇佑之也 
[慘無天日]  
　　本月十四日漢鎭張美之巷有四人作葉子戲藉消永晝准以四十回爲一塲輸齎不甚巨至三十七回時有姓王名鎖者年五十以來約已輪錢二百餘文衆見其可欺謂之曰額數已滿可以罷手鎖從頭細數謂尚缺其三在座者互相辯論正在喧譁忽有素不安分之王麻子年約三十餘貿然而來適逢其會麻子與鎖素有仇隙思中傷之於是乘間言曰旣已滿數何必强人踰數鎖置若罔聞依然共賭此一回鎖幸而得勝可償前輸麻子含忿屢以不入耳之言相聒鎖應之曰同塲皆寂然爾何嘵嘵爲麻子不聞則已一聞此言不覺怒髮衝冠將鎖按在地上拳足交加衆人上前排解無能爲力祗得袖手旁觀未幾見鎖受傷過重麻子尚不釋手恐釀命案推出門外又將鎖扶掖而歸衆遂四散不料麻子餘恨未消奔至鎖家鎖之家人見來勢凶惡閉門阻之麻子指名詈辱喧呶不已鎖告家人曰吾死於惡人之手當爲我伸寃遂啓門任麻子亂擊須臾命斃地保聞信前來將麻子拘住正欲送官旋有數人從中調處使不興訟鎖之家人首肯而麻子猶倔强不依衆令其備辦衣衾棺木爲死者成殮並延僧道齋醮十七天使同賭解囊佽助麻子始勉强從之鎖子年僅二十餘懦弱可欺有不共戴天之仇而不能報致使兇人得以逍遥法外聞者多爲之不平高坐堂皇者有父母斯民之責若竟充耳不聞效阿家翁之故作痴聾蚩蚩者氓誰復知有天日哉 
[金陵官]  
　　六月十九日藩臺瑞臬臺陳候補道曾内熙均見督糧同知敖式金禀知龍王廟撤壇回署江西解餉委員知縣李世申由京來通州營都司于國靖到通州來新選江寗府江東司巡檢齊霈到由京來水雷輪船馬超羣辭送龍赴江西上元典史蘇禀知送水回靈谷寺二十日副將盛永清借補江南蘇松鎭標内洋水師右營遊擊廖得勝遊擊張炳泰水師前營左哨哨官金萬興騐看知縣查宗仁寫履歴均見府經歴潘泰寛銷句容捕蝗美黃應鼎道庫大使張景福巡檢王德清均奉示寫履歴二十一日統領新兵等營李占春見帶老湘右營記名總兵朱連勝到由湖南來南捕通判鄧心茂禀知送龍赴寶華山回同知陳航禀知到下關木厘分局差知縣張貴誠到北河口木厘分局並銷下關木釐分局差吳漢東奉府委發審差補昨日刑部貴州司主事劉秉楨辭行進京典史彭煥銷句容捕蝗蝻差 
[粤東官報]  
　　藩憲牌示定安縣缺請以新海防分缺先用知縣李家焯題補大捕縣缺請以教職知縣聶大昇　補澄邁縣缺請以卽用知縣薛賀圖題補花縣典史缺委從九品汪圻署歸善縣内外管司巡檢缺委從九品李桂嵩署永安縣寛仁里司巡檢缺委道庫大使將鴻年署博羅縣善政里司巡檢缺委從九品陶鍾彦署高明縣典史缺委分缺間用巡檢李炳陽署歸善縣平山司巡檢缺委未入流徐嵩齡者開建縣典史缺委府司獄孔憲邦署陽山縣淇潭堡司巡檢缺委從九品羅紹勛署南海縣三江司巡檢缺委從九品鄭威署俸滿豐順縣湯坑巿司巡檢劉樹楠俸滿興寗縣典史畢乃僚均飭回本任 
[珠江夏汛]  
　　繐垣西關汛千總張小樓千戎任事以來刦案迭出從未破獲大憲以其捕務廢弛貽害地方遂卽撤任另委實授是缺之鄧千戎惠良赴任以重職守命干戎捧檄欣然已於前日履新矣並聞張千戎拖欠勇餉三個月未經發給鄧千戎接事查出實情禀諸上　已由 
 
 

Page 3

 
 
上憲將司帳某管押責令賠補以重餉項○廣府李宫山太守考試各縣文童塲規極爲嚴肅太守終日高坐堂皇所有試卷一律親自校閱殷勤指示如父兄之訓子弟以是與試者咸稱頌不置○署南海縣丞黃二尹潤露現因瓜代屇期於初四日卸事○初五六等日大雨滂沱通宵逹旦城内旂民房屋冲塌十餘間有一間於深夜時倒下居人於黑甜鄕中驚醒不及走避都被壓傷幸所傷未重不至有性命之虞云○城内長塘街某試館某夜被匪徒撞開大門入室行竊匪徒用悶香然點室内諸人昏迷不醒任其傾箱倒篋而去次日早起見門户洞開始知被竊查檢各物已歸烏有當卽報捕追尋未知鴻飛冥冥何時弋獲也○東門外東皋里陳姓有一女郎正在青春雖出自小家碧玉頗能以禮自守前年適某氏子瑟好琴眈伉儷甚篤不料紅顔薄命頓失所天因家貧不能度日祗得歸寧母家依母以活志本磨他而其母惑於浮言欲奪其志隂使媒媪物色佳偶女微有所聞恐爲母所逼致失貞操遂於某夜沐浴更衣仰樂自盡死後面色如生一時聞者莫不嘉其志而欽其烈此誠可謂鐵中錚錚庸中佼佼者矣錄之以俟輶軒之採○鄺某者新寗人寓居河南白鶴洲專以誘拐人口販往外洋爲生計俗所謂豬仔頭也因此起家廣置田宅見之者咸謂其作惡多端偏能享此巨富幾疑天理難憑某日大雨時行雷電交作忽霹一聲竟將鄺某擊斃可見天道昭彰報施不爽作奸犯科者尚其知所戒哉此雖與西國觸電之說不合然可爲作惡者戒故誌之河南沙地梁姓女嫁與李某爲室結褵有年生子女各一某日偶因細故與庶姑勃谿遂萌短見悄然入室懸樑自縊及家人知覺急爲解救則一縷幽魂已入枉死城中梁姓痛女死于非命糾率多人興師問罪喧擾兩日屍已腐變仍不收殮李不得已報官請騐當蒙官憲騐明委係自盡與人無尤飭令從速棺殮而梁姓仍不肯干休復以其女身死不明等詞赴各衙門呈控未識各憲肯准詞申理否也○南海某鄕有陳姓者聚族而居向稱殷實遂爲匪類所垂涎月之初十晚二更時有盜二三十人明火執仗蜂擁而來鄕人見之卽欲鳴鑼呼救盜等大聲恐嚇謂爾等如敢聲張卽當縱火焚燒玉石俱焚勿悔也鄕人各顧身家不敢與較盜得以從容刼掠一家不足又顧而之他欲壑旣盈始呼嘯而去約計刼去贓物不下千金翌日赴省報案求請飭捕緝拿以伸國法而快人心特未知果能破案否耳○某甲係花縣人赴郡應試僑寓西湖街某試館中素有文名蒙府尊賞識拔置前茅卜榜花者咸屬耳目焉十一日府試終覆甲試畢出塲從容回寓閉户就寢館主意其作文疲乏故深入黑甜領略仙鄕樂境耳至次日曉旭射窓尚效袁安之高臥始以爲疑呼之不應破門而入揭帳細視則已身冷如冰魂遊地府矣當由館主報知家屬星夜馳至備棺成殮至其因何斃命則皆莫明其故云 
[勸種牛痘]  
　　九江府崇濟川太守以愛人濟物爲心於育嬰牛痘義渡保甲諸事無不加意整頓飭屬舉行兹錄其引種牛痘告示一通俾見者知賢太守慈祥在抱固有超出風塵俗吏者倘能推廣行之未始非保赤之一道也欽加三品銜賞戴花翎特授江西九江府正堂加五級紀錄二十次崇爲出示曉諭事照得嬰孩有疾醫治較難而嬰症最險者莫如痘症卽俗所謂天花也與其旣染而治不若治於未病之先然則挑種牛痘之法洵屬保嬰善舉惟能種牛痘之醫固不能到處皆有而僻居鄕曲者未知牛痘之簡而且穩往往囿於吹苗之術亦難相率信從則善政不克風行乎四境亦地方有司之責也現奉藩憲方行奉撫憲德批以臨江府設立牛痘局著有成效通飭各府分飭各縣一律仿辦等因仰見各上憲慈幼爲懷誠求保赤之至意本府復查江西省城以及外府多有設立牛痘局者卽潯郡官醫局内亦設有引種牛痘之局延醫駐局凡來挑種者不取分文殷實之户邀請赴家引種聽其酌酬不計多寡辦理已逾十載種痘之嬰百無一失是爾紳耆士民聞見所及自必咸知牛痘之盡美盡善但本府尚慮各州縣并遠處山陬未獲周知仍難冀推行之廣爰詳稽痘症之緣起與夫鼻苗牛痘之利害爲爾等縷晰示諭俾深悉牛痘之法良意美爭相傳播設法信行亦爲利益蒼生之一助蓋痘爲中國古來未有之疾故靈難諸書俱未道及自漢建武年間馬伏波征武陵蠻始遘斯疾當時咸以爲疫由是其毒流傳中域諸醫論治悉據内經諸瘡瘍痛癢皆屬心火治之殊未得其奥窔不知痘乃先天之毒卽先天所感之氣其氣有清濁其毒卽有重輕其未發時藏於命門如火在石寂然若無因氣觸動則若火燎原由其先天之氣本有毒一感外邪遂化爲痘毒之輕者易療毒之重者莫治此痘症之每多險逆雖有善者十不全五也至宋景德間方傳種痘之法於小兒無病時將苗塞鼻以引之其意亦治病於未病卽今之吹苗是也第吹苗由氣而傳必徧歴五臟層遞而入經五晝夜毒方能凈迨至現點退熱囊窠充足以告成功又需數日倘遇不順不免十有二三之失猶未能操劵於萬全也况歛費酬神演劇聚賭尤爲習俗之敝耶我朝化合華彝嘉慶十年歐邏巴洋醫由吕宋航海至粤載有牛痘當有粤醫互相講求其術遂盛行迄今緣其治法由血而傳不擇天時不須禁忌不必酬愿每挑種時但取左右兩臂消灼清冷淵二穴聯絡之處剌血點漿循徑而入三晝夜卽逹命門至四日命門之毒循徑而出八九日間内毒全洩或發熱不一二日卽退其痘顆粒圓潤堅實色若珍珠根有紅暈統計十二三日收其全功歴試不爽堪稱萬全之術所以舉辦之處靡不功效昭然况奉憲札飭辦更當恪遵除分飭各縣外合行出示曉諭爲此示仰闔郡紳耆士民人等一體知悉爾等務卽廣爲播告家喻户曉一面由紳董等會商殷富捐集經費在於縣城及大巿鎭籌辦擇一寛大祠宇以爲公所訪延精於引種牛痘之醫設局舉行愼選妥紳經理局務以期事能垂久仍將所辦情形禀由該縣通禀立案庶不負各大憲分飭照辦之仁政仁心愼毋視爲尋常具文漠不關心延不商辦是爲至要切切特示 
[夏楚示懲]  
　　描字人阮渭全沈秉忠程順林沈繼祥等聚集多人在虹口同文書局吵閙由英公堂飭差拘獲解送到縣帮審委員宋二尹訊供收所此已紀諸前報昨晨代理上海縣竇奠高明府升堂飭提阮等至案諭曰爾等聚衆滋事不顧法紀若照例辦理應得斬首之罪沈秉忠等三人亦應得軍罪爾等仔細思量已知悔悟否阮等俯首求恩並稱小的等現已知悔自當改過自新明府曰本當嚴辦姑念知悔飭將阮戒責一百下程及兩沈各責八十下責畢交原差帶去送交書局提調官收管所有堂諭照錄左方阮渭泉等本應照例重懲姑念愚魯無知且到案悔過哭求恩宥尚非怙惡不悛者比從寛分别責懲押至同文書局提調處叩謝後釋放予以自新之路倘敢不遵卽行重辦以爲描字不守局規者戒六月廿四日 
[縣案彚錄]  
　　前日法公堂將持刀行兇之徐青樑解至縣署晚堂由帮審委員宋莘樂二尹提訊問爾係何處人如何持刀向招商局滋閙答稱小的係湖南人於前日來滬向該局找尋生意不敢滋事亦未持刀行兇二尹曰現據公堂來文爾已供明顯見不安本分著收所聽候備文遞籍○前日法公堂將鹽臬凌阿七卽林老七押解到縣晚間由宋二尹研詰林供稱係南匯人今在浦濵以扛挑餬口安分守已前年小的曾駕鹽船爲首犯事之人已於去年拘獲與小的無干此次南匯差役秦文祺向小的勒索不遂致被報捕送案求請明察二尹著收所候備又解歸南匯訊辦○張阿大將李金氏逼醮並將具女秀英私下出售經法公堂研訊此已疉紀報牘前日葛同轉飭差將張及妻李氏母陳氏並陳王氏陳邵氏與李金氏母女一併解送到縣宋二尹於晚堂研訊李金氏訴稱係平湖人丈夫已逝世小婦人住八仙橋地方以洗衣度日張阿大欲薦小婦人至下海浦某姓家爲傭不料有流氓多人指張逼醮致相爭閙涉訟公堂叩求明鑒秀英供稱今年七歲某日張誘我出外買水果不虞其詐隨伊前去張欲領至花烟館出售此是實情求恩鑒察張阿大供係無錫人不敢誘拐秀英亦不敢將李金氏逼醮小的素來安分不敢爲非此次實被流氓訛詐張陳氏張李氏供與阿大同陳邵氏供稱小婦人與李金氏住處相離不遠有衣服數件交李金氏與陳王氏洗滌尚未交還忽然失去由陳王氏與李金氏合賠洋一元二角當收一元尚少二角前往索取以致被拘陳王氏供與略同二尹得供以其情節支離顯見通同欺 
 
 

Page 4

 
 
飾判將張阿大笞責二百板張李氏掌責四十下陳王氏李金氏各掌責一百下張陳氏陳邵氏姑念年邁從寛免責陳王氏與陳邵氏押候傳該處住圖地保來案具保李金氏母女二人及張陳氏母媳三人分别管押聽候備文遞回原籍 
[英界公堂紀事]  
　　前報記司徒凌氏投上海縣控稱小婦人曾傭於治下姚姓家主人失去洋銀一百元誣指小婦人所竊遂被英包探何瑞福將歴年積贮之洋銀九十餘元搜去解送公堂蔡大老爺訊鞫之餘判令將洋銀給主人領去並將小婦人管押一月現在期滿開釋叩請伸寃旣而捕房中查此案起出洋銀有圖書可証旣已判令管押豈容赴縣瀆陳遂將情禀訴公堂請蔡太守核示○織布局總辦楊觀察函送帮毆陳士行之徐瑞行至公堂蔡太守飭暫行管押俟陳投到然後訊辦○薛宋氏扭女婿郭小連至公堂訴稱女兒患病郭並不延醫調治及回家養病郭又强欲領歸婉語止之反敢出言無狀蔡太守委宋莘樂二尹升堂研訊氏申訴前情郭供稱小的家内乏人照料故往邀妻子回家二尹飭向氏服禮始准領妻○四百零二號巡捕見貧人俞巧生躺臥路畔病莫能興因雇車舁至捕房捕頭令夥送公廨蔡太守飭發棲流公所爲之醫治俟病痊再謀安置 
[法捕房瑣事]  
　　積竊張桂生汪桂生唐松濤等串竊全埃洋行洋酒二十四瓶在洋涇浜銷售被捕房包探郁庭湘等查獲吊到原贓送廨訊押一切詳細情形均詳前報昨晨葛同轉莅八仙橋捕房將張桂生等逮案覆訊張供稱小的等共竊洋酒二十四瓶售與洋涇浜長源等洋貨店中每瓶得洋八九分同轉問曰爾等與該洋行中華人認識否供稱並不認識旋據郁包探禀稱拘獲張桂生當卽帶同往該洋行勘視情形守候良久不見一人旋有似小工模樣者在路行走自言該洋行事由伊經管張桂生竊酒現已拘獲人贓請先送捕房管押待洋東回時再行函致捕房不料事閱數天該洋東尚未知有此事想該小工與竊賊等必然相識同轉謂洋貨店收買竊贓例應究辦著將張桂生等還押待提到洋貨店主再核○紹興人羅瑞熙朱玉堂等股開裕仁昌報關行串騙各店鋪貨物乘間逃避牽累出店羅昌良及長源客寓主王老長等提訊押追等情已紀前報昨晨原告萬太包飯作主婦何陳氏投案請追飯食洋四元六角榮泰衣莊張阿金禀稱羅瑞熙詭稱姓王至小莊賖去衣服計洋十五元給下期票一紙郁春源襪店夥陸阿木禀稱羅姓買去襪子合價洋四十五元當收到現洋十五元尚欠三十元亦有期票李裕豐襪店主李瑞生禀稱被徐賖去襪二百雙合價洋十八元亦有期票信記靛青行王其祥禀稱羅等共有三人於五月二十日前來借定房屋先付定洋兩元廿二日進屋後忽逃逸被欠租洋七元通泰烟館主李金甫禀稱被欠洋二元八角長茂嫁妝店張阿狗禀稱羅瑞熙朱玉堂及出店羅昌良等前來賖欠木器洋五元又有韋中和莊同和鞋店董成福韓家旺等禀稱被欠貨洋求請追究同轉核羅瑞熙等所騙貨物共有滚一百六十餘元之多詰問羅昌良及王老長曰爾等作何料理王老長稱小的向作衣業素稱誠實羅瑞熙從前曾在小的名下作夥今欲開設報關行向小的借洋十元立有期票至伊如何捲逃小的實不得知謂裕仁昌報關行簿據有長記名字爾終不能置身事外當有王老長之妻范氏投案求恩將夫父保限一個月將羅瑞熙尋交到案同轉不准著將王押追范氏一再求恩同轉准其暫交妥人保去惟須人銀並保限七日尋交羅朱等到案再核○恊成生烟館主婦穆陳氏控歇夥陳左亭欠洋一百元送案訊押此已列報迄今已閱五十天陳之親友出塲理勸湊還洋銀三十元另立興隆票洋二十元以了此事穆陳氏遂於昨晨投案求銷並請將陳釋放同轉准如所請著補銷案禀詞○金子良毆傷南誠信堂倌王墨林同轉著向原告料理明白再行核奪嗣經金子良之鄰人邱雲溪從中理勸由金貼償王墨林養傷費洋十元昨日投案求銷同轉將金子良帶案諭曰爾兇惡性成當應枷號示衆姑念邱雲溪代爾苦求著掌責一百下從寛釋放 
[餽樂鳴謝]  
　　我友管君秋初向設可壽齋書坊繼復出其曾祖佛容公秘方修合諸藥設肆南晝錦里雖裝潢不甚華麗而實事求是略不苟且欺人夏間必以家傳正氣四時茶開竅黑龍丹在肆中施送近又憫小孩往往因貪食之故積滯難消遂製消食白物灰以爲福幼之劑昨承以五十服持贈本館無以爲報特綴數語謝之 
[靈丹續助]  
　　謹啓者敝堂接奉杭省萬承志堂馮聽五仁翁交來棣華堂大善士惠助太乙救疫丹四百錠八寶紅靈丹一百瓶藿香正氣丸五百服煉丹爲汞搗麝成塵修合恪遵古方道地馳名海内救人一命勝造七級浮屠錫我百　卽是萬家生佛同日又奉日升號大善士惠助紅靈丹痧氣丸各一百廿瓶叩求登報以誌謝忱[  上海六馬路仁濟善堂董事施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂垣官報]  
　　接辦來鳳土藥經費局候補通判魏慶昭本任竹谿縣黎垿禀知奉藩憲委赴嘉魚公幹俱見辭准補棗陽縣李九江禀辭赴黃州公幹新選宜城縣黃佑麟崇陽縣桂口巡檢趙慶頤回任俱禀辭潘憲牌示武昌縣知縣印務詳委本任雲夢縣劉秉彝署理嘉魚縣知縣員缺飭本任之趙永清回任荆門州吏目員缺詳請以鄭工試用州吏目許鋆咨署新選宜城縣黃佑麟奉山東賑捐局加捐同知升銜現奉實收赴兩院禀知謝署武城守叅將劉任事卸署撫右遊擊事署撫右遊擊丁任事俱赴兩院進見署宜昌前營遊擊楊進見卸武城守叅將事各赴兩院禀知署黃梅縣典史姚鴻基禀辭候補縣黃廷松騐收漢鎭北集稼嘴滑坡礮岸工程銷差赴兩院禀知候補同知李雯自黃州府屬查質當回省禀見藩憲牌示漢陽縣禮智巡檢事務詳委海防試用典史陳廷芳孝感縣馬溪河巡檢事務詳委候補班儘先補用巡檢王步鰲俱署理丁憂候補典史美葆仁奉鐵政局委赴大冶運道差禀謝委辦小河溪釐局候補縣丞吕懋愷委辦天門釐局候補典史羅鋆俱見辭本任竹溪縣黎垿赴嘉公幹委辦武穴上釐局候補縣寶豐新選隨州吏目李聯陞俱赴兩院禀辭候補同知張嘉謨朱瑜禀見奉行知儘先酌委州縣一次候補按司獄巫國玉候補從九楊啓後俱奉委行知儘先提前揀委一次記大功三次俱赴兩院禀謝本任嘉魚縣趙永清禀見赴兩院謝飭知回任 
[慈雲普被]  
　　謹啓者敝堂接奉節省氏大善士樂助山東臥牛山紡織局經費洋二百元繼述齋大善士樂助洋二百元保赤氏大善士樂助洋四元無名氏大善士樂助洋四元共合洋四百零八元臥牛山爲潘振聲先生總理其事收集流亡數千家經費浩每支持不易敝堂竭力代籌正值熱河小清河需欵孔殷彼此幾難兼顧惟仗大君子心心相印善善交孚源源而來多多益善福蒼生於再造頌生佛於萬家世德作求永膺多福謹登報牘叩謝慈雲[  上海六馬路仁濟善堂籌賑公所施善昌等謹誌]  
[上海六馬路仁濟善堂經收南北兩巿各米寶行米麥雜糧捐六月十一至二十日止第拾四旬清單]  
　　恆祥寶行錢拾五千七拾七文同吉泰拾二千四百七十七文永慎和十臺千九百二拾九文豐和九千八百九十七文恊昌泰陸千三百陸十陸文振豐肆千五十六文乾利五千一百文生源五千玖百拾四文豐記三千玖百三十五文同順四千捌百玖拾壹文聚源二千三百玖十玖文裕祥三千七百七十文萬順公三千六百二十捌文元昌公壹千玖百二十四文穗祥一千玖百六十四文義記公玖百四十二文德盛陸百五文元生長二百四十四文同德二百五十七文潤元二百陸十五文恊記一百玖十文萬源二百四拾一文三和二百二拾三文咸茂一百玖文永茂壹百三十二文義生二百四拾文宏茂一百拾五文錦祥三百捌十捌文恆泰一千二文源順恊七百七十四文德大陸百十文大興合陸百七十九文同興二百十七文元吉泰陸千捌百三十二文裕昌五千四百七十陸文鼎昌源二千二百玖十捌文長義二千一百玖十文松盛一千捌百捌十五文長豐一千七百陸十四文潤知一千四百五十一文正義隆一千三百捌十玖文生泰一千二百捌十五文震大一千二百捌十三文萬生一千一百二十三文萬隆一千三十一文仁和利玖百九十陸文餘大九百二十捌文三泰九百十五文元和九百十三文　生捌百四十九文衍源七百陸十文寶泰七百四十五文泰潤七百二十文潤泰陸百八十九文三穗六百十五文天和四百二十七文長泰四百二十七文葆生三百九十一文公正三百七文愼益二百九十九文愼餘二百九十八文元泰二百八十三文愼生二百八十一文天元二百四十六文義記二百三十四文萬祥二百二十四文葆茂二百二十三文同泰一百九十一文甡義一百八十三文和生義一百五十文萬盛泰一百四十七文聚泰一百三十四文萬祥成一百十七文和記九十八文南元昌陸十九文恊隆陸十一文新興五十文和泰二十八文以上七十八户共收錢一百四十一千五百陸十八文 
[上海六馬路仁濟善堂籌賑公所施少欽經收山東熱河海門賑捐六月初一曰至初十日止清單]  
　　無名氏大善士求符祈早錫麟兒樂助規元三十一兩零六分一厘張曼農洋五十元梁國汝南氏二十九元烟台合灘二十元乾泰朱義本爲妻分娩平安完愿古歙鄭元增爲母病愈完愿三户各十元半仁子河南氏飯焦售助王奎求保合家平安求寡過人保合家平安江右小孺求子痰疾速愈五户各五元吳葆誠求父病愈完愿相力子爲女兒病愈完愿張邦才屠文鑑四户各三元有筠堂鄧王旭生無名氏三日各一元何朶羲孫氏銅洋五元梁國汝南氏銅洋一元張春和花洋四十九元以上共收山東賑元三十一兩零六分一厘洋一百六十九元銅洋六元花洋四十九元○熱河隱名氏爲父五十壽誕求佑延遐齡洋五十元安節局來無名氏洋四十九元衛杰庭脩本爲父六月分平安完愿南巿九餘堂爲遺火獲佑免災完愿通州劉益三求保子女平安鄭在儀求保母病速愈五户各洋十元汀州鄭輔臣無名氏無名氏三户各五元陳梅溪延陵求安子二户各四元淡水存心局二元五角章姓郭節氏安節局來無名氏求子病速全又宋省卿莊汝城求母病速愈五户客二元無名氏一元九角隱名氏求佑生理順吉五角東海怡蘭氏銅洋五元懷古堂席銅洋二元張成昌安節局來無名氏二户各銅洋一元以上共收熱河賑洋一百八十六元九角銅洋九元○海門張曼農洋五十元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
