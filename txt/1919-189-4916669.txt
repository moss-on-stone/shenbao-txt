# 1919 - 189 - 4916669

 

Page 1

 
 
   
 
 

Page 2

 
 
   
 
 

Page 3

 
 
時評 
[和議與段（冷）]  
　　北方和議之總代表又有易王爲段之説矣 
　　試思南北何爲而有和議以南北曾有戰事也北方之主戰者誰即段是也南北何爲曾有戰事以北方以武力解散國會南方反對解散國會而獨立也解散國會之主張者誰即段是也今若以段爲和議之代表然則以前之事不幾爲兒戲耶 
　　又試思南北何爲而欲有和議將使全國統一而消滅武力派之專斷也爲武力派之首領者誰即段是也今若以段爲和議之代表然則今後之望不幾成夢想耶 
　　是非進行和議也仍梗阻和議而已命令 
　　七月十四日大總統令　陸軍總長靳雲鵬呈請授凌家駒爲陸軍工兵中校應照准此令 
　　七月十二日大總統令　特任曹鋭爲直隷省長此令　　又令　任命路孝植署湖北敎育廳廳長此令 
　　又令　兼署内務總長朱深呈准安徽省長吕調元咨請任命蔡繼培柯逸安冠臣試署安徽省會警察廳警正均照准此令 
　　七月十日大總統令　陳德苹白承頤　林均給予三等寳光嘉禾章鄧宇安給予四等寳光喜禾章吳保鋙給予五等寳光嘉禾章此令 
　　又令　饒應銘劉挺生給予三等嘉禾章魏福錫給予四等嘉禾章此令 
　　又令　汪贊堯晉給四等嘉禾章此令 
　　七月八日大總統令　交通部呈請任命衛國垣施肇祥署技正均照准此令 
 
 

Page 4

 
 
   
 
 

Page 5

 
 
   
 
 

Page 6

 
 
專電 
[北京電]  
　　北總代表安系力推合肥聲言南總代表擬易西林曾有電來與段携手（十五日下午三鐘） 
[北京電]  
　　國務院所設和平統一會議凡關和議電報均由張伯英主管頗秘密（十四日下午三鐘） 
[北京電]  
　　西林代表張其鍠來京謁徐交換謀和意見（十五日上午三鐘） 
[北京電]  
　　政府對拒簽善後仍無辦法惟日本稍示讓步龔特召陳籙還京商决（十五日下午三鐘） 
[北京電]  
　　陸徵祥十日電德國正式批准和約雙方已商議履行和約手續（十五日下午八鐘） 
[北京電]  
　　府擬再電陸使魯事請各協約代表爲公平調解苟留一線轉圜餘地卽補簽否則俟將來提交國際同盟會公决 
（十四日下午三鐘） 
[北京電]  
　　段謁徐仍主補簽歐約謂可免諸多利益事件完全抛棄（十五日下午三鐘） 
[北京電]  
　　閣議否决和使要求撤廢對德禁止通商各條欵理由因中德未恢復平時狀態不能片面發動（十五日下午八鐘） 
[北京電]  
　　魏宸組電請免職並先歸國不准（十五日下午三鐘） 
[北京電]  
　　江庸運動駐日公使甚力並求汪大燮向徐關説 
（十五日下午三鐘） 
[北京電]  
　　滬盧電復滬埠並無侮辱日皇照片事（十五日下午三鐘） 
[北京電]  
　　外蒙帕王有游日説已電莊代使詳查（十五日下午三鐘） 
[北京電]  
　　小站振武軍因欠餉暴動包圍龍運乾汽車經再三撫慰得免（十五日下午三鐘） 
[北京電]  
　　院致孟恩遠電承允維持極佩慰所稱去職人員未便久領疆寄良確已催鮑督尅日來吉另派江朝宗前往接洽 
（十五日下午八鐘） 
[北京電]  
　　奉張電稱孫烈臣已赴黑履新所遺奉軍副司令以張景惠充任（十五日下午三鐘） 
[北京電]  
　　曹錕保本署衞隊混成旅長周符麟爲冀南鎭守使遺缺保參謀長潘榘楹兼任 
（十四日下午三鐘） 
[北京電]  
　　李厚基電厦門盤石砲台無烟火藥因天熱爆炸斃六人餘無恙（十五日下午八鐘） 
[北京電]  
　　政府向津某國銀行所訂小借欵五百萬有明日交付説（十五日下午三鐘） 
[北京電]  
　　徐樹錚呈請請北軍事運軍先用汽車四十輛送往 
（十五日下午三鐘） 
[北京電]  
　　鮑貴卿電請撥出兵常費五十萬臨時一百二十萬財部以過鉅請酌减再辦 
（十四日下午二鐘） 
[北京電]  
　　烏梁海蒙兵與俄兵大激戰已將俄黨驅出海境 
（十四日下午二鐘） 
[北京電]  
　　陳樹藩電駐嵐叛變之李長發等正法後現有被脅叛兵續斃十餘人（十四日下午二鐘） 
[北京電]  
　　陜電近有散兵八百餘由乾竄出向我防線攻擊現飭張旅派隊追勦（十四日下午二鐘） 
[北京電]  
　　楊增新請自七月一日起實行阿爾泰改治政府復電照准（十五日下午八鐘） 
[北京電]  
　　公府牛衞侍武官奉派至吉調查被高士儐拒絶不令入境（十四日下午二鐘） 
[北京電]  
　　張敬堯請設湘東鎭守使並保陳德修充任（十四日下午三鐘） 
[香港電]  
　　省議會討論省長問題粤人監視者三萬人無結果廣三廣九粤漢鐵路停駛佛山商人罷市運輸停滯魏邦平李福林决計逐莫榮新（十五日下午一鐘） 
[香港電]  
　　廣州鐵路與督署無線電台僱員皆罷工傳説張錦芳擬將省長印繳還督軍仍回原職公民派人在賭館前阻人入内冀達不納税目的（十五日下午三鐘） 
[香港電]  
　　公民千餘昨突入省議會迫選伍爲省長警察禁阻無效槍傷多人捕四人電燈尙未開人心危懼惟秩序未亂 
（十五日下午一） 
各通信社電 
[北京電]  
　　巴黎來電魯案意見各國均表示贊成惟日本尙有異議 
[北京電]  
　　王揖唐昨在統一會議席上主張代表全體更換並將推薦各分代表開列名單均安系中人聞徐尙未允（以上十五日）以上平和通信社電 
[北京電]  
　　政府電張不可以武力解决吉林當派人調停　孟恩遠已駐長春　鮑貴卿電赴吉進行手續及用人權限請特别允准 
[北京電]  
　　張敬堯請任命陳德修爲湘東鎭守使（以上十四日） 
[北京電]  
　　昨午電詢陸使近日各國調和不簽字問題情形令速復 
[北京電]  
　　駐英施公使電請辭職已慰留 
[北京電]  
　　閩督電保史廷颺爲該省警長請任命 
[北京電]  
　　總統召錢幹丞力勸擔任總代表錢以無轉圜之術爲辭 
[北京電]  
　　西藏問題俟歐事完後始能决定 
（以上十五日）以上中華通信社電 
[北京電]  
　　外團對我不簽字問題擬出爲調停先向日使徵詢意見 
[北京電]  
　　李純電告西南允商改條件惟須代表全體到滬雙方接洽請促各代表即日南下 
[北京電]  
　　總代表仍未定聞徐决派錢周自齊説打銷王揖唐説更不成問題（以上十四日） 
[北京電]  
　　分代表吳鼎昌徐佛蘇方樞均力辭徐擬挽留藉資熟手止更換總代表一人 
[北京電]  
　　府院部協商解决藏事擬准西藏自治惟慮藏人無自治能力特電張廣建陸興祺陳遐齡詳詢藏情覆候核奪 
[北京電]  
　　孟恩遠來電云一時不易擺脱徐擬派畢桂芳赴長春迎孟入京 
[北京電]  
　　高士儐以郭宗熙及各團體反對獨立并未敢宣布現郭宗熙已派代表赴奉與張作霖洽商鮑督繼任條件如允保留高士儐位置風潮即可平靜 
[北京電]  
　　院電鮑黑督已促孫烈臣迅赴新任希速交代赴吉 
[北京電]  
　　江庸謁總統陳述學潮經過情形并近日日本對我國態度懇准辭職徐勸暑假後仍赴日 
[北京電]  
　　靳雲鵬假滿又呈請續假聞非龔去不出 
[北京電]  
　　沃木斯克政府允將謝軍所扣華商盧布償還已正式通知外部惟價格計算尙未商妥 
[北京電]  
　　邊業銀行已組織就緒與普通商業銀行無異惟聞有代理國庫之特權 
[北京電]  
　　盧永祥請將先儒張爾岐附祀孔廟由内部議俟祀典條例公布後再行核議（以上十五日） 
[長沙電]  
　　南軍自程潛走後軍事大權集中於譚延闔程部下將領亦多附譚（十五日） 
[香港電]  
　　廣州各商經軍府勸導已大半開市現當道用武裝警察維持治安 
[香港電]  
　　軍界仍主張以莫督兼省長粤人憤極將有劇烈之示威舉動人心恐慌（以上十五日） 
以上中孚通訊社電 
公電 
[陜學生聲明無慘殺學生事電]  
　　申報館公鑒頃閲滬上報載陜西因山東問題慘殺學生並有學生聯合會通電質問等語查此間學界因山東問題發生波瀾辦法極爲和平始而省敎育會商會通電要求當道拒絶簽字繼而各校學生集議一致進行通電大總統國務院各報館外並在商會開會數次籌定一致辦法連日在省城各繁華街道分任演説激發國人雖人心頗爲激昻而秩序如常終未發生衝突至報載城隉廟槍斃學生二名一層旣無日月又無死者姓名及所屬學校名稱純係遠道謡傳現在各省學生受傷者尚羣起訴訟豈有無辜槍斃而其家屬反淡然置之竟忍令其姓名不隨此次大波瀾以傳播於人間之理乎上下相應電請更正以釋國人疑問而明陜西眞相陜相中等各學校叩 
[錢崇固請廢漕運停軍米通電]  
　　北京大總統國務院鈞鑒自漕運設局江蘇以存米無多不敷民食文電呼籲爭相奔走旬月來大雨連綿青苗淹没過半災象旣已如此米價每石漲至八元以上騰貴又復如彼兼之時局兀　不安民心皇惑愈甚設更從而奪之則謡諑以興誤會以起險象環生珠非政府人民之福伏願大總統總理體察江蘇實情毅然以明令廢止漕運并暫停採運軍米速謀根本解决以定人心不勝迫切待命之至江蘇省議會議長錢崇固叩寒 
中美新聞社電 
[紐約電]  
　　紐約時報駐巴黎訪員詢問美代表對於中國代表拒絶簽約之意見美代表所答大略如下）華代表雖拒絶簽約但亦許改變態度於視爲相當時再行簽字至對奥和約華代表樂於簽字以便得列爲國際同盟之一員）該訪員又訪問華代表華代表之言曰（吾人尙未特别注意此問題但就法律言之以後未嘗不可補簽至於簽訂奥約以期取得國際同盟一員之資格或宜由中國另派特别代表總之中國竭力圖入同盟因信加入同盟後或可對於和會之處决山東問題予以有效之反抗而使之從中國之願望而改正條件也 
[紐約電]  
　　美政界因威總統將回國漸大活動共和黨利用愛爾蘭斐列濱及朝鮮問題攻擊政府政府則力圖批准和約參院議員斯賓塞提出一議案引一八八二年美韓所訂條約謂美國應力助韓人云 
[倫敦電]  
　　審訊前德皇時將任森納勳爵爲裁判長霍瓦特檢察長執行起訴辨護人中將許德人律師加入英政府擬以倫敦塔供威廉第二居住所有參加抛擲炸彈於英海岸及行潛艇　暴舉動之德國海軍將校亦將在同一法庭審訊 
[倫敦電]  
　　據德國他奇斯才通報載稱前德皇次子腓特力克致書英王佐治請將伊及伊之弟兄交法庭審訊勿審其父云外間所傳威爾遜總統允德皇由法庭審問但勿得行刑之説已經正式否認 
[倫敦電]  
　　英法美意比將各派一法官審訊德皇其他較小之國可各派律師爲代表法庭設在貴族議院一切手續務取公開審訊期内使德皇居於一幽靜村屋中每日帶至倫敦就審如　定有罪則將貶逐至一遠處云 
路透電 
[七日斯巴電]  
　　德代表團最後一批已離斯巴未有事端 
[五日薩洛尼加電]  
　　希臘公報云愛定戰事之結束爲附近一帶已告肅清土軍向南敗退 
[六日維也納電]  
　　某報載有在甸使署發見之文件未明匈國紅旗軍圖佔維也納之完全計畫奥國共産黨允加輔助擬以步兵十九大隊携馬隊砲隊爲攻軍並於使署中發見大批手擲榴彈與炸藥 
[十日巴黎電]  
　　某某工業聯合會切實反對全體罷工之議惟其他聯合會則極力主張之故罷工或將爲一部分之性質　鐵路員役會已决計與聞全體示威之運動 
[十日巴黎電]  
　　參議院一致通過徵收凱旋游行時游廊窗口搭架賣座所得税百分之八十議案 
[十日巴黎電]  
　　温宋柳（譯音）已抵巴黎加入朝鮮代表團據稱日本將不贊成對韓作戰而朝鮮擬誓死力爭獨立 
[十日巴黎電]  
　　巴黎各界稱如駐日美使馬里斯氏之報告贊成承認柯爾恰克政府則協約國將完全承認之 
要聞一 
[北京通信（霜羽）]  
　　最近和議之癥結 
　　半死不活之南北和議近自汪有齡江紹杰赴滬而龔心湛與岑西林又頻頻通電似已有復活之機即政府方面之主和派亦謂内閣難産龔氏久代而以岑龔之間素有舊交由龔經手有較易進行之望然按之事實則和局前途仍渺茫已極也 
　　今日之言和爲徐與西南和乎抑段（賅安福派）與西南和乎此首當明辨者也朱啓鈐本爲徐之代表而自撤回以後已矢口不談和局據接近朱氏者所談謂安福打攪莫衷一是殊難過問而自朱氏决辭以後安福派中之北代表某某且密函朱氏請俟安福於繼任代表之人布置停妥再發最後之辭電然朱氏最後之電十日到京亦未候安福消息也惟朱旣决辭則總代表之擇人即事所必有者錢能訓以東海親信且在總理任内已因和議之事與西南周旋故東海頗屬意之欲以爲總代表此説醞釀已歷三星期之久而徵諸西南意見則來自廣東之人旣謂軍府贊成錢氏某方面所得粤電亦謂南方望錢氏繼朱而議和故就形勢言之似錢之總代表業已成熟而安福方面則以已未派之故早視錢爲敵且懷着鬼胎恐錢氏一往即不免犧牲新國會以與南方言和而必欲以已派之人出當其任故朱啓鈐説辭職已兩月安福主用王揖唐亦兩月至於今日依然執必用王勿用錢之説以與徐爭此一事也僅一用人問題而已見和局之權段派欲操之也今東海似已知此曾對人言無論如何總須幹丞赴滬一次不過安福依然反對耳 
　　龔心湛非稱爲接近西南主持和局者乎然龔爲安福派又爲段之表叔祖段派甚監督之龔於和議確不敢自已有所主張而事事必惟段派之命是聽昨語某政客謂法律問題須與王揖唐熟商且龔氏每有接洽和議性質之見客曾毓雋或丁士源必爲之伴聞日前龔氏宴西南方面之政客某氏而陪座者即曾毓雋丁士源梁鴻志數人終席不能有意見之交換然龔氏猶言和者則段派實爲之段派亦知今日形勢舍和無辦法而不欲委諸徐派之手因以龔爲傀儡使之接洽西南而段徐（樹錚）則居其背後爲主持者謂予不信請再徵諸事實 
　　自龔心湛上臺而徐樹錚日赴國務院主持和議之事近且有一統一會議之組織凡關於南北和局皆由此會議决定而段徐皆須列席且爲有力分子平時關於和議之來往函電皆由徐樹錚披覽其卷宗亦不歸入秘書廳之各科而另由徐親信之秘書張伯英爲之掌管故和議進行實際仍段派操之此一確證也某要人云「徐東海各事須問段芝泉龔心湛各事須問徐又錚則和之爲和可知」不過目前所欲問者上海和會本以段派爲應解决之一問題故就東海以商和局今乃實際上爲與段派言和不識亦願之否耳 
　　安福對於和議始終有牢不可破之主張即維持新國會是也渠輩屢言國會無兩廢之理如不能保存新國會則毋甯恢復舊國會無使東海立於無人監督之地位然彼輩之所謂恢復舊會者乃一大有作用之語蓋恢復舊會之題目中含有總統問題在恢復舊會則新會根本推翻總統亦必另選而東海地位必站不住蓋對於東海爲恫嚇之手段使不敢解散新會也而對於西南則更有用意欲以倒徐計畫勾結舊會之一部分議員使舊會與東海間不至有所聯絡故日前曾以外交問題致一電於粤上欵稱七總裁參衆兩院均鑒下款稱安福俱樂部全體頗爲人所異然亦爲自謀生存之計故今日言國會兩廢可以做到者恐説來亦太嫌容易也 
　　至於單獨媾和龔心湛對人所言謂甚不主張之然此種事徐段兩而皆有進行如陸榮廷方而之使命往來即徐之所爲近且有主和局告成以後由川鹽項下年提五十萬以濟滇者亦其中之一事至段派所爲則程潛之事業已發覺且覺段派之所往來者多係統兵之軍人然實際上並無成熟即程潛之事是否先得程之允認亦當爲疑點但段派每與西南軍人來往苟得一通問之函亦必由王揖唐曾毓雋等故意披露俾衆知之則用意所在似又不專在武人勾結而别有用心也 
[北京通信（靜觀）]  
田氏組閣聲中之農商部 
德約簽字中之敵僑財産 
　　中央各行政機關當此時局混沌財政支絀時無不意氣委靡現出一種昏昏欲睡狀態農商一部在中央各部中比較上略見活潑氣象者一因社會工商鑛事業較昔爲多雖屬例行公文如核准商會公司及礦圖等亦非有專門學識及經騐之員司不能處理二因農商部自家尙略有收入財政部應發之欵雖不能如期領到還可設法籌墊且現洋有七成之多以視他部略覺豐滿以此之故員司尙不至十分呌苦惟財政部積欠之欵已有六個月之多該部前月薪水大費周折始得勉强發出 
　　田煥廷總長自受組閣問題之刺激請假不到部者已有二星期經東海一再挽留始許暫不辭職暫不出京現在部内每日公文均由秘書司員送至私宅閲判昨日次長江競庵約同三司長曁參事等齊赴田宅請其早日銷假到部田答稱余之不即辭去農商總長者實以礙於東海老友之感表若安福部再搗亂嬲我我即不能再顧交情矣並言下星期可以出席國務會議部内一時尚不便到惟未辭職一日對於部務仍當負責一日重要事務儘可設法進行云云 
　　農商部所屬之經濟調查會會員百餘人由該部職員兼任者半餘均開支薪水每月每有一百元月中開會不過數次在會之員儘可到他處做事惟會員中尙不乏具有專門學識之士時有議案提出公共討論現又組織編輯處以便編輯一切關於經濟調查之文件會務進行並不十分消極若比之國務院所附設之戰後經濟調查會則饒有精神矣 
　　法美兩國行將開辦萬國賽會一在巴黎一在舊金山均於明年先後值行我國以對外關係不能不徵集物品赴會此事係農商部所主管已在國務會議議定提撥現洋五十萬元以備辦理賽會一切費用現聞該部工商司已着手草訂進行辦法不久將特設機關從事籌備矣 
　　近年以來國内需用皮革甚多外國輸入國内之皮革及草製器年有增加就最近統計觀之每年此項輸入品之總價額已達一千一百六十餘萬元以中國西北一帶畜牧最爲著名乃竟不能設法利用力求改良坐視鉅金輸出良可痛惜農商部久有改進牧業及發達皮革工業之計畫第以時局不靖經濟支絀一時無從下手最近乃擬設毛革改良會聘梁燕孫爲主任聞已由該管行員草擬辦法不久當可成立也 
　　管理敵僑財産事務局爲國務院臨時附設機關前由政府派定國務院參議爲局長最近又添派内務部司長王揚濱爲副局長於本年一月二十九日宣告成立賃定石駙馬大街民屋爲辦公之所所有職員均由各部咨調來局帮同處理局務每員車馬費月百元開辦之始即借某銀行現洋五十萬元由是專設分局四所一在天津派黄榮良兼分局局長二在上海初派陳貽範兼任局長王賡廷兼副局長現副局長已廢改派沈寳昌兼任局長三在漢口派吳仲賢兼任局長四在濟南派唐柯三兼任局長此外復有附設分局四處一在福州派王壽昌兼任局長二在南昌派陳嘉善兼任局長三在杭州派王豐鎬兼任避長四在長沙初派史久經兼任局長現又改派王丙坤以上八處均有敵僑財産而在專設分局地方則敵僑財産尤多局中經常費用每月規定一萬二千元連同分局在内其事務之進行一清查敵僑財産之數目二接收敵僑之財産三遣放敵僑歸國自立局以來歷時已六月各處敵産大都已接收完畢第一第二第三三批之被遣敵僑業已先後抵國至第四批原擬遣放之敵僑現因種種關係由政府議决暫行免遣而英國駐華公使則仍主張照舊遣放使其一律回國我政府尙未允也初借之五十萬元用於局者僅七八萬餘則遣放敵僑費及三十餘萬現在所餘者已無多現由局内派出清理員三人清理敵僑債務一楊毓瓚赴天津二任士鑑赴上海三林毓杜赴漢口因該處德人財産最多而負債亦最重也 
内閣問題之無辦法 
　　自李盛鐸王揖唐通電反對周樹模組閣後此種問題久已消息沈沈兹聞安福派以各省對於該電甚爲淡漠張樹元沈銘昌一電措詞雖不若陳光遠之吐露而仍是推重周樹模該電文曰北京大總統鈞鑒統密溯自錢内閣去職瞬將匝月雖經龔代總理暫爲擔任而正式組閣迄未實行海内喁喁久切大旱雲霓之望况值内政糾紛外交緊迫内閣爲國家根本詎可久任虚懸元銘等忝膺疆寄遠察潮流近求民隠竊以總揆之選實有不可須臾緩者田總長文烈北洋文宿固爲軍政之斗山周總長樹模勳望崇隆亦爲國家之柱石且均久邀心簡必能宏濟時艱聞鈞座本皆屬意預備提 
 
 

Page 7

 
 
交伏懇宸衷立斷迅賜擇定施行俾中樞主持有人庶政自不難循序而理天下幸甚大局幸甚臨電無任悚惶待命之至云云因是該派又擬變更方針不取從前烘雲托月之辦法欲直捷了當提出一與該派關係最深之人但經連日關會尙未十分决定而東海方面大有非提出周樹模則無寗暫行延緩之意聞前夕尙傳周入府約談一小時當與此問題有關至龔心湛日來求去似又不如前此之切蓋因歐約旣未簽字則内閣所負之責任較輕無良急急卸肩是亦使組閣問題愈益延緩之一因也 
[梁啓超之促和電]  
　　梁任公最近由巴黎來電云北京汪林總長請轉南北當局諸公鑒和约拒署表示國民義憤差强人意然外交方益艱鉅全國一致對外猶懼不濟若更擾攘分崩不亡何待啓超在歐數月每遇彼都人士以内亂情形相質則若芒刺在背不知所對外交失敗以來相愛者咸冀我因此刺激速弭内訌以圖外競庶助我者得以張目今滬議杳無續耗大局益趨混沌循此以往豈惟今兹所失規復無期竊恐有人藉口保安稱兵相壓愛我者亦無能爲助中國人如重洋遇颶遠援無補出入生死純恃自力若再操戈舟中只有同歸於盡當此存亡俄頃有何嫌怨之不可捐有何權利之復可戀諸公之明甯見不及此伏望本熱誠交讓之精神快刀斷麻迅謀統一合全國智力謀對外善後則失馬禍福蓋未可知若長此爲意氣之爭結果祗同歸於自殺國家固已矣諸公亦何樂焉萬里驚魂垂涕而道伏惟垂察以惠我民梁啓超叩七月一日 
[吉奉間怒潮未息]  
　　孟恩遠免職之後其所部高士儐等本有將軍隊集中長春之舉其意似有反抗舉動後因吉省多數明白大體之人對於此舉不甚贊成因之此種風潮始漸平靜但高部雖幸尙無逾軌行動而長春各銀行號確有被派兵監視者且該處中行經理被邀入署有强迫交欵百萬之説惟孟氏個人免職以後對於政府來電俱甚恭謹初時郭省長之不肯接收印信及來電辭職俱因恐風潮陡起陷入漩渦故始有此種表示嗣經政府派員前往疏通又經迭電勸慰聞日昨政府已接孟氏來電報告迭電敬悉已遵令交卸將督軍印信送交郭省長敬謹保存擬即啓程來京云云又悉政府日前致鮑督眞電内稱頃據郭省長電稱現因軍心浮動遽移軍符恐生枝節已將孟督移交印信備文送還且孟督來電呈報遵卽起程赴京軍政機關鄭重未堪遽懸端仗槃猷用資綏緝迅希量移吉省鎭懾邊隆孫督未到以前軍民署務請即遴派妥員暫護何日啓節先期具覆等語並聞政府昨派張元奇袁乃寛二人携帶兩件赴東調停吉奉事件昨日又特召畢桂芳到京亦係爲奉吉事件調停問題及吉黑省長事項兹並摘録京吉往來要電如下吉椅情况可概見於此數電矣 
　　（孟十一日來電）略謂十一日午刻派員責送督軍印信於郭省長仍堅拒不受各界麕集攀留欲行不得現已切實安慰疏通以期消弭變亂（吉各團體十一日來電）略謂全省軍官因更迭督軍異常憤激外人聞有進兵之説吉民生命財産土地從此將歷萬刧而不復請政府收回成命以救危亡人民驚恐無地涕涙籲懇不勝引領待命之至吉林省議會商農工敎曁各團體同叩顚（致郭十一日電）略謂頃電高士儐告以外交内政之迫急孟督調京非同左遷各師旅長受孟督敎訓相從日久自必曉然於忠國大義决不因一時意氣之私貽大局紛擾之禍國家設官本無内外輕重之殊出掌封圻入參樞要其爲盡瘁國事則一該師旅長等勿以孟督遷調致生誤會等語特此馳達希即傳知遵照（致孟十一日電）略謂我公肫抱坦懷溢於褚墨至深欽佩此次内調命令弟深知元首眷注始終如一到京後尙有借重入參帷幄出總師干於我公酬知報國素懷當無軒輊之判吉省賴公久鎭羣情悦服聞部曲將士於公之去頗致惓戀此亦攀轅臥轍之恒情第恐更調之際軍隊稍生枝節地方或滋擾亂在將士旣隳令譽而我公治吉成勞及治軍威望亦於此稍留缺憾旣係袍澤多年感孚有素我公一言增重必能啓其悔悟而杜歧趨務望以此中利害詳切曉導俾無隔閡尤盼早日入覲以慰元首延跂之懷多年舊雨用貢愚誠想高明已早見及佇候惠復無任馳念心眞印（致張作霖十二日電）略謂此次因孟督内召入都吉軍誤會同深憤慨現已陳師邊疆滋紊紀律該省人民致生惶懼呼籲請求情勢迫切我公節鉞三省應宜力持保衞消患未萌迅轉孫督從速啓行兼程蒞江俾得早日接事以鎭邊圻佇希見覆 
　　據奉天消息吉林陸軍此次之反抗並無眞意不過欲藉此示威因孟之部屬知孟一去位置難保是以羣和慫恿不允孟氏遠去其門婿高士　主張尤烈孟氏實逼處此無可如何其軍官中之明達事理者輒多反對如裴其勳因反對最盛現已爲人監視行動不得自由至於獨立迄今猶未宣言現下駐長春之軍隊計有兩旅之衆八日由吉林運到槍械子彈四車九日運到十車以備給發各軍隊之用運到後均拉至南嶺子藥庫儲藏長春各街兵士如蟻自把守官錢局中交殖邊各銀行後風聲鶴涙草木皆兵商民等恐戰事發生在即所有錢財多運往外國銀行存儲據政界人云此次北京政府本無免孟之意因張作霖去電嚴詰謂疆吏黷職中央不治是中央與巡閲之威令不行也中央如認孟爲適任請將作霖免職另任賢能段祺瑞當即據以向東海陳説謂張孟旣如此終久不能並立何如將孟調任之爲愈東海無可如何乃將免孟之命令發表吉林軍界探悉内情憤慨殊甚故决計與張氏爲難張作霖得此消息昨在使署召集各機關首領討論對付方法將孟氏違抗情形電達北京請示處置辦法聞電中内容（一）請中央宣佈罪狀頒發討伐命令（一）請嚴令孟督不得有非法舉動致干罪戾此電昨日發出一面密令駐紥新民之五十四旅蔡旅長及二十八師汲師長籌備動員更電鮑黑督吳師長預備帶兵南下俟將來無可解决時雙方夾攻并於十號由陸軍二十七師抽編混成一旅計步兵百五團騎兵第三營砲兵第三營工程兵六十名輜重兵一連及衞隊第二團前往長春方面防阻現下各營業已預備動員待命出發已分向財政廳及官銀號籌備現欵發放各軍作爲開拔經費聞其預籌之數暫定爲二萬元一俟籌到師當動員云 
　　又據長春消息長春爲三省交通孔道吉林用兵必經之地此次張孟交惡互相興師而孟督誓死力抗不肯服張特將軍隊調集於長春者三四營查長春原有軍隊不下五千今又增加總達萬數現將城内棧店佔用武裝戒嚴每晚十鐘凈街不准行人往來以致人心恐惶咸云將有戰事當局又以用兵之道首在財政特派兵將各銀行把守不准運欵外出行内人員嚴禁出入把守中國銀行者係第一師步二團第二營之兵共一排交通行係第一師步二團第一營兵士一排殖邊銀行係砲二營兵士一排永衡官銀係第一師步二團第一營約三十人以上各銀行均被陸軍嚴爲把守此外電報電話兩局爲傳達消息機關亦均派兵把守以第一師步一營四連三排排長劉聿柏帶兵一排把守電話局禁止通電惟供軍人便用不加限制又派步一營輜重連第三連二排排長李某帶兵八名將電報局嚴爲把守關於軍事不准各機關發電宣洩眞相其與奉省交界各縣亦已嚴行警備如雙陽縣界係吉林陸軍步三營駐紥之地自奉吉暗潮發生後奉軍撥兵赴雙與吉軍對峙孟督以該縣毘連奉界故添派陸軍四千名開拔雙陽以資後援此項軍隊業於上月下旬及本月初先後前往屯紥又伊通縣界尤近奉省長作霖已派軍隊屯紥該縣原有吉軍不敷分配勢難抵抗孟督特派軍隊五千名開往駐紥藉資防禦磐石縣亦添派吉軍三四千名駐守縣界預備抵禦已於月初將隊開拔前往長嶺吉軍已不下千餘此次孟督以奉軍派來大隊三千餘名不能不爲相當準備刻下正在密議增兵以資防敵又農安地方西界奉南連吉當局亦已特派陸軍兩營前往該縣伏龍泉地方紥屯以禦奉兵聞長春日人方面以張孟交惡恐有戰事發生日前已特由公主嶺調來陸軍五百餘名正金銀行增日警五六名昨聞又由公主嶺撥來憲兵陸軍千餘人四出梭巡探刺消息 
[籌邊使官制通過]  
　　西北籌邊使官制提交新衆院後經幾番周折並演種種武劇始於上星期四以最短時間完全通過當日咨請參院同意該院遂通知定於星期六開會惟是日開會時間定於下午一時延至二時他系均未出席按照法定人數尙少數人安福中人頓起恐慌當時衆議長王揖唐秘書長王印川及多數議員齊來參院合羣策羣力以協助其成點查已到未到之人得悉田應璜鄧鎔陳煥章等尙未來院急以電話四處傳邀最先請陳答以腹瀉不能來某君云已備汽車來迎陳再三拒却嗣又分電田鄧俱云已出門俄而田鄧來人數已足遂振鈴開會經政府委員報告即有議員聲言省略審查又連請開一讀二讀三讀會主席説了幾個付表决議員舉了七八次手全場一致以五分鐘時光通過全案當晚即咨達政府矣附籌邊使官制如下（第一條）政府因規畫西北邊務並振興各地方事業特設西北籌邊使（第二條）西北籌邊使由大總統特任籌辦西北各地方交通墾牧林礦硝鹽商業敎育兵衞事宜所有派駐該地各軍隊統歸節制指揮關於前項事宜都護使應商承西北籌邊使襄助一切其辦事長官佐理員等應併受　制（第三條）西北籌邊使辦理前條事宜遇有境地毘連關涉奉天黑龍江甘肅新疆各省及熱河察哈爾綏遠各特别行政區域者應與各該省軍政民政最高長官及各都統妥商辦理（第四條）西北籌邊使施行第二條各項事實時應與各盟旗盟長扎薩克妥商辦理（第五條）西北籌邊使設置公署其地址由西北籌邊使選定呈報（第六條）西北籌邊使公署之編制由西北籌邊使擬定呈報（第七條）本官制自公布日施行 
　　十二日本爲恢復共和紀念日各機關例應休息放假前已有明令宣布乃日昨京中各機關忽奉國務院命令臨時變更成命不准放假照常到署辦公而該院所屬之印刷局則於政府公報上登出通告謂遵令停刋一日且各機關仍舊懸掛國旗並非絶對停止慶祝聞此次忽然變更成命之原因爲西北籌邊使官制案經新衆院努力表决後即提交參院列入十二議事日程安福部恐因放假而躭擱此案故特要求龔心湛不准放云又是項官制案之通過當日有軍閥議員倪某姜某等乃在天津以專車運回亦趣聞也 
　　籌邊使官制通過後聞徐樹錚擬將内蒙全境劃作五軍區預定駐兵額數第一區東四盟駐兵一混成旅第二區西二盟駐兵一混成旅第三區額拉善旗駐兵三營（内騎兵一營步兵二營）第四區阿吉拉旗及土爾扈特旗駐兵三營（内騎步砲各一營）第五區喀爾喀旗左右翼駐兵一混成團以上軍隊先就本地原有之旗兵或保衞團選練支配不足之數統以邊防軍補充又徐近與交通部會商擴充西北無線電其擬定之地點係晉秦隴新伊犁西藏設局處所已擇定適中地點探誌如下（一）山西之寗武（按甯武以東爲代縣以西爲岢嵐山以南爲雪山以北爲長城）（一）陜西之西安（西安以東爲臨潼以西爲興平以南爲秦嶺山脈以北爲咸陽）（一）甘肅之狄道（狄道以東爲石峽以西爲渡水以南爲八角城以北爲中堡）（一）新疆之迪化（迪化東西北三面背烏魯木齊山脈南爲哈喇沙爾）（一）伊犁之沙拉烏蘇（沙拉烏蘇東爲庫爾必拉台西爲庫爾河南爲庫爾喀拉烏蘇北爲天山北路）（一）爲西藏之布達拉（布達拉東爲德秘西面北面爲藏縣南爲牙木魯海） 
[京華短簡]  
　　朱總代表堅請辭職政府因朱氏辭意堅决且腿癤未愈不良於行已决定准朱辭職惟繼任人物尙未確定久傳錢幹丞之説亦未能徵實而分代表吳鼎昌徐佛蘇又遞呈國務院力請准卸代表職務另簡賢員接替政府對此尙躊躇未决甚望吳徐繼續任事以待决定朱之後任即行出發赴滬惟南方唐總代表亦曾向軍政府辭職雖經挽留迄未確實解决故南方由何人主持其事猶是疑問聞國務院已致電岑西林詢問唐總代表是否繼續擔任矣 
　　安福派之副座問題近今又有復活消息且暗中醞釀大足惹人注意其入手辦法聞將先從籠絡已未一部議員做起目下已未派旣有不甚一致之弱點因即利用之使分裂而先成一第三團體此著成功則副座問題即將因而提出所謂第三團體者現已有將次萌芽之傾嚮江蘇議員之行動尤堪注目 
　　據公府方面消息駐英施肇基公使日前由倫敦來電稱此次和會對於山東問題不能主張公道以致拒絶簽字肇基適因事返英故前電未曾列名應請大總統將肇基和議委員及駐英公使一併開缺並一律交付懲戒等語國務院於十二日電復謂值此國是艱屯外交日迫所請罷斥萬難准行仍希悉心籌劃力圖補救又聞駐義公使王廣圻亦以外交失敗憤激異常日前有電到京懇請辭職現東海亦已覆電慰留 
　　本年度預算案現正在新國會審查之中安福以某種關係主張裁撤烟酒公賣局之預算某方面則謂須以與幣制局同行裁撤爲交換條件大約本月二十四日之前當可由委員會提出於大會至該案之通過尙須若干時日新國會之本届會期應於八月十三日閉會聞安福派現欲利用預算案之未通過再開臨時會以延長開會期間 
　　中美通信社消息徐樹錚業於前日（十一日）由京赴張家口外間議論紛紜有謂政府欲徐離開北京故使之出兵蒙古者有謂徐之此行將練兵於長城之外以待機會之可乘而威迫北京政府者二説孰是不得而知惟蒙古問題决不如外間所傳之緊急蓋外蒙親王大都矢忠政府决無出兵之必要云 
　　國務院以文官高等考試已奉明令於本年十月舉行關於此項考試及格人員業經銓叙局擬具辦法國務院刻已將所擬辦法抄交各部院查照内容如下（一）凡專門實業人員文官考試及格之後由政府遴選其中之優秀者給予官費派赴東西洋入廠實習三年其學有心得或能特别發明者給以各科博士之稱以示優異（二）由公家籌欵設立緊要之工廠或招各地資本家優予條件勸其設立俾此項及格人員實習回國後實地試騐以課成績而示鼓舞以上兩項所需經費統就將來各國退還庚子賠欵内劃出一部分專充此用 
[中美新聞社之京訊]  
　　中美新聞社十一日北京通訊云政府前擬向外國銀行借短期欵並募集内國公債以應政費此計劃亦難收實效現决發行一種新國庫劵以充軍費此次新劵大部分已撥歸曹錕另有一批歸徐樹錚征蒙之用劵分兩種贖還期有六個月與十二個月者現市價每百值七十 
　　荷蘭公使近正式照會政府稱爲和局已定中國雖未簽字但中德戰事已止應請將管理敵僑條例變通其中規定德僑須每星期一次向捕獲廳呈報應請改爲每月一次中政府復稱和約中國現未簽字對德戰態尙在所商一節一時礙難照准云 
　　梁士詒之財團即去春藉舊交系之扶持而成立者意在爲中國各鐵路墊欵近擬加入新銀團因是已致電巴黎葉恭綽請其擔任中國財團之駐歐代表與外國各銀行接洽聞新銀團亦樂於接洽惟須俟新銀團全部計畫告成之後云 
　　孟恩遠電稱當遵令迅即來京但須省長郭宗熙允暫管督軍印信並由鮑貴卿來接任之後惟郭氏迄今不允接管現吉長間電線已斷消息不通師長高士儐派兵五千駐紥長春一帶惟尚守紀律孟氏正在竭力鎭壓軍隊已略有成效吉省大局或不至决裂云 
[旅京閩人之暗潮]  
　　中美通信社消息云京中全閩學會與旅京福建同鄉會近因福建學生風潮大閙意見兹覓得其往覆函兩通可見其中之眞相至福建同鄉會所云省議會之艷電係報告黄氏到案事吳徵鰲等有電亦係報告學生之釋放及黄氏到案事大約福州現正審判黄氏除依法懲治外不足平學界之氣以後諒無他問題發生矣兹將全閩學會及福建同鄉會往覆之函録下（全國學會覆福建同鄉會函）旅京福建同鄉會公鑒敬覆者昨讀尊緘祗聆種切貴會馬日通電以其謂爲學生被捕而發毋甯謂爲黄氏到案而發何則學生被捕在上月十六日至十八日即已釋放而馬電乃在二十一日此其一查學生係被軍隊拘捕并未入司法衙門一步馬電所謂向司法界將拘捕之人保釋顯係暗指黄氏此其二且馬電發在黄氏到案之次日以其時計之則其爲黄氏開脱毫無疑義此其三夫學生爲社會之中堅國家之柱石今無辜被捕數逾兩千乃貴會置之不問而獨於黄氏到案之次日即假託同鄉名義發電營救貴會何厚於黄氏而薄於學生乎此誠敝會之所大惑不解者也抑尤進者聞多數同鄉謂貴會不過少數官僚所組織實不足以概同鄉會體而主持其事者則爲陳君寳琛陳君曾有欵十餘萬元存於黄氏（見七月六日上海時報）故有此舉以上所言是否屬實敝會未敢深信但言之鑿鑿不爲無因用特函詢貴會即希明白答覆免滋衆議是爲至要（福建同鄉會原函）全閩學會諸先生公鑒昨讀尊緘祗聆一是貴會爲桑梓關懷爲吾全閩全體學生請命熱忱可佩本會對於此事初發生時曾於馬日發電一通（已見各報恕不另抄）係因學生被捕城廂一律罷市事情近切不及公開大會即依常例由值年董事擬電拍發嗣得吳徵鰲等曁省議會所覆有艷兩電知閩中市民學生均已一律照常黄赡鴻亦已於哿日到案本會以事歸法庭判决自有着落是以未行續開公會兹特將有艷兩電録送尊閲請希鑒原爲幸 
[中國之棉織業（續）]  
　　輸入中國之棉布以灰白二色最佔重要一九一三年此兩項棉布之輸入額幾居輸入總額百分之六十五自歐戰發生後來貨大爲減少中國需求斜紋布亦不亞於他貨大抵銷行腹部與北部及滿洲等處多由日美兩國輸入一九一年由日本輸入者共一·六六六·七五七疋由美國者五六七·一三八疋餘則本廠所造但居少數市上行銷之斜紋布共有三類一灰色二漂白三染色三者之中灰色銷路最廣灰色細斜紋布華人亦樂於購用因其可製衣服冬夏咸宜自一九○九至一九一三年前後四年間細斜紋布之輸入中國增至千分之一百○二平常斜紋則於同期内祗增百分之二十八而已細斜紋之輸入中國尤以英國爲最遠勝於他國一九一三年共由英國輸入一·四八九·一一四疋日本次之祗九四·三七七疋大率銷於北部及滿洲至灰色大元布亦以由英輸入者爲最多中國疋頭貿易中灰色元布佔最多數較平常元布及粗細斜紋銷行尤廣有多數灰色元布與細斜紋布均在上海每星期之疋頭拍賣場銷售至論價值以白布爲最一九一三年其總輸入值銀一四·七二五·九九二元是年由英國輸入之素白布及花白布共三·八三一·一四○疋由日本者六一·四五三疋法蘭絨一項無論爲素爲染色爲印花由美國輸入者爲最多一九一三年共輸入二三四·五一五疋英次之坎拿大又次之又棉綢染色與有花兩種銷行中國亦廣一九一三年羽紗羽毛洋縐西緞各項輸入總值銀一三·六六八·九八四元亦以英貨居多其他如奥意法俄日諸國亦間有輸入者又棉毯一項之貿易亦年盛一年一九一三年其輸入一一○四九二四條以法國貨爲最多日英奥比德荷次之是年各種毛巾之總輸入近二百十萬打以日貨之銷行爲最廣因其質賤價廉之故其稍佳者大抵爲英國貨又手帕或素白或染色或綠邊或織成奇巧花紋或印花銷路頗廣一九一三年總輸入共一·二八五·四四六打英貨居十之八有奇餘則來自日俄法三國以棉織物供給中國者首推英日印美俄此外法意荷德及坎拿大居少數兹請專論英日美三國貨之輸入（一）一九一三年疋頭之輸入英佔百分之五三·三日佔百分之二○·二美佔百分之七·九其餘則來自他國（二）田英輸入之棉紗爲數雖微但查統計表足見一九一三年由英輸入中國境内及香港之棉疋總數共七一六·五三二·五○○碼值銀五七·○九七·三四五元其中以染色疋頭值價最多次爲漂白次爲灰色再次爲印花及顔色者至論數額則灰色元布之輸入英最多佔全額十之八併香港合計則佔十之九白元布亦如之（三）日本以棉紗及棉線供中國境内與香港較疋頭爲多據日政府之統計一九一三年棉紗棉線之輸出總額估價視棉疋逾倍前者共值銀三四六·六○六·三○五元後者祗一四·九四七·八八九元一九一三年棉線一項輸入中國共值銀九四七五九元其他如疋頭灰色元布斜紋布灰色紫花布等行銷極廣日本輸入之灰色元布及斜紋布大率消行滿洲此項貿易向爲美商所操縱近已被日商侵奪因其以劣貨賤售迎合買客亦由其出貨工價較廉故也灰色及白色疋頭之輸入日本貨雖未居首但近近進口者日益增多一九○五年祗輸入八三一·六○六疋迨一九一三年增至五·六四七·八二三疋不及九年已驟增至九倍之譜（四）由美輸入之棉疋以一九○六年爲最多共值價銀二九·六九五·○五四元次年（即一九○七）驟跌至五·八七八　·三一七元此後大率類是迨一九一四年總輸入共值六·二二○·七七八元則與一九○六年無甚差異美貨之失敗大抵山於日貨之競爭但棉製法蘭絨一項輸入中國仍以美貨估大多數美之對華棉疋貿易雖多不利惟美商於此有一良機焉即美之製造家大可以紡織機銷售中國各紗廠是已歷年以來此項機器向由英國供給此觀於上海各紗廠而可知者他國之貨祗間有一二而已又生棉　輸入亦以美爲最一九一二年共輸入一·八八二·六六六磅印度香港次之然至一九一三年印度棉起而代之美棉反居其下矣 
[武漢學界聯合救國消息]  
　　武漢學生聯合會於十號發出通啓云敬啓者外交失敗薄海懼亡揆厥原由實由我國無健全之民意團體以監督政府猝遇外交發生築室道謀倉皇失措此所以數年來國事糾紛誤於少數人之手論世憂時之士莫不談虎色變近以青島問題一律主張不簽德約而政府百端阻遏不幸而至於罷課罷市罷工羣情洶湧如火如荼兹得陸使自歐來電告以我國業已拒絶簽字矣事實昭然自應預籌準備苟事前極端主張而事後反無表示一鬨之誚萬古貽羞凡有血氣疇能忍此爲今之計惟有各界聯合組成一各界聯合會庶可共謀遠大以民意爲前提作外交之後盾急起直追不難一呼而集外交變幻噯息不同切不宜淹忽彌留致令一誤再誤須知邦國覆亡責有攸歸後顧茫茫惄焉如擣惟兹事體重大未敢輕率行之前山敝會遣派代表分往一界接洽多已贊同爰訂於七月十二日卽星期六下午二時在敝會開會籌商進行辦法務望貴會舉出代表届時蒞止以便聯席討論從兹國家幸福人類和平均肇基於此矣望努力圖之再京津滬寗等處之各界聯合會早告成立我武漢爲全國注目之區救國之舉何可甘居人後貽當世之譏所望羣策羣力一德一心外交前途庶有豸乎專此佈達順誦公綏 
　　我國專使爲保留山東拒絶簽字安危禍福前路茫茫然此舉爲全國國民所主張則外交後盾凡屬國民責無旁貸聞學生聯合會集議仍照四年辦法組織救國儲金團實行儲蓄如山東爭回則作償還贖鐵之欵如山東斷送則捐作餉需甚望國民之踴躍存儲以湔弱國無外交之恥也 
　　自提倡國貨以來除少數貪利商人外各界人士均以全付精神從事以期國貨之發達而尤以學界之提倡爲最力并有各校出品頗爲合用第以無一定銷售之所不甚便利現已將蘭陵街某號房屋重加丹堊置備陳列器俱以爲售賣國貨之機關顔其額曰學校出品發行所 
[尙有要聞及地方通信轉入後版]  
雜評一 
[再論粤局（默）]  
　　廣州已由罷市而進於罷工路電局廠紛紛停止公民反抗旣如是之烈而魏李之軍又有憤驅莫榮新之説是則粤之情勢不僅罷市罷工之可憂且恐因此而引起戰禍也 
　　吾不解莫榮新何靳一省長而必欲糜爛地方以爲快耶黨派之爭果當如是而投身其中者自然不知而不覺耶當此世界思潮怒漲之時西南當局苟稍有眼光者正宜遠瞻大勢近鑒覆轍乘民心之徬徨無歸盡力收攬以固西南立足之基礎乃粤民惶急如此而當局之固執如彼是誠吾人所不解也彼北方之武人派雖悍尙且迫於民憤不得不將曹陸章免職而莫則至今未有俯從民意之表示相搏相擊勢愈危險旅滬粤人爲維持桑梓治安計可不速起而調解之耶 
 
 

Page 8

 
 
要聞二 
[廣西公民大會發表主張電]  
　　廣州軍政府各總裁鈞鑒北廷秘密賣國青島違約不還國家危亡懸於眉睫公等赤忱護法退讓議和原冀息事寗人促其反省用心良苦奈徐段怙惡不悛七天鐵路又繼續秘密斷送使我專使力竭於外國民憤爭於内罷學罷市舉國騷然稍有人心亟宜補過乃復變本加厲倒行逆施内則拘禁學生外則主簽苛約神州陸沈永刧不復同人等怵禍驚心急國自救爰集我嶠西父老於六月三十日開國民大會到者三萬餘人討論救國方法羣情憤激萬衆悲呼且有斷指血書誓殉國死遂一致表决下列六事（一）和約不簽字（二）取消中日密約（三）聲討賣國賊（四）提倡國貨（五）維持敎育（六）電上海國民大會發起組織全國國民大會主張全國一致行動表决結果除分電廣州參衆兩院各省區域歐洲和會我國專使及各國代表外理合電達鈞府公等荷國家之重寄負西南以前驅詎可徘徊歧路因循不决坐失時機請即準備作戰計畫吾輩國民願爲後盾不達目的誓與國殉務使内奸盡除外患早息國家前途實利賴之廣西國民大會叩江 
[江西籌備國民大會續聞]  
　　贛省各界因拒絶簽字問題籌議發起國民大會以爲後援昨已在沈公祠開會籌備當推定饒玉堂劉野樵邱漢宗易之門等與各公團接洽十日饒等五人至商會時兩會長均公出當由招待員龔奎卿接見各代表陳述來意請加入發起共促進行並請明日回信龔允俟轉達會長再行答復聞龔會長以此舉關係國家堂皇正大凡屬國民自無不贊成之理但本會係一團體凡事須取决多數意見應俟下星期一常會提出再行討論一説近日之國民會仍含有監督省議會之作用因該會近日頗有主張將加薪原案咨送省長者故爲之嚴重監督又女子公學監學張來儀吳斯圯兩女士今日先請該校校長熊育錫介紹至商會晤見龔會長由張女士陳述來意以現在我國外交吃緊抵制日貨固爲急務然必須有相當之替代品方足以言抵制女界就事論事擬先將各項化裝品及手工物品自行製造故特發起一女子職業部預定經費爲二千元已募集數百元極望貴會竭力贊助代爲募股俾得早觀厥成云云龔會長允設法補助俟議有辦法請由熊君轉達兩女士稱謝而去 
[蕪湖快信]  
　　蕪湖萬頃湖即萬春圩共田八萬餘畝大半係皖紳周玉山余誠格陳惟彦方履中等各公司之産近三四年來秋收尙稱豐稔稻價又高是以圩内各佃户頗有積蓄前日該圩决口搶救無效全圩盡没圩内各佃户有舉家渡江遷往無爲廬江者亦有避往皖南山裏者須俟水退方可遷回現經余知事調查得清水河一帶大硬上尙有無力搬遷者數百户刻由各公司富紳撥欵賑濟以免流離失所 
　　距巢縣六十里柘皐鎭地方爲該縣第一市廛又爲皖北陸行之要道商業素稱繁盛陰曆本月十二日距該鎭二十五里之孚槎山忽發巨蛟殃及該鎭是日上午十一時蛟水如山崩地裂之勢由北門而來頃間平地陸上水四五尺至八九尺不等居民一時搬避不及冲毁屋宇橋梁甚夥至下午四時水勢稍退北門受災尤甚淹斃人口亦夥聞是役該鎭商業及附近各村莊損失約值數十萬金 
　　廬州來蕪者云近來該處實行抵制某貨商學界各派代表在城外馬家渡釐局左近設所檢查前日查得本城楊榮記私運東紗四十二件東糖二百包又裕興祥私運東羽綢一箱均已焚毁 
　　北洋派員在皖購軍米二十萬石蕪湖由寗帮振昌米號經手代辦其米聞係由津浦車運往濟南 
　　大通榷運局長寗祖武係倪嗣冲之姪婿延病年餘日前在津逝世現該局長一缺如皖派安福系關建藩等有望 
　　安徽公益維持會即安福系之皖支部因會長寗祖武在津病故該會副會長（即警務處長劉道章）前日爲會務特往蚌埠見倪請示方針 
　　蕪湖總商會正副會長湯鈺泉邵正言因營私舞弊妨害全埠商人信用名譽故會董多數辭職兩會長陽允攺組陰實盤踞前日由脱離該會各帮商號二百五十餘家聯名臚列事實呈請農商部　員查辦 
　　皖南鎭守使署接蚌埠電密防過激派該署特派參謀潘敬夫爲檢查部專員前次警廳所派業已撤消 
杭州快信 
　　長興縣農會崇德縣自治委員嘉善天雲大雲各區公民葉錦文等六百數十人昨飛電來浙報告水災淹没田禾溺斃人畜迫乞派員會勘撥欵救濟 
　　紹屬東塘險要區域形勢岌岌經該處紳民電省告急已令紹蕭塘工局飛速設法捍禦 
　　蕭山縣商會前日依法改選正副會長湯在容當選爲會長陳賡洛當選爲副會長已報由該縣知事轉詳省公署察核備案彚報農商部查照 
　　岱山漁户鹽警衝突案緝私米統領到後勒交毆斃鹽警首要該處紳董以漁户共有十二帮一時萬難獲究要求展緩呈奉運署照准惟十五營營長王德明當日失蹤至今尚無下落 
　　紹興　　湖魚鮮前經漁業公社代表王煒呈請實業廳詳准省長歸該公社管有派水陸各警督率爲漁業保持團竭力反對現省長已令該廳轉飭暫緩執行候再派員查訊核奪 
　　永嘉統捐局所收茶捐向設分卡於鰲江現許局長又於嶺門添設一局各茶商惡其苛勒病商電省取消財政廳已飭明白聲復 
　　杭州交涉員王豐鎬昨因公赴滬 
　　今日上午（十五日）軍政各界爲四師步兵團已故排長李克敏假西湖忠烈祠開會追悼楊督特派范參謀長代表致祭齊省長亦派政務馮廳長代表蒞會各界要人曁在浙四師各團營官佐等均到 
 [ >南京快信 
　　蘇省反對漕運新章買照米商已紛回京向財政部交涉財部現擬改由部派員採辦歸商轉運地方各公團仍反對 
　　粤軍政府正式復電李督轉電北政府承認錢幹丞繼任總代表 
　　前敎育次長袁希濤前日乘津浦車來寗昨晨胡敎育廳長在廳公宴晚齊省長亦在署設宴 
　　灌雲縣和公團以陶知事勾結奸商運米出洋羣情憤激物議沸騰昨又公電來省請卽撤懲 
　　第七十四旅長陳調元昨電報告舊城及唯溪鎭一帶股匪現已撲滅 
　　撤任下關警署長王固磐現奉調升充警廳總務科長商學兩界爲提倡國貨問題定今日（十五）開聯合會贛省在南京造幣廠訂造之銅元四百萬千現已全數運出 
　　赴浙宣慰軍隊之施從濱昨由杭乘車過寗回京李督昨委前贛軍團長馬孟驤充本署軍事諮議軍署外交顧問温世珍前請病假赴津昨回寗銷假 
地方通信 
[蘇州鄉民報荒]  
　　淫雨匝月四鄉災象已成前昨兩日天雖放晴然肥料被水冲去秧根亦已遭損害此等現象以陸墓區一帶受害最烈該鄉農民於昨日成羣結隊紛紛乘舟來城赴縣報荒温縣長已派委赴鄉會同鄉董蒞勘 
[糖價飛漲]  
　　邇來糖價飛漲來源不濟本城南貨業直三家調查白糖祗剩二千三百餘包小吕青赤糖不滿五千包預算僅能銷至九月份故各糖門售價格自本月起已加高六七成 
[鎭江調查農况之部飭]  
　　北京農商部爲考查農民狀况擬定調查表式咨請省公署轉飭各縣一律遵照附録辦法如下（一）農户之眷屬數（二）經營農地之面積及價格（三）每年之收獲量（四）佃種習慣（五）僱傭勞動者之方法及工作時期（六）借債之利息及償還方法以資考核云云鎭屬五縣知事均奉到此令矣 
[無錫同仁棧貨之處置]  
　　北門外茅涇橋浜同仁堆棧虧倒鉅欵後該棧地勢低窪值此大雨存貨淹没堪虞該棧債權之錢米兩業急至商會請求會長商議急速處分經議决由錢米兩業凡與該棧有關係者速將細數抄出如係客貸及與中國江蘇兩銀行無欵項糾葛者准由各行莊自行提取即由商會呈請縣署照行縣署楊知事即據情電省嗣接省電略謂該處地處低窪應將米糧移儲高燥之處妥爲看守錢米兩業於前日晚間至商會集議昨日又至商會會議到會者有盛康源宏大瑞裕永豐同和瑞昶潤米業則有義太永長泰元大及阜豐九豐廠等江蘇銀行上海總行派來之行員陳禹聲亦到會當時錢米兩業仍持前議棧貨如係堆存性質無欵項糾葛者應自行提取而江蘇銀行則依據省電力爭嗣經楊知事親自到會向雙方調停即議决該棧所存客貨確無抵押欵項糾葛者（約有二萬餘石）准即自行提卸其餘各貨連同陸錦如田地房産等逕山商會經手召買售下之欵存儲交通銀行再行公攤當時多數贊成即行散會 
[清江浦鎭商影射發貨之交涉]  
　　淮陰商學各界早於東門城外輪船碼頭設立檢查日貨處前城外某玻璃店由鎭江來有玻璃兩箱又電燈公司玻璃兩箱經該處查明實係日貨當日開會議决在該處門首打毁昨又在晚班天泰輪船查得鎭江合新盛寄與鴻泰昌女洋襪五打亦係日貨仍仿前例在該處焚燒四打存留一打以便向合新盛交涉鴻泰昌以添貨簿原係國貨西貨兩種實未添此種日貨特去電責問嗣據鎭江合新盛復電稱係誤寄囑令退回等語顯見合新盛希圖推銷無可諉飾鴻泰昌店主擬與之交涉云 
[杭州霉雨中華亭塘河工之損失]  
　　嘉興華亭塘河工包頭因水災請求津貼山水利委員會林技正派吳道隆羅雲前往會勘兹由林技正呈省長云華亭塘河包工所築大壩因久雨水溢致遭淹没揆諸事實不無損失第霉汛期間雨水或大或小無歲無之今該包工於五月十四日開工旣届霉汛又值農忙其間有無阻礙早在逆料之中旣已訂定成約負有完全責任得失均所不問尙何酌給津貼之可言且工程多延長一日即公家多虚糜一日經費原屬同受損失恐此端一開將來其他包工援例請求作何處置故此項津貼竊以爲不可云 
[嘉興電請停徵發賑]  
　　禾邑霉雨成災地方團體已先後電呈省吏派員履勘城區區農會又於昨日在事務所開會公决電省請求飭縣停徵籌賑士紳方面亦於日昨將附城起水街道及四鄉水災情形攝影呈報官吏 
[集議繭行條例]  
　　嘉興自繭行條例後商民之請設繭行者紛至查來而絲綢各業因之大起恐慌紛電省吏請求維持縣公署奉上峯令飭徵求人民意見以便採擇聞已於日昨召集地方士紳集議有主張開放者有主從嚴取締者有主張有限制的開放者議論不一無從决定 
[集鳳坊組織消防隊]  
　　嘉興城中鳳池集慶兩坊人民張文波陳培之等發起籌備消防隊並商由南城士紳陸效卿姚士梅等成報忠坊撥洋龍一具以作集鳳坊義龍刻正籌備一切 
[餘姚學生愛國團之演講]  
　　餘姚周巷明德學校學生愛國團於本月六日由校長敎員等率領共男女十四人雇大船二隻抵廟後橋至歷山廣濟亭講演演畢登舟赴天元市除沿街講演外因該鄉紳士挽留又於公益新劇社臺上演説約二時許始畢遂啓行該鄉紳士歡送至東冶塘登舟迨至拆落市時已傍晚矣晚餐後登臺演講迄十一時許始止該地鄉民復促敎員登臺又二時許乃畢翊晨泛棹至菴東市有安瀾校歡迎到校復在臺上演講復翌晨抵百兩橋該處天順柯東兩校率學生列隊迎隊亦在劇臺演説約二時許乃返午後抵低仰鎭登文昌閣戲臺宣講以時間局促促即整隊而歸 
 
 

Page 9

 
 
   
 
 

Page 10

 
 
本埠新聞 
[王揖唐任議和代表之反響]  
　　旅滬舊國會議員昨致廣州電雲廣州參議院林議長衆議院吳褚兩議長均鑒景密并轉兩院同人公鑒昨接京訊安福迫徐任王揖唐爲北總代表王爲賣國黨魁主戰領袖其症日主張必破壞和議始足以保全該黨之勢利今忽求充北總代表顯係以此爲擾亂大局破壞和會之手叚遷延時日藉以陰行其賣國詭謀徐果允從直與安福狼狽爲奸毫無誠意可知夫我西南曲意言和原冀早日統一共謀救國苟以主戰者議和與賣國者議救國在北庭無異宣戰我西南亦自取侮辱事何能濟乞商軍府與護法各省軍一致反對以破奸謀而籌善後丁維汾張瑞寳羅家衡杜潛徐蘭墅蔡匯東周　段雄馬驤李爲倫張鴻鼎王慶雲揭日訓裴廷人楊肇基王汝圻尙鎭圭等同叩感 
　　平和通信社消息云旅滬國會議員因聞北方有任王揖唐爲議和總代表消息即於今日聯名電致軍府略謂安福系明知爲全國所不容故意提出其首領爲總代表實屬有心搗亂爲南方决不能承受望軍府於事前速對北京政府提出警告如果成爲事實則南方應撤回代表拒絶開議云 
[全國和平聯合會所接函電吳佩孚函]  
　　逕復者貴會沁電洞燭亂源關懷大局無任欽佩查自民國六年武人肇禍南北紛歧壯士死於槍林彈雨之中而用兵未已黎民陷在水深火熱之内而樂禍不悛去歲締結噯昧之黨系組織非法之國會城狐社鼠盤踞中央蒂固根深把持政柄國人望和而陰謀主戰申江開議而障磚多端以致大局未能解决全國未能統一軍士受暴露之苦人民起愁歎之聲且不止貽害於一時更將流毒於萬世該系以親日爲美名以賣國爲主義日本侵佔我疆土壤奪我利權青島爲魯省之咽喉實全國之門户國人皆誓死抗爭該系乃主張簽字是不惜以神明華胄禹甸山河贈送他族也不及百年將爲戎矣近復破壞和平禍機四發九重萬里各方要電未能直達中央軍國大事主持不由元首孔斌有言死病無良醫徒喚奈何而已將欲起死回生轉禍爲福非各方各界堅固團體失持民氣一致進行莫能救也臨頴悽愴貯聞明敎吳佩孚拜啓七月七日 
[南寗商會電]  
　　上海全國和平聯合會鑒抄致北京政府尤電悉具見老成謀國見機最先當日本承認俄政府時不將我國種種權利舊失在俄者聲明收回後恐交涉棘手青島覆轍可爲殷鑒敝會全體對於藎籌碩畫極表贊同特復廣西南寗總商會叩江 
[粤省罷市聲中之粤人會議]  
　　旅滬粤人各團體粤僑商業聯合會潮州會館大埔同鄉會嘉應五屬同鄉會廣東善後協會廣東報界代表等因接粤省罷市罷工罷課要求伍秩庸兼任省長電信昨日午後三時各派代表假座廣東善後協會開緊急會議公推溫佐才爲主席對於粤省此次民衆示威運動及省長問題詳加考慮討論結果除通電京津漢蕪潯寗及海外各處同鄉一致爲粤省人民政治自决運動之後盾外並推舉吳鐵城許炳榛唐寳鍔孔昭晟四君即日旋里向各當局及各社團陳述在外粤人公意兹將其通電文列下　（銜略）粤自連年水患繼以兵荒民不聊生已達極點今復以政爭之故激成罷市風潮哀我粤民痛苦曷極夫粤人治粤各省多同此主張乃省長問題虚懸日久尚無解决明文滬江遠隔雲山見聞多阻嶺南翹首盼切奚如日前公電台階想邀洞察現十五日再開各同鄉團體代表聯合會會議僉謂歐戰方了元氣已傷粤省爲護法策源地正圖扶植之方幸勿此奪彼持影響商務特公舉吳鐵城許炳榛唐寳鍔孔昭晟四君爲代表即日旋里查訪眞相妥爲調停尙祈接洽臨電神馳無任翹企 
[日本宣布上海爲有疫口岸]  
　　長崎日報云日政府因接上海發見虎列刺症之報告恐其蔓延故於本月十一日起宣佈以上海爲有疫口岸長崎港員尙未接到政府所頒關於上海來船如何防疫之詳細訓令但聞來船距從上海開出日期不足五天者不許進口並照向章施行消疫方法 
[時疫流傳更廣]  
　　近日時疫流傳滬上勢頗劇烈天津路時疫醫院收留病者地板上爲之臥滿該院兩星期以來患疫求診者達五百人以上死亡者約居十分之一該院所延英人寳得利醫生自朝至晚幾無片時閒暇本埠某某數大醫院因需用手術病人居多素不收容疫症病人今特籌議於必要時將設法救濟之浦東方面各廠工人染患者仍有增無减據某西醫云此類時疫爲夏季所恒有苟居處飲食悉合衛生當不致蔓延成災觀察邇日患疫者之執業等級即可知若輩疾所由來皆屬起居動作飲食之不講求也惟傳染益廣則滬地人烟稠密撲滅事頗不易届時即深講衛生者恐亦不免無妄之災現租界中巷底街沿售賣冰水刨冰及引聚蠅蚋之冷食者仍實繁有徒此等食品實爲且長時疫之資料深望有責者從速嚴加取締亦防疫之要務也云云 
[浦理發現虎列拉症五誌]  
　　官商會議防止方法 
　　浦東發生時疫情形已四誌本報兹悉此項疫氣連日有加無已公立上海醫院在爛泥渡口所設臨時醫院幾有應接不暇之勢三區署長曾永奎爲救濟病人起見特於前日柬邀該處紳商各界領袖到署會議防止方法紳界到者爲劉頡雲陳桂春潘杏亭沈杏苑陸景雲等商界爲蔡熾文陳泉聲陸兆麟蔡維新沈葆初劉觀文汪維舟李關林莫景芳等當經曾署長發表意見擬定辦法數端如下（一）浦東爛泥渡一帶工廠林立市塵繁盛人民一經染疫須舁赴浦西診治往返時間未免遲誤宜在浦東創辦常久醫院一處以便患病者得以就近醫治（二）各處小巷穢氣充塞宜設立衛生處雇用清道夫役逐日打掃潔凈灌澆藥水以除疫氣（三）各處食物攤每日派人分投檢查如有穢爛不潔之物勒令傾棄浦中以示取締（四）公立上海醫院在渡口救火會内所設臨時醫室連日所費藥資數頗不資宜集資酌量捐助以上數則爲目前急不待緩之事請諸君各自認捐以示提倡云云各紳商頗爲贊許當場認捐之數計達六百餘元並擔認按段勸募一俟集有成數即行開辦 
[全國學生會消息審查會]  
　　昨日下午九時繼續開該會會章審查會審查員黄維時劉慶平何世楨李中襄柳敏余上沅常萬元等均列席審查結果全部完畢擬明日提交大會通過 
[評議會]  
　　昨日（十五）下午新鐘二時開會出席者四十四人評議長陳寳鍔主席林祖烈紀事届時主席登台宣告開會後報告上海學生會來函稱致北京公使團電言工部局取締出版物事尙未發出請本會昨日議决拍致該團之電亦應從緩發并報告本會派赴武漢長沙等地代表劉振羣蔣元龍諸君來函報告各地組機各界聯合會甚形踴躍云次討論議案今將其成立者録下（一）由本會通告各省區學生聯合會按照各地所産之特殊原料速行籌設學生紀念工廠此案係北京代表水枬湖南代表柳敏林祖烈所提出連署者有黄維時陸梅僧劉慶平瞿世英諸君討論結果衆以事關重大應設審查委員會於是遂由主席指定熊文略柳敏水枬賈銘常萬元五人爲審查員（二）致函會審公堂説明工人李鳳池並無鼓吹罷市情形（三）電詢北政府曾否以京漢鐵路押借日欵（四）致電鄂督及省長請勿干涉學生聯合會之愛國行動（五）致電山東督軍省長日人無故毁棄太康號門面請與嚴重交涉以護國權（六）吳炳湘假借名義赴滬運米私賣敵人案其辦法如下（甲）致電蘇皖浙贛督軍省長及商會（乙）與本埠商會接洽（丙）致函江浙皖贛學生會請其就近催促長官及商會辦理漕運禁止事宜（七）函告天津拒毒會請其通知各該分會嚴查私販嗎啡（八）函告各地學生會演講嗎啡之害並派人往藥房勸告（九）請各省長厲行嗎啡治罪法閉會時鐘已六下矣 
[上海學生聯合會消息]  
　　昨日（十五號）下午新四時在事務所開交際會蒞會者四十五人部長因病請假由副部長陳君主席紀事湯成　各交際員就席由主席宣告開會書記報告前次各代表報告調查日貨情形已派員分往各地調查復報告前次議决增加值日員亦已另函通知各代表其餘並無提議青年會商業代表宋家傑報告福新茂新立大中興等麵粉廠售大批麵粉於某商多數主張通函警告聖瑪利女校代表張繼英提議紙傘一項銷路甚廣用者不察信爲完全國貨本席因某國人亦有紙傘出品恐有混雜請主席派員調查民立代表主張通函閩浙學生會請其當力調查報告本會衆意爲然上海英文學院代表劉曾一報告某公司内多係日貨日前往該公司質問該店人員託辭推諉語多支離後經層層詰責始應於一星期内將此貨收藏東吳代表李宗登提議將來如查出某店私售日貨諄勸各錢莊與其斷絶往來書記將前次議决之拒絶吸烟會提出草議付全體通過爭執甚久衆議結果主張將此議案諮交評議部通過中西女學代表張蘊貞報告新莊某小學常年經費約計三百餘元前由美國某女士倡辦兹某女士意欲回國校課勢將停止本會旣有義務學校之設不妨繼續此舉主席當派該代表前往調查實在情形再行核奪鐘鳴五下主席宣告閉會 
[馬千里今日離滬]  
　　天津各界聯合會副會長馬各里於上星期耑程來滬調查此間各團體對於國事之主張以期津滬一致進行連日奔走聯絡備受各界之歡迎兹聞馬君於今日起程前往南京沿津浦路北上順道濟南稍留數日即行返津云 
[華絲運赴國外之消息]  
　　文滙報云昌興輪船公司亞細亞皇后號於六月十四日由滬載出之中國絲已於七月八日到紐約法國輪船尼拉號現載中國絲四千八百包值銀三百五十萬有餘定十五日由滬開赴法國馬賽該船並運去值八百萬佛郎之金條交付巴黎中法實業銀行 
[江陰水災消息]  
　　江陰消息該邑東南鄉與無錫常熟接境近因霉雨兼旬田舍都爲雨水冲没鄉人皆徙他鎭避災今年秋收已屬無望冬漕度必大受影響云 
[米價尙難鬆動]  
　　昨日虹口頭壩某米店售與廣帮計協康振興等米廠内之羊秈一千數百石價六元八角左右當即打包裝某輪船出口所以米價尙難鬆動也 
[濟寗商會愼重運糧手續]  
　　上海總商會前接山東濟寗商會函略謂濟寗學界聯合會公議嗣後遠來糧商凡係大宗外運者須找殷實舖保向濟寗商會請發護照再由該聯合會查騐確實方准放行復經濟寗商會開會議决此項護照須俟該糧運卸必呈明該處商會查騐蓋戳原件寄還如有滬埠糧商在濟購糧運卸後呈騐護照務祈查騐蓋戳並令該商將原件寄濟以備再查等由敝會當以前項辦法係爲愼重民食起見自應照辦即經函復在案嗣後又接該聯合會函開日前有糧商在敝處收買在宗小麥運往貴處按敝處商人買糧出運章程須有妥實舖保確非起運日本由商會發給護照方准起運此項辦法業已函奉知照今該商之護照已由轉運公司帶回蓋有貴會鈐印然奸商狡計多端未必無揑造以冀蒙蔽情事敝處以糧爲出口大宗方今二麥新登决不令小有弊竇致累初衷祈將貴會鈐印蓋紙函賜俾便今後之對照云云該總商會接函後查得本會並未有人運糧來滬惟該函封面書有上海商會查收字樣不知有無誤會之處是以函詢滬上各商會有無前項情事再行核復 
[交涉署函查運米護照事]  
　　江蘇交涉公署昨致中華工業協會函云逕啓者本月十三日各報載有中華工業協會致各團體函據調查員楊子奇報告私運米糧一則内云有人轉委華人與交涉署有舊者代打護照每張洋八角一張計一擔等語閲之殊堪詫異本署發給護照只外人往内地游歷及華人出洋經商游學兩種至米糧關係税務本署向無發給護照之權在稍明事體者無不知之楊子奇果從何處調查而有此項報告所稱華人與交涉署有舊者係何姓名護照每張洋八角旣有數目當有證據事關蘇省民食又關本署全體名譽必須澈底查究即希貴會向該調查員楊子奇尅日索取詳明報告并一切證據見復以憑核辦望切施行云云 
[金市趨勢漸定]  
　　本埠匯豐中法花旗三銀行從外洋運來大宗盎斯金除售與華商外匯豐曾裝三百條赴孟買昨日中法銀行亦裝一百二十四條赴巴黎惟前昨兩日道勝與花旗兩銀行售出陽八月份交貨之美金洋計九十五萬枚價美金一百十七元五角刻下現金市面稍定烚赤之價恒孚泰亨源永豐餘大豐永等金號售開二百十九兩至二百十九兩五錢設或廣帮繼續購進標金價將看升提矣 
[鴻裕紗廠之發展]  
　　麥根路鴻裕紗廠本有紗錠四萬枚所紡二十支十六支十四支十二支寳鼎牌大小包紗早已行銷各埠近自山東問題發生以來我國人提倡國貨積極進行以致該廠之紗不敷應市該廠主郭子彬鄭倍之等爰又糾集資本一百萬兩擬添細紗錠子一萬五千枚及布機一百架整理機全部專紡雙股線與細紗已向英商安利怡和兩洋行訂購限十個月内到滬並購定廠旁基地三十餘畝刻正在開標建築廠屋明年夏間約可開機矣 
[組織線轆公司]  
　　前德美等國運華之洋線團銷數甚廣自歐戰之後來源頓稀價格飛漲至二倍之多邇來戰事雖已告終此項洋線團一時恐不易到現由華商吳麟書等發起集合同志資本銀四十萬兩組織統益線轆公司其機器等品已向美商愼昌洋行訂購惟廠基正在滬西小沙渡一帶覓購大約明年秋冬間可以開幕矣 
[請組儲金興業之統一機關]  
　　中華國民愛國會昨致南北市兩商會略云國民儲金興業一節近來各界團體非常熱心相繼提倡此舉果能全國一致創成全國金融機關實於我國興業前途有至大關係確爲我國民今日從根本上挽救之要圖實力挽回利權之良法自當乘機急進合力求成否則徒託空言若前次五月九日之熱性一過不特無補於國家抑恐又示外人一弱點因思貴會爲各界所崇仰極望出爲聯合公决完全章程組織統一機關以收一致進行之效庶幾國家頼此以轉弱爲强國民賴此以轉貧爲富事關公益幸福同沾爲敢具陳仰祈貴會諸公察核施行 
[高橋鄉民電請搶修海塘]  
　　浦東寳山縣境高橋鄉東濱大海全賴海塘爲保障近 * 
數年來潮汐中激塘身頗遭擊壞前年齊省長履勘後即撥欵設局修築經局長朱福田督工修葺漸次恢復詎前日傍晚風雨交作之際海潮暴漲波浪滔天在遐字第九段（即舊寳山城東門外）新江地方塘身被浪冲壞三十餘丈而四五七三段亦損壞八十餘丈該鄉民大起恐慌遂由公民黄鉞張梅鍾怡良俞佑之黄則友吳志高等電請齊省長飭局趕速搶修以保民命 
[豆船遭風失事]  
　　日前南市三泰豆行僱奚金順江北船裝運火車黄豆三百四十包運往浙省新市交卸詎駛至松江相近之潮泥浜忽遇狂風大作波浪滔天舟子無力支持立時失事全船貨物盡遭侵没該行得悉後以奚船曾向益興公司投保平安水險立卽報告公司由公司派傳何兩君前往失事地調查情形以憑核奪 
[滬江大學學生會近訊]  
　　滬江大學暑假留滬學生會近况録下（一）通俗敎育部自本月七日假西門講書堂開設第一通俗義務學校日課自該日開學學生已有二十餘人夜課至九日開課學生有四十餘人其中大半爲工商界失學之人第二校假吳淞路久遠里廣肇義學第五校開設該校日課已於前日（十四）開課學生七十餘人夜館定於明日晚八時開課報名者亦非常踴躍云兩校所用書籍均爲滬江大學校長董景安所編六百字通俗學校敎育課本蓋取銷易而求實用也至於二校敎員均係滬江大學生分任之學費書費一概不收云（二）國貨販賣部於本月五日起實行分隊出發販賣貨物均批自中國大商店價廉物美一般愛國貨者無不踴躍向該部購買故銷路頗形發達部員亦非常熱心至於該部赢餘之欵概充印刷勸用國貨及喚起人民愛國心一切傳單之用云 
[交部選派畢業生出洋實習]  
　　交通部郵電學校向來注重實用敎育本年春間曾選派畢業生十八人分赴英美日本電氣工廠實習頗受各該國歡迎此次因有線電工程班畢業得美國西方電氣公司及日本遞信省曁古河三井各公司之贊助又就先後畢業生中選派周公樸劉松儔易天爵沈祖衡等四人赴美國馬軼羣龐根笙黄蔭澤等三人先赴日本一年再赴美國鄧曰仁王鴻葉紹蕃龔坤李惠民錢文耀張清溪林鑑劉偉俊朱樹郁等十人赴日本曾代部長以此項實習生甚有效用深爲贊許業經批准聞赴日者无行補習日文二個月赴美者因船位擁擠須待至十一月下旬搭乘中國號放洋云 
[第一商校組織拒絶烟酒會]  
　　省立第一商業學校學生支會近組織拒絶烟酒會録其宣言與草章如下 
[宣言]  
　　烟酒爲人類大敵貽害青年尤甚故大禹王惡旨酒曾滌生或旱烟際此蜩螗鼎沸之秋無論何人均宜非薄衣食儲蓄大宗金錢做一番救國之事業何必吸烟飲酒損資財傷腦筋乎酒能使神經哀弱肝質變硬烟有毒質甚害衛生故美國聯邦中多有懸爲厲禁不許售烟酒於童子公立學校中往往設立拒絶烟酒會學生之入會者數以千計故本會猛著祖鞭步武友邦組織拒絶烟酒會意欲與美國學生取精神上一致的行動不亦重博美人之歡迎乎來日世界大同或有全球拒絶烟酒聯盟會之組織我國届時定爲會員未始非不濫於此際也 
[草章]  
　　（宗旨）本會以拒絶吸烟飲酒培養身心儲資救國爲宗旨（會員資格）凡品行誠篤不事詐僞誓不吸烟飲酒且爲本校學生支會之會員均有入會之資格（職員）本會從會員中推舉正副會長各一人糾察二人文牘一人會計一人每學期更遞一次（會費）本會無大宗費用由會員隨意捐納除本會正用外赢餘則儲以救國（入會手續）凡具有第二項之資格經會員兩人以上之介紹均得入會（出會懲戒）會員或私自吸烟飲酒違背章程由糾察員覺後得報告會長開全體大會除名處罰之（開會期）本會每週開常會一次遇有特别事故得開臨時會議（會址）設立南市陸家浜江蘇省立第一商業學校學生支會内（附則）本章程自分佈日施行有未盡善處得隨時修改之 
[昌世中學第一次校董會紀]  
　　昨晚昌世中學校董與中華聖公會救主堂堂董在西藏路一品香舉行校董初次大會到者爲會正王閣臣君書記張竹平君會計韓玉麟君朱葆元牧師刁信德君古恩康君邱道生君黄瓊仙醫士丁明玉女士鄭揚秀夫人傳夫人凌子貞夫人劉寳餘君陳詩豪君先入席夜膳畢開會（一）會正王閣臣君宣佈開會宗旨（二）選舉幹事委辦王閣臣會正張竹平書記韓玉麟司庫劉寳餘會員又舉刁信德朱葆元爲名譽會員（三）組織募捐團分二十七團每團擔任洋二千元（四）提議學生免費額係優待樂助者另由幹事委辦細商（五）新校舍限捐欵至二萬五千元即行興工由劉君舉丁女士助理通過（六）製募捐進行鐘兩隻大者設在舊校門首小者設在救主堂用以宣播於衆（七）捐欵存於回處須由幹事委辦商酌實行（八）幹事初次聚議定於今晚新鐘七時在會正宅内續商進行辦法 
[高等小學聯合運動之給奬]  
　　上海縣高等小學校聯合運動會前曾開過二次今年第三届舉行辦法改爲各校團體比賽各種運動昨日爲給奬之期下午二時在公共體育場開會其秩序（一）報告（二）縣長訓話（三）評判員報告成績（四）給奬運動成績縣立乙種農校最優勝奬得銀盾一座一等奬旗一面二等奬旗二面三等奬旗一面强恕通惠三林和安澄衷縣立第二等校成績優良各得奬旗其餘與會各枃亦均成績及格分别給以奬狀另有成績表印送各校以資觀感 
[女界聯合會消息]  
　　昨日女界聯合會在泰安里十號鈕宅召集第一次家庭演講到者均附近女士首由主席報告並述明講題鄭璧女士講演亡國鐵路並以繪圖分送詳細説明次李果女士講演虎列拉之狀况及預防法定下次演講在寳康里三十三號鄭宅茶話至六時始散會 
[江華錫礦抵債未成之覆電]  
　　湖南善後協會接廣州軍政府電云上海湘南善後會鑒有日郵電悉江華錫礦抵借外債曾有人建議及此並未成事實早作罷論請釋遠懷政務會議佳印 
[蘇屬運滬繭數之續報]  
　　蘇省各處地方産繭由滬寗火車報運來滬者上月十九日以前之確數均誌本報兹將上月二十日起至本月十日止逐日收蘇屬報裝火車來滬之繭數詳列如下　二十日由横林運到五車計六百五十包又無錫運到一車計八十包　二十二日由横林運到五車計五百九十包　二十五日由常州運到二車計二百四十六包又丹陽運到二車計二百六十二包　二十六日由無錫運到五車計六百十四包　二十七日由無錫運到十五車計一千八百八十包　二十八日由横林運以七車計七百九十三包　二十九日由無錫運到九車計一千二百零三包　三十日由横林運到二車計二百十七包　七月二日由無錫運到十二車計一千四百四十八包又運到一車計一百三址九包　四日由無錫運到十車計一千二百五十四包　五日由横林運到二車計二百六十二包　六日由無錫運到二車計二百七十七包　七日由無錫運到二車計二百八十二包又蘇州運到一車計七十五包　八日由無錫運到四車計五百七十包　九日由無錫運到四車計五百十三包　十日由鎭江運到一車計八十八包　以上共九十二車計一萬一千四百四十三包連前次統核總共運到乾繭計八萬七千零五十七包均由滬寗鐵路火車運至麥根路站卸入棧房由海關洋員騐訖即由運送處分装塌車先後解往各廠 
[輪船上破獲大宗私土續誌]  
　　陳阿五由外洋私運大宗烟土來滬爲海關洋員與水巡捕房探捕查獲人證諭飭將陳函送地方廳請訊烟土送往海關候燬等情略紀前報兹悉陳阿五此次所帶烟土共有五百十七斤值銀數十萬金係裝在六只啤酒箱中乘福利丸輪船來申圖消現被破獲經該廳檢察官提案研訊陳阿五抵賴不認昨午該廳飭傳當時承辦此案之海關扞巡洋員並該捕房探目何春生等到堂與陳阿五當堂對質該洋員等伸訴破獲情形質之陳阿五俯首無詞問官判陳還押候究該洋員仍回海關供職 
[焚土又復改期]  
　　今日（十六日）爲海關預定焚燒查獲私土之期曾經姚監督函請各機關派員前往浦東陸家嘴監視在案兹悉姚監督因焚土之窰係屬機爐必須輪船火夫始克勝任而所有海關巡洋小輪四艘均奉派在外無人執役是以昨日特用電話及派專役分往各機關各團體咨照須待巡輪回申再行函告焚土日期云 
[ 
　　淞滬警察廳偵緝隊士李廷才於舊曆本月十五日捕獲積匪小山東解至半途被該匪用刀戳斃詳情兩紀前報兹悉李廷才之屍棺現在青龍橋三百六十六號伊住宅附近大水橋堍下搭蓋蓆棚浮厝本定於昨午出殯將屍棺寄放浙紹公所嗣因一切手續未全經屍妻李羅氏改期於舊曆二十二日舉行而偵緝隊長翟世清以該匪小山東膽敢拒斃公役實屬兇惡已極亟應懸賞緝拿除傳諭本隊各偵探拘獲候賞外無論諸色人等者能將小山東捕獲解送到隊訊實者賞洋三百元如知風報信因而拘獲者賞洋一百元云查李廷才原籍山東沂州自幼生長於江蘇海州當前清工程局與市政廳時在偵探汪七部下爲夥至民國四年問 
 
 
] 

Page 11

 
 
入淞滬警廳爲偵緝隊士與邦匪中素多相識歷年破獲要案有功致今日遭此慘斃云 
[浦東發生越貨傷人案]  
　　住居大南門中華路爲水木作頭之俞蘭崑其家住浦東陳家巷小石橋附近前日夜間十時突被盜匪十餘人破門入内搜刦去皮棉衣服十餘件並金銀首飾等值洋二百餘元並將佣工阿川拒傷頭額携贓而逸昨日俞之家人來滬報告俞得信後即刻回家檢查失物開單報請南匯川沙南縣官廳勘緝 
[孔家弄命案近訊]  
　　住居西門内孔家弄之寡婦凌洪氏於去春被人在家殺死一案近始破獲情形已見前報兹悉此案業經上海地方檢察廳迭次秘密預審得有端倪當即起訴同級審判廳公開法庭將在押之各兇證凌連生（即氏之義子）並同黨王春要與證人等辯論終結凌等均供認在場帮兇屬實惟正兇在逃未獲聞問官口頭判决擬照新刑律處以絞决之罪故已將各人分别釘鐐收禁一面上緊緝拿正兇務獲併究 
[續誌水警偵探指提刦案犯]  
　　水警第二廳偵探張占奎日前會同五區警署在寳山路緝獲刦案犯沈錫卿王其林李順才三人解送司法科暫押已記前報兹悉沈等三名前日已經段科員派法警押解淞滬警廳收押聽候水警廳備文迎提歸案訊辦 
[張審廳長晉京]  
　　上海地方審判廳長張子鄭於前晚乘滬甯特别火車往浦口換乘津浦車晉京公幹所遺廳中一切公務暫委民庭長代拆代行聞張廳長須於一星期後返申云 
[民聲團開會紀]  
　　醬園弄民聲團於前晚八時開茶話會到者爲錢永康王庭樑陳季平張鳳寳程明德朱日章瞿愛棠等二十餘人議决事件如下（一）修改章程（二）籌辦義務學校（三）組織雜誌（四）推定臨時職員（五）調查國貨（六）預備設立日貨陳列室及散會已鐘鳴十一下矣 
[寰球學生會交誼會預誌]  
　　昨日寰球中國學生會通告各會員函云謹啓者本會現訂於十七日即星期日晚八時（新鐘）在本會所開交誼大會備有活動最新影戲及新出之留音機名曲並佐以茶點用欵嘉賓届時務祈撥冗惠臨同襄盛舉曷勝禱盼之至 
[湖州旅滬公學校友會紀]  
　　湖洲旅滬公學校友會於昨日開第七次常會歡迎第五次新會員午后二時振鈴開會到者百餘人首由會正報告半載經過情形次更舉職員周宗模爲會正張令綵爲會副次討論會務商榷年刊編緝社之組織其結果推舉審定員二人編輯員四人後由名譽會長凌銘之略述前任會正陳必達准八月十六號偕清華諸君放洋留學美國紐約大學發起歡送大會全體贊成定擇日舉行遂攝影而散 
[普益社學生會游藝大會預誌]  
　　南市青年普益社學生近以創辦義務學校爲當今之急務已訂於陽曆七月十九日假座夏令配克大戲園演劇籌欵俾貧苦子弟不致抱向隅之嘆今將現定之各種游藝名目録下 
　　何葆仁君演説中華技術學校之拳術愛國女學校之跳舞鈞天集之國樂合奏清心女學校之唱詩及該社新編之悲劇「手足「悲狠苦兇頗有可觀聞尙有陸續加入者此誠别開生面之大游藝會且各大商家均願代任銷售想海上不乏熱心敎育家定能踴躍購劵也 
[中華武俠會新聘之敎員]  
　　北四川路三樂里武俠會爲内部組織整頓刷新起見現已聘到山東濟南鎭守使署技術隊總敎師楊鴻修君并上海公共體育塲國技敎師劉德生君及南京高等師範國技敎員于振聲君協助敎授中華新武術及各派技擊以資進取舊時敎師已因事辭退矣 
[各學校消息併紀]  
[寰球學生會日夜校]  
　　靜安寺路五十一號寰球中國學生會於昨日上午十時舉行日夜校畢業式計（日校）高等畢業生朱葆琦吕安良金炳章汪經鎔包禮傑李敦治邵人炯朱仲良吳道生冷中等十人初等畢業生張啓守邱壽彭何遠經鄭作圖差全圭郭振華金啓雲方善圭高福生徐傳琮龔錫源王椿生施雲峰陶松漢陸國鈞蔡文學周吉人陶松壽徐致祥徐義元等二十人（夜校）英文科第八級梁國華一人開會後由校長朱少屏君訓辭給　給奬品裴周樓沈諸敎員各致勉詞並定下禮拜一開補習班上午七時開課專敎國文英文算術無論本校或校外均可報名來學一律不收學費並聞所有奬憑須待僵長薩福　君回申後補給現在新生報名者已有一百餘人有志向學者務須從速報名遲恐額滿見遺也 
[大同學院]  
　　本學年各科畢業生共十九人（普通科十一人）陳訓慈楊震封徐文錦徐紀澤鄉鵬運郎志陶張峻張啓釗沈善鈞徐相祝定遠（英文專修科五人）李右人王去病張國銘王逸之沈藻墀（大學預科三人）周培朱鳳豪蔣乃　 
[勤業女師範]  
　　十四日下午二時法租界南陽橋勤業女子師範學校開學生家屬懇親會兼行國民科學業式學生家屬及來賓到者百餘人有李徐振坤陳家英湯振華黄丹芷諸女士爲招待首由學生全體唱校歌及懇親歌校長朱劍霞女士報　開會志趣並論學生家屬應畫輔助學校敎育之義務權以高麗金女士演説亡國痛史華僑徐君演説台灣近狀敎員陸蘊玉張薇貞嚴震三女士率領國民科及幼稚生表演種種游戲體操及跳舞塲中陳列國民科畢業生手工成績品來賓多加贊許畢業生八人爲施瑞玉劉寳英黄志宏蕭琴貞賀秀英鄭性安石金　徐德馨惟畢業證書以時促不及掣備須於下學期開課時頒給會終攝影而散是日縫紉科學生製出之白帆布帽當場售去甚多 
[崇正學校]  
　　大南門外市立崇正國民義務學校分男女二部現有學生二百五十人係曹肅雲爲校長並樊馬湯王朱陳六敎員與郭女士分任授課規則甚嚴昨日暑假休業並舉行第八届兩部生畢業式上午九時曹校長與各敎員率全體學生至講堂向國旗校旗行三鞠躬次各生向校長敎員行二鞠躬繼兩部學生對行一鞠躬次奏琴唱校歌暑假與畢業等歌次校長訓詞敎員訓話大致均勗學生奮勉勤學自立等語次由校長分給各生證書奬狀唱休業歌攝影而散秋季始業定於八月二十二日（即七月二十四日）兹將此届畢業生姓氏録後　庸與松王永江吳本賢黄關金張志祥張志文蔡雲生陳志澄魏家順嚴濟寛馬士榮姚竇林金龍生唐錫圭唐錫春陳金泉張洪生顧鏡湖朱仲笙范長順仲祝寳許晋生陳坤林趙炳泉褚榮生張關榮陸永正許炳泉沈德心陳桂祥張周豐盧俊才范馥鈞王承福（以上男部共三十四人）萬錦賢張麗娟張瑞金陳月貞奚瑞貞黄鳳寳唐秀娟以上女部共七人 
[三林陳行楊思鄉立高等小學校]  
　　該校舊名三林學校開辦頗早惟初意在培植三鄉子弟故祗設三級不事擴張今歲始增加班次擴充學額添聘敎員廣收客籍子弟以宏造就該校地點在浦東三林塘鎭東市距滬九里自江邊碼頭（兵工廠旁）渡浦有小車可直達校門時間祗一小時費僅小洋兩角交通殊稱便利該校於民國元年遭回禄之災另行建屋五十餘間地位寛敞所聘敎師都屬江蘇省立第二師範畢業生客籍生每年收費四十元學膳宿費一應在内現又定優待辦法一年級四十元二年級三十六元三年級三十二元定於陽曆八月一日（陰曆七月初六日）假上海淘沙場市立時化小學校招考於陽曆九月一日（陰曆後七月初八）在校内招考 
[毓賢學校]  
　　愛文義路毓賢學校學生救國儲金團上學期共啓　七次儲得小洋六百四十八角銅元一千一百十枚昨日團長通告各團員略謂本團現已暑假團員多已旋里祗得暫行停止儲蓄至於印送抵制日貨週刊亦暫停付刊一俟下期開學即當繼續進行云聞該校暑假補習科已於上星期三正式開課學生六十餘人其中有二十餘人爲他校生云 
[紅會新副會長派員來滬接收]  
　　新任中國紅十字會副會長蔡廷幹君近以要公暫時不能離京先行委派文博亭（税務處股長）黄友柏（前財政部科長）邵厚夫（内務部秘書）吳應科（海軍部諮議）譚其廉（海軍部科員）王行甫（陸軍部科員）六人到滬接收紅十字會事務文君等已於十三日抵滬寓大東旗社據云對於紅十字會向有職員主張概不更動俟蔡君到滬後文君等六人即須返京各回本衙門供職云 
[創辦民生醫院]  
　　有某醫士近見滬上時疫漸次蔓延就城内舊敎塲地方獨力創辦醫院一所名曰民生醫院全係慈善性質已於昨日開始送診 
[湖北義劵五大奬電報]  
　　昨爲湖北義劵第四期開奬之期午後由漢口總局將開出各大奬號碼電傳到滬　頭奬一萬二千三百九十四號由嘉湖支局售出　二奬九千二百十三號由蘇州孫理記售出　三奬二萬四千零九十八號由上海廣萬源售出　四奬一萬七千六百九十一號由善中售出　又一萬零九百七十九號由大發祥售出　五奬二萬三千九百七十七號由杭州支局售出　又一萬一千六百七十九號在漢售出 
[管帶親自緝私]  
　　鵬飛緝私兵輪管帶閣玉振近聞蘇州河一帶時有梟匪販運私鹽前往内地販賣故於昨日乘坐該兵輪親往蘇州河内港各河道嚴密查緝 
[清除積存垃圾]  
　　大碼頭沿浦一帶積存之垃圾久未清除妨害衛生迭經各商户函致第一區警署謂爲設法清除當經趙署長督飭清道員並多雇小工夫役一而商由浦江水巡隊長撥派小輪將所裝之垃圾船隻拖運至浦東傾棄荒僻處所連日天氣放晴得以設法　船故沿浦之躉批垃圾刻已掃除一清聞趙　長令各夫役不得再事存積務須隨到即時裝船云 
[繳洋給原告另娶完案]  
　　崇明婦人李夏氏於民國二年間由原籍背夫逃來上海與汪善榮（即瑞永）姘識匿居法新租界今被伊夫李阿五偵悉來申投報捕房飭探將氏及氏母沈氏與汪一併帶入捕房解經法公廨訊據夏氏供稱實由母親介紹與汪姘識生有兩孩詰之夏沈氏供不承認判着被告邀同證人到案再核在案昨又傳訊先據見證朱煥章陳阿大兩人同供民人等係與汪瑞永貼鄰實係目見沈氏住居伊處至於如何姘識不得而知詰之沈氏供實由婦人領女兒至汪處不諱李　　商之法副領事德君判沈氏押一月示儆再繳洋三十元汪瑞永繳洋五十元兩共八十元給與原告爲另娶之資判畢汪稱民人實情貧苦一時無力籌措可否分期交出判着限三天内先繳洋二十元餘洋三十元限七天繳清 
[修理房屋繳清房租]  
　　太乎洋行收租人昨至法公堂控房客周姓虧欠三月租洋七十二元請求訊追詰之周姓供實因連日下雨商人家之房屋滲漏不堪屢向房東懇商雇匠修理詎始終置之不理故商人延不交付請求着令從速修理現今商人先繳付六十元餘洋工竣後即行付清中西官判交案之洋先繳原告領去餘欠着原告於七天内從速雇匠修理工竣後再着被告將餘洋交清 
[行竊與消贓並儆]  
　　閩人陳根初陳祥兩人日前在法租界摸竊行人身畔之洋銀等物現爲法捕房包探偵悉將陳及同黨陳細林榮鄭明等五人一併拘獲吊出原贓帶入捕房昨解法公堂請究先據捕頭上堂禀明前情詰之陳根初陳祥供認行竊林榮等三人供民等祗代銷贓不敢串竊求察中西官判兩陳各押西牢二月林等三人各押一月以儆 
[虧欠房租請廢合同之訊判]  
　　立興洋行昨延逖百克律師代表至法公堂控某洋行主温得來虧欠三個月租洋請求追還欠租並請將合同註銷准予原告將房屋收回如被告延約不交請將生財拍賣作抵等語詰之被告温得來供求寛限三天即可交付中西官判限三天内如數交付原告要求取消合同收回房屋一節着另行起訴 
[逃兵即行追獲]  
　　駐紥松江之新編衞隊第二團第一營三連部下兵士張福振於前晚潛乘松江夜火車私行逃逸兹由該連長排長晁得勝得悉逃兵匿居西鄉梅家弄故於昨日追至該處當將該逃兵張福振緝獲解回松江營部訊辦 
[買賣鴉片之查獲]  
　　高昌廟警區李巡官查得境内江邊碼頭地方有違禁私售鴉片燈吃之處特於昨晚親率長警往查當獲售烟之江叔仔與吸烟之劉阿四陳喜仔三人並搜獲烟具各件略訊一過令解二區警署訊辦 
[幸未成災]  
　　昨日黎明時公共租界南京路三百三十一號門牌瑞盛洋貨號後披屋内不知何來火種霎時濃烟四佈滿室通紅幾致不可收拾幸人手衆多取水竭力灌息迨捕房皮帶車馳往施救早已烟消火減矣 
[烟土案候查再訊]  
　　無錫人王潤生前日在福建路（即石路）七百十七號門牌常州人鍾炳正處買得烟土兩包携至門外被一千一百三十四號華捕查見將王與烟土一併帶入捕房經捕頭詢明復飭包探顧阿根與西探鼐鐵協往將販賣烟土之鍾炳正拘獲一併收押昨晨解送公共公廨請究即據中西包探相繼上堂禀明前情並將烟土呈案請究訊之鍾炳正延律師到堂代表辯護要求准被告交保候訊關讞員核供商之美丁副領事判鍾交三百元人洋並保王由捕房交保候查明展期一禮拜再訊 
[總會違章科罰]  
　　老閘捕房捕頭查悉山西路百福里三百十號門牌憇息總會與雲南路三百八十三號門牌同樂總會因聚賭私設鴉片烟燈任人吃烟並容留會外之人均屬違背定章請廨出單於昨派探將該總會内之甬人邵梓薌陳天爵併傳至公共公堂請究即據中西包探上堂禀明前情訊之邵供是晚吃鴉片烟人係司賬之友現將該司賬辭歇等語並據陳天爵供稱太倉人是晚有妓女兩人到會尋訪會員並非容留會外之人求鑒中西官核供以被告等故稱定章判邵罰洋三十元陳罰洋二元一併充公吊案之烟具燬銷 
[串攫銀洋之懲儆]  
　　前日有某西婦在虹口蓬路小菜塲左近被流氓王大生唆令劣孩王阿三沈子六陳阿二董邦上前攫取袋内銀洋經該西婦喚捕由一千二百九十四號華捕聞聲趕至將王等五人一併拘入捕房收押昨解公共公堂即據捕房包探侯松山及原　投案訴明前情謂爲訊究詰據各被告供詞互推俞襄　核供商之美副領事思君以王大生膽敢由搶判押西牢三月王沈陳董四人各押改良所習藝一年以儆 
[訊罰燕子窠主客]  
　　蘇州人李子卿近在虹口歐加路三百十六號門牌私設燕子窠容留顧坤生王泰福劉愛生開燈吃食鴉片烟過癮經人報告該管捕房捕頭麥搿利搿於前日率同一千三百四十三號華捕往將主客四人連同烟膏烟具一併帶入捕房昨日解請公共公堂中西官逐一訊供屬實判李罰洋十元　王劉三人各罰洋三元充公禁品焚燬 
[行兇罰洋十元]  
　　蕭职阿桂偕證唐振祥徐廣茂指控江北人劉照在虹口茂海路一百六十四號門牌茶館内因索欠欵口角被劉行兇將頭顱擊破等情昨由捕房將被告劉照拘解公共公堂請究經中西官向原被兩造人證逐一訊明以劉不應行兇判罰洋十元充公以儆 
[過犯摸竊禁押一月]  
　　金阿昌在虹口西華德路搭乘某號電車被同坐之扒兒手當州人高阿裕將衣袋内所儲鈔幣十元摸去正欲下車脱逃爲金察出扭送巡捕帶入捕房昨解公共公堂經中西官訊悉高係過犯判押西牢一月期滿驅逐出境 
[凌虐媳婦之請辦]  
　　甬姚在渚住居閘北叉袋角敬業里四十九號門牌有子名阿寳娶金氏爲室近來姚父子時將金氏凌虐前日又將金氏用鐵練鎖住畫夜拷打該氏大聲呼救經左右鄰居聞悉向姚勸解置之不睬於是激動衆怒據情投報四區二分所倪警佐立飭長警將姚父子及金氏一併獲案略訊一過命解司法科請辦 
[巡警查獲積竊]  
　　積竊顧惠珍匿居浦東陸家嘴已久前日經失主陳家福偵悉密報游巡第四隊巡警將顧拘解至隊當在顧身畔抄出大洋四十四元小洋十一角金戒三只旋有失主朱維臣孫燈江到隊訴稱亦被顧竊去衣服多件請求併案訊追當經杜隊長飭將該竊解由三區於昨轉解地方檢察廳訊辦 
[茶館主婦容人賭搏]  
　　虹口海寗路三百八十一號門牌小茶館主婦李沈氏因容留茶客在公衆出入之處聚賭抽頭漁利被三百五十七號三道頭華捕查見當將賭具帶回捕房禀明捕頭請廨出輩傳究 
[兩雉妓違章被拘]  
　　虹口西華德路某雉妓院鎭江妓女王來弟俞阿四在百老滙路一帶迫令某狎客至院冶游被一千二百四十三號華捕查見以其有違定章將兩妓一併拘入捕房經捕頭飭探往查屬實諭各存洋五元保出聽候公堂傳訊 
[誌謝]  
　　昨承商務印書館贈第一百九十七期英語刊一册謝謝 
贖約儲金消息 
[怡和餘行]  
　　贻和餘行一百元瑞和輪船一百元江和輪船一百元昌和輪船一百元袁慶生五十元遠近初五十元瑞和輪船同人一百五十元江和輪船同人一百元昌和輪船同人七十五元袁純初二十元袁履初二十元張德斌十元周心梅十元趙朗廷十元莫望祖十元朱鴻儒十元杜采臣五元袁開茂五元何春泉五元鄭人彬五元蔡根順二元陳安越二元李雅福二元孫公源二元夏离生二元王蓮生二元王學泰一元李元賢一元共計銀圓九百四十五元 
[洋貨業]  
　　通利洋貨號六十額陶遂　四十額王祥林二十六額秦　麝二十額高季澤二額郭積卿二額共一百五十額計洋七十五元 
[絲織業]  
　　駐滬杭州天章絲織廠六十額陶幼江四十額未遇三十額吳念農十額倪蔚如四額蔣少梅二額老司紀生二額車夫阿三二額共一百五十額計洋七十五元 
[酒店業]  
　　寗波路四號卡而登西酒店華人認欵如下　任守濟一千額陳炳懷一千額王學明一百額章榮昌三十额陳成法三十額王學書三十額王學讓三十額童祥生三十額劉８ 
蓮蓀二十額任守錡二十額任金豹二十額任守惠二十額余寳林二十額施阿根二十額陸裕生二十額任守叙二十額姚錦棠二十額黄福星十額蕭堯盛十額蔣錦福十額齊光冰十額任春旺十額陳仁清十額徐依清十額嚴謂元十額唐　養十額何兆禧五額李銀官五額楊國才五額鄭昌太四額劉其琛三額俞根生二額林懋機二額以上共計二千五百四十六額每額五角合洋一千二百七十三元正 
[粤僑商業聯合會]  
　　粤僑商業聯合會昨開緊要會議後各會員認額如下　廣順成葉苾荃等一千額合和祥雷儉卿等一千額同泰號梁綸卿等一千額楊易初一千額陳　周一千額永茂泰一千額穗生源一千額彭桂航五百額廣利和五百額鄧耀生一百五十額蕭鏡雲一百額胡侣樵一百額梁煜臣一百額鄧傑卿一百額胡星南五十額鄧秉文五十額吕日升五十額　子彬五十額任植雲五十額杜清貽五十額李竹平四十額廣昌隆二十額陳兆武二十額唐鈐山二十額鍾紹棠十額何　麟十額陳鏡銓十額 
[藥業]  
　　葉樹德五十額董瑞庭二十額倪慶洲六額傳信鶴四額倪杳生二額孫祥生二額鄔葆源二額莊維祥二額王魁仙一額金治華一額韓如山一額邵立康一額華煥文一額葉祖仁一額陳峯柏一額　芝香一額莊榮芳一額朱瑞昌一額莊錦如一額張志浩一額林梅軒一額徐本初一額陳道生一額沈載星一額共計一百零四額計五十二元 
[估衣業提莊]  
　　松號提莊二百額張寳記提莊二百額升昶泰一百五十額方敏甫三十額程汝孚五額楊俊堃五額程普生五額馮榮生二額劉漢廷一额童保生一額顯阿和（司務）一額共計二百額同孚提莊一百額德源提莊一百額源昶提莊一百額萃源提莊一百額　淑記八十額晋　提莊五十額周鼎生十額吉松年四額唐梓庭二額共計六十六額晋昌提莊五十額生記提莊五十額林晋記提莊五十額恒茂提莊五十額裕豐提莊五十額開泰源提莊五十額金培慶五十額恒昇提莊四十額沈子軒二十額沈幼軒十額諸伯丞五額沈維祺五額許鳴九五額共計九十額張協大提莊張錦鴻三十額朱澍義十額繆予慷六額趙漢清四額共計五十額城内福泰莊二百額殷傑夫五十額五也佩二十額金經一二十額汪永祥十額程盤銘十額屠飲脩八額注冠卿六額程芝樹六額鄭君佩四額黄憐生四額程鏡清二額金師古二額丁月樵二額王福全（司務）四額朱全海（司務）二額共計三百五十額和泰莊二百額盧锦章五額程鷹堂五額郭吟泉四額楊汝明四額張友帆四額吳蔚清二額江顯坪二額汪愼卿二額寗徽五二額嚴瑞庭二額寗樹勳二額王秀卿二額顧鑑榮（司務）二額吳錫春（司務）二額江振達灶額戴錫元二額共計二百四十四額協和莊二十額席筱雲十額沈蓮舫十額翁雲章五額翁憲章五額金友石四額吳少濤四額蔣範九四額倪韻生二額沈榖人二額翁德慶三額顧志仁二額顧根梅二額共計七十二額保太莊屠粹甫四十額協泰莊沈錫芝三十額周雅卿五額吳翼臣五額張少裕二額張稻村二額郭雨青二額顧蘭慶二額朱鎭卿二額共計五十額福泰莊（司務）顔錫卿二額總計二十二家總計二千三百九十四額 
[眼鏡業]  
　　　精益眼鏡公司一千額張士德三百額鄒靜瀾三十額徐炳生三十額張毫城十額王宗銘十額陸决心十額徐士良十額仇光耀十額包信源十額蔣文春六額吳安蓀六額郭桂元六額韓渭渭四額許志仁四額崔仁甫四額崔吉甫四額吳祖培三額陳瑞生三額王金生二額張根福二額郭善慶二額俞志仁二額沈祖根二額張嘉榖二額祁相生二額費尙美二額陳桂生二額睦全生二額共計一千四百八十額合洋七百四十元正　精華眼鏡公司一百額金能之六十額吳介壽五十額徐文渙五十額何鋭鋒二十七額金瑞甫二十額周鼎銘二十額金哲之十五額王瑞榮十五額何寳萊十額桑任之十額俞玉初十額周祥麟十額姚琢齋十額莫如川六額張廷貴五額施硯齋五額葉樹滋四額王文德二額吕香二額金記才二額孫志儲一額劉炳書一額又機房同人王謙生六額陸彬生六額鍾水生六額徐雲書五額朱雲卿五額王兆秋五額周玉卿五額周乾龍五額蔡耀庭五額王筱珊四客趙榮生二額蔣萃發二額朱寳根二額杜榮昌二額柳德順一額許延林一額陸雨亭一額鍾榮生一額何根泉一額杜浩泉一額蔡鳳良十四額共計五百五十五額合洋二百五十七元五角 
[押當救國十人團團員]  
　　劉文彬馬鏡波王海澄周士廷以上各十額　李如枝蔡立庭洪春霖汪北海宋郁齋鄭蔭庭廖志帆翁源泉程文卿程志珊司馬水根沈杏林汪念祖喬晃賢程秉廉程浩潛吳光祖戴國良張耀堂張芷超以上各四額　李致琦鄭志剛鄭應周葉顯麟王菊生姚伯衡胡關慶楊侃臣陳鏡明王耀庭馬尊三金元芳唐寳順羅春榮夏肇賡王文甫詹崧生華竹賢以上各二額　劉若濤吳皐凌關華劉永岳寗麗源以上各一額　又宏泰昌洋貨號詹碧峯四額查二妙堂紹記墨莊宋通泰宋清和宋利生各二額共一百七十一額每額五角計洋八十五元五角 
[民國七年郵政之成績]  
　　經濟成績　民國四年前歴年均見虧蝕迨民國三年虧折已僅約十萬元自四年以來逐漸盈餘現已可成爲定例其盈餘數目詳舉如左民國四年三十萬零二千五百九十二元民國五年九十三萬七千四百零三元民國六年一百四十二萬二千五百十八元民國七年二百萬元　按七年份總收入爲九百五十萬元較之四年份幾增百分之五十將來仍異常澎漲蓋可預卜準以美國西曆一千九百十八乍全年郵政收入之數日就人口扯計每人每年所輸郵費爲三元六角七分倘中國每人所輸者亦能及此即將有一萬四千六百萬元之譜就一千九百十五年論在英國人民寄信扯計之每人每年有七十九封之多而中國將各種郵件賅括計算每人每年所寄尚不及一件此節已於民國六年總論中提論及之 
　　上海經辦郵件　民國七年上海郵區内收寄郵件之數目開列如左　本埠之關心郵務者一加核閲將饒有餘味也　普通信函二千四百萬件明信片七百萬件新聞紙及刷印物二千六百萬件掛號件一百五十萬件就地投送件六百萬件包裏四十一萬件包裏價值九百萬元開發滙票二百萬元再查上海郵務支局共有二十二處信箱信櫃信筒共有二百二十一處辦事員役多至千人駐在北京路郵務管理局海關騐包處所徵包裹税銀有五十一萬五千零二十六元比較六年增多十萬元按海關税收本來祗有升漲從無降落是年雖見降落而於郵寄包裹所徵之税銀其曉健之升漲竟顧有如此者國際回信郵票劵　寄外洋信而欲爲收信人預付回信郵資必有深感不便者現在中華郵局有一種國際回信郵票劵發行每劵售銀一角二分此劵可在外國郵局換取價值二十五生丁或金洋五分或兩辦士半之各等郵票 
　　内地郵務　是年郵務足可傳記者其資料實在内地蓋郵差郵路較水道加長數倍而是年則更增多一萬七千里之路程於此可見彼謙卑誠實之郵差其責任亦即因此而愈重自張家口經蒙古直至新疆之迪化計長一萬零一百二十五里約合英里三千三百七十五里之遥郵差郵路如此迢遠世界實無與匹數月前曾有郵務洋員某旅行蒙古一帶蹤跡所至直令僻遠無聞地方之人民能知利用此國内一萬二千處之郵務機關以與世界通信息不亦幸與 
　　郵政儲金　民國八年七月一日始開辦郵政儲金所以鼓勵人民崇儉之能力匪淺儲金郵票現在已有發售以五分爲極小數目此爲八年内一特異事業也 
來件 
[上海醫院醫生張紹修來函]  
　　虎列拉症狀及防治方法 
　　逕啓者浦東爛泥渡發見虎列拉以來一星期中死亡約五百餘人現疫區漸蔓延至十五里之廣且浦西南市亦已發現矣查此次所發之虎列垃爲此症中之一種最劇烈者曰眞性虎列拉（Deeghtliche　Choleradiarrhoe　）該症突發時全身衰弱體温下降脈捕頻數且細小甚至不能觸知泌尿减少或絶止無痛性米泔樣液之吐瀉（五六固至一二十回）眼窩陷凹鼻梁屹立皮膚厥冷全身冷汗諸筋痙攣或數時間或至一二日而死欲消弭此症須以公衆衞生解决之如已發之病家惟有將病人所用雜物浸於石灰水中（三日至五日）不可再用凡必須接近病人者以稀鹽酸一○○每日分數次每次數滴加沸水中服之（一日約服十五滴）且一發此症速即送往醫院醫治切勿挑痧及报延時間使入危險之境而不治現值疫勢方張用述情狀及防治方法俾已患病这家知所治療未患病者知所警惕亦不無小補云爾公立上海醫院醫生張紹修啓陽歷七月十五號 
[大同學院通告學生家庭書]  
　　敬啓者曩昔罷課事起舉國廢學滬上及敝院情形曾經屢次報告諒遨鑒及此事與學生前途學校前途國家前途有莫大之影響敝院職在敎育心所謂危不敢默爾而息兹當學期之終再將敝院設學宗旨及下學期辦法切實聲明如左（一）敝院院章以研究學術明體達用列爲總綱第一條方今國勢阽危民生凋敝推原其故胥由學術之不興人才之缺乏敝院此後益當堅持初旨認督促後進潛修學業爲救國維一之圖（二）敝院下學期曾法一本上舉宗旨學生來院者應共喻下列之二原則（甲）學生入院爲求學必先有求學之志而後來院旣來求學則須屏絶院外一切事務（乙）學生入院爲受敎必先有受敎之願而後來院旣來受敎則須遵守院中一切規今右甲乙二條原爲學校通則凡爲學生者宜無不知惟近數月中學界現象紛擾已甚多數學子不復安其求學受敎之常敝院對此無任隠痛是以不辭言費特爲揭出俾來學之士曉然於本院力求整飭之意庶幾誤入歧途者返於正軌而深沈好學者得以安心向學謹且專函諸惟亮察誠荷贊助敎育幸甚大同學院長胡敦復謹啓 
雜評二 
[防疫（庸）]  
　　浦東發見虎列拉以來一星期中死亡者已達五百餘人疫區蔓延至十五里之廣且浦西南市亦已發見上海一埠疫症之流行漸入恐怖狀態往年時疫之發生多在秋涼今則甫交暑令而疫癘之滋生已蔓延甚廣且疫勢劇烈患者每多不救吾不能不爲公衆之安寧危也 
　　防疫事宜爲地方市政機關所有事而亦爲警察職守所當爲今上海旣發現此可怖之疫癘吾不知負有市政警政之責任者其準備已何如也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係沈信卿先生手書 
新談 
[旅美觀察談（百三九）] [  一之]  
　　我國近年來治書辦報證以旅美時所見所聞遂不覺有三大弊害之流露焉一則專重編輯上之門類鮮克預計其材料之有無往往因門類而徵集材料非以先得材料而後有門類之規定也削足就履莫此爲甚二則凡所以材均係平舖直叙鮮克深思熟慮以爲讀者增長無限之興趣也買櫝還珠亡其本旨三則諸作家落筆之頃旣不能周覽全局爲全部分利害著想又不能獨具卓見以日意爲取舍從違祗是隨波逐流惟少數人武斷之見爲盲從者所歸趨耳以至淺顯者爲喻如我國上海發行之各畫報雖未嘗無可采處然其門類過於繁多每門所記反覺寥寥無幾因門類而求材料有時材料不能盡合必將不問興趣之有無而漸趨於敷衍搪塞一途若有時預定門類或不能有如此之多則遂以　謬不倫之歷史劃割裂不全之小説畫拉雜凑數又安能望耳銷數之日見起色也 
　　美國最著名星期畫報若詖刻Tnu　Pukd（即我國市肆所謂潑克者是也）若生活The　Life若鞫奇Ｔhe　Jodge均未嘗有確定不移之分門别類蓋其所注重者材料也譬之大報尋常亦止分專電要聞瑣聞而已若更於此數者中逐條别列門類則讀者必厭其爲多事圖畫新聞何獨不然若在大選舉期以前畫報中所見者必以關於選舉之諧畫爲多即名其全卷爲「選舉號」可也若在春秋佳日賽球競馬之時畫報中所録者必以運動場趣話爲多即名其全卷爲「運動號」亦無不可也 
　　我國數十年前點石齋畫報中吳友如諸工筆畫嘗以新聞逸話演成巨幅迄今舊習相沿依然故我亦足見國民思想之無進化矣世運推移不進則退我國近數年現象事事均趨率略以俚言代文言以拙筆抵工筆即單就畫報一種而論亦令人有江河日下之懼返觀彼美果何如耶 
新智識 
[童子軍游戲（續）] [  上虞陳伯源譯]  
（二十四）訪地 
　　隊長取硬紙或信片數十頁至一鄉野所經之地如小溪木橋旁有三柳白門鐵栅傍一顚覆茅舍而立一一録諸紙上（一紙録一景）録畢分給各員每人一紙使各覓其紙上所録之地落歸而報諸隊長視該員所覓之處道路遠近地段平險以定時間之長短隊長則居起點候之以覓昌覓得確實所用時光短促者勝之 
　　第二章　伺獵游戲 
　　（一）練捷 
　　隊長擇一樹木鬯茂之地置身其間偶然稍事行動作爲山鹿以隊員爲獵犬使各潛行匍匐而向之 
　　進行之際葡爲鹿覺（即隊長也）鹿即令其起立以表其失敗及時隊長呼曰「鐘點已到」各員則就地起立以其最近已身（山鹿）者勝之 
　　有時隊長以巾掩目於百碼外使各向之而進能不爲所覺以手觸其身者爲目的 
　　時間以一分半鐘爲限此游戲足以試騐隊員行趾之輕捷也 
雜録 
[情書話（二）] [  瘦鵑]  
　　秦嘉徐淑書情文俱妙且出之夫婦之間尤情書中之正者嘉字士會隴西人爲郡　遠行妻徐淑病不能從嘉以詩　别并謄一書有「知爾所苦尙未有瘳想念悒悒勞心無已當涉遠路趨走飛塵匪知所慕慘慘少樂」諸語中懷惜别之情溢於辭表淑答書中有「室邇人遐我勞如何深谷逶迤而君是涉高山巖巖而君是越斯亦難矣長路悠悠而君是踐冰霜慘冽而君是履身非形影何得動而輒俱體非比目何得動而不離於是誦萱草之詠以消兩家之思割今者之恨以待將來之歡」諸語先寫行役苦况深致憐惜其後故作曠達語用以自慰下筆時一寸芳心正不知有幾多折疊矣嘉抵任後作書歸寄以明鏡寳釵芳香素琴爲贈略謂鏡可鑒形釵可耀首香可馥身琴可悦耳意蓋藉之數物用慰閨中人離索之苦也淑答書致謝其後半云「攬鏡執釵情想髣髴指琴咏詩思心成結勅以芳香馥身喻以明鏡鑒形此言過矣未獲吾心也昔詩人有飛蓬之感婕好有誰榮之歎素琴之作當須君歸明鏡之鑒當中西女塾生演劇攝影（在大英戲院） 
待君還未奉光儀則寳釵不列也未侍帷帪則芳香不發也』 
意致綿邈情緖如揭讀此書如見樓頭思婦凝妝望遠時矣 
[海外拾珍録] [  蘭]  
　　假眼珠　美國大學敎授某博士吵一目以玻璃作眼珠爲代近怱異想天開復於其中裝置一小電燈光與一枝燭等以電絲連小電池潛藏衣内如開其機則眇目中作光奕然瞬動不已曩者吾國策論批語往往有目光如炬之句此則眞可謂目光如炬者矣 
小説 
[潛艇歷險記（續）] [  翠岑譯]  
　　第二十六章患難之友 
　　水兵開雪田衣氷硬之衣還艇艦長大佐司托克台而曰佳哉開雪田趣下艙易穿燥服且命瓊司備汝三人之熱食開雪田曰艦長恕吾頃吾儕得此紙片於弗雷脱之項帶有密司透福達愛斯之語艦長聞之急取紙片閲之議此紙爲置　金剛石匣之一片顧謂開雪田曰汝速去毋唉此寒衣胡可久御開雪田遂下艙台列克又謂大佐曰麥快亞可與吾下艙否二人遂入艦長之室台列克執紙片示麥快亞曰觀此少年福達愛斯處境危矣幸此屋地址猶在否則吾亦忘之矣然今當何爲麥快亞曰召集志願偵救隊何如艦長頻摇其首曰無用也麥快亞吾人非在非洲或未開化之海岸而可以惟吾所欲也在此將無所川雖然事急矣寸陰不可失苟與奸黨計戰則數星期數月後未知能否得手然吾艇今必於二十四小時内啓程否則且被冰結而吾又决不能恝然舍彼而去嗟乎吾今誠無能爲矣門闢一人持名刺進艦長之言遂斷刺上曰海軍大佐勞特司基艦長命曰請之下艙又謂麥快亞曰濟矣勞特司基當能助吾俄軍官新自俄京返克朗斯太至即遣訪台列克旣聞福達愛斯所遇即操法語曰吾知矣吾當以是商諸驅逐艦才比耶喀之艦長大佐奥洛夫君彼泊於三號船埠也台列克大喜三人遂同至驅逐艦勞特司基陳述大意畢艦長奥洛夫呼曰佛拉通茂克洛司的維區！吾亦知其人矣噫俄國最險之人也又曰墨歇甲必丹吾有一策君之肩負可盡去矣事生敝國吾自當捕此奸賊克洛司的維區幸也吾部下乃忠心於吾竭力排斥敵人今請以萬事讓吾設足下之軍官而不在二十四小時内復還原狀者吾不復名鮑立司奥洛夫 
　　台列克雅不欲此慷慨仗義之俄人以已事而冒危險則諫曰惟願君弗躬自逢過激黨之怒而致受險奥洛夫答曰吾友聽之英吉利之爲吾俄人者何如則吾俄人之感激更當何如設吾以此小難而猶猶豫不進以報十百倍於此之大德寗非世界之奇事君言休矣外此更無討論吾知君離此愈速愈佳也台列克日誠然Ｒ十九號之修理竣矣奥洛夫曰今俄國海軍官員亦有掣肘君等之意否司托克台而決然曰否無之彼破冰船且受命專爲吾艇開道也俄軍官曰吾殊樂聞之然不久情形將大變吾聞德人已定單獨媾和之條件内有波羅的海之俄海軍與協約國軍艦須一律降伏之語故吾已决定將才比耶喀轟毁且吾敢斷言同伴之司令官中將有多數效之今足下將定何日出發能見告否台列克曰期以星期四之破曉燃料與食物已藏足矣奥洛夫曰然則才比耶喀當護送貴艇出芬蘭灣之水雷區且届時或當謹贈一禮物此物君等或不重視然吾俄人則滿望去之行矣再見墨歇甲必丹二英人遂取道返潛艇途中麥快亞問曰艦長彼所言者果何物艦長曰惟天知之吾儕今惟待其來而知之耳 
[自由談之自由談] [  不冷]  
不知已 
　　古人謂知彼知已百戰百勝余謂知已之難更甚於知彼譬如安福首領之欲爲議和代表是全然不知已之地位何如者也猶之螟蛤之子開祠而議家法人安有不反對哉 
 
 

Page 15

 
 
   
 
 

Page 16

 
 
   
 
