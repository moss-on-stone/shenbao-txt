# 1919 - 99 - 4916579

 

Page 1

 
 
   
 
 

Page 2

 
 
   
 
 

Page 3

 
 
時評 
[結合（冷）]  
　　中國人因結合力之薄弱故事多失敗然又以不應當結合而轉滋多事者 
　　不應當結合者何卽近時之武人與政客及外人三者之結合是也三者結合乃爲治不足而爲害有餘矣 
　　三者何以能結合蓋以能互相利用故也 
命令 
　　四月十四日大總統令國務院存記江士椿着交財部酌量任用崔誠廕着交農商部酌量任用此令 
　　又令張鴻南晋給二等嘉禾章盛善懷鄭繼昌均給予三等嘉禾章孫用時徐棠江澤春均給予四等嘉禾章此令 
　　又令海德生晋給三等嘉禾章此令 
　　又令金世藻晋給四等嘉禾章此令 
　　四月十五日大總統令唐存義加陸軍步兵上校銜陳秉壎加陸軍工兵上校銜此令 
　　又令陸軍總長靳雲鵬呈將王天盼授爲陸軍步兵中校並加陸軍步兵上校銜崔振標授爲陸軍步兵中校趙燕傑徐謙楊樹淸高鴻臣劉寳瑞趙景蘭王時芳李勤學馬承銘劉振鴻張鳳林劉連仲唐華章蔣玉球授爲陸軍步兵少校李國華張鴻勳彭殿元孟昭金授爲陸軍騎兵少校孫灝加陸軍步兵少校銜趙玉柱授爲陸軍三等軍需正並加陸軍二等軍需正銜劉友方王珍金紹墉授爲陸軍三等軍需正趙琮授爲陸軍二等軍法正均照准此令 
　　又令劉鴻恩晉給二等文虎章劉景雲晉給三等文虎章華傳民孫福成陳望　李星源李全城晉給四等文虎章此令 
專電 
　　北京電全國軍事改編案内容大省及有要塞十處上者應留陸軍三師二旅中省及有要塞四處上者留兩師一旅小省及要塞較少者留一師一旅直奉蘇川列大省粤鄂浙閩中省晉汴等小省特别區另規定 
　　北京電安福派内部决議當局如必解散新會准移奉天開非常國會（十六日下午二鐘） 
　　北京電安部議員紛赴徐州名爲弔喪實商决時局（十六日下午二鐘） 
　　北京電電令前敵現存軍火實數列表報告（十六日下午二鐘） 
　　北京電外部印送吉黑兩省金礦及森林借欵合同十條全文借額日金三千萬經手陸宗輿杮内常次郎田文烈曹汝霖 
　　北京電甘督電據鎭使稱藏番欲在甘境駐兵除嚴行拒絶外請示機宜（十六日下午二鐘） 
　　北京電政府得陜督電乾縣郭部允退出昨電許司令派隊協防幷電劉省長派知事維持治安（十六日下午四鐘） 
　　北京電庫倫電前月富陞阿與謝之代表在赤塔會議爲聯絡内外蒙烏梁海新疆沿邊並滿洲里至月爾弗烏金斯克一帶組織蒙政府由謝派兵將庫蒙政府推倒華官民概逐出境由滿至月俄人及他國民亦驅逐將蒙人遷入軍械由富出資向日購有日義勇軍間接輔助俟械到卽起事蒙月一帶謝軍約四千富率蒙軍三千駐大鳥里　　北京電湘督請欵如無現欵請發公債（十六日下午四鐘） 
　　北京電湘督以白倉市河西一帶匪勢猖獗且盛洪各軍迄未撤退請電彼方速撤（十五日下午十鐘） 
　　北京電蔡成勛請將駐榆李支隊撤回（十五日下午十鐘） 
　　北京電東省日軍調防增加甚多（十五日下午十鐘） 
　　北京電甘督據寗海鎭守使稱西寗軍單無力援藏擬先派古縣賴喇赴藏與達賴接洽俟得覆再籌辦法（十六日下午四鐘） 
　　北京電駐崴及阿省英法軍撤退回國僅留少數（十六日下午四鐘） 
　　北京電黑督電激黨在俄屯與舊黨戰敗竄入境經堵獲馬匹槍械甚夥（十五日下午十鐘） 
　　北京電崴訊謝氏於宥（二十六）日到崴與日軍司令部人員往來甚密極東軍務長伊瓦諾夫亦與日人頗接近謝此來欲乞援於伊瓦並假日軍力鞏固地位似已有效（十六日下午四鐘） 
　　北京電蒙古獨立謝米諾夫僅承認部下預聞與自己决無關係日司令部人亦稱現參預蒙古獨立之日人實係該國流氓謝已於東（一日）晚離崴回赤塔　　北京電國院電覆徐樹錚喪竣早日來京茲由院派張帮辦伯英赴徐代表致祭（十六日下午二鐘） 
　　北京電鍾體道電敵在南馬山增兵攻南渡河等處經擊退請示辦法（十五日下午十鐘） 
　　北京電墨使羅瑪諾十七出京赴日（十六日下午四鐘） 
　　北京電吳逹泉王將爨等販運大宗米石被蘇扣留損失甚巨此番吳氏來京半爲報告滬會秘密半爲運動米案奔走多日得錢許可用國務院名義電令蘇齊釋放詎齊復電仍執不允謂此次扣運米石根據省會議决案前復吳總監已聲明來電謂蘇省白米出口祗以運赴外洋爲限核與議决案主旨不符案經公布執行苦無通融餘地　　香港電陸榮廷又派代表二人鄭雍（譯音）胡銘槃赴京啣有重要使命（十六日下午二鐘） 
　　香港電廣州各團體十五日電請北京准再運皖米五十萬擔 
　　香港電軍政府命令准教堂各留敵教士一人與眷屬同居 
　　香港電省長通令各縣防範過激黨煽惑工人（十六日下午二鐘） 
各通信社電 
　　北京電芝加哥日報通信員蓋爾斯氏近赴朝鮮調查現狀罹肺炎症在漢城逝世（十五日） 
　　北京電蓋爾斯氏之死耗尚有疑點（十五日） 
　　按蓋氏來華約二十年爲駐華著名外國通信員之一北方皆知其人 
　　北京電據朝鮮消息四月六日昌松（譯音）有韓人三百爲示威運動日兵開槍擊之死六人傷多人又高卓里（譯音）亦有日兵開槍擊衆情事傷數人英國教士羅斯民所用之教員多被逮捕據日人消息羅斯氏之學生多已至公立學校肄業四月十日漢城發表之公報紀逮捕平安道美教士摩維里氏事謂漢城之獨立報乃由摩氏之宅發出摩氏後被控隱匿犯法之徒協和學校校長摩菲特氏亦被拘但經開釋摩維里氏則已下獄有朝鮮女童一人匿於某教士宅亦被拘（十三日）以上路透電 
　　北京電陜西宣慰使卽長江三督所請派查辦員之變稱 
　　北京電陳樹藩許蘭洲因郭堅樊毓琇事互相爭許蘭洲謂乾縣屬郭不應再攻樹藩謂郭樊不應招撫各執一詞不肯相下 
　　北京電張瑞璣電乾縣爲中立地兩不相犯 
　　（以上十六日）以上平和通信社電 
　　北京電滇省議會電懇轉逹和會請取消四年二十一條參戰借欵鐵路合同等 
　　北京電徐總統近與威總統以親筆書翰附像片互相通贈極表誠懇（以上十五日） 
　　北京電外交團請美使出席議决南北未妥協前中國不得再向各國購軍械 
　　北京電法部提議添設各省司法廳閣議决從九年起籌設 
　　北京電政府擬以陸部長爲裁兵委員長 
（以上十六日）以上中華通信社電 
　　北京電内次于寳軒以法律問題叩錢總理聞與安福部取同一主張務在保持元首地位 
　　北京電錢總理面授吳鼎昌對於國會問題之意見屬回滬轉朱商唐辦理 
　　北京電外蒙喇嘛王公等有宗教政治暗潮因此或外附或内向蒙藏院决先設法疏通 
　　北京電蒙藏院預防西藏自主計畫擬由外部根據駐藏辦事長官報告先向英使爲非正式之談判述明由我設法制止之必要將付閣議决行 
　　北京電將從滬會推薦令派張鳳翽赴陜宣慰 
　　北京電公府裁兵委員會將正式宣告成立 
　　北京電阿區變兵自舉長官宣佈獨立政府决以兵力壓服（以上十五日） 
　　北京電日人要求輸入食醫以山東鹽質不精爲藉口鹽署會農部商籌改良製鹽爲將來之抵制 
　　北京電參陸處聞鄂西林鵬飛蔡濟民舊部有圖謀唐克明消息恐變生時擾及北軍防線電鄂督轉飭防次將領戒備 
　　濟南電魯省官俸自四月份起搭有期證券五成　　濟南電山東全省警務處因費絀緩設濟垣警廳長有任李孟嶽說 
　　福州電李督軍准衞隊團長王獻臣呈請設立弁兵教育團按時授課經費由該圍長擔任 
（以上十六日）以上中孚通訊社電 
　　北京電目下美國亞細亞銀行四代表正與農商部協議締結三種實業借欵事一俟銀行希利齊皮蓄浦來京後卽將爲具體的交涉（十六日） 
　　北京電昨日開國務會議時討論發表中美購買軍器合同事仍未决議聞擬俟與美商方面協議後再行决定（十六日） 
　　廣東電南方總代表唐紹儀報告軍政府云前在議和會議提出之條件經南方代表協議後略有所變更茲將條件開列如左徵求軍政府之意見一參戰軍擬改名而存置二取消排斥段祺瑞事三解散新國會在南京開舊國會制定憲法依據舊選舉法另行召集國會選舉總統四内閣中加入南方派之總長三人五確保滇黔方面重要人物之地位補給軍費若干軍政府於十四日特開政務會議討論此事又聞岑春煊唐紹儀二人將暫不出現於政局之表面（十六日） 
　　奉天電此間日本總領事館定於本月二十一日起召集全滿洲日本警察署長開會議五日討論取締鴉片事宜（十六日） 
　　奉天電段祺瑞第四子現偕其夫人來奉此次段公子之來究爲何事外間傳說不一或謂係奉段氏密旨與張作霖有所密談明後日卽將回京（十六日） 
　　漢口電新任湖北省長何佩瑢擬於明晨由京漢火車到任（十五日） 
　　漢口電漢陽鐵廠工人前因要求加薪未達目的已從昨日（此間電文不明）起全體罷工（十五日）　　漢口電湘督張敬堯之密使李參謀昨日到漢聞李受張委託携帶大宗現銀晋京將爲張運動轉任某方面云（十五日） 
　　東京電西伯利亞鐵路管理委員會正在討論先决問題卽由各國支出運轉資本事聞多數意見以爲此與普通借欵性質不同應由日美兩國支出之云 
　　東京電日本政府已内定升任駐滬總領事有吉明氏爲駐瑞士公使繼任者爲現任倫敦總領事山崎馨一氏現山崎氏正在回國之途中（十五日） 
　　東京電紐約來電云據此問各新聞之報告威爾遜大總統已陷於孤立之地位如威總統回美則英法意各國將全體一致對於德奥出於强研態度云 
（十五日）以上東方通信社電 
　　東京電大阪漢口間航路近以水量漸增决定仍舊定期開駛（十六日） 
　　東京電上海總領事有吉明氏將任駐瑞士公使　　東京電日本對德要求賠欵總額爲十五億圓其中關於船隻及其所載貨物之賠償損失約二億八千萬圓此係森財務官爲委員長所組特别委員會所决定者（十六日） 
以上共同通信社電 
美國無線電 
　　十五日華盛頓電參謀總長馬希將軍云美國軍隊已實行遣散減至二百萬數以下本年四月一日共存軍隊一百九十七萬○五百○六人 
　　十五日巴黎電和平會之全權大會議日期尚未擇定該會議將磋商國際同盟案之新制度新公布之同盟案因未允可日本所要求之種族平等及法國所要求之國際陸軍參謀處故日本與法國已宣言在全權大會議時該二國有權可以重行提出其修正案 
　　十五日巴黎電最近之四國大會議日本未得加入某某日代表大不謂然惟以爲對德磋商條件時日本應加入右其他重要歐洲問題日本雖被招參與亦可拒絶云又據日本政治家云日本並不輕視歐洲問題但因其遠東之地位及國家之能力有不便參預之勢若遠東問題日本必操縱之以保其優勢云 
　　十五日巴黎電和會已解决下列問題（一）以萊因河左岸爲德法軍事界線（二）薩爾煤鑛永遠爲法國所有（三）德國當付之賠欵不必定數當依德國工商業於三十年期内所抽之特别所得稅爲根據再德國每年應付賠欵之數不宣過大以不損害協約商務及毁滅德國工商業爲要（四）萊因河區域當由比法軍隊及少數英國軍隊佔據之期以三十年歸國際同盟監察一切（五）如德國不照付賠欵則協約有再動干戈之理由 
　　十五日巴黎電下議院一致通過法國不再派兵入俄國 
　　十五日倫敦電英國已允借欵與羅馬尼亞許其練兵十五萬人 
　　十五日舊金山電國務院官吏今日通告云業經調查明白加利福尼亞下部土地事日美二政府均無份 
　　十五日紐約電華盛頓號運艦已於星期五日自美國往法國之勃來斯脫接威爾遜總統回國 
　　十五日紐約電紐約州爲提倡森林特運到小樹一千萬株由官家出售每株價洋不及半分 
　　十五日紐約電此間美國軍事專門家云美國軍隊將來編制制度可以現在之國防軍爲中心點如是徵兵制當可消除云 
　　十五日紐約電紐約美利堅報（赫司脫氏所有）登一論文攻擊日本甚烈謂在巴黎之日代表要求於國際同盟約章中加入一欵規定許日人自由移民至美國此要求雖爲和會所拒但日人此舉使美人引爲深憾該報又以張大之態度紀載韓人暴動事附以批評責備美政府未曾設法使一韓人代表出席於歐洲和會後又責備日政府惡待在韓美國領事官員教士及其他參預教會學堂及各會議之美國人 
 
 
 

Page 4

 
 
   
 
 

Page 5

 
 
   
 
 

Page 6

 
 
路透電 
[歐洲和會近紀]  
[十二日巴黎電]  
　　有人建議以法國語文爲國際聯盟會之正式語文聯盟委員會議决未便解决該問題須留待和會决之和會以十二票對六票議决以日尼瓦爲聯盟會設在地點比國外交大臣海滿士氏建議設於比京贊成之者有中法葡捷克斯拉夫諸國薩爾煤區問題完全解决法國殊爲滿意法國將享有切實之産業 
[十日倫敦電]  
　　哈姆斯韋斯氏今日在下院宣稱阻止德人回華問題須由中政府决之和會所决定與德通商之共同政策中政府自將守其範圍云 
　　十二日巴黎電法國衆院議員約三百人昨日簽定宣言書謂願參衆兩院始終結成一體以爲和會法國代表逹其正當要求之後盾 
　　十一日紐約電喬治華盛頓號已啓椗赴法國白萊斯 
　　十一日巴黎電今决定薩爾區另建一國居國際聯盟會保護之下境内所産之煤源源運往法國以抵法國被毁之鑛及爲法國所要求賠償之一部分現信法人將在行政處佔重要位置若干席並議决沿來因河左岸畫一區域完全不設軍備又賠欵之數不載入和約 
　　十三日巴黎電國際聯盟委員會會議多時討論種族平等問題惟未得切實之解决日本代表提出種族平等修正文要求於盟約序言中加入數言俾便列名聯盟會之諸國匪特須維持誠懇之交誼且應承認列國之平等旋付表决計十七票中贊成者十一票而少數方面堅主留待下届委員會開全體會議時作最後之解决法國代表提出修正文二條一禁止製造戰品一設一協約國國際永遠軍事總機關均留待下次作最後之解决 
　　十一日巴黎電今日和會開全體會議由克勒滿沙氏主席英國工黨領袖巴恩斯氏提出委員會所擬國際工事機關之計畫及關於該問題之决議案若干條皆備加入和約者巴恩斯氏略述戰前工界狀况不良之情形謂工界中人决計不回處舊境委員會之事業乃在規定方法於精神上改善態度於身體上改善狀况又謂工值最高之國未必於世界競爭上佔最小勝利之機國家與夫僱主工人彼此相關但在歷史上從未協同經營以求增高生活程度委員會議决逹此目的之最佳方法非懲戒所能收效全在開誠布公互求同意故委員會等定各國與夫僱主工人公開大會辦法卽聚集諸有關係方面之代表於一室而此輩代知極詳確之消息者也工事機關之根本主義乃在徵集及傳播各項消息以期鼓舞輿論該機關擬與國際聯盟會協同進行一切每年擬開會一次在國際聯盟會設在地點舉行以每國代表四人組成之二爲國家代表一爲工界代表一爲僱主代表每代表許單獨投票以期增進國際之精神永遠辦公所設於年會地點以收發消息歸管理團節制此團組織如大會然卽半爲政府代表半爲非政府代表是也巴恩斯氏解釋手續謂大會全體三分之二所規定之條文應卽交國際聯盟會秘書長辦理凡列入聯盟之各團應將此條文於十二個月内送交正當當道（指國會）核准如經通過卽須實施惟條文中載有酌變辦理以應付關於聯邦困難之規定再未全發展或有特别氣候關係等情之國家可酌改之條文中載有某種强迫條欵惟所恃者在開誠布公調查眞相而最後一着則在訴諸國際聯盟會耳但擬第一次大會於一九一九年在華盛頓舉行惟須美國允相助爲理而後方可巴恩斯氏一再聲明其所擬辦法之重要謂此舉可使國際聯盟會着手於人民逐日生活之源而鞏固國際聯盟會之地位云云威爾遜總统代表美國工人歡迎此種工約並主張在華盛頓開會 
　　十三日巴黎電法國民衆多要求和會公開衆院外交委員會建設開秘密會議要求克勒滿沙氏出席解釋和會不公開之理由法人輿情可於市民公會見之該會在巴黎各處張貼傳單謂德國舉動近於挑釁法人亟宜爲政府後援須令德國賠償一切財産之損失與戰費云 
　　十二日巴黎電開恩斯地方開紅十字代表會議時中國代表李某（譯音）希望紅十字會設法在華阻止銷售烈酒目下英國及英國各部分均已禁止釀酒故此舉尤不容緩云 
　　十一日巴黎電和會全體大會時英國各藩邦之代表皆列席坎拿大首相波登氏所提出請和會將工約修正俾與國際聯盟約章相合之議當由全體通過巴恩斯氏所言九條議案加入和約之重要問題尚未决定故加入和約與否將由四大國會議决之 
[德國罷工潮]  
[十一日柏林電]  
　　羅爾區之鑛工雖由鑛主允每日工作七小時而罷工如故愛森民情亦日見激昂兵士有單身入市者輒爲罷工者所毆擊伏瓦資報載稱昨日羅爾區本欲宣布勞農民國但因政府軍佔據愛森遂未成事實末爾漢工會會員十七人主張卽行宣布勞農民國者均遭逮捕被控叛國 
[十一日柏林電]  
　　末尼克消息革命黨二人與兵士所舉之議會宣布該議會操全國之政權並要求共産黨組織之中央議會卽行解散共産黨開會時宣稱施萊班化斯氏所統之白衞軍已抵英哥爾斯太將入末尼克推倒勞農政府 
[八日丹京電]  
　　愛森已宣布戒嚴令該處及杜塞爾杜夫現有罷工者二十八萬九千人愛森罷工者已佔據克虜伯廠柏森各工廠工人均停止工作以便參與勞農大會德國銀行職員公會决議宣告罷工 
[八日柏林電]  
　　巴伐里亞大局極爲錯綜又極混沌共産黨聞已自相傾軋贊成勞農民國者僅末尼克之共産黨而南部多數社會黨復與北部同黨衝突中佛蘭柯尼亞之農會則反對勞農民國而贊助郝夫滿政府據最近消息該政府已遷往巴姆堡瑪格特堡發生劇烈暴動暴民乘機刦掠獨立與多數社會黨宣布同盟罷工後戍兵一大部分亦附和叛黨政府軍現正向該地進發叛黨以來福槍與手擲　彈猛攻警署爲警察所敗 
[各國近聞]  
[十一日倫敦電]  
　　路透電社得悉協約軍委棄俄迭薩之前曾將難民二萬五千人移出俄國志願軍於過激軍攻抵克里米亞之前紛亂退走法軍得援後奉命固守塞巴斯土波爾 
[八日倫敦電]  
　　哇姆斯克官電謂柯爾恰克海軍大將之軍在維特加方面敗敵佔據距薩拉浦爾四十哩之拉魯爾站又在距烏發南八十哩之斯泊里太瑪克戰勝奪獲野戰砲機關槍並俘敵若干人 
[七日開羅電]  
　　開羅聞國民黨領袖釋出消息大爲歡騰羣衆終日充塞各街道唱歌歡呼且列隊游行女子亦雜於其中但未發生騷亂 
[十二日巴黎電]  
　　紐絲倫首相瑪塞氏在巴黎某會演說希望英法永遠爲協約國 
要聞 
[法報之歐會華代表觀]  
　　北京法文報云近日中國在巴黎和平會議之代表現在之境域已非昔比其原因有多數人員帶政府招牌者均以代表自命舉動紛岐所致在中國政府求得勢力黨之歡心較之謀國家利益尤爲急務不得已發表多數之勢力官員置於陸總代表之側此等官員不度大勢與責任以公私不同之特别委任若各自携有千箱萬筐之任務者以無標準之計畫混沌之財政狀况噯昩之内政和平置之不顧分頭接洽於是接洽借欵者有之商議築路者有之借欵興實業者有之紛紛擾擾一若有定約之必要權與責任者然其實不待總代表之命令與同意不顧大局之形勢與狀况不知利益之損失不知出全力輔助總代璷均是想出頭角露體面有上項原因於是賣國賊之說起使向之在列强友誼間得佳勢之中國復處於困難之地位 
　　近者梁啓超對吾人表示去中國政府於和會代表視之不過紙中閒篇耳在報紙亦有如是之言論此種玲瓏之文似於歐洲文字缺乏練習於中國情　固熟悉於西洋報紙亦或誤用之矣參戰軍借款二千萬契約原文亦由中國外交部北京日使館送各報館公布原文共分六條想已由各報發表矣然其中尚有附文焉文之大概該欵在日本銀行非參戰處人員不能提取一部分中國報均評論此項借欵無異專爲供給軍閥派其又一部分云此項附文乃近日由親口派之斡旋始得成立因種種猜疑不久又公布軍械借欵　吉林森林借欵約及數項鐵路借欵約軍械借欵一層前二日日本泰平公司北京代表進謁總統所商酌者卽爲已到漢陽德州廣西上海各兵工廠之日本工程師日本教習等問題回憶現在田中陸軍大臣爲次官時到中國參觀各兵工廠卽與段祺瑞訂管理各工兵廠之條約焉 
　　外交之任務直接屬於總代表乃自然之勢以偉大人物如梁啓超苟各代表不阻止其任意宣言彼必表示其反對各代表之意見若斯人者文學知識則擅長財政知識則泛泛外交則更無經騐矣自民國建設以來梁啓超之名字已彰彰著著偉大而顯耀使若大之人物任此小職責自無不議論紛紜反對人之行爲使中國問題向日已付審查者忽成笑趣今者且笑趣之行動亦止矣 
　　政府爲統一事權統一意見始有總代表之委任果能眞誠信任卽應由總代表自選代表及隨員卽有淘汰其屬下之顧問秘書權今者則反是致其總代表受若大束縛之痛苦須知總代表乃代表之中心卽應付和會之樞也以此觀持政者之行事卽能舉類而推不論何事先示人以違逆事情缺乏靈智結果則必至於互相紛擾離散不合使致於昏庸不可收拾之地位故持政者常相猜疑友國不論條陳勸告均不介於意中其所一致歡迎者只有借欵一事耳終日追逐爭賽不知所止北京政治之大綱細目一言以蔽之錢而已只須有錢其他政治均似無關緊要矣 
[外交要聞]  
　　政府不干預朝鮮事件此次朝鮮力謀獨立其勢極大該國昔年與中國確有關係且其地址與國邊接近故惹久人注意政府有鑒於此昨曾决定除分電駐外公使及駐巴黎各專使正式電告决不干涉該亂事外並令邊地各軍官防範亂事侵入邊區 
[收回領事裁判權問題]  
　　關於收回領事裁判權一事在法各使對於協商方面已爲非正式之協商各國對此並無異議惟因此項重大問題尚須詳細商酌頗難卽時解决日前經國務院電致陸使相機辦理茲據覆電稱俟得各國明確意思卽可先行提出大會公决昨據當局意思推測此舉或可辦到 
[暹羅華僑問題]  
　　上星期四旅居暹京華僑代表赴外交部呼籲彼謂中國在暹幷無領事等官致我華僑同胞備受種種之苦痛云云但中國政府前曾擬在暹羅設置公使及領事等官惜未經暹羅政府之同意查　暹華僑約有三百萬人幾逹暹羅全國人民三分之一現在暹羅政府擬將華僑子弟一律服役軍務則其所受苦痛更重故旅暹華僑特向外交部呼籲現中國政府擬與暹羅討論商約問題以便保護在暹華人之利益 
[在北京捕拿韓人問題]  
　　日前北京中國警察捕獲韓人三名旋卽直接交付日本兵管押此項手續實與常律不符查中日條約曾載有如中國政府捕獲日本人之後應交付距離捕獲地點最近之日本領事館收管北京並無日本領事館則此捕獲之三韓人應交付天津日本領事館現竟不交付天津日本領事館而交付於日本兵由日本兵直接解往朝鮮此舉中日兩方面於手續上均有錯誤但除手續上之錯誤外尚有一錯誤查此次捕獲之韓人三名乃政治犯而非刑事犯其捕獲之理由實不能成立故中國政府對於手續上之錯誤應向日本政府提出抗議以便杜絶嗣後再有此等事件之發生云 
　　在墨西哥之華僑在墨西哥之華僑現處於可慮之地位吾人深信外交部將請新墨西哥公使爲之注意焉華僑在索諾臘及西拿魯兩處時被搶掠及傷害因存人種區别之成見致令華僑在特别區域居住不得與墨人同居墨西哥報紙復持反對華僑之論調而時時恐嚇之某某數報復主張彼政府　　商推以極重之執照稅以便減少華僑致半數之　商不得不停止營業自一般墨國報紙攻擊之後華僑之生命財産時處於危險地位現中國駐墨代辦業向墨政府交涉吾人深望其速得辦法以保護華僑也 
[中央提案中之政費]  
　　中央軍事政治計劃案中又附有政費歲出預計表錄下（十七年七月至八年六月） 
　　歲出出經常門　　　　　　　　　　元 
（子）公府經費　　　　　三三八五三三六 
　一公府經費　　　　　　三三八五三三六 
（丑）國務院經費　　　　一三四一八一八 
　　一國務院經費　　　　一三四一八一八 
（寅）優待經費　　　　一三五八五二三九 
　一優待經費　　　　　一三五八五二三九 
（卯）外交經費　　　　　三七五五五○九 
　一外交經費　　　　　　　六七一○七六 
　二出使經費　　　　　　一八六三二一○ 
　三直轄各機關經費　　　一二二一二二三 
（辰）内務費　　　　　　八二六七五六七 
　一内務部經費　　　　　　七七三九四三 
　二國會經費　　　　　　三六三八八○○ 
　三步軍統領衙門經費　　一一五六○四四 
　四護軍管理處經費　　　　一一八九五二 
　五直轄各機關經費　　　二五九五一五四 
　六祀典經費　　　　　　　　四六七四 
（已）財政費　　　　　　三一五○三○六四 
　一財政部經費　　　　　　　七一一九三六 
　二直轄各機關經費　　　　　二八七五四八 
　三附屬各項經費　　　　　　七六九五○八 
　四中央直接收入徵收經費　四二七○七三四 
　五鹽務經費　　　　　　一○九七六六六二 
　六各關經費　　　　　　　一六二○八三五 
（午）司法費　　　　　　　一六二○八三五 
　一司法部經費　　　　　　　三二四○○○ 
　二大理院經費　　　　　　　二二一九一一 
　三直轄各機關經費　　　　一○七四九二四 
（未）教育費　　　　　　　二七六一九六○ 
　一教育部經費　　　　　　　四八○○○○ 
　二直轄各學校經費　　　　一五四七三六四 
　三分設各機關經費　　　　　一七九一九六 
　四留學經費　　　　　　　　一七九二○○ 
　五補助經費　　　　　　　　三七六二○○ 
（申）農商費　　　　　　　一四六三九六四 
　一農商部經費　　　　　　　七○三三四○ 
　二全國水利局經費　　　　　一一○四○○ 
　三直轄各機關經費　　　　　六五○二二四 
（酉）交通費　　　　　　　一一二九四九六 
　一交通部經費　　　　　　　七一三六九二 
　二育才經費　　　　　　　　四一五八○四 
（戍）蒙藏費　　　　　　　一○八七九二七 
　一蒙藏院經費　　　　　　　二六三八二四 
　二直轄各機關經費　　　　　　四一四七八 
　三附屬各項經費　　　　　　七八二六二五 
（亥）在京各機關經費　　　　九六六八○二 
　一在京各機關經費　　　　　九六六八○二 
　　經常門共計七千零八十八萬九千五百十七元此外臨時門共計八百二十五萬七千七百八十二元經常臨時總計七千九百十四萬七千二百九十九元 
[京華短簡]  
　　國會問題之反動安福派之主張對於舊國會制憲根本否認己示俱樂部多數之意見未必反對上海會議之主張其由政府組織憲法起草委員會之說及舊國會制定新國會再通過之說則其主張之人又與安福派微異大約係接近政府者所設之策欲以調和於上海會議及段派之間者料其說未必能占何種勢力唯本星期内新國會安福派諸人議决要求全體閣員出席質問而武人派中尚有摩拳擦掌爲最後對付之談者上星期六參議院議長李盛鐸衆議院議長王揖唐以代表安福全部之資格往謁大總統對於恢復六年之憲法會議及舊國會重投總統選舉票一律表示反對且對於七年修改之國會組織法兩院選舉法亦謂必須維持請對於上海會議此種主張力予拒絶總統答以上海會議代表賦予全權政府無干預之理余亦不便有所表示以失尊重全權之意云云總統日前晤某公使時談及歐洲和議之事亦謂在歐代表已有全權其所辦之事如何進行政府絶不過問云云 
　　陸武鳴近日屢次來電十四日東海已復一電略謂中央謀和確以誠意出之並無成見中途停頓亦有種種苦衷不能專責一二方面惟嗣後務請維持和議世昌與執事均應擔此重責云云十三接南通張季直來仁密電迫促和局辦法一參戰軍是否允卽解散抑歸改編一中日各項密約務應盡行宣布全國 
　　在法專使陸徵祥昨電略謂日本駐法代表牧野允還靑島一節固屬確實但不過口頭磋商至該國如何訓令以及有無交換條件仍須視察以後之狀態 
　　駐海參崴海容艦長林建章少將昨電稱東北邊區今又日趨緊要查駐崴聯軍方面皆動大軍請速將前電所懇添派軍艦駐崴一事表决電示 
　　川邊鎭守使陳遐齡定密急電謂察木多藏奸勾串土匪已將打箭爐附近佔據多處務請迅派駐兵政府以遠道派兵無濟擬在南北議席上提出准由陳招兵免生猜忌 
　　海軍總司令藍建樞第一艦隊司令林頌莊第二艦隊司令杜錫珪聯銜來電稱現陸軍已遵令由前方撤退海軍亦須撤退請速電示 
　　政府與日本資本家訂借二千萬元將龍元舊幣改造共和新幣據財政部人員云確有此事經理此項債欵者爲中華滙業銀行然該借欵用途純屬假借因現在絶無改鑄龍元需用二千萬借欵之處也 
　　財政部日前咨復交通部請將京漢津浦京綏各鐵路購買地畝仍按舊章豁免契稅查與契稅條例不合以契稅第十二條之規定凡屬營業性質之地畝碍難免稅交通部日昨咨復稱滬寗鐵路係與外欵有關其中所訂合同無論官民對於車路運費概收現欵不得轉賬請將當時運師車價與政府護送疆吏之特備專車價速籌現金歸還車價所商轉賬碍難照准云云 
[中美新聞社北京雜信]  
　　頃從一可靠秘密方面傳出關於日本於一九一六年三月十六日在斯托克洪（瑞典京城）由其特使名沃達（譯音）者與德國訂立密約之消息該約之逐欵條件雖未查明但其大概意旨係德國應維持在歐洲俄羅斯之俄皇及路曼諾夫皇室及在西比利亞之日本地位該約由當時寺内内閣之陸軍大臣批准寺内總理於一九一八年辭職之前會與一美國新聞通信員談話（其談片經刋布）聲言日本無論如何不令自己孤立如必要時願與德國同盟云云蓋卽因此也迨一九一八年（衆信爲七月間）日專使沃逹又在斯托克洪與過激黨全權代表及德國全權代表重尋舊盟復訂立一約將一九一六年三月十六日之約作廢新約之條件亦未揭露惟係處置西比利亞對日本保證無論何性質之權利不讓予於英國或美國此等條約係山日本陸軍省之外交約章部訂立此部在憲法上不歸内閣直轄但現任日外相内田實洞悉其事近來又有日本軍官一團至德國名爲看視日本戰俘及重設日大使館事件其實又與此密約事有關此種愛昧外交誠爲近世史上所罕有也 
頃得消息星期四日有人企圖炸燬離哈爾濱兩英里之火藥庫有韓軍一隊（此爲目下惟一之韓人武裝隊）由俄邊防軍之指揮與日軍衝突日軍謂韓兵挑釁是役僅傷乘車經過之婦人一名車上爲彈擊中謠傳紛紛不一或謂圖炸火藥庫者爲紅鬍子但衆信係過激派所爲 
　　萬國報界公會定於星期二日午後開會欵待現在北京而非該會會員之華人新聞記者並宣布該會之宗旨因外間謠諑繁興藉此以袪會外人之疑慮 
　　四國銀團幣制借欵前議定展期至去年十月後銀團又與中政府商繼續展期現政府已允立一附約再展期六個月 
　　茲據報告經數派竭力調停之結果滇黔粤三省當局或將宣告取消獨立廣州政府在湘省之一部分之行政區亦取消此說果確誠可謂南北統一之進步也 
　　駐京匍使蔣於本月底邊出京回國大約須明年始回北京暫由馬西門多氏代表公使事務 
[美總統明年改選之預測]  
　　中美新聞社華盛頓通信云前民主黨全國委員會委員馬克氏發佈一宣言謂威爾遜總統應從人民之要求再任一九二○年之總統一席因此威爾遜是否爲下屆總統候選員問題又提起紛紛之討論共和黨人物現已想及可爲候選員者尚少惟沃哈沃州之國會參議員哈丁氏潘興上將及胡特少將今日有人提及哈丁氏之本州於選舉上居重要地位惟欲使公衆注意尚須有所作爲至潘興上將是否願爲候選員抑彼是否爲共和黨人尚人未確知彼之政治信仰素守秘密友人亦罕知其主張焉 
[法國之空中郵線]  
　　法國無線電社巴黎通信云法國當道現擬由郵務總局實行監督在最短之時期内設立空中郵線五道（一）巴黎不魯塞爾間現已由軍用飛機擔任運輸之役（二）巴黎列里間（三）巴黎倫敦間（四）馬賽尼斯間（五）波爾多里昂間空中郵政實行後將利用無線電報以助飛機郵遞之不足每信一件具信封兩事摺疉爲二第一封乃預備飛機遞寄者第二封爲電碼摘述函中重要事項郵件裝入飛機之前先將第二封電碼取下設飛機準時離去飛行場則郵件自可穩抵目的地乃將第二封電碼送還寄信人設飛機因天霧或氣候不佳礙難升空或因不得已之事故而在中途受阻則管理運輸事務人員當卽拆視第二封電碼由無線電遞與受信人飛機裝載之信件則交由火車遞寄如是則寄信人可必其信件之必逹目的地且較火車遞寄爲速惟空中郵政尚須藉火車爲之補助白晝施用飛機而黑夜則用火車遞寄例如由巴黎寄往義大利之空中郵件先由夜車運至馬賽翌晨更由馬賽用飛機運往羅馬如此不特可以節省時間且使駕駛者無黑夜升空之危險駕駛者之俸金年約二萬佛郎聞法國航空局督辦並擬設立巴黎及亞爾薩斯各大城市間之空中郵政云 
[中日無線電臺合同之披露]  
　　十四日外交部宣布海軍部與日商所訂無線電臺正合同文如下茲擬訂在中國設一大無線電臺其能力可與日本歐美大電臺直接通電合同條件於下（一）本合同係以中華民國海軍部名義（以下稱中國政府）與日商三井洋行承辦工程司名義（以下稱承辦人）雙方協議訂立（二）承辦人經中國政府許可建設一大無線電臺其發報電力及收報機械可直接與日本歐美通報該電臺地點由中國政府指定後得在該處購置或租賃地基以便建築之用（三）凡租購地基建築房屋與桅塔以及營造運輸並安置機械等項預算須用資本金五十三萬六千二百六十七鎊（預算列後）由承辦人自行籌集並由其獨自擔任關於建築及一切設施事宜（四）上列資本金五十三萬六千二百六十七鎊卽係建築該電臺之用匀作三十年分還卽全數之資本分爲三十分每年還一分其未還之欵按每年八釐利息於每年還欵時加入每年還欵時期準定於陽曆十二月三十一日卽從開辦年間爲如（五）承辦人擔保以上資本及按年利息係由電臺收入項下開支各項之後所餘欵内償還故承辦人獨自負有償還一切開支之責任如收入不敷開支其應償還資本及利息亦由承辦人負責惟中國政府於三十年内須付承辦人以管理之全權（六）電臺在承辦人管理期内中國政府應得有該臺全年營業收入百分之十之報効全係照陽曆全年計算准定每年年終繳納設該臺全年營業收入不敷開支時則中國政府仍應得有該臺全年營業收入百分之十之報効金（七）中國政府得委人駐臺監督並查帳之權庶可核實第六條所定繳納之報効金除前項所派人員外幷可派練習生到臺練習惟該練習生所有一切費用應由中國政府擔任（八）電臺營業因負有收入責任甚大故中國政府須允許與外國各電臺及海口輪船通 
 
 
 

Page 7

 
 
報庶於營業可期發逹惟中國内地各電臺通報除軍事上通電當依軍事機關命令辦理外其餘中國内地商報一律拒絶若中國政府有軍防時代該臺應遵從中國一切軍律（九）政府於三十年期内無何時可將電臺收回國有届時所有未還之欵及其結至交欵日之八釐利息均由政府償還同時承辦人對於該電臺一切行動不生效力按照上開辦法應由承辦人於電臺未經交與中國政府之前將電臺所有一切物件等用華英文開列淸單呈部（十）中國政府如未能依第九條所云　欵項償還則無撤免承辦人管理之權如政府有此類行爲當認承辦人有該電臺之所有權（十一）三十年期内承辦人旣負有償還資本並擔任按年付息等項之責任故具有讓與電臺於他公司之權但須經中國政府許可否則於法律上作爲無效（（十二）電臺用至三十年期限届滿（如未照第九條辦）理）無論該電臺資本金是否收淸該電臺卽應完全無價授與中國政府收管承辦人不得有絲毫索償惟中國政府須於六個月以前通知否則承辦人當取全年收入百分之五爲酬勞金至第五年爲止（十三）中國政府將電臺收歸國有後臺内所有一切人員應由政府留用給予薪洋如間有不合用者亦可辭却惟在承辦人管理期内一切人員均由承辦人雇用給薪其薪水均由收入項下支給（十四）電臺在承辦人管理期間如遇應行增加電力添購機器由承辦人負責增加但須得政府之允許其增加資本仍在原定三十年内分期攤還本利（十五）中國政府須頒發護照與承辦人以便轉運各種機械材料庶免繳納釐金以及其他内地雜稅惟承辦人須將各種機器材料淸單送核發給護照其餘仍照中國向章辦理（十六）電臺須用材料如有中國出品其成色優美及價值較廉者應儘購用（十七）本合同用華英文各繕三分如有爭執之點應以英文爲憑中華民國海軍部日商三井洋行代表中華民國七年二月二十一日訂立 
[軍府交通部賄案三誌]  
　　軍政府交通部發生贓案三事已兩紀前報聞此事因廣益鐵路急於開辦生出一種行賄之心要求該部刻日批准立案許以現洋五萬元爲酬勞費該部員司允其所請但須該欵交妥方可批准該商旣願酬報當然如數奉上果獲批准同時又有東龍鐵路亦呈請立案而該部員司始則令其照廣益辦法先欵後批該商允四萬元而未交付卽批不准該商不服卽將廣益鐵路所獲批准緣由和盤托出幷向軍政府曁交通部長處分投告發趙部長查悉眞相大怒謂本部有此不法員司若不懲辦不足以儆將來一面將部内人員扣留旋往軍府面謁各總裁請示辦法並請各總裁執行大總統職權交司法部嚴行訊辦茲將軍府命令錄下頃據交通部咨呈廣益公司一案事關賄賂應請發交法庭訊究等情查案關在職人員受賄嫌疑情節重大自應澈究　有交通部次長梁士模秘書梁鳴萬司員陳廷驥辦事員劉子藩等均着暫行停職交法庭歸案質訊由司法部查照辦理此令 
[紀湘省之公民大會]  
　　上海善後協會之反響 
　　湘省一部分紳民以滬上之湖南善後協會對於張督極力反對且有撤換張督之要求若輩以感激張督知遇之恩遂發起所謂公民大會者以抵制之昨該會已經成立此間某報紀之頗詳茲照錄如次以見今日政界中無奇不有也九日有湖南公民假文星橋東山草堂開公民大會到會公民約有百餘名此外政界有善後籌備處會辦徐淸泰曁張敬湯旅長代表朱先傑任光炎兩氏會場設於該堂右邊大廳中午後四時搖鈴開會首由主席張堯卿報告公民大會成立之緣由繼請大衆推定會長當由各會員公推曾廣鈞爲正會長李藩西彭佛同爲副會長繼由曾廣鈞演說謂本會由湖南三千萬人民組織而成其責任何等重大我以殘老餘年何能當此責任我祗承認臨時會長而不允任永久會長又將該會立案經費及地址各項困難問題逐一說明末言湘南亦有所謂自由公民大會我等應派員聯絡以期貫通一氣共策進行並由曾君發表推定左欽庸爲文牘主任曹斌逹爲庶務兼會計主任辜天保爲評議主任劉作民爲交際主任繼由黄中演說謂本會在一月以前已經開數次茶話會討論一切後因上海和會停頓恐湖南人民再蹈民國三四年故轍於財産上生命上受無窮苦痛當由鄙人致電上海和會冀代人民請命不料該電一拍卽引起該方面反響且大不以我爲然當鄙人未發電前已請命於張督張督亦極端贊成故我卽將電發出至立案一項我已將呈文辦好託徐淸泰君轉呈張勳帥無須再用呈文如欲趕緊辦就用本會公緘通告張勳帥亦可經費一事我已在善後籌備處撥光洋五百元作爲開辦費以後所需各項費用或籌撥地方經費或由私人捐助均聽自便云云繼由副會長李藩西演說劈頭卽痛詆譚組庵之不　再行督湘且舉譚氏在任時人民所受苦痛種種事實言時聲色俱厲又謂湖南上海善後協會所發各電均係出於一二人之偏見鄙人如有可以出力之處務必抵死反對並向政府和會提出請其公判云最後袁家元演說謂本會開會宗旨約分二項第一項旅滬一部分湘人如仍有偏想本會可直接用電告知使其覺悟如依然固報本會惟有合全體力量以與之爭第二項本會善後事宜當山政府主持本會祗可輔助共不及凡關於本會事項總以本會以前所發各電爲標準云云演說畢搖鈴散會時鐘鳴六十矣 
[山西全省學校第一次聯合運動會（續）]  
　　九日爲山西全省學校聯合運動之第三日上午八時半各界齊集會場由虞教育廳長振鈴開會由杜馬兩司令員及各監察員監視各校足球網球籃球等之競賽九時半閻會長蒞場躬率文武先觀各校分組運動又往觀籃球至十一時半各校競賽畢午餐後又觀各校籃球旋公同决定足球名次分數六時各門運動决賽畢由周營長點名集合由總指揮率領至會長前敬禮會長分别授與團體及個人奬品授畢遂致閉會訓詞云山西全省各學校之學生爲數甚多而與此聯合運動會者則甚少與會運動之學生甚多而能優勝得奬者則甚少然則得奬諸學生必爲好學生中之好學生矣此次聯合運動之後不瞬卽爲華北第七次聯合運動會會期爾等必須於此中佔取優勝不過欲佔優勝厥有二大要義競爭與秩序是也觀此次之運動精神活潑競爭心似已足用尤須恪遵秩序以保持永久之優勝是則本會長所厚望於將來者諸運動員致謝詞行舉手注目禮遂由會長率領各文武各職員運動員曁全場來賓向國旗行三鞠躬禮繞行會場一週運動員復向會長行敬禮下運動旗奏國樂全體唱國歌歡呼萬歲者三禮成振鈴閉會時已七時有半矣 
　　是日决賽四項（一）網球分兩項一單打二雙打單打第一名陳玉赦大學校第二名王叻第一中校雙打第一名陳步淵及陳玉赦大學校第二名池長華平定中校（二）足球爲各學校團體運動第一名大學校第二名第一中學校及第一師範學校（三）籃球亦爲團體運動第一名銘賢中學校第二名第一中學校 
　　此次聯合運動報名與賽者計共有學校三十一處學生四百三十八人而運動之結果僅學校十一處學生三十一人得有各門分數此次評判核計分數仍依向例分兩種辦法（一）爲個人總分之成績（二）爲團體總分之成績個人成績姓名分數如左得七分者爲榮治世得六分者爲杜睿臨賀修武得五发者爲張淵得四分者爲李樹榮王俊得三分者爲李允属孫廷俊玉學義王秉玉趙承縉黨德懋苟光榮王瀛聯劉秉善得二分者爲孫寳材張瑞龍崔樹德李雨花梁紹傑蘭若王則懋楊炎俊王克明得一分者爲王運昌張秉倫閻鈁王拯元楊繼祖楊芳園馮大轟團體總分如左第一大學校得四十分第二第一中學校得二十五分第三銘賢中學校得二十二分第四第一甲種工業學校得十六分第五陽興中學校得十四分第六第一師範學校得十分第七第二中學校得八分第八法政專門學校得六分第九川至中學校得四分第十平定中學校得四分第十一第三師範學校得一分 
　　七日運動會場下午餘興有第一女子師範學生臨汾張女士玉梅演練拳術及刀槍等武術頗爲精熟會長以其可振女界之勇德也特奬以錢質茶杯一對銀質茶壺一把頒奬時以該女士已經隨隊歸校特囑該校張靜仁校長親爲持歸轉給以示鼓勵九日會長於發给各運動優勝員奬品時見有優勝員一人而竟得四五門奬章者殊與定章不合當場囑令馮教育會長於散會後詳細查明得奬金銀質各章最多之員共有幾名每名限以奬章一面其各門多得之章易以他種相當物品 
　　連日會場各界之參觀者每日不下數萬人午問休息雖各自備飲食南警務處長恐有倉卒未備及備而不足者特令小樂天飯莊仿照日本便當製法製備（小便飯））一種用木盒盛貯頗爲淸潔合用幷派該飯莊夫役在場售賣連日售出甚夥此次開會之先疊開會議以衞生一事倍應注意遂約請著名中西醫士劉保箴榮鳳來劉益齋梁子和李迺文諸君設備衞生股一切藥品器械均極完備共委救護生趙靑譽等二十名按照紅十字會救傷方法防護周至故連日開會僅有頭暈碰傷氣促足傷臂傷頭傷等八九人之微傷云 
　　此次省垣舉行聯合運動會晋北晋南兩鎭守使以關係山西全省體育前途甚大遂各携長於運動之軍官四五人來省參觀一切器械及各種辦法以便歸而仿行期有以提倡晋南北各校學生之體育也 
[蚌埠大火紀詳]  
　　皖省蚌埠數年前本係一窮鄉僻鎭自民國二次光復後安徽將軍以此地扼津浦全路咽喉又臨准河水陸交通遂駐節於此至所隷安武全軍亦半多駐紥左近南務因之漸漸繁盛人烟漸漸稠密加以邇來各大轉運公司多於此處設立分棧以致淮河水運概以此地爲聚集點故近二年以來商務發逹大有蒸蒸日上之勢該處最熱閙街市爲二馬路頭道街二道街等處各大銀行轉運公司綢緞莊大旅社及各種大商店等遍設林立故雖地面不廣而精華薈萃儼若一小上海焉不意本月十一號上午十時忽然起火時又春風甚烈以致錦繡燦爛方興未艾之商埠頃刻間化爲烏有而今身歷其境瓦礫遍地灰燼尚燃滿目凄凉如入無人之境噫嘻人生禍福原難預料昔日擾擾攘攘奔走競利者今竟一無所有亦有慨矣 
　　起火地點及延燒原因本埠自入春以來雨水稀少天氣亢燥本月十一號上午十時由萊市左近起火（起火原因現尚未調查淸楚）時當東南風甚烈以致火向西北二道街等處延燒加以此地房屋半多葦草作牆而又街道稠密雖有警察並無消防隊及太平水桶起火之後僅有本地水會之擔水夫數名各街鳴鑼不敢近前雖數尺高之牆垣亦不敢攀登而警察叉素無消防智識技能當此之時兩拳空空無法施救又當大風烈烈致延燒大小商家住戸約計一千餘家東自交通旅館迤西起西至河至碼頭止南自萊市迤南起北至第一樓止自上午十時起火至下午一時始熄 
當時之戒備火藥局向在淮河南岸碼頭當火延燒至二道街時各路調集軍隊奔往火藥庫搬運子彈堆積河岸一面分布軍隊荷槍實彈戒備甚嚴幸下手尚早未遭殁及然而僅距火場不過數步之遙亦云險矣起火時之情形當起火時各商戸及住戸以爲尋常經見之事毫不介意及至燃眉羣相奔避逃生他不暇顧因之皆僅以身免其餘貨物銀錢均歸烏有當此之時哭者號者跌者傷者擁擁攘攘聲振天地凄慘狀况尤不忍筆叙並燒斃男女小孩共五十餘口牲畜無數且聞東來旅館某妓女屋内之宿客當火至窗前時鴛夢未醒以致慘遭焚斃此次火災綜計大小商店及房産損失約一千一百萬元可謂空前之浩刼矣 
　　刼後商務之狀况凡未遭刼之大小商家現在營業均利市三倍大有應接不暇之勢而尤以車站左近之大小旅館及飯館爲最蓋彼千餘戸之人均無住處祗得以旅館爲棲止所云 
　　蚌埠本爲商務繁華之區不幸竟慘罹此禍其資本豐厚者固可重建華屋依然樹幟其藉挪借或小本營業者遭此損失呼助無門竊恐此一般呌苦之人不亡身於火熾燄烈之中亦將亡於殘灰餘燼之後也爲今之計一面宜具禀督軍電請政府撥欵賑恤一面由警察商會規定街市門面建築章程並仿北洋警察辦法另添練消防隊若干旣於地方治安有所裨益又能促進商業發逹不識當局者果能以此善其後焉否也 
[關於蘇省米禁之要電]  
　　自浦口設立蘇省禁米出省查騐處後除軍米漕米外無論何種米石不准運至徐州以北津浦路局長徐世章以如此辦法不但於北省民食有碍且於該路運輸上大有影響來電請以運至天津或北京爲止齊省長當卽復電拒絶茲將往返電文覓錄於後 
[交通部云電]  
　　南京齊省長鑒據津浦路局電稱奉江蘇省長函以蘇省禁米出口歷有年所近查有蘇商夥同日商偷運情事至浦口各轉運公司所囤之米請自本月十三日起除軍米外非經本公署派員查騐明確不得起運等情查浦口輪軌交通蘇省禁本省之出境似未便禁他省之米不由此路經行且北省産米甚少向均仰給南方米糧亦爲本路大宗貨運照此辦法不特京津一帶民食堪虞誠恐奸商别圖假託設法朦運流弊轉多請電商部爲變通由本路嚴定限制辦法嗣後凡由浦口起運之米祗准運至天津或北京爲止其他各站不准卸車一面由部咨逹直隸省長嚴禁轉運出口庶於民食路運兩無妨碍而奸商亦無所施其伎倆等情查所稱各節尚屬實情奸商假託朦運尤應預爲防範應請查照辦理見復以憑飭道交通部印 
[齊省長復電]  
　　北京交通部鑒敬電悉近來奸商勾通朦運蘇米出省屢經駐甯英領事及省議會議員向本公署質問業與軍署派員查辦並會商在浦口查騐機關免再貽人口實已於銑日電逹在案查由浦口經過裝運火車之米不外軍米商米兩種軍米當然以護照爲憑商米當然以稅單爲憑一經查騐無訛立卽照常起運於交通毫無不便該局謂蘇省禁本省之米出境似未便禁他省之米不由該路經行等語實屬誤會至該局所擬限制辦法凡浦口起運之米祇准運至京津其他各站均不准卸車各節是蘇米不得卸於徐州皖米不得卸於蚌埠尤多窒碍均難照辦仍請貴部查照本公署銑電轉飭該局遵照以免奸商朦運蘇米出省實紉公誼並希見復齊耀琳印 
[蘇省學校聯合運動之先聲]  
　　江蘇全省省立學校第五次聯合運動會定本月二十二三四三日開幕舉行運動刻將屆期籌備事務所連日會議進行方法教育廳長胡家祺履新未久頗亦興高采烈省立公共體育場係新建築工程適將告竣作爲運動會場面積甚大最爲合宜場内各門程序正在着手布置該事務所職員異常忙碌計至昨日止據各校報告挑派選手人數及預定到寗赴會日期者甚多特商之寗垣各學校長一體停課一星期騰出講堂膳堂預備各校學生住宿茲將各校到會人數住所及到期列表如左 
校名　　　　　人數　　　　住所　　　　到期 
醫學專門學校　二十八　　　第一工業 
第一師範學校　六十人　　　等四師範 
第二師範學校　一百人　　　第一工業 
第三師範學校　七十人　　　河海工程　　二十日 
第五師範學校　一百五十人第一工業 
　　　　　　　一百人　　　河海工程 
第六師範學校　九十二人　　河海工程 
第七師範學校　六十人　　　第四師範　　十九日 
第八師範學校　六十人　　　第一中學 
第九師範學校　五十人　　　第一工業 
代用師範學校　八十人　　　高等師範　　十八日輪 
第二中學校　　未報　　　　警察所 
第三中學校　　四十五人　　附屬中學 
第四中學校　　六十人　　　第一中學 
第五中學校　　八十人　　　第一中學 
第六中學校　　七十人　　　第一中學 
第七中學校　　一百二十人高等師範 
第八中學校　　六十人　　　第四師範 
第九中學校　　一百人　　　第一中學 
第十中學校　　三十三人　　第四師範 
第十一中學校　三十人　　　警察所 
浦東中學校　　四十人　　　第四師範十九日 
　　　　　　　四十人　　　第一工業 
南菁中學校　　未報　　　　法政 
第二農業校　　未報　　　　第一農業 
第三農業校　　未報　　　　第一農業 
第二工業校　　一百人　　　第一工業 
第一商業校　　未報　　　　警察所 
水産學校　　　二十人　　　第一工業 
南通農業校　　十七人　　　第一農業　業二十日輪 
武進童子軍　　七十人　　　第一中學 
　　右表所列皆係各屬來寗之學校至甯垣高等師範第一工業第四師範河海工程第一中學法政學校第一農業附屬中學警察傳習所第一女子師範附屬女子小學皆未列入凡表中未列到期之校已去函請早示知以便派員招待矣 
[南京快信]  
　　陸榮廷續派胡銘盤來寗與李督有所接洽昨王克敏來電報告胡君已抵滬日内卽來甯李督已令副官處派員赴車站迎接聞胡到甯與李督接洽後尚須北上鈕傳善俟王世淸蔡樹由京返卽偕同回滬 
　　唐總代表電李督轉電政府速派員赴陜查辦陳樹藩李督因病未愈連日仍未見客亦未批閱文牘 
　　江寗鎭守使齊燮元已於今日上車由滬回甯 
　　徐州鎭守使張文生電告已於寒日由碭山回徐 
　　水利協會前開研究會議决案十五件茲據省長函覆已辦者十一件餘尚在核議中茲錄已辦各案如下（一）劉研究員宗魯提議侵吞畝捐貽誤工賑訓令財政廳勒限嚴催（一）盧研究員瀚蔭提議江北各縣畝捐截留專備水利之用案訓令財政廳會同徐海淮揚兩道尹江北運河工程局通飭遵照並會同妥訂取締章程呈核（一）公民黄元蕊等呈請修築南塘案訓令財政廳會同江南水利局遵照前令倂案核議具復（一）伍會員　義請議撤除運河漲灘放寬流量以免冲刷堤身案訓令江北運河工程局查核辦理（一）陸會員文椿提議直魯治運請予迅測估工擬具募集公債辦法案訓令江北運河工程局遵照運河會議結束情形辦理（一）陶會員慶豐提議請令各縣特别注意農田溝洫案訓令各道尹行縣察酌情形妥籌辦理（一）朱會員大輔提議運河河灘禁種糧食案訓令江北運河工程局查案分别妥辦（一）王職員寳槐提議實測沂沭中運等河並送簡章預算表案訓令淮揚徐海道尹工程局會同財政廳核議具復（一）鄭職員立三提議江南水利籌欵方法案訓令財政廳江南水利局官産處蘇常道尹會同核議妥定辦法呈候核奪（一）兪研究員仁愈提議速濬赤山湖案訓令江南水利局趕速辦理（一）蔡研究員洪鈞提議通飭嚴禁人民與水爭地案訓令運河工程局轉飭查酌辦理 
[杭州快信]  
　　楊督昨電江寗慰問李督病狀 
　　松江防守司令官王賓奉盧護軍使委派來浙與楊督面商要公昨乘晚車抵杭 
　　齊省長昨委任用知事黄德馨（寗屬）陳協恭（紹屬）喻榮華（衢屬）陳炳業（温屬）分赴各屬調查烟苗 
　　菸酒公賣總局第二科科長秦曾誥奉令調充聞堰菸捐局長遺缺未派定暫委第一科科長王文苑兼代 
　　省城絡經婦同盟罷工綢業金董事排解不下緯成各公司等大受影響要求官廳維持省會警廳昨已將爲首之田張氏華張氏丁朱氏等十一名拘案訊問 
　　實業銀行定十七日開股東會新創道一銀行亦定二十日開幕 
　　近聞官廳擬於西湖招商組織公司行駛汽輪俟環湖馬路建築完竣後卽將實行 
地方通信 
[松江捕治烟犯]  
　　松人某甲於十五日至警察所請謁領袖警佐那鶴年繳騐上海中西普益戒烟會符號自稱現充該會松地調查員來松調查烟禁情形當向警所請得警卒兩名逕至西門外高家弄　正明家在外室搜獲烟槍三枝烟燈三雙烟膏一缸並獲烟犯徐和尚張廉如兩名尚有十餘人在内室吸食雅片均被穿籬越牆而逸旋將捕獲之徐張二犯及主犯顧正明解由警所轉解縣署由縣判處顧正明徒刑十個月倂科罰金一百六十元徐和尚科徒刑三月張廉如科徒刑四月 
[蘇州市立電氣廠開始招股]  
　　蘇州市公所籌備自辦電氣廠近日又將招股章程修改計集資三十萬元作一萬五千股每股銀二十元除公益事務所自認一千五百股外餘招一萬三千五百股一期繳足以八年四月十一爲開招之日至七月十日止三個月爲限其利息暫定爲週年六釐俟奉交通部核准立案後卽照週年一分起息昨已將章程分發開招矣 
[電報局長交替]  
　　蘇州電報局局長吳葆初奉交通部令飭與宜昌電報局局長饒某對調茲悉饒局長已於前日來蘇定十五日　差任事吳交卸局務後定十八日啓程赴宜昌接任 
[外跨塘鹽梟拒捕]  
　　駐防舟直鎭之緝私第六營第四隊六號杜船長於本月十一日帶同師船四艘巡至婁門外外跨塘地方忽遇著名私梟段七金等數人正喝查間該梟匪等卽聚衆拒捕當經杜船長率隊抵禦約戰半小時官兵勢孤不敵遂退越日適該隊隊長李士傑因公來蘇聞信後立卽督　飛往該鎭協助結果容探續誌 
[四校聯合運動]  
　　天賜莊東吳大學校現定於本月十九日聯合南京金陵大學浙江之江大學上海滬江大學開四大學校聯合運動會已遍發入場劵邀請各界到時蒞會參觀矣 
[無錫育蠶試騐場之籌備]  
　　東北塘之育蠶試騐所先係日本人所設經繭公所聯合各界力爭致由美法等西商加入改爲中國合衆蠶桑改良會無錫東北塘試騐塲山農商部特派鄧斯安爲江浙皖三省蠶桑改良會監督鄧監督委杜健伯爲東北塘試騐場場長杜已於前日至場籌備杜係省立第二農校畢業生云 
[揚州冒查烟白晝打刦]  
　　揚州皮市街之大芝蔴巷偏於城之東隅居民王宏潤向與李姓同居王居前李住後十四日下午四時許有匪徒五人敲開王姓之門聲言查李氏之烟二人把門三人入室卽將自帶之軍服加身手持黄紙紅字之查烟公文適李外出三人卽硬人王之内室嚇禁聲張翻箱倒篋搜擄財物而去計被刦去金鐲金　索金戒指金耳挖各一對狐皮灰鼠女襖七件損失約六百餘金事後由王據情報經該管警察二區長朱　侯蒞查屬實業飭警緝捕 
[否認再籌修志捐欵]  
　　江都修志局前因經費不充呈准運署飭運商捐認經各運商籌認一千元嗣該局復請加增捐項現運署據四岸運商事務所復稱續修縣志雖屬美舉然與鹽務毫無關係値此金融疲滯之時前認籌之千元已屬勉力碍難加增 
[安慶皖議會拒絶八年省公債]  
　　黄前省長前倣照贛省金庫證劵辦法發行兩期而黄出缺　前省長改辦八年公債一百萬吕省長來皖於三月一日開募倪督軍認二十萬政界各機關亦承認三十萬其餘則仰給地方昨省議會會議頗不贊成以皖省爲瘠貧之區地方擔負甚重所有八年公債萬難承認云 
[奉天車上捕獲大帮人犯]  
　　十一日晚八鐘許京奉車到站時忽有陸軍步騎各兵三十餘人一擁而上將某號客車兩門把住在車内綁出十一人皆係眼戴金鏡足着皮靴衣服麗都者嗣卽雇馬車五六輛由軍警護衞拉赴城裏據云彼等皆係胡匪在車上露出形跡被稽查查出密電到奉前往逮捕並在各人身畔搜出危險物或謂並非胡匪係别項關係而被逮者究竟孰是孰非刻尚未明 
雜評一 
[山西運動會感言（默）]  
　　實心實力四字爲一切辦事之根苟能以實心實力治理其一省者則未有不收進步之效者也山西本非文治素著之省然今日之當局能以實心實力剷烟能以實心實力剿匪又能以實心實力禁纒足惡習而成績自然昭著至辦理教育雖未必能事事悉合乎原理與規則然能認眞提倡則舉一事卽收一事之效如此次聚精會神以舉辦全省之運動會卽能使全省之人皆知體育之重要此卽其辦事精神之表現也 
　　吾因是知世界無不可治之人卽無不可治之國若夫因地方貧瘠而以棘手推諉又或因地方開化較早以爲不落人後而敷衍之使停頓不能再進得母對山西而自愧耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議續開正式會之第八日]  
[聯合通訊社消息]  
　　昨十六日爲和議重開之第八日關防嚴密所議詳細尚無所聞惟知竟日開軍事政治兩案審查會而已聞諸某某代表及唐總代表最親信之某君云國會案現旣提出北方安福系因此張皇奔走數日以來外間遂生種種之謠諑有謂北方某部分對此將出死力抵抗使南方不得不讓步者又有謂西南當局及南代表已有犧牲舊國會以示讓步之意見者實則西南興師全以擁護約法爲本旨兩年以來略無改變最近自海軍全體宣言護法到底後唐滇督陸總裁莫粤督熊川督陸續皆有以實力爲和議後盾必使約法有效之誓言吾等代表西南斷無破棄歷史關係違反西南全部意思供此重大犧牲以强爲遷就之理况國會行使職權在約法上固極有根據約法且無解散明文則以政府解散命令黨然不生效力至議員任期有疑爲業已滿任者不知任期三年之解釋以行使職任連續三年而言非以經過時日計算民國五年之國會重開卽繫據此解釋一九一七年英倫國會自定七年條例展任期三年爲七年國人無以爲非者吾國國會議員連續任職未滿三年從今繼續任職幷無自行展任之嫌然謂宣統復辟民國再興前此機　皆失效力之說尤爲不成理解蓋執此說以破壞舊國會不啻承認復辟之成功也至事實關係北京新國會在法律上絶無根據旣萬無保存之餘地依舊法重新組織又非短少時期所能辦到而目今關於議憲法舉總統組織内閣因應外交諸事皆非國會莫辦而又刻不容緩是二年國會之行使職權直無絲毫疑義苟和議席上不能通過或通過後尚有何種阻力則護法當局再執適宜之處置以竟護法初訓亦當然之結果也云云 
[平和通信社消息]  
　　十六日上午九時南北總分代表齊集前德國總會審查軍事政治兩案下午一時仍繼續審查至五時二十分始散會此兩案關係重大會議席上彼此當有一番雄辯惜不得道其詳耳和會中提出之地方制前次京報曾略載其鱗爪輿論殊不滿意近聞有主張採虛三級制擬廢省存道者是純粹傾向於中央集權制度矣但代表中當亦有不以廢省爲然者一時諒不易决定考省之存廢本不成問題乃近忽成一爭論之焦點斯亦奇矣 
[國民通信社消息]  
　　十六日爲和議續開之第十日午前九時起南北總代表及各代表照常到會首開談話會繼續討論法律問題聞雙方代表雖有辯論尚能採互讓態度不欲使和會瀕於破裂以增加北方軍閥勢力也但其結果如何仍秘不得知明日（十七日）尚繼續討論隨又續議善後問　大致已告終了善後與借欵有密切關係如各省軍隊之遣散金融之救濟災區之撫恤均非大宗借欵無從措手而將國家最重要稅目向外人擔保借欵又非代表團所樂爲置議聞有人建議將參戰借欵剩餘全數提交和會秉公分配有不足時再定善後大借欵額數此亦可見代表團苦心謀國之一斑也午後一時起唐總代表提議繼續審查湖南問題首開全體審查會討論湖南案大體聞某代表力爭撤換張敬堯爲和會中解决湘事唯一條件北代表亦頗謂然餘情若何俟續探午後五時散會午後三時頃湖南案當審查時審查員方樞徐佛蘇章士釗彭允彝四代表接湖南善後協會公函一件内云湖南問題尅日諒將審查外間傳聞似和會於撇去張敬堯一層尚不肯辦到旅滬湘籍三千餘人聞之莫不憤懣迭經集議研究以爲如撤張不能辦到湖南將士必不甘俯首帖耳以聽命于張卽吳師馮旅等北軍皆與張意見甚深各不肯先張而退無論軍政無從收束民政無從統一也且湘中戰禍必致重開地方必再遭糜爛人民必再受屠戮試問湘局再擾各省能不因而牽動否政府對於全國尚能復其統一否諸公主持之和議尚得謂爲有效否諸公卽不爲人民計亦當爲保障自身所决之和議計卽不爲和議計如吾湘籍代表徐章彭三公亦當爲身家子孫祖宗廬墓計覆巢之下寗有完卵崑岡之焚寗擇玉石我湘人竊自危也夫我湘人經此慘刧痛定思痛孰不企望和平有如饑渴特以張敬堯不去湘禍卽不了和議卽不成我湘人是以不能不下最後之决心誓不與張敬堯共居湘土然去張之議决於和會和會之案决於審查諸公旣爲湘案審查員則審查之責專在諸公吾湘三千萬人民生死關頭實於諸公一言是賴諸公如肯爲人道正義之主張以拯三千萬人民之死湘人誓不敢忘必有以報如或爲勢利所轉移承軍閥之意旨必留張敬堯以禍湘置湘民呼籲於不顧湘人亦誓不敢忘必有以報若諸公審查决定去張而和會不予决定則湘案議結之日敢請吾湘籍代表徐章彭三公萬勿簽字待湘人自决若必虛與委蛇湘人爲國計爲民計必不能於三公有所偏愛也至如撤兵請欵諸端及醴陵請給專卹等件俱關必要業於省議會請願書本會請願書及醴陵代表請願書言之詳矣諸希注意涕泣陳詞急不暇擇惟諸公矜察云云又湖南某要人云去張問題尚有宜注意者（一）當限於和會終結兩星期以内必以明令撤張（二）張之第七師當全數退出湘境歸駐原防此兩端不能解决徒言去張無益也又聞張敬堯前此欲製造民意以掩其惡以近來輿論多不直張現正密派心腹輦巨金來滬有所運動想和會各代表斷不爲所欺蔽也 
[戊午編譯社消息]  
　　今日（十六）照常開議會上午九時起下午五時止繼續審查各案聞軍事案已將次終了政治案尚未就緒惟據有責任者言此兩案雙方意見暫行接近至其内容及結果則非俟正式大會議决未便宣布也今日南京李督軍致唐總代表一電文曰元電諒逹茲接陜陳督復電　述乾縣方面情形與張專員元電相同並謂乾城不時開放居民出城採薪運食絡繹於道庚日許司令派陳德順楊學厚蔣詹朝帶兵八名入乾宣撫如果戰事未停信使何能相通惟敝軍退駐之後乾衆出城佔據安家寺等處敝軍防線廣漠各村堡多不相連故各隊均作簡易工事聊以自衞于或誤會爲作進攻之準備耶等語並准院復與陜電同查張專員元電並致尊處當已達覽足資考證也李純删 
[唐總代表致長江三督與吳師長電]  
　　南京李督軍武昌王督軍南昌陳督軍衡州吳師長鈞鑒元電敬悉前以陜戰未停和議停頓諸公東電商請迅速開議而對於陜西問題建議一面應另派大員查辦陜事以昭大信一面應責成陜省切實約束以杜後慮和局陜事二者兼顧無任韋佩乃讀公等元電稱北京政府復稱正擬派員赴陜宣慰自當委其就近查辦云云夫陜西一省戰事最久兵數至雜且劇烈戰事多在停戰令頒布之後在在皆爲責任問題故須另行專派大員赴陜查辦而後關於以前之是非始有可明之希望若委令宣慰使兼而爲之則宣慰爲主查辦爲副賓主倒置輕重自易况曰委曰就近查辦云云已完全爲北京政府掩耳盜鈴之證旣無專員曷裨陜事當茲和會重開中外共仰所有種種紛糾問題豈似此毫無誠意而可以解决之者尚祈諸公迅電北京卽日另行專派資望素著南北共信之大員赴陜查辦萬勿致此不負責之命令見諸事實則匪特陜局之幸也至責成陜省切實約束一節前得于總司令電乾縣之圍迄今未解亦望設法以杜後慮臨電無任屏營之至唐紹儀等叩銑 
[陜人楊銘源致唐總代表函]  
　　唐總代表鈞鑒敬啓者昨閱長江三督元電不勝駭異竊維此次和議續開原據三督及吳師長之東電而東電内容條件雖多其最有力和會之運命者不外派員入陜查明以前之是非保障此後之衝突而已而公等之所以倐然允諾繼續開議者亦不過謂得此辦法則陜戰之責任自可水落石出而此後之衝突旣爲有力者出而保障自可免除議席上之一切障碍不謂口血未乾電文具在長江三督忽變主張夫查辦與宣慰究屬一屬二若係一事則長江三督何不最初卽主張宣慰而於和會續開之後乃事更張若謂是二則宣慰者必不能並行查辦倘或變通辦理授宣慰者以查辦之權則何不直捷了當授一查辦之名之爲愈也且公等採納三督東電旣在查辦與保障二事則今之改查辦爲宣慰豈特欺罔陜民公等對此曾發若何之感想耶吾人對於公等欲有所詢者卽在公等對於三督元電若已表示默認則是早與長江三督同謀欺罔吾人夫復何說苟其不然則惟有嚴電詰責使恢復東電之原有主張表明公等之態度而已總之陜事苟不得正當解决則無論何時何事皆可爲和會之障碍將以此種朝三暮四欺罔騙人之法欲圖正當之解决豈非南轅而北其轍耶惟公等圖之陜西議員楊銘源上 
[和平聯合會評議會紀事]  
　　全國和平聯合會前於十七次評議會時通過評議員陳鶚提議設法救濟被兵各省災民案原案前半已紀昨報茲爲續紀於下 
　　（二）各省被兵縣分應請政府分别蠲免該地地丁錢糧以蘇民困此次被兵之縣因戰事劇烈春耕不能下種秋熟不能收穫土地荒蕪百業俱廢又南北兩軍餉項俱絀勒捐以外率以錢糧地丁之串票向民間預借四五年或七八年之糧稅人民遭軍隊及土匪蹂躪以後驚魂未定更有此例外輸將又不敢不勉爲應從祗得空其所有以保旦夕現干戈底定民困待蘇據理言之納稅義務亦斷無預墊數年者查有淸康熙初年以兵革連年民生凋敝特飭有司蠲免歷年租稅爲數不下五萬萬夫以專制政體猶卹民困共和國家所重在民安可卹民無政應請政府將各省被兵各縣分别災情之重輕蠲免五年至十年之租稅直接以輕食衣租稅者之負擔卽間接以蘇顚連無告者之痛苦 
　　（三）合被兵省分所發之國債票軍用票臨時軍需票等項請政府於善後借欵中首先撥還軍興以來餉項支絀多以就地籌欵爲辭發行以上各債票多則千數百萬少亦百數十萬卽貧瘠縣分亦勒派數萬元偵騎四出按戸勒捐應則傾家違則喪命人民生機有限萬不能堪此再摘三摘也應請政府於善後借欵中首先撥還以全信用 
　　（四）被兵省分應亟設立農工商業銀行維持小民生計被兵之民家産蕩盡營各項業務者至有原料及出産品均遭殘害無從復業爲根本計亟應由國家設立此項銀行於省垣並分設小欵貸出所於各縣以少數之欵項貸借小農小工小商等俾其少有資本卽可藉以謀生不取利息按月還本維持小民生計之法莫善於此其餘企業家欲圖恢復舊業增進生産亦可以相當方法量其供求庶於地方元氣或有早復之希望也（五）被兵省分之慈善機關亟應撥欵恢復此次兵禍各省育嬰堂敬節堂孤民小堂濟良所等被毁者不計其數吾國救濟貧民機關本不完備僅僅有此亟應從速撥欵恢復原狀庶鰥寡孤獨者得所存活 
　　伏念鈞會和平救國代表諸公仁愛及民對於各省災黎知必惻然動念不忍恝視其流離轉徙用特縷具各條懇列專欵敦促政府提前實行以惠災黎而全垂斃無任盼禱謹請願於總代表及各分代表諸公閣下 
　　該會又於昨日午後二時開十八次評議會到會者二十四人計省區九處由主席劉肇隅宣告討論福建省議會代表高登鱸動議變更議事日程先議請求電南北政府議和當局速撤閩省前敵軍隊以蘇民困一案主席付表决多數贊成討論多時此案通過成立惟立議會代表高登鱸動議變更議事日程先議請求電南北政府議和當局速撤閩省前敵軍隊以蘇民困一案主席付表决多數贊成討論多時此案通過成立惟文字議交起草員修正當場公推李傑周逸兩君修正又評議員周逸提議湖南農界善後辦法案經全體贊成通過至六時散會 
[旅滬鄂人致鄂省公團函]  
　　湖北旅滬同鄉會致漢口商會曁各公團函云逕啓者本月十一日報載有電請宣布漢口商場借欵合同一則敝同人等閱悉之餘驚駭莫名竊思政府旣以漢口一切收入作擔保向英商息借一千萬鎊誠關係漢口利害綦重勿論内容如何豈有不與漢口主人翁謀並不令漢口主人翁知之理貴總會曁各公團必待他人函請而始電部請將該合同宣布縱牢可補而羊已亡矣所差幸者巴黎和會尚未終了鄙俚之見伏望一再電促政府明白宣布外並懇速日彚交我國專使請求一倂宣布務逹撤廢該合同之時效俾輕漢口人民之擔負而後已時機難再貴總會曁各公團諸君痛尤切膚　　以圖當不待敝同人等禱祝也再有請者本月一日海上各報緊要新聞欄内均載有旣未經國會通過復未經南北議和代表承認之八年公債湖北王督軍已允擔任五百萬元語如果屬實貽害胡底况非法公債除外人國會尚多反對外卽蘇贛皖魯等省議會均有忠告政府阻止實行之明文吾鄂省議會獨不　問令人惶惑敝會業經去函請求該會亟應公同議决正式質問該督有無已允擔任非法公債五百萬元事實原函已載本月九日本埠新聞欄内諒邀公鑒尤望貴總會曁各公團諸君就近贊助該會依法監督勿或瞻徇致禍全鄂爲感爲禱 
[湖北善後公會之發起]  
　　旅滬鄂人居正田桐等近日發起湖北善後公會茲錄其通告與簡章如下 
[通告]  
　　敬啓者自護法軍興荆襄獨立吾鄂遂陷入軍事漩渦中人民迭受痛苦初意政治改革根本有澄淸之望不料天不悔禍戰爭頻年大局依然如故今幸和議重開國内問題解决有日吾鄂人民或可重見天日同人不敏爲研究湖北善後事宜特發起湖北善後公會暫設通訊處於上海法租界霞飛路三百五十八號擇日開成立大會先此通造凡我鄉人諸友幸垂教焉此佈 
[簡章]  
　　一會名定名湖北善後公會一宗旨以研究湖北善後事宜共策進行爲宗旨一會員凡湖北籍人經會員二人以上介紹者得爲本會會員一會所暫附設通訊處於上海法租界霞飛路三百五十八號一會費分入會捐特别捐二種入會捐每人一元特别捐無定一職員由會員公推幹事若干人文牘四人會計庶務各一人附則本簡章未定事宜得隨時公决修正之本會至善後事宜辦理完結時經多數會員公决取消之 
[旅滬粤人籌商善後]  
　　旅滬粤人以此次西南護法實以廣東爲中樞軍興以來負擔至大損失極鉅亟應妥籌善後以蘇民困湘閩鄂川等省均已先後設立善後協會於滬上宣逹民情請願和平會議粤省亦應援照設立聞已由廣州報界代表吳鐵城吳永生諸君具柬邀請旅滬同鄉集議籌商辦法因人數過多分爲兩日邀請今日午后一時（上海改定時間）爲陳炳謙等明日爲温宗堯等集會地點任大東旅社云 
[華僑學生會最近往來電]  
[致北京政府電]  
　　北京大總統國務院鈞鑒暹羅大背人過蹂踐華僑危迫萬分懇速託英公使勸解並電歐會代表提議幸甚華僑學生會叩銑 
[雲南督軍署來電]  
　　華僑學生會鑒東電悉查現在僑生業已開班授課據稱尚有十餘名擬入講武之處俟該生等到時再爲核奪滇督署參謀處寒 
[工部局通告四則]  
　　江西路四川路行車之限制十七日工部局通告略謂江西路與四川路車馬往來行人擁擠今爲整頓起見自五月一日起江西路僅由南往北之車輛可許行過而四川路則專許由北往南之車輛通行云 
[小火輪須送開到時間表]  
　　十七日工部局通告云小火輪執照加入下述條例一則定五月一日實行凡領取載客收費之小火輪執照者須於每月一日繕具完全時間表山送交總巡表中註明該輪開出及行抵租界内碼頭之時刻此後開行須嚴守表中所註明之時刻如有更變須早二十四小時函告總巡云 
[修築兆豐碼頭之預告]  
　　十七日工部局通告云兆豐碼頭自二十四日起至五月一日止因從事修築不許車輛往來云 
[養狗之取締]  
　　工部局據衞生處報告近來瘋狗咬人常有發生故除特令捕房捕捉無執照或無口套之犬並處分其主人外出示通告凡養狗者須每年納費五元領取執照且須照章將狗戴上口套否則行於租界附近街道中無論有人牽帶與否巡捕必捉送戈登路捕房而追究主人再狗戴無效力之口套者照無口套之狗辦理云 
[工部局不認客棧公會章程]  
　　本埠泰安棧全安棧大安棧長發棧等組織客棧公會擬定章程呈請交涉署送值年領袖領事轉致工部局備案上月十五日工部局函覆領袖領事略謂客棧公會之章程未便承認蓋壟斷舉動礙及他人營業者非工部局所贊成也云云 
[義勇隊定期檢閱]  
　　工部局前曾函請中國南部英兵司令温特里斯少將來滬檢閱上海義勇隊操演茲接覆函温少將未克親來已派員前來代閱故義勇隊定本月二十六日午後三時半在跑馬場開操以備專員檢閱云 
[西報之建築戰事紀念談]  
　　字林報言上海建築戰事紀念事略謂戰事紀念建築品之議現分三種（一）在兩租界間愛多亞路江岸竪立一像（二）在愛多亞路口造一牌坊（三）建築大屋集市有各機關於一處以此爲紀念物俾垂永遠按上述三說以第三說　最善上海今尚無此種大建築卽新造之工部局辦公所亦不足以語此蓋此新造之屋僅足供集中市政之用而隸於市政之其他措施有關於市民生活及公共進步者如議事廳博物院藏書樓等則分布於租界中各處也建築大厦包羅一切其經費當然甚鉅若以新造之工部局房屋爲中樞則經費尤大以其附近地産價值甚昂也但此莫可打破之難關只須人人贊助之耳現有之議事廳建築旣不美觀地點亦不甚善如前議可行不妨變賣之以補助建築大厦之經費綜之凡有建議可使上海永遠壯麗者未可以其經費較鉅而遽棄置之也建築牌坊之說當慶賀休載時已採用之曾有暫時之構造將來起築牌坊未嘗不可氣象雄壯　旁加以點綴惜愛多亞路口街道不克展寛而牌坊兩端如與兩旁房屋相接若法租界路角翻造高大房屋則牌坊將爲之減色矣至於竪像地段介於電車票房與氣象臺之間四周形勢頗不將觀縱令雕刻家盡其能事恐其美藝亦不能頭露蓋爲兩旁房屋所遮蔽也且鑄像以作紀念事關各國合於此者未必合於彼宜於今者未必宜於將來公共紀念自當擇衆所贊成衆所同愛者而爲之故欲得一足以代表各國感念之一物正不易易或謂石製或銅製之紀念物可立於河邊公園中但此議恐非法租界所可贊同若由　國人民各自設紀念物固亦未始不可惟分而不聚規模必小不若通力合作以增上海美觀之爲愈也再此項經費是否由公欵撥出抑由私人捐集此亦必有之問題云云 
[免遣緩遣敵僑總數之呈報]  
　　遣送敵僑事務局自撤銷後其在滬之免遣及因病緩遣敵僑曾經盧督辦令換新免遣執照並註册單照各　原居所之檢查所遵章註册等情曾誌前報茲悉此項新免遣證書業已換畢總計庽滬之免遣緩遣男婦大小敵僑共五百二十人分别呈報上峯核奪 
[管理敵僑財産局之批示]  
　　管理敵僑財産事務局批吳敬仲呈爲遵令停付敵僑債欵請示遵行由呈悉該商所稱應行償還德商科發藥房欵項請求停付以免兩歧等情核與部令相符自應准予備案並仰該商等將應償德商各欵核算淸楚連同賬據欵項一倂呈繳本局聽候彚案辦理可也 
[旅德華僑資送回籍]  
　　旅德華僑趙廷昌徐松蘭周世隆楊元生等二十八人被遣回華暫庽南市南康等旅館聽候紅十字會資送回籍等情已誌前報茲悉紅十字會前日特派辦事員鮑康寗江劍威吳耀山等分往南市南康悅來林悅來慶隆等四旅館會晤該華僑四除邱瑞淸徐財靑兩人因在滬營有商業暫不回籍外其餘二十六人一律送上廣濟商輪起程遄返温州原籍應需船票費每人三元共計洋一百八十九元八角六分又該華僑等在滬房飯等費一百十一元八角六分均由紅會籌給云 
[浚浦局近事紀]  
　　浚浦局總工程師海德生所擬擴充本埠商港計畫曾經呈請稅務司核准先由海關浚浦稅項提撥三十五萬辦理測量王續等情已誌前報茲悉此項工程規模宏大測量各處河道深淺速率須測量經騐豐富之員承辦其事始能稱職該局原有測量司來喬司等不敷分任聞已添聘測量人員數人編隊出發並聞該局原有辦公處所似嫌狹窄已向前瑞記洋行現係安利洋行行使抵當權之房主租賃末第二層半椽樓面爲局昌辦公室云 
[申湖班小輪議照舊例行駛]  
　　吳興商會因内河招商戴生昌等四輪局申湖班小輪倂班關駛頗感不便曾函由旅滬湖商轉請總商會函請該輪局等仍照舊章分班開駛原函已紀前報茲悉該輪局等接函後隨卽聚集各輪局執事磋議妥善辦法業聞議决仍照舊例各自行駛云 
[再紀扣留載米之兩沙船]  
　　吳淞常關中西扦手日前在浦江查獲金紅秦新裕全兩沙船私運白米九十餘石出口當經常關執事洋員雷定將人贓一倂扣留詳奉滬關禀候賴正稅務司核辦等情已誌前報茲悉此項米石係由南黄浦港出口至牛莊山東兩處業經江海關賴正稅務司令飭淞關將人贓由關輪解赴滬關聽候核辦 
[殖邊銀行重開消息]  
　　上海殖邊銀行自擱淺以來業已四載茲聞北洋戊午同袍社張作霖張懷芝等擬集資重張旗鼓已於本年正月間將該行簿據單一倂吊往北京核計存欠業於前日派劉某到滬駐行聞須在六七月間始能佈置完備故近日市上殖邊鈔票已稍見起色矣 
[日本染料市面近况]  
　　中美新聞社東京通信云染料市面漸有增高之勢據重要染料商人言外國入口貨現已停止輸入中國之日貨頗爲發達美國染料之輸入日本前此逐漸減少現幾全停據某染料商人言目下染料價值仍與戰時彷彿日本進口商運染料入本國如以低值出售不能獲利故已多時不向美國染料産生者定貨舊時所訂合同亦多磋商作廢目下中國採辦日本染料頗盛尤以硫黑及其他數色之染料銷路最廣因此日本存貨漸少尤以深黑淡藍等色缺乏最甚凡擁有此等顔色染料之商人儘可高價居奇日本國内市面因現當購季故亦極活動紡織人及染業商因存貨已罄不得不照市價購入染料以應需用現各色染料市價如下深黑（甚缺）每斤日金二元五角硫黑（中國所需）每斤六角五分硫褐色一元二角安尼林粗者六元五角細者八元茶紅四元五角酸素　九元五角 
[雲南茶葉試騐場徵求茶種]  
　　上海縣知事接省長訓令云准雲南省長咨開查滇省普茶之名久已昭著此外賣洪翠華景谷威通諸茶産於宜良大關景東大理等屬者色香味亦均佳良祇以栽培製造不加購求以致近年産額未增銷路漸滯本署　擬倡導改良先就省會或鐵路附近宜茶地方開辦茶葉試騐塲博徵中外佳種試行裁培迨收明效卽用良法焙製俾易行銷除分咨各省徵取優育各種外相應咨請查照轉飭所屬産茶各縣知事將所有各項良好茶種酌選若干幷照附表分别塡明郵寄本署俾資分發試種其廳需郵費曁耔種費幷請開明以便照數匯寄歸欵等因幷附表准此合行令仰　照酌選呈送以憑轉咨 
[江寬案又將審訊]  
　　江寬被楚材撞沉一案前因穆安素律師北上中止審訊茲悉穆律師在京事畢已於前日返滬當卽致函海軍署特别法庭請將江楚案訂期續審故該法庭現又重訂開審日期卽日通知雙方繼續訊理 
[滬杭路紀事兩則]  
[特别快車特别緩行]  
　　昨日（十五）由杭來滬之第一百零九號特别快車駛至石湖蕩站時該機車汽力將盡未能加速行駛當由該處站長發電報告機務處派撥援機接拖乃南北兩站機務處均無相當機車可派祇得仍今該損壞機車勉强緩緩前進其速率僅及平常三分之一故到滬時已届深夜九時半矣 
[夜班貨車擬先開駛]  
　　滬杭甬鐵路開行夜車日期原議自七月一號實行添開客貨車往來各一次現因繭市開始在卽擬將原有每日往來滬嘉及杭嘉之區間車延長路程改爲滬杭貨車以免繭季旺時開駛專車日來又議將此項貨車之夜班先自五月一號開駛手續較簡　規定時刻亦易惟夜客車一項仍須俟七月一號實行 
[粤漢路定期選舉職員]  
　　粤漢鐵路現訂五月一日選舉總協理董事等各職員 
 
 
 

Page 11

 
 
並定於本月二十八日截止騐票領劵該路籌備選舉處現因截止期限將届深恐旅滬股東或未週知故特分函旅滬同鄉催令執有百份以上股票者迅卽赴粤或委派代表携票投騐以憑領劵選舉 
[滬閩航線新添輪船]  
　　各口輪船向稱三公司卽太古招商怡和是也三公司營業航路多聯合惟滬閩航線歸招商怡和專駛現始有三北公司經理之甯興輪兼灣福州閩人頗爲歡迎商請寗興輪專駛滬閩現已行駛數次貨客滿載營業頗發達招商局爲招徠貨客計乃將載貨水脚減跌並聲稱甯興不停將來當再大減云云但聞閩帮商人對之不甚歡迎云 
[虹口發現戳斃男屍]  
　　全身受有刀傷十四處 
　　昨日淸晨有年約三十餘歲身穿嗶嘰駱駝絨夾裏棉袍頭戴西式呢帽足穿絨鞋之無名男子被人暗殺於虹口東有恒路舟山路附近（該馬路開築尚未竣工）林家宅荒地上頭面頸項肩臂等處受有刀傷十四處血跡糢糊慘不忍覩經某牛奶棚割草小工王四瞥見歸告工頭李阿二訴由洋東用電話報告匯山捕房捕頭凌處立飭華探目蔣榮生西探目柏生率同楊阿泉陳金揚張林泰陳廣義等通班包探馳往出事地點分向附近人家及該牛奶棚詳細調查一過將屍舁送斐倫路騐屍所禀由公廨李襄讞會同英包副領事於午刻蒞所相騐當騐得死者委係被人刀傷斃命塡明屍格升座公案命將見證王四李阿二等傳案略詰一過因無屍屬到場飭保報告善堂棺殮厝壇候認一面諭着該管捕房中西包探趕緝兇徒解究 
[身藏實彈手槍被拘續誌]  
　　淸江人劉德桂於本月十一號夜在公共租界西藏路徘徊窺探經老閘捕房五百零六號一千零四十一號兩華捕查見以其形跡可疑協同華探姚錫卿在劉身畔搜出六門實彈手槍一支帶入捕房解送公共公廨諭着押候查明訊究等情已誌前報茲悉此案昨由二號捕頭飭令中西包探將劉帶至冩字間詳詰口供據劉供稱是晚由在逃之某某等起意希圖搶刦滬西戈登路二十號門牌某姓家財物手槍係彼等所給同住者共有五人迨我經過西藏路卽被捕獲彼等不知現匿何處云云捕頭得供諭令繙譯記錄供詞着仍管押候解公廨訊辦 
[浦東吳家廳出會肇禍四紀]  
　　浦東爛泥渡東首吳家廳鄉民迎神賽會警察阻止不從開槍擊傷江阿二等　人　情已三紀前報茲悉此事發生以來該處鄉民咸稱巡警開槍傷人而警察方面則以是日三區所屬各分所派出巡警始終未曾開槍江阿二等之傷諒爲駐防目兵所擊惟目兵方面亦稱並未發槍究竟何人開槍尚須調查現受傷四人中楊金生潘毛毛張唐生卽將醫愈惟江阿二腿中槍珠尚未鉗出受傷人家屬以案涉刑事已赴地檢廳禀請澈究該廳將派檢察官　院調查傷勢輕重再行核辦 
[海軍司令署紀事兩則]  
　　海軍第一艦隊司令官林頌莊前奉藍總司令電召到滬會商要公事畢於日前乘招商局新濟輪船返閩於十一日馳抵閩省防次昨日報告海軍總司令備核　　海軍藍總司令現派停泊浦江之湖隼軍艦運送本月份餉項前往長江下游一帶點放該艦昨日已啓椗出發 
[道屬教育參觀團將出發]  
　　滬海道屬教育行政人員會議定組織參觀團先赴省外及國外參觀教育狀况業已呈請省道兩署核准並由該會會長余沅通告各屬推定團員到滬定期出發先赴浙江省城參觀各校現各縣團員已陸續來滬惟金山　山川沙三縣未到一俟到齊卽可定期出發茲將各縣報到團員姓名列下海門張言揚（縣視學）奉賢朱聲鳳（勸學所長）刁文裳（縣視學）南匯徐守淸（縣視學）蔡雲棟（勸學員）潘伯廉（勸學員）嘉定朱聯升（勸學員）太倉王丹序張鴻賓錢自煒（勸學員）崇明陶鑄（勸學所長）施祖恒（縣視學）上海李宗鄴（縣三科主任）　（縣視學）潘寳書（縣立第一小學校長）松江顧葆康（（縣三科主任）倪宗伊（縣視學）張樹勛（勸學所長）吳驤（勸學員）倪世昌（勸學員）靑浦黄昌陞（上）（海市立養正校長） 
[函請警廳保護同善會]  
　　上海縣商會昨致淞滬警察廳長函云逕啓者據公民丁彦章函稱竊公民僑居英租界東京路因該處鄰近類是紡織麵粉等工廠之男女傭工謀食者不止萬餘人上年冬因見路旁抛棄孩屍被犬拖食慘狀目不忍覩詢係小工之孩因無力送義地掩埋以致隨處棄置公民見此慘狀爰擬組織同善會因就東京路設立專施棺木及正當要藥並於二十九保一區六圖購平田四畝七分八釐六毫作爲義　專埋　屍派　役四出查察遇有遺骸卽携送義塜埋葬一切經費均由公民獨力捐給惟事屬初創須賴官廳給示保護爲特另具呈詞並附　章一册懇山貴會轉請淞滬警察廳核准頒發布告並乞飭令四區四分所一體保護無任公感等情並附原呈及章程前來據函各節該公民熱心善舉毅力捐貲誠屬難得相應備函檢同呈件轉請貴廳查照准如所請施行至　公便 
[林檢廳長丁憂續紀]  
　　上海地方檢察廳林仲立廳長因母病故申詳上台禀請丁憂等情已紀前報茲悉蘇州高等廳以目下時事多艱未便遽易生手着地方廳首席檢察官賀木　暫行代理凡遇緊要公務仍着與林廳長商議進行 
[救火會員出殯預紀]  
　　上海救火聯合會職員姜咸五日前病故現定於本月十九日下午一時在會所舉殯至法租界善鏡路山莊該會會員全體送殯隊伍未便停頓故親友路祭一概辭謝其引導爲會員馬隊自由車隊全體步隊遺像車　柩車路由出會所往南朝東出董家渡往北老馬路朝西過魚行街往南中華路朝西肇浜路往北朝東進方浜路一直轉北民國路由肇州路　斐路至山莊 
[王壽祺不認九江致和莊股東]  
　　上海縣知事接江西省長公文内開九江致和錢莊倒欠巨欵查有出股本銀二千兩之股東王壽祺在申營業着傳王到案移回九江質訊沈知事接文後查得王壽祺住居法租界故轉咨法廨請爲移提聶　員飭探將王傳至公堂詰訊王延逹商律師稱王在法界營業卽便眞係該莊股東應照公堂章程以原就被須原告到案質護王稱致和莊於民國四年間開設五年份添招股本由該莊經理托謝克明介紹持來合同邀商人入股商人因該莊未將四年份營業情形聲明不願入股將合同退　與介紹人因此合同上並無商人之名亦未簽字與商人亳無關係有謝克明可證謝克明稱致和莊經理謝惠仁於五年份將合同托商人持來上海招王壽祺入股因王不允將合同退回商人卽將合同轉逕致和錢莊有謝惠仁由九江寄來回信可證王實無股份聶讞員判暫時註銷候申覆江西省長如後有確實證據來申再行核辦 
[被告病故將案註銷]  
　　法商助拉惠而前延　百克律師代表至法公堂控仁昌永棉花號主吳濤淸不交定貨後向原告情商貼償銀若干兩仍不交付請追等情吳延逹商律師代辯稱吳前在日本游學號中之事山羅錫卿經理須羅到案方能明白判吳交保後吳病故現由原告律師聲稱吳雖病故此案未結須承繼被告營業之人負其責任請堂上下一堂諭飭遵羅錫卿延巴和律師辯稱號中之事雖山羅經理惟吳濤淸另委一人在號監督故羅個人不能負責今到堂不過在證人地位請察中西官以被告現已病故無人質證將案註銷 
[張一芳已送警廳訊究]  
　　南市厚生小錢莊執事張一芳前因捲欵逃逸旋被獲案縣商會因其無人擔保函送第一區警署拘留等情已迭紀前報昨日趙署長將張解送警廳司法科訊究並經縣商會致司法科函云逕啓者案因厚生錢莊被經理張一芳虧空逃匿以致倒閉前經該莊股東顧馨一瞿鶴鳴王桂生等懇由敝會轉請貴廳嚴令查緝在案現因該經理張一芳業已出面當由各股東責令趕卽料理張一芳仍無切實辦法似此欺詐刁頑實有大害於商業卽經該股東等將張一芳送交一區警署先行拘押現經移解貴廳司法科請爲從嚴追究該股東公舉王桂生爲代表赴案以候質詢希卽查照辦理爲荷 
[創建閘北醫院之道批]  
　　滬海道尹公署昨批閘北慈善團　事錢允利等呈爲捐資創建閘北　院以惠貧民請備案由云呈及附件均悉該輩等爲周恤貧病起見創建閘北醫院具徵熱忱好善良堪嘉佩所擬章程規則尚稱妥洽應准備案仰卽知照此批附件存 
[誘匿養媳之控訴]  
　　揚州人吳錦才住居公共租界新馬路前由闞霞山爲媒領陸永泰之女小四子爲養媳年已十八歲尚未完姻有住居閘北之陸子明者前曾與陸永泰同居日前潛將小四子誘匿伊家被吳偵知邀同原媒及陸永泰投報四區警署張署長飭警將子明小四子一倂獲案押候訊核 
[妻孥失蹤之追究]  
　　住居閘口王家宅海門人周永恩之妻林氏於上月二十四挈領三歲男孩潛逃無蹤周疑係張臣庚所拐前日扭張至五區二分所控請究追經牛警佐質訊之下判解司法科核辦 
[抛擲火藥包之敗露]  
　　川沙人陳紹　在閘北新民路租賃房屋一幢開設　昌皮　店向保家保險行保有火險其鄰李雲卿家樓下轉租與某甲售　柴草前晚二時陳擊碎李家玻璃窗以火藥包抛擲入内欲圖縱火不料藥力甚弱一轟卽熄陳見所謀不遂當晚脫逃昨晨李將已炸之藥包紙裏持赴四區警署報請勘緝一面知照房東暫將該皮　店派人看管聽候捕獲縱火人到案訊辦 
[攔車圖刦之懲儆]  
　　朱金春前日身帶現洋一百四十元偕其戚曹培元分乘王和郎居金　二人所拉之黄包車行至虹口克能海路被匪人沈和尚糾同在逃之三人截住去路希圖路刦經朱大聲喊捕由捕房包探奚德安聞警趕到帮同將沈拿獲昨晨解送公共公堂請究卽由原告朱金春偕證曹培元上堂訴明前情並由見證王居兩黄包車夫分别投案證明當時被告糾衆圖刦狀况詰據沈和尚供稱在北西藏路擺設豆腐漿攤等語中西官核供以證供確鑿豈容抵賴判沈押西牢半年以儆 
[婦人失女自盡]  
　　寓居小沙渡之高郵人張根貴生有一女年已及笄忽於日前失蹤張妻葛氏念女心切昨日遽萌短見潛買生鴉片烟吞服經張察覺亟送醫院無奈爲時已遲不及救治旋卽身死經家屬舁歸棺殮 
[車撞跌傷乘客]  
　　人力車夫高某徐某昨日下午拖車行經洋　浜互撞致將乘客南市某水菓行賬房李湘石跌傷當由巡捕到來將李送往醫院醫治帶兩車夫入捕房稟候捕頭發落 
[原告傷愈被告開釋]  
　　紹興人徐阿元於本月十號糾同多人在虹口蓬路弄内將收買舊貨之李馬羣毆打受傷並將其舊貨　内之洋燈等攫取圖逃被包探周小弟查見將徐拘解公堂諭着押候原告傷愈再核在案昨經中西官將徐提案復訊之下以原告之傷已愈姑念在押多日從寛判令開釋再犯嚴懲 
[公共公廨竊案倂紀]  
　　紹興人陳阿品前日在湖北路電車上摸竊周阿康袋内小洋三十九角圖逃當被察悉鳴捕將人贓一倂帶入捕房昨解公共公廨經中西官訊實判陳押西牢半年贓交原告領回 
　　巨竊寗波人王金生先後竊取虹口海寗路二千一百四十一號門牌蔣鳳長百頓路五百十號門牌李强狗愛爾近路一百六十八號門牌郭森泰熱河路一百五十七號門牌陸耀生甘肅路九十二號門牌張桂廷又七百十八號門牌周阿土等各戸金銀飾物衣服鉅贓案發被捕解經公共公堂訊押在案昨由捕房吊出各項原贓傳同失主將王解廨請究卽由各失主分别上堂訴明被竊情形詰據王供認行竊以上各家不諱李襄讞核供商之英包副領事以王金生屢經犯案訊辦不悛實屬愍不畏法判押西牢三年期滿逐出租界 
[松滬護軍使署批示三則]  
　　商人龐道宗稟請加捐續辦閘北淸潔事宜由呈悉當經令行閘北核復察奪去後茲據呈稱查接管卷滬北淸潔捐前由龐商道宗於民國五年五月以按月認繳一千七百五十元得標承辦嗣以北四川路一帶被租界工部局越界干涉攘奪冀料交涉數月未得解决准該商在原認捐數内按月核減二百元六年五月五日仍由龐商以原認捐數繼續承辦實繳每月一千五百十五元七年滬北工巡捐局成立卽據該商以冬令奇寒糞料滯銷請求核減捐欵並准錢紳允利代陳苦衷酌予核減二百元准其續辦一年均經呈奉鈞令照准有案本年二月間奉鈞署訓令據朱商善全稟稱按月加繳捐洋三百元承辦清潔捐飭局核議等因同時又准錢允利函稱該商熟悉可靠等語該局長以該商酌加捐洋比較龐道宗實繳數目按月增至三百元年增三千六百元於滬北經費不無裨益之處且當時並無他商稟請承辦前來似應母庸投標經卽呈奉指令照准批飭該商遵辦並牌示在案竊惟是項捐務在龐商確係投標承辦然兩次核減捐數已與原認投標不符且賡續承辦已屆三年朱善全雖未投標其所認捐數按月增至三百元衡情酌理亦不爲少當時旣無他商攬辦與其投標而得不可恃之捐數不如相當之增加較有把握局長於認捐一項但求捐數增長的實可靠於工程各項經費有所裨益承辦何人本無拘定現在稟局爭辦者尚不止龐商一人惟朱商係奉鈞令核准承辦在先所有滬北淸潔捐應否歸朱商承辦抑或由職局定期投標以息爭端之處奉令前因復請核示遵行等情據此查朱商善全旣經加捐認辦在先幷經核准有案應准歸朱商承辦母庸再行投標除指令該局遵照外合行批示仰卽知照 
　　僧人自慶稟求由僧率同僧徒在龍華塔内禮饑三年由呈悉查龍華塔係與軍　駐在地點相離甚近設壇禮懺甚不相宜且期限延至三年之久尤多窒礙所請不准 
　　婦人張楊氏稟請給領伊子張阿三槍斃屍棺由呈悉該氏子張阿三卽徐道龍屍棺准予領回著卽來署聽候派人帶同前往指領可也 
[縣署批示三則]  
　　江淮公所董事朱紹文等爲呈送公所章程請查核備案由呈悉此批章程存查 
　　工頭車立生代表陳殿卿呈爲藐法中飽請訊結算法辦由呈悉候令行河工局查明核辦可也 
　　戴春山呈爲呈請備案由如呈備案此批抄件存 
[滬南工巡捐局批示兩則]  
　　賀少泉蔡茂庭等呈爲催繳九畝地居戸公益捐由呈悉查本局地方稅自前工程局市政廳開辦以來業已徵收多年無論舖戸住戸均應一律繳納以充本局路政工程並撥解警察廳遊巡隊　餉淸道路燈經費等各項公益之川屢經牌示通告在案凡係本界住民均有納捐義務與租界住民應繳工部局捐欵無異派委收捐之員持有本局印發捐票爲憑各戸應繳捐稅數目亦均開明捐票萬不容藉詞抗避如果任意欠繳已屬不合來呈竟明知故味飾詞狡瀆殊堪詫異經此次明晰指示嗣後務須踴躍捐輸按月淸繳以重稅欵而顧公益母得延抗致干未便 
[周王氏呈爲造屋佔地請求吊銷執照由]  
　　呈悉此案據經飭查明晰係山丁昭榮與該氏家居住貼鄰房屋均向東首傾斜丁姓翻造房屋須將鄰屋之牆撑直方可動工木柱已由丁姓代換惟是否佔及該氏地基事涉界址糾葛應由雙方當事人憑同人證自行妥理至該氏與丁姓之爭執祗在界址無關全部工程已飭地甲傳知丁姓着於牆界未淸以前該處暫停工作矣所請吊銷執照之處應母庸議 
[誌謝]  
　　留美中國學生季報爲吾國在美留學界中文出版物每年四期在上海印行山各省埠商務印書館經理零售及預定事宜昨承惠贈本年第一期一册又生生美術公司贈第七明世界叢報一册書此倂謝 
專件 
[上海商業公團聯合會上國内和會請願書（續）]  
　　三關於内務之提議事件甲實行民治之政策謹按國體變更八載於茲矣百官行政卒鮮民治精神推原其故無非官於國者慣習專制過渡時代未易　改所致也竊以政治須以人民心理爲趨向斷非專制可望久存者也德俄近事可以取爲寳鑑矣協約國近年卒以公理克强權誠以民治爲主體之功也將來民治不行之國必不能於新世界久佔一席地我國欲爭存於新世界急宜發展民治主義否則不及矣今請政府設民治講習所於京師延聘外國政學名流主講其間行政之官須入民治講習所聽講民治之學一年方令赴任該所講義亦當印刊分發各省設局宣講凡自治機關人員及商民一體入内按期聽講務期官民皆具自治之精神民治之發展庶幾可望此不得不速爲籌備者也乙修堤以防水患謹按我國堤工失修已久民國以來聽其自然益無過問者以致遇窪雨四處潰决時有蔓延至數十縣之廣政府臨時施救而小民受累已無窮如丁己京直奉天河南山東等處之水災莫不由於堤工失修所致應由政府責成全國堤工局會同地方妥爲勘測籌備善後經　隨時估修並設相當之保護嚴訂賞罰之專條以重永久之責成而免萬民再受水災之痛苦此爲目前内政急宜整頓者也丙溶河以利交通謹按河道原爲接通内地輸運之途以輔海洋之航業大陸之鐵道而設關係國内外之商業沿途之水利至大且要我國反任其淤塞妨碍航路改變河流之趨向禍及人民之田廬此種損失年以千百萬計今應請政府簡派精於治河專家專任其事會同各處地方商民切實進行挽救非晚也丁速爲兵燹之區謀善後及振濟無告災黎謹按軍興以來凡戰線延及之區民屋市場或爲炮火摧殘或爲軍隊焚掠以致人民流離失所財産無存兀慘者兩軍交鋒之際敗兵潰散之時欲逃無路死於流彈者有之死於荼毒者有之死於土匪者有之戰鬬旣息死於瘟疫者有之死於饑饉者更有之種種慘情　難罄述湘省之醴陵之株洲之瀏陽之茶陵之攸縣之岳陽之湘隂皆足引爲確證他如閩陜蜀楚用兵之處大致相同實爲世界公法所不容人道所不許應請政府速籌鉅欵從優恤撫以救眉急並爲災區恢復原狀重建已燬民屋暗償被刦之衆貸資與民俾安生計免致困極思變鋌而走險遺害社會此急須設法補救者也並望政府勿再敷衍了事速立調查生計之機關羅致公正廉明之商民切實調查限一年竣事議和解决六個月後積極進行諒稍具人道主義者必不忍却之不顧也戊嚴懲姦淫刦掠荼毒人民之負責者謹按戰線之内姦淫刦掠慘殺無辜之事所在皆有凡刦後餘生者皆能道之此足爲良民冤又足爲國家恥此種摧殘人道萬惡不赦之行爲豈天理所能容國法所能庇政府之外誰任其咎若不痛懲負責者何以消民怨不消惡感難除又安得長治久安之策耶故望政府於南北和議解决之己實行親民之政以興愛國之心謹按社會現時之心理乃數千年專制所造成平日民間不敢過問國事者恐福之未至禍將先來也諺曰各人自掃門前雪休管他人瓦上　此種心理旣存於社會而欲望其産出善良富强之共和國民　可得哉立國以來親民之官不特不能以親民之職爲職反以專制之餘威壓制眞實之民意平日民之沉寃痛苦無由上　官民隔　痛癢不　官之對民僅以一紙空文塞責民之對官國家有事明令佈告亦視若空文官民之界限愈深官民之感情愈遠　此以往實爲大患現宜化除官民階級溝通官民感情務使各官先能親民官能愛民民之愛國心方能興起今欲爭存於新世界非急起圖之無可挽救也庚保護人心生命財産謹按文明各國不論其政體如何對於人民之生命財産無論在國内國外者一體與以相當之保護吾國獨不然民國以來時以軍警代行司法之權恒視人命如草芥在上者又不惜犧牲金錢從中鼓勵在下者亦以多殺能邀上奬不惜昧其天良逢迎上意於是顚倒黑白妄坐罪多藉端敲詐慘殺無辜越出法律範圍收没良民財産種種弊政書不勝書應請速訂保護人民生命財産之專條永除軍警執法收理民刑訴訟之大害此爲和議後不可不積極整頓者也 
來函 
[寗波旅滬同鄉會通告]  
　　通啓者茲據會員符增康君報告寗波江北岸高裕昌地方向有安放棺木七百餘具月之初六日下午有人在該處掃墓焚化冥錠後遣火蓬套霎時焚燒棺木三十餘具增康適在該處路過見有焦頭屍骨被狗拖散暴露無數深堪憫惻雖有地保及就地人臨時設法而無主棺木仍未安葬近聞自治會爲注意公衆衞生起見限一月内如無人認領卽行遷葬他處誠恐外埠同鄉在該處放有棺木者未及周知一經限滿無法認領請爲布告等　合行刊布通告凡我同鄉如有棺木寄放江北岸高裕昌者望卽前去認領並希輾轉相告俾克周知幸勿自誤致貽後悔是所至盼此布 
[上海長老會捐墓療病室之通告書]  
　　美國長老會費啓鴻之夫人於上年九月間在牯嶺棄世夫人之來我中國也已及半世紀之久其生平秉性慈惠爲道熱心公益設施老而彌　故旣被主召而受其恩者如失賢父母聞其風者莫不嗟歎痛悼馳問絡繹斯可以知夫人之功惪宏且違矣夫人所營各種慈善事業罄竹難書成績共見獨於歸天之前曾欲與同志謀在上海實山路天通庵　良所增立一療病室爲泥中靑蓮廣造幸福有志未逮同人憾焉今同志欲勉繼夫人之志以濟良所亦夫人手自創辦之一擬卽以此舉爲夫人作一永久紀念事旣發起贊成者多不數月來簽捐踴躍顧肇端伊始猶恐未及週知爰敢宣告吾教會各牧師吾宗主之兄弟姊妹及與夫人相契有素或聞聲相慕者得以量力樂輸成茲盛肇不特上承夫人功德抑亦有施功德於無窮無盡經云（命富者爲善樂與衆共）又云（我卽生命）今出資助建療病室非善與衆共之旨乎非卽保我之生命乎則更不僅成夫人之美不僅負仰慕夫人之名吾知遠近諸同志皆必奮然興起爭先解囊也凡有惠欵請送至北四川路三十一號包醫士夫人處或交北京路十八號費啓　先生當付收條以昭憑信特此布告伏希公鑒上海長老會同人公具 
雜評二 
[殖邊銀行復活消息（邠）]  
　　殖邊銀行輟業四年比　得兩張之應援漸有復活之望今日之資本自是集中於軍閥傾其餘瀝以蘇一銀行之涸鮒在彼固輕而易舉然亦可謂沾溉商民者矣 
　　商民被銀行之累不自殖邊始銀行爲所欲爲鈔票不兌卽不兌存欵不付卽不付商民無如之何也旣被累矣則人人之心理莫不以僥倖先得爲懷苟我能得所求而脫身事外者則往事卽等於未有而其他悉置弗問政倒帳於滬可謂有近利而無後憂此其所以日出不窮也此果法律失效之所致歟抑商民之心理有以養成之歟 
　　果復活之說而徵實也殖邊則旣有望矣會將見其兌鈔票付存欵而儼然又成其爲銀行商立銀行如是而所謂國立之北京中交票津浦忽又不收用國民之於中交有異於商民之於殖邊乎哉我不知待誰爲應援而將待至何日也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（七十三）] [  一之]  
　　僑美華商有一奇習卽用舊曆不用新曆也每屆舊曆年終居戸歡宴團聚新曆十二月三十一日之夕反不能如夏正大除夕之興高采烈海外若此甚足奇矣其尤不可通者擅將舊曆月日自行提早一天也譬如民國八年四月十七號明明爲舊曆三月十七彼輩必强改之爲三月十八意則東西兩大洲時差不同不得不改早以糾其謬也而不知其武斷之舉不獨不足於時差有所匡正反自是而益滋紛擾今試以英國倫敦附近之格　威天文臺爲中心推究世界各名城之時差則中國上海在四月十七號下午八時六分許美國紐約尚在同日之上午七時四分許也上海紐約明明尚同在一日則其所差僅止半日而已若因半日十餘小時之差而强自增減二十四小時則無論如何改去必不能得其正確三尺童子亦能辨之不待智者而後明也且美國時日苟明明爲西曆四月十七日者又豈可强之而並改爲四月十八乎華僑此種改法最足誤人此雖數學界一種笑談然設相仍不革必將爲世論所詬病蓋此等無意識之誤會實爲世界萬國所希聞也華僑中亦印有新舊曆對照之月份牌但此等月份牌新舊曆相差處均錯改一天若使中國内地得之必將發生意外之迷誤矣 
老申報 
[華人擬通商歐洲]  
（見光緒二年二月十一日） 
　　香港郵來新報知華商今擬開設一生意公司以圖與英國通商也公司章程報章經已刊行取名宏遠計資本三十萬兩分三百股份每股一千兩於二月底爲定按股先將五百兩交付至三月則開辦生意焉其設行在倫敦香港福州上海四埠而以上海爲總行也又議日後在美國之紐約亦設分行其凑集本銀一半留於中國以便借銀與衆賜顧託以生意者其餘一半則存儲在倫敦以壯聲名是亦開設規模之大意按此舉雖稱以上海爲總行而上海尚未見出有章略其起意大約以華商每以茶絲託西商代運外洋華人旣自設行在外則華商自願以生意託之亦未始非通商歐洲之一大變局也查本國商人在新加坡牙瓦舊金山各遠埠與西商爭業無不華商漸先西商溯後故現今在歐洲相爭則勢致華商由漸分擅生意之利亦未嘗不可也 
新拾遺 
[戰後殘廢兵士之補救問題] [  俊時]  
（譯美國力學雜誌） 
　　大戰在歐開幕後三月法國政府卽殷殷顧視戰傷兵士竭計設置各種會社研究傷兵之安樂及康健未幾各交戰國亦有同樣之預備至今日德奥失敗協約完全勝利轟轟烈烈之大戰以終建設問題方始此　忠勇爲國之傷兵殘卒自宜早日補救使成爲有用之人戰後之建設綦繁此其一也 
　　一千九百十六年之夏歐戰之第二年也丹麥國戰爭研究會調查共有傷兵一千一百萬餘人中有三百三十萬人均成殘廢二年己有如許之多至戰畢尚不知有幾何也彼無數之傷兵在未戰之前或爲教師或爲工程師或爲科學家或爲農爲商各業無不與焉今成殘廢之後若不爲之療治而使之復理正業不獨兵士己身之被害終身而國家養給之費爲數更不資此補救殘廢之所以爲今日戰後諸國重要問題也 
　　醫學家科學家有鑒於此遂竭智研究補救傷兵之法於是有機械四肢之發明殘疾而缺手足之兵士得以行動自如享康健之幸福矣人工四肢木製者爲多接筍處機件完美異常傷兵裝置者作事步行與常人無異手之結構大概係聯接肩部肩動則臂動上臂動則手肢隨意所爲矣以機械之手日常之事皆可行之惟各種艱難之事自不便也若止缺一手則靈動與常人無絲毫差别矣 
德國柏林醫生麥克司空（Ｍax.cohn）氏因醫視傷兵而染及其手半臂以折發明機械臂一氏用之仍爲醫生其手肢更可伸可拳可合可分臂亦行動如天然者某工程師因戰傷臂今裝置假手爲工程師如故機械手足之構造可謂神妙矣人造四肢中更奇巧者莫若磁手通行於德國大概工人所用手上備有極强之磁鐵一塊因其吸力作用工人在廠中作事甚覺便利他若打字者木匠商人農夫之人造手足莫不視其所業之爲何而異其機械之結構也 
　　傷兵之補救類分兩種卽智育上之補救及體育上之補救是也蓋傷兵戰前之職業或爲勞心者或雖勞力而亦能勞心者或勞力者訓練傷兵而使其復理前業自以後者爲難凡訓練傷兵首以教其舊業則素習於此必能事半而功倍也如竟以傷不能重事故職則訓練者宜擇其性所近體所合之職業以授之而其成效之顯著與否全視其訓練者之智謀爲傷兵選擇之職業適當與否及傷兵自身忍耐心之堅弱也 
 
[昭明太子讀書館（古蹟圖六十三）]  
　　爲浙江桐鄉名勝之一在靑鎭東市卽今密印寺梁蕭統師事吳興沈約約有先人墓在靑鎭普靜寺每春歸掃其返也帝必遣統迎之遠郊因就築館宇讀書内有校文臺後約不自安遷葬金陵遂捨館爲寺 
雜錄 
[論中國小說（二）] [  宋春舫]  
　　中國小說不發逹之理由甚多而其主要原因則山於我國人輕視小說以爲不足齒於文學孔子爲中國數千年來所宗仰雖經秦始皇之焚書稍受挫折之後其勢愈盛孔子一言一行人皆遵守之而莫敢違其言小說也則曰雖小道必有可觀者焉致遠恐泥是以君子不爲也故中國小說自漢至唐幾無人問鼎至宋而漸振宋仁宗喜聞民間故事上之所好下必有甚焉者也故小說至宋遂蔚然稱盛而宋代小說之重要變化有二 
　　（一）前代小說皆用文言至宋而始用白話意思明晰婦孺皆曉故能普及社會 
　　（二）小說至宋篇幅漸多一種分爲數卷一卷分爲數章而章回體裁始興雖文章之結構無甚關係而小說自此始脫浪漫派（亦稱傳奇派）之範圍而趨向寫實主義矣 
　　元代小說有水滸其政治上之影響與法國盧梭氏之著作相頡頏至淸而紅樓夢始出現爲言情小說特出之作可與西洋之Ciariana　LLarlowe及　The　Bride　of　Lammermoor 
等書齊名而無愧淸末歐洲小說始有譯本而中國小說爲之一變顧我國新小說作者雖多而良篇佳作則如鳳毛麟角孽海花丶廣陵潮丶官塲現形記丶及二十年目覩之怪現狀丶四種尚可觀今日之中國小說家已知注重描寫實情不可謂非進步卽黑幕小說之流行亦爲小說史上進化之不能免者也今且論吾國小說之特性余讀俄國托爾斯太之小說每苦其長其『戰爭與和平』一書尤令人倦厭蓋近日文化日進人民終日無片晷餘暇不能如古人之終日埋頭窗下故長篇小說作者較少而操觚之士專從事於短篇小說短篇抒情詩及單幕劇等顧斯喀得丶迪更斯丶及托爾斯太丶之小說在歐洲爲長而方之中國則猶瞠乎在後紅樓夢一書逹二十本之多而爲篇則百二十卽三國演義及水滸二書長短亦相等中國小說之最長者則爲彈詞小說如鳳雙飛丶天雨花丶再生緣丶等爲婦女所酷嗜中國婦女深居閨閣讀之足以消愁解悶也 
小說 
[五鎊之懸賞（續）] [  雄倡]  
　　柏累堪岸然答曰誠然婚書已在是吾將授之足下耶抑以授伊梵爾君白蘭生曰自應由君親授之彼言已卽歸座柏累堪遂如言上之伊梵爾兄弟二人咸取而審觀互校其署名時日已其年長者顧謂約翰曰吾爲吾稱慶慶君以事屬之能者因得告厥大功此婚書似皆合例爾索産之憑證於是乎備他種字樣吾輩都已寓目今似覺在法可通電於霍爾能霍樊爾律師公所矣今旣别無爭産之人餘事特數禮拜之延當卽可了白蘭生聞而意得孜孜作憨笑而約翰則雖力自鎭定然容色亦漸赤時伊梵爾顧謂柏累堪曰君於覔得此據事應自己備矢誓而柏累堪已漸引身近門次背面加之以鑰岸然對曰誠然惟事尚有可疑者句語甫出口而約翰已躍起於座間白蘭生亦作喑鳴聲如狸狌愁中之翡鳴柏累堪厲聲曰汝二人均靜坐外間樓級之上尚有人延候伊梵爾君請持此婚書向光中覘之此紙僞也伊梵爾大駭曰先生此非出之自爾者耶曰然吾特用以證新舊紙墨之不同卽如此紙雖形敝　專技家將告爾以紙紋旣出新製且用亞尼林水墨所染亞尼林染料及墨水當一八六四年間均尚未有而密司忒白蘭生所藏數紙則皆爲眞蹟無僞吾自其寫字房中懸鏡後得之足證倭司迦白郎林成婚於一八六三年而初非一八六四年生一女而初非一子此女後乃嫁夫爲藝術家姓麥萊氏此夫婦亦祗生一女此女今在樓下車中延候者是也少須當呼取其人今尚在他事宜先了者請更爲君輩覼縷陳之此案乃由白蘭生發其端白蘭生者亦曾至澳洲小作勾留偶爾得悉此白郎林氏先人傳産之秘事復逢此傖其姓實亦適爲白郎林氏亦實有家藏舊據足證至某先代實與同族然彼實初非其親屬也倭司迦白郎林乃以一八六三年成婚於考恩白露吾已於官局紀婚簿藉中檢得其名後此君輩皆益將了了自明此婚事頗不適於白蘭生之策略斯二人乃聚議思以他道彌此罅隙遂出此詭謀卽用一焚燬之禮拜堂爲掩飾計復欲求得一人爲僞造一舊婚書須今時無與比並者而白蘭生固夙審麥萊氏婦娶白郎林氏之室女實爲白氏遺産承襲之後嗣則又慮麥萊氏或得此消息者足敗己事因是白蘭生遂竊取麥萊氏之紙據卽吾適所陳諸君輩之前者麥蘭氏則已爲此約翰白郎林謀害於曠野樓下吾尚有一人名白陸克已被拘者嘗目擊其事且已示我以横尸處尸乃墜入一深邃山洞之中而猶不已斯二人復利誘陸克使謀殺此女郎密斯麥萊氏方其行殺時卽爲我猝禽而歸今吾言旣盡吾將報彼巡警入此卽令扶此二囚去然後延密斯麥萊登聚議此傳産事也 
[自由談之自由談] [  不冷]  
　　着急武派專横文派着急此近日中國之情形也北方之文派旣着急在前南方之文派亦將　起而着急我不謂和議之權力乃能至此 
 
 
 

Page 15

 
 
   
 
 

Page 16

 
 
   
 
