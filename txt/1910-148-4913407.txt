# 1910 - 148 - 4913407

 

Page 1

 
 
   
 
 

Page 2

 
 
   
 
 

Page 3

 
 
 ]HH [ 
交旨 
[四月二十日軍機大臣欽奉]  
　　諭旨憲政編查館奏派員分赴各省考查籌備憲政實在情形一摺著　議又奏候補四品京堂楊度病痊銷假一片知道了欽此又奉 
諭旨理藩部奏酌擬諮議官繕軍呈覽一摺又奏咨調人員附入調查編纂兩科襄理贖一片均著依議欽此 
[四月二十一日軍機大臣欽奉]  
　　諭旨此次廷試游學畢業生著於五月初二日起分二日帶領引見欽此 
[四月二十三日軍機大臣欽奉]  
　　諭旨御史陳善同奏資政院開院會議事屬創舉請飭各議員先事寶行籌備一摺著資政院知道欽此又奉 
諭旨吏部奏已革直隷豐潤縣知縣郭文翥等五員據直隷總督查覆確係被參寃抑可否准其開復原官聲明請旨一摺郭文翥等五員均著吏部帶領引見欽此又奉 
諭旨度支部奏請將官俸章程按照國幣則例釐定等語著依議欽此 
論說 
[敬告憲政編查館（畏壘）]  
　　中央政府籌備憲政之樞紐。實爲憲政編查館。其始立也。僅以編訂一二新章爲。事孤懸浮寄。絶無實力之可言。沿至今日。内而部院。外而督撫。凡涉新政。皆當受成。典章制度。尤非館員核訂。不能頒布。領其事者。又復重以軍機大臣。於是實力遂超出各官署之上。而莫。之與抗。是故議院未開足以有爲者。非憲。政編查館莫屬。當此時局。有當實行考核者三事。有當預爲籌畫者二事。而編纂章程。考訂條令。猶不與焉。今先分說於後。綜核名實。是在賢哲。續有所見。再行忠告。 
[第一須考核憲政籌備淸單]  
　　當戊申七月立憲諭旨頒布。沛然若時雨之潤千里。海内歡欣喁喁望治而百官執事。奉行新政者。類多瞢然無識。課效程功。是猶責跛者以健步舍遷延推宕。别無良法。充其所極。必至九年已届。而百廢莫舉。憲政始基將一壞而不可收拾。學士大夫。窺測風旨已。稍稍疑之。有御史某君。奏請分年籌備憲政。責成各部院督撫。年終報最。以重其事。於是籌備淸單。頗生拘束力。單中所列疏漏脫略。本不足道。而各部院督撫。轉因是稍稍著手。不敢顯抗。則其初心蓋不可究詰。今姑就籌備淸單。考核各部院督撫其敷衍塞責。實有無可遁飾者。大抵每年所應辦之事。必遲之又遲。延至年終。無可再緩。遂舉行一二事。以一奏了結。此爲近日京外通行之風氣言之良足深慨。此時憲政編查館。當舉憲政籌備淸單所列各欵。卑之無甚高論。而一一責以實行。吾知各部院督撫。將皇皇然無所措手足。然必如是則九年籌備。或可收效於萬一。而本身作則尤以憲政編查館自 
　 
 
 

Page 4

 
 
 ]HH [ 
行振起爲始。 
[第二須考核各部院分年籌備事宜各專摺]  
　　自憲政分年籌備淸單發表後。其不列入淸單内各部院。又復幸其無事。優游自逸。而立憲政治。幾若無與。京師各官署。於是有新舊兩派亭然對峙。此亦各國所不經見之怪現象。久之又有明詔督責。而各部院始稍稍釐訂本部分年細則。奏請考訂。此爲籌備淸單發表後第二階級。觀其摺内臚陳。較之淸單尤爲細密。而究其實效。則捕風捉影。更不可究詰。然果能照其所列。課日程功比籌備淸單。尤易考核。憲政編查館。當實行干涉舉各部院分年籌。備事宜各專摺。一一令其報最。吾知各部院。必自悔臚陳過密。自貽伊戚。而其效果。未始非憲政前途之慶。至其所列前後之失當。詳簡之不宜。當另著專章。以正其失。 
[第三須考核各省督撫與撫諮議局之交涉]  
　　諮議局章程頒布後。士志大定。民氣漸蘇。而各省。督撫保其私利。深惡痛絶。思出百計以摧。抑之自去年第一次開局以來。權限爭執。各省督撫致電憲政編查館。日不暇給其危而不墜。顛而不覆者。則仍賴此寥寥數十條章程。以爲之擁護。於是各省督撫。又出奇制勝。凡議案皆置之不復。延宕至閉會。而諮議局效用盡失。種種政策。皆可如舊。此江南近日開臨時會之最大原因。夫諮議局設立。原予民以參政之權。制定會章。此亦各國之通例。乃因此通例。而又生出弊。政是惟我中國官吏有此特色。履霜堅冰。不可不預爲之防。憲政編查館。宜奏定考核章程。凡諮議局議案。本會期内。各省督撫答覆。必有一定限度。不得任意遲延。著爲爲定例。違者當以違制論。庶議案提出。不至盡託空言。而吾民之疾苦或可挽乎。 
以上三端。皆近日籌備憲政之要圖。亦惟憲政。編查館有此實力。謹抒鄙見以待採擇至預爲籌畫者二事。容再分說於後。 
來稿 
[南洋勸業會開會祝辭（續）（中國商業研究會）]  
　　試先言農業。我國土地廣沃。氣候温和。天然農業國也。第時勢變遷。外人旣挾通商之策而來自不得不以此抵制之。非重商而抑農也。歐洲以工商立國者。方慮農事不修。他日各國實業俱舉之時。必受奇。窘何况我工商毫無可恃。乃并此固有之産業而輕棄之。豈非自斃。觀斯會者。知今日舉國物産。足以馳騁於世界巿塲者。祇此茶絲棉麻羊毛豆類而已。庶幾互相鼓舞互相勸勉。以從事農業歟。次則工業外貨流行。民生益蹙。我國原料富工賃廉。以之振興工藝。不僅可抑其輸入。亦足競勝於海外。火柴自製。日貨大减。磁業革新。銷路驟進此其明證也比年以來。各處開辦工廠。規模粗具。不旋踵而虧折者十之五。倒閉者又十之二三。雖由於經理不善之故。然其製。品惡劣。不合時宜。亦一大原因也。斯會所陳之工業品其善者可以增聲價。可以爲模範。不善者相形見絀。知所改作。豈非工業前途之幸乎。次則商業。我國商人。宿稱勤敏。所宜力求進步者。非對内商業。乃對外商業也。銀行未盛。外資溢。關稅操諸外人幣制尚無統一。有礙商業之事。不勝枚舉。其重可憂者則商人向無調查報告。昧於他國時尚。以致貿易方法。動失機宜也。斯會集中外要産。以供參考。若者爲我國特色。若者爲某國獨産。若者應從何處購入。應向何處銷售。互相資證。自有把握。則輸入輸出。不致失算。此可爲商業家慶者。雖然。各國之勸業會法蘭西成効最著。其博覽協會。例有常置委員。平時詳爲考察。臨事乃有條理。吾國須倣行之。中國商業研究會擬。設標本陳列所。凡本國商品之應改革者。外國商品之應倣效者。按品說明。以資研究。其宗旨與勸業會相伯仲。惟規模之大小異耳。内外士夫。儻起而賛助之。俾底於成。亦足爲吾國勸業會之補助機關。此又吾輩所引頸翹足而望者也。 
專電 
[電一（北京）]  
　　度支部昨將新鑄銀幣送呈御覽 
[電二（北京）]  
　　軍諮處奏各省軍官應歸中央直接管轄現正會同陸軍部議訂章程請先通飭各督撫酌調任用以後不得任意調帶撤換又奏各省隨營學堂一概停辦 
[電三（北京）]  
　　湘鄂旅京同鄉今日（二十八）在湖廣會館開鐵路拒欵大會到三百餘人先將所印湘代表粟君血書逐人分送經衆議决不認主張借欵之楊度爲同鄉以後湘人永遠不與共事鄂人亦表同情並决定速集股銀實行自辦 
[電四（長沙）]  
　　湘潭縣花石土匪滋事與常備軍接仗官軍退敗今日加派巡防隊由省往援 
[電五（南京）]  
　　南洋勸業會今日（二十八）上午九點三十七分鐘開會審查長楊侍郎宣述旨意正會長張制軍致頌詞董事會嚴子均報告工程坐辦陳蘭薰報告經費七十萬已用五十餘萬農工商部特派員趙仲宣地方長官樊雲門陸軍部 
 
 

Page 5

 
 
 ]HH [ 
　　特派員徐紹槙海軍處特派員程璧光直督代表錢寳書贛撫代表梅光遠皖撫代表程炳勛鄂督代表下薇閣上海商會總理周金箴僑商代表尤作周梁炳農諮議局張謇甯屬各學堂總代表李瑞淸等均致祝詞十一點半鐘散會正便長導遊敎育館華僑某君以一萬元購第一號入塲劵外賓有各國領事倫敦太晤士報特派嗣上海各西字報記者日本新聞記者團等會塲秩序極整齊惟警務總監李家焯之馬車違章入内被扣旋放 
[公電（南京）]  
　　申新聞中外神州輿論天鐸各報南洋勸業會今日（二十八）九時開會到者五千人分座十四所秩序嚴肅審查長宣述旨意正會長各部特派員各省官紳僑商各團體代表多出席致祝辭諮議局張議長言勸業會以至短之期爲至創之舉外界評論皆爲辦事諸人諒其辛苦即間有不滿意亦適見責備賢者之心云云上海報界亦出席致祝大致言勸業會開幕之期卽爲中國實業與世界實業相見之始正午會畢由正會長導遊各館布置淸麗各省别館定陸續開館裝飾布置亦均决定隨時變更最後園游會午後一時散 
[公電（如皋）]  
　　各報館鑒念一日各報公電載議員王錫光對於兇僧毁學有得僧賄抗憲命危詞恐嚇辦學人等語不勝駭異此次敝校被毁後同人等因王君素行方正熱心公益曾與之磋商數事毫無以上各節辦法詳情續登泰州競成學校校長兼創辦人朱葆逵等勘 
緊要新聞一 
[某學士痛抉各督撫弊病北京]  
　　某學士具奏略云國之所寳者民也民之所貴者食也世未有失民而能國者也亦未有民不得食而能相安者也現在預備立憲創行新政考察政治歲費無數金錢無非爲競求富强起見愚臣以爲民强而國富而國富民强民强而國莫不强此必然之勢也近年天災流行各省偏灾迭告若湖南幾釀巨變固由於民心未善實亦飢寒有以迫之治標不外廣儲倉榖治本則非廣興實業推廣敎育不可今實業敎育非不興辦也而各省督撫往往以實業與敎育係關於四民一方面者可不必急急故一意因循粉飾究其實則收效甚微急應通飭各省竭力推廣整頓如果欵項不敷不妨先其所急將興辦新政各費挪移應用所謂豫備立憲不外强國而富民實爲强國之基追　歷朝横觀五大洲未有失民而能國者也應請聖明採擇罷諭各省切實施行大局幸甚奉旨廷寄各督撫將軍欽遵辦理 
[湘人拒欵之激烈北京]  
　　湘路集股拒欵幸已畧有眉目而旅粤湘人夏壽華等主張借欵業由旅京湘人公電袁督駁斥兹復得旅京湘學界致袁督電文錄下廣東制台鑒湘路集股拒欵已有把握昨見有夏壽華等電主張借欵詭詞代賑直是借賑賣路湘人共憤懇轉查夏壽華等母持謬說破壞成局旅京湘學界叩 
旅京湘省官紳因拒欵代表粟君勘時斷指上書於十四日特開大會已誌本報兹悉十四日除發電粤督袁樹勛駁斥夏壽華等無狀外同時電致夏壽華大肆辱罵内有洗胃滌臟母賣祖宗等語是日升議創立旅京湘路集股協會訂定章程數十條頗稱完密不日卽當宣佈 
湘省紳民自聞拒欵代表粟君勘時斷指上書而郵部仍未批准自辦羣情憤激有電致粟君請其用急進手續向郵部要求紳民等當爲之後盾云云 
[郵部限制收遞匿名電報北京]  
　　郵傳部通電各省電報局云據外務部咨稱近來本部時有接到無名電報亟應嚴禁以杜勞言請即通飭各局查照前訂章程辦理勿稍玩誤收遞等因查光緒三十三年十二月二十八日曾將部定限制收遞電報章程十條通行各局在案望卽詳細查照刊發飭遵勿稍玩誤輕率收遞致干部詰 
[監國又慰問鹿相疾北京]  
　　定興鹿中堂病危經紀昨報現知監國因聞鹿相近日病勢增劇復遣内侍前往相第慰問並遺有食品數盒其時鹿相神志模糊由公子輩對使代爲叩謝旋經内侍據情覆奏監國聞之頗爲憂慮翌日召見軍機諭商世那二中堂擬偕中堂等親往慰視以表惓惓之意又聞鹿相之病係由鄧君醫治因服補劑過多日前忽然不能言語幸尚無他項危險云 
[政務處之緊要議案北京]  
　　二十二日爲政務處會議之期由政務大臣預將應議各案妥爲核定聞此期所議皆係重要事項一爲核訂外省官制及裁併官缺辦法一爲籌辦湘省善後事宜一爲續籌海軍經費以上三項由此期起作爲緊要議案逐期開議須俟此三項議案通過始議他項問題云 
 
 

Page 6

 
 
 ]HH [ 
[强迫敎育亦作資政院議題北京]  
　　學部唐尚書奉到政務處片交資政院開院在邇自應預備重要學務議案提歸該院核議等語昨日尚書與各堂會商各侍丞均以强迫敎育爲學務最要問題前經張榮兩中堂屢次籌議尚無妥善辦法應即提出交由資政院作爲議案請其核議施行 
[各省國會代表抵京名單北京]  
　　留京國會代表團會同各省代表議定五月初間續行上書各節已載昨報兹將各省已經抵京代表之名氏調查列下直隸孫洪伊王法勤張銘勲江蘇方還楊廷棟吳榮萃雷奮（敎育會代表）杭祖良沈懋昭（商會代表）湖南羅傑劉善渥湖北陳登山山東周樹標朱承恩安徽潘祖光高炳麟浙江吳庚廷廣東陳壽崇廣西吳錫齡江西閔荷生汪龍光鄒安孟毅丞（商會代表）河南楊治淸宫玉桂張嘉謀海殿章（商會代表）奉天杜培元吉林李芳山西李素郭際豐劉懋賞四川鄧孝可貴州陳因姚華譚西庚張紹鑽周永年楊謙光潘德明劉榜勛陜西郭忠淸按以上各代表除敎育便商會所舉外其餘均係各省國會同志會所舉定云 
[延吉邊務之消極政策吉林]  
　　延吉邊務解决後　歸吳祿貞專管繼歸郭諞伯接辦皆因經費不足無可作爲兹聞已將邊務巡警學堂裁撤但於警局内附設敎練所並將警局全體範圍縮小。除總帮辦提調等名目已裁改外又將南北兩分局合併各分區之警兵酌裁十分之二局内舊設文牘消防警務衛生等股之股員亦分别合併留者僅十之六駐紥該處之工程屯田憲兵等營及陸軍第二營巡防營軍隊以至各局所曁各派辦處理事處之各委員亦皆次第撤遺以節經費 
又聞有李某者係鬍匪投誠初爲巡防營哨官後又爲邊務圖們江一帶總稽查月得薪金六十兩郭觀察抵任後偵知其劣跡多端即行撤差今不知如何運動又將爲延吉地方審判廳司法官邊務如此良用歎息 
按延吉等處韓國移民極多以此項人民應歸日人管理屢因訴訟而起交涉今以如此劣迹昭著之人命充司法官不知又將演出何種惡果矣又按延吉地方日人曾設有警察出張所後經當道竭力拒駁始行撤回今我乃將警局範圍縮小並將防兵撤遺設有警衛不周之事其不受人詰責而惹起交涉者幾希 
[京師近事]  
　　去年朗貝勒擬將八旗改成八鎭之議發明後睿王慶王詳細核算經費所差無幾現慶邸建議以禁衛軍及步軍統領所轄之各營併合八鎭之内則常年經費有餘而開創之費亦不難籌措諸王貝勒頗賛成之聞不日由旂制處集議即當會訂章程入奏 
昨日那相國退朝後面告外部鄒尚書所有東三省一切交涉案件均責成署外部曹汝霖侍郎籌畫辦理並云將來辦有成效即行奏請特别優獎以示鼓勵故曹侍郎近來連日到部調查東省歷年各項交涉底案頗形忙碌 
外部曹侍郎汝霖向在右丞上兼充銀庫總辦進欵最　其餘若交通銀行稽查稅務處帮辦二差薪水亦優且有紅利另憲政編查館科員及法律館資政院兼差薪水雖少合之銀庫銀行稅務處每年進欵實在五萬金左右今旣簡署侍郎耒便再兼司員差使遂一律另委他人接充僅此左侍郎一缺每年所入不過數千金官職雖尊實際上實不合算 
政府諸公以現在某國窺伺庫倫及恰克圖等處路線日益緊迫昨特會同外務郵傳兩部尚書籌議提前赶築辦法聞已議有端倪係將光緒三十二年勘定之張庫庫恰各線另行改勘務從簡便並改歸官商合辦以期易於集事大約此議即可作爲决定 
時評 
[其一]  
　　萬事之壞。恒由猜嫌而起。彼此之間。感情旣不相洽。則意思愈轉而愈歧。旨趣愈晦而愈遠。始僅誤會。繼且仇。恨一室之。内父子兄弟之親尚不免有嗜痛難言之隠。而况乎官民上下。之間哉。 
但以誠意通之。則湘省。飢荒之亂各處調查户口之風潮。皆可。 
先事以談笑平之。又何寗垣區區謠言之足憂。 
[其二]  
　　中國舉辦新政恒言無欵。非無欵也。有欵之時。先恣意侵蝕之。 
則臨事勢必無欵。 
東省初改行。省庫存七百萬。部撥一千萬曾不幾時。帑藏如洗。今延吉邊務。以屢次。請欵。無著至不得已而取。用種種消。極政策。此誰之過歟。 
夫他人方憾其政府無力供給巨欵。以行其積極的進行之政。策而我國官吏所取給於政府者。供其揮霍則有餘。用之邊務則不足。卽此一端。邊事安得而不壞。國事安得而不危。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 ]HH [ 
　要新聞二 
[改訂中俄陸路商約之預備奉天]  
　　中俄陸路通商條約將次改訂迭紀前報兹悉該條約所載不過對於蒙古新疆伊犂等處之貿易簡畧言之至關係北滿洲者並未提及目今情勢變遷此項條約未能適用故兩國有改訂之事聞俄人對於此項條約極其注意在西伯利亞與滿洲地方之商團全體提出意見書并組織調查隊以作改訂該條約時之參考資料現我國東省官商探聞俄人此舉亦思抵制方法已經分委多人搜羅關於中俄陸路通商條約之條件其民人調查此事果有心得者亦可直接上意見書於東省官府以作將來攺訂之資料 
[革道陳訴被參寃抑之效果北京]  
　　浙撫增韞片奏略云已革候選道陳政詩於光緒三十四年正月間經前撫臣馮汝騤以該員廢弛因循貽誤地方奏參革職嗣准吏部咨開該革道以被參寃抑等情具訴到部咨行確查等因當經札飭藩臬兵備處查明覈辦兹據詳稱該革道經前撫臣張曾敭電調來浙三十三年四月委統嘉湖防務是年十一月前撫臣馮汝騤將其撤差卽據呈報十一月初十日交卸查聚衆閙漕一節係在十二月初四日距該革道交卸之期將及一月原參謂其自三十二年秋間接統搶刧重案層見迭出核其年月實有不符等語伏查浙西一帶當光緒三十二三兩年之間十梟各匪隨地蔓延該革道奉調來浙接統防軍雖爲日無多而成效迄未大著加以處分亦復何辭惟該革道自四月到防周歷防所盛暑奔馳以致染患時瘧曾於八月間上禀辭差經前署撫臣信勤一再慰留又於十月間該革道電禀緝獲梟匪六名匪船三艘又同時訪獲匪犯楊贊公等三名格斃要犯鄭亦興等四名分别移縣訊辦臣署均有禀牘可稽原參謂其深居簡出絶不講究操防揆諸當日情勢殊不足以服該革道之心查該革道以山西知縣洊升知府捐升道員歷經前欽差大臣督辦東三省練兵事宜臣穆圖善臣定安奏調隨營差遺有積年隨征尤爲出力之保前撫臣張曾敭巡撫山西委該革道統領口外續備軍馬隊各旗剿辦套匪聲望隆然亦蒙特保在案是該革道之夙嫺韜略久在先朝洞鑒之中臣曩官奉省該革道適在黑龍江營次與之向未謀面然聞其爲人慷慨尚意氣聲色貨利初未嘗一攖其懷治軍嚴整懍然不可犯臣心竊敬之到浙以後詢諸同官僉謂該革道辦事實心前撫臣張曾敭用人最愼其所賞識必有異於尋常者言今時局艱難需才孔亟似此堅苦卓絶之長若令廢棄終身誠爲可惜合無仰懇天恩俯准將已革候補道陳改詩開復原官翎枝並免繳捐復銀兩出自逾格鴻慈四月十四日奉硃批陳政詩准其開復原官該部知道 
[武漢著匪將一網打盡湖北]  
　　鄂督瑞制軍飭將徐升父子兄弟正法後復以武漢人類不一奸宄叢生勇役棍徒互相勾結魚肉良懦暗無天日如徐升其人者尚實繁有徒除派弋什將陸續所獲各犯暫行監禁候審外又飭巡警道黄祖徽督率各區長拿獲著名痞匪楊臘痢周洪勝金蝦蟆嚴元蕭玉等十餘犯發縣審訊惟袁春山一名係革道馮啓鈞之隨侍差弁積資至數萬金詎意錢可通神竟得信遠颺制軍大怒責成馮革道交出馮謂其人在孝感縣原籍産業甚多必避回孝感乃請制軍派戈什八名帶同敎練隊兵赶赴孝感縣密拿解省以憑盡法懲治又前獲之警局探弁吳茂城守營勇盛天保地痞楊蘭卿三犯皆係無惡不作但盤踞省城與徐升等並非一黨昨鄂督特飭首縣出示招告凡有被其陷害擾累者均准據實禀控一經訊實即須正法 
[禀報瀏河鎭毁學略情蘇州]  
　　鎭洋縣胡大令位周禀各憲文云竊於四月十八日聞瀏河鄉民有因調查户口聚衆打毁學堂情事正在飭查間卽據鎭董報告該鎭官商小學堂被鄉民聚衆擁進折卸門窗打毁一空波及董保房屋等情知縣當即星夜馳往彈壓查悉該鄉二十都三四圖鄉民聚衆打毁官商小學堂兩處鎭董店房鄉保住屋共三處該鎭有美國醫院幸海門營保護無恙次日知縣前往勘驗該鄉民復聚衆聳令婦女多人聲稱隣縣傳言查取人名爲造洋橋求還調查户口底册羣情洶洶知縣再四開導逾時始各解散旋據商學董以謠言未息人心浮動瀏河濱海五方雜處營縣兵力單薄恐復禍及醫院諄懇請兵彈壓知縣當即電禀撫憲乞派飛划營二十艘來瀏以資鎭攝日來各鄉民均已解散地方安靜除再會營查拿造謠滋事首要務獲究辦並俟回署後將詳細情形通禀外先行禀請鑒核 
分類新聞 
政界 
[新蘇撫到任之風采蘇州]  
　　新任蘇撫程中丞定前二十七日辰刻接印兹悉是日早七點鐘由護撫陸中丞派蘇州府何太守中軍仉參戎將王命旗牌印信文卷等項恭送于署中丞即在大堂跪迎並望闕謝恩後接受任事聞中丞屏除隔閡遇事親裁凡文武屬員無論官階大小無不隨到隨見一切俗例陋規等項均行革除云 
[督促藩司實行分科治事杭州]  
　　浙撫增中丞整頓吏治裁革房書一洗數百年弊窟藉輔憲政進行毅然决然司道接踵改革惟全浙書吏弊窟首推藩司權重利厚冠於各屬致因循瞻顧遲遲吾行增中丞大不爲然以憲政進行不容玩忽昨特惠札該司畧稱照得浙省各司道衙門幕職前經本部院札飭遵照官制通則另訂職掌分科治事在案迄今日久尚未據報成立殊屬違延合亟札催札到該司立即遵照辦理務限 
 
 

Page 11

 
 
 ]HH [ 
於本年五月内一律實行並將分科治事章程及遵辦情形迅速詳復察奪母再懈延致滋物議 
[嚴州又有短押洋價之呼籲浙江]  
　　嚴屬六邑代表建德胡豐義淳安邵宏志遂安方大猷壽昌方承淦桐廬袁承贊分水胡懋勲等以完糧洋價短抑請援衢温成案照巿定價公禀浙撫核辦畧謂嚴郡六邑僻處深山地瘠民貧久逹極點近年來又疊遭水旱困苦萬分民間終歲勤勞竟有不敷事畜者惟是櫃收洋價短抑不齊查桐廬當新舊交卸之時暫作制錢一千文爲收取迅速計平日徵收與建德淳安遂安均作制錢九百五十文而壽昌分水則更短至九百二十文似此短抑浮收紳等目擊情形勢難緘默今春開徵之日曾經集議擬叩轅禀請通飭各屬照巿作價以紓民力時適諮議局議案頒到内有規定納糧洋價一則披閱之餘方謂各議員嘉惠桑梓之意已邀許於憲臺詎知相延匝月效果毫無而衢温兩郡禀請制定洋價之函電已紛騰於報紙至本月初憲臺轉行藩司通飭温衢兩郡札諭捧讀一過益見憲臺關心民瘼曲體下情之至意伏思温衢嚴情形大畧相同温衢旣已邀恩嚴郡豈獨觖望爲此不揣昌昧集議援案禀請瀝情環叩俯賜恩准札飭照巿作價以免向隅 
[官民勢力消長之一斑松江]  
　　七寶分防廳王二尹以捕賭結怨於民民以捕烟報之二尹受窘後面訴松府戚太守蒙委婁邑劉大令蒞鎭勘訪見分防署中桌椅欹斜並無毁碎痕迹失洋一節更屬渺茫回郡後據實禀覆前日復有鎭人六名詣府署環禀二尹種種辦理不善太守當堂訓誡一番以事由捕賭而起地方人民聚衆窘官此風斷不可長並訪知鎭人奏某聲名素劣爰飭婁縣拘提到案並酌提肇事人數名以便澈究又奉賢南橋司某二尹前以擅受民詞被地方士民范陳等四人電禀督撫指控批飭松江府查訊現亦札提范等四人到案以憑根究 
[各屬憲政成績比較之制限江西]  
　　贛省撫署設立憲政籌備處並擬訂考核章程六條通飭各屬遵辦在案兹聞調查局江觀察以考核章程第三條内開嗣後每逢正四七十等月由各該管衙門局所將所有各項事宜有無進步成績據實詳報一次以資比較等語本局所掌調查法制統計各要件均關憲政自應一體遵照現已通飭各屬將飭辦條問表格各件分别已辦何項若干件未辦何項若干件未辦者現擬如何辦法何時可以辦齊查開淸摺限文到二十日内專差申送到局以便比較成績彚核詳報以後每三個月開報一次仍照章以正四七十等月送局其從前通飭月報之統計總覈表事同一律應即免送以省繁瀆 
軍界 
[浙洋海盜猖獗之呼籲杭州]  
　　浙洋外海水師自吳吉人鎭軍逝世後匪盜日漸猖獗商旅每遭刦掠本年漁汛匪勢愈盛漁船不敢出海屢向防營乞援置之不問昨經定海商學界聯名電禀杭州撫憲文云海盜横行擄人勒贖漁船不能放洋叩請電飭王統領出洋認眞緝捕以保泰川記新豐記等米木魚行公叩增帥准電當即轉電鎭海王統領云昨據定海商學界方同猷等公電等情查該統領去秋接統以來海盜即肆猖獗屢經紳商電訐本部院亦一再告誡當此漁汛旺産之時該統領宜如何督率所部嚴加緝捕豈容稍耽安逸仰即親率兵輪練船紅單護商各艇尅日出洋嚴蜜梭巡務須匪緝民安倘仍不知振作定予撤參凛之院漾印並據定海紳商學界職員殷進和等公禀浙洋海盜情形當批示云前據該職等以該廳韮山一帶海盜猖獗刦掠魚船擄人勒贖之案層見迭出等情來轅具呈即經批飭浙洋外海水師統領督飭師船并分咨提軍門定海鎭分飭營訊一體協拿並行臬司速飭定海廳查勘禀報在案迄今日久贓盜一無破獲以致匪胆益張復有蔣萬久等被擄被剌情事捕務廢弛殊堪痛恨候再分别咨行勒限嚴緝贓盜務獲從嚴懲辦並飭定海廳將查勘情形先行詳報 
[營務處議覆廉欽挑換兵勇辦法廣州]  
　　日前廉欽道電禀大吏酌擬挑換新軍兵勇等情當由督院札行營務處妥議具覆兹聞營務處司道奉札後會議一切擬覆當道云查前因新軍成鎭在即擬將現駐欽廉新練軍兩營改歸新軍再徵一營合成一標仍駐欽邊以鞏邊防而省徵費詳奉憲台咨部核覆照准移行遵照在案嗣因本年正月新軍及一標砲工輜各營潰變遣散情勢與前不同復經詳准先規復混成一協其新練軍兩營應俟明年成鎭時再行酌議改隸現應仍歸郭道就近兼統暫無庸改隷新軍然新練軍况多湘籍久已思歸則現時雖暫不改隷仍應酌量資遣以示體恤而邊防惟恃土客相制一時未便全易新勇亦屬實情郭道擬將駐欽新練軍入伍久而年齒長及有習氣者先行汰遣其駐廉新練軍則俟永淳亂事稍定陸續挑汰均發三關恩餉派員遣送回籍恩餉及費用統以曠餉作抵俟抵完後再由本籍挑選合格子弟補充逐漸更番汰補所議尚屬妥協擬請照辦惟邊防重要如必須客勇互相鈐制則酌留少數客勇俟改編新軍時再議裁遣亦無不可總期有裨軍政無碍邊防而又不誤將來改編新軍之計畫爲主固不可稍涉因循亦不可過於操切統由郭道察酌情形妥愼辦理 
學務 
[會昌縣申送學表之不合式江西]  
　　會昌縣申送宣統元年下學期一覽表册奉學司王文宗批云查部頒新式表格早經林前署司札發各屬自宣統元年下學期始一體遵照新式塡送兹核來表仍係舊式不合統計之用又表内所列學生年歲數目第一葉自左而右第二葉以下皆自右而左至第八葉忽又改横列爲豎列似此參差不齊該縣自稱覆查無異殊屬玩忽辦理此項報部要公尚且疏誤若此他事可知且部限嚴迫四月内即須到部前經頒發新式表格係限於二月内到司以憑覆核彚轉一經逾限將來必不能爲該縣專咨則該堂卽作爲少一學期以後畢業必須補足殊與學堂有碍玩視部章貽誤學務本司不能爲該縣寛其責也仍着趕速轉飭各學堂尅日遵照新式表格補造全份飛送到司以憑覆核彚轉勿再延誤 
[浙撫對於上虞學案之愼重浙江]  
　　紹屬上虞縣鄉民反對苛捐聚衆毁學事後官紳互訐釀禍首從紛紛上控電飭紹府親詣查辦昨聞該府二次密禀謂此項匪民負隅抵抗裏脅日衆深慮激成他變迅乞撥派新軍來紹鎭懾以寒匪膽而該邑紳學界復歸咎太守辦理姑息擬請格殺勿論之命令本日奉增帥嚴札藩司謂據勸學總董章紳明等公禀以此案包守僅飭差緝而不設方畧遂使匪膽日壯姑息養奸殊爲畏葸查南鄉十八都山嶺重疊與嵊縣等屬毗連若聽匪徒負嵎不示以威恐强者恃蠻抗官弱者吞聲從匪地方何堪設想該董等請飭原辦洪令回虞緝匪是洪令與地方尚有感情且責成攸歸不爲無見維鄉民各有身 
 
 

Page 12

 
 
 ]HH [ 
　　家與流寇異若地方官入境召集耆老責令綑縛罪魁數人其餘一律免究曉以順逆或可得手所請頒給格殺勿論告示恐愚民誤會轉生阻力未便照行仰布政司轉飭洪令即日回虞專辦緝匪事宜以贖前愆並移提學司及兵備處查照辦理 
實業 
[咨請興辦韶連各屬森林廣東]  
　　粤督准農工商部咨開案據本部顧問員報稱廣東韶連各屬一帶山嶺層疊本爲森林天然出産地惟道途險阻運送維艱爲良好林區之一大缺點此外高雷瓊崖欽廉惠嘉各處率皆地方遼闊疊嶂層巒如一律興辦森林事業出産當不亞於各省似應由地方官特派熟悉林業之員先就官荒處所考察地質土宜圈定森林塲區以爲地方之倡一面設立林業監督即就民荒處所再定森林區域督勸地方商民集資興辦雖該森林事業未能卽收實効然苟能認眞維持十年以後其所獲利益當有優出於各項實業等情據此查所報各情並以淸理荒地籌興實業爲亟誠屬握要之圖惟墾荒各事迭咨議辦嗣又頒定分年籌辦實業限制期單未據將籌辦事宜列報現在籌辦淸墾事務及遵照第二年應辦林業籌議情形如何相應咨請貴督務照上述各情將該官荒闢地舉辦森林塲區認眞籌書按期具報候核 
[會詳海寗小領善後辦法杭州]  
　　海寗絲販因爭小領釀命京控一案奉咨發冋疊經杭州府督同讞局節次研訊迄無確供而絲商輦金運動之說喧傳當路甚至煽惑同業羣以罷巿另遷爲要挾大吏愼重保商迭札勸業道遴派候補同知陳蕃誥馳往該州會同地方官邀集衆商公籌妥善辦法各情形業經本報詳晰記載本日聞海寗州張牧會同省委陳丞通禀層憲畧稱同知奉到憲飭馳抵該州會同張牧傳知勸業員在商務分會召集紳商學各界於四月十五日開會集議善後辦法並公舉王蘭亭八人爲小領代表先邀原禀列名之屠寅莫樂儒等到會公同會商之際而張朱氏突來喊寃擾亂會塲經同知等一再勸導謂今日之會專爲小領解决問題於命案毫無關係且爾係在省候審之人平空到硤於例不符該氏始無詞自退是日集議宗旨第一爲保全硤鎭絲巿第二維持公益第三爲小領保全生計到會小領各户實到一百十七家僅周昌槐等數户不到當塲宣布限食於二十四以内補投禀詞簽字惟張朱氏仍未畫押當由會衆全體决議仍照舊章每元抽捐錢十二文除警捐一文凈給十一文且鄉間小領不納季鈔與巿上者不同現擬下鄉酌加一文此項小領嗣後不准增加由會衆公議規則十八條概由全體簽字許可合先會詳以慰憲厪 
雜記 
[浙藩請改良舊例杭州]  
　　昨日浙藩司顔筱夏方伯具詳中座云浙省各屬雨暘摺報遵例循行儼成刊板現擬酌量改良請用單報其每月每季全年等期仍遵部頒表式核實辦理仰乞憲示等情到院本日奉增帥批廻如詳辦理惟所議飭屬於本年七月起將向辦旬報淸摺參以川省辦法改用報單一節未免爲時太遲自應通飭各屬卽自宣統二年五月分起一律改換報單仰即遵照並將上年十一十二兩月份雨暘糧價迅速提前趕辦限三日詳候核奪倘再逾限定干未便 
[寗藩請開復州牧蘇州]  
　　前署泰州江蘇候補直隷州胡維藩于該州任内出有盜匪數百人搶刧典舗及某紳等六七家鉅案當經江督奏參將該員革職在案昨由該處紳士等公禀各憲以胡直剌係因公參革前逢恩詔一切因公處分咸與開復等因求請轉詳奏請開復送部引見寗藩司據禀當卽會同學臬兩司詳奉督撫憲具奏飭知矣 
[二十六夜大風鎭江]  
　　四月二十六夜十句鐘時鎭郡雷雨交加繼以大風不啻虎嘯龍吟新河一帶房屋被風吹倒者計有三家幸未傷人其沿江七濠三江口等處纜泊各船斷錨漂失者六艘沉没者一艘並淹斃一人直至四鼓時風始稍息 
[二十七日大火鎭江]  
　　鎭郡江邊洋浮橋西首一帶鋪户林立詎二十七日上午鐘鳴九下該處太平春茶館忽然失愼火勢猛烈不可遏抑有頃各洋龍社聞警到塲灌救約歷三時許始得撲滅計延燒舗户十餘家聞焚去房産及貨物共值二三十萬金云 
[淸談]  
[吾國今日之鐵路]  
　　鐵路之問題有二。曰國有曰民有。然則今日吾國之鐵路。果將何如。然則今日所謂吾國之鐵路問題又將何如。 
國有之鐵路。無欵興築。往往謀借外債以代之。各地民人。痛心利權之喪失也。于是乎揭拒欵主義設公司。籌股本。曾未幾時而再衰三竭。壽辦頻年。卒卒無効。全路且將終歸國有矣。歸之國有。卽間接以授之外人耳。顧瞻周道。惄焉如擣。殆不禁爲。吾國今日之鐵路慨乎言之 
若是則國有之鐵路殆卽外有之鐵路也。作倀而已矣。引狼而巳矣。其所謂民有民有云者。果將與歐美各國之民氣。絜長較短。爲劇烈之競爭歟。抑亦一鼓作氣。如震電。如暴雨不終朝而卽杲杲出日矣乎。今日者。鄂路甫得請。湘路在要求中。　路近亦再接再厲。集　拒欵。記者不敏。今且于此三路　　。 
[吾國今日之大吏]  
　　吾國大吏之積習。有病亦病。無病亦病。往往在不得於君之時。卽藉爲奏請開缺之詞。 
異哉晉撫丁中丞之所謂奏請開缺云者。旣以交文一案爲咎無可辭。仰荷曲宥。彌深内疚。又云古大臣每聞人言。引嫌辭位。卽東西各國諸大臣苟經國會紏彈亦皆相率辭職以順輿情。若不惜以一身之察察。自表其鶴立雞羣者然。 
噫嘻。丁中丞此言。其由衷歟。抑伺旨歟。記者顓愚。不敢賛一詞。要之足爲。吾國大吏進化之左劵。殆亦今日乞退中之别開生面者耳。 
[探險錄]  
[西部蒙古游歷談（十一）]  
　　八蒙格圖驛蒙格圖驛又名逹母沙克珠爾驛。因鹽澤名稱驛。除蒙人土謝圖汗二幕。墨爾根王旂一幕另有十數幕。均係牧民。自蒙格圖驛以後。士壤變爲秥土。鹽澤中牧草甚多。過此西北。則鹽澤較少遂。出塞杜爾因戈壁地勢高平。芳草叢生。景色蒼潤。彷彿中原沃土薄暮過塔爾布哈因搭拉曠野。塊石壘壘。徒涉逹布基拉河。布爾克河至於察布齊爾驛而宿。夜燈明滅。蟲聲切切。夜甚塞磧中氣候變化。　出意料外矣。 
九察布齊爾驛察驛蒙人雜處。爲土謝汗所統治者。朝來寒。風凛烈。鼓勵御者啓行。入塔爾拜溪谷。路逢烏里雅蘇台參賛大臣使卸儀容堂堂。又見逹歐爾莫阿克山北方。遙望杜克林歐波山於特克力克驛停車避風。特克力克驛爲土謝汗部愛麻克驛與土謝汗部中界。喀喇沁人住户六十户。游牧民頗多。特驛以下。東南　脉迤丽邐接天。西北則一望無際。蒙人。稱爲。布打卽（灌木）之義。雜樹牧草蔚然成。林爲　爾塞克驛著名牧地北方地平線上　見博羅温都爾山過公福杜克村涉歐利克杜溪經博羅烏杜爾高原車馬疾　入哲林驛面休憇云 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
要摺 
[署理湖廣總督瑞澂奏擬定湖北各司道公費摺]  
　　奏爲擬定湖北各司道公費銀數奏明立案恭摺仰祈聖鑒事竊查度支部奏定淸理財政章程第二十七條内開在官俸章程未經奏定之先除督撫公費業由會議政務處議籌外其餘文武大小各署及局所等處應由淸理財政局調查各處情形一面禀承督撫及臣部酌定公費一面提出各項規費除津貼各署公費外概歸入該省正項收欵　等語伏查東西各國皆以等級定俸中國舊制養廉之數亦視官之大小爲斷惟事有繁簡缺有優瘠參酌變通不得不稍分軒輊現值預備立憲時期官制尚未釐訂有一官而治數事一人而任重責政務旣繁費用亦因之較鉅尤應確查妥定方足以昭平允而免偏枯就湖北司道而論計司有三缺曰布政司提學司按察司道有七缺曰鹽法道勸業道巡警道漢黄德道荆宜道安襄鄖荆道施鶴道新設者固屬創舉舊有者亦事倍於前現在酌定公費應遵部定財政章程總以化私爲公實行匀給爲要義綜計歲入之欵藩司原有平餘火耗傾鎔等費年約三萬數百餘兩臬司一萬零八百餘兩鹽道二萬零八百餘兩漢黄德道除先已提支海運經費外尚有四萬二千兩荆宜道除提支饒商虧欵外尚有二萬九千一百餘兩安襄鄖荆道八千六百兩至學司巡警勸業施鶴各道均係新設祇有原撥公費並無别項隨規計原撥學司公費一萬五千兩巡警道一萬六千六百兩勸業道一萬兩施鶴道一萬六千六百兩兹據光緒三十四年册報並調查各署單開數目應共有銀二十萬兩此次核實淸釐一律和盤托出凡有私入悉數歸公以後除公費外别無他項進欵經臣督同司道公同商酌藩司爲統一財政專官兼管行政現在善後統捐等局一併裁歸該司辦理責重事繁倍於曩昔每年擬給公費銀三萬四千兩學司擬給公費銀一萬八千兩臬司鹽道各擬給公費銀一萬七千兩勸業巡警兩道各擬給公費銀一萬四千兩漢黄道兼管江漢關榷務並辦一切交涉事務最爲繁難每年擬給公費銀四萬兩荆宜道兼辦榷務交涉亦較他道事繁擬給公費銀二萬二千兩襄陽道擬給公費銀一萬二千兩施鶴道擬給公費銀一萬三千兩以上所定各司道公費有較前酌加者有較前酌减者均就各署情形詳察熟籌持平定議統計歲需公費銀二十萬零一千兩應令自本年四月初一日起支按月於司庫具領原有欵項均令逐欵解司不得短少至額支廉俸役食仍舊辦理如遇交替截日核算有閏之年按照定數加增惟查已提江漢關之平餘生息等項約銀五萬兩由監理財政官另案報告又荆宜關之火耗平餘解費爲饒商彌補虧欵約銀二萬餘兩亦經咨部有案以上二欵向來皆係該關道等所得是舊有之欵通籌併計共應二十七萬餘兩現定各司道公費僅二十萬兩有零實已節省銀七萬兩核與部章提出各項規費除津貼各署公費外概歸入該省正項收欵一語尚係實力奉行自此次酌定以後凡屬於本官火食應酬一切雜支皆賅載於公費之内不得另行開支倘有巧立名目額外勒索即當由臣據實指參以肅法紀臣與正副監理財政官往返籌商意見相同將來如有應行變通之處仍隨時體察情形妥爲商辦于府廳州縣應定公費應俟調杳明確籌補抵欵再行奏明辦理據湖北通省淸理財政局司道具詳請奏前來除分咨吏部度支部查照外理合恭摺具陳伏乞皇上聖鑒謹奏宣統二年四月十九日奉硃批該部知道欽此 
[憲政編查館草定行政綱目（十）（五）]  
　　司别事務條目直接官治間接官治附考 
　制　分掌勘定秋審　●　●　　○ 
　　　實緩宣告死刑 
　勘　四川旬南陜西 
　　　新疆烏里雅蘇　　　　　　　　　按此頃進遵皆劃歸大　司　台科布多刑事　　　　　　　　　理院專辦 
　　　民事各項案件 
　編　分堂京外奏咨 
　　　咸等盗犯定地　●　●　　○　　按刑律改訂後給官兵　　　編發給官兵爲　　　　　　　　　爲奴一條應删 
　置　奴 
　　　奉天吉林黑龍 
　　　江山東山西察 
　司　哈爾右翼歸化　　　　　　　　　按語見前 
　　　城綏遠城刑事 
　　　民事各項案件 
　宥　分掌恭辦恩旨 
　　　恩詔赦典頒逄　●　●　　○ 
　恤　江蘇安徽江西 
　　　福建浙江湖南　　　　　　　　　按語見前 
　司　湖北刑事民事 
　　　各項案件 
　　　分掌請補各司　　　　　　　　　按此項應劃歸承政　　舉　員　缺功遇事　●　●　　○　　辦理 
　　　故京察奏留 
　　　法部應行監督 
　　　各衙門廳局請 
　叙　簡請補升降各　●　●　　○　　同上 
　　　官缺 
　司　考驗法官書記 
　　　律師法律畢業　●　●　　○　　同上 
　　　各員事項 
　典　分掌直省監獄 
　　　警察習藝所罪　●　●　　●　●　　 
　　　犯名册衣糧費 
　獄　用 
　　　編　牢獄之規 
　　　則統計書表事　●　●　　○ 
　　　項 
　　　分掌本部出入 
　會　經費一切預算　●　●　　○ 
　　　决算欵項 
　　　納贖收贖罰金 
　計　充公贓物財産 
　　　罪犯習藝成績　　　　　　　　　按此項應兼列間接官　　　販賣訟費及各　●　●　●　●　治者甚多 
　司　項之統計書表 
　　　報告事件 
 
 

Page 19

 
 
 ]HH [ 
本埠新聞 
[景綸廠商議完稅辦法之部批]  
　　上海商務總會爲景綸紡織衫襪廠完稅事呈奉農工商部批云前據呈稱景綸紡織衫襪廠援案懇請轉咨稅務大臣照現行機器洋貨完稅辦法經過第一關完納正稅一道沿途關卡概免重徵樣貨出口援例免稅以示鼓勵等情當經本部咨行稅務大臣核辦去後兹准復稱景綸織廠機器製造各貨如確係仿造洋式應准運銷時由經過第一關按值百抽五徵收正稅一道給予運單沿途各關卡騐明放行不再重徵至所造各貨擬照洋貨打樣品裝箱出口免稅一節查貨樣免稅向章凡洋貨樣出口並非出售者報明海關查驗係屬合理數目方准免稅放行嗣後該商如運送作樣貨品自可仿照辦理應先禀明海關請酌定樣品數目以示限制若紅箱免稅辦法係爲利便小本商人起見與貨樣免稅無涉所稱打樣裝箱出口免稅實出誤會應母庸議咨覆查照飭遵等因合行批示仰即傳諭該廠商遵照辦理可也 
[梟匪毆斃巡勇]  
　　浙西鹽捕緝私營右哨睄弁董道香前日具禀閘北巡警總辦兼緝私總統汪觀察畧云日前卑弁帶領七號巡船至嘉定婁塘鎭地方緝獲私鹽十一包衆梟匪均棄鹽而逃行經中陽橋相近詎該梟匪等又鳴鑼聚衆糾集羽黨各執棍棒鐵器由後追來將正勇李阿金毆傷斃命艙長唐雲章亦受重傷當卽投報嘉定縣請驗委係受傷身死塡明屍格在案特再禀請札飭分統戚太守轉飭該縣協緝務獲究辦 
[訊結延交地契案]  
　　同茂盛號主王西星與新瑞和洋行之西人逹維斯及桑曼司同控李筆逹延交地契一案曾於二十四日晨在英臬署審訊原告王西星因被告曾於去年十二月某日訂立合同允將南京領署註册十三號之地一方售與原告事隔多時迄未踐約要求被告按斯及桑曼司原告逹維司及桑曼司要求將該地過户彼等名下原告由賴愛脫君投案代表被告則親自到堂先據賴愛脫君陳述此案原委裁判官曰李筆逹之代表稽伯生曾約交付洋文契紙李筆逹曾委任稽君辦理此種事務或專託代售地畝今應裁决者李筆逹應否交出洋文地契或交地契或還地價二者必居其一原告王西星供稱商人在上海開設同茂盛號一九零六年曾在南京由稽伯生君經手向被告購地若干畝該地係以被告之名在南京英領事署註册購地之時曾與被告約明須付領事地契是年商人曾先向被告在鎭江購地一大方原告購南京地時先出價銀一百五十兩未經應允稽君索價銀一千二百兩原告即備銀一千二百兩付與被告約明須交洋文地契新瑞和洋行曾爲此事致書稽君數次被各李筆逹供稱南京之地曾以銀七千兩購買由稽君交來該地華契一紙即將該契交與新瑞和行託代換一洋契稽伯生供並不收銀查爾登供我在新瑞和行辦事該行曾爲王君代理地産事宜我知王君曾於一九零六年購有洋契第十號之地王君第二次在南京所購之地曾由我與稽君約明須交洋契其地價亦由我代繳旋收到華文地契一紙我知稽君此時曾代被告辦理售地事務被告亦從未反對售賣該地此事延宕日久迄未定局我曾函詢南京英領事旋得覆函　被告現在宜昌可直接致書問之我因未知被告不肯將該地過户故兩次請其辦妥此事繼復函詢數次卒無實在答覆稽伯生又供我在鎭江營業曾爲被告代理售地事宜今所爭訟之地我曾接到被告來電嘱以一千二百金售去繼復來函以此事見託均未言及註册一事且被告並未約定須付華契或付洋契被告亦從無反對交付洋契之舉我並不知該地僅據華契售出亦未知被告何以不允在外國領署註册我爲註册一事曾與被告函商三年之久裁判官問曰爾售地時被告並不嘱爾售與西人稽稱我之售地係受被告之委託李稱我不願將地契過户與新瑞和行我意轉契亦不足爲據裁判官乃以被告不直各節諭知被告並卽宣布堂諭畧謂稽君前此爲被告李君售地時領取洋契等事均由稽君一手代理南京之地李君旣收地價銀一千二百兩自應仍照前例將領事地契交與原告過户完案裁判官宣布堂諭時被告一再阻撓尚欲聲辯裁判官卒斷被告承付堂費並將南京領事地契交與原告至此事如何辦理悉聽自行籌畫（譯西報） 
[淫婦謀害本夫續誌]  
　　王崔氏與姘夫王吉才設計謀害本夫王德釣一案訊據該氏供由劉世忠指使昨由閘北四路一區黄正巡官提劉到案略訊一過判一併解送總局押候訊辦 
[難民去而復來]  
　　難民領袖武生鄭鑒堂廩生廖鴻材迭至道署求請撫恤蔡觀察惡其去而復來諭飭上海縣派差約束母許滋生事端並飭查明實數若干禀候資遣回里 
[輪船撞沉米船近聞]  
　　本月十九夜四更時招商局新康輪船在浦東招商局碼頭開行時適有停泊該處之糧米船不及避調竟被軋壞一艘並沉没一艘事後查得元益米棧派令各船承裝之米二百三十石已悉數漂失源興米棧派裝之米二百八十石則僅撈獲百餘石尚有振新米棧之裝米船已被軋損現經該三棧公同具禀浙江海運滬局請爲核示昨奉總辦李時泉觀察批云已據情轉移招商局查明核辦矣仰各遵照 
[城内]  
　　珠還合浦○一路一區副巡官楊啓明之子小名和尚年祇十二歲前日忽然不見找尋無着昨由總工程局巡士查見帶局派人送回楊副巡官卽作函道謝 
參將回任○提右營參將陳豹臣參戎發興署理期滿兹奉提台檄派原任提右營參將周明淸回任已於昨日寅刻接印任事 
分期措還○元泰鐵號主曹子山前日將姚連生扭至一路巡局訴稱姚在城内十五舗老學前開設鐵店　欠往來貨洋五十元向索無着訊之姚供欠洋屬實因生意清淡求　寛限判限三節於年底拔淸兩造遵斷而退又宏裕米店夥曹朗生扭控點心店主樂記生經生路巡局德巡官審訊曹供向與樂店往來今結欠洋一百八十四元求追樂供現下先劃會洋五十四元餘求寛限拔還判樂限於中秋節年底及明年端節分期道批二則○李鴻祥禀批查近來浚浦工程需用塘柴較前爲省以致原定通利興泰公司之四百八十萬綑現僅先收二百八十萬綑應俟其餘二百萬綑收齊之後察看浦 
 
 

Page 20

 
 
 ]HH [ 
　　工情形如果仍須添購再將該商餘柴儘先購收可也郭慶等禀批該商等籍隷廣州應赴兩廣總督衙門呈請核辦所請未便准行保結相片一併擲還 
釐局批詞○醬業萬春園禀批查浦江巡船章程几查驗水卡票貨不符朦混短報照章捐罰編有驗補字票按月仍將捐罚各項彚解總局歷辦有案該商不明捐章輒以落地卡捐已完疑此爲巡船意外之需索先經電禀護撫憲正奉飭查良禀前情當飭貨捐局詳查兹據該局呈驗五庫得勝卡捐票及該局扞量原數清單確係水卡任意减折該局巡船責令損罰係屬遵章辦理該商何得意存抗違　控勒索逗留多日均係自誤仰卽迅赴貨捐局遵章捐罰勿再觀望干咎切切除電復護撫憲曁行貨捐局外特此批示該商即便遵照母違船户徐長生禀批巳於醬業禀内明晰批示矣着卽知照 
[南巿]  
　　僅還百元○顧星雲將陸家石橋某玻璃店執事王瑞春扭至工程局控稱王於光緒二十七年托小的至魯麟洋行定買玻璃一千箱迨至次年貨色運滬忽因虧本銀六百餘兩私逃無蹤致被該洋行控奉公堂將小的所開兩店一併發封賠累甚鉅今始查知王巳自開店業求請追還訊之王供此項定貨昔年有楊姓合做楊已去世小的在該店爲夥月得辛資洋六元實屬無力料理判交保賠給洋一百元完案 
巡士酗酒○南區六十三號巡士金振卿前日酒醉　同事滋閙巡員以其不守警規即將卯名革去尚有附和之五十六號巡士徐錫還著記大過一次 
索還贄敬○郎陳氏之子文炳　目失明去年托賣魚人顧明發　往李炳初處學習算僉當付贄敬洋三十元刻因文炳患病不能就學氏向討還前欵無著控由南區移至工程局訊追陳裁判以李實在無力判於五月初二日交還洋五元了案 
[閘北]  
　　監守自盜○住居美租界嘉興路富仁里之粤人唐星球因事回籍後被長隨王昇私搬衣箱四只乘間逃　當由唐之妻弟徐子幼追至閘北始行扭　喚同崗巡拘入四路分局昨經黄正巡官提訊王供主人結欠工洋百數十元刻因所住房屋將被封釘故將衣箱運出判王還押候原告到案再行核斷婢女行竊○川虹路均濟里陳某家前日失去雲石梯屏一個疑係婢女巧雲所竊當將該婢送至四路二區移解一區研訊據供寄藏陶吳氏家昨提該氏到案訊供不認質之該婢忽又改稱寄　其成衣處巡官以其一味狡供判責手心二百下交家丁張某帶回吳氏交保候查 
[英租界]  
　　大有意見○馬良功禀控夏逸齋不理墊欵昨奉公廨讞員批示云查此案移准上海縣將原卷移送由廨訊辦嗣准縣移以奉府憲批發馬良功以夏逸齋曾經充管年租錢糧係在官人役禀求親提嚴訊等情奉批仰縣查明夏逸齋並原卷一併送縣訊詳並據夏逸齋遣丁具禀謂原卷揑詞伊實無卯名亦未充管年租兩造各執一詞不知孰實孰虚移查縣案尚未復到爾須知果係在官人役應由縣訊否則照就被章程由廨訊理兹閱來禀稱非控爲書役非爲其造歷史指本廨不求其本面求其未不究墊欵反注意其爲書役一若該商自忘上控府憲之呈詞且該商上控何以指被告爲書吏自相矛盾顯見不實眞如來禀所云臨禀神昏矣荒謬妄瀆特斥 
欠租封屋○浙江路顧永成銅錫店因樍欠房租被控昨由公廨寳讞員飭差協探將店發封備抵 
貧病交迫○龔慶郎王蘇太均因貧病倒臥路上由捕車送公廨一併送請棲流所留養醫治 
護送犯人○竊賊郭木金由閘北巡警局訊明廢押改過局在案昨已期滿由局派差送回原局發落道經租界時總巡捕房特派巡捕照章護送出境 
出店行竊○僑居泗涇路六號門牌之某洋人昨投捕房稱被出店錢蓮生竊去皮鞋等物捕頭即派包探徐阿華將錢拘入捕房押候究辦 
捕房記事○新閘捕房五百七十七號華捕及總巡捕房八百十二號華捕均因辦公得力昨奉卜總巡諭各拔升爲試用華探 
卜君昨日諭飭楊樹浦捕房五十七號華探孫榮卿與匯山捕房五號華探黄菊香對調辦公匯山捕房二等華探姜喬喬因辦公不力昨奉卜君諭着降充三等包探虹口捕房八號三道頭西捕因辦公疏忽降充尋常西捕 
[美租界]  
　　大費周章○昨有石子船一艘駛至斐倫路港電燈公司相近忽然沉没由捕將船户帶至捕房捕頭諭令趕緊設法將所沉之貨撈起以免阻碍 
廚司避債○匯三捕房廚司龔順二近因虧欠店帳無力歸還忽於前日逃逸捕頭昨飭包探傳到保人汪江福着將該廚司尋獲候辦 
馬車傷人○王寳安昨在乍浦路被某號馬車撞跌受傷由捕車送同仁醫院療治再行查究 
調戲女子○董阿惠昨在頭埧路調戲女子林阿寳被捕拘送捕房押候解廨訊辦 
賭徒爭鬥○徐阿茂陳梅堂　在元芳路因賭起釁互相鬥毆被捕一併拘入捕房押候究辦 
縣令驗屍○楊樹浦軋花局左近路斃無名男子一名報縣候騐已紀昨報前日下午經上海縣田大令蒞所驗明委係因病身死報堂收殮發壇候認 
[法租界]  
　　洋員起程○駐滬法副領事羅福嘉近奉該國政府命令升調法屬江思陽低拿正領事前日羅君已乘法公司船回國再行履新又前法副領事博安君奉該國政府命令調升廣西南寗頂事前日博君亦已由滬啓行前往香港再赴廣西接任 
亦一慘劇○前日有一男子年約三十歲身穿短衣在新劇塲鐵欄杆上自縊身死當經捕房飭探報知上海縣田大令蒞塲驗明委係自縊身死因查無家屬卽由善堂棺殮厝壇召認 
限期理算○郭德盛土棧主人郭泰純前控司帳沈善祥舞弊吞欵總司帳裘潤夫吞没小土二十二箱及帳銀一萬三千三百餘兩迭經公廨聶司馬提訊沈供認用空二千五百兩裘則推諉不認一併收押在案昨有王順堂爲裘作保捕房倠予出外飭照堂諭限一月算清帳目禀復核奪逾則仍須押追枷示　賊○馬友高於前日投廨控稱前晚被小賊張呵榮　窗進内掩入臥房竊取衣服洋夾等物隨卽報捕追獲送案請究張供實因衣食無著出此下策判枷號十四天贓給失主領回 
怙惡不悛○積竊趙阿五屢經公堂訊辦開釋未久前日又掩入某里内圖竊被探查獲拘入捕房昨解公堂請究判枷號一月再押二月 
人贓並獲○陳子明在浦灘碼頭上竊得舗蓋一個被探查獲昨解公堂訊究陳供小的尚在碼頭上小本營生昨有素來認識之老江西將鋪蓋一個囑令小的握至當舗付質叩求恩典聶司馬以人贓並獲豈容狡賴判押一禮拜 
竊賊兇狠○陸梅生在護城河畔偷竊行人洋傘一頂適被西捕查見上前拘拿陳猶持刀恐嚇希圖逃逸昨日解廨請究判枷號一月以儆 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 ]HH [ 
要件 
[旅美帝國憲政會呈濤郡王代奏速開國會請願書（再）（續）]  
　　今諸大臣之奉職當官豈皆才能稱職如其才能稱職中國何危今中國阽危則諸大臣之程度未至可斷言矣又未聞盡廢諸大臣而不置員也夫國會議員不過空言者耳大官行政乃掌實權今於空言之議員則謂其程度未至而缺之乃於實權之大臣則任其程度未至而用之何其重空言而輕實權顛倒不倫若是哉且夫以四萬萬人之衆選拔數百議員之才中國雖乏士尚何至無人且凡人莫不短於行而長於言此數百議員者以之行政或閱歴尚淺未見優長若以之論政則或熱於地宜或長于專業其過于政府大臣有必然矣即不然披隙導竅補缺拾遺下順輿情上收人望内動萬國之觀聽外合内國之人心以此加賦稅而行公債民皆相信而無嫌疑以此改民兵而增陸軍民當捨身而願任兵事夫出財至難也當兵至險也若開國會民皆曰是我國民之義務我當任之夫以四萬萬人願出其財以爲用則富不可言四萬萬人捨其身而爲兵則强難思議其與今上下憂危如寢薪火如履淵冰憂心忡忡不知所届神洲有陸沉之痛人民有絶種之憂孰爲得失乎古者家宰計國行於歲終今者萬國國會開於歲暮今宣統元年九月初一日爲各省開諮議局之始竊謂宣統二年九月初一日可爲開國會之初秋高氣爽大典舉行一以著聖天子即位之休明一以著監國賢于攝政之更始上强國勢下洽民心舉國翹企誠在於此或謂中國地大路遠期迫時速議院之制未定議員之集綦難豈知一切政事取之時宜隨時變通漸期美善始於　路襤樓後乃玉輦金輿政體但取於合民議院可從乎權制去年突厥以七月下詔開國會以十月全國集議員雖選舉或有未周而合議固已環集何必待明堂畢建諸儒聚訟而無成養老乞言羣臣逡巡而不敢遲遲未定迄用無成國家阽危豈能久待今内之開諮議局之成規具在外之各國議院之章程具在譯出編定旬日可成全國議員兩月可舉四月可集比之突厥暇豫從容國會開定自能更擬妥章此則議院之内事非諸在臣之責任也伏維我皇上聖明照臨於上至監國賢王夙夜憂勞於内上念祖宗付托之艱鉅下慰國民雲霓之切望特下明詔渙汗維新即以宣統二年九月初一日爲開國會之期令各府州縣選舉議員以多爲貴仿英國例約七百人今户口未定請信每直州一人簡府二人繁府三人首府四五人若蒙采納中國幸甚人民幸甚商等不勝鵠立翹企之至伏乞代奏皇上聖鑒謹呈（完） 
[上海商會爲捕房分送失單事移滬道文]  
　　爲移請事案據本埠南北巿銀樓業董事桂芬禀稱南北巿同業老慶雲老寳成景福裘天寳方九霞北慶雲新寳成楊慶和發記新天寳費文元裕記楊慶和久記老鳳祥新鳳祥楊慶和福記等十四家咸稱於本年三月初七日起由總巡捕署於每禮拜向各家分到印成華洋文失單一紙内載所報之珍貴首飾開列於後如有收入卽往附近捕房報知母違切切後開金銀物件各名目囑爲如有收入當即報捕惟思銀樓以兌換金銀爲業金飾進出名目繁多豈能每件照單查核况持物來兌何能盡人盤詰人面賊面本屬從同衣服麗都舉止整齊更無絲毫可疑之形跡奚從知爲此件是賊贜查光緒二十九年間敝業曾因所收金銀首飾器物偶有被竊之件捕房强欲吊贓公議章程六條禀准上海縣英公堂出示立案並請古栢担文兩律師譯成西文於三十一年正月間禀由領事會議准轉請租界領袖俄總領事函致道憲札行縣廨立案給示各在案今同業等安分貿易所收舊金照章於六日後入爐鎔化乃總巡捕署於每禮拜向每家分到失單一紙囑將照件核對萬難承認舊金等物雖有牌子而分量花樣多有從同况其餘各物並無牌子分量花樣之可憑更屬無從查對照此情形同業貿易勢必永無寗日而前此成案轉爲虚設爲敢檢呈印刷光緒三十一年正月三十日上海縣告示一道章程六條瀝情伸訴伏乞迅賜移請上海道憲照會總巡捕署幸勿再送失單以安商業等情據此查該業原訂新章第五條金鋪銀樓東夥如見有情實可疑之人來店求售器物應立即知照捕房云云今總巡捕署分送失單將一星期内報失之金銀物件詳細開列俾可按圖索驥使可疑之人易於發露其嚴防竊盜保衛閭閻之心正當共諒惟華商安分營生膽識薄賜每每恐被拖累若使失單踵至於巿門贓物日懸於方寸必至以防賊之故致紛其營業之心且舊例所無忽然行之或謂捕署將以待押當之法相待衆情惴惴誠非無因竊謂前此定章六條旣已歷久遵行似不必更分失單以滋疑懼是否可以設法阻止之處相應檢同原黏章程失單各件備文移請爲此合移貴道請煩查照核辦望切施行 
小說 
[中國偵探小說繡衣盜（九）]  
　　第三回失紀綱枉興岐路嗟逢捕役忽遘飛來禍想到這裡只得故意裝着害怕的樣兒。口中問道你有什麽話要問我。只要我知道的。總和你說就是了。那戴纓帽的哼了一聲道。老實講。你旣然到了這個地方。也不怕你不說。西門李家的案子是。不是你做的。馬尚書到了這個時候。只得胡亂答應了一聲是那戴纓帽的又問道。大街上許家的案子。大概也是你做的了。馬尚書又答應說是。那戴纓帽的又問某處某處的盜案。某處某處的竊案。是不是你做的。馬尚書不分好歹。一概應承下來。又隨口說了一個姓名。哄得那戴纓帽的人。心上甚是歡喜。對著馬尚書說道。看你不出。倒是個爽快人。明天到了大老爺堂上。只要照實供招就是了。馬尚書也只得點頭答應。這一夜也没有床帳。就在那張 
 
 

Page 27

 
 
矮凳上將將就就的。打了一個盹。早已雞人報曉。朝日臨窓。那戴纓帽的人。帶了幾個夥計。走進來。對着馬尚書說道。今天大老爺提你當堂錄供。你自已要小心些兒。說著。掏出鐵練來。嘩啷一聲。就把馬尚書套上。馬尚書微微的嘆一口氣。也不言語。跟着他們一直走到武進縣衙門裡頭。在班房裡候了一回。早聽得三聲堂鼓。縣令陞堂。那位武進縣知縣烏大老爺駭將出來。頭一起就傳喚捕役陸雄。陸雄走上堂去。把如此如彼的情由說了一遍。烏大老爺點一點頭。便叫人把馬尚書帶上堂來。馬尚書見了烏大老爺直立不跪。陸雄站在一旁。連忙喝道跪下跪下。馬尚書只當作没有聽見的一般。動都不動。烏大老爺見了。便把驚堂一并。口中喝道你見了本縣爲何不跪。你可知道這裡是什麽地方。馬尚書冷笑一聲。道我知道這裡是武進縣知縣的堂上。一個小小的知縣。怎麽要我跪起來烏大老爺聽了。心中大怒。厲聲喝道。你是何等樣人竟敢在本縣堂上這般放肆這是皇上家的法堂。那裡容得你這般模樣。還不快些跪下。馬尚書微微笑道。你不要這樣的作威作福。你抬起眼睛來。存細認一認可認得我是個什麽人。你多大的官。敢於縱容差役。誣辱大臣。你不跪着向我請罪。也還罷了怎麽倒反要我跪起你來。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
 ]HH [ 
短篇小說 
[兒女愁]  
　　某省之新軍。以至微細之原因。釀成至激烈之叛禍。至於潰敗决裂。不可收拾。經營數載之新軍。一朝而燼其大半。 
當亂事初起之頃。城關嚴閉。人心大惶。商店皆相率罷巿。流言四佈。城人皆洶洶然。欲謀避地。若海潮之大湧。無識者幾怖駭失其魂魄。而無業之莠民。地方之痞棍。皆三三五五。成羣作隊。游行於衢巿之間。躍躍欲動。而游移未敢猝發。 
某署之門内。駐護兵約二百人。實彈於槍嚴陣待戰。顧此護兵。者奉令不得出署門一步。軍士輩心至怏怏。飽食無事。磨盪其槍械作聲矗立於廣塲之間。如如無動。 
蓋某署者爲某大僚之居留地。重要無倫。非得此多數之護兵。不足以保某大僚之生命。 
斯時之某大僚。方深坐内室之中。俯首蹙額。心至兀臬一十八九許。之女子。立侍其側。春山蹙黛。秋水澄波。顧盼淸揚丰容婀娜。力挽大僚之手淚珠瑩然。直墮大僚襟袖之上。大僚深思遠慮。木木然一不之覺。 
鎗砲之聲。徹於天半纍纍然。如撒豆。如貫珠。不絶於耳。城内之商民亦奔走呼噪於大衢之中叫號震耳。與槍砲之聲浪相間雜。 
大僚聞之大驚。如受電氣之激。周身皆動。顫不可止。而差弃輩方續續而進傳述外間之消息。具言某參議請出署誓師。某觀察請登城防守。且有某某等多人會同求見。决議方策。大僚雖懼。然在例不能不出。徐徐起立欲出而。兩足大顫。木强不前遂復坐。 
女子見大僚欲出則大。懼力攬。大僚之袂涕泗交下且哭。且言曰君萬。不可出。如是危險之局。胡可冒昧以從事。果君必欲冒出。吾請先死於此。以爲君勸。卽使他日受讉去官。十年宦槖。亦足自豪。何必自趨於死。語次。哭不可仰。淚被其頰。如玫瑰花之顫於雨中。嬌柔欲墮。 
大僚心動而面赤。頓足謂之曰。休矣。汝勿哭。吾聽汝之言。今不出矣女子。大喜。仰其媚眼。以視大僚。眼波之中。似含有不可思議之情愫。 
大僚握女子之手。相將遽入。湘簾不捲。繡幕四埀微聞有女子之笑聲。格格不已。 
記者曰。英雄氣短。兒女情長。古今來敗國亡家。皆由於此某。大僚其小焉者也。 
來函 
[蘇州陳知非來函]  
　　啓者陸君世居角直鄉有庶母及其女居城内干將坊巷前憑媒將女許配吳氏子當時兩地越隔不知氏藴日前忽接迎　之期陸君乃來城勾當一切略爲探聽不圖吳已有結髮妻當以體制攸關國律所禁强阻不可方彼此爭論之際有潘濟之陶念喬二紳士出爲調停力抑陸議迫令成婚二紳固名望卓著倚其勢力事固易易然以完潔純粹之女子受人欺紿誤爲人妾不得不謂二紳所賜也夫紳士爲一鄉之表率婚嫁乃終身之大禮况今歐化東漸一夫多妻大乖人道當此薄俗奸骩宜何如提倡而敎導之以共進於文明乃計不出此武斷獨行效水泛媒所爲不顧顔面惟求從中取利余實爲二公所不解也且二公者亦嘗爲學界之主婚人則尤宜如何鼓吹自由尊重女權以維持公道而勉勵來兹乃爲是齷齪卑鄙之行嘻亦奇矣僕不才目擊中國人心日囂風俗日壞常抱杞憂故見有毁壞道德之事不憚怨讟不辭煩勞必表而出之以供衆覽以儆將來想大主筆維持公論當肯錄入來函使奸紳稍知歛跡地方幸甚 
 
 
 

Page 35

 
 
   
 
