# 1884 - 283 - 4904136

 

Page 1

 
 
[第十七號畵報出售]  
　　左侯杞以閏事吃緊條慨　行所謂一息尙存此志不容少解方之古名臣曾不多　　出京　　　餞行兵弁　立　俟恩遇之隆罕有其西圖之　爲志士勸姦故　入此次十七號畵報准於二十六日出售後仍附淞隠漫銖　説一則閲者鑒之　布 
[論法人不敢北犯]  
　　法人之擾中國人專以詐力爲事一時四布流言忽焉而欲取臺灣恩焉而欲犯津沽然而臺灣之説則實者實之固不僅爲虚聲之恫喝而已至於欲犯津沽則不遇託之空言斷難見諸實事於何見之於李傳相答美公使之曾兩知之美公使至津特爲中法之事拜會李傅相互相辨論其言甚多本館錄其大略於報其間李傅相侃侃而燄謂法人旣　擾我中國何不北來一决勝負乎有此一言而知法人之决不敢北犯也蓋法人之所以能擾爾中國者非法國之果强也乘中國之隙焉耳其初犯基隆則欺基隆守兵無多且無水師兵船故突然相爭迨次日爲劉爵　所敗而從此不敢竊伺者多日往犯馬江則以陰謀詭計先自乘議和之際以兵船混入馬江　列以待又明知閩防最爲單弱所恃者不過地勢今以兵船入内則中國地勢已失又明知何制軍及張中丞未經戰陣罔識戎　張幼帥以　生從戎　　足　多謀而到閩爲日無多未必能布置周密因是而一逞其　張跋扈之志然而法　亦未嘗不受損　　中國各省大帥不存畛城之見則當法兵退出馬江停泊芭蕉山時合而攻之將無遺類矣幸而中國各督撫過分疆界不越鴻溝旣不以師船相擾復不以砲火相攻聽其修船購煤　足軍裝添足粮食於是又生狡謀忽聲言攻粤東忽聲言犯北洋而卒　並未見有動靜本館固早爲慮及謂法人此等張揚之詞俱不足信其注意必專於臺灣蓋臺灣孤懸海外僅恃　爵帥一人之力究有兵單力薄之形况閩洋水師船隻旣被燬壞則法船往攻臺北初不慮福州援兵之來可以放心　進不勞後顧此則中國又有隙可乘以是知法人之必往攻也兹則法人果往臺北又將肆其猖獗深兾　爵睐雖欲出奇制勝一時迅雷不及掩耳或可僥倖一勝吾故曰法人之得以擾害中國實以中國有可擾之隙故也今則其　一敗淡水冉敗天奪其愧軍裝器械遺棄無算法人雖敗欲諱敗爲勝而衆目共覩衆口難掩法人在彼已氣沮瞻落不能復振矣至於粤海則卽　香港英官准其屯駐兵船而粤防嚴密彼且不敢往犯况英官之恪守局外規例安肯允法船之入口乎若夫北洋則戰船較福州爲多而且精卒傅相自創設水師以來二十餘年實事求是　請泰西高手勤加訓練厚其廩餼水師學堂造就人才亦復不少現當防務吃緊之際李傅相又思周慮密熟暗戎機到處嚴防十分鞏同又恐兵力猶有單弱之虞而朝廷分派大臣如吳清帥專遏旅順善軍憲愼守雄　并　前有　　　齋少司馬曁張朗齋車門來津辦防之説有此敷重臣爲北門鎖鑰長城可恃固若金湯法何人斯　故窺犯故昨論言北洋援閩之節恐不能多分兵力者猶屬過慮之言也法自誇爲歐洲大　逞其雄才大略目空一世旁若無人然一至中國則不過爲鼠竊拘偷之行曾不敢與中國之勁旅相對壘是亦可恥之甚矣李傅相之言非恐法人之北犯而故爲此大言以懼之正欲使法人北犯而庶幾聚而殱之也或謂前者法人曾言欲先攻旅順口然後登岸由旅順陸路以達津沽此説也見者以爲法人深知擣慮襲弊之法而不知此等皆法人之妄言耳旅順至津沽陸路固有可　然道途之如何法人豈能盡知乃胆收爲鄧艾渡陰平之計若果出此吾知法人登岸之兵必盡死於中途無一人可以倖免者天下豈有各處嚴備無懈可擊之時而孤軍深入可以獲全者乎顧法人之所以爲此言者亦知北防嚴密實無　　　隙欲爲大言以欺人而人必不信故爲此言以自詡其奇計而已然則津沽之防務其可恃乎竊以爲法人此時未必敢窺津沽而其意中則無日不在津沽設中國不懲於芭蕉山之坐失機宜而仍畛琙過分此疆彼界不相照顧則務來法人東攻西突擾害無窮外省一有不支則津沽恐有法人之蹤跡未可知也前此馬江之戰僅坐罪於閩省各員而失援各　撫初未議及繼而芭蕉山坐失機會而又未聞譴及一人聖恩寛大固可爲天高地厚者矣彼受恩深重諸大僚其亦清夜自思而感激　奮也哉 
[淡水要信]  
　　晚得厦門來電云數日前基隆淡水之戰華軍俱獲勝伏已由電通知淡水之戰經孫軍門開華力戰法死二三百名陣斬二十五名惟聞匪人蠢動運道梗阻頗爲可慮現在滬尾泊法船八艘基隆泊法船五艘各山上有百姓紥營大有敵愾同仇之概云 
[八閩叢話]  
　　法人開仗以來閩中市面之衰日甚一日南台直街各舖户公議商懇房東停租二月緣咸豐時道髮之擾曾有是舉故此次擬援例以請云○十五日晚上鼓樓前通和錢庄所出銀　羣者持往支銀一時呼應不靈幾於倒閉幸本府開知飭役緊閉栅門間人不准攔入三更時府尊乘興彈壓奸徒不敢肆擾該店始保無處○南營人羅甲有店房一所在安泰橋塊租與某乙開設　館十三日甲至該舘索租乙以各舖現皆停租對甲不允彼此互相爭論甲自恃紳衿將該店所有盤盌家私盡行擊毁鄰近各舖咸抱不平自宫巷迄學院前一律罷市張太守及兩邑尊親出勸諭至下午店始開齋聞此事至今尙未調妥云○閩垣兵燹之餘店鋪皆異常茟瑟而南臺鹿聚樓戲園近已登塲演唱丁歌甲舞翠煖珠香履舃駢　笑歌互答若不知境外有兵戈事者嘻異矣○渡雞里百雲天纸紫店某甲素與後鄰陳姓不睦十九日陳由監館回家偶因細事與甲口角唇鎗否劍各不甘休陳大怒將該店家私擊毁一空甲母抱恙在床聞聲而起尙未出房卽已氣絶倒地甲呼天搶地誓必報復不知有人出爲　處否也 
[石叢該]  
　　間粤省各大憲以各街舉辦團練甚爲踴躍日前會商之下擬將人口頂戴賞給統帶之人以示鼓勵○城門防範之嚴日甚一日制軍軍委佐雜四員專司稽察近彭欽憲復派出千總數員會同查飭并傳諭委員如有形跡可疑之人立卽拘留研究不得稍涉因　貽悮公事○前月　傳有法人來犯之説沿海砲臺俱駐大兵扼守近方照軒軍門見閩省法人連遭挫衂諒不敢肆形衝突覬觎羊城遂於日並回省將各舅酌　調城緣砲臺地位不寛不 
 
 

Page 2

 
 
能時常訓練又恐團聚日久軍士過於勞苦故有此舉軍門眞慮周藻密籌畫無遺哉○民船出入虎門必須水舅引帶擬定大船每次出帶水工銀六錢小船四錢其銀由船户自給小民生計維艱何堪更受此累聞　泉二司曾以此事有碍商民商諸制憲制憲籌思良久亦覺無可如何遂謂防範海疆實爲大局起見至民生利弊當圖諸異日可也○日内購有破舊茶船數十艘發交船　略爲修理大約預備塞口之用也○粤省每年八九月間各街建醮禳災簇錦團花張燈鼓樂爭姘鬥靡所費不貲今歲大憲以防務　嚴山示禁止各街遵諭不敢過事舖張矣○本月十二日倪豹臣中丞之夫人靈枢由陸起程運回原籍問省官紳沿途設祭起居八座固應生榮死哀矣登舟後省中諸大憲更　往天字馬頭拜送車馬雲屯頗極一時之盛○西關爲人烟稠密之區烟舘賭塲每有匪徒匿跡近日雺掠之案時有所聞大憲以汛官緝捕不勤朱能破獲前日已懸牌撤任另委把總梁鎭鏗署理想梁君鑒及前車定當加意巡邏不使匪徒漏網矣○某甲由滬兩甯波輪船旋粤初九日行抵黄埔隨雇小艇駁遵行李至　禺赤岡鄉行至半途凶占滅頂噫江湖浪險及溺堪虞誦李白公無渡河之詩能不黯然流涕哉○初九日廣府蕭紀山太守往白雲龍王廟舉行秋祀之典事畢下山忽有流丐十餘人在半山亭前攔輿哀乞　從人等欲以五色棒從事太守曰不可此亦吾民也撫字未周實吾之咎　各給靑狀若干翼勸其　作小經營似此度量寛宏視民如子洵無愧古之良二千石矣○初十日晚景東街某店不戒於火紅孩　乘風肆虐狂　漫天幸　警一傳水龍齊集頃刻間霽威而返不至一炬燎原事後查知僅焚去店舖一椽惟隣近有一老媼年逾耳順衰態龍鐘聞警倉皇趺傷斃命誠慘矣哉○近日寒燠靡常時　送出某甲路經南關忽腹痛倒地適爲一十歲小孩所見問悉情形卽回家取丹刃與服得以無慈夫拯危濟急人所難能今竟得諸丱角孩童不亦深堪嘉許哉少成若性定卜其他日不凡○聞潮郡某營發給口糧未免過于刻扣各勇遂鼓噪不平刻督憲已委員○往查辦矣 
[牛庄雜事]  
　　道靡　憲出示禁止各輪船夜間不准進口違者被砲台悮擊弗論○日前由東營到來馬步隊勇約二千名聞因奉軍前營馬隊不日將調至他處故以此項勇丁瓜代也○日前湄雲兵輪裝運電線桿紏等件往通溝一帶工次去○近日人心太定不致風鶴屢驚故北貨之價亦日有起色云○望日下午利運輪船出口裝有粗羊皮衣數千件送往旅順口營次預備散　毅軍丁勇犦寒云 
[邪惑人]  
　　客有路經析朹之長安壩者是日適值中秋節時方卓午而壩夫祗有老弱二人詢諸壩夫何往有稱往前靣廟中看接旨去心竊滋疑爰卽登　途遇男婦紛紜　説接旨事訪知該處設有教壇問禍福者間亦靈應近竟稱大刼將臨必向該處報名立願具結豆册方可免刼於是遠近惶惑又稱天有詔旨降來某免某否故是日哄集愚夫婦數千人共候降旨髓後聞又攺於九月初一日始能宣示種種怪誕實爲盛世所不容所願良有司速爲禁止是亦地方之要務也以上皆客所函述爰略删節而存之 
[宜昌近聞]  
　　十五日新任興山縣尊附江通船到宜禀見府尊後卽赴新任云○彞陸輪船於十六日到宜船主立德因英領事公廨閒曠遂將眷屬撽入居住聞此公廨今春已被立德洋東買去也○維鎭軍每日操演兵丁不遺餘力如有吸洋烟者立卽斥革故麾下勇丁皆有如虎如𧴀之概云　 
[保薦得人]  
　　粤東鄧鐵香京卿承修鯁直敢言不避權貴數年來貪墨之吏不敢明目張胆未始非京卿之功也順天學政孫子綬少司空具疏特保請皇太后皇上𢌿以事權以收指譬得旨召見歴問當今時事京卿一一奏對如數家珍無不洞中　要皇太后皇上大爲欣悦遂着京卿在總着行走盖欲將總署因循積弊使京卿一旦革之也京卿恐招嫌怨具摺固辭復拜毋庸固辭之命乃定於八月初十日赴署任事想京卿經濟素優平時具疏立諭本有不可一世之概今旣躬膺煩劇當能力持大體仰副聖明委任之心而與各國史形輯睦矣 
[粤東官報]  
　　藩憲牌示佛山分府缺委候補知州田明曜代理增城縣缺委卽用縣陳紹棠署香山縣缺委現署高要縣蕭丙　署潮陽縣缺委現署香山縣劉秉奎署七月念一日直隷州鍾啓元禀知察勘五門回侯補縣蔣星熙禀赴番禺蓮花山開採塡河石料念四日卸新會縣彭君榖禀赴東江公幹從九品甘霖禀赴東莞緝捕卽用縣黄维清禀往香山羅定催省米候補縣晏樂禀謝札調保甲總局帮辦兼文案番禺縣侯甲瀛禀赴柴泥關公幹候補縣晏　禀謝超委念七日候補縣廖鴻詞中羅定嘉應瓊州催各屬當捐回省禀到候補縣　星熙禀往催惠潮嘉各屬當捐銀兩試用縣曹福燕　往琼山等縣催各當捐未完銀兩候補縣尹兆烜禀知委催廣府屬當捐銀兩念八日署澄邁縣矗緝慶禀謝給子委署繁缺一次念九日補用道李葆貞由京引見囘首禀到初一日通判張國楨禀知委催電白當捐差補用縣敬輔禀謝汲水門洋藥税務差初二日大挑知縣禀謝委辦積案局事 
[受詞被控]  
　　合肥某甲偕子某乙寄寓太平府屬之黄池鎭風雨一畦效陳仲子灌園故事甲終朝抱甕逸趣蕭然乙旣不能爲跨灶佳兒反視乃父若老犂牛時時反顔相向日前甲飽受其子老拳忿極訴諸黄池汛王外委外雖一介武夫目中未嘗識丁字然見如此蔑絶倫理不覺怒髮上衝立卽將其子逮至鎖押待懲甲子懼罪挽親串向外委摇尾乞憐哀哀求告并私贈番佛教尊遽將其子　出甲聞之大怒以婪贓受賄等詞向蕪采營王叅戎控告叅戎當卽委弁前往查辦外委以事關重大卽將全案詳送當塗縣一面央本鎭紳董張某代禀叅戎叅戎謂武弁擅受民詞此風斷不可長尙須澈底根查至乙之兇横性成行同梟獍想邑宰恩威並擠當必盡法嚴懲也 
[驅逐流丐]  
　　紈袴子弟性喜燕游始則問柳尋花呼盧喝雉曳紈縠狎燕　極欲窮奢揮金如土終日昏昏醉夢間斷不虞有漏盡鐘鳴之候一旦銅山旣倒餬口無資昔之兎客狐群反眼若不相識斯時出門惘惘裋褐不完欲訓蒙而目不識丁欲負販而縳雞無力不得已沿門托鉢步武鄭家郎唱蓮花落故事此眞可憐而不足惜者也蕪湖縣鄒明府有見於此傳諭丐頭凡老弱殘　之人任其在街乞食其有力强年富流入卑田者一律驅逐出疆毋任逗遛境内噫花天酒地昔時之意興何豪雪虐風饕此日之飢寒誰憫轉不若我輩下梢猶得以三寸毛錐爲人作嫁也嗚呼噫嘻 
[醫書將成]  
　　京都同文館現將英國醫士德君所撰之醫書刊印其中所載人身骨節臟　各種圖樣數以百計其序多萹皆係燕許大手筆所著刻下將次工竣閲其書不啻見垣一方人誠铦書中之善本也 
[吳淞紀事]  
　　前報載慶營添設水雷一節刻已擇定砲台右偏土城中闢地一區業已興工建造俟告成後擬另派教習將從前所募水勇一哨隷入該局訓練云○土城外所置水雷刻已移進土城安設頗爲愼密○前日清晨龍驤虎威兩砲輪駛出口外擬在三隔水演習打靶嗣因風狂浪大未能施放午後遂返輪仍泊原處○昨十二點鐘時念三號澄慶兵輪從江陰駛進口内逕達滬江○昨二十點鐘時寄泊張華浜之美國兵艦出所㕶吞㕶開砲十餘响未知何故○昨日天氣晴朗十點鐘時砲臺上開砲打靶凡數十次均能命中神乎技矣○昨日晨六點鐘義 
 
 

Page 3

 
 
字營勇丁在大開東沿塘操演洋鎗至七點鐘始收隊回營○左侯相節抵江甯已列昨報昨晚慶營曹皆堂軍門特泒孫姓哨弁乘營中小火輪船前往江甯禀安云 
[糧差站籠]  
　　上海縣署各糧差虧空漕糧由黎邑尊嚴比等情疉列前報昨邑尊查將虧欠最鉅之糧差劉玉汪泰楊裕羅俊吉順等五名飭立站籠置放大堂俟繳有成數始行開釋 
[踏勘機局]  
　　前報登楊樹浦洋布機器局盜刼一案昨由道憲札飭上海縣黎邑尊委水利廳　少尹會同營汛前往勘騐矣 
[漏税行兇]  
　　昨日下午有崇明船兩艘由南市裝載漏税私貨偷過大關被關上偵知立派委員姚君帶同巡丁扦手乘坐巡船追至虹口該船見勢不佳一望吳淞飛駛一灣入虹橋内港潛避姚君卽飭巡船追入港内該船不服查問胆敢用武且有岸上鐵匠帮兇巡船力不能敵姚君急急至該處民團局内述明情節經團勇並租界巡捕相助爲理獲住行兇船户一名解送捕房聞巡船内有糖二十包豆油十一簍並火油黑棗等物卽着北關巡丁及團防局勇並該碼頭巡捕爲之看守其逃往吳淞之一船當雇小火輪前往追回因船中並無貨物遂卽釋放其巡船用小火輪拖帶往南至管押捕房之船户今日當解送公堂詰訊矣 
[賽力局期]  
　　本埠西人每年有賽力之舉本年定於今日下午在跑馬塲賭賽當此秋高氣爽當局者固興高采烈旁觀者亦將巴舞眉飛矣 
[挖泥不利]  
　　安定機船在本埠蘇州河挖泥一節兹已挖有數日而所挖之泥不過數十墩且需用駁船載運觀此情形似與從前所述該船機力不相符合殊不解其何故意殆機輪未盡靈便之故歟 
[滬上雜聞]  
　　昨浦中所泊日本兵輪上某弁病故該輪及三菱公司各船俱下半旗殮後將柩移至杉板船上用小火輪拖至美公館碼頭登岸由大橋浦灘入大馬路舁至泥城外安葬兵弁送者百餘人葬畢仍由原路歸去○前報列虹口各碼頭鳩工修理一事兹悉昨已動工興辦矣○前晚虹口朱家木橋主王奎奎之媳某氏投河自盡時方晚膳奎奎急率其子小毛四下追尋見已躍入清流趕卽打撈施救事後旁人詢其自盡緣由稱堂上翁及藁砧均凌虐不堪驀遭辱駡故欲自尋短見昨乃翁訴知地保欲將該媳送回母家不知如何了結也○八仙橋附近東洋車匠某甲與銅匠某乙之妻有染前晚九點鐘後甲適在乙妻室内雲情雨意美滿十分驀乙回家撞見將甲扭牢貴其問　之罪詎甲包天胆大大肆咆哮乙本巽懦無能且戴上一頂緑頭巾生恐醜聲四達遂任其喧閙默默無言適　街捕至將二人一併拘入捕房捕頭廉得各情判甲者押一宵始行釋放乙則當晚卽曳尾而回 
[惠並黄綿]  
　　日來天氣驟寒居民團坐斗室中身御重綿尙覺拳縮如鷺捕房覊押之犯大半衣衫藍縷　體無襦瑟縮於土室繩牀無異陰氷地獄雖曰孽由自作然亦觸目可憐矣法包探嚴頌眉睹此情形惻然生憫禀諸翁太守請爲軫恤蓋法捕房年例在公堂罰欵中提出洋蚨若干製給犯人棉衣棉被無如用過一年往往蹧蹋不堪不能再用故昨日翁太守與于繙譯及備捕頭熟商此事擬赶製棉破二十條棉衣三十件分給各犯禦寒中西官體恤情殷可謂無微不至至身當包探者大半倚勢作威結成怨府此次慈悲大發力請施仁真如俗語所云公門裏面好修行者矣故特表而出之 
[被毆覓死]  
　　旅居大南門外之江北人王某向推小車爲活家有一妻一子連日天雨路濘無以得錢餬口室人交謪苦不堪言前日王大怒將妻痛毆妻忿甚濳於半夜解帶自縊其子呼母不在王遂驚醒燃火見之立卽解繩救治幸爲時尙暂不致有性命之憂云 
[鄉人遇騙]  
　　前日有江灣人某甲抱而布四疋至大東門外大　喚賣忽一紹興口音人向之商價甲方每疋需錢五百四十文紹興人還價五百甲允之紹興人同甲至吉祥弄總門外囑其少待謂我待布歸家立卽取錢付汝鄉愚無識信口允從詎守至將晚而紹興人竟如黄鶴凌空全無蹤影甲始惶急入弄尋覓見該弄底直通他處知已被騙遂垂頭喪氣而歸 
[大跡妓院]  
　　前晚十一點鐘後有諸賭徒至西棋盤街富仙堂妓院滋事嗔鶯叱燕打鴨驚鴛鏡盝脂籨盡遭毁壞衣八卦而步四維者幾縮頭不敢出　傭某腰腹被踢受傷嗣街隣不平意欲鳴捕拘押始各鳥獸散昨聞七十鳥受侮不甘已赴捕房控告矣 
[英界公堂瑣案]  
　　中和洋行控公義公司積欠地租一案已列前報昨據陳蔭楚投案稱從前確爲公司經手刻已由陳蔭臺接管至租用中和行之地基立有租契合同載明如果欠租應將房屋推歸地主今奉傅到案特呈交租契合同叩請斷令地主收房黄太守商之翟副領事謂中和行主今未投質陳旣呈有合同載明此舉准其將房歸地主完結○好捕頭禀稱日前馮永卿等持刀傷人送案後奉諭俟受傷人投質再訊今續獲帮兇之王阿帶羅金帶二人解案請辦王羅二人同供在富順輪船充當水手同事馮永卿與李姓等品角爭毆我上前解勸並未帮兇黄太守商之翟副領事飭帶回捕房俟受傷人到案再訊○巡捕解送爭毆之張阿金計阿根二人請訊張供前日在大東門城脚突遇拆梢黨計等將我扭住搶去銀洋十五元昨在老閘將計尋見向論不認爲此交捕送案請追計供無錫人現在老閘生和　館爲夥昨突遇此人誣我拆梢我確毫　○頭緒黄太守謂張指控無憑一併斥釋○巡捕解送索欠爭毆之戴茂林任晉春二人請訊戴供被任欠洋四元三角向索無着反敢逞蠻由捕拘案任供在太古洋行爲工頭並未欠戴銀洋實因借錢不允妄言誣指黄太守以兩造各執均難憑信不准斥退○包探張阿五禀稱昨見陳福寳肩荷皮箱兩只至押舖質錢箱上有鎖無匙疑而盤詰伊稱在拚婦王慶寳處取來實係自已之物及傳問該婦則稱被陳私取爲　送案請訊王供與陳口角竟將我皮箱取去陳供皮箱果係已物然亦有王之衣服在内黄太守飭分别認領斥退○王阿九訴稱失去綢衫報捕查明被張忠鎬行竊典押因卽倩捕吊贓送案請卽究辦給領張供與王爲友伊借我銀洋製衣今向索不還故卽取衣典押乞恩明察王又稱從未借過銀洋顯係飾詞抵賴黄太守謂王控竊有贓可據張訴借無憑殊難取信判管押一月贓交失主領去完案 
[擬上朝鮮國王書]  
　　雅片烟生自泰西毒我中國垂十四年使我人民日益疲敝委靡懈　罔顧身家官失其職民失其業雖生之日猶死之年毒徧海内甚於洪水猛獸近今山西等處愚民竟自栽種愈染愈廣而愈深嗚呼洪水猛獸之灾聖人者出而平之雅片烟之害天其猶未悔禍　泰西種此鴆毒不自食之而貨我中朝金錢之流出外洋者何可勝數我中朝赤子以養命之資買害命之藥日嗜焉而不悔嗚呼豈不冤哉費國　年以前閉關謝客奇技淫巧無由而至今通商矣西人惟利是圖保無有奸商皆約私帶雅片潛入境内者我聞貴國人民閒而好遊酷嗜淡芭菰設有導以雅片其移甚速我爲王憂之王之所與通商諸國宜嚴定約章必禁絶之而三令五申之有夾帶進口者船貨一併充公而告 
 
 

Page 4

 
 
於其國之王再有夾帶者罰如約而告於其國之王再有夾帶者絶其國之互市我民有買受者殺無赦知而不首諸官者嚴科有嗜之者親王以下殺無赦知而不首諸官者嚴科有栽種鶯粟成畦者殺無赦知而不首諸官者嚴科首而得實者有賞賞以其人財産之半自今中國官兵在國駐守王實咨請統領嚴禁營中毋許喫食本國官隨時密察有癮者逐之回國中國官兵商民至境者稽察之不許擕帶烟土及烟具入境必三日留而觀其有癮與否有癮者毋許入境商民之先在國中有癮者逐之境外務盡王亦知夫洪水猛獸之爲害中國科禁之禁之必嚴必厲必歴久如一日涓涓不塞將爲江河熒熒不　炎炎奈何毋狃於和約而受欺毋惑於抽税而病國國家之元氣關焉國運之盛衰擊焉願王思之且重思之日本前亦禁止販運近乃國中廣種鶯粟我不知日本之弛此禁也將以使其民自食耶則樂有洪水猛獸之禍將售於他國耶以鴆毒禍人國不仁不智無禮無義皇天不祐詩曰永言配命自求多福又曰殷鑒不遠在夏后之世願王以中國爲鑒而毋爲日本之續也惟王留意焉滄洲客 
[贈高太癡錄呈霧裏看花客高昌寒食生教正]  
　　劍氣連宵燭虎邱闔閭城外獨登樓東山行樂成高臥北闕芬憂欲斷流富貴浮雲從我好乾坤一醉換清秋世無知已休搔首有客想思在十洲[  ］滄洲客]  
[追和湘鄉先師壬子主試江西在涿州道中寄酬元韻二首]  
河汾弟子多人傑一士江湖一息存屢役夢屢役夢魂投几席時揩醉眼翫乾坤書堆牆角侵蝸壁竿插庭心曝犢襌安得水田過十畝現田終不濟饔飱春風廣坐納羣倫魯衛同封淨戰塵彪炳鼎鐘延世冒流傳衣鉢樹文人逢時亦有雕龍行藉公吹虚送上天者今之功烈何如愛士今無相馬　舊德在心詩在目高歌猶足壯精神 
附湘鄉先師詩巴東三峽猿啼處太白醉魂今尙存遂有遠孫通肸蠁時吟大句動乾坤愛從吾黨魚忘水厭逐人間蝨處褌却笑文章成底用千篇不值一盤飱勁闊摩空故絶倫吹嘘曾未出風塵細思科第定何物却是饑寒解困人大道但期三洗髓長途終遇九方歅秋高一放脱鞲去看汝飛騰亦有神　 
[題席伯君獨立圖]  
　　漫嫌闤闠老英雄瀟灑如君自不同氣味似蘭人似玉蕭然獨立畵圖中雲階月地一勾留白裕衫輕足雅遊艷説春江花影裊翩翩羽扇最風流[  申左夢畹生]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
