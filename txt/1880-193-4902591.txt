# 1880 - 193 - 4902591

 

Page 1

 
 
[稟啓零紈出售　本舘告曰]  
　　有客於蓮花幕下者選近日官場八行書之駢儷語分門別類鈔錄成編名之曰稟啓零紈閱之覺宦海應酬固當奉爲圭臬而其中如時令祝謝等事則生意場中亦悉可供採擷发卽取而印行計每部訂成二本定價洋一角五分於本月十三日卽禮拜一出售諸君請仍　購處所賜顧爲盼 
[照相亞細亞東部輿地全圖減價出售　本館告曰]  
　　本舘前託東洋鐫刻亞細亞東部地　銅版以外國紙刷印於中國全境之省會府廳州縣俻極詳明兼繪兩地球反日本朝鮮琉球等國甚　閱者嘉許惟鐫刻銅板工本較大是以每副未裱者價洋二元五角今特將原圖託點石齋以照相石印之法照成而印以全張中國紙不須拼湊且省治字　添改較大原圖或有錯誤修改較正着色較更鮮明卽日在本舘申昌書畵室發售每副未裱者　需價洋一元二角五裱者照加諸君祈早賜　可也 
[行善但宜問心說]  
　　前報有流落堪憫一節其事由章門探事人郵寄本舘亟爲登錄夫此等哀黨所在多有豈獨章門一處爲然哉或在大街鬧市或在鄉村僻處或男或女或老或少每每面壁哀泣地上攤一哀狀歷敘其遇難之由或言因探親不遇至於流落他鄉或言因盜劫火災以到衣食不繼又有言父死不能葬子歿不能埋家有病人無從食醫藥堂有衰親不能救凍餒布告仁人君子慨解腰纏一爲援手凡若此者比比皆是而其中青年婦女居多欲冀動人之憐於施濟也然此中眞僞正自不一眞者固爲可憫僞者殊爲可厭因有僞者參於其中并眞者而亦疑之於是此等江湖流落之人皆以哀黨目之雖或情詞悱惻形狀慘悽而見之者偶一注目漠不動心以爲此江湖之一派也然亦有人焉惻然動念慨然解囊者而人或且從而笑之以爲受哀黨之欺鳴呼是亦人心之壞也夫哀黨之所以爲此者何爲也哉亦以衣食無資貧病堪慮不得已而爲此茍其家有長物甕有斗升則彼靑年婦女又豈肯含垢忍恥而爲此態卽曰廉恥道喪竟有以此爲營生者然其情形固足以動人憐憫也道路之間見有丐者追隨索錢非不可厭然有時探囊偶便或見其人老病堪憐亦擲與一二文此一二文者豈遂足以救其殘喘乎亦觸之於目不覺動之於心而已故吾謂丐之年少力强者最爲可惡以彼之年富力强何事不可餬口而甘於丐食此必由於懶而貪甘於下流而不自奮此等乞丐雖餓而至死不足惜也若夫老病疲癃沿街乞化此則眞情可慘茍囊內有錢必當施之而况哀黨中類多老父少女哭聲鳴咽言詞悲慘而有不怦怦乎有動於中者哉卽如章門老嫗携有弱女自言爲北直人其夫爲縣佐於嶺南因病去官回籍舟次贛河遇風覆溺人幸獲救子巳驚斃而宧囊餘蓄蕩焉無存日暮途窮無可告訴其夫旣受一命之榮自不肯效伍胥之吹簫吳市而川資旣磬旅食何來勢不得不仰望於仁人之援救觀其所言似在情理之中第以類乎是者隨地皆有因以哀黨二字一概抹殺而數日以來寂無一人過問是亦大可哀已且余之哀非專爲此老嫗哀也哀世道人心之日卽於澆漓而不知所底焉耳子輿氏有言今人乍見孺子將入於并皆有怵惕惻隱之心誠以此心之發人皆有之由不忍赤子之心而推之則凡見有貧苦堪憫之情形亦必惻然動念不必論其情之眞僞也而今之人則因其僞而不信其眞卽果爲眞而亦疑其僞是惻隱之心人皆無之此可哀者也子輿又言簞食豆羹嘑爾而與之行道勿受蹴爾而與之乞人弗屑此羞惡之心也乃哀黨甘爲此態以爲欺人之計是羞惡之心亦有不存者矣可哀者二顧羞惡之不存仍迫於饑寒之故其情猶爲可原若惻隱之失則往往皆爲富貴之人而因恐爲人笑其受欺於哀黨而悍然竟不之顧此則可哀之尤甚者矣夫近來富貴之子一席之費數金不止一衣之華數十金不止索笑花前聽歌舞榭慨然解囊而不吝而或有親族朋友流落無依求其捐置一二千文少至數百文而彼且斷斷然有所不願又何論此等流落窮岷與彼漠不相識豈肯破其慳囊也哉夫爲善之道但以盡已之心而已己茍有拯人之心雖拯其所不必拯亦足爲善已本無拯人之念卽拯其所必當拯猶未全善但以已心之誠爲决之而外遇之誠僞不待辨也本館之爲此言也亦不過欲感發斯人惻隱之心而已如目之爲迂談則非本館所取知矣 
[俄事電音] ○昨得倫敦電信云英議政員近又問於相臣曰中俄之事究竟若何答曰俄國巳與各隣國商定不害通商局面等事兩國果出於戰英願聽俄之指揮也按電音雖簡然以意測之一若俄巳允英不封通商各口是固英之利亦中國之福也電報又云中國人已擒俄之探路官名皮　奧羅斯鴿者并略其克賴文而還按克賴文係俄人稱羣聚轉運貨物之人名其爲兵爲商不得而辨也字林報謂探得擒俄官一役係出左侯帥之意刻巳寘之獄矣 
[電線利便略論] ○字林報昨論中俄啓釁之事謂俄國邊界已設有電線直通俄京此大利也查伊犂離中國京都近於離俄國京都一千八百里乃中華調兵以去俄國調兵而來之消息朝發西域不待夕而已至俄京如中俄實出於戰俄兵調遣靈捷其取勝有可操券得者殊爲中國危也 
[整頓事續聞] ○前述漢口關道會商英領事整頓犀損毋許洋商代報以杜偷漏一節今聞由官　　業經監禁之買辦進出帳簿二本內有關涉厘金委員及數小官之事頗覺受累也 
 
 

Page 2

 
 
[英將北行] ○字林報云探得英將戈登昨日已乘豐順輪船往北抵津后欲寓於李節相鈴轅并悉戈君不至北京亦不願受殲倠與節相商議整頓華軍而已 
[漕督出缺] ○文質夫漕憲自陛見囘任後於署後起建樓閣煥然一校報乃曾未兩月便染沈疴延至本月初三日已時竟爾仙逝云 
[都轉接印] ○本月初三日新任兩淮鹽連使王靜庵都轉接篆次日前署司徐仁山觀察卽回儀棧各供厥職云 
[風災續述] ○揚州風暴情形前已登報兹又聞是日揚子江中所壞船隻極多卽如在鎭江府開城河之防勇數百名亦於是日因工竣回營分三船渡江內有一船傾覆撈起　祇四十餘名餘俱溺死又一義渡船甫經解纜以風猛異常帆不及落登時覆溺傷者亦不乏人十二卄一帶向爲鹽艘停泊之所內有一舟裝運甫畢因載重而　遂沉溺據鄉農云是日早間見有黑白兩龍於東南角江面戲水未幾便急雨暴風飛沙走石兆此奇災云惟聞運河內一民船行至九龍橋遇風便覆岸上居民見之赶爲撈救慶冉生者八人嗣因救者腹飢上岸就食及食畢復入河將船扶正孰知艙內尚有五人雖入水爲時已久而五人中竟無一死者是誠不幸中之幸也 
[坍屋壓八] ○京師及近畿一帶自五月初十日後霪雨連綿畫夜不息以致都城內外各房屋日見倒塌如內城船板胡同某姓華石橋卓姓西四牌樓某旗人後門外李姓各住宅均有倒屋傷人情事城外如打磨廠某姓雜貨鋪屋宇全數傾下致壓死夥友一人受傷者數人餘則不勝指數云 
[雷擊巨蛇] ○月之初四日雷電大作聞金匱縣南鄉大墻門地方有一巨蛇被殛長一丈有奇鱗甲儼然俗所謂火赤練者是也 
[買私錢] ○蘇郡小錢一項經譚中丞嚴行禁止久已嫳絕風淸惟有尚有不凈者閶門外吊橋東堍有江北人數名日於乞丐手中收買小錢販往他處日亦可得數十文不等兹爲巡查拿獲立時懲貴並枷號犯事地方以示炯戒 
[肉捐爲難] ○前報蘇郡官憲勸諭各肉舖每斤捐錢兩文以充善舉事綠省中育嬰堂經費不敷起見蓋是堂收養難嬰來者不拒而乳哺襁褓須臻妥貼卽如現在嬰孩已有八百餘名之多所有堂中田產實係入不敷出歷年賠墊以致輦其事者屢屢告退去年倡擬肉捐之議方遞呈上憲而肉舖聞信私自醵金千餘夤綠批駁遂爾中止茲堂董復訴前由稟聞護撫憲由撫憲批准飭交蘇州府勸辦去後府憲復委長洲縣傳集各舖　　開導無如各肉舖輾轉刁難堂諭數次迄無就緒大約肉舖中願捐者半而不願者亦半然事有得半之數總可兾其有成且現聞所勸捐數每斤已減至一文惟該肉舖　事者甲乙兩人甲素好事乙則家頗饒裕爲肉舖之冠如甲乙首肯則各舖無不響應此時輾轉刁難實惟兩人爲之阻梗也故長洲縣吳邑尊先將甲乙暫行管押一俟捐有端倪卽行釋放云 
[江流有女] ○上月二十五日早十一點鐘有從長江上流漂一重疊木板至漢口板上臥一青年女子貌亦娟好惟四肢套以鐵環釘住不能轉動跨下有和尚頭一个巳臭腐不堪左有錢三千繫於板右有糕餅甏緊靠其臂又以板插標其側上　此女係金口人計離漢鎭六十里年十九歲僧年四十有二倘此女已死其錢可作買棺等用糕則暫作延命之需見者有必救其性命倘有檢拾收留者男盜女娼云云是日各划予皆相薄而觀善堂中亦不收救任其隨風逐浪而去次日飄出下關聞爲葛店人救去亦未知確否也惟據傳者云此女家頗饒裕其兄弟各有功名祗因殺僧之故不得不將此女置諸死地但究係骨肉之親心終不忍是以棄之江而仍留其一線生機也 
[故員賜卹] ○前報鳥程楊如齋司馬隨曾襲俟出洋後昕夕從公積勞致疾歿于異域當經曾侯奏請議卹今聞故員之弟洋務委員楊誠之太守奉到札知已奉旨楊淦着照軍營病故例議卹欽此光被重泉恩推後嗣可爲歿於王事者慰焉 
[交毆斃命] ○本埠兩市豐泰碼頭現已改爲仁泰碼頭泊有萬福順沙船船上水物韓長扣與仝伴某因事打架韓略受傷旋卽斃命經屍兄韓露扣恊同船主袁至恭報縣莫邑尊帶仝刑仵各役親臨驗得身雖有傷然非致命的係服毒自盡者砉具結存案并着該船主備棺收殮旋據屍兄稟稱家中尚有老母約兩日後當可赶到請暫緩封盖待母來兾見一面且韓長扣旣自服毒亦當早來通信何至氣絕後始來報知屍身又被張桂林移放小船此是何意尚請究其移屍綠由張桂林稱見韓長扣垂危故放下小船意欲送囘伊家本屬好意草邑尊着帶回待訊後再爲核辦 
[原被狡供] ○十六舖巡防局昨有一女子來呌喊據稱原籍嘉定縣人姓浦氏從幼過寄於滬上張姓爲養女取名彩金年二十三歲從寄母在南市鹽碼頭開烟館度日今春奉諭押閉後寄母亦卽身死寄父欲收我爲妾但我母在日曾以我許童雲亭爲妻今寄父了此下策不得已逃回嘉定也局員正在詰問而縣署捕班早已得信赶到攔阻并稱其人在縣有案請送歸核辦爰卽由局送縣經帮審委員錢少尹傳訉彩金仍照前供旋由彩金之寄父張培訴稱彩金自母亡後與童姓私逃捲去衣飾有二千兩光景請爲追償錢少尹謂開設小烟館何來二千金殊難憑信張培又稱雖開烟館而實當遣差確有此數官着張培將彩金領回再候覆訊彩金稱今若回去性命難保叩請明鑒隨着官媒看管候審 
[脚夫壓死] ○本埠南市王家碣頭　木行有掮木頭之脚夫前日正在堆積一時失足遂致壓死云 
[攬客罰洋] ○前報椿記棧之金竹亭控夥陽玉奎在輪船接客被天元棧夥鄭順實爭毆受傷由陳司馬諭將鄭管押俟楊作痊再行核斷前日晚堂覆訊楊供受傷甚重現雖略愈然經紀之人不堪此苦陳司馬以接客擾衅殊堪痛恨喝貴鄭一百二十板再令繳養傷費洋六元給楊完結 
 
 

Page 3

 
 
[車案類列] ○巡捕查得馬夫王忠將病馬駕車送請判罰王供車主談洪義今亦投案談稱祇此一車一馬藉以餬口馬勁確有傷痕實出無奈陳司馬謂病馬駕車實千例禁姑念窮苦罰洋一元撥充醫院經費馬着餵養半月俟傷痊始准駕車○停留棋盤街之野鷄馬車夫王阿三王長全同至英公堂稱昨有洋人馬車溜韁致撞壞我車二輛約須修洋十二元請究鄭阿六供在洋人愛薄羅處充當馬夫實溜韁撞壞彼車然修理洋約須四元我願代爲修好陳司馬隨令鄭繳修理洋五元以免周折鄭乞寬限七日繳洋亦准所請惟逾限須追足十二元云○車過大橋工部局立有章程務須緩行不得馳驟　午送官懲罰昨有華捕解送張聚昌之木料車係蔡阿虎等三人拖行因違輦請核陳司馬隨判罰張洋二元充醫院經費蔡等斥釋 
[接錄譯英報論伊犁事] ○一千六百九十二年俄主必打的寄列遣使至中朝欲查中國疆界之處以得其詳也然俄使至京惟聞康熙　待之甚厚而已餘外別無所聞自此以後俄欲陸路通商中國皆閉關不許而蒙古人亦漸漸侵越疆界一千七百年俄人鴉路巴仙炮台　復被奪去將俄兵解回發落中國雖背納銖之約俄人尚不介意因相去之遠而非親見其事也俄國必打主復遣使至京以衣士馬羅輔爲欽差以地龍芝爲參贊旣至中國待之極厚計俄公使之見寵於他國未有過於此者也衣士馬羅輔回俄之後卽以地龍芝爲正公使中朝睹臣以皇上矜寵俄使心漸不悅因謂通商則亦何用之有況貨殖原屬可恥奸商之來凡以自肥其身原無益於吾民也云云故俄使欲通商而約竟無成議將回國之時地龍芝復入朝定奪中國仍謂兩國通商之事祇許於疆界處爲之不得入境也嗣後雍正繼位於一千七百二十八年俄復與中國在吉宅地方定約時俄國之主其約者乃伯爵威喇的士喇滑也約內許俄人建一禮拜堂於京遣教師十人前來此教堂中國爲之建造而俄國可遣人至中國學滿洲及漢文字許三年之間俄可遣二百人入中國貿易以貨易貨中國亦可遣使至俄京云一千七百三十三年中國使至俄回時得禮物甚多自此以後中國尚不悅俄之通商而時時阻止俄人貨不能消乃以半價沽之每至虧本故俄商賈每以六年始來中國一次一千七百六十二年俄皇后嘉特連在位始命國人往吉宅與中國貿易而免其稅以爲招徠焉然兩國通商之事由中國議定者因此兩不相和雖公文上常以兄弟之國相稱然心實兩不和悅也至乾隆時征土耳機之東境得勝俄愈不安而俄之貿易於吉宅及美密纏等處者因生意漸盛而中國又不安一千八百零九年俄以伯爵哥羅乾爲使至京及萬里長城而囘蓋伯爵不肯行叩頭之禮也俄見陸路通商旣不能暢行於中國又欲以海面通商爲請而又不能遂所欲自此十一年之後俄復遣添哥士奇爲駐中國欽差自此俄始有常在中國或往或來之欽差以至一千八百五十九年兩國俱安無事蓋此年則歐洲諸國與中國有戰務也獨一千八百五十一年中國與俄定立伊犁之約言土耳機以東俄國當如貿易之處也一千八百五十九六十年之間俄以將軍益那地輔爲駐京欽差請於中朝使俄得滿洲水路之貿易中國不能拒乃許之俄之貿易遂由水路可通至高麗及莫典城歐洲諸國得乘機入中國貿易者多在一千八百六十年之時也至一千八百七十一年俄乘中國不備遽取伊犁其時中國未睱與之理論故俄得據守之而俄國亦嘗應允謂如中國之兵力足據守伊犂卽當奉還而俄竟食其會故有今日之事計俄於中國之地若莫典若高麗若甲都若　古若滿洲皆有交界之處不特於伊犂爲然中國必欲於伊犂得其明白務求公道者恐蠶食之端不可開其漸歟按此俱依英文譯出地名字音或與他處不能相符閱者諒焉選錄香港循環日報 
[移席助賑] ○粵中水菑甚劇而直賑未巳　欸愈形竭蹶昨知恒吉寶莊開市同業及親友致賀例須備辦謝席公所同人有往賀者因勸請節此費用移助粵賑卽承慨允今交到英洋一百元變禮酒爲仁漿易　儀爲實惠且當此暑令凉燠不時旣省酬酢之煩又合節宣之道如有各寶號開張喬遷或壽筵公讌俯采芻蕘踵而行之不僅種德無量也滬上協賑公所同人謹启啓 
[劉烈婦行　并序] ○烈婦姓劉氏廣陵人郭軍門子美姬也幼流落平康軍門以千金脫其籍事軍門有賢聲光緒庚辰軍門卒於官 
　　劉氏越三日仰藥死用之以詩 
　　古來烈婦不少殉夫死不信靑樓女子能如此聞說汾陽有愛姬冰霜爲質玉爲肌煙花淪落年十四將軍色眞神奇將軍本是人中傑慷慨千金脫其籍三載纏綿何足論一朝鏡破肝腸裂將軍不負妾心堅妾軀終爲將軍捐仰藥從容笑而逝從此芳名流百世吁嗟將軍方枕戈桴鼓得人望凱歌將星何竟一時落烈婦烈婦奈若何嬾萍曾鈺未定草 
[黃靜淵茂才刻小印見贈作詩謝之] ○十指眞操造化機靈光神力兩能全故人持贈心相印賤子顚狂肘欲縣片石定然垂不朽微名或可藉流傳圖書潤色新詩草好結吾儕翰墨綠鐘鼎傳神未敢求投來鐵筆抵銀鉤六書竟使靈心運百鍊今從繞指柔餘事君能通篆籕間　我欲學吟謳深鎪淺鏤何精妙金石都教腕下收白門程仲承待定草 
[光緒六年六月初一日京報全錄]  
　　宮門抄○發抄　旨四道○署江督吳等　奏查明嘉定寶山二縣漕粮銀米科則較重擬請本折拼逄酌減額米摺○總兵楊　奏恭報出洋統巡日期漝○總兵劉　奏恭報巡洋班滿歷過洋面情形摺○署江督吳　奏委着知府片○六月初一日戶部通政司詹事府八旗兩翼值日無引　見○托倫布請假十日○內閣奏派騐放之大臣　派出劻貝勒邵亨豫朱智耀年○吏部呈進月官卷○召見軍機○發抄　李文敏奏請將濫押斃命之同知沈超革職奉　旨沈超着卽行革職審辦餘依議該部知道欽此○又長江水師提臣李成謀照章巡閱江西水師奉　旨知道了欽此○善慶等奏擬保劉寬等三員奉　旨　欽此○杜瑞聯奏開復雲南花翎候補知州李光舒奉　旨吏部知道欽此○○署理兩江總督江蘇巡撫臣吳元炳護理江蘇巡撫布政使臣譚鈞培跪　奏爲查明嘉定寶山二縣漕糧銀米合計科則較重擬請本折併算 
 
 

Page 4

 
 
　　恩准予酌減額米以甦民累恭摺覆陳仰祈　聖鑒事　准戶部咨光緒五年九月十八日內閣奉　上諭都察院奏編修廖壽豐等遣抱以本籍漕粮未蒙普減呈請代籲　免加漕銀兩一摺等因欽此仰見聖主埀念民瘼一視同仁之至意臣等莫名欽感遵卽轉行司道查明詳辦去後茲據署蘇州藩司許應鑅蘇松　道王毓藻會詳稱蘇省同治初年查辦減賦一案經前督撫臣請將蘇松太三屬極重浮粮大加核減上中各則及沿海瘠區漕糧分別遞減優減仍不減五升以下之輕則亦不逾部議三分減一之範圍常鎭二屬則不分斗則輕重普減漕糧十分之一其漕項地丁銀兩先經奏請並減部議未經核准嘉定寶山二縣田畞因本色　則之最重者每畝只徵米二升七合有零俱係在五升以下輕則當經菓入清單聲明不減漕銀因併歸地丁折徵未輕議及各在案茲該編修廖壽豐等以當時減賦案內該二縣獨未沾沐皇仁未免向隅請將應解江糧道庫加漕一項核議寬免輕都察院奏奉諭旨飭議遵查原呈所稱江道加漕銀兩一項係因順治年間省衛運軍行月口糧改折不敷奏明增編於高淳安東興化泗洲嘉定等州縣並續准均派溧水一縣嗣嘉定寶山分縣後除坍豁減免外各額編銀一萬二三千餘兩不等菓入條銀　解早已湊抵不敷沙船水脚及海運經費欵有專注待用孔殷現在運　萬分支絀方且節省浮濫設法補苴尚虞不濟一經減免　銀不特與運務關碍匪細卽同增之高淳等各州縣恐難免紛紛藉口並且與從前不減條銀諭旨亦大相違背是此項加漕萬不敢輕　寬免者也至漕折一項因該二縣地濵海疆素不產米未能全徵本色是以將應徵漕糧每石折銀七錢六錢歸入地方徵收始於前明萬歷年間沿迄於今歷逢恩旨與地丁一體扣蠲銀一萬數千兩之多現在嘉定僅徵此項折漕正銀二萬四千二百兩　　僅徵此項折漕正銀二萬二千百兩零體恤寶已周摯況當減賦之際該二縣紳民前旣漏未陳明刻下定案業經十餘年本亦未便率更奏案也　蘇省減賦前案實爲千載一時之　典該二縣祇以有此漕折致現額本色科則較輕未能與各縣均邀恩減論情不免向隅日查蘇松太等屬各　錢糧每畆最上科則徵銀僅一錢稍零而該二縣因漕折併入每畞最上科則垷徵銀一錢四分零本較他縣獨以折銀與額米合計其間亦有在五升以上之則者原呈所稱名輕實重似尚不爲無因兼　該二縣自兵燹后十室九空承平雖巳有年元氣未能盡復民爲邦本上全國計尢須下恤民生迭輕該司道等反覆籌商以加漕一項旣難議免而現在所徵本色科則巳輕又不在定章應減之列惟有於無可調劑之中謹遵諭旨另籌體恤之法擬請將該二縣前項漕折銀兩照原折銀數仍舊復還本色按畞驗分加入現徵米內合算科則如在五升以上者倣照常鎭各屬之案酌減米額十分之一仍在五升以下者不准核減所減之米將　統在　徵本色米內扣除因原折每石僅科銀七錢六錢爲數巳輕不得援蘇松太等屬三分減一爲比例此辦理是所減仍　米而不在銀與減賦原案及折漕本意似鈞相符在各縣旣不致藉口而京倉亦尚無大碍並據聲明約計兩縣所減之米俱係一千數百石其白　米石攸關天庚玉粒照　仍於漕糧項下按數　足起運恤孤米石爲計授要需亦於南米內撥補其餘減缺米石各就本欸　減毋庸另行籌補等情酌核定議會詳請奏前來臣等覆查　定寶山二縣田賦旣據該司道等查明漕銀與漕米合計亦有在五升以上之則自應量予酌減因思所徵漕折從前若非因地不產米自應以本色起徵是此項漕折本係漕米故漕折名目爲蘇松太各縣所無而爲該二縣獨有賦役全書附註明晰班班可考況銀米係屬同如　舍銀論米嘉寶固不無議減若比較銀米總數則變通尚可從權合無仰懇天恩俯准將該二縣漕折銀數仍歸本色核入現徵米內併算　則如五升以上　照常鎭二屬酌減十分之一仍在五升以下者毋庸核減以順興情而廣皇仁如蒙兪允再當飭司分晰查造科則等　派減米欵各冊詳請咨部查核是否有當謹會同漕運總督臣文彬合詞恭摺覆陳伏乞　皇太后　皇上聖鑒訓示謹　奏軍機大臣奉　旨戶部知道欽此　○○頭品頂戴記名擔督調署廣東陽江鎭水師總兵印務高州鎭總兵官二等男奴才楊玉　跪　奏爲恭報奴才出洋統巡日期仰祈　聖鑒事竊奴才　查遒先二十三年十一月初七日奉　上　　後水師提鎭着於每歲出洋時具奏一次俟出洋事畢卽將洋面如何情形據實具奏其實因公不能出洋卽着自行奏明均令咨稟該省督橅以憑查核等因欽此欽遵在案　查陽江鎭　兵管轄左右兩營及　海吳川　洲東山各營洋面每年向分上下兩班出洋巡緝嗣因新設赤溪協副將案內奉准兵部咨行新定陽江洋巡章程上班白正月初一日起至六月底止仍以陽江鎭　洋爲統巡下班自七月初一日起至十二月底止改以赤溪協副將出洋爲統巡現值光緒六年上班之期奴才承准督臣劉坤一調署陽江鎭總兵卽於五年十二月二十七日接印視事旋據赤溪協副將賴進勝將在洋兵船呈交前來奴才遵於正月初一日接帶出洋統巡值此海防緊要自應嚴督轄營值巡各將領俻弁認眞巡緝卽擬此　次　便巡查操練赤溪協左右兩營吳川　洲東山各營暨鎭標分防電曰之右營各弁兵紀律技藝群加查察能否一律嫻熟盡心整頓不敢稍涉鬆　　有廢弛貽悞之將領卽當隨時恭揭其餘　后當汰弱　強務使咸　勁旅庶期盜戢民安仰　聖主整飭水師綏靖海疆之至意除將出洋統巡日期呈報兩廣督臣查核俟出洋事畢仍將洋面情形另行據實奏報外所有奴才上班出洋統巡日期理合循例恭摺具陳伏乞　皇太后　皇上聖鑒謹　奏軍機大臣奉　旨知道了欽此　○○提督衛廣東碣石鎭水師總兵才勇巴圖魯奴才劉光明跪　奏爲　報　巡班　歷過洋而情形據實具仰祈　聖鑒畢案於道光二十三年十一月初七日奉上諭嗣後沿海水師各提鎭着於每　出洋時具奏一次俟出洋往返　畢即　洋　如何情形據實具奏其實因公不能出洋卽着自行奏明均令咨稟該生活上督撫以憑查核並責成各該總督破除情面密訪明查倘敢偷安畏避　奏報不實隨陽分別恭辦等因欽此　將光緒五年七月初一日下班出洋　巡日期專摺奏明在案計自七月初一日起奴才出洋接駕兵船督率中左右三營及轄屬平海營值巡將俻弁兵船隻在於上下交接　　洋面往　梭巡督迨八月初十日巡至左營甲子洋面與東上　澄海營恭將兵船依期會哨一次十一月初十日巡至中路佛堂門洋面與水師提　　軍恭將兵船依期會哨一次至於沿海各砲臺砲位 
 
 

Page 5

 
 
　　官兵技藝及軍裝火藥器械俱於巡洋經過之便分別會演考騐均經通報在案兹屆下班洋巡期滿撤巡回營所有歷過各營洋面尚屬安靜除將光緒六年正月初一日上班統巡洋務札飭轄屬平海營恭將就日赴營接管兵船統巡四營洋面務須實力加意督緝毋稍疎懈外理合將洋巡班滿歷過洋面情形據實恭摺具奏伏乞　皇太后　皇上聖鑒謹　奏軍機大臣奉　旨知道了欽此　○○吳元炳片　再淮安府知府存葆於光緒三四兩年河工兩屆安　案內保請開缺以道員留於南河補用經部核准所　員缺必須明幹有爲之員方足以資治理查有候補知府孫雲錦老成練達篤實廉明堪以委　據　臭兩司會詳請奏前來除　飭遵照外謹會同漕運總督臣文彬護理江蘇巡撫臣譚鈞培附片陳明伏乞　聖鑒謹　奏軍機大臣奉　旨知道了欽此 
[蘇省撫事宜] ○六月初七日五品銜試用巡檢丁憲顏安徽人稟到長洲縣典史趙晋恩交缷兼理長洲縣丞事牌示照得常督粮通判杜元福丁憂遺缺資有候補問知陳家　　以委署又常總捕通判黃麗中現奉護撫憲奏恭遺缺資有候補同知閔　樑堪以委令署理又　縣知縣茅紹祺早經期滿遺缺查有准補斯缺之蔡敬熙堪以飭令　任委署長洲縣丞林　動禀知本日接印任事○初八日通判朱瑞禀知到胥門盤資差試用從九范仁基浙江人服滿江蘇試用從九姚　指分江蘇試用典史張勤均安徽人禀到未入徐惠　禀辭　甯 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
