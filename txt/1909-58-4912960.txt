# 1909 - 58 - 4912960

 

Page 1

 
 
   
 
 

Page 2

 
 
[宮門抄]  
　　二月十四日召見軍機楊晟 
論說 
[積極篇（隠）（續）]  
　　夫是即倍其功以通之謂也。雖然改革政治。尤以求賢第一義也。臣民久居於弊政之下。臣無諤之風。民多汶汶之見。淸濁混淆。黑白難分。而乾綱之操縱。孰佐理之。孰承受之。孰供献之。即使有之。而奉行之使令。安能保基無忝厥職乎。嗚呼。棘地荆天。難施洗伐者。有治法無治人而已。惟今。聖主當陽。賢王攝政。求賢之詔下。而士林之聞風起者。當有得也。夫果以積極主義爲裁决之的者乎。則所圖者遠。所成者大。而呼籲舞忭亦千載一時已。 
（丙）普及敎育何以宜取積極主。義爲進行之策乎。國有一二傑出之人才。不若國有千百之普通人才。是爲政治家覘國之目的即屬敎育家施設之手叚。所謂注重普及敎育者是。然而普及之議難也。經濟之不敷支配也。敎員之難於養成也。學徒之不見興旺也。或有因陋就簡竭蹶以圖者。更受社會之衝突也。積此種種。而普及云者。正非易易。於是有所謂私塾改良者。蔓布於各地矣。原其發起之初心。固爲補助普及之實力。而究其俊來之結果。實爲添設普及之魔障。形式難矣。而精神則尤難。是則進行之策。又不能不以積極主義進也。主持積極主義之議曰。 
　經濟亟宜廣籌也　（將來歸入地方稅項） 
　敎員先宜優奬也　（指小學敎員言） 
　學年務宜縮短也　（指初等小學學年言） 
　學科似宜節并也　（指小學讀經言） 
　學費亟宜减收也　（可量居民之貧富而酌定之） 
　校址務宜分布也　（可分布於四隅及中央） 
　私塾亟宜停閉也　（私塾改良亟宜解散） 
　書藉亟宜減價也　（指小學敎科書言） 
 
 
 

Page 3

 
 
括其要恉。以淸貧者當使其子弟有入學畢業之能力。而其餘可以勿論。抱此目的。即爲積極主義。而進行之策得已。 
（丁）改良社會何以宜取積極主義爲輔裁之計乎。人類聚而社會成。社會之進步。即視人類之進步爲標凖人。類智愚賢不肖之各殊。即社會有腐敗善良之或異。於是改良社會之議起矣。覘我中國之社會。不敢以善良之美名詞。懸爲頭銜。夫所謂政界學界紳界軍界警界商界者。各成其社會。各有腐敗歷史之不堪道。嗚呼。吾人生此社會。長此社會。終老此社會。而不一吸文明社會之空氣者。天其薄待我者。何其甚也。雖然。改良之業。吾其肩之。輔裁之計。吾圖之曰。 
　設宣講所以曉社會之大義。 
　設養育院以濟四民之窮困。　設儲蓄所以轉裕財源。 
　設工業場以贍生計。 
　設公花園以暢天機。 
　設圖書館博物館以新識見。 
　設衛生局以防行疫。 
　設公醫院以救疾病。 
　設小說部演劇場以滋感化。 
始而區。繼而鄉而縣而府而省。而終及乎周國。彬彬之。風煥乎郁乎。道路無喧詬之聲。里巷有絃歌之樂。此社會之完美。殆逹於極點歟。奏此效果。惟持積極主義者能之。鼓盪熱血。振刷精神。捨身家於不顧惟社會之是圖。其力毅。其氣壯。其志偉矣。吾有以希望今之社會家。 
綜觀以上之四大條件。分之則爲萬。合之則爲一。而任其事者。非具萬有之能力。絶對之地位。成竹在胸。大權在握者。不克能此。而我蚩蚩之民。横議所及。何其不量若此。雖然。今日吾民所占之地位。豈猶昔日所占之地位乎。皇皇憲政。與民更新。而参預政治之權。吾民操之。監督政府之責。吾民任之。總之爲國會。析之爲自治。其間條分析縷。事重體大。與政府有對峙並立之象。尚得曰不識不知任帝之則哉。夫吾民旣負有若此之重任。則一切之準備。自有不容默爾者在。吾將視國如家如身如生命。國之不存。即吾身家生命之不得附麗也。收拾殘枰。爭勝負於一子。大開新劇。演煊爛於登場。不流信口雌黃。世遭白眼。豈效竊途痛哭。悲感行人。正以鼓舞之言。興感之議。備芻蕘之供献。盡野曝之愚忱世不我嗤。幸鑒納也。 
專電 
[電一（北京）]  
　　和國欲收華僑入籍事已由農工商部奏告請速妥定國籍法並咨外務部電致陸使妥善辦理 
[電二（北京）]  
　　吏部奏請推廣分部摺内聞除外務部外均准簽分又奏調部人員須先由吏部覈准 
[電三（北京）]  
　　吏部刻又通咨各衙門迅速塡送京察淸册 
[電四（北京）]  
　　陳璧叅案影響甚大各部及各局所冗員一律裁减 
兼差人員概停給薪 
[電五（杭州）]  
　　餘杭州臨安交界之甘山地方有匪三百餘人假扮官軍肆行刦掠浙撫得報立飭文武查勦 
[公電（福州）]  
　　各報館鑒福州英華格致中學畢業生應有選舉權閩省諮議局籌辦處不承認經公訴未判示期近乞申公論英華格致畢業生電 
緊要新聞 
[陳尚書眷屬回里福州]  
　　前郵部陳玉蒼尚書出京回籍迭紀前報其家眷原住北京椿樹胡同自奉上諭革職後眷屬已先尚書出京現聞已回侯官蘇阪鄉故里親戚故舊之往來慰問者殊屬寥寥與前此回里景象竟大不相同云 
蒼霞中學堂爲陳玉蒼尚書籌欵就南臺都司衙署改建洋樓全座觀瞻頗壯約費二萬餘金現已落成於舊臘遷入該堂上課惟該堂常費每月由督署支領二百四十兩現因陳尚書革職迄今尚未領出其蘇阪建有學堂兩區月由敎育總曾具領三百元補助常費現亦一律停給云 
[禮部奏派西陵當差員役北京]  
　　禮部奏稱查光緒元年穆宗毅皇帝孝哲毅皇后梓宮奉移山陵暫安其時惠陵工程尚未告竣所有承辦祭祀並一切事宜經臣部援案請旨飭下陵寢大 
 
 

Page 4

 
 
臣奉明於各陵酌量撥派官員兵丁夫役以期敷用俟惠陵工竣設立官員挑補人役後再行遣回各處當差等因於六月二十二日具奏奉旨依議欽此欽遵在案今本年三月十二日德宗景皇帝梓宮奉移山陵暫安伏查崇陵工程一時尚難告竣所有官員人役自應暫緩設立其應行承辦一切祭祀事宜可否請旨飭下陵寢大臣遵照成案奏明於各陵酌量派撥官員兵丁夫役以期敷用俟崇陵丄竣設立官員挑補人役後再行遣回各處當差二月初三日奉旨依議 
[攝政王不允柯逢時開去差使北京]  
　　督辦土稅大臣柯逢時奏請開去差使并請假二十日回籍省墓已奉旨賞假二十天母庸開去差使局事准交方碩輔暫代兹覓得柯大臣原奏云竊臣前在廣西染受錮疾乞假回鄂旋奉命辦八省膏捐嗣又推廣各省土稅已逾三年疊蒙恩旨簡放廣西浙江巡撫均以病未能前赴五中負疚報答無從此三年中幾於無日不病無病不重屢請放歸未蒙俞允因土稅關係軍餉勉力撐持當兹百度維新亟思及時自効無奈加意醫治迄未就痊思慮稍多則頭目昏暈晉接稍繁則語言失次遇事善忘四肢漸廢絲毫無補貽誤實多方今烟禁森嚴各疆臣亦切實整頓歲收無幾似應將各局一律通裁以免藉口如一時未能遽撤伏乞聖慈俯准派員接替倫邀福庇得慶更生即當泥首宮門求賞差使斷不敢稍躭安逸自外生成再臣籍隸武昌縣距湖北省城一百八十里通籍以後備員京外二十餘年仰荷殊恩叨竊至此感激圖報寢饋難安自辦土稅以來朝夕從事雖相距甚近而終覺未遑瞻望家山能無眷念現在局事漸少幫辦臣方碩輔熟悉情形極爲得力臣擬趁兹春暖扶病回籍省視先塋合無仰懇天恩賞假二十日俾遂私情如蒙俯允所有土稅局事務即交方碩輔辦理俟臣回局再行淸釐交代伏祈聖鑒 
[陜省增設勸業道北京]  
　　陜撫恩中丞奏請增設勸業道員缺略謂勸業道職任至煩且重其要義在務材訓農通商惠工即於此建經國富民之先基自應添設專官庶幾提綱挈領規畫交通經制悉歸於盡善且此項增設之官湖廣山東雲貴各省均已揀員補署請旨施行陜省近年風氣漸開次第勸辦工藝日有起色商務已設總會延長石油鑛脉甚旺現當集欵　修運路以利銷售而南北山幅員寛廣地瘠民貧荒蕪待理審時度勢則勸業一缺亟須添設未容視爲緩圖查陜省原有奏裁糧道一缺今請改爲勸業道尤屬名實相副即以現設之農工商及石油等局勸業各事宜悉歸該道專理遴員分科治事用符定章其按察使所管驛傳事務亦即遵照續訂官制歸其兼管以利交通一切辦公經費遵章由農工商部郵傳部按照省分大小酌給津貼每年不逾二萬兩之數如再不敷仍由陜省設法籌撥俾顧要公奴才與藩學臬三司籌議至再所見相同謹擬援照成案愼選精勤諳練留心民事之員臚列具陳恭候簡用查有軍機處記名簡放發陜委用道張毅才識明通操履廉潔精於理財經營綜核是其所長軍機處存記陜西候補道張守正心細才長恤商愛民辦事精密卓異在任候升道西安府知府光昭愷悌慈祥周知民　該員等於陜省地方情形均極熟悉謹遵章列保出具者語奏請簡放一員或先予試署俟一年期滿察其成績可觀再行請旨實授二月初一日奉旨著光昭試署該部知道 
東三省通信 
[吉撫奏奬防軍之先聲]  
　　東省鬍匪爲患甚烈每年剿捕亦所耗不貲然而官吏每以此事爲利居功請奬早成慣例日前吉撫陳簡帥以吉省防軍自光緒二十六年以來並未專摺奏奬特飭駐吉督練分處唐叅議啟垚檢查自光緒二十九年起至光緒三十三年止此五年中所有十軍四十營共擒斃賊匪若干救回人票若干獲戰利品若干按項列表從速呈報以便奏奬等情兹經該處檢查此五年中統計訪獲賊匪一千五百餘名陣斃賊匪二千餘名救護人票一千餘名得獲賊鎗一千餘枝已於日前呈報公署現聞撫帥擬擇尤保奬數十人以昭激勸 
[奉省礦產之豐富]  
　　安東采木公司委員某君客冬前往臨江帽兒山一帶查騐森林日前回埠據云該處木材之富固爲世人所知而該處之產出砂金尤富數年來爲土人與外來流民所私採每歲不下數千兩曾已由該縣禀請省憲就地徴稅近又設立礦政分局直接辦理徴稅事務矣營口遠來洋行於本年正月遣某英人携帶通譯至東邊一帶勘察金銀銅鐵各礦產現已至通化調查安東日人甚注意此事 
[陶賴昭跕地之糾葛]  
　　長春府屬陶賴昭跕黏魚峪有跕地一叚係於同治年間呈奉前將軍批准招佃食租作爲津貼跕地惟此地係在松花江以東乃年久江滾移至江西蓋江西之地均爲蒙地也上年蒙古郭爾羅斯公以該地現在有人領墾跕官霸佔不退等因咨經公署札令長春府會同蒙古王委員往勘現又札飭文報局查案呈覆 
[密山依蘭荒地之糾葛]  
　　密山與依蘭接壤界線毗連糾葛叢起去歲 
 
 

Page 5

 
 
民政司署特委魁司馬前往劃分以淸畛域其間二道河子之耶叚勢隨依境遂劃歸依轄墾民嗣即至依繳價報領無如此地前經密山招示局丈放已畢兩府領户遂致相爭兹聞已由密山府紹太尊查明呈請辦法總期兩處領户無一落空 
[密山設治條陳之批詞]  
　　密山府設治委員紹太守曾上條陳於吉撫業經酌量准駁在案嗣經該委員再禀公署昨日復奉批示云據禀已悉在該守兼有設治招墾之責請兵請欵冀爲藉手之資本大臣本部院睠念東邊方深嘉許固不肯過爲裁制致阻設施亦豈可槪予准行轉添窒碍如第一條差遣隊百名不敷分布請招募兩營　餉難籌勢難照准第二條請飭諭豐泰公司妥速運糧入山應准照辦第三條請設官帖分局候札官帖局迅派經理前往開辦第四條酌設文報以通消息由民政司調查覆到即當分别辦理第五條墾務員司薪津等項向由所收經費内開支未便作正開銷第六條向來放荒情形仍請淸丈惟歷届委員辦理不善亟宜查明原委奏請懲處仍將遵辦情形隨時分報民政度支兩司勸業道知照 
[京師近信]  
　　李侍御灼華條陳學務一摺現經學部詳加核議其請復歲科一條擬即議駁其高等小學以上監督改爲實官一條議准照辦聞刻已覆奏矣　　博學鴻詞特科學部原擬今年二月舉行刻因各省尚未將合格人員保送來京故張中堂已與榮尚書議定展至八月間再行考試日内即通行各省從速物色矣 
　樞府以軍機章京最爲緊要現擬甄别一次以定去留並酌增廉薪 
恭修實錄大臣請飭内閣查取各項册檔己誌前報兹悉内閣已於昨日敬謹查取一奏摺擋一稿號檔一收文檔一行移檔一檢查檔一奏稿檔聞計分十二種 
張家口牧羣翼長崑源月前請訓赴口聞崑副都統昨有來電告已抵張並詳陳牧政辦法 
大理院以恩詔事宜關係緊要所有各項罪案應赦應减非切實稽覈不足以示周詳因於本院奏請設立專處派委專員辦理其事 
初八日皇極殿觀德殿頒賞大行兩宮之遺念物品皆係珍玩服物受賞之王爵以下各御前内大臣各部院尚書等已將此賞品敬謹尊藏 
樞廷昨開會議以知縣爲親民之官應仿照政務處奏定新官制將知縣升爲正六品以崇體制擬即通電各省督撫即速實行 
農工商部以各省已設之勸業道雖明文上與本部直接而實沿舊習恐仍由督撫辦理故擬通飭嗣後勸業道遇有應辦事項即直接達部以期簡捷 
前大理寺卿李擢英日前具呈請都察院代奏聞所遞之呈係爲原籍河南省地方事宜張總憲已允代奏矣 
陸軍部鐵尚書以閩省軍務缺點甚多亟宜加意整頓日前特由部派陸軍畢業生十餘名赴閩帮同敎練 
内閣日前接到湘撫岑中丞來電聞爲請速示知皇上登極及兩宮元旦長至萬壽各賀表應於何日呈進等語並聞初二日又有西安將軍來電亦詢問此事 
崇陵要工已於初八日卯時動土是日内閣恭繕山神后土各祝版經世伯軒中堂特派滿本堂總辦中書崇福於先期赴陵恭繕 
攝政王因那相等開辦殖邊學堂於蒙古將來裨益殊多所有招生各章程亦極妥着故攝政王頗爲嘉奬 
吏部陸尚書與各堂議商現値舉辦已酉京察所有各部院衙門一二等京察册檔限於閏二月十五日以前分晰送部核辦昨已備文通行各衙門查照矣又聞京察事極繁冗凡京師各部院滿蒙漢各衙門務須先期咨送履歷淸册惟去歲所保人才如度支部郎中林景賢等皆另有辦法不入已酉京察以示限制 
東撫袁海帥昨覆陸軍部電略謂山東現購之外洋各項製造物料已均照新章知行報部兹因原章内祗載名色件數起運口岸並無價値銀數是以未經詳報兹奉電詢已飭機器局分别核查再行咨覆 
肅親王整頓警廰曾派部員李固基署理外廰總務處僉事聞初六日又將李君調回民政部另派某君爲總務處僉事民政部以外城右分廰裁撤後該廰地址寛闊房室頗多擬改爲巡警敎練講習所 
籌辦海軍王大臣以現在籌辦海軍事務繁多須另設辦事公所聞已覓定安定門内大佛寺後原兵部公所地址作爲爲事公所不日即當修建矣 
郵傳部前委直隸州趙宗貽勘估歸太鐵路一事刻已允由墾荒項下撥欵三萬金定於今春二月開工聞該部昨已電詢趙直刺的欵已否籌齊月内能否開工並開工日期及現辦情形報部備查 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
來稿 
[江西瓷業公司小啟]  
中國瓷業肇興由來尚矣而發皇於炎漢然書史所見僅有瓦缶甌罍之類晋唐以降陶縹琉璃瓷出中國瓷製始擅美譽延及於宋則有柴定瑪瑙釉等窰品器所貽瑋如球璧更歷前明成化以至國朝康熙間品類益精斯爲極盛至今中西人士咸不惜其重資廣事收羅有得一二眞品者莫不珍爲異寳道光以後斯道寢衰流行於世者僅有庸惡粗劣之品間有可觀係出御窰非民間所可得西人有鑒於此因而極力研求斯學翻陳出新遂造各種奇巧之品轉運中國以擅美利近年以來充塞於市者莫非洋瓷每年錢力溢出者不下數百萬今日我國瓷業若不急事改良不但素日環球稱美之唐瓷聲價從兹墮落而偌大漏巵將何以抵塞同人曠觀世變惄焉心憂因招集巨貲奏准於江西之景德鎭設立瓷業公司聘請專門陶業家以中國固有之美質参用歐美之新法以造各種美術品及日用品自戊申五月開廠以來所製瓷品均經加意討究仿古者如均窰廠官窰雍正之東靑釉康熙之蘋果綠等皆與眞品無異且式樣圖繪竊力追新較之古物又過之無不及去臘美商希君游歷景鎭叅觀本廠稱本公司爲中國未有之特色欣然定購新式均紅瓶三千具即此一端固可証也至於普通用品除將固有之形式花樣翻新且製造各種西洋用品今年正月羅致於滬上商品陳列所衆多以歐西瓷目之内有萬花獻歲一品竟與日本之七寳燒無異觀者莫不嘖嘖稱羨謂爲吾國美術學之進步溯自本公司開工出貨以迄今日未及一年而西至日没東及扶桑莫不有口皆碑爭相定購同人等猶恐椎輪艸昧不足饜求者之盛心固當力圖改良爲我瓷界放一異彩邇者因景鎭僻在偏隅交通不便用特設立出張所于上海英大馬路望平街口專以本廠成貨便賜顧諸君隨時選用且備有彩紅工人如有定畫花樣及書寫欵識皆可隨時應求不誤期約若其定製販賣選購大宗者均可隨求而供冀以懽懌中外惠顧者之望世界日益文明人類之嗜好亦日與之俱進成器致用在得之者可以慰心悅目怡養性情而在本公司則以發揮國粹恢張吾國固有之令聞塞絶漏巵且爲工商之前導然則交利之道寗有畛焉特布區區惟希均察 
分類新聞政界 
[淸理財政局之成立湖南]  
　　湘撫岑堯帥札各司局文云迭次准度支部咨開遵旨妥酌淸理財政章程並覆陳妥酌淸理財政章程等因應即查照部章在善後局設立淸理財政局以莊藩司爲總辦並添派鹽法道長沙關監督爲會辦會同賴道胡道等督飭原派各委員切實辦理准咨前因除行布政司將原奏章程分别移行遵照辦理一面設立淸理財政局會同長沙關道朱道等督飭委員按照部定章程詳細調查通盤籌畫所有應擬各項收支章程並造報各册以及編輯說明書務須次第認眞辦理並札行善後局刋刻湖南淸理財政局關防一顆移送藩司開用具報 
[閩藩提前報銷之原由福建]  
　　藩署承辦奏銷例由糧科在卯各書按届輪辦本年尚會辰方伯以前此奏銷每至九十月上詳逾延太甚本年若蹈其轍定千嚴議爰令糧科各書提早叙稿並分飭各屬本年奏銷趕五月底截數詳咨以符例章 
[酌定統捐收額湖北]  
　　湖北全省釐金改辦統捐迄今已有五年現經牙厘統捐局總辦黃觀察紹第比較各局歷年收數分别酌爲定額詳經陳小師復加册攺於日昨奏咨立案 
[鄉民因差索詐之閧堂常州]  
　　陽湖延政鄉某圖董被縣差誣指爲烟賭索詐該董不服差即扭解到城鄉民大動公憤相隨來城差見勢不佳在途將董釋放鄉民即將該差扣住解縣要求懲辦聚集多人閧入大堂尚不知如何了結也 
[湘撫咨請查匪湖北]  
　　鄂督刻准湘撫岑堯帥咨開據兵州營平江汛把總趙榮陞禀稱正月二十四日查訪匪徒路遇小車三輛當即查詢該車夫見查即逃幸追獲二人查騐車内裝有手鎗五十枝快鎗筒十五枝當將鎗枝入庫車夫交平江縣管押究訊據供現有長江南叚匪黨潜伏岳州長沙宜昌各埠意欲圖謀不軌除飭屬嚴密查拿外相應咨請轉飭各屬嚴行拿查以弭亂源等情刻已通行各屬一律遵照嚴拿矣 
[籌辦巡警敎練所之計畫安慶]  
　　潁上縣圑練前經耆令督率董保招集壯丁三百名經費就地籌捐計每户每日捐錢二文以資局用兹禀皖撫以奉發部章設立巡警敎練所將來圑防撤局即將此項圑丁内酌選四十名入所肄習警務並將各户捐欵量予核减移作敎練所經費 
[裁併警局福建]  
　　閩省創辦警務之初城内南台各設四局迨上年一二兩班巡士畢業刋列警章即將巡士分别崗線按區站立城内四局併爲兩局以省糜費現在三班巡士又届畢業飭令分佈南台各區但月薪經費諸形支絀爰將南台之二局併入一局四局併入三局云 
交涉 
[法兵痛擊越兵廣西]  
　　廉欽道龔觀察昨將越匪與法官開仗情形電禀當道略云據東興郭委員朱縣丞電稱河内函報二十二三等日法兵在燕毛地方與提叅開仗攻破匪寨二府奪獲食米五百餘包斃匪千餘名餘匪均歸谷口地方負隅堅拒近日彼此停戰又二十日船頭坑下地方各鄉民均欲舉事與提叅合幫不受法人調度前給鎗枝全不繳出華僑送家眷三十餘口回籍行經北沙平遼地方被先安二畫巡卡截拿解回先安送回芒街又接朱縣丞感電准法官函稱華人趙順林龔德華龔德才鍾有宏張日德梁怡廷吳茂華吳茂興彭四記梁有光十名并男女小孩十七口婦女六口請遣回原籍等語提訊據供除彭四記張日德二名係那良人外餘均廣西海灣人各有眷口窮苦非常擬請在警局提銀二十元分給各人以資路費等情除電飭朱縣丞照准外特此電聞 
[江督飭查民敎案件鎭江]  
　　江督通飭各關道札云近來地方民 
 
 

Page 11

 
 
敎不和往往釀成巨案均因地方官辦理不善或歧視民敎所致亟應妥籌辦法嗣後各屬遇有民敎重要案件須隨時報查核辦如係細故由地方官先行辦結者仍按月彚總報明稽核以重交涉而協民敎鎭道接札已轉飭各屬遵照 
軍界 
[贛撫批飭籌防事宜南昌]  
　　會辦九江防務孫黃兩觀察會同潯道文觀察以籌辦九江巡防事宜詳細情形禀呈撫憲奉批云據禀指陳形勢布置水陸防務詳審精密瞭如指掌尤難在文武合力主客一心下游注重馬當山上遊注重小池口深合曾文正當時用兵之法所陳六條悉准照行所請用欵亦即照准核實開報務從撙節兵學軍制雖古今繁簡不同而訓練服從則一曾文正用兵力戒驕惰暮氣其召募之規初無異於徴兵以樸實而有土氣者爲上油滑而有市井氣衙門氣者槪不收錄蓋慮之深矣陸軍部規定徴兵章程何等嚴正自壞於一二庸妄悖謬之少年學生遂爲新軍詬病實則不可槪論也仰該道等移曾鎭台並移行新舊標防主客各營務須堅明約束隨地嚴密巡查外來新書新報以及來往函件必須留心檢察勿令傳入觀看收藏近時報登悖逆函件眞不値學士文人一笑然兵弁敎練未久知識有限易爲所動不可不防春初商賈麕集士女遊行尤宜嚴禁兵丁出外滋事卽遇星期亦不准結約多人告假他出設兵蓋以衛民當以此義朝夕警戒仰兵備處會同布政司移會該道等督飭在事文武各員遵照辦理母稍疏忽 
[皖撫犒賞出力之兵隊安徽]  
　　上年馬砲營兵變江南陸軍警察隊員弁兵丁均屬在事出力經皖撫飭送兵丁名册酌予奬勵兹由巡防隊營務處移據該隊查造前來計正副目兵二百九十二名夥夫二十名朱中丞特札支應局每名各給銀一兩卽交該隊陶管帶分别轉發俾資犒賞云 
[通飭各標營演習夜戰鎭江]  
　　江南新軍第九鎭徐固卿統制通飭各標營札云軍事學術以精進爲主日間戰鬥尚易著力惟夜戰之動作非講求有素斷不能率意從事兹查江南軍隊成立已久其目兵於學術兩科大致亦漸臻完備而夜戰之要務尚未練習純熟似此缺點關係至重用特札行各標營如關於夜戰之步兵斥候步兵前哨配置及密集射擊全標行軍宿營時之警急集合凡五則亟應從事講求以期精熟庶諳練於平時不至叢脞於臨事本鎭擬於本月二十左右分派專員前往各標營考查以覘程度故駐鎭三十五標李統帶接札後當即迅飭所部各營先期預行演習 
學務 
[警察生散學之原因福建]  
　　福州警察普通班學生唐某家於初八日延集羽士誦經製造冥箱冥庫正在焚燒之時候補府戴培基適經其地轎班恃勢不肯稍讓以致冥箱等件均被推壞諸親友見之憤甚立將轎夫拘住肆行毆打太守乃抱頭竄鼠而回立飭警務局籤拿唐某訊係警察學生斷著修理轎子並備燭爆賠禮一面開釋嗣唐生到堂該堂提調鄭勛亦以旣經周總巡秉公斷結可以照行詎該堂各生以戴鄭兩太尊均粤東同鄉不無偏袒相率罷課當經員紳出爲勸挽未知如何了結也 
[飭查田產入户之帶捐浙江]  
　　瑞安縣余大令筠具詳撫憲略謂民間購買田產推收字號帶捐學費可否試辦等情當奉增子帥批示據詳該縣中小學堂經費支絀公議推收入户每號帶捐學費錢一百文是否可行仰布政司會同提學司核議詳奪等因刻經顏方伯支提學飭府確查以民情果否允治不致苛累閭閻爲要 
[勸學所請撥經費蘇州]  
　　長元吳勸學所自設立以來對於私塾力勸改良敎法以輔官力所不逮去年曾大考私塾學生分别等次給予奬品以資策勵本年因修葺房屋經費不敷昨特呈請三縣酌量撥助以賴維持而垂久遠 
[師範簡科開學常州]  
　　武陽公立小學兼辦師範簡易科於十二日午刻開學武陽徐陳兩邑尊並到校行禮是日到堂者共三十餘人 
實業 
[商人開闢香洲商埠廣東]  
　　香山縣知府銜附貢生王詵等禀請勸業道略謂探得香山縣屬山場吉大兩鄉交界處有民荒一叚土名沙灘環縱横約七百畝地高沙繞屢遇颶風未嘗爲災兼以漁船不時出入可以振興漁利背後山石高聳可以鑿石塡堤講求種植誠可爲興商殖民之一助因擇定地叚劃界簽約繪圖議章呈請察核當由道憲批飭香山縣會同前山廰前往查勘旋據復稱遵札前往縣屬土名沙灘環地方由職員王詵伍于政馮憲章等帶同引勘並傳集山場吉大兩鄉紳士隨同前往勘得該處地勢寛廣土質堅潔自南至北約六七里自東至西約四五里一片平原與居民土墓絶無干碍外濱大洋以野狸山爲之屏障省港大輪可以行駛内有汶河漁船商艇可以停泊洵爲天然絶妙商塲同知等伏查近年以來寄居外洋之華僑欲回内地每苦於無可置產又迫於外人之欺凌不甘忤受偶有挾資而歸者土人或反魚肉之故惟有託足於香港澳門幾同傳舍今得另闢新埠實力保護廣爲招徠務爲寛恤價不居奇不難從如歸市轉瞬成都成邑操劵可期其欵式悉照外洋則旅外年久者亦能習慣現查該職商伍于政爲新寗公益埠發起人辦理已有成效紳商亦均信服所擬章程大致均尚妥協並據稱所有工程師測量建築等事均雇用華人尤不致有利權外溢之虞似可准予開辦並查明開埠經費約略核計須銀一百七八十萬元詢據該職員等摺稱由王詵伍于政戴國安馮憲章等四人自備開辦經費十萬元另由外埠承認已有名可數者四十八萬元其餘俟發佈後再行報認等語又查明該處距澳門三十餘里省港往來甚爲便捷惟至香山各内地稍有周折如將來廣前鐵路造成祗須添造支路十餘里則水陸皆交通利便並附呈核議章程淸摺一扣當經道憲詳明粤督核准照辦矣 
[商會農工商局之對待蘇州]  
　　蘇垣商務總會前接農工商局 
 
 

Page 12

 
 
照會以本局特設裁判所專理商界錢債訴訟並告示簡章各情當備文移復略謂敝會遇商人糾葛兩造有不服公斷者遵章移送地方官核辦惟此等訴訟誠如來文所云地方官訊結無期不免拖累今貴局特設裁判所以補商會權力之所不逮並能隨時訊結滌凈官氣無擾商民具見體恤周詳自當轉知各分會一體遵辦至貴局簡章第十二條内有凡傃商會調處曁地方官訊結案件均須按月呈報貴局以資考核等語敝會呈報之案照章祗於年終將己結未結各案彚册報部一次其呈報貴局一節並無部章可稽良以商會性質與有司衙門略有區别敝會按照行文章程於督撫兩院均用呈文司道以下用移文與貴局統轄之地方官非可一律若貴局因裁判員考核所必要而欲敝會將理結之件按月照送似可照辦惟是研究商法要貴互換知識所有貴局訊結各案亦請按月照送一份以資聨絡而備参考諒亦貴局所許可也並希見復爲盻 
[潯貴墾牧公司之近况廣西]  
　　桂撫張堅帥以潯貴一帶開辦墾牧需欵甚鉅已於去冬派委督辦潯貴墾牧公司兼會辦農工商務局礦政調查局張部郎通典前赴蘇滬招集商股已得二十萬金現擬派員來湘招募農民千名前往開墾日昨已由張堅帥電咨湘撫轉飭所屬妥爲照料矣 
[派員查勘礦產安徽]  
　　廣德州牛頭山礦產素稱饒富屢爲外人所窺伺雖經江督迭次派員查勘仍無確實把握現因江蘇候補道于德𢡟因公赴贛道經皖省聞端午帥特札讀道帶同日本礦科畢業生謝佑生前赴廣德州覆勘詳細繪圖禀覆以憑酌核辦理並咨請朱經帥札飭廣德州一俟該員到境務即妥爲照料隨同會勘 
[會議維持錢業湖南]  
　　岳州府商業去歲因錢價鬆跌各行折閱者居其多數錢業中除裕泰昌恒昌兩店獲利萬金外其餘亦無甚利益聞該業各店主於日前邀集同行至商務局會議將擬設法維持以爲善後之計云 
雜記 
[石門流民滋擾近狀浙江]  
　　石門縣外來流民在石門桐鄉交界鄉間滋擾刦掠駐防臨安砲船前往彈壓流民仗衆拒捕擄去砲勇隊弁石門縣高大令聞警督領兵役前往迭誌前報兹悉高大令抵洛書揚橋地方後該流民五百餘人倚衆持悍膽敢將縣令圍困强索被砲勇鎗斃之人撫卹洋六百元勒令當場答允高大令因衆寡不敵祗得奸言開導正在困窘之際適水師統領督率大兵馳到統領卽出示曉諭該流民始稍顧忌逐漸解散高大令將屍飭忤騐得彈由前進後出顯係拒捕受傷無疑當場棺殮高大令當即捐廉散給流民錢米限日勒令出境水師統領現已回防高大令現至桐鄉會商善後辦法 
[營勇閧閙戲園詳紀嘉興]  
　　初九日嘉興文明戲園營勇滋事幾釀大禍聞該園外場本李樂山一人經理自正月初四日開演因係國制期内李樂山和平辦理凡有看白戲者並不禁阻現國制期滿李即大加整頓添雇管門數十人其管門頭名小鬼强慶向係無賴平日結怨甚深初九夜將次開演看客亦已滿座有營勇二十餘人横行進内一時飛碗擲盞勢甚洶洶樓上婦女各自逃遁惟呼救命嗣戲班中人亦各持器械自防當塲扭住兵勇一人其時大門已閉忽聞門外又起閙聲欲將園屋毁去園内戲子又持械而出自相踐踏統領徐梅峯參戎聞信親自到塲彈壓秀水縣秦大令嘉興縣胡大令府城汛潘千總相繼蒞至善言規勸始能漸漸解散初十日嘉興府楊太守嘉乍恊雷協戎嘉防統領徐參戎會銜示禁略謂如有兵勇滋事立提重究故當日仍照常開演云 
評事 
[美新總統塔孚脫之政見]  
　　美新總統塔孚脫足跡徧天。下其審察世界之大勢。國内之現情。固籌熱而慮審矣。今於受任之時。而發表其政見四。 
　　一修訂梲則 
　　一擴張軍備 
　　一調和種族 
　　一修改商律 
夫中美國力强弱之數。其差别固無待言。法制之完寙。又不可以道里計。而塔孚脫猶齗齗以稅則軍備種族幣政爲務。則我國之稅則之軍備之幣政當如何力求整頓整頓未也。惟日日倡言調和滿漢調和。滿漢而隠然猶以旗鼓相當針鋒相射者。適與美國之排亞。同一種族之見而己。雖然尚有國内國外之别。 
[甘大璋]  
　　知攝政王欲整飾吏治也則有謝遠涵等奏參郵部之摺進。知攝政王欲整頓學堂也。則有李灼華等請復考試之摺進。知攝政王欲注重禮敎也。則有甘大璋等奏叅三舘之摺進。 
非然者。修訂法律之宜注重禮敎。攝政王己諄諄下諭矣。尚何待甘大璋之進言耶。廿大璋何不言之於先。而必待攝政王下諭之後。始嘵嘵然叅之耶。 
記事 
[日本新發現之奇聞東洋花蝴蝶（四）]  
　　電小僧所供婦人之關係 
電小僧於第二次被捕後。在鎌倉警署中。供出華族之夫人閨女及女學生與彼有關係者甚衆。其愛情最深者。爲植村春子與千代子。兹略述如左。 
[植村春子與千代子]  
　　五六年前。電小僧嘗寄宿於東京市靑山植村　　之家。　　爲植村刑事之未亡人。有二女。長曰春子。次曰千代子。千代子在麻布高等女學校肄業。 
風姿綽約。玉樹亭亭。推爲全校美人之冠。其姊春子。貌亦秀麗。時人稱爲雙美。電小僧先與千代子私通。後及其姊春子。電小僧在警署供出後。警長即傳千代子詢問。供稱天下之美男子。總無有出電小僧之上者。其繪畫音樂跳舞等。亦無一不稱絶技。故無論如何端謹之女子。未有不一見生憐者。初不意其爲著名之劇盜也。言畢掩面大哭。見者咸爲酸鼻。聞千代子現懷有四個月之身孕云。 
[中島蝶子]  
　　明治三十九年之秋。電小僧屢開音樂會於麻布中島蝶子之宅。蝶子爲小學校裁縫科敎師係某軍人之未亡人。面貌艶麗。如初出水之芙蓉。性情尤極和婉。羣稱爲慈善敎師。當蝶子在小學校時。購置許多樂器。招集許多靑年男女。或假宮丁町之敎會。或在自己宅内作會場。會中幹事。必須知名之士。則羣推電小僧當之。實則所謂幹事者。不過隠爲靑年男女之媒介而己。故一旦得與締交。咸露非常快樂之狀態。電小僧之開音樂會自此始。而與蝶子之感情亦自此日密矣。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局官長設立 
[江蘇蘇屬]  
蘇撫致太倉州吳茀卿太守電云現在已逾分配議員之期該州及州屬人數迅即詳報名册隨送母再遲延千咎旋接復電云選舉人數州境一千一百十八人名册刻即詳送鎭洋八百十八人崇明一千九百三十八人嘉定二千一百五十七人寳山名册初九專差往取到即詳報 
士民實行調查 
[湖南（長沙善化湘潭）]  
　　湘省善化縣邢芸渠大令擇定城廂内外分區調查員昨將姓名住址出示曉諭略謂此次所擇調查員於各户調查實爲選舉人員集議民間要事於民間大有裨益爾居民人等凡遇調查員來家務必將何項職銜何項生業照實說明愼勿以調查人口爲抽丁調查家貲爲抽稅致貽自悞云云兹將各調查員姓名錄後　羅家福　羅家科　韓開鈞　朱昺　　吳馨秋　黃寅　唐湘濟　劉榮植　湯寳棻　雷家理　陳錫周　湘潭縣設立調查選舉事務所擇定城鄉各調查員由初選監督審定各領草册分區調查昨由該所將各員姓名編造名册並報告各處兹照錄如下　（城内調查員）　王洪元　何經萃　張翊淸　（總市調查員） 
徐壽昌　蕭遠耀　譚維柄　周子淸　張秉坤　胡渭濱　（各鄉調查員）　一都　易國斌　袁瑾光　二都　黃志孝　賀錫章　三都　余澤履　言伯貞　上四都　徐維嶽　陳曙亭　下四都　徐裕謙　李大梓　上五都　袁景芳　盛烈　下五都　劉价藩　左光策　南六都　郭文勛　周揚鷹　北六都　賀景章　宋澍之　七都　　黃農　唐承俊　成希連　上八都　黃文岳　中八都　曹作健　文傳幹　下八都　黃篤鉞　九都　劉樹勳　唐炳煥　馬樹棠　十都　羅天覺　齊紹璜　陳克威　十一都　胡經璜　劉傑　李淸　十二都　劉篤烈　楊祖彝　十三都　陳覲光　王兆璜　十四都　唐業洵　朱述鎬　趙聲煦　十五都　王本鏊　陽黻　十六都　曾傳邁　王家梗　宋增樹　上十七都　周方輿　譚覲光　劉啓勳　下十七都　彭家珍　林益倬　十八都　何耀藻　何抒藻 
專件 
[諮議局事務調查會意見書（留日學生來稿）（續）]  
　　財政爲今日最大問題而歲出人尤爲財政中之最大問題况若我國財務行政中積弊之深頭緒之紛雖以世界大財政家猶難揮其手腕今乃一籌莫展坐待他日豫算案之提出吾知其當此時日必至演成盲人瞎馬夜半深池之態所謂臨渴掘井又寜有及耶同人等所欲與國民商榷者此其二 
[第三督撫提出議案之預備]  
　　立法機關之議案大抵不出二者曰預算案曰法律案豫算案專爲政府所提出依諮議局章程此權屬之督撫法律案議員及政府均可提出吾今以二十一行省之豫算案問之二十一行省之督撫曰公等果採何等方針以編成他日之豫算耶所謂本省歲入者若干項耶所謂本省歲出者若干項耶本省歲入中經常部租稅若干項耶手數料若干項耶官營事業之收入若士項耶其臨事部中須以本省之名義發外國所謂度支部證劵乎（此權可許與各省否尚待研究）須募公債乎須官有地之變賣乎凡此之類請一一明示以發表公等所以經營一省歲入之方針歲出一端試但以内務行政爲限則經常部中農工商業爲國民經濟所係宜如何奬勵以謀其發達乎敎育行政就今日現狀論有當擴充者乎私立及各府縣學校有當補助者乎警察衛生之費宜如何分配以增吾民之實惠乎臨時部中有修膳費乎有備荒費乎有補充費乎凡此之類請一一明示以發表公等所以配置一省歲出之方針吾更以二十一行省之法律案問之二十一行省之督撫曰公等對於今日各省政務果抱何等意見以提出其法律案耶警察行政中若保安警察將如何普及之以維持社會之安寗若行政警察當如何設置之以爲助長行政之後援衛生行政中若傳染病之豫防市街之淸潔醫師之管理藥品之檢查將如何規定之以保吾民身體之健康經濟行政中若農業若牧畜若狩獵若漁業若森林若礦業若商業若工業若救恤行政又將定何等法律以發達吾民生產之事業至敎育行政今日已稍有端倪特今後所以開發吾民之智能而增進其道德者惟此是賴則諸公對於此事之政策亦正吾民所急欲聞焉嗚呼以公等之敭歷中外閱歷深辦事熟則藉國民之後援發展公等之懐抱芷在此舉吾日望之矣吾日望之矣 
　　以一省之大所可經營者何可勝數此不特督撫之經綸凡爲國民者同有研究之義務同人等所欲與國民商榷者此其三 
[第四議員提議議案之預備]  
　　諮議局之設　朝廷以豫算决算之議决權與我人民使監督一省之財政以法律案之議决權與我人民使同負一省行政之任是今後一省政治之良楛吾民與一省官吏咸有責焉雖然當此庶政尚未淸理百事紛如亂絲吾國民將何所憑藉以定財政方針又將何所憑藉以定其他行政方針竊嘗思念及此而嘆此省議會之規模雖小然其責任之重大恐他國之國會不啻焉嗚呼我國民其念之哉竊聞各國當國會之召集其爲代議士者常有所謂政務調查會分外交軍事財政敎育郵傳諸項而一一攷察之以圑體之力人認一門二門或數人合認一門以是知歲入中得若干焉歲出中需若干焉而其他法律之修訂增改無不成竹在胸瞭然心目夫以彼之政策大定旣已若此然猶不能免於調查則在我宜何如哉吾以向者問諸督撫者還問諸他日願爲一省人民之代表曰諸公亦知今日各省中歲出之狀態爲何如乎歲入之狀態爲何如乎他日可認爲一省之歲出者有若干項乎可認爲一省之歲入者有若干項乎今者鴉片旣禁土藥稅之收日少諸公將何以善其後乎有可以代之之財源乎釐金議廢鹽斤加價諸公以爲何如乎抑將另求可以加稅之貨乎政府之中有提議印花稅者諸公以其與我民之利害爲何如乎吾民之負擔力今尚堪此乎地丁漕糧爲吾國一大財源使有提議淸丈之說 
 
 

Page 19

 
 
者諸公以其說爲可行乎抑其淸丈之方針當何如乎此就收入方面言之也今日各省政費中亦有但事形式不求實際徒以重吾民之負擔者乎亦有所興作者本非急務出於好大喜功以妨他種事業之進步者乎亦有冗員之可汰乎亦有無用之官衙可裁乎此就歲出方面言之也吾更欲以問諸督撫之法律案問諸公今者天下囂囂然言奬勵實業矣使有提議各府縣農會法者有提議害虫驅除法者有提議蠶病預防法者諸公其將何以規定之審議之而察其是非乎自來水者他日必隨城鎭鄉自治之發達而擴充者也汚物掃除者淸潔勵行之要道也使有提議此二法者諸公又將何以規定之審議之而察其是非乎要之或財務或其他行政所當一一付之討議者更僕難終諸公而欲增進吾民之幸福也在此諸公而不欲增進吾民之幸福也亦在此諸公中之心存公益者誰不憤政治之腐敗今焉補救之權旣在諸公之手則諸公之活動宜何如哉同人等所欲與我國民商榷者此其四（仍未完） 
本埠新聞 
[三誌租界食鹽事宜之交涉]  
　　法界復新浙鹽分銷處被捕房拘去管事三人後即由朱葆三觀察函致滬道照請開釋兹蔡觀察以浙鹽在滬銷售曾經奏准改爲官辦且鹽務爲中國内政外人本不應干預今復新分銷處係由奏辦上海租界浙鹽事務所所分設捕房豈能擅拘禁阻業已照合法總領事請飭捕房迅將所拘之管事三人從速釋回免多口實又聞浙鹽事務所總辦朱觀察以本埠所銷食鹽係在瀏河浦東及浙之定海岱山等處採購來滬現旣改歸官辦凡鹽斤經過關卡應即免騐昨已擬就國徽旗式送請滬道知照各關卡以後如有船户執有護照插立旗幟者自應騐明放行倘有假冒仍飭立拿究辦 
[閘北裝設自來水管之籌備]  
　　巡警總辦汪觀察因閘北一帶未裝自來水管諸多不便已於日前邀請商董李平書君等籌議辦法擬與自來水公司訂立合同載明若干年後仍歸警局收回自辦現聞水公司昨已派令洋工程司會同總局測繪課員至叉袋角一帶察勘地道預備建築蓄水池一面由汪觀察會同滬道禀詳督撫請示核奪 
[姦騙孀婦之毒計]  
　　德大洋貨號主程德生姦騙寡婦王張氏洋五千元並將傭婦私刑吊打昨晨由探拘獲解廨請究傭婦胡曹氏供十三日午後程遣車夫來說傭婦任宓氏在如意里德大洋貨號内跌傷脚骨囑令伴送醫院婦人信以爲眞即至該號詎被程騙至客堂樓上將門關閉喝令馬夫阿四阿大並包車夫等將婦人吊打逼令說出主母王張氏與人私識求究任宓氏供程囑婦人至號内取洋忽被關閉私刑吊打逼令說出主母與何人私識程復立據逼令婦人蓋印指模始得釋回婦人回家後將情訴知主母報知捕房將程拿獲是實王張氏供故夫杭州人向爲絲業前年夫死後被程勾誘成姦後由母親將租田一百九十二畝賣得價洋五千二百元程稱因有急用將珠兜鑽戒抵去洋五千元去年正月間珠兜已被程騙去母親知情向索借欵被程逐出另住今程復欲騙取鑽戒不允遂騙兩傭婦到伊號内私刑吊打誣指婦人與人私識並逼任宓氏立據加蓋指模其意欲與婦人分離吞没財物請爲澈究張周氏供女壻故後女兒被程引誘姦佔前年十一月初四日婦人將祖遺松江府屬之田地一百九十二畆賣去得價五千二百元帶至滬上程將珠兜鑽戒抵去洋五千元現珠兜已被騙去今又誣指女兒與人私識並將傭婦吊打勒據求恩嚴究並求追還騙洋訊之程供多狡滑判程帶回捕房存洋一百元保出候下禮拜一將馬夫車夫交出並令將所寫字據繳案再行訊奪 
[郵傳部復電政局科長電]  
　　電政局周道晋鑣靑電悉該道在局多年頗爲得力兹請開差應即照准另候差委郵傳部文 
[代印彩票之爲難]  
　　江督端午帥以南洋官辦印刷局現已開辦所有南洋彩票應由該局代印曾飭滬道飭知在案兹聞辦理南洋彩票委員宋太守以此項彩票因恐外人假冒曾於開辦之初特購機器自行製造係用逐層套印奉飭歸入官局代印實難遵辦昨己禀陳滬道請爲轉復矣 
[禀請改派押所委員]  
　　公共公堂寳讞員禀陳滬道略云公廨押所係爲外人耳目環矚之處且女押所爭回亦非易事辦理一切尤宜格外愼重以免外人藉口惟原派辦理押所委員陸主簿名位太卑深恐外人輕視且近來公廨案牘甚多押犯亦屬不少廨員一人殊難兼顧所有押所委員似應改派州縣正班妥爲辦理兹查有江蘇候補知縣謝崇聲幹練老成辦事勤愼堪以辦理押所事務如蒙允准即請委派 
[鎭江造紙公司與葡商交涉]  
　　鎭江造紙公司總理尹壽人致農工商部電云葡國昌記公司林發重誣控鎭江造紙公司欠欵查鎭江造紙公司并未與葡商往來請電滬道詢葡領交出合同 
[貧兒院關辦有期]  
　　上海貧兒院發起於光緒三十三年冬月經已故曾少卿君捐金建築兹聞該院内部佈置停妥報名者已逾定額之半不日由發起人集議收欵即行開辦 
城内 
[道批三則]  
　　胡許氏禀批查此案前於光緒三十三年四月間飭據公廨禀復以該氏所控周陳氏私賣氏女美郎周陳氏供由該氏自賣與南翔王阿二家伊祇爲媒分洋當將周陳氏交保一面飭提王阿二及氏女美郎到案訊究旋據報明提到王阿二訊係因同名誤提當堂開釋一面另行移提在案何以事隔年餘迄未提到訊究仰公共租界會審官迅即催提王阿二正身曁該女美郎訊明究係何人所賣秉公究斷具報母再任延孫桂堂禀批該民人接租店業究竟摺據如何開載有無抗欠覇業等情仰工程局裁判官迅予吊驗秉公訊斷母稍偏仰仍具復察奪抄黏并發顧阿巧禀批顧阿小持刀路刦紏衆横行是經派探獲案發縣訊明究辦詎能率請保釋不准 
[縣批四則]  
　　程宗壽禀批該職將房屋抵售與羅靜遺堂言明價洋五千二百元先行立約並付定洋五百元約據内載有倘棄主反悔加倍議罰受主反悔將定洋作爲費用等語其各户租摺及契串亦經交執如果現在羅姓延未成交應即邀中催辦倘實係反悔再行照約辦理未便遽請備案抄黏揭還賈蔡氏禀批查此案前據敎育會陳明以賈鴻盤身充敎員並無不合劣跡乃核與來呈各執一詞究竟賈鴻盤是否該氏之嗣子有無擅收氏家房金及暗中欺侮情事訪諸鄰里自必咸知應候飭查具復再奪不得以一面之詞輙請提究吳源園禀批陸昭容乃滬上名妓後爲徐祥宜之妾其姑吳氏立 
 
 

Page 20

 
 
有出絶筆據前據祥宜呈驗在案當昭容爲妓之時該民人並不顧問待其己嫁己死之後忽有認作夫兄者認作胞叔者出而干涉尤可笑者該民竟將己于麕林硬作嗣子無論其有無嗣書議據即以硬將吳姓之子欲圖徐姓之產一端而論己利令智昏廉恥盡喪矣前據徐祥宜具禀業經批示飭差驅逐著即遵照辦理如再無理取閙定干咎戾凛之黃義隆禀批案奉禁烟公所批飭勒閉應即遵照歇業另營生業母得一再率瀆 
[禀准免驗]  
　　二十五保頭圖地保陸榮堂昨日到縣禀稱老閘立興佛頭有病人姜榮才由表兄温成善伴送回籍僱船駁上小輪詎駛至半途姜己氣絶遂將尸載回碼頭送至驗屍所由捕房飭令報請相驗旋又由温成善禀求免騐大令准之即飭自行收殮 
[研究醫學]  
　　醫學研究所擬於每尸朔望晚間齊集城内本所初十二十晚間齊集北市會議處出題作論或擬脉案數則配以方藥年終彚送省憲評閱給奬 
[官事]  
　　出便德國欽差廕昌昨日進城至道縣各署謝步瀏河釐局委員候補知縣黎明到道禀見 
南市 
[推抵家產]  
　　周浦鎭南昌碾米公司執事葛學文前被司帳朱詠誼來滬向厚泰莊領收支票洋四千元並在沈恒泰花行冐取洋一千五百元吞沿逃避當將伊弟朱子良扭至工程局判令尋交在案兹由葛派人至漢口尋獲即將詠誼及其妾林絳仙一併帶回送局請究陳參軍訊知彼此係屬親戚判交妥保將家產推抵 
[挑選巡長]  
　　總工程局警務處前擬仿照南洋巡警章程將向有巡目改爲一二三級巡長己紀前報兹警務長已知照各巡目定於今日午後一時在警務處分别攷察挑選一二等巡長 
[藥棧收贜]  
　　法捕房捕頭昨日派探帶同小竊王阿二至續工程局禀稱會館弄瑞泰小藥棧取買竊　茯苓二十斤請爲派探協　原贜局董准之 
[招摇過市]  
　　黃福籌身穿警服行至新舞臺前被總工程局警務長查見立飭十五號巡目帶至悞中旋由閘北四路三區巡十鍾志固到局禀稱昨日落差後欲赴某處買物適與黃中途相見遂將警服交伊暫携請准給領陳參軍以黃迹近招摇判押候查明是否安分再行發落鍾着退去候將警服送還 
[不究悔議]  
　　姚秋泉張子虞沈福順等去冬合股盤頂董家渡乾裕米店改牌永裕己繕草議兹因張沈兩股忽然悔議控由商務分會請飭議罰未蒙允准兹又經者股東莫芝濤控奉工程局傳訊判令姚秋泉添籌資本二百元莫亦添洋一百元照常開張母許纒訟 
[各執一詞]  
　　崇明復興祥花布分號執事王芝泉控東台縣船户吳金釗船上耆民倪子和虧欠洋貨欵洋三百餘元乂租船頂首一百十元一案昨經工程局復訊供詞各執判一併移縣訊理 
閘北 
[爭論身價]  
　　陳沈氏扭沈義福至四路分局控稱胞兄阿四去年病故寡嫂余氏由義福託陸士雲爲媒轉嫁某姓得價洋六十元氏母祇收四元餘被二人吞没請追沈義福供該氏現寄蟻媒王有方家尚未轉嫁小的曾向王借洋十八元氏姑得十一元小的與陸士雲止用七元判押候提到陸士雲王有方覆訊核辦 
[女工行兇]  
　　女子朱阿四近在恊和絲廠學習打盆昨被同廠女工周蔣氏毆傷逐由阿四之母朱陳氏控奉四路一區提訊屬實判周蔣氏罰洋一元給予養傷 
[夫婦反目]  
　　張鹤年昨將伊妻陳氏扭至四路分局控稱前日因事口角陳氏即乘間私逃今己尋獲报案請　陳氏供丈夫不顧家用時常凌虐求斷孫巡官以夫婦均有不合一併斥釋 
[碾傷小孩]  
　　劉連城之東洋車撞倒顧文彩之子兆貴碾傷腰背等處由巡士拘局判劉償還養傷費洋一元斥釋 
[混用銅洋]  
　　無賴陳阿二任金生混用銅質小洋由巡士查獲解局訊究判各責手心一百下驅逐出境小洋存局鎔燬 
新租界 
[展期會訊]  
　　前日午後滬道蔡觀察與俄總領事闊雷明君在坭城外洋務局會訊俄商　白哈來毛控陳洪卿割斷電綫一案陳投案候質中西官以原告不到判陳退去候原告到案另再訂期訊購 
[不戒於火]  
　　坟山路三十五號成餘雜貨店前晚起火延燒同順煤炭店乾康烟紙店及對門順興園茶舘之門面事後由捕房查得成餘保有火險飭探將店主黃阿王拘入押候解廨訊究 
英租界 
[搶匪行兇]  
　　匪徒趙金寳朱掌生前晚紏黨十餘人至北四川路圖刦談永明蔣竹蜂等財物蔣被該匪等戳傷面部朱匪亦被格傷旋經包探將二人拿獲一併帶入捕房昨解公堂請究判趙還抑候朱醫愈並補提同黨再訊 
[兜銷彩票]  
　　胡禮三在租界兜售彩票由探查獲昨解公堂訊究判將抄出之大洋十六元小洋三十八角半及彩票一併充公 
[調戲粤婦]  
　　粤婦梁杏芳控被楊阿甫調戲等情昨晨由探將楊拿獲解廨請究判先枷示三天期滿再押一禮拜 
[是否幼妓]  
　　濟良所昨解幼妓葉阿全到廨請訊旋由女父葉祥榮投稱女兒不知違章偶至妓院遊玩求恩給領判女暫留濟良所候查明再核 
[背夫犈逃]  
　　費土卿控妻朱氏私行捲逃昨晨由探將氏提至公堂判氏交保候查明再訊 
[盤店涉訟]  
　　張月仙控寳大衣莊主張筱寳私盤店業前晚由廨提訊供詞各執判張筱寳交保限三日算明帳目以便函致衣業董舉秉公理處 
[限期還洋]  
　　三星紙烟公司控吳淡如虧空帳洋二千餘元前晚由廨訊明判吳交保限一目淸理 
[弔查帳據]  
　　英商新少遜洋行控錢少林不理伊父錢梓林欠欵一案昨午由廨曾訊判錢將伊父生前押欵各帳抄呈到案再核美租界 
[副領回任]  
　　駐滬德副領事兼陪審官師謀君去年告假回國昨己乘輪回滬視事 
[失火即熄]  
　　北　藏路某姓家於前日夜半失愼幸即救熄未致燎原 
[因何硬借]  
　　張金福之妻王氏被蔡龍寳硬借去洋九元昨由張報知捕房飭探查辦 
[俄人互毆]  
　　甲乙二俄人昨在百老滙路互毆由俄婦鳴捕一併拘入捕房押候送請俄領事核辦 
法租界 
[愍不畏法]  
　　松鹤樓茶舘演唱花鼓淫詞經公堂將肆主董阿慶提案罰洋三百元收押捕房一月後現仍違禁演唱　由捕房將演唱之周明壽俞進才應元法黃阿水姚阿仁王林榮董德福等七人拘解公堂訊究周等同供小的等確知犯法不　演唱後因攤簧場主人楊逢春逼令接演謂如不依定須送辦因此接續演唱求察王林榮供業裁縫實被悞拘斬司馬以若輩抗藐禁令判王交保餘人一併還押候傳楊逢春到案重究 
[串拐小孩]  
　　粤婦梁氏與楊徐氏徐劉氏張壽生等誘拐城内麫筋弄徐榮泉之七歲男孩名三囝及另有一孩名二海附乘廣大輪船赴粤當由徐榮泉夫婦到船尋獲一併拘至捕房解廨請究先據閘北巡警總局十二號偵探莊芝泉投稱張壽生徐劉氏係母子因與張連生另有拐案現己將張拘押總局請將張母子給予帶回以便質審聶司馬准之復訊梁氏　二孩俱是買來求宥判梁楊二氏還押再究二海發堂三囡給徐榮泉領回 
[來函更正]  
　　昨見貴報所登某律師與達商律師交涉一節未識貴報據何報告抑誰囑託查敝處並未奉到此種堂諭亦未得宣告惟前堂質訊達商律師己禀明上控在案無論紀載失實及隠晦此案之要點縱有堂諭達商律師早赴法京按例無效揆厥由來一因達商律師爲華洋商界所欽仰同道凶妬成恨趁其回國多方謀訐以冀破壞名譽一因某律師之舌人被公堂申斥一月不　上堂傳話因此遷怒單辭揭破不値一哂伏乞更正爲荷達商律師辦公處華洋同人 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[議彈小說滑稽魂（七）]  
　　第一回　　老紹興半路截輪船　傻知縣當堂標别字 
買辦喝退了一班水手。又對那班百姓說道。我們撞壞了你們的圩堤。原是自家不好。你們衆位不必心焦。我們自然有個道理。總不叫你們吃虧。衆百姓聽得這般說法。便也一個個心平氣和。住了呌駡。慢慢的各自散去。那買辦說退了這一班百姓。回轉身來。走進艙去。却和船上的人大家商議道。我們的船。擱在這個地方。本來原不是長局。但是這裡的民情强悍。恐怕閙了什麽亂子出來。我們船上。通共只有幾十個人。連外國人算上去。也不到一百個人。那裏擋得住這班百姓。萬一再有什麽莠民匪棍。存着個乘機搶刦的心腸。我們就防也防不盡許多。依我的意思。不如打個照會。到地方官那裡去。說明擱淺的原故。請他轉咨水師營的將弁。撥幾號砲船過來。四圍防護。再請他簽派幾名差役。就住在我們船上。好隨時曉險那一班絶無知識的鄉民。你們想我這個主意。怎麽樣。衆人聽了。齊聲賛好。並且攛掇他赶緊到含山縣衙門内。打個招呼。也免得我們在船上躭着心事。買辦聰了。果然就立刻詳詳細細的。寫了一封信。請了一個帳房先生。當面去見那含山縣的縣官。這位帳房先生。一向是在州縣衙門裡頭。當帳房的。官場上的禮節。倒也頗頗的懂些。當下換了衣服。放下　板。渡過江去。好容易在路上沿路問信。方纔摸進了城。又打聽了知縣衙門的所在。一直赶到含山縣衙門來。進了頭門。遠遠的看見這位含山縣英魯仲大老爺。正在那裡升堂問案。那帳房先生一直的　上堂去。剛剛走到堂上早有一個差役。歪戴着一頂紅纓帽子。瞪着一雙眼睛赶將過來。把他一推。就推了個躘踵。喝道。你是個什麽人。敢在大老爺的堂上亂闖。那帳房先生不隄防被他一推。立脚不住。歪歪斜斜的。一連退了幾步。方纔立定。不覺的滿心火發。七竅烟生。也睜着眼睛喝道。我是有公事的。要見你們大老爺。你不過是一個差役。怎麽不問情由。就是這般的組魯 
國外新聞 
[美國新舊總統之交替]  
　　十三日華盛頓電云新總統受任四方之人咸來瞻禮其數之衆實爲歷史上所未有現叢集華盛頓之客綜計有四十萬人有奇同日東京電云日皇致電塔孚脫君歡賀受任同日小呂宋電云今夜此間將大開跳舞會以祝塔孚脫君之受任同日鈕約電云羅斯佛總統終日見客不遑駐美各國大使公使美國内閣各員海陸兩軍各將弁及各部領袖均往晋謁致敬羅總統俟新總統舉行受任禮畢即擬回至哇斯脫灣原籍小住再赴南斐游獵十四日倫敦電云塔孚脫君於昨日受任爲美國總統行禮時風雪頗大十三日柏靈電云德國各報咸載論說揄揚退任總統羅斯佛新任總統塔孚脫謂德美友誼不因總統之交替而有所改變 
[俄國遠東政策]  
　　十三日東京電云據官塲消息俄國内閣已允照商務大臣之議於本月二十三日實行撤銷遠東自由各口岸之制藉以阻止入口物之充斥十二日柏靈電云俄國財政委員擬在議院呈遞議案請將現在黑龍江流域内施待中韓人民之章程推行各國 
[栢靈風雪]  
　　十二日栢靈電云柏靈現有大風雪 
[英國討議海陸軍飛船問題]  
　　十三日倫敦電云英國首相愛士奎斯近在下議院演說謂空中航行一事政府頗爲注意現於海陸軍預算案内討議兼用飛船問題兩部委員已將該問題詳爲研究尚未定議 
[英國新闢海軍根據地]  
　　十三日倫敦電云英國杜佛口岸於本星期内由戰鬭艦滅魚雷艇用爲海軍根據地此實第一次 
[德國死人稅駁退]  
　　十三日倫敦電云德國議院財政委員昨將徴收死人稅一節批駁首相蒲羅親王與其黨羽爭論頗力現設法以他稅彌補國家所增之費用 
[小呂宋電車人罷工]  
　　十三日小呂宋電云小呂宋電車人同盟罷工目下各車均由義勇隊駕駛並由警察保護 
[美總統養廉費已定]  
　　十三日倫敦電云美國上下兩議院近日集議將總統每年養廉决議增至美金洋七萬五千圓 
[美國航務議案駁退]  
　　十三日華盛頓電云美國津貼航務議案已經下議院駁退國會已將此次開會各事預備妥帖 
[近東大變局一百四誌]  
　　十三日倫敦電云路透電得有消息謂觀於塞爾維亞接受各國戒言後之狀態可望其撤銷土地要求同日柏靈電云俄英法意四國照會塞爾維亞撤銷擴張領土之要求後塞國内閣已請議院開會密議以定辦法 
來函 
[黃亞强來函]  
　　貴報記者大鑒本月十三日閱某報時事小言譏笑粤人催結佛山船命案一叚不圖報界中竟有此凉血動物不知該報是否中國人果非中國人則無怪日願外人以强力代天濱殺盡我同胞該報固宜褒以上賞則中國人無焦類存於世界該報豈不快心樂事耶若該報尚同爲中國人我同胞决不認有此有殘同種之敗類也今粤人催結佛山船命案正爲自知脆弱將盡爲强者所淘汰故作此發聾振瞶合羣力以拒之舉該報謂爲不知世界文明新公理爲外人所竊笑推其意將舉世之人類互相殘食互相欺凌方爲文明世界之公理人有心肝何至於是非凉血動物而何貴報素以誅奸蕃願有以辟之免淆觀聽爲幸黃亞張頓首 
 
 

Page 27

 
 
   
 
 

Page 28

 
 
本行分設江西路十號專造一切純鋼噐具凡光顧者可以直接交易無須由他行經理現本分行存各鋼甚爲完備倘蒙賜顧幸駕臨敝行觀看可也 
[普濟藥局望平街時中書局代售咳𠻳吃蜜糕]  
秘傳百草膏潤肺化痰咳嗽立愈每張銅元十枚獨得蜜糕化痰揀選上品藥料煆煉収汁法製蜜棗蜜糕諸般咳嗽哮喘不止氣急氣逆陳痰老病吃棗立愈每個錢六十蜜糕一罐五角包治久嗽除根 
[招請經理]  
有一洋行欲請經理人招徠生意分設南京蕪湖鎭江丹陽常州蘇州甯波上海淞江南翔等處經理人必要略爲殷實該行能出薪俸用金等事如有合實者向中外報舘張伯蔭先生接洽可也 
[催柩回籍]  
本堂停柩卅三年二月底止凡餘上新嵊滿期之柩於二月底盤歸餘姚莫家嶺安葬山會諸蕭之柩盤歸山陰木栅安葬倘有親族友速即至堂領去此佈浙紹永錫堂啓 
[世包公司廣告]  
本公司開設西華德路第Ａ字四十一號門牌出賣造屋所用之花石及各種各色各樣大理石本公司所售之石光滑精細莫與比倫此爲第一次運至中國從未見過如有欲購此石者本公司當派人至造屋處監視裝配另有舖地花瓦片並可砌于墻壁及洋臺等處砌成後天然無縫此種花瓦片各色各樣俱備又有人工所製之大理石可以製成墻壁及柱子現已各國通行此項大理石光滑異常花色極多又有一物擇名司篤谷房屋裏外均可敷設性甚堅固耐久用者甚多又有各色花玻璃片裝於窻格上或用銅或用鉛鑲牢悉聽尊便包可裝好又有舖檯面及各種器具之大理石片大小各式俱全賜顧者請至本公司面議可也　 
[撥答芬沙濾水缸]  
撥答芬所製沙濾水缸旁有抽氣筒能將缸内之水取出淸澈無比駐紥中國内地各敎士及各洋人家多用此缸咸稱其便並謂異常佳妙　諸君賜顧請至英租界大馬路三十七號門牌科發藥房可也 
[長利洋行廣告]  
本行爲英日有限銀行及英國達林頓地方克萊　佛倫特造橋工程有妇公司之經理並請該公司之工程司葛來扶君襄理一切該工程司等經辦大工程已歷有年所如裴洲維多利亞瀑布之桑皮西大橋鈕開塞爾之英皇愛德華第七大橋埃及開通之尼羅河橋皆由該工程司等督工建造現擬爲客策畫及承造鋼石各橋　鋼屋面　堆棧碼頭　水池防水閘　浮埠頭　船桅　水槽並各種建築上之大工程凡關江河深水之建築無不擅長如貴客欲興造工程者請移玉小行面談可也此佈 
[及時種痘]  
啓者本社每逢春秋二季擇期開種牛痘今春季定於二月十五日始仍請徐載堂先生上午九時起至午後一時止以後每逢五十日過時不候不取分文凡心懷保赤者早來種痘可保一身康泰永無天花之患本社仍設西門外馬路陸永茂花園内體仁保赤社同人謹啓 
[寄柩回籍]  
每年淸明冬至二節專帶鄞慈奉鎭四縣靈柩回籍欲寄者望速請來二馬路全盛局内面議可也張孝全啓 
[焚毀圖章聲明]  
啓者本號書柬圖章被隣居失愼焚失　有檢得之人取去不作爲憑嗣後另刋書柬特此聲明協順啓 
[ＴＲＡＣＣＭＡＲＲ＇ＶＡＮＡ＇ＯＲＡＮＯＴＯＮＩＣＷＩＮＥ商發納記發納補藥酒]  
病有百虚藥無一補此非言藥之無補實補之多不適當耳今本藥行採集滋養補益人身各料用格致工夫煉成藥酒名日發納此藥一出全球歡迎函電交馳均相爭購蓋其功效神速故人皆信服之凡陰損陽虧五勞七傷男子精弱女子血虚營衛不足標本兼病服之無不立見元氣頓復精神漸充年力衰頽痰多氣促尤大獲功效又此酒常服定不感受風邪及一切傳染毒症蓋氣血充足客邪自然難侵其餘如强腦補腎壯筋徤骨袪濕化痰功難盡述謂子不信請嘗試之英原寳威大藥行專製分行上海四川路四十四號 
中國各埠大藥房均有出售ＢＵＲＲＯＵＣＨＳＷＥＬＬＣＯＭＥ　ＣＯ４４ｓｚｅｃｈｕｅｎｒｏａｄｆｓｈａｎｇｈａｌ 
[訪友廣告]  
五洲大藥房惠鑑弟因陽道委頓購服　貴藥房非洲樹皮丸大受其益現在已能御女不廢大倫能期後嗣皆　貴藥房良藥力也因憶舊友王獻璋君與弟同病自去春分袂以後至今音信未通不知現在何處無從投函相告敬乞將弟函登報以當訪友廣告俾王君知之可以獲益面於　貴藥房名譽上及營業上亦能生色也王君向在杭州辦鹾務書記者附之以聞專此即頌　響安　泉唐戴作梅頓首 
[參燕銀耳半夏餅療肺病痰化咳止]  
耑治男女傷風咳嗽氣喘痰多晝夜不止聲啞喉癢燥咳無痰老年夜咳痰中帶血哮喘氣急虚勞痰症痰涎壅塞呼吸短促一切肺部受損等症服之立見神效因市上所售咳嗽消痰氣喘方藥不過暫時立止日後依然復發惟本堂半夏餅降火除痰止咳平哮定喘不論遠近立服立愈常服百病皆除眞化痰止咳平哮定喘神藥也（價目）每盒洋一元每打十二盒洋十元十二打洋一百念元起碼二角每打二元○燕京天寳堂大藥局總經理處上海英界老閘橋堍永盛地貨行對門聯昌德號内總發行所附近假冐僞藥購者格外小心○分售處盆湯衖口增裕春烟號○函購原玉回件外埠代售特别折扣○常熟寺前益元彩票號代售 
[山東濰縣煤礦洗潔塊煤廣告]  
本公司自運山東各路礦煤親自監督以求精益不惟燃燒火勢足力且與别路經燒山東各名廠及輪船户等無不讚美銷路愈形暢旺係明年即英一千九百零九年之貨業經在申定出已數不勝計滬上爲通商大埠薈萃之處故本公司另設分銷處在黃浦灘廿八號内電話一千四百六十號倘蒙諸紳商賜顧欲看樣者請速至本帳房預早購定遲恐不及其價格外從亷以廣招徠特此佈告　上海山東礦務公司啓 
ＳＨＡＮＧＢＡＬ－ＡＵＥＮＴＵＲＤＥＲＳＯＨＡＮＴＵＮＧ－ＢＥＲＧＢＡ＇ＧＫＳＥＬＬＳＣＨＡＦＴ 
[批𤼵改良妙劑]  
本藥房開設以來已有年矣自運各國名廠道地藥材謹遵英國欽定良方虔製修合各種靈驗藥水酒露丸散膏丹無不實事求是精益求精今本藥房不惜辛力用特别之法配製各種應時要藥專做批發以廣招徠名目開列於下○潤肺杏仁露大五角小三角○肥兒疳積糖○香甜玫瑰露洋五角○五疳殺虫片○疳積寳塔餅○萬應玉樹神油○各種靈驗藥水丸散膏丹零躉無不格外克己承蒙賜顧者須請認明上海三馬路東鼎新里内華美新記藥房批發所 
 
 
