# 1891 - 316 - 4906675

 

Page 1

 
 
[續印二十四史年内出書] [  圖書集成局啓]  
　　本局所印二十四史風行寰海爲有目所共賞早經售罄迄今續印第二次迅速趕印本年十二月内可以出書諸君子如預購股票每部仍價洋五十元先付二十元餘俟出書時找足有欲精研史學者請移玉申報館帳房購取可也此布 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校讐詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本早已收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如　　列聖鴻謨乎 
[中國舟車宜略變制度說]  
　　古者無濟川之具自聖人者出刳木爲舟剡木爲楫而大川可以利涉矣古者無行陸之具自聖人者出斵木爲輪屈木爲軛而長途不難跋涉矣老子云三十輻共一軸當其無有車之用自無而之有則其有焉者奇矣至於今則非其世矣所有者無不有則有焉者又不足奇而無焉者乃日出而不窮於此而盡棄所有而爭其奇說者以爲蔑古然必棄其所奇而固執其所有說者又以爲不通今然則將若之何而可哉竊以爲古制有可變有不可變孔子言殷因於夏禮所　益可知也周因於殷禮所損益可知也禮尚有可以損益之處况其爲物乎舟車之制古昔聖王所以利天下也以利言則昔之所利爲今之所不利必去其所不利以求其利試以舟論古者行舟祗恃一楫自後人製爲帆御風而行其心恩乃出乎古人之上至今日而帆船又不足奇所奇者在乎火輪火輪之船不畏風不畏浪其行駛也可以屈指計程不悞晷刻其利便也極矣前者中國無輪船惟西人有之近來中國亦旣有此招商之局大開而江海之行皆不能阻商務由此而興行人由此而便人之見之者咸驚而異之則未免豔而羡之於是内河亦有用小火輪者而官則禁之夫其所以禁之者盖亦有道非特防有害於小民生計抑恐奸商藉此繞越走漏於稅務大有關碍以故迄今仍不能以火輪行於内地其間有行者則必托名於官憲所雇用以拖帶官舫者也夫小輪之禁江浙等處雖曰有禁尚不至於絶跡獨湖南則竟未嘗見輪船之影前者欲設電報則爲楚人所毁以是知楚人之於西法視同水火斷難强行然吾以爲苟有利於我者則亦不妨變通昨有由湘中來者述及今年湖南試事云湖南以洞庭湖阻隔之故錄遺之期往往有趕不及者辛苦跋涉而來比至省垣試期已過嗒焉若喪竟有見其出而不見其入者俗語有斗米洞庭石米洞庭之說蓋以欲渡洞庭必候風信風而順片帆飛渡數百里湖面殊甚易易若爲石尤而阻則竟可在船中候十數日半月餘不止者此其所以難也今年省中錄遺至初五始止乃至初七八尚有擔簪躡屬而至者則以洞庭守風故比至已不及補錄計共二百餘人無不仰天搔首哭且失聲見方伯呵殿出則攔輿請命乞爲轉圜方伯念其到遲之故由湖水所阻不關人事爲之請於監臨竭力設法俾此二百餘人皆得補卷入塲以一遂其觀光之願歡聲雷動競頌方伯之德弗置迨榜發此二百餘人之中獲雋者兩人苟非方伯之大力安得至此然苟無洞庭之阻亦何至有此周折吾則以爲洞庭湖中宜稍變其舟楫之制也楚人旣與西法爲冰炭若以輪船之說進勢必枘鑿然有非出於西法而其便利亦可與西人爭勝如近日之所謂轆轤快船者此則大可用者也轆轤快船創於廣東以人力踏之而行如屍水狀激行如飛不畏風不畏浪可以縱横如志尅日計程倘於洞庭湖中安置此等快船以濟行人則數百里之地可以計日而逹以之運貨或恐有偷漏之弊若專以載人不准裝貨行李之外不得夾帶一物如果嚴查密察亦孰敢以身試法者而旣有此船則往來於湖中者自必便利又何至有逾期悞事之虞也乎且不特洞庭湖一處凡有可以行駛快船之處皆宜行之所以便商旅利行人而於民間有利無害於稅務有益無損亦何憚而不爲耶至於車之制則亦古今不甚懸殊其所殊者道途而已觀於洋塲之馬車與北邊之騾馬各車其安危大不相同當可恍然於路之有平有陂故車行有平穩顚播之不同也而西人鐵路火車之制實爲車制之絶調中國此時已有數處行之將來統籌全局必有大舉興辦以利車行而使軍務商務不至於拘守成法絶無變通吾獨惜天湖南人之但知惡西人而不知西法之實有益於中國之處所當亟爲通變也於是乎書 
[春明夢影]  
　　兵部漢左堂出使外洋大臣洪星使文卿於十月初二日入都敬具安摺二分於初四日子初召見此已列報兹悉是日退出乘輿歸宅旋有兵部堂房書吏赴宅中請示星使諏吉十月初九日已刻履任視事是日四司處所滿漢司員筆帖式曁馬館廐長駐京提塘官本部効力差官五營副叅遊都守十六門門千總各書吏皂　按班依次謁見○櫻桃斜街天德合錢鋪前經呈請開封支放一切票存並呈請順天府都察院各出告示准其於淸完票存後照常生理兹已措備銀錢支放罄盡然亦祗收回票存十之五六其未經收回者因無欵付給致持票者日日擁擠門前喧譁滋擾甚至有搶奪錢幌勒贖等事北正指揮姜君聞之急往鋪前依舊封閉將掌櫃張某押收鋪所以待再爲措欵了結○步軍統領順天府巡視王城察院等衙門爲會同出示曉諭事照得本年太和周工程案要經承修大臣派令各木廠商人承做該商人承領官欵分雇工匠均係按時給價不准絲毫尅扣短少該工匠等自應各守本業安分工做乃自六七月以來竟有不法匪徒混入工次煽惑滋擾要挾停工甚至搶人勒贖恃衆横行實屬目無法紀經承修大臣奏奉諭旨飭令查拿從重治罪業經本衙門將滋事匪犯先後拿獲奏交刑部嚴行審辦在　惟念　工匠等均係無知愚民專指手藝爲生今該匪犯等攬擾動輒停工未免廢時失業或悞被誘脅隨聲附和一經拿獲卽應照例治罪殊堪憫惻除將滋事匪犯仍行嚴密查拿懲辦外合亟會同出示曉諭爲此示仰爾工匠等知悉務各安分守業照常工做倘有匪犯等復行煽誘或恃强逼脅准爾等立時捆送或指名控告卽行懲治使罪有攸歸不令爾等無辜受累倘各木廠管事頭目或有尅扣工價等事爾等宜卽往赴管理工程處所呈請究追惟不准爾等爭擾致干拿究本衙門爲分别良莠不憚諄諄告誡爾等務宜仰體此意勿爲匪徒所惑致罹法網懔之愼之毋違特示○某夜更初暴客多人藝往魏兒胡同文宅刼掠文曾任某處太守歴年鶴俸積得如許不動尊不期一旦凈盡誠憾事也至前報稱搶刼某印報局 
 
 

Page 2

 
 
乃訛傳也○王皮胡同某妓院内倒臥一人上下身刃傷多處輕重不等自稱姓金行十尋某龜子索借致被糾約龜奴持刃砍傷龜子稱金甫入院内後有多人手持利刃跟蹤入院將伊毆砍倒地紛紛散去現龜子已將妓院關閉專俟中西署坊官檢騐後拘赴公庭分别訴說云○廂紅旗兵丁錢糧向於每月初三日給放是日西四牌樓北魏兒胡同有專借廂紅旗兵丁使用銀錢之某印帳局經旗兵歸還本利銀兩爲數甚鉅突於鼉更四下後有二三十人手持刀械毁門入内將銀兩搜刦强半而去印帳局掌櫃立卽據情報知左近官廳迨廳官調派巡夜弁兵前往追緝早已鴻飛冥冥不知所之矣又聞提署右堂文大金吾秀私第與魏兒胡同相距不遠當夜聞耗卽派令箭手數名傳諭巡夜弁兵奮力追尋務獲究辦大約弁兵等必從此設法訪緝以贖追獲不力之愆也○中西副指揮酈某自奏參開缺後經吏部擬以海防先遇缺選用副指揮張君鶴淸選授斯缺尚未帶領引見其署理中西事務中東吏目邱君自應俟張君引見後擇吉履任交代淸楚始回本任視事○東城外坊捕役多名前在齊化門關廂内拿獲形跡可疑之匪徒七名本月初三日由外坊帶城訊問一次備文移交刑署當月司員掛號分收南北獄以待呈堂掣司訊辦○梁家園東夾道居人汪某有子名秃兒年十一齡日在門外游戲一日午後有某車夫牽贏經門外秃兒自後拽其尾致贏雙足跳躍踢傷左脇甚重汪與車夫素來相識未便饒舌只將秃兒抱進家中延醫調治未悉能無礙性命否○願學堂冬季大課定於十月初四日考試所有應考人等務於是日黎明携帶筆硯赴學報名領卷應考毋悞 
[代父鳴冤]  
　　日本人尾本福原等在上海刃斃華人沈關福一案經長崎裁判所判定重禁錮三年之罪其中大略先已由電傳來後訪事人又抄錄判書并登於報我大淸駐崎理事張子豫司驰因裁判官擬罪太輕且悉兒犯尚不甘服言欲上控等情正欲移文辯駁邇沈　福之子沈阿巧飛禀前來聲言見申報記此案已定擬罪不公懇賜照會上控司馬遂據來禀備文於華歴本月十二日卽東歴十一月十三日照會控訴院兹將照會原文及沈阿巧禀詞照錄于左其照會曰爲照會事案照貴國尾本壽太郎福原伴十郎等在上海城内因犬吠起釁殺斃我國人沈關福一案經裁判所審訊判照鬥毆殺傷因而斃命例减等從輕定擬三年禁錮頃已死沈關福予沈阿巧以爲案情重而科罪輕知係兇犯狡展官長未能親見當時慘忍情形特飛寄禀函詳述肇釁顚末並讐殺緣由禀懇照會上控等情據此查該原告沈阿巧禀中所稱各節情形福原尾本等係尋仇故殺科罪自應從嚴方足以昭公允伏按淸日兩國條約彼此人民犯罪各照本國法律辦理各國法律輕重不同但福原尾本等所犯之罪卽照貴國法律實應擬絞輕亦處以重懲役之刑始足以彰公道而服人心兹裁判所所斷未免過於屈法狗縱則死者含冤莫伸而責裁判所之公道不著本理事不勝抱歉之至爲此將該原告禀詞備文照會貴院長請煩秉公擬判是所至禱相應照會須至照會者其禀詞曰具禀民人沈阿巧爲無辜讐殺兇犯判罪過輕泣訴冤情懇恩照會日本控訴院秉公從重擬判以期昭雪事竊身民父沈關福被日人尾本壽太郎福原伴十郎奈良崎三人同時因打狗肇釁讐殺斃命一案上海日本領事官以五年以上之罪須解回長崎定判頃閱申報福尾等雇有狀師多方狡展裁判所長及原告官未得親見當時實在情形僅據兇犯狀師一面抵賴之詞遂照鬥毆殺傷因而致斃之例僅請判五年禁錮已屬不公之至而裁判所長復减等從輕定以三年小民閱悉之餘不禁號泣呼天悲痛欲絶盖此案實在情形該兇犯本無可抵賴無奈小民家道貧寒不能遠涉軍洋與兇徒等剖辯徒令人疾首痛心有冤莫白今不能不將當日肇事原由具情瀝訴先是福原尾本等屢由我家門前經過狗見異服之人必吠該兇犯等以此早懷隱恨之心竟因恨犬而恨人故於五月廿七晚一聞犬吠之聲卽闖入我家打狗我母攔阻遂將我母打倒在地我母大喊救命我去護救又將我打倒一時閧動街隣聚觀喧嚷之際福原等卽跑回馮公館見他三人回去以爲無事大家散去我父在他處剛回聞知此事卽往馮公館告訴打狗毆人情由剛走至路燈之旁不意福原尾本奈良崎三人復持刀砲出來頂頭撞見我父砍的砍戳的戳放砲的放砲立將我父砍死而被告福原尾本等竟妄供當時數十人暴行自已不得已而防禦等語如果數十人鬥毆其時皆是帮助我父之人我父必有救護雖彼三人注意欲殺我父卽藏避于人叢中亦斷不至死何以街隣中不聞有一受傷之人獨我父身被多傷而死顯然其時並無一人在旁護救此理之不待辯而自明者也且福原尾本等係持刀復出行凶我父若有意與彼鬥毆何以手無寸具此情之不待言而自明者也蓋福原尾本等當時因犬吠闖入我家厮打其忿恨實蓄於平時及回馮公館後猶覺蓄憤未伸遂三人同謀二人持刀一人持砲出遇我父遽爾殺斃其爲有意尋讐已可概見事後福原尾本等知殺人有罪遂揑詞狡賴希圖潛逃法網今裁判所竟以該兇犯一面之詞判謂危害已去之後乘勢雖加害於暴行之人可以宥恕罪减三等等諭此實不公已極何則若謂暴行其持刀殺人者的係暴行而裁判官不認爲暴行反認赤手被殺者爲暴行之人想日本法律亦决無此無理之例倘裁判官以福原尾本等所供淸國人數十名暴行等語遽然信以爲實何以福原尾本等持刀復出時不聞有他人受傷只養犬主人被殺其暴行之人係日本人歟我國人歟以此情節推之不待證據而可明者也今裁判官如此斷結小民心實不甘用將詳細實在情由飛禀大老爺臺前懇速照會日本控訴院長官詳察實在讐殺情卽秉公訊判從重擬罪不至聽該犯一面　塞之詞則沾恩無旣矣禀乞俯准施行 
[奏定學額]  
　　臺灣各屬添設文武學額前准部議分别抽撥增添令自下屆歲試爲始一律照辦業經前撫憲劉省一爵宮保轉行遵照並據藩憲將添設各學教職先行分别委員署理以資訓迪各在案現在科試業經完竣籍隸新設府縣學文武生員自應於下屆歲試之光查明轄籍分别改撥歸管兹據各學查明計由臺南臺北二府學撥歸臺灣府學廪增附生員一百五十名武生八十六名由彰化縣學撥歸臺灣縣學廪增附生員五十二名武生十一名由嘉義彰化二縣學撥歸雲林縣學廪增附生員四十九名武生二十二名由新竹縣學撥歸苗栗縣學廪增附生員一十一名武生一十名除本屆辛卯科鄉試已照撥定籍縣送考外下屆歲試自應一律照辦至籍旣撥淸廪糧起住日期並應核議查庚寅科試案内帮補廪缺應截至本年年底爲止其十二月三十日以前如有原設廪增額缺按照科案名次應歸新籍各生帮補者由該兩學會同詳辦改歸臺灣府縣各學廪生與此後續補支廪糧並宜查照科案截止日期卽作爲各該生在原隸籍縣住支之日自光緖十八年正月初一日起改歸新設籍縣支食其四學尚有缺額應待下屆歲試考案序補之廪生餼糧統在各該屬錢糧項下照禮部議定名額編支造銷俾淸界畫等情由各造學册呈送至護院沈吉田中丞處中丞除分别咨部外刻已具摺入告九重矣 
[浙省官報]  
　　十月初五日憲駕黎明出轅赴羅木營考試武生地球運判胡瀚禀憲委解京餉差代理餘杭縣羅銘勳專丁未省禀謝藩司飭知改爲署理卽用縣左宜之禀知任内交代銀兩一應解淸大挑縣范澤溥禀奉杭府委錢富二縣勘歉差候補縣左元鼎交缷義橋釐局回省禀到准補餘姚典史藍馨禀知藩司委署仁和典史叩謝題補桐鄉典史王臣璧禀知藩司飭知准補叩謝初六日憲駕黎明出轅赴羅木營考試武生地球調補石浦都司李培林由京來省禀到禀見叩辭王慰祖禀銷建醇二縣及嚴所勘荒差黄昌甲候補縣王毓藩均禀知京餉本日釘鞘寄存外庫蘇錦霞禀奉藩司飭知題補瑞安縣缺叩謝前署嵊縣汪肇敏禀知交代遵於初限算結由　　省禀到請嘉興措資假卽辭新選鎭海訓導王家模禀謝考騐給憑赴任巡檢淮誦年禀知到下六叚分巡差王訓鏞禀奉防軍局委錢江義渡局差並禀知核奬局蒙記大功二次 
[創建善堂]  
　　寗波善堂林立善舉甚多惟淸節堂尚付闕如定海嫠婦虞李氏靑年苦節立願募揚積成鉅欵擬建一堂俾淸寒守志之 
 
 

Page 3

 
 
婦得所依棲孤請苦心甚難得也郡紳謝君輔濂等見而韙之竭力襄理以底厥成購地繪圖擬立章程聨名具禀到道吳觀察收閱禀　察核章程後查得上年馥蘭戲舘續增章程内每月加捐善舉洋銀共七閱月存洋四百二十元原擬撥充善舉現因戲館停歇無可續收遂如數發給堂中以資補助着卽具狀領取復出示曉諭一體勸辦并仰寗波府查照移行仍候經費充足規模大備卽於章程内註明錢數送道察核毋延 
[津水冰花]  
　　天津各茶館每以幼女登塲度曲招徠座客九月下旬西門外某茶館被人擄去幼女一口勒錢取贖至本月初六七日河北宜春茶園等處又被擄去歌妓小刁小煥二口目今一已賄和一已興訟矣○紫竹林馬氏女於遺嫁後被拐潛逃輾轉墮入平康籍嗣與母遇得悉情由母遂控諸縣署案中牽涉柳薛等人初擬私相了結嗣柳等以爲人任過人財兩歸烏有情有難甘不若當堂溯本窮源庶得拐犯主名身價或有着落遂一意興訟初九日已由縣差將氏逮案矣○大津鎭吳掄峯鎭軍於本月初九十等日莅西校塲閱操所部三營將備兵丁一律挽强命中除馬步射外並閱各陣軍容如火奬勵有差○機器東局倣製外洋鎗械子藥規模大備現由外洋購到純鐵房屋一所計長三十餘丈寛十餘丈拓地數弓將屋裝配聞用以製造砲子云○楊柳靑人張茂四夫婦於九月廿七八日先後服毒身死廿九日騐屍據訪事人云張婦宋氏見媳婦受孕頓起疑心以致夫婦勃谿歴十餘日張忿甚於廿七日覓得紅礬一塊大如鷄卵咀而吞之氏以夫死不容獨生奪取餘礬全行吞服然張服少而毒輕延至翌日始行斃命氏毒重當時身死廿九日縣宰委楊柳靑司相騐研究地鄰及屍子屍媳知已分居其致死與伊等無涉遂未將子媳逮案飭卽領屍棺殮當張夫婦死後在堂内查得錢五十千並衣飾等物擬卽用以成殮宋氏詎其母力戒厚殮飭仍常服入棺遽將衣飾打包携去現聞張媳亦由村人誘令來津正不知墮溷飄茵作何勾當也○新簡江甯織造文尚衣煦杭州織造莫尚衣瑞於初七八日到津分寓紫竹林某某棧隨卽拜謁當道李傅相及司道以次均往回拜 
[好行其德]  
　　東瀛西字報云駐紥横濱淸理事官黎司馬近因東瀛地震小民蕩析流離情殊回憫因倡率寓居該處之華民輸捐助賑計共得洋一千七百零七元彚充振濟念同洲之誼施推食之仁是亦可謂好行其德者矣 
[首級到申]  
　　哥老會匪頭目陳金龍解至金陵正法後大憲令將首級傳示各處以昭炯戒昨日上午經某委員押解到申上海縣袁大令飭差解往南市董家渡懸竽示衆說者謂陳前僧來滬此次竟如前度劉郎然首則猶是也而身已不知去向矣 
[上海縣署瑣案]  
　　流氓趙東福混名小荳芽由捕役拿獲解訊供收所候訊已列報章昨日下午袁大令升堂研訊趙供稱小的在蘇州爲皮梁生意安分守法不敢爲非大令曰若不刑訊安肯承招喝令笞責一千板趙仍執定前詞大令着收所候比究辦○胡潘氏控兒子少溪不顧養贍袁大令飭提到案於昨日午後二點鐘升堂提訊胡潘氏訴稱小婦人原籍通州自十六歲至胡家並未生育少溪係丈夫前妻所生之子丈夫故後少溪將遺産賣盡小婦人未得分文去年十月間經親友一再理勸每月貼小婦人洋一元邇來竟悔前議無奈來案控陳求恩訊斷况小婦人尚被親戚毛姓毆傷少溪供稱小的係本邑人年三十四歲現在某書局爲夥胡潘氏係父親之妾小的旣貼洋銀伊尚稱不敷現由親友理勸每月再貼錢六百文伊未允諾大令謂然則仍照原議每月貼錢一千六百文屆期送往毋得另生枝節胡潘氏尚嘵嘵置辯大令謂爾旣不遵斷聽爾自便可也 
[英界公堂瑣案]  
　　包探顧阿六禀稱天津流氓孔紀榮前因犯事遞回原籍今又來滬昨向楊德生酒館强賒不遂任情毁物爲此拘案請懲楊供稱小的係天津人與孔同鄉並非親戚更無借欠之事昨日伊來沽飲非但不給酒菜錢反自寫小的欠伊銀兩字條無奈報捕拘案孔供稱小的與楊親戚曾被借去銀七十兩立有帳目昨向索取是實宋二尹謂孔索欠無憑况前已犯事遞籍豈容再來滋擾判令押候再行備文遞解不許復來滬上逗留○王金才訴稱小的在軋花局當工頭僱有長工若干人汪成學硬欲挨入作工喝阻逞蠻致被拉破衣服汪及徐阿生同供稱小的等前曾在局做工宋二尹姑念釁起細微從寛免究諭令不得再往違干咎戾○包探顧阿六禀稱何金標在廣東路某姓野雞妓院嫖娼天甫明卽拔關而去以致野雞失去縐紗棉祅綢褲及木鐘一架報捕拘拿何不認行竊今特送案請訊野雞所雇龜奴徐阿照申訴前情並稱小的並未爲何開門何供稱小的係紹興人在某處當出店當夜在野雞妓院住宿次晨由野雞所雇傭人開門而出並無行竊野雞衣物之事宋二尹以該野雞妓報竊無憑着何交保出外俟查明野雞所失之贓再行究辦○包探唐寳榮禀稱倪阿寳李良豐均在陳安德處作工冐陳之名到陳家取裙袄各一件典錢分用經陳報捕查獲人贓送案陳申訴前情倪李同供稱以後不敢如是矣宋二尹判令各責手心五十下贓給陳領去○包探王阿二禀稱虹口張阿小茶館門口貼有木匠頭曹靑章具名知照各匠不許爲陳香法做工字樣其實曹並不知情經小的查明係羅才寳所寫因將羅拘案知單呈閱張訴稱此字初不知何人所貼及包探查究始知由羅繕寫羅供稱陳包攬老船塢工程前經柱首在魯班殿議事今欲再議故貼字條宋二尹謂工匠覇持本于例禁着羅交人保出嗣後不得再滋事端張開釋揭帖銷燬○包探徐雲香禀稱張鳳鳴前曾犯事遞回蘇州今又來滬拘案請究張供稱小的年老無依不敢犯事宋二尹飭押候再行備文遞籍○包探黄四福禀稱凌慱齋附乘蘇州航船中途患病由船户送回家中忽被宋掌寳竊取棉被二條兹小的查獲人贓送案宋俯首求恩宋二尹判令笞責一百板贓給還失主○公平洋行某西人投英領事署訴稱椿裕洋貨號主朱竹汀定買路貨棉紗線一百包每包價銀七十二兩五錢每百兩扣去用銀五錢收過定銀二百兩嗣後陸續付銀出過四十四包尚有五十六包延不提出且定貨時原限二月内出淸逾限應償棧租保險利銀迄今已有半年請爲傳催過割佩副領事據情照會宋二尹二尹飭差傳朱訂於昨午會訊公平西人申訴前情朱延大訟師威金生投案聲稱職員於本年三月向公平安買洋棉紗一百包言明價值看過貨樣至五月貨到先後付銀提出四十四包其間有霉跡者不少以致末後所出之五包客人不肯買去曾持原貨至公平理說自念與公平係老主顧勉强認虧惟尚有五十六包實難再出况另有元昌號向定一百包祗出十二包尚有八十八包亦因貨次退還凡中西交易總以信實爲主必貨樣相符方可付銀出貨並無一定限期過期須償棧租保險利息之事公平西人稱元昌號因已閉歇無奈准其退貨至貨有霉跡因躭擱日多之故威律師稱如果貨高卽遲一年無碍雖有霉跡必從外而入現在此貨霉在裏面可見貨本不佳公平洋行旣認自有霉跡不能再催朱付銀提出二尹商諸佩副領事以公平所控之案殊難准理隨各退堂 
[法界捕房瑣案]  
　　垃圾船户張秀甫張阿坤陳龍壽陳阿金朱阿珠五將穢物傾倒浦濱經遣捕拘獲送案朱森庭明府以張等皆貧苦之人判責四十板不准復充是役一切已紀報章昨日明府莅八世橋捕房命提至案謂陳朱皆已年邁本委格外從寛着改爲掌頰復諭令包探王榮培傳語垃圾頭目以笔須謹愼小心違則重懲不貸○李阿三竊取劉正六之烟槍朱明府着查到原物财行核辦昨歲包探王榮培禀稱查得烟槍早經售去無可追還明府着將李重責一百板○方金燾冐充包探夥役强將竊賊陳阿培釋去旣而失主費金山扭方陳至案朱明府訊明管押此已列入報章矣昨晨包探王榮培禀稱陳所竊之被已在某押店中吊出費投案請准領贓明府命帶方陳至案謂本委姑念方係年邁之人從寛掌頰四十下陳照原斷笞臀二百板被給失主領去○崇明人陳狗郎串合沈坤榮楊仁炳等在故鄉騙誘瞽人施建榮之妻郁氏來甲變賣會捕局棧勇偵知其事協同包探將男婦一干人拿案九月十一日朱明府訊明情節判令將陸笞責二百板枷號兩月當時本報已備鈔　 
 
 

Page 4

 
 
詞昨晨羅工沈惠揚持童涵春藥鋪保單投案訴稱陸母在家患病勢甚沈重小的是以來案具保俾得回家侍奉蕩藥明府謂陸枷期未滿姑念母病格外從寛着卽將枷開去再責二百板交沈帶回前老葉益梅控施子卿張培珍僞稱荐往某烟館當堂倌哄去洋銀十五元昨晨葉投案請追朱明府問爾向操何業供稱小的向操布業明府謂若是則係櫃檯先生爲何欲以堂倌餬口豈甘心侍奉野鷄乎習染下流咎由自取且此事本委早已朂知施本非善類張則素來安分此事實被株連目下施病在垂危未便深究張已賠洋五元爾可領去葉唯唯遵斷領洋叩謝而去 
[寳山荒災求賑啓]  
　　天災流行古今代有然或十數年一遇或數年一遇如寳之疉遇荒災實從來所罕有也兵燹後三十餘年屢屢報災問有不報災者以似荒不荒計可書大有年者惟同治九年耳前歲秋霪霖兩月各處紛紛報災寳山亦報災蒙大憲奏聞聖上發賑减糧又蒙上海協賑局諸善士親自下鄉賙濟貧民無微不至迄今頌聲載路夫固没世不忘也何以寳山之災重於他處寳山逼近海隅每屆夏秋必有颶風他處廉海遠設遇颶風其災亦輕凡起颶風最怕夾雨去歲六月初颶風幸未夾雨尚不成災寳山向以種棉爲大宗種稻者鮮由河道淤塞不獲水利之故今夏亢旱棉稻不甚滋長深望入暑甘霖特沛漸漸發榮奈酷熱薰蒸炎炎烈日僅見連朝重霧霧重生蟲棉蕊蝕傷結不成鈴　不少稻苗齧損秀而不實者偏多至七月十六日得雨太晚二十六日起二十九日止颶風撼屋大雨傾盆農田一片汪洋如澤國經旬不退棉稻浸傷亦由河道淤塞水無宣洩之故夫寳邑淤塞之河不能縷述藴藻河東出吳淞西連槎水爲一邑申境之大幹河以南有走馬塘從大塲江　折而南逹俞涇浦出虹口眞如之桃樹浦亦通走馬塘殷行之小吉浦通南洒塘高橋界浜等河涇渭連上海以北如楊行之沙浦湄浦皆東通泗塘西逹劉行劉行之荻涇月浦之馬路河皆通羅溪更北如練祁顧涇川沙三河承嘉邑枝幹之水亦皆阻淺此數河中惟馬路河三年前濬藴蒸河去年濬高橋界浜等河今夏濬走馬塘業已下壩將濬其餘有百餘年不濬者數十年不濬者河影雖留幾如平陸倘能擇其要者由董報縣由縣詳憲漸次興開使災民奔走供役其間以工代賑不特得以餬口并可以贍家邑申藉此以成大工一舉兩得豈不甚善憶自道光十三年遇災後直至廿九年及咸豐七年又災相距甚遠今歲之災較廿九年尤甚彼時錢糧普减棉花有三四成收每斤可易百二十文稻與荳俱可咸豐七年七月初颶風衝壞海塘頓時水没勢甚洶洶不數日卽退光緖元年七月底東海颶風西鄉大水相逼而來亦不數日卽退是二年遇災爲時尚早棉稻不致十分損壞今當棉稻告成之際始而雷雨繼且颶風釀成巨災更因前歲歉收元氣未復地本瘠民本貧温飽之家頗少卽豐年亦鮮盖藏春夏耕耘典質以爲資本秋冬收穫積儲以禦飢寒孰料遭此颶風後苦雨又淹纒兩月間或放晴一二日卽雨已開之棉絮核皆殘未開之棉花鈴盡腐早稻顆粒生芽跪稻莖枝撲地刻下貧民可以苟延殘喘者拾取敗絮以紡織强刈朽稻以饔飱所慮一值隆冬諸項交迫老弱仰天隕涕少壯避倆無臺嫠婦少生活之謀頓移　節嬰孩無養育之本輒棄道塗加以錢糧急切不免追呼剜肉醫瘡時猶無補質男鬻女勢所必然且寳邑最多無賴土棍或宰耕牛或販私鹽或留烟館或聚賭塲或拐兒女以别售或逼孀寡以再婚不法兇横肆無忌憚又有一種貪鄙無恥之徒包攬詞訟魚肉鄉里冐充社長以欺世僞託董事以詐人見縣官則屈膝卑躬遇鄉人則張牙舞爪外不與土棍其居處内實與土棍共腹心此等不肖爲前賢父母王邑尊親辦後地方稍覺安靖近來依然虎視更肆鴟張嗚呼風俗日偷人心不古彼蒼者天所由降此鞠凶乎賢司牧有除暴安良之責者定堪察訪以整頓之特無告窮民無衣無褐何以卒歲竟一任其陷溺仁人君子所目不忍覩耳不忍聞者倘能按户稽查解囊　取成籌米榖或捨棉衣俾鰥寡孤獨困苦得蘇則此日推恩德澤旣孚兆姓他時獲福公侯可卜萬年矣用是最爲樂善而好義者勸八十老農啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇省官報]  
　　十月初十日管帶太湖水師右營補用副將夏有篤湖南人由平望來卽辭奉賢縣金禀到陳偉傑禀銷河運壓運差洪衍慶禀謝十二年分海運案内蒙保五品頂戴府經歴陳庚禀知赴鎭江現道憲回十一日管帶正副營前江陰協鎭田明山由黄渡來卽辭赴金陵知州朱秉衡禀知奉委查江北鋪遞差劉葆源禀銷解淮餉差回十二　統領太湖水師全軍前署福山鎭朱洪章由上海閱操回同知樊炳煦由滬解餉來趙議耿禀知奉委接辦蘇城外水路總巡差直隸州趙惟善禀辭回奔牛厘局巡檢姚定信禀知交缷代理常熟縣黄泗浦巡檢事回十三日藩轅牌示照得太倉州七浦司巡檢員缺前以鄭工遇缺先巡檢楊瀚請補現奉部覆准其補授照章自應飭令該員前赴新任供職同知莫葆辰禀銷騐收北城火藥庫工程差陳家熊由錫金厘局來卽辭通判王煦鏞禀銷河運差並謝飭知准補蘇管糧缺李士彦湖南　禀銷江北河運差知縣王國振禀知奉委調辦南路總巡差陳德哲禀辭回盛澤厘局郭冏禀知奉藩憲委解江海關餉差孫家聲禀辭管解京餉赴都傅惟祚禀謝奉委吳縣帮審案件差委署震澤縣蔣一桂禀辭赴任昭文縣徐樹釗禀到知縣高彦冲禀銷查勘昭文縣秋成差回巡檢王啓曾禀謝委署元和縣周莊司巡檢請補丹徒縣主簿張煥文禀謝山東賑捐案内奬給布理做升銜府知事吳士俊禀銷松屬緝捕差府樓汝寛服滿回省禀到 
[接續恊濟順直賑捐滬局八月分淸單]  
　　龔廣祥龔艾臣利生店均棧店廣邑隆和昌隆裕盛祥廣楨祥林福徵吳榮興永隆昌興順祥王錫麟恊安傅舉賢林翰高貴縣右堂　貴縣城守陳劉得仁劉安仁協和號連昌號張積厚堂祥泰昌號榮昌號秀昌號張昌利傅同泰張利興祥和號均隆號紹亨號愼履堂愛日堂毛德馨昌期程上逹沈萃傑歐陽獻儒古修竹居余覲光賀階平梁材鄔今發周昌期張振琳劉耀曹守府許雷同聲管正隆馮耘波馮希　馮發介馮覲牟大元石大宜成蘭石黨蘭洲李興發號余至寳堂林楨芳梁鼎鴻羅愛濱大有祥淸福堂繼壽堂尊德堂合福堂厚澤堂昭信號元昌押亨昌押利昌押林仁珊公平押公和押寄嶽堂傳建勳黄雲瑞黄寳琼蔡任祥吳上林何福安張華書吳明楫吳田秀張大松張得貴梁秀春易日升覃思元覃貴福饒占標蘇得勝黄玉昌黎瑞春潘重九于漢章東慶棧福義棧美泰棧長和棧植槐堂不知名利興店安泰押桂平忠信瑞源缺盧均昌合隆昌恆昌押和昌押生泰號蕭樹　永安祥周怡安恆孚押永孚號同安押曾佩經茂豐號東昌號悅和號蕭三多堂福昌仁松茂盛梁成記永泰立孚德孚益泰號榮昌號馮騰才盧慶記楊聨興李少軒居善堂黎玉堂林汝弼歸宗親王兆福　華德趙安吉唐國瑞張濟川潔亭張仲端張伯坡順昌押德利押廣隆昌張逹廷何式章潘祠泰方龍光唐啓縉李公和李文雄李華玉劉義仁陳東源陳登第劉詠裳劉劉　昇黄友朝黄永福雙福　和安堂萬昌隆　昌號廖存德董煥文沈世煌蔣開炳吳迺鴻謝三宅吳家昌龍恩光邱鎭觀謝治平普濟堂敬信堂存仁堂江夏堂黄研笙黄少　羅伯新趙賜福劉　怡堂程天吉堂李雨田雙溪漁隱唐其詩唐以相鄧際孜鄧際　蔣孫滄蔣恆泉謝琅庭謝耿光蔣芳饒樹萬鑑號歐陽俊張誠甫彭蝶生英子福周泰均龔煥庭蔡藍田韋鶴川梁雨生劉吉臣唐啓元潘逹夫王沿臣　曉初張秋帆曾敬榖堂莫建業堂松鶴山人古閩謝濤龍金寳程翰生劉瓶蓀購文元黄金佩王民寳建榮和集富氏施氏黄氏吉名氏石名氏無姓無名氏七户沈石農愿均和號　合號○以上各户各助二元○祥隆號萬昌號源茂遞聨興號張成昌廣集隆源昌隆同和隆奏國霖羅廷慶堂○以上各户各助洋一元五角羅道平黄崇軒義和永和保和堂三合堂裕生店萬益店周遠和周金聲宋書安堂黄三桂堂福記號生茂號　來店昌盛店胡漢卿許信成益利萃益廣益店廣茂和曾玉記葉祖迪會馨符璋李式麟羅雲邦林嘉樹劉肇京魏恆祥喻爲霖張本繼蔣太和楊紹元楊永輝湯鴻誥湯受三趙春蘭户耀堂上善堂王　普玉齋徐興瑞徐溝靑朱錦繡朱光祚朱永福朱允河永順隆華綸經　德軒陳國葵陳家樓陳家鬯陳國憲陳國浦陳樹芳陳樹芬陳明頴陳明揚陳明芳陳明新陳文垣陳念銓時利和喻植一李燕神李永興李楠舟李翌和梁翹材梁堯棟林雨靑林擇錄蔣春普蔣乃諤大嶺汎陳過思補堂葉元芳葉長發沈際昌沈金鎔羅佩珠羅仁興李春揚李期喬曾文英曾進英梁樹堂梁　瑚陳鴻誥陳蕃詔劉成麟劉澤生譚晋齡譚永陞黄嗣昌黄世洵蒙學海鄧福安甘學詩龔仁壽張温容張汝駿區聨洗寳賢百忍堂張二户孚寄堂百齡堂悅昌　愼隆號朱連盛朱紹燮廣經綸德興隆鴻發興呂臣鄱忠和號廣合號周新記周廷贊黄漆裕永泰利龐廣視吳曉奎吳懿冥劉佑之劉錫印馬伯閑鍾承祺萬興萬記同　同興大興廣記李成英李　閑鄭輔經鄭論芳陳宗符陳顯輝陳雲陳雲門馮發棍馮佑仁馮式丹何昌仁周春元鄧鴻鈞鄧恩嗽劉惠蘭劉如瀛鍾福全鍾連料鄒敬愼堂李日　堂梁　瑞梁名臣梁禮卿梁瑞涵楊煇彤楊錢池邱少梧潘素琴林景春林菊甫成昌號裕和號公盛號謙泰號順安羅記吉兆堂崇仁堂殷貽堂大德堂崇德堂桂德堂義和堂靑　堂蔭愚堂安順堂信和堂裕　堂紅簿緝私廠　泰福記梁少波梁朗軒蘇册生蘇旋　陸沛孫陞綽峰李雲　李天銜常安簿公安簿吳冥階吳榮昌梁平湖梁之璋陳之梅陳錦元劉啓鐸劉如金李慶元李元豐筆傭硯樵萬利億利唐　儀曾萬祥恆昌押和昌押顔公發顔善昌顔壽長顔體仁曾恆興曾培元黄福泰黄福和謝全福謝全泰莫勝和莫翰雲昌棧店培生店廬崇記潘智明廖同意李啓超何珙記覃懷記陳勢洪陳明杰周少甫劉深甫劉德陞王家植王　溥胡呈瑞胡呈英胡紹學胡國梁吳肇勛吳捷昌程鏡秋程拔良陳炳烈陳朝端何天懷何有誥何德潤何兆瀾潘淸甫潘隆盛唐廣利唐朝賓廣成昌　興隆宋公和宋新記余德蘭余松和王勳樹王東林覃紹林覃雲鵬覃恩慶覃恩保華彰號華　號李蔚論李可榮周昌記周文郁曾善福曾一煌大德號義德號劉發記劉球記劉興靜劉祖郊劉大紅劉文明黄克昌黄卿雲黄執經堂黄瓊楊茂林楊振英楊時昌楊葆春梁安安梁世猷梁福生梁邦林梁德政梁祖傑袁兆芳袁兆蘭林茂和林建元林立元林裕已廖延齡慶王齡方同益方澤華張小帆張幼宣粟榮桂粟利勝蔣瑞廷蔣俊陞蔣敦菴蔣華封黄福泰黄美義廣義泰唐恩籲　鼎銘謝以伸吳其倫吳輔臣何宗斐何德軒張益興張觀　劉　漣劉寳臣徐敬齋徐耀庭黄協臣黄廷惠蕭翰卿蕭　軒李豐軒李來興陳興　陳佑之傅森泰傅賡臣郭芷臣郭子英曹潤生曹廷爵吳柳溪吳炤煇王耀南王　堂以上各户各助洋一元此稿未完 
 
 

Page 10

 
 
   
 
 

Page 11

 
 
   
 
 

Page 12

 
 
[光緖十七年十月初八日京報全錄]  
　　宮門抄○諭旨二道錄前○發抄硃批五道○尚書崑等奏遵旨議奏摺○皖撫沈奏請旌表片○雲督王等奏剿平沙夷情形摺○將軍長奏甄别知府片○十月初八日理藩院鑾儀衛光祿寺正藍旗值日無引見○禮王等秋操完竣覆命○容貴安興阿各謝賞朝馬恩○奕年假滿請安○内務府呈進九九盒○關防衙門奏十五日大高殿拜表慶王行禮○召見軍機○發抄岐元奏重慶關正月至五月收支稅數奉硃批該衙門知道欽此○劉秉璋奏駐札瞻對允兵名數起止日期奉硃批該部知道欽此○又新海防十八次捐輸請奬奉硃批户部議奏欽此○福潤奏防汛經費撥用臨淸關稅奉硃批該部知道欽此○又春夏二季委署各缺班次奉硃批吏部知道欽此○○經筵講官禮部尚書臣宗室崑岡等謹奏爲遵旨議奏事禮科鈔出江蘇巡撫剛毅疏稱常熟縣詳准儒學牌據浙江候補知府翁曾純等禀稱職等故父湖北巡撫翁同爵生有至性自幼讀書卽以敬宗收族爲志隨侍故祖父原任大學士心存於京邸親承嚴命謂范氏義莊實萬代良法吾子孫必仿行之迨故父出仕監司洊膺疆寄凡廉俸所入皆力求節縮前後十餘年積有成數方擬置買莊田不幸卒於任所職等念故父締造之艱故祖詒謀之遠竭力經營兹陸續購得田一千二畝四分四厘四毫一絲計絶契田價銀八千四百五十八兩三錢四分六厘基地三畝四分五厘建造莊房一所計二十六楹歲收租息除完賦外凡族中應周卹者議立規條照章分給造具莊規田畝細數取同里隣親族切結呈乞牒縣通詳等情查已故湖北巡撫翁同爵贍族倍切敦本爲懷其子浙江候補知府翁曾純等竭力經營克成先志允符例案宜逮旌揚等因具題請旨奉旨該部議奏欽此欽遵到部臣等查例開凡士民人等捐資贍族田粟准值千兩以上者請旨建坊給與樂善好施字樣聽本家自行建坊等語又查咸豐八年吏部右侍郎張祥河捐田贍族經臣部以該侍郎係二品大員若僅照紳民捐田之例給與建坊辦理似無區别奏請由吏部核給議叙嗣經吏部奏稱大員捐田贍族例内並無准給可項議叙明文等因奉上諭前因吏部侍郎張祥河捐田贍族當經諭令該部核給奬叙兹據奏稱大員捐田贍族並無作何議叙明文亦無辦過成案請旨遵行等語張祥河捐田千畝養贍宗族古誼可風着加恩賞給御書匾額以示嘉奬欽此近年如軍機大臣兵部尚書許庚身户部右侍郎徐用儀捐田贍族均經臣部援案具奏奉旨賞給匾額欽遵在案今已故湖北巡撫翁同爵誼篤本宗生平節縮廉俸擬置莊田其子浙江候補知府翁曾純等克成先志購置糧田一千餘畆准值銀八千四百五十餘兩洵屬敦睦可風該撫雖已故惟係二品大員捐資甚鉅似未便僅照尋常士民捐田之例題請建坊應如何恩施嘉奬之處伏候欽定臣等未敢擅擬所有臣等遵議緣由謹恭摺具奏請旨奉旨已錄○○沈秉成片再據署鳳台縣知縣石成之禀據紳耆陳應紹等聨名呈稱該縣闞疃集義民宋朝望當成豐十一年苗沛霖倡亂時奉縣諭在鄉辦團聨絡附近地方立圩拒匪屢與苦戰爲壽州聲援壽州旣陷匪衆環攻其圩宋朝望力竭戰反圩破於賊其母宋孫氏激勵兩媳宋朝望妻王氏宋朝興妻尤氏立卽對縊殉難遂率幼子宋朝振持刀駡賊同被戕害時在同治元年三月間前撫臣英翰方任頴州府帶兵剿賊宋朝望之弟宋朝興宋朝儒投効在營聞信乞歸起練討逆英翰留宋朝儒隨征而准宋朝興回籍攻賊相持一年有餘至二年八月間賊黨深夜往攻刺傷殞命一家男婦六口罹禍甚慘從前採訪時以闞疃集距城較遠鄉民避難未歸有稽陳報近擬續修邑乘確加訪查衆論僉同不忍聽其湮没臚列事實造册具結送縣照造淸册如具印結禀懇奏請旌表附祀前臣查安徽省貞孝節烈婦女請旌各案均遵部行光緖十六年所奉諭旨按季彚題該民人宋　望等兄弟同心皆以鄉　禦宼力戰捐軀義勇卓著其母妻等同時死難一門忠烈大義凛然核與尋常貞孝節烈婦女有問合無仰懇天恩俯准飭部將宋朝望宋朝興宋朝振宋孫氏宋王氏宋尤氏照例旌表分别附祀鳳台縣本籍忠義節烈等祠以慰幽魂而順輿情出自鴻慈除册結分咨部科查核外謹會同兩江總督臣劉坤一安徽學政臣錢桂森附片陳請伏乞聖鑒訓示謹奏奉硃批着照所請該部知道欽此○○雲貴總督臣王文韶雲南巡撫臣譚鈞培跪奏爲沙夷紏衆滋擾節年爲患現經官軍擒獲首匪訊明正法地方綏　恭摺具陳仰祈聖鑒事竊查滇省廣南廣西兩府州屬幅員遼闊沙夷雜處種類繁多其　安分者固不乏人而夷性椎魯絀於生計習俗相沿專以搶刦爲業此亦風氣使然也邱北縣屬之宜長　夷匪盧以松速年率黨搶擄附近吝　寨迭據受害之家控經地方官詳報差　　　處毘連廣西此拿彼竄迄未獲案本年二月間據署師宗縣知縣鄧宗裕禀稱該匪盧以松於初九日率領沙夷土匪約三百餘人來　　　之蚌别　地方搶刦村寨戕殺民人十七日又復紏約匪黨五六百人圍攻平寨勢甚猖獗二十日復有積匪馬七等帶　多人潛來城東二十里之馬路橋游弋卽經會同汛弁千總李有能督率　丁馳後圍捕該匪盤踞空閒大宅持械拒敵　　　督　兵　西面圍攻甲持兩時之久千總李有能於墻隙中用洋槍將馬七擊斃兵團奮勇上前並斃夥匪四名生擒二名訊據供　歴年隨從盧以松搶刦各處此次係因縣官新換盧匪令其先來探試新官手叚該匪等於取供後均各因傷斃命先後陣亡兵丁一名帶　團丁十六名　　各匪首級解省呈報並據廣西州知州劉于豳署廣西營遊擊彭惠俊會禀前來臣等當卽札委記名總兵趙發招募　部勇丁三百名由路南同師宗邱北一路相機迎剿並飭署廣西營遊擊彭惠俊挑選營兵加調鄉團馳赴師宗會商剿辦去後該遊擊於二十四日率隊馳至五路河地方難民紛紛遷徙就詢匪狀僉稱夷匪千餘人於師宗邱北交界之石岩脚紥營豎旗燒殺搶擄勢更披猖　遊擊立率兵團渡江迎擊獲勝匪衆敗走二十九三十等日乘勝追至邱北縣屬之納賽地方將盧匪窩巢焚燬深知大股賊縱　聚銷底　　連夜拔營前進詎鍋底　下四寨沙匪業已被脅入夥上四寨亦被煽動突起相應遊擊孤軍深入西面受敵臣等聞報當卽飛　　西州劉于豳就地派弁招募勇丁四百二十名編爲一營馳往援應卽歸彭惠俊管帶並飭總兵趙發添募舊部五百四十名併同原帶之三百名共成八百四十名編爲兩營約期會合進剿時白馬　外委張鵬高等聞警亦調集團丁馳往救援三面夾攻斃賊甚夥匪力不支被脅夷民漸次潰散卽將被陷之鍋堂桂花等寨收復計陣亡兵團四名受傷二十餘名盧匪仍率悍黨退踞石潰寨堅守不出該處素爲夷匪窟穴縣崖峭壁道路崎嶇兼之東連粤西南接交耻深慮恃險負固久爲邊患彭惠俊激勵兵團星馳進剿盧以松探知官軍雲集先於三月初八日乘夜棄寨潛逃彭惠俊督率　弁團紳帶領兵練跟蹤追緝偵悉盧匪竄往廣西西林縣屬之那勞地方未便越境搜捕遂懸立重賞飭令那勞土人將該匪盧以松　獻到營派員押解來省當經發交雲南府訊據盧以松供認積年在雲南廣西交界紏黨燒殺搶刦各寨拒敵官軍不諱臣等覆核供詞法無可貸卽經批飭就地正法梟首犯事地方懸竿示衆其被擾各寨由省籌　委員會同地方官妥爲撫恤並將逃散居民不分夷漢一律招撫歸業彭惠俊趙發新募三營當於事定後卽行遣散以節經費陣亡兵團俟查明彚案請卹其在事出力兵紳不無微勞可否　臣等彚入富民祿勸案内附保數人用示鼓勵出自天恩所有沙夷節年擾害邊地現經擒獲首匪辦理完竣緣由謹合詞恭摺具陳伏乞皇上聖鑒訓示謹奏奉硃批着照所請該部知道欽此○○長順片再府廳州縣無論候補試用人員應以到省之日起予限一年詳加察看出具考語奏明辦理兹查有留省試用知府文韞自光緖十六年八月二十日到省起扣至十七年八月二十日試用一年期滿例應甄别據吉林分巡道訥欽詳請核辦前來奴才查試用知府文韞才長心細躁釋矜平堪以知府本班留於吉林補用惟吉林知府兩缺均係題調要缺試用人員例不准補是該員有留省補用之名而無補缺之期未免向隅可否稍爲變通將來遇有知府題調缺出與候補委用兩班人員一體酌量試署出自鴻慈逾格謹附片具陳伏乞聖鑒訓示謹奏奉硃批吏部議奏欽此 
 
