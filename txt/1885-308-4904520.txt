# 1885 - 308 - 4904520

 

Page 1

 
 
[分設常州申昌書畫室告白] [  申報舘主人啓]  
　　毗陵爲人文淵藪媚學之士好購藏苏書名畫法帖輿圖以供觀覽兹故於常州城内大街青雲坊南首分設申昌書畫室將點石齋申報館兩處所印之書籍碑帖地圖出售俾購者近地卽是無須託人代買郵遞以省周章至欲看申報亦可向之訂定自當按日送閱風雨無阻統祈賜顧爲盼 
[順天江南浙江江西四省闈墨出售] [  申報舘主人啓]  
　　本科順天江南浙江江西四省闈墨本舘業經先後排印校對無訛紙張潔白頗爲士林珍賞定價順天闈墨洋七分江南八分浙江江西均七分售處仍照曩例揣摩風氣者所宜先睹爲快也 
[五十六號畫報出售] [  申報舘主人啓]  
　　本埠三洋經橋潤康錢庄被刧之夕時齋中畫友適從該處經過親見盜黨各執利械向西逕去其在後一名聞人呼救聲急恐法捕追來渡小橋過英界冀脫身而適爲印捕獲住卽田五也事屬確見故圖之以供衆覽報首畫譜兩圖俱羅漢爲任君阜長所繪筆墨之妙久重藝林不煩贅述後附淞隱漫錄圖說一則准二十六日出售此布 
[宜招考素習西學之人以佐理海部說] [  山陰述戢子稿]  
　　仁壽主人返自閩垣余過而訪之一揖之餘各詢近狀寒暄數語談論風生余問之曰主人今此行亦有所見聞乎前者馬江之戰其遺迹猶存焉遺矢何存斷刀何在余未目賭子已身經能爲我述其梗槪乎主人曰能然不足言也吾請與君論當世之急務子亦願聞之耶余曰唯唯願客有以教之主人曰中國自步武泰西以來輪舶火器無不購辦然猶僅學皮毛不克求其實濟今者自與法人戰後舉凡輪舶之何以不固槍砲之何以不靈無不明知灼見故近者因懲而戒凡一切器械必思精益求精訓練海軍購辦戰艦鐵甲三艘購自德國此昔日所未見者也聞李傅相又欲再辦二艘中國噐械之精將見日新月盛然器械雖精而人才尙有未備也余曰天津有水師武備學堂福建有前後兩學堂上海廣東等通商之處無不有洋文書館如廣方言館等不下十數處皆以爲造就人才之地也人才亦幾漸備矣乃子曰未備亦有所見耶主人曰然曰然則奈何曰今者不已有海部之名乎沿海各疆之水師統歸於一雖以醇親王等總理具事不另設他宜然不過總其大綱其下之司員等官自必選精於海道之緯線習知各國之人情明乎泰西之風土者以充其役斷不能以各部各省之冗員充濫竽之數也然一時之間安得有如許人才以爲我朋若求之於各學堂則待訓練有成非四五年之功不可若降格以求苟且塞責則國家又何必有此一番經營得才甚難需才孔急欲云才備當先　備才之道矣今吾之計可以使國家速得人才可以使國家不費帑項可以使中國之人民樂究心于西學可以使歐洲各國不敢窺覬海疆子願聞乎曰奈何主人曰中國自通商以來人民之學西法者不知凡幾出洋之學生無論矣其餘之自　貲斧而求教於西人者亦不乏人或學於外洋各國或學於内地之西人雖西人未必盡習水師學者未必盡學兵法然或講求製造或明悉天文或習爲算學或習爲化學或精於地理或熟於海道各擅所長合而爲用雖非盡當於水師然亦皆佐理海部之資也若皆招之以爲我用則才備矣且各學堂所學者亦不過此數者已耳與其求將學未成之人以爲用何如用已學已成之人之爲速哉若慮夫專攻西學之人情性每多傲狠且於中國文字未必深通雖名爲華人而實無異於西人擇而用之未必肯和衷共濟則不如待其來而先加以考試視其性情之傲狠者留之於學堂令其稍習規矩漸底柔和文字之未通者則令其另習中國文字文不必其艱深字不必其難識祗示其四子等書使其略識聖人之大道而不至人於邪曲之途則不過一年卽可以得成材之用故曰可以使國家速得人才也學堂雖多人數雖衆而有才之士未必足當海部之用國家於此勢必更設學堂廣招子弟然多一學堂卽多一學堂之費用多一學徒卽多一學徒之費用今當庫帑支絀之時安得不籌及於此今若招已學已成之人而略加磨琢則費用自必稍省故曰使國家不費帑項中國雖通商已久然其積習尙存縉紳世家不肯令其子弟習西文且不屑與習西文之人爲伍推原其故皆因攻詩書者可以取功名立事業而習西文者多不通中國文字故不屑與同儕今若習西文者亦可顯榮而於詩書亦略明大義則專讀詩書者反爲無用矣吾知世家縉紳必不肯置其子弟於無用也故曰可以使中國之人樂究心於西學也中國之大士地之廣人才之秀出本遠駕乎泰西之上所患者因循耳今若奮發自强中西並重歐洲諸邦自必望風敬畏而不敢輕舉妄動吾故曰可以使歐洲各國不敢窺覷海疆也吾子以爲然耶否耶余曰善乃泚筆紀之以備當道之採擇 
[本館援奉電音]  
　　昨日上午本館在京訪事人由電飛傳本月初二日諭旨二道敬謹　登○十月初二日奉旨奉慈禧端佑康頤昭豫莊誠皇太后懿旨醇親王等奏大員報捐銀兩懇請奬勵一摺正藍旂蒙古都統長善捐備購辦機器銀四千兩洵屬急公長善著賞戴花翎該部知道欽此同日軍機大臣面奉諭旨京師溝渠河道年久失脩近多淤塞應如何分年籌欵陸續脩濬之處着該管大臣詳細履勘查明具奏欽此 
[越亂續聞]  
　　昨報載香港西字報言及有人自海防至港述及東京亂黨爲法人所擊散一節兹閱印度新聞紙據稱上月二十二日接到海防電報亦云越南之單美地方已爲法兵所奪所有黑旗餘黨悉數解散惟單美地方不知在何處旣稱去河内一百二十餘里想卽在洪化相近之處也　 
[商請通道]  
　　香港西字報言蒙古有大路一條西人譯言濟峽塔向來俄人至中國通商多有經此者嗣中國不願俄人由此路來往現聞該處有電報至俄謂中俄各官擬將會同商議將該處大道聽俄人往來而中國則似仍有不願之意未知將來能通融否也　 
[英昌抵港]  
　　英國新簡駐中國海面之水師提督名夏密敦于上月二十九日附英公司輪船至港二十日下午往會港督盖將與現在之提督交替也　 
[决謀制敵]  
　　紐約遞來郵信云德國近欲佔據加魯連海島致與大吕宋爲難幾動十戈兹聞德廷睿斷如將 
 
 

Page 2

 
 
來兩國開仗我德國則由吕宋屬土喬巴進兵攻其無備且該處界連美邦爲吕宋咽喉之地據有斯土得其地利則吕宋雖有雄兵無能爲矣德人先發制勝之謀如此說見中外新聞 
[甬上賽會]  
　　甬上賽會之期已列前報此會向係酒館行中所出俗呼爲撲刀會今歲民間以賽會必添一番生意因此各行捐助會貲一則可復昔日之舊觀一則可兾市面之生色故如包菜酒麫飯粥等店及提轅廚房無不采烈興高踴躍從事或自備會器或拼合一會爵献亦較往來更多約有五六十處上月廿八至三十等日各自舉行先盤十柱至初一日衆會咸集君子營教場更覺熱鬧士女往來不絶或素履青衫風流絶世或紅妝緑鬢綽約如仙眞如登羣玉山頭眼界爲之一擴會之佳者當推狀元大觀所有聯燈鼓亭紗船采閣均係時式花樣色色鮮明窮極奇麗其坐于采閣者雖非女子而婉孌美秀竟有過之無不及撲索迷離無復能辨其雌雄也又有女報馬數匹次如重元三陽甬江雲江襟江三江集賢聚金同慶大慶永利等社雖有紗船采閣亦復罕見總不如狀元大觀之多而且奇若爵献之佳者向推半邊街樹行街次如廿條橋等處俱有采搭牌樓高莫與京夜可燃燭照耀如晝惟其中陳設各物總不及從前之精緻想因民力之艱難也慈奉鎭海等縣聞風來觀者實繁有徒宜乎貿易場中甚願有此一舉也　 
[風火爲災]  
　　京口友人來簡云九月二十七日向晚譙樓鼉鼓甫報初更喧傳七濠左近永安圩某村回祿君忽然稅駕但見騰騰紅燄上燭層霄遙映二十里外峯巒幾若赤城世界約一時許火勢方衰當火熾時居民多將什物搬出紛紛裝上划船連夜渡江至鎭時適商羊狂舞風捲濤飛一葉扁舟眞簸於雪浪銀山之際舵帆無主尤學岌岌可危至東方旣明始獲渡登彼岸出險入險直足令胆如芥子者驚悸欲狂是夜揚子江中所泊義渡船及考生所雇邵伯划船窰貨船某水師砲船和一艘皆爲巨浪繫沉幸未損傷人口其寄椗蒜山西之美兵艦加意防範連下十餘錨尙有黑索一條被風吹斷此外各港小船失事者更不知凡幾數百年大木亦多被摧折傷殘　飛廉氏之顚狂竟至如此耶 
[剿平會匪]  
　　瑞安大嶨地方會匪聚衆滋事屢登前報近悉處郡練軍數百人已由青田九都進剿拿獲匪黨二十餘名隣近各地紳耆出具甘結均愿自將匪首拿獲送案免致各營勇逗遛滋生事端管帶温標練軍張游戎俯允所請遂將練軍及各營勇立卽飭回郡城惟瑞泰往來各船前因沿途一帶有地棍搶刦之案月餘不敢裝載貨物今會匪業已殲除想泰順販運各山貨不必繞道平陽卽可安抵郡城矣其駐紥狀元橋之練軍業已奉飭歸標於上月廿五日回郡城當卽遣歸各營以備操演大陣伺候省憲大閱 
[松江郵信]  
　　新任松江府姚少瀆太守甫下車卽以興修水利爲首務祗以吕岡涇壩工程浩大或議造　壩爲堅或議築土壩爲易紛紛不一未有成說現擬將古浦塘先行開濬次第興工庶得節民力而裕捐欵已於初一日同婁縣林仲伊邑尊巡視　禀明督撫二憲舉辦並聞卽委林邑尊於解婁縣篆務後留松督辦以資熟手云○新任婁縣張少芸明府於月之初三日榮任公舘　北倉橋張宅○華亭吳仲英邑侯因公館太形局促卽於初二日進署○前任松府時蕚卿太守於初六日開弔初八日靈輀回里 
[星節蒞閩]  
　　錫席卿星使原定於上月二十六日抵閩届時文武各員紛紛出城迎迓嗣遲之又久至翌日九點鐘時星軺始至各員謁見後卽排導入城次第至各衙拜會制軍設宴欵之座中有古子性軍憲以下各員接席飛觴極形欵洽宴未畢星使所帶刑部屬員三人亦聯輿入署至三點鐘時席散辭出由西門抵洪山橋登舟各員均出關恭送并寄請聖安圑勇及八營練兵皆整隊鵠列以誌敬忱 
[考事綴言]  
　　北闈新舉人覆試情形已登昨報兹閱京信言二十一午後各新貴之與内閣友人熟識者先將行李考具搬至内閣富晚卽宿閣中翌日黎明王大臣在保和殿外點名詩題係校理秘文昨報稱約禮博文者誤也諸人興酣落筆水到渠　不數時卽已畢事惟是日午前大風忽起塵土飛揚歴時旣久勢愈猖狂殿上門牖宏開冷氣　增數倍諸人頗有瑟縮之態○此次南中某省冒籍北貝而中式者竟有七人但覆試須有同鄉京官印結方得入場直隷京員以該七人冒籍靳不出結經人說項至再至三仍不爲動且稱將赴都察院公同控告以杜此風將來不知如何能了而此次覆試則已可望而不可入矣○本科北闈大主考意欲整頓文風挽回時尙所取中之頭場文藝一以清眞雅正爲宗而不規規於小節解元劉君若曾首藝數逾八百南元張君謇首題本尙書註疏立論項下有保我子孫利我黎民之語講首有識治體者每謂六字大主考愛其文之華實並茂發刊時俱爲删節又五十六名熙君元正塲謄眞時首藝曳白二頁點句始覺一時焦灼萬狀轉輾思維頓生急智遂作兩大比以塡之字數致逾八百房官某君喜其才思横溢卽爲列薦大主考獨具隻眼覆閱再三偏賞其所塡之兩大比樹義特堅抒詞無懦而卽標中字然則熙君苟不曳白必無此兩大比全卷或致减色卽使出房恐亦被擯今乃不先不後恰能塡以兩大比而兩大比竟爲主司所賞此其中豈非有若或使之者哉○金臺書院冬季甄别輪應沈仲復大京兆點名扃試聞在十月初旬○詹事府招考供事屢見報端今聞十月初旬亦將開考○順天繙譯試卷題凡二道一係主考所擬漢文條子照譯清文一係論題由考生擬成一論先用漢文謄眞冉由漢文譯作清文清漢各字俱不得有絲毫錯落盖不用書手另謄閱卷者卽以此爲黜陟也惟該考生等爲數無多所謄筆跡出於何人之手主司一目了然直屬日不失一故駐防及屯居之旗人平時不與若輩廣通聲氣欲登金榜直如登天本届固猶曩例也中額係十中中一此次應試者六十八人而内有宗室一人遂廣一額特中八名惜宗室某君卷中微有瑕疵竟落孫山以外其額反爲他人所佔耳 
[淮甸小紀]  
　　霜降之晨夜雨淅淅朝雲漠漠午間日影曈曈高懸空際而阿香馳御轟轟以震諺云雷打菊花心柴米貴如金又云雷打菊花開柴米厭破街未知以何者爲騐○今秋運河水勢跌落較早江北河運回空船隻較遲　日刻已有抵浦而南者貨物亦仍盈艙云○錢業虧閉捲逃久經官憲示禁近有河口寳裕莊東夥同時避匿計虧欠各處約有二千貫聞莊主係秦郵人也○章作堂鎭軍回轅後所有原統漕標水陸馬步各軍仍中漕憲札委統領○漕憲赴省籌商漕務因微山湖水消涸邳宿運道必形阻滯减撥蘇松粮米十萬爲五萬由河道運通會奏並委派張屺堂都轉勘辦沿途淤淺處所奏摺業已拜發頃聞都中發電着各督撫務於來春改撥浙漕蘇漕各十萬石不得推諉干議云云未知確否○姚雲階軍門向隷陳公慶雲部下掃蕩捻教各匪素有敢戰之稱近任南贑鎭總兵賀客盈庭而軍門感激思報之忱亦遂有加無已矣 
[鳩江紀要]  
　　長江水師提督李與吾軍門閱操畢卽乘登瀛洲兵輪於上月廿二夜駛抵蕪湖旋卽進署休息數日卽當校閱無湖裕溪兩營水操并往下江勘閱狼山瓜州鎭標水軍○前湖廣總督李筱荃制軍在合肥原籍接奉恩綸趨召出山聞定於十月中赴都陛見○郭善臣軍門於上月廿五日由蕪湖回壽州○前報紀涇縣解犯過道翻供一節兹悉翻供之二犯本係湖北人據稱平日在鄉村販賣帶子藉博微利先是盜黨偵知某客有洋銀藏在章家渡某行盜黨遂在凉亭内商議如何刼搶適販帶者亦在凉亭休息盜不爲意及計議定妥販帶者忽促趕路盜竊計曰我等在此商議彼必聞之若彼走漏消息事不諧矣遂將販帶者追回脅以白刃謂如肯入夥則可照贓分泒否則請試吾刃販帶者無奈因同往搶刼事後被拿等語翻供後由該縣官到蕪覆訊數堂尙未定讞也○舊貨攤上有舊洋鎗刀械等件羅列出售見者初不爲意前日見一鄉人向攤上看定後膛舊洋鎗一桿自云爲防盜之用形跡不無可疑因思近時各處盜案往往持鎗難保不向此等處購買深望賢令尹 
 
 

Page 3

 
 
設法收購不致流入民間是亦清盜源之一法也○夏間李三寳妬姦害命一案經鄒雋之明府訊得係三寳之妻某氏加功致命故擬絞監候通詳各憲隨於上月廿四日起解觀者蜂屯蟻聚皆謂該婦歸三寳僅一月而竟鬧出命案亦悍潑哉 
[寗波撤勇]  
　　甯波去歲所募巡防營勇分防府縣兩署者刻已盡數裁撤惟衛安營緑頭勇及眞武宫之砲勇照舊防守其餘一律撤防資遣歸農矣 
[來信照登]  
　　啓者鎭洋縣南門外離城十二里之蓬閬鎭與嘉定崑山連界九月二十八傍晚突遭回祿適值大風火勢猛烈烟焰飛騰自東至西飛越對河至夜半始熄計延燒崑鎭界烟户一百餘家市屋民房俱成焦土並有稻籽數百畝已經收穫一時並付刼灰小民猝被奇灾梁堪憫惻其中有四五十　最爲窮苦家無片椽身無長物聚泣頽垣敗壁間風棲露宿啼飢號寒尤岌岌乎朝不保莫此情此景眞有目不忍覩耳不忍聞者迄今事隔三日尙未聞官長飭查撫卹豈竟未之聞知耶抑别有安全之善策熟籌於胸中耶婁地瘠薄集欵無多杯水車薪無濟於事現函致蘇滬諸善長設法捐募以恤窮黎俾灰燼餘生不至塡諸溝壑請貴館登之報章以供衆覽倘四方好善君子見之各發慈祥慨然捐助則貴館一言廣播造福正復無窮矣[  婁城養眞子啓]  
[福州官報]  
　　通判鄧錫璠委辦橋北釐局同知周士榮委辦邵武厘局知縣郝士珍委辦華葑厘局知縣陳煥新委辦上渡木排從九葉爲芝委辦汀州羊牯厘局李瑄委辦漳州西溪厘局鹽大使沈士升委辦安家渡厘局知縣林猛卸辦上渡木排典史方傳彝卸辦橋北厘局署福泉縣尹翼經卸事到省并諭准補建安縣知縣委署漳州鎭陳由立軍門委署龍岩州沈學海明府均於日内赴任 
[初次會哨]  
　　本城各局添設冬防一事已列報端兹悉各局擬定章程每逢三六九日晚上挨次會哨前晚係第一期會哨總巡馮蓮士刺史預備茶點以待亦可見其實心辦事之一斑也 
[黑人待訊]  
　　有輪船名賽色斯者泊在虹口公和祥碼頭前夜船中司火爐之黑人不知如何搆釁船主報捕往拘及捕王則黑人凶很異堂巡捕亦覺計無所施反被擊傷一人及昨午十二點鐘時巡捕復往始將黑人二名拘去想今日當解英刑司署訊判也 
[糾衆拔人]  
　　前日有江灣人辛某至虹口捕房報稱伊兄辛味香賃屋附近地方爲醫生前曾受業於親戚徐某門下徐已逝世與徐之子徐企芝細故挾怨以兄尙未滿師不應掛牌　道爲詞唆使母舅張子良詭請兄至引翔港地方治病甫行二里突有五十餘人將兄拖至田間捆綁拔到江灣徐家用鐵練鎖於徐某之棺等語捕頭以辛住租界而被人拔去卽飭包探孔長生陸阿祥往查該包探等先尋該處之六圖地保金秋江詢問據言昨日九點鐘時固有是事惟徐向辛索謝師洋二百元卽可了事該包探等謂當與徐面晤該地保隨領包探至徐家則拒而不納又據辛　言已投寳山縣衙門控告該包探將情形回覆域頭不知以後如何也　 
[會訊碰船案]  
　　船户李宇瞻係甯河縣人在江北鹽城地方裝載糧米赴津交卸後於八月下旬解維遄返二十六日夜半後離津一百五六十里光景被招商局之海琛輪船碰壞船頭以致沉没並淹斃水手二名當由該船户投報天津縣并以該輪船深夜行駛不放氣冒故不知讓避且我船桅杆上縣有紅燈輪船何得不見及被碰適有水手之患胃氣痛及患目疾者兩人在船頭照料當船頭壞後輪船停輪放杉板援救在船共二十五人當卽查點祗有二十三名始知在船頭之二人落水身死及次晨打撈無着等語天津縣查得海琛輪船向來往返福州上海今初次來津業已返　嗣後亦不再來津爲特詳請津海關道周觀察移文蘇松太道邵觀察請傳訊該輪船主酌償撫卹邵觀察隨札飭英會審員羅太守訊明詳報一面着摺商局命該船主投質由局查明是夜係該船之大副美國人反司輪值行船而碰撞者　請太守照會美領事轉傳反司於昨晨投案候訊太守向易繙譯曰奉札載明船户之口供言輪船不放氣管且該船縣有紅燈旣致被碰沉船斃人應者該大副照直供明理合撫卹死者家屬易君然之隨飭該大副反司照供碰撞之由據反司供凡輪船行駛海洋或大江均有定章無論日夜設有霧氣旋氣管不息否則夜間亦惟懸燈而已當夜適我輪班管駕於一點半鐘時駛離大沽口燈塔五六里已將進口其時天甚黑暗我船桅上懸有紅緑燈彼船行來並不縣燈及至將碰方見扯懸紅燈我船急卽轉舵彼船已横駛下來以致碰壞船頭有二孔漸漸入水我船卽停輪放杉板援救彼船上人有一點餘鐘時彼船始沉其人均在我船查得共有二十三人業已齊全並未言及尙少二人碰撞之咎在彼不在我太守又曰彼船旣斃人口自當酌給撫卹該大副亦當直供不得含混推卸反司又稱實在照供並無虚言或再繪碰撞之圖呈閱便可明白太守問招商局有人到案否當據該局繙譯楊少坪上堂候示太守調設照中國例彼此行船碰撞致死人口者必當酌給撫卹爾局中向章如何楊答稱事不一律總須由官訊明口供咎應歸誰然後判斷此案或請照大副之供申詳道憲核奪太守隨飭反司繪呈圖樣候再錄供附圖申詳 
[禀詞離奇]  
　　昨有徐均年者年約三十餘衣裳齊楚頭戴小帽有翡翠帽准三個自稱四川成都府華陽縣人至英公堂禀稱職員向在粤省爲蓮花幕下客兼習奇門遁甲今因回里順道來滬初寓吉星公繼移永安客棧棧主石姓又令移居樓下客房忽失去銀洋百元及時辰表一隻當卽焚香起課推測卦象銀洋及表已落婦人之手遂卽報捕現經包探在某妓處查得時辰表可見卦之靈騐務求差提究追遞禀畢又作兒女子啼哭狀請迅速嚴追羅太守飭退候批說者謂徐旣習奇門遁甲移居不吉何不能先知直待失物後而始乞靈於卦象耶且漫誇口欲騐卦之靈不靈且看官之准不准 
[交出私土]  
　　昨報會審土案一節昨據十號西包探將十六號巡丁所獲之大土半隻及前存捕房之大土一隻均送至公堂羅太守命檢點存堂 
[售猪控欠]  
　　泰興人丁再濤投縣訴稱月前由原籍載猪七十頭赴新江銷售旋有陳瑞生欲購因卽言明價洋二百八十元將猪悉數運去及至向收陳竟避匿不面訪悉潜匿申江爲特投案叩求提究草邑尊准盡飭提去後前日下午升堂集訊原告投案申訴前因陳供向丁購猪中該處公順行譚阿來經手其價洋已由譚如數收去小的並未虧負銀洋邑尊謂此事旣由譚經手可將譚交案候核陳暫行交保 
[兇犯發回]  
　　上年浦東張家樓地方沈姓家遭張阿小竊物并戳斃小孩一事事主報縣緝張訊供解省各情節經列報昨日由臬憲將張批差押解來滬莫邑尊飭仍收禁 
[控離奇]  
　　小南門内余姓女郎遭黑橋浜王松泉搶親一事本舘已泚豪綴錄照登前月報章至前日忽有袁某投訴總巡局謂小的家在本城唐家弄中素習帽業幼曾媒定余女爲室詩傳紅葉早賦定情牛有掌中珠已在啞啞學語月前王忽糾集青皮效崑崙奴盜紅拂妓故事突將女子劫去威偪成親向論之餘反遭訛詐叩求提究　判是非馮刺史閱禀之下飭勇協同該處十舖地甲張勝提土集訊袁復公庭浦伏伸訴前因王供向在糟邱中覓生活長子曾習廣貨生意數年前憑媒聘定余女爲媳去秋凂冰上人傳言訂期迎娶余女之母謂能捨番佛百尊 
 
 

Page 4

 
 
爲六禮之費始得桃夭宜室詩賦于歸然小的正如長卿之蕭然四壁安能遂其所求以致時日遷延尙未爻占歸妹至　前有以搶親之策進者因糾集人夫及媒妁前往　搶不料女早與袁私訂終身近且呱呱者己在　遂併孩子劍負而歸正欲　余理說卽由袁央二鋪地甲出爲勸阻自愿出洋三十元俾小的之兒另求良匹但小的家素清盆下定時所送財禮首飾曾費百羊似此折閱太多實難允許因卽峻　却之詎袁竟敢揑詞朦控惟求秦鏡高懸一分皂白刺史以兩造各執一詞碍難定　因着將原被一併送縣辦理嘗觀棃園中演雙搖會一劇以一夫而有二婦遂致釁起撚酸兹以一女而字二男則事更離奇恐不能以花骨頭定去取矣滬上眞無奇不有哉 
[英界公堂瑣案]  
　　葉毛頭稱向　浦灘扛運貨物昨被馮小林爭扛致毆傷頭顱今請騐傷馮小林供因我抽扛棒時誤碰伊頭羅太守騐得葉受傷屬實判罰馮洋一元給葉養傷○沈光得稱開老虎灶徐阿漢來買水不給錢故不給水詎被打破頭額由捕送案徐阿漢供業已付錢伊謂未收致與爭執羅太守察得王已受微傷判罰徐洋半元給沈養傷○胡阿二稱在茶館被羅南行擲椀傷額報捕送案羅南行供持椀在手胡自碰撞稍有微傷並非擲椀致傷可請騐明太守問胡阿二因何起見胡答稱無故太守謂旣無故必無擲椀之事其爲誤撞　知一併斥退 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路浦灘文報局内恊賑公所經收賑捐九月下旬清單]  
　　二十九日催六千八百六十八號隱名氏英洋十四元銅洋一元○潮州廣昌崑　催七千三百七十七十一兩號四元○杜椿齡堂募催八千八百九十一號十一户十元遊藝中原客募催八千五百七十七號八户五元○常州千秋巷同人善士募催五千二百零七號蔣不書名二千文趙雪岑徐文浩二户各一千文黃兆麟許功銘不書名唐三户各五百文合收洋五元○申三百七十七單百家姓董耕書二户各五角○松江恆益　募催七千四百六十九號鄭允記謹領各友賀分酬答各友壽筵共洋十二元程承啓一元公記銅洋三元○安定朱毓棟徐邦綦募催一萬一千四百五十號莫釐頑石氏一元石智興四角朱寶華四百六十文恆泰典錢福　燕詒　餘德堂許崇善堂李五户各二百文席惠生種德堂周安素堂徐三户各一百文合收三元○黎里毛泰江募無力子求病愈廿元○浙湖包募銳二千三百七十號積頸步齊爲元配董氏資冥福十元姚子佛朱井伯徐美若陳覺甫四户合助二元四開二個○四明寗郡城中仁壽堂蔡助原舊寒衣三百件○本日共收英洋八十七元銅洋四元小洋四角舊寒衣三百件當交陳與昌絲棧手收○附收山東賑英五元另行詳報 
[上海四馬路浦灘文報局内協賑公所經收賑捐九月下旬清單]  
　　三十日謙愼資號交來催九千四百十五號唐葉氏求保平安英洋十元隱名氏四元○紹興姚家埭退一步居募銳一千六百廿四號東江場新安圑肩竈楊元　楊金楊礽三户各十元○催一萬零一百六十四號募五元錢四百廿文○常熟張永茂號募催五千七百七十七號三户洋五元○揚州汪裕成寄來催三千七百三十七號存耕堂求母平安十元徐沈兩姓合洋一元○催三千八百零八號無名氏兩元○甯波呼童巷錢伯言翁募催二千二百卅六號　六户十二元小洋六角錢一千七百○催七千五百零六號募六元小洋二角○同仁保安堂募申三百七十八單平心氏求子平安無名氏石心愿雲德　胡四户各一元無名氏二元何姓金姓張紀　三户各二百文韓姓八開洋一個錢三百文李姓八十二文紅廟涌捐七百四十七文合收七元八開一個錢五百九十九文○隱名氏募催八千二百十六號五户一元○劉河厘局募催一萬一千四百廿六號四元○敬善居募催七千九百九十七號八元○揚州聚盛　交來隱名氏二元○瀏河衡昌泰烟作募催二千五百四十三號十元　京口臥游主人募催一萬一千五百六十六號泰順何須問主人二户各一元震源豐尹旭記尹殿章焦東書屋森記文記標餘記申餘記八户各五角○無名氏募申三百七十九單朱辛伊馮海槎吳毓秀異永康蔡福保顧椿樵徐耕辛曾鳴庚畢錫疇趙金元朱　亭徐貴生卜子泉王德英胡惠德徐裕光徐方美戴槐共十元虚對開一個四開洋兩個○卓明記藥號募催八千四百八十七號十户兩元廿四文○道憲邵發到滬軍營數募銳一百廿八號十五户三十五元○有心無力人兩元○本日共收英洋一百七十二元虚對開一個小洋十三角錢二千七百四十三文附收藍白大布二疋另行詳報○九月二十一日至三十日止共收粤賑規元四千二百兩六分英洋四千二百廿六元合元三千三百四十兩九厘現銀合元五十九兩一錢三分三厘銅洋四十八元烊見元七兩一錢六分五厘小洋五十九角五分合元四兩三分八厘對開十個合元三兩六分爐坯洋兩元合元一兩二錢飾銀一兩二錢合元一兩八錢一分錢十四千七百八十一文合元九兩七錢二分四厘九項共合規元七千五百八十九兩四錢六分九厘○共收江甯賑英洋五元錢六百七十八文合規元四兩一錢七分九厘沙賑洋六十二元合規四十六兩二錢八分二厘山東賑洋六十一元合元四十五兩五錢三分六厘規元五十二兩共合規元一百四十七兩九錢九分七厘通州大布兩疋當送交陳與昌收訖連前共收各賑規元十二萬九百九十七兩四分三厘洋二萬五百元○共解江甯公所規元一千兩解揚鎭公所規元一千兩解汪靖公所洋一千五百元合元一千一百十九兩七錢五分解蘇徐子春先生代辦棉衣洋二千元合元一千四百九十三兩共解規元四千六百十二兩七錢五分連前共解過各賑規元十一萬九千六百七十三兩四錢五　洋二萬五百元○除解外結存規元一千三百廿三兩五錢九分三厘 
[上海絲業會舘籌賑公所施少欽經收兩廣水災賑捐九月二十五七日第一百二十二三次清單]  
　　松江沈康齡由元大亨南莊交來求病速痊洋一百元鵝湖磐石求母壽康甯自病速愈藥資移助洋十元浙紹陳德記助廣東廣西各十元百不能齋求闔家平安大小咸適八元無名氏助廣西四元崑山虔心誠敬子求腿疾卽愈復元健壯二元西洞庭蟻䭾一粒人錢五百文又徐柳女史求客次眷口平安二百文又恩卾子銅洋一元附收百不能齋助江寗洋四元以上二十五日○鄭帶成求祖父平安洋十元太倉隴西氏由永義昶局來二元東海徐善士二元隱名氏一元海鹽楊錦安一元疎紅氏助江寗十元浙紹山陰安昌鎭謝正大米號祈平安氏病洋五元又謝門易氏光洋五元太倉李以燦以送派保陳懷德陳冠崧贄隨助賑洋一元丁氏求夫病速愈一元孟積卿助江寗錢五百文以上二十七日 
[上海北市絲業會舘核奬籌賑公所施少欽經收山東賑捐九月二十二三日第八百十四五次清單]  
　　隱名氏求妻病脫體洋一百元愼獨居求子增壽洋一百元浙江湖州府烏程縣謝門沈氏洋五十元汝南氏求次子病愈洋十元甯倫居力省日用洋十元○江西袁州府學余伍兩廣文經募易滋德堂洋二元久大彭世仁錢四千文廖萬年錢二千文黃桂林堂董崇德堂詒燕堂余居易堂伍歐陽發欽王萬盛羅厚修王春福福春生景雲美鼎盛遠德吉號集義生劉福慶堂錦源生胡聰訓堂孝友堂鼎豐新盛錦豐和盛恆盛萬豐年王和興萬和爐貽桂堂余二十六户各錢一千文彭春才長盛號益豐店晉豐萃豐德義六户各錢八百文胡誦芬堂王發道松茂盛同泰昌同興泰順茂順易四聖吳萬花和春生徐翼朝三義吉茂復豐十四户各錢五百文源泰盛敦福厚二户各錢四百文以上五十一户共合花板次洋三十五元由全泰盛局來○金匱學殷第十七次來嘉禾不留名新貴榜前許願得中以物付質助洋二十五元以上二十二日○求寡過齋求母康健并求子健旺洋二十元山東人洋十二元慈溪縣署十二齡童子趙經緒還病愿洋八元孟河馬位之洋四元仙源實事求是人洋五元聚德堂洋二元延賞堂一元隱名氏洋一元不書名一元○杭州嚴衙衖朱由愼裕莊來經募雲溪書屋三元寄容齋洋四元○金匱學殷第十八批來王仲甫募顧鏡秋洋十元顧守愚募師竹風和洋二元補過軒洋一元錢愼三錢金氏無名氏三户各洋一元六户共十六元○平湖仰善居士經募黃三洋五元祈耈草廬新大棉衣一百二十件褲五十條小棉衣褲三十件靜修居公記新棉衣三十件褲二十條○京都種梅居士代富春書屋主人寄來辟瘟丸三匣辟瘟散一包雷擊散一包以上二十三日 
 
 

Page 10

 
 
   
 
 

Page 11

 
 
[法界公堂瑣案]  
　　奥國人某甲前曾在法捕房當捕役後稍有餘資因卽辭職有洋一百二十圓託甯人陳金海在滬販貨至甯銷售復運荼葉來滬幾經轉運短去五十二圓向陳歸取陳以在甯時與同鄉袁生恒往來稱有貨洋一百四十二圓五角祗收過九十圓尙欠五十二圓五角可以抵償折閱之洋昨日該洋人遂將袁送捕房解案請訊翁太守詰問之下陳稱待向袁處收回卽行還楚哀稱有帳可稽並不欠伊如許請求核算可也太守以袁陳兩人之帳諒有瓜葛若待算明始知欠數勢必時日遷延因令交保出外限七天内料理洋人之洋五十二圓○本年夏間吉祥街善善飯舘夥控稱兒子被阿道誘去當將阿道送案請追阿道供現在虹口之福建人陳阿榮嘱我誘至小東門外戯舘街盛發棧後又領去太守飭包探留心查緝後竟蹤影全無公堂遂將阿道送縣辦理昨日包探嚴頌眉禀稱有人告知目今陳仍在虹口卽往拘拿則已得信逃至租界之外解請究懲陳供小兒非我所拐是日至小東門盛發棧阿道有銅洋三元交我據云小兒由伊誘得交林阿蒂賣與建帮金發利船上蕭姓阿道白稱分得洋六元太守問可知賣洋多少阿蒂現在何處包探禀稱陳在捕房供稱阿蒂及金發利船現均在上海太守着陳先將阿蒂交案以便逐層追究陳仍交捕帶回暫押并着傳原告到案○吉祥街清芬堂茶館堂倌　瑞生扭曹溪雲至案訴稱昨日曹來啜茗乘間竊去水煙袋經櫃上俞先生追上人贓並獲由捕送案曹認竊不諱翁太守詰其作何生意據稱前在寗波爲藥店夥陳又稱茶資十五文尙未付給太守詰曹身畔可有錢文答稱無有太守掌着頰六十下交捕帶出隨詰陳清芬堂主人是何姓名答稱姓張現已去世與南誠信主人是弟兄故現由誠信主人作主太守謂訪聞南誠信與清芬堂等處仍多婦女啜茗吸煙以致遊手好閒往往肇事現在英界此風早已禁絶法界事同一律嗣後如有婦女到來不准容留可告訴店主及經手人知曉本分府不日卽當親自訪查也○昨報列小孩失路一事捕房將該孩解案翁太守詰問之下據供姓張名進根年十二歲家在川沙隨父到滬買物行至西門失散太守問家中尙有何人爾父是何名字答稱父名海和今年七十歲母親不知年歲髮已斑白太守以其言語不經着留捕房一日以便人來認領倘無人至可送城中善堂收養○前報列巡捕在永安街太古棧捉到賭案一事翁太守傳到陸戴兩人據供尙有兩人因病不能到案太守謂從寛罰銀一百兩以充善舉昨日堂期捕房將該棧茶房唐福解到陸戴兩人投案請减并繳上英洋一百元太守俯准所請再三開導以後不得再犯并問棧主及未到者姓名據稱棧主王竹山染病者爲程耀常何萃卿太守飭卽退去唐俟棧中人來具保○前報列萬安樓客棧錢小青偕棧客袁祖仁報稱袁客房中失去縐紗長夾衫查係間壁黃裕三高金雨兩人所竊黃高亦供認竊得後押於老北門外河沿源順押店翁太守着吊到贓物再核包探嚴頌眉孫寳生等以黃實是積竊當在黃行李中搜出大小烟袋兩支銀鑲煙鎗一支眼鏡三副馬褂長夾衫各一件馬甲兩件鍍銀匙一隻洋一元錢六百文當卽擕回捕房昨日解案禀稱該竊尙有鋪葢衣箱等共計一件留在萬安樓據該棧稱尙欠房飯錢兩元有奇太守研詰黃金兩人據稱水烟袋及馬甲馬褂烟鎗等物在漢口棧房中竊得餘是自己出錢所買太守謂錢從何來諒亦贓欵遂着將吊到之衣給錢領去在棧各物存在捕房黃高交捕帶回管押押店夥蕭某投案候示太守着候定案時再來○日前汪某投案遞禀訴稱恒合祥公司帳房股東周雨亭將公司房屋憑據託金姓抵去銀一千二百兩立有契據載明一切業已逾期向追不理理應向金理論翁太守准詞傳金到案汪伸訴前因並請追還銀兩不願管業太守見憑據上恒合祥公司計十股每股本銀二千兩隨問周名下有若干股金稱伊是一股太守謂爾旣作中當爲理直金稱周於七月間回甯至今未到總須待伊到來方可斟酌小的雖係中人不能代伊變產現已着伊兒子趕往甯波大約後日總可來申太守謂旣云後日可到着下期投案候訊○甯波人朱琴川訴稱本在新開河恊記烟棧爲夥因病回家於九月初八日到滬尙未覓得枝棲日前至協記行閒談適有比隣雜貨店中人在座談次言及伊家房價極廉每月祗須三百文我因同伊往南至小東門外萬安樓茶肆坐定伊又自稱在小東門巡捕房餬口薦人甚易我信以爲眞與伊同往一日伊知我身畔有洋兩元向之借取我卽取出給伊翁太守詰其以前可曾認識答稱素不相識太守謂素不相識之人卽肯借洋爾寔疏忽朱稱伊言旣有生意可無須零用錢文我因將洋借與伊又稱買米寄家將我呢馬甲向萬隆質錢六百文紡綢套褲一雙向慶豐質錢五百文票子放仕身畔隨卽避去并將鋪葢等搬往北頭前日遇見向索反誣我拆梢被捕拘案太守詰訊趙福雲供稱爲米店生意並不借伊洋元伊將我軋住意欲剝衣問在何處答稱二十八日在鴻春茶樓太守謂趙如果借伊洋元好爲取出當可從寛趙言語支吾答稱大老爺旣斷還伊當卽出外措還太守着將趙押候查明再核○前報列巡捕查得彩視街乾生泰烟館仍用女堂當將館主李思義拘解公廨翁太守細加研詰初不肯承後在捕房供出曾用阿招阿寳小妹等人昨日捕房遂將李解案太守復加詰訊李忽改供太守謂兩前供出之人其名字與本分府所訪相符尙敢狡賴乎隨判責三百板枷號三月以儆○包探在江裕輪船上獲到竊賊周同元周同福二人解案請訊并禀稱前曾獲到年老竊賊搜出押票二十五張卽是伊等之父子三人實皆積竊兩周俱供認曾竊茶肆鞋子洋傘等物此次實未犯竊太守着交捕帶回管押候比○捕房解送石陸氏杜和尙兩人請訊翁太守問因何事石陸氏供稱原籍蘇州在滬傭工度日前曾與杜私識伊刻竟時來纏　太守怒其無恥隨詰杜和尙據供與伊私識後被伊將我錢洋用罄後知我無生意隨卽琵琶别抱昨晚我至伊家伊糾集十數人將我毆打被伊同住之人將我髮辮揪住一人將我左手背割開幸巡捕到來一併拘送手傷請騐太守問用何物將爾手割開答稱事在夜間看不清楚且不知是何人動手太守謂石陸氏犯姦行兇實屬可惡同居者是何名姓可是行兇之人石陸氏供稱同居者係荳腐司務薛阿招此事並不干涉太守着將石陸氏交捕帶回管押候查再核 
[潛廬主書潤助賑]  
　　姚江翁已蘭太守書法冠時久爲賞鑒家所珍重乃棣詠笙茂才淵源有自夙號　書其涉筆成趣亦與阿兄相伯仲洵一門競爽也近年頻聞各處災耗惻然憫之每以無力援手引爲撼事今兹襆被遊滬故鄉親友遂以書潤助賑可償素願勸茂才欣然樂從且廉其值焉惟定限一百號爲率欲求墨寶者卽持紙件潤資送交抛球塲芝蘭室箋扇店掣換回條五日後向原處取件收得潤資悉數由絲業會舘及陳與昌號分解災區藉爲杯水車薪之助爰綴數語亟登報喘並將行草書例列左八言對每副六角七言對每副四角四尺挂屏每條三角横幅同六尺掛屏每條四角四尺畵心每張五角横幅同六尺畵心每張七角堂匾每字一元齋額每字六角摺扇兩角秋扇五角紈扇三角方片四角楷書及泥金件加倍餘另議[  有虞氏後裔訪荷樵客謹啓]  
[擁翠廬主畵潤助賑]  
　　吾姚葉氏累世工繪事予表棣石薌上舍生尤得個中三昧比聞各省告灾甚急願畵花卉翎毛二百件减潤助賑欲求者可將紙件送交抛球塲芝蘭室箋扇店掣取回條一禮拜後向原處取件所收潤資悉歸絲業會舘及陳與昌號分解災區爰爲登報而列潤欵於后四尺中堂一元横幅同六尺大堂二員横幅同四尺屏幅每條四角琴條每張三角六尺屏幅每條六角摺扇二角紈扇二角燈片二角工畵不應[  解虚心室主人已蘭識]  
[湯餅筵資移助賑捐]  
　　謹啓者今奉到劉子奎先生來函據云新得弄璋之喜荷蒙親友寵賜隆儀拜領之餘理當設湯餅之筵具柬奉請叩謝盛情蒙親友垂念各省水灾浩劫待賑孔殷請將謝客筵資移助賑捐旣承衆志成城却之反爲不恭今託本埠裕通祥寳號土大善士交到節省酬謝筵資洋一百元分撥山東四十元廣西四十元廣東二十元謹代諸親友造福囑登貴報並鳴謝悃[  上海北市籌賑公所施善昌謹啓十月初二日]  
[上海文報局内籌賑叢譚三十三]  
　　北地早寒灾民之待棉衣甚急仰蒙四明仁壽堂蔡助原當棉衣三百件海門朱仁和助沙布四十疋仙鎭登善堂助沙布兩疋恩同挾續德邁綈袍災民無凍斃之憂實惟諸君子之惠○善士之望捐單登報不啻秀才望榜敝所之望賑友報銷不啻店家歸帳必俟此帳到後始告無罪於善士也張雪堂先生報銷云江陰大口四千四百小口三千七百四十三靖江大口七千八百八十五小口六千三百五十四如大口六百五十一小口五百十九每口給錢三百文小口减半曁另賑一切共支英洋一千九百二十三元錢三千四百四十九千九十七文 
[果育堂來信]  
　　黃煥烟大善士爲其尊甫封翁曁太夫人卜吉營葬諸親友咸贈紼儀原擬固却因念災區甚廣待濟孔殷爰卽籌歸賑欵以資先靈冥福共集成英洋四百元送交敝堂除轉送文報局彚解外謹登報章以誌善士樂善之誠○又九月十七日起至十月初二日止賑捐數徐王氏洋十元杜紫垣洋四元周許氏洋二元李頎求病愈洋二元新北門桶捐四開一元錢一百九十一文濟善堂門首桶捐錢一百八十四文新場葉蓀伯經勸斗香捐錢四千文共收洋四百十八元四開一元錢四千三百七十五文 
[廉泉助賑]  
　　山西撫憲剛大中丞惻念粤灾特捐廉助賑五百元申京平松江銀三百五十兩由本埠厚安糖棧交來當卽知數收訖中丞曾開藩我粤布化宣猷政聲卓著朝廷知人善任晉擢巖疆指日兼圻節鉞重蒞兩粤爲蒼生造福吾知感涕謳歌共頌萬家生佛矣謹登報代災黎叩謝[  上海高易公館籌賑所李朝覲謹誌]  
 
 

Page 12

 
 
[上海四馬路高易公舘協籌兩廣山東沙洲賑捐所經收九月廿六日至三十日賑欵清單]  
　　廿六日時和輪船帳房唐道威翁募一百廿四號册無名氏二元鄭步初唐仲儀梁蔚村梁冠三無名氏無名氏蘭眞寳無名氏八户各一元善女阿玲唐阿孥二户各花洋一元隱名氏銅洋一元陳桂川洋二角船中各反零星錢三百文以上十四户洋十三元二角内花洋二元銅洋一元錢三百文○北誠信捐桶銅洋三元錢六百文○萃芳園捐桶洋一元○詠霓茶園捐桶銅洋一元洋一角錢三百文○同芳捐桶洋二角銅洋一元錢二百五十文○廿七日元和船募無名氏十元○廿八日公秦銅洋三元○元芳帳房募何鄭氏求保一路平安二元○鄭蘭記一元○高陞船劉東峰翁募一百廿二號册郭子樸一元高陞船五元李華亭二角無名氏三角○廿九日元芳帳房募何不留名三元五有居節省零用一元五角半公記半元又銅洋二元錢樹春銅洋三元○三十日安慶輪船帳房募黔南林曉雲十元式好堂張無名氏二户各二元淮渠程氏雪芳居士無名氏三户各一元宋寶亭五角趙善氏四角無名氏無名氏無名氏三户各錢五百文宋善士三百文趙善士無名氏二户各二百文以上十四户洋十七元九角内花洋一元錢二千二百文○悅生棧募財字廿七號册林程氏老太太中元梁蘇氏梁黃氏花女群姑林氏梁黃氏林程氏無名氏鄭何氏八户各二角梁大姑梁姑娘梁姑娘　姑林經姑林綿姑林玉鵝李袁氏八户各一角許阿蘭許黃氏彭石氏三户各錢一百文以上二十户洋二元九角錢三百文○又募丁字三十六號册王羅氏一元有好事無名氏高陽氏九柳軒四户各二角二書錢二百文以上六户洋一元八角錢二百文○以上統共收洋七十四元六角五分内花洋三元銅洋一十九元錢四千一百五十文 
[上海三馬路陳與昌收解賑欵總所第五次清單]  
　　八月底止第四次清單上結存規銀六百六十二兩八錢一分六厘又銅洋六百七十五元八角另存散銀七錢一分飾銀六兩五錢五分爐底三十五兩二錢五分已登前報今自九月初一日起至九月底止共收洋五千三百七十六元對開洋七十三個小洋四十九角半共合大洋五千四百五十三元合規銀四千零六十二兩四錢八分五厘又收規銀三百六十六四錢五分二厘錢十九千八百六十八文合規銀十三兩二錢四分五厘又收棉衣欵規銀二千兩又收銅洋一千六百　五元五角病銀七兩六錢廢飾二兩二錢三分九月廿六日敝處第二次開爐鎔去銅洋二千元並將病銀廢飾及上存爐底低飾一併鎔化共烊見規銀五百五十四兩八錢四分二厘以上總共合計規銀七千六百五十九兩八錢四分連前統共自六月初三日起至九月底止共收合見規銀二萬八千八百六十九兩七錢四分六厘○本月十二日解山東潘振聲先生第二批規銀二千一百九十四兩廿二日解廣西嚴佑之先生第六批規銀三千兩又付出裝現保險費銀八兩三錢三分三十日解江甯胡蓉卿先生規銀五百兩又付出做棉衣四千件另洋布成衣棉花等欵約計規銀二千兩細帳俟做成後再行聲明九月分共付出規銀七千七百零二兩三錢三分連前自六月初三起至九月底止統共付出規銀二萬八千九百十二兩二錢九分外實不敷銀四十二兩五錢四分四厘外又存銅洋二百八十一元三角又收存糙米三百石翠寶兩粒翠如意一枝眼鏡兩副鳥籠兩隻○另又收存棉衣褲共四百四十九件沙布九十正棉花一百觔合併聲明 
[上海三馬路與昌絲棧陳竹經募兩廣山東江寜沙州賑捐棉衣九月三十日第一百十六次清單]  
　　春生鑑交來江寗昌字二百十八册蘇垣王南薰經募億泰隆洋十元宛厚臣凌雲山二户各洋二元無名氏程斗初公順和陸日昇馬鎰隆胡元成曹張氏曹友梅曹再記恆興瑞大有義王永春仁記張耀康王祥泰源茂森頤　頤成曹樊川潘雲樵錢匯川生生義介壽堂正大元廿四户各洋一元以上廿七户共來洋三十八元○文報局移來寗郡仁壽堂蔡善士助原當棉衣三百件太倉濟泰典助原當棉衣褲五十件○昌字七百十二册浙寗成泰典洋三十元○昌字二千三百十八册浙寜永泰號經募浙寜禎記號祈求平安洋三十元○昌字一千一百六十九册漢口哈義和祥緞號經募福大緞號小記二户各洋兩元楊恆興義成春隆昌行三户各銀一兩東昌綢號宋公興允大福信大恆萬福祥臨泰興昌行黎雲浦願助氏仁齋氏無名氏戚恆泰義生恆十三户各洋一元興盛立錢一千文小記錢一百四十文以上廿户共來紋銀三　洋十八元○朱青藜先生書潤移助洋四角又洋兩角均助沙州共來洋六角○王　鳴寶號對帋移助江寜錢一百六十九文○昌字四百四十八册九江愼和典董玉泉翁經募麥凌氏洋一元董程氏董明氏二户各錢一千文愼未錢六百文　長善王秉如李甘氏三户各錢五百文戴流芳黃東甲汪潤生程錫齡四户各錢二百文汪文餘錢一百文以上十二户共來洋五元三角○昌字三百八十七册　林啓泰典經　崇業堂洋六元徐浩生張英譽二户各洋二元以上三户共來洋十元○高易公舘協　公所銅洋六十八元羅店德泰木行銅洋四元隱名氏洋兩　又銅洋二元俞恊興洋一元又銅洋四元泰隆交來黃梅初洋一元又銅洋一元梁氏白月英二户合洋一元周姓洋二角○本日共收洋一百十六元銅洋七十九元紋銀三兩小洋十一角錢一百六十九文棉衣褲三百五十件合併聲明 
[上海三馬路與昌絲棧陳仁坪經募兩廣山東江寜州賑棉衣十月初一日第一百十七次清單]  
　　文報局交來與字一百九十九　林詒燕堂洋十元沈福庭王克安二户各洋二元嚴淦堂洋四元以上四户丑來洋十八元○新關交來江寜昌字三百六十六册永康乾康順康保康重慶五户各洋二元共來洋十元○昌字二千三百四十四册寜波萬隆猪行經募范恆逹王子扵存養堂陳珊橋王廷綬得太德昇王長春徐氏全福春號范恆益俞仁英劉翰鏞十三户各洋一元泰和胡山順王阿興德順孫忠明沈一照永和徐金槐王信友王寶珊順成甡號無名氏十四户各洋四角以上廿七户共來洋　元○文報局移來仙鎭登善堂助通州布二疋○昌字二千三百七十五册定海新豐行經募定海大關無力氏洋一元樂恆潤洋半元新豐記錢一千六百九十文徐翁氏徐倪氏　　生徐方謙四户各錢六百文復興行成务大二户各錢五百文丁協豐樂恆游公和號三户各錢四百文樂恆春應合順同春舘生財蔡邵氏陳開元六户各錢三百文王　發陳麗生黃楚生三户各錢二百文馮　堂陳慶瑯二户各錢一百文以上廿三户共來洋九元○慈溪葛薌亭善士經募隱名氏助洋廿元清芬堂東南北三號茶捐　十元天成昌延生堂二户茶捐合助洋九元恆莊各友洋六元春園茶捐洋六元又錢四百另六文常州義大莊經募三齡童子求病速愈指助棉衣洋五元鄞縣致和堂張祈平安洋五元琥林龔思記聚樂園程姓蘇城武肅後八四户各洋三元錫山無名氏洋二元九角又錢六十六文盛昌隆茶捐洋二元三角洞庭席守印捐沙州無名氏寶仁堂晚　山舘四户各洋二元周莊陶寄崑山無力氏求三瘧速愈竹記經記四户各洋一元公順昌茶捐錢六百五十文○朱青藜先生書潤移助沙州洋二角○延康莊銅洋八十元杜姓銅洋一元○本日共收英洋一百四十六元銅洋八十一元小洋十四角錢一千一百廿二文沙布二疋合併聲明 
 
