# 1923 - 338 - 4918248

 

Page 1

 
 
第一萬八千二百四十八號;中華民國十二年 西曆一千九百二十三年十二月十三號
星期四 * *   
 
 

Page 2

 
 
第一萬八千二百四十八號;中華民國十二年 西曆一千九百二十三年十二月十三號
星期四 * *   
 
 

Page 3

 
 
第一萬八千二百四十八號;中華民國十二年 西曆一千九百二十三年十二月十三號
星期四 * *時論（特約） 
[江浙省議會之遵守憲法（心史）]  
　　憲法一國之根本大法也自不當以各地方情感而殊惟人民因反對賄選以致漠視憲法此可見好惡之公矣惟法團之舉措獨不當與私人同以情感用事今以蘇浙省議會之舉動可以證明之蘇之政界在人民目中視爲直系直系則應有遵憲之意然民選之議員則非以政界之意向爲意向觀於議員間責難其同鄕國會議員之與賄選者無所不至可見省議會乃以國民地位立法無政界黨系可言反對賄選之事實旣昭昭矣獨於憲法前已觀察省議會爲有認爲應遵守之形象乃至近日則直以全體之議决咨逹省長謂四届選舉應用憲法規定之制而又以新選舉之詳細條文委之省自治法爲先决之問題然則蘇省於選舉要政且不惜爲憲法之急須實行而令其停待憲法所産生之省自治法以爲永久之計蓋蘇省國會 
 
 

Page 4

 
 
第一萬八千二百四十八號;中華民國十二年 西曆一千九百二十三年十二月十三號
星期四 * *議員方服從與論而願　蘇人民之投票公决憲法之效力不意省議會已以人民代表之資格不啻代人民投一憲法有效之票吾蘇省人民或未必確認省議會之决爲有效即人民全體之决爲有效但必爲江蘇最重要之法團已認憲法爲有效而旣行總投票之一大部分手續矣 
　　若夫浙江省在人民目中視爲反直系直系何所取憎而致相反寗非以其賄選之故政界且反對賄選人民之訴諸公道自更無不反對賄選之人然浙省議會之遵行憲法其踴躍又在蘇省之上夫浙爲已制定省憲之省謂以省制爲急要而不免有所遷就則亦何必不促行省憲以解决省事又况浙省長因公偶與北京通電省議員且有不慊謂有損獨立之尊嚴其爲深惡痛絕北京之當局可以推見乃於憲法中省制之規定絕對服從寗舍制定之省憲以更制憲法中之省自治法又并於國會議員任期本欲斥絕其自由延長者亦以其攙入憲法不肯投鼠忌器使減少憲法之威信則浙省會之愛護憲法尤甚於蘇雖於吾蘇總投票之説無關然憲法大體之不緣賄選而遭菲薄則可見國民之决不以人廢言蘇人主張總投票之决非寛假直系實爲尊重制憲之全體議員而起蘇人恐連染於政界之爲直系反不欲似浙人之直截奉行憲法乃其遠嫌自愛而然非於憲法眞有捍格也 
　　惟兩省議會之内部蘇省議會之黨爭似烈於浙故制定省自治法之大業未必能出於省議會蘇省法團組織省自治法會議其代表額數之支配困難甚於浙省浙省七十五縣縣議會代表七十五人省議會代表三十七人當縣議會代表之半數而微不足又以此三十七人之同數分配各法團所取標準至爲巧合盖省議員之複選以舊府屬爲區域浙分十一區每區出農商敎代表各一人爲三十三人加以省總商會寗波總商會各出一人省敎育會省農會各出一人合爲三十七人與省議會代表同數兩共爲七十四人較縣議會代表少一人與法意密合而其標準巧合各法團似無可非難則組織省自治法會議雖非省議會可以專斷然準情酌理能得各團體之同情則由省議會爲之代勞有可信守之實各法團何樂而不爲惟蘇省以法團之難於支配省議會之難於成會縱欲促成省自治法恐不能與浙省同其趨徑此爲事實所爲不能不重煩商𣙜矣 
　　旣組織省自治法之會議則根據憲法之旨已經確定根據憲法則縣議會實爲自治主體由縣議會主動遵憲法出而組織並不必仰仗省議會自有過半數之代表名額足以成立此項會議而省議會與各法團之代表自然不能不推出參加在縣議會祗有依法通知之責並無代爲支配其名額之責通告之而即推出即與推到之代表共議組織之次第通告之而毫不推出即獨任組織亦不爲過其過怠之責由受通告而不推代表者負之如此則省自治法之可以告成或不致遠後於浙省此在各縣議會加之意耳顧蘇省旣不能專恃省議會制定省自治法則遵守憲法之表示惟省議會已無異議質諸縣議會是否從同此則未能懸揣願各縣議會先以總投票齊其意見使憲法之效力確定而後從事以總投票卜從違視省議會之直截承認者更爲愼重是在各縣議會勉之而己 
[國内專電]  
　　北京電昨安格聯提出關銀七十八萬八千八百二十五兩八錢三分爲十一月善後大借欵利息分别匯出 
　　北京電匯理放回第三次所扣鹽餘計七十一萬一千二百二十餘兩及銀元二十一萬元根據王克敏對法郎案有誠意談判之聲明故將上項交中交鹽金四家收賬函内貝朗仍註收回銅元票之所需一語王克敏前日第四次要求放還鹽餘由姚鍾琳傳譯王到法使館傳即出見王云夏節時因發放軍餉以匯理所扣鹽餘擔保向中交鹽金大陸五行借六十萬元仍請將十月爲止接扣鹽餘索性放還法使允之令王辦公函再提一百萬仍交中交鹽金四行收賬王到任後所過日子可算皆匯理所賜（十二日下午二鐘） 
　　北京電本月三日到期之湖廣鐵路借欵本息十五萬餘鎊本應由交通部撥付前交部接濟財部四十萬元交吳欲作爲付此本息之一部王克敏欲不付匯豐連日向交部交涉索甚堅朱兆莘又來電謂該欵到期後十二天須付欵事關倫敦債票行市請履行（十二日下午二鐘） 
　　北京電皖贛廢長由督理兼署令已頒鄂則發生巡閲不能兼省長問題仍候取决洛吳再發（十二日下午二鐘） 
　　北京電某閣員向張某疏通願以閣員交換請犠牲副議長加入甘石黨張答敎育不要（十二日下午二鐘） 
　　北京電文（十二）路電會第五次路政五議案可决電政案㈠取締軍用電照㈡限制商電改稱軍電㈢不准扣留電費再續議（十二日下午八鐘） 
　　北京電院蒸（十日）電沈鴻英英美法意日因廣州當事議决取消海關改廣州爲自由貿易口岸各使派艦赴廣州海面查此事關係領土主權望愼重將事中央已提出與使團交涉矣等語（十二日下午八鐘） 
　　北京電吳反對新新國會曷（七日）電齊駁覆謂當以事實濟法律之窮吳再駁謂第一届國會譬諸其妻不端只可以法律離婚不能以外室繼承此電另分函抄致直系各督 
　　北京電衆院元（十三）日發出席費三次每人三百元（十二日下午八鐘） 
　　北京電符禮德寒（十四）離京已備花車鹽稽核韋爾敦同車赴寗符逕赴滬韋於巧（十八）日由鎭江赴滬 
　　北京電文（十二）晨清室載潤見曹爲索優待費（十二日下午八鐘） 
　　北京電青島萬子玉等電院即墨竄來匪徒千餘將民家等刧掠一空綁去二人乞電軍旅嚴剿（十二日下午八鐘） 
　　北京電魯熊電院此次新選衆議員依照舊法是否合宜乞示 
　　北京電杜錫珪寗電院已電楊司令將扣留鹽船迅予放行（十二日下午八鐘） 
　　北京電日使函八日夜延吉銅住寺有韓民團及鬍匪襲日警交戰三小時經福田警長應援將韓民團擊死四華匪死一請飭延吉一带官吏領防意外（十二日下午二鐘） 
　　北京電府秘廳函外長粤控報告廣州政府擬以雜捐及廣九路餘利借欵請向使團阻止洋商借欵 
　　北京電留法學航空之包士英等因欠費被迫離校（十二日下午二鐘） 
　　北京電陳籙電部交通大會九日閉會吾國以二十六票聯席技術委員 
　　北京電文（十二）晨八點二十五分孫寳琦吳毓麟赴津昨有人晤孫孫曰國會不易開成本人無志組閣高代閣辦很順手何必更張孫語不著痕跡（十二日下午二鐘） 
　　北京電洛吳保李濟臣爲直魯豫巡署參謀長（十二日下午二鐘） 
　　北京電本月十日美參議院開會時某議員提案請召集一國際會議繼華會未竟之志共和黨急進黨討論頗久尙無結果（十二日下午二鐘） 
　　北京電老洋人由龍駒寨入陜有衆萬餘（十二日下午二鐘） 
　　北京電在英華僑閻恩銘經營失敗自殺於伯明漢閻山東文登人 
　　北京電外部函葡使陜西印花處長裴福杰携公欵逃避澳門請引渡 
　　北京電敎部百萬庫券即由使領費五百萬外擴額百萬今日付印 
　　北京電孫寳琦赴津弔袁家喪 
　　北京電洛訊孫寳琦吳景濓均有代表到洛吳見孫寳琦代表未見吳景濓代表（十二日下午三鐘） 
　　北京電川訊楊森克復酆都鄧錫侯克復鄰水陳國棟克復長壽涪陵石院子等處（十二日下午三鐘） 
　　北京電劉鎭華電老洋人一股竄據鄖西已派兵進剿並電吳新田抽調三團分途協剿（十二日下午三鐘） 
　　北京電湖北全省地方自治研究會反對何佩瑢長鄂並請免何礦督職 
　　北京電魯電熊炳琦赴青島辦理商埠事宜（十二日下午三鐘） 
　　天津電送印代表馬毓寳眞（十一）晚十一時抵津直王在公署行接印禮文（十二）日通城官吏往賀 
　　天津電直王令四道尹考嚴所屬縣知事密呈查核 
　　天津電日司令定寒（十四）日讌各國司令聯絡感情（十二日下午十一鐘） 
　　天津電洛吳代表穆恩棠臨行謁段叩詢對吳有無訓示段言仲珊督直是余在内閣時代主張且健亭亦曾充予秘書予對曹氏决無惡意但曹旣正位對外應不失權利對内宜令人民安稳過日子子玉旣爲國心長應不以予言爲誣 
　　天津電皖贛均以督兼省長聞蘇鄂擬一律仿照辦理以一事權 
　　天津電敎部及法使分電直王謂留法學生窘極請速匯欵以資救濟 
　　天津電議員宋文華等提議縣知事改用本省人省會定皓（十九）閉會 
　　天津電閩省招兵委員牛明元率新兵過津赴閩 
　　天津電熊炳琦張志潭劉夢庚均欲長直聞雲章最有希望 
　　天津電徐國樑靈柩文（十二）來津警長到站迎接（以上十二日下午五鐘） 
　　奉天電張派張九卿晋京與曹正式接洽和議吳景濓託人向張溝通意見並允出力斡旋奉直和議 
　　奉天電駐日公使汪榮寳電張奉命使日諫（十六）抵奉請敎 
　　奉天電吳光新赴大連與日人有所接洽 
　　奉天電省議會屢催交涉署向日領抗議撤消東省郵便日領不答白永貞議長請張派總司令部外長丁鑑修據理力爭務期逹撤消目的 
　　奉天電三省當軸協議籌欵百萬元移三省貧民百萬赴邊開墾 
　　奉天電航空處由京聘駕駛員六人又以八萬九千元向美國購飛機二十四架（以上十二日下午七鐘） 
　　吉林電韓京會議决議經濟侵略滿蒙計畫呈准日政府籌設滿蒙銀行發大宗紙幣兼營不動産押欵規大資雄操縱滿蒙經濟實權奉交涉署電京設法抵制 
　　吉林電吉林縣農民代表百餘人頃由農會長領謁省長令與代表二人傳見代表痛陳軍警團隊魚肉情形請查禁救民命奉諭軍隊由省咨軍署嚴究警團准隨時指名來署呈控重辦（以上十二日下午九鐘） 
　　哈爾濱電滿綏關檢禁無照俄人入境 
　　哈爾濱電吳俊陞今晚到明日回黑 
　　哈爾濱電哈中俄交涉辦事處擬收縮節費代表蔡懋星調吉長公署總務仍兼哈職（以上十二日下午九鐘） 
　　濟南電許鍾璐定元（十三）赴烟台接膠東道任省署秘書長缺許鍾璐薦陸家駒繼聞已内定 
　　濟南電全省勸　會議原定十日開會嗣因廳長更動延期各縣來濟與會人員頗急 
　　濟南電膠沂兩區議員反對省署清鄕局各擬另組（以上十二日下午四鐘） 
　　漢口電熊夫人頃因寗電促改文（十二）晚由江華輪赴寗（十二日下午七鐘） 
　　漢口電蕭定元（十三）午在軍署就巡閲使職現正籌備一切使署辦公處附設軍署東花廳大樓職員由軍署三處四課人員兼任 
　　漢口電吳人外輪時有輸運機械接濟川軍事擬在宜昌設軍械檢查所俟與海關商妥後即實行 
　　漢口電何東文（十二）午後二時假華商總會答宴各界到百餘人何演説感謝各界歡迎並謂此次返滬當進行和平第二步運動希望鄂省各界堅持忍耐一致贊助由呂超伯等起致答詞大致决以國民實力警告軍閥促何主義實現何准文（十二）晚乘江華輪返滬（以上十二日下午五鐘） 
　　長沙電葉開鑫眞（十一）由永豐赴寳慶抵寳後即督葉鄒劉蔣各旅攻蔡 
　　長沙電葛應龍抵省 
　　長沙電唐生智報告謝國光魯滌平在始興與贛軍激戰前三日有傷兵約二百人運至韶關沈軍將由久峯進攻樂昌 
　　長沙電葉開鑫派參謀曹萬雄赴永收編劉雪軒部該部尙有槍一千四百餘支（以上十二日下午二鐘） 
　　香港電伍朝樞眞（十一）覆津滬銀行公會商會電謂北京整理内債案西南政府未承認且鹽務交通兩欵已足還債不應專取於關餘西南對關餘斷不能齊盜以糧必據理力爭或不得已而闢南方港口自由貿易雖犠牲税收於地方商務有補所慮破壞基金之責在北而不在南 
　　香港電滇軍兵站部灰（十日）布告我二三軍佳（九日）午佔平湖又石龍朱旅本日向博羅進 
　　香港電劉玉山參謀劉覺任眞（十一）電孫洪兆麟部一二旅灰（十日）向我前進我軍今早將其擊退 
　　香港電孫軍古鑑灰（十日）電佳（九日）克寳安 
　　香港電據粤軍消息粤軍欲加厚增城一路兵力故在廣九路節節退却現林虎部灰（十日）開始由增城進逼石灘楊希閔已飭胡思舜回防石灘 
　　香港電聯軍鑒於前次失敗在接濟困難常被民軍截刦現令李福林擔任由省至石龍運輸盧師諦擔任石龍以上（以上十二日下午六鐘） 
　　福州電攻浙軍隊計兩旅一團均已抵閩邊因中央正與浙盧疏通緩進 
　　福州電楊防禦使俟赴寗謁杜後就職不日啟行 
　　福州電閩侯縣錢糧一部被海軍支應局截留抵撥解欵 
　　福州電孫王薩會銜禁止銅元入口 
　　福州電閩北舉辦軍債三十萬 
　　福州電日本商校學生團三十餘人來閩參觀（以上十二日上午十二鐘） 
　　安慶電呂令撤消全省自治籌備處由省署二科接收檔案（十二日下午十鐘） 
　　南京電東南大學十二晨大火口字房被焚儀器損失極巨（十二日下午七鐘） 
　　滁州電今日有飛機一架由津浦專車運寗（十二日下午七鐘） 
[國外專電]  
　　柏林電柏林市長今日（十一）歡迎張孝若茶會要人到極衆留學生歡迎會張演説中國提倡實業要旨希望注意德意志體制方法晚間偕王寵惠參觀新發明有電影戲連日命各隨員分途考察各實業明晨赴漢堡 
　　（十一日下午一鐘） 
特約路透電 
[北京政聞記]  
　　十二日北京電曹錕因孫寳琦同意案非俟衆院議長問題解决後難望通過聞議任高凌霨爲署理總理 
　　十二日北京電政府内將發命令使各省復解欵協濟中央 
　　十二日北京電益世報載稱法使與王財長磋商後已將金佛郎爭案解决擬照一九○一年條約海關銀每兩等於二金佛郎七十五生的 
　　十二日北京電北軍於十二月八日進抵重慶外郊離重慶二三里各地點之防兵已退往城中日領事因防城中發生戰事已派日水兵登陸保護外人 
[廣東海關交涉]  
　　十二日北京電外交團昨晚覆牒外交部謂外艦集於廣州海面乃爲保護海關計蓋海關已爲庚子賠欵及其他外債之抵押品也惟外兵並未實行登陸 
　　十二日北京電外交團覆孫中山之文昨晚發出由廣州領事團轉交非由外交部轉交外交團昨决議於日内發表關於孫中山恫嚇近今來往之文件 
　　十二日馬尼刺電驅逐艦六艘昨開往香港胡龍號今晨離此 
[英國交易所對付華債券]  
　　十一日倫敦電證券交易所理事部稱聞中國一八九六年在德發行之五釐金債劵一八九八年四釐半金債劵及一九一一年五釐湖廣鐵路債劵凡持有此種息單與債券者苟不簽定一種特别聲明書則中政府不允付息或還本茲理事部特知照經紀人如此種債券之發行條欵不完全履行此後交易所不復許中國任何新債劵拍價設不接美滿答復理事部將考慮從每日正式證劵表中删去業已拍價但未依照發行條欵給予債息之債劵云該交易所對於倫敦發行四釐半一九一一年羅馬尼亞債劵亦發出與此同樣之警告 
[英相仍行留職]  
　　十二日巴黎無線電英皇依照憲法上習慣挽留包爾温氏報稱保守黨内閣將於出席一月八日之新國會而在國會開會前之時期中保守黨或能與自由黨協定聯合以制工黨之辦法聞工黨如得組閣之命亦願接受不過贊成保護政策之殖民地有無表示尙未可知耳巴黎時報稱魯爾之抵抗使英國工業暫免競爭今後英國工業界將見德國之猛厲競爭矣英之實業旣將感德貨競爭之苦而美國海軍競爭又將使英國財政恐慌此須賴外交好政策以應付之云 
　　十一日倫敦電英内閣今午集議考量政局午後一時半散會今將有正式文告發表但聞包爾温將仍居相位因閣員及同黨皆已允扶助之也 
　　十一日倫敦電相邸傳出正式消息稱現内閣於愼重考慮憲法上之前例及其與大選舉後現狀之關係後已一致决定儘速與新國會相周　此乃内閣憲法上之責任故國會凖一月八日集會 
　　十一日倫敦電包爾温今日與自由黨領袖愛士葵工黨麥克唐納爾作短時之晤談告以留職以待國會集會之决議 
 
 

Page 5

 
 
第一萬八千二百四十八號;中華民國十二年 西曆一千九百二十三年十二月十三號
星期四 * *   
 
 

Page 6

 
 
第一萬八千二百四十八號;中華民國十二年 西曆一千九百二十三年十二月十三號
星期四 * *特約路透電二 
[美國與調查德債之關係]  
　　十一日華盛頓電聞美政府雖未能正式參加德債調查委員會或委派代表但贊成美國經濟專家以私人資格加入調查會據官塲意見此次致美請書係協約國與德國各政府全體所贊成此舉可認爲重要蓋欲得美國之襄助非歐洲各國意思一致不可也此間人士謂美國之注意調查大都爲美政府乃德國大債權人之故官塲稱政府確信所擬賠償調查之計畫當可大有價值 
[美國之德國民食債]  
　　十一日華盛頓電美商部總長賀佛氏贊成募集德國民食債欵七千萬元之私函發表後聞美政府現預料此種借欵之談判可以成功此欵半數將用於美國境内購辦食物 
[葡國京城之攻擊]  
　　十一日倫敦電葡萄牙京城路透訪員之電似曾經檢查者稱總統府被人攻擊意在推翻政府衛隊得防軍與驅逐艦之助力將衆擊退謀變者顯爲極端派 
[墨西哥革命情勢]  
　　十二日維里克魯士電革命軍司令部接無線電稱唐比柯防軍已響應革命軍此説如確則點西哥灣海濱全部均入革黨掌握革命軍今日開始進攻墨京已進抵維里克魯士與墨京間之哇林特爾地方 
[英國扶助巴西財政]  
　　十二日倫敦電英國財政委員團定十二月十四日起程赴巴西襄助巴西政府整理其財政困難委員中有前任印度事務部大臣孟台格及愛狄士諸人 
[美商部之常年報告]  
　　十一日華盛頓電商部總長霍佛氏在其常年報告書中主張修改航行法管理天空交通穏固無線電事業又主張凡在外之美人擴張美國商業者應准免纳納聯邦税報告書載稱在此會計年度内商務大都興盛價格更形堅穏國人殷富過去數年之超出使美國由債務國變爲債權國從前之出超今後必將轉爲入超因美國將收入大批進口貨以付債息也外人資本在美國發行者計三萬九千五百萬元一九二一年則爲九萬八千二百萬元去年美國投資於外者計南美諸國一萬四千二百萬元加拿大一萬零九百萬元歐洲五千八百萬元遠東四千五百萬元美國領土四千一百萬元去年現金輸入爲二萬三千五百萬元上年則爲四萬一千四百萬元其所以減少者因出超减少十萬萬元也 
[國際聯盟會議案]  
　　十二日巴黎電國際聯盟行政會今晨開會考慮俄難民·奴𨽻·及保護立陶宛少數民族問題韓樂陶氏建議請聯盟中各國政府繼續輔助俄難民敎育及安插事務由行政會贊成並决議請有關係之政府繼續報告遇止殖民地買賣奴隸之計畫 
[英倫大控案]  
　　十一日倫敦電道賚斯譭謗邱吉爾案今日續審邱夫人及盛裝女子多人到堂觀審被告律師請堂上注意於晨郵報所登邱吉爾不知誠實爲何物之社會邱答稱選舉時各報所登讕言渠未及盡閲之渠須與律師商𣙜� 
後方可起訴晨郵報被告律師稱歐戰時邱吉爾指揮失當致英兵生命大遭喪失故攻擊言論之發表係爲公共利益而起邱吉爾答稱指摘之詞如果爲事實則渠應受懲戒此爲極重要之點渠之赴盎凡爾係得陸相告青納及外相葛雷之完全同意海軍中最優秀人物皆信韃靼海峽可衝過韃峽一役所用以冒險者非爲生命但爲舊式大戰艦全盤目的即在保全生命故避免法國境内可怖的之正面攻擊渠之試行此種戰略自信未爲失當邱吉爾又稱渠著世界風潮一書獲資一萬五千鎊邱氏立於證人欄内約有六小時之久海軍中沃里佛等皆有供詞證明巨特蘭海戰之報告文與邱吉爾無關此案尙待續審 
[英兩大學之足球賽]  
　　十一日倫敦電牛津大學與劍橋大學今日在維根漢比賽足球觀者萬五千人英皇亦臨觀牛津以二十一對十四點敗劍橋 
[各國近事]  
　　十一日倫敦電路透社探悉英美政府對於私運酒事迭次互換意見但未有眞正抵觸之點大旨業已議定目前所討論之問題僅在文字上斟酌耳 
　　十一日華盛頓電美參院已通過任命參議員季洛根氏爲駐英大使案 
　　十二日巴黎電匃相貝士倫伯爵已抵巴黎曾由法總統欵宴 
　　十一日東京電日本銀行宣稱十一月杪行中凖備七共日金一七二三○○○○○○元較上月減少五金○○○○○○元 
[公電]  
　　南京馬甲東來電申報館轉本省各公團及父老昆季均鑒閘北水電廠改歸商辦之提議甲東實爲杜軍閥覬觎之漸作因時制宜之思并無何種成見於其不料事之出乎意表者竟擀成贊同與反對兩方據爲武裝爭執之資料按甲東提出議案而得多數之贊同豈不甚願然或多數反對則亦無强制議案通過之權所可怪者於甲東提議後之議事日程變更與否并無如何之關係而贊同與反對之兩方卒至用武在贊同者一方不過以變更議事日程冀收速效而反對變更議事日程者殆亦愼重將事深恐欲速之不逹也要之議事日程之變更在本案未開議以前特手續上之一種耳甲東於兩方爭執之當時曾要求同人作一度平心靜氣之商𣙜而不可得呌囂喧鬧無可諱言適聞摇鈴紛傳散會甲東遂於此出塲回寓是晚得諸同人傳述知甲東出塲後又接續開會已通過水電廠改歸商辦之議案矣竊思議案通過本無提議人在場之必要惟現時發生外國商股之傳聞是否謡言此時尙難證實總之甲東提議改歸商辦實緣官商合辦之事實上多所障碍决不能以閘北商辦之提議爲外國商股之作倀將來果有外股發生自係另一問題本議會固應有相當之對付即提議人亦豈能聽任商股之含有外股而誤以此次議决案爲通過哉本會同人曾因甲東登臺説明提議原因早經諒解惟近日報載本會同人公電各走極端猶恐局外者多所誤會用將甲東提議後之經過爲我父老昆季陳述之江蘇省議員馬甲東叩文 
　　南京正社議員電各報館轉全省六十縣各法團父老均鑒閘北商民感受水電廠之痛苦要求商辦萬衆一詞上年本社同人主張官商合辦原以調解商辦官辦之爭乃議决以來瞬將一載官廳稽延合辦之局迄無實現之日閘北商民致疑合辦之議爲欺罔之謀積怨旣深勢虞横决是以此次同人又有完全改歸商辦之提議付之公决慮省産之受損則責成官廳照案曾同上海總商會詳盡估價責成商人照單繳價不得短少絲毫更慮商人囿於近利苟且自安仍無以解多數居民之痛苦則責成商人必於一年内成立水電兩廠各方兼顧自問可告無罪於省無罪於商並無罪於閘北之居民幸邀同會諒解表决成立咨請省署公布乃張朱輩慾心大動又以爲有利可乘思以暴力延擱本案之成立爲嚇詐商人之地狡謀不得逞於是揑造謡言佈散空氣包圍省長鼔動學潮動輒以受賄二字箝制正論殊不知水電兩廠完全成立估計須四百萬元上年議案具在衡以該廠現在收入情形利益實非優厚而謂商人甘擲數十萬金爲運動費稍有常識者可决其説之無根倘若輩果能指出商人行賄之實據同人甚願與之以法律相見否則用意何在知張朱歷史者當不待煩言也同人鑒於閘北商民之痛苦奉正義以周旋但鬼蜮陰謀方設種種方法以圖破壞同人等心有餘而力恐未逮用佈眞相惟盼各界有以敎之江蘇省議會正社議員公叩 
　　北京通電各省衙門均鑒本日令案徽省長呂調元着開缺另候任用此令特侨馬聯甲暫行兼署案徽省長此令特派呂調元督辦案徽全省鐵路籌備事宜此令江西省長徐元誥署江西省長陶家瑶均著開缺另候任用此令特任蔡成勳暫行兼署江西省長此令特派陶家瑶督辦江西九江商埠事宜此令京師軍蘇督察長張振辰著即免職加候任用此令任命宋錫金爲京師軍營督察長此令任命張振辰爲將軍府參軍此令簡任職存記薛維凱著分發直𨽻曹景瑞着分發湖北閻致恭着分發山西交各該省長酌量任用董學白着分發綏遠交該都統酌量任用此令用勳着加陸軍少將銜沈冠軍李興榮史長興均授爲陸軍步兵上校李鑾授爲陸軍一等軍需正此令暫行代理部務陸軍次長金紹曾呈准管理圓明圓事務長官江朝宗咨請以富瑞年補營總王崑世德補護軍參領德金榮華榮奎補副護軍參領榮俊桂芳世貴補委護軍參領均照准此令暫行代理部務陸軍次長金紹曾呈准黑龍江督軍咨佐領來忠因病懇請辭職應照准此令航空署督辦趙玉珂呈廳長張紹程任鼎臣署廳長王鴞悲請辭職張紹程任鼎臣王鴞均准免去本署各職此令京眞印 
　　南京楊嘉猷等電申報轉全省各團體父老兄弟公鑒省議員王景常等賄賣閘北水電廠朦咨省署恐學生界反對青日餌誘猷等鈔票二百元支票二百元屬勿聲揚并言日後再有六百元奉敬以爲綱羅學生之計己不受賄安　賄人猷等恨彼猪仔議員不獨賣身且欲賣我青年之學生乃佯納該欵留作賄賂鐵証除已向江寗地檢廳依法起訴外特此奉聞務乞主持公道一致申討以懲凶犯而正人心再此電本擬早發因辦起訴手續故稍遲延楊嘉猷沈慶成同叩眞 
　　南京王朝幹等電各報館轉六十縣父老昆季公鑒省　營業多由不肖政客勾串廠長朋分省欵以致腐敗不堪爲人詬病閘北水電去歲議决官商合組朱紹文等即羣起反對釀成議敎風潮此次提議改歸商辦朱紹文等更肆意誣　無非希冀維持官辦以逹其朋分之目的務乞同聲致討以重省欵而維人格江蘇省議員王朝幹王國謀仲洲左保南王廷貽曹纘安王惠軒吳有齡等叩眞印 
　　南京王景常等電申報轉六十縣各承辦捲烟税商人鑒本省敎育經費異常支絀聞已三月不發經費勢將停止端賴特税收入以資救濟乃各承包人進行不力保證金尙有未曾繳納完全者殊背木會維持敎育之意除函催財廳將保証金催齊儘先撥給各學校支用外務請各承辦人迅速輸將共維敎育無任企禱江蘇省議會議員王景常吳有齡董濬王朝幹劉昌威朱積祺龐振乾楊成王綱王春生屠宜厚張長華張肇炘鄭子駿顧寳瑛葛浚顔作賓邵玉銓姚元桂錢名琛朱元直曹纘安詹介臣鮑貴藻吳輔勳羅毓桐劉文輅陳謨楊士香國謀王彭年董增傳凌恩錫張地魯李郁文左保南葉理封黃端履朱世瑾陸元萃黃人式胡紹瑗許仲祥章崇治吳廷良朱翼雲王廷貽遠鐸陳允元仲洲俞若曾王詠　康靖戴海齡哇國襄楊集華沈士翹李昂軒周向亭周國鼎喬國楨馬甲東江祖照熊鼎麟吳儒增王惠軒崔榮甲高鐵珊夏光翰曹赤烽孫基士孫建國程鋈朱鏡明郭鏡清馬顯宗劉振殿吳月波楊毓藻叩文印 
　　寳應鮑友恪電上海申報轉南京省議會同人公鑒友恪前因正社黨員徐果人王景常等把持省政遇事搗亂以違法之手續干預水利協會選舉曾以個人之資格與之訴訟法庭以雪我全省三千萬人之公憤頃閲申報有省議員朱嘉楨張宏業朱紹文等通電本月六日大會正社黨員徐果人王景常等又串通奸商以三十萬元賄買議案欲將上海閘北水電廠完全商辦轉送於外商之手當此省欵萬分支絀乃徐王等喪心病狂至於此極其對於議員本身應盡之責任則抛棄之對於本省理當保護之財産則賄賣之以江蘇省議會而有此種議長議員我同人若不隨同全省父老施之以嚴重之攻擊其何以對全省之人民其何以洗一己之恥辱萬民所指民具爾瞻謹進　言伏希鑒察省議員鮑友恪自寳應電叩青 
　　南京地方協進會等電申報轉六十縣父老鑒閘北水電廠改歸商辦收回省欵於省於民均無不利獨朱紹文等商辦後每月失去津貼若干堅持反對始喧擾於議場繼污衊於報紙以多數通過之議决案竟誣爲未開議此而可誣孰不可誣應請一致申討以儆凶頑江蘇地方協進會江蘇公益維持會仝叩眞 
　　南京學生家屬電申報轉六十縣各學生家屬鑒去歲朱紹文等因閘北水電廠案挑起學潮至今猶引爲痛近日又聞朱等僱用流氓搗亂議會萬一學生受其鼓煽夾雜其間性命甚爲危險應請各家屬注意制止免蹈不測南京學生家屬李鉁朱志宏金元昌于武張子良許逹權叩 
國内要聞 
[北京特約通信（去疾）]  
　　津保洛吳高孫扭成一團之政潮 
　　今日以前但知有衆院議長之爭近則漸揭内幕落到内閣問題然謂已圖窮七見則尙有時日蓋再進一步即將爲津保兩派各揭開假面各自出馬第二期與第三期遞嬗則目前所醖釀也 
　　從前内閣之提孫即係保派之手段因排斥津派而妨害吳景濓組閣高凌霨不欲身受衆院否决故姑以孫氏當災又逆料掀起議長風潮衆院决難投票孫可久擱則高能久代不意此點爲吳派窺破乃與孫聯絡先欲通過孫以倒高孫氏旣被玩弄亦食指大動欲將計將計免成畫餅於是有呂公望之拉攏及浙議員之奔走而吳孫之間反漸接近此固津派之手腕比較靈活者然衆院不能開會終無奈何高氏對此並不措意不料忽有吳佩孚開口一面不管衆院之内爭一面不滿高氏之行徑竟電請曹氏先以孫派署高氏於此大有聞雷失箸之象故上一星期始欲呈亂繼以府方勸止而猶稱疾不出此非畏衆院之吳乃畏洛陽之吳而藉此觀風色也此時高之大敵又非吳而爲孫故上星期二浙議員之請客即大受高氏機關報之攻擊其語氣直不啻對孫宣戰同時吳氏機關報亦謂高側有人出作説客以打消孫閣爲修好之條件而今日高側又發表葉夏聲一函否認其事迷離撲朔之中眞相何若雖未可以雙方之宜傳爲據然視線全在孫氏即全在内閣固　然也聞孫氏對於派署一　見有洛陽之主持意頗爲動高氏之懼即在於此但前日孫氏因浙江事見曹並未談用派署也前日之夕保派要人在某處聚談多以孫與兩吳爲緣頗致不滿其最激烈之論謂孫再如此當先將其税務督辦開去用取瑟而歌之法故使孫氏聞之於是昨日孫氏對府方爲信誓旦旦之表示仍非通過不就絕對不認派署且將再赴海甸今日高氏忽稱病愈驅車見曹即服此一劑清凉散也 
　　顧津派以爭閣不得而欲利用孫以去高孫署之説不成而去高之謀益亟昨日忽聞有與高清舊賬之説謂高前以張閣之内總主持攝政繼仍以内總資格受任代閣而所代者仍張紹曾之職務張職未免當然可以索還昨今兩日津派要人已有此種密議欲請出張紹曾來以去高氏此計以吳景濓爲中心固不必論而爲張奔走之王典型輩因此又大活動欲使已成死灰之張氏回任説有復燃之機料數日以後必又紛傳此種新聞也但高深與王毓芝李彦青相結而津派在外終恐難以有成於是又有匪夷所思之聯合而水火已久之津洛忽有握手之謀此事由來以前此高王排津拉住洛吳欲用以爲後盾居然事事請示然洛吳對高本不滿意且高一面聯洛吳一面又聯有力之某督洛吳於此已含酸意而津派之挑撥遂可着手最近吳對憲政黨大駡特駡並探聞其屯積替代大選費之烟土電主查辦又於某要人赴洛之頃談話間時駡高氏且繼以先派孫署之請有人對津派述洛吳之語謂京中諸人如再胡鬧只有辦他於是津洛之間竟爲清君側之協商而向不敢見洛吳面之邊守靖竟於七日晚間搭車赴洛此行之結果雖未可知而已由保派借用洛吳之勢轉而爲津派借用洛吳之局依現在之醖釀將來不免成一絕大之政潮也 
　　至於衆院内部之爭固保派所用爲武器者兩次全武行一次公民團已成過去之事實以後未必再演但從組多數黨入手依今日報紙所披露衆院黨員已有三百二十六人可謂絕對多數吳景濓方面大有失敗之象然此項名單中有曾到過甘石橋而現不在京者有自己語人未曾去過一次由人代簽者有擁吳派人投入爲間諜並廢取二百元者合計三項人數亦不少且即在憲政黨領錢之人亦多聲言有錢則拿並不受若何拘束今日該黨之衆議員會據該黨宣布到者百五十人則已打對折矣對方之吳景濓亦謀借欵發出席費以相抵制該派中人正謀聯名致吳一函請其負責籌欵墊發歲費俟將來給欵時償還據言亦擬約二三百人簽名如果有成則雙方列名者必占多數至此則孰爲反吳孰爲擁吳更令人目迷五色矣而最近之雙方對抗法則如上星五之會憲政黨定是日下午開衆議員會而吳亦發出同時之日程且利用午間浙人之爲孫宴客以期藉孫側之力使衆院成會而拆憲政黨之會憲政黨本未定是日發欵至是則遽宣布同時發黨費並備午膳以相抵今日午間憲政黨之午餐會又預計今日衆院開會而謀拆台者而吳文以事前之絕對秘密於今夜發明日開會之日程逆料明日亦未必成會也至牟琳等之主張借參院會塲同時由反吳派開臨時會是一極滑稽之雙包案但參院借地與否權在行政委員會今日委員多人在忠信堂赴某運動議長者之宴已談及此事多謂如果借地則不啻將參院加入漩渦中於參院不便且委員二十七人中有反吳派有擁吳派開委員會時必先歐打更犯不着是此劇亦演不成但保派所拉人數無論如何决能使衆院不成會而吳以衆院爲占領地亦無論如何决不退步此種僵局亦恐非俟將來之政治解决不可矣（十二月十日） 
[北京招集臨時財政會議]  
　　王克敏向各省代表訴苦 
　　昨日（十日）下午二時國務院召集各省前派之路電會議代表於退思堂開全國財政會議列席者爲王克敏·張廷諤·吳佩孚代表車慶雲·王懷慶代表褚思榮·馮玉祥代表蔣鴻遇·王承斌代表楊鴻壽·鄭士琦代表張泰永熊炳琦代表陳琦·張福來代表陳定遠·齊爕元代表閣帆培·馬聯甲代表田錦章菳成勳代表胡恩光·孫傳芳代表戈寳琛·薩鎭冰代表高登誔·蕭耀南代表段鴻年·陸洪濤代表　士恩張錫元代表沈庸·馬福祥代表雷多壽·劉夢庚代表孫周鶴翔·汪貽夔·楊增新代表李鍾麟等二十餘人由王克敏主席起立發言略謂前主席座面諭乘路電會議之際各省區代表齊集都門宜　中央財政現狀詳細報告俾各省區洞悉中央財政費眞相藉收内外相維之效此今日召集諸公到會之原因我國對財政至今日艱窘極矣其所呈之險象不外兩端一曰紊亂一曰枯竭推其致此之由原非一朝一夕之故向來中央所需軍政各費大半仰給於各省民國四五年國家財政雖未充足然恃有各省解部之欵源源接濟猶得敷衍一時厥後時局多故各省解欵不克如部所期而中央一切費用無從籌　不得不出於借債之一途凡有所需專乞靈於債欵以爲補苴之計積至去年之末所欠内外各債已逹二十餘萬萬元大别之爲有無抵押二類其無抵押者非全無抵押也不過抵押所出移作他用者有之財政紊亂至斯已極今則負債日重抵無可抵借無可借矣紊亂旣極則枯竭之象立見原無足怪欲謀有以救濟之非洞悉中央之財政情形無從着手茲先區别大宗税收是否爲可恃之欵再與中央税海關税及五十里内常關税向由税務司經征扣抵外債有餘即由税務司按次撥交政府支用謂之關餘本可以資中央之挹注惟近年發行内債又將此欵指充内債基金現在關税餘擔保内外各債每年應還之欵約九千萬元左右與實收之數相當更無餘欵可以挪作他用矣至五十里外及内地邊陸各常關税欵亦於民國七年由部呈准訂立簡單委託總税務司保管按月儲作民國三四兩年内債本息基金旣無可挪移近年西南等省屬在民軍區域常關税收又久未報解而中央得以收用者惟京師税關平均歲入不支及二百萬元此關税中之困難情形也㈡鹽税鹽税亦爲指抵外債之欵其有鹽餘亦與關餘相類近因庫欵支絀屢以鹽餘向内外各銀行號訂借短期債自五年迄十年鹽餘借欵多至百數十次内債積負七千餘萬元外債積負二千六百餘萬元此債利高期短應給本息月約七百餘萬而指撥鹽餘爲數有限每届數放之期往往互相爭執顧此失彼馴至應償各欵一再愆期去年一月間由部發　九六債劵易之稍資結束現在鹽餘以八九十十一各年平均計算年約四千三百餘萬元指撥内債基金各省協欵等項每月約四百三十餘萬元亦再不能挪作他用此鹽税中之困難情形也（三）烟酒税費烟酒税烟酒公賣費及烟酒牌照税三項以八九十各年　收平均年約一千四百餘萬元除經費支出及各省發欵外每年解歸中央約六百餘萬元（四）印花部印花税以八九十各年實收平均約二百九十餘萬元除經費支出及各省撥欵外每年解歸中央約二三十萬元（五）貨物税此係各省近年來未解之欵以上所舉可爲中央之用者僅京師税關收入及烟酒印花等税年不過二三百萬元其他足爲中央可恃之欵者寥寥無幾使收入減少爲一年偶爾之現象則補救尙易爲力今則年年如此也使截留欵項爲一省獨有之現象則挹注尙有可期今　省省如此也循此以往則財政之前途實有不堪設想者矣又就中央支出言之每月軍警費約需六百五十餘萬元政費約三百八十餘萬合計則約一千餘萬元而中央歷年積欠軍政等費二萬萬元尙不在此例以支出之額之鉅如此而每月收入不及十分之一安得不使一國之財政由紊亂而陷於村竭也今欲謀補救之策仍不得不仰給於各省在今日施行一切新政需財孔亟然依憲法規定將田賦契税劃歸省有各省得此巨額之收入財政上較有活動之餘地則中央之所希望於各省者凡在各省所征之國税如烟酒印花及貨物税等一切收入悉數照解不再截留庶可以紓一時之難又依憲法第二十九條規定國家預算不敷或因財政上緊急處分得比較各省歲收額數用累進率分配其負擔此與向來各省認解中央專欵之例相似專欵始於民國四年是年各省實解一 
 
 

Page 7

 
 
第一萬八千二百四十八號;中華民國十二年 西曆一千九百二十三年十二月十三號
星期四 * *　一百　　　五年增至一千七百餘萬元六年以後實解　少然中央應行負責擔之各省軍費仍得由此欵内指　值此財政萬分竭厥之時恢復此項專欵確定爲中央之財源亦補救之一端也以上所述係目前救急之策循此爲之財政上庶幾有一綫之生機乎是則中央之所仰望於各省者矣（未完） 
[交通部整頓路電計劃（續）（公）]  
　　（乙）關於電政應行整頓各項㈠限制電報記帳查電報收費本無記帳辦法嗣因政治軍情動關緊要按次付費手續繁多始改用印單分别記帳按月結算一次詎行之日久各發電機關直認爲免費性質於是濫發印單任意拍電甚至以個人私事亦假用印單拍發電費永無發付之期線路大受擁擠之患現查官電軍電欠費已積至一千七八百萬元長此相沿何以爲繼本部前經擬具限制辦法數條提出國務會議議决由部通行各發電機關迄今尙未實行急應從速設法將前定辦法切實進行或與各機關另商妥實辦法俾得互相維持推行盡利㈡限制添設及佔用電報電話專線查本部所轄電報電話本屬營業性質一料一工關係成本近來軍務省分駐紮軍隊率請本部安設電報電話或佔用原有報線積壓商報不能營業商民受此激刺改由快郵其有水綫地方皆由水綫拍發坐使利權外溢此尙爲顯阴損失更有駐在稍久藉軍用電話串通商人代爲傳遞消息酌收費用藉圖私利此又爲暗中損失且一經建設工程材料一律由部籌備無從取償現擬將從前專爲軍用添設之綫商明軍事機關分别裁撤其爲軍隊佔用之綫亦應酌量收回嗣後非緊鎻軍務勿再設專線或佔用報綫以維電政茲將各處專設及佔用電綫各地址列後計開爲軍隊專設各綫如左一經棚至林西綫一林西至烏丹綫一張家口至經棚二線一宜春至萬載線一五站至滿洲里線一德安至隨州線一公安至石首線一沙市至監利線一横崖子至建始線一錦州至錦西線一新民至彰武線一萍鄕至蓮花線一南城至雩都線一信豐至龍南綫一筠門嶺至尋鄔綫一碭山至豐縣綫一山河口至邳縣綫一朝陽至阜新綫一灤州至凌源綫一昌黎至抬頭營綫一葉縣至魯山綫爲軍隊佔領各綫如左一北京至承德第一綫一河南至潼關第二綫一泉州至涵江第三綫一宜昌至巴東第三綫一南鄭至安康綫一天津至保定第二線一天津至楊柳青第四線一九江至南昌第一線一南昌至吉安第一線一南昌至樟樹第一線一南安至南昌線一袁州至新喻線一同州至潼關線一公安至沙市第二線一濟寗至兗州線一濟寗至單縣線一鳳翔至西　線一白河線㈢阻止提用電政欵項查電政支出全　收入報費國庫并無補助資金近年以來西南各省東三省　　　立自治之名扣　電欵不令解部姑無論已而其他各省往往提用電局存欵或因軍事借欵令其担負利息總計每年不下數十萬元現在電政自身結欠各項外債已及五千一百餘萬元又歷來欠付料價七百數十萬元各債權者因本息無着要求實行擔保權處分抵押品幾於無法維持料價一項各　以積欠過多要求先付料價然後交貨即紙條一項爲電政須臾難離之品亦非現欵不能採辦倘使收入欵項多被移用馴至無欵購料電信事業至於停頓其危險孰甚急應商明地方軍民長官以後勿再提用電欵其已由電政擔任之欵仍須由原借機關設法另以他欵　還俾電致稍輕負擔得以償還自身債務 
[奉天通信（粲花）]  
　　盧小嘉來奉之任務 
　　近來曹吳主張以巡閲使職畀浙盧之説盛傳於國内於是直方利用此種空氣來奉游説謂曹吳盧握手已臻妥協長江勢力行將打成一片西南不日可望削平奉天果與直方媾和則全國統一立可實現等等張作霖固深知浙盧者每謂此種傳説决非眞相然亦甚盼浙盧對此加以明瞭之表示以釋羣疑斯時適值盧小嘉突然至奉對於此事作詳細之剖解蓋旬日前張爲奉直和議問題曾派楊琪三代表赴浙探詢盧氏意見楊代表甫入浙而盧吳曹携手之説適起張密電楊代表藉便探詢楊以此電呈盧盧大驚曰安有此事其必直方製造空氣藉以離間反直派之感情可知千萬不可聽信請亟電雨帥對直方針彼此仍以心照萬不可爲此説所誤會至予不欲雨帥與直媾和亦猶雨帥之希望於予也楊代表謂此次奉命拜謁除此二事外别無任務今旣聆大敎請歸報盧又恐僅楊回奉解説不足以釋張疑乃派小嘉一同來奉前日晚張邀小嘉在部讌會並有孫吳兩督王省長等作陪席間盧小嘉謂直方以副座巡使來餌者首爲洛吳上月初旬吳曾託某要人以調人名義向父帥　説業已拒絕嗣吳又直接來電陳説利害情詞懇切力求携手同謀南北統一亦未答復上月下旬曹錕又派代表到浙重提前議並言段合肥亦表同情父帥亦未置可否祗言才力綿薄不克當此大位請轉向曹吳道逹謝意此爲一月來與直方往還之實在情形而直方竟藉此製造空氣大張其詞熒惑聽聞殊爲可異今日浙江最低限度亦如奉天决守保境安民主旨不願首啓釁端亦决不爲直方所餌誘入其彀中持此宗旨歷久不渝皖閩兩省當必不無故來侵而我亦有備無患是浙江地位本甚安固更何所苦而必歸附一方也張謂予固深信子嘉不至出此故聞此説即以一笑置之且西南勢力雖未發展尙足自守異日有事奉浙聯絡一氣尙足有爲時局多故事會方長撥亂反正必有適當之機會况北京内閣黨派紛歧陰曆年　費尙無著又何　爲用兵之謀任驅除之計哉聞盧小嘉將由奉赴津惟行期尙未决定張對浙盧聯直之説雖似不甚措意而政軍各要人頗多懷疑經此小嘉在奉一番剖解而此種疑念未知能完全打消否也（十二月七日下午八時） 
[豫東歸德拒税罷市]  
　　朱集一致行動 
　　歸德地爲五省之交自隴海路關徐洛潼兩線行車後商務益見發逹去歲兵變市肆大半被燬損失逹數百萬之鉅經豫當局稍予補助始行開市計撫恤欵數萬元交商會發放不知何故會長孫永慶迄未照發致小本營業者未覘實惠日前有姜瑞炎者來自開封在歸德創辦商瞧夏永鹿柘徵收局自稱該局總會計長徵收百貨二五税（即每值百元之貨收税二元五）商業各帮因而大憤羣起反對此間及朱集車站均於七日閉市歇業將商務牌照盡繳商會又發公電致督省兩長請求嚴懲孫永慶撤消該局（八日）商業十三行各推代表一二人郭蔭南爲總代表約上午十點鐘假商會開商業自行聯合全體會到一千餘人公議無論如何决不認可該税局之成立至下午四點尙未散會相持不下該時商邱知事趙琦出而演说云你們大家從前認可現下暫爲停徵以後再辦如欲即行撤消我面子亦不好看羣衆憤極立時散直入南大街商瞧夏永鹿柘徵收局蜂擁入内將局内一切物件盡行搗毀局内某出而抗拒被衆毆傷頗重抬至北關醫院醫治因受傷過重不及醫治身故嗣經鎭署軍隊出而維持衆始散去未知若何解决也 
[孫中山扣留粤關税之宣言]  
　　大陸報載十日陳友仁廣州電云孫中山對於關餘問題茲發表宣言書一則如下余日去歲二月回粤之際即决意着手於重行建設事業乃直系利用北京政府爲傀儡藉金錢武力紊亂綱紀侵犯邊境致建設大業未克設施苟直系一日得恃列邦放回之國税餘欵爲其財源則其破壞之政策一日不息此事之彰明較著者也且此國税餘欵中有一部份爲直系之所不應得即如本政府轄境内所收關税倘將其保留撥歸本省之用爲本省人民謀福利而不若今之解往北京者則直系將無從染指而利用之是故欲求粤省之長保和平與安寗必使粤境海關之收入今後不復解與直系而後可本政府有鑒於此今特行使管理支配此項税收之職權令仰總税務司及粤海關税務司於粤省以外各海關税收足敷償付所抵外債之時務將本政府轄境内所收税欵保留供本政府發用諒總税務司及粤海關税務司均爲中國政府公　　於　事自應在本政府節　之下而服從其命令也今本政府轄境外各埠海關之收入於　付所抵外債外尙年餘數百萬　元是列强對此實無干涉之權且考歷届條約並未允許列强於中國未拖欠關税所抵外債之際共同的或單獨的有權干涉中國海關蓋海關始終爲中政府之機關即列强固亦承認關税餘欵之支配與使用純屬中國内政問題也至關税收入半歸列强管理之現行制度本未爲條約所特許純係列强之約外行動此乃無可諱言者但即就此制而論本政府决意保留關税免資直系用武力以禍吾鄕里列强在理在勢當亦不應加以反對也本政府更有聲明者倘中國他處關税收入不足應付其所抵之外債時本政府甚願就其所收之關税内隨時酌撥抵補焉 
[西江風雲之緊急（毅盧十二月六日）]  
　　陳軍分三路進兵左翼由羅定出連灘 
　　右翼於二日佔據西陽 
　　左右兩路戰事之經過 
　　兩陽聯軍退守恩平赤磡待援 
　　粤省自東江戰事停頓北江戰事甫行結束而西江風雲又日緊一日最近警耗西江四邑鎖錀之兩陽（陽春陽江）已於二日失守聯軍中央第四軍長兼三羅兩陽安撫使梁鴻楷全部及南路總司令黃明堂部高雷綏靖處　林樹巍等部已退却恩平赤磡江門固守待援查此次鄙人營業商高雷方面之陳軍進行如此之速者實因三路進兵令聯軍防不勝防故節節敗退陳軍申保藩呂春榮鄧本殷馮銘楷等自據有高雷廉瓊四府後擁有萬餘之兵力　鋭數月餘（自東江軍興後該四府即陷於申鄧手其時東江戰事方殷當局無暇顧及故鄧等得以運動羅定呂春榮等部加入）乘東江陳軍迫近省垣之際遂爲桴鼓之應由高州署師分兵三路左翼一路先侵羅定繼取連灘擬由連灘出德慶由德慶溯西江而下經悦城祿步以攻肇慶陳軍呂部之進佔連灘爲前月杪事旋更分一路由干官攻佔鬱南後得聯軍第三師由梧州趕到未幾即將鬱南克復惟敵軍呂部及馮銘楷旅仍死守連灘惟連灘一地四面受敵不能固守而且陳軍馮呂等部不過二千人槍枝極形缺乏多係村田九響等舊式每兵祇有子彈五十顆聯軍聞報即分兵兩路夾擊連灘聯軍第三師鄭潤琦部由都城鬱南進迫聯軍第七軍之游擊隊協同原駐連江口之第三師王周兩團沿江而入鬱南一路之第三師二十二日早八時已與敵軍在同和山頂開戰戰至中午十二時呂部尙死力激戰鄭師遂另派部隊由灘頭盤古山頂擊敵之側第三師王團協同第七軍游擊隊又由連江直下擊敵之正面敵將馮銘楷呂春榮各部分頭頑抗相持數天直至前月二十九日午始將連灘攻下敵軍馮呂各部退守羅定 
　　陳軍之中路爲新興縣一带之緣林由陳章甫等招撫在新興天堂等處分兵侵擾陽江後方是爲牽制之師 
　　右翼爲入兩陽一路主力軍在焉申保藩鄧本殷等部皆在此而以呂春榮爲先鋒前月二十二日已由高州入駐電白進窺陽江屬之新圩儒洞各地二十六日兩陽安撫使梁鴻楷及黃明堂林樹巍各部退守四區屬之平岡并分三路反攻在織簧　獅子山附近即與申呂等部接獨申保藩鄧本殷呂春榮分三路來攻激戰極烈雙方死傷頗衆結果聯軍梁黃林等敗退三區北慣合山一带陳軍呂部遂由平岡圩進駐程村翌日二十七日呂軍入雙捷圩據陽春縣城陽春爲陽江廳之屏障陽春一失陽江一隅遂不能立足故二十八日以後聯軍梁林黃各部紛紛引退陳軍中路更由新興出天堂擾襲陽江之後路交通爲之斷絕聯軍大隊向恩平退却陳軍呂申鄧各部遂於二日佔據兩陽林樹巍部退至恩平後則於四日返省報告兩陽失守情形并請兵救援省當局隨於二日晚星夜調滇軍三千餘人遄赴西江并以李濟琛之李濟棠旅梁鴻楷之單仁機旅分道救援又以東路討賊軍之楊錦蘢部爲剿匪司令開往恩平新興各處圍剿土匪以免行軍之障礙一面更調西路討賊軍劉震寰全部爲援救兩陽之師兩陽已失則江門可危故刻下聯軍以大兵分佈江門四邑徐圖反攻刻下梁鴻楷部退扼赤磡黃明堂設總司令部於江門一俟援軍齊集即向陽江反攻省方刻下并派有永豐寳璧等艦駛至江門一带海面以便届時水陸并進 
 
 

Page 8

 
 
第一萬八千二百四十八號;中華民國十二年 西曆一千九百二十三年十二月十三號
星期四 * *自由談 
[陳善人記（下）] [  吉生]  
　　君言畢各雇傭羣應曰願留詎門外拳匪雖往來如織卒無一匪入君門嗣知拳匪中多有曾受過君惠者故皆過門不入也某日西兵乘火車來津行經某鐵橋詎橋上螺絲釘早爲匪徒起去致橋身劃然中斷火車亦多陷入河心西兵死傷甚衆事後西兵官疑係附近某村人所爲深恨之迨將傷者送醫療治死者收殮掩埋訖西兵官即率隊圍村盡殲之惟婦孺則任其逃避嗣各婦孺羣聚於大王廟中計三百餘口君聞而憐之日製饅頭數麻袋派人持往分給功德尤爲無量又民國五年冬天津突然大水除華界河北一带及河東義租界一带地勢較高者外其餘德英法日等租界均成澤國附近各村淹没無算人嘆其魚其時舟價奇昂雇一小舟輒日需洋一二十元不等君日雇兩舟一小一大小者以備往來大者以備放賑及拯溺之需又向民益工廠廣購本廠布數十百疋囑其繼娶毛氏夫人（即著墨餘錄毛對山前輩之孫女）及如夫人章氏督率婢媪趕製棉衣褲甚多並廣購白麵玉蜀黍粉等數萬斤定製饅頭饝䭣等食品又带銅元銀角甚多日乘大船駛赴各村施放兼拯溺者此役據君自述共用洋六萬餘元而在津各機關各團體之向君籌募者自數百元至數千元尙不在内此舉全活生命尤多去臘君彌留時尙能口授遺囑大致每年房産等所生之利以十成之五充善舉三成充家用二成作公積以備不時之需君有親生女一名慰椿尙幼螟蛉子兆祺去世已久幸有二孫長延宗次延第亦秉性忠厚大有祖風作善如此可以風矣 
[梅訊（五）] [  東閣]  
　　錢文顯所設之萬全堂製酒精美上海分所定於初九日開幕畹撰聯贈之曰試傾玉府千春飲爲滌人間萬古愁渾成雄厚之至 
　　别姬一劇爲畹樓合璧之作曩年每演必滿座此次小樓因事滞京故久不出演而海上人士𤍠誠甚切每日促演者尤多或終將一演也 
　　客年香海之行畹添置行頭數十襲廣繡固擅時譽今年携來常時在舞臺用之 
　　昨午畹徇字林報之約赴館一談該館記者備極招待且詳詢一切自年齡籍貫起居名劇至於服用布置率爲剳記最後又介紹西女記者晤談日内該報必有記載 
　　邵次公此遭揭發賄選隻身南行風節爲舉世所欽重然固傾倒畹劇者昨亦列座 
　　英商李德立有别墅於橋虹浜率爲華制精雅絕倫昨特由人介紹約日茶點其間李德立蓋即辛亥招待唐少川議和之人也 
　　美商威連姆司爲電氣業之巨商昨約畹於耶蘇節日在新卡爾登觀跳舞畹在京固愛習西俗者届時亦願往一參其盛云 
　　畹以出洋事商請英人霍金司霍云君爲世界之名伶自當爲由外所共仰而舊金山紐約利物浦等處華僑尤夥必受歡迎也 
　　今日梅慕陶爲袁寒雲餞别於新康花園邀畹作陪畹自欣然命駕 
　　昨晚畹茗點於沙利文畹固愛西洋茶食沙利文尤其精製客年曾一往因重過焉 
　　陳彦衡劇學湛深當世無二昨記其談劇一則頃更及胡琴並爲記之唱戲有派别胡琴亦從而分焉譚有譚之胡琴梅雨田爲高手今爲絕響汪有汪之胡琴孫老元爲高手今亦差減矣譚以藏秀於拙勝孫以大刀闊斧勝二派胡琴之不可强同也如此今之學胡琴者當以工穏入手能通體工穏自可進求精深其至也神而化之無往不利其次也不失爲謹守繩墨能存典型而今之學者或不先求工穏已欲剽竊前人之妙處骨幹不固何有於藻飾故非特所求工者不爲工且失其本來之故智縱有一二差能貌似而通體紕漏安足尙耶按彦衡之胡琴爲譚派之正宗神雨田有同工之妙其謂雨田死而絕響者撝謙之詞也 
[險中取利之指南] [  海角秋聲]  
　　冒險的事情大都知道多害而無利但是現在有幾項事情 
[苦樂　勻] 冒險做去非但無害而且大利所謂禍兮福所倚一點兒不錯諸位要是有興何妨試騐一下 
　　喧聒的馬路上車馬往來終朝不息要想從路東走過路西確非容易要是有一個人明知車馬要壓死人的肯冒着險躺在路中衝要不管車馬怎樣馳驟車馬見了没有不停止速率而兩旁的行人便能從容通過不怕他來衝撞了 
　　小説家如果要著作盛行最好不顧名譽做極惡劣的作品給人見了自然起極惡的抨擊閲者心中一定起一種疑駭要想看個究竟多要買一本看了到這怕不行銷千萬大利可圖麽 
　　窮的國家把國家的權利抵借債欵不算一會事叵耐中國的國民聽説政府常拿税政及一切權利抵借外欵便大起反對其實何妨放大了膽儘讓政府去借要知道外國的錢也是有限的統統給吾們中國用不眞實的押品去借盡不是中國成了富國外國却變作了窮國麽 
[凌波微語] [  姚𢊷夔夔]  
　　水仙水心雪貌清雋絕俗宜蓄玉盤中置紅窗畔與美人雅士居非傖夫俗子所可近狎也 
　　與素蘭友呼梅花兄一詞（高觀國）一詩（黃庭堅）後先輝映 
　　六朝人呼水仙爲雅蒜命名絕新頴 
水仙以單葉者多丰韻千葉者如亂頭粗服之美人減色不少 
　　枸樓國有水仙樹樹腹中有水謂之仙漿飲者七日醉見「學團餘疏」 
　　水仙花又名女史花亦稱跳女花典出「内觀白疏」姚姥住長離橋十一月夜半夢觀星墜地化爲水仙花甚香美因摘而食之旣覺生一女長而令淑能文因以名焉按觀星一名女史星 
　　開元遺事云明皇賜虢國夫人紅水仙十二盆盆皆金玉七寳所治自是風流帝子佳話也 
　　詠水仙詩以黃庭堅爲最多詞以高觀國爲最多 
　　華裾冉冉柔玉棱棱想見微風吹波動也 
　　月下賞水仙更清幽絕俗亦韻事也 
　　蕭山産水仙甚多種亦佳 
　　近市上有售洋水仙者色妖艷少丰韻何可與凌波仙子相提並論哉 
社會小説 
[人間地獄（二三二）] [  娑婆生]  
　　第五十八回憔悴花枝哀鵑啼野塚飄零書劍古驛弔斜陽 
　　柯蓮孫道曉得曉得秋波那裏决不會攔阻我的何况又是你請的呢説罷掛上聽筒趕忙到秋波病室裏來告訴姚嘯秋請他去吃飯的一番話秋波道你剛來没有片刻怎麽又要去了柯蓮孫道並不是我不肯多陪你一會兒一則是嘯秋的生日二則北方來的那朋友不知是誰我不能不去一蹚也許有要緊的事秋波道旣是這樣那末你就去一去罷這一餐飯什麽時候可以吃完柯蓮孫道吃飯是狠容易的一個鐘頭可以完結秋波道那末請你吃完了就來吧柯蓮孫伸伸舌頭道你説得好容易這裏離悦賓樓多遠一來一往没有兩個鐘頭也不行趕來趕去半路上馬要倒下來了秋波道那末照這樣子你今天是不再來了柯蓮孫道没有一定倘使散得早我再來一蹚也没有什麽不可阿毛在旁凑趣道你眞戇了何必省這幾個錢只坐馬車叫一部汽車也有限得狠那不是來去如飛嗎柯蓮孫點點頭道那到也是一法説罷便和秋波點了一黠頭道下半天我來得及再來看你萬一事體多來不及明天見吧説罷柯蓮孫正要廻身走出病房秋波又喊住道你來我還有一句話和你説呢蓮孫見他又喊住他不知何事只得站住了又問有什麽事秋波招招手道你到我床前來㖸柯蓮孫依著他的話又走進一步秋波對蓮孫臉上略瞧了一瞧凝了一凝神半天不響蓮孫道咦你説有話説爲什麽不説呢秋波微微的笑了一笑道没有什麽話説有話候你下半天來的時候再説罷你快去快來罷 
三言兩語[  征鴻]  
　　有人説中國人對於慈善事業向來不𤍠心但是他没有瞧到這些變相的奬劵呢發行的宗旨誰也不是拯貧濟弱胞與爲懷現在更是風起雲湧駸駸乎變成了慈善世界那末這樣當仁不讓還要説他不𤍠心未免罪過吧但是這樣的𤍠心我仔細替他想想罪過罪過 
 
 
 

Page 9

 
 
第一萬八千二百四十八號;中華民國十二年 西曆一千九百二十三年十二月十三號
星期四 * *   
 
 

Page 10

 
 
第一萬八千二百四十八號;中華民國十二年 西曆一千九百二十三年十二月十三號
星期四 * *國内要聞二 
[南京東南大學口字房大火紀（一）]  
　　南京東南大學口字房爲全校校舍之一於十一日夜間十二時後失火被焚聞向某公司保有火險十八萬損失約二十萬左右現已照常上課昨日迭接東南大學學生　告茲錄兩函如左 
　　其一十二月十一日夜一時半記者睡醒正欲起床小便因風大冷不可當致遲遲不敢起忽聞有火起聲時記者尙以爲吾校之沐浴室夫役講囈語也乃第二聲　三聲之有火聲繼續喊呌余即立時披衣起開門一望初以爲吾校十八齊起火記者寢室在十三齊故驚惶不堪後復跑至十八齊一看火焰已自口字房之西排敎育科辦公室窗中冒出當余起床時隨即呌醒同學急自十八齊前之墻上踰出因當時各齊前之大門皆未開放故也余踰墻出後見火勢甚猛西風又急然口字房之東南北諸屋尙未起火在場者只齊夫數人街上警察亂吹警笛約四五分鐘同學中始有三五人出來隨即跑入口字房救取書物尤以王希曾蔣希曾二君勇奮直前救取書物因吾校敎務部·藏書室·物理儀器室生物標本室農藝儀器室棉業儀器室以及文理科農科·工科·敎育科之辦公室及各系之預備室皆在口字房也各科之書籍儀器標本因救取之人太少火　極猛故入内救取者皆不敢向前至二時始有一二救火隊到然因風高物燥水源又少故不能救熄只將與化學實騐室相連之走廊拆毀以切斷火勢之延燒蓋此走廊若着火勢必延燒化學藥品儲藏室實騐室及吾輩學生所住之寢室也當時拆此走廊皆由吾輩學生爲之不一刻鐘走廊拆毀人心稍定消防隊及警察亦陸續來然終以井涸救火機器太小無法施救至二點三十分口字房全部已燒毀殆盡至火之起原或謂由走電然全校電燈至十時即一律閉息此説不足信可知依記者推想必由煤爐而起因各科預備室皆備鐵爐燃煤而各預備室大半又無人住宿下午六時後辦事者皆歸家煤火餘燼偶落書籍或地板上皆起火甚易也此次所最可痛惜者爲藏書室之中西書籍十餘萬本只救出一百餘本吾校新圖書館雖已造好因未全落工故書籍仍藏在口字房舊處其次爲生物系之動植標本一二萬種皆吾校歷年由秉志博士及胡先骕錢崇澍諸先生親往西南各省及安徽江西江浙福建採集而來者其中尤有外間稀罕之標本或自己採集所得或由歐美各大學交換而來者此項標本皆費許多經濟精力時間而得現時縱有金錢亦非一朝一夕所能辦到其次若顯微鏡七十餘架亦價值不資而物理系之儀器已全數燬於火約值五萬餘元此後物理一課之實騐不知何　始能實現餘如歷史陳列室及地學陳列室其中所收集之標本大半爲歷史上之珍物歷年徵集而得者縱有錢亦不能購回也如歷史陳列室中有利瑪竇所繪地圖一張尤爲稀世之寳其他如敎育科之測騐農科各系正在研究中之著作皆極爲可惜工科之圖樣及儀器亦損失不資私人損失以秉志先生爲最　其所藏書籍報告著述皆藏於口字房生物系研究室供學生之參考此次一無救出秉博士半生精力皆耗於此今皆燬於火能無痛惜其他各科敎授自己之書籍什八九皆藏於各系預備室供學生參考亦無不燬於火口字房曾在保險公司保有火險十八萬元惟此次損失計書籍儀器木器房屋等當在五十萬元以上火起後郭校長亦到態度從容彼謂「口字房遲早要拆另建新屋燬於火不足惜惜其拆毀太早耳」又謂「此次物質上之損失不多只可惜各科之標本儀器書籍一時不易購到耳」三點鐘後郭校長當即召集敎授會議於一字房會議結果十二號暫停課一日十三日仍照常授課云火燒之情形及損失略如上述記者復有感想以南京城市之大而無自來水平日飲水旣不衛生事急又無法救濟此次失愼如果有自來水則至少口字房之一半可以救熄且救火機器太小其遠射力有限且水管很小故當時雖有四五架救火機然旣坐困於水又嫌機器之太小火勢延燒無所施救吾甚望南京當局速籌設自來水及另備較大之救火機以備此後之不測則幸甚（李澍十二日午前四時） 
　　其二十一夜十二句半鐘口字房西北角樓上敎育科辦事室忽火穿屋頂其時西北風大作初知者僅少數校役當時又無報火之人僅有交通部通電話至各消防隊全校學生猶在鼾睡之中斯時校役因見各部物件礙難搬出惟圖書館内書籍鉅金難購首先檢出此時西邊亦已沿燒向西北隅消防隊均尙未來學生此時方知但頭緒如蔴束手無策見校役搶書遂亦相助霎時間將西文書搶出若干屋外遍地皆書鼓樓處之消防隊方來但主張毫無東一撲西一撲無絲毫之　計時已一句多鐘余短衣戰慄見口字房四圍樓上均火光燭天而圖書室已不能再搶余斯時痴若木鷄而心念畜牧系因余在畜牧系辦事知内中貴重書籍甚多但聞人云敎務部全校精華及學生成績均在其内若歸一炬則無稽考矣幸有一學生聞與英文科學生彭先捷同處但余亦不知其姓名遂不問火爲何物奮不顧身越窗而入將一切文件連抽屉搬出而樓下尙未燃燒余再回視畜牧系預備室接近敎務部思索至再火尙不至立刻燒至遂亦不問生死然窗　未開余脱己鞋擊碎玻璃開窗而入倉猝間將兩手擦破入内　頂板已焦不敢久留將架内各書亂擲窗外再仰見頂板囌囌作響烟露迷眼立刻頂板已紅再思王博士兆麟之文憑頗關重要奮力將鏡框奪下與余日間所穿馬褂一齊搶出不敢再留冒火跳窗而出急喊警察帮忙搬書彼等皆置不顧余甫出屋頂即落下稍留即遭火葬矣查此次火災最重要者生物系之標本及儀器與物理儀器至於圖書室西文書籍有十分之八九搶出中文書籍全部未出僅搶出圖書集成三分之一此亦不可多得之書現搶出之書堆積如山視之令人涙落聞口字房保險十三萬圖書保險五萬不無小補然　南文藝之府遭此火災誠中國之大不幸也（夢仙十一夜三點鐘） 
[蘇省敎育行政會議紀事（三）]  
　　江蘇第七次省敎育行政會議開會情形已兩紀前報十一日上午九時依第一號議事日程所列未議各案繼續開議（二十一）敎育廳諮詢敎育局成立後應如何規畫進行案（二十二）丹徒縣敎育局長徐興範等請議敎育局處理事務應悉遵中央法令辦理案（二十三）宜興縣敎育局長任卓等請議縣市鄉敎育事務應由敎育局統籌規畫案（二十四）常熟縣敎育局長屈如幹請議市鄕制與敎育局規程牴觸之處應如何規定權限以杜爭執案（二十五）江都縣敎育局長俞錫榮等請議規定敎育局與市鄕議董會接洽方式案（二十六）淮安縣敎育局長沈迺頣議敎育局權限與勸學所權限有無分别案主席宣布六案性質相同應合併計讑各席發表意見甚多結果併付審查（二十七）江陰縣敎育局長錢體純請議縣敎育局得設臨時指導員案議决照上届議决案辦理（二十八）奉賢縣敎育會長請議解釋局董資格並增加董事名額案討論結果否决（二十九）松江縣三科主任顧葆康等請議敎育委員服務應注重視察案（三十）青浦縣敎育局長蔡鍾秀等請議敎育委員應酌定俸給案（三十一）奉賢縣敎育會長請議組織敎育委員會以謀學校敎育之進行案以上三案併付審查（三十二）江都縣視學張雅煌請議變更縣視學制度以資整頓小學而利敎育進行案提案人説明旨趣後有主張在省召集縣視學會議解决者有主張於必要時由敎廳酌量權宜調換視察者有主張加重縣視學職權不必變更制度者有主張調換視察以道區爲範圍者討論良久頗有爭議主席引會議規則第七條「發言旣畢由議長宣告討論終止或付表决或以其僅屬討論問題毌庸付表决均由議員酌定之」宣告討論終止接議他案（三十三）奉賢縣敎育會長請議取消各市鄕學董案僉以恢復自治後省署已有明令取消毌須討論（三十四）奉賢縣敎育會長請議賡續組織縣敎育會議案（三十五）奉賢縣敎育會長請議組織敎育欵産保管會案（三十六）寳山第三科主任王鍾麟等請議敎育經濟審查委員會辦法現時適用與否祈公决案以上三案併付審查（三十七）江寗縣第三科主任凌玉成等請議地方私立中學未呈經官廳准予立案者應請省敎育行政機關派員切查以杜弊端而維敎育案（三十八）上海縣敎育局長李宗鄴請議臨時飭辦敎育事業用費應由省欵内酌撥維持案（三十九）江蘇義務敎育期成會請議擬辦全省縣立師範成績展覽會案（四十）敎育廳交議敎育行政人員宜增加與識案以上四案均付審查第一號議程至此已終了臨時補入徐屬議員請議第七師範添設理科專修科案議决於編製十三年度預算時斟酌辦理時已鐘鳴十二下主席宣告散會午後二時請程湘帆程其保二君演講敎育行政三時請張君勵發表對於憲法意見均屬有價值之名論　講者座爲之滿 
[蘇省財政會議紀（二）]  
　　齊韓兩長召集之財政會議昨日（十日）下午今日（十一）上午已在財廳開兩次審查會兩長爲節短時間起見定下午二時在省署會議廳接開第二次大會延至三時半會員到五十四人齊督因病派宮鎭守使代表道尹曁各廳長軍民兩署各處課長各機關長官均到旁聽四時始摇鈴開會韓省長主席首述頃赴軍署面晤齊督且嚴財廳長因在廳舉行捲烟税投標尙未事竣現先行開議討論審查各案件請審查長出席報告黃以霖即出席報告審查經過及提出改組整理財政委員會及其整理方針案報告畢黃退席韓省長即逐條朗讀條文陳大猷劉伯昌董永成沈恩孚張君勱史量才沈維賢袁希濤蘇民生　殿虎黃炎培先後發言對各條文斟酌修改旋由主席將修改各條全文重讀一徧全體贊成通過錄下 
　　「改組整理財政委員會及其整理方針案」㈠財政委員會之設置本爲上届會議所議决茲以未能收預定之效果改組整理財政委員會經省行政長官授與左列之職權（甲）審查預算决算案（由財政廳徵求收支各機關詳細預算册送會核定彙印總册）（乙）稽核收入（丙）監察支付發欵時應由委員會蓋章於　欵通知書（丁）籌畫其他關於整理財政之事項㈡委員會得擬訂　程由省行政長官核定施行㈢委員會遇有緊急事故非委員會所能解决時得通知財政會議會員集議解决㈣委員會人數定爲九人省行政長官先提出加倍人數由財政會議用記名連記投票法選舉以得數多者當選由省行政長官聘任之其次多數者均爲候補當選人㈤委員均爲義務職任期三年每年改選三分之一改選時由省行政長官提出十二人以前條方法選舉㈥下列四條由本届整理財政委員會愼重執行（甲）今後支發軍政各費或償還舊欠不得再增債額但關於債額内之周轉應先提交整理財政委員會得其同意各項舊欠應由委員會設法整理之（乙）十二年度收支不適合俟整理財政委員會成立後應分别輕重緩急酌量裁減並整頓收入以求實際上之收支適合（丙）十三年度預算不得添列新事業或其他擴張費其預算案須在會計年度開始前召集財政會議議决之（丁）關於公債基金之保管依去年善後公債處規則辦理 
　　主席復請審查長黃伯雨宣讀張彭提出兩案云本會對於張季直先生提議變置吳淞商埠及運河工程以節省費彭子嘉先生提議整理財政意見兩案合併審查報告查張案提議之旨趣在裁節行政空言之機關而以所督辦之吳淞商埠與運河工程兩局量其簡與緩與輕者提議先裁淞埠局且謂局倘不裁某亦决云可謂陳義慷慨持之有故夫以今日本省財政之瀕於破産自上年財政會議軍署即有迭减軍費之計畫省署亦有縮減政費之概算並已見諸實施而蘇人士自辦之駢枝機關不爲斟酌繁簡緩急輕重决議裁併迺至仰屋羅掘以供虚糜人同此心寧忍膜視竊謂吳淞商埠在六商埠中本居最重要之地位然因經費如此竭蹶不得已而暫擬停緩以待籌有充分之欵項再議進行此實張先生顧全本省大局以身率先之苦心應由本會議决議贊成其善後辦法竢整理財政委員會成立後妥籌處置至類於此項無發展經費而虚設機關者以及其他之較簡較緩較輕而可以停緩節減者應責成整理財政委員會破除情面切實辦理庶本省財政尙有一線之生機至彭先生所提整理意見認爲各種辦法皆屬於整理財政範圍之内應俟委員會成立將本案妥議實施其所提軍費一節上年會議時軍署本有逐年遞減之宣言今本省各政費旣力求縮减軍署必循遞减之成約以救財政危局而副我蘇三千萬人民之希望是否有當候大會公决主席詢衆有無異議均答無異議主席付表决全體起立一致贊同遂摇鈴休息十五分鐘略用茶點復開會乃由韓省長提出十八人由各會員舉行投票開票結果黃伯雨三十一票史量才二十六票李耆卿三十票黃任之二十五票錢强齊十九票許仲衡二十三票張雲搏二十三票沈思齊十七票蘇民生十六票均當選爲整理財政委員會委員其餘沈信卿袁觀瀾馬雋卿盛竹書劉孟侯張君勱王甸伯郝心源仇徠之以上九人得票次多數均爲候補當選人自十三年一月一日開始任職時已七點三十分主席乃宣告散會 
[浙議會紀事]  
　　十二日下午二時浙議會續開大會議員陸續簽到丁仁等八十一人政務委員報到者沈作則等七人由沈議長主席當未振鈴以前議員對於時局約有兩派意見甲派主張先議省自治案爲保境安民之張本乙派主張决算通過即行各自回籍迨入席後素抱孟羅主義之陳鍾祺動議請變更議事日程先討論第十六案浙江省中華民國八年度省地方歲出入决算書多數贊成審查長林茂修報告結果衆無異議即付再讀第一項地丁附加税本年度收不足額第二項屯糧附加税七八兩年均分文未解經王潤張韜祝紹𥬹丁仁顧紹鈞陳鍾祺等討論結果依據徵收條例交財政股起草查辦案方讀第三項貨物附加税在席人數不足宣告延會金衢嚴處四屬議員因閩省周蔭人所部輜重二連步隊二營已開抵九牧一带距江山南鄕二十五里防務吃緊定十二日晚間七時在四府同鄕會開緊急會議籌商一切 
[南京快信]  
　　議會咨請公布閘北水電廠歸商辦案韓省長根據本署出席委員及到會彈壓警察報告均請本案實未通過韓遂認爲違法咨復撤銷 
　　省敎育行政會議人員聯名呈請省長維護上海閘北水電廠省産拒絕賣歸商辦 
　　捲菸特税昨（十一）日下午三時在財政廳舉行第二次投標江寗區得標人趙晋卿認保證金一萬六千五百元　東與　得標人王齊華認何證金九千零五十元上寳·六江·宿睢·豐沛碭·銅蕭邳·五區均無人投票財部通咨紗布免捐本年度展限期滿因商人續請　展准暫免捐一半希飭屬查照 
　　財部訓令財廳速將十二年度蘇省契税情形詳呈 
　　浦口站積貨仍多浦路局再商　寗局多掛貨車輸運 
　　洛吳通電於九日就直魯豫巡閲使職兩長去電致賀 
　　省立稻作試騐塲物色地址曾由寳業廳長函請稻麥　導原頌周顧復指導辦理原顧兩君赴蘇視察事竣已向實業廳復命稻作塲地址將定在蘇州附近云 
　　省警廳江寗縣聞省城黃包車夫有罷工之說令警隊加班巡察並出白話布告令各安心營業毌得滋事 
　　一中今日請省敎育行政會議人員到校參觀 
　　昨日下關海寗門前及永寗街後先後失愼計共燒去瓦房數間草房十數間 
地方通信 
[蘇州]  
　　軍警分投出防蘇軍第二師長朱琛甫昨日（十一日）下午十一時三十分令撥五六兩營前往崑山沿滬寗路駐防同日午後水警廳趙雲生廳長亦令行駐蘇水警第三區長宋仲良撥派該區巡船數艘前往蘇浙交界吳江縣屬之平江鎭駐防聞均奉督軍公署電令云 
　　水烟業推定捲烟認税代表水烟業信芳公所董事洪文卿因推舉吳縣捲烟特税認税代表事特於昨日下午二時在公所召集同業開會集議經衆討論後當塲推定薛永齡爲吳縣認税代表聞薛現尙在堅辭中 
　　四機關會委修塘邑紳潘濟之等呈請省署撥欵令行吳縣知事修理葑門外至吳江縣境止之一带官塘省署已准補助五千元並已飭令吳縣知事委派曹尙峻带同書記丁采生張光第會同蘇常鎭守使署江南水利局太湖水利局各派委員二人前往葑門外沿塘丈量會勘以便動工 
[松江]  
　　松市議會二讀會記松江市議事會於十一日下午開二讀會延至四點餘鐘始到十一人振鈴開會議長吳前樞主席開議㈠董會查復外館驛河埠董氏石坊案公决照章保存㈡董會查復張鵬承買甕城基地三方捐入本所案公决接收㈢董會函覆預算案内輔德善堂案公决退回請照初讀會公决辦理㈣董會函覆預算案内田房契附税案公决事關全縣捐税請董會交市鄕聯合會公决㈤董會交議毛伯頴等興修街道請撥還墊欵案公决由董會對於道路橋梁完全定有辦法再行提議㈥董會交議本所房屋不敷請遷第五小學校舍及公民徐貴臣等請議維持第五小學校舍案公决請董會趕緊規劃由該校　出兩間應用㈦敎育委員倪世昌函請市立十八校曁四德女校添放敎室請撥欵補助案决照初讀與敎育局劃清職權後再議㈧聶議員提議請禁馳馬曁賭博並師巫太保案照初讀通過㈨市敎育會會長朱萃請議增加本市小學敎員薪修案决照初讀與敎育局劃清權限再議㈩米捐審查案未據報告俟覆到再議（十一）董會查復預算案内壽嗣雙延局案公决請董會嚴厲進行（十二）董會查覆聶議員提議改造平橋以通車行案盛議員提議拆平三秀橋案公民俞宗彝等請修東明橋案公民陳夑卿等請修南外茶亭案俱以未得要領仍請董會派員明白查勘詳細答覆至此時已六點餘鐘乃由主席宣告散會聞下次會期定於十五號云 
　　鄕董呈牘須蓋圖章松江縣諭充地保向由圖董具保呈由縣署再令鄕董查明諭充詎亭林市近有人冒揑董事沈以義名義妄控後港十一圖地保陳進昇催征疲玩輿情不洽並稱已與孫莊董會商遴選蔡召林堪以接充當經縣署照准旣而沈以義呈縣則謂奉指令諭充後港十一圖地保實未深悉情由特將指令繳還温知事據呈後除將舊保復役新保撤銷外因特通令二十四市鄕董佐嗣後凡與本公署呈牘往來務須加蓋該鄕圖記及某某名章以資依據如呈函中並未加蓋圖記名章者槪作無效 
　　敎員催索膳費松市小學敎員自去年二月因罷課犠牲換得每敎室月支兩元之膳費係由前第一區勸學員吳驤直接向市經董閔瓛磋商妥洽即於市欵内按月支付（松市共四十七敎室應月支洋九十六元現已減去一敎室應月支洋九十四元）惟每年照敎育經常費以十個月支領計算迄今已發十八個月本月九日又需應付上月膳費故吳君又向市公所支領乃該所會計員查閲給發膳資原卷見已支過二十三個月以爲已經透支拒絕給付致各敎員届時請領分文未得於是西郊各敎員紛起責難其主張激烈者竟有以罷敎對付之説迄已三日雖未成爲事實然具函市公所質問之陸敎員等則已非常憤激而吳亦已允負責辦理矣 
　　省電催減選民數縣署又奉省電令即查照陽電將　　省會改　之選民　數切實復查删減等因　　　已定十五日召集市鄕董開緊急會議以便遵令删減云 
[奉賢]  
　　請縣調騐新議員奉賢此次補選縣議員除東二東三兩鄕不辦外餘均陸續選出縣市選出之范陳二姓該縣紳民以彼二人均素有嗜好向縣呈請將范陳調騐並公推阮佐張敬菴二君到署陪騐聞縣知事歐榮濤現尙無辦法云 
[常州]  
　　商會電請土布免税武邑商會爲布商請求展免土布税十一日致電農商部云接孟河分關咨照奉令土布免税期滿後實行徵收五成布商聞悉咸深惶悚僉以本年夏間始以雷雨繼以颶風棉花疊遭摧殘收成大減價尤奇昂際此花荒紗貴銀根苦竭加以連年天災匪禍商販裹足土布銷路鋭減之時工商貧民交受其困正苦無法救濟苦再徵税勢必土布無可銷行織工生計亦隨之以絕殊非政府提倡國貨嘉惠工商之初意紛請轉懇繼續全免前來竊查土布免税原爲羅持貧民舊有生計之舉年來民生艱窘商業凋敝已逹極點該商所陳委係實情若必實行科徵裨益公家至微損害民生極巨裁釐之議正在進行此項人工手織土布税允應首先撤除伏乞大部軫念民艱再施寛典迅賜提交國務會議繼續全免並應通電各廳關飭屬一體免徵以恤工商迫切待命江蘇武進縣商會會長盧正衡叩眞（又致督軍省長廳長電大致相同從略） 
[南通]  
　　市敎育會常會預聞城區敎育會第三次常會定十六日上午九時舉行預定議題如下㈠平民敎育設施之方法㈡通俗格言揭示之辦法㈢通俗講演團之組織㈣本會年報之編訂㈤本市各小學歷年槪况之徵集㈥設計敎學研究會之組織 
[揚州]  
　　市議會議决案市議事會昨日（十日）下午四時開會議决案如下縣交議房捐補助貧兒院經費案議决函知商會調取原有房舖捐表册然後切實調查再開會議董事會交議户籍案議决户籍與户口不同係警察特權未便過問又交議本市經費預算决算案議决函知財政各機關調取十一年决算十二年預算表册然後審查進行又交議本市規約案議决請王樸齊周液芙調查各市規約起草參訂公民何問山請議電燈光線不明案議决照錄原函送振揚公司限日答復公民陳振聲請議大舞臺戲園房屋不固妨害生命案議决照錄原函送警察所請飭該管分所查明有無妨害限日答復嗣又公决總董一職遵章以年長者暫行代理 
　　淮關電派代表淮安關監督李湛田因接江北商會聯合會電催派代表至揚會議淮揚兩關税率除派孫映青充代表外並於十日電復江都商界轉知查照矣 
　　花家蕩巨刦案本月七日夜東鄕花家蕩郝起鳳火腿坊突遭巨盜打刦損失約七八千元事主已於昨日（十日）開具失單赴縣報案矣 
[徐州]  
　　蕭縣初中學潮蕭縣初中學前校長劉漢川辭職後推敎員彭鶴爲代理校長尙未報省爲革生李某在省控其資格不合旋敎育局長張長貴請敎育廳委任校長廳委全文晟充任全於日前到蕭住敎育局暫未入校不料全之家書寄往東南大學轉寄到蕭縣學校者被彭鶴接得函面寫明東南大學第三年級學生全某收啓云云衆學生知全未畢業又經調查確實乃又控全資格不合且私造文書僞稱業應受刑律處罰云云經人調停改聘全爲敎員另請敎廳更委合格校長全旣受調停遂即入校詎竟以校長名義大出佈告反對派學生又聚衆至全寓質問全一面姑與敷衍一面暗召另一派學生前來聲言將用武力解决其勢洶洶質問學生等懼而逃出又約其同派學生數十人各持球桿等圍全之門並呼打助校長之學生幸聞風早已關門未被撞開然全已飽受虚驚矣此九日黃昏時事也現仍在交涉中 
[南京]  
　　熊希齡參觀曁南美專兩校八日下午五時熊希齡赴曁南學校女子部參觀由主任章繩以女士招待參觀全校一週頗爲贊許九日下午二時熊又來校演説是日雖爲星期而男女兩部敎職員曁學生等均全體出席聽講熊昨又在美專演講美術暢爲發揮由沈校長等招待參觀各項成績均甚滿意云 
[處州]  
　　遂昌人士之懷舊上星期日遂昌人士假天寧寺仁一學校大講堂爲前遂昌縣知事何元杰之母開追悼會由省議員毛蒙正爲代表紳商學界均到現任遂昌縣劉鳴孫知事亦與焉曩在庚辛間遂昌鄕民因調查學齡兒童匪徒藉興謡諑謂將按口抽捐羣起毀學卒至嘯聚亡命　　刼掠　何君以兵力平之光　初遂　　　何君爲民政長頗著功績是以遂邑人士到今不忘今爲其母開會追悼蓋亦飲水思源之意云 
[紹興]  
　　籌議路燈經費紹興城自治會爲續議本城路燈經費案於十號開會召集各坊董會議據自治辦公人員謂對於各坊按燈攤欵認爲辦理不公允蓋小坊地僻路多曲折所裝電燈反較大坊爲多住户旣屬寥寥籌欵更爲困難故擬減少燈數而各坊董則謂小坊爲數尙小如果無從籌欵當可另謀救濟方法於減少證數認爲未便遂議决改日再議另籌不敷燈欵散會云 
　　敎育會常會紀城敎育會於十號下午開常會到會員二十七人先義應舉行冬季大會一次可否與一月份常會合併經多數贊成後議由文牘員即發通函告知各界並定一月份第二星期日爲合併會期繼由前派赴平民敎育促進會與會之代表胡家俊報告與會情形並報告此次旅費細賬振鈴散會時已萬家燈火矣 
[和縣]  
　　皖北難民過境皖北頴毫等縣難民數百人九日晚由全椒縣來投宿於大南門地藏庵内後經地保探悉報告縣署即經縣知事派城區警佐前往調查封僱民船數隻於十日上午八時許飭警押令出境 
[蚌埠]  
　　定遠匪禍彙聞距定遠縣六十里之永康鎭於前日（八日）天明四時突來大股土匪由匪首孔子雲率領將地方最大商舖王順興王祥興王永興張祥泰各號東及號夥擄去六十餘人並搶去快槍十餘支銀貨萬餘元王順興二東王子和被匪带去索票價三萬元王家屬已允八千元匪首尙未承認又王祥興老東王某被匪私刑拷打卒未承認號東庶免此禍地方商民死傷者三四人云又離縣東南約十里之胡家祠堂聞亦有土匪三十餘人地方紳董胡某星夜到蚌埠商請馬聯甲派隊保護馬已派隊前往詎該匪已將胡家祠堂民國學校學生擄去十數人重索票價聞該地紳商正在竭力調處又縣北爐橋東五里之潘家莊昨日（九日）有土匪數十人將近該莊地方幸居民早有預防竭力抵禦結果槍傷一人毆傷三人餘皆四散潰奔 
　　公益銀行成立蚌埠商埠會辦唐少侯因維持市面起見刻已組織公益銀行資本金四十萬元昨（九日）已正式開會成立矣 
來函 
[徐州學生聯合會來函]  
　　申報館鑒頃接睢寗縣學生聯合會公啓謂本縣去任縣長蔣士濬捲欵潛逃臨行時恐同人等質問留難要求駐睢蘭營長曁本邑警長宋懷堂带隊保鏢護送同人等聞訊追至西門外向蔣質問竟被蘭等無端毒毆擊傷三十餘人王敦經曾繼松身受重傷朝不保夕等語披讀之餘不勝驚駭年來國事蜩螗均爲一般貪官污吏自私自利剥民肥己以致蔣士濬目無法紀擅敢吞蝕公欵蘭營長等又漫不加察縱兵毆打學生助紂爲惡罪無可逭而睢寗諸同學向蔣質問因公被創實爲寒心除由本會去函慰問外尙望貴館主持公論俾戴罪者難逃法綱公理早日昭彰爲幸徐州學生聯合會啓十二月十日 
 
 

Page 11

 
 
第一萬八千二百四十八號;中華民國十二年 西曆一千九百二十三年十二月十三號
星期四 * *   
 
 

Page 12

 
 
第一萬八千二百四十八號;中華民國十二年 西曆一千九百二十三年十二月十三號
星期四 * *   
 
 

Page 13

 
 
第一萬八千二百四十八號;中華民國十二年 西曆一千九百二十三年十二月十三號
星期四 * *本埠新聞 
[張謇對於憲法之意見]  
　　贊成由國民投票公决 
　　十月十日憲法會議公布憲法國中論者不一不外贊成與反對而已夫國必有法有法則治專制之國則帝國帝國有法共和之國則民國民國有法帝國之法成於帝民國之法成於民帝一人民億兆人一人所定之法亦億兆人所共託命而爲一人計者多億兆人所定之法則億兆人所自託命而爲億兆人計者多此中國歷代大法與各國君主憲法民主憲法之大别民國憲法則吾民權利義務公平之軌道而今國家成立之命脈也吾人延頸企踵以望之久矣不幸遲之又遲三數純潔議員成之轉出之於穢雜時期之國會贊成者以爲此憲法對於吾民已失之主權可以保持即於現在將來易生弊患之事尤可有所補救此一説也反對者謂此憲法出於喪失人格之國會無論其内容爲善爲不善苟承認此憲法則對於賄選問題將無可再説此又一説也又有就憲法本體而言者謂此憲法適用於君主立憲國非民主國之憲法也其箝制軍閥處皆箝制君主之脱胎以國民應有之主權不能發揮而光大之爲積極之主持乃爲此消極之限制故非眞正民憲此又一説也各説所持各有理由其異則法理與事實所以爲主觀之的不同而較其長短與緩急則反對之説嫌於囫圇吞棗主民國憲法之説嫌於持論過高贊成之説較爲切近較有辦法何以故憲法者人民所自定然勢不可胥國人而定之故必委託於國會國會者法人也非議員個人也今之以賄選爲詬病者假國會以擀罪人議員非其機關之可詬病也旨哉報載張君君勱之言曰憲法之良否爲一事有憲法則遵守之標準又爲一事國民不承認賄選爲一事國民願見憲法又爲一事國會以賄選自殺爲一事憲法成於賄選以前之議員又爲一事析斯説也則憲法問題不難解决矣孔子之於陽貨也嫉之矣而爲富不仁爲仁不富之説則亦韙之君子不以人廢言此物此志也此爲反對者言外人之論我國國體也曰敎育未普及一般人民知識不足於共和斯言也我始而疑繼而疑信半繼而信今益信如所謂積極主持光大發揮國民應有之主權遽望諸胸無主宰尙有知地方自治有何種事業之人民是莊子所謂見彈而求鶚見卵而求時夜也毌寗如孟子所云爲高必因丘陵爲下必因川澤矣此爲小今之憲法非眞正民憲者言夫吾民之渴望憲法蓋不始於民國民國十二年來所感受於無憲法之痛苦日益加甚今一旦而見憲法之公布如霽旭霾雷也其感動欣忭之情如何計四萬萬人所同矣故無論憲法之是否完美當觀其産出之機關若何吾民旣未能於賄選以前對於國會有若何之監察若何之拘束則固仍以立法權付之國會國會旣有此公布憲法之權又烏可以賄選議員牽混而更以憲法延待於不可知之下届國會若百年之河清也旨哉報載心史論君勱之言曰北京所布憲法非可根本拒絕但應否認爲有效仍須用各國憲法所定國民投票之方式行之江蘇行政區域有可獨立之法定資格在蘇即可以蘇爲限發起國民投票由蘇省各法團共發起一公决之集會投票若多數承認即由蘇人以承認之旨自相約束督其守憲而糾其違憲加此一重國民决票使與賄選議員割開又申之曰斷然爲第一次國民投票之集合即民主國家之眞諦若投票而公决承認即是用暫行之憲法裁判目前之事實以速斷葛籐有承認之一度投票即必有修正之再度投票從其後二君之言可謂明白了當謇非法律專家而國體民性之系於事實者四十年來粗嘗其經過之味然今所布之憲法條文亦尙有悚慮未安之處如心史氏所言亦其一然大體無不利於民而有害可以斷言文字具在衆可覆按甑飯而屢揭不熟植樹而屢移不生知憲法之爲國命脈盼憲法之爲民保障者其必不呵我誣妄乎抑謇之愚以爲國會機關之名有善有惡議員烏合之體有善有惡議員何自生生於選舉選舉何所本本於選舉法法若求善必選舉之資格審被選舉之資格嚴審可不濫嚴可得良議員良國會光民國亦昌矣今所見憲法第四十二第四十三條又選舉省長縣長二條他日議此四項辦法時誠願大衆詳加考慮若在蘇言蘇以憲法付人民公决下走極端贊同斯説 
[老閘橋圖刦匪徒拒捕傷人]  
　　傷一西捕斃一行人 
　　昨晚七句四十分鐘有盜匪五六人在美租界某汽車行雇坐汽車持械圖刦英租界居民財物車抵北福建路橋（即老閘橋）附近適該管匯司捕房三十一號特别巡捕（西人）督同通班中西探捕在該處搜檢行人身畔有無違禁物品當查見盜黨汽車勒令停駛在北福建路八七號門牌門首搜檢該盜匪見勢不佳紛紛下車各出手槍開放擊傷三十一號特别巡捕腿際並流彈擊傷行路小工徐杏卿倒地立時斃命事經各路搜查之華探目金福壽·陸連奎·包探王桂亭·周榮生·李子榮·聞警趕來追獲盜黨王阿五一名拘入捕房其餘各盜均被遠颺未獲其汽車夫亦將汽車疾馳而遁致一時號碼未悉一面由捕將受傷之特别西捕車送公濟醫院療治徐杏卿屍體舁送斐倫路騐屍所候今日報請公共公廨中西官相騐並經該探目等將獲盜带至審事間詳詰　供供出同黨數人遂由華探目金福壽陳連奎與四十號西探長潘林士乘坐汽車按逸盜所居之處兜拿直至十時尙未續獲同黨云 
[麥底安路妓院拘獲带鎗彈人]  
　　獲五人···手槍三支 
　　法捕房西探長戴薩克君於日前偵得有匪徒數名匿居麥底安路（即前新街）東新里十七號妓院内當即偕同督察員黃金榮·率同探目楊振富·沈德福·包探金九林·魯錦臣等前往該處拘獲五名抄出實彈手槍三支珠彈一百餘粒带入捕房昨解法公堂先由西探禀明前情並稱被告有無犯案尙未查明請爲展期訊核中西官判准予展期再核 
[路刦巨數債票案訂期續訊]  
　　通易公司請先發還弔到　票未准 
　　北京路通易信託公司於上月二十九號上午十時在寗波路仁美里左近被盜刦去值洋三十五萬零五百元中國政府九年之公債票五十萬元報經總巡捕房派令中西探目先後緝獲盜匪姜阿三·徐士奎·姜維扣·徐金·吳金元·姚春海·胡金壽·蔡恒·張阿福等九名窩贓婦人楊唐氏一名解經公共公廨諭着分别押候訂期研訊等情屢詳本報昨晨由經辦是案之華探長李星福探目夏廣林·西探目堯克等將被告男女十人押解至第一刑庭據通易公司代表丁榕律師上堂譯稱本案係控刦公債票五十萬元訂於陽曆明年一月四五號繼續訊理恐尙有人贓查獲届期不能審訊所有存案債票事主現狠緊要交付他人可否請求將弔到之三十七萬九千元先行給領餘請捕房從嚴偵查云云並由律師甘維露代表第四被告徐金到堂代辯據稱原告律師之請求並不反對等語經關讞員核供商之英馬副領事會同下諭云通易信託公司請求於本案未訊前發還債票等情查此項債票應留作證據未便照准此諭着被告等仍分别押候研訊 
[工部局爲刦債票案覆商會函]  
　　上海總商會前爲通易公司被刦公債票案於十一月二十九日致函工部局總董請急籌善後方法以保治安其原文已載一日本報茲工部局於日昨函覆總商會略謂據捕房評論此案似覺㈠當日通易公司派一無責任之學徒年方十七月薪三元携值價五十萬元之證劵乘包車回公司並無他人伴送而包車夫曾知此學徒之職務故約黨行刦㈡通易公司派此無責任之少年任此重大職務實屬愚妄疏忽㈢旣無人伴送自無防衛方法當然易被盜刦㈣出事後二十四小時内捕房即拘獲十人搜獲值價三十七萬九千元之證劵㈤來函建議使捕房加意保護以防盜匪礙難實行蓋捕行斷不能處處派捕站崗也實際之保護必依用常識之方法僅賴捕房斷不能防杜此種條件敝局之意凡携送可交易之物及其他貴重物品宜由物主自己採用防備方法使盜匪不能行刦來函中所述捐税一節要知租界中須維持大而有益之警隊其故多由於中國各處莠徒得自中出入於租界而其計謀强盜生涯之巢窟則在租界之外故鄙意如租界中須於額外增加警隊以保護不愼之人使免遭其自己疏忽之結果則工部局必須增重捐税而彼安分之居民擔負更將增重矣再有所聲明者來函所稱此案及近今　見迭出之盜案使租界内之華人大爲駭異云云實與事實不符此致總商會副會長 
[永孚錢莊刦案盜匪之定讞]  
　　分别押儆 
　　盜匪徐登喜子·張大杯子·李大蘇子·王小汪子·等於本年陽曆十月十九號糾同在逃之小南京·馬大包子·王小林子·等持械至法租界天主堂街永孚錢莊内搶刦現洋二千六百餘元携贓而逸現爲法捕房偵探督察員黃金榮·探目任水揚·沈德福·潘瑞福包探陶德勝吳炳泉·黃芝芳·等偵悉前往將徐等四人及嫌疑人馬連生·陳樹萬·等一併拘獲带入捕房昨解法公堂請究先由永孚錢莊主戴隸堂投訴被搶情形並稱被告等胆敢白晝搶刦不法已極應請查究詰之徐等四人供稱實係在逃之小南京起意邀同民人等前往搶刦民人在外望風並未入内亦無持槍事後各分用洋五十元三十元不等求宥馬連生·陳樹萬·等同稱徐等由民人等報告捕房拘案致被誣攀實未在場搶刦請求查察聶讞員商之法正領事德君判徐張兩人各押西牢五年期滿带堂再核李·王·兩人各押西牢五年馬·陳·兩人無干開釋惟德正領事在西文案單上簽判徐張兩人各押西牢十年以儆 
[孫傳芳移兵浙邊之滬聞]  
　　孫軍逼向漁梁九牧省議員急向盧報告 
　　國聞通訊社云前浙省省議員某君現在滬經商昨接本鄕來函述孫傳芳窺浙事甚詳節錄如下浦城確訊孫傳芳部先到兩輜重營後即陸續開來在一師以上逼駐漁梁九牧一带近日拉夫千二百餘名尙不敷用傳説孫因避仙霞險阻將繞道廣豐轉由常山入浙但尙未能證實該處爲閩浙孔道一過九牧即爲江山轄境大兵壓境人心震動姚知事已與馮道尹面洽駐衢夏司令則仍甚鎭靜江山原駐有第四師兵四營嗣已調往嚴州惟仙霞形勢天成一夫當關萬夫莫開現本邑省議員毛芷沅　訊已往謁盧督辦報告一切云云中國新聞社云浙南通閩第一要道之浦城據軍事方面確實報告已到有孫傳芳部一千餘人建寗方面尙有大批軍隊陸續向北開拔蘭谿旅滬商人昨日亦已接有私電僅言大槪此外松溪方面聞亦有新到之兵五六百人江山龍泉兩縣道當其衝孫軍前哨已滿布深坑富嶺間尤令兩縣人民驚駭失措龍泉大紳李俊夫江山大紳毛酉峯·痛關切厲毛君人現在滬爲此事奔走極忙李君北上抄錄書目刻其友人急電催回設法消弭而多數浙人則主明白宣布直系圖浙陰謀請求當道派兵迎擊以免浙土糜爛又據昨午由杭來滬某君云盧張兩長官·迭據兩縣來電報告態度至爲鎭靜至必要時將派第四師十五團開往浙邊相機防禦先電第七旅長夏兆麟就近派兵設防傳浙邊駐兵其力尙敷守衞而浙東旅滬各界人士即將召集會議擬電閩孫質問何故派軍挑釁并籌實力以衞鄕里云 
[商界提議制止閩孫窺浙]  
　　福建路商聯會之緊急動議 
　　福建路商界聯合會昨向各路商界總聯合會緊急動議云爲緊急動議事報載直系實行攻浙警訊略謂全浙公會得龍泉各公團電云閩軍陡來浦松浙邊吃緊鶴唳風聲地方驚恐乞催當道就近撥兵來龍以資防禦等語又稱孫傳芳受命攻浙進逼浙境衢州府屬江山縣業已證實各等語查江浙皖贛和平公約雖告成立而閩省迄未加入且提出攻浙條件浙人早已不遑寗處孰料驚訊傳來閩孫竟敢稱兵犯浙戰機之迫已在眉睫浙固不幸而蘇皖贛之和平亦豈能常保衡諸唇亡齒寒之義似應合東南數省人民之力共謀制止不可使浙省獨當其衝爲特提出緊急動議應請速電孫傳芳制止軍事行動如果甘爲戎首破壞和平即爲東南數省人民公敵彼軍閥見衆怒難犯或可稍戢野心一面冉請衢州各公團隨時報告眞相倘得不陷漩渦浙之福亦大局之幸也云云 
[何東爵士之回滬期]  
　　文匯報云何東爵士將於星期六回滬現料爵士回滬之後行將籌備設立和平會議臨時事務所云 
[上海市補選縣議員投票紀]  
　　昨日爲上海縣議員缺額補選之期監督沈知事預先分委監察員分往各市鄕會同各經董及管理員遵照選舉章程監視各鄕區選民照章投票自上午八時開始十二時行膳休息下午一時起至六時止上海市投票所共分兩處一區設在中華路救火聯合會内該區門首扯揚國旗場内派有管理員指導選民入内投票是日投票者上午較多下午略少該區投票總數約在二千名左右其二區票所設在公共體育塲票匭安置該塲健身房内入口出口處均有管理員招待指導並由縣警察所撥派巡警分駐兩區内外巡察彈壓是　投票人數不多約在千名上下秩序尙佳至六時由監察員會同管理員將票匭連同投票記數簿·選民册·一併封貯箱内送至上海縣公署收存聽候今日在也是園開匭檢點茲將一二兩區監察員·管理員·姓名錄下「一區」監察員范麟書·莫子經·楊東山·顧馨一·毛子堅·秦研畦·王慕詰·沈步瀛·顧翕周·陸錦麟·毛伯如·朱良時·夏國樑·何永壽·管理員黃煥雲·宗召棠·王竹虚·陸翔賢·龔子山·葉瑞芳·謝樹春·徐臥雲·朱松溪·葉振權·范應生「二區」監察員范麟書·陸崧侯·賈粟香·賈季英·凌伯華管理員閻蘇民·閻潤生·王步岳·王壯飛·俞元爵·錢道民·姚玉蓀·姚紫若·包久成·趙二孫·沈丹丞·鄭也蓀·錢菊如·程廉夫·徐應仁·楊若愚等又錄榜示如左爲榜示事照得本届補選縣議員投票完畢遵照定期本月十三日八時在也是園開票應准選舉人前往參觀特此榜示上海市董事會 
[吳淞江水利協會明日開大會]  
　　今日邀集審查員計論報告事宜 
　　吳淞江水利協會定於今日下午十二時半邀集審查員在總商會事務所内開會討論報告事宜以爲明日大會之時預備云 
[米業浚淞之米客意見]  
　　米行昨開特會討論自行浚淞案 
　　聯合通信社云滬北米業聯合會昨午有常熟·江陰·無錫·等各帮米客羣集會所對於駐滬常熟米公所董事狄恩霖龐秉遜之來函（原文已見昨報）反對自浚一致不表贊同大致謂米聯會之納捐義務均我等各帮米客所負擔自行浚淞係我等各帮米客所要求始於上届特會時議决浚河與米客有切身關係盡人皆知狄·龐·二董之來函頗多誤會㈠原函謂該河爲各業商船往來公共河道浚費不應由米業一部分承擔云云查上届特會所議决自浚者爲新閘橋東首北岸並非全部該處河岸完全爲米船薈集之所淤積最深非他業所注意者主張急浚純屬自救此誤會者一㈡原函謂未經邀集各帮全體米客特開大會公决云云查各帮議董即各帮米客之代表議案通過以多數贊成爲决定議董而不能代表米客意旨則我等米客又何用此擁名之議董爲此誤會者二㈢原函謂抽收米捐係贊成協會云云此語更屬大誤米客之納捐無非爲浚河今協會進行遲滞開工無期年殘水涸行受其害非急浚不足以自救而米聯會之議决主旨業於致總商會函内叙明仍屬始終贊助協會先後問題實異趨同工此誤會者三㈣原函謂受敝帮米客迭來詰責一語則我等米客向各帮議董要求自行急浚者有之詰責不應自浚者實未前聞縱有少數不明眞相之言詞亦不能代表全體之意見豈狄·龐·二董曾經邀集我等全體米客而徴得同意者乎此誤會者四總之狄·龐·二董亦米聯會之議董具此意見不於會議時提出乃函詰於已取决於多數之後果議案而爲一二人所推翻則又何用此形式之議會查狄董係前次吳淞江水利協會所推之議員我等各帮米客應公勸狄君犠牲議員二字之虚榮以謀我米客有益之實利和衷共濟勿貽外界之譏云云當公議仍本尊重議董名義起見由該帮米客自行疏通解釋誤會時已下午三時適届米行公會開討論吳淞江自浚問題特會時間遂相率赴該公會旁聽云 
 
 

Page 14

 
 
第一萬八千二百四十八號;中華民國十二年 西曆一千九百二十三年十二月十三號
星期四 * *[江陰米商函詰米業聯合會]  
　　謂通過自浚吳淞江案并未與聞 
　　江陰旅滬米商公會經董高長順昨函米業聯合會云逕啓者前閲報載蘇州河由米業担任經費自浚云云敝會絕未與聞殊深疑慮頃見報載常熟米業公所狄經董恩霖致貴會一函所言敝會頗表同情查浚費縱欲米業一部份擔任亦應經過邀集各帮全體米客特開大會公决之手續似未可貿然即使米客增加負擔敝會受米客詰責未便緘默特函請貴會愼加考慮以慰米客之望實紉公誼云云 
[今日之閘北市民大會]  
　　討論水電廠商辦案 
　　國聞通信社云閘北市民因感受水電痛苦甚深去年曾由地方各公團請願省議會議决將原有官廠改爲省商合資遷延至今未見實行市民所受痛苦實難再忍故今由各公團重行請願省議會議决改歸商辦以期根本改組昨省議會將此案咨請公布後詎省長咨復省議會撤銷以致震動閘北全市居民除各公團昨日續派代表團一百餘人赴寗請願外聞今日假座閘北大統路慈善團特開市民大會以籌積極對付方法云 
[閘北公民對水電案之新主張]  
　　呈請河軍使移轉管轄 
　　國聞通信社云閘北公民湯有爲等昨呈松滬何護軍使云呈　閘北水電廠議决商辦一案省公署違法撤消羣情惶駭環懇鈞使移轉管轄發交商民繳價承辦以蘇民困而符議案事竊閘北水電廠經費涸竭内容腐敗屢經報紙宣傳人民呼籲早蒙洞鑒近幸省議會顧念民隠議决商辦有爲等額手稱慶頻年奔走無告之苦得以如願相償詎知省公署不察輿情悍然反對竟有撤消議案之舉違法殃民莫此爲甚夫水電廠之不饜衆望省公署非不知也回憶韓省長蒞滬時在總商會宣言曾有水電廠限於資本非商欵改革不能收效等語有爲等言猶在耳即當時鈞使同在一場亦聞之甚稔今乃遽食前言予以反對豈僅出乎反乎有失長官威信抑且拂逆民意自甘居心違法揣其用意無非因以爲利之機關不願輕易讓人奇貨可居藉以多爲需索人民之負擔何如感受之痛苦如何不計及也在韓省長旣不惜犠牲閘北數十萬人民生命視同化外有爲等何必再與委蛇因循自悞用敢合詞懇請鈞使立將閘北水電廠管轄移轉發交商民等繳價承辦以蘇民困而符議案不勝迫切待命之至湯有爲徐克勤金相等謹呈 
[航業要訊]  
　　美條銀大宗入口昨日由克爾扶倫總統號從舊金山運來大宗花旗大條銀總計有三千六百十三條之多（各銀行細數見商業市况金融條）其餘來貨中有花衣一千餘件葡萄乾六千箱牛奶二千箱餘悉雜貨 
　　國内航輪之近訊日來厦門運滬貨甚多此間太古公司之蘇州·福州·等輪來滬均從該埠開來並於今日特派寗波號輪直往厦門又漢口方面日來長江輪到滬紛載大宗芝蔴到滬其原因爲歐洲出口額大增而又爲長江水减歐洲輪不能赴漢遂改至上海裝載也 
　　中日航輪之近訊本埠日郵社之中日班内各航輪上次因大阪等地發生疑似之疫症致各輪多用臨時船醫刻下此項船醫因疫症已無完全取消矣而該公司之行駛臺灣及日本之新加輪春丸由門司甫出即與他公司輪撞擊船體當受重傷刻下已在修理又因横濱復興需用中國貨件頗多故刻下臨時調入泰安丸筑前丸兩輪專走滬濱班云 
　　華人赴日新限制日本横濱海岸商埠自被震災後經日當道極力整理市面已粗具規模各國之航路亦已漸通詎該市當此復興之初忽有限制華人入境之新限締其辦法係於十二月十日起實施對於中國人之赴横濱者弗論遊客僑商在入境之先須一律開誌姓名年籍職業及赴日之原委由本國官憲處領給護照在入境時呈騐明白方許至該埠如無護照一律禁阻登陸此項　辦法已經通告上海及中國各口岸之水陸航輪各機關自本日爲始各輪公司對於華人如無護照即不售出横濱之船票矣 
　　名人來滬之消息花旗公司之克爾扶倫總統號昨日到申旅客有美海軍部派赴斐島之海軍司令史德苗中將及曼那氏柏可克氏等聞即將在明日赴小呂宋又日郵船箱根丸由歐來申有校長安第遜W·D·Anderson氏·倍一士氏·等六人又有英國派任鎭江領事甲米遜氏又新任日本東京領事蘭氏同船更有瑞典海軍司令古威士開及關員蘇沙白氏又有意國新派來滬任關員之班絲乃氏等至於日人之由英法返國於昨日到申者有歐洲和約實施委員會代表藪内一郎京大講師高木内閣書記官木下道雄等此外更有從新加坡來申至曁南大學之學生鄒慰生女生鄒馬利等 
　　紐約聯行之續訊此間花旗郵船公司創行太平洋班各輪在舊金山實行紐約寳提滿與那發爾克埠聯行已紀本報茲悉紐約續航輪中因此路創立後在遠東方面定然發逹蓋運貨搭客在在較諸海陸轉運之便利故舊金山總公司又續發電報到申謂該路内之使用船决意用十艘巨輪其配定船舶如下㈠哥倫比亞㈡阿古多㈢温内瑞拉號該三輪之接班重在聯搭旅客其所經之航路則經古巴之哈佛那與巴拿馬河而走美國之中部並兼行墨西哥海口又有注重在接裝貨件輪計㈣撒丹亞烈威亞㈤撒丹洛賽㈥卡薛可號（餘四輪已誌前報不複載）以上之七輪兼行羅省埠·尼古拉葛·吉德姆拉等埠其航線遍及於南美故該公司現於南美等埠之貨件等亦可照常裝運矣 
[銀行界赴美消息明年二月成行]  
　　美國銀行界邀請我國銀行界代表赴美一事曾載前報茲聞赴美代表除北京方面業已推出吳鼎昌君本埠及天津·漢口·等處亦正在討論推舉大致代表額數至少四人此行之任務在聯絡兩國金融界使收互相協助之效且我國地大物博利源端賴啓發外人雖欲投資徒以習慣旣異組織亦復不同銀行代表赴美對於我國財政及實業現狀可將確實之消息傳佈於新大陸將來實業發展可藉此行作導線至代表行期則當在明年陰曆二月間云云 
[全國商會抵制部定證書收費]  
　　决置諸不理 
　　全國商聯會總事務所昨因反對部定證書收費一案通函各省事務所云逕啓者本月六日准江蘇省事務所函開本年十一月江北各商會以淮揚兩關改章擾商及洽運經費展徵問題在敝所召集江北各商會聯合會議由宿遷·儀徵·姜堰·寳應·睢寗·泗陽·商會代表周彝臣等提議否認部發商會會長會董證書案一件認爲與政體·法律·商情均有抵觸之處經大會公同計論僉謂領證一事各省商會已有表示絕對不理權自我操似不必再陳政府致遭駁詰至否認理由應請總事務所照案通函各省事務所轉告總商會·商會一體知照討論結果多數可决相應函請貴總事務所希即照案轉行爲荷等由並附印刷蘇省商聯會原議案到所准此查否認部定證書收費一案寗·滬兩總商會首先主張商會於改選之時祇得呈報備案勿領證繳費取消極抵制辦法業已抄函轉逹在案茲准前由相應檢同原議案一份轉函奉逹即希貴事務所查照轉行各總商會商會務各堅持一致主張不勝盼禱此致各省事務所 
[縣商會請續免土布税之代電]  
　　上海縣商會昨上北京國務院快郵代電文云爲土布免税又届期滿民情困苦籲懇繼續全免事據上海布業公所代表汪聲洪·胡訪鶴·李慶錫·等略稱土布節次免税自民國十二年起原定照率征收五成復經國務會議議决仍准全免一年揆政府所以有一免再免之恩實鑒窮民之生計而窮民不能逹繼免全免之望倐又期届而驚心纍纍男婦聲聲訴苦羣至公所瀝情籲懇有不忍不爲轉陳續請展免者綜厥綱要約有數端吾國要素男耕女織家置紡車里多布機鳴聲相聞比户不絕自洋紗行紡且絕聲自洋布行織亦稀有差幸土布免税猶餘一線生機國家方提倡國貨之不暇若免期届滿又從而征之是愛之其名摧之其實繼今以往洋布運　土布命終此必應請免者一方今米珠薪桂十倍從前古諺相傳尺布斗粟今一尺之布難易升米比例相懸何啻霄壞　氓抱布一飽爲難𦮦屋窮檐何以堪此憐恤不遑誅求何忍此必應請免者二往者歲歉民苦棉貴今似較稔理應價廉不圖外洋奇荒棉忽飛漲而本省吳棉通海大宗今歲收成反遜上年以致貧户前值廉時百斤子花價值十二三元織成土布獲微利一二元賤收賤賣取資餬口但顧近憂不遑遠慮及用罄再購已值貴時子花現價致二十四元布價仍低成本不敷年豐啼寒更逾歉歲變出常軌事非預料輟機興嘆無可告哀此必應請免者三自來花漲紗必同漲乃我國紗廠近歲擴充由七十萬錠增至三百數十萬錠供過於求向銷直·奉·川·雲·等省者今則因南北戰禍頻年滞積如山紗價至低廠虧至巨跡其惡果所結土布原料旣因花貴而加重土布售價又因紗賤而難增此種影響均出意外紗廠大勢固形不支織工小本更屬堪憫此必應請免者四産棉之區以吾國與美洲·印度·最盛向來花衣價昂不過三十金内外本年洋商在滬定貨視此爲凖不料美印棉荒價漲影響滬市百斤花衣突至五十金尙未有已各花布業賠銀交貨虧累之鉅不堪言狀而織布小販必與各花布商交易出入連带虧欠者波及甚多一髮所牽全體皆震嗟此小民何堪重累此必應請免者五（未完） 
[安特生女士參觀工廠調查工人狀况]  
　　英國安特生女爵士來滬後歷受各方歡迎已誌本報女士於前日由陳其田君等陪同赴靜安寺路中華書局工廠參觀對於該廠設備頗加贊許惟有數處則以爲與工人之衛生有關如㈠工人取用鉛字時因空氣流動致鉛粉塵埃吸入工人口鼻之内謂現在各國印刷工廠係用一種維葛倫蓋上可免此病云㈡機器中有一二小輪未加鐵綱㈢制銅版塲所有一種毒氣可用筒免除之㈣鉛字有一種鉛毒易生危險亦可用筒免除之聞女士云各國工塲因受鉛毒而致病者頗多惟在中國尙不在多或者中國工人體質多含抵抗鉛毒之原素云云女士於昨日接見絲廠女工領袖穆志英女士詢以各絲廠待遇之情形頗爲詳盡云云 
[昨日車運之銀洋]  
　　昨日早晨滬寗夜車到站時大通運洋公司爲各銀行及錢莊由南京造幣廠運來銀洋六十餘箱約計三十餘萬元常·滬·區間車到站時由蘇州·無錫·運來銀洋六箱計三萬元又晚間夜車開行時運往南京寳銀三十四箱計十萬餘兩云 
[友華銀行滙市報告]  
　　昨日友華銀行滙市報告云十一日倫敦大條銀價近遠期均長一八七五紐約銀價漲至六角五分一二五倫敦紐約間滙價升至四元三角九分三七五今日此間滙價掛牌僅美金長至七十三元二角五分餘均照昨日弗動市况近期堅定遠期則視前昨兩日略平英鎊售價現期三先令四便士二五十二月份三先令三便士六二五一月份三先令二便士八七五美金售價近期七十三元五角十二月份七十二元五角一月份七十一元二角五分日金售價近期六十三兩五錢十二月份六十四兩七錢五分一月份六十五兩八錢七分半英鎊遠期購價三月份三先令二便士二五四月份三先令二便士一二五六月份三先令二便士近期滙票銀行定價英鎊三先令四便士七五美金七十五元一月期購價英鎊三先令二便士七五美金七十三元遠期購價英鎊二先令三便士美金七十二元佛郎滙票購價近期一三九○枚遠期一三八○枚昨日倫敦銀市印度購進美洲售出市况收盤見平紐約市况堅定 
[上海商業市况彙錄]  
　　金融 
　　昨日銀幣早市價爲七錢二分二釐三毫七忽半午市收盤爲七錢二分二釐二五較前日大二毫半交通銀行由杭州運來洋十八萬元中國由南京運來洋十二萬元又由杭州來洋二十二萬元交通裝往蘇州洋三萬元各莊裝往蘇州洋八萬元 
　　銀拆因銀根甚緊早午兩市之價仍均爲七錢與上日同交通裝往杭州銀十萬兩又裝往南京銀六萬兩中國裝南京銀八萬兩又裝南京大條九十五條又裝杭州銀六萬兩滙豐收欵七十萬兩麥加利友華花旗道勝等收欵八十萬兩三井拆出二天期元十萬兩價六錢六分 
　　昨晚止各銀行查倉庫存現銀一千一百六十萬兩現洋二千三百九十二萬元大條三千一百八十一條日本銀洋一百九十三萬元各莊存現銀一百十萬兩現洋四百十萬元 
　　　昨日花旗公司船由歐美來滬計滙豐銀行裝來大條一千三百三十四條又麥加利來大條八百四十二條又正金來大條四百零五條友華來大條三百三十三條又大通來大條六百十七條又工商來大條八十六條總共三千六百十七條計重銀三百六十一萬七千兩有此大批條銀續到市上銀根當可見鬆也 
　　公債票 
　　昨（十二日）各種公債市况雖無前日之活潑而人心穏固是以票價大致繼漲增高金融大票現貨開盤六十九元嗣後買賣相等市價平和午後受主甚多而賣户較减故市價趨俏收盤六十九元六角較前日漲高六角十二月期貨初時成交常在六十九元零五分至六十九元二角半之間午刻收盤時各商收　甚力價遂改高至六十九元四角五分後市緣現貨堅硬故市價益形漲高收盤六十九元八角五分比前日旣長八角半元月期初平後俏結果比前日改高六角五分收盤價爲七十元零二角半二月期成交市情與元月期相仿收盤七十元零六角半比前日好起六角整六現貨初時成交價四十九元八角但此時買户方面緣價格昂貴心存猶豫走銷遂因以清淡收盤回縮二角比前日只漲起三角半十二月期貨受主寥寥收盤五十元零二角半比前日反縮小一角元月期開盤五十元零八角半初時需給相等價少改變迨收盤附近買户較旺市價改高至五十一元半比前日漲起三角五分二月期收盤五十一元八角比前日大三角償還八釐價爲十四元一角七年長期爲四十八元半與前日行情相同日來關餘消息較佳故市塲買氣活動票價緣以漲高今後需要長此不减則市價尙以漲勢占優云 
　　國内匯兑 
　　昨（十二日）國内匯兑據上海銀行公會報告各埠滙水因銀根緊急致市價又暴變京津銀滙比前日改小三兩銀先同跌七元七角五分北京公砝價爲一千零四十一兩銀元爲一千零六元五角天津行化爲一千零四十九兩銀元爲一千零五元半烟臺烟估掛一千零三十五兩較上週末暴漲六兩半銀元亦已通滙貼水仍爲一千元漢口洋例掛一千零三十一兩比前日跌去二兩銀元則漲起五角爲一千零十六元五角　谿銀元又跌一元價爲一千零五元成都九七平銀暴跌三十兩價爲一千零八十兩銀元同降三十元價掛一千零八十元萬縣九七平銀掛牌行情爲一千零五十兩較前日漲起五兩銀元同增五元爲一千零五十元此外各滙槪無上落云 
　　金市與滙價 
　　昨日星期三大條銀來電近遠期均長三七五元月份標金開盤三百二十一兩五錢較上日收盤小去銀五錢後乃高至三百二十一兩七錢先令揭曉弗動惟美滙大半元法滙小五示郎印滙大半羅比斯時標金爲三百二十二兩又高至三百二十二兩一錢各滙市况初與上日相等銀行賣出元月份先令價三先令二辦士九三七五買進三先令三辦士又賣出元月份美匯價七十一元二五買進七十一元半賣出元月份東滙價六錢五分八七五買進六錢五分六二五是時標金仍爲三百二十二兩移時先令較硬銀行賣出元月份先令三先令三辦士買進三先令三辦士○六二五美滙東滙相等標金賣者亦多故價乃小至三百二十一兩四錢爲前市之最小價嗣後市况轉軟所以標金又回升至三百二十二兩四錢旋由某某等號賣出標金故遂跌至三百二十一兩七錢至收盤市况較前尤軟銀行賣出元月份先令價三先令二辦士八一二五買進三先令二辦士八七五又賣出元月份東滙價六錢六分一二五買進六錢五分八七五因此標金最高漲至三百二十二兩九錢後爲三百二十二兩一錢收盤午後標金開盤三百二十二兩八錢先令因值星期三後市例無市况標金亦祗數錢之上下計最高至三百二十二兩九錢最小至三百二十二兩五錢後爲三百二十二兩六錢收盤總計全市最高低相差一兩五錢其收盤價較上日收盤好起六錢云 
　　疋頭呌莊 
　　昨日星期三輪值英商怡和洋行第二千六百二十六次有限價與不限價拍賣之期排列羽毛·羽綾·嗶嘰·彩呢·西緞·羽綢·寗綢·元絨·毛布·原布·市布·漂布·等各種疋頭計八十八件疋數爲三千六百八十六疋拍妥六十八件計三千零三十四疋較上届所拍多十二件計四百零八疋未叫者嗶嘰元絨西緞羽綢等貨二十件計六百五十二疋各帮與本街各有拍進市况中穏白貨稍形堅挺黑貨疲弱惟羽綾獨能加增其餘有升有降茲將拍價與上次比較列後（羽毛）五件計五十疋價桃紅人馬比前降三兩七錢大紅跌五錢新綠跌二兩淡黃跌五錢桃紅鵝牌則加漲一兩三錢五分（羽綾）二件計四十疋價人馬加五錢五分馬頭照前價未上落（彩呢）二件計十二疋大紅單鳳减三分新綠跌二錢（泰西緞）三件計八十六疋價雙歡跌一分四海加二　五舞蝶無上落（羽綢）十件計三百九十疋價漲者自二分五起至四錢惟五財童跌去一錢五九虎亦降五分（寗綢）二件計六十疋價音樂會跌九錢舞蝶亦降一錢二分五（毛布）五件計三百五十八疋價漲一分至九分惟綠　獨跌一分（原布）十件計六百疋價漲者自一分起至二錢六分而跌者亦有自四分至九分不等（市布）九件計四百五十疋價漲者自一分至七分惟藍三地較前跌去一錢三分（漂布）二十件計九百八十八疋價漲者自三分至三錢九分然亦有小者跌三分至三錢不等 
 
 

Page 15

 
 
第一萬八千二百四十八號;中華民國十二年 西曆一千九百二十三年十二月十三號
星期四 * *本埠新聞二 
[美商會遷移]  
　　大晚報云美商會宣稱該會會所刻已徒至大來洋行房屋内第三○四第三○五號電話號敷仍舊 
[美商在浦東辦學卽將實行]  
　　美商大來洋行主人大來氏近擬在浦東大來洋行碼頭左近白蓮涇地方創設學校曾迭紀本報茲悉大來氏行將環游世界於啓行之前擬將前定計畫實行江蘇省敎育會黃任·之與白蓮涇紳士高崧甫已與大來氏磋商數次討論辦理學校手續目下黃氏已擬定具體計畫交與大來共分七項大致如下㈠學校開辦前先組織一委員會讦委員三人大來或其代表爲委員會長其餘二委員一爲江蘇省敎育會代表一爲白蓮涇代表㈡學校開辦後須有一董事會由大來延請熟悉實業情形之敎育家五人或七人組織之㈢校舍須注重光線與空氣㈣董事會推一適當人物充校長之職該校長亦須授課如學生在一百名以下校長與敎員總數不得過四人㈤學生依其家境分爲三種（甲）能全付學費者（乙）祇能付一部分學費者（丙）免費者㈥課程先從初小入手以後應地方之需要可授職業學校中之科目㈦學校經費由大來氏擔任但當地人民亦將盡力捐助云 
[前日法租界天空之飛機]  
　　上海泰晤士報云星期二下午三時許有單葉飛機一架飛過法租界天空機形似莫蘭沙尼爾式機聲尤相類現科該機當係華人駕駛自本埠飛行場出發云 
[查禁違禁物品處改租輪船]  
　　淞滬查禁私連違禁物品巡查處長虹巡輪於開辦時向西商祥泰木公司租用此船原名爲三子與吳淞救生局訂購之伊克來同時製造故式樣大小相同自巡查處租賃後改名長虹當時議定每月租銀一千一百兩連舵工水手等一切薪水在内至本月十四日租約期滿該巡查處因長虹輪開支甚鉅待至期滿擬將長虹退還另租他處小輪一艘定名公和於本月十四日接替聞公和用烟煤租金稍廉云 
[華顧問正式就職]  
　　公共租界工部局本届新任華顧問前經納税華人會選出許建屏·宋漢章·袁履登·吳藴齊·羅芹三等五人曾由該會函請總商會轉請工部局查照并徵求同意嗣因該局總董易人延擱多日現聞該局已向領事團徵得同意照復該會許君等業已正式辦公云 
[許交涉員銷假]  
　　交涉員許沅前因胃病呈請給假兩星期嗣因病未全愈又續假一星期茲因假期又滿於本月十一日銷假照常視事并呈報部省及分函各機關查照 
[楊定侯等致律師公會函]  
　　爲新西區圈地案 
　　上海律師公會昨接公民楊定侯·楊文清·曹家鼎·曹子興·曹寳錢·等聯名公函云敬啓者竊定侯等因不服上海縣公署强圈二十七保頭圖祖傳業地一百五十餘畝爲建築公園實則假公濟私於是依法向滬海道尹公署提起訴願一案迭見報章想蒙鑒察不意訴願正在進行突有護軍使飭縣警查辦之訓令定侯等處威權壓廹之下幾至呼籲無門素仰貴會保障民權主持公道爲特抄訴願（從略）一份懇請交議代向軍政各機關一致請求依法解决勿爲軌外之行致使人民含寃莫白不勝感幸之至 
[閘北賭窟分别發封物件亦一併封存]  
　　閘北林家花園對門七十六號門牌巴西總會及三陽路十號洋房均因西人私設賭台糾人深夜聚賭抽頭擾亂秩序抗違禁令曾經松滬護軍使署查悉令行淞滬警察廳派令偵緝隊督率全體偵探將該西人並賭具等一併搜獲聽候核辦在案茲悉何護軍使以賭博之害中外一體况該西人等越入華界私立賭台尤爲可惡現旣證據確鑿自當法辦所有房屋曁房内動用品物應先查封故於昨日令由陸警廳長令派行政科長黃文光·偵緝隊長郝樹林·並繕發封條前往閘北着將七十六號·及三陽路十號·兩處房屋並房内物件逐細查點彙開清單一併封存派警妥愼看守以便核案擬辦云 
[麪粉公會徵求減鎊同意函]  
　　上海機器麪粉公會昨日分致本外埠各同業公函云敬啓者十二月四日接准本埠阜豐麪粉公司代表孫景西先生來函提議查中國機製麪粉向來習慣每袋重五十磅近來洋粉紛紛進口考其重量每袋均四十九磅在各普通用户心理無論華粉洋粉祇知出價若干購粉一袋斤重不甚研究故市上每袋四十九磅之洋粉與每袋五十磅之華粉售價相同洋粉因原料豐富成本較輕即使鎊重相等華粉已屬不能競爭且每袋暗多一磅於普通用户不知不覺之中是以不能與洋粉競勝也際此商戰時代經濟趨於大同我國機製麪粉每袋磅重未便默守舊習獨自標異似宜與各國洋粉一致一律改爲四十九磅以免暗中虧耗一磅茲將管見所及特向貴會提議應請定期邀集同業各廠開會計論或自下月起實行改磅或因交易所交割關係訂自明年二月起以便交易所下月改拍二月期四十九磅標準悉候集議表决至以前合同及成單已訂定之貨應交五十磅莊者如日後改爲四十九磅不妨將减輕磅數照價扣除以昭公允如蒙採擇决議施行於營業競爭上得免無形暗耗實同業各廠均所企望也茲謹提議如右跂候公决等因茲經本會於十二月六日邀集本外埠各廠開會集議討論僉以每袋改用四十九磅到會各廠均極贊成惟因本外埠同業及交易所種種交易關係似不宜將實行改磅之期規定太促經衆再四斟酌定自甲子年陰曆五月初一日起實行一面通函全國各廠徵求同意並登報通告以期同業全體一致一俟全國各廠復函贊成再行由會分别呈請部處立案以垂永久等語到會各廠代表簽名計「申大」·「立大」·顧馨一「福新」·「茂新」·榮宗敬·王堯臣·王禹卿·丁梓仁·陶仞千·「阜豐」金銘甫·「長豐」曹廉遜·「華豐」陳枚肅·「信大」孫鏡蓉孫賓南「中華第一廠」陳幹庭·「三井」山西武十郎·「裕通」宋玉書·陳少庭·「内地麪粉公會」方夑尹·無錫「九豐」曹鈺如·「漢口金龍」陳松源除通函全國同業各廠並登報通告外相應照錄議案函請查照如荷贊同並懇惠復俾下次開會時提出議塲以决從違是所企盼云 
[職業敎育社徵求近訊]  
　　上海女徵求團進行狀况 
　　中華職業敎育社女子徵求團各地進行狀况及上海方面加推幹事與原有隊長隊員協同進行業載各報茲悉徵求幹事何克明女士·黃永佩女士·馬崇淦夫人·等日來向各方接洽頗能得多數人贊同章太炎夫人亦頗積極提倡聞該社擬於星期日邀請各隊員等開一茶話會共商進行辦法云 
[石家宅刼案贓匪解檢廳訊辦]  
本邑西鄕法華鎭後面石家宅有爲種花園之沈金生·沈根生家前遭盜匪十餘人於夜半持械入室搶去銀洋·布疋·衣服等物約值洋二三百元當時開單報警請緝在案茲經靜安寺捕房探捕緝獲是案盜匪姚如金·楊贊岐兩名起出少數原贓白布兩疋並衣服等捕頭以事出華界飭將贓犯送往曹家渡警署申送淞滬警察廳發交司法科訊供之下傳到失主沈金生弟兄·並金生之妻沈李氏等於昨午備文連贓派警將該失主並姚楊兩匪併送地檢廳訊辦 
[高昌廟警察分所之冬防訊]  
　　高昌廟警察分所許巡官以所管轄區域皆係軍事範圍防範一切比較他處尤要且時屈冬防宵小易於竊發特於昨晚起親督長警分往本管境内調查各街道及各弄口之門樓下並各空屋内有無乞丐棲宿一經查見立即驅逐押送出境以杜發生竊奪各案藉以維護地方安寗所有沿浦　如江邊碼頭及久大廠等處所泊艒艒船隻均非正當良民旣屬軍事區城自當押令遷移惟事關水警權限爰即函致水警第三隊請爲查明押遷云 
[電車碾斃青年寡婦攔腰截成兩段]  
　　昨晚六時五十分鐘華商電車公司第廿一號電車行駛小東門外民國路大生弄口由南往北有甬婦王周氏從泰新旅館出外意欲至對門東方旅館探望親戚行至電車軌上躱避不及被撞倒地輪軸輾過身斷爲兩肚腸流出慘不忍覩死者身穿藍華絲葛棉襖元色嗶嘰馬夾當由該處崗警聞警趕到將肇禍司機人拘送一區二分署後由王周氏之姊王宗氏投署聲稱死者係我妹子年十九歲家住寗波此次隨我來滬原爲游玩祇有數日我妹家中有一老母並一幼弟妹夫已故今不幸遭撞以致慘死實無面目以對死者家屬請求伸雪等語詰之司機人供稱係華商電車公司十二號名嚴在生是時適因天雨又稍迷霧死者已由東而西繼又由西復東以致撞倒云云楊署員得供後即將司機人嚴在生解送警廳一面飭令十舖地甲投上海地檢廳報請相騐並派甲夥到屍塲照料 
[公餘紗廠縱火圖賠之訊究]  
　　法新租界菜市路康悌路轉角四百零六號門牌公餘染紗廠於前晨三時起火當由救火會到塲救熄計焚去房屋兩間當由捕房飭探周寳生前往查得該廠保有火險銀四千五百兩實係縱火圖賠當將縱火犯劉春生·何桐林·等带入捕房昨解法公堂請訊先由捕頭上堂稟稱此案發生後捕房派探前往將被告劉春生·何桐林·兩人拘獲在捕房供認事前與廠主劉紅炳等商量縱火圖賠當時劉紅炳並不在塲至今晨始將劉拘案今將供詞單呈鑒請核劉春生供民人前與劉紅炳合股開設公餘染紗廠近因虧蝕被逼無奈由劉紅炳及賬房何桐林先在長樂茶館吃茶該廠起火時民人適在蘇州方於今晨到申並無囑令劉春生縱火之事餘供支吾至此劉春生又稱實係賬房何桐林唆使民人放火訊之何桐林供民人在該廠爲賬房並非股東豈有唆使縱火之理實被誣攀聶讞員商之法正領事德君判被告分别收押聽候詳細查明實情再行核辦 
[母控子忤逆案免予究辦]  
　　被告受申斥一番 
　　杜菊記棉紗號主杜菊卿納蔡老三爲妾同居於北山西路德安里近被其母杜紀氏延律師在公共公廨刑事科狀訴忤逆業由公廨出票發交滙司捕房派探目陸連奎於昨晨將杜及其妾蔡氏一併逮案請究原告代表律師述明案情即命杜紀氏上堂訴稱原籍無錫杜菊卿係我親生之子彼自納老三爲妾後將其大婦及我一槪抛棄不顧上月十七·二十·兩日均因向索家用之資非但不給竟與老三將我毆打成傷有醫院醫生騐單爲憑云云被告延慕思律師辯護否認毆母並據見證馮子銘上堂供稱菊卿係我内姪其家用之費均已陸續照給當時彼母子爭執我亦在塲未見菊卿打其母云云李襄讞核供即向被告諭謂天下無不是的父母爲人子者須仰體親心善爲孝養爾豈不聞羊有跪乳之恩鳥有反哺之義之事乎倘有忤逆情事則屬違反倫常本公堂自當執法以繩惟本案證據殊不充足碍難成立免予究辦諭畢商之英領事韋判被告斥釋 
[鄕人被火車碾斃]  
　　昨日（十二）滬寗鐵路鎭江車站巡路小王報告在二百三十六公里地方有一鄕人被某號火車碾斃屍體由路警會知地保收殮云 
[假冒甬鄕會收費員已緝獲]  
　　寗波人韓元彰冒充寗波旅滬同鄕會收費員私印收條向該會會員冒收會費自經該會調查得悉後即分發傳單知照會員並登報通告在案日昨韓元彰竟敢向法租界各會員冒收經菜市街順大肉莊本主察破即電知同鄕會一面派夥尾隨韓見勢不佳即走入四明公所圖邂不意復爲陶輝庭君察破當即扣留電知同鄕會即由該屬第二科主任烏君馳往四明公所立將韓送入法租界大自鳴鐘捕房云 
[拐匪分别定罪監禁十五年十二年不等]  
　　救濟會偵探王緯文前在南火車站先後拏獲拐匪張老四並張之姘婦王金寳（即張金氏）及陳德明又獲被拐婦人葉蔡氏女子曹愛香翠芝等一併押送法庭訊供明確起訴審判廳前日下午經推檢各官訊供屬實當庭宣判張老四營利略誘數罪俱發判處無期徒刑張金氏（即王金寳）判决監禁十五年陳德明監禁十二年分别示儆葉蔡氏等發交該會留養往傳各家屬於昨晨到廳將葉蔡氏曹愛香·翠芝·等一并領回管束 
[小工被木壓斃]  
　　寳山縣吉一圖地保李順寳昨午投上海地方檢察廳報稱閘北青島路夏興記營造廠門首今晨有一　木小工不知如何被木壓斃爲此來案請騐未幾又據婦人余陳氏偕同長子余小惠投廳稟稱紹興人家居楊樹浦地方次子余炳惠今年二十三歲向在祥泰木行爲小工今晨因掮洋松木不愼跌倒致遭壓傷不及送醫當即斃命要求免騐自願棺殮等語車檢察長諭着明白補詞靜候核示 
[淞滬警察停操三日送殯後之休息]  
　　淞滬陸警廳長昨發通告云照得徐故廳長發喪舉殯凡我長警職務加嚴並列隊護送至爲勞苦刻靈柩業已附車運寗轉車運回天津原籍淞滬轄境咸一律又安此皆徐故廳長九原有知所爲忻慰我長警受此辛苦應得略事休息藉以節勞自明日起着即停操三日俾資休養惟對於勤務仍不得稍懈是爲至要 
[喬瑞堂爲子呼寃]  
　　民國路·中華大旅社之經理陳漢章於上月間遺失手錶疑係茶房喬長貴藏匿勒令尋覔該茶房因被誣氣忿於陰曆十月二十四日夜在社服毒身死報經上海地方檢察廳派委檢察官蒞塲騐明委係服毒身死諭令屍父喬瑞堂領屍棺殮聽候偵查核辦在案茲聞屍父喬瑞堂以此案實由該社經理陳漢章遺失手錶起釁以致子死非命心實不甘現已查得伊子喬長貴被逼服毒之證據於昨日投地方檢察廳據情具訴請求昭雪車廳長據呈後諭着喬瑞堂退去靜候偵查核辦云 
[郵局招考之通告]  
　　上海郵務管理局昨發通告招考郵務生及揀信生均以年在二十歲至二十七歲之間者爲合格取用後郵務生月給薪水銀二十八圓揀信生月給薪水銀十五圓五角願投考者即親繕英文函（函内黏印花税票一角姓名住址均以中文繕寫）並附送相片及畢業文憑函外註明投考書字樣掛號寄至該管理局副郵務長處先行報名云云 
[竊取鑽石押一年]  
　　江西人李友生在狄思威路一百二十九號門牌某西人家充當侍者日前因行竊其主值洋五百七十五元之鎖石金飾等物被探於捕房派包探朱成將李連贓拿獲現解公共公廨中西官質訊之下判押西牢一年贓交原告領去 
[控妾在旅館犯姦]  
　　毛經湖於前晚投老閘捕房訴稱伊妾陳秀貞與人在福建路普慶里八十八號門牌仁和旅館三號房間内住宿等情捕頭准飭包探姚錫卿協同西探往將毛妾拘獲送至公共公廨女所收押昨解公廨原告延佑尼干帮辦施乃德律師上堂陳述案情被告亦延海德禮律師到堂辯稱照中國法律家長不能控妾犯姦應准被告交保候示云云復據原告律師聲稱旣云中國法律家長不能控妾犯奸而妾豈能控追瞻養費銀一萬兩請爲察核並請飭令仁和旅館將循環簿呈案查核經中西官核供判被告交五百元舖保候飭該旅館將循環簿送案展期兩禮拜再訊 
[行兇警士之革辦]  
　　滬北工巡捐局特務巡警孫彦和因賭輸罄向同賭之陳恒堯借洋三元六角不還反將陳綑綁吊打致暈去救醒其詳已誌本報茲悉工巡局許局長與警廳陸廳長特因此事商議結果除將犯法巡警孫彦和一名革辦外其餘之駐局長警一律調回警廳另由警廳挑選補充 
[北工巡捐局批示併錄]  
　　滬北工巡捐局批示批李宏全呈請投攤由據呈已悉查衛生處分段辦理並非專爲各菜攤清除垃圾而設放寛路面亦非爲容納擺攤起見所呈各節殊屬不合姑念該處就近尙無菜場暫予通融指定新嘉路一带爲該攤户營業之地務須遵照菜場章程於午正十二時一律收市並不得妨碍交通嗣後附近如設立菜場即須一律遷入不得藉端違抗仰即知照此批批侯鳳鳴呈請領照由呈悉前批飭令該商將　佔界線處樸下一間讓去拆通已屬格外通融仰即迅遵前批辦理並具結呈案毌再多凟此批 
[指控誘匿妻子]  
　　奚小峰控邢裕卿誘匿伊妻張氏等情昨日捕房將邢提解公廨原告投訴伊妻被邢誘匿情形訊之邢延律師到堂代辯聲請准予交保中西官核供判被告交五百元舖保候訊 
[受押被拐女子之科罰]  
　　住居西藏路三十二號屋内之婦人宋霍氏因受押被拐長興縣鄕女馬芝娥經女父偵悉控請長興縣將拐婦丁錢氏獲案於前日備文派警來滬報請捕房飭探將氏與女一併查獲奉飭分别拘留昨解公共公廨經中西官研究明白判宋霍氏罰洋五十元充公女交來警带回歸案訊辦 
[鴇婦虐待買女之押儆]  
　　北京路鴻興里八百七十號門牌私妓院鴇婦莫陳氏（即岳陳氏）因將十二歲買女秀卿虐待受傷經人函告濟良所通知捕房飭探將氏與女一併拘解公共公廨奉飭分别拘留候究在案昨晨由廨提訊即據專查妓院之西捕摩亞與一百八十八號華捕相繼上堂訴明前情並將抄獲之賣身據等呈案訊之被告延甘維露律師到堂代辯以擬將此女作爲養媳略加訓責有之不敢虐待中西官以據女供手足上之傷痕均係針刺遂判女發濟濟良所留養岳陳氏押女所三月示儆賣據燬云 
[淞滬警察廳批示併錄]  
　　滬北黃包車業公會請給示保護查該會前因整頓閘北車輛起見組設公會業經准予先行試辦在案此次給發會證僅辦理會務手續中之一部份當然并案辦理應仍查明此案俟試辦著有成效再行給予布告仰即知照此批証樣存華甲艦長楊洪麟請發給手槍執照查人民置備手槍本廳向無此項護照無從發給惟該具呈人係正當商民茲旣爲防衛起見候飭行該管警區隨時予以保護可也此批兩湖船帮周長青設立公所請給示保護查該商等設立兩湖船帮公所所訂約則是否可行候令飭水巡隊查明呈候核辦此批 
[公共公廨訊案彙錄]  
　　昨日公共公廨訊理之華人民事訟案併誌於下㈠祥大木行延朱樹楨律師訴忻源昌欠貨銀案結果侯飭被告到案再訊㈡婦人陳戴氏延甘維露律師訴陳寳生不顧贍養案結果着謝秉衡將代管之契據交存本廳檢察處准將第四被告名目取銷㈢婦人徐吳氏聲請執管徐志堦遺産案結果准改期訊理 
[誌謝]  
　　昨承大世界游戲塲送來十一月份游劵二十紙謝謝 
來函 
[中國佛敎會等來函]  
　　頃閲報載華僑慘殺案有中國佛敎團體代表前赴日本調查完竣等語事關政治敝團體等並無公推代表情事應請貴報登入來函欄内聲明爲荷中國佛敎會·上海佛敎會·佛敎維持會·世界佛敎居士林·佛敎凈業社蓮社等公啓 
公布欄 
[上海地方審判廳]  
　　民庭主文一件判决董炳南與陶錦元因抵欵涉訟上訴一案（主文原判關於利息部分廢棄被上訴人在第一審利息之請求駁斥上訴人其餘之上訴駁斥第二審及發回第三審訟費兩造各半負　一件判决謝瑋生與傳順新因貨欵涉訟一案（主文傳順新應償還裕元洋二百三十五元交案給謝瑋生具領訟費由傳順新負擔一件判决楊增福與陸長順等因房租糾葛一案（主文）陸長順應償還增福房租洋二十二元楊來和應償還楊增福房租洋卅三元翁鶴雲應償還楊增福房租洋二十二元韓永貴應償還楊增福房租洋二十二元訟費歸陸長順楊來和翁鶴雲韓永貴平均負擔　　　以上十二月四日 
[上海地方檢察廳]  
　　批示郁冠　狀悉本案正在偵查恐有湮減證據之虞所請應毌庸議此批張遜寗狀悉本案係保證債務糾葛業經不予起訴在案仰即知照此批張志　狀悉候送同級審判廳核辦此批許成林等狀悉仰即來廳候訊此批朱倪氏狀悉候調卷核辦此批劉在壽狀悉候　訊核奪此批殷鶴汀狀悉仰候　送江蘇高等檢察廳核辦此批丁者新等狀悉案已飭傳仰即按期投訊此批王明香狀悉仰即邀同沈錫洲等來廳聽候核辦此批以上十一月二十九日蔣伏生狀悉該民所稱自己古墓究竟有何証據仰即切實聲明再行核辦未便空憑一言即予准理此批崔團城狀悉所請備案無此辦法着即知照此批陸張氏狀悉該案已聲明再議院送江蘇高等檢察廳核辦此批朱阿貴狀悉候警廳解　核辦此批陳鴻楨狀悉旣據聲請再　仰候呈送高等檢察廳核辦此批邵寳生狀悉此案究係是何實情仰候偵查核辦此批黃文信狀悉王某如有藉端尋　情事該民儘可報請崗警带廳訊辦所請不准此批何福元狀悉業予飭提候獲案再行核辦此批徐寳華狀悉候訊明核辦此批黃一鵬狀悉候傳案核辦此批湯耀芳案經上訴所謂不准此批馬德寳案已起訴靜候判决此批馬陳氏本案業已起訴仰候同級審判廳核辦所請不准此批黃鶴生狀悉案已起訴仰速自行投案可也此批火厚全狀悉案已起訴該民如欲保出仰向審廳呈請核辦可也此批以上十二月一日王卞氏狀悉所　是否屬實候警署解案核辦此批丁者新等狀悉此批汪振煒狀悉仰候訴辦此批徐廣斌等狀悉仰候審廳核辦此批曹九思等狀悉案已判决確定仰即知照此批胡馬氏狀悉候訊明核辦此批郁冠　狀悉業經飭傳仰即知照此批任薛氏狀悉案正澈究仰候毌凟此批孫鴻良狀悉仰即來應具領此批以上十二月三日張廣興狀悉何某如果再來尋毆該民可報就地崗警带廳訊辦所請不准此批翟慰渠狀悉該民與許某賬欵糾葛純係民事問題本廳未便准理至前次與許某涉訟該民係刑事　告入按照刑事訴訟條例並無刑事被告得以附带私訴之規定所請不准此批周起元狀悉候查明核辦此批馬張氏狀悉此批陳濱狀悉候查明核辦此批胡耕三狀悉案已起訴候將來狀轉送同廳核辦此批王完崙狀悉案已起訴候將來狀轉送同級廳核辦此批張遜　狀悉查閲該民呈繳信件曁偵查供詞其因何證債務發生糾葛已無疑義茲以張伯城等詐財具訴具訴前來顯爲抵制起見殊難認爲眞實業經本廳不起訴仰即遵照此批張志成狀悉所訴均　揣測之詞未便准理此批湯仁才狀悉案已起訴仰赴同級審判廳請求核辦可也此批喬瑞豐狀悉候偵查核辦此批以上十二月四日秦宗益狀悉案已起訴來狀候送同級審判廳核辦此批薛如應狀悉准予交保此批崔國嵩狀悉候偵查核辦此批張根林狀悉案已飭傳仰即依限來廳候訊此批任薛氏狀悉候訊明核辦此批邢三妹狀悉候即傳訊此批姚德順狀悉仰即來廳候訊此批孫卞氏狀悉兩女孫小四子業經同級廳判令王李氏交出給領事關附带民訴仰向同級應請求執行可也此批郭顔氏狀悉該民訴郭某謀財迫嫁并無確切證據所請不准此批薛九侯狀悉本案業已送請預審仰即靜候裁决可也所請不准此批以上十二月六日王定芳狀悉所訴如果屬實不妨扟警解案此批何金順等狀悉何根培恃强借典衣包業已起訴審廳核辦在案所請不准此批黃百順狀悉候偵查核辦此批秦子和狀悉該民業於荐頭店請求賠償應依法提起民訴本廳碍難准理此批楊唐氏狀悉查遺棄罪以老幼殘廢疾病爲要件爾旣正當壯年自與上開要件不符仰赴同級審判廳提起扶養之訴可也此批郁洪甲狀悉所訴情節離奇殊難憑信應毌庸議此批顧餘勤狀悉候訊明核辦此批張珠生狀悉本案未據解送過廳應否發還駁船無從懸揣所請應毌庸議此批陳桂生狀悉假核辦此批何福元狀悉本案已付預審仰即知照來　候送同級審判廳核辦此批朱胡氏狀悉爾父身上騐明並無傷痕昨已當庭諭知在案所請不准此批趙吉祥狀悉俟尋獲李某再爲訴請核辦仰即知照此批何根培狀悉本案業已起訴仰向審廳呈請核辦此批以上十二月七日譚俞氏狀悉暫毌庸議此批黃文信狀悉該民因何被拘應候警廳依法核辦所請不准此批張志鰲狀悉候傳訊核奪此批徐珊媛狀悉本案不成立刑事仰即知照此批張永發狀悉准予交保此批卞宗鑑狀悉查訴訟條例并無備案規定所請碍難照准此批梅少梅狀悉本案對於該縣知事批示不服提起抗告不屬本廳管轄應向江蘇高等檢察廳具訴可也此批姚增祺狀悉仰即邀同鄰居來　候訊此批翁立盛狀悉仰即携带簿據來廳候訊此批蔣劉氏等狀悉所訴甚　支離顯係不實碍難照准此批邢春洲狀悉案已飭傳仰即遵限來廳候訊此批許生才狀悉仰於本月十日來廳候訊此批陸云洲狀悉爾與俞毛毛素有交易不得謂爲詐財業經本廳認爲民事批駁在案仰乃依法提起民事訴訟可也此批張祥根狀悉仰即來廳候訊此批以上十二月八日李陸氏狀悉候傳訊此批花王氏據訴王某挾　詐財等情如果確有其事該氏當時何不報警带廳訊辦顯見所訴不實所請不准此批姚袁氏狀悉案已起訴候審廳判决可也此批許德江狀悉候訊明核辦此批徐福源等狀悉候訊明核辦此批戴阿龍等狀悉本案已不起訴候送處分書可也此批胡登科狀悉案已起訴候送同級廳核辦此批解長富狀悉事不關己毌得多凟此批張根祥狀悉候予訊究此批吳二二即胡二二等狀悉仰於三日後前赴水巡捕房具領可也此批李福生狀悉案已飭傳仰即依限投訊此批沈貴氏狀悉案已起訴仰候判决此批劉子明狀悉案已不起訴并送逹處分書在案該民如有不服儘可聲請再議以資救濟所請提究之處碍難照准此批張經福狀悉仰候偵查核辦此批顔陳氏狀悉案已起訴來狀候送審廳核辦此批吳富幹狀悉仰候偵查核辦此批朱阿四狀悉仰候警署解送到廳再行核辦此批楊阿林狀悉王友義與爾妻楊吳氏誘姦業經本廳訴經同級廳判處罪刑送監執行矣仰即知照此批以上十二月十日 
 
 

Page 16

 
 
第一萬八千二百四十八號;中華民國十二年 西曆一千九百二十三年十二月十三號
星期四 * *   
 
 

Page 17

 
 
第一萬八千二百四十八號;中華民國十二年 西曆一千九百二十三年十二月十三號
星期四 * *本埠新聞三 
[美國運來葡萄乾]  
　　昨日克里扶輪總統號郵船由美抵滬所載各貨中有美國葡萄乾公司美女牌葡萄乾一萬二千箱内一萬箱乃供裝零售小包之用二千箱乃精選白葡萄乾供製蛋糕之用葡萄乾一物甚爲鮮甜可口用充冬節禮品極爲相宜云 
[德國粉缸到滬]  
　　粉缸一物近年銷數頗大故營此業者力益求進德國工業界近新發明一種五彩粉缸形似磁質敷以極精細之花紋雜以彩色美麗無倫此種粉缸現在南京路中德商店發售分二元七角半與三元七角半二種如購之作耶誕禮品頗爲合宜該店尙有各種皮夾分男女應用二種價自五元七角半至二十二元半不等内中以金屬鑲邊之雞皮皮夾爲最佳云 
[耶誕禮劵新發行]  
　　四川路惠羅公司因耶誕節日近預料各界購辦禮品者必多特印一種精美五彩禮劵券上無限定銀數按購客付欵之多寡而塡寫之其備印此種禮劵之原因恐購辦禮品者不知受饋者之性習所好何物倘所購之物受者所不喜欲者則非特不能增情感或且爲之不愜如購禮券贈之則任受者自行選購似較現欵爲尊敬云 
[五彩花磚之製造]  
　　小北門内福田菴路寳安里五號振華花磚廠批發所總工廠設在龍華路外日暉橋該廠專用中國自製水門汀泥造成五彩花磚色鮮質固價目亦廉云 
[熒昌將開股東會]  
　　熒昌火柴公司昨致各股東函云本公司浦東第一廠於舊曆九月十四日被火以致出品供不敷求若不急行規復不足以應社會需要惟建築事繁如何進行急待商權現由董事會議决定於舊曆十一月初九日下午二時假法租界東新橋恒豐里·洋貨商業公會開臨時股東會云 
[瑞泰升廉價展期]  
　　三洋涇橋江西路口·瑞泰升呢絨號自上月十六日起舉行大减價以來所售各貨價格頗廉明日滿期該號鑒西節冬至將届繼續廉價十四天云 
[鴻興廠製運新貨]  
　　小西門外大林路鴻興織造廠新出貨及運到各貨如下手織毛絨背心每件五元五角駝羢圍巾每條六角羅宋帽每頂三角五分至一元皮帽每頂一元六角至四元𤍠水袋七角五分至二元二角德國𤍠水瓶九角至三元密蜂牌毛冷每磅二元六角 
[綢緞顧繡减價三星期]  
　　石路中市·天福綢緞顧繡局茲值冬季將各貨一律平價二十一天從十一月初六日起至二十六日止云 
[絲綢巾之廉售]  
　　北四川路靶子路口·祝生記洋貨號近因陽歷新年將至故將各貨减價出售如下 
　　綉花夾絲巾每盒七角至一元八角半印花文明巾每打一元至二元五角白夾絲巾每打八角至二元七角半印度綢巾每打四元絲光印度巾每打一元八角西字蔴紗巾每盒二元白絲光巾每打二元條子文明巾每打三元二角半至四元不等藏紗條子巾每打四元全白繡花蔴巾每盒二元白蔴紗巾每打一元五角至二元七角半拍拉麥巾每打四元五角云 
[新式日曆之印贈]  
　　法租界老北門大街·　違利料器玻瓶號品精價廉醫藥化裝各種料瓶銷路更旺現印就新式日曆以備新年贈客云 
[商務經售照相器]  
　　梅蘭芳昨向該館購一具 
　　德國伊卡照相鏡世界馳名中國由商務書館獨家經理梅蘭芳素好攝影術前晚特親往該館選購伊卡反光鏡一具價約三百元之譜頗覺滿意欣然而去云 
[出版界消息]  
　　小説專刋「最小報」已出版至第一百四十號該報自第一百三十號後除陸續發表奪標初選之千字内偵探小説外並增朱秋鏡君之糊塗偵探案所記偵探家白芒著著失敗極可發噱逐期刋登一篇爲一般讀者所歡迎該報銷路因之驟增云 
　　法國現今社會經濟學被斗季特氏著有「勞動之改造」一書早已風行海外歐美各國爭先翻譯再版至於數十次今由學術研究會出版姚伯麟君翻譯現已出上卷一册内容如工資問題·作工問題·賑恤問題·生活保安問題·勞動者獨立問題·婦孺日夜工作及保護健康衛生諸問題·諸制度援證詳博勞動改造問題尤發揮無餘定價八角四馬路泰東亞東·民智·上海書店·中華商務印書館及各分館均有出售云 
[「情海輪廻」之又一評論]  
　　世界影片公司出品之Merrygoround一片譯名曰「情海輪廻」連映於愛普廬觀者異常踴躍是片劇情似愛情而實爲哀情主角爲曼蘭菲爾平女士演來哀感頑艷悱惻動人表情之佳可稱獨步飾霍爾克伯爵之腦門格萊亦屬描摹得體該片結尾殊出人意想之外不無庛瑕可指茲就觀察所及用特評焉 
　　霍爾克伯爵恃貴族之尊威淫佚驕縱放蕩性成係紈袴子而兼薄倖者一日驅車往游游戲塲斯時渠已與貴族女訂婚瞥見愛琴色美頓萌獵艷之心枉曲求全佯爲領結商愛琴初不之察致中被計後伊小友白率羅莫發現報端所載之伯爵訂婚照片愛琴持以對詰而渠猶諱言不知亂以他語由是可見伯爵用心之險詐人格之卑污無纖毫用情之足述後偕愛琴造其私邸其一種勢燄威赫舉止輕挑幾視愛琴如玩物若而人者直可謂之情場之　賊非過論也 
　　其後歐戰起伯爵率卒赴敵奔漬北走途遇愛琴老父適中流彈伯爵向彼謝罪并授以手槍請其擊殺以謝前愆其父因憤懣過甚體力不支遽爾長逝戰役告終伯爵遄歸故里復至游戲塲探訪愛琴斯時伊與白率羅莫婚有日矣而伯爵適抱鼓盆卒以續弦相强而成眷屬致使白率羅莫背盟失偶遺恨無窮 
　　綜觀此片結束愛琴不與心心相印患難相處之白率羅莫締婚而卒與負義狡詐之霍爾克伯爵成爲夫婦戲情如此余不得不認此點爲是片之瑕不知先我觀者以爲如何（士騏） 
[新愛倫重映「紅粉骷髏」]  
　　紅粉骷髏一片不聞者已及半年近日新自南洋等處運回已由海寗路新愛倫影戲院租到今天起連演四日四夜云 
[「逃犯」在法國戲院演映]  
　　三洋涇橋法國影戲院自今天起日夜開演卓别林新片「逃犯」夜戲又加演黑圈黨第十第一集計映十二本之多門票仍售一角二角云 
[中國大戲院開映「金錢禍」]  
　　梧州路中國大戲院今夜換映「金錢禍」第一二集「半夜人」第十一十二集及短片「多情俠」等共十三本「金錢禍」係電影明星惠廉姆鄧根之傑作述一少年名海特者與女郎乾姆相愛一日海特微露求婚意女曰余亦久有此心惟常憂之蓋我父欲余嫁與表兄樂來司或華而脱也女父頗富臨終有言吾之産業悉歸乾姆或嫁與樂來司　嫁與華商而脱何人得女即得我産因此兄弟勢不兩立再加情人海特即成鼎足三分此片有尙武·愛情·冒險等情節云 
 
 

Page 18

 
 
第一萬八千二百四十八號;中華民國十二年 西曆一千九百二十三年十二月十三號
星期四 * *[「孤雁聲」今晚映於大戲院]  
　　上海大戲院今晚換映一派拉蒙Paramouot影片公司影片名TheWildGoose該院譯爲「孤雁聲」全片共有七本爲電影明星曼蘭麥克倫MlaryMaclaren之傑作劇情非常新頴頗合現代潮流略演一好色少年假文明自由之口吻引誘良家婦女作惡心志不定之女子以爲少年通逹之士致失身而演成慘劇者爲數甚多卒使追悔不及抱恨終身以劇情論此片實一有益世道之影片云 
[卡爾登明晚比武]  
　　靜安寺路新卡爾登跳舞處明晚特請上海有名之西洋拳術大家如聽軋而司密司·拖來度等比武如君等前在萬國競武塲連勝多次届時羣雄畢至當有一番大觀云 
[粤校聯合運動之給奬會]  
　　廣東旅滬學校聯合運動會於九日下午假横浜橋堍中華基督敎會富吉堂舉行給奬到會者除全體職員會董外尙有來賓及邭光·啓賢·廣才·嶺南·尙賢·等校之男女學生·與領奬之運動員濟濟盈堂殊爲盛况二時半開會其秩序如下 
　　㈠主席鄭福良宣佈開會理由及報告會中經過情形㈡全體唱國歌㈢黃持漢·梁朝棟·簡世鏗諸君相繼演説㈣尙賢中學學生英文歌㈤嶺南中學學生雙簧㈥尙賢中學慶祝詞㈦運動演説㈧黃持漢君給奬㈨餘興㈩總務報告本届職員任期已滿請各校將出席代表名單准十二月十五日以前交至本會總務部以便選與新職員五點散會 
[返老還童術今日施行]  
　　因兩日間之堅請施行者不下三四十起 
　　大晚報云自白林克萊博士抵滬後未滿四十八小時滬人士堅請一施返老還童奇術者已不下三四十起博士以情意難却已允自明日（即今日）起施行數起聞白氏之術與他醫生不同之處全在所用之腺歐洲一般擅返老還童術者大都用猴腺博士經許久試騐後獨發見山羊腺功效特偉其故一則山羊比較上最不易染病二則山羊腺之細胞與人類細胞愛力特强云 
[球戰歡聲]  
　　足球本埠南洋附中·約翰附中·曁南附中·復旦附中·滬江附中·南洋中學·澄衷中學·省立一商·第二師範等十中學舉行之聯合足球奪標比賽現將告竣一俟澄衷復旦作戰後誰獲勝利即可與南洋大學附屬中學作最後之决賽得勝球隊由南洋大學足球敎練李思廉君（Mr·A·H·Ledlie）給贈高大銀杯一座云徐家匯復旦附中向有各級足球比賽之舉本届錦標爲三年級所得昨晚（十一日）該級特開慶祝大會節目頗多以該級學生王蔣二君之國技爲最饒有興趣餘尙有古琴雙簧等云 
　　公共體育塲足球隊博愛組定本星期六（十五日）下午二時與吳淞同濟大學作友誼之比賽地點在同濟球塲云 
　　籃球前禮拜三下午昌世中學與東吳友誼聯合會比賽籃球於昌世運動塲結果九與十五之比爲昌世所勝云 
　　又昨日下午四時昌世與滬海商業專校比籃球結果十六與四十六之比勝屬昌世云 
　　又昌世中學籃球隊自刁君慶歡主導以來頗著進步兼之本届之球員較之往年亦勝數倍近聞昌世應浦東中學籃球隊之請届期定有一番劇戰云 
　　滬寗·滬杭甬·兩路同人足球隊今歲自與各處足球隊比賽以來成績頗佳茲定於明日（十四）乘滬寗夜車赴鎭江轉赴揚州與該地各足球隊作友誼比賽約定十七日返滬云 
　　隊球南華學院隊球於上星期六曾與浦東中學隊球比賽其結果爲二十一與十五·及二十一與十三之比勝利屬於南華云 
[童子軍游藝會將演戲劇]  
　　本月二十五日···假座新舞台 
　　上海童子軍會以曆届分團比賽用去欵項實屬不資而各種事業亟待進行需欵孔殷乃邀集全邑各團議組童子軍游藝大會藉資籌欵昨假新舞台舉行遊藝大會籌備會出席者男敎練二十餘人女敎練六人男童子軍方面認定節目有京劇·新劇·粤劇·雙簧·幻術·國技女童子軍認定音樂·舞蹈·唱歌并有名伶歐陽予倩·露蘭春均慨允演唱其生平得意之劇至素負盛名之精武會滑稽跳舞與中華音樂會亦一併加入聞該會尙擬邀聘梅蘭芳加入演唱入座券業由各團承銷券價分二元·一元半·一元三種是日適逢耶誕節及雲南起義紀念日預料觀衆必形擁擠故入座券儘新舞台原有位置印發售罄並不添印云 
[廣舞臺贈名伶照片及曲本]  
　　虬江路廣舞台此次聘得羣芳艷影班來滬獻藝茲因離滬在即故特將牡丹蘇與曾瑞英二伶之倩影印成照片於初七晚贈曾瑞英之照片初八晚贈牡丹蘇之照片是晚并有「閨中傑」下卷之曲本亦同時贈送然恐索贈者多故特加限止惟特等位與頭等位按劵可獲並有雅人爲牡丹蘇刋專集亦於初八出版云 
[集會表]  
　　本月陽曆時間　　地點　　召集者　　事由十三日　　霞飛路　　道路協會　　執行董事會十三日　　閘北大統路慈善團　　閘北市民　　閘北市民大會十三日午　三馬路聯華總會　　扶輪社　　常會十三日晚八時　　梵王渡約翰大學　　約翰與復旦　　比賽籃球 
[今日天陰易變]  
　　徐家匯天文台昨日下午四時三十分氣象豫報云天氣陰而將變北方低壓將向東南進行沿海風訊北方有南風南方有正當時令風本埠温度在下午三時前之二十四小時内最高六四·四最低四三·五去年同日最高五五·八最低三五·八 
 
 

Page 19

 
 
第一萬八千二百四十八號;中華民國十二年 西曆一千九百二十三年十二月十三號
星期四 * *常識 
[精神與物質] [  漸]  
　　近世學者或偏於精神文明或偏於物質文明而我國古代之學説往往精神與物質合一 
　　大學謂物有本末事有終始知所先後則近道矣中庸謂誠者物之終始不誠無物參觀曾子子思之言可知事理即根於物理而知識道德息息與事物相關此皆精神與物質合一之證也 
　　更進而求之則易以象數見道而仰觀俯察實爲作卦之始因宇宙觀以得人生觀而事事物物之千變萬化無不包於易之一字老氏與孔子之學其原皆出於此而西詩戰爭生痛苦痛苦生和平和平生幸福幸福生慾望慾望生戰爭之意亦早包於否泰剥復之四卦中我國人奈何棄國學如土苴乎 
衛生 
[吹口琴的危險] [  楊育其]  
　　口琴一名洋琴也是樂器中一件東西吹起來婉囀悠揚非常好聽非但學校中的學生們多愛他就是家庭内的小兒們也多喜歡他當他小朋友似的然而保護不週那就受害無窮了據我所見得到的有兩端 
　　傳染的媒介口琴這東西差不多人人要吹的你吹吹我吹吹他也吹吹假如被一箇病人吹了將病菌吹在裡面第二者又拿起來就吹一呼一吸將病菌都吸收進去一定要害同樣的病那末口琴豈不是傳染的媒介嗎 
　　發生肺癆等症小兒們對於口琴隨處亂放難保不被灰塵侵入要知道灰塵内有無數微菌若一旦拿來就吹微菌都吸入肺囊那就發生肺癆等症 
　　上面所説的危險是保護不週的緣故只要能保護週到就可没有危險發生所以我特地想出兩條保護的法子來 
　　口琴不可作公共的樂器雖有同好的借用也應拒絕 
　　口琴須藏於匣内放在光明的所在用時宜用酒精消毒 
　　以上兩端是我一個人的管見還有見不到的狠多狠多願大家注意（乙種酬） 
經濟 
[製洋菜法] [  警時]  
　　洋菜之爲用甚廣市上所售者向仰給於日本每年輸入多至百萬金亦利權外溢之一大原因也頃友人自東京歸述及其製造之法甚爲簡易因不敢秘急錄之以供閲報諸君一粲 
　　法用石花菜（市上有售）和水煎成濃液再用高五分之長木盤内置稻草須排列整齊不可亂堆乃　濃液灌於其上使液與稻草平毌過多即曝之日中約一日始乾於是將稻草一一撕開即成條形之洋菜矣予願閲者諸君將上法轉告親友凡家庭之間欲用洋菜即可自製則挽回利權節省費用當不少也（乙種酬） 
道德 
[我平日的修養語] [  朗]  
　　㈠行爾所言毌言爾所行 
　　㈡今日之後無今日 
　　㈢經艱苦然後知幸福之眞味 
　　㈣天常助自助者 
　　㈤爲學如上水船一篙緩不得 
　　㈥病後始知康健之可貴 
　　㈦節儉乃最多之利息 
　　㈧勤勉造黃金 
　　㈨同時逐兩兎并不獲其一 
　　㈩質樸者英雄之本色（乙種酬） 
法制 
[選舉法之研究] [  遺生]  
　　立憲國主權在民故代議制爲不可缺之要件有代議制矣又必有足以代表人民之代議士而後其主權乃眞正在民否則雖於憲法中列「民國主權屬於國民全體」之煌煌條文亦不過名不符實等諸具文而已 
　　雖然欲得足以代表人民之代議士必選舉法完善無疵而後可蓋選舉法者乃代議士之母體未有母體多病而能産佳兒者此所以欲煥發「主權在民」之眞精神必須自在完善之選舉法始 
　　選舉法種類甚多然可大别爲四即單選複選記名不記名是也吾國所採者爲複選法與不記名法茲逐一論之於左 
　　㈠複選法複選法者先集各選舉人初選然後再集初選當選人複選之法也此法費時糜費原不足採極其流弊必致買賣横行志士却步蓋旣有初選復有複選則有選舉權者必漠視初選以爲無關緊要因而放棄權利者有之貶格賣票者有之而逐鹿者遂乘隙行賄雇民作弊此風一開百惡俱作矣且初選不中又有複選一方乘機運動一方乘機抬價迨後價格愈漲運動愈劇究其結果票數必盡落於富者之手而後已不惟此也買賣之風旣開自好者流必潔己遠避而放棄權利放棄權利者愈多則買賣之風必愈熾買賣之風愈熾則放棄權利者亦必愈多因果相循靡有已時推其窮也不至當選各人盡爲宵小不止吾國選舉習於此而不改無怪其每選一次必全國聞其銅臭也夫带銅臭之代議士果足以代表人民乎哉 
　　㈡不記名法不記名法者選舉人於選舉時不必書明己名之法也此法雖省手續且足以使選舉人投票自由然考其實際實弊浮於利得不償失證以此次北京賄選當可瞭然蓋旣不記名則所投何票人所不知故足以使選舉人或爲利誘而貶損人格或爲威脅而忘其責任因而黠者貪者爲買賣之生理狡者猾者爲公開之運動矣且所投之票旣不記名則雖投放棄責任之廢票亦無從查考（如此次北京賄選有人投「五千元」一票是）影響所及流弊滋大不惟此也投票旣不記名則辦理選舉者雖僞造選民濫行投票亦何不可廢一舉手一投足之勞而數十票數百票即垂手而得何樂不爲此所以歷届選舉其弊之出於辦理選舉人者恒占大部分也夫由此而取得之代議士資格果能饜人民之望耶 
　　㈢單選法單選法者經一次之選舉其當選者即取得代議士資格之法也此法旣簡單者事不費時日而有選舉權者因僅選一次之故亦必重視選舉鄭重投票故當選之人必多數民意之所歸且僅選一次則選舉人必多人數旣多則狡黠者無從下手狡黠者旣無從下手則自好者亦不至退避三舍自好者旣不退避則當選之人自必公平正直確能代表人民矣吾國誠能改用此法則吾信賄選之事必能減少多多也 
　　㈣記名法記名法者選舉人於選舉時須記己名之法也此法足以杜絕陰謀詭計防止賄選囑託蓋一經記名則投票者與其所投之票發生一種責任關係此種責任關係足以使其本良心之主張以爲投票而絕不爲威利所屈蓋如非聲名狼藉之徒孰肯辱己名毀之譽者此所以記名法實遠勝於不記名法而過之也吾國如能改用此法則弊必日鮮矣（乙種酬） 
宗敎 
[設立僧侶學校之必要] [  綬章]  
　　佛敎在今日世界宗敎上實占重要之地位自歐戰之後世界人類精神無不感受痛苦得到許多敎訓咸知戰爭之不可恃大有心向佛敎之趨勢故今日研究佛學者不乏其人然自釋　創敎以後佛敎之所以不能復振者皆由於其收徒不學無術致極有價值之佛敎日以黑暗沉没即以我國言之我國崇奉佛敎之多寺院之衆人所共見惟一般僧侶大都爲衣食而來因生活艱難而出家者比比皆是而此等僧侶旣出自寒微致不能知書識字者很多有祗能念經而不能識字者有祗能識字而不能書寫者有祗能識字能書寫而不能解經中之意義者此實爲一般人士輕視僧侶之一大原因亦即佛敎在今日世界上不能發逹之一大原因也故吾人今日當提倡設立僧侶學校收羅僧侶以造成有修養有學識有高尙道德有救世宏願之佛敎徒使凡有學問有名望之高僧或研究佛學有得之士作其敎師而欲爲僧侶者則必當先受過僧侶敎育之後始能在寺院中生活如此則佛敎將來之光明庶有日矣一般有權力有學識之高僧須根本覺悟彼等今後在世界上之地位及應盡之責任而知設立僧侶學校之必要糾合同志從此創辦則吾實有厚望焉（乙種酬） 
禮俗 
[强勸新郎飲酒之害] [  澈悟]  
　　我國習俗於結婚的日子喜爲無限制没秩序的閙笑如閙新房等事常識已數有登載惟强勸新郎飲酒一事尙未有人言及我覺得此事亦有害處因爲飲酒後行房事非但傷身且所生子女神經系必衰弱甚者發爲先天的精神病這是衛生學家曾經證明的學説結婚的那天新夫婦不是要行房事的嗎那麽這天强勸新郎飲酒不是一椿害人的事嗎我嘗看某君新婚筆記説喜日爲親友强飲其量不勝遂酩酊大醉不省人事全家驚嚇强灌醒醉劑始醒嘔吐不已新衣沾染照此筆記所説那麽其害更大了諸位呀學説事實給我們的敎訓如此我們果眞「愛人以德」不當再有强飲的行爲了有害的習俗我們應當决意戒除不當再拒於成見了（乙種酬） 
雜錄 
[高麗參之紅白辨] [  天雄]  
　　友人觀彬執業於參行爲言高麗參之狀况其語頗有價值世人只知高麗參之名貴而不知　定之方實屬憾事緣亟書之觀彬曰本草綱目云「高麗人參連皮黃潤如防風去皮堅白如粉其味甘微带苦形似孩兒」又陶弘景謂「高麗人參形大而堅白一莖直上四五相對生花紫色三掗五葉背陰向陽」據此以觀高麗參本屬白色無待諱言惟今日盛行之紅參價值甚爲昂貴究其質實不如白參也紅參本爲白色不過加以蒸製耳蒸製時參質精髓必須洩出以汁製參膏高值售於市而參亦變爲紅色矣至白參則係在日中曝乾精華盡在故知參之内容者必知白參之可貴也吾國晋通人士知吉林人參有紅白之分而不知高麗人參亦有紅白之别至高麗紅參之所以昂貴者乃因紅參係日本政府專賣品韓人不得侵犯違則苛以重罪故紅參繼長增高誠無法足以制止之今聞韓人有白參專賣之説吾人可捨紅而取白矣 
　　觀彬之言如斯余細辨其理頗爲充分吾國商人言爲抵制高麗參事曾有爭執或謂此係日貨或謂參乃韓産聚訟紛紜莫衷一是觀吾友之言則紅白之辨可立解取捨亦於以判焉（乙種酬） 
 
 

Page 20

 
 
第一萬八千二百四十八號;中華民國十二年 西曆一千九百二十三年十二月十三號
星期四 * *   
 
