# 1909 - 59 - 4912961

 

Page 1

 
 
   
 
 

Page 2

 
 
小說 
[監國政王鈐章二月十五日内閣奉]  
　　上諭國家豫備憲政變法維新迭奉先朝明諭分年豫備切實施行朕御極後復行申諭依限籌辦母得延緩今特將朝廷一定實行豫備立憲維新圖治之宗旨再行明白宣示總之國是已定期在必成嗣後内外大小臣工皆當共體此意翊贊新猷其有言責諸臣亦當愼體朕殷殷求言之至意於一切新政得失利病剴切敷陳俾臻上理　敢私心揣摹意存嘗試撫拾腐敗浮言淆亂聰明亦有應得之咎也將此通諭知之欽此軍機大臣署名奕劻世續張之洞鹿傳霖那桐 
　　宮門抄○二月十五日召見軍機榮中堂嚴修寳熙 
 
 
 

Page 3

 
 
交旨 
[二月初八日軍機大臣欽奉]  
　　諭旨郵傳部内務府會奏皇太后前詣西陵請預定登車尖站處所一摺著於三月十三日卯初在西直門外車站預備以高碑店爲尖坫欽此又奉 
　　諭旨郵傳部内務府會片奏恭備皇太后御單應用物件及平治軌道修整橋梁經費請由各路行車項下核實支發等語著依議欽此又奉 
　　諭旨郵傳部奏遵照奏案察看司員核減津貼一摺又片奏請將汪嘉棠等督辦上海電政局各差撒銷並酌留一員名爲總辦汪嘉棠應令銷　仍回原省候補等均知道了欽此又奉　　諭旨郵傳部奏覆陳勘查四川川漢路線股資大概情形摺又片奏查明湖北川漢鐵路資本情形等語又片奏擬　郎中顏德慶先赴川省商議　工等語均知道了欽此又奉　　諭旨農工商部奏請速定國籍法一摺著修訂法律大臣會同外務部迅速妥議具奏又片奏巡歷南洋海　海容二船由部派員偕同前往等語知道了欽此 
論說 
[小學堂急宜注意國文說（孚）]  
　　近日之訾議學堂者。不曰國文驟廢。即曰漢學將湮。尤其甚者。率沾沾以復歲科試爲言。而推其所持以立言者。則莫不嘖嘖於國文之淺薄。嗟乎。彼等所見之學生。果何等學生乎。高等大學之生徒。類皆科舉出身之舉貢生員。各科學雖未精研。而國文則充乎有餘矣。况近年以來。甫開辦。未畢業。無所謂成蹟。亦無從品評其優劣也。所得見者。中小學堂之畢業生徒耳。然近年來之畢業生徒。中學數少。小學數多。即彼等所見之漢學。所指之國文。所謂必。須歲科試入泮。始准入學堂者。揣其意。亦目擊夫家中之小學生。入學數年。絶無效果。反不如舊日之科舉時代。尙得循名。而核其實。遂冒天下之不韙而據以立言歟。孟子曰憎茲多口。詩曰憂心悄悄。愠於羣小。吾國一般之敎育家。果視謂無關重輕之論議。而絶不措意乎。抑亦爲亡羊補牢之計。而返躬自省。還問今日之小學堂。其國文果淺薄乎。抑不淺薄乎。此亦敎育上一問題也。 
　　敎育之系統。層累遞進。就學問上言之。莫不以。小學堂爲始基。而於國文一科爲尤甚。望枝葉之茂者。必先求其根本之堅。欲水流之廣者。必先求其翕受之富。彼云漢學。彼云國粹。彼固等於痴人之說夢耳。國家富强之原。在乎多數一般之國民。而不在少數窮經之學子。居今日而言造就。必先造就切用之人才。使人人有自治力。有愛國心。道德知能。義主普及。固不必沾沾於國粹之研求。漢學之保守。然國文實司修身格致歷史地理各科之槖鑰者。國文精嫻。則各科亦隨之以俱進。遍觀各國皆授科學。皆設小學堂。何莫非以國文植其基者。我國今日之小學堂。其國文果何如乎。一星期中。敎授之時間。不過三十六小時耳。消耗於西文西語者五之一。侵奪於講經讀經者四之一。而被分於修身歷史地理格致唱歌體操各科者。且不啻其全數之半。以巍巍主科。而一星期所敎授者。不過七八時而止耳。五六時而止耳。且區分爲講讀若干時。作文若干時。習字者干時。生徒一堂。年齡之大小不問也。程途之高下不問也。聽者之有無心得亦不計也。以少數之時間。爲約略之講解。課本則今文古文之雜陳講義則雅製俗言之兼採。其於學生。則晝授之課。夕已忘之。魯魚亥豕。隨口咿唔。音義莫辦。索解無從。又其甚者上學期所授之課書。下學期藐不知其去向。廣贈同人。饋遺弟妹。間叩以一二語。則瞠目而不知所對。一至作文之期意抄襲。遍請捉刀。敎習心知其故。而利其可以爲吾光也。遂委心任之。始而同學矣。繼而父兄矣。終而敎習且不憚出其口授筆削之勞。授意生徒。令其繕呈矣。一校如此。他校效之。一人如此。他人和之。有詢其成蹟者。則莫不曰。昔日之敎育。單純的。而今日之敎育。綜合的也。普日之敎授暗誦的。而今日之敎授。講解的　。種子不同。斯結果亦異。入校數年。依然故我。叩其年齡。則十五六。詢其文字。則支離佶倔。莫可誰何。於是父兄之篤信學校者至此。亦望而氣沮。其他尙不知。而國文之成效。則固彰明其較習者。不改變其方針。斷不足以間執讒慝之口。記者於此。竊竊焉爲正本清源之計。敢貢三策。以供敎育界研究之資料焉。　　　　（未完） 
專電 
[電一（北京）]  
　　郵傳部奏四川川漢路線長二千三百里須欵三千萬奏定租土茶等股歲收二百萬現實存銀八百萬請添派顏德慶充副工程司俟查竣皖贛路線資本即逕赴川省開辦 
[電二（北京）]  
　　外務部與法律大臣議訂國籍法大要（一）華僑入外 
 
 

Page 4

 
 
第一張第四版H ] 
國籍洋僑入中國籍限制娶僑居國女及生子入籍章程（二）保護調查僑民財產辦法及捐項裁判章程 
[電三（北京）]  
　　憲政館提調寳熙以憲政事務日繁堅請辭差慶邸奏派楊晟充帮提調 
[電四（北京）]  
　　政府議簡重臣整頓鹽務運司歸其節制 
[電五（杭州）]  
　　上海某書局主屈某在浙被獲經增撫發交督練公所審訊聞爲黨案牽涉 
[電六（杭州）]  
　　今日（十五）開農務大會到二百餘人仍舉杭貴二君爲總恊理 
[公電（杭州）]  
　　各報舘鑒英廨關提竊犯徐德發實被誣現公禀力保乞伸雪江干商界叩咸 
緊要新聞 
[籌辦海軍最近聞北京]  
　　　邸澤公鐵尙書會商擬奏派那錫侯閣學　辦海軍不日可見明文 
　　日昨軍機處接直隷總督楊蓮帥來電聞其内容係保薦熟悉海軍人才請召京任用軍機處已據電代奏矣 
　　籌辦海軍王大臣日前會議謂寰球海軍當以英美爲最强所有海軍制度均擬仿照英美並遣派學生前赴學習聞將電請出使大臣向該二國政府磋商 
[張侍御嚴叅警員北京]  
　　御史張世培叅内外總廳摺略云内城總務處僉事銓林每日到廳與警官委員評論狹邪肆設賭博且廣結黨羽把持公事有大爺黨之稱支應股警官成奎與機要股警官成塤兄弟二人狼狽爲奸欲謀差缺者莫不奔走其門蔡元曾爲毓宅門丁以善於鑽營竟得一等科員廷緒丁藩承惠年未及冠均得補授警官外城警官樂達義係同仁堂少東挾有多金善於運動　曾善身家不清馬榮曾在天津開設烟局以運動得派科員又云該部原奏旣云嗣後警廳專用畢業人員而此次該部所定烏布　留廳人員如某某等均非卒榮人員而裁汰者反有在學堂卒業之人殊非實求整頓之道應請飭下民政部按照原奏辦法切實整頓 
　　間此摺由内閣片交民政部肅邸極爲震怒諭兩廳確查禀復以憑覆奏故日來各廳員異常恐慌 
[喀喇沁郡王請入陸軍貴胄學堂北京]  
　　内扎薩克御前行走喀喇沁扎薩克多羅都楞郡王多羅額駙貢桑諾爾布請入陸軍貴胄學堂隨班聽講并請留京當差呈由理藩部代奏云臣等查該蒙古郡王請入貴胄學堂係屬講求實學研究武備以資蒙衆觀感起見未便阻其向學之忱至所請留京當差之處係屬出自特恩非臣下所敢擅請伏乞聖裁 
[拐賣厲禁編入刑律北京]  
　　各處誘拐賑賣人口例禁森嚴迭經咨飭各省嚴行查辦在案現政府復以拐賣各案因情形不同辦法亦不能劃一擬商定辦法凡拐賣人口不論如何情形一經查拿訊辦即照强盜一律治罪此條亦將編入刑律云 
　　按滬上近來拐案甚多竟有婦女小孩亦爲騙子者窟穴又甚秘密有地方之責者宜設法嚴懲也 
頒賞兩宮遺念品 
[孝欽顯皇后遺念單（二月初五日頒賞）]  
　　世續　綠玉珮一件　白玉烟壼一件 
　　張之洞　綠玉珮一件　白玉烟壼一件 
　　鹿傳霖　綠玉珮一件　白玉小烟壼一件 
　　那桐　綠玉珮一件　白玉烟壼一件 
　　載洵　白玉珮一件　綠玉烟壼一件 
　　載濤　白玉珮一件　綠玉烟壼一件 
　　載潤　白玉珮一件　瑪瑙烟壼一件 
　　載瀛　白玉彆子一件　瑪瑙小烟壼一件 
　　溥偉　翡翠珮一件　金珀小烟壼一件 
　　溥倫　白玉珮一件　綠玉烟壼一件 
　　世鐸　綠玉珮一件　白玉烟壼一件 
　　魁斌　白玉珮一件　玻璃烟壼一件 
　　載功　白玉小彆子一件　玻璃烟壼一件 
　　訥勒赫　白玉珮一件　金珀烟壼一件 
 
 

Page 5

 
 
　　善耆　綠玉珮一件　玻璃烟壼一件 
　　載澤　綠玉珮一件　瑪瑙烟壼一件 
　　那彥圖　綠玉珮一件　白玉烟壼一件 
　　傅迪蘇　綠玉珮一件　白玉烟壼一件 
　　桂祥　白玉珮一件 
　　載振　綠玉珮一件　白玉烟壼一件 
　　載　　白玉珮一件　瑪瑙烟壼一件 
　　溥侗　白玉珮一件　玻璃烟壼一件 
　　溥倬　白玉小彆子一件　金珀小烟壼一什 
　　溥佶　白玉彆子一件　玻璃烟壼一件 
　　孫家鼐　白玉珮一件　白玉烟壼一件 
　　麟光　白玉珮一件 
　　陸潤庠　白玉珮一件 
[德宗景皇帝遺念單（同上）]  
　　監國攝政王　本色貂皮冠一頂　黃　絲天馬皮金龍袍一件　石青江綢貂皮金龍褂一件　綠玉烟壼一件　碧㺨珮一件　 
　　恭親王溥偉　本色貂皮冠一頂　黃　絲青白　金龍袍一件　石青江綢天馬皮金龍褂一件　白玉烟壼一件　玉珮一件 
　　慶親王奕劻　本色貂皮冠一頂　黃　絲天馬皮金龍袍一件　石青江綢貂皮金龍褂一件　綠玉烟壼一件　碧㺨珮一件 
　　載瀛　本邑貂皮冠一頂　黃江綢青白　金龍袍一件　石青江綢洋灰鼠金龍褂一件　玉烟壼一件　玉珮一件 
　　載潤　如意冠一頂　黃　絲天馬皮金龍袍一件　石青江綢洋灰鼠金龍褂一件烟壼一件　玉珮一件 
　　載洵　如意冠一頂　黃　絲天馬皮金龍袍一件　石青江綢天馬皮金龍褂一件玉烟壼一件　玉珮一件 
　　載濤　如意冠一頂　黃江綢天馬皮金龍袍一件　石青緞天馬皮金龍褂一件　玉烟壼一件　玉珮一件 
　　毓朗　如意冠一頂　黃　絲灰鼠皮金龍袍一件　石青江綢灰鼠皮金龍褂一件玉珮一件 
　　載　　如意冠一頂　黃　徑地紗金龍袍一件　石青江綢單褂一件　玉器一件　倫　如意冠一頂　黃　絲洋灰鼠金龍袍一件　石青灰鼠金龍褂一件　烟壼一件　玉器一件 
　　　澤　熏貂冠一頂　黃　絲洋灰鼠金龍袍一件　石青　絲灰鼠皮金龍褂一件烟壼一件　玉珮一件 
　　傅佶　熏貂冠一頂　黃　絲裌金龍袍一件　石青　絲灰鼠皮金龍褂一件　烟壼一件　玉珮一件 
　　載振　熏貂冠一頂　黃　絲洋灰鼠金龍袍一件　石青緞灰鼠皮金龍褂一件　烟壼一件　玉珮一件 
　　載　　熏貂冠一頂　黃　絲灰鼠金龍袍一件　石青　絲洋灰鼠金龍褂一件　烟壼一件　玉珮一件 
　　溥侗　如意冠一頂　黃芝蔴地紗金龍袍一件　石青江綢銀鼠皮金龍褂一件　烟壼一件　玉珮一件 
　　御前大臣那彥圖　青氈冠一頂　　江綢羊皮袍一件　石青江綢灰鼠皮金龍褂一件　烟壼一件　玉珮一件 
　　博迪蘇　青氈冠一頂　藍江綢羊皮袍一件　石青江綢棉金龍褂一件　烟壼一件玉珮一件 
　　軍機大臣世續　熏貂冠一頂　黃　絲單金龍袍一件　石青　絲棉金龍褂一件烟壼一件　玉珮一件　　　　　　　（未完） 
[京師近信]  
　　惲薇孫學士日前條陳學務主張裁撤各省小學仍復縣考舊制縣考列優等者始得入中學將來再由中學而大學免致中國學問廢墜　　按中國小學正待擴張乃惲學士反欲裁撤異哉 
　　憲政編查館自奏設各省調查局後經各省督撫先後將各科分門咨報齊備該館王大臣現正督飭提調等員詳核各該科員是否曾習法政並查核各省督撫出具各局總辦考語分别等第以便由舘加劄派充舘諮議員 
　　内閣大學士各堂昨與軍機王大臣會議進呈皇上登極賀表日期擬定俟御批更復硃筆後再爲定期由内閣具奏 
　　日昨爲恭祭社稷壇之期由攝政王恭代行禮聞壇例中門爲神路天子出入左門王公百官出入右門攝政王以名分所歸不敢僭越退行右門隨祭人員一時失措皆入左門并聞此次出城時攝政王以午門端門之中門向爲天子蹕路遂避走左門於此可見賢王之謙謹矣 
　　資政院總裁以該院爲議院基礎規模務須宏壯且明年即行召集議員不得不預先建修聞已擬就貢院舊址興修併聞倫貝子孫　國已於初六日下午三點鐘與學部寳瑞臣侍郎民政部汪榮寳叅議隨帶各司員親至貢院察勘一切隨至迤東之欽天　署小憩而歸 
　　自丁未夏間即改引見爲騐放今聞政府會議以騐放一事行之日久必滋流弊現已决定俟監國攝政王升文華殿辦事後所有騐放人員即改由攝政王引見騐放永遠停止聞已經攝政王允許矣 
　　聞政府以歷次覃恩盛典各省督撫奏請開復人員往往以不准開復及永不敍用人員混雜其中希冀倖邀盛典殊屬非是擬請諭交吏部此次覃恩凡各省奏請開復人員須詳核履歷無不准開復及永不叙用字樣者方能議准 
　　會議政務處日内將會同外部議訂西蔵某項事件現聞查得會典内載年羹堯條陳西藏辦法頗足爲辦理此事之資助云 
　　内廷李總管於日前懇請隆裕皇太后開去都總管差使出宮當蒙慈宮恩准賞給月俸聞近復派入御花園充當該園總管其原賞俸廉等項仍照都總管發給以示殊恩 
　　某侍御日前具摺奏稱各國稅章皆分日用及消費一種所取稅額輕重判然我國鹽斤屢次加價殊與民間生計有碍擬請將烟酒及其他消費品增加稅額以資抵補 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[稅務處奏覆湖北造紙廠徵免稅項北京]  
　　去年湖廣總督陳夔龍奏請將湖北造紙廠所購機器材料免稅三年成貨銷售祗完正稅概免重徵奉旨該部議奏茲由稅務處大臣會同度支農工商兩部具奏云查官設局廠所用各項機器曾於上年七月間會議鐵路公司免稅各案請予限三年摺内聲明嗣後無論官辦商辦均照官物徵稅原案一律完稅今湖廣總督以湖北造紙廠造端伊始成本宜輕擬請援照水泥氈昵等廠成案辦理自係爲體恤商情起見惟查湖北水泥廠購運機噐材料並未奏請免稅光緒三十三年湖廣總督以該廠製成水泥奏請援案暫免稅釐經農工商部咨准臣處核復會同郵傳部奏准該廠製造水泥確係運銷鐵路所用應暫行免稅若非鐵路所用仍照案完納正稅一道至湖北氈呢廠所購機器材料前經湖廣總督奏請免稅三年業經臣處於上年十一月間奏駁均行知該省有案水泥氈呢等廠所用機器材料旣未暫行免稅該廠事同一律自未便援以爲請所請免稅三年之處應母庸置議至成貨銷售祗完正稅概免重徵一節臣等查華商用機噐仿造洋貨准於運銷出口時暫按値百抽五例完納正稅一道沿途槪免重徵各省局廠歷經核准照辦湖北造紙廠旣據聲稱用機器仿製其成貨銷售時於各項稅釐應完應免自可准其援案辦理一俟將來加稅免釐實行應即按海關進口新則加倍完納出廠貨稅以歸劃一 
分類新聞 
政界 
[州縣聯禀折漕之爲難杭州]  
　　仁和錢塘海寗富陽餘姚五州縣日前聯禀省憲云竊查各邑上年征瀆除奉照蘇六浙四分成派運外其餘均令改解折漕聽候核價批解是項漕折向視米價之貴賤以定銀數之多寡而各縣所賴米價步漲易銀抵解有盈無絀故能遵照辦理不致竭蹶上冬開倉之際正値鄉米上市紛紛出售米價日短開春商販絶少湖墅長安等處鄉貨紛至沓來市價因而大减目下糙米比較上年夏秋市價每石已須短洋一元五六角不等更恐以後有減無增將來各屬倉糙同時變糶市儈抑勒短價事在意中能否每石售價四元左右不致再减實無把握竊慮漕折一項不特照上届二兩八錢之數出入甚鉅即以二兩四錢核計亦恐征不抵解此外奉提盈餘更屬懸而無着伏查各邑應解折漕大則數千石小亦不下數百石如每石貼洋一元數已非絀當此財賦困難力竭計窮之際勢實無可賠墊惟有仰墾憲恩俯念米價日賤量請隨市折價庶有成案可援並非飾圖减短所有光緒三十四年分折價潛米應准照光緒三十三十一年兩届數目每石二兩合銀折解以示體卹萬一慮有爲難亦惟請於二兩之外酌加一二錢總期於公用得尺寸之助於州縣無賠累之虞此外原奉提解盈餘銀四錢本届以征抵解尙慮不足實無盈餘可提並乞量予邀免藉資周轉理合聯名禀請奏咨實爲公便再臨新於昌四縣向係全收折色與仁錢海富州縣情形不同惟事關浙西大局未便兩歧應乞飭令查照辦理 
[批飭推諉經收膏捐蘇州]  
　　蘇撫批巡警總局詳云查巡警局雖亦有協同查禁之責然究與禁烟公所之專司其事情形不同即如州縣皆應實力禁烟然經收膏捐仍可並行不悖蓋以事理而論旣至禁烟即不應再收膏捐徒以痼疾已深非一時所能盡去目下吸烟之人民尙未全數戒斷洋藥土藥亦尙未盡絶來源若不收膏捐轉恐膏店以利厚而不肯改圖吸户以價廉而緩於施戒不如重征膏捐以征爲禁殊途同歸巡警責司地面查察易周膏店中有欠捐者固可隨時催繳勿任久延有報閉者亦可即時查銷勿令影射非惟無妨且更有益未便再有推諉惟據稱曾由藩司衙門咨請牙厘局將每月千元一欵在米捐項下撥給本部院衙門未據禀詳有案總之長元吴三縣膏捐目前並未停收縱膏店不及從前之多銷膏亦不及從前之數然自上年十月起每銷膏一兩收捐錢一百文較以前收數增至一倍以外暫時尙可濟用必將膏捐項下原支各欵懇請另籌當此藩庫欵項亦在支絀之時恐其勢斷難照辦惟來詳所稱巡警經費係計授要需不能偶缺且巡警爲新政要端省城爲各屬表率尙應設法擴充整頓萬無停减之理膏捐一欵勢難持久設以後收數不敷並將來全數無著若待臨時再行籌劃緩不濟急貽誤堪　其應如何預籌抵補俾警費充足可恃不致有待欵之慮統由藩司衙門通盤籌算詳明立案 
[輪運漕糧不肯遵章杭州]  
　　蘇撫陳伯帥電咨浙撫略謂據松滬釐局朱道詳稱浙省平湖等縣輪運漕糧經過浦東不肯遵章停輪候騐究竟船户人等有無影射朦混夾帶諸弊實屬無從查悉等情除另文外合先電達務祈迅飭糧道飛飭運漕各州縣嚴諭押運丁書以後經過各卡務須遵章停輪繳照候騐蓋戳放行以符定章不得闖越增固帥准咨後當即轉飭糧道飛飭運漕各州縣一體遵照 
[文報請歸郵遞之開幕浙江]  
　　武義縣知縣沈錡日前　　省憲云竊奉憲飭裁撤驛站舖司設文報局或交郵政局訂明價値除需費每年可餘若干等因維時各處礙難驟改絶無所聞知縣識淺才庸亦何敢獨翻衆議然近時驛舖腐敗實有不得已於言者蓋各處設驛司以速達公務凡交各件不容稍逾時刻法本周密乃近來各驛累有遲延一經挨查則彼此推諉有欲整頓而無從者愚昧之見擬將各屬驛站舖司一律裁撥各署公文改交郵局遞送各縣額編驛站舖司銀全提憲庫往來公文由省郵局包定年費若干由局赴庫具領或留一半存縣作爲郵費一半按季解省除仁錢二縣自行付給其餘均由郵局另立一簿按季結算 
 
 

Page 11

 
 
請領或於省中設局派員專司其事掛發交郵遞費由委員按季請領省外各衙門郵費均歸各首縣應付外省遞到浙江文件交首站郵局轉遞郵費價目自不能照信件分兩計算而公文緩急遞送遲速亦當分别應請撫憲與郵局酌訂章程通飭各屬遵辦一面並咨部立案 
[粤督改良幣制之政見廣東]  
　　粤省候補知州趙牧鶴清條陳改良幣制列摺呈請制府代奏當奉張安帥批示謂上年奉旨飭議幣制本部堂原主用元然係以元易兩非以元折兩也該員特紓所見謂宜定五錢爲成元欲以兩計則倍其數再鑄一錢及五分之幣以資補助蓋有鑒於幣重民奢之語立意未爲不是然五錢乃一兩之半現在新定幣制何嘗不以五錢及一錢五分之幣相輔而行不過以一兩爲本位今欲折其半以定單位則與用兩並無出入似於民用奢儉無與也至論成色主幣則成色較高輔幣則成色較低此亦輕重使然勢難强爲一致此事關繫綦重非有至精之義至當之理未便入告 
交涉 
[法人代道員索欠之函件蕪湖]  
　　匯隆典經理夏靜庭上蕪湖縣禀竊法國人羅克賴代廣東候補道陳明遠（即陳哲甫）强索股欵一案當奉面諭先行發電至黔查其虚實得覆即行禀案聽候核奪等因生遵即託由蕪湖商務總會電詢貴州礦務商局曁貴陽府尊託其確查該局有無陳明遠及羅克賴其人去後茲奉商會傳知接准貴州礦政總局覆電稱黔省並無貴州礦務商局亦無陳明遠及羅克賴其人希轉告各商勿被誑騙如受其愚敝局槪不與聞等語又准貴陽府電覆同前因當由生將原電二紙送呈察閱在案竊思迭接黔電詢稱貴州並無貴州礦務商局現在亦無陳明遠及羅克賴其人而陳明遠曾爲監司大員竟敢假設貴州礦務商局冒充該局總辦來蕪招搖撞騙並敢串通洋人勒索同胞實屬無恥之尤不法已極伏乞查核究追欠欵嚴懲詐騙以儆效尤 
　　蕪湖縣沈令堂諭訊據該典夥夏靜庭供稱此項期條由貴州礦局總辦道員陳明遠號哲甫與伊少東秘密交涉伊典内各夥祗知憑少東來條出票至於洋人羅克賴實係陳明遠勾串索銀向未與該洋人直接等語並呈戊申八月初一日陳哲甫親筆收條曁帳簿一本載明陳哲甫陸續支用之銀已有七千餘兩察核條據與羅工程師所持期條係屬同日應卽着該夥採明陳明遠蹤跡以憑歸案訊辦 
　　羅克賴致關道函查此案早經蕪湖縣問明兩造証據定案押追在案何以至今不追欠欵亦不提崔國新到案押追總持新年封印期内之言有意拖宕此項欠欵又查洋務局彭委員前在敝處面云如伊　蕪湖縣則此欵早能追出旣說此語足見該委員曁蕪湖縣沈大令以至原差等均已受賄作弊故任意推遲辦理此事甚爲可恨至於所查出彭委員函中謊說崔國新赴大平之憑據早已函知貴道矣惟此案開印之前能否辦結或不能辦結請貴道不妨詳細告明鄙人准於明日午後三句鐘須赴貴署面談要事務請賞見萬勿推却爲感 
　　關道復羅克賴函此案已經迭飭蕪湖縣查辦究竟足下與崔匯隆之言孰實孰虚總須調騐票據傳質見証方能水落石出足下如急不能待應照中國法律赴縣催訊方係正辦本監督衙門向不問錢債細故且前抱小恙至今尙未全愈明日午後來見之約本母庸見亦不克迎尙希諒之 
軍界 
[請免武職廻避本籍武昌]  
　　鄂督陳小帥以現在文職佐貳已准掣簽本省武職叅游以下廻避本籍本省之例似可邀免爰於日昨專摺奏請訓示勅部核議施行 
[砲工將校之見習浙江]  
　　浙省砲工學堂將校科學生已於舊　畢業經增中丞臨堂檢閱程度尙稱優美全省新軍迭奉大部嚴催練足一恊砲工輜重等隊急須編練現因餉項無出各庫同一支絀經中丞面飭司道極力設法挪籌無論如何爲難至四月間必須成立惟砲工學生曠廢可惜特電商江督端午帥允准飭令全體學生即日赴南洋先行見習計共四十名月給薪銀十二兩並飭督練公所發給川資尅日束裝云學務 
[師範學堂考試預備生安徽]  
　　安徽師範學堂預科新生考騐多未合格當經學司禀請皖撫電咨學部請予變通辦理迄未奉復茲由院司查取當日投考諸生擬就合格者先行考試俟接奉大部復音如何辦理再爲規定云 
[法政學堂考取新班學生江西]  
　　江西法政學堂添招官紳新班學員業經林貽書學使扃試考取官紳客籍三班學員共二百三十一名復經覆補於初八日榜示計取官班楊肇元等五名紳班李景　等五十名客籍班朱普安等十名並經示期於初十日一律來司覆試撥入學堂肄業以宏造就 
實業 
[請查各屬公欵擴充路股浙江]  
　　浙路公司移請藩司略云浙路必須浙欵公義所迫元氣所繫欲言不動存欵端賴多集商股上年據各府廳州縣經理處或他團體先後函稱地方舊有之公欵分存典號同一生息或撥存公司或移附路股以公濟公實以民濟民數鉅且速有兩利無一害等語當於光緒三十四年四月安八日將詳細緣由移前藩憲排遞通飭各府廳州縣限文到迅即會商紳董分欵查明廣購路股尅日具復在案惟時越一年各處公欵雖間有移附路股皆係零星小數尙無大宗移附前來濟我路用伏念吾浙鐵路爭約拒欵歷千萬風潮而始改借爲存以體外交之艱難存而不用以盡國民之義務若吾浙而不撑此場面直統全國無一省不用借欵外人其謂我何然必有股欵可用乃可達存欵不動之目的夫使所短過鉅斷非吾浙民力所能勝本公司即不悉商情亦豈好爲塡海移山之舉强父老以所難現除新舊所收杭滬接軌 
 
 

Page 12

 
 
所餘以外能得三四百萬之來源則甬紹一綫可不及三年而畢役分府踐約似尙能爲部欵不來聽之來亦妥爲存放始終以拒爲宗旨他省路或有勢不得已飲酖如飴者吾浙能分餘力以拯之亦見同類相惜之雅否則仁智各見奚必以彼例此勉焉效顰新股分年所繳有浙贛有温台處等綫所望以濟甬紹一綫之急者此項地方公欵移附數頗不發乃一年之久移附無多度其原因非挪移即侵蝕非把持即乾没（中略）以上四弊未必處處從同抑恐大致不遠因念人之欲善誰不如我故前請通飭時不曰立提全欵而曰酌提數成不曰每縣應提幾成而曰就地方情形不曰提附路股而曰或存或附曲諒苦衷亦特留體面竭澤而漁亦何爲者且各省鐵路每有加征贛路有路捐有米捐皖路有米捐有彩票川路有隨糧加征并官任保息粤漢之湘路有米捐有穀捐蘇路雖無捐無賭而有官欵任之開辦費獨我浙路恪守商辦宗旨惟有此公欵爲已集之欵非現派之捐官則一查即知董則一提便得存典號存公司等存也取典息取路息等息也挹彼注茲兩得其利無損於官無害於民更無妨碍於經理之紳董各府廳州縣之官與紳董對於公司感情不爲不厚扶植不爲不殷大局所關狂呼將伯云云當經顏方伯通飭各府廳州縣迅即會商經管公欵紳董分欵查明廣購路股尅日具復如有抗違即請嚴飭查辦倘有上項情弊澈底追究以戢貪風而維路政大局攸賴詎止私感 
[琿春招民墾荒奉天]  
　　琿春官荒於上年八月間設局出示招墾嗣有職商朱耕雲等集資到琿創設務本公司照章繳足荒價領得黑頂子一帶荒地六千晌但該處係中俄交界之區土人多不敢承領須招客民開墾茲聞該商擬赴直隸鹽山縣招工三百名赴琿墾荒因特到省禀請勸業道發給護照并墾札知鹽山縣妥爲保護聞已准如所請矣 
雜記 
[秀才通盜安慶]  
　　省城某舖户去臘派人至石牌鎭收帳約共收洋三千餘元雇人挑運來省行至中途忽被盜匪數十人攔刦一空當即報明懷寗縣派差追緝今正獲到跡近知情者數人帶縣訊供據稱此案窩家係本鎭附生劉樹模并稱洋錢業已分用僅有銀寳十餘只仍存劉處等語現經該縣令派差提劉樹模到案連日審訊諒此巨案不難水落石出矣 
[佈置城防安慶]  
　　安省城垣頽敗坍塌實已不堪自去歲兵變後撫憲飭司籌欵大加修理旋因無欵略爲補葺刻巡警道卞觀察以五城砲台空寛誠恐匪人用繩上下自應預爲籌防以期有備無患現已禀奉上台札飭支應局撥欵飭匠安置木栅以昭周密且每城必有小屋數間日久損壞無人看管更爲宵小藏匿之區業已商請安慶城守協飭派都司高秀崑等隨時查巡並將各城小屋一律封閉 
[日本頒發故員子孫寳星安慶]  
　　前年日俄失和已故提督馬玉崑不分畛域佈置周妥曾經日外部大臣奏請賞給一等旭日勳章寳星以示紀念茲因馬提督業已病故特將此項寳星送由外務部咨發來皖請即轉給馬提督子孫收領云 
[騙犯永遠監禁蘇州]  
　冒充試用縣丞彭　業經江督委員拿獲發交現署上元縣高令訊明禀復等情已誌前報茲奉江督批云查該犯彭燾始則冒充生員迭次誑騙財物數已逾貫茲復假冒職官希　撞騙實屬藐法妄爲此等狡黠之徒若僅按照定例擬以軍流勢必在配脫逃仍復譸張爲幻應即從重將該犯彭　發交上元縣永遠監禁無論有無事故不准開釋 
[松郡量地修路松江]  
　　滬嘉鐵路松滬一叚早已通車惟因車站離市較遠貨物轉輸不便昨日公司中人丈量各街巷至秀野橋止蓋將逐叚興修也 
評事 
[法律與海軍之效力 
海軍與華僑之關係]  
　　欲與海軍則無錢。欲保華僑則無法。海軍能保華僑也。顧無錢以創辦。和國欲収華橋入籍也。又無法以保護。於是有速定國籍法之請。 
　　顧國籍法定矣。若無海軍爲其後盾。果能生其效力乎。則尙在不可知之數。且和人之欲華僑入籍愛華僑乎。利華僑之財產耳。然華僑矢志捐助海軍經費。倡議已久而。中國不善撫綏。遂至灰其心志。然則非無海軍經費也。特籌之而未得其道。 
記事 
[日本新發現之奇聞 
東洋花蝴蝶（五）]  
　　四竈蘭子與國會子四竈蘭子。爲著名音樂師四竈訥治之女。其家在麻布霞町。蘭子偕其母及兩妹國會子清子共居。明治四十一年四月。電小僧忽穿帶東京美術學校之制服制帽。至蘭子家投刺。願執弟子禮。求敎音樂。蘭子許之。嗣久音樂會未久。即以所居過遠爲詞。請託庇宇下。時電小僧已博得四竈全家之歡心。遂掃榻迎居其家。相處旣久。漸益親暱。蘭子姊妹每於會場中。必稱電小僧爲哥哥。并贊歎其學問。謂電小僧係在外國留學。專修繪畫音樂等科。而現方歸國者。電小僧在蘭子家。揮金如土。毫無吝色。於是蘭子姊妹。遂入其彀中矣。去年六月。在東京神田區青年會舘。開慈善音樂會。即潜與蘭子私通。刻已有九個月之身孕。繼與國會子私通。凡音樂會中女生徒數十人。被其玷沔者甚多。其後電小僧另賃一宅。蘭子與國會子。每夜必同赴陽臺。其父常出外旅行。其母亦不知管束。國會子美如神女天仙。異常鮮艶。蘭子則貌似幽蘭。稍爲靜穆。電小僧以國會子貌勝蘭子。倍加憐惜。而蘭子因生非常之嫉妒。輒暗地灑涙。而一。家之口角以起。電小僧不免稍稍厭惡。遂移其愛情於植村氏之姊妹。即舍四竈氏家而移居焉。 
　　川喜多大尉之未亡人川喜多大尉自賣國奴案發覺。當即自盡。其夫人現住東京府錦町。素有美婦人之稱。某日在音樂會。見電小僧即鍾情焉。遂與之私通。自電小僧罪狀發布後。大尉夫人非常驚懼。自悔無面目見大尉於地下。晤親戚於將來。欲求一死以自雪。屢經同伴勸慰不從。决意自殺。十八日午後三時。在錦町家内忽患瘋狂。時歌時哭。至今未愈。 
　　子爵小姐之被疑電小僧在鎌倉署供出許多婦女中。尙牽涉東京海江田子爵之小姐。經警署傳詢。當日由子爵代至。據供伊女現僅七歲。斷無與電小僧有關係之理。警長未　深信。答云。余當派人詳細調查。請子爵先回邸宅。子爵遂諾諾而返。亦一奇事也。 
（仍未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局專件 
[諮議局事務調查會意見書（留日學生來稿）（續）]  
　　第五諮議局自身之問題　　一本章程第七章第四十五條凡議事細則及傍聽規則由諮議局議定呈請督撫批准後公布之 
　　此條即各國所謂議院之自主權也日本有貴族院規則百八十八條衆議院規則二百十四條其中所論有屬於一般的自主權有屬於對議員之自主權一般的自主權者若院内之組織則定議席定部屬選定議長副議長等事宜屬焉若院内秩序之維持則議院警察議院紀律傍聽人規則屬焉若議事錄之編製則其中有議事錄有决議錄有速記錄對議院自主權者若選舉之爭訟判决若議員之請假辭職若議員之懲戒是也 
　　二委員會 
　　現世界之議會無不有委員會推其由來一以議數太多議事失之重笨無審思熟慮之機二以議會中之議事空廢時日反不如令少數熟悉此問題者審查之則利害得失易明攷日本之委員會共分三種曰常任委員曰特别委員曰全院委員此三者中以常任委員爲最重要分科審議皆常任委員之責也而其衆議院之常任委員共分四種曰豫算常任委員曰决算常任委員曰懲罰常任委員曰請願常任員除懲罰部不分科外豫算部共分六科决算部分六科請願部分五科他日諮議局已開委員會之必要可無待言則其選定之方法當何如乎其分科當何如乎其開議當何如乎其權利義務當何如乎其報告當何如乎此皆與議事之進行極有關係愼勿以諮議局事務之簡規模之小而忽視此也 
　　以上二者皆關於諮議局自身之問題待他日自議惟各國先例具在正宜採爲師資此某等之所願從事也同人等所欲與國民商榷者此其五　　第六直省政治機關之改革 
　　今者上下之所奔走與夫同人等之所欲研究者皆諮議局方面事也雖然使一善良之監督機關成立矣而其所以執行其事務與夫保持人民權利之機關其組織不完則欲省政治之日臻於善美其亦難矣同人等認此爲與各省行政之發達有莫大關係用敢聊述所見惟其規定之方當如何則屬之中央職掌固非諮議局之所得而與聞也 
一直省官制問題今日爲直省最高官廳之督撫及各司其性質一方爲中央的一方爲地方的何爲中央的以其所轄事務有屬於中央的也何爲地方的以其所管有限於一省之事務也雖然今以兩系統之政務合併於一人之身於是雖以中央之政務其性質化爲地方的而大害國家之統一雖以地方之政務以有中央事務之負擔其進步反爲所妨向者吾屢言此二行政系統之當分清矣則於其掌此事務之官廳可以不改革乎改革之道奈何曰凡其事務宜屬於中央者則其管理之人應自中央派遣之事事禀承派出之部不轄於督撫凡其事務之宜屬於地方者則除中央所制限者外處理一切督撫自有自由活動之範　雖然於此有問題焉督撫之位置及其所負責任當何如乎督撫以下各司之分配及各司中之分科當何如乎今日之道員其掌特種事務者若糧道鹽法道河工道驛傳道海關道兵備道屯田道茶馬道孰者當直接於部乎孰者當入之直省系統乎其掌一般職務之道員所謂分守道分巡道孰者已有他機關之設置無取乎更存其名孰者當於直省督撫各司之外添設補助機關派人以掌之不必别成一統轄區域至其下府直隷廳州之一級其存廢當何如乎縣及縣以下自治體事務之監督當何如乎除此落落大者此外亦尙有例外存焉有其事雖屬之中央然無取乎中央之派遣以省冗費而圖便捷者此如國稅之徵收是也又有中央雖派遣官吏然非令督撫監督之不足以昭愼重者此如今日之邊道是也在前者宜採委任法後者宜採兼轄法凡此數者使爲之規定而晝清之則全國行政之系統與夫直　官廳之組織可謂其略告解决而國家政務之進行從此指揮如意紀律井然矣（仍未完） 
　　仁錢初選事務所報告查得有權人數禀稿 
　　敬禀者竊奉憲飭設立初選舉事務所業將辦理情形禀報至上年十二月三十日止在案本年正月初四日當即召集鄉區各調查員在所開會研究調查鄉區應注意之事項當查城厢調查原册内記載選舉人資格如財產僅塡五千元以上及合格字樣出身僅塡附增廩貢舉及某學堂畢業生字樣者此類甚多核與奉發造具人名正册詳細規則第五條殊有未符因商令各員於此次鄉區務將財產之種類項目價格及出身之某年某科某處入學補增補廩中舉出貢某省某府某學堂某時畢業分别查詢備細註載詳明以免將來造册動多窒碍其時即有先經調查城廂之員紛紛辯難異口同詞大抵以財產一項所謂種類項目價格以營業資本論之自指某業某字號股分若干而言以不動產論之自指田地房屋若干畆若干間而言在調查員辦此地方公益責任與名譽並檕於一身方欲刻意求工豈肯苟從簡略無如市儈習慣最惡料其資本愚民無知猶恐藉以派捐種種情形牢不可破故往往推求彌詳而其對待則彌混或先稱及格繼又故反其詞或愈啟疑團因而竟甘放棄等語知縣等默察當時輿論證以平日見聞民間財產果係向守秘密雖親族亦不盡知若必責令調查員照章澈查被調查人不肯和盤托出相逼過甚勢必徒多齟齬而於事仍屬無濟調查員謂其自甘放棄一概不予入册似乎失之太苛否則或因無從得實之故竟爲揑塡致發生議員選舉章程第七十九條内第一項作僞之弊轉覺不妨大局知縣等職司監督事爲意想所及料者自宜設法預防再四思維惟有經權互用仍囑各員遇有財產資格務須設法逐項調查如果實有萬難姑據所稱暫予入册統俟造正册時再行妥籌辦法庶變通不外乎核實而僞造即可以無　各員始無異議（未完）　 
本埠新聞 
[蘇撫致滬道電（爲善後用欵事）]  
 
 

Page 19

 
 
蘇省善後用欵專指貴關代徵兩局原有藥釐每歲銀十四萬九千兩往年用欵較省前欵歲有所餘自近年舉辦新政添撥浩繁非惟收不敷放併將餘欵儘數貼補時虞不給截至二月初十日止挪墊他欵五萬七千兩零現實無可再挪貴關應補解上年銀二萬四千兩及本年春季三萬七千二百五十兩至今未到我公素顧大局决不忍蘇省以財匱决裂務望刻日如約批解來蘇聊濟急需是所至嘱 
[盜賣義塚案近聞]  
　　水爐公所董事徐順卿等控卲招福盜賣塚地一案前日由縣傳同徐等研訊判邵收押再行訊究堂諭錄下邵招福即邵錦堂實則姓邰係安徽人而於溧水之水爐公所毫無干涉乃揑名邵錦堂將白　路之水爐公所之義塜私行出賣與工部局所立賣契有邵招福出名畫押前在公堂會審亦已承認其時工部局自稱並未買定故公堂將案註銷乃工部局現又開路拆墳其爲邵招福等鬼弊可知着先行收押飭徐順卿自赴英署控請禁止可也 
[慶賀美總統即位]  
　　前日爲新任美總統塔孚脫即位之期美領事署及各行號均懸旗誌賀停辦公事一天 
[盜匪砍傷事主]  
　　西南鄉虹橋鎭南首梅家弄二十八保頭圖捆保沈哲成家於前日夜半突來盜匪二十餘人撞門入内各執洋砲刀械將沈砍傷刦去衣飾銀洋約値洋三百餘元携贜逃逸路上遺下插刀一把元緞披風一件紅裙一條翌晨由沈報知梅家弄巡局飭保報縣請緝 
[孤兒院議籌經費]  
　　本邑孤兒院經費缺乏昨由該院董事邀集官紳商學界齊集南市新舞台戲園籌議担任經費本縣李大令等各官亦到塲演說一時聞者感動莫不樂爲賛助 
[謝劵]  
　　中國青年會組織之除烟大會定於十六日午後四時半在青年會大廳開會蒙贈入塲劵二紙又四馬路美仙影戲園惠贈常劵一紙合書誌謝 
[城内]  
　　定期勘丈○同仁輔元堂勸學所總工程局公益研究會等前奉本縣李大令照會請將九田地地畝若干時値若干丈量勘估召賣變價以爲改良監獄等需現各紳董業已議定於十七日下午二時至該處勘丈並請大令先至青蓮庵會齊偕往查勘 
　　復訊盜案○虹口北陳家弄居民張桂松家於前歲十一月二十二夜被盜十人搶去洋七十元衣服八十餘件去春經公共公廨拿獲湖北人林文芝方正發熊五兒解縣審訊迄無確供茲移文公廨傳張到案據供是夜被盜將小的夫婦捆縛若何情形女兒略能訴述訊之伊女根大供年十二歲是夜盜匪共來十二人二人執刀五人持火五人搬物面目不能認清旋復提訊三犯仍不承認 
[判各還押張父女送廨遣回]  
　　盜夥口供○虹鎭巡局昨將盜夥水金華嚴成許並在逃首犯劉桂和家内搜出之舊刀兩柄解縣訊究水供山陽人與嚴成許拉車度日十一夜由劉桂和邀至全瑞昌家搶去衣物小的等二人及劉寳夫在外望風事後小的即被捉拿並未得贜嚴供分得舊夾襖褲及兜肚三物判各釘繚分押候再訊究　　緝獲盜黨○船户張金茂被搶案内之陳阿根（即陳景炎）在逃未獲昨由捕役在張堰鎭將陳緝獲立即帶回縣署看管候訊 
　兇犯招供○奚海潮姦佔徐海金之妻錢氏並將徐弟爛眼海松戳傷身死一案昨日由縣提奚復審供認不諱判還禁聽候詳辦　　逃逸已久○葉阿林之媳王氏成親五月即行逃逸迄今已閱八載茲在十五圖周某家尋見向領被覇訴諸地保亦置不理昨日由葉偕同伊子厚發到縣喊控諭候查辦 
　　妓女發堂○英界　臨里妓女周杏寳昨日投縣喊控稱被鴇婦王阿金覇阻從良求請超豁諭送普育堂　配 
　　道批三則○陳阿蠶禀批前禀批　確查迄未復到據禀前情仰公共租界會審官迅遵前批明白具復以憑察奪母再遲延葛純忠禀批據控丁渭之詐倒串呑事情業已由廨一再催傳何以一任抗延迄未到案仰公共租界會審官迅予照案勒催傳集訊究仍將訊辦情形具報母違蔡雲棟禀批昨據衆商禀控已移淞滬巡防隊統領澈查復到再行核辦 
　　官事○松海防同知查燕緒昨日到道禀謝奉委赴黃龍山監哨丁憂候補知縣謝崇聲禀謝奉委公共公廨管理押所差前道署英文繙譯候補通判毛昌嗣禀知由東三省回滬 
[南市]  
　　命案可疑○泉漳會館碼頭財神弄内昨晨有一無名男子在彼倒斃年約三十左右身穿綿綢襖黑布褲足上無鞋身面均現紅色當由巡士報知總工程局飭令地甲禀請本縣李大令於午後蒞驗委係受傷後服毒身死且有移屍情狀大令諭先由堂收殮責成地甲查明情節禀復核辦 
　　研訊行賄○工程局董查究人和永花行股東吴翔麟之母到案時用去運動費洋六百元已兩紀前報昨日經陳叅軍傳吴翔麟之叔萃卿與卲子芬到案質對吴供當時　有謠傳謂裁判員用洋二百元究竟如何實不知情又提在押之吴翔麟研訊亦稱不知判吴還押候吊帳簿查騐卲及吴萃卿均交保候示 
[閘北]  
　　巡丁擾累○洋紗認捐局巡丁徐善卿前日見鄉民張掌全携有洋紗一機指爲漏捐攔阻不放鄉民不服互毆旋由四路一區巡長巡士將該巡丁拘局嚴加申斥釋出 
　　何嘗私售○鴻新樓炒麫館主王迪生前晚在店吸烟被巡　隊指爲私售將王及烟具一併帶局昨經孫巡官查明飭令開釋 
　　釀成命案○沈梅祥楊柏順均在新閘橋堍擺攤售賣食物日前口角互毆由巡士拘局請爲究辦孫巡官以釁起細徵一併斥退詎昨日沈忽身死其妻金氏復至四路分局喊控諭候飭保報縣驗明有無傷痕再核 
　　懲辦竊賊○探弁孫駿發拘獲積竊王增祥等十三名昨經總局孫裁判提訊判王增祥錢全榮二犯各責五百板罰充苦工一年陳少卿責三百板罰充苦工半年餘均交保並具改過結開釋 
[新租界]  
　　典當失竊○新閘路萃昌典當前晚被賊從隔壁九十三號空屋掘洞進内竊去珍珠金飾等物値洋一千數百元昨日投報捕房飭探查緝 
　　西人賽馬○昨日下午庽滬西商與香港來滬之西人在坭城外跑馬場賽馬五次跳浜五次以决勝負 
[英租界]  
　　胃牌紏葛○英商祥茂洋行控祥盛廠主陸允升出售冒牌肥皂一案昨日又由公廨復訊原告延愛律師投案申訴各節被告延郝門律師投稱此案前奉堂諭飭將祥盛廠内所存之蜂窩牌肥皂吊存公堂騐看後再行改造今原告擅將此項肥皂携存祥茂機房係屬違背堂諭應請裁奪陸允升供該廠係於光緒二十六年份盤頂所有鉛皮西文字印接盤以來從未用過而本廠自製之蜂窩牌肥皂每箱均附有祥盛廠招牌紙在内俾買主易於辦認並不冒牌况此種蜂窩肥皂别家亦均製售何獨控告祥盛一家請爲公斷判各退去候下禮拜三再行訊斷 
　　陶朱被控○英商秦利洋行西人白　　控陶云祥朱　人等短交地畝昨午由廨會訊陶朱均不承認判各交保限一月清理 
　　荐頭可惡○荐頭張浦氏將託薦生意之陸王氏賣於徐李氏爲媳王氏不愿投訴捕房由探將兩氏查獲昨解公堂訊供屬實判浦李兩氏各押女所半年並將浙江路五百 
 
 

Page 20

 
 
零三號浦氏所設之荐頭店發封以示懲儆　　後母辣手○小孩劉三弟時被後母劉吴氏多方凌虐昨由捕房查悉飭探將氏傳至公堂經中西官驗明該孩身上傷痕未退判送棲流所留養醫治氏押女所半年 
　　賣良爲娼○王李氏被蔣葉兩匪誘拐來滬賣於鴇婦錢潘氏家爲娼該氏不愿圖逃反被鴇婦控訴捕房拘解公堂訊究幸經中西官訊悉情由遂將該鴇斥退氏送棲流所留養擇配 
　　誘匿女子○劉桂良葉先如在途互扭由捕拘入捕房昨解公堂請究劉供表妹被葉誘匿是以扭住並非打架判劉罰小洋五角交保葉押候查明再訊 
　　雉妓擇配○濟良所昨將不愿爲娼之雉妓王金寳送至公廨中西官以王妓並無家屬判送棲流所留養擇配 
　　自願賠償○韓文炳控張阿毛盜賣脚踏車昨經公堂提訊張供情愿賠銀三十兩求宥判張交保照賠 
　　曾否串竊○韓榮記控李忠祥孫金法孫夏氏等男女十三人串竊擺鐘等物昨經公堂復訊孫延羅禮士律師到堂代辯判一併還押候下禮拜六再訊 
　　因賭起釁○沈阿云控流氓陳阿四（即麻皮阿根）與顧奎寳剥衣一案昨經公堂訊明彼此因賭起釁並未剥衣判沈押一月陳顧各押兩禮拜同賭之許玉林殷阿寳各罰洋二元充公 
　　押限繳洋○王惠卿控袁福壽唐春金唐吴氏騙珠一案昨由公堂復訊判唐春金交保袁與吴氏仍分别押候繳洋九百元再核 
[美租界]  
　　醫士作古○德文醫學堂監督醫學博士寳隆於前日早晨在公濟醫院病故定於今日下午出殯 
　　歡迎臬司○庽滬美商定於今日下午四時在滙中旅館公請新按察司蔡協爾君及其夫人飲宴以表歡迎 
　　捕頭降級○捕房二十一號副　頭昨奉卜總巡降爲三道頭捕調往彙司捕房當差　　茶肆聚賭○小菜場瞿生生茶舘違禁聚賭由捕查悉報知捕房請廨出單傳訊 
　　希圖自盡○錢阿多因其妻某氏潜行逃逸鬰鬰不樂昨購烟膏一盒至其姐杭錢民家希圖自盡由氏鳴捕拘入捕房申斥開釋　　糞夫跌斃○顧阿金昨晨担糞至中虹橋忽然跌斃由捕車送驗屍所飭保縣請騐 
　　電綫下墜○百老滙路轉角處之電綫昨忽墜下由捕報知捕房知照公司飭匠修理 
[法租界]  
　　宣布堂諭○杜福洋行控福源長號主任友山不交定絲一案前日由公堂中西官傳集兩造律師宣布堂諭略謂任友山係案外之人所有福茂與福源長所立合同伊旣毫不担認則担認此案者自應專歸王壽玉一人然合同雖已訂立核與生意交易並無用處王壽玉旣與法商杜福立此不能作準之合同其欲冒名脫卸已可槪見是以斷令王壽玉罰與四百兩償還杜福虧損至原告所請罰銀五千兩以償被毁名譽應母庸議 
　　疊次被控○利喴買辦朱仲餘控侯慶齋誑騙鑽戒經公堂判限十四天交保理償在案茲侯在押多日尙未保出前日又有王姓附追欠洋九百餘元提案訊究中西官以原告未到判還押再核 
　　無端被控○達商律師控保成洋行經理吴竹歸欠銀二百五十兩昨經公堂傳訊吴供與該律師向未識面更無欠銀之事判吴退去候原告到案再訊 
　　須憑帳據○龍興洋行延蒲石律師控告無領事管束洋人勃蘭自一千九百零四年至今積欠貨銀一千一百餘兩連三年利息共欠洋一千四百餘元昨由被告延開達律師到廨聲稱此案須請堂上飭令原告將歷年帳據呈出以憑核對中西官准之諭候訂期再訊 
來函 
[敬答論華人自立之保險公司]  
頃見二月初四日申報來函一門内有振亞子來稿論及吾華人自立之保險公司一則苦口婆心良深欽佩但身居局外往往不知局中辦事之難故縷述之以當面復夫華商之設立保險公司近來生意發達其塞漏巵也誠如尊論矣夫洋公司來華保險卅年前店面房屋保費每千不過十餘兩嗣見火患越多即保費越漲甚至每數年必增一次近年　增至三十餘兩矣增高繼長殊無已時於斯時　吾華人保險公司猶未創立以致甘受外人之龔斷而無如何也於是商界之熱心公益者慨然特設華商保險公司减輕保費不獨挽回利權並爲吾同胞免受外人挾制起見是以自立以來華商均稱便益而洋公司亦以此不敢續加保費其明效已可概見近來外埠通商口岸亦漸有分設日見進步惟内地各府縣必俟警務舉辦各户編有門牌火會改良始可分設保險公司耳來書謂保單宜用華文必不得已須用中西合璧夫各華商保險公司除一家專用洋文外其餘均中西文並列其所以兼用洋文者其故有四（一）上海租界縱橫三十餘里保險一層往往有與洋公司同保者　如有房屋街房係洋公司所保而弄　則係華公司承保者他如某甲數家同居一屋樓上或係洋公司所保樓下或係華分司所保一旦失愼華洋分任賠欵頗有交涉不得不用洋文查考（二）商人有房產貸物往往持保單赴洋行銀行抵作押欵者不用洋文何能信用（三）租界内每遇失愼捕房者先索保險單閱看如非洋文亦覽不便（四）招商怡和太古三大公司洋棧以及浦東洋錢上海絲棧寄存貨物各聽貨主自擇華洋公司承保往往華洋各保而貨物同存一處倘遇失愼須查照洋文保單爲憑以便認定各家應賠之貨此皆不得不兼用洋文之實在情形也至華公司任用西人經理者却不多見然專用華人者多即問有洋人亦華公司　計並無主權若城内房屋因街道太窄救火之法亦未完備是以偶有不願承保者然承保者已屬不少鄙人等叅居華商保險同業旣承埀訽用敢謹述所知以聞即祈明察爲荷陳輝庭沈仲禮同復 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（八）]  
　　第一回　老紹興半路截輪船　　傻知縣當堂標别字 
那差役聽見說有公事。早把他嚇軟了。堂上的那位吴大老爺。一眼看　這個人。不是什麽下流社會的人物。又聽見他自已說有公事。便呌差役們不許囉唣。好好的傳他上來。那帳房先生走上堂去。見了知縣。便深深的打了一恭。垂着兩手。站在旁邊。吴大老爺見他走上堂來。並不跪下。只作了一個揖心上雖然覺得有些不快。但面上也說不出來。只得把頭略略的點了一點。問他有什麽公事。那位先生便細細的把擱淺的緣由。和吴縣尊說了。乂把船上的信取出來。躬身送。上吴縣尊見了一封信。心上就覺得嚇了一跳。只得接了過來。見信面上寫得彎彎裊裊的幾行字兒。也不曉得他寫些什麽。原來這位吴大老爺是個紈袴子弟出身。從小兒父母溺愛。憑着他的性兒。上天入地的胡閙。連大氣也不肯呵他一口。讀書是更不必說了。請了一個先生。坐在家裏。吴魯仲那裡肯讀什麽書。一年之内。也不知有幾天的工夫。坐在書房裡頭。直到吴魯仲二十歲的這一年。還是西爪大的字兒。識不上兩担。連個千字文百家姓。都念不上來。他老子吴度丕。還對人說兒子的身體不好。怕他用心過度。有什麽毛病出來。你想有了這樣護短的老子。那裡敎得出什麽好兒子來。到了吴魯仲二十八歲上。吴度丕忽然想要做起老太爺來。便花了一萬幾千銀子。和吴魯仲捐了一個大八成的知縣。連着什麽部費引見。一切在内。差不多也花到兩萬銀子的樣兒。不多幾時。部裡頭選了出來。選了個安徽的蕪湖縣。在蕪湖縣任上。做了一年。上司嫌他的才力不及。就調了他一　簡缺。調補了含山縣。這位吴大老爺到任之後。只曉得一天到晚。躱在上房。陪着太太喝酒。把縣裡頭應行應辦的一切事宜。一古腦兒。托了個刑名師爺莫少文。自已一件事情都不管。就是有時候有了什麽人命盜案。要他坐起堂來。也是和牽　下并的一般覺得十分累　。　一天正是本境出了一件什麽盜案。他正在坐堂審問。恰恰的那輪船帳房撞上堂來。把一封信兒。雙手送了上去。 
國外新聞 
[美總統受任時之少興]  
　　十四日倫敦電云昨日華盛頓大雪繽紛有火車六十輛載送各客往觀受任典禮均爲雪阻並有游客數千人因風雪過大皆中途廻駕舍於途次受任典禮向例於國會舉行今則改在上議院議事廳舉行塔孚脫總統並舉行閱兵式海陸軍各隊及戰鬥艦隊水師總計四十萬人有奇入夜各處張燈慶祝熱閙異常觀者約二十五萬人同日紐約電云塔孚脫總統舉行受任禮時風雪載途地上積雪深可八寸車馬幾不能行往時總統官讀受任詞自上議院議室至總統所立臺階處均有人恭立靜聽今亦未能照行全城電話交通咸爲雪阻電燈線電報線受傷頗　華盛頓雖觀客叢集然大雪之中除有　務之人來往道上外絶無人跡 
[英大臣演說防務]  
　　十四日倫敦電云英國兵部大臣近在下議院演說陸軍預算問題謂陸軍參謀本部現已設法使領土軍枝隊駐紮沿海各處節節防守俾攻者未易登岸此外並將組織常備軍領土軍中央隊一聞何處有警即時馳往其數之衆當無以抵禦 
[韓國袒日會近舉]  
　　十四日東京電云韓國袒日會聞已召集各處支會領袖大開會議 
[日報歡迎新總統宣詞]  
　　十四日東京電云塔孚脫君受任宣詞中論及日本一節東京各報頗爲歡迎同謂新總統將更鞏固美日交誼 
[卸任美總統歸里]  
　　十五日倫敦電云卸任美總統羅斯佛乘坐火車遄回紐約駛至培丁摩爾地方爲大雪壓倒之電綫桿及電綫攔阻後由管車人將桿鋸斷始得前進 
[英皇出游續誌]  
　　十五日倫敦電云英皇英后遊培里敦所乘之專車駛至皮克萊地方因前略呑勃利治維爾火車互撞震斃搭客兩人致爲所阻旋改道開賽姆前駛御駕過英倫海峽時値有大霧 
[近東大變局百五誌]  
　　十四日柏靈電云各國政府咸願塞爾維亞政府繕一承認宣布書以便遞交維也納使奥政府亦繕一書庶彼此可以預備直接開議各事布勒嘎利亞王已抵蒲開萊斯脫謁見羅馬尼王開洛 
[美德邦交篤厚]  
　　十四日柏靈電云美總統塔孚脫近有書致謝在美德人協助之惠　德美邦交從無如今日之篤厚者 
 
 
 

Page 27

 
 
   
 
 

Page 28

 
 
   
 
