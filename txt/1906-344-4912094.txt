# 1906 - 344 - 4912094

 

Page 1

 
 
   
 
 

Page 2

 
 
 [H第二版 
[敬告敎育家諸君] （爲年假事）（鴻） 
　　某不敏。不能有所獻替於我敎育界。然近有一事。竊願與敎育家諸君一商槯。諸君亦肯恕其愚而憐其忱一聽我言乎。則他日學界受諸君之賜。靡有涯矣。 
　　諸君之耗金錢勞心力組織學堂也。其亦以我國今日需才之亟育才之難乎。（此雖非敎育本旨然今日學堂抱此宗旨者實最高尙矣）抑爲名乎抑爲利乎。抑爲求世俗之稱譽乎。其雖不敢知。然普通宗旨因以第一義爲近也。夫然則凡爲學堂障礙。足以阻諸君宗旨之進行者諒諸君必棄之惟恐不疾也諸君於某此言其表同情乎。奈何對於年假一年。相率效尤莫敢或廢也。 
　　夫學堂之放假或爲衛生。或爲紀念署假所以避炎熱之致病。來復所以舒久用之精神。此衛生上之假期。不得不然者也。聖誕誌不忘先德。年節記歲時更新。此紀念上之假期。而不可久者也。今之年假。果何意乎。言乎衛生。則冬春之。際氣候宜。人正讀書之時也。言乎紀念。則歲時變遷。何關人事。一年一度。將不勝其僕僕。况功課久荒。復習重勞。一月之假。殆必遲兩月之進步。光陰似箭。阿以堪此。學堂以不間斷爲要。奈何今正受敎育之學子。無故而中輟也。 
社會惡習尤足移人。新年所有事者。不過酒食微逐。賭博嬉戲而已。學堂以德育爲先。奈何驅血氣未定之靑年。捨所業而八歧途也。此就最普通者言之也。猶有千里負笈。游學他鄉者。一旦年假。歸家不得。留堂不可。進退維谷。莫可如何。勢不能不暫居旅邸。或借宿友家。其耗金錢害德育。更有甚於前者諸君豈無所見乎。何於此有損無益之年假。不能毅然革之也。日本各學校年假僅七日乃至十二日苟能廢去年假。以此時日。或延長署假。（今年五月中旬氣候炎熱各學堂尚未放假頗多病者）或減少時間。）上海各學校每星期竟有授課三十七小時者）或縮短年限。）欽定學堂章程年限太久固應縮短際此需才孔殷之時生徒又多逾學齡者即照他國學校年限亦應縮短也）或延緩功課。（近日各校授課多嫌過驟）皆有極大之利益。絶非此虚擲。一月光陰。所可同日語。諸君握敎育 
之天權。爲國民之表率。果何憚而不毅然革之也。 
　　某言有盡。某意無盡吾敎育家諸君乎。其亦恕其愚而憐其忱一聽我言乎。 
　　撰論旣竟。風聞某某著名學校。有十二月初十十二十五等日放假之說。確否雖不可知。然某竊願諸校長爲學生光陰計。爲我國求才計。勿復出此無意識之舉動也。萬一今年假期已經宣布。難以收回成命。亦應設年假補皆科。以免有志之生徒廢學。或謂學堂執事。多非熱心。無志之學生。更樂得藉此嬉戲。此事恐徒托理想然吾謂内地之學堂。或有如此者。上海各校。快不爾也。誌之以觀其後。 
[專電一北京]  
　　義使索償毆斃義人之卹欵。 
雲南蒙自毆斃義人案現義使畢約迪向政府索償卹欵三萬（五） 
[專電二北京]  
　　吳重熹内用。 
江西巡撫吳重熹補授郵傳部右侍郎（及） 
[專電三北京]  
　　外部定期開辦儲才館。 
外務部附設儲才館議定明春開辦（大） 
[黑龍江將軍程覆編制館電] （爲外省官制事）。 
　　效電敬悉擬攺各節均極周密惟省會院司各官其第二層似於邊省不甚相宜其。第一層與立憲國官制較近於江省舊制亦易更張前擬攺十司原意先定宗旨再行擇要陸續設立蓋本省新設地方官僅十四處事事草　若省會驟設多司不特無此多數人才尤萬無此財力。且有上官太多頭重足輕之弊擬請權從第一層。暫由内間照章定制一面由本省體察情形先其所急奏設略如部丞之官其餘各司俟將來多添民官局勢展拓再行奏請辦理以昭愼重統維鈞裁德全元叩（率） 
[袁督擬攺外省官制之計畫]  
　　西十二月七號北京訪函云數日以前曾寄一函内述慶親王及厘定官制各大臣將各省官制攺法商之各省督撫將軍一事各督撫已分别電復其最要者爲直督袁宮保之議論茲爲詳述於後（一）裁撤各省巡道（二）留各省關道以便辦理交涉事宜（三）留知府直隷州及外縣知縣（四）裁撤同知通判縣丞等缺（五）設立議事會以便商議各督應辦之事（六）於省會地方設立省裁判所於府縣設立府縣裁判所（七）設立度支司專管財政各省原有之布政司專管民政農工商實業（八）每縣設一視學官（九）各省設立辦理警察鹽務軍政之局所（十）所有知府直隸州外縣知縣遇事可通禀督撫將軍受直接之訓條不必沿用向例由藩臬司道轉詳（十一）各省設立巡警司（十二）各省官員應厚其廉俸使得自給庶將來有犯婪索得賄情罪者可照例重懲傳聞釐定官制大臣因各省督撫意見不同尚須寛以時日核議始能斷定現第日在内城北洋公所商議此事袁督亦常與各大臣往復電商也譯字林報 
[湘撫致軍機處請代奏電] （爲萍醴匪亂事）據瀏陽醴陵二縣禀縣境與江西萍鄉毗連現在交界地方有會匪潜謀滋事瀏陽拿獲匪首目王永求訊據供認聽從入洪江會充坐探碼頭僞官匪首姜守旦即萬飛鵬欲圖刦獄起事令該匪至縣探聽消息致被獲會内匪黨龍定係江西大頭目等目起獲會名不一内惟自立社一飄並號衣革命先鋒軍漢勇字樣最爲悖逆該匪首並出有僞示實屬罪大惡極已將王永求並醴陵縣在板山拿獲之 
 
 

Page 3

 
 
匪陳顯龍等五名審明一併正法當派巡防勇堡隊分往各縣搜捕飭將各處敎堂妥爲保護並因瀏陽已獲匪犯多名檄委候補知府王寓生馳往會同懲辦一面電咨江西巡撫飭各營一體拿辦惟目下瀏陽之匪胆敢在南鄉德風團將團練公存軍械槍刼並刦大新團鋪户多家醴陵縣亦報起匪二股謠言甚重鄉團戒嚴萍匪四起到處槍劫煤礦局已將路礦兩局洋人男女派兵護送由火車至洙州坐船赴長沙暫避現復加派常備軍第事標第二營管帶崔朝俊率帶所部至洙州乘車前往醴陵協同前派巡防各隊體察情形分頭相機越剿並飭王寓生會督各營縣切寔辦理以期早就削平除飭湘潭水師營將洋人妥爲保護送省並俟報辦理情形再行隨時奏報外乞代奏春蓂叩（場） 
[萍鄉匪亂彙誌]  
　　自萍鄉匪徒擾亂後滬上傳聞異詞茲將本館近日所得各訪函彙列干左 
　　前月二十四日南昌專函。自萍鄉縣土匪起事電信已紀前報茲聞續信醴陵攸縣會匪在隣界萍鄉境内搶劫店户多家殺傷人民多民某官並未被刺十月二十二日駐紥袁州府城巡防左軍聞警卽就近馳往剿辦並星夜調駐吉安府城巡防左軍移紥袁州復電禀撫憲札派陸軍第一標第事營劉管帶淸泰於十月二十三日督勇拔隊由旱道馳往相機辦理極形周密（用） 
　　二十五日南昌專函。聞府縣飛禀到省略稱該亂黨自稱革命軍其實土匪會匪皆在其内而頭裹白巾身穿白衣手執白旗有革命黨主持其間聚至數千人之多而萍鄉防營僅一哨抵敵不住潰散堪虞情勢甚迫所有安源煤礦洋人已由縣保護用火車送至株州乘民船　長沙暫避除分禀湘撫憲速發大兵協勦並就近飛調吉安防兵會剿外紳士復急電鐵路局李薌垣方伯轉求撫憲速發大兵各篆屬并急電省城各學堂學生相助請兵二十四日撫憲吳仲帥札飭張子蔚觀察督隊剿辦（用） 
　　二十六日淸晨南昌專函。聞該匪聚在上栗市等處有三千餘人置有洋砲洋槍與萍鄉防軍開仗防軍三百人寡不敵衆傷斃不少餘者潰散安樂司巡檢不知下落該匪搶燬釐卡波及鋪户居民受害甚多並聞該匪回竄瀏陽裹脅糾聚添至二萬餘人確否刻尚難定惟湘撫派兵有瀏陽醴陵兩路進勦贛撫先派省兵及吉安兵由袁州節節進勦復派義寗州兵由萬載節節進勦想不難指日蕩平云（用） 
　　二十六日晚南昌專函。聞萍鄉縣張子晉大令有急電禀省憲畧稱該屬安樂司巡檢程良現無下落又萍鄉統稅分口委員張肇桂電禀省憲略稱上栗市地方突於十月二十一日下午被匪多名揭旗殺搶司巡無着湘東危急萬分乞援又聞撫憲除電飭吉安防軍袁州防軍及省城常備軍第一標第一營義寗州駐紥巡防營均往萍鄉進勦外又飛調駐新昌縣之陸軍一標二營兵勇二百名由萬載縣節節進勦又派水師右軍張子蔚觀察督率本軍相機勦辦觀察卽招募親兵二百名由旱道馳往節制進勦各軍撫憲又札撫標右營王遊戎在省招募壯丁爲巡防隊中軍左右二營云（用） 
　　二十七日南昌專函。探聞袁州府防軍馳往勦辦登時將匪徒擊散並擒獲多匪其匪首亦已就縛間有逃回洌陽者復經鄉圑截殺撫憲吳仲帥日前電奏湖南醴陵瀏陽等縣會匪在萍鄉縣上栗市等處滋事生亂現籌勦辦情形日昨欽奉電傳諭旨著卽認眞勦辦以免蔓延等因欽此嗣復電奏防軍勦散會匪及匪首就縛情形以慰宸產云（用） 
　　南京專函。江督端午帥昨接萍鄉匪亂告急之電特派江南陸軍第九鎭徐固卿統制往勦已誌前報茲悉徐統制所統之兵計三十三標步兵一營三十四標步兵二營三十五標步兵一營砲兵一營工輜兵各一營騎兵一哨於二十九三十兩日分坐江元江永兵商兩輪取道九江攺坐小輪前往助勦（豈） 
　　長沙專函。湘省瀏陽縣距縣百餘里有普蹟市每屇秋冬之交該市開設會塲各處匪徒因其易於匿迹往往乘時而至煽惑愚民散放飄布之故每歲由該縣禀請撥派營兵駐紥該處以資震懾現在該縣又有會匪蠢動聚集數千人聲言先至縣署劫獄再行尅日起事傳聞該匪名洪江會近日在普蹟市勾結帶有飄布甚多隨處散放每張售錢一千文鄉愚被其煽惑者不可勝計本月十七由瀏陽縣費小湘大今飛禀到省次日卽由省憲派兵馳往該縣彈壓矣按據以上所言觀之則匪徒於二十七日以前已肅淸然據外間所傳聞恐係贛省大吏安民之詞故匪徒之肅淸與否非記者所能懸决又接長沙訪函則所謂洪江會者必與萍鄉爲一事故彙存其事以便觀覽 
[西報紀萍鄉亂事漸平]  
　　德文報云漢口來信謂萍鄉亂事漸定歐洲人皆平安德國礦師已往長沙均於耶穌誕辰可回萍鄉長沙消息亦云中國官兵已將亂匪全行戰敗亂匪已遁人山中餘黨已解散矣譯字林報 
[查辦東三省事件大臣之行程]  
　　初一日東京電云振貝子於今日由奉天省城前往永陵聞尚須回須回省小住一星期然後入京譯字林報 
[美國簡派駐華外交官]  
　　文匯報云前任駐杭州美國副領事雲飛現在美國已奉簡充在上海總領事署任事卽日來滬署理上海美總領事衛廉已奉調往北京美公使署充幇辦漢文叅賛定於禮拜三由滬乘西平輪船北上 
[袁督致奉天將軍電] （爲奉省定期開埠事） 
趙將軍養電悉東省各埠自開只須聲明約案緣由洵如尊見不必爭論適接外部養電催速定期宣布已由敝處會列我公曁達程两帥大名公電外部電文錄下外務部鈞鑒養電祇悉查東三省廣開商埠上年八月奉旨自開嗣中日會訂條約議開奉省六埠吉省六 
 
 

Page 4

 
 
埠江省四埠均聲明俟日俄軍隊撤退後由中國自開現長春吉林哈爾濱滿州里四處開埠旣經大部照准俄使照復並無異詞經凱等往返電商擬定本年十二月初一日爲宣布以上四處自行開埠之期應請大部照會各國一體知照至洋商租地仍請另行聲明須俟中國訂有租建專章力可開辦並祈查核爾巽達壽德全世凱同肅漾云卽請尊處將外部養電曁此電一併轉電吉江兩將軍查照凱漾（白） 
[札飭查禁私採礦質杭州]  
　　浙省近有請領挅礦執照私開礦質裝運出境者業由農　商礦局禀知浙撫札行各府轉飭各州縣一體查禁以維礦政札文照錄於左 
　　爲札飭事案查振興礦務爲强富之基礎辦理固不容緩惟查定章商人禀請　礦須先由地方官查明禀辦各節與奏辷章程毫無違背方准詳咨繕發探礦執照如限滿探有把握再換開礦執照原系礦政關係鄭重不准私行開採以杜流弊茲查浙省商人領照探勘各礦已有數起均未據請史換開礦執照礦稅亦尚未征收即使已　探照亦僅准浮面采苗乃邇來訪聞各屬間有奸商私挖各種礦質礦砂煤苗連往上海等處售與洋商或貪小利或爲撞騙招股此等隱謀防不勝防若不設法嚴禁流弊易滋且於礦務前途大有妨碍除呈報并移行通飭外合行札飭札到該府轉飭各州縣不准商民私挖小礦如有私運各項礦質出境即將人貨一併扣留從嚴懲辦并即出示曉諭母違（的） 
[淮北災况彙誌]  
　　一省憲特派專員赴鎭密查徐海飢民情狀蘇撫陳筱帥現聞徐海災民自北到鎭待賑孔殷因派專員謝大令馳往鎭江密查灾黎情狀爲數究有若干是否安靖以便回省禀覆急籌施賑之法大令已於十月二十九日戾止矣 
　二鎭道籌欵放粥賑濟徐海災黎本年徐海各屬水災旣重且廣飢民南下絡繹到鎭計有萬餘人鎭道榮星莊觀察見若輩嗷嗷待哺慘不忍言特籌鉅欵購米數千石曾在萬家巷冬賑局設廠施粥現以該局地小人多不敷就食復假城外北五省會館分設粥廠以活羣黎而弭隱患並札委常備六標巡防隊督帶周錦堂副將親率勇丁駐廠彈壓已於本月初一日開辦矣（再） 
[浙撫致軍機處] （爲新任藩司請緩陛見事） 
電傳二十二日奉上諭浙江布政使著信勤補授欽此欽遵行知查信勤例應奏請陛見惟浙省亟需整頓財政籌辦灾賑可否先飭信勤至藩司任暫緩陛見之處伏祈代奏請旨曾印（食） 
[蘇藩委員充當州縣啓事官鎭江]  
　　蘇藩陳方伯自抵在後首張示諭略謂本司歷來所用家丁不准干預公事所有門印簽稿諸名色一槪革除仰各州縣如示辦理日昨方伯札委數員先行分赴常鎭二府所屬各州縣充當啓事官餘俟查明各州縣詳覆再行添派云（再） 
[派員密查叅案南京]  
　　江督端午帥近接軍機處事寄交查皖藩被參各欵日昨午帥特委湖北調來之金子琴府丞洪幹卿二尹密查（屬） 
[江𡩋藩司升任廣西巡撫之風說南京]  
　　總辦南八省膏捐曾經奉旨補授廣西巡撫柯遜帥由鄂電京屢請病假有不欲到任之意聞京中政府有保奏江寗藩司繼蓮舫方伯到廣西巡撫之風未知確否（豈） 
[江西官吏之連袂辭職]  
　　大阪每日新聞云江西省自開鑄銅元多所損失該省州縣不堪賠累之苦有二十餘人聨名禀請辭職 
[法兵由滬北上]  
　　文匯報云昨日有法國兵七四人由上海趁開平輪船北上 
[俄國駐韓總領事游奉]  
　　文匯報云駐韓俄國總領事白蘭康曾偕其夫人至奉天省城游歷已於西歷十二月九號回韓 
[美國在華設立按察使署]  
　　初二日字林報云駐滬美國總領事羅思治君駐華美國按察司威爾拂雷君於昨日由美同回上海美國按察司署於今日上午十句鐘開辦 
[日本大將墜馬受傷續誌]  
　　初一日東京電云日本乃木大將乘馬出宮在禁近馬忽受驚跳躍以致大將墜馬片時不尚人事惟病勢已漸見輕减譯字林報○初六日東京電云日本乃木大將墜馬受傷現經醫治已省人事譯文匯報 
[大坂罷工事已定]  
　　初一日東京電云大坂製造廠工人罷工之事現已平靜 
[波斯國皇之病勢]  
　　三十日柏林電云傳聞波斯國皇病勢較前稍愈 
[德人對日本大將之感情]  
　　三十日柏林電云本乃木大將墜馬德人開之頗代憂慮 
[英大員議論特蘭斯哇之國事]  
　　三十日倫敦電云英國密爾南伯爵在孟哲斯德地方演說謂特蘭斯哇國之結局知之者惟上天耳但盼其國財政叢脞國　岌岌可畏特蘭斯哇國之人民始能泯其紛爭之意見而本殖民之思想定一暫行之章程則英國政府當亦不加以駁斥也 
[德國新議院開會有期]  
　　三十日柏林電云德國議院之選舉定於明年西歷正月二十五號舉行二月一號核計投票之數新議院當於西二月間舉行 
[神户船廠失事傷人]  
　　初一日東京電云神户三井船塢炸裂受重傷者十八人 
[法國敎會失勢]  
　　三十日倫敦電云法國有天主敎監督數人敎士多人爲政府驅逐葉其家室而出法國境在里昴地方總監督出宮時百姓皆跪送於道左在亞勒斯地方修道院出入之路滿堆樹枝亂草阻塞不通致憲兵不得已而用强權奪路而入 
[瑙威君后出游]  
　　三十日柏林電云瑙威國君后已抵朴資丹地方官塲半稱君后此來與政治並無關係云 
[瑙威宣布爲局外國]  
　　三十日柏林電云瑙威國政府已將瑙爲局外國一事傳播於英法俄德四國 
[摩洛哥亂事]  
　　三十日柏林電云摩洛哥亂酋已與摩洛哥國君主開始談判譯字林報 
[日本人運動使伊藤侯仍充駐韓統監]  
　　初一日東京電云日本人皆極力運動欲使伊籐侯仍任駐韓統監一職譯文匯報 
[法政府寛待敎會之政策]  
　　初二日倫敦電云法國政府於敎堂職之不甚干涉因知各敎士皆服從敎皇未必不以敎皇之政　故也昨日監督會敎堂　封閉者有十五所修道院之封閉者計二十八所 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[調劑賢員福州]  
　　閩省創辦牙帖捐務先由某委員經辦未能得手旋攺委繆大令紹徵接辦卽仿江浙牙帖章程因地制宜畧加增減事僅經年捐數已得二萬有厅頗爲上憲器重茲以晋江繁劇酌委調劑大令卸差時各行户均製送匾傘以誌去思云（南） 
[抽收房金以充警察經費鎭江]  
　　鎭郡警察經費不足曾由前任鎭道郭觀察禀准在平糶義捐米釐項下每石扣銀一分四釐以資接濟現在米糧封禁義捐停止警察經費無著頗費躊躇總辦承瑞卿太守與會辦周錦堂副將會商各業高董擬就城外市面鋪户抽收房金如每月房租十元者提取三角以充警察費用已經各業董允准爰示諭自十月爲始一律抽收（再） 
[巡警傳習所攺良蕪湖]  
　　蕪湖巡警總辦黄潤九觀察原擬開辦警務學堂延聘日本留學警察高等畢業生倪旭初翟又新两君在蕪充當敎員現因局所尚未告成一時難期開辦因留兩君子局次參賛警務事宜并就巡邏隊營設立之傳習所提選巡弁巡士之合格者暫由兩君敎授聞所内課程頗爲完善云（九） 
[河南購槍委員抵漢漢口]  
　　河南張撫委鄭令至廣東購買新槍已于前日抵漢聞張撫已派員至漢押運矣（外） 
[皖北巡防軍徐統帶上皖撫禀] （爲哨弁毆傷統帶事） 
竊統帶奉命來霍辦理敎案疊奉憲示飭令張匪投降其餘槪免株連統帶已將大帥善政爲鄉民諄諄佈告使之自感現查地方安謐民敎相安逆料張匪初心斷無長久不化之理統帶暗派密訪探至湖北羅田之王家寨即張藏匪身之處統帶於十月十一日親率中哨哨官把總董大章冒雪密拿行至四更時刻天氣寒冷該哨官畏寒烤火火光較高張匪知覺逃走故未獲案統帶即將該哨官略加申斥誰知該哨官早已被人唆使懷恨在心又於十三日接奉憲台排遞札開飭調卑營全隊一律加防統帶當飭董硝官率領地保僱備鄉夫以便起程勿得滋擾商民熟意該哨官强拉鹽挑作爲運夫又兼帶隊私逃統帶嚴加約束該哨官竟滿口吐臭抑且執棍將統帶左臂打傷伏查該哨官旣已仗勢犯抗又復私將中哨一哨兵丁全行帶走實屬有干營法若不仰懇憲鑒派委來霍查驗據實禀陳其何以肅軍政而警效尤統帶傷重甚危生死難料未能督隊回防除委左哨哨官宗朝元暫行照料督隊回防外理合其文申請仰祈鑒核俯賜委員查驗實爲公便（克） 
[烏鎭陸營兵毆斃鎭人之駭聞湖州]  
　　上月二十九夜十句鐘時有鎭人沈劍秋偕鄉親兩人行經北栅八字橋地方遇西栅陸營防勇數名向之盤詰沈以已係上等社會人不應盤查怒斥之該勇即將沈攅毆至斃並將兩鄉人毆傷送至同知衙門沈斃後當晚並無人知次早沈尸忽見於南栅河中家人偵知卽赴桐鄉縣禀報勘驗該營弁某已情虚避往南潯似此不法若不嚴辦地方何以治安所望良有司能澈底查究也（助） 
[吉林提學使蒞奉奉天]  
　　新在吉林提學使吳魯由日本考宗敎育回國赴吉履新刻已蒞奉聞學使擬在奉天參觀各學堂以便仿辦云（席） 
[創辦師範學校紹興]  
　　上虞紳士陳春澜近擬開通風氣籌欵在百官旌敎寺内創辦師範學校請徐煥庭廣文經理已於上月二十四日開特别大會到者六七十人均竭力賛成又是日開妃　談判會均不認糜祖望等厠身學界公推縣學堂校長王君主稿通禀云（南） 
[游學預備科運動會蘇州]  
　　蘇州游學預備科於月之二十九日在公共操塲開運動會（蘇城官立學堂舉行運動會以此豐嚆矢（大小各學堂排隊齊來官紳亦蒞校參觀計有二千餘人但會場不甚廣闊不能容極多數之來賓故除各學堂學生外餘以入場劵爲限運動員皆奮發尚武精神以爭優勝觀者鼓掌如雷頗極一時盛事會場一切規則由執法員監視運動員古優勝者由公正員詳定並由本科監督蔣季和太史給獎品物以示鼓勵自午後一時起至五時散會茲將運動節目曁優勝才錄千左（外） 
　　執事員（一）給奬員蔣季和（本科監督）（二）公正員陳保之（中學堂英文敎習）高田（師範學堂日本敎習）周仲蔭（高等學堂敎習）（三）執法員嚴文彬（本科英文敎習）（四）司令員魏旭東（本科體操敎習）（五）報告員余玉章（本科法文敎習）（六）書記員潘伊臣（本科文案）　　運動秩序（一）百碼賽跑（一）沈士成（二）鍾百瑩（三）劉鍾璜（二）跳高（一）吳振麟（二）耿善颺（三）劉鍾璜（三）二百二十碼賽跑（一）鍾百瑩（二）沈士成（三）陳别生（四）拔河（ 
紅勝）（五）四百四子碼賽跑（一）鍾百瑩（二）陳别生（三）沈士成（六）擲鐵球（重八磅）（一）劉鍾璜（二）耿善颺（三）顧儀雄（七）跳遠（一）耿善颺（二）顧乃行（三）鍾百瑩（八）跳欄賽跑（一）沈士成（二）吳振麟（三）顧乃行（九）換旗賽跑（紅勝）（十）半英里賽跑（一）鍾百瑩（二）沈士成（三）宗嘉儀（十 
一）撑篙跳（一）吳振麟（二）鍾百瑩（三）劉鍾璜 
[西路師範學堂風潮已息湖南]  
　　常德府西路師範學堂各 
學生於本月初八日全班退學一節已誌前報茲悉近日已刷學界某某等調停尤協田舍監决意辭席學生開缺者四人記過者六人已於十一日照常上課（車） 
[商會代募徐海災捐鎭江]  
　　鎭江商會前奉省憲函諭並徐海募捐公啓十份當經總理吳君知會各帮商董於十月二十八日開會議捐分賑三處徐海爲重江寗次之金壇又次之一俟捐欵彙齊即行分别匯解以資賑濟（再） 
來函 
[南市義務會經收湖南災賑第四批淸單]  
　　羅漱石一百元潤德堂廿元隱名氏十二元延陵氏五元默禱主人三元以上七月初一日起十月三十日止共收洋一百四十元 
[華洋義振會捐款淸單]  
　　李萊山翁以子病許愿助元五百兩土運來翁戴炳榮翁移助蘭盆曾款元一千五百十一兩六錢五分四厘英洋四百元聲明蘭盈會另請别友接辦此欵係歷向外虹口羅姓勸募叩爲羅姓造福三君子子可以風矣 
 
 

Page 10

 
 
[今日尚有本埠及各省新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[商會編訂牌號松江]  
　　松郡西門外設立商會後凡入會者遇有事故可請公議近已將入會各店鋪編成號數分釘門上以醒眉目云（夕） 
[會議坍地善後辦法鎭江]  
　　日前荷花船塢地段又有坍落二十五日績坍四丈有奇其情象其屬可危惟該處業主爲美　順記兩火油棧曁招商局與興仁葆鐵廠皆資本雄厚不患無欵經營但慮無法處置刻下會議須延著名洋工程師督興大工以力籌善後云（阮） 
[禀請加領鹽引江西]  
　　萍鄉縣自機器開挖煤礦並自製焦煤加築鐵路運銷湘漢及寗滬等處本地頓增數萬人夫生意極盛下至食鹽皆驟加若干倍近有萍鄉縣生員歐陽芹赴省禀請加領鹽引奉撫憲批示據禀萍鄉每年額領安鹽三千引户口繁多不敷民食該宣風市距縣遼遠購買更爲艱難自係實情所請加領一千二百引果级按年照銷似茶政攺頗有裨益惟於原領額有無窒礙能否不啟爭端至請抽收鹽釐撥作學堂津貼一節據稱與萍鄉城箱相同是吾禀准有案仰督銷淮鹽總局會同學務處迅飭萍鄉縣確切查明據實禀覆以憑核奪（用） 
[請疏河口蕪湖]  
　　蕪湖每届冬令河水淺落往來船隻諸多不便業經商董陸廷珍等聨名禀請關道巡警局設法疏通以衛商務即奉批飭會同大關稅務梁麗泉别駕水巡警熊子嘉少尹妥籌疏通善策送呈核辦云（沙） 
[上控浮收錢糧蕪湖]  
　　新任宣城縣黄紹堃大令近因所收櫃價本洋祗作一千三百文比市價約少二百餘文鄉民環求核减悉被嚴責現東鄉紳民柯竹村李鴻飛梅學鼎等十餘人已晋省禀控矣（九） 
[撫批二則蘇州]  
　　安東職員馬澄等禀批查該邑界連海沭因災多盜地方不靖前據諸令禀請派兵駐紥業經咨請督部堂酌撥在案據禀匪蹤無定兵力難持欲求治安宜從事於圑練警察探源握本之論所稱土藥砲火匪利我鈍難與攖鋒亦屬實情惟軍火關係其重或由省局領發或赴上海採辦須由地方官印文爲憑該職等旣顧全桑梓願切守望應即禀請地方官轉詳核辦○贛　職員吳端有禀批查此案前據該職遣抱劉德赴京具控准都察院咨解到蘇本部院以該户書莫景元係由道批縣交保卽經札司移道飭令淸沭二縣速提原保將該書交出就近解道審辦在案該職代質之人所供宜無錯誤公庭對簿供由問官訊取豈書吏所能攺易據控殊非情理該職雖盲於目不盲於心本無碍質訊設非情虚畏審何必遣姪代質案關京控未便任令逞刁拖延仰臬司移道赶速提集人証復訊明確據實詳辦該職果有屈抑儘可赴道投質（且） 
[拘案押究蘇州]  
　　前紀元妙觀拆字人談虎臣購得守備獎札運勳保補周莊汛弁嗣被告發查辦等情已誌前報茲悉蘇州府何太守已飭由長洲縣蘇大令於二十七日拘談到案押候訊辦矣且 
[上海官事]  
　　署江南提督徐傳隆廣東候補道李儒湖北候補知府黄顯章謙壽等昨均至道轅拜謁洋務隨員候補通判方濟川到道請假回籍（宜 
[札飭嚴查軍火]  
　　江督因萍鄉匪亂恐滬上各民船及輪船等有夾帶軍火器械暗中接濟特札飭關道着卽分知貨捐局及各卡等嚴加查察母任疏忽瑞觀察已遵照飭知矣（寸） 
[道批照錄]  
　　辛茂之禀批巨匪徐關勝種種不法節經轉飭嚴訊究擬據禀爾子伽囝被該匪戳斃報縣驗明有案仰上海縣查核原卷核訊明確從嚴禀辦母再違延○徐炳榮禀批匪犯徐關勝將爾房屋毁壤並搶衣飾如果所禀非虚應予并究仰上海縣查明質訊明確彙案辦理可也○蘇隄禀批控關書差得賄舞弊虚實均應澈究仰南滙縣李令迅卽集訊仍提馬綺琴等到案審究秉公辦理具復（宜） 
[松府批斥衍善堂徵信錄之不實]  
　　松江府戚太守批本縣申送衍善堂徵信錄禀云查衍善堂各董前因侵呑公欵知光緖二十年被控淸查由該前縣黄令照會輔元堂董汪濤等會議令李祖佑將該堂田房單據及存欵認捐等一千千文公同點交夏董其釗承領經理詳經前府批准銷案並飭卽行發典生息並造收支細册前送查核迄今十有餘年迭札嚴催並不遵辦迨今本府查案行催押造始據該堂董檢送徵信錄一册無論册内各欵該縣均未詰　即如前項錢一千千文亦不刋列雖登說内有存錢八百千文而二十年詳明點交夏董錢一千千文是年即列八百千文以此推抵則尚有十百千文存在何處豈亦因夏董病故復可藉諉不追耶該堂公欵該縣並不查卷嚴詰殊屬不解據申前情仰卽遵照迅論該堂董將李祖佑認捐錢一千千文存在何處徵信錄内因何来列来符刻日查復一面勒令將二十四年起三十一年止應送収支細數及嬰孩名口按年核實造册核銷母任延宕云云王大令接奉之下當卽照會普安堂經董李祖錫等查復矣（宜） 
[安徽旅滬學會開會紀事]  
　　初一日安徽旅滬學會假寰球學生會舉行冬季例會下午二時同鄉官紳及各會員次第到會旋由副會長方君主席開會書記報告本會進步情形會員周君演說開辦旅滬公學宗旨當塲捐集千餘金爲開辦經費並分給捐啓各認鉅欵嗣由主席宣佈沈子培提學使准於初四日到滬本會定於初七日下午一時開會歡迎在徐園公宴認領八塲劵者甚形踴躍並議皖北水災亟議籌賑事尋於五時茗點散會（外） 
[記家政攺良會]  
　　前日滬南競化師範女校開第四期家政攺良會首由沈縵雲夫人欽麟女十講家主與主婦同負修攺之責任次朱棣華夫人蘇本綺女士講婦職之重大撰有講義次葉鴻英夫人蘇木淸女士講兒童敎育之重要次初級小學校校長程頴女士講女子任事當有堅忍不拔之心待人當有眞實相愛之意理學名言多從經驗得來故感人尤深散會時已鐘鳴四下矣（助） 
 
 

Page 18

 
 
[紀羣學會運動會]  
　　十一月初一日羣學會開第一次運動會來賓五千餘人茲錄其順序及名次如左（百碼賽跑）黄覺因陳保之王偉孫（跳高）張子鶴王子新蘇志一（擲硬球） 
陸靜菴劉志潔張夢香（四百四十碼賽跑）黄覺因劉志潔陳保之（撑篙跳高）張子鶴黄覺因郟鼎錫（擲鐵球）張夢香黄覺因甘廷玉（二百二十碼賽跑）（附屬小學）楊文祥潘毓荔張錫奎（跳遠）黄覺因蘇志一張子鶴（擲鐵錐）張子鶴張夢香張世增（八百八十碼賽跑）張世增劉志潔馮亞雄（跳欄賽跑）郟鼎錫陳保之蘇志一（替换賽跑）（郟鼎錫馮亞雄馮汝勛莊達卿）勝（助） 
[美租界火警]  
　　昨日午後二點鐘美租界北山西路德安里趙洪生家失火當經救火會西人驅車救熄計燬樓房五幢（似） 
[匪徒攫洋]  
　　醫生葛某前日行經小東門内大街突被匪徒攫去洋七元葛卽投報警局請爲查緝（宜） 
[傳提不允攺章]  
　　昨日公共公廨據捕房派駐公廨之八十五號西探禀稱嗣後華官所出之傳提各票請先在駐廨處存記再交差役辦公關太守以向章傳提各票經差役先至値年領事處簽字再視被告之住處至該管捕房蓋印協探拘拿解案事已周密何得多此周折將情轉商巴副領事未便准行（力） 
[証明虐斃養女案]  
　　王李氏虐斃養女林妹一案已詳前報昨英界包探李星福禀稱氏夫王富明偕地保赴縣報驗被縣飭押至今又不蒞驗特將見証解至公共公廨請訊讞員關太守訊之毛新法張李氏陳張氏等同供與王富明同居女子林妹被王李氏時常毒毆且不給飲食小的等偶向申斥反被辱駡求察讞員關太守商之英巴副領事判氏還押候核（力） 
[上海縣案]  
　　英公廨前解縱火圖賠保險銀兩之通濟公棧主殷瑞文經手保險之羅永生到縣訊押一案前晚集訊原告祝嗣豐供該棧去臘初六夜縱火圖賠保險銀两有王鶴軒李文學知情可証胞弟適庽該棧慘遭死命請究王鶴軒李文學供庽該棧日久殷瑞文囑令縱火小的等不允後竟成災夏京園供是晚不及入城與郭雪林王某三人借庽該棧至四句餘鐘忽聞失火穿衣而出見殷羅二人衣履整齊顯未安睡郭雪林供同殷瑞文供棧内雇茶房两人現均不知何往是夜之火實由煤灶遺禍斷不敢縱火羅永生供並不住棧乞鑒帮審洪明府判殷羅還押餘均退去查明再訊○廿七保頭圖唐蔚生家被搶案内由法公堂獲解喬福康等五犯至縣訊明收押在案刻又由捕頭徐文購線緝拿首匪陳錦文解訊供詞狡賴復令各犯面質仍不承認明府判釘鐐與五犯分起收押候再嚴鞫○住居車袋角之崇明老婦施陸氏同子春林屢拐小孩出賣經法公堂懲辦有案近有江北逃荒來滬之朱富恩两男一女李王氏一女均被拐匿朱等將伊母子扭至太陽廟巡局解縣訊不承認明府判春林掌頰四十下收押限陸氏將四孩交案○姚守芝前以坟丁姚阿江冐奪坟基控縣有案尚未訊結昨日阿江竟糾衆擅將祖坟掘去被姚守芝偵知當即投縣禀究（事） 
[總工程局紀事]  
　　鄉婦曹陳氏與夫反目逃出被愈子良誘匿另嫁周雨　之子爲室議定身價洋銀二百元先付二十元前日周兪二人來申搬運粧奩被氏　蔡氏得悉偕其子錦榮在某棧將周尋獲抩控總工程局由孫明府提訊周呈上　　　蔡氏供媳婦陳氏于上月十八日忽因夫婦不陸潛行逸出求斷官判周退去著交陳氏訊明再核○周世章控被陸永亨欠去彩票銀洋七百餘元昨孫明府提訊陸　自今年二月止共祇欠周洋二百餘元官判交保邀公正人理處○兪兆　控被兪　　欠租　作洋八十餘元昨經孫明　提訊據俱　已淸楚官判暂押著兪兆　邀原勸人再訊○同興泰花行小主人曹鍾煌控杜家行鄉人陳福生因子花虧本將田單十二張抵去洋二百另两元一案尚未批示忽由曹偕偵探王長慶在某烟館將陳扭住解案明府訊據陳供已經還過外尚欠一百元官判陳邀同董保理勸侖曹呈單附案並將曹申斥外判偵探王長慶不應隨同附和著罰辛工半月記大過一次（尺） 
[公共公廨早堂案]  
　　本邑人費根泉屢違逆經其父呈　公廨尚未奉批前日又向强索錢洋不遂竟扭其父凶毆並將衣服撕碎鳴捕解至公堂太守判官押捕房三月○過犯陳林生與陸其祥串竊嚴時中家衣服報時鐘各物由捕解究判陳押西牢一年陸押三月期滿　逐出境○著名流氓徐阿林即杭州天快頭屢次滋事爲包探米順拿獲解究判押候禮拜六訊辦○　豐號主張子汝向增泰狄麥司兩洋行騙取樣貨各物潛行逃逸約値洋三百餘元經失主報由包探王長桂解究太守判押西牢九月○馬夫王阿福於九月間在四馬路駕車溜韁壓斃紹興人沈老太婆一案經中西官訊判押禁九個月如繳二百五十元攺押三月各情已詳本報昨屍女沈徐氏以本行主已給洋一百元求恩將王開釋太守准之○本年八月間候補縣丞臧鴻獻騙取妓女醉春别墅等洋元衣物一案奉中西官判押二月完案昨已滿期解訊太守判即開釋一面禀復道憲銷案○寗波人郭阿生娶妻陳氏已逾九年前日氏忽奔赴黄浦灘怡和洋行馬頭上聳身一躍投水自盡經四百零三號華　設法救起帶入捕房轉送濟良所昨早由西董將陳氏送廨請示讞員關絅之太守會同英巴領事訊之鄭陳氏供與丈夫結　九載並無實言相告氏以遇人不淑故自尋短見諭在家鬱鬱不得志暫留濟良所可乎氏曰諾太守遂將該氏交該所女董帶去俟阿生回滬再核○陳滕阍僑居美界本年七月夫故帶回四歲小兒名阿大者照舊安居詎有鄰人王阿四者向以木工度日屢次挑逗欲與第識氏不允阿四恨之刺骨前日傍晚時乘氏不備竟將阿大領去轉交陳王氏藏匿於南潯路徐二寶處經　投訴包探陸協庭始將阿大領回昨早由捕頭　齊一干人解廨請究捕頭與包探禀訴前情關太守判將王阿四陳王氏各管押六月餘人飭退完案○四馬路巡捕房據法界捕房移送串騙金戒指之張阿毛吳許氏二名口前來捕頭於昨早送請公廨訊究原告陸夏氏供在妓院傭工現已停歇前晚由法界回行至西新橋途遇素不議之張阿毛及另有張之友張先將婦人手上金戒指四隻攫之而逃正在叫喊間張之友前來安慰　可代爲取回是晚即往客棧借宿經吳許氏交還金戒二隻質票一紙後爲法　查知拘入捕房移送案下求追金戒指二隻太守訊張阿毛供戒指係與氏同　　法後由小的贖回托吳許氏交還吳許氏供只有三隻並無四隻之多夫守以若　均不安分商之巴君判將張阿毛發押西牢九月吳許氏暫押本廨金戒二隻質票一紙給陸夏氏領去完案（完） 
[法租界公堂案]  
　　倪家驥控王芳聲將牛脚壳棧單抵押銀八十两逾期不贖茲王又將該貨售去請追宫判王及中人包德勝一併交保限三天料理○十六鋪同德小錢莊控李芳庭混用銅洋一案昨又提訊官判罰洋十元銅元十六元充公○松順木作瞿松記因呑沒朱春舫絲廠圖樣逾限不理昨又提訊瞿將僞樣呈案當被察出判押究追○霍顧氏控夫霍邦庭與姘婦曹阿掌行兇被逐一案茲經查明夫婦均有不是刮霍母吳氏自行管束如有别情准予提究○合和公司經租人王樹谷控張照和張杏林積欠房租三月張等供稱並不掯欠因不允加租是以被控官以房主任意加租太不近情判各退去限三天理明禀復○陳連生前晚闖入法公司行買辦臥室被拘送捕解訊陳供在中西書院肄業父親陳仰山在大北電報局内因往尋馬夫走錯即奉飭探帶往交伊交管束○李少亭控嫁裝店主鄭申如不還墊銀一百八十元鄭供係同族弟兄鄭幹記所欠官判交保交幹記到案訊追（深） 
[美租界捕房事]  
　　前晚有甲乙丙三俄人在百老匯路乘醉胡閙經一百零四號西捕喝阴不服反被攅毆當由一百零六及二百十六號兩西捕帮同一併拘入捕房押至昨晨解送俄署訊辦○邱和生前因拖欠某甲銀洋由甲控奉公廨出單傳訊昨日甲與邱遇將邱扭入公廨詎爲駐廨八十五號西捕所見以其違章併送捕房奉飭一併押候總巡核辦○伯頓路馮阿根之妻張氏被同居某成衣　　逃匿羅店附近月浦地方爲馮偵知前往理論被該處流氓軋住索詐馮即回滬報知捕房奉飭投廨禀請關提○捕房以西華得路楊慶和鐘表店今雖閉歇屢經張阿勝等以不付錢表籌詞報據顯係　呑因請公廨單傳訊罰（似） 
 
