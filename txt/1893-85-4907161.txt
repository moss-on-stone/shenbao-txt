# 1893 - 85 - 4907161

 

Page 1

 
 
[新印補録集告成] [  圖書集成局啓]  
　　　寃録一書撰千有宋宋氏後人遂加註釋濬圖貼說詳盡無遺誠申韓家之金科玉律也是本集王氏又槐又梧孫氏光烈李氏觀　阮氏其新張氏銀蕃業衆之大成　星書眉條分縷析後文附以辨正參考等數種居官佐幕者苟能細心研究尚何有疑獄之難明哉茲本局用新式　字印成分釘四册碼洋六角正如蒙賜購請臨申報館帳房及各處申昌書室均可 
[重印大題文富告白] [  點石齋主人謹啓]  
　　本齋於戊子年曾印大題文富五千部士林稱賞海内風行未及年終卽己告罄蓋以集中鴻薦傑作與大題文　大題三萬選等各樹一　絕不雷同且一題祇文一篇更無疉床架屋之弊共文一萬四千首戞戞獨造簇族生新實爲　苑中不可多得之書祗以當時係集股告成各人志趣不同未能重復開印數年來久付闕如空勞賜購深用歉然今本齋獨出鉅資將各股全行購歸卽日開印約三月間出書一切仍從曩例裝釘三十二本務使字跡淸晣一覽了然永無細若牛毛模糊莫辨之慮有志觀光者誠不可不備也倘各書坊有欲定購二三百部或躉購若干者請至本帳房靣　爲盼又十三經難字音註價洋一角界宫保介福圖洋八角悔蹉跎齋試帖洋四角售處仍照囊例此佈 
[新印通商約章纂要告成] [  圖書集成局代啓]  
　　是書將道光季年通商而後與各國所定約章及交涉成案删繁就簡别類分門羅羅淸　有條不紊　講求洋務者不可不讀之書也　　由本局印成分裝四册每部碼洋八角諸君子有以先覩爲快者請移玉棋盤街平和里黄熙記没各書坊聯取可也 
[論中國宜重視商務]  
　　民有四而商居其一將欲廣懋遷通有無非商不爲功然古帝王之治天下也率皆貴農而賤商漢高祖初定區宇惡商人之擁資自蒙不肯出其力以佐國家也遂設計以困辱之凡爲商者不得衣繒綺乘高車至武帝時北伐匈奴中原疲敝府庫空虚始摧用卜式輩以風示海内信任桑宏羊等行均輸鹽鐵諸法在武帝雄才大略不妨相機應變爲補救一時之計而守經泥古之士猶竊竊焉痛詆其後甚哉積習之未易挽也攷彼之所以貴農而賤商者豈不曰農則火耕永耨手胼足胝辛苦三時僅堪温飽其勞也可憫商則具億中之才逐什一之利不力耕而食裕不課織而衣豐其逸也可憎疋天下之人而皆從事於農則野無隙壤倉有餘糧胥天下之人而從事於商則逐末者多務本者少珠玉錦繡寒不可以爲衣飢不可以爲食林總之儔幾何而不流爲餓莩也夫是以重彼而輕此也不知有農而無商則轉連不通貨物壅滯將使山居者無由得魚驚澤居者無由得果蓏而熙來攘往之个又安能入五都之巿如取如携得心應手也哉且今之與昔又非可一概論矣古者閉關自守海禁未開不重商務不過不收其益猶未大受其害也今則合天下爲一家五洲之上此往彼來輪舶暢行風馳電閃履重瀛如平地我卽不欲往亦不能禁彼之不來此誠千古未有之創局生今之世爲今之人而尚欲高談古制蔑視商務適成其爲井蛙之見而己矣顧自通商迄今垂三土年以稅册徵之洋貨之進口者日益多華貨之出口者日益少銀錢流入外洋不可以數計徒使外洋有通商之利而中國轉受通商之害是豈商之果不可通哉抑亦重商與不重商之分也外洋各國以商爲根本國家旣出其力以衞商商人亦竭其力以報國上下相維指俾如意故商務盛而國勢亦因之而强國勢强則衞商之力愈厚保商之術亦愈周國中皆設商務大臣綜挈大綱　時整頓稽察工藝之良楷考覈物産之盈虧搉算出入之多寡以斟酌而變通之有能自創新法製成器物者給子優奬以示鼓勵且爲之明定期限便得獨享其利他人不準仿效又設賽珍會取各國所有珍奇之物紛然陳列於其中藉以廣見聞而資考鏡商民之涉歴重洋遠適異國派兵艦以衞之設領事以護之使得安心貿易免爲他人所欺侮卽有交涉事件領事欽使必慷慨力爭反覆伸辯不特有以慰商民之心而且有以伸商民之氣國家之重商如此貲財安得而不裕兵力安得而不强而其尤爲扼要則在稅則之輕重得宜入口貨物抽稅不妨從重蓋不欲使他國之物暢銷内地奪我利權也出口貨物抽稅必宜從輕蓋欲使己國之物運往他國易於行銷也若輕重倒置是抑己而楊人也是分己之利以與人恐其不至又從而助之也烏乎可哉故處今日而欲收回財利不見奪於外人非重視商務其道無由夫官商之暌隔久矣居官者養尊處優深居簡出於商務之利弊旣未深知而於商人之休戚亦如秦人視越人之肥瘠漠焉不加喜戚於其心其尤甚者遇商人請辦之事不特不爲之保衞反從而屈抑之阻遏之官之位愈尊商之情愈苦矣方今歐美諸國皆以重商而致富强我獨以官商暌隔之故致使商民抱無窮之憾商務有日絀之機是不獨不能與外人爭勝且將爲外人所竊笑矣誠使官商聨爲一氣休戚相關艱難共濟而又特簡賢員爲之提綱而挈領凡可以裨益商民振興商務者一一代爲擘畫舍其舊而圖其新師其長而舍其短以中國物産之多人民之衆行之數十年而尚汉脂與西國爭長者吾不信也富强二字相爲表裏欲强兵必先富國欲富國必先重商維持大局者盍起而圖之 
[神京日記]  
　　兵部爲曉諭所有光緒十九年正朋分出有山東武定營遊擊一缺應以遊擊用之俸深漢三等侍衞擬選今選得徐三畏係河南人由丁丑科武進士三等侍衞行走四年期滿引　見奉旨以遊擊用欽此自當差之日起除去告假連閏扣荃光緒十九年正月二十日止實行走十四年四個月二十八日再出有直隸天津右所衞千總一缺應以各班内之第二三等科班人員擬選查三等名次在前之左殿華係直隸人例應廻避應將其次之三等科班本班人員擬選今選得陳俊勳係陜西人由癸酉科武舉己丑科揀選三等以衞千總推用赴部投供候選在案○吏部爲示傳事所有保舉湖北候補知府李謙一員本部定於二月初三日帶領引見相應示傳該員於初一日辰刻衣冠赴部演習口奏履歴初二日在内城左近住宿初三日丑刻赴西苑門外六項公所内吏部公所報到聽候點名帶領引見是日穿天靑褂備帶補褂元靑褂並佩帶對子荷包手巾再該員是否現任原任一二品大員子孫抑或原任一二品大員兄弟立卽赴部呈明毋違○吏部示傳據都察院咨請揀發中城委用兵馬司正指揮一員查正指揮上次揀選捐納止今此次應揀應補查有光緒十八年十二月分在部投供之正指揮沈墉一員應行坐揀相應示傳該員於五日内取具親供印結赴部騐到毋違○某甲係廂藍旗滿洲人前在海甸火器營當兵旣而因事斥革心中忿忿屢欲操刃尋仇正月初三日持利刃往管理營務某章京家求見章京整衣而出未及隄防刃及其身以致斃命當經火器營兵將甲拿獲移送刑部由司員帶同仵作前往騐得刃傷多處腦後左右太陽腹心等處係致命處隨籖掣河南司訊辦 
 
 

Page 2

 
 
○正月二十四日下午有甲乙二人年約三旬面帶墨晶眼鏡衣服華麗宛似翩翩濁世之佳公子同乘快車一輛往琉璃廠東門吉興館飲酒計需京蚨五六千未付分文怱怱超躍上車而去掌櫃某丙急令衆夥狂追追至三眼井胡同始得將車扭住甲乙無奈付給僞錢鈔一紙夥騐係　物向之掉換始給眞鈔說者謂夥見其衣服奢華不識其爲何等人耳否則竟以老拳奉敬將奈之何○客臘無賴鐵乃膊胡四等糾衆拒捕毆傷營汛弁兵多名緝獲之餘解由提署奏交刑部掣分奉天司訊辦兹悉承審司員己將所録各供禀請薛少司宼詳細推求恐不無避重就輕有不實不盡之處遂酌派秋審處提調司員覆訊聞案中人犯惟胡四田六與某某等　名加上全身刑具大約情節較重未必罪疑惟輕也○九卿各官擇吉正月二十六日在後松果園安徽會舘行團拜之禮肆筵設席并召玉成菊部演戲邀請大金吾三堂憲惠臨所有東河西河兩汛汛官及千把外委等均在官廳伺候至夕陽西下大金吾先後入城始各散去 
[京師火警]  
　　某姓兄弟僑寓京師齊化門外神路街適家有喪事栗六紛紜正月二十二日之夜失於範致使燈火燃及蘆栅風掃殘雲頃刻凈盡旣而火尖穿入内室延及靈牀以致眷屬女親同遭火刼洎乎警鑼報處文武員弁率同兵役救援水局助善人亦竭力襄救則房屋己悉數蕩然無復一椽半瓦矣 
[寍波火警]  
　　本月十一日上燈時寍波府署東首禮拜堂比隣篾作主某甲因子患病召巫者爲之祈禳屢舞僛僛如癡如醉旣而對紙燈喃喃誦咒令持入懸掛牀前不隄防燈燭延燒頃刻冐穿屋頂轟轟烈烈霄漢通紅水龍局夫聞警而來吸水噴救文武官亦督率弁勇分投彈壓拿緝匪人洎焚去樓屋一椽火卽告熄四鼓時大來衕某姓家又不戒於火水龍聞而　至協力施救約焚一點鐘之久共燬房屋二十餘椽 
[粤嶠掄才]  
　　粤垣越華粤秀兩書院每年甄别一次册上有名者方可入院肄業上月二十七日係越華書院甄别之期是日由督憲命題考試生題子貢問曰如有博施于民至必也聖乎童題禹聞善言詩題賦得道遠知驥得頟字二月初二日係粤秀書院甄别之期是日由撫憲命題考試　生題　孝者所以事君也三句童題敏而好學詩題賦得二月春風似翦刀得刀字今年慶榜特開各生童歡忭觀觀光莫不踴躍騰奮故應考人數較前增至倍蓰云 
[私收贄敬]  
　　杭垣善堂林列所定章程亦多美善如義塾一節向章必須書香子弟淸白良民貧而無力者方准入塾讀書且爲定額挨次序補故凡入塾者先向塾正報名備查後冉傳本人考騐而後註册待補若非本鄕子弟或人家不甚淸白一概不收至於棄取之權全在塾正一人近聞某塾正私立塾規美其名曰贄敬報名時先行饋送無不允准入塾之遲速又視塾規之多寡以爲衡倘不知塾規僅與報名得補入者十無二三也若如所言是藉樂育之名遂營私之計豈設塾之本意哉臨民上者盍起而整頓之 
[恨海難填]  
　　杭垣皮巿巷口某甲庠序中人也方甲丱角時雇紹興某傭婦供炊爨之役光隂荏苒甲漸長大婦年長甲十餘齡當時正在靑春眉痕染黛眼角流波玉立亭亭畫中人不啻也甲頓起淫心與之調笑婦若不知也者及夕至婦榻强與求歡婦曰如能白頭偕考不使團扇悲秋則惟君所命不然徒墮畜生道中無謂也甲情熱如火不暇審量唯唯而己於是儼如伉儷婦奔走伺候較平日尤加謹焉母不知其中原委惟愛婦之勤不忍葉之旣久春光漏洩聞子房嬉笑聲從門隙探望則見鴛鴦帳裏赤條條正在雲蒸雨沛母亦不聲張誠恐惱羞變怒激成禍瑞惟急倩媒妁爲子擇配而待婦之情益密名爲主僕實司賓客欲待完姻後使婦碍於情面不致反顔相噬將不逐而自去也及子吉期將近婦果謂甲曰汝母待我不薄難與口舌爭况我年近不惑但願旣得新人不忘舊人足矣我不欲與新人相見我將去之藉十指女紅爲餬口計君如有意每月貼番餅一枚家道雖艱想區區之數亦易籌畫也甲唯唯不料三星旣咏日與玉鏡臺相伴不假念及前情婦望眼將穿愁懷莫訴涙霑淸簟鬢似飄篷有勸其興問罪師者婦曰彼辦喜事後銀錢必棘手故不敢來决非負心漢也旣而倩聨橋花人店某乙往招甲并囑不必言及銀錢乙至甲處代逹誠悃甲曰彼與我如風馬牛不相及何絮聒爲拂衣入内乙歸以其言告婦婦尚疑信叅半延至本月初四日午後不能再待親往一行適與甲遇互相爭論甲以手掌婦頰六七下婦忿甚購紫霞膏吞服仰臥簷下經鄰人舁至廣濟醫院灌救無如服毒己深返魂無術入夜竟投枉死城中甲則化黄鶴而去僅留一母一妻在家己由地甲禀報仁和縣署請爲相騐未知何日了此一重公案語云姦近殺有登徒子癖者尚戒之哉 
[屧廊餘韻]  
　　蘇州府署左近開木作之某甲生一子年甫十二本月初七日午後至府前閒玩行近某燒餅鋪不覺涎垂吻外乘人不備竊取燒餅數枚飽啖之餘意猶未慊復往竊取鋪中人見之送回其家告以前情甲臥病在牀遂由其母出外略加訓責甲子不但不服驀取巨斧向祖母頭上猛擊一下祖母慌忙避閃肩膊己被擊中負痛倒地昏迷不醒甲扶病而出將子菙楚定欲置之死地旋經鄰右竭力解勸始閉諸内室絕其飲食幸甲母年雖老邁筋力尚健故無大礙否則幾釀成逆倫重案矣○東美巷某局司事某甲因鬚髮鬑鬑遣其僕人至西貫橋塊某薙髮鋪喚夥某乙爲之濯剃游刃未終甲出外小溲乙見帳檯抽梯内有白光粲粲者番餅六元不覺貪心頓起取而藏諸懷中剃畢歸店詡詡然語衆夥曰今日財星高照偶經府吏庫見攤檯上輸贏甚大卽以靑蚨二百翼作孤注之一擲竟被我贏得洋銀六枚一戰而勝豈非幸事今欲往上海一行不復在此蠖屈當與鋪主算淸工帳里夜起程翌日甲始知失竊事細思屋宇邃密並無他人出入遂喚地甲告以故地甲卽向該鋪細述衆夥爲之啞然甲卽著該鋪主將某乙交出否則當如數賠償此事旣有端倪當不難原璧歸趙也○初七日午後有甲乙二人翩翩年少偕親串某氏女行經衞前街無賴某丙等數人見之指爲拐逃將二人扭住飽以老拳二人素無縛雞之力正在爲難適有戚友某姓經過喝阻不理遂往某局喚勇丁數人上前拘拿無賴始一哄而散翌日倩人排解自願備香燭登門服禮二人不欲多事爲之首肯訟藤始斷 
[温郡官塲紀事]  
　　新任永嘉縣縣丞楊雲門二尹濩孫於正朋廿三日乘海昌輪船來甌筮吉二十七日辰時接鈐任事○新任瑞安縣雙穗塲徐星北鹺尹福辰係甲子科舉人在浙聽鼓有年現授斯缺於正月廿三日趁招商局海昌來甌暫寓東陽春客邸禀見道府憲筮吉廿六日赴塲履新○新任樂淸縣中軍者悮楊煥卿閫戎文蔚於上月廿三日乘輪來甌涓吉二十七日赴樂任事○新任樂淸磐石營守備馮子賢守戎斌元於正月十五日附元凱兵輪船抵甌在左營衙門暫駐襜帷旋於十六日謁見道鎭中軍並拜會都守同僚筮吉十九日履新○前代理永嘉糧廳李少峯二尹燾於正月二十七日卸爭二尹本係分府差委人員前因徐二尹捐陞知縣晉京引見由德太尊札委代理迄今交卸仍留甌郡聽候差遣○前樂淸都司查都戎聲顯客秋被譚制軍糾劾現己開缺於正月廿七日交卸○前任磐石營守備程渭賢守戎夢熊於上月十九日交卸廿三日挈眷起程回衢州珂里 
[枯骨遭焚]  
　　每届淸明前後居人各携紙錢向墓門焚化昔人詩所謂紙錢飛作白蝴蝶也永嘉縣屬盆山之麓荒塚纍纍白楊瑟瑟每當天隂月黑時聞鬼哭聲上月廿六日郡城某甲上塚祭掃焚化紙錢尚有餘燼是日封家姨大肆猖狂延燒柴草星星之火竟致燎原驀將余姓停柩二具燒燬殆盡骸骨都成灰燼不堪收拾後查此棺係仁豐錫之姊及姊丈也家貧如洗無力掩埋某甲亦無立錐地無從生發幸管墳之家綽有餘裕調停其間代甲墊給番佛二十餘尊俾余氏另購小棺將燼餘殘骨檢入其中掩理了事嗚呼麥飯酒漿誰展荒塋之拜殘肢枯骨竟揚 
 
 

Page 3

 
 
歴刼之灰魂兮有知能無隱痛 
[預期操演]  
　　長江水師提督黄昌岐爵軍門於望後將莅瓜州閱視水師瓜州鎭所轄各營逐日勤加訓練春眠纔覺角枕未離卽聞槍聲炮聲如珠之貫其殆如秀才臨考先從事於八股五言乎 
[村姑被誘]  
　　鎭江來信云江北某村落緑楊臨水間以夭桃茅屋數椽時聞雞犬眞一幅天然畫圖也村人某姓男耕女織野樸目安生下小嬌生年方二八雖野花亂插雲鬢蓬鬆而丰致嫣然别饒斌媚其父愛之甚幾同掌上明珠年來徧託氷人訪尋怏壻不料其女春心早動竟與鄰村某甲有私甲醜惡若鬼薪滿頭堆積瘡痂蟣蝨徧身垢膩厚寸許與女之花顔玉貌眞有天壤之殊而女繾綣情深不離形影意者氤氲簿上被月下老錯注因緣乎今春有爲女執柯者議未成甲己先知消息深恐意中人爲捷足者先得遂私謂女曰我與卿天長地久願爲比翼鶼鶼孰知好事多磨忽地愛河將涸事急矣將若何計惟有效奔月結璘或可免羿弓之射乎女蒼黄無策泣從其謀因相約至鎭江暫賃後街某姓家爲藏嬌之窟其父失女所在四出訪尋恨不得鴻都羽衣人上窮碧落下黄泉偵求確信一日女在紙閣蘆簾之下半面微呈適其父躡蹟而來相見之餘神色頓變牽衣問訊知係甲之所爲遂扭交地保收留以便控諸縣署甲知不得免央人再四懇求願將女送還免致在公庭出醜其父雖首爲之肯然昔之紅繩約髮雙髻如丫者今己薙面修眉宛似夫人模樣矣奈何 
[僧多粥薄]  
　　蕪湖道署春秋兩季必委佐雜各員分赴所轄各州縣稽查牙帖驛站班管三項年年如是故曰例差冷坐山門者先期皆患得患失如秀才之望榜念年李觀察體恤下情中和節届卽行揭曉計每縣每項各委一員聽鼓東廂者幾乎盡賜及第浮沈省會諸公亦有得與其列者人皆謂爲憲恩之寛大然身在局中者則嫌僧多粥薄矣慾壑之難填也如是 
[滬上官塲紀事]  
　　提右營傅煥庭叅戎署事期滿經江南提督譚靑崖軍門會同兩江督憲劉峴莊制軍遴委崇明右營叅將廖楚才叅戎署理廖叅戎奉札後當卽交卸篆務乘舟來滬暫泊小東門外浦灘本邑城守營將弁兵丁均至江干迎接聞叅戎小駐數日須赴松江一行再回滬瀆接篆之期己定於本月廿五日云○常鎭道黄觀察由蘇來滬於昨午乘坐緑呢大轎前導有頂馬一員五梅花戈什哈等入城向文武各衙門答拜不日卽當啓行○上海縣黄愛棠大令赴金陵謁見督憲昨日署中探悉大令約於今明回滬預飭差役執事人等伺候迎接 
[紙鳶肇禍]  
　　本邑英租界北泥城橋西首有名山家園者地與租界毗連其南爲日本人所設日淸貿易研究所屋後荒塲一片頗極廣袤細草成茵其平如砥前日有在某洋行執役之某甲戲放紙鳶忽起旋風以致吹墮寍波小馬夫邵雲楚見而拾取甲向之竭阻互相口角隨卽散歸昨日傍晚甲又在是處放紙鳶邵突奔來奪取其線甲忿極扭住爭毆驀出小洋刀將邵肚腹戳破極聲喊呌鮮血直流當經旁人將甲拘拿一面報知邵之父兄送甲至新閘巡防局聲訴局員欲解歸上海縣究辦邵之父兄以受傷者勢頗沈重大有性命之憂一再躭延或致不及醫療遂扭甲至新巡捕房請爲管押邵則舁送仁濟醫院求醫 
[淞濱瑣語]  
　　陳阿狗者穿窬中之老手也前者混入南巿篾竹街沈姓屋内將揷鏡取下藏在懷甲正欲逃逸沈聞聲而出將陳拘獲送往十六鋪保甲中局請辦李蘭史二尹提訊之下判笞一百板驅逐出境贓給沈領○乞丐向店戶强索錢文最堪痛恨前日午後有某丐在大東門張華浜地方某竹器店索錢店主置諸不理丐横臥門前厲聲辱駡店主恐碍貿易欲令丐頭驅逐旋經鄰人解勸給錢三百文丐始悻悻而去又有山東人某甲手持鐵鏢二至小東門内何恒昌綢莊强討靑銅該店以此處向有丐頭承包分毫不肯給甲遂在門前指天畫地聲勢洶洶圍而觀者如堵該店無可如何給錢數十文甲始向西而去○因賭口角之事近來時有所聞亦可見賭風之熾矣有甲乙兩人在滬城新北門内某姓家抽頭聚賭卜畫卜夜前晚在三星樓茶肆因分利不匀互相口角繼至某烟館吸講烟唇槍舌劍勢甚凶惡旋有魯仲連基人出爲排解始寢其事○前月有某甲手携紙錢出西郭門思欲展拜松楸行至吊橋堍忽來小車夫一擁而前爭攬生意甲曰我寗安步當車汝等勿絮聒小車夫佯若不聞拉住衣服撕成粉碎始紛紛逸去甲己狼狽不堪矣聞者爲之髮指 
[商船出口]  
　　滬南停泊各商船日來裝運糧米業己齊全金萬順萬壽安等七八艘己於昨日揚帆北上 
[鄕人賽會]  
　　滬城西門外有蛋井廟香烟素盛鄕人於昨日舁神像巡行各處笙簫鉦鼓響徹層霄羽葆雲幢光騰野陌一時士女縱觀不數曲江春宴巡防局員蔡蓉卿二尹恐人多易於肇事督同局勇往來彈壓極爲周密 
[淫婦被逐]  
　　滬城有某甲者雖無陶朱猗頓之當然囊中稍有積蓄開門七件事不慮匱乏也祗以重利輕别遂往浙江經營鹺務以家事委之老母方謂春暉寸草圖報有期將來衣錦榮歸可慰高堂晚景其妻某氏系出良家結褵以後倡隨相得生子女各一騎竹弄梅年均髫龀甲以似續有人衷懷頓慰絕不以瑣屑關心阻遠遊之念也孰料某氏桃李其姿楊花其性與親串某乙結野合緣久之風聲漸洩其姑因密爲伺察前夕譙鼓初敲瞥見黑暗中有人入室其勢甚疾如飛鳥之投林心知有異喚傭僕齊出擁入房中驚起鴛鴦加以黑索取并州快翦刀將姦夫髮辮齊根剗去本擬送官究辦嗣念誼屬葭莩且恐貽帷薄羞不欲多事縱之使去該氏應以家法處治因母族有人逼令大歸母家亦不願收管仍遣人送歸其姑以淸白家聲一旦被婦玷辱誓不肯休將氏驅逐出門一失足成千古恨再回頭己百年身讀李東陽去婦詞當有潸然灑涕者矣 
[擴充屠作]  
　　英工部局在虹口建造宰牲所其詳己見報章日來各租界肉莊俱送牛羊來宰自朝至暮擠軋不堪局董因議定章程在所旁添造房屋刻己鳩工庀料從事斧斤矣 
[芙蓉作崇]  
　　有謝金標者家在本邑虹口西華德路同文書局旁小弄内第三十九號房屋數年前己物故其妻不甘孀獨與賭棍魯冬冬有私糾集貲財開設浴肆謝子業己長大於今正央媒娶仇姓女爲妻一月有餘伉儷甚爲和睦前日不知因何與母口角忿無可洩遂私購阿芙蓉膏吞之其妻察知立卽延醫施救詎料毒己深入延至傍晚卽魂赴黄泉茯妻奔赴母家痛哭聲訴父母不忍坐視擁至謝家互扭成團固結不解旋有人從中排解未知以後如何 
[道批照録]  
　　昨日關道憲聶觀祭發出批示一道照録於下寡婦唐張氏禀批此案前據縣詳斷令各管令各管各業不准造屋業經批飭論令遵照辦理兹據該氏具禀前情仰南匯縣迅卽查辦具報毋遲 
[諭候批示]  
　　流氓連錦堂等强預娼婦沈巧寶之事從中敲詐由蔡太守訊明重辦己列報章前晚太守委宋莘樂二尹升堂發落飭將連及陳桂亭照原斷枷號連陳均叩首哀求旣而陳復供稱監生實名廷桂向來安分並不得錢惟沈娼之母張氏邀往一觀借票而己二尹謂爾旣是監生於何年捐納須將監照檢呈陳唯唯稱是二尹令將連先行枷號發交犯事地方示衆少頃陳之胞弟廷春投案訴稱前開和泰祥烟膏店後在彤和土棧執事今彤和己閉暫爲南土掮客沈娼之母張氏與兄相識是日邀去觀看借票餘不相干况連承認共酬洋銀六十五元連得十一元陸了頭得四元林增湘得五十元其數己符則兄之未得可想而知然代娼母作事以致疑爲同黨咎由自取夫復何言惟念兄素日病體 
 
 

Page 4

 
 
支離現與流氓同受枷號管押之苦將來釋出必致不齒於人類一念之差終身貽玷尚求大老爺格外施恩連妻某氏亦遞　聲稱沈張氏倩氏夫料理各欠氏夫轉倩他人共酬洋銀六十五元氏夫祇用十一元餘被他人分用現在小婦人願繳還六十五元叩求寛辦再向前曾分用之各人追究二尹諭候批示 
[解犯赴松]  
　　王阿多遭洪寶林唆使賈阿標刃斃一案經上海縣黄愛棠大令訊實收禁聽候起解己紀前報昨日由原差將洪押解赴松勘審 
[索借行兇]  
　　吕宋水手之僑居虹口者每值春秋佳日喜爲鬥雞之戲廣塲初闢芥羽而前互决雌雄興高采烈蓋亦猶華人之鬥蟋蜶鬥鵪鶉也有小法蘭西者近因鬥鷄而罄其家前晚九點鐘時行至三元宫前與司鄕人某甲遇向之　借甲不依從小法闌西突出小刀剌之中甲背脊血流如注痛極聲嘶適有巡街西捕到來將小法蘭西拘獲送押捕房次晨捕頭訊知籍隷吕宋滬上設有總領事因飭送請領事發落聞須待甲傷痊再行究辦也 
[販運私錢]  
　　昨日密波輪船抵滬時有某甲携帶私錢百串藏於箱籠中雇夫扛運行經太古洋行輪船碼頭畔適被法捕房探夥所見立卽扣住開箱查檢忽有某洋棧出店上前揀阻將探夥毆擊甲乘間兎脫探夥欲將出店扭住祗以孤掌難鳴致被掾脫而去夫販運私錢本干例禁探夥見而搜查亦固其所某出店竟敢公然揀阻誠黨惡之尤哉 
[英界公堂瑣案]  
　　包探李錦堂禀稱昨夜小的行經四馬路西首突被野雞流娼顧小寶拉入因將此娼拘案請懲顧娼供稱小婦人原籍揚州年十七歳上有父親實因窮苦不堪無奈賣娼爲活其父顧某亦投案求恩蔡太守飭將該娼押令回籍不許再來○包探黄四福禀稱李龜娼院中被賊竊去皮馬甲一件偪令龜傭朱阿金錢阿鳳楊阿媽等賠償兹經小的查明實由賣酒釀人朱榮嗾使隣孩尤長生行竊尤轉使孩子王巧福從樓窗扒至晒臺上竊取質得銀洋七元王分用三元尤分用一元五角朱分用二元五角是以拿獲吊贓送案朱錢楊三龜傭各訴前情王尤亦直認不諱朱供稱小的知王等竊衣付質故向分得洋銀二元五角不敢指使行竊尚乞施恩蔡太守判令將王尤各責手心一百下交父母領回管束朱笞責一百板枷號十日贓給李龜領去○陳戴福訴稱小的在地亞士洋行當司閽之役車夫林函福驅車出外悮碰小的口角之下被林將頭顱擊傷林供稱小的事出無心忽被詬辱故與口角如今只乞施恩蔡太守判罰洋銀一元給陳爲養傷之費○高趙氏訴稱兒子高阿松向在某漆作習髹工不能成就賦閒日久專喜吸食洋烟時向小婦人索錢不遂所求動輒吵閙是以報捕拘案叩請訊懲阿松一言不發俯首求恩蔡太守判令笞責一百板管押一月蔡其能否攺過再行候示○包探唐寶榮禀稱西醫生密司心報稱傭人王世春李阿意將犬毆擊失去項下鐵圈小的因將王李拘案王李同供稱小的等在樓上揩拭地板犬來狂吠是以略擊一下不知如何失去鐵圈蔡太守卽將王李開釋○二百四十五號華捕禀稱朱金桃嬝嬝婷婷獨行路上突被王德中調笑是以拘案請懲金桃訴稱小婦人行走之時此人一路尾隨低問曰卿需用洋錢否小婦人置之不理此人更出言穢褻將小婦人辱侮不堪王供稱小的係壽州人曾在王軍門處當差目下有事來申並不調笑婦女且此婦言語小的聽之不甚分明蔡太守飭移送軍門發落○包探陸阿祥禀稱粤婦陳阿林陸阿友呼喚粤人阿文阿文佯爲不聞突有陳壽仁者阻住口角是以拘解案下阿林阿友同訴前情陳供稱小的與阿文相識是以勸令阿林等不必窮追蔡太守判令管押十日○包探江阿三禀稱某洋棧失去狗皮一百四十張經小的查知嚴阿寶林阿寶二人所竊將贓售與陳四雲陳又轉售與和興兹特拿獲一干人吊取原贓祗存五十斤之譜尚有一百五十斤己售與不知姓名之客不能繳案計值銀五十兩西人某甲投案申訴前情嚴林同供稱小的等行竊狗皮自知該死陳稱小的不知竊贓以致悮買和興店主某乙供稱小的收買同業人之貨安能知是竊贓蔡太守判令將嚴林各笞責一百板枷號一禮拜期滿各管押三月陳管押二月與和興店主合倍銀五十兩起案之員先給失主具領 
[法捕房瑣事]  
　　維揚人某甲前日在法界南誠信烟館開燈過癮乘人不備竊取象牙烟槍一枝赴英租界押錢押店知其來歴不明不首收押甲卽雇坐東洋車往小東門外付質不料爲包控所見將人贓扣住送入捕房○某乙前在安慶輪船行竊搭客水烟袋一枝昨又竊得小車上之肩帶二十餘條向各處求售被失主所見扭送捕房管押○某内在北京輪船竊褲一條某丁在西鄕竊取濕衣數件某戊某己在碼頭上 * 
竊客米兩擔内經送入捕房押候請究○棠客由漢口乘江孚輪船來滬在碼頭畔失去雀梅條旱烟桿五枝報知捕房昨由包探查知係某庚所 * 
竊查獲人贓押候公堂發落 
[善與人同]  
　　天下敢便宜事莫如行善人果誠心行善量力捐輸福報之來如影隨形固不難翹足而俟也本館協振所昨承吳城隱名氏助洋三十三元邱品山十元求無災難子五元隱名氏一元孫魯瞻一元共計洋五十元又隱名氏善士銀十九兩五錢又林屋衆隱氏助賑洋四十圓内銅洋一圓花洋十八圓囑擇最急之區彚解散放又無名氏助賑洋五圓求病速愈寗德堂汪賑洋十圓凡此仁漿之遠霈足徵善念之充周雖多少之數不同而利濟之忱則一彚而誌之以伸謝悃天下不乏善士當必有聞風興起者矣 
[慈惠兼臻]  
　　山西永昌薦臻災戶籲呼乞拯家資豐裕者趁此好機會在在可積德累仁也李培萱堂善士爲令郎病患溼腫求速愈助英洋三百元由協源莊交來委解拯濟正在需欵孔亟而得此成數扶持彼旱溢餘生當感頌仁風之彼拂焉康疆叶吉可爲令郎頌矣上海北巿絲業會館籌賑公所施善昌謹誌 
[善及其時]  
　　敝堂接奉顧潤章大善士爲父病請符助賑山西由洪璞齋仁翁交來洋五十元又奉惜餘子大善士樂助山東賑洋一百元又奉劉福房大善士病愈還愿樂助敝堂善舉經費洋一百元刻下山東山西賑務孔殷億萬生靈死生呼吸大君子慨發慈悲輸救命之銀錢種眼前之功德善歸實濟兩及其時將見仁孝格天喜占勿藥康彊逢吉慶祝靡涯矣上海六馬路仁濟善堂董事施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年二月初六日京報全録]  
　　宫門抄○諭旨一道録前○將軍裕等奏審明秋審發回斬犯中途服毒斃　之解役按律定擬摺○江督貿奏揀員請補陸路守備摺○御史李奏請嚴核保舉摺○將軍長奏考察屬員賢否分别舉劾摺○二月初六日理藩院鑾儀衞光禄寺廂曰旗值日無引見○恭王謝賞神肉恩○慶王請假五日○榮公續假五日○耆齡續假十日○順天府奏京師得雪四寸有餘○召見軍機　○○裕禄興陞跪奏爲審明秋審發回斬犯中途服毒斃命之解役按筆定擬恭摺仰祈聖鑒事竊查鐵嶺縣解勘秋審斬犯郭萌海中途服毒身死一案當經奴才等將原報病故不實之督解典史並未能查明具禀轉詳之知縣等官專摺奏叅分别革職議處奉旨着照所請該部知道欽此欽遵轉飭驛巡道行提解役人等審辦去後嗣據審擬解勘奴才等因案情未確駁回覆審兹據驛巡道志彭督同讞局委員審明擬議覆解前來奴才等親提研鞫緣曹永喜李林高萬潰分隷承德鐵嶺等縣均充當該縣捕壯各役己死郭萌海係用洋槍謀放彭承蒽致傷身死犯案審依謀殺人造意者斬律擬斬監候題准部覆入於光緒十八年秋審情實之犯本年四月初四日該縣簽差曹永喜等將郭萌海與另批秋審人犯杝得馬萬才點交署該縣典史兪家麒督解晉省郭萌海之母郭胡氏先期聞知憶及郭萌海自從戒吸洋烟後每逢腹痛吞服烟藥卽愈郭胡氏慮恐郭萌海途次犯病卽在不識姓名藥攤上買得戒烟丸藥一包臨行送與郭萌海備用曹永喜等見而不阻兪家麒督解至省會勘後一併發回是月十五日日落時分行抵該縣所屬遼海屯地方因無客店可宿復行前進維時郭萌海頓發腹痛舊病欲圖速愈卽將丸藥盡行吞服躺臥車内聲喊腹痛曹永喜等卽向郭萌海詢悉情由迨至二更時分回抵縣署正值該縣廣祥赴魏家樓相騐命案公出兪爱麒因監門封鎖不能收監卽行回署飭令家丁並值日頭役將郭萌海等暫收縣押曹永喜與高萬潰將郭萌海攙扶下車背負進押郭萌海己不能言語看役張得生查詢曹永喜等告述前情禀知兪家麒時值昏夜擬俟次早撥醫調治詎郭萌海至十六日早毒發殞命廣祥旋卽回署曹永喜等畏問重罪卽以郭萌海在押病故等情報經兪家麒轉報廣祥禀經奴才等循例恭疏題報並咨明刑部於秋審册内扣除一面飭道劄委開原縣知縣神瑞前往騐明服毒情形填格詳經奴才等奏叅將兪家麒革職廣祥交部議處並委據驛巡道行提人卷審擬解勘奴才等因案情未確駁回復審兹據驛巡道志彭督同讞局委員審明擬議覆解前來奴才等親提研鞫據各供晰前情不諱詰無受賄與毒情弊案無遁飾查律載獄卒以金刃他物與囚致囚自殺者杖八十徒二年又斷罪無正條援引他律比附加减定擬各等語此案解役曹永喜等奉派押解秋審斬犯郭萌海赴省會勘旣見郭胡氏送與其子郭萌海藥丸應知戒烟丸藥内有鴉片烟灰拌製多服堪以殺人乃竟不卽阻止任其隨帶以致郭萌海中途因腹痛吞服毒發身死實屬疎忽惟較之與以殺人之具情稍有間徧查律例並無押解秋審斬犯中途服藥中毒斃命解役作何治罪專條自應比律量减問擬曹永喜李林高萬潰均請比照獄卒以金刃他物與囚致囚自殺者杖八十徒二年律上量减一等各擬杖七十徒一年半曹永喜所供母老丁單是否屬實應否留養飭縣查明另行核辦李林高萬潰均至配折責拘役限滿預詳遞籍安揷郭胡氏買給其子郭萌海戒烟藥丸訊無預備治病起見並無别故應請免其置議督解官前署鐵嶺縣典史知縣用候補府經歴兪家麒於郭萌海中作吞服烟藥毒發殞命事前旣不小心防範事後又復率報病故實屬咎無可辭業己革職應毋庸議前鐵嶺縣知縣廣祥己奉部議降一級留任業經因病出缺亦毋庸議除將全案供招送部外所有審明定擬緣由理合恭摺具陳伏乞皇上聖鑒勅部核覆施行謹奏奉硃批刑部議奏欽此○○頭品頂戴兩江總督臣劉坤一跪奏爲揀員請補陸路守備員缺恭摺仰祈聖鑒事竊蘇州城守營中軍守備劉長春病故遺缺係陸路題補第四輪第二缺應用儘先人員前以儘先守備徐榮請補接准部咨以徐榮名次係在二十名以後與定章不符應令另行揀員請補等因伏查是缺守備駐紥蘇州省城有倉獄錢糧巡緝操防之責關繫緊要非精明强幹熟悉該處情形之員弗克勝任臣於通標候補實缺中逐加遴選查有遊擊銜儘先都司吳廣升年四十七歳江南六合縣人由武童於同治二年投營隨剿荐保藍翎儘先千總任賴捻股一律肅淸案内經前湖廣總督臣李鴻章奏保同治七年八月初九日奉上諭吳廣升着免補守備以都司儘先補用欽此光緒十六年到標候補十七年在山東賑捐局報捐遊擊陞銜該員年力正强營務亦熟以之借補是缺守備洵堪勝任與定章限制亦屬相符合無仰懇天恩俯准以遊擊銜儘先都司吳廣升借補蘇州城守營中軍守備於營伍地方均有裨益如蒙兪允俟部覆至日卽行給咨送部引　見以符定制除飭取該員履歴並前在他省並無叅革朦保印給咨部查核外謹會同江蘇巡撫臣奎俊恭摺具陳伏乞皇上聖鑒訓示謹奏奉硃批兵部議奏欽此○○掌山西道監察衘史臣李兹銘跪奏爲請嚴核保舉以杜倖萌而端流品恭摺仰祈聖鑒事竊維治國之要惟賞與罰馭臣八柄二者爲先罰固不可稍踰賞亦豈可或濫臣溯康熙乾隆兩朝享國久長慶典武功縷指難盡其時内外臣工雖屢逢恩詔論功行賞而班序秩然未有越等者今則外官之道員多至二品其封皆至一品矣知府同知多加三品其封皆至二品矣牧令大半四品簿尉大半五六品其封率至三四品矣甚至一捐班之丞倅或夤緣出洋或挂名海運一保兩保己道員而紅頂矣此猶言在外者也内而翰林之編檢預名一典禮之末卽加侍講銜其優者加花翎有　京察者保簡放後加二品銜且驟然而冠珊瑚頂以七品而換二品矣六部之主事得一小事之議叙卽加四品銜其優者加花翎或三品矣夫宵人竊位則志士傷心倖者冐功則勞臣奪氣爵賞者人君之所以進退賢愚人臣之所以奔走吏士得之太易則人不知恩予之太驟則士無由勸遂至尊卑不别等級不明長僞士之浮囂惑小民之視聽甚非所以尊朝廷淸流品也蓋倖門不塞則士習無由端流品不分則人心無由正人心日壞士習日凌小臣以此爲能大臣以此爲巿而欲求官吏之守法天下之致浥是猶背日而求景北轍而圖南也近日恭奉上諭舉行　慈禧端佑康頤昭豫莊誠壽恭欽獻皇太后六旬萬壽慶典龎鴻遞佑歡洽並天下慶施恩自有成憲臣風聞工部於未奉　旨先派司員六十人近日派至八十餘人甚至堂官互相詬爭傳爲笑柄各衙門大率如是伏讀懿旨有云此次辦理慶典王大臣等於應行典禮查明舊章請旨遵行外其餘一切用欵務當力求撙節勿得稍滋糜費仰見皇太后聖懷謙抑念切民依燭照幾先無微不至臣恐諸臣相沿積習不能仰體　聖心踵事增華惟務博大近以爲鑽營者侵蝕之地遠以爲夤緣者保舉之階所關風氣實非淺鮮伏望　嚴飭各部院堂官愼選司員力杜情面勿長浮僞而啓覬觎嗣後如遇有保舉務當謹守成例按照官階弗得越級躐等以厚風俗以惜名器並飭下各督撫懍遵舊章不得以朝廷官爵爲屬吏夤緣之餌虚張力役濫保多人再有效尤予以嚴處則天下幸甚臣職司彈劾爲此繕摺具陳伏乞皇上聖鑒施行謹奏奉旨己録○○奴才長順跪奏爲考察屬員賢否據實分别舉劾以昭激勸而飭吏治恭摺具陳仰祈聖鑒事竊維爲政之道首在用人吉林初設民官畫疆分治所有丞倅各缺責在撫民與内省牧令無異必須得人治理則佐雜有分理之責亦當稱職是求惟向來未行甄别殊不足以鼓舞羣材澄淸吏治此次奴才出省校閱三姓防軍沿途接見僚屬詳加諮詢叅稽輿評並接受民詞察訪虚實查有署賓州廳同知委用知州吳瞻菁勤求民隱有守有爲到任僅止半年輿情愛戴無間旗民察其行事無不袪除積習又能約束書役不擾及閭閻實堪備循良之選相應請旨喜奬俾益奮勉雙城廳通判孫逢源年老昏庸昧於聽斷惟平日居官尚廉請以原品体致長春府經歴張紹庚居心巧滑不知檢束此次因勒罰被控撤任卽訪其前在山河屯經歴任内聲名亦甚平常署山河屯經歴試用巡檢盛文瀚操守難信縱役擾民該二員均請革職以示懲儆以上舉劾各員皆與吉林道平日留心考察奴才復親有見聞斷不敢意爲愛憎總期舉錯皆公以仰副聖主勵精圖治之至意此外如有應行舉劾之員再行隨時察看辦理除咨部查照外理合恭摺具陳伏乞皇上隔鑒訓示再雙城廳通判長春府經歴各缺均應扣留外補合併陳明謹奏奉硃批另有旨欽此 
 
