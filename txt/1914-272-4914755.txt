# 1914 - 272 - 4914755

 

Page 1

 
 
   
 
 

Page 2

 
 
時評 
[鐵路縱横（冷）]  
　　我前者已數數言之各國對付中國之政策悉注力於鐵路乘中國實業借欵之機會而羣伸其長臂以相攫取自同成鐵路操於俄手於是外人間漸起嫉妬之見而情形漸見今則燦然若觀火焉據今電所傳英人藉口漢冶萍借欵爲日所得之故而復要求自南京至廣東之鐵路日人又以英人要求之故復又要求自江西至福州之鐵路紛紛盡起以鐵路借欵爲區劃勢力範圍之實線中國至今日尙不及早爲之計耶 
　　夫振興實業中國今日不可少之事也實業不振興中國財政永無復蘇之望振興實業必自開通鐵路開通鐵路政府人民都無若大之資本則借外債又今日所不能避之事也唯於借外借之間不使之投入國際關係則政府之能也今乃不然政府借實業借欵之名以暫救其燃眉之急用外人借實業借欵之名以伸張其國際之勢力雖曰借欵爲鐵路而其實均於鐵路之外别有意焉是則所謂大危而又非前淸反對鐵路借欵之情形矣 
命令 
[三月八日大總統命令]  
　　約法會議秘書長王式通呈請任命范煕壬林歩隨沈寳昌葉鴻續爲秘書袁勵杰殷松年蔡璋劉克𤭔爲科長應照准此令 
　　又令代理國務總理孫寳琦呈據審計處總辦章宗元呈請任命許士熊馮閱模楊文瀇周承裕爲審計員應照准此令 
　　又令内務總長朱啓鈐呈據河南民政長張鳳臺轉據省城警察廳長嚴覲光呈稱署長李振麟因事撤任請免去本官等語李振麟應卽免去本官此令 
　　又令内務總長朱啓鈐呈據河南民政長張鳳臺轉據省城警察廳長嚴覲光呈請任命梁一恕爲署長應照准此令 
　　又令代理國務總理孫寳琦呈據審計處總辦章宗元呈稱直隷審計分處處長陸安淸呈請辭職陸安淸准免本官此令 
　　又令代理國務總理孫寳琦呈據審計處總辦章宗元呈請任命陸豐芬署直隷審計分處處長應照准此令 
　　又令内務總長朱啓鈐呈據江蘇民政長韓國鈞呈請將江蘇水上警察總廳長盧世儀第一廳長劉篤烈第二廳長李顯謨免去本官另候任用等語應照准此令 
　　又令兼代陸軍總長周自齊呈請將馬濟年金發均授爲陸軍歩兵中校楊惠昌孫名銑均授爲陸軍歩兵少校林一陸裴國慶均授爲陸軍砲兵少校黃華新授爲陸軍輕重兵少校陸軍歩兵上尉馬驥加陸軍歩兵少校銜姜慶升授爲陸軍歩兵中尉並加陸軍歩兵上尉銜林良彝張朝爾邱廉源黃恰濟徐鼎徐廷麟胡希庠張林軒曹紹華姚袓鈞嚴得霖徐藝臣汪瀛祥姚萬有馬瑞麟葉占林朱人傑葉海淸姚洪勝張廣華劉俊高滕傳銘傳得勝楊鳳崗左榮山鄕良臣姚維霖嚴維漢田鴻濟裴執臣蔣國霖謝敬軒李華廷劉鼎沈存仁蔡伯卿蔣世　鄒少棠聶春桂易旭卿謝有官鄒成章張鴻雲彭進忠秦裴然劉質彬蘇效武彭甫臣蒲煥文幹忠均授爲陸軍歩兵上尉李傑授爲陸軍砲兵上尉張其道授爲陸軍工兵是尉王聰三唐　麒陳雲祥胡亘新劉得票王成立胡壽柏江崇華佟競生劉松夫孫紹林韓文逹馬寳均授爲陸軍歩兵中尉周捷昌　良弼五亞同均授爲陸軍騎兵中尉管春永授爲陸軍砲兵中尉應照准此令 
專電 
[北京電]  
　　阜寗九龍匪首沙張二人現在滬被米旅長偵獲許鼎霖請大總統飭鄭汝成設法引渡 
[徐州電]  
　　仲匪由塔山東南面之小土埠衝斷白軍戰線西竄其實此股匪徒並非仲八自已統率仲八早由金塘竄遁不在塔山 
[徐州電]  
　　徐州鎭守使署經費向係張巡閱使籌措現已積欠二萬餘元無從指撥張使特電請中央照發 
[開封電]  
　　雙河一帶潰匪現正浪跡無定跟蹤追擊疲於奔命聞鄂境應山亦有土匪陡起若匪趨秦豫鄂川交界則轉覺費手 
[洛陽電]  
　　洛陽土匪又復嘯聚迭據報告匪首申心寛百餘人攻破豐李鎭彭婆等寨段總長已派柴得貴往勦 
[濟南電]  
　　單縣方面之匪經田中玉痛擊業已肅淸現擬定辦法四條一不分畛域一添紥軍隊一整頓民國一實行淸鄕 
[哈爾濱電]  
　　俄國首相果年意勁蒞任後在東三省方面將實行異種之排斥且主張急進主義北滿文武官員恐有一番變動 
[南京電]  
　　敎育司長江謙擬赴上海等處視察學務 
[南京電]  
　　馮都督擬設探訪局委趙汝標爲局長王恩溥佐之 
[南京電]  
　　省中軍警各費需用甚急通電各知事解欵 
[南京電]  
　　省長電催各縣迅造三月份各警察槪算書 
[南京電]  
　　八卦州總理趙惠潽現正派員調查以便整頓洲務 
[南京電]  
　　謝宗棠擬在浦口創設電燈公司昨呈省公署請予立案 
[南京電]  
　　警察廳長王桂林請假赴直昨已乘車北上不日即回 
特約路透電 
[北京電]  
　　中央公司與交通部籌商築造自南京取道寗國府南昌府而至萍鄕之鐵路以與萍鄕至長沙之鐵路相接萍長鐵路已歸該公司管理聞英國某著名承辦工程公司欲得由南昌至廣州之鐵路讓與權日本則欲將九江南昌路線展至福州 
[北京電]  
　　克虜伯砲廠與兩粤當道商訂借款馬克五十兆元五釐起息以地方税作抵押品借欵入項三分之工作爲收回紙幣之用餘一分則添置軍械並議於二十五年後開始還本 
[北京電]  
　　據中國公報載稱四川城口縣知事陸某呈請政府將大總統任期攺爲終身而止袁總統初閱之極爲震怒因陸弁髦約法之故　復細思所陳理由極可實行故乃决意付各省都督民政長懲求意見 
[北京電]  
　　政府否認成都來電所稱官軍在察木多以西受挫之說且謂據籌邊使來電聲稱該處並未見戰亦無援軍西發 
[北京電]  
　　英公使署三等書記海特君現赴維也納以維也納英國大使署亞茄勞巴斯君代之 
[北京電]  
　　地契稅章程前已宣布政府現擬展緩數月實行因有民多未明白章程而各省官員已有乘機設法盜取地契者山東爲尤甚 
[北京電]  
　　陸軍部豫算第年軍費須洋八千萬元其數過巨故議令各省遣散軍隊若干俾得减至五千萬元 
[武昌電]  
　　白狼所派有名細作二人星期六日在此間槍斃似係學界中人此間軍隊防守極嚴 
[東京電]  
　　日皇加冤費預算業已提出計日洋五百三十二萬七千四百十二元 
[漢口電]  
　　昨接老河口來電白狼已抵該處又據襄陽來電謂得最近消息老河口已被焚老河口襄陽間之電線已斷外人安危未悉 
[漢口電]  
　　據老河口來電白狼焚燬老河口一大部分城内守兵亦變大局更惡或傳叛兵現向襄陽城進發又謂已附從白狼樊城派往老河口之北兵若干行抵該處知防兵已變即復開回白匪已離老河口大約尙將折回 
[漢口電]  
　　據老河口第三次來電謂該處外人死者一名傷者一名其名未悉大約乃瑙威敎士 
[漢口電]  
　　大漢報載稱湘軍因前犒賞過輕多不滿意故不願出征白匪又稱白狼招降官兵每人月給餉洋二十元 
譯電 
[北京電]  
　　北京日報載稱英國要求南京至長沙之鐵路讓與權因日本已得漢冶萍公司特權之故 
[北京電]  
　　據官中報告縣知事考試及格者上等七十三人中等三百十一人尙有二百十五人令入法律學校肄業一年半順天時報抨擊政府謂考試知事乃政府之詭計云 
[北京電]  
　　北京組織軍學會以黎副總統及蔡鍔爲正副會長以法國陸軍中佐白里桑爲管理部長入會者有高等軍官七十人 
[北京電]  
　　中國飛行家四人今晨九點鐘由京出發旋於十點二十分鐘飛抵保定 
[北京電]  
　　趙秉鈞除遺下天津住宅一所外别無產業袁總統故令趙之養子與已子同學 
[北京電]  
　　都統福和（譯音）及其姪某因散布亂謠已由袁總統取銷軍職付軍法會議治罪 
[維拉克羅兹電]  
　　墨西哥叛軍五千在亞爾太米那擊敗官軍官軍現退至台姆闢柯美英德兵艦已駛往該處 
[柏林電]  
　　某德報今日載有前外交家所著之社論警告德人防俄尙人某報謂德俄邦交之損壤實由俄國各報妄發議論有以致之兩國政府今仍進行和平政策云 
[柏林電]  
　　巴黎時報載稱駐德俄國大使已請德國外交大臣更正某德報所載關於俄國擴張軍備之言因其言全無根據之故該使並未與外交大臣面談蓋避正式申請故也 
[柏林電]  
　　意大利其哇里底内閣已辭職各報豫料一千九百零六年在保守黨任財政大臣之山蘭逹將組織新内閣 
[柏林電]  
　　俄國海軍參謀總長里愛文親王於火車中患心病逝世 
[柏林電]  
　　羅馬因節省經費起見停辦醫院各工黨宣言將同盟罷工反對此舉 
要聞一 
[局勢（三月七日）（本報駐京記者遠生）]  
　　（總統制其决行乎） 
　　前函已略具大要謂將來結果恐仍歸於總統制比來覺此項預想日益確鑿（一）駐比公使汪榮寳氏前謁總統謂榮寳將遠行有一言不能不貢獻者卽總統制以總制當衝而今日政局無論何人秉政必不能滿人人之欲望將來責望咸歸無一機關以爲衝緩實與總統不利故某意甚以總統内閣制爲便而大總統之意不謂然謂前者黨人倡亂雖係藉詞伹彼時係内閣制何以不云討陸討趙而條矢於元首（一）又有某日會議大總統頗暢陳總統制之利謂今日制度自總統而總理而總長實同三級之制其爲不便不可勝言此二說似係確聞果爾則總統制之决行殆無疑義但雖行總統制其下仍不妨設總務部或總務卿之類則條陳總統制者固已歷言之矣本月十五約法會議必須開設大約總統制與總統内閣制即爲第一之提議比來國務院人已預料行且解散準備作退院之僧矣 
　　（二）白狼仲八之討平 
　　據官中報告白狼及新匪仲八已指日可就殱滅並歷証某外字報所載報告不實云云者之訛傳自此報告出後人心大定政界中之專意致志者似在財政問題而尤以恢復舊有地丁爲宗旨財政部新設之籌備新稅所及調查舊稅所外間頗病周自齊之紛更其實似非周所擅主者也 
　　（三）約法會議議員資格審定會之開會 
　　此項審查員自係一種形式上必經之手續會長李經義會員蔡　姚震余棨昌董鴻褘饒漢祥胡詒　朱深黃德章等於五號開會均依次解决所謂依次解决者卽照章合格者給予証書不合格者另行選舉而解决之結果大抵均給予証書者也惟對於政治議員身兼約法會議者是否雙方有效抑係取消一方　有議論但此節似無 
 
 
 
 
 
 
 
 
 
 
 
 
 
 
 
 
 
 
 
 
 
 
 

Page 3

 
 
間題云 
　　（四）平政院消息 
　　平政院之特殷與否爲吾國立憲史上之一大爭論今已决定特設自無問題此項第一次草案 
係某秘書所草並非經由法制局者及交出國務會議後各部多表示反對而朱啓鈐氏反對尤詳其言尢頗有價値（一）以監察官權限太重且各檢察官均能不經院長廳長而直接總統最易紊亂官階上之系統此節即間接駁斥御史台之說蓋原案所以定檢察官職權如此之擀者卽間接用御史之制也（二）以任命判事信監察官之手續近於繁瑣不合實用（三）以平政院原爲法律的裁判廳性質如欲將政治事項一併定入必須規定明晰方爲無弊原案殊欠妥貼此節亦係間接駁斥御史台之制度（四）以訴訟手續規定太略（五）以地方平政院亦嫌脫略云云者遂在國務會議打消此第一次之草案現第二次草案正由法制局起草頗叅酌有賀長雄氏之說而用之不日卽可提出於國務會議其院長十有八九是李經義以李曾面辭一次所以辭者以該院權限太輕也　　（五）外力之漸澎漲 
　　比來記者乃感覺一種苦痛即覺吾國之用人行政已漸雜入外力是也鹽務稽核所章程信鹽務顧問章程之發表皆頗曾提示于外交界且有時因洋員及外交界之抗議而特從速發表皆確鑿之事實也卽丁恩辭職之說亦係銀團及外交界所倡丁之本意或不必爾蓋彼等以丁恩之去留爲要挾權限增大之利器而丁氏一方面爲五國團所聘請之稽核實一方面爲中國之顧問故丁氏或有時面軟口軟而爲之代表者則盡情傾吐而出之也因此關係而本國黨爭乃至漸用外力（一）如反對閣系者之說謂以前閣系之鹽運使恐位置不保曾密開會議將鹽務人員之去留規定於稽核所章程中以利用外力之保障雖其事未確而其言可醜（二）如張弧氏之辭職大半由於以前閣系大半由於稽核所及顧問章程之内幕及辭職書方上而某銀行已爲之不平而英文京報尤倡張氏深爲五國團所信任無可辭之理由其卽定之章程决無由反對鹽政改革之都督可以反對之理（三）某司長本係以前閣系大勢在被汰之列而謠稱其曾請外國人吃飯二三次反對者亦不敢去之鳴呼中篝之言不可道也所可道也言之醜也 
自治制度之消極權 
[擬取兩級制度]  
　　各省自治會取消後大總統已交諭内務郵重訂自治制度該部對於此項問題異常注意日來討論凖據東西各國自治制度參酌我國優章折衷訂定擬取兩級制上級與下級自治兩不相同其原因有三（一）地方公益規模較大者旣非下級自治之力所能舉辦勢須委諸上級自治辦理（二）國家委任事務需費較鉅者下級自治力難擔負須由上級自治任之（四）下級自治一面須受上級自治之監督再上級自治介於官府及下級自治之聞其編制須爲官治下級自治則純爲民間自治云 
[條例討論完竣]  
　　自治條例大總統曾前令本府顧問廳詳細討論該廳於昨日（六日）宣告討論完竣當卽將所有意見及自治條例一併呈送大總統核閱探其大致如下○原章各縣設董事會爲執行機關兹擬改爲參事會以縣知事爲會長○縣知事對於參事會議决事件有交令覆議及撤銷之權○原章議事會得議决自治規約兹從删除凡一切規約均須經縣知事呈請民政長或内務部核准然後施行○原章議員以二年爲任滿每年改選半數兹改爲三年任滿其參事會員即於議員内互選云云 
[擬添自治委員]  
　　取消自治會後所有關於自治事宜已暫由縣知事代爲辦理但縣知事責任頗大公務尤繁恐難專心辦此現經内務部調定擬准各縣知事酌核情形設置自治委員若干人專爲輔佐一切自治事宜知事有進退自治委員之權自治委員係屬臨時設置一俟新自治制度施行後即行取消至員額及任用規則尙未脫稿云 
國會停職後之議員生活問題 
[議長之敎授生活]  
　　國會停止職務後兩院議長較一般議員尤爲進退維谷前次王湯兩君皆有派充約法會議議員之消息後經辭謝足爲兩院長自愛之一證昨日又得最確報告衆議院長湯化龍氏已應聘陸軍大學國法敎授月薪百元業於昨日開始上課云 
[議員之給費問題]  
　　參衆兩院停職後議員之黠者早已顧而之他謹愿者皆欲歸休田里第因國會籌備事務局通告補救之公費旅費尚未領獲遂致停裝未發兩月以來消息渺然頃閱該局日内與財政　往返之函始知此欵不至無着補發之期想亦不遠爲錄原函如下（一）財政部致籌備國會事務局函逕啓者查發給停止職務兩院議員歲費旅費一事前經貴局擬定辦法通告在案並迭據請欵前來此項經費旣經貴局將給費辦法核定宣布自應由部籌撥雄風聞兩院議員已有陸續離京者其離京各員歲費旅費自應停給所有兩院議員目下實在在京人數及住址應由貴局迅速調查造具詳細淸册送部以憑核辦其已經離京各議員人數並應另編一册送部藉資考核相應函致貴局查照辦理可也致（一）籌備國會事務局覆財政部函逕覆者准貴部函稱云云（中略）等因查兩院議員係同時停止職務奉令給資回籍與否可聽其便亦經政治會議議决呈奉大總統令准如議辦理自應無論已否離京一律發給歲費旅費以昭平允若覺以離京與否爲應否給費之標準則目前離京者卽停給歲費旅費設將來各員永不離京者是否仍將歲費旅費再行續給且昨日在京者今日或又離京今日離京者明日或又返京來往無恆亦難確定況離京各員一聞發欵有期亦斷無不來領取之理届時或給或否辦法顯歧煩言交貢本局將何以應再四思維來函所擬辦法窒碍實多應請仍按停止職務各議員全數一律照發歲費旅費庶免辦理爲難至各該員住址何處與應否給費似無何等關係本局亦碍難逐一調查現本局所接關於此案函牘日有數起有謂本局玩視職務者有謂本局藉詞延宕者譏彈羣集應對俱窮務懇貴部俯念本局係政府直轄官署之一本局辦理之能否協於機宜實政府信用所關伹能勉遵部示决不敢一再瀆陳無論部庫如何竭蹶而結束國會究爲政治問題之一並望體察本局爲雜情形按照本局前塡領欵收據銀數尅日發交本局俾資應付而免困難實級公誼至將來發欵自應切實考核冒濫可期其絶無一俟發欵完訖後自當由局造具淸册送請查考以昭核實相應函覆貴部希卽迅賜查照辦理可也此致 
[廢除省制之利益說]  
　　改省制問題自熊秉三氏任内閣時卽應爲唯一之政策嗣經照氏去任後改省事幾至閧然無聞兹據最近消息政府仍擬實行惟其範圍則按道制歸併以其旣較改州改郡可免繁重手續而對於財政等事亦無須糜費鋪張且中央旣擬實行集權主義惟有先行破除舊有省制爲適宜昨聞政府於會議時曾復提出此制并列其利益之點三項（甲）關於政府（一）中央可收實行集權之效（二）其於軍政財政上之計畫亦易於直接施行（三）化繁爲簡並與减政主義相符（乙）關於地方官（一）對上可免層層之節制（二）對於人民施行之政策亦無所製肘（三）其才堪大用者政府亦易於聞知（丙）關於人民（一）其縣官若有爲所欲爲者人民得以舉發（二）民情之困苦則易上逹於政府惟因關於裁撤都督問題一時尙須維持秩序不易進行闻必須俟約法會議成立各處匪亂　淸時入手然此案决非曝行打消云 
雜評一（無名） 
[白狼復擾鄂境]  
　　據今日路透電白狼復　至老河口嬈敎焚掠全市毁其大半傷亡敎士復有將犯襄陽之說是白狼又擾及鄂境矣白狼至皖而皖民大苦今又至鄂鄂民又將大苦雖曰前者軍隊已敗之然敗之而不能平之雖敗無害於白狼也即無益於人民也其徒黨雖略剷除然不閔白狼至鄂而防軍變叛且復招兵而以二十金爲餌乎然則白狼誠今日心腹之患矣 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[關於約法會議之近訊]  
　　電催議員來京約法會議議員各省已先後選定學報中央惟除在京之員已就近報到外其餘未報到者尙有過半數刻政府以此項會議已决定本月十五號以前成立其到京報到之議員已交付約法會議議員資格審定會審查其未到京之員自應先期報明以備審查昨特飭由籌備約法會議事務局再行通電各省催促限期本月十號以前到京以便如期開會聞該局已於昨日（六日）通電遵照辦理矣 
　　祭天服制待决祭天問題前經明令解决惟關於應用之服制頗難於釐定如採用古制則類乎俳優若傲用各國禮服又與祭天之意旨不合勢不得不拆衷古今中外定一民國祭天之最宜服制政府前曾欲集通古諸儒之意見或主張採用周制略事變通或主張取漢唐祭天服制而折衷之議論紛紛歧頗難尅期解决或謂此間題將來必待約法會議解决云 
[預備提議議案]  
　　約法會議議員已經陸續選出再有旬日即可開會日昨總統與府中各顧問商議以約法會議開會在邇亟應預備提交議案其各省如有關於重大案件須歸公决者亦可送京交該會討論當通電各省遵照辦理至國務院及各部署預備議案皆須呈送總統府由總統提交該會所有從前參衆兩院未决各案件亦應一併賡續會議該會對於各議案擇其緊要與否定爲提議之先後大致分爲四期一約法全案二大總統特交者三參衆兩院未决案四其他各省送交者本會議員如有提出議案隨時開議 
[資格審定辦法]  
　　約法會議議員資格審定會業已設立該會李仲仙蔡松波等籌議審定辦法大致仍注重於官僚一派凡當選議員查係曾任高等官吏五年以上者莫不認爲合格並加以確有成績批嗣對於一般老學究即所謂碩學通儒者尤爲歡迎惟苦於學校畢業生所謂須審定者卽指此項而言大約將來總須於此項内剔出三五人認爲資格不合以完該會之責任云 
[政府用人行政之一斑]  
　　張鎭芳言中有物前河南都督張鎭芳來京多日前日進謁大總統適値梁秘書長開單請簡各員總統閱看良久未置可否轉詢張督以河南各政黨情形並謂當去年四五月間若非有各穏健政黨出力維持大局恐不得如今日之容易着手張云總統旣知社會中尙多有得力之人何以今日任命各項人員不依此標準豈不人失人心總統聞之甚爲動容旋將案上請簡各員名單擱置一旁謂梁秘書長曰此藝姑且從緩聞者皆謂張之數語頗爲言中有物云 
[閩省長去志已决]  
　　福建民政長汪聲玲月前因故辭職當經政府致電劉總長就近慰留始將前職擱置刻聞昨該民政長又有電到京重申前請詞意甚堅政府以該民政長一再陳請去志旣决擬允其請口内將其另行　動大約閩省政局當又有一番變動云 
　　張錫鑾有辭職說近聞東省吏治交涉日棘一日較之内地各省不易者手以致奉督張錫鑾昨日有電到京陳述種種爲難情形呈請辭職政府接電之後一面慰留一面議出對待辦法二種（一）以朱家寳與張錫鑾對調人地各得其宜（一）允其辭職以陸建章督奉 
　　葉局長調濟路員路政局葉局長對人云現在各鐵路業務均有進歩收入年多一年由於不輕換路員故路務漸次起色然此不過吾輩之辦法尚不足以堅定路員之心無論如何困難當使養老費良法實行方與路務大有裨益云云間已通今各路局研究呈復云 
　　倪都督電拿知事豫匪白狼竄擾皖邊時皖屬霍山縣知事殷葆森匿職濳逃以致全城糜爛業經皖督倪嗣冲電告中央由政府通電拿辦刻聞倪督昨又有電到京請通電緝拿英山太湖珌縣知事探其原因亦係畏匪濳逃云 
[外交上最近之問題]  
　　修改伊犁條約外交部查光緒七年中俄訂立伊犁條約第十欵准俄國在内外蒙古並伊犁塔爾巴哈台喀什噶爾烏魯木齊及天山南北兩路等處貿易暫不納稅俟商務興旺再定稅則第十五欵通商各條每十年酌改一次限滿雙方不提仍行十年等語第一次滿期爲十七年因事未提第二期二十七年適逢拳匪之亂第三期宣統三年聲明大局平定再議外交部現已根據舊約照會俄使請修改矣 
　　木把呈請履約三省森林外人覬覦已久後有中日合辦之採木公司發生木把（卽採伐森林之商人）損失甚巨現今春水澎漲木把將渾江之木排放下半途被水冲散者悉被該公司撈取木把孫作善等援照條約第一條鴨綠江右岸帽兒山至二十四溝之間距江岸六十里之材木由兩國合資公司採伐第三條界外及渾江之森林仍歸木把採伐之規定呈請農商部轉商外交部照會日使飭令該公司照約辦理未行能辦到否 
　　法使援例規費法敎士奚鳳鳴在六安被戕一案經外部派參事唐在復前往道歉後時已一月並未提議昨外部忽接法使函詢對於奚案之辦法孫總理當卽函復中法邦交最睦此次奚敎士被戕大總統已頒命令嚴緝兇犯至撫䘏方法應俟雙方討論务期不傷感情聞法使館人云康堆氏擬援日本例在幣制借欵中規定應得撫䘏之欵及損失費云 
[阻力重重之幣制借欵]  
　　幣制借欵自第一次善後借欵成立之後即徐徐發生後乃愈接愈近至年前靑黃不接時中法銀行借欵未成其他借欵亦多未接洽五國團以堅壁淸壘之計苦吾政府中間煕禮爾回港丹恩氏赴南幣制借欵遂無可望彼等雖託名商量假辭調查然其内幕中計畫實北京土語乾晾台三字著數也政府着手各項小借欵政費卒未能繼五國團遂又從新接洽兹將最近消息錄之如下 
　　最近阻礙最近改良鹽務一事與幣制借欵實有莫大之阻礙據顧問丹恩與近日外間所傳借欵阻礙原因有四（一）銀行團深信丹氏就場征稅之法决欲見諸實行（二）銀行團要求條件太酷政府恐授外人以干涉財政之階（三）改良幣制之方法尙未確定（四）吾國以中法實業銀行爲後援尙無刻不容緩之勢有此四因遂爲大借欵進行之阻碍然第三第四二因尙不甚重要以吾國固甚願早日改幣制然决不願僅恃一二小借欵爲數衍旦暮之計若第二原因則吾國自當力拒無庸深論若改良鹽政一事則其權全操於丹氏之手丹爲銀行團信任之人故其言實具左右借欵之能力其從兩淮調查回京曾宣言不聽其就場征稅之法卽將辭職云 
　　兩項要求幣制借欵銀團與財政部已議有端倪銀團提出者兩項（甲）關於幣制之意見（一）審查用途由中國自行採最新式之審計法審查（一）聘用顧問以新法管理改良製造（乙）關於鹽稅之意見（一）裁撤各省鹽運使等職將鹽課改爲十區每區以華洋委員各一人管理辦法權限與海關同（一）管理中設一執行部以洋員任之未知政府如何答復也 
　　開會討論幣制借欵業總統府五號特瓶會議一次列席者爲孫代總理及梁燕蓀周子沂周緝之諸人袁總統親臨與議周緝之提出對於該欵决定進行方針總統核閱後以該案所擬各節核與丹恩氏改良鹽稅條陳頗有出入因將該案質之公决周子沂君以丹恩氏所陳各節關係於鹽務前途者甚鉅無論如何斷難全行照辦預料該欵决無從速成立之望現在財政情形已另籌有支持之策則該借欵似不必操之過急使我俯首帖耳就其範團等語梁燕蓀氏亦頗謂然袁總統復囑孫總理對於該欵務就根本上着眼庶免墮入術中云云討論兩小時始行散議 
[辭職聲中之鹽務署長]  
　　總統府會議總統昨特召集各國務員開特别會議一次聞係對於鹽務問題作種種之討論總統曾提出張弧關於銀行團對於我國鹽務直接懲稅利弊條陳一件以其所陳各節洞中肯要故特召集各國務員切實研究以便决定對待之法云 
　　洋顧問呈請鹽務署顧問丹恩昨上呈於總統略稱近來各省鹽運使榷運使星羅棋布名義旣不劃一權限尤屬含混於整頓鹽務前途殊有窒礙應請飭令統一以收指臂之效云云總統當交鹽務署張弧酌核辦理張大爲躊躇蓋整頓方法首須將鹽運使裁撤而現時又難辦到擬再籌變通之策云 
　　張次長辭職財政次長張岱杉辭職之原因言之不一據聞張存去志忆久在照總理辭職之日張曾提出辭職表後經周總長慰留故張暫安之然外間尙有張雖辭財政次長而鹽務上之位置必可保無恙之說是時又聞張若離部必聯同辭職云云此可謂張辭職之遠因也邇者張曾條陳鹽務意見書一則上諸周總長據聞周總長對於張所主張意見頗不謂然張以意見不合遂即日辭職此可謂張辭職之近因現開張若准辭王璟芳曲卓新均有繼任希望惟此消息尙不可靠云 
[籌議進行中之電鑛兩要政]  
　　煤油礦熊希齡任命籌辦全國煤油礦事宜業於前日發表兹詳詢此任命之由來自熊君辭職總理後大總統極力挽留欲授以相當之位置以酧其勞而展其才先本擬以平政院院長或顧問院院長繼又擬以財政會議議長熊均力辭不就且屢陳欲暫脫身政治從事實業大總統旣不欲强以所難而又無適合之位置頗爲躊躇適値延長熱河煤油中美合辦公司成立故卽任命籌辦全國煤油礦事宜以全其志云又一消息熊氏任充籌辦全國煤油礦在命令未發表以前大總統恐熊不願擔任于四號上午特使軍事處總長蔭午樓上將赴津討求同意熊已允諾蔭於當日下午回京命令遂卽發表又一消息照希齡日内卽與農商張總長籌商一切即以陜西延長煤油礦爲入手云 
　　無線電聞交通部擬於全國各要處添設無線電局以期消息靈通然因此項所需資金甚巨一時不易籌措故未實行近英國馬爾柯尼公司及德國某公司均向部提議承辦此項電局請求許可兩相競爭均無成議頃該兩公司又商妥一致以馬爾柯尼公司之名義請部承認補助二十五年間五釐利息之條件承辦此種事業聞朱總長對於此提議卽日提交國務會議再决定辦法云 
[法官甄别揭曉後之辦法]  
　　司法部甄别司法人員會此次受騐諸員應續行口述考試者計高春熊等六十三人已定于三月十一號午前十時在司法部本署内舉行口試其應試合格者計陳邦逹等一百三十四人依照該會凖則第十三條之規定應給發通知各員兹因住址不明者居多通知實屬困難故一體榜示以期迅捷而免遺漏已於昨日（六日）揭曉聞其成績較優兼富經騐者可得地方以下推事或檢察官之職其餘槪發往各廳實習以資歴練云 
[飛行隊游歷保定之先聲]  
　　南苑航空學校爲我國組織之最新機關數月以來發逹甚速邇來該校學員能騰空高飛者二十餘人已造成大飛行者五六人前日保定軍官學校校長幕該校飛行學術面向參謀本部呈請飛行隊游歷保定以資研究當得該校校長秦國鏞君允諾回校時卽通知各敎員學員游歷保定一切准備條例呈報參謀本部轉呈總統批准該飛行隊准於三月初十至十三等日如無風雨沿途飛往聞該校所派飛行人員除校長秦國鏞外有四敎員歐伯爾中敎習厲汝燕學員章斌用五十馬力雙翅飛機三架及自造五十馬力新式單翅飛機一架同時飛行列爲雁行排爲鴉陣以壯觀瞻於涿州及定興兩處設立油站停泊處派有護兵保衛並揷紅旗以爲目標另派技士秦忠仁曹玉棟劉成祺宋連珍等四人先期赴保准備飛往時一切任務又聞袁總統以民國飛行學術有此進歩非常欣悅特約副總統於是日同在海宴堂參觀飛機至三海時演習變排種種陣式云 
[桂督赴粤之表裹觀]  
　　廣西都督陸榮廷因事來粤三號已抵梧州廣東龍都督卽令水上警察廳蔡春恒等派撥江大兵輪親往迎迓四號桂督率電安電寧永福三兵輪行抵東安適在馬口與江大兵輪相遇隨由江大護送來省五號上午五時許駛進省河船泊天字碼頭龍督預派濟軍數百名在碼頭守候六時登岸列隊由大南門晋城所乘係綠呢横扛八人過山兜與夫用黑布裹頭晋城後直進都督府與龍都督張鳴岐會晤並帶有隨員數人李省長龍鎭守使曁行政公署四司及鄧蔡兩廳長均到府拜會十時許桂督到鎭守使處答拜德國駐廣州領事梯格斯君亦到都督署謁見督署特奏軍樂歡迎其餘沙面各洋商及各國領事官亦續有到署謁見者是日德宣街一帶軍隊林立各城門口加派濟軍扼守桂督帶來衛弁衛兵等共百餘人並帶來行李及送禮口物甚多如蛤吤酒紅蓮藕粉走馬胎膏桂林馬蹄馬壩粘米等物均紛紛扛至督署翌日龍督陸督及李張兩省長到粤秀山遊玩在鎭海樓中設讌席間燃竹數萬響甚爲熱閙據聞陸都督此次來粤係研究兩省聯合借欵問題至此問題之起因係張鳴岐授任桂省民政長時以該省地瘠民貧不足施展其經濟當請財政部撥欵二百萬方允赴任惟財政部祇允撥五十萬張不得已南下及抵上海又與洋商磋商借欵卒無成議後見粤省亦籌議借欵因有兩省聯借之動議旋卽來粤與當道互商一切聞已向德國某銀行開議一次其借額爲六千萬馬克粤擬占三分之二桂占三分之一卽將此意電告陸都督請其來粤面商故陸都督遂有此行惟陸都督對於此事以桂省雖窮然能極力撙節尙可支持不願令桂民多一負擔故極不贊成張則堅持甚力云 
[粤省維持紙幣之械支右絀]  
　　粤省因維持紙幣而發生暫弛賭禁之說其公益會辦法及章程已見前報矣自此事發見後賭禁之果弛與否大爲一般人秘注視倡此議者出於商界商界中人苦於紙幣低折過甚欲免此厄無聊之極故畫此策其實賭禁果弛紙幣焚燬無多恐亦未必果能維持也但此議旣發政局中人以此問題太大不能驟然允許亦不敢毅然斥絶故祇以請示中央爲名以搪塞决商人其實所謂請示者特以之商諸粤省同鄕諸京官而已且伍廷芳唐紹儀等日前請禁賭之電旣承總統特許此時實無從推翻故請示一層政界亦頗難着筆同鄕京官亦殊難贊成也而粤中報界反對弛賭禁者亦有數家南越華國其最者也然粤省政界對於弛賭禁之心理龍都督因軍餉吃重則頗爲贊成李省長則無可無不可惟内務司長伍莊則頗爲反對因伍莊現爲紙幣維持會副會長深慮日後一經開賭將以一身爲集矢之的且粤東禁賭之歷史由於辛亥之歲陳炯明爲諮議局議員主持最力總督張鳴岐許之遂一律禁絶及至反正而後陳炯明爲粤督常以此自豪迨至昨歲陳炯明失敗而逃國民黨人曾言官僚復將柄政粤省必復開賭旣有此種言論故伍莊引以爲恥斷不願以一身爲開賭之禍首日來紙幣維持會已連次集議但所辦事惟拍賣公產及禁止銀毫下鄕而已其公益會章程雖已獻議於會中至今仍未提議因諸會員實不敢受此惡名也至倡辦公益銀行一事銀行雖已落成而開辦仍無甚眉目政府雖將公產及實業股分撥出連日拍賣所得亦不過數十萬而龐然偉大之舊藩司署舊廣州府署斷非旦夕間所能賣出至於募集商欵港商省商雖各有應募然究非十分踴　故基本尙未充牣兹幕仍屬無期也 
　　維持紙幣近日仍無切實辦法乃忽發生一政界與報界交涉之事斯亦奇異之極矣紙幣之不能十足通用商業各行大都如此報界亦營業之一份子去歲各家皆因紙幣低折而虧本甚大故今歲由報界公會刋發廣告聲明生意艱難紙幣照時價通用而政界乃必實以十足通用兹錄省長公文於後閱之亦足供一粲也文云現據商人陳耀增張炳等呈稱竊連日紙幣低折之速實係報界羅少　爲禍首羅少　卽羅有章前在胡逆處當秘書一職去年十二月中竟敢在報界公會提議不用紙幣以銀毫爲本位主持最力即發稿登載各報自元月初旬起羅少　每日在報界公會擬東紙低價比時價更低刋印傳單發往各報各報用東紙依公會傳單價目出入各界愈多效尤商等爲大局起見迫得粘同羅少　每日低折紙幣傳單密禀伏乞委員查拿重辦等情查商務交易官廳收入一律以紙幣爲本位十足通用迭經佈告在案報界均屬明逹之士自應恪遵功令協力維持以爲各界表率現檢閱連日報章告白欄内尙有公啓一則殊屬非是應由該廳轉飭該公會勒令將前項告白尅日删除嗣後東紙價格務照十足行用并不得再行印發東紙市價傳單致干查究云云嘻政界前者干涉銀業忠信堂將東紙開盤今又干涉報界照時價通用可謂無所不用其極矣 
[贛都嚴防黨人之通函]  
　　江西李都督於三月三號通函兵警各機關略云查黨人刻因豫匪竄擾以爲有機可乘圖謀愈亟布散愈多沿江各省窺伺尤切吾贛毗連數省水陸通湖口九江洞開門户袁贛二州西南屏蔽最爲黨人注意之所難保無改裝變相設法前來亟宜嚴加範格外戒嚴稍有疎懈恐爲所算頃據漢口探報上月二十六號夜十點鐘時忽有多數黨人在岸附近埋藏約定十二句鐘起事當被江岸兵士查見三寺成羣忽來忽去隨即拿獲多人搜其身傍藏有手鎗等件據报所獲之人供認陸續到漢在江岸者有數百人約定今夜起事漢陽等處亦有同黨等情按此情形足見黨人利用匪徒到處擾亂野心不死隱患實深相應再行函告務望貴處轉飭所部嚴密查察認眞防範毋使溷匿其間是爲至要云云 
地方通信 
[山東]  
　　展覧會市場事務所成立山東物品展覧會定於陽歷六月十五日在商埠公園内舉行爲發逹商業起見特設臨時市場於公園南面闢地六十餘畝劃分街衢專備各商家及茶飯館戲劇等來此營業業經民政長委託莊式如張子衡爲總理賈雲薌金丹忱爲協理暫假商務總會外院爲事務所已於本月初四日成立矣 
　　礦務調查員來東農商部日前有電來東將派技師梭爾格至山東調查各處礦產情形以備呈部鋻核現聞該技師已於五號晚間來東由行政公署實業司派員與之接洽矣 
[江西]  
　　交涉員與縣知事齟齬外交部特派江西交涉員令南昌縣知事文炳藝云案准駐潯英領事經德瑞函據蕪湖英商倪仰山禀住南昌新大方棧之黃健成拖欠電燈泡花罩欵項銀一百五十兩一案辨其性質旣由領事函請又係華商欠洋商欵項當然 
[上海馬寳泰土棧廣告]  
本號開設九江數十餘年自運外洋大小洋藥遠近馳名今因禁運存貨豐厚故遷移上海法界二洋涇橋泰和里爲脫貨啓見非圖漁利向蒙來往者極稱信孚請認明本號招牌庶不致悞 
[南洋奇藥戒煙雪垢丹]  
此丹乃南洋奇藥戒烟聖品久蒙社會歡信譽滿天下能尅烟能化漬能固能去癮戒斷之人月以千計陳此烟土如金禁令嚴重有志者當不屑因循犯科自輕人格况本公司雪垢丹係集諸名醫研究而成確爲戒烟最王道之藥且能兼補精血統治一切因烟發生之疾病以及因病吸烟之老癮均能服之神效克期戒除價洋每瓶一元樣袋大洋三角上海老垃圾橋南首洪德里南洋夏新公司並附安睡藥每袋大洋兩角 
 
 

Page 7

 
 
屬請華洋訴訟範圍自應歸地方行政官衙門辦理新大方棧在該縣轄境是以本特派員按照部章於二月十七日令飭該縣知事查傳黃健成到案訊追該知事如非法政專門人材即函請南昌初級審判廳酌派法官帮同承審此係部章所規定並非本特派員好同人之學業别有歧視也乃本月二十二日據蕪湖英商光耀洋行代表人羅先春來署面述黃健成種種賴債情形並云債欵一百五十兩黃健成本允先還一百兩洋行亦願就此了結無如黃健成始終拖延分文不還該代表在續守候月餘受累不淺求爲從速追償等語當經本特派員派委本署調查員黃爕面告該知事速爲傳訊以免洋商有所藉口詎該知事以此案應歸司法街門辦理並以地方官卽地方審判廳本特派員署不應承認此事致多交涉等語面覆黃調查員殊不知部定華洋訴訟案應以孫知事爲初審機關本特派員署爲終審機關約章所定之地方官即係地方行政官由來已久乃該知事以爲地方廳卽地方官未免悞會太甚然則初級廳高等廳又非地方官矣且欵本特派員爲多事本特派員職司全省交涉全恃上下各機關相輔而行今辦事旣有如此困難若不呈請民政長確限權限指示方針必至上之有負責任中無以對友邦下不見諒於僚屬愆尤叢集機關停罷而後已除呈請示遵另文通令外合將此案始末情形並略解釋部章先行調令該知事卽便查照此令 
　　拘拿劉平案近訊戚代民政長訓令警廳文云内務司案呈據新建孫呈　提訊許茂卿等情形議擬請示等情查許茂卿係樓前街水巡巡長當拿獲劉平（前豫章日報主筆）之際深更黑夜風雨交作亞樓前街老婦家坐歇偕來水巡因劉平已獲堅欲回　計時雖在風雨之中該巡長因何並不邀同就近押赴砲船看守及至鎗械已去始慮不測不逾時竟被劉季良（劉平之父）糾衆搶去似此情形該許茂卿卽無徇縱亦屬疎忽旣經撤差從寛免其置議朱黃古劉天吉兩名一爲劉平雇工一爲年邁同族訊明均無在場同搶自應一併保釋以免覊累除指令該知事外合亟令行該廳卽便將朱黃古劉天吉一併保釋具報一面仍飭密拘劉平劉季良務獲究辦 
　　規定徴收洋價江西行政公署會間圖稅廳通令各縣謂案照贛省各縣及各稅捐局口徴收丁漕屯飭契稅雜稅統稅照捐等項民間向以銀元折納者前經按月核定牌價通令遵照在案現因省城現金缺乏金融停滯業經規定自本年四月一日爲始凡向係全收現洋毫洋各屬仍應徴解現欵不得搭解官票其餘各縣及各局口一律搭收三成官票徴收七成現欵並經撰發布告通令照辦本應三月實行兹特寛予一月之期使商民有所適從年有三月分徴收各項稅欵均暫照舊章辦理現酌定英洋及鈔票每元折足錢一千三百九十五文現龍洋及鈔票每元折足錢一千三百七十文七四爛洋每元折足錢一千三百五十文除南新兩縣石灰窰三處近在省城仍照舊章毋庸按照定價並分别函令查照外合就令仰該縣卽便遵照牌示俾衆週知如民間自願以洋折納者卽照分别徴收不願者聽各屬支欵應照新章赴省庫支領不得自行劃扣 
[鎭江]  
　　鎭守使佈置防務鎭江鎭守便施從濱君以鎭郡係通商巨埠輪軌交通防範自應嚴密除派稽查員多名在車站及大小各輪船碼頭隨時稽查外特規定辦法如下（一）東碼頭新西門小碼頭甘露寺各地令所部第五師各軍於每晚九時派令弁兵在各附近地方添放歩哨（二）城内外各處草房及各廟宇户口均已調查註册每晚令警署按户依册淸查有無窩匿匪類情事（三）城外各客棧旅館密邇江濱匪徒易於潜匿前已迭次破獲兹令各警區於江邊日新街及招商碼頭各棧内每日按循環簿澈底淸查若非正當營業更宜注意盤詰（四）各城門檢查行李箱監包裹等件向皆註意於自外入城者以後無論出入一體認眞點騐並於下午七時將城門關鎖不得擅啓 
　　瓜鎭巡警之改編鎭郡對江瓜洲鎭地勢險要市面繁盛該處原有警察一所人數甚少經費亦甚支絀現江都縣知事温君特將瓜鎭巡警擴充重加編改並統籌全璄經費以資整頓兹聞以原有警察一所照自治區域定名爲邗陽市巡警分區設區長一人已訓令汪鼎勳君承充統轄全市巡警將原有之瓜鎭一區改爲第一派出所南觀音寺編爲第二派出所八里鋪編爲第三派出所虹橋編爲第四派出所施家橋編爲第五派出所每所各設區員一人業已分别委任巡士若干即將原有區長等名目撤銷云 
[揚州]  
　　舊知事騰讓衙署江都新知事謝元洪於初六接篆曾誌前報兹悉舊知事温尙曾已將衙署讓出雇就四官艙船隻裝載眷屬回寳應故居一俟交代完結卽行晋京聽候試騐 
　　康山下之新鬼巡警第二區區長金子丹前在魚皮巷親自捕獲汪雲斌一名係搶刧炭基作陳小山家之正犯兹已於初七日由縣奉到省令在康山下空地處决 
　　營長調升團長營長胡學祥於捕獲黨人一案由張旅長呈請奬勵現奉馮都督調任寗垣團長其遺缺卽以曾充營長之趙彥龍補充現趙已於七日到營視事胡於交代營務後即赴團長差次 
雜評二 
[學生多遭擯斥]  
　　知事口試而學生多遭擯斥今約法會議之資格審查又聞將不利於學生然則學生者固今日政潮中最不適宜之人物也平心論之中國今日之學生其眞相不堪問及者雅不爲少顧亦未可謂其一槪爾爾旣具一格以相求復具成見以相掉夫豈當局者之本心哉毋亦事勢偶逢其會否則傳聞或甚其詞然而熱中利逹之學生則可稍自反省矣 
[曾相見]  
　　桂粤兩督近頃在粤垣相晤來者乘八人山兜禮物紛紛成扛迎者燃萬響爆竹游山設讌以助淸興闊綽哉排調也蓋猶有前朝疆吏之遺風然而及詢所事則以兩省聯合借欵聞 
鳴呼民窮財盡至不得已而乞靈於外債其痛心爲何如者而兩督之糜財自奉猶若是夫豈非殘民以逞之見端也耶兹爲特改古詩四語以告兩督曰我願君子心化作光阴燭不照綺羅筵惟照流亡屋 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[擬定城濠領地餘欵之用途]  
　　城濠事務所各項卷牘由工巡局長楊君接收後現正籌畫進行將來城濠租户須赴工巡局繳價領地兹聞鎭守使鄭君以此項繳價餘欵悉數指存殷實銀行除去築路塡濠工資外擬將餘欵撥充南市建築馬頭及修理道路之需云 
[淸償市債問題]  
　　前市政廳所該各項公債爲數甚鉅業由各債權者致函前總董陸　侯催索淸理陸君商之各方面擬宣告破產淸償各情已屢詳報端兹悉工巡局長楊君以前該市債自應由繼續機關帮同淸理惟現在財政困難逹於極點旣不能仰給於中央亦不能取之於商民際此上下交困不得不雙方兼顧擬徐爲設法陸續淸償以保全公家產業不致破壤業已將籌劃情形禀請鎭守使核示矣 
[借欵開辦江南船塢]  
　　江南船塢本附設於製造局内前淸設有專員辦理光復後歸製造局兼管去年戰事發生秩序紊亂因而停辦現製造局鄭兼督理以江南船塢關於船政極爲緊要自應開辦惟現在財政困極頗難措手遂商之船塢工程師英人毛根君擬由鄭君以個人名義向美資本家借銀五十萬兩開辦業經鄭汝成君電逹中央批准照辦聞此項借欵係鄭君個人負責利息極輕並無抵押品物已磋商就緒日内卽須簽押交欵云 
[崇德里炸彈案四誌]  
　　北四川路源盛烟紙店樓上發現炸彈炸傷皖人張良明頭面兩手業由警署將該店主躉明耀拘送鎭守使署核辦在案兹聞淞滬警察薩督辦以該處係華租交界馬路雖爲租界而該店基地係屬華界管轄發生地點旣在該店樓上則確爲華界地點案關發現炸彈應將受傷人及由捕拘獲前往探視之粤人陳菊初引渡歸案辦理故已函請楊交涉員轉向外交團磋商矣 
[解嚴後之防務]  
　　薩督辦接上海鎭守使鄭汝成君照會取消淞滬接戰地域司令官並實行解嚴等因當卽轉行南北兩分廳分飭各區警署各分署遵照在案惟查邇來長江一帶白匪騷擾滬地爲通商大埠難免不由白匪遺黨四竄匿跡爲患現在雖已實行解嚴然防務一端未可稍行弛懈仍撥派警探隨時查察是以令知滬南崔分廳長轉飭各區署等迅行認眞巡察以靖地方而保公安云 
[東溝鄕民之虚驚]  
　　駐浦歩隊第一營廖營長以解嚴命令業已宣布各軍隊防務少鬆自應照常操練故特令飭所部各連長自本月爲始每逢星期三六兩日全營官兵齊集東溝營部操場演習各種操法並敎授挖溝築壘工作上星期六即本月七號爲該營各兵士實行工作之期咸在東溝浦灘挖掘溝壘詎被該處鄕民所見疑有戰事甚爲驚駭嗣由廖營長得悉即在溝旁釘立木牌上書臥溝跪溝等名目並註明此係練習臨陣開戰之時藏身躱避方法字樣鄕人始得釋疑云 
[呂銘芝之潦倒]  
　　鎭守使署偵探陳文泰前晚在小北門附近拘獲呂銘芝一名據稱係是黨人旋卽會問該營警區警探押解鎭守使署發交軍法課審訊並在身畔搜出函件聞呂供稱前爲衣食計曾供某事現在囊空如洗飄流在滬旣無川資回家復乏親朋告貸求生無路不如速死所供甚爲直爽問官頗有憐憫之意並聞呂年約三十餘歲兩腮有髭衣衫極爲襤褸云 
[查提王金發]  
　　公共租界總巡捕房在泗涇路越台旅館查獲之紹興人錢進發等八人查與馬霍路三百八十二號門牌楊王氏家刧案有關且悉錢等均係王金發舊部押候查明究辦在案兹聞捕房以王遭錢等牽涉訪聞其匿跡公共租界業已禀請公廨補出提票以便提王到案訊問 
[研訊歷次搶刧之大帮盜犯]  
　　盜匪車喬支毛根寳張小成王阿來陳阿友王阿三張山子王金標桂炳元沈章章周玉生王阿毛於上月二十四號夜半糾黨方計銀王阿根王阿金徐茂生陳阿二毛阿二陶宗人王阿四王香林胡玉生唐小弟金阿林劣孩王金申等至引翔港褚家浜鄕民楊煥林家撞門入内持械搶刧値洋二百餘元之衣飾等贜由捕將以上各匪及專代消贜窩盜之婦人毛謝氏（即毛根寳之母）共計二十六人一併拘獲解奉公共公堂訊判除王金申姑念年幼無知函送檢察廳遞解瀏河傳其父王桂生領回管束外餘人分别押候核辦在案前午後由捕派荷鎗印捕多名將該匪等各用手銬銬住押解公廨王襄讞會同美强副領事升座公堂研訊捕房由代表牛門律師上堂譯稱該匪等於上月二十四號夜半夥刦原告楊煥林家贜物復拒捕毆傷三百十七號印捕幾喪生命幸經五百七十九號華捕聞警駛往將盜匪車喬支一名首先拘入捕房詰悉該匪等匿跡之所由捕頭强生督同中西探捕多名前往龍江路威妥瑪路及楊樹浦路自來水公司對面草屋内等處將以上各匪及專代消贜物之婦人毛謝氏相繼拘獲搜出原贜業經原告楊煥林認明且經捕房查得該匪等自去年陽曆十二月三號起迄今楊煥林家共刧虹口三官堂等處以及楊樹浦一帶計有十起均已在捕房供認且已吊出原贜經各事主認明今各原告均已傳齊應請質證訊究卽據三百十七號印捕干殺新上堂禀稱是晚上差在該處附近忽聞呌喊之聲困在黑夜故以巡捕燈四圍照看見有多人奔逃因卽上前攔捕詎被圍住兇毆悶倒於地不省人事後來何人將我送回捕房及該匪等如何逃逸均不知情現今傷尙未愈云云（卽由牛門律師將傷單呈案）繼由捕頭强君及五百七十九號華捕李全丕先後上堂禀明拘獲盜匪車喬支及督同中西探捕至龍江路等處拘獲各匪情形乃由原告楊煥林楊根福父子及住居三官堂之楊陳氏並張金氏周仁卿楊阿林范孫氏姚陳氏張新秦阿三徐晋祥等各事主均上堂供明當時被撞門入内持械搶刧情形並當堂認明原贜復將各匪遂一指認並據張金氏供稱伊夫張毛毛因被匪用刀砍傷以致身死求恩伸雪訊至此因時已晚不及將各匪祥細研鞫判仍一併還押候翌晨（卽昨晨）美領堂期復訊核辦 
昨晨復訊並經閘北警察分廳派探持文報稱該匪等在華界亦犯有刧案多起聲請移提歸案卽由八十八號西探禀明該匪等在捕房供認糾搶各節復經捕房代表牛門律師上堂請究堂上卽命先將唐小弟毛根寳張小成三匪帶案詰據供認由在逃之小紅永成麻皮寳小白眼等糾同往劫各事主不諱惟砍傷事主張毛毛（張金氏之夫）身死推諉不認質之沈章章供認同刧二次其餘車喬支等均供做小工度日從前並未犯過此次實由毛根寳託稱連夜往吳淞做工糾同前往云云復訊之方計銀等同供做工度日並不爲匪王襄讞核供商之美領强君以盜匪唐小弟毛根寳張小成沈章章桂炳元車喬支王阿三張由子王阿來王阿毛王金標周玉生陳阿友等十三名認刧屬實因判押候錄供備文一併解送觀察使署申請轉解内地法庭分别情罪輕重按律懲治並請内地法庭將辦理情形函復本廨備查毛謝氏消贜窩盜殊屬不法着押本廨女所一年其餘方計銀王阿金徐茂生王阿根毛阿二陳阿二陶宗人胡玉生王香林王阿四王阿林等十一名雖無夥刦情事然與匪爲伍終非善類姑寛着各押西牢三個月罰作苦工期滿釋放 
[愛而近路刦案再誌]  
　　盜匪供出同黨 
　　匪徒胡阿和因紏黨持械搶劫虹口愛而近路高壽里二百二十七號門牌陸祥林家金飾由捕追獲解奉公共公堂訊供押候補提同黨併究在案昨由捕房將胡供出之同黨成衣匠吳阿榮漆匠胡阿琴二人一併拘解公堂請究聶襄讞會同美卓副領事略詰一過以此案係由英領陪審判均押候英領堂期解訊 
[工巡捐局紀事]  
　　車捐仍照舊章上海工巡捐局長楊南珊君昨致滬南警察分廳長函云逕啓者本局懲收捐欵各項内有車捐一條查前市政廳辦法每月車捐執照紙式以靑黃赤白黑五色輪流印刷以資稽查向例每月十號以後如查有漏捐車輛由警廳查獲酌罰後應送前市政廳補交捐費本局現經接辦仍照舊章惟地方寥　人車繁多時有偷漏本局稽查人員耳目難周惟有函請貴廳長分飭各署區轉飭地段崗警隨時稽查各車認眞察看毋任偷漏以維捐欵並附上本月分各項車輛執照樣式各一紙以備核對有無假冐等事相應函請查照辦理 
　　區董改稱坐辦楊局長查得前市政廳所轄西南中三市區應收二月分地方稅等各項捐欵現當責令原辦各區董繼續征收惟各區區董名義現旣取消自治機關亦應改換暫以坐辦名義稱之昨已分别函諭矣 
　　委派分局助理員楊局長以西南中三區現旣暫改爲工巡捐分局區董改稱坐辦該三分局一切事務自應由局派委助理業於前日委派沈松增爲西區助理員潘誦宏爲南區助理員許錫永爲中區助理員均已飭令前往各該分局會同辦理矣 
　　收捐員發給憑照前市政廳得項月捐向派稽查員征收現工巡局將各項捐照自三月份始一律改給所有稽查征收各員亦於今日發給憑照以資辦公而杜混冐云 
[引渡兇犯之手續]  
　　匪徒屈阿龍王阿壽於去年夏間在公共租界二馬路以手鎗擊斃流氓陸阿根（卽生瘡阿根）迭經公共公廨研訊未結由會審官商准領事團將屈王兩犯解歸内地法庭辦理昨日關會審官備齊案卷並將屈王兩犯飭探押赴江蘇交涉員署核奪楊交涉員立卽加備公文派差轉送地方檢察廳請爲訊明按律嚴辦汪檢察長諭將屈阿龍王阿壽妥爲收押廳候訊究 
[散兵梟匪之飄忽]  
原駐閔行鎭之陸軍第二師七團第一營官佐士兵曾經奉令裁散嗣各散兵濳回閔行希圖刧掠因之警第一專署官兵防範嚴密未致滋事詎前晚又糾約梟匪赴本邑西鄕北橋顓橋等處意在乘虚刧掠因事機不密又爲閔行水警第五分署長王壽良偵悉立卽率領水警師船備足軍械密往北橋等處先事預防該散兵等見有準備未敢妄動昨王分署長已報由水警第一專署轉報第二師朱師長曁上海松江兩鎭守使查核矣 
[偵探破案得奬]  
　　閘北警廳各偵探於上月份破獲搶刧西人勞德吉司之盜犯馬祥生等一案及陰陽崗搶金寳泉家盜犯張萬生一案並破獲竊案五起本月破獲搶胡家木橋三牛卡之盜犯周陳保子等及竊案四起徐廳長以該探等辦公得力昨特傳集到廳分别獎賞以示鼓勵 
[小販持刀行兇]  
　　單福堂前日向住居本城梅家弄内賣水菓之潘阿喜索討欠欵互相口角潘持小尖刀將單左腿上猛戳二下戰負痛倒地狂呼救命當由崗巡到來一併拘解到署轉送警廳司法科移解地方檢察廳訊辦汪廳長飭提單福堂至案騐明傷痕判令自醫潘先行收押候單傷痊再行訊辦凶刀存案 
[盜犯與兇犯入獄]  
　　著名盜匪張小弟及挖傷袁阿土雙目之兇犯湯阿香前經地方審判廳訊明判决張小弟科以無期徒刑湯則監禁十二年各在案昨日上訴期滿由地方檢察廳長汪君按照判决執行飭將張小弟湯阿香二犯押送模範監獄分别監禁 
[通緝盜犯]  
　　昨日閘北警廳徐廳長訓令各署文云案准上海地方檢察廳公函内開本月二號接第二初級檢察廳呈稱本月二十四日准閘北警察分廳移據三區四分署解到盜犯張梅生一名並匪遺洋帽手槍子空壳當票等到廳卽經事主金松林投案訊供查該盜身上有傷本擬送往醫院醫治因爲時已晚發交看守所暫押次晨據看守所丁張福報稱該犯受傷甚重一夜哼呼不止恐防不測等情當飭抬送醫院詎卽氣絶身死報請鈞廳委李檢察官紹基蒞廳騐明發封浮厝在案兹經本廳檢察官戴汝佳前往失事處勘明金松林家被刧屬實仰祈轉移警廳嚴緝此案贜盜務獲訊辦（中略）准此查此案前由盜犯張梅生供認係任紅麻子蔡晉才爲首除蔡晉才一名已經就獲移送初級廳轉解外合亟令仰該署長嚴飭長警將爲首之任紅麻子及其餘各犯認眞訪緝毋使倖逃 
[小車夫欲速反遲]  
　　昨有聖公會西醫因須赴杭囑令西崽唐志雲僱小車一輛運送行李已則坐包車先行該西崽緊隨在後而小車夫因已落後竭力追赶行經小北門外被某署偵探所見以其形跡可疑即喚崗巡馬孝鴻將車帶入二區第一警署向車夫陳三詢知前情因係西人之物未及啓視嗣該醫生旣至滬杭車站回顧小車不見即囑西崽折回沿途詢問知爲警探拘去隨赴警區照章取得舗保始將行李領去 
[警署招領遺失契據]  
　　滬南崔分廳長令知秘屬各區警署文云案據和一區署長劉秉倫呈稱竊於本月八號十時人黃包車夫崔安仁投署報稱車夫於七號下午三時在陳家木橋有客雇車夫拖車赴大東門地方旣到該處客人卽給車夫小洋一角銅元三枚下車而去彼時倉惶並未見車上有遺物後見車上遺有小紙包時客人已不知去向啓視包骨有田房契紙十張偵探小說書兩本合亟函送招領等語署長復查情形屬實當卽問明車夫住址飭令自去除將該契紙等存署招領外理合呈報廳長鑒核並請通飭各區署一體懸牌招領實爲公便等情據此除批發并分令外合行仰該署卽便遵照一併懸牌招領倘有人投各該署報認卽行轉飭覓保來廳具領爲要 
[流氓攫土]  
　　某麩皮行夥沈吉人偕猪販孫同興投第一區第一分署報稱日前孫來滬購買大土二十包回里該土約計洋一百六十元之譜行至南市豐記馬頭雇坐划子船擺渡時突被無賴四人尾隨而至將所携之土如數攫去孫因被攫後囊空如洗未能回家遂由行主忻顯高借給川資洋二十元返里近據車夫張大通信謂攫土一事係由住居油車馬頭之江北無賴沙和同車寓主苗錫等所爲是以請爲飭緝究追署員得禀立派巡官往拘苗已逸去僅將沙及妻蔡氏與其同黨王順六張大等一干人証解署詰究堅不吐實奉飭一併解送分廳司法科訊究 
[緝獲烟土]  
　　前日由二區警署緝獲販土犯曹品仁錢金榮王六官張子彩郭子仁李文友吳月明等七人搜出烟土大小一百零六包又獲身帶烟膏兩盒之徐華生一名一區亦獲將阿三一名抄出土十六包土皮一包先後移送檢察廳押候究辦 
[籌裝自來水管之經費]  
城内九畞地一帶現經自來水公司董事莫君擬定裝設太平龍頭四十四處約需鐵管費銀四千二百餘兩惟經費較鉅除由周扶九君擔任創捐外不敷尙多聞將邀請該處各業主各商家共相贊助俾得早觀厥成云 
[調查茶業專員赴閩]  
　　農商部張總長以茶葉爲中國特產亟應切實整頓以保固有利權特派曾在錫蘭印度學習茶業並曾歴產茶各地之陸君濚來南調查各省茶業情形並近五年所收釐稅數目闻陸君到滬後業與各茶商連日討論日前由浙調查回申今日又乘招商局海晏輪船赴閩省實地調查云 
[催促騐契之文告]  
　　上海縣知事昨奉江蘇行政公署會同國稅廳籌備處頒到布告數道遵卽發貼通衢其文如下照得騐契一案前經本公署處會同核定前淸白契准其免稅民國白契仍稅百分之五與契不論前淸民國一槪免稅有契者騐契無契者騐單串單契串俱無者照章查明補給新契仍准免稅節經刋刻傳單布告先後令飭各縣遍行曉諭在案各業户秘費有限獲益甚大若隱匿不騐一到陽曆三月底限滿須照新例補稅罰辦後悔無及用再明晰曉諭務各互相傳告迅速赴縣呈騐毋任遷延觀望自貽伊戚特此布告 
[地甲地保之得賄]  
　　八舗地甲潘思明前因串通二十五保十圖地保邵徴灝將李姓被封之房產到縣揑報爲金姓之產希圖管業當爲洪知事查悉立將該地甲革辦邵則派員查辦在案兹經查得該地保邵徴灝與潘地甲因得金姓賄洋數百元是以到署朦禀希圖啓封交金姓管業刻洪知事已派催征吏往提邵等到案訊究矣 
[婦人請求離婚]  
　　婦人朱奚氏至地方檢察廳禀稱氏嫁於朱志文爲室已歷多年近來丈夫棄家不顧與蕩婦姘識向之理論反遭驅逐似此情形夫婦終難偕老爲此來案請求提案訊明斷令離婚汪廳長以該氏所呈各節係在民事範圍以内着赴地方審判廳呈請核奪 
[調查局賭騙洋之虚實]  
　　壽金元在地方檢察廳控錢永生局賭騙洋當經汪廳長飭警將錢獲案派員一再預審供詞各執判收押候示在案昨由汪廳長飭派法警赴公共租界福建路大方旅館調查壽金元所控各節是否屬實俟復到再行訊辦 
[檢察廳派警弔贜]  
　　陳順章迭次犯竊近由巡警拿獲解由司法科移送地方檢察廳經張檢察官提案研訊陳供明所竊綢皮衣服並金銀首飾番寄閘北某甲處其餘零星竊贜亦典押於閘北昨日午後當派法警二名持文帶同陳順章赴閘北弔贜師案訊究 
[典獄官調任]  
　　上海模範監兼陸軍監獄典獄官周君渭南現經省長委任爲洞庭西山煤礦警察局長所遺典獄一差聞由高等檢察廳委吳君鴻翰接替云 
[洋貨店失愼]  
　　昨晨三時虹口梧州路第六百九十三四兩號大豐祥洋貨店不 
戒於火經瞭望台鳴鐘告警旋由救火會函人各驅皮帶車臨場救熄焚燬披屋一間昨由捕房特派中西探往查起火情形聚復核辦 
[偵探查獲拐匪]  
　　淸江婦人王汪氏近在原籍拐得男孩趙小兒子沈小八子朱小三子三口來滬匿居華記路五百九十七號小販陳福昌家内希圖帶往廣東販賣被探查獲昨將汪氏與陳連同三孩一併拘解公共公堂研訊屬實奉判汪氏與陳分别各押二年三孩併送救濟會設法安置 
[日本輪船沉没]  
　　開　鑛務公司所用之日本輪船北勢丸前晨由秦皇鳥來滬駛至吳淞口與同畤進口之大英公司輪船碰撞登時沉没船員悉經救起大英公司輪船聞亦稍受損傷云 
[妓女拉客二則]  
　　花烟間　子王興隆前因逼令妓女在途拉客已經捕房送法公堂罰過一次詎於前晚故技復萌爲捕頭查見拘解法公堂請究王供已後决不再犯求宥判加罰洋二十元允公 
　　静安寺路六十六號門牌雉妓李二寳沿途拉客違章由捕查見帶入捕房詢明由鴇婦張老四逼娼派探前拄將張鴇及容留之十四歲松江幼女馬阿大一併獲入捕房分别留押昨晨解奉中西官訊明判張鴇罰洋一百元無洋改押三月李二寳拉客違章罰洋五元無洋改押五天幼女馬阿大送濟良所暫留候核 
[竊取洋布]  
　　和昌成合記公東林泰生祥各洋貨店主同投法公堂控稱商人等店中時被竊賊以購物爲由乘隙竊去洋布各物爲數甚巨報捕拘獲爲首之陳阿德陳阿榮沈寳根陳和尙等四人求請重究捕房禀稱陳等之贜分售與費林甫李唐氏翁金生王阿二張來生一併傳案請訊陳等供認迭次行竊不諱費等同供不知竊贜悞收求宥判陳阿德押三年陳阿榮等三人各押二年半期滿均逐出租界費罰洋四十元李翁各罰洋二十元王罰洋十五元張罰洋十元充公 
[冒取白木耳]  
　　張啓眉設法公堂控稱有協大號夥湯基風持蓋有該號圖章之字條前來取去白木耳若干元後向協大收洋始知湯已停歇私刻圖章冒取貨物求究協大主徐萃芳亦投稱上年被湯私收客帳洋三百五十元察出後湯懇情願出立憑據俟向家中取洋歸還迄今分文不理求恩附追訊之湯供協大之欵係陸續宕用並非私收客帳張處之白木耳冒取是實求恩寛限措理聶讞員判押六月如能交洋可酌量减輕 
[公共公堂瑣案]  
　　愛文義路一千五百六十號居户王桂法控甬人蓬法義誘拐伊家四歲女孩根弟等情昨由捕房將被告拘解公堂訊供一過判令押候查明下禮拜二再訊 
　　北四川路一千一百三十五號居人李德豐二百號住户王阿金均因多積稻草違章被捕房查悉昨將兩人併解到廨訊明奉判各罰洋五元充公 
　　過犯伍阿星葉金寳均因復來租界由探查獲於昨併解公堂訊供屬實判伍押西牢一年葉押九月期滿均仍逐出租界 
[謝贈]  
　　昨承時和金銀首飾號惠贈五彩富貴圖月份牌二張書此誌謝 
雜評三 
[上海敎育費之困難]  
　　曾讀韓省長維持敎育方法條文凡各市鄕原有之敎育經費均照舊支給不得稍有减折移作他用蓋以敎育爲當務之急深慮自治機關停止後各縣或有誤會故亟亟焉規定方法以矢其决心耳今敎育部已特爲發布俾各省亦得參照辦理矣而本省之上海敎育費則因工巡捐局之分劃仍不免驟形困難將何以對韓省長耶無米難以爲炊宜乎洪知事之仍　卸責也 
 
 
 
 
 
 
 
 
 
 
 
 

Page 11

 
 
來件 
[敎育讜言（民國三年二月項鎭方稿）]  
　　鄙人厠身敎育十有餘年自學生以至於敎員職員莫不親歷其境固　然敎育界之一分子也鄙人之作此文非以憤世疾俗之語自爲表異旣稱一分子見新敎育之垂危不得不思竭其愚忠以扶植之也鳴呼鼓吹改革之期已過實事求是之期已至政治固然敎育亦然不有常型何能長久敬本事實憑良心而作五論閱者唾棄之歟首肯之歟所不敢計亦不暇計也 
[第一篇　論主義]  
　　中國之興新敎育也十餘年於兹矣其成效固何如哉曰言國民敎育而學子之崇拜敵國鄙薄宗邦較諸一般人民爲尤甚曰言人材敎育而上自大學下至小學後進賢於先進者究有幾何我乃知國民敎育四字今爲辦理中小學校者攫作餬口符無異俗僧誦經喃喃阿彌陀佛而不知其作何解人材敎育四字今爲辦理高等學校者攫作假面具拾取外人蕪言陳跡便自以爲金科玉律不問其於國家於社會於個人適用與否而津津樂道之或更憑其一知半解附會穿鑿以售其欺危乎殆哉今日之敎育也夫登高必自卑行遠必自邇國民敎育人材敎育者敎育之上乘而非敎育之初歩也我今不敢高論請退而言生活敎育何如 
試問人民除生活而外尙有更爲親切之事乎而生活敎育之在今時猶可以一日緩者乎天下萬事萬物皆有國界惟生計無　界世界愈交遵物價愈平衡將來必有寰球齊一之一日我聞英之倫敦法之巴黎物品　貴其貧乏者以衣食論無異吾國之鄕民以費用論等於我國之大户是寰球齊一之時盡吾國之大户而渝爲鄕民盡我國之鄕民而轉於溝壑矣不早圖之後將無及此敎育之必須以生活爲的也 
敎育以生活爲的猶僅積極之說也尙有消極之說在焉學校對於生徒旣當敎授以生活之技能又當養成其儉約之習慣彼技能之果足以致用與否果有運用之地與否是皆不可先知苟一方指導生活技能以增其收入一方卽抬高生活程度以增其支出就經濟學論之仍不過保持平衡無所損益况一爲將來之希望一爲現在之事實乎近來學校生活程度往往高出社會數倍何可以久長何可以普及 
　　敎育不能違背生活原則今世亦有人明瞭之者數處小學之章程中嘗有授以生活必需之知識技能一語然此不過空言耳不過鈎引學生之餌耳敎務上校務上果能留意學生生計乎晋省長官告我曰山右貧瘠之地有終歲不見麵麥者終身不知玻璃爲何物者新敎育興敎育家托言衛生一切布置模仿南省而父母乃拘執其子弟不許入學非必反對新學也以新學之放任驕養異日將爲父母累也晋省且然南省更甚嗟乎普之所謂士者無求於國榮根之本視爲固然無損於家今學校徧國中矣生徒如　論其學問尙不足以居於士之列而養尊處優藐視一切遠遇昔日寒儒萬萬由今之道無變今之俗我恐不數年後中國將爲此輩高等流民充　無遺也國多石民則興國多流民則亡國多高等流民亡可翹足而待前淸之季固其明效大騐也民國代興流民之數多於前淸乎少於前淸乎是固不待智者而知流者尚將定之可以定者而流之乎則敎育之取生活主義處處求實在處處求簡約敢謂爲救時之藥石也國民之大義是在敎育之隨時提示人材之培　可以量時勢之需要而爲之必如是而後敎育二字足以福國利民而不致以禍國害民否者不必有某省廢止新敎育之令而新敎育固無以自存矣（未完） 
來函 
　　逕啓者前聞會審公堂疊訊張二長腿沙少卿一案竟有揑姜之驥等多名爲之辨誣具保等語查沙張兩匪於去秋九月紏衆搶燒東坎全鎭慘殺多命不法已極兹幸在滬拘捕方期早日引渡按律懲辦以平坎人寃憤之骥等身被其禍豈有具保之理是必該匪揑名朦脫毫無疑義除具情電呈關讞員外合亟聲辨務乞照登爲　阜寗縣東坎八灘紳士姜之驥吳冠靑江吉甫王以昭謹白三月四號 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新發明縣知事報帖] [  贅虜]  
　　從前凡中式鄕試會試者無不廣發報單以資炫耀遍分原卷以打秋風自科舉告停此禮亦廢現値大總統特創鉅典考試縣知事非備列邦所未見實亦伊古所罕聞諸君子躬逢盛會高中巍科較之舉人進士榮耀萬倍自應廣告視友鄕里咸使聞知但如此新鮮之科名未便用陳舊之儀式報單旣嫌簡略硃卷更覺囉囌似不能不另定新制以肚觀睹而昭顯赫查世俗所用各項柬帖之中惟人子爲其親治　之訃帖最爲隆重知事爲一邑之長官卽萬民之父母旣處尊嚴之地位宜有隆重之禮儀擬即照訃帖之式改其名曰報帖似甚相宜兹列一式時下 
　　報 
　　家在□省□縣□鄕□里不才□□命運享通不自殞滅欣逢 
　　顧男 
　　中華民國署理□□縣知事迭任□□縣公署□□科科長□□科科員□□縣議會議員□□鄕約曹董事三月速成法律學堂校外畢業生前淸從九品銜三場文童□□使君印□□於癸丑年□月□□日在北京高中縣知事第□□名距生於□□年□月□日現年□□歲□□在家聞捷喜而不寐星夜奔祠祭祖擇日遵制開賀叨在 
寅年世婣鄕友誼伏乞 
喜鑒厚賜賀禮不勝盼禧之至謹此報 
　　聞　謹擇 
　　□月□□日大報 
　　□月□□日領帖 
親生父□□□　距躍磕頭 
　　不孝親生子□□　雀蹍免冠胞兄弟□□　大笑鞠躬堂兄弟□□　歡喜立正從堂姪□□　快活脫帽 
　　用右列帖式其利便甚多請略速火一可詳敍出身資格從前已有之榮銜不至湮没二可使人知其住址及年歲三可安心受賀因有某日領帖字様四可免辦喜酒因無潔樽候光之文五可使人難賴賀禮因有叨在伏乞等云云六可親族人等一槪列名以示顯揚較硃卷另刋履歷尤易使人入目七可不必再刻應試文免致出醜八可郵寄各處旣便且速不如報單之必須派人鳴鑼踵門投報旣難遍及又費時期旣有如上所述種種便利自謂立法之善無過於此故特登報廣告以備獲雋諸公採擇施用亦細流土壤効助高深之徽意也 
　　再此項報帖須用美色紅紙精印金字取泥金報捷之意首頁最好用銅版印本知事照相以便大衆一識荆顏如曾經辦理公共事務有事蹟可叙述者更宜照哀啓行狀之式另撰喜啓或節略一篇附刋於後亦法螺家所必需者（不受酬） 
[好了歌] [  蔭之]  
　　世人都道共和好和制推翻了有人倒說共和未見如何好約法會議修改了 
　　世人都道總統好淸帝退位了有人倒說總統須要尊崇好祭天祀孔舉行了 
　　世人都道國會好參衆兩院召集了有人倒說停止國會好政治會議已開了 
　　世人都道自治好市鄕公所成立子有人倒說取消自治好各級機關閉歇了 
　　世人都道學堂好科舉廢棄了有人倒說學堂那及考試好試騐知事齊來了 
　　世人都道陽曆好陰曆改却了有人倒說習慣還是陰曆好四時令節復舊了 
　　世人都道軍民分治好省長紛紛放出了有人倒說軍事須兼民事好都督又兼省長了 
　　世人都道興辦實業好農林工商歸併了有人倒說實業總須借債好礦山鐵路抵掉了 
尊聞閣詞選 
[輓趙秉鈞聯] [  吳芝英]  
　　蓋棺千秋生誰譽也死誰毁也 
　　攤卷一哭盡佛來兮成佛去兮 
[又并跋] [  廉南湖]  
　　祠宇拓平林猶是生存話杯酒 
　　牟尼成絶筆不堪春醒數辰鐘平林山莊主人凌雲一笑泉臨發津門之前日智老爲盡釋迦牟尼佛像於芝瑛手寫楞嚴經卷首越日甫返曹渡驚聞智老生天之耗連日愴愕頃得寒木堂主來書謂智老於數日前𨺗患肝氣病爲吾兄畫佛已屬勉强弄筆致死之由實因誤服羚羊角暴然氣脫外間謠傳服毒殊不足據牟尼佛實爲絶筆又曰同人公議將平林山莊改爲祠堂春秋佳日至好可以在彼祭奠想吾兄亦贊成斯舉云云又附來智老與寒木堂主書謂連日窮到不堪地歩忙其次也並患肝氣痛昨晚眠極早今辰五鐘醒來看見公函意想中爲畫一佛不佳請轉逹惠兄日内當另盡幾頁寄去訂上可也末又注曰不誤惠兄走也泉時有扶桑大正博覽會之役故有此云悲夫此墨遂成永訣乎北望津雲不知涕泗之何從也民國三年三月三日南湖居士廉泉附識 
[輓和雪泥君悼亡馬女士寄調臺城路] [  秋帆]  
　　君本情種僕亦恨人拜讀悼亡痛哭良緣之數載敢和俚句憑吊玉骨於千秋 
　　何人工琢悼亡句滿幅錦心繡口哭煞痴鴛剔開昏燄檢點殘脂　　剩粉斷釵佩玖想寳扇催粧貝　分手離合悲歡轉眼不堪回首抛此靑年夫壻將一杯麥飯數樽濁酒憑吊淸明寒食春花秋月料得芳心不朽爲問我友莫得了新人忘却嘉偶三尺孤墳也應時時奔走 
[爲扁鵲公輓孫雪泥之夫人] [  槐辕園舊主]  
　　正開殘苑内梅花何期噩耗驚聞西極傳來靑烏使就欲展囊中藥物無奈仙蹝已杳春風吹入白雲鄕 
[吏治歎] [  寄塵秦粤生]  
　　君不見糜吏一去不復來黃金以外無吏才又不見食吏一來不復去重視黃金輕名譽天下以此相奔走仕途齷齪爲利藪祗求囊彙充一身那計　閻同疾首黃金黃金爾何能顚倒世人盡服膚吏治吏治亦何卑終日徒事錢刀爲吁嗟呼天下官多盜益多誤國殃民將奈何安得一二廉潔士力矯末俗挽頪淡 
[張節婦并引] [  朱石痴]  
　　婦姓葉名珊南沙石筍里人嫁未一周卽歌别鵠守節四十餘年以紡織餬口焭焭子立窮無所依嘗居外甥朱氏家朱事之如母前淸末呈請旌表節孝吁此母之無子女無恒產尙能固守其節而世之有子女有恒產不能固守其節者斯何以爲人耶朱爲外甥尙能曲盡其孝而世之爲人子不能曲盡其孝者亦何以爲子耶甚矣此母之水心竹操固可風世矣朱外甥之事此母亦可風世矣爰作五古一章歷叙其事爲鄰里鄕黨所共聞云爾 
　　烈烈張節婦千古名不朽廿四賦天桃謹愼事姑舅宜室更宜家相敬如師友（此節言其未寡時）廿五夫婿亡頓失鴦偶搶地更呼天偕老情孤負（此節言其初寡時）又無襁褓兒誰繼先人後復無負郭田何以餬其口（此節言其守寡之艱）繅車送軋聲麻續勞織手竹屋紙窗間一燈相苦守（此節言其守寡之苦）操逾松柏堅欺不風霜受心盟古井寒迹絶淇梁誘（此節言守寡之堅）賢者朱外甥事之如已母堂前供養勤膝下周旋久（此言恤寡之誠）嗚呼如此節婦世已無渭陽情重亦罕有烈烈張節婦千古名不朽 
筆記 
[柳魂] [  韋士]  
　　百年前西班牙商人來吾國販磁滿載新式佳皿而返其中有尺盤盤畫柳樹極雅致此盤大受彼邦人士歡迎現存老叟猶有能憶少年時事者彼等幼每坐祖母膝上聽述支那柳盤故事輙津津不倦盤邊作深藍色有小邱有小溪溪上有橋橋上立三人一老者一少年一美女子溪旁有柳一株枝葉零落二鴿繞樹而飛循橋可入一美麗之園奇花異草旖旎啾嗆桑樹數株椹已彙彙有紅樓一角牆花窺窗窗中隱約有美人此圖蓋隱指一叚哀史也花園爲某顯宦住宅顯宦有女美小姑無郎女父俟以偶貴人園中有書童美而誠實女悅之第臨窗輙凝視此少年不止陰以女紅品墜下贈之少年亦折玫瑰花採升窗際以報女少年歸告其母目傷卑賤難望偶貴人女母慰之偶至女粧間採女意女忽喜忽悲乃設策夜通某夜少年入女室偕女出門行橋上女父突出卽橋下捶少年幾斃捽之入水女悲痛亦隨少年溺女父悔明日撈尸不得時方夏柳葉正茂一夜枝葉悉落有雙鴿繞樹悲鳴聞者咸涙下見美人黑斯叢話中惟不知此事出吾國何書 
自由談話會 
　　人之處世能常悔往事之非常悔前言之失其德自然日進人貴知過而能改尤貴改而能遠因循二字最是斷送一生事從容則有餘味人從容則有餘年 
　　心平氣和非涵養不能其工夫只在定火[  逸漁]  
　　儉德會規則一不狎邪二不賭博三不必以酒肉懲逐四不必華服五不輕寒素 
　　入會者江蘇吳縣葉錫華上海顧浣卿眞州謝暗如卜敬三曾子衡景鎭余涙痕丹徒茅賚茅笑山李信夫李戟如李閣臣黃培之李宗棨佘棠奉化王祥龍鎭海王志淸金儒彬江陰沙桐江寗陶延繁江陰姚士蔭常熟陸啓賡江陰顧江人 
小說 
[牟尼珠（四）] [  仁渡]  
　　第三章奇跡之發現 
　　一席領談獲詳巓末老衲之身世信屬可悲而兹寺之廢興尤堪浩歎焉　然印度錫蘭佛敎所胎而今且而金瓦礫袛林草萊渺渺宗風已逐恒河以東逝但餘壤殿石柱森然林立於斜陽慘淡中供好古者　　憑弔之資料則信乎盛衰之不常而此區區者爲不足道矣 
　　旅客俯仰古今徘徊瞻眺信足所至遂及中庭見夫一角苔痕殷然特異豈卽香消玉碎之所耶一念及此而意中虚搆之慘象恍若湧現於目前嗟嗟紅顏薄命大抵如斯觸目驚心有不堪設想者 
　　夫客之來此也浮萍大海方期偶爾之遭逢其居此也異苔同岑不過適然之遇合本欲少蘇積困即復長行兹以所聞所見疑假疑興乃喚起其好奇之心亟欲探其究竟於是沈心静慮歷審所遭向使宵來之聲浪果卽老衲所爲則請鑰發扃其神色當必有異今觀老衲其静鎭也如彼其袒率也又如此似覺絶無關係也雖學養交粹者往往喜怒不形泰山崩而色不變麋鹿興而目不瞬蓋浩然之氣充足於中非外緣所能動也皮相者决非善知識老衲豈卽其人耶然當其追懷往事蓋久已境過情遷爲問舊時戰壘料無復陳跡之可尋而一言及慘毒之遭尙復聲聲憤激字字悲凉是尙未足語如如不動也况彼卽具飛行絶跡之能何事作此狡獪之伎兩俾萍水過客驚疑駭怪如墮五里霧中耶審如是則宵來之聲浪决非老衲所爲可知矣顧視日影爲時非晏遂如衲言索諸座下得鑰發扃拾級而登上層中樞亦人偶像卷須曲髮把卷跌坐以意測之殆卽鳩摩羅什也西來貝葉韞積而藏之蓋久矣爲野馬馳驅之廣場而　魚游泳之深淵矣信手檢視悉屬梵文客旣夙未究心遂亦置之前察窗户一皆嚴閉乃就中楹悉數排啓閣中光線因以驟增俯視塵際之履跡乃往復而縱横噫斯果誰爲之耶旅客正循歩思索陡憶囊中蓄有精鏡乃出以四察而可疑之狀態遂繼續接觸於眼　蓋閣中窗户器物均爲塵封而供棹獨否詎眞有辟塵之珠乃不受塵埃半點耶由特殊之塵埃而推及於特殊之履跡更進而推及於宵來特殊之聲浪固明明有不速之客入此室處而此不速之客究居何等者且適從何來遽集於此又當煞費推求矣旅客本謀懲信轉致滋疑正回惶無可方略乃不圖特殊之點又發現於壁間也眱是胡爲者 
　　即而視之字畫夭矯不可方物策所憑藉乃以堅質塵漬旣袪粉痕斯出觀飛白之如新安知非卽成於昨日也旅客神定玩其詞句得七言絶二 
　　其一 
　　偶來飛上最高峯獨立蒼茫眼界空風葉不鴨鳴鐘未動萬山都睡月明中 
　　其二 
　　閒雲出岫逐風飄千仞岡頭幾度遭野鶴不來神鼠寂鳩摩羅什太無聊 
　　二絶之後綴以十六字曰深宵歩月淸輝大好留此雪泥用誌鴻爪噫嘻異哉詩無格律書成倉卒彼何人斯乃借居停於鳩摩羅什觀意境之高超可想見其胸襟之朗澈意者淸虚寥療之區固宜有飛仙御風自由而出入也夫發此奇想留此奇跡其必爲奇人也可知在旅客雖非有意探奇然而旣値此奇事奇情乃不得不少安母躁更謀奇遇矣（二） 
　　更正九日小說牟尼珠第末行去住無門缺住字特此更正 
 
 
 

Page 15

 
 
   
 
 

Page 16

 
 
   
 
