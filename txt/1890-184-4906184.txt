# 1890 - 184 - 4906184

 

Page 1

 
 
[彚解閩省振捐] [  申報館協振所啓]  
　　福州大水民不聊生十萬哀鴻慘不忍覩連日告災之信密若鵝毛披讀之餘幾令鐵人涙下爰撥出規銀一千五百兩會同絲業會舘解往災區請同仁善堂核實散放惟是救災如救火稍緩時日必致餓殍盈途所望諸善士大發慈祥速施巨欵俾榕垣赤子同飲續命之湯此則本舘所叩首而祝者焉 
[圖書集成告白] [  本局謹啓]  
　　本局開印圖書集成一書早已告竣屢次登報催人領取迄今尚有百餘部未經來領而本局存儲頗非易易今定於西歴七月底卽華六月十五日爲止逾期每月卽須另加棧租保險等費凡執有書票者務請從速來領特此預白伏希垂鑒 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[説果]  
　　今歲值閏氣候較早未及三伏而赤烏罩地如火傘張空每當未申之交几案焦熱莫可趨避俄而夕陽西下清風徐來於是科頭跣足藉坐庭除取冰果食之凉沁心脾不覺暑氣之消也有好問難者起而詰曰草木之實曰果象果　在木之上也而果斷果决亦謂之果何也曰果者結果也俗謂終事曰結果草木由萌牙而枝條由枝條而花蕊由花蕊而果實則草木之能事畢矣故曰果果者終也凡事未有不果而能成者築室道謀不能成一國三公無所從以其不果也故能成事者必果敢果决而後可果之時義大矣哉間觀於今之時西國之人多果其事多成中國之人多不果作事亦多不成者非揚西而抑中也蓋西人之果决實有不可及處卽如輪船鐵路一切諸事在西人初試爲之亦未見其必成未見其必精而彼則不顧其工程之浩大不問其時日之久遠一人之身不能放則子孫數世相　爲之一人之力或有難精則合千百人之力相助爲之務求其必精必成而後已此其果爲何如哉中國之人則不然自通商以來凡所以效法西人者亦已無微不至然而造一船鑄一砲先必擬議數月猶未果也議幸果矣而繪圖立式又非十數日數十日不可故一船一砲有以數月而成者有以數年而成者有年月已久而卒未成者若此者豈眞中國之才力有不逮哉實誤於因循而不果耳嘗聞諸西人云英國有水　鐵路亦可以駛行火車裝運貨初其路在英國没爾水之底自利　波起直達北根海此路本有船隻往來祗以舟行濡滯亦多不便因於該水之底開挖地道裝砌鐵路以行火車先從北根　開工孜孜矻矻不厭不倦　九年之久而工不成若在他人未有不畏難而止者而西人不顧也欲求速成必爲兩　來攻之計於是又籌良法窮思極算添用機器又從利惠波穿穴詳細算定其高低幾許廣狹幾許一邊自右而左一邊目左而右如是者又六年而工竣兩面接連之處竟能不差累黍　是而砌以磚石使四周水漬不能滲人鋪以鐵路駕行火車人貨往來絡繹不絶其路闊幾三丈高亦二丈餘内設兩路一往而一來至今該水道上則行舟下則行車上下兩路並行不悖又聞美國有一大礁石横於海口船行多礙西人乃鑿而空之納以炸藥不知其歴幾多年布置始妥通線燃之霹靂一聲海水四立亘古之害一旦頓除此在聞所未聞者鮮不以爲海外奇談然而事盡可稽言非無本其特果十成事之心有不可及耳中國之黄河爲極大漏巵方幸桃汛安瀾卽陳黄河决口鄭工方報合龍山東又見告矣苟以西人之果斷處之則宜開者開宜濬者濬九河故道當不難復卽舊迹已湮無從尋覔亦不難别開入海之道以安黄流是故黄河之難治實人之自不欲治耳鐵路一事爲中國目前之急務可以運兵可以轉貨可以免海面風濤之險可以奪洋船攢載之權其爲利也固人人而知之乃自去歲集議至今尚無定謀何作事之不果耶雖所費不貲欵難遽集當軸實因是而躊躇然擇要而辦其費亦不過鉅此後倘欲推廣卽可取給於此路苟其勢必欲辦則費雖鉅以中國之繁盛當亦不難立集何憂此數千萬哉其謂欵之未易集者仍苟且偷安之　辭耳且西人不特果於振作且果於休息每值禮拜必停止一日以舒精神華人作事終歲無閒暇之時而身雖不休心則屢休事雖不息力則屢息人之果也如彼我之不果也如此而欲較一日之短長不亦難乎夫取果於未熟與其自落相去不過旬日而遲速美惡相去甚遠吾願當事者共鑒此果矣 
[本館接奉電音]  
　　昨由京友電傳諭旨二道敬謹譯登○五月二十一日奉上諭左翼總兵着敬信補授欽此同日奉旨正白旗滿洲副都統着續昌調補廂白旂滿洲副統着希隆阿調補正黄旗漢軍副都統着奕功補授奕功所署廂白旂漢軍副都統着色楞厄署理欽此 
[帝京雜誌]  
　　工部爲傳知事所有黑龍江請領鉛丸委員博多羅靜山等知悉着卽日赴部承領鉛丸勿遲勿悞○侍衛處行知宗人府轉傳此次軍政記優賞給二等侍衛之輔國將軍溥墪德琨二員行知正白等旗轉傳賞給二等侍衛之三等男英鈺輕車都尉忠和賞給三等侍衛之騎都尉穆克德恩布榮斌紹成潤恒賞給四等侍衛之雲騎尉鶴年安和八員等於本月初十日丑刻赴西苑門外本處公所預備帶見領侍衛内大臣各堂以便分旗當差○廂藍滿副都統師少司馬曾於平月初九日辰初在西華門外都虞可挑補本旗領催四缺馬甲十一缺又廂藍漢花副都統尚阿於初十日已初在堂子胡同内寛街本旂固山衙門挑補五個甲喇所出領催一缺馬甲五缺敖爾布五缺養育兵二缺○阜成門内錦什坊街巡捕廳胡同内永順黄酒館帶售洋藥所需烟土向由口外天聚洋樂局運來言明每節歸帳本屆端陽節約欠三十餘金局夥某甲前往索欠掌櫃某乙以外欠尚未到手無錢應付甲追討較急致相爭論乙反言相激兩相揪打甲力不敵飽受老拳一時氣忿順拾案上菜刀將乙頭臂砍傷數處經人將乙拉開雖血淋遍體尚不至有性命之虞中卽持刀赴廳自首當經本管正紅蒙官廳將甲解送步軍統領衙門訊辦並移西城坊帶仵騐傷未知若何究辦也○漢軍機章京刑部候補主事吳魯現在授職修撰照例開去章京刻經禮邸等奏以吳魯所遺漢 
 
 

Page 2

 
 
軍機章京一缺將記名挨次捕用之户部主事王頌蔚充補奉旨俞允前報誤爲繼仁合爲更止○鑾儀衛行文各旂營稱本衛學習鳴贊鞭官現　懸缺應卽咨取以備揀選相應行文各旗於舉貢生監以及三品廕生六品以下候補候選人員並恩騎尉藍翎長領催親軍前鋒護軍内外鳥槍護軍中擇其聲音洪亮家道殷實者遵具三代履歴於十日内保送過衛以憑彚齊禀定揀選○新授江寍布政使瑞茀侯方伯璋遵旨入都陛見業已到京在捕部窪高碑胡山卸裝並備請安摺件緑頭膳牌於初十日丑刻趨詣南海跪請聖安○初九晨六點鐘正陽門外迤西延壽寺街路西合興當失愼烟燄飛空勢甚凶猛警鑼四傳各水會先後馳至分投撲救並將臨側房屋竭力保護幸水尚應手至八點餘鐘火勢已熄該當後號房燒去數楹貨物紛紛搶出别屋並未延及誠不幸中之幸也 
[古潞官塲紀要]  
　　通永道許仲韜觀察升任福建按察使所遺通永道員缺管理河工兵備非精明幹練者不能措置裕如刻聞李傅相已委直隸候補道楊藝芳觀察宗漣署理大約六月初卽可來通履任云○通協右營曹少堂守戎補授趙州守備現奉倉憲札飭稽查裏河漕務俟銷差後卽當前往履新○周生霖宗師擇吉五月十二日由遵化州起節按試通州丞憲則於十一日起節回京 
[北通近事]  
　　江蘇漕糧結至五月初十日共騐過三十九起尚餘三起約十五前可報竣矣浙江頭起漕糧自五月初七日開騐計共十萬石須俟二十前方能騐竣云○時當夏五赤日揚威時疫流行死亡相繼游倉憲及江蘇運粮總辦王君均爲二豎子所困以致政體違和刻已霍然照常到壩矣○有一丐婦在府署前生一男兒曹守戎之夫人聞而憫之給以糜粥并飭人支搭蘆棚以蔽風雨眞可謂好行其行德○新糧上巿價值日廉日内紅麥每石祗售通制錢七千二百文銀價通平松江銀每兩易通制錢二千九百八十文○年例解運京倉曰糧數千石刻已由裏河裝船運往矣○入夏以來亢旱不雨早禾半多枯槁晚稻無從播種農民皆懸耜而嗟望雨之情有過於望慈父母者至初九日甘霖渥沛潤遍郊原説者謂今秋可慰豚蹄之祝矣 
[漁陽問俗]  
　　天津紫竹林北小庄郭氏兄弟三人家無恒産通力合作蓋得草房五椽竇小如圭聊蔽風雨三人或未娶或娶而旋殂現在長者年已六旬二三亦在四旬以外旣乏蓬頭之子又無椎髻之妻無告窮民苦可知已其屋由二租與不尶不𡯓之人略得賃值大及三並未瓜分前數年二曾撫一孩作螟蛉子至去年三又娶一再醮婦挈有一子卽滬諺所謂拖油瓶也婦前夫係著名海盜已伏王章婦遂琵琶别抱旣嫁忿二之將屋賃出往往指桑駡槐二憾之今年春末夏初致肇鬩墻之釁前月大抱疾日益沈重延至本月自知不起爲其兩弟處分家事令各得屋兩椽餘一椽質錢八十千爲身後棺衾之費旋於本月十二日逝世二遵其遺命質屋得錢購槥材成喪禮凡附於身附於棺者物無不備定於十三日含殮大無子例應繼二之子爲嗣服斬衰三年三妻默計屋祗質錢八十千倘贖出另售與人當必有贏無絀如任二之子承嗣則餘利爲二所有心實不甘遂擬以前夫之子繼宗祧相持數天議不能决二忿甚遽褫死者衣冠奔投縣門以兄長由氏推跌致斃等情控訴邑尊片請委員相騐騐得外者的係病斃並無傷痕就屍塲研究情由知由爭繼而起　氏從郭幾載大稱五載轉詰之郭郭稱四載委員謂無論四載五載何以生子已經六歲其與郭氏不屬於毛　離於裏不問可知遂斷令郭大旣爲病斃與氏無十惟無理紛爭咎有應得當塲喝將三夫婦各掌頰二十下責畢將氏管押諭令二之子承繼一時　者咸頌委員之明○本月十二日河東關帝廟迎神賽會是日濃雲蔽日凉飈如秋緑女紅男無不興高采烈會中有十美圖者皆係輕薄子弟妝點妓女之淫佚嫖客之沈迷龜鴇之貪婪义桿之無恥維妙維肖幾不知烏之雌雄尤足令聽者忘疲觀者神旺此外又有高蹻秧歌等類夜以繼日燈燭輝煌比神像回宮業已東方旣白矣 
[鄉人儺] 　 
梅雨初晴荷風乍扇時維五月序屬中旬杭垣旌德觀温元帥誕辰鄉人咸集舉國若狂仿周禮之遺文攷方相之所掌原爲逐疫亦可騙邪旣敬其神必降爾福自上而下巡行幾徧城廂由東繞西出入必穿衙署旌旗耀日儀仗屯雲凉以神威還同兒戲奇奇怪怪總總林林悦目賞心增華鬥艷綵亭開道亭織錦以從頭帥字揚旗字壓金而結尾緑雲繞繞過香亭也明星煌煌行燈牌也春雷乍動凈街鑼也秋水虚涵警心鏡也一瓣薰香獸頭爐也五色成文鳳尾扇也福祿壽喜扮地戲也吉祥如意扮馬戲也八仙上壽是檯閣也二聖和合是肩閣也左右前後疾如風雨舞旛竿也跳躍縱送上接雲霄走高蹺也珠圍翠繞剪綵黏花採蓮船也繡幙彫窗裁紅刻緑移春檻也古裝古貌或釋或儒亦壁之扁舟也環聲佩聲亦鬚亦眉終南之嫁妹也更有昭君出塞裝成馬上琵琶太白題詞扮作宮中袍笏仿西子泛湖之事長袖飄風擬楊妃醉酒之圖宮袍繡綵别有龍雕鱗甲盤繞街衢虎繡班文咆哮城巿老鳳么鳳結彩綫而輝煌太獅少獅滾繡毬而圓轉拜香凳二百餘人或起或跪肉身燈五六十盞不後不先傘號萬民卅六柄雲蒸霞蔚担挑十景廿一架玉琢金鑲間以鑼鼓之喧闐雜以笙簧之鬆脆花團錦簇壓束十里之街采烈興高賽得一時之勝所以扶老携幼抱子呼娘莫不如鳬之趨如蟻之聚十二時無分晝夜儘許大觀千萬人共藥昇平於斯爲盛矣 
[私刑竊賊]  
　　杭垣謝麻子巷某公館屢被扒手竊去器皿等物約計錢三四千文前日午後有似丐非丐者至門前左右顧扮爲家人所獲疑是竊賊　至回回新橋栅欄上手足倒縳鞭背四十餘下曝於烈日中汗淋氣喘幾有性命之憂適遇路人見而憐之代爲説情釋放斯眞活菩薩也 
[蘇臺志]  
　　姑蘇胥門外小日暉橋某紙鋪夥收得洋銀若干恐有贋鼎持付某錢莊估看匪人見而涎垂尾至鋪中細視蹤跡待鼉更數下正欲施其穿窬之技適擊檄者過匪人惡其碍己也出白刃連戳十四下幸未中要害不致殞命大聲呼救隣右聞聲而出拿獲匪人交保禀官聲請究辦邑尊騐明傷處卽飭官醫爲之施治兇匪則裝入站籠置諸萬年橋烈是當空熱如火傘曝至一日早已氣息奄奄矣○中家路横巷某宅有掌珠數顆類皆娉婷嬝娜愛好天然地棍見之誤爲䘕院結黨而至苛索陋規宅中人告以此非青樓不容混閙地棍竟毆人毁物撒潑異常幸隣里出爲解紛始悻悻而去事爲當道訪悉飭差拘獲枷示通衢并諭以如有不法匪徒滋生事故許卽扭禀重辦務使根株盡絶以安閭閻想若輩經此痛懲或亦知所恐懼矣 
[平山消夏]  
　　揚州來信云相傳五月十八日爲都天大帝誕辰會中人必舁神像出游鬥麗爭奇互相炫耀甘泉縣朱大令下車伊始首先出示諭禁蓋不欲以地方有用之資作此無益之事也○端陽佳節趙盾威張紅日一輪無殊火傘迨十七晨起雨師忽命駕而至盆傾玉女冷透羅儒朝暮可御夾衣入夜尤寒生氷簟居民感不正之氣病者甚多北河下地方一日之問因暴疾云亡者竟成鼎足之勢操歧黄術者爭相延致幾　寢饋不遑衛生者宜如何珍攝哉 
[鳩江話雨]  
　　蕪湖來信云蒲節初過炎威頓熾文人墨客蕉卜談詩猶苦雪藕調冰不足以消煩熱彼鋤禾日當午者槪可知已十六日上午忽陰雲四合凉意入懷入夜而大雨滂沱詹飛瀑布直至十八天曉猶是銀河倒瀉雷電飛青緑膩鴨頭頓添尺許洎雨過而銅鉦高掛依然熾若洪爐矣○蕪人最信狐仙美其名曰仙姑城廂内外仙姑祠不啻星羅棋布本月十七日相傳爲仙姑誕辰一時蔣妹邢姨無不爭奉瓣杳爲塗山氏上壽更演傀儡戲以志祝忱惑世誣民莫此爲甚豈在上者悉皆充耳乎何不禁令一申也○江口鷂窩一帶本僻靜之區流水板橋緑楊 
 
 

Page 3

 
 
摇曳江鄉風景如在畫中本月十九日忽見一人懸諸樹上近而視之已縊死矣夫生無可樂何亂死本屬文人寓言乃此人撇下塵緣獨耽鬼趣是豈有不得已之苦衷乎然其愚亦甚矣至有無親屬到來如何收殮訪事者未經詳述例得付諸闕如○合肥李稚荃觀察在蕪仙逝諸戚族衣冠車馬爭先執紼以臨邵伯鎭厘卡委員仲傑直剌乃觀察之猶子於十五日乞假來蕪襄理喪事小住數日卽須回差○寗淵觀河沿某姓後户臨河近水樓臺别饒風景十八日主人之女嬉游臺上一失足墜入江心急爲打撈已無蹤影主人年近半百祗此一顆明珠不禁痛哭失聲氣絲不屬至次日女屍浮至上游大礱坊岸始得撈起棺殮云 
[月湖漁唱]  
　　寍波鄉間風俗惡劣每有年輕寡婦自願守節者屢被奸猾之徒多方引誘煽惑其心必使之再醮而後已蓋利其身價銀洋從中分肥也前經府縣嚴禁此風稍戢刻下故智復萌名節之壞抑亦風俗之憂也○府署前某銀樓與某包菜店相離數武包菜店婦平日與銀樓之子某甲不避嫌疑時相閒話旁人嘖有煩言日前婦又過銀樓人又從旁以冷語諷刺婦置之不理而甲竟忿不欲生於是晚濳吞阿芙蓉膏自盡使甲與婦果無暗昧事人之多言亦奚足畏若固有之旣已失足於前例當絶跡於後何至一聞諷刺遽爾輕生耶殊令人求其故而不得○日前鄞江橋人某甲因事赴郡路過邑廟觀戲覺有一人挨身而過搭膊依然無恙而所裝洋銀數元已不翼飛去矣熱閙塲中最多剪綹之輩鄉民初入城巿尤宜格外留心○鄞西十字港地方前夜有十餘歲之童遥見似人非人似獸非獸之人熊一頭蹲於深林之下熊見人至跳躍直前童飛奔至家告以故遂率多人持鐵义耒耜等物至該處掩捕而熊己不知何往刻聞該處村民雖在日中亦伴而行咸有戒心云 
[出殯誌盛]  
　　安徽候補道松秀峯觀察之夫人日前逝世已紀前報兹悉觀察諏吉於十八日出殯是日清晨靈輀出公館用龍頭紅呢罩棺以三十二人肩荷柩前銜牌執事一律鮮明僧道兩班各執鐃鈸法器文武屬僚徒步執紼相送經縣門口龍門口倒扒獅二郎巷高井頭天后宮出東門迤邐王迎江寺暫厝俟秋凉後另行擇吉同旂妥塟云 
[皖省官塲紀事]  
　　安徽候補知縣周谷卿明府鳳梧前奉撫憲沈仲帥札委署中接收民詞頗能盡職兹奉藩憲阿嘯山方伯檄飭委署含山縣事明府奉札後旋卽趨轅謝委聞下月初旬卽當束裝就道也○本任廬州府黄冰臣太守雲月前交卸篆務回省請咨赴部引見於十七日乘招商局江裕輪船啓行矣○委辦舒城中梅河厘務候補直州李紹青直剌汝霖於十六日行抵省城隨赴各大憲衙門禀安並商厘務要公小住一二日卽須回局也 
[東粤官塲紀要]  
　　新任湖南提督鄭心泉軍門入都陛見業已遄回聞乞假兩月回籍省墓一俟假期屆滿然後携眷赴楚南云○督轅牌示水師提標左營遊擊遺缺以留粤水師補用副將黄國安署理按副戎東莞人前由武童投効軍營保至今職未幾卽因公貽誤致罣彈章此次經方照軒軍門向督憲揄揚始得委署斯篆云○請補撫標左營遊擊何遊戎元勳業已奉准部覆應先赴部引見以符定制日前李制軍給以咨文隨卽禀辭起程取道北上 
[荔灣消夏]  
　　廣州來信云禾麥將次豈塲而雨澤過多田疇半遭淹没廣州府李宮山太守關心民瘼示期本月初八日率同南番兩邑宰虔詣城隍廟祈晴並示禁屠夫不得宰殺次日陰雲盡散紅日高升蔀屋小民咸欣然色喜莫不謂太守誠能格天云○近日雨水過多河流漸漲廣州肇慶兩府屬各縣基圍均岌岌可危鄉民晝夜不遑麕　救護聞肇慶豐樂圍已塌數丈猶幸鄉民竭力搶救得以卽時堵合不致爲災云○署肇慶府曾藎臣太守勤政愛民口碑載道近以西流漲急閻閭湮没堪憂遂親駕一葉扁舟周歴所屬各地方督率鄉民共籌保護露冕宣勤不辭勞瘁　眞古之良二千石歟○初六日有貨船一艘開往肇慶行至羚羊峽口水勢異常洶湧舵工把持不住以致覆没波心船中十餘人僅有兩人救起餘盡葬身江魚腹中波濤之險洵可畏哉 
[别開境界]  
　　本報後幅登有飛龍島自行車告白閲者或不解所謂查得有人將在虹口地方以土累成島形而築車路於其上其車能自行往來不藉汽力人力想届時該處自有一番熱閙也 
[美地北上]  
　　美國駐華欽使田君來滬等情已列前報兹悉田君已於前日乘輪北上矣 
[柴船失火]  
　　川沙人某甲載柴來滬舟泊浦東張家浜港内前晚八點鐘時柴中忽然火起其時風勢甚大全船皆火水面通紅船户等紛紛逃命所載之柴付之一炬惟有望江浩歎而已 
[扛夫猝斃]  
　　邇來本埠氣候炎熱異常患急痧者時有所聞甚有不及延醫遽爾斃命者老閘北鄉人某甲係爲扛夫生理昨日清晨至英租界茶肆與同業人啜茗閒談俄覺身體不適似患急痧諸人勸其雇車歸家及到自已門口已不能行家人扶掖下車舁至臥房邀挑痧匠到來剌之無血至午刻身死天時不正疫癘滋多攝生者所宜加愼也 
[縣署瑣案]  
　　前報紀法公堂送縣之顧陳氏控嚴章寗欠銀一案業經嚴在縣具呈昨奉陸春江大令批示略謂據呈託顧陳氏借洋二百元業已歸還該氏執廢票控追殊屬狡詐候集訊察奪如再纒訟定提中人徐阿才該氏後夫孔丹初到案訊核○前報登浦東廿四保廿六圖地保江阿華經發積榖舞弊營私奉陸大令查明飭提究辦一節前日由該圖梱業朱邦彦等投縣禀稱地保江阿華辦公不愼咎有應得惟現在赶辦上忙未便遽易生手情愿具限於六卯内將上忙條銀繳楚可否以功折罪陸大令姑准所請 
[英廨停訊]  
　　英會審員蔡二源太守昨日與道憲聶觀察上海縣陸邑尊河工局翁子文太守會勘河工今日另有要公因照會英美領事并飭知各捕房停解公事二日統歸禮拜四解訊 
[法界公堂瑣案]  
　　陳德裕欠西人房租洋九元欠王良記米洋二十元六角日前經西人將陳妻扭押捕房經木器店代爲保出限日交還洋元昨日陳自投案候質王良記亦到案禀訴前情宋二尹詰陳曰爾欠王洋二十元六角是否答從前之帳係小的經手後來另有夥計經手時閲十餘年約略記得祗欠二元餘今將帳簿兩本呈案二尹謂陳曰爾欠若干須將實數禀明方可斷結陳稱實在無力求請减斷二尹遂斷還一半着繳洋十元零三角陳交保○捕解陳家木橋賭徒張阿三潘怡生張才寳楊六袁三寳趙阿東章阿四等至案詰問張阿三供無錫人向在上海賣麫爲生昨日在彼經過誤被拘來二尹謂明明在賭攤上捉來無庸抵賴該處賭頭爲誰張稱實是生意人在彼賣麫僅有十餘天不知賭首名姓二尹着管押十天查明再核問潘怡生曰爾年紀尚輕在彼何爲答家在浦東被後母毆打逃至滬上包探禀潘在是處吃賭飯前日亦在賭塲搬蓮檯凳二尹判枷號三個月期滿責放問張才寳曰爾在彼處爲何事身畔銀表何來張供漆匠是日行經是處見一種人忘命奔逃小的不解何故因亦亂奔適被巡捕拘住問旣爲漆匠何得有銀表答因限時作工置表以便觀看二尹着押待交保又問楊六供稱在英界六馬路做燒餅生理在彼經過悞被拘案小的向不知賭錢之事包探又禀見其在賭檯上聚賭且前次犯賭有案二尹判枷號二個月期滿再核袁三寳供在城内織機坊生意是日在陳家木橋堍行走見衆人逃走小的乘此一跑適被巡捕拘住包探禀見袁肩掮檯子一隻當塲捉住二尹判枷號兩 
 
 

Page 4

 
 
個月趙阿東供南翔人不敢犯賭二尹查得趙前次亦曾辦過遂判枷號三個月章阿四供係蘇州人不敢犯賭包探禀昨日拘章時在檯面上搜得英洋三元確係章物二尹着帶回捕房待明日枷號三個月期滿責放○周彭氏訴稱前晚九點鐘時經過彩視街被素不相識之陳阿金搶去銀挖耳一枝當時不及追獲次日在途遇見鳴捕拘押二尹問爾夫爲何不來答夫名阿寳在祥泰鞋店爲夥不便來案陳阿金供周彭氏之夫與小的爲朋友伊專放印子錢前因欠錢口角致被誣控二尹問周彭氏爾與陳阿金認得否答不認得二尹判將陳管押七天以儆○包探王榮培禀有游勇一名在寗波輪船上往來行走形跡可欵上前查問言語支吾後在身畔搜出剌刀一柄解案請究該勇稱向在青浦營内當兵目下已經銷差問爲何至輪船行走答有同營兵欠會洋十餘元于十六日逃至申江恐伊往寗波故在該輪船尋訪謂尋友帶剌刀何用情節司疑判押十天交保○王國良偕子紀雨訴稱有王祝卿爲首會邀我子爲司正每月十八日在新北門外薈芳樓摇會有總會杜長三同子新寳於上月十八得會因有銅洋吵閙竟糾多人將我子毆辱求請究辦杜稱四月十八日得會至五月十八日取到會洋所以爭論二尹曰遲延日期須向頭會理論何得向司正饒舌着將杜等神候交保具改過切結始得釋放○包探王榮培禀陳阿泉在小東門外向德大生烟店買烟乘店夥回首時偷竊戥子一副由店夥拘住送押解案請究二尹判責四十板交店夥具領○包探土榮培禀有浦東鄉人張秀寳竊得短衫鞋子等物身上穿有僧衣拘案請究二尹詰張衣衫由何處竊得供稱小的在申有病寫信與兄由兄寄衣服囑我當錢醫病問爾兄在鄉爲何事稱在浦東張家浜南貨店爲夥謂爾兄旣爲店夥應給錢文夏衫乃應穿之衣如何肯借判管押七天衣鞋暫存捕房待領○包探禀安徽人楊文遠潜至富有輪船行竊當被拘住在身畔搜出鐵鈎一隻想係敲箱所用爲此拘案請究二尹問楊年　若干向操何業答今年五十三歲向爲茶葉掮客不敢行竊二尹曰茶葉生意甚好何致墮入下流姑念年老初犯判押七天交保○通事稱扛夫周培　李小生李桂泉三人在玉露春茶寮中啜茗周忽失去油紙扇一柄疑李桂泉所竊被李之族人李小生聞知當向饒舌以致用武經巡街捕拘入捕房捕頭訊得李小生背皮受刀傷送往醫館敷藥稍愈爲此解案請訊旋有玉露春茶館主鮑悦山投案訴稱周培矣等打架被毁物件不少開單請賠二尹曰吃講茶本干例禁周等打架爾等何不阻止鮑稱周等素不認識是日打架因認不清楚無從阻勸二尹謂帮誰者卽是誰之朋友難道爾不知乎又謂周曰爾失去扇子如何疑李倫竊况無　証反敢糾黨將李等打傷實屬可惡所毁茶寮中什物着爾賠償後再行核辭兩李受傷未愈再送醫院療冶○放租東洋車之吳光巨蔡兆榮等投案遞禀聲稱工部局新立章程令名車夫打扮潔凈小的遵諭製就新衣每件號衣上每日加收租錢二十文詎有流氓章阿張潘德義等插身多事混入車夫中　小的等毆打爲此禀請究辦二尹着將章潘二人押候明日比究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年五月十二日京全錄]  
　　宮門抄○諭旨一道錄前○發抄硃批四道○湘撫張奏請派查問省外各營片○護新撫魏奏請補實缺道員在營病故請卹摺○楚督張等奏請移駐同知摺○又奏官員覆舟斃命籲懇○恩卹摺○晉撫劉奏遴補要缺同知摺○五月十二日兵部太常寺太僕寺廂曰旗值日吏部引見六十一名禮部五名兵部三十八名理藩院十五名侍衛處二名正黄漢八名正藍漢二名武備院二名○左念謙清安各假滿請安○江西按察使福裕到京請安○卓公續假十日○召見軍機烏拉喜崇阿白桓福裕○發抄李瀚章奏　明已革從九品王壽齡誣良嚇詐定擬奉硃批刑部議奏欽此○又已革江蘇候補道温子紹完繳局欵開復奉一硃批吏部議奏欽此○又守備陳海平廾補杳山協右營都司奉硃批着照所請兵部知道欽此○又刁經裕補桂林營遊擊奉硃批兵部議奏欽此○○張煦片再查前准部咨光緒十四年二月初三日奉上諭本年輪應查閲湖南管伍之期卽派卞寳第逐一查閲認眞簡校等因欽此前撫臣卞寳第旋陞用閩浙總督奏奉諭旨改派陞任撫臣王文韶查閲業於十五年三月將撫標左右兩營曁長沙協營並調附近之岳州營官兵來省先行查閲正擬俟文武科塲事竣卽出省按閲各營旋本　陞補　貴總督奏奉　諭旨改派接任撫臣邵友　查閲邵友濓到任未久卽丁憂卸事所有尚未校閲之湖南省外各營相應請旨另行派員　閲以肅戎政謹附片具陳伏乞聖鑒訓示謹奏奉硃批着派張煦查閲欽此○○頭品　戴護理甘肅新疆巡撫布政使臣魏光　跪奏爲請補實缺道員在營病故籲懇天恩飭部從優議卹恭摺仰祈聖鑒事竊二品頂戴鹽運使銜請補阿　蘇道陜西　奏道烏能　巴圖魯　久銘歴在新疆軍營辦事光緒十一年丁憂回籍守制服闋奉調出關經臣奏委總理營務十五年十二月初五日奏補阿　蘇道員缺欽奉硃批吏部議奏欽此欽遵在案尚未奉准部覆本年二月初六日在營病故查該員籍湖南湘鄉縣　豐初年粤賊風優縣境以治團練記名道員張運闌領老湘軍出境討賊邀請襄贊營務遞前廣東陸路提督劉松山今撫臣劉錦棠先後接統更相倚重叅預戎事總理軍需　餉老湘一軍轉戰江皖燕齊晉秦隴平髮平捻平回以迄湯定新疆一切度支該員一手經理每軍書告急餉事奇艱輙百訂經營辛苦支拄論謂是軍能所向立功者該員實與有力焉同治八年果軍勇叛戕統將高連陞勾煽湘營該道督餉陜西綏　州聞變爲窖藏之馳白劉松山斬首亂十數人遂定檔册餉裝均無恙其處事精密雖倉卒尚如此也在軍三十餘年入理軍糈出臨戰陣卓著勳勤有時迅赴戎機日馳數百里露處野宿積受瘴濕右臂偏廢以左手代勾核籌運如故新疆設行省立標營裁遣　軍清厘積欠該員總辦日以增劇遂致不起臣查該故道秉性沈毅託志忠雅資望材器實爲新疆特出之選方期策以史事詎料大不假年顧念邊材良深悼惜除查取履歴清册咨部另行揀員請補阿克蘇道員缺並委員護送該員遺櫬外合無仰懇天恩俯准飭部將該員照軍營立功後積勞病故例從優議卹並請附祀前廣東陸路提督劉松山甘肅省城專祠以彰忠藎出自逾格鴻慈謹曾同陜甘總督臣楊昌濬恭摺其奏伏乞皇上聖鑒訓示謹奏奉硃批着照所請該部知道欽此○○湖廣總督臣張之洞頭品頂戴新授察哈爾都統湖北巡撫臣奎斌跪奏爲請移駐同知以資巡緝而重地方恭摺仰祈聖鑒事竊照湖北施南府地方界連四川萬山叢雜奸宄時虞溷迹巡緝最關緊要該府原設有同知一員專司捕盜昔以府屬利川縣之建南鎭地屬煩盛捕務關重故以該同知駐防並設巡檢一員隨同緝捕近年以來該縣達川山徑一律開修道路紛歧形勢頓改建南僻在一隅已非孔道體察情形與昔迥殊僅留巡檢一員足資彈壓似無須同知坐鎭現查有縣西六十里之汪家營地方昔年偏僻今成巨鎭人烟稠密商賈絡繹實爲川楚咽喉扼要之區值此游勇會匪到處濳匿該處兩省通衢行旅雜沓薰蕕莫辨深慮勾結爲患巡防實較建南吃緊該縣及巡防縣丞巡檢各員均相距窵遠殊有鞭長莫及之勢必得設官駐防以昭愼重而免疎虞據該管道府查勘明確請將該同知移紥以資巡緝由署湖北布政使覺羅成允按察使方恭釗會詳前來臣等伏思朝廷設官分職原期有裨地方今施南府同知向駐之建南鎭旣屬僻壤捕務較輕而汪家營地當冲要需員鎭壓自應因時制宜量爲改移俾免貽誤合無仰懇天恩俯念今昔情形不同准將施南府同知移駐利川縣汪家營地方以資鎭攝而期周密如蒙俞允並請勅部頒發換給施南府分防汪家營同知關防俾昭信守所有俸廉書役等項均循仍舊毋庸另議惟衙署應另行籌欵修建亦無須動用庫欵除咨部查照外謹合詞恭摺具奏伏乞皇上聖鑒勅部核議施行謹奏奉硃批吏部議奏欽此○○湖廣總督臣張之洞頭品頂戴新授察哈爾都統湖北巡撫臣奎斌跪奏爲官員因覆舟殞命籲懇恩卹恭摺仰祈聖鑒事竊據署應城縣知縣程晸堃禀報湖北補用知縣候補縣丞疏　金　　　桐城縣人由供事議叙縣丞分發補用俟補缺後以知縣歸候補班前補用簽掣湖北光緒九年三月到省十五年四月奉委　　　　詔謄黄赴襄陽府交收事竣回省於五月二十六日行至應城縣西河渡地方乘舟過渡陡遇風雨大作山水暴冰以致船漕傾覆　員疏式金被溺殞命經該縣撈護屍身棺殮禀報等情由署湖北布政使覺羅成允具詳前來臣等查定例官員因公差委在内洋内河遭風飄殁者准十分别卹廕等語今該員疏式金奉委恭齎恩詔謄黄赴襄楊府交收事竣行至中途渡河遭風舟覆殞命事屬因公差遣情形深堪憫惻核與卹廕之例相符相應請旨將湖北補用知縣候補縣丞疏式金照例從優議卹以慰幽魂除咨部查照外謹合詞恭摺具奏伏乞皇上聖鑒勅部議卹施行謹奏奉硃批着照所請該部知道欽此○○頭品頂戴山西巡撫臣劉瑞祺跪奏爲遴員請補要缺撫民同知以重地方恭摺具陳仰祈聖鑒事竊臣案查接管卷内薩拉齊撫民同知徐炑於光緒十六年二月初三日　訃丁繼母憂業經前護撫臣潘駿文具題開缺並截缺報部在案所遺之缺係衝　　難兼四要缺例應在外揀選升調　補查定例同知題調要缺無論何項出缺或調或補准由督撫酌量具題又題調要缺酌量以候補人員請補時如有正途記名分發人員應先儘酌量請補等語今所遺薩拉齊撫民同知員缺地處極邊幅𢄙遼闊蒙民雜處政務般繁且界連藩部並有交涉事件非精明幹練之員弗克勝任隨於通省現任同知通判州縣應升應調人員内逐加遴選非現居要缺卽人地未宜自應於正途候補同知人員内揀選先儘截取分發之員請補查有截　候補同知董汝觀現年四十六歲係順天文安縣人由附監生報捐翰林院待詔公發行走同治九年庚午科鄉試中式舉人十一年三月選授待詔因功臣全書告成保以部寺司務不論雙單月歸升班先選用保送倉差光緒元年三月初一日奉旨記名以倉監督用欽此十二月選授户部司務二年三月到任九月捐免歴俸截取奉硃筆圈出着記名外用欽此五年三月補南新倉監督是年十一月丁生母憂開缺八年三月起復到部仍以司務候補七月補本裕倉監督九年三月補授户部司務十二月補大通橋監督漕運完竣奏保俟同知得缺後以知府用經部議准十二月二十日奉旨依議欽此十一年呈請以截取同知分發遵海防例報捐指省山西補用四月初十日經欽派王大臣騐放覆奏堪以發往奉旨依議欽此據署藩臬兩司會詳以該員董汝觀請補薩拉齊撫民同知到前議撫臣未及核辦卸事移交前來臣到任未及三月例不加考該前兼署藩司俞廉三到任亦未及三月前署臬司吳其復查得該員董汝觀精明穏練辦事認眞以之請補斯缺實堪勝任五覆查無異合無仰懇天恩俯念員缺緊要准以截取候補同知董汝觀補授薩拉齊要缺撫民同知兼理事銜實於地方治理有裨如蒙俞允該員係截取候補同知今請補要缺撫民同知銜缺相當毋庸送部引見該員亦無叅罰案件合併聲明所有遴員請補要缺撫民同知以重地方緣由理合繕摺具奏伏乞皇上聖鑒謹奏奉硃批吏部議奏欽此 
 
