# 1900 - 99 - 4909696

 

Page 1

 
 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[皇朝經世文正續選增時事洋務三編] [  圖書集成局代啓]  
　　自長沙賀耦耕先生仿切問齋文鈔之例輯皇朝經世文編凡講求經濟之學者莫不奉爲圭臬風行海内幾乎家置一編矣厥後　右饒新泉别駕有續集之刻近年上海葛君子源又以饒氏之書祗采自道光以迄同治雖名臣奏疏私家著述已有美必收而海防礦務諸學尚付闕如因更輯爲續編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦請名宿取近時名公巨卿之奏牘通人逸士之議論搜羅選剔都爲一編中分天算地輿公法約章律例礦務鐵路電線錢幣商務敎務算學測繪議院史學官制兵政諸門多至四十八卷分門别類詳愼校讐附于經世文續編之後倩本局印以新鑄鉛字現已裝釘成書價目格外從廉計皇朝經世文編廿四本洋三元續編連三編卅本洋三元單買三續六本洋一元在上海三馬路申報館申昌蘇申南北掃葉山房發兌 
[閱昨報所登美國虐待華人事感而書此]  
　　我中國地輿可謂廣矣民人亦可謂衆矣然地利未闢不得不轉而謀食於外洋外人懼利之見奪於華人妬之嫉之甚至攻而殺之致林林總總之儔幾不可一日托足其苦亦可謂極矣而猶不肯決然舍去重返宗邦者則以宗邦固餬口惟艱不若海外之堪謀温飽也嗟乎嗟乎有心人蒿目情形尚忍不加意撫綏而任其自生自滅於海外哉美利堅立國於阿美利加洲其地僻在西半毬亘古多不毛之土山深林密全賴華人墾荒於是設法招淶厚其工貲時其衣食華人遂如水赴壑爭先就之迄今紐約克舊金山攘往熈來無地無華人蹤蹟美之執工役者心焉忌之稱戈比干時相仇殺昔年洛士丙冷之案被戕至數百輩燬屋至數百椽美廷雖迫於公論之難容不得不給貲撫卹然其心終未嘗不惡華人也自是以來屢增苛例種種酷虐幾令人目不忍睹耳不忍聞嗟乎嗟乎同是人也何美人之來華傳教經商者華官必優禮待之尊爲上客一遇歹人滋擾則立卽悉心保護冀獲安全而我華前在彼國之工商彼乃反其道以行之賤之直不啻犬豕揆之禮尚往來之經毋乃適相背謬乎按中美條約第四欵美國人在中國不得因美國人民異教稍有欺侮凌虐嗣第中國人在美國亦不得因中國人民異教稍有屈抑又續約第六欵美國人民前往中國或經歴各處或常行居住中國卽按照相待最優之國所得經歴常住之利益俾美國人一體均沾中國人民至美國或經歴各處或常行居住美國亦必按照相待最優之國所得經歴與常住之利益俾中國人一體均沾又續修條欵第二條中國商民如傳教學習貿易游歴人等以及隨帶并雇用之人曾已在美國各處華工均聽其往來自便俾得受優待各國最優之利益第三條已在美國各華工及他項華人等無論常居暫住如有偶受他人欺侮之事美國應卽盡力設法保護與待各國人最優者一體相待俾得各受按約應得之利益玩其詞意俱極公平獨奈何言則是而行則非非但無利益可沾且更從而尅剥非但偶受他人欺侮美廷無保護事情且欺侮卽出自美廷而尚謂俾得相待最優之利益我誰欺欺天乎夫美人亦未反已自思耳今者美國人民之遵海來華者雖不若出洋華人之衆然或官吏或教士或商人以及游歴人員技師工匠此來彼往當亦趾錯於途中國苟亦以苛例相繩使之地刺天荆到處皆不能自適試問美人果安耶否耶能隱忍於心不相詰責耶推已及人之謂恕我願美廷深長思之也或曰有約章及公法在我中國駐美星使曷弗援以駁之則應之曰天下惟强可以懾人公法約章特聊備一說耳我誠兵精器利違言一起投袂而興則卽與約章及公法有違人誰敢起而抗拒苟弱也雖事事確守約章公法然且多方挑剔吹毛索　而謂能以公法約章繩他人使之就我之範乎然則當奈何曰中國地大物博貨之棄於地也何限今當爲華民别開生財之路使之在本境足以自給無須仰鼻息於他人則彼雖定例益苛與我若風馬牛之不相及苟不然則雖由星使詰之律師辯之亦苦徒費唇舌惟有俯首帖耳恪就彼之範圍而已矣嗚呼噫嘻 
[本館接奉電音] 　　 
　　昨日午前九下鐘越一刻時京師飛電傳來上諭一道旨一道敬謹譯登○三月十五日奉上諭邵積誠奏黔省水災懇恩撥發振欵一摺貴州畢節威寗貴陽貴筑普安永城平遠黔西清鎭等處上年秋成歉收經該護撫籌欵平糶今年入春以來仍少晴霽收成尚無把握災區甚廣爲日正長軫念民依實深厪系著户部迅速籌撥銀十萬兩發交邵積誠飭局分别災情輕重切實籌辦振濟該護撫務當督率印委各員悉心經理總期實惠及民用副朝廷愛育黎元至意欽此同日奉旨這所叅疎防盜犯越獄脫逃之管獄官江蘇奉賢縣典史鄭興貴著卽行革職交陸元鼎提同刑禁人等嚴訊有無鬆刑賄縱情弊按律懲辦有獄官奉賢縣知縣金元烺據該護撫查明先期公出屬實卽著暫免置議仍著勒限嚴緝逃犯盛炳邢桂和務獲究辦毋任漏網餘著照所議辦理該部知道欽此 
[述中國南省鐵路原委]  
　　中國北省鐵路原委已備登前日報章兹閱徐家匯匯報知尚有中叚鐵路卽公文中所謂蘆漢幹路者勘定由蘆溝橋築至漢口當西歴一千八百九十五年中日罷戰之後當軸者一以委之比利時人因其無侵蝕中國之心不若他國之易於反客爲主也約旣定比京卽立一中國鐵路商局遣人航海來華詳勘地勢之剛柔高下山川之險阻平夷然後集貲從事事在一千八百九十八年所立合同秘不宣示而駐華英使已得上海英總領事密電禀報駐法英使則披閱法國報章盡知其中梗概因之函逹英政府請詰問總署略謂前者曾云如築鐵路必先告之英人今何以食言而肥如許英人自天津築路至鎭江則可平安無事否則難免效饒舌之豐干也總署不得已而許之並准其自金陵築枝路逹上海福州杭州寗波等處此外自漢口至廣東之鐵路准美人爲之然美人仍與比國訂立約章互相資助一千八百九十九年四月十九日比國開售蘆漢鐵路股票核定集貲六十六兆五十萬佛郎克乃購票者竟多至二倍亦足見比人之踴躍從公也美人商議粤漢鐵路歴三年未决然往返斟酌已費去十五萬佛郎克聞由京師至漢口爲程一千三百法里由漢口至廣東爲程一千八百五十二法里總而計之由京師至廣東共長三千一百五十二法里現雖歸美人承辦實則與英人共之路師之言曰中國北方多係黄土絕少大石又無巨木造橋兼之黄河易於决口鐵路多被衝壞最狹處約一千三百邁當橋梁殊難支架中間斥鹵之地多生鹽鹼鐵軌更易銹蝕較之自漢口至廣東難易相懸天壤至河南有大煤礦采之足供鼓鑄鐵軌之用其他如英人有緬甸鐵路可接至雲南其間 
 
 

Page 2

 
 
相距五百七十法里且有高山阻隔法人則可於越南東京通鐵路至雲南其間相距七百法里然别有便捷之路直抵雲南只二百五十法里今者北方鐵路已興工將來由中叚至南方亦必有成功之日蓋不勝翹首盼之矣 
[頒照護商]  
　　南洋小吕宋自隸美國版圖之後中朝政府卽派設理事以護商民其有商民之航海回華者例得禀請頒給護照以免宗黨鄕里藉端訛索被擾不安兹者香港循環日報登有護照原文曰欽加二品銜賞戴花翎江蘇遇缺卽補道小吕宋總事　府黎爲給發保護回華憑照事案奉欽差出使美日秘國大臣伍錄行案查光緖十九年總理各國事務衙門復議出使英法義比國大臣薛奏請申明新章豁除海禁一摺光緖十九年八月十四日具奏奉硃批依議欽此恭錄諭旨咨行各出使大臣查照轉飭領事官遵照辦理等因查華民在外營生往往因憚鄕里詐擾不敢歸家業經各埠理事官奉飭遵照奏定章程遇有華民返國隨時給照保護以杜詐擾在案查原奏内稱以爲官長之查究胥吏之侵擾宗黨鄕里之訛索或指爲逋盜通洋或斥爲運械濟敵或謂販賣猪仔要結外匪遂至搶分其箱篋毁拆其屋宇僞造舊劵追索其逋欠一遭誣陷控訴無門因是憚於回國等因種種指陳實爲洞悉民隱小吕宋業經設理事自應照章辦理兹查有華人某姓某名年若干歲係某省某府某縣某鄕人向在小吕宋安分營生請發保護回華憑照除彚案移請原籍地方官查核備案外爲此給照護行如有前項詐擾情弊許赴地方衙門呈控究辦該華民等須知豁除海禁之例係爲保護外洋回籍華民起見按照奏定章程回籍以後任其治生置産與内地人民一律看待並聽其隨時經商出洋各宜上感天恩憲德下謀成家立業旣爲保護毋准詐擾亦不得藉端犯法致干地方官查究須至照者憑照移文本署概不收費分毫右照給某收執光緖年月日給保護回華憑照第幾號 
[大帥蒐軍]  
　　金陵訪事友人致書本館云去年輪值江蘇省大閱營伍之期奉旨著江蘇巡撫代閱時署兩江總督南洋通商大臣鹿滋帥在蘇撫任内因接篆未久奏請展緩旋奉命權任兩江致未及周巡校閱爾始示期自本月十二日爲始閱看省垣標防水陸各軍先期通飭周知俾免臨時貽誤省垣各營統帶自前月接奉憲飭之日起各督所部認眞操練迨十二日寅刻標防统帶督率隊伍齊集小校塲伺候天剛破曉憲節遥臨旣升演武廳標防各將弁卽分班叅謁請令開操滋帥傳令先閱防營次閱標營槍砲雷轟旌旗雲捲倐忽變化五花八門孰劣孰優隨時存記迨至旄頭日落各營雜技之未及簡閱者下令詰朝從事聞其中以親軍護軍新兵衡軍爲最優江勝軍次之浦口青山溧陽等營爲殿滋帥賞罰有差十四日閱看標下將弁打靶賞以袍褂綢料扇袋荷包亦有賞銀牌一面者至於水師各營則俟十五日啓節出轅時就下關草鞋峽江面閱看 
[鎭軍閱操]  
　　安慶訪事友來函云安慶長江水師爲湖口鎭標前營每届春冬二季例由鎭軍巡閱本月初五日湖口鎭總兵許鎭軍雲發秉節蒞皖安慶協王協戎率同所屬弁兵排隊赴江干迎迓鎭軍卽於是日校閱水操次日至演武廳校閱藤牌打靶及各種陣圖技藝閱畢乘輿入城拜會各當道 
[大閱有期]  
　　松江采訪友人云本年輪應江蘇大閱署兩江總督鹿滋帥擇吉出轅將次按臨松郡日來四鄕各汛弁陸續來松趨詣叅署禀到聞江南提督兼自强軍統領李壽亭軍門擬於本月二十四日由江隂防次回轅二十八日校閱正副兩營練軍至大帥旌旗大約四月初旬卽可戾止矣 
[押解犯官]  
　　武昌訪事友云湖廣總督張香濤制軍前接兵部咨文内開已革翰林院編修陳鼎檢討吳式釗均經奉旨解回原籍永禁省監查陳鼎籍隸湖南吳式釗籍隸雲南經過各省應由沿途地方官派員協解以昭愼重等因當卽行知署按察司孟志青廉訪遵照日前廉訪接到河南來電知兩犯官由京起解已過汴梁不日將抵鄂境因遴委候補知縣謝大令鴻賓馳往應山縣觀音驛會同沿途文武各官妥爲押解以免疎虞 
[五馬重來]  
　　松江采訪友人云署理松江府知府舒復初太守丁艱開缺所遺篆務上游札委江蘇海運滬局總辦張子虞太守攝行太守前者曾綰府符經濟文章藻耀九峯三泖兹奉憲檄卽由滬馳往蘇垣禀謝隨擇吉本月十四日鼓棹來松至則時已夜深遂小住南門外大漲涇舟次十五日清曉所屬各官趨往迎謁太守與華亭縣林蔚生婁縣屈吉士兩大令曁批騐所車笠齋鹺尹推篷茗話驩洽逾恒及一揖而别卽呵殿入城前導有辛酉科拔貢丁卯科補行甲子科舉人癸未會魁翰林院編修本衙門撰文國史館協修會典館協修功臣館纂修提調奏辦院事戊子科順天鄕試同考官已丑會試同考官京察一等湖南提督學政特用府正堂署理松江府正堂等銜牌迨届未時太守朝服詣大堂望闕行三跪九叩禮謝恩然後拜印升堂開用印信闔署書差人等以次叩賀太守旋退入燕寢各官復具手版入謁有頃始辭别而歸 
[率由舊章]  
　　蕪湖訪事人云蕪湖各信局因郵政局於三月初二日起加收寄帶包封之費每磅須洋銀六角四分並飭挂號換照以致相率閉門内地旱班亦皆停止旋經郵政局總理者飛禀京師總郵政司往返電商已臻妥洽遂於本月初五日曉諭各民局姑准悉照舊章展辦一年並免其挂號換照各局主仍多瞻顧徘徊初七日復奉傳諭照常寄帶局主始遣夥入巿收信彚總付郵内地各路旱班亦於是日照舊開行從此雁往鴻來全無阻滯矣 
[興邑起蛟]  
　　客有自湖北興國州至九江者語諸本館采訪友人云本月初七日未刻興國州境南塍一帶忽發蛟水兼之冰雹驟降其大如卵以致麥苗受損房屋亦多倒壞良多 
[蕪湖火警]  
　　蕪湖訪事人云本月初四日之夜三街將軍廟旁某屠户家不戒於火是處勾欄櫛昆鶯啼燕泣一片聲喧幸街坊各叚水龍洋龍飛馳而至四面環噴祝融氏始退避三舍僅燬茅屋六七間焚斃烏喙將軍七頭翌日屠户以燼餘出售價值雖廉然過門而思大嚼者則殊覺寥寥也 
[潤州火警]  
　　鎭江訪事人云本月十三日之夜四鼓時城外洋浮橋左近永和祥藤器鋪忽然失火坊保立卽鳴鑼報警常鎭通海道憲長久山觀察以是處與洋馬路教堂相離不遠深恐匪徒乘間滋事因卽督率小隊親兵到塲彈壓少焉城内外各局水龍風馳電掣而至租界總巡周錦堂都戎以及保甲局員江勝軍營官亦紛紛戾止嚴飭各水龍夫役竭力噴射良久火始漸滅是役也計焚去藤器鋪及瑞豐錢鋪其餘左右鄰雖未殃及然已飽受虚驚矣 
[津郡官塲紀事]  
　　天津訪事友來函云直隸總督裕壽帥之夫人於本月初二日在京仙逝壽帥接到訃音卽飭家丁在督署搭蓋祭棚定於初五日行家祭禮是日司道及同城文武各官均衣冠弔奠素車白馬交錯於途○山東巡撫袁慰廷中丞之瀛眷於本月初五日抵津旋由候補府袁清泉太守世廉請假二十日送往任所○新授永定河道彦詠之觀察秀於本月初旬某日抵津旋於初六日赴各轅禀辭諏吉二十四日接篆任事 
[武林官塲紀事]  
　　杭州訪事友人云省城武總巡孫叅戎紹發現奉上憲札委接統錢江水師於上月二十九日任事遺差委候補守備 
 
 

Page 3

 
 
葉守戎祖巽接辦○候補府舒端甫太守大章在浙多年歴署寗波嚴州衢州等府寛嚴交濟卓著循聲上年大憲委辦嚴東關釐局至今正交缷回省上月二十九日猝患中風以致騎箕而逝在省官紳咸往吊奠素車白馬絡驛如雲 
[揚郡官塲紀事]  
　　揚州訪事人云月前兩淮海州分司運判徐星槎分轉因事解任運司江蓉舫都轉以督辦准南局務杜分轉際辰詳請接署旋奉署督鹽憲鹿滋帥批回照准遂於本月十一日牌示轅門一面札飭遵照杜分轉接奉憲檄卽於翌晨詣轅謝委擬於望後前往履任○淮鹽總棧提調委員毛平甫司馬報丁内艱所遺提調一差江都轉以淮南總局會辦毛分轉昌駿檄令承乏其兼辦之立貞育嬰善堂事務檄飭淮南總局帮辦委員黎分轉兼辦現已分别下札矣 
[海巿奇觀]  
　　烟臺訪事友來函云時事多艱海防緊急駐烟各防營統將因之教練益勤自新正而後天甫黎明卽聞槍礮聲隆隆不絕思患預防固宜爾也○登萊二府僻處海濱人稠地窄貧苦小民向恃北省爲謀生之所邇者營河開凍輪舶暢行小民之附船前往者日見其多大小客棧中幾無客足之地歌適彼樂土之诗可以知風俗之變矣○去年巿而頗見興旺今春則甚蕭條蓋因絲繭洋線等貨皆先貴後賤從前存積者無利可沾闤闠小民受虧殊不淺也○向來薪價之貴賤皆視農夫之忙閒爲轉移邇者東作將興以致薪價蒸蒸日上松柴每斤竟售至大錢七枚古人言米珠而兼及薪桂蓋僅指長安今則到處皆然矣吁可慨哉○上月二十八日某觀察由省垣來烟聞係議高密鐵路之事大約勾留數日卽須返斾也 
[江城笛韵]  
　　武昌訪事友云鄂省五方雜處良莠不齊本月某日札鳳池觀察公館中忽被偷兒所算所失贓物爲數不貲觀察震怒立卽拜會署按察司孟志青廉訪請嚴飭保甲各員勒限比追○日前調署湖北武昌府余堯衢太守發出關防告示黏貼通衢略謂本府籍隸衡湘服官荆楚渥蒙恩命簡授漢陽兹復攝篆武昌益思勉圖報稱事無鉅細均出親裁幕友悉屬端方家丁咸遵約束但湘鄂相距咫尺誠恐有匪徒冒充本府親友招摇撞騙許卽隨時扭禀定當盡法嚴懲是亦愼重關防之至意也 
[潤州柳色]  
　　鎭江訪事人云常鎭通海道長久山觀察於本月十一日發出告示黏貼通衢略調查得鎭郡流氓之多甲於他處往往身懷利刃在於僻處遇人恐嚇勒詐設或不遂用刀傷人言之實堪痛恨本道不忍不教而诛爲此出示仰諸色人等一體知悉嗣後各安生業不可再與匪類爲爲如竟執迷不悟定當立提重懲並札飭縣委一體訪拿懲辦勿謂言之不預也○鎭郡西鄕高資鎭向有著名梟匪甲乙内兄弟三人糾合黨羽販售私鹽白晝横行無惡不作本月某日緝私局總辦某大令密派某哨弁前往高資巡緝甲乙丙早有風聲糾集黨忌持械以等某哨弁知衆寡不敵回禀總辦请示刻下總辦已禀明道府各憲想須設法擒獲爲民除害也○本月某日長江水師巡江砲船哨弁蕭千戎在荷花池獲得匪船一艘並匪徒五名搜出洋槍數桿馬刀數柄押解至鎭江禀明長江水師提督黄芍巖宫保宫保卽飭發交丹徒縣王明府審辦○南洋鏡清兵艦向來駐守鎭江口岸兹因護送正任兩江總督劉峴莊宫保北上遂由長江水師提督黄芍巖宫保電調開濟兵艦來鎭瓜代○城内城隍廟旁前由地方紳董創建紅梅閣中設馮萃亭宫保子材長生禄位並將生平事績鐫勒碑文蓋因宫保前曾收復鎭江功勛卓著也現由何紳恩浩及周錦堂都戎周良臣别駕禀请府尊向子振太守概捐鶴俸重加修葺擇於三月初十日興工○本月十一夜更魚四躍忽聞雷聲殷殷起自東南轉瞬間疾風暴雨相繼而至幾如銀河倒瀉雨中雜以冰雹詹瓦淙淙有聲閱半刻許始止田間二麥尚未損傷○瓜洲鎭總兵高鎭軍光効探悉署理兩江總督鹿滋帥出轅大閱先往准揚等處瓜洲爲帥節必由之地因飭差弁在江口官碼頭搭蓋綵棚鋪陳美麗整備郊迎想帥節遥臨當不遠矣 
[上海官塲紀事]  
　　昨日前會丈局總辦夏芝蓀司馬因有要公命駕赴敬業書院拜會代理上海縣篆務之戴子邁明府晤談良久而别○前晚簡任浙江按察使榮廉訪銓由京南下道出滬江假寓泰安棧昨午命駕赴道轅拜拜余晉珊觀察觀察迎入花廳茗談良久至敬業書院時代理縣篆之戴明府飭丁擋駕 
[解犯赴省]  
　　本届上海縣應解秋審犯人沈得興一名昨日代理縣署篆務之戴子邁明府籖派差役兩名復移請城汛周千戎撥出勇丁兩名委縣丞劉耀庭二尹督解赴省 
[疉遭顚沛]  
　　前自强軍總營務處沈仲禮觀察因公被議絕塞荷戈雪窖冰天異常况瘁方謂聖恩高厚不難赦下金雞詎知刀環之曲未歌棣鄂之枝忽折去臘金昆善伯司馬忽病歾申江今歲二月初九日太夫人張氏又壽終寓次兹擇於本月二十一日在壽聖菴設奠遭家不造顚沛如斯屬在故交當有同聲歎悼者矣 
[娼寮竊案]  
　　妓女森黛玉春申江上久著芳名固風月塲中領袖也邇者湖州人邱某以數千金爲之脫籍藏諸金屋寵愛逾常方以爲美满因緣從此可脫却風塵之苦矣不料未及數月卽不安於室辭之來滬賃居英界安康里日前其假母偶往閒談閱片刻卽去去後檢點首飾箱忽失去珍珠等件約值四千餘金立卽開具失單投捕房報失捕頭准之遣包探趙銀河往查形迹似非外人所竊及尋其假母則已如黄鶴高飛不知去向未識捕頭將何以處之 
[滬南雜錄]  
　　本月二十三日俗傳爲天后聖母誕辰南巿潮惠會館董事於昨日爲始徵召梨園子弟演劇以迓神庥袍笏登塲氍毺貼地遠近觀者络繹如雲○昨日爲耶穌復活之期滬南董家渡天主堂中懸燈結綵陳設一新清晨七下鐘時焦司鐸身披祭服登臺行彌撒禮凡居民之曾受摩西十戒者咸往膽禮直至九點鐘始禮畢散歸　 
[英美租界晚堂瑣案]  
　　江灣某衣店夥黄順生竊取店中綢皮衣服陸續運出事爲店主周洪生察悉投報捕房未幾包探將黄拘獲前日連窩贓之德順客棧主婦陳林氏解送公堂入晚讞員翁笠漁直刺倩襄讞委員張柄樞司馬提案研詰周供去年十二月某日被黄順生竊去綢皮衣服九十餘件當時卽報捕查緝嗣在治下寳善街德顺客棧内起獲原贓今者黄父懇小的籲求免究自願償還惟求恩斷黄供小的陸續運出衣服均交陳林氏質錢分用現在父親已倩人商懇願將原物交還務乞施恩以全顔面陳林氏供小婦人在治下開德順客棧黄順生帶來衣服若干件囑小婦人質錢實不知其竊取尚求明鑒司馬著將黄押候赶緊清理禀候核奪○周王氏控董王氏誘匿伊女阿林前晚張司馬提案復訊周王氏供女兒阿林年方七歲去年九月初二日被董王氏領去小婦人屢向領回置之不理不得已投案求追董王氏供小婦人係浙江寗波府屬某邑人橋居治下虹口中虹橋畔周女阿林曾央小婦人爲媒許字歐陽德貴爲媳業已過門童養後忽翻悔揑詞朦控求鑒司馬著公差押往虹口指提歐陽德貴到案質訊核辦 
[英美租界公廨紀事]  
　　昨日王陳氏奔赴公堂訴稱小婦人向在西合興里某妓院傭工與丈夫王匯才素來琴瑟和諧近被同居之顧順卿捉影捕風多方挑逗以致激而成怒前日無端將小婦人毆撃並出利刃示之聲言欲置之死地幸經旁人勸阻得免傷害務乞究懲讞員翁笠漁直刺著留候提王研訊○前者張金波控戚鑑豪謀充買辦並乾没工資直刺准詞提戚候訊日昨戚忽患病狀類癲狂遂著解送普育堂醫治俟病痊再行集訊 
 
 

Page 4

 
 
八寳紅靈丹大瓶二角半中一角二分半小瓶每洋七十瓶麝香痧氣丸大二角中一角小每洋百瓶純陽正氣丸每百包六角每包六文太乙紫金錠大匣二角小一角飛龍奪命丹善治一切痧症神效無匹大瓶四角小二角通竅臥龍丹大二角中一角小每洋百瓶藿香正氣丸每百包六角每包六文梅花點舌丹大瓶一元小半二元時症白痧散大瓶二角半中一角二分半小瓶每洋七十瓶人馬平安散大二角中一角小每洋百瓶萬應救急花每百包六角門前施送萬應如意油大瓶一角小五分諸葛行軍散大瓶二角半中一角二分半小瓶每洋七十瓶靈寳如意丹善治一切痧症大瓶四角小二角香珠福二元禄一元壽六角建神麯午時茶蟬酥錠均一角太極八寳辟瘟丹原價每瓶一角半賣半送减價每塊一角半賣半送减價每塊一角上海五福衖口京都同德堂藥局主人謹識 
[普晋天下種子藥惟此参茸五鞭扶陽廣嗣大勝丹爲最]  
名馳中外○京都盛行○惟縈懷嗣續者○請速試之○方信普天第一不謬也 
此丸係鹿驢馬牛海狗腎爲君佐加參茸等品使用種子秘藥專治男子陽痿精衰陽事不舉旣舉不久未交精泄以及精冷精薄無子等症推原其故爲先後天虧損或酒色烟所傷或爲少年萌芽成室太早致損腎虧氣虚人患此症妻妾雖多終難生育如服此丸雖衰極朽木之體能與壯年無異非但壯陽煖腎塡精生力且必種子廣嗣試後方知苟能連服十天莫行房事以後精足腎盛男施女必受也凡夫服是丸之後其精必足其陽必壯而爲婦者亦宜經調血旺抑或婦體違和亦難受孕宜囑服婦科續嗣降生丹雖有百病皆堪奏效本齋濟世在懷非圖利益服此應騐者己指不勝數○大勝丹降生丹每料均一觔價均八元雙料大勝丹價值加倍○售處在上海二馬路中市西鼎新里二道石庫門京都天寳齋便是 
[新昌人參號聲明本號馬寶仿單俱用暗記而杜假冐諸君賜顧務望細心察辨勿爲經手者所愚至囑切切]  
馬寳一物千古以來創自本號爲天下人所共見共聞共知者也溯自出售迄今世患痴顚以及羣醫朿手之症服此而愈者實屬指不勝屈因此名振寰宇中外咸知此寳不獨治痴如神且治爛喉痧症其應如響特是年來生意日盛百假隨之效尤紛紛不知用何僞物混充胡閙於市遠方由局寄購雖經本號詳登清單於報而杜其弊無如人心叵測在在須防設或諸君託滬友代購在誠篤者經手受人之託惟謹惟慎當可無慮如不肖者一見爲數較多不免垂涎而滴卽思移花接木恣意舞弊往往藉詞討看仿單爲由而作張冠李戴之舉仿單固是物則非也只知惟利是刧不顧誤人疾病損人招牌言之能無痛恨此等伎俩本號旣已知覺萬難姑容若不揭而出之購主安知其弊是以本號所有馬寳仿單一律俱用暗記而别真僞如託友人代購務祈細察辨明勿爲若輩所愚是爲至要再本號馬寳每分每匣分别均各俱用皮紙封固而於尖角岐縫交接間概由本主人親筆花押再　硃印圖章爲記藉防中途折換之弊而昭慎重竊思本主人旣親筆花押設如購主多購請先試服一二如有不效餘者封口不損圖記花押不糊儘可包退亦足見本主人實事求是至公無私之意區區苦心無非一意真誠想亦惠顧諸君所深許者也如有不符立退立究一面或請另發空信一函致照本號以便澈底根究如此辦法而若輩之鬼蜮恐亦無所施其技能矣彼此兩幸切勿大意至囑切切本主人識本號遷移六馬路仁濟善堂斜對門仁壽里内第五家高大石庫門 
[始創真方人參鹿茸靈芝野术海狗腎汁龍馬酒此酒大補身體壯陽種子奇騐無比煖腎固精神效莫敵]  
廣東宏仁堂始創参茸芝术海狗腎汁壯陽種子龍馬酒萬分靈騐與他家之徒託空言毫無實效者有天淵之别一試立分玉石無庸細述 
壯陽種子之藥到處皆有而往往不能見效者一因未精製煉二則無良方眞藥之故欲求如本堂所製龍馬酒之頃刻可以見功不獨絶未之見且絶未之聞盖此酒製煉固比衆精良而用藥尤比衆認眞其功用之神奇好在可當面試騐如逾二刻而效者非但不足爲奇且可原洋奉趙若非實有奇效焉敢誇此大口無論體質强弱年紀大小只須略飲少許立刻陽物雄壯堅如鐵石雖衰弱老翁竟可任意房事百戰百勝况少年飲之其精力之强盛不言可知且藥性補而不燥滋而不滯絶非霸烈宣淫之品故日飲一杯弱者立能轉强老者無異少年久服烏鬚黑髮齒落重生補命門堅筋骨培元固本開胃健脾去濕追風滋陰養血凡諸虚百損五勞七傷夢遺滑精腰酸腿軟等症服則立愈眞延年却病壯陽種子第一奇藥也大瓶四元小瓶二元雙料加倍如用雙料則藥力大而取效愈速如購十瓶九扣○參茸芝术海狗腎汁壯陽種子龍馬丸每料雙料廿兩卅六元每兩二元功同酒單料减半○外貼煖腎壯陽種子膏更妙每張一元二角調經種子卽孕丹每料八元○北冰洋眞正海狗腎每條十元如假退換廣東宏仁堂鋪分上海丹桂戲園南首朝西轉灣正豐街中市便是假冐甚多認明牌號地址勿誤 
[掃盡花柳毒氛天下苐一良方]  
天下馳名廣東陳恒德堂第一家創製眞正犀黄珠珀八寳化毒丹○假冐甚多購者認明 
本堂主人心存濟世獨得世祖始創治毒屢騐良方比衆不同不惜工本創製眞正犀黄珠珀八寳化毒丹此丹專治男婦各症錄下○楊梅結毒○上頂下墜○週身毒瘡○下疳横痃○五淋白濁○魚口便毒○小便作痛破皮腫爛○面口鼻喉生瘡○筋骨酸痛聲啞髮落○四肢流毒作癢生瘡○以及自生一切濕毒等瘡○膿　瘡癤○瘰𤻤痰核○遠年臁瘡○小兒胎毒○發背疔瘡○一切毒門○以上各症服此丹全愈者難以數計因此遠近咸知紛紛爭購可見方眞藥正心口如一故能至此無論男女老少初起久染如患以上各症者速將此丹服下頃刻除毒去濕清熱止痛消腫生皮重者三大瓶除根輕者一大瓶包愈可保永遠不發至本堂藥内如無眞正珍珠琥珀犀黄並各種和平上藥倘口是心非藥内若有水銀輕粉必遭雷火再有之從前悮服覇藥及五毒倒提外毒果愈而内患更深積久其毒復發則上透頭面下結腎囊甚至染妻絶嗣遺累終身至此悔之晚矣推原其故均以水銀輕粉和藥升提之法收功以致將毒收入骨髓餘毒未凈其害非淺矣如患此症者其毒尙未復發之先亦將此丹服下能將筋絡骨髓積年之餘毒一掃而凈所妙在能包生男育女永無傳染之患眞治一切毒門並能種子之天下第一聖藥也每大瓶四元中瓶二元小瓶一元○倘有男婦上下週身以及小便腐爛難以收口諸醫束手各藥無效惟有内服本堂犀黄珠珀八寳化毒丹外搽本堂犀黄七寳收口珍珠粉大瓶二元小瓶一元可包仍復原形愈後能保永無後患也○各埠函購信力自給○分設上海英大馬路萬康醬園對門德仁里内石庫門廣東凍恆德堂謹啓 
[吃鴉片之人不可不一試]  
泰西新法戒烟普濟水泰西未士括打秘方創製始敢暖效定卽禀究加以重罰售處在虹口曰渡橋北仁智里十三弄括打藥房 
人皆知吃鴉片有癮至問其何以成癮則雖吃烟數十年之人不能盡知盖鴉烟用燈呼吸臟腑先受火毒烟氣旣入由腸胃達於四肢上頂下踵無一不到卽無一處不有烟油油生積積生虫虫生諸患是名曰癮制之之法要在殺虫消積去烟油解火毒又必有良方妙藥斟酌盡善人人皆宜使烟雖戒去而元氣毫不受傷然後癮可得而斷也市上戒烟藥所以不能斷癮者一以妄加參茸烟毒未淸先行峻補名曰培元實同痼毒一以攙入烟膏或煉鴉片成粉放入藥内頂癮雖便受毒愈深故吃烟者愈多戒脫者絕少亦以無良方妙藥之故也本主人未士括打夙精醫理自來中國卽欲爲吃烟之人定一良方俾除困苦精考數年博稽同志每製成一種戒烟藥卽與有癮者服之凡歷百餘次經過老幼男婦新癮老癮不止數百人屢經改易藥品始行酌定是方製成此水務期人人皆宜絕無流弊先在澳門施送數千瓶服者俱能戒脫盡人皆知無庸贅述但工本頗貴不得不取回藥資今定售價大瓶二元小瓶一元再本主人所製各藥零賣皆有定價躉批可以從亷惟戒烟普濟水命名之義實欲普晋濟中國吃烟之人立誓不從中取絲毫之利卽登報之費亦敝同人捐助如蒙各處醫院善堂官紳善士代消或購去施送無論千瓶萬瓶價同門莊一律並無折扣區區苦心尙希鈞鑒服法照常吃烟一毫不改或喜用熱茶或喜食水果均任各便惟過足隱之後照烟癮一錢服此水一錢頓頓如此癮大照加此水味甘微鹹入口芬芳卽不吃烟之人亦可試服並無妨碍如不欲戒烟之人常服此水保不上癮面上亦無烟色遇有吞食生烟之人用此水一二瓶灌服亦可回生凡用此水戒烟三日之後便覺煙味漸淡半月之後精神大佳體强身健百病消除面色轉潤而烟癮已不覺自斷矣　寄購託郵政局最爲妥當 
 
 

Page 5

 
 
   
 
 

Page 6

 
 
[泰西贊醫士格致補腎聚精珍珠牛髓粉誠補劑中第一妙品]  
官紳雅宜送禮雅童叟常年補劑倘有假冒隠戤禀官嚴究不貸兼理化學新法老牌燕窩糖精每大盒四元小盒二元 
本草云牛肉補氣牛骨髓補腎功稱獨步本醫士七次遊歴中華視診應接不暇每見世人輕年殀壽邁年無嗣更有身染損症亦頗不乏按其理初爲先天不充繼被後天失調致有壽殀身損無嗣等情醫者心存良相憫惻殊深由此設法製藥濟人此粉用泰西童子肥牛祇取骨中之髓佐以珍珠並養元固本塡精等要藥用機器製成粉狀入口毫無臊氣善能補腎益氣壯陽健脾添精神養眞元平五贜安三焦獲益甚繁筆不勝載盖人如患腎虧氣虚損症癆瘵陰虚陽痿腰酸腿軟頭眩目暈面黃肌瘦等症服後奏效如神欲享高壽欲廣嗣續欲强體質欲驅百病請常服此則延年益壽螽斯衍慶握如掌心中也連服十天面色卽轉紅潤能服一月可長體肉十磅倘行房後體稍疲倦冲服三錢不使外邪乘虚而入且精神照常倍增試騐確有眞憑識者請早衛身幸弗負本醫士婆心濟世焉每日早晚開水冲飲三錢毋庸戒口○每罐洋一元每打十二罐洋十元○總經理在上洋二馬路中巿西鼎新里石庫門内暹邏大德通公司便是 
啓者本公司中國董事朱葆山張麟奎葉明齋顧敬齋經理華人事務钶天生總醫賜羅醫生東方總經理人漢密登本公司於一千八百五十九年七月二十六號卽咸豐九年六月二十七日開設至今埀四十年昨日上海局之經理人接到總局來電註明與本公司之保壽諸君閲看所來電信開列於後　本公司結至西歴本年六月三十號卽華本年五月二十三日所存資本産業値美國金洋二百七十兆合銀四百十兆兩除去應賠各保壽諸君之數尚餘金洋六十兆合銀九十一兆兩所有本公司保壽之數至今爲止共値金洋一千兆合銀一千五百十五兆兩以上按銀一百兩以金洋六十六元合算照此知今年六個月之生意資本産業比去年底已加金洋十一兆七十萬元餘欵共金洋二百七十萬元新接各保欵共金洋十三兆元查餘欵之多統論天下當以本公司一家爲最推原馧利之處均由餘欵而得别家無此餘欵故不能如本公司之獲利也本公司旣獲大利則保壽諸君欵項妥速亦同獲大利是以本公司應爲保壽諸君賀大東方保壽者只有本公司一家爲大與别家亦無來往凡欲保者想必揀擇至大之公司而保之特此佈聞光緒二十五年六月二十日大美國永安保人壽公司首董朱葆山謹啓 
[告白新訂水險價目同規]  
保水險之道由來尚矣邇來行家因相争競價目交相傾跌無論行家暗致虧耗卽　紳商亦無所適從茲集同行公儀自二月底始將輪船之艙面險○夾板洋船○鴨皮股船等險釐訂新章凡屬同行均歸一律不得懷私貶價折扣短收至於艙面險章程如遇破爛或漏空仍照舊章不賠　紳商賜顧希爲鑒原　謹將由上海往來各口輪船艙面險價目列左烟台　厦門　廣東　香港　汕頭　日本　　　油　酒　靛　等　　七兩五錢　　　　　　　　　　　棉　花　掃　把　乾　貨　等　　五兩六錢二分半 
天津　牛莊　　　　　　　　　　　　　　　又　　　　　　　　九兩三錢七分半　　　　　　　　又　　　　　　　　　　　　　　五兩六錢二分半 
寗波　長江　　　　　　　　　　　　　　　○　　　　　　　　○　　　　　　　　　　　　　　又　　　　　　　　　　　　　　二兩八錢一分二釐五 
由營津烟台往南方各口　　　　　　　　　　油　酒　靛　等　　十　一　兩　二　錢　半　　　　又　　　　　　　　　　　　　　七兩五錢 
鴨皮股船由上海往來各口價列　漢口十兩　九江八兩七錢半　鎭江南京蕪湖七兩五錢　寗波廿兩　温州廿五兩　夾板洋船價目列左　由天津牛莊在南方各口到香港止三十兩　由烟台往南方各口到香港止廿六兩二錢半　由上海往神户横濱三十兩　由上海往天津牛莊南方廿二兩五錢　由上海往烟台長崎青島十八兩七錢五分以上均是實價均以每千兩計　上海洋面保險總會 
廣東同仁半濟藥局○秘製毒門靈丹限日包愈○鋪設上海英大馬路石路口野茡薺茶食斜對面石庫門内便是 
[和濟公司中西彩票]  
經理批發所○上海棋盤街老協記○天源○同得利○二馬路廣泰和○益成分號後馬路大有利○鎭江益成行 
本公司現售第一會英五月份票准於英四月一號出票額設一萬張每張售洋五元定期華四月十八日在本埠當衆開彩得彩章程開列於後頭彩一張得洋一萬元二彩一張得洋三千元三彩一張得洋一千五百元四彩一張得洋五百元五彩四張各得洋二百元六彩十張各得洋一百元七彩廿張各得洋五十元八彩九百五十張各得洋廿元頭彩上下附彩各得洋二百元二彩上下附彩各得洋一百元三彩上下附彩各得洋五十元共得彩九百九十四張上海河南路三百卅二號本公司謹定 
[叙樂茶園]  
三月十七夜演兩出頭 
節念宗枝 
三上吊 
本園不惜重資邀請京都回申超等名角准於今晚演三上吊先演節念宗枝靚冲做李公子晴雯金做丫環書房巧合後母因奸害子 
[群仙茶園]  
三月十七日演 
三星照　落花園　抛彩球　坐樓殺媳　天水關　退仲達　御菓園　小上墳　宇宙瘋　狀元譜 
夜演 
大財神　玉堂春　審潘洪　百草山　董家山　探陰山　取北原　盜御馬　連環套　盜雙鈎　比武藝　頭本　遊張園 
[叙樂茶園]  
特請京都回申超等名角 
飛永飛　飛飛飛　雲裏飛　天外飛　草上飛 
准於十七夜登檯起演　三上吊 
[禮拜一拍賣]  
准於十七日下午二點半鐘在虹口琼記碼頭Ｄ字棧内拍賣稍有水漬麫粉二百餘包拍後當付定銀此佈瑞和洋行啓 
[禮拜一拍賣]  
准於十七日十點半鐘在本行拍賣望平街老錦椿帽子店遭火焚帽子衣服顧繡京貨又德銘里火焚餘剩山粉洋桃大頭菜銅木器馬棕褥等貨不計此佈魯意師摩行啓 
[禮拜二拍賣]  
准於十八日十點半在老閘橋北堍東首三泰碼頭拍賣白脱油五百餘叮洋蜜糖數十箱皮皂數十担以及各色綢緞布鞋子數百雙餘貨繁多不及細載拍定當日現銀出清此佈福和行啓 
[廣濟善堂批和濟公司票]  
本堂勸辦各項善舉以來十有餘年蒙各埠　善長源源接濟近因捐欵减常入不敷出承　英商和濟公司爲善舉起見創辦中西彩票允本堂代爲批發扣厘以濟經費誠美意也如各埠　紳商寳號賜顧者援照公司定價一例批拆零躉均可廣招倈卽所以推廣善舉也業巳存額無多特此登報申明欲購者來函訂定原班回件不悮　　上海南泥城橋本堂啓 
[禮拜二拍賣准十點半鐘]  
在本行拍賣八仙雀花送子圖各色羽毛不限價届時祈請早臨爲盼此佈仁記洋告 
[香港太古糖局拍賣車糖]  
本行由港自運ＡＢ唛五温Ｂ唛四温半ＷＯ唛四温二五Ｘ唛四温Ｘ唛三温七五Ｈ唛三温車糖準每逢禮拜二五早十點鐘在本棧房拍賣拍定卽收定銀限兩禮拜出淸如過期不出將定銀罰去下期另拍特此佈聞上海老太古洋行謹白 
[禮拜三拍賣]  
准於十九日十點鐘在本行拍賣各種洋酒數十箱男女脚踏車鉄床古銅玩物畫鏡留聲機器百音琴打黄金表兩只及檯椅床櫉一應木器什物不計此佈瑞和洋行啓 
[禮拜三拍賣]  
准於十九日下午二點半鐘在虹口百老匯路第四十二號住宅内拍賣書樓大餐間房間櫉房一應家用什物不計此佈瑞和洋行啓 
[禮拜三拍賣]  
准於十九日十點半鐘在英大馬路第三十六號亨達利洋行頭次拍賣頭等紅藍各種寳石並金鋼鑽戒指金镯各式金銀表及一應金銀首飾什物不計此佈魯意師摩行啓 
[禮拜四拍賣]  
啓者本行每逢禮拜四十點半鐘不限價拍賣羽毛嗶嘰小呢羽綾羽綢市布原布洋標細布細斜粗布漂布等貨所有各貨列明拍賣部内届時請到本行面拍可也此佈元芳洋行啓 
[公道開剪]  
虞德記今遷上海縣西朝南門面專辦蟒袍顧繡時式花邊定織紗羅綢緞湖縐杭紡開剪比衆格外克巳恐未週知特此申明遷移告白 
[遺失提單]  
今太古廿肅船汕頭來烟絲二件ＴＯ唛提單一帋向太古説明給補前單作爲廢帋各寳號切勿收用此佈永慶昌 
[遺失棧單]  
金利源六號棧存土布十件第二號棧單一支今因遺失向棧説明貨巳出訖該棧單作廢各寳號切勿收用新昌　 
 
 

Page 7

 
 
   
 
 

Page 8

 
 
瑞和　又　晚往長江　怡和行 
玄海丸　又　晚往煙台天津　郵船株式會社 
通州　又　晚往烟台天津　太古公司 
黄河　又　開往定海　太古公司 
江天　又　下午往寗波　招商局 
豐順　又　下午往寗波温州　招商局 
[三月十九日出口船禮拜三]  
寳華　輪船　晚往長江　鴻安公司 
鄱陽　又　晚往長江　太古公司 
德原　又　晚往長江　魯　行 
[三月二十日出口船禮拜四]  
大井川丸輪船　晚往長江　郵船會社代理 
 
 

Page 9

 
 
[上海縣署瑣案]  
　　羽士萬仲卿控王氏周永銓等同謀架害等情前晚經帮審委員吳端甫明府研訊萬供小的係本邑人去秋憑周永銓及老嫗王氏爲媒娶王秋香爲繼室當時迎娶過門付去財禮洋銀九十元及柯敬二十元至臘月某日成婚現在突有廣東人某甲者稱秋香是伊家使女勒索身價若干旋被周之親戚王阿二乘隙將秋香領去今願退回惟求斷追身價王氏供秋香本嫁張阿大後因夫故不能度日由伊叔母張王氏囑小婦人爲媒再醮與萬旣而萬之姘婦不能相容致萬萌悔意砌詞誣控圖還身價當日萬只出財票洋銀七十元並未送過柯敬周永銓供此事由王氏轉央小的爲媒細情不得而知叩求鑒宥王秋香供小婦人原籍天津年十九歲當十四歲時由寄父帶來上海賣與粤人黄姓爲婢後嫁張阿大未久張故由叔姑託王氏爲媒再嫁與萬萬家中尚有姘婦將小婦人輾轉寄宿親戚家中今欲退休求鑒明府以萬確有不合大加申斥飭將秋香領回不准凌虐并令具結存案周與王氏不准再索柯敬各具切結呈案○上海縣署捕役拘獲搶奪洋參之楊小妹李阿毛解案前日經吳明府研訊失主吳仲如投案供小的在萃昌參鋪學業二月二十五日之夜携帶洋參十斤行經小東門内時適城外郎家橋失火小的情急奔回李楊兩人緊隨於後詢問所携何物小的不答後見小的跌仆伊等乘勢奪參逃逸李供洋參係小的在地上檢得售得洋銀十元六角分給楊小姝二元六角餘已花銷凈盡楊供小的並未同搶僅代售去分得洋銀二元六角是實明府判責李四百板收押候辦楊責一百板從寛具改過結交人保釋 
[南巿捕房紀事]  
　　昨日午前小車夫陸得芳載兩女郎至某處行經新馬路車忽欹側致兩女郎墮入泥中羅綺芬芳半遭污穢不覺怒甚遽效女　申申之詈某號巡街捕見之將御者拘入捕房捕頭以其駕車不愼令管押半天以示之儆○日前東洋車夫胡錦文被人竊去第七十八號捐照一紙因卽投報捕房請爲跴緝捕頭允之○日前南巿新馬路指南白玉茶樓所懸煤油燈火勢過猛霎時满室通紅坐客起而驚呼紛紛擾擾有周長榮者妙手空空兒也乘間竊取水烟袋一枝携之而逸昨爲茶博士拘獲解入捕房捕頭令押候轉解馬路工程局禀請總辦程雨村大令訊辦 
[法租界捕房紀事]  
　　行脚僧成法在西門外揚輝橋西首搭蓋草屋兩椽向各施主募化稍有積蓄致爲爲匪棍所覬觎前晚糾黨十餘人毁門而入刼去洋銀衣服等物約值數十金昨日開單投捕房報請查緝捕頭允之立遣包探往勘嚴拿并函請縣署派捕協緝○温州人朱平治年僅十餘齡在虹口習修整洋傘之技前日因事至法界迷失歸途經巡街捕帶回捕房解請讞負朱森庭明府訊供飭探帶往虹查無下落乃仍帶回禀知明府昨日明府飭捕房中人資購船票送回原籍 
[美租界捕房紀事]  
　　甲乙二西人同在某帆船爲水手日前满載火油來滬停泊浦東新船塢左近不知何故乘間串逃　亍於浦東一帶風餐露宿幾與卑田院中人爲伍船主偵騎四出杳無蹤跡日昨禀知英總領事轉飭虹口捕房藍副捕頭派包探恊同尋緝捕頭卽飭三十六號西探及華探沈阿鶴至浦東尋獲交船主領回管束○前晚梁上君子王金根混入南門外陸家浜潘石生家乘間竊取女襖女褲等携往外虹口百老匯路某押鋪質錢適爲五百六十號巡捕所見盤詰支吾遂將人贓解入捕房捕頭令押候解送公堂禀請讞員翁笠漁直刺訊辦○昨晨積竊徐錦榮闖入英界芝罘路第二百三十一號門牌某甬人家行竊對時表携往西華德路某押店求質適爲四百七十七號巡街捕所見拘入捕房捕頭令押候轉解公堂禀請究辦 
[金陵官報]  
　　三月初五日候補道蒯光典辭赴江北公幹准補句容縣黄傳祁謝飭赴任府經歴黄元裳謝委太平門稽查卽到差典史姚國衡到由京來到會淮南總局運判杜祭辰毛昌駿均到由揚來藩轅牌示桃源沈佺保升遺缺查有候補知縣武麟堪以請補又銅山縣典史姚彛典因病请假遺缺查有從九唐堯民堪以署理○初六日機器局候補道吳銀圓局候補道劉由滬回候補道陳桂森辭公幹總兵曾明輝由蘇來副將劉倫昱由京來淮南總局兼管書局運判杜祭辰毛昌駿均回揚上海出口厘捐知縣朱啓鈐均辭知縣朱之幹東躍黄煊西路秦獻祥南路李恩元東北路趙興　西北路秦基水漢西門外黄裳治儀鳳觀音門外通判吳清鑑聚寳通濟門外丁相郁西南路均禀知到保甲總巡差署桃源縣舒霈到巡檢劉國楨禀知知縣徐樹森聞訃丁母憂策電輪船史建中到由江隂來候補道劉錫庚到○初七日織造增會巡道徐禀知開用金陵關關防直隸州周煦山自蘇州來華陽營都司唐姚兆來省領餉試用布倉大使向和佩由京來鹽大使汪丙炎奉示考試平鏡輪船馬儉餘辭赴丹徒接貢○初八日英國總領事孫德雅到會候補道劉式通叩謝給咨縣丞劉榮瑞東一叚何福祥北二叚巡檢殷廷植南一段銷保甲分巡差從九李盛昌交缷江東司巡檢署豐縣冷利南專丁叩謝二十三年河運外奬以勞積班儘先酌委一次○初九日辦理沿海輿圖候選州同朱正元到由京來知府喻先覺知遵札飭赴滬勘估艇工前西任平陽府通判張心泰到安徽議叙縣丞高開基由五河解餉來巡檢盧一鶚湖北來廣東陸路提憲張軍門會辭行代理江寗府江東司巡檢章俊斌禀知任事○初十日候補道沈佺辭赴蘇南捕通判姚北捕通判吳均謝委兼辦保甲巡查卽到差欽賜翰林院檢討李廷藩到湖北來知縣夏輔咸奉委赴滬公韓道庫大使徐之棫由鄂廻避來寗鹽知事遼承榮由清江解餉來又汪聲濟由揚解餉來藩轅牌示委署碭山縣蕭仁暉请咨赴引遺缺查有准補豐縣王之全堪以署理又寳應縣槐樓司巡檢鄭守模病故遺缺查有按班輪應鄭工新海防遇缺先巡檢陳嘉樹堪以请補襄辦上海機器局候補道許夔到見署豐縣冷專丁禀謝二十三年河運外奬以勞績班儘先酌委一次 
[蘇省官報]  
　　三月初九日委署松江府張禀辭赴任知府揭傳淇禀知奉委赴淮安府會訉案件卽辭知縣王慶燿禀辭赴武進丹陽泰興等縣勘丈沙洲差縣丞李宗顥禀謝奉委接辦北路四叚冬防巡查差主簿王澍田由寗來禀辭赴海運津局差護帮憲陸今日換穿珠皮袍褂○初十日藩轅牌示照得蘇州府海防同知王用龢病故遺缺查有候補班前補用同知查燕緖堪以请補知縣許涵怡禀辭赴寗見制憲主簿姚宗頣禀知奉委兼辦閶胥門外四叚冬防巡查卽日到差從九葉滋汾交缷署震澤司巡檢任事回省未入李人俊辭赴寗見制憲○十一日知府王仁東禀辭赴海運津通局差縣丞那鳳年禀辭赴瀏河厘局差遣○十二日同知馮汝禧禀謝奉委發審局帮審卽日到差又王秉璋知縣壽慶慈張寳瑔馬瑞帶正任震澤司巡檢林韶貽巡檢沈惟泰蔡恩錫均禀辭赴海運津通局差委署震澤縣王士暄禀辭赴任五品銜補用知縣浙江常山縣縣丞殷兆鍠由吳江籍來卽辭赴任委署吳江縣汾湖司巡檢楊夔福禀辭赴任巡檢朱福履禀辭赴海運津通局差又張兆咸奉藩憲傳考甄别管駕飛槎輪船千總徐嘉林禀知巡卡回卽辭赴滬公幹　 
[皖省官報]  
　　三月初一二日缷任望江華陽司調補六安和尚灘司張曙到知縣方維濬知蒙恩詳請開復原官○初三日候補知府劉沛然知奉撫憲委辦商務局提調知縣劉啓文辭代首縣會同桐城縣勘騐圩工羅琳知奉撫憲委仍兼辦商務局文案杜葆光到由上海探磺價回陳兆煊到由和州帮審回○初四日候補知縣儘先補用縣丞王清濤知交捐免保舉欵知縣趙元熈由桐城訊案回府經劉志煐辭赴太平府差遣○初五六日新選東流吉陽司李　到直隸人府經史繼昌縣丞王士圻均謝核准註册巡檢沈昌淦辭赴頴州府差遣孫雲騫知接查北門内街道差○初七日本任來安縣于普源請補建平縣周捷山卽用卽縣陳福綬王元綎大挑知縣羅賀瀛趙儀年均知奉藩憲委閱卷○初八日湖口鎭許雲發皖北牙厘局童祥熊均到調補六安和尚灘司張曙辭吕林鍾辭奉臬憲委赴和州訊案巡檢向俊華到由鳳陽一帶措資回州判李文蕃知奉委解揚州貨鹽厘餉縣丞吳鍾杰辭赴湖北採辦京棕　 
[江西官報]  
　　候補府胡乃鈞委辦湖口厘卡朱錦委辦瑞袁臨分局同知張宗湛狂崇仁等縣催漕折修補縣叚紹解南字營餉金陵回縣丞李棻建昌辦保甲回候補府徐元霖督查章江門候補縣陳克愼往樂安公幹署建昌府經宋煇漢缷事回從九李世齡起服來江候補府魯鴻劉家蔭俱開製洋火藥候補縣胡遜之委往贑州候委辦東關卡賀昌祺往吉水公幹崇泰往廬陵會審案件鄭輔清禀謝提前拔委並代優缺一次許寳蓮徐銘新王毓鋆俱帮辦洋務局縣丞李實缷辦龍泉保甲回守備陳鑫稽查廣門潤署建昌守備吳有勝缷事回候補府曹樹藩開辦營務處關防候補縣諭官圻九江就醫回前湖南候補府周聯慶由湘丁憂回奉新原籍從九劉湘文委辦桃源港緝私十卡 
[邗江官報]  
　　二月二十六日丁分轉乃鎔辭回泰屬蕭鹺尹湘彦委新城查騐差徐鹺尹瑞芬李鹺伊彭庚卿鎭北鹽○二十七日賴鹺尹豐烈委總局後五成鹽價○二十八日方鹺尹期回泰州南門差馮鹺尹德壇辭赴曲塘卡馮鹺尹溥起復回淮 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緖二十六年三月初七日京報全錄]  
　　宫門抄○都統訥奏爲接統仁字軍日期摺○侍郎世奏爲報効錢局積省銀兩摺○將軍增奏爲遵旨勘辦葦塘餘地謹擬詳細情形摺○長江提督黄奏出巡長江水師營伍摺○三月初七日内務府國子監廂紅旗值日無引見○錫公假满請安○崇綺謝賞尚書俸恩○常明謝授大理寺卿恩○候補知府章　謝恩○阿麟瑞澂曾銜預備召見○掌儀司奏十五日祭奉先殿橚貝子行禮○召見軍機章樾阿麟瑞　曾銜○○奴才訥欽跪奏爲恭報接統仁字軍日期恭摺叩謝天恩仰祈聖鑒事竊奴才於去年十二月二十三日准盛京將軍增祺行知奉電旨著傳諭前青州副都统訥欽尅日赴京陛見欽此奴才遵卽於二十六日起程於正月初五日到京初八日具摺恭請皇太后皇上聖安當日仰蒙召見眷篤優容垂訓周至感悚莫名初十日承准軍機大臣字寄奉上諭前經諭令錫振前往奉天接統仁字軍嗣據該將軍因病奏请開去差使亟須有得力大員接統昨召見前青州副都統訥欽尚屬曉暢戎機於奉天情形亦頗熟悉著卽接充仁字軍統領會商增祺將一應操防事宜認眞整顿奉天係根本重地練兵爲當務之急訥欽膺兹重任務须破除情面力圖整頓督飭營哨各員加意訓練精益求精勿負委任將此諭令知之欽此跪讀之下驚寵異常於十一日具摺叩謝天恩復蒙召見渥荷温諭奬勵裁成十九日具摺請訓又蒙召見訓誨周詳並蒙恩賜福字一方當卽叩頭謝恩祗領訖迨陛辭後於二十一日束裝就道二十八日抵奉是日恭謁福陵昭陵禮華於二月十二日准署仁字軍統領記名副都統德克登額將總統敵愾仁字馬步全軍關防一顆曁令箭文卷等件派員齎送前來奴才當卽恭設香案望闕叩頭祗領任事伏思奴才满洲世僕拾伍庸材前由青州請假回旗准醫藥以務全實涓埃之未報兹復叨荷聖恩𢌿以統兵重寄自天聞命伏地悚惶竊按奉天地方緊要舉凡整軍經武固本備防在在均爲急務自非激發天良認眞督率不足以振靡起衰况仁字一軍紀律未嫻所募五方雜勇夙稱獷悍以奴才之檮昧當此鉅任深懼弗勝轉籌思维惟有仰遵聖訓破除情面竭盡血誠隨時隨事會同將軍增祺商確講求力矯從前陋習務期兵經訓練漸有勇以知方餉不虚糜足保民而禦侮庶冀仰答高厚鴻慈於萬一所有奴才接統仁字軍日期及感激下忱理合恭摺叩謝天恩伏乞皇太后皇上聖鑒訓示謹奏奉硃批知道了欽此○○工部右侍郎兼管錢法堂事務臣世續等謹奏爲報効錢局節省銀兩恭摺仰祈聖鑒事竊據臣部寳源局監督等呈稱寳源局歴年由户部按季支領飯銀每年共計領京平銀二萬一千四百八十五兩以四成作爲堂司各官及書鑪各役飯食以六成津貼鑪匠並一切辦公之用按年照辦如數支銷少有盈餘未成巨欵自光緖十九年右侍郎臣英年接管以後整頓局務嚴定規條核减浮費會同歴任漢右侍郎督飭該監督等認眞釐剔銖積雨累每年節省銀三四千兩不等積至二十五年冬季共存節省京平銀二萬八千餘兩儲庫未經動用十月間因户部庫欵支絀經臣英年等具奏自二十五年冬季起每季飯銀暫减二成支領按現在减成之數督飭監督等細心覈計極力撙節支銷則已無餘覈實尚可敷用因思時局維艱部庫奇絀本局但期領欵足敷辦公安用餘銀積存累萬謹擬將所存節省銀兩提出八千餘兩仍舊存儲以備局中修葺房間添置器具曁一切辦公不時之需其餘京平銀二萬兩全數報効歸公雖涓滴無裨大局而撙節略盡微忱正在核辦具奏間英年轉補左侍郎臣等接管移交前來該監督等禀請據情陳奏等因臣等查近年臣部左侍郎兼管錢法堂事務惟英年經管最久歴任七年節省局用銀二萬八千餘兩具見認眞整頓實事求是現在擬將節省銀兩報効歸公尤徵念切時艱關心國計臣等意見相同理合奏明仰祈恩准賞收恭候命下遵卽派員解交部庫所有報効錢局節省銀兩緣由謹缮摺具陳伏乞皇太后皇上聖鑒謹奏奉旨一道○○奴才增祺鍾靈跪奏爲遵旨勘辦葦塘餘地謹擬詳細章程恭摺具陳仰祈聖鑒事竊照牛莊等處葦塘餘地前經奴才鍾靈奏請仿照墾務辦理光緖二十五年十一月二十七日奉到硃批著卽會商增祺派員勘辦仍令原商佃領種妥擬詳細章程具奏欽此奴才等欽遵商酌于今春派員赴塘勘辦先由奴才增祺撥銀二千兩墊發川資等費不得絲毫累及于民惟查葦塘放地情形與一律生荒招民墾種者迥不相同私墾地畝各有原商原佃又與旗民租地及缺官地界連壤錯區别爲難佃户之地葦商私受其租而各塘之葦商亦難保非此人應其名彼人收其利轉相盜典頭緖紛繁聚訟數十年徒使胥吏遂其奸貪官府窮于剖斷今欲廓清積弊非細分界限必致牽混以興爭非痛抑豪强且因阻撓而廢事奴才等惟有督飭委員悉心經理不辭勞怨以期于事有裨謹將奴才等所擬章程六條繕單恭呈御覽其未盡事宜或有仍須變通之處容再隨時奏明辦理將來委員勘辦後擬由奴才鍾靈親赴塘所察看以照愼重再動支經費係山本案籌撥並非動用正欵懇請報部核銷免造細册以歸簡易而節冗費所有奴才等遵旨勘辦葦塘餘地並擬章程緣由謹會同繕摺開單具陳伏乞皇太后皇上聖鑒訓示遵行謹奏奉硃批知道了所擬章程尚屬妥恊卽著督飭委員認眞勘辦仍須隨時變通奏明辦理餘依議欽此○○太子少保銜長江水師提督奴才黄少春跪奏爲恭報奴才出巡營伍日期並先巡下游緣由恭摺仰祈聖鑒事竊奴才於光緖二十五年十月二十六日曾將巡閱洋伍事竣仍回鎭江駐防日期恭摺奏報奉硃批知道了欽此欽遵在案本年又届出巡之期奴才於正月十九日馳抵江寗與署兩江督臣鹿傳霖會商一切整飭事宜順赴太平調閱提中蕪湖裕溪三營轉棹江寗接閱金陵營擬事畢馳回鎭江料理江勝防營事件於二月十二日由鎭起椗按閱下游瓜標曲營事竣仍回鎭江督率防營勤加操練俟夏秋之交如下游防務安靜再與兩江督臣籌商相度時勢乘輪泝江上駛校閱提標大通營及湖口漢陽岳州各標營伍以符定例查長江分隸五省轄境遼闊責重事繁舉凡簡練軍實綏靖地方均關緊要奴才自顧疏庸常恐弗克勝任加以近年總統江勝三營駐防鎭江尤恐於長江事宜照顧不及致辜高厚是以每巡閱時接見各鎭將及平時各將弁來轅皆諄諄誥誡各宜激發天良實力整賴萬不可徒事粉飾上欺君父伏讀上年十月十六日諭旨長江水師前經彭玉麟按年巡閱以資整頓現在沿江各營誠恐不無懈弛著派李秉衡馳赴長江上下周歴查看仿照彭玉麟巡閱章程辦理等因欽此跪誦之下感悚難名一俟李秉衡到江時奴才惟有勉竭愚忱仿照各前提臣與彭玉麟辦理章程一切應辦事宜咨商李秉衡並與沿江各督撫臣和衷辦理認眞整頓以期仰副朝廷厪念江防之至意奴才出巡後署中例行公事照章檄委署中軍副將楊福田代拆代行緊要事件仍包封遞至行次由奴才親自核辦以昭愼重除俟上下游巡歴事竣再將查閱情形另行具奏外所有出巡營伍日期並先巡下游緣由理合恭摺具陳伏乞皇太后皇上聖鑒謹奏奉硃批知道了欽此 
 
