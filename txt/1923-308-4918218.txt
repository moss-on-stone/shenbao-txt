# 1923 - 308 - 4918218

 

Page 1

 
 
第一萬八千二百十八號;中華民國十二年 西曆一千九百二十三年十一月十三號
星期二 * *   
 
 

Page 2

 
 
第一萬八千二百十八號;中華民國十二年 西曆一千九百二十三年十一月十三號
星期二 * *   
 
 

Page 3

 
 
第一萬八千二百十八號;中華民國十二年 西曆一千九百二十三年十一月十三號
星期二 * *時論（特約） 
[北京公布憲法後之巡閲使（心史）]  
　　賄選議員之公布憲法與所選之人之立誓遵守憲法國民視爲不値一哂宜也然在此類議員之本身及其所樹立之政府則旣已懸憲法爲標幟以售其搬演之一幕亦必曰他人縱不信重我自信之重之除此一法更無逆取順守之希望其果否能守其所取果否爲國民許其暫守此爲别一義要之被舉則必願居此位尸公布憲法之名則必不願更受違憲之指摘或者爲箭在弦上不得不向此以爲的矣 
　　北京議員之憲法第七十五條大總統就職時須爲左列之宣誓余誓以至誠遵守憲法執行大總統之職務謹誓夫此誓辭而必規定於憲法條文之中豈不曰强制其必遵憲法重重加以箝束乎古之誓詞必自下制裁如曰明神殛之曰俾墜其師無克祚國今以此咀咒之語爲迷信而不用亦曰神聖之國會自能執條文以爲監督從世界通例安心違憲而不受糾正即視爲叛國之行爲人人得起而討之也 
　　北京議員之憲法第三十二條國軍之組織以義務民兵制爲基礎各省除執行兵役法所規定之事項外平時不負其他軍事上之義務義務民兵依全國徵募區分期召集訓練之駐在地以國防地帶爲限國家軍備費不得逾歲出四分之一但對外戰爭時不在此限國軍之額數由國會議定之此條文爲該議員等所公布之憲法上軍事之規定如其規定除國防地帶外不能駐軍直魯豫蘇皖贛將爲國防地帶乎義務民兵制之限制軍備費不得逾歲出四分一之限制皆爲裁兵廢督之明文各省紛擾豈能謂之對外戰爭故苟能實行憲法大有逆取順守之餘地國民雖不屑以此相望賄選成後所以求自贖之道則舍此無由非徒被選者爲然即彼得賄而投票者强顔尙立於人類亦必於此加之意矣 
　　近來北京以遵守憲法爲口實者蓋已有二事一有要求榮典者以憲法上無此條文而却之昔約法第三十九條臨時大總統得頒給勳章并其他榮典以故憲法草案第七十二條亦云大總統頒予榮典六年國會二讀會中删除此條即黎元洪所懊喪以爲失其駕馭英雄之柄者也黎任内終以此得駕馭猪仔及扛猪之轎夫迨其去而賄選成公布憲法無此權限遂用此謝絕希榮之徒此被選者之欲以守誓遵憲爲標榜也 
　　又其一則從北京議員之憲法第九十四條國務總理於國會閉會期内出缺時大總統得爲署理之任命但繼任之國務總理須於次期國會開會後七日内提出衆議院同意於是孫寳琦之同意案如期提出以符憲法上之責任果如此瞻顧憲法則豈不於憲法條文大有借爲贖罪之意雖一方爲吳景濂爭組閣之要求一方爲抵制吳景濂組閣之作用然其不違乎自公布之憲法則一也曾不數日而北京發表違憲之巡閲使則以産生於賄選之人革賄選機關之命矣 
　　夫憲法上大總統無頒予榮典之權猶未有明文爲不准頒予也然竟謹愼奉行不視憲法爲棄物而腹地各省之不應駐軍與夫省各設省務院更無此省兼轄彼省之官職又依憲法第三條國土及其區劃非以法律不得變更則直魯豫及蘇皖贛之區劃由何法律而來本已出缺及本未設立之巡閲使無待於裁無待於廢天然受自定憲法之限制而不容復設者乃竟自忘其假借之名號靦然口發之誓言而一以革命行動出之置慶祝憲法之號令於何地置公布憲法之機關於何地即明明以軍閥所不便之故甘心破壞此賄選附屬之憲法亦必如袁世凱之徒用一修改約法等手續以障其面從未有口血未乾而竟無其事以革命行動而出之昏憒之中者也 
　　顧一方面爲革命行動矣彼方面挾公布憲法以吿國民而冀貸其豬仔之罪者則處被革命之地位國民尙不承認此憲法之得由賄選機關與被賄選之人物爲之公布則即無此事之違憲亦豈能末減其賄選之惡特不知彼自認爲公布憲法之徒對此違憲革命之舉作何感想入苙内訌大約於圈楯以外之事無暇過問則以五千元之豢養費爲造命之資造命革命一聽牧豬奴之意此又國民於褫奪其人格之後而更欲一驗其豬格者矣 
[國内專電]  
　　北京電高閣增補財長曾詢洛吳答新閣宜有肝膽方對裁員减政平均軍費能得罪人曹因擬精刻之龔心湛長財龔現辦一小銀行以不勝籌欵辭曹高因擬令斷然派王克敏署財長派員問克敏克敏力阻謂金法郎案欲我做盾牌耶故該令未發至今尙在疏通中知王者日王非不樂長財王願爲孫閣財長不樂爲高閣打補釘但張弧求卸財長甚力張望調敎育以蔣夢麟爲敎次尙未得曹同意文（十二）午張弧准辭令頒無下文王克敏暫署財長先不令再强勸　　北京電吳齊巡閲使如昨電嗣洛陽覆電到主蕭巡閲兩湖騰出省長給鄂籍大員因决蕭兩湖巡閲令同發又令派彭壽莘幫辦直隸軍務當趙玉珂辭津鎭守時洛吳曾保趙省長王承斌未允趙資比王承斌深曹免趙後給航空督辦但潘矩楹有牢騷趙本人亦覺航空清閒今吳調直魯豫係曹側對聯奉無成績與功人須抑歛故斷然發令曹側今後以關外問題責吳以蘇滬浙問題責齊川戰問題擬緩議先决粤事以湘交趙恒惕附以相當實力可信本星期尙須討讑特任馮玉祥以某項職務 
　　北京電鄂省長洛意給張國淦或周樹模曹高擬給張志潭如長蘇不成即長鄂否則新閣必佔一席 
　　北京電福公司接洽道濟路借欵百三十五萬鎊俟倫敦覆電再議道濟如成尙擬接洽張恰成渝錦熱三路敷設權成渝擬化舊爲新錦熱原曾與奉張接洽擬移歸北京辦理現道濟未簽字此三路説不到（十二日下午一鐘） 
　　北京電王克敏下午三點赴財政部就職對外説不就係恐王茂材提查辦案王今夜見中法銀行要人商承認金法郎及提匯理鹽餘恐各方索欵守密提主義（十二日下午八鐘） 
　　北京電王克敏保薛篤弼汪士元蘇錫第擇一爲財次（十二日下午八鐘） 
　　北京電顔惠慶主金法郎案以新事實交臨時國會議定再覆八使 
　　北京電顧維鈞將金法郎案再提臨時會議因法使要求期限以十三爲止 
　　北京電蘇同鄉因巡閲令發定元（十三）日開緊急會再聯皖贛同鄉討論 
　　北京電衡州華美社隨軍記者眞電轉各報眞（十一）日葉師抵衡陽與唐師會合進攻譚謝吳魯分向郴永退走 
　　北京電川軍賴心輝委魏軍藩爲川藏電政監督兼重慶電局長將交部所委之局長驅逐（十二日下午一鐘） 
　　北京電張家口因商會選舉問題全罷市商以執旗游街經軍警勸解今已開市（十二日下午八鐘） 
　　北京電參部拍賣大操場價萬五千 
　　北京電吳佩孚電曹請派人赴浙與盧磋商和議（十二日下午八鐘） 
　　天津電曹下令課銅元票責任者張英華頗不自安但因平日關係各界預料與項城查辦熊某同一結果 
　　天津電曾毓雋病愈由滬來津（以上十二日下午六鐘） 
　　吉林電營口無線電台成立 
　　吉林電孫任關海清爲軍署秘書 
　　吉林電某方傳韓黨在延邊設秘密機關招敢死隊數千預備在龍井村作復國運動但未證實 
　　吉林電兵工廠楊督辦請准撥欵五百萬添設鍊鋼翻沙二廠地料備妥明春開辦（以上十一日上午十一鐘） 
　　濟南電今日督署宴地方各鉅紳聯絡感情 
　　濟南電省署對日慘殺華僑擬定四條件咨外部向日抗議 
　　濟南電臨城站閘夫被匪架去鄭據報當飭增兵保護（以上十二日下午四鐘） 
　　漢口電湘訊灰（十日）晨趙北軍三路猛攻常德馬濟由安化攻常側面胡伉念先旅由文殊山攻常背面王都慶由蔴濠口會合賀耀祖部攻常正面蔡軍劉叙彝部及王團分途抵禦期甚力賀部已克漢壽常城危急蔡軍擬退慈利又訊趙軍劉重威部克寳慶吳劍學部初向武岡祁陽新化退却唐生智灰（十日）攻克耒陽張湘砥克新化譚軍擬折往辰州待援劉佐龍旅全部開拔到省蕭派賈彭齡至徐家棚慰勞眞（十一）晚起陸續赴湘分駐雲溪五里牌 
　　漢口電趙榮華免職所遺施宜鎭使改荆宜鎭使以盧金山繼任八混旅長以支隊長于學忠繼 
　　漢口電蘇齊介紹何東到洛何准元（十三）由滬到漢 
　　漢口電聞洛已電保何佩瑢長長鄂並電蕭查照外傳何以便宜處分漢冶萍與鄂債務餌孫寳琦爲鄂長交換條件（以上十二日下午五鐘） 
　　長沙電葉開鑫在潭擄船赴衡陽外傳各軍主要將領及代表將集於衡陽開會討論收拾湘局問題現今譚軍之集郴永者已無鬥志除蔡鉅猷負隅湘西外謝國光魯滌平主張退粤邊存實力省方則輕視蔡重視謝魯决以全力收回郴永使謝魯不成軍如魯謝退粤邊則追至粤邊對蔡則以兵封鎖留待最後收拾 
　　長沙電贛西蕭安國以護路爲名派兵一營駐株萍路之陽三石車站路局長王昌學奉令交涉該軍撤退 
　　長沙電議會定文（十二）日開會議員在譚趙兩方做官者多議長林支宇副議長雷鑄寰均因政治嫌欵不能歸將選臨時議長依法議員不得兼任官吏如澈底淘汰非改選不可 
　　長沙電省務院仍殘破交涉楊因不願兼院長避滬内務吳在漢三電辭職敎育李在滬宣言决不歸司法虚席無人軍務唐尙未提交議會同意實業唐雖歸不肯視事僅財政唐唱獨戲戰局漸樂觀未聞有人爭省務員（以上十二日下午三鐘） 
　　香港電潮梅粤軍總指揮處眞（十一）未捷報接惠州灰（十日）電庚（八日）晨林虎率部由埔前黃麻陂向前撲擊敵大敗奪槍八百餘砲三佳（九日）追至響水及蘇村奪朱培德部槍千五枝 
 
 

Page 4

 
 
第一萬八千二百十八號;中華民國十二年 西曆一千九百二十三年十一月十三號
星期二 * *　　砲四機槍五定眞（十一）分四路總攻㈠林率兩黃劉王陳各由響水向石龍進㈡洪兆麟率尹朱由蘇村向石龍進㈢熊羅由鴨仔小步向樟木頭進㈣翁練葉鍾由龍崗向平湖進 
　　（十二日下午八鐘） 
　　香港電東江戰事焦點由廣九路移至博羅洪兆麟等部自樟木頭失敗即折回中路助戰同時分佈大隊於飛鵝嶺防聯軍抄擊惠州粤軍庚（八日）佔博羅隨佔蘇村聯軍退菉蘭孫佳（九日）偕李炳鈞抵石龍即集劉震寰等開軍事會議决令劉等即日反攻同時令右翼范蔣等乘虚抄擊惠州分兵一部赴石灘防增城粤軍進窺眞（十一）上午九時聯軍分三路反攻蘇村博羅正劇戰 
　　香港電灰（十日）廖仲愷親赴石龍帶軍餉十萬即晚返省 
　　香港電佳（九日）聯軍由石龍運回傷兵千餘人 
　　香港電聯軍陽（七日）克復平湖庚（八日）奪深鎭廣九路粤軍已肅清孫令工程師修理各站 
　　香港電王秉鈞電吿被我軍由鐵路擊潰之敵退據黎村鋪仔鈞率四六二師追擊齊（八日）曉攻擊洪兆麟一師楊坤如二旅熊略二旅共八千餘增加洪楊熊親自督戰經我四六師猛擊敵不支向鴨仔步退鈞餘部跟追已佔鴨仔步共奪槍百餘俘二百餘 
　　香港電李烈鈞眞（十一）未刻由石龍電吿我右翼軍蒸（十日）午攻破惠州城敵向海陸豐潰退 
　　香港電公安局布吿文（十二）日起廣州解嚴 
　　香港電北江滇軍朱淬部三千餘人昨乘車回省在黃沙借住民房日内即調東江 
　　香港電楊希閔委楊廷培代理廣州衛戍司令 
　　香港電黃紹雄魚（六日）晚由梧解馮葆初下新安艦轉解肇慶行至塘基街馮思逃遁被衛兵槍擊中首斃命 
　　香港電陸榮廷以安南紙幣收回舊桂紙幣 
　　香港電當道因陳炯明黨遍佈廣州昨衛戍司令佈吿各街店户如有親戚往來須赴警區報明又佈吿嚴禁雜賭恐陳炯明黨混跡賭館惟今日各街雜賭仍如常開設林虎已將柏塘泰尾一路打通與博羅粤軍會合許滇軍退響水聞林現在博羅 
（以上十二日下午三鐘） 
　　南京電本日京令授齊爲蘇皖贛巡閲使齊已電京力辭决請收回成命 
（十二日下午八鐘） 
特約路透電 
[北京政局]  
　　十二日北京電財政總長張弧昨日亂職聞曹擬以王克敏繼之 
　　十二日北京電鮑貴卿現復赴奉以期與張作霖協定會議日期及其他詳則 
　　十二日北京電吳佩孚任直魯豫巡閲使王承斌爲副齊夑元任蘇贛皖巡閲使之命令已於夜半發表 
[南方戰訊]  
　　十二日北京電據　州官電稱前三星期内陳炯明奮力圖勝僅獲無關重要之勝利孫黨似仍自信且謂滇援不日可抵雙方皆須得援始能轉機惟滇軍似無開出之象十一月六日廣州宣布戒嚴令令仍未取銷粤人多名被疑與陳炯明通訊遭官廳拘捕夜間禁止出行但商業未受重大防礙長沙至萍鄉及長沙至漢口之鐵路自九月起由軍隊占用今已照常軍貨載客 
[各國休戰紀念之一日]  
　　十一日倫敦電今晨威斯明斯特敎堂行休戰紀念禮英皇英后均與禮繼與各大臣敎士等赴無名戰士之墓以花圈置墓前禮節甚莊嚴其他各敎堂亦均行禮到者甚衆是日全國各城均遵行此禮 
　　十一日倫敦電澳首相白魯斯氏於休戰日發表一文勉勵人民略謂世界大局之解决今日多賴英國之殖民地吾人家宜擔保帝國政策以敏捷堅决之趨嚮而達此目的苟英國因懦弱或其他虚妄之見解而失其地位與權力則必再覩世界之大禍吾人責當維持帝國政治經濟之優勢俾吾人能實行對世界物質精神恢復事業之責任蓋世界皆仰望吾人出此云云 
　　十一日華盛頓電前總統威爾遜氏於休戰日向衆演説謂彼所擁護之主義終必有勝利之一日彼毫不以失敗爲慮又曰余嘗覩逆天之愚人矣且嘗覩其滅亡矣逆天者亡古今皆然吾人主義之必可勝利正如神明之永存云云 
　　十一日巴黎電戰中喪明兵士今日結隊洲游行於比京並置花於無名英雄之墓 
　　十二日東京電昨日慶祝休戰紀念開公民大會於日比野公園由市政局及國際聯盟協會主持該會通過决議案主張以東京市民三百萬之名義申謝各友邦救災之厚意外交大臣及外交團均與會外交團領袖英大使艾理哇爵士贊助此决議案 
[德總理言德事]  
　　十一日柏林電半官消息稱德總理答法使關於德國勢將設立軍人狄克推多制之詰問謂德國極端派如果得勢實德國之危廹狀况有以政之而能終止此危廹狀况者則法總理普恩賚也德總理言及來因事謂最下等犯法社會之人所組成之少數分立派竟荷允許擾亂治安而免於懲戒自消極抵抗停止後來因魯爾經濟地位愈臻惡劣而德國之財政乃愈窘急德政府於採用一定幣制後不復能爲來因魯爾籌集鉅欵又謂墨尼克事件足證德政府力能勦平亂事但若歷來德政府容忍謀求和平之願果能實現則此種亂事亦何致發生云 
[德廢太子返國之交涉]  
　　十二日倫敦電前德太子之返國並未引起恐慌之輿情倫敦有識者以爲德太子之出現於德國南部當可使普魯斯與巴伐利亞兩邦帝制黨之勢力爲之分裂故德總理之縱太子返國殆有深意以德總理不獨欲利用韋特爾斯巴與和漢索倫兩朝間舊有之仇恨且欲利用德太子與魯勃萊特親王間之個人爭鬭也英國僅有數報注重德太子返國事每日紀錄斥荷蘭失信但威斯明斯報則爲荷蘭辯護謂荷蘭政府之准德太子出境並非毫無理由荷蘭輿論固甚願見其所不歡迎之外人出境也預料大使會議將向德國提出抗議書但以後則此事將擱置不提 
　　十一日巴黎電佛蘭克福消息前德太子抵烏爾斯 
　　十一日巴黎電比國通信社稱一九二○年荷政府不允引渡前德皇交協約國審判時曾於三月二日函致高等會議着眼於本國及國際安全之點而承認因德皇留於荷境而發生之義務函内且聲明荷政府自知責任所在當施行種種有效之必要防衛方法限制德皇之自由致不逾出所欲範圍之外云三月二十六日英相喬治代表列强照會荷蘭謂德皇或其眷屬留居荷境苟將來因此發生所慮之後果則荷政府關於此事及其後果不能免絕對之責任云 
[日本召集國會]  
　　十二日東京電國會定十二月十日召集特别會議十二月二十五日開常會 
[公電]  
　　北京通電各省衙門鈞鑒本日令特任吳佩孚爲直魯豫巡閲使此令特任齊夑元爲蘇皖贛巡閲使此令特任蕭耀南爲兩湖巡閲使此令任命王承斌兼直魯豫巡閲副使此令派彭壽虁帮辦直𨽻軍務善後事宜此令京眞印 
　　北京通電各省衙門均鑒本日令簡任職存記馮昌期任煥　　　　　 
葉秉衡吳家元徐慶彪均着交財政部酌量任用萬慶鏞徐江周淼高鵬翰袁家騏均着交鹽務署酌量任用陳彬着交國務院銓叙局酌量任用祝秉彝着分發湖北交該省長酌量任用高繼曾着分發察哈爾交該都統酌量任用此令署農商總長袁乃寬呈請任命陳安策爲僉事應照准此令京眞印 
國外要聞 
[德國特約通信（王光祈）]  
　　世界人口問題㈡人口密度與移民趨勢 
　　記者昨函曾謂戰後世界人口數目較之戰前有增無減而世界面積則因天然限制不能與人口增加速度並肩賽跑故斷定世界終有人滿爲患之一日就現在世界面積而論歐洲只有一千萬平方基羅米達所住居民則有四萬萬六千三百萬人美洲只有面積四千三百萬平方基羅米達所住居民則有二萬萬一千二百萬人亞洲只有面積四千四百萬平方基羅米達所住居民則有九萬萬人非洲只有面積三千萬平方基羅米達所住居民則有一萬萬三千二百萬人澳洲只有面積九百萬平方基羅米達所住居民則有八百三十萬人茲將各洲重要國家之居民密度表列如下 
　　國别每一平方基羅米達面積約有人口若干國别每一平方基羅米達面積約有人口若干　　歐洲 
俄國二五德國一二八英國一四七法國七三意大利一二四波蘭八四西班牙四一羅馬尼亞五三捷克斯拉夫九六南斯拉夫五一立陶宛四三匈牙利九○比利時二四六荷蘭二○○奥大利七八瑞典一三葡萄牙六二希臘三八勃加利四五瑞士九一芬蘭九丹麥七○那威七里特崙二三愛斯提蘭二六 
　　美洲 
　　美國一三墨西哥八巴西四阿根廷三智利五哥魯濱四坎拿大○·九 
　　亞洲 
　　中國四○日本一一六印度六六亞洲土耳其一七亞洲俄羅斯二 
　　非洲 
　　英屬北非五英屬西非一四英屬南非二英屬東非六法屬北非四法屬西非三比屬Ｋongo七Ａbessinlen七 
　　澳洲 
　　英國澳洲一法屬澳洲四美屬澳洲一五日屬澳洲二八荷屬澳洲○·五 
　　照上表觀之則知歐洲人口頗較其他各洲爲密故歐洲居民不得不散往世界各處各開闢殖民之地因而造成今日白色人種宰制全球之局面據歐洲各國最近十年之移民統計其每年移民之數大約如下 
　　國别移往之地美洲非洲亞洲澳洲總計德國一一五○○一○缺二三○一一七四○英國三二五四○○二五九○○缺七七九○○四二九二○○荷蘭二三○○四缺缺二三○四丹麥八四○○三○四○一九○八六六○瑞典一七○○○三○七○五○一七一五○那威九九○○一○缺五九九一五瑞士五七○○三○四○一一○五八八○奥大利缺缺缺缺一九四五○○匈牙利缺缺缺缺一二○五○○比利時二二○○一九○二○一○二四二○法國一八一五七○缺缺缺一八五七○意大利五五六三○○六五○○四二○一七○○五六四九二○西班牙一四三一○○二七三○○一七○五四○一七一○一○葡萄牙八八四○○九○缺一三○八八六二○羅馬尼亞一○五○缺缺一一○五一俄國五八三○○二○○缺六○五八五六○芬蘭九三○○缺缺二○九三二○勃加利一二五缺缺缺一一二五○ 
　　上表係就各國戰前數年移民出口海關報吿所編製其中如羅馬尼亞·俄國·勃加利·三國移民數目則僅就經過德國海港出發者而言言其由俄國海港出發者尙不在内且表中英德法移民亞洲之數亦付闕如尤爲缺點然吾人若僅就此表所列一爲審察亦大可以窺見歐洲移民之趨勢更可以想見歐洲人口之密度矣至於亞洲各大國中以日本人口爲最密其密度數目三倍於中國九倍於美國因此之故日本居民遂不得不分向美中兩國而去釀成近年中日美日政治上無數糾葛者皆此人口問題爲之也 
國内要聞 
[北京特約通信（絕聖）]  
　　無敎育主義之曹家政府 
　　政學軍警各界愁慘之象自曹錕入三海後較前益甚此一月中竭澤而漁如十月内之豫借鹽餘十日及正金放出之百餘萬皆未聞作何正用悉被公府提去一般人謂此後將只有公府而無各機關今茲十月鹽餘及匯理放回之欵合計一百五十萬且封存而未支配確係實事曹錕責成張弧另籌一百五十萬合三百萬再行支配亦係實事曹錕且語張弧你儘量設法去借無論合同如何條件如何我總答應簽字但所謂封存候曹錕支配者實財政部傳出爲該部不負責任之談蓋上星期内張弧提出閣議之支配單已被曹錕推翻大駡張弧一頓不許照單支配而必俟三百萬籌齊陳明公俯再辦於是未來之一百五十萬虚無縹渺旣有之一百五十萬又必候曹錕之命而依據前例財部有若干則府提若干或新欵未籌舊欵提罄爲意中事而政費敎育費軍警費一概不問但取欵以充無用途之府用乃曹錕入京後之唯一成績也 
　　此中之最愁慘者厥惟敎育敎育部罷工已五閲月所謂政府當局絕不過問旣無人肯長敎育彼輩亦絕不覓人有人問之則曰此時實談不到也敎部開會始推參司赴院催任總長今則參司亦總辭但由僉事中推出代表赴院質問而高凌霨旣不之見即張廷鶚亦不之見敎部員輦案卷送院請消滅敎部機關張廷鶚詭辭却之及敎部發通電又令電局扣留不准拍發於是敎育部乃無總長五月無薪十月而坐以待斃矣彼等對敎部經費利用無總次到閣議即絕對不問然次長問題曾有數次發動其一次擬用萬兆芝高托林大閭在徵同意萬答須吳秋帆代籌兩個月之部費校費彼等即不再尋萬又欲强未曾准辭之陳寳泉視事事聞於在津之嚴修嚴謂陳某已因一度代次將成精神錯亂之病你們莫非要他的命麽近又有人薦專門司長范某代次而高旣未置一詞范亦説不到允否至於最近又傳張弧財政辦不了將以改敎離財部而張弧能否帶錢來尙是欵問也 
　　八校方面政府更不問訊自去年羅案發生時敎學兩界爲羅呼籲保方甚不滿意彭允彝之與北大等各校齟齬也保派人談及謂彭氏黨黎固是可惡但其對付八校辦法却差强人意所謂攝政時代曾風示彭氏苟能聲明不擁黎而助曹即令復職彭未之允則彼等對八校之旨趣可想見矣曹未來前學生界開會駡議員駡曹錕反對大選嶄然露頭角而警廳行政處長之撤換即以不能取締學生爲其一因曹到以後學界閲然無聲因高壓之故亦因自保之故各校之經費積欠九個月暑假後開學但由蔣夢麐等私人與張弧交涉曾得三十萬元各校分配略還不能緩之欠欵而敎員薪水尙只發到二月也今日敎職員又鬧薪且請校長於十二日關門矣然校長尙不肯即閉敎員之一部分亦不主關門詢其原因則謂政府本心不要學校我們自行停閉可謂正中下懷且此後絕無再開之望不如自行耐苦設法撑持免使曹等快意以待有法維持之機曾故柯樂文建要求英日撥付退回賠欵之議而北大各校長亦有向外國銀行指定鹽餘爲抵押由張弧證明暫借三十萬維持月餘之議但此三十萬者在十二日以前能否成議亦未可知而農大方面已先於七日關閉其他亦絕不能支今距十二日只一日存續與否已危機一髮矣 
　　高凌霨前日之見敎職員代表亦謂百五十萬中有敎育費但曹尙嫌太少俟凑齊一月即發敎職員知其欺人 
者尙算有面子矣以愚所聞直派要人於敎育確有政策且可謂有改革之精神其改革如何即對於八校使之自斃對於敎部廢而不設是也其要人張志潭等謂敎育總次長旣無人肯任敎部員又比較囂張已入於無法可救之境好在憲法不比約法未列舉各部名稱即少一兩部亦不爲過且憲法施行敎育事業多屬地方中央更可不設部主張將敎育部裁去而另設一敎育局附屬於國務院或内務部旣可淘汰部員又可節 
議案即據以施行今已在接洽醖釀中矣八校之敎職員學生亦認定爲輦穀下决要不得之不安分人物必欲去之而後快聞對於蔣夢麐李大釗及各校著名敎授向鼓吹新思潮者共有八人已派暗探於無形之中監視行動隨時報吿偵緝機關而日來敎育部内部員開會及美術學校敎職員聯席會議皆暗探密布行將再進一步加以取締但八校人多除使之飢驅出走外别無他法故已下一决心絕不肯再以不易籌得之欵用之八校且即敎育界自覓維持之路而如上次之八十萬治安費包括八校者亦可再依馮軍挿入之前事嗾使不相干之軍人出爲分肥之爭使之不成故曹家之於敎育直可謂無敎育主義面北京之文化行將由曹錕而撕滅矣（十一月十日） 
[北京八校暫不關門]  
　　三十萬借欵已磋商就緒　敎職員允照常上課前日（九日）北京國立八校全體敎職員大會議决『迄本月十日止如領不到三十萬元經費各校即自行宣吿關門』自此議案通過後於是國立八校之運命乃决於所謂三十萬元借欵者該項借欵經各校長竭力奔走昨日（十日）雖未領到現欵然已磋商就緒而敎職員亦以學生學業爲重今欵旣有着决定照常授課日來甚囂麈上之八校罷課問題卒未至實現此誠敎育界之大幸惟此僅濟一時之急尙非久遠之計八校經費積欠九月財政枯竭非可言喻非有根本救濟之方終有陷於破産之一日茲將昨日所得消息分述如下 
　　所謂三十萬元借欵其來源之裏面係由各内國銀行分配擔任交與匯業銀行而表面上則由匯業一家完全承借至此項借欵之担保品已得正金銀行之允可指定由正金每月撥鹽餘五萬元期間爲明年二月至八月在此數月内按期還清此項辦法滙業亦已同意昨日正由各行磋商分擔數目據云此事已無大問題領取欵項之期大約在十二日 
　　八校敎職員聯席會議亦於昨日下午四時在美術學校開臨時緊急會議一面討論萬一關門之應付方法一面要求校務討論會各校長定於下午六時頃到會爲最後答覆至五時四十分各校長齊到先由北大蔣夢麐報吿奔走此三十萬借欵之經過情形及至本日下午四時所得之結果且由各校長以責任擔保此欵確實有把握請求各代表勿履行大會决議聯席會議方面則由許繩祖徐瑾王季緒諸人發言互相辯論質問甚詳最後乃請各校長暫時退席再行開會僉以校長團之答覆與同人昨日之議决雖時間上不免歧異而事實上则欵項已確有着落自可表示相對的滿意况同人原意亦在於維持學校生命與個人生計今旣可暫時維持其澈底的辦法儘可於此暫時維持期内積極進行旣不背大會之决議亦達同人維持之本懷遂一致議决『尊重校務討論會之責任擔保暫不實行大會議决一面通知八校同人仍舊照常開校授課一面責成校長限於最短時日内將現欵領到以便維持一切』此事議畢復討論其他數案至六時三十五分散會 
[敎育部定期拍賣]  
　　敎育部人員索薪無着公文又送院不收大有坐以待斃之勢部員等迫不得已昨日（十日）又招集大會討論自决辦法到會人數之多爲向來所未見先有人提議參事司長總辭職呈文迄今未奉批令應作如何辦法議决仍派參事司長輪流到府面催並詢問薦任以下人員應用何種方式辭職如三日内無辦法則再將該部公文連同印信一並輿送國務院交高凌霨點收併於車上高標敎育部公文印信之白旗使都人共睹如高仍不收則决將敎育部所有公産一律拍賣討論及此有人反對拍賣書籍以爲前此敎部原無賣四庫全書之意現在尤不宜弄假成眞况我輩均是讀書人更不宜摧殘文物别物可賣書不可賣反復辯論决定先將部署官産盡數招商拍賣對於書籍除善本孤本不賣外餘如宋本文苑英華等殘本則變賣之遂散會茲覓錄該部所欲拍賣書物通吿如下查本部現經政府遺棄公家事務私人生計均陷絕境乃謀自决將公文印信送交國務院如院中不收即移貯歷史博物館此外敎部公産除善本孤本書四庫全書曁一切與國粹有關之文物一併移交歷史博物館保存外所有一切部局臺館房屋器具書籍陳設一概定期拍賣恐未週知特此通吿敎育部全體部員公啓 
[十一年公債第二次還本]  
　　十一年公債定額一千萬元年利八釐分五年十次還清按照票面九折發行指定庚子賠欵展緩期滿之停付俄國部份賠欵項下爲還本付息基金交由總税務司儲存備付此項公債除已於本年二月抽籤一次償還本銀一百萬元外尙負債額九百萬元此次爲第二次還本應抽還總額十分之一合計應還本銀一百萬元已於昨日（十日）午後二時在中央公園社稷壇執行由中國銀行總裁金還主席審計院審計官楊潤霖單鎭到塲監視更由財政部中國銀行各派二人分擔抽籤事務公債司司長金煥章報吿主席致開會辭計第二次還本中籤號碼如下○八·一八·二九·三一·四四·五三·六四·七三·八二·九六此項中籤本銀定於十一月三十日起輿該項公債第二號息票同時開始在中交兩行付欵 
 
 

Page 5

 
 
第一萬八千二百十八號;中華民國十二年 西曆一千九百二十三年十一月十三號
星期二 * *   
 
 

Page 6

 
 
第一萬八千二百十八號;中華民國十二年 西曆一千九百二十三年十一月十三號
星期二 * *國内要聞二 
[吳景濓聯絡中立派之效果]  
　　調和之聲漸起 
　　自甘石橋組黨吿成反吳派聲勢益盛吳景濓知環境日趨險惡非急設法緩和大有不了之勢乃著意聯絡中立派議員幣重言甘居然漸漸奏效昨日（十日）下午二時各團體在衆院小議塲開會推王謝家主席反吳擁吳中立三派出席一百一十九人主席報吿協商宗旨略謂衆議院因吳景濓君之議長資格問題爭持不决致令臨時會無從開會衆院陷於半僵之境今日請同人就事實法律兩方協商一解决方法張琴謂議長資格之討論係一問題院務進行又係另一問題議長資格可由院内同人自謀解决方法不必牽入解釋憲法問題之内本席主張仿參議院辦法組織院内行政委員會以免院務停滯彭漢遺謂議長資格爭議乃憲法第四十九條條文上應解釋之問題同人儘可公開討論依法字去謀解决不必各逞意氣如前日議塲之情形實爲自損尊嚴不如由今日推出代表向雙方徵求意見得其近似之點再由同人共同依法持平討論此問題自有結果余紹琴謂據憲法第四十九條議員職務延長議長爲議員之一議長任期亦得同時延長吳景濓在臨時會期内之議長資格毫無問題可言本席主張仍由吳景濓發布議事日程召集開會主席以免引起無謂之糾紛時塲内各自發言情形極爲嘈雜葉夏聲李載賡等請主席指定向雙方協商代表十人主席當指定管象頣王蔭棠樂山歐陽成杜華萬鈞奉楷李載賡張玉庚葉夏聲等十人爲協商代表俟有結果再召集談話會報吿一切時已四時遂散會協商會散會後李載賡等當在衆議院第二休息室開代表會議討論協商標凖推李載賡出席萬鈞提出協商標準之意見㈠憲法第四十九條未解决以前由前正副議長暫代主席㈡院内進行事宜擬查照參院行政委員會辨法即將參院移付之行政委員會組織法案尅期列入議程議决以資救濟李載賡謂關於吳景濓議長資格之爭議觀雙方意見頗趨重於院議解决之一途不過此項會議由何人發布議事日程何人主席乃一大問題本席之意主張同人自行召集談話會由談話會令秘書廳發布議事日程開會時仍由吳景濓主席俟足法定人數之際由吳自行聲明今日之會乃討論議長問題本人暫行退席請推臨時主席如此辦法則法律事實兩方均可過去葉夏聲謂向雙方商榷第一步須求共同之意見第二步即按李君竹亭（載賡）提議辦理旋樂山管象頣等相繼發言結果議訂協商標準三項㈠議長應否改選交付院議由院議取决多數不牽涉憲法問題㈡由衆議院秘書廳發出通吿召集常會㈢開會時吳景濓暫坐主席俟足法定人數由吳聲明事關己身應行退席另推年長主席當電知小蔴線胡同吳宅擬即偕往訪吳閽者謂吳不在家遂推萬鈞函知吳氏約於今日（十一日）下午一時往談至反吳派方面由葉夏聲面約於今日下午三時在西安飯店六號晤談 
[德使抗議取消德發債票]  
　　上月二十日閣議議决德國經手發行之英德洋欵·續英德洋欵·善後借欵·津浦鐵路正續借欵·湖廣鐵路借欵等五項債票其未照限制辦法在倫敦掛號者一律無效當時閣議通過之後外交界即有懷疑蓋按照國際公法交戰國間决不能將戰前甲交戰國在乙交戰國内所發行之公債任意宣吿無效且照歐戰以前通行之國際公法而言即在交戰狀態之中而甲交戰國人民所有之乙交戰國公債亦照常付息還本蓋國家間戰爭不能没收人民財産也迨此次歐戰因戰時有禁止與敵國人民通商之法令故甲交戰國在乙交戰國所發行之公債本息可以暫行停付然亦未能由一方宣吿爲無效也且中德協約附屬交換文書中曾明白規定「德國政府擔任照已受清理之在華德僑財産所得各欵之半及未受清理各産業價値總數之半隨後協定一筆整欵以現欵四百萬元及津浦湖廣鐵路債劵交與中國政府作爲戰事賠償之一部份」（原文見十年五月二十日德國代表卜爾熙政外交總長顔惠慶公函·及同年同月同日顔復卜公函）依此觀之由國際法言由中德協約言此五項債票皆無宣吿無效之理由聞閣議决定之後有人奔吿某閣員某閣員始恍然大悟知提出者實含有國内政治作用故以不負責任之態度無視國際公法中德協約怱怱宣布後經設法將閣議所通過之「無效」二字改爲「暫行停付本息」德國駐京公使未明内幕特於日前提出抗議臚列七大理由聲明不能無效現時無效已不成問題大約外部一咨文便可使德使不生異議也 
　　至上月二十日財政部何以突然提出德發債票無效問題其原因甚爲複雜據知其内幕者言我國對德所要求之賠欵爲梁士詒内閣所擬定其數在二萬萬元以上德國能否承認須待將來談判時方能决定惟該項賠欵德國可以湖廣津浦兩項償劵抵償一部分則爲中德交換文書中所明白規定者歷任財長皆視此案爲錦囊妙策如果中德間賠欵問題可以解决則旣可得一筆現欵又可將收回之湖廣津浦兩路債劵再行發售合計至少可得一萬三四千萬元收入在此羅掘俱窮之財政現狀之下有如此財源當然無人不視爲珍寳惟此事在我國方面歷任財長固亟欲辦理在德國方面亦盼早日解决但因我國向無有力内閣故德使不敢開始談判即略有進行亦因政局變動旋復中止聞張弧任内亦曾與德使秘密磋商迄未成功迨最近二十日張知自身决無蟬聯希望而後來者必以此爲大財源故特行宣吿無效俾後來者如果辦理此事必受輿論攻擊斥爲賣國不敢着手則其對財政上之無辦法必與張等此一説也或謂此次宣言無效實出自賀德霖主張此又一説也兩説孰確現尙無從徵實唯其内幕實含政治作用則爲無可諱之事實也茲將德使抗議原文錄下爲照會事所據日前華報登載閣議議决將在德發行五種中國債票宣吿無效一節此種消息必係傳聞失實茲爲免除淆亂聽聞起見特將本使所見者詳叙於後查該項債票僅由貴國内閣一方面聲明該債票之有效無效决不發生影響茲述其理由如下㈠該項借欵當時係由貴國政府委托銀行經理在德國用無記名債票銷售市塲中政府對於持有債權者皆爲債户㈡該項債務决不能因戰事而消滅無論何國在昔年之戰事或最近之戰事對於所負敵國人民之債務均未有宣布無效或取消之前例即貴政府對於該項債票在戰爭時並未宣布無效㈢查貴國政府曾由駐外公使以及有關之各項公文向來僅聲明該項債票暫停付息且僅至對德戰事賠償結算之日爲止㈣貴國政府於一九二一年五月二十日簽訂中德協約時曾贊成德國政府以津浦湖廣鐵路債券爲戰事賠償之一部分之提議㈤貴國當局自恢復中德邦交以後即與本使館談判不止戰事賠欵則以在德現有之各項債票爲交付戰事賠欵且貴國政府於簽訂中德協約時已贊成以津浦湖廣債劵爲在大體上雙方之於此種抵銷辦法業已同意㈥如上項之談判始終並未開議則德國政府久已向貴國政府對於該項債票要求照付息金因暫停付息僅係戰時之處置戰時處置應按中德協約於簽約後隨即取消㈦在此種債票以及息票未由中國收回以前貴國政府必慮及此項債息各票尙均可作爲他用查閣議對於政府所欠之債欵爲一方面之聲明宣布無效本國政府决難承認内此種種皆貴國不能取消德發五種債票之理由應請貴政府查照並詳予答覆爲荷 
[國有各路負債之調查（十）（九峯）]  
　　（甲）吉會鐵路原定由吉林經敦化縣局子街龍井村渡圖們江以達會寗之線路計長三千二百五十五華里清光緒三十三年日本請中國自築吉長路願貸日金二百十五萬元二十五年内不還本即希望此路之利權宣統二年日人要求將吉長延長至韓境會寗清政府不之許復請歸中日合辦懸而未决詎大錯鑄成竟以未經測勘之路於七年六月向日本興業台灣朝鮮三銀行以吉會鐵路墊欵名義借日金一千萬元在日本如願以償僅要求以國庫券交付銀行每六個月換給一次以無期延期餌我而北京政府又以該欵流爲政用觀於交通部案卷中特注該墊欵由財政部經理欠息數目本部向未接洽故無從塡列等字機即可知其責任之所在也 
　　（乙）濱黑鐵路該路係未經測量之哈爾濱至黑龍江之線查五年以前交通部計畫中有對大鐵路係自哈爾濱以西之對靑山驛起北向呼蘭綏化經海倫等府折而西北至嫩江縣更東北出愛琿沿黑龍江岸而接連大黑河對岸俄領之布拉郭羗司克計長一千零五十華里將來冀與阿穆爾鐵路接軌以爲移民實邊之備此路線與濱黑似相類惟民五以後政府槍法已亂由人指定名稱遂以濱黑兩字向俄亞銀行借墊欵上海規元五十萬兩以未售之債票一百五十萬盧布爲抵押此欵十二年應付到期息一萬一千二百九十四兩五錢二分逾期未付息十一萬九千二百零五兩零四分幸俄人自顧不暇尙未交涉然有昔日之種因不患無將來之結果也 
[北京所傳蚌埠事件]  
　　蚌埠最近破獲黨人機關情形業紀昨報茲據北京晨報所載略有出入特錄如下據交通機關接蚌埠電靑日（九日）蚌埠有亂黨起事自稱安徽自治軍幸發覺甚早當即拘獲二人並印信委任狀多件首領馬如飛已逃固鎭一帶電綫有被割斷者蚌埠已宣布戒嚴馬督理無恙等語又醒民通信社云昨晨本社接據蚌埠特派員專電内稱本月六日皖省護路軍隊巡查至固城橋一帶發見喬裝路工者多人正在拆卸橋梁鐵釘意欲破壞該橋阻斷南北車之來往當經員兵奮勇向前格鬭拿獲王振武許兆二名訊據供稱係奉浙江盧督辦命令來皖起事擬於日内襲攻蚌埠以爲根據地總司令爲周良材·曾任浙江督署參謀長彼之攻蚌計劃共分三路進兵第一路攻懷遠第二路攻囗囗（電碼不明）第三路攻固城然後三路會齊向蚌埠前進取包圍之形式此次毀斷橋梁專爲阻止官軍進援馬聯甲得報之後飭將獲犯送蚌親訊一面致電浙盧嚴重質問並將詳細情由密報中央請示辦法云云按此事變起倉卒電報所述頗不詳盡且關於黨人起事日期兩電所述又有歧異而其所云『奉浙盧命令分三路進攻蚌埠』又頗涉離奇總之亂事或有之其變亂原因尙待調查也 
[哈埠對赤俄革命紀念之防範]  
　　俄人乘機活動　華警正党當防衛 
　　華東通訊社云十一月七日係蘇俄革命第六周紀念俄赤黨擬藉此慶祝機會宣傳共義並舉行示威運動白黨與黑黨因赤黨興高采烈認爲猶太人爲帝國仇人聲言如遇猶太人必將毆打致死以資洩憤近兩日各黨報紙竭力宣傳人心惶惶實與特區治安有莫大之關係經特區長官朱慶瀾特警處長温應星事前佈置妥治以防意外事端六日第一蹚子街勞工俱樂部門首懸燈結彩外竟懸掛紅旗及宣傳共産主義之畫片經警干涉取締只准懸掛彩燈將所懸紅旗畫片均爲摘除該俱樂部附近又有俄人甚多手執紅旗欲爲示威運動被警察解散搜除紅旗駐哈蘇俄代表拉基金向交涉員請勿干涉旋由該管警察署長赴勞工俱樂部吿以准其懸燈循規蹈矩慶祝惟不准爲示威運動聚衆遊行演説必須遵守中國法律故不得擾亂治安幸尙平穩並未發生事故詎七日上午九時特警第一區五分署界内三十六棚沙不蘭呢圖書閲報社有俄人百餘名手持紅旗欲游行街市前往第一蹚子街勞工俱樂部經五分署長尹宜春婉言勸解俄人並不聽從刁頑異常一總署長胡宗沂督察長吳廷勳敎練所長韓榮輝督察員楊家址均到場勸解俄人依名蠻橫竟將楊督察員及警察邵守山制服撕破並乘紛亂之際鳴放手槍秩序大亂頓呈不穏之象警察無法維持亦只得鴨槍示警爲正當之防衛而保治安熟意誤傷四人一傷手一傷腿一傷耳一傷鼻均係極輕微即送往醫院醫治嗣經拉基金到場俄人始散去惟仍揚言晚間仍在馬戲圍開會警察爲維持秩序保衛治安恐生意外亦加禁止當由保安隊敎練所學警路警警備隊分路巡防凡遇俄人十人以上聚集一處者即行驅逐以免生事至本通信社稿件發印時尙未聞有其他事故可安然無事矣 
[津浦路沙溝又有匪警]  
　　濟南通信近來津浦路滕縣棗莊沙溝一帶時常有大股土匪搶架擄掠棗莊站西之陳莊站北之　頭均被土匪攻破架去數十人萬德站去濟南僅八十里亦常有匪警刼車案肇事地點之沙溝七日晚間又發生搶案按津浦車自改點以後一二三四各次快車經過魯省多在夜間若不嚴加防範難免不再發生刦車事茲將沙溝居民褚敬鉀等上鄭督理呈文照錄如下爲股匪架掠懇恩迅派大隊痛剿以救民命事竊民家住滕縣南黎墟村因土匪猖獗不能家居逃避沙溝鎭多年緣於十一月一號本鎭新起驛馬會演戲助興故近數日間雜色人等時常往來詎於本月七日晚間突有數十人均軍服快砲口稱查會將民寄寓大門撞開闖入民家將民母抓住毆打死而復醒又將民妻及幼子架去又架去西隣幼孩一人衣服錢財俱刦掠一空比駐防本鎭王連長聞警出隊追趕賊已遠颺伏乞督憲派大隊痛剿實爲德便 
 [P長沙通信（粹）> 
　　趙軍大勝後之湘局 
　　趙恒惕之佔長沙西岸南取湘潭西陷寗鄉北克靖港蘆林潭等處一戰而成破竹之勢固由北軍兩路進援使趙軍之在湘東湘北者得以完全抽出分路進攻然譚軍之望風而逃實因受孫中山粤戰失利之影響蓋譚之受孫命而來非但因其有名義可借而已良以譚如得手孫之勢力即可伸及於長江上游譚之利亦孫之利也故孫氏無論實力如何薄弱於譚之進取萬不能不有以助之此朱耀華退出長沙後所以有滇軍來援迨沈鴻英入據湘南所以又有子彈以濟譚軍也孫旣失利不惟實際上已無絲毫之接濟而風聲所播譚部亦爲之氣食餒因之望風披靡西南兩面各退二百里而遙現據趙方捷電湘東譚軍經省軍唐師葉旅合力進攻其在石灣一部已由雷溪市渡河潰退在吳集一部則分向衡陽及洣水南岸潰退省軍以三八兩旅佔領豐塘潭泊荆花橋·踏莊之線向吳集追擊以九旅佔領馬子坡淥田·黃石舖·及長嶺·黃泥坪之線向洣水南岸截擊唐師擬消滅此敵後即協同葉部夾攻衡陽又據唐師續電稱我軍已於本日（五號）攻過石灣以上之十餘里地方擬即進駐衡山方軍紛紛向後潰退已飭我軍積極前進云云此南路之戰報也又總部發出關於西路戰事捷電㈠我賀師自渡河後即向寗鄉攻擊前進已於昨日（三號）下午進據寗鄉城敵軍分向益陽安化退却㈡靖港臨泚口沿河一帶之敵被我軍第七旅及騎兵團竭力驅逐已向沅江方面逃去㈢第七旅長謝煜壽現奉賀師長命令向益陽追擊追踪蔡軍此西路之戰報也就此情勢觀之譚軍殆已日形窮蹙據此間軍界傳述譚軍確曾决退寳慶如寳慶難守尙將再退辰州惟辰州爲蔡鉅猷根據地每年烟土收入不下數百萬元大利所在安肯分潤與人譚氏深知之故又凖備折回粤省等語若然則此後湘局形勢如何不難逆睹惟尙有未可遽然斷定者廣東戰局聯軍方面現雖失利然勝負究未大定使日内聯軍聲勢復振則譚氏在湘亦尙未可輕悔蓋譚氏平日之資望尙大有可恃者在也（十一月六日） 
[趙軍佔領湘潭經過（湘潭信）]  
　　八城後之情形 
　　自十月七日湘潭長沙斷絕交以來譚趙兩軍夾江而軍相持匝月日夜槍聲不絕居民驚恐失常迨英艦來潭以後（十月三十日）兩岸槍聲稍息越一日又有大號英艦來此拖帶亞細亞火油船隻數艘湘潭始有火油接濟譚軍方面自三門一戰後朱耀華團被圍去步槍七百餘桿元氣大傷加以謝（國光）吳（劍學）與張輝瓚並不十分和洽沈鴻英佔領州之訊又驀地傳來後路已斷絕一面譚知勢不可守遂於十月下旬秘密由衡山衡陽退至永州朱團亦退守衡山意圖先將郴州恢復湘潭僅留吳劍學率所部吳家荃一團駐守餘者皆爲呵喝隊各率徒手數十破槍數桿分駐各廟宇而已（此等呵喝隊皆平日四鄉土匪官長多係著名盜魁兵士囚首垢面非見其旗幟不知其爲討賊軍也譚此來 
 
 

Page 7

 
 
第一萬八千二百十八號;中華民國十二年 西曆一千九百二十三年十一月十三號
星期二 * *　　用張輝瓚計招集此輩用費甚鉅三門之役朱耀華衝鋒前進十里該隊不惟不聽令前進反將浮橋拆斷致朱大敗吳本人尙駐去潭城十餘里之勒馬市舊曆九月三日正午市中槍聲大作俄而譚軍紛紛潰退幾不成軍嗣聞趙軍係由湘潭下游三十里炭塘渡河率三旅之衆向縣城猛撲遂得一鼓而下其駐紮城中之呵喝隊尙在指天畫地自詡尅日可克長沙之際忽然大軍擁至圍得水洩不通無可逃遁因而被捕者不少被趙軍以麻索縛其手魚貫押送司令部當魯師將加入譚軍時湘潭知事劉其達遂託病辭職預先離任委承審員徐祖孺代理職務徐係袁植母舅遂旋得眞除十月十四日某師派兵要殺袁氏於途徐到任才十九日亦倉卒辭職魯更委其戚王璋接充（王本老儒現在七都充團總布吿批示迂腐可笑）蒞任甫兩禮拜而趙軍已至徐亦隨大軍到潭乘人力車至縣署就任此外各機關尙未着手更動也 
[漢口通訊（星）]  
　　譚軍退保衡寳計畫　湘省自治無形取消 
　　趙軍自恢復岳麓山一役以後師行所至無不克捷湘潭湘陰沅江益陽寗鄉等縣幾均無譚軍蹤跡譚軍所以鋭進而復勇退者其重大原因即由於趙軍挾有强有力之北兵與由粤邊抄襲後路之沈鴻英部雙方夾擊之故加以轉戰經月子彈缺乏軍實不濟故惟有斷然採取救兵不救地之一法節節退守即節節籌所以自保其計畫第一步在扼守衡寳第二步則固守寳慶武岡一帶至萬不得已時大約不出於頓兵上湘西一帶與滇黔取聯絡然後待時而動惟據最近確訊趙軍劉興一團亦已長驅直入席捲衡陽是今後湘南方面已可打通一氣使馬濟與沈鴻英二人得以重圓舊夢貫澈其老帥陸幹卿與新帥吳子玉之主張馬濟初入長沙時趙恒惕躬率軍樂連前往車站迎迓如儀隨邀入總指揮部把酒洗塵執禮甚恭酒酣馬笑謂趙曰此來爲公效勞亦望公能爲我一援手但願肅清湘南實行湘桂携手則公之福亦某之幸也趙欣喜過望至不惜獻其私宅爲馬行署且大書特書榜其門曰「馬將軍之行署」馬趙二人均係當年與吳子玉在湘南鏖戰之健將不圖今日竟相率投吳旗幟之下而負弩前驅甘爲戎首世事滄桑人情冷熱令人有不可思議之感矣尤有一事爲外間　極端懷疑而無從明其眞相者即趙方之議憲旗幟是否尙與歡迎北軍入湘同時存在抑或已經過何種方式而無形中已在打消之列據傳趙氏自前次奔走醴陵之後勢窮力蹙狼狽萬狀而報仇心切非假借外援殆别無自存之道乃與二三左右密議乞援洛陽初若游移其間不能有所解决有唐岳五者（即今之衛戌司令）獨憤然作色曰寡婦偷人則偷人耳還顧什麽貞節坊於是趙意乃决派鄒禮代表直赴洛陽效包胥泰廷之哭洛吳劈面即謂鄒曰貴省旣標榜自治如何容許外軍入境鄒因具道來意願取消自治聽候驅策其後唐道南入湘即以取消自治爲出軍援趙之先决問題趙氏集軍官會議各軍官皆以事體重大相顧莫敢發一語獨唐岳伍侃侃而言曰今我軍取消護憲二字則懼名義不正無以鼓勵事氣不取消護憲二字則懼失歡於洛吳無以摧抑强敵兩便之法莫如將所有各旅營連長一律遞升官階以收拾軍心而悉冠以湖南暫編陸軍字樣則護憲軍名義無形中自然打消此説一倡在坐軍官因人人均有升官發財希望孰肯更持異機自是以後舉凡官廳之公牘文電乃至於報紙之記載遂不輕易發覺護憲二字即此次趙氏獎勵前敵將士之通電亦祇曰正義戰勝而不曰護憲功高可見一部湘憲從此竟寃沉海底矣傷哉 
[贛西匪患益熾]  
　　贛西遂川寗岡永新安福吉安萍鄉等縣發生匪患時有擄人勒贖之事四鄉震恐民不安枕遂寗安萍各公團紛呈軍署請辦清鄉八日永新旅省學界同鄉會以土匪猖獗人民罹害呈蔡電飭駐縣軍隊嚴加剿洗並函該縣知事及縣自治籌備處嚴爲防患其上軍署原呈略謂永新地處西偏境多山林與泰（和）安（稻）蓮（花）寧（岡）各縣犬牙相錯近年以來該毘連地土匪雲集四出搶刼擾亂地方禍害人民舊歲七八月間擄掠西鄉段家侵犯北鄉七都當蒙贛贛西鎭守使派兵進剿驅出境外始得暫安無事然巢穴未清終爲後患現匪勢擴大益肆猖獗數百成羣目無法紀胆敢白畫搶刼開槍鳴哨慨自八月以來連搶江家洲頭及白口等處擄去十餘人勒贖數萬金並且無故殺人肆意淫掠凶燄所至慘不堪言保衛團旣無力抵抗縣知事亦乏策防禦而匪徒之胆愈大搶掠之舉愈熾復密派偵探頻造謠言以致　間日夜驚惶寢食弗安商賈震顫於市行旅趦趄於途長此以往匪害不知伊於胡底生等桑梓情重身家性命攸關懷焦頭爛額之懼爲曲突徒薪之圖用敢駢懇電飭駐縣軍隊嚴加剿洗以清匪源而靖地方以除民害而救餘生庶全縣人民得出於水深火熱之中保全性命財産啣恩感德永無旣極云云（致縣署及縣自治處函從略） 
[杭州快信]  
　　徐國樑被刺警耗傳浙如寧台鎭守使王桂林鹽運使杜純錢塘道尹張鼎銘造幣廠長兪人蔚等十餘人均於前日夜車及昨早車赴滬慰問 
　　盧小嘉前日來杭返滬後昨早車又偕臧致平抵浙謁盧督有所建白即夜快車聯袂赴滬 
　　自龍華杭州軍用無線電台成立後原有各學員一律委充助員日來杭滬電音往還異常忙碌 
　　高審廳昨令行金華永嘉兩分廳以本廳登記練習所業經開辦學員儘六星期畢業該兩廳應設登記分處限十三年一月一日成立 
　　與發賄選之滈安衆議員邵瑞彭今日（十二）午前十一時由江干登舟起程回里各團體均歡送 
　　時届冬初米用花用等項均須現洋致銀根已較緊急日來錢市現水每百元開六七分日折亦加重日開六分 
[皖浙公約將有變更]  
　　浙紳祝紹箕金百須與皖紳余誠格向兩省長官協商簽訂和平公約後近聞將有變更茲探錄電文如下㈠浙江省議會副議長祝星吾先生并轉金潤泉先生陳譪士先生同鑒皖浙和平公約承公等奔走後先爲兩省人民保障和平共謀福利法良意美遐邇同欽惟時局旣有變更事勢亦趨嚴重究應如何再圖鞏固之處尙望連翩惠顧奉商一切何日啓程請先示復以便歡迎聯甲眞㈡蚌埠馬督理鈞鑒眞電敬悉皖浙公約承兩省軍民長官簽訂以後原期永守勿渝無論時局如何自當貫澈初衷公與嘉帥均相見以誠一切謠諑千祈勿信台電欲再謀鞏固尤見酷愛和平實深欽仰惟鄙意原約旣立誓當共守設有變更恐淆觀聽此間當道已切言之諸希諒察祝紹箕金百順陳其采文 
 
 

Page 8

 
 
第一萬八千二百十八號;中華民國十二年 西曆一千九百二十三年十一月十三號
星期二 * *自由談[  初術]  
[一知半解] 　[  鑑秋]  
　　栽竹宜在冬日取竹鞭埋朝陽處再用死鼠二三同埋根下來春即逐節生筍 
[京津漢寗旅行紀要（下）] [  陳玉壼]  
　　三日游埠中及江邊碼頭屋宇馬路之建築極美中國境内則極腐敗可慨 
　　四日調查人力車合武昌漢口漢陽三處計有萬輛現大都改用實心之輪因較經濟也馬車汽車無多橡皮品在市上亦不多見只有皮球一項銷路頗大每年中有五萬金因漢口位長江之中心點如四川陜西江西湖北湖南河南等省均以是爲總匯也 
　　五日接洽本公司代理事畢晚登輪離漢 
六日晨抵九江市塲頗長惟新式屋宇無多馬路亦欠平坦進過鄱陽湖口湖水作蛋靑色雖與江水並流但靑者自靑黃者自黃也 
　　七日晨抵蕪湖市塲較盛於九江因每日有船直達滬漢寗贛各處且産米甚多也午後抵寗下榻於下關之南京花園旅館入市見商店無多市政復劣人力車夫多尙未成丁應有以取締之也 
　　八日入城至金陵東南二大學訪友並往明孝陵一觀車過明故宮頗可嘆游畢返車至莫愁湖湖左有烈士陵爲光復時攻南京殉難者感念時局烈士應不瞑目矣 
　　九日即乘車返滬此行所經計有七省觀感滋多爰撮記其要如此（却酬） 
[戲述曹三下令裁兵之成績] [  鶴公]  
　　曹三登極下令裁兵聞各省多已遵辦茲戲將各督軍督理呈報裁兵情形分錄於左 
　　某省某督理爲直派嫡系奉令後進行尤爲嚴厲戲擬呈文云（上略）竊查現頒憲法第二十條中華民國人民依法律有服兵役之義務又第三十二條國軍之組織以義務民兵爲基礎是此後凡屬國民均有當兵之義務即凡屬國民均可作當兵論也茲爲除惡務盡起見凡今日之國民皆爲後日之兵而今日優秀之國民尤爲後日高等之民兵不去兵源難免兵害現除會商省長將現在各學校肄業後日確遵憲法必爲民兵之各學生一律解散驅逐倘敢抗違即日嚴辦此爲正本清源之道是否有當伏乞訓示（下略） 
　　又戲擬中部某省某督理呈文云爲呈報事奉令裁兵自當遵辦惟裁兵非難安插爲難現已會同省長通飭各縣劃出民田若干將應裁之兵先行駐紮該地廣種烟土爲被裁後之生計此爲裁兵之第一步特此呈請備案如荷贊許并請通行各省按照辦理附呈丘八佔田種烟照片各若干張備覽此呈 
　　此外則曹三長子與親家政見雖有不同而爲尊重總統威信計亦已次第奉令惟謹如長子調兵入川使之暴骨疆場則不裁之裁尤過於裁如親家則一夜間秘密裁去中下級軍官六七十名辦理迅速聞曹均擬賚以十頭獅子刀云 
　　其餘各省均呈稱「督理等受任於兵亂之餘所有前任督軍之兵已於接任時排除異己裁撤無遺此時實已裁無可裁無已擬請政府稍假時日俟電商長江某督軍可否於大太太房内護兵中裁去老弱一二名姨太太房内裁去俊俏衛兵一二名會同進行或少抗力然事關内政實未便操切從事緣中央旣任督軍等以閩政應予以寬閒考慮之時日云」曹三登極憲法頒行而一令裁兵其成績即如是之良好孰謂中國無太平之日乎 
[可驚之郵費] [  伯長]  
　　德國馬克之價値一落千丈昔日擁有數千萬馬克者亦可稱之爲富翁矣乃今日者數千萬馬克祗足作一信函之寄費最近自德寄來一信上計由飛機傳遞者重約二百克蘭姆其上所黏郵花計五百萬馬克一枚者十四枚四十萬馬克一枚者一枚共計七千零四十萬馬克且郵局中每有郵花不敷出售乃在信封上批明馬克若干已照收等語若以數年前之匯價每一馬克合華幣五角計之則當合三千五百餘萬元云 
[征樓小語] [  征鴻]  
　　情絲爲物即之無形聽之無聲臭之無味迺其力足以樂金 
[患生肘腋夢尙未醒耶] [  可南] 　 
　　匪患　　援閩援粤援湘援川武力統一 
石而毀扃鐍者 
　　作文於心曠神怡時乃覺大塊文章奔來腕底若迫於事囿於時雖才如李杜不得佳 
　　吾人於營營擾擾時偶得雋思不禁狂喜迨伸紙吮筆冀成寫定文字則已渺焉不可得安得於腦海中具攝影器一觸即着便善矣 
　　余家雲水鄉出入恒以舟兒時患暈船苦之當一舟搖搖吾身如墮五里霧放翁以欵乃一聲爲樂余則反以爲苦吾舟至廣中鐫聯曰「估客畫眠知浪靜」「舟人夜語覺潮生」唐人句也舟次無俚恒誦此逢遣至今於集中得此聯覺耳際猶聞欵乃聲也 
[路上] [  錢釋雲]  
　　今年九月下旬還似春間二三月天氣並不十分寒冷那一天忽然降了半夜的雨窗外芭蕉和着風做出一片秋聲使愁人聞之正要發出許多感慨咧半宵秋雨朝事很覺得凉意侵人七點半鐘時瘦紅用過了早餐走出家門一陣很冷的西風向面上吹來不期而然的使他打了個寒噤出了弄口即有他平時坐慣的一部黃包車已守在那裏便跳上車子車夫向前拉去霜風匝地天地間已滿佈了肅殺之氣他本來是一個多愁善感的人這時不覺又起了無限的悲觀默想清人詩有「鄉心半向早寒生」之句眞覺得描寫入微再爲確切也没有了 
　　瘦紅是吳江人可是他自小生長上海並没有到過故鄉一次因此故鄉風物也絲毫不曾領略過便是他的方音也是一口上海白吳江土語倒反而不會講了他並非不愛故鄉因爲幼小的時候一片天眞爛漫還想不到這一層及至長大知識開了却又勞人草草一些没有機會到故鄉去走一回他心裏時時刻刻懷着這個意念可是終未曾實行他曾經做過一句詩道「滬江雖好是他鄉」有時候念到這句詩句往往愴然淚下 
　　他的寓所是在城内辦事室却在英租界上這時他坐在黃包車中陣陣西風不住的從對面吹來好不冷啊但他爲了衣食問題只得高聳雙肩緊閉口眼冒着風霜前去想衝破這灰色的環境走到光明幸福的路上城内的街道很是窄狹而汚穢很不便於交通倒便桶的糞車排列在道旁那木犀香味時時衝到鼻觀裏來往來的人們男的除了下等社會中人外大概是到辦事室的居多女的都是些傭婦或是貧家婦女都提了籃去購買魚肉蔬菜店家的排門也都已開着等買客了黃包車出了城外便道路平坦到辦事室裏的汽車馬車只是絡繹不絕忙得那些巡捕也照料不迭幾層樓的洋房高聳雲表好不氣概比較城内眞是另有一番現象但是有幾處紅樓却還品簾低垂綠窗深閉原來那些富家婦女們正在那裏蘭閨高眠做伊們香甜的好夢呢他觀察了一回覺得天下惟有婦女們最是享福最是清閒了他想天下本無事庸人自擾之倘是天下没有這輩庸人世界上便没有事了然而這些人爲何終日熙來攘往呢無非爲了金錢兩個字所以世界惟有金錢這件東西足以奪人志氣奪人幸福奪人一切事物那些貪官汚吏盜賊匪徒又何嘗不是爲了這件東西呢唉他嘆人都是庸人但是他也免不了是個庸人啊 
　　一天的時間又完咧天空的太陽光因爲照了一天已有些倦意所以漸漸地向西歸去了便是人們一天的工作也　完畢了瘦紅也辦事完畢坐黃包車回家咧一陣陣的晚風比早上愈加冷了那些中西人們有的步行有的乘車都匆匆預備着歸去他默默的想人好似一隻鳥清早出來做事直到晚上歸去和鳥類太陽出了出去啣泥啣草到處尋覓東西吃到日薄西山便大家投林歸宿不是一樣的麽他從家裏至辦事室和辦事室到家裏天天總是走着這條路在路上他總要生出許多感想來這幾年瘦紅比從前在學校裏的當兒清瘦得多咧這也許是多感的緣故吧然而多感的緣故却又是環境造成的啊 
　　一回兒黃包車已抵家門人們回到家中總是休息的居多但是他在電燈底下還要做那筆底生活哩唉 
　　今日人間地獄稿未到暫停一日 
三言兩語[  鵑]  
　　呵呵做了一個月總統可嘗到總統滋味了他説做總統轉不如在保定快樂可見總統的滋味也不過是家常便飯罷了我以爲他一直做下去恐怕不但不如在保定快樂還要説轉不如當師長　管帶那麽快樂咧唉何苦何苦 
 
 

Page 9

 
 
第一萬八千二百十八號;中華民國十二年 西曆一千九百二十三年十一月十三號
星期二 * *   
 
 

Page 10

 
 
第一萬八千二百十八號;中華民國十二年 西曆一千九百二十三年十一月十三號
星期二 * *國内要聞三 
[蕪湖近訊]  
　　馬聯甲現以公務繁冗所兼第一混成旅旅長無暇兼顧已電保該旅一團團長倪朝棟升任遞遺團長一職則保二營營長王澤春接充昨已電令皖南鎭使署知照 
　　軍界消息前在吳光新部下之王振武李二兩人日前秘密赴蚌匿居華昌街靑雲旅社意圖推翻馬聯甲歡迎周幹臣不料事機不密被憲兵司令部偵悉即派副官陸笏堂率同排長李玉振並憲兵八名至該旅社將王李二人擒獲並搜出手槍兩桿子彈數十顆一併押解司令部研訊供詞如何不得而知 
　　蕪湖廣潮烟寗米帮因反對新加八分出境米捐自五號起停繳原有輪運出口米捐後現總商會雖接到省署復電暫緩進行究未正式撤銷故該帮刻仍照舊停繳並函知同業俟省令正式取消後方可照常完納 
　　蕪湖捲烟業因反對營業憑證税全體一律停止售烟迄今已有月餘現財廳特致函蕪總商會請爲調停該會於十日下午邀集雙方到會協商聞捲烟業所提條件甚苛故税局尙未完全承認惟憑證折扣一事雖已議定七折然須俟總商會呈請財廳核准後方能實行想大體已經解决不遠當可開始徵收矣 
　　皖省牲屠牙帖兩税因包商短繳比額已由財廳劃歸縣署兼辦蕪湖牲屠牙帖税分局以未奉總局命令不肯移交當經汪知事急電省蚌請示現已奉到馬聯甲復電略謂牲屠等税歸縣接辦該經理何得藉口總局命令把持不交殊屬胆妄仰該知事迅速接收汪知事奉電後業已函知該税局即日移交矣 
　　安徽中南兩路釐金總分巡有改爲補抽局之説並改委孫蔭爲局長擬在蕪湖設卡補抽出口貨船聞總商會以此事關係商務至鉅定於十三日召集各商帮開聯席會議討論對付辦法 
　　皖屬和縣白渡橋所産棉花今庚收成甚歉加以上海各紗廠在該處設莊收買者共有十餘家以致供不敷求聞蕪湖裕中紗廠近在該處辦來棉花每石已漲至五十二元 
[閩省北軍爭奪烟税之外訊]  
　　上海泰晤士報北京通訊云北京美國拒土會頃發表一文略謂日前某京報禁烟附刋載徐謙所著文中嘗有南方戰事大半志在烟税而於國家統一及各省統轄問題毫不介意之語閩省目下情形似可證實此言邇來華字報紙厦門專電通訊紛載軍界要人及其部下爭攫烟税計劃及督理孫傳芳調停分配辦法此輩將領如王永泉與其弟王永彝黃大偉王獻臣輩皆附北人物其特别注意之區爲同安一帶而爭執原因則緣四人之中二人所轄僅居該區三分之一烟税收入不過七十萬元餘二人則據有三分之二每年可收二百萬元據最近電訊孫傳芳已南下調停免啓内訌查閩省上季勒收烟税共達數百萬元之鉅全國雖紛起反對而官廳藉口南北戰事悍然不顧今冬戰事雖停全省悉歸北軍管理乃種烟情形仍不稍減不識官廳今後復能以種烟省份中央無力管轄爲飾詞耶今安徽福建河南諸省莫不廣種烟苗且聞厦門一埠烟館多於米舖禁烟局設照抽捐焉 
[重慶通信（淵如）]  
　　賴心輝電述戰勝之經過 
　　此次省軍戰勝渝軍其所以衝鋒陷陣獲克名城者全賴兩部分軍隊之取合作主義一爲滇軍一爲川軍滇軍純粹爲第二軍軍長胡若愚所統率其間無派别他系之可言川軍雖爲四川討賊軍總司令熊克武所統制而其内幕確由數部分所集合而成一但懋辛之第一軍二賴心輝之邊防軍三劉成勳之第三軍四石靑陽之川東邊防軍攻渝一戰最爲出力者爲省軍總指揮賴心輝但部第六師長余際唐第一師長喻培棣第二混成旅長張冲劉部旅長藍文彬石部第二師長周西成等下渝以後先後入城二軍已漸次遠引城中異常安謐重慶城中各法團數日前在大樑子地方之大舞臺戲園特包園一日藉表歡迎各軍官長之熱誠賴氏越日亦包園一日答謝各法團兼以慰勞各軍官酬其庸也十八日賴氏復拍發一通電自述省軍所以戰勝渝軍之理由原電如下 
　　成都討賊軍總司令熊川軍總司令兼省長劉鈞鑒四川省議會石總司令藍師長劉城防司令張游擊司令新津張師長雍司令嘉定陳師長叙府劉師長瀘縣呂總司令綏定顔師長彭縣劉師長灌縣鄭師長綿陽王旅長陳縱隊長順慶探送鄭師長成都團練總局財政廳政務廳警務處長兵工廠總辦造幣廠長菸酒公賣局長印花税處長成都關監督總商會各道尹各縣知事各報館均鑒竊自内江一役敵軍敗潰之後北虜喪亡過半紛纷下竄萬梁而頑逆楊森猶據渝城以死抗黔寇袁祖銘亦扼守大足而不懾鄧錫侯陳國棟兩逆則隳突於潼南合川間與我鏖戰所恃下游運輸可資接濟渝城重鎭爲彼策源勢非直搗渝城不能致其死命爰遵鈞部攻渝計畫分道進兵除令呂軍及萬旅牽制瀘州之敵外即以我六師及二八兩混成旅並邊防軍一部攻取大足一四五師攻取潼南安岳合川旋即會師將銅梁璧山先後克復敵雖屢挫猶扼據靑木關凉亭子一帶絕險抵死抗拒是時忽探得楊逆由瀘抽兵回顧重慶心輝乃躬率邊防軍全部經大足璧山向重慶進發督飭前線各軍猛力進攻賴我將士奮勇攀羅捫壁而上竟拔靑木凉亭兩關敵復退據高店子凉風埡一帶要隘以抗亦被我軍奮力奪取敵又退據小龍坎一線高地固守我軍乘夜襲擊敵大驚潰遂退入浮圖關閉門不出時已九月二十三日矣二十四五兩日繼續進攻徒以雄關高聳正面窄狹不克使用多兵斬關直入二十五夜乃挑敢死士數營由右翼越關直撲宜園馘敵無算終以衆寡勢異未克奏功仍復退回原線適心輝於二十八日已率部到達關外士氣更爲激昻五師步隊亦由峽路攻至水土沱前方與敵激戰周師復由南岸反攻佔領黃葛埡彈子石銅元局一帶方幸大兵四合三面環攻渝城指顧可下而唐式遵率其全部及楊春芳之一部由江津沿何而下擊我周師側背幾瀕於危幸我湯師由綦江漏夜潛軍啣枚疾走而至從三百梯老廠與周師夾攻唐逆斬馘甚衆敵向上游潰竄乘勝逐北直取江津唐逆率殘部遠竄一面又分兵下取涪陵南岸遂以肅清周師長復親率一旅渡河助攻關内之敵本（十月）月二日夜除原綫守兵不動外復挑選精鋭大舉夜襲亦爲地勢所限無功而還敵欲乘勢反攻被我痛擊傷亡不計其數仍復縮入關内心輝乃親入陣地詳細偵察地形以爲强攻此關傷亡必大亟宜改換目標由江北進攻脅其退路較易得手於是就關外原綫掘長濠築女墻實行封鎖移兵由水土沱渡嘉陵江向悦來塲進攻正移動間雲南胡子嘉軍長奉唐公之命率滇黔聯軍仗義來援亦將其主力用於江北本月十三日各軍完全集中十四日開始戰鬭敵爲袁逆全部鄧陳兩逆全部兵力在十團以上扼據悦來場桃子埡兩路口一帶高地堅築工事當前橫一溪流凡可徒涉之處均滿布籬茨作障礙物我軍及滇黔聯軍奮勇進擊敵殊死鬭激戰三畫夜至十六日午前七時桃子埡之敵始被滇黔軍突破全綫遂以動搖五六兩師突破悦來塲午刻即已攻至鴛鴦橋附近滇黔聯軍及周師攻至兩路口附近時敵復以大部由最左翼木耳塲抄我龍王洞被我四師藍旅擊潰當即跟追至木耳塲附近而浮圖關之敵僅楊森全部兵力不過三四團是日午刻我軍全線齊向關内猛攻激戰至午後一時敵漸不支我軍乘勢猛撲遂即搶入關内敵棄關而奔滿山亂潰伏屍十餘里我軍遂於午後三時攻入渝城巷戰良久繳械如山同時南岸湯師亦由彈子石强行渡河截擊江北楊森先逃僅以身免袁祖銘劉湘於我軍入城時始倉皇出走渡過浮橋即棄輿而步履襪脱落赤足而奔幾被我軍擒獲於是會合江北各軍跟踪躡擊入夜始罷敵分由旱土沱唐家沱逃竄不復成軍矣刻仍在追擊中計是役在浮圖關附近鏖戰二十餘日敵軍損失約在四千内外關外黃沙溪一帶谷地幾被屍首塡平擊斃黔敵張琴團營長以下不知凡幾攻克渝城之日敵人死傷約以千計被擒繳械者在二千以上其散亡於鐵山坪石坪塲及沿河一帶者又不下二三千楊森所部已近覆滅鄧陳亦所餘無幾惟黔敵逸脱者較多然已負莫大之損創矣我軍自抵浮圖關後前後傷亡在二三千以上查我軍佔領高店子之際袁祖銘即已决計退却忽劉湘由叙府乘輪抵渝許袁以種種權利不啻以四川境土拱送黔袁並親身上關爲之督戰而楊森亦率部繼劉湘之後到渝遂延長戰禍二十餘日斷送生命七八千人而全城數十萬人民幾於餓死城中殘民以逞割肉事人喪心病狂至於此極輝自擊心傷不忍卒述撮要奉聞總指揮賴心輝叩巧印 
　　渝城一役雙方死傷約計一萬六七千人此電叙述最爲詳盡故爲補錄之（十月三十日） 
[廣東最近之戰局（平）]  
　　尙未知最後五分鐘 
　　自陳軍集合大隊反攻東江一時軍事緊張各方戰報令人目眩在港報則言陳軍如何大勝省報則言聯軍如何大勝苟不明地勢者觀之莫不詫異其寳兩軍互有勝負在北路河源龍川一帶爲聯軍勝在南路淡水平由一帶則爲陳軍勝現在彼此皆用包圍政策各欲截斷敵軍之聯絡線孰勝孰負大約將於此十日内分曉也初時聯軍用兵東江其最大成績一爲克河源一爲克平山而力攻不下者則爲惠州城陳軍反攻初時最先聲奪人者則爲收復河源聯軍視河源爲軍事必爭地故挑選精鋭由許崇智擔任獨當此路此十日間連戰克捷再佔河源並佔據龍川此確爲實情即連日報中所登載捷電是也惟陳軍方面則謂此係誘敵必欲引聯軍深入推廣地盤使其愈趨愈遠然後可以截水平山一帶本在聯軍範圍地頗重要擔任此方面者原爲許軍滇軍兩部乃自陳軍於上月二十六號不知如何勾結駐守該地者自行引退淡水平山遂失平山一失引動中路各部陣線搖動困守惠州城内之楊坤如軍又强硬衝出兩路夾逼前時圍困惠州之劉震寰劉玉山陳天太等軍不能抵敵於是復相斷引退飛鵝嶺又失飛鵝嶺旣失無可恃之地勢陳軍楊坤如遂猛攻博羅而博羅又失於是聯軍在河源等地雖迭獲勝仗然河源與博羅之聯絡已被截斷不免於運輸發生困離此層關係最爲重要陳軍又利用土匪綠林從廣九車路一帶騷擾此股亦頗堪駭人聽聞蓋陳軍由淡水分師從平山以入平湖旣得平湖沿鐵路線而下先後佔踞天堂圍·石鼓·塘頭厦·林村·樟木頭·常平·橫瀝各站直向石龍進逼同時復有少數陳軍混雜土匪在東江河旁邊岸出没其勢欲水陸兼進以襲石龍又勾結駐東莞城之民軍統領（土匪已受降者）突然發動據東莞縣城逼走縣長此種種情事均足令人震懼故省垣謠言大起皆爲此也幸孫中山當消息緊急時親自遄赴前敵一到石龍立發嚴令制止前方退兵滇軍軍長范石生蔣光亮又擔任守禦廣九路線初時滇軍已克復平湖後又爲陳軍攻入四號晨陳軍方向樟木頭來攻爲范石生擊退至五號午陳軍又向茶山突來襲擊仍爲滇軍擊退陳軍故弄此狡獪謂欲疲勞聯軍也至六號午前方戰報各軍已攻克平湖李福林部福軍亦已克復東莞縣城刻下擬先肅清廣九沿路一帶即向前方猛攻矣現時聯軍戰略最要者在進攻博羅使河源與博羅之聯絡線再行連貫平湖旣復一面急攻淡水以爲進攻河源諸軍之聲援現時前方戰事極爲劇烈特戰線愈去愈遠未知現狀如何耳聞陳軍於東江戰事劇烈之際又由袁帶運動香順土匪起事勢頗猖獗自本月三號起有匪首曾帶黨羽數百名發現於香山小欖沙口園欖頂各地方發砲向八圍對海朱卓文軍防地轟擊石岐容桂等處亦有該黨股匪蠢動此皆爲一種牽掣政策現江海防司令陳策已率兵艦前往攻擊聞袁黨已分途竄匿矣 
[鄒魯幸免被害]  
　　誤中其夫人 
　　廣東財政廳長鄒魯因籌欵事偕其夫人許劍魂於星期六搭金山夜船往港同行者尙有胡顧問靑瑞半夜十二時船泊碼頭船上搭客爭先上岸鄒廳長以人太擁擠乃待搭客上岸多人始偕其夫人上岸詎僅行近碼頭之鐵閘内突有兇手放槍兩響彈誤向鄒之夫人背後而入穿過腹部時碼頭中人一聞槍聲紛紛奔避兇手乃得於從人叢中逃竄警兵立即鳴警追兇追至鐵閘外十餘間舖位即將兇手拿獲解回警署該兇手即爲前次在西門三區署門口謀刺鄒廳長之人此爲鄒廳長所目擊者當時因印兵馳至兇手迫得逃竄致未一同遇害耳當鄒夫人遇害時登即仆地鄒廳長乃抱之登車同赴皇家醫院尙未剖割將子彈取出意爲無甚大害詎因大腸爲彈所傷故卒不救延至四日下午二時在院斃命各人聞之以鄒廳長迭遭危險其夫人亦爲同盟會會員曾充北伐敢死隊故鄒連年討賊其夫人皆與焉民九粤軍回粤一役鄒奉命組織義勇軍對於籌欵等事助力尤多現竟爲誤害故咸爲惋惜已紛紛赴港慰唁查鄒夫人係香山人現年三十一歲適鄒十一年生有四子 
[南京快信]  
　　徐果人託議員相互邀請出席十四可望大會開成 
　　院電齊督四省勦匪司令部經費已决定由津浦局撥付三月交財交兩部查照 
　　邇日謠言又起齊督令軍警認眞偵察省城防務加嚴 
　　兩長聞徐國樑遇刺已各派員赴滬慰問並調查詳情　　　　 
　　蚌埠迭出黨案齊督昨派田文渠赴蚌調查　 
　　省令飭封常州毅社昨姚知事呈復已遵照辦理　　 
　　日本宇治軍艦昨由上游來寗停泊下關江中 
　　吳長植前日來寗謁齊督昨辭回濟 
　　安徽省敎育會代表程光听敎職員代表龔念祖來寗向皖省旅寗各同鄉聯合一致作驅呂運動 
　　黃以霖定十五日出京返寗徐海商埠經費尙無着 
　　財廳以通如貨税劃設兩所派員分辦後額亟應厘定特將南通一所每年酌定比銀十七萬六千三百七十七元令知該所遵照如臯一所另行核擬 
　　財廳委張之坤赴灌雲守提税欵章煥彤赴睢寗澈查知事蔣士濬交代賬目 
　　兩長昨接常熟縣知事沈陳肇來電報吿該縣地方人士擬購槍械子彈自行防匪是否可行請核示遵 
　　高有良等數十人昨電省長控崇明縣行政委員兪訓淵包庇烟賭韓省長飭縣澈查具復 
　　韓省長以現值農隙時期通令各警察廳局曁各縣知事嚴禁賭博 
地方通信 
[蘇州]  
　　蘇滬輪被刦未成獲匪消息往來蘇滬之某公司小輪前日（十日）下午四時許由滬搭客拖帶民船五艘開駛來蘇行經黃渡附近之蘇州河中忽來形似魚船之匪船三艘揚帆如飛搖附小輪擋木該三匪船中頓時躍出明火執械之盜匪二十餘人爲首之匪類三人均各手執快槍短銃喝令小輪停駛彼等一擁躍登輪船其餘諸匪亦擬躍登輪船拖船時幸該輪水手立時集合圍捕匪類結果竟被擒獲二匪其餘諸匪因輪行迅速並未停機匪船追趕不上祇得折返該輪昨（十一日）晨開抵蘇埠時即將所獲二匪解送當地閶區警察分駐所訊究後悉昨日午前忽有三人至盤門外該輪局探問該輪在途被刦獲匪情形該輪局職員以該三人形跡可欵即盤詰來歷始被察出該三人均係匪等遣來探問獲匪下落者當即鳴警將該三人併拘警所訊核 
　　縣農會集議審查三邑倉吳縣縣農會爲審查三邑義倉一案前日（十日）下午二時又召集全體審查員及會員開審查三邑義倉臨時會全體審查員十四人是日僅到九人會員到者頗衆開會後審查員謝　卿首持異議謂查三邑倉應先查豐備義倉原提議人陸守默聞之即起反對謂此案早經大會議决不應中途變更云云當塲且有會員潘萃靑提出清查豐備義倉意見書互相討論後對於雙方爭議一事由審查員楊則庭姚仲芳吳兆烈潘斗南陸心穀等出面調解對於清查豐備義倉一案議决俟開大會時再行提議清查對於清查三邑義倉一案决定任務爲查穀查屋兩事分途着手進行當塲推定姚仲芳吳兆烈陸心穀三審查員擔任查屋事務潘斗南陸守默楊則庭三審查員擔任查穀事務議畢散會 
[松江]  
　　校長會議之提案松市校長聯合會於十一日下午召集常會茲因到會者未過半數故改爲談話會由十六校長沈璇等提出籌備學校園案向官廳請撥荒地種植以備敎授理科之實騐又國語敎授爲多數家屬所不滿應否酌加國文數小時以迎合社會心理並免五千餘年國學之淪廢以上兩案决交下次常會提前討論 
　　市董會交議預算松江市董會於十日下午討論本年度預算等情已誌十一本報茲悉此案已經逐項審查决交議會核議 
　　請設省立女子師範松江縣敎育局局局長張樹勳縣視學倪宗伊縣三科主任顧葆康義務敎育期成會支會長陸規亮敎育局董事會謝葆鈞耿葆煃等以滬海道屬女子小學雖多而省立女師尙付缺如特聯名向省議會提出請議書其文云滬海道屬女高小學校之發達學生之繁多當爲全省所公認而省立女子中等學校竟無一所每年本道屬近千之畢業女生祇能向鄰道區女子師範競爭試騐額少人多落第者常佔百分之九十五六據女高小校長曁各女生家屬談及升學困難畢業後竟無出路而某女師校校長曾謂本道屬某某女生因投考落第竟有以生命相殉者某等調查之下確非虚語爲之慘然此省立女校不能不設立者也查各道區學生發達之地若蘇常金陵均有女子師範設立即徐海道屬女學不甚發達且設第三女子師範而吾滬海道獨抱向隅按之事理豈得謂平應請貴議會提出緊急動議於交通利便風氣樸實用費較省之舊府治松江城内設立第四女子師範學校所有開辦經常兩費列入十三年度預算以福滬海女界不勝待命之至 
　　後岡鎭開菊花大會浦南前岡鄉第一國民學校校長周愛樹亭林市第三國民學校校長馬志重於十一日假後岡鎭同善堂開菊花大會中庭疊一菊花山應接室及走廊等處排列尤多佳色參觀者甚衆傍晚聚餐來實約有百餘人和聲社諸君奏曲男生部唱歌女生部跳舞各尋樂趣頗極一時之盛菊花山前懸有聯區各一匾係「傲骨撑天」四字聯云「登北極一世稱雄只算得妖杏夭桃豈能淡如人意」「看東籬羣芳耀武盡披了黃甲金胃不難巧奪天工」措詞雖不佳而對此黃花不免有傷心之感矣 
[靑浦]  
　　省令解釋縣會任期及補選疑義省署八日令靑浦縣知事云呈悉查該縣臨時縣議會於二年一月遵照縣制改組正式議會所有該縣議參兩會任期均應自改組正式縣會成立之日起算至臨時議會議决各案應一併認爲有效又各市鄉選舉董佐如當停辦自治時該市鄉尙未滿選舉年限此次補選董佐應用舊人名册所有選舉人及被選舉人仍以列名册内者爲限至選民因病故及遷徙他處或因其他事故喪失公民資格或停止選舉權及被選舉權者應於册内分别註明如已滿選舉年限應查照本署七六四○號訓令重新編造選民册以符定制仰即分别遵照此令 
[常州]  
　　商會召集會董會紀武邑商會於十一日下午三時召集會董開會到盧錦堂郭次汾等十餘人盧會長主席討論事項（一）提議西河水涸交通阻塞應如何補救案當經各會董擬訂疏濬辦法俟交各業大會共同研究（二）討議部令商會職員應繳費給證案議决商會當選各職員出於商人公意並無其他作用無庸領取部證縣轉部令應即否認（三）議决取締花砲業辦法甲花砲作塲應令遷移城外空曠處所乙兼售花砲之店不准兼售次藥如違查出勒令遷移丙新開花砲作及兼售花砲之店悉照上項辦理議畢散會已五時矣　　敎育局董呈會紀武邑敎育局於十一日下午舉行董事會到莊百兪莊中希陳　因郭次汾等八人議决事項（一）請郭次汾劉荀八參照松江保管敎育欵産辦法草擬保管方法下次提出（二）由董事會具函縣署請確定發放學欵日期（三）貧兒院院長馮曉靑需用本局保管河南廂基地四畝九分零可允其租借但須由馮君具函到局轉商縣署再行核辦此項租費並可捐入貧兒院（四）審查七八九十四個月决算照案通過議畢散會 
[無錫]  
　　毒斃幼童案縣署緝兇無錫北門外小橋頭樹巷裏已故胡潤生之子望喬年甫八齡因飲白木耳湯毒斃等情已迭誌本報茲悉縣知事自接顧理達之信函後即密委侯惕丞警佐調查侯奉委後即詳細調查現定今日將調查情形復縣而望喬之母胡顧氏因馮知事於四日至家相騐請求免騐後官廳須着手偵查即將前後經過情形具呈縣署文中分吿訴之事實吿訴之理由請求之意旨等三項並請緝顧理達到案以彰國法而慰寃魂等語馮知事接呈後於昨日批示候通緝顧理達到案訊辦云 
[常熟]  
　　開棺檢騐歸感鄉命案情形歸感鄉竊賊何小六被里仁鄉陸念華父子毆斃一案經縣署依法檢舉茲悉縣署於前日接到高廳指令飭即先行檢騐遂由呂承審員本琦帶同邵檢騐吏於九日星夜前往一面先派法警傳知屍親蒞塲眼同檢騐昨晨（十日）九時蒞騐官員登岸先詢屍親吿訴人供詞繼即令保指交屍棺拍底檢騐歷一時許由邵報吿死者右脚小膀骨折斷一根頭頂心骨有銅元大小之穿洞一個委係因傷身死呂承審員復騐無異即諭屍親云本案先由本署檢舉縱無何柏金等吿訴亦要檢騐核辦今屍已騐明着退候依法進行諭畢即登舟返署　 
[鎭江]  
　　義渡局火警誌聞鎭江租界西首之義渡局日昨（十一）下午四時正大雨如注之際忽然起火租界工部局機器洋龍先行馳至當時皮帶套於自來水管盡力施救各救火會亦聞警馳至水陸田總巡及四區吳署長等亦率警在火塲彈壓越時始息計燬去正屋三間廚房一間 
　　織工罷工給資遣散鎭江城内慈幼織布廠前日（十日）早間六時許該廠工人要求增加工資聚衆數百人以示要挾當由該廠電吿一區陳署長隨派巡官謝慰先率領長警兩排前往彈壓陳署長亦到塲勸説無效該廠長陸小波遂令帳房核算工資一律遣散由謝巡官在廠監視至晚七時遣散始畢一面另貼招收工匠吿白以資整頓 
[揚州]  
　　給發半月敎費江都全縣敎育經費前祗發至八月九月迄目下尙未發放迭經敎職員向縣催索曹知事勉籌九月份十分之五交由敎育局於今日（十一）給發矣 
[高郵]  
　　食餅毒斃案化騐麵粉縣屬六總一里鄧家莊趙如香食餅中毒斃命並經死者之母趙史氏訴報請騐雪寃等情業誌本報茲悉胡知事委任一科主任周君新溉帶同騐吏於八日前往勘騐似中砒毒致斃並提趙車氏曁車長庚（趙車氏之父）趙史氏及鄰人等到塲研詢食餅致斃原因騐畢帶署看押候訊并帶同餘剩麵粉少許交由醫院化騐矣 
　　出示催完忙漕本縣忙漕櫃徵收以來鄉民皆因稻價不旺赴櫃完納者甚少茲經胡知事以各項政費待欵孔殷昨特出示限期催完 
[南京]  
　　一中演説會之比賽省立第一中學因全省第六次演説競進會定十一月二十四五日在南通舉行各級學生即互選代表自行擇題練習曾已預賽兩次均由本校敎員評判昨日特在本校大會堂舉行决賽校長陸殿揚延請東大英語系主任張士一羣育部主任畢雲程敎育廳第三科科長林立山擔任評判結果高等組倪己任應選中等組蔣明祺武承堯應選張君士一復將關於演講員之思想語言姿勢逐加指導並由該校備製紅旗藍旗各二面獎給决賽優勝員以作紀念 
[宿縣]  
　　縣敎育會改選流會宿縣敎育會曾於去歲十一月十二日及今年七月十日兩次開常年大會未成職員不得改選今又函邀各區敎育界分子於十一月一日開第七届常會改選各區人士皆紛紛到縣於一日下午開會因不足定數仍流會近聞城廂新舊兩派爭持不下外區恐墮入漩渦故都不願出席現該會正百方拉凑人數改期再開 
[紹興]  
　　縣議會定期開會紹興縣議會昨發通函致各縣議員與各機關云本會定十一月十四日開第一次大會務請蒞會等語並附議事日程茲照錄如下㈠余顧兩 
知事任内縣公欵清册㈡三江閘刷沙支費案㈢東江塘鎭塘殿火字號拆修塘身案㈣搶修曹娥鄉瑟笙等字號塘費追認案㈤合浦嘯唫兩鄉請願維護塘身案 
[杭州]  
　　醫藥專校之追悼會浙江公立醫藥專門學校高材生馮毓潞服勞逝世師友痛惜特於日前上午在校開會追悼尙有先後逝世之梁朱張三同學亦均以好學聞故特一併設座追悼是日會塲頗見嚴肅同學到會致祭者約二百人至十二時半由家屬代表答謝並攝影散會 
[蚌埠]  
　　自治軍發現後之防範蚌埠爲皖北州縣樞紐亦津浦要點人民良莠不齊此間因靑雲樓發現自治討賊軍後軍警界非常注意戒嚴甚於往日行旅頗感不便又聞大東飯店爲蚌山最大之旅館係三數豪富商人集股而成挾有一部分勢力故對於住客往往隨意留住不加盤詰日前該店經理何子川因住匪嫌疑爲警廳拘留開釋何日尙未可知 
[廣德]  
　　十二中校長病故省立第十二初級中學校校長虞夢慈忽於十月十一日染病十七日晋省調攝竟於十月二十八日（即陰曆九月十九日）病故省寓聞該校職敎員曁學生等定於十一月十一日在該校開會追悼以誌哀思 
[天長]  
　　土匪大刦揚村北鄉揚村地方於七日夜忽發現土匪三四十人在該處搶刦一空幸僅有吳姓子稍受微傷餘均無礙當時居民驚嚇異常當即遣人投縣報吿經科長會同隊長親率軍隊馳往追剿該匪現已向西北逃竄 
[漢口]  
　　鐵廠電燈綫接至黃石港黃石港地方商務繁盛鑛廠發達近因漢治萍大冶鋼鐵廠電機馬力充足雖距港十餘里亦能接綫遂由商會會長諶映山請求該廠郭廠長准予接綫現聞已磋商就緒不日開工矣 
　　媳婦勒斃姑武昌消息候補街老馬號巷十一號有郭某者曾供職於財政廳現充寳塔州征收局巡查供差在外居家日少家中只有婆媳孫三人其媳余氏年三十餘不安於室頗有外遇時爲其姑郭李氏（年已六旬餘）訓斥詎余氏竟於六日晚俟姑熟睡後與其生女蘭英（年十五）商妥以麻繩將姑綑起用白洋布一條從頸項勒死至七日早始被同居吳姓查覺往該管警察四署報吿此案始得破獲比由該警察署將人證齊解武昌地檢廳核辦矣 
[濟南]  
　　魯省各職校出品之評語本年八中華職業敎育社在京師舉行第二届職業學校出品展覽會魯省出品者共十四校件數爲一百七十七當開會時除聘專家審查外並請來賓批評記錄册簿茲該社已將山東各職校出品之評語抄寄來東覓抄於下㈠山東模範職業學校各種漆品可與福建嫓美油漆盒甚便利㈡化學工藝品山東工專校出有精品而工專校之線氈花樣色彩極屬可愛且切實用絲織品山東工專校之柞蠶綢華絲葛及庫緞或合國人製衣用或合外人製衣用各具特色㈢山東農專校之標本如蚊香製造順序如甜菜糖製造順序如小麥粉製造順序如馬鈴薯粉製造順序均有思想有統系之品凡送展覽會出品者應奉此種方法爲正宗㈣山東模範職業學校所製之毬拍與舶來品無異可見工作之善㈤絲繭有山東二農校山東女蠶校山東蠶業講習所山東滕縣蠶校山東壽光蠶校膠縣農校等各處出品成績不差上下而山東二農校所製屑繭紗絲機定價低廉機件靈便又二農校之草帽邊有製作順序可資仿效㈥山東女子職業學校姚靜之風景剌繡堪稱精品又該校之抽絲台布係實用品且含有美的意味又該校有髮綢出品在會塲中不啻居黑暗部分豈知此物爲外國婦女所最歡迎每年出品數目價値甚鉅不可不注意㈦山東商專校劉殿臣之中國四十五年貨物出入盈虧比較表用意甚佳惜未見漢文説明 
 
 

Page 11

 
 
第一萬八千二百十八號;中華民國十二年 西曆一千九百二十三年十一月十三號
星期二 * *   
 
 

Page 12

 
 
第一萬八千二百十八號;中華民國十二年 西曆一千九百二十三年十一月十三號
星期二 * *   
 
 

Page 13

 
 
第一萬八千二百十八號;中華民國十二年 西曆一千九百二十三年十一月十三號
星期二 * *本埠新聞 
[徐國樑遇剌三誌]  
　　昨日深晚徐之傷勢轉劇···楊頭部之彈已取出···兇手李達生已引渡　　 
　　淞滬警察廳長徐國樑於十號下午在愛多亞路雲南路轉角被人暗殺槍傷腰部其長隨楊志均（即楊子金）亦被彈傷頭額均已車送仁濟醫院醫治當經老閘捕房印華各捕追獲兇手李達生押候解廨訊究各情已兩誌本報茲悉徐之傷勢昨目深晚驟然轉劇勢極危險而楊之頭所中槍彈昨由醫生開刀取出已可無碍兇手李達生昨晨由捕房解送會審公廨審訊後午後即解護軍使署經軍法科一度研鞫押候再訊茲將昨日所得種種消息分錄於下 
[徐氏昨日之傷勢]  
　　昨日徐廳長之傷狀詳記如下昨晨二時徐氏體温度一百零二度脈搏每分鐘一百二二四跳呼吸每分鐘三十次六時體温一百零一度八分脈搏一百十八呼吸三十十時體温一百度脈搏一百二十呼吸二十七下午二時體温一百零一度三分脈搏一百十六至二十六下午六時體温一百零零八分脈搏一百十六呼吸二十八晚十時體温一百零一度脈搏一百零八呼吸三十昨日經牛醫生命每三小時注射代盟鹽水一磅和葡萄糖二兩每三小時樟腦油半西西每六或四小時嗎啡一釐八分之一並用噴霧器每一小時噴藥一次昨日已能自行小便計有三次一次最多有五百西西晚七時大便一次大小便昨日皆無血惟糞係黑色耳飲食仍在禁例所飲者僅橘子水冲開水據牛醫生言今日將給少許流質食物其病狀雖略見佳景尙未可視爲已出險境云昨晚一時記者至病房探詢徐氏適注射樟腦油聞値日醫生鄭安之君言病狀與傍晚無甚變動 
　　昨夜二時一刻病有變象消息昨夜二時一刻本館記者往仁濟醫院晤牛惠霖醫士牛君云徐君自晚間九時許起病有變象甚形危險熱度高至一百○二脈搏一百二十呼吸每分鐘四十次故此夜余（牛君自稱）定不歸寓即留院中以便隨時診治云 
[楊志均彈已取出]  
　　護警楊志均昨日上午九時經該院培　朱紫亭用愛克司光查獲子彈所在後十時舁入割症室由牛惠霖蔣明卿二醫生施手術鄭安之醫生施蒙藥張福塵助手襄同將楊之左額角割開於額骨三分深處將子彈鉗出約十五分鐘蕆事割後楊之體温度並不升高大約已可無恙 
[昨日院中之雜訊]  
　　昨日上午九時何護軍使挈同公子蒞院慰問之軍政商學紳各界昨仍擁擠異常除護軍使外皆未得入病室韓省長派來查察暗殺案之申委員已於昨晚十一時半夜車返寗復命總務科長陸榮籛等均往送行徐之夫人昨晚十時乘特别快車抵滬即驅車赴醫院被科長勸阻未能入室狀殊憂傷淚落滿襟徐之公子三人則均在津尙未南下仁濟醫院院長篁達文博士對於徐氏甚爲優待除將三號八號兩病室闢作警廳招待室外並特命護士長吳幼蒼君遴選學員孫厥謀·陶志勤·葉金寳·專司徐氏日間護視事宜方志誠專管徐氏病室内夜間任務 
[昨日公廨審訊之詳情]  
　　捕房解犯之情形昨晨九點二十分鐘由老閘捕房華探目黃潤甫與一百十二號西捕·六十九號印捕均備械將李達生押乘三千三百二十三號汽車解至公共公廨第一刑庭原吿代表斐斯律師·被吿代表賚美律師先後到堂候示 
　　到廨觀審之衆多此案發生後各界人士莫不注意故昨審訊此案時到廨觀看之人甚衆淞滬警察廳法司科長劉春圃·偵緝隊長郝樹林·及各區署巡官巡員偵探等均到廨旁聽 
　　兇手態度之安靜迨至九句半鐘由關正會審官會同英馬副領事升座命將李達生帶案李因右足跌傷不能直立灣腰立於被吿地位見其身穿灰呢夾袍元呢馬褂態度甚爲安靜 
　　捕頭開立根之陳述先由老閘捕房二號捕頭開立根氏上堂譯稱本捕頭爲代表捕房上星期六下午六點十分鐘淞滬警察廳長徐君在愛多亞路雲南路轉氏角處浴堂内洗澡出外即遭被吿從後開槍擊傷徐之當差楊子金同時亦被彈傷被吿當時逃至雲南路有二人在後窮追被吿逃往北海路其時槍珠已空心慌被石子踣跌被捕拿獲徐廳長與其當差併送醫院醫治當差人之傷勢稍輕徐之傷勢甚重甚爲危險其槍珠陷入内部現在尙未尋出云云 
　　汽車夫嚴瑞卿之供詞次由小崇明供稱名嚴瑞卿在徐廳長處爲汽車夫上禮拜六下午廳長在温泉池洗澡出外囑我將車開至浴池門首由當差開啓車門廳長二足甫上車身未坐定驀聞槍聲一响我即回頭觀看見廳長兩手按腰口稱阿呀當差的即往北追趕一人我亦下車追拿追至雲南路我囑當差不可在馬路 
中間追趕須在旁邊俄見被吿被當差抱住因當差人力小被其掙脱兇手又往北飛逃我二人復追兇手回身向我等連放三槍見當差人忽爾倒地我大呼强盜仍在旁追趕彼又向我開槍我即在電杆木後躱避未被擊中是時站於雲南路之荷槍巡捕亦帮同追拿兇手折往西首而逃至北海路影戲園門首其時兇手槍彈空虚我見影戲園門首站有華捕我稱有强盜請其開槍帮助該巡捕即開槍一响兇手聽得後面槍聲即停步第一槍未中請其又開一槍兇手忽然踣地將手槍架在肩上對我們似欲開放我等不敢上前後有雲南路之巡捕與印捕從西首遠東飯店方面抄襲過來得將兇手撳住我即回至浴堂門首察觀廳長詎汽車已不在原處詢諸旁人據言有一天津老二將廳長車送仁濟醫院即雇黃包車至醫院探視對廳長言兇手已經拿獲是時堂上詰問當時廳長如何形色嚴稱斯時見廳長面無血色頭上汗流不止言至此開捕頭發言此案原吿方面已證明發生在租界等語 
　　二九四號華捕之訴詞又據老閘捕房二百九十四號華捕投訴上星期六下午在愛多亞路雲南路口站岡發生此案時我面朝南忽聞槍聲一響回頭見被吿往北飛跑我即裝配子彈追赶見有二十餘歲一人（即受傷之當差）搿住一人忽被掙脱即向當差開槍該當差即倒地被吿又往北逃逸我與另一巡捕同追被吿又向我等開槍我亦開槍還擊其時約離二三間門面被吿又向我等開槍我又還槍被吿逃至北海路往西面逃我又開一槍被吿即倒地我即上前奪其手槍其時又來兩捕將被吿撳住後遂向被吿檢搜並無他物乃見徐之當差捧頭而來即同被吿一併帶入捕房當由捕頭向當差問明遂用汽車將該當差車送醫院醫治我共開三槍被吿向我亦開三槍訊供至此開捕頭將被吿所執之手槍呈案堂上察閲一過詰問該手槍係何人之物該捕答稱該手槍當時在被吿手中奪下是時由賚美律師詰問該捕爾共聞得槍聲幾響該捕答稱共聞槍聲有六響被吿向我開放三槍彼向當差開放一槍當時我在轉角處被吿在我背後過去之前聞得槍聲兩響是實 
　　一六一六號華捕之訴詞又據老閘捕房一千六百十六號華捕供稱上禮拜六下午在雲南路北海路轉角站崗聞得槍聲見有强盜逃來後面有人追赶我了即至電桿木旁裝配子彈被吿看見即向我開槍豈知被吿槍彈已無彼時與被吿距離約有丈餘我即開槍被吿遂倒地旋由二百九十四號華捕到來奪取被吿之手槍當時未見强盜之前已聞槍四五響是時開捕頭詰問呈堂之手槍係何人所執該捕答稱即被吿所用之手槍又據賚美律師詰問是否見被吿逃過後開槍爾曾見二百九十四號華捕否該捕答稱當時不見二百九十四號華捕我開槍之後被吿即倒地被捕旋由二百九十四號華捕到來奪下被吿之手槍供至此堂上詰問將被吿拘獲後當時被吿有無言語該捕答稱被吿並無一言供畢退下 
　　十五號西探目之訴詞又據十五號西探目依克投訴被吿拘至捕房後我與包探目詰據被吿聲稱安徽人名李達生近由廣東來滬寓居尙仁里武林旅館二十二號房間内該手槍係在廣東帶來其友在廣東爲軍官帶兵三四千此事因伊友韓恢被徐廳長獲解江寗槍斃彼係革命黨會員在武昌起義之前已入同盟會爲會員與徐國樑並無私仇前見民立報所載徐出身卑鄙聲名不好伊與其父均在安徽爲校長此次爲徐來滬是日知徐在愛多亞路浴堂内洗澡俟徐出外乘徐上車時開槍擊徐已在捕房供認且言尙有幾個軍人得有機會亦須打他其槍内裝有槍珠八粒均已開放彼在捕房甚爲安靜是時賚美律師詰問被吿犯有重大之罪在捕房問供彼仍安靜此事奇怪不奇怪依探目答稱無甚奇怪被吿語言甚爲清楚云云斐斯律師亦起而聲稱被吿律師所問情形此非辯護時間現不應問等語 
　　兇手李達生之供詞堂上諭令被吿站於見證桶内由賚美律師詰據供稱安徽合肥縣人年四十二歲向爲敎員此次由廣東來滬約有一星期上海前亦到過係民黨份子並無職務前有友人范光其·范鴻仙·爲民立報經理時我亦在民立報辦事上星期六下午槍擊徐國樑實余所爲我爲友人復仇係分内事至徐拘拿民黨中人不祗一人惟對於徐國樑外没有再打他人之事捕房口供我還記得與現在堂上所供相同至於槍擊徐姓實爲黨見不合與其並無私仇亦非甘做下流搶却言至此開捕頭詰問爾欲槍打徐國樑爲何要在租界内施行李稱因徐時至租界内吃大茶·洗澡我留意數天是日巧遇等語堂上詰問槍擊徐廳長究屬何意李稱徐係北洋派乃政治上之關係此次來滬專爲徐姓而來云云 
　　賚美律師之辯護又據賚美律師向堂上聲稱被吿犯此重大之案已承認罪名所犯係政治關係前有一印度人與被吿所犯之案相似完全係政治性質頃西探目所云被吿打徐係驕傲行爲且言尙要打他人據被吿所供並無打他人之事祇打徐一人被吿在捕房所供與現在堂上所供相同照此情形被吿似乎神志不清敝律師要求堂上請一醫學專家查騐被吿惟被吿犯罪已經承認然有幾等辦法如徐君能保案全則被吿之罪可輕要知此事發生在租界此案應歸公堂管轄有權審理請堂上准被吿留存捕房俟徐君之傷勢如何再行訊核等語 
　　開捕頭請將兇手解護軍使署又據開捕頭聲稱此案堂上已經明白被吿有意謀害徐君現徐傷勢甚爲危險性命可保不可保尙難預卜如性命可保被吿之罪名稍輕犯事係在租界堂上倘將被吿解送内地官廳審問請解護軍使署可以證明究爲何事槍擊徐廳長云 
　　斐斯律師亦主將兇手引渡末由斐斯律師起而聲稱敝律師有言帮助捕房被吿在租界内犯事公堂有完全管轄之權惟此事起意在華界總之何處犯案歸何處受理查被吿之手槍在廣東帶來此事起於内地應解内地且此等重大案情應由護軍使審間應請堂上察核 
　　李達生判决引渡關馬兩君核供磋商之下以起事地點確在華界自應引渡遂宣判被吿李達生押候備文呈解護軍使署按律懲辦所有在李寓所抄出之皮夾一只現洋五元小洋六角銅銅元九枚銅手表一只發票二紙及手槍一枝一併附送判畢即由中西探捕將李押登汽車暫押老閘捕房至午後遂將李解送軍署訊辦矣 
[審檢兩廳長赴軍署觀審兇手]  
　　昨日午刻上海地方審檢兩廳沈車兩廳長接松滬護軍使署發來電話略謂開槍擊傷淞滬警察廳長徐國樑之凶手李大生（即鄭大生）一犯已經公共公堂引渡來署發交軍法課審訊届時應請來署旁聽云云沈車兩廳長奉諭後即於一時許同乘馬車往龍華使署旁聽矣 
[兇手引渡後在軍署之供詞]  
　　徐廳長被兇徒狙擊一案兇犯李大生已於昨午由公廨呈解龍華軍署當經何護軍使發交軍法課研訊於下午三時開庭並通知王道尹·許交涉使·地方審檢兩廳長·上海縣知事·曁警廳總務司法兩科長臨時並邀省委申主任振剛一同列席觀審據李大生供述略稱名達生號振昌係安徽合肥人年四十二歲前清光緒二十餘年間在蕪湖赭山公學與韓恢同學旋入老同盟會曾在南京鐵血團當差解散後即與張孟介同住上海又與韓恢共事奔走有年本年五月經過上海前往廣州謀事不成在彼與同鄉馬玉標相遇隨帶充當僕役一同到滬初庽四馬路東湖旅館後又移住武林旅館二號房間此來專以行剌徐廳長爲目的一則爲本黨排除障礙二則爲同學韓恢復仇與徐廳長個人并無私怨到滬後訪問徐廳長平時踪跡常在一家春吃大菜温泉浴室沐浴我已在此兩處守候數日是日下午六時許見徐廳長汽車在温泉左近知其在内我與馬玉標同在門前等候許久見徐廳長出來剛欲上車我即向前開槍一發擊中當被汽車夫及護警將我抱住用力掙脱向北狂奔沿途又發數槍後爲巡捕追緝開槍擊中我帽子驚嚇仆地當即被獲馬玉標逃往何處我不知道我此來目的已達案係我做並無何人指使亦無同謀之人即馬玉標亦不過在我手下帮忙等語供時神色自若旋因時間已晚還押再訊此軍署訊問該犯大略情形也 
[警界之防範與佈置]  
　　總務科之通函淞滬警察廳總務科昨日通函本廳所屬各署隊函云逕啓者頃奉松滬護軍使面諭以徐廳長因公外出被匪狙擊受傷風聲所播人心惶惶各局署所隊官長負地方責成者應得督率長警加意防維無事不得擅離職守以免疏虞等因奉此値此廳長住院療傷之際凡我内外部同事自應各盡其職以答廳長知遇之厚而副軍使屬望之殷所有外部人員幸各於轄境以内盡心防範如無要事萬勿輕離至内部人員則由陸科長會同張督察長·黃科長·劉科長·嚴副主任·趙副科長主持内外一切事務並隨時赴醫院視察至關於醫院内照料侍護至爲重要自十二日早八時起規定王隊長·郝督察長·賈科長爲一班翟隊長世清·趙隊員幹生·楊庶務員等爲一班偵緝隊長郝憲章·曾署長·郭庶務員爲一班每班以四小時爲度藉匀勞逸以上辦法當爲我同事所贊同除分函知照外相應函達即祈查照爲荷 
　　偵緝隊之佈置又警察廳偵緝隊長郝樹林隊員趙幹生以廳長現正寓院療治之際對於防護地方尤爲緊要於昨日起規定各偵探駐隊辦公時間特派偵探十二名分作四班每班三名各應輪値四小時以備隨時聽候差遣所有仁濟醫院亦派偵探十六名分作四班毎班亦以四小時爲限責令在院妥爲防範以昭愼重 
　　一區三分所之加防淞滬警察一區三分所焦署員以所轄境地甚爲遼闊而南半城一帶市面日盛値此廳長被匪狙擊受傷正在療治之時又値冬防期内尤應加緊防範除原有崗警外昨日特在本管區内加添站崗十數處一面再由史巡官於十二日下午五時起至天明五時止通宵督帶巡警一排分往各要道巡邏遇有形迹可疑者即行拘究以維地方治安 
　　警廳備洋獎給巡捕中國新聞社云警廳以華捕出力得獲正兇特備五百元送交捕房請分給出力巡捕以昭激勸 
[國聞通信社之消息]  
　　國聞通信社云淞滬警察廳長徐國樑昨日之病狀據其在病室内侍疾之保安隊長王德鴻語人大致徐氏病狀業已稍有起色前晚十一時安睡後至昨晨五時始醒精神漸佳熱度退至九十七度惟脈搏仍甚虚弱日前開刀後因血管澎漲故牀褥下墊有高約尺許之木塊以免血向上冲昨日則已撤去能發言腿已略可伸縮除仍略飲開水外曾食粥少許前日因欲提神隔一小時即注射樟腦油及鹽水昨日則已停止注射完全靜養院中醫生昨午曾診察兩次第一次爲八時許由牛惠霖何理中兩醫生診察第二次爲十二時由牛惠霖及一西醫診察下午四時又診視一次據牛報吿謂大致可以無慮惟徐氏血管受損出血過多故拑取子彈須在肇事後之七天方可視身體健康如何行之目下但求保持現狀無變化而已至昨日往問病狀者仍極衆多何護軍使於上午九時半許親自到院視病在病室視察約五分鐘未作何項談話至護衛楊致敬子彈已於昨日上午十時許由牛惠霖醫生等用手術取出彈係自左額邊竄入滯右額骨外皮内斷鼻孔故口中流黑血因彈僅留皮内故施手術以刀破外皮後即行取出極爲輕易該彈現存警廳人員處曾出示記者該彈白色鋼質彈頭已微屈重約三錢餘現楊已能進飯并能談話矣又據另一方面消息謂徐之病狀昨日并無何項變動熱度昨早爲九十八度零八至午後更爲低降今晚十二時醫生云或可進粥至是否能脱離危險須視今日情形如何云又仁濟醫院已另備房間徐之妾及子婦均住在院内侍疾至六時續得報吿徐之熱度復又加高至一百零二度二脈搏則爲一百零六云 
[黎黃陂已安抵别府]  
　　劉鍾秀之來電 
　　黎黃陂東渡後道經長崎曾由東方通信社來電一次昨於某處探得消息已於十日安抵别府旅邸並由隨行秘書劉鍾秀致電李印泉·唐少川·章太炎諸氏吿知行程茲將原電錄次上海福煦路李印泉先生並請轉少川·太炎·行嚴·雋人·慧僧·暢卿·臨九·秘僧·曉峯諸先生鑒黃陂已於灰（十日）晚安抵别府暫寓龜井旅館知注謹聞並請轉吿諸知友爲荷劉鍾秀軫（十一日） 
[拾獲炸彈猛擊爆發之慘劇]  
　　炸斃小工錫東　又傷一男一婦 
　　住居法新租界員勒路鼎興里第二十三號門牌内之老者錫東年五十歲向做小工度日於前日出外工作在途拾得炸彈兩枚錫東誤爲貴重之物取回家中於晚間十點餘時將炸彈猛擊轟然爆發當將錫東之腹部炸開大腸流出右手及左眼均被炸去血流遍地立即斃命又同居之一男子一婦人亦遭炸傷厥狀甚慘不忍目覩該屋之墻壁亦被炸成一洞後由捕房查知當經偵探督察員黃金榮探目任水揚·潘瑞福·程芝卿前往查勘一週即將受傷人車送廣慈醫院醫治一面將尸舁至同仁輔元堂騐尸所昨日午時十二點鐘由聶讞員蒞所騐得該尸委係被炸身死因無家屬由堂棺殮聽候核奪聞受傷之男女兩名受創甚重亦有性命之虞云 
[國立自治學院校址已定吳淞]  
　　佔地一百二十畝 
　　國立自治學院自决定開辦後校址尙未定妥院長張君勱君曾親往蘇州常州兩處察看均無適富基址嗣江蘇齊督軍韓省長及張季直君等以公家經費難籌合捐鉅欵兩萬元作爲學院購地之價適去年中國公學在吳淞獅子橋收地一百二十畝徵收手續雖完而地價未付茲决定將該地移轉於學院以備明春建築新校舍之用現由中國公學陳筑山校長與張君訂妥移轉校地合同並會同函請寳山縣署備案寳山田地册軍事務局長過户矣茲將雙方所訂合同錄左（未完） 
 
 

Page 14

 
 
第一萬八千二百十八號;中華民國十二年 西曆一千九百二十三年十一月十三號
星期二 * *[十一團體歡迎湯姆斯之公宴]  
　　二時後湯姆斯赴吳淞講演 
　　德國化學及樂學專家湯姆斯博士來華講學已誌本報上海十一團體於昨午假座靜安寺路愛儷園戩壽堂以中式筵席舉行公宴到者有博士夫婦科發藥廠總理薛魯敦·及各團體代表沈信卿·陸規亮（省敎育會）·黃伯樵（中華職業敎育社）·黃勝白（同德醫學雜誌）·殷芝齡（商科大學）·江逢治（同德醫專）·阮介藩·顧　臣（同濟大學）·沈星五（中華化學工業會）·張近樞（中華德醫學會）·金鰲·陳雪漁（中華藥學會）·蔡禹門（中華民國醫藥會）·及馬君武侯可九·顧維翰·楊智林等共二十餘人先攝一影次進餐由阮介藩君主席酒半由主席至歡迎詞次由博士致答詞略謂今日備承優待中心感激謹此謝謝科學爲世界公共之物非一國或一人所得而私中國科學雖尙幼稚但余極願助華人研究而發展之且自現狀觀之華人已甚趨向注重科學倘以此努力猛進則將來定能發達云云次由薛魯敦君演説由黃勝白君翻譯今日聚中德二國科學家於一堂握手言歡殊爲難得余爲博士之舊弟子求學時代得其指導不少來華已十八年殊無建樹惟在歐戰時舶來藥品到者極少爲應付需要起見曾由科發藥廠供給不少實用藥品對於中國不無小有貢獻中國素重哲學而輕科學在現在科學昌明時代似非加意注重不可或謂欲重科學必需經費余則謂以中國之地大物博財源無窮倘各科學團體能通力合作竭力提倡再由博士及鄙人加以贊助則五年十年之後不難有發達之希望云云宴畢游園一週時已二時半當由阮君伴同赴吳淞同濟大學演講題爲『德國之文化』聞博士將於今日赴杭州演講由黃勝白博士伴同前往並任翻譯之職爲期五日於星期六晚回滬星期日休息一日假定下星期一將應中華民國醫藥會之演講地點在省敎育會下星期二應中華化學工業會之演講云 
[路透社總董兼總理定期來滬]  
　　本月十六日乘俄羅斯皇后輪到滬 
　　路透社之設立幾遍於全世界該社總機關設在倫敦現任總董兼總理瓊斯君ＳirＲoderickＪones爲拜訪各國分社起見於數月前離英至坎拿大及美洲各處會晤各分社職員茲悉瓊斯君現將於本月十六日乘俄羅斯皇后輪到上海上海路透社總理唐納君ＷＴurner已先期至日本神户迎迓聞瓊斯君在滬約勾留六日即往北京由北京至日本而香港而印度然後取道歐洲回國此來任務約有三種爲㈠觀察各該分社之現狀㈡督促進步㈢聯絡情誼等等憶曩者威廉博士·格拉士·斯密士·麥高森·諾彝斯·及已故之北巖爵士·諸新聞家來華除中西團體歡迎外新聞界亦曾歡讌一堂飫聆高論令路透社爲新聞界中有力之團體瓊斯君亦爲目今名人吾新聞業當亦邀讌茲悉路透社已定於本月二十日正午假新卡爾登讌請瓊氏并邀中西報界同人作陪云 
[日郵社罷工解决]  
　　十六號起照常復航 
　　日郵社之中日班内各郵船因該社減少特别津貼亦加入罷工致最近一星期上海三條航綫内之郵船均因罷工而停頓至昨日午後始得電訊謂此事已解决茲將所得之消息彙紀如後 
　　解决之經過初時日郵社對於各海員之要求咸不置答頗抱强硬態度及至十號鑒于上海丸等陸續加入罷工團體中上海班輪亦陸續停頓航業上之損失尤爲重大更聞熱田丸昨日由滬返日途中各海員即有一致加入罷工團體之訊故總社内急商轉圜之計接受罷工者之要求將所擬減短津貼案根本取消一面通吿罷工職員限令即日復工一面通吿滬社令中日班内之搭客貨物照常承載此電已於昨午到申 
　　復航之船期阪神綫内之熊野丸·博愛丸·及長崎丸上海丸等均已罷工現此事已解决熊野丸昨日先發無綫電到申准十六日復航來滬較定期誤三天又博愛丸准十七日到滬照定期誤兩天又近江丸十八日抵申六甲丸亦遲三天到上海又長江大阪班輪潮洲丸現亦復班而長崎綫内之兩聯絡船准於十八日起由長崎開始復班然即此一週内航務上之損失已不小云 
　　遞郵之復舊此一星期中日郵社已無來船日本寄華郵件因此阻滯日本遞信省爲應急計將寄滬漢之郵件一律改從高麗鐵道轉至南滿寄滬而漢口郵件亦由京津轉往故邇日之日郵件來滬者不無延誤時日直至昨午本埠始得電訊謂自今日起日本寄華郵件已可恢復由日郵船載送云云 
[金長利船與江天輪互撞]  
　　溺斃女客三人 
　　行駛長江漢口等處之招商局老江天輪船由滬出口於昨晨四點二十分鐘時駛至高橋口適遇温州裝載木板柴炭等物之金長利鴨屁股船一艘（該船後梢裝有馬達）由淞進口駛至高橋方面因在黑暗之中不及避讓竟與江天輪船對撞其船頭雖已撞裂而船身幸無破漏故未沉没船上舵工水手二十人左右均未遭險惟有搭客十餘人中之女客三人因驚慌之間墮落江心斃命二女屍現已氽入高橋港内餘一女屍尙未尋獲事爲張華浜新關副河泊司孫潑雷司得悉立駕本關小輪前往視察一週後詢據金長利船主云由淞進口直向東脚行駛迨見對面輪船駛來即向綠燈避讓致被碰撞云 
[新長和輪船失事之搭客談話]  
　　船主貪載花衣　船身遂至擱淺 
　　行駛上海崇明之新長和小輪於八日上午在中途擱淺幾至傾覆並溺斃搭客一百餘人業誌前日本報茲由乘該船來申·中途遭難·幸得脱險之黃廷標君譚及該船肇事情形甚詳述之如下黃君謂航行上海崇明間之輪船多艘以新長和輪爲最小然所載人客貨物常形擁擠凡熟悉航行者均以爲此種辦法於乘客生命大有危險前曾由崇明人蘇雁掄將此種事實具呈向公堂控吿結果判該輪繳納罰金五百元然而日久玩生遂有此次之變故當八日早晨該輪由崇明南門港起椗先經新開河惟該處近岸泊有駁船載有萬盛公店主施綏元運滬之花衣四十包擬由該輪載運到滬惟因擱淺未能傍該輪停泊該輪遂直徑鼓輪往二條竪河停輪添載搭客事畢後仍回駛至新開河擬將待運之四十包花衣裝上該輪詎料裝載花衣之船猶不能傍輪停泊該船自恃船小欲遷就貨船竟駛近岸傍致擱在淺灘船身側轉没入水中水面僅露一綫烟蓬船面頭二等艙客攀附該處未至死亡而艙底之三等客一百餘人遂盡被淹斃嗣後由行經該處之朝陽小輪往援始將幸存之搭客水手救運來滬云 
[航輪要訊]  
　　二練習日艦到滬日本海軍省所派之練習艦八雲·淺間·及盤手等來滬載得海軍學生三百六十二名于前日至滬盤手·淺間兩艦在楊樹浦停泊八雲則駛入港内昨午四時本埠矢田總領事偕同行政委員菊池等同至八雲艦訪謁齊籐總司令而駐滬海軍領袖·及護軍使·交涉員等亦定今日往艦訪謁今晨艦中之各海軍學生至江南造船廠參觀准十五日上午五時直放馬公至於各艦中之海軍士卒二千餘名在此四日内均特許輪流上岸遊覽云 
　　北洋航路新消息營口安東輪瞬封河上海尙有大宗麫粉須運至該二埠而安東牛莊之荳子雜糧運入上海與油頭者亦異常擁擠其原因爲封河後須至開春方可再裝故先事預備云滬上各輪公司原議於封河後另在葫蘆島開一新航埠轉運該二埠往來貨件詎知胡蘆島爲海軍軍港要地不准各商輪自由行駛故此項計劃不能實行現在各輪公司遂提前加派輪舶赶裝貨物預備届期停航云 
　　中歐郵船之近狀現在中國湖絲運法業已减少較前三星期出口額不過十分之二三昨日法輪智利號出口赴法上海祇湖絲二百九十六件絲頭四百九十四件而茶葉有四千七百六十七箱芝蔴有二千四百包中國烟草二百八十三件又貨輪中尉聖羅寳皮號由英·法·比三國來滬載到比國之玻璃六千七百七十五件五金六千五百件又大英公司之麥爾惠今日出口上海之運歐洲湖絲爲二百包茶葉七千箱云 
　　日輪消息一斑日本郵社以大阪有類似之疫症發生故刻下於中日三航綫内之十三艘郵船中一律增派船醫專查旅客又上海至大阪票現祇售至神户爲止又該社之德國班内之水户丸發來電訊該輪在德船與碼頭互撞致船身受創刻在修理中來滬期必將延遲矣 
　　國内航輪近聞怡和洋行現因蕪湖尙有大批白米運粤故派輪往載買辦尤仲山業已辭退昨另派黃翰臣接充又該行因浦口有大宗新生仁運至汕頭鑒於太古已派輪復航浦口班是以亦特電港行將富升輪仍舊調歸滬港班並從本月十八日起亦令復航浦口綫云 
　　商輪往來消息昌興之俄后號本定十六日到滬昨日接得來電該輪須展遲三天至十九日方可進口又有大英公司一萬一千四百噸之大郵船開失伊量號 
昨來一電謂十六日十時可由香港開出大約二十一日進口又有麥得那號自上月二日由滬赴歐昨得來電該輪於九日已還抵倫敦運歐湖絲今已安然卸出矣 
[臧致平來滬後之消息]  
　　業已赴杭 
　　臧致平前於十日乘某公司輪船由厦至滬已於昨日赴杭與浙盧有所接洽聞臧擊不再往厦所遺職務有派左某代理之説云 
[國民黨本部所接南洋華僑電]  
　　國聞通訊社云本埠中國國民黨本部昨接國民黨南洋吉礁分部等代表陳瑞雲來電云廣州孫大元帥中國國民黨上海總部·曁全國諸父老昆季均鑒自本月五日烏这瘴氣腐敗猪仔之議員包辦賄選萬惡軍閥之曹賊盜竊名器法紀盡廢國體何存貽　神洲莫此爲甚我僑民等逖聞之餘髮指激憤遙念祖國之存亡尤關自身之利害詎容若輩如猪如狗之議員非驢非馬之曹賊割據橫行議笑列邦今者環境岌迫潮流險惡非興師討伐不足剷除兇頑非組織政府不能號召於天下非執行大總統職權更不能明正統於中外懇請我大元帥俯順輿情貫澈救國救民之主旨立即組織政府執行大總統職權尤望尅日興師大張撻伐掃盡醜類鞏固共和我僑民等身居海外志切鄉邦無論如何誓隨諸公之後以盡愛國之初衷臨電惶悚不勝待命之至伏維鑒察中國國民黨南洋吉礁分部·雙溪大年分部·浮羅交怡分部·宋卡分部·噇頌分部·海悦分部·洛坤分部·博文浪分部·初貝分部·萬磅分部·檳城益華學校·初賞貝商團學校·庇能中國民生工讀學校·雙溪大年新漢民書報社等十四團體駐粤代表陳瑞雲叩世 
[和平會議之應聲]  
　　發起和平會議之何東爵士昨日又接安徽旅滬靑年同志會函云曉生先生偉鑒民國十二年來擾攘紛爭迄無寗歲士廢學農輟耕商罷市工停業甚至家室離散哭訴無門慘目傷心無非南北各派首領堅持一已之見縱其所欲而輕用干戈有以致之也以我中華四萬萬里之腴地物産繞富甲於全球因内政之不修以致失權殆盡瓜分共管憟憟可危執事惻怛祖邦出任艱鉅擬邀集各派首領於一堂開一聯席和平會議相互犧牲成意進而圖設强大政府以鞏固邦基是現時中國一線生機全爲執事此舉是賴幸自執事發表後舉國欣然羣起響應具見國人酷愛和平之心理較諸迷信武力征服之軍閥殆有過之敝會雖屬初創百端待理建設無多然同人天職所在從違本於良心對執事所發表之主張極力贊助且盼從速進行俾大局早日平定人民安業相唱凱歌恭表微忱雲霓是望敬頌籌安旅滬安徽靑年同志會余冀文·章友石·兪滄江郭德昭等同叩十一月十二日 
[閩同鄉會所接之兩電]  
　　不滿警廳長及交涉員 
　　旅滬閩同鄉會昨接厦門市民大會來電云上海福建同響　　各報館·各團體·市民公鑒本會以日人抗還旅大侵我國土特組織厦門對日市民大會爲消極之抵抗乃自陳爲銚長厦響廳後屢請本會停辦本會以國土不復萬無停辦之理乃陳爲銚竟用强權手段派武警干涉本會開會阻止本會進行摧殘民氣損失國體以遂其一己媚外之私是可忍孰不可忍厦人對於茲事憤激萬端請一致作本會後盾（下略）又接福建國民外交惕會來電云上海福建同鄉會鑒福建交涉員陶叔懋鄉評狼藉劣跡多端任事以來索賄溺職迭經各社團呈控在案近因包庇烟賭釀成重大殺案南台一區五日之内發生暗殺案三起死者三人傷者五六人台江一帶行人裹足長此恐慌民何以堪推原禍始實因陶叔懋貪受賄賂將著名土棍馬尾三又名劉和卿之護照蓋印濫證爲葡商所致馬尾三得有護符肆無忌憚開設烟館賭場以舁昌支行作爲巢穴且與交涉署員林翰英等朋比爲奸營私舞弊包收規費致致與台灣籍民互毆被傷報復相乘誤斃無辜良民現雙方仍持極端愈演愈劇城台行旅人人自危似此影響社會安甯實非諓鮮同人等以陶叔懋貽誤外交乃致危害治安斃傷人命罪惡昭彰殊堪痛恨素仰注意外交重視人命懇請主張秉公查究以伸寃枉實爲德便福建國民外交協會叩陷 
[當舖被搜鑽石案之判詞]  
　　同益等六當舖及鄭寳泰　票號被控收當贓物鑽石一案定於本星期一下午公判已誌報端昨日午後二時半原吿比商隆興洋行·西班牙商倍納亨洋行之大班及代表羅傑律師被吿各當舖經理人·及代表賚美·並當客代表高露玲·朱斯芾等律師均相繼至公共公廨第一刑庭候示旋陪審之比·西兩國副領事亦乘車蒞廨與兪奠孫襄讞在休息室詳核歷次證供磋商至四時半乃升座宣布判詞云同益晋康·鄭寳泰違背工部局當舖章程第五欵應照第十四欵辦理着各罰洋二百元所有搜查存捕房之鑽石分别交原吿具領免付當本永昌·裕昌·順源被控註銷原吿欲收回鑽石應給付當本利息免付滙源被控註銷判畢退庭 
[屠商呈請劃分認税之省批]  
　　本埠屠商黃文龍唐立成前爲屠税事以省署命令延閣久未執行具呈省署請派委會縣劃分俾資結束茲接省長第五三九八號批示云呈曁附件均悉上海屠税旣經改歸三帮公認該商等前繳證金自應分别繳領以清界限至三帮認税如何分配前已令縣責成三帮代表會同該商等自行妥議一體認辦仰候再令上海縣遵照辦理此批附件存 
[商聯會蘇事務所函請會議]  
　　爲揚由關增比額事 
　　揚由關驟增比額二倍後收徵員復浮扦苛徵以致泰縣如臯仙女鎭各處相率歇業迭經姜堰仙鎭各商會電請主持公道等情迭誌本報茲悉全國商會聯合會江蘇省事務所以風潮擴大非特百貨停滯商民受虧於地方秩序殊覺岌岌可危故訂於舊曆十月十五日開會討論以便解决此案昨已分函有關係之各商會及各幹事請凖時蒞會云 
[錢業公會代同業商請協助]  
　　催索烟臺豐泰成號欠欵 
　　本埠錢業公會昨據同業信裕福康永豐均昌等十三莊函稱烟臺豐泰成號設有分莊在滬駐客辦貨敝莊等向與往來頃聞烟臺總號業已倒閉共計積欠滬上各莊銀六萬四千九百兩現擬公推何蟾軒君代表赴烟面索恐人地生疏不易進行請轉懇總商會致函烟臺商會協助一切迅催該號立將所欠申地錢莊欵項從速清償以維信用云云茲悉該公會業已據情轉函總商會矣 
[商總聯會定期舉行議董會]  
　　討論重要議案 
　　上海各路商界總聯合會昨已由各路出席議董舉定余華龍·楊春綠二君爲正副議長現因各會提出議案衆多急待討論昨由余議長擬定十六日（星期五）召集第一次議董會討論各項議案該會現有議董六十五人惟南京路商聯會昨又來函通知該路出席代表兪希稷君現因職務忙碌不能出席另請舊出席董事蔣夢芸君代表出席云 
[兩路員司呈請加薪]  
　　滬寗·滬杭甬鐵路局長現據機車·材工等處領袖呈稱據在路工匠夫役人等僉稱年來生活程度日見增高不特上海爲然即内地各處亦莫不增昻而個人辛工限於等級事畜之資殊難維持故特　請增給辛工以維生活等情經任局長鑒核所呈即經飭下各處領袖訂期會議酌定辦法呈候核奪施行並聞各處領袖現已訂定本月底在上海北站會議云 
[莫干山旅館完全結束]  
　　約虧萬金左右 
　　滬杭甬鐵路之武康縣屬莫干山鐵路避暑旅館目下已經完全結束旅館中一切器具生財業由經理員點交車務處派員收受一切員役亦經調回惟留三橋埠經理一人辦理山上聯運事宜所有行駛拱宸橋之載客汽船武康·杭州兩艘現亦停駛待修茲據辦事人員云本年因天時關係避暑旅客本不致減少徒以臨城刦案行旅戒心故來此頓少館中營業不無消耗幸聯運方面尙稱發達兼之歷年虧負之餘本年開幕之初即經裁員減薪力求節省其他設施亦縮小範圍故支出項下較諸往年約減十之三四目下通盤結算尙虧萬金左右較諸上年已覺稍勝該路以歷年虧損之營業仍復進行不懈者良以牯嶺·陽山等處皆屬諸外人雅不欲以莫干山一片乾凈土再落人手故不惜犧牲一切耳至開春擬將旅館招人包辦一節現已不成問題矣 
[大規模提倡國貨會卽將舉行]  
　　會場擬借新世界 
　　對日市民外交大會昨舉行第三次提倡國貨大會成績優美頗爲各界稱道現該會因連次開會各國貨工廠尙未見十分踴躍故現擬聯絡各馬路商界聯合會籌備舉行一大規模之國貨提倡會此次籌備時間較長布置亦較完備其開會工地點擬借新世界北部舉行現正分函各國貨工廠徵集出品云 
[英公使夫人昨晚北上]  
　　文匯報云駐京英使麻克萊爵士前星期五日由滬赴寗其夫人昨晚乘快車續往將偕爵士於今日回京 
[滙豐銀行大班將來滬]  
　　大晚報云匯豐銀行大班史蒂芬氏將於十五日來滬史夫人亦將於本星期内自英到申 
[俄民願返故國之函請放行]  
　　俄船愛爾杜拉杜號領袖俄前將軍來培德夫至交涉公署聲稱有該船所載俄民十四名願返俄國道經長春哈爾濱等處並有領袖人基柯林等導領前往各俄民均有證明單一紙請求轉致沿途地方官廳准予放行開許交涉員已分資長春·哈爾濱交涉員查照并備文交由該俄人帶領者携同前往以利遄行云 
[省選調查之要聞]  
　　上海市董事會以第四届省議會議員初選舉區調查事宜曾經分别轉託南·北商會·及各圖圖董分任調查原定十一月十日爲限將選民册造送到會彙造底册於十五日送縣彙報省署核辦茲因此次省選實查實報手續甚繁現在省限將届各圖選民册尙未送到除分函各圖調查主任催促造送外誠恐調查不週有遺漏情事昨又通吿本市居民如有選舉資格者於本月十五日以前逕赴尙文門内市董事會親自塡寫調查單將年歲·籍貫·住址·職業·居住·年納直接税若干·不動價格若干·及某種學校畢業以及與某種學校有同等資格者逐一塡明以憑彙報云山西路商界聯合會會長周成在上海縣知事公署具呈爲租界居民未經調查請予救濟等情昨奉沈知事批示云呈悉查租界選民前經本公署邀集各市鄉董開行政會議議　依照歷届成案委任上海市主任調查員轉託上海總商會依法調查彙報據稱租界居民未經派員調查殊屬誤會惟事關選政調查不厭求詳候再令上海市主任調查員再行函請上海總商會查照辦理此批云云 
[蔣竹莊自太倉來滬]  
　　今日又將赴各縣視察敎育 
　　江蘇敎育廳長蔣竹莊氏蒞任之始即欲親赴各縣實地視察藉資整理本年四五月間曾赴淮揚道屬視察一周近又呈請督·省兩長給假半月至滬海·蘇常兩道屬視察業於六日抵滬曾至松江·崑山各縣前日（十一日）自太倉回來暫寓成都路其姪宅中今日起尙須至蘇滬附近各縣大約二十日旋寗云 
[燈船燈標更動之布吿]  
　　字林報云税務司布吿揚子　水道中燈船燈標略有更動紹興沉船處燈標已停燃易一綠色錐形小浮標銅沙燈船移至望南匯燈塔爲北偏西八十九度距離一○·三六哩而於水道北口置一紅色燈標每八秒鐘　白光一次自燈標望南匯燈塔爲南偏西六十度距離七·四七哩九團燈船亦經移動現望屋　燈塔爲北偏西三度半距離四·六八哩 
[女權運動會職員會紀事]  
　　十一月十一日上海女權運動同盟會評議理事兩部開聯席會議三時開會計到黃紹蘭舒蕙　談社英陳芸芳胡韞吟李書雲　淡如陳德範嚴平等原議攝影以陰雨未果舒蕙楨提議會中待辦事業甚夥尤應注重實業　創辦消費公社一所以作發展總商之漸衆贊成遂公推黃紹蘭起草章程下次開會時再行公議詳細規則次議劉廉彬案援助之辦法及推張默君湯志瑩崔震華君爲名譽贊助員並另議其他會務多件復定於二十五號續　開會攝影云 
[演説競進會之籌備消息]  
　　敎育會通函各校 
　　江蘇省敎育會昨致本省各中等以上學校函云敬啓者本年演説競進會定本月二十五日假南通通崇海泰總商會舉行仍先一日預賽前經專函奉達請貴校加入於本月二十日以前開示演説員姓名在案現在瞬届報名截止之期用再函達務請准期通知並希轉吿該生於二十三日以前到通爲盼云云 
[童子軍露宿之第三日]  
　　舉行大野戰 
　　上海童子軍舉行聯合露宿已屢誌本報上星期六爲第三日上午參觀下午二時半起舉行大野戰先期由總司令沈同一君將地圖規則籌劃詳盡分發各團敎練·隊長等以備參考十二時半以前在南炒大學操塲舉行檢閲禮後先召集各團敎練分配攻守兩組約翰·復旦·格致·廣肇大大大大義學貧　敎養院等各團爲攻由廣肇義學團敎練徐子成君爲總指揮華童·競雄·二師·東吳等各團爲守山東吳團敎練盛子道君爲總指揮南洋附屬童子軍團以人數最多又以地主關係將全團平分爲二部作攻守兩立之　導二時半起守者先行出發在交戰區域内佈陣三時起攻者出發在交戰區域以外佈陣三時半起大砲一聲攻守兩方在交戰區域内作戰四時半停止進攻即在警備區域内歸隊結果以攻守兩方均甚勇猛分數相差祗十分左右勝利屬於守方聞是日野戰加入人數在五百人以上地點在徐家匯西三四里張虹橋附近速歸隊回露宿處天已昏黑各團仍軍容整肅小代整齊大唱凱旋歌而返晚間尙在室内表演娛樂直至午夜方畢與致頗爲濃厚云 
 
 

Page 15

 
 
第一萬八千二百十八號;中華民國十二年 西曆一千九百二十三年十一月十三號
星期二 * *[本埠新聞二]  
[駐京葡公使請假回國訊]  
　　文匯報云聞駐京葡使領袖公使符禮德氏已請假六個月回國定明年七月間回任 
[漆匠罷工之續聞]  
南北市漆匠要求加資同盟罷工已誌昨報茲悉該工人於初三日推舉代表金國祥向各店主要求增加工資每工二角店主因上年已經加過絕對否允因此各工人於初四日上午八時齊集老北門城内薛弄底漆業公所開會討論對付辦法公决一律罷工至昨日（初五日）上午仍有工匠百餘人在公所紛紛集議如罷工期内有人私自工作察出當衆處罰聞今日店主方面亦擬籌相當辦法云 
[昨日夜車來往之銀洋]  
　　昨日（十二）滬寗夜車本埠大通運洋公司爲各銀行及錢莊運往南京寳銀一百六十八箱約計五十萬兩又早晨七時夜車抵滬時由南京造幣廠運來銀洋二十二箱計十餘萬元云 
[友華銀行滙市報吿]  
　　昨日友華銀行滙市報吿云上星期六日倫敦大條銀價近期長二五遠期長一八七五紐約銀價弗動倫敦紐約聞滙價跌至四元三角九分市况開盤堅定旣而益堅早晨英鎊成交價十一月份三先令二便士三七五十二月份三先令二便士二五一月份三先令二便士一八七五美金成交價近期七十元一角二分半遠七十元嗣售價即行照此市况驟堅至收盤時英鎊售價長至十一月份三先令二便士七五十二月份三先令二便士六二五一月份三先令二便士半美金售價長至十一月份七十元七角五分十二月一月份七十元六角二分半日金售價十一月份六十八兩二錢五分十二份一月份六十八兩三錢七分半銀行滙票定價英鎊近期三先令三便士半遠期三先令三便士美金近期七十三元遠期七十二元七角五分佛郎一二八五枚上星期六倫敦銀市印度中國俱購入市况收盤堅定紐約市况穩定 
[上海商業市况彙錄]  
　　金融 
　　昨日銀幣早市價爲七錢二分八釐二毫半與前日收盤比較小去一釐七毫半午市收盤仍爲七錢二分八釐二毫半與早市同中國銀行由杭州運來洋十八萬元又由南京運來洋二十萬元中國賣出洋三十萬元價七錢二分八釐二五各錢莊裝往靑島洋三十萬元又裝赴天津洋二十萬元又裝往通州洋十五萬元 
　　銀拆上午早市價三錢五分下午收盤又高價五錢六分比上日又漲二錢六分中國裝往南京銀四十萬兩交通裝往南京銀五萬兩又裝往杭州銀十萬兩懋業裝往香港大條一百條 
　　昨晚止中外各銀行查倉庫存現銀二千零四十七萬兩現洋三千三百八十二萬元大條一百三十二條各錢莊庫存現銀一百七十五萬兩現洋四百八十五萬元 
　　公債票 
　　昨（十二日）各種公債交易進出相等故票價漲落極微金融公債現貨千元票晨初由六十五元七角半小至六十五元六角五分後市開盤即高至六十五元九角比上週末行情漲高三角其後進出兩稀價少變化十一月期交易極旺成交價常盤旋於六十六元三四角左右收盤爲六十六元四角半計漲一角十二月期前市成交價常在六十六元二角左右後市因現貨趨硬價由六十六元二角五分漲至六十六元五角計大三角整六現貨前市毫無成交後市買賣亦稀收盤五十一元八角五分計漲五分十一月期開盤五十二元一角五分與上週末市價相同其後雖稍有改更而結果毫無上落十二月期除息交易平常票價平和收盤四十九元七角亦與上週末市價無異償還八釐祗午刻做出一盤價計十六元一角計漲一角整七價爲五十四元八角五年小票爲五十元零二角交易均寥寥無幾故票價全日一無增減云 
　　國内匯兑 
　　昨（十二日）國内滙兑據上海銀行公會報吿各埠滙貼水大致鬆動計京津銀滙比上週末改小一兩銀元各跌三元北京公砝價計一千零四十七兩五兩銀元計一千零十元天津行化爲一千零五十五兩半銀元計一千零九元濟南濟平價掛一千零四十六兩比上週市價降去四兩七錢五分銀元亦跌去四元五角價爲一千零六元其匯價疲落之旣快且驟殊出人意料之外靑島膠足改長一兩價爲一千零七十兩銀元仍爲一千零七元漢口洋例退去二錢半價爲一千零二十七兩五錢銀元疲去二元二角五分價爲一千零八元七角半該埠花用正在銷令苟需要一多則滙價不難增高其餘滙欵均鮮價格較上週概無改更云 
　　外幣 
　　昨日各種現貨外幣市况呆滯中外各商手中執有現貨者莫不求脱受主方面遂乘勢抑價致票價均趨疲落英金票成交價計八元八角比上週驟跌一角三分美票買一元九角三分計小一分日票跌去三釐價爲九角四分港票疲去三釐價買九角九分七釐坡票買一元零一分半比上週末市價遜去一分法法票退去一釐價爲一角二分一釐羅卜大票小二錢價爲二兩二百五十元票爲一兩七錢五分計小二錢半五百元票小五錢價買三兩荷票買七角二分進出兩稀價少改動德票受主殊鮮故無正式市面云 
　　金市與滙價 
　　昨日星期一大條銀因星期日倫敦休息故例無報吿十一月份標金開盤三百三十五兩八錢較上日收盤好起二錢最高乃漲至三百三十六兩一錢嗣因人心驟疲賣者衆多故在未開先令時即跌至三百三十五兩二錢迨九時半先令揭曉放長半辦士餘如印滙大二羅比半法滙大三十法郎美滙大半元香匯小二五東滙小一分嗬滙大二盾半新滙小一分惟俄滙仍無變更斯時標金由三百三十五兩至三百三十四兩四錢後又略好至三百三十四兩八錢銀行各滙市價步硬銀行賣出元月份先令價三先令二辦士○六二五至三先令二辦士一二五買進三先令二辦士一八七五至三先令二辦士二五又賣出元月份美滙價七十元至七十元○一二五買進七十元○一二五至七十元○二五又賣出元月份東滙價六錢九分二五至六錢九分一二五買進六錢九分至六錢八分八七五標金小至三百三十三兩五錢後稍回升至三百三十三兩八錢嗣後市愈硬銀行賣出元月份先令價三先令二辦士二五買進三先令二辦士三七五又賣出元月份美匯價七十元○二五買進七十元○三七五又賣出元月份東滙價六錢九分買進六錢八分七五以致驟跌至三百三十二兩六錢移時市况相仿人心轉定故標金又高至三百三十三兩二錢其時漸平無甚上落從至午刻許滙市各價較前更硬銀行賣出元月份先令價三先令二辦士三七五買進三先令二辦士半又賣出元月份美匯價七十元○三七五買進七十元○半又賣出元月份東匯價六錢八分八七五買進則仍爲六錢八分六二五所以標金最小跌至三百三十二兩一錢後爲三百三十二兩二錢收盤午後標金又跌計開盤價爲三百三十二兩略漲至三百三十二兩二錢爲後市之最高價先令弗動標金已小至三百三十一兩八錢各滙市况初與上午相仿惟東滙則尤鬆斯時標金爲三百三十一兩五錢移時銀行賣出元月份先令價三先令二辦士四三七五買進三先令二辦士五六二五又賣出元月份美滙價七十元○半買進七十元○六二五東匯與前相仿標金乃至三百三十兩○八錢嗣又略高至三百三十一兩一錢至四時許市况愈趨愈堅銀行賣出元月份先令價三先令二辦士五六二五買進三先令二辦士六八七五又賣出元月份美匯價七十元○六二五買進七十元○七五又賣出元月份東滙價六錢八分半買進六錢八分三七五以致標金最小至三百三十四兩○六錢後回高至三百三十一兩收盤綜計全市最高低相差竟跌去五兩五錢其收盤價較上月收盤跌去四兩六錢各滙交易並無大宗祗有上海銀行買進元月份先令五千鎊價三先令二辦士六二五其餘各銀行均無意思金市狀况並無好面然測其大勢似有再小之象然亦不致有昨日之大跌云 
　　紗花 
　　自上星期六美棉印度花等暴跌滬上交易所標準紗價一日間驟跌六七兩之多市上客帮竟至束手觀望昨日星期一三品紗電報又小日幣二三元美花現期漲十五個磅音十二月漲二十九個磅音遠期七月份漲八個磅音印棉電報朋搿而跌十八羅比奥浮辣跌二十二羅比白洛處跌十九羅比人心又見轉定所有賣空者勢必乘時抵補售出者又不敢濫賣故標準市價又漲起一兩三四錢市上客帮買價本紗日紗均好起一兩成交寥寥祗有本紗一百數十包又日紗二百餘包公會上小包又停滯未有市面鴻裕紗廠開出十六支寳鼎大包二百五十包價一百八十四兩扣們二星期出貨永安廠開出十四支金城大包四十包價一百八十兩扣們本月份期其餘各廠無開出市况仍屬堅定雖以外棉爲轉移而底脚究屬穩固也 
昨日棉業交易所通州棉花標準見跌其十一月份小去五六錢十二月份小去七八錢一月份亦小數錢市上現花市面亦小怡和紗廠買進現貨送廠陜西花三百件價四十七兩五錢又買進現貨送廠太倉花一千包價四十七兩五錢又買進現貨送廠極司非而路花五百包價四十七兩五錢 
　　絲市 
　　昨日洋莊絲市因歐美等處銷塲仍滯而滬埠絲滙忽又激漲致各經交易仍現寥落惟廠絲現貨昨由日莊購進下等貨拾擔行情較市又疲賤七八十兩其餘黃白灰絲均無成交市况依然沉悶 
　　茶市 
　　昨日洋莊茶市路莊土莊兩路之綠茶均無大宗交易市面仍無重大發展惟婺源大帮美莊去路業已活動計由天祥洋行買進一百三十一箱售盤二十六兩五錢較上星期跌一二兩珍眉市面清淡昨市僅由華茶公司買進八十一箱售盤五十二兩市價無漲跌珠茶市面毠爲見活同孚保昌等行均已先後開辦但認價太低華商尙多堅持不肯賤售故成交亦不見多貢熙秀眉兩項市面仍穩固貢熙成交六十箱價二十七兩秀眉成交八十二箱價十七兩五錢市盤均　不惡寗州紅茶去路又趨活動惟兩湖貨尙未見有成交云 
[一週間之洋布市况]  
　　商情通訊社譯本週瑞和洋行報吿云孟澈斯德疋頭市面索信較昂其原因由於棉價提漲所致今後市價尙難望鬆最近成交之數聞頗不少本埠皮頭市面本週因星期一二三日秋賽交易較清惟銀拆最大市情仍屬堅俏出貨情形亦佳本週疋頭拍賣中共售出四萬二千七百三十二疋市情初鬆後緊高麗漢口甯波諸帮顯有動辦氣象茲將本週所銷各貨疋數列後原色市布一○四八七疋粗布七○○疋白市布一六七四二疋紅洋布三○○疋玄素羽綢一○二三五疋玄斜紋布四八○疋泰西緞二七二○疋花色羽綢四八○疋剪絨二八○疋斜羽綢一五○疋羽毛四○疋毛羽綾四○疋嗶嘰九○疋小呢六疋 
[崑明路發見男屍]  
　　受有刀傷多處 
　　昨晨滙山捕房轄境之崑明路坎墓空地上發現被人謀斃年約三旬之男尸一具當經該管捕房派探陳儒海前往調查該男尸頭顱受有刀傷數處腦漿迸流兩足亦被刀砍傷多處身穿黑布短衫藍布褲赤脚穿舊鞋查無尸屬歸禀捕頭諭飭將尸　送騐尸所報請公共公廨中西官相騐再核 
[瓊崖留滬學生會開會紀]  
　　瓊崖留滬學生會於前日（十一日）在一家春開臨時會議秩序如下㈠主席黃昌煒宣佈開會宗旨略謂辦理同鄉公益貴有互助精神遇事尤宜秉公萬不可黨派私見提議各案尤當有始有終最忌提案時一致贊成迨散會後互相敷衍了事視若具文此后深望諸公各從良心上主張大家通力合作以期達到最後目的㈡歡迎新同鄉㈢報吿會中經過情形㈣謝正會長辭職案陳駿業提議去函挽留通過㈤旬刋經費問題陳駿業提議應請會計部催欵無論如何應設法繼續出版㈥討論論會務應如何發展葉文龍·王明·邢穀福等相繼發言對於會務均主張積極進行㈦茶會㈧散會 
[無錫開化旅外同鄉會開會紀]  
　　開化旅外香業同鄉會日昨假南市治業公會開第三次常會秩序如下㈠振鈴開會㈡主席顧蔚靑君報吿會務經過情形㈢會計陸文藻報吿收支欵項㈣討論築路劃欵手續㈤應否修改章程㈥全體攝影散會巳五時矣 
[無錫揚西旅滬公民組織團體]  
　　無錫揚名鄉西區八圖公民自前年於本區創辦揚西公民自治公益會後凡地方自治範圍以内之事業完全由公民團體自動的發展如敎育警察道路衛生各項成績斐然可觀近因自治恢復公議按照江蘇暫行市鄉制條例呈縣與東區分鄉以謀自治之發達現在該會旅滬同人王潤齊胡怡卿陳瑞寅丁若汀張頌南等組織旅滬事務所於民國路一一三號以便合作進行並於前日假座廣東路復興園聚餐會到者三十餘人全體簽名發起定期開成立會對於分鄉事堅持到底云 
[藏匿人妻限即交案]  
　　住居常州東鄉吳友弟之妻錢氏年二十一歲本年六月初二日背夫私奔無踪嗣有人通知謂該氏逃在上海吳來申察訪並報吿救濟會請求協緝會董派偵探佘長林·高金林到處調查始知該氏遭吳錫來拐　在小西門振工染廠地方昨午偕同原吿往拘祗獲錫來一人該氏不知其藏匿何處遂押送地檢廳午後山檢察官提訊原吿投訴前情請追妻到案質之被吿據稱吳錢氏現在浦東地方願限期交案官判收押限即日將該氏送案再核原吿退去候示 
[趙辛根解警廳核辦 
　　公共租界巡捕房華探張耀純前日緝獲匪徒趙辛根一名詰問之下因其住址犯案均在華界移送五區警署連該犯在捕房之供單一紙一併解案據趙供鎭江人前在租界初次犯搶刦案押西牢三年二次犯混用鉛角案押西牢九個月三次又犯搶刦案押西牢五年於去年閩五月初旬期滿釋出現住閘北公興路仍靠賣白（即使用僞幣之别名）爲活此項鉛角係公興路乾元里沿街房子第三家擱樓上周紀康私鑄每洋一元可買雙角鉛小洋二十五個云云李署長訊問一過判解警廳司法科核辦 
[指控警探誣竊私刑]  
　　婦人徐陳氏投上海地檢廳禀稱本邑人家居浦東三林塘丈去徐阿囝務農爲業或在人家帮傭素來安分不預外事不料此次遭警所探警誣指爲某姓家失竊案内之竊賊不問情由將丈夫捕云初則嚴加詰問因其不肯招供立即私刑吊打以以致受傷要害若　始將夫釋回現命在旦夕爲此來案禀陳請求伸寃車檢察長諭飭該氏將阿囝送案聽候騐究該氏又稱丈夫巳在新普育堂求治昨午車君委派檢察官帶同吳檢騐員等蒞堂騐得徐阿囝周身有傷惟兩肋最重恐有性命之憂塡明傷單聽候究辦 
[婦人被人刃傷]  
　　住居法租界菜市街寳裕里過街樓上之婦人金林氏於前晚九點時突來寗波人徐阿三不問情由袖出利刃將氏股部連戳五六下血流如注該氏大聲喊救始由巡街捕查悉到來上樓將徐拘獲連同受傷人一併帶入捕房經捕頭略詰一過諭令將徐管押林氏送醫院醫治聽候傷痊再行解究 
[破獲眉州路刦案]  
　　楊樹浦眉州路五百七號門牌張安山所開之烟紙店於九月二十八號被盜匪持械侵入刦去現洋鈔票一案前日由包探程明德·錢連奎·金養吾偵悉係李忠岳·楊鳳林·王五·白清蘭·陶雪生等糾黨所爲將李等拘獲昨解公共公廨請究經李襄讞會同英韋副領事質訊之下判各被吿還押展期七天查明再訊 
[供認串竊銀洋不諱]  
　　三北公司長安輪船前被小工竊去上海某銀行蓮往漢口現洋一箱計五千元一案業經淞滬警察廳飭探查緝在案前日（十一日）午後派駐閘北之偵探蘇升在北車站查獲此案同夥杭小八子一名並在該犯身畔搜出原贓新鑄袁像現洋一百元昨日解經偵緝隊由趙隊員訊　供認共同竊洋俵分現洋五百元化用不諱同黨某某等匿跡江北等處判令收押候辦一面派探趕緝逃犯務獲解候併案訊辦云 
[控倣冒香皂之傳訊]  
　　法商婁治嘠類檀香皂廠前延郭蘭克律師代表投法公堂控澕豐皂廠主施寳全徐鳳祥私行倣冒一案昨又傳訊先由原吿律師稱原吿總廠開設在法國地方於今年七月十號委托敝律師專查冒牌情事有委任狀可證查本案被吿雖未仿冒香皂然外面之裝橫樣式均係照樣且上有西文亦與原吿之香皂相同顯見被吿有不法競爭行爲原吿之香皂每盒二兩四錢被吿之香皂每盒一兩以致原吿受損甚巨請求追償損失等語被吿延達商律師代辯稱此案原吿前曾請求公堂展期意欲和平解决而拖延至今二月有餘忽又提起訴訟被吿發行此項香皂爲日已久曾經將樣式名目呈請農商部准予註册可證况被吿所售之價與原吿之價目不符實無不法競爭請求駁回等語聶讞員商之法副領事葛君判退去聽候宣布堂諭飭遵 
[禎祥碼頭發現男屍之檢驗]  
　　滬南十六舖禎祥碼頭衖内前晚有一年約四十餘歲之男子在彼倒斃爲岡警查見該屍身穿藍布棉襖褲均巳破舊形似碼頭小工當即回吿一區警署飭十六舖地甲往往查並無家屬遂即投報地方檢察廳請爲相騐昨日午後三時由車廳長·委檢察官·偕檢騐員蒞騐先據該地甲投訴前情當飭檢騐員騐得委係患病身死並無别故當即塡具尸格因無屍屬着地甲報請善堂給棺收殮厝瓖召認所有在屍身檢出之大洋一元小洋兩角均帶回儲庫騐畢即行回廳呈復 
[女犯瘐斃之檢騐]  
　　拐婦楊王氏前因案發由法庭訊判監禁三年發交漕河涇第二監獄執行在案邇來該氏在獄染病於前晚倒斃昨經該獄長函報到廳車廳長委派楊檢察官沈檢騐員等蒞監騐明因無家屬判由堂棺殮 
[黃包車乘客猝斃]  
　　前日下午有年約三十歲左右之某甲身穿元色布罩衫灰色布棉被子藍布夾褲白布襪破鞋子手携一包内藏舊短褲一套竹筷一把雇乘黃包車至法租界金利源碼頭猝然倒斃當由巡街捕查見報吿捕房飭探將尸車送車送同仁輔元堂驗尸所昨經聶讞員蒞所騐明該尸委係病斃並無别故因無家屬由堂棺騐聽候家屬認領 
[垃圾傾入港内之處罰]  
　　滬南工巡捐局工程科主任日前在日暉港查獲承運法公董局垃圾之船户周鳳祥將垃圾傾入港内有違定章周情虚逃逸當將該船兩艘帶回局中看管在案茲聞該主楊憲邦據情報吿姚局長議定處罰該船户洋一百二十元俟將罰欵繳呈後方准將大小駁船兩艘一併領回云 
[花會破獲罰鍰]  
王阿春·邱仁生同在西華德路一千二百五十五號屋内私設花會聽筒誘令薛榮明·王阿菊·李阿馬·張阿榮·周徐氏·陸徐氏等男婦購賣花會爲該管捕房包探徐德森·沈禹舟查協同西探密往將王等拘獲連同賭博証據昨解公共公廨請究中西官質訊得實判　首之王·邱兩君各罰洋五十元餘人各罰十元與抄出之賭洋一併充公花會字據銷燬 
[過犯攫物押九月]  
　　王阿華前日在北四川路攫取婦人　陳氏之金針一支而逃由氏鳴捕追獲人贓帶入捕房押至昨晨解經公共公廨中西官訊悉王係過犯判决監禁西牢九月期滿逐出租界贓交原主領去 
[公共公廨訊案彙錄]  
　　昨日公共公廨訊理之民事訟案併紀如下㈠少婦兪崑山延慕思律師訴其夫王彦誠抛棄案結果登申·新兩報十四表天再核㈡歐陽普明延海德禮律師訴桂景鴻等擅將所抵夏布售賣案結果本案利息應算至判决日止着兩造核算辦理㈢同仁錫號訴中華錫紙廠主林仕卿不付貨價銀案前已將該廠發封並出特别傳單飭傳被吿茲被吿投案請求啓封减輕交保結果准將店舖啓封被吿減交八百兩保㈣陳禎元訴周永年等欠借洋案結果被吿等不到原吿呈出各種證據本廨認爲可信應判令各被吿照原訴狀償還原吿洋七百元利息自起訴日起至執行終了日止按年八釐計算並償堂費飭被吿到案交保㈤保章夫訴張福生擔保用空賬洋案結果准改期訊理㈥印度人耶星訴陸清祥欠借洋案原吿代表包仁律師聲稱本案被吿爲陸清祥今所拘者係周姓查周與此案無關請將其開釋結果准將周開釋㈦婦人郁穆氏訴其夫郁成章虐待請求離婚案被吿延朱斯芾律師代辯結果郁穆氏之贍養費自本月起改爲每月十五元其冬季衣服着原吿自至被吿處檢取㈧蔡記訴胡友發不理生財抵押洋案結果諭令被吿本案未判决前不得將抵押品移動候傳訊後再行核辦㈨李韶九等訴西人特孟脱等不還保證金案被吿代表海思克帮辦陳子棠律師以被吿有病請求改期結果准被吿聲請展期審理着付原吿代表律師費銀二十五兩㈩匯利木器號訴黃寳麟欠貨洋案結果改期㈩㈠高陳氏訴高泰林家産糾葛案結果被吿請求未便准行本案提前排審 
來函 
[惠工儲蓄債權團來函]  
　　敬啓者敝債權團各儲户現因寒冬已届困苦不堪而代表之律師又延不進行即存摺亦不發還以致一般勞工儲户焦急欲死紛紛要求開會集合羣力對付惟通吿則地址不明登報又無力出費現已定期星期（即十一）日下午一時開會懇求將此信登入來函欄内俾各儲户可以如期集會上海惠工儲蓄債權團 
 
 
] 

Page 16

 
 
第一萬八千二百十八號;中華民國十二年 西曆一千九百二十三年十一月十三號
星期二 * *   
 
 

Page 17

 
 
第一萬八千二百十八號;中華民國十二年 西曆一千九百二十三年十一月十三號
星期二 * *本埠新聞三 
[張裕公司之酒]  
　　張裕釀酒公司國産各種佳釀窖藏多年茲由粤商藍璧如何越南承辦推銷於江浙兩省現各貨業已陸續運至批發門市均甚踴躍云 
[昌華推銷員日昨放洋]  
　　專辦國貨之昌華公司爲推銷起見特徵集國貨樣品派員往國外及各外埠接洽以貫澈發展海外貿易之目的並舉定徐君德輝等爲勸銷員徐君旅美有年對於各處僑商情形極爲熟悉徐君昨已乘批挨士總統號放洋携帶精美國貨樣品多種聞先至檀香山然後往歐美各埠極力鼓吹又徐君雖已出發而各廠有未送樣者仍可隨時送交該公司以便寄往一體推銷云 
[國貨代辦所之組織]  
　　朱道賢·謝國榮等組織益華國貨代辦所專代各界售買國貨又爲利便外埠各界起見特設通訊代辦部現已籌備就緒設事務所於小西門長康里不日正式開幕云 
[中德减價之第一日]  
　　昨日爲南京路中德商店冬季大減價之第一日銷數最大之貨品當推每隻九角之德國熱水瓶及鋼器具與小號火酒爐等該店所售貨品除少數中國貨外皆屬德國貨且係直接向該國各著名工廠定購故售價甚廉此次減價期中有數種貨品頗爲値得如精細琺瑯小形檯鐘每隻二元四角旅行用火酒爐全套一元二角上等全鋼火油爐每隻四元尙有和味小雪茄每元可購四盒每盒裝有二十五支玻璃熱水杯每打一元又有德國電燈泡每隻一角六分淡味樂華牌雪茄每盒五十支售一元九角半其餘價低之貨爲數尙多云 
[冬季絨襪又有新到]  
　　先施公司襪部頃由英國運到各種毛絨襪顔色各别質地堅强各種足球毛襪花樣尤新頗合冬季之用又英國純毛襪每雙售洋一元三角純毛夾底男襪每雙一元三角五分至二元二角五分又飛輪牌毛襪售八角五分男童毛襪每雙由六角五分至一元五角足球毛襪由一元至四元二角半厚絨襪售價由七角五分至二元七角半花樣則有閃色·白色·柳條等多種云 
[花線及銀絲邊之運售]  
　　永安公司二樓花邊部昨日由法國運來十字線及綉花線分支團兩種顔色有一包夾色之别共計六七十種　綉花線每支售二角五分十字線每團價由二角五分至一元二角半該部現將各線陳列玻璃廚内顔色新鮮可觀又由德國定製之銀絲邊花式特别每碼售價由三角半至六角半云 
[大綸洋貨部運到新貨]  
　　南京路抛球塲大綸綢緞局洋貨部新近由英運到英國瑪來各廠（ＩandＲＭsrleys）上等全羊毛駱絨禦寒衫褲以及手套·毛襪·全絲圍巾等又有美國哈德門名廠軟呢絲絨等帽多種定價頗廉在天津支店亦同時 
[中華書局今日廉價截止]  
　　中華書局廉價部開幕已届一月其陳列物品逐日更換故購者頗形踴躍今日爲廉價最後之一日其字書屏聯儀器文具書籍等悉數陳列價尤低廉云陳列出售云 
[出版界消息]  
　　辣斐德路福康里·上海女子工業社經理「西藥配製大全」一書係三巖潘經君所著内容豐美裝訂亦精緻每册定價實洋三元云 
　　心社將社址移滬後近出「素心蘭週刋」一種定本月十八日出版天津路太古輝行唐和華君處可以函索毌須郵票云 
　　深縣姚謙君新編「奠國策」一書提倡民權民治第一编「民權憲法芻議」第二編「徵兵芻議」第三編「地方自治」第四編「徵税芻議」第五編「國民銀行」期望普散至全國各鄉村故需欵甚鉅每册十萬餘言印費約二角半現徵求有同志認欵助印可寄北京西四牌樓羊市大街門牌八十九號姚宅云 
[醫界新聞]  
　　人和人和醫院院長張湘紋女士訂於十一月十七日即星期六下午四時假寗波同鄉會招請各界茶會云　　惠濟六馬路惠濟醫院定陰曆十月初七日下午開幕特備茶點招待各界參觀云 
　　慈善西門外唐家灣慈善醫院專以施醫濟貧爲宗旨昨有杭州慮子嘉督辦特捐經費洋百元云 
[藝苑叢訊]  
　　畫家張光宇等所創設之東方美術印刷公司專以研究印刷·提倡美術爲宗旨日前出版之任伯年畫集頗受各界贊許聞近日又搜羅大畫家胡郯卿之作品數十種皆係五六尺大幅用珂　版縮印與原稿無異不日即將出版云 
　　錢君化佛素精繪事畫佛尤美近集其精心結撰之作設展覽會於北京路功德林定於陽曆本月十六日起至十八日止開會三天並有名人演説云 
　　貝勒路天祥里靑年書畫會昨日午後三時在會所開會到者十餘人公推許鑄成爲臨時主席集議秩序如下㈠報吿各處來函㈡評論各會員成績㈢討論冬季徵求會員辦法下星期召集全體大會集議進行㈣致函保存會發起之金石書畫研究社聯絡進行議畢散會 
[演講彙載]  
　　柯脱·胡適之·杭辛齊君等之演講併誌如下 
　　胡適之演講哲學與人生績溪學社成立業將一載社務日形發展社員不下五十日昨旅滬總社於下午三時在一品香開第一次講演會到會人數二十餘尙有外賓數人主講者爲胡適之君講題爲「哲學與人生」大意謂離開人生而談哲學則不免流於荒謬最有價値之哲學當以人行爲立足點在尋常的事物中找出較普遍的意義而推廣應用斯乃哲學家之唯一目的至於詳細之記錄在該社所辦之微音旬刋第十期上發表云 
　　杭辛齊將講易經與科學海鹽杭辛齊精研易理現靑年會訂於本禮拜三晚八時請杭君到會演講易經與科學云 
　　周厚坤將講儲蓄與投資寰球中國學生會於本星期六（十七日）晚八時請周厚坤君演講題爲「儲蓄與投資」云 
　　楊衛玉在道南學校演講第二女師範敎務主任楊衛玉君昨日在海甯路天鑫里道南學校演講題爲「我之少年時代」演講畢由校長李肖白君致謝詞即散云 
　　柯脱博士講進化之意義柯脱博士所講「進化之意義」前兩段巳見本報茲續登完如下 
　　㈢實地試騐時代此即最近之時期而與初時期有可得比較者此係發端於台維司氏之工作渠介紹近代之實騐方法而説明進化之意義爲可變化的此問題即説明一種族是否可蕃生其他種屬此已實行推論但推論方法則尙未證明因藉十分注意裁植之結果台氏發現一種植物此種植物實係爲忽然一種新式樣的而在各種之植物中發生者此新式之植物自有其特有之性質換言之即爲一種新種族或至少亦與其原來體之種族有所差異無論植物動物均有此種族發生故每一種族能蕃生其他種族已無須推想只反覆詳爲證明即可故由此進化中即事實已無事疑義至於陳説之理由充足與否則屬其他問題也 
　　在科學上此種方法之大略情形及結果已在關於各種之科學研究書中詳爲著述得之於實騐之證明而關於推論法則甚少已無可掩飾之事實在進化之範圍中推論法自有其惟一之結果推度方法自植物及動物之進化擴充以致於人類惟在今日已無此種人之圖畫實騐之證明於進化上專關於有機體而於至高之人類則自屬不可能也故生物學家不常孜孜於進化之一途而僅專心於實騐方法即如何能使每種種族發生其他種族是進化之情形大略具述於此至欲窺全豹請俟異日（完） 
[球戰歡聲]  
　　約翰大學乒乓戰約翰乒乓隊前晚（星期六）七時半與日人靑年會比賽乒乓在約翰體育室内舉行觀者數百人結果十八與二之比約翰全勝茲錄約翰隊員如下林澤蒼（隊長）·張永礽·經勵伯·林斯春·席彭年·蔡文韶·王傳煊·游經邦·沈孝明·陳長津 
　　浦東足球籃球戰浦東中學足球隊組織以來曾於上星期戰勝公共體育塲之博愛組本星期六日（即本月十日）又約聖芳濟足球隊作友誼比賽其結果爲七與零之比該校大勝茲將該校球員列下（隊長）陳茂庚（隊員）彭堂·陳聲濤·江世佑·黃志勤·韋榮生·葉嘉·沈啓疆·趙宗燠·余傑·陳杏生·吳中一·賴澤·楊峻鋒·黃曾繁又該校籃球隊已組織就緒現正日夜練習其戰鬭力較上學期尤强茲將該隊隊員列下彭堂（隊長）·韋榮生（管理）·陳聲濤·黃志勤·黃懋星·勞成玗·舒渭文·梁耀森·佑世江 
[郵信截止時間表]  
　　來往地點火車或輪船平信掛號信廈門汕頭　山丸今晨（十三）八時七時半南方各埠澳洲紐絲綸麥爾惠晨十時半八時半香港廣州麥爾惠又十時愛琿（取道浦口哈爾濱）火車上午十一時十一時俄國歐洲（註明由浦口西伯利亞　斯科往者）火車又又西伯利亞（取道浦口赤火車又又香港廣州新寗晨十一時半十一時香港廣州（包裏）又又又烟台重慶又又靑島大連西京丸午十二時半十二時威海衛烟台天津順天下午一時半一時馬尼亞（直接）西斯灌　晚八時七時半福州海晏晚九時九時牛莊　南又又長江各埠火車與輪船晚九時九時 
[剌徐輔洲兇手被捕之軼聞]  
　　徐輔洲廳長被刺之夕余偕内子文漣亦適往觀申江之「賴婚」兇手不知如何忽在申江影院前被地上香蕉腐皮一滑而倒遂被擒獲此時情景頗似影片中事外此余又聯想數年前廣東某輪被刦伍廷芳夫人與張竹君遇海盜指揮一切酷似影片中人竹君語余譚虎色變最奇者海盜就餐秩序一如影片是大約從黑衣盜中偷襲來也（芝） 
[觀「賴婚」影片後之評論]  
　　余嗜影片之癮較淡於京戲然佳片動人輙往觀之以其無煩囂而省時間也昨與無咎舅氏王鎭守使等往觀賴婚此殆爲第四次略有所知敢質同志 
　　麗琳甘熙Ｌilliangish之飾愛娜極爲自然甫入富貴之家觀同居姊妹粉白黛綠即忘田舍老母諄囑之訓送衣至姑母家談及借錢事乃含羞不語旅舍中怱怱作新嫁娘覩服飾之富麗幾無所措手足皆極力寫純白之女郎心理一經沾染心緒遂爲轉移前後逈若兩人剌諷世人不言而喩演者要庽苦心尋可見矣 
　　淚珠實影片中之哀豔表情觀桑特生至愛娜啼笑皆非動輙多咎强作笑容淚已盈眸吾不忍卒觀嬰兒已殤尙置襁褓被逐出庽踽踽獨行寰海茫茫問天無語儼若山窮水盡疑無路矣庸知多情種子尙有人在耶白率爾姆斯ＲＢartheleness奮勇拯愛娜於冰窖雪浪之中柔情俠骨義薄雲天感人動情之佳以此爲最而寫其一生優長之點純在誠實兩字求婚不允固是心傷而老父聽讒揮拳欲擊尙曉曉以爲育子是貽愛娜以莫大之辱爲念此非誠實達極點未能宥也脱在吾國者一哭一誅大足了事遑言擊父是不孝之罪罪且通天國俗之不同又固如是 
　　申江演此光線微嫌不充想其電力較大戲院爲弱然此片到中國第一次在北京眞光開演聞爲最佳在日本演時萬人空巷然幸早兩日運至哈爾濱否則亦葬送地震之中矣又郵局被刦以後似尙有下文乃不知爲何人剪去聞此種佳不論片至何家出影輒多橫腰被剪者是爲貿易上之妒忌世之愛惜片者尙宜注意及之 
　　譯文最足使吾國仕女一目了然是申江之優點但於愛娜育子原文ＷithouttheＮame是無名也又付闕如而原文桑特生不認愛娜之婚事愛娜口中呼ＭotherlＭother意係母親應改爲ＭaＭa似爲妥熟因人急則呼父母當稱此也（芝公） 
[大戲院將映歐洲著名影片]  
　　明日起···片名「無頭將軍」 
　　虬江路上海大戲院定明日起將換映一歐洲著名影片名ＴheＥarlofＨssex全片共有十本該院譯之曰「無 
頭將軍」内中情節非常曲折演員表情亦極稱職此片在德國攝演故由中演員在滬上人士之耳鼓中不甚熟悉但一經見之即將永留於腦際蓋表演之動人自不若新大陸之明星該院擬將此片連映五日每日分日夜二次去 
 
 

Page 18

 
 
第一萬八千二百十八號;中華民國十二年 西曆一千九百二十三年十一月十三號
星期二 * *[婚禮新誌]  
　　本埠美總領事署曹惠民君於昨日下午五時半與孫冠敏女士在乍浦路西人自由會堂行結婚禮親友前往觀禮者甚爲擁擠由李福江牧師主席楊奎章牧師祈禱毛月娥女士奏琴包克私牧師主行婚禮禮畢六時後即往復興園會餐中西來賓濟濟滿堂頗極一時之盛云 
[民食慈善遊藝會開幕有期]  
　　陰曆十月十四日起···在大世界舉行五天 
　　民食慈善遊覽會組織多日現已佈置完備擇定大世界自夏曆十月十四日起開遊藝大會五天大世界原有遊藝一仍照舊外添遊藝極多均係各埠各界名手傑作并製備驚燈彩數百件場内復增茶點想届時大世界門首車馬盈門定有一番盛况云 
[兩女童子軍團將舉行野戰]  
　　上海童子軍會正式承認之中國女子體育學校及愛國女學校兩女童子軍團平日團務進行分道揚鐮不相爲謀致未能收相互扶持之效現鑒於男童子軍大露宿等等頗能聯絡感情研究學術特由兩校敎練張黃陳三君發起女童子軍野戰藉資觀摩一俟規程擬訂就緒即將開始舉行云 
[英勝女學定期演劇]  
　　陰曆十月二十四日···劇名「婚姻問題」北 
　　北河南路盛大弄英勝女子公學定於十月二十四日假笑舞台演劇爲學校籌欵劇名「婚姻問題」用意頗高妙預料是日往觀者必甚踴躍云 
[三林校菊花會中之劇訊]  
　　浦東三林學校十一日開菊花會來賓數千人上午展覽菊花開小運動會其節目有雙槓·跳繩·拔河·籃球·乒乓比賽下午舉行游藝會並有新劇其秩序如下 
　　（一）唱歌（二）國樂三趣劇（一見生財）（四）雙簧（五）英語短劇（六）賴債（七）疊羅漢（八）趣劇（不識字之害）（九）國樂（十）理科試騐（十一）菊花雙人舞（十二）時事短劇（賄選恨師生合演）（十三）英語短劇（十四）技擊（十五）國文表演（十六）土風舞（十七）趣劇（誰先死）（十八）孔雀東南飛中間有來賓飛虹學生八齡兒童獨唱　曲歌喉婉轉餘音繞梁觀者咸爲擊節嘆賞 
　　晚上續行表演其順序（一）唱歌（二）國藥（三）雙簧（四）社會劇（租一年）（五）大廳小廳（六）趣劇（好僕）（七跳舞（八）英） 
語短劇（九）小傻子（十）警世短劇（迷信誤）（十一）疊羅漢（十二）跳（十三）蘭因絮果（十四）弱女復仇是晚臨時加演體育敎員包勝才及學生王林祥反掌擊碎胡桃次有一人手提百餘斤之石擔坐於包勝才君肩上包君更次有一人手提百餘斤之手更提重二百斤之石擔媲上復坐二人觀者尤爲昨舌閉會已十二時云 
[勵志團員赴南翔演新戲]  
　　勵志宣講團通俗敎育新劇部前日應南翔公學校友會之召赴翔表演趣劇爲「騙中騙」正劇「可憐的媳婦」觀者不下千餘人演至夜間十一時天忽大雨演者仍精神抖擻而觀者亦不因此稍殺興趣是夜該團留宿南翔昨晨始搭車返滬云 
[記昨晚笑舞台之「馬永貞」]  
　　昨晚笑舞台表演新劇「馬永貞」茲將其内容逐幕評論如下第一幕靜安寺擺擂馮志成與魏笑梅打對拳法頗熟張冶兒飾白癩痢易方朔飾黃鬍子打擂時純以滑稽頗堪發噱第二幕馬永貞逛妓院飾馬者譚志遠處處現出馬永貞雄武之氣做工又威嚴又發鬆與飾柴九雲之鄭正秋搭擋可稱絕妙第三幕烟問白癩痢與袍龍套對白一爲張治兒一爲王旡能語語解頤第四幕小茶館挿入男女本灘飾男角之陸有文唱工極佳飾女角之黃嘯亞則較之稍遜第五幕龍華寺易方朔飾乞丐極似王無能唱小熱昏詞句甚趣林雍容飾紈絝子調戲婦女與夏天人搭擋爲馬永貞所見打抱不平俱演得甚好第六幕飯店叫菜與燒菜直與眞飯店一式方朔飾程子民爲白癩痢等所激時表演神氣亦佳 
　　第七幕一洞天馬永貞在樓上爲白癩痢等將石灰毁壞雙目當塲由樓上跳下與斧頭黨血戰演得驚心悦目頗爲可觀第八幕醫院馬永貞絕命時囑托柴九雲數語甚爲沉痛第九幕驚夢愼愁紅飾馬素貞入夢一塲做工亦頗不惡第十幕馬素貞謁見柴九雲鄭正秋説浦東官話語語令人發笑第十一幕馬素貞探訪白癩痢是幕插入滑稽説書及紹興戲令人捧腹不止又夏天人與夏和聲合説三笑足稱詞塲雋品第十二幕柴九雲義贈七首正秋愁紅各有精彩第十三幕白癩痢見鬼衣櫉畫中及床上俱現出馬永貞瞬時皆又不見轉變甚捷張冶兒表演見鬼神氣亦惟妙惟肖第十四幕報仇愼愁紅演得英俊可愛城牆上顯影佈景亦妙也（醉翁） 
[集會表]  
　　陽曆本月時間地點召集者事由十三日徐家滙南洋大學德敎授湯姆斯　士之演講十三日至廿五日南車站路普益習藝所菊花會十三日至十八日下午外白渡橋新天安堂凱德博士演説及音樂會 
[今日天寒而晴]  
徐家匯天文台昨日下午四時三十分氣象預報云南方颶風向西北西進行將過雅泊之北北方低壓向東進行將抵日本海兩低壓之四周皆有旋風繞之中國南方海濱時令風風勢加强此間天寒而晴温度在下午三時前之二十四小時内最高六八·七最低三六·三去年同日最高六五·二最低四七·六 
 
 

Page 19

 
 
第一萬八千二百十八號;中華民國十二年 西曆一千九百二十三年十一月十三號
星期二 * *常識 
常談 
[茶話] [  老圃]  
　　古者茶葉初至歐洲歐人蒸而食之不知其佳處又糝公鹽浸以醋加以辛芳之品仍格格不能不咽乃廢然而歎曰此誠支那謎不可解也傳者以爲笑柄此雖未得飲茶之法然并葉而食實不得謂之誤今人煎茶如煎藥去其滓而飲其液古人不如是也乃若有之惟北方粗人爲然南人不如是也昔人採茶必取嫩芽焙後研末又篩而去其粗乃可入水故晉人謂之茶粥可知啜茶如啜粥本無所謂渣滓也唐陸羽著茶經其法詳矣宋人著甕牖閒評謂唐人尙未善啜茶知飲茶之法至宋而大備其簡便之法則曰畾茶法以茶芽盞許入脂麻沙盆中爛研量水多少煮之蘇東坡詩曰柘羅銅碾棄不用脂麻白土須盆研即指畾茶而言觀此亦可知製茶必用銅碾必用柘羅乃唐宋以來舊法所可怪者此法在中華已失傳而僅傳於日本日本有茶道大家閨秀皆習之其禮節甚繁啜茶者三飲而盡不得留餘瀝其法以茶粉入沸水調以筅帚使成餑沬此即荈賦所謂煥如積雪煜若春敷使不見日本之茶道幾疑荈賦爲不辭矣又夷堅志嘗載福州某以貨茶筅爲生使不見日本之茶道幾不知茶筅爲何物矣日人以茶道爲韵事亦令軍中習之蓋仿古名將雅歌投壼之意茶道之始由僧榮西從宋之江南傳得種子植於筑前乃推行於全國榮西始著喫茶養生記猶漢土之茶經矣 
經濟 
[銀價變動與金滙兑本位制] [  馬天漢]  
　　銀之所以不適爲貨幣本位者以其價格之變動高低無恒也一八七二年間每盎斯之銀價由六十辨士十六分之五跌至廿六辨士四分之三一九一四年在大戰期間竟漲至八十九辨士半一九二三年正月間又跌至三十辨士半漲落無定價格之懸殊如此其影響於滙兑事業蓋非細故也 
　　爲免除匯兑上之損失起見用銀本位之國家有不得不用金匯兑本位之趨勢自印度採行此制後接踵仿行者有匈奥荷菲俄日諸國我國亦爲用銀國之一覩他國之暢行而我獨後豈非一大恨事 
　　金匯兑本位ＧoldＥxehange　standard一名虚金本位以其但爲價値之標準不鑄新金幣也其作用僅爲對於金國之匯兑而設察其要點有如下述 
　　㈠金銀兩主幣間設一法定之比率以爲買賣之標準 
　　㈡廢止銀主幣之自由鑄造以限制其供給　　㈢金銀幣市塲比率達於法定比率時則依其比率同爲無限法幣且許互換 
　　㈣國内外均置金準備對於國外支付則以銀幣購金票對本國則以金幣購銀票（票乙種酬） 
 [L衛生 
[用鹽橄欖戒紙烟之實驗] [  丁蓮峯]  
　　紙烟之有害衛生盡人言之矣即個人經濟上之損失恐亦與往時鴉片烟無大差異當鴉片烟賤時每人每月所費亦不過二三元耳吸紙烟同人試計每月紙烟消耗之數即以最低者而論恐亦在一元以上其常吸上中號烟者則更成一巨數矣記者染紙烟嗜好者垂十五年且非吸上號紙烟不可蓋習慣使然每當與人談論或作文及一切用腦力時均非藉紙烟以助興不可而酒後飯飽尤非紙烟不樂因之舌乾唇燥口臭逼人中食兩指其黃如蠟洗之不脱衣服桌面被燒枯者又其餘事矣偶一念及即憤钉思戒乃不三日依然復吸其難於戒斷轉甚於鴉片蓋戒鴉片烟果具决心即可住醫院施以藥力未有卜能戒斷者紙烟則不然一則多因無害於事而忽之再則以吸者太多雖一時不吸友人不知者仍以之相敬多因不忍却而又吸記者十餘年來戒烟不下十餘次均未能如願今夏偶見申報常識欄載有鹽橄欖可戒紙烟之説乃思一試夫戒紙烟後之痛苦厥狀有三㈠口内覺淡而生口津甚多㈡似覺有一事未做㈢或有覺胸口飽悶者予旣得鹽橄欖戒烟之法乃向南果舖購來鹽靑果十餘枚均切成細塊用盒藏諸身旁一覺欲吸烟即納一小塊於口初入口時似覺味甚鹹澀稍頃覺别有一異味發出甚美頗有减却紙烟之能力於是每欲吸紙烟即食鹽橄欖一小塊約盡鹽橄欖數十枚而十餘年痼疾竟然戒斷並鹽橄欖亦不食矣現不獨不思紙烟且惡人吸因惡其味也海内吸紙烟同人無慮千萬謂余不信盍一試之好在所費不過一二角惟亦須决心才能有效食鹽橄欖不過可稍减戒後上説三現狀耳（未蓋章） 
道德 
[圖書館内應守之規則] [  ＺＤ]  
　　邇來國内大學以及通都大邑俱有圖書館之設俾大衆得瀏覽羣書意至善也茲將圖書館内應守之規則略述如左 
　　（一）入閲書害或閲報室時宜輕步不可妄言嬉笑妨礙他人視聽出時亦如之 
　　（二）取書報時宜依次順取不可紊亂 
　　（三）不可割裁圖書或報紙上片紙隻字 
　　（四）書報上不可任意亂塗 
　　（五）如己所欲閲之書報適値他人正在閲看則當靜待他人閲畢後然後取閲不可逗遛他人左右致爲所厭 
　　（六）書報宜一一取之不可多取 
　　（七）如見有書報落在地上則當代爲拾起 
　　（八）室内座位不可任意移動 
　　（九）書報閲畢後宜放置原處不可隨意抛棄 
　　（十）館中書報當愛護之一如己物 
　　（十一）館内書報不可擅自携出 
　　（十二）宜注意衛生不可隨地吐痰（乙種酬） 
法制 
[租税之種别] [  吳子雍]  
　　租税者爲支付國家一般政務之費用無償且强制徵收者也自其性質上言之得分爲定率税與分配税及間接税與直接税之不同今略述之於下 
　　定率税與分配税定率税者豫以法律規定課税之物件及税率不論各年度必要之總收入爲如何概委之法律之規定而徵收之分配税則以各年度收入之總額分配於各地而徵收之 
　　間接税與直接税間接税乃非永續物件又非繼續行爲不能有所豫算不得已於事實發生時徵收各税以資應用之謂直接税則係由各機關豫事調查按年徵收之（乙種酬） 
敎育 
[從兩性衛生所得來的敎訓] [  綬章]  
　　我國對於性的敎育向不研究而且是很嚴守秘密的絕對不希望一般靑年男女知道當爲一件極無恥的事體看待到了現在稍有一點新知識的人都知道從前那種思想是錯了 
　　我們校内認爲這件事體極有公開之必要極有研究之價値所以特地添加兩性衛生一科所研究的都是關於兩性的普通知識試騐他竟究有没有弊端發生到現在已滿一年而我已得到下面的幾個敎訓了 
　　㈠知道手淫之危害靑年犯了手淫病是極危險的昔日一般人對於有此病的靑年都没有很明白的忠吿和勸導所以靑年的身體因以衰弱戕害的不知多少我們聽講兩性衛生之後才知道手淫之危險及與自身將來壽命之影響而知改除之必要并得到許多預防的知識 
　　㈡知道飲食之選擇飲食與生殖器的關係很大一般人都不注意我們聽講兩性衛生之後才知道刺激性如烟酒一類的東西是極有害於生殖器的而因此遂改革此種嗜好 
　　㈢知道孝親之必要現在還有人主張非孝實在是没有理性了我們聽講了兩性衛生之後得到胎生學的常識知道母親懷孕和分娩的時候有種種的危險生命常因此而犧牲於此益知吾身之生非易而對於雙親更覺有孝順之必要 
其他所得的益處實在很多我也不必細述總之我們校内自添加兩性衛生一科之後於今一年實覺有利無害所以今年還繼續的有這一科而且認爲是一般學生必定要學的功課所以定爲必修科各中等學校何不也試行試行啊（乙種酬） 
雜錄 
[救渡議員免再爲猪仔之我見] [  崧]  
　　自北方賄選吿成以后全國之人對於猪仔議員深惡痛疾或則口誅筆伐或謀實力對於猪仔議員深出公團毀其室家爲鑄鐵象種種方法不一而足似可以洩一時之憤恨按諸實際於彼自墮人格化身爲猪之議員不但無傷毫末抑且親顔在世怙惡不悛仍自若也予謂平心而論此種無恥之徒誠不足責試回想彼等之所以爲議員究何自而産生使在昔選舉之時吾人能所舉皆賢不爲利誘不畏威脅又何致鑄此大錯是此次賄選之成直吾人自貽伊戚耳於猪仔何尤焉自今以後遭此打擊創鉅痛深凡吾國民一方面謀對付現在之方法一方面又當未雨之綢繆正本清源不容忽視予意下届選舉各地方公民應先定積極消極之兩種辦法假定預選公開運動抽查選民嚴杜冒濫如有徇私舞弊金錢買賣等事各地方公民即起而抨擊之使魑魅魍魎不敢再現於光天化日之下欲清積弊端賴衆擎天下興亡匹夫有責不然則不但陳陳相因靡有巳時抑且變本加厲不可思議十年敎育不敵一届選舉痛哉斯言凡有血氣者皆當永矢勿諼投袂而起愼勿徒知責人而不知責己也（乙種酬） 
[問答] [  漸]  
　　王建民問「製服成誦編」由何處印行乞示復爲感 
　　答制服成誦編版存嘉定西門内趙公橋周宅可徑向函詢 
 
 

Page 20

 
 
第一萬八千二百十八號;中華民國十二年 西曆一千九百二十三年十一月十三號
星期二 * *   
 
