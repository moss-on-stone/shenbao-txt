# 1914 - 444 - 4914927

 

Page 1

 
 
遊記 
[羗海雜誌（十）（六）（生）（入）]  
　　其餘有見聞所及與墾務有關係者舊時圖説有應更正者另備附注格於後臨時照式塡寫可以一覽周知議定令司書等先抄數十份應用一面派人至丹城刋印途中未帶刷印器也次晨東科寺所派寺僧六人亦至遂各負火槍衣毳衣分三路出查每路隨寺僧二人其往西南路者當晚即回往東北兩路者均後兩日而返彼處毗連内地人烟稠滿田畝如鱗故略費時日也 
　　余集各路圖説亦循道出查由哈拉庫圖城東向渡哈拉河有哈拉營牧廠一區地已開熟東逹分水嶺山麓沈沈陰翳係東科寺護山林木北上終南山山後地名石紥子該寺之東界也又北過白水河陟盤道山至白水灣是爲丹噶爾境乃從白水灣越丹境至丹城北十里之呀呵口又至東科地界又北十里至拉沙山接西寗界止循拉沙而西至巴燕溝白林山小陽坡與札藏寺交界有界碑在焉蒙古名碑謂科舍圖番名約洛逹哈折而東至東科寺之後計丹噶爾轄境西祇二十餘里東十五里南十七里北僅十里以外全係東科地丹境爲其包裹在内也東科後面有山坡平台十餘處迤東復折而南出於寺前沿路田地大半成熟爲該寺精華所聚漢回蒙番雜居最形繁庶西南羣山糾紛高者蒙名噶斯藏山幻亂石嵯岈其西亂山中泉水溢流十數道至此合而爲一土名日月溝流經哈拉城東與哈拉水合亦湟水南支之上源也西至日月山山之西爲千布彔番地界山半缺口有土堆之迹粉牆斑駁是爲日月山卡倫中海分界處也有泉東北流分爲數溝下流並入於日月溝山之東復接一峯中開平陸人跡稀絶烟瘴從馬頭而起暈極欲嘔急令從者牽馬向日光處避之有山隆然蹲於南山之陰前峯圓如覆鉢趨而登遥瞰插帳處毳幙如星明滅於烟霧中向南山勢高峻下視不知其數十百丈矣其南一帶高峯山色黝黑寸草不生山壑霏白如玉屑是爲大雪山蒙名察漢哈斜俄博番名索羅格爾爲青海東最高之嶺積雪終歲不消故名（青海境内名大雪山者共有六七雪山更不可畢數此爲近邊之大雪山世所稱公噶察哈拉者爲其南境之大雪山木素鄂拉者爲積石山分支之大雪山）山罅如銀河倒瀉則哈拉水源也蒙名哈拉烏蘇番名銀千雲北流西繞一山復轉而北滙集四溝流經哈拉城東北與日月溝合流而下此爲湟水之南源湟水源流詳後西源條下）仰視雪山峯高　日不可再上踞地北望山川形勢丹城井井如棋局南郊有路兩線如張弓西南過東科寺直至日月山卡者其弦東南過哈拉城折而西南至日月山卡者其背也湟水二源環曲如帶交結於丹城之北穿石硤而東出支條紛錯附水而居者星羅棋布百里以内瞭如指掌東科一寺重垣複宇紅色燦爛纍纍如綴橘更似伸指可摘食者相距在三十里外而俯視不過數武山之高可想矣西望山外蔚藍一綫光明接天則青海也淡烟微抹横於天際則海心山也天低地逈萬里無垠其視青海水直蹄涔耳兹山氣象穹隆亘若長城天設此險以界中海者歟山下有平梁一道可三里許人馬循此而下行盡山梁逹於分水嶺之陽余初出時東向以分水嶺爲起點自東而北而西而南環歷一周至此以分水嶺爲終點轉而西八里返帳在途已三日矣 
　　查明東科寺地勢約表説如下 
　　區域以寺址爲中心點東至石紥子二十七里東北至拉沙八十里北至拉沙七十里均與西寗交界西至白林山二十八里西北至巴燕溝三十二里均與札藏寺交界南至大雪山二十五里山係公地即以山麓爲界西南至日月山三十里與千布彔番地交界東南至分水嶺三十里與塔爾寺交界東西相距五十五里南北相距九十五里周徑三百里北段包丹噶爾全境周約百二十餘里東段有哈拉營牧廠周約四五里位置在西寗之西南一百五十里青海東一百二十餘里爲中海出入之支道 
 
 
 

Page 2

 
 
時評 
[英政府决議用印度兵（冷）]  
　　戰局延長日日必有新發生之問題今日新發生之問題即英國政府决議以印度兵加入遠征軍以與德戰是也 
　　德電前謂印度兵之在香港者不肯往攻青島而英電今謂印度兵之在印度者自願調赴歐洲此其大異也德電又謂英兵之在威海者将調其半數以往印度鎭壓印度之革命黨而英電又謂印人今自願駢立於英軍之中以効忠盡責而各界各種之人如是熱心内亂絶對難成此又大異也印度爲英之藩屬英人知之自必較德人爲深英政府之敢調印兵英人必能自信也雖然印度兵之入歐洲此其第一次也 
[命令]  
　　八月二十八日大總統策令日本侯爵細川護成給予一等嘉禾章此令 
　　又令張子謙給予二等文虎章董鴻勛鄧太冲均給予四等文虎章此令 
　　又令李敏給予三等文虎章此令 
　　又令車震授爲陸軍少将此令 
　　又令孫樹林授爲陸軍少将此令 
　　又令外交部呈請任命孔憲和沈口麗爲僉事應照准此令 
　　又令内務部呈准河南巡按使田文烈咨據省城警察廳廳長王景福詳稱科長賀毓秀因病辭職賀毓秀准免本　此令 
戰事要電 
[其一（本館北京專電）]  
　　北京電據一英國記者言日向英提出三欵（一）要求戰費二萬萬鎊（二）日得自由移民於加拿大新嘉披（三）因軍機必要得收用中國土地 
　　北京電確報日艦二十七自大連集青凖備封鎖其第二艦隊司令加籐定吉昭發表宣言用無綫電通告膠州云本艦隊封鎖膠州灣之全沿岸該區域内之中立國及日本商船均宜於二十四時内　出有破毁此封鎖者卽按公法及規約處分 
　　北京電昨日參政院秘密會質問中日議定書曹答實係傳訛今日順天時報論謂素負盛名之朝日載此謡言實爲可惜蓋此間日人亦自覺其所擬議者太過新支那東京通信載美通告日謂對於日德關係美守中立惟有三事日須記憶（一）不在中國擴張領土（二）還膠州於中國保護在中國之列强商業利權其行動須在日英同盟目的之内各國機會均等之範圍以内（三）行兵於膠州境以外之先須與美協議 
[其二（英人文報專電）]  
　　即墨電昨日青島之外曾見海戰結果未悉（二十八日） 
[其三（英人特約路透電）]  
　　濰縣電華人盛傳日兵已在沿海各處登岸昨有某學生自青島抵此據稱星期四日有德兵一小隊圖阻日人登岸曾見小戰惟此説未得確信或傳日本運送艦泊於沿海之外華兵不准其在非德國地段登岸日兵爲避與中國衝突起見已開往他處山東省顯已召集多數華兵且尚有大隊調至山東省東部各車站除衛隊外且見有小隊華兵濰縣現有大軍警備意外山東東部一帶現状亦同此間以爲中國决不致冒險與日本引起糾葛德人現仍利用鐵路載各物前往青島（二十九日） 
　　東京電外間正在議論奥國巡洋艦伊里沙伯拆卸武装一節而奥國忽然變顔外交界中對於此事頗多評論聞日本外交省大爲不解數日之前奥政府由日本駐奥大使轉逹奥國駐日大使令請日本外相加藤君准奥艦伊利沙伯赴滬停泊外相准如所請英國大使葛林　士亦托外相表示同意翌日奥使謁見外相謂奥艦已卸武装其将士已赴天津後一日奥使忽索出境護照謂奥日雖不開戰而将斷絶外交外相大爲錯愕外交界中謂奥國之舉動若非由於德國之主張殊無關係（二十八日） 
　　倫敦電首相愛斯奎士君在平民議院宣稱據法國政界消息星期三日之戰其地點乃在坎白萊及納卡托附近吾軍爲敵兵五軍圑馬兵二師圑衛兵馬兵預備軍一軍圑所攻吾軍第二軍圑之第四師圑適當馬兵之衝第一軍圑則在左翼被攻曾重創敵軍所惜者吾軍死傷甚衆惟其詳數尚未得悉吾軍之行爲大可景仰霞飛将軍曾致賀電深謝吾軍實力保衛法軍之側面云（二十八日） 
　　倫敦電陸軍大臣吉青納貴族續招之兵十萬人投効者頗爲踴躍吉青納在貴族議院宣稱前敵不日将得英國之援軍政府决議除此數外再由印度調步兵兩師圑馬兵一師圑以厚法國吾軍兵力（衆歡呼）第一師圑業已在途又謂法軍中之缺額現正從事補足克里維貴族今日在貴族議院解説用印兵之理由謂印度全境所發不可思議之熱之誠及忠勇蓋由印度人民願印兵與其伴侣駢立于英軍之中政府深爲感動印度已知法國用斐洲軍隊設今阻止印兵投効疆塲則印人将爲失望陸軍中於是可得靈魂高尚受頭等訓練之兵士增厚勢力若輩之能効忠盡責可以預决印度陸軍雖調出甚衆然印度邊界仍将善加守衛印度各界各種人民如此熱心現信必能使内亂絶對難成云（二十八日） 
　　倫敦電政府决議派印兵赴法（二十八日） 
　　倫敦電首相愛斯奎士君致書全國市長及校長開大會解釋英國用兵理由之正當首相願赴各城大會演説（二十八日） 
　　巴黎官電法國北部之英軍爲優勢之敵軍所攻雖稍退走然抵禦頗勇法軍已復在伏斯巨斯山竭力進攻德軍損失極重南錫之東于三基洛密逹之陣線内倒有德兵屍首二千五百具維特里芒特于四基洛密逹陣線内倒有德兵屍首四千五百具（二十八日） 
　　巴黎電聞坎白萊及末齊愛爾斯間尼爾生以北之戰事似已漸退據旅客聲稱德人已向吉曼敗退（二十八日） 
　　巴黎官電俄國於東普魯士省戰勝之消息已確德軍現退至亞蘭斯丹及哥尼斯貝爾俄軍之攻入奥國加里西亞省者現距該省首府萊姆貝爾三十基洛密逹塞維亞陸軍參謀部現已進至伐爾桀伏（二十八日） 
　　哈爾濱電俄軍已逼近哥尾斯貝爾礮台擊敗德國之先鋒隊俄軍已佔據亞里河之渡日多處（二十九日） 
　　倫敦電德國哥尼斯貝爾前之陸軍陸續退入砲台（二十八日） 
　　哈爾濱電據里茄電稱俄軍於德國鐵爾西爾獲捕虜品甚夥該處防軍居民逃避一空俄軍所得東普魯士省各鎭已能照常遞發郵件（二十九日） 
　　倫敦電現確悉俄軍已在東普魯士省獲炮百尊（二十八日） 
　　哈爾濱電俄軍現在維土拉河與特萊斯特河之間與奥軍相觸土馬畜夫及摩拉斯的爾齊斯克兩處均已開戰（二十九日） 
　　倫敦電俄軍已在奥國洛曼洛夫獲勝現離加里西亞省萊姆貝爾不及二十英里（二十八日） 
　　倫敦電英國艦隊在希里哥倫（北海中之小島）附近轟沉德國巡洋艦三艘滅魚雷艇二艘英艦無沉者（二十八日） 
　　哈爾濱電德國巡洋艦瑪格特堡號於八月二十六日夜濃霧中在俄國海濱擱淺雖經德國水雷艇助之卒不得出險次晨霧散有俄國巡洋艦兩艘開砲擊之該艦亦開砲回擊未幾炮聲即止烟囱均被擊去其前部忽起炸聲乃即沉没餘生之将士均爲俘囚（二十九日） 
　　里白萊維爾電（法屬西斐洲）德人攻擊比國孔戈東部比人與英人相約防守（二十八日） 
　　巴黎電駐京英使接外交部八月二十八日來電謂比國外交大臣八月二十八日致駐英比使一電頃承該使以譯文致外交部如下星期二日晚間德兵一軍圑受挫後紛亂退至洛文鎭鎭口德國衛兵悞爲敵人攻入開槍擊其本國敗軍德人爲自掩其過起見指爲居民開槍擊之雖經當道否認亦不之顧其實居民及警察繳械已逾一星期之久德國司令並不調查且不敢抗議遽稱擬即毁該鎭乃命居民離屋且被拘去若干人婦孺則置入火車之内不知駛往何處繼以炸彈分給兵士令至全鎭各處縱火聖璧愛爾敎堂大學堂圖書館科學會所之屋均付一炬以居民四萬五千人之巨鎭自十五世紀後即爲首府今乃成爲灰燼此種違背人道之暴舉實歷史上所未有者也（二十八日） 
　　哈爾濱電哇特薩來電接君士坦丁消息土政府已抄没糧食等物商民恐續被抄没已停運糧食入口聚集布國邊界之土軍現因乏食頗爲擾攘平民受害頗甚現向政府抗議召集軍隊引起新戰禍聞駐土德國大使竭力牽引土耳其入於戰爭漩渦許以将來所得法國賠欵一部分予土政府並允協助統一回敎各國屬於土皇主權之下俄國及羅馬尼亞商船入巴斯福納斯口岸者均爲土國當道逼令拆去無綫電報器具允於各船出口時還之俄國輪船船長現向土員抗議（二十九日） 
[其四（德人德文報專電）]  
　　紐約電據柏林電稱西部戰場之 
 
 
 

Page 3

 
 
敵軍對仗九日後處處敗北現向各方面退走德國陸軍大将福克已在洛堡巨擊敗英軍陸軍大将白洛及郝山男爵在更西之處擊退法軍聞聨軍現已分開内有一部分爲德軍所圍（二十八日） 
　　紐約電比國洛文鎭（不魯塞爾之） 
東）之平民攻擊德兵故德兵已縱火焚燬全鎭（二十八日） 
　　北京電參政院開議時有以中日協約事問政府者外交總長曹汝霖答稱並無此事尚有某員質問中日是否将訂契約政府對於日本之政策如何曹汝霖所答之言現守秘密（二十九日） 
　　北京電據國權報載稱政事堂昨日開會以袁總統爲主席討論答覆日政府提議之事件（二十九日） 
　　北京電據順天時報載稱現駐津之英兵二千将以一半攻擊青島餘一半将遣往印度該處急需軍隊鎭壓革命黨（二十九日） 
[專電]  
　　北京電刑法裁判條例三十餘條将發表毆傷罪不處徒尊屬致輕微傷無罪法典編查會與參議及政治討論會爭執頗力後者占勝袁批政事堂告部勿拘成見 
要聞一 
[青島戰事談（五）]  
　　文匯報云據二十五日膠州傳來消息德皇對於日本愛的美敦書置之不理惟電諭青島德人堅守到底此種消息於星期五晚由軍官召集德兵正式宣布聞青島德人早已决計堅守此次德皇之電諭固彼輩所歡迎者也彼輩類有室家之人而熱誠報國如是洵屬難得又聞青島德人　其同種英人此次之舉動恨深剌骨嘗言英國及其恊約國慫恿日本攻擊青島殊犯衆怒如果欲戰白種人自相角力足矣而必借助於他種人果何爲耶此種暴悍之舉動歷史上從未之　天如有知英人其難倖免乎此種論調不特出自德人之口即他國　之在青島者亦　出此惟日本是否爲他國慫恿而來抑係出自本已之野心彼　不同也彼輩現時除準備守禦外不知其他若謂青島可以拱手相讓且不傷及德國國體彼輩不顧也德租界内某村落業已全行焚燬化成一片焦土以便易於守禦凡華人房屋被燒者每落賠償四十元由德軍發給論其實在價值四十元自不彀額惟較之安然不焚聽受槍彈轟擊絲毫賠償不可得者爲愈多矣 
　　字林報云昨二十七日由徐州府傳來消息據青島僑民中最後離開該地者述言德軍已死心預備守禦事宜務必堅持到底死而後已水雷藥線均已遍地埋伏附近村落付之一炬便於窺探敵軍之來攻也各廠烟囱稍高者亦已全行毁去其目的乃使敵軍砲手一望無際開炮之時無以爲標準也又傳聞山東鐵路線一帶近有中國軍隊聚集各處以濰縣爲最多其次則在濰縣以東各地云 
　　文匯報特派膠州訪員函稱到膠後備嘗辛苦德人頗衆保守鐵路縣知事請其往青島或離出膠州蓋以該訪員爲英人居於戰線内與彼有關係也避難者紛至空屋極少彼初到時往在中國敎會内敎士等禮貌頗周但不願留其居住恐受累　某報亦有訪員在膠州擬同乘火車赴成陽（譯音）該地距德境之邊界甚近詎德人不允其行如欲由水道而往則船行於膠灣早爲德人所禁若遵陸而去則雨水未退繼離過去将來日兵到此恐亦有行不得也之　正進退維谷躑躅途中時有苦力經過謂某客店有空房往詢之果然房有頂遂得稍息然一夜之間兵警來盤問者計有兩起終覺不能安寐今晨某報訪員往濰縣以俟日兵來攻之消息 
[德國遠東艦隊之行蹤]  
　　大陸報云德國遠東艦隊近日渺無蹤跡如德艦沙荷司號格尼司瑙號哀姆登號萊柏集號及帑恩布號等遊弋何處終無消息帑恩布與萊柏集一星期前傳聞確在美國西岸附近惟距今日爲時已久近來之行動不可知也沙荷司及格尼司瑙當在遠東或向薩摩亞島而發亦未可量哀姆登消息報載最多謂其沉没者已兩次又謂其追獲俄艦亞司科者極少一次然今日究在何地尚無能言之者據菲律賓傳來消息某德艦（似爲格尼司瑙）近在德國屬地紐金尼亞靜候添煤盗有德國貨船兩艘統計載煤四千餘噸纔雖菲律賓向南也而行（尚有德郵船名亞里斯者亦　煤隨行）日本政府近日出示勸戒商船如往澳洲勿近德國屬地之在太平洋者於此可見德國艦隊當在該屬地附近一帶也 
　　大陸報云日前外間傳聞威海衞港内停泊敵國商船之被英人捕獲者不少本埠某洋行旋即電詢有無其事昨據回電稱該地港内並無商船大約該商船等業已拖往香港也 
[美總統威爾遜君宣布中立文]  
　　美國受戰事之影響視吾國人言行如何而定眞愛美國者其言語舉動當守中立之精義社會中及公共會場中之個人所言所行報章之所載敎堂牧師之所演講以及通衢行人之所發表者即可定國家對於此事之精神美國之人來自各國尤以從交戰國來者爲多故對於戰事所發生之事端及其情状其情愫希望極不一致此爲天然不可免者也激剌之情易於觸發難於調和彼觸發人之激剌情者　負重大之責任馴致國人分裂互抱仇敵之意見吾人将超脱黨派以友朋之資格爲世界之無偏袒調和人以進和局之忠告若吾人自相分裂則撓亂吾人之心思而阻碍吾國天職之進行矣余敢警告國人勿存意氣之偏袒以致中立上發生極深沉極狡譎極重要之破壞吾人不僅於行爲上不偏不頗即於意見上亦當公允在此鍜練之時代吾國應表示世人吾國沉靜裁斷之確當吾國自治力之尊榮及吾國無意氣用事能力之充足吾美國實爲明於裁斷他人之事且明於自已之謀並宜於成就誠實無私眞有益於世界和平大事業之國也余知余之所言者即有思想之美人之所深願者也吾國人其可不愼其言行以促進吾人之幸福而發生保持吾人所祈禱之和平之久遠勢力乎 
雜評一 
[數日來之戰報（無名）]  
　　近日戰報之最多者莫如俄人方面或則攻入東普魯士或則攻奥國或則敗奥兵若干獲砲若干或則敗德兵若干獲砲若干而比法聨軍方面則僅於戰後於其公報或演説之中露其戰時之情状而已此則近數日間戰報之大略也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京訊中之青島消息]  
　　政府籌備（一）海陸軍大元帥昨曾特致靳秦武将軍電令一道略　德國對於日本之哀的美敦書並未答覆日皇業已頒宣戰之詔勅是青島戰事不能幸免所有防戰線之各軍隊應佫守中立規條不得妄舉輕動如有碍難之處即隨時電致中央以便指示辦法云（一）關於青島方面種種同題總統頗持愼重態度兹已通電各駐外公使飭其體察各國政府對於該案所具之意向若何及一般輿論中各含如何之意致迅即調查清晰電覆來京以備核辦（一）統率辦事處昨曾發交山東斬秦武将軍密碼軍用電本一件略謂青島業已决裂關係中立前途至爲緊要所有一切戰况情形著均隨時密電以憑查核即無甚舉動亦須每日早午晚報告三次爲要云云（一）政府前爲日德兩國在山東膠州之交涉日益緊迫曾議特派專員赴該省會同泰武靳将軍及蔡巡按使襄辦中立事宜兹悉大總統昨已派定統率辦事處參議程璧光内史阮忠樞中立處外交股員陳懋鼎程經式等四員即赴該省會辦一切二十五日已電令該省将軍巡按使並聞該特派員等日内卽行出京（一）政府近因青島問題關係重要因之派赴魯省人員極爲注意日來除派唐在章等前往籌辦中立事務外昨總統特又交諭政事堂續派易揚遠赴魯襄辦一切聞易在魯歷充外交要差於該省情形素稱熟悉云（一）統率處昨曾以大元帥名義通電東三省張鎭安上将軍及朱孟左右兩鎭安将軍密電各一道略謂青島已有戰事東三省各處亦有間接之關係所有各中立事宜異常吃緊其所屬各軍隊務應從嚴約束不得妄動以中央之命令爲准云 
　　日使聲明外交總長孫寳琦日昨赴駐京日使署答拜日置益公使並會談良久據日置益君聲稱本公使此次來華正際世界多事之日然予誓努力維持東亞和平親密中日邦交以渡此歐洲戰事之怒濤至青島問題日政府决照所宣信誓進行於中國領土主權决無妨害請勿悞信浮言致滋悞會云 
　　交通現状津浦路局電昨電濟南辦事處探詢膠濟路是否有念三號停車之説兹據電復當向膠濟路探詢初未得其停載客貨之確信頃接該路青島來電方知由二十六日起只由膠州至濟南尚售客票此間現尚平靜本路對於來往客貨各車尚持常度以免人心震驚云又接膠濟路函稱敝路現於八月二十三起暫時停售青島至濟南來往貨車客車賣票祇售由膠州至濟南來往之票云 
　　日報近述據本月十九日東京英文廣知報載稱日本首相大隈伯召集該國各地著名商家於該首相官邸大開會議首由大隈伯演説日本與德决裂之宗旨嗣由藏相若櫬氏向衆商演説日本戰時財政之情形兹将其演説要點記錄如左即使德日開戰後遠東及歐洲之航業或不致受影響加以英日艦隊之公共保護或較此時尤爲　固也至戰時經費一節政府現正提出盈餘之一部分鄙人深信該種欵項足以支持而有餘設使此項盈餘不足供必要之戰費則或募集特别之公債或以某公債（三千萬元）之餘欵必可爲此項經費之用苟戰事延長則政府必變更現在財政之計畫此亦必然之勢伹在此日而或疑政府必迫而增加税率或募集新債以應戰時之需此亦未免過慮現在政府諸人關於臨時之財政必極力謹愼以用適時之方法云云 
[烟台之青島消息]  
　　日本致德國之最後通牒十六日夜間到青島後該地德國總司令官即於十七日召集全部軍人通告此事並促一般兵士猛醒且同時命戰鬥員配置各部署準備戰鬥 
　　青島膠海關關員於二十三日前離青具往濟南 
　　港灣停泊之軍艦係海圻永豐永翔等號現聞因青島關係已自星期日晚六鐘下令戒嚴並聞永豐號仍擬駛赴龍口永翔前往廟島 
　　青島紅十字分會近接到上海中國紅十字會滙到費洋二千元連青島商界捐助共五千餘元分會當可成立 
　　青島麥加利滙豐兩銀行聞已收荘所有存欵改在上海清算又聞太古亦已收荘一切事宜轉託禪臣洋行代理 
　　山東銀行在青島設有分行營業頗爲發逹兹以青島戒嚴於商業上大受影響故該行特於日前遷至膠縣城内前謙順銀號舊址繼續營業 
　　青島戰事切迫中國爲維持中立起見已於日前派濟南第五師軍隊移駐卽墨以資警備昨聞該處有土匪蠭起似有革命黨人指揮其間泰武将軍靳雲鵬接報之下已飭駐箚濰縣之第五旅圑軍隊三千名馳往緝捕 
　　濟南靳将軍昨電膠督略謂卽墨地方有黨人八十餘欲藉時起事現奉總統命派飭濰防往剿事關環界特行知照聞已得膠督電復矣 
　　租界以外許荘地方四日之前有七村荘被匪搶刧一空 
　　近因環界以外（即墨縣地）屢肇刧案甚至有燒傷婦女等殘忍之事山東當道已選派第五鎭精兵多名前往鎭攝 
[青島戒嚴中之山東觀]  
　　靳将軍磋商軍事費山東靳将軍電呈大總統云魯省兵防吃緊三年度軍事費一項爲財政部所制限决難奉行請飭財政部轉飭山東財政廳将山東軍事費按照原數支付 
　　交涉署特聘偵探員交涉公署以青島戰機日迫吾國嚴守中立所有關於違背中立條規事宜亟應嚴密稽查以故日前特聘美國人名莫士英者爲偵探員專擔任探訪津浦膠濟兩車站及各國洋行旅店等處有無妨碍中立條規事宜聞交涉公署已於日昨将該洋員氏名備文知會警察廳查照矣 
　　商埠設立警察分署濟南商埠警察署所轄地面甚爲　　故事務極爲紛繁近日青島避難人民紛紛旅居商埠華洋雜處良　不齊尤應嚴密稽查以維秩序聞商埠警察署長特詳准警察廳分段設立警察分署二處一在緯一路一在緯六路派巡官二人兼充分署署長以便彈壓 
　　膠縣請設中立事務所膠縣知事吳鎭濤以歐洲戰釁波及東亞我國沿海各縣自應加意防守故擬請在城陽藍村適中之地建設中立事務所一處派高等專員爲主任精通各國語言之員爲委員以便相機應付各縣知事遇事亦可就近禀承辦理刻聞已詳請巡按使核辦矣 
　　烟台紅會預備救護烟台紅十字會接上海紅十字總會電略謂青島戰事旣起紅十字會應負救護之義務着於烟台沿海　覓漁船隨時救護遇難軍民需欵由上海總會補助云云該分會接電後當於日昨開會討論辦法以便進行 
　　烟滬間航行改線青島港外附近洋面素爲南北各口輪船航行必經之路近因該島警備往來烟滬間輪船航行路線均改由外洋行駛聞自烟至滬之路程須多駛一晝夜云 
[戰事影響之北京觀]  
　　中立問題（一）中立事務處成立後旣定爲政事堂之附屬機關則該處一切事務槩由國務卿總司核决兹聞總統因該處所辦各事極爲重要特派定主任員七人爲國務卿陸海軍内務外交等部總長及蔭薩兩辦事員責成其共擔任務矣（一）政事堂人云中立事務處總務廳長金伯平昨曾奉到國務卿特交以中立問題關係國際極爲重要所有籌辦各事均應嚴密關防著嚴飭同人一體愼密並規定相當之辦法云（一）辦理中立事務處組織之始本隷屬於政事堂刻因中立事件漸就吃緊總統時常出席該處設於政事堂殊多未便擬移入瀛台並改爲獨立機關以便辦事云（一）日昨交通部通致各處電報局之飭令略云養電閲悉中立條欵及保和會中立條文迭經通飭在案中國政府嚴守中立初未限制密電且恐各局有誤會兹特聲明俾各局遵守之章程如下（甲）新聞减價發電須持有執照祗准用華英文明碼不發密碼其以他國語言拼作英文者均以密碼論之（乙）中立境内華洋官商各電不照新聞减價者准發密碼（丙）明碼各電查有碍及國家治安違犯本國法律者可照萬國通例第七欵截留不發仰各遵照等因特此布告仰即遵照辦理 
　　蒙藏問題（一）英國一方面雖預備戰事對於西藏問題仍在積極進行駐京英使曾親往外交部數次磋商賡續開議問題孫總長亦深願早日解决此事惟開議地點煞費討論英使主張移往印京孫總長則反對之然亦决不在西謨拉開議據雙方意見若被此稍爲遷就大約須在四川西藏印度適中地點開議但現時尚未能决定云（一）蒙藏院確息貢總裁近迭接海拉爾偵報以勝福近來頗爲窮　内見棄於逆佛外見拒於强俄頗有進退維谷之勢請於此時派員乘機説以順逆動以利害可望歸順貢總裁亦以此時機難得而易失特簡派能言之士前往海拉爾勸導歸附民國予以種種優條件云 
　　公使近訊（一）總統以歐洲戰事發生後和平會曾有居間調停之議刻已延至多日尚未據該會宣布處理之法昨特致電駐荷公使飭其探詢該會現在對於歐洲戰局究具若何之態度務即從速探明電復以備核辦云云（一）俄皇移蹕莫斯科舊京一節外電早已喧傳據外交界消息亦有其事惟聞我國駐俄公使劉人鏡現與外交部來電則仍自聖彼得堡拍發是劉公使仍駐在俄京未與俄國貴族要人隨同赴莫斯科矣 
　　學生回國敎育部消息此次歐洲大戰爭英法德俄等國均傾全國之力以爲此孤泩一擲其微兵及於預備後備並亦有召集國民軍者不唯各項商工業停歇並各學校亦多爲臨時休校所有我國留學英法德俄各國學生覩此情形均欲回國並已由留學經理員先後電請敎育部核示聞湯總長已呈總統所有各留學生一律准其回國俟歐事平定後再繼續就學昨已電復各經理　查照矣 
　　湖北解欵自歐洲戰事發生由部中通電各省巡按使財政廳長飭将應攤洋賠各欵及認解協濟中央政費提前解部後日來各省復部報解之欵業經屢誌前報兹又得財政部確息昨湖北又有電到部報解一百二十萬元交部接收惟探其原電聲明係将本月分應攤洋賠各款及前認協濟中央政費並本省節減政費全包在内作一批解京云 
　　賠欵發付短期債欵已聲明暫緩付還處此不得已之秋可望各國允准現聞辛亥革命損失賠償照舊發付緣政府曾於善後大借欵内提出二百萬鎊存儲外國銀行隨時可以支取刻已付出者計有一百六十餘萬元尚存餘欵故此後有續請者仍可照常發付云 
　　取締運煤外國商人在内地開採鑛載運煤炭赴各口出售不止一處如英人福公司比人臨城公司皆出産之最鉅者現當嚴守中立期内未便如前放任聞已向該商聲明禁制章程並由各路隨時取締 
[維持國内金融之責務]  
　　江蘇馮上将軍韓巡按使擬定維持國内金融文告一通刻正趕緊刷印不日發行兹先将原稿　布如下爲出示曉諭事准内務部財政部電開此次歐洲戰禍亘古未有我國受種種影響丁兹時局自應内外一氣同心恊力以維治安爲第一要着顧維持治安必賴有經濟能力爲之後盾現在國家經濟得各省公忠　國開源節流已漸有把握此後急起直追不患無以自立至目前治標之策以維持國内金融爲全國上下共負之責務宜同心一致互相扶濟對於銀錢荘號彼此恊力護持勿自相驚擾致起恐慌中國交通兩銀行亦已通飭各分行以流通金融爲唯一之戰務該兩行對於國内金融確有完全計晝凡設分行所在皆可通其有無總以本國之財供本國之用應即曉諭所屬同扶大局等因分行到署准此查江蘇爲實業最著之省自受歐西戰事影　響工商各業非常困難推厥原由皆在金融停滯周轉不靈長此以往不圖補救見商輟於市工輟其業危險之状匪可言喻默察大勢無可因循地方官吏責有攸歸士庶紳商身家俱在均應急起直追共扶危局現在中國交通兩銀行對於國内金融確有把握戰事勃起金融機關無不竭蹶獨該兩行根本不摇安如磐石且能以餘力接濟市面信用昭著金融大本已有所恃凡我商民均當持以毅力設法疏通或投資以提倡土貨或集款以救濟市面務使舉國上下不恃外資足以自立從此金融有自主之權土貨有暢銷之望度此難關即登彼岸各宜共體斯意投袂奮興本上将軍本巡按使亦督率所屬竭盡所能維護商業以　於世界兵禍最劇之時在商場上得無形之戰勝國家興亡人民禍福胥由於此愿與我素號識時之紳商士庶共圖之除飭行各屬一體遵照外此示 
[内國公債之新舊進行觀]  
　　開會略誌二十五日下午三鐘内國公債局開會計議事二則錄下　銀元成色之劃一開議時議及近來京内外認購内國公債者紛至杳來距京較遠諸省分用銀成色不能齊一平之高低亦不一致将來所交欵項究以何處平色定爲標準旋經議决以按照天津幣制定爲劃一之標凖云（一）電認者槪歸包買人之列各省長官電認此次債票額數前日定出包買專章如電認一項是否可歸包買或須另立名目經衆議以各省長官通電認款在名義上係屬官辦其性質實係包買此後無論何人一律認爲包買人不得以官吏而論以歸質實且免與包買章程紛歧當場表决通過時至六鐘因散會 
　　提倡通電（上略）現在内國六釐公債業經財政部備齊出售其有奬債劵限於八月三十一號以前得按八四折收價京外各機關認購者頗形踴躍凡我軍人自應爭先購買以期集腋成裘應飭所屬各員凡月薪在百元以上者至少購買四十元以上之數願多購者聽其月薪不及百元願購者亦聽價欵由本部商明分兩次交納務希核明數目於八月二十九號以前電復以便彙復財政部酌定交欵辦法是爲至盼陸軍部敬印 
　　保全信用上年熊内閣因財政困難無法維持籌出将中央官吏薪　視其等級搭放有利國庫證劵若干成之策計自八月至十月每月亦祗二三十萬兹聞今日爲第一期證劵到期之日現雖因歐洲戰事金融不免稍受影響而政府以信用攸關已飭中國銀行預備現金三十餘萬将第一期國庫證劵本利全付云 
[粤省之大減政]  
　　粤省前編三年度預算不敷至一千餘萬自李國筠接巡按使任後厲行減政将欵目逐漸清釐其關於軍政事宜權屬将軍非　技所能獨斷其餘屬於民政者則合併機關從事裁減不遣餘力兹爲彙述於後 
　　巡按使署　巡按使署科員向無定額雜支雜役尤爲浩繁自李使抵任後先裁雜差次裁科員次裁雜支現裁及科員薪金矣署中職員分爲文案處政務廳顧問員三種其中科員薪金向爲一百元科長則二百元自九月始分爲三等一等薪俸八十元二等七十元三等六十元各科科長一百六十元僱員數十人亦分爲三等定期考試以分别去留云 
　　財政廳財政廳自成立後科員之隸屬於財政範圍者其支出以各縣稽征員薪金爲最多各縣稽征員向分三等繁缺薪金一百元或八十元簡缺六十元李巡按於二十日財政會議時以目前政費不敷所有稽征員一律裁撤業經决定辦法一切征收手續歸併縣知事辦理由縣改設財政課課員由知事薦任薪水大縣五十元中縣四十元小縣三十元其職權隷屬於知事襄辦糧税及財政報告調查諸事項其薪俸亦由縣支撥　　酒税局酒税亦屬於財政範圍酒税總局向歸商辦自收歸官辦後設局於長隄其間有督辦會辦有科長科員支用甚繁現爲節省經費起見議定自九月一號起将總局裁撤歸併財政廳即由財政廳長經理不另設督辦會辦科員亦大加裁減擇尤酌撥入廳辦事惟各屬分局則暫仍舊貫　　調查局調查局辦事與偵緝局相等似屬於軍政範圍而欵項則由財政廳支取其局長爲顔啓漢即去年討陳有功人物也局中人員甚多支取極繁現爲減政起見而調查局亦宣布取銷矣 
　　省議會保管費省議便停辦後省議會地址及其中器物文籍向由内務司派員經管故有省議會保管經費一欵年共二千二百四十四元先於三年度槪算編入地方經常項下開支現爲減政計所有省議會原定保管委員居寳華一員飭令銷差從九月一號起已停支薪水 
　　敎育費敎育司已改司爲科矣從前一司之中科長科員共十餘人今已裁併爲五員三年度預算草案敎育費年支十三萬元今則擬核減爲七萬餘元粤省高等專門學校僅得二所一爲高等師範一爲高等法政現爲減政計高等法政學生八班官家每月僅允撥欵五百元大有停辦之勢其餘中等以下　轄學校亦大加裁費校務蕭索極矣　 
　　司法費司法經費向來充裕從前司法獨立一切減政司法繼關均不受其節制近則司法須受巡按指揮矣巡按使據高等審判廳詳送三年度修正司法經費槪算請察　示遵等　當以修正槪算所列除各縣司法經費不計外 
 
 
 

Page 7

 
 
年需銀四十六萬九千餘元較財政部核定之　仍不敷一十一萬九千餘元溢　将及三分之一不爲不鉅值此庫奇窘之時挹注維艱惟有於無可節減之中再行設法切實核竭力　節查瓊山新會地方審檢兩廳尚非重要一則瓊崖道尹現已設置上訴機關自可次第組織一則密邇省會交通便捷監督上訴均無不便此兩廳應卽裁併以節經費裁後其受理訴訟司法行政事務自應遵照部章歸併該縣知事兼理所需經費比照繁簡縣分額定數目列入槪算彙案册報已飭管廳遵照辦理惟司法經費裁去瓊山新會兩地方廳後預算仍屬不敷現高等審判廳再将本廳推事裁去三員書記裁去五員高檢廳書記裁去四員檢察官裁三員地方審判廳推事裁四員書記裁五員地方檢察廳裁書記四員檢察官五員經呈報當道核准定九月一號即發表 
[戰事影響之浙省維持]  
　　檢查禁制品物問題寗波爲輪船交匯之所曾經遵照中立條例在輪埠檢查禁制品物現因中央愼重将事恐華員對於是項檢查職務或未熟悉因通飭到浙准該埠聘請富有陸海軍事經驗之洋員邦同辦理惟必需非交戰國國籍始可遵聘浙關孫監督以浙省尚無相當洋員應請中央指聘昨已電復中立辦事處核復 
　　甬嘉鐵路鍾局長昨通告各車站云案照本路定　不准私帶軍火禁特現因歐洲戰事迭奉部飭嚴守中立關於戰務禁物尤防違法装運爲此通告中外乘客嗣後携帶大宗行李務於各車開行前三十分鐘送到車站以便查驗切勿遲延自誤此佈又飭駐杭楓線二等巡官李東河駐甬紹線二等巡官張春華自即日起每站分派巡警專司查驗以免禁物混雜而保中立權利云 
商會通函勸募公債杭總商會總協理顧王二君通函省垣諸鉅商曁旅滬浙商云月來歐洲戰事影響全球各處金融驟形奇緊我國元氣未恢又復適當其衝財政前途岌岌可慮政府不得已實行籌募内國公債指定将來償本付息的欵以昭信用法至良意至美焉溯自公債局章程條例頒布以來所幸各省紳商無不共相勸募踴躍輸将側聞奉直湘蘇鄂諸省相繼認購者已逹數千百萬我浙紳商豈肯甘居人後自是義不容辭弟等於八月二十二日接准財政廳長張詠霓君函知定於是月二十五日假座中國銀行開第一次董事會並送章程條例三份囑爲列席討論分擔代募事宜等情前來弟等於是日赴會集議一致贊同夙仰我公愛國最具熱誠此次發行内國公債必能相助爲理共表同情用特附送章程條例備函奉懇台端分授勸募恊力進行一俟募有成數務祈隨時函示俱資接洽臨頴無任盼　之至 
　　英國醫士組織救濟英國醫士梅籐更君在杭有年向具熱心此次歐戰惡劇特於前日召集同門擬發宏願組織臨時圑體前往戰地救濟戰傷軍士大致均已議妥惟需旅行醫藥各費預算頗鉅聞於昨日動身往莫干山與致士商　再行定期出發云 
[鄂省之歐戰影響]  
　　自　　失和戰事牽　全歐所有吾國商務受　大之影響兹将武昌近日各方面事宜調誌於後 
　　糧商呼籲武昌望山門外各家米行所儲之黄豆芝蔴蠶豆以及套内所泊糧食船所販之糧食大　供售洋荘兹因歐戰一開各外商停止收貨該米行以及船販所儲雜糧除零售外並無大買收售其各船販因泊待日久恐貨物糜　昨向各米行請賤價躉售求現故糧價忽跌十分之一五雖糧商耗除存本實社會苦民之樂事也 
　　織業發逹自歐戰發生外货停運凡有實業智旘者無不乘此提倡暢銷國貨所有武昌織業近日發逹異常爰将所添新織業機房誌下大朝街添光華醒民增利三廠紫陽橋近添榮耀生昌大茂永生四廠武勝門内得勝橋街添廣源滋生兩廠城外積玉橋下添日升光洪兩廠箍桶街添大亨福利遠茂三廠 
　　蛋帮停販武昌各蛋行凡在四鄉收買之蛋均係躉售洋荘近因外商停收凡各蛋行之所存有之鴨鷄蛋因天氣過熱不能久放故大減價售賣近日鴨蛋每個價跌至八文雞蛋每個七文故各行之蛋販業停止收販矣 
　　染工漲價自歐洲發生後所有武昌各染業因靛價漸昻加之各布店交染本機洋布日漸加多故昨該帮各染坊主人齊在漢江春茶樓同議漲增染水價目並議增加工人工價因各店主議論異詞尚未定一 
[贛垣警察破獲救國圑]  
江西李昌武将軍據警察廳詳稱本月二十一日據偵探會同三區一分署報稱竊於是晚稽查客寓當在棉花市豫章棧内查獲吳仲逹又名吳鑫號篤卿由日本返國形迹可疑檢查行李有前晨鐘報館主筆徐蘇中信件語言悖謬理合将該吳仲逹一名及信函相片文憑各件一併解請核辦等情前來據此當即飭科提訊據吳仲逹供年二十五歲宜黄人於去於去年四月間到東京留學由王覺介紹我見徐蘇中説到現在秘密發起救國圑以提倡實業爲宗旨我允入圑之後徐蘇中因欵項不足派我充長崎地方分部長往該處籌欵邀人入黨嗣以徐蘇中寫信駡我卽回東京辭退是實等語查吳仲逹入徐蘇中等在東京發起之救國圑如果以提倡業實爲宗旨何必秘密結合其中情節不無可疑且徐蘇中爲國民黨暴烈分子前充晨鐘報館主筆去年贛亂鼓吹最爲激烈細核徐蘇中信函有吾輩今日無權無勢所由冒險前進與敵爲難者惟精神而已等語尤雖證明救國圑係屬組織亂黨之機關而吳仲逹曾經擔任該圑分部長職務此次由東返國難保無煸亂情事案情重大　廳未便判理除将吳仲逹一名並信函相片文憑等件一併解送軍法處訊辦並分詳巡按使外理合抄錄徐蘇中信函一件供單一紙具文詳報将軍俯賜察核 
地方通信 
[廣東]  
　　維持風化之示諭廣東省城警察廳出示云爲示禁事查邇來青年士女往往詳心歐俗侈口自由清决　　之提防破壞另女之界限或相携過市或結伴長堤張　　詼恬不爲怪　浪笑傲旁若無人寖成寡廉鮮恥之風大爲風俗人心之　不知國無論中西人無論男女必先自重乃可自由若如男女同行状態媟　小之則惹路人非笑将因是而立釀風潮大之則爲社會　憂必不免日流於放蕩此而不禁将正俗之謂何除行區飭警遇有此等不規則之男女即應嚴厲干涉外合行示諭省城士女人等一體遵照務各痛除陋習勿再爲此不自重之自由庶可挽此頽風敦斯薄俗本廳長有厚望焉 
[江西]  
　　錢業仍有暗盤贛省取銷市銀改用銀元作一兩爲本位因有十日之限未盡實行惟銀行錢業收換中國分銀行民國銀行兩家銀元紙幣已照新議之價每元作九五錢一千八百文吸入而換出層尚未實行以致百貨漲價暗盤迭出聞錢業密議二十五日行情申票每千兩售市銀二千三百兩現銀元每元作銀一兩八錢過此十日能否實行議决案尚未可必云 
　　邵啓賢署理贛南道尹贛南道尹袁學昌因病出缺當經戚巡按使電飭贛縣知事許鳳藻就近護理並電中央力保署内機要處主任邵啓賢堪以署理現奉總統電令照准已飭邵氏刻日起程赴贛接篆聞袁故道尹之公子袁勵準亦赴贛州料理襄事護送回籍云 
[甯波]  
　　海潮爲災定海縣四鄉亢旱已久人民待澤孔殷忽於本月廿四日北風怒起海潮奔騰高湧數丈超過塘閘晚禾棉荳等植特均被鹵斥浸漬如蛇　蘆　狗山等處被災尤甚云 
　　海盜凶横前日有住居奉化縣茅嶼之王汝昌經過象山界渡亭地方突遇盜匪六人被擄至船逼指該鄉一帶殷實各户並　令跟從爲線王誓死不允竟被用刀砍傷肩背二處又以藥水從口灌入一時喉間作痛聲音俱唖幾至不能言語復勒寫函信一封向近地石姓友人處借洋贖命禁縛一日之久俟至夜間始用布将其面目梱紥扛入山林深處置之而去天色大明遇鄉農解放得以雇人抬回延醫急救尚能出聲惟音低難辨據云該盜有船二艘約共有七十餘人停泊處所係何地名因神昏不能辨認兹已赴縣禀求會營查拿矣 
雜評二 
[信用與商戰（步陶）]  
　　本月二十八日爲愛國公債第一次償還之期二十六日爲有利國庫證劵第一次償還之期政府皆如期辦理誠哉其重視人民之信用矣邇者辦理公債官商恒相握手維持市面國立銀行亦與有勞最近寗垣兩府發布維持文告尤於官民接近之情反覆言之而歸結且以商戰勝利期之我人是又市况沉寂中之一顆定心丸矣雖然信用者非一二端偶著遂足自負必積久不渝乃微實際商戰者學識經諭財力缺一即難保無虞遑云勝利矧僅倖　于戰期中之一刹那間耶然則今日官府之勤勤以信用自矢遑遑以戰勝期我商民其居心因良可感敏而以事實言則皆爲一種希兾之新發軔力行而實踐之蓋猶不能不切望于舉國上下之咸以自勉也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[日軍封鎖膠州灣確音]  
　　本埠日本官場繁東京專電云日本第二艦隊司令官加籐定吉君在周防軍艦於本月二十七號出發宣告該司令官以海軍指揮之力将自北緯三十五度十四分至北緯三十六度七分東經一百二十度十分至東經一百二十度三十六分膠州灣租借地全綫封鎖並施行繼續封鎖之態度凡各友邦及中立國限二十四小時全行退出封鎖區域如有希　　　此封鎖權限者　照國　公法及日本與中立國之　約以應行之手段處置之 
[烟台大沽間之現状]  
　　駐滬海軍李總司令近與烟台林左司令時有函電往來昨又接到林君來電略謂烟台大沽間關於中立防務佈置尚稱妥恊連日海面並無交戰國軍艦發現差堪告　大沽現　海圻等艦曾奉部電　行游弋秦皇島一帶洋面日來防務吃緊未能兼及業經電部請向尊　酌調魚艇艘游弋該　但未悉邵中以爲如何曾否得電使請附示電未云云 
[中立辦事處注意海軍]  
　　海軍李總司令接奉總統府中立辦事處電開本處成立凡關於中立事項均應接洽現在遣調駐泊各處軍艦凡梭巡中立海面者除隨時電逹本處曁該管部外應将駐泊地點遊弋情形海面或港口形勢繪具圖説分報本處以資查考等因李君奉電後當即轉飭各艦長遵照辦理 
[戰時違禁品與非違禁品之詳表]  
　　英國駐華海軍艦隊總司令海軍中将桀拉姆宣布戰時違禁品與非違禁品之詳表如下 
　　絶對之戰時違禁品（一）各種軍装内含供遊獵用者及其顯明之附屬件（二）各種子彈及其顯明之附屬件（三）特備軍用之火藥炸藥（四）砲架砲車箱砲車軍用車軍用爐及其顯明之附屬件（五）顯供軍用之服装（六）顯供軍用之各種馬具（七）合於軍用荷鞍拖車馱貨之動物（八）營帳之器具及其顯明之附屬件（九）鐵板（十）兵船内含小艇及其顯明之附屬件如僅能用於兵船之物品類（十一）專供製造軍用品及供製造修理武器或陸海軍用材料之器械（十二）飛機飛船汽球各種飛行物及其附屬件而認爲關於此用者 
　　有條件之違禁品（即視其是否供給敵軍需用者也）（一）糧食（二）芻秣五彀之合飼畜用者（三）衣服製衣織品靴鞋之合軍用者（四）金銀幣錠及紙幣（五）各種車輛之合軍用者及其附屬件（六）各種船艇浮水塢及其一部分或附屬件（七）鐵路材料不移動之器具及車輛電報無線電報電話材料（八）燃料滑器油（九）非特備供軍用之火藥炸藥（十）有剌鐵絲及装割此物之器具（十一）馬蹄鐵及供装馬蹄鐵用之材料（十二）韁鞍（十三）便携望遠鏡大望遠鏡時辰計及各種航海用之儀器 
　　非戰時違禁品（一）生棉花羊毛絲麻及供　物用之生材料並以上各種之細維（二）油子硬壳果（三）橡皮樹脂（四）生牛皮牛角骨殖象牙（五）天然及人造肥料硝酸鹽磷酸鹽之供農田用者亦在其内（六）礦質（七）泥土石灰白堊石雲石磚瓦石板　在其内（八）磁器玻璃（九）紙及造紙材料（十）肥皂漆顔料專供製造此物及塗色用之物件（十一）標布粉曹逹灰烈性曹逹鹽塊安謨尼亞安謨尼亞硫鹽酸銅硫鹽酸（十二）農業礦業織業印刷機器（十三）寳石珠海珠殼珊瑚（十四）除時辰計外之鐘錶（十五）流行品及装飾品（十六）各種羽毛頭髮棕毛（十七）家用器具及陳設品商店器具及一切應用物件 
[合組内國公債經理處]  
　　上海南北商會昨接中國銀行轉北京公債局梁總理來電云上海中國銀行分送周金箴朱葆三顧韾一蘇筠尚朱五樓謝綸輝陳一　施子英陶蘭泉傳筱菴　洽卿陸伯鴻貝仁元張公權張思仁徐寳琪宋漢章郭竹樵胡善登諸公鹽辦理内債得人爲先此次舉債定章翔實頒行國民示以大信招徠踴躍尤賴提倡諸公熱心國事誠信交孚允爲滬上紳商所推重兹擬定名公債局駐滬經理處設經理員由商會中國交通三部合組之以期呼應一氣敦請諸公爲經理必於兹大有裨助至經理中宜如何推定正副主任俾有總覈應請公推庶期允洽此外各業首領並請一體協力勸辦或顧問或諮議另寄聘状其經理售票章程已寄中國交通滬行專電奉懇所　諸公極力　任即設機關一切事宜妥譸舉辦早　厥成大局幸甚士詒勘聞經理各員定於明日先行開會集議成立機關再商進行方法云 
[軍界認購公債票之踴躍]  
　　北洋陸軍第四師楊師長以中央籌辦内國公債甚爲迫切曾飭所部各旅圑長轉飭步騎礮工輜等各營長官剴切勸導該管各級官弁迅速認購在案兹悉駐紮製造局之步兵第七旅十三圑各營軍官業於前日公同集議認購債票數目聞下級軍官（排長司務長等）各自認購二十元中級軍官（連長營副官等）各認購五十元各營營長各購三百元圑長五百元旅長一千元以此計算全師購票約在萬元以上業由各該營長彙總開單呈請本管上官轉報場師長彙核報部矣 
[法新租界查無黨人機關]  
　　法捕房藍總巡前因歐洲戰事發生後滬地又起謡言深恐黨人有乘隙擾害情事故添招西捕二十餘名帮同原有各捕出外梭巡並飭探目黄錦榮沈德福帶同通班包探不分晝夜持械分往新老兩租界嚴密查緝地方甚爲安靜詎前日各報登載上海鎭守使奉巡按使電開據江蘇警廳駐滬偵探報告稱有黨首韓恢代青伏龍等在法新租界嵩山路四十七號門牌及文德里第五弄三十八號門牌兩處組織機關與李烈鈞陳其美何海鳴等各黨首會議派人出　各或連動希　起事　總　得悉後以界内有無黨人匿跡之處自當詳細　查當飭幹探數名前往各該處嚴密查察該處屋内並無黨人匿跡所傳全屬子虚業已回票藍君仍諭各探隨時留心訪察以保治安 
[臧旅長嚴防黨人]  
　　陸軍第七旅臧旅長以滬上謡言蠭起自應預爲防範除責成十三圑周圑長　飭各營長及官佐自即日爲始一槪不得擅離職守並禁止各兵士非有緊要公事不准請假出營外並於前晚起每夜親往各營兵士住宿處嚴密稽查一面責令各頭目禁阻兵士之親友來營探望以免輾轉誘惑又以高昌廟一帶居民品類叢雜恐有黨人混入故於昨日飭令參軍王殿魁督飭　兵留心偵察並飭每　逐户稽查有無容留外來閑人借住情事以防隙患而保治安云 
[紅十字會籌備救護]  
　　紅十字會以此次戰事　在青島滬膠相距　　若徒恃本埠醫隊救護隊出發援救深恐緩不濟急故特分電烟臺青島天津等處分會除原有醫院外另組臨時醫院作爲救護之根據地一俟戰事發生即由各該分會就近派出醫隊救護隊馳赴戰地救療傷軍濟渡難民一面已在滬預組鹥醫隊以爲後盾 
　　吕會長以青島分會最爲重要故現駐濰縣就近籌畫并聞該分會已預籌辦法如遇戰事危急可将醫院逐漸遷出戰線以外并在附近中立地内籌設臨時醫院數處以備不虞　　水面救護已由烟臺分會仿本會日俄之役組織漁船救護隊並與交戰國紅十字會接洽一切確照日來弗條約辦理 
　　又聞該會以魯省海陽接近膠　相距金家口不過數十里於救護手續水陸俱周便利故已在該處組織分會並臨時醫院矣 
[軍警嚴查私運米糧]  
　　　巡按使前因訪聞滬上近有好商　将米糧由浦東川沙一帶私運出口電山上海　鎭守使分飭駐防　東第三營　營長及淞滬警察廳各派軍　水巡查禁在案兹悉駐滬海軍總司令李鼎新君自接鄭鎭守使公函通知後亦已　令海軍砲目兩名帶同兵士十六名駕坐小輪兩艘會同淞滬警察廳水巡隊小輪巡船至南黄浦一帶及浦東各碼頭分投嚴查以杜倫　矣 
[外人測繪形勢]  
　　昨日午後三點餘鐘有某國人三名手持地圖至南市高昌廟西栅内一帶測繪形勢似係比較舊圖當爲崗士所見立即報告該管警三區區員以製造局地方係屬駐紮軍隊之處且在防禦線以内照章外人不得測繪地圖除速報第七旅臧旅長查核外一面立飭軍員往阻迨該員追至西栅地方該三人已乘車而去矣 
[警署嚴申門禁]  
　　昨日第一區警署發出條諭云近查裁判違禁所曁差遣室時有閑人出入殊屬不成事體嗣後除本署長警及關於案件人犯外無論何人不得擅入窺採倘有故違定行究辦不貸 
[協緝搶刦軍械之匪徒]  
　　本月二十三號曾有匪徒多人在浙江閘口搶刧嘉　水師礮船上軍装洋鎗子彈鎗傷官兵六名經軍警當揚拿獲二名訊　供出由趙某范某譚某等爲首糾集七十餘人專至各處伺隙搶刦官軍鎗砲趙永泉去年在浙江嘉興曾充嘉防水師中營第二隊隊官於七月間取消後通同梟匪聚賭販私等語浙江興武将軍除飭江浙緝私水師營一體緝拿外因恐該匪等逃匿滬地昨特派嘉湖緝私營稽查鮑再清殷長發等四人乘滬杭火車來申協同上南川緝私營各隊官一律嚴密查緝務獲解究 
[舊式護照不盡取消]  
　　海嗣監督施理卿君近奉北京税務處飭開案據總税務司詳稱向來京外陸軍機關輪運軍械均由各省将軍給發大護照（即舊式單聨）迭奉鈞飭細閲條文似以後京外陸軍機關輸運軍械亦應由部給發護照然則将軍之大護照是否取消請核示祇遵等因當經本處據情函逹陸軍部核覆去後兹准復稱運送衣服装具由各省将軍等　發護照運送鎗砲子彈軍火秣糧由本部塡　　照此項辦法旣經規定則是将軍等　　舊式大護照用之於報運軍需物品當　有效用之於軍火秣糧應歸無效請通　各　　後　　　　機關　　　需物品即由該省将軍　塡發舊式大護照如　在五百件以外者須候通知始能放行如鎗　子彈軍火秣糧必須　部　照尤須由部通知　放等四前來本處查此項運輸軍物辦法旣經詳細解釋應由各關遵照辦理至各省将軍在本省　撥軍火仍照前訂辦法一面塡用本省将軍護照一面仍憑　　給函始予放行以昭愼重除分行外合　飭仰該　督即便遵照　理 
[卜顧問由威來滬]  
　　警　顧問卜羅斯君借其夫人由成海衛乘坐奉天商輪　滬已於前日傍晚抵埠仍寓泥城外洋務局　公 
[再誌勇於私鬭之禍端]  
　　西北鄉徐家宅鄉民王春芳國與凌關生潘金松等爭　仙人　啓衅被凌潘用刀砍斃經二十八保十并十一　地保歸桂韾協同尸屬報請地方廳相　等情已誌昨報前日午後地方　宗檢察官沈檢騐員等下鄉至周太僕廟左近徐家宅尸場相騐該地保禀稱凌蘭生等自　事後　　無蹤地保等四處查　已無蹤迹旋由尸弟禀求伸冤當經宗君等驗明王春芳頭面受刀傷數處腦門砍破受傷致命判令尸屬備棺收殮　回廳禀復汪檢察長候移請淞滬警　等處協緝在逃圖犯凌蘭生等到案懲辦 
[水巡登岸受侮]  
　　西北鄉曹家渡與租界毘連該處廠棧　立每至夕陽西下各廠家放工之時男女工匠爲數極衆途中難免有調戲取笑情事前日午後淞滬警廳水巡隊巡長黄耀臣督率巡警登岸巡　查至該處見各女工被各工匠攔阻調笑該巡長上前干涉反被兇　将黄巡長並巡船水手丁太痴行人李桐生以及巡警某甲等毆傷各工匠乃一哄而散黄巡長等遂據情報告隊官轉禀徐廳長於昨日函請地方廳汪檢察長究辦汪君接函後即往傳黄巡長等來廳候騐明傷勢再行訪緝到案訊究 
[註銷串唆行兇案]  
　　住居虹口鴨綠路附近之德商某洋行用人張小弟因被陳伯順在地方檢察廳控張申同李阿桂等在浦東某洋棧行兇並被打失現洋十二元業經該廳移請公共公廨将張傳案迭次訊供判張存洋一百元交保着來警傳同原告及在押之李阿桂到廨預審在案昨晨由廨復訊張延律師上堂代表聲稱原告三次堂訊不到應請将　註銷王襄讞商之德領裴君以原告屢傳不到判准将案註銷被告開釋 
[同伴紏衆行兇]  
　　某丁人侍者陸玉　控同伴計阿鶴糾同劉阿雲王永清在楊樹清地方将伊毆傷昨由捕房将被告三人一併拘解公共公堂研訊明白判計罰洋三元充公無洋改押三天從寛斥釋 
[工人打架]  
　　浦東人陸阿生前與王洪生同爲求新廠造輪之小工嗣王轉雇伊弟王阿根须内工作所有工　王洪生早已算楚昨日王弟向陸算找工資洋兩元八角無着以致口角王突用板凳擲　陸之頭額要間等處即由十五　警察查見帶至第一分署經署員問明陸受傷屬實飭送警廳司法科預審　究 
[口角爭毆]  
　　昨有金阿林錢桂發二人同在西華得路向小販陳阿二購買食物　論價不合口角爭毆由捕查見一併拘入捕房經捕頭詢問一過從寛斥釋又顧順山施阿全陸阿高等三人昨在北河南路口角互相兇毆巡捕喝阻不服併送捕房押候核辦 
[火腿業新舊董事之冰炭]  
　　南北市火腿同業浙金　善堂前因公舉胡　鈺爲董事經前董張瑞年畢錫功等出而反對分投行政各署具禀控訴曾經奉諭邀衆和平解决嗣張瑞年等又投上海鎭守使署禀請澈究由鄭鎭守使批飭上海縣洪知事傳訊解决洪君奉飭後昨特備文飭吏往傳張瑞年胡祥鈺等着於陽　九月一號來署候示 
[混售冒牌肥皂之認罰]  
　　普益習藝所司事陸畊餘前日查悉新碼頭福隆肥皂廠專事仿造該所創始之香厘牌肥皂将僞貨混售報由第一分署起由僞皂五十七箱　同廠夥王巧榮移送警廳司法科預審確實嗣經被告請南商　理勸昨日至該會申訴　因謂由朱時春起意定造朱亦赴會請求從寛自　認　該所損失故經總理處令朱繳呈洋一百五十元　充習　所經　一面函請警　将　造之肥皂給予　　銷　 
[諭令公坑主銷合同]  
　　上海工巡捐朱局長出牌示云　得西門外二十五保地方本總局設有公坑兩所係屬租借民地現查該處地段爲法　　廣租界範圍之内所有公坑應即一　拆除迭經飭令地保王國祥林鴻生傳諭各該地主來局繳銷合同領回基地在案迄今日久未據到局合亟牌示後開各地主一律遵　尅日携帶合同來局繳銷以憑飭工拆除坑厠給回基地管業勿再稽延自誤計開二十五保九圖　字圩地主張樹明張子林地保王國祥二十五保四　改字圩地主阮徐氏阮叙生地保林鴻生 
[私帶大宗膏之懲罰]  
　　向在英京倫敦贸易之粤人梁果近從香　乘輪來滬私　烟膏數十罐值洋二萬四千元有奇被海　扦　查獲立将人　解送上海地方審檢廳請爲　辦曾經關庭辯論終結判梁收押聽候宣佈判决在案昨日午後　地方審判廳沈推事　　同田檢察官特　法庭飭提梁果至案宣判以其私帶洋　　已成立科五等有期徒刑監禁十一　月並科　金洋五百元判畢仍命收押候上訴期滿送監執行 
[審檢分庭處置烟犯]  
　　五區警署查獲烟土犯七名已紀昨報前日由檢　分庭預訊張廣珠王萬　陳四三人供認販賣判妥地方檢察廳請辦其餘杭桂榮一名經審判分庭判罰洋六十元陳金釗王金生二名各罰洋十五元姚三罰洋五元又李槐卿　販賣　烟九判暫行交保聽候起訴核辦 
[婦人不認本夫]  
　　前日有吳上和偕同見證　德標扭許殿才至四區二分署控稱伊妻楊氏被許姦佔請究等情當送徐察分庭訊問一遏　楊氏不認吳爲本夫判令還押着吳提出婚　候解地方檢察廳究辦 
[表兄領回表妹]  
　　五區警署送孔壽卿控邱鄭氏将伊　　黄周氏拐賣與劉姓一案至檢察分庭預訊之下因劉興邱鄭氏均已避　判将黄周氏交孔具領了案 
[咎由自取]  
　　陸小弟前至檢察分庭控陸将　等串放白鴿捲逃衣服珠飾等物昨經李檢察官批示云買賣人口例禁綦嚴爾買胡小妹已自陸勝林等澈究核辦 
[木已成舟]  
　　無錫婦人李張氏之女原寳又名愛寳於前年冬　被同鄉婦人沈胡氏以代薦帮　爲由帶領來滬至去春冐充嬸母得洋五十元将女賣與新閘路爲牛乳　意之盛全卿爲妻兹經女母來申偵悉控由捕房昨派包探将沈胡氏與　及女一併拘解公共公堂請究原告投訴女在原籍已許字與人曾得茶禮洋七十元請爲　領據李女供稱係被胡氏價賣與盛　将所出憑據竊去囑我逃回然我嫁盛後已生有小孩　顔再回原籍情愿　盛偕老盛亦供明價賣情形訊之沈胡氏供多狡展中西官以供證確　未便任狡判沈胡氏押女所半年李女旣愿嫁盛且已生育應予成全准盛領回完叙而李女原籍所受他姓茶禮洋七十元令盛繳還盛遵諭而退 
[官媒追獲女犯]  
　　公共公廨女犯陳王氏四病改　廣仁　院醫治詎於前日在病房乘隙逃出當經看守宫媒察悉追至梅白格路喚捕拘獲昨解公堂經中西官訊明判照原斷　押三月以儆 
[冒名頂替案證據不足]  
　　朱孔揚於前清時曾與英商彼得史在圓明　路開設福裕洋行　進出口貨虧欠銀兩故被該洋商於前清宣統元年控由公共公廨提訊押追嗣准交保出外後因逾限不遵着交避匿故将保人徐順　（即徐潤卿提案收押迄已四年有餘兹緣被同押之王梅　以徐順慶實名陳恒甫當時係由朱孔揚賄串到堂冒名頂替　騙公堂用匿名信報告駐廨八十五號西捕頭惠勒将陳帶案飭令改押捕房並　指住居徐家　孝友里四弄第二家向在法大馬路大豐昌洋貨店爲夥之徐克明爲朱之保人徐順慶故連同朱孔揚一併移提到案迭次研訊押候查核在案前日午後由關讞員會　英領康君升坐樓下正式公堂繼續研訊先由担文帮辦好卜魯律師向　告朱孔揚詰據供明當時實由徐順慶（即指陳恒甫）具保並無冐頂　　情事繼由陳恒甫上堂仍由好卜魯律師詰據供稱本姓陳號恒甫因我兼　外祖徐姓家故　外祖之姓又名徐順慶於前清宣統二年八月初因朱孔揚在押一再通信邀我至押所内會晤央我擔保我因顧全友　卽蓋所開之　儀慶記　器店　章並列名簽押具保嗣至是年十月間因朱前往北京借欵料理一去不回奉飭将我提案收押迄已四年半並未冐名　騙公堂所有現在拘押之徐克明素不相　當時祗氏一人具保徐克明從未餐過至於同押之王梅庭因伊将烟具夾帶至押所内招留同押之人私吸鴉片被我阻止是以懷悵寫一匿名信希　誣陷此摺係我記零用之手摺所記在朱孔揚處所取之欵係我在押實在無法託友人探聽得朱之住處陸續前往借貸且係向朱妻手中所借並非朱允給之貼欵且亦從未有允給貼欵之説云云又據徐克明上堂由徐之代表費性惇律師詰據供稱我號克明糼年讀書時所題學名爲　文祗有此兩個名字從未有順慶二字之名號向爲洋貨生意現在法大馬路大豐昌洋貨店已有十年之譜從未在雲南路二百八十八號門牌開設鳳儀慶記　器店我被拘時係由三百四十九號巡捕及三十五號　探至我店内呌我出外同至大自鳴鐘巡捕房當時祗説我爲保人然未説明爲何人作保亦未説明指我爲徐順慶直至後來由法捕房繼譯稱爲擔保朱孔揚然我與朱雖四同住徐家匯孝友里前後門隣居認識且朱父在日亦素相熟但從未作保徐錦華是兄弟之名從前在法大馬路祥豐錢荘約有十年迨錢荘收歇即代敎堂内收房租迄今並未做過他項營業至於鳳儀慶記　器店主亦名徐錦華與兄弟之名相同然我確知我兄弟從未開過此店亦未做過此等生意想是同姓同名之誤請察並經捕房牛門律師向陳徐等逐一鎜詰良久復由兩造代表律師互相辯論中西官會商移時向陳恒甫（即徐順慶）諭曰因爾初次訊供時爾之腦經不清未經聲明有兩姓名之理由以致案中殊多欵惑按照法律案有欵點即不能成立諭畢即援筆判曰徐克明陳恒甫（即徐順慶）冐名頂替控案證據不足從寛一併省釋朱孔掦不廳票提多年抗避不到着押侯下禮拜三宣佈堂諭 
[父子串吞衣飾]  
　　順利押店主鄭幹卿控愛文義路六百六十九號及一千六百號瘦牌兩押店經理粤人馬　生串同其子馬永亭吞没值洋二千五百元之衣飾昨由捕房将馬父子二人拘解公共公堂請究原告投訴　情請追被匿賬據訊之被告供詞支吾中西官會商之下判馬父子一併押候交　訂期再訊 
[圓光本無影響]  
　　住　雲南路二百八十七號門牌之陶樹芬平日專以代人圓光及包摇大會等術欺騙鄉愚日前有卡德路居民姜土根因事延陶至家　光嗣因毫無影響故同該處某茶館主趙阿二向陶索還所付之洋四元三角乃陶指爲拆梢控由捕房拘押昨晨解送公共公堂經中西官訊明前情以該被告等終屬不合判姜押七天趙押三天以儆 
[單契已失效力]  
　　楊介山前向蘇　山借得房屋單契託沈裕嘉向　文祥抵押洋銀本利清還後單未收回以至無從歸還原主被蘇具控法公堂押追後又傳到沈裕嘉供明單在錢文祥處惟錢因别案逃逸難以索還奉判登報聲明限藏單之人於十四天内送交公堂候斷逾限不交作爲廢紙在案今已限滿無人将單呈交故将楊介山提出傳同蘇鶴山到案判决舊單契已作無效着蘇具禀縣知事聲明理由並由公堂函致縣署備　另給新單交蘇收執 
[押追墊欵]  
　　某黄包車公司洋人前投法公堂控稱有邱貴元張阿福朱學成租去包車虧欠租洋二百五十元由邱四擔保請向保人訊追等情洋由邱四賠清故将邱貴元等追交在案昨邱禀稱邱張兩人如數将洋歸還惟朱學成應交洋八十元分文不理求追朱供祗能立據拔還判令押追 
[追索房租]  
　　徐伯銘投　判分庭控租户馮桂卿積欠房　洋百餘元經孫推事傳訊屬實判馮交保限期還洋 
[續獲東溝橋刦案之盜犯]  
　　浦東東溝錢錢郎中橋張惠洲家於本年陰曆二月間被盜行劫 
 
 
 

Page 11

 
 
衣物銀洋一案前　　方警　　務所　　此案盜犯　木生陸金林兩名訊據供認聽從爲首之顯杏生陳和尚　　不　　經移送地方　察廳預審明確起訴　　　訊辦在案日前事務所　眼線報告該盜首顧陳兩人現在匿跡東溝附近地方當派偵　　逢春帶　前往緝獲顧　生一名　　尚　　　獲就　送由第六警　　解到所　由司法課長　　訊據供稱此案係陳和尚張全兩人爲首伊僅聽糾入夥同往行刦事後分得　洋十一元原　現當在租界典當云云王課　得供後本　禀明景　務長将該盜續送法庭併究緣據事主報告謂張全因另案被南匯縣拿獲覊禁在監請移提歸訊故諭令将顯盜暫行留所看管候移文南匯縣　明張全是否獲案在監再行起同　物一併解送地主檢　訊判 
[解散女子新劇圑]  
　　滬上自女子新劇圑發現後曾由江蘇省　育會函請滬海道尹從嚴禁止兹聞楊道尹已函復議會略謂屢讀台示並提議書佩悉種切查女士人格何等尊崇戲劇雖爲社會敎育之一而我國女學正在萌芽亟宜潛心研究力圖上進滬上發現女子新劇　人數旣多流品必雜旣於女界名　有關且於地方風化有碍除分飭兩公廨查明解散外特此奉復云云 
[洋棧失贓輾轉販賣]  
　　太古洋棧内日前失竊值銀三百兩之猪　一箱昨由包探韓邦逹購綫拘獲積賊楊三一名並傳收贓之德大福等解送法公堂請究楊供以竊後售與德大福得洋五十五元是實德供收下後轉售與王芝培得洋八十元王供商人出洋八十元買下亦已轉銷與鄧金生得洋九十六元鄧供商人係代客賣買購下後轉銷與陳伯照是實陳供商人開設猪　行照市價向命買下有發票可證請鑒聶讞員以楊與招商局失竊點錫案内亦有分贓情事兩罪俱發共押四年陳伯照鄧金生無干斥退王芝培罰洋二十元充公德大福明知竊贓賤價收買限一月賠贓銀三百兩管押追交 
[浙之苦旱]  
　　　省杭紹　　近因亢旱不　河井　　民居取水　　人心　恐昨經浙省當　　大號駁船六隻小駁船四隻分用小輪兩艘　　來滬　取河水運赴杭紹兩地接　　欲現　停泊　南大碼　　　云 
[縣知事公著批示]  
　　農民　炳銓等禀批胡家木橋　辦清　爲地方公衆　生必要之舉斷不容少數人之籍詞　　　　道行兹據　停第一　之請求姑准飭行　鄉　　　　情形　　　辦矑以該鄉清潔尚在試辦之初深恐手續或未　善　不厭其詳力謀　備爾等自當靜候辦理乃復　造事實飾詞妄　又經逐節糾正當時並不遞加申斥者原欲爾等自知悔悟今閲來禀察核情詞更多狂　竟要求将清潔改由爾等自辦以反對清潔之人而　欲自辦清潔　獨自相矛盾顯見爾等嘵嘵不休者無非欲把持　利更足見前次禀詞之誣妄本應傳案嚴斥姑念鄉　無知從　免議現此案已據該鄉經董另　詳妥章程函送到署聽候本公署詳加修正批飭經董轉知　辦並咨請淞滬警察廳查照自此次明白批示之後務各安分營生倘再有聚衆要挾　　阻撓情事定唯此次具禀董炳銓等四人是問凛之切切此批 
[公共公堂瑣案]  
　　陳逸　控順泰洋瓶號主曹阿玉定貨虧洋二百五十一元又徐阿如控楊星伯不還押櫃洋二百六十五元及票洋一百元咋由捕房将被告兩人傳案分别交保候訊 
　　徐長安汪沛春於前星期五携帶來歷不明之銀飾等件行經天潼路被探查見拘押捕房嗣解公堂訊得係在法租界某輪船竊來判押候查明失主再核在案昨晨由捕傳同失主彭龍保将徐汪二人解案請究中四官以案在法界發生判押候轉送法公堂訊辦 
[星期六各銀行查倉單]  
中國銀四十五萬洋一百六十六萬折交通銀三十六萬洋一百萬折　加利　三百零人萬洋一百五十八萬折匯豐　二千零九十二萬洋三百五十五萬折德華銀五萬洋二十三萬折正金銀七百萬洋一百四十八萬折道勝銀二百零四萬洋六十萬折通　銀四十萬洋八十萬折東方銀二百三十二萬洋二十二萬折花旗銀五百七十三萬洋二百十萬折華比銀九十八萬洋八十五萬折荷闌銀八十四萬洋一百零四萬折台　銀五十五萬洋三十六萬折本街銀一百三十六萬洋二百零一萬共銀四千六百零八萬洋一千七百四十八萬 
[誌謝]  
　　昨承上海通俗宣講社惠贈三周紀念品第一期周刋五册又承中外編譯社惠贈第二期歐洲風雲周刋一册書此誌謝 
雜評三 
[何謂機會]  
　　人　歐戰紛紜黨人有可乘之　會此其言吾甚疑之夫黨人之爭競是吾國内之衙也即使歐洲無事豈外人亦能代爲干涉以　黨人之肘乎似已無所謂機　　况此次戰雲起於歐陸吾中立國之軍隊仍安然無事也以之防禦黨人其能力亦獪平日謂之機會機會果安在哉抑又思之吾國黨人固咸有國家　念者當不願於風雨飄摇之日禍起蕭牆自召外係以永絶其将來之希望以是言之則黨人於平日或可待機而動而今則正在束手無策之時期尚何機會之有哉 
 
 
 

Page 12

 
 
   
 
 

Page 13

 
 
自由談 
游戲文章 
[之] [  劍秋]  
　　鈍根曾以官廳喜用該字作諧文一篇以仿之余謂報紙亦有一病即喜用東文法中之之字若爲吾國古文家見之當攢眉不已戲作此篇以附鈍根之後 
日本之兵艦與英　之法國之俄國之兵　攻擊德國之青島某國一般之大老一聞右之事件連放發極之屁即至德國之德華之銀行提出存欵之三十萬連夜率同第一之姨太太第二之　太太第三第四之姨太太趕到膠濟之路之車站之上購買頭等之　票　中　某姓之大老曾入德國之籍正欲溜之大吉不料膠州之總督不許彼離開青島之地方欲其當德國之兵彼乃連叩其極響頭謂我不能　　關之鎗開克虜伯之砲其事之結果遂命其存德國之兵之營盤之内充當馬棚之中之打掃之夫之頭腦云　 
[七夕] [  佐彤]  
　　却笑神仙本事低自家不會　東西累他多少塡橋鵲辜負香巢不敢棲 
[賦得考試縣知事得意得糟字五言八韻]  
　　未必能知事糊　競走遭千言無價值一試動財爻門　蜚聲起親朋　惠叨良心先染黑好運後升高飯　難敲破官場易軋洵吹牛嘴眉腫拍馬手皮牢黄白憂　物寃仇眼下刀政堂存記處可惜地方糟　 
海外奇談 
[優人之尅嗇] [  佛影]  
　　娼優　廳中西皆然顧亦有不盡然者美國名優某每夜演一　則得美金三十枚然其　也但吃麵包數塊冷水一盂而　其他服用皆稱是不知其何以尅嗇如此也 
[新婦談笑不自由]  
　　巴西國俗例凡新婦　一日内除其夫外不得與他人交談雖翁姑亦不得與談滿月後其丈夫以禮物與人始可與人談笑故新婚之第一個月巴西人呼之爲　口月云 
詩選 
[秋雨] [  瘦紅女士]  
　　洗将　　總姜清何止空堦有滴聲桐葉半林蕉一角　回孤夢夜三更 
[秋水]  
　　江湖人否感剽　鴛夢姜凉　夢醒晚色半潭舟揖少倒　漁火　三　 
[贈别] [  十四齡女陳海棠]  
洒增離緒今　寄别　此行無别語　　早歸　 
[别思]  
　　朝朝頻送别日日别離忙對酒情多　風話短長山　迎劍佩江樹引舟航此地還如此行人幾處望 
[秋日感事] [  亦俠]  
　　疏梧摇曳晚　　一枕西風夢不同歸思暗隨秋草風　愁閑逐酒杯空片帆東指舟難濟短筆兩行路亦通猶有秦淮舊商女那堪哀怨四絃中 
劇談 
[民鳴社之古装劇武松] [  鈍根]  
　　人情多厭故而喜新數年以前上海舊劇之勢力可稱極曁而吾人　劇之欲望亦日進無已初以爲鬚生得貴俊卿而已足繼乃更得劉鴻聲終且視譚呌天爲故常矣武生　蓋呌天初無間然繼而又得楊　樓終且羅致李吉瑞而後已舉凡　師首屈一指之名角上海人亦必不惜重資　得一寓目而後快抑何興高采烈乃爾然而登峯造極無以復　則必轉其途徑以别求新奇之世界　是有新民新劇社乘時　起而一般有周郎獅者遂相率閧然趨集於新劇社而新劇於是乎大發逹而民鳴春柳等社於是乎　　而起曾不　年觀者之意興輒復厭倦演者之精神亦似較　稍遜於是諸社主人又出一法以之鼓動垂絶之意興振起已　之精神於是上海社　又發一種歡聲曰古装則古装劇或疑古装劇非新劇其實不然新劇之所以别於舊劇者演法不同非劇中　實時代遠近之謂也今以新劇家演古装劇説白舉動服飾儀節較舊劇爲近情然在醉心舊劇者言之則謂　今之新劇家試演古装劇其説白不及舊劇之朗澈舉止不及　劇之守法且舊劇有唱而新劇家之古装劇無唱缺少樂歌之趣味此説亦自别有見地未可厚非予所以主張新舊劇並行不悖　説也 
　　武松一劇先演於新民大得社會之稱譽兹者民鳴以新得顧無爲鄒劍魂范天聲張嘯大諸名角乃亦於昨夜特演武松劇傾動一時座無餘隙余局處其間左　胖夫右有肥婦兩肩被壓重　千鈞猶幸演劇大佳令余肯首鼓掌精神上　愉快足抵身體上之辛　也 
　　是劇做　首推　爲戲　一幕叱淫嫂聲色俱萬握拳伸腕饒有家　面上表現一所又　怒又悲痛情状　無爲特長非他人所可幾及望門哀呌一聲哥哥兄弟去了間者酸鼻不知涕泗之何從也無爲若能是説白上更求斬截了當便是好到十二分　次爲化佛之武大關茸愚昧友愛篤誠被他描寫盡　對潘金連曰我兄弟是好的我聽我兄弟　話我只有道一個兄弟語意誠　令人油然興手足之感此等處　是社會敎育化佛眞有心人化　之妙獪其餘事 
　　嘯天之喬　哥活是一副賣梨小猴子面孔騰躍活發見解糼稚貪吃好門演得無　不至與琥大打　妙趣横生使他人演之斷不能及吾於是不得不歎排戲者之得當 
　　劍　之王婆鬼計多端　態百出或謂劍魂面上有戲俿然天聲之潘金蓮青衣額　不作時装此即新劇之勝於舊劇處　不知何故胸背間衣服　腫不能密貼减却半　不少天影之西門慶可謂拿手好戲衣眼　爲漂亮飄糧拂袖極翩翩之致全劇中人衣服多　太小惟天影之衣最爲合式 
　　西門慶與潘金蓮調情演至拾箸持足閉幕甚好旣乃又開一幕作王婆撞入男女二人正在　衣状此乃舊劇惡習最覺淫　新劇不宜演之予謂此幕似蛇足不如去之編　以爲然否 
小説 
[花木蘭傳奇] [  天虚我生]  
　　第一　傳槪（付末排場） 
　　（商調）（十二紅）（山坡羊首至四）相傳説木蘭花姓天付與聰明心性瘦生生嬌似梨雲處深閨還怯東風勁五更轉六至末）他是没萱堂有嚴親家道貧承歡菽水菽水難安頓更有個小妹伶仃生憐顧影園林好首二句）那阿弟着萊衣尚在髫要憑他裁衣禦冷（江兒水六至末）因此自忘嬌困便當户鳴機織取天孫雲錦（玉交枝首至四）學長門賣賦換黄金娱他老親算家庭和順芳心穩樂年時美景良辰（五供食首至合）忽傳邊響道是單于直逼長城　書馳北闕羽檄下西陵有司心很便下個抽相嚴令（好姐姐首至合）搜尋煙塵抖緊中有個慕容年俊慕木蘭容貎如花想合成五供養合至末）暗地相推引鬼調停把他個阿父列從軍（鮑老催首至三兵符乍臨相催老将去出征木蘭停織猛地驚（川撥棹首至合）烽烟緊正他爺經旬病怎生地抱病從軍怎生地抱病從軍若不從軍翻成罪名桃紅菊二至末猛打起代父雄心猛打起代父雄心便喬妆暫抛菱鏡（僥僥令全）黄章朝拜本白袷夜提兵巾幗英雄推首鎭忠孝能全有幾人　　來者花木蘭（下） 
[蘆中人原名ＳＩＬＮＡ　ＭＡＲＮＲ] [  英國女小説家ＧＥＯＥＧＥ　ＥＬＬＩＯ原著]  
　　第十三章（續）（　　悉仍原稿） 
　　葛菲　心　中憂　循　　　　　　有　　士之報告任天命听歸耳旣因見醫士迈即　　曰清息何若予　此　候也醫士曰咄咄汝來此何爲何不遣僕　　臨此事已無救婦死已數時葛茀　頓覺熱血潮湧問曰婦何状曰一輕年婦瘦削如柴黑髮長面衣服　　如丐兒明日當　殮即促之行曰去　去　與有同歸休葛茀　曰否予欲至屍　一觀究見予予昨見一　彷彿如之故願一辨之予當趕步同道也金　兒遂行葛茀　至屍處則見毛闌偃　　臥側身叩面若訴苦状若怨薄情數年野合匝月分離一旦　此出所望而中所願是悲非樂其對之生　有不可言喻者葛茀蕾一瞥亦即轉身至馬儂家中見馬儂撫其親生孩而踞爐前其孩則斯時糧默沉靜見葛茀蕾進張目注親如此稚要固不能知其面立者之即爲其父而轉舌弄層但聲呱呱史不能呼阿父認親也而葛茀蕾對此瞳光奕奕則　懷潮湧又侮又憐亦喜亦懼正無地自容時其孩忽轉頭觸馬儂懷若欣撫養得人而示親暱之意者葛茀蕾　視白馬儂君君将明日抱此孩至育嬰堂任慈善者執撫養之役乎馬儂　然曰誰説余将舍此孩耶葛茀蕾曰然則　　　君安能親哺育事馬儂曰此無家兒且待人出其證據認領余方能釋手離彼不然此兒固吾　也　母死其父不知天涯地角彼孤我鰥可謂無獨有偶吾之藏金不翼而飛而此女孩又不脛而來意者冥冥中有主宰耶葛茀蕾乃探　中出十先令與馬儂曰以是爲此女孩衣鞋之費遂匆匆出飛步趕上醫士與同道罪之曰余以爲昨所遇之焉婦却非也唯其　孩殊玲　可悦馬儂老鰥視若掌上珠欲親　育以此守錢虜今不吝嗇乃爾殊令人不解余已稍助之資或者貧兒院不致與彼爭撫養之權也醫士曰此决不致唯予殊美妒之余欲爭爲我有耳今已晚矣又顧葛茀蕾之履曰　者子以此素錦花　之蹈履抽身舞蹈場中作踏雪舉耶豈不鍾愛釀雪故作此　状以離之耶葛茀蕾應之曰手舞足蹈紆環曲折余已疲極矣復欲典賡娘對舞能不令人厭惓乎　間逍遥豈不目適言之若矜其遁辭有措者旣而葛茀蕾抵家撤泥履着新　復現於圑錦簇繡之舞蹈場中心如逃惡夢如釋重負雖天良　現愧恨無地而目前容與究脱愁城以爲從此與釀雲情言絮語苟得而陳締鴦鴛之盟事可必諧而毛蘭骨朽魂消自無起九泉而洩其暧昧之理　居係鄉土時非今世肖息滯濡人心醇樸其與毛蘭野合事已如過去屋史可抛作九霄雲外其知者唯已身與其弟登士而葛登士則　　而塞其口自怨自懟之葛茀蕾從此　釋無然憂矣人當福星照臨景運巧來之時文過飾非可無待已力而亦遂任天樂運以爲當然反以認過懺罪爲庸人自擾之舉故此時葛茀蕾設　者以爲以則種種　如昨日死以後種種譬如今日生若以過去事向釀雪道破乞恕已往豈　非特　一已樂趣且增　雪一層煩惱蓋釀雪固愛我者也若所以　女孩自當時時往顧照拂認其子而使其父　　愁苦固不如不認其子而其父得享人間樂趣之愈也若是往　已矣幸不舊事重提致起平地風波此葛茀蕾之引爲大幸者也 
 
 
 

Page 14

 
 
   
 
