# 1918 - 109 - 4916232

 

Page 1

 
 
   
 
 

Page 2

 
 
時評 
[繼續用武（冷）]  
　　段氏答覆熊岑調和之電謂必須繼續用武是和之一說今仍無可望也 
　　雖然必須繼續用武之言是不啻謂必須繼續借債必須繼續招兵必須繼續籌餉必須繼續種種使民受苦之事而益陷中國於民窮財盡無可救藥之地也是亦何所爲而必出此歟 
　　昔者袁氏之以力服人不達不休者以有帝制自爲目的也今段氏旣無此心何必取袁氏同一手段哉 
　　嗚呼繼續繼續至於何時乃始中止而不再繼續耶我人民之望平和也久矣 
[命令]  
　　四月二十五日大總統令任命劉淇兼任外交部特派湖南交涉員此令 
　　又令吳保成授爲陸軍少將此令 
　　又令雷炳焜加陸軍少將銜葛祖爚授爲陸軍騎兵上校並加陸軍少將銜張硯田授爲陸軍騎兵上校此令 
　　又令陸軍總長段芝貴呈請授楊紹曾爲陸軍步兵中校王清霖張鳳麟張丕恒爲陸軍步兵少校萬杰爲陸軍二等軍需正胡延澤爲陸軍三等軍需正范從魯爲陸軍三等司藥正均照准此令 
　　又令王鴻陸晉給二等嘉禾章此令 
　　又令田友望石任華均晋給二等文虎章劉富有晋給三等文虎章張梯福文澤田劉照違張廣苞康榮奎何兆鰲晋給四等文虎章此令 
　　又令關廣麟晋給二等文虎章龍學竸李承翼郭則洵顔德慶徐世襄均給予三等文虎章劉景山張心澂余和治方汾玉兪承霖孫慰生關文湛顧梓田童閩劉淇蔡鍾洵王伯恭均給予四等文虎章此令 
　　又令王縉給予四等嘉禾章此令 
[專電]  
　　天津電熊秉三岑西林電段主停戰調和段自漢口覆電仍言如西南不服從必須繼續用武但曹錕今日致直省長及財廳等電則言衡山已下進於衡陽即止不進不日班師回直（二十六日下午三鐘） 
　　北京電唐繼堯來電希望平和詢中央究持若何方針乞電示 
俾告同志早息干戈（二十六日下午二鐘） 
　　北京電馮以私人名義電復西林謂現有地位未便獨倡和議請仍電商合肥俾易進行（二十六日下午二鐘） 
　　北京電中日交涉案因疆吏紛請宣布靳委員長訂下星期二移交外部主辦（二十六日下午二鐘） 
　　北京電第二路克復醴陵攸縣保案極優陸部尙在審查昨張電催發表（二十六日下午二鐘） 
　　北京電五千萬之參戰借欵又有成立希望（二十六日下午二鐘） 
　　北京電洪述祖已解到暫由警廳看管擬付陸軍裁判惟法部爭歸普通司法審理（二十六日下午二鐘） 
　　北京電段定明日由津浦路還京（二十六日下午二鐘） 
　　漢口電段昨夜乘兵艦南下赴甯并約陳光遠在潯晤會（二十六日下午五鐘） 
　　九江電陳督今日來潯迎段（二十六日下午三鐘） 
　　南京電段偕趙倜由漢乘楚泰兵艦准今晚二時可抵寗李督派孔慶塘孫梓振乘輪上駛恭迓頃盧永祥偕浙督代表馬鴻烈同車來寗面段（二十六日下午九鐘） 
　　香港電廣州國民黨之報謂李烈鈞所報生擒李嘉品一節仍未徵實現信李嘉品已死於混戰中李烈鈞已於今日回省（二十六日下午四鐘） 
[外電]  
　　北京電昨日有人以在天津中華商民聯合團名義向各公署提出反對放逐德奥人之陳情書觀此足知放逐在即德奥人裏面之運動似日趨於劇烈也（二十六日） 
　　北京電谷鍾秀語人曰余此次入京專爲調停南北向政府進最後之忠告若再無效必不再與聞此事云（二十六日） 
　　北京電新任法國公使樸庇氏於今日上午十一時入覲馮總統捧呈國書（二十六日） 
　　北京電寗波商務會電陳政府反對敵國人監禁浙江省島嶼之事請準據國際法求寛大之處置云（二十五日） 
　　北京電上海護送之宋案犯人洪述祖於二十四日夜深時到京卽收容於警察廳（二十五日） 
　　漢口電段總理因張懷芝來漢於昨日午後二時在漢又開第三次會議曹錕王占元趙倜張懷芝四督軍列席會議多時至午後十 
時始散會（二十五日） 
　　漢口電據宜昌歸來者談四川軍已抵巴東縣其一部約五百名到宜昌之上游數英里之平善壩該軍皆係四川人編成一見頗驃悍其携帶藥彈亦甚多吳光新目下將李炳之之第十三混成旅集中宜昌形勢將再見險象云云（二十五日） 
　　漢口電段總理於本日（二十五日）午後五時半乘特别列車歸京同行者有河南督軍趙倜又一說段由江岸車站（漢口下游二里）乘軍艦楚泰偕軍艦楚材明日（二十六日）向南京下江云（二十五日） 
　　漢口電時局調和會李德立氏抵漢口後於今日訪問段總理段以事冗命其隨員代爲接見（二十五日） 
　　漢口電段總理於昨晚乘軍艦楚泰赴南京途次在九江與陳光遠會見豫定於明日下午七時到南京與李督軍會見後即擬北上（二十六日） 
　　濟南電山東省内之匪亂日見激烈形勢將益重大曩有恩縣之失守次及茌平縣之刦搶更冠縣臨清縣遭掠奪之厄又單縣並莒州陷落之警報頻頻傳來故當局者忙於討伐由北京急派第一混成旅來濟以充討伐土匪之應援軍（二十六日） 
　　濟南電張督軍不顧自己任地山東省之匪亂猖獗而對外征無責任之設施非難之聲日高遂有督軍更迭之說起故此間頗有第五師長張樹元陞任督軍之說又傳聞安政務廳長現極力運動山東之省長云云（二十六日） 
　　濟南電濟南東亞公司店員小林池源二名前因經商至曹州府濮縣地方被土匪襲捕現已相機脫出前有美國人被捕之案此次又日本人之遭厄外人之被害日甚故内外人同思處置之法非常憂慮（二十六日） 
　　東京電日本政府决定任命鐵道院技監長谷川謙介氏爲該院副總裁任命土木局長小橋一太氏爲内務次官（二十六日） 
　　東京電日本政府鍳於物價飛漲之現狀已决定由政府管理他國糧食以圖持平之效業於昨日下將關於此事之勅令及管理部官制同時發佈此項管理令計有兩條略謂農商務大臣得輸入移入購入出售外國朝鮮及台灣之糧食又得對於遵照指定條件而行上列各項事件者酌予津貼云云本令從公布之日起實地施行管理部官制則於農商務省内設置臨時外國糧食管理部置部長以下事務官技師等此舉之結果使大隈内閣時代之物價調節令完全廢止一般人士於其能否得有效果頗極注意外間評論紛耘與衷一是（二十六日）以上東方通信社電 
[戰電]  
　　倫敦電今晚海格將軍報稱今晨敵軍猛轟後攻撀松末河南岸英軍全陣線及英軍右翼之法軍受挫而退敵軍繼復大舉攻擊該境英軍陣地其攻英軍陣線南北二部分者雖經擊敗惟維萊爾白勒同勒村已爲敵佔該村戰事甚烈今仍在進行英軍擊敗進攻松末河北岸及亞爾貝爾北面陣地之敵軍俘獲若干人英軍奪回二十二日所失菲斯土貝爾西北防營一所守兵抵拒甚猛損失甚重英軍獲有俘虜與機關鎗英軍擊敗猛攻羅白克東面新陣地之敵軍堅守陣線並俘敵兵八十四人英軍且在尼泊森林東面小戰得利俘有敵兵昨日天空戰事甚烈英飛機擊落敵飛機十五架又逐走二架英飛機失蹝者一架（二十四日） 
　　倫敦電今晨海格將軍報稱昨日下午與晚間敵砲隊轟擊英軍陣線更爲劇烈松末河與安克河境斯加泊河流域貝土恩北面及貝葉爾北面與東北面境内尤甚薄暮德軍在亞爾貝爾西北進攻爲英軍以來福鎗機關鎗逐退晚間敵軍在康美爾山西南猛攻爲法軍鏖戰所敗英法砲隊曾重創敵軍夜間敵砲隊殊爲活動今日侵晨自亞爾貝爾北面至松末河南英法軍交接點之英軍全陣線幾全受敵砲隊之轟擊亞爾貝爾境及松末河與安佛河間有劇烈步軍戰事今日侵晨奇文希與羅白克問敵砲火亦烈敵兵聚集美爾維勒附近者爲英炮隊轟散（二十四日） 
　　巴黎電今日下午公報云松末河與亞佛河間英法軍陣線夜受敵砲隊猛烈之轟擊維萊爾白勒　勒與濩加爾登桑台 
 
 

Page 3

 
 
勒境尤甚法炮隊亦竭力回轟（二十四日） 
　　亞姆斯特丹電德國陸軍大臣在聯邦議會演說謂西歐德軍已深入六十基洛邁當俘英兵十萬人獲砲一萬五千尊並逾令法军退過瓦斯愛恩運河敗英軍於亞美蒂愛爾俘敵二萬人獲砲二百五十尊又謂德國後備軍之應隅臨陣殊多困難敵軍現復覔得優點而正利用之敬大戰必須接續進行云（二十三日） 
　　巴黎電法國内閣總理克勒滿沙氏由　敵歸來據告巴黎日限代表謂彼於陣前所見所聞皆大足滿意彼因聯隊甚密故曾乘摩托車校閱軍士之精神體魄皆佳裴丹將軍頃已發表准兵士告假命令德軍取攻勢侮將軍部下兵士暫止告假今之命令足爲前敵戰局無虞之明證云（二十三日） 
　　倫敦電瑞士消息有奥軍已抵比境之說而維也納新自由報亦促奥國速取攻勢蓋意國已派軍至西歐陣線也（二十四日） 
　　上海電路透電社得悉駐英羅使覆電駐滬羅國代表白蘭克中尉　羅國尙未與中歐諸國簽定和約（二十六日） 
　　莫斯科電勞兵會之軍於十七日在愛加特里洛達附近擊敗柯尼洛夫將軍支隊據俘虜聲稱柯尼洛夫將軍已受重創（而死（二十四日） 
　　俄京電外交總長已請解釋德軍與烏克蘭軍攻入克里米省之理由並謂俄國黑海艦隊或將因此發生舉動（二十四日） 
　　倫敦電海軍部宣稱嗣後商船沉失報告改爲每月發表一次僅紀出入英國各港商船之毛噸及沉失之毛噸上月英國船舶因各種原因沉失者共二十一萬六千噸協約國及中立國合計共沉失十六萬六千噸一九一八年第一季各國船舶共失一百十二萬四千噸英國佔六十八萬八千噸上季所失總數爲潛艇戰事發生以來之最少者最大之一次乃在上年第二季英船失一百三十六萬二千噸其餘各國失八十七萬五千噸最大之一月爲上年四月英國失五十五萬五千噸各國失三十三萬九千噸（二十四日） 
　　倫敦電海軍部發表公報云英海軍昨日襲擊哇斯丹與　不魯日二港後英飛機即往觀察並轟擊敵軍時因雲　　　飛至距地五十英尺以内見齊不魯日防浪堤内　已裂二十碼哇斯丹埠頭間有一沉物堵塞水路之大部分英飛機曾以炸彈無數擲擊岸上之法（二十四日） 
　　倫敦電德國公報紀英海軍襲擊哇斯丹與齊不魯日一役謂僅水兵四十人擁登齊不魯日堤上均落德軍之手雙方戰於狹高石堤之上異常勇悍英小巡艦三艘及構造相同之艦二艘沉於海濱附近尙有驅逐艦二艘魚雷艇多艘亦爲砲火轟沉石堤僅爲魚雷一枚所損餘如船港工事及海濱排砲均未受損云云（二十四日） 
　　巴黎電聞德國射遠砲之砲手曾爲法國砲彈一枚轟斃故兩日來未轟巴黎（二十四日） 
　　舊金山電印人密謀案之犯三十二人其一名拉姆新者於今晨庭訊告竣時忽以手鎗將案中之印人拉姆昌特拉擊斃當由執行吏開鎗將兇犯擊斃是時觀者大驚裁判官甫離席因復出席命將餘犯監禁所奇者各犯到庭時曾受檢查不知自何而得手鎗（二十三日） 
　　亞姆斯特丹電德國聯邦議會討論鐵路之際進步黨議員某氏謂就今日德國鐵路情形觀之交通事宜不日將淪於破壞地位云（二十四日） 
[公電]  
　　江蘇省農會上大總統電北京大總統國務總理鈞鍳報戰中日新約條件慘酷果成事實亡可立特乞嚴拒並宜示具體以慰國民江蘇省農會會長奚九如叩敬 
　　新華銀行儲蓄票第四次開彩電第一獎二十六萬二千三百三十三號第二獎四萬九千五百四十九號第三獎七十五萬二千六百三十六號第四獎八萬三千三百六十六號第五獎四十七萬五千零三十七號 
　　 
[要聞一]  
　　天津商會聯合會開會四紀全國商會聯合會於二十三日下午一時召集會員仍開大會先時在休息室開茶話會一小時半（探聞係爲調和時局案之討論）至三時半開會仍由會長呂超伯君報告會員出席者四十二人繼宣　議事日程按照秩序開議第一案請求政府維持土布免稅以昭國信案由原提議人馬炎文報告意見畢五號會員冉鵬飛主張交付審查十三號三號會員等彼此表示意見結果以起立表决交付審查大多數贊成主席報告第二案爲土布免稅一案江蘇財政廳不遵部令妄擬限制辦法請求公决呈請取銷案主張歸併第一案付審查衆贊成第三案提倡土布改良案由提義人報告理由五號五十二號十九號等會員先後表示主張結果表决由原提議人修改文字再議辦法主席報告第四案請求財政部從速撥欵早發鈔票以維庫倫市面案第五案請政府在烏梁海設華官案第六案請政府向外蒙自治官府交涉減免苛稅案第七案請政府向外蒙交涉取銷按地收捐案以上四案槪由庫倫代表提議故主張同時報告衆贊成即由原提議五十四號會員報告畢五號冉會員主張第四五兩案曾在京會評議會通過成立不必付審查照原案實行起立表决大多數成立第六七兩案先後表决均交付審查通過後時至四鐘一刻宣布閉會 
　　聞湖北新隄商會代表張文錦賀翊賢等近提出希望和平之案略云新隄商會代表張文錦賀翊賢爲遵召與會酌陳管見以供採擇事竊維南北鬩牆商民首先受禍非由全國商會聯絡一致呼籲雙方媾和不足以息戰爭而拯商厄業經代表陳荷彚准進行並召集全國商會迅派代表會嚴在案代表遵即馳抵天津候期出席惟事隆重大未敢輕率以國現在主戰者方趨極端言和者確無把握條件如不適合事機萬　　諸貴會　公當有偉盡宏謀濟茲時局代表勉從驥尾酌擬管見十條狂夫之言　人所擇是否有當附呈鋻核謹擬調和辦法十條一本大會議决書和爲必要時公舉代表四人持本會調和意見書晉謁總統總理各總長請求息戰寗民一政府俯從代表之請求准予調和卽一面向政府請示條件一面再舉代表四人前往西南各省調和並磋商條件一與政府接洽之代表四人常駐北京與西南接洽之代表四人即由附近西南各省中舉出藉收指臂相聯之效一雙方代表請求暫停戰　免致惡戚愈深調和愈難一雙方代表傳達意見彼此均以電報通知但須與交通部接洽由本會另訂密碼以免内容傳出易生誤會一本會調和意見書　告全國以示大公無私之意一關於以前各界曾經議和之調人在北京者由駐京代表謁見在各省者由此次大會之各省代表謁見請其協助進行庶幾收效較易一條件有不妥洽時本曾勘酌修改要求屈從總期言歸於好速謀統一俾民商享和平之幸一如政府堅决主戰不准本會之請當繼續陳請痛陳危迫代表等再作第二次之呼籲一如二次呼籲無效或西南猶無誠意則或操同室豆泣釜中生民塗炭市境邸墟嗟我商人將無瞧類商人再當堅結團體　之以第三次四次之呼籲總期達到調和目的不負此次會議焉 
　　二十四日下午一時全國商會聯合會仍先在休息室開茶話會一小時至二點五十分振鈴開會會長呂超伯登台報告會員出席者四十一人并宣讀函電舉則按照第三次大會議事日程開議第一案爲京師稅務署違法折扣收受國幣質問政府嚴行取締案由提議者京師總商會代表報告該案之眞相聶家楷主張原案通過免付審查五十六號五十四號十九號五十二號等會員均主張付審查是以小有爭議由主席宣布表决付審查起立者四人否决十號會員以旣否認付審查故主張歸第一讀會研究仍由主席宣布表决起立者大多數復由原提議人宣讀原案意見書以資修改文字復加討論主席又宣布該案爲第一讀會通過其中文字再行删改表决贊成繼議第二案爲請求政府速籌鈔票兌現辦法並飭徵收交通各機關一律收納紙幣案由原提議人保定總商會代表報告理由畢卞有庭主張歸併第一案執行十九號五十二號五十六號五十五號等會員均主張仍須交付審查是以表决大多數贊成付審查通過又議第三案爲整頓釐卡弊端並請將華洋糖平均收稅案由原提議人王元貞報告畢五十五號五十二號兩會員均表示贊同表决付審查大多數贊成通過主席又報告第四案爲崇文門稅局土布免稅不遵院議違法仍欲案第五案維持土布免稅案第六案釐定土布免釐運照案以上三案均爲維持土布起見故主張均交付審查表决贊成時至四時閉會 
[段總理抵漢後之京信]  
　　得某方面電訊謂段氏抵漢後業將對南作戰堅持到底苦衷向各軍政大員詳述遂得曹仲珊王子春兩督同意合肥已將此種實况電違元首又據某交通機關昨晚得漢口電訊謂段總理抵漢後武漢各團體及外人方面紛紛派代表請求晋謁段總理均予接洽各代表多以時局萬難再戰爲言總理謂余非不愛和平特以時局此時實無言和之機會一俟各方面均能覺悟時勢略有轉機時余亦當力促進行以副諸君之望云云近日曹仲珊宣撫與段總理宗旨已經融洽曹氏且聲明願負時局上之一種完全責任語氣甚壯并閔段氏連日與王曹張諸人在武漢磋議重要事項其大致如下（一）解釋此次中日交涉之内幕聲明與五年之中日交涉第五項條件毫無關係並徵集前敵各將對於此項問題之意見（一）擬定在漢設立電滙軍用金融機關以中交兩行充之並擬派吳鼎昌葉譽虎兩次長分頭簪備（一）援劉龍攻川粤各手續仍擬積極進行惟此項關於軍事計畫内容未悉（一）漢陽兵工廠加工趕造前敵應用之器械聞擬派曲同豐陳文運駐漢專司其事（一）吳佩孚等將予較高之位置又據二十三日漢口電稱段總理抵漢後雖曾赴曹宣撫使行轅而目下仍回花車内下榻葉吳兩次長及其餘軍官等亦均宿於車中二十二日晚與曹王兩督會見大約二十五日即可回或赴南京一行 
[段内閣抵漢後之所聞（漢口通信）]  
　　段芝泉由京南下至漢路經鄭州稍爲躭延至二十一日午後八點鐘始抵漢口向來迎送大員皆在大智門或劉家廟兩車站此次段因曹宣撫使行轅設於歆生路劉　正當循禮門新車站故由循禮門下車王子春督軍率漢口杜鎭守使等文武各官於午前十一時即在宣撫行轅恭候聞車到　徐樹錚及張懷芝張敬堯代表王丙坤等齊赴車站前迎迓　有車站周圍均禁交通密布軍警防守不准商民開門及在樓頭觀看警衛之嚴爲民國以來所未有大智門站是日亦辦同樣之警衛一則防黨人之加危害一則交通派於大智門站新建辦公室備有行台閔曹仲珊斯時本擬出轅親迎經徐樹錚力阻以染疾不可以　遂未出迎段下車即逕趨曹行轅與曹單獨晤談於病室内王子春徐樹錚因不欲與聞其秘議皆坐特於廳中曹本備有盛筵接風段以其病軀宜於靜瀁不可煩勞談話約一鐘後即偕王徐辭返大智門車站行轅時已九句半鐘因途中勞頓在行轅並未接見無關重要之人物偕與王子春談至夜十二句鐘後方辭返省段所帶隨員甚衆其著名者有葉恭綽曹雲霈朱玉峯曹小軒等並聞河南督軍趙倜已由鄭州附車同來與段共駐車站一說另住大旅館段出京前曾有電邀蘇贛湘魯四督均至漢口會議之說現聞李純以疾辭再電約其來會張懷芝前亦力辭現有報告定期來漢之說張敬堯則以軍務正緊來否未定陳光遠亦傳將應召而來然本日向軍政各機關探聽陳張在湘贛均尙未動身若然則段閣在漢必有數日勾留以鵠候各督光臨矣徐樹錚所率之奉天軍六混成旅潛留近幾前只一旅餘開赴宜昌茲於二十日始接連蜂擁南下至二十二日已到有兩混成旅皆暫紥武漢一帶不即前進未知何故連日在市成羣結隊極形騶擾不法之事時有所聞武漢負維持治安之責者亦莫如之何奉軍旣以援宜爲任務何以不速向宜昌說者謂以威嚇漢口曾　之反對者然歟否歟曹仲珊之不肖再戰意已堅决十六七等日已將所部在湘潭等處前敵部隊撤退約兩旅移防武岳沿線聞其全軍退回令已頒以内閣陸部迭次電阻復命暫緩曹之反對再戰固爲其本省地位與吳佩孚及直軍在湘之地位而起然與總統問題外交問題亦有關係其故不能群言段以曹爲直隸派與蘇贛魯各督當必一致行動是以至漢晤曹並集各督會議闻其主見如曹之退兵實爲兵力疲憊不涉他項意見則以徐樹錚之奉軍三旅塡補其缺繼續作戰若直派果有他意則經此番面爲疏通後亦可釋然共商一致進行之策故段此來實爲和戰之大關鍵英人李德立聞於段到漢之前兩日即至漢運動和平熊希齡亦有以湘紳資格來漢參列會議之說和平之聲浪邇日遂爲復高第段意必欲貫澈其武力主張故會議前途殊　預測也 
[二十三日之中央政記]  
　　公府情形近日大總統因段總理赴鄂各行政機關應辦之事件均較曩日爲少故每日到辦公室略晚二十三日午後二時七分大總統始到居仁堂辦公室二時二十一分延見錢幹臣田煥亭兩總長諮詢本日國務會議經過情形三時六分錢田出府元首遂又傳見財政部參事上行走賈士毅三時五十分賈君退出後總統即將承宣司呈近法新公使請見呈文批註本星期五接見字樣復閱重要軍電兩件於四時四十八分　歸内宅 
　　國務會議二十三日國務例會上午十一時陸外交以下各部總長齊集國務院由錢幹臣總長主席照常開議首由靳翼卿出席報告參陸辦公處連日所决定之軍事計劃并提出計劃書一件交閣員覆議靳報告畢即退席全體閣員對此均無甚討論一致贊同次由陸子欣總長報告外交某要案之最近情形亦無討論遂照議事日程開議（一）王汝賢范國璋開脫處分案（一）成都黑河巴塘西安重慶赤峯七處設立無線電台案（一）黑龍江請追加俘盧收容所預算三萬五千元案未决又任命官吏案五件一爲海軍次長劉傳綬免職案一爲江漢道尹趙基年免職案一爲　任張履春爲江漢道尹案一爲任命孫振家署荆南道尹案一爲任命何筠慈署薊榆鎭守使暑參謀長案均照例通過又法制局提出修正法律適用條例案討論結果因條文之中尙有未盡妥協之處决定由司法朱總長帶回修正後再行提出核議又臨時提出各案有參陸處報告援粤軍事案及唐繼堯劉存厚要電二件並交通部提出擴充電政問題等二案均經議决十二時散會後由錢田二總長入府報告一面秘書應將會議情形電漢口報告段總理察核　 
　　參陸處據某要人消息參陸辦公處二十三日仍由靳翼靑到處主持一切上午九時左右廕午樓總長師嵐峯處長陸張兩次長等卽照常到處辦事段香岩總長請假多日是日亦至處一次因對於連日會議情形尙多隔膜之處囑靳翼卿代爲報告閣議下午曾由靳段等商轉段總理密電多件并致鄂湘川諸督軍重要密電數起均關軍事重要問題又據某要人云參陸辦公處二十三日將贛督陳光遠閩督李厚基等所來之密電兩件加衛轉達漢口段總理行轅該處是日曾致萍鄕張檢閱使長沙張督軍要電各一件係爲專獎收復永豐茶陵兩路之得力軍官爲鼓勵之計並囑即日將出力最多之軍士開單呈報以爲議獎之根據 
[中央之籌邊譚]  
　　防範東蒙政策東北外交風雲日漸聚急據外交界確息政府以吉黑兩省地接俄境該兩省今旣同時一再告急首當其衝者厥在東蒙特擬先將東蒙各要隘按諸防區作戰方法劃爲内防線日内卽行派員前往測勘茲將預定駐兵地點探誌如下（一）在浩濟小烏布馬及綽爾城之臨於黑龍江等處分駐砲隊因該地大山過多之故（一）在密站莽喀與哈哈爾喀等處分駐步隊及警備隊（因該地盡係平原毗連吉省）並聞政府業經分電孟恩遠鮑貴卿兩督軍徵詢意見俟得詳細覆電即可正式確定以謀積極進行辦法　　吉督請加津貼吉林督軍孟曙村二十二日電達政府據稱敝省援江（卽黑龍江）軍隊共有一旅擬懇每月每營加予二千五百元津貼以示獶異聞該電已交參陸處核辦矣 
　　新督添募新兵新疆省長兼督軍楊鼎臣二十二日電政府據稱新省境内要隘過多軍隊不敷分配特擬添募馬步新兵所需經費懇由中央完全擔任以厚軍備而易進行 
　　外蒙請撥賑欵蒙藏院呈請政府稱外蒙人民疊受匪徒搶掠損失頗鉅特懇大總統撥予賑欵二三十萬元派員賑濟以示中央拯救蒙民之至意聞元首已將原呈批交財政部查核辦理矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[川陜軍事紀聞]  
　　陳樹藩無力援川 
　　劉存厚困守廣元 
　　陜督陳柏生二十二日致電中央略謂迭電敬悉據探報劉積之督軍困守廣元其情形異常緊急務望中央迅設他法援救云云電末并言及漢中地方秩序安謐如常又據某軍事當局言陳樹藩本月二十一日電致政府論及漢南方面近尙安謐惟毗隣川境時有小匪出没不足爲慮前飭管使將陳團抽調回漢進駐朝天關等處以爲劉督聲援本日據管使電稱鳳翔盧匪未淨請俟曾旅接防後即將陳團星夜調回等語又一消息謂政府昨日得陜督陳樹藩來電陳述漢中兵力薄弱自保則有餘援川則不足目下川北形勢危急異常應請中央另派得力軍隊尅日赴援管金聚所部軍隊屯駐漢中自當遙爲策應等語又聞參陸處接陳樹藩二十二日由西安電稱樹藩號日返省後即將第四第五兩混成旅佈置省城一帶防務事宜業已告誜茲於本日親率第一混成旅前赴渭河一帶剿辦鄜縣股匪行營暫設渭南請速撥雙筒七九彈三十萬逕解渭南以應急需又聞二十三日政府得劉積之電謂職師（即第二十一師）軍餉拖欠兩月實難支持特懇中央無論如何困難須先行電滙十萬元以救目前之急云云觀各方面所述陳劉來電雖微有不同然已足窺見陜中情形矣 
　　聞政府昨又得劉存厚十五號自廣元發來告急電一通云飛急北京大總統總理鈞鑒參陸辦公處參戰督辦處轉靳將軍曲參軍敎育部傳總長并譯轉胡文瀾周吉珊曾鴻圖胡寅安楊伯周先生總統府劉玉書中將國務院除子厚參議軍糧城徐司令武昌吳總司令西安陳督軍劉省長賈廳長并轉張表方首長南鄭管鎭守使并轉鄧慕魯先生鈞鑒元電計邀埀察頃復據綿陽田旅長頌堯眞日報稱靑日報告諒見現熊克武聯合滇黔軍對於川軍决用武力解决以清北伐之路刻以趙顧所部滇軍牽制我榮仁之一二兩師以呂趙率兵一旅取道新彭進逼賴旅傳義率兵一旅由廣漢直窺德陽羅江石靑陽集兵潼川擬攻綿陽側面顏德荃集兵保寗欲圖復攻廣元除由旅長會同鍾師賴旅加意籌防外深慮廣元兵單職旅等又爲梓劍匪梗不便策應勢甚孤危擬請鈞座飛請管使就近先行派兵兩團援應一旦開釁以一團經由昭通南巴進攻保寗以一團進紥廣元協防并相機恢復梓劍以通北道尤望鈞座飛電中央及陜督速派重兵兼程分道來援并接大批餉彈以資應敵緩則無濟等語竊查川事重危迭電呼籲旣蒙中央俯念川艱力任援濟存厚待罪西陲能無感泣旣復寇軍日逼勢迫時危該旅長所稱擬請復便派援以救眉急之處不爲無見應請管使查照兼固陜防并請吳總司令督師西上以牽制川東逆軍爲報本之圖仍請中央俯如迭電所請飛派大軍并撥大批餉彈兼程來川以資掃盪迫切瀆陳伏候訓示劉存厚叩四删（十五）卯印又據某方面云　省迭遭兵燹民不聊生陳督伯生前曾發行公債四百萬强迫地方官勒逼紳商認領無如各地糜爛之餘凋敝不甚桑孔宏羊技窮羅掘計無復施遂起大借外債之心現已向日本正金銀行三菱公司兩家商借日金四百萬元名爲實業短期欵云將興辦一紡紗局及開辦一銅元局即以該二局作爲抵押利息八釐九折交欵由民國九年起六年内本利清還所有該兩局所用機器原料均須購諸該日商之手此事暗中進行已久經財政部核議以爲利息太重折扣太巨機器原料購諸該日商之手價值若何漫無限制諸多不合遂爲駁回飭其另行磋商再議乃陳督覆電竟謂利息折扣均可減輕日人邀求以地丁作抵即懇中央俯鑒秦省財政窘迫准予商借云云亦可異已 
[長沙通信（赤水自湘垣發）]  
　　吳佩孚與長江形勢 
　　前敵捷電與衡山奪得說 
　　長沙之謠言與現狀 
　　張敬堯電保吳佩孚會辦湘省軍務吳謙讓不遑僅以摕清全湘奠定西南爲志不急急以功論賞也實則以此次收復長岳已功獨多褒獎有功當以吳爲湘督故會辦湘省軍務尙非所願昨日軍務當局方面傳出一種消息謂段閣將變換長江形勢調王占元督贛張敬堯督鄂吳佩孚督湘陳光遠内用曹錕任兩湖巡閱使徐樹錚督直若此則長江形勢將有一大變局惟此種消息未敢謂確或爲皖系中想象的形勢而非眞能現諸實事也姑誌之以爲關心時局者之研究 
　　攻衡之軍現只兩路一路攻攸縣茶陵一路直攻衡山正面攻正面者爲吳佩孚軍前日傳吳佩孚退出湘潭說殊非事實惟前敵稍有不利耳南北兩軍近戰於湘鄕湘潭衡山之間互有勝負茲張敬堯連日報告之戰電元日電謂文日夜據田司令樹勳由湘鄕來電稱湘桂軍約萬餘人現於湘鄕西南約三四十里之潭市引山口街埠頭藍田一帶防禦我軍在魚塘三區圑下灣餔正擬分三路向敵軍攻擊該軍約四千人於文日拂曉突向我軍猛攻我第一圑現正與敵軍交戰等除飛電飭到湘潭新安武軍陳統領德修率所部兼程前進相機策應以期一鼓盪平外謹電奉聞寒電謂據田司令由湘潭來電稱文日我軍與敵軍在魚塘三區譚下灣一帶與敵軍鏖戰至下午四時將敵軍擊退該軍潰散各處我軍現分三路追擊是日擊斃敵軍百餘名我軍受傷目兵十二名陣亡三名敵軍多係桂軍據土人言係新到之增援隊等情删日通電謂據安武軍李統領傳業由醴陵電稱據馬營務處祥斌報稱由土樓市陣地追敵沿途潰兵且戰且走至下午四句鐘進抵攸縣北關據土人云馬濟王得慶午前逃往草市等情當即派隊繼進到攸縣安民等語綜觀以上各電兩方戰爭方烈鹿死誰手尙未能定然昨晚又有一消息謂吳佩孚已入衡山譚浩明向衡州祁陽退去此信係自湘江道署傳出未得捷電且戰場距衡山尙遠觀連日捷電可知則是說尙非事實也 
　　湘垣蕭條不堪目覩城内外各商店多未開門即曾經半開其門者貨物皆被搶掠其未開門者多貼貨物被搶停止交易或生財招盤字樣更有一種滑稽和紙條寫國旗被搶恕不懸掛八字蓋張督軍下車以後令各商家懸掛國旗誌慶故諸商以此答之也張督欲恢復警察現令補充圑武裝立於城内外稱爲武裝警察早六句廣開城晚十句斷絕交通一日數佈告類皆不准兵士騷擾民間人民安生樂業無非　湘民之痛苦言兵災之慘酷諭爾四民其速來歸之意然而此種具文湘民已作見慣司空等閒視矣現人民雖稍稍來歸而驚弓之鳥聞風而驚故謠言時起人心惶惶記者昨抵湘垣即聞前敵敗績民黨雜居城内外將乘機以應衡山之軍張督軍業經避往兵輪預備潛逃等語督軍署架機開砲四尊於兩轅如臨大敵於是人心惶恐非當凡督署左近之人民均逃避一空一夜擾擾不安昨日督軍佈告拿禁造謠略謂前敵日獲捷音彼釜底遊魂指日可望　清以期爾全湘父老共樂昇平也近聞有亂黨多人暗地來省妄造謠言肆行煽惑意在擾亂治安除密拿外仰爾商民人等各安生業如過有造謠生事者立卽捆送來轅盡法懲辦云云然佈告雖出謠言未嘗稍息民四鄕農民均未來　畎𤱶荒蕪不堪耕耘紙幣充斥貧民吃苦今後之湘局即使形勢不變前敵果能驅南軍於境外而春種未下秋收無從人多失業饑饉洊臻已不堪設想矣老子謂大兵之後必有凶年湘省其庶幾乎 
[四省勦匪督辦問題]  
　　二十二日中央致密電於江蘇李督軍及齊省長大致謂貴督軍貴省長之來電已悉惟張文生離徐辦法目下政府正在討論研究日内一經决定即行電復至王子明（廷楨）之任命須俟張文生離徐辦法解决後再行徐圖决定云云按電文中所謂張文生離徐似有令張由徐州轉陞他職意味而政府目下已决定令張轉任但轉任於如何方面則尙在研究中可知又王子明之任命卽指任命四省勦匪督辦其正式任命須儗徐張轉任他處後發表是久未决定之勦匪督辦可知中央已内定王氏矣 
[關於粤閩軍事之近訊]  
　　據某政客云李耀漢未來電報告政府實已有十日之久其中究何緣故絕非局外人所能揣測而陸榮廷死耗問題李氏亦無來電報告外間所傳陸氏病殁於武鳴係李耀漢所告者殊非事實又聞自龍軍失利以來李耀漢熊度仍不十分明瞭據某要人消息馮總統以李耀漢最近所持之態度如何與粤局關係極重日前傳見莫擎宇時特諭莫到粤後將李氏最近眞確態度查明電覆以明粤省之形勢某方面云莫擎宇奉命赴閩粤協商軍事進行茲聞莫氏確於二十二日夜赴津元首令李士偉與莫同行諭令在津籌欵交莫携回接濟軍餉又閩督李厚基二十三日致中央要電一件略謂浙師長童保暄率帥援閩現已行抵厦門俟其來省商定進攻計劃後厚基當即親赴前敵督師以資鼓勵是否有當仍乞示　等語聞參陸處靳翼靑主任將此電披聞後即轉漢口段總理請示辦法矣 
[廣東嚴防魯之近况]  
　　粤當道邇據探報張懷芝所部魯軍頃有窺伺粤邊之訊當與鎭守使張開儒協同調撥所部分頭扼守刻爲加厚兵力起見并擬抽調陳坤培第一師所轄步兵一圑開赴粤邊協同防駐俾滇軍方面得抽出大隊節節設防以免顧此失彼之患聞俟與張鎭使商定該軍防地後即令陳師長整飭部衆定期開拔演軍報告第一電云火急廣州滇軍張軍長鈞鑒日前報載張懷芝軍窺粤之耗即電楊圑長派員往探據佳日覆電程聞聯軍稍有挫折即隨時派員往贛南偵探均無確實情况自本圑奉令調韶已商嚴營接防開派員偵察等語復經旅長電令嚴營長嚴密防探勿懈旋率灰日鈞屯又派爾差遺修桂於眞日前往坐探矣文晚吳鴻昌密電已　差呈核據此推測贛兩軍隊即出動我軍不得不預先戒備擬請派李圑長統步僣二營附砲二門尅日開往南雄增防并請向粤當道切實磋商補充餉械俾應急需查贛南兵力經查前數日情况約兩混成旅有餘近尙未接報有無變動容再呈旅長擬俟籌備稍妥即赴南雄指揮並請軍長返韶以便指示一切可否均乞核奪迅電示覆李天保張惟聖叩元第二電去廣州八旗會館張軍長鈞鑒據楊圑長寒電稱據通商來雄接眷者傳云魯軍正由贛向南安前進贛南前駐南安朱旅長除慶率領所部擬於十七日進攻南雄請增重援等情除令李旅長率所部增防外乞速令全軍準備出發其餘隊伍集中韶州特電馳報張惟聖叩第三電云廣州八旗會館張軍長鈞鑒據楊圑長電稱據蕭差遣報稱銑日到南安北軍二百餘船三十六圑偵探回報信豐有一圑已於本日六時向南雄前進又通商函云前由贛出發北兵一旅向南安前進合安亦聞有北兵不日抵贛吳鴻昌爲攻粤總司令丁旅長效蘭爲副司令云云謹聞惟聖叩第四電云頃據確　探報北軍已抵烏徑約七八百名距離七八十里除分派各軍嚴密防堵外特此奉聞圑長楊其禮篠 
　　陸巡閱使迭接各方電告北軍攻湘圖粤積極進行連日電商西兩聯合會之各省代表磋商此後西南各省對於時局問題之計畫頃已决定辦法數條分電川黔滇桂粤各省督軍司令曁湘省譚總司令按照此項計畫努力進行其計畫如下（一）現在北軍旣已全力泩軍湖南則西南各省對於湖南暫取守勢并令譚浩明將湘桂兩軍集中衡山另由桂省續調後備大隊由廣西入駐永州以爲犄角之勢（二）以川滇黔三省之軍力泩攻鄂省宜昌即以唐繼堯爲攻宜昌總司令顧品珍爲攻宜昌副司令（三）以粤桂南省之全力進攻龍濟光爲統一軍事進行起見應設兩粤討龍總司令即由陸使親自擔任另由李烈鈞率一部軍會同粤軍隊由潮州進逼福建韶安以牽制閩督李厚基分兵援龍之後路 
[粤軍攻克電白後之李嘉品]  
　　粤督莫榮新通電云頃接李總指揮電開接第四軍電話我軍圍攻電白眞日午後三時第四軍由東門進李嘉品乘小轎由西門出被第二軍拿獲並擒黃統材及統領營連排長兵士百餘名第四軍又獲一有䰍不識姓名者或亦要人也第四軍卽至水東等語特李烈鈞文申印等語特聞榮新叩元印又陽江來電云現據林魏兩司令報稱我軍於眞日早分兩路由莊峒進攻電白城敵軍即行潰散三時第四軍由東門入城逆軍司令李嘉品由西門乘小轎逃走適遇第二軍入城遂將其拿獲並捕獲營長連長排長士兵等共百餘人另獲一不知姓名而盛服長鬚者隨將電白縣城完全克復是役奪獲機關第四架毛瑟鎗五十餘枝子彈十餘箱等情除飭布告安民以維治安并將俘虜押解來省外合電奉聞總指揮李烈鈞叩眞印 
　　聞李喜品被擒後搜獲書信文電甚多内有其子李士聰勸請投誠書照錄如下父親大人膝下前奉父命親赴陽江接仗突被滇軍所獲方謂待死俘囚身命難保不意該軍總司令李根源優禮相待旣蒙伊不殺之恩復導以自新之路生死人而肉白骨是兒之身爲父所賜而兒之命則李總司令所賜也感恩圖報兒之願爲總司令効罚亦猶大人之甘爲龍氏馳驅也然利害禍福則有間矣現承總司令囑兒致書大人勸大人棄暗投明母爲龍氏所誤伏思大人雖屢受龍氏提拔然感一時之知遇逆世界之潮流懷個人之私意亡國家之大義智者所不爲况龍氏甘受非法命令擾亂海疆殘害生靈實屬天怒人怨倘狃於私誼始終不去必至身敗名裂爲世所笑此中榮辱豈曰細微伏懇大人俯察微忱翻然覺悟去逆効順愽禍爲福則功在民國名重當時矣臨楮神馳不勝待命之至男士聰禀 
[南昌通信]  
　　陳督軍以此次攻粤贛省軍隊雖有三師之多然各處防務甚爲吃緊所有贛軍不敷調遣日前特電商蘇督李純請派兵隊援助攻粤以厚兵力聞李督復電照准已呈准中央特派第六師長齊燮元爲蘇軍總司令統率步兵第十二旅全旅曁新編混成旅一旅即日來贛轉赴贛南其攻粤贛軍總指揮陳督已派委贛南鎭守使吳鴻昌充任吳使日前電告陳督謂已於二十日親統大軍前赴梅嶺指揮督戰俟抵梅嶺後卽開始總攻擊其贛南鎭守使印務暫由使署參谋長暫代陳督又委陳富元充攻粤贛軍兵站總監卞礪靑爲副監於二十一日携帶軍需物品前往贑縣接濟軍糈以便就近運輸與各分兵站首尾相應陳督又以攻粤軍隊雲集贛南誠恐紀律不嚴市民驚擾特派憲兵二連趕赴贛南維持軍紀該連亦已於二十一日首途至湖北督軍王占元所派鄂贛聯防總司令南元超旅長安徽倪嗣冲所派安武軍兵站司令陶鎔來贛與陳督接洽一切兩湖宣撫使曹錕所派參議李鴻舉來贛興陳督　商軍務均於日前抵省公畢三代表即於二十一日分道起程贛西鎭守使電告陳督云湘贛檢閱使張子志督軍旌節現仍駐在萍鄕指揮戰事精神極爲强健外間所傳張使政躬微有不和實屬謡諑云云 
[杭州快信]  
　　軍界消息童保喧已於二十四日抵閩 
　　省署委派議會出席委員昨俱因有要公並未蒞席 
　　六區警備隊梅統帶呈報軍民兩署馬日温郡一帶大風雹雨損壞房屋無算船隻亦大遭傾覆爲近年來罕見之奇災 
　　督署參謀長范毓靈昨乘早車赴江寗會晤李督密商要公 
　　高審廳經廳長昨委張一善爲永嘉地方廳推事孫增大爲金華地方廳推事 
　　楊督軍通告各處課所有公家動用器具務須隨時查察認眞保存不得爲兵弁等任意損壞違則惟該主管自問 
　　齊省長眷屬業已抵江寗昨來電准今日由警備隊副官長李襄隣護送返浙 
[江蘇省立學校聯合運動曾二誌（南京通信）]  
　　省立學校聯合會第一日開幕情形已於前函述之惟猶有未盡者用再補之是日下午五時散會後有美博士艾迪君行經童子軍營帳前對於童子軍極爲嘉許該軍圑總司令乃請其演說允之由畢範宇譯成中文其略云有强壯純潔之身方有純潔之心性吾觀諸子體魄皆純潔强壯可以推諸子之心性矣中國前途實有賴於諸子勉之勉之演畢童子全軍鼓掌次日（二十四）開會以女校團體運動爲多參觀人數亦倍於第一日該會事務所除特别席外另又擴張女賓席以免擁擠並與男賓通路隔斷每段並派員稽查以免混雜秩序較第日尤爲整齊而全場之光怪離奇尤記不勝記如出入口之檢查員於檢過之廢票輒置諸懷意欲改日再用者又有無識之女賓用二十五日票者甚有身衣檻褸之人在會場遠遠賣票每票售小洋一角者會場女賓甚多有佩帶會場徽章之人指引女妓入特别席女招待員見爲本會中人之介紹又有特别劵爲憑遂亦招待之其他眞正特别來賓持有特别劵而後到者竟無插足地當女學生演國技時精神活潑技藝純熟特别席中竟有手持千里鏡之某校敎員比之看髦兒戲人多蚩之　鼻而彼則洋洋得意殊可歎已李督軍是日派石副官錦川到會給獎並飭敎育廳將得獎學生姓名呈報轉咨陸敎部備案督軍獎品用彩亭三座中置獎吕導以軍樂護以衛隊（第一座）金牌三面銀牌四面磁筆筒六個茶杯四個墨匣八只銅人兩對筆四匣（第二座）金　四筒銀牌二面磁筆筒八個茶杯兩個墨匣六只銅尺三對筆一匣（第三座）金杯一只銀杯兩只金牌三面銀牌三面磁筆筒三個墨匣三只銅尺兩對茶杯六個筆四匣獎憑一張其餘到會參觀者又增南迪醫業學校敎員學生十八人海軍魚雷鎗砲學校一百三十人江浦縣立高小學學生三十人場中人數過多擁擠不堪學校中多有整隊赴北極閣上參觀本日運動男校均有勝負獨女校爲圑體運動無勝負可言以記者之觀察跳舞當以上海女子中學神州女學爲最優棍棒應以淑琴愛國竸志各女學爲優而尤以愛國女學女子體操學校等以鎗刀演法爲純熟全場來賓僉謂童子軍旣有精神而女子又習尙武吾國現雖積弱將來或頼此而不亡男校拳術及武器應以代用師範爲優其餘亦極有精神來賓第六師之演習更有可觀四句鐘時微雨男女賓已紛紛散去六句鐘始宣告閉會茲將本日運動秩序錄後 
　　（一）秩序二十六開會二十七奏樂二十八五十碼賽跑各校團體二十九撑篙跳高（决賽）各校選手以下二十八節女校團體運動與前二節同時舉行三十舞蹈遊戲第一女子師範學校三十一美國式唖鈴體操女子蠶業學校三十二普通操（各個）第二女子師範學校三十三跳舞（BubaDanae）竸志女學校三十四新棍棒淑琴女子師範學校三十五棍棒愛國女學校三十六蛺蝶舞上海女子中學校三十七唖鈴操神州女學校三十八新棍棒女子體操學校三十九棍棒務本女子中學校四十應用操（棍棒）第一女子師範學校四十一行進（杏枝春鬧）第二女子師範學校四十二手巾舞女子蠶業學校四十三棍棒竸志女學校四十四柔軟操愛國女學校四十五球操上海女子中學校四十六舞蹈（輪蹄雪警）神州女學校四十七舞蹈（雅麗蘭舞）女子體操學校四十八跳舞務本女子中學校四十九倣效操第一女子師範學校五十應用操（星球）第二女子師範學校五十一舞蹈（Santoy）愛國女學校五十二壘球（ＩnDoorBasaball）竸志女學校五十三國技女子體操學校五十四籃球淑琴女子師範學校五十五拳術及武器愛國女學校五十六室内球務本女子中學校五十七國技淑琴女子師範學校五十八奏樂休息午膳五十九奏樂六十二百二十 
 
 

Page 7

 
 
碼賽跑（决賽）各校選手六十一八百八十碼賽跑（决賽）各校選手六十二一百二十碼低欄賽跑（决賽）各校選手六十三八百八十碼替換賽跑（决賽）各校選手以下二十節與前四節同時舉行六十四拳術及武器第一師範學校六十五拳術及武器第五師範學校六十六拳術及武器第六師範學校六十七拳術第七師範學校六十八拳術及武器代用師範學校六十九拳術第一中學校七十拳術第二中學校七十一拳術及武器第三中學校七十二武器第四中學校七十三拳術及技擊第五中學校七十四拳術及武器第八中學校七十五拳術第十中學校七十六壘球高等師範附屬中學校七十七器械南菁學校七十八拳術及器械第二農業學校七十九拳術及器械第三農業學校八十國技第一商業學校八十一拳術第七中學校八十二刺鎗來賓（陸軍第六師）八十三武技來賓（陸軍第六師）八十四奏欒八十五閉會 
　　（一）勝負百碼賽跑（甲）（一）高昌宜（一商）（二）經家驥（浦東）（三）崔忠良（五帥）（乙）（一）陳松廣（南菁）（二）王慈德（同上）（三）徐魯道（一師）（丙）（一）姚峙安（民立中學）（二）許以翔（五師）（三）吳士楨（高師中學）團體立定擲球第一第十中學第二第五師範第三水産學校第四浦東中學第五第四中學二十四日跳遠（甲）第一儲振（二農）第二沈廷棟（二師）第三盛建謨（一工）（乙）（一）莊以臨（二工）（二）鄒應荔（水産）（三）張鴻儒（代用）（丙）（一）許以翔（五師）（二）朱以賡（一師）（三）符家韓（五師）跳高（甲）（一）張鴻翔（五中）（二）曹澄宇（二中）（三）錢堯年（二師）（乙）（一）華潤彦（一師）（二）顧丕光（二師）（三）胡德馨（二中）（丙）（一）沈源（二中）（二）楊預立（八中）（三）王建實（鍾英）二百二十碼賽跑决賽（甲組）（一）陸超（二工）（二）任家驥（浦東）（三）吳慶衍（浦東）（乙組）（一）樊濟民（代用）（二）陳和慶）（南菁）（三）閔文蔚（五中）（丙組）（一）姚峙安（民立）（二）劉樹明（一師）（三）許以翔（五師）八百八十碼賽跑决賽（甲組）（一）封元度（南菁）（二）蔣景韓（代用）（三）朱振精（三農）（乙組）（一）唐叔華（五中）（二）陳鴻濟（一商）（三）賀松如（五師）（丙組）（一）金進元（一商）（二）朱湘左（南菁）（三）陸毓琦（南菁）撑竿跳高（甲組）（一）高昌宜（一商）（二）韓桂章（五師）（三）陸企雲（三中）（乙組）（一）朱寳信（南菁）（二）錢肇榮（二師）（三）李學禮（二農）（丙組）（一）童林煒（民立）（二）徐文開（二工）（三）朱以賡（一師） 
[南京快信]  
　　李督代表來電報告張使（懷芝）敬日抵漢段緩期回京 
　　李督代表昨由漢來電報告段總理到漢與曹錕王占元接洽經過情形聞磋商各件大致已就緒卽日乘輪來浦 
　　蘇商會代表馬炎文王文典昨來電報告聯合會在津聞會議後已提出調和南北請願案推定代表八人分向南北請求停戰議和以息兵禍 
　　徐屬各縣匪燄更熾李督以張文生剿辦不力迭電中央請改任王廷楨接任詎中央因某方面保張故遲未發表以致匪勢蔓延不可收拾現聞中央决調張離徐任陳讕元爲徐州鎭守使王廷楨爲四省剿匪督辦惟據某要津人云恐仍難成事實 
　　倪嗣冲徵所部集中蚌埠預備援閩茲聞又將開赴湘鄂接代曹軍已派員赴漢設立兵站 
　　昨日爲省立學校聯合運動會之第三日上午八時各校排敎練兵式操旋因雨停二小時下午三時來賓决賽四百四十碼賽跑八百八十碼賽跑五時童子軍會操六時敎育符廳長會同督軍省長代表當衆給獎旋奏樂閉會 
　　省立學校聯合運動會總司令齊燮元副司令王桂林連日均未到會聞齊已赴漢謁段總理王因父病均派代表蒞場李督昨派本署一等副官石錦川於上午八時携帶獎品代表到會 
　　軍署機要處業由陳用甲呈請李督撤消施愚仍充軍需高等顧間月薪四百元李督昨電津促施來寗 
　　李督前派往與唐繼堯接洽之代表劉之潔昨由漢乘輪回寗 
　　憲兵司令楊恩培昨由蘇錫鎭校閱軍隊回寗 
　　長江巡閱使王廷楨由長江下游（江陰吳淞鎭江）查勘要塞事竣昨日回浦 
　　海州鎭守使白寳山因補招軍隊缺額來省禀承一切今日事竣回防 
　　江北各釐局時被土匪搶刦齊省長昨咨軍署請酌調軍隊保護以重稅收 
　　徐屬匪亂時起時滅李督擬調補充第一旅開往撲剿 
　　寗商會昨派會董周君赴津參與全國商會聯合會議 
　　海軍雷電學校學員前日在草鞋峽試放魚雷海陸軍官均往參觀聞成績頗佳 
　　李督連日仍在内室見客辦公時間縮短二小時 
　　武進縣知事陶文煥因病出缺委承審員俞錫蕃暫代 
地方通信 
[嘉定]  
　　敎育界之退步嘉定開化甚早而近數年來日形退步縣立高小學校男子計有三所女子二所乙種農業商業各一所去年道屬聯合運動會除女高小兩校不與外得乙丙等獎者已寥寥無幾甲等無論矣此次道屬成績展覽會尙未評定甲乙然平均决難優良七校中以縣立第三尤爲腐敗學生僅三十餘人校長由董事兼任民間爭執瑣事日有數起事務室幾若裁判所校長旣無暇顧及校事自日就廢弛縣視學對於各校長半係親友亦不肯開罪多人也市鄕立國民學校六百餘全縣共分六學區以學務委員五人分任之而第一區委員去年迭被學董公民控告者云 
[鎭江]  
　　宋統領出巡紀事江蘇緝私統領宋明善親自出巡檢查各營防範是否周密及産鹽區域有無私添竈板情事業於二十三日午後二時乘安濤淺水兵輪抵鎭泊於招商碼頭並帶同副官二員稽查四員衛兵二十名拖帶鎗划十二艘駐鎭緝私第八營官弁均至碼頭竭誠歡迎少頃宋統領舍舟登岸乘輿分詣軍警政商各機關邦會並拜謁駐鎭官鹽棧王總理等晤談一切二十四日清晨躬往徒陽緝私各營詳細檢閱午後始畢徧往各機關辭行遂於二十五日啓輪回蘇並順道至丹徒大港小河等處逐一巡視瀕生鎭城文武各官咸往江干歡送如儀 
　　裁減學區辦法徒邑十八市鄕向有八學區學務委員共有八人現奉到部頒新章每大縣學區不得過六區等情倪和甫知事爰將十八市鄕減爲六區所任用之學務委員在舊員内裁去二人二十四日已呈報敎育應核准矣茲將所分學區錄下第一學區城廂市焦東鄕第二學區大港市平昌市圖濱鄕第三學區丹徒鄕諫壁鄕順江鄕御隆鄕第四學區辛豐鄕育成鄕崇德鄕長樂鄕第五學區仁讓市歲豐鄕第六學區高資鄕永固鄕上黨鄕 
[揚州]  
　　部令查商業江都縣公署刻奉齊省長轉内務部咨開調查商業現時之狀况六種計興商錢商茶商糧商樂商書畫商塡表報部以備查考云云趙知事奉令業派實業股員切實調查具復　　巡士破拐案本邑警察二區站崗巡士昨在東關城門口崗位盤獲被拐女子陳蓮貞解送本區經朱區長訊供籍隸下河年齡十三此次因受鄰居丁某之誘騙拐帶來揚迨進城時丁已不知去向故被巡士盤獲云云現已拘押官媒候家屬認領並緝拐匪究辦 
[杭州]  
　　省議會决開常會浙江省議會二十五日下午一時開會政務委員出席者三人議員出席者八十人沈議長請假由秦副議長代理主席報告沈議長來函請假一星期委炳漢代理主席又今日議事日程載隔時會常會與臨時會問題現在尙未解决故本會開會日其猶未通電各省葉景僖動議中日秘密條件萬難承認本會爲民意機關應電請中央取銷是項秘密條件任鳳岡云容俟常會問題解决後再討論其他各事衆贊成主席云各席究竟贊成常會抑贊成臨時會僉以本届開會應改爲常會咨請省長查照主席云應否開議事件盛邦彦云此次旣開常會依法應更選各股鍳查長及審查員方可討論議案衆贊成主席云議員簽到者已有九十餘人今日出席者共八十人不足三分之二不能開選張立云今日各股更選毫無預備應請明日選舉衆然其說主席云今日旣不選舉宣告散會所有提出各案須二十九日起方可開議 
　　咨送五年度决算書省議會昨准省長公署咨開爲咨送事查五年度省地方歲入歲出總决算一案業經由廳查照各機關報册分别彙編齊全計歲入共銀元二百六十二萬三千五百九十九元二角八分又歲出共銀元二百六十四萬三千五百一十八元二角三分九釐出入相抵計不敷銀元一萬九千九百一十八元九角五分九釐此項不敷之欵係在國稅項下暫時借墊此外附加税征收經費預算案内係收支並列茲亦另立一册以清眉目合將編就五年度省地方歲出入决算書咨送貴議會請煩查照議决 
　　遊覽會贈獎劵之辦法籌辦西湖公園遊覽會昨日開幹事會議决附贈獎劵辦法（一）本會爲引起遊客興趣起見凡來會購遊覽劵一張者（童劵及圑體劵不在此例）卽贈與獎劵一紙此項獎劵以贈滿五百號後卽開獎一次劵中號碼第一號至五百號爲第一次之開獎五百零一號至一千號爲第二次之開獎以下類推憑號給獎（一）每五百號中規定得有獎品者共一百號占劵額百分之二十計分十等各獎有差（一）每次開獎均先一日登杭報新聞欄布告敦請公正士紳於會中廣場内用抽籤法當衆開獎如得有本期獎劵各遊各能親身蒞會尤所歡迎（入場劵仍須照購）（一）每期獎品規定以價值小洋三百角以上之物品分等贈給先期由會中購備陳列廣場倘各大善士另有助贈獎品者不拘何項物品均極欣感（一）開獎後凡得獎之各遊客應於五日内持劵來會憑號領取獎品逾期無效會中亦並無臨時勸捐情事（一）各等獎　及獎品列左頭等獎一張贈足赤金戒一只（計重一錢五分）二等獎一張贈紋銀香烟盒一個三等獎一張贈二我軒或月溪二十四寸放大照相劵一張四等獎張贈愛國布袍料一件五等獎二張各贈書紈扇一柄（臨時題欵）六等獎四張各贈瓷茶壺一把七等獎八張各贈絲光襪一雙八等獎十六張各贈文明絲巾一方九等獎二十六張各贈香皂一塊十等獎四十張各贈毛巾一方（一）此項贈劵至本會閉會日爲限如此期内不滿五百號仍舊開獎一次辦法另行布告 
[嘉興]  
　　不合無試驗資格之敎員嘉興勸學所辦理小學敎員無試騐檢定報名有五十五人之多惟除中學畢業及專門學校畢業以外其餘三十九人均係敎管合法成績嘉良會經省縣視學呈准行政長宫褒獎在案其報名時由縣視學摘嘉獎案由會報委員會查核現委員會逐一審查惟陶崇信張咸昌沈繼清張淵鄭思濟等五人因在校未滿三年以上與檢定條例不符已由該委員會報知敎育廳轉飭該縣勸學所轉知矣 
[寗波]  
　　漁業傳習所變通辦法定海漁業傳習所技士李士襄君以定邑沿海漁民狃於習慣對於改良漁具入所傳習之舉頗多不信碍難强制應即改變方針擬具辦法特於二十四日柬邀各機關職員筵宴後以漁汛轉瞬届期由該所自貨漁船一艘雇同漁夥七八人先期開駛産魚洋面出其所學如法試驗以爲改良漁具之先導並以立異時招收漁民傳習之觀念業將開辦情形繕禀郵寄農商部察核備查矣 
　　水産工廠被議定海省立製造水産模範工廠自前年委員到地籌辦迄今已歷三載其所設施者僅房屋鍋鑪而已而所云製造品亦祇螺鈿鈕一種餘無産出之物現已有人提出質問書請求省長查辦云 
　　靛業發達定海煩河鹽食馬嶴等三鄕前因洋靛騰貴各染坊多採收台靛於是各該鄕農民操是業者咸紛紛試種靛草計上年所獲盈利較種豆麥奚啻倍蓰惟成本稍重現届下種期間該三鄕種戶亦逐漸加增近東鄕如甬東吳洞等鄕改種靛草者比比皆是靛業之發達於此可見一斑矣 
[安慶]  
　　省議會重議銅官山礦銅睖縣銅官山鑛産因與中日實業公司合辦現經省議會討論至再謂妨碍主權應由皖人籌欵自辦從速開採以杜外人覬觎咨違省公署在案聞官廳對於議會之咨達頗有辯論謂此係國家行政應呈請中央主持云云恐此案將來尙有糾葛也 
　　茶商訴苦中國紅綠茶所恃行銷洋莊自歐戰發生以後外洋禁止華茶入口以故茶務銷路停滯本年茶務更多困難原銷路旣滯稅源自竭頃聞祁門縣知事代陳茶商困難情形請上峯設法補助並請減稅等情聞省署已令財政廳核議矣 
　　銷斃盜匪阜陽縣南鄕張家寨兩河口等處前有股匪楊樹榮朱拐子糾衆搶刧得喊遠　現經該縣高知事密派警隊弋獲電禀省長依法鎗斃批令照准 
　　蠶桑女校運絲免稅安徽女子蠶桑師範講習所自開辦以來頗有成效現聞新式人力車繅成洋莊絲計兩石擬運滬變賣請予免稅放行省公署已電咨稅務處准免稅一次 
[北京]  
　　旅京湖南籌賑會之成立此次湖南慘遭兵禍十室九空轉徙離不堪言狀旅京湘省同人發起設法籌賑冀紓民困就京石駙馬大街組設湖南籌賑會業於十八日開會成立並擬定會章十條公舉熊希齡爲該會會長會所暫借水災河工善後督辦處其餘辦事各職員均依次推定分别擔任共策進行聞近日各機關及各慈善家捐助賑欵極形踴躍 
　　順直助賑局之解衣推食順直助賑局以此次湘省慘遭兵刦頗爲憫念特撥助銀幣一千元函送湖南籌賑會經收查放藉資救濟當經熊會長覆函答謝爲桑梓拜賜仁施云 
[綏遠]  
　　疫症已絕之消息綏區因疫症已滅約本月内即可將防疫所取消各分所已定十八日一律撤回惟鄕村間因種種困難尙有未盡消毒之屋云 
雜評一 
[四省剿匪司令（默）]  
　　魯省之匪迭據城邑蘇皖豫交界之匪迭出巨案流寇之勢已成商民受害已極而爲督軍者或奔走於無責任之戰事或但知保守一已地位而不間民間疾苦更有藉勦匪之名而人爭同令之位置中央以爭之之人多無法解决則寗遷延以坐視匪禍之蔓延如今日四省剿匪司令之不發表在中央方謂具調和苦心而地方實已受無窮之累此事之至可浩歎者也 
　　雖然前此亦未嘗無剿匪司令而匪禍從未稍戢然則今後即有司令亦不過具名而已又奚益於剿匪之實際哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[段總理之行蹝]  
　　松滬應護軍使昨接丁士源由浦口發來十萬急電咯謂段總理有緊要軍事須與蘇浙滬軍政長官有所商榷其地點本擬寗垣茲因急於返京由漢到浦盼即蒞臨爲要云云盧使接電即於昨日（二十六日）上午乘車赴寗其隨員爲孫副官長劉華榮參謀長並有浙督代表范毓靈參謀長同行云 
　　又一訪函云松滬盧護軍使因聞段總理有來滬消息昨特派副官元殿元帶同弁役四人前往南京恭候隨侍行旌並諭令探問如段總理果有來滬之行務先電知以便迎迓及預備駐節之所惟聞段氏不但來滬尙須赴杭茲盧楊均已派員沿途就敎或因之不果亦未可知 
[莫理遜博士自澳洲抵滬]  
　　政府顧問莫理遜博士日前自澳洲抵滬擬於本日乘火車入京 
[江寛輪船失事紀略]  
　　招商局之江寛商輪日前由滬開往漢口昨日本埠長江帮某報關行接得漢口來電謂該輪在漢口下游與某兵輪相撞受傷甚重一說謂已沉没聞招商局亦已接該船失事電報至其詳細情形容再續探 
[籲請照舊征稅之往來文電]  
　　上海總商會昨日電呈北京大總統國務院財政部農商部並南京省長財政廳文云蘇省改釐爲稅産銷併征比較釐金加增數倍不求同意輙定五月一日實行各業異常恐慌紛紛到會要求代達僉謂釐金本屬惡稅故有裁釐加税以紓積困之議所謂裁釐者裁各處非法之釐加税者加外洋進口之稅今不裁釐而加稅竟改釐金而爲貨稅且增産銷併征之名重征厚歛民不聊生慨自國體變更以來擾攘紛紜迄無寗日旣受歐戰影響復遭國内災祲百貨山積商業氷擱岌岌可危誰加顧恤伏思修改海關稅則須求各國同意増加商民負擔竟可勒令遵行直不爲商民獨留餘地惟有相率輟業束手待斃而已獨不解官廳不爲商民計亦應爲國家計不爲國家計亦廳爲個人計大學第十章生財之道與其有聚歛之臣寗有盜臣無裨於國業怨於身菑害並至亡可立待今日者裁釐旣非所望加稅實難擔承能爲商民留一線生機即爲國家培一分元氣等語查此次改釐爲稅變更舊率重者加至倍蓰垂斃之商民焉能忍此敲剥其痛切呼籲實非得已倘必實行恐輟業待斃固意中事而依藉洋商爲護符苟求生活亦必有之事皮之不存毛將焉附本會目觀商情不敢壅遏應請體恤商艱迅賜仍照舊章辦理以順輿情而維國脤值此商業殘喘國本危殆之時切勿稍有變更伏候批示祗遵上海總商會有 
　　上海縣商會因江北裁卡改稅變更税率曾用快郵代電具呈財廳請照舊章徵收原文已紀二十三日本報昨日該會接江蘇胡財廳長快郵復電云上海縣商會覽養電悉查此次江北改釐爲稅修訂稅率祗榖食門内米麥等項寗屬酌議較蘇爲重然視從前逢卡完納通過捐已屬減輕且蘇屬仍偱其舊並無問題其餘所指各項大都因舊率過輕略爲修改茶葉係按等抽收上等僅每石一元二角並無兩元四角之鉅羊毛本按值百抽二估計現已另飭稅所查復核議重修貴會與官廳本有互相維緊之雅尙望轉爲明白開導是所盼麟　有印 
[絲繭公所定期開會]  
　　江浙皖絲繭總公所總協董沈聯芳黃晋紳以繭汛已近諸多問題均待磋商故定於五月一日下午三時在本公所開會討論並呈請江浙皖三省實業廳長派員與會凡關於困難問題應於會議解决者沈君特邀集同業在所研究編列議案以便届時提出故沈君連日督同在事各員辦理會務異常忙碌 
[滬寗路總管理處開會紀略]  
　　滬寗鐵路總管理處照章每年開常會一次報告上年賬略及本年預算狀况六年分滬寗路營業賬目業已結束約計贏餘九十餘萬元日昨任局長召集華洋議員在總局樓上開總管理處會議洋總管克禮阿報告六年分成績後即提議員司獎金一項應照各路成例酌給六年分辦事員司一個月薪水以示獎勵經多數通過繕成筆記呈由任局長轉報交通部核示不日即可實行云 
[粤人餞送朱兆莘赴美]  
　　前駐滬交涉員新任舊金山總領事朱兆辛氏自奉命南下已於日前抵滬暫寓滄洲别墅候輪赴美旅滬粤人以朱君前在滬交涉員任内對於同鄕事務無論巨細悉能盡力且辦事公正素爲各界欽仰現悉朱君已定於二十七日（今日）乘美公司郵船委内瑞拉號放洋赴美履新故以廣東俱樂部名義特於昨晚六時在該俱樂部樓下（卽廣肇公所正廳）設備盛筵邀請朱君宴會爲之餞别以資紀念 
[萬國商圑舉行閱兵典禮]  
　　本埠萬國商團發起自一千八百五十四年迄今已閱六十四年每年春操畢舉行閱兵式一次往年閱兵官向由香港總督充任自歐戰以後港督不克蒞滬遂由工部局總董代行興禮一千九百十八年即民國七年大閱已擇定今日（四月二十七號星期六）下午三時在跑馬廳舉行與操者有馬兵一隊過山砲四尊工程隊陸軍水師隊機關砲四尊汽車砲一隊英國安字英國皮字隊美國隊　關隊葡萄牙隊日本隊　華隊蘇格蘭隊意大利隊等各步兵約計數千人尙有英國後備一隊中華後備一隊云 
[閩省請濟車械]  
　　閩省李督軍近因需用軍械特派軍員曹金榮來滬咨請上海兵工廠檢撥七密里九口徑之鎗子一百餘萬顆從速運閩昨日經謝總辦檢發無烟藥鋼箭子彈一千七百箱交由曹軍員裝載火車解杭轉運入閩以濟軍需 
[閩省新兵繼續來滬]  
　　閩省添招新兵陸續到滬暫駐龍華操場者計有一千一百四十名定乘新濟輪船赴閩等情已紀昨報昨日午刻又由招兵委員周承善押送新兵五百名由寗專車來滬逕至龍華亦在操場暫駐守候輪船赴閩 
[美領事宴請中西人士續紀]  
前晚駐滬美總領事蕯門司君宴請中西人士於寗波路之卡爾登西飯店已略紀昨報茲悉是晚到者約三十餘人華人方面有朱葆三沈聯芳虞洽卿張爾雲穆竊初朱少屏關烔之錢新之沈寳昌沈敦和歐彬簡玉階陳炳謙譚海秋黃晋臣席立功　信之傅笑庵朱兆莘聶雲台唐露園王一亭謝衡牎王正廷等西人方面有英按察使勞平吉禮明律師大陸報記者魏勃美國公使館商務參贊安立德靑年會書記費英生前美國大學同學會長麥克臘根博士大來密勒氏評論報記者抛平爾搿爾毛敎授等先由美總領事介紹商會會長朱葆三沈聯芳演說大致謂中美睦誼素篤　美國紅十字會獨於中國助力不少今美國紅十字會在滬徵求　員商會已開董事會議决全體聯名加入並通告全體會員三百餘人均加入美國紅十字會爲會員且當介紹親友爲會員云云一時鼓掌聲不絕於耳後有王正廷沈敦和朱兆莘等演說大致對於徵求會員事均極贊成繼由美國公使館商務參贊安立德及英按察使勞平吉君演說大致謂今日中國商會會釐及會員能全體加入且有許多有名華人提倡此事非常可喜云云末由美按察使舉杯爲薩總領事對全體起立盡飮一杯散時已鐘鳴十下矣 
[造據騙取編纂費之通緝]  
　　淞滬警察廳長徐國樑昨日通令所屬各區署所文云案准上海縣知事公署公函内開案奉財政廳訓令本年三月二十三日奉審計院養電内開皓電悉本院並無派員携帶印收向各公署收費之事據稱據高郵縣知事呈稱有唐玉階彈有本院訓令印收向縣領取編纂經費六十元等情殊堪駭異案關假造文書詐欺取財　迅飭該縣並通飭各縣務將唐玉階嚴密查拿訊追澈究除通咨各省一體查拿外特復等因奉此查此案前據高郵縣知事抄錄調查規則並塡請欵憑單連同所取收據呈請塡發通知等情當經電院請示一面快郵通屯各縣各調查員至縣領欵應俟奉到院復再行飭知辦理在案今奉前因除呈報省長並通令各縣外合亟訓令該知事立即遵照嚴密查拿務獲到案訊追澈究母稍疏縱等因並奉省長電開據財政廳呈奉審計院電有唐玉階假造院文印據藉調查纂費名目詐欺取財高郵縣已被詐取六十元除由院通咨各省拿究外請通緝等因合行遵電各該知事一體嚴密查辦務獲究報等因到縣相應函請貴廳分飭各警區　密查緝施行等因准此除分行外合亟令仰該署所隊遵照轉飭所屬一體上緊查緝務將該犯唐玉階弋獲解轉廳解法辦違母切切此令 
[無試騐敎員審查體格]  
　　昨日西門外斜橋路公共體育場縣敎育會樓上開始舉行無試驗檢定敎員檢查體格沈知事未到委縣敎育會主任李頌唐縣視學朱伯華學務科錢紳齋市學務員買粟香等分任其事上午八時先後到會試騐肺量爲李頌唐王壯飛主任試驗聽力口音由朱伯華買粟香主任試驗視力爲錢紳齋錢道民主任自午前九時起至午後四時止各敎員投到者共一百三十八　内女敎員四人茲將其試驗檢查規序列后（一）試驗肺量用精密檢查法備有試驗肺量器一具由受檢查者試驗其肺量之大小（二）險查目力用檢查目力字表每表計字十行每行取字形相類者審之令受檢查者書其一行或二行以證明其目力之深淺（三）檢查聽力口音由檢查者聽其言語聲音以證明其聽力口音之强弱或清濁 
[集資創建大同公所]  
　　本埠輪軌交通凡經營滬上者大半挈眷旅居租界每遇客鄕因病身故其靈櫬不得不暫寄善堂公所以俟得　盤回原籍無如租界内停放棺柩之所寥寥無幾而滬東楊樹浦一帶　更闕如茲有引翔港鄕民曹芝　奚德潤吳智仁茅雨生張楚錫（即張雲卿）張鶴梅等有鑒於此發起創設大同公所集資一萬五千元在楊樹浦高廊穚北首購就地基十二畝有奇開工建築廳堂辦事室並建上中下三等殯舍三十間備安旅櫬對於停柩之家不分本鄕客籍一視同仁現在酌量取費將來辦有成效再當增加施棺賒材等各種善舉云 
[財廳派員清查丁漕舊欠]  
　　上海縣公署昨接財政廳長訓令云本省各縣征收丁　每届截數之期均未能依限清完歷年以來新舊套搭積欠頻仍屢經本廳行催各屬勒限掃數迄未結束亟應切實清理惟是田賦一門欵目最鉅事務繁冗必須派員清查各年舊欠查有吳兆嶙堪以委任除令行外仰即遵照云云 
[添派師船駐瀏緝私]  
　　兩浙緝私第二營婁營長近以漁汛上市而瀏河所駐第四隊之師船兵力不足深恐查緝不遇爰特呈請統部調撥師船迅往協助昨經宋統領允准已飭蘇　之第六營派撥師船四艘即日開往瀏河帮同查緝私　矣 
[緝私統領之佈告]  
　　兩浙緝私蘇屬統領宋明善昨出通告云照得鹽稅一項本爲國家歲入之大宗而裕課必先籌銷保商乃能增税私販若不嚴爲杜絕官引斷難暢銷本統領蒞事之初用特諄諄誥誡凡我各營兵警務宜認眞巡緝倘或懈惰因循抑或營私賄縱一經派員查出或被告發定當分别按律懲辦决不寛恕所有各處私梟無非土著良民何事顯干法紀自茲以後勗告爾等各謀生業善作身家設仍怙惡不悛依然販私如果獲案定以私鹽治罪法擬議懲辦倘敢　集大帮梟匪開鎗拒捕者當場格殺律有明條務各痛改前非母貽後悔本統領自當賞罰分明恩威並濟昔在津何曾爲未雨而綢繆今抵滬淞益願從風以鼓舞軍民一體遐邇咸知母違特佈 
[探目續獲盜黨]  
　　持械糾黨搶刦公共租界内舗戶財物之盜匪奉天人郭迺緒伍友聲周少由蔣朝桂（即朝貴）郭阿三等匿居虹口東有恒路二千零十八號門牌屋内被中央捕房特别機關探目李星福包探鍾星南王寳生偵　前往將郭籌五匪拘獲搜出手鎗二枝子彈六顆解送公共公堂訊判押候查究各情已紀本報茲經該探目等查行尙有同黨匿跡新閘卡德路張家宅七百六十四號門牌屋内因於前晚協同西探目壳羅香密往續獲郭之問黨兪少棠曾富生劉雨文陳玉其王朝恒葉茂正等六名搜獲兇器及當票一百數十張一併帶入捕房昨晨解送公堂經王襄讞會同英領卓君訊據中西　目上堂禀明續獲被告兪少棠等六名請爲展期俾得調查云云中西官得供判被告等均還押候查明　郭迺緒等併案解究 
[刦案嫌疑人解送警廳]  
　　滬寗鐵路北賓山縣境吳步鰲家被盜刦去現洋二十元金飾十餘元事後報告閘北四區二分所指拿到嫌疑人唐長發崔文成崔錦成崔炳成郭寳奎等五名搜其住址並無賊設解經司法科訊供不認等情已記前報茲悉此案昨已解送淞滬警廳訊辦矣 
[鐵路駐蘇分巡之更調]  
　　滬寗路局駐蘇分巡陳文藻因事撤差遺缺經任局長呈　交通部派委金同壽　理聞金係留學日本陸軍士學校畢業生陸軍步兵中校於軍警兩界尙有經驗奉委後已於日昨到蘇視事代理是缺之警務總巡蘇君即回滬銷差云 
[女工尙須覆訊]  
楊樹浦路八十七號門牌三新紗廠總管車沈鶴瑞偕證須子顯蔡屏之劉晋臣在公共公堂控女工頭目朱展氏於本月十七號晙衆能工爲首滋擾　擊燬值價一百餘元之器具什物等情已　誌本報昨晨由廨復訊原告沈鶴瑞延代表律師上堂譯稱前次審訊此案敝律師並未到堂惟原告現在又有新證據提出可以　明當時由被告朱張代爲首吵鬧喝打應請堂上將各見證之口供重行審訊云云即據被告朱張氏之代表律師上堂辯稱此安實係該廠用人須某姘婦王媛媛（即奚媛媛）從東廠二等　目拔升西廠爲頭目以致公衆不服相率停工向論至於喊打之　人人口中均云打打打打被告不過隨衆附和並非爲首且本案前次已奉堂上訊明今天宣布堂諭之　原告不應再請律師到堂要求復訊况被告家中上有八旬老姑下有六月男孩均須被告哺奉應請堂上格外原諒憑公判斷云云中西官得供會商之下判朱張氏還押候下禮拜一再行覆訊 
[愛儷園書畫助賑劵開標誌略]  
　　陰歷十五日爲愛儷園古物陳列所常會值月人吳昌碩王一亭黃山壽諸君將書畫各件陳列戩壽堂及東西廂若吳待秋朱式瞻鄒滴廬哈少甫胡子英諸君均有補助琳琅滿目美不勝收下午一時在廣倉學會開標先派童子軍稽察出入來賓親自持劵摸標到者約七百餘號惟第二標爲同春坊慶記所得計吳昌碩竹石一幀第五標爲謝蘅牎君所得計清道人緝本　佛一幅第八標爲蘇　鄕君所得計清道人山水橫幅一幀第十標爲馬乙棠君所得計吳待秋花卉堂幅一幀其餘不勝記載所有未經摸彩各劵并加入各人繪件展期於四月十五補摸四時許姬覺彌君在天演界演說廣倉學會辦事細則並請各會員討論一切八時筵會而散 
[測繪公會消息]  
　　中華測繪公會爲周惠南等六十餘人所組織迄今半載會員已逹一百五十餘人會内附設之測繪專門學校學生亦漸發逹他如圖書部研究部介紹部彈子房等亦均已舉定職員布置一切茲又發行測繪學報一種訂陽曆六月一日始刊除會員分送外各埠工廠學堂及建築場來函預訂者已不少現聞該會訂明日（二十八號星期日）午後三句鐘在牯嶺路會所開全體大會云 
[籌備小學聯合運動會之集議]  
　　浦東楊家渡縣立第二高等小學校校長顧聘珍發起洋涇市公私立小學聯合運動會藉以提倡體育現擬開職員會兩次集議辦法設事務所於洋涇市經董辦事處昨由該事務所通告各學校校長定於本月三十日午後四時蒞所集議以資進行 
[内園將開蘭花會]  
　　今歲蕙蘭蘇杭滬三處新花成品者甚少聞滬地祗得其三一爲滬紳郁孔昭（梅瓣）一爲周舜卿子肇甫（水仙）一爲朱餘記鞋店主朱餘生（水仙）現將次開放故擇本月（陰曆）十九二十二十一三天在邑廟内園中開蘭花大會以供玩賞 
[難民往來不絕]  
　　淮徐一帶難民邇來成羣結隊陸續來滬前往各鄕鎭向舗戶索取錢米如浦東南滙奉賢川沙等處此項難民往來不絕而洋涇鎭一處爲南川往來要道該難民此往彼來幾無處日前昨兩日又有灌雲阜甯等處難民一百餘人經過該鎭扶老携幼肩挑背負狀極困苦該難民等持該邑縣知事布告由地保帶赴各商店酌予銅元數枚而去該鎭商店咸覺苦於供給僉請本年難民之多實爲從來所未有云 
[瞿鴻禨病殁]  
　　善化瞿止盡君前清時以大學士值軍機處後解組歸田革命後隱居滬上絕不與聞政事昨日（二十五日）亥刻病殁卡德路九號寓内聞享年六十有九云 
[漢口路之火警]  
　　英租界漢口路（即三馬路）第二十八號門牌馮存仁藥店後面棧房昨晚九時許因製藥失愼頃時冒穿屋頂由工部局瞭望台鳴鐘告警救火會西人立騙皮帶車到場灌熄並未蔓延鄰右 
[大統路之火警]  
　　昨日午後半時許閘北大統路馮壽德所開之恒昌德糖食店内忽然起火延燒市樓房三四幢當由各段救火會到場救熄事後經四區余署長查得起火之家曾保火險飭傳該店主到案候訊 
[華生印刷所失愼續誌]  
　　英租界湖北路八十二號門牌華生印刷所於本月十五　夜失火殃及左右鄰居等情已略誌本報昨由老閘捕房包探陳維坤將該所主錢維洲傳至公堂據捕房代表牛門律師上堂陳述案情並稱被告擅在該屋地板上砌灶煎熬魚膏並不預向工部局捐照如果到局請領執照决不准其砌此危險之灶不致肇　禍歸殃及鄰居應請嚴究並據救火會會長西人到堂證明　告店内僅有手搖機器數部乃向永安公司保有火險銀至二千五百兩之多云云質之錢維洲供稱起火之晚適我他出實出不知等語中西官得供判候下禮拜一訊明核辦 
[迷路男孩待領]  
　　無名男孩身穿藍布長衫藍布破擋袴赤足蒲鞋頭鞋子和尙頭左右太陽穴均有疤痕身體甚胖在法新租界迷路啼哭爲捕查見帶入捕房昨送法公堂請示詰據該孩稱年七歲詰其父母住址含糊不答判送堂留養候家屬認領 
[調戲婦女之榜樣]  
　　浦東洋涇鎭一帶時有惡少三五成羣闖入各布廠調戲女工經該管警署諭令嚴禁在案前日午後復有多人闖入該鎭源茂布廠調戲女工經該廠司事方啓唐勸令出廠若輩不服竟將方扭住兇毆傷及胸部等處並將廠中雜物玻璃窗等任意毀壞當由廠中男工拘獲沈阿平陳金生張阿三等三名鳴警解人三區二分駐所轉解三區警署經解警正略詰一遇以沈等調戲女工結黨滋事實於風化治安大有關礙判令發往犯事地方示衆招告二日期滿再行核辦 
[抛妻重婚之控訴]  
　　在亞細亞火油公司内爲寫字之李祥林家居浦東爛泥渡三年 
 
 

Page 11

 
 
前娶附近陳李氏之女陳氏爲妻成婚後李嫌該氏並無粧　待遇頗薄去年匀間該氏之世陳李氏忽然染病該氏即歸寗侍疾詎李乘妻不在卽於十二月二十七日又聘王錫金之女王氏爲妻於今年舊曆正月初三日娶王氏到家置陳氏於不顧前日李陳氏偕母陳李氏至第三區警署禀控李祥林抛妻重婚請求提究當經解警正飭警將李傳案研訊一過連同原告申送警察廳昨午　送地方廳即經檢察官預審之下判李收押陳李氏李陳氏退去候調查究竟再行核辦 
[誘逃妻子之控究]  
　　往居花衣街之王阿高在某錢莊爲飯司其妻吳氏近被同居漆匠傅松林誘拐至浦東已有一星期茲爲王查悉將傅扭控一區一分駐所正在訊辦問該氏忽然逃回家内述明被傅誘逃情形王卽偕妻投所請究昨經該所將案申送警察廳轉送地方廳即經檢察官預審一過判傳收押候究王阿高王吳氏退去候示 
[扭控誘妻之鄰婦]  
　　蘇州人錢永生住居閘北其妻朱氏日前被鄰婦史齊氏誘往南滙縣境周浦鎭欲圖變賣朱氏乘間逃回上海訴知其夫前日錢將該鄰婦扭控四區一分所轉解司法科聽候核辦 
[僞土騙錢案歸内地官廳訊辦]  
　　自稱現在厦門路席姓家爲包車夫之徐生道在北四川路捕房控北四川路四百二十九號門牌外國酒店大司務榮炳永串同該酒店主無領事管東西人强可（譯音）將油炸檜做成之紅土騙取洋九十元等情業由包探曹錦珊與八十六號西探郖（譯音）將榮與該西人拘解公共公堂訊供押查在案昨晨由捕傳集人證將被告西人强可等解廨復訊先由捕房代表牛門律師上堂陳述案情繼由北四川路捕房二十四號捕頭禀明當時徐生道將榮炳永扭至捕房控告情形並據徐生道投訴當　由大司務榮炳永介紹出資九十元向被告西人購買烟土一包詎係膺鼎是以向論云云又據大司務榮炳永供稱與徐並不相識主人有烟土出售之事係西崽所言徐生道所購之紅土吾見主人從蒲包中提來當日交付主人之土價確係鈔票洋九十元質之被告西人强可延代表律師到堂辯護旋經淞滬警察廳偵探黃愼卿投案聲稱被告所居地點係屬華界應請交給帶回　案訊辦禀畢即將徐警廳長公文呈案張襄讞商之英領白君判將被告西人强可連同見證榮炳永徐生道一併交來探帶去歸案訊辦 
[醉漢持刀追人]  
　　無賴王金生日前在法租界吉祥街某飯館内搶取切菜刀一柄闖至某酒店向楊啓遠尋仇楊飛奔逃逸王即出外尾追適有一百八十四號華捕將王截住詎王即將刀向該捕之手掌猛砍一刀又被脫逃旋經華界警察帮同將王拘獲帶入捕房昨解法公堂請究先據該捕上堂禀明前情繼據飯館厨夫殷九和稱是日王前來不問情由將菜刀搶去究爲何事不得而知詰之王供因飲酒過醉所致求宥楊供是日在酒店沽飲王持刀前來砍我所爲可事實不得知中西官判原被均非善類遂判王押二月楊押七天期滿一併永遠逐出租界 
[木棍擊破頭顱]  
　　住居閘北天保里之張金瑞前日扭小工杜永祥至四區一分所控稱民女出外購物被杜攔路調戲適民歸家遇見上前喝阻反被用木棍擊破頭顱流血請爲訊究當經王署員判解司法科訊明核辦 
[造屋不捐執照]  
　　法工部局工程處洋人前投法公廨控稱有坐落辣斐德路王三郎之房屋不向工部局捐照擅自動工拆卸修理有違章程且碍路政請究飭傳去後王抗傳不到奉判改提在案昨將王提案聶讞員曰今工部局工程處呈有單據一紙著爾立據倘後來局中開築馬路須着爾將該地上之房屋拆去一價照數給還如若開築定期局中於一月前知照拆屋如逾限不拆由局派人代拆工資仍由爾償還爾應允否王稱情願中西官　君當堂簽字後遂判被告不應抗傳不到着罰洋一元充公 
[詐欺取財之敗露]  
　　蔡大泉與陸金生因贖田糾葛涉訟於松江縣署奉判不服至上海地方審判廳上訴經該廳核准飭傳兩造到案審理前日下午蔡大泉至廳在承發吏辦公室聲稱今日到此所有開銷費計洋兩元我已付訖矣當爲承發吏袁炎所悉向之聲稱此處廳中並無開銷費用爾之銀洋交與何人蔡稱爲王正文朱春狗二人取去該吏立將蔡押同出外將王朱指交到廳當在王之身畔抄出卡片數紙上盡黃煥昇樊炳煕兩律師事務所之幹事員等字樣至朱則係在黃誕文律師處之茶房乃一併解案由民庭長盧君訊供一過以案涉詐欺取財着送地方檢察廳訊究 
[償還原告聘金之核減]  
　　無錫婦人丁朱氏偕子桂祥至會審公堂控朱沈氏前將女阿金許配伊子桂祥爲妻過門童養後詎沈氏又將阿金續配於美租界垃圾橋附近協興馬車行小主楊鴻發爲妻等情由廨訊明判朱阿金暫押諭令被告楊鴻發價還原告聘金洋二百元着丁桂祥另行婚娶限期一月將洋繳案由原告具領各情已迭誌本報嗣因楊鴻發届期並不繳洋故於前日午後由兪襄讞會同英領白君提訊即據被告楊鴻發供稱實緣無力措置要求堂上原諒減少繼由其父楊萬雲投案供詞與子相同詰之原告丁朱氏丁桂祥請求仍照前斷執行中西官核供會商之下判日本公堂格外體䘏着楊鴻發償還原告聘金洋一百五十元從速繳案後將朱阿金領回完案 
[被告不到改傳爲提]  
　　向居城内虹穚之　味經倪鏡甫至地方審判廳控訴十一圖地保曹晉生（即毛雲卿）於保産合同内蓋印證明在前復串通　沈氏僞造典契詐呑公産提出證據請求懲辦當經該廳准詞飭傳兩造定昨日上午開庭集訊詎被告毛雲卿不到原告以該地保抗傳不到顯見情虚請求改傳爲提陸廳長准飭提該保到案訊明核辦 
[店夥捲逃判押九月]  
　　梧州路一千四百四十四號某店主邱小濤控夥蔡晋康捲取店中現洋鈔票銀角共計值洋四百四十餘元等情昨晨由探尤雲卿將蔡拘解公堂經中西官訊據蔡供袛　陸續用空洋三百三十元並無捲欵潛逃之事官判蔡押西牢九個月以儆 
[押追欠欵]  
　　瑞利號延代表律師在公共公廨控興昌廠不理欠欵等情由廨訊明判决着被告照數還銀已誌本報嗣因被告挺押不理故原告代表律師於前日到堂聲明被告故違堂諭要求嚴追質之被告供稱實因無力籌欵請爲諒察兪襄讞得供商之英卓副領事判令被告押限三個月還洋違干未便 
[私帶烟土之科罰]  
　　土販谷陽西近從外洋私帶烟土八九十兩乘新疆輪船來滬抵埠後卽被水巡捕房探目何阿春查獲將人臧拘送地方廳請究在案芘悉此案昨經該廳推檢各官開庭辯論之下判谷陽西罰金八百元以儆 
[洋鐵皮之價值]  
　　日商某洋行近在浦東沿浦各碼頭收買大宗空火油箱及廢洋鐵皮等物裝運出口爲數甚鉅查空火油箱最初時每只僅值價五六十文現增至小洋五六角不等而廢洋鐵皮一物從前住戶多擲於垃圾内無人拾取近則居爲奇貨現浦東西沿浦各碼頭每日有江北人成羣結隊搜羅此項廢物據云每擔可售現洋一元四角云 
[婦人請辦擲包匪徒]  
　　婦人馬裘氏昨投法公堂控稱婦人日前出外購物詎被無賴楊阿金以擲包術將婦人手中之鈔票大洋共九元騙去圖逸當卽鴻捕將楊拘獲原洋已被同黨接去請爲訊究詰之楊供並非民人所騙中西官判證明確實豈容抵賴着揚押一月示儆 
[倜金照數償還]  
　　美國人威廉芳（譯音）延佑尼于帮辦羅斯律師在美按察使署控美人富勒（譯音）不付倜金等情前日經美按察使羅平傑君提訊即據原告代表律師上堂陳述案情請追質之被告富勒供詞推諉羅君核供判令被告按照原告控數還銀並償本案堂費 
[擄船失物案之辯論]  
　　航船戶陳紹堂王桂生控祝雲階糾衆掳攎船致失貨物並船櫓等件請求究追等情當經南滙縣杜知事訊供判决詎陳不服至上海地方審判廳聲請上訴經該廳核准飭傳兩造到案昨日午後四時由各推事官特開合議庭審理陳供南滙人年三十六歲搖船度日前次船中裝載各商號貨物途中被祝糾衆覇阴又串通該處巡警局將船扣留以致各貨損失且船中之櫓被祝取去暗托兪阿毛當在橫沔鎭計當洋四元當時涉訟於南滙縣署奉判不服是以來案上訴王桂生前會至上海地方檢察廳具詞控訴次日奉批以案關民事着赴審判廳起訴王桂生因乏訟費故未來廳今將檢廳收狀證呈案請閱民人自訴訟到今已有二月之多營業停止所受各項損失共有一百數十元請求究追祝供稱前與陳合股經營此次伊船扣留皆由警局主持與我無涉官問祝曰陳之船櫓何在答稱民人不取官曰今據南邑申詳前來之報告盡此櫓謂領取去祝堅稱不知問官謂曰察閱此案情形爲數無多爾等皆經紀小民不宜涉訟本廳爲爾等和解如何詎雙方堅稱不願和解要求依法辦理官曰爾等不願和解設或涉訟高等廳則爾等有所不取陳祝仍稱不願和解問官會商之下遂諭辯論終結聽候宣判 
[西崽行竊之押儆]  
　　西崽甬人朱洪源前在九江路二號門牌爲侍者時因潛至隔壁三號門牌太平洋行内竊取值洋一萬餘元之金珠首飾等物逃逸被總巡捕房包探婁寳生將朱緝獲吊出原贓迭解公堂訊供等情已屢誌本報昨晨由捕將朱解廨經中西官訊據原告西人投案訴明被竊情形請究詰之朱洪源俯首無詞中西官判朱押西牢三年以　贓給原告領去 
[買贓物改判罰鍰]  
　　虹口西華德路二百五十八號門牌永泰飯店主梁高來因收買馬榮榮行竊某西人之鷄四只由探拘解公共公堂訊判梁押一月在案茲悉被告梁高來奉判不服延請代表律師禀准公廨　致捕房於昨將梁復解公堂經　西官訊據被告代表律師譯訴前情要求改判罰金中西官准如所請判改罰洋二十元充公以儆 
專件 
[上海萬國商團華隊第十三年徵求預備隊昌簡章]  
　　上海總商會爲商團華隊添招預備隊員廣告上海之有萬國商團初我華商不與焉深缺憾清光绪乙巳黎黃氏　　租界秩序不寗萬國商團出而維持以語言之不通生種　之誤會於是始　起華商體操會繼與萬國商團聯爲一氣編列隊已十有年茲矣華隊在工部局有華商隊官在租界得領回鎗械近與各國享平等權利平時操練射擊各隊員皆能悉心研究是以歷年成績爲中西各報所稱道庚戌以來保護地方尤爲出力可知列入隊員不但於個人體育裨益良多而於地方治安關係匪細本會有提倡之責本年五月爲商圑華隊添招隊員之期凡我商人當年力富强之日正志趣奮發之時請速向本會内　隊公會取閱章程報名入隊以厚華隊之力而增華商之譽有志諸君盍歸乎來特此告廣伏希公鑒上海總商會啓事 
　　宗旨　保護公共治安振起商界尙武 
　　資格　上等社會身家清白品行端正住居租界 
　　入隊　報名志願保證等書一俟通過即入預備 
　　預備　學習各科均已合格一俟通過即入正備 
　　正備　三年効力完全稱職一俟通過即入常備 
　　常備　爲正備之援享滿約稱職之優待得練習敎授之資格 
　　後備　爲常備之援留滿約稱職之紀念介隨時續充之利權 
　　獎勵　各科勤優給奬鼓勵 
　　會費　普及尙武不收會費 
　　出隊　違令犯章受罰除名 
[六合縣整頓官中辦法]  
　　第一條循環簿務須按月呈送縣署倒換如甲月之循環簿務於乙月上旬送縣倒換環簿至丙月上旬再將乙月之環簿送縣倒換循環無論是月有無業戶購領契紙均應將簿呈驗繳前項循環簿時務將中資捐簿隨同繳換一循一環如上例　　第二條中資捐無論每月多少應隨中資捐簿按月繳署由縣署彙發敎育欵産處具領前項中資捐各官中不得移挪短欠或擅自支撥 
　　第三條官中向縣署購領官契紙除照備領狀外並應另備簿册一本請縣蓋印發給各官中每遇領契時於薄内書某年月日請領賣契紙或典契紙若干張計繳契價若干元於年月日上加蓋官中戳記隨同領狀送署由縣署將領狀附卷印簿發還以資稽核官中已領未售之官契紙如尙存有五張以上不得續領官中每月繳送循環簿時應將已領契紙若干已售出若干實存若干開一清單署明年月日加蓋官中戳記附送縣署查核 
　　第四條官中對於業戶購領契紙應遵照官中章程向業戶詢明循環簿内應塡各項（即原有者及不動産種類契價等項）隨時登簿不得誤會契稅條例有請領契紙兩月未成立之規定因之售出契紙必俟將届兩月始行登薄致爲官廳稽核契稅之障碍官中售出契紙倘有將届兩月尙未經官中到場蓋戳成交者在官中得據實糾舉呈縣核辦官中有售出契紙至繳呈循環簿時尙未到場加戳者則中佣旣未收到中資捐當然無着應准在於簿内聲註備查 
　　第五條官中於循環簿内契價一欄極應注意務須查訽明確據實塡寫不得扶同短報或與契載數目歧異 
　　第六條官中經售契紙應挨號發售挨號登簿不得顛倒錯亂其實有不　挨號正當理由者得據實聲叙呈縣查核 
　　第七條官中於循環簿内購領契紙月日一攔應挨順塡列不得顛倒錯亂 
　　第八條官中向縣署購領之契紙應妥愼經理不得遺失汚損遇縣署委員查驗時應將未售之契紙悉數呈出由委員查明該官中其颔契紙若干除循環簿内已列售出若干應存若干核驗相符仍將未售之契交還經理 
　　第九條官中如有違反本辦法第一二條之規定者遲延一月記過兩月飭丁守提丁役川飯由官中支應三月不到吊銷憑證革除其官中仍追繳未售之契紙及已收之中資捐 
　　第十條官中有違反本辦法第二條第二項之規定者提案追繳 
　　第十一條官中有違反本辦法第五條之規定者卽照官中章程第十五條辦理 
　　第十二條官中如有違反本辦法第八條之規定者由縣署傳案查訊予以相當之處分 
　　第十三條官中如有把持攬奪以及一證朋充或不繳年稅者隨時由縣署傳案察酌辦理 
　　第十四條本辦法如有未盡事宜隨時報明財政廳斟酌損益來件 
[檢查棉花之第二意見書（穆藕初）]  
　　閱　曆三月十五日上海各報所載上海總商會南市縣商會中國棉業聯合會會街呈復上海縣知事呈文欣悉上海商業家對於整頓棉産不逍餘力藎籌碩晝欽佩莫名惟所陳檢查棉花甲乙丙三說理論滔滔然於事實上所難辦到者亦復不少不揣冒眛略陳管見與我邦人君子共商榷之按甲說主張從根本解决先從農産物着手設立農事試驗場以杜棉花攙水之弊夫農事試驗場之目的在於研究種法改良物質伹於物品收穫後天職已盡檢查棉花攙水等獘實非試驗場所有之責任蓋改良物質係農業上之精神事業檢查棉花攙水係行政上的防止方法二者性質相反萬無兩事合舉之理玥留美六年調查實業足迹徧二十餘州每州農事試驗場少則三四處多則二十餘處從未聞有檢查機關附設於試驗場者考之東西洋各國亦何獨不然此中誤會不能不糾正者也乙說主張除設立農事試驗場外再設立檢查分所而丙說主張專從鄕公所設立棉花檢查機關以救棉花攙水之弊是二說也除試驗場附設檢查所不成問題外其不同之點一則專設檢查分所於各鄕一則將檢查所隸屬於鄕公所内手續雖不同而在鄕間檢查棉花之辦法則一　試問各鄕鄕公所設立以來曾辦若干公共事業各鄕鄕董能否賢於現辦棉花檢查局之各董事各鄕所檢查之棉花是否須責令各鄕戶挑至鄕公所受騐或由鄕公所派人至各家檢查苟其送至鄕公所而受驗也則一鄕周圍至少須四五里能否使各鄕民僕僕道途而受驗乎苟其派人至各鄕戶檢查檢查人之資格如何姑不具論而檢查之後是否能保各鄕戶不再攙水且檢查之人是否能各處一律實力奉行苟其實力奉　是否能保各鄕戶不羣起而反抗吾恐鬧局風潮又將一變而爲鬧鄕公所之風潮矣局止一所而鄕公所則有多所苟乙丙兩說而實行之恐在此各鄕紛擾無寗日矣夫攙水者係鄕販非行商此說也吾　韙之但檢查機關止宜設於聚處不宜設於散處故檢查棉花之舉非病商也實欲恢復花商之信用耳花商不自謀政府不得已而代謀之無論政府處理各事不愜民意而此事實未可厚非也玥曾建議棉花檢查之舉應責成於各秤手防止流弊事固無有便捷於此舉者然以現在商情衡之尙覺情隔勢禁雖有善法末由執行無已再退一步設想年來棉花出口數目日益增多而外商之收花不若廠家及本國商人之精密爲恢復對外信用起見除殷實公正花商各樹信用外再設立一棉花檢查局專驗出口棉花自驗之後關卡不得留難將外人所組織之棉花驗水會設法取消官辦商辦原無出入但求公正而已此係治標之法或能行之而有效至於根本解决於此時也玥實未敢夢想及之 
雜評二 
[總商會之電（訥）]  
　　天津聯合會所提之案與上海總商會所上之電呈皆以不堪重稅爲商人請命是誠不得已之苦衷也雖然商人之爲此呼籲者多矣重稅之弊必至民力枯涸國勢萎靡而不振甚者且起種種風潮淪國家於恐怖之境此其理由亦經國人屢言之矣政府果有所覺悟否况乎今日商人遭特别之痛苦尤宜有以特别體恤之此蓋不僅爲商人計即爲國家稍留命嚴亦宜如此若以政府不足於用但知搜括而不顧商民利害其結果豈忍言哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[錢業夥友之弊] [  河影]  
　　各業夥友舞弊以錢業爲最甚而影響亦最鉅夫錢業生涯無利不出無利不入除受各舗商倒欠外絕無虧本之理而何以通都大邑鼎鼎大名之錢莊一旦倒閉虧折往往至數十萬金或數百萬金雖其中不無别項原因而總以受夥友之害爲多數舞弊之夥友第一爲執事人（卽經理）錢業之執事人當其賦閑時或負債纍纍衣食不給一旦受東翁之聘登時趾高氣揚錦衣玉食選色徵歌呌局則一打半打雀牌撲克輸贏則成百成千用金錢不啻泥沙而問其每歲應得之薪金不過數百元耳乃揮霍如此安得不舞弊哉其舞弊之方法第一爲多做賬面其甚者店中資本不過數萬金而所做賬面或竟至數百萬金在東翁及外人觀之以爲營業發達而不知此即舞弊之方也賬面愈大舞弊亦愈易某某滙銀幾千某某欠銀幾萬其實並無是賬也執事者自已挪用假某某之名以掩人耳目耳顧執事人之挪用店欵其初亦非必卽圖吞吃祗因身有虧空必求獲一意外之財以爲彌補於是挪店中之欵謀别項營業所謂做小貨也做小貨而獲利所挪之欵或可歸償不幸再有虧折則虧空愈大而賬面上之某某欠銀亦必愈多斯時東家卽來查賬祗知爲他人欠欵不能知其弊也新年之時執事人或詐稱嬴利若干一般東夥盡有分紅無不興高彩烈於是東家之信任彌深而外間之信用益著而乃年年嬴利歲歲分紅年復一年虧累日鉅支持不住突外倒矣執事人於此或携欵遠颺或陷身囹圄而其所舞之弊乃畢露執事以下之夥友其舞弊方法與執事者略同特權位較小而其弊亦小耳夥友舞弊必須遮飾執事人耳目其挪欵也亦係借某人某號名義惟必須先向某人某號言明請伊承認防執事人向伊查詢露馬脚也但每至年關各家均須結賬夥友亦必須設法繳欵故錢店各夥平時用錢若取之無盡用之不竭一至年關無不悉鎖雙眉告貸於戚友之門甚至典質衣飾以求彌補而一過新年又揮霍如富翁矣予嘗寓客棧中見一最闊之房間内有少年四五人呌局打牌徹夜不息詢之茶房則皆某錢莊之學徒也噫學徒如此其他當如何（六） 
家庭常識 
[冬瓜治五淋] [  鄭敦書] 　　 
取冬瓜煎湯日食三大甌七日而愈 
[薏苡治疝] [  鄭敦書] 　　 
用東方壁土炒薏苡至黃色然後水煑爛入砂盆内研成膏每日用無灰酒調服二錢未幾即消 
[桃樹生蟲] [  古歙汪邦鍾] 　　 
凡桃樹着花之後新葉發生之際每多蟲子散布其上及一迵則爲蟲矣宜隨時察看其葉面帶黃色者即摘面葉之蟲自絕矣植桃樹者宜注意之（不受酬） 
[治蚤奇法] [  古歙汪邦鍾] 　　 
凡垢穢之地必多蚤其害甚烈不但吸人血液且擾人淸夢余常以此法治之頗有奇效試列之如下以桃樹葉摀成泥和水少許徧灑之隨將窗戶關閉歷二小時掃之而棄於河則蚤皆醉伏葉上可盡徐矣但灑後不得逾二小時恐歷久而蚤醒失其效力也（不受酬） 
[桂樹生蟲] [  古歙汪邦鍾] 　　 
桂樹最易生蟲往往因之而死可用芝蔴幹置枝上則卽可免生蟲（不受酬） 
工業須知 
[亞麻之栽培及製造法（六）] [  張靜生]  
　　（甲）架上分裂器此器分板架及棍盤兩截其構造法取櫸木作橫列三角形之溝槽（即凹凸均爲三角形）長方板長六尺寛二尺五寸下支以架另製一木盤寛二尺五寸長三尺下附二長木棍長度與溝槽板之寛度相等亦斷成三角形之溝槽如長形齒輪然但角度之大小須與板之角度相等棍之兩端中央各裝一鐵軸以人（如倒人字形）形鐵片四枚各於下角鑿一圓孔孔徑與鐵軸等大將鐵軸插入卽釘附於盤底之兩端使能轉動使用時先將亞麻橫鋪板上然後取棍盤置麻上盤中　鐵石等之重物使生壓力用力推挽往來轆轤亞麻受其傾軋纎維即自相分裂矣 
　　（乙）手裂亞麻器法作木架下寛上狹架上置木槽長三尺寛五寸深四寸槽底亦爲三角形之溝槽惟縱列木槽之彼端裝一能活動之木刀長三尺寛四寸五分鋒寛四寸厚五寸（與切草料之鐵刀相彷佛）木刀之鋒面亦鑿三角形之縱列溝槽大小與槽底之溝槽等而上下凹凸適相胳合刀之根　裝一木柄使用時將亞麻縱鋪於木槽内左手握麻把之一端右手執刀柄用力上下軋之可也 
　　分裂之工作凡用露水漚者宜乘熱行之不可令遇冷空氣否則不易分裂故於温室行之爲宜 
　　用河水温水二法所漚者不可以火烤烤則失其柔軟堅牢之性施行分裂之工作時初用分裂器之大溝槽者次用小者徐徐軋裂之 
　　分裂之先以束把置木板上以木槌打之至細碎則使纎維與皮互相分離分出之纎維用分裂器使之分裂其皮因麻纎維尙未完全分離故仍可整理用鐵櫛梳之鐵櫛先用疎齒次用密齒梳好之後薄鋪板上以硬毛刷刷之以木錘摩刮之次用軟毛刷順刷之勿使雜亂至麻皮與纎維完全分離而止梳刷雖費時間而所得之值實足償勞力之費而有餘也即用分裂器分裂之纎維亦須梳刷摩刮使之通順否則品質粗劣卽無善價之望也（未完） 
集益錄 
[第九十九問] [  陽中卓]  
　　前載某君之　　黑色法用次亞硫酸鈉三瓦水一百四十瓦僕卽如法試驗但浸後數十分鐘仍未見有何等效驗再浸數句鐘仍是如此唯水變若銹水耳於是浸之一日二日僅略變薄黃色終不能至純黑美麗之色據某君云浸下十分鐘便生效　而鄙人成績竟成反比例且出水不久比舊易於生銹究係何故幸實驗家敎以良法俾得研究 
　　附白本欄答案因長篇居多現俟一百問滿後即專刊補答各案惟紅頭火柴應用之着色料及隔年水仙花之復種法均未得圓滿答復尙乞經驗家不吝賜敎 
長篇小說 
[二城風雨錄] [  英國郤而司迭更斯原著常覺小蝶天虚我生合譯]  
　　卷下第四十章（三） 
　　時苞洛與小露蒔已預知噩耗一見曼萊暈厥之狀則皆撫之失聲哭卡登乃撫小露蒔曰爾母以悲痛而暈可勿驚之少頃能自醒也小露蒔因投卡登之懷抱之哭曰卡登汝必救吾父也卡登聞語立現爲慷慨之色曰吾愛吾必救之汝母哭吾今行矣言時起立果行及門又復止步廻望曼萊則如雲之髪散被兩肩伸其素臂伏榻而臥其一種憔悴可憐之色使人心爲之軟卡登因念此時似可與親一吻留爲最後之紀念則吾瀕死之時亦得回想而甘四顯室中惟一小露蒔牽衣而泣卡登乃徐徐俯身伸其吻以就曼萊之額面熱涙如鉛亦不禁奪眶而下微語曰吾今有以酬知已矣此語至低聞者惟小露蒔一人當時尙不解何故及後小露蒔長成且嫁夫恒含涙以此語詔其子女而子女復告之後人莫不爲之感傷不已也卡登出室則兩老人方坐火爐之次各以涙眼相覷搓手無策卡登曰丈今有良策乎老人搖首曰已矣吾今更有何策然而吾心終不死但有一線之希望吾卽有一步之進行卡登曰然則將如何入手老人曰吾力盡矣唯有遍訪諸要人求其開一面之網但得吾婿之命保全吾女之心不碎則吾猶得稍贖其愆不則吾一家人亦俱死矣卡登曰然乎吾亦但願如是今晚九時當至泰爾生銀行聽丈之消息也言次遂去勞雷自後送之低呼曰卡登汝視老人策能行乎卡登搖首曰汝視之如何哉若能營救於後則頃間之判詗亦不遽下矣勞雷曰然則汝有何良策以援湯訥卡登冷然曰已矣吾猶人耳豈有魔術能生湯訥亦但聽之天耳勞雷乃大失望以袖掩面久久不能出語（第四十章完） 
 
 

Page 15

 
 
   
 
 

Page 16

 
 
   
 
