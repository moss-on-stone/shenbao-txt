# 1888 - 321 - 4905605

 

Page 1

 
 
[順天江南浙江江西廣東福建闈墨出售] [  申報舘主人啓]  
　　每當大比之年闈墨一出海内皆以先覩爲快盖以風氣所在有志者皆須簡線揚摩也特是原本旣不易　而坊間　刻又皆魯魚亥豕訛誤具多本舘特用新鑄鉛字印成逐加圈點印釘工雅讐校精詳是以監臨以下諸員姓名爵里及題名全錄較之麻沙本寳有天淯之殊焉每本　洋七分正本埠歸申報舘帳房及申昌書畫室發售各外埠則概歸申昌經理此佈 
[招集揅經室續經解股票啓] [  點石齋主人謹啓]  
　　經解彚刻首推通志堂體例可謂善矣然所采多宋元諸家之說及學海堂行世而士知實學直可俎豆漢營但所取或非足本匿疇人傳廣雅編　列其中通儒微嫌其冗雜後學又苦於檢尋此編依經編次全倣通志堂而去取一以漢學爲宗凡稍涉宋儒論說者槪從割愛廣搜秘籍力闈幽光采書百七十餘種積卷千四百有奇甄綜加精條流一貫實踵儀徵之盛業蔚儒林之鉅觀本齋志在壽世匪以　利其書足貴其價甚廉預定者儀取工本先繳洋八元取書時續繳十八元裝盛木箱一只因寫印精工校讐嚴謹務使毫髮無憾一時未敢草率成書用告售股諸公宜早賜敎出書後不預股者每部定價上十元特此佈聞售股處○在上海垃圾碼頭本南局帳房三馬路申報帳房南北申昌以及漢口黄陂街本局京都琉璃厰本局廣東省城本局皆可購取此佈 
[郡縣宜重其權力論]  
　　有浙江秀水雲暉閣主人郵來一稿曰天下之亂發於一郡一縣天下者郡縣之積也故清亂之源必自郡縣始今之郡縣當承平無事稽錢糧理獄訟雖限以文法猶得任其所爲一旦有事則又任諸將帥肆然爲之而郡縣官不得操寸栭豈剿賊之事獨於郡縣官無與耶今之郡縣官縱不古若亦豈無智且勇者第無所藉手則智且勇何由而展布之竊以爲今之時勢宜與郡縣以兵而使郡縣官專其用兵之權今郡縣之亂或教匪或會匪决無一朝能集事者蓄謀旣久必有時泄露郡縣官豈無見聞而往往養奸遺蹡得何也漢制郡縣殺人例不待奏報尹賞爲長安令捕惡少年數百人入獄以大石壓斃之董宣守北海殺大姓公孫丹父子其親黨數十人操兵鼓譟宣又盡殺之且郡縣皆得自置椽屬如孟章之輩嘗從太守討賊故其勢重而權專今之郡縣無此勢與權也如本地有變官之能者乘其羽翼未成陽交其渠而陰遣其黨迫其黨漸散而後梟其渠此不煩一兵之計也而或者亂形已成而陽交陰遣之無益請兵上游必需時日幾事不密彼先發制人則至大兵赴援而官已受戕城已被陷故狡點者恒隱護其亂而嫁禍於後人以爲亂之旣作而我已脫然事外矣夫此豈盡本心之無良哉亦以身無兵權不足以作之氣而堅其志耳若他郡縣之賊今日北明日南飄忽若風雨忽焉告警各路援兵旣緩不濟急召募勇丁無論訓練無素心渙技疎絶不足用而或土匪或賊之間諜溷跡其中而我急不暇擇迄賊衆偪城外呼内應轉勇爲賊嗚呼此毛賊之所以興起也今郡例設之兵不過五六百縣例設之兵不過五六十而賊多至數十萬人少亦數萬人乗我不備東奔西突毋惑乎亡城破軍之相屬也竊爲計之今之郡縣如例有提鎭兵備道各額領重兵者無論已其餘邊防要區添設營伍歸郡縣官統領遇有宼警仍以額設官兵　其調遣而此添設之兵除隣郡縣互相策應外例不遠調夫以本地人充本地兵其姓名來歴按册可稽土匪賊諜臨時何由溷入而且墓廬族眷近在咫尺其心易固縱宼氛狂贓有不竭力而思勤除者耶其於居民非親友卽鄕隣亦安貴恣意焚掠以歛怨而速禍耶然則養兵之費奚出曰今勇餉多恃厘捐矣通衢郡縣卽以厘金分撥養兵其僻陋之地或　行屯田或在鄰近厘局撥解不足則由省庫量益之且今將帥所統兵少而勇多者以平日兵糧半盧故臨時募勇以代耳以格外募勇之費爲格外添兵之費一轉移間初無增益而郡縣有兵可恃緩急無虞其所保全者固甚大也夫天下者郡縣之積也誠畀郡縣以兵而使得專其權輔以堡寨轉練諸事宜然後地方無宼賊之警一切錢糧獄訟皆可盡心爲之而郡縣治矣由一郡縣推之而衆郡縣治矣衆郡縣治而一省治衆省治而天下治以上皆來稿所言援古以証今變今以復古其意甚善獨患古制之未必能　復耳夫以有兵而論郡縣固不得專兵而督撫則可以　制全省水陸者也有提鎭大員之處則其兵多矣然而近來省會重地督撫之所駐節提鎭之所鎭治而盗賊之蠢起者仍有所聞甚而至于京師重地畿輔要區而殺人奪貨之馬賊乃反多于他處津沽爲京師門户而其民風之凶悍至於混星之輩接風而不絶此何故哉豈郡縣有兵柄則可以治盜而大員之操兵柄者反不足以弭盜耶髮匪之超其先已爲邑侯所獲禀諸撫軍撫軍以好善爲心不殺爲仁惟恐冤殺多人致滋事變乃斥邑侯之多事而懈其防範遂至外賊刦制猝不及防戕官陷城遽成大禍蔓延至於十餘省流毒至於廿餘年此其咎豈盡在於郡縣無兵柄之故且郡縣之有兵柄者古常有之後以積重難返故宋藝祖以杯酒番兵權後世傳爲美談由是言之天下之治不治不盡關乎此也爲今之計養兵不如練兵兵不貴多而貴精兵旣精矣何往不利若慮鞭長不及馬腹則有鐵路之法在主人之說存而勿論可也 
[都門稗史]  
　　昨紀京師土棍樂八黄上行至廊房二巷被多人砍傷越三日血溢斃命報經西河沿汛宮鎖拏諸兇手解送中西坊署錄供所以尋釁者緣樂曾爲前門外迤東諸土娼家作义杆武斷一鄕無惡不作近有甲乙丙諸人在西河沿城下潛設賭局通宵逹旦聚衆賭錢樂思有以魚肉之日向滋擾兾局主憚其威勢浼人爲之介紹自願致送陋規也局主姓張名阿五渾名　張五數年前因保恩姓庫兵被樂兩次敺辱常思報復無奈無隙可乗至此遂率領多人將樂吹傷想一經移解刑部自當訊取確實口供也○客歲經總署奏准各處洋藥說厘并歸海關徴榷各關稅務司紛紛禀請添撥經費以免竭蹶從公至今夏始由總署會同户部議得各關始自一百十一結起核計所收洋　稅風於十成中提出一成作辦公經費當經奏蒙俞允行知各關一體遵照刻下户部接閱津海關册報内開已由稅務司於一百六結至一百九結内提出經費銀九千九百兩查與前定章程不符乃備文咨詢總署想總署當卽行文詢查該關道也○十月初十日湖北委員胡君豫輝孫君長焯赴户部呈稱豫輝曾於光緒二年管解江漢關京餉五萬兩長輝曾於同治十三年管解江漢關四城洋稅銀三萬餘兩當時均領解實銀按例載程途限期到部無悞照例呈請咨明吏部議敘相應呈明前情叩求大部出咨知照吏部實爲德便刻户部已查明前情咨逹吏部矣○十月初旬某日有一飛車駛至兵部街電掣風馳其疾如矢不隄防撞倒一馱煤駱駝時適大雨初過泥水淋漓以致駝之兩腿跌傷難以行動 
 
 

Page 2

 
 
當經駝夫某甲扭御者至地面官廳請究辦廳官判令御者將車騾抵償駝價甲見車騾疲敝不堪祗值銀十兩左右叩求　官解交参軍統領街門蓋京師駱駝每頭上好者須銀六七十兩次者亦須五六十兩是以不敷償抵也 
[署河督吳片摺]  
　　再臣此次奉命署理河東河道總督接辦鄭州大工事務殷繁在在需員差委除本省地方河工現任候補候選人員經前河臣成孚李鶴年派定要差得力之員毋庸更換應由臣另行造册咨咨部所有投効來工各員苟非實在相需槪不留用惟查有已革山東候補道譚文煥熟悉工程能耐勞苦運使銜道員用指分廣東候補知府陳明遠幹練勤明才能任事運同銜直隸州用候選知州汪啓久歴河千辦工曉　臣於光緒九年曾將該員以熟諳河務專摺保荐在案以上三員均堪准其留工俾資臂助惟該守陳明遠係出使日本叅贊期滿留差遵章請假半年回國省親順首來工暫留差委應請合龍工竣後仍由臣奏明咨回日本當差免其扣資該牧汪啓本係在部候選上年十月由前河臣成孚札調到工疉經河撫臣派辦要差留工日久恐悞選期擬懇援照在營帶隊及辦理文案之例免其按月投供仍請按班銓選臣爲辦理河工愼選人才起見是否有當理合附片奏懇恩施伏乞聖覽訓示謹奏九月二十八日拜發 
[遼海哀笳]  
　　營臺兩處官賑已由海防廳章司馬親自下鄕散放想哀鴻遍野可望來蘇矣○萬順報稅行屢次漏私未經覺察日前被海關查出罰銀三百兩充營臺賑欵○妓女俞姓色藝兼絶管領鶯花芳譽所馳眞不數蜀之薛濤杭之蘇小近以春殘花落過問者稀以致寥落閒門債臺百級人之鄙之者輒戲呼曰臭俞惡薄人情夫亦大可見矣某日物故所有殘衫破扇被債主搬取一空屍身僵臥炕邊無人收殮旋有某甲見而憐之爲購蘆席一張雇土工掷理義塚噫哦眉易老誰憐絶代佳人蟬蜕誰收幸有多情公子歎紅顔之難恃撫黄土而傷心其殆彼蒼蒼者天借此爲我輩末路文人寫照乎泚筆記之不禁青衫涙溼已○武生閻某因船貨被搶兩次控道愿作眼線導引兵輪往捕道憲批飭兵輪　緝並無盜蹤取有地方印結飭該武生自投犯事地方呈報該武生以苟飭兵輪往捕盜無不破之理復再四懇求道憲批著遵照前批毋得再瀆○臺灣官磺局分設奉天夏初督銷委員張君占秋來營禀請道憲札飭各屬通行其局開設東營瑞林洋行隔壁然銷路不廣數月來所售無多日前拿住私磺五十斤送至海防廳存案 
[吳下市情]  
　　蘇州古市巷豐和錢莊開設數年與閶門各莊均有往來握算持籌生涯鼎盛固市人所推爲多財善賈者也前月十九日司事甲忽然逃免莊遂倒閉各莊赶赶往查點則銀洋皆成鳥有祇剩帳簿數册而已聞虧欠多至萬金最巨者爲同悅來金鋪虧至千數百元之多現經各户探諸吳縣馬明府問悉司事爲鎭江人遂飭差齎文前往關提偦案究辦○銀橋巷祥利當鋪由周某開設延蘇人俞某總理其事俞舉止闊綽出則車馬衣則綾羅居然世家子模樣并以當中資本分設别店以致積年虧空三萬餘金一日爲周所覺察然已無可如何祗得止當候贖一面令俞速行設法彌縫但俞一無抵償將來正不知作何了結也 
[浙江武闈續聞]  
　　衛中丞考試馬箭於初六日考畢初七日起詣督憲行臺考試步箭至十一日步射考完十二三日仍詣羅木營考試地球各場均尚平安惟考馬箭時有某生初上馬教師在旁見馬肚帶已寛急摇手令暫停而馬已放轡攔阻不及馬鞍倐已欹側人遂墜馬奈一足又套馬鐙致爲馬拖之以馳受傷頗重幸前面别有一教師聳身跳入圈内將馬迎面攔住始將甘生救下抬回調治又有一生連射兩箭均向横面穿去致傷圈外二人聞二人尚無性命之虞誠爲幸事再考步箭之日某生連射四箭均不中靶一時憤極不復射完擲弓於地跑出塲外忘卻射完後仍須上堂打拱中丞念其憤恨所致姑置不究可謂寛容矣聞通省應考人數實在二千以外云 
[宜昌瑣語]  
　　中秋前後疫症盛行近更延及虁巫得病之家往往攻補兼施醫巫並進多方施治終屬無功以致肆中棺木售空貧者類多　葬目下宜郡好事者迎賽龍燈以爲禳袚誠無謂也○前任宜昌府存寛甫太守調任德安不日將解任郡城内外子丑寅夘辰已午未申酉戌亥十二轉紳耆各製萬民傘德政匾牌送入署中太守拜而受之遜　不每○川鹽加厘局員例由江蘇委派來宜自去歲黄觀察組絡調往河工後人以爲此局可裁撤矣不料依舊加抽刻委江蘇候補道命裕生觀察總理其事已於十月初四日乘江通輪船抵宜當有砲艇往迎赴局○城中溝道多年未濬去歳府縣飭地方紳耆集捐籌欵定於今秋開工現已告成共大溝五道想自此當不處淤積矣○瓦匠王姓河西人代某洋人包修樓屋講定價錢一千餘千由關上巡役林姓爲之監工林百般挑剔令王改造三次以致賠累甚多餘價又不找付王無錢彌補又懼洋人勢力　清債單自縊而死家屬以被林逼斃向中外衙門控告不知作何了結也 
[江西武試]  
　　本届秋闈錄取武生武監遺才頗極認眞凡年在四十以上者槪行斥正塲自十月初一日起排日試　射計共四千五百餘人分作三闈至初四日始試竣初五日接試地毬閱日而畢初七日試步射當試騎射時有因拾箭而射傷頭面頰轉者惟贛州府某武生正在抽矢扣輪之際見兩人俯首靠靶拾箭恐其受傷忍而不發人皆義之初六日適逢小雨各大憲仍令勉强射地毬馬道沾　有　　者 
[戊子科江南武鄕試題名全錄]  
　　陳鴻謨無爲祁以德鹽城許壽昌山陽宗人傑上元盛戌江寍楊輔臣無爲張德華吳縣趙燡然阜陽沈兆鴻江寍凌國安上海王文煥江陰林桂榮太州丁泮林廬州沈海鰲巢縣吳雲路舒城松英江寗李雲程江寍喬義祥南匯嚴殿魁江都王國輔桐城古福堂濮州徐鳳祥舒城郭家慶太和錢禎義常熟譚步繁淮安馬之　海州耿兆秩泚陽劉奉清含山楊在田海州青祿江寗傳國樑武進朱樹侃靖江徐上逹潛山操薰兩潛山程鴻年太湖郭冠英昭文賞成江寗謝榮光頴州張鴻澤吳縣張慶昌瀛陽王治國潁州錢中青昭文張騰蛟渦陽炳南京口陶煥章元和洪殿　壽州汪源椿休寍王鴻勳壽州蔡光奎六安譚榮照宣城姚元一泗州邵全福懷遠張炳堃海州周楚卿泚陽胡世澤續溪杜鵑飛上元潘勳臣宜興楊鴻舉合肥李超中巢縣周承衡丹徒徐鼎勳江陰吳雲霞舒城朱先榮舒城伍遇龍上元楊登榜廣德徐朝舉鎭江沙殿魁江寍張殿元淮安陶殿魁山陽朱濤清河徐培雅桃源王銘鼎碭山司毓標徐州楊崇義漂水董瑞廷無錫司朝棟徐州卞賡海州馬聨芳海州方炳南安慶朱業樑上元盛　桐城王夢鰲太湖程雨霖安慶秦鎭熙沭陽鄭煥文宣城王化昌青浦孫海鵬高郵李得林上元凌魁元嘉定方德懷東臺　陶福嘉松江顧恒生通州吳定先江陰吳定先江陰吳騰蛟當塗徐朝弼儀杜大鴻池州 
[寗波近聞]  
　　光緒五年間江西人買丙堃串同某某二紳冒捐一案已列前報兹聞衛靜帥又有札諭到寗嚴催寍波府集訊禀詳當經府憲札委鄞縣集訊徐邑尊以案情重大難以提集面請道憲轉覆撫憲現在寍人紛紛傳說謂衛靜帥另委幹員到寍並有調前任宗太守會同審訊傳聞如是未知確否○楊趙氏控楊葆鏞一案前已列報刻聞楊已禀道憲蒙批示云案經縣訊堂諭未錄無懇察核惟查間黏抄　靜齋係案内應訊之人該縣究因何故將其管押如以郭詩丞避不到案押令着交但郭詩丞係楊趙氏一邊証佐何以轉押陳　齋交案殊不可解仰鄞縣速卽查案先行禀覆一面勒集人証秉公確訊斷詳毋稍偏延切切抄卷存查 
 
 

Page 3

 
 
[火警續述]  
　　昨報列滬北火警一飾兹悉前夜六點一刻鐘時英租界石路二馬路口蘇鄕人某甲所開之竹器店因甲妻新故遺有二小孩持火戲弄延燒竹器甲用力撲救奈火勢已熾無可爲力甲已焦頭爛額忽遽挈孩奔逃頃刻之間冒穿屋頂延及左右隣粥店麵筋店衣莊水菓店烟間向北則萃芳園烟館之門面亦已燒焦該烟館三面風火墻甚爲高大門面亦甚堅固其中得以保全間壁燒至乾興昌衣莊爲止是夜北風甚大火向東南飛過石路焚燒林祥和燭鋪該鋪係在二馬路之轉角火轉向東焚及嘉隆烟館爲止火又飛從對面轉角焚去金鳳閣茶館及東邊之蕭益利烟舘其時由救火諸西人拆毁金鳳閣靠南之屋以斷火道貼隣之祥泰昌烟紙店得以無恙昨已照常開張燭鋪向北燒至蕭義大烟間爲止計共焚去房屋十四幢聞麵筋店主某乙見火將燒及燭坐如木偶由巡捕拖之以出竹器店某甲由捕房送在仁濟醫院醫傷至附近之居民鋪户搬移衣物箱籠反遭歹人搶奪者殊屬不少由捕阻獲者有之昨　解至公堂懲辦當時石路兩旁擺設之衣物銅錫器攤皆慌亂搬移以致失物眞乃殃及池魚也又前日夜半時捕房警鐘又鳴緣虹口老街地方鄕民某甲所居平屋二間灶下堆有稻草不知火從何來炎炎上熾富捕頭立命中西捕舁藥龍往救當卽熄滅祇焚去平屋半間及各水龍馳到早已火滅烟消矣或謂火係匪人所縱云 
[槍火類誌]  
　　包探顧阿六至英廨稱昨夜石路地方失火時見劉仁才携衣服一包及棉被蚊帳盘問支吾檢點共十一件尚無失主承認今特送案劉仁才供有人囑我代取不敢搶火蔡太守問囑爾代取者何人答稱不知姓名太守隨判劉仁才枷號十四天贓存捕房俟失主認領○華捕稱見湯天其手持棉衣二件拘入捕房有劉源裕衣莊認贓今將人贓送案劉源裕稱鄰坊失火搬移時衣服甚多由捕阻獲之棉衣二件確是我物湯天其供在路拾得尚求恩恕太守判湯天其枷號二十天贓交劉源裕領去○包探顧阿六稱獲胡晉卿手持衣服二件拘至捕房李阿交卽來認贓李阿交供衣服是我物胡晉卿供徽州人衣服有人交我李又稱慌亂間或有人轉交亦未可知蔡太守隨飭胡晉卿交保衣交李阿交領去○乾生昌店夥稱矢去衣物由捕阻獲毛長隆所持衣二件是我物今請給領毛長隆供因看火塲見衣在地下隨手拾來太守隨判毛長隆枷號七天贓交乾生昌領去○趙阿榮稱搬衣物時有衣包一個放在櫃臺上被劉言林搶去由捕阻獲請領劉言林供我在該處觀火衣包跌落在我脚邊不敢搶火太守隨判劉言林枷號一月期滿再押一月贓交趙阿榮領去○包探陳阿九稱見陸阿六持衣一包亦係劉源裕之失贓送案請辦劉請領贓陸供有人託我搬取太守隨判陸管押一月贓交劉領去○包探顧阿六稱見王阿五手持衣服問其來源不能言明爲此拘案尚無失主承認五供貪小拾得太守判王枷號七天贓存捕房俟失主認領○包探陳阿九稱延昌祥鋪主投捕房報稱有衣包三個託婦人葉愛寳及趙王氏搬出路遇沈昌生冒充新衙門差役阻住又有沈之同黨土華良代爲看管着婦人知照延昌祥鋪主來一時無可找尋被該鋪學徒陳順德見沈王二人將衣包内之綢衣四件典押洋兩元等情爲特往拘沈王二人旋見沈王同在烟館吸烟衣包均在尚有馬甲等件穿在王身上至典質之洋祇存一元連質票一併磅案延昌祥鋪主申訴前情葉愛寳趙王氏陳順德各訴前情質鋪夥稱綢衣四件確是沈王同來質洋二元今已吊贓請追質本沈昌生供本邑人見二婦人分拆衣包爲此盤問我是好意不敢冒差吞贓王華良供甯波人與葉愛寳相識代與看守衣包太守謂沈昌生是何等人豈容查人衣包且已質洋尚稱好意乎王華良已將贓衣穿在身上豈得狡展麥捕頭禀王華良係著名流氓前經犯事懲辦太守隨判王華良管押三月沈昌生管押二月衣包交還延昌祥主人領去 
[眞贓已獲]  
　　妓女王珊林在桃源趣書塲失去銀水烟袋銀荳蔲匣傭婦王阿寳指被周紅玉之大姐華阿大行竊及拘華帶至城内舊教塲晉泰典當對質典當夥言非華來質各情已列前報昨由包探顧阿六緝獲涌鑫和搜出銀水烟袋當票計當錢十一千三百五十文解送到案包探陳阿九申訴前情并稱浦金和前曾爲妓院工人現無生意贓在城内請爲備文吊贓王阿寳亦到案請爲吊贓書塲夥劉阿泉投案候示浦金和認竊求恩太守謂王阿寳前經指定華阿大行竊今已獲到顚賊眞贓則王阿寳誣良爲竊之咎有所難辭劉阿泉附和指華行竊亦屬不合姑從寛不子深究浦金和發捕房管押二月當票存候備文至上海縣請爲吊贓核斷 
[瘋人路斃]  
　　前日有口操江北音年約三十餘歳瘋人身穿破棉袄舊布衫及布褲二條向頭脚在街胡閙由巡街捕送至英公廨飭交地保查明親屬收領該地保查無親屬該瘋人仍吵擾不堪無可奈何聽其在泥城外一帶閒遊至次晨見瘋人斃在河邊祇存單布衫褲不知生前被人剥去抑死後被剥也當經該地保報由保安堂備棺成殮發壇標記召認是夜西風甚緊天氣驟冷瘋人祇剩單薄衫褲露宿荒郊飢寒交迫故致死也向例瘋人之無親屬者可送城内普育堂及租界棲流公所劉養醫治該瘋人之路斃豈地保不送耶抑地保送而公所善堂弗收耶所望當道别籌良法以善其後功德豈可量哉 
[無獨有偶]  
　　近來偷竊輪船物物人往往身穿華服上落輪船周游各埠使人不疑其爲三隻手前拘之楊錦之觀其行徑雖翩翩濁世之佳公子何以過之若非包探細心查察破案正自不易不謂無獨有偶前晚十二點鐘後法包探王榮培槞有長江輪船開放卽帶夥至碼頭查緝適見甲乙兩人下招商局之江永輪船一人穿藍縐棉袍漳絨馬褂自頂至踵一律嶄新一人衣服亦皆綢縐惟顔色稍舊耳兩人下船時有一妓女送行臨岐握手涙眼盈盈有離别可憐之狀該包探見而扣住向之盤問據妓云在興聖街某花烟館爲烟妓此客於本月初一日來吸烟當夜住宿直至今朝不離左右人亦謙和遂相欵洽今伊等有長江之行故親送伊下船該包探恐二人有物遞與妓手隨卽細詰果有英洋十元押票一張當本十三千七百六十文於是將甲乙兩人及烟妓票洋等一併帶回捕房昨晨經備捕頭訊究據供押票是當摹本縀一疋向小東門内某綢縀店倫來餘不肯認因着將三人分别管押候今日解案 
[縣案彚錄]  
　　黄耀坤控許雲山勒索財禮一案經裴邑尊提訊令黄將許氏領回爲兒子文定成婚已登前報前日英公堂又將許氏及夫文定并文生張國香移解到縣晚堂復經邑尊庭訊許氏稱奉諭嫁黄無如翁婿貧窘萬分甚至饔飱不給小婦人前在繅絲廠做工曾有工洋廿元寄存小姊妹處因囑丈夫同往取洋以助家用順道回母家省視母親詎料姑接踵而至將小婦人辱駡以致母親氣忿吞服生烟幸蒙張國香施救得以無恙小婦人一時憤懣將頭髮剪下現願遁入空門免受磨折文定稱許氏嘱小的同往取洋豈知出門後逕至伊家且張國杳與妻母有暗昧事竟欲將妻留住以致爭閙張稱生員因聞呑服生烟是以往救並無别情邑尊謂文生干涉閒事已屬不守　臥碑况有别情耶着將該生發學看管候示許氏暫交官媒着文定具結領回○浦東人翼成禮投縣喊控李阿福搶醮寡媳叩求提究昨晨經裴邑尊庭訊翼稱小的爲兒子德順娶妻不幸兒子夭亡寡媳守節在家詎有地棍李阿福等胆敢强搶逼醮小的向阻遭毆實屬止無法紀現在媳婦不知去向務求提李等訊追邑尊着退去候將該棍徒等提案質訊○日前裴邑尊訪拿胡小鳳到案訊供鎖示頭門前晚復經邑尊升堂訊究胡稱小的嗣後情願洗心革面痛改前非叩求寛宥邑尊以其旣已悔過從寛着捕役具保開釋 
[法捕房瑣事]  
　　彩視街一百零五號門牌之豆腐店中某甲與某乙口角甲將乙脚打傷因之鳴捕拘甲管管昨晨經備捕研問以乙受傷甚徵着中出錢六百文交乙爲養傷費釋放了事○吉星公棧客失去法帖一案詎料正是該家丁李子榮所竊送縣後經裴邑尊將李刑訊　行招認一時不合將帖質押得錢八百文押标塞在棧中木板箱内邑尊卽簽差直法捕房說明情由請恊包探往吊旋經法捕頭飭包探土榮 
 
 

Page 4

 
 
培取到押票同往老北門外河浜某押店吊到原贓法帖交差帶回縣署此案始水落石出矣 
[丹徒紳士上各憲告災禀]  
　　竊丹徒全境田畝只沿江一帶可通潮水不足十分之一此外槪係山田水無來源全仗雨澤歴年以來雨澤恒少歳僅半收貧民已形拮據今夏五月間得透雨一次鄕間篇插稻身鮮種旱榖不料此後點雨不降民間顧成本摒擋一切加工車戽直至塘水涸盡稻皆槁死旱榖亦枯不獨顆粒無收並上年餘粮春熟存麥亦俱耗盡野無寸草塘無滴水炊烟稀少十室九空少壯者扶老携幼沿途求乞衰弱者閉門僵臥嗷嗷待斃近日土中出有觀音粉其色紫黑實卽脂泥之較細者非極荒不生服之使人氣悶腹脹飢民趨之若鶩爭就掘取雜和糠粃藉以度命轉瞬嚴冬地脉寒凍並觀音粉亦恐不生其慘有不可勝言者查災區見方百餘里周圍不下二三百里飢民約三十餘萬口非集巨資不足以敷徧給自目前至來年麥熟有六七月之久非徧給數次不足以延民命需用大數總在三十萬串上下而丹徒官欵只有積榖二千餘金此外别無抵項現蒙　恩詔截留江北漕糧而以江安兩省數十州縣攤派分至丹徒爲數無幾勢不得不邀集富尸合力捐助各人具有天良自當篤鄕帮不忍慳吝况經各大憲捐廉撥欵首先倡率尤宜踴躍從公所難者丹徒風俗與他處不同富户但賴贸易從未有多置田産者則無佃户就食田主之事也鄕民素來瘠苦有田二三十畝者卽爲大户至少者不過一二畝從未有連阡接陌者則更無土富資助鄰里之事也至贸易一節如果興旺尚易爲謀無如丹徒雖在江南而江南各處皆就上海置貨無至丹徒者所有生計全賴江北查贸易大宗日洋藥日雜貨日綢縀布匹曰錢店自洋藥改章後而洋樂無利去年八月黄何南决人心惶惶置貨者少則東北無利潁壽一帶現被水災且需振恤置貨者更少則西北亦無利錢店之盈虧與貨店相表裏貨店無利則錢店亦無利此外曰當典曰淮鹽查連年各當典無不退本費用如故而生息日微則典無利淮鹽塲連兩商無不停滯動須五年方得銷售加以大捐疉疉周轉難而髦費大則鹽亦無利卽使人人慷慨解囊而以各富户過量之所捐散諸數十萬飢民迫不及待之所望車薪杯水不問可知職等焦灼萬分凡遇富户不論大中小無不竭力勸道凡有可生貲之處不遺銖累無不堨力搜剔無如人力雖盡物力不敷日夜徬徨寢食俱廢夫今年無振則民命絶於冬令來年無賑則民命絶於春間幸逢撫憲念切民　飛章入告此數十萬垂絶之命更生之機也現職等仍一面勸諭集資如有不明大義慳吝抗捐者立卽禀請傳集面諭職等恐捐數終不敷用爲此不揣冒昧瀝陳情形合詞禀叩伏求大公祖大人電鑒俯賜轉詳督撫憲酌撥鉅款俾資接濟職等不勝悚懼迫切待命之至謹禀 
[贈畫鳴謝]  
　　日本鹽川一堂先生工六法尤精於山水深得石田老人之秘近寓滬瀆樂善堂以丹青交海内文士人得其尺幅莫不珍同拱璧昨以手繪堂幅一幀見惠懸之尊聞閣中頓使蓬壁生輝觀者咸嘖嘖稱道不置拜領之下敬書數語以鳴謝悃 
[寄懷澹定室主人卽呈郢政]  
　　海棠牽盡雨絲絲一樣相思意獨痴無限離愁成悵望西風吹到斷腸時無事思君意更長籬東空送菊花黄幾時重翦西窮燭夜話連　月滿廊[  洞遠軒主人譜哲氏未是草]  
[和洞遠軒主人見懷元韻]  
　　蜂勤釀蜜繭抽絲相伴勞人意若痴欲到東籬秋已老年年辜負看花時雲樹蒼茫路正長獨憐形影伴昏黄與君今夜同相見惟此空明月滿廊[  澹定室主人燈下草]  
[浙省撫轅抄]  
　　十月初十日候補縣宗得福海寗勘荒回省禀到禀知臬司委督審差叩謝十一日知潘司委辦進呈黄緞團龍等項差○十二日候補縣楊葆彞禀銷遂安壽昌勘荒差禀知臬司委讞局帮　差按照磨　禀安受事胡禀缷事候補縣丞李光鼎禀知藩司委防軍支應局稽查軍火差○三日十同知王慰祖禀知藩司委赴於濳採辦貢术差王啓甲禀知糧道委赴寗波封船差叩辭○十月十四日候補府時慶萊禀知卽日隨同杭道赴海鹽新工及三防大小山圩獨圩等處勘工叩辭大挑縣葉延壽禀知温郡釐局轉奉委温局收支差叩謝禀辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂渚官報]  
　　九月三十日候補同知榕盛奉焜道憲委解荆州米折銀兩禀辭候補主簿余士端奉藩憲委充當武闈伺應茶酒差禀知十月初一日候補從九董漢章奉善後局委赴四川公幹禀辭候補縣朱桂馨曹秉剛俱奉委解刃批京餉禀知候補縣左興寅候補巡檢莊允元錢本煌俱奉藩憲委充當武闈差禀知藩憲牌示鄖陽府知府員缺飭本任之許有麟蒲圻縣知縣員缺飭本任之劉翰翔俱回任武昌縣知縣飭准補之俞成慶麻城縣知縣員缺飭准補之張集慶嘉魚縣知縣員缺飭准補之趙永清俱赴任初二日准補長樂縣雷裔昌謝行知候補州叚鴻猷解白蠟赴京禀辭湖南正主考陳懋侯副主考馮煦過省親拜候補典史李承度奉鹽道憲委催黄陂沔陽天門江漢書院經費禀知辭初三日候補縣丞易健候補巡檢謝鼎奉委武闈差禀知准補建始縣典史管秉烜謝飭知初四日新選房縣歐陽烜禀到新選湖南藍山縣陳寳樹禀辭赴湘初五日武城守叅將定兼理督中恊事署中衡璞撫右遊擊赫俱請令彈壓武闈鄕試差候補縣徐人法奉臬憲委赴監利縣會審案件禀知初六日大挑縣蘇貽英奉善後局委赴江蘇公幹禀知辭候補縣丞李祖壽候補巡檢江秉　俱奉委武闈主考隨員差禀知候補巡檢顧味辛奉臬憲委赴荆州公幹禀知辭初八日卽用縣黨献壽奉委辦新堤厘局禀知辭初九日新授湖北荆宜施道方恭釗來省差人禀到管帶知津輪船候選縣丞馬聲平解餉赴揚州禀辭候補典史方炳垣奉督銷局委隨州童仙鎭緝私鹽卡禀知辭 
[楊州官塲紀事]  
　　十三日江蘇候補府吳太守道中過揚赴蘇十四日湖北蔣都戎金和解餉來十五日王鹺尹紹修奉委留辦五城鹽價杜鹺尹繹堂銷五臺山查緝船私售 
[普善施醫局兼辦義學惜字保嬰恤嫠掩骼各事宜小序]  
　　昔范文正公以天下爲已任當其未逹時則曰不爲良相便爲良醫蓋以醫雖小道而濟人及物之功足以挽回造　扶植生靈間甞徵諸岐伯之言上工救病於萌牙下工救其已成救其已敗是病而未入膏肓其爲賴於醫之救之也審矣滬上一隅之地烟火十萬家户口殷繁甲於宇内其間貧富懸殊不無有等無告窮民日藉手足之勞以延旦夕之命倘緣寒暖燥濕之不時偶攖疾病欲就醫而囊乏餘資欲買藥而甕無儲粟往往因循坐誤漸成不起之症迨至兒孤妻寡轉諉之命與數而不知皆未能早爲診治之所致命與數固不任其咎也曹君子階曾君蘭蘋徐君寄春方君星甫遊釣於斯目擊心傷情難恝寘乃於去年夏令在西門外創設普善施醫局邀請徐古春蔣仲韜徐逸生李文瀾等諸位先生施治男婦大小内外傷科針炙各症不敢謝金分文當經禀奉道憲批准給示並聲明經費稍充兼辦義學惜字保嬰恤嫠掩骼等一切善事等情在案兹施醫已逾一年之久頗著功效諸同志復因西門外地方偏僻局面未能開展擬再擴充以圖久遠除另籌欵項建造善堂外先於法馬路西新橋南升和里内暫賃樓房兩幢仍邀徐古春蔣仲韜徐逸生李文瀾各位並添請黄鞠存秦少卿兩位於本年十月初十日起常年施醫如遇實在赤貧依方給藥双延馬君潄腴開設義學訓教生徒另用司事四人兼辦保嬰恤嫠惜字掩骼等事尚恐頭緒紛繁事權不一知余前在本籍董理善舉三十年以來不下數址百件皆能實事求是見信鄕閭再三慫恿囑余承乏其間余維讀聖賢書所學何事如其得時則駕當爲君相大其生成卽爲天地彌其缺陷不幸而遭際多艱不克稍自貶抑取悅於庸耳俗目之交清流見廢吾道難行而物與民胞之量直與此身相終始並不以貧賤老邁損其初心故願自備資斧相助爲理惟余性通侻不慣拘束未能常川到局應卽由余捐給薪水不向局内開支專派司事楊君仲侯照管局務庶幾在局諸醫用志不紛診脉辨藥運針處方各能盡其所長以求合於周禮醫師十全爲上之旨斯可矣顧章程雖較周備而經費益難支持將伯之呼勢不能免所冀仁人君子量力慨助共圖厥成倘能樂善不倦源源恊濟將見太和保合斯民咸得盡其天年共登壽域而栽培寒畯崇尚文明下至孤兒寡婦亦得長養於春風之内優遊於化日之中惠雨沾濡澤及枯骨其功德詎可限量語云積財於子孫子孫未必能享積福於子孫子孫必有能食其報者吾於諸大善士有厚望焉時在光緒十四年十月上浣平湖醒緣道人少瀛氏黄福增識於白蓮涇之晚香店寓樓時年六十有一 
[神符濟世]  
　　施少欽善長籌備災賑無微不至今蒙畫成神符一千張分送揚州復茂恒鎭江電報局内籌賑公所此符能治内外各病無不靈效求符者可向兩公所請來誠心焚服再能發心量力捐欵無論多寡敬送兩公所接濟災區更著神效庶不負善長之苦心也謹爲災民九叩首以謝[  李韻亭鳴謝]  
[助振摘錄]  
　　天災流行何代蔑有然未有此時之甚亦未有此時之廣也黄河决口豫皖兩省受其殃霄雨連綿奉天所屬遭其害至若蘇省揚鎭兩府自夏徂冬點雨不降遂至粒米無收際此嚴寒凛冽相彼數省孑遺專賴官紳士庶慷慨輪捐方足以應解濟邇來荷蒙福建分巡延建邵等處地方道恩觀察勸募康字册第二次賑捐市平番銀二百五十兩三錢五分申光洋三百三十五元三角由協同慶寳號交到廣西柳州鮑少彞翁寄來桂册一扣合捐西平銀九十兩八錢三分折規元八十八兩八錢七分由百川通寳號交到施當其厄册蘇州無名氏善士平安助豫皖奉直等處鷹洋二百元姑蘇醋里抱恙子善士祈合家平安洋十元武林失意人善士祈保臂痛卽愈精神復元洋廿元杭州紫城巷無名氏善士因妻病卽愈洋十元施册補過人善士洋十元味蘭軒主人得呂宋票小彩助洋十元嶺南白雲山樵得彩提助洋三元蔡徐氏善女助洋十元無名氏善十助洋十四元三角海昌善士求愈目疾之愿助洋十元寓閩陳耦記募施册共洋廿四元五角姑蘇朱以偉善士敬求母病速愈洋十元福新康寳號來施册共募洋廿五元四角鎭江祥和寳號助洋十元各夥伴助洋十元次洋兩元唐氏子善士中圍姓助洋十元徐世逹善士叨蒙神佑人口平安助洋十元彭觀耀善士經募施册洋廿元又漢口來施册胡廣大善士等廿八户共捐錢廿二千五百文合規元十四兩六錢一分杭州汝南氏善士助奉天洋十元江西清愼吏善圵助紋銀十兩常山庸字官鹽棧寄來捐單三紙徐廷祿善士等九户共捐洋廿元以上來捐均已撥解災區特登報章用昭觀感並揚仁風上海四馬路高易公館内籌賑公所陳詠南等謹誌十月十九日 
[高陽臺寄吳新寳眉史]  
　　名士風流英雄氣槪當筵輸與卿卿爲底關懷叅來洛影無靈神傷詞客驚秋瘦浼秋波剪得分明證從頭一笛霓裳一曲柔情緜纒好把文無寄怎絳仙才調歌着姜清冷落經年長隄柳眼垂青蕭郎信是前蕭史不爭他薄倖虚名譜新詞幻語懽悰媚語伶俜[  柳隱詞人馬相如稿]  
[上海可熾順陳春記在四馬路經辦奉天水災恊賑以所第二十九止清單]  
　　電局王心翁交來廣東電局沈小園翁募第三次規銀一千兩濟寗電局總辦余君募湘平銀一伯五十兩合規元一百五十八兩三錢五分信晶珠號來蘇省徐寳之翁洋三百元潘利豐綢寳莊洋六十元振文堂棠林各十元雅桐仙史求身體康健疾病全治十元又爲雪兒汞病速愈一元平湖同濟店募清輝堂四元魏崇德堂一元程無名氏五元有心無力人來瘡速愈五元奘元東道一元無民氏五角嘉興會豐號來保平安瓶山客各五角諸記錢日百四十吉安二百無力雲卿毓毓安吉珀記五户各一百耕記七十共合洋二元蘭齋居士葆仁堂成善士葆素堂源茂裕米號葆眞堂乾和號顧云記祝會及李慶官王沛生布衣士王過氏無名楊盤寳官青箱記王陶氏以上十七户各一百太原郡陳若記各二伯徐敬記三百劉丙榮五伯念共合洋三元捐册旅順電局舒秉翁募趙忠道錢燕榮甘發泰三户各二元甘瑞李成全趙金全陳三友孫起隆許濟川歐壽棋王金台於三郭岩山以上十户各一元孫家泰倪雲山許全榮姚老虎陳阿鳳曹予金高愛生終元張小寳李阿喜隴景三沈阿才田榮貴李德順沿二呂金元楊萬清陳丙三以上十九户各五角共合規銀十八兩四錢六份九厘海晏輪船來海晏船張忍芝佩蘭室二廫各十元修養堂徐棣華舘許各四淨款石主人陳光祿寺各三洋周星記許東記杜生記周建侯程介眉五户各兩洋恒利金店小琴樓主黄少軒黄德齋四人各一元共四十八洋甬江大和號來徐惠孚翁洋兩元彩和乙洋通州天昌號來巫裕隆季隆吉各一元凌德新五角豐記四角旦記景記各三角義記福昌各錢三百湖上立人殿容氏青記源記順記森記六户各兩百源記恒記貞記月記陳恒茂裕正昌裕泰森益記王廣泰張順昌許號記成記公和秋記緣記滿記以上十六户各一百共合洋六元又來居月岩洋四元五角隱名氏二元時惠然陸禹明陸春廣凌金鰲謝長庚劉顧氏鄭長庚丁淮元丁龍升顔勝榮謝長順以上十一户一元戴錦泰李福堂單朝陽尹寳仁袁桂方單韵松陳春圃七户各五角顔履雲鄭長松鄭長倫顔俊聲顔洞青顔鶴聲凌殿臣顔勝先丁鳳飛單加順十户各六百共合洋廿六元以上共收規元一千乙百七十六兩八錢一分九厘洋四伯九十六元○再敝所逐批裝往營口現寳并棉衣棉花一切水脚均承太古洋行招商總局慨助免收合併申明以揚大德十月日奉省恊賑公所同人謹啓 
[揚州福和祥復茂恒京口元和收解河南賑捐九月分清單]  
　　福和祥經收吳至德堂二十元蕭敏羣幼童求天保佑父親病愈廿元毓之書屋古陶友于子求弟平安藝蘭山舘三户各廿元隱名氏六元金仁山五元毛學中任金魁四元仲氏三元王如蘭求消災保福十元蔣仲承三元留子沛三元張貢金汪雨香后國卿袁德三包益軒仲卿孚殷子亭石渠閣孫道生九户各一元不書名三户各一元無名氏四户各一元無名三元裕新十元崇德堂兩元無名氏五元存心記五元募善記三元思災記五元畫心記五元慮災記五元蕭王氏求天保佑手疾永不再發兩元賈之山錢五百無民四百饒邁民手八千三百文無名一千鄒鶴生五伯五十同善堂二千樂善堂二千從善堂三千一善堂三千復茂恒經收佩芬女史錢三百七十文登思堂煜記求子病愈洋四元雲鶴山樵求病愈四元夑記一元無名求身體平安二元留雲衢助奉天皖北各五元佑麟軒三元蕭記錢十千另七百九十文董金華一元凈妙乙元藕香一元五柳堂四元樂　子五元佩分女史六伯蕭記八千文更生子求病愈四元致瑞堂十元週齡童子朱少莊兩户各一元泰州恒茂手來上格倉穹册留小安一元周承庸徐華國各五角陵靜溪一元王佩珊一元猶解到懸册蔭本堂許十元同裕利印一元崇本堂程二元○敝所本月擬卽解一千兩令併聲明 
[虹口鐵馬路天后宮施醫局今將九月份各磨士捐助收數開例於左]  
　　鍾靄堂十元唐茂枝六元陳善亭五元葉成忠四元何天生三元陳詠潮三元黄佐卿朱寳珊吳春池闕鳳書王欣儒譚幹臣吳榮波徐棣山各二元周　塘徐俊良陳虚齋吳遜卿張金和各一元吳渭川四元徐雲巖一千文莊源大六角全記五角恊興五角王順昌一元六角生和三角何立昌二角五分廣生二角五分恒興一元經祥記一元生泰四百文以上各助之錢洋皆是月捐振華堂洋布業南北各寳號每季助大三十千零六百文周瑞茂年捐一元吳三榮波經募藥捐三十六元助五香刃一百瓶洪記月捐二角○總共收月捐洋六十二元二角錢三十二千文年捐一元藥捐三十六元[  立本堂司事謹啓]  
 
 

Page 10

 
 
[上海北市絲業會舘籌賑公所施少欽經收河南皖北賑捐八月二十至二十二日第一千八百五十三四五次清單]  
　　夏心香善士平安洋五十元鄞邑美哉氏在早積貨汞財并求生意興隆五十元銅洋一元漢記平安還願洋四十元張記五元大碶鎭長山司署友恭堂莊求病速痊十二元常山正字棧吳蘭孩氏求病愈助奉天十元慈城景善齋主人求佑五齡子長壽無病災助永定十元無名氏汞子病愈十元山陰金助奉天永定十元寗波無名氏由餘大莊來十元又石允高銅洋十元劉知年求病愈洋五元延陵氏四元誠德堂四元李文生四元李之鈞求妻夏氏病愈二元蕭樸齋林蓮生各一元蘇州金鼎爲子禮琛十歳生辰三元浙湖蘭陵游子平安完愿香儀移助二元安定氏二元無名氏求母病速愈一元朱楊氏爲已及子求平安一元無名氏求病愈錢五百廿五文○無錫時長募脫悔破洋一元錫九秋濤王炳卿三户各錢一千文保謙七百文均塘三百文頤庵二百文共七户合洋五元○江裕船來馬以成錢五百六十文黄幼力五百挹翠軒三百文無名氏不爲善必無爲善愧學善四户各二百文共七户合洋二元○公平帳房汪笏卿募平陽氏七角延陵女武威氏各三角預兆國逹誠二角預光寳濟谷福經觀來周氏金城五户各一角共九户均助奉天合洋二元以上二十日○江西建昌府南城縣邱斌求病速愈洋五十元九江同源和陳夢熊求病速愈五十元保盈祈泰善士平順完愿續助奉天由蔣同泰陳少梧兄來五十元隱名氏病痊還原由昇茂載號來五十元又孫氏病痊還愿三十元客楊超山無名氏求合家平安廿元南州吳善士由蔚長厚來九三八平銀十兩合規元十兩另六錢五分馮仁壽堂十元隱名氏求諸事平安由信記烟業號來一元又隱名氏十元南州貧吏節省　羽扇費五元松郡廣大友求病速愈五元璜經曹齒德堂主人求病速痊並求合家平善五元硤川義記衆友節省中秋席費求保平安足對開十元聚豐祥祥興恊成節省月餅費洋四元儀徽童德富求母病痊四元平湖倪馮氏求病速愈助奉天四元蘇州孫雨生募王慶裕求秋季平安四元長平安鄭三元沙溪五留居陶二元王門徐氏求産後病卽愈一元嘉定劉竹書墓求父病速痊人一元親病好再募子銅洋一元金陵沈紹生八月分捐求災疾早退洋一元　杭州西興錫麟堂徐炳奎求早得孫五十元潘維和四元韓煥章韓賛邗汾隆鹽棧三户各二元俞有餘潘鴻逹關先來氏湯氏潘思春潘長貴江聖才潘政彪九户各一元施錫文五角毛大成錢五百文共十六户合洋七十元○虹口廣泰記馮展南十元又募陳啓泉三元黄漢釗盧瑞溪會社才盧福興鄧澤南吳伯棠楊閏帶七户各二元陳耀南梁求陳淡溪梁侣山何松吳悅有戴子芹陳就基麥寛崔麗石陳松根黄星槎方傑卿梁錦璇林海珊吳十美梁登十七户各一元吳悅連吳水各五角吳鏡秋四角共廿九户合洋四十五元四角以上廿一日○徐門潘氏因夫病咯紅求速愈助奉天由蔣同泰陳少梧兄來洋一百元杭州中州司荷軒募姚永福還愿十元大通元泰恒無名氏爲女病愈完願十元甬江聚康莊保佑合店各友平順助奉天十元如臯嚴子呈求母病速愈五元又求女病痊一元公估局古夥東海郡四元雙玉樓主菊人氏爲長女秉貞氣急求保平安四元銅洋一元吳淞愛萱子洋二元浙寗北鄕氏銅洋一元○泰亨源來萬仁燮因病已愈求速健洋五十元烟臺寄寓人力與心違求平安錫求平安四户各一元善嫖居士錢一千文無名氏銅洋三元又一元以上廿二日 
[勸募山東齊惠兩邑賑捐事略並第六次清單]  
　　敬啓者敝處經募山蚽賑捐寄出募啓數册託知交處廣爲勸募曾經登報聲明茲得漢口同人寄回募册得一本欣悉邀各營大善士循演戲集資之舉發出請帖懇求解囊漢陽府逢太尊首先倡助銀五十兩蓋豐之代捐九八錢九十千文匯豐銀行九八錢二十千文裕通祥九八錢十千文又代捐九八錢二十千文劉豫豐九八錢十六千文又代捐九八錢三十五千文叚錦泰代捐九八錢三十千文信和裕代捐九八錢四十千文銀一兩八錢六分同泰厚代捐銀六錢又九八錢四十千文劉紫臣九八錢十千文吳朗珊九八錢十千文朱十全九八錢十千文唐虞卿銀六兩三益恒九八錢五千文六鶴祥銀五五又代捐九八錢十二千文有成九八錢三十千文義康厚九八錢二十千文又代捐九八錢十一千文太昌代捐九八錢三十八千文銀一兩三錢積厚祥代捐九八錢三十八千文元吉祥九八錢十五千文又代捐九八錢十四千文銀六錢恒康隆代捐英洋二元九八錢二十七千文銀六錢五分源茂和代捐九八錢二十千文葆和祥九八錢十千文又代捐九八錢十千文人和祥代捐九八錢二十千文祥發成九八錢五千文又代捐九八錢二十千文謙益晋代捐九八錢十王千文宏昌棧九八錢二十千文畢捷三代捐九八錢九千文銀六錢三益恒代捐九八錢三十千文銀六錢羅永泰代捐九八錢三十文銀四錢裕興代捐九八錢三千文洋一元銀一兩衡源代捐九八錢九千文銀四錢義成恒洋六元又代捐九八錢八千文興盛昌代捐九八錢六千文新興德代捐九八錢十千文同合公代捐九八錢十千文長興魁代捐九八錢十千文泰和祥代捐九八錢十二千文永興源代捐九八錢九千文法舒廷捐九八錢十千文瑞生祥十兩又代捐九八錢六十七千文銀六錢五分瑞林祥九八五千文任樹滋九八錢一千文正大恒九八錢三千文得和洋行洋二元仁義司金九八錢五千六百文至德泰代捐九八錢四千文銀六錢王文英代捐九八錢十千文謙祥益銀十兩又代捐九八錢三十六千文銀四錢以上共捐九八錢九百三十一千六百文除去演戲茶點等費錢一百二十一千八百文外凈合規元五百五十兩另六錢六分又銀九十兩另六錢六分申規元九十四兩一錢五分洋十一元合規元八兩另九分統共由謙祥益匯來規元六百五十二兩九錢○邵宏昌綢行洋三十元程瑞盛綢行洋五十元培元公所洋七十元以上三户由盛澤邵合記募來○瑞泰號洋五元無名氏洋二元聚和生洋十元元惇裕和洋十元祥泰仁洋十元翁中和洋十五元慶林祥洋十五元恒益洋十元晋泰洋十元方順源洋　元裕泰公洋五元貞福洋五十元無名氏洋一元餘記洋一元無名氏洋一元無名氏洋一元以上共收規元六百五十二兩九錢洋三百另四元合併聲明[  二馬路祥順公同人謹募]  
[匯解山東齊東惠民第二批賑捐]  
　　敬啓者茲由新泰厚寳號匯兌至山東申公　寳銀一千兩合規元一千另七十三兩五錢交張禹門先生經收會同該處紳耆柳實查放特登報章用呈　公鑒[  二馬路祥順公同人謹啓]  
 
 
 

Page 11

 
 
   
 
 

Page 12

 
 
   
 
