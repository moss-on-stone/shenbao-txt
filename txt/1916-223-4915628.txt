# 1916 - 223 - 4915628

 

Page 1

 
 
   
 
 

Page 2

 
 
時評 
[禁煙令感言] [  默]  
　　古人有言法令者治之具而非制治清濁之原其言蓋確論也在今日之熱心法治者以爲專制時代恃人以爲政故人存而政舉共和時代恃法以爲政故法立而政即行殊不知法治國之法亦必待人而行不過一人與衆人之别耳政操於一人者以一人之賢否爲制治之本政公於衆人者以衆人之賢否爲制治之本是故中國而欲求政舉也不能專信法而仍當責諸行政之衆人乃令之所謂衆人者寡廉鮮恥如故黷貨好利如故不顧名譽不顧國體不顧人民之利害如故其人如是其法亦安能行哉 
　　法不行於官吏則人以藐之矣空言法治奚益乎 
[命令]  
　　八月十三日大總統令近年以來嚴禁鴉片三令五申内地已絕種植而貪利不法之徒巧假護符暗中販蕒蠧國病民殊堪痛恨着内務司法兩部通行各省行政長官曁稽查運輪各官署遵照迭次命令於禁種禁吸禁運各端切實查懲以期永絕根株凈消流毒此令 
　　又令川邊鎭守使劉銳恒着開缺來京另候任用此令 
　　又令任命殷承瓛爲川邊鎭守使令 
　　又令陸軍總長段祺瑞呈已褫陸軍中將黃漢湘及共犯殿璋因案判罪情有可原請予　赦等語本大總統　照約法第四條特赦黃漢湘張殿璋无免執行所犯罪刑此令 
　　又令莊達毛鴻勛洪汝冲張元鑫給予七等嘉禾章此令 
[專電]  
　　北京電今日特頒重申煙禁嚴令有貪利不法之徒巧借護符　　暗販鴉片蠧國病民切實查懲語蓋即爲滬案而發 
　　北京電段實授郭宗熙吉省長繕令請印後交内部長副署孫以事前未與商拒不簽段微慢昨孫因告假三日 
　　北京電宋案要人程經世昨由津赴大連逮捕 
　　北京電豫督將調動擬張鈁一說陳宦繼 
　　北京電審計制度國議仍採事前監督 
　　北京電中央行政費尙未措齊各機關俸薪定照原額减發㈠國院陸海參蒙院實給八成㈡外法敎審平在理七成㈢公府内財農六成 
　　北京電國院會議規則重加修正核定十三條 
　　北京電粤募債員余同信欠解六千餘元提撥護國軍經費請核銷部否認仍責成速繳 
　　北京電閣員同意案定嘯日參院箇日衆院提出 
[譯電]  
　　北京電北京日報載稱英使照會外交部開龍李交惡廣州四周之地均爲糜爛香港亦大受影響中政府如不能恢復治安則英國擬派兵赴廣州保護外人（十三日） 
　　北京電中政府通告英便署謖已籌相當方法對付粤事並保護外人請英政府铁派兵赴粤（十四日） 
　　北京電薩鎭氷已任爲粤閩巡閱便並予以全權其專責乃在保護外人薩已率軍艦赴南（十四日） 
　　北京電駐京日使林權助伯爵今明日可抵京（十四日） 
　　北京電國會議員之有聲望者數人現要求政府阻止軍界干涉國會事務（十四日） 
　　北京電本日内閣全體開會討論國會外蒙代表問題（十四日）以上德文報 
[東方通信社電] [  日本人組織]  
　　北京電中國政府對俄國要求取消蒙古議員事件以中國之與以議員選舉權其目所不惟爲圖地方之利益實爲中國民族之利益故海外僑民亦與以同等之權俄國實無何等干涉之理由故巳决定拒絕（十四日） 
　　奉天電鄭家屯二十八師骑兵昨日午後與日本守備兵忽起衝突雙方互有死傷其原因不明大約爲誤會而至目下正在調查（十四日） 
　　奉天電鄭家屯之中日兵隊衝突事件係因爲𠞰馬賊由錦州來之二十八師騎兵對日本人有暴行之事故由松尾中尉河瀨巡查率同兵士十七名前往騎兵圑交涉詎騎兵圑突然攻擊致松尾中尉以下負傷該騎兵圑遂乘機大雤舉圍攻日本守備隊此件事頗重大目下正在慎重調查（十四日） 
　　奉天電中國官場以現於鄭家屯北方之蒙匪實係洮南方面敗竄之馬賊以蒙匪實已肅清故頗樂觀（十四日） 
　　北京電財政部倣照民國二年之例通飭各省派遺代表來京於來月十五日開財政會議（十四日） 
　　北京電中國政府定於十八二十一兩日要求參衆兩院承認國務員（十四日） 
　　南京電新任廣東省長朱慶潤昨日午後由津浦鐵道來寗會晤馮國璋高議廣東問題交談甚外（十四日） 
　　南京電馮將軍云將辭職黎總統特命蔣政源哈漢章二人赴寗慰留已於本日午前來寗（十四日） 
　　濟南電襄爲民軍善後事宜歸京復命之曲同豐近奉協辦山東軍務之命復於昨晚到省日前入京之吳大洲近日亦有歸來消息民軍善後之交涉將仍在濟南談判（十四日） 
　　北京電中央政府目下所需政費實無收入之欵有得已乃藉中国交通兩銀行發行紙幣暫行支持屬軍人者發給交通銀行紙幣文官則發中國银行紙幣因此軍人與交通銀行之關係特堪非常注意識者以此爲政界之險象云（十四日） 
　　北京電日本新任駐華公使林男爵一行昨日至津在津一宿即於今日午前十一時偕同小村通譯官並赴津迎接之小幡參事官齋藤少將伊集院大佐等安抵北京居京日本人士中國朝野名士及朱爾典等外交圑員約數百人均在車站候迎中國政府且派儀仗兵軍樂隊等歡迎甚盛（十四日） 
　　北京電交通總長許世英斷行復舊官制行將裁汰冗員一百三十餘員（十四日） 
　　東京電在横濱之德國人黑魯蠻波拉司因其行動有損日晒及同盟國之利益故特命令限本月二十日退出日本帝國頌土（十四日） 
　　東京電俄國派遺使閑院宮親王已奉聖旨其隨行武官原擬派寺内伯茲改派遺内山侍從武民長亦已奉命其啟節日期約在九月中旬（十四日） 
　　東京電北京電報中國政府近向花旗麥加利華比三銀行借欵各二百萬元共六百萬元爲發京津一帶軍餉之用（十四日） 
　　東京電貴族院議員俄國訪問圑本日啓行向海參威出發（十四日） 
[戰電] [  英人路透電]  
　　巴黎電今日午後公報宣稱夜較沉寂松末河北岸之法軍已修繕其新陣地德軍由公白萊回攻法軍所佔之摩勒巴斯敎堂與塋地爲機關鎗擊退死傷甚衆法軍在佛勒里村南稍得進涉敵飛機隊以大炸彈一百二十枚擲擊美的薩白龍車站及美的鐵路工廠與營房今日晚間公報宣稱松末河北岸之敵軍未圖回攻法軍小戰後得在摩勒巴斯東南小山兩坡獲進涉松末河左岸運德軍在亞伏柯爾叢林南面猛攻爲法軍以砲火與炸彈擊退陣線他處頗形沉寂（十三日） 
　　倫敦電海格將軍今日午後公報云英軍在小巴桑丹村西北瑪丹浦維區方面得地若干又在波齊愛萊西北廣一英里之陣線復進四百碼英軍奪獲小巴桑丹村西北高原敵軍戰壕數道波齊愛萊西北英軍所得之進步殊關重要英車雖受猛烈之砲炎損失甚㣲昨夜英軍襲擊各處敵軍戰壕均獲勝敵軍死摥甚衆敵軍在化漢沙倫襲擊爲英軍擊退今晚公報云敵軍在古維勒芒東南以炸彈進攻受挫而退英軍見波齊愛萊北面有大隊敵兵聚集發砲擊散之英軍右翼有敵軍以重砲轟擊英軍戰壕線之及台爾維勒叢林附近有小戰此外無要事英飛機昨日復攻擊遠近敵軍要點頗獲效果敵飛機頗活動惟避與英飛交戰敵飛機一架爲英軍擊毁英機一架不知下落（十三日） 
　　彼得格勒電今日公報云自八月一日至今俄軍共俘德粤兵八萬四千人獲砲六十四尊機關鎗三百三十五架此尙有白砲有其他戰品甚多俄軍現紛擁越過里斯特沙之支流於砲火下建橋且佔據敵車固防之陣地希薩克哈洛夫將因以迫敵委棄陣地多處而得在塞里資河上游前進自八月一日至今俄軍所俘敵所八萬四千人希巴乞夫將軍之軍所俘者佔三萬五千人俄軍現正在第拉汀南面卡巴西安山森林前進固定守各高地及擊退怪攻勢 
 
 
 

Page 3

 
 
之敵軍（十三日） 
　　羅馬電據公報宜稱加沙鞏固防區已入意軍之手奥兵就擒者一千五百六十五人意軍獲砲數尊意軍自本月六日至今共捕虜一萬五千三百九十七人内有軍官三百三十員共獲炮十六尊又機關鎗之架（十三日） 
　　羅馬電加沙防區乃在伐龍山隘之西據半官公報聲稱意軍之得該地其重要無異戈里齊亞之陷落蓋伊森沙河奥軍之防務以此二地最佔重要經營年餘不管爲絕大之炮壘山中深掘戰濠以鋼板及鐵條障礙物並地雷護之聨以交通戰濠因以天然地窟兵士伏於其中爲炮火所不能及加以電話電報置設齊備陣後之砲數百尊悉可由主將指揮　射奥軍視此如金城也（十三日） 
　　開羅電西奈半島之戰戰局至可滿意英軍自四日起連獲土軍陣地已追敵至距蘇彝士運河五十英里之處敵軍共折七千人中有三千五百三十四人乃爲英軍所俘英軍獲砲四尊又戰品甚多（十三日） 
　　倫敦電公報局宣稱德屬東斐英軍總司令斯末資將軍報稱本月五日各軍同時進攻敵主軍敵軍自六月二十四日在魯斯古拉湖戰敗後佔據洛魯山沃潤區内鞏因陣地兩車曾相惡戰敵軍在瑪太芒杜均戈敗退英軍追擊於後敵軍大受損失英軍死傷甚少（十三日） 
　　倫敦電泰晤士報紐約訪員謂英國現正在美國商訂借欵英金四千萬鎊（十二日） 
[公電]  
　　岑春煊之通電各督軍省長唐少川梁任公温欽甫王亮疇李梅三諸先生均鑒頃自龍濟光署内抄出電文二件（一）龍濟光致中央電文曰華密濟光守粤三年備極艱險叢詬忍辱莫諒苦衷幸我大總統曲予矜全任命督辦兩廣礦務寓兵於工實佩至計濟光擬於粤　交代部署就職不料李烈鈞等急　權利弁髦中央命令逼攻省城戰守對於安挿濟軍方法未遑計畫而李開侁自肇慶返粤謹述鈞謀將本部酌量改編擇地移防體恤下情尤深感激茲謹就事實爲鈞座陳之查濟軍三萬餘人均鄕里子弟患難相依纰難解散擬酌編兩師餘咨遺回籍並懇中央餘知滇督照一體軍人待遇二國步方艱西南多故非朝夕可提平軍隊有足以隱戢戎機維持大局濟軍勇武善戰誦紥訓練以備緩急三本軍移防所需餉項應由中央指定的欵或鹽稅頂下按期劃撥濟光旣解疆寄必絕餉源實屬無力籌措四辦礦區域睢言兩廣必摆一扼要地點爲本軍長駐之處宜先爲指定在所指區内地方治安完全擔負刻以軍隊即飭誰防免至衝突濟光旣編兩師責重事繁需員佐理内部組總當比照軍署規則一切經費須先預算五本軍應直接受陸軍部指揮本省長官可请求援助不得任意調撤此屬正當辦法並無特别要求鈞座曲諒此忱允如所請礦　如何開辦容再禀陳再粤省自潮梅高雷欽廉各屬相繼獨立該首領等據地自雄所有正雜收入𢣺數截留并無絲毫解省此數月軍餉及臨時支出均係　借已一百八十餘萬之多面欠餉亦不下此數眼前非三碴餘萬不能清釐簿籍具存可供覆按濟光旣慮軍諱更嫌追欠應懇飭財部迅賜籌撥救此　涸　戴鴻施否則無故遷移又必貽人口實　言盈　隠深憂懼屏　待命敬候示道　廣東督軍兼省長龍濟光叩歌印（二）張勳致龍濟光電文曰定密前奉卅兩軍當經拍致中央并電閩贛兩省尅期赴援頃誦冬電知粤圍益急　待援軍急難纓冠義　坐視惟敝軍駐潯僅不二營餘皆分紥蘇皖各地與庾嶺相距太遠勢難朝發夕至適接懐芝督軍來電謂接敝處冬電現已選派勁旅卽日出發并約秀山督軍同時大舉一路過嶺下躡潮州東西並進合力進攻等語詛切同袍至堪佩慰頃已轉電秀山督軍敦促進行並電商馮倪兩帥酌調援兵共籌接應知關　系特以告聞務祈奮勵貴軍勉効前敵出奇制勝光我軍人切勿坐候外拔自頽銳氣是所切禱勳魚印各等語特轉達陳祈賜鑒察而知狡謀春煊叩蒸 
　　劉顯世主留叚内閣電各報館均鑒頃上大總统一電文曰天相中國大局底定約法國會相繼恢復責任内閣組織成立以後國家大政唯我大總統曁政府國會主持翊贊自不難循行軌道日進修明凡在疆吏勿庸越凟惟近聞京中政爭漸劇段摁理將萌退志遠道傳聞諒非事實竊查近月以來仰賴我大總統惕厲憂勤與民更始用能新政丕煥薄海輸誠而段總理當危急震撼之際毅然以國家爲重與我大總統推誠共濟挈捉南北卒使全國統一七　不驚倘不緣外九之牽掣必能始終輔弼宏濟艱難伏乞我大總統乾網獨斷立關羣言倚任愈專則國是自定抑顯世更有進者凡立憲國之政治必使緣政治而生之各種勢力相互調和然後能同趨正軌發逹國家若一方爲極端之擴張必激起他方之反動循環紛擾國何以堪我大總統執兩用中自必權衡至當惟顯世顧瞻時局彌切𣏌憂旣有一提之愚不得不迫切凟陳藉供採擇是否有當敬候鈞裁等語特聞劉顯世文 
要聞一 
[春明珍聞六] [  湛存通信]  
　　昨日（十號）下午二時黎總統在迎賓飶館設茶會歡迎兩院議員石大人胡同軍警鵠立阻絕行人巷内居民扶老携幼環立門内竢觀其盛届時各員將次到齋總统亦即蒞止各在休息室隨意聚談其間有一大感觸卽以總統名義招待議員於今爲第三次第一次爲臨時總統孫中山第二次爲前總統袁項城今乃爲黎黃陂孫之招待在去職之後專爲演講鐵道政策袁與黎皆在職時僅爲聨絡情意並無具體的作用是每易一次總統必招待議員一次失總統之產出在個人本身之利害如何姑不具論在今日人民之心理則殆視總統之產出爲最不祥之事如經辛亥之亂而後產出孫總統又經北京天津之兵變而後產出袁總統又經癸丑贛寗之變帝制發生後西南各省首義之變而後產出黎總統此就其大者言之　者不計焉此就其顯者言之隱者不計試思一總統運產出人民必歷受何等苦痛其爲大不祥孰逾於此議員之受總統招待在總統產出之始是議員之受總統招待亦爲最不祥之事故此次議員聚談咸祝在本届議員議員决不可再受第四次總統之招待蓋受招待一次國家元氣便剥蝕一次云云其言深可念也更就外表言之五年之間迭相興替人人心理中咸懐滄海桑田之念風景不殊舉目有河山之感古人固已言之矣 
　　鐘鳴二下黎總統着燕尾服偕侍從武官秘書長至各休息室向各議員行就見禮禮畢各及會場總統南面立各員四周環立總統演說皆尋常交際之言惟注重於國務員之是否得兩院之同意略謂遴任閣員幾費經營切望諸君勿過苛繩云云先有油印品分送各員（原稿已詳昨報）演說時並不取觀而琅琅上口如北熟書詞意句調胥視原本無異演說畢由參議院王正議長衆議院陳副議長先後致答詞大約皆以政府與立法機關各宜開誠布公爲言是蓋一種酬酢之形式也忽有張君伯烈登台演說指手書脚大聲疾呼大意謂昔日之袁總統視兩院爲外人故兩院亦間與之搗亂今總統與兩院相見以誠故兩院與今後之政府當益加親密云云衆亦各以掌聲助其興致繼又有郭君人漳演說但聞其云議員不可爲政府利用云繼又有丁君象謙朱君念祖演說聲微不可聽衆止見其食指搖顫唇吻翕張兩相策應而已各人演說俱極簡單而主事者於朱君點首鞠躬作欲下演台之勢時遽爾搖鈴各員乃紛紛而出懸想必筒有三數雄辯家打疊腹稿整頓全神當衆宣掦無端爲此鈴聲所遏豈不掃興有人爲之語曰銅鈴銅鈴爾其壓制輿論之怪物乎聞者撫掌　　不止張君鄂人前清時爲爭路呈哭跪於交通部門首其言論豐采早動全國郭君一二年來在湘行動世人或未盡忘此日所云或其懺悔之意歟丁朱二君皆以黨案久覊皖獄即同押八議員之二也會場旣散各員即就酒菜處立食 
　　總統對於國務員之同意旣甚殷念可知國務員本身这殷念必又加一等除段總理爲時勢關係不致發生問題海軍部無涉政爭敎育部素與各方意思相合皆當然通過外餘如財政部陳總長支撑兩月已漸厭倦外交部唐總長司法部張總長俱未到　而交通部之許總長早以官僚式之運動法着着進行内務部孫總長農商部谷總長本以有力議員而取得總長故其手腕自爾不同凡響近二日來各以政客式之運動法開始進行排日在長安飯館定席百座或數十座專宴議員表示其就行政官之宗旨專爲淘汰舊官僚加入新人物起見又對甲派議員則支云先得乙派議員之同意對乙丙各派亦就前說參伍錯綜言之其實多數議員對於現内閣類執維持主義各國務員無所用其殷念平心而論即令不滿意於現閣員其所滿意者究爲維何亦豈有能答之者猶欲枰聲今日之已充任事者其不爲社會目爲搗亂者幾希惟議員以外之人則以議員相率獵取高官實足敗壞風化而義員以内之人亦多惋惜健者空羣而去議會或將減色此爲别一問題固與國會行使意權無涉也 
[粤局有轉機之望矣] [  特約員平生]  
　　粤東戰事糾結而不可解以前數日情狀觀之大恐　牽動全局滇桂軍四路合圍以逼龍去而龍則堅持不去於是戰雲漫布且據政界傳述四號晚軍署接中央密電李純率帶本部贛軍十營援粤倪嗣冲率帶本部一師入贛塡防李厚基率閩軍一師援粤張勳率十營由海道赴粤張軍日内可到云云龍接電後即將日前擬編臨時守城　備遂一案取消并用電話分别傳知前敵各軍及各廳長知照時已十點餘鐘在城各廳長各軍官一律到府會議至時始散此等消息傳出人猶將信將疑以爲粤事未必牽動大局至此或者由於政界揑造未盡確守實乃日昨軍署又飭行各機關正式宣布二電 
　　（一）爲龍氏昨接北京來電云廣州十分急龍督軍鑒華密冬電悉粤省紛擾中央苦心維冀以全粤非棄粤也李等悍肆無忌違令進攻迭次勸誠置諸罔聞馴至麋爛地方牽動外交不顧大局罪有攸歸除以武力制止别無良法頃經電李勒令悔罪不再進行限三日回答逾限即行聲罪致討不能再予寛容一面電令贛閩整旅備發届期分道進攻究竟兵力尙能據持幾日盼復院支印一爲龍氏接徐州來電云萬急廣州龍督軍鑒定密前奉卅一兩電當經拍發一電並電閩贛兩省尅期赴援頃誦冬電知粤圍益急亟待援軍急難冠纓義難坐視惟敝軍駐潯僅有二營餘皆分紥蘇皖各地與庾嶺相距太遠勢難朝發夕至適接培芝（閩督李厚基）督軍來電謂接敝處冬電現已選派勁旅即日出發并約秀山（贛督李純）督軍同時並舉一逾梅嶺一趨潮州東西並進協力進攻等語誼切同仇至堪佩慰頃已轉電秀山督軍敦促進行並電商馮倪兩帥酌調援兵妥籌接應知關盡系特先告聞務期激勵貴軍勉力支守出奇制勝先發制人切勿坐候外援自頽銳氣是爲至要勳支印此二電傳出報界中仍疑信相參以爲未必實有其事然護國第二軍總司令馬發已據此　電大張布告觀此情形則粤事似永無了期矣至昨日始傳有轉機之消息蓋陸督軍已趕速來粤也聞陸督軍榮廷迭奉中央倔促迅赴廣東履任遂即决意起程來粤電請龍氏先交代與譯浩明接收以免粤省糜爛並電飭陸同令蘭清迅率所部由永州遵陸兼程赴粤維持現狀昨六號抵肇入謁都司令卽日率軍遄返三水八號早卽赴佛山與譚莫總司令會晤後即邀請佛山紳商慈善各界假座佛山商會宣布陸督意見並以陸督日間當可蒞粤已電兩方息戰大局立可和平解决云云各界聞之皆額手稱慶并决議電省中各圑體告慰聨電中央請飭龍督尅日交代頃接廣西來電言新任粤督陸榮廷現在桂林起程來粤計期舊曆七月十五日可抵粤垣記者按陸督軍能早日抵粤龍濟光以早日將軍權交代譚浩明則戰雲消散機實在此於危機一髮之間頓生一線光明之望此則全粤人民所譸祀以求之矣 
[西𡩋警訊中之升允消息]  
　　字林報本月二十九日西寗通訊云藏人行將蠢動達賴喇嘛已率兵行抵邊界之說謠傳已數月聞者初以爲謠言不足信不甚注意今黄河以南保安境内居然有數千藏人躍躍欲動始知前言非無因也聞前陜督升允已由庫倫來此與之偕行者有宣統之某叔又聞庫倫活佛刻住於拉孛來喇嘛寺而達賴喇嘛則率兵駐於邊界雖活佛與達賴未必果來然來者或爲其代表未可知也目下西寗已派騎隊步隊馳往鬧事地點他處亦派軍隊會剿馬司令將於一二日内續統兵隊前往由此已可見亂氣之日熾矣記者偶與班禪活佛言及此事該活佛之勢力及於鬧事處諸喇嘛廟據云藏人堅稱清室皇叔已抵該處余曾往晤此人於某廟余入廟後卽由人引見二人一年约三十一年十九年長者身披敝袍不類貴族人物余詢其爲誰此人答曰吾皇叔也旋詢余何人余據實以告此人卽行至余前置雙手於余肩哭而言曰吾見君甚喜當即請余坐下余觀其人並無侍從想非宣統之叔云云升允罷免後曾喬裝喇嘛僧游歷保安與拉孛來諸境其目的所在無人知之藏人在保安拉孛來常有變亂與當道爲難素以最難駕駛聞二十年前兵士曾燬去喇嘛廟一所茲無論煽亂者爲誰官場頗有戒心但官兵軍械較精且之久戰之士跳梁小醜當不足平即使藏人敢公然拒戰然未必能持久也 
[杭州快信]  
　　舊嘉屬六縣議會徐涵等電致省長民政廳長謂第二聨合師範講習所係提用舊嘉屬六縣稅小學費年費幾二萬僅養三十餘名未及格之講習生虚糜欵項於敎育前途　無裨益現各縣議會正依法繼續進行處理縣稅權有專屬自治地方小學爲重否認講習所維費請立予取消以維小學 
　　省視　陶承淵具呈民政廳長請取消師範講習所 
　　省敎育會定本月十五日假西湖鳳舞臺開講演大會請康南海主講 
　　聞呂督軍以陸軍運動大會久未舉辦業令童張二師長尅日舉行并　嘉湖王鎭守使選派軍隊來省定本月十五號在梅東高橋大營操場舉行民政廳長以前訂繭行限限制條例間有未洽之處現已體察情形酌加修改呈請省長核示 
　　餘杭臨安黃岩温嶺天台等縣商民呈控和事隱匿屯田之事現已田呂省長令行財政廳派員清查矣 
　　呂省長預防烟酒公賣流弊起見昨特訓令烟酒公賣局莫局長略云第一區各大烟棧存貨竟有未貼印照之說如果屬實應即嚴密派員澈查并通令各區監督支棧愼密巡查照章辦理 
　　呂督軍於前日接孫中山電謂胃病復發緩日到杭 
[南京快信]  
　　岑西林之代表章行嚴昨日偕鈕永建出京乘車來寗聞今日早車已赴滬 
　　齊省長因滬上搜獲大宗私土案關係重大特派候補知事某赴滬密查 
　　政府前日派李盛鐸至徐州謁張勳勸張將各省區聨合會解散張不允所請仍須一意進行態度極强硬李今日由徐乘車來寗謁馮督軍住華洋旅館 
　　張勳保易迺謙倪嗣冲保田文彝充安徽省警廳長聞易較有希望 
　　張勳電政府保萬繩栻充直隷省長未准 
　　淮掦左道尹昨來省謁齊省長禀報各屬水災情形 
　　衆議院上海議員姚文枬昨由滬來　今日早車北上 
　　中央爲施行憲政基礎昨電齊省長籌備以下數則（甲）地方行政問題另訂地方行政之範圍及分劃軍民兩政之權限（乙）地方立法問題詳擬若何能使省會立於尊嚴地位之意見及地方行政不干涉立法之取締章程彙至政府存查（丙）地方司法問題各省行政方面電到之日爲始取消種種干涉司法之事宜暫由高等審檢兩廳實行各省之司法獨立 
　　内務孫總長昨咨齊省長略云查議員資格之變更及辭職者須按照參衆兩院院法規定應由該院辦理現在議員往往有不願充當者呈由貴省長代達殊屬不合嗣後所有國會議員因現任官吏或有他事不願復充議員者應各逕向該院聲明不必呈請省長代轉云云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[恢復省縣議會之期近矣]  
　　衆議院議員王玉樹奏廣禮等十人連署擬向議院提出恢復省議會之建議案其文云爲建議事自民國二年國會省會經袁氏違法解散後中央則任意造法地方則妄事更張臨時約法旣被摧殘地方制度尤不堪問國家地方所受影響至深且鉅今者約法已復國會重開所有前被袁氏違法解散之各省議會當然一律恢復俾各省立法機關限期成立庶幾國會省會互策進行政治易於刷新大局易於維繫矣且湘浙等省近已召集開會倘不速頒明令尅日恢復各省議會則湘浙以外各省民意機關旣未享平等之權地方政治勢難收統一之效實於法制國體制顯有不合謹依據臨時約法第十九條第八項議院法第三十七條之規定提出恢復各省議會建議案祗請議長提交大會公决迅咨政府公布施行又有衆議員李載賡亦提出建議案主張恢復地方自治並主張省縣議會一律恢復略謂自國會解散各省不肖官吏逢迎意旨舉所有省縣議會等自治機關一律摧殘無存民情鬱鬱不獲伸者久矣値茲共和回復國會重開省縣議會亦事理所同自應次第一例併舉擬依約法第十九條第八項及國會組織法第十四條之規定建議政府卽日通令各省行政長官立將所有省縣議會一律回復原狀繼續進行是否有當統希公决云云以上兩議案開議後必可一致通過咨行政府從早實行並聞政府方面内務總長孫伯蘭亦以地方自治在共和國家最爲必要尤應迅速恢復以立地方政治改良之基礎關於地方自治恢復事宜前日已邀集各要人開會討論如恢復之手續恢復之程序以及關於自治之範圍及權限關於地方財政之劃分及選舉事宜等均爲討論之要點而對於縣自治尤爲重視其所持理由蓋以爲縣自治乃全國實行立憲之始基首宜實行以期民權發展地方省會旣與中央國會有密切相關則縣議會之與省議會其比例亦與此事相同雖以實際言各縣與政府之統系屬在間接而其臨民問題則有直接之關係以是　宜組織此項以補政府之力或有不及且我國此後期成法治國則凡立憲國廳有之分權各節增應仿行而免識者譏爲缺脚之政治此外目的尤在發展民氣俾得皆入共和之正軌茲擬定先電各省使其一致妥爲籌備基期限約在省議會恢復舉行之後聞日内即有發出籌備此項之通電矣 
[議員辭職與議員做官]  
　　國會復活兩院議員除前者甘心附逆證據確實諸人外亦有列入嫌疑之範圍者於是百方運動力謀蓋愆藏頭露尾不敢出席其狀至爲可鄙衆議院議員林萬里君獨於日昨自請辭職尙不失爲血性男兒其辭職書議長大鑑鄙人於帝帛制發生之際身在北京又曾署參政院參政茲不願以帝制嫌疑之身再入神聖之議會謹按照衆議院規則第一百三十一條提出辭職書卽希察照爲幸前衆議院議員林萬里上云云自此事發表後議員之聞風興起者計十有八名將於議會開幕以前呈出辭職書曹汝霖亦在其内惟王君家襄陳君國祥二人則不在此十八人之數 
　　自許世英調長交通後外問頗逆測其不爲國會同意未幾果有改任王正廷之說在當日確有是議特議員作官已爲社會所詬病王氏見大勢所趨亦深不願投身於此旋渦之中改任之議遂罷許氏近因思得一著名之人爲之次長以資聨絡各方面聞曾以此商之禇輔成禇氏業已覆函拒絕大意謂我視議員之地位實較總次長爲高故不欲舍此而就彼云云又聞軍務院代表章士釗入京後於粤事頗有所斡旋政客中有爲推轂欲其出任駐外公使者但聞章氏則意殊不欲其意極望遞補一國會議員藉以發抒政見調和各派蓋章氏本候補議員也 
[張士才控沈雲沛盜名案]  
　　國會議員張士才前因沈雲沛所著君憲紀實訴諸法廳於八月初九開庭審理是日張委任伊弟張士揚到廳經京師地方民二廳推事問姓名年歲籍貫住址職業畢首問告訴沈雲沛之理由張君士揚答因沈雲沛竊胞史張士才姓名列於君憲紀實書内於名舉大有難堪據胞史張士才於籌安會發生即極端反對當國民會議調查資格胞史曾拒絕不許列入資格表内及去年十一月投入上海今春二月曾列名通電美國反對借欵　排君主胞史久已離家而請願列有胞兄之名其爲沈雲沛竊盜姓名無疑推事謂君憲禍首旣已懲辦其餘已經特赦碍難深求况沈某當初原爲邀功非必有玷辱名譽之意思張答按竊名加於内亂本屬刑事範圍紊亂國憲明明犯罪已不得謂非故意胞兄所以以民事起訴要求賠償名譽者正因懲辦禍首其餘已不株連然而命令能赦其對於公法之罪不能赦及對於私人之罪其僞造民意竊盜姓名侵害私人之名譽自由實爲已甚胞兄起訴非對於公訴之問題乃是對於沈雲沛侵害私權之問題推事謂他們揑名請願下止令兄一人沈雲沛他是會長乃江蘇人直隸請願圑是另有人碍難專責沈雲沛一人張答沈雲沛旣是全國請願聨合會會長胞兄之名列於書内是何人呈出推士謂令兒如此告訴可見不能專責沈雲沛張答直隷請願圑並無其事皆是沈雲沛僞造的倘是不信就敎沈雲沛以中國全國君主請願聨合會會長官銜仍用上請願聨合會的印信公函去問一問直隸請願領銜的人看看有此事否推事謂這事是再不能辦到的况且令兄的名譽民黨巨子又有反對君主許多事跡足可證明名譽這沈雲沛今日不敢出頭已足見他理虧總以勸勸令兄不可爲此無謂之爭張答庭長旣知家兄的事跡沈雲沛又有出頭明明理虧就請缺席判决推事謂此時方綫一次開庭缺席判决是尚未能的令兄名譽是有了又告過他法廳也有案了總是不用再究天下被揑名的不知有多少呢可以回去勸勸令兄你再備一個書面叙明沈雲沛不敢出頭也就可以洗白清了遂宣告退廳 
[廣東最近之戰事]  
　　廣東戰事按日將詳情錄報茲得七八兩日戰情如左七號夜西路戰情已偏向西北及西南兩河廣三車場及黃沙一帶鎗聲減少流彈亦锲附近民居驚魂略定而西北之白沙北村黃竹岐大坦尾一帶及西南三山村茶敎花地各處驚恐之情尙有甚於一二號夜在黃沙一帶居住者白沙北村黃竹岐久爲滇軍佔駐築壘因守而該地綠林相率樂効馳驅身當前敵故連晚以來由西而東之鎗聲作輟相間是以石圍塘及黃沙一帶槍炮連天又大坦尾係屬平沙於戰守原無何等價値但觀其戰情如此似欲與北路連合昨日暴雨之際滇桂軍分兩路襲擊一面向石圍塘陽爲總攻擊之狀以作牽制更以步砲兵千餘由沙貝白沙冒雨直攻大坦尾時在白沙滇桂軍以猛烈射擊掩護在沙貝齊渡河該地蛋民逃避不及者死傷不少兩軍終日遙擊所有篷寮悉爲火毁山村之戰亦同時並起查滇桂軍進駐南塘茶𣽸一帶已久是役槍聲甫發而前鋒已進至水巡西局茶𣽸方面則已進至黃大仙祠當劇戰時河面則有江漢江鞏等兵輪遙爲助擊砲彈多在汛地頭基面處爆烈 
　　石圍塘原屬龍軍防守於七號晚八時許突有桂軍數百名乘夜攻擊兩方互戰龍軍以機關槍衝鋒桂軍以車輪砲迎戰同時駐駐黃沙海口兵艦吊砲向山村花地狙擊桂軍桂軍亦放砲遙射黃沙貝底水大坦尾等處兩軍又放槍轟擊愈戰愈烈是晚戰爭地點分開三處直至十二時許桂軍勢將不支即被龍軍乘勢用排砲轟退故是夜鎗砲聲時疏時密直至天明始息 
　　八號晚八時許黃沙對海又忽火光燭天燒至夜深二時許火仍未息依然紅光四燭勢殊劇烈想已不知燒去多少店舖以地勢測之當在花埭一帶多是晚各路消防隊均因彈子横飛不敢往救又西路之戰八號不午四時兩軍卽開始攻擊是晚槍砲聲最密時係在十二點鐘以後則漸稀少 
　　龍軍統巡胡令宣探報西路桂軍現因迭次進兵暗欲渡河均被擊却已改變方針不再攻石圍塘泮塘黃沙各處對將大隊調向南石頭襲擊故五眼橋秀水等處現紮軍隊不多實可見其戰力已弱若以包抄之計攻其無備必能克奏　功藉以進逼佛山不難收復云云故昨八號下午五時特在防地乘駕進化小輪返省進謁龍督面陳意見龍督以其所擬進攻方略甚屬得計遂即發下手令　赴黄沙與前敵總司令陸朝珍互策進行即於是晚九時會合各軍分由三路協力攻取（一）自坦尾派撥大隊過入（一）自平洲進壓（一）自黃沙石圍塘直攻四面埋伏圖奪五眼橋桂軍營盤桂軍出而抵禦還槍互擊且發巨砲甚多其聲隆隆不絕伹濟郓是晚不以艦隊助戰而純以步隊衝鋒初亦獲利更欲乘勝進前佔奪五眼橋大站詎斯時黃竹岐桂軍抄出救援山村方面又向濟軍猛擊直至十二時反將濟軍困逼轟斃數百名濟軍始分頭退走桂軍不復追進仍守防地故得息戰 
[解决粤事前途之變化]  
　　自陸榮廷聲明赴粤就任後譚浩明莫榮新已於三日嚴飭所部桂軍一律停戰李烈鈞亦於四日飭部暫駐原地以待陸督軍之至似粤事已有解决之望矣乃聞政府初十之夜忽又得廣東急電龍李又已開戰政府當即連夜通知各國務員於十一日開國務會議商酌處置在未蒞會之前國務員中仍有主張調停而以莫擎宇暫代粤督者至其會議運結果現尙無從探悉惟聞當局於接收各督軍對於粤事之主張後本有以武力解决之意以未得閣員多數同意乃止今日忽又重開戰端前途之變化蓋有未易言者矣旅京廣東公會爲此事昨在細瓦廠陳宅會議粤京官到者凡四十餘人下午五鐘開會公推陳總長瀾生主席謂粤東龍李爭鬭中央屢次電令兩方停戰無如置若岡聞近日已在省垣附近開戰地方蹂𨈆慘不忍言外人財產不免波及若不速行解决恐惹起外人干涉種種情形更不堪設想故今特開議會如何設法挽救呈請中央解决各同鄕建議頗多類皆以龍濟光離開粤省爲唯一之主張並擬一面由旅京同鄕公電到粤令兩方即日停戰一面將粤事危急情形呈請中央促令陸幹卿速行到任收朿軍隊妥辦善後或云必須呈請中央任命一粤人嫻於軍事曾在粤東於軍隊上維持確有成績者與陸督軍帮辦軍務庶能於粤事速收效果陳主席請各人表决衆舉手又有人提議旣經表决宜公推一人代表與中央接洽並將此集議情形擬一呈文同時呈遞中央庶迫切待命之意可以進行於是衆又鼓掌陳主席附議舉代表方法宜選廣東國會議員一人爲代表至打電回粤一層應電岑春煊與中央妥商辦法方爲合宜衆又拍手贊成陳主席以所議者皆經衆贊同卽爲定議表决旋公舉江君玉泉將此議案呈文起草擬畢遍送公閱其時已七時遂散會又聞廣東省在京參衆兩院各議員於十一日夜羣集於廣東會館對於朱氏之適任與否有所研究若認朱氏爲不適任時更擇定何人請求政府任命對於此一層亦有所協議又該省選出之議員易次乾氏提議於國會正式開會後擬提出廣東查辦案現正在起草中惟是陸榮廷氏已於十一日起身赴粤昨曾有電到京其文云大總統鈞鑒榮廷此次舉義事非得已幸天相中國大局底定素願已償但求無過何敢言功人不我諒妄加猜忌幸我大總統明察萬里不爲所動迭次函電情意殷拳棒讀之餘感懐欲泣敦令赴粤已摒擋就緒准於眞日東下以釋厪念榮廷叩蒸印然則陸氏抵粤之期已不遠即粤事解决之希望已有可期或者不俟查辦案提出而粤事已無所用其查辦矣　 
[蔡鍔到省後之川政局]  
　　護國軍之編制爲目下重要問題聞蔡督軍已同羅總司令商有辦法大約先發表一種表册交各軍道領先行塡報内分數項（一）兵數及其年歲籍貫（二）鎗支種類及其子彈（三）駐紥地點（四）軍官姓名（五）招募時日限期呈報後再分别派員照表册切實點驗然後酌量編裁 
　　李守莊現隨蔡督軍入川聞李在滇原辦理銀行此次入川亦係任財政上之事務現在尙未發表也 
　　蔡督軍喉病昨延中醫陸錦廷調治聞陸君對人云督軍之病純係傷陰所致病根實因過勞而成須一面服藥一面仍重在調養陸君所主之方大多養陰之品又聞蔡督軍於三十一號曾往平安橋街法國所設之修道醫院診疾沿途均列步兵 
　　蔡督軍咋特延川紳曾奐如駱公　顏雍耆張蓬山爲顧問周保臣樊孔周爲財政參議樊已說明種種理由請求陳銘竹羅總司令代爲辭職并聞有聘趙堯生（熙）爲顧問之說 
　　蔡督軍擬請駱公驌任高等審判廳長駱堅辭未允聞現已委法庭某員代理廳長擬俟得有相當人材再行呈請任命 
　　新財政廳長鄒懐羲現已就職聞政務廳長尹仲錫亦於日昨到廳料理一切鄒君昨日躬蒞成都總商商會略述對於財政上目前救濟因難活動金融之計畫擬在重慶籌集巨欵以官產作抵其手續以簡單便利爲要并擬於今日在商會召集各商會議 
　　蔡督軍布告云本督軍政崇寛大至誠待人所有附和周駿王陵基之將校士兵以及各項辦事人員槪不追咎咸與自新其不年力富强才堪効用者務宜安分守己靜候錄用倘有怙惡不悛造謠煽惑陰圖擾辭者即屬自外生成本督軍惟有執法嚴繩以示懲儆爲此布告各宜凛遵 
[宗社黨與巴匪]  
　　㈠宗社黨日紙載六日下午一鐘半由長春開往大連之火車在開行前十分鐘頭等車之乘客突被人以手鎗由後方狙擊受貫通肋骨之重傷當有日警官將被害者舁入杏林堂醫院救治無效移時斃命聞死者係宗社黨領袖章英勳（按日文音讀邵榮勳與章英勳同）係前清伯爵且爲肅親王之姻戚自五六日以來旅居於大和旅館（即大白樓）當時日守備隊兵士將汽車包圍搜緝兇手終未弋獲嗣警察憲兵守備隊搜查各要隘拿獲嫌疑犯一人名樞長五云云又一電云長春失敗之宗社黨决定解散陸續啓程醇親王特派使一等伯章英勳亦於昨日（六日）南行午後十時於長春站上車之際在頭等車中突被銃擊洞腹而死又長春函云宗社黨首領邵某（自稱東三省大元帥匪黨呼爲大師）匿居於長春頭道溝本月六日上午接公主嶺金鼎臣（匪徒稱爲司令）電邀前往議事邵即於是日晚九點半鐘同蒙古艾某（亦稱司令）並僕役多人坐頭等車預備啟行詎未及開車即有某某等四五人上車向邵言來此十數日已墊辦夥食費數百元倘大帥日久不歸其用費應如何措辦邵令直向竇司令商酌兩造爭論激烈匪等遂用手鎗將邵艾擊斃下車逃逸追趕無蹤 
　　㈡巴匪遼源通信云吳鎭使親督大軍血戰三晝夜克復突泉被鉛子擊傷當即騎兵三四兩圑至洮派石玉泉圑長帶本部騎兵千餘名奔索倫山左道進剿派諾斌英圑長帶騎兵千餘名奔索倫山右路兜剿派耿帮統陳帮萬帮統李營長帶馬隊五營砲隊二營大炮八尊奔索倫山中路兜剿由月之三號與蒙匪巴布札布開戰官軍三路進攻激戰兩書夜斃匪二百餘名活擒十餘名得鎗數枝馬數匹官軍受傷者十餘名巴率殘兵敗卒於四號夜間逃進索倫山北深山密林之中刻官軍在索倫山紥營歇兵以備續戰 
　　奉天當軸以吳軍深入轉糧輸餉補隊調援均關重要現已由軍署擬定在洮北設立兵站（一）糧餉之轉輸其欵項分爲地方截留與省款撥發二種（一）軍械由省運往者及當地臨時補充者即派妥員會同地方官長軍隊要人辦理 
　　張督軍於六號早據洮遼鎭守使吳興權電告謂前者剿　巴布札布左肩受傷蒙派軍醫課課員白雲章前來調治敷藥數次已愈强半不日即能霍然請釋厪念云云 
[漢口事變之餘譚]  
　　湖北各地盜匪騒擾之警耗迄未稍息前日漢口附近之柏泉鄕亦來有冒稱黨人之徒三十餘名携有手鎗數枝到各户勒捐該鄕民事先已預約警備 
 
 
 

Page 7

 
 
當即鳴鑼集衆將該匪等格斃二十餘名餘衆亦悉被擒初擬將格斃者投屍江中生擒者送官究辦嗣某紳以格殺太多送官不妥遂自挖一土坑將死者合埋生者亦自行處置說者謂此舉足寒匪　矣與漢口接壤之孝感縣某鄕聞亦有格斃匪徒二十名之說伹各地格殺案多不報官查驗亦易長仇殺之風人命草芥未有甚於此時者也 
　　漢口華景街一帶被災商民以此次騒亂早經本地四區公益保安會探明禀報警署轉禀警廳鎭守使乃官場懼釀交涉並不派兵預防直至火勢蔓延經德法領事要求始派兵至華景街圍剿其時延燒已遍無可挽救是此役商民所受損失實由軍警保護不力所致現在雖撥欵振撫車薪杯水只能救濟極苦貧民凡殷實商民被刦現今力尙可支者旣限制領振亦不屑領受爰於日昨徦公益會開會議定調查損失要求長官如數賠償即於該會内附設要求賠償事務所所有受損失者限於本月十五日以前報告以憑彙集向政府要求論者謂商民受創過巨此等要求固屬情理第公帑奇絀辛亥之火至今尙無些須撫䘏則此次賠償想非易易矣 
　　聞黃克强因湖北擾亂之徒多自稱係國民黨人究竟是否匪徒冒充抑係該黨舊日徒黨不能置之不問昨特派代表李書城君來鄂調查協同官廳招撫遺散以維以治安聞李君業已晉謁督軍會产辦法矣 
[皖省黨案解除之波折]  
　　皖省紳商等日前公電張督軍請將陸軍監獄機禁之李訓涂彥威等援令開釋茲得張督軍電復略稱虞電悉查該犯李訓涂產威二名曾因治犯罪而當時擅向地方勒借餉項跡近騒擾前予酌減刑期已屬格外從　業經電明大總統在案所請援令釋放之處礙難照准 
　　前紀懐寗監獄寄禁之政治犯倪啓雲劉鑫唐建章謝文彬索定保祁登堂蕭恩國蔡茂林孫德和陳坤山張永盛蘇文藻韋長安洪燦華厲恒源張心志蔣春華陳錦榮陳有翹張雨生程鵬何東沂王正朝等二十三名業由承審處高等檢廳會訊詳復省長援令開釋咋高等檢廳奉省長來文准將倪啟雲等十四名省釋至厲恒源張心蔣春華陳錦榮陳有翹張雨生程鵬何東沂王正朝等九名均從緩釋其中另有何項關係尙未明白宣布 
　　又該獄寄禁之杜炳鈞彭叔瑾方耀延等各案均因政治被捕而加以他項罪名者前曾經紳商迭電政府要求省釋其次如非政治案未經司法手續不能成立者亦當令行司法衙門從新審判以昭公允又外縣各監鉃收禁之政治犯如黟縣汪小鐵桐城葉筱舫壽縣邊鴻烈霍邱尤石生等承審處亦未聞問總計因政治犯罪被連遞解回籍及就本籍拿獲各案禁錮者現在尙不勝枚舉也 
　　皖省紳商學名界近倪省長通告謂對於政治犯罪者自奉七月十三日申令後已餘各縣分别查明一律釋放並稱在皖所辦各案非眞觸刑事擾害地方公安者從不妄事吹求無辜羅織至今皖省監獄拘禁政治犯寥寥可數案牘具在足取證也云云當以省長開誠布公化除黨見皖人士固欽佩無旣惟對於洪孟揆田象坤等案當執法處番訊時係以政治關係判定其罪而洪孟揆現仍認爲未判决之案僅以監禁等質四字剝奪種種自由皖人前以電保未獲且承審處對於洪案亦無何等之表示按諸省長通告明文未免自相矛盾擬再公呈省長請查通告成案尅日省釋以順輿情 
[蕪湖近信]  
　　前皖軍第一師師長胡萬泰前鄂軍都督參謀劉震寰前蕪湖陸軍奮武學校校長王道平等均於本月六日省釋出鉃同乘江華輪於十一日過蕪胡王兩君下駛往滬劉君則登岸省親 
　　蕪湖於春間破黨人機關數起除業經執行鎗斃十餘人外尙有朱秉初賴鑑臣王正斌等三人判决刑罪覊禁在案現各該家屬特具禀倪省長請求援例省釋想必可邀准也 
　　當案牽涉之唐建章係在省垣判决十年零六個月之監禁現倪省長接蕪湖總商會公函代爲請釋故已將唐省釋業於十二日返蕪 
　　前全皖探訪局長王志剛現經倪省長委任爲省垣警察廳長兼警務處長於十一日乘江永輪過蕪赴省接事 
皖南所產之絲在蕪裝由各公司輪運滬其水脚每石需銀三兩三錢前月絲業公所同人集議以水脚過昂商本較重獲利爲艱公决函請各輪船公司減輕水脚以蘇商困前日絲業所駐蕪代表崔君已得招商怡和太古大阪四家公函略謂裝絲水脚減輕已得滬上總公司同意向收三兩三錢刻一律改爲一兩六錢五分定於本月十三日起實行蕪湖萬春圩業佃同人擬扁擔河改建石閘業經禀請道縣各公署在案惟事屬剏舉誠恐道路流傳易生誤會刻將改建理由及利害關係詳具說明函請此間各界贊成 
　　蕪湖萬春圩屯墾局長劉燮近因以軍棍擅責鄕民違法經人在地方檢察廳起訴 
地方通信 
[鎭江]  
　　各級議會籌備恢復近聞省公署確實消息江蘇省會奉中央令即日回復並照舊例九月一日開常年會所有丹徒縣省議員殷宗渠等四人已經省中電飭召集赴省籌備云丹徒縣議會議長梁鴻卓爲亟謀恢復縣會起見昨特通函舊有呼議員准於本月二十日上午召集先開談話話推舉代表赴滬以便與江蘇各縣議會議員合力進行丹徒夺鉥鄕自治會奉令停辦以來各議員均已解散現在依照約法恢復國會所有省議會縣議會自治會等常然繼續進行咋由章知事邀集各區掁治委員到署會議進行辦法並調查各舊有議員有無出外及病故情事先行籌備以便定期召集 
　　商會議組裁判機關鎭郡商界某要人等近發起組織一商人裁判機關凡屬商人訴訟案件槪歸該機關訊判如判有刑罰則送地方法庭執行昨在南馬路商會開會議得大略辦法大商鋪每月捐洋二角小商舖每月捐洋一角以爲該機關聘用法律家及各項職員經費其地點擬即附設商會去按此事與司法獨立抵觸似非應有之事姑錄所聞以俟其後 
[南通]  
　　水警查土被控駐防新港之水警巡官楊雲貴張國斌於日前因有住居餘東鄕之徐某由滬返通途經該處携有價値約三四千元之烟土數十包私土居其大　當爲該巡官查也卽將官私兩土一併没收徐自知違犯刑章即央陶姓友人賄該兩巡官以八十元了事土仍發還詎徐某將土送往餘東後復至滬地砌詞訴呈楊交涉使轉電齊省長飭令駐通水警分署長張立民查辦乃張並不將事實查明即將張楊二巡官撤換拘押以爲卸過地步現該巡官已央陶姓到案作證謂所查委是官土並未得有賄銀故已邀釋放矣 
[安徽]  
　　宋知事破獲鄰縣著匪皖北阜陽縣知事宋毓衡頗以善於捕匪著名日前該知事下鄕查辦案件訪悉穎上縣屢犯搶刦要案之著名匪首王毛堆現適逃至該縣延陵集地方遂密派眼線將該匪拿獲研訊確供不諱昨由該知事錄供詳請上峯核辦矣 
[山東]  
　　續誌魯東戰氛未靖高密民軍自佔領王台鎭後連日以來又亟亟進行復從青島運來兵士九車到高並放哨直逼膠縣縣城該縣紳商學界聨合會電達省議會告急又周村護國軍亦發隊五百名大砲二尊進攻長山鄒平間之猛莊軍署接到十八圑圑長潘子和來電卽馳電中央請示昨早得覆電飭令力剿張督軍接電後送交省議會議决辦法該會當卽開會討論大多數主張暫行停戰先事調停並公推張國兩議員前赴周濰接洽 
　　省議員請求開會電（其一）北京國務院鹽議員等迭依省議會法請求召集臨時會議省長拒駁均以鈞院漾電爲理由細繹原電疑點甚多茲特縷析陳之查省議會法係經國會議决頒佈初非命令所能廢止且省議會停職時亦並未有撤消該法之明令則該法之依然存在不辨自明召集開會照法律規定純係地方長官職權旣無由中央核准之明文自無待國會議决之必要且浙湘等省業已自行召集鈞院旣無法制止而獨靳各省之開會同隷中央處分各異揆之事理豈行謂平威信所關寗可不愼應請鈞院取消漾電准省長依法召集以重民權而尊法律除仍援照暫行法二十二條請求省長召集外謹以電聞山東省謹會議員張介禮王宷廷孔祥柯等九十六人叩（其二）北京參議院衆議院鑒省議會議員雖經暴令停職省議會法始終並未廢止約法恢復當然繼續有效其理甚明何俟再議且當年停止並未取國會同意今謀規復更何待國會主張乃國務院漾電有省議會應否即行召集須俟國會議定再行辦理之語於理於法皆未爲當値此地方多故政務紛如釋結解懸端資議會議會一日不開人心一日不定即大局一日不安况旣公認爲必不可少之機關又何苦故爲延緩不予召集諸公一國代表職責攸關保障民權非異人任伏望大力主持提出質問俾將院電取消由地方長官依法召集各省實利賴之臨電神馳無任企盼山東省議會議員張介禮王宷廷孔祥柯等九十六人叩 
雜評一 
[辭職與控盜名] [  一子]  
　　吾嘗謂議員資格問題實一良心問題何以故以除此少數證據確鑒者外其餘是否眞心贊成帝制須本人自知之人之攻訐固未必盡屬實在而彼本人之曉曉聲亦氮無人遂信其無他也 
　　是故被嫌疑之人而苟有良心者從此跳出是非之外可省却無數糾葛自問無贊成帝制之心歟則今日之去天君泰然一時之毁舉可不計而季日自有公譣也自問果有贊成之心歟則今日之去可對帝制可對議會盡忠與懺悔由我自擇吾知其心亦安也 
　　由是以言林萬里之辭職可謂得其心之所安而張士才控盜名可謂多此一舉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[六誌離奇駭怪之烟土案]  
　　庽居湖北路孟淵旅社與新任司法總長張耀曾同船來滬之雲南人孫世奇因私帶雲南土被洋藥公司查悉協同老閘捕房中西包探分往該旅社及閘北華興路道尹公署毗連之屋内搜獲雲土二十四箱將孫與牽涉之滇督軍� 
代表陳和庭王鐵珊王竹村（即王竹林）葉香石（即滇軍第五梯圑軍長葉全）及前閘北光復軍統領李徴五等先後拘押並經公共公廨函請杭杭州檢察廳移提人證質訊各情屢紀本報昨晨由老閘捕房九號副捕頭第帶同繙譯偕李徴五乘坐汽車至公廨候訊當由俞代襄讞會同英卓副領事在樓上正式刑庭訊鞠先由李徴五之代表費信惇律師土堂譯稱被告住居租界營業亦在租界應請交保以便臨審到堂今告一方面之言不能憑信况公堂曾出搜查諭單至被告處搜查並無證據請爲定一數目准予交保候訊决不避匿在原告祗有請出提票之權有能么對交保云云繼由洋藥公司代表穆安素律師到堂駁稱原告本無反對交保之必要然雲南人來滬辦事如無當地人帮助决難成就况報告之人稱有雲土六十箱現祇在兩處查獲二十四箱尙少三十六箱已被被告恊助藏匿敝律師曾與被告律師商量並無妥當辦法被告係案中要人未便交保又據費律師辯稱原告律師因恐被告保出不到故反對交保然須呈出被告交保後不到證據方可反對况被告亦狠願開審以明眞相復據穆律師聲稱此案發生在租界之内如被告交保出外他適則會審公堂無權受轄總之被告係案中要證須與雲南人質證後再定辦法現如准其交四萬兩人銀並保亦難保其必定到堂等語中西官判李仍帶回捕房候再訂期研訊判畢仍由第副捕頭偕李君同乘汽車而去而李君之親友等均站於公堂門首脫帽爲禮 
　　並聞存老閘捕房之雲土二十四箱前日由洋藥公司代表律師與該捕房頭眼同過秤每箱計重六十磅其面上鋪有樟腦蓋恐土氣外洩也過秤後仍一律封固候核 
　　聞某廳署昨接司法部電以滬報載上海閘北地方華興路某號空屋爲英捕房查獲大宗烟土二十箱解廨訊問等情查鴉片罪犯律有明條窩藏烟土自應檢舉惟閘北華興路爲完全華界究竟當時搜查手續是否照章而行起獲贓犯曾否移交内地官廳訊辦本部因案情重大法權所在除分别電查外應將此案先後情形據實電部以憑核辦又聞外交部亦有電致滬上官廳云文電均悉查此案關係重大閘北地屬國土刑律定有專條起獲人贓亟宜移解内地官廳從重訊辦方爲正當據電各情除分别辦理外仍將始末情形據實報部以憑核辦 
　　全國禁烟聨合會日前接上海調查報告滇客私運烟土事該會會長安鏡泉君以此項報告關涉司法總長張耀曾如果與張有關係不惟破壞烟禁實屬玷辱國體除已再電上海調查員切實復查報告外擬卽呈請大總統國務院認眞查辦 
　　字林報云聞搜獲烟土二十四箱每箱平均計之約裝土一百磅並不若始料之多故二十四箱其重不過二千五百磅以最高市價估其價値則所抄獲之私烟所値不過三十七萬五千元日前外間所傳未免失實傳說西人在閘北共搜出私烟二十一箱由摩托車運至老閘捕房詎至捕房時僅有二十箱餘一箱不知何往此亦趣聞也 
[法界第三次抽閉烟膏店]  
　　法新老兩租界内共有烟膏店一百八十六家於上年九月一號及本年三月一號經法工部局兩次抽閉九十餘家尙存一半未閉今届第三次禁閉運期於昨日下午四時由該局總辦唐登君在公事間親自抽籤計東段抽去十三家中段二十八家西段四家今將抽去各店之門牌錄後 
　　東段（閔行街）二十九號三十一號三十二號三十五號（小東門大街）洋十五號（楊樹弄）二十五號（醉白園街）九號十一三號十二號（永安街）十五號五十九號（民國路）五百四十二號五百五十七號 
　　中段（法大馬路）四十洋號六十五號二百零六號二百二十四號三百三十號三百十三號三百四十號三百四十三號三百五十號百五十號三百五十六號三百七十九號三百九十五號四百零一號（吉祥街）七號一百零六號（西新橋街）六號二百零六號二百七十一號二百七十五號（前新街）六號二十八號三十三號五十二號四號弄内七號（鄭家木橋街）一百零二號一百三十號一百四十號 
　　西段（愷自邇路）一百四十九號一百六十五號（白爾路）九十二號（麋鹿路）二十號 
[揭露夾底皮箱内之烟膏]  
　　前日有人搬運皮箱三只置於愛多亞路長發客棧門首被總巡捕房包探王松濤查見以其形跡可疑上前盤詰無人承認當即雇車帶入捕房啟視該箱均係夾底内儲洋鐵匣烟膏數百盒及皮夾一隻内有現洋八十餘元捕頭諭餘飭暫留昨送公共公廨卽經玉探禀明前情請爲核示中西官論將皮箱現洋充公烟膏送往海關焚燬 
[製造僞土之重罰]  
　　法捕房西探目阿而風西華探目黃錦榮包探方福林程芝卿華春林在法大馬路三百八十一號門牌乾豐烟土店内查獲内料子製成之僞小土一百餘磅當將股東李渭順李發生李保清三人連同僞土解送法公堂請究李等同認私造僞土混售不諱中西官以該店前巳罰過兩次現又私造僞土害人不淺判罰洋一萬元充公僞土銷毁李渭順等三人各押三月准予罰銀贖罪 
[日本人被害八誌]  
　　上月三十日上海浦江發現人頭兩顆鎭江則發現無頭屍身二具嗣經日本人池原鴨井二人之妻先後認明即係池原鴨井之屍已屢紀前報茲將昨日東報所載曁關於此事之公文續錄於後 
　　上海道縣兩公署曁警察廳奉江蘇省公署八月十一日訓令云案據丹徒縣知事詳稱七月三十一日准鎭江關稅務司函稱本月三十日晚間大通輪船由上海抵埠該船主將客人所遺之皮箱二口包裹二個交與本關二副鈴子手云係客人送箱子等件上船後旋即下船後來開輪客人未來其中頗有疑竇請提關暫存迨大通輪船開行後包裹内透出惡臭氣味深滋疑慮恐係死人屍體未便開視故特片請地方官來關開驗辦理相應壯此案情形專函奉逹即請查照核辦等因准此當即委託承審員帶同書記檢驗吏馳詣該處勘得鎭江關前面臨江驗貨場不紅色板箱二隻包裹二個飭將兩包裹解開内有無頭男屍正身兩段板箱啟開内有手足八具大菜刀一把上有血跡當將屍體置諸平地如法檢驗據檢驗吏郭榮春喝報驗得無名男屍兩具西肢支解分爲十塊均已發變檢驗各屍頂頸傷口皮内捲縮不血汚餘均白色皮肉不捲縮餘無故委係生前殺斃後支解肢體報畢承審員着驗無異屍飭棺殮交地保馬源領埋挿標記認取結附卷板箱菜刀帶回存儲備證查板箱兩個大者高九寸半寛一尺四寸長二尺零半小者高八寸半寛一尺二寸長一尺九寸俱係新箱上貼上海徐仁茂箱店字號包裹屍體四肢所用之油紙破布被舊棉絮等物上均無血跡是該男屍係在上海殺斃支解後裝置箱内移運上船上船毫無疑義除咨上海地方檢察廳偵緝兇手並飭警訪查外理合將勘驗情形槇格具文詳報仰祈鑒核俯賜通緝等情據此除指令勒緝外爲此通令仰速一體協拿逃兇務獲解究母延此令 
　　上海日報云日人池原正利與鴨井榮作遭人暗殺迄未破獲兇犯現二人尸體已在鎭江火葬其骨殖携歸上海定於今日下午在東本願寺行假葬式一切葬儀廢去不用 
[麻袋内發現女屍四誌]  
　　滬城本西門内紅欄杆橋日前發現麻袋一只内藏女屍一口屢誌前報茲悉自此案發生之後外間議論紛紛因此警廳探警頗爲注意惟迄已多日仍未破獲業由警察廳長徐國樑諭飭該管二區一分駐所杜金釗警佐限將是案抛屍兇徒緝獲解究如延撤差不貸昨聞偵緝隊士在北市嚴密偵查已略有線索正在進行云 
[再誌改辦統捐之籌備]  
　　江蘇齊省長及財政廳長爲籌議改辦統捐曾飭各屬稅務人員調查稅率經紀前報茲聞胡財政廳長以此事關係重要非從事清查難以着手且以上海爲華洋薈萃之區商務發達各項貨稅每由由商家擔任代征報解此次旣須改辦統捐以謀統一應由上海稅務公所吳所長調查各業認稅月有若干及該所散收各項土貨稅欵若干一併開明詳報核辦業已飭由該所長飭知各司員分别查核列欵詳報矣 
[煙酒聨合會聨絡商會]  
　　中國烟酒聨合會總幹事陳良玉致南北商會函云自袁氏秉政凡我商人同遭苛稅烟酒兩業受創尤深弟忝居烟業董事久憫同業之顚連而懾於專制之威嚴呼籲罔效隱忍至今自共和再造薄海人民殷殷望汉我儕商民正有絕而復蘇之日弟受同業之委託發起烟酒聨合會以改良烟酒稅則爲目的以維持烟酒土貨爲職志以遵守法律合羣請願爲範圍計自發表以來未及匝月而或派代表或通函電來會贊同者已懚十餘省之多甚至外埠商會亦表同情公賣人員亦來與會羣謂烟酒雖係消耗而重稅獨及土貨坐使外貨暢銷兩業生機遂絕公家稅源反枯上下交困莫甚於此現定本月舊曆三十日開特别大會公同討論以定要求改良稅則之方針貴會爲商業領袖處於商人最高地位提攜保衛夙具苦心爲特專函奉布尙乞遇事指導而纠正之俾得有所遵循不勝盼譸歡迎之至 
[訊究嫌疑盜犯]  
　　安徽人張裕山徐州人陳德禮山東人徐懐增湖南人夏雲陽於本月六號夜在東新橋同乘電車至卡德路圖刦該處某米舖被人預報新閘捕房派令通班中西探捕在彼守候即將張等四人拿獲當在張陳徐三人身畔搜出新式實彈手鎗三支鎗珠三排一併帶入捕房解送公共公廨訊供收押在案茲經捕房查得張裕山前充虹口捕房八百四十二號華捕曾於陰曆七月初二夜持械夥刦孟納拉路四百四十六號門牌鄭姓家値洋一百零三元之衣飾現洋昨日傳同事主鄭周氏見證女孩劉妹妹將張等押解公廨請究先由中西探捕相繼上堂禀明前情繼由事主投訴當時被刧情形又據淞滬警察廳偵探王愼卿片投稱張裕山當過巡警茿民與攻擊徐家匯警局擊傷巡官傷斃巡警案有關可否給予帶回訊究訊之張裕山供稱於去年九月間投入民黨手鎗係由王姓給我共有兩支一支轉給陳德禮囑令謀害偵探張四及至黨首陳其美被害後口糧無着自謀生計不敢爲非乞鑒陳德禮供與張同質之徐懐增稱住居法租界餘供含糊夏雲陽供係民黨份子在陳其美手下辦事自陳汧 
被害後業已星散是晚因至新閘载尋友人致遭悞拘求察俞代襄讞商之英卓副領事判張陳徐三人各押西牢五年張陳期滿帶堂再核夏無干省釋手鎗子彈充公 
[務本女中校注重家事]  
　　上海縣敎育會昨致各縣署敎育科及敎育會函云據上海縣立務本女子中學校來函以本學期始改辦中學校檢送章程若干分煩轉送各縣敎育界等語敝會按部章女子中學校以上並無限制升學之明文而事實上已幾成止境不能不注重應用方面至何種課程始適合於女子應用之職業尤爲現在未能確定之問題今該校改組之始一再集議决定以家事爲中心各科學均以家庭應用爲主尙屬實在爲特介紹於貴煩爲指政並祈分致貴各女校查照 
[滬江大學實行分科制]  
　　楊樹浦滬江大學自魏馥蘭博士董景安群任校長以來校務蒸蒸日上先後畢業廿餘人或出洋或入政界或充敎員以開辦十年之學校而有此斐然之成績實不易多覯唯其性質祗爲文學料殊不足以造就專門人材以供中國今日之需用該校校長董事部及美國浸禮善會等有鑒於此特於今年起實行分科制度先分四科（一）敎育與文學料專爲造就敎授中學校之英文文學敎員及專求歐美文學者而設由文學兼敎育學碩士汪宗海及耆荷福學士等敎授之（二）社會學此科專爲四種人士而設（甲）入政界者（乙）入商界者（丙）敎授上學者（丁）熱心社會事業謀從事於社會之建設改革者此科内容甚廣凡政治法律宗敎歷史哲學經濟等皆含之特請由美國勃朗大學社會學碩士鞠學溥主任敎授畢業生嚴椿等副之（三）格致科内有批學物理衛生生理生物天文地質算術等八科專爲就造中學校之格致敎員及繼續研究專門學術者而設由美國哈佛大學格致碩士梅佩禮英國醫學博士雷盛休及大學士伊文思楊景時繆秋生等敎授（四）补學科由道學博士魏馥蘭碩士勃朗來大學士耆荷福等主敎此科專爲研究基督敎眞理從事敎會青年會而設凡讀畢大學科一年級後皆得自由選擇一科以期學有年專畢業以供社會需用並受大學士學位以資鼓勵凡向校該索閱此項章程者須附郵票二角云 
[選舉商事公斷處職員]  
　　上海總商會選舉公斷處職員業已揭曉茲將當選人姓名票數錄下朱五數一百十九奈蘇筠尙九十八票顧馨一九十四票朱吟江八十五票蘇笙八十五票胡稑薌八十四票錢達三八十一票沈仲禮八十票祝　蘭舫七十九票朱鑑塘七十八票謝蘅牕七十七票林蓮蓀七十七票信之七十一票葉鴻英七十一票勞敬修六十六票陸費伯鴻六十三票丁欽齋五十九票張樂君五十九票聞蘭亭五十八票郁屏翰五十七票唐露園五十六票田澍霖五十五票項如松五十五票余魯卿五十四票李柏葆五十三票姚紫若五十一票傅筱庵四十九票以上當選二十七人施善畦四十七票席立功四十六票黃搢臣四十四票王子展四十三票周金箴四十二票邱渭卿三十九票龐萊臣三十九票朱衡齋三十五票王亦梅三十二票以上備選九人葉明齋三十票李志方十二九票陳文鑑二十九票王修五二十九票呂葆元二十八票潘澄波二十六票顧子槃二十五票尤林庭二十五票鄭錦峯二十四票奏潤二十三票以上次多數十人 
 
 
 

Page 11

 
 
[新閘橋工程近紀]  
　　新閘橋改建鐵橋工程完全告竣現正拆掘舊橋石墩二座此項石墩昔石墩昔处建築時料堅工固故能歷久不壞此次拆除亦非易事又橋堍馬路現已放寛亦須重築大約出月中旬可以通行云 
[規定電報所列之時刻]  
　　上海電報局長汪洋昨奉交通部第三七號訓令開百電報内所列時刻其計算之法應自○時起迄二十四時止業經由司於第九號通告内通行在案嗣後應於原有時鐘面上羅馬數碼一至十二等字之旁另以紅色添畫十三至二十四等字其畫法即照附發圖樣辦理所有原有羅馬數碼應作爲表示中夜至日午時間内各鐘點之符號其紅色亞拉伯數碼作爲表示日午至中夜時間各鐘點之符號以便計時而免錯誤除分行外仰卽遵照此令 
[又欲防範宗社黨]  
　　滬上軍政各署近奉京電以宗社黨首領鐵良現携巨欵來滬暗設機關派人招募各帮不正當之人給予月薪一經投入即予以特别記號决意破壞政體擾亂地方亟應嚴加防緝以防誘惑而保治安等因業於昨日分别飭行所屬各軍一體一防範矣 
[皖省議會通訊處借欵應用]  
　　旅滬安徽省議會通訊處議員管昆南等以通訊處房屋雜費均無的欵開支同人等旅滬未久熟人稀少此項開支籌措爲難故於昨日午前邀集在滬各議員議决推李迺璟宋發二人前往南京安徽會館商借欵項墊用李宋二人即於當晚乘滬寗火車遄赴江寗矣 
[江蘇縣議員通訊處紀事]  
　　上海縣議員通訊處昨發通告云敬啓者本月七日開第一次談話會議决各事綠呈台覽茲訂於本月二十日卽陰曆七月二十二日下午一時開第二次談話會届時務請撥冗早臨爲盼 
　　寳應縣參事會員王霖卿錢寳第盧籌熾縣議員潘承輅朱鳳樓林雨香來函云連日閱報得悉執事恢復各縣自治聨合全省六十縣籌商進行方法計已通訊者二十餘縣一俟各縣通訊齊全訂期開聨合大會仰見諸先生碩畫周詳莫名欽佩竊思帝制發生民權抑制此次重暏共和凡有血氣之倫莫不同聲懽忭敝縣縣議會自停止後地點器具文畫一切規模未有改觀愷會員間有一人缺席尚足法定人數旣無附和帝制之人亦無作官他省之事維尅日舉行開莫毫無障碍之可言今貴會旣發起進行敝會員謹隨諸先生之後承認一切一俟聨合會有確定日期即行遺赴申江飽聆大敎 
　　川沙縣議長陸炳麟來函云本月七號接到貴處公函展詢之下敝會同人多數贊成業於八日裁牋答復諒邀公鑒茲查貴處議决案第二條每縣各應推定代表二人敝處現經公推包聘卿陳吉人兩先生爲本縣之議員代表准於本月二十五日以前親至貴處接洽簽名無誤包陳二君旅居滬上通訊處開明於後日後貴處開會務請先期直接通知是荷再本縣自治經費於自治取銷　完全移作警費想各縣此等情形亦所不免應請貴處提議　　省長通飭各縣迅速籌　以便進行而免阻滯約法恢復省議會已有動機究竟何日實行迄未確定諸公等發起通訊機關洵爲當務之急鄙意擬請貴處從早開會推定江蘇縣議員全省代表赴省請求速行召集恢復縣會爲地方造福區區管見是否有當惟祈賜敎 
　　興化縣議員魏晋卿來函云竊維共和肇造謀國之良規端本於地方之自治誠以國法必本乎人情庶政宜公諸輿論則議會機關蓋不可一日無也特比年以來舊章變亂民意莫伸而宇内幾於鼎沸幸今在總統振起恢復約法召集國會樹之先聲一時省會縣會之熱心公益者靡不聞風興起矣近閱報章欣悉諸君子有心世道提倡各縣自治機關設縣議會通訊處於上海以爲蘇省六十縣聨絡之所期在氣求聲應共策進行之方已有二十餘縣通信贊同逖聴之餘曷勝鼓舞推敝邑僻處偏隅見聞最後頃悉貴處通函地點用上寸柬敬表同情務希惠賜嘉言以爲規範不勝盼禱之至 
　　江陰縣議員郭丕網來函云各報代布公函循誦之餘莫我欽佩敝縣遵於八月十日在東南鄕學社開第一次談話會由過半數至會議員議决設立江陰縣議員通訊處於縣農會公推薛榮滾徐授純二君爲縣議會代表黃鴻聲君爲參事會代表赴滬以便信議進行當經丕網等面促三代表準期八月十八日啓行趨承大敎届期祈賜接洽並希派員照拂爲盼諸公爲國賢勞先河指導他日全收效果其福利於我江蘇者寗有涯耶臨頴神馳請希惠照 
[救濟婦孺會歡迎薩鼎銘]  
　　本月十三日中國濟婦孺總會全體董事假塵跑馬廳一品香大廳特備西餐西樂歡迎薩鼎銘君因薩君上年爲該會評議科董事本届經衆公舉爲該會名譽董事對於會務熱心維持不時解嚢捐助且與各董感情極洽是日午後六時薩君蒞止由會長朱葆三王一亭兩君偕同各董招待逐一寒暄七時入席奏樂薩君起立舉杯謂今日蒙諸君見召感謝之至各董一一舉杯致敬復由薩君演說救濟婦孺會之設有益於全國被拐婦孺不淺然辦理完善實賴諸君熱心毅力乃克臻此鄙人不勝欽佩云云次由徐乾麟君起立曰今日歡迎薩先生猥蒙光臨曷勝榮幸應請袁履登先生演說次由袁君起立演說頃承薩先生謬贊同人愧不敢當惟此次歡迎薩先生奉閩粤巡閱使之命查廣東福建兩省近日大局關係至爲重要中央具一種菩薩心是以借重薩先生以薩薩心前往調停而救民命上種問題較救濟會尤爲重大且薩者濟也必能普濟衆生想薩先生抵粤後人民必能獲無窮之幸福云云薩先生復遜謝不已衆鼓掌一時觥籌交錯無不盡歡直至九時始散當時與會者朱葆三王一亭魏清濤陸維鏞徐乾麟袁履登王亦梅紀望溪謝蘅牕勞敬修鄭錦峰窠漢章丁欽齋項如松田資民吳善卿周岷源何秋士呂耀庭楊叔英朱鑑堂顧公覺諸君曁該會西樂學后隊至陳文鑑樂後寳二君因事返甬錢逹三許默齋二君因事未到並聞是日酬應費皆各董公攤亦深如愛惜會欵之意也 
[孫中山改期赴杭]  
　　孫中山君因有要政赴杭與呂督軍磋商原定十四號清晨由滬起行昨日由期駐紮製造局之步兵第三十八圑馬圑長特派步兵一連及軍樂隊一班在車站排隊恭送嗣悉孫君因另有要公尙須改期乃回營歸隊 
[研究靈魂之演講]  
　　伍廷芳博士應江蘇省敎育育會之請定於八月十六號下午四時前往該會演講通神社事有志研究靈魂學者届時諒必兿踵而至一聽其精深之議論也 
[競雄女校開學]  
　　白克路競雄女學爲秋社同志所組織開辦迄今已閱五載其間經營慘澹煞費苦心獨立以後又蒙浙江省長核准補且益得擴充校舍推廣學客額並添設師範一科以宏就昨日上午十時（十四號）爲該校秋季始業之期學生到者百數十人首由總幹事陳君佩忍報告進行事宜次由校長徐寄塵女士訓勉諸生以堅忍向學不負本校爲主旨再次校董張君羽生演說並補給上學期高初小畢業文憑計二十五人散會時已鐘鳴十二下矣 
[思敬小學開學]  
　　大東門内西姚家弄思敬小學校爲朱氏祠堂所設其經費由祠堂公欵内提出補助三分之一其餘由祠堂正經理朱節香擔負昨日上午九時行始業式正經理因有事不克到校由副經理朱桐生代表道視學余芷江君縣學務科長李頌唐君來實黃任之君等均到場相繼演說朱氏族人到者亦其多聞定於舊曆七月二十二日上午八時舉行闔族子弟學業考試由時擬請外姓人監試云 
[柏油白蠟之市况]  
　　柏油洋莊銷路近頗活動惟滬地存貨無多故價格已漲起兩許荆州貨現售規銀十六兩秀山貨十五兩台州貨十四兩調查存貨缺乏之故實因近來湖北地方不靖以致荆州貨裹足不來其他各產地雖有運來因現當新陳不接之時故亦不甚暢旺云 
　　白蠟爲蜀省特產現在該省大局表面上雖已平靜惟土匪遍地刧掠頻仍商旅仍視爲畏途不敢冒險運滬現市價格比五月間大跌時又稍有加漲計統占開售七十兩米心七十三兩提尖之價與米心相同 
[新任廣東省長蒞滬]  
　　新簡廣東省長朱慶瀾昨晨七時乘寗滬火車來滬暫寓洋務局内不日即須乘輪赴粤履新淞滬警廳長徐國樑於火車抵滬時特派偵緝隊士在車站照料一切以資保護 
[皮絲棧赠送藥茶]  
　　信孚泰皮絲棧自甲寅在上海新開河設櫃發售雙金難牌信孚裕記等皮絲皆以正路伏葉精製開市至今其價並無加漲故近來營業頗爲發逹每値夏秋之際該棧特在福建採辦陳粬運申贈送買主該號主人以本所入夏以來天時不正恐有疫癘發生故將數年前年存癖疫萬應茶餅隨時贈送以重人道云 
[趁火車墮入軌道]  
　　昨日午前八點餘時由滬開杭之六號火車有旅客一人購買由滬前往長安之三等車票詎料該客坐在火車月台上磕睡車至辛莊附近墮入軌道氣閉殞命嗣爲滬站長得悉立即移文松江縣知事請爲相驗棺殮 
[相驗浮屍]  
　　昨午滬南製造局江邊碼頭地方不知由何處　來男屍具經該處二區三分署派出所李巡官查見知照二十四保六十二圖地保錢永生投報地方廳午後委賀檢察官沈檢驗員等前往驗明該屍年約三十餘歲胸前受刀傷一處扫係至命而死抛入河中當即塡明屍格由堂棺殮發封厝壇候緝拿兇犯到案究辦 
[婦女被人踼傷]  
　　滬南三泰碼頭江北婦人王張氏因與同鄕人陳某索取舊欠口角忽有俞仲良揷涉干與將氏踼傷腰脅後由其夫王福生將俞扭住並舁其妻至一分駐所控究經該所警佐詰明關係刑事飭送地方檢察廳請爲驗訊核辦 
[藝徒觸電殞命]  
　　江北人張小虎子年十五歲在楊樹浦老公茂紗廠作工度日前晚放工後至黄浦碼頭觀看電光影戲誤碰電線觸電身死由捕房將尸車送虹口驗尸所候驗昨經其母張劉氏投案禀請免驗自行棺殮捕頭允之 
[車夫頭破血流]  
　　黄包車夫陳扣子昨載某甲至吳淞路因爭論車資被甲馨破頭顱血流滿面陳投捕房控告捕頭飭四百二十八號巡捕先行送院醫治候飭查行兇之人拘案究辦 
[老人尋見妻子續誌]  
　　浦東人徐秉棠現年六十有五昔年憑媒娶楊氏爲繼室生有一子名壽生年六歲上月中旬該氏母子逃逸無蹝徐到滬四處找尋前日在小東門附近見該氏與流氓金阿吾同行壽生由金携抱徐卽鳴警將金並該氏母子拘送警廳轉解地方檢察廳訊辦 
[逼醮與捲逃運互訐]  
　　浦東南匯縣鄕婦葉陸氏年二十一歲其夫葉雲祥已於去年冬間病故該氏在家守志一切費用由伊夫兄葉關祥貼補相安無異惟該氏上有年逾古稀之祖姑葉陶氏及夫叔葉景星夫伯祖葉雲卿等近有陶氏之弟陶杏斌與雲卿等爲媒商通葉陶氏等將葉陸氏逼令再醮陸氏初則有允繼因被逼不堪袛得從命迨至過門始悉即再醮與葉景星當以事關亂倫陸氏即乘隙逃出至申避匿閘北該氏母舅朱沛吉家前日經葉景星葉陶氏葉雲卿陶杏斌等來滬尋獲至該處警局揑詞禀控捲逃等情該區立飭長警將陸氏及朱沛吉一併拘局昨日函送地方檢察察廳檢察官預審各執如前判令分别收押侯飭提葉景星等一干人證到廳再行澈究 
[兩虎爭噬一婦]  
　　崇明人王老虎之妻施氏現年二十二歲於前年七月間逃逸無蹤邇來王由原籍到滬深訪始知該氏被小販陸阿虎姘識誘逃同居閘北地方昨往尋獲鳴警將男女一併拘送地方檢察廳請爲訊辦 
[未婚妻被人姦佔]  
　　前日有崇明人王阿虎扭其未婚妻施氏及陸阿甫至四區警署控稱該氏自幼童養在家忽於前年七月被人拐逃無蹝今在共和路慶祥里尋獲始知與陸私姘請爲究辦當由姚警正解送司法科經嚴科員訊據該氏供稱五歲時因父母雙亡卽至王家詎丈夫秉性兇暴常遭凌虐前年患病甚重非但不爲瞖治且被用刀砍傷頸項兩次同鄕周小阿順乘間誘令逃走先被姦汚後被賣與陸姓爲室今不願跟隨前夫回去懇求超豁判送地方檢察廳核辦 
[浦東小孩迷路]  
　　小孩李木生昨午在大東門中華路一帶迷路由警帶至一區二分署經王金山警佐研詰據供年十一歲浦東高家行人父名李新新向爲木匠有一祖母在城中帮傭特來找尋以致迷途判送警廳發堂留養侯認 
[偵探破獲拐案]  
　　救濟會偵探昨日在新昌輪船上查獲拐婦黃馮氏拐得九歲江北男孩楊小順子當卽押送檢察廳請爲訊辦 
[拘獲花會賭棍三誌]  
　　花會賭首伍寳寳卽黃大衣馬士祺傅阿發水果月生等開筒騙錢並貴羽黨四出兜攬由巡警在鹽碼頭拘獲張和尙卽廣東和尙並在大五廟糖菓店内拘獲唐浩卿劉建臣等抄獲花會證據並大小銀洋銅元押送警廳候辦在案昨由徐廳長備文將張唐劉三犯連同證物解送地方廳經檢察官訊供之下判令收押證物存案 
[崗警抄獲烟土]  
　　黃愼昆昨午私帶烟土二大包計重二十五兩行經新北門民國路地方爲站崗巡警察出破綻上前拘獲抄出原贓解至一區二分駐所由王金山警佐研詰據黃供此項私土係由友人顧紹棠在郭源茂土棧内購來托我帶送等語王君以案關私帶烟土即命函送警廳轉解地方檢察廳經檢察官預番一過判黃收押烟土存案候示 
[匪徒强搶金環]  
　　梅園弄婦人王陸氏昨至邑廟前遊玩迨至花園相近忽被匪徒金福生上前將該氏金耳環一副搶去奔逃由警追獲原贓已遞與同黨接去當即押送一區中二分駐所着送地方檢廳究辦 
偷竊洋商銀器 
　　陸明山竊取法商福來德家中銀壼銀杯被捕查見拘解法公堂請究陸供認不諱聶讞員判押三月期滿逐出租界一年贓給失主領去 
[烟土留候化驗]  
　　土販韓英才前日携帶私土一包至南京路圖售被捕查獲拘入捕房昨解公共公廨請究中西官判韓押候驗明是否私土再行訊核 
[此曰紅糖彼曰紅土]  
　　張蓮卿控周士良騙洋一百二十元昨由捕房將周拘解公共公廨訊究原告偕證張茂初上堂訴稱托周代購紅糖被周取去價洋不還請爲追繳訊之周供原告托我氏買紅土一包携至提藍橋茂海路被流氓多人將土攫去關讞員商之英白繙譯官以周所供難憑判令押候查明澈究 
[馬車違章之質證]  
　　孫福源金阿五前在法租界十六舖等處駕駛馬車沿途兜攬生意有違定章被捕查見拘入捕房後有李協祥投稱該馬車由伊乘坐並不違章捕頭諭令交保候訊昨解法公堂請究金阿五供爲小馬夫由孫雇用孫福源供車子係李協祥的買馬係民人煨養每日由李乘坐每月祗得工食馬料洋四十五元求察李協祥供在某洋行爲司賬馬車係父親遺下雇孫金二人煨馬駕車每月給洋四十五元官問爾爲司賬月得薪俸若干李答稱每月五十元聶讞員以李所供不實顯係冐頂逐判罰洋三十元孫福源違章罰洋五十元金阿五罰六十元一併充公 
[蔴油作失愼]  
　　昨日上午七句餘鐘閘北大統路四十三號門牌吳立茂蔴油作樓上突兆回祿一二三段救火會先後驅車到場極力施救始行撲滅除該蔴油作外延燒某姓柴炭店餘如丁義盛皮鞋店金順興鐘表店陸興記水木作陳姓車木店等店面均略遭灼傷當火熾時四區姚警正派通班長警在場彈壓事後將肇禍店夥侯中堂拘入警署聽候查辦 
[駐鎭美領調任]  
　　駐鎭美國領事陶爾思君現奉本國政府命令调任宜昌領事陶君已於前日交卸來滬小作勾留即赴新任 
[淞滬警察廳批示照錄]  
　　灰船公所董事金梁彩禀批查灰船掛號前經立案通行虞秀和何得獨自違異破壞成案應由該董等先爲勸導仍着遵章挨號如果一味頑梗准予持批就近鳴崗扭解該管警區按照警律違章營業從重罰辦以維營業面儆將來仰即知照 
[介紹德華新字典]  
　　中華圖書館出版吾國比年以來研習德文者日盛一日良以德之武備工業醫藥電化等學向稱世界冠而爲各國所取法用是有識者咸思效法以圖自强而遂競競焉以德文爲入手也惟環顧坊間尙少德文隹本學者深以爲憾茲由棋盤街中華圖書館特倩前曾留學德國之賓君步程重編德華新字典一書復經邵君志千增補刻已付印不外出版昨承惠贈預约劵二份樣本四册祗領之餘書此誌謝并紹介於好學君子 
[氣候報告] [  上海徐家滙天文臺]  
　　已過者之報告八月十三日台灣颶風仍留於石垣島附近似將拆回日本之消息傅遞遲緩故不能得其詳情本區吴晴而熱十四日日出時晴熱無風略有烟霧晴雨計上升十四日下午四時前二十四小時内上海氣候温度至高九三·二至低七三去年同日至高八八四至低七一·四 
　　未來者之推測十四日下午四時三十分預測東海琉球日本之間天氣惡劣上海有北陣風或有暴雨 
雜評二 
[依然] [  訥]  
　　若鄂若湘匪亂依然也若粤若魯戰禍依然也蒙匪之猖獗依然也宗社黨之隱伏依然也軍警之防範依然也官吏之腐敗依然出社會之困苦依然也人心之陷溺依然也外交之棘手依然也共和復矣而一切依然則亦依然一可危可悲之中國而已 
　　國人試思革命奚爲乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[俗字典] [  寄塵]  
　　近日新出之字典較之舊有字書增益匪少然以鄙見所及社會上一種流行这字爲新出字典所未收或其形雖有其義未備者正復不少此種字雖爲流俗所沿用然旣通行於一種社會終不得謂之非字也爰輯三十餘字名曰俗字典以補新舊字書之缺 
　　禌十月一日閩中皆作　禌以祀先祖禌字字書無有疑是閩中俗字 
　　盃代矮字音義皆同此是廣西俗字見范成大桂海雜志 
　　閩音義皆同穩廣西俗字出處同上 
　　奎音義皆同穩兩廣俗字見桂海雜志及鈕銹觚賸 
　　仦音嫋小兒也廣西俗字見桂海雜志 
　　奀廣西音動廣東音芒瘦弱也見桂海雜志及觚賸 
　　𤯚音終人亡絕也廣西俗字見桂海雜志 
　　𧗩音臘不能舉足也廣西俗字見桂海雜志 
　　𩫇音矮人之不長者也廣東俗字見觚賸 
　　𥑫音勘石之嚴洞也見兩俗字見桂海雜志及觚賸 
　　𡚻音大女爲姊也廣西俗字見桂海雜志 
　　泵音聘水中機也 
　　氹音泔蓄水爲池也 
　　圳音浸通水之道也 
　　乪音嚢水之曲折也 
　　閄音或隱身忽出也 
　　不音墩截木作墊也 
　　閂音拴横木上關也以上七字廣東俗宇見觚賸 
　　七音不詳京師婦女陋者謂之七謂女少　不成女也見宋太平老人袖中錦此稱今尙存否未詳 
　　朆音勿曾切義即勿曾也上海俗字 
　　覅音勿要要義即勿要也上海俗字 
　　卜商家簿記以作分字之用如銀圓四角三分作四角三卜是也（案此早書分字之變形也） 
　　厶商家簿記以代角字之用用法同上 
　　旦番菜館以代蛋字之用鷄蛋能作鷄旦如旦炒飯雲腿旦是也 
　　鳮番菜館菜單雞字作鳮然此字他處亦常見这非如旦之代蛋僅行於番菜館也 
　　○算學中用以代零字然簿記及尋常書札等亦通用之 
　　十本數目字之一也而借爲簽押之押 
　　卡讀本音西式名片也此爲譯英國字之音然已成通稱矣 
　　付俗借用豆腐之腐字 
　　干俗借作餅乾之乾字 
　　　簿記中用作斤兩之兩字 
　　　簿記中用作錢字如三兩二錢作　　是也 
　　丨簿記中用作年月之月如三月作　是也 
　　刀簿記中用作紀年月之初字如初八作刀八是也（完） 
小說一 
[斷雁哀絃記第一章] [  四續鵷雛]  
　　馬利曰其人何名牧師微笑曰大佐也爲大佐萊孫萊孫之爲聞家於倫敦固匪人勿知於是復作鄭重之狀曰五所以前我嘗一至倫敦識大佐之母萊孫夫人夫人爲著名之酬酢家其遇我乃至有恩意若曹弗知以我德望固無人不加崇禮且人人所知也語已則舉紅酒仰盡一爵於時餐事已畢二女遂歸其室牧師則出其簿籍一一重加以檢覈 
　　馬利之年僅十有八已竟其業於中學校風姿秀曼體態輕盈發語如風簧初引基尤美者爲金絲之髮長抵其膝委之弗髮乃如匹錦遇風微散乃彌嬌憨動人牧師貎寢而二女皆絕美人皆以爲弗類顧牧師自言二女之客乃酷消其母而牧師之來已亡其妻但挈二女故村人亦無從而知此時馬利方咀嚼其父之言心亦微詫以爲老父爲人素不喜賓客之蒞茲胡頓易其性或者基人風貎佳也著者曰馬利之誤在以已章衡度其父而不審人之弗類牧師之重金錢乃逾於性命寗論風貎耶 
　　越日之午牧師之門乃有一四輪車飛馳而至則牧師想像中之佳客至矣萊孫是日衣絕美之禮衣冠履整潔乃無纎塵懐中之挾報紙一朿一西班牙產之小犬此外即爲手杖與雪莂之烟車至即有一僕下爲啓其車門萊孫曰选克將我行　語已即舉步至於階前而挈其鈴即此舉止已足審其爲上等之人雍容華貴之度流露於不自覺此時牧師則已盛洒掃其庭宇易至寛博之衣立佇佳客之來（未完） 
小說二 
[偵探小說情塲蠧史] [  天虚我生]  
　　第六章（續） 
　　尤有少婦多人因駭而暈者軟榻之上則臥女郎時方號哭瞪目無光似已狂易白雷格一見即識爲納蘭因顧僕人曰屍奚在僕指内室日在彼室中白雷格曰盍導我入其人曰嗟乎上帝鑒憐吾實不忍覩此慘怖之狀更一見者狂圽作矣白雷格咄之曰懦蟲汝旣不欲入室則可以電致蘇格蘭警署令速來並告以白雷格已至僕得命如提赦立奔而往白雷格遂自入室室中什物一如前狀無少更動唯鮑景詩已移臥塌上蓋不過一時氏厥固未死也一侍者鵠立屋隅驚悸乃無人色似已亡魂更有一醫生則方爲古沃檢驗白雷格入即曰博士此人尙能甦否醫后搖首曰有能矣死去已二十分鐘然君何人者白雷格曰吾爲偵探白雷格此來或有所襄助君等醫生曰甚佳吾我梵司即居上村後故一呼卽至白雷格顧鮑景詩曰此人爲誰梵司曰此人聞爲法使館書記蒲雷不知何故亦復被創白雷格曰創重乎醫曰甚劇吾已爲之洗滌且另綳帶白雷格視之鮑景詩頭上果已燒以白布白雷格又曰彼外間形似狂易之女郎又爲何人醫曰此人痴也其來突如蓋令日晏會之中初未嘗有其人其後乃見之屍室介紹新刋小說業報發行已久頗爲閱者所稱道第三年第一期今已出版資料豐富趣味濃深承贈一册特書此誌謝 
 
 
 

Page 15

 
 
   
 
 

Page 16

 
 
   
 
 

Page 17

 
 
來件 
[裁釐加稅請議案]  
　　中華國貨維持會提出王文典起草竊按稅課之設爲國家財政所關税率之行實經齊政策所屬惟其關於財政故稅關須有主權惟其庽有政策故稅率當由國定查稅關主權爲國際公法所規定誠以稅關屬財政範圍凡所收入列於國家歲計表中國家有増加減少之主權非他國所以與聞干預自馬坎爾鐵爾政策發生之後咸知關稅作用可藉以獎勵輪出限制輪入維持推廣其本國之工商謀國國民經濟之發展又查國定稅率爲各國通行之稅關制度以國權自主規定一國之課稅鞏固財政之主權保護貿易之主義自中村氏政見發表之後各國有爲國交融和起見多採用協定主義惟國定協定並行不悖其專用單一之協定稅率者則未之聞此各國稅關行政之大略也我國人昧於財政經濟之原理曩者徴收雜亂自無關稅制度之可言至前清道光二十二年江寗條約强以關稅一項立之第十條中是年復於羊城訂立通商善後章程是爲單一協定税率之嚆失咸豐八年之天津條約英約之第二十六二十八兩欵法約之第二十七欵所載皆稅關事務是年復會同英法美三國在上海訂定通商章程遂成單一協定稅率之　案且協定之時曲殉他國之要求値百抽五著爲定率旣不完全抽收又歸外人管理是財政主權入於他人掌握而經濟政策反爲外人利用矣試披覽七十年之海關貨册進口之洋貨日甚一日漏𢨴外溢歲必鉅萬反顧我國土產旣不敵洋貨之暢銷復阻於釐金之苛擾於是工商業聣於失業之悲境金融界又呈破產之現狀此輕微進口稅重徴出口稅有以致之也此種稅則日本以之行於朝鮮　羅斯以之行於土耳其以制其財政與工商業之死命不謂我國竟以之爲單一協定税率欲國用之不致艱難民生之不致凋敝其可得乎故處今日而言財政經濟則整頓稅務爲急不容緩之國第推翻前此之協定條約本必不可能之事一届修改稅則之期當採用二重税率其稅務之重心關於内國財政主權者不可不由國定其關於國家交際感情者说可酌量協定至於今日去修改税則之時尙遠當在條約之中别　補救之策竊思我國税務若是其弊則無往不需改良惟網領所在不外二端卽裁釐加稅是也夫獎勵輪出則裁釐爲唯一之國制限輪入則加税爲不二之法以條約言裁釐爲加稅之前提以收入言加税實裁釐之張本二者宜同時並行未可以後先軒輕茲就敝會管見所及分述如下 
　　一曰裁釐釐卡制度創自洪揚　役之役試行於淮揚这間遂開古今中外未有之局我國人多以通過稅擬之惟通過税之性質乃他國物產運往别國而通過於本國境内者取而稅之至國產運行國内從未有以通過爲稅者而論者對於通過稅之主張猶以爲追人避道而趨致本國之港灣關棧舟車勞工坐失間接之利故戊午中英約第三十欵第四十五欵中法約第二十欵第二十四欵訂定通遇貨物予以一定之期限限内出口者無稅是我國對於海口之通過税尙取免除之說而對於土產之通運反至遍設網罟三十里一卡五十里一局通行有徴數十稅者千率萬制層層敲剥榷吏之咆哮丁役之婪索留難苛虐無所不至人民爾於官威只求脱免不惜忍氣呑聲以金爲　故行經數百里之地而所徴之稅所納之賄或有超遇原價者是殆　　貨之遠行而迫其近售也遠行則税重於本面價昂難銷近售則供遇於求而貨多山積商民以獲利爲目的利不可獲反受其害坐俟賠累誰能堪此故土產因以阻滯民生因以凋敝而　西洋貨以子口半稅之優待稨運内地一無阻碍試觀今日各地所用之物洋貨彌望熟非奪我國土產之銷場乎洋貨愈簽暢銷土產愈益不振相因相形國貨不免於天然淘汰是皆釐卡　爲寄而不可不裁撤也謹按光緒二十九年中美續議通商條約第四欵内　中國認悉現在於轉運時紛紛貨物之稅捐其中以釐爲甚難　阻滯貨物不能流通勢心傷害貿易之处是以尤顧將通　　運抽餉之釐金以及各項行貨稅捐一槪裁去並將向有敝收此項行貨稅捐之局卡一併裁撤不提另行設局卡以徴收行貨稅捐中美兩國彼此訂明所有徴收行貨稅捐之局卡裁嶺後不得改名或藉詞將此項局卡復行設立 
　　美國允許美商運進之洋貨及運出外洋或往通商地口土貨除照當時稅則應納正稅外加完一稅以爲補償中美兩國彼此訂明進口洋貨所加抽之稅不得過於中國與各國光緒二十七年七月二十五日（略）簽名之和議條約所定進口正稅一倍半之數又云進口稅增至切實値百抽五再加一額外稅照和約所定一倍半之數以抵裁撤釐金云云 
　　此外中英續議之後八欵中日續約第一欵以及他訂約各國對於釐卡之條文大意相同公認釐卡爲中國之惡稅於世界貿易均有重大之障阻特允加稅以求裁撤是則裁釐之事不特有裨於本國工商且有益於世界貿易旣爲時勢所需又爲條約所許當然施行以昭公便辛勿慮交涉之難手續之繁以致病商病國之稅長流其毒於茲世也商等爲國貨前途計願値此與民更始之時望將内地釐卡速即裁撤並將𧉴碍貨物運行各稅一律免餘則國民工商事業可望發達而國家經濟政策行以施展　　兩美又何樂而不爲耶 
　　一曰加稅各國稅率重於進口之徴竟有超過原貨價値者出口稅則多取免除主義蓋皆採用馬坎爾鐵爾之政策獎勵輪出制限輪入故其結果則工商業日見發逹金融界日見雄厚民生宜裕府庫充足而國家遂致於富强我國獨受條約之限制進口僅抽百分之五其實際上尙未能完全抽收方之各國除新加坡一二無稅口岸外萬國俱無此輕微之稅率微論爲限制輪入起見應行加稅即爲財政困難計而加稅亦刻不容緩之國據光緒二十八年馬凱條約第八欵内載　　中英兩國彼此訂明所有釐卡及徴抽行貨他捐各關卡局所裁撤後不得改名或藉詞將此項關卡復行設立進口洋貨所加抽之稅不得過於中國與各國光緒二十七年七月二十五日即西曆一千九百零一年九月七號簽押之和議條約所定之進口正税一倍半之數此項進口正稅及添加之稅一經完清其洋貨無論在華商之手或在洋商之手亦無論原件或分裝均得全免重徴各項稅捐以有查驗或留難情事至出口土貨所納之總數不得逾値百抽七五之數（未完） 
 
 
 

Page 18

 
 
   
 
