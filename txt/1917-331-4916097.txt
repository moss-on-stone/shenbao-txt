# 1917 - 331 - 4916097

 

Page 1

 
 
   
 
 

Page 2

 
 
時評 
[國民安在（冷）]  
　　某要人言全國商民應速組織國内平和會勸兩方明示條伯互讓解决余以爲豈特商民全國之人民均當於此時間表示其責任與能力也 
　　中國之命豈眞懸於二三督軍之手其外竟無一人也耶扶助政府也督軍爲之反對政府也督軍爲之兩方而戰也督軍主之兩方而和也督軍主之欲和而中梗也又督軍主之順乎此方則彼方之督軍曰獨立順乎彼方則此方之督軍曰獨立督軍之權無上而督軍之心又不一然則督軍爲兒戲而我國民成玩具而聽其搬弄也中國果爲督軍之中國而其外竟無一人也耶 
　　嗚呼國民其思之欲借督軍之力以拒督軍無益也能自盡其責任與能力則我國民者自有眞力量在斷非督軍所能及也 
[命令]  
　　十二月三日大總統令　陸軍部呈請將劉防加陸軍步兵中校銜劉翼經張慶雲謝松費東明袁廷俊何子珪徐行劉國孝孫震徐紹逹李希斌王思忠張繼昭邱瑞生均授爲陸軍步兵中校侯旅謝家駒曾憲棟均授爲陸軍砲兵少校羅金元宿靖南均授爲陸軍工兵少校郭瑗孫選材均加陸軍步兵少校銜賀濟民加陸軍工兵少校銜張宗文加陸軍一等軍需正銜常正川授爲陸軍二等軍需正雷鴻儀授爲陸軍二等軍醫正應照准此令 
　　又令　農商部呈稱僉事吳瑞因病呈請辭職應照准此令 
[專電]  
　　北京電　某要人言全國商民應速組織國内平和會勸兩方明白宣示條件互讓解决免全國糜爛授人干涉（三日下午八鐘） 
　　北京電　天津會議結東决對南方决戰直魯出兵各一萬奉二萬秦晉各五千由曹錕張懷芝親統赴岳軍費自籌奉認二百萬各省合認二百萬直督長以曹銳署魯督長以張樹元代馮聞報遂派陳之驥賫親筆手書馳往勸阻聞曹等與蘇督立於對抗地位絶對不相容 
（四日下午四鐘） 
　　北京電　昨李純電張懷芝稱病不能視事已向中央乞假 
（四日下午四鐘） 
　　北京電　梧州條件主戰派言龍亦有報告甚爲眞確但借以鼓吹主戰已生太效力（三日下午八鐘） 
　　北京電　王士珍語人此次内閣事實上由總統親裁不得完全稱爲已之内閣故余對一切政務不能絶對負責（四日下午一鐘） 
　　北京電　王聘卿就職通電以息事寗人爲主（四日下午一鐘） 
　　北京電　馮電長江三督新閣已成此後和戰事應由閣主持（四日下午一鐘） 
　　北京電　馮電調駐寗十五師到京屯南北苑（四日下午一鐘） 
　　南京電　陸建章今日啣命來寗李開侁已到（四日下午六鐘） 
　　南京電　李督派白堅武偕贛代表李廷玉赴粤（四日下午六鐘） 
　　北京電　張一麐不就教育長改傅增湘（四日下午一鐘） 
[外電]  
　　北京電　北京政府以湖南等處南軍仍然活動曾馳電責問陸榮廷等頃陸覆電到京略謂武力解决非南方之本意惟不得已爲自衛計始用武力苟有和平解决之希望則停戰議和固所願也已將政府之意轉致粤督陳炳焜並囑其停戰以待磋商云龍濟光仍有電來願率所屬以助北方聞龍兵五千已抵高州開赴廣西又有一營今亦啟程赴廣州據官場消息馮玉祥率兵一旅附津浦車南下援閩今蘇省督李純晴請馮留駐蚌埠以俟和議惟馮總統似已諭令馮玉祥速赴閩省南方領袖擬以譚浩明督湘但譚似不願意同時旅京湘人請復用譚延闓此譚亦辭謂兩次督湘皆未能維持秩序爲梓里出力 
 
 

Page 3

 
 
此次羞爲馮婦王汝賢似已收集第八師潰兵四營改組一旅而予以保守岳州以雪前恥之機會（三日）字林報 
　　北京電　北方督軍反對中央同南方調和之政策紛紛來電主張續戰否則與中央斷絶關係北洋軍人現方佈置擬集直魯奉皖晋閩浙諸省之代表在津開會新内閣前途極爲悲觀聞閣員已辭職（三日）路透電 
　　成都電　官場消息云劉存厚軍隊已克復自流并但死傷不少新省長張氏今日抵此衆歡迎之（三日）大陸報 
　　北京電　聞段派爲挽回勢力計對於北方各督軍竭力鼓吹主戰說現正由曹錕張懷芝等爲中心人物召集東三省浙皖晋豫齊齊哈爾察哈爾之督軍都統或其代表在天津密議辦法且探得近日南方對於馮總統感情不洽擬設法奮興北方之主戰熱令馮總統加入主戰派一說段派之策士如徐樹錚等亟欲利用天津會議以倒王内閣而謀復段職段若不能出則組織徐世昌内閣逼馮統免某某督軍等職遇有必要之時期且將用武力以制勝此外關係天津會議之謡傳甚盛（四日） 
　　北京電　聞王士珍之意欲首先撤退湖南岳州及廣東惠州之北軍表示中央政府之誠意而段派之曹汝霖田文烈反對之勢將辭職（四日） 
　　北京電　聞馮總統之眞意實願早日停戰從事南北協商之交涉但民黨之意氣極張願以武力解决故欲求一方面仍保持北洋派之體面而圖南北之調和必難辦到段派明知此中現狀頻鼓吹主戰之說因之總統於議論上完全陷於孤立之地位然一方面仍令李純等體已之本意對於民黨之要求稍示緩和之能度以期通過此難局面俟南方形勢之轉移據某要人語曰馮氏之意似乎祇求能維持其總統之地位今後内閣無論歸於何人之手皆　不可故馮氏現在凡事皆從多數之意見爲進退一方面復苦心防各種之陰謀於未發（四日） 
　　漢口電　重慶來電云川滇兩軍自二日晚間起會戰於重慶西面約三十華里之凉風埡附近聞此項滇軍約有一旅爲顧品珍之部下係從潼州方面退走而來者同時川軍又在重慶對岸與黔軍激戰重慶適當衝要依戰况之變遷恐不免於兵禍以是居民不安人心大震各國領事團已向兩軍司令部提出嚴重之抗議要求將重慶劃出戰鬭區域以外（四日） 
　漢口電　重慶來電云自前電發出後此間川軍（内含北軍）之形勢愈陷於不利滇軍將　近重慶西門外十五華里之浮圖關今晨又有黔軍出現於重慶對岸又駐紮重慶東門外約九十華里地點向取觀望態度之熊克武部下知南軍之有利已與黔軍内應由是重慶更陷於危急吳光新知前晚以後之戰况川軍不利已於三日晚間乘小輪潛逃湖江東下同時督軍署爲衛兵所劫掠周督軍已不知下落（四日） 
　　漢口電　荆州軍隊確已宣告獨立湖北第一師師長石星川已電王督軍聲明在允諾南方之要求召集舊國會懲辦段祺瑞等未實行以前與中央及武昌脫離關係目下在荆州之軍隊爲湖北第一師司令部及步兵第一團其幹部戕校如左師長石川湖北陽新縣人參謀長傅人傑湖北沔陽人副官長葉逢春湖北武昌人步兵第一團長孫國安湖北黄岡人步兵第一營長袁宗武湖北漢川人步兵第二營長曹德全湖北黄陂人步兵第三營長高萬金湖北武昌人又荆州軍隊已否與襄陽鎭守使第九師長黎天才相聯合現尚未明荆州長沙秩序如常（四日） 
　　漢口電　漢口商務總會自接荆州獨立之報於昨日開會集議維持漢口巿場之策漢口錢業會館亦於昨夜開會集議維持金融之法（四日） 
　　北京電　昨晚李純又致中央政府電請速停戰從事調停岑西林亦有電致中央政府所陳與李電同陳光遠電致中央致府請先停戰然後派李純爲全權代表速與南方媾和（四日）　 
　　北京電　昨日新任外交總長陸徵祥歷訪各國公使爲就任時循例之交際（四日） 
　　廣東電　十一月三十日伍廷芳抵廣東莫榮新往迎之歸途有擲炸彈以謀暗殺者目的未逹兇手在逃（三日） 
　　廣東電　前會提出辭呈而赴肇慶之李耀漢於一日回廣東再就省長任（三日） 
　　廣東電　三十日夜間廣利江鞏兩淺水炮艦（江防司令部所屬）由廣東潛逃不知下落外間盛傳已爲龍濟光所收買（三日） 
　　廣東電　二日陳炯明就征閩粤軍總司令之職不日將親率警衛軍十營征閩（三日） 
　　廣東電　唐紹儀於二日抵廣東受各界盛大之歡迎（三日） 
　　北京電　自海軍部與丹麥人訂立架設無線電報契約後英公使即於二日向外交部提出抗議日本公使亦將於兩三日内提出抗議大抵謂該契約雖係丹麥商人出面但其裏面實有德國爲之指揮故此等不利於聯合國之契約聯合國斷難默認今日劉冠雄因此被馮總統傳見詰問（四日） 
　　以上東方通信社電 
[戰電]  
　　倫敦電　今日海格將軍戰報云英軍在摩曷夫萊擊敗敵軍在波爾龍附近獲機關槍十二架俘敵若干南面戰地雙方發砲互擊（三日） 
　　倫敦電　今晚德公報云英軍昨在巴香逹爾北面奮力攻擊爲德軍驅退傍晚砲火愈烈自星期五日起德軍共俘敵兵六千人獲砲百尊（三日） 
　　巴黎電　今日公報云末斯河右岸仍有砲戰而無步戰（二日） 
　　羅馬電　意公報云巴蘇比哇與麥勒特境内及格拉巴山北面砲戰猛烈（三日） 
　俄京電　聞黨人軍事委員會已派禁衛隊及機關槍隊往攻俄軍總司令部（二日） 
　　倫敦電　日日新聞俄京訪員一日電稱美克齊美爾黨外交總長特羅資基氏已任命奇希林爲駐英公使按奇希林爲英國所拘留俄人之一特氏爲此人與其他一人起見已發通令禁止英人出境前臨時政府自被推倒後杳無所聞昨又出現頒發示文通告國人謂臨時政府乃俄國唯一合法之當局黨人命令不應遵從文内指斥黨人單獨媾和之謀並謂正式國會應於十一日在俄京召集此爲保全俄國之唯一機會云云俄報之載此示文者已被封閉（三日） 
　　倫敦電　今日德公報云俄兵數師已允停止戰事泊里泊特河與里巴中間之俄軍及司令數員决計議和磋商刻在進行中提議全部停戰之俄國代表今已到巴伐里亞立哇波爾親王之大本營（三日） 
　　哇太華電　加拿大一百五十兆金洋之大借欵今已募集過倍（二日） 
要聞一 
[王士珍就職與閣員進退]  
　　國務院消息王署總理昨日尚未到院上午二時許王總理有電話到院請張遠伯秘書長到宅面商要政嗣因張秘書昨日未曾到院當由張伯英秘書前往接洽聞係商量發表各部總長之命令而王署總理就職日期業於昨日通告定於本日（二日）就職到院視事先是前晚九時王曾以電話通知國務院定於昨日下午二時到院視事國務院傳逹處比以電話通告各局局長届時到院以便有人接洽各局長遂均於午前到齊下午一時四十分鐘該院持派軍隊整列門前以爲歡迎新總理之預備不料鐘敲二下盼望方殷之際王總理宅即有電話到院申明總理不來各軍隊及各局長等乃相繼散去劉崇傑參議受汪前代總理之命於下午三時到院一次預備帮同辦理交代事宜比因院内無接洽之人旋亦回寓直至下午六時張遠伯秘書長經新總理再三囑托遂照舊到院一次將各項命令發交印鑄局又聞王本定昨日到院所以忽然改期者個中亦有二種原因其一則因全體閣員均未任定到院就職對於各項事務亦無進行之可言二則因院秘書昨未定人匆促到院無人接收各項案件亦多困難之處故特改期今日履新又聞王以此次不得已上場只允擔任四十日一俟時局稍定卽日退避云 
　　三數日來王氏態度頗游移不定二十八日甫允擔任二十九日依然推諉三十日晨間僅允兼代入夜又承諾署理此中曲折變化究因何種關係道路謡傳頗不一致外傳二十九日雷震春曾貽書相詬似係影響之談未可據爲與典要惟二十九日皖省不靖消息及所傳西南計畫（即所謂梧州會議）均足令王氏躊躇則係實情至三十日之挽回因馮親勸與各界相勸就中陳宦李長泰二君挽勸之言尤有力量陳君等語王氏非公就職無由救危僅僅代理尚不足實行總理職權即無由貫澈吾公政策王意大動始允就署理之任此三十日下午五鐘前後情形也署任命令將發表前公府先有通電發致各省一面屬陸徵祥氏非正式通知各駐使昨早（一日）國務院庶務科長造王私邸請示到院時刻便備車派隊往迓王氏辭以下午再定旣而國務院參議劉崇傑君奉汪前總理命將總理小印送致王氏邸内王頗呈局促不安之象謂此印如何用法時院秘書長張遠伯君害責辭呈至王即屬張君將印代爲收存并托張君傳示院中所有辦公人員卽茶房打掃夫槪不更動予此時一人來將來一人去云云遂將張秘書長及六秘書辭職呈文一槪却回是日絶無到院消息院中代擬就職通告及呈文亦均擱置未塡日期至新閣員命令早經擬就專候王副署方能發表院中主事者迭往催詢守候至晚迄未發出外間遂又有喧傳王氏變卦者實則王此時方歷訪新任各總長之門親行勸駕也至下午五點王續往公府與馮密商至一小時之久對馮擬定閣員逐一斟酌結果以農商一席改畀田文烈而以廕午樓入長參謀原擬閣員一律用署理字様今則改爲實授閣員之新命遂於昨晚一律發表矣新内閣留任之交通總長曹汝霖以與段前總理聯帶關係昨日又向當局表示堅辭之意聞馮王均竭力挽留曹亦慨允留任矣 
　　至於各閣員之支配事前亦會曾經一番商議據聞昨日下午二時馮總統即以電話邀王士珍總理入府磋商選擇閣員問題聞届時列席者尚有徐世昌張志潭等數人先由馮報告外交陸徵祥内務錢能訓司法江庸財政王克敏四總長業已定奪似無間題今日所應磋商者惟農商教育兩總長馮意農商教育兩部均以次長升任爲宜嗣由王總理發言略謂次長升任者過多殊與内閣之威信攸關徐世昌乃舉田文烈可任農商比以電話詢問田氏得其同意農商一席遂即定奪教育總長一席馮再三思索苦不得相當人物王總理有意以此席屬之張仲仁秘書長張未承認馮因張氏在府倚畀方殷亦不願其出長教育乃無結果交通總長曹汝霖雖上第二次之辭呈然經總統總理電邀入府再三勸勉遂亦承諾至海軍總長則原無問題直至下午五時始决定將外交内務財政司法農商海軍交通七部先行發表教育則俟他日續行任命 
　　國務院秘書長張志潭提出辭呈後昨日已不到院所有秘朝書廳各項事件交替事宜已面託張秘書伯英工爲辦理並預防廳差將應用書籍物件檢齊裝箱送回宅中表示决不回院之意繼任秘書長尚未定人惟聞王氏之意須得一在院最久熟悉院務之人以資贊襄大約外間盛傳之郭王二君必居其一又一消息院秘書長一席王式通李國筠二氏均辭不就或仍將　之言敦源云 
[南京快信]  
　　齊省長以時届冬令宵小潛生特派員分往各鄉調查警察以便整頓 
　　江蘇要塞總司令齊燮元電令鎭江江陰吳淞各要塞司令如遇外人前往各要塞測繪應卽阻止咨送交涉署核辦 
　　省議會議長沈惟賢以開會在即議員多數尚未抵省昨又敦促 
　　岑西林譚組庵先後蒞寗謁李督軍籌商調停時局辦法李督軍設宴於西花廳陪客各上級軍官及齊省長 
　　齊省長委朱翰章楊書升爲本署諮議昨朱等已到差 
　　齊省長准特派江蘇交涉員呈稱日斯等國賈士道等來蘇遊歷特令王道尹曁各知事妥愼保護 
　　譚翼珪奉齊省長委充本公署教育科辦事員 
　　泗陽大股土匪經郁團長痛擊氣燄稍戢該縣請兵之士紳昨已回里 
　　江寗淳化巿鄉董以該區區長夏春淦率警擄掠册書串單及銀圓等物昨已呈請省長核辦（以上三日發） 
　　李開侁前日（二日）由鄂來電即日乘江輸來寗約今日（四日）可到李督已通知副官處妥爲招待惟李督痢疾未愈恐數日内仍不能見客 
　　岑西林代表王有蘭昨日晚車加加吉林孟恩遠代表張紹宗今晨乘輪赴贛 
　　陸榮廷代表彭允彝雷慕南准今日午車由滬來寗 
　中央前日來電徵求和戰意見李督即召本署機要處主任施愚書記處長周嵩堯參謀長何恩溥等在辦公廳略加討論聞李督仍主和平已由施愚擬稿電復 
　　直督曹錕遣劉參謀來寗商時局昨日下午抵寗江蘇新招省防團蘇團長昨來電已在魯豫招募足額卽由津浦車運寗編制成軍 
　　省議會明日（五日）開臨時會聞各屬議員到省者已有八十餘人大約明日可足法定人數齊省長令各科更改名稱總務科改稱第一科内務科改稱第二科教育科改稱第三科實業科改稱第四科 
　　金山縣詹知事報稱該縣蟲荒平均約荒十分之四請減漕賦齊省長已令財廳酌核議復 
（以上四日發） 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[調停時局中之各督意見]  
　　總統於日前留段時曾有通電述明用兵之不得已各省亦多有覆電者然總統本意係希望早日和平王士珍之出任總理亦以此爲根本條件惟北部要人中對西南意見種種不一總統以爲欲與西南調停須先將各省意見彚齊立一確定之方針然後新内閣之施政始無掣肘前夜王内閣命令頒布後總統特飭秘書廳繕具長電一通致十六省督軍徵求對於西南和戰意見以多數爲標準當由張仲仁主稿昨晨總統閱稿時添註限三日内覆到六字遂即拍出想兩三日内必有無數之長文電報到京矣直隷督軍曹錕到京有日以感冒爲名未與外界接洽而近日京中各報皆載有曹氏近日之主張對於西南仍主繼續戰爭不以江蘇督軍李純之調停說爲然然巧日兩電皆列曹氏之名曹氏雖電致政府自稱並未與聞亦未通電聲明曹氏昨日曾對人陳述意見謂須李純王占元等出兵恢復湖南俊湖南恢復再議調停有人謂曹因最近南京會議李純已成時局之中心人物因思自樹一幟以標新異而取時局上之重要地位現曹氏已於昨下午四時與張懷芝同車出京矣張懷芝前日來京總統於當夜九時即邀請晚膳並有曹錕在座據昨日所聞張氏談及對待西南問題曾請總統勿漠視北方督軍之意見又聞關於直魯豫聯防問題有積極之討論外問傳說張氏與曹氏意見大略相同至張氏亦於昨午出京則因昨午山東政務廳長安君來電有緊要事件發生故匆促離京也當此王聘卿允署總理尚未到院之日而不主張和平之論驟然發出且發自近畿之督軍而奉督張作霖亦致不滿於政府之意據聞此與前日紛傳之天津會議有關蓋該會議時此三省皆有人列席而所議結果則擬撒回所派赴湘之兵並反對向南方讓步其主張恢湖南方能議和並欲責成主張調停之省出兵攻湘者卽此意也 
　　國會問題亦調停西南之一要件兹綜合各方面報告觀之雙方對於此事現尚難臻一致以南省言陸榮廷對新舊國會無所表示其通電云召集國會據一般推測陸氏本身對新國會說未必反對此外岑春煊爲主張恢復舊國會者孫文唐繼堯尤然至於政府方面對此事意見紛歧不一李純贊成恢復舊國會馮總統則僅可讓步至召集新國會王總理已身無所可否但最近亦語人恢復舊國會反對太多恐難辦到至此外各督軍中有多數不作極端之主張然亦有十分强硬並解散臨時參議院亦將反對之者如奉天張作霖蓋其中之一人也然北洋軍人亦有極贊成恢復舊國會者步軍統領李長泰前訓練總監張紹曾皆其中之一人李統領前日聞已擬就一長文通電主張恢復國會及臨發之前爲人所阻遂暫未發蓋恐此時一發惹起反動要之南方對此點尚不能完全一致而北方之不一致更甚今王總理旣就職對南對北之困難殆將以此問題爲中心點焉 
[程潛覆熊希齡電]  
　　關於湘省治安情形熊希齡氏曾致電長沙詢問一切兹聞長沙程司令潛近已有電到京報告最近湘省實狀第一電云熊督辦秉三先生尊鑒宥電敬悉省垣自傅周王范相繼出走軍民兩政主持無人潛方督師衡陽聞耗即飛飭所部對於秩序極力維持於時戰事未停北軍潰亂深慮匪徒乘間擾亂治安前敵官兵未遑兼顧重以各界人士連電敦促遂由衡兼程抵省征塵未指呼籲頻來蓋秩序雖未大亂而近城各處刦掠時聞勢頗岌岌旋經嚴懲一二省會一隅僅乃安堵各界以一省之大不可一日陷於無政府地位於是有公推督軍省長之舉屬潛權任省長潛以事艱任重肩負實難而各界人士督責相加不能不暫行承乏日來湘局漸就平穏湘西一帶雖不無假借名義之厮擾害地方而各鎭兵官領尚知盡力維持已飭將新立機關及非正式軍隊撤消遣散我公望重枌榆誼篤桑梓仍乞電各該鎭兵對於地方加意防護其獲效必更大也現在段旣去職大局當可望和平聯軍扼駐湘陰並未前進所獲北軍俘虜亦皆待遇優請逹當軸不須過慮自外交團報告省垣寇掠等情出走時情事近則安謐如常矣潛材識凡庸謬膺艱鉅尚乞時加訓誨俾有遵循北望燕雲無任馳系程潛叩儉第二電云熊秉三先生鑒感電敬悉潛抵省後聞湘西有添招軍隊多立名目情事當卽電逹湘西鎭道囑其從速取消新立名目保境安民嗣准湘西鎭道回電云就原有軍隊編成四梯團出發至常等語已復電囑其先顧地方治安至軍隊進止靜候笔命矣現在雙方停戰長沙一帶原有軍隊足資防守本無赴援之必要湘西地闊匪多防軍離境匪患愈滋若増兵顧防餉械均無所出此中艱苦潛所深悉已於感電具陳諒已逹覧我公關懷桑梓明燭幾先奉電之餘莫名欽服湘西鎭道服公威名得公一言重於九鼎除將尊電轉知湘西鎭道遵照迅卽收回軍隊各歸原防外仍乞時錫箴言俾資朂勉並希加電湘西鎭道除原有軍隊外如有新立名目添如軍隊宜即時取消以副公保境安民靜人心而弭匪患之至意程潛叩豔 
[南軍進攻兵州之發軔]  
　　南軍進據長沙未折一卒費一彈而得獲北軍棄遺之軍械糧餉無算實屬出乎望外將士等莫不欣幸無比氣高萬丈咸以乘兹北派内訌之際正天畀南方以進取時機應亟聯軍北進至少非佔據武漢平分長江勢力不與媾和故議定分兵五路進取兵州以陸裕光帶桂軍三旅出湘陰攻兵州正面趙恒惕率湘軍一師出平江攻其右側邱渭南率粤軍兩旅襲華容攻其左側周偉宋鶴庚則各率一旅一團由常德襲灃州（灃州因有北軍駐紥毗連湖北該鎭守使王正雅未敢獨立）進窺鄂之石首監利以撲兵陽後路譚浩明程潛則坐鎭長沙編練新軍兩師援助各方此五軍連日俱已出發於犒賞猪羊牛酒外並各發恩餉一月以示鼓勵陸裕光軍因循長岳路而進二十二日已抵湘陰縣屬駱家舖宿營次日更向湘陰前進忽接程潛一電謂頃接陸巡帥急電現有蘇鄂贛直各督力任調停南北兩軍應在長岳間各取守勢暫行停戰勿相侵犯陸師長閱電殊不謂然仍傳諭所部前進一面飛電陸使及譚程兩司令力陳進攻利益謂有操必勝之權者五（一）南軍以屢勝之威兵强將勇直攻兵州不啻若虎豹之逐羣羊（二）南軍人人懷求單之念北軍無應戰之心（三）衡永之戰崇山峻嶺南軍視若平地岳州地形平坦開關最爲南軍所利用進戰必尤爲易易（四）南軍祝師桂林原汉逹到武漢爲目的兹者兵不及半突聽一電空言驟然停戰不但違背初衷而北人反笑我無能爲也乘其疲敝之際直取岳州如囊中物耳（五）迭據探報北軍集師長沙不足五師永衡長潭之敗潰散逃亡及退回皖省者已逾兩師一旅其逃竄岳州者不過二師有餘且兵無鬭志將有懼心縱有各省援軍亦是鞭長莫及驟難至岳乘勝直擊五路包抄攻克岳州易於反掌苟誤於和議停兵不進則五利俱失士氣或衰而北軍蓄精養銳援師畢集彼將反攻逆擊勝負在未定之天矣此電去後只接程潛復電嘉許陸榮廷則未聞有若何復電二十四日陸軍已抵湘陰所屬之大荆驛司宿營北軍之前衛在荷般舖唐北軍前衛司令仍爲王汝勤是日聞南軍兵抵該地相距只二十里恐難免事飛報范副司令竭力主守外並飛電中央及鄂督謂南軍已逼至戰守與否請示施行二十五日陸裕光帶領前衛一旅逼王營挑戰王汝勤因奉中央電飭令竭力主守陸軍射擊約三小時王軍未開鎗還擊陸氏以王軍掩堡防壘甚爲堅固徒射無益傳諭停射至下午二鐘陸復令砲隊向王軍轟擊亦以王軍防禦周備無大效力至五名鎭乃停止二十六日復來挑戰旦向王營銜鋒王營突開鎗一排擊死陸軍十餘人遂退現傳聞鄂督王占元因調和不諧已令前敵於三十日起開始進攻退回武漢之第七師亦復向岳出發張敬堯則有於三十日來鄂轉赴兵州代王汝賢爲總司令之說漢口至長沙各華商輪船刻已一律停駛洋商公司各輪則因沿途檢查鎗砲子彈紛飛亦不照常開行怡和公司昌和輪在湘陰被砲擊壞烟囱昨已折回日清公司武陵輪船則因載有三井洋行紫銅鋼鐵數百石被北軍扣留於岳州刻英日二領已提起交涉又三十日有在武漢之楚有楚豫二艦開往岳州夾擊南軍復有江貞江元二艦來鄂上駛據鄂省軍界所談湘陰地勢平闊恐不易久守岳陽城則倚山背水頗佔形勢其左爲洞庭湖可用軍艦掩護右爲湖北通城縣之福林山今北軍於此山設有砲台保障岳陽其力甚强南軍欲由湘陰而下正如北軍由湘潭之攻衡永係屬仰擊最爲困難恐非以重大犧牲萬難得手且前此長潭之失並非北軍敗於南軍純由將帥失和兵心渙散自起内訌南軍乃乘勢而入今南軍驕氣極盛頗存輕敵之心苟北軍能一努力必克一戰而驅之長沙所可慮者北軍多無鬭志兵權復不統一武漢前途之安危殊未可逆料也 
[西報記北軍在岳之行動]  
　　英文楚報二十七日岳州通訊云湘潭長沙退出之兵士絡繹於途紛紛來此或附火車或乘小輪或坐民船或遵陸而行歡樂者憂愁者面目獰惡者精神頽喪者餓者傷者滿載財物者全失鎗械者五光十色無一不備沿途農夫鐵路工人村鎭鄉民遇此敗兵莫不遭殃記者耳目所及曾見潰兵圍一村舍放鎗示威持刃衝進恫嚇村人驅之使出然後入屋見食便啖見物即取有時且攔阻外人舉鎗相示英美國旗曾被其鎗彈擊碎目下此類兵士集於岳州而自漢口等處來者猶陸續不絶若南軍果能早數日卽乘勢來此則不難唾手而得岳州但在今日則不甚易矣約計岳州北軍刻有三萬人已築壕城且置砲山頭距城二十英里防禦頗固大商舖閉門停業四鄉皆是兵士居民恐慌預料南軍至此必有一場惡戰云 
[北軍防守岳州之狀况]  
　　自北軍退守岳州後凡湘鄂毗連各要區均經王子春督軍及范副司令先後派兵駐守兹王范二氏以南軍進攻岳州正在積極進行不能不先事預防故將岳陽城陵磯新堤等處劃爲戰區其佈置防禦法計分第一第二第三三線兹探得各該線所設新防禦揭錄於后第一線岳州當湘鄂之要衝扼瀟湘之門户南接洞庭北通巫峽爲歷代用兵所必爭之地此次北軍退守該處亦欲據此天然形勢以抗拒南軍因將該處劃爲單區之第一線其布置極爲周密除城牆上架設大包機關鎗外如新城門外之竹蔭街柴家嶺洞庭廟街河口西南門外之南岳坡塔前街梅石橋各繁盛巿場商民槪行飭令搬遷即於該各處實行工作修築堅强堡壘並附設鐵條網庫柴地雷等項爲背城借一之助其防守該各處之兵力約在一萬以上第二線兵岳州下十五里之城陵磯爲北軍第二綫之戰區該處羣山環抱江流迴轉景物雖不及岳州而形勢實駕岳州之上是以副司令范國璋特於該處附近南面之雲溪鎭東南方面之路口舖遣派步兵一旅携帶機關鎗多架分紥該處以堵南軍並於該處江之北岸渣魚洲荆河腦白螺磯等處均架設巨砲且調兵艦四艘寄椗該處準備助戰第三線鄂屬沔南之新堤居城陵磯之下游南接荷葉洲北連黄蓬山西界紅湖東抵赤壁山（是山與茅埠斜峙而立與黄州之赤壁形勢不同）爲城岳後路之重要區域若不從此處設備敵兵一經侵入則北軍之歸路斷而城岳即瀕於危故王督軍除飭駐紥該處鄂軍第三混成旅第五團團長宋大沛嚴密防範外特商由范副司令國璋及武岳司令王耀庭將該處劃爲戰區第三線以與第一第二線互相策應是以近二三日間該處毗連之螺山界牌鴨蘭朱家峰各處分别派出步兵防守而江之南北兩岸晝則偵駒四出大肆搜索夜則斥候密布以示警戒並於該鎭之老閘新閘埋置二十二生的口徑飛塞砲二尊作預備轟擊之勞 
[温州亦示已取消自主]  
　　浙省温州方面前有自主之說卽經旅杭温屬同鄉電請取消兹悉此事發生原因實由甬事發生後黨人赴甌者甚衆該地軍政長官爲維持地方秩序起見不得不宣布自主現黨人已離甌他往地方安謐如常業於昨日（三日）取消息主矣兹將永嘉商會曁戴统代帶楊營長來電探錄於下（其一）杭州督軍省長鈞鑒通志局徐班候先生并轉同鄉鑒甬軍肇變黨人來甌紛擾商民驚駭異常秩序紊亂幸軍政各官保衛地方宣布自主民賴以安今秩序已定經於本日取消自主恢復舊狀永嘉商會叩冬（其二）張師長潘旅長鈞鑒署密卅日兩電敬悉甬事發生黨人來甌甚衆地方驚擾任等爲維持地方秩序起見不得不宣布自主並無他意辱承摯愛謹申下忱戴任楊三叩東（其三）張師長鈞鑒通志局徐班侯先生潘旅長鑒軍密迭命恢復舊狀昨已託徐慕初君赴省報告請紓厪念任叩 
[浙潮平靖後之甬訊]  
　　寗波獨立風潮已完全平定刻當局正在辦理善後事宜兹得甬訊述近日情形如下 
　　軍隊之蒞甬　昨日上午十一時起至晚八時止由專車搭載兵士開駛到甬絡繹不絶計浙軍第一師第三團第二營第三營步兵兩營第四團第一營第二營步兵兩營機關鎗一連第一團第一營砲兵兩連騎兵一連工兵一連又第四假北軍機關鎗一連分駐旅司令部團本部大教場天寗寺等處迨至八時許童師長保暄胡團長文淵（雲南人）及各級軍官始乘特别專車蒞甬本埠各官長均到車站迎迓沿途軍警嚴密站候交通爲之斷絶九時許始得通行並聞童帥長暫駐旅司令部即晚出示安民 
　　商巿之狀况　本埠城廂内外各商店昨由鄞縣王知事函知商會略謂潰兵遣散大局就安省軍業已到寗秩序漸可回復乞轉告各業董速即照常開巿勿庸恐慌以安人心經商會傳知各業後多已開門貿易惟東門街一帶因前日飽受驚恐故仍未開巿至錢業則已照常過帳現升仍十六元左右 
　　危機之幸免　此次自主周警廳長事前對於主動諸人時露不甚贊成之意某日聞周有電至省又被司令部查留軍警兩界已起猜忌當二十九夜潰兵退甬時前敵諸人均在呦呦番菜館邀周與議周託故未赴諸人即欲與之爲難擬攻警廳周廳長得此消息即將站崗警察一律抽調回署分紮湖西一帶嚴密守徫故二十九號夜三十號上午均未有巡士站崗幸當地官紳一再奔走雙方調停始免衝突 
 
 

Page 7

 
 
　監犯之閙獄鄞縣署内覊押監犯聞外間事變消息忽萌逃獄之念昨日下午四時驟起喧嚷有三數犯人突出栅籠欲奪守監警察鎗械適監外巡防隊正在教練聞警急將監獄前後守住當時擊斃兩人始得無事 
　鄰邑之消息　慈谿縣自寗波宜告自主後縣知事林覲光當飭警察保衛團隊長陳鵬華添招警兵二十名（原有三十名）以資防守該隊長陳　華每夜督令警兵於九點鐘起分班巡邏至三點鐘後始息地方尚稱安謐迨三十號上午有自百官退回敗兵三十餘名至南門車站憇息欲入城購買食物充饑一時人心驚惶居民咸欲紛紛遷避林知事即率領警隊出至南城樓守望關閉城門令該散兵在城外靜候不得入城一面飭警購辦麥餅等物給發充饑并令備小船數隻以便該兵雇乘而去鎭海縣自寗波宣告自主水警廳長王蕚砲臺總臺官張伯岐均被列名通電當經王廳長張臺官分别辨明一面會同縣知事洪伯言出示布告商民各安生業切勿驚擾又由王廳長電滬即令超武兵輪開回鎭海防護並飛令定海水警第二隊長朱士楨挑選精壯水巡五十名由朱隊長親率孫國珍盧守義二分隊長乘商輪來鎭以厚兵力到鎭後即派赴分守各城門以防不測所有本廳内勤各巡警亦均發給子彈分班滿城巡邏並於廳署四週分放步哨以期周密張總臺官亦派砲兵分班巡察駐鎭陸軍第一營三連亦派步哨於各城外晝夜巡緝直至五里牌等處卽城廂保衛團亦由團總率領巡緝縣知事洪伯言因念監獄重地恐有疏虞商由警備隊管帶在柴橋大碶頭二處各撥兵士二十名來鎭駐紥縣公署内以資守護二十九日得甬軍敗耗水警王廳長深恐寗波地方爲敗兵蹂躙乃親率徐督察員葛總稽查等乘坐超武兵輪抵甬分派各水巡周歷巡哨下午又飛令新寶順兵輪由第二隊長朱幹亭率領所部水巡裝載赴甬以厚兵力至八時回鎭會同砲臺總臺官鎭海縣知事會銜布告城鄉商舖居民各安生業母稍驚疑昨日聞浙軍到甬大局平定人心始安 
[杭州快信]  
　　童伯吹已入甬城司令部移駐舊寗台道署四團伍團長亦率所部全軍分駐城區各要隘 
　　紹屬東關以上航路自甬事發生後停止往來行旅交困現已一律照常開駛 
　温州人劉厚良化名陳子彪與剌趙案頗有關係此次亦附和甬軍失敗後潛遁到省昨由革軍探在武林門頭緝獲解交軍署訊辦 
　　督署諮議官金富有奉飭赴甬紹一帶坐探軍情昨已旋省 
　　鄞縣知事王家琦呈報此镒甬變應解征費二萬元極力保留未被攫去 
　　高審廳委部派來浙學習之陸寶鐸爲鄞縣地方廳書記官 
　　寗波商民反對警廳長周悰責其擁警自衛不顧巿面電省查辦 
　　軍界消息中央已取消蔣尊簋宣威將軍聽候派員查辦聞有六個月俸金尚未支給 
　　甬事起後浙東各方面遞解人犯中途紛紛退回現仍一律起解 
　　省垣現水已跌至每百元工角 
（以上三日發） 
　　童保暄留第四團駐甬城以第一團辦理善後日來搜捕潰兵極形嚴密 
　　定海西鄉土匪不時出没楊督已令三區常統帶撥隊塡駐以資鎭懾 
　　衢州梅占魁電呈到省報告地方安靖防務已布置周密現仍戒備極嚴 
　　二師司令部軍械員葉楙新省署稽查謝家炘王堃山警務處差遣王賓誠陸羣先後奉飭赴甬調查昨已同日回省報告 
　　玉環知事李景枚電告甬事發生後縣屬駐防各哨官長相率離汛赴甌齊省長已令戴統帶轉飭趕速回防 
　　楊督軍眷屬日前因事赴滬昨已乘早車旋省紹興第六團長盛開第力拒甬兵此次省軍進攻得手盛與有力楊督軍昨電嘉奬准許從優列保警備隊司令部委徐振漢爲四區二營一哨哨官張張興爲四區一營四哨哨官黄祥庚爲四區一營四哨哨長徐士炎爲五區三營二哨哨官張竹坪爲五區一營一哨哨長劉克猷爲五區三營四哨哨長孫多祿爲五區六營四哨哨長 
　　海寗蘭谿常開桐鄉各屬統捐局差財政應已决議更動 
　　餘姚局長李彥銘甬變事起保全捐欵已記大功一次（以上四日發） 
地方通信 
[松江]  
　　拿辦閙荒鄉民　張澤鄉十六圖之蟲荒田畝約占全數十分之四該鄉自治委員陳南崧督造荒册送署後二十一圖南村鄉民以所造荒册田數祇有十分之二（因六成以下荒歉田畝照案不得攔入是以有此參差）聚衆胡閙脅迫二十一圖地保徐永祥同向陳自治員質問要求全數補入當經陳君之子允爲補報始行散出兹有不逞之徒因平日不慊於陳徧發匿名揭帖中有焚屋毆人之語致陳不敢回家一面並以鄉人閙荒毁物爲詞開列爲首之薛鶴樓陳阿虎頭等函請縣署拘辦旋經委令那警佐查明並無打毁房屋痕跡覆由縣署飭令催征吏楊雨村轉托熟悉該鄉情形之催租警丁杏泉於昨日渡浦前往將陳阿虎頭拿獲寄押於張澤鎭警察派出所中該圖鄉人欲往所中奪回因見已有戒備乃雇船守候於浦江馮家渡口俟陳阿虎頭解松過江時攔奪幸被丁杏泉即時訪悉當夜雇用划船繞道赴毛竹港至松解由縣署經劉承審訊問陳阿虎頭鳴鑼屬實判令收押候究地保徐永祥因不合同往質問亦判處徒刑五月而前日當場拿獲之報荒胡閙鄉民曹秋桃等四人聞亦從嚴判罪以示懲戒李潤之如事因須向齊省長面禀辦理荒政經過情形及五厙閙荒鄉民如何懲辦放於二日上午赴寗面請指示 
[鎭江]  
　　北固山下掘黄金　有某老者在江蘇省公署報稱於前清粤匪擾亂時同其父害有金銀財寶於北固山下兹特預繳保證金請求准予開掘云云經齊省長核准飭行丹徒縣公署遵辦現倪縣長已僱用夫役於昨日（二日）開工掘挖已掘至十餘丈之深尚未發生何種物件現仍督工開挖未知究有所獲否 
　　第四日之演講　江蘇巡廻講演團來鎭演講已經三日今日（三日）午後二時又假小門外鎭西倉開會演說聽者五六百人仍由杜于趙項四君先後登台演說畢即行散會聞杜君等定於明日分赴徒屬各鄉講演云 
[揚州]  
　　教育會選舉會長　江都巿教育會副會長張紹志久已出缺現正會長湯滸北以此職未便虚懸特於昨日（二日）召集會員在圖書館樓上開會公舉是日到會會員百餘人用記名法投票開票結果陳悅三得九十五票當選副會長業已報縣備案矣　　姦拐案訊係誣指　江都警備隊排長李長明查獲姦拐少女之張少卿解縣經承審官研訊張供稱善應鄉人向在鹽城縣署服役取該地王炳良之女爲妻此次携眷省親道經西門外該隊長因敲詐未遂即指爲姦拐云云承審官據此已令取保省釋 
　　緝私營軍官赴任　兩淮劉統領新委之水師第九營長唐祚禎於本日（三日）禀解張運使劉統領馳赴淮北青口鎭接事 
　　勘烟苗專員來揚　江蘇齊省長以現届冬令恐各縣愚民仍有播種罌粟情事致貽外人口實特委專員前往各縣查勘兹江都查勘煙苗專員陳時泌業於本日（三日）來揚拜晤張代知事磋商前往四鄉查勘辦法及會銜出示佈告不日即可實行 
[安慶]  
　　公益維持會開會　安徽公益維持會因選舉關係召集各縣分會代表於上月三十日開第一届常會省長特派政務秋廳長代表財政廳長劉吉甫安慶徐道尹高等張廳長實業方廳長警察劉筠青處長均蒞會首由秋廳長讀祝祠次張廳長演說次財政廳長演說次劉處長演說嗣由會長柳汝士一一答謝柳復報告本會將來進行方針畢由副會長寗資愚辨論本會係自治團體並非政當機關不過爲造成將來新政黨之基礎旋因時已薄暮宣告延會次日（十二月一日）下午一時開會由柳汝士報告經歷情形畢卽按議事程序宣布各案（一）擬就各分會設立自治研究分會案（二）繁昌潛山太湖各縣好商勾串外人設立公行採辦　砂請議案（三）宣布修改簡章案宣布畢即討論繁昌請議裕繁公司案潛太請議中寶鐵砂公司案衆請付評議部審查會員劉筠青陳述第一案擬就各縣設自治研究分會附於各縣維持分會所有學員以本會會員充之並由總會聘請法政專家編輯講義以一年爲期呈請省長發給憑單至經費擬呈請省長飭各縣酌量補助演畢遂令書記在黑版書「明日星期各分會正副會長及各代表來會與總會正副會長討論會務並選舉事宜至星期一仍繼續開會」遂散會時鐘已鳴五下矣 
雜評一 
[今之主戰者（庸）]  
　　近日主戰之說又如風發雲起其勢極盛據一般之觀察不外二大原因一則北系對於南方原有氷炭不相融之情勢前此主張和平本爲倒段作用今段氏旣倒目標已去自然恢復舊日排斥南方之心理故以主和之曹錕而忽變爲主戰此一說也又其一則段之部屬對於段氏去職不勝憤憤極力破壞和議使現内問方針不能貫澈不得不如段氏之下野快其報復故天津之主戰大會列席者多爲段系且强半爲督軍團獨立中之人物此又一說也 
　　旬日以來時局之變化忽而調和急而决戰其動力皆發於北系中自相因應之一念實爲吾人所深痛縱今日時局和戰兩面均有相對之利害可言而挾此心理以言作戰無論陷人民於水深火烈之中逆全國之心理卽對於北洋本系亦不啻伏一分裂之導線主戰諸人若欲借延長戰事之機便於要索軍費飽其私人之慾壑固無足怪若爲維植北洋派之勢力欲圖壓倒西南宰制全國則延長戰禍不特大拂全國之人心且公然與北洋直系領袖之王内閣政策相挑戰吾未見其得也又况鼓吹南北洋之對抗乎又况北洋軍人之伎倆早已試驗於湘中乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[寗波事平後之滬濱消息（四）]  
　　法廨讞員之續訊　新北京輪船由寗波開駛來滬在三夾水地方被水警第一廳警員登輪查見形似散兵之周希來卽周書喜善等二十四人因該輪係屬英商船主不允將周等交警員帶去故由警員隨船抵滬停泊後船主報告法捕房由捕頭禀明法領事至輪船上將周等一併帶入捕房錄明供詞解送法公堂審訊等情已誌昨報昨日捕房續將周等二十四人解廨請訊經聶讞員會同法副領事德君升坐特别公堂專訊此案間周喜善曰二十四人中是否均各認識周答稱傅奎即傅桂周子明陳子眞等均係營中同事餘人均不相識又訊周子明供杭縣人在寗波第五團三營兪營長處當差遣獨立時奉令隨同兵士開往百官鎭失敗回寗後向王知事領得川資洋五十元帶同妻子乘輪來申現在妻子尚住在法租界永安街同豐泰客棧内聶君問旣領五十元何以你身畔祗存十元答稱尚有四十元交妻子取去以作旅費洪干臣供浦江人在第一營第三連充當額外軍官家居寗波地方於六月間奉衛戍司令官馮裕恩委任爲輪船稽查員至九月間因患肺病告假在家獨立時假期未滿故未附和家屬住在寗波恐有危險欲思回籍缺乏川資故此來申欲乘火車往杭州再回浦江原籍措資到手再至寗波携妻兒回籍陽子眞供諸曁人在第九連當連附獨立時適請病假應辦職務由庶務長代理故未開赴百官鎭伊等失敗回甬後我即將軍械繳與衛戍司令部雖非統屬因無人接收故繳在該司令部繳後向五團本部王知事處領洋三百元卽携同妻兒乘輪來申妻子現住同豐泰客棧内是實陳世甫供處州人在第五團當額外連附獨立時奉令守衛團本部劉團長失敗回寗後我卽將鎗械繳與王知事領得解散費洋三百元帶同妻兒兩人來申庽居同豐泰客棧内楊國寶供義烏縣人在第五團當兵獨立時奉劉團長調赴百官鎭後見童師長帶兵到來我等即退回寗波繳械領洋五十元回籍因百官地方交通斷絶故此來申再回義烏原籍所有當票二紙均係粗布衣服於獨立前質當當票註明年月請察吳士永供諸曁人在第五團當兵獨立時奉團長命令守衛火藥局繳械後領洋五十元因父親現在杭州爲麵店生理故欲往杭州父親處帮同營業度日楊德秋供義烏縣人在第五團當兵奉團長令開赴百官鎭失敗回甬繳械領洋五十元携帶皮箱兩只來申被拘後皮箱諒必由捕吊存捕房潘洪根供紹興人在第五團當兵獨立時奉派在團司令部充當守衛兵繳械領洋後因交通梗阻故此來申乘火車往杭州再回原籍周德福供諸曁人係第五團兵士獨立時派在大教場守衛領洋五十元來申再回原籍洪士法供嚴州人在第五團當兵獨立時守衛團本部領洋五十元後因欲回嚴州須從杭州上駛故此來申換乘火車往杭再回原籍陳祖孝供青田人係第五團兵士獨立時守衛火車站領洋後因胞兄在杭州開茶館故此來申再往杭州投奔胞兄處謀生楊濟供諸曁人在團當兵開赴百官鎭失敗回甬領洋來申欲回原籍楊金善供紹興人在五團當兵獨立時守護火藥局領得洋五十元來申即欲回籍楊興濟供義烏縣人在五團當兵開赴百官鎭回寗領洋乘輪來申卽欲回籍李嘉根供蕪湖人在餘姚縣地方股開燒餅店爲生現因寗波有事故將店收歇來申找尋朋友王金山謀事是實羅春華供安徽人在寗波地方售賣燒餅爲生此次因亂事故欲回籍道出上海誤爲兵士致被拘案宋忠樑供嚴州人在第五團當兵獨立時因患病在病院醫治雖未開差出外因有械可繳故亦領洋五十元乘輪來申再回原籍莊和記供處州人在五團當兵獨立時派在火藥局守衛領洋來申即欲回家羅竹春供嚴州人在五團當兵奉令開赴百官鎭回甬領得洋五十元來申再回原籍陳金桂供嚴州人在五團當兵開赴前敵回甬領洋來申回籍葉順林供杭州人邱金書供嚴州人均在五團當兵獨立時同守火藥局後各領洋五十元來申再行回籍訊畢又問周喜善箱中所藏何物答稱一箱内均係書籍一箱内有洋一百二十八元及衣服若干件又訊傅桂答稱帶有皮箱一只内藏衣服中西官會商之下以周子明洪干臣楊國寶潘洪根周德福楊德秋陳祖孝楊濟羅春華宋忠樑楊興濟莊和記羅竹春陳金桂洪如法李嘉根等十六人毫無搶刦實據一併開釋其餘八人暫行拘留因邱金書葉順林吳士永楊金壽四人口供稍有不符周喜善傅桂應俟檢點箱中衣服與所供是否相符陳子眞陳世甫有無妻兒住居客棧查明核辦 
　　逃滬散兵之遣送　松滬盧護軍使昨日函致滬寗杭甬路局略謂甬事敉平之後潰散各兵日來均乘新寗紹新北京江天各商輪抵滬誠恐逗留滬地滋擾事端業經分别扣留詢其原籍以杭紹諸曁等處者爲多自應押令各回原籍以免流爲匪類除派員押令届時候在龍華乘車外請爲附掛廂車一列送杭遣散等因當由任局長於昨日午後二點半時之特别快車加掛廂車將連日截留由甬來滬之各散兵一併送往杭省分别勒令回籍歸農 
　　截留四人之盤詰　護軍使署郭稽查員昨晨在南車站截留由甬遣散來滬之士兵萬志明張寶發張祿天沈祥林等四人葛尚穿灰布軍衣詰據張寶發聲稱係在浙江陸軍步兵第五團一營第一連部下當兵失敗遣散乘輪來申擬乘四等車赴杭回諸曁原籍並在身畔搜出大洋四十元惟沈祥林一名係杭州來滬購貨之商人並非散兵當即送由軍署聽候一併送杭遣散 
　　搶匪九人之逮捕　昨晨某商輪抵埠時經淞滬警察第一區署派赴碼頭之偵探警士等逐一將甬客搜檢搜獲形似散兵之搶匪九名當即連同贓物解由總廳轉解軍署訊辦 
　　水警師船之查緝　松滬護軍使盧永祥前日接到浙江楊督軍來電以甬事雖已平靜恐有潰兵竄逃來滬請飭軍警於輪埠車站隨時截拿等情盧護軍使除陸路已派軍警偵緝外所有江浙交界之水路責成水警廳第二專署長沈葆義督率所部各師船用巡緝小輪拖帶每日輪流至南黄浦江浙交界嚴行查緝凡由浙江開來之烏山船百官船均須搜查一過始克放行 
　　浦江商船之搜查　淞滬警察廳長徐國樑恐有潰兵陸續潛來有碍治安特令偵緝隊長每日督隊分赴南巿十六舖各輪船碼頭守候所有浙江開來之商船一律搜查如有形跡可疑之人卽行拘拿以安閭閻 
　　游巡砲艦之調遣　海軍總輪機處昨接浙江楊督軍來電請酌派砲艦兩艘游巡所屬温台等處洋面聞因鄰省截拏散兵多有未便現擬於本省水陸截拏聞總輪機處擬調楚有等艦前往云 
　甬杭巿面之恢復　甬地巿面現已逐漸平復惟金融週轉尚覺呆滯是以甬商會極力維持分向杭省滬地籌運現欵以資接濟聞自昨日起換現貼水亦復平落卽避難之人亦陸續返甬巿面得以恢復又聞杭省自寧波事變卽經楊督軍命令戒嚴晚巿於九時停止交易金融頗受影響現因甬地站靜省垣夜巿於前日起仍令照常故戲園等亦可演至十一點停鑼換現貼水每百元已降至一元三角核與平時無異矣 
　　水陸警長之自白　寗波警察廳長周佩璜及水上警廳長王醉卿報告寗波獨立情形云此次甬地發生獨立風波之原委係葉旅長於二十二日晚由海門檢閱回甬二十三晚邀請王廳長張總隊官到伊私宅後復邀周廳長去劉團長已先期在焉當時葉旅長言浙江自老楊來後好似亡了一般現在段閣旣倒段系當去可免禍根並藉此機會收回浙江此間軍界業已决定云云言時劉出外一行忽有帶手槍護兵三人站在門外王周張默未發言約二十分鐘後各人均從良心上發規勸之詞均不見聽各擬散去葉劉二人同言現有蔣伯器徐聘耕韓玉堂三人已來甬可晤談言已即出見蔣徐等更以激烈語言說明不能不獨立周王等乃言我等警界中人只能維持地方秩序他亦無能爲力言後時已夜十一時矣周王二人告辭徐聘耕亦隨周王至周公館有一步不能離之勢至二十四日下午一時又召周王去囑周任財政處長周不允又勸王任軍務處長王亦拒絶旋勒令王寫信勸張童兩師長王迫於勢照稿抄寫送杭其不能自由如此至六時顧鎭守使被電騙來甬與周王等同調二十五日早兵隊已出發至是日徐之監視周王等稍鬆於是周王密商對付之策王則調超武兵輪周則調鄉間警察至廳一面派人與童師長接洽情形二十六日葉旅長召集紳商各界開會葉蔣相繼演說周王到不願發表意見後由黨人周日宣者强周王發言周王二人均以維持地方秩序爲任他不願聞問爲詞散會後蔣伯器有一函致道尹内云派周日宣爲財政主任又派定紳士六人爲助紳士因之恐懼均赴道尹處請示召周廳長到署周廳長又略示反對意見自主之通電發出並未通知周王等周王後閱報載始悉卽請童師長代電聲明背列二十九日晚甬軍敗回擬進攻擊警廳佔據城池藉本埠爲通商口岸即使省軍到地如欲攻打外人不免干涉以冀再作發展之計爲周廳長探悉即改崗警作防禦計劃一面專人通知王醉卿廳長將超武兵輪速開來協助適商會總理費君及紳商多人到廳周廳長將探悉情形告之以期保持秩序紳商出而調停說好籌欵八萬與之商之周廳長周以能繳鎗械方可允從否則仍不如武力解决於是城門閉河橋斷人心大慌警察於是將司令部軍械局火藥局均行佔據商會諸人再出調停後議定由知事出而繳械時已三十日早四五時矣至八九時潰兵忽出而搶刦十餘家損失約數萬警廳及超武各緝獲十數名由王廳長當場鎗斃一名人心稍安翌日少兵到境秩序大定此係此次獨立始未大槪情形也 
[上海新聞記者赴日團消息（二）]  
　　蓬萊閣之餐會　二十六日下午七會社招待記者團於伊良林藤屋之蓬萊閣列席者五六十人俱爲長崎名士用日本料理酒半由長崎商業會議所副會頭澤山精八郎致頌詞團長余洵代表致答詞舞妓翩翩賓主盡歡又出素扇允書各題數字於上以爲紀念門前懸掛中日國旗及繪劃兩國國旗之燈頗極一時之盛歸宿福島屋旅館 
　　長崎之出發　二十七日午前十一點鐘由長崎出發日本鐵道院各贈一等優待乘車證一紙加掛專車於下午五點半鐘到門司關門兩巿長及各新聞記者俱至車站迎接即乘鐵道院小汽船清見丸渡至下關招往山陽旅館開茶話會席間永井布長代表兩巿關門日日新聞主筆石川代表各新聞社致祝詞仍由余團長致答詞互相握手至七點十分鐘又上火車直逹神户是日由當地商會及報界餽以果物種種 
　　神户之到逹　二十八日上午七點三十一分鐘抵神户車站即有駐神户領事稽滌生君及副領事王寅基主事李家駟盛嘉爾諸君及神户中華總商會會長鄭祝三君副會長王敬祥君神户商業會議所田村會長本多副會長及當地縣巿官紳不下數十人即分乘摩托車至西村旅館少憩隨至領事館又往兵庫縣廳巿役所道謝後即臨神户新聞社之早餐會并神户又新日報之訪問沿途到處均有攝影各報又出素縑請留墨跡以爲紀念 
　　神户中華總商會之盛宴　十二點鐘赴吾國在留中華總商會之歡迎宴吳錦堂鄭祝三五敬祥諸君及各僑商不下五六十人此外來賓有縣知事清野氏巿長鹿島氏及當地重要官紳用廣東菜分六席稽領事述歡迎詞大意謂諸君此次來游日本是最好機會可研究日本之種種事清以爲中日親善之資余團長致答詞鄭祝三王敬祥兩君皆有演說直至二點鐘賓主盡興而散 
　　園遊之盛會　午後三點鐘神户巿長神户商業會議所日支實業協會神户實業協會在神新聞記者團川崎造船所三菱造船所三菱合資會社鐘淵紡績會社日本郵船會社三井物產大阪商船横濱正金銀行臺灣銀行住友銀行日安安全燐寸同業神户海陸物產同業合開園游會於諏訪山之金星臺餘容續報 
[再誌工部局開闢馬路之規畫]  
　　公共租界工部局各議董前因美租界提籃橋華德路向北一帶巿面逐漸興盛廠棧林立居民衆多曾經籌議開闢南北枝路若干條以利交通業已議定飭由馬路工程處丈勘繪圖以便照會華官訂期給發地價實行興築等情已紀前報兹悉工部局對於此項路工現正亟亟進行所有添闢各路之路名亦皆取定計共開築新路七條其中最要者爲舟山．保定．崑山．有恒．愛而考克五路首先興築一俟核給所佔路基地價即須動工此外尚有兩路一名遼陽一名荆州本擬同時開闢後因該兩路線中有某某兩地主尚未接洽妥當故暫時從緩云 
[西報紀大逹公司之驅遣敵船]  
　　大陸報云中國於對德奥宣戰時所没收之敵船内有一奥船名支那者昨由承租敵船之大逹公司囑令開赴秦皇島裝載煤斤惟解散大逹租約以便租與協約國之磋商開議已久日内即可定議今此船忽赴秦皇島恐將引起重大之爭論云 
[會議劃分工巡捐局之手續]  
　　南巿閘北兩處工巡捐局劃分一事訂期七年一月一日實行所有征收地方捐稅擬四六份支配等情已紀前報兹悉杜梅督局長爲規劃劃分後一切手續特訂八日（卽陰曆十月二十四日星期六）下午三時邀請新委之滬南滬北工巡捐局黄曹兩局長曁南北巿名譽董事等到局會議以清界限 
[赴閩新兵假道淞滬]  
　　閩省李督軍前因西南風雲日緊防軍不敷分布曾派陳副官長由滬赴魯招募步兵三營以厚兵力業已招足由津乘輪來滬暫駐吳淞待輪赴閩惟恐淞地軍隊未盡接洽故昨由督軍電致盧護軍使函轉榮旅長請爲查照又一訪函云閩省李督軍以對粤防禦甚爲緊要曾經呈部批准添招新軍一混成旅惟迭次招募甫成步兵一團缺額尚多是以命令副官楊勵身等續往山東等處趕速添招兹在滁州地方招得新兵一營計五百餘人即由駐閩憲兵第二連長湯玉林爲營長親自督乘津浦火車駛抵浦口渡江於本月二號乘滬寗火車來滬昨在南巿滬軍營對面之操場内搭建白布逢帳二十座暫時駐宿每日發給小口糧每人銅元十六枚俟有赴閩商輪即當離滬 
[新任交涉員出京出發]  
　　新任江蘇特派交涉員曾鎔甫君將由北京來滬履新已誌前報兹悉曾君昨日由京電滬謂卽晚出京大約十日前可以抵滬並聞薩交涉員已早飭承將一應檔冊整理告竣一俟新任到滬卽可移交云 
[淮揚道尹之仁慈]  
　　上海縣知事公署昨奉滬海道尹令開案奉省長齊訓令内開據淮揚道尹王曜呈稱竊照淮北一帶素多拐匪藐法營利慘酷性成見者痛心言之髮指道尹前在厦門洋務局差内查獲拐匪多起嚴辦數人由是拐騙出口之案從此歛跡查前項被拐男孩共一百數十餘口女孩數十餘口詳細盤問移係淮北一帶地方口音年幼無知慘逾猪仔一經輪運出口前途更不可究詰誰非人子誰無父母髫齡弱質飄泊異方巨惡元兇逍遥法外刑章虚設人道何存况值此輪軌交通拐匪行蹤尤爲便利若不設法查辦爲害更甚於前今奉調淮揚回念閩中舊安實不忍以此邦赤子供彼犧牲業經剴切佈告捐廉懸賞通令道屬各縣知事飭警嚴拿以緝匪風而維人道且查淮北拐匪以秋冬之交爲最甚尤不得不及時查緝惟現時航軌流行四通八逹如蘇常滬海徐海各道區域皆有拐匪出没其間擬請鈞署通令各該道尹轉飭該管沿江沿海沿鐵路各縣知事並令水陸警察曁滬寗鐵路管理局督飭長警一體嚴查遇有携帶男女淮北口音形跡可疑者盤詰得實立將該匪連同被拐幼孩一併解送道尹公署分别辦理其沿途解費即按照路程槪由道尹給發竊查道尹前在厦門查獲被拐幼孩凡無親屬認領者係商諸鼓浪嶼各鉅紳創辦蒙養小學安置教養並雇年老傭婦看護照料開辦以來尚著成效淮北地方瘠苦仿辦不易惟查獲拐孩旣係淮北籍貫則就近招領自較之遠在厦門便於着手倘竟無親屬認領届時自當另行設法妥爲處置至各該知事果能認眞督率獲案多起再由道尹察核呈請鈞座酌予奬勵以昭激勸除呈督軍外理合將布告廣告賞格等件一併抄錄清摺呈請鑒核指令祇遵等情并清摺一扣到署據此除指令外爲此訓令仰速通令所屬一體嚴密查拿務獲解究此令計抄發清摺一件等因奉此除分行外合行令仰該知事即便一體嚴密查拿務獲解究切切此令計開赏格（一）查獲男孩一名賞銀二十元多者遞加（一）查獲女孩一名賞銀十元多者遞加以上兩項須拐匪並獲爲證加賞如下（一）拘獲拐匪一名賞銀三十元（一）拘獲拐匪並將並卿一併逮案者加賞銀二十元（一）拘獲拐匪一起在二人以上者按上列銀數分賞之右列賞銀由本道尹捐廉以待隨領隨給 
[救火會員因公受傷續誌]  
　　小西門外大興街西首草屋前日失愼由六區救火會主任朱嘆時領袖張星泉並二區救火會領袖宋宰清等前往救火均被坍屋壓傷已誌昨報兹悉是日共燬草平房六十餘間被災居户一百十餘家均極貧苦當晚俱沿路露宿昨晨有某慈善家前往撫恤並分别代爲安插聞該處本爲荒地經開設小茶肆之江北人某甲出租於各貧民搭蓋草房是日因周老虎家祭祀祖先焚化錠帛不愼延燒草屋時適北風甚急以致不可收拾昨日已由二區警署飭警將周老虎拘獲解送警廳請爲訊辦而三區救火會主任沈韻笙昨亦具函警察廳謂該處所蓋草屋迭次失愼請求令飭二區警署余警正嚴加取締該處空地將來不准再建草屋以保公安云云並悉小西門外一帶内地水公司所設之地龍頭祇有大興街口一個所以是日救火汲水不易現經三區火會沈主任與各領袖議决在各要道添設地龍頭四個所需裝費由該區分别勸募以重火政 
[飭查支配車輛盈絀情形]  
 
 

Page 11

 
 
滬寗滬杭甬路局奉交通部令開查鐵路運輸全恃車輛其支配是否得法與營業進欵大有關係所有各該路各項車輛支配盈絀情形亟應隨詩具報以資查考等因業由任局長轉飭兩路車務處查復矣 
[鐵路材料之調查]  
　　滬杭甬運輸處奉管理局函開接奉交通部令開現在歐戰未終所有鐵路應用村料價值飛漲自應分别調查各路現存材料有無餘存需用村料是否缺乏以便通盤籌畫兹經訂定表式令發該路仰卽逐項查塡俾資考核等因聞表内約分三種一爲本路需用村料有無餘存可以分售他路者一爲本路日久所存不適用材料可以全數讓售他路者一爲本路現在應用材料是否缺乏亟須添購者應俟各路表式塡齊後由部通飭全國鐵路互相查核如須讓售材料可先期接洽呈部核辦云云現已由運輸處列表呈復矣 
[青年會徵求會員之開幕]  
　　本埠青年會第十届徵求會員大會定本年十二月五號起翌年一月五號止此一月中擬徵會員一千六百人其辦法以國内現有儘道名稱分作八隊曰京漢隊京張隊津浦隊滬杭隊滬寗隊粤漢隊吉長隊京奉隊每隊設正副隊長各一人參謀二人隊員三十人現已舉定聶雲台宋漢章李觀森余伯才林桂慶周憲章羅泮輝林齊恩八人爲隊長今晚（五號）八句鐘行開幕禮請定前内務部次長謝遠涵君演說青年會與中國國家之關係及八隊隊長發表意見鼓勵隊員外佐以匪列濱音樂隊奏樂童子軍唱歡迎歌等届時羣賢畢至音樂鏗鏘定有一番熱閙也 
[賣藝人中毒四誌]  
　　靜安寺路二十五號門牌住户揚州阿二即吳海仙在新世界管理髦兒戲班其家同居者有在各游戲場唱大鼓調之天津人皮恩榮楊國棟杜長卿王坤山劉玉長羅桐卿李通林鐵小峯祁萬鵬女子劉小香及成衣匠賀初才等日前被人將紅砒暗置飯鍋内皮等多人同桌午膳後即腹痛如絞口鼻流血經人報告新閘捕房將受毒各人一併車送醫院醫治並將跡涉嫌疑之飯司錢正榮王二李八等拘解公共公廨訊判祁萬鵬與王仁收押餘人分别交保開釋聽候查明再核在案昨晨由廨復訊據中西包探上堂訴明前情請爲訊究中西官以此案眞相尚未調查明白判候展期一禮拜再行解訊 
[中西讞員判押罪犯之不同]  
　　匪徒張阿三張桂寶於上月十四號夜携帶實彈手鎗在虹口兆豐路攔刦陳全官等現洋鈔票二百三十一元後復往漢璧禮路圖刦被華探目劉森堂包探嚴阿慶西探司密斯將兩張拘獲搜出手鎗解送公共公廨訊供收押在案昨晨復訊先由中西包探投案訴明前情並稱張阿三於上月二十八號在捕房與押犯何阿金掘洞圖逃請爲嚴究繼由原告陳全官偕證趙廷榮上堂證明當時被刦狀况訊之被告兩人均供認持械攔刦不諱經兪襄讞與美柯副領事會商之下柯君以兩張膽敢持械搶刧擬各押西牢十二年張阿三在押圖逃再加押三月兪君以會審公堂無判押五年以上罪犯之權乃於華文案由單上簽判兩張各押西牢五年期滿帶堂再核 
[人頭充作禮物續誌]  
　　浦東爛泥渡彭家宅向爲工頭之張阿華家被親戚楊阿妹以送禮爲由送來包入蒲包内之人頭一個經張察破將楊扭控三區警署押候訊辦等情已誌昨報兹悉此案昨經解恩桂警正詰據楊阿妹供稱與張阿華雖屬親戚素有仇隙此次實爲挾仇圖報人頭係從碼頭浜地方浮厝之無主棺木中盜來等語詰據原告張阿發聲稱楊阿妹係是内姪前在兒子阿華處工作因事停歇以致懷恨今被誣害不成實爲大幸民人不欲多事情願和平了結以解仇怨請求將案註銷等語解警正以楊阿妹爲細故懷恨起意誣害居心殊屬險惡姑念原告張阿發再三求免著令將楊暫行收押俟派警調查楊阿妹所供是否確實該棺屍體是否無主一再行核辦 
[虹口盜案辯論終結]  
　　虹口西嘉興路二十二號門牌梁少芝家被盜多人持械入室刦取值洋二百二十元之金飾金表等物逃逸逃梁卽報告捕房由派駐老閘捕房專查特别事件之中西包探先後拏獲盜匪陳將金王阿福倪根桃陸阿二陳阿大徐金生楊金生陳阿章婦人周劉氏等九人一併解至公共公廨訊供分别收押在案昨晨由廨復訊據華探目李星福西探目壳羅香相繼上堂禀稱上月八號夜陳將金等持械夥刦原告金飾後因分贓不匀互起爭執得以拏獲查陳阿章代爲銷贓倪根桃將所刧金飾過秤後交由陳阿章打鼓阿福等兌於城内某銀樓得洋一百三十元現已吊到金表原贓供至此即將金表及抄獲之手鎗子彈呈案請察訊之陳將金供稱搶刦告物件係由楊金生邀同前往共有八人我在外面把風事後分得贓洋五元五角是實又據楊金生供稱搶刧原告金飾後卽至倪根桃家内由倪過秤托陳阿章等銷贓詰之王阿福等均不承認爲匪陳阿章亦延律師到堂代爲辯誮不認代爲銷贓經王崧生襄讞商之美博副領事判被告男女分别還押候會商堂諭於禮拜四宣布 
[灶地灘地徵課之解决]  
　　松江金山南滙奉賢川沙五邑灶地徵課一事因各業户反對准墾費名目官民相持不下已迭誌前報兹聞此事刻已解决原定每畝徵收六角者現減至三角又南滙等處新漲灘地原定每畝徵課四千者現減至二千並按八折收價以輕負擔業由各縣官產處從事徵收矣 
[岑西林致譚陸兩氏電]  
　　長沙譚總司令鑒讀宥電堅辭湘督義正詞嚴明示爲護法而戰决不爲權利而來赴義初衷皎如天日不獨鄉邦增色允爲全國楷模仁聞昭垂傾服無量岑春煊江又同日致南寗陸巡閱使一電原文同上故從略 
[上海嘉興公共體育場足球隊之比賽]  
　　上海公共體育場足球隊本月二日往嘉興與該縣公共體育場足球隊比賽下午一時開始兩方球員均勇健敏捷先嘉興勝一球繼上海勝二球後嘉興復勝一球至一時四十五分公正人宣告休息十五分至二時再行比賽上海隊再接再厲連勝三球嘉興隊雖屢奮勇衝入均爲却退至二時四十五分賽畢其結果爲五與二之比勝利仍屬諸上海兹將上海隊球員姓氏錄下守門楊存祿中堅陳湘梅前衛何春煇吳琢之後朱德順後衛饒惠生樂錦昶中鋒王芝馥内左翼姚嶙書内右翼周文俊外左翼宋關通外右翼曹予曹預備員周培坤冷銘 
[寰球學生會演說痲瘋人之事業]  
　　寰球中國學生會定於今晚（禮拜三）八時請美國痲瘋人會書記但那氏演說痲瘋人之事業並用照片說明是項病狀請美國密歇根大學學士費宗藩氏任繙譯但那氏經驗豐富學識贓博想届時逺有至理名言足資吾人研究凡往會聽講者無須入場劵云 
[棉紗棉花之連帶關係]  
　　連日棉紗銷場旣呆價亦頻跌除日商購辦外各廠鮮有成交因花價與紗價不相符合之故是以内地之籽花及花衣昨已跌去洋五角至一元茂木行所買之火機花本係上星期六成交之期貨其價尚佳昨欲續開已無受主蓋以陽曆年關在即對外貿易年内必有減無增也 
[牛羊油巿面之墮落]  
　　牛羊油自前年行銷俄法等國以來此業頓然發逹貨價亦増漲不已向賣十三四元者今春竟漲至二十五六元尚有供不敷求之勢無如入夏到今自俄國羅卜票價一再跌落後承受俄商定貨者大爲吃虧因此項進出向以羅卜票爲代價故業此者每多情願存棧不肯交貨在滬俄商亦深知此中委曲並未十分催迫詎今票價竟跌至一角而俄商又因國内變故竟宣告一例停止辦貨故今冬牛羊油之巿面已陷於一蹶不振之地步矣 
[再誌紗號與紗廠之交涉]  
　　蘇州上海兩處某某三紗廠因所出棧單延不交貨曾經紗號同業在公會開會議决執有該三廠棧單者速令各廠簽字限日交貨已誌前報兹悉尚有通州帮祥泰源昌福豫記溪記等四家曾向蘇州某廠買進某牌紗百餘包迨裝往通州開視見十四支十二支等紗均有别牌攙雜在内且色已焦黄不能織布均將原貨退回欲向原經手人收回貨價業於昨日在公會互相爭論未能解决並經該客帮查得此次某某兩廠拍進某紗廠失愼後燃剩之花衣甚多所以紡出之紗黑白不匀致費一番唇舌云 
[香業店工兩帮之纒訟]  
　　上海城廂内外香店瞽目工人前以本城杜家灣慶雲齋香店主李少琴等違背行規有碍瞽者生計公舉楊俊效等爲代表控經上海縣署訊供屬實將慶雲齋先行發封諭令遵章入行詎李不服上訴於省公署令飭上海縣查明詳報沈知事除申復外復飭吏往傳兩造到案集議解决乃李迭傳不到因此案懸半載尚未結束前日李少琴忽自投縣禀求維持楊俊效等亦具詞聲訴昨經縣署發出兩造批示如下 
　　李少琴呈批　查楊俊效等與客帮工人爭議入行一案純屬工帮行規問題非店主所應干預工帮行規前經禀准立案遵守已久如香工以尚有所不便自應由工帮集議改良呈請核辦爾以店主把持工帮之事殊爲不合且前項行規僅以城廂内外一帶爲限其中未入行之客帮工人爲數無幾所稱有三百餘人等語亦非事實惟察閱此次來呈以漸有悔悟之意姑不深究着即出具不再霸阻入行切結送案候飭啓封至該工帮行規所定將不入行之貨充公議罰一節迹近壟斷本未呈准有案已飭令取銷並飭將行規應行變通之處仍與客帮工人協議復候核定飭遵本署對於爾店工兩帮初無歧視果其請求合理無不力爲維持設有陰行唆使破懷業規情事亦萬難曲予姑容也仰卽凛遵母違切切此批 
　　香業工帮代表楊俊效等呈批　呈悉已另有諭知矣仰卽遵辦具復此批 
[公地不准建築碼頭]  
　　工巡捐局據船户王登甫等禀請建築碼頭等情當於昨日發出批示云禀悉查沿浦一帶前經本總局留出公共碼頭以便各業駁運貨物該船户所指地點係本總局留出之公地聞於公衆出入未便任由該船户等建築碼頭所請應母庸議 
[訊結鄞縣自治公所之控案]  
　　寗波鄞縣自治公所代表李庚光偕證陳時禀延代表律師在公共公廨刑事科報告書記本全根盜竊中國政府公債票八千元潛逃來滬匿居白克路四十六號門牌串同胡阿芳（卽陸德芳）變賣等情業經新閘捕房中西包探將李與胡拘解公廨迭次研訊判各交人洋並保候再復訊在案前日午後又經王崧生襄讞會同美博副領事復訊據被告胡阿芳之代表海德禮律師上堂譯稱原告控告第二被告胡阿芳其案情並無重大關係且此案發生地點係在寗波尤與胡阿方無涉應請將案註銷旋由原告代表律師譯稱本案已奉堂上訊明事雖發生甬江但第一被告在滬行使前項公債票之證據已經全備第二被告是否有罪貴公堂已經明晣請將李全根引渡歸案訊辦被告李全根亦延律師到堂辯護良久經中西官會商之下判姑准將胡阿方被控案註銷着交原保改作磴人李全根仍交原保候禮拜四會商堂諭宣佈飭遵 
[俄副領事結伴出遊]  
　　駐滬俄國副領事梅策樂君楷同油畫師喀梅葛夫擬往杭州游歷咋特備具護照函送交涉署當由薩交涉員加印送還一面函知浙江交涉員照約保護 
[禁止翻印日商編輯之行名簿]  
　　日商上海商務學會編輯西曆一千九百十七年即大正六年分上海行名簿因恐有人翻印換刋侵害版權特報由日本領事函請交涉署給示保護聞薩交涉員昨已核准給示禁止翻印矣 
[巡捕搜獲烟土]  
　　甬人陳金榮前日帶有紅士一包經過虹口百老滙路被捕查悉搜出烟土帶入捕房押至昨晨解送公共公廨經兪襄讞會同美柯副領事訊供一過判陳押候英領堂期解訊 
[汽車撞斃理髮匠之結果]  
　　法租界霞飛路三百十三號門牌某西人家之汽車夫唐杏林於上月五號午後駕駛六百五十號汽車在公共租界南京路浙江路轉角偶不經心將理髮匠蕭春元撞傷殞命業經捕房將唐拘解公共公廨迭經訊供判唐交五百元人洋並保在案昨晨復訊由尸母蕭陳氏延律師上堂代表譯訴前情要求伸雪並有見證蕭煥之及某西人相繼上堂證明當時被告開車不愼致將蕭春元撞斃各節又據七十號印捕投訴當時肇禍情形訊之唐杏林亦延律師到堂代辦良久經兪襄讞商之美柯副領事以被告開車疏忽不能辭咎判唐押西牢三月再罰洋三百元充公如無力繳洋加押半年以儆 
[查緝花會派出之航船]  
　　著匪花蝴蝶阿玉迭在靜安寺路陳家宅及城内穿心河橋等處開設花會誘人賭博曾爲淞滬徐警廳長查悉飭緝未獲兹據探報該匪已將花會開彩之處移往英界北泥城橋太平坊内每日分派同黨（個中人稱爲航船）至華界逐户誘賭婦女受騙者尤多應請查辦等語故於昨日通令所屬各區外勤巡官注意查緝務獲解究 
[淞滬警廳招領金簪之傳單]  
　　爲招領事據五區呈送金簪一支係由該署巡長吳玉亭於陽曆十一月十七日晚在滬寗車站拾獲由署招領無着送廳仰該失主迅即來廳認領惟須提出證據並覔具妥保以憑核辦勿延爲要此傳 
[搶刦珠花案人證未齊]  
　　住居城内之婦人陳倪氏孔楊氏在西藏路被匪搶去值洋八百三十六元之珠花兩朶報經老閘撞房由探姚錫卿查獲匪徒王連生及收贓婦人周楊氏一併拘解公共公廨訊判分别收押在案昨晨復訊據中西包探禀稱在逃同黨尚未提獲今日原告亦未到堂等語中西官判被告分别還押候下禮拜二再訊 
[霸阻從良之反動]  
　　山東路百花里底三百三十四號門牌妓女小菊影欲隨狎客陸潤福因被鴇婦王氏阻止該妓即携取值洋八百元之衣飾逃出自投濟良所求援昨晨由所解至公共公廨請訊王鴇延律師上堂訴明前情要求訊究中西官判不菊影發濟良所留養照章擇配 
[騙子留待澈究]  
　　揚州人張慶昇私刻東記號圖章揑寫字條先後向虹口蓬路二十七號門牌陳根林及西華德路十九號門牌李棣華等騙取啤酒一箱現洋二百元前日被美捕房中西包探查獲昨解公共公廨經中西官路訊一過判張押候查明再行訊究 
[夜行遇暴]  
　　向在某輪船營業之王某於前晚夜半因事道經美租界阿拉白司脫路突被匪徒四人以索取欠洋爲由产前攔住遽將王衣掀起蒙蓋雙目撤倒於地週身措索旋將王身畔所　之現洋十餘元皮夾一雙攫取西散奔逃王尾追未獲遂投該管捕房請爲派探查緝 
[本夫捉姦]  
　　北四川路十九號門牌荐頭店主孔廣銀之妻崔氏近與馬夫揚州人張阿三姘識前晚被孔偵知預約戚友多人留心伺察旋見張走入其家即一擁而入將氏與張用繩縛住交由包探徐阿華解入四川路捕房禀明捕頭押候解送公堂訊辦 
[道尹公署批示兩則]  
　　王慶章等呈爲公路被圍請移路局仍照原議留讓以維公益而利交通由據呈已悉該處公共路溝旣經商允留讓於前何忽又圍築於後仰候函詢路局查明實情再行核辦此批 
　　嘉定縣公民戴克松等呈訴校長嚴維中等劣跡昭著請澈查由據呈該縣等一第三國民學校校長嚴維中奚恩淵等種種劣跡如果屬實旣經陳明縣署自能秉公查辦母庸越凟來呈未具副呈違式併斥引此批 
雜評二 
[淮揚道尹之仁慈（步陶）]  
　　自輪埠交通日漸便利各地拐案乃因以日多即以滬地論弱女幼孩之因拐而陷入下流者每年不知凡幾當地士紳設會救濟亦曾具一片婆心而終以力有所限不能無待於後此之擴充其在官場則類多公務紛繁或且未暇置念及此焉今淮揚王道尹獨殷殷以此爲請且捐廉懸賞以從實際施設此殆所謂仁人之言其利溥者與或曰爲政在治本愛民自有其道平日不以煩苛相擾水旱早爲適當準備生聚教養各有其專司查奸詰宄職責不踰乎其分際期以十年强迫教育不難徧及於鄉閭再次則半日學校職業學校等隨處多設並附益之以工廠習藝所之類以爲實際之歸納將見一般社會中無適當之職業者必可漸居必數而今之所謂拐匪者且早已不懲而自絶矣夫何有於濟人乘輿之煦煦仁慈爲者雖然以今日之官場而能有此仁慈之一念要亦不可謂非難能而可貴矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[獨立卦] [  仲琴]  
　　獨立羣龍無首不利彖曰牙人横行於天下雜亂無章羣小在上孤陽不生其光獨立之害大矣哉象曰一歲之中幾次獨立君子惡其兒戲初九初次獨立各省統一旡咎象曰初次獨立民國以成雖亂不亂故旡咎六二二次獨立民怨沸騰旡攸利象曰民怨沸騰苦其擾也民窮財盡故旡修利六三各個獨立權利是爭内無糧草外無救兵凶象曰權利不可必得勢窮力竭敗之象也攸凶六四取消獨立權位不失勿剛愎利貞吉象曰權位得保宦囊仍飽故反兇爲吉六五蝙蝠在黨燕雀處堂於已無傷民受其殃象曰蝙蝠在黨左右袒也燕雀處堂其危亡也敗兵肆搶利官長而民受其殃也上六獨立不穏溜之大吉與民休息象曰溜之云乎不愧爲明哲也與民休息猶食其賜也故大吉 
家庭常識 
[治凍瘡方]  
　各藥書載治凍瘡方不下十餘然試之均無效驗巿售之藥靈者亦鮮鄙人年年患此苦無良藥昨見南京路某店有凍瘡藥出售姑購試之居然奇效詢其方堅不肯告鄙人乃窮二日之力將餘藥由化學分析得其成分如下患凍瘡者自製極便安息香酒百分之一比魯漿百分之十松節油百分之十甘油百分之五十酒精百分之二十（誦清）不受酬栩按前載海鹽酸一方僕嘗親試見效僅搽二次竟已消滅無形可謂神矣試之别人亦然惟向藥房配方輒居奇貨旣需醫生簽字又必高抬其價配合一兩甚至有索價一元二角者可謂昻極矣其實所謂海鹽酸者卽鹽强水也小洋八有可購一磅（即十六兩）和以蒸溜水（清水亦可）一百六十兩可裝一百七十六小瓶容一兩之藍色玻瓶每百隻不過洋二元耳冬日患凍瘡者十人而九若製以出售每瓶即售一角利亦溥矣各地有稍諳理化之士卽可自行製售利已利人似亦小工業之一端惟不諳理化之人萬勿輕舉蓋鹽酸一物性毒且烈配合不愼且足爛其皮膚是則非徒無益而又害之矣又已潰者宜再用水和淡（約用二十倍之汽水）以棉花蕪而拭其四周勿着創口着亦無礙但覺痛耳然易收功尤宜鞋襪寛暖庶免復發 
[安母尼亞水之功用] [  眞吾] 　　 
　安母尼亞水西文爲（ＡrcmoniaWaleT）係取安母尼亞溶於水中者也此水功用極廣家庭間不可不備凡洗漬醫治之類無不需此如 
（一）舶來品墨水沾染衣上可以此水洗去 
（二）地氈及絨毯有污可用刷蘸此水擦之 
（三）櫛篦毛刷上滿堆汕膩塵垢可用此水滌除之 
（四）金屬物色暗無光用此水擦之使其燦爛 
（五）安母尼亞水和磵砂水可去衣上果汁之跡 
（六）西法裁縫衣上易染機油之漬可用此水刷去之 
（七）衣服有霉跡可用此水洗去之 
（八）窗户上玻璃可用此水滌之異常光明 
（九）酸類污衣可用此水滌之 
（十）衣沾葷油跡可以此水濕其處上覆紙板用烙鐵熨之 
（十一）墨污衣服用此水和漂白粉洗之 
（十二）安母尼亞氷和樟腦油擦手可防冬日皴裂 
（十三）沐浴水中略滴安母尼亞水少許能使肌膚光潤且去汗臭（十四）彩色畫一有污點可用此水輕輕拭去之 
（十五）皮膚爲蟲所咬不論何蟲急以此水擦之立能止痛 
（十六）食河豚中毒可食安母尼亞水立愈（非我）製木爲假石法花架日晷儀及户外之種種用具欲製成石狀可用生石灰十分松脂十二分亞麻仁油一分盡力調合之乘熱時塗於木上則操後其形狀無異於石且能經久不變 
工業須知 
[製草紙法] [  吳廷揚]  
　　富陽草紙製造法日前工業欄曾披露貴緘君所述且欲便利變通之鄙人舊曾實地試騐有可資以參考者用特詳述如下製紙之法先按稻草性質江蘇米糯而草硬徽州米硬而草糯客秋因事返里曾以稻草五十斤除去稻稍七寸鍘爲數段（不必去衣三四段均不拘）用炭酸鈣四斤清水一大釜蓋密同煑沸後每經一刻啓蓋上下翻動一次務使稻草全行受水歷四小時之久草竟全爛撈入大竹籮就溪淘洗愈洗則愈爛蓋草經藥料煑後冷水浸擦更易解碎其時草絨已由灰色而轉黄由黄而成淡白色另用清水羊缸敵入硫酸千分之一下草料充分攪拌露浸三十分鐘取入淘籮再洗之洗後之草色如白干質成糊狀少加牛膠入槽漉出之紙比富陽所出之亢邊（徽地稱登厠之方草紙爲亢邊）爲白質地較細並不粗毛蓋富陽以古法製料非數十日不能成卽成矣而料之精粗仍不能自主是以貨之最粗者只能作包裹之用拭穢且恐剌肛門鄙人以西法製料只須數點鐘而已足卽紙之顏色亦能使改變是以質之最細者且能配上等之料而成上等之紙張惟炭酸鈣買諸西藥房或儀器館實合不通鄙人幸因苛性鈉而得之價值天淵懸絶耳故製料之便利莫便利於西法（家庭常識三集工藝部所刋製紙一則亦曾述過）所苦者竹簾漉紙每工只能漉四五百張（大張一開九）不及機器製造之速然亦曾豫算以五槽人工論每月除開銷亦獲百金若用機器獲利之厚更不待言是亦小生計之一種也特不知製機廠内何時能出此一種製紙之小機器也 
長篇小說 
[二城風雨錄卷上] [  英國郤而司常覺小蝶迭更斯原著天虚我生合譯]  
第一章（一） 
　　十月將杪禮拜五之傍晚度佛郵車將自英倫而赴巴黎時宿雨方止泥濘滑足車輪所過之處立成沮洳其地實爲山道崎嶇　峻跋踄至艱馬已瘏無力駕車且進且退如逆潮之舟以勢度之今夜可無望其登山矣御者乃止其車肅客出請步行登山以減車量然行李猶重儘此四馬之力僅得舉其雅步御者雖盡力鞭策以催前進馬則奄奄無生氣惟俯首戢尾而行實則車輪惟馬非馬能曳車也而御者嚄唶不已摇其鞭空氣皆作應響馬受鞭但摇其首似言盡我之力此車亦未必能登山矣維時山霧益重滃翳如海又似魔鬼靈魂不得棲息乃出而崇人其氣冷濁漾漾縷縷作圓暈隱約可見車燈然燈無光兩步之外不能見物乘車之客凡三皆棄車而步以大衣之領蔽首而埋鼻於重巾之中咸御旅行長統之鞾足音槖槖震山石而車輪蘸泥時復飛濺其面三人則相顧錯愕而驚顧無一人敢踰出車燈一步者良以當此時代而爲旅行人人咸懷有戒心即同行者亦且互相猜疑恐其人或爲盜也果使有人越儕衆而出則衆鎗立舉洞其背矣故車後之御者亦復目灼灼而監乘客時時伸手撫其革囊囊中有火鎗一手鎗二實彈皆滿尤有解腕之利刃無數用以備不虞者故車箱雖小而其中竟類武裝之國人人蓄其疑慮互相防範所能信者唯御者能信其馬信其此後必不復能駕車矣因撫其鬣曰嚇努而力後此當不復營汝約瑟乎約瑟者爲車後之御人方以兩手按其革囊應曰湯姆何謂湯姆曰今何時矣曰七句鐘踰十分矣湯姆曰夥頣已七句鐘耶而吾馬以爲猶早亦不思共芻水可奈何此摇頭之馬首猶未昻忽覺一鞭着其額則大驚立俯其首而曳車三馬乃被曳而前車輪助之轉動覧登山矣革鞾三倆卽在泥濘之中踐車轍而上旣及山頂馬卽止而噫氣以爲苦役已畢御者乃下座啓其車門將肅客上而車後之約瑟忽呼曰湯姆聽之是何聲耶湯姆曰何聲立側其耳約瑟曰似有蹄聲迎面而來曰然聲且急而行迅遂一躍返其座且呼曰客趣上車戒而鎗母授敵方時立舉其鎗以待先發時三客中之一瘦人方舉一手一足以登車板聞語立止半身附車而半身立地回首以望後之二人進退不知所可而二人亦呆若木鷄爭舉首以望發言之人竪耳以聽馬蹄之聲兩御者則各擎其鎗目視三客疑其中有盜夥即摇首之馬至是亦竪其耳側目以睨乘客山谷之中頓入沉寂但聞馬喘之聲車箱爲震似人駭極而顫餘人亦皆心翼翼然若大敵之將至而濃霧之中蹄聲益近似急雨之打白屋御者乃於高座之上振吭呼曰前騎聽之來者誰止而蹄不則吾鎗發矣蹄聲聞語果立止有粗厲之音透濃霧而出曰前車爲度佛郵車乎二御人同聲曰是則奈何粗厲之聲曰車中旅客幾人曰三也而利鎗及刃則五倍曰客中有營雷先生乎語出瘦人色動竟於車板下其足諸人大詫爭視瘦人 
 
 
 

Page 15

 
 
   
 
 

Page 16

 
 
   
 
