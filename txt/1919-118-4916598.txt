# 1919 - 118 - 4916598

 

Page 1

 
 
   
 
 

Page 2

 
 
   
 
 

Page 3

 
 
時評 
[表示（冷）]  
靑島問題至於今日國人不能無一種表示之態度此爲各國常有之事亦人類共有之性無可遏也惟表示者當計有益於國勿自蹈隙轉資人利耳 
政府對之更當善爲處置不當專於壓抑蓋壓抑將旁溢而横决也若如京電所傳傷人罷課解散大學以及以軍法處置所捕學生等事内自騷然我恐今後患不特在外而又入於蕭牆之内矣 
命令 
五月一日大總統令漢粤川鐵路督辦交通部技監詹天佑學擅專門中外推重創辦京張全路精心擘理成績昭然近年督辦漢粤川路工剏造艱難諸資經畫遽聞溘逝惋惜良深著給予治喪費銀二千元派何佩瑢前往致祭靈柩回籍時著沿途地方官妥爲照料生平事蹟宣付國史立傳仍交國務院從優議卹以示追念賢勞之意此令 
又令羅開榜授爲陸軍中將此令 
又令王廼斌王家勲張厚穀均給予二等文虎章此令 
專電 
　　北京電今日午後兩點各校生五千人入使館界執旗書誓死爭靑島及賣國賊曹陸章字樣後又擁至曹宅初極文明警察彈壓激動公憤有舉火燒宅者警遂逮捕被捕甚衆經錢派員慰諭尚相持未散東交民巷己戒嚴（四日下午九鐘） 
　　北京電學生團己勸散教部責成各校長約束被捕者允釋回曹宅之火認爲碰壞電燈走電曹不欲深究風潮漸平 
（四日下午十鐘） 
　　北京電章宗祥在曹宅爲學生毆傷己入醫院曹倉皇乘汽車奔赴使館界避居六國飯店（四日下午七鐘） 
　　北京電章宗祥斃大學解散教育長辭職（五日下午五鐘） 
　　北京電被捕學生三十餘人有軍法從事說頃十四校長赴警廳保釋未允又赴部赴院蔡元培願以一人抵罪各校齊罷課風潮擴大（五日下午六鐘） 
　　北京電津電章宗祥寓被毁（五日下午六鐘） 
　　北京電陸使昨電告自意總理離法京後和會前途非常複雜於我所提各案亦甚有影響至爲焦慮（三日上午十鐘） 
中國各通信社電 
　　北京電學界以外交失敗游行街市作示威運動但未能通過公使館交界地方經過曹汝霖宅時警察以武力干涉衆皆憤怒當入宅將電燈打破曹宅己焚學生被捕者計二十餘人拘留者六人又一消息章宗祥亦於同日受傷 
　　北京電昨錢能訓宅會議主張解散北京大學傅增湘力爭今己遞辭呈　校停課公舉代表請求教育部釋放學生　 
　　北京電昨日逮捕學生只係涉刑事者聞係徐所命段祺瑞力主嚴懲各生向外交方面尚猛烈活動不己（以上五日） 
　　廣州電歐洲和會將告成功沙市各領事擬集會慶祝軍政府特派何永貞前往參與　備慶祝事宜 
（以上三日）　以上平和通信社電 
　　北京電歐使王正庭電允暫不去職必以全力抗爭東亞事件 
　　北京電張瑞璣電在陜各軍長官意見均漸聨合惟陳樹藩勢似孤立 
　　北京電鮑督電俄亂民己遣送回國得英美兵官之力（以上五日）以上中華通信社電 
　　北京電都中學生因靑島交涉失敗於支日（四日）聚衆毆傷章宗祥焚燬曹汝霖宅現章入醫院曹挈眷避入六國飯店學生中數人己被警捕（五日）　　北京電張弧籌議重行支配中行官商股權利爲打消恢復二年則例案張本 
　　北京電有人在總統前訾議熊希齡以期成會名義索政府助銀二十萬用途不明虚擲可惜總統力爲解釋　 
　　北京電軍事當局議將陸軍部及將軍府本年預算案追加準備裁兵後安置南北閑散軍官之支出己 
經國院核准 
　　北京電張作霖呈報駐京奉軍總司令部俟湘陜奉軍撤回後卽取銷 
　　北京電政府以國人對山東問題異常憤激除電各專使外并擬將歐會情形宣布免生誤會 
　　北京電閣議决電陸使靑島問題失敗勿簽約 
（以上四日） 
　　北京電元首諭農部擬擴充工廠辦法安挿回國僑工免致失所即藉以振興實業 
　　北京電長江防務分段辦法己决定實行上游警備總司令撤銷 
　　北京電國會問題爭持不下南北當局商定留待最後解决以免躭擱其他議案 
　　北京電綏遠蔡都統據李隊長呈在榆林與陜甘訂聨合防蒙計畫轉報參陸處 
　　北京電茶商以英人征收茶稅中國印度不一律待遇要求農部交涉維持海外贸易（以上五日） 
　　香港電馬濟謁陸武鳴後往湘南視察一切李根源亦有韶關之行此間人頗爲注意（五日） 
　　以上中孚通訊社電 
日本通信社電 
　　北京電北京學生團因靑島問題大動公憤於昨日下午對於曹汝霖陸宗輿章宗祥等行示威運動曹宅被焚章宗祥適在曹宅因受重傷有人目睹有外人三名參加此等行動中（五日） 
　　北京電山東問題昨日開議之後徐總統即在府内召集總理以下協議决定不變向來之態度旋即致電陸徴祥等聞電報内容大要如左山東問題中國希望須貫澈不藉日本之手又不經列國之手直接由德國收回之目的蓋逹此目的則中國以日英兩國因以義取得靑島所受之各種犧牲認爲純然戰爭所起之動作中國亦參戰國之一分子仿照法國恢復阿爾薩斯吕連二州之例外交上並無困難之處須以此意傳逹各國委員云云（四日） 
　　北京電中國政府發行八釐公債以鹽餘爲擔保一事昨日復經銀行團提出抗議（四日） 
　　廣東電有力議員某氏之談話云近來廣東上海兩地之議員頗有各自爲種種主張之傾向例如郭人漳韓玉辰等隨意與北方非法議員相提携至有主張國會自决說者此固黑幕中大有人在出於國民意計之外者而與彼等相附和雷同者亦復不少又有一部分標榜懲辦禍首撤廢參戰軍者唯此項問題可視爲國會全部之主張吾人深信以先提出廣東國會出於一致之行動似較爲妥當又有濫假國會之名義以攻擊個人者凡此種種在事實上不免國會不統一之譏故當此之時實應從嚴約束取締廣東上海兩地之議員云云 
　　廣東電本月二日衆議院開會出席者一百三十餘人討議懲罰郭人漳案因不足法定數改開談話會因參議院預定於五日議韓玉辰懲辦案遂决定於是日開兩院聨合會將郭韓二人懲辦案合併討論 
（以上五日） 
　　東京電參謀本部附步兵大尉前田侯爵於四日啓程視察中國各地（五日） 
　　東京電山東問題現己解决日本輿論尚盛稱對於英美兩國之對華競爭須加警戒此間一般人士咸希望中國勿爲英美所惑而貽累將來（五日） 
　　東京電聞在東京某中國外交官之談話云若山東問題果依日本之要求决定則吾人深知將來和會簽字之後當然由中日兩國政府遵照中日條約恊定處分之又中國猶在和會中提出收回治外法權問題與否則因此京政府己將此事悉任口口口（此三字電文不明）之委員主持故本問題將正式提出和會與否殊難逆料云云（四日） 
　　東京電時事新報云中日兩國對於山東處分之具體案不日將開始交涉（五日） 
　　東京電南滿洲鐵道公司今日開股東大會改訂章程議决改定對於中日兩國政府所有股份分配餘利如逹年三分五釐之時則一般股東所繳之股以不逾年四分之範圍可得第二次之分配（四日） 
　　東京電據報和爾華德將軍於一日在海參威被過激派狙擊幸未受傷（四日） 
　　以上東方通信社電 
　　東京電日床次内相以統一國民思想之目的特囑託百餘名之游說員使之宣言皷吹純日本主義將於十九日招集該游說委員就具體的方針協議 
　　東京電關於山東問題之詳報己在三日接得消息其内容係日本繼承山東之德國權利全部而富交還此之時須根據一九一五年所締結中日協定之保障中國應開放（電碼不明）許日本限定一定地域設專管居留地又列國若有希望亦可設置共同居留地而在山東之德國官有財産之處分及其他條項由中日兩國適宜協定之一條無論矣卽昨年折衝之處分山東鐵道等條項亦爲英美法三國委員之所承認對於我（日本）之要求可解爲無附有何等制限的文句及條件對中國委員亦由英美一邊通告以此事 
　　東京電日講和問題大會於昨日開會至者逹千三百餘名江原素六氏爲主席决議對於保持東亞安寗之帝國（日本）優越地步寸毫亦不許侵及權利選出委員立卽使往訪當局次有政友憲政及國民各派代表及新聞代表等之演說 
　　東京電東京日日新聞之巴黎特電曰山東問題解决内容乃以主權歸之中國以靑島爲各國之自由港日本則占有經濟上及行政上之某特權云 
（以上五日）以上共同通信社電 
路透電 
　　二十三日巴黎電路透電社特别代表謁見某意員據稱意國代表團昨曾擬定新提議允於逹爾瑪希亞問題减輕要求而堅持其關於阜姆之要求今晨代表團接有一文謂美總統威爾遜英相喬治法總理克勒滿涉己接受關於逹爾瑪希亞之提議惟不允以阜姆屬意云云但未示明關於該口岸之意見歐蘭杜氏乃函問是否擬以阜姆爲自由口岸抑讓與巨哥斯拉夫午後三時接三代表會議之覆文謂願以該地爲絶對自由口岸意代表團正在討論此議滿望得一折衷辦法四時甫過接時報一份載有威爾遜總統之宣言意代表團以宣言所云與頃問三代表會議覆文相異威爾遜總統乃三代表之一也意代表團細繹其宣言之文固明明以阜姆讓與巨哥斯拉夫而不作爲自由口岸意代表團且憤威爾遜總統未先知照遽行發表該文意人現信該文將激怒意民意民或將示威反抗美國 
　　二十三日巴黎電意美如果决裂關係甚重此爲一般人士所公認者意國今於財政上及糧食上受美國之惠甚大英相喬治法總理克勒滿沙兩日之前己知威爾遜總統將有宣言但威爾遜總統之爲此純出己意英相喬治現仍竭力運動避免决裂曾語歐蘭杜謂美總統殆將堅持主張意人宜三思面行威　遜總統之發表文告今日始决蓋覺其態度爲人誤會故責當使世界之人知其眞相也 
　　二十四日倫敦電今日巴黎發表公報略載意相歐蘭杜之文告謂威爾遜總統之態度乃國際事件中所創見其所發之文告並非責備之詞前固有用之者但僅對於敵國人民而發耳當磋商之際而發此文告是直欲國民反對其政府也换言之是視意國人民爲無民治政府之野蠻民族也倫敦條約固不適用於阜姆然其所要求者實以十四條大綱爲根據此項大綱對於各國皆有伸縮之彈力惟對於意國則不然云云意相文中臚述阜姆事件末段對美國人民表示友谊　　二十四日倫敦電路透電社探悉政府得報知俄國勞農政府現搜得俄國外人所有之護照塗改字跡發給赴國外鼓吹過激主義之人員 
　　二十四日柏林電柏林日報載維也納消息謂匈牙利勞農政府傾覆在卽協約國委員團己赴匈京察視時局狀况 
　　二十四日柏林電施特滿氏宣佈薩克遜處於受圍狀態命令以期維持公安 
公電 
　　北京各學校學生全體公電各報館各省教育會商會農會各學校各團體公鑒歐洲和會中我國所提靑島歸還問題勢將失敗五月七日在即凡我國民當有覺悟望於此日一致舉行國恥紀念會協力對外以保危局急急北京專門以上學校全體學生二萬五千人叩支 
 
 

Page 4

 
 
   
 
 

Page 5

 
 
   
 
 

Page 6

 
 
國外要聞 
[巴黎與近東之新交通]  
　　法國無線電社巴黎通信云國際河港鐵道委員會聆荷蘭政府關於來因河航運事業之陳述後法國工部總長格拉凡氏亦提出一條約草案於該委員會此約目的在敷設一鐵道保證英法意及近東諸國之直接交通無庸假道中央帝國是日該委員會會議情形如下國際河港鐵道委員會在工部集會聆荷蘭政府代表陳述關於來因河航運計畫之意見荷蘭代表爲黎台大學講師愛新迦氏愛氏退席後法國工部總長格拉凡氏提出一新約文於委員會其目的在敷設一鐵道永保英法意三國間之交通而不假道中央帝國疆土此項鐵道開通後將備一華麗之列車名曰近東特别快車駛行於巴黎近東之間經由之地爲羅藏斯· 
新伯隆·米郎·凡尼士·脫利里斯脫·蘭排克亞格郎·文哥洛至文哥洛後路分兩線一向布加來斯脫君斯當斯俄·産薩一向倍爾格來特·君士坦丁·雅典此線在巴黎與倫敦加來斯巴黎快車相接在米郎與羅馬快車相接此項計畫首部份定於四月十五日實行其他一部份定於五月一日實行該委員會現正審查條文預備加入和約正文之關於國際管理河港事務 
[倫敦印度間之飛行]  
　　中美新聞社加耳喀通信云近有飛機兩次由英倫飛至印度印人大爲震動如卡拉奇·拉化挨·台爾希·阿拉哈巴特·及加爾克答·等處均經該兩飛機蒞止該兩機均係亨特來派芝式凡未到之各鎭人民均大失望現該兩飛機擬再飛至澳洲經過瑪德拉斯城（印度）故該城人民企望甚殷紛紛以此事爲談資第一飛機駕駛者爲沙爾芒及鮑登兩將軍與斯密斯大尉又機匠二人當在卡爾加答落地時損其一翼在該地跑馬場從事修理歷時兩三星期印度全境各處之人均傳爲奇聞爭來觀看修理竣事後復開始飛行擬中途不停直飛至阿拉哈巴德不料行至半途機關不靈查知係在卡爾喀答時被該處流行之細砂塞滿加油管之故旋卽整理復飛至台爾希及拉化挨始一路無阻據鮑登將軍云該飛機機器在飛行中始终未出毛病動機兩件能生三日六十馬匹每件祇重九百磅至第二飛機係旅長麥齊文所駕駛此機據云係從來飛機中之最大者一切設備裝齊後重十四噸有動機四件每件三百五十匹馬力但比較機身之大小及所裝載各物之重量尚不足以運轉自如當由伊潑斯威區飛至一百五十英里之卡拉奇時因裝載過重不能不較平時多行廻轉行動以致動機發生困難麥齊文將軍祇得在離卡拉奇一百五十英里之沃馬拉海灘落地麥氏改乘英艦至卡拉奇其同伴海來大尉又副手二人則設法將四動機中之兩架修好又將所載各物一併抛棄許多辛苦仍飛行至卡拉奇云 
國内要聞 
[北京通信（一桂生）]  
　　國民對於山東問題之辦法 
　　中央公園之大會 
　　五月七號之紀念日 
　　日本山東問題益加緊急國民外交恊會曾於日昨有一電致巴黎和會請以靑島直交日本一節中華國民全體誓死不能承認又有一電致各專使萬勿署名否則由各專使負此責任同時并由各理事各幹事進謁總統陳述意見要求飛電各專使萬勿署名留爲將來挽救之餘地嗣以事機迫切復於三日在石虎胡同開會討論辦法大衆决議如下 
（一）以五月七號爲吾國最大之可痛紀念日定於是日下午在中央公園開國民大會是日預定開會後爲有秩序之示威運動羣衆同往進謁總統强要採納國民外交意見萬一靑島不能直接交還我國山東問題不　圓滿解决我各專使不特萬勿署名我國即退出巴黎和會亦所不辭以示國民决心（二）即口通電各省各界各團體請同於五月七號開國民大會爲同樣之主張（　）此次山東問題不能解决之一原因聞英法意等國與日本對於山東早有一種約束故在巴黎和會除美國稱能代我主張外其餘强國皆因有所拘束未有表示故由會中决議舉王君寵惠林君長民安君迪生梁君秋水定於六號同往謁見英法意駐京各使陳說中國國民不能承認此等約束務請各使將此意見轉各該國政府使之有所覺悟出而主張正誼公道（四）發表宣言大概分三點立論（一）一千九百十五年二十一條之要求中國實立於被强迫之苦境無力抵抗不得己而屈從在今日當然可廢棄之（二）濟順高徐借欵問題不過去年九月曾有幾次换文并未正式訂立合同且此爲當局箇人之秘密行動不特國民不知即國會亦未嘗得聞吾國民當然不能承認（三）濟順高徐雖由日本墊欵二千萬元此欵果己用罄應責備政府設法償還解鈴還須縏鈴人交通當局更不能辭責上述四種辦法均由會衆一致贊成通過誓必辦到若山東問題仍無變化者當即要求政府立電巴黎和會各專使同時返國所有巴黎和會議决一切問題我國皆不與聞其有涉及吾國土地權利吾决拒絶惟力是視云云 
巴黎和會所議决之各種問題原定於上月二十五日由各國專使署名嗣因意大利宣言退出和會之影響遂不得不延期昨據外交當局相告謂上月二十五日以前政府曾得各使來電二十五日以後尚未得接各使來電據此推測想尚未署名云云以我在巴黎第一次提出之山東問題若遭失敗則此後應續提出各問題之失敗可知當此千載一時之機會我不能保持固有權利之幾分則我之對德宣戰爲徒勞派遣使節參加和會爲多事協商各國所謂爲公理而戰爲世界和平爲人類幸福而戰之宣言皆成虚語而所謂各民族自主自决之主義國際大同盟之組織皆成殭石矣嗚呼山東問題我專使不足賴我政府不足恃我國民最後之努力惟餘此未署名以前之五分鐘 
[北京通信（二一士）]  
　　形勢日惡之靑島問題 
萬目所注萬口所號呼之靑島問題形勢日惡去斷送之期恐不遠矣中斷南北之腰膂致脈絡貫注受無限之障碍雖欲免恐無可免矣兹據所聞於外交要人者詳述之以告愛國之國民與友邦之人對我而表同情者當亦同深感慨焉 
（一）五國共管之傳訛五國共管之說不含交還之意義與由日本單獨管理不過五十步與百步之差宜亦爲國民所不樂聞其實此說並非巴黎和會上之眞相且其起因亦不在四國方面而在我專使方面特所謂五國共管者乃爲五國暫時接收之傳訛其前提仍主交還其暫收期限則主一年我專使初本主張直接收回（共詳當另述之）者今何以自變主張爲有條件的（詳後）又爲間接之交還則自有大不得己者在也（二）美總統之孤立千九百十五年之中日協約與千九百十八年之中日協定不唯我儕從國際正義上認爲當然宜有廢止之要求即美總統亦深不以此兩約爲然有助我取消之意不意於大會時發見英法意俄與日締結之密約早承認其在靑島之權利美總統以英法意受此拘束不唯不能爲我助亦不能爲美總統之主張助遂大示難色雖經我專使一再籲請美總統終躊躇未肯輕諾 
（三）各專使之運動各專使經此打擊知直接收回之目的不易逹到互相討論擬有辦法兩條一主由日本交還而由我賠償其因靑島問題之損失一卽上述之五國暫時接收說是爲最後對付之方法由各專使分向英法美各代表運動求其贊同然仍未見有何效果（四）各專使之失意各專使分途運動之際美代表最爲我鳴不平然以目前己無補救之良法主俟將來交由國際聨盟會中討論其他各國代表之意則以爲千九百十五年之協約旣貽誤於前千九百十八年之協定又貽誤於後中國對於日本己無翻案之餘地他國亦即愛莫能助仍勸與日本自行解决並表示一種相對之好意我儕聞者固願對友邦致謝然靑島問題之不易挽回則由此可窺見一斑矣 
（五）政府將來對於靑島問題之推測萬目所注萬口所號呼之靑島問題去斷送之期恐不遠矣欲留餘地使不得於巴黎和會者將來或得之於國際聨盟會（此會能否不受意相退出和會之影響在國際間有無眞正拘束之力爲别一問題）祇有一策卽不簽字於巴黎和會關於靑島問題之條約微聞政府未嘗無此心然非國民爲之督促政府能否毅然决然出此最後之策猶未可知 
[靑島問題警訊彚誌] 　 
　　山東問題之危險近己迫在眉睫據昨日外交界得訊日代表對於直接交還一節日來主張愈力和會空氣確甚緊張惟此事尚未完全確定我代表仍堅持主張竭力抗爭結果如何則未可料又聞陸使艶日（二十九日）亦有電報告歐會近勢並陳草約己提出大會有主權還復操劵可期等語（電中並稱伍朝樞己允擔任關於和議内部討論）據此電觀之似尚可有挽救希望惟我國外交遲緩消息不靈究竟形勢如何正未可樂觀耳政府以外交緊急昨日特開緊急閣議内容未悉其詳但聞閣議散後即有緊急電報拍致巴黎各使一說政府原擬於昨日閣議提出討論因外交陳次長未出席故未開議惟聞陳次長昨日在部中集合參司人員究研應付方法其不克出席閣議亦正爲此　　公言報云山東問題近來大歐洲和會形勢日見惡劣其形勢日惡之原因則爲日本在歐委員活動之結果先是美英兩國爲保持東亞永久安寗免除中日兩國爭端起見對於山東問題頗予我國以協助不料是時意國委員以亞得里亞海灣問題不滿意美國之主張竟爾宣言將脫離和會歐洲和議局面不免因是摇動日本委員以爲有機可乘遂亦擬藉此以去就相爭但以題目不甚正大乃以人種差别問題藉口聲明不得逹到目的亦將隨意國脫離和會云云英美等國爲保全邦交起見對於意日兩國所要求頗表示退讓之意惟對於靑島問題英委員猶主張暫由五國共同管理嗣以日本委員極力反對之故和會中又發生一種牽制形勢而所謂共管之說今竟己成過去後遂又有靑島問題由中日自行商决之說形勢至此而所謂山東問題殆己完全失敗故此惡耗傳來朝野震動現下當局雖連日急電陸使飭圖挽救各省各團體亦急電各委員從速力爭切勿署名但其結果尚難揣測前日巴黎電傳靑島交還一案英美法各專門委員己核復略稱美國調停辦法但果如此辦理我國損失殊甚全國上下仍須電令惠使力爭幸勿一聽他人處置也 
　　中央通信社云昨政府接巴黎陸使急電報告山東問題益形險惡大致謂日使近己明白提出三項要求（一）靑島爲日民居住之特别區域中國須有相當之條件靑島方可直接交還中國（一）山東鐵路須由中日共管平分利益（一）山東昔爲德人經營之各礦由日本完全承繼以上三項要求業經提出和會四國代表以山東問題深感棘手僉主張暫不置於世界和會草約中俟諸案完畢再召集特别會議專事討論山東問題但日使反對是說較五國共管尤力屢爲决絶之宣言謂此案不成立將退出萬國和議等云陸使來電大意爲此未知我政府如何電覆也 
　　中美通信社云本社社員訪陳次長於外交部詢以山東問題陳答云昨接陸專使來電謂山東問題曾向英美法代表商量願與五大强國一同研究解决之惟絶不能與日本單獨理論并陳述種種理由於三代表前俱爲所動山東問題或可再提出於五强國會議陳次長並云無論如何我國民與政府當一致對於膠州割讓絶對不令專使簽字云 
　　華北明星報二日北京通訊云今晚中政府負責任之官員向記者發下述之言論據謂巴黎中國代表最近來電不以時局爲絶望中國總代表又向英美代表聲請山東事件由五大國公决不可全由日本辦理因日本必根據其自定條件而交還靑島推究其實無異使中國批准其一九一五年强迫加諸中國之條約也且日本所可交還者僅爲靑島之空壳耳果若和約中所規定之辦法有礙於中政府及其人民則政府將令代表勿簽字於和約云同日該報又載北京消息云路透電社探悉據北京所接電報聲稱英美法意四國外交大員於四月十七日討論山東問題藍辛氏建議美國旣不欲自行解决此事亦不能贊成他國爲之該問題應由五大國共同解决而得有關係之國之承認西園寺侯爵宣稱日本稍緩將發表意見十九日復開會議二十三日美總統威爾遜英相喬治法總理克勒滿沙復開會議議决山東問題應山中日按照密約解决或承認日本承繼山東德人之權利聽令中國擇其一端加入和約中國代表顧維鈞博士竭力反對此二提議於是遂以此事移交專門股審查其决議此間尚未得悉北京消息靈通各界皆謂山東問題若不能滿意解决則南北復將决裂上海和會必致完全解體又該報三日北京通訊略云昨日午後巴黎來電所言山東事件不若昨傳之危迫故今日各界略呈樂觀而政府所表示如不獲己將令代表拒絶署名和約之意亦稍堅國民對於政府之信任心據政界云不署名於和約與退出和會兩事截然不同前者僅對於某種條件不表同意然仍承認和會之資格並依恃將來之國際同盟後者則係一種不信任和會之表示而决計脫離國際同盟如意國今所行者與日本所恫嚇者是己昨日午後陳籙對外報記者團稱適接陸徴祥來電内稱己與英美代表晤會以極懇切之詞一再說明山東事件英美代表對之極爲注意允即予以考慮或提交五國大會决議云云陳籙談時頗形愉快並告各記者謂中國朝野當一致團結苟中國不能獲其所應得者則决令代表團拒絶署名云 
　　中美新聞社二日北京通訊云政府接巴黎和會華代表報告謂膠州問題中國己失敗該地旣不由德國直接還中國亦不由五大國暫時共管此問題須由中日二國就地解决和會不再顧問云云華官對於中國不能在和會力爭成功深爲憤慨惟謂當此事未在和會提議之前中國本己一半失敗蓋去年九月間之山東鐵路借欵大掣中國代表之肘日本謂中國如將該借欵歸還日本可以取消該約然中國何來此欵加以中國對内對外均不能全國一致何怪失敗此間官員均謂上海和議之停頓陜西問題之爭持加以華人在巴黎之種種同室操戈均使中國事情澈底暴露大夫外國之同情之信任巴黎之失敗於國内問題將生如何影響尚不可知惟政府己覺悟輿論對於山東問題之失敗將極激昻不知若何結果云又一消息外交部本星期内迭接巴黎代表來電謂膠州及山東鐵路問題和會不能解决五大國己通告陸顧兩使謂山東問題應由中日兩國自决或以一九一五及一九一八兩年之中日協約爲根據或以德國在山東之權利全移歸日本爲根據五大國又謂將來中國各就上述兩項根據不能取得一公平解决則自可請國際同盟會公判中國代表以爲五大國此語不過一種空言慰藉此間輿論亦如此總之中國現己失敗矣中國亦知各大國之困難蓋英法意均有前約承認日本在山東之要求美國則爲世界和平計亦不能反對其同盟各國在戰前所訂之約外交部人員言中國本不眞望恢復山東權利其提出和會者亦不過將其應有之要求立案而己惟國民經此大失望不知將作何舉動此問留學歸國學生會己在本會開會討論大局政府前此恐有惡結果故於山東問題之眞相不肯明言但失敗之消息前日忽然傳出似係梁啓超有電來報告政府遂不得不發表云 
[京中各界對山東問題之奮起]  
　　國民外交協會自巴黎和會關於山東問題之警報傳來而後我國輿論極爲激昻昨日下午四時國民外交協會又開全體職員會熊希齡王寵惠莊藴寛林長民等全體職員到者三十餘人籌議種種辦法其議决如左（一）五月七日在中央公園開國民大會並分電各省各團體同日舉行（二）聲明不承認二十一欵及英法意等與日本關於處分山東問題之密約（三）如和會中不得伸我國之主張卽請政府撤回專使（四）向英美法意各使館聲述國民之意見該會卽照議决事項發出通知云巴黎和會關於山東問題消息萬分危急特定於本月七日（國恥紀念日）午後二時在中央公園開國民大會討論對付方法務望各界諸君届時到會爲要入園劵由本會臨時在門口分贈合併聲明（致各省通電己見昨報） 
　　學界北京學生界平時雖無固定之團體機關而一遇外交重大問題每即一致奮起不約而同爲校長者因其出於愛國之自由亦不能加以阻止自山東問題警耗傳來北京大學高等師範法政專門及各實業等校於前昨兩日即在校自行討論舉出代表與各校接洽一致聞各校學生會議己有結果今日（四日）下午將有對於外交問題之表示全體一致出校行列爲有秩序之示威運動並通告海内外主張對於外交問題堅持到底其宣言書如下（學生界宣言）嗚呼國民我最親愛最敬佩最有血性之同胞我等含寃受辱忍痛被垢於日本人之密約危條以及朝夕企禱之山東問題靑島歸還問題今己有由五國公管降而爲中日直接交涉之提議矣噩耗傳來黯天無色夫和議正開我等之所希冀所慶祝者豈不曰世界上有正義有人道有公理歸還靑島取消中日密約軍事協定以及其他不平等之條約公理也即正義也背公理而逞强權將我之土地山五國公管儕我於戰敗國如德奥之列非公理非正義也今又顯然背棄山東問題由我與日本直接交涉夫日本旣能以一纸空文掠我二十一條之美利則我與之交涉簡言之是斷送耳是亡靑島耳是亡山東耳夫山東北扼燕晉南控鄂寗當京漢津浦兩路之衝實南北之咽喉關鍵山東亡是中國亡矣我同胞處此大地有此山河豈能目覩此强暴之欺凌我壓迫我奴隸我牛馬我而不作萬死一生之呼救乎法之於亞魯撒勞連兩洲也曰不得之母寗死義之於亞得利亞海峽之小地也曰不得之母甯死朝鮮之謀獨立也曰不獨立母寗死夫至於國家存亡土地割裂問題吃緊之時而其民猶不能下一大决心作最後之憤救者則是二十世紀之賤種無可語於人類者矣我同胞有不忍於奴隸牛馬之痛苦亟欲奔救之者乎則開國民大會露天演說通電堅持爲今日之要着至有甘心賣國肆意通奸者則最後之對付是賴矣危機一髮幸共圖之又歐美留學生會定於四日下午四時在石逹子廟該會會所開會討論對於靑島問題應取之辦法聞吳賚熙君预備提出之議案爲星期三日（即五月七日）由會員携意見書往謁英美兩國公使陳述一切又聞吳君己謁兩公使談及此項問題 
　　山東代表前日新國會提出動議請陳籙次長到院陳未到而施履本代受一番質問後魯議員以爲事太糢糊遂約集旅京各界往見錢總理探詢一切昨日（三日）午後二鐘議員尹宏慶張玉庚莊陔蘭謝鴻燾勞慶祁周福祺郭光烈沙明遠王廣瀚杜惟儉旅京山東商界代表孫學仕學界代表孫毓址山東外交商榷會代表房金錡劉志和等同赴國務院謁錢總理錢總理派秘書長代見據云近日靑膠外交狀况雖有頓挫我國政府及巴黎專使仍貫澈以前之主張以五國暫收爲限度代表等質問如日本終持强硬態度并五國暫收亦辦不到政府最後辦法究竟如何秘書未能置答請示總理旋答除五國暫收直接交還中國外無論列强及日本有何種要求政府决不承認只好以暫不簽字爲以後抗議之地步云 
　　國民自决會中美通信社云頃接中華民國自决會來函附寄文件二紙除通電己發出其宣言書俟開成立大會時宣布其會址己定騾馬市大街湖廣會館約違反協約國保持民族領土主權之宣言乘意國離會之時刦持和會攘奪我山東政府懦不能恃國民若不急圖自决國亡旋踵同人等組織國民自决會共圖挽救尅在北京開成立大會宣布會章以勵進行如蒙贊可希即電示加入本會中華國民自决會叩（宣言書）略云民國六年德人以潛艇擾亂世界我國爲正義與人道而斷行對德宣戰日本恐中國躋於平等之國際地位始則直接間接以阻難之繼知不可乃誘前國務總理段祺瑞復訂中日密約内含參戰借欵軍器及鐵路各大端今且乘歐洲和會動摇之時奪我山東扼我咽喉制我死命日人之處心積慮誠欲使我國亡種滅而後己也吾國人而有一滴血者终不爲此强權所屈也 
[中行則例問題之波瀾]  
　　安福派又有增股計劃 
新聞編譯社消息云自中國銀行問題發生而後聞龔財長於前日閣議又提出中行應增股本爲三千萬元之提案討論後錢總理言銀行通例凡增加股本須得多數股東之同意財部處於監督地位未便直接决定增股嗣經某閣員調停可以官股之資格提出意見書於股東會後遂以此决定聞龔財長之意見書日内即可送逹於中行並聞某方面預備以之入股者（一）爲國庫證劵（二）元年公債票（三）爲京鈔將來開臨時股東會時不知如何决定又照章臨時股東會須於十五日以前通告股東然則此問題之解决殆尚須若干時日也近日各省股東對於修改則例案紛紛來電反對兹擇錄如下（山東全體股東來電）報載國會議員有提議修改中國銀行現行則例以便一黨一派反持金融等情至深驚駭查六年修改則例以前總裁由政府任命隨政府轉移用致借墊政府鉅萬釀成停兌擾亂金融低落股價危險萬狀自修改則例制定正副總裁由股東會選出董事選任俾銀行脫離政府束縛鞏固行基立法至善商民一體安心股東方繼續投資今忽更改則例直是政府違背契约股東詎能甘心且一經修改勢必再蹈六年以前覆轍變本加厲不僅損害股東血本更必貽害全國金融不審此輩何心竟敢逞私妄動至懇力爲主持俾勿更動至爲感戴否則股東等血本所關誓難承認披瀝上陳祗候主持裁復山東中國銀行股東張梓材劉子山高少詹張晉階張幹臣黄吉甫劉馨吾等叩（浙江全體股東來電）衆院提議修正則例命意難測我輩均爲中行股東不能任聽剥奪我權利况此事關係全國金融命脈全國人民對於我行信用方深豈可中途破壞諸君受全體股東委託務望鼎力挽回不勝切盼浙省股東毛浩甄王廣生吳位西何敬安徐宿卿吳元黼陳理卿周德孫金馥棠鍾芸生麻必用魯伯彦等一百六十三人五千零十八股同叩卅（天津總商會來電）大總統國務院財政部參衆兩院均鹽現據中國銀行股東紀聨榮高鳳林張子貞華敬臣等帖稱連日報載中國銀行章程仍復原例正副總裁仍欲派定榮等不勝惶悚查一經實行不獨股東資本不能得實力維護且恐問接牽動津市危險狀態不可思議榮等以股東之權義絶不承認請貴會急電政府仍按六年修正則例辦理各等情查該商等所陳理由充分理合轉電務懇准照所請幸勿更易致滋事端臨電不勝迫切待命之至天津總商會冬 
[銀行團與八年公債問題]  
　　再提出抗議 
　　銀行團對於八年公債以鹽稅餘欵作擔保一節前曾提出抗議當己由財部備具理由答覆銀行團兹悉銀行團方面昨日復有一公文送逹政府内容略謂按照從前原訂借欵合同意趣中國政府若欲再以鹽餘作爲擔保仍向銀行團借欵時關於用途一層亦得先向銀行團協商現下中國政府指此以爲發行八年公債擔保旣非與銀行團商借欵項而又以指作擔保顯係指此以爲借欵預備用途事先未得銀行團同意殊與原定合同銀行團應得權利不符爲此即請從速取消原議幸勿以此項鹽餘作爲擔保公文之末復稱銀行團此種主張並非故爲反對與中國方面實有至鉅利益中國政府若另覔擔保發行公債將來此項餘欵尚可再向銀行團商借較大之巨欵云云不識當局對於此項公文將作如何應付也 
[馬福祥贊成不干政電]  
寗夏護軍使馬福祥昨續有電贊成軍政分軌電文如下本日奉閱參謀總長陸軍總長皓日通電一再莊誦欽佩不己甯夏地居邊遠得報甚遲於林莫諸公佳電尚未得覩大抵推原内爭由於軍人秉政意在實行軍民分權爲根本上之解决其渴望和平力予統一則己如聞偉論如見苦心福祥愚魯罔諳政治於籌防固圉以外他非分所應聞惟目轚人民之痛苦國勢之危殆誰爲厲階言無可諱曾於上年九月二十日敬復大總統眞電即以軍人干預政治流弊過多略貢蒭蕘諒蒙鑒及刻當世界潮流大變外蒙又起風雲創鉅痛深更非曩昔倘非立息内爭何以禦外更非先蠲私見奚以息事存亡之機間不容髮利害之重詎待權衡挽救無方淪胥立至思之心悸言之涙隨諸公慨念横流不憚掬誠相見凡有血氣能不欽遲所望海内明逹同此主張俾大政措施方針早定南北癥結消滅無形正本 
 
 

Page 7

 
 
清源計無逾此尤望全國澤袍懲前毖後惟以保國衛民爲職責不以私忿致害公誼母拘成見致忘遠事庶建事程功各循途轍同心一德用奠邦基否則豆剖瓜分禍在眉睫陸沈之罪能無所歸謹布區區伏希垂察竚盼明教無任悚惶甯夏護軍使馬福祥叩艶印 
[京華短簡]  
　　昨日（三日）星期六國務例會原有討論外交問題之傳說但因外交次長正以外交事忙未克出席故外交問題未克議及京津一帶食米缺乏前次閣議曾議决補救辦法擬令總商會招商承運旋以天津在蘇省運米至浦口被扣齊省長等不准放行電政府非請閣議决定漕運辦法不可故昨日特提出討論結果决定向蘇浙皖三省採運食米四十萬石以三個月爲期議决之後卽行由院拍電致三省長官查照辦理又内務部呈請設立違禁藥品管理局先於京師設立再行分設各省亦經議决照辦 
政府迭次會議討論邊防問題曾决定五路出兵計畫通電邊境各長官切實籌備昨以邊警時傳出兵不容再緩國務院參陸處又於二日下午四時發一極密通電致奉吉黑甘新熱察綏庫倫鳥里雅蘇台科布多恰克圖烏梁海寗夏塔爾巴哈台等處飭令按照五路出兵計畫切實辦理至其詳細情形事關軍密未能確知俄路會議高等技術兩部己均竣事僅軍事部關於護路配置軍隊各種細目尚未商定五月二日又在威埠集合各軍事代表會議一次昨吾國列席代表喻參謀長有電來京報告會議情形 
英國日前通電召集萬國航路會議在英京倫敦舉行駐英使署海軍武官陳紹寛因有電報告一切並請派人員前往列席海軍外交兩部先後咨商國務院决定就近派陳武官前往列席海部派定之後當卽知照外交部一方面咨呈國務院備案一方面由外交部轉覆駐京英使查照一方面電知駐英施公使轉告英政府而海軍部昨亦電知駐英陳武官謂准外交部函知英國倫敦於六月内召集萬國海路會議卽派該武官届時席特先電逹希即遵照云云至關於提案一節現在海軍部己經討論俟陳武官覆電到京即可草擬一切議案 
自四萬萬善後大借欵之說傳播以後國人以爲重要國産都己抵押告罄疑爲此次押品必爲田賦一項近句以來各方面羣起反對時局上不免又增一重紛糾前奉命赴滬之周子廙氏本係與南北代表接洽借欵事項只以田賦作抵之謡甚盛難免益啓國人之疑昨特電致京外各機關略謂此次提議借欵原非得己押品正在討議决不至以國民命脉所關之田賦作抵云 
[中美新聞社北京雜訊]  
　　中美新聞社二日北京通訊云關於河南發生脊椎腦膜炎流行病一事通信員頃據合衆醫校好登博士報告中央政府現己切實設法防此症之蔓延又確山縣費特博士四月下旬來函云余胡兩醫生己在該處及信陽羅山兩處調查疫狀並將應用之血清分配爲殺病菌之用四月十五日湖北邊界曾發現脊椎腦膜炎疫一起現在老漢口羅山正陽汝寗及通北京之大路均有傳布之勢河南當局對於防務己不阻撓費特博士之意以爲最大之危機己過惟今冬明春此疫不免復發届時如下厲行隔離等法則情形恐將較今番更惡云 
美英法三國公使於三月二十五日照會中政府請將湖廣鐵路之德國權利一概取消日前政府己有覆牒大致贊同昨又第二次照會謂該路德國權利中政府擬自行接管倘不克辦到則再由英美法三國接收投資云 
中國電政局報告中國與世界各處接連之海電線均己中斷現惟與西比利亞及中國本國内之電訊可通電局中人謂通歐美及日本等處之海電何時可通不得而知惟知現正在竭力修理 
參謀部陸軍部參戰處及海軍部聨名致電駐法中國軍官唐在禮謂中國己派李某爲代表參列萬國航空協會之會議請將該會一切内容詳細報告 
唐紹儀致電張瑞璣謂聞陳樹藩及劉鎭華正在進兵攻乾縣請設法阻止以保和局關於乾縣情形通信員頃接西安來信謂陳樹藩自言不能久於其位但望保其督軍位置至本年鴉片收穫一千二百萬之烟稅收入省庫之後爲止因此調兵至各軍事要地以防南軍將其於鴉片收成之前戰敗蓋陳氏以爲彼若能於此時保持軍事優勢則陸軍部及參戰處必願保其位置至烟收後爲止陳氏目下之願望不過如此 
去冬華商一隊由西比利亞回哈爾濱途中被俄匪刦去羅比七百萬一案迄未解决現外交部决計從下届應付俄國庚子賠欵内扣除此欵現正在擬照會本星期内即送逹俄使通告此意 
友華銀行天津分行定於今日開幕京行定七日開幕津行暫設於中法實業銀行隔壁俟中法行遷往新屋即移入中法行目下原址北京友華分行在前德華銀行對面布置一切業己就緒决於七號晨七時開幕至下午一時爲止預備徧請政界要人銀行家商界人士及新聞家觀禮京行華經理爲錢君曾在哈佛大學肄業數年歸國後在鹽務署供職 
[丁義華請各省剷除烟苗電]  
　　禁種當在春時 
萬國改良會丁義華君致各省電云各省督軍省長三都統均鑒本會根據各省報告並察政府文令實具一種禁烟决心中外欽仰至各省之中長官多有注重禁烟而仍不能肅清者多被朦混二字所誤按現在時届春令毒卉萌生若仍用舊日查禁方法凡佈種收漿之時皆不過問一俟烟槳收竣乃雷厲風行勒令剷拔恐此明禁暗庇公私兩利之法仍行之於今年春令耳除三數省確無根株者外均望通令文武地方官一體禁拔倘見遺孽立卽剷除一可减少種子一使種庇均受損失卽無敢再爲嘗試非大犧牲不能有濟滬濱焚土正此意耳當兹英國國民禁烟會萬國和平會之贊助若再不乘此機會中國官紳自行協力去毒務使此項毒物由中國起漸驅出世界之外而後己挽譽興强在此一圖弟不日出京兼赴日一游鼓吹調查毒物勿來華境稍盡協助之意屢次電告勿責贅言便復尤感丁義華叩卅日 
[關於粤路之兩要案]  
　　廣益公司賄案之内幕香港某報云交通部賄案内中所稱廣益公司係屬何方面路線卽該部咨陳政務會議原文亦未明言頃查悉該公司路線係由省城直逹新會江門與廣澳路線相同故廣澳與廣益不　同時并行立案廣益公司立案原呈稱集股六百萬創辦人朱衞廷爲新會人現此案次長梁士模（桂人）秘書梁鵬萬（桂人）司員陳廷驥（新會人）辦事員劉子藩（桂人）均交部訊辦據部原呈則路政司長張大義在朱衞廷函中有司長處己說妥一語張亦有關係又統核司辦事員陳炳炎與廣益公司創辦人梁世貞爲把兄弟交通部呈亦稱陳具呈前來核與此案有關路政司員吳士恭因查騐廣澳存欵自稱恐招物議交通部又據以叙入案内皆不能謂絶無關係而此三人皆免於置議說者謂此即該部排斥兩廣入之證蓋張大義滇人與部長趙藩同鄉陳炳炎湘人吳士恭蘇人又皆岑氏所手薦者又據該部中人言粤路改選議起趙藩主張以交通部六十餘萬股投票梁曾力主反對趙藩之子現充該部秘書趙宗瀚對此案力請嚴辦初次提出政務會議時部長趙藩卽派伊子代表出席梁士模亦到趙宗瀚告梁謂今日提案與足下有關宜避嫌不可與議梁遂退岑伍等知此案實難辦理且事一發表足貽軍府羞擬不予通過趙藩大憤即草通電揭發通佈辭職岑伍等力阻其事允於翌口即開政務會議趙乃首肯此案在梁士模等犯有嫌疑固不待言而以粤路選舉事生有意見亦事之不可掩者也 
　　粤路選舉風潮之内幕廣東消息粤路選舉内幕宋以梅佈告股東書中己經揭破查宋上辭職書後卽取回騐票小章停止騐票計由二十五號下午起至二十六號日止凡有携票到公司者皆廢然而返二十六日交通部集議仍主積極進行一面派陳宏開（浙人）接宋選舉處長任許崇灝復分到副處長陳勉畬李聘臣處勸其到公司陳李并允之二十七日陳宏開尚未到公司張大義先到并在部帶有十餘人來卽飭一面騐票以新處長陳宏開未來張乃自出小章令於各票面蓋之并書一（代）字至午問陳宏開始至乃改用陳小章旋陳勉畬李聘臣亦到過一次并以二十六日停止騐票宜補是日數特定二十九號展限騐票一天（原定二十八號截止騐票）當宋以梅辭職後親書有一字條謂己向部辭職解除任務以後當不負責等語另以一小木牌黏之懸於騐票　門首許崇灝抵公司時見而大怒立取下擲於地上以足踏碎之大駡宋某不止而連日市面仍有多人紛出購票二十七號每萬價漲至一千五六百金據個中人謂選舉總協理票每萬應值一千二百左右選舉董事票每萬亦值四百金此爲二十七號之購票市價行情二十八日再漲至一千八百元聞温良彝當選總理之呼聲最高又前日交通部某司員以宋現有佈告書則交通部不可不辨白旋有人以若由部辨明係無其事則無異於原定計畫根本取消故議寢不行又有某要人謂交通部不自辨亦可由許崇灝與交通部路政司長張大義出名辯正（宋佈告書指定計張二人均承有此事以爲表證）秘書某以旣不由部辨正而乃託諸一司長之口亦屬無謂許又以自己即爲將來當選人物亦難於措詞故兩議皆主廢止而决定仍積極進行騐票依期選舉云 
[湘省維持新票之會議]  
　　昨日（二十四日）張督爲湖南銀行新票問題特召集商會人員及各紳耆假教育會開臨時金融討論會到會者約數百人以商界人員爲最多首由張督演說謂湖南商務自去歲以來受軍事影響損失甚鉅蓋上年三月南軍退走時一般無賴痞徒勾結潰兵挾持槍械於各商店肆意搶刦城内商家銀錢貨物搜括殆盡本督初次來湘對於商務雖未如何維持然對於金融亦極力整頓徒以奸商操縱不能逹圓滿結果即如新票問題月前由本督軍商之朱君恩绂規定每新票一串作銅元十枚實行兌現如有抑壓挑剔情事一經查出即就地正法乃行未匝月奸商之操縱如故欲伸吾法則誅之不可勝誅坐致新票價格逐日低落大約新票三十餘串方可兌光洋一元揆厥原因實由於朱君處有人播弄有謂新票應即焚燬者有謂不應再發新票者朱君遂避而之鄉余一人勢孤實無補救之良法余自來湘後未發票幣未籌餉欵雖此項新票發出先後共計二千三百餘萬然即以之收回大批舊票業經焚燬湘人所共見共聞而招撫匪徒需用甚急亦取給於此現在中央積欠湘省軍餉先後一千五百萬元屢電索取均歸無效余乃以私人名義東挪西扯拮据萬狀故余雖有維持新票之心一時萬難做到收回新票約需現洋二百九十餘萬元省城巨商不止六百家每家擬受五千串即可使新票絶跡市面所望諸君協力進行勿視爲他人之事此次余籌收回新票辦法曾電財政部請發给八年公債財部僅允一百萬元其餘一百九十餘萬元尚無着落諸君對於新票有何意見望即發揮以便本督軍採擇施行云云演畢商會長張先贊起言云本省自譚浩明去後北軍入城所有軍需一切概由先贊籌辦去歲虧累爲數甚鉅余遂募公益捐藉資補助張語至此張督止之曰余未支取商會一錢尚需查閱帳簿汝屢次告余不知何故願幹就幹不願幹就不幹大丈夫做事一言决耳何必扭扭揑揑吞吞吐吐今日研究新票何必節外生枝又顧謂來會諸商曰諸君贊成更换會長者起立各商一致起立無一坐者張面熱耳赤不能畢其詞張督又云會長改選之期己至俟改選再說商會會董蕭來生起言云督軍謂籌收新票尚缺欵一百九十餘萬元吾人亦無辦法應俟朱君恩绂來城後共同商議又一會董李吟樵云新票價值吾人仍宜維持不使低落遲日仍當齊集商會討論辦法再行覆命可也演說畢遂散會 
[蘇商會請查辦三稅所被駁]  
　　近來蘇省各團體以上海無錫下關三稅所私將商人偷運米石放行當局不予撤懲紛紛向省長質問昨又有蘇省各縣商會聨署提出查辦案交由商會聨合會議决呈請省長嚴懲詎省長不以爲然指爲誤會特覓錄呈文批示如下 
商會呈文爲議决呈請事案因張綱商會代表朱子貞窰灣商會代表鄧維城大橋商會會長徐竹樓宿遷商會代表周彝臣儀徴商會會長周雪松寳應商會會長鮑執之沙溝商會會長姚子秒瓜州商會代表劉起鳳仙鎭商會代表曹振餘宜陵商會會長倪伯符興化商會會長茅芷生仁和商會代表鮑立之泰縣商會副便長吳振遠東台商會代表任厚琨如臯商會代表俞銘德淮安商會會長徐兆嘉泗陽商會會長賈煥章等於本届蘇省商會聨合會開大會時發生緊急動議謂蘇省米禁經省議會議决對於國外不准運輸聞者欣然至國内流通前經本會議决辦法呈請省長交由省會復議在案尚未實行近日山東破獲私運米糧十萬石浦口破獲六萬石均由上海裝東查上海東運必經無錫武丹下關各稅所破露至十六萬石之多沿途所長何以毫無覺察報紙喧傳私運米糧共六十萬石運動費七十二萬未爲無因本省長官於發見後派員查辦迄無結果聞其原因一由於京都偉人王吳二君以運京之米爲詞出爲包庇一由於各所長有親戚故舊之奥援查商人繞越偷漏例有明罰該所長等吞没國稅應如何按律嚴懲况當此米禁重申之時國内且不能流通而官廳反利此時機私運出口被獲之後又復上下相朦冀獲厚利無怪乎廳委到會協議時任意吹求不使協助稽徴四字成爲事實也爲此具陳意見迅請轉呈省長派員破除情面按律嚴懲以伸國法而戢貪風等語經衆討論結果以依照原案轉呈省長澈查嚴懲付表决多數起立通過交由敝事務所執行理合查照議决緣由具文轉呈仰祈省長鑒核迅予查辦用從民意而肅官方實爲公便謹呈 
省長批文查蘇省米穀禁止出省省内各縣當然准其流通滬寗路線全在本省範圍必謂往來滬寗之米均係私連出口殊屬誤會案經兩署派員澈查仰候查明核辦此批 
[南京快信]  
　　錢内閣派張伯英赴滬向北朱總代表陳述解决軍事問題今晨過寗赴滬 
聞范源濂准於魚日（六日）由津來寗熊希齡南下尚無確期 
李督昨電京促參謀長何恩溥回寗 
王廷楨己於前日乘車入京會議長江防務 
軍民兩署昨奉院電查有進化民聲等會社均係華工曾投入俄過激黨中近有二百餘人回國鼓吹共産主義軍民兩長即通令軍警各機關嚴行密查以除隠患鈕傳善尚留寗李督正向北政府商請撤銷鈕之通緝案聞可照准 
省議會因日本對於靑島問題不肯讓步昨特電政府曁駐法陸專使堅持爭議以保國權 
省議員屠宜厚被控詐取礦稅擅用錢票自刋執照收取車輛路捐等欵省署己派員密查 
省立第四師範學校校長仇亮卿奉派赴日考察教育昨己赴滬 
聞李督齊省長允將浦口扣留無護照之龍軍軍米五千擔放行 
[杭州快信]  
　　浙省繭行條例現由省議員吕衡提出修正（一）營業壟斷（二）無碍絲綢兩業（三）關於病民兩則（四）訟案加增綜上理由原例概不適用稅額增加尤爲餘事己提請大會公决 
浙省推收户糧規則民國五年經省議會議决公布施行後各縣每不遵照辦理藉口財政廳有令七成解省三成留縣等語所有推收單據又不查照規則頒發昨由省議員徐卓羣提起質問 
省議員孫宋卿提出浙省辦理實施義務教育案自本年七月起至九年六月止爲省城及附郭辦理完竣之期各縣城限十年六月各鄉鎭按户口多寡統限至十六年六月一律辦理完竣俟公决後實行 
嚴屬淳安遂安各縣販運嗎啡異常發遠省議員方蟄以其有關烟禁己向省署提起質問 
浙省菸酒公賣費向無包辦名目詎近來臨海第六區屬如承恩三元等處竟有合股認辦者現經朱局長查明嚴飭該區切實查禁 
此間閒散軍官近來恒託名義大財撲克輸贏甚鉅且時有釀成鬬毆情事楊督己密令省會警廳嚴查 
孫寳琦定七日起程返京 
王交涉員昨委何公旦充署秘書 
地方通信 
[蘇州]  
　　教育界赴日考察吳縣勸學所長潘振霄於日前聞會議决派委第四高等小學校教員杜安伯宣講員朱惠元鄉區學務委員范某等三人赴日考察教育呈由縣署轉呈教育廳核示兹奉批准發給川資洋一百六十元於本月二號出發回國之期約在六月中旬 
　　查騐鋼元局機器盤門舊銅元局停辦後所有機器廢棄己久現北京幣制局持派拔正葉景莘來　查　該項機件是晉尚能適復候核奪 
　　江隂監仿辦工塲江蘇高等檢察長王仁由近據江隂典獄官臧勵成呈請仿照蘇州地方監獄成　開　工塲教授罪犯工作王廳長據呈後當即訓令吳縣地方分監典獄長馬衡酌調技師工匠四名赴澄教授 
　　南滙縣報告屍塲風潮江蘇高等檢察長王仁山昨據南滙縣知事杜福坤呈報據大團鎭地保稱鄉民蘇紀生身死不明請求相騐等情當即委派帮審員督同檢騐吏下鄉騐勘當塲騐明並無傷痕忽有屍戚夢生者與帮審員辯論指胸背隂囊等處有傷一唱百和各鄉民羣起滋擾一時秩序大亂將帮審乘輿搗毁該員急乘地保小車逃入某紳家得免被辱而檢騐吏等均被毆打狼狽不堪除將情分呈省道各署請爲核奪外爲特具文呈請派員蒞騐以明眞相 
[鎭江]  
　　籌備聨合運動鎭城縣立各高小學校定五月九十兩日在公共體育塲舉行聨合運動會昨己由各校在勸學所開籌備會編定節目支配職務並佈置會塲一切辦法 
　　水警保護繭商瓜洲水土警察趙署長以現届繭汛上市繭商携銀往來絡繹不絶昨特調派師船分駐丹徒諫壁大港小河圖山下游等處梭巡並令所屬在繭汛期内一律設備武裝以資保護 
　　呈控河工舞弊丹徒運河年久淤塞今春經水利局長派委何恩浩爲駐鎭河工籌備員設局雇夫逐段挑濬以興水利詎自隂曆正月二十日開濬至二月初聞因春雨連綿河水甚大即行停工一切用欵多至二萬五千元此項經費係在川畝項下隨賦帶徴欵内撥川經熟諳河工者估計謂沿途濬河成績有限至多不出五千元以外云云昨經本城柳于諸議員據情呈請省署選派公正委員澈底根究 
[揚州]  
　　縊斃犯人揚屬虹橋鎭警察區員鍾士發以富家郎充作警官不明警律往往濫川職權日昨徇某事主之請將捕獲之竊賊一名押於拘留所内該犯係農人羞憤交加即在該所懸樑自縊現鍾正挽人向死者家屬說項未識能否調解也 
　　建設公園高郵地脊民貧商務以糧食爲大宗其他營業均屬平淡而游目聘懷之處更不多覯現該處士紳稟准胡知事於城内馬蓬巷地方建築公園以現在演戲所得之資爲經費業己鳩匠修築矣 
　　請包船捐揚州北門外之划船專供游人瀏覽小金山徐園五亭橋平山堂等處風景之需撑船者强半爲婦女生涯頗盛在前本有船捐嗣因事暫行停徴現邑人某擬援例包認此項船捐己於四日呈請縣署核奪 
　　知事騐案江都佟知事於四日早帶同檢吏乘内河大逹小輪前赴泰州與泰縣會騐吉氏控告堂兄毆斃胞叔吉鴻喜命案 
[南通]  
　　釐捐之苛罰江北各縣之釐稅以南通爲大宗南通花布出産佔全稅三分之二前以花價跌落布市疲滯商民頗受損失而稅務因之不振近來布市稍甦花價亦漲各花行遍貼報條收買花衣致鄉民肩挑産花赴市求售者絡繹於道不意通如貨稅公所之上下員役隨處攔截花擔指爲漏稅任意嚴罰日前有鄉民楊某自裝花衣赴近市花行求售經過石莊地方被該所司事將人貨截住報告夏所長勒令十倍處罰爲數甚鉅昨又有鄉民沙某陳某車載所産棉花赴市求售途中又被司事扣留令其騐票沙以鄉民買花向不報捐何有稅票互相爭執司事竟將産花指交地保解城夏所長亦以十倍處罰商民以該所舞弊勒罰大動公憤花衣報稅係指行户代客買賣　駭聽聞己有人提出質問矣 
[杭州]  
　　軍法課員留浙供職浙江督軍署法課課員陳駿前由吕前省長特保以薦任職任用分發福建本年經銓叙局發給憑照限程到省楊督軍以該員供職有年辦事得力即經咨行福建省長註册仍留浙供差刻己接復照辦並免扣原資矣 
　　浙洋風暴尚無重損前晚一號夜半二時餘陡起颺風飛沙走石省垣城廂内外坍牆倒壁傷人損物不計其敷浙當道念及内河外海恐有船雙失事各情曾發電飭查兹據來偉良廳長電復浙洋尚稱平安惟温台漁船略有損失幸未傷及人口至内河前據徐則恂廳長報告亦無傾覆輪舶之事蘭江以下僅翻商船一艘所受損失甚微 
　　杜威博士蒞杭講演美國哥器比亞大學哲學教授杜威博士前月三十日山日本到滬浙江省教育會代表經子淵君得信後即於二日赴滬歡迎兹聞博士於本月二三兩日在江蘇省教育會講演後定於今日（五日）早車來杭六日（星期二）晚由省教育會設宴爲之洗　七日（星期三）下午二時在平海路省教育會會塲講演由其弟子蔣夢　爲之通譯省教育曾己預備聽講劵千餘張分送杭垣中等以上各學校教員學生及勸學所轉送各小學校教員届　到會聽者必踴躍異常也 
　　海寗豆麥近况上年小麥有十二分收成蠶豆僅有三四分本年因雨水連綿至三月底方止以致小麥大受損害預料僅有三四分蠶豆則因天氣和暖豐收可預卜云 
[安慶]  
　　督軍署電辭賀壽舊曆四月十三日爲倪督軍之夫人壽辰每年届期皖省寅僚多備壽禮往賀惟今年倪督以前此蚌埠火災兼以省垣兵變心中不懌昨聞督署副官處有電致省域各機關云奉帥諭以時局維艱又加蚌鎭火災此正臥薪嘗膽之秋非聞閣筵賓之日所有寅僚視賀概不敢當合行電逹　　逆子斃母之騐聞桐城縣南鄉高保地方有民人吳長生者日前不知何故將其母左氏用鐵尺打死當經該縣蔡知事訪聞即帶同警衞隊前往將吳長生　拿到懸嚴訊一面稟報上峯核示 
[漢口]  
　　火車撞斃幼核日昨湘鄂路常車由長沙下駛行至距武昌十三邁半柏木嶺地方府農民孫姓之子年甫九齡在軌道旁游戲適火車駛至該孩　於軌外被車頭鐵牀將頭顱撞去半面霎時腦漿迸流倒地斃命慘不可言當由該處路警查明報山警長前往會同地方紳耆告以路章火車撞斃民人並無撫卹之例農民無可如何含涙收屍去 
　　詹督辦逝世餘聞川粤漢鐵路督辦詹眷誠逝世後所遺督辦一缺職務重要政府擬派湘鄂路局長顔德慶代理聞顔局長前因中央召集路政會議顔與詹同行北上詹因病請假回漢顔則以有他項公務刻尚覊留東京大約五月二十外始能返鄂至川粤漢督辦一席業經交通部委派路政司沈司長來漢暫行代理俟顔由東京回國或以顔局長升任或令顔兼理此時尚難預料 
[濟南]  
　　軍署邀集軍官會議張少卿督軍自蒙政府特加陸軍上將銜之命令後各縣駐軍長官多派遣代表或親行來省致賀張乘此軍官齊集之良機特於昨日午後二鐘開會討論促進清鄉嚴搜餘　及調防整軍各辦法聞列席者爲張參謀長馬師長　鎭使代表莊營長二十旅一團團長王麟閣馬五團團長孫家麟等尚有軍署及其他軍界要人至四鐘許始散 
[奉天]  
　　金廠罷工風潮漸平據可靠消息張使昨接黑龍江鮑廷九督軍宥電略云漠河金廠等處工人因工作時間與廠員衝突一部分工人罷工離廠似受過激思　感化當飭黑河道尹及巴司令派兵彈壓己漸歸平靜 
　　張使收受清室藏書清室宣統日前派員來奉將宫内崇謨閣所藏之四庫全書送與張使（該書全部三百八十一函價值六萬餘元）己山張使領受並派員晉京叩謝一說謂係世伯軒親身來奉辦理者并聞張使近方與張少軒聨婚迭次接收清室所賜之匾書不少可見感情甚洽 
[雜評一]  
[民氣（默）]  
　　民氣何自生生於公理也公理屈抑而不伸則民氣作焉然公理久被壓迫之世雖有民氣而無所用何則强權勢盛民氣遇之不啻如湯沃雪耳是故用民氣於公理晦寨之世民氣之效力微用民氣於公理伸張之日則民氣獲效鉅蓋民氣足以助公理之伸張公理亦足以助民氣之發揚也今果爲公理戰勝之世乎則靑島之爭之用民氣此其時矣 
雖然一関亦無益耳 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和會正式續開之第廿七日]  
　　聨合通訊社消息五日雙方代表均　會場所議何事秘不宣佈或謂先議法律問題因雙方主張相去甚遠乃討論地方自治結果再付審查并聞南代表曾提議靑島問題擬聨合對外發布一種有力之宣言北代表同意與否尚待續聞也是日南代表辦事處因疊接上海總商會及商業公團聨合會先後函請維持中行則例特致電北京當局（原電另見）聲明中行則例縱未盡善亦不應於此時提出修改致蹈破壞和平之嫌云 
　　平和通信社消息今日（五日）未開大會仍係審查地方制度探其内容不過一場空論毫無結果至於法律問題亦復躊蹰顧忌相視不發一言此次和會之設乃雙方均不得自行解决而委託代表决定紛爭原希望其出爲擔負責任也乃代表等旬日以來殊少進步日日議地方制日日無結果精神萎靡竟無振作氣象當此外交緊急國人希望平定大局一致對外安能任其委蛇泄沓不生不死耶記者（平和社記者）深望國人當以嚴正輿論督促鞭策早决和議萬勿坐聽其貽誤國事於悠遊歲月中也 
[北京曹宅被火之本埠消息]  
某政治家昨接北京友人英文私電據云曹汝霖之私宅有學生前往焚燒章宗祥適在曹宅致遭毆傷曹避入六國飯店曹屬鳴警拘學生多人本埠某大保險公司亦有斯項消息曹汝霖在滬家屬得耗後己派人赴京慰問云 
[商業公團爲靑島事之開會]  
商業公團聨合會通啓云謹啓者歐洲和會消息日惡靑島問題日形危險存亡關係在此一舉各業聞信惶急萬狀羣來本會訽問挽救方法現特定舊曆四月初六日下午四時開緊急幹事會議公决辦法務乞貴幹事届時准　公同集議母任迫切祇請毅安 
[學生救國團之通電]  
留日學生救國團爲山東問題致全國通電云各省省議會教育會商會農會各團體各報館均鑒我國自對德宣戰以後所有從前與德國訂立條約當然歸於消滅凡靑島及膠濟鐵路均應由我向德國直接索回斯乃至當不易之理乃日人恃强横行妄思佔領乘意大利退出和會之際要求以山東問題歸中日自行解决否則步意後塵列强爲所要挾竟己允其要求幸我國專使尚未簽字警電傳來薄海震驚外交失敗國勢愈專使尚未簽字警電傳來薄海震驚外交失敗國勢愈危凡我國民應同悲憤共圖挽救此正其時查日人所以必欲要求將山東問題歸中日自行解决者一則欲以此爲列强承認東亞門羅主義之證因以顯其特殊勢力之權威二則便彼提出嚴酷條件要挾於我不遂則爲永遠佔領之計野心昭然中外共曉假令魯省竟爲所得從此憑藉爲軍事上經濟上之根據地以與彼之關外勢力相呼應縱横北部而恣所欲爲黄河以北恐非我所有矣一隅喪失全局危亡生死關頭豈容讓步矧山東爲孔子降生之聖地尤應力爲保存專使旣抗爭於外國民宜響應於内全國一致誓死力爭甯可退出和會决不簽字承認并望各省召集國民大會討論辦法電告政府始終堅持庶憑民氣以挽主權呼吸存亡千鈞一髮迫切陳詞無任企盼留日學生救國團同人泣叩 
[山東旅滬商人電爭靑島]  
　　山東旅滬商人致北京電云北京大總統國務院鈞鑒報載靑島問題及其他附屬路礦各項權利有歸五國共同管理之說國人聞之不勝惶駭查靑島及附屬各項路礦俱屬我國之領土主權德國失敗當然物歸故主况我國旣加入參戰協約各國尤不應有所歧視故不惟日本無佔據之權即五國亦豈有管理之理務懇大總統鈞院電飭專使據理力爭務逹直接交還之目的則山東幸甚中國幸甚旅滬山東同鄉會叩支 
[開國民大會之傳單]  
　　昨日發現一傳單標題爲國民大會緊急通告其文如下　兹爲山東靑島問題關係國家存亡定於本月國恥紀念日（即陽曆五月七日隂曆四月初八日）午後一時在西門外公共體育場開國民大會務祈各界届時踴躍惠臨一致對外（國民大會籌備處法界霞飛路仁和里口留日學生救國團）世界和平共進會陜西同鄉會策進永久和平會廣州策進永久和平會湘事維持會中華工業協會四川同鄉會四川善後協會華橋聨合會華僑學生會全浙旅滬同鄉會武岡民權報湖北善後公會神州學會湖南善後協會學術研究會丙辰學會民議聨合會留日學生救國團華橋和平期成會全國和平期成會聨合會江蘇省教育會山東同鄉會甘肅同鄉會同啓 
[徐東海允予維持中行則例]  
　　旅滬中國銀行股東會二日開會將第一次上朱總代表函遞呈後朱總代表即電陳政府對於修改中行則例一案力請維持今朱總代表接北京錢總理復電内開奉元首交江電悉中行爲國家銀行關係金融甚巨修改則例一節有關股東權利尊電謂宜維持國信解釋紛爭深爲扼要此間亦認爲必應力予維持迭接各省商會及股東來電均以此爲答己將大旨宣示藉袪疑慮希晤各股東時酌逹爲荷云云 
京訊自衆院通過恢復中國銀行二年則例後各省商會曁該行股東紛紛電爭反對甚力前日該行在京董事熊秉三李伯芝施省之虞洽卿等特爲此事晋謁東海陳述意見東海允予維持當即交院電復各商會將政府維持該行則例之意切實表示電文中有中行爲國家銀行關係至爲重要則例一節政府必當竭力維持望轉告各股東勿信疑慮等語 
[中行股東再致議和代表書]  
　　旅滬中國銀行股東爲反對恢復民國二年則例事續上朱唐兩總代表函云敬啓者本月二日肅陳一函爲北京衆議院通過恢復中國銀行二年則例一案請求電陳政府迅賜取消事度邀鈞鑒此案報纸喧載數日以來人心恐慌銀行業務己見阻滯市面商業大受影響倘再遷延時日全國金融立將擾亂危險萬狀所不忍言竊以南北和平會議正爲扶持顚危謀全國之治安俾商業得期恢復我兩總代表公誠體國凡關於民生痛苦市面變遷之事當必力圖維持整頓以資匡救今者情勢迫切不得不將詳情再爲兩總代表縷晰陳之查中國銀行股票數月以來價格早己十足每股值一百元今己跌至九四尚少受主又北京钞票價格數月以來己自六九跌至六二現值春夏之交繭汛上市各業吃緊之際正我國全年商務發展之時自有此搗亂之舉日來江浙一帶分行繭欵均己不放即如滬行直接放出繭欵己經止放又各錢莊以銀兩押用洋元間接放出繭欵亦己止押且對於各種絲茶紗花押欵等亦持保守主義不敢押放在銀行固不得不然似此非但銀行方面金融己經窒塞全市商業胥受痛苦而繭汛尤爲我國大宗出口商業之根源此時正值發動之際千鈞一髮瞬息不容停阻何堪受此打擊目下市面之觀象勢己岌岌若此銀行爲百業領袖上海爲各省要樞一有風波牽動全局此案若經執行全國金融勢必又遭蹂躪商業前途何堪設想股東等對於銀行方面固有切膚之痛觀夫商業危象亦（中疑有脫字）及此釜底抽薪尚可挽救事機迫切特再呼籲於兩總代表之前伏乞垂念商艱丁此兵燹之餘銀行爲金融命脉息息相關萬不容輕事更張致召擾亂此事惟有請求和會主持列入和平會議一面迅賜電陳北京政府立將此案停止執行以安市面人心而免擾亂大局至深叩禱此上南北議和代表朱唐旅滬中國銀行股東朱佩珍貝仁元譚國忠周慶雲張鑑趙鳳昌胡慶瑺陳昌豫孫衍硯萬照廣胡善同蔡伯良李惟新謝蓉齋李銘吳繼宏王韞石魯倫明王鞠如謝韜甫徐志堅江少峯席友漁席聚星陸維鏞曁各户公叩 
[唐紹儀反對改中行則例電]  
北京徐菊人先生鑒頃據旅滬中國銀行股東朱佩珍等函稱中行恢復二年則例必致濫墊軍費擾亂全國金融於和局前途關係非細刻下人心恐慌銀行業務己見阻滯市面商業大受影響倘再遷延時日全國金融立將擾亂危險萬狀所不忍言又據上海商業公團聨合會函稱和議尚未告成某派忽將中行則例提出修改有蹈攫取金融機闗搗亂國内和平之嫌不獨商股危險全國金融恐發生莫大風潮此種舉動商民萬不能承認等語查中行現行則例縱未合法亦不應於此時變更蹈破壞和平之嫌應請力予維持是爲切盼唐紹儀叩微 
[南洋華僑注意國内和會]  
南洋華僑公團來電云上海華僑平和期成會正副會長李登輝朱遐九謝碧田鈞鑒和會眞象是否根據法律解决恢復國會廢除督軍兩大問題乞貴會代表全體華僑徑請南北代表堅决主持山東問題關係吾國生死存亡尤重全國一致力爭荷屬甘馬低埠華僑義和公會叩 
[安徽協會致南代表函]  
少川總代表曁各代表先生均鑒前者安徽公民馬景融楊嘉紳等具書請願於和平會議歷陳倪嗣冲禍國禍皖罪狀請列爲專案議决撤退復經敝會丁象謙等四人晉謁總代表面陳一切荷總代表軫念皖民疾苦思有以出之水火之中俯如所請准予商同北代表協定辦法毅力仁心三千萬人同深感戴竊念倪嗣冲爲亂國禍首盡人皆知徒以南北地位不同遂有此敵彼友相異之觀念一方所抨擊必爲一方所袒庇勢有必然無可諱言惟今日和平會議所揭　之職志博得中外之同情者豈不曰策國家永久之和平謀人民公共之幸福然禍本不除永久之和平安望民賊不去公共之幸福云何倪嗣冲首挾督團稱兵釀成彌天巨變干戈不戢國脈將斬實爲此次亂事第一負任之人近且從事聚歛擴充兵額用心叵測後患方長爲眞正之和平計必以去倪嗣冲爲和平之先决問題皖人呻吟宛轉於兵掠官誅之下困培克則老弱塡溝壑廢教育則子孫爲野人選舉竟成捐納議會代表强權舉手掛網羅動足觸機陷有生之日皆死之年倪嗣冲處心積慮與皖人不兩立在任一日必盡一日敲剥之能事縱天下羣趨樂利皖人猶日在爐火沸湯於痛定思痛之時爲出死入生之計尤以去倪嗣冲爲皖政革新之先决問題用是涕泣昭告於代表諸公之前深信諸公受軍府委託得人民信任必不畏難姑息坐貽巨患以毒天下以害皖人近者陜人請求撤换陳樹藩湘人請求撤换張敬堯兩事均成和議重要議案今倪嗣冲罪狀陳張何啻倍蓰而後日禍國之實力其相去又何啻倍蓰倘視倪嗣冲爲根深蒂固不易動摇遂置此案可有可無之列微特公論難誣抑將貽無窮之悔矣羣公明逹當見及此永逸基於一勞利器别於錯節敢請排除萬難放棄顧慮根據軍政府懲辦禍首倪嗣冲議和條件决然提案毅力堅持必使此案得通過於和平會議而後己庶諸公之職責以盡國家之平治可期安徽三千萬人亦永沐鴻施於無旣也迫切陳詞無任悚惕待命之至肅泐祇頌公綏 
[金陵大學生赴日考查森林]  
　　南京金陵大學校自民國以來添設森林一科所收學生多係官費兹因本科第三第四兩學年之學生按照原定課程有赴林區考查一門日本爲亞東森林極盛之國遂由教員凌道揚桑柏（美人）二君於昨日下午率領全班學生抵滬今日（六日）下午五時乘春日丸前往東京一帶林區考查名單列后張傳經張通武張維徴方一中徐淮黄琮高秉昉耿作霖李代芳李順卿李延懌李蓉倪文新潘學璨潘文富彭克中沈義謙戴宗樾董華吳覺民楊惠鄧傳鼎李魯航羅佩璋李繼侗以上共二十五人 
[杜威博士赴杭]  
美國杜威博士在省教育會講演兩日兩誌本報兹悉杜博士欲觀中國戲劇曾於前晚由某君偕往九畝地新舞臺觀劇又於日間乘坐馬車周覽本埠華租兩界市場兹因浙江教育界欲聆杜博士學說并瞻丰采特由該省教育會會長來滬歡迎故杜威博士夫婦己於昨日早車赴杭該會代表李傑送行蔣夢麟博士偕同前往聞杜博士到杭後定今日遊湖卽晚會宴次日在該會會所講演大約星期五返滬 
[交部選派郵電生赴英實習]  
交通部此次派郵電學校畢業生莊正權耿調元伍錦昌朱其清等四名留學英國實習電氣各科己於上月底乘支那號輪船放洋由上海經横濱擅香山至舊金山登陸後再乘輪以逹利物浦兹將交部所訂實習規則錄左（一）選派本校先後畢業生成績最優者四名前赴英國馬可尼無線電上司工廠研習無線電之原理製造及裝置各門（二）實習期限定爲二年（三）每人發給赴英川資五百元治裝費二百元並托駐歐留學監督轉發實習費每人每英金五鎊再由馬可尼公司酌給薪資至回國川資俟實習期滿再行匯交（四）實習生在實習期内對於實習事項均應受該公司之指揮不得有所違抗（五）實習生如有不受規則或實習不力由該公司隨時報告本校核辦再由本校報告交通部（六）實習生如有疾病須診治者由該公司證明報告駐歐留學生監督代給醫藥費（七）實習生應照該公司實習規則將每日實習心得分别記載每三日呈交公司轉交本校再由本校考核實習成績報告交通部（八）實習期滿擇成績最優者呈請交通部存記（九）其他未盡事宜請駐歐留學生監督相機辦理 
[四誌大風之損失]  
　　洞庭西山航船沈裕順於本月二日由滬開駛至澱山湖忽遇狂風舟子不能支撑船即傾覆該船共裝搭客男十人女六人並舟子四人有某洋貨號經理李姓托帶棺木一具船覆之後全船皆遭落水溺斃男客一人女客三人餘由水警廳巡船及米船等援救得慶生還昨日李得信之後即雇小船兩艘前往打撈棺木及家屬屍身 
法新租界貝勒路吳興里某號門牌某姓家後面曬臺旁之圍牆年久失修於二號下午被大風吹倒曬臺因之坍塌時該姓兩孩適在曬臺上游玩以致從高跌下受傷頭面等處後由巡捕得悉回禀捕頭將兩孩送往醫院醫治聽候再核 
滬杭鐵路各站所裝電燈頗有爲風吹損者昨經該路機務廠派遣匠役分往修配至電話電報尤關緊要深恐電桿或有因風欹斜及柱根鬆動等情事除由電務稽查特往查察外該路車務總巡察楊先芬亦於昨日下午特乘花車親至各站詳查一切並至杭與駐杭巡察鄭君接洽關於開駛夜車事宜 
[香港駛滬船須先騐疫]  
　　文匯報云本埠海關監督及駐滬各領事己佈告以香港爲有疫口岸凡船隻由香港駛赴上海者須照騐疫章程辦理 
[又有一批華絲抵美]  
　　文匯報云三月三十一日由上海附亞細亞皇后號運出之絲己於四月二十二日抵紐約 
[食物准由郵局運英]  
文匯報云頃得本埠英郵局消息英國商部己發出普通執照准許食物由郵局運入英國 
[訂定土布征稅標準外辦法]  
　　上海總商會昨日接北京農商部第四六五號訓令云爲令行事案准稅務處咨稱查上年八月間本處曾將總稅務司呈到前修改稅則委員會副主任稅務司赖發洛所另擬土布標準四條核定作爲各海關對於土布　征出口正稅及免征復進口半稅之準則通令各關遵辦並分行查照各在案兹復據總稅務司轉據該稅務司呈明前項標準四條範圍以外尚有擬請明令發佈之辦法四端（一）用機器仿造洋式之棉貨奉有特准完稅成案者應完正稅一道此後概免重征（二）在新定標準四條範圍以内之土布每百斤應完出口正稅關平銀一兩免征復進口半稅（三）在新定標準四條範圍以外較細之布不論手工機器所織均按估價征收出口正稅免完復進口半稅（四）由外洋運來之棉布在中國染成者每百斤應完出口正稅關平銀一兩五錢復進口半稅七錢五分是否可行應請核奪示遵等語呈請核示前來本處查核該稅務司此次所請發佈之辦法四端足與前頒標準四條相輔而行應准照辦除令關遵辦外咨行查照轉行各省區商會遵照等因前來查上年八月間稅務處核定出布標準四條業經准咨通令遵照在案兹復就前項標準四條範圍以外訂定辦法四端咨請轉行前來合行令仰該總商會轉知各商遵照此令等因該會奉令後己照錄原文轉函土布業代表陸崧侯汪寛也轉知各商遵照矣 
[木市之報告]  
中美新聞社云隂曆新歲以來木料價值不動有數星期因輸運市面仍疲滯木價乃有跌落之勢但據四月下旬之報告太平洋輸運情形漸見穏固其結果遂致花旗松價值飛漲花旗松當官價每一千立方尺銀六十五兩時有數船廠欲一清存貨祗售銀六十兩大約六月杪七月初以前上海無新貨可到本埠存貨不多售價可期維持新加坡各木廠因印度停止向該地採購木料近運至上海者甚多形質不佳實無市面價每一千方尺銀四十兩至四十四兩上海存貨約二百萬方尺菲列濱留安木因新加坡木價格之低故價亦減跌每四寸闊之板價己自七十五兩跌至五十兩每增二寸則另加價銀五兩菲列濱留安旣如此價廉故凡建築業人自必樂購爲製造房屋内部裝設及門窗等之用北海道之櫟木因歐洲求購上等貨輸運至歐故價值漲至百分之二十五甚至百分之三十（運費在内）在上海之售價約漲百分之十尚有繼長增高之勢日本松皮本埠商人手中此項舊木料存貨過多無人過問其佳者價己跌至三十二兩五錢損壞者則三十兩安東黄松之板木存貨已一空魚林松及白松長尺寸者尚有少數可得兹將五月一日上海木料行市之售價詳列於後 
平價（皆以一千方呎算）　　　上海銀兩 
花旗松　　　　　　　　　　　六十五兩 
留安四吋闊板（菲列濱）　　　　五十兩 
留安長條（菲列濱）　　　　　　七十兩 
安必東長條（菲列濱）　　　　　一百兩 
柚木板（暹羅）　　　　　　　　　不定 
柚木（暹羅）己鋸方塊　　　　　　不定 
亞克（歐洲）至闊六呎爲止　　一百十兩 
　　每加闊一時增銀五兩 
斬方 
魚林松（二呎四吋）　　　　　四十五兩 
魚林松（二呎六吋以上）　　　　五十兩 
東洋松　　　　　　　　　三十二兩五錢 
白麻栗　　　　　　　　　　　五十五兩 
黄麻栗　　　　　　　　　　　　五十兩 
桂木　　　　　　　　　　　　　五十五兩 
亞克　　　　　　　　　　　　　　六十兩 
企口板　　　　　　　　　 
花旗松（一吋厚四吋闊）　頭號八　二號七 
　　　　　　　　　　　　　十一兩　十兩 
　　　每加闊二吋加厚四分之一增銀二兩 
亞克（厚一吋至一吋四分之一）　頭號一百 
　　（闊二吋至六吋）　　　　　十五兩 
亞克（半吋厚）　　　　　　　　九十五兩 
安必東（半吋厚二吋闊）　　　　九十五兩 
柚木（半吋厚二吋闊）　　　　　一百十兩 
[棉業籌欵建築會所]  
中國棉業聨合會設於公共租界江西路由該業薛文泰沈潤挹許松春王莖九胡沁塘包惠卿等發起成立迄今將届三載會中經常費向由同業各帮分認擔任僅足以敷開支現該會會長會董等一再磋商僉以會所未建基礎不固亟宜籌欵進行迭經邀集該同業開會討論議决凡與紗廠交易每花一担扣銀一分俟集有成數即可購地建所並可發展一切設施業己商請紗廠聨合會轉請各紗廠於進花付銀時每担代扣銀一分彚交棉業聨合會聞紗廠聨合會曁各紗廠均抱同意盛願贊助故己允於舊曆四月初一日爲始從事實行矣 
[吳淞商會改選揭曉之名單]  
寳山縣吳淞商會昨日改選正副會長會董揭曉名單錄下會長孫汝俊副會長鮑維瑚會董張曾階徐榮陳權謝藹光李承鈞周鋆顧桐生王鍾鳳劉鴻翔俞惟珏錢式金王應源須同璋王鍾鶴王式全戴夢花陸相君沈邨庭翁傳穀汪世璋陸顯周林士魁張同祖張師廉王愼餘繆恭寅楊天瑞程聞逹董維樑毛世球 
[商業儲蓄銀行股東會紀]  
昨日（五號）下午二時上海商業傭　銀行開股東常會假香港路四號銀行公會爲開會地點是日到會各股東約計全體五分之四以上於二時半摇鈴開會先由總董莊得之報告開會宗旨次由辦事董事兼總經理陳光甫報告七年份營業情形及籌盡行務進行之法次由查帳董事金伯屏報告本行帳目均經查後無訛總董莊得之宣布行章草案請各股東討論良久酌改字句全體通過所有前舉之董事全體辭職請各股東投票另選舉新董事及監事於是各股東分投選舉權第二票林降秋得二千五百零六權第三票陳光甫得二千一百九十七權第四票孔庸之得二千三百九十三權第五票張退庵得二千二百三十五權第六票張嗇公得二千一百十七權第七票周扶九得二千一百六十六權第八票吳寄塵得二千零七十三權第九票楊壽彤得二千零二十七權第十票蔡衡武得一千九百五十權第十一票李馥蓀得一千七百九十一權均當選爲董事第十二票金伯屏得二千三百三十七權第十三票唐露園得二千三百九十八權均當選爲監事至七時散會 
[德醫學會呈請立案之部批]  
　　本埠中華德醫學會爲國内德醫所集合而成去年該會創辦同德醫學專門學校其中教員二十餘人皆係該會會員今年更設醫院於靑島路三十及三十一號亦全由該會擔任施診送藥前值遣送敵僑事發生同濟醫工專門學校醫科德教員回國由教育部特派委員請該會維持寳隆醫院自歸華董接辦亦由董事會特請該會會長江逢治博士主持院務院中各科醫生完全爲該會會員即遣送敵僑隨船醫生因德國醫生不願擔任亦由盧督辦面商該會江會長選薦黄沈諸君隨船赴德近自該會呈文教育部立案昨接教育部二百零五號批略云查中華德醫學會宗旨以設立學校醫院及研究醫學爲主要事務於社會教育兩有裨益殊深欽佩應予立案云云 
[美海軍官由浙回滬]  
駐亞美國海軍官員盧吉斯氏因慕浙省名勝曾於上星期五偕交署交際科長陳世光乘輪赴湖州游覽昨聞盧氏己由浙回滬矣 
[水警緝梟紀]  
水警第三隊隊長王壽良第四隊隊長李蘭亭訪悉浦東朱阿蘭私藏槍械結帮搶刦及聚衆販私爰於前日密飭巡官張漢英陳世忠王寳鈞等率同偵探李得標唐連生黄宗德並警士師船馳往浦東南匯縣二十保二圖秦家鎭查緝當由水警各巡官飭探偵悉匿跡處所即於昨晨督警圍拿詎料該梟等恃衆拒捕嗣由官兵偵探奮勇兜拿始得緝獲朱阿蘭之兄少卿及朱弟阿梅羽黨趙炳均劉阿福王朗生錢永銓陳朝生並婦人吳黄氏（又名招弟）等八人奪獲後膛槍一桿單刀剌刀各一柄鐵尺木棍各一條即於昨日午後由各巡官協同各偵探警士等將所獲各人連同槍刀等件一併解滬送交駐滬水警第三隊隊長王壽良訊辦 
[法捕房包探移提匪黨刦贜]  
法租界捕房包探韓邦逹陳富生前日帶同匪犯熊阿四一名至南市一區一分駐所禀稱該匪犯因於上月十九夜間在華法交界之斜橋附近見有李少康由滬杭車站上雇車往北隨帶行李由黄包車運往時己深夜熊匪糾黨上前追隨車後用繩兜套其頸項（俗稱北娘舅）當時攫取金戒一只並所帶之花緞四尺綿綢洋傘等物旣而解經公堂訊究供出同黨潘小生子胡雙喜等均住南市南京街地方請爲協助指提等情王署員准即派警協同前往將兩匪黨一併拘獲交由來探帶回捕房昨日又帶潘犯至該所聲稱據潘供認分得之貢緞四尺現賣與南碼頭舊貨店主李永謙得價洋四元四角請爲協吊原贜歸案辦理云 
[三誌眞茹警所中之命案]  
眞茹鎭淞滬警察四區三分所巡士王廷耀槍傷巡長崔廷瑞斃命等情迭誌前報兹悉該巡士己由該管警佐藍挺英解經四區警署轉送警察廳署發交司法科研訊前日劉科長命提巡士王廷耀供稱年三十五歲 
 
 

Page 11

 
 
天津人家有老母己七十六歲娶妻生有二子於民國四年來滬充當巡士派在楊家橋派出所服務與己死巡長崔廷瑞同事迄今己届四年平日感情甚好晚間臥床係屬對面安排素無仇隙此次因揩擦槍械後將槍子試演女置於彈囊之内不料誤觸槍機槍珠突出以致射斃巡長崔廷瑞實出無意求宥等語劉科長得供後以案關司法範圍本廳未便擬辦呈由徐廳長將該巡士王廷耀一名備文咨送上海地方檢察廳訊辦 
[寳山觀音堂之搶案]  
實山吳淞鎭東鄉有觀音堂内係僧人居住本月三日上午九時有口操北音之匪徒五六人以進香爲由擁入僧人臥室將該僧積蓄之大洋六十元小洋四百角銅元二十餘千搜刦而逸内有左姓一名當被僧人以菜刀砍傷手臂負痛難行遂被防營兵士追獲抄出贓洋兇器解經六區警署錢警正研訊一過轉送寳山縣公署請究聞左曾充某區巡警因事斥革逗留鎭上流而爲匪云 
[身帶手槍禁押二年]  
楊桂元上月二十六號身帶實彈手槍在滬西麥根路三百五十三四號門牌老虎灶内啜茗被戈登路捕房華探目毛伊文與西探目貝慶查獲搜出前項手槍將楊解送公共公廨押候查明有無犯案再行訊核等情己誌本報昨晨由廨復訊即據中西包探上堂稟稱查得被告在租界内並無犯案請爲訊奪並將手槍子彈呈案訊之楊桂元供稱原籍江北在滬拖車度日該手槍係同鄉人小官子交我收藏囑在茶館内等候一時受愚求宥李襄讞核供商之英卓副領事以楊身帶手槍决非善類判押西牢二年示儆手槍子彈充公 
[盆湯衖小茶館中之命案]  
向在行駛内河湖州一帶之叙興小火輪船上充當老大之趙姓於本月二號晚將撑駁船之張阿章邀至泊於蘇州河畔之該輪船内賭博口角起釁經人勸散後復於次日傍晚兩造同往山西路（即盆湯弄）一百四十七號門牌某小茶館内評理爭論之下大起衝突趙乃糾集多人以所坐之櫈毆傷張之腰部等處當場倒地趙等見己肇禍各自逃　及張阿章之子順寳聞悉父被毆垂斃立即奔報總巡捕房飭探前往出事地點將張車送醫院詎傷及要害甫至中途即行身死該探等旋將尸體轉行車往虹口斐倫路騐尸所歸稟捕頭諭候報官相騐昨晨該捕房捕頭至公共公廨稟明前情經俞奠孫襄讞與英包副領事於午刻驅車會臨騐尸所將尸檢騐一過因未明瞭諭候西醫剖騐其時尸子張順寳在場聞諭訴稱父旣慘遭毆斃今不願再行剖騐中西官得供以檢騐不明難成信讞且於緝兇亦有障礙故援筆諭曰剖騐後着尸子張順寳領尸具結棺殮候下禮拜一再行訊核 
[免遣敵僑由潯來滬]  
　　駐滬交涉公署接督軍省長支電略謂准江西省長電開前奉部核准免遣之敵僑枯布女士定於江日由潯來滬就醫約歌日可到請派員照料監護云云楊交涉員昨日特派陳科長親往輪埠接護一面并知會警區接洽 
[天洋丸將次抵滬]  
東洋汽船會社之天洋丸將於八日進口開於六日開離香港定九日由吳淞出發赴温哥武其渡船在外灘江海關碼頭於是日上午十一時（新鐘點）運載船客及郵件登天洋丸云 
[復旦同學會開會記]  
復旦旅滬同學昨午假座一枝香菜館開同學會到者數十人舊　員因任期早滿當衆辭職經到會同學多數可决即當傷投票更選于右任爲正會長張季量爲副會長錢經宇爲編輯部長張則民爲交際部長畢靜謙爲庶務部長葉藻庭爲通訊部長並公决本月二十五號午刻假新世界開叙　會等事時至四時盡歡而散 
[靑浦旅滬同鄉會開春季會]  
靑浦旅滬同鄉會今春將會所遷至老垃圾橋貽德里總弄四百二十五號後前日即在會所開春季大會到者甚衆先推前上海地審廳長陸逹權爲臨時主席次由方炎初報告經過情形張子良報告經濟狀况並商榷基本金之處置方法經衆議决先將己收到者存儲上海商業儲蓄銀行次將章程略爲修改最後選舉職員舉定陸逵權爲正會長張景周爲副會長方炎初胡伯承爲庶務員張子良爲會計員俞慧殊葉玉憑爲文牘員 
[體育研究會國技部開會紀]  
江蘇省教育會體育研究會國技部前日開第十次研究會因主任唐豪己於上星期赴魯考察新武術未能蒞所故由主任周啓明教授心意六合門武術將各種手法說明身手敏捷頗盡其妙是日並有倉聖明智女學教員任子昂練習精奥武術故學者更饒興味 
[法當道注意實業儲蓄會]  
法租界天主當街開設之中義實業儲蓄會營業情形己引起法領事及法捕房總巡之注意察得此項營業確含有彩票性質按照彩票章程辦理並爲保護公衆利益起見故此法領事將請意國領事禁止外法捕房亦須設法禁止在法界内發行 
[財廳電飭造送雜稅表册]  
財政部特派賦稅司僉事蹇克聰南下整頓烟酒稅考查征收稅額等情己誌前報兹悉本埠征收機關接財政廳電令趕將應征屠宰烟酒捐稅覆數分别民國五六七年之比較詳細造册以備查考 
[援用民刑訴訟律草案之通令]  
江蘇高等審判廳令行寗滬兩地廳云奉司法部訓令以審判之要在於公平若審判衙門之職員就民刑訴訟事件行使審判權時令人有疑其未能公平則損審判之威信實甚現行各級審判廳試辦章程第十第十一第十二第十三等條雖亦有關於審判官廻避之規定惟不及民刑訴訟律草案規定之完密特將民事訴訟律草案第一編第五章刑事訴訟律草案第一編第一章第四節所定各條呈請大總統明令暫行援用以期周密而益審判業己奉令照准爲此令仰該廳轉飭遵照 
[家庭工業社之新股東會]  
　　專製國貨無敵牌牙粉之家庭工業社近來營業極爲發逹前於三月二號開股東會議决增加新股本一萬五千元旋因認股踴躍繳欵逾額乃於昨日下午四時假座萬家春　新舊股東總會議改新股額爲四萬元先收一半餘俟公司認爲必要時再行定期續收惟現在認交之新股其因承認時日稍遲己溢出二萬元之額外者只得俟續收時再許加入云 
[絲線店提議核減染價]  
絲綫染工前以顔料價格奇漲各坊主以成本重大迭次要求各店增加染工曾於上年春間每百兩自一元八角加至三元五角雖經各店承認祗允作爲臨時辦法兹顔料己非前次價值如絲綫店以新絲將出迭向該帮各坊提議減折當由絲綫公所董事羅繼芳等邀集坊主磋議數次祗允端節算賬時酌减一二以後再議定章云 
[西商春季賽馬之第一日]  
昨爲旅滬西商舉行春季賽馬之第一日上午十一句鐘預賽西人各整轡齊集於南京路跑馬塲内比賽至薄暮計共十一次兹將得標列下第一次十馬西人小白格爾代平和洋行醬色衣帽白馬勝　第二次十一馬密司海爾代瑞記洋行藍衣帽白馬勝　第三次十三馬新康洋行密司愛極爾醬色衣帽灰馬勝　第四次五爲工部局西人史賓斐黄衣紅帽白馬勝　第五次六馬密司小白格爾代洋人派子白衣藍帽黑馬勝　第六次二十馬密司利逹黄衣黑帽白馬勝　第七次十二馬密司老爾代滙豐銀行淡紅衣帽灰馬勝　第八次五馬西人海爾紫紅衣帽黑馬勝　第九次六馬洋人小白格爾代密司派子白衣藍帽灰馬勝　第十次西人史球代密司小馬立師粉紅衣帽黑馬勝　第十一次西人野漢黑衣帽靑馬勝 
[划船婦帶土被獲]  
划船婦楊曹氏携帶烟土一百六十二兩分爲四包由新碼頭起岸意圖回家被第二十守望崗警馬有起查見立即扣住將人證一併解至第一區警署由趙署長詰問該烟土來歴據供實由不相識之客人雇我划船渡往浦東俄而該客在碼頭忽云往街上購取香烟良久不來是以將此包物携帶回家不知是違禁之烟土請求從寛等語趙署長諭飭申解警廳司法科訊究 
[己閉利豐恒行之債案]  
　己經倒閉之利豐恒行由各債權人稟請公共公廨給諭將該行房屋發封貨物生財拍賣得欵繳廨候核在案兹悉該行倒欠錢業之欵頗鉅故由該業商請總商會函咨公廨請將拍賣所得之欵發交商會攤與被欠之家而廣肇公所則以該行尚積欠租金七月有餘亦延律師於昨晨偕同收房租人投廨陳明被欠房租情形要求將存案拍賣貨物欵内撥給所欠原告房租銀三百七十八兩一錢二分並將賬據呈察王崧生襄　核稟與美副領事十君會商之下判准將拍賣欵内照原告控數撥給至於商會函稱將餘欵發交商會分攤各債權人一節候函復該商會着即轉致錢業到堂證明再行核奪 
[姘婦刀傷姘夫]  
住居天津路之海門婦人龍顧氏不知何故於前晚持刀將其姘夫高鳳池手臂戮傷當被老閘捕房包探姚錫卿查見將氏與高一併拘入捕房稟明捕頭着將高車送醫院醫治氏送留公廨昨由官媒解案請究經中西官略訊一過判氏還押候高傷　解訊 
[虞根香交保候訊]  
　　　根香虧欠王正泰往來銀二千八百兩被控公共公廨准飭捕房於昨將虞傳至公堂中西官諭令交保過堂候訊 
[餘泰股欵糾葛之商會查覆]  
林大茂破穆子湘延律師在公共公堂呈控股聞餘泰號蝕本糾葛一案業經總商會據實查明函復公廨諭候商明宣判在案兹將商會函錄下□逕復者案准移理餘泰股東穆子湘與林大茂互控一案當即逐細復查隨時理勸因兩造未能同意仍未解决敝會窮於理處合將復查情形開具報告並附原卷賬簿等件備函奉復正核復間據林大茂送來節略皆敝會列入前次報告送請察核在案旣據要求移廨合將原略一併抄送存查餘泰股東穆子湘林大茂之外尚有孫陳氏係三份股開以敝會查賬而設孫陳氏應繳出洋三百餘元應收進賬底一千數百元之譜合併聲明 
[土案保洋充公]  
 
捕房包探王桂生與四十號西探目泮林士查出連同人士一併帶回捕房諭着存洋一百元作保昨經公共公堂傳訊林避匿不到由該中西據稟明前倩將烟土呈請中西官察核之下以被告臨訊不到判將保洋充公烟土送關焚燬 
[茶館聚賭之科罰]  
虹口吳淞路一千零五十二號門牌某小茶館内前日有茶客聚財被五百九十四號巡街華捕查見當將賭具帶回捕房稟明該茶館係張福海所開經捕頭轉請公共公廨出單於昨將張傳案由中西官訊悉前情判令罰洋五元充公賭具銷燬 
[被指收贜證據不足]  
淞滬警察廳昨日飭派偵探帶同竊賊嚴小甫等兩名至法公廨聲稱嚴等日前在内地某綢緞店内竊取　緞三十疋前日將該兩竊拘獲供出贜銷法租界陳瑞記衣店内請求追贓詰之陳瑞記供嚴等兩人曾於上月二十六日至商人店中定製華絲葛夾襖褲兩套後於二十八日取去計洋二十六元實有其事並未收買竊贜實被誣攀有賬簿可證求察質之嚴竊等同供實賣與陳瑞記計洋二百五十元祇取洋九十元餘供支吾中西官以證據不足將案註銷 
[設榻買煙之判罰]  
　　法租界大自鳴鐘捕房捕頭日前偵悉居民高胡氏家私設煙榻容人吸烟前晚帶同探捕數名前往抄出烟槍烟具等物帶入捕房管押昨解法公堂先據捕頭上堂稟明前情詰之胡氏供此次烟具實係房客之物餘供支吾中西官判罰洋十元充公無洋改押十天抄案烟具銷燬 
[麵館夥原爲過犯]  
無錫人張阿福在福州路某麵館内爲夥前日至附近二百十七號門牌某號内以收取麵碗爲由乘間竊取被架上值洋十五元之縐紗夾衫一件圖逃被衣主朱春生瞥見鳴捕將人贜帶入捕房昨解公共公廨經中西官訊知張係過犯判押西牢年半期滿逐出租界贜交原主領回 
[汽車撞傷婦人]  
無錫婦人顧唐氏昨晚行經愛多亞路被某號汽車撞跌受傷旋山巡捕到來抄錄汽車號數另雇車送婦往醫院醫治經醫包以藥品以傷非重要令自歸養息即由捕歸報捕頭備核 
[汽車不點尾燈之判罰]  
汽車夫張蘭生前晚在南京路開駛六百五十號汽車不點尾燈被四百七十號印捕查見以其違章抄明該汽車號碼回訴捕頭轉稟公共公廨出單於昨將張傳至公堂經中西官訊明判張罰洋五元充公以儆 
[汽車夫駕車不愼之科罰]  
汽車夫陳文卿日前駕車至法新租界將江北人周阿順撞倒碾傷脚骨後由巡捕到來將受傷人車遂醫院醫治一面將汽車號頭抄錄回稟捕頭昨日將陳傳至法公堂請究詰據陳供是日民人駕車至該處時見原告與一垃圾車在前面同行原告自不小心致被損傷求察中西官判陳罰洋一元充公以儆 
[扭控胞姪糾衆攫洋]  
　　皖人李志元家居滬城季家弄五十七號門牌向在揚州等處爲鹽商有一胞姪名本漢素與乃叔不睦上月二十五日志元出門未回其妻徐氏亦歸母家家中祗有乳傭褚氏看守不料當晚八時許本漢糾合多人突入叔家攫取衣服銀洋等物而逸嗣經隣人命該乳傭報告主母開單投請警廳通緝前晚九時許該氏在老學前街與本漢途遇遂上前扭入警所申送警廳昨午飭將李本漢移送檢廳訊辦一面着李徐氏自行投質 
[脚踏車撞跌老嫗]  
　　老嫗陸徐氏昨日行經閘北恒豐路新大橋堍被朱德根所乘之脚踏車撞跌受傷由四區二分所崗警拘入該所經倪署員質訊之下轉解司法科訊辦 
[夫婦脫離關係]  
甬商應能文前在上海地方審檢廳　訴伊妻葛氏不　婦道受人之愚迭竊家中銀洋衣飾五六千金出外不歸要求訊明斷離等情曾經　明判决該氏不服上訴高等廳上告大理院迄未批回則此案尚在進行之中而葛氏之母葛袁氏出爲主張向應能文和解情願將女收回永遠脫離夫婦關係而以第五女秀珍隨從　能文爲妾雙方立據簽字昨日應能文投廳具詞聲明案己和解請求銷案廳長諭着靜候批示飭遵 
[茶碗擲傷頭顱]  
小東門復興樓茶館前晚有茶客某甲與包車夫江北人王小六子口角旣而用武某甲將茶碗擲傷王小六子頭顱血出如注經小東門捕房三十四號包探查見併拘捕房經捕頭詰訊一過着將王小六子送　院醫治某甲押候核辦 
[淞滬警察廳批示五則]  
　　批願蘭卿　呈悉查錢鑫錫失火延燒有無其他情事本廳正在偵查核辦該民等同居殃及情固堪憐惟過分要求亦爲官廳所不許仰候案結時飭令酌量撫恤母得多凟 
　　批錢義昌　呈悉查押遷租户不屬於警察職權惟該租户王陳兩姓如果有行兇尋仇行爲亦殊不合准即俟其滋擾之時報警解辦可也 
　　批沈文明　據呈恐遭横累各節尚是思患預防姑准備案　　批張雲雲　據呈己悉是否屬實姑候行區查復核辦 
　　批林菊潛　呈悉查該民人所開之店旣稱板炭棧其營業性質當然以板炭爲範圍何得影射旅館兼容外人寄宿前因屢犯警章業經傳案究罰在案乃不知悛改復敢揑詞來廳朦請執照實屬不合己極自經此次明白批示該民人應即恪遵警章專以板炭爲營業倘再容留外人寄宿定當立時予以封閉勿謂言之不預也 
[誌謝]  
　　文明書局近出版唐詩鼓吹一書係錢牧齋何義門評註抄本所翻印昨承惠贈一部又商務書館贈第十卷等四號小說月報一册書此併謝 
來件 
[試騐移植美棉紡紗能力之報告]  
（穆藉初） 
　　玥於民國三年秋組織棉塲至四年春即將親自携回之美國喬奇亞省之克離佛倫大球種設法培育逐年選種以保美質至去秋歷四足年所穫美棉纖微之長度性質韌力並未變劣知美棉與我國天氣地質並無如許窒礙之虞而邦人士之移植美棉者類皆存兩種意見甲説謂我國天氣地質不適美棉之生存故移植一二年即行變劣乙說美棉收成較晚霜降前尚有多數棉果未全開裂致少收穫而招損失玥對此兩說未敢苟同而於植棉事業悉力進行者因年來紗廠勃興日本吸收華棉亦逐漸增加苟我政府及棉業中人不盡力設法恐不十年後吾民生活大源胥落人手矣况乎印度日本棉紗接蹤而至日資本家鑒於該國情勢大有遷地爲良之意爭向吾國境内壙展其工戰商戰之範圍不但出口華棉　據彼手而我國　織業前途亦駸駸乎有受彼支配之趨勢苟邦人士不善爲謀急關補救則不轉　問爭存之大勢一去噬　之悔恐無及矣以故玥夙夜震驚忘其固陋全力奔赴振興棉産之兩大主義此主義惟何即推廣棉産及改良棉質是此項試騐美棉紡力之報告即足以解除移植美棉之疑難並得於改良棉質推廣棉産上進行無阻也彼甲說以爲美棉不合於我國天氣地質而致變劣殊不知移植棉種在美國亦有此種困難故植棉家移植美棉後須荒力注意於嚴格選種及治用疏栽培肥捕　之種種方法兹從學理上經騐上諸般之心得觀之知失敗之因約有十端有一於此即難收圓滿之結果謹摘錄如下（一）耕地不滿六七寸（二）溝淺畦平出水不爽（三）種子不嚴於剔選及來處熱度遠在移植處熱度之上（四）播種太遲（五釋種太密（六）缺少相當之肥料（七）工作失去相宜之時（八）不注意害蟲之防止（九）工作苟且（十）執事人意志不專及希望不遠大精神不統一乙說美棉收成較晚霜降時多數棉果未開裂不知亦同犯上述之病而得此不良之結果凡移植美棉未有幾何閱歷之家往往不免上列之失敗原因而致歉收玥爲植棉家謀方便特於去秋作一試騐於霜降前數日將未裂之棉果摘下用人工乾燥法使開裂軋出花衣即在厚生紗廠内試騐其韌力表如下 
　　　　　　　　甲本場天然乙本場人工丙美國烏克 
　　　　　　　　開裂美棉　乾燥美棉　來化邁棉 
　　　　　　　　一寸八分之一寸分分之一寸 
花絲長度　　　　一　　　　一　　　　 
三號粗紗重量　　八一九　　八一六　　八一三 
支　　　數　　　四二　　　四二　　　四二 
每分時椗子轉數　八五八○　八五八○　八五八○ 
每寸轉數　　　　二五六五三二七一六二二七九八五 
韌力磅數　　　　三六　　　三二八　　三○八　 
十小時出紗榜數　一四一五　一三三九　一三 
按此項試騐用甲乙丙棉三種甲爲移植本場之第四年美棉其棉果在霜降前天然開裂者乙爲同種及同年之棉果在霜降前摘下未裂之棉果由人力使乾燥而開裂者丙係來自美國者夫此項試騐係甲與乙之比較並非丙與甲乙之比較蓋美國棉花種類甚多進口之棉之種類又無從深悉而仍用以試騐作比較者不過使大衆得悉中國移植四年之美棉並未較劣於進口之美棉耳此項試騐自花至紗逐步工作及重量甲乙丙三種一律相同而又在同日中所試騐故所受熱度及濕度亦復相等由此可曉然於人工乾燥法大足以補天事之窮於移植美棉之障礙可力除也苟移植美棉家仿此法行之則晚收之損失可無庸過慮矣 
來函 
　　江北旅滬同鄉維持會來函 
逕啓者今見貴報載有本會五月四日開選舉正副會長一則内云計到會會員南通紗業爲最多其次爲採礦業煤業等人云云查是日到會計三百六十餘人紳商學界之江北各屬同鄉均有并非南通人爲多數理合具函更正 
雜評二 
[告中行股東（庸）]  
旅滬中行股東對新國會回復中行二年則例一事函電交馳極力反對今又以繭市影響金融停滯爲言請求南北代表急速維持誠以則例爲銀行之根本問題一有動摇安危立判股東血本所關自不能漠視雖然吾以爲該行股東所宜注意者尚不止此 
　　據北京消息安福派亦知破壞中行現行則例足以擾亂全國金融將成爲國民之公敵乃變更計劃以某署長爲居間向銀行當局要求以證券債票一千萬元爲中行股本同時取得該行董事五人以爲消滅提案之交换觀於龔心湛在閣議席上提議中行添招股本一案正與安福之主張遥相呼應在安福派破壞中行現行則例之初衷本在攫取銀行實權以便其黨費之取携今兹所要求正其圖窮七見之處萬一銀行方面接受其要求則該派即可以政府所不甚愛惜津貼黨費之證券債票投入銀行以取得大股東之地位以官商併計股本不足一千三百萬之中行而驟增此一千萬元非現金收入之股票流行於市面試問影響於銀行信用者何如即安福派不恃其大股東之資格任意擾亂而銀行所感之苦痛己不堪言喻况安福派欲得中行實權之野心路人皆知乎願中行股東於反對修改則例之餘一注意及此也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（九十二）] [  一之]  
記者回憶初抵紐約時郵寄中國各師友各親長之第一次詳函略謂頃遊全世界首屈一指之大都會覺其中瘴霧蔽天奔雷震耳崇墉　置密逾蜂窩電軌縱横細於蛛網推窗仰望己成坐井觀天亭午張燈屢迓城開不夜好風月不用一錢買僅屬他邦他埠之言若抵紐約下市則雖有金錢亦不能得若何之享受也方記者草此函時適得馬師夷初遠道惠書謂此行遠涉重洋壯遊萬里吸自由之氣感新大陸之文明其所得當甚厚也記者隨復書云新大陸文明足資我中國人之觀感者固屬不勝枚舉但如有益衞生之清空氣似非纽約下市各大旅館中寓客所能十分自由享受如欲飽吸自由之氣以今日美國各大城市之寸土寸金屋旁無容隙又反不如我中國上海等處之易於爲力云此函所述雖覺過甚其詞然美國各大城市之無數高樓却與我地大物博之中國不同我中國人見之自感偪仄非謂甚囂塵上之中必無一事可以自樂也若竟謂履紐約者將不免有窒息之虞是又知二五而不知有十矣 
老申報 
[記華客初乘火車情形]  
（見光緒二年閏五月十二日） 
本埠有限公所築之火輪車道己過江灣鎭去吳淞僅數里矣公司謂有得半之工程故上禮拜五先請西國官商試行此己列報次日禮拜六即初十日又請華客乘坐凡各行號均送照會數張隨人隨時一任執此以作登車之據余於一點鐘偕諸君陳君至虹口斯時人猶未多見客車五輛中等者一下等者四其上等者一輛是日未至華客即持照紛紛上車並有婦女小孩更有妓館中之娘姨大姐滿頭挿徧　蘭選子花香氣四溢余與褚陳二友在中等車廂内計每輛車長約丈四五尺寛約五尺高約七尺兩旁有百葉窗可以啓閉所坐之長椅有羽紗軟墊窗洞上左右有籘札之梅花眼架備客庋置小帽等件也下等車祇少坐墊與籐架餘皆從同車以外國木造成内外金漆殊潤澤上有圓天窗二大約隂雨日兩面百　窗關閉俾上可透氣而放光且車之前後俱有玻璃門無首尾之異下有大鐵鈕可以互相鈎連在前者即機器車也數西人司其事俄聞放氣聲在旁之西人亦吹口號即摇摇前行初猶遲嗣即逐漸迅疾但聞輪軌摩蕩聲甚庽而人己如電掣飈馳隨之以去矣乘者觀者一齊笑容可掬嘖嘖稱嘆而以爲得未曾有計一刻五分久行至江灣彼處人己衆多余偕二友出車登酒樓小飲鄉村風景亦復可人至三點半鐘仍乘之而回比到虹口則人己雜梔蓋皆欲往江灣也頃刻間五車坐滿並有中立於車廂内者然來者尚無休息西人悉揮之使去故儘有掃興而歸者然益以見好新奇者之多也日後築至吳淞每日間或當往來如織歟 
新拾遺 
[遠東海國誌（六）] [  許嘯桐]  
馬尼剌晚景之佳世界上當首屈一指海波不興雲天在望空氣鮮潔微風爽人波光星晨相映成趣船燈點點任風飄浮而各俱樂部及馬尼剌旅館之樂聲幽揚隨風送耳更覺令人心醉或打槳於巴茜河則兩岸廣道坦坦時間以熱帶茂林蒼鬱蓮勃佳景天然至於野花芬香蘭橈欵乃湖光與燈火齊明碧波共長天一色尤覺逸興遄飛有終老是鄉之感焉 
去馬尼剌北行約一百六十英里有花園曰　巢建於木開脫山中乃十年前以土著荒村所改築實一佳麗之山居也就中俱樂部射繫會游戲塲運動塲網球塲棒球塲等無不俱　天時清朗空氣鮮潔其凉爽氣候實與户外運動以無上之興趣且可使受熱病者回復其固有之康健凡此　種皆足以引吸一般遊客及夏季避暑者而道路之寛坦靜潔風景之佳妙幽閒尤其餘事矣 
菲列賓南部小島山明水秀亦屬勝區就中以伊里羅西帛及柴蓬茄爲最著凡遊遠東而不一訪菲列賓者所謂交臂失之者也自香港至菲列賓爲程只四十小時若長崎則須四日程馬尼剌風景之勝商務之繁己可列爲世界遊歷中心之一至於冬季氣候之佳尤爲遠東北部人民所　趨若槃巢者則又世界上療病避暑之勝區也 
雜錄 
[錦垣展覽會中之魏碑（上）] [  清明]  
　　鏡城近開古美術展覽會經費雖　支絀而辦事人員精神貫注始終不懈兹將該會發起人　熙臺（煦春）所述會中陳列之魏碑評語於下 
金石以魏碑爲最少近世趨重於此故出土時有所聞不下數十種會中陳列多種中有極佳者錄之如左 
唐魏國夫人張氏墓誌初出土拓本此誌亦近日西安出有土石藏圖書館中字體遒媚結構方整小揩之上駟也惟刻工稍黄鶴樓（古蹟圖八十二） 
黄鶴樓故址今已墟此係前清端方督兩湖時所建在湖北武昌城内臨漢水而遥對鸚鵡州 
遜間有失眞處故未能一律匀稱唐人注重間架故結字過於方板整齊六朝遒厚之氣亦漸减削此碑横畫力趨平直猶存北碑矩矱今人學書專務偏側勢當以此書矯之民國七年五月煦春 
　　唐李仁德墓誌不知何時出土鋒頴未失蓋初拓也其結體用筆近褚河南當開元犬寳間風尚類如此但似此誌之明秀者特少耳戊午秋九月煦者唐蜀王西閣祭酒蕭勝墓誌蕭勝墓誌風神秀潤有美人嬋娟不勝羅綺之態或疑未題剌史褚遂良書六字稱謂不合恐係僞作不知同州聖教固有此書法矣余細審此六字結體局促疑係蕭氏子孫託名書以自尊重其原文字體刻法固非唐以後人之所能僞爲也書此以俟知者民國七年夏五月煦春 
小說 
[滑稽社會小說婚詐] [  雄倡]  
馬西疾應曰然汝自不得機倪泊金曰汝非謂此肆屬諸密昔司拓芬所設乎馬西愕駭失聲曰非歟其肆門上固大署Ｂ·Ｔolhbm伊減筆拓芬也泊金曰伊字即指伊里沙非復指伊米里馬西聞言但作一長嘯泊金曰此即其秘方汝自謂擯我時吾匿笑不自止以吾歷來皆逐逐伊里沙之後吾乃犬愚竟語斯柏魯以狀彼遂乃進據伊里沙排去我身矣如是見待不亦善乎言時似甚恨恨馬西曰汝果確實其肆之誰屬乎泊金曰吾自知之誠告汝是爲伊里沙所立肆吾之見擯其怒恨爲何如亦可設想而得勿論爲汝爲首領苟排我者吾之致憾一也馬西曰汝言良當吾今明矣無怪首領之不我告因沈思少頃己復曰泊金聽之此局宜出以果力事乃可集實則吾安能坐失此機緣泊金曰爾計將安出馬西爲堅决之辭曰吾今且直造彼肆面密昔司拓芬求得其事之眞際請與子偕往吾己得一策果使肆屬伊里沙者則吾當轉而逐伊里沙後斯柏魯可擯而去也至於伊米里句泊金曰汝欲抛棄其人指伊米里爲事似窘於下手且吾己見絶於二婦勢難復進馬西曰吾第欲汝以術愚彼俾我得乘機自脱汝亦足用報爾仇並可得錢但使汝能引彼脫諸吾手吾不吝酬泊金猶豫曰爲事滋險且此非丈夫所爲試爲設想彼婦情殊可憫吾非得厚酬决不之爲馬西允諾逾半句鐘後馬西復適肆泊金則躡其後如影之逐形焉馬西一見密昔司拓芬即曰馬丹吾兹特來奉詢一事爾第答我以是否密昔司作巧笑曰爾言乃殊令人羞澀誤爲將與求婚馬西曰此肆究屬爾業與否密昔司曰此於爾胡涉馬西曰然乎否乎密昔司微語曰否馬西肅恭言曰謝馬丹見告事决矣請爲馬丹道晨安言己遂啓肆門出方出時泊金即就而撫慰之曰馬丹人類至不齊幸勿一概視之吾固仍願奉侍己而斯柏魯至聞狀大駭且怒未一句鐘馬西將鮮花一握復返饋贈密斯伊里沙伊米里見之以素巾掩泣顚頓入諸複室似頗怒馬西之殘忍而無良者斯柏魯氣促廻顧馬西馬西曰首領吾勿與爾爭論吾知爾謀吾謀爾亦可度而得斯柏魯驚曰汝當不至圖吾之伊里沙馬西曰一禮拜中彼將不復爲爾有矣及期此預言果應婚禮旣成密斯伊里沙拓芬己從夫往易稱爲密昔司馬西泊金乃密語馬西曰爾適宜爲伊里沙之夫壻伊里沙性侈多糜費汝則鄙嗇適與之反誠哉其爲良匹也吾與伊米里自始即决策俾爾娶伊里沙馬西曰盛意甚善吾意爾不久與伊米里訣别矣泊金日否吾意不然實則吾輩亦將成婚决矣馬西曰吾儕肆中將不復能容爾夫婦以旣得我爲助母　他人泊金曰汝聽我言是肆非伊里沙有也乃實屬諸伊米里當汝未識彼二人之前吾久己圖娶伊米里　有一事中梗吾輩婚禮者伊米里己有夙諾非特伊里沙得终身之定局身不遽嫁以伊里沙倚依嫂氏故爾汝今當明矣馬西曰但句泊金曰吾故急欲嫁去伊里沙俾我亦得與伊米里早諧伉儷吾與伊米里乃論别汝與斯柏魯二人遂决以汝壻伊里沙伊米里此舉亦善矯飾足不亦謂然否馬西嘘氣甚促曰汝意謂是皆欺詐歟泊金不承曰否是亦特如尋常贸易而己噫馬西勿聲彼二婦來矣 
[自由談之自由談] [  不冷]  
　　議商合辦　以中國常有官商合辦之稱以其事業官與商各出股本以合營也即今之中國銀行亦復類是但今安福議員以爭改銀行則例不得乃欲由議員增加股本是不啻又開議商合辦之局矣不然銀行内部情形與議員何涉哉 
 
 

Page 15

 
 
   
 
 

Page 16

 
 
   
 
