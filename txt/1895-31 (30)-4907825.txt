# 1895 - 31 - 4907825

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種洋五元○刑案匯覽洋七元○資治新書碼洋一元五角　潘頤福建豐朝東華錄實洋一元三角○王益吾咸豐　東華　錄實洋二元五角○左文襄公奏疏碼洋四元○　圖三國演義碼洋一元五角○駁案彙　碼洋二元○明季稗史碼洋七角○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月　碼洋四角○徐霞客遊記碼洋六角　　慶　平碼洋三角○玉堂字彙碼洋二角○徐氏十三種醫書碼洋一元六角○大淸　典碼洋一元六角○何典碼洋一角五分○六科　　六套　洋五元五角○醒世姻緣碼洋一元四角○繪芳錄碼洋一元二角諸君欲購者請移玉申報館帳房可也此佈 
[論浙防]  
　　兩浙形勢沿海爲重各處海口如温州之飛雲台州之松門寗波之定海紹興之三江杭州之赭　兩山嘉興之乍　二　海　皆得而侵犯固列郡之門户也論海洋要害則　金盤之鳳凰山松海之大佛頭昌國之韭山定海之舟山相距較遠則如陳錢馬蹟以及臨觀之烈港海寗之洋山皆海冠之所必經固沿海之藩籬也温州與閩境接壤宼賊揚帆必首當之必先據守莆門諸險嚴爲之備以扼其來斷不可守禀稍疎令其闌入内地一步温台兩郡之兵必使之奇正　生互爲應援彼處所連州縣遠或百五六十里近或數十里設使海宼乘舟登陸皆可猝臨城下救援有所不及勢甚　危誠爲可慮甯區之衝石浦昌國爲最石浦城下堪以棲泊戰　曩者倭宼東犯多由洞下門而入其地港狹潮急宼船進此必紆回曲折於兩岸夾山之下必當撥兵分據使宼　不得飛渡此所謂以逸待勞也定海一城爲全浙之門户東北一隅爲下塗捷徑倘賊舟揚帆直抵城下尤宜備　眞海一城爲寗郡之咽喉距寗僅四十里而遙壇頭尤爲宼船出没之　必當防守嚴密捍禦鞏固有事互相奮擊使不得逞嘉屬之海鹽海寗乍浦城之距海不及半里登岸卽可攻掠故寗紹台温爲浙之上游而嘉郡實爲西浙之門户由此觀之浙之海防所有險要各處皆當以重兵宿將爲之分守卽使宼船不來而備於不虞古之善教也浙撫廖榖帥因海氛不靖風鶴頻驚於去歲十二月中按臨鎭海巡　各口防營見其隊伍整齊布置周密可有恃以無恐大爲嘉悅惟是防地旣廣所有駐劄各軍必當聲勢互相聯　呼應　爲靈捷有如常山之蛇擊首則尾應擊尾則首應擊其中叚則首尾俱應方可制禦敵軍而操勝劵爰酌量地叚倂旗　營分爲南北中三路各飭大員統率以便指揮而專　成蓋以南北兩岸中隔一江一旦有事勢難兼顧如此庶可無　又以鎭防各路營旗名目　紛轉嫌散漫必須歸倂劃一所有　字各營　標練軍皆歸浙江全省提督　奎垣軍門節制居中駕馭一切由其調度而更以陳印波軍門爲之分統此則專司南岸者也處州鎭總兵陳雲卿鎭軍則爲北岸統領北岸是其專責帮辦鎭海防務費毓卿軍門則爲水師統領所有超武元凱兩兵輪及駐防寗鎭各小　紅單護商各師船均歸其調遣管帶此則專司中路者也凡有出洋巡緝咸屬費毓卿軍門之專任歸其督率亦與陸路各軍互相策應遇有緩急則督飭師船於南北兩岸濟渡陸師以便應援南北中三路互相維持有如身之使臂臂之使指而血脈亦互相流通矣當南北之中相距二十里有地曰梅墟亦扼要所也今於南北兩岸分駐重兵爲後路之援聯絡呼應無區畛域其布置誠至詳且備矣按鎭海口岸形勢雄壯可稱天險扼要之所均築砲臺　大各砲皆以新法施放悉　準　命中及　並無虚發環轟迭擊有若迅霆當之者無有不糜倭人雖狡安敢肆其覬覦哉况南北砲臺近日由吳吉人叅戎重加修整鞏固異常所有統率各員皆糾糾之干城桓桓之虎將也張奎垣軍門籍隷粤東韜略素優稱爲宿將一語　倭宼忠義之氣奮發幾欲不與之同日月費毓卿軍門前於法人之役與之接仗再接再厲氣銳力果屢薄之於危兼以吳吉人叅戎施砲有準並無虚發法人爲之奪氣竟爾遁去此一役也實足伸壯士之威而寒敵人之　矣此其已事固昭昭在人耳目間也廖榖帥知人善任用之各當其才分軍爲三因此制宜而使之職無旁貸　有攸　從此防務益加整飭自無互相推諉之弊矣蓋由廖榖帥武庫貯胸智珠在握故能措之裕如也聞廖榖帥於去歲之杪啓節回轅卽專摺奏請於朝王事賢勞不遑啓處此之謂矣間嘗論之辦天下事不難要在以實心行實事而已無因循也無苟且也無蒙蔽也無粉飾也無虚憍也無朘剥也無貪婪也無驕肆也毋誇炫也無小不忍以亂大謀也其行軍也　令嚴明示之以信賞必速罰必果毋虚與委蛇毋空示勸懲寛嚴互用威愛相濟開誠布公與士卒同甘苦尤在一切躬爲表率示以無私臨陣則親　　石以爲之倡雖當彈雨槍林而不敢少避如是則上有以服乎下下有以信乎上卽使之赴湯蹈火肝腦墮地而有所不顧夫倭人豈眞能兵哉不過習西法之皮毛而自以爲能其昌言將至何處藉以虚聲恫喝皆務以惑我之心志迷我之趨向眩亂我之思慮而後彼乃蹈瑕伺隙以乘我之不備其用兵也善於聲東而擊西避實而擊虚使我防此懈彼顧此失彼又復亟肄以疲我多方以誤我使我勞於奔命適墮其術中自開戰以來何嘗以一矢相加遺見其驟至從未交鋒紛然駭竄而彼乃得以乘之矣使我統帥有人從容鎭靜而不驚勗之以忠勇告之以信義厲之以廉耻激之以憤怒彼軍士豈無人心安有臨陣而奔望風而靡者哉方且以戰則克以守則固卽至矢　　絶而不敢貳心遑論其他哉彼張巡許遠伊何人哉何有之於古而不能見之於今哉亦在乎上之有以使之耳因　浙防而放言至此浙防之足恃尙未覩之於實事而其慮周備密固有足多者吾願行軍者無論戰與守也能以實心行實事　無不可爲矣嗚呼難已 
[諭旨恭錄]  
　　十二月廿二廿三日奉上諭順天府奏順屬冬撫完竣接辦加撫情形開單呈　並懇賞發春撫米石一摺本年順屬災歉來歲靑黃不接爲日方長春撫之需自應寛爲籌備加恩著再賞給京倉米三萬石俾資接濟該衙門知道單倂發欽此同日奉上諭理藩院奏蒙古王公等捐輸軍需銀兩開單　獎一摺該王公等情殷報効洵屬急公三音諾彥扎蕯克親王特固斯瓦齊爾車臣漢扎蕯克郡王多爾濟帕拉穆均著賞用紫韁扎蕯克圖漢貝子銜札蕯克輔國公達什拉布坦著再賞給貝子銜一輩三音諾彥扎蕯克輔國公德里克多爾濟扎蕯克圖漢貝子銜扎蕯克頭等台吉呢朗瓦爾均著挑在御前行走欽此○廿四廿五日奉上諭理藩院奏扎蕯克台吉捐輸軍需請旨獎勵一摺貝子銜扎薩克頭等台吉那遜布彥濟爾噶勒報効軍需銀五千兩洵屬急公著照章賞給雙眼花翎並加恩賞用紫韁以示嘉獎欽此同日奉上諭内務府奏遵旨覆陳六庫司員宜定限制一摺内務府定例銀茶二庫司員三年期滿轉出者扣足十年方准再轉皮磁縀衣四庫轉出者不論年分遇缺卽准轉補卽著仍照舊章辦理惟銀庫司員期 
 
 

Page 2

 
 
滿更换時不得藉口因地擇人率將五庫司員奏請調補以杜流弊欽此同日奉上諭御　　　　餉賑廢弛亟　整頓一摺　稱廂藍旗滿洲學習印務叅領雙林居心貪鄙任意把持每月散放該旗兵餉按名尅　遇　該旗領米事件復侵　中飽前因侵吞米價案内撤去印務叅領旋經夤緣復職近更無忌憚又儲濟倉監督普英富新倉監督王廷本人品卑下聲名平常每遇散放米石從中勒索近於順屬應領賑米藉端訛詐並有辱詈順天委員索銀情事請旨查辦各等語著廂藍旗滿洲都統倉塲侍郎按照所叅各節確切查明據實覆奏毋稍徇隱欽此同日奉上諭御史溥松奏順天大宛兩縣向有冐籍槍替等弊雖經歴任學臣嚴行禁止弊　歴久難防近聞廣東等省並有假手吏胥賄　冐籍或買充該學廪增附生之名倩人入塲中式後改歸原　情事請飭查辦等語著禮部查明具奏欽此同日奉上諭福潤奏甄别庸劣不職各員一摺安徽代理寍國通判試用直隷州知州吳德懋擅離職守專事鑽營績溪縣知縣姜惟寳審斷草率不洽輿情候補知縣吳守誠行爲卑鄙心地糊塗績溪縣訓導吳均鑾干預公事志趣不端均著卽行革職霍邱縣知縣惠恩才欠開展人地不宜著開缺另補以肅官方餘著照所議辦理該部知道欽此同日奉上諭載瀾奏右翼關稅一年期滿正額無虧盈餘未能足額一摺著户部核議具奏欽此同日奉上諭長麟奏左翼　　一年期滿　　無虧盈餘未能足額一摺著户部核議具奏欽此 
[本館接奉電音]  
　　昨由京友電傳上諭二道敬謹譯登○正月初八日奉上諭陜西布政司著張汝梅補授山西按察使著劉　補授欽此同日奉上諭兵部奏遵議甘肅提督李培榮處分請以降二級調用公罪可否抵銷請旨一摺李培榮著改爲革職留任卽回甘肅提督本任其所帶防營著歸江西九江鎭總兵宋朝儒統帶欽此 
[營勇刼餉]  
　　北通州訪事人云甘肅提督李軍門培榮統領泰安軍六營駐紥城東燕郊鎭軍門住後觀六營兵勇環觀之前後各築上城支搭帳幕逐日訓練紀律頗稱嚴肅臘月十一日由部領到兵餉軍門當發六營統帶散放卽於十二日進京謁見恭邸禀商要務有四營兵餉於十二十三等日已按名散放尙有兩營兵餉正欲接放兩營兵勇以開放獨後心竊疑之始而偷竊繼而搶奪遂致毁壞帳幕折斷大旗當時拿獲四名訊明後就地正法事後檢點銀箱失去銀一千餘兩查點兵額逃去十六名統帶急發令箭派親兵四十名四下追拿有一勇懔藏元寳二錠逃至東門外後辛莊妓寮中被巡兵偵知上前捆縛搜出原贓解至西街恒茂店營官一一盤詰供認不諱登時派親兵手持令箭協同東路捕盜營兵將該勇押至南關正法該勇年約二十餘肆口詈駡視死如歸行刑後將首級帶回燕郊鎭懸竿示衆又由南街獲佐逃勇二名惟未訊出眞贓姑將二勇髮辮編在一處帶回本營再行訊辦李軍門在京聞報卽於十六日馳回營次 
[南軍又到]  
　　湖北訪事人云去臘除夕又到楚中新募之勇數營一爲鎭南營由王軍門統帶屯紥省垣草湖門下塘角一爲南字營由漢陽恊高鎭戎統帶屯紥漢陽府城外洗馬口 
[中丞赴乍]  
　　浙省營務處旣增兵赴乍廖榖帥恐規畫一切未盡妥善是以於初四日偕丁碩甫觀察親往乍浦相度形勢分兵駐紥文武各官均送至下馬頭惟親軍二百名隨同前往 
[考貢續述]  
　　浙省學憲徐季和宗師嚴催考貢已列前報兹悉宗師行文通省一律嚴催截止癸已年止闔屬計有一百八十七名之多統限於十二月廿五以前投考如有不到作爲廢廪杭州府學應考者八名仁和三名錢塘三名廿四日外府各州縣學均已陸續投文應考杭府學申送五名錢塘四名内有一名係考預貢仁和均未上詳至廿五日通省投考者計一百五十餘名蓋外縣尙有未到者廿六日宗師復縣牌嚴催展限至廿九日爲止如再不到卽行開缺作廢於是府學復詳送二名尙有一名係是虚廪遊學在外經老師申明請展限考試宗師當卽批示不准補考二和亦有一名遊幕廣東經其家屬具禀業於二十日發電催其回里不知能否到省等語學憲亦卽批示云如不赶到先行開缺至廿八日仁和某生已回杭州連夜上　廿九日與各學諸廪一同補考惟府學某生遊學未回因係虚廪無缺可開是以學憲格外從寛批示以後不准補實出保一俟回省准其補考是日題目附錄四書文何晏也經文大昕鼓徵詩題日啖荔支三百顆得南字　 
[爆竹遺火]  
　　杭人每當歲暮時必備牲牢燃放爆竹以謝神祗此常例也一有不愼爆竹之火往往易於成災雖經官憲示禁而俗例相沿不能驟革去臘二十四日天未明時水溝巷陸姓敬神爆火墮於柴房幸爲廚丁所見立卽呼呌救熄而板壁已焦矣又廿六夜三更時太平坊某衣莊敬神爆竹之火著於雨棚經巡更者所見鳴鑼高喚大衆咸集亦卽撲滅此不幸中之大幸也放爆竹者可不愼歟 
[預杜猜嫌]  
　　日本肇釁以來杭州居民每多誤會輙於他國洋人出游時指而目之以爲同是外洋人應彼此之分廖中丞訪知其事深恐别釀事端因出示曉諭徧貼通衢兹將憲示列左欽命頭品頂戴兵部侍郎兼都察际右副都御史巡撫浙江等處地方提督軍務節制水陸各鎭廖爲曉諭事案准欽命總理各國事務衙門咨開現與中國尋釁者祇有日本一國其各國商民教士在内地者均宜照章保獲不致别生事端各國商民教士仍須照常辦事弗因日本肇釁致多惶惑本部院奉准前因業已照約保護凡各國商民教士自可安堵如常卽中國食教之人亦毫無干涉不必驚恐惟軍民人等或未周知難免有誤會之處合行出示曉諭爲此諭爾軍民人等須知違法背理無端尋釁者祗有日本一國其西洋各國與中國和好如初共敦輯睦凡教士之在内地者業已多年彼此相安無事弗因日本肇釁致生疑慮倘有不遵立卽嚴拿重懲不貸切切特示光緒二十年十二月二十八日給 
[文旆蒞吳]  
　　蘇州訪事人云江蘇學政龍大宗師於新正初六日午刻由江陰　署起程初七日傍晚道經無錫蘇州府桐太守得信卽率同長元吳三縣宰於初八日午前往滸墅關迎迓下午文旌戾止太守等接見之下返槢回胥門外接官廳鵠候傍晚宗師舟抵馬頭各官紛紛遞手版入謁宗師以爲時已晚不及登岸示於翌晨赴貢院駐節各官遂呵殿而回 
[不准免稅]  
　　宜昌訪事人云每年正月初一初二初三等日各船運貨過關准完半稅俗名之曰恩關現因倭事未敉需餉孔急是以荆沙厘捐總局憲出示曉諭曰案奉通省牙厘總局劉奉督撫部堂院劉開現在邊防吃緊各軍雲集奉旨分籌的餉自與尋常不同所有商捐房捐牙帖米厘業已分别開辦其正月恩關自應一槪禁止照章完厘以期湊濟轉行到本總局奉此查宜昌每年正月向給恩關本屬相習成風亦寓體恤商民之意今邊防吃緊需餉孔殷率土之濵誰非臣子解囊助餉人人應爲旣奉憲示禁止恩關凡有上下水船貨無論正月初一二三等日經過各卡一律照章完厘除諭飭各保户通知各船户遵照外合亟示諭爲此示仰各商販船户水手人等一體遵照母違特示 
[閩火兩誌]  
　　去臘二十八夕初鼓時福州湯關閘城樓忽爾失愼未及片時已付一炬有某姓開張米鋪倚城而居幸竭力援救始免蔓延否則受禍不淺矣小除夕山縣洲某漁家又不戒於火霎時紅光燭天南臺官亟派火兵水龍星馳赴救幸只燃十餘家祝融氏卽已稅駕聞有某甲葬身火坑中是可慘也 
[白門火警]  
　　金陵信云初五日傍晚時内橋府東街後盧姓方在廚房料理晚炊悮將洋油燈觸翻然及積薪火勢炎炎急欲取水澆灌無如缸水已涸急以壺茶潑之杯水車薪無濟於事霎時冐穿　項烈焰通紅光騰萬丈霎時延燒左右鄰江寍府署水龍聞警先至各水龍亦接踵而來相與汲水狂噴保甲總局章觀察江寍縣趙大令及保甲分局委員先後到塲彈壓越兩點半鐘時火始漸息僅焚瓦房四所初六日初更 
 
 

Page 3

 
 
時水西門内回龍街尤老四草房失愼此處茅舍竹籬一望無際一經然著頗有摧枯拉朽之勢各水龍竭力噴救仍難戰退燧牛竟將三十五家咸付一炬有某姓病婦灼傷甚重查起火之由因炊夜膳悮遺星火於積薪中遂致一發難收不寍縣趙　令保甲分局武卡員弁均各到塲彈壓故尙無乘火打搶者 
[草舍失愼] 　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
　　杭州信云初四日午後忽聞警鑼四起知爲武林門外新壩地方失愼焚去茅屋四間比城内義龍馳到祝融氏已返駕矣 
[禾火兩志]  
　　嘉興訪事人云客臘小除日下午北門外鉏家灘湯姓家披屋中不知因何遺火幸在日間得卽取水澆熄祗燬披屋兩楹新正初三夜四鼓時又聞警鑼亂擊知火起於北門外荷花隄薛錦昌號内屋時已睡鄉深入大半赤身而逃而飛廉尤兇猛異常以致火益披猖莫之能遏宗太守及秀水縣巡防局員水師砲船勇聞警之下咸到塲彈壓後得洋龍竭力澆灌乃轉危爲安然已燬樓房四幢平屋一椽矣 
[砲勇肇禍]  
　　嘉興訪事人云某日某店鎭地保投嘉興縣禀稱某號砲船勇於新正初二日往老太廟捉賭致被毆傷踏傷數人鎭民咸抱不平勢將釀成大禍劉邑尊得禀遂於翌日帶同差勇書役前查勘聞由砲勇與台州人因賭拖欠百文以致口角打架砲勇敗回糾衆報復遂各張旗鼓鏖戰一塲云 
[警喜交集]  
　　天津侯家後蘆子坑張氏於臘月十三日爲子完婚高搭席篷懸燈結彩淸晨花轎到門扶出新嫁娘向華堂交拜喜放百子爆千聲詎料延著席篷火烈具舉時則微風獵獵加以竹木乾燥不殊拉朽摧枯滿庭皆火賀客赶槍兩新人從火中逃出室内尙餘婦女五口蓮鈎細碎欲避無從時挑水夫某甲從井救以見其入而不見其出男女六人同遭火葬新嫁娘花冠不整鄰舍均不收留只得暫憇更棚再作計較疏於防範是人謀之不臧也於新嫁娘何尤然賀者在門弔者在室此時此景正有不堪回首者矣 
[維持市面]  
　　津城自倭奴肇釁以來貨物滯銷銀根異常緊急去歳底恐有逼倒之虞天津府縣維持巿面諭　放票之家不得過於促迫而錢鋪亦卽照常開寫大小錢票一仍其舊以便流通是固於放票借票之家兩有裨益而巿廛亦受惠不少仁人之言其利薄哉一舉而備矣 
[潤州鯉信]  
　　揚州兩淮運庫爲淮南北鹽課等銀儲聚之所每年秋冬之際由上憲檄委幹員盤查一次以昭愼重去臘經南洋大臣張香帥檄飭常鎭通海道呂觀察赴揚盤查觀察奉委後卽於去臘廿六日乘坐大號官舫用普慶小火輪拖帶逕赴䢴江一時寳蓋山新兵營勇丁咸列隊江千刀光耀日鎗聲轟雷廿八日觀察盤庫事畢午刻兩淮運憲江都轉在本署設　以伸地主之誼肴芬酒冽美盡東南盡歡而散觀察卽命啓輪回鎭行至洋子橋因天色已晚小住一宵廿九日十點鐘舟抵京繫口纜於大陰溝碼頭文武印委各員齊赴馬頭迎接各營勇丁升砲鳴鎗聲如珠貫少焉鎭江府彥太守水陸總巡周都戎以次各官均詣舟投剌觀察接見後卽鳴騶登岸排齊全副儀仗由大街入城遄回道署○棘闈旣撤各省典試使者咸回京覆命河南正考官劉星使若曾於去臘二十日由漢口乘坐滿江紅船順流而下廿五日三點鐘駛抵瓜洲口停泊大馬頭鎭江文武各官均乘紅船過江迎迓瓜洲鎭謝軍門預飭水師各營排列隊伍恭迓文旌迨憲舟下椗後咸放排槍聲震山欲有頃劉星使乘輿登岸詣鎭署答拜如儀廿六晨憲舟解維用小火輪拖帶由揚河取道東浦遵　北上○元旦令節文武各官俱穿　袍　服褂朝珠齊集西門内萬壽宮行慶賀禮蹌蹌濟濟肅肅雍雍禮畢往各廟拈香回署後府縣以次各官均赴都統道署拜賀新禧此外稅務司英美各國領事署及各西人住宅一律懸掛明燈以伸慶祝鎭江關自除夕起至新正初四日止不准各行棧起卸貸物初五日照常開關騐貨○獻歲以來銅鉦高掛玉宇無塵以故南國佳人西園公子無不掎裳聯袂向效外流覽景色北固山畔亦時有麗人憑眺甘露寺金山焦山寳馬香車如龍似水較往年約增數倍此外有敲棋賭酒者有射覆藏鈎者有至陳家書廠聽唱攤黃者有至琉璃巷隙地閒觀賣技者陶情適性隨處皆宜銀山門魚巷口售賣耍貸及各種花燈皆十分熱閙獲利數倍咸頌天公之做美也○新正初二日英領事賈君稅務司李君美領事德君均坐緑呢大轎詣常鎭道署恭賀新禧呂觀察迎入西花廳握手答禮欵以西式茶點晤談良久至午刻觀察特就署中肆筵設席山珍海錯雜陳於前爇獸炭以圍爐飛螺觴而醉月聯中西之雅誼極賓主之歡娱洎乎金烏西墜始各興辭而散○初三日文武印委各官在江西會館大張筵宴舉行團拜禮十點鐘時文則道憲呂觀察領班武則副都統保統制居首鳴珂戞玉穆穆皇皇禮畢排席如雁翅然錦褥燦紅金甌泛緑珍錯迭進鼎俎生輝並招六書班演唱戲劇一時車馬如龍冠蓋如織洵宦海之美談亦新年之樂事也○每届新年地方官暫弛賭禁以致大道通衢亦排列賭桌如六字天寳之類有劉盤龍之癖者麕集其間打架滋鬧無日無之今歲保甲總巡劉照靑明府以賭之爲害實非淺鮮預飭差保傳諭各處一律禁止不准賭錢無如禁者自禁犯者仍犯前日又新街糖坊正在呼盧喝雉之際忽有身穿紅邊號衣者三人奪門而進大呼捉賭衆人無不驚惶失措糖坊主細閱三人號衣實係僞造遂呼衆人扭住三人髮辮飽以老拳擬欲捉將官裏去後經魯仲連其人出爲排解始釋之去○鎭江租界中賭博最于嚴禁惟新正五日捕房例不查禁好作牧猪奴戲者每在蒜山一帶設搖寳牌九等攤集賭抽頭其中大半皆手藝中人見獵心喜雖輸盡典衣毫不愛惜誠陋習也○去臘廿七日爲瓜洲營戴遊戎華貴五十大慶文武各官均乘紅船過江道賀遊戎設筵欵待冠裳薈萃翎頂輝煌開北海之樽獻南山之頌戟門之外輿馬喧闐頗極一時之盛 
[誌盛]  
　　臘鼓聲殘新年又屆兩淮運憲江都轉及揚城印委各官均於除夕衣冠濟楚恭詣萬壽宮拜牌都轉出轅極早報時鐘甫鳴三　憲駕已排導而來迨慶賀禮畢都轉循例至大財神廟拈香憲節蒞止東主纔白而屬下各員已排列得齊齊整整在階前鵠立以待都轉立卽降輿頷首而入至正殿行香訖步入後進至東邊南向立俟屬下魚貫登堂卽舉行團拜互賀新禧藉聯寮寀之歡然後至客廳稍憩旋卽升輿鳴騶遄返各官恭送如初儀旋各分散車塵馬足熱閙非常洵新年之盛會也 
[潯上春光]  
　　九江訪事人云去冬嘉平月二十八日爲九江關道誠果泉觀察誕降之辰鎭軍以次文武各員咸往拜祝○　觀察以歲事將闌幕友及差委人員無以卒歲因預送正月修金薪水受之者皆感佩良深○九江鎭總兵周德泉鎭軍見歲聿云暮城廂内外窮民之不能舉火者實繁有徒爰暗令親信員弁查明丁口頒給白米靑錢蓋亦好行其德者○元日周鎭軍誠觀察崔太守周遊戎傅遊戎盛　馬李明府丁守戎楊守戎潘守戎王守戎黃叅軍嚴少尉劉廣文程廣文謝廣文劉廣文均於寅刻朝服朝冠齊來萬壽宮行　賀禮○客臘二十八日申刻南昌來電云藩轅牌示鄱陽縣羅少垣明府廣煦丁憂遺缺以淸江縣馮筱帆明府蘭森署理湖口縣徐雲階明府允升調署廬陵縣吳理卿明府錫純回樂平縣本任 
[府試定期]  
　　松江府恩詩農太守奉學憲龍大宗師札舉行府試事宜業由恩太守示期本月二十日取齊二十三日開考已行文闔屬一體辦理童子軍聞風興起必有塲酣戰也 
[滬上官塲紀事]  
　　前日傍晚江蘇藩司鄧小赤方伯行抵滬江各官均往碼頭迎迓昨日午刻方伯命駕入城赴各衙門謝步至上海縣署時黃大令命家丁擋駕○昨日靑浦縣李明府前泮金山縣劉大令元誠均乘官舫來滬迎謁藩司鄧方伯並賀各當道新禧午後各命駕入城至縣署時黃大令迎入花廳晤談良久 
 
 

Page 4

 
 
[迎春志盛]  
　　昨爲迎春之期上海縣黃大令偕教諭宣廣文縣丞呂二尹主簿林少尹典史蔡少尉由署中排導出城大令朝服朝冠乘八人顯轎前導有德政牌四十餘對萬民傘十餘頂萬民衣二襲及刺印對馬之類隨以家丁四名差役十二名皆高乘駿馬末後則爲道轅親兵十二名隨至大南門外太歲廟降輿步入拈香迎太歲及春牛回換乘煖轎由佛閣街過倉橋花衣街入大東門穿道　經魚行橋各官始分道回署時已鐘鳴十二下街道司在署前唱報吉語迎入署中按歲逢乙未太歲身高三尺六寸無帽皂衣黃　帶藍布鞋平梳兩髻左手提行纒鞋褲均全靑牛高四尺長八尺尾長一尺二寸靑身黃腹白角耳尾黑膝脛蹄靑索用黃色麻繩　用柘木 
[致書道賀]  
　　蔡二源太守現奉調署上海縣篆駐滬各國領事昨咸備函道賀太守一一復答縣署書役人等亦于　日淸　紛紛至英廨道賀禮也 
[道批彚錄]  
　　上海縣黃太令奉江海關道劉觀察飭設改過所擬具章程請示遵行奉批察核所議章程尙爲妥協候札委該　縣丞林主簿輪流駐所稽察約束以昭愼重惟改過所之設係屬禁暴安良本爲地方官應辦之事地方少一滋事頑民卽多一安分良民閭閻可期安靜獄訟不致繁滋官民均有裨益是以本道履任之初未敢稍存五日京兆之見創捐鉅資急急以此爲務該令亦有牧民之責一切常年經費應如何設法勸籌以免事廢半塗應卽由縣切實妥議籌辦目前所需委員薪水犯人口糧並油燭等費暫行由道籌給其餘書辦司事看役更夫及備置雜物均應由縣酌派籌給以期分而易集一面並督同委員　眞稽察照章妥辦事關懲惡勸善拘回頽風本道深願與該令恊力同心共成斯舉也此繳大令奉批後仍恐常年經費雜籌復禀請籌欵生息以濟應用觀察又批示云據禀已悉改過所應准仍用　事一人帮同辦事所需薪資卽由委員赴道彚領分給至該所常年經費誠爲　要之圖但刻下添兵增械防務需欵尙屬不數實無餘項可以　　生息此爲本道初意所不及料自應隨時設籌遇有送縣地方罰欵等項一倂提存凑用俟軍務平定再行從長計議可也此繳　 
[令節停公]  
　　今日恭遇皇后千秋華誕公堂例應停訊宋莘樂通刺定於今明兩日停辦公事已於昨日照會英美二領事查照矣 
[英廨瑣紀]  
　　家丁潘貴投英廨控稱家主係直隷候補知縣現住治下觀音閣馬頭左近曾　上興麵店夥陸阿二張福喜向家主收帳口角竟被陸張二人兇毆請爲究辦宋通刺准詞當卽出票往　昨由原差將陸張二人提到禀明通刺奉諭著將陸阿二張福喜　行管押聽候訊核○陳舒訓控被徐椒生積欠往來銀兩去歲堂訊後判將徐交保措還現徐之原保復泰　店已閉歇是以退保已於前晚將徐督生交案原差據情禀明宋通刺著押候核奪○郭炳寅不知何許人流落滬江貧病交迫僵臥通衢　經一百六十五號華捕拘送英公廨値日差向之詢問據言並無親戚在滬當卽據情禀知宋通刺飭差將郭送至新閘棲流公所妥爲醫治 
 
 
 

Page 5

 
 
 
神方耳聾復明丸 
專治男婦老幼肝腎不足氣血兩虧相火上冲故有耳聾耳鳴耳響目眩昏花等症本堂虔製神方屢試屢騐功效立見每匣一元倘耳内一切損傷濃水不止等症另有吹耳散每瓶四角倘若不靈包還原洋 
包愈小腸疝氣膏 
專治男子疝氣七疝陰囊酸癢腫脹偏墜二旁疼痛等症昏由陰氣積於内腹爲寒邪所襲本堂修製奇膏貼之輕病三天重則七天除根雙料一元單料半元另服疝氣丸可保久後不發每料五角 
[天福茶園]  
正月初十日演 
　戰台　白良關　赶會凉亭　火光陳　廻龍閣　梅龍鎭　天合地合　伐東　　除三啻 
正月初十夜演 
汪桂芬　赤璧鏖兵　華容道　賣絨花　五雷陣　頭本鷄三呌星一下聲人落花園七俠五義 
[福仙茶園]  
正月初十日演 
檯包每位洋二角 
下河東　取洛陽　孝感天　龍井寺　空城計　吊金　　探監會 
正月初十夜演 
戰潼關　掠潘洪　佛兩泗　動班州　心演城　天賜金　四郎探母　李老三　宇宙峰　打櫻桃 
[天儀茶園]  
正月初十日演 
桃花宫　捉放曹　占花魁　桑園會　桑園黑水寄子國　羅四虎　紅鸞禧　日月圖　洪羊洞　珍珠衫　昊天塔 
正月初十夜演 
戰臨潼山　徐楊進宫　夏月潤雙　馮志奎李　劉廷玉逵　霍春祥殺　小雙鳳子　小桂林報　金靈　芝玉草　張俊德二本取陰功傳北原 
[丹桂茶園]  
正月初十日演 
鐵龍山　黑風怕　慶頂珠　游殿閙齋　硃砂痣　獨木關　連抬新戲鎗挑盜御馬殿保進連環套 
正月初十夜演 
收伏關勝　奪取三郡　大調濟公涸房　槍花佳話献佛　三娘救子　周鳳林第二本　頭本鐵公鷄　救子並蒂蓮張家祥拾鳳做親 
[天仙茶園]  
正月初十日演 
定中原　臨潼山　雙包案　閙東京　進候府　全本思下　紅髪烈馬凡山 
正月初十日演 
財星照　兵吞大國　孝感天　閙嘉興　斬黄袍　探親相駡鐵　親五六本　親公鷄 
[天福茶園]  
新彩　　重軿燈戲 
善遊斗生宫 
全新燈彩　與衆不　　初次新到　大塲　　　驚神　化　盖申無雙　奇巧檯　　十景勝食　赤龍遊海　西洋烟火　雜景頑　　卽日起演 
[新到機彩燈戲]  
斗牛宫 
本園所排善遊斗牛宫燈彩新戲早荷紳商賞識承讚極美是以中外馳名今特聘請巧妙工師重新添置異樣玲瓏　器燈彩俱各妙絶一時現己工竣准於十一夜登臺准演際此火樹　化共賞不夜之天謹特佈告届期務請早臨玉址爲盼四馬路丹桂園主桐蓀訂 
[天儀茶園告白]  
新軿滿台新彩燈戲 
大歡人心 
本園主人不惜工本新軿此戲俱按頭等名角文武合演其中情節竟有出神入化之妙並紮全新奇樣燈彩今巳工竣擇吉登台試演屆期務請諸君早臨賞觀 
[重排全新燈彩新戲]  
善遊斗牛宫 
預請京都超等彩匠重换全新彩頭滿台時式燈彩一候工竣擇吉演唱至時恭請諸公惠臨共賞　天儀園啓 
[請看大塲新彩燈戲]  
碧塵珠 
本園不惜巨資請來名師排就全部新戲此齣大宋年間一叚絶妙奇聞紮就全副奇色燈彩從中曲折深細奥妙無窮忠孝威武驚神疊目毫無奸淫邪術現己習熟工竣卽日起演祈請駕臨賞鑒悅目暢快　天福主人啓 
[天儀茶園]  
請看初十夜准演第二本陰功傳 
女子變男 
新紮奇色彩頭現己工竣今夜准演出献恭請諸君早臨共賞爲盼園主謹啓 
[名角登臺]  
本園特往湖北聘請一等名角周雙林回申擇於十二晚准演至是夕務請雅賞諸台早臨惠顧是荷丹桂園主訂 
[畢耐仙先生治毒門聖手]  
合家感德去春染毒屢治無效承先生包治痊愈今喜舉一子感甚葉善夫啓 
[拍賣車糖]  
本行准於每逢禮拜一四早十點鐘在本行拍賣Ｂ唛四呍車糖拍定卽收定銀限兩禮拜出清如過期不出將定銀罰去下期另拍特此佈聞老太古帳房啓 
[禮拜二拍賣]  
兹於十一日十點鐘在公和祥棧拍賣爐子鐵車邊鐵生鐵鐵板剪口鐵馬脚鐵鐵片鐵條鐵枝鐵練等約一萬餘担貴客欲意者届時請至該棧面拍可也此佈　壳件行啓 
[禮拜二拍賣]  
兹於十一日卽禮二下午兩點半鐘在浦東華通棧拍賣海參二十件淡菜十九件魚翅一件如各寳號欲買者届期至該棧面拍可也特此佈告　會德豐啓 
[禮拜二拍賣]  
十一日兩點鐘拍賣和大雙工龍牌色小呢魚牌色羽毛牛頭紅嘰公平１８號九女鳳漂布等貨此佈公平行啓 
[拍賣馬車]  
啓者代客於十二日四點半鐘在本行拍賣花旗新到四輪一輛身子甚輕漆勢明亮大馬小馬均可裝配如意另有馬匹等物不計貴客如欲意者届時請至小行面拍賣可也龍飛洋行啓 
[禮拜四拍賣]  
啓者禮拜四卽本月十三日十點半鐘拍賣路燈九老羽毛九老小呢船牌九老羽綾十一磅彩三元十磅紅三元紅萬壽圖紅四美紅人鎗藍人鎗市布八磅四五子登科紅萬壽紅三元藍彩人鎗藍三元藍四美藍人鎗洋房雙人七磅藍三元藍四美藍人鎗採蓮圖原布八磅彩三元花邊藍獅七磅紅三元紅彩人鎗花邊藍獅挺市洋標八磅雙松鼠細斜紋十五磅老人頭十四磅老人頭雲獅九獅粗布十二磅人鎗九獅細布劉軍圖彩四美紅金星白三元七十二線紅二美紅五星紅雙路燈六十四線烏金三元藍雙路燈藍洋房光毛市漂布等貸特此佈間元月初九日元芳洋行啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[加釐助餉]  
　　宜昌訪事事人云糖二業其利與鹽相等兹　倭奴犯順大軍需餉孔殷上憲因出示厘稅加抽二成以濟軍餉　　　　　　巡撫湖北武昌等處地方兼督軍務譚爲出示曉諭　案照承准軍機大臣字寄光緒二十年八月二十三日奉上諭户部奏籌餉緊要　　數條請旨遵行一摺茶業糖斤加厘各條均著照所請行該將軍督撫等務當共體時艱認眞舉辦嚴飭所屬妥愼經理等因欽此並准户部鈔錄原奏咨行到鄂查原奏内開一茶業糖斤加厘查中國利源鹽課而外以茶課爲大宗近年以來印度產茶日本產茶頗於華商有碍而其色　之勝行銷之暢終遠遜於華茶故雖酌加厘金斷不慮洋茶之浸灌查各省茶厘有按引按箱按担之異其取之業户取之引户取之商販辦法亦復不同　令各省就現在抽厘數目再行加抽二成至糖斤一項僉謂熬　得法其利與鹽相將東南數省銷售尤多亦擬令各省就向設局卡處所無論紅白蔗糖等均於照常抽厘之外每糖一斤加油二成此兩項加抽厘金成數無幾不難奉行應屆半年將加抽數目另欵彚存專案報部聽候撥用仍令先行曉諭各商軍事一平卽行停止等因當飭司局查議通飭奉辦去後兹據藩臬兩司善後牙厘各總局會議詳覆鄂省茶厘一項向係銀錢並收應俟新茶上巿卽遵部議一律加抽其所抽糖厘之漢口沙巿宜昌等三局應卽飭令專就落地一項遵章加油二成專欵存儲以備要需等情前來除批飭各厘局一律遵辦外合行出示曉諭爲此示仰各鹽茶糖商販人等一體知悉爾等當知茶糖加厘乃因倭氛不靖征兵雲集餉需浩繁暫時加抽以資接濟軍事一平卽當停止此係奉旨加抽之件務各共體時艱遵章於正厘之外加完二成毋得隱瞞糖漏致于罰辦 
切切特示 
[漢上嬉春記]  
　　漢口訪事人云本鎭地勢低漥昔年一片葦洲前臨大江後枕巨湖左達長堤右倚漢水通商以後生齒日繁三巿六街漸漸櫛比鱗次紅塵十丈滾滾滔滔雖有偃月湖伯牙臺晴川閣黃鶴樓用名勝之地而或爲大江所阻或則路遠不便往來惟鎭上後湖每歲夏秋之交没爲澤國春冬則仍如砥平年例新正時江湖玩把戲之流咸集於斯以博蠅頭微利其中如弄猢狲牽駱駝圈猛虎豢鼉龍以至高蹻軟索演刀賣解蹬罈飛碗盜酒種瓜甕中取菜雲裏偷桃種種技能類皆奇幻不可思議黃童白叟緑女紅男値此天朗氣淸無不挈伴而至每一技出爭擲金錢笑語聲喧繪出昇平景象然湖人良莠不一往往滋生事端一遇荏弱女郎則品足評頭語涉謔浪流氓地痞更乘機攫取簪環是以官斯土者移請城堡上所駐之升字營每日派勇數十名梭巡各處亦防患未然之意也 
[身世蜉蝣]  
　　某甲年約四十餘前日下午行至本邑美租界西華德路迤東王家宅蹲坐於地至晚某號印度捕巡邏過此驅之不走視之一息奄奄乃卽舁入捕房及至已氣絶矣捕頭令將屍暫置户外昨晨傳二圖地保奚坤寳至爲之收殮舁往義塜埋厝○昨晨九下鐘時有某乙者年約三十左右衣服藍縷面帶病容彳亍至裏虹口老街顚仆於地巡街捕近前撫其肌已冷如冰鐡乃卽回告捕頭捕頭傳二圖地　奚坤寳至令查明有無屍屬在申旋查知並無屍屬爰於下午代爲收殮 
[美界捕房紀事]  
　　本邑人許安財至楊樹浦第六號門牌屋内竊取某西人衣服數件經失主訴知捕房昨日一點鐘時包探張阿五在百老匯路拘入捕房捕頭令押候吊齊各贓解送英公堂請辦○寗波人包雨村向在工部局當小工賃居吳淞路昨日午前十一下鐘時與隣人韋張氏口角將氏毆傷氏不肯于休扭入捕房聲訴捕頭立遺包探張阿根查明情節將氏送至同仁醫院求醫包則押候解送英公堂請宋通刺訊核○粤人譚阿坤賃居本邑英租界老旗昌献歲以來日誘同鄉人馮瑞亭至家賭博馮連戰皆北致喪巨貲據云尙短八十圓因於前糖褫去寗綢皮馬褂昨日午後三下鐘時遇諸蘇州路吳淞路轉角處又互相扭結經包探竇如海一倂拘入捕房捕令將譚押候解送英公堂請辦 
[金陵官報]  
　　十二月二十七日統領南洋各兵輪前福建裁缺糖壇鎭吳奇勲統領健勝營楊文彪總兵張騰蛟均傳見軍械所候補道揚禀知今日封庫　補道錢　培到　陰回統領水師五營黃本富辭回營交卸○二十八日山東全省　　處補　道何煥章山東來候補道　儀洛阮祖棠均由江北公幹回綢補川沙營叅將開躋兵船徐傳隆江陰　　靖兵船徐九成由滬來卽辭同知黃家珍由京祝嘏　　禀知引見回歸候補班補用 
[江西官報]  
　　光緒二十年十一月十七日候補府趙子　　查七門城外保甲知州黃　英委讞局　　補用縣倪廷慶盧　慶譚鴻基唐顯謨楊景星陳席珍縣丞劉福謙杜　　　辦南昌粥廠同知陳正笏知縣張維城甄官保許金策祁祥霖鄭德凝俱辦新建粥廠通判馮俊才儘先酌委一次何曾慶辦新建粥廠並管公鹽倉事務李裕祺往饒州措貲張　熊酌委一次指分知縣宋延鈕係浙江人桂森係旗人府經宋拜　係安徽人俱禀到○十八日蔣文海由奉天來江南安府文炳禀謝保舉魏　輔由高郵卡來省彭履德州辦神岡山卡通判李　辦上高卡陸鍾揚辦新建粥廠馬守中辦南昌粥廠孫澄淸辦撫院文報局陳佑敬丁母憂 
 
 

Page 10

 
 
   
 
 

Page 11

 
 
[光緒二十年十二月二十二日二十三日京報全錄]  
　　宮門抄○諭旨四道錄前○浙學政徐奏新中舉人衆論不孚據實紏叅摺○大學士額等　奏遵旨議奏摺○又奏遵　議處摺○皖撫福奏叅革知縣摺○川督劉奏匯解黔餉銀數片○十二月二十二日怡王等得議叙謝恩○永德謝授綏遠　　軍恩○岑春煊前往軍營請訓○景澧假請安○文璧請假十日○孫毓汶續假五日○値年旗奏派署專操之大臣　　出濂貝勒阿克丹○兵部奏派查齋之大臣派出德隆敬昌賡音布明秀英信恩燾玉璋彭壽○召見軍機永德岑春煊○十二月二十三日禮王等得紀錄謝恩○濓貝勒等謝署專操大臣恩○啓秀裕德陳彝各假滿請　安○雷其達謝授廣東高廉道○○○崑岡請假十日○廖壽恒請假五日○内務府奏派堂子桂紙錢派出懷塔布○召見軍機　榮祿雷其逹○○大理寺卿浙江學政臣徐至祥跪奏爲新中舉人衆論不孚據實糾叅恭摺仰祈聖鑒事竊浙省文闈積弊已經數十年疉蒙嚴諭整飭前任撫臣菘駿實力奉行一二科來弊爲稍淸臣本科奉命代辦監臨仿照前科章程辦理親自周歴稽查弊先去其太甚然號内槍替之習不敢必其盡絶也查有新中湖州府烏程縣俊秀監生沈毓麟富家紈袴平日放浪冶游不事舉業此次倖獲中雋輿論譁然臣復密加訪問僉謂其素不能文卽錄科卷亦係在場内倩人代搆似此衆口一詞臣不敢不據實奏叅應請旨飭磨勘官將該舉人正塲及錄科卷嚴核文理筆跡是否相符並請飭下禮鄰查明癸已科周學熙湯寳霖等成案另行請旨在殿廷專覆一塲卽由該部行文浙省速傳該舉人迅速赴京聽候覆試並請飭　監試大臣嚴密查看其眞實不難水落石出臣旣有所聞不敢辭失察之咎謹自行檢舉恭摺具陳伏乞皇上聖鑒訓示謹奏奉硃批禮部議奏欽此○○經筵講官太子太保大學士管理兵部事務臣額勒和布等謹奏爲遵旨議奏事内閣鈔出山西巡撫張煦奏竊臣承准軍機大臣字寄本年九月二十七日奉上諭奎英奏綏遠城將軍克蒙額私娶屬下土默特蒙婦爲妻妻弟巴　　　等出入衙門肆行無忌復敢串通本旗蒙女配與克蒙額之子爲妻請將土默特蒙古驍騎校巴圖納遜額德力庫綏遠城廂紅　　　佐領巴圖隆阿正藍旗滿洲防禦吉瑞一倂革職等語所奏是否屬實著張煦確切查明據實具奏毋稍徇隱片著鈔給閱看將此諭令知之欽此遵旨寄信前來臣遵卽劄委鴈平道恩霖馳往綏遠城確查兹據禀復馳抵該處傳集人證飭調將軍署内册檔督　委員按照原叅各欵逐細查訊將軍克蒙額年逾八旬生有三子成丁後俱先經物故其家丁王蔭甫因克蒙額晚年乏嗣央託商民彭萬春玉全等媒說納巴圖納遜之姊孫氏爲妾光緒十四年八月過門並非爲妻佐領巴　隆阿等均無商約勾串情事惟孫氏過門時克蒙額派佐領巴圖隆阿防禦吉瑞迎娶是實巴圖納遜額德力庫係孫氏母家親屬非經將軍傳喚來署向不私自擅入並未干預公事至克蒙額親子均故惟收巴彥珠拉爲義子籍隷陜西光緒十五年五月經孫氏央媒爲巴彥珠拉娶土默特驍騎校珠力杭阿之女爲妻並非巴圖納遜等媒合串娶等　禀覆前來臣明查密訪悉與該道等所禀無異克蒙額身任將軍輒納所轄土默特驍騎校巴圖納遜之姊爲妾復爲其義子巴彥珠拉娶土默特驍騎校珠力杭阿之女爲妻巴圖納遜將其姊孫氏給克蒙額爲妾珠力杭阿將其女給克蒙額義子巴彥珠拉爲妻私娶部屬婦女均屬違例滿洲鑲紅旗佐領巴圖隆阿正藍旗防禦吉瑞聽從迎接孫氏過門土默特蒙古驍騎校額德力庫聽傳出入衙署亦屬不知避嫌應如何分别懲處之恭候聖裁再克蒙額等恭逢恩詔事犯在前合倂聲明等因光緒二十年十一月二十五日奉硃批該部議奏欽此遵到部臣查文職例載官員私娶部民婦女爲妻妾者降三級　　私罪又定例議處官員例無正條援引律文定議又律載官員犯不應重杖八十私罪降三級調用各等語此案綏遠城將軍克　額身任將軍輙納所轄土默特驍騎校巴圖納遜之姊爲妾復爲其義子巴彥　拉娶土默特驍騎校珠力杭阿之女爲妻巴圖納遜蔣其姊給與克蒙額爲妾驍騎校珠力杭阿將其女給克蒙額義子巴彥珠拉爲妻均屬　例綏遠城鑲紅旗滿洲佐領巴圖隆阿正藍旗滿洲防禦吉瑞聽從迎接孫氏過門土默特蒙古驍騎校額德力庫聽傳出入衙署不知避嫌據山西巡撫張煦查明覆奏欽奉諭旨該部議奏自應查例議處惟臣部則例内並無恰合專條應請將綏遠城將軍克蒙額比照文職例官員私娶部民婦女爲妻妾降三級調用私罪例議以降三級調用土默特蒙古驍騎校巴圖納遜珠力杭阿額德力庫綏遠城廂紅旗滿洲佐領巴圖隆阿正藍旗滿洲防禦吉瑞均照官員犯不應重律杖八十私罪降三級調用例各議以降三級調用均係私罪毋庸查級議抵再克蒙額等事犯雖在恩詔以前惟所得處分係屬私罪例應實降均不在淮免之例合倂聲明所有遵旨議奏絲由是否有當伏乞聖鑒訓示遵行謹奏請旨○○經筵講官太子太保大學士管理兵部事務臣額勒和布等謹奏爲遵旨議處具奏事光緒二十年十二月初六日内閣鈔奉上諭前據長順奏釋回太監董雙福等騷擾驛站當經諭令恩澤飭沿途各站按名查拿解交愼刑司嚴訊懲治兹復據增祺奏稱董雙福等於伯都訥以上各站勒索商民多處請旨懲辦等語釋回太監竟敢沿途騷擾勒索實屬目無法紀著内務府查明該太監等如已解到卽飭愼刑司嚴訊從重懲治倘尙未到京卽先行經過省分催令迅速解送毋任在途逗留黑龍江差官驍騎校巴彥珠拉雲騎尉玉慶於該太監等沿途滋事旣未　隨時彈壓又不卽行禀報雖據供無分錢故縱情事究屬不合巴彥珠拉玉慶均著交部議處欽此欽遵鈔出到部除釋回太監董雙　等查拿解京卽飭愼刑司嚴訊懲治之處臣部行知各該將軍内務府遵照外查定例官員親身押解人犯全無約束以致解犯詐財生事不法者革職私罪等語此案黑龍江解差官驍騎校巴彥珠拉雲騎尉玉慶於該太監等沿途滋事未能隨時彈壓又不卽行禀報雖無分錢故縱情事究屬不合欽奉諭旨交部議處應請將解差官驍騎校巴彥珠拉雲騎尉玉慶均照押解人犯全無約束以致解犯詐財生事押解官革職私罪例議以革職至未經查出之該管上司例有處分應由該將軍查取職名送部核議其雲騎尉玉慶所遺世職應咨明該將軍照例辦理所有遵旨議處緣由是否有當伏乞聖鑒訓示遵行謹奏請旨○○尙書銜安徽巡撫臣福潤跪奏爲特叅知　虧短交代欵項請革職拿問監追查抄恭摺仰祈聖鑒事竊照安徽省交代自准户部奏定新章飭令悉依例限交收結報如有　　虧短卽行照章叅辦等因疉經通飭遵辦並由藩司隨時實力整頓嚴催淸結其有欠交銀欵屢催不解各員均經先後詳請奏叅分别追繳在案兹查有撤任繁昌縣知縣葉鴻甚係浙江慈谿縣人前在該縣任内經征接征光緒十七八九二十等年分地丁存　　站漕倉魚蘆各課南米豆折漕糧米折正雜正耗及附儲籌欵除抵實短交銀二萬四千八百餘兩迭次由司嚴札飭催勒限完解該員任意玩延猶復藉詞支飾據署知縣查明欠數開具摺結詳由該管道府　報署布政使員鳳林會同署按察使丁峻詳請奏叅　來臣查州縣交代正雜錢糧絲毫均關國帑不容稍有短欠乃該員在任時旣不隨時報解迨交卸後又復任催罔應有意拖延所有　　欵項爲數甚鉅亟應從嚴叅辦以肅功令而儆玩　相應請旨將繁昌縣知縣葉鴻基卽行撤缺革　拿問監追提集經手丁胥人等從嚴審訊究明是侵是挪按律勒追擬辦該員歴過任所寓所有無資財寄頓飭司嚴密查封一面由臣飛咨浙江撫臣迅飭查抄該員原籍家產儘數估變覆皖備抵以重庫欵所遺繁昌縣員缺安徽省現有應補人員應請留外揀補除分咨吏部户部曁浙江撫臣查照外謹會同署兩江總督臣張之洞恭摺具陳伏乞皇上聖鑒訓示謹奏奉硃批另有旨欽此○○劉秉璋片再查官　局每年認解貴州抵捐銀四萬兩又奉部議將川省原奏解部之餉每年分撥貴州恊餉銀十二萬六千兩又黔省征收川鹽稅厘兩　前經議定由官運局每年代征銀十八萬兩所有光緒二十年春夏兩季分應解銀兩業已報解按季奏咨在案兹據滇黔官運局候補道夏旹文天駿會布政使王毓藻詳稱光緒二十年秋季分應解貴州抵捐協餉銀四萬一千五百兩又代徵銀四萬五千兩均已如數提撥分作三次發交天順祥商號匯解貴州藩庫交收以足本年秋季分應解之項詳請奏咨前來臣覆查無異除分咨外理合附片具陳伏乞聖鑒謹奏奉硃批户部知道欽此 
 
 

Page 12

 
 
[光緒二十年十二月二十四日二十五日京報全錄]  
宮門抄○諭旨十一道錄前○大學士福奏病仍未痊續請賞假並派員署理差使摺○晉撫張奏飭司道回任片○　撫譚奏請將同知開缺另補片○又奏孟連土司擬請改歸邊廳管轄摺○豫撫劉奏委署副將片○卾撫譚奏請將守備勒令休致片○東撫李奏回空漕船挽出北運河口日期片○豫撫劉奏創建書院懇請立案摺○十二月二十四日恭王等得賞謝恩○卓公吳樹梅各假滿請安○徐用儀等曹榕等同鄉官謝恩○榮祿請假五日○連印嵩山各請假十日○兵部奏派更換値年之王大臣派出睿王克王謨貝子大額駙德隆長麟海緒祥普○廂紅滿奏派署稽察備察壇廟派出啓秀崇年敬昌春齡澧深○烏拉喜崇阿遞遺摺○召見軍機敬信榮惠○十二月二十五日莊　瀾公祥祺各假滿請安○克王續假五日帛公得紀錄謝恩○啓秀等謝署稽察備察壇廟恩○阿公啓侯英侯孫家鼐各續假十日○椿壽長萃各請假十日○工部奏派管理溝渠河道派出克王懷塔布榮祿崇光○翰林院奏派經筵講官領閣事派出啓秀李文田○侍衛處奏派口外賜奠派出海年淸銳○掌儀司奏初三初七日祭奉先殿謨貝子倫貝子行禮○召見軍機麟中堂阿克丹○光緒二十年十二月分選單知州陜西華州黃世瀛廣西舉通判湖北黃州冀鑑源直隷監知縣江蘇豐縣王得庚浙江甲安徽靑陽李鵬飛浙江甲廣西永淳黃正權江西監陜西郿縣馬傳　浙江增山陽趙錦城河南舉山西鄉寍陳吉冕山東副直州同福建永春胡斌湖北舉　照磨四川馬邊徐承純順天監巡檢廣西全州劉顯曾直隷監永寗陳宗舜四川監典史奉天海城高其龢河南監福建漳　　萬選四川吏員貴州普安裘熙福建監○○奴才宗室福錕跪奏爲假期屆滿病仍未痊懇恩賞假並請派員署理差使　　仰祈聖鑒事竊奴才於十一月初間感受風寒猝患痰疾言語頓形蹇澀精神時覺恍惚當經具摺請假荷蒙聖恩賞假四次奴　得以靜以調理迄今一月之久連服湯藥病勢雖見稍輕而言語仍覺遲緩步履未能如常據醫者云現在風痰漸退而心氣過虧非加意靜攝難期見效伏思奴才所管各項差使均關緊要若因請假日久或有曠誤自問更覺難安再四思維惟有據實陳明懇求天恩賞假一個月並將奴才所管各項差使派員署理以重職守奴才一面赶緊調治一俟稍愈卽當銷假當差斷不敢稍躭安逸自外生成所有奴才懇請續假緣由謹恭摺具陳伏乞皇上聖鑒謹奏請旨○○張煦片再山西按察使張汝梅祝嘏禮成現已旋省應卽飭回本任署臬司兪廉三交卸臬篆亦飭回冀寍道本任以重職守除分檄飭遵曁咨部查照外理合附片具奏伏乞聖鑒謹奏奉硃批知道了欽此○○譚鈞培片再行軍以利器爲先製造以精工爲要所以運籌軍械亦得與衝鋒陷陣共叙其勞滇省緊鄰緬城邊防廣袤軍政不可一日稍鬆近年設立機器局製造洋式軍裝火藥製法巧繁經理頗難得力查有大關同知周瑞璧前因調署留省派委督辦該局事務該員自到局以來刻意講求製造各物俱臻細在差兩年有餘無間終始似未便没其微勞查該員前於剿平猓黑木戞寨夷匪案内出力奏保在任以知府前先補用光緒十五年四月初九日奉旨依議欽此前據雲南布政使史念祖會同善後局司道詳請將該員周瑞璧開去大關同知本缺以知府仍留雲南歸候補班前先補用以示獎勵而昭激並聲明大關同知係夷疆要缺滇省現有應升應調應補人員應請照例擬留外補理合造具該員出身履歴詳請奏咨等情前督臣王文韶未及核辦卸事移交前來臣　查無異合無仰懇天恩俯准將雲南大關同知在任前先補用知府周瑞壁開缺以知府仍留雲南歸候補班前先補用出自逾格鴻施除將該員履歴送部查照外謹附片具奏伏乞聖鑒訓示再雲南巡撫係臣本任毋庸列銜合倂陳明謹奏奉硃批著照所請吏部知道欽此○頭品頂戴兼護雲貴總督雲南巡撫臣譚鈞培跪奏爲孟連土司距順寍府遙遠擬請改歸鎭邊廳就近管轄恭摺奏明立案仰祈聖鑒事竊查雲南孟連土司原屬順寍府管轄相距七站之遙平日聲教鮮通諸多不便且與孟艮接壤時有交涉事件該應襲見所未見鮮不因應乖方而文報往還又非月餘不達事機變換萬難遙測一有貽悮關繫非輕是該處緊鄰外域揆之今昔情形實有未可一槪論者此時若再拘泥舊制於邊務甚非所宜查有新闢之鎭邊同知距該處僅只三站呼應最爲便捷自不若將孟連土司就近改隷鎭邊廳屬一切均易照料至上下猛允土目原隷孟連管轄現在孟連旣擬改隷鎭邊廳所有上下猛允亦應飭由該廳督孟連妥爲安置俾其有所依倚始終爲我藩籬據護雲南迤南道劉春霖禀經督臣與臣批飭善後局司道會同藩臬兩司議詳請奏明立案等　督臣王文韶未及核辦卸事移交前來臣覆本無異除咨部查照外理合恭摺具奏伏乞皇上聖鑒敕部立案施行再雲南巡撫係臣本任毋庸列銜合倂陳明謹奏奉硃批該部知道欽此○○劉樹堂片再荆關恊副將李葆珠經臣派令帶兵入衛該處界連楚省時有匪徒出没且際兹冬令巡緝操防尤爲吃重所遺印務亟應遴員接署以資鎭攝查有候補副將張玉勇敢樸誠勤於訓練以之接署荆關協副將篆務洵堪勝任除檄行遵照外謹附片陳明伏乞聖鑒謹奏奉硃批兵部知道欽此○○譚繼洵片再據湖南永州鎭總兵劉樹元禀稱查得鎭中軍守備孫鎭國年力就衰經管錢糧操防諸事不甚得力等情前來適値本任督臣張之洞交卸未及核辦移交到臣查該守備孫鎭國旣年力就衰且辦事不甚得力未便任其戀棧相應請旨將湖南永州鎭標中營守備孫鎭國勒令休致以肅營伍除檄飭遵照並委員接署守備事務外謹會同護理湖南巡撫臣王廉湖南提督臣婁雲慶附片具陳伏乞聖鑒訓示再所遺永州鎭標中營守備員缺係題補之缺湖南省現有應補人員容臣另行揀員請補合倂陳明謹奏奉硃批著照所請兵部知道欽此○○李秉衡片再本屆漕船回空所有挑於築壩拖船等項事宜南運河口十里鋪以至安山一帶應歸運河道承辦北運河口陶城埠以至郎家灣十里堡箝口壩等處應歸東昌府臨淸州承辦劃淸界限各專責成經臣分飭各就管轄工叚先期妥爲辦理兹據東昌府知府洪用舟代理臨淸直隷州知州許桂芬先後禀報江北江蘇回空漕船於九月二十四日起陸續駛抵臨淸維時衛河水落運高於衛勢難騰挽而上隨經許桂芬厚集人夫購備料物築壩潴水設法拖船十月初八日始得全帮入運自臨淸至陶城埠二百餘里運河逐叚疏濬尙無阻滯惟博平縣之梭隄聊城縣之十里堡陽谷縣之郎家灣呂家塲等處地勢北下南高節節淤淺膠舟來源枯竭難以浮送祗有築壩灌塘層縴挽並挑開挂劍台斜隄疏引積水接濟而陶城埠攔黃壩以外黃水低遠又於壩西抽挖深溝開通隄埽導黃入運使與淸水相接乘勢放船前進煞費管催䟎上駛於十月十九日戍刻江北六帮江蘇四幫共計回空漕船九百三十隻全數挽出北運河口渡黃南下水手人等沿途均尙安靜堪以仰慰宸厪降飭將用過經費核實開報外理合附片具陳伏乞聖鑒謹奏奉硃批知道了欽此○○頭品頂戴河南巡撫臣劉樹堂跪奏爲創建豫南書院懇請立案恭摺仰祈聖鑒事竊查調署河陜汝道正任南汝光道朱壽鏞前以信陽州爲南汝光道駐紥之處所屬地方幅員旣廣人文風盛向無專設書院爲三屬多士觀摩該道呂志興舉於光緒十七年間在信陽州城内創建豫南書院一所調取三屬力學之士入院肄業延訂宿儒以主講席釐定章程按期考課詩文之外以經史詞章旁及算數雜學購儲經史子集以備諸生繙譯討論所需經費該道倡捐廉銀五千兩所屬府廳州縣捐銀三千餘兩除購基建置一切支用外餘銀三千兩發當生息以備常年修膳膏火之需不足之項另行籌議由司委員騐收無異詳請奏咨在案前撫臣未及具奏移交核辦臣維地方書院之設原所以輔翼學校化養人才今該道朱壽鏞倡捐鉅欵創建豫南書院講求實學規制井然洵足振興文教育裨士林據稱不敢仰邀議叙相應籲懇聖恩准予立案以垂久遠而昭遵守並請將該道傳旨嘉獎俾爲實心任事者勸爲此恭摺具陳伏乞皇上聖鑒訓示謹奏奉硃批朱壽鏞著傳旨嘉獎該部知道欽此 
 
