# 1920 - 59 - 4916896

 

Page 1

 
 
   
 
 

Page 2

 
 
   
 
 

Page 3

 
 
時評 
[國家事與閒氣（冷）]  
　　鄉曲之間頑鈍之家日無所事則唯爭一物之細一言之微以至今日交鬨明日復好越一二日而猶復相惡相好焉此最卑鄙無識者之所爲而今乃中國之國家大事託之若輩之手豈不可笑而可悲也耶此次内閣之請假而辭職也辭職而復任也復任而閣員罷議也罷議而復成議也戲弄若此余謂乃視鄉曲之間頑鈍之家之爭一物一言爲尤甚也奈何竟付以國家之事哉 
 
 

Page 4

 
 
   
 
 

Page 5

 
 
   
 
 

Page 6

 
 
命令 
　　三月五日大總統令任命陳樂山署陸軍第四師師長此令 
　　又令任命馬步雲署閩口要塞司令官此令 
　　又令司法總長朱深呈吉林延吉地方審判廳長王銘紳湖北武昌地方檢察廳檢察長吳文郁署吉林長春地方檢察廳檢察長王虞耕署黑龍江龍江地方檢察廳檢察官趙玉珊署龍江高等審判廳書記官長楊伯明懇請辭職均照准此令 
　　又令司法總長朱深呈署福建閩侯地方審判廳推事　乃恒另有任用請免本職應照准此令 
　　又令楊雋聲晋給四等文虎章此令 
　　三月三日大總統令内務總長田文烈呈准兼署山西省長閻錫山咨河津縣知事彭贊璜試署翼城縣知事孫奐崙業經調任試署遼縣知事周賡壽定襄縣知事陳賡虞早經離任請予免職均照准此令 
　　又令内務總長田文烈呈准兼署山西省長閻錫山咨請任命賈贊唐試署河津縣知事班廷獻試署翼城縣知事汪志翔試署岢嵐縣知事潘祥和試署平魯縣知事李撫辰試署遼縣知事熊玠試署繁峙縣知事杜偉熙試署河曲縣知事鍾英試署定襄縣知事均照准此令 
　　三月一日大總統令内務總長田文烈呈准兼署山西省長閻錫山咨忻縣知事陳時雋汾城縣知事周之驤安邑縣知事呼延庚早經離任請予免職均照准此令 
　　又令内務總長田文烈呈准兼署山西省長閻錫山呈請任命孫奐崙爲陽曲縣知事兪家驥爲太原縣知事彭贊璜爲忻縣知事紀澤蒲爲汾城縣知事周振聲爲虞鄉縣知事張敬顥爲安邑縣知事陳德昌爲應縣知事吳潔已爲陽城縣知事均照准此令 
專電 
　　北京電今日閣議開成（六日下午三鐘） 
　　北京電本日閣議雖開成但法朱交曾仍未出席財李亦請假（六日下午五鐘） 
　　北京電今日安系曾毓雋朱深李思浩仍未出席但閣議照開靳態如常言當積極進行閣議决定承認美國新派駐華公使克蘭又菸酒署李祖年胡家麟爲廳長潘堃陶毅爲參事均通過（六日下午四鐘） 
　　北京電安系電催王揖唐回京商量組閣東海極不爲然使人婉阻王來（六日下午四鐘） 
　　北京電政潮暫停結果將以吳光新長鄂（六日下午四鐘） 
　　北京電京校生代表赴外部探詢魯案王景岐代陳次長出見謂政府意見頗偏重民氣方面辦理美國保留案通過經英法贊同後迭有來電均不贊成直接交涉因之政府更具决心（六日下午四鐘） 
　　北京電專門以上各校將於下星期一實行罷課（六日下午四鐘） 
　　北京電北大學生開會警署派八警往解散未成會議結果决按五項要求不達目的不上課惟蔡元培極端反對謂果罷課必先辭職敎職員亦主維現狀可不至實現（六日下午二鐘） 
　　北京電南北督團對時局通電陸續添加多人政府方面云尙未接電一說爲某方所扣在野各要人亦均對此事奔走甚力（六日下午四鐘） 
　　北京電新國會魯議員全體要求撤換屈映光否則提案查辦（六日下午四鐘） 
　　北京電參陸處擬商吳光新將所部駐豫軍隊調赴鄂省孝感協防解除外間誤會（六日下午四鐘） 
　　北京電吳佩孚撤防事張敬堯覆電要求撥濟軍械方能接防（六日下午四鐘） 
　　北京電張作霖電奉軍之駐於陜湘閩汴者計一師五混旅均任重要防務請緩裁（六日下午四鐘） 
　　北京電駐豫閿鄉毅軍丁統領現經趙倜調往豫東新安等處駐防豫西空虚有土匪蠢動息 
（五日下午三鐘） 
　　北京電駐彰德成旅所部分駐豫南一帶軍隊亦經趙全數調赴河朔已行抵許州漯河車站請交部撥車甚急（五日下午三鐘） 
　　北京電李純王廷楨分電報告十六師移察暫駐口内浦口方面由蘇撥隊接防（六日下午四鐘） 
　　北京電王占元等電留靳 
　　北京電楊增新電俄伊爾克斯塘舊黨政府首領穆哈諾夫同軍官廿餘逃入喀境要求假道蒲犂前往印度實欲在蒲募兵籌餉組設軍事機關已電飭喀道尹等嚴爲監視按約拒絶並准喀道尹招募士兵扼守邊卡（五日下午三鐘） 
　　北京電徐鼐霖電韓革黨聯俄激黨擬起事（六日下午四鐘） 
　　北京電陳樹藩電據潼關張旅報稱廿八夜連長蘇守道在東街被匪擊斃該匪復至連部刦去快槍九枝脅去兵士二名現正派隊追緝（五日下午三鐘） 
　　北京電國民公報上訴案高等廳已判决孫幾伊宣告無罪 
（六日下午三鐘） 
　　北京電一點國民公報案宣告判主文原判撤消孫幾伊無罪交原廳釋放寗家判詞甚長對原判攻擊極爲精細中西旁聽人多稱高廳能保持司法精神西人某君以孫君無辜且累數月慰問甚至並語人謂中國尙不失爲法治國希望此後司法當局愼簡地廳審檢勿使人民横遭訟累（六日下午三鐘） 
　　北京電連宵前門大街商號爭賽花燈兼放烟火游人如織昨夜尤盛（六日下午四鐘） 
　　香港電滇桂軍連日小戰後昨日朱培德部復與桂軍在某地衡突朱部敗退（五日下午一鐘） 
各通信社電 
　　廣州電有國會議員許峭松董慶餘等數十人提建議案請咨軍府電促唐總代表繼續開議 
　　廣州電陸幹卿以解决粤事付託馬濟聞此舉爲馬氏繼莫之先聲（以上六日）以上聯合通信社電 
　　北京電趙倜復電豫魯交界軍隊因換防稍有變動當遵電仍駐原防 
　　北京電倪嗣冲電英人韋德比等擬赴銅陵勘礦未奉院部電文應否阻其前往速核示 
　　北京電岑西林電略謂俄黨非心腹患請先注重内地秩序又應付學潮不宜壓制 
　　北京電曹錕電豫省震動實因吳軍抵境如吳軍能即離豫則豫軍即回原防 
　　北京電報載中日將有攻守同盟說政府完全否認（以上六日）以上中華通信社電 
　　北京電段勸各閣員維持靳閣并聲明自己决不上臺聞閣員已允出席明（六）日可照常開議 
　　北京電徐以撤趙命令未下豫軍即調動佈署準備抗命大不謂然亦主張撤換但不與吳光新免趙有所藉口 
　　北京電四日晚徐傳見王印川促速赴任并密示到任後方針王定星期一行（以上五日） 
　　北京電靳又不到院告人云决不再自行辭職今日閣議仍停 
　　北京電趙倜派其弟趙傑來京歡迎王印川聞有轉圜意 
　　北京電前傳吳光新軍　宏威軍衝突并無此事昨已證明 
　　北京電　載安系向豫督提出西條件及趙倜向政府提出四條件政府均否認 
　　北京電靳以外農敎三長非提不可現决容納安　之希望提李盛鐸等期易通過組成完全内閣 
　　北京電靑島日司令奈良在京表示我護路警隊如已編就沿途日軍隨時可撤 
　　北京電顏惠慶東電德希望恢復通商甚切政府决俟新外長到任後再定辦法 
　　北京電張敬堯電吳師撤防湘軍足敷佈置政府有允吳佩孚撤防意 
　　北京電陳樹藩電告三原王天縱結合悍匪向豫西進發（以上六日）以上中孚通訊社電 
里昂無線電（路透社送） 
[三會議之槪况]  
　　五日巴黎電大使大會昨晨開會由康本氏主席繼續討論對德和約第一百八十七條卽關於德國無線電臺事者未得切實結果 
　　五日倫敦電昨日外交部開協約國外交總長會議繼續討論對土和約之經濟條欵俟接到昨日所致福煦上將各提議之覆文後復將開會考慮軍事條欵 
　　五日巴黎電法國各報宣稱高等議會在倫敦所草成之議定書因法國有所保留已展緩發表小巴黎人報探悉法國所保留諸條如下（一）俄邊各國如不願與勞兵政府媾和法國不欲强迫行（二）若將德國入稅任何部分不歸賠償委員管理移付德國在國外所訂任何借欵之利息法國未便承認 
[意相抵法之消息]  
　　五日倫敦電意相尼蒂氏昨日由倫敦赴巴黎將小住一二日 
　　五日巴黎電某某數報謂意相尼蒂氏建議應容德國展緩交付所負法國之賠欵俾其得整理一切意相昨日抵此時晨報代表曾往謁之據稱此說乃屬揑造彼匪特並無此意且主張嚴密整理德國而使按照賠償委員會所定之條件履行其義務 
[德法間之問題]  
　　五日巴黎電據瑞典京城電稱法德政府允舉瑞典外交部司法科長加勃氏爲和約中規定應設之公斷法庭主席以解决法德公民間之爭端 
　　五日巴黎電柏林電稱國會巳二讀通過審訊戰事罪犯議案之追加條欵 
[亞德里亞海問題之覆文]  
　　五日巴黎電小巴黎人報探悉昨夜駐倫敦美國大使署已接到威爾遜總統關於亞德里亞海問題之覆文大約將於今日交與英相喬治氏 
[法國近事]  
　　五日巴黎電衆議院昨日贊成政府提出之郵費新例内地信件郵費每函自十五先增至二十五先電話費定爲每年七百佛郎一千二百佛郎三種 
　　五日巴黎電一九二○年負軍役少年將於三月十五日十六日十七日十八日入其所屬之軍團 
中美新聞社電 
　　倫敦電華沙無線電稱卡扶諾地方二月二十二日起有亂事軍隊不肯服從廣義派員運動員之命令或勸告政府機關所架機關槍畫夜轟擊鐵路車站預料該鎭之他部分亦將有亂事勃發 
　　康士丹丁電回敎會發表宣言反對波爾夫委克主義謂各國政治家須决定該國之運命現皆爲波黨主義所擾亂不暇他顧回敎徒之責任在指導輿讑代表公意爲人類前途之大預備又在宣布波黨對回敎徒及對世界之態度波黨之主義不論爲善爲惡但彼主義之適用乃傷害人道主義·及個人之生活·與其財產所有權乃係事實故波爾夫委克主義實與回敎原則不相符合回敎所求者爲快樂平安與共同進步故敎義不許佔取他人之財產對於個人之權利保護極嚴其根本規律爲個人無論在生前或以死時遺囑有完全處置彼所有財產之權綜括回敎人對於波爾夫委克之態度蓋以波爾夫委克爲危害文明正義及人權之物故以回敎之責任及利益計皆應反對之也 
世界路透電 
[協約國之對土問題]  
　　三日倫敦電高等議會今日曾考慮比蕯拉比亞之前途旋乃討論匈國對於和約之意見後乃審查關於物價昻貴之草議大會於是乃告結束惟外交總長會議仍將開會最後解决對土和約之條件現望於三月二十二日可以全稿交與駐巴黎之土代表 
　　四日倫敦電土耳其人近欲阻止協約軍由伊斯米特（距君士坦丁東五十五哩）移動未幾英巡洋艦駛抵且得警告謂如不卽遵協約國之命令將以武力從事土人乃帖服 
[美上院繼續討論和約]  
　　二十九日華盛頓電參議院今日開會時參議員克洛格氏（共和黨和緩保留派之一主張批准和約者）抨擊總統强自主張亞德里亞問題之解决謂凡爾塞和約中規定割讓之土地多不顧當地人民之志願如蕯爾區域·如山東·如塞維亞·如孟台尼格羅諸問題之解决何嘗有所謂自决主義民主黨議員希志柯克氏起與辯論且謂共和黨參議員於媾和談判進行時卽圖損害總統之信用其抨擊總統殊乏體面云 
[德戰犯將歸德法庭審訊]  
　　二十九日巴黎電路透社從有責任方面探悉關於協約國决議允由德國法庭審訊若干指定戰事罪犯之消息英國名單所指定者大都爲潛艇暴行之個人案情明確被控者顯犯破壤戰爭公法之罪如德國試審合法則協約國所擬八百人之名單尙可大減審時協約國派有法律代表到庭察視是否徇情並呈出證據 
[過激黨之新戰訊]  
　　四日倫敦電半官消息徵實台尼金將軍處現頗危之說過激軍已在鐵克化里資加雅截斷羅斯土人至彼特羅夫斯克路線現有將台尼金之軍分爲兩起之勢其北半將被逼退至亞索夫海南半將被逼退至高加索 
　　四日倫敦電法兵復占據瑪拉墟地方加里西亞之國民黨謀以武力抗拒法兵 
　　四日倫敦電聞土耳其斯坦過激收府之領袖蓄魯巴金將軍現擬取銷凌辱舉動又聞著名白魯西洛夫將軍現於斯柯白里伏督戰抗拒亂黨 
[各國近事紀]  
　　三日倫敦電財政大臣張伯倫氏今日在下院宣稱五釐又四分之三起息之國庫劵已售見英金百六十兆鎊内有六十兆鎊乃屬現於欵其結果之佳實出意料　　一日倫敦電殖民部次官亞美里氏今日在下院答覆質問謂擬減輕海峽殖民地銀幣之成色 
　　二十九日墨爾邦電澳大利亞衆議院今日開會時紐開塞爾議員華金斯氏宣稱雪梨有某商行現以大批製彈鋼料運往遠東首相休士氏允即禁阻 
　　二十九日紐約電法國銀行家聞美日銀行已以洋七百萬元貸予中政府即請許其參與該借欵現議定法國銀行家供給四分之一美日銀行家各供給八分之三 
　　二十九日華盛頓電前駐墨西哥滿柴尼洛之美領事摩里爾氏爲墨匪　殺美國已向墨政府提出緊急詰問要求拘捕兇手 
太平洋路透電 
　　五日哈爾濱電昨晚華人祝燈節車站附近集人甚衆忽有鐵路工塲之華工五十人持上繡社會革命黨格言之紅旗一面擠入人叢即爲警察拘獲押交華員旋悉此旗乃俄人所給工人並不知旗上之字義中東鐵路華工行將罷工之謡言顯由俄人傳播其實大多數華工皆無罷工之意 
　　六日海參崴電日本代表答復州議會外交長之抗議隨員特賴愛斯台爾氏自滇來電謂施敎士無恙 
　　六日北京電女生八人已入北京大學文科聽講 
　　六日北京電内閣今日開會安福閣員仍未出席靳總理宣稱今不必有法定人數彼於星期二日將進行各事不問安福閣員之到否外交長一席政府日待胡維德之覆電如胡不就擬即以此職　陳籙 
　　六日北京電北京大學等數校因前被拘之學生至今未釋擬於星期一日罷課以示抗議 
　　六日東京電總選舉定五月十日舉行 
國外要聞 
[意巨間之亞德利亞海問題]  
　　最高會議有令兩國自行解决說 
　　中美新聞社譯大陸報社論云威爾遜總統與英法政府因解决亞德利亞海問題函電交馳昨據路透社所傳消息知三方面之爭持較之吾人所猜測者更爲劇烈去年十二月之協定曾與美國會議後以今年一月十四之協定而取消前議並未得美國許可故威爾遜總統復書謂英法於歐洲待决之種種問題是否意在先自解决然後通知美國繼復要求恢復十二月九日之協定否則將由參議院中撤回和約及法約詞氣中含有恫嚇之意而英法復書　曲意撫慰不與决裂近有一電頗思將此問題歸意大利與巨古斯拉直接磋議據二月二十七日倫敦電信謂最高會議今願以此事交由意人與巨古斯拉扶人自行商决以免英法美三方面之爭論且意巨二國於此事關係亦較切據云意總理尼蒂氏已有允意云今未久尼氏曾有恫嚇之宣言謂巨古斯拉扶如不從其最後之提議則彼將停止調停要求實行倫敦條約以阜姆歸斯拉夫人而以大爾麥歇之大部分歸意大利然巨古斯拉扶卒不之懼迄未允從今尼氏現允直接商此問題則其態度似已有所變更矣此紛亂之亞德利亞海問題在美國討論已歷一年有餘幾視其與較大之土耳其問題同一重要歐洲外交家似皆暫置其他要事而注意於此美國之人因而知歐洲之政策徒趨重们微末不務其遠者大者美國之欲潔身遠引又何足怪哉以今日之情形觀之似已預伏一哀的美敦書於諸國之後然亦不致有大事故發生其結果如何須視英法美三國以後以函電世界未來之平安端恃此三大國之互相敦好顧今日因此細事竟有參商之象此可槪也紐約時報近舉此問題所以不能解决之故論列如下其語云此中爭端似其無謂其所注目之點第在利蕯一島因伊司脫利東南一三角之地其界線展長至阜姆爲威爾遜總統所可同意者亞德利亞海之對岸如爲仇國以海軍把守則利蕯島實爲一重要之地今巨古斯拉扶並無海軍艦隊而此島於意大利却極可貴千八百六十六年意大利艦隊大敗否則且樹其國旗於砲台之上惟其地面積僅三十八方哩居民亦不及一萬而麥古爾山及阜姆間之三角居民亦不甚多其最要重要之鎭中亦僅有居民二千百已今所爭 
 
 

Page 7

 
 
者第爲此地不及一百方哩人不及二三萬之小區域而二國且瀕於交戰之境其間居民固大半爲斯拉扶人意大利擬與他處之斯拉扶人合并其人數較僑居巨哥斯拉扶之意人爲尤多惟不審巨古斯拉扶之人民及政府其於人種上之權利是否較大於意大利之利蕯及伏洛斯加而彼國於此二地是否願出於一戰·而歸之已有兩方面對此問題自當有一番磋商然在今日殊不必爭論亦不必因此而作戰即尼蒂氏欲實踐倫敦條約之說亦不可信卽欲戰斯拉扶人而奪取大爾麥歇然意大利人民亦决不願見其以阜姆拱手讓人也此等爭端如久持不决則恐利益皆不可得反有危險緣之而生矣 
國内要聞 
[北京通信平心]  
　　北大學生議决罷課 
　　自［五四］［六三］以後全國學界幾以北京學界爲中心而北京學界則又以北京大學爲重鎭因其學程旣高人數亦衆年來一切文化運動無論有形無形莫不以東中西三院爲其策源地但自經政府高壓以後轉覺消息沈沈一似毫無舉動也者然一考其内部之醖釀醱酵則仍未停止其作用前月二十八日旣已開過大會一次當以警察入場秩序不寗以致未有結果而次日香廠臨時集合開國民大會則該校學生到會者仍多至該校學生開會受警察監視一節經學生請求校長與警廳交涉已由警廳允許嗣後非得校長許可警察不得擅入校舍此吳總監敷衍面子之意也數日以來外交情形日益緊迫因之該校學生頗形忙碌連日學生會中之評議會迭開會議數次各班學生主張即時聯合各校實行罷課者頗不乏人其所以認爲外交情形險惡之理由聞有四點（一）據某氏談話謂北方政府將於三月四日開始與日本直接交涉（二）陸氏力辭外交總長當局並未切實挽留（三）政府對於山東國民大會議决各條異常注意（四）政府對國内反對直接交涉之人並未有明白表示根據以上四點以施推測則政府外交方針殆可想見該校學生旣有此種覺察因之多數對於罷課一層極力鼓動但其中亦有一部分主張不罷課者其理由（一）政府對於外交是否確定直接交涉尙未有明白表示如遷延時期或至一月兩月甚而至於三月則學生一經罷課將無休止之時勢必至全體渙散不可收拾（二）罷課手段是否能惹起政府之注意尙屬疑問若政府置而不理將無法以善其後（三）去年［五四］［六三］學生所以能得勝利者實由上海天津之罷市罷工今則工商界旣無何種表示若貿然實施罷課彼方不能惹起注意表同情於我學生至此進退兩難惟如此主張者究居少數今日（四日）上午九時該校復在法科大講堂開全體大會到者約二千人由主席提出應否實行罷課問題公同討論於是主張罷課之人相繼起立發言綜其所持理由約不外乎四種（一）認此時罷課之時機已到所言即上文所觀察之四點（二）認定罷課以後必能發生效力在社會方面如外省學界必起而響應在政府方面亦必有所忌憚（三）認定自去年［五四］［六三］而後一切羣衆運動皆爲外交而發今當宣示結果之際若再不奮起力爭不惟將以前成績全行毁棄即對於全國學界對於愛我友邦亦復無以自解（四）爲學生保持人格起見應爲最後之舉動此外關於停課後如何維持經濟·如何鞏固團體各端均有所提議但在場不主張罷課之一部份持議亦甚堅决因此兩方辨論頗形激烈全場人言龐雜秩序幾至紊亂者數次交由穏健一派出而維持始復安坐討論惟聞最後表决之結果仍屬主張罷課一方居多數當時議决之條件如下（一）反對直接交涉從速駁回通牒（二）福建問題根據北京國民大會議决條件嚴重交涉（三）恢復各界言論出版集會之自由（四）取消中日間一切密約（五）釋放京津被拘各界代表及學生又聞該校學生在大會議决實行罷課後復將善後各問題提出多條公同討論此項議案仍須提出北京學生聯合會公决在未經公决以前北大一方面則仍復照常上課所聞如是未知確否總之學生社會係知識階級上社會有理知有感情所爭者且非一己一團之自私自利若純欲用威權迫壓謂可以帖耳而服則徵以過去之歷史最近之事實恐非勢之所可能也今者罷課之舉已有動機則將來學潮且未可料瞻言前途不寒而慄矣 
[北京通信般若]  
　　靳雲鵬辭而復留今後之閣潮與督團 
　　自上月二十七日至今亘一星期皆在政潮簸盪之中以北京之慣例言此亦司空見慣且安系之謀倒靳自靳閣通過之次日已然尤無足怪然自今日始又由靳辭而轉入不辭以成靳與安系之相抵且成安系與曹張之相持矣 
　　靳之辭也以吳光新督豫問題表面上似徐不蓋印靳以去就爭實則靳鑑於督團之大勢亦不主發表故吳光新大駡靳而安系要人先在段氏之側進言謂靳對於公之至戚尙懷排斥何能保其不叛公而去以故段氏與人閒談於靳下八個字之考語曰優柔寡斷妄自尊大後四字卽受安系先入之言也一面又力曳吳光新使入己黨同謀倒靳謂豫督問題吾黨能爲君解决可以迫靳就範靳終崛强可驅之使去自本月一日起卽完全爲後層之形勢靳於一日有銷假之說第一日忽又上第二次辭呈卽爲此種形勢所驅迫也 
　　一日以後安系已决計爲倒靳之計畫二日閣議雖以靳未到院未能照開然此日各閣員中已除非安系之田文烈蕯鎭冰外槪不到院至於下午則該系一面急電上海召王揖唐從速入都爲後繼内閣之計一面又聲言靳决不能留而向各閣員爲代揆之接洽其所提條件即爲豫督命令之副署先道段氏之意與田文烈交涉此事且揚言於外曰田煥庭於趙周人本有意見更換豫督田所樂爲而實則朱深於副署一層早已表示願意有取而代之之意但以位次關係於田文烈以外又與李思浩商量謂田如不肯此座當屬君李固猾頭亦從而依違其際截至昨日上午止代閣之消息盛傳都中蓋巳决欲乘靳之再辭卽因而去之矣 
　　靳之突然銷假亦此種形勢之反動外傳段親訪靳竭力勸留然探其内容殊不如是段固曾派人勸靳然詞氣間决非專意勸留且張作霖派張景惠謁段請囑靳氏勿辭而段之答語殊爲憤懣其言曰今日督軍們說話最有力量我已在野其何能爲可見段固非留靳者也然靳之幡然變計則以昨晨入府爲大關鍵徐派吳笈孫往留已非一次最後乃曰翼靑即令不幹亦望來府一談昨晨談兩小時遂决計銷假蓋對於安系方面固有所密議而徐氏之意則冀靳勿辭以免安系組閣者且徐不主王揖唐組閣尤播傳於都門固知靳之銷假安系必起拆臺而故意相抵制也果也今日到院極早而安系之閣員李思浩朱深次長陳籙傅嶽棻無一到者只與田文烈蕯鎭冰及江天鐸坐對數小時而猶故以電話催安系閣員到院雖待至下午卒以不能開議而去而其所表示則爲决不再辭職且看安系如何而相持之局已顯露矣聞安系方面如靳不去則閣員辭職提彈劾案皆在預定中政潮澎湃恐今日尙在初期也此中有一最大之暗流卽直奉蘇諸督之團結是也張作霖之於段感情已傷日前劉恩格奉疏通之使命而往甫抵榆關即被檔駕而秦華之奔走各省亦席不煖而突不黔外傳八省同盟者即係此事而其中之領袖即爲直奉蘇三督曹錕於安系擁段再出之計則立電反對於更動豫督之事則嚴詞阻止於湘南之軍則四次請撤防蓋所謂鞏固中樞固結北系撤退前軍爲若輩同盟之大條件也而其唯一之趨向則在擁靳以反對安系換言之即擁靳以抗段故曹李張等皆有勸靳銷假之電而公言報以坐待外援嘲靳及安系之所謂叛段氏對張景惠憤懣之詞皆由此而發且聞曹張李諸人尙有極重要之通電在醞釀中不外對安系爲猛烈之反對而反對之聲亦波及於段安系對於上述各省亦非常注意如奉如直如豫之往來郵電巳由交部派安系可靠之人爲嚴密之檢查有時致府院之函電亦被扣去有時第二電到第一電並未接着直至囑交通部查詢始交出者而更換豫督之促進亦其對待之一端且卽王占元做壽安系要人往祝亦欲藉以聯絡王氏披八省之勢也然此種潮流將徐靳皆捲入其内而靳以與段關係自處尤難特今之辭而復留在曹張等表示擁護以後巳不得不謂其恃曹張諸人以與安系相抵以與段氏相抵况今日所聞靳已允曹撤防之請吳佩孚行將調回又爲實力上之一助耶况安系於此並未有讓步之意耶政局之擾攘恐又不僅在北京以内矣（三月四日） 
[安福派倒閣運動之别訊]  
　　安福閣員同盟拆臺 
　　靳雲鵬辭職問題經各方慰留後業於前日銷假視事惟安福系仍主倒閣不欲靳氏再執政權昨日（四日）閣議例會靳氏赴院特早整理四五日來積壓案件預備提出國務會議及將開議而安福系閣員朱深·曾毓雋·李思浩·陳籙等臨時一致缺席到者僅有田文烈薩鎭氷及傅嶽棻三人靳到院迭用電話催促迄下午一時止不聞朱等踵息田文烈親赴各處勸說亦無效果候至下午二時仍只三人致人成會而散聞靳氏出院之時頗爲氣憤東海得訊即邀段祺瑞會商一面派員轉告曾毓雋朱深二氏謂時局孔艱内閣不宜摇動務須相與維持免釀政潮等語但聞安系重要分子堅持此項政策必使靳氏下野而後已該系除堅持更易豫督外最近又重持農敎兩長如靳氏能容納該系意見即日提出則該系對於靳氏尙有讓步餘地否則惟有倒閣又聞前昨兩日安福幹部要人在曾宅内會議决定對靳條件第一力爭外敎農三部總長第二山東問題應速定直接交涉方針第三更易豫督問題前曾提出三條件（卽懲趙傑歡迎王印川及吳光新兩旅駐豫）倘趙倜有一條不表示承認仍須撤換第四係關借欵事件日内將向靳氏提出 
[政府對俄新黨之防範忙]  
　　最近政府對於俄新黨注意愈甚昨又有急電通致各省原電略謂俄之列寗政府對於我國激烈份子頗形活動恐難免利用以收漁人之利况值此外交緊急民氣囂張之際今時大非昔比凡俄人游歷内地尤須格外注意除由中央正式照會駐京俄使聲明嗣後俄人游歷内地務應查照成案請領護照否則不負保護之責外各處如遇有無照俄人入内地旅行情事應即切實禁止入境不得容納致滋隠患仰各一體遵照 
　　政府又以俄新黨占領雙綏後聲勢日張中東鐵路一帶治安問題尤形吃緊自應妥籌辦法以資處置迭與鮑吉督磋商就緒特於日前向外交團正式聲明其聲明書如下現在俄國新舊黨爭影響所及誠恐於中東路界内發生危害情事中東鐵路軍總司令有保護治安之責凡界内俄民能安生　者自應一體加以保護然倘有踰越範圍以及破壤治安者亦必與以相當處置以維秩序卽以保中外人民之安寗除將此意由鮑吉督宣布外合行聲明 
[湘閩客軍之撤防問題]  
　　王永泉繼吳佩孚而起 
　　豫督問題發生後吳佩孚所部迭請撤防聞當局電復曹錕仍主從綏大意謂吳部久戍在外勞苦思歸餉絀兵艱中央素所深悉惟現在大局未定前防重要應暫緩撤云云但張敬堯於昨日（四日）致統密電於政府略云吳師長佩孚已决意撤防所有衡州一帶之防務則派張景惠張宗昌田樹動派兵會同接守仍請由參陸辦公處核議軍復以便照辦是則吳之撤防已具决心矣 
湖南之吳旣决定撤防聞繼吳師而起者又有福建之王旅王永泉所部前年奉調赴閩自南北停戰以來屢請撤防北歸迄未邀准最近該旅聞駐湘直軍及援贛蘇軍均有撤歸本省之請因亦致電政府以所部軍士不服南中水土兩年以來因罹疫瘴喪亡者爲數已多擬懇准予撤防俾得率領回京略資休養等語聞當局以和議停頓粤警頻傳閩省防務尙在吃緊已覆電該旅暫難照准撤退 
[葫蘆島開埠將由部省合辦]  
　　奉天葫蘆島開關商埠前閣議决定由交通部與奉天省合辦並以明令簡派周肇祥爲督辦開部省對们合辦手續迭經往返磋商結果擬定辦法五條大致如下（一）設督辦一員由交通部曁主管部奉天省會請大總統任命以後遇有更動須與奉天省會商其督辦以下各員内部組織詳細章程由督辦擬定呈候部省核定之（一）地方行政權完全屬於奉天省開工期間及將來開埠所有一切應行事項屬於地方行政者均由督辦商承奉省籌備仍隨時分别知照主管部查核（一）工程事務部省均得考核唯該島工程奉省前已著手興修所有地上之建築水上之堤基及其他物件等類一切用欵均有案可稽應由該局局估價折合接收以歸本省原欵（一）用欵交通部奉天省各認一半其部撥一半欵項由部正式聲明决不指港借用外欵將來無論何方面均不得指此海港與第三者另結他種條件（一）部撥之欵須照認定數目按時撥給無論如何爲難不能以欵項支絀爲詞停止支付將來每次撥欵部撥若干奉省卽照撥若干如該局接收工程原價未能交還奉省時奉省得以此欵劃抵 
[京華短簡]  
　　南北和議停頓巳久近因西南内部衝突之機政府業已籌備乘時進行惟聞安福派近日反持冷靜態度其所抱主張以爲南方目下自相殘殺結果必致全部分裂能力減少俟時機旣至然後以武力對付必可以收統一之效並謂一到秋間國會改選時南方必有乞和之一日故極不願和議之進行日前電催王揖唐來京亦爲此意惟昨日分代表方樞來京據言滬上和平空氣較前接近但希望南北自身問題早日平息便可開議倪嗣冲病勢近復轉劇聞政府對於皖省善後問題最近頗有討論業於前日特派李如璋赴蚌慰問倪氏病狀並調查該省軍政兩界之近况以便佈置一切現李氏已於昨日上午八時出京赴蚌 
　　英使朱爾典回國之後繼任公使尙無來華定期聞挪威政府以該國使事向由英使代辦此次朱使卸任决定自行設使以示親睦已派迷賽勒氏來京擬定期向我政府呈遞國書 
　　我國對敵復和後德奥兩國仍求與我照舊通商但刻下通商條約尙未訂就所有德國來華物品稅均按無約國稅率辦理惟該項稅率比諸有約國稅率較重如奢侈品一類均定值百抽十至值百抽二十其餘悉照咸豐八年稅率辦理聞政府以兩項稅率相差頗鉅恐以後來華舶品難以分别故特要求須有原產地證據俾易稽核惟英國以此舉手續過繁頗提異議因此稅務督辦昨特派員會同財外農各部在稅務處核議辦法聞財部所派爲袁永廉徐森外部所派爲周作春農部所派爲周典施弼稅務處所派爲宋紹徵核議結果仍决照原擬辦法實行并擬日内咨覆英代使 
　　國民公報記者孫幾伊因登載克勞泡特金自叙傳及其他時評等被地方審判廳判處一年二個月有期徒刑孫君不服上訴於高等審判廳去年十二月曾經開審一次嗣因證據上有調查之必要故延至本月五日始爲第二次之審理聞定下午一時開庭 
[汴省戒嚴後之雜訊]  
　　日昨（三月二日）河南公民爲關於山東案件及易督問題又在馬道街豐樂園開公民大會詳籌善後辦法是日到會人數極多直至下午四鐘始行散會决定發表通電反對魯案直接交涉吳光新王印川爲督長謂中央如果實行汴人誓不承認今日即將拍撥矣 
　　吳子玉師長前以河南易督問題甚爲緊急曾通電各省極力反對前日（三月一號）又特派副官林星堦來汴與議會當局接洽并持有吳師長致省議會公函一件大致謂政府爲便私圖不顧大局措施顚倒深所痛心如有需用臂助之處請即電達云云聞林副官會晤後卽於是日晚五鐘謁見趙督協商抵抗吳光新之策聞趙頗表感意 
　　另據來豫之軍界消息謂吳佩孚師長擬於本日（三號）全軍以武裝撤防齊集衛山縣所有該師軍官家室准於三日内一律送回保定究之吳師長此次撤防其用意何在無從揣測也 
　　當局近因省内人心不靖謡言四起深恐防範稍疏匪徒藉資擾亂昨特面諭警察廳謂現值戒嚴期内所有維持地面一切手續應按照戒嚴法令切實執行勿稍疏忽云云該廳奉諭後除飭各區認眞辦理外已於日昨佈告人民一體週知矣 
　　豫省每届燈節各縣人民結隊成羣來省燒香者絡繹不絶當局以現值戒嚴期内深恐匪徒混跡入城有圖謀不軌情事特飭警察廳嚴行禁止 
[滇桂軍劇爭中之粤垣]  
　　魏邦平軍隊調駐沙河 
　　廣東省垣連日加緊戒嚴情形已詳前報日來城内外及長堤一帶軍隊調動頗忙前日天字碼頭約有數百人登岸望東出發至昨二十七號魏邦平奉到奉督命令飭將所部護國第五軍留省之軍隊即日撥赴沙河駐防魏奉令後以部下軍隊大半出駐香山陽江各地現在留省者祇有魏觀明之第十三營魏壯飛之第十六營兵力尙虞單薄當即再調所轄警察游擊隊第一中隊熊威第二中隊吳公俠第四中隊鍾韶全隊（第三中隊仍置駐警察廳）又抽調第五軍砲兵營之一部同去計魏氏軍隊於二十八號開始出發至二十九號乃完全移去連日因該軍緊急出發需僱夫挑運人數至多致有沿途截留來往沙河東川馬路之苦力責令挑運者因此城東一帶頗多訛傳至魏軍奉調駐防沙河之原因則以李烈鈞原有援贛軍一團（團長爲李明揚）舊駐沙河李氏向日亦在沙河贛園駐紥（去年李氏有以滇軍辦沙河警察一事聞者想猶能憶及）自滇軍問題發生舊日駐紥東堤之滇軍於客臘底時李烈鈞曾令飭移駐沙河近自李烈鈞離城他去莫督爲鞏固東部防務起見故特令魏邦平所部由駐沙河以故連日以來魏每日均到東堤第五軍司令部及游擊隊本部指揮一切至暮始去并聞自該軍出發後魏邦平及游擊隊總隊長楊其偉亦親赴沙河駐紥矣 
[紀柳州學生之大巡行]  
　　廣西柳州學生聯合會近因福州交涉未結而山東問題又有直接談判之惡耗乃召集全體學生開會會議並討論對付辦法嗣經大衆議决除電懇本省各當道竭力抗爭外更定於去月二十八日特舉行大巡游藉以激動人心是日上午十時許首由城内道立師範學校並附屬國民小學縣立第一高等小學等學生數百人齊集於省立第四中學校操場内即聯合大隊出發更有演說團數十人執旗摇鈴跟隨隊後道經沙街至南門碼頭遂挨次登舟渡河巡游對河墟市而對河之第三第四兩國民學校亦早已齊隊聽候隨行是日又適逢市期故觀者塞街塡巷非常熱鬧旋行至立魚峰山脚即行散隊休息各學生更於此處安置演說檯由各演說員陸續登檯演說語皆慷慨淋漓市民圍聽者聞及日人槍傷閩學警及欲奪我山東等語頻頻舉手悲呼不止嗣又更分演講員數隊往各處街道分頭演講直至下午三句鐘始再集隊過河各歸本校越日各校學生復整隊游行城廂各處街道凡隊伍所經之街市兩旁店面皆樹抵制日貨毋忘國恥山東問題反對直接交涉等種種旗幟滿街飄揚且皆施放鞭砲以示歡迎其中尤以柳州商務總會及益昌號店兩處爲最熱鬧各學生游畢返校并擬以學生聯合會名議通電各省團體一致力爭山東問題切不可與日人直接交涉以表示國民眞意 
[杭州快信]  
　　省署昨晚接齊省長由津來電確定今日（六號）起程南下途次並不勾留八號准即返署秘書長沈爾昌（即杭關監督）本署會計兼第一科員王垣午後已乘特别快車赴南京迎候 
　　省議會開會期須俟齊省長回杭確定議長周繼瀠現尙在京外傳已定四月一號不確 
　　内務部特派警政司僉事王衡來浙考察警務准今日晚車到杭警廳已分派傅廷楨等先赴各區署隊查閱一周以照鄭重 
　　警務處昨委李大鈞充天台縣城區一等警佐寗波警察廳長王鍾秀日前因公來杭准明日（八號）返署 
　　省立第一師校因反對新校長金致和昨在該校開會决議辦法内容甚秘聞畢業各生亦有到校與議者 
　　京師高等審判長朱獻文（號郁堂）請假回義島原籍省親昨由滬蒞杭寓城站旅館今晨起程旋里 
　　杭縣律師公會定本月十四日開春季常會 
[南京快信]  
　　山東各公團推代表何炳章來寗謁李督請維持魯案轉呈北京政府駁回日本通牒 
　　吳光新與趙倜之兵有在鄭州衝突說李督昨電徐州張文生探詢確息 
　　趙倜代表王伯相昨午謁李督談二小時辭出 
　　靳雲鵬復電李督巳銷假視事 
　　皖省長聶憲蕃昨（五日）下午五時由蚌乘車抵寗李督派副官石錦川赴下關迎接入城即晚在署會宴各機關長官均陪席今晨乘兵輪回皖 
　　新國會議員周維藩錢豫楊逢盛譚瑞霖鄭汝鈞包巴丹勒珠爾劉朝望吳道覺曾毓煦均於昨日過寗轉車赴滬 
　　省署派往各縣查禁烟苖委員昨均回省銷差又派往江浦六合及徐屬八縣視察敎育委員亦已回省 
　　牛首山鐵礦刻經礦師試驗鐵質不能稱旺惟較晉隆山稍好 
　　尙有要聞二及地方通信轉入後頁 
雜評一 
[運鹽六公司之呼籲]  
[  訥]  
　　主持鹽政當兼爲一般人民謀利使而不能專計國家之收入也若主持者而專爲國家計收入在專制時代已稱爲聚斂掊克之徒况乎在今日又况乎其所奪取人民之利並不以益國家而以益外人以自利耶且所奪取者非少數富商之利乃沿海數萬窮民無聊之生計所益於外人者不僅爲一時運輸之利而并足啓以後鹽收上之紛擾耶此次張弧强迫停止沙船運鹽除爲外人帮忙外絶無絲毫正當理由而此數萬之貧苦小民一旦驟失生計於地方亦甚危險今之當局縱不能講求種種保商政策然處茲時會亦應於小民生計稍稍維持藉弭地方隠患此在略有常識之人皆能知之者也乃張弧悍然不顧如此又何怪海運六公司之憤憤而不平耶 
 
 

Page 8

 
 
國内要聞二 
[南昌學生會請協爭魯案電]  
　　南昌學生聯合會昨開會討論北京學生聯合會被軍警摧殘一案經衆議决通電各地各公團協力援救今日巳由文牘發出電稿文云逕啓者中日直接交涉關係國家危急存亡間不容髮北京各校學生爲此犠牲最寳貴之時光奔走駭汗聲嘶力竭以冀當局萬一之覺悟詎料執政諸公倒行逆施居然擅逞辣腕解散在京學生聯合會捕拿愛國志士凡有血氣靡不髮指眥裂夫我國自光復來軍閥專制視清代有過無不及蓋清代僅一君主專制於上今則無數變相之君主層層壓制造物不仁民生何辜有權力者爲刀爼無權力者爲魚肉　是求共和吾恐歷千百年共和無實現之日也且聞段系非獨主張直接交涉并擬將此案移歸日本東京開議此項消息果確則一個完全中華民國不轉瞬餽送日本之手我四萬萬同胞打落二十四重地獄永無見天日之期矣彼政界喪心官僚有財有勢即不幸爲亡國奴尙不失富翁所苦者我輩無限小百姓耳諸君試思京中學生爲此斧鋮不避身家不恤爲名歟爲利歟究何所爲歟豈非保國家保主權以保我四萬萬小百姓歟嗟夫人非槁木心非死灰孰無良心孰無熱血言之心傷聞者風起敝會痛神州之飄摇憂敎育之頽堕不敢言而不忍不言是用通電台端務希主持公論力作聲援挽救學潮共維國本伏乞公鑒南昌學生聯合會叩 
[運鹽六公司之呼籲]  
　　鹽署强制帆船停運責備張弧媚外殃民 
　　船商通利公濟和豐同運裕濟泰豐六海運公司代表陳琛呈北京當局文云呈爲鹽務署長張弧政令荒謬媚外殃民謹據實籲陳仰祈睿鑒立予罷斥以重民生而全國體事竊歐戰期間海輪絶迹濟南場商大德大源等七公司垣鹽山積無法轉輸議招帆船剙辦海運商等以食鹽關繫民命鹽稅保抵外債一經停絶淡食固有内亂之虞短稅更來銀團之責乃不量棉薄集合資金組成各轉運公司羅致帆船千餘艘墊發修造費數十萬招僱水手數萬名分向七公司訂約承運復以海道遼遠照察不易妥訂章程密布稽查開辦兩年幸未發見船户骫弊情事固爲自謀營業要亦含有國計民生思想與經濟競存觀念且於兩淮鹽政不無稍補緣該項運輸事業向多爲外輪所佔現戰時旣賴我濟窮戰後當容我立足我沿海帆船苟好自爲之不自暴棄應得分其杯羹闢一生路不竟去年五六月後日本商輪紛來承攬多方活動鹽商尙未有所表示張弧即力主杜絶帆船政策强制停運濟南七公司以與商等訂約關係又知墊欵甚巨事實上礙難驟停再四向鹽務署請求始得遞展以十月爲帆船停運期寛限兩月至十二月截止商等以血本將付東流且沿海萬户衣食攸賴惶急萬分直接再向鹽務署電懇維持十一月蒸日奉電令沙船運鹽本年十二月止定案斷難變更該沙船自有别業可營非專爲運鹽而設毋得妄存希冀等因尋繹電文足徵帆船並無不適於運鹽之實據不過謂應營他業不得再於鹽業染指其代日輪船龔斷罔利之私溢於言表張弧别有用意不足責獨中華民國有此紾國人之臂奪國人之食以獻媚外人之鹽署長官實爲國家痛之則試問張弧日本商輪豈專爲中國運鹽而設豈無别業可營何以准其久運並無限期又何以惟恐中國帆船與之競利不憚爲之操刀而殺敵又何以不將愛護日本商船之熱忱轉而愛護本國商船倒行逆施無幾廉恥羞惡之心果何所厚於日輪而爲此非受日人之利以自肥即結日人之歡以自固二者必居其一夫　船運鹽之權操諸鹽商帆船果不適於用鹽商自樂就輪而舍帆何勞張弧藉官廳之力爲之强制各種商業運輸或輪船或帆船農商交通兩部均無限制何獨鹽業則張弧有此禁令亦知帆船誠有不敵輪船之處然自由競爭而歸於淘汰則天演公例無所怨尤今張弧以有日本輪船之故并不許中國帆船與爲競爭則凡我國民當然不忍受此非法之待遇所爭者在政令之不平非爲區區續運與否之問題也商等習聞各國多行保護貿易政策如稅則運費等項於政府權力所施之範圍内保護本國商人予以特别之便利而故抑外國商人使不能與爲同等之角逐今張弧則保護日本商般使本國商船不能與爲同業之存在其爲日本商人謀誠忠矣獨如中國官廳之體面何鹽務署不少洋員對於此等電令其觀念上將以張弧爲中國人抑日本人辱國亦太甚矣方今民族各國經濟自存相爭之烈甚於兵戎我大總統沈觀世界之潮流垂念國民之生計就任以來屢標民生主義爲渙號是本無生計尙汲汲爲民代謀寗於其本有者反聽不肖官吏之摧殘濟南場運鹽事業雖微然沿海窮民萬户餬口彼日商深明經濟消長之機遂不憚越國以爭我國民稍知經濟壓迫之苦又詎甘拱而而讓乃張弧竟輕輕以一筆斷送是非特違反我大總統素抱之政策實亦與我國民經濟圖存之原理不相容使官吏盡如張弧則主日僑在我國有所經營將事事不准國人與爲同業之相競我國民豈不安身無所此類禁令日本官吏且不敢施諸朝鮮人而張弧竟悍然施我本國人我大總統果默然聽其施行否也卽以鹽務論此例一開將來日人參與者益多即中國人被擯棄者益多鹽業幾何不緣張弧而爲日人侵占以蓋商等不擠日曳 
輪之運鹽而憂沿海船户之失業不憾日人之巧於運動而疾張弧之全無心肝張弧雖稱熟悉鹽務然自任署長以來收精吸髓無孔不入政令反覆無常案牒起滅自由鹽商受盡敲剥之苦國家轉無絲毫之增實屬蠧國病民之尤爲此冒昧上呈伏乞大總統垂念民生艱難不堪幾經斷送將媚外殃民之張弧立予罷斥以維國體而儆官邪使全國咸曉然於國家尙能整紀綱人民尙有所庇蔭則日本代辦之謡諑自息憤不擇言曷任主臣 
地方通信 
[松江]  
　　基督敎三部會議基督敎監理公會在松江城鄒分設支堂甚多自上海虹口牧師袁恕菴調任連環長以來　迎合新潮流之趨勢力事擴充特於三月二日起假座松江上基弄東吳第四小學校禮堂召集各傳道士及敎會領袖開傳道會星期學校研究會百年大會籌備會三大部份聯席會議前後共計三日均由袁恕菴連環長與星期學校總校長金志仁主席有鍾連棠程祿初程梅生三君講［傳道士當如何提高基督徒之身　的生活］蔡傳聲陳杏方王愼安三君講［傳道士當如何鼓吹敎會自立］姚秉勳周思仁沈文蔚三君講［如何使佈道方法能適應現世之新潮流］更有金志仁君講［星期學校之敎授法］翟健雄君講［星期學校之過去談］步惠廉牧師報告［中華敎會之經濟來源］明美麗女士講［什一捐］末則報告情形研究難題共謀發展云 
　　一高組織同學會縣立第一高小舊名華婁學堂創於清光緒二十八年迄今已將二十稔學生之畢業而去者已千餘人茲由畢業生雷震同等商由該校校長錢魯詹組織同學會以便聯絡情誼交換學識業於本月五日邀集城區同學在一高開會籌商進行事宜當到畢業生三十餘人公推趙祖康爲臨時主席徐銘傑爲臨時書記公定名稱爲畢業生同學會并議同學散在四方先須調查住址以便通信即請到會各人分任調查而散 
[蘇州]  
　　日人開採内地　礦之　查蘇州楊交涉員查悉上年十月二十三日曾有日本技師藤木　之　等兩人由滬來蘇轉赴洞庭西山經營煤礦情事究竟所經營者是否即係東宅河地方從前羅飴所開之原礦現在各該技師曾否出境抑仍逗遛在山特令行吳縣温知事查明復奪温知事奉令後已轉令西山行政委員劉澍詳查明確復候轉呈云 
　　分委支棧經理之騷擾蘇城燒洒　業前因　萬順繹記主吳華鑾運動第二支棧經理呈控省分局　情已誌　報茲悉吳已運動成熟於前日奉到三區分局委任後即硬欲接辦與該支棧相持不下致雙方各派巡船爭收稅費現經蘇州總開會以三區分局長政出多門無端事委　辭電請省局查辦並經該管分棧爲顧全雙方起見呈准分局令兩造停止徵收暫由分棧代徵一面邀集同業妥議辦法詎吳藐視局令近日仍派巡舯於半路向各酒船攔收稅費甚至已經報由分棧納費貼照者亦欲另收照費各酒商均不堪其騷擾云 
　　縣敎育行政會議記吳縣縣敎育行政會議於三月三日上午在勸舉所行開會禮到會者爲縣　第四科兼三科主任申彤藻視學陸文炳學董孔昭晋紳士蔣炳章宋銘勛及勸學所長潘振霄各勸學員各學務委員各高小校長等下午二時開議先由潘所長報告一切公推審查員八人後將各議案逐件討論有毋須審查者即行表决通過其餘槪付審查散會時已五鐘矣議案如下（一）本届議决各件必須先付審查以照愼重案（二）中資捐收數驟短如何設法整理案（三）清理元一年年度敎育積聚金案（四）預擬屠宰稅特捐縣與市　之支配案以上均勸學所提出（五）實行畝捐以裕敎育經費案龍鼎李志仁提議（六）徵收畝捐以裕學欵案范承裕胡如玉提議（七）義務敎育實施辦法案勸學所提出（八）變通各市鄉補助升學兒童辦法案培植本地師資案龍鼎提議（九）推廣補助升學名額以宏造就案衞顧德提議 
[揚州]  
　　五師派生參觀各埠小學第五師範四年級學生四十四人由該校敎務主任夏以珩附屬小學主事陳達率領於七日起往通州上海蘇州常州無錫鎭江南京各處參觀各學校狀况並擬在上海聽講國語一星期預定三月二十八日返揚學生姓氏如下孫和輯王培忱曹蔭榴陳文淦李希元紀國勛江錫昌丁兆橋蔡兆慶王寳璠温　　顏九福汪珍左元章陳文達許文珍尹成松陳書夏慶瑶周懿謨周鳳雲王　　甘世才孫毓華吳錚吳興詩江德龍高宜程鏡藩朱金靑徐長年高華昌柳病鶴陳長庚梁寳森季長齡應懷貴李法祖趙璧趙驥陳鈞陳鐸郭蔭根高有發 
[鎭江]  
　　天主街火警四日夜二時鎭江城外小天主街興隆皮箱店後進不戒於火致兆焚如張知事沈警佐曁各警區區髭等聞警馳往彈壓未幾轉風延燒正街經天主堂警察届兩洋龍竭力施救直至四時始漸熄滅計延燒慶章鞋店單文華筆莊復源銀樓恒餘錢莊損失甚鉅惟均保有火險保險行已派人到場調查矣 
[安慶]  
　　請辦不法族人廬江縣地棍成富紏結黨羽魚肉鄉里日則聚賭抽頭夜則攔路强奪鄉民畏之如虎莫敢誰何茲且族紳廬國華以成富種種不法久必異及家族昨特控出省署飭縣　行拿辦矣 
　　皖人尙有心賽春燈耶皖城每届燈節各業舉行燈會非常熱鬧前二三年因值戒嚴期内且因燈會滋事官廳屢次阻止今年燈節出燈經警務處程炳卿處長允許夏曆元月十三日爲燈節正期各業燈胥出游行計百餘組每組有龍燈彩燈字燈並有高橋燈台閣燈五星燈五獸燈蕩湖船燈車燈馬燈燈亭燈塔以及各種植物動物雜耍燈毫無意識惟見五光十色而已惟報業（即派報者）之燈尙有寓意如紅黑筆燈黑筆上書掃除齷龊社會紅筆上書振刷共和精审又心燈上書良心愛國四字又手一隻五指各書詐取拍馬專制賄賂括皮諸字手心則書手段兩大字手背則書專看手相不取分文又半截人兩個一爲尖頭像鑽謀家一爲口銜喇叭像吹牛家然亦太謔矣十四晚各機關已預備糕彩迎接春燈豈亦粉飾太平歟國步艱難民生憔悴而皖城官民尙有興會舉行燈會大閙元宵抑亦太無心肝矣 
 
 

Page 9

 
 
   
 
 

Page 10

 
 
本埠新聞 
[梁任公抵滬後之譚話]  
　　梁任公日昨抵滬時某君在碼頭相迓怱怱一譚某君先詢對於外交方面之意見梁曰予初履國土即聞直接交涉之呼聲不勝駭異夫旣拒簽於前當然不能直接交涉於後吾輩在巴黎時對於不簽字一層亦略盡力且對於有條件簽字說亦復反對乃有不簽字之結界今果直接交涉不但前功盡失並且前後矛盾自喪信用國際人格從此一堕千丈不能再與他國爲正義之要求矣其間最足惑人聽聞者爲英法感情說以爲提出聯盟必大傷英法感情此說實不值一笑殊知和會與聯盟完全不同和會代表各國聯盟則爲國際之一共同機關和會猶如省議會聯合會而聯盟則參議院也雖同由省議會選出其性質不同聯盟爲超然之一機關當然不能以一二國之感情爲本位且訴諸聯與退交和會不同當然不傷英法感情雖訴諸聯盟得勝與否仍在未可知之數然吾輩果以此問題引全世界人之注意將來必有好影響天下惡事必與秘密相伴愈公開則正義愈明一國之政治能公開於全國人一國之外交能公開於全世界則流弊自然减少而至於無也云云某君又叩以歸後對於社會將從何方面盡力梁曰去國一年餘對於國内情形頗不明瞭惟對於此種狀態亦不願加以考究决定對於現實的各方面（尤以政治方面爲最）皆一槪絶緣而對於各方面的黑暗則由個人良心爲猛烈的攻擊暫時如此以後研究有得再擬定建設方針供國人之採擇云云聞梁君明日赴南通訪張季直因其赴歐時張曾來電送行故也 
[安福議員促王揖唐回京電]  
　　王揖唐自去年九月十八抵滬以來倐將半載雖經各方面之反對並未聞有去意茲由中孚通訊社發出新國會　員促王回京電稿兩則其卽爲王離滬之先聲乎爰將該電原文錄下 
　　（其一）王總代表鑒自違雅敎時序倐更淑氣催春惟禔躬曼茀爲頌滬上和局國人盼望急於飢渴公以謀和誠意任總代表一席駐滬半載百折不回固爲有心人所欽佩然他方故意爲難迄無開會之日内政待理外交日逼瞻念前途殊堪浩歎我雖以誠而彼不諒公之用心己可告無罪於全國現兩院常會之期又將開幕憲法草案尙未議决八年决算九年預算又當提出種種重要諸待取决我公關懷大局尤當顧念立法職權力予主持俾免延誤尙希摒擋一是卽日回京以紓衆盼毋任禱之至參衆兩院同人吳劍豐陳善榘棍布札　曹鈞徐亞屏李占英陳震敎德興蘇思温陳元祥賀黻冕張滙泉羅仁博顧詠葵鄢泮春易克臬郭景岱色丹巴勒珠爾李維周林佑銜陳克正向乃祺汪立元邵繼琛黃雲鵬孫錫恩劉思桂彭運斌羅布桑車珠爾解樹强張超南趙儼威吳榮成夏寅官趙國瑞金詠榴鄧鎔巫懹清王澤邠劉文煜張超李寳楚張從仁姜兆璜劉振生陳亮杜兪張石生余德元陳賡虞彭立栻龍晃阿拉坦瓦齊爾蔡國忱邱曾煹陳嘉言金壽甘鵬雲孟錫玨李寛唐彭清鵬鄂多台王立廷車林桑都布程臻東 
　　（其二）王總代表鑒睽違大敎瞬逾半載每於報紙中察閱和議經過情形覺南方當局實無絲毫誠意我公所謂以誠以平示國人者終不足以動彼方之聽現在兩院常會已爲期三次憲法草案雖經成立而憲法會議尙未開會八年預算雖已施行而九年預算又將提出凡此種種皆我國會職權我公領袖羣儕尤屬責無旁貸尙希束裝北返主持一切並希早日示復以慰羣望至爲盼禱參衆兩院同人饒應銘錢葆靑湯用彬敏翰章武繩緒鄧邦述德色賴托布鄭仲升宋連甲李兆珍劉璵張縉璜胡鈞李維楨楊以儉李增穠夏仁虎翁思裕符定一原思瀛王彭吳淵王葆鋆謝萬魁吳宗濂王大貞林金相吳德潤扎葛爾楊崇山劉映奎陳琢章劉興甲李自辰胡柏年張佐漢岳維柳肇慶李學蓮汗羅扎布葉先圻梅士煥季龍圖畢太昌格里索巴王學曾臧蔭松王運孚阿旺會扎蔣士杰張坤熊正琦鐃孟任熊坤艶 
[籲請勿弛米禁之通電]  
　　江蘇公民汪林沐昌等公電南北政府各省議會各團體文云（銜略）近閱上海報載政府有因外交問題擬開米禁以華米源源出口供給外國之說傳聞是否屬實未敢深信惟茲事關係至大必須先事熟籌查吾國生齒最繁貧民最多近因禍難頻年中下社會生計已艱苦萬狀地方秩序時亦岌岌可虞若再特開米禁任令出洋俾多數貧民得食愈艱挺而走險俄國麺包革命激黨殘殺之禍必將復見於中華小則伏屍喋血易子析骸大則豆剖瓜分亡國滅種言之心傷思之膽裂事關全國安危較之靑島尤爲重大務懇一致注意從速設法打銷萬勿因交換之微利而取顚覆之鉅害曷勝激切待命之至江蘇公民汪沐昌·顧啓泗·李貴珉·張朝鏞·王濟·翁之章·殳璣·蔡濟平·方家麟·金梁彩·陳兆澐兪振聲·左人傑·傅希賢·翁之華·楊榮熙·徐光斗·馮冶·童善常·張維嶽·楊輅·吳杰·張傅芳·王光吉·汪國炯·練堃·毛啓才·朱壽昌·吳學効·沈松增·陸欽鎏·兪崇仁·李振基·繆德雍·許漢德·藍錦洲·陳國麟·蔣其峻·王鳴鳳·龐麟祥·朱瑞軫·王文福·郁珉等謹叩魚 
[美兵將退出西比利亞之滬聞]  
　　大陸報云上海美郵局昨稱海參崴美郵局行將撤銷故郵件不復寄往云云觀此可見美兵全體退出西比利亞之期已不在遠輪船本蕯號昨由滬開赴海參崴載去最後一批由美郵局傅遞之郵件今西比利亞美軍出境之消息尙無確聞惟知美兵之已調往菲列濱者人數頗多據本星期美領署所得無線電信美國運兵艦大北號業於本月二日由舊金山起行赴海參崴云 
[愛資拉氏演講擴張電氣計畫]  
　　大陸報云新康洋行主人愛資拉氏昨在亞洲文會演講公共租界電氣發達之歷史與擴張營業之計畫略謂上海電氣公司初爲私人辦理嗣因營業不振由工部局收買是時工部局尙未有以電氣供給實業之意不過志在保持電燈耳此後上海逐漸興盛夜間用電燈者加多遂發生日間如何利用電氣之問題至是乃以電力供給廠家應用近年上海實業日趨繁盛需電力者日多現有發電廠幾不暇供給地方之發達賴電力之充足需求旣大擴張自亟查去年實業所耗費之電氣較前初辦時增至六倍惟需求無限擴張不已所需經費亦屬無窮工部局已羅掘所有應電氣處擴張之用爲數巳鉅而此後兩年尙需銀七百萬兩工部局斷不能不辦他事而以全力應付之然爲上海發展計又不能不有以應付之此即目前之問題也查孟買電氣廠處境略與此同係由製造家之需用電力者合資創辦今宜略師其法以解决上海問題凡廠家需用電力者須依其所用電氣之量購置電廠股票在租界外者認購須較在租界内者多逾一半股票發行無慮市價之漲落蓋購股票者一日需用電力則一日不能售脫股票故其價值可穏固也照此辦法定可得電廠每年擴張資本之過半數餘者由工部局發行金債劵以補足之云云 
[英人商會將開常年會]  
　　字林報云上海英人商會定於本月二十六日午後五時在匯中旅館舉行常年大會云 
[白羅爾曼氏在滬作古]  
　　字林報云顧家宅無線電臺督辦白羅爾曼氏向在越南服役軍中逾二十年平日留心無線電學頗有心得海防東京之設立無線電臺頗得白氏之力一九一四年來滬組織法公董局無線電臺未幾歐戰發生法國機具無從覓取白氏乃督率中國機匠自行製造吸電全機復精心籌盡力求改良至一九一八年九月間遂克接收德國勞安來電不數日復吸得里昻來電此種成績突出人意料之外從此巴黎消息乃逐日傳至上海矣白氏近患肺核病醫治無效三日殁於上海年甫四十四歲知者惜之五日葬於盧家灣旅滬法人多往執紼法總領事雷君親在墓前致詞哀悼云 
[自來火行主任定期回國]  
　　英自來火行經理文格羅君（譯音）任職二十餘載勤勞卓著對於華商感情尤爲浹洽茲聞文君定於本月十五號回國滬上華商與之友善者甚多而該行之同人尤爲依戀擬先期共攝一影藉留紀念并製有銀杯銀盾多種届期公同歡送云 
[召集中之靑年會全國大會]  
　　靑年會第八次全國大會將於四月初澣召集疊誌本報茲查得大會籌備事務所正在計畫各處代表之選派預計到會正式使員當在千人以上超過歷届大會數倍現將前次與今届統計列表比較於下 
　　召集年份地點代表人數 
　　第一次前清光緒二十一年（一八九六）上海三六 
　　第二次二十四年（一八九九）上海五四 
　　第三次二十七年（一九○一）南京一五六 
　　第四次二十八年（一九○二）上海二○○ 
　　第五次三十三年（一九○七）上海三四三 
　　第六次民國元年（一九一二）北京四三七 
　　第七次五年（一九一六）上海未詳 
　　　　　　　　　　　　　　　　　　　　　　預計由城市青年 
　　　　　　　　　　　　　　　　　　　　　　會派九六四由學 
　　　　　　　　　　　　　　　　　　　　　　校青年會派三三 
　　第八次民國九年（一九二○）天津○海外各國來賓 
　　　　　　　　　　　　　　　　　　　　　　五○國内各界來 
　　　　　　　　　　　　　　　　　　　　　　賓一五○共一五 
　　　　　　　　　　　　　　　　　　　　　　○○ 
[全國各界聯合會消息]  
　　河南國民大會來電全國各界聯合會轉津滬各報館鑒豫二號國民大會議决六條一嚴厲反對直接交涉二討伐賣國賊三釋放京津代表四拒絶吳王五省長民選六閩案照京滬議决辦理散會後同赴督署請願槪表同情河南國民大會叩 
　　評幹兩部開會昨日（六日）上午十時全國各界聯合會開評幹兩部常會毛一豐主席喻義紀錄一主席報告上海法租界商業聯合會函借本會議場作義務學校講堂事結果暫不表决俟下會答覆二報告上海抵制某貨聯合會來函向本會募特别捐議决捐助五元三致函赴汴代表李宗鄴請本四圑體表决案之精神做去萬一山窮水盡再作歸計四張天放提議廣東代表鄧君鈞因事返粤路經福建各地可否用四圑體名義充作赴閩代表與閩地接洽一切無異議十一時散會 
[救國恒心圑游行演講紀]  
　　商界救國恒心圑前次游行演講曾誌前報日昨又結合第二次游行演講下午七時集於法租界事務所八時分道出發是晿以會者四十餘人其所用之點綴品如演講牌之類除前次所製之三項白紙方燈外又增製一紙糊之警鐘上書（哈哈五分鐘的熱度）（救國是救自已（）大家一齊起來合力救國）等字樣尙有一幅四尺長白布横繪中國全國形如一人又以山東爲人之咽喉突被一手攖住喉嗓上書（請看束手待斃之中國形勢）該圑出發之後先在新舞台對門演講演者爲錢六琳·鄭鷓鴣·陶樂勤三人後西向出北門折南至老西門由錢立琳鄭扊鴣二人演講沿馬路北行東向入城至小世界門首作未次之演講由錢立琳·趙南公·趙秋心三人演講當每次演講時往來路人聽者四五百人咸多感觸其演講之内容大多關係出東問題反對直接交涉語極誠摯除分段演講外沿途尙有極簡單極散碎之演講直至十二時始集合同至事務所而散 
[滬南志成圑職員茶話會紀]  
　　南市志成圑於昨日開職員茶話會到會職員二十二人蔣慶鍾主席孫潤德紀錄首由主席報告去年經過情形並謂本圑主任沈詠青刻因職務關係不暇兼理來函懇請辭職當經全體挽留主席謂沈君辭意堅决實具不得已之苦衷請爲鑒原當推副主任許宏鈞爲主任後即照章改選評議員十二人單劍聲·蔣慶鍾·朱銘才·朱嘉謨·徐春芳·羅嘉賓·孫潤德·汪次一·諸國良·陸正·陳伯賢·陳正方·當選生席謂明日（七日）各公圑在青年會開會事關重要本圑應派代表二人出席當推蔣慶錘孫潤德爲全權代表主席謂本圑所設義務夜校定於二十二日開學今特報告云 
[旅滬華僑懇親會紀事]  
　　華僑聯合會於昨日午後三時開懇親會到者有星州華僑宋木林·泗水華僑唐清淵·唐振美·由美回國華僑林祝三·及中華職業學校華僑學生符慶華·符振南·復旦大學校華僑學生代表徐永發·歐陽奇·曁華僑聯合會職員·華僑學生會會員·等百餘人當由李登輝主席報告開會宗旨并宣布歡迎宋木林唐清淵各華僑之誠意及歡送許冀公赴南洋各埠調查意見畢繼宋木林演說英屬華僑大略情形極詳繼由徐冀公演說暹羅華僑近狀及以後交涉方法繼又由唐清淵言此次送華僑學生回國并謂將來華僑學生願回國者甚多倘祖國南北早息干戈我們華僑回國之心逢當更熱云云繼林祝三言美洲華代聟對於華僑聯合會極表贊成願入會者甚多望本會將章程從速分寄繼謝碧田報告華僑學生會經華僑種種幸福將來必須有一種具體之辦法當經多數贊成俟開董事會再行討論鐘鳴六下始由華僑學生代表寅技擊以助餘興由主席請衆茶點後方散會 
[百老滙路商界聯合會常會紀]  
　　昨晚七時百老滙路商界聯合會開第三次職員常會蒞席者三十餘人由副會長李澤源主席高雲山紀錄一主席報告總聯合會經過事實一調查本路商店產業推舉二人分任其事一議下禮拜六（十三號）午後二時開全體會員大會一設立初告小學義務夜校所需開辦經費由各職員設法籌備并推舉敎員及校長（國文）李幹廷·王宗銘·主施獨舟·高雲山·（英文）李澤源·藍以襄·（算學）王宗銘（國語）呂仲興（習字）徐宗達·傅爾綬·（校長）周子慶定額六十名每晚授課二小時七點起至九點止定本月十五號開學上課議畢散會 
[查禁學生宣講之陸軍部咨文]  
　　松滬護軍使署接陸軍部來咨略謂邇來各處學生干預政事結隊游行沿途宣講且有不逞之徒圖亂政局分發傅單語句尤甚悖謬意在煽惑軍警謀爲不軌亟應嚴行查禁以後如有宣講關係政事問題者應由各該應嚴行查禁以後如有宣講關係政事問題者者應由各該軍警婉爲誥誡不得任意妄談倘有語涉煽惑軍警之傳單亦應拘究除通令查禁外咨請飭屬嚴查禁究等因何代護軍使已於昨日通令駐滬各軍警一體查禁矣 
[一週間之金融調查]  
　　調查三月一日至昨日止各國公司郵船到滬並無現銀洋與金洋儎來祗有裝赴國外者（香港）大條銀二百五十一條國幣裝往大連·厦門·等埠共有十八萬元寳銀運赴南京·漢口·兩埠共有八十六萬兩由南京·蘇州·漢口·九江·鎭江·蕪湖·清江等處共來現洋一百零四萬元銀洋進多出少於是本埠銀根寛裕銀拆鬆動洋釐平穩各商業頗爲樂觀今將此六天中之銀洋進出口細數列下（三月一日）中國銀行從南京造幣廠來新幣三十萬元本街錢莊由蘇州來洋五萬元廣帮裝赴香港去大條銀二百五十一條又裝往厦門去洋三萬元（二日）本街從漢口來洋十萬元又九江來洋五萬元中國銀行裝赴漢口去銀四萬兩（三日）中國銀行從鎭江來洋六萬元本街由内路來洋十萬元中國銀行裝南京去銀十四萬兩交通銀行亦裝去銀十四萬兩某銀行裝漢口去銀二十萬兩（四日）滙豐銀冼從漢口來洋十萬元中國銀行由寗波來洋三萬元又裝赴大連去洋十萬元又裝南京去銀二十二萬兩又裝漢口去銀七萬兩（五日）中孚銀行裝漢口去銀五萬兩（六日）中國銀行由鎭江來洋六萬元本街從蕪湖來洋十萬元又九江來洋五萬元又清江來洋四萬元又裝往烟臺去洋五萬元 
　　此一週之洋釐無甚升降最小（一日）爲七錢三分零半釐最大（五日六日）爲七錢三分一釐八七五緣街底尚豐况各商行號於去臘與各錢莊結東之後積存現洋亦多設無大宗出口新絲新茶上市之前不致大漲大跌也 
　　　曆正月内之銀拆向例平穩本年各銀行之現金雖售出不少然此項銀兩咸係華商恒孚等各金號早已籌措齊備故銀拆常在三分至六分間且華洋各銀行約存現銀五六千萬兩爲近年來所鮮有云 
　　上届調查時（二十八日）鎊價爲八先令四辦士（一日）長二辦士爲八先令六辦士（三日）以後逐日縮小一辦士昨日二次共縮五辦士之多爲七先令十辦士據云如此大縮因美國銀市大爲鬆動之故大條銀價近期（一日）尙掛八十三辦士一二五遠期八十二辦士二七五昨日近期已縮至七十七辦士八七五遠期亦縮至七十七辦士七五此數天中近期共縮去五辦士二五遠期四辦士六二五惟本年以還國外滙率之升降大半視大條銀價來電爲變遷但美國匯水仍掛美金一百四十五元惟某國匯水改爲三錢三分半法郎改爲一千九百六十元矣 
　　期貨標金之價本日捺小一日至五日常在一百五十二兩至一百五十七兩左右自昨日鎊價與大條銀價驟縮之後漸漲至一百六十三兩之外但午刻收盤仍回小至一百六十一兩二錢據業此者云大縮必有大長不敢放胆進行於是人心轉見軟勢 
　　烚赤現金市面亦無大漲落前日收盤尙售一百六十八兩左右昨因鎊價關係人心稍趨高勢故價漲至一百七十一兩有零 
　　昨爲星期六調查中外各大銀行所存現銀共有三千三百五十二萬兩洋一千三百三十萬元大條銀四千六百五十四條美銀幣五百八十五萬元較上月二十八號調查時多存銀三百八十二萬兩洋亦多存一百零四萬元惟大條銀少存三千三百零四條美銀幣少存二百十五萬元茲將逐行細數錄下麥加利存銀二百五十五萬洋九十萬大條銀一千四百二十三條滙豐存銀三百六十六萬道勝存銀三百十一萬洋三十七萬大條銀三條通商存銀三十萬洋五十萬東方存銀一百六十萬洋二十四萬大條銀八百六十二條美銀幣一百萬元華比存銀六十五萬花旗存銀九十二萬洋六十萬大條銀一千零十三條美銀洋四百八十五萬和　存銀五十四萬洋三十三萬中法存銀一百六十二萬洋七十萬大條銀五百十三條中國存銀一百五十萬洋三百七十二萬各錢莊存銀五百八十萬洋六十萬交通存銀二百零五萬洋二零零五萬有利存銀五十五萬洋二十七萬菲律濱存銀三十八萬洋七萬友華存銀六十萬洋十五萬滙興存銀三十五萬大條銀四百七十一條廣東存銀十萬洋三十萬尙有華商各商業與儲蓄銀行十餘家之存銀存洋不在其内 
[上海物價指數表（二十）]  
財政部駐滬調查貨價處二月第三週（十六至二十二日）上海物價指數云本週指數爲九九·三比前週漲上千分之一比前月本週漲上千分之二按本週適當陰曆年關歲杪商家從事收賬新正復循例休息紅盤尙未開始交易本甚寥寥本週指數宜其無甚變動惟聞往歲在陰曆年前洋貨疋頭等業頗有預抛明春期貨者今則以存貨無多定貨不易均持觀望態度以待善價而沽嗣後此項物價勢必蒸蒸日上也本週指數如下 
[上海物價指數表（本表以八年九月物價爲百分）]  
　　　　期間九年二月前月 
　　　别第三週前週本週 
　　　糧食一○八·四一○八·八一○八·六 
　　　其他食物一○五·四一○四·六一○二·二 
　　　疋頭及其原料九五·七九五·二九八·八 
　　　金屬九二·五九二·八九二·一 
　　雜燃料九九·四九九·八九八·七 
　　　建築材料九四·四九四·九九七·七 
　　　工業用品九○·六九○·八八四·二 
　　　其他物品九三·五九三·五九五·二 
　　貨雜貨平平均九四·五九四·七九三·九 
　　總平均九九·三九九·二九九·　 
[米價田有跌之原因]  
　　去年舊歷臘月以來米價逐步增漲至九元以上近日始稍回落浦江河下各處到貨亦多聞平落原因由於南市某某等米行本年已收賬歇業故有護照打包出口之貨已見稍減而無護照之私運者亦屢次破獲加以底盤較貴銀樳有奇重運動等費亦增鉅似不合算聞軍　護照滬上竟有市面最貴之時每石値至二元目下亦跌至五角云 
[水警查獲販米船]  
　　滬上米價奇漲之後政界各機關已實行查緝私販故近　時見破獲前日又有大　駁船三艘共裝白米一千八百五十石在崇明洋面開駛擬向日本輪船交卸被江蘇水上警廳某號巡船查見以期形跡可疑上前查詢該三駁船戶林三郎·陳春生·黄良生等答稱該米由跑盋頭小和尙所雇裝往該處輪船上交卸等語當由警廳將船貨扣留解送崇明縣究辦 
[中國號輪船尙須赴港修理]  
　　大陸報云中國郵船公司中國號輪船於一月十九日夜間在長崎口外擱淺後經曳起在長崎入塢修理茲本埠經理人接到消息據云中國號定三月十二日由長崎開往香港擬在香港續行修理至於需時幾何則來電未詳 
[江寛案之近訊]  
　　招商局又索償船本 
　　招商局之江寛輪船前被楚材兵艦撞沉溺斃搭客員司損失船貨甚鉅曾經該局請求政府賠償經海部特派沈中將壽堃來滬組織特别法庭訊理結果商局敗訴而商局以裁判偏頗不服上訴懸案迄今仍未結束上年聞由孫寳琦向政府陳述原委委已經政府允爲賠償船本惟已判决之案不得變更今事閱年餘聞招商局方面迄仍未奉發給此項船本近又電請請孫氏迅向政府索償云 
[佘振興代理烟臺海軍校長]  
　　吳淞海軍発校經海軍部令飭裁併與烟臺海軍學校以便淘汰冗員節省經費現烟臺海軍學校校長一職經海軍司令公署藍總司令呈請以楚謙軍艦艦長佘振與暫行代理業奉部覆照准故佘艦長已將軍艦職務交卸後於前日偕同高書記官乘輪往烟接事所有楚謙艦長一職則由藍總司令委任本署參謀周兆瑞前往暫代除呈報海軍部備案外周參謀亦於前日到艦視事矣 
[欺隱熟地糧賦之處分辦法]  
　　上海縣公署昨接財政廳訓令云案奉財政部訓令内開准大理院咨稱查國有荒地承墾條例施行後如人民領墾荒地升科時意圖漏稅未經報戶入册者應按該條例第二十七條辦理惟關於業經墾熟地畝人民如有欺隱糧稅情事似非該條例所可槪括前清現行律雖有專條亦多窒礙似應由部依法提案施行俾資適用等因到部本部當以我國内地久未清釐民間所有糧地旣不盡符官廳所存簿册亦不完備欲圖正本清源之計自應歸入清查田賦案内辦理以免窒礙所有關於業經墾熟地畝人民如有欺隱糧稅被人告發查明屬實者擬即暫時比照該修例第二十七條辦理咨復大理院查照去後茲准大理院復稱查欺隱熟地糧稅與領墾荒地升科情形不同將來如遇此項案件發生别無制裁之條擬仍查照前咨酌辦等因到部查原咨所稱欺隱熟地糧稅係指已經墾熟之地欺隱應納之糧稅而言惟糧稅是否欺隱應以有無完過糧串爲斷現由部酌定處分辦法四條挈舉綱要以期簡便易行由漸整理 
 
 

Page 11

 
 
并可藉示制裁除咨復曁通令外合行刷印部定辦法四條令廳遵照辦理如該省田地尙有特别情形須另爲規定之處并仰詳細從速呈復以憑核辦可也此令等因并處分條例四條到廳奉此除分行外合亟訓令該知事即便遵照辦理此令附錄人民欺隠熟地糧賦處分辦法（一）人民個人或團體私有之地田凡經墾熟有收益者作爲熟地（二）前條私有之熟地如未執有完過糧串或以他串影射者以欺隠論（三）前條情事經官廳查出或被人告發查實者追繳上三年糧賦并照追繳額科罰十分之二給予告發人（四）欺隠熟地糧賦自向該管徵收官首報查明并無假冒或别項糾葛者准按附近田畝科則一律完納其以前欠賦免予追繳 
[滬杭路紀事兩則]  
　　先開日間貨車滬杭鐵路於陰曆新年因商家貨物稀少特將日夜兩次貨車停止駛行所有零貨槪由區間車裝運近日該路貨物稍見起色昨經（五日）該路車務總管商同機務總管先將日間滬杭貨車開行往返各一次其夜貨車則俟運貨恢復原狀再行開駛 
　　兵士躍車跌傷滬杭鐵路自滬開杭之夜快車昨夜（五日）十一時左右駛至艮山門車站本不停留詎於車輛進站緩行時三等客車内忽躍下黃衣兵士二名當因立足不穏先下者頭顱跌破當被站警覺察報告站長前往察勘知係浙省某營兵士自松江乘車赴杭至艮山門時不知車輛不停以致受傷其他一兵無恙當經該站站長轉告路警察派警將傷兵送往城内醫院診治 
[函請整理閘北市政]  
　　日前有本埠商人劉金等致函滬北工巡捐局工程處請整頓華界路政水電免除種種苛捐俾興商市當由該科主任王彬彥商准局長陳仲賢連日派測繪員於鐵路北首宋公園路張三橋一帶規劃路線預備闢築馬路茲將劉商等所具公函節錄於下啓者國民自去年五四運動後愛國熱忱日進不己亟亟以提倡國貨爲入手辦法上海一埠商業繁盛租界之内工廠林立大都受治於外人市政權之下凡吾國民應在華界購地建廠脫去外人一切限制第恐一入華界該主管公署卽加以種種苛雜捐稅不思維護轉視爲利藪擇肥而噬可痛可嘆某等擬在閘北創立工廠屢議而未舉者一則懼捐稅之苛細一則不滿意於華界水電路政各要項夫自來水電燈爲居户日用所必需尤爲工廠中萬不可缺之物爲特籲懇貴局對於境内一切雜捐槪行蠲除會同紳董商會具詳省長核准施行水電兩項整理盡善行見居民便利商賈　集多建工廠廣興實業使提倡國貨之說不至徒託空言云云 
[迭犯刦案人押候再訊]  
　　江灣人夏寳寳於本年一月二十號起至二月十八號止先後糾黨持械搶刦華特路祝家浜瞿根·福蘭路七百二十號門牌邱六生·楊樹浦路長安里八百十號門牌辛沈氏等家值洋二百餘元之衣飾現洋並在培克路華特路奚家浜等處攔刦姜吉榮·奚林生·趙子山樊培根李阿五·瞿根弟·茅洪記·等綢皮衣服現洋鈔票業經匯山捕房及楊樹浦捕房中西包探將夏與充當眼線之戴金紅及夏妻陳氏·夏之姘婦楊氏·傭婦王陸氏等男女五人拘解公共公堂訊供分别押候義領堂期解訊在案昨晨由捕傳同各事主將夏等男女五人押解公廨請究即據六十二號西探目柏生·與華探目蔣榮生·陳銀松·包探楊阿泉·張金實相繼投案訴明將被告男女先後緝獲情形經張襄讞得禀商之義副領事羅君判被告等仍帶回捕房候展期一禮拜再究 
[上海學生聯合會消息]  
　　調查科常會昨日（六日）調查科開第二十四次常會出席科員十二人主席蕭子裳記錄胡翼天（一）主席報告上次常會記錄因底稿遺失故無詳細之記載（二）卞毓英報告與中華橡皮公司談話情形謂言語不通未能得其詳　須再派人調查結果派李嘏眉（三）王希濂報告調查林子良日貨馬糞紙詳情（四）胡翼天報告本科前在城内顧惠民所開之永興泰作塲查獲之日貨銅絲已由評議部議决交上海抵制某貨聯合會處决（五）主席報告來往信札及上星期經過情形并將應辦事務分派各科員辦理（六）卞毓英報告調查抵制日貨委員會交來之手帕詳情（七）主席報告近來時有奸商運米齎日本科應如何對付結果通函各分會調查科請其隨時詳查（八）胡翼天報告某洋行之ＹＡＳ嘜頭之洋針係日貨（九）李景勃報告帆船牌手帕馬口鐵香烟盒子係日貨（十）胡翼天提議謂熒昌公司火柴之盒子紙係印自日本應派員責問結果派李嘏眉責問（十一）陶鳳威報告派往杭州調查靑川魚詳情（十二）胡翼天報告抵制日貨委員會囑查之磁碗確爲國貨（十三）陶鳳威報告興聖街榮泰祥大進日貨結果從長計議（十四）胡翼天報告鹿頭牌毛巾呌天牌肥皂係日貨 
　　交際科開會前日（五號）交際科開常會到會代表十三人主任陳琮因事請假副主任李峻華代理主席潘卓吾記錄（一）程仕勇·吳桂仙·王思方·潘卓吾·王器民·相繼報告赴各團體接洽情形（二）程仕勇報告抵制某貨聯合會經過情形（三）王思方報告赴西華德路商業聯合會接洽設立義務夜校情形（四）李峻華報告爲龍華製革廠事與鄒靜齋接洽情形又報告赴報關公所及裝儎幹事公會會議抵制不裝日貨情形（五）李峻華提議請敎育科處置各馬路義務夜校辦法又提議明日（星期日）下午二時本科職員當全體出席招待各團體在靑年會會議（六）潘卓吾報告上星期日本會聯絡九團體開會情形及工界志成會接洽　義務夜校敎員事（七）徐君報告出校事（八）散會 
[各學校消息彚紀]  
　　寰球學生會日校寰球中國學生會日校高等部學生於昨日（六日）午後由校長朱少屏教員朱劍芒·沈壽鵬·許兆豐·吳敏珍·諸君率領至夏令配克戲園張氏味蒓園等處參觀途中所見由各敎師詳爲講解藉練敎科之不足一般學生莫不手舞足蹈誠課外補充之良法也 
　　靑年會日夜學校昨晚六時靑年會日夜學校就該會會食堂開日夜校敎員會敎員及各部中西幹事到者四十餘人首由校長朱樹　報告本年一切進行計畫略述創辦之始敎員僅有四人迄今數逾十倍蔚成大觀其發達之迅捷誠非初願之所計及溯此原由悉緣團體堅固進行一致始克臻此更宜本此旨歸互相討論勉力進行則他日進化之程率當更有出乎今日意想之外者次爲總幹事曹錫賡演說創設斯校宗旨在學成藝術服務社會以期輔助社會有益於個人夙以德智體三育爲前提第是渙散如沙終難相輔而迄於有成是團結力尤爲萬事之要素故今者更增入羣育俾人具有愛羣思想庶合羣策羣力而造成世界偉大之事業云云次爲西總幹事駱維廉略謂中國人民目今多數具有世界常識實爲改造社會之最好時期而在校諸君尤爲全國靑年之菁英深願努力以爲社會先導靑年模範以期搆成一極完美之社會極强固新宏之國家使放大異彩於全球諸君勉乎哉末敎職員朱文瑞謝武衡李墨西三君分行報告校務畢會餐散會 
　　民生女學法租界貝勒路民生女學昨日上午十時行始業禮學生到者百餘人先由校長胡韞吟女士報告前學期經過情形並分發報告單次由敎務長任矜蘋演說略云今日又爲一學期之始業日矣往年此日予常以勤學自好之意勉勸諸君今則不然蓋時勢已變遷矣往之辦女學者欲使女子得普通學識能自立於社會不受男子之牽制僅從女子方面着想今則注重社會與國家矣欲使女子能服務社會盡力國家庶可增厚民力抗拒强鄰也故予於今日除以勤學勸諸君外而切望於諸君者復有數事（一）以諸君之餘時服務社會使社會得多一分能力（二）對於新發動之思潮須詳細辦别善者取以爲法不善者切勿盲從（三）諸君所組織之學生分會爲學生聯合會之一份子當共同盡力以固聯合會根本但亦須兼顧學問末述校中組織情形並謂開課後諸君對於敎授設施以及用品課本間有認爲不善者可向余陳述意見余當以諸君所見之是非以定改革與否　復由該校贊助員王朝昆等相繼演說至十二時始宣告散會 
　　城東女學南市竹行弄城東女學於本學期内將文藝科分　兩部本科注重國文英文算學爲高级師範及大學之預備特别科注重中西圖畫音樂唱歌爲將來以技能自立地步文　科去年已經畢業現届招收新生於舊曆一月二十日開學 
　　同義義務學校打鐵浜中華同義義務學校創辦已七載昨日舉行春季始業禮學生到者八十餘名校長陸胡雄飛因　費赴香港未回首經學監陸良政代校長報告本届各科主任敎員畢次由敎員朱鴛雛演說略謂各校始業之際辦學者必有種種新希望表現學生脑中遂有種種新希望留存本校新希望自開辦至今厥惟有二鄙人　各報字裹行間所見即貫澈義務本旨與倡行男女同校是也先本校有茲希望者頗不乏人先實行茲希望俾達到目的者以本校爲先要知吾國男女同校與女子將來智識上至活上之發展影響及世界國家政治經濟種種關係上甚多俟諸異日逐漸講演至論義務敎育非可與慈善界所行種種義務同日而語諸君諒皆明曉毋庸鄙入贅述云聞該校自今届起注重生沾科中商業一門擬行學生參觀各業商號公司請益各業前輩實地練習營業各法俾得增長商業智識經騐今畢業後得以直接服務社會云 
　　養性女校派克路養性女校各敎職員已一律到校准備上課於昨（六號）下午二時開敎職員會由校長周袁學孟會同敎務長陳組威管理員胡德貞兩女士派定各級主任初級爲毛女士高級爲程女士中學科爲李女士至各級分敎爲汪奚夏張諸女士又何培元李鋤夷孫惕心等一切敎授上應有手續均已准備完善八號星期一始行上課云 
　　市北公學滬寗鐵路慶祥里市北公學昨晨十時行始業式首由唐伯耆校長報告本年度之内部組織敎授採自學輔導主義並擬組織學生自治團以期達眞正自治之目的次由敎務部主任李肖白·訓練部主任許一竹等相繼演說大致謂學生當勤奮求學恪守規則勿負父兄師長栽培之苦心散會時已將正午矣 
　　鐵華學校籟法租界巨籟達路鐵華兩等義務學校昨日開學上午十時開會奏琴奏樂陸鐵華校長曁敎職員率全體學生向國旗行三鞠躬禮次師生相見同學相見禮唱國歌校長訓話畢校董會書記永通洋行大班弗埃脫君君代表諸西董演說大致學生之良否關乎學校之興衰諸生勿負師長苦心敎誨余等校董必爲貴校之援助並述其幼時求學之情形以爲證勉全體拍掌次教職員勉詞散會 
　　羣賢女學南市花衣街裡施家弄羣賢女學校定於舊曆正月十八日開學 
　　振羣學校北四川路聚賢里内振羣學校已於陰曆元月十六日上午九句鐘舉行開學式首由校長譚少谷致詞次由各科敎員相繼勗勉學生開該校英文專科及小學科均尙有餘額云 
[曹雪賡臨别贈言]  
　　靑年會德育演講會定今日（三月七號）晚七時半請該會總幹事曹雪賡君演說［靑靑年之旨趣］曹君爲靑年會華幹事之第一人又爲本會之發起現因病告假赴美美游歷不日首途爰定是晚作臨别之贈言且該會現正徵求會員凡欲明靑年會之眞相而悉其旨趣者届時盍往聽之 
[彭浦靑年救國團舉行演講]  
　　閘北彭浦靑年救國團於前日舉行演講是日適舉陰曆燈節聽者甚衆講者亦興味頗足至五時後始行散會聞翌日繼續進行 
[少年宣講團組織蘇州支部]  
　　少年宣講團總部爲推廣團務範園特派員奚軾往蘇州組織支部已徵得熱心團員數人籌備手續將次完備俟地點確定即當正式成立 
[跑馬廳舉行跑馬比賽]  
　　跑馬廳之跑馬塲修築甚爲精美常有西人比賽跑馬於其中昨日該塲舉行跑馬比賽與賽之西人甚多中外人士參觀者亦復如堵並有軍樂悠揚怡人神致迭次比賽時鞭影蹄聲馳星逐電其奪得錦標者按轡歸來觀者輒歡聲雷動爭欲一瞻顏色云 
[劉大鈞金永清結婚]  
　　劉大鈞碩士與金子刚之女公子永清女士由聶雲台朱少屏二君介紹於前日（五日）下午六時在靑年會大禮堂舉行婚禮有亮女士唱結婚歌湖羣女塾學生唱新婦歌請潘愼文牧師證婚中西人士到場觀禮者達五百人當晚設宴於東亞旅館以欵來賓 
[新世界第二次發現炸彈續誌]  
　　新世界游戲場自夏曆元旦日重行開幕以來營業較前發達不幸兩次發現炸彈雖未見傷人然游客均受驚不淺當時紛紛逃出男女擠軋脫鞋落帽及小孩喊哭之聲不忍閒覩且地道狹窄來往人衆一聞警耗尤見擁擠不堪並悉前晚之炸彈其聲甚響發現後即由捕房探捕到塲察勘一週檢視該炸彈並非鐵片製成係外用紙包一經炸裂地上無彈売鐵片等痕跡云 
[綏遠工賑副劵開獎紀]  
　　綏遠溥濟公司（在滬發行工賑有奬劵昨日在南市久大碼頭利濟） 
公司舊址開第一期副劵於午前九時起至下午兩時止計開五大奬號碼及承銷各票號列下頭奬第二萬八千六百零八號（本埠大利元經銷）二獎三午五百九十八號（西塘怡和祥經銷）三奬一萬四千一百十二號（南京乾源經銷）四奬一萬三千三百十九號（本埠大利元經銷）又一萬九千零六十四號（本埠萬有源經銷）五奬三萬二午八百二十八號（漢口振華經銷）又四萬零四百二十四號（杭州恊記公司經銷）又一萬四千零十號（同上）又一萬四千三百二十六號（本埠大利元經銷） 
[控訴不理鐵價案原告勝訴]  
　　美商利中洋行在公共公廨呈訴德昌號經理趙錦昌不理鐵價銀七百三十九兩一錢四分一案業經一度傳訊結果候傳公和祥碼頭過磅英人鐵門司到案質證等情已紀本報昨晨李襄讞會同美丁副領事升座第四民庭續審首由英人鐵門司及華人周景陽分别投案證明代原告洋行過磅八十九桶之鐵共計重量十四萬六千四百三十二磅當時被告亦派有人在場云云並將過磅計數簿呈察次據利中洋行西人某上堂譯稱外國寄來發票載明鐵九十四桶重十萬零四十磅迨將發票及提單交與被告後其貨始到祗有八十九桶被告見少五桶要求過磅行中亦因桶數不符允其所請乃託公和祥辦理過磅後被告即將貨出清並無所言嗣經查悉桶數雖不符磅數之重量却已逾發票上之額曾數次函致被告令其將所出逾額之鐵照數給價詎置之不理云云又據德昌號夥張少川上堂供稱公和祥過磅時我雖在塲然其磅秤却看不懂貨到店後亦曾過磅祗有十萬零零三百零五磅店中過磅時我並不在塲等語復由兩造代表律師各據理由辯論終結問官核供會判原告勝訴着被告連息償還 
[租開堆絹肖像店之糾葛]  
　　劉咸璋延律師投法公堂控稱原告在大世界開設眞容閣堆絹肖像店於前年間出租與葉昌學開設按月租洋二十五元當收押櫃洋一百元訂立合同以二年爲期詎葉拖欠租洋向收不付半途抛棄合同將店退租缺少生財什物並損失及前欠租洋二百餘元有賑簿爲憑屢次向索不理請求訊追葉供商人租開原告之店並不欠租祗欠洋十元立有票據此次實係原告受人運動圖得巨大挖費向商人收回該店因不允爭執口角被大世界查悉將劉逐出惟劉並無生財不過所掛之鏡架由劉親自取去並不缺少除欠洋十元外劉尙該商人押櫃洋九十元經中保人童鶴林周世發勸過數次劉不允實係誣控求察判着兩造邀同中保人等到案證明再核在案昨又傳訊先據原告中人金友生稱被告實欠租洋保人周世發童鶴林稱商人等已經勸過數次因劉不允歸還押櫃合同延不取消實劉違背合同被告亦未虧欠原告銀洋中西官以原被中證供詞各執判各退去候派探至大世界調查實在再行訊核 
[吳阿七請釋未准]  
　　西鄉小木橋鄉民吳阿七去夏因爲誤斃龐華軍官案内牽涉獲案訊判處以四等有期徒刑二年發監執行在案茲由伊子吳根心具禀軍署請求釋放業奉批斥以所判刑期已屬從寛所請殊難照准云 
[本夫砍傷姦夫案兩則]  
　　紹興人黃芝蘭家住閘北公益里向在虹口湧記煤號爲伙其妻潘氏暗與張金元私識爲時巳久近爲黃偵知突於前晚二時許身懷利刃突入姦所該氏與張不及逃避當被黃用刀砍傷張之頭額嘴唇該氏亦被砍傷面部及手臂等處當時隣人聞聲趕至喚到巡警將黃芝蘭拘獲抄出行兇之菜刀一把連同該氏與張併送警署昨送警察所移送上海地方廳下午經檢察官提案研訊兩造供詞各執問官騐得該氏所傷無碍諭令與黃分别收押張金元傷勢不輕令送新普育堂醫治俟傷愈後再行發落凶刀存案候示 
　　又住居滬軍營旁草屋中之皮匠滕家才其妻王氏與乃夫同業之王春林姘識去年歲底相約偕逃至杭州爲滕查悉跟踪前往尋獲將王與妻扭控杭省法庭訊判各押一星期分别斥釋滕返申後心不甘服前日探悉王春林又與王氏在途絮語遂用刀將王砍傷當爲巡警將兩造與該氏一併拘送警所轉送地方廳訊辦 
[汽車撞傷郵差]  
　　昨日下午一時許有某號汽車駛經公共租界南京路抛球塲附近撞倒郵政局十四號郵差陳春生受傷頗重當由老巡捕房四百二十五號印度捕到來抄錄汽車號數另雇車送受傷郵差往醫院醫治一面呈報捕頭候核 
[跳電車跌傷者兩人]  
　　昨日下午一時許某號電車駛經浙江路有搭客江北人張俠桂未及車停貿然躍下致跌傷甚重暈仆於地即經老閘捕房五百十一號華捕到案雇車送往醫院醫治一面歸禀捕頭請示又同時有江北人李大祠附搭某號電車駛經浦灘中途躍下跌倒受傷當由老巡捕房六百十三號華捕前來抄錄電車號碼另雇車送受傷人投醫院醫治 
[南貨店失愼即熄]  
　　新閘橋塊大統路口同康南貨店前晚七句餘鐘不知如何起火旋即撲滅未致成災事後由岗警將該店經理朱育才帶入四區經顏署長略訊一過交保開釋聽候查核 
[河内女屍騐係失足溺斃]  
　　楊樹浦三泰紗廠對過一千八百五十二號門牌蘇州人陳桑龍家之童養媳杜雲金於去年夏曆十二月初十下午溺斃於熱水塘直至本月三號屍體始行浮起經陳夫婦往認屬實報請捕房派探將屍舁入斐倫路騐屍所候禀公廨中西官蒞騐等情已誌本報茲悉該女屍前日由公廨中西讞員騐得委係失足落河身死並無傷痕飭屬自行棺殮 
[鄂人自縊遇救續誌]  
　　滙司捕房昨解一在北蘇州路四十四號洋棧門首自縊圖盡之男子至公共公廨請爲發落經中西官訊據供稱姓李名雨山湖北人二十八歲因來滬謀事不成歸家無資故於昨日清晨在該處自縊爲巡街捕救護並無别故等語官命將李暫留候備函送上海縣知事署設法遣回原籍 
[尸子認領父柩]  
　　住居閘北華界升順里之李愼芝於前晨八許因事出外途經北河南路忽然跌仆於地磕傷脑部頓時氣絶身死當經巡街捕查見據情回禀捕頭飭探往查屬實遂將尸舁入斐倫路騐尸所由工部局西醫檢騐之下因無尸屬到塲飭保報堂棺殮厝壇候認在案昨日尸子李鴻標探悉其情立即投請虹口捕房將死者所穿之皮袍馬褂取出認明無訛禀准捕頭將棺領去矣 
[行兇案辯論終結]  
　　李學堂控邢仲三持刀行凶毆傷一案前由法庭訊明將李發堂醫治傷愈後由檢廳起訴審判廳請爲公判在案昨日午後該廳陳夏推檢兩官開庭審理李學堂供爲小工與同業邢仲三·及在洋棧爲伙之胡森林·均係素識去年舊曆十一月二十八日邢向胡索討賭錢無着起衅在途强剥胡之衣服當時民人不服上前向斥詎邢遷怒民人即持刀將民腰際一帶戳傷當由岗警送案奉諭送堂醫治現已傷愈請爲究辦質之邢仲三俯首求恩問官得供遂諭辯論終結李退去刑還押聽候宣判 
[控造契據案原告未到]  
　　汪丙炎在公共公廨呈訴湖北路花民界經理隋潤田冒名埠造契據一案昨由公堂傳訊原告未到被告延律師到堂辯護要求免予交保等語中西官核供判被告具臨訊到堂之切結候展期下禮拜六集訊 
[元宵節節邑廟之搶案]  
　　前日爲舊曆元宵節滬城邑廟豫園中游人甚多扒的匪類遂乘間攫竊有搶匪王阿五在該園星宿殿前搶取某婦頭上金飾而逃當經失主喊救由警追獲抄出原贜押送一區二分所昨送地檢廳究辦原贜先給該婦領去 
[紗廠小工軋去左手]  
　　楊樹浦路日商上海第三紗廠清花間小工江北人陳阿二於前晚在廠工作之時偶不經心其左手被機器軋傷頓時痛極倒地暈去經同伴報告該廠經理日人立即派人將陳車送醫院求治據云生命尙可保全惟恐成殘廢耳 
[馬夫頭目舞弊之質訊]  
　　法工部局前由逖百克律師代表投法公堂控馬夫頭目王福壽舞弊各馬夫工資等情昨又提訊先據見證金狗稱民人於上年九月二十九日代六十六號周牛郎爲替工後於十二月初辭退每月工資實由頭目王福壽發給是實被告稱前據一號馬夫張雙珠稱伊告假後無人頂替所有工資均被吞没等語惟今有張之替工小根郎在案可證詰之小根郎稱於上年正月間民人實爲一號張雙珠替工一個月工資由頭目王福壽發給原告律師稱請堂上向馬夫訊問陽曆年終局中所發賞錢是否收到詰據李金三·杜慶新等供民人實收到賞錢各三元無訛中西官判王還押聽候下堂諭飭遵 
[鄉民私賣鴉片]  
　　小沙渡鄉民王珠寳家私賣鴉片前日被四區派駐所巡長華松延查獲連同王之姘婦王庶氏及烟膏烟具一併解區押候核辦 
[賭徒分别科罰]  
　　總巡捕房捕頭偵悉有人在西棋盤街八十六號屋内聚賭抽頭於前晚密飭中西探捕協往拿獲賭徒張德仁·趙錫林·王阿大·陳桂林·沈金生·梁阿福·徐壽生·李生大·羅榮生·胡正壽·朱培生·吳阿龍·石世新·顧仁德·錢浦生·姚金發·婦人王張氏·王李氏等男女三十五人及爲首之徐德元連同賭具一併帶入捕房禀明捕頭着將徐德元收押餘人准各存洋二十元保出昨經公共公堂傳案訊明判徐德元罰洋一百元餘人均保出不到着將保洋充公賭具銷燬 
[攫金挖耳押三月]  
　　匪徒兪炳生前日在九江路攫取婦人馬聞氏金挖耳圖逃經氏喚捕追獲人贜帶入捕房昨解公共公堂經中西官訊實判兪押西牢三月贜交原告領回 
[三竊贜各押年半]  
　　謝海生·徐阿開·宣公林·前在天潼路一百四十三號門牌撬毛寳生家大門圖竊被三百八十八號三道頭華捕拘獲搜出賊具解經公共公廨訊押查究在案茲悉謝等曾連偷北四川路五十二號半門牌陳述卿·及一百七十六號門牌李生兩家之大衣皮鞋插鏡等物贜匿於愛爾路一千零十六號屋内昨晨捕房吊出原贜傳同失主將謝等三人解請陸襄讞及美卓副領事訊實判三被告各押西牢年半期滿逐出租界贜交各失主領去 
[誌謝]  
　　昨承中華書局贈第四十七期英文週報一册又兆豐錫紙製造廠贈月份牌十張書此併謝 
來件 
[平民義務學校緣起]  
　　或問我國地大人衆物產豐富何兄輕於世界被辱於鄰邦衰弱之由可得聞歟曰此無他實由於財政之缺乏工業之寙敗政治之紛亂敎育之不興以致上下交爭官民互鬨國不知衛其民民不知愛其國因循敷衍以至於此及今而時急矣事危矣山東問題未决福建之事又起學生奔走於前人民呼號於後民氣之盛莫此爲加我中華救國十人團崛起其間貫澈始終以冀達救國之目的收最後之勝利默思救國前途正不知有幾千萬椿事業亟須樹建略言之如改良工藝勵行儲蓄增進民智崇尙道德提倡武技諸大要無一非當務之急而尤無一非人才不能爲是則培養人才實更爲根本之圖矣而欲培養人才尤非廣設義務學校以普及敎育啓迪後生不可是故本會不願爲容谷之音而求實施於社會此義務學校之所由興也曠觀西歐之德意志某國人中之不識字者僅占千分之三而東瀛三島即傭力度生之人力車夫亦能朗誦報章洞悉時事彼皆欲國内之民盡解國内之事俾百業就於興盛國政日趨於富强然則普及敎育其殆足以强國之明證歟回顧國中百業凋敝民生日蹙豺狼當道狡奸遍市羣謀目前之厚利罔顧來日之大難長此夢夢曷其有極本會心存救國慮切杞憂不忍見江山之淪胥直欲挽狂瀾於旣倒追本溯源此尤創設義務學校之不可一日緩也惟是綿力有限願望無已尙望我父老兄弟諸姑姊妹進而敎之則國家前途有攸賴矣民國九年二月十六日中華救國十人聯合會敎育科謹議 
雜評二 
[安福催王揖唐回京（庸）]  
　　當北京閣潮汹湧之際而安福議員忽有促王揖唐回京之電且聞將派代表南下此於時局上極可注意者也 
　　王氏自抵滬以來瞬及半載雖用盡種種烘雲托月之法以圖和會之復開然以各方對王之冷淡迄無效果可覩觀其佗傺無聊亦未必無興盡思歸之意得此一電自可浩然北返藉以解嘲故安福議員之聯電吾人可認爲王氏去滬之動機 
　　特是王氏在滬於和會雖無影響而一旦北上於北京之政局則煞有關係安福部自王氏南下失黨魁之指揮運用殊感不便李盛鐸雖亦負首領之頭銜而能力與興會則不逮遠甚近來該派倒閣之策畫已軒然呈露縱王氏北歸未必竟如彼等所預期王内問居然出現然大之如副座選舉之復活小之如農敎兩長之爭持政海波瀾必益紏結而不可解我於王氏北旋與否而有以覘北京之政局焉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
社談 
[重洋咨訪記（十）] [  （本報特派員）中一] 　　 
　　記者自横濱而東京途中偶有所觸便覺隨處足令人勤無限之感想也一爲防疫之口套日本其時病　者衆老幼男女多數以黑色之口套輕掩唇鼻間自遠望之彷彿一羣尖喙之鳥東京日日新聞至以三輪市太郎在議院中戴口套之面影攝登報端亦可謂之惡作劇矣但就美國疫盛時之所見似乎一黑一白東西已足遥遥相對蓋美人士恒御白口套也二各報館門前佇立而觀［大相撲］勝負點之揭示牌者甚衆亦猶美國球戰中報館門前之探視狀揭示牌之製法頗似我國學校中懸學生名牌者之木板特其所懸者爲地名地名下之點數亦活動可更易耳美國以球戰爲國民性所同具之游戲亦正猶彼日本之以大相撲爲國民性之游戲也獨我中國無之寗非絶大之缺憾歟三車站旁懸有極美五彩畫片以濟淺言告示之窮者即仿美國標帖Ｐorty之製四東京横濱間車道建築工程每令人聯想及於紐約市之駕空電車ElevatedRailway五凡帝國旅館客廳左右穿堂玻璃櫉中所陳設之日本工藝品均屬至華貴至精巧者櫉窗側有極合科學原理之美術印刷品於徑寸之小片中爲極顯切之說明又不啻置身美國各名城之第一流旅社中以視杭州西湖畔各候館之貨樣廣告高懸過頂積塵盈寸者更覺彼優我絀之令人欲涕無從也六東京市民集會地之日比谷公園其規模之宏大布置之疏曠絶類美國金山之金門園與紐約市之中央大公園也此類公園宜於駕車逐電以行此與我京津滬諸名園其性質逈不相同日人之爲此園殆如帝國旅館之西菜可謂極其模仿之能事者矣彼日本人誠好模仿之國民也模仿他人雖非上策但巳非淺率者所能爲况者艱鉅於此者乎日本五十年來之强盛其得力處在模仿以其經心著意爲斵玉者之肖楮葉耳我國年來之不可收拾不可究詰其弱點亦在模仿以其潦草塞責致如畫虎類狗刻鵠成鶩者之一無所成是誠天下之至愚言之至堪痛心者 
雜談 
[瀛寰消息] [  瘦鵑]  
　　美國紐約城中有女郎愛爾西哀鹿諾華爾度ElsioEleanorWalde者小說家也明眸秀髮便娟若天人因善小說故雅好言情端居　作情夢顚　不自持其意若曰天下女子無不願見其意中人踰墻而至以駿馬馱之遠去從茲月圓花好有情人長住有情天矣因持斯旨草小說［牆花］Wallfloues一書寄其芳心於書中以示天下讀其書者無不神馳心醉知愛爾西蓋將恃此一書爲繫足之紅絲也書言有佳少年惠德奈者年少英俊遇一好女子而悅之兩心膠結已有白頭之約會大戰起惠德奈從戎赴法攬袂握裾欲别頻啼臨行以小金框鑲女像置之心次遂毅然去女指天誓日謂必忍死待其歸書中發端如是第出虚搆非實錄也一千九百○五年愛爾西年二十而其書外之佳少年惠德奈至矣其人曰斐迭立克白朗FrederickBrown見愛爾西相與愛悅彼此皆不能舍遂思偕老此情場一重公案可分其年代如下一千九百○七年白朗求愛爾西許其時時過從用示其相愛之誠一千九百○八年白朗求愛爾西下嫁易華爾度女士爲白朗夫人愛爾西許之訂定翌年十一月爲吉期兩心皆悅一千九百○九年白朗忽要求延期一千九百十年白朗再要求延期一年愛爾西微詫顧仍許之一千九百十一年白朗仍請延期愛爾西疑甚一千九百十二年十一月白朗復爲第四次延期之請愛爾西勉允惟言此爲最後之一次不得再延白朗噭應去乃限期旣届而白朗迄未踐約一千九百十三年冬愛爾西百方剌探遂知白朗已與紐約華德鎭之梅白爾施都克司MabelStoke結爲佳偶多情人己作薄倖郎矣愛爾西情夢頓覺芳心欲碎立訴之法庭要求白朗予以二十五萬金元償其損失謂大好 
[不飛則已一飛冲天] [  霍]  
芳年躭誤六載秋月春花幾成虚度此戔戔之數尙不足慰其精神上之痛苦云 
藝術談 
[北技雜談] [  天亶]  
　　大鼓書之流行於海上追本窮源僅知爲從前戲園中唱新洛陽橋間揷一二段大鼓而已唱者何人渺不可考據余所知當日胡家宅羣仙戲園之女伶幾無不能此惟不甚佳耳目前而論芙蓉草于振廷輩咸可開口自黑姑娘二次南下隸新世界後大鼓逐漸振盛盡人而知者爲劉白兩大家然而論白之眞實工夫遠匪劉敵當其在大世界時余偕小隠間日往聽初尙不覺其病繼小隠言白之說白與辭句不甚分擋說白如是唱句亦如是圖其意欲力趨洒脫一途致說唱太平爲内家所棄劉則抑揚疾徐絲毫不苟非餘子所及或云何以呌座魔力劉反弱於白蓋有因也白之烘託得體（在未唱之前先說幾句恭唯座客及自己謙遜語個中人謂之烘託）且外表整肅劉則不然其隸新世界之際忽然將自己身分升至九天髣髴大鼓大王舍我其誰忽然又發幾句牢騷大有絳灌爲伍之歎再者外表過於厚樸要知海上爲奢華之地竟有定人格以衣衫爲表準者劉之形狀若天津館中之掌櫃然一般盲從大鼓家遂取白而遺劉也衛靑不敗李廣難封我於劉白亦云 
　　劉翠仙之大鼓譽之者衆然其藝如是其色亦不見若何高尙也良以北來之唱大鼓女子若王銀桂若劉小香若王金子輩皆無出翠仙之上者於是蜀中無大將廖化作先鋒翠仙幾乎與寳全分庭抗禮矣惟翠仙不因是自滿來滬一年藝事幸未退步則爲可貴耳否則海上五濁之府居之不易外來技術家不爲惡波所傾陷者蓋亦鮮矣 
　　雙簧亦稱雙黃傳爲昔人兩黃姓者創此故名其藝之正角不在後面之開口者而屬於前面之現形五年以還爲雙黃者指不勝屈如韓亨斌皮思榮南金子駱采吾姚文彬閻德山等等自以韓皮爲首閻德山雖七十衰翁然其技藝未可厚非惜年老　枯衷氣薄弱致不爲滬人所重曾一度演於先施樂園迨後南金子死駱采吾與姚文彬爲偶閻愈悵悵無至繼隸大世界演相聲更覺不受人歡迎今則不知所去韓皮去京以後海上直無雙黃可觀即有之亦不過頑幾個（十里靑山一色悠）之陳套而巳他如王玉林輩更卑卑不足道也 
新聞拾遺 
　　職業女學校撥定校址女子職業中學校校址在通和坊湖南會館本爲暫時權宜之計茲巳由省署指令將學士街舊藩署撥作該校校舍所有原駐之第二師即移居城外惟該屋雖極寛廣以年久失修漸多毁頺故内部修理工程浩大現由各校董分任募捐修理聞須下半年整理完備後再行遷入也[  懷之]  
　　此之謂樂極生悲掦州小東門甘泉街李姓家頗殷富前爲其子完姻賀客盈門頗極熱鬧晚八時許彩輿臨門行禮旣畢送入洞房詎一圓好夢直至次日紅日半窗猶未見新人起身家人哄傳以爲笑談不意竟至十時仍未見新人動靜家人疑甚其母因在門外呼喚新郎不應敲門呼之又不應因撬開房門往房内呼之仍不應其母恐有變因揭帳視之兩者俱僵推之不醒其母大哭延醫施治用蟹殻燒灰置於二人鼻前移時始醒據醫云房屋新近髹漆漆氣太重所致未知然否[  梅溪]  
　　新騙術余友章君性素坦忽以事輟學家居已經二年前旬在杭州遇里人某甲因邀章同就食餐館談次詢知章近家居無事因謂余近奔某權要門於去年得張家口釐局長職又設詞局中得利頗易且願代爲覓位章意大動因偕回里某甲遂說於章之家屬謂章如從之去至少　以科員章父以同鄉素善深信且感其誼命章束裝與同行某甲並歷述近况又囑少帶衣物可多帶資因於次日同至蘇州住某旅館某甲謂藏多金不便可寄存於會計處章亦從之留蘇之第三夕章方訪友觀劇夜半返寓見定中桌上有一紙上書云某刻以要公應某要人電招至晋暫墊川資百數十元弟歸資無着其向某巷某兄一假可也章閱畢大懊喪始悔不親取收條之失着顧囊空如洗何以言旋只得循所指覓得族人某假資歸家細探之他人始知某甲實蘇州著名拆白黨也嗚呼世風日下騙術亦日奇世有簡直忽略之人曷引爲鑒戒呼[  廬山]  
　　茶房大類蘇玉局廣陵某甲素有季常第二之名而又癖同齊王募人好色自光復之際挈眷來滬賃居白克路輙私自外出涉足靑樓客歲忽與懸榜汕頭路之妓女護花結不解緣無影不雙憐卿憐我護我竟非此君不嫁嬲之數四某甲内畏悍婦外憚情人誠有難爲兩姑之婦之感喟不得已貿然舉行結婚禮假大馬路大東旅館爲臨時金屋詎結婚之第二夕卽爲妻所偵知偕其手帕交來索良人幸某甲事前預爲防範易姓更名一時不易尋覓翌日其妻又輾轉得悉其號數捲土重來幸獲茶房解團上前阻止堅云此房中之客與娘所言姓名不合其妻大憤厲聲曰取循環簿來查閱茶房曰可惟本館定章舍公家及股東外餘人無索閱簿藉之權其妻語塞怏怏以去事後某甲犒以十金蓋亦應得矣據云户外舌辯之際某甲在内已面無人色虚驚飽受初不料如此結局亦云幸也[  亶]  
小說 
[痴人夢彈詞（四）] [  惡魂]  
　　第二回（忿縊） 
　　我又苦不認識一字忙將電信交與你父去看那裹曉得你那父親電報尙未看畢已氣恼烘烘的不住嘆氣說些什麽家門敗壞出子不肖等語長吁短嘆鬧個不休我聽你父的話中有因知道又是佩珏這畜生在外闖下禍端了但不知究爲何事急的問你父親那知這老不死的不同我說倒也罷了反說我養得好兒子去幹這種没臉恥的事情爲娘頭緒尙未摸着受了這種烏氣的話自然要（唱）怒意冲冲據理伸一時含恼又含嗔（我說道）養兒敎子夫同職（那裹有）獨怨妻房異他人訓子無方父之故（老糊塗）說話之中欠認眞（白）你父被我一番搶白更氣得怒氣勃勃想來與爲娘撕打那時的虎威眞是可畏爲娘不得不用極涙來抵制他鳴咽痛哭道（唱）（我和你）卅載結褵情義重二人偕老樂唱酬翡翠衾中圓好夢芙蓉城裹話温柔良宵排遣雙槍管樂事吞雲數酒候（實指望）敎子成名傳家業甘棠克紹好箕裘（那知道）生兒未必同生性孽畜徧思入下流父意放縱少拘束（弄得我）時時刻刻躭心憂（白）爲娘的哭說到此見你父虎威已收連聲嘆息道罷了罷了總是佩珏這畜生不長進少不得趕到常州將其驅回置之死地免得後來再弄出敢壞家聲的事來說罷氣冲冲的出門出了爲娘的過後思量雖則老糊塗出言無理實在佩玨這小畜生亦大覺荒蕩所以使得老子娘時要生氣倘若你父果將這畜生驅捉回來活活取死爲娘的顧憐不得那有這忍心腸去看他呢倒不如我先暝目免得眼看演此慘劇故而（唱）靨世心腸抱定深莫如先了此殘身（俗語說）眼前清凈須一死孽債未完寗來生索命有丹無處覓歸魂且借一條繩人天永隔在地府（願來生）不再遭逢若今生（無如那）環索無靈難借重渺渺魂歸軀似輕（從今後）求死不得憐影瘦風塵重到患應侵 
[自由談之自由談] [  不冷]  
　　赤條條諺云赤條條一絲不掛然而今日則每事必有若干條之條件如學生之要求於政府若干條也安福之對於趙督若干條也安福之對於靳氏若干條也各督之對和議與裁兵若干條也至其結果如何則此條條者赤與不赤始可見矣 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
紀載 
[一週間世界大問題之經過]  
　　歐洲政治問題高等議會移至倫敦開會討議世界重大問題已誌前期增刊上月抄倫敦議會仍繼續進行其議題之大者爲土耳其問題爲亞德里亞海問題爲對俄媾和問題土耳其問題爲對土和約之基礎如小亞細亞治制如土耳其疆界等雖有擬議而土約未成立前槪不發表故末由知其詳情亞德里亞海問題旣已變爲英法與美國之交涉（參觀前期兩週間世界大事記）牒文往返猶未解决威爾遜總統以上月二十五日致第二牒於英法堅持原議英法旋即致覆承認取銷前次建議並請美總統協助英法促令意　巨事以取銷前此條件爲根據互商解决辦法如有滿意之辦法卽可代替倫敦條約玩覆文語氣英法已表示讓步而有容許意與巨哥直接交涉之勢矣 
　　過激黨媾和問題高等議會决議非俟勞兵政府表明符合文明之態度不得與開外交關係並勸令波蘭芬蘭諸國毋對俄國取攻勢如受俄之攻擊則當助其抗敵高等議會以俄國農產之農與歐洲求食之殷亟欲與俄媾和裨便仰給而期期若不能出於其口蓋　俄媾和勢必承認勞其政府而勞兵政府與各國現行政制若鑿枘之不相容未可輕易承認各國對物眞正難題卽在於此惟在勞兵政府則方運動媾和甚力對波羅的諸小國開始議和此去年事也波蘭亦曾接受勞兵政府之乞和牒文上月杪乃有勞兵政府向美日羅馬尼亞三國提出媾和文之消息聞其建議願在俄國施行民治制召集民選議會承認償還外債又請各國停止干涉俄事請美國供給借欵以大宗讓與權爲交換品云本月一日華盛頓電稱國務院宣言美國對於俄國乞和交將置之不覆羅馬尼亞則巳派外務大臣參預華沙之對俄媾和籌備會惟日本如何答覆未可知也（圓） 
　　勞工問題美國因鐵路議案通過國會後幾釀罷工風潮前期巳詳述之矣所幸威總統能防患於未然早事疏通鐵路聯合會代有已得了解允將議决之鐵路新律先行試辦且擬不移交聯合會表决視新律之能否使勞工滿足而後再謀解决威總統亦將批准該議案聲明於二百萬路工增加工資之要求加以考慮據此以觀則罷工風潮得以倖免矣 
　　前期本刋曾誌法國礦工有揚言停止工作之議幸未釀成事實孰意鐵路罷工風潮相繼而起矣其原因乃鐵路某木工以擅離職守而遭斥革致陡起風潮據二十九日巴黎倫敦電稱鐵路工人聯合會於二十八日宣布各路一律罷工巴黎里昻等處及北部鐵路形勢尙不重大官營鐵路亦未有變動惟哇爾郎鐵路則所受影響極巨開車次數因罷工而減少矣政府現在擬定對付方針立卽召集路工之在軍役者一律入伍以免騷擾之擴大但此次罷工人民均不表同情以其理由不甚充足之故預料此次風潮苟無極端派煽動鼓吹則易就寗熄也 
　　印度孟買之罷工尙未解决而影響復及於孟羅一月二十六日印度旭拉泊紗廠工人一萬六千人亦因要求增加工資而罷工至二月十五日有五千人重行上工後以要求發給所扣工資未能如願復與兵士大起衝突罷工者死六人傷三人云 
　　日本八幡鐵廠罷工經政府以高壓手段迫令上工已於二日完全復業估計罷工損失已達一百萬元矣八幡罷工風潮甫就平靖而大阪之鐵路罷工接踵效尤其原因亦不外乎要求增加工資初起時僅工人六百名嗣以軍警干涉遂有暴動之舉其形勢頗爲重大繼續至四日已一律上工如何解决則未知其詳也（藹） 
政事 
[日本解散議會記]  
　　爲普通選舉案 
　　第一原首相之聲明 
　　第二解散令之突下 
　　日本爲運動普通選舉之故擾讓不寗風潮迭起現在開議中之第四十二届議會亦至於解散之運命大略情形曾見本報茲將關於解散前後之情形政府之聲明以及各黨之熊度言論等略舉一斑述之於左 
　　原首相之聲明二十六日衆議院開議後各派爲普通選舉案正在互發雄辨爭執擾攘之際原首相忽繼議員小川平吉氏演說之後要求發言乃登壇聲明曰［諸君政府關於衆議院選舉法之意見旣在委員會中言之矣刻已由委員長特别報告固無重述之必要然鑒於此案之重大與國民休戚相關故不得不再重申其說以明政府之意見夫政府對於選舉權之擴張原無異議無論歴届内閣與現内閣均依此方針而行如去年亦曾提出議案經兩院大多數之同意新法律得以成立故對於選舉權之逐漸擴張不獨並無異論且執此方針進行不已而在此方針上實行擴張之舉當爲國民所公認然新衆議院議員選舉法僅於去年以大多數通過兩院而今日忽欲重加改正則政府對之不能不有所反對夫因時勢之遷移改正法律固無不可然對於稱爲憲法附屬之大法之衆議院議員選舉法去年以爲是而成立之今年又以爲非而欲改正之是果國民之希望乎誠如是政府將若何以保法律之信用而議會之威權又將奈何且憲法政治果如何發達而能與國民以安心乎此所謂朝令暮更將何能得國民之信用此不能不反對者一也夫因國家情形之如何而漸次擴張之是爲當然之舉故政府亦巳實行其事如納稅資格由十圓減爲三圓居住年期由一年減爲六個月視此皆無非爲此主義也乃新衆議院議員選舉法當提議時承憲政會國民黨諸君之同意得以大多數通過今爲時未及一年且尙未實行而忽欲改正誠不知其所可若個人之事知過即改原爲美德然憲法政治决不能如是此法律旣以國民之代表者大多數之贊成而成立則國民必確信下次之選舉必將依此法律而舉行今未經一年忽欲改之將何以保全信用耶若今日改之而下次四十三議會又欲加以改正則將若何而可耶此政府之不能不反對者又一也且政府之所以不得不反對者尤在此選舉權資格中最重要之納稅資格之關係觀今回之各提案雖一槪稱爲普通選舉然各有不同委員長先時之報告已言之矣惟其相異之中一貫者爲納稅資格之撤廢舉爲選舉資格之一惟其爲選舉資格之一條故因國家之情形改十五圓爲十圓更改十元爲三圓即更減其數或爲國情所許竟撤廢之亦無不可然今日距去年議决新法後爲時不過一年雖有國際聯盟之成立及其他種種之事情然皆不足爲變更此大法律之事實且關於撤廢納稅資格之理由據提案者之說明則僅謂此不過撤除納稅資格之選舉法之一大手段更進而詢其究以何種意思而欲撤廢則其意並不在與選舉權於多數之國民而在打破階級制度及打破現狀所謂其理由之根本理由在打破社會現在之狀態非爲單純之選舉權之擴張也夫納稅三圓在國民亦不爲多若必欲視之爲一種階級亦惟有聽言者之意然以打破階級爲根本之目的而欲撤廢納稅資格則是向現在之社會組織加以脅迫是將貽國家以危害也故政府不能同意政府以爲此問題與歴來擴張選舉權之問題不同是乃原則之問題關係非常重大且新法成立後未及一年欲加以大改革政府决不能同意總之應世界之趨勢固屬要事然國内情形之如何亦不可不顧若因國情之如何而漸次去其納稅資格之限制並擴張其他之條件與多數國民以選舉權固爲政府之所欲當亦爲國民之所希望然今日貿然變更如此之大法律不獨關於議會之威信影響於憲政之發達且亦非所以進國民於幸福安甯之道至於世界變化固屬事實然歐美與日本情形不同程度自異此早爲有識者所公認安能以他國之情形律諸日本歐美之竭其國力以戰者五年歐爲尤甚故政治上物質上發生大變化自無足怪然日本則不然僅受其波動蒙其影蠁而已因之而生變化固所難免因變化之故改諸種之法律爲種種之新設施以應之固亦目前之急務然欲舉　爲憲法附屬之根本法之衆議院議員選舉法而亦貿然變更之决非國民之福利諸君其三思之當知此言之不誤若輕舉妄動無理强求亦不思之甚者矣此希望諸君鎭靜思之而加以判斷者也試思此議場中所提出之議案恐多數諸君未必能與以同意則若是重大之問題將在此議場中得若何之結果决難僅以巳在議場議决已通過等語以全其解决也故政府之意以爲在此議場决難成立則此重大之問題除訴諸國民外並無他法其主張之是歟非歟國民果能以諸君之提案爲然歟爲不然歟惟有求國民公平之判斷此蓋憲法上至當之處置也故政府以其所信特聲明之 
　　解散詔勅之驟下原氏語畢離講壇三木氏正要求發言之際議長忽宣告詔勅至於是全體起立由大岡議長朗誦詔書曰［朕依帝國憲法第七條命衆議院解散］衆如聞霹靂憚然失色徬徨不知所措默然有頃院中頓爲陰沈悽慘不可名狀忽羣呼萬歲和以拍掌之聲撤然四起如怒濤突發遂於混雜擾攘之中退散時正五時十分也 
[英報論特羅次基]  
　　倫敦時報之言 
　　李寗爲人已誌上期增刋過激黨首領猶有特羅次基LoonTrotzky其人者高顙隆準容貌嚴重不若李寗之若鄉曲中人也特羅次基以一八七七年生於我森Ｋleron省父曰勃郎司坦LeibaBmnstein爲本省著名化學師猶太人也特羅次基少時即常議駡社會方十五齡以傳播危險文字爲學校驅逐二十二歲以與南部俄國勞工同盟會通謀遂被覊禁於俄迭蕯旋卽流至東部西比利亞刑期四年 
　　特羅斯基放逐之第三年即自西比利亞戍所脫逃至俄一九○五年之革命忽復露而爲彼得格勒都城勞工會之會長其時僅二十八歲也革命未成又被覊禁且剥奪其公民權利終身流於西比利亞之東部居彼萊查夫城Berezoff越六月又復逸去後此十年中轉輾流徙足跡遍於德奥法瑞士諸國之間恃報館生涯爲棲身之所在奥京維也納曾主奥國某報AnstrianPravda筆政又在德國刋行俄國革命史精嫻各國言語亦猶李寗然於德文尤精操法語嫻熟如其國人英文則略識一二英語以交說往往不能達意蓋其造詣實有限也 
　　歐戰開始之時特羅次基適在巴黎刋行一種俄文社會主義之報紙凡所主張初不若李寗之爲過激黨也及俄國社會民主黨分裂爲二特羅次基則傾向於少數黨Mensberkr一方未幾另組一黨曰特羅次基黨Trotzkiots介乎多數Bolehevism（即過激黨）與少數Mensberism二派之間以其不知二者之敦佔上峯也 
　　特羅次基此種行爲空未能倖免於李甯之嫉忌盡李寗之仇視不與附和之社會黨人物亦猶其仇視殘忍無誠之資本家也是故特氏對於大戰之原初態度李寗卽視之爲含有軍閥派之色彩一九一五年七月李甯在瑞士刋行之社會民主報中著一文有言曰特羅次基在主義上雖反對社會愛國派而在實際上則附和之者也數月後李寗又復著文曰自特羅次基所爲文觀其爲人卽知其在政治上之意見與行爲殆無往而不欲與社會愛國派避免衝突者雖經數年戰爭而特氏曾未受些微敎訓故在今日之協贊社會黨愛國派亦猶其前此之表同情於社會黨調和派也 
　　過激黨陸軍部長特羅次基 
　　特氏在當日雖爲李寗所痛詆而在今日則固已列名過激黨藉而不可挽回矣然李甯暴烈之政治主義特氏未曾有之李寗之政策曰破壤與退步爲越級進步之先聲特氏對此政策亦往往不敢贊同李寗爲人刚果强暴有所决斷即無轉圜之餘地特氏則富於情感心志常易轉移李寧痛詆公共名譽謂盜賊旣無名譽則資本家亦安有名譽之可言特氏則常重視名譽二字當俄德訂單獨媾和條約於勃萊斯德時彼即欲竭力保障俄國之名譽然卒未能力挽狂瀾及過激黨政府在莫斯科國會批准此辱國之和約時彼蟄居斯毛爾尼之斗室中漸憤交迸無以自抑越數日政府授以陸軍委員長之職乃稍稍回復常態特氏旣富於毅力尤長組織建設故其任陸軍委員長實大有造於過激黨然其性質則一變而爲暴烈殘狠矣每届解决政變往往大呼曰去其首可已自是過激黨政局益復暴烈無常說者多謂李甯所較特氏爲和平若非李寗之機智善變則過激黨將覆没於特氏之手矣 
　　特羅次基長口才以憤怒之態度發爲演詞往往能轟動一時博聽衆之歡迎然人言嘖嘖多揭發其私德上之短以爲攻擊之資凡此毁謗未必信有其事然俄人對於李甯特羅次基二氏愛惜之不同亦可藉此證明矣特氏衣服麗都指爪修整爲過激黨領袖之最好修飾者双喜人逢迎故未嘗深居簡出凡外國報館通信員之造訪者無不樂與接見紅會開會或爲游行示威時特氏則御軍服參列其間一如往年克倫斯基故事設在承平之際特氏必爲和靄可親之人物某美人曾語人曰猶太族中自基督以後特羅次基其第一人也蓋特氏確有令人愛戴者在也然處此過激潮流之中遂一變而爲兇暴殘忍猜忌無誠之惡魔矣其進身過激黨中未嘗不以一念之誤而投入歧路然在今日則實勢如騎虎欲罷不能者矣彼之不顧生命勇往直前務欲推行過激主義於歐洲四隅亦猶李甯也（圓） 
[菲列賓獨立運動之經過]  
　　（菲島赴美訪問團團客老Kalaw原著） 
　　菲列賓前亦曾以武男反抗美國治制然不旋踵而敉平其人民自度力旣不勝遂取和平之手段以從事於獨立之運動然始作事未能爲有組織之運動藎美國佔領菲島之始卽由菲列賓委員會通過新律一種凡爲獨立之騷動者皆須嚴禁當時菲島處於美國積威之下固無所謂政黨有之則自所謂聯邦黨者始蓋是黨主張菲列賓位列美國諸聯邦之間而永遠加入北美合衆國原與獨立運動不相涉也然未幾而聯邦黨之主張爲人民所指摘抨擊其在菲島無附和之者固已即在美國贊助之者亦寥寥無幾其後聯邦黨分裂改組即擯棄前項政策而爲準備獨立之主張同時菲島有國民黨之新組織爲主張獨立最有力之政黨一九○七年菲列賓議會初次選舉結果議員定額八十人而國民黨得六十五度人民之傾向是黨主張可見一斑反之聯邦黨雖巳改變宗旨而僅得十五席或者猶疑菲民對於獨立之主張未必盡表同情此則觀於是届議會開會時之情形而此疑竇盡可袪除矣蓋自歸美國佔領後此爲其第一届召集之議會當然可以代表全島人民之意志開議第一日議長奥斯米那Osmena對於獨立問題發爲演詞會議員全體歡呼批准奥氏演詞略曰余以同胞代表與議會議長之資格對於上帝對於全世界鄭重聲明吾島人民實願獨立吾等并自信其能力無論對内對外之政事皆可以應付裕如列於世界自由文明各國之間而無愧也 
　　據一九○二年美國國會通過之菲列賓組織法案菲列賓議會得以派遣代表一員常駐華盛頓裨傳達菲民之意志及一九○七年菲島議會成立獲選爲駐美委員者爲奥肯波氏PabloOcampo氏亦主張獨立最力者越二年奥氏卸職繼之者爲魁重氏ManuelL 'Quezon自一九○九年迄於一九一六年連任駐美委員七年無時不致力於獨立之運動一九一一年美國國會選舉結果民主黨佔優勢於衆院中民主黨者主張許菲島獨立者也次年國會菲島事務委員會會長報告决議案許於八年中予以限制的獨立至一九二一年而始予以完全之獨立一九一四年衆院更進一步通過一議案謂菲島一經建設穏固有力之政府即可許其獨立是案雖爲衆院通過而在參院卒被否决然斐列島獨立問題之在美國固以樹其初基日見進步矣越二年即一九一六年二月中國會又復討論菲列賓問題有所謂克拉克修正案ClarkeAmendmenr者莫得通過於參議院中克拉克修正案者謂在四年内應許斐島獨立惟經總統勸告國會始得再行延期參院通過是案大得菲民贊助然衆議院對之大聲抗辯謂規定獨立之限期爲愚人所爲蓋未來之事無人能預知之也衆院仍將一九一四年之議案重行通過并在序言中鄭重聲明菲列賓一經建設穏固政府卽可許其獨立之旨參議院無法對付卒不堅持己見而通過衆院議案以示讓步 
　　其時菲列賓内部之獨立運動亦着着進步國民黨中有一部分激烈分子指摘黨中行動不力遂宣告脫離另組第三黨舊時之聯邦黨巳改爲進步黨亦主張早日獲得獨立見國民黨之分裂也遂與此分裂之第三黨合併組成民主黨力詆國民黨不忠於民對於斐列賓之獨立運動卽力所能爲者亦推諉不爲至於民生黨已黨黨綱則主張行使極端之手段以獲得菲列賓之獨立即對瓊斯Loret法案之所謂一俟菲列賓建設穏固政府卽許其獨立者亦不願接受（按瓊斯法案即上述一九一四年衆院通過一九一六年參衆兩院通過之議案也） 
　　菲列賓委員會者島中行政部之諮議機關也其會員向由美國總統任命一九一三年威爾遜總統故意任命菲籍委員多人於是委員會中菲藉議員遽佔多數内務上漸收自治之效總統之欲以自治權予菲島人民於此可見矣及國會通過瓊斯法案而總統此舉遂爲國會所批准同時許菲島人民召集選舉制之立法機關亦以參衆兩院組成而令其監督行政部迄於今日菲列賓政治界中悉爲菲籍人隸美籍者僅二人耳 
　　當美國國會之通過瓊斯法案也菲列賓人民急遽建設新政府欲使美國知菲島之未始無組織能力也組織行政部則效法代議制充閣員者同時亦可當選爲立法部議員預算制度亦漸創設外人之來島觀察者莫不稱善地方公益推行無阻一九一三年公共建築用費不逾一。五○○。○○○美金至一九一三年則爲八。五○○。○○○美金矣學校需要益亟故敎育用費增至一五。○○○。○○○美金全島兒童已達學齡者不復有失學之虞矣呂宋島鐵道悉爲政府收買其每年收入淨利超過私家經勞時五○○。○○○美金菲利賓國家銀行亦巳開設一九一六年資金爲一○。○○○。○○○美金至一九一八年年終超至一三○。○○○。○○○美金此菲利賓進步之槪况也 
　　又自一九一六年美國國會通過瓊斯法案後迄於大戰終止時斐島人民皆克自歛不復爲激烈之獨立運動蓋美國適在戰爭中若猶爲不識時勢之内訌適足以增宗邦之紏紛而亦無益於獨立事業也美國陸軍總長佩扣氏Baker曾有言曰菲列賓人民知此時機非所以語乎獨立要求者遂皆屏氣歛跡不復聲張反竭其全力追隨美國之後以與公敵相撲此實可欽之處也美國對德宣戰之消息一經傳至菲列賓島中立法部即决定以全島種種事權財產供獻美國并發表無條件贊助美國之决議以潛小艇破滅艦各一艘加入美國艦隊召募自由公債竟至逾額旣經召募復悉數捐充紅十字會基金徵募國民軍二萬五千人欲開赴法國助戰不幸軍隊甫經編成歐洲已簽休戰條約致未能開赴戰地總督哈里森Harrison嘗曰舉美國之領土在戰爭中忠事其宗邦者未有出菲列賓之右者也 
　　今大戰告終國際間改迼之事業已經開始菲列賓人民遂莫不以爲獨立問題之最後解决此其時矣若曹自信美國所提承認獨立之條件卽所謂建設穏固政府者已經踐行故其立法部遂於一九一八年十一月八日通過一聯合决議案設一獨立委員會以兩院職員及議員組成之其職務 
 
 

Page 19

 
 
則對於下列三點加以縝密之考察而報告之（一）爲承認非列賓之獨立所必要之交涉方法（二）若何而能獲得外國保證前項獨立及領土完全之穏固永久（三）若何而能在短促時間内建議國内之立憲民治政府使之發生實力毋亂秩序 
　　獨立委員會成立伊始其第一事卽建議派遣專門訪問團赴美國會聯合决議贊許是案於是斐列賓之赴美訪問團於以成立團員四十人皆島中知名之士有國會兩院議員有商界實業界農界勞働界之重要人物團長爲上議院議長魁松氏ManuelL,Quezon副團長爲内務部長柏爾馬氏Palma 
　　一九一九年三月七日菲列賓赴美訪問團旣已出發矣其國會通過獨立意見書一通以補獨立委員會及訪問團之不足（意見書從缺）及訪問團抵美則威爾遜總統適以媾和事赴法由陸軍總長佩扣氏代表總統接見對訪問團宣讀總統之答書略曰余雖以故未能接見訪問團而菲島人民之大事固未嘗一日去余心也今届媾和會議中最爲余注意者即在拯救小國毋令再受强國侵略一事余旣盡力於此端則其大有造於菲島人民也無疑矣總統旣有是言則菲列賓獨立問題又得一有力者之贊助惟美國國會兩黨態度如何爲不可知下（圓） 
經濟 
[中國農業之將來]  
　　中國爲農業國中國據亞東沃壤擁四億人民稱農業國者已垂四千餘年矣以此土地以此人民數世紀内中國之農業仍有無限希望也其土質之肥厚氣候之適宜工賤而功效大以此三者而出原料世界各國誠莫與能爭也據海關報告中國之出口品農產特實佔多數茲列表以證之　　一九一三年兩一九一六年兩 
　　輸出總數四○三○○○○○○四八二○○○○○○ 
　　農產品三三二○○○○○○三五二○○○○○○ 
　　非農產品七一○○○○○○一三九○○○○○○ 
　　農產品佔百分之八十二七十三 
　　於各地交通未便釐卡米禁未除内亂示靖之時農物品得佔輸出之多數實屬難能之事自京漢鐵路通後一九○九年漢口之輸出自七·一四○·○○○兩增至一七·八三○·○○○兩京張鐵路通後天津輸出之數於一年中驟增數百萬若政府有振興農業之决心從而保護鼓勵之則其發達誠未可限量也振興之要務端在利便交通蓋中國有如許土地農民斷無出產缺乏之患川晋之農產品終年常有屯積交通利便之後大可輸至内外各方也蒙古西藏新疆地方極富一經墾殖寳藏必興在華上下已知其所佔農業上地位之重要而着手振興之矣進步稍遲然改造事業本非一朝能成者學識經騐與夫經濟之相合須經長期之推演方克見效中國倡言振興農業已數十年而其成積誠不若美國一城之佳將來中國得其農業佔重要地位固毫無疑義惟其露頭角之時期固尙有待也 
　　中國之財政與農業中國財政日就窊敗固不待言中日戰後外債日增月纍一九一七年之總數爲銀二·九七一·○○○·○○○元其三分之二都消耗於無用之途每年付出祇利息已有百兆元之多二三年來續借者亦已不資海關收入進口稅較出口稅日大茲將一九○八年至一九一七年之海關進出口稅相較以證之 
　　年進口貨之價值兩出口貨之價舉兩 
　　一九○八三九四五○五上七八二七六六六○四○三 
　　一九○九四一八一五八○六七三三八九九二八一四 
　　一九一○四六二九六四八九四三八○八三三三二八 
　　一九一一四七一五○三九四八三七七三三八一六六 
　　一九一二四七三○九七○三一三七○五二○四○三 
　　一九一三五七○一六二五五七四○三五○五五四六 
　　一九一四五六九二四一三八二三五六二二六六二九 
　　一九一五四五四四七五七一九四一八八六一一六四 
　　一九一六五一九四○六九九五四八一七九七三六六 
　　一九一七五四九五一八七七四四六二九三一六三○ 
　　總數四八八三○三四八四五三八六七四六七四四九 
　　十年中進口貨超過出口貨之價值一○一五五六七三九六 
　　照普通經濟原理而論一國之輸入品之價值超過輸出品者未必爲不利然於中國此等現象之爲有害則無疑者也中國人民僑居外國者現約有五兆彼等每年寄歸中國之錢物斷不足抵在華外人匯至其本國之數（各外國輪船公司自華人處所得之運費亦當歸入是項）政府之外債若是其重各處之經濟如彼其困中國之不瀕於破產者幾希矣欲救斯難除增加出產力更無善法於一二十年内欲增加製造品之輸出恐爲不可能之事惟於農業上則大有發展之餘力也 
　　普通言之一國稅賦稅擔負農人實肩之於中國此論尤確數千年來歷朝政府之度支莫不仰給於農夫現在中國人民農夫居其八九彼等雖不能爲最有勢力者自當爲最重要者也故欲於近時期内整理中國財政當首先注意振興農業也 
　　中國農業現狀及改良之方法中國沃壞雖廣農民雖衆然其農業尙未臻半開化時代沿海人口繁盛及交通利便之區耕殖較盛西北各省所產祇足居民自給膏腴土地之荒蕪者不知尙有幾千萬頃也即富饒區域若蘇皖等或因水患未除或因盜匪充斥以致不能耕殖者在在皆有政府非惟不爲之補救反廣佈軍隊謬立敗法以擾之以提倡實業自稱者大都好爲高遠之論而於本地利益反不加注意殊不知救中國最捷最騐之法莫若改良農業也改良之方可分間接與直接兩種後者爲考察氣候與土質灌輸耕種新法與新器設法增加出產之量與質間接改良之法爲修改稅則廢棄釐卡立保護農民法興水利闢交通及設農業銀行等實則今日之種種改行政計畫皆與農業有間接關係者也下述者乃一直接改良之具體方法 
　　仿敎育會之制各省各縣當設農業會總會可設在北京此會當有獨立性質不受政治潮流之鼓蕩北京之總會當由中央撥欵維持之各省各縣者由當地官員負責每會當有一農業專家常駐其中若此則經費一項不至偏重於一方矣農業會之職務可分爲三大端（一）調查本地情形及廣集統計之材料（二）籌畫種種改良之方法而實行之（三）設農事講習所演講團及陳列會以引起人民改良農業之興味欲改良某地農業首須熟知該地實狀故詳密之調查爲着手之第一步旣洞悉地况情形然後可知何者當改何者當興同時農業會當鼓吹行政方面與農事有關係之種種施設並引起農夫改良其業之自覺心各會農事專員非但當熟悉農學並當知若何而若能感化農夫該會能與敎育會農業學校農事試騐場等相助爲理收效當更速如此積極進行中國從此其不患貧矣乎（通一） 
[法國戰後之財政經濟]  
　　目今歐洲大陸之恢復經濟狀况最困難者莫法國若法國之戰時經費於一千九百十九年終調查爲一千五百七十四萬一千二百萬法郎有奇其細目如下 
　　臨時事件費一三○·九七八·三三七·八九六 
　　公債費一七·三一一·二○六·八九四 
　　外國政府借出金七·一六六··一三五·○○○ 
　　開戰後租稅減收一·九五六·七四九·○○○ 
　　合計一五七·四一二·四二八·七九○ 
　　法國財政上支出之經費旣如上述則所以應付之財源爲收入者更不能不臚舉於次以爲對照焉茲詳列其收入如下 
　　政府借入金一九·一四五·八六二·五○○ 
　　財政部證劵六七二·五九七·○○○ 
　　國防證劵（本國）二六·四五二·六八三·○○○ 
　　國防證劵（外國）一二·七四九·六三一·○○○ 
　　國防債劵六七九·○○○·○○○ 
　　永久公債六○·一四五·一七九·○○○ 
　　外國公債二九·一七八·二五四·○○○ 
　　合計一四九·○二三·二○六·五○○ 
　　收入與支出兩相比較則收入短少尙鉅戰時雖已得勉强支持而戰後又决非仰給於美國之借欵不可否則亦須有大增稅計畫以維繫其財政也 
　　法國戰前之公債計有三百四十一萬八千八百萬法郎戰時新增者計一千四百九十萬萬法郎總合計之巳達一千九百三十一萬萬法郎矣政府每年應付之利子列表如次 
　　政府部證劵二○·一七七·九一○ 
　　國防證劵（本國）一·九六○·一一五·七一○ 
　　國防證劵（外國）三八·七○三·○○○ 
　　永久公債三·八八二·三七一·三○○ 
　　外國公債一·四五八·九一二·七○○ 
　　合計七·三六○·二八○·六二○ 
　　就上列之數字而觀與戰前法國之歲入三十二萬二千四百十六萬七千法郎比較之實二倍有餘一千九百十八年歲入預算爲八十二萬一千二百萬法郎則利子一項之支出已占其十分之九更以戰前政府應付之公債利子十萬三千七百萬法郎比較之則當其七倍矣夫法國國富爲二千六百五十五萬法郎國民所得之年額爲三百七十萬萬法郎其貯蓄年額爲六十萬萬法郎今僅以應支付之利子觀之則於其財政前途有不勝其憂慮者也 
　　夫本國之公債不過取之於民而再分配之而已是乃資金之移動爲國家經濟上常有之現象尙不足爲深憂也然而外國公債則不可同日而語矣今其國外發行之國防證劵爲一百二十七萬萬法郎外國公債爲二百九十一萬萬法郎合計之爲四百十九萬萬法郎其應付利子總額爲二十一萬萬法郎此項外債利子咸爲國民所負擔其數約相當於國民貯蓄總額三分之一不啻使國民貯蓄金額減少其投資能力三分之一也 
　　法國之產業頺廢已甚勢且急於恢復戰時之創痍顧交戰國中受害最深切者莫若法國而又以外國公債利子之故滅削其國民貯蓄三分之一即使其國民所得失却百分之六也當此恢復舊觀需欵孔亟之際而使之負擔外債利子則影響之重大可不待言縱令法國對於聯合國有七十一萬萬法郎之借欵而仍未能減輕其國民之負擔也 
　　法國之債務增加尙不足憂其最堪危懼者則財政狀態之不安定也戰時其增加租稅募集公債巳爲慣技而財政上之難於彌縫仍不能免茲試覽一千九百十九年度之歲出其通常預算要求額爲一百零三萬萬法郎臨時事件費要求額爲三百五十萬萬法郎特别會計二十萬萬法郎合計之共四百七十三萬萬法郎與戰前歲出比較適爲五倍有半至其歲入租稅及專賣收入一百二十萬萬法郎公債二百六十二萬萬法郎合計之共三百八十二萬萬法郎故與歲出比較不足之額爲九十一萬萬法郎也上述歲入數目之中係提高火柴烟草專賣之價格及新設相續稅暴富稅電氣煤氣稅顏料稅糖稅等消費稅者約可增收十八萬萬法郎又政府法蘭西銀行借入三十萬萬法郎而其結果尙有不足之額九十一萬萬法郎其財政这困難從可推而知之矣 
　　夫自法蘭西銀行借入之欵僅供一時之需勢須於最近所發行之公債中償還者也其實際上歲入不足者計達一百二十一萬萬法郎若悉以發行公債則國民之負擔加重更不待言一千九百十八年第四回軍事公債應募額爲二百二十萬萬法郎成績似佳而以現今應募者則僅七十萬萬法郎而已而後募集公債之情形當可窺見一斑矣 
　　戰時法國之租稅已屢次增加如戰時所得稅已於一千九百十六年實施嗣後自五釐增至六釐矣其直接稅則於一千九百十七年度增高其基本稅率矣所得之課稅免除點則降至五千法郎稅率二釐者則增至一分矣有償證劵之所得稅則自四釐乃至八釐而增至五釐乃至一分矣相續稅脫稅者之課稅及公司稅等則幾經改正矣麥酒香蘋酒葡萄酒稅則加至倍額矣糖稅鑛泉飲料稅運輸稅附加許可稅醋稅醋酸稅關稅等則莫不增高矣不寗惟是政府尙有火油酒精專賣之計畫財政之窮乏可以想見其於租稅似已不宜再事增加而塡補歲入政策固極棘手矣 
　　一千九百十九年度歲計之困難已如上述而一千九百二十年度其歲入不足之傾向更有甚焉盡今年爲自戰時財政恢復於平時財政之際歲出入之安排必須有恒永之性質者也假定今年之預算中其普通行政費與上年同則爲四十三萬二千八百萬法郎陸海軍費約三十五萬萬法郎官吏增俸社會救濟事業經費港灣運輸改善費等約三十五萬萬法郎綜合計之爲一百十三萬二千八百萬法郎也更加之以一千一百八十五萬一千零七十萬六千五百法郎公債之利子（年利四釐半計算）九十八萬三千二百萬法郎則歲出全數爲二百十一萬六千零九十八萬法郎矣據和約中規定德國每年應付法國軍人軍俸四十萬萬法郎若一時德國不能擔負則此項經費須法政府暫墊則法國歲出合計之又增至二百五十一萬萬法郎矣 
　　顧其歲入如何法國財政總長雖仍抱樂觀乃租稅及經常收入可得一百十萬萬法郎若照去歲議决之增稅案實行之則當可增加收入十八萬萬法郎合計之有一百二十八萬萬法郎之收入也與上述之歲出比較則尙有一百二十二萬萬法郎之歲入不足也若縮小軍需工廠之範圍減短陸軍兵役之年限則尙可節省十萬萬法郎之經費然而其歲入不足額仍有一百十二萬萬法郎也去年之預算公債收入爲二百六十二萬萬法郎尙有九十一萬萬法郎之不足而今年乃有一百十二萬萬法郎之不足其財政之整理豈易舉哉 
　　夫法國財政之難於整理第一因外債之增加第二因流動公債之過多法國於戰前爲債權國而今則所負外債至鉅其財政總長雖極樂觀而其實已降至債務國矣夫流動公債發行過多於財政經濟莫不有巨大之影響今以戰前與戰時之流動公債比較之如左（單位千法郎） 
　　戰前一九一八年終 
　　公債總額三四·一八七·五○○一八三·二一·七○六 
　　整理公債二一·九二三·○○○八二·○六七·一七九 
　　債劵一○·六五七·○○○一九·九三二·○○○ 
　　流動公債一·六○八·五○○八一·二一一·五二七 
　　由此觀之流動公債之增加竟八十倍於前財政上固已顯露其弱點矣今年之募集公債之手段如何尙不可知若發行長期整理公債則以今日法國之經濟狀况而觀勢有所未能若再增加流動公債則素稱穏固之法國財政將陷於不健全矣 
　　法國財政困難不僅公債增加而已其紙幣之膨脹亦爲其財政前途可危之一端紙幣膨脹爲各國所不能免而以法國爲尤甚今試與英美比較之如左（單位千元） 
　　去歲十一月戰前 
　　法國一五·○二一·五二二二·六七三·二七四 
　　英國四·二六三·九一○五五二·二一四 
　　美國六·二一八·一四○一·八三六·六○○ 
　　紙幣之膨脹其有害於金融界固不待言而載　以便於調度戰費之故政府未能抑制之是飲酖止渴之計畫也顧　稅與募債不若發行紙幣之易戰時雖增稅三四次而五　之中反較預算之額減收十九萬零六百七十四萬九千法郎其應募公債者表面雖極踴躍而以銀行劃帳者居多故調度戰費以增發紙幣爲最便之方法法國曾受不換紙幣之害者今乃蹈其覆轍而不顧蓋不得已也但戰時爲權宜計而任紙幣之膨脹固無可奈何而今戰爭已了猶不能抑制其膨脹則前途將不勝其憂慮焉 
　　法國恢復其經濟狀態最足恃者莫若其對外放資之額至鉅每年所收利子亦非少數也其放資之額爲四百八十萬萬法郎每年之利子約有二十萬萬法郎焉 
　　更以外國人至法游歷者之消費金額十五萬萬法郎計之則國際間之收入尙鉅况近年之對外放資仍每年有二三十萬法郎以上也 
　　雖然一千九百十三年時其國際貿易進口值超過者爲十五萬四千一百萬法郎其支付於外國船舶者亦爲五萬萬法郎而以海外放資之政其國際借貸之决算尙可維持乃自大戰發生以後變化極巨貿易進口值之超過更甚於前且對外放資强半不能收回卽利子亦將無着國内船舶減少雇傭外國之船日增而應支付之費用益鉅矣茲列其歷年對外貿易表以供參考（單位千法郎） 
　　出口值進口值進口超過值 
　　一九一三年六·八八○八·四二一一·五四一 
　　一九一四年四·八六四六·四○二一·五三四 
　　一九一五年三·九三七一一·○三五七·○九八 
　　一九一六年六·二一四二○·六四○一四·四二二 
　　一九一七年六·○一二二七·五五四二一·五四六 
　　一九一八年四·一四三一九·九一四一五·七七一 
　　一九一九年上半期二·二五八一二·一二八九·八六九 
　　况此後法國正當恢復舊狀之際其需要外國之原料貨物爲數更鉅其進口值之超過較戰時有過之無不及也至其戰前之對外放資四百八十萬萬法郎中其大部爲對德奥俄及南歐諸國者其無收回之希望者計達二百三十萬萬法郎其所餘之二百五十萬萬法郎亦因戰時維持匯兌支付軍費而行證劵動員之結果債權之移於外國人之手者約在一百五十萬萬法郎以上故所餘之債權僅一百萬萬法郎而已其利子以四釐半計算亦僅四萬五千萬法郎也戰時法國對外借欵七十萬萬法郎其借出貨物之價值約六十五萬萬法郎然此項貨物借貨收回不易而普通借欵之大部分爲對於俄比及南歐小國者能收得之利子不過三分之一故法國實際上之對外放資自戰前至今爲數僅一百二十萬萬法郎而已今試以其國際借貸對照之而列表如左（單位百萬法郎） 
　　（一）支出戰前戰後 
　　貿易進口超過值一·五○○一五·五○○ 
　　外國船航運費五○○一·二○○ 
　　外債利子二·○九六 
　　合計二·○○○一八·七九六 
　　（二）收入 
　　外國人游歷消費金額一·五○○一·○○○ 
　　對外放資二·○○○五六○ 
　　合計三·五○○一·五六○ 
　　差額收入一·五○○支出一七·二三六 
　　據右表而觀法國於戰前爲債權國而戰後實際上爲債務國矣加之戰後恢復舊狀所需之經費如修理戰時被害之三大港需費二十二萬八千萬法郎修築鐵路河道等三十七萬四千萬法郎恢復海運十八萬三千萬法郎其他戰爭　害區域之修築遭難人民之救濟無往而不需鉅欵也故舍借外債以外别無良策若法國不能於國際借貸恢復戰　　　　　　　　危險也（藹） 
[樂克利亞氏在飛機上飛躍圖]  
　　大尉樂克利亞OrmorLockler美國飛行隊中沉靜刚毅之飛行家也休戰後解職歸田專在飛機上作種種驚人之游戲以娱人美國報紙常特發號外登載其於飛機航行極速時所作游戲之圖此圖示樂氏立飛機翼上將躍登左邊之飛機上風聞樂氏將作遠東遊而在上海稍事逗留届時滬人士定當空巷往觀其奇異之技能以廣眼界也（通一） 
 
 

Page 20

 
 
   
 
 

Page 21

 
 
   
 
 

Page 22

 
 
[美國對華貿易之膨脹]  
　　北京美國公使署商務參贊根據一九一九年美國對外貿易每月報告册編成最近兩年對華貿易之比較統計表美貨之受華人歡迎觀是表可以知其一斑表中所列雖僅數端而重要商貨俱巳列入是表以匯價之上下不定故不示價格而僅載數量 
　　第一表一九一八一九一九兩年十月份一個月中美貨輸入中國比較表 
　　貨物名稱單位一九一八年一九一九年 
　　生棉花包三○三○○ 
　　又磅一四·七八○一四三·八四四 
　　棉布（除未漂白之粗布外）碼三五一·一二六·三七三 
　　棉布（紗線染色者）碼一一·一七七八四·九六○ 
　　建築用鋼鐵噸五六四七四 
　　錫板等磅一·九九六·七一九六○○·○八九 
　　有剌　絲磅......二三·○六三 
　　鐵絲（各種）磅七六三·○○三四二九·四七六 
　　生鉛·鉛棍等磅......五六○·一四三 
　　牛乳磅一八二·九一五·五○五·七八七 
　　石油（燃燈用）加倫三·六三一·三五○一○·九七七·一四二 
　　又（香港去）加倫六○八·五八○...... 
　　滑潤油加倫一·○二九·八七八四六七·六八六 
　　又（香港去）加倫四○·四七二七·八五七 
　　煤蠟磅一○三八·三六○ 
　　未製烟葉磅二·五○四·四七一八七三·九八九 
　　又（香港去）磅五四一·三六七...... 
　　香烟百萬支六六九·八八五九六·二七五 
　　木料板片等百萬尺七·五一二三·九九四 
　　第二表一九一八一九一九年兩年正月份至十月份十個月中美貨輸入中國比較表 
　　貨物名稱單位一九一八年一九一九年 
　　生棉花包三·六○四一○·七三九 
　　生棉花磅一·八○二·二四六五·三九五·二四一 
　　棉布（除未漂白之粗布外）碼二·二六三·○三五二一·九五六·三九三 
　　棉布（紗織染色者）碼一三六·六六五一·○九六·五○八 
　　玻璃（窗用）箱（五十方尺）......六·九三○ 
　　火車頭輛一一七 
　　釘·鐵絲磅一·○四一·一四九一·八二八·六九○ 
　　熟鐵管磅三二六·五三八五五·五六八 
　　電鍍鋼鐵板片磅八二·四四○二九四·七三五 
　　鋼板磅二一一·七○○二·三八七·八六三 
　　又（香港）磅五八五·二○八七一○·二八二 
　　去鋼片磅四一八·三六八三二五·四四四 
　　玻璃（窗用）箱（五十方尺）四·○二六八·六四五 
　　火車頭輛一○四七 
　　釘·鐵絲磅九·八七一·六四三一八·○七九·三二二 
　　熟鐵管磅三·四○一·五五六六·八九二·二七三 
　　電鍍鋼鐵板片磅三·一三七·五一七二·二三六·○一二 
　　鋼板磅六·○九二·九五八四四·○八三·九一八 
　　又（香港去）磅四一·六六一·八六九一一·九八六·七一八 
　　鋼片磅七·一四一·五三三七·五一三·二一四 
　　建築用鋼鐵磅三·四九七五·七三○ 
　　錫板等磅二三·九○六·五三五三○·二五七九七六 
　　有剌鐵絲磅二七○三六·三六三 
　　鐵條（各種）磅一○·五三七·八九一一四·○七一·八二一 
　　生鉛鉛棍等磅五·三三·三三九一·一六一·一九四 
　　牛乳磅一·八六六·八八三四·七九四·四三四 
　　石油（燃燈用）加倫三四·一六九·四三七一三九·五一六·一六○ 
　　又（香港去）加倫五·八一八·○五三一四·六二九·九七二 
　　滑潤油加倫三·二四一·八六六四·四○○·二三○ 
　　又（香港去）加倫一·一○五·二八一六四五·九三二 
　　煤蠟磅五·九七○·六七六五·二○八·○七九 
　　未製烟葉磅一三·二七五·七五五一二·八二二·二○一 
　　又（香港去）磅四·九八八·三五三五·○六三·○八五 
　　香烟百萬支五·九二七·四八八五·一二○·○○九 
　　木料板片等百萬尺八·八七三四○·四二七 
 
[本年二月分與去年同時期米價漲落比較圖]  
　　說明此圖縱線表日期横線表價格上線爲今年二月份米價之起落下線爲去年二月份米價之起落今年二月一日米價盡在八元線以上第一二格之間意謂八元一角五分去年二月一日米價畫在六元線以上第五六格之間意謂六元八角五分（横線每格表兩角）餘可類推去年陽曆一月二十七日至二月六日今年陽曆二月十五日至二十五日值舊曆年關本報循例休刋市價從缺 
　　全月平均欄第一縱線爲上旬平均第二縱線爲中旬平均第三縱線爲下旬平均今年二月上旬平均得八元二角七分中旬平均得八元四角五分下旬平均得八元八角三分去年二月上旬平均得六元九角二分中旬得七元一角五分下旬得七元五角四分 
[一星期海關報告摘要]  
　　出口 
　　棉籽一六九四擔麩皮七九○五擔 
　　雜餅三○二○擔十三日中海丸運往日本 
　　舊魚網六九○擔鐵器二○二三擔 
　　麩皮三九一○擔十九班勃錄刻朽號往日本 
　　生絲叶頭一四三五二三斤同船往法國里昻馬賽 
　　鮮蛋一七二二○○○個竹筍一八○○○擔 
　　苧麻一○九四擔墨洋關銀二○六七兩 
　　牛骨一二○○擔麩皮三四○一擔 
　　雜餅四○七四擔十七日山城丸往日本各埠 
　　紅綠茶屑一一三一擔烟葉一四八九擔 
　　純銻一六八○擔植物油二二五三三擔 
　　山羊毛皮四八三六三張十九極斯汀號往美國各夫埠 
　　菜子五五九擔苧麻一○一八擔 
　　花生米二四一五擔十九日新明丸往横濱東京 
　　鮮蛋七八○二六五個烟葉一○七五擔 
　　棉花飛花一三九○擔棉紗一五七五擔 
　　花生米六一四七擔麩皮二六五八擔 
　　雜餅九六七三擔十七大御丸往門司神户大阪 
　　花生米七三二六擔九日委内瑞拉號往馬尼剌 
　　五倍子八四九擔草帽三六○○頂 
　　氈帽一一九四○○頂鵝鴨軟毛一五二六擔 
　　純銻三三六○擔棉花五一一八擔 
　　獸皮六六一○三三張十九蘇浮立克號運往紐約 
　　生絲繭皮一三○四三斤鮮蛋一四八○○個 
　　獸皮九七九八張二十四日井代丸運往倫敦 
　　又一一九八一張同船往法國馬賽 
　　棉花飛花八二九擔絲吐繭衣二六五九八○斤 
　　熬猪油一六六八擔牛毛二○五四擔 
　　植物油膏二三一六擔芝麻二二五一二擔 
　　羊皮四二一八八張十九格蘭南威號往意國熱納 
　　白碗豆八三一擔粗麻袋二一○○○只 
　　獸皮七八四三九張二十四日剖路駛號往倫敦 
　　黃豆一二七○擔花生米二六○三擔 
　　雜餅二九二五擔牛骨九六四五擔 
　　二十七會良知丸往鹿兒島 
　　鮮蛋八五八○○○個麩皮四四一○擔 
　　雜餅四一○三擔二十七和歌浦丸往長崎横濱 
　　鮮蛋一四九九○○○個苧麻一一八一擔 
　　麩皮二九四○擔雜豆二九五五擔 
　　棉紗飛花一三三一擔獸皮二四○○張 
　　雜餅一一四四七擔廿八日八幡丸往門司神户大阪 
　　進口 
　　威士忌酒一四九九打棉布二六四一疋 
　　毛棉雜布二○六一六碼五金一二一八八擔 
　　機器關銀一六四一四兩九日高等武士號由英國來 
　　象牙七五七斤原標一八○○疋 
　　棉花一○八八三擔原紗二二一四一擔 
　　銀條關銀三一○七四兩九日迭爾槐拉號由印度來 
　　雜紙二六四擔絨呢三二八五碼 
　　玻璃一九九○箱鋼鐵貨四八○六擔 
　　棉織雜布二○一二三疋九日靜岡丸由英國運來 
　　錫盒五四○○打火柴八七五○打 
　　原紗七五六擔電機油一○○○加倫 
　　色紗棉布二一○○○碼水門汀一四一九擔 
　　氷糖四六○四擔靛青關銀七一二○兩 
　　棉帕一七○○打樹膠一七二三擔 
　　舊麻袋一三○○○只布傘三二四○頂 
　　棉織雜布一五五三六疋九日竹島丸由日本運來 
　　鈕扣五九一六○打各種棉布二二八○碼 
　　氷糖一九五八擔靛青三二○○擔 
　　舊麻袋四五二○○只草席一○五○張 
　　棉織雜布一○三九○疋九日和歌浦丸由日本來 
　　煤一四六八噸十三日熊瀉丸由日本運來 
　　檸檬二八五○○只鐵條鋼絲三五一七擔 
　　金洋關銀七八三二二九兩銀條一九八六九九三兩 
　　金條關銀二一四六七七八兩九日委内拉號美國來 
　　布傘二四○○柄蘇打二九三八擔 
　　鐵錫貨四三一五擔絨呢二三九五一碼 
　　棉織雜布五六七九四疋九日判羅斯號由英國來 
　　雜紙六○三擔香烟九九五○○盒 
　　靛青關銀三三六六兩銀條關銀九六三八一五兩 
　　美金圓一一三六三二兩十日俄皇后號温哥武運來 
　　火柴一○○五○羅色布帆布一三○四三碼 
　　布傘五七六○柄棉花一六八○擔 
　　冰糖一三五○擔靛靑關銀五八一四兩 
　　棉織雜布一○六三九疋十一日中海丸由日本來 
　　礦質滑油四三四一四加倫偾爐一四六四只 
　　靛青關銀二七四四兩機器關銀六一二七兩 
　　五金一○九二一擔十三加爾各搭丸由美國來 
　　鈴鐘一○○○只皮靴鞋一九七三雙 
　　香烟六四八○三盒烟葉三一四○擔 
　　五金九○八九擔機器關銀一五九三四兩 
　　靛靑關銀二二四一五兩十三潑落梅斯號由美國來 
　　煤油八六五四○加倫十一西艦士豪號美國來 
　　鐵錫片一○○三三擔香烟一九三九九○盒 
　　烟葉四七七七擔十四主司汀號由美國來 
　　棉布一七九○疋毛棉雜布一○一三八碼 
　　五金四七○七擔四日格蘭那烈夫號英國來 
　　檀香木二六五七擔二十四日山城丸日本來 
　　針一五○○羅火柴八三五○羅 
　　鈕扣七二四○羅花絨布九○○○碼 
　　布傘二六四○柄棉花一一四四擔 
　　雜糖二一四○擔原紗一六九六擔 
　　舊麻袋三一七五○只棉花一一四四擔 
　　棉織雜布一六三五○疋十三日八幡丸由日本來 
　　機油五○○○加倫煤油六六八二○加倫 
　　松香油五一七○加倫鋼鐵貨六三六○擔 
　　機器關銀三八四七一兩十三日弓手號由美國來 
　　煤三八三三噸十六止太屋丸等日本來 
　　十七支原紗一六六五擔二十三支原紗一八一五擔 
　　棉花二八五五擔十三日信陽丸由印度來 
　　蘇打一二六七擔啤酒三二五○打 
　　煤油一○○○○○機油一八六七二六加倫 
　　鋼鐵貨七八七○擔十四加釐拉渡泉號美國來 
　　煤六七五三噸二十四春海丸等由日本來 
　　針三七五○米布傘八二八○柄 
　　靛靑估價關銀七○四銀冰糖四一八五擔 
　　棉織雜布一二三○五疋十六日大御丸由日本來 
　　線團一三六○○羅氈毯二一七五磅 
　　絨棉雜布一七五三碼棉織雜布三九○五七疋 
　　五金一二三五四擔十六日島島丸由英國來 
　　機油二五二九加倫十六日先掊斯克號日本來 
　　印刷紙三三九七擔十七蒙太格號由博得冷來 
　　雜紙一四二七二擔十七日鐵司拉號由拿威來 
　　煤七六○○噸廿五日止台新丸等日本來 
　　五金九九○擔毛織雜布一○九八三碼 
　　銀條關銀一五一五三五兩二十六日熱田丸由英國來 
[上海物價表]  
　　本表如有欠正確處請各界函知白克路侯在里内七四五號本處當即更正 
　　財政部駐滬調查貨價處報告 
　　躉售時價 
　　貨名單位本週二月十六日至二十二日止前週二月九日至十五日止 
　　糧食類兩錢分釐兩錢分釐 
　　高常河下白元擔五·五八四五·五八四 
　　漢口小麥擔三·○六六三·一五○ 
　　大麥一一四磅............ 
　　機製綠兵船麵粉包一·八七○一·八七○ 
　　蕪湖莞荳擔三·一○○三·一○○ 
　　火車河南黃荳擔............ 
　　漢口蠶荳擔二·五○○二·五○○ 
　　毫州一等芝麻擔七·三○○七·三○○ 
　　牛莊荳油箕............ 
　　華豐麩皮小包二·一六○二·一六○ 
　　其他食物類 
　　牛肉磅○·一二四○·一二四 
　　羊肉磅○·一三二○·一三一 
　　猪肉磅○·二○二○·二○一 
　　靑花魚磅○·一四○○·一二八 
　　鴨雙○·五五一○·五四九 
　　鷄蛋打○·一六一○·一六一 
　　香蕉磅○·○四○○·○四○ 
　　橘磅○·○六六○·○六六 
　　梨子磅○·○八一○·○八一 
　　綠葡十梱○·一八四○·一八三 
　　馬鈴薯擔二·七五八二·五六五 
　　牛奶（外國乳棚）瓶○·一四七○·一四六 
　　蕯門鹹魚擔三·八○○三·八○○ 
　　十號荷蘭赤糖擔九·七○○九·七○○ 
　　廿五號荷蘭細紗白糖擔一一·二五○一一·七五○ 
　　三温半太古白糖擔一○·七○○一○·七○○ 
　　八號車白糖擔一○·四○○一○·四○○ 
　　海帶（根室）擔三·○○○三·○○○ 
　　老牌飛騰煉乳箱八·五○○八·五○○ 
　　出辦龜赤參擔四○·○○○四○·○○○ 
　　中號十剌黑海參擔一一○·○○○一一○·○○○ 
　　黑胡椒（黑大）擔一六·○○○一六·○○○ 
　　綠茶（珍眉）擔............ 
　　綠茶（元朱）擔............ 
　　紅茶（祁門）擔............ 
　　紅茶（寗州）擔............ 
　　疋頭及其原料 
　　十四磅喂馬原粗布疋七·○○○七·○○○ 
　　十四磅人塔原粗斜疋七·三○○七·三○○ 
　　十三磅九龍原粗布疋五·七○○五·六五○ 
　　十三磅龍Ｃ原粗布疋五·七○○五·六五○ 
　　八鷄心原布疋............ 
　　八四藍子子原布疋............ 
　　八四東方朔原布疋四·九五○四·九○○ 
　　八四牛童原布疋............ 
　　四十雙松鼠原細斜疋............ 
　　四十電車原細斜疋............ 
　　四十劉軍原細斜疋............ 
　　四十人面原細斜疋八·二五○八·一五○ 
　　四十雙童原細斜疋七·二○○七·一五○ 
　　四十竹虎原細斜疋七·三○○七·二五○ 
　　四十老人槍白布疋............ 
　　四二空城計白布疋............ 
　　四十郭子儀白布疋一○·六○○一○·五○○ 
　　四十弓美人白布疋............ 
　　四十鳳凰原粗布疋五·四五○五·五○○ 
　　四十藍象原粗斜疋五·五○○五·四○○ 
　　四十飛魚原粗斜疋六·○○○五·九五○ 
　　二十四猪牌原標疋三·四○○三·三五○ 
　　二十四菊花原標疋三·四○○三·三五○ 
　　十二支紅大班棉紗包............ 
　　十六支福島棉紗包............ 
　　十六支寳鼎棉紗包......二○二·二○○ 
　　Ａ２３平一絨線磅二·五二五二·五二五 
　　松川ＰＡ１１８絨線磅二·一五○二·一五○ 
　　四十二支三光元色雙股線大包四一九·○○○四一九·○○○ 
　　六十支三光元色雙股線大包五六五·○○○五六五·○○○ 
　　通州棉花包......三○·六五○ 
　　上等白廠經擔............ 
　　中等白廠經擔............ 
　　下等白廠經擔............ 
　　九江苧麻擔一四·○五○...... 
　　卅碼雙童提花錦緞疋一六·八○○一六·八○○ 
　　五金類 
　　日立紫銅錠擔二二·五○○二二·五○○ 
　　６／１０號粗細黃鍋條擔三三·○○○三三·○○○ 
　　徑二吩至一吋竹節鋼條擔......六·五○○ 
　　長一吋至六吋花旗釘桶六·○○○六·○○○ 
　　Ｂ·Ｈ·Ｐ·澳州靑鉛條擔七·五○○七·五○○ 
　　九十磅馬口鐵片箱六·六五○六·五○○ 
　　九號及十號白鉛皮擔一七·○○○一七·○○○ 
　　徑四吩至一吋二吩孟林元鋼擔四·五○○四·七五○ 
　　湖南純銻噸一○五·○○○一○五·○○○ 
　　漢冾萍生鐵塊噸五二·○○○五二·○○○ 
　　燃料類 
　　頭號杵島塊煤噸一四·七五○一四·七五○ 
　　頭號金田統煤噸九·七五○九·七五○ 
　　頭號紅屑噸一一·二五○一一·二五○ 
　　頭號開平火車塊煤噸一一·五○○一一·二五○ 
　　二號井陘統煤噸一一·○○○一一·○○○ 
　　頭號開平屑噸七·七五○七·七五○ 
　　頭號梅溪和炭擔○·八○八○·八○六 
　　柴五十捆○·七三五○·七三二 
　　船牌洋燭（十二兩）箱三·四四五三·四四五 
　　魚牌火油箱四·○○五四·○○五 
　　老牌火油箱四·○○五四·○○五 
　　漁樵火柴箱二九·二五○二九·二五○ 
　　蟠龍火柴箱一○·二五○一○·二五○ 
　　建築材料類 
　　３６Ｘ２４美國玻璃片箱七·七五○七·七五○ 
　　３６Ｘ２４日本玻璃片箱七·三七五七·三七五 
　　８至１５呎方料花旗松千方呎四九·五○○四九·五○○ 
　　東洋白松千方呎三六·○○○三六·○○○ 
　　方料暹邏柚木千方呎一一一·○○○一一一·○○○ 
　　長十六呎以内新加坂梗白板千方呎四五·○○○四五·○○○ 
　　鳥牌漆油桶五·五○○五·五○○ 
　　Ａ字漆油桶九·○○○九·○○○ 
　　海風水門汀桶三·七○○三·七○○ 
　　啓新水門汀桶四·○○○四·○○○ 
　　開平火磚千塊七三·○○○七四·○○○ 
　　天津空心磚千塊四九·○○○四九·○○○ 
　　天津紅瓦千張五四·○○○五五·○○○ 
　　頭牌老式中國瓦萬張三○·九八五三二·二五二 
　　工業用品類 
　　硫酸（四十度）箱六·五九七六·五九七 
　　阿摩尼亞（中等）噸二○五·二四○二○五·二四○ 
　　淡輕四綠（中等）箱二○·八九○二○·八九○ 
　　太陽牌漂白粉（中等）箱四·二七五四·二七五 
　　鹽硝百磅二四·九二二二四·九二二 
　　燒碱（中等）擔八·○○○八·○○○ 
　　泡花碱（凈）筒三一·○○○三一·○○○ 
　　　鐵衰奶箱七五·○○○七五·○○○ 
　　硼酸粉筒六○·○○○六○·○○○ 
　　硫黃（棒狀）筒一五·○○○一五·○○○ 
　　雙鴨直接朱紅斤二·○○○二·○○○ 
　　和合直接淡黃斤四·五○○四·五○○ 
　　白水灘直接靛藍斤三·二○○三·二○○ 
　　福壽硫化元色擔四六·○○○四六·○○○ 
　　福壽硫化潮藍擔一三○·○○○一三○·○○○ 
　　福壽硫化軍衣黃擔四五·○○○四五·○○○ 
　　飛馬鹽基性洋綠磅三·○○○三·○○○ 
　　和合酸性硃紅磅○·八○○○·八○○ 
　　得利鹽基性米黃磅四·○○○四·二○○ 
　　其他物品類 
　　２５４７　美國有光紙令一·四五○一·四五○ 
　　２５４７　日本有光纸令一·三五○一·三五○ 
　　３１４３　美國報紙令二·七五○二·六七五 
　　３１４３　日本報紙令二·六○○二·五六○ 
　　文成本連史件九·六二五九·七○○ 
　　柏半太件六·三○○六·二五○ 
　　美大仁毛邊件七·八五○七·九○○ 
　　美孚紅車油四十加倫二六·○○○二六·○○○ 
　　亞細亞氣發油（五加倫）桶三·七○○三·七○○ 
　　１／６雙人洋針萬枝四·九二五四·九二五 
　　１／６手槍洋針萬枝............ 
　　一百二十塊祥茂肥皂箱四·五○五四·五○五 
　　一百二十塊固本肥皂箱四·三五○四·三五○ 
　　三十生的蝙蝠牌花洋磁盆打三·○○○三·○○○ 
　　大瓶三星斧頭白蘭地箱一二·四六一一二·四六一 
　　好時火酒箱六·二五○六·七五○ 
　　五十支三砲臺香烟（普通）千支七·一三六七·一一○ 
　　五十支前門牌香烟（普通）千支五·四四一五·六四○ 
　　五百支大英國香烟（普通）千支三·三○八三·二九八 
　　十支老車牌香烟（普通）千支二·一四七二·一四○ 
　　淡克浦絲登烟絲磅一·六五四一·六四九 
　　五十支大喜牌香烟（普通）千支八·○八八八·○六三 
　　五十支長城牌香烟（普通）千支五·五五一五·五七○ 
　　五百支雙喜牌香烟（普通）千支二·九一一二·九○二 
　　五百支大吉牌香烟（普通）千支二·一四七二·一二五 
　　洪江桐油桶............ 
　　勘誤上期本表３至１５呎方料花旗松３字係８字之誤特此更正 
 
 

Page 23

 
 
   
 
 

Page 24

 
 
   
 
