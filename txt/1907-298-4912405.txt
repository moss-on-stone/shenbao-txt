# 1907 - 298 - 4912405

 

Page 1

 
 
   
 
 

Page 2

 
 
上諭 
[初三日奉]  
上諭郵傳部右丞著那晋補授左叅議著張元濟補授右叅議著李稷勳補授欽此 
[宮門抄]  
初三日召見軍機增祺溥頲熙彥楊士琦 
論說 
[恭註七月初二日上諭（間）]  
　　盛哉兩宮之洞見癥結而。於今日救亡圖存之䇿。能規其大也。夫滿漢畛域之見。一日不消除。則同官者必有互相猜忌之心而辦事不能融洽。爲民者必有互相歧視之隱。而相處斷難久安。於是排滿排漢之說。均從此生。而其間之負才氣。痛危亡。大不滿於滿人所爲者。乃激而出於革命。不幸中央集權之議適起於近時。朝廷行。政用人。又不能無貽人口實之處。而彼黨益得藉此號召。以鳴其不平。幸而兩宮明聖。慮自相紛擾之禍。想聯爲一氣之方。詔內外臣工。各抒所見。將化除滿漢畛域辦法。妥奏具奏施行。記者捧讀綸言。竊歎朝廷開誠布公。眞較前王罪已之書。悔過之詔。尤爲切實沈痛。此言若行。則所謂同心挽救共保安全者。庶有實效之可期。而不至以𧑐蚌相爭。聽漁人之坐收其利矣。 
　　顧醫者之治病也。必切究其病源所在。而後可以定下藥之方。聖明之安民也。必深知其疑盧所生。而後可以籌解釋之法。記者欲爲破除成見者借箸一籌。則不得不先舉滿漢兩族所以各存畛域之由來爲之揭其眞抉其病。以兾妥籌辦法者之有所率循。 
　　夫漢人之衆。數十倍於滿人。固天下所共知也人衆則求生之計愈難。求生之計愈難。則求學之心愈切。是人才之數。必因人衆而加多。亦天下所共知也。然而京朝部寺員缺。漢缺少而滿缺獨多。在朝廷雖不故存歧視之心。而形迹固已若此。滿漢之所以成爲界限者一也。至於量才器使。在漢人所屬望於政府者。亦無以加於斯。然自不分滿漢以來。任漢人爲將軍都統者。固屬創例。而任滿人爲尙書督撫者。亦自此加多。以官重權輕之將軍都統。畀於漢人。而滿人多居權要。之地位朝廷權衡之妙。或亦別有深心。而懷疑者實不能。無議於其後。此滿漢之所以終成界限者二也。有此二因。而不先於此籌着手之方法。則雖日日言不分滿漢。日日言滿漢平權恐滿漢之分。較然可見。亦何足以掩天下之耳目耶。 
　　或謂消融滿漢。當先賜庶姓。撤駐防。編戶籍。其意誠是也。然賜庶姓而仍有偏重賜姓者之心。撤駐防而仍有極力防漢奸之心。編戶籍而仍有加愛新編。籍之心。則終不能示天下以大信。而援此爲反對政府之資料者。亦不患其無辭。是故兩宮而果欲消融滿漢也。則論今日治標之法。第一官破除滿漢缺額舉從前所謂一滿一漢二滿二漢之定額盡行變通。但問其人之才不才不問其人之是滿是漢。則庶乎可以收得人之效。而平漢人之心。第二宜不拘王公領班。從前軍機外部郵傳度支等處。均以王公領袖者。重貴族耳。今旣欲使滿漢不分。則自宜酌量更變。以泯監督漢人之嫌。但使同處一班卽共襄國事。而不以貴族民族之故。略判等差。夫如是。則漢人不因貴。族而有戒心。貴族亦不因漢人而遂掣肘。不但足以使滿漢平等。而於國事前途。亦實存絕大之裨益焉。不然。舍其大者遠 
 
 
 

Page 3

 
 
者。而僅僅以賜姓編籍撤防。欲滿人與漢人同化。及乎任官授職。仍不免輕重厚薄於其間。吾恐滿與。漢之同化尙無期。而漢與滿之競爭且日烈。曁乎鬩牆不已。外侮交乘。中國之亡。將不亡於國。力之衰弱。而亡於意見之不融矣。然則兩宮於此誠宜審擇行之。而內外諸臣。有妥籌辦法之責者。亦不可但知敷衍其詞也。 
[說林]  
　　黯殺風潮日形激烈矣非。立憲何以消除革命之狂。流非滿漢平權何以成立憲之基礎。於是有滿漢畛域究應如何化除著各衙門妥議具奏卽予施行之諭聖訓煌煌明鑒萬里第有形式上之滿漢。有心意上之滿漢形。式上之滿漢消除尙易。而心意上之滿漢消除較難。 
　　何謂。形式上之滿漢另女則滿漢通婚矣。職官則滿漢並放矣。詎知將軍都統。本屬虛銜。滿漢通婚。界限本亂。其事似屬乎至公。而實則無關於滿漢之。損益。且革命主義欲黯殺以迫立憲之實行者分數多。黯殺以圖種族之平夷者分數少。若滿漢之界雖除。而立憲之實行無望。則滿漢之消除與不消除等。而黯殺之禍恐難稍息。 
　　何謂心意上之滿漢滿漢。雖已通婚。職官雖已並放。而意見一存。則有形之滿漢雖除。而無形之滿漢仍在。各部尙書。旣曰叅用。而兵財兩部均在滿人掌中。各省彊臣。並欲裁。制權力。在聖明量材。器使原無。意見於中。在國民見事生疑。未免罔加憶測。以爲消除滿漢其名。而不消除其實。然則滿漢之見終恐不能釋然。總之立憲不能實行。雖百口曰推赤心於國民腹中。終難見信於天下。（塞） 
專電 
[電一濟南（初三日午後五點）]  
津鎭鐵路借欵束撫擬以百貨土藥烟酒等釐作抵不願加入膠關洋稅業已電請直督轉咨度支部備案（保） 
[電二北京（同日午後七點）]  
海參威華商公禀外務部請催俄使償還日俄爭戰時該埠華人所受損害賠欵（讓） 
緊要新聞 
[鄂督張中堂擬定巡緝張江章程武昌]  
　　沿江督撫前奉廷寄飭令會同水師提督妥議巡緝長江章程曾志前報茲鄂督張中堂擬有辦法五條電致沿江督撫曁程提台請爲酌核其文曰管見五條請諸公賜敎一曰密訪匪蹤擬各省皆設探訪隊而易其名查探訪隊係仿北洋探訪局之意其益甚大而其名宜改以此標名是專與黨匪樹敵稍覺狹小且易驚避似不如名曰巡緝隊則查緝各種盜匪會匪梟匪俱括其中鄂省自光緒二十六年即設有緝捕專營多養綫勇派駐各處通信協緝實卽探訪隊也故近年南北巨匪多於捕獲今欲防革命黨匪惟有沿江各省皆設巡緝專營互通信息不分畛域此卽所以協助長江水師也再此次奏內若聲叙江省設隊等事則鄂省早已設巡緝隊及聞　變後卽派步隊兵輪馳往彈壓亦望叙及竊謂無論江鄂前事均不宜多叙也二曰派輪應用查密緝匪黨與攻擊大敵不同艦隊似無大用惟乘坐赴機裝載兵勇拖帶兵船則必需中號輪船江南旣派兵輪一艘供程軍門用湖北亦派兵輪一艘供程軍門用如實不敷臨時騰挪租雇應用至鄂省新製兵艦因餉力過絀且水師學堂未設尙未能招配弁勇故無艦隊可編三曰師船換砲長江水師長龍舢板前於四年前業經洞在兩江署任時全行發給後膛鎗今擬將各船砲位一律換用後膛砲由江鄂兩省各按本轄船隻設法湊足應用四曰五省協助程軍門巡查全江無論至何省境內如有需用師船運船步隊一切器械經費皆由該省籌備應付極力協助斷不諉延惟各省　成應以轄境爲限湖北下遊管至武穴爲止上遊至岳州爲止五曰酌籌綫費程軍門所部皆係水師若無眼綫則匪黨無從覺察應酌籌養綫探訪經費每月約銀一千兩或酌加卽由江南湖北兩省分籌各認其半數目請午帥酌定以上五條請午帥程軍門筱帥鼎帥夢帥馥帥酌核示復如有可采卽請午帥叙入奏稿至長江本標及五鎭之兵應由程軍門會同各該省督撫切實隨時整頓將來商定後請午帥王稿由電錄示商妥再發奏內聲明係午帥王稿爲禱（謹） 
[陳尙書議築陜甘鐵路]  
　　郵傳部尙書陳璧以陜甘兩省尙未議築鐵路於風氣利源兩有所損擬將該兩省與河南省聯合興築鐵道接續河南之河洛路綫經正安以抵肅州此議當可實行云譯大阪朝日新聞 
[湘省鐵路擬另設新公司長沙]  
　　湘省鐵路近因總 
公司坐辦總理余紳肇康罷職回湘無心經理袁紳樹勛亦不在省故集股開辦尙屬無期現有善化邑紳湯君穉庵劉君稚泉等籌商以爲路事爲國家最要之急務抑亦爲湘省自有主權與其合全省以共贊其成不 
 
 

Page 4

 
 
a如分各屬而自盡其責近聞湘潭縣有邑紳某某等擬集股份謀修自善化界易家灣起上至株洲接萍潭路綫其中一段已經議有端倪湯紳等爰擬就善化地境自北城外長沙界起經瀏陽門外迤斜出南湖港沿河而上達易家灣接湘潭路綫其間僅六十里擬卽招股六十萬金先築善化一段惟必須另設一新公司經理其事其餘若湘潭一段岳州一段亦擬隷屬該公司以免另起爐灶大約卽於今年招股建築業已禀奏督撫兩憲批准立案（經） 
[籌議津鎭路債抵欵事文電彙錄南京]  
　　直督致江蘇山東督撫電津鎭鐵路經直東蘇三省　官請自籌欵建造奉旨派敝處會同香帥商辦當經奏派梁崧生星使與德英兩公司商議以原訂草合同萬不能廢不得已商一借欵自辦之法造路之權全操自我所借之欵不以路爲抵押須以他項的欵作抵香帥甚主持此議東蘇兩省爲路綫所經究有何項的欵可作抵押望預籌核示凱漾 
　　直督再致江蘇山東督撫電頃接香帥電津鎭先通單軌議借五百萬磅不以路作抵以三省之欵作抵九四扣五厘息三年造成十年後還本第十一年起如有欵卽全還或陸續多還云此項抵欵三省自應指路綫所經里數分任至十年後能否即行全還或分年籌還之遲速多寡及十年以前內每年能預籌備若干似宜就三省財力各籌辦法此時尙難核定直係缺額省分向賴各省協濟近年人不敷出情形尤甚於昔尊處如何設法籌抵務祈先示大略以便轉告香帥曁梁崧使籌酌凱印 
　　江督札寗蘇司道文爲札飭事准北洋通商大臣袁電開津鎭鐵路現與德英公司商議借欵五百萬磅自辦所借之欵須以三省他項的欵作抵本息分年歸還蘇省如何設法籌抵請預籌核示等因查津鎭鐵路蘇省所經路綫可得三分之一約一百六十餘萬磅以時價計約銀一千萬兩應如何指定抵押的欵除先行電請蘇撫部院籌酌並分行寗蘇司道江南商務局及上海常鎭道一體籌議外合抄往來電稿札到該司卽便遵照刻日會商妥爲籌議詳復核辦 
　　附誌寗蘇藩司籌議情形蘇藩陳方伯奉文後當即分移籌議旋接江藩司電稱寕庫無欵可籌擬會銜詳復等因又經電復午帥並分移關局一體查照（合） 
　　按津鎭路債抵欵東撫業經議定以百貨土藥烟酒等釐作抵卽見今日專電 
[駐蘇日領爲禁烟事致洋務局羅觀察書蘇州]  
　　前日奉到大緘讀悉一切鴉片爲弱種巨害本領事素所深惡今幸貴國實行嚴禁不覺深爲欽佩所有租界一帶自當襄爲稽禁現查燈吸烟館界內已無開設惟前日有向在閭門外售燈之人擬移王界內開張當經本領事嚴行拒絕而去此外尙無嘗試之人後當隨時稽查力爲襄禁以期於城廂內外一律辦理藉副吾公推囑而敦兩國厚誼也（下略（南） 
[河工局破除成例之榜示海州]  
　　辦理沭陽河工宋敦甫觀察近有特別榜示發貼通衢洵能破除成例力去欺罔倘官塲辦事盡能如此則上下情通事無不舉實行立憲之期可跂足而待矣原文錄下照得本道蒙督憲札委辦理沭陽河工蒞差伊始首與各委員段董約定痛除河工積弊所有欵項總局均照實數發給毫無折扣方價公費兩項並由河工總董程紳轉領代發以免丁役經手需索之弊月餘以來辦理核實昭昭在人耳目其不欲染指之心當爲爾士民所共諒茲届全工告竣撤局在邇所有河工用欵應由本道造册報銷大憲按諸舊例本可無庸宣示惟向來官塲積習每遇經手用欵任情浮冒相習成風巧取豪奪視爲固有推原其故皆由上下蒙蔽得以肆其侵欺縻帑肥私無可究詰至於河工尤爲特甚查泰西日本歲入歲出之欵經常特別無不公布於民以故取之重而無怨言求之急而無吝色今當立憲預備之時又值籌欵維艱之日正宜取法鄰規藉徵民信本道辦事向以切實爲主不知所謂通融不知所謂顧忌用物破除成例將所有開支欵目一一分條傍示俾衆周知無淆無隱將來回省即照此次榜示帳目報銷大憲庶以通上下之郵去欺罔之弊於工務前途或者不無裨益（敬） 
淞滬要聞 
[法領爲西門外電車軌道事照會滬道文]  
　　爲照會事六月二十三日准貴道照會內開西門外方浜橋至斜橋以達徐家匯馬路法人擬舖鐵軌預備行駛電車一事節經查案函請阻止並禀奉南洋大臣批示照會飭停工作在案（中略）本總領事查此案貴道應知現在尙未動工按照巨總領事前函須俟西歷十月初一日爲動工之始惟至彼時此路必定動工安設電車鐵軌緣本國政府以興辦此事爲在理諭令興工開辦雖然如此本總領事亦甚願與貴道說明阻止電車之事來文提引白前總領事文函可知本總領事必定在理如光緒二十六年九月三十日白前總領事函內　任中國巡丁等照常應用此路之語猶恐未甚明晰復於　年十一月十八日經白前總領事照會聲明西門外方浜橋羅家灣一帶馬路仍須由公董局照常修築可於此　興工安設水管等事中國巡局勿阻工程等語是明証此路仍歸公董局經管公董局仍得經管此路但任中國可派巡丁巡查並無別事何以並未 
 
 

Page 5

 
 
提及電車實因當時尙未料到惟細閱白前總領事文函除中國派巡外仍是公董局經管此路查安設鐵軌卽是路工俾電車易於行駛並無別情來文謂此路公董局不收車捐因此處旣無巡捕何能令繳車捐不收車捐職是之故此路歸公董局經管一經認明此段路旁堅有丈量石標三塊標上刋有法文三字本總領事親自目覩卽爲公董局路之証接准前因所以遲未照復者因欲細查此案案卷極其明白以上所復本總領事想已甚明再來文抄送總工程局董及西門外衆商之禀前與貴道面晤時謂具禀各人欲來本署陳說本總領事當以甚願接談奉告現在仍作是想然此非本總領事之意欲與彼此商量因上海地方祇推貴道爲長官此事亦不過與貴道會商辦理本總領事之願與彼等接談者正可借此以表心跡解散疑慮誤會耳蓋彼等以爲興設電車有害實係誤會查興設電車不惟並無損害且亦與彼有益西門外馬路窄狹誠有其事然電車當可行駛具禀衆商大半未睹電車以爲有險彼殆以電車爲兇猛鐵鬼容易壓倒行人貴道應信本總領事之言電車非比气車馬車更有危險因電車行走有一定軌道易免危另於人多擁擠之處必照公董局定章從緩行駛如有相碰相壓之事惟駕車人是問責令電車公司賠償日電車碰人未必壓倒因電車之前設有鐵網能使相碰之人撥開兩旁本總領事聞總工程局欲將城河塡平築一寛大馬路以及馬車及各項車輛多由此路總之工程局不應有此理外成見本總領事想彼等具有明智之人必知公益所在自易解此疑慮現本總領事惟有據理而行碍難退讓應仍照前定西歷十月初一日動工如竟因此致有齟齬未免可惜蓋此路係在四十八年前爲本國官兵助剿匪亂時所開築故也（下略）（琴） 
[浙路總理湯蟄仙京卿爲蘇路采石事致松江府函]  
　　（前略）自落羿彀泣拜求去卒不得脫人怒鬼怨自顧不暇遑論鄰省顧於執事時時在懷且蘇浙鐵路實由蘇杭甬草約戟刺而起非可已而不已者利害與共故經營伊始事事相助相扶持非第爲公同營業性質也其大段適隸治境蘇人幸託宇下浙路亦慶河潤矣一昨來滬聞諸道路松江採石公獨左公司而右貧民信乎賢者風裁卓然流俗顧將母有誤會者否公以採石改爲轟石保墳改爲遷墳齗齗爭諸上峯謂非不傷一墳一墓而不用藥轟則鄉民雖暴動地方官亦無詞以對噫過矣無論中外安有不傷一墳一墓之鐵路哉採石必須轟石遷墳正以保墳其理易明聞蘇公司所派詣山人員誠不能　人望然公司已徇紳民之請改至墓墳少處在小赤壁神山開採是公司於公如傷之德亦非不知仰體矣其地誠不能一無墳墓畢竟少數公胡不令優給遷費以惠貧民而必謂不傷一墳一墓是保墳者仍阻採山石之代詞况執採字之義謂不用藥轟米從爪從手將謂並斧鑿亦禁用乎安得借巨靈之掌而用之方今民智未開種種疑阻本意中事近如吾省長安鎭暴動公司辦理之不善地方保護之不力均不能無疚焉公夙以開明號於時墳墓與路工兩利兩害之間非不能權其輕重者激而出之遂成賢者之過禁轟石即禁路禁蘇路卽禁浙路公義私情期期均以爲不可浙之江干居民櫛比而亦轟石以無石卽無鐵路也就使該山紳民小有違言賢太守開導之維持之吾知其迎刃解矣蘇人方炊矛淅劍以爲此路侍亦不敢挾路爲害於鄉公稔吾浙辦事之難則蘇人今日之切望於地方官長猶之吾浙也率焉越俎斥其妄耶抑鑒其誠也（下略）（恭） 
[蘇撫派員密查平價局]  
　　上海平價局董事曾少卿觀察近被蘇撫陳中丞訪聞外間有指其囤積米石假公濟私之事爰委貨捐局會辦陳文藻密爲查察現該委查得平價局所購米石與蘇撫核定之數確有溢出惟究竟是何作用未便懸揣遂卽據實禀復（毒） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[沈家本調查日本監獄情形淸單]  
　　第七章拘禁制度 
拘禁制度乃各種拘禁式及拘禁制亦曰行刑式其大體分爲三類一曰雜居式卽雜居制二曰分房式三曰階級式雜居式分暴亂雜居式與分類雜居式二種暴亂雜居式歐洲古代用之不分男女老幼混合拘禁於一所甚至有疾病者亦不爲之區分詳見各國監獄史分類雜居式歐洲各國改良監獄之初期採用之以男女年斷犯數身分罪質身體敎育各種類逐一區別是爲改良之雜居式日本今日監獄卽倣此式惟新築房獄漸備採用分房制分房式分嚴正分房式與寛和分房式二種嚴正分房式出於亞美利加奔西巴尼亞制度拘禁一室杜絕社交卽於運動塲及敎誨堂亦必嚴爲界劃不相接觸昔日歐洲盛行敎會寺院法對於背宗門者監禁一室絕其交際使之專心默禱潛生懺悔即分房式之權輿然其結果未爲良美一造成精神病者二造成不健康者三造成不全通世事者寛和分房式防罪惡之傳染一面絕其惡處一面當勵其善處如役人敎誨師等常至監房說諭勸慰歐洲各國今日盛行此式乃改良監獄最進步之法也 
各國所行之分房制其分房拘禁之期限均明定於法律因人分房監者多患精神病或其他疾病故各依經驗定分房拘置期限之長短德法拘置分房之期限除囚人自願分房外至多不得逾三年和蘭則爲五年比利時則爲十年德國雖經實行此等法律今已廢止現行刑法凡應處以一年之刑期者若拘禁於分房監獄則縮爲八月三年縮爲一年半若寛和分房制無害於囚人之精神健康期限長短無關切要是以今日採寛和方鍼者並不注重拘執期限但分房制並非盡人相宜如有精神病之證候者殘廢不具者有疾病者及性急氣短者凡此諸類皆不能置諸分房　已拘於分房之囚徒若其精神行動異常或患疾病卽令出房或法 
律所定期限達亦令出分房而改拘於雜居執行分房制之監獄亦應少備能容數人之監房也 
階級制者折衷於分房式及雜居式而成其法凡囚人初入監時必令分房其期限或八月或一年嚴行離隔不使於他囚徒相晤若行狀可望悛悔令出分房而入夜間分房晝則與衆囚伍逾半年或一年果能實際悛悔與他囚同居亦無傳染罪惡則令雜居凡作業飲食居處晝夜靡不共同於雜居時無過犯改中間監獄至此囚人身體行動之自由殆恢復一半晝間隨意出獄作工夜至監獄寢宿猶工塲之職工晨出晚歸以監獄爲宿泊所也於中間監獄若無過失則令假出獄身體全獲自由可以歸家但仍守獄中所定之規則於假出獄中謹守規則然後放免前後共分 
六期如階級然此制名克羅夫敦制因克羅夫敦氏所發明者亦曰愛爾蘭制度以實行此制度始於愛爾蘭特之愛爾蘭特氏又曰馬克制度馬克者英語謂之記點記取囚人之形狀分點數之多寡以定階級之升降也階級制於理論並無缺憾且較分房式可省費用歐洲盛行如德國瑞士匈牙利奧大利殆全國實行此制然失敗頗多德國現已廢止繼續行 
此制度者僅匈牙利一國耳各國刑法之假出獄實起原於階級制度英國行之其效甚著且規定於刑法中總之管理監獄之囚徒雖不必專行階級制之名於實際上不可不用階級之處遇日本監獄皆取階級制之精神以待遇囚徒例如巢鴨監獄於作業上有靑札黃札白札之區別此卽示囚人之階級作業極未熟練者給白札稍可者給靑札最佳者給黃札工錢之多寡待遇之優劣俱以是爲準則獄中賞表亦階級處遇之一凡囚徒之行狀良善勤於工作可得賞表積至三枚得其一或增其工錢或許時常入浴得其二待遇尤異得至三可休假出獄或特赦之恩典又凡得有賞表者可執便利之工作例如炊飯或運送飯菜或掃除或看護病囚此等事勝於終日在工場工作皆囚人所樂爲故均以得有賞表者任之雜居制分房制階級制三者各有利弊當擇善而從不可墨守一法 
凡囚人初入監時應否置於分房隨時酌奪如初犯短期或未成年者或再犯三犯而有悛改之望者尙可匡正補救均須置諸分房若再犯三犯及性質素惡決無悛改之望者可置諸雜居（未完） 
內治部 
[候補佐雜不准離省杭州]  
　　浙省候補佐雜各員到省以後往往私自回家現由藩司信方伯飭令首領官傳知佐雜人員嗣後務須造具住址册結送查不准擅自離省致多弊混（比） 
[岑撫參案續誌長沙]  
　　湘撫岑堯帥前因㮾梨市厘局作弊私虧公欵曾經奏叅道府各員在案近聞已接京電任道國均革職永不叙用陳道家逑革職姜守鍾琇沈守瑩慶均降級其餘未詳（放） 
[鄂督派員查禁烟館湖北]  
　　鄂督張香帥近日札行藩司略謂查武昌省城烟舘現已一律封禁漢口烟館亦卽勒令停歇惟慮不能淨絕難免無私開情弊亟應委員稽查期絕根株查有試用州判方之善堪以派委該員月支薪水銀三十兩由官膏局經費開支除札委方之善至武漢地方認眞稽查如有私開卽行隨時禀請核辦外合併札飭札到該司卽便轉飭遵照（音） 
[常德商埠規後官荒地畝湖南]  
　　湘省常德府屬開闢商埠前由官紳勘擇地址定以對岸之善卷村作爲通商市場所有附近官荒地畝被陳典史王松年等私相盜賣當經府縣查辦在案現在常郡官紳以該處官地斷不容任其盜賣今王松年不將契據繳銷應卽作爲廢紙爰即會同履勘仍復作爲官地嗣後不得再行盜賣並卽刊勒碑石垂爲厲禁（敏） 
[胡護院整頓厘務之認眞廣東]  
　　粵省厘務總局奉護院行文略謂廣東釐金向係分設各廠派員征收近年經胡護部堂在藩司任內認 
 
 

Page 11

 
 
眞整頓雖收數較前有加惟積弊仍多尙有不實不盡應由總局詳細查核凡有留難需索擾害商民各弊端務宜條分縷晰逐一指明擬具示稿詳細核定分發各廠泐石永遠嚴禁若帶收零星雜欵實係相沿日久民無怨言者一律報解加入新定比較項內各廠員不得私收入已隱匿不報至司事巡于工於舞弊幾至莫可究詰亦應飭取妥保及嚴定懲罰章程詳明飭遵併飭將姓名籍貫開列淸册呈送總局查考仍嚴飭各廠委員加意稽察倘司巡人等敢於違抗立卽禀請懲辦如各委員有心徇縱甚或扶同弊混亦卽由局詳請嚴行叅處總期剔除積弊以裕國帑而恤商民等語隨由局通飭各厘廠委員迅速查明禀覆核辦（皮） 
外交錄 
[電阻日人侵佔營口警權奉天]  
　　東三省督撫近日電致外部謂日人在營口不遵條約自立市場擅置警察此事實於國體主權大有關礙務請速向駐京日使交涉設法阻止以維國權（木） 
[請阻洋商採夾皮溝礦吉林]  
　　吉林樺樹林子韓登舉近呈禀吉撫稱有洋人在夾皮溝開挖金礦請速派員阻止等情朱經帥當飭交涉總局派員前往查辦聞交涉局會辦張廷桂已於前日啓程 
[俄人將在哈爾濱設叅謀署北京]  
　　俄國政府以遠東交涉及邊務日繁因議在哈爾濱設立叅贊日專理北滿外交及治邊一切事務并擬簡放葛拉道夫爲叅謀署長未識外務部作何對付也（天） 
[奉天交涉彙誌奉天]  
　　金州鹽務准日人運銷並將沒收之鹽發 
還一案經該局提調周肇祥上書力爭並面禀徐菊帥兩次菊帥始悟其失俟新領事到奉再議而荻原君堅持不允謂七萬石之數太少必須二十萬石方可定議現日至軍署與兩帥交涉尙不知如何了結高景賢一案荻原要求將黃家傑革職外尙應科餘罪並要求以後辦理漁業必須雇用日人故尙未議决奉天府全市通商業已允許並聞全省九處口岸皆可仿辦未知確否（水） 
[禀知安葬美艦炸斃兵士安慶]  
　　前有美國兵艦一艘馳赴長江被氣鍋炸傷病士一人立時斃命現擬在內地北關外義地殯葬業經洋務局據情禀知院撫請示核奪（盛） 
軍事界 
[詳紀獲梟訊供情形松江]  
　　自葉榭港大帮鹽梟焚船戕弁後鹽捕中營沈都戎卽購線四出並親自改裝密拿上月二十四日復率張李兩哨弁帶同眼線至胡家橋拿獲皖梟汪老窩子一名詢係此案要犯遂解送統領徐觀察飭發金山縣訊鞫據供曾在鹽捕左營左哨當勇四月中因事被斥五月初在沿海蔣莊地方遇管大老窩子邀令入夥葉榭港一案係由管大老窩子徐三瞎子夏小辮子李成章等爲首率黨三十八人分乘民船四隻預儲洋油兩箱潛伏僻處五月初九偵悉鎗船弁勇竟夜巡哨黎明回至港口睡熟乃蛇行登岸魚貫而進燃鎗猛擊致斃弁勇多人並灌洋油燬船三艘事後駛至豆腐浜由朱老窩子殺斃邱阿虎所有同黨因入夥未久均未相識現在開往西塘已與兪孟廷合帮等語金邑蔣大令得供後當卽詳請省憲請示嚴辦旋奉蘇撫批飭立卽正法以昭烱戒（此） 
[詳准奏獎勦匪出力武員江西]  
　　江西營務處會同藩臬兩司以巡防隊右軍上年勦辦饒撫各屬匪案出力陣亡各弁勇擬請分別給獎奏䘏等情詳奉瑞中丞批示云據詳已悉所請塡發五品頂戴獎札一件五品功牌十八張六品功牌十四張七品功牌一張准即查明分別祇領其哨官鄭鑄堂等二弁各記大功二次沈華山等二弁各記大功一次即便分別註册飭知所有陣亡之勇丁張玉堂王金科侯占魁三名案經奏報仰候附片奏請敕部議䘏並准照章各給䘏銀四十兩應飭查明各該勇確實家屬具領報查母任冒領（規） 
[養成將弁資格之預備廣東]  
　　粵省陸軍速成學堂現已畢業惟督練公所擬在畢業生內酌量挑選訓以一切緊要操演敎練行陣各門以爲養成將弁之預備且此次該公所姚總辦監考畢業各生均程度頗高現已覆加試驗挑定學生二百五十名現正組織規則辦法俟詳禀大吏核准卽當開辦（木） 
[批准武員禀請咨部請襲南京]  
　　陸軍三十四標三營排長鍾景春之故父玉鏞於光緒十二年進攻臺南彰化縣罩蘭叛番陣亡雖經曠典宏頒未及禀請承襲現禀由江督據情咨請兵部請襲當奉端午帥批云查該員故父前在臺灣陣亡經兵部核准議給騎都尉世職行查應襲之人照例承襲維時該員業經離臺未經接奉行知現在臺灣無案可稽自係實情仰候據情咨請陸軍部將議准原文抄錄行知以便照例辦理（宮） 
[敎育誌]  
[批斥爭費興學杭州]  
　　浙省府仁錢三學附生黃翰等禀請酌提中飽開辦半日學堂奉杭州府卓太守批示云查湖墅警察辦理頗著成效且盛紳素有名譽爲衆所信服倘有漁利中飽情事該處商家詎肯各安緘默不爲摘發至興辦半日學堂本無不可但必須籌有的欵發起人尤應具有辦學之資格方可議及乃察閱所禀一無把握輒以爭費爲詞行其攻訐殊屬非是所請著無庸議（比） 
[考試留學生案揭曉武昌]  
　　湖北留學日本各學生回國後由黃促韜學使於日前在兩湖大學堂扃門考試茲已評定甲乙計取師範生最優等魏安仁等十五名優等二十九名中等三十二名理科七名法政九名商業十四名路礦二十四名音樂五樂圖畫二名東文二名體操八名（今） 
[高等小學舉辦畢業湖州]  
　　德淸縣高等小學堂開辦四年頭班學生已滿四年本年四月間有頭班生八人至杭州高等學堂豫備科考試均已考取現在杭州高等學堂卽須開學是以該學堂赶辦畢業呈請 
該縣會同敎育會會長分日考試廿六開考初二考畢定初八日給發文憑云（比） 
 
 

Page 12

 
 
[禀請酌提積穀興學不准長沙]  
　　湘潭縣生員朱稷思等具禀提學司請就該團積穀項下酌提若干興辦學堂一所奉批云興學爲現今要政積穀爲備荒要需學欵雖可就地酌籌何至提及積穀所陳各節究竟如何情形仰湘潭縣查覆核奪（敏） 
[組織工藝學堂武昌]  
　　安陸樊繼芝君擬於惠山書院提倡工藝學堂禀請邑侯汪令轉詳立案茲經學憲批准由縣出示招考至於一切規程均仍遵照部章不加删减（水） 
實業類 
[禀覆考察景德鎭瓷業情形江西]  
　　江西鹽法道慶觀察奉贛撫瑞中丞札委赴景德鎭考察瓷業情形已於前日回省當卽具覆略謂職道抵鎭後卽借寓御器廠該廠內各工作所製大運傳單各件逐一察看要皆陳陳相因無多佳品廠作分十三行凡製一器如練泥做胎畫稿染色吹釉等類各有專責　器圓器平器琢器各有專門旣畢工送各民窰分燒占其中位仍按規付價所有該廠工匠用則招之來不用令之去各就範圍無居奇抗中之風其規制之長如此然而優者勿賞劣者勿罰無所激勸故無有進步此其一短也民窰八十六座外燒匣缽之窰三十六 
座民窰作分三十六行各執其一不容兼擅缺一不可以成器鎭有瓷業商會章程嚴密界限分明各行團體固結母　有緬規越俎情事工人窰戶及運料運柴各項苦力人等約十四五萬人鄰省府縣者居其大半野蠻性質小則爭毆大則　鬥齊行罷市恆有所聞每年三四月開工冬臘月歇工每窰歲燒七八個月爲率月燒四五六次不等　次用松柴平均牽算約九百擔每擔去年錢不過二百文今則三百餘文總計全窰歲燒柴三百萬擔約錢百萬串由饒州至景鎭沿河兩岸山勢緜延不斷土質肥厚百草蒼翠可愛特一木難尋窰人購柴須在三五百里外以後愈求愈遠愈購愈難價值愈昂貴勢所必至竊維景鎭瓷器爲中國出產大宗百年來窳敗不堪實由於提倡無人無術欲求振作須設瓷業學堂招聚生徒選聘精於此道者敎導之其餘官廠則嚴明賞罰民窰則整肅規模挈領提綱不外此旨至窰柴竭乏莫如多植松秧廣爲栽種如日本森林辦法獲利必厚　茲事體大民力不能逮宜官爲提倡或開設公司暫籌欵二十萬兩以每　用銀千兩計可得松山二百里十年之後即以產出之利輪轉栽蓄於窰業大有裨益而民間材木尤不可勝用云（孟） 
[禀請聞銻礦杭州]  
　　遂安縣屬楂樹坑姜灣山地方產有銻礦苗質顯露有職商沈毓麟聘請熟悉礦務華人到山勘驗所有苗質成色甚佳並查該山左右並無廬墓關碍當即擬定探礦章程備具照費銀兩並甘保各結禀請該縣陳大令核准轉詳以興實業（比） 
瑣事欄 
[晋撫通飭示禁纏足山西]  
　　晋撫恩中丞通飭各府廳州縣示禁纏足陃習云婦女纏足流弊無窮晋省僻居山右風氣晚開上年舉人孟步雲等始創設山西天足會擬定章程禀明辦理開會伊始本部院曾親臨會塲面加勸導並發給告示及演說等件通飭在案原期共挽頹風一 
洗陋習乃半載以來有識者雖見信從無知者猶多觀望爲此示仰合省官紳士民人等一體知悉自示之後各宜痛改前非大變其拳曲擁腫之習共出於康平正直之途斯誠女子之昌期國民之幸福矣（木） 
[江西鐵路總辦來鄂武昌]  
　　江西鐵路總辦李有棻方伯前因公赴京茲已事畢由京來鄂面謁鄂督張香帥禀陳一切聞日內即須乘輪往潯云（初） 
紀事 
[舟山鄉民事變記（六續）]  
　　庄書續 
有爲之懇求者楊廳主　首肯從寛即飭徐仁依寫立悔過服據兩帋一交楊廳主存案一交控告徐仁依之原告收執楊廳主當將徐仁依釋放徐仁依經此雷霆愧憤交集出天后宮後有徐仁依義父某乙者謂汝受此大辱何不鳴鑼聚集衆百姓向官環求邀准立碑永免後患此言一出即聞鑼聲徧徹自傍晚六點鐘至八點鐘鄉聚者有二千餘人楊廳主初聞鑼聲時卽已逃至海口海塗旣遙離泊舟處又遠不能行走聞係拜　鄉人背負至小舟方得渡到練船鄉衆見楊廳主身過練船恐其逃走羣划小船蟻附而來將楊廳主船圍住練船管帶意欲起錨開船勢已不能行駛當時有老民十餘人持香過練船跪請楊廳主上岸到天后宮料理一切楊廳主當初猶不允從繼見鄉民衆多勢難中止只得上岸到天后宮時衆鄉民皆持香跪接堅求准予立碑並求將徐仁依悔過服據賜還楊廳主當卽將徐仁依悔據交還惟立碑不准衆口又聞臯洩旣可立碑何以岑庄不能照辦岑庄百姓未免向隅楊廳主諭以臯洩之案本府業經注銷衆口又言旣出告示可以注銷則民等所掣欠人錢票亦請大人注銷楊廳主無言可答久之始云此事是本府之錯衆口又言大人旣然認錯則民等立碑不錯應請仍准援照臯洩給示立碑楊廳主允准　理衆口又言旣無憑據難以取信楊廳主卽寫親筆諭單交執爲憑衆口又言諭單何以無印楊廳主諭以印未帶來當時天后宮門外百姓聞官此言人聲嘈雜衆口僉云官不帶印是銅盤離秤鐮刀無柄我等百姓不能相信如此糟官不如拖出衆口使其永永世世不得超生楊廳主聞言深恐見殺畏死之心甚盛無可奈何只婉轉開導但求回城無乎不可鄉民至此方肯放廳主回船該民仍是持香跪送楊廳主回署後愧憤之心與徐仁依無異頓翻前諭通禀各憲將徐仁依律辦徐仁依聞信脫逃赴道翻控當其時也中立以爲楊廳主苟能置死度外堅持已見徐仁依雖 
梗頑鄉民雖衆多又何能爲即使被害千載留名亦可告無罪於天下後世乃旣畏死而允鄉民所請矣所謂君子駟不及舌又何必翻悔若云言不必信行不必果惟義所在此亦大人之事尤當密爲緝捕提案究辦防患未然何可使徐仁依聞風遠颺釀成今日之禍嗟嗟大抵養　貽患至 
於潰敗决裂而不可收拾者皆畏死之一念有以誤之也徐仁依控道不准將此罷休某庄 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寫情小說幻邦奇遇錄（美國企格林原著）七]  
　　然思移時。旋得一計。霎時間。直提果有啟籠之命矣。籠方啓。虎卽大肆咆哮。一躍而出。旋乂蹲伏於圍中。其地適當尼卡忒之右。相距僅二丈耳。而其距直提也。數亦如之。凡虎之初出柙也。雖若甚猛。其目實熟視而無所覩。必俟數秒鐘而後。乃始起而嚙人。此定理也。而尼卡忒亦深明之。故乘其蹲伏之際。奮其身逕向女皇而前。甫三躍。而已立於圍欄之上。乃握其網。以刀斫之。網雖以鋼絲結成。究不敵刀之鋒利。而巨穴成矣。衆方駭而起。尼卡忒已挾女皇於腰間。舉重若輕。行動自如。當尼卡忒之上也。衆以爲必謀逃逸故。詎知女皇旣爲所挾。仍復由側而中。擇其身。並立不少郤。衆於是引頸驚呼。顧聲雖上震九霄。迄無至者。具殆怵於尼卡忒之威乎。抑未得女皇所命。不敢擅越乎欄也。尼卡忒方縱女皇而立。虎已張牙肆爪而來。乃急掣刀於手。俟其前而斫之時第二虎已自籠中出。俯伏於前 
虎所蹲之處。前虎見之。大有兩雄不並立之勢。舍尼卡忒而與之鬬。鬬不多時。三虎繼。縱跳於尼卡忒之旁。尼卡忒又復奮其全力以待之。奮勇絕倫。縱羅馬之勇士。不是過也。是時環坐者已徹其所呼注目凝神。以觀尼卡忒之與虎敵 
[第四章圍場鬬虎]  
　　後至之虎。雖大亦如之。而勇猛則較前虎爲甚焉。故於其縱躍而前也。前虎亦若深畏之者。輟其所戰。奔而之他。未幾虎已漸近乎尼卡忒之側。尼卡忒是時左手握直提之腕。右手上舉其刀。勢甚凶猛。虎方及側。乃望後少却。以持刀之手。自下麾之。鋒芒所至。虎之左足落矣。爲時甚捷。虎若曾不自知。其首昂然。而目灼灼。初不减其咆哮之勢者。縱躍旣久。旋撲於地。以舌舐其所傷之處。悲號不已。尼卡忒乃跟蹌至其前。以刀向虎頸而斫之。虎方欲起敵。而身首已異處矣。前虎見之。其胆復壯。猛然直趨尼卡忒。尼卡忒自思已即奮勇。而手中復有利刃在。顧焉能爲左右敵乎。然無以拒之。則相率偕來。身以飽猛虎之腹。正意中事中心一急。妙計旋生。猝然去直提之大衣。繞作球形。奮然而擲。以遏猛虎所來之路。球方至。結已蓬鬆。正如鳥翼舒張。不後不前。　然正覆於虎首。虎爲所覆。不勝忿怒。竭力以掙之。第衣頗寛大。掙之未能驟脫。繼遂肆其牙爪。奮然嚙之。而虎之首乃漸由衣中出矣 
本埠新聞 
[振欵不准移用]  
　　滬道瑞觀察具禀江督略謂前在南洋防費借放寗省貧民食米銀兩請將閩幣案內報効扣抵等語當奉批示云查號商承茂順運銷關幣案內繳到捐勸江北賑災銅元七千五百串自應歸入江北賑案應用若以之歸還該前道光緒十三年借墊之欵名實未免不符應仍飭由籌賑局隨時撥還江北賑案墊欵以昭核實仰即遵照琴 
[厘金不便歸鐵路公司經辦]  
　　滬寕鐵路公司車務總管西人濮愛德君日前在洋務局與滬道瑞觀察面商擬將鐵路旱卡及牛捐兩釐金歸併公司經辦瑞觀察以釐金一項係由蘇牙釐局主政且該洋人管理車務他事未便干預爰於昨日函致寗滬鐵路公司飭知矣（速） 
[西人熱心戒烟]  
　　本埠華界實行禁烟以來法工董局亦開會議特定新章諭令收捐人查明各烟館設有烟榻若干每榻一律加倍抽捐倘翻造房屋及遷移門面隱匿不報未曾給照者均照閉歇論永不准捐照復開茲悉英美公共工部局董集議亦擬仿法租界定章辦理以表贊成禁烟之意（莊） 
[照請掩埋暴露棺木]  
　　日前工部局函致領袖略謂中國新馬路西邊有棺木八具暴露荒野毫無遮蓋請華官迅飭埋葬或悉行搬去並禁阻乞丐居住此處不致再有拋棄死屍等情薛領袖總領事以此事有碍衞生昨已照請滬道核辦矣（踐） 
[滬道提勘誘拐輪姦案]  
　　瑞觀察昨晨飭將誘拐金小四之妻金田氏乘舟來滬復在船輪姦之兇犯李有成李有章王廣仁等三犯提案勘訊該犯等均順供不諱諭飭各在供單上加蓋指模仍命發回上海縣監禁俟通禀上憲核辦（軌） 
[游藝會之先聲]  
　　上海學生調查會及開明學會定於初七日一時假英租界寶善街春仙戲園舉行聯合游藝會并演新劇現已布置一切有入場券可購云開會秩序錄下一開會（軍樂）二報告三會歌四遊戲化學五演劇（上馬台）六奏琴七幻術八中西音樂合奏九演劇（情長氣短）十閉會（軍樂）（亮） 
[禀復飭查擔保巡士之店鋪]  
　　公廨讞員前奉滬道札開案據巡警總局叅事官李守禀稱西南區巡警分局巡士尤溥梓王昌論二名不受約束私携文憑警件潛逃尤溥梓保証人方寳林在五馬路開萬元興糕餅店王昌論保証人公順祥未知是何店鋪應責成各保人勒令指交送局飭卽查緝等情茲經關太守飭據差役查復萬元興糕餅店早經閉歇無從着交公順祥公共租界內並無該店字號惟法界有之未便越界前往等語昨已據情禀復滬道矣（貴） 
[叅戎不利人口]  
　　本城提右營參將萬國棠前被紳士聯名赴松江提轅公禀業奉劉軍門續派蘇樹堂千戎來滬密查確實已將參戎扣餉挾妓賣差匿喪等情據實禀覆惟紳士以蘇千戎禀覆多日未見動靜 
 
 

Page 19

 
 
復又公禀督轅現悉端午帥已電詢提憲劉軍門究竟有無其事迅卽覆候核奪云（哲） 
[東溝塘工告竣]  
　　東溝塘工自開辦以來各營勇不避炎暑竭力工作已於昨日告竣由塘工局董及各營官具禀道縣請爲驗收該處鄉民以各營哨弁督率有方工作不苟均爲感領不置云 
[飭屬捐助尙賢堂經費]  
　　善士李佳白君所設之尙賢堂現因經費支絀函商滬道請飭各屬分別捐助業經瑞觀察允准札行道屬各府廳州縣一體知照矣（琴） 
[巡警總局淸道韵示]  
　　北巿巡警總局昨出六言示諭云東北西南二區旣經推廣巡警特設淸道小車以期地方潔凈每晨傾倒垃圾九點鐘前爲定屇時大街小巷一律掃除搬運諭爾舖戶居民其各禀遵禁令如仍過時拋棄應行懲罰示儆（莊） 
[新舉法董閱視捕房] 法 
　　法工部局總董栢爾德君昨晨偕新舉各董同詣至大自鳴鐘捕房察閱各捕臥室及各犯禁牢有無不潔之處以便整頓（泉） 
[改良槍砲]  
　　陸軍部鐵尙書前派洋工師哈卜門君赴湖北上海等埠密視軍械改良製造哈君蒞滬後曾與製造局張總辦會議將槍砲兩廠所出之械加意改良業已造成各種新式槍砲式樣擇日試演後即擬携赴北京以備考察（永） 
[道批三則]  
　　沈周氏禀批察閱粘抄該地保徐子良於氏家有契之產不爲聲明膽敢朦取贖單洋元將廢單給執實屬形同誑騙旣據控縣訊明收押如有盜賣情弊自應着落徐子良等贖回給還原主並將騙欵如數追繳以示懲剏至盤記棧主袁瀛洲如僅係此案受主盜賣並不知情似祇應諭令照價放贖毋庸傳案質訊以省拖累而昭平允仰上海縣李令迅即遵照核明辦理具報毋稍延遲抄粘並發○趙愷禀批據禀費竹林包工違背承攬溢領工洋控經公廨交差帶赴公所復查訊辦輒敢糾衆肆毆一再尋仇如果控情非虛殊屬兇橫仰會審委員迅卽查明提究並將溢領工追繳給領具報毋住違延○鄭召臣禀批此案迭經批廨詳查訊斷奚國榮所立聚寶金礦公司果係二十八年間開工不難就此斷結着卽逕禀鐵嶺開平原縣備文移解核辦可也（厘） 
[會訊定購玻璃案]  
　　義國商人范擺近延律師博文控森森泰定買玻璃違背合同請傳案訊究昨午帮讞王肇之明府會同義國陪審官穆安素君提訊森森泰延律師費烈投案伸辯先據博律師稱被告與原告訂立合同定玻璃等貨迨貨未到之先該號又與別家交易有違所訂合同應請堂上披閱原據究斷費律師稱被告雖與原告立有合同惟所定玻璃日久尙未到滬致被告虧耗甚鉅前由公議著原告貼償被告銀二千六百五十兩被告以後向別家訂買並無不合之處請堂上傳訊原告如有貼銀之事應請收案註銷中西官會商之下判一併退去候堂諭飭遵（根） 
[上控判斷不公]  
　　法界興聖街同和協東洋店於去失愼經公堂訊判店主王泰昌罰銀三千兩償還被害之楊祥記玻璃店在案嗣王因判斷不公挺押遣人投道轅上控案尙未了茲悉王已由某律師保出 
聽候道憲核辦（泉） 
[請究私售燈吃]  
　　西南鄉沙港口有高金福所開之小烟館仍售賣燈吃被閔行司查見卽將高拘獲於昨轉解至縣諭飭看管候訊（釐） 
[以僞易眞]  
　　英界浙江路三馬路躍龍池浴堂樓上書塲內前晚有水利局之李西林在該處以假鑽戒向婦人趙季氏調換金戒而去嗣知受騙昨在馬路遇見爭吵之下由一百五十六號捕拘入捕房飭押候查明再核（根） 
[查辦妓女毆人]  
　　英界福建路虞永和銀樓主人虞吾敏前日至迎春坊三弄妓女金小玉家討帳口角之下該龜奴等卽助虐凶毆由該店報由捕房派探劉光震查辦（莊） 
[失火可疑]  
　　法界寶興里口朱成大洋貨店失愼等情已誌前報茲悉前晚火滅時鄰人咸聞火油氣味迨巡街捕赶往敲門又堅閉不納直待各皮帶龍到來始將門打開見店堂內置有火油數箱俄而樓上又墮下火油數箱捕房查知該店保有火險一萬二千兩情節可疑卽將店主拘入押候撤究（契） 
[新閘巡局記事]  
　　小孩韓光珍在路玩耍爲小車夫楊得明撞跌碾傷足骨由巡士拘入警局斷給養傷費洋二元○無賴金阿華應阿杏因唱歌爭鬧將何銀壽痛毆何卽喚巡士拘入局中飭令金等各出洋一元二角半給何具領作爲養傷費（莊） 
[新印捕上差]  
　　英捕頭以新召來滬之各印捕逐日操練已臻純熟諭將堪以站街之印捕八十名責令印捕頭分別帶往上差以資辦公 
[潑婦押究]  
　　著名賭棍陳鶴卿之妻張氏將使女月蘭百搬凌虐繼賣與某鄉人爲妾得價洋二百四十元未幾又被領回藏匿向論反被肆毆當經鄉人報捕將張氏及月蘭一併拘入法捕房押候解辦（泉） 
[土棍解縣]  
　　虹鎭土棍范全生硬至小烟館開燈吃烟店主不允范卽行兇被該鎭局員濮二尹查知當將范解縣候究（厘） 
[印捕准帶家眷]  
　　英捕房先後雇用之印捕有數百名惟來時並未携有家眷茲經英捕頭諭令各印捕如有家眷准其帶滬昨已由輪帶來印捕家屬甚多均假寓虹口云（根） 
[流氓拆梢烟客]  
　　陳少卿昨在新閘橋堍下小烟館爲流氓談壽生趙隆甫軋往拆梢適爲包探張天林查見當卽拘入捕房押候送辦莊 
訟案 
[上海縣案]  
　　姚德明前控陳春山誘拐弟媳姚張氏價賣一案曾奉李大令訊判該氏發堂陳收所候懲刻氏已由母族領回而陳春山亦具禀求保前晚大令命將陳春山准其交保完案○游學生戚璜行竊同寓王子松洋八十元尋至輪船碼頭遇見扭至總工程局搜出身畔贓洋七十四元轉解縣署訊究王伸訴前情供稱在輪船遇見戚璜誘至上海合股做烟土生意前日到申同寓客棧翌日喚小的至城內拜會道憲請派差使小的信以爲眞隨至某小茶舘著小的暫等至數時鐘不見戚到來即行回棧由棧夥回稱戚已將爾之行李皮包拿去內有洋八十四元小的情急各處找尋幸在碼頭遇見扭局究追轉送案下求鑒戚供湖北人會署過某縣典史出洋游學回籍當過警察敎員王自願合做土生意皮夾之洋係同鄉好友所贈之盤費並未偷竊求察大令察得兩造所供不實判各交差查明再核（車） 
[總工程局紀事]  
　　南門外小靈山院僧妙西與客僧顧淸口角互毆顧突持菜刀砍傷妙西頭角報由南區派巡士將顧淸及刀一併解案押候訊究○販珠寶婦人朱馬氏將松郡仁康典內珠子一百十一粒帶滬轉託新署前醫生惠廣仲代銷因延不將珠價交還近 
 
 

Page 20

 
 
由執事人方華卿方培卿昆季及伙游光漢同氏來滬追問惠稱珠寄南區薛巡長處當卽報知區中查無薛巡長其人卽將惠扭控解案奉孫明府訊判押候復訊○瘋人陳阿金向高岸頭某氏婦借洋不遂恃醉滋事由巡士扭解被毆受傷後由他士帮同拘局訊判陳償給蕭洋兩元醫傷另給杜修表洋五角○西區解織帶作主張隆興報稱被車夫陳阿三紏領十餘人來家行兇當塲拘獲陳阿四陳阿大及蔡三張桂解案訊判阿四戒責三百下阿大及蔡各戒責二百下張桂戒責一百下補提阿三訊辦○協泰紙店送庖丁王阿二店司郭阿大因索欠行兇訊判郭給王洋兩元交店主保回（視） 
[公共公廨晚堂案]  
　　孫子岳前控洪耕初圖吞借銀一案訊判洪交保俟傳原告孫子岳到案再訊不到即將案註銷前晚孫投案奉帮讞寶子觀明府提訊孫供前被洪耕初借去銀五百兩又洋一百五十元共合洋七百五十元茲向索圖賴求究訊之洪供此欵實係與孫合做衣業况借欠均憑字據此欵祗有帳簿收孫岳記洋元字樣實非借債求察明府以此案經人理算孫應找洋一百十三元九　從寛繳將案註銷洪開釋○孀婦葛薛氏控徐子芳與父徐達夫串騙洋元股票一案提訊葛供與徐同居數月往來挪借銀兩約十天即還嗣交來行大莊票銀六千兩被借去鈔票洋二千元金鐲一對重八兩並股票六張借去後人卽避不見面後聞徐在小花園開震華肥皂公司向索補摺按月拔還洋十五元詎徐又以圖賴訊之徐供因與葛同居有曖昧事以致拔還洋元免其吵閙求察判交妥保限半月向氏理楚違于押追（莊） 
[英租界捕房事]  
　　工部局新定章程東洋車內不准拖載西瓜昨有車夫趙紀炎拖客裝瓜爲捕查見拘入飭存洋一元保出○某龜奴至捕房報稱前晚羣玉芳妓女金小菊因出外應酒失去值洋七百元之珠花一支請緝捕頭准之○兪阿三掩入沙遜洋行竊取鉛皮爲王梅廷拘入押究（根） 
[美租界捕房事]  
　　前晚夜半有張小連負一官箱在途行走由捕查見向詰言語支吾常卽拘入押候查辦○何子香昨報捕房稱有傭婦羅氏來家滋閙不休捕頭飭探查明核辦○前晚有陳某手携鵰翎扇兩柄行經北四川路被流氓强行攫去報請捕房查緝捕頭准之（西） 
通信 
[晋報館與各報館書（爲山西學界投函事）]  
　　啓者五月二十四日上海口口口報登山西旅京同鄉學會來函言四月底口口口報及津報所登山西學界怪象一則係晉報館投函云云查報舘定章來函必須有姓名住址戮記此函是否鄙人之姓名戮記及筆跡務請檢查原稿詳細核對後由貴舘登報聲明以昭核實至要至感 
　　函中述鄙人阻止西洋游學此事係大學堂監督解榮輅於三月初三日上午到舘述學堂現擬派人游學而程度甚低我已再三阻擋大受誹謗西齋總敎習英國畢善功君云學生留學英國語言不通不能直接上課與跛龔盲啞無異無奈學生不受商量無可如何云云鄙人言赴英留學宜在專門畢業後方能事半功倍遂將陽湖吳敬恆在倫敦所寄英國留學生若况一函揭示大衆乃爲欵不虛糜事有實效起見亦報紙應有之言論也一時學界盛稱晉報欲阻塞山西風氣議論甚多今學生計已到英國矣是否能在路礦學堂直接上課抑係徒耗鉅欵在外學習英文英語晉人當必知之無煩贅述 
函中又述鄙人欲將同蒲鐵路包與洋人云云更爲荒謬此事係同蒲公司總辦何方伯福堃屢次到舘（來舘日期舘中門房簿可稽）托爲採聽江浙鐵路情形及每里修造價值并　來函詢問津滬有無回信到晉有憑可據何方伯今猶在局可詢之也其後有天津瑞記西人芳可伯　晉鄙人介紹於何方伯方伯托其赴平遙勘路西人等淹留十餘日費用甚鉅未用公司一文公司派同勘路之徐差官馬粮未帶亦由西人給與西人回省知公司中各事茫然囑將下手辦法問明京張欠路總辦詹天佑再說即欲回津鄙人其時已知公司中事權不一即往告何方伯方伯云連日接到匿名信無理漫罵阻力太多此事誠不能辦鄙人云生阻力者 
究何人方伯云即解于仁輩耳（即解榮輅）鄙人一笑置之此四月十一上午在同蒲公司面談之情形也（未完） 
振務 
[江南製造局代收皖北賑捐淸單]  
　　楊撫台太太適關西本徐捐銀餅五百吳漕台太太適延陵本潘捐銀洋二百元黃臬台太太適江夏本程捐銀洋一百元朱學台姨太太侍沛國易氏捐銀洋一百元張運台臺臺適淸河本梁捐銀洋一百元吳府尊太太適延陵本周捐銀洋一百元徐友梅觀察太太適東海本吳捐銀洋一百元杜陳琴君四十壽筵助銀一百兩杜陳琴君捐銀洋一百元朱袁華林捐銀洋三百元蕭董繡紋捐銀洋三百元葉朱鴻年捐銀洋七十元馮果卿觀察太太適始平本沈捐銀洋五十元范保氏捐銀洋一百元朱蕭國英捐洋十六元濰縣張陳氏捐洋七十元唐黃文佩女界新民田氏陳杜何朱氏周范氏阮永聰吳道婉沈陳氏李魚袁李蕉王朱峕莊秀琛趙文秀劉梅氏徐方仲英楊太太徐路承蘋李汪氏丁朱氏陳淑卿沈吳泳蘋金朶蓮　主以上廿一名各捐洋十元范孝婉馮佩彤張彭氏張劉氏葉鄭氏葉周氏歸東海郡于氏莊太太吳郝氏葉兪淑繡以上八名各捐洋八元朱李氏何陳氏胡謝氏陳吳氏謝袁華宜以上五名各捐洋六元惲史韋秋朱賈佩淸楊陳氏羅楊氏劉金淑芬懷美玉蕭琬李輔璜丁慧英魏蓉娟劉綺仙沈維昭沈維順倉傳玉章桂榛李楚善沈維嫻金婉貞章桂菁沈維和沈李氏黃　氏陳嚴以上廿三名各捐洋五元宛平敦厚堂彭城陳氏劉淑秋鄺文英趙秀英吳　生吳蔡氏施董氏吳楊氏倉莘蘭君倉張靜　黃玉芳孟唐氏張孔氏朱陳氏吳王氏胡魏氏陳施氏陳董氏孔馬淑儀朱門金氏中德堂兪芮喜農太太姚詩岑太太姚小姐姚莊氏吳李蘭以上廿六名各捐洋四元易玉珍李延年楊瑞錢秀槐陳愼宜陳嫻宜潘蕙萱祁彥芬徐緒蕓李卓景芝丁許氏汪女士以上十二名各捐洋三元孫袁氏余姚氏以上二名各捐洋二元五角五分惲錦雲始安堂賈楊顧氏程沈氏丁朱氏無名氏韓李氏徐世荃徐緒芹周意雲卜佩華鄺蘇貞朱式儀何武氏吳左氏陳譚氏陳洪氏陳雷氏董朱荔君鮑方氏袁徐淑貞文太太乾區洪玉含唐王靜軒朱公舘棄宋黛華淸睴閣張頴川李氏歸江夏郭氏劉氏華方氏李衛氏祁王氏何顧氏姚陳氏方喜氏王趙氏張李氏胡孫氏陳吳氏王李蕙　卞高順貞張鈿蓬萊王氏何華氏傳陶氏潘傳氏蘇劉氏王吳氏劉朱氏朱郝氏孫尹氏余魯氏靜蘭沈維立朱門馬氏朱門楊氏金門邱氏汪王氏周何氏葛門嚴氏中州原宅姚近之太太董淑雲以上六十四名各捐洋二元慶霞女史劉韓氏泰寶鏡鄧秀毓易鉛新謝登潔謝登漪梁曾梅書香錢祜櫆王汝蘭汪蘭芬安寶琴萬楊氏萬潘氏楊閣雲王蕙　吳陶義仁楊丁艾生朱王品緗吳陶氏張監生楊徐春芳徐許氏徐氏易超遠徐氏徐緒蓁楊氏孫氏婁氏邵陳氏汪毓符傳王氏尹郭氏孫魯氏鄧郝氏娟吉馨媛蕙卿荷生級蘭盤真慶喜鑫官郝傳氏許門徐氏金門顧氏何傳氏何李氏福婢馮徽靑夫人張門周氏護　堂余中州周宅中州袁宅白公館王麗雲以上五十八名各捐洋一元京兆氏捐洋七角傳蘭如傳蕙芳傳竹君傳菊客金夢魁女士級蘭女史金夏南以上七名各捐洋五角八十四老婦捐洋三角朱公舘歷山頂代捐六十元共洋三千零二十元六角共又銀一百兩陳門凌氏捐庫平銀五兩林蘊珍捐濟平銀一兩王汝蘭保險堂馬以上二名各捐庫平銀一兩歸武威郡左氏捐庫平銀二兩樂安沛國郡捐銀四兩葉小舟太太吳胡世媺以上二名各捐銀二兩培德堂陳捐銀六兩潘陳氏捐銀三十兩龔沈氏捐銀四兩章陳氏捐濟平銀三兩張林鳳　捐濟平銀三兩龔張氏捐湘平銀三兩董阿珠捐銀一兩向萬氏無名氏程陸周氏朱夏緯琳陳蔣氏枸蘇氏以上六名各捐銀二兩陳嚴慧卿捐銀五兩錢余氏捐銀四兩敬恕堂莊捐銀六兩共收銀九十五兩正皖涇潘何氏捐錢五十千文劉鄭觀修洪羅氏以上二名各捐錢二十千文袁宋氏捐錢十五千文丁劉氏金祁氏竹逸劉四太太前署高密縣姚公舘以上五名各捐錢十千文袁李氏姚玉森吳阿寶以上三名各捐錢六千文劉姨太太捐錢五千文陳姨太太錢五千文　姨太太捐錢五千文毛門陳氏捐錢五千文恩陳氏捐錢五千文孫杜氏捐錢五千文胡太太呂高得全陳公舘萬芝堂馬汪蘊輝葉太太茅路氏孫陳氏以上八名各捐錢四千文朱倉氏劉慧生郭張氏段金氏屠汪氏以上五名各捐錢三千文田劉氏徐周氏徐韻仙嚴語琴楊淑儀培德堂陳劉氏歸東海郡于氏盧黃氏盧葉氏孔慶璸隱名氏敬枝堂呂中州羅宅安陽馬宅中州候宅適齊門蔣氏王慶頤王世豐劉桂㜭劉桂秀劉芙生劉可　朱郝氏頴川郡廬江氏延陵郡始平氏樂陳氏劉元氏陰李氏馮余氏周陳氏陳舒氏許王氏董王氏謝王氏杜盧氏以上三十四名各捐錢二千文曹金氏區路援任　雲李氏田氏尙氏王氏王氏張文淑趙胡氏郭文琦汪太太陳五太太孫少奶項公舘陳徐氏李齊氏王門韓氏靈石何門表氏歸白門闕里孔氏頴川傳氏歸汝南朱氏平陽柴中州宋女士呂高氏蕭蔡氏志遠堂劉光裕堂王無名氏紹德堂王光德堂張樹珍堂王純一堂張承啓堂張四止堂黃書忍堂張王劉氏鄭趙氏邱氏韓劉氏韓劉氏劉汪氏曹金氏馬謝氏陳屠氏劉宋氏以上四十六名各捐錢一千文訾小紅王小昭王氏朱甄氏陳瑞媛頴川王氏頴川李氏陳之張以上八名各捐錢五百文老陳捐錢四百文朱氏捐錢二百文 
共捐錢三百六十八千五百文 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
