# 1890 - 316 - 4906316

 

Page 1

 
 
[勸募順直山左急振啓] [  申報館協振所同人拜手]  
　　順直山左洪水爲災自四月迄今一片洋數千里盡成澤國災民遍地轉徒死亡男女屍骸蔽江而卜其幸而不死者當此塞颷漸緊霜信喑衣　俱無難禁奇冷加以飢腸轆轆全無粗爄卜咽有不視息難延漸將告斃者乎伏念本舘勸辦賑捐而後江浙福建諸省俱蒙大君子慷慨喩金今兹畿輔巖疆齊魯名境遭兹顚　何忍不復解囊特肅短箋附陳苦狀如肯玉成美事巨欵慨施則作善降祥福報可操左劵已 
[賑務求售] [  申報館賑所啓]  
　　本埠文報局賑所以諸善士陸續所助　奇送交本舘出售計伽楠香朝珠翡翠班指天緞西　川外套竹根靑銀綢馬褂古銅爐文微明　册米　陽字　以及晶玉玩器名人書畫衣服書籍之類多至數十種敬請海内諸君惠臨賞鑒隨意購取旣得貴物又濟災黎誠一舉而兩善備焉特陳短啓敬俟高軒 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[聞曾九帥噩耗書此誌哀]  
　　日前接到金陵急電知爵督宫太保曾沅圃制軍竟於十日初二日未時薨於位驟聞之不覺驚愕逾恒若有不勝其哀悼者聞其疾由於傷風小恙也而忽隕大星此何以故意者先時勞苦功高而内外傷疾積受已多以至年老而復發因外感新恙帶起内積售傷以至於不及救治未可知也或又謂因用參而誤夫參人止知其能補益人而不知其害乃更劇於砒鴆以余親見服參而死者計不下十餘人耳聞者更不知凡幾九師向來積勞其氣體木免稍虧故有以參湯勸進者然平時　外感則服之尚屬相宜適當傷風而遽以參進愛之直害之矣然此皆傳聞之詞信否尚不可必姑不之論第一聞尢帥噩耗江南之人無老無幼無賢無愚無不失聲歎悼凄然下淚者則不但爲國家痛惜元老亦實爲私心感激有不能一日忘者一且而化鶴西歸如孺子之失慈也其有不傷心悲淚者乎金陵由公再送夫固人所共知當其營於雨花臺時孤軍受兩面之敵南京賊由内攻蘇州賊由外擊聞其事者無不爲公危而公毅然决然力持不懈卒以成功其築長圍以攻金陵城卽乃兄文正公且以爲不可誠恐困獸猶鬥且金陵城大路遙圍之所屬非易爾時同人誰不爲擔心而公獨專心致志一往無前絶無絲毫縮之意盖深知賊匪氣數已絶失此不取恐養廱必至貽患更將流毒無窮故力排衆議百折不回掘地道燬城垣賊遂不支以蟠踞餘年之强宼忽焉覆其巢而搗其穴復皇家之　　救斯民於水火卽此一節江南之人其誰不感深肌骨至今父老有述其事以爲談柄者言之尚勃勃有生氣國家雖酬其庸而民間尚未報其德以故一聞凶信而處處聞悲惋之聲夫公之戰功不可以更僕數而收復金陵則爲最大舉其大而小者不言而白賅將來宣付史館之後讀其傳者當難一一印証也至於公出爲封疆則適當直省大饑之日賑撫　施人心藉以鎭定繼而坐鎭金陵城内外營頭幾　咸依公爲命湘楚各軍頗有爲會匪勾引者以公威德素著不敢稍有蠢動數年來金城湯池安如磐石而前此法人之役江南不罹兵革之禍實惟公措置得宜以靜制動之效斯其尤著　南洋事繁任重頗費心神公惟以得人而治爲握要之圖如治家人生產以耕責奴以織責婢知人而善任故江南無廢事亦無棄材此公政治之大要也以功如此以政如彼公在口碑且遍於大江南北公歿有不競爲心喪者哉自文正公制兩江而公乃以弟繼兄後先濟美兩江之人豔爲美談公之爲治亦不攺乎文正公之舊正如蕭規曹守不逾尺寸而江南之人每念及公前此血戰破城掃多年之賊氛復一朝之王土此恩此德疇敢或忘今乃得時時托公之帡幪受公之蔭庇覺其親愛更有逾於尋常者而公乃突焉騎箕歸　天上可痛孰甚焉令秋襲俟曾惠敏公薨於京師公聞之而放聲慟哭曰吾不但悲吾家失此千里駒實痛國家少一棟梁選也盖日是益復悲感至月前侯柩由京南下由滬返湘道出石頭城暫停以受多官之祭公目擊心傷倍生悲悼而病乃中於心經遂以不起詎不大可哀哉余浙人而流寓海上得時時薰公之德望且先時曾遭髮匪之刼恨之刺骨當公收復南京之時浙省已先肅淸地方官觀風以此命題曾爲長古一篇以應之内子年稿焚於火到今不復記憶大都叙公之戰蹟爲多然公之功德巍巍久已在人耳目間無待吾儕之贅頌者而哀思以有觸而發則又有不能已於言用爲舉其大端略其細故作爲哀詞聊以抒悲感之意至於飾　令典生榮死哀則又當聽之朝廷有非牗下書生所得私心臆度者已 
[本館接奉電音]  
　　昨由京友電傳上諭三道敬謹譯登○十月初四日奉上諭湖北漢黃德道員缺着孔慶輔補授欽此同日奉上諭甘肅蘭州道員缺着黃雲補授欽此同日奉上諭本日殿試中式武舉弓刀石内掇石錯悞之浙江賈應疱着罰停殿試一科所有原圍監射較射之大臣覆試之王大臣均着分别置議欽此 
[英電譯登]  
　　昨日英國來電云倫敦陪令行因銀兩之理似有爲難本館查陪令行於銀兩往來實於五大洲中首屈一指今來電所言若此究不知其有何難處目下尚無確信恐商務不免動搖也嗣又有電信云刻英國各銀行已出爲輔佐矣 
[五雲樓閣]  
　　神機營右翼漢軍排槍隊駐兵廠原設在西四牌樓南口袋底胡同廠地窄狹屋宇無多不敷駐兵之用欲籌開拓而其旁無閒曠地經該隊專操祥博泉副都統呈報營務處請另擇寛地移建兵廠當蒙醕邸批准刻經營務翼長廣厚田翼尉忠等遵諭採擇阜成門内錦什坊街水車胡同路北有空閒房屋二十餘間院落曠敞以之攺建右翼漢軍排槍隊廠足敷訪隊駐兵之用購價二千數百金一俟購定再行派商攺修應需工料銀數另禀撥給已奉醕慶二邸批准矣○宗人府堂憲絪貝勒謨貝子於九月二十一日散朝後齊赴東安門内南箭亭正白旗侍衛教塲考送八旗宗室入放三等侍衛惟此次僅出宗室在等侍衛一缺而八旗各族呈報願送之宗室竟有四百二十餘人之多自應以中靶多寡酌定送否兩堂憲逐名先考步射計連中五矢者三人連中四矢者十七人連中二矢者二十六人復 
 
 

Page 2

 
 
考騎射飭將以上四十六人造同保送侍衛處以備揀選其只中兩矢以下之人均毋庸保送入揀○署直隷正定鎭總兵儘先副將潘萬才現丁父憂禀請卸任經合肥傅相檄飭本任正定鎭總兵徐邦倬迅速赴任接篆視事惟現在年景荒歉省西南一帶地方正値冬防吃緊飭令徐鎭統帶楚軍馬礮隊前往正定於省西南一帶各州縣分撥巡緝保衛地方卽飭潘萬才於交篆後督率所部銘字前鋒營練軍移往天津之東軍糧城塡紥以固防務俟布置稍定再行給假令潘萬才穿孝已由傅相入達宸聰矣○九月二十一日爲日本皇生誕駐京各國使署均於是最高挂彩旗以伸數祝各欽使有至日使處稱賀者總署堂司各官皆以名片差弁投賀日使卽具紅柬答覆禮也○都察院河南道監察御史例應稽察京師各部院衙門出入錢粮每屇十月間咨令各衙門將客歲出入錢糧欵曰開列四柱造具滿漢淸册咨送過道以備彚總具題一次名曰刷卷現屇彚題光緖十五年分刷卷之期經河南道通咨各衙門限定一月以内統令將客歲出入錢粮款目淸册造齊咨送過道勿稍延遲倘有因循逾限者定行照例叅處○直隷總督李傅相委員領解河南百合春橘佛手木瓜等菓分裝四十簍以黃紙裱糊外黏封條現已運抵京師該委員親赴内廷至内務府堂上交納○朝鮮國　奉中國正朔垂三百餘年確遵勿替兹届頒朔之期朝鮮國王特派頒領正朔之正副使臣已抵京循例於正陽門内東城根高麗館中安插趕將該國王表章咨文齎往禮部投遞以便由　客司印鈞禀堂代爲遞表並知照欽天監照案辦理 
[廣西地震]  
　　廣西鬱林直隷州屬博白縣於本年七月十五日亥刻地震自聲自西北隅來城内關廂一帶地爲之撼動三番官民房舍墻瓦幌　箱櫃門環有聲𥰡𥰡然男婦有從夢中驚起奔出院外者幸俄頃卽止外轄典巡所管沙河周羅等寨曁縣屬各鄉村同時地震在墐堡地方有荒地震陷成潭旋經該署縣席大令夔親往城鄉各處逐爲查勘房舍瓦片間有墜落墻垣亦有傾圯人民亦不壓斃三墐堡震陷成潭之處直長地丈五尺横寛一丈三尺中涵淸水深不見底當由席大令將地震情形禀報馬中丞附片奏聞於九月二十一日入呈御覽云 
[火藥惹禍]  
　　本月初二日午後一點鐘時嘉興北門内下塘猪橋街沈永盛花爆作因製造花爆不虞遺火於火藥中立卽轟燃一時不及撲救祗得各自逃命但見赤燄飛騰靑烟亂迸轟轟然烈不啻萬道燭龍街鄰赶卽鳴鑼報警遠近各水龍一聞警報風馳電掣而來汲水澆灌火始漸衰計焚去平屋兩　間延及間壁某嫗家其餘均無恙然呼男挈女之餘不免心驚膽落矣 
[甌東霜信]  
　　有首級四顆從閩垣解至温州懸竿示衆有知者謂一爲鄉下娒一爲龍雹一爲鬆糕豪之子一爲錫作主潘某之子皆温郡著名地痞平日惡如山積經父兄驅逐出門流落閩中勾結會匪刼掠事敗同時被獲以致駢誅云○上月十九日二點鐘時温州府城小洲橋下和豐坦畔大榕樹忽起濃烟裊裊晴空無異鴨爐香篆并聞们和街諸榕樹皆极烟從頂出木能生火無足異也○晏公殿巷人呂阿育家有恒産性好狹邪以致舊業蕩然與妙手空空兒爲伍父兄恐遭連累屏弗收留某日因案被拘在押病故噫眠香宿翠昔曾自命風流胠篋探囊今見下擠棍痞身驀遭夫縲絏命竟畢於翼房自來蕩了下塲大抵如斯潦草夫豈第一阿育已哉○有一台船在西門外港邊修　鑤花滿地工人偶墮烟灰漏下三商封家姨頓肆其燄以致星星之火頃刻燎原篙楫桅篷悉付一炬急爲灌救已無及矣○風乾物燥火患頻仍甯琯香大令惄然憂之邀集鄉紳疏濬河道並在大小南門外築埭儲水戽入城内支河一面傳諭置備太平缸𫏎水以爲之備誠防患未然之道也 
[鷲領鐘聲]  
　　浙省新任織造明尚衣接印日期前報謂大約在九月有半後兹聞尚衣親筆批示定於十月初八日已時接篆視事云○艮山門仙水星　前有名一畝田者流水小橋竹籬茅舍雖在城市實似鄉村一日有某姓童養媳臨流淘米墜入緑波深處家中久待不歸問諸水濵見其泳游對岸急爲援救　眼耳鼻舌盡是靑泥塞滿碩腹膨朜魂游水府矣説者謂前數日夜聞鬼哭想是溺鬼討替此愚人之見耳生死關乎大數鬼何能爲○大時久旱濕火症甚多傳染幾遍城订幸邀天佑勿藥有喜者十之七八不幸而罹是疾魂歸地府者亦十之二三衛生者每當寒燥濕時可愼之又愼哉 
[嚴禁賭博示]  
　　特用府卽補直隷州特授江蘇松江府婁縣正堂張爲出示嚴禁事照得士農工商各有恒業開塲聚賭大干法紀定例賭博不分兵民俱枷號兩個月杖一百偶然會聚開塲窩賭及存留之人抽頭無多者各枷號三個月杖一百若經旬累月聚集無賴放頭抽頭者初犯杖一百徒三年再犯杖一百流三千里存留賭博之人初犯杖一百徒二年再犯杖一百徒三年隣佑通同徇隱杖一百得財者准照枉法從重治罪其串黨駕船設局誘賭一二次者照開塲誘賭例杖一百徒三年三次以上及再犯者發雲貴兩廣極邊烟瘴充軍船户知情分贓照爲從論再犯與犯人同罪煌煌禁令何等森嚴本縣莅任以來疉經示禁拿辦賭風較前稍息兹訪得西門外一帶有生監錢叔良兪桐生及許姓張姓朱姓等聚衆賭博大爲地方之害本應按名提案照例懲辦以警將來姑念出自傳聞且係衣冠中人不忍不教而誅除隨時密查外合行出示嚴禁爲此示仰該生監及諸民人等一體知悉自示之後有則攺之無則加勉士讀農耕共安本業傭工商賈各自謀生勿思非義之財竟敢以身試法倘敢執逃不悟仍蹈前轍則是怙惡不悛自取咎戾一經拿案定卽儘法嚴辦决不稍寛爾時追悔乞憐徒嗟噬臍　及已保甲容隱察出併究其各凛遵毋違特示 
[客舟被刼]  
　　松城東門外富姓開設衣莊藉權子母於前月二十後買得一葉扁舟親往嘉興府屬購辦棉皮各色衣服計値英洋八百元之譜滿載而回上月廿七日道經嘉善縣所轄之三蒂莊地方泊舟過夜此處雖設有厘卡實爲盜匪出沒之年往來船隻時被搶刼每於夜半時待船上人深入黑甜鄉盜舟悄然駛近將客船移至僻遠處然後放手搶刼卽所謂排擋也富姓船是夜亦被排出里許搜括一空呼嚧而去并將富姓所穿衣服盡行剝去富膽戰心驚飢寒交迫迨破曉後卽向嘉善縣報失刻雖布帆無恙安抵茸城而成本全抛失贓未獲鎭日書空常呼負負盜風猖獗如此誠行旅之隱憂也 
[會操紀盛]  
　　浙江提憲馮軍門傳諭寗波洋營兵弁於九月二十八日閲操是日黎明六營遊戎各率所屬列隊大教塲卯刻軍門會同道憲吳觀察莅演武廳旣升座各官以次叅見隨飭材官發令先閲線槍洋槍各隊次大小各陣再次打靶至午刻閲畢提道憲顧而色喜呵殿回轅本月初一日復在内教塲考騐馬步箭賞賚有差 
[甯波官報]  
　　甯波府胡練溪太守現八憲調署臺北府卽以現任臺北府雷太守其光署甯波府篆交卸日期刻尚未悉也○新任甯波府經歴汪竹泉叅軍新元擇吉十月初三日接印任事而舊任顧叅軍之靈柩尚未回籍是以暫假民房爲公館 
[宜昌近事]  
　　有客由漢口購到洋廣載三民船一日行至新灘悞觸於石船卽沈覆其二貨物漂流隨在宜昌雇得數人前往晒晾大約晾乾後須雇他船入川矣○有客自沙市來言及是處時疫大行往往全家不赶好事者遂集貲迎賽龍燈以驅癘鬼嘻是眞所謂非徒無益者耶○日前江通輪船抵埠所載各貨有二三千件之多據言行過石首縣天心洲時因水淺難行須雇船將貨駁輕方能駛過是以此次由宜下駛先雇多人隨之而下以備駁運等情云○宜昌府逢太守之公子擇吉完姻新人所坐官舫由寳華輪船帶至宜昌然後接入府署云 
[洪都客述]  
　江西省垣高橋地方被火情形已登報牘兹聞當日某古玩鋪主因留某僧作葉子戲並招娼妓典籌以致樂極災生頓兆 
 
 

Page 3

 
 
焚如之禍刻下地方官飭拿鋪主及僧盡法懲辦至當日在火塲拿獲之三犯經南昌縣訊明情節各責一千板枷號三月以儆兇頑○署淸江縣湯味齋明府鼎烜刻經題補豐城縣缺署南昌縣馮小帆明府蘭森題補南昌縣缺署新建縣朱紹霞明府錫祁前任唾子縣篆嗣以丁憂開缺刻已題補火庚縣矣○自七月中旬迄今七十餘日中未沾雨澤生靈千百萬無不翹望雲霓　八月二十五日立冬之期小雨廉纎終朝未已惜次晨輪紅日依然杲杲東升安得蒼蒼者大霈甘霖以饜下民之望歟○有某武舉自恃勢力不友於弟前因析產涉讼致弟拘禁多時弟文生也坐困翼房幾乎瘐斃洎釋出發其兄匿喪冐考諸惡狀縣宰調查學册弟果於是年報丁艱而該武舉則入塲會試遂卽詳請黜革究辦本年疉奉恩詔自以爲可邀豁免矣不料近接部覆不在援免之列縣宰因傳該武舉當堂加上刑具置獄中 
[洋行失竊]  
　　本埠隆茂洋行於昨日早間行中諸人到行作事見帳房鐵箱内所存銀洋一千餘元已歸烏有查看帳房門及鐵箱均被用鐵鑿撬開其爲禮拜六夜間或禮拜日夜間失竊均未可知現在行東已報知巡捕前去履勘想不久卽當破案也 
[邑侯宴客]  
　　浙江臬憲龔仰遞廉訪由津來申在滬南海運局暫駐襜帷已列前報昨日上海縣陸邑尊在西門半叚涇萬壽宫内盛設筵席特請廉訪歙讌水陸畢陳盡歡而散亦一時嘉會也 
[伺候憲旌]  
　　出使德俄奥和等國大臣許竹篔星使由津乘輪南下上海縣陸邑尊知憲節將臨預飭辦差人等在金利源碼頭伺候 
[領事接任]  
　　駐滬英副領事賈禮士君升任漢口正領事上海副領事由愛君代理早列前報兹悉上海副領事一缺已由英廷調滿思吏君來滬接辦昨晨滿君至英公廨會同權理讞務之宋莘樂二尹審訊各案云 
[縣案彚錄]  
　　李陳氏控李有才許媽媽誘拐伊女由陸邑尊提訊之下補提汪月山之子到案再訊此已詳登前報前原差將汪寄子吳榮昌提到晚堂由帮審委員宋莘樂二尹提訊李陳氏遺子德生投案求追李有才供李陳氏之女被汪月山誘拐與小的無干許媽媽供蘇州人丈夫棄世多年生有一子學習錢業聊以餬口小婦人雖與汪爲隣實不知其下落吳榮昌供現爲小押店夥寄父汪月山小的不知其現在何處求請鑒察許又稱現在有病甚重求恩交保二尹一再盤詰各執前詞遂判將許媽媽吳榮昌交保李有才還所李德生退去候覆訊察核○　媒涷李氏誘拐崑山等處小孩由陸邑尊拘獲到案訊責管押旋經原差將經手價賣小孩之張金寳補拿到案訊供收所已列前報前日晚堂二尹命提陳張至案陳李氏供稱原籍廣東所拐者伍行子並瑞生二孩已經到案餘者記憶不淸張供稱向爲烟館夥有馬國良領來一孩由小的爲中得中費洋一元求請恩宥二尹得中着將陳李氏還押張金寳收自新所聽候覆訊核辦○姚七甫控蔣甫亭局賭騙洋一案前晚由宋二尹升堂提訊姚投案求追蔣供稱前向姚處借　洋蚨數元業已淸還執有收淸票爲憑二尹判蔣還听姚退候核示○張小中瞿阿生偷竊某木行衣服經捕拿獲於前晚解送到案宋二尹訊鞫之餘張瞿同供本邑人推車度日初次犯竊惟求恩典二尹得供判收自新所候覆訊究辦○費瑞興因不聽教誨經伊母送縣訊責收所在案前日晚堂有張竹士投案求請將費交保宋二尹飭提費至案供稱小的現已知悔以後不敢違忤况母親現在家中患病求恩交保回家料理醫藥二尹得供以其尚知愧悔卽將費交張具保如有前項情事惟保是問 
[英界公堂瑣案]  
　　包探黄世福稱昨晚在增大客棧見形跡可疑之唐福賢搜同銀絞絲鐲二副包金銀鐲一副銀鑲籘鐲五隻英洋十三元問其來源則稱在蘇州齊門内謝衙前恒昌織機坊習業竊取坊主沈姓内房銀鐲銀洋等件遁逃來滬今將人贓送案一面已遣到蘇報信唐供認前情並稱湖州雙林鎭人今年十五歲有兄名蛟生在家行醫宋二尹飭將唐暫押贓存捕房俟坊主沈姓投案再行質訊○捕役趙金禀　元和縣境潘宦家失竊開單報縣由縣備文前來奉飭協緝今同包探秦少卿緝獲李巧福一名解案尚有榮天福一名業已患病身死其餘同竊之犯各自駕船四散李供潘宦家行竊之案小的並不干涉宋二尹飭將李移送上海縣究辦○一百五十六號華捕稱昨見譚小倫在路旁擺攤擲骰小賭當卽拘獲並將賭具送案譚供以後不敢再犯尚求恩恕宋二尹判譚笞責二百板以儆賭具銷毁○包探王阿二稱昨見積竊程子餘手持布衣盤問來歴言語支吾顯係竊贓尚無失主報案今將人贓送案請訊程供行竊衣服是實惟失主已不能指明宋二尹判程發捕房管押五日贓俟失主認領○包探顧阿六稱粤人張德仁犯事管押捕房昨晨將絨毯二條扯開紥在身上爲此送案請辦張供實因天氣寒令藉此護體包探稱張已蒙斷定遞解回籍惟現在尚未起解宋二尹判張笞責一百板交捕帶回聽候遞藉○包探張松樵稱施小四在招商局棧房作工乘間行竊螺絲釘當被窺破交捕送案該棧司事人梁樂軒請領贓物施供認行竊宋二尹判施笞責一百板管押三月贓交梁領○包探王阿二唐寳榮稱公和祥碼頭之怡和棧房工人時常行竊舊鐵防不勝防今查獲賈阿二楊阿大周雲生王大先等四人共竊鐵二十塊賣與周阿培張沈氏張蔣氏等各家今已起到原贓張蔣氏疉次收贓前經諭令回籍不料伊匿跡在滬依舊收贓賈等同供行竊原是該死以後不敢再犯周阿培　沈氏同供　知竊贓以致悞收張蔣氏俯首求恩宋二尹商之滿副領事判賈等各枷七天發犯事地方示衆周阿培張沈氏勒令搬移張蔣氏仍應回籍不許逗遛贓交該棧領去○開飯店之朱兆仁稱朱張找先來用飯後有陳雲亭顧阿金到案不知如何口角起釁致被毁壞碗盞値洋一元不肯賠償是以報捕拘案毁碎之物呈騐朱張氏稱被陳雲亭調戲因之口角被伊打失銀簪毁壞飯店碗盞陳供到飯店用飯　朱張氏碰　並未打失銀簪顧供同陳雲亭到飯店陳與該氏爭閙我不干涉宋二尹判罰陳洋一元賠償飯店碗盞再掌責五十下以懲其調戲婦女之罪顧旣档干從寛開燡朱張氏失物無憑不准究追○二百二十洋號華捕稱昨夜志遠街地方某姓家烟囱冐火幸卽撲滅當慌亂時有陳少亭闖到樓上攫取衣服當被阻獲交與小的今將陳少亭送案某姓並未投質陳供有友人住居該處前往探望路經某姓門口平空被拘不敢竊衣宋二尹謂原告旣未投質從寛判笞陳少亭四十板以示薄懲○潘桃仁稱在碼頭扛抬絲吐頭有王揚林爭奪生意以致打架頭顱受傷由捕拘王送案王供因爭扛起釁以後自知攺過宋二尹騐得潘受有微傷判笞王四十板以儆凶暴○包探王阿二稱僧人名修者現住虹口太平寺報失時辰表一枚查明係創阿福行竊托劉阿炳兠賣已獲人贓送案僧人供本係粤產削髮爲僧現住太平寺失竊之表旣已獲案卽請給領劉供亦是粤人行竊時辰表托劉阿炳銷售是實劉阿炳供劉阿福托我兠銷時辰表初不知是竊贓及包探查問立將表交還宋二尹判劉阿福笞責一百板管押三月劉阿炳從寛保釋贓交該僧領去○包探顧阿六稱張祥林投捕房稱被吳永祥揑傷腎囊當送西醫院據醫生云鹥治四禮拜方可痊愈今將吳永祥送案張祥林現尚不能投質吳供與張祥林同處營生因説笑起見將伊誤傷宋二尹商之滿副領呈飭將吳押候張祥林投案再行質訊○朱張氏稱被陳雲廷行竊衣服報捕緝獲人贓今請給領陳認竊求恩顧阿金稱與陳雲廷同行致被併拘到案宋二尹判陳掌頰五十下顧開釋贓交該氏領去○嚴乾寸稱開彈棉花作承包施衣被王阿二闖來行竊當獲人贓交捕送案王阿二稱初犯行竊尚求恩恕宋二尹判王笞一百板贓交嚴領○包探何瑞福稱查獲朱桂雲盤問之下認竊外國妓院花盆一隻并竊周仁卿衣服質錢使用當卽吊到原贓所有花盆已賣與開舊貨店之陳阿培往吊不認陳之夥計歐雲亭言花盆確曾見過今將各人送案請訊外國妓院之傭婦到案稱花盆値洋十五元周仁卿請領贓物朱桂雲供認竊衣質錢花盆賣與陳阿培是實陳供並未收買花盆歐稱我未説過見有花盆收下該包探稱朱犯竊已 
 
 

Page 4

 
 
非一次宋二尹商之滿副領事判朱笞責一百板發捕房管押六個月衣服交周領去陳交該包探帶回查明實在再行發落 
[法界捕房紀事]  
　　某甲梓人傳中人也削墨引繩所提無幾顧性好漁色殘花敗柳　處勾留上月與新街烟妓巧仙歡雨殢雲尤情濃意洽日間出外工作暮則效雙宿鴛鴦形影相隨儼同伉儷所得工値悉數作夜度資而巧仙慾壑難塡終不滿意以致言銛於丒時時口角相爭前晚意甲不至另與某乙留連夜已央矣驀聞叩門聲啓之則甲闖然而入見有乙在忿火中燒扭巧仙而抶之乙驚駭異常衣不及穿赤身遁出巧仙隨呼集龜奴鴉婢扭甲入捕房昨晨備捕頭訊悉情由叱之使出○偷兒某丙在南市陸家浜竊得雞三頭携入租界中求售某號巡街捕見其情形惶急拘入捕房○某氏嫗買得人家所失東洋車照會一張失主查知向嫗詰責嫗佯稱早經撕碎情願賠錢失主恐有别情同至捕房申訴捕頭令出外自行料理○馬販老癟子屢次向各花烟館藉端滋詐歴經懲辦不攺前非前晚復向某鴇索詐錢文被鴇送入捕房管押 
[售物戺數]  
　　本館協賑所於七月十四日經償心願子交來翡翠記念一副又七月十七日經粤東無名氏交來伽楠香朝珠一串兹已售去計記念得洋十二元朝珠得洋五十元在助者利濟爲懷不嫌割愛而購者傾囊慨擲藉結善緣相得益彰誠振務中之佳話也因綴數言以昭核實 
[爲善必昌]  
　　時儘初冬寒風愈冽山東直隸地居朔北較别省爲尤寒億萬災黎飢無食寒無衣室宇飄搖莫避雪霜之苦道途淪落惟聞草木之餐當兹萬户烟寒實屬可憐可憫荷蒙粤東鄧承德堂善士交來英洋一百元　雙桂軒等八户匯來法銀二百十二佛郎四十四生丁合英洋四十五元四角吳方氏詒　堂共來洋三十元諸君子救濟功深萬民戴德旋者雖不望報而善心所感定召祥和請列報章以張盛德上海四馬路高易籌賑同人陳德薰等敬識 
[海外行仁]  
　　出使德國隨員洪禹山司馬助德銀一百三十五馬克又經交汪芝房太史德銀一百馬克張遂初太守五十馬克賡少甫直刺五十馬克陳駿生州司馬五十馬克閻潤庭筆政五十馬克陶榘林太守五十馬克姚子良太守三十馬克張小軒鹺尹三十馬克徐良臣太守三十馬克貝彚如二尹二十五馬克共計德銀六百馬克兑見英洋一百六十五元重洋迢遞咸厪拯溺之懷一念慈祥足解倒懸之困乞登報簡敬爇心香 
[維揚賑欵]  
　　頃承揚州福和祥莊協賑所毛聲和善長匯到九月份賑捐規銀一百七十一兩三錢二分又成翼廷翁募洋四元均已如數拜登掣給收照矣現交冬令災民更形困苦尚祈各善士源源佽助俾資肆應則聲翁與敝公所均感大德于勿諼焉上海文報局協賑同人謹誌 
[蘇省撫轅抄]  
　　廿八日藩轅牌示照得新選松江府柘林通判祥麟現已到省候飭赴任前來應令赴任供職松江府知事程鼎病故遺缺查有試有府知事張恩誥請補荆溪縣典史王安瀾病故遺缺查有委用未人流饒用釗請補二十九日府經歴王石麟縣丞魏本立徐家修立燕謀從九王潤江均票知奉委吳淞江河工差從九姜應芳禀銷金匱縣保甲差並禀知奉委吳淞江河工差○十月初一日蘇總捕分府惠榮禀知奉委會辦吳淞江河工差候補通判程鈞禀知奉委吳淞江河工總催差指分江蘇試用縣主薄沈慰忠浙江人禀到委署太倉州七浦司巡檢司徒汝禀辭赴任○初二日候補通判林步瀛禀知奉委吳淞江河工總催差候補知縣徐景寅禀知奉委吳淞江河工差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　知縣陳乃績委往九江一帶巡查私鹽張瓊禀謝甄别行知典史祝彬委辦新喩釐卡宋祖熺委辦宜黃保甲指分新海防試用縣張紹箕優廪生李文濬附貢生俱繳照俱安徽人鄭德凝禀到浙江人中軍叅將鄭國謨應行赴部引見以吉安營叅將鮑莊署理所遺吉　叅將以閲兵案内記名　候補叅將吉勒通阿署理又甯都營叅將普承春亦應赴部引見以閲兵案内記名吳世修署理又建昌營遊擊劉雙保亦應赴部引見以前給拔委次王長貴署理 
 
 
 

Page 10

 
 
   
 
