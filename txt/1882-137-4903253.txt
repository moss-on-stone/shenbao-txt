# 1882 - 137 - 4903253

 

Page 1

 
 
[設法保護在美華人論] [  耶溪漁隱來稿]  
　　美國禁阻華人之議傳說數年徒以民間深惡華人而美之官員尙以和約爲礙未便　舉妄動故美人之惡之者亦無可台何而用華人之美人照常傭雇亦得無所顧忌於其間華人雖知美人之意而往者仍復源源不絶正以和約可恃美之於華敦睦旣久豈遽肯因衆人之怒而毁壞齊盟卽近年來中國泒駐欽使當说力爲調護勿使美廷竟下逍客之令也不意美人多方噪動遂使其政詂意爲之移并總統亦終於首肯定議禁阻華人勿准再往吾知前赴美國之人自此進退兩難而現在初去之華人則更大失所望矣蓋華人之往該處誠無異於他國美之所與通商者何國不有人往而獨華人深爲所忌誠以華人之數年多一年他國未嘗有之作事旣勤而傭值又廉美國之用人者土人與他國之人均不如華人故樂於傭雇而通國之中幾幾無一處不有無一家不用積成反客爲主之勢而美人因而怨甚也顧目前此議巳定尙不知如何訂約其爲此後不准華人前往也則中國猶可妥籌善後或諭禁赴美之人使之擇他處而往大如巴西小如火奴魯魯傭趁之資均不下於美國何必拘定一處倘爲己在美之華人自此皆將驅逐出境也則中國誠難措手何也華人赴美積二十餘年其人數不可以千百計其居之久者積工資以娶妻生子已儼然爲美土著今使回華起居服用諸多不便而日後且無所營生矣其未久者所得之資有幾一旦半塗而廢用資又將安出如謂中國顧全大局不令已國之民仰他人之食息自當盡數資送然試思百十萬人分批回國旣無如許之銀亦無如許之船將限幾年之期而始得盡歸乎吾知驅遣之說誠不能行也但美人旣定此議必不肯僅阻未來而容留其已至其與我駐美之欽使籌商處置之法固己急不可待也蓋已在美國之人成家立業者多設使長居其處滋生漸多士人之和終爲所奪目前總統亦持此議必將計出萬全不若從前之竊議於民間矣觀於前日傳來信息知中國欽使公署業已下旗此必美廷有相强華人之意欲我欽使之允行而欽使堅執和約以爲未便因而意見不合中美之和好已有決裂之機耳日來不知大局如何欽使有無主見能否轉轘苐以此數十萬之華人當時事齟齬之際寄食異邦進退維谷而勢成仇敵兩不相下美人固有羣起而攻之意華人办豈無自相聨絡之情設或美官不善調處欽使不能節制豈非大可慮之事哉竊謂近來華人出洋謀生不獨美國美之禁阻驅逐顯違公法背棄盟書曲直固自可辨然主客之形終不可淆華人雖克自保或美人此議有于他國公論卒不能行而事由衆怒禍起倉卒兩國之人苟有狂夫逞忿附和而起華人必且爲其所虐吾意華人所在之地當如西人之在中國自相團練以爲保護之具則卽無驅逐之事而平時交涉办不至受人之侮泰西大匣通商四洲凡緊要海口時有兵船往來或豐泊卽行或久駐不去但不能駛入内口此盖無事之時遥爲聲辇以各保其商民而有事卽资以彈奛中國造船製礮近己不少閩廣津滬之間抟年停泊徒耀觀瞻駕弁厚俸飽食嬉游水程不知駛行未孰以爲有事籍以戰守此欺人自欺也何不亦仿他國兵船之用游歴於通商各國華人所聚之處庶幾謀食海外者其勢不至於孤立而於習練水師閱歴海道諸端亦可少收其效此固不因美人定議而始籌思乃之者也 
[教習囘華]  
　　北京同文館之教習西人麥君丁前因請假兩年回國刻下假期己滿麥君自外洋附輪來華抵京之後館中學生皆前往晉謁具道離悰並申渴慕之意今此久别重逢不勝欣慰其時各教習亦皆會晤麥君詢及學徒等功課一切想定有一番整頓也 
[粤事雜錄]  
　　香港西字報言張振軒制府啓節之時兵弁往送者千餘人水師兵船亦聲砲致送憲節云又言上月二十三日粤垣之四有屋七楹因遭雨壁柱鬆配突然坍下壓斃三人傷者數人是亦不測之識也又云廣東之綏靖兵船因欽州近有盜匪故駛往該處剿辦與盜對壘槍斃盜匪約有百人生獲十餘名解回省城想訉鞫之後定行正法也又言廣東近日雖得雨澤而尙未透足田間不克種植然近日米價則反見跌落每石計减價一角五分云 
[茶市近聞]  
　　禮拜六怡和洋行之泰和輪船由漢至滬帶有新茶二百箱又於九江續裝二千九百五十箱抵滬之後已有五百二十九箱换裝外洋輪船載往英匣矣招商局之江表輪船於禮拜日抵滬在九江裝有新茶六十墩大約此項茶葉均須運往外洋也又聞前報所稱在漢口裝茶之斯德林葢斯德里輪船於昨日早八點鐘駛過吳淞並不停輪一逕出洋又有怡和洋行之格冷富路應輪船於禮拜日下午六點半鐘路過吳淞均滿載新茶前赴英國其水脚費則斯德林葢斯德里每墩計銀六磅十先令格冷富路應則每墩計銀四磅云 
[盗犯𥙈獲]  
　　前報所載福州仁記洋行買辦之姪携帶現洋一萬六千元赴鄉購茶中途被盜戕斃玆悉有二犯在茶肆中被獲一廣東人一福建人搜獲原贜洋六百元洋面有仁記行圖章送官訊供認稱行劫屬實是案同黨共有五十八人當時致死事主一人等語故該二犯業經解往福州諒必追緝餘黨照例懲辦矣 
[命安疉出]  
　　三月二十三日俗傳爲天后誕期廣東吉灣地方有天后廟香火素盛各處人前往進香者共有二萬人光影大小船隻約有四百艘鴈排麟次停泊河干乃人數旣多事端疉出二十一日有兩船攏𪞞爭檔至於毆鬥初以锰盞抛擲後竟各取出洋鎗及刀攻擊有一人斃命受傷者不計其數當經旁船解勸業巳罷手而餘怒未消旋復起而閧鬥于是由官憲差遺兵役彈壓始得停止又有賊竊船上之衣爲舟子獲住亦遭打死該船帮直視人命爲兒戲兇横已極未知地言官作何辦理也 
[刼騾殺人]  
　　天津灰堆地方前年有刦騾害命之案一騾所值有幾而喪良害理至於戕人之生方以爲絶無僅有矣不料前月念三晚河東地方出一命案竟是前後合轍河東在東門外與宫北祗隔一浮橋户口甚繁鱗次櫛比其後面則爲荒郊津人謂之開窪邱墓纍纍荆榛徧地惟中有一路可通行走由三甲至陳家溝接大直沽皆係小道念三晚漏脛三下街旁居人間該處有鈴蠻聲騾蹄聲爭閙聲捕擊聲聲聲不己由近而遠逾時卽息念四日晨忽傳該處後窪三甲與陳家溝接壤地方殺死一人死者年約十七八横臥路隅咽喉與肋下均有致命傷咽喉有紫色搭膊一條 
 
 

Page 2

 
 
縳住傷口血由口中溢出當係死後移至該處者肋下傷口拖出蛔　一條長六七寸念四日午尙蠕蠕動餘尙有傷痕而血跡糢糊未能細辨其衣服上穿紫花衫下着月白洋布夾褲破舊鞋襪無帽屍旁遺鞭竿草帽扇刀各一狀類騾夫未幾屍親來認果然其父衰病龍鍾抱屍號哭稱此係少子祗爲家貧赶騾度日昨晚竟夜未歸正在倚門切盼陡聞是信如失魂魄言畢痛不欲生其騾已不知所往是亦刦騾無疑有識之者謂該騾蹇劣價値不過津錢十千連鞍韉亦祗値十五千爲此區區謀財害命令人髮指是日報案邑侯以公忙示期廿五日臨驗騐後情形當俟續聞再錄該處距大直沽祗數里今正有賣雜麫人代鄉人當贖衣物者收有銀鐲一雙欲代付質不圖露眼亦遭刃斃曾經列報夫三月之内數里之遥疉出兩命案而所謀皆屬微細誠使行路者寒心也雖然若輩固屬兇悍而觀其所奪之小則爲飢寒所迫可知所以足民而弭盜又在默操治理之原者 
[皖垣决囚]  
　　前月二十六日皖垣接准部文决囚一名年約三十許該犯篇體及頭面均患瘡疥聞係太和縣命犯云 
[皖垣大閱續綕]  
　　安徽裕中丞在省垣校閱陸師情形業經列報前月廿七日晨校閱水師統帶澄清營張軍門預備小輪船伺候中丞登舟閱視操陣演砲從優奬賞中丞連日校閱所需點膳茶水均預派差役備辦不令屬員承應司道以下各官概免出城伺候可謂體恤之至矣 
[鄂省官報]  
　　漢鎭仁義巡檢自去歲陳巡廳出缺後憲委方少慰爲霖署事今藩轅牌示該缺着准補之楊寶森補授已於前月十六日接篆矣三月十九日藩憲牌示黃岡縣丞缺以新班遇缺儘先補用縣丞王錫韓蒲圻縣丞缺以銀捐候補班前補用縣丞吳家駿俱咨補 
[藐法受責]  
　　私宰耕牛本干例禁無如金陵回教中人食者茂多是以歴任地方官雖出示嚴禁仍陽奉陰違徒使差役索費而己不謂近有某甲以貨牛肉爲業在南門大膺福街設案前日江寍黃邑尊出署拜客道經該處前導業經知照詎甲置若罔聞照常擺列案卜並不收藏直待邑尊眼見不禁大怒當將甲傳到責其違示犯禁己屬法無可貸且眼見官長經過毫無避忌實爲藐玩己極着重責一百板具結斥釋云 
[圖竊反噬]  
　　月前有某甲控木客某乙於前任江寍陸邑尊案下呈稱同搭輪船被竊拿住請究等語卽經陸邑尊准詞飭差提訊詎乙到而甲未投案遂將乙交差暫行看管一面傳甲備質乃遷延多日甲仍杳然乙以久被看管不准取保心知甲與差役串通有意延宕遂將受屈被控各情托素識之某委員代爲函致邑尊近經新任黃邑尊傳乙訊問始知甲固極好騙子手專在輪船騙竊搭客銀洋衣物前由上水搭輪船下來見乙帶有寶紋數隻起意扒竊極意與乙通欵曲豈知乙固老於江湖者早疑其人故面雖欵洽而心實防維甲雖巧詐百出竟無能施其技比將到金陵甲知乙必登岸過此以往無從下手與其失之交臂何若反噬之以洩氣忿爰將己之水烟袋暗放入乙之網籃内及船抵下關各人收拾行李上岸甲故作遺失烟袋狀四處找尋旋於乙之籃内檢得遂謂乙竊煙袋復趕緊檢點行囊又譁稱失元寳數隻一併被乙竊去乙則稱中謀竊不成遂圖反噬彼此爭鬧上岸乙謂我住某行有名有姓如謂我行竊不妨同至某行令其保我不沈任爾到官控告何如旁觀咸以爲是不不獲己祗得偕至某行令行主作保一面與差役勾串將乙拘押以冀遂其訛詐之謀邑尊廉得其情遂問差垼何以原告延不到案該差托詞支吾邑尊大怒謂原告顯係情虚避匿勾串爾等在外訛詐飭將該差革夘重責勒限將甲傳到豈知甲己聞風遠遁比該差往傅己杳不知其所之矣夫乙以清白良民遭此誣衊雖卽開而所費已多小人之怨毒甚矣哉 
[養媳慘亡]  
　　楊州新城打銅巷内王姓開荳腐店爲業上月二十六日其養媳某氏忽暴病死夫家云是血崩媳年十年六歲稍有姿色平日其姑張氏必爲之妝飾隣人畏王之無賴張之凶悍從不與往來媳母陳氏聞女死痛哭奔視細察病源知非血崩忍而不言宻囑其弟誘王之夥細訪其故始知張雖與夫開豆腐店而實作倚門賣笑生涯卽以此媳爲錢樹不意媳懷孕將足月矣張恐其生兒後多周養之費遂以藥物墮其胎藥重身弱以致胎墮人亡云媳母得其實大號鳴於官張則反言媳不端懼罪自墮其胎而死其母特訛詐耳各執一詞訟於公庭特不知官將如何斷法耳 
[喬妝遇崇]  
　　向年剪辮一案妖由人興所傳幾半天下嗣以官府窮治民間嚴拿得以滅迹去秋楊城忽又虚驚百姓守望相助互相訪查官府又出示曉諭未及十日亦卽無事乃前日揚州舊城落星街西巷周姓子年十四歲於晚飯時忽跳無而歸雙目直竪口呼荷荷其母驚視之見辮髮散亂己爲人剪去不禁失聲大號隣衆畢集詳問其故皆云上年之崇又作矣次日其母舅洪某來視細察情形無语而去其母追出細問洪笑云三日後有回信但有生人常來看者須細問其姓名住處切囑而去旋果有林姓者年約二十歲第一日來看三次第二日四五次母卽告洪洪卽着其長姪某跡林所往以語誘之盡術其情蓋林本游蕩子弟專嗜飮賭時騙良家子或寡婦之子以飽其慾今與周子舊同硯飲賭己非一次是日見周子代母於錢店換錢有洋十一元串取之教之以計洪得其實卽扭林至周家質之而投報保申委員請移縣照辦云 
[游目宜愼]  
　　上月念五日傍晚時杭省珠寳巷之晋和泰信局夥從下城送信回局路經登雲橋見傍有兩少婦閒立該夥凝眸夥凝眸注視目不旁瞬適有一空轎迎面而來轎夫亦粗魯並不聲喚以致兩不相顧對面相撞該夥急回眸時轎槓頭已插入左眼眶寸許眼珠迸入眶内血出如射該夥痛極倒地幸旁觀者急將兩轎夫并轎帶住一面通知信局遂將該夥舁回但該轎夫一貧如洗餬口尙難信局夥亦復相似延醫服藥頗費周章並聞局夥之眼珠已壞萬難救治此誠可爲好遊觀者鑒焉 
[掌教抵杭]  
　　西湖詁經精舍掌教俞曲園先生每年於開課時文旌必抵杭一次在湖樓小住月餘然後回蘇今歲先生因患微恙兼抱喪明之痛是以遲至三月念四日始行到杭仍在湖上之俞樓下榻當道各憲及門下士之請謁者車馬雲集聞須盤桓兩月餘方返掉闔閭城也 
[左相啓節述聞]  
　　左侯相莅蘇之信已列前報玆聞憲節定於本月初十日出轅啓行抵蘇後尙須來滬察看吳淞口砲臺并製造局情形此係官塲傳說之詞俟有確音再行錄報 
[誕期停公]  
　　前報載禮拜三卽明日爲英國皇壽誕故本埠英領事署及各銀行皆閉門停公一日以伸慶賀之意西商圑練亦至下海浦操演際此清和淑氣又得一番熱閙矣 
[花會開賽]  
　　本埠賽花會改期於禮拜一二前已列報昨爲第一日本館因未據該會送憑單前來致未入内觀看惟據西友之往觀者述稱今届花會不能如往常之爭研鬥麗不惟因疉遭風雨所致並因曩有旗昌新泰興兩行東及大英公館管理船隻之寫字洋人樂爲襄事極力鋪張花會因之生色今則旗昌及新泰興兩行東已回本國而大英公館管理船隻之寫字洋人又經物故故形滅色其賽期己更改三次且布篷爲風雨所損但文訟師曾出有告白須俟修理完竣再行開賽昨日會塲門前所停車馬殊屬衡少入内游賞者亦甚寥寥云 
[車户續遞公禀]  
　　　本埠工部局議加東洋車捐並將車照拍賣經東洋車公所董事與各車户求恩由關道憲劉觀察照會美總領事商酌飭局罷議仍照向章辦理車户不勝欣感各情均列前報兹工部局出有告白稱現定新章此次所捐之照會自西歴六月一號起可用至本年 
 
 

Page 3

 
 
十二月三十一號止共發出照會一千五百張欲知底細望到局詢明投信認捐以便本局揀擇其認捐之信以五月二十七號十二點鐘截止等語各車户聞之又集公所商議昨晨邀同董事遞禀英界會審署跪求施恩人數不下百餘董事傅晋友等在前遞呈餘皆隨後嘈雑不堪均稱絶命求援同聲呼籲陳太守喝禁喧華隨閱禀詞謂所禀情節與前遞者相同本府己預向英美領事官商酌變通尙無回音着靜候二日給示且爾等旣來禀求本分府自當力向啇議何得在堂喧鬧成何事體傅等謂衆曰蒙大老爺體卹須知恩典不得嘈雑令其退出候示乃衆甫下堂又復人聲鼎沸傳等喝之不住聞該業董事又投道轅求恩并聞工部局所議新章召人投信認捐每照愿出洋若干揀定之下再問其有車與否設係有車卽可定見其無車者尙須斟酌至車户中有貧窮孤寡藉一二輛車餬口者俟查明屬實仍可照舊章發給然各車户己議定皆不往投信認捐若無車之人認捐照會亦屬無用卽使鳩匠赶造而如許車輛一時何能造成不知此事作何了局也 
[違例罰洋]  
　　英界會審署據一百四十七號華捕禀稱查得野雞馬車户陸新如違例將傷馬篤車將人馬帶案請辦陳太守騐得馬匹前蹄有傷隨謂陸曰邇來以病馬駕車者疉經巡捕拘辦近又重罰數人爾豈不聞乎陸惟求恩太守判罰陸洋四元撥充醫院經費馬令帶回喂養 
[懲辦兇横]  
　　王永懷投英界會審署控稱昨夜在滿庭芳街酒店飮酒有酒客李金隆誤將酒潑于我身上囑令留神並未與計較伊卽肆口辱駡略爭數語伊起身出外以爲無事詎轉瞬復來袖中藏刀幸被人看破扭住交捕送案請辦凶刀呈閱李供上將酒潑濺我身故與爭諭並未帶刀行兇捕禀抅拿李時手中確有刀一柄陳太守以李細故口角竟圖行兇情殊可惡判將李笞責百板荷枷一月刀存銷 
[拉車滋事]  
　　錢春欲投法界會審署控稱昨日行經大馬路石路口被木料車橦倒當與該車夫理論詎伊反停車肆毆傷我頭顱適逢巡捕拘住請辦該車夫供名蕭戴壽當小工推車日得工錢入十文昨日誤將錢姓橦倒出于無心尙求施恩陳太守判罰蕭洋半元給錢養傷如無力繳洋則改爲管押七天以儆 
[辛己歲除前一夕得龍渊舊隱郵詩見懷次韵奉酬]  
　　雲停月落暗神馳小别天涯又幾時每倚九龍汀郡山名舒遠望還憑雙鯉寄想思羡君霧隱頻年慣笑我萍蹤到處宜欲和新詞燈蕊燼漏聲催賦歲除詩[  俊生黃家鼎稿]  
[除夕偶成再步前韵索和]  
　　客中歲月若奔馳又屇迎寅餞亥時商陸爐添消宦况屠蘇酒熟惹鄉思聲喧爆竹傳春至性似梅花耐冾宜坐待夜深人夢穩空庭燒燭祭新詩[  俊生黃家鼎稿]  
[追和黃俊生太守夕偶成詩疉前韵]  
　　光陰過眼等駒馳想見他鄉餞臘時一夕藏鈎紅燭影三年陟屺白雲思飛騰霄漢君眞健冷落江湖我自宜却億送窮吟獨缺拈毫重補歲除詩[  龍湫舊隱稿]  
[題俊生太守西征集再疉前韻]  
　　轉餉西秦捧檄馳一編柳往雪來時黃河太華窺形勝漢寢唐陵發古思具此胸襟登覽好得君才力壯遊宜更看舊雨關心處留别殷勤輒有詩[  龍湫舊隱稿]  
[題程仲承先生遺稿]  
一赴修文所二年挑燈轉怕讀遺編關河飄泊生多恨骨肉凋零死可憐黯淡吟魂黃浦月荒凉孤塚白門煙江南詞客今何在流水茫茫感逝川○霜天笳吹滿哀音一卷詩存抵萬金收拾叢殘歸坦腹謂君婿黃瘦竹商量剞劂有知心管君秋初擬刊君遺稿高情合比延陵劍遺響能傳中散琴畢竟靈光理不得布衣姓氏重山林[  上海葛其龍題]  
[蘇省撫轅抄]  
　　四月初三日花翎分發江蘇試用道張翼由京來理問劉開泰禀知牙厘局委武陽絲捐差縣丞李宗涵銷松滬貨捐查騐差從九郭照藩王德元禀知泒蘇差委○初四日理問婁湘銷滬局差新選上海吳淞司巡檢張繼彬山東人禀到從九沈金聲禀知奉委赴通海泰如等州縣守提發審修金銀兩差辭蔡恩錫辭赴東山絲捐差 
[浙省撫轅抄]  
　　三月二十九日成邦彦禀奉藩司委赴臨海催前故楊令交代差叩辭四月初一日候補廳司獄湯承霈禀知藩司委署松門巡檢叩謝咨補錢塘主簿葉家瑶禀謝飭知准補試用縣丞程鶴年交缷紹興府照磨回省禀到巡檢馮正焜銷催烏程潘令欠解兵米差並謝淮補玉環巡檢吳栻禀知藩司委署泰順典史叩謝 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年三月二十四日京報全錄]  
　　宫門抄○諭旨七道錄前○雲督劉奏病請開缺就醫摺○豫撫李奏調署副將片○御史洪奏爲請飭嚴行覆試孝廉方正摺○湖督李奏調補知縣摺○豫撫李奏請開復各州縣處分片○漕督周奏知縣完清銀兩片○廣西撫慶奏病痊銷假摺○三月二十四日工部鴻臚寺廂黃旗值日無引見○敬信往東陵請訓○四川松潘鎭總兵李培榮請訓○六額駙瀯貝勒各請假五日○邵亨豫續假一個月○文桂定昌仍預備召見○欽天監呈進日食　○太常寺奏二十九日太廟親行禮節○鄂禮奏請開缺○召見軍機文桂定昌李培榮○○雲貴總督臣劉長佑跪奏爲微臣舊疾漸加力難振作任期再滿念切瞻依籲懇天恩賞准開缺就醫抑卽循例陛見恭摺抑祈聖鑒事竊臣於光緒七年三月二十八日曾將衰病乞休緣由奏奉上諭劉長依久應彊寄辦事實心朝廷深資倚任該督當勉力從公以副委任所請休致着毋庸議欽此欽奉之下仰見聖訓周詳感戴莫名悚漸無地維時孝貞皇太后哀詔到滇未及彌月悲愴方切叩謁無從而區區吓懷更有不能自安誠念慈禧端佑康頣昭豫莊誠皇太后聖躬調攝遲報大安皇上孺養肺誠未由仰慰屬在臣子懼同深何敢自便私圖再陳退齋計自四月内續陳病狀以後欽遵機誰如意調治至今又將一載祇期精神稍振日不足而月有餘何期智力俱疲老將至而耄先及雖公事尙無貽誤兩病軀實未復元方計本年夏初重逢任滿或得入都展覲伏闕陳情乃琢屇新春舊病叢發肩背作痛牽連右臂右骽行步拜起動輒爲難加以去秋咯血旬餘脾陽未復痰嗽不安數易醫方迄無成効似此衰寐加甚未敢再事因循竊臣謬以菲材沐三朝之知遇疉裁温諭鑒萬里之孤忱具有天良能無自奮惟念邊疆要地端資强幹之員亂後遺黎尤賴撫綏之力如臣衰病難望振興若再尸位素餐必至辜恩負咎是以不待夏初先期披瀝伏維皇太后皇上俯鑒微臣迫切之情賞准開缺回籍軫念邊省疆圻之重另簡賢員來滇俾臣早日交缷回籍就醫則暮景桑榆皆出自生成之德卽邊氓禾黍亦孰非迪簡之恩臣之愚忱非徒私計若以言爲過慮力可勉爲現當述職之期彌切趨朝之願伏乞聖恩賞臣陛見庶幾衰羸情狀近邀臨照之光亦且逼暮年華重慰就瞻之志臣無任欣感待命之至所有微臣舊疾漸加力難振作任期再滿念切贍依籲恩賞准開缺抑卽循例陛見各綠由廑恭摺具陳伏乞皇太后皇上聖鑒訓示廑奏軍機大臣奉旨雲貴地方緊要該督任事有年素稱得力着將應辦事宜認眞整頓不必來京陛見所請開缺着毋庸議欽此○○李鶴年片再署信陽協副將開封營游擊馬在逢現在調回本任所遺信暢恊副將有控制三關之責必須遴委幹員接署以重職守兹杳有署理開封營迹擊河南營叅將全喜年力富强操防勤愼堪以調署除分檄飭遵外理合附片陳明伏乞聖鑒謹奉軍機大臣奉旨知道了欽此○○江南道監察御史臣洪良品跪奏爲考試之廉方正弊竇甚多請飭嚴行試以昭核實恭摺仰祈聖鑒事臣維孝廉方正乃朝廷特設之科典金鉅也該士子等宜如何潔清自愛以期名副其實乃風聞前日考試考廉言正士子竟有不能完卷預覔槍手假充當差官員混入朝房代作代冩復有勾通傳遞抽換情弊行蹤詭秘物議紛騰擬請簡泒公正大員嚴加覆試核對其筆　磨勘其文理庶情弊昭然眞僞無難立判矣夫朝廷另闢此科舉用最優列名在前者立登選班稍後者予雜職雖重其行不專取其文而崇其眞要必黜其僞卽就孝廉方正四字而論孝廉或人不盡知而方正則人所共見近間各省所舉人到京竟有微服冶遊挾優飮酒　檢蕩然毫不顧名思義者而臨塲復作奸舞弊無所不爲夫上以方正求之而下以邪曲應之進身之始己違其實安望其服官有恪耶臣竊維孝廉方正一科乃三代鄉選里舉遺意聞近來州縣往往徇情濫舉不采諸輿諭公評有以鑽營得音有以賄賂進者督撫大吏不加查察率行保荐以致濫竽充數良楉雜陳名實不符其弊實原于此考之漢世荐舉孝廉不實者罪坐舉主歴朝因之似應申明此例以爲冐昧濫舉者戒臣爲愼重名器剔除獘端起見是否有當伏乞皇太后皇上聖鑒謹奏奉旨已錄○○頭品頂戴湖廣總督臣李瀚章湖北巡撫臣彭祖賢跪奏爲煩缺知縣揀員調補恭摺抑祈聖鑒事竊查准補湖北孝感縣知縣宗景潘於光緒六年十一月二十三日病故當經奏請以武昌縣知縣凌心坦調補接准部咨坐光緒七年七月二十二日行文該員凌心坦先于七年七月十九日在省寓丁父　開缺自應仍以原開缺日期另行揀員請補查定例知縣應調缺出俱令于現任人員内揀選調補又州縣等官必歴俸三年以上方准揁捕又准部咨嗣後凡保題升翻人員應令于保題疏内將該員任内有無積案及欠解錢糧承緝未獲盜案詳細聲叙如承審案件並承緝盜案徴解錢糧己起降調革職泰限者概不准其升調各等語查孝感縣地廣民稠政務紛煩係衝繁疲難兼四要缺非精明練才識兼優之員不能勝任臣等在於通省實缺知縣内逐加遴選查有興山縣知縣亢廷鏞現年四十歲江蘇吳縣人由内閣供事於同治元年咨送方略館當差九月爲取總理各國事務衙門二年三月傳仍兼本館差使旋因承辦軍機清椳告成議叙從九雙月三缺後選用復因承辦軍機漢檔告成議叙加一級紀錄一次嗣經總理各國事務衙門保奏以典史歸正班前先選用並加理問銜四年經神機營咨調赴奉天省剿捕馬賊出力保奏五年奉上諭着免選典史以縣承不諭雙單月歸道缺前先選用欽此復總理各國事務衙門例奬赏加同知銜八月差竣回京六年隨同出使西洋當差保奏以知縣用奉旨書照所請欽此十年因出使差竣保奏仍以知縣不論雙罔人歸議叙班鑑先選用奉旨依議欽此十一年本衙門例奘選銑後以同知用奉旨依議欽此十三年四月分選授令職六月初二日經吏部帶領引見奉旨湖北興山縣知縣着亢廷鋪補授欽此光緒元年三月十五日到任該員亢廷鏞濟愼廉明現已興山縣本任内徣龜一切恐臻裕如並無積案乃欠解錢糧巳起降調革職等事以之請調孝感縣知縣要缺實堪勝任核計歴俸己滿三年興例亦 
屬相符據湖北布政使王大經按祭使蒯德標會詳前來合無仰懇聖恩俯念員缺緊要所有感縣知縣一缺准以興山縣知縣亢廷鏞鼩補實十地方吏治均有裨益該員係現任知縣請調知縣銜缺相當毋庸送部引見又該員係初次調繁毋留核計罰俸所遺興山縣知縣員缺湖北省現有應補人員請扣留容俟接准部覆再行照例請補　合詞恭摺具陵伏乞皇太后皇上聖鑒勅部核覆施行謹奏軍機大臣奉旨吏部議奏欽此○○李颻年片再查前任詳符縣知縣劉觀光前任鄧州知州黃縉昌前署新縣知縣王其仁因虧欠舊案交代正雜銀兩前署葉縣知縣杳霈由虧欠新案交代正雜銀兩均因迭次嚴催延不清繳經前撫臣涂宗瀛彚案奏參革職勒限兩個月完解奉旨允准欽此遵轉　在案兹劉觀光己將欠解交代正雜銀四千二百八十六兩六錢一分四厘黃縉昌已將欠解交代正雜銀二千五百九十六兩八錢六分七厘王其仁己將欠解交代正雜銀一千四百六十一兩四錢六分四釐查霈已將欠解交代正雜銀三百九十八兩九錢九分四釐均發限内如數完解清楚據布政使覺羅成孚按察使豫　詳請開復前來臣查該員等應解新舊交代案内虧短正雜銀兩旣於限内如數全完尙知僥奮合無仰懇天恩准將前任詳符縣知縣劉纜光前任鄧州知州黃縉昌前署葉縣知縣王其仁前署葉縣知縣查霈革職處分一併開復以昭激勸除飭明查明　解前項銀兩入於何項册内造報另行咨部外理合附片具陳伏乞聖鑒訓示謹奏軍機大臣奉旨着照所請該部知道欽此○○周　祺片再據江安糧道張富年詳般光緒五年分漕項奏銷案内署漬河縣知縣萬青選欠解輕齎等欵正耗銀一百五十三厘八分計未完四分以上於光緒七年十二月初四日續完訖詳請具奏前來臣該員未完光緒五年漕項銀兩經前漕臣黎培　遵照户部奏　章程於光緒七年八日彚開清單專摺具奏在案今旣續完清楚理合附片具陳伏乞聖鑒飭部免議　行謹奏軍機大臣奉旨該部知　欽此○○廣西巡撫奴才慶裕跪奏爲病軀調治漸痊依限銷假恭摺具奏仰祈聖鑒事竊奴才前因不服水土染患腹疾具摺懇一恩開缺謂理光緒七年十二月十六日差弁賣回原摺後開軍機大臣奉旨慶裕着賞假一個月調理毋庸淵缺　此當將奴才感激下沈繕摺叩謝天恩在案一面枉緊延醫調治理在一月假滿痊軀已　痊卽應依限愈銷假照常辦事不敢稍耽安逸合將奴才病痊銷假緣由恭摺具奏伏乞皇太后皇上聖鑒謹奏軍機大臣奉旨知道了欽此 
 
