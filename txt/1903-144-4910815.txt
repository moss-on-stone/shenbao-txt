# 1903 - 144 - 4910815

 

Page 1

 
 
[敬募急振] [  申報館協振所啓]  
　　天災流行無歲蔑有然如今日之兵荒水旱交迫一時則亦數十年中所僅見者蓋因皖省之合肥等處旱魃爲災赤地千里山東之惠民諸州縣因黄河決口數百里内外室廬牲畜漂沒無存而廣西又因匪徒揭竿肆行焚掠今雖亂事稍弭而孑遺黎庶謀生殊難聽鴻飛之到處哀鳴冀駿惠之及時下逮所望四方好善君子或節筵宴之資或省嬉遊之費囊金慨解多寡從心俾敝所得以匯解灾區源源接濟一念之善必能上迓天和所謂身其康彊子孫逢吉者此理可操劵卜也肅此佈陳惟希垂鑒 
[書點石齋開印歴代史事政治論事]  
　　科舉改章朝廷以策論取士士之有志進取者迺咸思從事於經世之學若皇朝之典章制度東西洋之政藝財産靡不博考參稽洞明要略上以應聖世旁求之盛意下以勵海内實學之宗風數百年來帖括虚拘之習至此迺一洗陰霾惴惴焉惟以不知通逹切用爲恥然而不縱觀於二千年之陳迹則治亂之由盛衰之迹王霸純駁之辨人品邪正之分末由而考鏡也不博求夫先哲之崇論閎議則治亂之由盛衰之迹王霸純駁之辨人品邪正之分仍末由而剖析也是則士生今日讀史其要務矣讀史而兼讀古今論史之作殆尤爲要務矣點石齋主人有見於此乃敦請名宿十餘人集書數百種詳加採輯得文數萬篇舉古今來朝綱國政民生吏治綱舉目張釐然畢具書成携以示余余觀其所著例言一曰是編年代依涑水通鑑以三家分晉爲載筆之始春秋以前概從割愛一曰是編所選以議論爲主凡涉考據如錢大昕廿二史考異之類概不採入一曰是編所採皆係論事之文先君後臣因人隸事其專褒貶一人者另編數卷以附於後一曰前人論史有寥寥數語者亦有篇幅甚長者兹編所搜不拘一格蓋方朔萬言阮咸三字固不以文字之短長定懮劣也一曰先儒評論有一事而或是或非有一人而忽褒忽貶兹編兼搜並採祗須立論圓通不妨各存一說一曰前人讀乙部書大都隨筆札記並不立題兹由同人因文見義一律標明藉淸眉目或原有標題者則仍其舊一曰篇中人名如張良或稱子房或稱留侯諸葛亮或稱孔明或稱武侯因標題者非出一人故體例未免稍紊一曰名論均以圈斷句精警處則加雙圈意在使學者易於領會非敢於前人著述任肆雌黄也一曰所採各專集或係坊肆通行或係家藏秘帙大都皆有依據惟洪亮吉讀史論斷祗有石印單行本考之北江全集並無其名是僞是眞未敢臆　因其用筆簡當故仍列入編中一曰所採各書如大學衍義補啓心金鑑之類皆人臣告君之言與論史口吻微有不合今悉仍舊貫以存其眞一曰先哲評史之書見於各家書目者尙不止此數惟以成書倉卒不及遍採譾陋之誚所不敢辭至其引用書目如李靖史評葛洪涉史隨筆劉子輩漢書雜論唐庚三國雜事孫子翰唐史論斷范祖禹唐鑑何去非備論無名氏歴代名賢確論王夫之讀通鑑論宋論楊愼史說于愼行讀史漫錄李漁史論沙張白讀史大略杭世駿諸史然疑王鳴盛十七史商榷趙翼廿二史札記章邦元讀通鑑綱目札記秦篤輝讀史賸言方宗誠讀宋鑑論楊以貞史話李祖陶前漢書細讀後漢書贅語讀三國志書後讀明史雜箸明論夏之蓉讀史提要鍾惺史懷尤侗看鑑偶評黄淳耀史記論略魏禧史論夏勤墉紀事約言陳遇夫史見張尙瑗讀戰國策隨筆叚玉裁明史十二論蕭震史略王轂讀史管見林柏桐史記蠡　仲弘道歴代史事論斷讀史小論俞鴻漸讀二國志隨筆周濟味雋齋史義孫鼎臣史論亢樹滋史論潘永季讀明史劄記讀史記劄記施國祁史論五答洪亮吉讀史論斷均專係論史之書此外散見於各家箸述者採取又不下數百種余維乙部之書史評旣尠佳本徴之總集論議又或囿於一偏未有甄綜條貫蔚爲鉅觀者是編搜羅旣富抉擇尤精乃促其急付石印以廣傳布並語之曰唐太宗有言以古爲鑑可知得失語云前事不忘後事之師今功令取士以策論而先以史事政治論試之殆見夫上下千載褒誅揚搉規時勢爲倚伏借古事抒今情觸類引伸非此不足以覘學識乎學者苟取是編而研究之旣愈於綜貫全史窮年而莫殫他日出任大計用以較利病衡是非詎不足以取資是編膺艱鉅而濟世變歟若僅目此爲塲屋要書藉以佐獵取功名之具是殆猶淺之乎讀是書也 
[俄索礦山]  
　　京師來電云日前俄官照會奉天吉林兩省將軍求准開采某某二處礦産兩將軍急電告外務部外務部王大臣令速向俄領事嚴行拒絶尙未悉兩將軍將何以處之 
[俄艦計數]  
　　天津直報譯登日本大阪每日新聞云近日明查俄國駐泊亞東之軍各艦特列表如左計旅順口有戰艦巡艦共十一艘驅逐艦十八艘牛莊有戰艦一艘鹿兒島有戰艦一艘長崎有戰艦一艘巡洋艦二艘海參威有戰鬪艦二艘香港有驅逐艦五艘新加坡有驅逐艦一艘馬尼剌有驅逐艦一艘上海有驅逐艦二艘芝罘有驅逐艦一艘鎭南浦有驅逐艦一艘按俄國於亞東事務極意經營日來除增派波勃逹等三戰艦鼓浪東行外又遴派亞歴山大第三及倭斯拉比亞二艦往駐亞東海洋 
[俄運火藥]  
　　日本長崎來信云有俄國軍中轉運船二號一名賢洛立痕一名利苦麥司於西歴五月二十號由漢堡載到火藥三百二十五箱小泊一宵翌晨卽急急望烏港進發 
[俄民蠢動]  
　　英京倫敦來電云月前俄國烏夫矮省地方官薄逹之諾烏伊氣君驀被匪人暗中行刺以致人心惴惴昕夕靡寍原其肇事之由因某處地方官幾希内之夫君欲將境内猶太人强行壓制遂使各處暴徒蜂起斬木揭竿事爲俄廷所知急將幾希内之夫君斥革一面查明猶太人之乘機作亂者約有百名予以駢誅以敉斯禍 
[英增軍艦]  
　　美國某日報云英政府頃將北太平洋艦隊中二等巡中二等巡洋艦名矮痕夫伊啞痕者及逐水雷艇二號一司拔洛他苦一名烏伊辣司添人東方艦隊西歴四月中由烏伊苦托利耶遣赴香港二十八號道出散維齒就火 
 
 

Page 2

 
 
　魯魯島寄椗聞之艦中將校云英政府近擬大增中國海上兵力刻下方在攷求一切情形 
[中日通郵]  
　　日本大阪某日報云中日兩國所訂郵遞章程已於東歴五月二十一日鈐印大旨中日尋常郵件互相寄遞所收郵費與日本本國相同又不論遞至何處地方海關並不徴稅至日本郵便局所收小包出入中國各口岸日人願納稅銀並言明鈐印之後兩閱月卽須切實施行 
[英弁遇盜]  
　　天津西字報云上月下旬某日英國陸軍千總葛千戎帶領印度馬兵二名自蘆臺策騎赴山海關行至唐山迤西三十里之　突遇羣盜持械攻擊葛君與印兵力不能敵以致受傷後經某某諸教民赴唐山營告警營官立派馬軍一隊馳往緝咨一面將葛君及二印兵接應回津 
[三續江西内河水師巡警章程]  
　　一訪拿匪人船隻私運硝磺軍械送縣訊實者該員弁應請註册提前酌委優差一次一狂風巨浪行船失事冒險救起一人除記功一次外酌賞錢二十文撈起貨物値錢五十千以上報明有案者記功一次撈取屍骸一具酌賞錢一千文一查獲河道賊船送地方官訊有實據者該員弁准記功一次一操演陣式槍砲嫺熟技藝出衆者除優賞外准記大功一次巡划放哨途遇商船被盜被竊立刻拘獲在事出力員弁應請從優分别請奬記功一護送要差三次護餉一年無悮者營官隨時禀明准記功一次一營官有督率稽察專責該營所管汛地能三月内無有盜竊各哨弁無有記過者由委員查實後准將營官記功一次哨官一年無過亦准記功一次一巡警辦理三年果有成效以及商民船隻稱便河道安靖無虞除統領不敢仰邀議叙外擇其尤爲出力員弁叩乞撫憲准予專摺保奬以昭激勸以上記功十二條凡三功作一大功一營哨藉事歛費縱兵擾民情節重大者治以軍法一勇丁不守營規恃勢逞兇欺壓平民犯姦生事情節重大者治以軍法一河道遇有匪船兵丁受賄縱釋以及有勾結情事查出在事者按軍法從事營哨失察匿報營官撤換哨弁查辦一停泊汛地之船如敢藉端訛索擾累商民以及巧立抽收油燭費用名目得錢文者無論多寡爲首勇丁插耳後斥革營哨失察營官記大過一次哨弁撤差一往來商船遭風失事駐汛弁兵坐視不救哨弁撤差勇丁嚴懲如乘危攫取財物不給還事主查實爲首勇丁按軍法從事營哨徇縱匿報營官撤差　弁撤革一巡划放哨傳籌途遇民船本非匪類膽敢任意嚇詐勒索錢文一經查出或被告發察出爲首者按軍法從事營哨徇情匿報營官撤換哨弁撤叅一巡船日間聞汛砲晚間聞海螺上下鄰汛不飛速開船接應哨弁撤差勇丁嚴懲一哨弁不奉差委擅離汛地記大過二次奉差來省禀辭後逗留不卽回汛記過一次如三個月内請假至三次者記過一次一哨弁約束不嚴以致兵丁閒散及更鼓不勤立予撤差勇丁嚴懲一砲船拿獲盜竊等眞贜確據不通報本營又不就近送地方官訊辦擅自用刑或卽釋放哨弁按案情輕重有無吞贜徇縱各弊分别記過撤差一砲船護送要差夾帶私貨希冀瞞釐查出除將貨物充公外哨弁撤差一哨弁奉委護送要差不愼以致官船被盜被竊按其情節輕重分别撤委叅辦如停泊本汛駐汛砲船疏放應卽撤差留緝本管營官記大過一次　一所轄河道有客商船隻被盜疎防營官記大過一次哨弁記大過二次摘頂留緝失竊者哨弁記過一次一大修砲船油艌不實以及篷索不整軍械不明哨弁記大過一次如遺失軍械查其情節分别撤叅追繳一巡警放哨取巧偷閒任意遲延查出哨弁記過二次艙長斥革勇丁嚴懲一勇丁私帶閒人在船以及宿娼賭博酗酒打降强賈硬賒等事查實分别輕重記過插耳斥革一砲船勇一缺額查出哨弁記大過二次營官失察記大過一次箕斗不符查有頂替情弊者哨弁記大過一次營官記過一次一勇丁技藝疎應將督操不力之哨弁記過二次勇丁斥革以上記過十八條凡三過作一大過凡營哨員弁記三大功者均禀請從優奬叙記三大過者均卽行撤差功過准其相抵勇丁記功酌賞錢文銀牌 
[催繳房捐]  
　　武昌訪事人云鄂省開辦警察需費浩繁全賴官紳商民繳納房捐以資挹注近日捐戶欠繳者甚多又因奉旨飭停各項雜捐疑房捐亦在其列遂相率觀望以致局中支發各欵竭蹶異常現由武昌府梁集庵太守警察局金峙生太守會銜出示曉諭略謂警察爲富强要政現在辦理漸臻成效斷無中止之理此項房捐專供警察經費非他項雜捐可比自示之後務各照常繳納如再觀望拖延定卽嚴究不貸 
[振興蠶業]  
　　福州訪事友人云客冬周子迪方伯黎季裴觀察及何觀察璧鎏鳩集各官紳於閩省水部城外左文襄公祠内創設蠶桑總局入春以來採桑秧購蠶種發交民間領受成繭之後卽可售之局中說者謂此一事也將來如能逐漸推廣則閩省中蠶事當不難與兩浙争衡矣 
[餘欵興學]  
　　蕪湖訪事友人云此間沿江兩岸悉皆圩田江北一帶全恃黄四灘一堤爲保障前經工振局蘇觀察辦理黄四灘圩工事竣之後將餘欵興建工振學堂栽培寒畯誠當務之急也 
[閩臬過鄂]  
　　武昌訪事人云正任湖北安襄鄖荆道朱少桐觀察欽承簡命陳臬閩中卽將任内經手事宜交代淸楚一面具摺請旨陛見旋奉硃批著來見欽此因卽朿裝起程上月二十七日行抵鄂垣詣撫轅禀見并徧謁司道各官大約小作盤桓卽須入都展觀也 
[閩員游歴]  
　　福州訪事友人云前福建海澄縣知縣吳宜之大令承銑宦閩多年與南洋各島紳商素稱聨絡近見朝廷講求新法整頓商務因欲前往　察情形冀異日回華時以資治理上月某日向厦口道署請領護照延少山觀察嘉其壯志准如所請大約不日當束裝出洋矣 
[盜首成禽]  
　　姑蘇訪事人云上月二十七日長洲縣蘇靜菴大令得太倉州來電略謂鎭洋縣某當鋪被劫曾經懸賞購緝兹訪得是案盜首楊金標係湖南某縣人現匿於蘇省請卽飭差緝拿等因因飭差頭黄榮勝赶緊跴緝黄奉諭連夜率同夥役四出偵求旋悉楊果匿蹟距胥門二里許之某村遂於翌日淸晨偕夥役數十人至彼處分投掩捕旋見楊在船中手携茶壼緩步登岸因卽誘至附近小茶肆啜茗一聲暗號諸役四面兠圍楊突出利刃亂揮幸經强有力者將刃奪去得以拘獲入城解至縣署大令飭暫收押刑房聽候訊供核奪 
[巨犯自盡]  
　　福州訪事人云武黄舉黄兆英糾同痞黨在長東靑山下及閩縣水部留村南臺吉祥山各處以製造僞洋銀爲生近日僞製日本銀圓流行巿面旋因同夥不睦出首於洋務局局員派勇密拿黄夫婦及林宗展等五六人分解福防廳及閩縣署訊押上月十三日自知身爲罪魁難逃法網林遂吞服洋烟自盡黄夫婦則均投繯而斃及獄官驚覺已無及矣 
 
 

Page 3

 
 
[科名佳話]  
　　紹興訪事人云會稽周孝廉藴良本簪纓舊族平日研求實學夙著文名此次赴試春闈衆皆料其必售迨榜發果中會元喜電傳來戚友官紳咸往道賀又去歲浙省解元蘭谿劉孝廉焜亦得聨捷金華金孝廉兆豐得列會魁山陰王孝廉允猷等伺登春榜於此足以徴東浙文風之曰臻蔚盛也 
[鄂渚新晴]  
　　武昌訪事人云前者鄂中陰雨連綿農田望晴甚急經武昌府梁集菴太守率同縣宰設壇祈禱迨上月二十七日雨師返旆次日卽大放晴光一時白叟黄童無不歡聲雷動 
[茸城火警]  
　　松江訪事友人云上月二十四日之夜三鼓後西門外東嶽廟對河小猪行街薙髮匠阿七家不戒於火延及比鄰沈姓家及某姓小木作共燬門面四椽始經各水龍救熄當火熾時華亭縣陳仲陶大令婁縣屈吉士大令均到塲彈壓中營張冠庭參戎亦策騎而至督勇施救得免蔓延 
[烟臺小志]  
　　烟臺訪事人云四月十二日東海關道李觀察乘泰順輪船赴天津謁見直隸督憲袁慰庭宫保闔屬文武員弁均恭送如儀○四月十五日下午二點鐘時天色陡然陰晦俄而雷鳴電閃地軸撼摇大雨之餘繼以冰雹所幸爲時不久卽雨霽雲開否則年歲難免因之受損矣 
[奉委剿梟]  
　　江蘇撫憲恩藝棠大中丞前因浦東奉南兩邑私梟猖獗擾害良民飭本標滬軍營管帶龍葆珊遊戎及浙西鹽捕營管帶吳叅戎福海督勇往剿嗣以各勇未能得力添委飛划營管帶徐輔臣參戎督率師船掃除醜類參戎奉札後卽於昨日來滬命駕至上海縣署拜會縣主汪瑶庭大令互商良久旋詣蘇松太兵備道轅謁見道憲袁海觀觀察洎辭退卽逕往浦東相機進剿 
[封閉公司]  
　　順直義振彩票經直隸總督北洋大臣袁慰庭宫保奏奉諭旨停辦後所有在滬分設之公司自應遵照收歇乃粤人石姓等今尙盤踞其中前日被人控諸保甲總巡局總巡朱森庭明府立卽親往南巿將公司大門封閉 
[英界火警]  
　　昨晨五點鐘後大馬路第四百十三號門牌王桂記銅作不戒於火忽兆焚如經瞭望臺上鳴鐘報警各救火會西人急驅皮帶車往救得卽熄滅然已殃及六百十二六百十三兩號房屋矣 
[美界火警續聞]  
　　美界火警已登昨日報章兹悉火起於虹火崑山路後第七號洋房某西人家餐房内幸施救得法未釀巨禍救火會諸善士因卽中道折回 
[惡棍宜懲]  
　　著名惡棍混名皮鞋錦三者自前月將同黨徐海松刓去雙目後近益暴戻恣睢竟敢招集無賴自稱一百零八個黨專在虹口一帶横行不法魚肉鄕民現爲捕頭所聞已禀請英美租界公廨讞員孫建臣大令遴選差役會同各包探前往拘拿務將錦三獲案以便從重究懲 
[押犯瘐斃]  
　　虹口捕房押犯倪阿林因患兩足浮腫經捕頭送放司各脫路工部局醫院醫治延至昨日溘然而斃捕頭聞報令地保出外詳查如無屍屬在申當即備棺收殮 
[上海官塲紀事]  
　　昨日江南織造存月波尙衣因公來滬命駕赴道轅拜會蘇松太兵備道袁海觀觀察繼至上海縣署投剌縣主汪瑶庭大令飭丁擋駕○候選主事明子良主政由吉林來滬昨日乘輿至縣署拜會汪大令晤談良久始别 
[上海縣署瑣案]  
　　瞿妙生扭蔡春春至縣署前晚縣主汪瑶庭大令升堂研訊瞿供小的向在本城虹橋堍擺設魚攤近日蔡春春在小的攤旁設攤售魚　之理論被毆受傷爲持扭求訊究蔡供小的與瞿均在虹橋堍設攤賣魚瞿心懷嫉妬時常辱駡争論之下卽被扭案妄控大令飭各自覓地設攤不許設在一處致啓爭端○趙吉生控鄭林芳串通兄長趙吉雲侵吞房價一案大令提集一千人研訊趙陳氏供去年丈夫趙吉生將屋售與鄭林芳議定洋銀五百八十元先收三百元後夫兄吉雲忽於十月十七日將丈夫所立賣契取去私交鄭收向鄭支取洋銀一百八十元鄭隨將未付之一百元藉端圖賴丈夫迭向索取置之不理今丈夫陡患疾顚故由小婦人投案求恩追究趙吉雲供胞弟吉生將屋賣與鄭林芳賣契由小的轉交當收洋銀一百八十元至次日卽交與胞弟小的並不侵吞鄭供去年小的價買趙吉生房屋當交洋銀三百元至十月十七日由吉雲交來賣契一帋隨又付去洋銀一百八十元尙應找付一百元自當如數措繳大令諭令吉雲付還洋銀一百元鄭限兩日内將洋銀繳楚以便給領○前者法界公廨移送輪船扒手莫和明及小竊陳阿三兩犯到縣大令訊責收押在案前晚飭差帶案復訊莫供小的係湖南湘陰縣人此後不敢再犯叩乞施恩陳供小的係本邑虹口人嗣後誓當改過自新大令飭將莫還押所中候備文遞解回籍陳責二百板卽行釋出 
[上海巡局紀事]  
　　前日賈王氏投十六鋪巡防中局控稱前將縫衣機器租與金小弟之妻言定每月租金一元五角迄今多時非特不付反將機器吞沒求即究追局員黄衡堂二尹諭候傳金到案訊明核奪○福康參行主某甲遣其夥某乙扭李茂生至十六鋪巡防北局請追所欠帳欵洋銀二十餘元局員陳仲賢二尹飭地甲帶出妥爲理處 
[仁恩普被]  
　　日前本館協振所承天一居士交來洋銀一百元爲長子求喉症速愈身體復元囑助廬州振捐又求已病速愈助廬振洋銀一百元又以父子之病均因助振獲佑轉危爲安續助廬振洋銀一百元以爲世之同病者勸又如皋裕豐和莊交來湘邵禹基福堂助振洋銀一百元又仁暉草堂頴川氏以五十生辰慨念廣西兵旱成災助洋銀五十元又隴西吉人求身體康健合家平安助急振洋銀三十元夫辦振至今日已成弩末矧近年各省偏災迭告刀兵水旱相逼迭乘下民何辜遭此慘劫今幸諸大善士仁漿義粟源源而來涸鮒哀鴻不致同塡溝壑功德所積自足消沴戾而召祥和豈獨天相吉人康疆同慶而已哉拜登之下謹書數語以表謝忱 
[添請醫士]  
　　醫之所繫重矣哉十人十全則爲上十人四失卽爲下夫此四人者非必壽數合終良由方劑悮投顚倒錯亂故至是耳敝堂於此道愼之又愼歴來所延醫士類皆　練老成愼重民命雖不敢自詡爲十全亦不至偶同於四失兹當夏令初交疾病叢生五百號絡繹而來垂頭喪氣十二人應接不暇右絀左支因特添請内科王君煕亭巢君壽屏外科陳君偉生眼科王君紹康幼科趙君書田間日到堂施診之數君者亦皆一時之良與春間所延十二人如和之於緩盧之於　具有著手生春之妙用然功候由於平日謹愼在於臨時竊願與諸國手勉之又勉矣乞附報章藉供衆覽[  滬北天后宫前廣益善堂司董嚴信厚龔心銘施則敬朱佩珍唐榮俊葉貽釗等謹誌]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浦東總巡局紀事]  
　　前晚本邑浦東十四圖所轄賈家角某姓雜貨店被賊攻破店門而入攫去洋銀一百餘元小洋銀四百餘枚　　店主以被盜行劫爲詞投報浦東保甲總巡局總巡謝岳松明府親率差保前往履勘指爲所報情節不符乃將店主帶回候訊○浦東周浦鎭龍王廟等處各圖董前因梟匪羣聚械鬥深爲地方之害具詞環禀松蘇太兵備道轅旣又禀請浦東總巡謝岳松明府就近撥勇彈壓明府諭令靜候道憲批示遵辦 
[英美租界公堂瑣案]  
　　包探王長桂解俞福生朱阿五陸唐氏到案禀稱伊等男婦三人串拐張小弟之妻李氏報經小的拘獲並將李氏移提請究李氏供小婦人實被夫兄張新甫倩俞朱轉浼陸唐氏說合售得身價洋銀一百八十元陸唐氏供俞朱二人領此婦來時稱係孀居意圖再醮小婦人一時受伊之愚致有此事當時祗分得洋銀十八元餘由俞朱收去是否盡交張新甫不得而知張新甫供弟婦因小的偵尋嚴緊反誣小的串謀尙求明察讞員孫建臣直剌及襄讞委員魏蒓塢大令商之德總領事署繙譯官麥令豪君判將俞朱各責四百板押捕房三月陸唐氏張李氏各掌頰三百下張新甫責手心一百下隨將張李氏給張領回管束○包探張才寳解馬陳氏王陳氏葛李氏及湯阿三到案禀稱伊等男婦四人將女孩阿花　與龜子錢永祥處賣娼報由小的拘獲今阿花已由錢交出請爲訊核阿花供年一十有四早失怙恃童養王陳氏／ 
家被王陳氏與湯等商通賣與錢所開妓院偪令學習彈唱幸由陳方氏報捕得以重見天日現在不願隨錢亦不願隨王陳氏求恩發堂留養大令飭發棲流女所俟及歲時擇良婚配王陳氏葛李氏各鞭背三百下馬陳氏鞭背二百下湯責四百板○包探米順解張阿福戴仁山到案禀稱伊等二人均在某洋人處服役前日洋人失物疑及伊等所竊報由小的送請訊究大令著押候查明實在情由然後核奪○包探趙銀河解吳鴻賓到案禀稱此人因欠洋人福來銀兩被控案下小的奉大老爺飭提是以送請訊究大令著押繳銀一百零七兩○包探何阿春解林阿金到案禀稱此人行竊劉元山家衣物報由小的拘請究辦大令判責四百板 
[法租界公堂瑣案]  
　　偷兒孫阿林前因犯案經讞員孫建臣直剌驅逐出境近又潛入租界中行竊衣服燭臺等物被包探緝獲送案請訊代理讞員李茹眞大令判責四百板嚴行驅逐不准再來○前者某洋人訴稱家中失去金戒指二枚疑細崽馬阿七所竊請卽究追大令訊究之下馬供稱小的被欠工資二月索之再四遂以行竊相誣大令因令押候復核昨日某洋人投案訴稱用馬服役並無兩月之久大令著候下期復訊核奪○莊書樵稱偷兒金根生竊去小銀錢七枚當塲拿獲送入捕房今已送案務請訊懲大令判責二百板○烟妓周琴仙訴稱前日小婦人由狎客楊子卿喚往觀劇因向陳蔡氏借得銀臂釧一雙不料被楊騙去蹤跡杳然今幸尋獲扭案請追楊洪小的向在南洋公學讀書現已辭出前日偕周妓至鴻運樓小宴無資給値伊自願將銀臂釧質錢代付至今尙未贖還大令判責楊手心四百下周妓掌頰二百下○張文炳　家丁許順投案禀稱家主係指分福建試用通判雇用翟順爲家丁不料竟被竊去衣服七件日前搜出質劵出資贖回兹命小的將翟送案請究翟供小的主人因事赴蘇被許順行竊衣服及主人向之根求則忽誣指小的所竊大令命一併押候飭探至張處問明一切情形聽候禀復核辦○錢靑選訴稱被徐榮卿欠銀若干去年臘月徐浼義泰磚灰行劃還二千九百五十兩除收到一千二百兩外尙少一千七百五十兩由徐立票分期拔還迄今已逾三期分文不付是以送案請追徐供須遲至閏五月内小的方能照付求恩格外從寛大令著押候嚴比○沈阿榮訴稱陳阿五行竊衣服報捕查獲送案請追陳認竊不諱大令著押候笞責二百板贜給沈具領 
　　　　 
 
 

Page 10

 
 
 [G　　松村洋行遷移告白 
　　本行現遷至美租界文鹽師路川虹浜第九百八十八號門牌專做東洋名廠各色緞疋及各樣縐布價廉物美如蒙惠顧請認明地址可也 
　　匯豐銀行告白 
　　啓者本行收足資本洋一千萬元公積英金値洋一千萬元又銀洋五百五十五萬元共合洋一千五百十萬元另議定備用股本洋一千萬元總行開設在香港分行在倫敦厦門暹羅包帶維亞孟買加拉吉打古隆北福州德國漢口神户長崎意陸伊羅法國呂宋紐約檳榔冷宮西貢舊金山新加坡蘇拉巴啞天津北京横濱其上海行與各商往來暫存本行之銀每日結帳者其息長年二厘存至二十萬兩爲止存一年者其息照長年四厘算存六個月者其息照長年三厘半算存三個月者其息照長年二厘半算代付本埠匯票並辦理銀行一切應辦事宜匯票可以匯至倫敦及歐洲印度新金山美國中國東洋等處大通商碼頭特此佈聞 
光　緒二十九年正月廿七日 
　　投時利器　　點石齋啓 
　　本齋開張三十餘載歷年所出書籍類皆精益求精用能海内風行洛陽紙置至近年新學日盛尤講求經世善本除殿板官板外所印各種類皆校讎縝密不惟魯魚帝虎可免貽譏且墨跡鮮明紙張潔白能使閱者一目了然絕無近日他家所印模糊不淸之憾今將切於時用者若干種開列於後以備閱者採購註開　殿板圖書集成　官板二十四史　正續國朝先正事略　通鑑輯覽　羅馬史要　御纂五經備旨　胡曾二公夢略　翼敎叢編　足本三通考　洪經對筆紀　普通經書策論　四書五經新義　中外大略　經濟新論　雍正硃批諭旨　十七史商榷　寫信必讀　五經彚解　史記　五經備旨　西學四種　湯輯盛世危言　萬國史記　日知錄　廣治平略　橫行九通　皇朝直省輿圖四書五經義策論啓蒙湯氏策論　聖武記　鳳雙飛前後傳　歷代史論　尙友錄　士禮題跋　校邠廬逸箋　賜顧者請至棋盤街本分局購取可也 
　　奏辦湖北籖捐彩票頭彩五萬元五月廿六日開彩 
　　本局奉　湖廣總督部堂　奏明開辦第十六會額設票五萬張每張售洋六元中彩共六千五百零七號計七優張有零中彩一張以八成零派出彩銀之高比各公司爲准期五月二十六日在漢口開彩得彩紅票憑本局對號單核兌銀元本總局設在漢口鎭上海分局設在南市久大碼頭吉祥弄○外埠往來信力票力本分局一槪不付統歸自給龍洋啞板槪不進出○再得彩紅票如無本分局騎縫圖章及長方上海分局小印者槪不收兌因無票根可查也特白　 
　　殾朙假冒 
幕韓齋藥號開設湖州城内彩鳳坊東首歴有二百餘年精製門市飲片𧆛修丸散膏丹杜煎虎鹿等膠内廳發兌各省藥材參燕諸品貨眞價實四遠馳名去夏時疫流行本齋所製丸散尤著靈應是以各埠函購日不暇給詎有不肖之徒冐刻本齋圖章發票招紙串通信局劣夥竟將僞藥冐消混售遠道易受欺朦不獨有碍本齋聲名誠恐悞服僞藥爲害更甚幸卽破獲本擬送究再三懇商始以罰洋充作善舉今恐射利之徒復萌故智特於癸卯年五月爲始另加石印仿單換用石印發票以杜僞冐荷蒙　賜顧請細認明本齋石印仿單採藥圖爲記庶不致悞 
　　廣東籌餉大票頭彩聲明 
　　茲接粤東總公司來電悉四月三十日開彩第十一會　頭彩五千四百五十六號　二彩二千七百零八號　三彩八千七百零四號　四彩九千六百四十三號　其頭彩並上附彩蘇州生泰亨號下附彩本埠同德利號售出待對號單到申再行詳明此佈　　粤東恆豐公司駐滬分局啓　　蘇州生泰亨廣東籌餉大票頭彩誌喜 
　　四月三十日開廣東票頭彩第五千四百五十六號由本號售出得主容後聲明先此佈告 
　　觀西萬源來仝啓 
　　是非攸分 
　　新案陜西同州府刑席趙子鼐號魯軒浙紹諸曁縣籍在幕次因被楚人戴視仙國得府館勾串府經鄒仁鑑商同大荔縣張祥齡等無故詐傳陜臬憲論挾制英守驅逐府幕寃謹無伸進省詳呈當經陜臬樊增祥查明親筆批示懸牌　貴幕品端學粹人所共見縱使衆口鑠金河損光風霽月從來主賓相處合則留不合則去是非公道自在人心營營青蝇甸足與較英守之輕信張令之造言本司聞之亦爲不平前已函加申飭復稱並未揑造則正勿庸坐寔至首府張守相勸乃係同鄉關切措辭容或失當意故無他　貴府幕在陜有年傾佩者衆行見倒屣爭迎固無庸斷斷辯論也惟此次被折寔由縣幕戴姓計圖府席所致排擠之風君子所恥戴姓如果束身自愛知必引避嫌疑力辭府幕也　光緒二十八年封印日錄 
　　上海寳善齋書莊 
　　石印各省學堂應用各種大本時務新書發售○殿板大字宣紙同文二十四史○大字御批通鑑綱目○大字御批通鑑輯覽○大字本大清一統志○大字本康熙字典○皇朝經世文統編○皇朝三通識要類編○最新經世文編○中西政藝策府統宗○中西武備兵書念一種○五大洲政藝全書○時務宏括○西學通攷○各國政治藝學分類全書○西國新政輯覽○西學富强叢書○大版綱鑑易知錄○袁了凡綱鑑○九朝紀事本末○遼金紀事本未如蒙賜顧請向棋盤街北首本莊購閱謹佈 
　　花旗銀行 
　　本銀行創於一千九百零二年資本共花旗金洋一千萬元現已收足六百萬元其餘四百萬元卽日收齊總行設在美京紐約分行設在英京倫敦以及上海香港新金山新加坡呂宋横檳等埠尊理各該埠銀行應辦一切交易其餘各埠分行俟陸續設齊再行登報聲明以廣招徠如荷存欵其息存十二個月者長年五厘存六個月者長年四厘存三個月者長年三厘每日結算者長年二厘特此佈白 
　　横濵正金銀行上海分行新行鈔票洋圓 
　　本總行創自横濱一千八百八十年資本金洋二千四百萬圓公積金洋八百九十一萬元分設各國名都大邑廣有通交中國上海天津牛莊北京分設亦已年久今在上海分行新行通用自一元五元十元之鈔票洋圓奉准　本國政府允行始于中歴十一月初二日起以便行旅經商之一助其外 
　　新式存单以及相與徃來支觧簿集 
　　各埠專辦銀行應有一切交易無不克已招接存欵更竭誠實久蒙中國　達官均用華文專備中國仕商樂取便捷易於通鉅賈交相稱贊本行格外精心研究接應　　　　惠顧現由總行刋到曉　惠然顧臨者之用爲特布告仰祈　俯鑒如欲存欵在横濱總行册者半年期息五釐長年期息六釐如存欵期滿准在横濱支取金洋上海取銀亦可如在横濱存取換算則以日本金錢交付隨時註明定價如在上海則以元錠銀價交付庶幾市面仙零上落於　貴客毫無耗損以昭平允如欲存在上海分行者長年期息五釐半半年期息四厘半三個月三厘半逐日往來二厘半以副交厚同文之來誼云爾其餘匯票押匯電匯承接周到有美悉臻如蒙　惠臨請至本分行面訂可也　　　經理人長鋒郎謹白 
 
 

Page 11

 
 
   
 
 

Page 12

 
 
[光緒二十九年四月二十一日京報全錄]  
　　宫門抄諭旨均錄正張○續前摺○熱河都統錫奏爲分别裁抵攤捐並酌給各官津貼摺○東撫周奏爲認借昭信股票銀兩懇恩仍照原請加廣學額摺○江督魏奏淮南徴收課釐數目摺接續前摺勿庸奬叙之處出自聖裁至此案滋事營勇傳占魁周洪昌姚正才魏從隆四犯經成都府訊據供認糾衆滋事不諱已由臣批飭正注安定中營帮帶把總周明遠不能約束已咨部斥革練丁沈雲魁等毆傷勇丁楊定邦刁海淸以致釀成鉅案亦難曲貸姑念釁由營勇而開已將該練丁重責監禁貸其一死餘人分别懲責省釋其會府及津捐局毁壤之處均飭州勘估責令華國英賠修由州騐收結案所有遵旨查復辦理鹽局道員被叅各欵緣由理合恭摺具奏伏乞皇太后皇上聖鑒訓示謹奏奉硃批另有旨欽此　　　　　　　　　　　　　 
奴才錫良跪奏爲熱河公費攤捐貽累屬員擬請分别裁抵並酌給各官津貼及嚴禁餽送需索等弊奏明立案恭摺仰祈聖鑒事竊維察吏不可不嚴恤民不可不厚必使其力足自給而後可責其潔已以愛民奴才前於上年十二月到任後會同直隷總督臣袁世凱前署都統臣松壽奏請整頓熱河地方改制事宜擬請酌給屬員津貼業經奏明在案數月以來悉心訪察督同熱河道將各該府廳州縣歲入歲出之數澈底鈎稽查口外各地方官不同内地州縣例有地丁羡餘其應支俸廉及辦公銀兩尙屬不敷攤扣僅恃有限之卯規卽本署支銷已虞不給而常年必須捐解者一曰致送上司之公費係因該管道府廉俸不敷辦公爰將節壽名目改爲公費一曰各頂經費之攤捐如緝捕考試及各衙門書吏工食紙張等項因庫欵支絀無從作正開銷均責各廳州縣按數認解歴年上求下應從不問所自來黠吏藉以恣其貪庸吏因而隳其守骫法鬻獄視若故常際兹積重難返之時期爲弊絶風淸之舉自惟有裁其出欵厚其入欵俾出入相抵而有餘所有攤捐内應發各項經費擬统由公欵開支永革攤捐名目道府各員亦擬另行籌欵津貼不准再收屬員公費以及饋送到任過山節壽乾禮水禮門包茶敬等類並將各廳州縣正佐等官及擬請改設添設之府縣等官通籌預計一體酌給津貼以資辦公之用除都統奎斌奏明化私爲公之卯規暫准仍舊俟籌欵稍豐卽行裁革外其卯規外加收之到任禮壽禮贺禮平時之供應各行之官價下鄕備辦公館相騐之勒索使費種種苛歛巧取旣經裁革公費攤捐復加津貼應一概嚴行禁止佐雜並禁擅受違者皆以贜私論如此痛湔惡習曲體下情該地方官無患乎貧固可一意求治該管上司無取於下更可遇事認眞庶幾邊地窮黎盜賊饑饉之餘不致再受吏墨官貪之害如蒙俞允擬請本年秋季爲始卽於熱河新籌各稅捐項下就地照數動支懇請免其造册報銷並擬永著爲令不得挪充别用及减成發給以致有名無實日久弊生自此以後再有私受屬員饋遺及私向民間婪索者則是自甘暴棄咎無可辭定當按律嚴懲以肅官方而維吏治所有擬請分别裁抵公費攤捐並酌給各官津貼曁嚴禁饋送需索等弊各緣由謹會同直隸總督臣袁世凱合詞具陳奏明立案並繕具淸單恭呈年覽是否有當伏乞皇太后皇上聖鑒訓示謹奏奉 
硃批著照所請該部知道單併發欽此 
頭品頂戴兵部尙書銜山東巡撫臣周馥跪奏爲山東紳商士民認借昭信股票銀兩懇恩仍照原請加廣學額以昭激勸而示大信恭摺仰祈聖鑒事竊查光緒二十五年七月接准戶部咨議覆江南道監察御史張承纓陳奏昭信股票按糧攤派省分請照成案加廣學額案内聲明昭信股票無論如何勸辦如有欵目零星難以核奬者亦准其一律請廣學額不准稍有折勒以申大信等因奏奉諭旨允准咨行到東當經前撫臣張人駿督飭藩司查明章邱等三十四州縣曁魚台等十九縣引票商皂各欵除情願領票另行請奬不計外計銀三十萬七千一百兩查照咸豐三年捐輸廣額定章一廳州縣捐銀至二千兩者准廣文武學額各一名捐銀至二萬兩者准廣文武永遠定額各一名現在武試已停請廣文武永額十九名文學一次廣額一百零三名運學廣額一次五名目癸卯年起分别加廣等因奏奉硃批該部議奏欽此欽遵在案兹准禮部會同戶部議奏不准請加永遠學額改爲一府捐銀一萬兩以上者廣學額一名一次並引四川津貼捐輸成案應廣學額不准改廣文額所有泰安等十二州縣所捐股票銀兩數在一萬兩以上准廣一次文學額各一名平慶福山數在二萬兩以上准廣一次文學額各一名掖縣數在三萬兩以上准廣一次文學額三名其餘章邱等十九州縣不足萬兩之數魚合等十九縣商皂所捐股票銀數共五千六百兩均不敷廣額一次一名應令照章另行請奬等因當經行司轉飭查照去後兹據布政使胡廷幹洋稱查不准加廣永遠學額及武額不准改廣文額各章程係指尋常年例捐輸不能請奬實職者查此次昭信股票係屬借欵原須分期歸還本息嗣因無欵歸還始准奬給實官又因股票數目零星不敷請奬是以定爲加廣學額朝廷嘉惠士林無微不至惟究照何年章程辦理從前本未議及今忽不准永廣學額且須萬兩以上始准廣額一名一次以盈萬之資按照常例可奬十成監生九十餘名今僅廣學額一次一名得失懸殊適足以灰急公好義者之心况獲雋者未必係出資之人必以數目零星呈請歸還本息値此帑絀時艱將何以應若旣不還欵而廣額名數又限制極嚴必責以另核請奬則數目零星之戶不得同邀奬叙未免向隅與其過事苛刻灰其報効之忱何如破格寛容朂其登進之路應仍按照前請凡一屬捐銀二千兩以上者准廣文武學額各一名一次二萬兩以上准廣文武永遠定額各一名現在武試已停應請改廣文額以勵士心等情造册請奏前來臣查此項昭信股票銀兩與尋常捐輸不同辦理未便過嚴致失大信惟有仰懇聖慈逾格准如所請以廣皇仁俾多士益資奮感而零星捐戶亦免藉口除淸册咨部外謹會同山東學政臣尹銘綬恭摺陳請伏乞皇太后皇上聖鑒訓示再現據黄縣紳民認借昭信股票銀二萬兩請廣永遠文學額二名現已補入淸册一併咨部合併聲明謹奏奉硃批該部議奏欽此頭品頂戴兩江總督管理兩淮鹽政臣魏光燾跪奏爲恭報光緒二十七年上半年淮南徴收課釐數目仰祈聖鑒事竊淮南鹽務於同治一年奏定新章徴收課銀按半年奏報一次鹽釐隨課並報歴屆循照辦理光緒八年湖南湖北安徽三岸經前督臣左宗棠奏加新引接准部咨自光緒九年起將兩淮新舊各商課釐數目收支各欵分欵造報又光緒二十一年署督臣張之洞奏准續加鄂湘皖三岸新引所收課釐備還瑞記洋欵各等因遵經報至光緒二十六年十二月止在案兹查二十七年正月起至六月底止收舊商課釐銀一百十七萬五千九十七兩有奇收新商課釐銀七萬八千五百二十九兩有奇又收續加新票釐銀一萬七千三百三十一兩有奇共收新舊各商曁續加新票課釐一百二十七萬九百五十八兩有奇又收湖北襄陽鄖陽等府試銷淮鹽釐稅錢二萬八千八十千文萬戶沱抽收川釐錢八萬三千二百二十四千有奇比較二十六年上半年連同預釐銀錢各數大致不相上下據兩淮鹽運使程儀洛分造淸册詳送前來前署督臣未及具奏移交到　覆核無異除將淸册咨送部科外謹彚開淸單恭摺具陳伏乞皇太后皇上聖鑒敕部查核謹奏奉硃批戶部知道單併　欽此 
 
