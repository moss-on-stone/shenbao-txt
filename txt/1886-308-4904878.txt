# 1886 - 308 - 4904878

 

Page 1

 
 
[九十四號畫報出售] [  點石齋主人啓]  
　　瓊州孤　海南生黎巢穴其中近有客匪游勇勾串離巢四出刧掠爲瓊民患上命督辦欽亷防務馮軍門子材剿撫之軍門威望震海南火軍所指可尅期而定丕冒海隅厥功偉焉此係軍門眞相游瓊客得之以示本齋特圖之以誌欽仰并願與仰望丰采者共覘之報首仍列告白一紙後附淞隱漫錄圖說一則准於十六日出售此布 
[新印石印雲程必備] [  點石齋主人代啓]  
　　自石印之法行各家選印大小題文往往博採廣搜以多爲貴誠盛舉焉然博而雜何如約而精蕉綠軒主人藏有名輩窗稿及近時試藝千篇同人慕而讀之果皆詞意輕靈理法縝密而題之纖巧偏全截搭凡足以窮手法者則又無不備誠小試穿楊絶技豈可聽其湮沒視同覆瓿乎爰商付石印以供同好然文藝而外古學爲尙故復精選近時舘閣賦百餘篇分韵試帖四百首竽編分類文料初二集二本額之曰雲程必備至選校之精當紙墨之晶瑩大雅自能鑒别無俟贅陳分訂十本用綢匣裝池每部價洋一元八角徑寸明珠精雅罕匹准于十月終出書倘蒙惠顧祈向滬上各書坊曁南北申昌如躉售希至申報舘帳房及鎭江申昌書畫室面議價更從亷此佈 
　　 
[增選石印小題眞珠船初續兩集出售] [  點石齋主人代啓]  
　　粤東向有小題眞珠船之刻久已風行海内惜字跡漫漶舛誤甚多加以氛擇未衋精純殊不足供有志者揣三蒼書屋主人心竊憾之爰請江浙宿學重加剔選分爲初續兩集計初集得文一萬二千有奇其原刻中聲希味淡讀不經意之作並已見於宗海嫏嬛文　等集者槪行删汰以避習見雷同外又裒集同人摘本及書院課窗作復得文二千餘首以補初集所未逮名之曰續集交本齋石印茲於是月十八日出書分裝二十本價洋八元正此書一出較諸粤東原刻眞有上下床之别矣想薄海文人自能辨之售處在上海各書坊南北申昌以及各省申昌如願躉買請至二洋涇橋同泰號面議此布 
　　 
[石印增選泮林擷秀出售] [  點石主人啓]  
　　邇來石印大小題文皆取備題未有節選以供揣摩者茲蘭言室主人托印增選泮林擷秀自小講講下提比中後以至短比段落博觀約取無　　備誠善本也至於校　詳細楷法精工猶其餘事卽日出書每部二本價洋五角分寄各書坊如躉售請至本齋帳房面議 
[論搶火宜懲]  
　　昨報論縱火宜防夫縱火者何爲搶火地也爲搶火地曷爲而先縱火盖非縱則不能槍因搶火而縱之念以起亦有縱火而搶之事以成若是縱火與搶火一而二二而一者也他處且勿論就滬上十一十二兩夜疉兆焚如火皆起自空屋中試思空屋無人何來火種且僅縱火而不思搶攫亦何苦而爲之雖至愚有計不出此豈諺所謂火着好看難爲本家　但圖好看乎滬上巡防最爲嚴密中西捕更番　緝晝夜分作數班中捕皆窄袖短衣其角深靑帽綴紅纓夏秋則凉帽冬春則暖帽前檐黏小白方上書西字號數腰懸短棍胸藏篳篥倘逢緊急一吹而四面　圍西捕中有印度人頭繞紅布如中國勇兵之包帕街道若棋局四達處派一人植立旣不走動亦不坐臥烟茶均無由入口換班乃得卽安嚴密如此而尙有縱火尙有搶火者厥咎安在大抵火之蹤也多於僻靜地方或十家或五家棋布星羅苍口則標其額曰某某里中西捕卽非換班之際亦無過而問者以西人好　小徑皆臭穢不堪誰其掩鼻而趨中捕見西人之裹足尤而效之亦復懶於深入于是匪類乃得潜蹤又峰房水渦賃廡者每多妓女毶毶柳色蘇小深藏月上黃昏羣然訪豔匪類卽追隨其後求乞數文錢或有或無要不過遮人耳目迨行蹤旣靜詭計旋施一縷烟濃卽狂呼救火附近家門猶未啓蜂擁爭敲趁茲惶遽之時任意搜羅一若代爲援救爲櫝歟爲包歟爲零星什物歟紛紛擾擾拿攫分逃而警鐘猶未鳴也洎乎瞭望慺高蒲牢遞吼或由德律風傳訊中西巡捕奔走偕來四圍堵住祇許洋龍藥水龍及保險諸西人得以行動此外雖至親密友手執燈毬亦不准越雷池半步儘有所居被難主人適不在家聞警飛回輒阻于亂棒之威言語不通并眷屬無從提挈焉噫立法之始不爲不善其奈此因壹而廢食懲羹而吹虀哉且祝融氏旣歛威而退則公堂瑣案必有以搶火糾纏者或拿獲于當塲或搜查於事後笞責數百板枷示數十天所搶者給原主領回似稽查已極認眞防護已極周至視他處之毫無彈壓者霄壤攸分矣而不知此等皆貧窘小民順手牽羊頓忘利害名爲搶火實則忙中拾得或不値數文錢無非鱗扑之而彼縱火匪徒早已遠颺見首不見尾云然則縱火與搶火竟無法以處之乎有謂宜責成房主加意防維者有謂宜督飭看門留心偵伺者有謂無論大街小巷中西捕役皆當一律梭巡者急則治標未始非毖後懲前之策特人烟稠密良莠難齊搶火罪名雖較縱火爲輕而若輩皆一鼻孔出氣懲一可以儆白似宜將搶火者從重加刑與縱火同其科罰庶幾漸革頽風歟抑今歲之以火災告者幾於書不勝書若廣東若福建若漢口若杭州及松江多至百數十家小亦十間五間成一處而再三失愼其由火油炸裂煬竈惟災固所恒有而秉管秉秆宵小生心抛火種於隙中藉搶攘於閙裹一星之𦦨遽至燎原橾牧民權先除害馬但使實心實力何難弊絶風淸愼無姑息爲懐不輕用重典也至救火之時多一人即受一人之益倉猝間縱難辨認亦當量爲變通或預給燈籠上標暗記或預頒照會臨騐放行旣不至散漫無稽慮其魚龍混雜亦不至絶人太甚牢雖補無益於亡羊也若夫拘因果報應之談爲下等人說法冀縱火與搶火者革面而洗心焉不惟不暇亦不屑 
[軍械沈沒]  
　　香港西字報云有一駁船向外洋來之輪船駁運軍械用小火輪帶至中國新購之輪船上所有軍械均係中國向外洋購買者行至中流風浪大作駁船立卽傾覆軍械盡入水中未知日後能撈起否也 
[都門瑣記]  
　　羅占彪者直隸淶水縣凌雲寨人自幼爲銀工十數年來饒有盈餘邇在京開設店鋪妻鄭氏善治家家業因之日裕客臘忽拘黃門之戚年逾强仕嗣續猶虚旋有爲之執伐者謂有張氏如卓文君之新寡如能鼓求凰一曲則兩美必合誠天綠焉羅見張氏年只二十餘丰采可人傾心慕之諏吉二月初　娶過門張氏喜揮霍非若前妻之勤苦持家羅鍾於情亦不相拒數月於茲家計已不如前矣至七月杪張氏暗引所懽携帶細軟而逸四處尋覔跡蹤毫無迄今已及浹旬而靑鸞黃犬信音乖終不得美人消息云○某夜二更時有賊至宣武門内十八半截技勇兵巡夜公所將某兵衣服掠去兵驚覺喊嚷領催聞知一面調隊追擒一面持鈎竿圍捕賊用刀砍斷領催鈎竿挾物腾身上屋迨各隊到齊遍處尋緝則賊已杳如黃鶴矣○會辦北洋大臣者察院左副都御史吳淸帥於初四日由津返都僑寓東安門外煤渣胡同賢良寺内初五日天曙時備摺進内恭請聖安當日未蒙召見次日仍備緑頭牌呈遞軍機處預備召見遂蒙召詢中俄分界及沿海一切事宜聞淸帥尙須會同海部王大臣籌議操練水師之事云○初七 
 
 

Page 2

 
 
日武狀元榜眼探花及諸進士恭備傳臚事畢狀元更易盔甲簪花乘馬出午門端門天安門過金水橋出西長安門諸進士隨焉聞狀元現寓炒麫胡同堆房内家道異常寒苦此次會試賴鄉人佽助來京云查武進士每名例給坊價銀十八兩帽頂銀五兩一甲一名武進士不給帽頂銀加　 
給盔甲此定例也○神機營威遠捷勝清銳四字槍礮技藝隊于初七日晚入廠守宿以備五鼓時排隊分出安定德勝門外兩黃旗較塲由各隊專操營帶大臣閱看合操○新派會典館正副總裁等會商修辦會典擬在東四牌樓三官廟内權作公所亦有擬借○寶錄舘以便繕脩者○正藍蒙七甲官廳某步甲之子夏間在船板胡同刨挖地溝被　殞命經左翼連巽尉許給銀一兩五錢米一分以示優卹每月由本旗固山廳支領日前聨翼尉將米裁撤步甲一時情急奔至連翼尉宅門首用刀將肚剖開五臟迸出登時身死按步甲米一分每季斗餘爲此區區竟致自盡何視人命如草芥哉○會典館總裁咨取各衙門司員人等襄辦會典一切事宜俟各衙門咨送到齊再行分派提調纂修協修等官並聞照章尙應考取繙譯膽錄等官二十人須行文八旗於貢監生員中彚試此項館差修竣後定有優奬以故人皆爭先恐後願効力於楮墨間云○宗人府奏派玉牒館正副總裁特簡惇邸禮邸等王大臣七人現已開館恭修玉牒黃檔其紅檔已行文内閣禮部調取章京筆政來館恭修奈内閣禮部苦於人多額少該堂司頗費躊躇恐所屬不免有向隅之嘆也 
[剿匪獻馘]  
　　月初李軍門新燕統領各水師在元和縣屬之陳墓鎭一帶巡緝鹽梟舟泊澱湖旁訪得梟船多艘匿蹟業蘆之内乘夜夥刼行商遂麾軍圍而剿洗梟匪恃衆抗拒一勇爭先赶上　然一響倒仆艙中視之則鉛丸由肩穿背出蓋已中槍而殞矣一勇繼之亦被刀傷三處各勇仍奮力追擊當時擒獲三名格殺五名勇丁割其其首級獻功軍門飭飛划到省解送撫轅崧中諭令懸桿示衆其生擒之三名則發蘇州府飭交長元吳三縣分投監禁訊供定讞想經此一番痛勦梟匪雖橫亦當稍稍潛蹤矣 
[括蒼小志]  
　　上河鄉橫塘山腰楊府廟僻靜無人久爲竊賊之淵藪馬快每月往收規費賊必設席欵之以故數年來著名竊賊珍姆等盤踞其中從無一人敢過問日前隣村汀腰地方酬神演劇珍姆偕妻子率同伴五六人前往觀看地保見之初欲向前拿捉斷恐賊黨衆多未能抵敵因暗令稍稍隠匿珍姆等大怒將保扭住兇毆受傷數處該地保赴縣禀請相騐並求緝獲究懲當經周邑尊籤飭値日差前往是夜差等帶同副役多人雇船至是處適遇一賊不知在何處竊來雜物一担差等聲喝捕獲彼此聲喧珍姆等在廟内聞聲卽携妻子向後山逃去差役人多四面　拿遂獲珍姆等三人帶回管押適邑尊辦理考差是以尙未提訊云○温州衛王紫庭守戎之太夫人於九月二十七日仙逝李太守查得武員丁艱例準在任守制百日故不復和員護理云○永嘉塲鹽大使病故出缺由大憲委府經廳王叅軍前往兼理○瞿學使考試永嘉文童正場拿獲槍手一名提案訊問處以應得之刑所有牽涉認派各廪保立飭分别斥革扣保旋有認保吳楨赴院訴稱本童在塲内舞弊廪生實不知情懇求格外原宥學使批謂旣據一再呈求準其開復衣頂仍不準出保陳必昌着該學官查明行止詳覆核奪至派保徐寳權吳德璋亦從寛停廪免其永遠扣保嗣後各禀生務須格外謹愼不可濫保云○瞿學使于初五晨六點半鐘排導至雙門外新馬道登舟按　處州舉行歲試温郡文武各員均在碼道叩送該處所泊各兵船及岸上各兵均燃礮致送沿江一帶人海人山極形擁擠○督辦温處鹽釐總局彭太守之夫人於九月二十四日仙逝擇於十月十五日開吊連日致送祭幛等物者已不啻肩相摩而踵相接矣○柑客販運甌柑赴天津上海售銷者向以張四記牌號爲最久嗣張販柑虧折歇業多年兹有陳某冒頂張牌由私牙戴某　攬裝運四十九桶夤夜出口不容官牙過秤當被宫牙獲住送縣請究旋經批示候提案訊明懲究甌柑騐發聞張自六月起患病在家戴復揑名赴縣請領張聞之具禀聲稱戴不特冒頂牌號併復揑名具控且以低貨酲搭實與牌號聲名大有損壞叩請提究周夿尊飭差傳提訊問想不日卽可過堂矣○新任永喜縣恩綽亭邑尊於九月廿一日交卸浦江篆務大　嶺梅開後卽可履新矣初二日紅諭到甌縣署書差在考棚中預備公館○初八夜有靑田小鹽船一艘由樂淸七里裝運閩鹽數百觔偷漏過關鹽　勇丁知覺立卽飛槳狂追鹽船順潮逃去勇丁怒開放數梒將鹽船上轟傷一人彈斃一人次日赴縣報請詣騐周邑尊隨帶同堂招刑仵等前往○前報所載温標兵船遵例會哨拿獲肆劫鮓魚船之洋盜二十餘人經惲明府會同呂别駕連訊數堂供詞狡展至今尙未定讞旋有東門外鈎鈎店曁柴米銅絲各業聨名遞禀聲稱實非洋盜李太守札委平陽縣湯邑尊提案研訊事主業已吐露實情其案始得訊結○初九日温處道苑觀察偕張軍門乘小火輪駛往龍灣狀元橋等處閱視礮臺印委各員均在碼頭迎送各營兵丁及兵船亦皆升礮致敬○邇來偷竊之案層見疉出甚至考棚内之玻璃窓等物亦被竊賊踰垣竊去李太守因面飭陸捕廉嚴比快役限三日内破案竊賊之多可見一斑矣○龍灣礮臺所存洋藥百桶不知何時被敎習某甲竊去二十桶售與福建船上經張軍門查出遂將某教習驅逐出營並諭令管理礮臺之張弁照數賠償否則定行叅革云○温處道苑觀察因有要公須面禀大憲遂於十二日附江表輪船馳赴省垣大約小住數天卽可束裝返郡○永嘉縣周邑尊交卸在卽先將瀛眷由桃花嶺送至金華搬運行囊頗覺肩相摩而踵相接云 
[粤垣近事]  
　　西關燈籠街有太平井一口居人因近日久無雨凙井水漸涸擬掘深以備不虞十月初二日雇到土工二人携帶器具入井鍫掘一人先入久之杳無動靜一人後入亦如石沉大海居人大驚復縋一人入以覘其異守候片時亦無動靜急命挽起則僅存一息人遂無敢入者後以繩索鐵鈎等物將先入之二人撈出則已斃矣其身並無損傷且水僅及膝何以能斃或謂此井已歴六十年之久平時並不汲飲惟隣近如有火災則任人汲取以資澆灌其中陰霾之氣足以傷人理或然歟所有二屍聞俟禀官相騐後由愛育堂施棺成殮云○南海王洞鄉有甲乙二人均業農因爭水灌田起釁以致鬭毆甲非乙敵大受痍傷旋經人調處寢息前日甲忽興問罪之師乙亦早有所聞戒備以待紳耆恐釀巨禍赴縣禀報張明府立卽揀派幹役馳往彈壓○前日順德縣解到犯人三名交讞局審辦均係鬭殺之案旋有紳耆數人赴局求請釋放局員不敢擅專請示于泉憲聞臬憲以民間鬭殺實爲亂階若不執法嚴懲何以儆凶頑而安良善局員遵照憲諭遂不准將該犯釋放 
[鶴市談資]  
　　賭棍小大蒜專用灌鉛骰子誘人久局藉飽私囊前有某甲輸去二千數百金偵知其獘欲於搖攤時將骰劈開小大蒜懼順手取納口中甲擠其㗋用力揠出騐之骰中果有鉛心小大蒜情急跪求謂如能俯賜包荒富將所贏盡數奉趙甲允之始得寢事茲臬憲朱竹石廉訪查訪確實密飭長洲縣王芸莊明府簽派差役于十二日五更時排闥而入拘拿到案盡法嚴懲彼滬上牌九司務聞知不知亦魂消胆落否也○周鳳林小字桐蓀滬上天仙部中名旦也綺年玉貌瀟灑出塵工畫折枝花摹寫鐘鼎古文尤盎然有古趣嘗見賞於江夏生簾角燈唇評詩讀畫淸談娓娓雖良友不啻届也今春生著粉墨叢談專記滬北梨園豔事目鳳林爲狀頭花小藍田侍者爲海天國色圖贈之自此芳譽益張名馳寰海四方名士俱以一見爲榮本月初慕山塘花月之勝蠟屐至蘇臺經某縉紳等延至八旗會館演劇纏頭傅粉步上氍毺裙屐少年無不魂輸色授旋於月圓之夕移至聚福園登塲戲資照平日多收一角聞小住三日卽欲襆被回申云 
[廉訪蒞申]  
　　前任江海關道升任豫臬邵筱村廉訪請假回籍脩摹刻已假滿於昨日由籍抵申仍就道轅駐節問擬在滬北天后宮演戲酬神已由上海縣莫善徵邑尊英廨讞員蔡二源太守飭差趙錦預備看臺並雇定天仙戲園樂部矣 
[法界瑣聞]  
　　昨報列寗人范阿小控舅母戴陳氏將妻藏匿疉次控訴以致戴陳氏氣忿吞烟一節聞戴陳氏住後新街德興里死後族 
 
 

Page 3

 
 
人等將范尋到鎖諸死屍足上嗣經八仙橋西首公門中人某甲调處着范出洋若干并立票據交執隨卽寢事因之未報捕房云○有葉旭山者借住法馬路廣貨店中族弟某甲曾納崇明顧氏女爲妾大婦不容時時踢翩醋甕上月某日因挈妾來滬暫向葉處棲身自己仍回原籍擬料理一切後卽將妾送歸母家收管前晚妾竟乘人不備效常儀之奔月飄然而去不知所之葉恐受累難堪擬請法公廨備案云○前晚有小錢莊主某甲至小東門外裕興街金園作烟霞供養偶向館主婦及女兒戲謔館主怒不可遏以致打成一團甲寡不敵衆竟被毆傷隨聲言須控諸琴堂現經人從中勸解不知能寢事否也 
[細詰馬夫]  
　　前報列北新涇人陸宗道控馬夫陸阿初糾人搶土一案昨晨翁太守臨捕房時飭提阿初研詰阿初供稱土由洋藥局巡丁取去小的實不相干太守謂現在土確在　然此事明明由永源棧中人天然　照爾爾卽去聨絡巡丁糾集多人作此勾當想永源棧在金隆里大街耳目衆多未便動手故逼坐馬車至荒僻處然後肆意訛錢耳阿初堅稱無人通信太守謂然則巡丁何從而知究竟巡丁是何名姓阿初供稱名姓不知惟見伊等共有十二三人在永源棧對門新開烟館内守候太守謂十二三人中難道無一知其名字者乎隨着責二十板阿初供稱十餘人均係素識惟名字實說不出乞帶小的去指拿可也且當時原告先來雇定馬車三輛每輛六百文洎巡丁來雇時馬車均停在棋盤街及至永源棧前伊等又不坐小的遂回去安睡太守謂馬車連巡丁所坐果是三輛爾在夜間十二　鐘時尙至永安街泰和里還云無分乎着再責四十板阿初供稱原告來喚馬車後停在門首久等不來後有人云伊等今日因買土件不克出門但小的等倏已多時故索車資原告旋坐阿唐之車往近處行駛一周太守謂爾車可曾去否答稱未去太守謂爾車旣云未去停在何處答稱仍停棋盤街口太守謂車旣未去如何經過四馬路大川行斯時沈姓尙出來勸解檐代何得胡言阿初稱伊坐阿唐之車去而復回小的謂其雇定在先如何不坐伊卽坐上繞行一轉太守謂伊等旣已坐過馬車且有人向索洋元安有工夫再坐爾車想爾車必是巡丁所坐着再責四十板問洋元土件何人先動手搶去土雖已有着落洋元何在旋據包探禀稱阿初在押向人言及彼等在東洋車上被人將土搶去并云由巡丁囑令不許實供太守謂洋元未曾到手此話尙還可信彼等搶得洋元未必給爾然爾總眼見不實供當再笞臀阿初始供初有六人在永源棧對門烟館内旋分四五人來雇馬車中有一長子身穿馬甲曾充西崽更有一廣東人及麻驗者但名字實不知道見面皆能認識洋元土件均是彼等搶去旋卽進城太守着將阿初還押於今日再解公堂并飭將土交到覆核 
[武弁訛詐]  
　　老閘北首里許文昌閣由僧義存某住持近有四客僧掛單其内一日夜已過半有巡局武弁柴某訪聞客僧德照與婦女三人在僧房調笑當卽拘拿二婦聞風遁去祗存某氏一人經人調處許柴洋三百元暫將金釧金戒作抵以備携洋取贖嗣經旁人議讑咸謂柴弁理合拘人到局何以訛詐錢財柴聞而不安自投某統領處請假回籍有王姓者因柴欠洋尋至北京輪船遇見同至統領處申訴均有不盡不實之言事經局員知之親向義存查究義存堅指爲某氏在日間來講經懴甫出山門師被勒索並無别情局員又告知統領詰究柴之金飾何在則已兌銀洋放在箱内統領遂將柴送縣遞籍一面俟輪船返滬吊取原箱前日解到局中檢得元寳二錠重一百零七兩三錢六分及洋銀一百元較原數缺少無多卽將元寳撥充保安善堂施棺之費洋銀充絲業會館賑欵事隨了結夫柴旣係有職人員何可藉口捉奸肆口訛詐然滬上訛詐之習時有所聞甚至假冒正人平空勒索受其詐者儘可向原根查問以便窮追何致賄賂公行墮人詭計乎該僧特自知罪無可追是以隱忍不言耳否則何必待局員詰究始將底裹說明哉 
[凟控受笞]  
　　洪慶齋與木作主陳竹香涉訟本舘已將顚末錄登前報前日十午莫邑尊飭傳兩造覆訊原差禀稱奉諭帶傳安泰等赴洪昌木行查閱帳據並無洪姓户名亦無洪爲陳擔保字樣邑尊叱令退去旋有王榮祥等四家夥友投案呈稱我等被陳購去物料虧空洋銀叩請究追細帳呈電邑尊傳傅陳兩人及陳夥孫瑞堂詰問名人仍行堅執邑尊謂此案早經斷結照原價加洋三百元實屬格外施恩爾等何不知自愛輙又赴松上控乎陳孫同稱實因包造此房虧折過多責臺百級無奈上控現奉提訊乞恩加斷若干邑尊怒其刁狡判陳孫各掌頰二十下又各笞臀二十板隨訊傅安泰傅亦堅執不移邑尊謂此欵已向該木行查明並無洪担保實據安得插身涉訟顯見不安本分判掌頰十下着具以後不再控告切結及傅泰順享等四户並附追之王榮祥時王見陳孫等掌責自已情虚已經逸逃該差等出外追尋毫無蹝影邑尊將原差申斥數語復詰陳孫兩人陳孫堅請加斷邑尊謂前者兩次加斷已屬格外施恩爾等旣再求加姑着邀同鯉班殿董事覆估禀陳可也隨着將陳孫兩人分别管押 
[諭令回籍]  
　　戴旺忠偕姘婦金巧雲計誘紹興婦人藕姑來滬在四馬路四阿姐家賣娼一案莫邑尊訊得藉姑被誘後伊夫茹順朝曾控諸山陰縣署因將藕姑交茹具領偕親戚陳阿八等速回原籍投縣候質一面將戴金二人分别嚴懲押候備文歸案其中情節均已詳紀報端前日邑尊接到山陰縣來文因於下午飭傳各人詰訊陳稱奉飭回籍本欲起程但查藕姑所帶衣飾均被鴇婦四阿姐典質可否乞恩提究追還俾可旋里茹夫婦供亦相同邑尊詰之原差禀稱小的奉票後星夜往提不料四阿姐早已知風避匿連日四緝蹤跡全無查四阿姐向與范駝子姘識諒范必知下落邑尊傳范詰訊范稱小的惟與藕姑取帶擋洋五十元餘均不涉且與四阿姐亦無姘識之事再三研詰堅執如前邑尊謂本縣深悉四阿姐由爾知風以致避匿倘竟拘提不到定須着爾交出又謂陳並茹夫婦曰現在本縣欲將戴移解山陰爾等務須赶緊回里投案候質旣欲追物姑留一人在滬俾傅訊時投質可也又傅二圖地保陳錦榮問爾是否正身馮錫昌究是何人答稱小的承辦二圖刑名公事另有謝錫坤爲正身馮係小的之夥邑尊謂嗣後不准用馮爲夥違干未便陳唯唯而退 
[英界公堂瑣案]  
　　倪阿東訴稱小的向在王阿得處爲夥被欠工洋八元向索無着反被毆傷蒙送醫院醫治兩禮拜已經痊愈今蒙送案惟求恩斷王供並未欠伊工資現願給償養傷之費蔡太守判王給倪洋八元○某船廠西人賴搿司訴稱昨有周仁生行竊舊鐵獲住人贓交捕送案周供小的係小工拾取舊鐵叩乞施恩蔡太守判周管押一月贓交西人領去○包探陸阿長禀稱昨在怡和碼頭見王義相持鐵二塊顯係竊贓查王並無生理時時冒充小工行竊王供崇明人現爲小工不合取鐵惟乞從寛蔡太守飭送縣遞回原籍贓存捕房給還失主 
[法界捕房瑣案]  
　　本月初五日報登生茂竹布號主陳雲根偕太古元記棧夥顧松謙控洞庭山人葛雨山私將帳項由去侵用銀五百餘兩逃逸無蹤雨山由兄志恩及邱瑞芳荐保邸已回籍故將志恩扭送云云翁太守研詰之下着將志恩交保出外限五日内尋弟交案志恩管押捕房迄無人保雨山則不但虧空店中銀兩且向各錢莊挪銀數百兩近日紛赴公堂遞禀請追昨晨太守臨捕房飭提志恩研詰答稱吾弟素不習上實不知在何處棲身太守謂爾總須保出將弟尋交現有人肯保否答稱有怡和仁可保叩求寛限太守限七日内尋弟交案惟須三四家公保云○前日午刻工部局某西董路經法馬路公廨前突有一華人揪住欲毆西董茫無頭緒目不識其爲何人正錯愕間其人忽狂奔而去西董呼捕拘拿時適公堂訊案有某姓之車停在公廨門首車夫代爲追赶將其人拘送捕房昨經捕頭研問其人係患痴癲語無倫次捕頭着押候解案訊懲 
 
 

Page 4

 
 
[賑單正訛]  
　　敝所本月十二日賑捐淸單已蒙排登昨報惟查有訛字如桂平縣正堂募崇雯訛化崇霄西小橋訛作西少椿江秉勛訛作秉助南匯學趙訛作起趙鶴餘堂訛作起鶴餘李斝甫訛作舉甫無病無災訛作無實珥陵鎭訛作珥陵貨合亟函請更正登報功德無量文報局賑所白 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[江西官報]  
　　丁憂浙江候補府彭家麟由安徽鹽局叵廬陵縣籍守制候補直隸州汪宗牒在南康府騐收衙署知縣王濟中往靖安會審案件指發典史朱家林繳照同知賀紹璋往上高辦釐卡吳有驥監修富有圩堤徐敦仁勘估修三公祠州同王樹萱辦理籌餉捐局並海防　局事務掻分府經王書臣禀到貴州人委署廣豐典史黎應元病故以試用巡檢張煒署理候補府馮芳植由南北洋差竣回余鑅辦理軍火局准補峽江縣典史蕭忠楷飭赴新任通判許承勳解九江關餉 
[邗江官塲紀要]  
　　新任江蘇臬憲張屺堂廉訪由滬赴江甯於初八日舟過瓜洲乘風上駛並未停輪聞之官塲云廉訪擇於本月二十六日接篆視事云○江蘇學政王益吾大宗師考試通屬刻將告竣淮安府恩銘齋太守示諭本屬與考生童於本月二十日取齊○九月初七日分發大使柯鈺到淮張鹺尹福備解海分司餉來初八日張鹺尹乃昌委六閘巡護差初九日儀棧總辦吳觀察丙戍科翰林劉太史啓襄均到揚謝鹺尹濓王鹺尹彬均委解南京餉銀初十日楊自齋大令文煕赴省公幹十一日江都謝邑尊由蘇公幹叵湖北張都戎春華解餉到揚 
[閩省官報]  
　　鹽大使張松雲委解犯官梁岳英晉京同知郭榮禧委充厦門稅厘局提調兼管海防局知縣朱寶善委赴上渡厘局通判邱晉濓委辦羅星塔通商分局知縣劉乃賡委辦漳州西溪厘局鹽場劉喬年委辦石碼厘局布都事周安冕委辦陽岐厘局布照磨陳壽恒委辦三夾道茶卡巡檢沈增委辦夏門厘局帳務兼聨票巡檢祁德步委辦東門分卡未入流楊錫爵委辦夏門提督卡委署建甯縣景慶同知何宋嶔委署上杭縣新選南平縣孫興壽東岱巡檢徐光國准補嵐下縣丞王之傑准補南勝縣丞陳鴻年均飭赴新任者布庫大使陳揆禀知任事前任建安縣徐士俊從九常恩紱未入流何昶均起服到閩典史古綸光府經歴朱世棠自京到省從九鄧祥光于滬尾勝仗案内保歸候補班前補用　戴藍翎典史汪增奎准補長樂縣典史知縣李溥霖解餉進京孟良庚奉委鹽署監印縣丞吳𫒗駿張肇培委催建甯福州府屬地工等欵知縣� 
林元榮奉通商局兼辦閩縣通商案件淡水縣張景祁禀　調補晉江縣知縣　克承委發審局差同知袁學顯禀謝開復飭知藩憲牌示准補侯官縣趙家琦丁母憂遺缺以連城縣李敬調補署建甯縣金玉堂調省遺缺以已補閩縣知縣楊鴻濓調署甯化縣邱錫璋調省遺缺以准補宜蘭縣章國均調署准補福安縣張朝錫離籍五百里以内應與永安縣甘堂俊互相調補新選南平縣孫興壽現已到省應卽飭赴新任浦城富嶺縣丞郎和病故遺缺以試用府經歴姚紹庚署理 
[皖垣官報]  
　　審轅牌示和州直隸州缺委候補直隸州李汝霖署理建德縣知縣葉鴻基到省呈繳文憑應卽飭赴新任候補縣丞畢兆麟委解首級往阜陽候補巡檢劉德楨委赴江安糧道署當差候補巡檢郭長楨奉皖南道札調差委 
[左祠落成]  
　　杭州西湖花神廟左創造左文襄公祠宇自去臘開工迄今已十閱月矣前月中經三大憲親臨查騐飭於月内完工是以土木各工均於九月終一律完竣現在棟宇連雲丹靑煥日當與蔣果敏公祠並乖不配矣 
[時症盛行]  
　　杭城盛行秋疫兩方以來尙未安靜近復添出腹痛胸漲之病日間起病至半夜半而死夜间起病至日午而死醫家名之爲子午症犯之者已指不勝屈十月朔日午後有賣粉點心者以腹痛回家延至三更後無言而卒軍都司巷木匠公所内鋸板匠某甲人甚英武是日飽飯黃昏後尙至茶店啜茗高談雄辯歸已二更乃臥至三　後陡然起病延至次日下午而斃最險者上城某叚之更夫於三更時尙柝聲閣閣巡街而行回至更棚卽臥不能起至五更則已一命嗚呼矣 
[來函照錄]  
　　昨日棲流公　司事來函云時園主人助洋十元顔玉樓月捐八千一百十二文小廣寒九千四百四十文也是樓五千一 
百六十四文洗心泉四千一百四十文美華樓三千零六十八文碧玉樓二千五百廿信文閬仙樓除賑捐外助錢三千文聚仙園二千八百四十八文賽月宮二千四百二十文滿庭春四千二百九十六文冠芳樓四千一百八十文囑登報章以表謝忱 
[助賑良多洵堪勸世]  
　　兗冀需賑善士厪懷矣豆屑雜糠散給常虞不逮豐衣足食相形奚以爲情頻年接乞糴之書往來不絶此日脩散財之德積累靡窮今有章復秋善士助棉衣欵洋一百元衆興鎭裕和同人因念直東待賑孔迫助洋一百元求免水火盜賊錫以闔家平安無錫綿力子募顧謙谷通守爲尊閫王宜人六十冥誕將經懴資洋二十元移助又洋十元亦助災區共洋三十元瀏河源泰掣運局徐沁泉翁來函船户素在瀏河裝運官鹽前月間由埠派甲乙丙船隻裝連江陰公堂之鹽該船户在途偷賣察出本當送官懲辦再四懇情從寛議罰洋二十元充賑姚其湘善士求令媛病愈許願助賑果荷神佑續助洋二十元泊廬軒善士爲尊人八十冥誕撙節懴資洋十元助賑本埠愛香室善士爲前月隣居失愼幸未及殃蒙各寳號諸親友等竭力幇顧理合設筵酬勞恐蹈　周節得五元移助災户以爲諸翁造福雙林映雪草廬慕善氏默許一願果得如心寄來英洋五元助賑淮安營廨丁寳昌善士因令東翁謝雲亭鎭軍年逾花甲膝下無兒默禱早育一兒屢閱申滬報章助賑有求必應將夏衣質錢一千文湊合洋一元以助東賑代求令東翁早得麟兒以了期望之忱在諸善士府恤災區多方捐欵撫浮生之困苦拯溺良殷集成數以扶持行權悉當辛勤擘畫仁風胥切乎奉揚癸諾靈通甘澍具沾夫布濩世有存心是濟者予將拭目以俟之上海北市絲業會館籌賑公所少欽施善昌謹誌十月十二日 
[免災助賑]  
　　前夜本埠寳和里空屋被災　莫釐吳樹齋仁兄家相距一間不勝驚悸據述各洋龍曁敝會館藥龍救熄得以敉平親自交來洋二十元委濟直東賑款脩省維勤領仁言之肫摯轉旋有術延福澤庝连綿謹列報章用伸感悃上海北市絲業會餣籌賑公所少欽施善昌謹誌 
[沈春林列傳]  
　　沈春林者楊州俠女子也貧故幼寄秦淮名翠珠見奇薛慰農觀察爲義女慰農塑遺像以十二花神侍左右列翠珠第一一時名士皆爭與之交非所好也年十六卽物色天下奇男子爲終老計不得慰農死　落落至滬上寡所合居沈春林故室隱其名號沈春林爲人慷慨激烈薄貲財有血性放游天下十四省少所可延陵者淮南豪俠士也性奇宕遍覽秦淮名妓三月酣歌放飲不輕交一人獨見春林輙心醉春林遂吐肝胆與之交延陵醉怒臥春林獨立烹茶達旦茶屢覆傷指不輟偶失延陵意輒吞金釧欲自絶延陵自是益重春林有俠氣春林善歌舞低徊俯仰情深欲絶醉後自傷不得志大有英雄失路之感聞者皆泣下血性男子贊曰嗚呼子布衣敗履遨遊天地間求人於公卿大夫不得公卿大夫亦未有物色風塵外者客金陵著兵書半山寺交一僧以爲命世豪傑客滬上延陵强飲沈春林家春林亦不以布衣敗履　鄙且尊禮有加焉嗚呼何幸得知已於方外靑樓也然則富今天下方外靑樓尙有人乎悲夫悲夫桐城血性男子陳澹然書於滬上客邸時内戍冬十月 
[冬初自東沙返滬倉山舊主以重陽前三日六十自壽詩六首見贈卽次原韻補和六章爲壽]  
　　司馬原爲物外身誕辰何獨歎沉淪功名一代都成幻文字千秋自有眞詩倡座中傳韻事客來海外拜淸塵舉材欲上南山壽囊槖蕭茟忘我貧重陽五載客中秋潦倒衣冠愧不修拂袖淸風剩詩草感懷舊雨憶山陬良辰尙欲同人賞斗酒今難與婦謀復向申江閒浪跡何期勝會聚名流詩大酒地易黃昏廊廟江湖擊夢魂孤憤空思萬言上老成今見幾人存松多勁節經寒歲菊有傲枝在故園榮顯一時何足貴耆英終讓齒爲尊先生豈厭擁書城往歲曾爲萬里行眼界縱觀滄海大聲名更使外邦傾中朝歸到人皆喜西志傳來事可驚方恨此身游未得扁舟那肯返柴荊稱觴正對月初弦良夜徵歌足快然埀老難逢開口笑負才幾見爲人憐樓臺無恙常爲主楊柳木衰自得天但使百年身更健光陰何惜似流泉慢云無嗣得淸閒天道終存可仰攀蚌也有珠生老後桂常結子落秋間　呼幾輩爭先到酬唱獨余未早還公比放翁年六十詩　萬首不須删楚南芝房滕家祥甫稿 
[送秋詞率成呈政]  
　　西風飛燕去何之獨自登樓賦别離刻意竟同餞春夕消魂多似送人時扇恩如水空憐汝琴思和烟欲訴誰一樣秋痕吹得到髮何種笙柳絲絲[  海上浮查客]  
[朱筱卿詞史吳之海虞人喜弄翰墨寫梅甚佳間作小楷亦楚楚有致因贈拙詩以博一笑]  
　　無限春光眼底開瓊枝晴雪壓瑤臺一时斑管忙香闥纔掃眉痕又畫梅顧影生憐夢乍蘇鏡中玉貌倩誰摹樓花雨春無主偏愛寒香自補圖胥山野史待定稿 
[讀騷感賦錄呈小藍田侍者夢畹生大吟長敎政]  
　　慘澹經管苦怨吟思將小雅託音嬋媛太息悲淪落山鬼何靈煽禍淫千古共知春草恨於今誰識美人心九歌讀罷鴉啼　獨對秋風淚滿襟○嗟明妃朝辭玉陛掩啼痕馬上琵琶欲斷魂棄置已甘投遠塞凄凉翻覺羡長門寒雲白艸金徽冷乳酒黃羊毳幕温寄語六宮諸女伴　誇顔色擬承恩[  古夥知白子首厚舒家堉稿]  
[呈袁翔甫先生并壽其六十初度]  
　　游戯人間六十年此翁風骨望如仙長生訣得千秋獨自壽詩成萬口傳瀛海又添新著錄湖山仍　　 
有舊因緣問奇擬載窺園酒只爲麤才一赧然曾陪江閣共瑤觥醉後高談心已傾著述人皆期後代功名世豈棄先生文章卓犖無其匹詩酒風流訂此盟試榮詞壇高百尺獨操牛耳有誰爭[  海上浮查客北條鷗所直方氏稿]  
 
 

Page 12

 
 
藹園主人徐美若表仲以城北名賢爲浙西雅士飛毫拂素選韻吟紅寫生則筆妙荊關鐫古則篆撫秦漢獨才稱三絶宜其名噪一時 
[也今擕硯來滬畫梅助賑爰贈拙律以誌慕忱錄請霧裹看花客夢畹生粲政]  
　　豪情逸槪迥超塵頃刻能回管底春尺幅通靈參妙諦硯田分潤漑流民願憑活色生香筆遍濟鳩形鵠面人他日和羹欣有待鼎調香雪味津津[  浙東惜紅生]  
[屢蒙滬上諸名士見惠詩詞賦此嗚謝錄請夢畹生惜紅生懴情侍者洎諸吟壇指政]  
　　愧乏生花筆一枝吟箋紛贈感情痴他年重 
認留題處袖拂紗籠密護持[  玉梅舘花主筱卿朱霞學吟]  
[上海四馬路文報局内協賑公所經收賑捐十月中旬淸單]  
　　十一日兩江爵憲曾札發山東棉衣欵京平銀五千兩實收規元五千一百五十兩蘇省善後總局憲札發棉衣捐欵庫平銀四千兩江海關道憲龔捐山東棉衣欵規元二百兩本埠公估局交來皖省潤和錢庄代交無名氏規元四百兩廣東雷州分府仝紹奭司馬捐洋一百元計重七十兩廣東徐聞縣正堂楊逢篁明府捐洋七十一元計重五十兩亷村書屋捐銀十兩繡野堂捐銀十兩共四巨寶收規元一百三十九兩二錢六分七厘寶應福興潤信局内張鏡涵張印江季少芝三大善士募鶴國生十六元又沛陽居士十元靑村塲署交來竺摩侍者一元安慶招商局躉船交來皖省寄寓彭城莊儀貞善士還願四元王陶記五元○電册香港電局温輝珊翁募周其章喜應州梁顯才二户各十元温　珊四元彭煥章劉錦勳二户各三元喜應州楊廷瑞二元鍾䳲翔黃佐郎鍾春齡鍾生文鄒開合無名氏鍾俊卿楊作霖瑾章九户各一元○江册同順號募程斷善堂四角呂惠麟李潤芝程子敬江宗元程紫屏李春榮汪姓汪季周八户各二角京都長白棉力人敬祝祖父身伜事順五元復泰無力氏一元湖州徐募韓翁交來陳啓祥悅康來耕讀書屋三户各二百文福潤昌洽大坊金桂軒萬順和四户各一百四十文周汝麟李秀林徐德茂源茂橘仙齋生火號廣源泰恆昌坊紐元號唐榮慶祥生王吉人凌蘋仙張玉龍孫杏元十五户各一百文無名氏三百九十文吳合興七十文實收洋三元硤石廣生號募應本仁翁永源二户各五角應泰隆童報三周登字錢偉容王錫圭葛繩梅朱春萼應慶祥魏巨和李維榮應惟三童爾喬王鏞銳方天保董承壽翁遵甫王士英應元祥錢忠興郭小暎方小和翁日照石淸和翁祥鰲廿四户合助洋二元○急單江村協賑公所湖北藩署蒯稚農部郎托午撨叅軍經募鍾鳳皆漢平銀廿兩鍾朱氏十兩鍾張氏四兩丁芝生六兩恆生典省平荊沙銀十二兩一錢二分興國州薛福祁二十元方怡廷方笙侶梅春珊三户各十元○催單淸江浦大善士一元○本日共收規元五百三十九兩二錢六分七厘英洋一百四十一元漢平銀五十二兩一錢二分○附收棉衣捐欵元五千三百五十兩庫平銀四千兩 
 
 
