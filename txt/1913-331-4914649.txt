# 1913 - 331 - 4914649

 

Page 1

 
 
[要件]  
　　江蘇財政之標準　（十）（二）　今年四月間之預算 
　　江蘇省民國元年十個半月二年度預算支出比較表 
　　欵目　元年預算十個半月　申足全年數　本年度預算數比較國家支出地方支出增減 
　　議會費　五二·七八一　五八·七六五　八〇·〇〇〇　二一·二三五 
　　外交司費　三三·八五二　三八·六八八　四九·一五二　一〇·四六四 
　　民政財政司費　一五九·〇二二　一八一·七四〇　四六八·六一三　二八六·八七三 
　　各縣民政署公費　九四五·〇〇〇　一〇八〇·〇〇〇　一二七九·九八八　一九九·九八八 
　　巡警費　一一〇六·四七四　一二六四·五四二　三四七一·八一四　一五六四·一四六　三七七一·四一八 
　　教育費　一二〇九·三五五　一二七〇·二二〇　二二六三·二一七　九九二·九九七 
　　實業費　五三〇四六八　五三六·一〇六　二五三七·八七四　二〇〇一·七六八 
　　公債　一二四·〇〇〇　一二四·〇〇〇　五四·〇〇〇　七〇·〇〇〇 
　　預備費　二七二·八九五　二七二·八九五　二七二·八九五 
　　民政費工程費一〇七八·五三二　一〇七八·五三二　九六六·七六六　一三二〇·八二四　一二〇九·〇五八 
　　財務行政及徽收費　二六三·七五〇　二六三·七五〇　九二八·〇五〇　七〇九·七一七　一三七四·〇一七　 
　　統計　六一六九·二三八　一五六九·四一六一　九五二四·九二三　 
　　附注　 
　　本屆預算按照部頒冊式。分國家地方兩類。國家支出。則分各部所管。地方則分內務財政教育實業四項。惟元年係混合編製。並不分析現製是表。袛可併合此較。分行列明。其上列欵目。仍以元年預算爲主。以月計者申足全年。除都督及軍政費提法司及司法費另列專冊剔除不計外。餘均列表比較。至省行政公署及交涉局經費。現亦與民財政政司經費外交司經費。勉強比附以備參　。 
　　摘要 
　　元年預算經常列四萬一千八百八十八元應申足全年核計臨時列一萬八百九十三元不以月計應將原數併列一下各欵仿此 
　　元年預算外交司經費　蘇都督府一部份本年度改列江　蘇州鎮江三交涉局比較有增 
　　本欵就元年預算冊內提出都督府中民政局及　蘇財政司經費與省行政公署四司一處經費組織旣殊比較有增 
　　本欵預算兩年度無甚參差本屆因添列臨時費二十萬元故比較有增 
　　元年預算巡警並未　設估計經費較短本屆分別省城商埠各要地逐一推廣並改編水警故費骤增 
　　元年預算就已設學校處所酌量支配未能詳爲規畫本屆增列九十餘萬 
　　元年僅計工場陳列數處及籌備實業費用本屆逐一籌設竭力提倡用費較增 
　　本屆預備總費未列 
　　元年預算並非按月攤算故乃原數開列本屆列運河堤工河海測量清鄉善後等欵比較加增 
　　徽收費元年以收入百分之四列計時適饑饃師旅收入無多數目較短本屆因徽收費事實上實有不敷改作百分之八貨稅　金元年亦未計及比較故增 
 
 

Page 2

 
 
　　時評 
[彼輩碌碌] [  （冷）]  
　　熊梁歟徐世昌歟梁士詒歟張孤歟陳宦歟周學熙歟國會議員歟參謀部之部員歟終日碌碌電傳中外者其果何為也歟 
　　商量也無結果也足病也消極語也奭汽車而傷人也出走也辭職也挽留也聯絡輿援也生日也賀生日而遇禍也所謂終日碌碌而電傳中外者不過如此而己 
　　然而此為當今之內閣也未來之總理也總統之秘書也財政之次長參謀之次長也過去與將來之財政長也立法與行政之人員也皆所以負中國之重任出危險之途而致之福利之域者也 
　　然而今日之碌碌者乃如此鳴呼誠所謂此輩碌碌者耳 
[命令]  
　　十一月十四日大總統命令國家設官分職原以廣賢才登進之途官吏為國服務初無關桑梓敬恭之義在昔牧令遷除率由外籍而史乘紀述不乏循良是知任用端在得人畛域不容預設乃自共和肇造建設未遑各省行政用人往往自為風氣政席類皆土著省界劃若鴻溝推其本意蓋欲以洞達民情疎通隔閡乃行之兩稔而流弊益滋其賢者或怵於親族之挾持或惑於鄕閭之請托關防不謹威信巳漓其不肖者利用爪牙躐居津要舞弊則駕輕就熟怙位則固蒂深根馴致列邑之間各自為界中樞之令有所不行國勢甚於散沙全局危於累卵若不亟謀改絃更張之計何以收揚淸激濁之功嗣後行政司法各官吏均應蠲除省界慎選賢能羣策羣策羣力共圖上理其應如何嚴定資格明不限制之處即由內務司法兩部妥速籌擬呈候至知事為親民之官職任蓁重尤不容假鄕舉里選之說逞營私植黨之謀前經通飭各省民政長限期嚴行甄別並母得以本縣之人充本縣知事致滋弊害令甲所布期在必行仍應由內務部認眞稽核母任弛縱各該部分領行政責有專歸其各悉心經畫用垂久遠本大總統有厚望焉此令 
　　又令　常廷盛特授以動五位此令 
　　又令　任命宋安樞為廣西田南觀察使此令 
　　又令　馬廉溥張五春均加陸軍中將銜此令 
　　又令　申保亭加陸軍中將銜趙景清加陸軍少將銜此令 
　　又令　鄢玉春胡令宣沈瑞舟授為陸軍少將此令 
[專電]  
　　北京電　徐世昌昨日謁袁聞仍多消極之語昨日熊梁等往訪談國會事結果尚未悉惟據聞徐託途中病足杜絕外客 
　　北京電　熊堅留張弧留任張近與各奧援極聯絡 
　　北京電　劉冠雄電請任嚴復海軍總長己願下之謂其本海軍頭班畢業者袁批該總長洞悉海軍情形勳勞懋著倚畀方殷着不准劉專任閩人物議騰沸部員心向湯薌銘故特保必不見用之嚴以抵制之 
　　北京電　十二梁士詒汽車在王府井大街碰傷往祝陳宦生日之參謀部課員某巡警沿路遮攔呼梁下車訊問現課員某生死未卜 
　　北京電　昨丹俄兩使呈遞國書 
　　北京電　袁電令周學熙速來京 
　　北京電　雍和宮札薩克喇嘛特率衆在法輪殿為總統誦經七日以賀 
　　北京電　日本同文會長根津一今日到京 
　　南京電　省議會昨開談話會提議穌省賑務乏擬欵政府向中法銀行借銀二百萬兩以江寗鐵路南京電燈廠為抵押品以便撫卹被災商民大多數議决 
　　南京電　韓省長現擬改良江蘇各縣徵收章程並徵集意見書以備參考採擇 
　　南京電　韓省長奉中央電令認眞甄別本省知事凡無學術經驗者一律撤換 
　　南京電　韓省長接，交通部電凡交通部分署一律裁撤以撙經費　 
　　南京電　國稅廳長張壽齡現已赴滬聞約兩星期回寗即赴京會議稅則幣制及蘇省預算各事宜 
　　南京電　淮揚觀察使萬繩拭定於日內赴江北履任 
　　南京電　都督府現照前淸督署舊例每日早晚放黎明定更砲 
　　杭州電　朱督於昨今兩日率各參謀往補充團檢閱親致訓誡大旨謂服從命令是軍人第一要義云云聞閱期須知養（二十一）日而止 
　　杭州電　嘉防陸師統帶姜映奎調為水師帮統朱督因欵絀聞將統帶裁撤 
[特約路透電]  
　　北京電　英文京報得政界消息政府不欲以何種立伕之權授予行政大會該會之責任純屬籌商行政事務 
　　北京電　政府現促將國民黨除名國會議員之缺額從速補足並儆戒他黨議員勿離北京否則參衆兩院因而解敬須由被等獨負責任 
[公電]  
　　國務院取婦省議會電各都督民政長奉大總統令據甘肅都督兼民政長張炳華電稱甘肅省議會閉會後以少數人組織委員會由中央令飭取消近又以參考國家預算為辭請開臨時省議會其中國民黨議員被人運動故有此舉等語查各省議會為地方議會性質召集權限屬於谷省行政長官法有明文規定豈能任意組織委員會以自陷於破壞法律之嫌就各該省議會怯定職權言之實無參考國家預算之必要卽其他國家行政尤無由地方議會干預之餘地各省議會議員應以地方公益為主鱟可為黨力所把持若如該省長官所陳實為該議會議員之非法舉動除令飭該省長官察酌情形或應解散省議會全體或應剔除國民黨一部分議員切實聲叙理由呈覆核辦外為凡各該省議會經組織委員會或選有常駐議員以及其他名稱但為常年會及臨時會規定所無者即為違法於令到之日卽行立飭撤銷至本年常會法定會期早已届滿體察各省現情實不應召集臨時會議凡請開　時會在前现在尚未閉者應令即日一律閉會無論於何種事件縣未議决均可待至明年常會開會時再行繼續提議嗣後該會議員有請求開臨時會須先由該民政長星報內務總長核准後再行依法召集以節該員等道途往返之勞並示谷地方愛惜物力之意務各切實遵行俾宏治術此令等因特電行遵照國務院蒸即 
　　武昌解散國民黨支分部電北京大總統鉤鑾國務院內務部各省都督民政長並轉各將軍都統辦事長官經略使鎭邊使宣撫使宣慰使護軍使鎭守使均鍳七日奉大總統令解散各地方國民黨機關等因當於是日令飭警察廰長將省城國民黨鄂支部勒令解散所有旗牌冊證文電函牘等件均經封繳官署一面通飭通飭各道　邊辦去後現據陸續呈報前來地方一律安謐堪慰遠注查鄂省前因該黨有煽惑軍隊情弊業於戒嚴期內將漢口荊裹等處駐軍地方該黨所設交通部分部先行取締其武昌支部各縣分部亦已林禁止開會矣合併電明黎元供饒漢祥眞印 
　　直隸馮都督劉民政長第二次憲法意見電大總統名省都督民政長均鑾查各國關於議員之選舉均不規定於憲法而別以法律定之所以以以免條文制之特尊憲法之體裁也草案第二十二三兩條巳與法例不合其第二十二條以聯邦國之特例施之中國削足就屨適以速亡其不可者一議院內閣制濫觴於英法國效之巳受其弊果如第二十　條以議員得兼國務院徒為議員把持政柄而失三權鼎立之精神啓政黨獵官之弊害其不可者二第四十一二條之彈劾權較之約法第十九條十一十二兩項其同意人數更形減少議員將毒如狂　政府益危於累卵其不可者三不信任投票制造　法國從未實行而其內閣已受政黨之桎捁今第四十三條採此酷制以遂其黨見之私非其同黨卽不信任國家政局將無日不在危疑震撼中其不可者四約法四十一條大總統受彈劾後尚有特別法庭之組織而草案第四十四條各項以參議院兼操審判判決之權凟行政之尊嚴害司法之獨立眞不可者五國會委員美國雖有此制並無此文今草案特訂專章實無法理可據不過為黨魁牟利攬權之地以操縱一國之大政實行少數專制之野心不可者六緊急命令為元首憲法上之特權誠以變生公猝迫不及待不得無此臨機之處分若依第　十五條必須俟數十委員之議決倘黨人交鬪聚訟盈庭不但貽誤事機流弊且不知伊底斷送國家即在頃刻其不可者七任免官吏當然為大總統之特權第六十六條以但書嚴加限制政權無活動之餘地且所謂憲法之特別別別規定者殆隱指第八十條及第一百七條而言刧制政柄禍國尤甚其不可者八陸海軍少編制關繋恭重非國會所得參與依第六十七條第二項以法律制定旣恐洩軍事之秘密且以議員而談戎政是必與實用無裨其不可者九宣吿戒嚴所以防禦非常維持治安若依第七十一條之規定則國會得以自由解嚴而軍事之行動亦受其牽掣何以防危禦亂其不可者十第七十三條尤為背謬法院職在司法罪名輕重依法律制定不得稍有出人豈能先事主張减免乃始則以司法牽制大總統繼則以立法干涉行政侵削司法其不可者十一解散國會權為行政部自衛之利器本無限制之可言且兩院議員均由民選不過任期員額稍有不同故行政部之解散權宜並行於兩院若照第七十五條以參院同意解散衆院必無解散之一日則解散權將成虛設其不可者十二民主國憲法先例大總統除有謀叛行為外不負刑事之制裁若依第七十六條是大總統解職後即可受刑事上之訴究在職期問將兢兢自保之不暇其不可者十二責任內閣制國務員由兀首自由任命國會無同意權其有遠法失職則彈劾之據第四十二條衆議院旣握有彈劾權而第八八十條對於總理之任命復攬有同意權是蓋欲直接操內閣之進退間接撓總統之特權推其結果勢不至陷國家於無政府之狀態不止兩年以來內閣三易已睹其害其不可者十四約法旣探大陸制定有平政院之名則此次制定憲法自應仍循其制詳訂專條乃第八十六條以行政訴訟隸歸法院不惟破壞行政審制之獨立且以司法干涉行政則政界俱陷人危竟手巳無措其不可者十五財政緊急處分各國先例不過交國會追認而已而第一百四條此項處分必經國會委員會之議決弊害正與第六十五條等其不可者十六審計院為財政上之獨立機關東西谷國於院員之資格權限規定極嚴若依第一百七八兩條其選舉操諸議會撓用人之大權破財政之統一尤為專橫其不可者十七統觀以上各條或為歐美憲法所絕無或為東西法家所訢病而起草委員會乃竟摭拾他人吐葉之弊制規定於憲法使行政權並司法權但操縱於數立法人之手以期制政府之死命行破壞之奸謀國會專制至斯而極民國前途豈堪設想外人　此草案為第三次之革命洵非虛　且憲法為萬法經緯庶政準　倘不斟石鼓區中西力求美善何以定共和之國是昭法治之精神伏乞大總統俯鑒輿情毅然斷解散起草委員會取銷憲法草案另延中外法學通儒制定正當憲法以為根本之解决而應時勢之要求尤望谷省文武長官各貢嘉謨聯翩入吿促成大法鞏固邦基民國幸甚國璋等職　疆寄分屬國民心所謂危豊敢　　愚悃無任贍依伏惟垂鑒直隸都營馮國璋署直隸民政長劉若曾叩佳 
[要聞一]  
　　組織行政會議之詳情 
　　組織內容行政會議之組織現將就緒所有各省推薦之代表亦陸續報齊惟此種機關之性質是否即為變相之國會此事雖迭經討論日昨尚未決定就事實言國會旣失其效用無論如何數月之間新國會不能成立當此靑黃不接之時此秤過渡機關議决之事件黨可以與國會有同等之效力在最初組織時本為一種諮詢之機關並無以之代行國會職權之意嗣因國家一切根本大計全待解决若再以素無經驗之人主持其事其貽害於國家者殊非錢群故關組織之分子其第一注重之點即在富有政治之經驗而年齡亦有限制英用意即在此也據聞此次組識之方法在各省一方面卽由各該省行政長官推荐議員一人非議員一人其非讖員者大抵皆在政界負有時望而占重要之地位者在中央一方面總統派出八人國務院派出四人各部派一人中央所派之人物多為老成持重一派或在前清之時歷任封圻或於政治界富有騐大總統對於此事異常注意不獨中央所派之人皆其素所信仰卽各省派來之代表亦無不詳加審定云 
　　代表人物各省所派代表已陸續　茲轉依省分誌如下直隸籍忠（議員）儒楷（非議員）吉林齋忠甲（议員）徐　霖（非議員）山東艾慶鏞（議員王丕煦（非議員）山西李慶芳議員邢殿（非議員）安徽孫毓筠（議員）江紹杰（非議員）浙江張嘉（非議員張）麟（非議員）江蘇黃羣（議員）楊廷棟（議員）江西梅光遠（曦員）廣東龍建章（非議員）湖南周大烈（議員）楊度（非議員）湖北張國淦（非議員）福建林萬里（議員）李長銘（非議員）河南王印川（議員）貴州陳國祥（議員）蹇念益（議員）雲南朱家（議員）甘肅秦望　振緒（議員）陝西白常潔（議員）王晋恒四川蒲（議員）鄧孝可（非議員）福建最初所派之代表本為林長民嗣因福建所派之一人皆議員照章似有不符故二次來電又改派李景銘以補　君騫念益陳國祥湖南周大烈皆為國會議員以立法機關人員忽行加入行政會議頗不認聞間電湘辭却蹇陳二君亦有電致貴州當局力阻其委派李慶芳屢得晉督電亦頗有不入彀中之意其他如吉林原派齋齊耀珊現又改派齊忠甲此外各省不知尚有變動否前報所紀蒙藏各派人一節聞政府會此次組織行政會議與國會選舉不同並因時機迫切不及久待已將蒙藏派人之議取消至總統所派之八會員除王湯兩議員及馬良寶熙在京外其如徐世昌則確二三內到京李日家駒現因患病須俟病愈來京李經羲則自大總統軍召後召後迄無回電樊前電雖允來京後經大總軍催昨接為為間家人多病俟其病愈准下月起程北上王湯兩議長日前曾對人宣言此次絕不加入行政會議而據政界人云王湯兩議長此次確在名單之列且不聞兩議長對於政府方面有何表示大約巳經承認現在兩院自然閉會兩議長或卽專心欽力於此亦未可知一說謂兩議長因此次加入行政會義乃由政府方面所委派恐招輿論之指摘現擬變通辦理設法改由各省推荐以避政府委派之名云 
　　國會議員取銷後之聲明者 
　　國黨議員取消後現議會不能保存所有各方面維持之法終歸無效一切情形巳紀昨報惟被取消之國民黨議員近日仍多遞呈議會及總府陳請開復照總理對入云大總統處所貯存國民黨員通叛證據極多具確實係難於齒則開復之說終屬絕望茲將所圍聞各議員之自聲明代為聲明若彙左左王安富聲明掛名國民黨籍於該黨幷無有所主張不受附亂名詞請查核維持議員蕭瑞麟聲明本年六月即脫國民黨幷無附亂各情請查核維持壽員賀廷桂聲明本年四月四號即登政府公報股離國民黨嗣加入進步黨幷無附亂各情請查該昭雪議員李夔陽聲明自本年五月即與國民黨脫離關係幷無附亂情事 
 
 

Page 3

 
 
請查核維持義員張華瀾瀾報吿被警察廳追云証書徽章幷聲明脫離國民黨以五月內順天時報爲憑請維持義員盛際光檢送民視黃鐘報一份証明自巳脫國加入統一黨請向政府剖白議員田宗龍爲被警廳追去証書徽章聲明本年亠月有函向國民黨脫黨請查核索還議員楊肇基爲被警廳追去證與徽章聲明自湖口倡亂以前卽脫離國民黨請致函索還議員黃汝鑑爲警廳追繳証書徽章聲明本年五月內巳函致國民黨脫黨即加入他黨若一律罪及未免寃抑請分別代剖議員嚴大駿爲國民黨議員全體取銷不能不分良莠特條陳分別辦理之法議員閻鴻舉爲被警廳索去証害徽章聲明純係統一黨員與他毫無關係登有四月二十五號黃鐘日報可憑嗣隸進步黨幷署名贊成征討叛徒案請照雪議員仇玉廷為解散國民黨議員聲月下旬宣吿脫黨加入進步黨曾登有黃鐘大自由民視等報可查從未一履國民黨休息室簽到簿可証請剖白議員張嗣良爲被警追去証書徽章聲明湖口肇亂　早脫國民黨籍加入進步黨登載大自由民視等報本院議員休息室室到簿可查幷署名贊成征討叛徒建議案請剖白議員周慶恩函送黃鐘日報民視報各一紙証明爲統一黨員議員李景濓說明向無黨籍到京後始入統一黨四月十三號　視報可查在院不附國民黨之言論速記錄可攷議員張昇雲爲聲明四月二十八號巳登大自由亞細亞等報脫離該黨現係進步黨員本院簽到簿可憑幷署名贊成征討叛徒案等據請向政府分晰參議院議長王家襄曁衆議員黃羣等爲議員兪緯已於五月內民黨組織超然社及贛寧變起曾經同鄕議員敦請回杭恊助朱督戡亂追去證書徽章恐係誤會特代聲明參議院義長王家襄曁衆義員王式議員張傳保巳於五月中函致國民黨宣吿脫離組織超然嗣幷入大中黨登有前月二十三四等日平報可證幷反對亂事當贛寧發難曾函請浙督維持大局覆函可憑茲被追去證書徽章恐有誤會特聲明云云此外又有議員童啓曾函送證書徽章繳存本院云云 
　　善後借欵之殘餘確數 
　　大借欵二千五百萬磅扣還外債約一千二百萬磅其餘之持此數月之政費在上月已有阮囊羞澀之觀至今日則更金盡床頭大足令英雄短氣然其中尙得有一二贏餘者蓋梁燕蓀在財政部任內極力撙節勉強挹注故延至今日僅僅有五十萬磅爲財政上之續命湯不然則前此九月中巳吿罄矣抑此外尙有兩項存欺有全未動用者有巳經動用大半者　裁兵準備費一百十萬磅　此江西江蘇解散降兵湖南湖北裁撤冗兵約計兩處所用巳足六十萬磅近日劉冠雄及馮國璋之南下又領去二十餘萬磅此其動用過半者也　改良鹽務費二百萬磅鹽務改變良因衆議紛歧舉棋不定延至今日尙未着手實行故五國團將此項用欵扣留不發始終未能挪移挹注此其全未動用者也 
　　整頓關稅之進行談 
　　最近談判孫總長以向來洋貨入口稅率名爲値百抽五實則以現在銀價核計不過百抽三四而巳此次卽使各國認可將舊稅整理完全亦僅只切實符合五　刻旣屆舊約期滿之時亟應乘機修改增加以逹加抽五七之附稅故近日力期毅然進行茲據最近消息此案自經孫總長開始提出時駐京各使頗有表示不甚贊成者後見孫總長堅持其力故有主張准中國修改舊稅俾使實收五釐現又一致允爲隨時談判大約修改目的當可達到云 
　　提出條議　外交部前致交團提議修改稅率不過係通吿性質非爲正式具體的提議白經兩方與關稅有關係人員彼此討論漸形接近改稅案乃有具體的條議日前外交部復與財政部互相討論决議凡由外國輪入之洋蠟藥料洋食品漆顏料竹木鏡錶玩物各項布匹絲緞酒金類寶石皮角牙料棉花等一律加稅由財政部著成條議交由外交部轉致外交團云 
　　幣制關係　國務院消息熊總理以中英改訂商約中日追加條約內均內有我國宜定統　幣制以便通　於中外凡中民皆當視爲法定之貨幣以備完納關稅租稅及償還債欵之用於是熊氏日謀改革幣制以免外人藉口幣制尙未改革使關稅約章不能修改昨已商知孫總長再與各使會議時外人如以我國幣制爲詞務須聲明我國改革幣制事在必行現正磋商改革手續且與關稅原約無涉勿使枝生節外云 
　　整頓辦法　熊總理近日對於整頓各稅辦法巳不遺餘力其籌定整頓辦法手續八件　廢止釐金　查全國歲入稅款　研究稅法　參考各國稅法　推廣稅務範圍　添設稅務學堂　斟酌土貨出口稅　預籌稅欵用途 
　　關於江蘇財政之議案 
　　變通限外加徵　（民政長交議）爲咨行事財政司案呈查變通徵收忙糟限外加徵一案上屆貴議會開會時由前民政長交議經貴議會議决彙入江蘇省征收地稅暫行章程案內辦理查此項條例關係征收國稅將來應由中央頒行現在未便提交惟逾限加征么欵係歸地方收入原案二十分之一爲數較少各糧戶因之任意遲滯經征手續困難尤甚若不變通加征數目糧戶旣無願忌之　收數更無起色之日疲玩之獘積重難返正稅附稅征收前途均受影饗總之逾限加征數重則羣相儆戒而依限完納擔負轉輕數輕則人多玩忽而逾限不完擔負反重現仍擬凡忙漕開征兩個月後納稅人延不納付者將加徵之數改爲十分之一以期糧戶踴躍輪完正附稅易於收入事關變通議案合再申明理由咨請貴議會議决見復以憑公布此咨 
　　淸查財產損失（議員吳輔勸等建議）江蘇自光復後財政紊亂達於極點兩年以來稍稍就緒不幸又有七月獨立之變文書散失曹部一空而財政之受影饗遂致不可究詰報章所登載道路所傳聞財產損失究不得其精確之數目現在辦理善後在在需欵羅掘俱窮幾難着手而中央方藉口於江蘇爲財賦之區人民復揣測於經理財政者之不實不盡長此隔閡不將使執行者更增一重之困難乎鄙意宜及此時淸釐財政此次之變江蘇財產損失計數共有若干何欵爲亂黨所竊取何欵爲監守之自盜其爲亂黨竊取者無論矣如係監守自盜尙不難次第追償總之能釐剔一分之中飽即爲人民减少一分之負擔亦即爲國家多倍一分之元氣淸釐之後條析分明遍登廣吿使人民咸曉然於本省財政之困窮與夫行政官辦事之竭蹶卽驟議加稅亦孰不忍痛須叟竭誠獻納在國家一方面爲鞏固南服起見漕糧特稅問題當亦不至多所爭執矣援據省議會暫行法第十亠條第九項之規定建議於行政長官是否有當應請交大會公决 
　　南京政聞錄 
　　今日南門內湖南會館被警廰查出有秘密結會之事當卽發封並有驅逐旅甯湖南人一律回原籍之說 
　　省議會議員之籍隸國民黨者近日因中央解散國黨議員命令巳紛紛離寗沙議長昨日開談話會得多數同意預算事旣有代表入都應即休會遂即日宣吿休會 
　　韓省長令江寗等縣四十一縣知事速將該縣境內男高小學幾校學生共若干女高小學幾校學生共若干初小學幾校男生若干女生若干三日內電復 
　　無錫匪勢甚熾昨經飛划營偵緝隊隊長鐘鴻鈞協同縣知事朱寶森拿獲巨匪七名審實後當卽就地正法 
　　韓省長昨委李雲麟爲寶應知事李輔中爲阜寗知事季明善改委爲桃源知事 
　　參衆議員楊潤之王汝圻解樹强吳涑朱繼之胡應庚等電淸鄉叚督辦云馮米兩軍到鹽阜實歡迎無似請堅持勿為浮言所動 
[雜評一] [  （無名）]  
　　立法行政之界限　自國會自行解散後政府卽申明行政議會之非所以代國會且有催促補足議員與禁制他黨議員無故離　之舉我固知政府之不願解散國會也即自行解散亦將組成之也特不知國會旣自行解散後尙能再成否耳 
　　行政司法人負之甄別　知事爲親民之官司法人員乃平民之職皆與入民最有關係者也知事不賢地方無積極之進化司法人員不肖地方無消極之治安甄別之固其宜也然若甄別不出於公平則賢者皆去而不肖者反留則不如不甄別之爲愈耳內務司法兩部其留意之 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
　　京大學合併北洋大學之决議 
　　北京分科大學與北洋大學合併一語喧傳已久聞將見諸實行蓋一為撙節經費起見一因北洋大學自開辦以來　者成績故决計與之相合併也先楚本年春間北京分科大學因預科升學問題惹起極大風潮是時本有停辦之說後經輿論反對遂將停辦之義取消其實當時教育部之意即欲與北洋大學合併　　事實上種種因難此議又作罷論刻因財政困難而大學經費每年支出過鉅非設法撙節　可此北京分科大學與北洋大學合併之說所以復活久將成為事實也維學生對於合併一事頗表示反對意厯將來有無窒碍殊難預料又聞敎育部之意以前次北京大學所招收之學生頗多遷就程度未免低劣擬於合併之前將兩校學生通開甄別一次以定去留此兩校學生所尤不願者也且按之實際兩校所敎授之課本萬不相同將來命題考試殊多困難此皆合併時之實際窒碍也惟聞敎育部現巳决計合併民有仍命直隷現敎育司蔡儒楷兼充校長之說因蔡前辦北洋大學苦心經營大著成效該校學生對於蔡君亦極表敬佩之意故仍擬任蔡兼充校長以資熟手而重校務云 
　　四省協會對於取消議員之會議 
　　旅京滬皖魯豫四省恊會於十二日午後二時開命首由理事馬龍彪報吿本會之發起原為反對南方亂事維　四省治安起見當時四省兩院議員及各界人士凡入本會者莫今赞成此旨亂事方起本會曾四次會議表决反對戰亂妨害安寗秩序除致函政府通電南北各省外並將木會議員會員名册錄呈總統核鑒此次政府取消議員本會大影響黨政府己有通吿如果有反對亂黨憑據者仍為開復云云本會旣有此鐵證可否提交政府及兩院　纳本會議員開復以維大局云云當時有反對者謂要求開復議員實在不成體統惟贊成馬理事報　　居　數遂定議仍前辦理云 
　　奉天解散國民黨之政潮 
　　國　黨本天支部於七日由督署勒令解散而現在省　　議長孫氏實係该黨各員又係奉天重要人物颇為地方人士推重　者屢次反對張督所採政策非難中央政府不遺餘力巨料此遭政變勢力凋　北普不同時所注視者取消議員資格一節是否及　議會議員也且奉省司道中隸該黨籍者不乏　人此事與該省政務大有關係又聞此次吳景濓拘　數目面而吳與奉省人士頗有感情恐今後該政潮未有已也 
　　湯都督窮治黨人紀 
　　們南湯都督前任後對於湘省黨人辦理極為嚴厲外間傳聞有開列　十八人名單之說其拿辦譚人鳳扣留易宗减等會其　報茲將續行拿辦各人分別彙紀如下　吳　霖黨人吳作霖於前年反正後密謀推倒譚督致為軍隊拿獲將欲處于死刑旋經譚督准予保釋並歴充各項使去歲發起創辦經華紡紗公司呈准都督由公家撥給開辦費四十萬兩目前正在建築廠屋本年湘省獨立之先據谷報載稱曾為黃興派赴兗州運動張動反抗中央張動電詢黃興黃即電復並無其事等語惟湘省獨立吳作霖並未附和湯都督蒞任後即將吳作霖逮捕羈押或云係為運動張勳事或云係勒領公欵事湘人以吳旣被捕謠言四起凡經華公司所出之紙幣紛紛持往擠兌當由官廳派人彈壓代兌商號銀紙幣即將其撥兌處立予封閉並議將該公司收歸湘政府白辦 
　　文經緯富訓商業學校校長經緯亦國民黨中之暴烈分子每當開會集議文必登臺演說措詞極為激烈本年湘省獨立文亦主張甚力湯都督蒞任後派人至該校將其拿獲解府飭即軍事裁判所暫予覊押 
　　龍璋前民政司長龍璋本係舊官僚派因與譚督交誼素深前牟反正時得充民政司長其為人極無能力惟在國民黨中期事担任絕不推辭本年湘省獨立龍亦隨聲附和迨獨立取消中央拿辦龍又膽悸心驚此次湯督蒞任即行知照令勿他往並派人暫為看管云 
　　陶思曾黨人陶思曾會充社團改進會會長湯都督蒞任後以該會宗旨不正且係譚人鳳發起擬將陶思曾一併拘拿嗣經有人代為陳明謂陶本非該會中人其擔任會長係屬一時之誤湯都督乃准其從寬免究 
　　楊兆鵬梅景鴻海省前獲黨人楊兆鵬梅景鴻兩名於本月四日綁赴瀏陽門外實行槍斃時論有除去楊梅黨毒之說比由湯都督示諭宣布罪狀文云前籌餉局員楊兆鵬卽守眞磕詐李雨田銀五千兩復勒捐佃戶彭人和該犯向為經黑會匪頭目寗湘兩省獨立時該犯運動聯絡均有確據又常德國民黨分部部長梅景鴻卽植葵在省及常組織密會招集無賴詐索公欵及充烈士祠董該祠公欵並法署所提罰欵皆為乾沒且投書商會　有以武力解决糜爛地方有所不惜等　原書在卷可査湘省獨立时曾充蔣逆翌武軍事參謀擬由澧州規荊宜並有討袁佈吿印刷為據該二犯逆跡昭著為共和民國之螽賊繩以法律實難寬宥不得不併予正法以維治安而弭隱患其與該犯案內有牽涉者概不株連 
　　川政界之逮捕黨人思潮 
　　行政公署查辦附和議員川省行政公署咨省議會文云據三台中江兩縣人民張崇禮張永保等以議員附逆懇請等查究署詞來略稱三台縣縣省議員張梓樑陳秉堃二人領率亂黨推戴張逆百祥並代熊逆轉運軍餉中江縣省議員謝書麟楊逆令任涪陵縣偽知事均載財返里有失代表資格當即批候令飭三台中江兩縣照案澈查取得確據詳明呈覆再　酌量咨請取消歸案懲辦並分省議會照章查辦等因查省議會議員為一省人民之代表如果甘心附逆不特負國民之重託亦且為國家之罪人非爽心病狂斷小出此除令飭該兩縣知事照案澈查外相應抄錄原呈咨明貴會請煩查照一俟取得確據再為咨請開會公决取消職名歸案懲辦 
　　省議員預防株連逮捕川議員秦森甫等近日提議懲辦亂燕宜分涇渭以免株連而安善良一案略云熊逆　亂之日川東各縣人民多被刦制其有甘心附和證據確實者固在不赦之條特此中情節殊多若非詳細查明確有憑據以嚴刑處分致使身受者含寃莫白民國典刑當不出此謹擬辦法四條如下　因保衛地方維持秩序熊逆叛兵所到之地人人有生命財產之憂歡迎逆兵實出於萬不得巳附逆否眞偽難分設使概加重典不免寃抑判决此案當以亂去時禀報呈明為限　因叛黨勢力迫脅順從好生惡死人有同情設有身居亂地　被迫脅陽奉陰違以免禍患者固亦有之判决此案當以亂兵敗後自往行政公署呈明者為限　因實未與謀被人攻訐人心險惡何在蔑有往往夙挾仇怨藉事攻擊一經指控黑白難分判决此案當以證據確實者為限　因暫住亂地難免嫌疑住居亂黨勢方範圍之內或竟為亂黨有何區別判决此案當以曾在叛軍中任某事者為限是否有當應請大會公決提議人秦森甫贊成人劉恒光張鳳翱陳廷杰李庚董績偉歐陽瑜 
　　鄂軍警圍抄省議會 
　　十二號下午五句鐘鄂省閱馬廠省議會前突來警察憲兵一百餘人將該會前門圍住不許出入其情形異常嚴密不知所為何事當時有欲入觀看者均被阻止或云係因省會國民黨激烈派議員之宅均住在漢口租界不便追繳其徽章証書故乘開會之際命軍警前來追取未知確否容俟續聞 
　　鄂省議會大事紀 
　　討論維持風化議案漢口男女戲園林立惟無男女合演之事近日法租界因取締妓館過嚴適華界歆生路新修三分里落成各妓院盡向遷徙於是怯界市面頓為冷落遂有人運動向該界福朗戲園舊址開男女伶合串之丹桂戲園地方官因其地屬租界未便干涉乃有省會議員夏昀提議謂該會視此有關風化之事應咨請行政公署轉商法領事禁止當時議員程國璠等極表反對以東西各文明國並無男女之防閑參政從軍工商敎育男女競爭久成事實卽以演劇而諭各國亦無奈制男女合演之舉况我國津滬地方男女合演早巳盛行照請禁阻法領未必允從然有多數議員皆贊成　議遂得通過函請民政長令飭外交員向法領交涉矣 
　　限制財政司通函權鄂省自改組行政公署以來四司權力大為縮减所有一切公牘皆以民政長名義行之惟無關重要之事四司待以公函知照日昨財政司長李欽因省議會三年度概算久未編送到署以致全省槪算彙案送部稽遲特以公函催促編造詎省議會竟不以該司直接通函為然致函饒省長謂行政公署未成立以前四司本可與本會直接近來教育財政兩司迭有公函來會殊與統一行政本旨相悖應請轉知四司以後過有應商事件務用公署名義否則失其效力云 
　　白狼橫行汴鄂間紀聞 
　　汴省近因久旱農民束手無業故白狼所至之地貧民趨附者路繹不絕匪勢尤熾現白狼與其叔白瞎子大刀會匪鄭老年等竟各擁衆數千分途為患一股巳逼近信陽卽前圍攻泌陽之匪）一股已佔據南陽府城一股將由唐條鎭重擾湖北隨棗現黎公迭接汴督警電以信陽駐馬店皆京漢鐵路要站一有疏失即阻南北交通以後行旅皆視此路為畏途特令留北軍總司令王占元迅速派隊前往信陽各站駐紮以資鎭攝至隨棗防務則責成本軍二十九旅之吳團長慶封防堵並調襄焚安陸之鄭軍前往後助至南陽府城失守係得之傳聞綠南陽乃汴軍張師長錫元之司令部刻張因公赴開封匪衆二千餘人前來乘虛襲擊勾通大南門兵士開城擁入官軍即由西門退逃府城因而失守刻張督電黎公赶派駐紮河口北軍入新野赴南陽會同剿擊並調樊城軍隊塡紮河口又有河南確山縣來信云本月五號夜距確山六十里之雄黃鎭被匪徒燒搶難民紛逃入城現駐馬店遂平鄕間燒搶之匪均屬小隊勢力弱薄聚則為匪散即為民以故甚難勦捕 
　　粵商反對弛禁香山精米出口之激昂 
　　香山恭谷兩都粵政府准與弛禁放米出口一案頗為一般人民視線所集前經該議會議長及香山人士多人聯名抗阻港澳僑商又紛紛函電交攻昨總商會因接各行各界請議質問書多起特開會研究全體反對經舉代表面謁民政長及備文詳陳利害激昂力爭茲將港澳僑商來函彙錄如左 
　　港商函港商李念羣致總商會函云我省從來穀米不敷民食尙靠外來查前淸歷任粵吏必首以禁榖米出口為要端亦是注重民食之深意在余陳等以該屬辦警名則弛禁精米出口為籌辦經費實則利用彼禁此弛而收統滙之權利各屬必盡聚榖米於其處以希冀利市者奈廣肇各屬鈞蒙其害耳在其請弛禁以精米為藉口查我廣東所產者無精劣之分不過以春至最白者為精以粗者為劣故欲米之為精者米盡皆能卽欲使米之出口亦無米不口此不可弛禁者一也查港澳兩埠華僑皆多好食土米歷來禁口之時凡有偷運土米到港澳者每担增運費一元零八毫尙且爭相購食何况驰禁耶此不可弛禁者二也况近年洋米價格每每貴於土米若一旦弛禁卽日本台灣等處勢必捨辦洋米轉購土米可知此不可弛禁者三也我廣東榖米巳不敷民食一經出口必致牽動市價且出口多一石我省糧食少缺一石設使外來接濟源源則已苟不接續則不堪設想所謂棄直接之出產而轉靠間接之外來此不可弛禁者四也况今年風水為灾早造雖收割而被水冲浸壞者不知凡幾晚造田禾旣被浸死水退後赶補種不及者亦不可數計故今年廣東已成凶歲之象此不可弛禁者五也以上端驰禁之害固甚顯然竊思物之害民生者尙欲禁絕其來源以衛民生米之關民食者豈可弛禁其出口以妨民食耶貴商會為全省商場之頭袖商與民表裹為依卽民食不繼商場亦受莫大影響諸君固粵人一份子必不能為秦越肥瘠之視仰速大集會議研究弛禁之害點白陳當道要求收回成命以順輿情而重民食大局幸甚 
　　澳僑函澳僑順德公民何奇聰李芝田等上書總商會總協理函云香山與敝邑犬牙相錯唇齒相依遍糧桑基魚塘為業年中仰給香山恭谷雨都沙田所產早晚兩造谷米販運於陳村谷埠以資接濟庶免缺食堪虞今一旦弛蔡敝邑實先受其影響夫辦警原以衛民而放米實以害民且不獨害一邑之民且害全省之民兩利相權取共重兩害相形取其輕民食所關其影饗於敝邑者尤小其影響於全省者甚大務祈貴商會力任維持函請省長取消前批以安人心倘或聰聽未回轉園靡易仍懇顧全民食電京力爭務須持以百折不回之毅力為全省造福鄙人幸甚大局幸甚 
　　天橋焚燒烟土案紀詳 
　　京師地方檢察廳於本月十二日上午十時將該廳判結遠禁之私販私吸煙案內煙土烟具等裝載二大車運至天橋迤南石路旁空曠地方實行焚燒並經該廳在焚燒池附近設有接待處復有戒烟在理會預備茶水而萬國禁烟改良會會長丁義華君全國禁煙會會員等及各界人士皆陸續往觀約計有數千人之多此外則旅京西人男女賓約五十餘人此舉為中外人所注意蓋可概見茲將當場情形略誌如下地方檢察廳會同該管警區派撥淸道夫掘一燎池寬約八尺長約丈餘池之兩端安設鐵網池內置以木柴澆以石油一經燃着烈焰熊熊烟氣迷漫於野檢察官坐於池旁監視巡警將烟土烟具等陳列於案上然後執簿點查一次遂向衆報吿某案所獲煙土若干及附帶煙具若干報吿畢即將該案烟土等飭夫役向石油盆內一漬旋投入火池候成灰燼再及其次如是遞燒由上午十時起至下午二時餘始皆焚竣當由丁義華君率同禁烟會員等高呼鴉片絕命民國萬歲遂互辭而散當時並有軍警多名荷鎗在場彈壓秩序極為整齊云 
　　揚州裁兵記 
　　調隊駐瓜赴防陸軍江蘇第四師步隊第十四團董團長萬靑以南京鎭江等處遣數軍隊深恐沿途逗遛遁逃致有擾害地方情事特派駐紮束關外五台山本團第三營朱營長前往瓜洲駐紮以資鎭壓朱營長已於十一日統帶全營官佐乘船赴瓜矣 
　　十五團裁撤情形步隊第十五團團長馬玉仁前經多人在省控其部下種種不故此次馮宣撫使代表來揚首將所部裁汰現該圑鎗極子彈巳悉繳第四師司令部所有欠餉亦均發給惟馬對於此次裁撤與其營中官佐相對流涕頗為感傷 
　　方更生一馳往鹽阜鹽城阜甯一帶尙有十五團駐防軍士第四師徐師長恐聞揚州裁汰消息另滋事端特商同馮宣撫使代表於十一晚派遣第七旅旅長方更生乘船馳往駐防地點遣散 
　　騎兵營抽裁老弱騎兵第四現亦將裁汰老弱挑留精壯昨巳令該團先將鎗械子彈繳存師部 
　　西門會操定期馮宣撫使現在瓜洲裁汰軍隊故日內尙未至揚已指定十九日簡閱第四師全師合操現師部各旅團營逐日換練愈罪勤勉云 
[地方通信]  
　　鎭江 
　　籌辦開濬運河　丹從議辦開濬運河一節會於上年十二月經市議會議决呈由于前知事核准照會市董事會承辦在案嗣經前市總董王君因病辭職河工無人主持遂未實行茲市總董錢君紹庭視事伊始以時屆冬令水涸急宜籌劃繼續進行昨特呈請縣知事查案代收經費以便及時開工發用云 
　　小學運動大會鎭郡城南初等小學校長王君日昨約集各校管敎員率領各校學生在紅梅閣第四校特開運動大會計分順序　演換　捷算　奪旗擲球　跳高　躍遠　三足競走　犬牙相錯　全體合操嗣由周君風琴唱歌盡歡面散 
　　小學校友會之難成鎭江第一高等小學創辦於前淸迄今十年所授生徒不下五六百人茲由第一期畢業生潘佑人王雲漢焦發廈吳家文等發起組織校友會以聯絡感情業於前月　十八日在該校開會一次公舉陳昭　為臨時主任及各臨時職員均已推定表面上似可成立不料日前第二次開會時會員到會者寥寥無幾開各職員中亦多有不到會者 
　　淸江浦 
　　淮北淸鄉定期開辦江北淸鄉章程業巳議妥擬於淸江浦設一總局山陽銅山海州各設分局均定於十六號開辦 
　　興化匪勢猖獗江北揚屬興化縣東北二鄕匪勢猖獗近日又聚匪二千除人連搶居民數百家地方糜爛民不聊生並聞該匪等掠去少婦處女為數甚夥鼓樂爆竹喧聲不絕探悉羣賊紛粉與被掠之婦女結婚有不從者則刃殺之有自賊中逃歸者述慘狀甚詳謂凡婦女在賊所者無一不受淫汚雖十齡幼女亦且不免或因拒敵致斃斃後復有賊就之作獸行者有一中年婦人泣涕不從賊怒奪其抱中幼見肢解之血濺婦面羣賊鼓掌以為樂云 
　　揚州 
　　營地不能歸為市有江都揚鹽兩營官地前經省委調查張少齋等與第四師等處接洽劃歸省有久誌本報嗣經寧垣變亂蘇都督改委官地局長馬君另行派委來揚以致揚州董事會嘖有異言欲仍攘為市有現經温志希知事於昨日邀同前淸參將劉桂庭市總董吳次臯接洽定妥仍歸省垣收取租稅劉等當復承認市有之說巳歸取消 
　　國黨議員晉京參議院揚籍國民黨議員之鄭斗南自經奉令取消後茲鄭忽又自揚晋京據云將運動恢復議員未卜能逹其目的否也 
　　縣議員定期召集江都温知事以現在縣議會議員惟上水市一鄕以訴訟案未能選出萬難再待補選後召集議員故現已發給各議員通知書一俟答復即行召集於陰曆廿六日開幕至議會地址則指定前淸參將署云 
　　安慶 
　　國稅廳長晉京消息皖省國稅廳籌備處長王荃本於到任後卽擬接受財政司兼職因李司長以整理內部手續尙未完竣故約定展限一星期後卽可完全交替詎昨又接中央來電以國稅廳籌備處長一職由內財兩司李國筠兼任幷着令王處長來京另候簡用矣 
　　湖南 
　　取消黨會通令湖南湯郡督昨奉大總統令開湘省會匪素多自叛黨譚人鳳設立社圑改進會招集無賴分布黨羽潛為謀亂機關於是案積如鱗之巨匪皆各明目張胆借　會自由之名行開堂放票之實以致劫案迭出民不謀生貽害地方何堪設想其餘並有自由黨人道會環球大同民黨諸名目同時發生舉動 
 
 

Page 7

 
 
均多謬妄着湖南都　一律查明分別嚴禁解散以保公安至此等情形並不止湖南一處並着各省都督民政長一律查禁須知人民集會結肚本有依法限制之條如有勾結匪類蕩軼範圍情事尤爲法律所不容切勿姑息養奸致貽應忠此令等因當即令　內務司通飭各屬一律遵照辦理 
　　江西 
　　正法兩個搶匪　江西省會警察廳長閻恩榮呈民政長文云案　都督令開軍法課案呈案據警察廳呈請查獲搶刦茬港徐木生等家搶犯吳全上林老八二名移送軍事執法處訊辦乞示　一案到府查此案　據該廳呈稱林老八一犯係轉據自治會呈　　主　名呈報並稱被搶之際認識其人此次搶刧當在其內　察　係縣揣之　　便據爲確証是以令飭該廳再行提訊務得實情不容任其狡展而使倖免豈能因犯供堅執率請移送他　訊辦耶茲據前情合亟令仰該廳仍行飭員嚴訊據供按律和處母　退諉此令等因奉此查此案搶犯林老八一名迭經飭利　再提訊堅供如前該犯旣爲該事主　名呈報並稱當時認誠　人自　傳集事主常堂指證不足以成信讞當經令知茬港分　轉傳事主徐連喜徐木生來案復飭司法科提出林老八詳　研鞫經該事主徐連喜等確實証明該林老八係此案正犯無可　辯應照吳生成案處以死刑以懲兇暴而靖地方惟警察爲行政機關對於刑事案件預審而外未便越權處分贛事蕩平時非緊　現當警察改組伊始自應恪守法定範圍擬請民政長轉　邹督令飭軍法處將該犯吳全生林老八二名提案執行以淸　限而合理法云 
　　提　黨人龔自源　贛省亂軍支隊黃訄爲李烈鈞死黨於　　隊入城之先隨同亂兵上溯在撫州附近一帶搶刦官欵爲數頗　現因龔自源潛匿來省密通消息即被衛戍司令部偵探邱光祖拿獲解案當經張司令諭飭陳執法官提案訊問據供與李烈鈞並不　議惟黃訄則相交有　感情甚深故委充秘書事宜光復後曾充本省清理財政處次長此次隨軍上溯謹守秘書職務並未參預軍機亦未隨同搶刧即在李家渡提撥銀行代理店欵項係奉黃訄命令提取亦無勒逼情事嗣後又相隨至撫州建昌甯都纖州等處均無甚情形直至軍隊解散始回省城住樟樹下三十四號門牌此外不知其他云云又問以知順逆否龔則答云士各有志四字陳執法官當飭收禁候辦云 
　　廣束 
　　鹽稅全收銀毫之窒碍　粤省行政公署昨接中央電以鹽餉爲外債抵押口與則稅不能相提並論嗣後收入須用銀毫等語李省長以粤省紙幣價格因未能規復兌換機關巳跌至七五亠現外間聞鹽餉收入不用紙幣連日市面價格又跌至七二三似此辦法必陷廣東於經濟恐慌地位準時度勢此事萬難實行現巳將以上種種爲難情形電復中央取銷此項辦法矣 
　　電令各屬嚴打禁賭　龍都督現據僚屬調查各屬地方私賭極盛殊乖例禁昨通電各屬綏靖督辦及知事以地方匪徒胆敢賭博而文武官吏充耳無聞揆諸情理均有過失賭爲盜鬥之媒欲禁盜鬥尤先禁賭着即遵照電令一體嚴禁云云 
　　龍都督定期召集軍事會議　沈都督前奉中央來電飭將二年度海陸軍費核實裁减以節餉項並將防營分別改編裁遣以符預算原案日昨又不陸軍部電飭限令本年內編足陸軍兩師　　　固團防惟粤省陸軍自亂事發生後逃亡遣散缺額過半　以　衙軍濟軍游撃隊營制紛歧自應遵照中央來電將全省軍隊通盤籌畫或設法改編或略事裁遣務求收支適合聞現擬於本星期日召集陸軍警衛軍濟軍各上級軍官到府會議進行方法以憑電復中央云 
　　淸泉街發現謀殺案　粤省老城淸泉街八號住戶於前日晨旦有少婦倚門悲泣警察怪問之據言丈夫投井身死警　欲入屋察視詎該屋有口操外省音老一人出阻止之謂民間喪死之事警察未合干預等語該警以情節離奇當即報區署電請檢騐無何檢騐吏在井底打撈騐得死老雙展尙遺井邊似係投井自盡惟屍身有爛布案口井有棉花塞鼻頸項勒以蔴繩顯係生前被人謀斃放下井中以掩其謀殺之迹時有警員監騐覩此情形當將死者之妾朱伍氏曁同居王某人等一併帶區研訊茲續聞死者朱淸華年B知命其朱伍氏則僅年華花信性殊蕩訪之坊人多言其有外遇近與一外籍人來往尤密淸泉街在觀音山脚該處爲軍隊林立之地該外省人卽軍人開現巳捕去審訊云 
[雜評二] [  （萍）]  
　　敬吿窮治黨人者　近日各省大吏紛紛以窮治黨人爲唯一要務鎗斃者鎗斃拘捕者拘捕查辦者查辦湘川兩省不遺餘力而鄂省更有軍警圍抄省議會夤夜封禁國民黨之舉動此無論是否情當其罪卽揆之哀矜勿喜之意已不免爲有識者所竊笑矣夫以一國政治之軌道果是否宜操縱於　黨二次革命之 
　　暴動又是否宜集矢於乙黨此皆近日政治上之疑問而第卽乙黨以評論其功罪起事者不過少數之巨魁至今日而　紛出亡幾見有膏我斧鉞者乎乃必舍其本根而不究惟日取彼枝葉一一斤斧之以求快於余心庸有乎此可爲今日之窮治黨人者垂涕而道者矣 
　　敬告一防禦白狼者　白狼橫行於汴鄂之交巳數月矣　　勢成流寇大有黃巢李闖之風殆所　亟肄　多方以誤我者非歟乃汴鄂間統兵大吏惟日以尾追防禦爲急務今日調某營痛剿明日調某營協防鮮有定四面合圍迎頭痛擊之方略如曾湘鄕李合肥輩之對待捻寇然者抑又何也 
　　記者曰黃巢亡唐李闖覆明愼勿　逆狼小小寇無關於全國之大局也 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
　　因謠言而戒備 
　　布置水陸防務陸軍三團　長臧和　君以邇日軍隊中並無黨人起事確實消息而住居製造局附近之商民人等則以訛傳訛紛紛遷徙實屬無端自擾現自鎮守使曁本團長等布吿勸慰之後前昨兩日該處商民已路為鎮靜椎防範稽查不可稍懈故特傳集魏周高三營長到部面諭謂此次商民自擾之後恐有黨人乘機暴動着即嚴飭第一道防禦線崗位各兵士於晚間九時以後凡遇車馬行人經過必須詳細檢查並盤詰來往蹤跡以杜匪類混入並以製造局浦江碼頭為水道要路防儷亦應嚴密除商由海圻洋艦借得機關砲兩尊安設江邊外又令該三營於夜間多派兵士站巡沿浦各碼頭藉防水道潛攻所有製造局大局門及北西後三局門前在亂事時每門安設機關鎗二架原未回廠內刻旣嚴防應再配齊子彈揩擦整備每夜派兵伺候以備禦敵惟日間不置設於門口以免人民驚疑並令各該營長每晚督兵在第一道防禦線界邊巡邏查察母任兵士懈忽昨三營長巳遵令實行矣 
　　龍華不可無兵南洋巡閱使劉冠雄各屬匪氛不法電由上海鄭鎮守使商請第四師添撥兵隊一團赴閩鎮懾巳由楊師長令調補充兵第五團唐團長所部三營卽日出發在案茲悉唐團長以所部步兵三營均駐　華現值謠言蠭起之時如果行他調補之第　　三營尙到滬龍華地方不可無兵防守若待第六團到滬然後赴閩尤稽延誤事　特變通辦理即第五團內抽撥第三營一營會同拱衛軍第二團第一第二兩營合成一團赶緊赴閩聽候調巳於前日至吳淞會　拔隊出發矣 
　　兵士巡邏街道海軍警察隊隊長辛佳芳定於本月十七號為始每日督帶所部兵士一排整隊前赴斜橋城內及南市十六舖外灘一帶各街道巡邏藉資鎮攝因恐商民人等誤會驚疑昨巳先行布吿矣 
　　鎮守使請緝炸彈隊 
　　黎副總統偵悉黨人婁企橋朱壽泳等近由鄂省組織炸彈隊潛行來滬希圖至內地起事卽經電致鄭鎭守使通飭所　軍警一體查緝在案茲悉鄭君以黨人咸視租界為逋逃藪恐其潛匿特於前日函請張交涉員照會外交團轉咨捕房麥總巡通飭各捕房中西探捕帮同協緝 
　　拐匪衣箱內之黨證傳單 
　　浦東爛泥渡第五區警察署偵探沈坤在老白渡大阪公司碼頭長春丸輪船上查見張良臣帶同婦人蔡唐氏蔡張氏及十二歲男孩蔡虎臣十三歲男孩姜哈哈　歲男孩春香女孩大丫頭小丫頭荷花等九人知是拐賣當即盤　言語支吾一併拘解至署張所携行李衣箱共有十五件旋在衣箱內搜獲安徽全省同盟改進黨證書傳單及延請券等多件即經署長　大文君研訊之下押解淞滬警察廳發交同法科訊明核辦 
　　許知事訪悉黨魁住址 
　　宜興許知事訪聞黨魁何海鳴陳其美等近　同黨何坤楊長勝卞庭生周金標等冒充長江水帥潛至宜興縣屬招募軍隊希　第三次革命當卽飭派軍警將何坤等四人拘獲搜出討袁軍游擊隊支隊司令　防及委任狀等件除電請江蘇都督派兵迎提外並開明何海鳴陳其美與黨繆長庚丁炳坤等　居租界住址禀請韓省長令行淞滬警察廳派警查緝在案茲悉穆廳長以陳等均匿居租界即於前日函請張交涉員照　會外交團轉飭捕房派探密查幷請轉飭公廨出票廨出交捕房按名拿究未知果能得其蹤跡否 
　　梟匪連認兩案 
　　地方警察事務所偵探戴逢春孫阿松趙杏山等協同公共租界捕房探捕在北京路九百八十八號小客棧內拘獲騷擾北橋鈸之梟黨王木林（即沈阿妹）等四名解經公堂訊明判交該探等帶回訊辦巳紀昨報茲悉該犯等於前日上燈時押解至事務所後當晚即由司法科派員提訊沈阿妹及馬棣生）即沈柏生）陳阿二（即李金標）等三犯供稱本地人向扈上為小本生理素不為匪此次與在逃之蔡阿炳又名金炳生等相識察是客籍人由伊發起糾合小民等同去行刧遂議定搶刦浦東嚴家橋稅務分所於陽曆十月二十六號即舊曆九月一二七夜十二時前往動手先一日蔡囑沈阿妹前去察看出入路徑同去動手者共有二十餘人大半皆蔡阿炳等分投合來浙鄂雨省口音之人約有十除名共搶得英洋五百數十元次日在北市某茶肆分贓沈阿妹得洋二十元沈柏生得洋十元李金標得數元並衣服兩件現在到案之張榮生卽綽號道生癩痢於行劫分所一案伊亦在內至北橋鎮裊匪肆擾一事小民等數人皆不與聞求察問官又盤問良久沈等始供稱北橋鎮一案係台州帮梟黨所為蔡阿炳亦在其中且電車公司開車人某甲亦干預此事目下該幫匪徒紛逃於江浙交界一帶該幫匪於北橋鎭案未動手以前運動該鎮鄉間某姓秀才先生之子某乙入黨先期由乙引領若輩到彼勘明出入路徑是實質之張榮生供湖北人向為雜貨生意近因失就寓在該小小客棧與沈等並不認得亦無為匪情事實遭誤拘問官訊至此因為時巳晚稟明警長景毓華君判將沈等四犯分別收押候星期一（即二十日）再行審訊一面飭派戴孫趙三探協同各巡警在該押所妥為照料以防疏忽 
　　四馬路第二次暗殺案十誌 
　　　錫人吳浩（即吳仲和）被人槍擊受傷後當晚即由捕房追獲嫌疑人吳明冲）卽吳明春陳阿寶（即虞阿寳）名經公共公堂諭飭押候吳傷愈於本禮拜六解訊在案茲悉捕房昨又派探至病房調查吳之傷勢據云胸背兩處傷口現在仍未止痛不能起會恐本星期六尚不能到堂質証云 
　　再誌修改稅則之預備 
　　江海關徵收洋貨進口稅　以來價為標準並不按照與華商交易之價格徵收此中直出為數甚鉅現届十年修改商約之期外交部巳與駐京公使團商准修改咨請財政部訓令出海關施監督查明貨價限一月內詳細開章報部以憑核辦聞施監督以修改稅則須將切實貨價查明酌核除飭員司將進出口華洋各貨分別詳查外復於前日西請總商會通吿各業領抽將各貨名色價格核實開呈以憑轉報而資修改云 
　　新閘橋急待興修 
　　市政應總董陸君呈復縣知謂查新閘橋工關係生權疊經總董呈請撥欵興修木年　月間復經商同閘北市政廳市長錢允利副市長沈鏞等陳明新閘正橋决議仍歸久記包造共工料銀五萬四千元附送久記承攬並該公司與工部局往來函稿等件懇予呈請前省長除已奉先行借撥銀一千五百元外尚需銀五萬二千五百元准於司庫項下不論何欵如數借墊俾將橋工趕竣等情嗣奉訓令轉奉省令內開准國稅廳籌備處祕財政部電據總稅務可申以滬關欠解船鈔甚鉅請將碼頭捐欵扣撥業經本部核准照辦橋工等欵請為另籌等因復經電復查碼頭捐純係地方稅性質船鈔鈔係屬國稅範圍應在國稅內籌還似未便以地方稅欵扣抵致乖兩稅劃分之義新閘橋工需用極迫與主權有關未能視為緩電再電請大部查電仍將碼頭捐撥歸濟用等因到廳迄今巳及四閱月未奉續命而該橋日就損壞傾圯堪虞茲奉訓令錄示關稅司函文並以該橋可否先行拆除以免危險伏思是項橋工經費旣奉前省長迭電財政部撥欵濟用現在橋工緊要不可外人交涉巳着端倪除雇匠估看該橋擬行坼動外迅呈省長查閱前案先行墊欵撥給俾即動工而弭交涉曷勝迫切之至 
　　副總統查詢禁烟近狀 
　　我國自今夏發生戰事後各省烟禁停滯進行上海租界小土行膏店尤日有增加漫無限止黎副總統因接美國禁煙會會長丁義　君來電請即電請政府照會英政府停運印土以除烟害並得悉滬上煙禁廢弛情形故於前日電致張交涉員查詢上海華洋各界禁煙近狀復候察核 
　　改良幣制之入手辦法 
　　財政部熊總長以中國幣制亟須改革惟改良辦法應從調查現時流行各幣入手爰特電令省分別種類詳晰查報以憑核辦昨上海縣知事巳奉省行政公署轉行知照矣茲探得調查者計分四類分列於後 
　　（甲）紙幣類　流入　外省流入　國家銀行發出　地方銀行發出　商業銀行發出　公債票　臨時証券 
　　（乙）銀元類　外省流入本省自鑄 
　　（丙）銅元類　外國流入外省流入　本省自鑄 
　　（丁）制錢類　外國流入　本省自鑄　私鑄 
　　北洋　察到差 
　　淞滬警察督辦派往閘北之北洋警察於昨日上午十時乘水巡隊小輪至閘北光復路登岸卽由新任三四兩區署長徐國樑崔鳳　兩君偕同各分署署員及巡官書記各長警等分赴各署到差視事前署長張硅榮張光烈暨前分署各署員分別別別交卸後即於下午二時帶領更調各長警至南市敎練所肆業 
　　海軍司令部紀事 
　　海軍　總司令近以海州洋面盜匪時有搶刦商船銀洋貨物情事特特派調楚同炮艦定於今日由滬開往海州巡查以保航路 
　　前任福州彈腿裁散湘兵之永翔炮艦業巳事畢於十五號駛回浦江 
　　發給撫恤兵災之憑單 
　　上海兵灾善後事務所昨出通吿云本事務所調查兵灾損失業經查勘明晰分別生命　產　呈　上海鈸　使核定酌給撫恤訓令　行在案本事　　　定本月十七十八兩日）卽陰曆十月二十二十一兩日）分派原調查員按照各災戶原報被災地點挨戶給單通知仰各災　知悉届時各在被災原處守候給單即按照單內塡明日期親自持單赴本事務所查對底册塡結領欵幸勿自悞特此通吿 
　　汽車繼續電車 
　　英美電車公司現擬於夜間電車停駛後另備一種特別汽車徹夜行駛以便坐客聞將於日內實行云 
　　航被盜搶刧 
　　航船戶吳林根前日由滬南裝載布疋雜貨於晚間十二時駛至梵王波之西擺渡口忽有盜匪十餘人各執手鎗等械由渡船搖近航船一擁而上先將搭客及航夥用繩細縛嚇禁聲張遂將船上貨物及金戒狎髪等停搜刦一空仍由波船上岸向東往曹家渡地方而去所失喊物共值洋五百元之譜當經該船戶吳林根就近投報淞滬警察第四區第四分署由分署員鄧常彰前往勘明即滬探警查緝賊盜務獲究辦 
　　酌修訢訟律條文 
　　蘇州高等審判廳長楊蔭杭君令行上海地方審判廳云奉司法部通電內開現在民刑訴訟律尚未頒布所有民刑訴訟辦法查核定章所定施諸京外各省有不能劃一之處現據定章第三條及一百二十條之規定酌加修正業經呈請大總統批準施行此後民弄上訴案件均須遵照修改條文辦理等因奉此除分令外飭卽道照辦理 
　　楊交涉員尚須入京 
　　新任駐滬外交部特派交涉員楊小川君巳於日昨抵滬往見張交涉員晤談良久張君以早經預　擬即交卸以便赴蕪湖關監督新任惟楊君因甫由德國回滬須往北京與政府晤商要政然後來滬履新云 
　　演戲　開賭之關係 
　　淞滬警察廳長穆杼齋君訪聞閘北曹家渡二十八保四圖及八九圖地方之三涇廟內自本月十五號為始有無賴張南松等以敬神為名搭權演戲並開設賭局　騙人財爰特面諭該處警員孫星垣著即勒令停演並傳該處地保徐祥靑到廳詰問 
　　吳巡官撤差 
　　南市第一區警察署龍署長昨接淞滬警察廳長穆抒齋君訓令查第二分署巡官吳德勝聲名平常難　上級應卽撤差以肅官箴所遺任務查有饒國堪堪以委充繼任除給發委任狀令仰該員尅日前赴接事外為此訓令該署長遵照 
　　公役並未索賄 
　　牛作主張子良控同業卜星元收貿賊贜案內卜之保人朱明福轉控法警與九圖地保俞阿二勒索賄洋十元等情由地方廳汪檢察長親自研詰因未夫婦所供付洋臼期不符判候查明再核在案茲經汪廳長派員一再調查知朱明福所控各節盡屬子虛前日卽着該保將朱交案以便提同在押之卜星元到案澈究惟案中竊賊張錫生前巳到案嗣被脫逃仍飭法警嚴緝到案幷懲 
　　假包探借端詐擾 
　　秦龍喜至法公堂控稱張阿四杜松庭李雲春等六人自稱包探至商人家搜查軍械商人不勝駭異與之爭辯詎張等突至樓上見有製造戒烟丸之器具又指為私售丸藥並言如能出洋十元可免拘究後察知冒探拆梢報捕拘拿始各逸去祇獲張等三人求請訊辦張等同供聞秦有私售洋煙情事故往詢問不敢索詐求宥判各押一月以儆 
　　煙膏店私賣燈吃 
　　北西藏路一百四十六號煙膏店主秦阿寶因私售燈吃被捕查悉以其違章回稟捕頭　候　廨　單傳秦到案訊究 
　　匪徒拐賣小小孩 
　　馬倪氏至法公堂控稱本月初五日失去男孩新富一日昨日由包　在愉船上查獲拐匪周文林及粵婦李阿華楊阿二等並將小孩吊求請究辦楊阿二供婦人因夫故乏嗣故出洋五十五元向李等購買該孩子現欲帶回廣東有身契呈電訊之李阿華供認拐賣不　周文林供在茶肆內與李遇見許給小民洋兩元托將小孩伴送洋尙未取即為包探拘獲是實施由捕房派人稟帶查　周李兩人寳係　名拐匪　巳辦過有案可　繼有鄭某投稱與楊係　親感楊實受人之愚商人可以作保如後查有　拐情事願甘重究聶識員判楊管押候查明再核李周兩人各押四年孩倪倪氏領去 
　　曹同生並非中保 
　　朱吳氏至法公堂控稱前年　月間有曹同生携帶女孩一口來家求售婦出洋八十元購為使女立有身契並由曹為中保人詎日前曹時至門外探望　將該婢誘去求請訊追曹供該女孩係二房東王姓之女由伊父母立據售去小民衹為代筆並未作過中保亦無探望引誘之事實被誣指聶讞員察閱身契並無中保曹同生字樣判令將案註銷 
　　指提拐匪同黨 
　　法捕房包探昨日帶一拐匪至美捕房報稱有該匪同黨匿居海寧路四百三十七號屋內捕頭飭探同往緝獲男婦二粤人解入捕房經捕頭詢明即交來探帶回歸案訊辦 
　　房東不能容情 
　　靑島路八號居戶葉沈氏昨至新閘　房報稱　客鄧某每臼糾人來家烟賭有違工部局禁令請為派探押令遷　據頭准飭中西包探前往調查後着令該氏自投公廨正式起訴 
　　因何結　 
　　薛一全前晚在吳淞路被仇人遇見用刀　傷當卽投報捕房捕頭命送同仁醫院書治一面派探查緝行兇人到案核辦 
　　電車撞傷行人 
　　船夥應扣福前日午刻行經吳淞路被某號電車撞跌致傷手臂由捕車入捕房轉送同仁臀院療治候再查核 
　　洋行追繳房租 
　　道達洋行收租人至法公堂控稱房客陳仁法江永淸周氏各欠租洋三十一元陸忠華欠租洋二十一元王全仁欠租洋二十八元唐永林欠租洋二十四元八角蔣阿文欠租洋二十四元均延約不付求請訊追陳等同供因生意淸淡以致拖欠求恩寬限措交判各交保限七天交洋 
　　貨棧失愼 
　　昨日天將黎明時北京路九百零二號公順南貨店貨棧內起火殃及比鄰餅攤其棧房屋三間事後捕房派探查得該店即開於北京路芝罘路轉角與貨棧後戶接述且向咪吔順利保有火險銀二千兩恐有縱火圖賠情事卽派捕前往將該店看管聽候查明起火情由再行核辦 
　　法捕房移提盜匪 
　　陳嘉裕吳東成邱文藻等因於深夜携帶手鎗在馬霍路行走被捕查獲一併解送公堂訊明判押新閘捕房在案茲悉陳尚有糾黨夥劫情事其同黨葛寶生巳由法捕房查獲詢明故昨由法探至總巡捕房察明麥總巡將陳帶回歸案訊辦 
　　補　體操學校之審查報吿 
　　上海中國體操學校請求補助業經省長提交省議會由預算審查會審查報吿云查上海　國私立　換學校辦理多年成績校著核與補助私立學校規報第一條相符擬每年酌給補助洋一千二百元是否有當請公决 
　　基督敎開聯合會 
　　基督敎蘇省聯合會於本月十九二十兩天開第四次大會地點在鎮江西門福音堂並邀北京全國聯會總書記誠敬弌君上海麥倫書院長包克私敎師江陰福音醫院王完白博士等主論要旨本埠長老會代表李值春倫敦會代表廳子賢浸　監理等會各代表並浙省聯會中西代表亦經迅滬均於明晨趁坐火車前往云 
　　補錄關於周靜娟案之呈交 
　　省議員周銊　逼伊女局靜娟投江身死一案上侮華亭兩儉察廳互爭管轄權聚訟巳久茲覓得上海地方檢察廳呈高等廳文補錄於後為呈請事案查周靜娟身死不明一案早經屬廳提起公訴請求同級審判廳預審在案嗣因華亭地方檢察廳不將該案被吿人周銊解送過廳又經屬廳呈請鈞廳鑒核飭遵各在案頃於本月十一日准同級審判廳片片片送該案被告人周銊傳票一紙定於本月十六日開庭預審當由屬廳函請華亭地方檢察廳將該被吿周銊以及一干人證移送過廳以便訊辦去後茲據覆稱查徐應史訴周銊溺轉伊女周靜娟一案　有　　地與犯人所在地均經詳細查明確花本廳管轄範圍之內自奉高等檢察廳訓令後即於　日呈請高等檢察廳糾正聲明該　應　刑訴律第十二條規定本廳有完全管轄之權貴廳所稱於十月三號起訴不知於事實上法理上有何依據同為司法官應應求事實之真相法律之眞理本廳報於該案詳愼辦理虛心研究不敢稍涉無謂之爭旣准前因應候　舉高等廳命令再行核辦相應將傳票1紙函覆貴廳查照可也等因准此查才案應歸上海審判衙四管轄者按諸法律其要點有二其一為犯罪地點本案周靜娟溺斃在黃浦江之長橋港口及撈獲屍身花華涇各節早總早明在案本可母庸贅述而該廳猶齦齦於犯罪地點殊為無謂職廳歷次關查情形早邀洞鑒姑不具論即以吿訴人徐應史所呈訴狀所具切結及抄粘劉子瑜之信件亦無一不指明周靜娟溺斃地點在長橋港口查長橘港為黃浦江之支流其所稱港口者即黃浦江與是橋港銜接之處稽諸與　純全歸上海管轄綜核吿訴人所指地點證以職廳調查所得針鋒相對若合符節此以犯罪地為標準本案應屬上海審判衙門受理者也未完） 
　　縣知事公署批示 
　　樊心田呈請發還仁者毒前後存案保證金批據呈巳悉查該商前以接盤仁者壽戒烟丸集店繳　本署保證金洋五百元旣在禁烟局未經開辦之先應即如數發還仰即備領送署具領至續繳禁烟局請領售寶烟丸執照保証金洋三百元旣經該局出給收條何以欵未領還該商巳將收條繳局　巻袛因該商違章吊照則有之並無收條合幷知照 
　　地方檢察廳批示 
　　似之詞吿人串竊難憑信最可疑者爾到家時旣見工匠三人臥於房內綠何不扭報警區絯辦現在事隔數月始行開具失單來廳吿訴其中顯有別項情弊本廳難憑爾一面之詞遽行受理也特此知照 
　　閘北第二初級檢察　批示 
　　匡習藩訴陳王氏拐匿髮妻批爾妻重婚陳王氏之子旣經自行承認且有婚書可憑自不得指為誘拐况此案發生業經五載卽使所訴屬實亦在大赦以前律應除免所請提案嚴辦之處未便照准 
　　舒行　呈訴毛徐氏等重婚串騙批據訴巳悉如果有重婚串騙情事應即提出確實証據來廳訴候究辦何得撫拾一二空言率爾呈訴且司法官廳亦無備案之手續所請碍難照准 
[雜評三] [  （萍）]  
　　因謠言而戒備益嚴因戒備而謠言迭起二者固相因而不相蒙者也 
　　然吾以　戒備者當於謠言未起之時不可與謠言　互相倚伏方今梟匪充斥搶刦頻仍在在皆　以疾苦吾民而為全國之隱憂巨患因應稍失其宜禍忠不難立見戒備之道　當益愼若必因謠言　起而戒備繁興是殆所謂臨時之張事而非防禦之急務矣 
[來函]  
　　瓊崖海口商務分　函 
　　黎忠與瓊崖相消長瓊崖古今之黎　固瓊崖民生之吿　尢瓊崖吏治之疲　稽漢唐以迄有明　焚刦織屠幾致人無子遺城半坵墟無論矣即前淸入關及夫反正二百年問其攻掠村落搶刧耕牛截路殺傷日必數起乃官不民恤民無官何刦案呈　非斥為報復即置之不聞民慘被黎匪戕其身家官乃視黎案作為金窟暴民擅政殆無天日問有一二稍　人心之牧吏設浸　循地方時或粗安乃　格於專制野蠻之例弊害不敢上聞法　以至光緒中棄殺機徧地匪霧彌天瓊人乃冒死　請大吏蒙張南皮奏派馮子才統督大軍剿辦瓊民賴以安謐者近十年奈因軍餉不繼未及完籌善後　訟　黎三局於定安之嶺門儋州之南豐陵水之　安而以雷瓊道總其成任以勸開學校修治軍路撫率黎民等任務其薪俸年計四萬餘金統由道庫支撥乃　立弊生繼後撫黎局各委員皆爭以多金運動以攫獲其差為吳大之利藪若輩蓋以黎人愚在可祕我意所欲為不難償其　　 
 
 

Page 11

 
 
　　　　　務內一切應　事　概　之　後　　黎適以擾黎也以故辦理二十餘年不特　無起色而黎患反　於前兼以反正後百事紛亂其各縣臨時知事皆同盟會黨半　前淸奸吏勇弁資格劣惡　　　并特以魚肉地方為手　故計反正至今黎匪之猖獗尤為　　歷代之所無其被　傷之人命不下一千有餘其所被刧之耕牛不下幾千百頭其所被焚之民房不下二千餘　　　何辜遭此　慘若不及今補救其流禍必不堪設想　於本年七月由　學界商界會　公舉　縣陳廣田林蔭生等　具　陳稟請都督採擇其大　在擇要於黎區腹地藩陽　設一　黎總局以控制全　而選　　之習於水土富於閱歷者以任其務就地　練　　　萬陵　各縣土著兵勇二百名給以新式　利軍械籍資　時隨地　彈壓自可杜亂源而遏匪氛其餉　由南等就地於牛皮捐內　應無庸再由政府撥給且撤去向設之敎　以　化其　　不馴之性　求　　　關其膏腴　莽之地不三十年而人　吸化地無遣利下而　　泯怨地之聲上而國家無棄地　人之缺　委地方之人以求地方之安　以地方之財而辦地方之事所以　諸政府之代　官軍之防衛　半而功倍也呈上　經都　批示條陳閱悉所舉黎　情形並　撫方法不　無　應　分別　急擇　施行惟批經數月未蒙實施　人望治殊　尤　年月再延　成巨禍彼時方圖殊　補救巳　陳廣田等向久在撫黎總局當差黎情確深熟悉繼又隨胡子春調查礦產其於十三州縣黎　險要一一躬　而其品行亦素孚　　故　人公推為老　竊以　　雖僻在海外亦　民國一份子國家不忍其永淪於化外也　　崖士商民等謹佈＼ 
　　女徽倪都督乞賑書 
　　皖都督倪丹忱昨致上海中國紅十字會沈會　　云仲　先生藉　　注本年　夏間雨水過多濱江各田　受江潮之冲　腹地則山洪注瀉積　　　田應　淹不　其數　水勢略退　圖補　　　秋穫稍豐以為桑榆之補不意　天　　復降奇災自夏徂秋百餘日多有未得滴雨者禾　枯萎千里為赤蝗　復繼起為災直使遺穗均為　　　盡兼之亂黨肆擾土匪　起　之於地者旣見　於天時藏之於家者復受災於人事皖民何辜罹茲　毒目下老弱溝　少壯流亡慘像巳不忍言來歲春荒困苦尤可逆　弟撫循乏術　悚不　前經　　大總統頒發賑欵十萬元惟災　地廣分為難非　　義賑不足以為官欵之後盾而資救濟久仰先生仁慈在抱為吾國　善大家無論沉災巨　得先生一為援手無不易　谷而為春台十餘年全活生靈何止億萬尚　先生發大宏願一視同仁俯念皖民水火慨予協濟生枯育朽悉　仁施易禁為百萬災黎九頓睛命　 
 
 

Page 12

 
 
   
 
 

Page 13

 
 
自由談 
游戲文章 
[代凌絳汕上兩漁郎書（參看本月七日本報自由談）] [  慕僧] 　　　 
　　兩漁郎鑒男子生而願爲之有室女子生而願爲之有家人之情也妾何獨不然妾年屆破瓜巳開情竇錦帳獨宿寂寞奚堪文君之奔相如紅拂之投李靖妾實慕之顧以禮義自持不敢妄行無恥之事然求牡情急遂效毛遂自荐不避羞澀登報求婚此固文明女士之行爲亦風流學子所贊成者也古者君子感關雎而念好述淑女怨標梅而思吉士妾亦猶是耳登報而後函牘飛來几如山積紈袴臨門鐵限爲穿任妾自擇不聞有妬忌者也不意君等忌嫉爲懷好色成性酸風頻起醋海生波風流道生此惡感詎不被人竊笑乎妾不自忖度願貢一言君等其諦聽之吾國一夫二妻之制積習相沿不爲世所詫怪若一婦二夫究屬創聞足爲社會詬病君等之爭可以休矣君等之約可作罷矣夫君等不以妾爲陋質蒙垂淸眼必欲得之而甘心乃約會釣河濱以魚之多寡決勝負倘棋逢敵手得魚相等則利益均沾艷福同享一旦　如此言在君等固如願以償矣然爲妾正者誰耶爲妾副者誰耶正副相爭難以處矣且妾以嬌怯之身而侍奉兩郎箕帚深恐織弱難支然則君等雖有亠郎之貌機雲之才季倫之富竇玉之情妾亦不取也妾待字久矣登可躭延歲月枉誤靑春巳與慕僧於某月某日結婚於無戒寺花開並蒂其樂融融漁郎漁郎其速歛貪念及早回頭母空蹈登徒子之名而想天鵝肉之到口也絳仙啓 
尊聞閣詞選 
[蝶戀花寄杏雲] [  秋帆] 　　　 
　　春光易去秋光老盼煞玉人咫尺蓬萊杳美景良辰都過了年年辜負惜春烏　記取垂髻兩中表同學相親日日共昏曉深悔赤繩未擊好此時種遍相思草 
[踏莎行復杏雲] 　　 
　　冷雨凄風斷紅慘綠客心憔悴如殘菊寡交深院靜無人衾裯亂疊芙蓉褥　斜欹靑幃燒殘絳燭蓬蓬愁緒難純束得卿一紙慰相思奈何總是離魂曲 
[對菊有感] [  冰鐵] 　　　 
　　滿身金甲又登場錦繡河山孰主張遍地霜威侵九月頻年血戰到重陽芙蓉寂寞江無際蘋草　疎水一方爭得繁華留故國禺人行樂笑稱觴 
　　劇憐傲骨不輸卿塵世誰開笑口迎萬里怨吟羈子美一杯潦倒老淵明炎凉有味嘗幾遍冷暖無情閱半生漫說秋花較春好霜華漸漸逼殘莖 
　　淡然相對意如何三徑誰曾載酒過瘦影臨風增偃蹇詩魂和月獨吟哦沉沉老屋燈垂盡寂寂空庭葉落多一點秋心與君證蹉跎我復悔蹉跎 
　　紫渲墨染幻平空異種紛紛奪化工滿眼繁華成叔季一身搖落奈英雄感時有淚惟工部晚節何人繼魏公桃李盈門齊待澤轉移世運仗東風 
自由談話會 
　　外交家日日言退讓日日言和平而暗中之進行仍如故無理之要挾又如故退讓云乎哉和平云乎哉噫嘻 
　　社會道德少年志氣一落千丈我不禁爲之歎息痛悼冬令巳屆暴風烈烈霜雪飄飄河水爲冰輕裘不暖彼坐擁厚資者豈衣飽食出車入馬仍揮耗千金於嫖賭場喜笑如常見彼困乏貧民號寒啼飢者不願出一文錢恤之我誠不知其是何居心矣[  朱石痴]  
　　世界雖缺陷人心自圓滿吾人當以圓滿之人心圓滿缺陷之世界不當以缺陷之世界缺陷圓滿之人心願今之行政界注意及之 
　　淸議酷於律令律令所寃賴淸議以明之淸議所寃萬古無翻案矣願今之言論界注意及之 
　　苦心未必天終負辣手須防人不堪願今之司法界注意及之穩健二字余極欽服蓋無論何人何事何地穩則無偏激之行健則有振作之氣吾四萬萬同胞苟入人有此主義中國之富强可計日而待也 
　　濟人於巳死之後不若濟人於將死之前嚴冬已到寒氣逼人鳩形鵠面或老或少乞食街衢者非將死之同胞乎慈善諸君苟於此時不論錢物不論多寡能隨手布施其功德當較收暴露痊痤枯骨爲大也 
　　姚文然先生題順天普濟堂聯云便覺眼前生意滿須知世上苦人多吾杭育嬰堂聯云到來便聽呱呱泣何以無慙幼幼心洵藹然仁者之言也[  愚公]  
醫話 
[根據於健康狀態之生徒分級] [  丁福保]  
　　學校生徒之健康與敎授時間表之關係甚爲重要今之敎育家多議論而少實行洵爲憾事德國某學校醫曰學校生徒須一一詳查其身體及精神狀態擇其能擔負課程者而敎授之取其具同一之體力及精神者組爲一級然實行之時勢不得不多設等級敎員及敎室均須繁多耗費自不得不大此其所以爲世人駁斥也 
　　學校生徒與耳病之關係 
　　據英國耳科學者某氏之報吿被檢生徒一千人中其百分之四十三具普通之聽器其餘之百分之五十有聽力减弱之耳病此耳病可分爲三種秤之狀態屬於第一種者屋依斯坦依氏管閉塞鼓膜壓沈但不化膿其數爲百分之十六五此中之百分之亠　五發扁桃　肥大及扁桃腺炎百分之七　五僅罹扁桃腺炎其餘百分之二　五鼻國頭腔絕無燮化 
　　屬於第二種者統有九例係中耳之慢性化膿內有二例發扁桃腺肥大及腺炎五例僅發扁桃腺炎二例鼻咽頭腔絕無變化屬於第三種者係經過化膿性炎之中耳病某數有百分之二十四　五即爲全耳病者之半數中有百分之五　五發扁桃腺炎及肥大百分之五單發腺炎百分之七　五絕無障碍然若行精密之聽器檢查異常之處頗多不可誤認爲完全健康者 
[劇談] [  笠陰]  
　　朔風凜烈長夜小寐不覺觸動舊感憶報端嘗紀有馮賈之黨爭於是離床整襟而書此 
　　海上素重戲劇鬚生而外尤重視旦脚蓋以其於金鼓聲外別寓優柔之味英雄氣中兼寫兒女之情故自春航出一時名流皆傾倒於優孟裙下碧雲來而文人復酣戰於筆墨場中然右此者必抑彼右彼者必抑此　美之不巳繼之以嗟賞嗟賞之不巳繼之以詠歌幾使筆墨歌舞之場變爲喧譁爭鬨之地此雖醉心太甚未免衡鑑有偏然亦見俗之所尙風靡一時矣予以爲春航賦性冷落其演劇也多憂愁熊故其演哀劇時能將美人情懷捕摹於一顰一笑之間委曲周至如怨如慕傷心人見之無不淚濕靑衫蓋其表情發於天性而做工成於自然寫幽情於徵淡之間寓傷心於不言之表斯眞得情字之三昧而造藝之上乘者矣孤芳自賞實稱幽艷碧雲風流跌宕其演劇也多兒女態故其演艷劇時嬌憨嫵媚婉轉可人而一啼一笑亦足以蕩人心志温柔足多實稱穠艷之二人者性情不侔造藝各異善於此者未必長於彼專於彼者未必擅於此術有專工藝有心得然或者淡猶愈於濃乎邇來王梅南來向之醉心馮賈者今有漸向梅氏矣於以知登徒子不知眞情字而皮相者自無眞眼光也然吾聞之曲高者和寡業精者知希今當此鼎立之時庶幾有高山流水出而評焉者乎 
小說 
偵探小說 
[商界之賊（三十三）] [  常覺覺迷合譯]  
　　哲身聞言瞠目而視萬分錯愕默念彼所言者果眞耶　抑否耶　彼豈眞有意輕縱予耶　否否　天下必無如此便宜事此中定有原因乃向帕沙曰汝又有若何詭謀乎　時僕役適以盛饌進哲身亟揮手示以無需蓋哲身此時中心殊忐忑疑喜交集急欲知此中眞情實無意於進飲食也顧帕沙頻問日是何詭謀　是何詭謀　速語予以詳　帕沙徐應曰還君自由一無別意哲身曰汝別無要求乎　帕沙日無也哲身日然則油礦事究如何矣帕沙曰予當即簽字與君可也哲身日此則汝安能者　君非巳允許彼邱賴二人乎　帕沙曰然　惟彼二人者已失信用故不復再許以權利矣言旣探懷出賴温坦之電文示之續言白君試觀此電非環温坦賣其同夥之確證乎不止此也予更得一電方知彼邱賴二人者實在通同謀予使予一無所獲也子旣窺破彼等之狡謀故今轉而向君君誠厚者必不欺予前此種種深自歉仄今以油礦權畀君俾贖前愆於萬一耳且該礦固應屬君因予許君時實先於彼等也哲身聞言仍疑信參半言曰幸完全示予以汝所言之電文可乎帕沙聞此顏色陡變停半警始言曰此外一電予實早巳毀棄之矣 
　　蓋帕沙殊不願以邱美之電文出示哲身因電中明明有提及梅麗姑娘事倘使見之必至大怒而事且因之抉裂乃詭稱巳早穀棄也 
　　哲身復指賴温坦之電信而言曰）此電文）予欲取之以爲後用君其許予否帕沙應曰唯任君取之可也哲身即取此電信置懷中徐日承君寬釋得於何時可令予首途乎帕沙曰俟予簽字後即可首途言旣命人取紙筆至疾疾書之半響呼哲身而言曰予今書就此契約二份一由君收執一留予處而君亦須簽一宇也當帕沙書契約時哲身則背手繞室而行聞呼其名卽趨至案側自帕沙手接得寫字筆帕沙則指契約言曰君簽字於此可也哲身應日諾惟予須先細讀一通讀畢言曰否　予不能簽此契約也　帕沙曰何故哲身大怒日狡奴　汝猶問予乎　設照此者權利盡歸汝有而予一無所得　帕沙冷然止之日予巳赦君性命是君所得者較之金錢不更重乎哲身怒斥之曰賊奴　汝 
　　帕沙不俟其詞畢即揮手示意衛卒哲身乃被揪伏於地琅噹鐵索又加諸哲身身上矣 
[短篇紀事黠賊] [  瘦蝶]  
　　長夜漫漫西風策策孤燈無焰薄衾不温一斗室中三五人雜坐愁眉相對各道拘留之苦深致憾於此身之不自由語畢相與嗟歎寒月一鉤斜度階砌間冷然作可憐之色一若爲個中人慰藉者 
　　夜將半一人翩然入衣冠齊楚似是上流社會中人舉目四矚招一敝衣襤樓者與之語刺刺不休聲細如蠅不可辨第遙見敝衣者頻搖其首似未能許可者而此人則以手拍己胸且附其耳作密語敝衣者始頷之此人乃色喜而出 
　　翌晚有商人某者固烟霞大家也時購得土膏將以熬煎成姻顧以烟禁嚴厲懼人之偵察乃不敢卜畫而卜以夜俟人靜後緊閉重門獨處密室取火爐置銅鍋以試其熬煎之手段心念今夕之事萬分秘密除却銀釭爲我監督餘當無知者意良得 
　　庸詎知事有出人意外者迨某商收膏時忽梁上君子瞥然下目灼灼視某商某商大駭亟呼有賊　有賊　門外迄無應者 
　　於時賊胆殊壯毫無畏怯態度且憤然作色曰予誠賊然汝在此何爲方今亂事平定烟禁綦嚴非復夏間寬弛之時汝乃違禁私燒汝巳有罪奈何不自知實吿汝予今夕之造訪非覬覦汝財物蓋爲調查而來也予苟有作賊之據可指則任汝縛送警局以竊賊辦予决不汝懟否則汝私燒之烟土尙在罪巳成立予與某先生偕來渠俟於門外汝速出自承勿緩 
　　某商聆賊言目瞪口呆不知所措賊復堅促其速出某商不得巳亟易其柔順之容轉而乞憐於賊始猶不可繼經某商再四哀懇復請出墨西哥若干爲和事老賊乃首肯囊金出門一躍登屋 
　　時嚴霜冷月中一衣冠濟楚者　　於通衢中似有所待覩賊出趨前詢曰事諧乎日安掛不諧即出囊甲金平分之分道　去不知所之 
 
 

Page 14

 
 
   
 
