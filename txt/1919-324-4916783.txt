# 1919 - 324 - 4916783

 

Page 1

 
 
   
 
 

Page 2

 
 
時評 
[組閣與北派（冷）]  
　　靳氏以聨合北派爲入政之網領者也今提閣員於新國會新國會之是否同意即靳氏所謂聨合北派是否有效之開端也 
　　據各電所傅所提閣員之分配不能盡如要求者之意故此次新國會之能否同意巳不若靳氏總理案之較有把握若然則前途甚難知矣 
　　况乎組閣即成亦僅能謂聨合北派尙未失敗之微不得即爲聨合北派巳經成功之證也何也北派不僅一新國會也 
 
 
 

Page 3

 
 
[命令]  
　十一月五日大總統令特任靳雲鵬爲國務總理此令 
　　又令兼署内務總長朱深呈請必命李權張長植曹經沅李廷瑛呂樹松呼立瀛黄尊三左質鼎何志澄畢厚沈炤朱德全蘇源泉葉子蘭胡石臣劉魯曾爲僉事周象賢爲技正均照准此令 
　　又令陸軍總長靳雲鵬呈請任命喻漢勳爲暫編浙江陸軍第一師步兵第二團第二營營長應照准此令又令陸軍總長靳雲鵬呈請任命蔣朝一爲陸軍第四師正軍械官應照准此令 
　　又令陸軍總長靳雲鵬呈請以蔣光裕補濟木薩營參將應照准此令 
　　又令徐致善晋給二等大綬嘉禾章白育良梁敦敎均晋給三等嘉禾章恩豐應國梁均晋給四等嘉禾章此令 
　　又令簡照南給予二等大綬嘉禾章此令 
　　又令劉桐張贊巽劉燿均晋給四等嘉禾章此令 
　　十一月二日大總統令王懷慶加陸軍上將銜此令又令任命劉道章兼署安徽全省警務處處長此令又令外交部呈稱前外交次長高而謙積勞病故請予褒卹等語高而謙從政有年持躬清亮辦理交涉悉協機宜溘逝遽聞殊深悼惜著交國務院從優　卹生平事蹟宣付國史立傅以示篤念賢勞至意此令 
　　又令兼署内務總長朱深呈請任命王廷揚爲秘書顧儀曾兼署秘書均照准此令 
[專電]  
　　北京電閣員名單外陸徵祥内田文烈財周自齊陸靳自兼海劉冠雄敎夏壽康法朱深農張志潭交曾毓雋（六日下午五鐘） 
　　北京電閣員除敎育外餘均巳確定夏壽康因考事入塲尙未詢得同意田文烈允調内務周赴津巳去人陸在法巳去電分别約定明後日提新衆院安系今晚開密會商辦法（六日下午四鐘）　　北京電頃田語人如必强以内務寗將農商讓出不復入閣 
　　（六日下午四鐘） 
　　北京電閣員日内提出聞安系對周之財政極不贊同將予否决（六日下午四鐘） 
　　北京電安系對閣員贊否不一致仍定在本部舉行假投票表决（六日下午四鐘） 
　　北京電徐電桂陸述中央組閣苦衷仍本謀和初旨請轉勸各首領取消對人問題早日與王開議（六日下午四鐘） 
　　北京電王揖唐偕各代表電賀靳正式長閣（六日下午四鐘） 
　　北京電靳閣施政方針（一）裁兵節餉（二）整理財政恢復鈔價 
　　（六日下午五鐘） 
　　北京電煙酒借欵尙有附件未辦妥電令徐恩元暫緩回華 
　　（六日下午四鐘） 
　　北京電外人消息政府近向美國訂借二十五兆充裁兵善後經費正在談判中周自齊之財政與此事有關（六日下午四鐘） 
　　北京電高等文官考試蒸日揭曉（六日下午五鐘） 
　　北京電赴江砲艇被阻再向沃政府聲明（一）艦隊未抵龍江前應用煤炭糧米等須由沃供給（一）封江在卽各艦不能駛至預定地點艦底如凍損應由沃賠償（六日下午五鐘） 
　　北京電陸使電告到瑞士將游和蘭諸國（六日下午五鐘） 
　　北京電李奎元應召來京 
　　（六日下午四鐘） 
　　北京電陸部派蘇錫第唐仲愷等至參部查賑陸錦自二日起請假一星期（五日下午三鐘） 
　　北京電劉鏡人電告東日啓程來京（五日下午三鐘） 
　　北京電鮑貴卿來京本日赴國院列席閣議報告東省情形 
　　（六日下午四鐘） 
　　北京電外交界消息俄撇得羅木司克聞巳失守激黨前隊距沃僅百餘里沃政府内財敎交各部現巳東遷（五日下午三鐘） 
　　北京電外交部接沃木斯克領事電過激黨攻克撇得羅木斯克沃政府四日遷至伊庫斯克現正設法保護華僑領館日内同遷（六日下午四鐘） 
　　北京電管金聚電家父在籍病故懇給假百日回籍奔喪 
　　北京電陳毅歌電外蒙郡王札拉沁棍布携眷朝五台該王情殷内向並無政味（六日下午四鐘） 
　　北京電趙倜電王天縱圖豫現嚴防（六日下午四鐘） 
　　北京電鮑電駐哈兵士捉賭衝突案經護路司令部復稱當時並無日軍派機關隊扼守阻止該兵士亦無紛逃事惟爲首之李海山秦燕山二名巳畏罪潛逃現正嚴緝（五日下午三鐘） 
　　北京電西北邊防軍一師將大演習請參部派南苑航空校飛機隊加入會操部復准派 
　　（五日下午三鐘） 
　　北京電參部呈請飭各省軍以後不得再用總參謀長名義以免混淆經院電各省後茲接曹張會電稱經略巡閱两使節制數省關係尤重請取消此議 
　　（五日下午三鐘） 
　　北京電前阿爾泰長官張慶桐上星其抵京並未報到現匿跡天津（五日下午三鐘） 
　　香港電陸榮廷林葆懌譚浩明譚延闓陳肇英覆岑感電一致挽留聞岑以身當潮衝昨長函陸有勉於大義待罪軍府現决返滬養疴望公速來粤主持大計語藉探陸攺組意見陸迄無覆（六日下午三鐘） 
[各通信社電]  
　　廣州電石行會館政團宣言從速制定憲法反對攺組軍府 
　　廣州電李爲綸等提議停開两院聨合會 
　　廣州電陸榮廷林葆懌譚浩明譚延闓李烈鈞陳肇英等紛電西林勸勿萌退志詞極懇切（以上四日）以上平和通信社電 
　　北京電政府擬將兵計畫俟各省來電彚齊呈請明令發表 
　　北京電顧維鈞自法來電詢和議進行狀况外人頗有種種揣測 
　　北京電靳復奉督電和議因南方少數人中梗仍力謀解决（以上五日） 
　　北京電徐諭靳謀和宜責成調人不宜以政府名義促和 
　　北京電蘇督電告巳邀集鄂贛互派人員分往前方南北軍面勸表示無主戰意 
　　北京電議員張其密提出崇文門關稅修正案通過衆院以該關全年收入四五百萬原册僅列一百餘萬擬增加二百萬化私歸公列入八年預算 
　　北京電陸徵祥電陳加入聨盟細則容來京面述補簽德約須俟美國同意收回法權及關稅修攺於加入聨盟時始能解决 
　　北京電李奎元來京面陳湘事（以上六日） 
　　以上中華通訊社電 
　　北京電曹銀曹銳賀靳電巳到 
　　北京電徐今日生辰清室派載潤祝壽徐在懷仁堂留宴段靳亦均入府晋祝馮國璋派師景雲代表 
　　（以上五日） 
　　北京電組閣事現暗潮甚大張志潭意在内務他非所願張弧竭力破壞李思浩之財長有運動議員反對說周自齊謀財長不成又思農商并托某督說項靳對某督亦云極思借重周君但議員方面未必通過 
　　北京電郭則澐經徐靳慰留後昨忽又辭職聞去志甚堅 
　　北京電靳昨在公府復與徐段商閣員事段仍主吳炳湘内務徐未置可否 
　　北京電陸錦案不易彌縫將重辦陸托病往西山　　北京電烟酒聨合會來電反對烟酒借欵政府以事屬無憑置不復 
　　北京電顧維鈞專使電告各協約國委員會議决防制過激主義辦法（一）郵件不遞（一）航路不准通行（一）不供借欵（一）禁止通商（一）拒絶購械 
　　北京電曹銀擔保在湘直軍决無意外巳派尹之鑫馳往撫慰諸將領 
　　北京電外部電赤塔領事管向平查蒙人所受俄軍損失並協助向俄官交涉 
　　北京電海部因粤艦有入浙之說令滬司令部派艦巡弋浙洋以資防範（以上六日） 
　　以上中孚通訊社電 
[公電]  
　　北京各界聨合會電上海各界聨合會籌備會學生聨合會總會各團體各報館均鑒北京國民公報爲政府封閉並拘捕其記者孫幾伊氏國人當巳聞知查該報平日主持公論不遺餘力對於内政外交之批評一以民意爲指歸誠國人之引導輿論界之明星乃攖政府所忌横加誣罔謂其違背出版法而出此嚴厲之手段夫言論出版之自由載在約法出版律之産出乃袁氏箝制人民之伎倆今政府動輙援用近更變本加厲宣布一種所謂印刷法規者無非摧殘舆論束縛民人長此以往或將有腹誹者死偶語棄市之一日共和國家不幸而有此怪現象吾人不欲得眞正之自由斯巳矣苟欲實現民治精神恢復我言論自由固有之權利者則於政府此種箝制人民之政策不可不思有以打破之而於印刷法之頒布與國民公報之被封孫氏之被逮尤不可不爲公平之主張以促政府之覺悟特此電達務望一致進行北京各界聨合會叩支 
[里昂無線電] （路透電社送） 
　五日巴黎電克勒滿沙氏今日在斯特拉堡演說宣述其行政方針聽者大爲感動是日全鎭滿懸旗幟市民皆興高彩烈克勒滿沙氏之演說首述和約次述内國與政治憲法攺革諸大問題克氏主張地方自由與公正社會攺革之廣大發展惟須依序進行不得操切從事或對於過激主義有所讓步克氏繼乃述未來國會應行諸事第一最急要者當使預算案出入相稱及保證所通過之經費與夫徵收捐稅之嚴切照行第二爲恢復曾遭兵燹各鎭之舊觀攺良農務發展亞爾薩斯等處之　礦第三爲設法了結資本家與勞工間巳露兇兆之爭端提倡共濟行動挽救生産率之減落克氏末發警語曰德國喚醒吾人回顧天職亞爾薩斯勞蘭之恢復大增吾人之利源吾人必求有以增進之凡屬法人而愛法蘭西之偉美者當羣策羣力以求人道幸福云 
　　五日巴黎電高等議會昨晨開會由畢勛氏主席意國由瑪蒂諾氏代表與會當經議决公民投票委員會之主席與協約國國際軍隊司令分配辦法如下 
亞蘭斯坦區英國瑪里安威特區意國第里西亞上部法國台斯成區美國美國未批准和約前由法暫代 
　　五日巴黎電高等議會收到克勒克爵士述匈京大局之報告並討論匈國問題未有决議 
世界路透電 
[美國煤工之大罷工]  
　　一日紐約電煤礦工人於夜半宣布罷工聨合會領袖估計巳罷工者共有三十七萬七千人尙有若干今日亦將加入今唯悉班錫爾凡尼亞西浮其尼亞哇哈哇伊里諾斯米乞岡愛埃哇康土克基柯 
洛拉杜康蕯斯孟太拉維哇明華盛頓産煤巨區之礦工泰半停工 
　　三十一日倫敦電美國煤礦工人定於夜半開始罷工牽涉聨合會礦工四十萬人不列名聨合會之礦工二十萬人罷工實行之前一夕衆咸注意所將及於歐洲之遠大影響礦工之要求爲增加工資百分之六十每日工作六小時每星期工作五日取銷勞工合同某某數種科罰現因無煤不能開駛之輪船共有六百艘紐約一處有四百艘之多罷工風潮何時能告平靜尙難逆料政府現趕調軍隊携帶機關槍分布各礦區巳將遏制罷工保護未罷工者及各項重要實業之辦法佈置告蕆且巳重施煤斤最高價率之規則英第亞拉波里斯州法庭於罷工實行之前一小時下諭禁止罷工因其影響將釀成國家巨患之故該命令將實行至十一月八日止並命聨合會主事人員取銷罷工通告停發罷工者應領之資呈請發此命令者控訴礦工幹事會威脅礦主並拒絶工部總長維廉威爾遜氏提出之公斷辦法礦工領袖談及該問題謂該命令不能挽回罷工實屬剥奪公民權利最甚之舉徒足率擾最後之解决衆院巳以大多數採納參院允力助政府之决議案 
[和會近事記]  
　　五日巴黎電高等談會今晨議决國際聨盟會執行會應以巴黎爲第一次開會地點該會將籌畫保證和約實行之妥切辦法 
　　五日巴黎電高等議會復開始審查一切未解决之問題 
[英國之新大戰艦]  
　　一日倫敦電約翰白朗造船公司今巳將戰艦松恩號造成此艦爲近年各國所造新艦中之第一大戰艦不獨有普通戰艦之抵抗力且有巡洋艦之速率與砲力艦身長八六○呎闊一○四呎吃水二八呎排水量四一二○○噸其主要軍備爲十五吋砲八尊前後各四置於四砲塔之上餘爲十二吋半砲與五十吋口徑射放重八十二磅砲彈能於五百碼距離洞穿四吋堅鋼之新砲水線下設有保護艦身以防水下爆炸之具機力亦較舊有各艦爲强每小時能行三十一海哩據泰晤士報云此艦將爲大戰艦中最後之一艦將來當未有能超過之者 
[法國戰後之恢復力]  
　　一日巴黎電公共工和部長克萊維爾氏游視兵燹區域頃回巴黎述其所見楫抱樂觀據謂休戰時鐵路正軌毁者三萬三千基羅邁當橋梁一千二百座與若干大車場及營造場皆被毁今日路軌業巳修復即車場與營造場之修葺工程今巳告成百分之四十至於四萬八千基羅邁當之被毁道路現巳修成一萬二千基羅邁當再被毁之尋常橋梁三千一百三十七座現巳泰半修治完畢 
[俄國戰事記]  
　　一日倫敦電陸軍部宣稱字登尼克將軍昨日復在彼得格勒西面得勢克復距彼得化夫南十哩之羅浦斯恰愛沙尼亞軍右翼與羅浦斯恰西南宇登尼克將軍大軍左翼間之山峽現巳封閉過激軍繼續增兵集於彼得格勒南面與西南面共産黨援兵無數陸續由南部開抵 
[各國近事記]  
　　五日巴黎電克勒滿沙氏在斯特拉斯堡演說聽者三千人演說畢衆唱馬賽歌 
　　五日巴黎電日尼瓦急行列車撞及東方急行列車死二十七人傷數百人 
　　一日柏林電社會黨某報載稱今仍有數百人投効於波羅的（鐵師）今方陸續離柏林 
　　華盛頓電（無日期）國務部宣稱報載東京消息謂美政府擬在中國開設報館鼓吹一切云云此說毫無根據美政府並無在華開設任何報館之意 
　　華盛頓電（無日期）威爾遜總統之病日有起色無特别變徵 
　　三十日倫敦電格林胡特氏在倫敦英商總會演說述及財政部拒絶撥付孟郤斯德商會建議之考查遠東棉業團費用一節謂海外商業部雖贊成孟郤斯德派此委員團之意見但棉業近來獲利甚豐當不難籌此經費云 
　　二十九日倫敦電張伯倫氏日在下院宣稱所欠日本本年到期之借欵英金十兆鎊巳商妥償還辦法不必借諸國外 
　　三十日倫敦電日船名古屋號自横濱抵倫敦日本船員中有患疫者八人船港當道巳戒備一切 
 
 
 

Page 4

 
 
   
 
 

Page 5

 
 
   
 
 

Page 6

 
 
[太平洋路透電]  
　　六日北京電昨日公府會議擬定新閣員名表如安福部强迫更動不能遂願則卽將定交國會據名表觀之新總理羅致本系人物頗稱得手總理兼陸軍靳雲鵬財政周自齊内務田文烈敎育夏壽康農商張志潭海軍司法外交仍供舊 
　　六日北京電烏梁海青桑札布公上書玫府謂俄蒙條約强將彼旗劃入外蒙自治區域實則其地確屬中華故願率部屬歸誠云云政府覆文允准並諭告邊防處 
　　六日北京電蒙藏事務局長略拉沁定今晚偕庫倫喇嘛代表謁見段祺瑞將討論政治性質之契約云　　六日北京電徐樹錚電邀陸宗與赴庫現信乃與組織籌邊銀行事有關 
　　六日北京電熊克武唐繼堯之代表現與政府所商者聞幾完全關於單獨議和問題 
　　四日沃木斯克電司令部報稱敵軍圖於距彼得巴人洛夫斯克北七十俄里渡伊乞姆河爲俄軍逐回西岸 
　　四日沃木斯克電管理委棄沃木斯克事務之皮洛夫將軍下令謝鐵路辦事人員於危急之時舍身從公俄國通信社稱民治機關之退出沃木斯克現正依序進行此舉就軍事觀察點視之實無關重要 
國外要聞 
[世界橡皮業之發達]  
　　銷路以美國爲最旺 
　　中美新聞社云當歐洲大戰中橡皮之需用甚繁以美國爲尤甚故有業橡皮者無不利市十倍益奮力從事於種植一千九百十三年凡産一萬八千噸而至一千九百十八年則竟增至二十五萬九千噸較之戰事初起時多一倍有餘美國方面橡皮進口之數大增幾高出全世界橡皮産生之數自一千九百十四年至一千九百十九年六月止進口之數竟較一千九百十三年多至三倍歐洲中部諸國前此橡皮之進口極多而於戰中則大見減少俄羅斯於去年一年竟停頓不進英法二國尙有進口然終遠不如美國耳美國自加入戰團而後亦仍有增無減考之紐約國家銀行之報告則休戰後橡皮進口尤大增較前一年多百分之二十計其大戰數年中用去之橡皮幾占世界産生之數三分之二除進口外復專人四出收買計值凡七五○○○○·○○○金元惟以美國之需用者繁故東方橡皮之産生竟自一千九百十三年之十萬八千噸一躍而成一千九百十八年之二十五萬九千噸惟此項橡皮産生於森林中者並不增加反似減少大抵由種植而得世界橡皮本可分爲二類一曰種植一曰林中産生其産行於林中者率在巴西一帶及非洲之孔戈流域種植者亦分爲二類一在馬來半島一在荷屬東印度包尼哇錫蘭及印度之一部分菲列濱亦有少數産出而最多數則在馬來半島一千九百十三年凡産三萬三千六百四十一噸而一千九百十八年則增至十三萬二千三百六十四噸其他東方諸國亦有增加計自一萬三千六百六十一噸增至八萬○二百三十六噸而巴西森林中所産橡皮則略有減色一千九百十三年爲三萬九千三百七十噸一千九百十八年則減至三萬四千四百十九噸可知林中産生之豫皮殊不若種植者之旺盛也美國需用之橡皮其大半爲製汽車輪胎之用每年計須值四五○·○○○·○○○需金六○○·○○○·○○○元一千九百十九年美國橡皮進口之多爲商業史中從來所未有其每磅價值之低廉亦爲一千八百年以來所未有計四○○·○○○·○○○磅之橡皮平均每磅僅需四十銅幣而五年以前則至少須五十銅幣也一千九百十四年每磅須五十四銅幣一千九百十三年須七十九銅幣一千九百十二年須八十四銅幣而一千九百十一年間價值尤昻每磅須一元○六銅幣以今視昔相去遠矣茲將美國一千九百十四年至一千九百十九年間由外國輸入橡皮之數額及價值列表於下 
國名　　　一九一四年　　　　　　　　　　　　　　　　　　一九一六年　　　　　　　　　　　　　　　　一九一七年 
比利時　　一一·○○五·二四六·磅值金六四八一·九○一元　　　　無　　　　　　　　　　　　　　　　　　　　無 
法蘭西　　二·六二九·二八七磅值金一·一二四·六二九元　　　　　五○九·六七五磅值金三一二·一四四元　　　　　六一六·七七二磅值金三○○·○五二元 
德意志　　七·○五二七六七磅值金三·五九五·三六九元　　　　　無　　　　　　　　　　　　　　　　　　　　無 
荷蘭　　　二·○四六·四四○磅值金一·一三四·○六○元　　　　四七九·三八二磅值金三六三·八二六元　　　　　一○二·七二六磅值金六九·八二三元 
英吉利　　四八·二七九·六二九磅值金三一·一五二·三一一元　　　七二·四五九·四○八磅值金四八·一四四·四一六元　七八·七四二二·一七磅值金五一·八五一·三六九元 
巴西　　　四○·六四一·三○五磅值金一六·三一九·○四八元　　　　　　五四·九六八·二二七磅值金二五·一五○·四九三元　　　　五六·八一八·九六六磅值金二五·六五四·九二四元 
英屬東印度一六·一三三·八八五磅值金九·三八九·二七二元　　　　一○五·二四○·一○四磅值金六三·四八七·一四九元一三六·四○四·三六八磅值金七六·九九三○五一元 
荷屬東印度四六三·二二○磅值金二八六·四三七元　　　　　　　二○·二九一·九六二磅值金一一·六○五·七九三元　四五·○二七·四一○磅值金二七·二三九五○一元 
　　　　　一九一八年　　　　　　　　　　　　　　　　　　一九一九年 
比利時　　無　　　　　　　　　　　　　　　　　　　　　　無 
法蘭西　　五○八·○一七磅值金二二五·八五三元　　　　　　　三四七○○三磅值金九六四四七元 
德意志　　無　　　　　　　　　　　　　　　　　　　　　　無 
荷蘭　　　無　　　　　　　　　　　　　　　　　　　　　　無 
英吉利　　二一·九二六·九四五磅值金一二七九三·六○六元　　　一八·二一○·八六磅值金八·六二四·六二八元 
巴西　　　四·一二七七·九一四磅值金一四三○七·一五八元　　　四三·二六九·一五三磅值金一三八八九·八五○元 
英屬東印度二五八·二四五·七二四磅值金一三八·三二四·九九六元　二四六·四六○·五九四磅值金九七·五六八·一一一元 
荷屬東印度五三·六六三·八五七磅值金三○·五○四·五二五元　　　三五·六九五·九一七磅值金一三·九五○·九三六元 
[日本社會之現狀]  
　　日人所談 
　　中美新聞社譯日人華西氏所撰一文云我大藏省大臣爲政府之（不管政策）作辯護聲言日本目下生活程度之高由於世界影響所致此言誠確惜乎含有滑稽意味余在美國及歐洲時見有日本商人甚多在外國游歷用錢如泥沙彼輩所辦之事有一重要部分即調查外國市場之物價而急急使本國市場亦步趨之彼等將此等高價電告本國將國内物價强行抬高至同一程度甚至有數項物品之價較外國更高即如絲出口之價較本國市場之價爲小此種情形之結果使日本國内之市場爲外國物價所支配此事或亦勢所難免然而日人之收入甚徽者而與此世界高價相角逐實不勝其負擔之苦此則事實所在不能熟視若無覩也即如日本木工現在每日工資僅日金二元五角較戰前巳增一倍又半在日人視之巳屬甚高而美國木工日可得八元或九元两两相較收入如此不均而所負擔之物價則相同也幸而日本勞動界生活情形尙極簡陋否則斷不能支持衣褲均尋常棉布所製食糧爲米榖疏菜及魚住場亦仍是舊式小屋無傢具之可言然而米價日漲亦有難以應付之勢日者余曾與一印刷工人談話此等印刷工人新近得增工資百分之五十平均每人月得日金六十五元據此工人言目下彼以三角之價所購之飯食乃較戰前一角之飯食爲惡又有某君近在村鎭中調查生活情形告我一事極可異據云在仙台之人力車夫現要求較東京更高之車價仙台人力車夫素以跑路緩慢著名乃索此高價某君頗以爲奇迨經考查始知係官場唆使所致蓋政府慮去年　米風潮再起人力車夫最易騷動故唆其要求高價以免惑生活之艱難好在所索之錢乃出諸公衆之囊囊也目下罷工之事日有所聞苟不至於暴動政府皆置若罔聞政府對於商工界之團體仍不欲認爲合法而一任勞動方面之運動自生自滅祇須所要求者爲增加工資而不涉及經濟組織之本身政府即坐視不問然近來各方面之冒險罷工雖無組織的團體供給其費用而卒能堅持以得成功足見物價過高工資之增加斷不能免罷工之武器完全爲生活之需要所迫而造成然則今後若再爲生活之需要所迫豈不能再進而訴諸其他武器則階級戰爭殆將實現矣依政府之政策以物價之高諉諸世界影響而令投機之商人坐享其利其結果勢必使世界影響又接觸及於社會問題而釀成階級戰爭固無疑者當此勞動界竭力爲爭存運動之際而資本家與地主之專制政策亦愈鞏固蓋彼等自歐戰以來積資愈富勢力亦愈大目下日本之政治權與敎育權幾全爲富人所壟斷據四五十歲之故老相傅數十年前日本之各大學中多刻苦自助之學生能孜孜向學以求上進今日此種學生幾無處可覓蓋敎育界全爲富人子弟之勢力範圍寒士不能插足求學之機會太不平等雖有大志亦徒付諸夢想貧士或有佳運亦許與一富女結婚然此乃不可求之事學費甚大入大學者非富家子弟不可若貧士入之將來苟不得志所耗學費即擲諸虚牝有人告我東京某中學校完全成爲貴族學堂其中學生什九爲當人敎習往往私下敎授百方扶助使得升班貧家子弟則不能享此利益故無立足之地也受生活負擔最苦者尤爲中等社會除生意興隆之大商店工廠所用職員照例能派得紅利外其餘大多數中等社會人現巳降至工人之地位報紙上常見有（勞心工人）一新名詞即指此輩也两年以來投考武備學堂者漸少此並非因武力主義之失勢乃因其不能多換金錢耳文法學堂及中學堂之青年敎習多棄其敎職而從事手藝生活蓋作敎習須著西裝及皮鞋每月七十五元之收入實難處辦攺爲工人則祇須大布之衣且有獨立之樂也此種中等社會之熊度攺變今雖尙限於一小部分人然足以漸漸蔓延而學勞動界聨合予以有智識的引導而造成積極之政策故實極有關係者也日本中流社會當戰前本巳有一種强固的社會主義之思潮今則公然提倡不諱三個月來發現馬克思資本論之譯本三種電車中恒有學生閱此書又有一種新運動名曰（攺造同盟）其目的在組織一新政黨以普通選舉爲政綱凡此皆爲生活價值過高之反動大藏省大臣諉爲世界影響所致者也假使生活價值之高由於世界影響則其反動而生之社會主義或布爾色維克主義亦由於世界影響又何疑焉國内要聞 
[靳雲鵬通過新參院]  
　　閣員仍未確定 
　　靳雲鵬之總理同意案自新衆院移付參院後該院於一日發出通知定於四日投票昨日（四日）下午一點半開會李盛鐸主席到會議員一百零四人由府秘書長吳笈蓀報告靳之歷史畢（與上次衆院相同）開始投票結果共得同意票一百零三張不同意票一張大多數通過當由參院秘書廳備文咨覆政府其文云（爲咨達事准衆議院咨稱十月廿八日准大總統提出擬任命靳雲鵬爲國務總理咨請同意案到院當於本月三十一日提付大會用無記名投票法表决是日出席議員二百六十一人計同意票二百四十九票多數通過依國會組織法第十三條之規定相應錄咨移付貴院依法辦理等因到院本院當於十一月四日會議用無記名投票法表决是日出席議員一百零四人計同意票一百零三票多數通過茲依議院法第五十六條之規定除通知衆議院外相應咨達大總統查照可也此咨）靳氏旣經两院通過明令自旦夕可下惟閣員問題據昨日所得消息仍未確定其不能確定之原因聞非但政府與安福系意見未臻一致卽政府内部亦無確定之主見然其所差之點僅内務農商敎育三長而巳政府本擬以田文烈調長内務以張志潭長農商而安福系則反對張志潭有二說一爲消極說即不承認張長農商一爲積極說則如張長農商須以吳炳湘長内務又有主張交換條件者則謂以吳炳湘長内務張志潭長農商而以田文烈調任交通仍以曾毓雋次之但聞政府方面似尙不願爲此種條件的辦法故結局尙未確定卽田氏本身於内務一席表面亦殊冷淡蓋閣員提出之後同意案自必同時舉行設農商張志潭通過内務反遭否决則田之内務旣不可得而農商老營又失反陷於進退無據之境比較上太不合算故田之暫持冷靜態度自屬當然之理又吳炳湘本在假中近更辭意堅决曾對人表示即提出内務亦决計不幹其言是否由衷雖不可知然内長一席則因此益難决定至敎長問題則有主張傅嶽綦坐升者亦有主張以張元奇充任者田應璜說巳不能成爲事實又各部次長逐鹿者亦頗衆云 
[赴黑防艦被擊之詳情]  
　　我國派往松黑两江之利捷等艦駛至伯利附近被俄軍於二十五日下午一時由四俄里以上之距離開砲轟擊約有二十餘次我艦遭此襲擊艦員受傷者計有三人當即向下流退却政府自得駐威林代將等報告當向俄使嚴重抗議一面電駐威高等委員李家鏊向沃政府直接交涉現在尙無解决頃海軍界某氏述此案之經過云自俄亂發生日益紛擾我國吉林黑龍江新疆各省邊界與俄境毘連商民受激黨之蹂躪亂匪之騷擾迄無寗日海軍部迭准吉黑督軍省長文電交馳請派艦駛防松花江藉以固圉保商經海部提出國務會議僉以俄亂方殷自不暇顧及邊境治安我國籌辦吉黑江防洵爲目前急務且黨匪所至中俄商民均受其禍如果我國江防成立不但華民免禍卽俄民亦受益不淺俄政府自無不歡迎之理查前清咸豐八年中俄協定愛琿條約内載黑龍江松花江左岸由額爾古訥河至松花江海口作爲俄羅斯國所屬之地右岸順江流至烏蘇里河作爲大清國所屬之地由烏蘇里河往彼至海所有之地此地如同接連两國交界明定之間地方作爲大清國俄羅斯國共管之地由黑龍江松花江烏蘇里河此後只准大清國俄羅斯國行船各别外國船隻不准由此江河行走等語按約内旣稱由烏蘇里河往彼至海如同接連則我船由海溯江在黑龍江松花江流域之中雖經過俄屬江流亦屬依據條約行事此支江河條約明載只准中俄两國行船不准各别外國船隻行走則俄船可行我船亦當然可行且此項船艦純係爲保護商民起見絶對無侵略之舉動經國務會議議决由海軍部呈派視察三崇文爲吉黑江防籌辦處處長並派靖安護送江亨利川利綏利捷等艦艇由滬北行至海參崴俄國毫無理由忽然提出抗議我國聲明條約與之辨論上駛至達達島彼竟禁絶引港各艦遂致停留該島荒曠之區煤糧接濟俄復斷我輸運勢成坐困復經迭次交涉由達達島自行駛入廟街時巳迫寒凍江在即各淺水艦艇船質薄脆若在中途遇凍勢必艦艇毁於堅冰人士化爲餓殍伯利地稍近南氣候較煖於我艦避凍尙能適宜我國爲尊重中俄邦交起見按照愛琿條約向俄政府聲述以上情由並動以人道主義又由我外部照會俄使據俄使面稱彼隨本國政潮不得不抗議中國據愛琿條約自行上駛各行其是云云因即電令各艦上駛赴防詎我艦上駛至離伯利二十俄里地方俄軍突向我艦開砲阻我航行不惟藐視條約如弁髦而且置人道邦交於腦後此等舉動不知彼國政府究竟是何意見世界文明各國主持公道均當斷斷不以爲然自中東鐵路敷設以來俄人藉此侵入松嫩两江航路所有軍需專恃此爲運道我國重視鄰誼優予通融一向不肯阻絶俄船行駛且俄邊寥廓一切軍糧軍服無不取給於華商我國亦儘資其挹注睦鄰之道可謂至矣乃俄人不以我爲德反以蠻横相加彼政府不能阻止當此世界保持和平之日我國亦不願與彼輕開釁端惟有飭各省沿江軍隊斷其運輸並令沿邊華商絶其接濟以示抵制彼時各友邦當有公平判斷諒亦决不致不直我所爲也 
　　又據天津益世報載路透電社北京消息云中國軍艦被擊一事其完全責任或當在俄人方面據私家消息中國海軍司令初嘗請求准許讓中國軍艦駛至尼苦萊司克遮護之海港第二次又請求准許駛至哈爾濱以免冰凍伹俄國當局均未之許於是中國司令遂聲明雖不准亦必須至哈之意俄當局亦發警告請將以砲擊對待惟此項警告據聞係俄國司令違反其最高當局之意志而發者因最高當局嘗命彼等除報告以外不准有何種自己之動作以免中國政府將來可以提出抗議故此次行爲其責任全在該俄國司令之自身中國軍艦於是起程赴哈爾濱當至哈白羅司克相近之處遂被俄國軍艦及岸上之砲臺開火砲擊死中國人若干餘則受傷中國軍艦當即折回按俄國砲臺司令爲愛德門揩米諾夫而俄國之砲艦卽去年由過激黨手中奪來至今爲日人所監視者也揩米諾夫此次砲擊是否秉承何種命令尙不明白惟彼爲愛德門謝米諾夫之同黨謝米諾夫之目的至近日漸見明瞭專在欲使沃木斯克政府在在爲難以表見其與西比利亞之日本當局特别親善揩米諾夫或亦相同此次中國海軍司令之欲去哈爾濱言之巳非一日且其意志亦非秘密加之俄國司令方面亦巳久有所聞令乃並不有東部西比利亞協約國總司令命令驟出此舉或者俄司令巳得協約陸軍總司令許可惟此事迷亂巳極在協約陸軍各當局中亦不能平分過失之誰屬結局何方面應負賠償修理之責任現協約當局正在研究中云 
[議員與京鈔]  
　　自中交票價大跌以來各方面非難怨咨之聲紛然而起議員方面於歲俸之搭發深感痛苦故陳爲銚等前日旣提案嚴重質問昨張濓葉雲表杜棣華等又提出建議要求政府將發售之七年公債内所有利息餘欵及中籖債劵本金盡數提出收買京鈔以冀提高鈔價聞此案將列入星期五議事日程其内容如次查中交两行京鈔價格日落商民共困前經本院提起質問由政府委員出席答覆所謂中交两行餘存京鈔數目約計三千五百餘萬元除未售七年公債一千八百餘萬相抵外尙有二千七百萬之譜即政府欠两行現欵之數按此項欠欵政府固應極力設法籌還而對於京鈔跌落爲目前計當有一種救急方法庶可以維持市面查七年公債原分長短期二種而短期公債每年抽籖两次以分期發行之故未售出之公債三次中籖者共有四百二十五萬元有餘其公債應付利息因未發出截存息欵亦有二百餘萬元二者合計將達現洋七百萬元左右設公債盡數售出則此項現款應付與購債之人今未續售出是此欵尙在存儲茲擬將存欵提出由財政部委託一機關收買京鈔與公債售收京鈔同其用意而以七百萬之現欵照現在鈔價計算約可收買一千三四百萬元之京鈔應一併截角焚燬如此辦法則京鈔通行於市面者減少價格自可提高商民隱受其賜矣此爲維持市面救濟目前之方法是否有當尙希公决 
　　日前有某議員關於京鈔問題往謁財政部李代部長晤談甚久某議員云日來京鈔價格以四八驟漲五五五全係部長維持之力極爲欽佩但一時價值增高恐非根本解决之辦法未知部長善後計畫如何李答云京鈔日落國民同受損失總統交諭两次又經議院數次質問僕忝長財政中樞責無旁貸欲作一時權宜之計提高價值極爲容易奈不能持久旋漲旋落商民受害亦鉅反不如暫聽之自然之爲得也此次攺組内閣僕如能繼續任務必將於三個月内使京鈔完全兌現此事關係各方面務要接洽清楚方可進行現在種種籌備頗有頭緒故日前外間得此消息即有票價驟漲之事實僕之希望如能承各方援助即於陽曆年内將京鈔完全收回另發行一種新鈔劵亦未可知總而言之僕之决心要爲財政史上留一大紀念豈肯忽略過去云云李思浩言時似極有把握然究能實現與否則仍不敢必耳 
[京華短簡]  
　　昨日（四日）閣議首議外交部之件結果無何等决定次議内蒙喀爾沁東旗紥蕯克墨爾根額請賑結果以三千元頒發次議將軍分爲三等某閣員主張官俸亦分三等上將軍八百元威武等將軍七百元秃頭將軍六百元隨即通過又京畿冬令賑濟案議决粥廠費七千元棉衣共發一萬套不日以明令公布下午二時始行散會 
　　昨早七時東海傅見汪鳳瀛沈金鑑錢錦孫及蘇浙水利聨合會代表儲南强儲氏曾上條陳疏濬吳淞泖湖計畫（約需費百萬元之譜）又整理江浙交界之太湖有交通水利清除盜匪之種種便利希望政府主持興辦聞東海頗爲嘉納又錢幹丞之水利督辦巳經同意俟國務院辦妥送府蓋印即行發表聞錢决不赴南在京遥領由王清穆陶葆廉在籍組織機關主持一切 
　　近日裁兵問題各省區均巳紛電贊成聞政府以各處應裁額數以及應需經費亟須定出統一辦法以免參差現參陸處巳在屬稿内容約分两大綱（一）各省區裁減軍隊統分三期辦理第一期攺爲八成隊第二期攺爲六成隊第三期攺爲四成隊自後即實行徵兵方法遞嬗淘汰以期根本攺良（二）裁兵經費概由中央擔任其標準大致裁至一師者給二十萬元裁一混成旅者給十五萬元裁一旅者給十萬元裁一混成團者給七　　萬五千元裁一團給五萬元其他以此推算 
　　我國與各國之通商進口稅則前經中外委員聚集上海開會修攺早經竣事惟與會各國有因國内人民之反對尙未實行簽字者最近美國巳將修攺之稅則提交國會同意不久即可簽字我國方面自應遴派專員前往會簽聞外部昨巳呈准政府給與容代辦以全權委員名義就近會同簽字 
　　外蒙取消自治一事連日徐樹錚陳毅均有來電報告並謂活佛與盟旗各王公内響極切甚盼中央早予册封以堅其志聞政府對於此事亦頗注意將候外交方面議有辦法之後即行着手册封至此項册封專使現巳擬出二人一爲姚錫光一爲徐樹錚將來實行遣派之時卽於二人中擇一委任云 
　　湘米出運曾經湘人極力反對茲聞財部擬定辦法二種（一）所有湘米出口攺爲官商合辦特准商民承辦但不足時公家得酌量補助之（二）所繳納米稅預定一萬元擬歸湘省軍需以爲挹注 
[中國之物産談（靜觀）]  
　　山東落花生業 
　　吾國落花生之作物面積及産額各省中當推山東爲第一據農商統計所揭載民國五年落花生作物面積及産額以全國計爲一一六六五四五八畝四六四○二七九四石而山東一省則佔有三○二五八七七畝一四五六○五二一石以一省之所産殆佔全國三分之一而强惟該統計表所計之數量係以石計落花生與他項米榖不同似宜以斤擔計量較爲適當該表或以石爲擔亦未可知且同一落花生尙有去殼與不去殼两種該表亦未詳言不無缺漏但無論如何山東一省之落花生産額居於全國各省中之第一位殆無疑義再查最近海關貿易册所載輸出落花生之總價額（仁餅油合計）在民國六年爲七二九八○一三两民國七年爲九六八五一三六两其中尤以花生油一項居其大宗茲就山東一省言之據青島海關輸出表報告在民國六年花生仁輸出總量四一○八六九擔花生油輸出總量二四八三八七擔統觀十年之間實有逐歳增加之勢雖民國三年青島戰事發生翌年輸出額不無稍减但未及二年戰前盛况亦巳完全恢復將來累年增進其勢必較從前爲尤速可斷言也 
　　中國落花生本分两種一爲小粒者一爲大粒者大粒者俗稱洋花生大約其種傅入中國爲時較遲而山東之所産則皆大粒花生也産地到處皆有蓋因此種作物宜於砂質壤土雖在澆瘠之地亦復有相當收穫山東津浦路南段一帶如泰安舊屬各縣最爲著名其他如沂登各府舊屬各縣亦不少在該省北境以東平東阿爲最著沿膠濟路線左右各地所在皆是其播種之期每年皆在舊曆四五月間至十月以前可以完全收穫每畝收穫之量據農商統計所載爲三石九斗此殆爲一種平均之數但以石計仍嫌不明茲據實地考察者言大約每一畝所産多則有六七百斤少亦有三四百斤該省農民種此物者甚多因其習性實較直隷農民勤儉而能耐苦所有該作物之需用肥料皆由平常堆集以備臨時之用而下種及收穫之際亦頗費人工山東旣以産落花生著名每年有多量之産額勢不能不謀銷售因此商人經營此業者所在多有且有規模較大之商棧專門包運包銷以從事於國際貿易該省花生産量所以如斯發展者輸出增加實爲其主要原因當前清光緒年間初由德商收買輸出海外嗣因歐 
 
 
 

Page 7

 
 
洲方面對於此物極爲歡迎需要旣多價額乃大漲在民國元二年間青島花生仁之輸出至一百萬擔以上花生油之輸出至二十三萬擔以上當時德商經營斯業之洋行有八九家日商亦有三家迨青島爲日所據所有德商之事業皆由日商取而代之勢力旣加擴充範圍益形廣大時派幹員分赴各地收買是以不出二年即巳恢復舊觀此後發展正未可量但山東落花生之輸出亦不僅限於青島一埠有北運至天津再由天津出口者亦有運至浦口轉入上海再行出口者其第一集散地爲大汶口車站由大汶口分别運赴濟南浦口两處由濟南再分東南北三路運往天津浦口青島其中運往青島之貨比較天津浦口實特别佔其多數約略計之青島所運售者當佔全額百分之九十八七以上由是以觀其由山東運至浦口天津二處爲數至有限也 
　　落花生在歐美諸國用途極廣通常花生仁可用以製餅乾糕點（麫包之中亦可參用）並以之爲咖啡代用品此則關於飲食之所需也至於花生油用之於食料者爲數雖較少而在工業一方面則需要價值頗大或用之於製胰皂或用之於染色或用之於呢織其價格當青島未發生戰事前花生米每一擔低價五六元高價八九元至去年則平均價巳漲至十元若花生油之價格就青島言在民國三四年間每一擔最高價不過十元至去年則巳漲至二十元二年之間增進幾及一倍外人需要之殷亦大可想見矣 
　　在山東大汶口及濟南皆有囤集花生之棧房爲收買各處市場花生及花生油之總匯機關此項棧房由中國商人經營者多日商時時與之聨絡派人赴棧由棧收買赴膠再由青島運赴外國亦有華商直接運至青島與日商交易者至於華商自行運往上海香港　則爲數甚少蓋山東花生業國際貿易之大權巳大部操於日商之手華商力弱殊難與之抗衡也 
[湘東两軍衝突餘聞]  
　　前此因湘東所駐之两軍以誤會小有衝突原與湘局無甚重輕乃以某某等張大其詞致使謡諑繁起各方傅聞異詞竟謂湘局十分危險加以運兵運械不絶於途長潭各地方遂亦露不寗之象昨據某軍官云此次湘東衝突悉由猜疑而起先是譚延闓等自在小汾會議以後湘南方面旣曾略略增兵而湘東各軍又有收集糧秣之事北軍得此消息疑其必將來襲爰就前方宣布戒嚴以爲防患未然之計南方不知其意遽將前線擴張向前逼進北軍以爲所疑非虚也遂亦向前進行前哨之兵遂起衝突旋經竭力解釋誤會始各回防惟前線两軍現在巳較前逼近使一旦更起誤會則尤易衝突云云準此以觀是湘東情形並不甚緊但此間人士以北方軍官眷屬現尙紛紛北歸軍界消息較靈自不應爲此無病而呻之舉故謂湘局平穩多不肯信其實北軍官佐之眷屬回鄉者多係下級軍官且其紛紛回鄉並不自今日始其回鄉原因以此間日用現極昻貴不若北方之低廉所入不足以供所出故若輩之北回與否與大局毫無關係也又有謂張敬堯眷屬巳全行離湘者尤爲不確因數日之間其眷屬曾連次赴各官紳之燕每至八時始歸人以此疑之目下湘南地方自吳佩孚師長發出維持湘中两軍界線通電後即就所轄各軍重新分配一切防務亦復行整理刻下巳一律完竣並分電中央及湘督查照聲明轄地五十里内可擔保無两軍衝突及匪亂之事省城謡諑亦藉此稍息軍警戒備巳較前放鬆矣 
[粤省議員岑濤巳釋]  
　　廣東省會議員岑濤被警廳扣留一事詳情巳誌前報茲聞岑巳於昨三十一晨省釋係因是早有岑之友人潘伯華伍敬穆到廳探問先由秘書長陳恭受核准令入潘伍將來意道達陳謂此次岑之被留警廳係犯散佈謡言罪依警律拘留四天今巳二天君等此來亦可將其保釋餘二天之拘留則罰金二元便作了事潘伍二人遂將此意轉告岑濤岑極力反對而潘伍不欲多事遂由潘伯華以銀二元作爲罰金遂强岑出廳又聞前日省會談話會議决由林正煊竭省長請飭警廳釋放岑濤後林卒未往實因黨派不同之故惟羣廬系於三十日晚在持在俱樂部開會議决三十一日召集議員同赴省署與省長交涉及聞昨晨巴經省釋途將此議取銷惟於先日發一通電云廣東省會議員岑濤因反對楊魏两廳長批廣州市電車路一案致電两院請求提案查辦不意魏邦平以詞中有不爲楊魏之金錢武力所刦持一語演成一袁氏逮捕議員之故智竟於艶日四時派警馳赴岑議員寓所施行逮捕拘赴警廳留押謂須將金錢武力四字解釋明了乃可釋放等語經同人等細玩岑濤原電金錢武力四字不過本孟子所謂富貴不能淫威武不能屈之義係責勉國會護法諸公以必不可爲有勢力者所劫持耳乃魏邦平竟興文字之獄擅行逮捕濫用職權查反對電車路一案尙在參衆两院審查之中魏邦平遽以武力禁制議員之言論於護法省分母乃背道而馳應請主持公道力予維持法律幸甚人民幸甚廣東省議會議員伍瑶光潘治庵朱文格羅朝榮張春冥關强伯李大勳洗俊毫張思嚴曾儒彬麥瑞淇陸孟飛陳鉅理黄佩荃黄銳李濟源王叙揆黄鴻鐃楊宏業盧煌歐陽祥吳夑梅許森芳顧耀忠葉衍基林中靈林鴻茂邢榖凡陳秉銓李杖銘陷叩 
[軍府攺組案之反對者]  
　　（一）李爲綸等電前两院同人爲王揖唐南下和局難恃國會本身不可不爲自盡職責之謀於是集議回粤完成制憲大業中經幾許調融始勉足法定人數方冀指日關會克成素願不謂少數議員竟於憲法會議將開南北和議中斷之時突唱攺組軍府不信任總裁之議明知此議爲多數議員所不容不敢提出於两院常會而以两院聨合會爲其取巧之途徑查約法及國會組織法均無两院聨合會之名稱雖在粤同人常以此名義相約會而旣無法定組織又不拘人數多寡本身巳失法律依據議事當然不生效力今以如許重大之案爲約法两院職權所并無者貿然提出於两院聨合會中違法侵權巳足發噱况軍府爲西南護法總體卽使不能盡滿人意亦當先謀於各省各軍以漸進適法之方徐圖更攺而乃鹵莽滅裂不依法定程序先毁政府再擬制度摇動西南根本貽大局以無窮之害北庭方協以謀我南都乃自相携貳返問良心安乎否耶且同人不於此時自盡職責完成憲典而爲法外之行動無端捲起風潮使熱心制憲而來者紛紛又將他去設因此竟致制憲中輟大法不立政本難清少數議員何以自解諸公西南柱石愛國愛法素所欽仰某等以此案關係至鉅不忍緘默敬布腹心佇候明敎李爲綸等叩 
　　（二）譚湘督電蓂公銑電日公敬電如公養電均悉閎議老謀至爲佩服和局一日未决唐總代表一日不當去職軍府旣巳專使堅留少公必能挽回王揖唐迄今在滬北廷無議和誠意巳不待言護法興師以來人民塗炭將士死亡不惜犧牲遷就以爲國年來舍戰言和本非得巳今旣解决無望未可以不和不戰徒苦吾民陣義雖多两言可决諸公慷慨深所欽崇埋首行間敢不自矢至軍府攺組之說誠如蓂日两公所論在時機爲不可在事實爲難行自取紛糾實爲非策當此危機一髮凡在護法旗幟下者極力團結尤恐不勝若内部自起猜嫌外人將亂觀聽人之視我將謂之何彼北方各系正欲携手以謀所謂統一信使交馳不絶於道而我轉不能維持現狀以表示無團結之精神意見旣携挑撥自易前途危險所不忍言愚見以爲今日之事巳至艱苦當局無論如何措施斷難滿人之責望而局中情狀阨於時局迫於境遇亦不能急於自暴以求諒於人惟在持論者平心靜氣默喻曲諒抱同一目的必不趨於殊途來日大難忍乃有濟若以决絶遂至分離將使段系竊笑於旁此可爲痛哭者也諸公卓識必有遠謀愚昧之言諸乞垂敎延闓儉 
　　（三）趙師長電唐總裁銑電莫督軍敬電均敬悉攺組軍府之議二公以爲徒起紛糾勢必瓦解亟宜維持現狀不當輕議變更藎謀遠慮恒惕極端贊佩溯自西南軍興以來當初無統一機關形勢渙散於是有軍府之設旋以獨裁制不便乃又有合議制之組織攺建以來各省各軍得以秉承對内對外深資擘畫當茲議和沉寂解决無期積極準備以求一戰應如何蠲除意見戮力同心使共戴之政府益臻跫固庶共同之目的乃能發展而乃自相擾亂授人以隙北方從而挑撥甚至爲所利用分崩離析後患何堪設想不知倡議諸公用意何在其以討伐令之未下耶則各方面共同取决主席不能獨負其責其以一二措施爲不然耶則可以建議質問不當爲根本之動摇北方賣國黨徒以派系勢力之爭自私自利之人致陷國家於危亡而不惜我西南仗義興師豈可蹈其覆轍而不思所以自警耶語有之凡作事母爲親者所痛而爲見仇者所快攺組之說北廷所快而西南將士所痛也愚昧之見期期以爲不可披瀝陳詞佇候明敎趙恒惕叩儉 
　　（四）饒鳴鸞電廣州參議院林議長衆議院吳議長褚副議長均鑒讀報載國會議員主張攺組軍府通電藎籌碩畫爲國熱誠環誦再三至足欽佩鳴鸞不敏敢以管見所及爲公等一商榷之西南護法之後軍府巳經两度攺組由單獨制裁而爲合議制裁持義旣屬至公立法亦不可謂不善乃年餘以來政務叢脞良由内部渙散財力不足事事示人以弱種種啓人以疑有以致之惟是攺組一層手續旣覺繁難又非旦夕所能竣事現時和議巳抱悲觀苟若舍和言戰而軍事進行關係重大方略籌備實爲刻不容緩之圖當此一髮千鈞遽作攺絃更張之計顧此失彼在在堪虚爲今之計惟有速圖團結内部協力同心所有未經就職之各總裁敦請蒞粤執行職務共主大計行動納諸正軌一洗從前弱點一轉移間事半功倍不特可期跫固即外間謡言亦無從而生矧軍府總裁七人皆爲國家柱石人望攸歸以言攺組人選問題當亦不出此數人以外設或攺組後仍有未能躬親就職者是攺組與不攺組相等似不若暫從緩議以待時機之至之愈也狂瞽之見未諗有當高明否抑鳴鸞尤有進者憲法關係國家根本大法民國巳歷八年國會摧殘两次此次西南護法諸公間關萬里不遠而來誠爲千載一時之機聞两院議員刻下在粤者巳逾制憲法定出席人數應請限以時期尅速開議將憲法務底成功俾立民國基礎是又仰望於羣公焉言不盡意佇候明敎饒鳴鸞叩漾印 
[雲南之錫風潮]  
　　雲南個舊爲滇省産錫最旺之區每年出錫至少在昔亦值洋二千餘萬因此全省經濟之豐嗇均須視個舊錫務爲轉移近來因歐戰影響個舊大錫銷路爲之滯塞經濟界亦遂爲之牽動現在歐戰雖平而個舊大錫煉出之形式又不甚合於銷路仍未大見活動個舊廠商因存錫過多正在無可如何之際適有滇省英商旗昌洋行經理張光遠介紹新加坡煉錫公司來滇開設分行專以收買個舊礦砂運往新加坡公司煉就出售第個舊礦商原有两派一爲爐户一爲廠商爐户乃收買礦砂製煉成錫者也廠商則專採礦砂售賣與人以供製煉此次新加坡煉錫公司前來買砂廠商固甚願意而爐户則恐錫砂直售與人勢必無砂可煉大與生計前途有關乃出而抵制要求督軍省長從嚴禁止廠商又以此次若不成交實難支持亦紛紛禀求督軍省長准其自由售賣因之互相爭持風潮極大將來不知如何了結也 
[江西維持礦業之特别會]  
　　江西礦業維持會昨日（二號）開特别會到者涂澍霖黄用中黄肇良李政準曹德三卿斌鄒祖祥陳祖怡等二十餘人首由涂澍霖發言云本會日前開會時衆推舉鄙人等代表赴實業廳接洽據鄒廳長謂大陸公司創辦時兄弟亦謂該公司附有外資嗣經楊財政廳長及熊正琦周扶九閔荷生等來函爲之聲辯確無外資而商會會長龔梅生并允爲之擔保查閔君乃一誠實之人今旣代該公司聲明當必知其實在有此數層足證該公司未有外資又謂該公司果有外資可請諸位調查確據隨時集議等語但此事關係全省利權故今日邀請諸君研究次李政舉云本會前次函請實業廳將該公司立案文件抄錄一份令該廳抄來者并無該公司創辦之章程未閱章程實屬無從研究然該公司是否有無外資尙在研究之中所有該公司呈請立案應請省長指令實業廳將該公司所設之事務所仍請照前指令撤沙諸君以爲如何衆贊成黄用中云該公司章程仍應函請實廳速抄一份以便查考并請將該公司辦事員鄭桂瑞及沈竹孫之合辦人黄叔恒等所請領各礦區概勿核准經衆通過涂澍霖又云本會正在調查該公司之内容所有該公司辦事員請領各處礦區亟宜注意衆議决函請總商會及各縣商會對有大陸公司辦事員出名請領礦區概行拒絶蓋章將來礦商請領採礦執照保結亦請查明有無外資萬勿輕易蓋章云云三時散會 
[山西之省慶紀念提燈會]  
　　前日（二十九）爲晋省光復第八週紀念是晚六時由軍隊各學校及各團體舉行提燈會軍隊提燈會辦法係每旅各出一連學兵團一連憲兵司令部騎兵團敎導團各出一排集合大敎場六時半出發由大敎場經體育會前東緝虎營師範學堂街督軍署前帽兒巷東羊市鐘樓街橋頭街海子邊省公署前紅市牌樓東夾巷精營仍回大敎場解散學界曁各團體集合步七團出發經過之路線爲布弓街軍署前估衣街麻市街活牛市東羊市鐘樓街橋頭街海子邊皇華館首義門街紅市牌樓西夾巷南肖牆柳巷樓兒底北司門前仍回至步七團而散沿街軍樂喧圖國歌悠揚觀者塞途亦該省未有之盛會也 
[浙議會再質問鎊餘案]  
　　浙敎育廳派員出洋動用留學鎊餘案曾經議員質問省長一次答覆未能滿意昨議員鄭邁等再提質問書云案查議員等對於敎育廳派員出洋考察動用留學鎊餘經費事項質問書一件業經貴省長如期答復在案惟察閱復文語語離奇更令議員等大惑不解合將懷疑之點再爲貴省長述之（一）查留學鎊餘經費旣經本會議决列入七年度預算貴省長果認爲未妥自應依省議會法第三十八條咨交覆議如認爲違法亦應依同法第三十九條咨會撤銷乃貴省長對於此案旣未咨交覆議又不依法撤銷則議决效力當然確定嗣後對於此項經費果有動用之必要依法自非另案交議不生效力豈容貴省長再有自由撥用之餘地乃察核答復咨文對於此點並未明白解釋徒藉口於敎育部咨文爲搪塞之地步須知敎育部所能變更者不過出洋之辦法至議决省費支出之權仍在本會敎育部豈能以一紙咨文取銷本會己確定之議决案而貴省長一則曰部咨再則曰部咨是否本會之預算議决權部咨可以剥奪應再質問者一（二）查敎育廳擬定派員出洋辦法内分考察研究两項考察以日本南洋爲限研究以歐美爲限此次派遣地點旣定於日本南洋外另有歐美則派遣任務亦應於考察外另有研究乃細閱敎育廳呈請派遣原呈自始至終但言考察並未提及研究二字旣非派往研究地點何以又有歐美旣係派往歐美呈文何以僅言考察而貴省長則强爲之說曰實係依照原定辦法研究與考察並派云云又何其與該廳原呈及貴省長指令之不符也應再質問者二（三）藉曰此次派赴西洋五員實係志在研究不在考察然研究者依敎育廳原定辦法第二條以研究高深學理爲目的者也以不通彼邦語言之聾啞者而能往彼邦研究學理且能研究高深之學理此事此理實未前閉貴省長乃爲之詞曰派赴地點不止一國故派赴人員不能兼通數國語言云云誠然誠然惟旣派往歐美則對於歐美各國語言中必當有一國可通者也試問此次派往歐美之經亨頣許炳堃計宗型張廷霖等四名通德語乎通法語乎抑通英美語乎而貴省長乃爲之詞曰有使館人員及留學生可爲若輩通譯也然查此次出洋時間定有八個月之久不通語言人員至有四人之多彼使館人員各有職務留學生各有功課何能捨其所事長爲若輩作舌人也且答復咨文不曰一切依照原定辦法乎而原定辦法固明明以派遣各校敎職員爲限何以此次派遣人員中忽有敎育廳之科長此又議員等所大惑不解者矣應再質問者三（四）校長遇有事故本可派員代理然此但能暫時行之且但能於校中無事之日行之此次出洋時間定有八個月之久則不得謂之暫時學潮湧起方興未艾則不得謂之無事乃竟縱令管理全校之校長聨翩逍遥海外而對於代理人則僅望其負校長之責任並不許其享校長之權利究爲事實上所可能乎抑對於未來之學潮巳定有預防之辦法乎應再質問者四以上四端殊深懷疑爰依省談會法第十九條之規定再提起質問請貴省長於三日内明白答復 
[紀少年中國學會南京分會]  
　　少年中國學會自創始北京以來日臻發達日本東京及法京巴黎等處均巳設有分會國内則上海等處亦漸行推廣昨南京會員左黄諸君以駐寗人數日多巳有設立分會之必要特假大倉園十七號開南京分會成立會一切規約大致與總會相同惟關於會務如庶務會計編輯通信等事則採自動主義由會員自由分任不經公舉並議定每两星期開學術談話會一次由會員輪流擔任講演各抒其研究所得或介紹所讀之書籍每半年開討論會一次由全體會員共同討論一種問題反復研究期得明確之解决又於相當時期開講演會請會外眞實之學者講演云云至四日該學會發起人王光祈由滬來寗又邀集會員開談話會一次當由王君報告巳與上海亞東圖書館定約於少年中國月刋外再發行少年世界月刋一種少年中國以文化運動爲主編輯部設北京少年世界則以實際調查爲主編辑部設南京云 
[南京快信]  
　　軍署外交顧問謝傅安奉派陪送英公使本爾典氏赴滬即於昨日晚車返寗 
　　蘇水利協會代表儲南强金天翮電告支日（四日）謁見東海陳水利計畫頗蒙嘉納俟太湖水利督會辦商定即返寗 
　　寗紳仇淶之呈請省署修濬秦淮河並附計畫書巳經省長核准在水利豫備費項下撥欵三千元以資興工不足之數歸馬路工程處籌措 
　　李督將本署參議顧問諮議裁减後現聞又擬將本署先鋒官候差員差遣員酌量裁撤以節糜費 
　　省長委孫秉鈞爲諮議又保淮陰縣知事周光熊以簡任職存記于景清開復降職處分仍以縣知事任用均經中央核准 
　　敎育廳委黄穉賢充淮海各縣臨時敎育視察員財廳委王乃康赴江都高郵淮陰東台四縣提旬報表册 
　　省長令無錫縣知事保存西林菴蕭世奇（明人）讀書遺址以重古蹟 
　　傅良藻昨由滬來密即轉車北上 
　　甯垣某商呈財廳以光華公司所出燈罩完全國貨請免徵出口稅以資提倡 
　　下關招商輪船局自本月起優待軍人票收半價 
　　前載江蘇水利協會電農部速商運河借欵云云係傅聞之誤特此更正 
地方通信 
[蘇州]  
　　庶務員被人匿控蘇常王道尹日前接匿名郵遞信一緘係報告吳縣公署庶務處職員柳某近來擅將各處解送存貯之充公盒烟二千餘枚盡行吞没變價私肥請查明究辦等語適温知事勘荒事畢返城晋謁王道尹當令温君澈查虚實温知事回署後因將柳某先行看管一面詳細澈查以明眞相 
　　籌備各界聨合會蘇城學生聨合會因組織各界聨合會事特於上月三十日假舊皇宮與全國各界聨合會籌備會代表施祥君開談話會商議一切當以尙未徵得各界全體同意故於昨日發出通告遍邀各團體定於本月六日下午二時在舊皇宮開籌備會討論進行事宜現各團體巳紛紛派定代表通知該會臨時通信處知照矣 
　　商團選舉職員黄埭商團於陰曆本月初十下午在西市城隍廟花廳選舉正副部長投票者共一百三十餘人計選出正部長談寳善（七十七票）副部長沈傅瀛（八十三票）其餘得票次多數各員亦經同時推定爲會計文牘等各項職員 
　　常熟縣籌辦冬防常熟縣葉知事近因本年各市鄉災歡甚重籌辦冬防應格外嚴密故特函請蘇州水警二廳商借仁勇兵艦一艘以便巡察各鄉趙廳長據函後巳於前日飭令該艦長王增福統率前往并定九日借該縣大東門東區商團局爲第一次會哨 
[南滙]  
　　敎育會電請勘荒縣敎育會會長陸秉淵金韞冰以南邑本年災情奇重當於四日電致省長請派員蒞勘茲將原電錄下南京齊省長鈞鑒南邑本年自夏徂秋先遭霪雨繼遇颶風終受蟲害田中禾棉迭經打擊收數大歉荒象　著較之四年實無輕重之别現鄉間悉聲四起滿目凄凉雖尙未轉徙流離而人心早巳浮動及今使不早爲之所轉瞬隆冬即屆啼飢號寒之人聚於一隅鋌而走險意計中事敝會以地方治安所關不敢壅於上聞爲專電達仰懇鈞座一面即令新任朱知事會同地方紳士妥籌善後一面即迅派專員蒞勘並酌撥賑欵普滅漕忙以示子惠元元之意不勝迫切待命之至 
[鎭江]  
　　省委之視察忙敎育廳近派臨時敎育視察員章君馳赴鎭廳各縣視察敎育行政機關及施行義務敎育與奉行省敎育行政會議議决案之實况以示督促而資考察聞該員准於日内蒞鎭又鎭屬徒陽壇溧揚五縣監獄巳逐漸攺良現省公署爲鄭重起見特派委員王君馳赴各縣查察一切該員巳於日昨抵鎭一俟事畢再轉赴他縣查視 
[南通]  
　　聨合運動會之盛况本届重陽佳節南通中等以上各學校於城南公共體育場舉行聨合大運動會李督軍齊省長特派許葛二君代表到會並隨帶特製之金杯文具等各項奬品許葛两代表均衣大禮服赴會奬品蒞場時由軍樂隊奏樂歡迎並周行會場一遍迎畢陳設菊花亭中計是日與會者代用師範醫學專門農業商業紡織女師及第七中學等各校成績以中學爲最優若以學生個人論則以師校之海門倪毓球佔優勝緣是一等奬之金杯竟連捷而獲三隻會場秩序均由師範附屬小學童子軍擔任其會長席位於場之中央台頗高闊張鎭守使瞿縣長等咸由張嗇庵會長請居於會長台之左方以表敬重地方長官之意運動節目首演二百二十碼及四百四十碼賽跑六校連合連敎練及跳高拳術等繼焉再次爲八百八十碼賽跑及女子師範之游戲表情懆唱歌運動將終之際各校復列會塲踢球競勝以鼓餘興 
[嘉興]  
　　車站裝置電燈嘉興車站站長現因添閒夜車加以時值深秋日晷漸短每遇月暗之時乘客上車下車頗形不便爰與永明電燈公司訂裝電燈數十盞以便行旅業巳裝齊於前日開燈矣 
　　市房失修倒塌城中北大街自香花橋至觀音橋一帶房屋因年久失修坍損不堪詎於四日黄昏大雨如注之際該處久大廣貨店恒豐泰茶食店沈茂興皮鞋店及間壁粥店酒飯店等後埭房屋忽然坍倒各店尙未收市致貨物不及搬出均被壓毁又某店夥因逃避不及頭部受傷甚重刻在醫院醫治總計坍倒房屋七幢合壓毁貨物約值三千餘金現各商號巳向房主嚴重交涉要求賠償 
[廣東]  
　　大新公司收盤之續聞粤報云大新公司因愛抵制風潮爲銀根牽倒日前巳佈告收盤召集股東在香港爲二次之討論大致以報窮爲政府限制且費用不資勉求債權寛限俾圖補救經各債權允許惟聞該公司債權最重者以臺灣銀行及義品洋行爲最大聞該两行一則四十萬元一則五十餘萬雖允展限惟查該公司資本祇百五十萬元省公司設立之始以港公司按欵成立省公司建築費及地皮價巳壓本至百餘萬元此項鉅欵當然不易籌措該公司設法復業恐難實現昨聞該公司有力者謂德國現急謀恢復廣州商業欲仍舊在沙面設立則碍於國際交涉未妥故决擬在廣州市内租借適合塲所將行號合而爲一免受他國限制擬向大新公司租借其省城公司地址或竟購買爲將來禮和同和西門子及其餘商行復業之需巳經該公司主任與德人磋商進行大約此說不日當見發表又聞各界前議於陰曆九月十九本省反正紀念日舉行大巡行茲聞各工團對於此事亦欲參加巡行業巳舉定幹事預行組織又聞佛山各界現亦定是日巡行夕則提燈助慶又聞華僑工業聨合總會并發起徵集國貨參與巡游以該會爲聚集地點各商巳紛向掛號非常踴躍學生之檢查某貨仍積極進行絶不受外界之運動云 
雜評一 
[閣員名單（默）]  
　　靳謂閣員之提出由我不必與安系協商而安系議員則謂同意與否由我不得不與我協商是两方尙在相持之間則名單雖定結果蓋未可知也然以意測之靳之總理旣通過於安系議員之手則必不矯然故示其不屈之意以與安系爲難而安系旣有心聨靳亦必不故事挑剔以致中道失歡則两方表面之宣言雖如是而暗中必先留有商榷遷就之餘地故吾謂閣員之同意大致當亦不甚相遠耳 
　　今日閣員之人物顚倒不過此數人故其名單亦無甚可異所可異者敎育一部耳在吾人視之敎育爲今日最重要之部必擇有相當學識之人物而乃以此庸庸之夏壽康當之意者其視敎育部爲無足重輕故任此無足重輕之人耶是誠可異己 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[英商會聨合會通過之議案]  
　　字林報云五日午後英商會聨合會開會通過議案如下（一）戰後商務政策請英政府將其關於對德貿易事件所擬採用之主義速予明確之表示本會應紀錄其希望願英國與殖民地之英製造家與出口商於能用英人之處用英人爲其分銷貨品之經理人（二）勢力範圍與鐵路發展本會以爲今日巳届開放門户政策應重行聲明認爲一種主要商業原則之時並以爲此次政策之重行聲明應附以取銷勢力範圍並發展中國鐵路制度使之管理妥善之國際條約（三）幣制與財政請求中政府設法於全國内停用銀两鼓鑄統一銀元與銀銅輔助幣設鑄幣局於上海以使自由鑄造銀元並整頓他處鑄幣局俾保持銀幣成色之統一（四）商標本會請英政府盡其能力所及催促中政府頒佈保護國内所用各種合法商標以杜侵犯冒充之法律除四案外尙有秘密問題亦曾由大會討論及之 
　　又聞英商　聨合會六日之議决各案如下（一）本會對於華人所抱取銷治外法權之志願表示同情並了解開放全國供外人住居營業之利益但本會以爲取銷治外法權當以設立穩固政府編定美滿法律攺良司法爲其必要之前提本會建議宜竭力使英國依據一九○二年條約第十二欵輔助中國攺良司法制度之辦法見諸實行（二）倫敦航業大會所定分配噸位之基礎及其分配噸位之大綱應付討論以查明外埠商行是否得適當之待遇（三）本會鑒於運費價格與貨物價值全球皆增故以爲宜以極大壓力施諸航業公司使之加增尋常貨物之估價務與現有價值更相應合（四）汕頭口岸日見重要漸成商務發達船隻出入之中心點惟陸地電線爲汕頭專恃之交通具者殊不能滿意且不敷用本會有鑒於此故以爲宜設海電查他口岸商務較小船隻出入較少者巳久有海電矣本會並以爲如政治等關係不能使海電公司在汕頭成立則宜以本會名義由外交機關向中政府交涉以期使汕頭現有電線有迅速垂久之攺良所謂攺良者不獨指傅遞電信而言即司理電報人員亦須整頓使有效力也（五）本會以爲宜從速實行馬凱條約第八欵此欵規定裁除釐金以作加徵入口稅之交換但本會以爲立約國在允許加稅以前必須得中政府之美滿擔保不得用他種形式直接或間接在内地徵收貨捐（六）本會歡迎北京天津上海等處現有俱樂部與聨合營業各計劃所表示之中英聨合行動並主張各大商埠变有此同樣組合（七）本會以爲宜勸中政府編定版權法俾保護英國著作家發行家與有版權者在華所享之權利以免其著作爲人擅印（八）請中政府注意於剿治粤省海盜尤須注意於廣州河口因該處事態極妨礙商業與南華之興盛也 
　　大陸報社論曰此次英商會聨合會爲英商最大之集合而其代表性質亦最爲完全此乃遠東所從未有者且亦爲遠東歷史中最重大之一事今於上海見之上海眞可引以爲榮矣此會關係不獨在英人甚爲重大即與全體外商亦皆重大而與中國則關係尤爲重大大陸報對於來滬與會之英人願代表在滬美商致其敬禮歡迎之忱大會昨巳開幕其議决之案如商業政策勢力範圍幣制商標四大問題載見報端詞意明悉無待贅言惟吾人對於第二議案有不得不特别注意者美國近有一種驚人之談謂英法日三國關於在華勢力範圍巳締結密約所謂區域了解者是也此說雖經官場否認但謡言一經傅出不易追回查此說之由來常係美國内政治作用志在否决國際同盟案今英商會聨合會於集議之第一日即發明白之宣言主張門户開放並主張以國際條約取銷勢力範圍大會此舉誠可致賀蓋此爲對於謡言之最善答詞且可消釋將來同一性質之訛言也 
[西報紀賠欵充學費之動機]  
　　字林報云昨日主張移庚子賠欵爲留英學費之社論發表後某君以八月間所接倫敦外務部來函見示此函係克松爵士授意繕發者文曰撥庚子賠欵一部移作英人在華所辦敎育經費之問題現由外務部考察但尙無辦法即大綱亦未决定故撥欵幾何移充何用今尙未及考慮云云觀此可知外務部巳稍注意此事近日威斯明斯特報力倡賠欵移充游學經費之說想不難造成贊助此議之與情也 
[請聽裴頓氏之演說]  
　　英文滬報云美國前參議員裴頓氏現游上海由美國大學俱樂部請其於七日十二時一刻在卡爾登飯店演說届時美總領事亦將有簡短之演說裴氏現爲紐約商人國家銀行之總董擬費數月時期遍游東方裴氏盡職國會自一八八八年至一九一五年前後共二十七年迨一九一六年哇海哇州代議士一致贊成舉裴氏爲共和黨之候選總統在一九○四年與一九一五年之問裴氏爲萬國國會聨合會之執行董事常赴聖路易倫敦日尼瓦巴黎海牙等處參與會議裴氏著有財政經濟書籍數卷七日（即今日）午時裴氏之演說定有動人之處來聽者必多故籌備者巳多備座位凡大學俱樂部會員皆可携友往聽不加限制主席者爲南總代表唐紹儀云 
[林代將報告軍艦被擊情形]  
　　駐崴海軍代將林建章昨電海軍司令公署略謂我國派往松黑两江之利捷等艦六艘因被某國所妬聳令俄國沃木斯克政府出而抗阻致各艦現尙滯留崴埠之廟街地方轉瞬冬令江水漸淺恐有冰擱之虞是以派員向俄國官員交涉巳經沃政府允諾准令各艦攺赴哈爾濱地方停泊以待解决再行前進詎各艦駛至哈巴羅夫斯克附近又遭該國司令官阻止聲言未奉上官之命不准前進我國艦員表示意思該司令非但不聽反開砲轟擊我艦急即退下巳被擊傷艦兵數名似此無故開砲實屬違背公理除報明江防司令外理合電請轉達中央請即嚴重交涉以評曲直而彰公道 
[交涉公署定期歡宴英公使]  
　　駐京英公使朱爾典氏由京來滬現巳三天連日中外官紳商各界晋謁曁設筵歡宴者甚爲愜洽聞江蘇特派交涉員楊小川君定本月八號假海軍聨歡社宴請朱公使陪宴者藍總司令王道尹縣知事南北商會正副會長曁皖紳李偉侯等屆時觥籌交錯必有一悉熱鬧也 
　　又英文滬報云上海商務總會會長朱葆三副會長沈聨芳曁董事等今日午後宴待英使朱爾典爵士酬酢頗歡 
[交通部新訂檢查電報規則]  
　　滬甯滬杭甬鐵路管理局奉交通部通令略開查歐洲和會告成各國多巳取銷檢查我國亦經通電撤銷嗣准安徽江西河南新疆江蘇陜西山東福建浙江四川湖北奉天吉林黑龍江山西直隷綏遠等省軍民長官因種種緣由先後咨請繼續檢查經本部及内務陸軍两部核復照辦在案惟前部頒之檢查辦法係因對德宣戰發生今昔情形不同自應另訂新章以資遵守茲經本部訂定檢查電報規則九條咨請内務陸軍两部核復並聲明在繼續檢查期内無論何國人民均適用新修訂之檢查電報規則從前所頒布之檢查電報辦法應即廢止去後茲准内務部復稱極表贊同並咨請陸軍部咨行各省軍民長官等語除由本部附發規則九條分令各該省電政監督轉行各電局曁各該鐵路局遵照辦理外即仰該局遵照云云附檢查電報規則如下第一條國内外往來電報除核准之官軍商各電曁駐京各國公便與各處領事館往來電報外其餘均應檢查第二條外國人發寄國内外密碼商電其發報人如係商號或團體應於報底上加蓋該商號或團體正式圖記如係個人應於報底上詳細註明姓名住址如本國商民發寄國内外密碼商電除經部特准免予檢查外應於報底由該處商會或殷實之商舖加蓋關防或圖記留局備核第三條上條所述之官碼商電無論發報人爲外國人或本國人電局有權得向發報人或收報人要求將密碼電本交局核閱檢查第四條凡發往外國各電報除應照本規則各條辦理外並應遵守該電經過國曁收報局駐在國之檢查電報辦法第五條凡電報只有收報人名地名而無電文者概不收發第六條發往國内外一切商電能否投妥電報局概不負責第七條一切商電經電報局檢查核准照發時應由檢查員於報底餘言　内注一檢字第八條一切商電各檢查員認爲有妨大局違反法律者應即扣留停止收發第九條扣留之電報應由檢查員曾同局長簽名備文說明理由呈部備核 
[全國各界聨合會籌備會紀]  
　　前日（五日）全國各界聨合開第十九次籌備會到者十六人推馮驥駿君主席馬少奎君紀錄報告（一）赴江西毛代表函告當地籌備組織各界聨合會須二三日後始能成立派代表（二）施洋君由寗函告進行事宜（三）靖泰救國十人團來函擬派代表三人蒞會議决復函請另籌組各界聨合會再行由聨會派代表加入（四）浙江學生聨合會來函告組織各界聨合會情形繼討論籌備開大會事宜主席報告巳辦事宜（一）請帖巳付印（二）門首巳屬匠紥綵（三）紀念章巳訂製（四）討論宣言大意未討論各股應辦事宜由各股自行商議遂散會 
　　昨日上海各界聨合會因全國各界聨合會定期十日開成立大會特致函本埠各團體請届時一律懸旗誌慶茲將原函錄下逕啓者全國各界聨合會定於本月十日開成立大會届期鄭重舉行開幕儀式此會之成立實爲全國眞正民意之表現將來促進民治攺造社會前途福利悉惟斯會是賴且會址坐落本埠以地主之誼尤應表祝賀之忱擬請貴會轉致各號是日一律懸掛國旗用誌賀忱藉表民意一致除函咨囗界團體外此致上海各界聨合會謹啓 
[公司註册手續之變通（續）]  
　　（二）两合公司（章程）由各股東公司訂立除記載公司條例第十條所列各欵外并應記載各股東之責任無限或有限并各署名押（禀請書）照公司條例第十一條及公司註册規則施行細則第三條規定各欵塡叙事實并載明各股東之責任無限或有限由無限責任全體股東署名蓋章或簽押（營業概算書）公司開辦經費及全年各項收支數目分别詳細開列（三）股份有限公司（章程）由發起人訂立載明公司條例第九十八條所列條欵并各署名簽押（如有公司條例第九十九條所列各欵情事者應一併載入章程）（禀請書）照公司條例第一百二十一條及公司註册規則施行細則第三條規定各欵塡叙事實由董事及監察人之全體署名蓋章或簽押（營業概算書）公司開辦經費及全年各項開支數目分别詳細開列（股東名簿）照公司條例第一百四十條規定各項編製簿式分别塡載股份由發起人認足者證明各發起人認股之書信另募股東者各股東之認股書照公司條例第一百五條規定格式編製董事監察人或檢查員照公司條例第一百十四條所定調查之報告書及其附屬文件照公司條例第一百三條所定檢查員之報告經官廳裁减者其判示之副本發起人選任爲董事或監察人無開於其選任之文件公司章程定爲開業前分派利息者其核准之批示如有公司條例一百六十六條所列情事應附送此項文件公司營業須先經批准立案者其批准之印文或副本創立會决議錄（股票式樣）載明公司條例第一百二十九條規定各項股份有限公司因合併而設立者照公司註册規則施行細則第十九條第二項辦理（四）股份两合公司（章程）由無限責任股東訂立載明公司條例第二百三十二條所列各欵署名簽押（禀請書）照公司條例第二百三十八條及公司註册規則施行細則第三條之規定各欵塡叙事實由無限責任股東及監察人全體署名蓋章或簽押（營業概算書）公司開辦經費及全年各項收支數目分别詳細開列（證明書）無限責任股東有未滿二十歲者或有夫之婦時照公司註册規則施行細則第六條第二項之規定加具此項文件（股東名簿）照公司條例第一百四十條規定各項編製簿式分别塡載（認股書）記載公司條例第二百三十四條所列各欵監察人之調查報告書照公司條例第二百三十七條辦理公司章程定爲開業前分派利息者其核准之批示公司營業須先經批准立案者其批准之印文或副本（創立會决議錄）股票式樣（完） 
[勸告各米店弗再運米出口]  
　　近日南北两帮各米船來滬者日見踴躍故米價似稍平落然聞各米商仍有私運出口者現查有北市河南路某米店等搜羅大批米糧打包運至大連香港等處邇爲仁榖公所所　擬函致嘉榖堂蓋事奚賡餘請其婉勸各米店勿再私運出口查米業同行前曾開會集議禁止私運如米行方面有違犯者由張樂君擔任如米店有違犯者責成奚賡餘今該米店圖利忘義故張樂君函達奚賡餘請其竭力禁阻惟未知有效否也 
[劉福順沙船觸礁]  
　　沙船劉福順號由烟台滿載鹹貨來申十一日晚間駛至瀏河口相近忽觸礁石船身即被水浸入當經船中人大聲呼救幸有日本某輪船見而拯救且幸該船近逼沙灘故未沉下船上耆民及船夥十七人均經該日輪救起現巳報告上海生泰號貨主即雇小輪船前往拖帶該沙船因擱在沙灘水勢甚深尙未出險須俟潮漲時方可拖帶來滬查該船所載貨物約計五千餘元船身損壞修理之費亦須二三千元惟未傷人口尙爲不幸中之幸事云 
[最近進口之日貨]  
　　學生聨合會調查科近查得最近進口之日貨如下熊野丸由大阪載來銅扣四件值七百五十元又棉紗十五擔七十五斤值一千八百元八幡丸由大阪載來線襪四件值五百五十元由某號購入熊野丸由大阪載來鐵鎖一百三十三羅值四百五十元絨線襪二百二十六打值三百三十元鏡子三十二打值一百五十元玩鏡五百打值七十元由神户載來料燈一百八十打值一百八十元呢帽六十打值五百四十元竹島丸由大阪載來漂白粉二十二擔五十斤值二百二十四两由某號購進山城丸由大阪載來細鐵絲四十四擔值一百八十元由某鐵行購進山神丸由長崎載來刺黑參十三擔九十斤值一千三百元由横濱載來干貝五擔七十斤值三百九十元熊野丸由神户載來脊尾翅六擔十五斤值七百五十元鮑魚一擔七十五斤值一百六十元胸翅二擔七十斤值一百六十元竹島丸由神户載來脊尾翅七擔三十六斤值一千零五十元胸翅一擔八十四斤值一百零五元蝦米七擔六十斤值二百二十五元鮑魚一擔八十斤值一百六十元刺黑參四擔三十斤值二百六十元由某海味行購進 
[章嘉活佛赴浙進香]  
　　章嘉活佛抵滬後以高昌廟兵工廠西公務廳爲行轅各情巳誌昨報茲悉活佛年祗二十餘歲全操蒙古口音共帶隨員十二人此次南下純爲朝山進香而來順道游歷各處名勝業經傅命先往浙省寗波普陀山進香巳於昨日起程矣 
　　聨合通信社云内蒙古章嘉活佛朝山南下北京政府特電本埠軍警長官妥爲招待現活佛巳於前日到滬即由軍署派員假製造局西公務廳爲行轅本社記者（聨合通信社）於昨日午後親往訪謁見公務廰北首正門高懸國旗廳後横一陳舊粉紅綢綵階前兵士環立記者與益世報朱賡石投刺由一兵士接入未幾覆云活佛之委員現均外出所謂妥爲招待者更無一人在焉後詢他人始知活佛乘江天輪船往寗波卽折赴河干冀與活佛一晤當記者出該局時見有西報記者二人日人一人彳亍河干或一欲見活佛而未得者比至輪船大餐室巳先有徐固卿陳錫周少青和尙在焉未幾北京公府翊衞使熙寳臣中將與客周旋頗爲誠懇據云活佛此次南朝普陀約留三四日再往天竺進香云少青和尙係普陀山知衆爲迎接活佛來申者隨同赴山陳錫周爲荷蘭治港公司總經理彼在普陀前寺捐資數萬金修建牌坊及荷池對於佛地頗多佈施至三點三刻活佛由行轅乘汽車登輪送者有軍署職員二人及活佛高等顧問黄忻泉活佛信徒姬佛其他隨員等十餘人至餐室後一一接見活佛年約三十餘歲鼻高耳闊有異常人頭戴紅青緞瓜皮小帽迎面嵌珠寳各一粒衣蜜色緞袍外罩元緞馬褂狀極沉靜然慈祥之氣極和靄可親未幾汽笛一聲送者向之鞠躬告辭活佛起立操京語向送者道謝而别並聞海軍司令部擬特派軍艦護送活佛恐此舉糜費該山一切供應等費故輕裝而去亦活佛體貼入微之意也 
[白蓮涇口交涉案之公牘]  
　　大來洋行在浦白東蓮涇口建築機房駁佔港口灘岸經上南川三邑士紳及塘工善後局呈請交涉迭誌本報茲悉南匯縣紳士黄振廷傅恭弼楊鼎盛徐守清陶元計陳檄等又呈該縣公署文云竊查上海美商大來洋行駁佔白蓮涇港口前經紳等以該港口係上南川三邑公共出入之交通要道節次續陳妨碍緣由呈奉杜前縣長據情咨請上海縣知事查核辦理力圖挽救在案嗣又見報載上海縣知事呈請交涉公署轉函美領事訂期會勘等語方謂必有完滿之解决跂望日久迄未實行而近日目擊該港口危險情形殊深駭懼緣該洋行所設輪埠起卸貨物傍岸船隻日益增多以致往來經過航輪時形擠軋每遇潮流湍急時有碰撞之虞萬一禍害發生其慘何堪設想查白蓮涇口被佔灘地旣未繳價自可據理爭回拆除木駁碼頭以復原狀而維航路紳等爲維持公共交通要口起見所有大來洋行駁佔白蓮涇港口懸案相應合詞呈乞鑒核迅予據情轉呈滬海道尹曁江蘇交涉員並咨上海縣知事力爭挽回原狀實爲公感謹呈 
[閘港河道興修時之輪運]  
　　浦東閘港河道業定於陰曆九月二十七日斷水興工由新場來滬之豐昌協昌两公司小輪因必須經過航頭魯匯不得巳暫行停駛聞有大團紳董韓某等組織裕大公司租賃小輪逐日行駛上海横沔之間於小輪抵横沔時另用小汽油船拖一小船轉換搭客中間駛經三灶南滙三墩等處俾水道交通不致隔斷該公司經理爲朱某現定本月二十三日開行云 
[工部局報告九月火警損失]  
　　本星期工部局報告云九月份公共租界共有火警二十四次損失銀十四萬四千三百两本年前三季内租界火警共損失銀三十六萬八百七十五两較上年同一時期内多銀四萬八百两惟上年前九個月内共有火警二百五十二次本年僅有一百九十四次以中外人之損失分别計之則本年華人損失所減頗巨一年前其數爲十一萬五千八百七十五两本年僅有七萬三千四百七十五两受危之産業則巳增至約銀二百萬两云 
[粤人力爭電車合同之公電]  
　　旅滬廣東善後協會等九團體致粤當軸快郵代電云廣州軍政府交通部督軍省長市政公所公鑒自廣州市電車路合同發表後粤中人士及粤僑旅滬各團體莫不走相驚告函電交馳誠以該合同違法喪權貽禍無極咸冀力圖補救也按合同聲明專招華股洋股不得過三分之一是華商爲主體明甚何以不遵照電氣事業取締條例呈請官廳核准立案而竟以合同行之以政府與洋商列爲两造顯違取締條例核其條文如冠首不用民國紀元而用西歷如倘有爭執付之公斷而不受本國法律支配如公司拿人而任意自擇官廳送交如公司無論何處購地政府不能不允其請此喪失主權之可慮者一也又如首段其車軌路面闊度二十五英尺係公司行車所使用以現時省長公署爲圓心點以十英里爲半徑作圓圓内所有街道馬路及將來新開街道馬路其闊度足以敷設上文所稱電車公用車輛者均屬使用範圍是凡闊及二十五英尺街道馬路皆歸公司使用也又如首段電車之外可以行使公用車輛是其範圍竟在電車營業範圍以外如四十二欵則除人力車肩輿馬車及八人汽車外皆可歸之公用車輛而禁止商民行使矣此壟斷運輸之可慮者二也充其流弊必至官廳無管理之權小民絶謀生之路强奪民業塡塞街道在所不免此外喪失權利如營業二十年尙須備價贖回此爲津漢滬港電車所無之特例且二十年後贖還價值須候公斷倘有一造故意不承認公斷人則價值不能交付永無贖回之期後患正無巳時也頃聞該公司對於經營各事着着進行置取締條例於不顧伏懇迅予令行禁止一面另訂妥章辦理以守法律而保主權不勝迫切待命之至駐滬廣東善後協會上海粤僑商業聨合會旅滬廣東客語同聲社潮州會館潮州糖雜貨聨合會嘉應五屬同鄉會旅滬大埔同鄉會肇慶同鄉會南海邑館等同叩江又廣州粤籍國會議員廣東省議會廣州市軍車路補救會廣州報界公會轉各報廣州總商會廣州地方自治研究社九大善堂院曁商學各界諸鄉先生公鑒頃致廣州軍政府交通部督軍省長市政公所江代電謹錄奉聞仍希合力設法一致爭持務逹挽救目的全粤幸甚國家幸甚駐滬廣東善後協會上海粤僑商業聨合會旅滬廣東客語同聲社潮州會館潮州糖雜貨聨合會嘉應五屬同鄉會旅滬大埔同鄉會肇慶同鄉會南海邑館等同叩江 
[協緝傷害緝私兵士之梟匪]  
　　滬海道尹上海縣知事淞滬警察廳長均奉省長公署訓令云案據松江縣知事李恩露呈稱案准蘇屬緝私第一團第三營營長余咨開本年十月十六日下午四時據敝營派駐洙涇鎭之第一隊隊長劉永臣報稱職隊駐紥松江縣屬楓涇鎭五號船長王耀桂於本月十四日夜間率同兵夫開船巡緝至距楓涇約六七里之松江縣楊有墳南首地方停船放哨不料十五日黎明時突來匪船並有從岸上同來之梟匪約二三十人水陸並進一見巡船立時開放排槍正欲携槍還擊而船長王耀桂兵士黄義澤黄仁澤李金森等四員名均巳中槍子受傷甚重該梟匪即乘間向西逃逸當經未傷之兵士伙夫各一名將受傷官兵正在載送來隊詎開不多時而船長王耀桂兵士黄義澤業因傷重氣絶身死當將屍身運回洙涇防所並經隊長將傷兵黄仁澤李金森二名速送上海紅十字會醫院醫治等情轉咨嚴緝等因准此當即立派稽查張德昭會同楓涇警察第一分所長尹祖鋆查明據報遵即馳抵楓涇會同尹分所長傅同該圖地保前往該處查勘查出事之處在松青交界之北白牛蕩蕩之東屬松邑六十四圖臨港村莊係南莊最近地保亦住此村港西屬青邑五十四圖當詢問地保是夜出事之時有無聞悉是否土匪抑或别情地點究屬何境曾否目睹據該地保聲稱是十五黎明之際正在睡夢中聞外港有槍聲下保知係鹽梟過境未敢往窺直至天明後外出始悉巡船與鹽梟互擊當場擊斃两人雙方船隻均己開去惟該處地段在偏僻之處尋常船隻往來甚少鹽船均從此路潛入太湖所以巡船常在此處放哨揆度是夜巡船出事地點係在外港口與青浦縣毘界之河云云員等即至南莊村内詢諸鄉人咸謂情形核與該地保所稱均同爲此將出事之處繪呈詳圖並取具該圖地保均結呈報前來知事查出事地點旣據該圖地保聲稱聞得槍聲係在外港口與青浦毘界之河向爲鹽梟從此河　入太湖必由之河徑故向來巡船均在此處放哨巡緝證之余營長咨稱該梟匪卽乘間向西逃逸一語則外港口即爲出事地點毫無疑義惟該梟匪等輒敢潛入河港乘天黎明時緝巡停放哨之際開放排槍擊死船長兵士两人受傷兵士两人實屬愍不畏法除呈報滬海道尹曁分咨青浦縣並水警一體嚴緝外誠恐該梟匪等乘機遠颺理合繪圖具文呈報仰乞鑒核俯賜通令嚴緝俾免漏網實爲公便等情據此除指令外爲此通令仰速一體協緝兇匪務獲解究母延此令 
[萬國義勇軍賽槍會得奬者]  
　　本埠萬國商團義勇軍向例每年舉行賽槍大會一次自歐戰發生後停止大會迄巳五載今年和局告成由總司令部重行組織各等情巳誌上月間本報茲悉此次比賽共分十種賽員分爲三班每種每班贈最優者奬品四名又十種比賽中統扯名次在最高地位者曰（香賓彩）每班亦贈奬品四名又（金十字彩）（銀十字彩）（銅十字彩）及工部局所贈（雀倫治杯）各一名另贈（慰勉彩）每班四名以備賽員中統扯分數頗高於大會中未能獲得四名以上之奬品者并規定每員於十種比賽内不得逾两種以外之第一奬或三種以外之他奬自章程宣布後報名與賽者頗形踴躍計總司令部二名軍醫部一名馬隊五名過山砲隊三名機關砲隊六名工程隊五名英國愛字隊十五名英國皮字隊六名美國隊十六名海關隊二名葡萄牙隊七名日本隊二十五名中華隊八名蘇格蘭隊十九名意大利隊一名水師隊七名常備隊十三名共計各隊有一百四十一名之多計分第一班五十一人第二班四十人第三班五十人自上月十八號（星期六）清晨六時二十分鐘開始比賽直至二十六號（星期日）下午四時賽射始告結束惟種類繁多揭算頗需時日至本爲三號巳由總司令部發表茲將得奬人物分别錄下（香賓彩）（第一班）美國隊員漢格司得第一奬英國皮隊排長林姆白脫得第二奬英國愛隊副棚長史糯得第三奬日本隊棚長野一色産太郎得第四奬（第二班）中華隊排長陳景塘得第一奬美國隊排長台維司得第二奬英國皮隊棚長梅痕得第三奬日本隊員山中邦一郎得第四奬（第三班）水師隊員韋而達得第一奬日本隊正隊長山内俊眞得第二奬日本隊員川南陽之助得第三奬工程隊員伊西華達得第四奬（金十字彩）美國隊員漢格司得（銀十字彩）英國皮隊排長林姆白脫得（銅十字彩）英國 
 
 
 

Page 11

 
 
愛隊副棚長史糯得（工部局雀倫治杯）英國皮隊棚長梅痕得（第一種二百碼五百碼臥射慢放各七響）第一班（一）日本副隊長松野長三郎四十八分（二）日本隊排長掘義之助四十七分（三）美國隊員史密司四十六分（四）海關隊排長史到姆司四十六分第二班（一）水師隊棚長史納浦四十五分（二）水師隊棚長李扶司四十四分（三）中華隊排長陳景塘四十四分（四）英國皮隊棚長梅痕四十四分第三班（一）水師隊員韋而達四十七分（二）日本正隊長山内俊眞四十六分（三）過山砲隊員斐而達四十三分（四）英國愛字隊員繆五司三十八分（第二種由五百碼至二百碼進攻法快射十響每響三秒鐘）第一班（一）常備隊員愛而别脫九分（二）常備隊員立德而七分（三）海關隊排長史到姆司六分（四）日本隊棚長野一色彦太郎五分第二班（一）英國愛隊副棚長白勒處福達六分（二）日本隊員山中邦一郎四分（三）日本隊員吉村常太郎四分（四）日本隊棚長福地善三四分第三班（一）蘇格蘭隊員庇挨生十二分（二）機關砲隊棚長裴雷八分（三）常備隊員海五雷六分（四）日本隊員田村義朝四分（第三種由六百碼至五百碼三百碼競走快射各五響）第一班（一）美國隊員漢格司三十四分（二）日本副隊長松野長太郎三十二分（三）日本隊排長掘義之助三十二分（四）常備隊棚長常生三十一分第二班（一）日本隊員山中邦一郎（二）蘇格蘭隊棚長韋白二十六分（三）中華隊棚長郝伯陽二十五分（四）美國隊排長台維司二十四分第三班（一）蘇格蘭隊排長韋而生二十七分（二）過山砲隊員斐而達二十七分（三）日本隊員奥川馬之助二十六分（四）過山砲隊排長陶森二十五分 
（第四種三百碼五百碼小牛眼臥射慢放各五響）第一班（一）美國正隊長蘭生四十七分（二）機關砲正隊長戤司根四十四分（三）美國隊員海痕四十一分四）英國愛隊副棚長麥生四十一分第二班（一）水師隊員强生三十九分（二）日本隊員山中邦一郎三十九分（三）中華隊排長陳景塘三十九分（四）英國皮隊棚長梅痕三十八分第三班（一）工程隊員伊西華達三十八分（二）蘇格蘭隊員葛雷三十七分（三）日本隊員川南陽之助三十七分（四）蘇格蘭隊員庇挨生三十五分（第五種四百碼一分鐘快放十響）第一班（一）常備隊員立德而三十五分（二）過山砲隊副隊長裴而雲三十二分（三）英國愛字副隊長施糯二十八分（四）美國隊副隊長窩而生二十七分第二班（一）水師隊棚長李扶司二十九分（二）日本隊員伊籐一郎二十八分（三）美國隊排長台維司二十七分（四）工程副隊長白路克二十五分第三班（一）工程隊員陶森二十五分（二）中華隊排長劉景和二十三分（三）某國隊員二十三分（四）日本隊總務排長泉谷吉左右二十二分（第六種由五百碼至二百碼競走快射共九響）第一班（一）美國副隊長窩而生十六分（二）常備隊棚長麥格而司脫十二分（三）蘇格蘭隊員馬岱十二分（四）機關砲隊員魏脫十二分第二班（一）蘇格蘭隊棚長葛姆婆而十三分（二）中華隊員羅子惠十分（三）美國隊員施高脫八分（四）中華隊副棚長周慶恩七分第三班（一）水師隊員韋而達十四分（二）日本隊員川南陽之助十四分（三）蘇格蘭隊員庇挨生十三分（四）日本隊員兒島干冶十分 
（第七種二百碼六百碼小牛眼臥射慢放各五響）第一班（一）葡萄牙隊軍需排長麥黑四十二分（二）日本隊副棚長岡田清二四十二分（三）意大利隊副棚長裴杜尼四十分（四）美國正隊長蘭生四十分第二班（一）中華隊副棚長周慶恩三十七分（二）水師隊棚長屠倍司三十七分（三）中華隊排長陳景塘三十六分（四）日本隊員伊籐一郎三十五分第三班（一）工程隊員陶森四十二分（二）過山砲隊員裴而達三十六分（三）日本正隊長山内俊眞三十六分（四）日本隊員兒島干冶三十六分（第八種二百碼跪或坐射快放十響）第一班（一）葡萄牙隊排長李多十六分（一）（日本隊棚長野一龜彦太郎十四分（三）葡萄牙隊員柯姆司十三分（四）常備隊員立德而十二分第二班（一）葡萄牙隊員柯的里寺十三分（二）美國隊員施高脫十二分（三）蘇格蘭隊棚長葛姆婆而十分（四）水師隊棚長屠倍司九分第三班（一）蘇格蘭隊員葛雷十分（二）美國隊員范而達廿十分（三）英國愛隊副棚長柯達辦九分（四）常備隊員彭司七分（第九種三百碼快放三十秒鐘槍數無限制）第一班（一）美國隊員漢格司二十五分（二）葡萄牙隊員田内寺二十一分（三）蘇格蘭隊員麥邊二十分（四）英國皮隊排長林姆白脫十九分第二班（一）英國愛隊副棚長白勒處福達二十三分（二）美國隊排長台維司二十分（三）蘇格蘭隊棚長葛姆婆而十七分（四）葡萄牙隊員柯的里寺十七分第三班（一）日本隊員兒島干冶十九分（二）日本正隊長山内俊眞十八分（三）常備隊員海五雷十七分（四）日本隊員奥川馬之助十六分（第十種二百碼立射快放五響每三秒鐘）第一班（一）機關砲隊棚長麥克海姆九分（二）美國副隊長窩而生八分（三）葡萄牙隊排長李多八分（四）海關隊排長史到姆司七分第三班（一）英國皮隊副棚長梅痕八分（二）葡萄牙隊員柯的里寺八分（三）水師隊棚長李扶司四分（四）水師隊棚長屠倍司四分第三班（一）英國愛隊副棚長柯達辦六分（二）日本隊員立川和一五分（三）日本隊總務排長泉谷吉左右五分（四）下工程隊員伊西華達四分（慰勉彩）第一班（一）蘇格蘭隊排長葛倫脫（二）常備隊員達而（三）常備隊員高拉沙（四）葡萄牙隊棚長田内士第二班（一）英國愛字隊排長波勒達（二）蘇格蘭正隊長葛姆婆而（三）蘇格蘭隊員海達生（四）工程隊正隊長麥根寺第三班（一）美國隊員羅會（二）中華隊棚長陳文龍（三）某國隊員（四）中華隊員黄炎又聞贈奬禮節向例隊重日期尙未擇定地點擬在大馬路議事廳並邀中西各國官商及新聞記者并有名人士女演說唱歌等歡會並發入塲券以備各隊員親友眷屬入内參觀云 
[查禁私刑盜匪之省令]  
　　江蘇齊省長通令各縣知事云准司法部咨開查盜匪案件審判之權屬於司法公署及軍隊駐在地之高級軍官非地方團體所能干預近聞各縣辦團清鄉員紳動輒將所獲盜匪人犯擅行殺戮甚或誣指平民爲盜非刑拷訊鞭撻横施倉猝致斃則以當塲格斃等情飾詞呈報冀免罪責各縣知事先事未能禁阻事後復多方瞻徇不予訴追殊屬放棄職權除通令各廳處轉行所屬嚴密訪查如有團紳違法殺人及誣陷良民撏報格斃務須依法糾舉外咨請查照轉令各該知事遵照辦理母違云云 
[徵求舊滬軍營通電之意見]  
　　滬南工巡捐局長姚石蓀於前日常會期開會議案内有法商電車電燈公司欲在滬軍營舊址迤西一帶竪立電桿並在地道内埋設電線一事公决訂期十四日另開特别大會會議各情巳紀前報茲姚局長以此案迭經本局詳請楊交涉員照會法領事照約阻止迄仍無效事關地方主權問題頗爲重要須請地方各紳耆各抒意見以憑屆時開會共同討論業巳通函滬上各紳董先將是案意見條例函局俾得塡就後列入議案於大會時討論對待方法 
[圖畫美術學校學生由杭回滬]  
　　圖畫美術學校二三年級學生前由江頴年王濟遠两敎員率赴杭州舉行秋季旅行寫生歷時三星期所得成績約有五百餘幀曾在杭垣省敎育會開會展覽業於前晚一律回校後由主任敎員將各生成績逐一評判聞最優者爲二年級生吳志安陳毓駿二生均由校長奬給書藉多種以資鼓勵云 
[學商徵益會成立會預誌]  
　　西門内靜修路學商徵益會由張之翰王德孚等聨絡學商两界共同組織於上月十二日曾開籌備會推選臨時職員議决草章等事茲聞近日學商两界入會者頗見踴躍特定九月十七日（即星期日）下午二時開成立大會選舉正式職員實行各種會務并徵書畫家入會以圖進行而謀擴充云 
[海寗路商界聨合會開職員會]  
　　海寗路商界聨合會昨晚六時開全體職員會公推宋誠影君爲臨時主席報告（一）開辦第一義務夜學校其章程巳經編定逐條通過定於十一月十七日開校當公推敎員二人宋誠彰君王蓮洲君（二）本會修訂章程及各科辦事細則業巳完全當由余仰聖江潤卿陸祺生　兆芳金鼎榮諸君略有提議修正通過（三）本會定十一月十六日爲義務夜校成立開冬季全體大會（四）報告開辦事務所及校具一切動用開銷若干議畢散會 
[工業學生參觀求新廠]  
　　新閘路辛家花園中華工業尃門學校成立巳經五載土木工專科第一班畢業生現執業於各界者均能稱職可見該校成績之優良矣昨日專科一二年級學生二十餘人由敎務長挈同前往求新製造廠參觀各種機器該廠工程師一一指示聞各學生頗有心得云 
[關於廢花減稅之函復]  
　　上海總商會昨復本埠粤僑商業聨合會函云逕復者日前展誦大函據合益祥等號聲稱廢花一項近來騐關較棉花正稅重至數倍請定爲正稅以恤商艱等因當經轉飭江海關監督核辦去後茲准函復准稅務司覆稱該商號等所稱廢花稅重一節尙屬實情惟欲請求减輕稅率應由該商等具呈稅務處核定等因准此相應奉復即希查照轉知爲荷 
[水警沈區長會議冬防辦法]  
　　江蘇水警第二廳第一區沈區長查得邇日所部各隊境内迭有發生水盜糾合大帮持槍搶刦行駛内河各港民船財物之案甚有開槍拒捕傷斃警士情事推原其故皆因各該隊舢板槍划各有要港駐防而游巡之船每隊僅有數艘且商船被刼之處必在離防較遠之區迨至刧後由事主趕往防汛報告即使火速急追盜匪早經遠颺游巡適或遇見又苦匪多警少衆寡難敵辦理爲難固屬實情轉瞬冬令將屆船隻生來尤較平時爲多保護航路最關重要嗣後游巡師船必當增添槍械子彈尤宜配足以期兵力雄厚俾寒匪膽究應如何辦理自當從長計議故昨日特分飭所部五隊各隊長迅速來區以便會議冬防護商緝盜辦法云 
[浙運使催解課銀]  
　　两浙鹽運使署前日通令所屬鹽塲各知事云案查各場征收灶課銀两迄今尙未依限繳解到署值此庫欵支絀之際自應嚴催務將經征課銀尅日掃數呈解以裕庫欵合行令仰該知事等遵照迅速督催經征員司趕將應解課銀掃數清解云云 
[賣肥皀附送金鎊]  
　　香港利順洋行向營進出口業資本雄厚營業發遂所出燈牌肥皀暢銷南洋各埠茲設立上海分行於江古西路五十一號A以呂質夫爲經理昨晚假東亞酒樓欵宴報界及同業商家即席布告爲推廣燈牌肥皀銷路起見特備贈品英國金鎊萬枚每千箱肥皀内有金鎊三百枚分藏各塊皀腹中凡購用燈牌肥皀者可望於肥皀垂盡時獲得金鎊一枚藉以奬勵勤於洗濯之女工云 
[丁福保醫生送診]  
　　西醫丁福保君自民國六年起照錢金公所夏季送診之例送診两月至今巳歷三年今春曾捐三千元在無錫創辦貧民敎育社自以力薄不能普及特發願常年爲貧民送診不以夏季两月爲限診金掛號費一概不取亦不賣藥並不在外募捐凡上海之貧病無力醫治者均可至丁庽診治丁庽在英大馬路泥城橋西首龍飛西間壁三十九號門牌送診時刻每日上午八時起至十二時止 
[柴貨漲價之原因]  
　　滬上日用松柴木柴向以浙省温台等處運來爲最多餘如漢口九江亦有運來近因來貨缺乏柴價幾漲至一成聞上海曾有電致温台等處詢問原因刻接該處來函云該處山中本有新老公司專採柴料轉運各處近來两公司爭論利權竟至　　己傷亡十餘人現正涉訟故不能運柴來申等語果爾則上海柴價一時恐未能低落云 
[溧水趙知事定期蒞新]  
　　淞滬警察廳總務科長趙殿英現奉江蘇齊省長訓令調升溧水縣知事巳紀前報茲聞趙知事現定本月九日在滬起程赴江寗謝委後領憑赴任聞訂期十一日履新又聞自趙升任後所遺總務科長一席現經徐國樑廳長委任行政科長沈維杰升補並以衞生科長黄奎元調爲行政科長另委高等助理員王維賢升爲衞生科長均定日内分别更替云 
[王署員擬定加防地點]  
　　南市方面竊案迭出現經第一區警察署趙墨林署長及所屬一二三各分駐所署員會議每晚在各處要道加防梭巡藉資保衞巳紀昨報昨日一分駐所王琴軒署員特將緊要加防各地點分别擬定計開北施家弄老馬路至海神廟止商船會館前八條弄全弄以上各地點均由該所加派臨時警察每夜實力梭巡其派出所稽管地點如平安橋大王廟西漕倉弄等處均由該派出所加派臨時警每處一名往來巡護 
[花旗輪船公司大班赴印]  
　　花旗輪船公司現謀擴充英屬印度卡而卡德航務並變易航線由美抵滬轉赴該處惟從前輪隻到卡寄椗他公司碼頭運卸總公司頗感不便現特派前滬公司大班海而君前往該埠創設輪埠公司自建碼頭以便裝卸而示擴充 
[第十師舉行野外演習]  
　　淞滬護軍使署昨發布告云爲布告事案准陸軍第十師函稱查陸軍向章每屆秋季即應舉行野外演習以示農隙講武之意本師自開戍南疆巳歷數稔中經多事久未奉行現當軍務稍暇之時亟應擇地操練以增經騐而重典章查有上海實山青浦嘉定等四縣地勢平衍極可合用茲定於本年十一月五日爲始演習之期預計十日左右可以蕆事應請貴署纂擾布告令發各該縣先期粘示曉諭俾免居民警誤除分令所屬屆期遵照辦理并嚴申紀律不准稍有侵越一面派員監視外請煩查照施行等因除分别行知外仰商民人等一體周知以免誤會特此布告 
[浙省長咨請協緝杭縣逸犯]  
　　浙齊省長以杭縣看守所於上月二十八日夜間忽然逃逸押犯鍾阿生傅小榮二名均係挖洞脫逃應即通緝故於昨日咨請駐滬各軍警一體查緝矣 
[顔署長查辦惡丐]  
　　閘北一帶前清光緒年間未設警察之時本有一班惡丐（有南北帮之分南帮曰鄭子期黨盤踞英界鄭家木橋在閘北者名北帮以小黄牛煙囱卵子等爲首）遇人家婚喪喜慶或店舖開市建造房屋起築墳墓等事必先與該丐首接洽任其敲詐多至數十元少亦數元始能尅期舉辦否則百般滋擾事主必大受損害而後巳自光緒三十三年起開辦警政之後此風巳早禁絶不料邇來日久玩生並有巳革軍警通同當地土棍向新開市之各商舖恣意需索明目張膽毫無顧忌現爲四區署長顔玉琛訪得上項情事特飭巡官長　等注意拿辦俾爲地方除害云 
[續訊嚇詐嫌疑人]  
　　上海人吳少亭因與虹口乍浦路四百三十九號門牌紅帮裁縫曹鶴庭之成衣店内上月十八九號收到揑名主姓恐嚇信及炸彈　涉嫌疑經曹報由該管捕房派令中西包探將信彈與吳一併拘解公共公堂訊供諭吳交五百元人洋並保候究等情巳三紀本報昨晨由捕傅齊人證將被告復解請張　讞會同美約副領事升座第二刑庭續訊首由捕房律師起向見證婦人陸蔡氏詰據答稱與吳相識巳經六年吳曾將方單契約陸續向我抵借洋二千元之譜陰曆八月二十八晨我往吳處索欠吳曰我欠你許多欵項你未控我我欠曹鶴庭一百元他竟去地方審判廳控我殊覺可恨我當時聞語即以借債還錢等詞向吳勸說後即行回家云云次由被告吳少亭之律師向陸蔡氏盤駁畢即詰據吳供稱我至羅傑律師寫字間係找陳志剛託其向工部局買辦潘姓抵押借欵事後出門遇見許子嘉許勸我還原告洋一百元可以了事我即允許由許函邀原告來談原告未到而我之一百元亦未與許至於許致原告之信措辭係伊自主我不知其所云後來又至羅傑寫字間見原告曹鶴庭與債主沈秋香之妻皆在未與交談我與許子嘉認識係由親戚王松林介紹近數日我在先施公司二層樓上尙見許與原告同在一處原告所接两洋鐵罐合包之炸彈與我毫無嗣係此事可以發咒供至此捕房律師將原告所接王松林具名之信譯讀與吳聽畢吳稱王松林係我親戚伊在某書館爲排字無此好文理云云又由被告之两女根弟小毛先後上堂聲稱父被捕後曾與陸蔡氏見面氏疑我父有送炸彈與原告之意並囑速還伊處欠欵云云被告代表律師遂開始辯論良久時巳過午堂上諭被告仍交原保攺期一禮拜再訊 
[陳憶德被控案辯論終結]  
　　卜内門洋碱公司夥吳怡石並席金生等控工巡捐局路政員陳憶德詐欺取財案内牽涉嚴子良郭連生陳子寳施阿炳等一干人證前奉地方審檢廳定期公開辯論詎吳怡石臨訊不到奉諭判將陳憶德郭連生分别還押餘人交保候再傅吳怡石到案再審在案茲悉吳怡石奉傳後業於昨日到廳候示奉派法警傅齊一干人證並提同陳郭二人於下午四時由周刑庭長與堵陳熊推檢各官訊問後飭將吳怡石席金生嚴子良陳子寳施阿炳等並陳憶德郭連生先後提案隔别研訊良久至六時許問官宣告休息二十分鐘遂退庭入内互相討論有半小時之久復升坐再審而两造所邀律師共有六名復相繼出庭各爲辯護但施阿炳則稱三月十八日在得意樓目見吳怡石有鈔票洋五十元檢出點交與郭連生作何所用小民實出不知而吳稱此項五十元票洋與後來一百元之票洋俱由郭連生爲之過付等語訊至此時鐘巳報八下問官會商至再即宣告辯論終結判將吳怡石嚴子良分别收押陳憶德郭連生仍飭分别還押餘人一併斥退聽候宣布判决飭遵所有案内各人供詞甚長容明續錄 
[孫錦控案註銷]  
　　鎭江人孫錦因被江都縣偵探謝彬指爲在原籍串黨販賣烟土報捕將孫拘解公共公廨迭經中西官訊判孫交五十元人洋並保限來探於十四天内將巳獲同黨汪正才帶滬質證再核在案昨巳届期由捕將孫傳至公堂請訊即據孫之代表律師上堂聲稱此次被告被拘到案時來探並未帶有正式公文今臨訊原告亦不投質此事顯有不實廳請將案註銷並請將被告所有莊票發還經中西官核供以江都縣旣不派探帶同證人來案對質應即將案註銷會判被告開釋所存捕房之莊票准予發還 
[汪忠培交保候訊]  
　　現在浙江路和心坊某妓院内之婦人汪黄氏（即黄小白）延代表律師在公共公廨刑事科指控在福州路二百十八號門牌之理髮匠汪忠培（即其丈夫）强逼爲娼等情由廨准飭捕房於昨派探將汪提解公堂請究即據原告代表律師上堂陳述案情請爲訊究中西官以捕房瑣案甚多不及隨堂訊理判被告汪忠培交一百元人洋並保候展期一禮拜集訊 
[押儆强逼罷工之漆匠]  
　　住居無錫路一百十二號門牌之漆匠浦東人朱同生因被虹廟弄各傢生店主凌友樵陳笙甫李蓮塘李吉人李老二等在公共公廨刑事科呈訴於上月間乘南北各漆匠要求加給工資時聚衆偪令伊等店内工匠罷工妨礙營業等情由廨准飭老閘捕房於昨派探將朱拘解公堂請究各原告延代表律師上堂詰據原告凌友樵李吉人等供稱被告於上月十九號二十號两天聚衆來店强迫店内夥友罷工並至各店搜查不准店夥工作營業均受損失是以控究云云並據該代表律師譯訴前情以被告違犯二百二十四條現行刑律請爲訊辦等語訊之朱同生供不承認經俞襄讞核供商之美丁副領事以被告不應聚衆强迫罷工姑寛判押西牢一月示儆 
[輪船搭客騐明病斃]  
　　前日清晨有年約五十餘歲之某甲由寗波乘新寗紹商輪來滬囚中途抱病於起岸時一息奄奄就該處二號棧房門口暫行樓息不料俄即痰湧氣絶身死後由十六舖地甲查知報告地方檢察廳請爲相騐經梅廳長於午後委檢察官偕檢騐員蒞騐經該地甲禀明前情並稱探聞死者向在滬北福州路某茶肆爲堂倌現查滬上並無尸屬等語當經檢騐員騐得該尸實係生前患病後因氣閉身死並無别故當即塡明尸格飭地甲報由營堂領棺將尸收殮暦壇召認 
[穆姓命案近聞]  
　　滬城東俞家弄邁婦穆姚氏與媳穆曹氏口角以致姚氏氣穆自縊而死當經氏子穆再鈺備棺成殮各情巳詳前報茲悉該姓同族某紳士投上海地方憸察廳具詞聲請此次穆姚氏雖與伊媳穆曹氏家因務細故口角不料姚氏即背人自縊而死請爲核辦等語梅檢察長據稟後於昨日批示略謂據呈各節是否屬實姑候查明核辦云 
[汽車肇禍三則]  
　　昨日午後有三百七十號汽車駛經乍浦路撞倒瑞大煤炭行收賑人之袁欽有受傷甚重不省人事由虹口滙司捕房巡街捕瞥見當即前來押令該汽車載送受傷人往醫院醫治一面帶該汽車夫人捕房稟候捕頭核辦又福州路大豊公司出店之江陰人王財榮昨日傍晚乘坐該公司送貨汽車貨包上駛經南京路突從高處跌下身受重傷當經老閘捕房一千二百六十五號華捕查見另雇人力車送王往醫院醫治一面呈報捕頭備查又三千零七十三號汽車昨晚九時駛經南京路撞跌紹興人陸味氷受傷頗劇由老閘捕房八百十八號華捕到來押令汽車載送受傷人投醫院醫治旋即帶該汽車夫入捕房候捕頭發落 
[踢傷孕婦]  
　　江北人向爲野雞挑夫之朱永華家住滬南大王廟弄内前日與其繼母朱吳氏分炊離居以致口角爭論吳氏喚令次子永生出爲相助旋竟互扭永華之妻王氏聞悉趕來解勸反遭永生驀飛一足適中肚腹因該氏身懷六甲以致受傷胎孕登時暈絶倒地永華情急立報崗警到來將吳氏母子並傷者一併帶至一區警署由趙署長察得朱王氏孕將足月傷勢非輕立即備函將人證併送地方檢察廳請訊 
[干涉鄰居養豬之訴訟]  
　　住居北新涇曹家宅之胡迺祺具呈淞滬警廳訴其鄰曹阿和家豢養小豬有碍衞生屢向理論因有革保高正發爲其護符置之不睬等情業奉司法科飭該分所傅集两造解科質訊據曹供世代養豬爲業巳歷數十載近因胡願出價洋三百元購買民之宅基當以祖遺産業不忍出售善言拒絶致遭胡忌等語段科員判令暫押陳候查核 
[虐待螟蛉子之科罰]  
　　住居法新租界盧家灣捕房附近地方之婦人沈潘氏邇因時將螟蛤子十歲男孩百般凌虐由鄰居報告總捕房由捕頭飭探將潘氏及小孩一併拘入捕房昨解法公堂請究先據捕頭上堂稟明前情詰之潘氏供此孩係住居青浦珠家閣地方汪姚氏之子於上年間給與婦人爲螟蛤子因該孩時常竊物故此略擊不敢毒打又據婦人汪姚氏供稱此孩實係婦人親生之子不知潘氏有虐待之事求請給領中西官判潘氏罰洋十元充公小孩交伊母領回完案 
[轉嫁女子案訊結]  
　　女子劉林英自幼許配與侯阿桃爲妻現年十八歲今春由伊母沈氏串同姘夫瞿顧生將林英轉嫁與王顧氏爲媳經侯得悉報捕將氏及瞿一併解送法公堂奉訊判瞿押二月再繳還原告聘禮洋四十元氏押一月交還洋二十元林英交侯領去各情誌前報現押期巳滿瞿仍未繳洋故昨又提案請訊詰之瞿等同供民人等實屬無力措繳求請恩宥中西官判被告等旣無力交洋着瞿加押四十天沈氏加押二十天以儆 
[德婦控告西崽之結果]  
　　僑居滬西麥特司路三百七十五號門牌之德國婦人指控西崽張阿利行兇等情由廨訊諭張交五十元人洋並保在案昨晨由廨傅訊原告延律師上堂代表譯訴前情請究訊之被告供稱因向原告索取工洋六元六角並不行兇求鑒中西官核供以被告不應用蠻判罰洋十元充公示儆 
[刑事攺爲民事]  
　　寗波少婦王氏在公共公廨以刑事起訴其夫謝貞祥抛棄重婚侵佔財物一案迭經由廨提訊諭被告交五百元人洋並保候訊明再核等情屢誌本報昨晨由原審官張襄讞與美約副領事宣佈堂諭原告律師梅華銓被告律師費信惇及两造人證均到堂候示經中西官升座訊畢各捕房解案退入休息室會商之下復升堂援筆硃諭刑事案註銷攺歸民事訊理此判 
[欠皮價交保候訊]  
　　某皮作主李歲華黄詠琴两人昨延巴和律師代表投法公堂控顧友生虧欠原告李歲華皮價銀一千四百二十九两另洋十餘元黄詠琴皮價銀八百六十两向收游約不付至今分文無着日前且巳私行逃逸今在途遇見求請訊追等語又據原告將清單呈案詰之顧友生供認虧欠求講釋出設法料理中西官判着顧交妥保出外聽候再訊 
[訊釋地皮糾葛之二地保]  
　　鄔茂通呈控嚴藍田串通地保朱瑞階周海榮霸佔地皮一案前日下午由公共公廨續訊朱周两人延律師上堂辯稱敝當事人係代嚴收取地租與本案無關請求開釋云云並據被告嚴藍田供稱該地在裁縫公所東面計二畝九分八毫零係祖父遣産有方單可憑每年地租託周等代收云云並延律師與原告律師互辯良久關讞員與美丁副領事核供以朱周二人業經證明與本案無關着即據釋嚴仍交保候再訊核 
[徐家滙火警]  
　　昨午十二鐘徐家滙天主堂後面某姓所居單　石庫門房屋不戒於火登時冐穿屋頂經該管二區三分所警署得悉立即分别電話知照南市各區救火會立騙皮帶車馳赴灌救得即撲熄僅燬去房屋二幢餘未波及 
[誌謝]  
　　商務書館英語週刊第二百十三號昨巳出版承贈一册謝謝 
[來件]  
　　提倡國貨宜贊助勸工銀行黄炎培 
五四運動後紛紛擾擾到今六個月矣吾同胞靜思之究竟國家權力保全多少於（一無結果）之中僅僅在屋角　頭留下（抵制）（抵制幾個大字耳抵制豈易言乎則皆曰（非提倡製造國貨不可）然而無才奈何無才奈何再思之曰無才未必然也東西洋留學生工業專門家多矣即不然借才外國亦何不可所苦無財耳然而無財亦未必然也上海銀樓新開張一日之間生意數十萬元乃至數百萬元吾家川沙城内外居民至多不過萬餘耳有洋貨店三家某日某店新開張一日之間三家生意合計乃至一萬元上海如是上海以外地方又如是說中國人無財不盡然不盡然然而公司招股大難以致工廠開辦大難開辦矣持久更難吾叢創一職業教育社人皆知吾叢提倡工業也時有人以工廠經濟困難來勸設法維持問需若干則一二萬元耳乃至數千元耳嗟乎若此之工廠吾輩所不及知者何限前人仆地後人裹足矣國人旣不盡無財而事業竟不易發展乃至不易維持此何故耶譬之於人有迴血管以吸全身血液有發血管以發之於全身誰吸之誰發之恃心房耳今中國非無血液也無心房也心房爲何銀行是巳惟今之工業界最缺乏血液最需要血液故他種銀行皆急而勸工銀行尤急而試思今之工業界何以最缺乏血液最需要血液正以他種銀行皆有而勸工銀行未有也勸工銀行兼辦儲蓄今有一城焉居民感銀行提倡種種儲金方法之便利也以其常日用度之餘資儲之於銀行銀行除規定若干積貯金外以其所餘經相當之手續貸之於各工廠工廠愈發達工人之餘資愈多儲金　多而貸於工廠者亦愈多而工廠愈發達循環無窮欲此城之不富不可得也東西各國之强大半由是而况勸工銀行之於中國更有極大關係吾常言之中國百物皆窮一物獨富富者何曰（手）勸工銀行者所以使吾國全國四萬萬人所有八萬萬手個個用之以生利恍惚用極大發電機運電氣於八萬萬手使之血脈靈通神經壯健臂指相使以活動於經濟界吾人須知全世界止有二十八萬萬個手耳而吾國竟得其八萬萬况自歐戰後手之爲物大缺乏而吾國獨有增無減如此好機會不用之不勸之豈不可惜是故由吾思之學界宜以全力贊助勸工銀行何也提倡國貨之第一聲發之於學界也商界宜以全力贊助勸工銀行何也提倡國貨之實在權力者商界也負提倡國貨之重要責任者商界也面其他可無論矣吾將以贊助中華勸工銀行之進行狀况如何覘吾一般社會對於提倡國貨之熱心與實力 
雜評二 
[楂禁私刑盜匪感言（庸）]  
　　强盜案件應屬司法範圍懲治盜匪條例歸諸軍事寄其最高裁决之權於軍政當局妨害司法獨立之精神剥奪人民於約法上受法院審判之權利巳大背法治何况地方團體如清鄉機關及保衞團等等雖負查緝盜匪之責絶無訊問與處理之權安能違法私刑草菅人命省公署因司法部之申禁特飭各縣於此等不法事件切實禁止依法訴追誠是也 
　　顧今之違法私刑草菅人命者地方團體實最占少數驕横之軍隊不必論即以水陸警察言之辦理盜案憑其一時之喜怒往往絶無證據任意逮捕監禁非刑拷訊者殆指不勝屈而栽贓誣陷致人於死且時有所聞哀哀無苦之人民受地方團體之陸虐百不過一二而爲營汛變相之警察所蹂躪則幾什有七八也安得郁省長官一問也哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係孫樸盫先生手書 
新談 
[電話佈滿中國全國之先聲（續）] [  尚志]  
　　譯密勒報HollingtonKTong原著 
觀此而知關於商務上敎育之事業實謀中國之進步所必需者也中國之少年學成製造及貿易上晚近經營之方法而歸者凡四萬萬同胞需要德律風之人將爲之備辦一切且在本國製造電氣之機械目下中國高級之官吏以電氣公司爲敎育上之機關不啻如開始經營之商業異常主意及之蓋欲發展教育及商業在中國之狀况也電氣公司旣以中國商務及敎育之發達爲其創辦之主旨想一般之中國人常與之表同情麥那氏所發表之計畫毫釐不爽洵中國之良朋也 
　　麥那氏未來中國之先曾任比國Antnenpp安都厄爾比亞（比利時之大商埠）電鈴製造公司之經理及馬巴黎電料公司之管理人旣獲歐洲電氣事業管理及經營上宏富之經騐遂遄返美國被派爲西方電氣公司訂立合同貿易之主任氏於两載前來華對於中國電氣公司之發達完全擔任乃賦性恬靜而作事勤勉之人也 
　　交通次長乃電話公司之會長電政司主事MrTYT 
siang蔣煒祖兼電話公司經理及工人首領MrKJ 
Lkng郎郎機德（譯音）任副經理又倫敦電話公司歷有年所之機師MrMPStriohland藍德所斯立（譯音）氏業巳抵滬擔任電氣機械之製造焉（完） 
詩錄 
[今詩錄]  
[輓高子益二首] [  拔可]  
壯歲天驕識鳳麟老來積憤竟忘身尙能强諫終非懦偶託陽狂亦率眞舉枉本難容一諤失時猶自重千鈞欲知肝膽輪囷處蹈海當年不帝秦 
　　殘月暉暉北戴河同光共影夜深過苦言巳信慳來日病色猶堪照逝波衡嶽忽驚天柱攺欒城再聽雨聲多惟餘卅載師門感風養義相期媿媕要 
[高次長訃至詩以誌哀] [  一之]  
　　星燧隕長空仙槎渡遠東心期秦塞月去住海天鴻歐戰思危地滇銅範此翁何年過羅馬斜照黯青楓 
　　子益次長歷任折衝重寄爲中外物望所歸生平守正不阿廉介自矢乙卯帝制議起適以專使駐節羅馬稱疾辭職潔身遠引其雅度有過人者聞公任雲南交涉使時力爭全省礦權滇人至今德之丁巳中國加入歐戰公爲支持危局者之一人後人之居安樂地者回溯當年不能無感也乃不憗遺遽聞凋謝謹賦一律用表哀思民國八年十月 
[古詩錄] [  仙籟氏選]  
　　仙籟氏囊存古詩錄一卷興來繙閱詩骨清雋可誦惜未註明何代人作兹特選其最妙者投自由談以博閱者之一歡秋月泛湖長湖一望水如天沽酒乘船醉曉烟漁火依依明遠近雁聲歷歷集前川金波遥映千山白玉影平分萬井圓共醉不知衣露冷夜深歸賦大江篇過范增墓江東人傑惜先生草樹荒凉剩古墳世事原難成敗論臣心可使帝天聞寗無奇計超韓信可慨生嗔類伍員槳酒不堪抒寸悃英雄洒涙日將嚑别晋都人士二首是那山水　羣英居士賢仁浪得名倉猝　顔慚化雨喧傅借寇愧循聲洞心邱壑畫千軸滿目滄桑棋一秤听夕眞城知巳涙赤忱端底應蒼生大好山河放眼看暮雲深鎭小星寒臨川怕聽哀鴻遍攪　愁思御馬難梓里牙籖須檢點桃源樽酒欲聲桓救時原有陶宏景歸臥寢邱且自寛登鎭淮亭天半高樓難搆成畫欄朱棟倚　明江湖一片當窗瀉雨霧千重對酒生獨立淮淝雄舊國卻聽絃歌藹新聲夜深燈火隨星散不盡風流地主情金陵懷古誰言淮北不須憂警報時聞急上游蟋蟀相公空富貴蝦蟆天子太風流金牌曲譜桃花恨鐵甕弋沈燕子愁留得繁華舊月在照他歌舞十三樓譏刺王安石害國蠶民飾詐沽名白眼郎幸逢時際掌朝網邪言旣巳欺神祖正祀何堪配素王十載病民千載怨一人聚歛萬人亡識微惟有眉山叟（按蘇子作辯姦論）豫信堅冰在履霜 
　　續選絶詩題陶淵明廬山入社但了浮生酒一瓢何須凈社苦相招先生意在義皇上見佛多應懶折腰張志和嘗水浮家檢點家資笠與　樵青鼓枻人烟波太虚若作吾廬看一個瀂篷也是多江湖身世一浮萍揮手漁歌入杳冥借問水仙人去後步虚可亦有樵青仙羽隨人去不還孤山風景四時間歸來倘遼東客地老天荒水一灣吟秋碧天如洗正黄昏冷露無痕月有痕一陣木樨香過處花魂冉冉伴吟魂 
 
[新大陸美景三十三　　氷雪聰明] 美國兒童自幼即令長養於清新空氣中或經蔭道或入公園雨雪弗輟寒暑無間爲之毋者其調護周至亦甚足令人滿意也孩車中人物名德昌爲駐美顧使長公子時美京十九街積雪盈尺未及两齡之幼孩在冰雪中游眺絶不爲異（戊午二月）[  一之]  
雜錄 
[紫羅蘭菴隨筆] [  瘦鵑]  
　　華盛頓倫敦巴黎諸大劇塲中必有一二善歌善舞之名女優爲個中張眉目明燈乍上鋼琴徵振如戞玉一時承色笑者駿奔而至繡幕方揭萬花如雨此等名女優羣稱之曰Staro意謂天際一明星也黄歇浦畔聲色甲天下燕趙鬻歌者往往結隊而至以歌舞蜚香譽吾於此中亦得一明星焉曰小桂紅以三年前來海上隸共舞台年才十七八華靨明眸如瓊搏玉琢人每一登塲歌宛轉舞瓏玲如圓珠走玉盤中也初治舊劇如貴妃醉酒玉堂春之類靡不工妙後從吾友歐陽予倩習黛玉葬花寳蟾送酒嫦娥奔月諸劇昕夕研磨孜孜不少懈不半月而藝大工演之紅氈毹上采聲如雷蓋氷雪聰明揣　特至故能狀黛玉肖黛玉狀寳蟾肖寳蟾而於奔月劇中則又飄飄欲仙宛然一嫦娥小影也今歲春予嘗觀其一演奔月或歌且舞正不讓梅畹華獨飲香茗入夏忽嬰疾因以輟演藥店飛龍香桃骨損綿惙三月餘卒以死聞聞者咸爲之惋惜不置昔人詩云美人自古如名將不許人間見白頭吾於桂紅竊有斯慨焉友人調梅嘗賦春雲怨詞悼之云夢回篆冷忽碧闌干外紅飛三徑空爇心香萬瓣莫有護花鈴可倩睍睆輕鶑纏綿紫燕畢竟難消好風影拂艶無旙揉香有約腸斷綠珠井春魂化作青荷　聽烟横雨滴鸞飄鳳病塵刼沈沈幾時醒淡月依然照汝歸來漏殘人靜脈脈芳魂蕭蕭零粉剪紙誰招倩影又再悼小桂紅七律四章云舞衣檢點鬱金箱紅袖青衫两渺茫錦字三千傅　紙湘兹五十冷　　胡香倫試輸韓　金枕空歸怨　王玉鞏銅台尋不得蕭蕭風柳舊山塘迦陵精衞再變飛楓葉蒼茫景物非拾羣人傅青玉鳳埋香塚畔　金衣綠雲零落蜂黄盡紅事闌珊蝶粉徽招汝芳魂燒　紙漫大風雨幾時歸東風楊柳莫夷猶　刧茫茫鎭未收赤鳳歌殘空宛轉白花腸斷　綢繆明珠未肯景新彖紅豆何緣傍古邱一抺斜陽歸代鶴玉樓望杳恨難休斷歌零舞幾黄昏子夜凄凉到板門麽障而今方解脫痴心可許更温存爭來駿骨人千里付與花鈴涙一痕歡笑當年誰記得秋風冷寂白楊村一字一涙此繁欽所謂凄入肝脾哀感頑艶者調梅佳人故應有此纒綿悱惻之辭也 
小說 
[馬喜（五）] [  鳳生譯]  
　　馬喜默然知誑之之事敗矣果有變者不如仍以不諱爲佳上帝之擊吾人安得而避之曹丁又曰馬喜汝之愛我將并此生世以永存我不死者汝之情愛終不減我知汝來世必生而爲我之女我將愛汝至於無極曰曹丁汝言之謂何汝願我來世復爲女子耶汝曷不禱我之爲男子曰否否不願汝爲男子汝將生爲我家絶世之美人我試設想何以飾汝曰曹丁勿多言汝試安睡曰吾將名汝（納客西米）曰曹丁是非舊式之名稱歟曰然汝本爲我舊式之馬喜（意指舅母）故汝復來我家作古麗之服裝曰吾不願生於汝家有此不幸之小女郎曰馬喜汝以我弱將拯我於危歟曰吾亦一婦人其何能爲弱處自必甚多吾此生欲援汝以手終於失敗曰馬喜此生巳矣惟有期諸來世吾將鵾出男子應能作爲之事吾深悉人專顧一巳者之謬誤曰要之汝惟顧人故汝一生一無所獲曰馬喜吾有一事足以自驕吾於此生快樂中决無殘酷不仁之舉或以强暴達我之願吾不喜虚僞則惟有靜以待之及其末也恐眞實仍厚我馬喜汝以爲誰歟曰其何處耶曹丁一無其人曰汝試往觀他室我以爲我曰否吾不見其人曰自我觀之則曰否否無之汝勿聲醫士來矣 
　　醫士旣入則曰汝不可常近病人之旁汝激之非所以安之汝去就寢吾以吾助手伴之可耳曹丁曰否馬喜吾不願汝去馬喜曰可吾將靜坐室隅曰否否汝必坐我旁吾不許汝稍離我側即我喘息微存亦且不可離我吾爲汝手製成假汝之手上帝便可携我而去醫士曰唯然汝可留是間雖然曹丁汝勿可與之譚此其服藥時矣曹丁曰服藥時歟服藥之時間過矣投以藥是欺其病也要之予豈畏死哉馬喜死近矣何爲以醫士再害之耶送之出送之出予所需者惟汝别無他人不須再有虚僞醫士曰予旣爲醫士不得不反對汝言如此暴激害汝更甚曹丁曰去醫士其速去幸勿擾我馬喜彼巳行歟善汝來納我首於汝衣襟中曰可汝試一睡曰否否馬喜勿促我睡脫予睡者將一睡而永不復　吾願再醒若干時汝豈不聞人聲歟有人來矣 
　　馬喜曰曹丁試略張汝目渠至矣汝試觀之曰其誰至歟夢耶曰非夢曼瓈偕其父同來曰汝其誰歟曰汝不見耶此汝之曼瓈也曰曼瓈乎門巳啓耶曰然門巳洞開曰否馬喜非彼頸巾也非彼頸巾也彼頸巾者直詐騙耳馬喜答曰曹丁非頸巾也此乃汝之曼瓈來伏汝足汝其置汝手於渠之首爲之祝福安瓈汝勿悲泣若是豈哭時亦不足耶願稍靜（終） 
　　鳳生譯此篇竟悽然涙下彼馬喜者其殆菩蕯之化身歟 
[自由談之自由談] [  不冷]  
　　烟證種烟而有告示其不成事體也可知矣陳之在陜爲國人所反對者巳久政府必不肯徇國人之望而去之致使演此醜態於外人之前此正所謂民國之不肖種子也 
 
 
 

Page 15

 
 
   
 
 

Page 16

 
 
   
 
