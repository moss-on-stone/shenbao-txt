# 1901 - 243 - 4910265

 

Page 1

 
 
[閱報須知] [  本館告白]  
　　本館紹城行銷報紙向由杭州分館汪傅臣在紹城小江橋設立分館派友張姓經理近聞有該處送報人在各閱户處冐充摒東私行收用報欵殊屬可惡今於本月終爲始各閱户報資仍歸張友親自收取望閱報諸君按月交付張手嗣後再有假冐私收報欵　情祈諸君函知分館本館定卽禀請領事照會地方官從嚴究辦决不容情勿謂言之不預也 
[書示用銅元後]  
　　由繁重而趨於簡由畸零而歸於整此勢之所必然而事之所必至也夫古之爲市者以其所有易其所無皆粟與器械而已上之取於民亦粟米布縷而已後人病其繁重焉於是創爲圜法泉貨交易因時遞變而錢之用以彰然以散馭整以寡馭多以輕馭重錢猶未免滯也於是以錢爲子以銀爲母子母相權通行於上下間歴數千百年而未之或易至本朝海禁大開東西洋各國咸互市通商於是日斯巴尼亞墨西哥先後運銀幣來華每圓約重庫平銀七錢二分民間喜其無分兩之叅差成色之高下行諸市廛流行益廣旣而各省大吏恐利權爲人所奪乃購機器自行鼓鑄并鑄小銀錢每大銀錢一元可換小銀錢五枚十枚或多至二十枚蓋以馭散整核多寡權重輕便行旅而益商民法誠無善於此較之從前用銀之時瑣屑零星難以核算者相去蓋不啻霄壤矣未幾廣東香港等處又有小銅元之制每一元可抵制錢十文輕而易齎民尤以爲便凡入市購物者散整多寡輕重之間皆以小銀錢相准折而制錢之用不過在十文以内行使益覺寥寥是非由繁重趨簡由畸零歸整之明效大騐哉今者江蘇巡撫聶仲芳中丞商諸兩江總督劉峴帥飭江南銀元局仿照廣東當十銅元之式鼓鑄二百萬枚以資調劑峴帥允之上月之杪已將頭批十三萬元委員運解來蘇中丞騐收後飭發各錢鋪一律通用一面發出告示遍貼通衢自本月初一日起商民應納賦稅准將此頂銅元搭用五成有見者謂每枚重約二錢二分用紫銅製成上鐫光緒元寳及當制錢十文字樣竊謂中丞此舉固因邇來制錢缺乏周轉不靈故特多鑄銅元爲目前輔苴之計而愚意則謂以小銅元輔制錢其利益實有數端而非僅藉以救圜法之窮也蓋國初制錢每文計重一錢有餘銅質旣精輪廓亦甚肉好故孔方身價頗見其高迄乎今日錢質旣脆而不堅兼之鵝眼綖繯觸目皆是入五都之市貿易往來時見有調換小錢因而齟齬者若小銅元行則物價百文者可以小銅元十枚代之彼此各無異說此其便於民者一也制錢每百文必缺二三文一二文不等卽晉時抱朴子所爲短陌者可知其弊自古已然而閭閻終歲出入暗中亦頗虧耗今旣行小銅元則需靑蚨百翼者卽易以小銅元十枚市偷奸狡之謀至此胥無所用此其便於民者二也至若省核數之煩有携帶之便種種利益莫可名言故愚謂此示一出必可各處通行毫無阻礙或曰從前直隸曾以制錢短少行使當十大錢關稅錢糧亦准搭解乃行之未久民間即騒擾不堪不得已仍行停止今所行之小銅元似亦與之相仿安見不蹈　時覆職而决其必可暢行不知前所行之當十大錢分兩固較尋常制錢大而且重然質頗粗劣鉛砂甚多鄙人　在京邸時雖市上已不行用而錢　所存猶及見之阻礙不行良非無故今所行之小銅元皆由機器鑄成匀圓精美見者無不愛好固不得與當十大錢相提並論也雖然天下縱有良法亦必由在上者悉心整頓始能維持永久而弊不至由漸而生否則初行雖甚踴躍不旋踵而奸商猾儈抑勒把持其事亦不可不防也然則斯事之能否無流弊殆亦仍係在上者之責哉 
[館接奉電音]  
　　昨晚十點鐘時河南開封府行在飛電傳來上諭二道敬謹譯登○十月初二日行在内閣奉上諭禮部具奏慈禧端何康頣昭豫莊誠壽恭欽獻崇熙皇太后萬壽禮節一摺上年萬壽聖節欽奉慈諭一切典禮槪行停止現在行抵開封聖母皇太后　懷宗社依戀彌殷諭令一切典禮仍著槪行停止朕於是日率同王公百官在便殿行禮該部卽遵諭行欽此同日奉上諭袁世凱奏山東惠民縣境五楊家漫口堵築合龍請將出力各員奬勵一摺此次五楊家大隄漫溢成口情形甚重經袁世凱督飭各員赶緊堵築於九月二十四日合龍二十六日一律順流工程悉臻穩固辦理尙爲妥速所有在工出力之降二級調用按察使尙其亨革職道員何國禔革職候補直隸州知州任嘉霑原叅處分著一併開復分省補用知府李繼綱等均著照所請奬叙以示鼓勵餘著照所議辦理另片奏已革山東候補知縣凃紹光留辦河工始終勤奮請開復原官等語涂紹光著准其開復原官仍留原省補用該部知道欽此 
[蹕駐開封]  
　　昨晚十點鐘時友人自河南省城傳來專電云十月初二日皇太后皇上自中牟縣啓鑾申正抵開封府卽駐蹕行宮按開封府在神禹時爲雍州之域周時爲鄭杞二國地戰國爲魏國都曰大梁嗣後五代之梁晉漢周以迄趙宋均曾建爲都會本朝爲河南省治領州二縣十五附郭首縣爲祥符縣自中牟至此計程七十里 
[召見大員]  
　　昨晚十點鐘時河南開封府傳來專電云十月初二日申刻皇太后皇上行抵開封府召見慶親王及宋慶蓋將垂詢京城情形及地方一切要務也 
[西報之言]  
　　香港循環日報登京師來函云英廷刻派上海巨商老公茂洋行主德臣氏襄訂通商约章至中朝所簡者係盛杏蓀丞堂而以賀戴兩稅務司副之當拳匪未亂之前丞堂久已與赫總稅司互商改訂商約之事日後一經開議定能胸有成竹條理秩然即賀戴二君辦事亦素極妥善若夫西士之來華傳教者各省内地無處無之其人雖以勸人行善爲心然亦易啓人疑竇是以多有言傳教章程亦應如商約之互相妥議者各教會以行教中華之故所費業已不貲然究不能不設善法以使之相安中國各大員亦曾留心此事苟由英美法德及其餘各國各派才識充裕立心公正之專員若干人而以一教士叅贊其間以與中國洞曉敎會情形之明達大員一二人將傳教章程一一議妥俾與商約無甚大異則更盡善盡美髮憾全無矣 
[户部奏新定賠欵數鉅期迫亟應合力通籌摺稿]  
　　奏爲新定賠欵數鉅期追亟應合力通籌分派攤還以期無誤大局恭摺仰祈聖鑒事據全權大臣先後來電並還欵表一紙計此次賠欵議定四萬五千萬兩前數年每年本利銀一千八百八十二萬九千五百兩嗣後按年遞加每年二千餘萬兩及三千餘萬兩不等至光緒三十九年爲止總共本利銀九萬八千二百二十三萬八千一百五十兩另有允緩半年付利息銀九百萬兩分三年帶交由西歴明年正月初一日卽華歴本年十一月二十二日起照數付足欵目之鉅矌古罕聞限期之迫轉瞬卽届就中國目前財力而 
 
 

Page 2

 
 
論實屬萬不能堪然和議旣成賠欵已定無論如何窘急必需竭力支持臣部職司度支固屬責無可卸各省值此艱鉅尤當勉爲其難亦惟有於出欵力求裁减入欵再求加增庶幾湊集鉅欵屇期歸償於大局不至貽悮謹將擬裁擬增各欵逐一開列恭呈御覧計開一虎神營驍騎營護軍營光緒二十五年共開支津貼銀一百四十餘萬兩此項津貼原因添練各營始行加增並非兵丁底餉現擬自本年起卽將各該營加增津貼銀兩照數裁减一神機營經費及步軍營練兵口分抽練兵丁口分光緒二十五年共開支銀一百二十餘萬兩前項經費口分係屬挑練各營兵丁先後加增之欵亦非兵丁底餉現擬將該營加增經費口分銀兩酌量裁减其如何分别辦理之處應俟回京後由該管營王大臣妥議籌辦一滿漢官員八旗兵丁向有米折一項每年由部庫約支銀一百餘萬兩此項米折係按例折减支給計官員俸米折銀每員每季所得不過數兩兵丁甲米折銀每名每季所得不過一兩上下是分之自屬無多而合之便積有成數擬自本年起將前項米折銀兩暫行停支一南洋經費及沿海沿江防費并各省水陸勇營練營舊有緑管率多事涉虚糜難期實濟擬一律酌加裁汰一房間捐輸按糧捐輸廣東已電奏開辦如果妥定章程辦有端緒尙屬籌欵大宗擬通飭各省一體酌量試辦一地丁收錢酌提盈餘剔除中飽山東已奏准辦理臣部亦鈔錄原奏行咨各省仿照現擬再行通飭各省切實遵辦一鹽斤加價前已奏明辦理有案然爲數尙少欵項亦均已撥用擬令各省就現在鹽斤價值每斤再加增四文一各省土藥一項茶糖烟酒四項非民生日用所必需重征之尙無甚妨礙擬令就現抽釐數再加三成統計部庫裁减之欵可省三百餘萬兩各省裁减及加增之欵約略估計亦當有一千數百萬兩惟各省情形不同未必皆能逐欵遵辦卽使遵照部章實力籌辦而欵項湊齊尙需時日仍恐有悮還期擬先就賠欵二千二百萬兩之數令各該省關將應解部庫西征洋欵改爲加放俸餉一欵抵京餉改爲加放俸餉論實屬萬不能堪然和議旣成賠欵已定無論如何窘急必需竭力支持臣部職司度支固屬責無可卸各省值此艱鉅尤當勉爲其難亦惟有於出欵力求裁减入欵再求加增庶幾湊集鉅欵屇期歸償於大局不至貽悮謹將擬裁擬增各欵逐一開列恭呈御覧計開一虎神營驍騎營護軍營光緒二十五年共開支津貼銀一百四十餘萬兩此項津貼原因添練各營始行加增並非兵丁底餉現擬自本年起卽將各該營加增津貼銀兩照數裁减一神機營經費及步軍營練兵口分抽練兵丁口分光緒二十五年共開支銀一百二十餘萬兩前項經費口分係屬挑練各營兵丁先後加增之欵亦非兵丁底餉現擬將該營加增經費口分銀兩酌量裁减其如何分别辦理之處應俟回京後由該管營王大臣妥議籌辦一滿漢官員八旗兵丁向有米折一項每年由部庫約支銀一百餘萬兩此項米折係按例折减支給計官員俸米折銀每員每季所得不過數兩兵丁甲米折銀每名每季所得不過一兩上下是分之自屬無多而合之便積有成數擬自本年起將前項米折銀兩暫行停支一南洋經費及沿海沿江防費并各省水陸勇營練營舊有緑管率多事涉虚糜難期實濟擬一律酌加裁汰一房間捐輸按糧捐輸廣東已電奏開辦如果妥定章程辦有端緒尙屬籌欵大宗擬通飭各省一體酌量試辦一地丁收錢酌提盈餘剔除中飽山東已奏准辦理臣部亦鈔錄原奏行咨各省仿照現擬再行通飭各省切實遵辦一鹽斤加價前已奏明辦理有案然爲數尙少欵項亦均已撥用擬令各省就現在鹽斤價值每斤再加增四文一各省土藥一項茶糖烟酒四項非民生日用所必需重征之尙無甚妨礙擬令就現抽釐數再加三成統計部庫裁减之欵可省三百餘萬兩各省裁减及加增之欵約略估計亦當有一千數百萬兩惟各省情形不同未必皆能逐欵遵辦卽使遵照部章實力籌辦而欵項湊齊尙需時日仍恐有悮還期擬先就賠欵二千二百萬兩之數令各該省關將應解部庫西征洋欵改爲加放俸餉一欵抵京餉改爲加放俸餉一欵京官津貼改爲加復俸餉一欵自光緒二十四年起加增邊防經費一欵向未有漕省分循案解部漕折一欵以上約共銀三百餘萬兩全數提出均留作賠欵外尙有一千八百餘萬兩卽攤派各省責令按期報解其數目如何分别應按省分大小財力多寡爲斷擬派江蘇省二百五十萬兩四川省二百二十萬兩廣東省二百萬兩浙江省一百四十萬兩江西省一百四十萬兩湖北省一百二十萬兩安徽省一百萬兩山東省九十萬兩河南省九十萬兩山西省九十萬兩福建省八十萬兩直隸省八十萬兩湖南省七十萬兩陜西省六士萬兩新疆省四十萬兩某肅省三十萬兩廣西省三十萬兩雲南省三十萬兩貴州省二十萬兩計共一千八百八十萬兩各省自奉文派定以後均應按臣部單開裁减加增各辦法妥速籌辦倘單開各條内有與該省未能相宜及窒礙難行之處各該督撫均有理財之責自可因時制宜量爲變通并准就地設法另行籌措惟必須在本省司關道局湊足分派之數如期匯解不得短少遲延致有貽悮倘期限已届而短少尙多皀惟各該督撫是問再通商各海關稅銀擬收足值百抽五現已商辦有成將來開辦後核計關稅究能征收若于應將增出數目專爲賠欵應用各省此次分攤之數沿可酌量核减所有新定賠欵臣部擬合力通籌分派攤還各緣由是否有當伏乞皇太后皇上聖鑒再此摺係行在户部主稿合併聲明謹奏奉旨依議欽此 
[彩票定章]  
　　武昌訪事人云湖廣總督張香濤制軍以賠欵浩繁庫儲已竭擬於鄂省開設彩票以資挹注曾飭藩司瞿賡甫方伯會同善後局司道詳議章程兹由王雪岑觀察悉心參酌擬上條陳大致以此次創興必名曰國家彩票方能中外通行應奏請通飭各省督撫協力籌辦以廣銷路而昭大公至彩票每張擬售洋銀四十元分作四十條每四號中必有一號得彩每次以售洋銀一千萬元爲率其中四百萬元支給彩銀四百萬元報効國家湊還洋欵尙餘二百萬元作爲一切經費及本省津貼凡購票未經得彩者准其按照銀數請奬虚銜封典若西人購票限若干張以上無論曾否得彩均准奏請賞給寳星制軍以所議極爲周妥一面咨商兩江總督劉峴莊制軍會銜陳奏一面會商端午橋中丞札委觀察會同漢黄德道兼江漢關監督岑馥莊觀察照章開辦又以彩票二字不甚雅馴命其名曰富籖票一切詳細章程并飭觀察與江漢關稅務司賀君互相商榷務期折衷至當髮憾全無大約指顧間即須出票矣 
[君子務本]  
　　粤友來函云日前穗垣時敏學堂紳董鄧家讓等遞禀督撫兩轅曁學政衙門請准送學生出洋肄業等情旋奉督憲陶芷芳制府批示曰該紳董等捐資創設時敏學堂培植人材深堪嘉尙前經譚　部堂批准立案俟辦有成效再行奏咨在案現據禀稱開辦以來肄業生徒日衆中西各學均粗有成效候卽會同撫院學院分别奏咨俾垂久遠該紳等擬自備資斧出洋遊歴並選帶質性純良志趣遠大之年幼學生數人送入日本學校肄業由該紳等在外護持並輪值一人常駐東洋專司教授中國經史之學辦法極爲周妥仰卽開具遊歴遊學各員生姓名履歴呈候給發執照曁咨明出使大臣札飭各埠領事隨時照料可也仍候撫院批示繳說者謂今之謬妄少年每昧却六經四子之根原一味矜奇弔詭偶經握管卽國民起點愛力團體諸字面連篇累牘惡俗難堪獨時敏學堂衆紳教授出洋肄業學生仍不離中國經史之學誠可謂體用兼備不忘本原者矣允兮君子能不佩服深之哉 
[迭獲私槍]  
　　香港循環日報云邇年粤省大憲嚴申禁令不准販運洋槍若敢陽奉陰違一經察知定卽嚴拿究辦蓋恐接濟匪徒致爲地方之患　九月某日之夜有一孖舲艇由省垣開往禪山路出鹿邊某巡船上勇丁見共形跡可疑喝令暫停候騐艇户聞而疾駛勇丁怒發砲轟之艇户不得已祗得刺篙以待勇丁隨在艙中搜得毛瑟槍四枝遂將艇扣留解艇户二人及槍赴營務處訊辦又九月二十一日之晚北江輪船由省垣開往香港船將起碇時關役下船查視見大艙中有竹筐三滿載果品以手撼之覺甚沈重檢視之下有手槍藥彈藏匿其中詢所自來無人承認遂運上關廠然後將船放行 
[阻興郵政]  
　　紹興訪事友人云自中國創興郵政後傳消遞息旣速且廉行之數年漸著成效去夏杭關稅務司孟家美君派司事沈姓來郡賃筆飛弄某姓屋開設郵政分局人皆閱之近又在三橋埠百官鎭設局推廣人方謂中國仿行西法輪船電報而外當推此爲一大利源不意無各愚民見信箱上繕有西文悮爲洋人所設造言生事意在阻撓數日前無賴某某等人見局丁某甲持信分送强索一觀甲不允致相口角旋被將信件號衣盡行撕毁飽以老拳甲遂報知司事電達孟君立派管理郵務西人尼格納斯君渡江至紹拜謁府尊熊再靑太守請卽拘拿訊辦以儆效尤太守允之 
[都護啓行]  
　　杭州訪事友人云正任乍浦都統調任密雲都統于寶卿都護擇吉本月初二日由杭省起程北上省中撫藩臬及將軍都統定于上月二十七日在八旗會館設筵公餞二十九日都護親往各署辭行聞須赴都門陞見然後履新 
[准開戲館]  
　　武昌訪事人云漢上向未開有戯園蓋因流痞衆多易滋事故也近有某甲者具禀督轅請准在漢鎭租界左近開設戯館每年願報効銀三千兩以充本省度支湖廣總督張香濤制軍以時局多艱餉需支絀得此不無小補爰批准先行試辦并檄飭夏口廳同知張堯臣司馬派撥差役妥爲彈壓毋任滋生事端從此甲無丁歌和聲鳴盛商務或藉此得以振興乎 
[微員鹵莽]  
　　武昌訪事人云湖廣督憲張香濤制軍力崇簡約每出轅必屏去儀從本月某日乘馬車至教吏綰行經水陸街左近突有某甲者貿貿然來手挽馬韁堅不肯釋從人立卽扭交江夏縣研訊據稱係鄂省候補雜職需次有年因聞制軍延攬人才芻蕘必采是以繕具條陳面行呈遞搜其身畔果有手摺一扣大令隨據情禀覆督轅制軍以該員鹵莽荒謬飭司記過停委以示薄懲手摺擲還是亦可爲冐昧千進者戒矣 
 
 

Page 3

 
 
[上海官塲紀事]  
　　江蘇候補道李蔭伯觀察電報總局提調楊子萱觀察江蘇候補縣王少村明府翰林院編修黄敬輿太史前江南製造局總辦潘芸蓀觀察均於昨日赴蘇松太兵備道轅拜會○昨日江蘇候補縣丞曾煦齋二尹江蘇候補巡檢楊聘候少尹及浦東唐橋鎭巡防局員王叅軍德齡先後赴道縣各衙晉謁道憲袁海觀觀察縣主汪瑤庭大令接見有差 
[示加鹽價]  
　　和議告成賠欵浩大鹽政大臣兩江總督劉峴帥暫議將杭嘉松紹寗台温處各屬食鹽每觔酌加錢二文札行兩浙鹽運司黄幼農都轉遵辦都轉核定杭嘉松三　自本年九月内奉文之日起加紹寗台温處已屬自十月初一日一律起加昨日頒發示諭到滬縣主汪瑤庭大令卽飭差粘貼通衢 
[私梟被獲]  
　　月前私梟頭目吳昌海吳昌泰弟兄分駕槍船數十艘停泊本邑北新涇意欲支棚聚賭經紳董地保赴上海縣署禀明縣主汪瑤庭大令商請駐滬某營統領派勇彈壓兹經鹽捕緝私營勇將吳昌海拘獲昨午由統帶吳叅軍押解至縣大令飭卽釘上脚鐐收入自新所中聽候訊明詳辦 
[法員回滬]  
　　前者法國簡駐滬上之總領事巨籟達君航海赴天津籌商公務近已事畢由塘沾乘某輪船鼓浪言旋昨日行抵滬上隨卽命駕回署視事如常 
[誣控宜懲]  
　　天津人劉二與郁金大高四金高銀寳素有仇隙近日劉在駐滬德國某武員處當執鞭之役遂逞其利口誣指郁及二高糾同不知名之張姓包探帶領土匪十餘人行劫伊家衣物德員信以爲實令劉繕具禀詞函致英美租界公廨請卽提訊嚴追讞員張柄樞司馬未及查明核奪劉急不能待將原函及禀詞索回不知如何朦訴德員翌日德員命駕至廨拜會司馬詞氣悻悻似怪司馬不應置之不問者然司馬告以公堂爲各國領事官會審之地向章一應中外涉訟之案均由領事照會方可訊理否則槪不與聞今此事僅據劉一面之詞未知是否確實姑候飭提質訊以别是非爰俟德員去後飭差協探分别查提昨日包探張全林將郁及二高解案禀稱小的查得劉前因某某等天津人行兇案牽涉小的奉諭往傳抗不肯到至二高及郁均安分營生且劉有眷屬賃居高銀寳屋内今旣誣控並指小的同謀似此信口胡言若不嚴懲將來公一恐更難辦理矣劉供小的家於七月某日被高等糾衆行刦包探隨後到來此係實情不敢妄控司馬謂爾禀詞内稱有不知名之張包探帶同郁等及土匪來家翻箱倒篋搶去洋銀七十六元並銀器衣服各若干今爾供稱包探隨後到來何以前後言語不符且租界中巡緝如此其嚴何來土匪尙非誣控而何劉堅稱被搶司馬商之佛繙譯謂劉誣控屬實例應反坐惟德員尙未知其種種刁惡姑發回捕房押候照會德總領事函告德員然後懲辦可也遂將餘人一併開釋 
[英界火警續聞]  
　　前晚福建路香粉弄口某姓家失火情形略紀昨報兹悉當晚之火起於汪恒泰絲線店延及瑞豐押鋪北萬生烟紙店黄德豐蒲包店胡萬生　店福元押店永泰紙紥店一刹那間焚去房屋八幢 
[窮途可憫]  
　　浙江金華府屬某邑人馬銀才向在蘇州販售南棗近以賦閒無事貿然來滬向其友某姓借得衣物典質洋銀二十七元　船赴蘇冀操舊業不意中途被竊一空不得已回滬徧訪親朋落落無所遇遂於前晚潜至垃圾橋迤北錫金公所左近就樹上投繯自縊五百二十六號巡捕見而解下送入捕房途遇某甲詢得其情惻然憫之給以洋銀二元昨晨捕頭令解送英美租界公堂禀請善爲安插讞員張柄樞司馬諭令自行回籍免致流落異鄉 
[巖墻肇禍續聞]  
　　前日午後四點半鐘時本邑美界裏虹口蜜勒路瑞綸繅絲厰後圍墻坍倒致壓傷東西各國男女孩十餘口昨已略誌報章兹悉是日厰中向日商三井洋行購得煤若干墩滿儲墻下致墻脚爲之鬆動適寄居牆外之粤人某姓家延僧禮　各孩相約往觀驟遭此變不及奔逃以致同罹于厄此中壓斃孩二口一爲日本人石井氏一爲美利堅人界仙氏其餘日孩二口一年四歲一年十三歲美孩一口年五歲以及粤孩梁阿奀年十歲粤婦梁連安年二十有七江北孩韋步靑年十三歲郭福堂年十二歲陳冬林年九歲雖不致命亦均身受微傷美界捕房藍副捕頭聞之立派五十四號西包探協同華包探錢榮堂前往查明刻下兩死孩已各由父母備棺收殮餘均在同仁醫院醫治諒不難次第告痊也 
[上海縣署瑣案]  
　　昨日上海縣汪瑤庭大令公出回署時耆民陳廷奎在大堂上攔輿訴稱家居南鄉十六保紫藤棚橋有祖遺田數畝近被刁徒董裕君串通惡保何錫根謀吞叩求提究大令諭令回去聽候簽差提案訊懲○日前張朗卿投縣訴請騐傷大令騐明傷痕特於前晚補提案中人質訊張供有嚴嘉卿者因其女被張阿弟之妻誘匿囑小的追索索之不獲疑及小的串合致被毆傷並擊毁門窓等物張阿弟亦被毆傷不能到案求鑒嚴供女兒實被張朗卿之妻拐匿向索恃蠻故將伊門窓擊毁唐阿關供小的適患足疾並未干預此事胡阿虎供嚴等與張滋閙時小的聞聲往視並未帮同毁物嚴阿林供詞一味含混再詰之則竟出言挺撞大令怒喝責二百板著張朗鄉速將張阿弟交案質訊再核○奚杏堂控楊茂芝定貨無著等情前晚大令升堂研訊奚供前由劉姓客托小的向楊定購蒜頭一百擔計洋銀一百五十元先付五十元其餘繕立期票議定七月中交貨迄今貨不交下所付洋銀亦不付還叩求追給楊供奚來定貨後因海門水發蒜頭均遭水浸無貨出售今願付還所收洋銀再給利息十元大令准之著速如數付楚○前日英美租界公廨讞員張柄樞司馬移送張阿炳林阿元兩人到縣當晚大令飭提訊究張供小的係寗波人向業錫工兒子金生在九江輪船爲水手前月十二日九江開往牛莊兒子被同事林阿元無故毆傷急附别船回申甫抵吳淞卽因傷身死由騐病西人查見扣留現悉林阿元已到滬故特扭解公堂移案請訊林阿元供小的亦寍波人與張子金生同事素無嫌隙前月十二日在牛莊互撲爲戯張子悮撞箱上致傷其额至十七日忽患病由船主給票附四川輪船回滬甫至吳淞即已身死求鑒大令訊得此案須先騐屍然後核奪但屍在吳淞係寳山縣境未便越俎代謀遂將兩造移送寶山縣署 
[英美租界晚堂案]  
　　蔡掌發控林三妹誘拐伊妻艾氏及女阿大等情前晚讞員張柄樞司馬提訊蔡投案供稱小的之妻艾氏及女嗣大被林三妹之族弟阿榮誘令捲物私逃迄無下落小的責令三妹尋交一味延約顯係串拐叩求究懲林三妹供稱小的係浙江温州府屬某縣人在治下開整容店歇夥林阿榮與蔡妻私識近被拐逃小的情願尋交到案求恩寛寡司馬諭令交保限半月將蔡妻女交案違于未便 
[售書助振]  
　　昨承本邑英界盆湯弄絲業會館籌振所趙君味靑以錢塘楊雲成明經譽龍所箸素行室經說見际述及明經爲浙西詁經精舍高才生夙爲曲園太史所引重平日熟於漢儒家法而於本朝諸老輩說經之書亦能偏觀盡識心知其意故其爲說類皆折衷至當不尚弔詭矜奇嗟乎中國之學術日漓矣自洋學盛而典章訓詁亡自康說興而制度文爲紊膠膠擾擾人自爲師明經獨學有本原不隨習俗他日通經致用出所學以見諸施行豈特足張吾軍其亦中興之梁棟歟兹見各省洊飢迭告以經說二百部售作振捐敬告有志治經者尙其赴絲業會館購取也可 
[申報館協振紹收順直陜西振捐九月十一日至二十日止第二十六次清單]  
十二日無名氏銅小洋兩角○十三日無名氏洋一元王姓洋一元昌壽　六百七十七號銅洋十五元汪天金求順氣止痛利大便洋五元錢　　安氏洋三元○十四日永豐莊銅洋兩元○十六日義記洋廿元○十七日葛友溪英洋十二元双銅洋七元○十八日鄭氏子求弟病遠愈洋五元又小洋六角又對閱洋三元又銅小洋兩角○十九日　泰安康銅洋三元○二十日孟仲叔求季弟喉痧症速愈洋五元以上總其收洋五十四元一角銅洋廿七元四角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　前晚二十三七鋪巡防局員邱友林二尹親督勇甲赴各叚巡查見有乞丐多人仍在街頭偃臥因飭地甲傳諭丐頭驅往厰中不准在外棲止○日前南市倉橋浜歐陽全福家失去首飾等物疑傭婦某氏所竊禀諸二十三七鋪巡　局局員邱友林二尹飭傳薦頭某氏到案訊核○前日無賴陳阿四行至新馬頭攫取王桂興所豢畫眉鳥因之互相扭毆旋由巡勇拘送十六鋪巡防中局局員黄衡堂二尹升案研訊判將陳笞責二百板取具改過切結然後交人保去 
[馬路工程局紀事]  
　　英商老公茂紡紗厰查騐棉花之洋人洛神飛在途查獲沈聚山所販花衣有攙水情事因之送入捕房前日押解馬路工程局總辦翁子文太守倩襄讞委員余叅軍研訊沈供小的係浦東召稼樓人此花在鄉間收得並未攙水叩求明鑒叅軍飭從花價中提出五成充作罰欵取具遵結存案○王思明乘范小臣划船渡浦不知因何口角扭至捕房捕頭押解工程局余叅軍訊悉事起細微申斥一番叱之使退○安徽婺源縣人詹錫禮投馬路工程局控開設永大公客棧兼聚財源彩票店之吳秋明串令其夥王京堂吞没所寄洋銀二百七十元總辦翁子文太守准詞傳吳倩余叅軍研訊限交王京堂到案前日詹遞禀求催叅軍提吳覆訊斷賠洋銀一百三十五元俟尋到王京堂再核吳堅不遵斷叅軍令移送上海縣署訊辦 
[英美租界公堂瑣案]  
　　陳阿林行竊顧福章家金質對時表及金練等物約值洋銀百餘元經包探陳根寳緝獲人贓解案請究讞員張柄樞司馬商之偉繙譯判責四百板遞解紹興原籍○頑童馬文侯胡鴻川串竊鄰人李茂才家金戒指一枚經包探張阿五拘解請究司馬判各責手心一百下○毛金泉傅毛頭向浦東人沈生生訛詐洋銀十元經水巡捕何瑞福拘解請究司馬判各責三百板押捕房半年○楊子和行竊趙瑞庭家油衣一件經包探顧福其拘解請究司馬判責五百板遞解回籍○王阿榮行竊某洋人所置牛皮四張經包探劉杏春拘解請究司馬判責二百板 
[法租界捕房瑣案]  
　　前者夏冷氏控沈四泉誘拐伊女藏匿羅店鎮等情讞員杜枝園大令提沈訊供並關提夏女到案迭次研詰知尙携去各物因復飭線勇前往查吊昨日線勇回滬禀稱小的查得夏女所携金飾寄藏鎭上顧某家現已檢交地保大令提沈細鞫依然狡展不承因著重責三百板押候提顧某訊核○常州人劉少屏前在英界洋涇浜左近開設宏元小錢莊佯稱有銀出借向某姓騙得田單二紙旣而某姓將田永遠租與某洋商禀由該管領事咨照杜大令提劉押追迄今爲日已久挺押不理昨日提案復訊劉供田單二紙一在族叔劉翰甫處一已向恒泰號主孔雲海抵押銀四百兩無從呈案大令命押候提孔到案再核○大羅洋行西人雇董阿林在某小輪船上司機不知因何損壞機器估計值銀八百兩控之法界公廨大令飭押候覓得妥人人銀並保出外予限照數賠償迄今逾限已久挺押不理昨日命提復訊董供小的係貧苦之人何來如此巨欵求恩明察大令命押候過堂復核○某舊貨攤主張仲德前因收買法界工部局堆積小東門外棧房内之靑鉛數十條被包探拘案大令飭賠銀一百七十兩迄今日久尙未遵繳昨日命提復訊張供小的將家產悉行變賣實無此數求恩明察大令命還押再比○偷兒陳文奎林雙海趙長林由包探解請大令訊明著將陳責一百板林趙各責二百板卽行釋出○流氓楊啓高徐見堂在某飯館果腹與值堂人口角爭毆擊毁物件被某包探拘解至案大令著各責一百板從寛斥釋 
[美租界捕房紀事]  
　　昨晨鄉民宋三和投捕房訴稱僑居裏虹口頃間因事行經有恒路突有不識姓名之某甲乘脚踏車飛馳而至不及避讓致相碰撞甲大怒糾衆肆毆請爲究辦捕頭允之○昨晨甬人施小洪投捕房訴稱偶在西華德路新菜市左近鴻福茶園啜茗突遇著名惡棍韓金發卽彈花衣金發借端索詐不遂所欲肆意兇毆並被搶去洋銀數元請爲究辦捕頭允之 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
