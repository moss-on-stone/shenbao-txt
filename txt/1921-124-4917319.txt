# 1921 - 124 - 4917319

 

Page 1

 
 
   
 
 

Page 2

 
 
   
 
 

Page 3

 
 
時評 
[糾纒（冷）]  
　　今日之内閣非在組織而在糾纏組織云者以有調理之原料經緯以成物也糾纏云者以不規則之牽制交互以束縛也議閣事數星期由津以移京至今日而仍在未定之天者糾纏之害爲之也 
　　凡事而出於一方之主動者其糾纒少至於二至於三則糾纒自多况乎今日之所謂閣事所牽涉者固不僅三而已耶内閣總理其一也各巡閱使其二也外國關係其三也而所謂總統與各種官吏者尚不與焉更無論人民 
　　試舉一交部特别會計以言而其間之總理閣員巡閣與外國之關係悉備其糾纒能不多乎糾纒多其解决不其難乎 
命令 
　　五月十日大總統令署外交總長顔惠呈請任命張澤嘉李琅陳斯鋭爲僉事程學鑾署僉事均照准此令 
又令署司法總長董康呈請任命金浩署浙江第一監獄典獄長應照准此令 
又令署内務總長張志潭呈准直隷省長曹鋭咨保定警察廳警正孫銘珍請免本職應照准此令 
又令馬莫剛給予二等大綬嘉禾章阿薩剛伊斯馬伊剛均給予三等嘉禾章此令 
又令盧耀給予二等嘉禾章所令 
又令佟慶山給予三等嘉禾章此令 
又令孫蓉圻趙春芳均給予四等嘉禾章此令 
又令李朝棟給予四等嘉禾章此令 
又令特授勳一位張作霖勳一位王占元勳一位劉冠雄勳二位馬福祥勳三位孟恩遠勳三位王懐慶勳三位張景惠勳四位顔惠慶勳四位丁乃揚勳五位王迺斌勳五位潘復勳五位何恩溥勳五位殷鴻壽勳五位劉冠南勳五位汲金純勳五位許蘭洲勳五位秦華勳五位張學良勳五位倪文翰此令 
[專電一]  
　　北京電財部結算九年度以前共欠政費一千二百五十萬軍費二千六百三十餘萬九年度以後共欠政費二千四百二十萬軍費四千七百五十八萬共計一萬一千餘萬若不從裁兵着手終必破産（十一日上午十一鐘） 
　　北京電查今後交部應出之欵計外債九百四十五萬内債一千一百零八萬協各路及部内外并經濟局等三百七十一萬又擔敎育費二百六十四萬元公債金六百萬元新發支付劵還本二百五十萬共三千五百三十九萬元（十一日上午十一鐘） 
　　北京電今後交部入欵計債票股票利息八十萬元債票還本二百四十萬各路凈餘一千萬郵政提餘四十萬共千四百六十萬（十一日上午十一鐘） 
　　北京電有人請靳以去就要交系出閣靳尚遲廻靳目的在將交通會計開放任何人長交亦不妨自兼交長正可不必（十一日上午十一鐘） 
　　北京電靳昨二時口頭辭職徐與之密談兩鐘内閣暫時增補缺員至必要時再改組并勸靳忍耐爲國（十日上午十二鐘） 
　　北京電張志潭語人予爲推翻安福者豈有襲其故智而爲其收拾未了債務手續者張不就交長以此（十日上午十二鐘） 
　　北京電銀行界因交系下台通融不動兩使調停維持交系但貌合神離局面决難持久聞列國以交部特别便計爲借欵擔保品之保障若改爲一般會計擔保品必薄弱果實行則借權者必需參預其事因之共管問題又起於交民巷（十一日上午十一鐘） 
　　北京電今議財交暫不補提各以次長代理（十一日下午三鐘） 
　北京電昨電歐美資本家主張與日本同時淸理債務係交民巷對日本小野來華淸理鐵路借欵其中高徐濟順滿蒙四路均有提供新銀團明文不需日本單獨淸理當時决定不爲人先俟日本伸手時發表此議小野來華將受打擊（十日上午十二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電各省公團來電反對續借日債政府復電否認（十一日下午三鐘） 
　　北京電下午靳在本宅邀三使談話提出整理財政計畫首以協濟中央爲請張允可曹王以北五省旱災鄂西兵災善後自顧不遑礙難照辦（十一日下午七鐘） 
　　北京電交長靳擬自兼陸軍讓蔭昌財政潘復財次有任高凌蔚李士偉說（十一日下午七鐘） 
　　北京電財周葉交勢在必換兩張調任又成過去靳昨謁徐請以張志潭兼財政徐世章代交通徐謂老四不興莫如總理自兼商量仍無結果實則徐靳另有屬意之人現正分投接洽正式提出尚非其時（十日下午四鐘） 
　　北京電王占元已備車今日因田文烈宴王故未行靳忽發請帖訂十五日宴三使王請提前靳未允想曹張出京必在十五後 
　　北京電曹張過十五出京鄂王擬明日先回（十一日下午三鐘） 
　　北京電今日府授王占元等勳位三使日内將回任張或緩一二日再行（十日上午十二鐘） 
　　北京電徐今午親授勳位證書於張作霖父子等十九員（十日下午七鐘） 
　　北京電王占元語人鄂西彈丸地而有三天卽天蔚天縱天才官多於兵兵多於槍槍多於彈人民奮起將其驅逐官兵前往不過善後面已（十日上午十二鐘） 
　　北京電徐樹錚等財產没收案昨閣議决定先歸公家保存候判决再辦（十一日上午十一鐘） 
　　北京電中德商約大綱亦經昨閣議通過暫緩簽字（十一日上午十一鐘） 
　　北京電俄約四十九條草案編完 
　　北京電葡使函致府希望九月以前在彼任期内解决澳門界務徵我同情（十日上午十二鐘） 
　　北京電倫敦某要人電日太子到英首要問題在英日續盟吾上年五月向英日兩政府聲明文件經再向英首相重言聲明請其注意彼云續盟否尚未定無論如何對華决尊重中國民意然語甚空泛（十日上午十二鐘） 
　　北京電日參謀部願出五十萬救濟我參部政府恐受制婉拒（十日上午十二鐘） 
　　北京電厦門台民編警備隊外部向日代辦抗議（十日上午十二鐘） 
　　北京電赤峯商埠日人激增姜桂題請派交涉員並保張翼廷 
　　北京電新楊電阿赤黨羽聯合烏唐敵匪出擾古城伊犂各處擬請允准添練新軍十二營以資防制 
　　北京電赤塔管領電由恰逃來難民千餘人資斧缺乏可否仍照第一次辦法假道俄境運送回國乞示遵（十一日下午七鐘） 
　　北京電吉孫電俄舊黨運械購糧謀攻五站並聯合鬍匪首領松振等擾中東各站作内應除派第五團分防外請示機宜（十日下午七鐘） 
　　北京電曹錕函參陸處援庫直軍第三支隊調駐宣化第四支隊調駐高碑店不願遣散（十一日下午二鐘） 
　　北京電蔡成勳部第一師不願隨蔡赴甘派人與馬福祥接洽希保留（十一日下午二鐘） 
　　北京電吉督電駐汪淸日軍江（三日）撤盡延街日軍魚（六日）撤盡琿春已撤盡現留琿聯絡員二人警官一警二十名（十一日下午二鐘） 
　　北京電院電鄒芬征蒙計畫已與張使商定仍由滂江作爲國軍集中地其路線則出烏得直取叨林現除奉軍派赴滂江先後出發外政府擔任接濟餉械由奉陸續輸送軍糧奉軍第二十七八兩師均須抽調赴滂希速再與各支隊長協商鞏固政策隨時電陳（十一日上午十鐘） 
　　北京電有汲金純任熱都統姜桂題調長參謀說（十一日下午七鐘） 
　　北京電載漪病勢加重已由提署警廳派員送入中央醫院聘義醫儒拉診治（十一日下午七鐘） 
　　北京電日代公使訂寒（十四）日宴三使（十一日下午七鐘） 
　　北京電小野催結欠欵甚力政府頗爲難（十一日上午十一鐘） 
　　北京電廣州林委員電孫文援桂計畫决自肇慶進攻取左翼欽廉取右翼派陳炯光充中路司令李福林包作霖左右翼司令作戰方針仍由陳炯明許崇智會定 
　　北京電英人何爾德請赴洛陽見吳佩孚（十日上午十二鐘） 
　　北京電黔省長任可澄魚（六日）電葉恭綽黔上年旱災奇重貴部對賑會往來電文免費本省事同一例請援案葉覆照辦（十日上午十二鐘） 
　　北京電本日閣議無公布案惟某要人建議將禍首動產不動產概拍賣充軍餉靳付討論閣員多數主仍保存（十日下午七鐘） 
　　北京電幣制局電令各造幣廠停鑄銅元（十一日下午三鐘） 
　　香港電孫定星期一三五國務會議昨佳（九日）爲首次會議陳不願久兼内政已促孫簡員接署 
　　香港電陳因西江戰守方略佳（九日）集軍事會議陳并禁省報載軍事行動 
　　香港電海口北海高州惠同陽汕頭江門有將設市政廳局說 
　　香港電駐粤英領歌（五日）抵梧晤陳炳焜爲港梧間航業事陳已允任保護 
　　香港電梧商會以遏糴無損於粤桂吏因罷禁昨有米大帮東下 
　　香港電馬育航今日就財廳職 
　　香港電旅港中西人今日假大會堂會議擬求政府免加房捐以輕負擔（以上十一日下午七鐘） 
[公電]  
　　甘肅國民大會通電上海申報館轉各報館鑒本會於徑日呈政府一電文曰北京大總統國務院鈞鑒隴故瘠省財匱民窮震災之餘瘡痍載道紙幣停兌已逾半年軍隊如林糈餉難繼前聞蔡督帶兵來甘各界惶駭疉以地方貧苦無力擔負主客兵多必致糜爛各情電請垂察吞聲待命時閱兩月未奉宣布辦法羣情猜疑莫明眞相東望京邑呼籲無門當於四月十七日特開國民大會到者萬餘人討論拒外兵入境萬衆憤激有口同聲伏思我大總統我總理恫瘝在抱無問遠邇務請俯念邉黎特加憐憫收回成命以蘇民困是於隴省千萬人民無異生死人而肉白骨也感戴慈仁曷其有旣萬一不蒙採納蔡仍率師來甘主客旣分兵民交惡災民數百萬災區千餘里水能覆舟急何能擇大亂方至孰維其後爲蔡督計爲甘肅計竊料我大總統我總理必不忍出此也掬淚陳情無任依馳甘肅國民大會受慶龍張履中顔學嘉陳延年石繼祖等一萬三千五百二十人叩祈即公鑒甘肅國民大會公啓 
　廣東陳炯明通電各報館均鑒頃閱陸榮廷等感電對於我粤横相誣謗至謂與過激黨立約推行公產主義羗無故實一味造謡蓋陸等蓄謀擾粤久未得逞近更欲淆惑觀聽有所利用以桂人之生命財產供其犧牲以他省之豪俊士夫爲其傀儡此其陰險惡毒有非常理所能喻者竊思民國十年變亂迭起窮兵黷武者其敗尤速雖以袁段之勢力且不能以力征經營天下而自取覆亡核其當日用兵所費皆以數千萬計故即財政一端首足自殺今日無問南北决無袁段之財力兵力苟非至愚更無有願歸承其故智者孰爲戎首即孰先受殃惟恨生靈無辜輒被塗炭耳今桂系以少數人之野心貪慾而妄動干戈謂收效過於袁段寗有是事炯明以爲解决大局永久之糾紛宜聽諸國民之公意而各省自治鞏固共和實爲當前之急務一身旣有守土之責惟知保衛地方治安竭其能力若以侵略野心横來干犯則捍禦外侮當與三千萬人同之亦不敢信海内之遂無公論也迫切陳詞敬維共鑒陳炯明微 
　　貴陽盧燾通電各報館均鑒頃見京滬漢各報載黔省内部互相傾軋不能維持因即附和北方贊成統一並電請鄂省援助由鄂派毛鴻恩之鄂旅及吳心田之第七師抽編成一混成旅爲黔軍以袁祖銘爲司令率兵援黔等語此種無稽之語本無辯論之價値第恐淆亂社會之耳目不能不詞而闢之自護法軍興黔軍出兵湘蜀犧牲最大所擁護者國家之法律所希冀者眞正之共和北京政府不由法律產生南北講和亦未得正當之解决若圖一時之權利抛棄原有之主張則是人格無存廉恥道喪釁縱不肖何至出此奸人主張則是人不惜無中生有妄事鼓簧此眞無恥之尤也邇來全國輿論皆認聨省自治爲解决時局不易之方針黔省革新即以此爲正鵠業由各界迭開大會組織省憲會議制定本省根本大法爲施行自治之要圖正與滇川湘粤各省互相提挈令聯省自治臻於實現此刻内部團結四境乂安旣無互相傾軋之情形亦未有請援鄂省之事實黔省軍政統一上下一心野心家即欲扶助奸人希圖造亂亦所不懼惟硜硜自矢者在合法政府未成立以前决不中途改節貽當世羞邦人君子其共鑒之盧燾叩沁犯 
世界路透電 
[德國接受協約國牒文]  
　　十一日倫敦電駐倫敦德國大使今晨謁見省首相喬治氏告以德國已無條件接受協約國之哀的美敦書 
　　十一日柏林電組織内閣事因黨事發生許多困難後總統宣言如各政黨紛擾不已彼擬辭職以謝國人於是始得脫除困難 
　　十日柏林電德内閣風潮已定今日衆議院開會時前財政總長中央黨韋士博士宣布新内閣之組織韋士自任總理兼長外交前總理巴爾氏任副總理兼長國庫施米特氏長工部格斯勒博士長國防財政總長尚未任定内閣中有中央黨四人多數社會黨四人民治黨三人民治黨之加入僅屬臨時蓋該黨不願加入無國民黨之内閣也新内閣已接受協約國之哀的美敦書　　十一日倫敦電德國新總理韋士博士一八七九年生於巴登大公國工程師之子也嘗在故鄉充大學敎授數年一九一三年始入政界軀體魁偉爲德國理財家之巨擘博士雖爲中央黨領袖惟偏於左翼富有民治思想 
　　十日柏林電新總理向衆院宣布内閣接受協約國哀的美敦書之决議請衆院表决此事且謂哀的美敦書僅能接受或拒絶而已衆院討論片刻以二百二十一票對一百七十五票採納接受哀的美敦書之動議 
　　十日柏林電衆院討論接受或拒絶協約國哀的美敦書問題時雖共產黨偶起喧譁從而阻撓然並無意外事端蓋勢不能不加接受以免更惡劣之後果也韋士博五切實聲明若無竭力肩任所加擔負之决心則接受哀的美敦書亦屬無益今惟事實可令對手方面感覺德國之誠意或謂縱接受哀的美敦書協約軍仍將侵入德國云云彼並不以此爲慮 
[英礦工風潮轉急]  
　　十日倫敦電礦工罷工風潮更見嚴重運輸工聯合會幹事部集議多時决議不卸運外煤蓋以輸八外煤足使礦工失敗也聯合會發表文告詆責政府輸入外煤且謂抵制外煤决不鬆懈現正與路工聯合會協商以期此舉更爲有力 
　　十一日倫敦電邱吉爾氏述及煤業爭端謂吾人現處境危迫全國當如一九一四年之出力輔助政府云政府現正準備集全國之力以維持至要之事務投効者已開始正泰晤士河格拉斯哥·雅茅資卸煤由軍備愼加保護他港亦有此行動 
　　十日倫敦電路工與克萊特船港工人今皆不肯搬運外煤致有煤數萬噸不能起岸故路工與運輸工幹事部均有趨向罷工之勢加以輪船侍者罷工反對減資事務乃益覺複雜内閣今日開第三次會議曆時二十四小時足徵大局之危迫 
[上西萊西亞亂事近聞]  
　　十日倫敦電路透社探悉波蘭所允封鎖上西萊西亞邊界之舉尚未完備叛黨領袖柯方蒂氏每日越過邊界且有摩托載重車及火車輸運軍需接濟叛黨駐倫敦德大使今日午後謁見首相喬治氏聞係談論上西萊西亞事 
[各國事記]  
　　十日舊金山電航務部官員豫料美國與外國之船舶將有劇烈之競爭蓋以太平洋濱西航大會已於昨日解散所訂運費契約失其效力故也東洋汽船會社爪哇太平洋航務公司中國郵船公司及其他公司此後均將被迫减費與美船及美人經營之航務公司競爭云 
　　九日倫敦電商部大臣鮑爾文氏今日午後在下院提出與保護實業議案有關之動議案規定某某數種物品（以化學品及科學製品居多）於後五年内無論其來自何國一律徵入口稅百分之三十三分半以免英國製造品受外貨之競爭蓋外貨因幣價低落可在英國濫售也　　十日倫敦電愛斯葵氏今日在下院詆責政储提出徵收某種外貨入口稅百分之三十三分半之動議案巴登爵士提出修正文主張將五年之期限改爲一年經議員以二八九票對七九票否决 
　　十日倫敦電商部報告四月份出口貿旬易約英金六千萬鎊較諸一九二○年同月减少四千六百萬鎊又入口貿易計英金九千萬鎊較諸上年同月減少七千七百萬鎊煤礦罷工及於全國實業之影響於此可見一斑 
　　十日倫敦電新任駐英美國大使哈維氏已偕好荷斯大使行抵索姆泊登哈氏語客謂美國之覺對母國負有道德上義務從無如今日之熱切大帝國與大共和國必須團結一致以圖自保並救護世界云 
　　十日紐約電海軍總長鄧璧氏宣稱海地代表所上美政府之書臚舉美兵種種暴舉絶對無意識所述各節已屢經美政府駁斥 
　　十一日倫敦電全國花柳病會議開會時遠東委員會提出報告羅爾夫夫人曾曰余在香港時知註册之兒童死率超過生率八百英人治港已八十年而未留意於此余實羞爲英國女子云 
　　十日倫敦電蘭開夏棉業主人聯合會已發出通告謂自六月十一日起工人一律减資百分之三十 
　　十日華盛頓電參衆兩院對於海軍經費議案之意見現不一致衆議員斯梯文森氏日者請衆院議員拒絶參院議增之經費參議員卜英台克斯特氏曾在參院提出議案將海軍經費增至美金九百四十六兆元 
　　十日華盛頓電佛洛里達號將於今夏遣往遠東以代斯特洛斯海軍大將之旗艦赫朗號無畏式戰艦之加入美國亞洲艦隊此爲初次 
　　十日倫敦電日太子已於晚間由温沙回抵倫敦在克松伯爵邸赴宴 
　　十一日倫敦電日太子今日在市政廳受全城公民之歡迎詞禮節甚盛 
太平洋路透電 
[政府發表英日續盟之抗議]  
　　十一日北京電中政府於一九二○年五月間所致英國關於英日聯盟賡續事之公文茲經發表如下吾人屢接消息英日兩國政府因英日盟約行將滿期約中規定賡續與否須於滿期前一年協商改今已交換此事之意見如果賡續則該約將加修改此事與中國及遠東至有關係華人聞之皆爲驚惶幸按諸國際成例兩友邦締結條約僅能包含正當屬於訂約國之權利與利益此項成例因大戰之結果益見鞏固蓋在大戰之中國際平等已成對待列國之金律也如該約條欵中仍有 [中國 ]及 [中國土地完全 ]之字樣而中國並未爲該約之一方面則實侮辱獨立國之體面與尊嚴中政府與國民不能任令自然而不加抗議也 
[外蒙難民行蹤]  
　　十日北京電外蒙中國難民五百十一人已抵綏遠交通部已命鐵路公司備車運之至京 
[東俄近事記]  
　　十日赤塔電赤塔總司令愛奇將軍因勞農常備軍與貝加爾之黨人支隊互起衝突業已辭職由白羅夫將軍代之愛奇已被拘加入尼基福羅夫新内閣之反對黨僅少數黨數人 
　　十日伯力電伯力軍隊反對過激黨甚力共產黨指爲受守舊黨宣傳之惑軍中逃亡者日多 
[香港近事記]  
　　十一日香港電航務裁判所審訊三月三日豐茂號在自礁外失事案查明失事原因乃由誤取航路所致 
　　十一日香港電今晚有羣衆在皇家劇塲開會反對政府增收房捐宣讀决議案如下公民大會懇請政府取銷此次立法會議所通過增加房捐之議案 
[日本近事記]  
　　十日東京電據官塲宣稱間島境内之日兵已全撤退 
　　十一日大阪電九州某煤礦近被水淹昨已由礦工公司開除礦工千名僅留百餘名以待修復再行開工 
 
 

Page 7

 
 
國内要聞 
[内閣問題尚在擱淺中]  
　　東海於昨日上午十二時在懐仁堂宴請曹張王三氏并邀閣員及要人作陪與宴者計有十八人席間賓主酬酢至爲歡洽宴畢後又游行三海評賞牡丹迄午後三時曹張王始聯翩出府至席間談話多係酬酢性質并未談及時局問題蓋昨日之會本爲賞心樂事之舉若於陶情怡性之時而參以愁雲慘淡之時局纒繞胸中實未免辜負外傳昨會專爲解决内閣問題而設實係揣測之辭因是之故昨日關於内閣之消息仍不外前日之脫胎一言以蔽之仍陷於沉悶之狀態而已惟聞顔張董王四總長昨特聯名具一懇切之函派楊熊祥爲代表赴津竭力挽留范源廉據此以觀則亦可探索昨日内閣問題之空氣矣 
至於内閣問題沉悶之故一因與論界對於張弧之財政多爲猛烈之攻擊即歐美所辦日報通信社亦表示不信任之論調當局鑒於四周空氣如是之壞遂將此事暫時擱置張弧旣遭輿論排斥乃飭其部下書啓用眞筆版犯刷一普通投緘向北京各報館分送大致謂連日報紙紀載鄙人入閣消息頗多誤解鄙人是否出長財政雖有此擬議始終並未承諾原不必置辯但捕捉風影之談淆惑觀聽與鄙人名譽大有損害以現在情勢而論對日借欵乃絶對不可能不敢爲之事日本正在追索舊債之際新債更何從說起此淺識者所能見及且鄙人在財政界將及十年試問曾向何國借過債欵果如報紙所載鄙人雖愚何至於此至鐵路借欵之有無係交通部主管事非現在或將來財政總長所能主持尤非鄙人所能知云云此函雖爲辯白借欵而發然亦可見張之財夏尚未至成熟之程度二因舊交系之不肯輕去致與靳閣成勢不兩立之局蓋舊交系之計畫非僅欲維持財交兩部之原有地位且有進一步作倒閣運動之說當此兩不相下之際又有進調停之策者擬以張志潭調財政兼敎育王乃斌調交通齊耀珊長内務邊守靖長農商靳所欲用之張弧旣不上台交系閣員亦一併退出此說能得各方贊同與否尚未可知也 
　　此外則有某報記者與靳之談話亦頗可參證此中之消息據云昨日（九日）下午六時某報記者因欲略明政潮之眞相特與靳氏約談於其私邸某記者先叩以天津會議之結果靳氏云余此次與三使會商時局抱有三項意見（一）爲維持改善政局之現狀（二）爲排除國家分裂之危險（三）爲建設國家之大計增高在國際上之地位反覆討論三使之意見極爲一致現在總統與余及三巡閱皆抱同一之態度上述之點蓋有不易之步驟現在之政局固宜維持改善然所謂維持現狀者不能永久停止而不進故第二步宜亟謀國家之統一即所以排除國家分裂之危險國家統一而後猶是一積弱之國家耳故第三步不可不從根本刷新政治建設國家之大計則我國在國際之地位自然可以增高此三者旣已决定則如援庫問題財政問題統一問題皆自然有法可辦故從精神上言之此次會議之結果可謂樂觀之處甚多至於財政困難情形在今日已無庸諱余此次在津曾以去就要求曹健亭（鋭）之入閣並非一時客氣之言不如吾願至今尚爲抱憾蓋曹君而長財政旣可增加内閣分子健全之程度又可溝通中央與地方之實情近來中央財政之困難由於來源枯渴現在各省情形固難望如從前每省數百萬之解欵故先求烟酒鹽關犯花等稅之不再截留鹽關本有定法印花爲數亦尚不鉅三使所一致首先實行爲各省倡者即在先以烟酒稅純歸中央收入至於統一問題余之意見在先使西南各省明瞭於中央政府之無惡意亦不强其爲形式上之順從因王使與各省頗爲接近故數月以前即往返電商令其開誠接洽外間所傳數省同盟之說實中央與王使事前諒解悉依中央之計畫非王使之有他意外傳實屬誤會又關於選舉則三使皆贊成速辦歸即實行此亦由於根本意見之已一致也某記者繼又叩以内閣改組之内容靳氏云上所述者爲根本意見依此意見以實行須有健全之内閣閣員之行動尤須共同而一致故改組内閣選擇人物極爲不易余對於閣員人物之標凖第一須操守可信第二須有行其職務之才能第三須有相當之資望求諸目下之人才實爲難得今晨（九日）余尚與總统詳細磋商今尚未可以明告外傳財交等閣員之名單皆屬未定余思之實覺甚難倘不能覔得相當之人物則國事仍難望其進行余亦不欲久居其位故此項問題與余之去留頗有關係也言時頗爲歎息按靳氏所稱若不得相當人物則余亦不欲戀棧云云殆即外間靳氏辭職說之由來然以愚所聞則昨日固仍在接洽中也 
[京學界對政府失信之憤慨]  
　　昨日（九日）下午二時半國立八校敎職員代表聯席會議在美術學校開談話會對於政府失信問題互相交換意見者良久僉以國務院秘書長郭則澐計誘敎職員承認三條辦法後不特四月分經費二十二萬元毫無前落並且四月分應攤還之三分一積欠亦分文不發前之期票謂五月二十日可以支付者今則並此而不能簽字且公言政府目下實無欵可籌是通過閣議之三條辦法仍是一紙空文况以法律言已通過閣議之三條不容以個人意見爲轉移今竟視同兒戲雖曰政潮未靜解决無由然而敎育風潮非敎職員不欲早日解决乃政府不令早日解决此項責任全在政府同人爲委曲求全讓步至於最後此後是非惟有聽國人裁判而已最後决定暫持冷靜態度且看政府有無維持誠意及國人有無辦法是日全體代表均甚抱悲觀 
　　又前日罷課八校學生聯席會議開會對於政府不切實履行國務會議議决條件羣情異常憤激决定先對政府提出警告書並議决種種辦法其警告書如上這一次罷課學校學生學業的耽悞已經五十餘天了其所受的犧牲和苦痛政府亦是知道的政府前次提出每月的經常費和保障的方法希望各校敎職員承諾各校職敎員也大體上與以容納並且已經宣告復職那嗎我們學生只希望政府快快履行即日上課不致耽悞光陰到得今日三部訂明的事情在那裏付欵的保障方法究竟是怎樣政府對於他自已所說的話要履行還是不履行政府難道果完全不顧信用忍再以數萬學生的光陰爲兒戲麽社會一般的輿論都說政府没有意維持敎育我們學生還是始終原諒他如果像目前這樣情景政府將何以自白學生雖欲諒解亦眞無法諒解了我們很希望政府不要看敎育界爲無力的東西可以任意蔑視的國家的度支雖然支絀人民還不是照常納稅麽人民旣有納稅之義務就應有納稅的權利政府應給我們的敎育就是我們的權利權利如有損失義務亦當然可以停止總之時至今日政府萬不可再取延宕手段學生亦是忍無可忍了我們學生很希望政府在本星期以内確實履行保障的方法保持政府的信用 
[外交部消息之麟爪]  
　　英日繼續同盟問題最近日本方面極力運動大有不達到目的不止之勢聞外交方面連日迭得顧使來電報告此事大略云英日同盟之繼續將於七月中决定現在英政府已着手凖備一切並預行討論約文各等語當局接到此項電告星期五日曾爲一度之討論星期六日即派刁作謙親赴英使館聲明一切並於八日拍致駐英公使顧維鈞庚（八日）電一件内容略謂英日同盟續訂在即凡約中關於我國有所妨礙之協定未經我之同意者决難承認希即就近聲明並密爲偵察如有所得務隨時詳報以便預籌應付 
　　國際航空公約前經顧專使在和會簽字後即將原約四十三條錄送外部請爲轉呈批准上月由顔外長提交閣議討論結果發交有關係各機關覆加審核關聞各機關對於此項公約認爲有應行聲明者三點（一）各國航空器運入華境應照新章納稅不受條約上之束縛（二）各國由飛機運入中國之郵件以經過中政府許可入境之郵件爲限（三）各國飛機在中國境内使用無綫電須受限制以上三項爲我國批准該公約之先决條件已由外部轉電顧公使即向各國分别提出俟得承認再行正式批准 
　　琿春案發生後中國商民死傷損害等事迭有所聞惟其詳細數目尚未明瞭昨聞政府近接孫烈臣電内稱關於延琿案商民之損失迭次派員調查兹據延吉道尹報告琿和延汪東五縣財產上之損失共計八百三十二萬一千九百二十元死傷共計一百六十六名應如何交涉迅乞指示辦法並希向日使嚴重交涉等語政府已於昨日覆去一電大意謂迭電均悉琿案撤警已具文向日使催促因日使歸國在即無暇及此致無答覆損害賠償等事俟日使來京後即可開始交涉乞即轉告商民勿滋疑慮 
　　暹羅設使案現已圓滿解决聞某方面昨接駐日胡公使來電略謂東日向駐日暹使催詢設使問題頃據該使覆稱接奉該國政府正式電文對於設使事極表歡迎請即實行等語查此案旣得暹政府之同意應請從速遴員呈請簡派以敦邦交而慰僑望 
　　德國所派非正式之代表現已到京擬不日赴外交部交涉一切外交顔總長亦擬派員爲正式之接見但聞中德兩國通商問題目前尚待考慮其成立之期至速亦須在明年一月以後云 
[開封擁趙之國民大會]  
　　鄭州快訊云自彰亂平後旅京豫人尚日以懲辦趙氏兄弟爲請中央陷於左右兩難故通緝令遲至五月三日始下當通緝令未下之前數日豫人之擁趙派即約定五月六日開國民大會一面慶祝趙傑平亂之功一面電請中央速頒緝成明令以順輿情開封街面上已滿貼公民大會廣告而通緝令適於大會之前一日到汴欲不開則勢難中上欲開則又無所措辭於是又變方針改爲要求辦理善後會是日上午十一時汴中各界齊集豐樂園除各團體各報館省會議員多數到會外趙司令龍警廳長張實業廳長王財政廳長亦先後蒞止公推張子模君主席報告開會宗旨旋由高培靑高子儀胡白蕾相繼演說大都係報告彰衛被禍慘狀及鋪叙趙傑寳德全功勛最後由某君宣布辦法六條（一）調查彰衛受害慘狀要求中央賠償（二）通電宣布旅京豫人袒成罪狀（三）電叙趙傑寳德全勘亂功績請政府給奬（四）請軍民兩長籌辦彰衛及駐馬店事宜（五）公舉代表對於袒成之人（如袁克寛秦樹聲輩）提起訴訟（六）電請中央趕調馮旅出境大家均甚贊成遂公推高靑胡醒黄牛翔九楊鴻聲高子儀任豫生張子模崔次庚胡伯雷等九人爲代表各項電文已於七八兩日拍發其通電全國之電所列四條件（一）調查被兵各區損失請政府及各慈善家及河南軍民兩長籌欵撫恤（二）電請奬勵趙寳（三）請懲辦助逆紳民（四）請調馮玉祥出境國民大會之成績如此（四月八日稿） 
[寗地廳判决機工案之反響]  
　　江寗地方廳對於機工搗毁省議會一案日前已宣告判决昨陳伯盟等致北京司法部總檢察廳電云竊查九年十二月二日有政界要人嗾江寗緞業公所董事假借名義賄買流氓搗毁省議會毆擄議員職員等情節經電聞在案歷時五閱月未聞行政司法方面實力查辦及江寗地方審檢廳竟將從未供認共同行爲之劉宗保張玉林二人定爲有罪而於議會職員施源指實行兇之陳三烏及議場守衛長楊夏汾認明面有疤痕率衆入場之李姓與議員朱積祺親書面呈省長檢察官犯罪人名單一概免訴夫白畫擄人至十餘里之遥被拘至十餘時之久以軍警林立之省垣不能緝獲眞犯顯係故縱毫無疑義况當省議會遇變之際曾函請檢廳聲明現在犯罪實施中正可從事偵查該廳置若罔聞今混指貧同乞丐之無知爲李代桃殭之計不知是何居心用敢電請鈞座電令檢廳嚴搜證據重行起訴并懇移轉管轄以昭信讞無任企禱陳伯盟夏宗翰江祖照郝應泰等叩 
[寗垣之銅元問題]  
　　齊督王省長因本省銅元充斥前已通令各關卡限制入境昨皖督張文生省長聶憲蕃以皖省軍需孔急擬運銅元來蘇售銷兩長當即電復云豔電悉現在省垣銅元兌價飛漲金融已致恐慌生計尤受影響南京總商會呈請立飭造幣廠停鑄而上海一埠時又發生拒收銅元風潮自不能不嚴加取締以維市面况江寗丹徒又均在限制銅元入境區域以内明知貴省爲難按之與論證以商情重以禁令再四思維愛莫能助擬請稍綏時日俟兌價平復再行酌察辦理尚希鑒諒省會警察廳長王桂林昨呈軍民兩長稱在下關太古碼頭查獲蕭道成携帶銅元三萬枚實逾凖帶五千枚之限惟據下關商埠商會函請發還應如何辦理請鑒核示遵兩長批云現在銅元充斥每銀洋一元兌一千四百九十二文之多皆由外來銅元輸入所致自非嚴行查禁不足以維市面此次蕭道成携帶銅元至三萬枚應即查照定章第三條辦理仰仍督飭長警嚴行偵查毋稍疏懈又據呈查獲楊桂洲携帶銅元六千枚仍照第三條辦理再下關森源錢莊據楊供稱掮送由江北帶來銅元已數十次每二三包或四五包不等現在銅元充斥該店難保非私運機關仰即妥速偵查如有確證即行逮案懲辦 
　　南京總商會以鼓鑄銅元本爲流通市面今因充斥之故不限制鼓鑄而限制流通無怪商民咸稱不便若以通行爲販運而加以限制則凡以銅元爲煤介之各商業受此束縛勢必視爲不祥之物輾轉停滯其影響於商界自不待言推而至於工界以及外人在商埠之營業一旦發生衝突患尤不堪設想現在治標之法似非寛予入境限數不足以資周轉昨特呈軍民兩署請變通辦法銅元入境限制以五萬枚爲標準按照市價合銀二百三十兩有奇准予通行無阻其逾此數者或由商會加函證明或請官廳給照護運並請查照前呈各節電咨財政部迅飭各廠停鑄并一面召集官商會議妥善辦法以利交通而維幣制此種主張當局恐未必能容納也 
地方通信 
[松江]  
　　楓涇學界之五九紀念會楓涇各學校前議决於五月九日聯合遊行今日（九日）除北鎭各校臨時缺席外南鎭如縣立五高區立第一二國民·及義務學校等全體均於上午九時三十分先後齊集南操揚舉行紀念式各界到會者約有千人首由五高校長蔡匹志報告紀念宗旨學生全體唱國歌及雪恥歌高呼中華民國萬歲繼由蔡俊夫演說我國受辱之原由及雪恥之方法言辭痛切聲涙俱下次第一國民學生張耕三·第二國民學生戴繼香·相繼演說雖年甫十齡所說亦頗動聽演說畢乃出發遊行沿途高唱雪恥歌并勸告商界勿買賣劣貨分送五九刊頗受各界歡迎云 
　　私米充公標賣去歲平糶局派人至無錫載米經護送師船在途截獲私米兩船嗣由警察局斛存白龍潭積穀倉内本年先有張某呈請省長將私米移充北振松江市敎育會則續電省長請即充公後撥作義務敎育費經省長令飭縣署着將此項私米半充北振半作義務敎育費縣署奉令後即轉令警察局遵辦因由那鶴年警佐·約同農商敎育三會及松市敎育會代表戴平章倪宇昌倪世昌吳子祥沈璇等於十日午後赴倉監斛計得百六十石五斗續赴商會請米業董事張若水估價估定每石五元四角共洋八百六十元儘人於三日内向警察總局投標承買估畢即由各到會人公推沈璇起草電稿即日用農商敎育會名義電請省長令縣轉令平糶局總董指交主販以憑究辦電文如下南京省長鈞鑒松江平糶局樹旗販米一案業奉明令將私米充公惟不究主販不足以平公憤應請飭縣勒限該局總董交出主販歸案嚴辦以伸法紀松江縣農會縣商會縣敎育會市敎育會叩蒸 
[揚州]  
　　淮揚道尹來揚調任淮揚道尹胡海帆於九日晚乘江運官輪來揚在此盤桓一日訂於十一日赴淸江浦履新 
　　緝私餉薪未發駐防淮北緝私五營鹽警自奉令劃分淮此分統管轄以運副蔡國器兼充統領團長劉海峯兼帮統後四月份之軍餉雖經鹽署電飭海州稽核分所給發尚未領到緣該所須見放餉淸册始可撥放劉團長以餉册急切難造久久不發誠恐軍心疑慮電詳揚州緝私统部請示該部以稽核所無干涉鹽務行政權已復電劉團長向該所力爭先給薪餉後造名册未識能否辦到也 
　　烟犯判罰鉅金沭陽婦人陳張氏饒於財素有烟癖近且因事來揚庽舊城牛彔苍内事爲縣署所聞昨日密派探警將該氏拘案判罰一千一百元揚人以王知事所判罰金超過刑律二百七十一條最高額之制限多以爲異 
[徐州]  
　　國恥紀念之大遊行五九紀念江蘇省立第七師範·第十中學·銅山縣立甲種師範·第一高小·第二高小·乙種商業·基督敎立培心書院·吳氏私立兄弟小學·全體學生於上午七時齊集南關吳氏小學大操塲開會各核職員學生相繼演說不下六十餘人聲涙俱下全塲悽然至九時出發遊行全城省立第三女子師範·縣立第一二女子高小·基督敎立正心女學·亦於七時半會集於三女師開會演講八時出發遊行是日九時半忽大雨滂沱各生雖濕透裡衣仍冒雨遊行沿途分散印刷品觀者多爲感動 
[南昌]  
　　五七日之學界大巡行南昌學生聯合會今日（七日）在公共體育塲開國恥紀念大會八時左右男女各校學生即陸續整隊蒞會警察廳曁憲兵營均臨時加派兵警協同學生聯合會派定之糾察員維持秩序開會後先由豫中奏軍樂次二中奏國樂音節悲愴全場感動次主席報告開會宗旨全體向國旗行三鞠躬禮次各校學生唱紀念歌次裘友椿等相繼演說時已十一句三十分鐘理事部職員以游行鐘點已到隨用口頭通傳各校代表各自整齊隊伍準備出發遂由糾察員按派定次序以豫章中學軍樂隊曁學生會所置警告同胞毋忘五月七日國恥紀念等字旗幟爲先導次豫章中校·平民夜校·模範小學·南昌高小·新建高小·女子師範·女子職業·女子公學·義務女學·匡秀女校·修德女校·葆靈女校·婦幼醫院·明德女校·專門農業·公立法政·靑年會第一工業·第一中學·第二中學·郵電傳習所·贛省中學·大同中學·童子軍·匡廬中學·啓新中學·師範講習所·並由警務處所派消防隊·曁憲兵營所派憲兵·分佈於隊伍前後驅逐閒人是日遊行經過街市自皇殿·百花洲·萬子祠·府學前洗馬池·佳山廟·楊家廠·中大街·新建縣署·步半街·西大街·鼓樓下省公署·出章江門·滕王閣河街·三聖廟·乾魚街·米市街·直冲巷·進廣潤門·合同巷·書街·翠花街·萬壽宫·塘塍·上石頭街·書院街·進賢門街·繫馬椿·荆波宛在·羊子苍·三道橋·返公共體育場途程約三十餘里秩序井然回至公共體育塲後時已四時左右當由理事部指揮男女各校排立塲中攝影紀念而散 
雜評一 
[歐事與中國（默）]  
　　歐洲之大戰爭自賠欵問題發生枝節後戰雲重起於歐境世界之人又復注目於此歐戰之一事今德國已有接受協約國要求之消息則滿天風雲頓歸平息而世界和平乃得確定而實現矣 
　　夫以歐洲如此之重大問題經千迴百折之困難而一旦解决危險悉除獨我中國内部之事長此紛擾而無從收拾南北之统一遷延復遷延依然無法解决即北方之區區内閣問題猶且爭持數日而不决豈中國事竟難於歐洲之大問題乎夫亦國人無厭亂之心耳 
　　歐洲之對德大問題解决後必將依次而及於其他問題遠東方面向爲德事而不暇顧者今後各國之政府必將解决其所未了展布其所定之政策於將來各國人民向因戰局未定而金融不能活動商業不能發展者今後亦將聚其全力於遠東我國内部之事尚不能自决將何以應付此潮流乎是則我全國人不能不及早覺悟者也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歡送五顧問就職大會紀]  
　　昨日爲工部局五華顧問就職之期下午二時各團體假上海總商會議事廳開歡送大會到會者除各路商界總聯合會·曁各馬路商界聯合會均有代表列席外公共租界納稅華人會理事陳則民·史量才·袁近初·兪國珍·朱賡石·包志拯君等·與銀行公會代表姚仲拔·蘇州同鄉會國貨維持會代表汪星一·寗波同鄉會代表應季審·潮州會館代表黄少岩·工商研究會代表馬樹周等共計四百餘人顧問宋漢章·余日章·陳光甫·謝永森·穆藕初五君亦次第到會（一）陳則民主席報告開會宗旨略謂今日各市民各轉體代表到會者甚衆吾人爭市民權自始至今其所得如此故今之歡迎並非對於市民權爲滿意惟五顧問之才學道德將來必有以慰吾人之望者耳云云（二）馬湘伯君演說並述上海租界歷史略謂前淸咸豐元年時上海二洋涇橋僅有二十四間房屋咸豐五六年吳某任上海道時由麥家圈麥牧師要求立一巡捕房管束年貼經費五萬兩後擴張至三茅閣 
[歡送五顧問就職大會攝影（一）]  
　　自右向左（一）馬湘伯（歡送者）（二）陳光甫（三）謝永森（四）宋漢章（五）穆藕初（六）余日章 
　　橋增爲每年十五萬兩至同治年間外人每開董事會必有華人加入如唐景星·徐一之等皆曾被邀入席無奈華人參入者旣無主張或竟無人與會遂漸爲外人所獨占故華人之權利半由吾人自甘放棄者耳又六馬路格致書院純係華人經費建成後亦自甘放棄之今日欲參與而不得費九牛二虎之力只得一顧問非吾人所最傷心之事乎今日爲挽回利權之第一步請五顧問奮志前進仍以忍耐自持云云（三）海寗路商界聯合會代表宋誠彰進歡送詞（四）宋漢章君代表五顧問致答詞略謂今日承諸公及各團體歡送非常慚愧馬先生所言鄙人亦表同意總之五顧問有一分力作一分事來日方長務望各界指敎云云（五）民國路商界聯合會·寗波同鄉會均進歡送詞（詞附後）南京路商界聯合會亦致歡迎詞（六）馬湘伯君補述外人要求租界所據之理由即以滿淸旗人駐防不受漢官管束爲根據云云（七）馬樹周代表工商研究會歡送並停三事甲·請五顧問勿常缺席授人口實乙·有問必答務期言之詳盡丙·五顧問如有爲難之事請與大衆討論進行（八）五顧問攝影全體攝影散會後進茶點至四時三十五分五顧問乘汽車赴工部局就任由代理秘書Rowe招待並導入九董事會議廳由工部局總董致歡迎詞五顧問亦致答詞詞畢彼此互道寒喧小坐片時五顧問興辭而出遂返納稅華人會（在總商會内）與諸理事曁總聯合會代表等聚談後始散茲將諸歡送詞錄之於左　　詞一今日爲我上海租界納稅華人會·公舉華顧問宋穆余謝陳五君·赴工部局正式就職之期本同鄉會闔屬同鄉·僑寓上海租界·不下三十餘萬人將來關於個人自治·地方自治·社會自治莫不有賴我顧問之有所承宣也今公舉應季審先生爲本同鄉會之代表躬詣總商會敬向華顧問諸君前恭祝上海租界工部局曁我五代表萬歲中華民國十年五月十一日寗波旅滬同鄉會全體敬祝 
　　詞二維中華民國十年五月十一日爲我租界全體市民公舉華顧問五君蒞任之期全埠團體開會歡送同人等亦得參與其列幸何如之義當謹贈佳詞以悅諸君之行而吾儕不特不如張老之善頌反若有無窮之憂者良以要求此市民權幾經爭執犧牲絶大之代價始有今日之初步我全體市民今以公意舉諸君諸君不當以吾儕之歡送爲私交此諸君之所知也受命於民扶持正道此又諸君之責也堅以立志忍以濟困勇以赴義明以察物凡此四名皆全體市民所期望於諸君者諸君他日必能出其所學以慰全體市民望治之盛心兹當蒞任之時同人等感諸君之熱誠冀前途之幸福謹貢數言敬祝市民權萬歲諸君萬歲中華民國十年五月十一日民國路商業聯合會全體職員謹上 
[五顧問就職紀]  
　　工部局之歡迎詞與五顧問之答詞工部局公報云華人顧問董事宋漢章·謝永森·穆藕初·余日章·陳光甫·五君應工部局之請於五月十一日蒞工部局當由總董史密士氏代表旅滬外人向之致歡迎詞曰諸君余之同事與余今日代表與諸君共居於此之上海外人歡迎諸君上海外人租界係中國圈出以備外人居住之地而外人在此租界中須擔任煩重負責之職務維持界内中外居民之公共安寗·秩序與良善行政此爲諸君所素悉者依照舊章華人不許居於租界此層諸君或亦知之但此章依外人之一致志願業已廢弛多年爲各方面利益計也吾華友祗須遵守租界章程輒受歡迎來居於此而執行此章程乃市政會（即俗呼工部局）之職責其名爲市政會其實則不盡然釋其尋常意義其眞正名稱乃上海洋涇浜以北外人之行政會也此名冗長故不常用但歐美市政會所不常有之職務而此市政會行之者即以此也其設置警察管理醫院維持學校籌備公安並辦理爲其分所當爲之其他種種事件亦即以此故責任重大有加無已但市政會旣必維持租界内之良好秩序吾人不能逃責也第爲助其行政起見市政會輒欽佩高明意見之價値吾人了解凡關於中國居民之事常有許多問題吾人於此願歡迎密切之合作與襄助而此合作與襄助可隨時商諸明白之華人如諸君者而得之也余信在各種事件上諸君建議必健全明達吾人得建議之助定能使租界内中國居民始終愉快滿足也吾人現已有若干事件願早日得諸君之意見書記行將召集會議余望諸君全體出席 
　　宋君漢章爲華人顧問之發言人答詞如下曰·吾人爲納稅華人之代表應君之請特於今日午後來工部局與君相晤吾人受此尊榮誠甚咸勉君商纔所言吾人甚爲諒察且完全同情於君之高尚觀念與期望設吾人了解正確則吾人之職務在於與公共租界内中國居民最好利益有關之各種事件上向市政會陳述意見吾人願依此進行予市政會以吾人極好之合作不僅此也吾人貢獻於市政會之職務與在此市區内各居民間友誼與好意之增進與維持容可大有裨益而因此使華人方面享有市政上更充分之權利與義務此乃吾人之大期望也 
[英人中國公會滬支部年會紀]  
　　英人所辦中國公會（ChinaAsscciation）上海支部前日在上海總會舉行常會由副會戚不爾斯氏主席報告一切茲節譯其大旨如下（一） [中國時局 ]去年中國政治情形已詳見報告書中無待贅述但今不能已於言者河南之戰爭江蘇北境之盗匪海關稅船之遇盗長江上游之不靖孫中山之自稱總統蒙古之亂相繼發現全國幾無寗土和平恢復不知在於何日就上海關係而言長江上游爲中國西部商業之必經地者尤不 
[歡送五顧問就職大會攝影（二）]  
可容盗賊横行今則船隻往來皆須繳費否則遭刼中國今非亟望歐美各國承認其爲平等國乎而吾人今所見者竟若是中國雖每年濫費巨欵養兵而行旅尚不能稍獲其保護焉但中國商人不因此困苦而沮喪營業之特性中國之復振將來必實現吾人甚望其匪遥吾人對於華人表示同情願以眞友誼助之（二） [幣制問題 ]上海造幣廠事已載見報告書中茲所言者爲上海銅元充斥事電車公司麥克爾氏關於銅元之說帖已由英總領事送達北京英使署茲悉外交團已向中政府嚴重交涉請其限制各省之鑄造此事有須愼重者慮者二第一宜以更嚴厲之交涉逼令各省限制產額第二宜阻止各省濫運銅元來滬今中國尚無改革幣制履行其條約義務之舉動此種大事宜由外人監視襄助爲之愈無疑義爲中外人民利益計此種有益於人之事業亟須舉辦否則嚴重事勢不久將至如今日電車公司之拒收銅元一事即其證也（三） [商標 ]本會派代表合同英商會組織商標委員會討論保護商標之辦法迄今十八月多所議妥而尚須討論者尚爲不少此事不僅關係英商之利益且與他國在華之商人亦有關係故辦理甚覺困難所可預告者不久當可到吾人商標在中國各處得有充分保護之時機矣（四） [敎育 ]倫敦中英友誼會康撲女士已編成留英中國學生指南一書以使中國學生於赴英之前獲用種種之指導主席後述英使等來游上海等事報告旣畢瑞和洋行大班諾愛爾氏起稱日政府諭令上海人士之執有日本各證劵者交缴所得稅此稅現增至百分之四旣不住於日本何以須繳此稅請新舉會董從事調查日政府此舉是否適當主席允之旋散會 
[關於銅圓問題之縣知事函]  
　　電車公司拒收輕質銅元一事曾經上海縣沈知事邀集南北市商會會長到署開會議决銅元照常通用設法禁止進口已函江海關監督及路局長分别嚴查一面函致交涉公署請商領袖領事知照電車公司照常收用又呈請江蘇省長下令查禁私鑄私運各在案昨日上海南北市兩商會接上海縣沈知事函云案奉交涉員函開關於輕質銅元事已酌函領事團設法維持諭知工部局及電車公司加以審愼考慮暫緩實行一面妥籌雙方兼顧之法以恤貧苦而防紛擾俟得復再行布聞惟此項輕質銅元究係何處所鑄運用何方法輸入仍希詳確調查迅予見復以憑核辦 
[法租界商業聯合會開會紀]  
　　本埠自輕質銅元充斥以來華租電車公司有挑剔拒收之舉延及市面商民均受困累現經官廳商會出示勸告大小各店已一律通用惟租界電車售票人仍多挑剔法租界商業聯合會爰於昨晚八時餘邀集本界各店舖提議補救方法僉以輕質銅元來源日廣若不設法禁止則日增月盛價格將不知伊於何底若除龍紋銅元外一體拒收亦非持平之道由衆互相討論以爲現市流行全新花邉銅元及嘉禾紋私鑄銅元銅質最爲輕劣如能將此二種加意拒收則輕質者不禁自絶兌價亦得漸平衆以爲遂即通過次由江錦春劉屏仙報告至總商會歡送五顧問就職情形并希望五顧問熱心任事以達公衆勝利云 
[航業消息零拾]  
　　太古公司之新寗號輪船今日開赴港粤本埠豐銀行裝有現洋七十七萬五千元及金洋兩箱運往香港銀子十五箱運往廣東又寗紹公司之新寗紹輪船昨日裝有本埠鴻勝莊運赴寗波之現洋五萬元而太古之新北京號昨由寗波裝來英洋五千元 
　　北美西雅圖之商界巨子十餘人此次乘提督公司之新郵船華納溪號來滬昨抵上海均在招商局之北棧登岸茲將各人之名姓紀下（一）安笛生（二）勃蘭（三）彼得可克（四）大來夫婦（即大來洋行行主）（五）安姆生夫婦（六）弗倫克夫婦（七）戤勃生（八）海伯禮（九）歷物司基夫婦（十）麥克都司（十一）牛煥德（十二）施亨達（十三）羅斐（十四）韋蓮姆夫婦（十五）胡爾心夫婦（十六）伊文思小姐 
　　昨日有美國巡洋艦濆斑莊Cainpey與英國兵艦勃羅倍爾號Bluebell兩艘進口美艦泊在浦江第一段英艦停於中段聞該兩艦均係初來上海云 
　　怡和洋行之中印輪船公司總大班以服職於該公司各商輸中之西人在歐戰時徵調回國殁於戰事者共有愛爾可克等十二名茲特託本埠耶松船廠製造一碑將陣亡船員勒銘以誌紀念此碑現將竣工一經造就便蓮往香港總公司云 
　　調查本週間停泊滬港之商輪共四十六艘計六萬七千八百四十五噸比較上次調查少船十四艘减小噸量四萬一千九百四十一噸 
[中國煤出口問題]  
　　字林報云英國煤礦風潮歷久未息於是中國煤可否運銷歐洲及世界他處之問題又復爲人注意近來各方面雖遠如澳洲歐洲皆來電詢及此事惟就目前所知尚無交易成就中國有數煤礦公司殊不注意運煤出洋之貿易蓋以本國實業需煤方多雅不願運煤於外也惟有不甚著聞之煤公司則準備於有利時裝煤出口運費問題前曾爲裝煤赴歐之阻力至於外國所需之煤額與煤質靑島方面未嘗不能供給但運費則至今尚不合算聞每噸運費須賤至三十先令運煤赴歐始有利益而在今日航業公司尚欲收運煤水脚每噸由四十先令至四十五先令也中國煤出口尚有一困難點即途中煤忽發火之危險是煤之爲物於航運時須大愼重 
苟其所含發燃物超過一定之成分則危險頗大前曾有一批煤運出中途果然失火可爲殷鑒以言吕國煤出口之將來氣象今有一事須注意者去年開灤煤局曾宣佈其在秦皇島設立鐵廠以煉長江礦鐵之計畫該局與長江鐵礦主已簽定合同計礦鐵四百萬噸該局又向他方面調查鐵礦聞該局所聘之技師以建造煉鐵廠者近已來滬前往秦皇島他日此廠開工需煤必多苟非開採新煤礦則中國煤更不能供給國外之需用矣澳洲索煤於中國此爲煤市中有趣味之一事在過去兩年内中國境内商家曾以澳煤可否以相當價運銷中國爲詢今澳洲乃欲購進中國煤前後情勢適相反也 
[米價又漲至十元以上]  
　　滬上米價前昨兩日忽又飛漲最高機白粳每石漲五六角之多中關貨則漲三四角南市方面稍平閘北特别之白粳每石已開至十元零三角調查其驟漲之故一因天時霪雨米船到頭稀少聞王省長有嚴防私運欲領護照内填明某地至某處俾免朦蔽一因人心預料多雨農田受害一因各產米之地鄉人育蠶正忙葉價甚賤有米不糶致又有此漲價總望天時速放晴光米價始可鬆動也 
[最近之糖市]  
　　東西洋車糖價自本年至今逐步跌落日本大里N嘜十一兩五錢尚難立定邇因東糖大里廠又到五六千包臺灣廠糖亦即日可到各糖行存貨者均已情願虧折脫去靑赤底碼甚小前日太古糖開價跌去八錢交易仍然沉寂據謂若太古再跌一盤則錦茂亦必隨之開小因之人心更懐虚弱也 
[仁穀公所反對加貼印花稅]  
　　雜糧業仁穀公所代表張樂君葉惠鈞等前日（十日）午後三時爲加貼印花稅事在該公所特開會議到同業份子數十人提議良久僉以現在五月份大檢查舉行在即深恐官廳壓迫强令加貼一角未免激成事變凡在同業應各一體堅持拒却徐圖進行方法云云昨日並由該代表等致函縣商會云敬啓者印花稅改貼一角一案迭經敝公所邀集同業討論對付方法僉謂當軸不卹商艱變更稅制由二分加至一角竟增四倍之多苛累莫此爲甚商家以有限之血資何能填無底之溝壑衆情異常憤激决不承認現在大檢查期限已屆昨於本月初三日敝公所復又邀集各同業會議仍照上年各路商界聯合會之議案貼用二分不得加貼一角茲經議决一致遵守倘檢查時官廳如有强迫行爲深恐彼時激成意外事變敝董等實不能負擔責任事機急迫爲此具函請祈貴商會從早維持以安商民而弭事端不勝迫切之至 
[改組滬北商會之草章]  
　　閘北商業公會現已提議改組滬北商會擬具草案共分八章三十六條前日分呈京内外行政各機關請予核准施行已誌昨報茲將該草章錄後 
　　第一章改組之原因及宗旨第一條本會查上海爲通商巨埠劃分租界後南北商市截分爲二滬北地方遼闊成爲特别區域近來商業振興工廠林立商務之盛過於南市縣商會設在滬南又爲租界阻隔與滬北商界不能聯絡一氣有失提倡此本會改組之原因也謹遵商會法第三條商會法施行細則第四條之規定就上海閘北原有之商業公會依法改組之第二條本會改組遵照商會法第四條之規定以本會區域内具有商會法第八條所列之資格者三十人發起從事改組第三條本會維持商業聯絡商情提倡工商實業爲宗旨第二章名稱區域及所在地第四條本會就閘北原有之商業公會依法改組定名滬北商會第五條本會以上海縣治之閘北即蘇州河之北岸地方爲區域第六條本會事務所設於商業繁盛之閘北新民路地方（未完） 
[閘北預備放寛馳路之佈告]  
　　滬北工巡捐局局長汪洋昨出第九號佈告云照得閘北市面自經開闢商塲以來商業繁盛工廠林立各種往來車輛日見其多原定各馬路路線其寛度僅止三十尺至四十尺左右匪獨商民往來危險堪虞即較之租界路政亦未免狹隘過甚本局長勘察各路情形非亟圖放寛路面不足敷用現擬定先就各路中交通最繁密之區域擇要先行放寛照原有路線兩旁路界各放出五尺以便行人業由本局標定路線開單呈奉松滬護軍使令准施行爲此出示布告自本年六月一日起凡各業主於下開路旁建造房屋均須一律退進五尺至原有房屋於交通無碍者暫仍其舊俟將來翻造時一律退進云云計開大統路·共和路·共和新路·光復路·恒豐路·新民路·新疆路·永興路·寳山路·虬江路·寳興路·中興路·庫倫路·廣肇路·金陵路 
[省長覆議會文]  
　　關於閘北水電事省長公署咨復省議會文云爲咨復事准貴會咨開閘北水電廠臨時區域移交淞濱公司要求條件討論結果一致否决咨請分别咨行更正却回等因准此除令閘北水電廠即予却回並咨交通部查照更正外相應咨復查照此咨 
[滬閔柘長途汽車公司將成立]  
　　滬閔柘長途汽車公司開辦在即特由發起人李顯謨黄申錫二君柬邀上海市·漕河涇·朱家行顓橋·曹行·塘灣·馬橋·北橋·閔行·各鄉經董並浦南之南匯奉賢松江境内沿路自治委員等定於陰曆四月初八日假閔行鎭李園開成立會以便公同籌議購辦各段地價並分任招股辦法一俟議妥即在滬地創設籌備處着手開辦云又該公司上海停車廠業經擇定滬西黄家闕路已將應用地基購置定妥准於本年秋間興工建築蓋以該處爲南北電車銜接之處旅客搭乘尤爲便利云 
[高橋日浦中發現沉船]  
　　高橋口升旗處前經撤消之後海關仍派人在彼管理潮水漲落尺度該處迤南火藥局相近之對面浦江於前日（八號）晚間有舢板船因浦邊摇過見有旋水甚急形似水中有沉船者當即報告張華浜新關經河泊司得悉深恐妨碍輪舶往來是晚立僱一船停泊該處夜懸燈火日扯旗標指示航行船隻繞避後由關船前往該處一帶測得浦中果有沉船約高七八尺惟究屬何船如何失事未據報告無從深悉旋以現在是處水道不淺平常亦有三十尺浦中即有沉船與往來船隻無礙爰於昨日將僱泊之船撤去傍晚復由河泊司派輪前往用繩下水兜住沉船重復將繩提起未幾浮起船板一塊閱其形式甚似寗波釣船云 
[軍警臨時戒備期滿撤消]  
　　自五月一日至十日爲止爲各項紀念之期松滬何滬軍使曾令軍警在此十日期内一體臨時戒備現已屆滿而境内尚屬安靖故於昨（十一）日起通令各軍警一律撤回各歸本隊照常服務并將地方安謐情形分報部院曁本省督軍省長查照矣 
 
 

Page 11

 
 
[英公使昨晨北上]  
　　駐京英公使艾斯敦氏昨晨七時四十五分乘滬寗路花車附掛頭班快車北上江蘇特派交涉員許秋颿帶同陳科長楊秘書到站恭送一面電報外交部並電南京軍民兩長寗交涉員俟艾公使渡江請妥爲照料云 
[遠東運動會婦女界消息]  
　　今夏虹口公園遠東運動會舉行之第二日（六月一日星期三）下午將有我國女學生五百人左右參與斯會除全體女生同時合操及游行外尚須分隊三十每隊表演新游戲數種按此項大運動會雖已數次舉行然未曾有女子參與者此次實爲空前之舉矣 
　　此次遠東運動會皆由靑年會協會體育部長Dr.H.D.Gray指揮一切會期自五月三十日起將延至一星期之久且中日菲各派代表一百人於開會之第一日下午各國運動員代表及參與與斯會之女學生全體將在塲中正隊游行一周云 
　　女生所有之敎練俱由我國女靑年會協會體育部長及荆州路三十七號體育師範學校之校長柏格非女士擔任並有MissCeliaMayer及女靑年會職員袁寳珠女士等襄助上海各女校代表於上海女靑年會舉行師範操練班已有數星期之久聞此項女生長表演各節俱期務使他人採用此項游戲並擬將各項表演拍成活動影片於我國各處映出使同内地人士僉得窺見女子運動而爲之提倡也 
[江蘇童子軍聯合會消息]  
　　本埠西門林蔭路江蘇省童子軍聯合會前經議决本省童子軍參加遠東運動會該會以會期已近昨特將參加表演之順序及種類油印分發各縣童子軍聯合會轉發各團茲錄其順序及種類如下 
　　表演之程序規定如左甲召集敎練（國旗隊居中）乙召集隊長（由敎練指揮各隊長排齊）丙召集全體童子軍（由隊長指揮各隊排齊）（排齊後稍息）丁總敎練下令（立正）戊向國旗行禮已背誦願詞庚衝鋒前進（全體向司令台方面直衝口作隊聲愈響愈妙至副總敎練預立地排齊）辛行禮壬三呼萬歲癸全體散開（以上共半小時） 
　　表演之種類分下列十種甲音樂時間十分鐘絲竹者全體合奏梅花三弄管樂者全體奏國樂（即中國雄立宇宙間）乙旗語時間五分鐘雙旗與演者各出一組每組四人分兩站中隔距離五十碼題由會定丙搭篷時間五分鐘用屋式小隊篷帳表演者各出一隊先將篷帳放置隊前聽令搭篷搭成後在距帳前五碼處振隊拆篷時亦然所搭之篷須挺而快丁游藝時間十分鐘由各團自爲預備惟地點應受法定之支配戊電報時間八分鐘無線與有線同時表演已技擊時間十二分鐘仍由各隊自爲預備地點亦須受法定之支配同時表演庚救護時間十分鐘表演大腿折骨之救護法並附病床操法每組五人抬床行三十碼須快而合法辛消防時間十分鐘手續同丁注意不用火燒且不在塲内壬工程時間十二分鐘所造工程須能即在該場中小河上應用河之濶度不一由各團相機行事表演一項工程如造橋等人數規定一隊癸游泳時間八分鐘法式隨便游五十碼與演者各出兩人游泳規程即照遠東運動會所規定者注意划船同時舉行不别列一項 
[寧波同鄉會新會所開幕預誌]  
　　寗波旅滬同鄉會在勞合路建築新會所現已落成即名其里曰寗波里建築壯麗規模宏大共計西式樓房五層第一層爲正廳及招待辦事等室第二層爲演講廳足容千餘人之座第三層爲月樓即演講廳之旁聽席第四層爲聚餐室·圖書館·文社·閱報室·音樂臺·彈子房第五層爲健身室·游藝室鄉產陳列室一切設備均極文明足稱滬上創舉茲定舊曆四月初八·初九·初十·三天行開幕禮本埠凡屬寗波人商號聞均懸旗三天以誌慶祝籌備職員業經衆會員公推李徵五君爲籌備總主任何璇卿君爲文牘主任謝蘅牕君爲招待主任徐芹香君爲游藝主任凌鞠舲爲庶務主任陳景塘君爲陳設主任第一天開幕秩序如下（一）奏樂（二）開幕（三）請來賓入座（四）行開幕禮（五）建築總主任報告建築概略（六）來賓致頌詞（七）會長致答詞（八）會長會員謝來賓（九）奏樂（十）攝影第二第三兩天敦請中西名人演說并備有各種游藝屆時必有一番熱鬧也 
[李根源指控暗殺嫌疑之宣判]  
　　證據不足被告馮啓明開釋昨晨公共公廨兪襄讞會同英包副領事升座第一刑庭續訊前海疆司令李根源氏訴遭人暗殺未成案内牽涉之粤人馮啓明（即馮啓民）先由馮之代表律師上堂譯稱李氏原稟内控被告爲暗殺伊之嫌疑人而見證翟時白迭向堂上聲明彼爲人道主義起見表明心跡因此到堂作證不受原告賄賂此等供詞豈能爲證况事前該見證對於被告之妻新茶花有不道德行爲乃被拒却因此挾嫌誣攀查翟曾在公堂供稱被告發給手槍一枝由伊携回寓所藏在箱内至午後四時送還被告該見證旣得到暗殺原告之證據何不將手槍送交李氏且捕房檢查被告衣箱内並無違禁物品又無謀害他人之函電祗有孫中山等諸人照片與本案毫無關係應請將案註銷原告代表律師起而聲稱查核本案證人翟時白口供係爲政事關係被告受人主使謀害李氏此中問題人皆知之且據中華新報主筆張季鸞及一品香番菜館用人等各見證均到堂證明被告曾開一百零九號房間邀同劉海山江姓等謀害原告而被告律師向該見證等詰問亦屬相符則案已成立被告實違犯現行刑律十七條應請按例懲治中西官核供退入領事憩息室磋商良久復座宣判以本案證據不足應即將案註銷被告開釋 
[眞茹鎭刦案盗犯准予引渡]  
　搶刦寳山縣屬眞茹鎭戚家村居民張之經李梓章等家財物案内之江北人王有才經虹口捕房緝獲後由包探劉永茂西探愛許勒查得四月十五號楊樹浦平凉路鄉婦李陳氏家被盗糾黨持械侵入刦去價値一百六十元之衣飾銀元一案王亦有關迭次將其拘解公共公廨訊押查究等情屢誌本報昨晨捕房傳齊人證將王解至第二刑庭禀明案情將吊出張之經家被刦贓物呈察而淞滬警察廳所派警探杜紹華高連生均仍到案投遞警廳公函聲明王在内地犯案情形請求照章引渡歸案訊辦當經張襄讞與英赫副領事磋商之下判王有才准交來探帶去訊明後仍行送回本廨研訊 
[北河南路刦案盗犯之引渡]  
　　糾黨持械搶刦北河南路九號廣東餅店値價洋一千數百元之金飾現洋之盗匪李福根林炳楊由探蔣阿林與粤探江標獲解公堂研訊明確判解護軍使署按律懲辦各情已誌本報茲悉前日午後由原審官陸襄讞飭令書記員抄供備就詳文發交閔行路捕房經辦包探蔣阿林等將李林兩犯發至寫字間加上手鍺用汽車押解護軍使署軍法課按律訊懲矣 
[逆倫案内之遺產糾葛]  
　　張欣生毒斃及父張駕雲一案地方審判廳正在預審期内而屍妻張康氏又投該廳提起民事訴訟即由該鎭商董湯藴齋及張氏親戚趙紉之等將保管張駕雲遺產單契先後呈交到廳諭候另審核辦在案茲悉此案張康氏於前日遣人入押所面詰伊子張欣生所有湯藴齋等繳案單契數目是否相符據欣生稱並不符合相去甚遠等語於是張康氏回鄉覔得伊夫在日所列草賬央人抄成淸單一本分列某保某圖某號幾畝幾分原價多少等字樣其中有兩匯縣界田畝亦頗不少昨午經該氏備具訴狀投該廳民庭呈請訊辦 
[滬江大學近訊]  
　　滬江大學爲選派運動員前赴蘇州參預東方八大學運動會起見特於五號在校舉行預賽各項運動之被選員有彭三美林史光梁銘浩金同鑑楊德能林民傑玄正柱阮聖鐸金家聚諸人至於該校之正式運動比賽期則爲五月十九日 
　　五月九日晚七時該校學生全體聚集於大禮堂舉行國恥紀念會當時除簡短之演說外復由校内劇團串演國恥新劇劇名爲 [血 ]其中多含歷史事實演到悲壯淋漓處觀者莫不爲之奮勵 
　　八日北京大學敎授兼燕京大學敎務長之劉廷芳博士到校演講新文化運動與基督敎之關係博士極端推重耶敎而其縷述新文化運動之特點尤異常詳盡 
[外洋輪船進出口行程紀]  
　　提督輪船公司之第一號新郵船華納溪號從西雅圖來華因途中兩次損機延至昨日抵埠停泊於招商局北棧來貨以鋼鐵爲多定本日開赴小吕宋香港由滬裝去之貨有花生粉絲茶葉共五百餘噸 
　　藍烟囱公司之替笛何斯號此次從美國之紐約開來昨已進口運來進口貨多爲扎鐵鋼條鐵板洋釘機器等項共有四百餘噸又有香烟二千一百箱洋紙四百件機油等三百五十件鐘表一百四十件金石品五百五十件餘悉雜貨現該輪已定明晨開往英國之利物溥 
　　天祥洋行之罷惠斯砲台　　日開還紐約由滬裝往之出口貨共有二千二百噸其中以礦石砂及綠茶與羊毛皮爲最多 
　　昌興輪船公司之亞細亞皇后號此次由温哥武來滬現已抵日將於十四日進口當日即須開赴小吕宋香港 
　　福來洋行之西愛生號從北美西雅圖開出現得來訊將在本月之二十四號抵申又有華洋輪船公司之西開翅號係由美國之波特蘭開來船上來貨以木板木料及洋松等項爲多頃得電報 
二十五日亦可抵申在滬卸淸各貨即開往靑島大連云 
[國内輪船運貨進出口之調查]  
　　進口貨（長江）昨日太古之鄱陽輪船由漢口等處裝來皮油二百四十桶夏布三十七件桐油八百三十桶紙頭二百二十六件棕片一百件土酒七十壜烟葉三十二件白米三千一百四十七包芝蔴六十四包烟梗一百二十八件糯米一百三十一包粉絲三十四件白絲二十七件藥材三十件木器雜貨等三十五件又轉口貨有礦砂一千桶白米一千四百二十八包砲竹一千九百六十七件藥材一百九十件毛茶及細茶七十件蛋黄一百二十九桶瓷器四十件夏布土布一百二十二件蔴油二十桶黄蔴七十件雜貨四十件（寗波）寗紹公司之新寗紹輪船昨由甬裝來棉紗四十件螟蜅二十件草蓆二百六十三件蟄皮十件竹笋一百五十二擔茶末五十件竹木一百零一件雜貨七十一件又有太古之新北京號亦從寗波運來香粉一百六十九箱藥材一百二十四件胡桃九十九包蔴袋二十五件西瓜子十八包綢緞七件竹箇六十件土酒一千壜蟄皮五件草蓆八十四件杉木七十根竹器一百七十件紙頭三十件鵝毛六件乳腐一百壜餘爲雜貨 
　　出口貨（港粤）太古公司之新寗輪船定今日赴香港廣東裝往港貨中有簍油二百九十七簍煤油一千聽雞蛋五十簍藥材四百六十七件紙頭五十件綢貨六件乳腐三百五十壜砲竹二百五十七件麩皮三百包荳餅三百五十件白菓二十包黄荳三百包棗子一百包咸菓三十件水銀十二件茶葉六十八箱海蟄三十簍厚木板一千五百件雜貨四百零九件又裝赴廣東貨中有砲竹三百二十三件藥材四十二件洋紗二百四十一件紅色補丸十五箱五羔十五件乳腐一百壜生餅二百五十件靑礬二百包大包花衣一百八十包小包花五百三十件黄荳九百六十二包靑蔴二十件鴨毛六十二件蜜糖七十件麵粉三千包生仁一千六百零七名海蟄二十件棕衣十三件雜貨一百十六件生羊九十只藥材四十二件（寗波）太古公司之新北京輪船昨日裝往寗波有白米一千七百八十六包麵粉二千六百零七包皮油十五桶毯子一百十五件水門汀八十桶葵扇三十件紅木二十件拷皮一千一百五十八件藥材一百六十五件雜貨二百七十四件又寗紹公司之新寗紹號昨日裝去白米七千四百五十包點銅錫二百塊木頭八根靛靑三十五桶鹹魚十三件洋布二百四十一件玻璃二十七件企口板六十年木板一百件鐵器三百二十九擔汽油松板雜貨等四百四十件 
[友華銀行銀市報告]  
　　中美新聞社譯友華銀行十一日報告云昨日倫敦銀價近期跌八分之一便士遠期跌半便士紐約銀價跌至六一又八分之三倫敦紐約滙價漲至三九九此間今日定價與昨同惟金元漲至六五法郎漲至八百市况終日軟弱晨問買進金鎊三先令四便士又八分之一金元六七賣出金鎊三先令四便士金元亦六六又四分之三昨日倫敦銀價之跌因缺乏要求之故據五月九日紐約海電該處是日銀市軟弱 
[懸賞緝拿盗犯]  
　　江北人劉長榮徐金標因與本年二月七號楊樹浦平涼路某姓家被盗持械入室刦去衣飾案内有關曾經捕房禀請公共公廨出票拘拿未獲又江北人鄭正富梁國全李麻子（即李小矮子）均與楊樹浦夏家宅鄉民某姓家被盗持械刦去衣飾案内有關亦經捕房稟廨出票拘拿未獲迄已日久茲麥警務長深恐該犯等遠颺前日飭令開明各該犯年貌籍貫出有賞格如能拿獲者每名賞給洋二十五元除移請法捕房及内地官廳帮同協緝外着將此項賞格懸掛英美各捕房門首仰諸色人等一體知悉俾易破獲云 
[華租交界處發現刀傷男屍]  
　　楊樹浦韜朋路北面距離租界二丈餘之荒地上前日下午忽發現身穿元色斜紋布舊夾衫·本廠點子布袴·足穿元色緞鞋·黑洋襪·秃頭·髮梳英國式·（居中分開）年約二十餘歲·之無名男屍一具頸間受有極深之刀傷喉管已斷似係生前被人謀害者因該處爲楊樹浦提籃橋兩捕房與華界警所接壞之區故捕房得信後當派探前往察勘一週云 
[市北公學旅行消息]  
　　北車站慶祥里市北公學每年春季例有旅行之舉本月七日該校旅行團分男女兩部學生爲甲乙兩組甲組地點爲無錫乙組地點爲崑山均於是晨乘七時四十分車出發聞此次組織分衛生採集風紀司令書記庶務六部另設總幹事一人總攬其成甲組領隊職員爲朱劍花等乙組領隊職員爲李肖白等乙組於九時抵崑假通俗敎育館爲休憇所參觀培本女學並游馬鞍山當晚七時返滬甲組抵錫後假公共體育場及無錫縣立一高爲寄宿所當日下午游惠麓翌晨游覽梅園並參觀榮氏工商中學於七時返滬該組學生步行數十里精神拦擻沿途由理科敎師率高年級生採集植物標本多種云 
[務本女校創辦人之周年紀念]  
　　昨日（十一日）西門外務本女子中學校開創辦人吳懐疚先生逝世二週紀念會十時開會校長報告吳先生創辦務本之經過情形次敎職員周雲吳拯寰演說次學生演說大旨均追悼之辭次吳夫人哀述二週間之家庭狀况頓使滿坐悽凉不禁涙下次唱紀念歌閉會已十二時矣 
[留法勤工儉學生受遣回滬]  
　　留法勤工儉學生周元圭等二十一人由駐法陳公使給發川資等費於三月二十五日乘法國輪船安得來朋號由馬賽開抵上海持有陳公使公函請俟該生等到滬時酌量照料許特派交涉員已函飭上海縣知事查照設法送該生等遄回原籍矣 
[洋務職業公會選舉新職員]  
　　前日（十號）下午九時江浙洋務職業公會開選舉新職員大會包文明主席包志澄紀錄各會員到場者八十餘人秩序如下（一）振鈴開會（二）會長出席報告開會宗旨（三）陳福生演說（四）當衆投票包文明爲正會長陳福生楊兆奎爲副沈玉棠王濟康爲會董包志澄陸榮華爲書記任坤元李賢堯爲評議尚有内外稽查交通掌財理財等員因爲時已遲不及舉定待下月常會再舉 
[組織烟酒業銀行近訊]  
　　組織烟酒業銀行業經各省埠烟酒兩業公同贊成並願認定股分且經北京烟酒事務署咨商財政部派委專員來滬調查一切並向全國烟酒聯合會總幹事陳良玉接洽後即回京據情呈復在案茲該聯合會近接京電謂此事已由部署會銜提交國務會議藉資决定聞俟通過後即可實行籌備從事進行云 
[正利銀行擴充近况]  
　　南市小東行正利銀行近日懸有代兌中國銀行鈔票牌字聞因正利銀行營業夙稱發達目下又有收足資本五十萬元信譽日增故中國銀行特囑托該銀行代辦兌現俾南市商用益覺便利云 
[老虎灶開水漲價]  
　　高昌廟一帶水爐同業即各老虎灶近均苦於鋼元價低而購進煤斤皆以洋碼核算價又異常昻貴以致暗虧甚巨故昨由各店主邀集同業會議自即日起改爲售水每杓二文銅杓畧爲加大將來煤價稍賤仍當恢復原價當塲議决即日實行云 
[派工開築計家灣馬路]  
　　龍華計家灣馬路自護軍使署迤西至寺塲爲止之路而因須放足四丈曾經令將計徐二姓碍路民房二十餘間限期拆讓在案茲該業主已遵令將房屋拆讓收進展寛路基故何護軍使昨特飭令步兵三十九團張團長迅即抽派士兵開工築路以免另支工費而期路工早日觀成云 
[鋪築半淞園北首馬路]  
　　半淞園北首馬路旁之小浜現因華商電車公司擬在該處加鋪雙軌函由工巡捐局將該浜填築馬路惟現在路面尚未鋪築以致車馬往來甚不便利昨特由何護軍使令飭滬南工巡捐届先將該路面飭匠開工鋪平藉便行人將來鋪築雙軌如有拆動路面等情應歸電車公司砌築云 
[斜橋明園茶館之兇劇]  
　　住居西門斜橋附近開絲線店之張關榮家有一子名長生前曾憑媒聘定康家宅沈秋林之胞妹沈氏爲室尚未成婚然男女二家已不時來往習以爲常不料邇有蔣根泉者以張長生係未婚女婚不應時到女家前晚糾衆將長生軋入斜橋明開茶館評理張關榮聞耗帶同店夥李芳春等前去排解一言不合彼此動手行兇該茶館主秦土根趕往喝阻李已受傷鳴警到來將蔣拘獲餘均逃逸押送二區警署連同原告張關榮見證秦土根等併送地檢廳昨午奉孫檢察官提訊之下判蔣收押李傷無碍交張關榮帶去醫治俟傷愈再行發落 
[少年躍入邑廟荷花池自盡]  
　　前晚八時許有一少年身着呢夾短衫下穿布褲突至滬工成邑廟九曲橋畔桂花廳門前向荷花池内縱身跳下當經行人瞥見趕上施救已經不及帷是處池面深闊無法打撈屍身爰報告巡警立稟一區二分駐所秦馬警佐令飭四舖地甲前往設法打撈直至昨午始將該屍撈獲一時觀者如堵該地甲立投地檢廳請爲相騐至下午四時即據死者之父趕來認明撫屍大慟聲言此子因賭自盡並投廳請求免騐 
[男子急病殞命]  
　　有年約三十五六歲·身穿元色羽綢夾衫·白布短衫·螞蟻布褲·操潮州口音之男子一人於前日下午至南京路虹廟斜對門某皮鞋店内購買皮鞋迨店夥取鞋與閱彼忽倒地不省人事即經鳴捕車送仁濟醫院不及施治而死由醫生騐係急病致命通知該管捕房飭探沈阿岳查無尸屬並往該院在死者身畔檢出大洋四元銀質花表一枚黑絲線表鍊一根並向院中詢悉該男子車到祗言得沈雙喜三字遂即氣絶該探乃將檢得之物帶回稟由捕頭於昨至公共公廨轉稟中西官核示當以旣查無尸屬應飭該圖地保報堂棺殮厝壇所有銀洋等物暫存捕房聽候認領 
[奬劵店領照納捐]  
　　滬南工巡捐局姚石蓀局長因局中公欵支絀待需孔殷爲籌補救方法擬將各項稅額分别酌量增收前次開董事會時已决定增收地方稅及營造執照費並將界内各奬劵店舖分三等征收營業稅並查明給予執照遵守等因各在案茲因現將實行故由姚局長知照稅務主任分等調查明確並邀集奬劵業代表到局商榷進行之法已由該代表担任協助轉知該同業各店舖一體遵照辦理按照核定等級領照納捐云 
[昨日公共公廨訊案紀]  
　　昨晨公共公廨民四庭由關讞員會同美約副領事訊理民事訟案五宗如次（一）譚少屏延朱斯芾律師聲請着中華圖書館股東楊英初等照章各交人銀並保以便履行判决案譚前控楊等不理股欵判决楊等還洋四千四百四十一元二角五分因楊挺押延不交保料理故原告律師到堂請求 [結果 ]應由被告公司自行具結作保並諭令被告等本案堂判未履行以前不得將公司所有機器生財轉護他人（二）元甡莊等聲請變賣敦康顔料號一切產業以抵欠欵案敦康欠華洋各商往來貨欵數達二十餘萬兩前經債權者稟准公堂將該號發封茲元甡等又請求變賣惟洋商債權利達洋行之律師到堂亦提出請求對於該號之棧房則反對變賣而漢口之敦康祥顔料號則延許理律師到堂聲明敦康祥並非敦康純粹分號利達洋行不應請求亦將其發封云云 [結果 ]准照愛理斯律師請求給諭理賬員將山東路敦康顔料號及梧州路敦大染織廠一切業產貨物召盤變賣得價繳存公堂候核其餘請求各節應提前訂期由各造律師到案辯論核奪（三）范德銘聲請破產案 [結果 ]應由本廨查賬員將發封聲請人五金號内一切業產生財變賣並查明聲請人各項債務賬目按照各債權人與聲請人擬定辦法分攤淸償並着聲請人按照擬定辦法對於各債權人餘欠欵項分别簽立興隆期票擔負債務（四）新盛公司訴徐金生欠租請飭押遷案 [結果 ]應傳知被告於禮拜四上午到案候訊（五）王翼雲延朱斯芾律師聲請查封符廣心產業備抵判决欠欵案 [結果 ]被告准自行具結保出一面分别致函上海縣寳山縣法公堂查明原告呈案單開被告所有各項業產復廨候核又午後民四庭由張襄讞會同美奥副領事訊理（一）章佩生訴章廷撫家產糾葛案 [結果 ]候函致浙江紹興縣請將章廷撫訴章佩生一案全卷抄錄函復候核（二）姚銀生訴姚祥堂抵單不贖案 [結果 ]限被告於兩禮拜内向姚祥堂等商妥備齊本利取贖所抵方單倘逾期不贖如准原告拍賣（三）金元高訴宋國祥欠租案 [結果 ]着被告償還積欠房租此後房租不得拖欠 
[私賣煙土分别科罰]  
　　姚阿卿前將烟土數包售與陳松壽行經法租界地方爲捕查見先後將姚陳兩人帶入捕房又婦人劉徐氏在法租界小東門向天順客棧夥沈秀芳購得烟土一小包亦爲巡街捕查悉將氏及沈一併解入捕房昨日併解法公堂請究先由捕頭上堂禀明前情詰之姚沈兩人代認烟土實由民人等售與陳及徐氏是實質之陳等供認私賣烟土不諱中西官判姚罰洋七十五元沈罰洋五十元陳罰洋二十元徐氏罰洋五元一併充公烟土没收 
[妓院内查見幼女之宣判]  
　　浙江路一百二十一號門牌妓院内因容留九歲幼女陸妹妹前日被專查妓院之三十五號西捕與八百二十五號華捕查見以其違章當將女與鴇婦朱陸氏一併帶入捕房奉飭女留濟良所朱鴇存洋一百元保出昨奉公共公廨傳訊先由該捕等上堂稟明前情繼據陸妹妹供稱昨日偶往妓院白相被拘我之生母陸劉氏現在堂上云云即據陸劉氏投案要求將女領回訊之朱鴇延律師到堂辯護中西官核供判朱鴇與陸劉氏各交一百元人洋並保准予將女給領以後不准再入妓院違則併究 
[設榻賣烟之懲罰]  
　　陳大發姚文德張桂林等三人邇因在法租界菜市街寳建路等處私設烟榻容人在内過癮事爲各該管捕房捕頭偵悉以陳等違背禁令先後帶同包探等前往抄出烟槍烟具等物甚夥一併帶入捕房諭各交保候究昨日傳至法公堂請訊先由捕頭上堂稟明前情詰之姚等同供實係民人等自已吸食不敢私賣餘供支吾聶讞員判姚罰四十元陳張兩人各罰三十五元充公烟具銷燬 
[私開土棧膏店分别懲罰]  
　　潮州人陳林根在虹口漢璧禮路一千零六十二號門牌私開西園土棧又陳春桃亦在東栅街十六號門牌私設烟膏店均由該管捕房前往該兩處抄出烟土烟膏簿據稟經公共公廨出票飭提兩陳到案究辦昨晨華探目沈阿炳·包探管宗餘·將兩陳提案由中西官訊明故違禁令屬實判陳林根罰洋五十元陳春桃罰洋二十元充公示儆起案烟土等物銷燬 
[迭犯刦案尚須偵查]  
　　住居虹口鴨綠路三百十七號門牌之王根來經特别中西包探查悉其於六個月内迭犯刦案因連同王之姘婦岳袁氏一併拘解公共公廨命押候查究等情已誌本報昨晨捕房將該田婦兩人解廨由特别西探長壳羅香·華探蘇長生·姚阿生·分别上堂稟明去年新閘大沽路一千一百四十五號門牌·東西華德路一千九百五十八號門牌·東棋盤街五十四號門牌等家被盗刦去巨贓各案均係王根來糾黨所爲惟以偵查手續未竣請再延期中西官得稟判男婦兩被告仍着分别還押展期七天再訊 
[攫金鐲禁押三月]  
　　女子陸雲珠前日下午與其父陸仲芳同乘馬車至湖北路大行臺旅館門首停車步出詎有南翔人張受伯亦僱乘徐雙連之黄包車追隨而至乘女不備突然下車將其臂上價値三十元之金鐲一隻捋攫而逃徐因張未給車資放步追獲人贓扭交包探榮錦林拘入捕房押至昨晨解由公共公廨中西訊悉前情以張膽敢白晝行刦判押西牢三月贓交原告領去 
雜評二 
[所希望於五顧問者（訥）]  
　　今日五顧問就職矣觀華人各團體之歡送詞與工部局之歡迎詞各有其希望於五顧問之意旨核其要義不外希望五顧問之能舉其職而已 
　　夫顧問之職雖僅限於顧問然如工部局總董史密士君之言所謂願歡迎密切之合作與襄助所謂吾人得健全明達建議之助能使租界中國居民愉快滿足我五顧問之所以自盡其責已不易矣有一問題起五顧問當思如何能盡合作襄助之力如何建議而後謂之健全明達而後能使居民愉快滿足其間雙方有意見如何消釋有障碍如何解除使其事得以順利進行暗中造福於租界居民者非皆五顧問之責耶職權不論大小苟能盡一分責者即爲居民造一分之福故有一分職權必當盡一分責任今日五顧問而能盡顧問之責融洽中外之感情密切無間則他日所以滿我居民之希望必不僅如今日之所云而止也五顧問其勉矣哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[絲業團旅行日記（三）] [  李登魁]  
　　席散後由商會雇汽車四輛週遊西埠全市西埠係由山頂闢埠山上馬路建築極佳綠樹參天靑草一碧倘在夏季風景之佳無可倫比渡聯湖至華盛頓大學步行一週因限於時不及細加參觀大學處聯湖與華盛頓湖之間景緻幽絶校基一千六百餘畝有大校舍八學生六千人中國學生四十人均肄業工商者河南學生傅君偕余等同遊繼至斯密斯屋SmithBuilding屋高四十二層造價美金一百五十五萬元入地二層計五丈吾等乘電梯至最高層四顧全境在目高七八層之大樓如在平地洵巨搆也據云世界高樓除紐約沃而華斯屋以外此推巨孹矣繼至西方公司及西埠疋頭公司參觀種種陳列巨細皆備晚赴總商會之宴叙歡甚暢 
　　正月八日晨起後即赴車站送行者數十人九時二十分遂乘勝密芝火車公司之電汽火車行先由該公司特派專車一輛並遣一使員護送親善之情洵可感焉沿途所經均係深林高山火車繞山而上行至山頂時積雪壓道深有五尺而軌道之上掃除不停故毫無停留之患沿途所經各站均有報館訪事上車訪問西人新聞消息之靈速誠堪驚異也正月十一日上午十一時車抵芝加哥甫下車即有報館訪事前來攝影商會會員及僑商四五十人迎於站握手後即赴華人菜館瓊仙樓總商會之宴宴畢分乘汽車八輛遊覽密萋干湖沿岸一週至世界第一大分埠公司MarshallFieldQCo;馬嘯飛公司參觀各部規模均甚宏大貨物山積該公司自裝電報室直通線於紐約分公司兩埠公司遇有貨物短缺可於數分鐘間通電接洽經商計劃誠偉大矣繼至海能滿𦅶線廠參觀由海君及機師二人導觀各部廠房不大而機器陳列井井機器發動係用水電廠分五部生絲進廠先至拆包部將絲條依摇車之數配成小包至蒸鍊部將絲鍊熟後移置摇車摇成單縷小團再置於𦅶線車上依織物粗細之程度由二單縷至十二單縷摇𦅶一線如其線用以織綢者則𦅶綫之手續至此即畢如用以織絲襪打絲絡及其他女式另物者尚須由𦅶成綫之小團摇成重量一磅之大團摇成後即可打包運往各廠應用該廠長年所用黄白廠絲均係日意絲居多上海絲不及十分之二據海君云上海絲摇力條份均不及日意絲倘上海絲能將工作改良渠甚樂用也 
筆記 
[修仙記（一）] [  仌泠]  
　　普陀山在大海中臨水千尺上接蒼窮風景絶勝山中古刹蘭若特多梵聲相聞寺大者容僧千人上而地甚幽寂頗亡烟火氣不以人多淆也至其地之更僻而險者尤能得風物之勝隔人間世故老相傳其中多異跡往往有仙人飛昇去叩之僧亦云然且能描擬其狀堅人信心凡游南海者非閒人即佞佛善男女故聽之罔弗中於心或更播之他人亦盡信思修者遂甚衆惟聞人言修仙多受苦以是畏視之或中道廢棄者多耳丹陽某士人家頗富有上席先人蔭無須事生產妻又善治家米鹽更不用心計朝夕冬夏而衣食而已悶來無所事遂多讀書書讀旣久迺浸厭棄人間事而常涉玄想念人生數十春秋耳上壽不百一瞬骨且朽已攘熙固夢夢雖然人孰能勿就黄土安樂如余行且登鬼錄耳苟不死斯云眞樂讀古人神仙之書心大羡遂日思長生顧不得其術不能事燒煉吐内也居常鬱鬱后聞南海多僊人喜甚託故前往寄居某寺中惟所見者胥僧寮亡神仙也心頗抑塞顧且未敢問慮或訕笑居十餘日而不得間一夕方丈來與語旣而叩曰居士來此逾旬顧不遊散眺山水其欲習靜乎言旣而笑某意有所動因語間少示意僧合十曰善哉善哉是大佳事而某慮其難僧曰不能求神仙非拾糞土可俯而就雖然苟虔持之亦甚易耳某正欲有所再詰僧遽起立曰夜漸深願居士安也遂去某輾轉終宵不復成寐次晨興甚夙便造方丈室叩問神仙事僧笑曰居士胡急此非能如就囊出物也幸少女 
劇談 
[天蟾之七擒孟獲（下）] [  箸廬]  
　　常春恒之馬岱滬人大半歡迎之其實嘗伶仍以武工見長下瀘水時與蓋老五對手可稱珠聯璧合此外工架尚穩說 
[財神之改扮]  
白則未能乾凈若云唱工陷於力竭聲嘶矣張鶴樓之金環三結僅一二場面無長足錄董俊峯之馬伏波唱幾句嗩呐頗夠腔以後安坐神龕足半小時不動余替他悶煞 
　　路凌雲之王平尚無大疵李德山之張翼印德山之張嶷吳春來之馬忠李尚有幾段打工亦平平印吳則隨場上下而已洒金紅之楊峯劉松亭之朶思大王廖連卿之帶來洞主楊春芳之孟優皆無可取處 
　　飾蠻女者爲祁彩芬五陣風馬義蘭苗鳳雲四人無特點飾蠻男者四人不能舉其姓氏郤有一二功夫且甚合於蠻子身分也 
　　此劇扮演角色最不稱職者爲鼎鼎大名之眞正八歲紅起壩討令宛如張鶴樓挑華車之高冲雙肩亂抬腰支亂舞兩腿亂擺一個骷髏頭好像皮小孩一般内有機關可以隨伸隨縮的說一句話還未開口四肢已亂顫起來試思趙雲何等威武又屬年邁之人差不多蜀營將士都把他作模範看待如果狂躁若此何以鎭率三軍旣失大將身分又失老將身分其辱没古人比時智儂之武侯罪加一等無如他走紅運一擺了腰一耍了腿便有三層樓上頭門口的許多鄉下老如猪狗一般狂呌起來莫怪北京人笑上海人聽戲没有程度也 
新聞拾遺 
　　求婚巴黎工巡局近設一會專敎女子求婚法聘馬五德爲講師每星期演講三次對於烹飪家政生活費等無不盡情發揮俾將來與人結婚後可得美滿之家庭馬氏所講者頗多警句如 [社會舞台家庭正劇母親爲主要角色 ] [凡爲女子者均須存爲國民之良工師爲康健之製造家 ][  鄧履冰]  
　　休妻蘇州閶門外有吕某者業茶商娶妻黄氏伉儷頗篤未幾黄以病没釋服後續娶常熟楊氏居於崑山前月楊氏生一女數日間得危疾醫不能治其母深憂之邀某庵老尼使視鬼云生前妻黄氏爲崇甚劇命設位禱解許以醮懴終不允老尼語吕某曰必得先生效人間夫婦决絶寫離書與之乃可脫禍吕某念舊情不忍從楊氏日加困篤家人苦勸之不得已揮淚握筆書以授尼即雜紙錢焚化之尋楊病果愈生人休死妻亦奇聞也[  瘋僧]  
　　倒運寳山路義品里某甲有彩票癖但每多敗北近應某友之言往某廉價書局購得財運預知一書以求財氣之盛衰及見該章注有財氣正旺等語大喜即購得彩票十數元之多以爲大彩可望及開彩後馳往該號對劵則皆無效不覺老羞成怒立將該書焚燬大呼晦氣云[  渺冥] （不受酬） 
小說 
[社會小說衆醉獨醒（三三四）] [  瞻廬]  
第五十一回興土木另闢桃源試旗槍特開茶會 
　　前幾回書中專把牛鬼蛇神的現象從筆尖兒描寫出來編書的一枝筆幾乎也沾染了妖氣别位須知表露社會上的弱點並不是編書的本意编書的一枝筆也想揀擇個模範社會供我揮灑供我陶寫無奈削尖了筆頭兒（毛筆何須削尖作者所用之筆殆鉛筆耶）鑽頭覓縫的在種種社會裏混邮混進再也覓不出一個模範社會遂我這枝筆的心願在這當兒惹惱了我的筆性幾乎怒髮冲冠實做那藺相如第二（有髮有冠作者所用之筆又似毛筆）後來子細一想倒也心平氣和這不是社會不好實在是編書的筆運不好（詼諧中有涕洟痕）社會好不好編書的没有轉移社會的能力筆運好不好編書的自有斡旋筆運的手段趁着陸慧姑搬住新村度那新空氣裏的生活編書的一枝筆也向新村裏打個轉兒在那新空氣裏洗一個澡解除解除那妖魔氣息閑話剪斷這個新村畢竟在那裏（即此一問能作滿意之答覆者鮮矣）原來無錫城外有一半村半郭的所在喚做縹緲鄉虚無境（原來只在虚無縹緲之境一歎）這處背山面水風景很好曠地也很多城裏有一位華幗雄女士愛那地方淸凈俗塵都飛不到曾在這裏建造一所消夏的别墅每逢炎日當空熏風煽暑的時候常在這裏度夏後來受了種種的激剌便澈底的覺悟道許多同胞都在火坑裏度日子我獨在别墅裏享受淸凉的滋味秦肥越瘠漠不關心道理上怎講得過去當下便發了一個决心情願犧牲全部財產建築一個模範的村落 
餘瀋[  嚴樵]  
　　明窗四合湘廉下垂焚一炷香悄在獨坐斯時也心地通明萬念俱灰偶聞風起樹頭雨打殘葉猶覺聲聲之聒耳恨不能去之爲快設置之燈紅酒綠之塲粉白黛綠之地自及妖艶之色耳聞管絃之音吾不知處此境地又生若何感想（不受酬） 
 
 

Page 15

 
 
   
 
 

Page 16

 
 
常識 
常評 
[行伍出身] [  老圃]  
　　舊制以行伍出身爲貴此就軍事言也吾謂無論何業皆當取行伍出身主義服官者當先作小官經商者當行作小夥計船主當先作水手工程師須先作工人無論其人所學至深要當經此階級蓋理論爲一事實騐爲又一事 
　　今之留學生志大而價高入政界則欲一躍而爲長官入商工界則欲一躍而爲經理工程師此無論國中之長官經理工程師爲數有限不能供留學生之求即果一躍而爲長官經理工程師亦止能作傀儡且無論留學生所學未必高深即所學高深亦偏於理論而未嘗從事於實騐 
　　凡學之爲道演繹與歸納不能偏廢孔子曰學而優則仕仕而優則學仕讀爲事非專言做官孔子之意蓋謂所學爲理義精通理義乃從事於實騐實騐精孰更得理義故演繹與歸納爲循環孟子曰大匠誨人能與人規矩不能使人巧孟子之意蓋謂規矩由於學由於師所傳授巧由於實騐由於自得亦演繹與歸納並重孔孟之論學如是歐洲陪根以來論學亦如是今敎育家孶孶汲汲不出義理實務家以其不適用乃詆毁敎育爲無用二者皆蔽也 
靑年常識 
[述愛迭生語（一）] [  鄭維均譯]  
　　此篇爲大發明家愛迭生ThomasA.Edison與福伯斯B.C.Forbes的談話曾載在美國American雜誌上茲讀其所說的話很有價値爰譯其要以介紹於我國人 
　　無論那一個人必有他的長處也必有一種職業和他的性質相近但現在的人大都是東漂西流没有自已一定的職業和目的即使有些較好的人也能自謀其生但往往也没有仔細的思想和澈底的覺悟所以他們所做的行業多不合他的性質以致天然的優點徒然抛棄到後來倘若結局不好他們就埋怨别人或别事從不回想自已的過失 
　　人的腦子正和筋肉相似能日日發達也是和人體的各部分一般有了正當的運用便能有一定的强壯和進步腦子的正當運用便是要多有透澈的思想雷腦士先生說 [凡人萬不能没有思想 ]這話却是不錯蓋其中含有一用進廢退 ]的意思人類腦子不能發達的缘故就由於没有思想的練習 
　　人的本能個個相同無論甚麽事情個個人都能做得苦在其不肯做或不適環境罷了我的朋友福德HenryFord曾經證明這句話福氏組織一個貧民救濟所將無業的窮人和游民看他們本來的性質給他一個相配的事業有許多向來没有事業的人也授以一種工作到後來結果這般荒蕩無業的流氓也居然自食其力其中眞正不可敎導的實在很少據一九二○年的調查五萬人之中只有一百二十人是的確無用的（乙種酬） 
衛生 
[巴黎防癆院之計畫] [  上天鳥]  
　　幼稚染肺癆最難醫治家中父母有患此症者其子女必易沾染父母旣不幸百罹此幼稚何辜竟以同居之故亦遭性命之憂良可憫也苟父母之年已長肺病或有可愈之機會惟彼年幼兒童肺臟嫩弱性又好動其危機實不易逭耳巴黎之服務社會中者有鑒於此故特設防癆院院中派人調查患肺癆之家有無子女苟有之即勸令孩子女暫入院中護養先住院二星期細爲視察已染疾者實施療治未染疾者設法寄養於農家凡可寄養之兒童於此二星期内由院中覔得妥實可靠之農家令該孩認爲寄父或寄母自寄養之日始院中每月給其寄養費若干此寄父或寄母者旣願擔任即赴防癆院中與該孩共行寄養禮節帶領歸家嗣後院中派人伺察並報告其家屬焉 
　　郊外多淸氣而少塵囂兒童居之體自强健該院成立以來十有八載養護兒童不下二千餘人查現今尚有管理中者有四百人餘皆身親稼穡軀體猛健不願再處都市中矣 
科學常識 
[造鹽塲所產副產物之利用] [  奚楚明]  
　　浙江餘姚縣之東北有菴東市該處適臨東海之濱離海近者祇十餘里遠者二三十里不等該處居民多以造鹽爲業其所製者除正產之食鹽外尚有副產物一種名爲滷硝又名滷晶係由曬成食鹽瀝出之苦滷中结晶而成内含鉀氤鈉氤鎂氱等質味苦帶澀而凉此項副產物每年產額有五千六百餘萬斤之多每一百四十斤爲一件每件之價在當地出售不過一元三四角用篾籮裝包由承運商及各產户運往杭州紹興東陽義和諸曁等縣售賣於各山田居民作爲壅田肥料之用因山田泥土較鬆用此不但可以固稻根而且有肥稻之功效考土壤學中其泥土之内本以含有鉀鈉鎂等質爲培養植物之緊要成分今山田居民用此滷硝以壅山田者即利用其所含之可溶性之鉀鈉鎂等諸成分以奏其功效彼山民雖無物理化學知識但其習用如常暗合學理若能提倡推而廣之則其他各處内地之土壤如爲淡地者均可用此滷硝少量作爲肥料以壅田土補助土壤中養分之不足實有用之肥料也惟在鹹地則施此不宜更進而言之則滷硝中所含之鉀氤頗多若依化學的方法提出其鉀氤製成鉀氤氱三（日本名鹽酸加里）可爲製造火柴頭及火藥之最大原料其他於工業上醫藥上之用途亦不少此不特爲民生增進生產計抑亦爲國家增進稅源計也是則在乎政府與國民互相提倡推廣耳（乙種酬） 
[氱氣在工業上之用途] [  芍蘿]  
　　關於人工氱氣之一欲盡氱氣之用空氣中混合之氱氣已嫌稀薄於是有從含氱物中分取氱氣者氱氣之用旣廣於是有以特製之氱氣成商品而販賣者氱氣旣爲氣體貯藏販運諸多不便於是 
[鐵製氱氣筒]  
用每方吋一千五百磅之壓力壓縮於鐵製圓筒供種種用途夫而後氱氣乃益便於用愈宏其效矣 
　　氱氣之用在工業上最重要者爲氫氱吹管用金屬製爲二重套管導壓缩之氱氣於内管氱氣（或氫氣）於外管射出 
[餓死貧民俞心乙]  
於管口而會合點以火則成細長之氱氫熖長二尺許熱度高至攝氏二千五百度左右不啻鋭利無匹之鋼錐任何物質當之無不劃然熔化白金之熔鍊人造寳石之製作水晶絲之抽引（皆非煤炭火力所能熔）石灰燈之發光（幻燈用）皆用之尤要者則爲鋼板之鋸切穿孔及鐵路之熔接修補當氫氱熖接觸之處鐵質立被熔融熾然飛散火花雖五吋厚之鋼板不難穿成上下同大之小孔且能於一分時内鋸開此種鋼板長至二呎以上而鋸縫甚狹縫側不留鏽蝕之痕以視向日之鋸鋼法難易不啻天淵也 
　　鐵鑄之器向無鎔接之法蓋翻砂用生鐵性硬而脆必熱至攝氏一千四百度以上而後能鎔且不能加熱軟化故亦不能如熟鐵之鍜接僅所謂生鐵補鑊子者勉强附以鎔鐵少許而仍容易脫落故如機械上之齒輪苟有闕損非重加模鑄直無法可以修補自有氱氣合用於氫氣而成吹管於是鐵鑄之器亦得用氫氱熖鎔其闕損之部補以相當之生鐵而其半固不異於鑄成之整塊生鐵此亦氫氱熖之特長也上海法商電車公司之後鄰有某公司者專營此種工業輪船破裂鑪竈損壞皆可修整捨香港外國中無第二公司也（乙種酬） 
道德 
[敎師之道德] [  蔡行素]  
　　敎育目的在造就一個人人字義非僅有智識能勳作已也必須有道德道德不完人格不備直可謂爲非人道德所含甚廣凡關於個人及公衆間之正當行爲皆可謂爲道德智識與動作可以學而能道德則須養而致敎室内之修身羅列幾多德目未必遂能養成道德也形式上之訓練費用幾多口舌亦未必遂能養成道德也以身敎者從以言敎者訟敎師苟不養成自已之道德則學校中之道德敎育斷難有效夫子敎我以正夫子未出於正不正之對像印入幼年腦筋夫豈一二粉飾語言所能挽救所以學校道德敎育須先由學校敎師做個模範不能以身作則則其道德敎育皆託空言毫無實效不求道德敎育能有實效則其所習之智識動作皆非可貴非但不爲個人及公衆之利或且爲個人及公衆之害歐風東漸我國日弱論者以爲物質文明不及外國所致然而道德淪喪實爲國家大患吾謂寗可國人智識不若人不可國人道德日益淪喪欲養成道德須自學校敎育始欲學校道德敎育之有效須自敎師修養道德始乙種酬） 
雜錄 
[目光敏鋭之訓練] [  張延祥]  
　　目爲知覺器官之最重要者關係及於全體與他覺官若一人身軀活潑者目必炯炯有光如小孩然反之老嫗愚夫其身且不便自動其目亦暗然無光故欲身軀之敏捷活潑者先宜練習鋭利之目光與準確之觀察舉數法如上一一習之必見效焉 
　　（一）瞳子張大觀前面視線中所見之物不令瞳子旁瞬乃默數至十秒鐘（或請人觀表至時呼號爲止）轉身以所見之物得記憶者筆錄之每日練習至第十日比較目力之進步 
（二）於友朋家中擇一室汝所不常至者或擇一街道汝所不常臨者從容行過觀其室中或街上所陳設之物件觀物宜速宜專心而於一定時間觀物愈多愈妙出乃以汝室中所見之物得記憶者錄之如是行之十日而比較其視察力之進步終乃入其室詳細觀察汝所未見到者若干而試騐汝目力之百分數 
（三）取石彈約三十粒如龍眼大分紅黄白三色置於小盒内擾和之左右手各握一把放桌上急縱目一觀反身以汝所見彈之數目及色别記之不得猜度而須以汝所記憶確見者爲凖乃復反身詳觀上次見及無誤者若干以計汝目力之百分數如是練習十日而比較目光敏鋭之進步 
（四）取硬紙版剪成五十小方每塊約寸半方一面書筆畫簡單之字每方一字乃擾和之字向下散佈桌上取十方向上一擲落於桌上急一觀字向上者有若干爲何字即轉身筆錄之又取字向下者十方如前擲之第一次翻轉之字亦在内故字數必增多急一瞥轉身記其所見之字再取十方如前練習末乃詳查其未見之字以計算目力之百分數練習十日而比較目力敏鋭之進步 
（五）睛珠最不宜呆呆若死故在休息時宜留意轉動瞳子使其左右上下周轉靈敏以上練習愈久收效愈大對於個人智力上補助極大若平日戴玻鏡者可不必卸下後練習又練習十日後須休息一二日（乙種酬） 
　　更正昨日科學欄人造臭氱功用末第二行臨時消毒者 [者 ]誤 [ 
 
