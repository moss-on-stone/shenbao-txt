# 1899 - 209 - 4909447

 

Page 1

 
 
[法書助振] [  申報館恊振所啓]  
　　齊東皖北屢告年饑迭蒙海内諸大善士或以奇珍或以名畫助入振欵藉結善緣兹又承周君屢讀以所書　　百帳交本館恊振所發售計七言者四　八言者五角所得筆資卽屬本恊振所彚解災區藉佐善舉周君藉隷山除　　　學書法之妙久已名重士林今者移貲助振結良緣於翰墨寓實惠於解推仁術慧心深堪敬佩諸君子有同兹　念著當不吝廣沛廉泉襄此義舉也 
[重印三國志出售] [  圖書集成局啓]  
　　三國演義一書意主忠義旨歸勸懲雖近稗官小說之所爲而語皆有本足與正史叅觀其筆墨之快心思之靈久已膾炙人口本局現用新鑄鉛字重爲排印校警縝密紙墨精良每部仍訂十二本定價碼洋一元六角卽日在申報館帳房及申昌書室發售賜顧者請卽購取可也此佈 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[論中國商務宜知所以振興之道]  
　　中國風氣士恒爲士農恒爲農工恒爲工商居四民之一而實爲之殿屈指數千年來朝不一朝代不一代從未聞有如泰西之重視商務而商務實有繫於國家之富强響應若是其不爽者顧或者曰中國今日亦可謂破除成見矣間　考古昔賤商之由實緣漢高祖初定區宇轉關中之粟以充軍實而商人擁資自豪不肯出其力以佐國用轉相習爲奢侈遂設計以困辱之凡爲商者不得衣繒綺乘高車且籍冨豪之戸使徙實園寢陵邑至武帝時以北伐匈奴中原授敝府庫空虛帝又雄才大略沉幾觀變知天下大勢非抒商困濬利源不足以挽回元氣乃擢用卜式輩以風示海内信任桑宏羊等行均輸鹽鐵諸法相沿至今而緍算牢盆始得與維正之供而並重而泥古守經之士猶竊竊焉議其後不知孟獻子有言畜馬乘不察於鷄豚伐冰之家不畜牛羊百乘之家不畜聚斂之臣與其有聚歛之臣寗有盜臣此言已之財可不有而民之力不可傷卽古者藏富於民之意也夫欲藏富於民非經商不爲功故居今之世爲今之人而尚欲高談古制蔑視商務適成其爲井蛙之見而已矣不見夫通商垂三十餘年乎今試以稅册證之覺洋貨之進口者日益多挈貴之出口者日益少銀錢流入外洋不可以數計盡人而知然試使叩其將何以塞此漏巵則惟瞠目咋舌不敢出一語是徒使外洋有通商之利而我中國轉受通商之害也且今日郵政已舉行矣銀行已開市矣鐵路有首基矣鼓　銀圓已有權輿大小學堂已著成效非常之功必待非常之人試綜招商局電報局製造紡織等局相提而並論知商務之典將不難期諸旦夕所難者官商之暌隔已成牢不可破之勢一旦欲如泰西之因陋就簡聯官商爲一氣不特雲泥分　官旣有所不能而市井粗疎商亦習憒而不便若謂大權在握不妨惟所欲爲一坊承上起下率由中國之舊章則朝廷之所以必欲步武泰西者意究何爲且步武泰西而必使天下共知其有利而無弊者又將安在吾知秉國釣者富未易躊躇而滿志也雖然外洋各國以商爲根本國家出其力以衞商商人竭其力以報國上下相維指揮如意故商務盛而國勢亦因之而强國勢强則衞商之力愈厚保商这術愈周國中皆設商務大臣綜挈大綱隨時整頓稽察工藝之良楛考覈物産之盈虧榷算出入之多寡時斟酌出變通之商民之遠適他國者則派兵艦以保之設領事以護之有交涉事件領事欽使必慷慨力爭反覆伸辯務使商民有以慰其心而伸其氣而其要則尤在則稅之輕重合宜入口貨物抽稅不妨從重蓋不欲使他國之物暢銷内地奪我利權也出口貨物抽稅必宜從輕蓋欲使已國之物運往他國易於行銷也若輕重倒置是抑已而揚人也是分已之利以與人恐其不至又從而助之也烏乎可哉故吾謂官自官商自商官所提唱者一事商所經營者又一事則商務決無振興之一日資財何由而得裕兵力何由而得强蓋富强二字相爲表裏欲强兵必先富國欲富國必先重商商船縱横於五洲之上風馳電掣履重洋如平地我不能往不能禁彼之不來而商務遂分軒輊焉然則有維持大局之責者可不知所先務哉 
[本館接奉電音]  
　　昨日京師飛電傳來上諭硃筆各一道敬謹譯登○六月二十五日奉上諭劉樹堂奏分别舉劾屬員一摺浙江杭州府知府林啓嘉興府知府宗培衢州府姚恩亮仁和縣知縣調署嘉興縣蕭治暉錢塘縣知縣調署仁和縣陳希賢鎭海縣知縣周延祚據該撫臚陳各該員政績無愧賢能均著傳旨嘉將仍飭令該員等益加奮勵毋得始勤終怠者武康縣知縣南塘通判劉舜年　營取巧罔惜聲名卸署太平縣知縣候補知縣陳正榮性情貪酷物議沸騰均著卽行革職龍游縣知縣張炤才欠開展著開缺另補寗海縣知縣丁維庚平湖縣主簿費文郁年力就衰難期振作均著勒令休致以肅吏治餘著照所議辦理該部知道欽此○二十六日奉硃筆郭曾炘補授光祿寺卿欽此 
[留鎭江防]  
　　金陵訪事人云長江水師提督管轄江面計有七省向例以半年巡視上游半年巡視下游奏明在案日前提憲黄芍巖宫保來省拜會督憲劉峴帥商談時事言將循例巡視上游峴帥謂上游刻下尚屬寗靜惟下游一帶正在吃重之時江隂鎭江猶爲省垣屏蔽如軍麾移指上游則要隘之區無人坐鎭一旦外患猝至必致調度乖方請俟下游防務解嚴再爲補閱宫保深以爲然遂於翌日返節小作勾留擬卽進守江隂要隘老成望重保障東南峴帥籌畫機宇殷殷以下游爲訐蓋知之有素也 
[武備儲材]  
　　杭州訪事人云去年撫憲廖中丞創立武備學堂招集生徒三十名在堂肄業劉景韓中丞蒞任後以練兵爲當今第一要務因擬增額三十名合共六十名委伍蘭蓀太守爲總辦先課以測量推算等事然後教演各技諸生均在十一歲以上十六歲以下粗知文字素無習染者方爲合選太守奉札後隨出示招考無論官紳士商子弟凡身家淸白者均准於本月内報名以便小期考試考取後除正額外另錄備取二十名遇有缺出挨次傳補所延教習馬君連科等七人現已由北洋大臣咨送至杭矣 
[保甲倂汛]  
　　金陵訪事人云江寗保甲局前經欽差查辦江南事件大臣剛子良中堂商之兩江督憲劉峴帥裁撤後責令江寗府督同上元江寗兩縣主辦理其事一切情形已誌本報兹悉太守到差後遵奉憲飭妥議裁倂 
 
 

Page 2

 
 
之法將城内外保甲改爲東南西北中五汛中汛太守自主而委宋司馬振麟會辦東汛則委徐大令廷林南汛則委葉大令保慶西汛則委楊大令激雲北汛則委曾大令鳳祺分理其事不日將相率到差矣 
[浙學行程]  
　　杭州訪事人云浙江學憲文叔平大宗師按臨衢州已於十八日試畢二十日起節接試嚴郡大約下月初十左右可以竣事至回省考試杭郡何日取齊刻下尚未奉到明文也 
[浙省官塲紀事]  
　　杭州訪事友云東陽縣知縣李大令前泮新臬憲李健齋爵廉訪之猶子也現已呈請廻避由藩憲委試用知縣丁大令爕前往署理又署海甯州林大令孝恂奉藩憲飭赴石門縣本任遺缺委候補知州江刺史煦署理刺史前已請補是缺因奉部駁遂攺請郭刺史文翹咨補○十八日嘉興府宗太守因公晉省赴撫轅禀見面商防務旋赴藩臬兩署禀陳一切因太守奉撫憲札委辦理嘉防營務處故也○江干土藥緝私一差現由牙釐局委候補巡檢稽二尹金弧接辦 
[晴川晚眺]  
　　漢口訪事友人云本屆絲市收成頗稱豐稔且質色甚佳初時價亦甚平西商咸趨之如鶩嗣以滬上絲盤昂貴因亦繼長增高頗占利市業此者皆欣欣然有喜色云○武昌漢陽兩府所屬各鄉近日新穀業已登塲一切雜糧均稱豐稔聞上游各府收成亦書大有三農無不額手相慶○新授漢陽縣張大令集慶近已赴省禀到不日卽當涓吉履新其署理斯缺之何大令蔚紳俟交卸後仍回漢鎭會審局○自創設夏口廳以來前擬將淸軍府署舊基改爲廳署嗣以地勢不甚寛敞不敷布置遂另　觀音閣故址重加營造其淸軍府署則令改造聖廟並玉三義殿建立考棚聞已有成議行將擇吉開工矣 
[緑楊城郭]  
　　揚州訪事人云兩淮皖岸之桐城運漕三河合肥等處向銷北鹽邇甸淮北産不敷銷數月於並未曾訂運現運憲江都轉查閱海屬旬報知今年天氣暢晴産鹽豐足因特檄飭淮南總局略稱甲午新綱北鹽六千引似應接續領運以濟岸銷仰卽飭商遵照局員立卽出示局門諭令皖岸承運北鹽各商已投咨者限十日内呈繳合價訂運未投咨者由領咨日起予限二十日投咨繳價訂單領運近日以來各商已紛紛請運領照開江矣○每屆夏秋之交居民多喜醵資招集巫覡之流搭臺賽會謂可驅除疫癘降福消災蓋亦鄉人儺之遺意也本月中旬某日磚街南首官溝頭賽會左近某餅店學徒某甲偷暇往觀不知因何與某菜館學徒某乙口角姪猶唇槍舌劍各逞詞鋒繼忽拳足交加互相毆打詎甲力大如牛致乙身受重傷數處移時斃命當經菜館主將乙舁至餅店一面報信其家迨家屬奔　擬卽禀官嗣經魯仲連其人出爲排解令甲酌貼養贍銀若干想可免公庭涉訟矣○北門外觀音山香烟極盛相傳六月十九日爲觀音大干誕辰是以每年於六月朔日起卽大啓山門誦經禮懴各路香客多有不遠百數十里而來者本屆四境麥收豐稔加以天氣凉爽故蓮花座下頂禮膜拜者較前屆人數爲多各項小本生涯亦莫不利市三倍迨至近日更形熱閙卜晝卜夜來往如梭雖有保甲巡員駐防營勇分投彈壓而遺劗墜珥之事仍時有所聞日前微雨初晴有某女郎濃妝艶抺偕一媪乘車前往行經五頂橋御者偶不經心將車翻入塘内女及媪遍體汚泥非常狼狽不及上山而返又舊城北門内某女郎年纔及笄偕鄰女於前日午後乘車赴山迄今未返其家惶急無措意者殆如紅拂女之故事歟是則婦女入廟燒杳爲家長者可不嚴申訓誡哉○兩淮海屬臨興塲大使沈立齋鹺尹福恒去冬引見回任兹忽於本月初旬偶攖微疾服藥無效延至某日之晚　爾仙逝隨由海分司禀報到揚運憲江蓉舫都轉查有龔鹺尹定泰堪以札委署理當卽牌示飭速赴新蓋以刻下正當開辦新綱未便虛懸要缺也○凡大小官員到省試用一年後例須甄别詳由督撫憲彚咨大部方可序補委用兩淮運司衙門自去歲接奉上憲裁汰冗員認眞甄别後已考試多次然未經投考者人數尚多江都轉以現當整頓吏治之際未便任其宕延遂於前日牌示轅門云照得兩淮候補各員例應於到省試用一年後照章甄别兹查大小各員中於試用期滿未經禀請甄别者尚復不少甚至到淮已數十年而有未甄别者殊屬有違功令若不定以限期於挨委到班時一體委用何以折服已甄别者之心因特擬定期限所有試用期滿未經甄别人員除奉差遠方丁憂回籍及現當要差未能擅離不克卽時來轅報考准其事後補行甄别外其餘各員無論新班舊班均定限三個月内來轅投考如逾限不到雖名次挨委到班定行扣除以已經甄别人員頂補掣委除禀奉督鹽憲批准外並飭書吏將已未甄别者分别造册呈核猶恐未盡知悉合亟牌示周知至監掣運判兩班差使雖未歸輪然差滿候委亦應一體甄别以符定制見者咸謂兩淮聽鼓人員大小不下千百人每屆輪委差缺往往有臨時飭書查覆者太阿倒持不言可喻今得都轉此舉於澄叙官方之中兼除積習相沿之弊誠善政也○五月下旬天鎎異常酷熱肩挑負販之衆無不喘若吳牛刻下將屆中伏炎威反遜於前朝暮尤凉宛似新秋景象天時不正患疫者不待秋至而已觸處皆是矣聞西北鄉時疫甚盛有某姓家三日内連斃五名口又某甲家僅三口甲患疫身故妻及子倩戚友入市購棺比戚回而子又死旣而妻言頭暈目花支持不住入房小憇旋亦斃命一口間連死三人亦可哀已衞生者宜如何格外珍攝哉 
[五茸近事]  
　　松江訪事友人云泗涇鎭附近各村莊曁新橋等處民俗强悍游手好閒之輩大率以好勇鬥狠爲常向有小梁山帮等名目各樹一幟積不相能近日該帮中有某甲者隻身在彼處購物被他帮中人所見呼集同類三人潛尾於後行至僻靜處乙出其不意以扁擔擊之甲植立不仆丙繼之丁復持刃迎面擊之甲閃身急避僅傷頭額鮮血迸流乙復擊以棒顚入是處河中附近居人恐釀命案急趨視之見甲已泅登彼岸飛步逃逸三人始呼嘯而去○本月十四五等日風潮大作時新橋附近某姓家有舊屋三間被風吹覆幸居民早有戒心聞聲趨避幸免於禍一幼孩在牀熟睡不及抱出以爲萬無生理矣不意事後急從瓦礫中檢視則此孩仍酣睡未醒蓋臥榻設於布機之側格以横木不致壓斃豈非命也耶○本月二十二日婁縣屈吉士大令傳齊各書吏至署分别給子諭單及稅課書編契書等諭令舉辦田房各稅各書吏均遵諭唯唯而退 
　　　恭祝萬壽○昨爲萬壽聖節上海縣主王欣甫大令預派差役在西門内萬壽宫部署齊整屆時天未黎明王大令率同縣丞劉二尹主簿孫少尹典史蔡少尉先詣萬壽宫朝房伺候俄頃江海關道憲曾觀察海防廳劉司馬學師邱廣文英法兩讞員翁直刺朱明府提右營叅將廖叅戎亦率同守備程守戎城汛張千戎各文武陸續到來王大令命差將殿庭上下燃點燈燭輝煌禮生禀請行禮各官俱穿朝服在丹墀分文東武西排班叩賀均行三跪九叩首禮禮成追人朝房更衣小憩曾觀察先命駕回署各官恭送後亦各分道而回時已晨光微動矣 
[萬壽停訊]  
　　昨日爲皇上萬壽聖節英法兩界公廨例應停訊淸晨英界讞員翁笠漁直刺法界讞員朱森庭明府命駕至城内萬壽宫隨同道憲曾經郛觀察行禮 
[星使行轅紀事]  
　　新簡出使法國大臣裕朗西星使蒞滬後駐節美界北河南路天后宫側星使行轅昨日上午江海關道憲曾經郛觀察命駕前往拜會星使殷勤延入茗良久而别星使旋亦命駕入城赴各衙門報謁○英界公廨讞員翁笠漁直刺以是處現駐憲節深恐人多滋事知照美界房請派捕前往照料 
[大令騐屍]  
　　前晚有三十保八圖地保唐安仁偕同屍子朱友堂捆解兇手金杏卿金阿松到縣禀報命案王大令卽晚升堂訊問屍子 
 
 

Page 3

 
 
朱友堂供住法華鎭迤西六里之林家宅年二十七歲父名裕昌年五十五歲耕種度日本月二十三早上小的買洋紗歸途在法華鎭姚茂茶館内吃茶金阿松硬向小的借洋一元小的不允彼此口角扭毆被伊抓破小腹時父親在鎭賣菜聞知來勸被金杏卿當胸一拳旋經旁人勸散由小的扶掖回家疼痛便血呻吟不休延王二十四午刻因傷殞命泣求騐雪金阿松供年三十歲三十三早上在茶館中見朱友堂向索前借洋一元不還爭扭伊父裕昌帮子行兇族兄杏卿曾毆一拳時裕昌先已患痢想係病死金杏卿供阿松與友堂互毆裕昌帮子助打小的曾打一拳不料次日斃命究不知是否因傷叩求明鑒地保唐安仁供二十四午後朱友堂來說伊父裕昌被兩金毆傷斃命小的立將兩金拘獲復查得朱友堂於正月内與金阿松賭博輸洋一元此次向之索討在茶館内扭毆朱父入内解勤被金杏卿猛擊一拳因傷身死是實大令得供諭地保赶備屍塲候騐兩金暫收押所至昨晨帶同刑仟並飭差將朱與兩金帶往屍塲大令升座命提各人復問均供如前惟朱友堂供並未欠過金之賭錢實係憑空拆梢大令飭仵檢驗屍身胸前確係拳傷一處尚不致命委係因傷後下血過多所致大令離座親驗相符飭卽備棺收殮朱友堂禀求免封自行收屍殮埋務求爲父伸冤大令允准飭取各人切結命將兩金帶回署中擬辦判畢卽行回署 
[縊屍報騐]  
　　昨有浦東二十四保二十圖地保顧秋橋偕欽賜仰殿廟祝沈石泉投縣報稱有無名男子在廟内自縊身死查無屍屬　請相騐核奪王大令據報後諭飭往備屍塲伺候騐屍旋於二十七日赴鄉相騐云 
[小輪失事]  
　　美界北河南路泳記船局申湖小輪船由湖州拖帶蒲鞋頭船一艘載客十六人於昨日黎明時駛至南市久大馬頭北首正值波流湍急時適有招商局之黑皮小輪船拖一巨艦鼓浪而至申湖小輪船上舵工張銀桂瞭見之下急放氣筒俾知趨避不料倉猝間黑皮小輪船業已駛近迎頭猛撞立將船尾擊成兩孔船卽登時沉没搭客均墮水中幸經楊家渡救生局小輪船瞥見急卽駛往救起九人有三人已腹大如五石瓠無可救治其餘七人尚無下落内有陸樹屏孝廉曾在滬北開設絲廠納職知縣分發某省此次由浙省購辦絲料附斯船來滬竟罹是厄昨日已將屍身撈獲帶至絲廠知照家屬棺殮當失事之後新馬路二十七號巡街捕見之卽據情告知捕頭派水巡丁駕舟往查刻下被撞之船繫纜浦東老白渡浦灘未知如何料理也 
[脫身不易]  
　　蘇人兪蘭生以空票貼換現洋虧欠各戸鉅欵以致涉訟法界公堂經前讞員鄭景溪大令訊供交吳友立保出勒限一月理楚迨朱森庭明府接任迭次比追迄今已逾數月分文不交明府以吳擔保在先不得置身事外遂飭包探傳諭令赶緊帮同淸理吳以早經退保置之不睬包探禀覆之下明府怒著提案押追 
[更正訛字]  
　　本月二十四日紀江右災函江誤作山二十六日紀三述曹江水决寓滬餘上諸紳商餘誤作虞水勢旣未退淨退凈二字誤倒此皆執筆人一時疏忽致有此訛更正於此以識吾過且希閱報諸君子鑒原焉 
[壽儀助賑]  
　　王君春洲壽儀移振由本館恊賑所代爲收解業已四紀報章兹續得嚴小舫洋四元顧穀詒堂洋四元王松堂洋四元席正甫洋四元許芝田洋一元顧顯甫洋一元連前共計洋銀一百十三元再廿二日第四批楊子萱誤作子堂合更正如左 
[願宏胞與]  
　　日前本館恊賑所承元大亨寳莊交來糸耳車捐助急賑票洋一百二十元又太息子願求鵝湖主人張氏病痊勸助振洋一百元又口新盛交來硤石穀貽堂沈善士求人口平安助洋八十元又不書名助洋五十元又桃源居士同弟求保父母平安助徐淮海賑欵洋銀五十元又四微子自犯花戒願助罰欵洋銀五十元又劉源仁記助山東皖北振洋四十元又洙涇丁一飛先生寄來華亭耿善士善勛將節省芹筵費移助山東淮徐賑捐洋四十元並金山不留名朱善士助山東淮徐賑洋二元又無名氏助洋三十元又雨庭禎安合助洋五元又本埠厚記寳號助洋三十元又丁善士兆聲爲子梅仙祈神庇佑解厄消災求保淸泰助順直賑捐洋二十九元六角又永利局交來無名氏心願助賑洋二十四元又馮伯魯善士助洋二十元又巢潘氏求病愈並保闔家平安助洋二十元富此炎風烈日之中吾儕雪藉調冰猶覺納凉無地維彼黎庶蕩析流連麥收旣已無望秋穫未卜何期待哺嗷嗷杞憂曷已今得諸大善士仁囊慨解源源而來俾飢溺餘生皆得食和飲德善機所感福報隨之其效有捷如桴鼓者拜領之餘謹書數語以表頌忱 
[宋培之大令辦理板浦中正兩鎭粥廠淸册]  
　　今將辦理板浦中正兩處粥廠九十五棚收支數目造具四柱淸册恭呈台鑒舊管無項新收項下一收上海各恊振公所施守則敬楊守廷杲席紳裕福第一批彚解規銀一萬兩九二七合漕平二七寳銀九千二百七十兩一二廿五化錢一萬一千三百五十五千七百五十文一收上海各恊振公所施守則敬等第二批彚解規銀五千兩九二七合漕平二七寳銀四千六百三十五兩一二日五化錢五千六百七十七千八百七十五文一收海州鹽運分司徐捐助大錢一千千文以上共收大錢一萬八千三十三千六百二十五文開除項下一支板浦鎭貧戸連同四鄉就食飢民乞丐病民等查見大口一萬一千七百二十八小口一萬九百六十四共計二萬二千六百九十二口分設粥廠六十三棚大口每日給米粥兩大碗小口一大碗每日共給米粥三萬四千四百二十碗自二十四年臘月二十五日開廠至二十五年四月二十日撤廠計一百十四天共給米粥三百九十二萬三千八百八十碗每碗除海分司平價糶米外每碗給付粥價錢二文半統共支付大錢九千八百九千七百文一支正月新年五天加付六十三棚人工粥價大錢二百五十八千六百七十九文一支板浦鎭撤廠資遣飢民大口一萬一千五百五十名每名給大錢一百文小口一萬八百三十七名每名給五十文病民六十名每名給一百五十文共計給發大錢一千七百五千八百五十文照飢民乞丐病民額數有大口九十二小口一百二十七病民二十六名未來領資遣之錢合倂注明一支板浦鎭粥廠公用雜欵共計大錢二百六十九千九百六十一文一支板浦衙門書差營勇汛兵地保丐頭辦公彈壓飯食大錢一百六千一百二十一文一支板浦粥廠司事薪水廠用火食等項共計大錢二百五千三百二十文一支板浦鎭掩埋路斃共計大錢一百十九千二百九十文以上板浦粥廠共支用大錢一萬二千四百七十四千九百二十一文一支中正鎭貧戸連四鄉就食飢民乞丐等查見大口三千一百六十五小口二千六百三十四共計五千七百九十九口分設粥廠三十二棚大口每日給麥粥二大碗小口一大碗每日共給八千九百十三碗自二月初七日開廠至四月二十日撤廠計七十三天共給麥粥六十五萬六百四十九碗除本廠平糶小麥外每碗給付粥價二文共支大錢一千三百一千二百九十八文一支中正粥廠平糶小麥折耗麥價及行用運費挑力等項計大錢九百十四千九十八文一支中正鎭撤廠資遣飢民大口三千一百十九名每名給錢一百文小口二千五百七十名每名給錢五十文共計給大錢四百四十千四百文照中正飢民額數有大口四十六小口六十四未來領資遣之錢合倂注明一支中正粥廠公用雜項共計大錢三十八千五百八十九文一支中正粥廠淸書差役地保丐頭人等隨同散票彈壓資遣飯食計大錢六十千九百九十六文一支中正粥廠司事薪水廠用火食等項共計大錢六十二千三百四十九文以上中正粥廠共支用大錢二千八百十七千七百三十文一支板浦義賑局辦公轉運收發一應局用雜項共計大錢四十千九百七十四文一支板浦義賑局火食油燭茶烟等項大錢一百千文以上義賑局支用共計大錢一百四十千九百七十四文統共板浦中正兩處粥廠並義賑局開除大錢一萬五千四百三十三千六百二十五文實在項下除開支實存大錢二千六百千文存交板浦同源公典生息由該典另具領結呈送江甯賑捐總局存案合倂聲明 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[路河雜錄]  
　　北通州訪事人云倉憲提騐南省漕糧疉紀前報六月十一日又提騐江蘇　四十七　摺　浙江第三十二起漕糧十二日提騐江蘇第四十八起第四十九起漕糧十三日提騐浙江第三十三起漕糧十四日提騐江彗　　十起第五十一起漕糧十五日提騐江蘇第五十二起漕糧浙江第三十四起漕糧十六日提騐江蘇第五十三起漕糧浙江第三十五起漕糧十七日提騐江蘇第五十四起漕糧浙江第三十六起漕糧十八日提騐江蘇第五十五起漕糧浙江第三十七　　　十九日提騐江蘇第五十六起漕糧浙江第三十八起漕糧二十日提騐江蘇第五十七起漕糧浙江第三十九起漕糧結至六月二十日止江蘇尚餘未騐米十四起浙江尚餘未騐米七起倘數日内天氣晴朗遲至下月初全漕可以報竣矣○倉憲整頓漕務不還餘力騐米時詳加查察遇有潮濕者立飭風颺駁退並札派通恊副將郭恊戎漕運㕔夏司馬督帶兵弁自小河口至北壩一帶晝夜梭巡以防船戸　弊有江蘇回空漕船一隻行至小河口恊標武弁登船查閱見有漕米十二石當卽扣留禀報倉憲送交江蘇總局審辦○江蘇糧道羅少耕觀察於本月十四日將正供漕糧交完所餘籌備漕米派舒總辦代交十五日禀辭倉憲十六日起節進京聞在京小作勾留卽當南下○歴屆南漕抵壩倉憲逐起提騐騐訖批示委員督率經紀斛手風颺斛收每船交米完竣斛手輒向船戸索米一二斗至四五斗不等名曰壓斛米前經倉憲訪聞示禁詎有某號斛手仍向江蘇船戸索米五斗負袋欲行被倉塲衙門某役瞥見當卽拘住禀交長倉帥訊供命責二百板○舊例江浙駁船運米至通每船不過三次現至末次所裝糧米色樣雖與初次相符而短欠者甚衆兩局連日比追未知能如數繳出否也 
[揖峯亭逭暑記]  
　　温州訪事人云候補縣魏平桂大令桐奉藩憲委催永瑞平三邑未完米折銀兩十八日附招商局普濟輪船來甌禀到○候補從九張少尹奉王心齋觀察委往稱溪公幹於十九日禀辭就道○温州府潘祝年太守恐靑黄不接之秋民食不濟嚴行示禁非但米石不准出口卽雜糧茹絲一概禁止現屆早禾登塲茹絲現已霉變無可銷售紛紛具呈道轅求恩騐放王觀察批飭府尊體察情形分别准銷惟尚有劣差藉端敲詐每遇載運茹絲　隻需索留難商人受虧不淺○永嘉縣秦鹿坪大令因邇來制錢缺乏全賴小銀圓流通行使以濟錢荒其如市儈將小洋貼水逐漸加多貧民暗中受虧有碍市面於本月十五日頒發告示遍貼通衢禁止小洋貼水諭令不拘何省鑄造銀圓一律通行完糧投稅均照大銀圓一體申算毋許故意抑勒倘有錢攤市倫任情貶價准扭送來縣從嚴懲辦府尊飭轉奉藩司憲諭煌煌諒若輩當不復輕於嘗試也○月初某日永嘉縣秦大令正坐堂訊理詞訟突有幼音匍匐鳴寃秦大令盤詰緣由據供侍質所看役某甲之子因前月杪有押犯某乙夤诳脫逃伊父並無賄縱情弊刻父管押翼房被某役私刑吊打誣以賣放父命險在須臾叩求恩宥大令不動聲色隨帶該童親詣所中察看虛實某役猝不及防當被斥逐一時咸頌大令之神明也○玉環舊例官如赴鄉書役夫馬之費均由育嬰堂發給載在縣志自乙丑風災以後無欵可　嬰糧尚不敷放惟賴官署捐廉嗣後官逢下鄉皆自備經費至於命案相騐須被告供應近來吳鏡茳刺史赴鄉相騐先發銜牌命役前導諭令本府自發夫馬不擾民間杯水倘有胥役需索准於禀究徇隱同罪至是被告亦一文不費衆民歡頌○十六日有刈稻農夫五百多人從溪山往上下河鄉割稻各持扁擔禾鎌成羣結隊適是日阻風不能渡江在江心寺借宿飯後至西領事署外左顧右盼笑語喧譁西人見其人多於蟻恐滋事端遣巡捕齎名片投縣署請飭兵差前往彈壓此往彼來絡繹不絶一夜之中兵差忙碌異常迨十七早刈稻夫星散始皆寂然而返 
[九派江聲]  
　　九江訪事友人云雨澤愆期田禾被損自吳儀生明府於初九日設壇求雨後十五日府尊繼之十六日至十八日道憲飭一面禁止屠宰並禁五葷致慤致誠冀沛甘霖閱旬餘迄未見效未知能喚醒痴龍一施渥澤否也○廣饒九南道明華亭觀察近日訪聞饒州府屬有閙教情事擬委鄭秀㦸明府前往查辦○府尊孫景裴太守近以讞府紛繁札委文報局委員鄭明府輔淸襄同研鞫以資臂助○富池厘局委員蔣明府近以信任司巡紊亂舊章苛索舞弊經督撫憲查知奏叅革職已委周明府前來接辦矣 
[舊案重提]  
　　已閉永安街老義和客棧係廣東饒平縣知縣趙士桐所開托現開名利棧之孫明之代爲經理生意頗佳趙殁於任所其夫人曾氏扶柩回籍前年冬月曾至上海投法界公廨控孫歴年舞弊侵吞三千餘金經前讞員鄭大令提訊判孫交銀三百雨給趙曾氏具領趙曾氏以爲數懸殊不肯遵斷兹復以故夫殁於任所虧欠公欵三千餘金奉文追繳藉此抵償等詞投公廨請爲提究不識朱森庭明府將如何訊也 
[捉賭未獲]  
　　胡家木橋沈家灣一帶久爲著名賭窟自劃入各國公共租界後迭經英美兩界捕房督率中西探捕前往緝拿迄無所獲前晚八點鐘時美界捕房藍副捕頭不動聲色又派中西探捕嚴密往拘奈各賭徒神通廣大早已逃逸無蹤遂將賭棚焚燬而返 
[上海巡局紀事]  
　　前日午後崇明人陳杏林沈阿寳南巿董家渡恒豫酒店沽飲核給酒給酒資欠錢三十文商請暫爲記帳酒保不允乃令隨同往取陳等惡其不情行至中途扭住攢毆酒保忿甚卽赴二十三七鋪巡防局禀控局員盛雨村二尹提訊之下著將陳沈交地甲帶往恒豫門首鎖禁數日以儆○日前崇明船戸顧阿福挈同幼子至南市新馬頭陸蓮生所開小烟館過癮因乏烟鈔將子暫抵迨取錢而往則孩已不知所之向陸理論陸多方推諉遂訴知十六鋪地甲投十六鋪巡防中局控訴局員文斌臣二尹提訊之下判令陸帮同尋緝限三日内將孩交案延干比究 
[英界公廨紀事]  
　　甬人馮庚生卽寳銓虧欠纍纍涉訟公堂近經某洋行買辦陳仲甫保出淸理各債主紛紛麕集日向摧索以致馮仍藏匿不敢出面有流氓張阿桂者偵知其事竟於前日糾集同黨多人將馮軋住向之索詐旋經帮同淸理之責生裘廷驤聞知卽遣家丁裘三投廨控請提究讞員翁笠漁直刺准詞飭差將張拘獲押候訊究○瘋婦高葛氏在途滋擾由一百五十一號華捕拘送到廨請爲安插值日差據情禀知翁直刺著暫交官媒留養候其家屬前來認領○洋婦愛而登投英國領事署控華民鈕蘭生將田單騙抵洋銀抗不取贖由梅繙譯官照會翁直刺卽派差將探將鈕拘獲押候訂期會訊○朱少賢控黄毛毛卽黄貓串同朱阿四誘拐伊媳黄氏捲送無蹤翁直刺准詞飭差恊保將黄提案著看管候訊 
[美界捕房紀事]  
　　昨日淸晨小竊土阿大闖入裏虹口甬人某姓家竊取衣服正欲逃逸適爲事主當塲拘獲送入捕房捕頭令押候解送公堂禀請讞員翁笠漁直刺訊辦○昨午賊犯陳金生持衣包至吳淞路某押鋪求質適爲劉包探所見以其形跡可疑立卽拘入捕房捕頭令押候查明核辦○昨晨跪灘賊李阿狗混入外虹口公和祥碼頭竊取舊鐵數十磅肩荷而逸途遇巡街捕知其來路不明因卽拘入捕房押候解送公堂禀請訊究 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十五年六月十八日京報全錄]  
　　宫門抄○諭旨三道錄前○吳撫德奏爲查明寗蘇兩屬二十四年下忙地丁銀數摺○又奏報蘇滬厘局徵收厘捐數目摺○提督蘇奏爲拿獲鬱林會匪首逆正法請將出力各員奬勵片○皖撫鄧奏爲已故大員功德在民懇恩建立專祠並列入祀典片○六月十八日禮部宗人府欽天監正黄旗值日無引見○傅公謝授正黄漢副都統恩○奎順謝授馬蘭鎭總兵恩○候補道府景賢等謝恩○錫候續假十日○鈕楞額請假十日○李廣德密昌墀預備召見○倉塲奏漕船五日回空○召見軍機景賢密昌墀李廣德○○頭品頂戴江蘇巡撫奴才德壽跪奏爲查明江寗蘇州兩屬光緒二十四年下忙地丁等欵已未完銀數恭摺仰祈聖鑒事竊照江寗蘇州兩藩司所屬地丁耗羡等項錢糧額徵已未完多寡各數遵照部咨各歸各欵分晰按年造報嗣准戸部咨整頓各省錢糧並更定分數考成自光緒二十三年爲始上忙匀爲四分下忙匀爲五分始准免其議處如合計上下兩忙征完分數在九分以上仍給予議叙等因業經遵照造册奏咨至光緒二十四年立忙止各在案兹據署江甯布政使胡家楨蘇州布政使聶緝槼詳稱今屆接辦光緒二十四年下忙之期所有江寍淮安揚州徐州海州通州六府州屬並海門㕔額征地丁驛站俸工樠脚等欵正閏銀八十九萬七千五十二兩零内除抛荒缺徵因兵停免蠲七千五十二兩零内除抛荒缺征因兵停免蠲免坍江候豁徐州府屬邳州宿遷昨寗海州沐陽贑榆六州縣因災蠲免銀九萬七千七百三兩零該征銀七十九萬九千三百四十八兩零内除上忙已完銀一十三萬八千一百六十六兩零又除邳州宿遷海州沐陽四州縣逼近災區熟田隨災田一倂緩征銀二萬五百一十兩零又各州縣勘不成災緩征並邳州宿遷睢寗海州沐陽贑榆六州縣成災蠲剩緩征銀二十一萬四千三百一十八兩零外實征銀四十二萬六千三百五十二兩零下忙應徵五分銀二十六萬五千四十五兩零已完銀三十五萬四百二十九兩零内經支驛俸工役食等銀七萬四千三百八十六兩零解司銀二十七萬六千四十三兩零計多完銀八萬五千三百八十三兩零又應徵各欵五分耗羡銀二萬六千五百四兩零已完銀三萬八百八十兩零内經支正佐各官養廉銀六千五百六十八兩零解司銀二萬四千三百一十二兩零計多完銀四千三百七十六兩零又蘇州松江常州鎭江太倉五府州屬額徵地丁驛站俸工祗應槓脚等欵除坍該正閏銀一百四十五萬九千三百八十三兩零内除公佔州荒准豁注緩銀三百六十兩零經支俸工祗應等項銀九萬一千一百二十七兩零該徵銀一百三十六萬七千八百九十四兩零内除上忙已完銀四十萬八千四百八十七兩零又除抛荒蠲免銀二十四萬九千七百十三兩零外實徵銀七十萬九千六百五十三兩零下忙應徵五分銀五十萬五千八百八十九兩零已完銀四十九萬四千一百四十五兩零未完銀一萬一千七百四十四兩零又應征各欵五分耗羡銀二萬八千七百一十一兩零已完銀二萬七千一百七十四兩零未完銀一千五百三十六兩零查江寍等屬下忙收數有盈無絀蘇州等屬因上年暘雨失調秋收减歉民力拮据完數短絀統計上下忙致未完足九分所有經督催征不及分數職名應請邀逸邀核議未完銀兩飭令赶緊征　等情分造欵册詳請奏咨前來奴才覆核無異除將送到各淸册咨移戸部科查核外謹會同兩江總督臣劉坤一恭摺具陳伏乞皇太后皇上聖鑒飭部覈覆施行謹奏奉硃批戸部議奏欽此○○頭品頂戴江蘇巡撫奴才德壽跪奏爲江蘇省蘇州松滬兩釐局光緒二十四年閏三月十一日起至十二月底止代徵貨釐收解各數分繕清單恭摺具陳仰祈聖鑒事竊各省抽收釐金欽奉上諭飭令查照兩淮鹽釐章程按半年奏報一次等因業將蘇州松滬兩釐局同治八年上半年起至光緒二十四年閏三月初十日改歸稅務司代徵其出入各欵先後開單奏報在案兹據督辦報銷蘇州布政使聶緝槼等詳稱蘇州松滬兩局貨厘奉飭歸稅務司代徵撥還洋欵其收解數目稅務司未接管以前仍應由局造報以便稽核除向歸蘇局管轄之鎭江上游分卡獨駐江北倂歸稅務司代徵諸多未便奉准撥還金陵厘局經收造報並剔出不歸代徵各捐另行造册詳辦外將蘇州松滬兩厘局光緒二十四年閏三月十一日起至十二月底止代徵貨厘收解各欵開列細數同各卡委員銜名分别造具淸册詳請具奏前來奴才復核無異除淸册咨送戸部外謹會同兩江總督臣劉坤一分繕淸單恭摺具陳伏乞皇太后皇上聖鑒奏奉硃批戸部知道單二件倂發欽此○○蘇元春片一再上年十二月内邊管員弁在防城縣界緝獲鬱林會匪首逆李立亭一名恊同防城轉練護解來營該逆中途忍飢患病到營未能取供奴才深恐該逆幸逃　戮當飭割取首　傳示鬱林各屬並飭鬱紳查騐明確再行照格給賞免致將來或有錯誤曾電總理衙門代奏在案兹據鬱林團練保甲局在籍刑部主事文德馨等公同禀稱遵飭認識李逆之鬱紳翰林院侍詔銜楊桂祥附生晏顯庸武生陶嘉春等查騐明確該李逆額上旋毛及二齒亞出實係首逆正身潛訪鄉里所稱皆同該主事等聯名禀出具甘結懇請存案前來奴才當電商撫臣黄槐森將原定賞格銀一萬二千元照數兌交蘇廼玉給防城各團練領取在案此案李立亭爲鬱林土會各匪之首攻陷城池糜爛地方實屬罪大恶極迨大兵剿平後該逆狡獪逃匿兩粤恐其死灰復然未免人心疑懼馬盛治疉飭營弁跟蹤追捕奴才增加賞格遴選幹員廣購線工兩省會緝今各員弁不遺餘力幸將該首逆弋獲其微勞尚屬可錄應擇尤酌保數員以示鼓勵查有二品頂戴署廣東高廉道廣東補用道潘培楷翰林院侍講歐德芳廣東在任候補直隷州知州現任防城縣知縣盧蔚猷辦理廣西邊防營務處遇缺儘先選用直隷州知州全炤拔補千總蘇廼玉等五員弁於上年隨同剿辦鬱屬各匪身臨前敵摀穴擒渠兹復緝獲首逆李立亭懲辦俾兩省人心底定實屬異常出力除歐德芳一員係屬亦職未敢擅擬升階相應請旨從優給奬外其潘培楷應請仍以道員記名遇有缺出請旨簡放盧蔚猷全炤均請以知府留廣東補用加三品銜蘇廼玉請以守備補用奴才爲奬勵人才起見是否有當出自逾格鴻施謹附片具陳伏乞聖鑒訓示再各員弁履歴已另文咨部合並陳明謹奏奉硃批歐德芳著賞加四品銜餘著照所請該部知道欽此○○鄧華熙片再原任福建臺灣撫劉臣銘傳於光緒二十一年十一月間在籍病故報經前撫臣福潤具奏欽奉諭旨晉贈太子太保銜照巡撫例賜卹加恩予諡准其於立功處所建立專祠生平戰績事實宣付國史館立傳等因欽此朝廷篤念疆臣飾終之典至優極渥欽感同深查劉銘傳籍隸合肥縣昔在咸豐年間粤匪竄陷廬州六安等處與原任兩廣督臣張樹聲原任湖南　臣周盛傳等倡團築堡堵禦賊蹤百數十里之間居民耕市不變並帶練丁出境復六安援壽州後來之各省勳勞甚峻先在於鄉　保民逐　刻不能忘自應遵旨建祠俾伸報饗兹據劉銘傳嫡長孫員外郎世襲一等男爵劉朝仰呈稱在於原籍合肥縣城術所旁購　基地自行建逾祠宇現在落成設位奉祀並請奏咨前來相應仰懇天恩俯准將原任福建臺灣撫臣劉銘傳原籍合肥縣專祠列入祀典由地方官春秋致祭以彰藎績而重明禋除咨禮部查照外理合附片具陳伏乞聖鑒訓示謹奏奉硃批著照所請禮部知道欽此 
 
