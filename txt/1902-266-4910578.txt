# 1902 - 266 - 4910578

 

Page 1

 
 
[新印各書籍發售] [  圖書集成局啓]  
　　十朝東華錄實價洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家醫案碼洋三角○醫　賸義碼洋三角○瘍醫大全碼洋三元○臨證指南碼洋一元五角○花月痕碼洋四角○日本國志碼洋二元五角○徐氏十三種醫書碼洋一元六角○大淸會典碼洋一元六角○六科準繩六套實洋六元○醫門法律碼洋一元○諸君欲購者請移玉至三馬路申昌書畫室或申報館帳房可也此佈 
[論美人虐待華人事]  
　　近年來美人虐待華人之事報中記不勝記執筆人亦書不勝書謀衣食於外洋受覊囚於異域有心人萬目情形無不望洋興嘆焉查美利堅立國於阿美利加洲其地僻在西半球自古多不毛之地林密山深人民稀少幸華人出洋爲之開墾日形興旺美人亦以華人勤動於是更廣爲招徠華人之謀衣食者遂如水赴壑至今紐約克舊金山等處無地無華人蹤蹟且不獨爲之開墾而各項工業無不優爲縱觀前後揆厥情形華人誠有功於美美人當優待之不暇何忍虐待乃近年美人生齒日繁工作之人似無須借才異地且見華人分其利益每年各工人運歸中國者盈千累萬致頓生忌疾之必厭棄之意共上者設爲苛例使之不能安居其下者竟至稱干比戈時相仇殺昔年洛士丙冷之案華人被戕至數百輩産業被燬甚多美廷雖　貲撫卹然亦迫於公論而非出於本心也厥後增例俞苟待之愈虐華工皆有欲生不能欲死不得之苦不意美人可以文明自詡而於此事如此其不能公允也按中美條約第四欵美國人在中國不得因美國人民異教稍有欺侮凌虐嗣後中國人在美國亦不得因中國人民異教稍有屈抑又續約第六欵美國人民前往中國或經歴各處或常行居住中國卽按照相待最優之國所得經歴常住之利益俾美人一體均沾中國人民至美國或經歴各處或常行居住美國亦必按照相待最優之國所得經歴常住之利益俾中國人一體均沾又續修條欵第二條中國商民如傳教學習貿易　歴人等以及隨帶并雇用之人曾已在美國各處華工均聽其往來自便俾得受優待各國最優之利益第三條已在美國各華工及他項華人等無論當居暫住如有偶受他人欺侮之事美國應卽盡力設法保護與待各國人最優者一體相待俾得各受按約應得之利益立約如此宜照約辦理方爲公允而乃言行相反至於如此美人雖藐視中國何亦不顧公論耶然猶謂華工因奪其利故忌之疾之雖出於情理之外猶可說也此外則何損於美國而亦必忌之疾之耶昨報紀近有美國書院肄業之中國某學生貽書某西報云美國禁止華工可不再言卽遊學之華人亦不易登岸除有確實護照外人又須隨帶洋銀三四百元敷一年之用又須在美國覓人擔保目下之例較前尤甚中國來美學生護照中苟小有差悞卽不准登岸囚在馬頭傍之監房旣不透風且無牀鋪食物亦苦雖親如父母兄弟不得往見有一女子亦因被囚致自尋短見觀此華人之在美者竟有一刻不能安居之勢矣說者謂中國人民雖多而未墾之地各處皆有工作之事在在需人皆因不能整頓致有用之才沉淪異域爲今之計旣强弱懸殊不能力爭惟有設法招回安插之一法計非不善無如中國開墾之事工作之興亦非伊朝夕而留美之華人爲數過多不但驟招之來無從安頓卽廣招亦非易事卽振興工作能安頓未去者使之不往已屬幸事留美者祗能與之力爭請其保護以約爲憑何分强弱中國卽不能力爭而公論所在各國恐亦不能袖手且美人於中國商務之大幾輿英抗但許彼來不准此往恐公法中無此交涉之道也以此與爭美人將何所置喙耶所願政府不憚舌敝唇焦一拯斯民於水火不特華工之幸亦中國之幸也 
[諭旨恭錄]  
　　八月下七日奉旨王振聲補授掌河南道事務欽此 
[電傳宮門抄]  
　　昨日午前京師友人專電告知本館云八月二十六日皇上召見軍機張人俊梁誠載振是日並無明發上諭 
[宮門抄]  
　　八月十七日户部廂紅旗　日無引見橚貝子假滿請安貴恒請假十日張翼續假十日召見軍機慶王沈家本○十八日禮部宗人府　天監正藍旗值日無引見張英麟請假十五日恩公續假十日召見軍機桂春 
[照錄總稅務司呈外務部條陳鐵路設關章程]  
　　一各貨上車時無庸請領准單一本省界内來往各貨上車時無庸請領准單亦無庸納稅至下車時亦無庸請單惟下車之處若向有落地稅項卽應於貨物離車後照章開報完納凡徵收落地稅之局所設在何處曁應遵何項稅則均應預行出示曉諭周知至此項落地稅如何稽查徵免詳細章程應出各該處自行酌定示知一由此省往彼省並由某國及某國租地屬卽如俄國緬甸及旅順膠州九龍廣州灣等處入中國地界應作爲進口出口之貨其出某國與某國租地有無出口稅口該國自定共出某省時料無庸稽查惟由他國或他省入中國界或他省界應釋定有稽查之地方並議定有徵稅之章程除行客所帶零碎物件無庸稽徵外其裝貨之艙車行至擇定應行稽徵之處卽由管車人將此項貨車摘鈎推入枝路以使入界役報關稽查分别徵免俟次日續行來車再將此貨車帶行倘有應經兩次省界者應曰第一省界之關發給免重徵單照持往呈　其各處詳章應曰各處按本地情形自定示知一除完過子口稅入内地應免之洋貨並領有一聨單前往海口應免之土貨外其餘各貨入界時應照定則徵免至應以何項條例爲稅則不若乘此機會卽將通商稅則作爲有界稅則以昭劃一且易遵守一人界所徵之稅似應留一成作爲省關經費以三成爲所出省分之欵以六成爲　貨省分之欵倘一成 
 
 

Page 2

 
 
不敷經費再行按照成數於三成六成内酌提以上五條所有大概情形均已包括在内似足供爲定章之基嗣後應擬　項章程者卽可按此增改惟章程以簡便爲妙其應否推廣以便各省有水陸各路往來貨物曁内河行駛之小輪船出此省入彼省一律照行亦係應酌奪之事惟其最要者卽係有定地有定章有定則三者而已不得　　　參差亦不得由某員私行改易 
[直督袁慰帥奏陳整頓吏治情形稿]  
　　奏爲　頓史治現將道府廳州所有各項陋規一律酌改公費以端仕習而維政體恭摺仰祈聖鑒事竊維國家設官大小相維非第以辨等成　所以示防檢也故民受治於官而官之小者又遞受治於長官長官不能止已以率屬斯下僚益務媚上而剥民求其弊絶風淸必不可得傳曰官之失德寵賂章也近世仕習日壞吏治日偷其賄賂潛通者或尚懾於公義怵於人言而不能公然以婪索其有明目張瞻昌言不諱與之而儼爲成例取之而不覺其非者則莫如收受陋規一事查直隸道府並四路廳六直隸州均有表率僚吏考核屬員之責然惟直隸州尚有糧賦平餘其道府廳除廉俸外别無進欵祿入旣甚微薄而辦公用度又甚浩繁乃不得不取給於屬吏於是訂爲規禮到任有費節壽有費查災查保甲有費甚或車馬薪水莫不有費此等風氣大抵各省皆然非僅直隸有之雖相沿已久不同暮夜苞苴但平時旣受陋規卽遇事不無瞻顧設一旦見有不肖之屬吏爲上司者欲破除情面據兹糾叅或往往爲其下所挾持轉不克徑行其志吏治之敝所由來也當此修明内政之時必以整飭官方爲當務之急然平情而論又必須先有以養人之廉而後可以止人之貪使舉所有各項陋規掃盪而廓淸之而不籌給辦公之費則一切應用均無所出勢難責其治理地方現以國帑空虚誠不能另增公費莫如姑就舊有之陋規爲化私爲公之一法臣通飭道府廳州各將每年應得屬員規費據實開報和盤托出卽按其向來所得之多寡明定等差酌給公費擬定大順廣道月支銀一千兩清河道月支銀九百兩通永道月支銀七百兩天津道月支銀六百兩口北道月支銀五百兩霸昌道月支銀三百五十兩保定永平河間各府均月支銀六百兩天津正定順德大名廣平宣化各府均月支銀五百兩東路廳月支銀二百五十兩南路廳月支銀一百三十兩北路廳月支銀一百一十兩西路廳月支銀一百兩趙州冀州深州均月支銀一百兩遵化易州定州均月支銀五十兩共各州縣仍將向來應出節壽等項一律逕解司庫不加耗費另欵存儲道府廳直隸州應支公費按月赴司庫請領不准折扣閏月不計司庫統計出入如有不敷另籌彌補自此定章以後道府廳直隸州不准與所屬州縣有分毫私相授受之事倘敢巧立名目藉端歛派及不肖州縣設計餽獻嘗試逢迎均准隨時據實禀揭查實後按贓私例嚴叅治罪其别經發覺者與受同科如此一轉移間化曖昧爲光明廉吏旣不病難爲墨吏更無所藉口長官不必有額外之需索自可潔已以正人下僚不敢作非分之鑽營相與奉公而勤職庶幾大法小廉而吏治可期蒸蒸日上臣爲端仕習而維政體起見除咨順天府府尹外理合恭摺具陳是否有當伏乞皇太后皇上聖鑒謹奏 
[接受關防]  
　　湖北訪事友人云湖廣總督張香濤宮保奉旨派充督辦商務大臣關防業經頒到宮保卽擇於本月十八日辰時接受 
[福自天來]  
　　甬江訪事人云新任浙江提督呂軍門本元在北洋帶勇多年素爲朝廷倚畀某日皇太后皇上頒到福祿喜字各一個軍門率同各屬員至西關外接官亭恭迎亦非常之榮也 
[浙興蠶學]  
　　杭州訪事友人云本月二十一日府憲宗子材太守以省城蠶學館新招各學生亟須試其優劣以定去留因招至署中命題考試聞是日到者共計九十餘名 
[道憲勘災]  
　　安慶訪事人云今歲皖南北各屬禾稻均慶豐收惟滁和兩屬稍患旱災邇經地方官禀請署安廬滁和分巡道馬鏡人觀察前往蒞勘觀察遂於本月二十日輕車减從赴和州滁州各屬查勘一周道署日行公事委安慶府同知代折代行 
[查勘秋成]  
　　安慶訪事人云本年皖省雨暘時若年歲本可望豐收惜入秋以後天氣亢晴棉花雜粳未免有損本月十九日署理安慶府石太守命駕出轅赴潛山宿松兩縣查勘秋成 
[鳩江火警]  
　　蕪湖訪事人云中秋前一日蕪湖天主堂所置市房計二十一號坐落雞窩地方悉被祝融收去堂中翁神甫在山巓觀火見保衛營管帶饒翼卿游戎督率營勇及靖健武衛各軍分頭救護不分畛域於是逢人說項以中國救火之踴躍甚爲僅見也 
[甬江火警]  
　　寗波訪事人云本月十三之夜更魚四躍郡城南門外舟宿渡地方林姓家不戒於火紅光高燭警鉦亂鳴遠近水龍以及衛安局之洋龍均馳赴火塲竭力施救約焚二點之久始得烟消火滅計共焚去房屋二十餘間 
[鄂省官塲紀事]  
　　漢口訪事友人云日來圻州境内出一重案牽涉地方官紳鄂省大憲以案情重大檄委趙楚江太守前往會審務成信讞以免冤誣○漢口釐金上局委員某君現屆期滿上憲檄委王大令鴻玉接辦已到差視事矣○漢陽鐵政廠總辦盛我彭觀察近以入都引見詣督撫二院禀辭所遺廠務暫歸會辦某君代庖○湖北候補縣雷大令一芬前奉上憲委解第批京餉近已事畢遵卽回省銷差○湖北候補府劉太守度來辦理宗關查卡事務已屆期滿大憲以其薄有勞績特命留辦一年以示鼓勵○日前藩憲瞿賡甫方伯發出牌示云江陵縣典史事務詳委以補用巡檢段春暉署理 
[潯郡官塲紀事]  
　　九江訪事人云駐紥湖口一帶之續備前軍自錢琴齋觀察接統後卽飭各營官認眞操練無稍怠忽凡有教堂之處尤須竭力保護俾免意外之虞○本月二十三日九江官塲接南昌電音云新授吉安府知府胡太守祖謙已由藩憲懸牌飭赴新任矣○九江府孫最裴太守札委候補巡檢朱仲珊少尹炳基辦理城外保甲事務少尹奉札後已於本月二十日到差矣 
[鎭郡官塲紀事]  
　　潤州訪事人云前者淮揚海道沈愛蒼觀察由袁公浦命駕赴金　謁見撫憲恩藝棠大中丞兹已事畢繞道滬江小作勾留月之二十三日乘招商局江永輪船上駛道出潤州拜會各當道鐘鳴一下換座官舫帶以小火輪船渡江而北○止任松江府調任揚州府知府余石蓀太守　松江交缷起程月之二十二日乘民船道出京口泊於官馬頭有頃命駕登岸赴文武各署拜各旋卽解維溯江上駛赴金　謁見兩江總督兼南洋通商大臣劉峴莊宮太保然後赴揚履新○南洋常備右軍前營管帶陳楚斌協戎前由鎭江奉調赴金陵彈壓科塲刻因協戎别有要公於月之二十二日乘某輪船抵京口謁見統領杜雲秋觀察遂於二十三日遄　白門○月之二十三日有美國兵艦一艘由申江駛抵潤州　碇江中旣而艦中兵士群至租界烏洲山等處游覽常鎭通海道長久山觀察特飭租界總巡周遊戎親帶勇丁妥爲彈壓 
[杭州官塲紀事]  
　　杭垣訪事友人云文闈監臨例於頭試卷解内入簾後將一切公務交付提調監試主持卽口出闈本年因不用謄 
 
 

Page 3

 
 
錄首塲墨卷已於十七解清翌日午刻代辦監臨張大宗師卽命駕出闈逕回本署○部選金華府知府海鶴汀太守福於上月某日由京領憑來浙禀到兹於十七日奉到藩憲札文飭令卽赴新任太守隨赴各上憲衙門禀謝然後擇吉履新○本月十六日藩憲誠果泉方伯懸有牌示云杭州府司獄缺委試用府照磨莊惟勤石門縣主簿缺委試用縣丞張紹齡玉　廳巡檢賴禮耕撤任遺缺委候補府照磨陳文偵均署理○省城武備練軍向由總理武備學堂之聨太守豫統帶現因該軍移駐艮山門外與學堂相隔甚遥難以兼顧本月十六日奉撫憲札飭太守專司練車之事其學堂一差另委伍太守元芝辦理平湖釐局總辦現届期滿由常觀察札委候補通判沈别駕惟城接辦又常山　局差事亦届瓜代之期委候補縣汪大令龍珠辦理○杭滿營右司協領鍾協戎奇本年彚攷軍政時經軍憲取列前茅保舉卓異現已咨請撫憲任筱沅大中丞會銜出奏矣 
[薊都客述]  
　　京師訪事友人云本年七月杪内城東安門外奶子府旗人長某曾娶宗室某之女爲婦越數日女父往視絮談片刻而去未幾女忽在廚下掣取菜刀刎頸仆地長趨救不及急報官廳當晚不敢歸家次晨女父率衆而至恣意行兇除搗毁什物外復將妝奩悉數載回後經地方官傳集兩造送交步軍統領衙門訊核聞女入門甫閱三日琴瑟頗調不知何以忽有此變殊令人索解無從也○前門外迤東元帝廟左近有陳甲者前年曾充某部書吏夙有心疾已愈數年七月二十九日陳忽發舊症家人未及防閑遽持白刃砍傷母腕其妻某氏趨前救護亦被砍傷一女僕驚駭而逃陳復追至門外砍之仆地移時始甦附近鄰人飛報南城局憲派勇馳至縛陳以去姑視傷者能否無恙再行訊懲○本年近畿一帶禾稻收成約在六七分之譜是以日來糧價已漸平减其餘一切雜糧隨之俱跌彼謀餬口者或不致蹙損眉尖矣 
[革勇爲盜]  
　　漢口訪事友人云七月二十日之夜九點鐘時大智坊小新街左近王童氏家被盜一案報經夏口廳馮少竹司馬飭捕查緝迄未成擒邇者始由督捕營哨長徐升率仝線勇在唐角營防口拘獲四名視之卽前愷字營已革什長劉世發伍長王金標李占春榮占魁也細加盤詰果係此案正犯立卽解回廳署禀請司馬訊懲 
[賽會釀命]  
　　甬江訪事人云郡城南門外阻關山向有董孝子廟每屆八月間由好事者舁偶像赴各處巡行一週本月十二日爲出巡之期行經三層樓下是處居民雇有大船二艘上搭戯臺雇梨園子弟演劇其中以申敬意詎料觀者太衆致將戲臺傾覆以致船上諸人紛紛墮入水中幸而灘淺只傷一年僅八齡之小孩餘均誕登彼岸是日西關外又有遊手好閒之人備就龍舟六艘彼此各以男兒好身手自誇兩槳如飛錦標爭奪旣而兩相碰撞一舟遽爾沈没傷斃三名語所謂戲無益洵然 
[泖水蒓香]  
　　松江訪事人云本年疫癘盛行死亡杭藉侫神之徒往往雇羽士緇流以爲禳解以故若輩應接不暇得利頗豐邇又由某寺僧爲首傳東遠近嗣後施主家延令誦經一壇需價若干其餘零星法事亦一一訂定價目以昭公允大衆如不遵約故意出入察出議罰是亦可謂異想天開矣○秋風薦爽寒氣迫人宵小之徒應時而起近日如西馬橋盛姓北倉橋查姓等均爲若輩所算所失不貲尤奇者查姓廳事中所儲桌椅雜物亦被竊一空誠不知其所操何術竟能便於取携也 
[上海官塲紀事]  
　　昨日午前新簡出使奥國大臣吳煥其星使命駕赴道轅拜會道憲袁海觀觀察至縣署時縣主汪瑶庭大令飭丁擋駕○昨日電報滬局總辦朱子文太守浙江候選巡檢胡樹庭二尹先後至縣署拜謁 
[美界火警]  
　　昨日午刻虹口百頓路第一百六十七號門牌某姓家因煮午餐遺火積薪内霎時火勢蔓延冐穿屋頂瞭望臺四人見之立卽鳴鐘報警英美租界救火會四人急驅皮帶車飛馳而至開放道旁自來水龍頭竭力噴射始得熄滅計共焚去房屋四幢 
[幾釀火災]  
　　前日傍晚時吳淞路長安里某姓家樓上因煮夜膳遺火積薪霎時濃烟四佈幾致不可收拾幸卽設法汲水灌救始得烟消火滅未成巨災然四鄰已飽受虚驚矣 
[協拿惡棍]  
　　上月某日浦東高橋鎮著名惡棍丁聖法隨同南市流氓混名火燒毛毛將張順卿用刀刺傷後卽潛逃至本鎭又恐差役前來拘拿遂招集地方無賴結黨拜盟設立一百零八個黨名目各帶兇器預備拒捕事爲本縣汪瑶庭大令所聞以是處係與寳山縣交界飭捕曹勝持文至寳山縣署請王大令派差前往恊拿未識果能弋獲否也 
[整頓捕役]  
　　上海縣署各捕役前以人多混雜每名各給腰牌一面以備稽查近日縣主汪瑶庭大令查得各捕良莠不齊往往有冐名頂替情弊爰於前日飭傳到案諭令將前給腰牌一律繳還聽候另給辦公規條以杜混冐 
[誘逃宜究]  
　　前者妓女張小寳因不甘下賤奔至公廨求恩超豁經讞員張柄樞司馬判發濟良所留養在案旣而張妓忽由所中逃出不知所之至近日始由經理所務之某西人查明實被金谷香番菜館執事人吳桂生引誘所致函請司馬提究前日司馬飭差協同包探王長桂將吳拘入捕房押候解案訊辦 
[南市瑣譚]  
　　本邑城廂内外保甲總巡朱森庭明府以現在序入深秋各店鋪門前所搭凉棚概應拆除以免災患爰於昨日出示曉諭各鋪户務各遵照於半月内一秆拆去並飭各鋪地甲挨户傳諭違者拘案嚴究不貸○前者蘇松太　備道袁海觀觀察擬在江海大關前建造浮碼頭一座以便稽查稅務兹悉觀察已札委南市馬路工程局總辦翁子文太守雇匠估價承造太守奉札後已倩都料匠估計工料銀若干刻已鳩工庀材擇吉興建矣○日前滬北新關稽查浦江事務某甲在萬裕碼頭及王家碼頭查獲船户郭全春朱丫頭二人所駕駁船二艘滿裝垃圾私自傾諸浦江以其有違定章立卽拘住禀知稅務司好君飭照章鋸截以昭炯戒 
[上海巡局紀事]  
　　前者二十三七鋪巡防局員高文軒二尹率勇巡至萬裕碼頭拘獲設攤誘賭之無賴陳阿根移送十六鋪巡防南局經賈歴玉叅軍訊明判責四百板轉送保甲總巡局總巡朱森庭明府姑念伊母某氏赴案哀求判責一百板交人　　　前晚南市王家碼頭三河里左近王姓家被賊竊去衣服洋銀至昨日開列失單投報十六鋪巡防南局請爲緝查局員賈叅軍飭捕勘明勒限嚴　 
[申報館恊振所經收順直江西長江振捐八月十一日至八月二十日止第廿二次淸單]  
　　八月十一日裕興康來京口合記龍洋一元廬汝鑫洋念三元七角○十四日無名氏銅洋五角○十五日九章諸友節省月餅資移助洋三元大豐號節省月餅資錢二千一百文合洋二元三角○十七日宿遷政大源來求言自公心氏龍洋五元求夫婦病速愈氏龍洋五元○十八日城北公洋一元無名氏洋十元○十九日吳孚洋一元以上總共收洋五十二元銅洋五角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前者藍學貴控張坤茂誘拐伊女招弟售與寳山縣某姓家當經縣主汪瑶庭大令訊明將張收押一面備文派差至寳山移提到案前晚升堂復訊藍投案訴稱女孩招弟今已五歲今蒙提到求恩給領張供小的與藍素識某日行至新北門瞥見兩匪挈女而行小的窺破　情上前盤詰二匪見勢不佳棄女逕逸小的遂將女寄養唐玉明處不料被唐私行售去今已逃逸無蹤叩求明鑒朱陳氏供此女實由唐玉明抱至小婦人處求售小婦人知其來歴不明堅詞拒絶唐遂抱往寳山售諸他姓小婦人並不干涉叩乞寛恩金松亭供唐售女時小的並不介紹今唐不知逃匿何處小的横被誣指尚求開恩大令判將女　藍領去張坤茂金松亭朱陳氏無干斥釋唐玉明旣已逃逸姑免深求○前日陳何氏扭控朱雲山串謀産業當晚大令提訊氏供小婦人在舊校塲左近建有房屋一所現開萬源醬園每月收房租錢十四千文婆婆在日曾向徐姓抵錢八百千議定每月八釐起息徐亦列名爲中另得中費若干今徐見丈夫業已去世遂揑稱丈夫曾向加抵錢四百千將房租錢十四千劃去十千作爲利息近又勒令小婦人備本贖回否則欲將房屋收去管業小婦人無奈惟有將此屋轉抵與人將伊處之單先行贖回然此事皆由朱串謀所致是以扭案控陳尚求恩斷朱供此屋係伊姑昔時抵出當由陳竹亭及受抵之徐寳泉爲中小的僅附驥尾略分餘潤迨後伊等加價四百千小的旣未到塲亦不知悉安有串謀情事大令著陳何氏央一親戚偕朱往視抵契究有若干禀覆核斷○著名地棍朱連生前因毆傷捕夥金松林解經大令訊責收押前晚大令飭差帶案復訊朱供捕夥金松林實被他人砍傷與小的並不干涉且金稱在浦東被毆要知是日小的並未到過浦東毫不知悉求恩明察大令以金所控難憑判將朱交該管地保嚴加管束 
[英租界捕房紀事]  
　　偷兒吳長應行竊某西人所帶洋銀七元報由包探何阿春拘入捕房捕頭著押候解送公堂禀請讞員張柄樞司馬懲辦○前日歹人林漢泉將兩鐵條僞作銀包携至英大馬路某衣莊置諸櫃上任意選購衣服圖施詭計適爲包探何阿春窺破立卽拘入捕房捕頭著押候解送公堂禀請訊究○江子三行竊某姓家布衣數件報由包探劉光震拘入捕房捕頭著押候解送以堂禀請訊辦 
[法租界捕房紀事]  
　　崇明天主教民顧錦甫領其幼女杏郎來滬托周陳氏價賣與浦東王顧氏爲媳議定價洋七十元嗣因崇明教堂失女後函致上海天主堂投報捕房經包探緝獲婦人周陳氏及女孩顧杏郎一并拘獲傳同買主王顧氏解案請訊奉大令訊供押候補提顧錦甫及氏夫周永福到案訊究兹由崇明教堂將顧周二人拘獲押送來滬倩捕房管押捕頭諭候解送公堂請問官訊究○某姓子年甫十餘齡向在新街某鞋底作爲學徒昨日肩負行李在途行走爲巡街捕拘入捕房捕頭訊問之下據稱遭師毆擊不堪受苦故而潛逃捕頭騐得身上患有疥瘡命送仁濟醫院療治待病愈由家屬領回○偷兒徐阿四在某處行竊考籃一隻沿途求售爲包探拘獲將人贓一併解送捕房捕頭命押候堂期解訊 
[美租界捕房紀事]  
　　前晚有形似水手之酒醉西人一名在百老匯路沿途滋閙爲某號巡街捕所見恐肇事端設法拘入捕房捕頭令押至酒醒時釋出○昨晨小竊方阿增混入乍浦路某姓家竊取綢衣等物携之而出爲包探劉阿炳所見連贓帶入捕房捕頭令押候解送公堂禀請讞員張柄樞司馬訊辦 
[金陵官報]  
　　八月初七日江蘇學臺李殿林親拜辭行長江釐捐總巡知府李盛鍾謝委大河口釐捐差初八日商務局候補道劉謝委赴日本勸業博覽會等商務工藝通判羅繼琛請假措資初九日知府陳琦銷代辦學院提調差通判程埏儀泰東興知縣林介鏞通知泰海門均奉委公幹卽辭經歴王大年典史朱業松均由京來到省長江釐捐總巡知府李盛鍾謝委大河口釐捐差初十日調授四川提臺馬維旗到親拜調授廣西布政使湯壽銘到駐滬文報局候補道吳庚辛調署漢陽田鎭協陳麟書見辭赴任登瀛洲兵船董全才到由滬裝軍火赴江西湖北等處知縣趙嗣鼎奉府委帮審差鹽大使湯文鍇奉示寫履歴典史汪時董世襲萬賢熙均奉示騐看十一日洋務局候補道汪見候補道高廷蘭辭赴蘇正任清　縣侯紹瀛請補崇明縣李如松由蘇回理問高維樟由京來到省十二日督轅牌示江西瑞州營都司英俊病故所遺員缺最關緊要本部堂查有請補江南鹽捕營都司補用遊擊奏留兩江儘先都司石邦獻堪以改補藩轅牌示署寳應縣槐樓司巡檢汪樹勳期滿遺缺掣得分缺先補用巡檢秦兆勳又沛縣典史沈昌動因病久假未銷遇缺掣得試用巡檢婁衡又沛縣憂陽司巡檢徐廷英期滿遺缺掣得試用縣主簿張樾又鹽城縣沙溝司巡檢姚　壽期滿遺缺掣得試用巡檢榻保申均堪以署理新選河南汝南分防糧捕通判趙師鼐指分江蘇試用知縣高鑾坡引見到省侯選知縣吳梓均到由京來浙江知縣黄振鵬到浙江來宿松縣敎諭程佐衡禀謝保送經濟特科十三日廣東知府華丞澐辭回京大使程金壽奉示寫履歴縣丞陶逢炳由京來到省從九倪文昀由蕪湖回補昨日指分江蘇試用知縣楊鑾城由京引見回 
[江西官報]  
　　七月廿五日署糧道丁侯補道楊會康副將韓元昌俱進會統領贑防水師劉先文進會禀辭統領續備後軍張國柱管帶贑防右正營顔梓棟俱禀辭候補府張季煜通判查大藩俱禀見南瑞薰禀謝酌委一次行知黄懋典缷辦廣信土藥分局回署鉛山縣林白滋缷事回署南康縣黄天懷缷事回奉謝簾差通判譚從炳禀知淸賦局委往泰和縣公幹丁憂候補府吳增翰回籍補用縣歐陽保福禀謝記大功一次行知倪望隆缷辦樵舍滁槎卡戴濟淸由京引見回俱禀到舒　夔禀知藩台委文闈督令士子差指分試用縣周植謙禀到繳照湖南甯鄉人辛卯舉人巡檢余珊典史王殿卿陳開府俱禀見騐看 
[維揚官報]  
　　八月十五日運司率屬至史公祠秋祭龔鹺尹齊巘柯鹺尹鈺同銷北鹽○十六日吳分轉允徠委王擺渡查緝分發巡檢楊鹺尉建雲福建人禀到○十七日歐陽鹺尉調辦回二橋卡 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
