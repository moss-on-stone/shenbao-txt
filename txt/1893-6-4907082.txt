# 1893 - 6 - 4907082

 

Page 1

 
 
[精印隨園三十種告成] [  圖書集成局啓]  
　　隨園太史文章經濟冠絶古今海内通儒無不仰之如泰山北斗生平撰述博至數百卷益以他著共成三十種兵燹之後原板蕩焉無存翻刻者亥豕魯魚幾至莫可辨認本局覓得初印眞本悉心讎校排印成書紙張旣潔白無瑕墨色尤光潤可愛分釘四十八本盛以全椐木箱刻已告成卽日出售核定每部實價洋銀五元諸君子有先覩爲快者請移玉至申報舘帳房購取可也 
[論整頓吏治]  
　　風俗之醕疵繫乎吏治之清濁苟欲轉移風俗必先整頓吏治自科目興而吏治壞士人柬髮授書惟日孜孜窮年矻矻研究漢學者名物象數考覈務極精詳訓詁箋疏著述自矜搏洽幾於人自爲書家自爲學研究宋學者　闈天人之奥學窮河洛之微良知良能闢之爲異說主靜主敬各守其師承舉宣聖不傳之秘發之惟恐不盡言之惟恐不詳又其下則殫精舉業非不閎其中而肆其外扶經之心執聖之權及其一行作吏則平日所坐而言者至此反不能起而行是豈經術之　吏治判分兩途哉何以不能施諸實事也子瞻嘗有旬云讀書萬卷不讀律致君堯舜知無術誠有慨乎其言之矣自捐納多而吏治愈壞市井闒茸之夫鄉里富豪之子腰纏充牣卽可博取頭銜出則高車駟馬俊僕如雲役刺徧謁親友意氣揚揚自得洎乎需次會城不轉瞬而眞除已拜平昔所縈諸夢寐間者一旦竟如願以償養尊處優習爲常事羅綺叢中點卯黄綿被裏放衙以閽人爲心腹以胥吏爲爪牙而試問獄訟如何而理盜賊如何而絶則懵然不知所對以此臨民何怪詛咒日以興風化日以壞也今夫梓匠輪興技之至賤者也然非學習三年則規矩之不知方圓之不講操刀使割其傷必多况花封百里烟戶萬家于于結綬而來者在小民固尊而奉之曰此我之賢父母也而顧以不學無術之人臨於其上豈重視民命之道乎此考試吏治所以不容緩也往時各省大憲操人倫鑒者除朔望衙叅而外分定日期傳見屬員如今日接見道府若干員明日接見同通若干員又明日接見州縣若干員降而至於佐貳末秩以次接見周而復始察其面貌聆其言論亦可以知其心地之邪正識見之明闇然接見之時有限卽使一一留心體察未必能洞燭無遺况人之賢不肖藴蓄於中有非面貌言論所可槪者究不如考試一法可以覘其學識昔年黄子壽方伯開藩湖北爲整頓吏治起見設立吏治館聚僚屬於其中方伯每於簿書之暇脱略儀文講求經濟探原於經史折衷於律例將使後起之秀明體逹用一歸於實濟遇有疑難之案卽令屬員代擬判語如有未盡的當者方伯必手自削正融會羣言援引確當剴切指示無異賢師之教其弟子俟其於吏治確有心得始畀以民社之任一時人才輩出吏治爲之攺觀他省雖有月課之法試以策論判示視文理之淺深定等第之高下酌給奬賞拔委優差以示鼓勵非不足以甄别流品綜覈名　然所考試者僅止同通州縣且僅及於捐納而正途不與焉夫正途人員雖已歴經考試不煩冉事苛求然詩文之與吏治截然兩途使金陳章羅冉生於今日使辛一邑未必有神君之稱便李杜沈宋並列於制科任以一官未必獲循良之譽若非於到省之初因材陶鑄而姑以民社委之旣非君子愛人以德之義如見其治理未能裕如而遽登諸白簡則又非國家重視科目之意不足以勸來者故考試吏治不可僅及捐納而不及正途也善乎湘撫吳中丞之言曰用人用其所長教人教其所短盡一分心當有一分明效夫茫茫世宙何地無才所慮者造就無方有才而不適於用仍與無才同誠能教其所短則百步之内必有芳草十　之邑必有忠信彈冠結綬而來者繄豈無出類軼羣之才出乎其中因材而駕則循吏出其中名臣出其中將相亦出其中自能供奔走禦侮之用况當任用之時則又用其所長懷奇抱異之士其有不感激馳驅爭思自効哉然知之匪艱行之維艱苟非運以精心持以果力豈易遽收實效也哉 
[蘭臺新話]  
　　吏部爲批示事據巡檢徐啓經呈稱直隸監生由保舉雙單儘先選用巡檢因督辦吉林邊務保留吉林補用經部於本年五月議奏應令補交分發銀兩准其留於吉林以原官歸試用班補用遵例補交分發銀兩呈請騐看分發到部查該員呈騐執照係光緒六年補交分發銀兩之照除將該員扣除騐看外相應批示○工部寳源局漢監督吏部郎中胡蔭森年满遺缺經工部咨取六部郎中員外郎於十月二十六日帶領引見本日奉硃筆工部寳源周漢監督著吏部郎中戴錫鈞去欽此○新疆巡撫陶芷芳中丞模附片奏稱已故烏魯木齊提督金運昌經署黑龍江將軍恭鏜於光緒十二年奏准在烏魯木齊建立專祠現經塔爾巴哈台協副將張懷玉署和闐直隸州知州江遇璞等捐貲在省城北門内選擇地基修建祠宇一所業已工竣設位入祀禀請具奏飭部立案由地方官春秋致祭　隆報享而垂久遠歲需經費邀免造報等情十月二十五日奉硃批禮部知道欽此○本年壬辰科武會試中式進士 
殿試以侍衞用之卞賡等五十六員經兵部送交侍衛處現由侍衞處帶見六堂領侍衛内大臣畢照章掣分三旗行走俾責有攸歸計頭等侍衞卞賡一員　等侍衞仝雲龍等六員藍翎侍衞馬聨甲等十一員分歸廂黄旗當差二等侍衞張連同一員三等侍衞李家俊等七員藍翎侍衞郭德堂等十一員分歸正黄旗當差二等侍衛李連仲一員三等侍術榮占鰲等七員藍翎侍衞張鈐等十一員分歸正白旗當差○吉林將軍長軍帥奏稱長順之子希林布於本年四月蒙恩賞給四等侍衞復經黑龍江將軍依克唐阿奏請留營差遣奉硃批希林布著卽回京富差所請留營差委著毋庸議欽此欽遵行知在案兹希林布將經手事件交代清楚回至吉林來署省視正值長順擬赴三姓校閲防軍家務無人照管擬將希林布暫留數月辦理家務明春再令回京當差等情十月十七日奉硃批知道了欽此○值年旗准兵部爲轉行事禮部咨稱十一月初三日田材暫安殿佳貴妃金棺前行冬至禮致祭需用擡送肉槽披甲十六名看管章京一員應行值年旗轉行該旗照　派出並將派出官兵花名清册開送禮部點名後齊赴宰牲處預備等因相應轉行值年旗轉行照辦可也○戶部爲片傳事俸餉處案呈所有光緒十八年秋季八旗文武官員應領俸米折色銀兩准銀庫付稱於十月二十八日開放相應片傳八旗各固山飭知承辦人員於是日辰刻赴庫承領勿悮○欽命烏蘭哈逹理藩院税員志主政斌現屆差满例應更換經理藩院揀擬司員於十月二十七日帶領引見請旨更換本日奉 
硃筆圈出烏蘭哈逹理藩院税員著理藩院郎中富僧阿去欽此○時值隆冬西苑較爲寒冷况勤政殿北向每晨 
召見辦事時爲北風吹面料峭非常聖上因擇於十月三十日還蹕内廷一俟明春天氣融和再駐瀛臺至皇太后則刻仍在海皇上每五日一往恭請慈安○前報紀黑龍江將軍委員領解光緒十八年應進貂皮行抵喜峰口 
 
 

Page 2

 
 
戶部派忠司員查騐來京旋經總管内務府咨會戶部於十月二十八日黎明在内廷騐收計分裝二十箱黏附單計開索倫逹爾虎貂皮二千四百零二張食錢糧鄂倫春貂皮一百十一張新設興安嶺鄂倫春貂皮九百八十二張以上三項統共應進貂皮三千四百九十五張○侍衞處爲知照事十月二十九日奉旨朕於明日辦事用膳召見大臣後由勤政殿前乘轎出德昌門西苑門走西華門進内右門還宫入齋吕欽此○新疆巡撫陶中丞模奏稱前准理藩院咨光緒十八年班輪應吐魯番札薩克回子郡王瑪木特來京等因飭據藩臬兩司詳據著吐魯番同知彭緒瞻轉據瑪木特呈稱世爵昔遭兵燹積受風濕每一觸發動至數月不起本屆恭值年班正在料理北上忽咸風寒牽動舊疾行動需人扶持醫藥迄未見效現在限期已迫焦灼實深乞轉請奏緩前來查光緒十四年十月十八日理藩院奏明回王輪應到班如實因事故不克來京務令先期呈明該撫代奏過班奉旨允准欽遵在案今該回子郡王瑪木特輪應到班因患病不能赴京委係實情應乞恩准過班俾資調理謹會同陜甘總督楊制軍聨銜入奏十月二十六日奉硃批該衙門知道欽此 
[北通近事]  
　　通州東門復興店中人孫老途中忽得一騾售得銀七十五兩固不知其爲匪人刦掠而來也越數日有二人向孫索取答以早經售出曰若是則請將價付子孫靳之二人悻悻而去一日孫因事往西集鎭匪人見之尾隨其後至夜由客店中誘出引至某村割其頭棄屍郊外迨人知覺兇手已不知所之矣○通屬各村莊被災較廣目下貧民無衣無褐瑟縮難堪大憲　籌欵給之復　諭州牧轉飭所屬各典一律减收利銀如原當三分者减去一分二厘原當二分者减去六厘子母較輕自易取贖實體恤下民之要務也○通永道楊藝芳觀察丁憂回籍曾列報章其夫人尚居署中刻聞新任將臨遂於十月二十六日遷去署内只留刑錢稿案俟與新任清算交代然後啓行○　轎車一輛由京至通車中人衣帽斬新腰帶青蚨二千翼行至鼓樓後車夫令其下車以便策騎回京車中人忽發瘋癲褫去重裘跳擲於冰天雪地中大有赤條條來去無牽掛之意後經地保携之歸去未知若何安置也○十月二十七日陳小亭司馬在貢院閲捕盜營兵勇合操洋槍打靶中者十有八九司馬顧而樂之○前者懷柔縣某典被盜行刦縣令已得摘頂處分旣而通州捕役曰珍在西門外長營拿獲白小羽一名孫直刺訊係案中正犯遂備文派捕解赴懷柔曰則當堂賞銀五十兩○三間坊距州城西十五里爲入都要道一日有大車經此車夫誤陷轅下適對面猪車揚鞭而至壓傷車夫下部以致小便不通舁至北後街美國施醫院設法探之旬日而愈見者咸頌醫者爲和緩復生○日前順天府飭州尊在南門外稿村某宗室塋上支搭蘆棚三座定於十月二十八日押解某宗室在此絞决並調通協左右兩營兵丁爲之護衞孫直刺奉飭之下傅集棚匠搬運蘆席竿赶急興工旣而地保禀稱此間周圍十數里中並無宗室塋地直刺遂備文詳覆旋改於京都齊化門外八里莊絞决傳聞所决著爲强搶民女殺斃其母之犯大約卽前報所紀之銘榘也○新任通永道前署大順廣道花領二品銜張觀察紹華於十月二十六日由天津起程二十八日行抵通州城外四十里二十九日巴刻入城卽接篆祭門行望闕謝恩禮俄頃排堂升座書吏差役分班叩賀印委各員弁之赴署賀喜者脚靴手版絡繹如雲 
[粤屑]  
　　日前宫塲接到京都來電欣悉藩憲成竹銘方伯因籌振出力奉旨賞給頭品頂戴李制軍剛中丞繼留守額廉訪英都轉及道府各官均次第排道到轅爲方伯道賀薇垣内外車馬如雲眞盛事也○每年冬季八旗營兵在東門外獸狗嶺演放大砲以壯聲威現已届期由本月朔起至望日止共演十五日將軍都統各憲輪往閲看先期將郊外道途修治平坦搭盖官棚十色五光頗爲華麗聞一切費用皆作正開銷云○候補府尹太守恭保總辦河口釐廠業已三年太夫人就養粤中頗爲康健日前忽爲二豎所擾樂石無靈病骨淹煎竟爾仙逝太守循例穿孝禀報丁憂所　厘廠一差經大憲另委他員接辦○　日督撫兩標營兵排隊赴校塲操演各陣槍聲聨絡無異　珠一日有某甲登高望之忽爲藥彈所傷鮮血淋漓痛楚不已幸尚非要害不致有性命之虞 
[寗波火警]  
　　本月十五晩麗譙初轉三更寍波西門内茭池頭湯姓家忽有丙丁神降臨火馬火龍凌空蹴踏適封家姨閒游過此以致同惡相濟益肆淫威迨夫銅鉦亂鳴水龍齊集則時已閲半點鐘許焚燬房屋十餘椽矣當火勢盛張時文武各員無不鳴騶遥莅分投彈壓頗極周詳蓋循舊章也 
[理署被]  
　　日本報章云上月二十七號仁川來信云有朝鮮人數百名擁至中國理事府騷擾非常幸地方官及巡捕防範周詳始得漸漸鎭定理事猶恐若輩再三　擾卽電逹天津府請派軍艦保護有知其原始者謂因華人殺韓人故有是舉也 
[越南倡議耕牧事宜譯錄]  
　　法國駐越南全權大臣近日會同各官商議耕田養牛畜馬諸利益之事兹將其所議條款照錄於下一曰養牛牛爲官民兩需之物以之耕田植榖則利於農以之充膳供庖則利於商從前在官聽領徵人認宰黄牛肉供給諸省屯官兵當食其領徵人必須遠向清化省轄買辦解來北圻如此則北圻商民轉失厚利况自清抵河内計程已六日轉往他處則又尤遲日子行程勞頓入畜頗疲遇有期促領徵人恐不及限不免夜驅日策倍道兼程到幸膳時皆病肉味不甘於民間亦少販賣之利兹擬屬北諸省聽領徵人均爲八分領所在之事則買所在之牛毋須遠行勞頓使更相買賣官　兼　此亦一條利路人情想共妥樂猶恐官庖太多與諸省春秋享祀及民間冠婚喪祭用太牢之具若不蓄畜廣生使源乎其來則數年間　　無繼且現北産所畜多犢特與豚豕類皆小者宜將西産壯大之牛類豕類向北圻牧養使畜五　得敢厚利他日生齒皆茁壯長與西畜相等終不患庖人不繼内也仍何人認領這欵願將西畜載北在官應給銀幾千元以助成其事二曰農事農者天下大本大清大南朝廷皆厪念民天務農重榖以其所關於民生者甚鉅西俗亦然論蘭沙版籍十分土宇八分耕農虚置其二者以其地皆深山大阜民間資仰有材木林産之利無地可耕故耳以前洿池溝澤處處皆有魚地多則農畝少近已轉澤爲田畫溝作畎其不堪下稼之地已屬甚少大清大南每　首有耕籍大禍天子親舉三推以爲天下先重農功也西方則有農部官主督勸民間耕作之事每歲朝廷給西錢二百兆由農部官認贮歲内後有助給農民如買耕馬耕牛一切田事應行支給之費農部隨事照給以勸率之又别襄佩星賞格徧立農政學摥每歲農部會察凡農民有能力農務本荒萊闢黍稷茂畜産番以及栽植齒夫能令菓蕃木秀確有成效别異衆人者賞以佩星或分項賞錢至幾千貫其農學在國中公塲者四諸省各有小塲訓示民間以耕田養畜栽樹等要做得恰好擇精學藝者掌其事在西曾有此法全權大臣亦欲北圻地方依倣而行致於河内城甫立一大公園凡菓實榖　藥枲一切民間衣食之計無不兼備本爲資益人家起見又於端雄府轄設農學塲勸飭邊民子弟學農學圃各力本藝做此二事公費亦鉅而民間尚未應命則以未盡曉之故現河内公　諸助役南人識得栽植等妙法園中所栽多是西産今已成熟仍將回西試騐那北植之西産與西方本類果否相等抑或質以地遷其南人之在公園者非惟園圃一事并耕耨耘籽刈穫田一一領略西法他日藝成歸其鄉里能以此藝術轉相報告一夫耕之十夫效之傳遍鄉閭收利必倍盈寗日室　　千箱於此焉有望矣三曰養馬馬政新條及禁止外泄均有成規今在官應助給認牧諸人凡養牧塲新生馬子一切由官認買旣生後　官又應揀買西産壯大牡馬交認牧人畜養一二年後北圻馬産必皆壯大不减西方已上三事益國利民所係非細凡屬保護北圻官員均　　此照辦有能於這三事做得成效另有奬賞此議計事深長富强之貲於是乎在詩曰秉　塞淵其斯之謂歟譯錄政府　草　草 
 
 

Page 3

 
 
[憲節過揚]  
　　蕪湖關道楊子通觀察奉召入都由安慶乘舟東下本月十三日節抵揚州二分明月中惟見芝蓋青旗掩映緑楊城郭旣下碇各官均至河于　迓觀　一一接見卽命駕入城是晩江都轉讌於署中美擅鯖廚蘭殽香溢宵清麝　　燭輝凝裙屐簪裾眞不數　園雅集直至鐘鳴十下始辭别登舟翌晨復投剌各衙大約小作勾留卽須揚帆北上云 
[邗江官報]  
　　十一月一日前山東道監蔡御史　侍御敦嚴過揚十二日梁分轉世禮世禮委赴湘岸當差十三泰分司沈分轉禀知回署閔鹺尹祖清委辦泰州南門掣騐事孫鹺尹肇炘委辦總局稽核差 
[滬濵瑣錄]  
　　有甲乙兩人向在臺灣淡水縣貿易近因肇事由淡水縣某大令逮案訊責解回湖南原籍前日解差將甲乙押解過滬赴縣署投文值差禀明黄大令飭令收所候核○成衣匠某甲去年被同業某乙借去洋銀三元言明一月歸還及届期向索乙一味延約蹉跎至今前日薄暮在滬城東街地方與乙相遇又伸前說乙無以應命反以惡言相贈且伸手批甲之頰甲忿甚欲扭乙至巡防局喊控行在中途經友人竭力調停令乙先還洋現一元五角其餘約期再付甲首肯始息爭端 
[滬城火警續述]  
　　昨報紀城老北門内白衣菴南首某姓家失火一則兹悉某姓在西門外某洋行營生家中尚有老母與向爲輪船生意之王某同居洽比無猜近日向木作塲中携取木花數十斤藏在廚房内以備不時之需前日旁晩六點餘鐘正在煮膳怱忙之中右手碰翻洋油燈延燒木花烈烈轟轟勢不可遏倉皇無措不暇呼喚逕自奔逃直至冐穿屋頂始爲人所見大聲喊救王妻某氏聞聲入内則已不可收拾不及携取物件僅將一子一女搶出奔避稍遲頭額等處已被焦灼十二鋪地甲金文鳴鑼報警於是春申侯果育堂坎濟社松滬捐局等處洋龍先後馳至奈失火之處係在小弄中出路甚狹殊有長沙地少不足回旋之苦關道憲聶觀察提右營傅叅戎上海縣黄大令及各叚巡防局員聞警之下各帶差勇臨塲彈壓至七點餘鐘火始熄滅各官皆次第鳴騶而返是役也共燒樓房平房廿間有奇拉坍二間西至沂墩止東至陸姓止當火熾時陸與同居之某甲見火勢逼近立卽搬運物件迨火滅烟消檢點各物陸失去衣箱數隻首飾匣一隻均係貴重之物又有功牌奬札迄今尚無端緒諒已入匪人之手矣甲失去皮箱四隻頭面箱一隻當卽報知地甲捕役旋在九畝地等處某某家中將皮箱悉數追回惟頭面箱尚無下落又某乙家中停有棺木一具當火熾時危甚岌岌幸人手衆多立卽搶出又隣人某失去一小孩至昨午尚未尋獲云 
[失馬復得]  
　　義記洋行主某西人於本月十五日策騎閒行至中途馬忽驚躍向西疾馳過徐家匯至本邑廿八保西十八圖法華鎭南首被鄉人某乙將馬扣住置在家中某西人自失馬後一路追尋始知馬在乙處卽向索還並願酬洋銀乙不允某西人回滬遂投英領事署控訴由領事照會上海縣黄愛棠大令請爲追究大令接文後卽於前日飭差薛貴前往與十八圖地保馬良才同至乙家將馬牽回縣署由差禀復大令諭飭送還原主 
[覆審吕商控案]  
　　日斯巴尼亞國商人白蘭閣在英公堂控買辦唐利生經售吕宋票虧欠蔡太守以吕宋票有干中國例禁未便准理旋復指明虧欵内有吕宋烟一項計洋二千六百餘元遂訂期會訊而余總領事華文照會内意義未明由被告所延律師担文當堂查閲方知譯誤當日商令待曾經查帳之公正人到案再訊昨禮拜四下午兩點鐘時原告仍偕鉛律師及公正人携理過帳目之筆據譯以華文呈請查核被告律師聲稱此案議據與公正人查理情形必卽由被告譯明意義此時雖已由公正人譯過華文然公正人亦卽案中人未便作爲憑証因此兩造律師自行商定用鉛律師抄錄前項各英文筆據交担律師核對譯文如果意義相符可卽將此備案否則當聲請西按察衙門緇譯再行查勘蔡太守商之余總領事　以爲然遂復訂於下禮拜三卽本月二十四日下午兩點鐘時覆訊 
[英界公堂瑣案]  
　　推安府屬鹽城縣人陸光樹等誘帶同鄉婦姚姜氏來滬急欲價賣爲娼經氏之親戚陳瑞生得知報稱拘案蔡太守訊供之下飭將光樹及陸阿才押氏夫來案再訊此已列諸前報昨日姚雲和投案訴稱小的亦鹽城縣人向在家中耕田度日妻子姜氏光樹等誘來治下幸由陳致信到家因偕妻母邱氏前來請領并求將光樹等懲辦姜邱氏供稱姚是小婦人之女婿姜氏是小婦人之親生女兒餘供與姚相同陳申訴前情姜氏供　雲和是小婦人之丈夫邱氏是小婦人之母小婦人被光樹光才昆季誘至鎭江欲開花烟館未成復領至上海議定身價洋銀若干先付二元幸陳報捕　來案下現欲隨丈夫母親回去光樹光才同供稱小的等與姚爲鄰姚妻姜氏自願托小的等帶來滬上的等不敢誘拐蔡太守判令將光樹光才各笞責三百板管押三月期满遞解回籍姜氏交姚具領○劉員玉訢稱小婦人在冶下開烟館昨夜姊姊分娩是以收市後依舊開門落班華捕徐桂生闖入吸烟小婦人婉言却之伊乘醉將小婦人掌頰復舉足踢之幸由印捕前來拘解案下九十六號印捕禀　是時兄徐　與此　争扭好捕頭禀稱照捕房章程徐捕落班後夜間應臥在捕房今深夜在外飲酒吸烟滋生事故業已斥革請發落可也徐供稱小的充富巡捕是夜應於六點鐘上差因於四下鐘時出外吃點心見有友人在烟館向之探望以致口角不敢滋事叩乞施恩祭太守判令營押兩禮拜期满交保出外不准再向烟館饒舌○包探陸阿祥禀稱某洋行買辦唐敬初家婢女新遵被主母毒毆逃至捕房騐其身上傷痕甚多今特送案請　新蓮供稱原籍蘇州年十九歲自幼賣身入唐家主母時用洋籐條毒毆以致身臂均有傷痕請大老爺騐視蔡太守諭令發棲流女所留養醫治○包探沈金隆禀稱胡小芝在某棧房竊取朱大泉之皮馬褂經朱之家丁瞭見阻獲人贓扭交捕房胡向抵　不承查得胡前曾竊取孔阿才家衣物送案訊懲余邦雲供稱小的隨主人出外將棧門上鎖及回見鎖已扭脱失去皮馬褂一件旋見胡穿在身上因喚同棧中人將胡交送　房轉解案下胡供稱小的係紹興人行竊該死只乞施恩蔡太守判令管押一月贓給失主領去○吳載陽訴稱張春華竊取衣被等物查獲人贓交捕送案張供稱小的貧迫不堪以致行竊如蒙恩赧沒齒不忘蔡太守判令管押兩禮拜贓給失主領去○二百五十五號華捕禀稱徐昌順與應阿光口角爭毆扭至捕房今特將應送案應供稱小的在某棧當出店雖曾與徐口角不敢行兇蔡太守以徐未到案飭差將應送交棧房收領 
[法界公堂瑣案]  
　　大昌洋行某西人控出店人張阿榮私竊香餅酒兩箱售與洋涇浜某洋貨店巡街捕查獲人贓送案請辦葛同轉訊供之下張供稱小的在行中當出店約年餘矣素來規矩現被主人停歇又扣去一月辛工小的因家中寒苦不堪老母等數口嗷嗷皆賴此欵餬口事出無奈故暗中竊酒易錢同轉謂爾與誰人串竊究竟售價若干供稱小的獨自行竊尚未議妥價錢同轉誚洋涇浜一帶小洋貨店專收賊贓前曾屢次懲辦不准再收現在故智復萌未便寛宥著包探將收買之宋瑞階連其弟發如提案判罰洋銀十元張笞責一百板枷號一月洋酒二箱給洋人領去○南誠信烟舘值堂人吳雲卿訴稱殷德華來開燈吸烟乘無人之際竊槍而走經小的追獲人　解送案下葛同轉著可候掌頰四十下○招商局巡丁徐坤林禀稱小工朱利生竊取金利源碼頭某各白米一袋經小的追獲原贓送案請究葛同轉判令枷號半月發碼頭示衆○通事禀稱車夫曹阿生將所租號衣號褲押錢經車主扭送捕房解到案下曹供稱衣褲被轉租車輛之車夫押去小的現願賠償葛同轉著包探將曹送交原告理處○包探王榮培禀稱車夫張錫遺拾得坐客所失小金表一枚被車寓主姜仁福圖吞因將二人送案請究張供　上月廿九夜有客雇車由畫　里往天保　棧門首入棧取　結與小的後小的收拾坐褥儉得金表一枚當　友人估押　可押洋銀六元嗣被姜 
 
 

Page 4

 
 
仁福得知云此表不可顯露卽代小的收藏前日小的因有急需欲將表抵押不料姜心存惡念竟將銅約指一枚作爲金約指欲與小的兌換金表小的不願與姜紛爭鄰人聞知告知包探故被拘解到案同轉謂姜曰爾爲車主理應與張投捕房呈報倘有失主具領定可酬勞今圖吞沒咎實難辭遂判罰洋銀一元張交姜保去半月内不准他往○本年五月金利源碼頭茶攤主耿長春拾得客人遺失之金六兩三錢洋銀票一百元並衣服等物數閲月來居然面團團作富家翁矣現經捕頭查知而耿患癱痪不能起牀因將其子柳仔三仔送請訊究通事禀稱有顧長生者手待信函定欲與柳仔等說話捕頭疑爲同薰今解案請懲葛同轉訊問之餘顧稱金六兩三錢確被耿拾去有陳六卿者詳知其事向之兌換洋銀耿卽携二百四十元往鎭江餘皆存小錢店内同轉問爾因何來此供陳小的代筆繕成一信來案下同轉閲信後以陳今未來案著將三人一併管押候傳陳質訊○八仙橋陳豐成烟館夥王賡序訴稱孔卿和來吸烟七次初七夜八點鐘時又來乘人不及隄防用紙製成烟槍一枝將老槍換去小的初見搶在榻上不以爲疑及孔去良久始得查知今其人尋獲送案請究葛同轉立卽訊供孔供稱有友指使小的將紙槍掉換老槍同轉飭包探將老槍吊案給王領去孔管押一禮拜著繳押本　沈榮卿虧欠翡翠客人洋銀九百餘元於本年六月繳過三百元葛同轉著交保出外憑中理處兹同轉因案懸未結著包探拘押捕房昨晨解送到案向之研訊沈仍游約遂着押繳○包探郁庭湘禀稱昨日王才龍在某輪船竊得衫褲等物送請究辦王供稱小的有友動身伴送到船代爲打掃在地上拾得衫褲不知誰人所遺葛同轉判令押候笞責八十下衣裤存捕房○包探孫錦榮禀稱捕房細崽徐阿寳手持棉被出外有廿二號華捕目見詢問之下稱主人性情不合我已告辭次日西捕報稱失竊若干並失同房細崽之棉袍等物初疑新閘小細崽所竊繼將小細崽唤到著廿二號華捕指認據稱是晩所見之　崽不是此人故將徐送交案下葛同轉以徐不肯直供着押候廿二號華捕質訊○長茂烟館主陳連奎訴稱周阿二於晩間矮步入櫃内竊去烟槍一枝當卽追獲人贓解送案下葛同轉判令笞責一百板枷號一月游行示衆○包探王榮培禀稱昨日竊賊吳子華潛入江天輪船竊取某信客所帶紙包行經船旁拆包視之内係水仙花兩株並非值錢之物正欲抛乗經　客扭送捕房嗣有同茂棧出店人朱咸泉來捕房認明吳身上所穿皮馬褂的係朱之失贓朱訢稱皮馬褂係棧客之物袖上有油蹟可証吳供稱皮馬　向友人買押票贖出計票價一元一角押本四元五角葛同轉著押候查明核奪○包深王榮培禀稱小工張阿二金阿毛各掮白米一袋向護城河畔求售詢之據云工頭以米抵償工資今特送案請究葛同轉判令各枷號半月發碼頭示衆○包探王榮培禀稱湖北人王雲樓張三元二人實皆剪　是以拘案請辦並吊到眼鏡三副一并送呈王張認竊不諱供稱眼鏡兩副由金陵竊來另有玳瑁邊之墨晶眼鏡由英界四馬路竊得葛同轉判令押候各笞責二百板備文送縣遞解回籍○田良記號主張鑑成偕借住七號屋内之客人馬兆興江卿長投案訴稱江等共有四五人借居號内江旣不經商亦非富家子弟本月十六日馬等約伴赴城中購物回時見房門上鎖已經改式查檢房内失去皮衣數件其時左右房客人皆因事出外祗江在内疑其行竊預告各客在棧暫停片刻待失衣人查看以釋羣疑各客皆唯唯答應惟江並不做聲乘無人時將緊身棉襖脱在牀上身穿皮衣數套從後門溜出至深夜回來搜其身畔有鐵鉗一柄鐵匙四枚但江來時並不帶箱籠要此鎖匙何用葛同轉謂鐵鉗乃銅鐵匠所需爾不應帶在身畔江供稱小的之父本在安徽某衙門當差小的現偕上憲訪拿押解回申之許麗山及差官丁姓陶　榮同船來此是晩穿皮衣而出因有急需故卽典押得錢十八千内有洋銀十四元被丁姓等借去矣　同轉著押候再核○義昌茂銅錫鋪包舫舟訴稱乞丐王桂生竊取擺鐘一架送請究追王供稱小的在裁縫店乞取冷粥冷飯僕被拘拿葛同轉判令笞責二百板○某烟館夥嚴阿坤訴稱陸才寳竊取烟燈一盞送案請懲陸供稱小的年十九歲在四馬路泰興坐褥店習業於端節停歇　下衣食不週是以行竊葛同轉判令責手心一百下○餘德里成衣匠張頌卿訴稱昨晩鄰家烟囱冐火幸未失愼突有孩子王阿發搶取桌上曰絨布而逃當卽追獲人贓送案請究王供稱小的家住英界母舅毛利太現住餘德里中昨晩聞弄中失火入内探望被張誣指爲竊葛同轉著將王送交自行管束○毛仁安訴稱徐孫氏竊取水烟袋一枝葛同轉判令押候掌頰八十下 
[祭金助振]  
　　本館協振所昨接鄭君德儒患函云先君秀山棄養蒙滬上親友惠賜輓章外又奉到祭金二十元先君平素好善不倦德儒敬承先志謹將祭金送呈貴館乞彚寄災區云云夫救人一命勝造七級浮圖鄭君夙承庭訓慷慨好施使災區黎庶有食德飲和之樂　之延雇僧道誦經禮　者其功德殆勝百倍詩曰孝思不匱永錫爾類鄭君有焉 
[善事實錄]  
　　本所禀辦棲流養病戒烟惜字救生　痘等善舉迄逾十載每屆冬令各捐戶之囑留貧民尤形繹絡是以開支一切較平時之　漿飲食外加給棉衣等物經費更繁也昨承姜君忠堂惠助經費洋十二元不勝感辛除掣奉收據照收入册外合卽登報以彰善事又本月十五日據本所救生船舵工稱是日兩點鐘時有蘇州垃圾船满載穢物行至新閘突撞橋柱立卽沈覆卽經救生船赶　援救人口無恙且據垃圾船中人稱有及託帶洋六十元因被艙板擠住得未失去亦云幸矣[  滬北樓流公所司臺謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鬼祟奇談]  
　　粤東三邑石角農戶林甲十月初十日娶媳親家相距七八里三更後彩輿始返僕從等輩欲闢轎門背負新娘俾成大禮不料新娘兀坐俯首默無一言駭報主人曁同親友共相驚愕到轎照視或疑帶病或疑中風聚訟紛紛莫衷一是適有中表盧乙細審新娘形狀辨出爲鬼所崇碍難施以藥石隨着僕婦探其懷中知尚未斃爰飭林某立將草屋掃净先備床蓆被鋪命背新娘入内卽用厚棉覆載盧向新娘榻前燃燭焚香合十虔誦大悲神咒誦至三次新婦突然起伏狀若叩首乞哀衆人驚異聞其絮語爭相盤詰婦忽作男子聲曰佛母千祈赦我盧知咒騐問欲何爲宜直說出否則不貸嗣鬼促婦起坐供係清遠池水人向在附近米店傭工緣客秋疫症始登鬼籙遊魂無依旣受餒而之苦且連日凄風慘雪飲泣夜臺恰新娘轎過墳前故附之以求衣食倘送我魂返故鄉不勝感德云云盧曰此乃有夫少婦汝本外來野鬼何得無禮若斯如不之釋速去我卽告本坊土神繫汝質諸城隍矣鬼亦厲聲曰雖人鬼殊途實陰陽一理陽世王法條條公然白日搶刦豈能一無漏網而皆盡付典刑乎尚不見憐則拚作無頭鬼犯與婦同赴九幽語畢新娘握手搥胸竟自以首觸壁衆人甚恐知盧觸怒慮有意外戒盧勿爾衆媪急將新娘堅持勸鬼毋得鹵莽設欲得償所願須當報明姓氏居里俾得厚贈送歸無虞其覊滯也少頃鬼曰吾家池水曲逕村藍姓名二狗如肯贈送時須巿一新雨傘臨行喚吾姓名自可隨之以去林一一唯諾乃於鄉中覓得識路者兩人多購冥鈔焚諸村外持傘喚行去後半日新娘漸次神定計池水距石角路程幾二百里鬼之思家何其切歟說見廣報 
[鎭江徒邑旱灾貼養耕牛集泰和收捐處十月下旬清單]  
　　左少卿英洋一元○高手隱名氏英洋十元○蕭楨手七百五十七號册無名氏二戶英洋三元○張殿華手六百六十一號册二六寳八兩○趙蔭亭手諸善士英洋三十元○謝遂之手十二號册張喻氏英洋五十元○七百三十二號册張喻氏英洋五十元○曹實卿手六百八十四號册不留名英洋一元無名氏英洋一元隱名氏英洋一元金桂園英洋一元○丁玉軒手寄巢居士錢三千六百文盧淦泉錢五百文湖隱堂錢三百文○少手隱名氏英洋一百元 
[上海虹口元濟善堂施醫給藥第十六次清單]  
　　本埠桃源坊鄭文喜英洋十三元四角韋陳氏八月份洋二元賈隱名氏募八九十三個月洋三元九江劉效愚募寄補過軒漢口鄺平甫來恆墓堂岑姓三戶各一元無錫捕署吳又吳李氏吳徐氏各一愿全年合洋一元錢一百文卯金子洋七角○經收綠部施醫贈藥捐欵○陳源盛助英洋二十元陳廣昌洋十元恊興號德茂號二戶各洋八元聚安號洋四元振元號洋三元范　盛洋二元全益號鼎興號永利號高實之四戶各洋一元○又經收九十月份各善　常捐○陳鴈初五十願錢三千文王岐記三十願錢一千八百文梁日三廿五願錢一千五百文鄭程先九章號禮和帳房林湘記四戶各二十願各錢一千二百文華榮和永義源怡珍居戚益齋湯鴻賓小舫主人巢子餘巢潘氏隆茂號延壽堂潤德堂十一戶各十願各錢六百文廣和記致寳長洗亮光三戶各七願各錢四百二十文至義居六願錢三百六十文殷茂庭殷守泰殷許氏殷守源殷恆懷讓德堂湯雲亭裕泰昌八戶各五願各錢三百文乾元押禮發押佩記裕祥莊許盛增陸少泉養心子七戶各三願各錢一百八十文華克濟陶德寳守　子湧幢氏四戶事二願各錢一百二十文揚方氏楊柳塘江蓉堂胡玉如四戶各一願各錢六十文聚和盛錢二百文拾盛恆錢二百文張幼山沈恂如張松山合錢二百文○吳春池九十十一十二月份洋四元吳敬堂四個月份洋二元○筆喇帳房八九十月份四願錢三百六十文張季園孫元振二戶各二願各三個月份各錢一百八十文○以上三欵共收洋八十元一角大錢二十五一百二十文合併聲明 
[上海北市絲業會舘籌賑公所施少欽經收順直山東河南賑捐十月廿五至三十日第三千三百九十二至九十七次清單]  
　　廿五日十二圩江船帮由立大莊來洋五十元吳興不列名今夏病時許賑並將冬季年用移助完願由杭州寄來四十元九江同順號因對門失愼幸未成災十元西記由袁萬順來十元漢口榮茂興陳秋圃服符病愈銀八兩九錢二分盛源洋一元黎照軒求病愈一元龐少卿銅洋三元○廿六日宜興任藻清大善士由同康莊來洋一千元山陰單姓因嗽病日久形神俱困求速痊由源豐潤號來洋四十元貴谿縣署無名氏求母病速愈十五元何藻生十四元梁澤昂一元梁記五角無名氏二戶各五角○廿七日澄江四知堂爲孫兒病愈還願洋五十元錢唐華德森求女病速愈廿元振宂子求心事如意十二元趙愼菴病愈完願由太倉復豫寄來十元章洪源十元寓寗十齡童子葉泰來積省並生日諸叔輩所賜移助八元無名氏求子病愈五元奉賢陳南山銅洋三元○廿八日承典氏洋十元少貽氏求母病愈廿元知過人求子目愈五元魏塘李賢倩求兒病速愈十元武穴椿茂號募三餘堂八元曲塘高復興募吕復興二房吕亦緣堂各二元無名氏二角慈北掌起橋有心無力子銅洋十元○烟台敬業書院李伯軒募杏園居士求合家平安洋十元無名氏求諸事平順七元無名氏求平安五元共三戶合崇洋廿二元内東洋票二元收洋一元八角○廿九日章正堃善士續助求頭病久病速愈由生大　來洋五百元揚州清泰室洋五十元蘇胥席羹梅募隱名氏保舊病全愈十元映蕚軒吳湯餅筵資移助十元通州乾復當力不從心人求病卽愈二元鎭洋李家騏　求子以本生誕日願助二元○寗城無力子募黄聚源錢三百文任金來葉長春張信茂三戶各二百文虞春茂劉瑞豐各一百文共六戶合洋一元○三十日世德堂求資冥福由淮安羅叔韞翁寄來洋一百五十元内銅洋一元蘇州鄧吳氏求病痊愈洋十元揚州張篤生等由恊源莊來五元陸惟善爲嚴親六旬求保長健合家安適五元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
