# 1894 - 203 - 4907638

 

Page 1

 
 
[新印繪圖續永慶昇平告成] [  圖書集成局代啓]  
永慶昇平一書雖小説家言而歴叙俠士之行蹤名臣之規畫與夫豪强土寇勢利人情無不宛轉如生惟妙惟肖兹由文淵山瘠主人以續永慶晁平囑爲排印閲之覺言情叙事尤爲娓娓人情良由筆墨空靈故足文言道俗也兹已工竣紙墨裝釘色色精工冠以繪圖尤爲佳妙由天奉文美齋上海三洋涇橋文淵山房江左書林掃葉山房出售諸君子其亦先覩爲快乎 
[重印經策通纂出書告白] [  點石齋主人啓]  
近科鄉會試崇尙實學首塲而外兼重二三塲經術旣貴講求策問尤資考据二者並重非若二十年前可以空疎倖邀一第也自戊壬年本齋經策通纂出海内之士同聲稱賞一時紙貴不脛而走計前後共印萬餘部至去歳皆已售罄其間因此而掇巍科登高第者不知凡幾良成是書經學策學悉集大成不惟射策者當奉爲圭臬卽二塲經藝亦覺取精擷腴俯拾卽是誠科名之捷訣也現已出書紙張墨色精益求精裝釘亦尤爲詳愼無重複缺頁等弊諸君子有欲躉售或預購者請臨本齋帳房面議可也 
[新印重脩上海租界城廂内外全圖] [  三馬路申昌書畫室啓]  
重脩上海租界城廂内外全圖摹繪精詳如張茂先畫建章宫有千門萬户之觀又如馬伏波聚米爲山形勢宛然在目計裱成每幅碼洋五角裱成摺式碼洋四角未裱碼洋三角賜顧者請至本埠三馬路申昌書畫室曁外埠申昌售申報人購取爲盼此佈 
[籌戰議]  
此次日本覬觎朝鮮無故稱兵爲薄海内外之所共憤我皇上赫然震怒聲罪致討旣調勁兵一萬二千名乘輪赴鮮派兵船八艘護送復調三萬名從吉林山海關一路遵陸前進不待秋凉始圖大舉軍聲所播陸讋水慄謀臣如雨猛將如雲將以挫日本囂陵之氣慰朝鮮望救之心撻伐旣張膚功立奏當可計日而待或謂中國素來持重不肯輕開兵釁必待他人先行動手然後起而與之爭日本自以爲兵强可用必將輕試其鋒故戰爭之事當自日本先發其端或謂日本以兵屯紥韓城自以爲鮮王已在掌握之中仁川釜山各要隘亦分兵駐紥以阻中國援兵謂朝鮮已唾手可得反客爲主以逸待勞自恃兵糧已足必將深溝高壘日久相持以老我師中國之兵苟不與之開仗日本亦未必棄其所長用其所短此二説皆不爲無見然前一説但就尋常事勢言之不若後一説按時立論較有見地度日本之狡謀詭計未必不出於此要之中國爲朝鮮事不可不出全力以與日本從事無論日本之先開兵釁與否中國大軍旣集必當長驅直進與之决一死戰朝鮮爲中國藩屬日本擅自調兵登陸駐紥韓京並扼守各要隘是其目中久已無朝鮮且藐視中國矣中國不忍以三百餘年之藩服拱手而讓諸他人則將駐紥韓京及扼守各要隘之日兵次第殲除禽獮而獸薙之自是正辦在他國决不得指中國爲戎首又何必遲疑觀望坐失事機也哉此次由海道赴鮮之一萬二千名風輪迅駛已抵朝鮮此後更番裝載尙有數萬名航海赴鮮較形利便雖續調之三萬名由吉林山海關遵陸前進相距較遠行程不免稍滯然由海道載往之數萬名計日可以盡逹聲勢旣壯藐兹日本何敢正眼相覷要之日本之所以敢於玩視朝鮮止是玩視中國令人萬無可忍旣調大軍赴鮮必當與之决一死戰槍砲兼施命中及遠一戰而勝我兵之氣愈奮人人踴躍先登誓滅此而朝食日本之兵輕率成性勝不相讓敗不相救必有土解瓦崩之勢我兵乘勝長驅會合海面兵輪内外夾攻奇正互用聲震天地氣奮風雲必使朝鮮陸地無日本之一人一騎朝鮮海面無日本之一艦一兵庶足以大示懲創然則日本將自此俯首帖耳請成於中國乎猶未也日本之覬觎朝鮮也不自今日始矣其藐視中國也亦不自今日始矣卽使在朝鮮陸地之兵與停泊海面之兵輪悉爲我兵聚而殲旃其心猶不肯遽服必將悉索敝賦盡調國中男子以爲背城借一之舉所幸者日本財力不充旣與中國交兵則東方貿易不通商賈爲之裹足關税因而歉收加以國庫空虚紙弊不能流通債負山積倉卒中卽欲借貸於他國以濟燃眉之急然全國早知日本爲寠人借欵無物可抵誰肯以有用之貲財輕於一擲乎卽欲募民爲兵爲螳臂之拒然日本通國之民大都輕躁喜事不肯出死力以備國家之用一聞兵敗於外必將譁然而起稱戈内向此時若調兵艦數十艘銜尾東行分擾日本各海口據其要隘口岸一二處日本旣懾於中國屢勝之威又迫於内亂相尋岌岌乎朝不保暮籌餉則羅掘已空籌兵則人心已渙情見勢絀不得不降心俯首請成於中國中國一舉一動素來冠冕堂皇雖不欲乘日本之阽危取其地而覆其祀然舊地不可不復兵費不可不償與彼約曰爾能將琉球交還並償兵費數千百兆方可罷兵脩好彼已計窮力竭勢必唯唯從命然後與之立約所索兵費一時不能繳清不妨按期分繳必俟全數繳是始將駐守之兵撤還有此大加懲創方足使日本永不敢覬觎朝鮮而他國之作壁上觀者亦不敢輕量中國伸積忿而振國威在此一舉矣薄海臣民當引領矣俟捷音之至耳 
[諭旨恭録]  
　　六月十五日奉旨江南道監察御史員缺著連陞補授江西道監察御史員缺著陳其璋補授陜西道監察御史員缺著劉桂文補授内閣中書員缺著福廣補授擬補内閣中書渠本翹高繼昌俱准其補授保送分發安徽補用直州知州王康平著照例發往截取吏部司務楊則濂著照例用直補用道錢奎元江蘇道許夔河南道鍾雲鵠浙江知府廷俊劉祖桂山東同知邵守正浙江同知姚文桂湖南同知諸福應吉林同知廉瑞山西同知熊承祖江蘇直州知州彭治河山東知州王士銓四川知州曾毓槐廣西通判譚鵾郭内章江蘇直州州同謝王春山東知縣葉汝源山西知縣石鑫河南知縣姚禮坤浙江知縣徐星鉞江西知縣陶鈞廣東知縣王裕宸廣西知縣高世澄奉大知縣范桂良直知縣許湘甲江蘇知縣陳際唐張士驤熊秉鈞趙興霙陜西知縣孔繁樸江西知縣楊廷燮四川知縣孫廷寀趙瑋福建鹽大使戴賡颺山東鹽大使高菩第浙江鹽大使朱憲斌福建鹽大使丁丹桂廣東批騐所大使土士鑑俱照例發往刑部郎中員缺著瀛桂補授工部郎中員缺著春綿補授擬補盛京將軍衙門筆帖式裕豐毓環俱准其補授奏留吏部員外郎鍾栻著准其留部欽此○十六日奉旨富亮稽察禄米倉宗室托佛歡稽察南新倉安維峻稽察舊太倉敬祐稽察海運倉王鵬連稽察北新倉曹榕稽察富新倉恩明稽察興平倉翟伯恒稽察太平倉寳安稽察本裕倉宗室鍾華稽察儲濟倉文郁稽察中倉洪良品稽察西倉胡蕙馨稽察豐益倉鍾德祥稽察内倉欽此 
[宸衷委任]  
　　本舘派赴京師訪事人來信云朝鮮被偪於日人國勢岌岌我朝調兵遣將保護藩封日人仍藉詞發兵無理取閙兵連禍一有妨中外通商聖天子至德懐柔明燭萬里近聞密諭合肥相國此事應與各國議辦一切事務著卽於天津就近主持以一事權而免周折又聞保護朝鮮及戰守機宜亦諭令相國妥爲籌畫所有南北洋沿　陸軍均歸節制云 
 
 

Page 2

 
 
[東電告捷]  
　　昨日滬上官塲接得奉天某大帥告捷電音大略謂東省練軍之調在高麗者於本月二十二日行至鴨緑江邊見日本人已堵截前路乃卽與之開戰華軍甚爲得手若是則日本之鋒已挫從此勢如破竹不難迅掃敵氛矣爰書此以當露布之馳 
[禁米出口]  
　　傳聞中國以日高事起需餉浩繁深恐日人嗾使漢奸暗中購米是以不准各輪船裝米出口違者由關上扣留此亦愼重軍糈之道也 
[訂造雷艇]  
　　南洋江海兼防水師亟需整頓兩江總督劉峴帥查照海軍衙門原議俟北洋成軍以後卽擬推廣辦理惟快船需費較鉅勢難遽行議購魚雷砲艇旣可戰守兼資且購價廉而養船費省因電商使德大臣許竹篔中書侍郎囑德國什好及伏爾鏗兩廠分造四艘每艘各配雷筒三具魚雷三枚爰乞基思三十七密里連珠砲兩尊及隨砲樂彈等件充計艇雷等價連連費保險諸費共德銀一百十三萬五千八百馬克有奇照現時市價約合庫平銀四十餘萬兩就南洋兵輪船費内陸續裁節及額防費項下分期均撥南洋前設魚雷廠今改爲魚雷營先期教習約計一年後雷艇到華卽可分别酌撥以資操巡 
[俄製巨船]  
　　俄京彼得羅堡江口製造局承俄廷之命　造極大巡船一艘計重英權一萬二千三百三十墩船中機器分正副兩具一計馬力七千五百匹一計五千匹或同時開用或但用其一均無不可每一點鐘可行海程十九里半至二十里船底龍骨則安二枝船面艙板則分四層其在水中之一層全係鋼質艙面作龜殻形亦係鋼質機器及水鍋汽與夫火藥水雷料等皆在鋼艙之下水底鋼板之上艙分十五格卽使十四艙盡遭震裂一艙亦不遽沈船身之長不知若干船底木質之外仍包以紅銅船面共裝砲三十四尊内有捷砲十八尊又水雷管六具此外一應欵式務從其新故至靈而極猛其名卽曰俄羅斯録萬國公報 
[德法武備記]  
　　法國自一千八百九十三年爲止共增鐵艦二十三艘計重英權一萬九千墩别有五十艘計重十六萬墩雖飭各廠製造尙未完工又有議定而待造者二十六艘異時一律告成共有九十九艘之多然此皆一年　之事也較之往時固已增多自此以後更須添造二三倍亦未可知○親王銜哈利親歴中華西藏東京安南暹羅等處而回著爲論説載八法國新疆報其略云法兵駐防東京者甚少糧餉亦不甚足此處盜賊蠭起中國邊吏又似不甚措意我法立威於此亦計之得也○　議院因新增陸師故議於常年度支而外添派餉需及將届散值避暑之期議仍未畢乃先擬籌貸德金一垓六京瑪克每一瑪克約合華銀三錢有奇給予息金按年三厘至三厘五毫德皇批准後卽由户部填發股分票招人承貸至增兵添餉未盡事宜則俟議院人員秋間重會時再行妥議具奏 
[香徑冶芳録]  
　　蘇州訪事人云每逢大比之年大憲例有决科之舉江蘇巡撫奎中丞示期六月二十二日舉行黎明多士齊集貢院前鵠候鐘鳴七下中丞排導而來旣升座卽飭書吏點名給卷至九下鐘扃門命題是日與考者約計五六百人至未末甲初紛紛交卷而出中丞旋卽呵殿回轅文題衛公孫朝問於子貢曰至不亦宜乎詩題賦得名亞春陵得交字○蘇州賭博之風向來稱盛有名袁老壽者著名賭徒也雖經官憲屢次訪拿而妙手通天終於漏網近又在滸墅關附近某鄉鎭賃屋開場聚賭期明無夜喝雉呼盧長洲縣王大令訪聞立飭差役下鄉掩捕將袁及屋主彭義天拘獲解回研究之餘袁供稱職員從未犯賭此次因事下鄉經過賭場偶爾步入一觀致被逮案彭供稱小的家道貧寒是以將屋租開賭局大令謂袁曰爾旣稱職員是何官職可有執照答稱有大令著繳呈候核旋飭管押刑房俟再拘各賭徒質訊○入夏以來火傘高張銅鉦朗照農田龜坼拮槹聲徹夜喧闐蘇州府林太守及長元吳三縣主示期二十二日起詣郡廟拈香求雨不知蒼蒼者能鑒兹誠意大沛甘霖否也 
[潤州聞見録]  
　　鎭江督標新兵前營吳養吾管帶前赴金陵公幹旋於本月十六日回營聞奉劉峴帥密札飭移營崇明以防海口管帶先飭陸金兩哨官帶領兵士二百名乘某輪船前往度地安營俟峴帥將漕標某營調來塡紥卽全隊前往○十七日下午丹徒縣水利廳張煥文少尹出署拜客行至南巷口見有多人團聚一處喝六呼么因飭住轎兠拿賭徒見而逃逸少尹飭差盡力掩捕得以悉數成禽帶回署中升座訊問諸賭徒默默不作一語少尹大怒命各笞責五百板荷以巨枷發銀山門示衆○本月二十日爲京口副都統保頤菴統制懸弧令誕署中張燈結綵陳設輝煌在城文武印委各官均備禮登堂晉祝統制設筵欵待樽開北海籌獻南山履舄冠裳一堂薈萃戟門之外輿馬喧闐民間老幼來觀絡繹不絶誠可謂一時之盛事已○城外東北隅有地名十三灣者衺延數里雞犬相聞每於禾稻登塲例有演戲酬神之舉今歳新秧甫挿各灣中人忽興高采烈往江北雇得同福班諸妙伶支木爲臺登塲演劇琅璈法曲審遏行雲遠近來觀萬人如蟻聞彼中人循照向例此灣演過卽由彼灣來迎次序井然無相紊亂大灣演五六日小灣三四日約月餘方能竣事云 
[皖山攬勝録]  
　　安慶訪事人云邇來新榖業已登塲收數較去年約增一倍惟晚稻方在吐花結實天時亢旱田中坼裂作龜紋沾體塗足之流無不翹首而切雲霓之望耳○久旱不雨已將一月有餘距城數十里間農田盼水甚殷無異嬰兒之待乳懷寍縣章榦臣明府謂壇叩禱不卜雨師能否惠然肯來也 
[遼東防日]  
　　營口訪事人云奉天練軍各營平素祇有八成隊有事則召募補充今者朝鮮事起日人無道我國須節節設防管帶金儀亭總戎奉軍督憲調赴東邊朝鮮接壤之區預備與日人鏖戰右營兵士皆營地士著一聞徴調之信星夜整理行裝赳赳桓桓大有敵愾同仇之意至駐紥蓋州之銘軍馬隊已於月初奉調起程矣 
[甬上防日]  
　　寍波訪事人云本月二十一日浙江提督張奎垣軍門接到省憲電音卽命駕至道轅與吳福茨觀晤談良久觀察隨由水道赴省垣軍門於次日乘某兵輪船往定海察看情形有知者謂因防禦日人也 
[説狗]  
　　萬國公報云凡戰中國文言如動干戈之類不一而足西語則曰縱戰狗以人比畜殘民以逞也宜哉乃今竟　畜代人豈所謂虚題實做耶考泰西狗種甚夥有獵狗者隨人出獵能代覓鎗斃之禽獸且可嗾使向雪山及深淵中救人諸事有化助獵以助戰者則有偵探狗狗聞敵人之氣卽能歸報於主將所以廣偵探也而敵兵猝壓之禍免有寄書狗懸書囊於其頸能自軍營馳書往返惜陸士衡之黄耳未用之於軍中也今用之而文報阻絶之禍免寄書狗又可改爲療傷狗戰罷檢點軍籍或少若干人恐爲敵傷而僵臥急取濟及水之類盛以革囊繋於狗頸狗自能尋覓傷者以解其渴吻此戰狗之大較也法國剖取非洲之屬地有矮兒喝思者其土人至爲猛悍往往狙伏深林俟法人過而潛以鎗撃之受其害者日夥因思若移獵師蓄狗使齅鳥獸之氣之法以齅土人當可爲不虞之備用之果效法人旣創此法俄人仿船行之於東方尹犂浩罕等處和蘭人亦行之於非洲旣而法人奪越南越南多雲隤箐密之區其狙撃法人者亦爲此狗所算從此愈推愈廣各國軍中幾無無狗者英狗之别種曰卡釐能牧羊故又名曰牧羊狗法德等國亦有之惟大小不一耳卡厘之在靈於鼻齅氣而不迷歸路又能耐苦且隨獵日久不畏鎗聲英軍用之以遞電信凡暗號電碼使卡厘馳送之卽爲敵人所捉亦不能明其意義年來彼巧此防軍行所至禦人而兼禦狗盧令之族不獲坦途矣又戰時　有受傷之士卒縱使覓之卡厘見傷者而大噑衆乃尋其聲而救其人西報紀比事而綴以笑談云狗能守放能護主於人本屬有功今有此數事其用不更廣乎余謂漢有功人功狗之喻今泰西軍中　狗以成功請卽易戰狗之名爲功狗可乎呵呵 
 
 

Page 3

 
 
[烟話]  
　　烟臺訪事人云前年萊州府屬濰縣土匪滋擾經海防營派撥練軍防剿捕斬渠魁解散黨與兹者餘孽又蠢蠢欲動爲害民間道憲急調防營前哨一隊前往彈壓數日前已京裝就道矣○醫爲仁術延至今日則風斯下矣脈不辨浮沈遲數藥不知攻補温凉惟是弋啓沽名招徠生意起見有就門前懸掛匾額者有就通衢遍貼市招者類皆托名大人先生以冀炫人耳目其品若是安望能起死回生乎是故古語曰不服藥爲中醫○烟市街巷湫隘屋宇毗連十里長街苦乏便旋之處夏秋之際客有患河魚腹疾者必奔走一二里始得更衣所望各善堂不惜捐資安設厠所亦方便之門也 
[會議團防]  
　　昨日午後上海縣黄大令命駕至南門同仁輔元堂堂董汪君靜岩曹君寄耘曁普育堂董朱君吟香王君介眉等預在伺候殷勤迎入商議團防事宜至局設何處招募團勇若干及籌欸情形俟有成議再行録報 
[聖節停公]  
　　本月二十六日恭逢皇上萬壽聖節文武官員理應隨班祝嘏英讞員宋莘樂通剌擬停訊三日自今日始至二十七日止昨已照會各領事矣 
[神誕兩志]  
　　前日爲火神聖誕善男信女羣往火神廟進香緑駭紅紛蜂喧蠂閙巡防局員恐滋事故派勇彈壓游人至晚間廟祝復懸挂黄色紗燈萬道燭龍光明照耀傾城士女幾致塞途直至露冷宵深猶時有堕簪遺珥誠一年之勝事也至昨日又傳爲雷祖誕辰江海關道黄觀察提右營廖叅戎以下文武各官均於清晨赴廟拈香城内外雷祖殿香客更如蟻聚蜂屯香烟人氣中汗雨涔涔幾若吳牛之喘其有鬢邊茉莉香膩檀雲者則南國佳人西園媚子也爲之誦昔人詩云準備明朝謁梵宫癡情不與别人同衣籠徹夜香薰透故意句人立上風覺媚態憨情宛然如畫巡防局員亦照章派勇往來巡緝趾不稍停以故輕薄兒郎不敢公然越禮而剪縉掉包之輩更技倆難施云 
[水厄宜防]  
　　江北人大紅小載蘆罪來申剌舟虹口中虹橋畔有一三齡幼女携帶在船前晚紅小忽抱采薪之憂未及照顧女孩以致顛仆於水至昨日鐘鳴五下始在老船隖左近浮起屍骸乃撈置江干買棺收殮○有王阿二者家住虹口頭壩某沙船水手也趨者船已回南日長無事遂命儔歗侣於前日四下鐘時至蘇州河中洗澡甫入水卽身不自由載沈載浮隨卽溺斃同伴者無從援救奔告其家迨家屬聞報而來則已氣息全無腹如康瓠矣乃購就棺木哭而殮之 
[求醫遇騙]  
　　有王某者家於虹口燮昌公司旁小弄内生有一子年甫四齡病久不瘥侵苓無效正在愁眉不展忽有一走方醫踵門求見叩以來意醫曰僕幼得異人傳能畫靈符治天下疑難雜症聞郎君不豫是以願出枕中鴻寳俾得戰退病魔耳王喜問需符金若干醫微哂曰僕豈江湖售技者請君切勿言酬但須以赤金物壓符否則春蚓秋蛇恐無應騐也王以乏赤金對醫曰赤者無則曰者亦可請急籌番佛五尊以便禹步作法王曰諾卽出鷹餅五枚畀之醫乃書符一紙連五番餅層層包裹囑置病者枕旁隨怱怱然興辭而去王心焉疑之恐是鐡算盤之流從枕旁出紙包置諸空罈中以虎子壓其上閲三日啓罈檢視則鷹餅已不翼而飛四處追尋杳無蹤跡惟有連喚奈何而已 
[飭查家屬]  
　　昨報倡婦鳴冤一則上海縣黄大令倩帮審委員葉臨恭司馬於前晚升　花廳訊問王桂香供揚州人在小東門外趙聾子花烟舘内爲妓被鴇婦百般凌虐不願爲娼叩求大老爺作主小婦人志欲從良乞恩俞允德莫大焉司馬曰花烟舘是何處人所開答稱揚州人又曰爾與該花烟舘可是親戚否爾是何人所賣答是同鄉非親戚家貧由父親將小婦人賣出得錢若干未知其詳又問家中尙有何人答稱父母均已逝世並無一人司馬廉得其情判王桂香暫發普育善堂留養并飭原差赴該花烟舘查問王氏家中究有人否限卽日查明禀覆以憑核奪 
[惡鴇送縣]  
　　揚州趙王氏在英界平和里開設妓院以妓女王彩寳不慣承迎門庭冷落於是百般凌虐彩寳不堪其虐購服阿芙容膏畢命趙並不施救被包探查知拘送英公堂宋通剌訊詰再三不肯承認通剌以案關人命未便草率飭差於前晚移送上海縣黄大令飭暫交官媒俟堂訊究辦 
[懼責而逃]  
　　昨日昧爽時英租界某號夜差華捕在途巡綽見一十餘齡童子獨行踽踽面帶愁容異而詢之支吾以對因卽拘至捕房轉送公廨宋通剌未經詰問先由值日差詢其姓名居址及因何夜不歸家答稱姓曹名貴生年十二歳家在浦左六里橋南首何家行父母俱亡家中祗有叔父在南馬頭王蘭春水作習業昨因作事不愼被師父所毆痛楚難當私行逃出值日差遂禀明通剌暫行看管候再訊供 
[會訊混用銅質僞洋銀案]  
　　日商瀛華廣懋舘夥余春亭持銅質僞洋銀五元至同福來吕宋票店混用英包探陳阿九見之拘送公堂宋莘樂通剌判罰洋銀十元代理捕頭好以此項僞洋銀由日人令余混用請通剌照會日本總領事大越君訂期會審昨日午後二點一刻日本副領事山座君圓次郎偕繙譯官速水君一孔至公堂好捕頭帶舌人至相約升座研訊同福來夥徐子祥訴稱日前余持銅質僞洋銀至店兑換小洋銀估明調换仍係銅質連調五元並無一眞者告以不能使用余卽持洋傘欲毆故喚捕拘送案下余供稱小的家在湖北漢口鎭現當治卜商瀛華廣懋舘之夥銅洋銀由舘中司帳人交小的往兑小洋銀小的實不知其僞物通剌謂領事照會内開司帳人將銅洋銀交爾時言明照價日變賣余供稱實無此語舘中日人某甲稱此事由司帳人金島經手余往兑後卽有包探帶之來舘問此人是否此間之夥答以是包探並未問及銅洋銀卽帶之而去陳探禀稱小的帶余往問據舘中日人言銅洋銀係售物時悮收何得言小的並未問及通剌謂好捕頭曰此事須傳到經手之日人金島方能明白捕頭曰是遂將情商諸山座君山座君倩速水君問傳金島之意通剌謂如金島曾向余言則罪在余如未與言則罪在經手之人山座君亦以爲然遂立命舘中日人至舘傳金島到案與余質對有頃將金島傳案供稱商人在瀛華廣懋舘司帳此項銅洋銀無心收下當時本欲與余言明實因來華未幾不諳華語故未與言通剌謂山座君曰照此供詞則罪在金島矣請將金島照貴國例懲辦山座君曰上海通商總匯混用銅洋銀常有之事似乎無甚緊要敝副領事不能將金島懲辦好捕頭謂若照英國例混用銅洋銀應監禁七年想中國亦有應得之罪通剌謂若照中國例須監禁二年但此事旣出自日人則本委可以無須執定要辦惟各存體制而已山座君答以俟回署查明律例任辦如應辦則定案時當照會貴署及捕房倘無罪則戒伊以後不得再若此糊塗致壞商務通剌與捕頭允之飭將僞洋銀當堂劈毁余省釋 
[上海縣署瑣案]  
　　周子蕃住居西鄉其媳莫氏被鄰人金彩章引誘成姦私逃來滬周控諸上海縣請查提究追經黄大令飭差查緝旋經訪悉金彩章與莫氏匿跡某處卽行拿獲解至案下前晚葉司馬升坐花廳提訊周子蕃身穿黄綾外套金頂煌煌自稱老人媳婦莫氏被金彩章誘拐來滬求恩嚴行究辦莫氏供丈夫揮霍資財不務正業將兒子零錢花用流落上海小婦人不能倚以度日又被伯翁逼令出外只得隨金彩章到申找尋丈夫無如咫尺天涯艱於一面惟有倚金度活周供媳婦出外時無人知覺豈非私逃司馬問莫氏幾歳過門答稱十六歳過門今已三十一歳金彩章俯首求恩司馬喝責四百板枷號二月發頭門示衆期滿責釋周莫氏鞭責籐條一百下周子蕃供兒子亦在上海求恩提案交小的一併帶回俾得骨内團聚生死銜感司馬准如所請飭差查提傳周來案領回一面將莫氏暫發官媒看管候伊夫提案再給周子蕃領回管束○浦東某圖地保楊顯華民人謝梅亭孟士良投上海縣控駐防浦東塘橋汛兵沈阿金陶少奇藉汛兵威勢欺壓鄉愚遇事生風勒索錢財無惡不作求請提案究懲黄大令准詞飭差提案前晚葉司馬升堂研訊司馬問陶曰爾在汛弁名下當兵理應循規蹈矩何以横行不法被地保 
 
 

Page 4

 
 
等控告陶答稱現不爲兵號衣已被夏老爺取回將小的等斥革小的等不敢滋事素來安分尙求格外施恩司馬曰本應革責現旣斥革姑念一再苦求從寛免責不予深究著具改過切結不准更名混充如敢嘗試一經查出定行重懲 
[英界公堂瑣案]  
　　包探何瑞福禀稱東洋車夫張阿三藏匿西人所遺千里鏡一枚持往某質鋪質得洋銀一元由小的拘請訊究宋通剌據情商諸易副領事然後判令將張暫行管押俟交到質本洋銀卽行開釋贓存候失主認領○王阿二串同龜子王松廷家小孩竊取娼院中銀箸銀約指等物質錢使用由包探顧阿六拘送請懲通剌著交包探帶回捕房管押半月贓給失主領去著認償質本一半○寗波人邵費氏在翁玉生烟舘内吸烟包探孔阿才見之將氏及翁一併拘案翁供稱小的有事他出值堂人不知禁令致留邵費氏吸烟氏供稱小婦人在治下洗衣度日本在家吸食兹因烟槍失去故暫至烟館開燈通剌判罰翁洋銀五元氏則從寛開釋○十六號西捕拘解溜馬違章之馬夫李阿惠請訊通剌判罰洋銀一元 
[並皆佳妙]  
　　昨承游藝齋女士以書畫紈扇贈與本館　改七薌寫生設色工緻絶倫書法蒼勁不類巾幗可謂庸中佼佼爲書數語以揚仁風 
[惜字芻言]  
　　自來火一項銷塲極廣大家小户無不用之用後卽隨手抛棄不復念及匣蓋之刻有字號更有鄉愚無知登厠吸烟帶有自來火一或失手卽墮於厠褻瀆字紙莫甚於此亦莫多於此奉勸業此者嗣後改用記號仿外國之馬牌錦雞牌等様或用花木或用鳥獸各自爲記必不得已或於包皮紙上加用店號如此則統天下計之一日之中惜字當可以億萬計於業此者亦毫無所損夫何憚而不爲耶 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界公堂瑣案]  
　　本月十九日虹口怡昌順洋貨號遣夥白純源至法大馬路大昌洋行收取廿四期裕康莊票銀一百五十兩藏諸衣袋至泰潤號午膳同桌六人内有一人不待食畢而去旋卽回號午餐旣罷該夥欲回本號向袋中摸索票已不脛而走赶卽向裕康莊咨照票已遺失囑勿付銀該莊司帳趙根泉稱銀已收去將原票給閲該夥以無力賠償延至前日具控公堂葛同轉准詞出票飭提到案昨禮拜四堂期原告白純源投案伸訴前積趙根泉供當日由大馬路永記收取現洋帳銀四錢同轉謂票未到期擅收貼水掉換現洋著爾將收票之人交出白又禀一點三刻鐘時卽往咨照距出票時不遠卽已收去其情顯而易見小的不堪賠累求請究追旋據大昌洋行執事朱逹夫投案訴稱失票之後卽往咨照同轉謂票未到期不應率意貼現照付著押候交到收票之人又謂朱曰兩造均與爾行往來爾應妥爲調處白純源收取票銀不卽回去以致疎失咎亦難辭著交與朱逹失保出向泰潤查詢明確禀復核奪朱稱午膳時一人出外已有端倪難逃洞鑒又問趙根泉領銀之人如何面貌供稱面目相同實難指認同轉謂爾旣爲司帳票未到期率意掉換現洋必非正派著押候交出領銀之人否則照數賠償並飭探帶同原告向泰潤查明禀復○寗波人戴貴富控汪雲泉不顧家室肆意凌妻葛同轉准詞將一干人飭提到案訊問戴貴富挈同汪妻陳氏及祖母陳戴氏投案訴稱與汪小泉自幼聯姻言明養赡祖母所以不受財禮詎汪與蕩婦阿招姘識抛棄正室反敢糾人毆撃求請訊究汪小泉供在某船廠爲漆工近因妻妾勃谿並不作工問阿招爲誰供與小的同居同轉謂旣非妻妾必有糾葛同住一處致多口舌著卽送回寗波阿招供向在鷄毛棧作工與汪認識五年尙有欠欵待歸還之後遵諭回籍戴又禀汪小泉異常兇横動輒毆妻陳氏供向索錢洋非但不給反將小婦人禁閉房内汪供今年已給過洋十七元八角由陳氏轉交戴手戴供只收到洋八元不敷用度同轉飭將阿招押候勒令回籍汪小泉仍遵前議飭具切結月給薪資養赡汪陳氏陳戴氏仍交戴貴富領回待阿招回籍之後仍令夫婦同居和好如初戴等遵諭叩謝而退鄭周氏游毛氏等控蔣阿大兄弟先後誘拐男女幼孩迭經葛同轉嚴訊無如蔣一味狡展矢口不承前日又在捕房刑訊蔣供出將孩寄與蟻媒陳江氏捕頭飭探帶同蔣阿大將陳江氏指引拘提到案昨日解案請訊陳江氏供蔣阿大挾仇誣指何以禁押日久屢次嚴訊仍不肯供求恩明察孫包探禀小的帶同蔣阿大指認陳江氏先問何處一孩同轉謂聽爾口吻不止一孩究竟如何命提蔣阿大對質蔣供本月初旬將小孩寄與陳處同轉谓爾前供廿九忽又改爲本月初旬究竟何時寄入共有幾孩所寄者是否鄭女蔣供大約是鄭女亦未可知同轉以其胡言亂語謂若非送縣施用大刑不肯招認况有見証切指尙敢狡展蔣供陳江氏向爲薦頭本年四月廿七日小的與陳福全及陳江氏同做蟻媒將蘇鄉孀婦價賣得身價洋八十五元拐孩之事實在冤枉前在捕房受刑不過信口妄供小的在滬三十餘年人皆認識屢次研訊無從供認求大老爺送縣辦理小的死亦甘心命帶蔣金寳到案問游毛氏所控五月初二日拐孩之事究竟如何蔣供其時小的尙未來滬何從誘拐况十齡之孩何處可以售賣同轉謂爾旣狡展不承惟有送縣刑訊又謂原告鄭周氏游毛氏曰爾等所控之案本委迭次嚴訊屢加責比翁無實在口供只得送縣動用大刑爾等隨同投縣聽候傳訊鄭周氏等遵諭叩謝而退○招商局巡丁殷阿大禀稱陳桂寳冐稱小工將新濟輪船上棧之碎豆餅半張約重二十餘斤竊取爲小的拘獲人贓解案請訊陳供在馬路上拾來同轉著押候枷號半個月示衆贓交巡丁領去○朱阿狗訴稱在某教士處爲侍者教士見王石生貧苦無依欵留一禮拜日給飯食反被將洋傘竊去易錢因此鳴捕將王拘案士石生供在教士處爲教讀先生並不竊取洋傘同轉謂旣不竊取何以控爾包探禀教士赴捕房報稱此人於竊傘之日一去不回且伊家向由後門出入此日王從前門走出同轉問朱曰何以知王石生竊傘答稱據女傭云目見王出前門而去又問王曰爾旣爲教讀先生自宜束身自愛如果一時拮掘忽起貪念從實供出尙可原宥王供向住靖遠大街興隆客棧可以傳案質問包探呈到押票二紙並無洋傘王供向在湖南遊學此次失就回來同轉謂爾失就之後卽無處噉飯可見平日不安本分著押後再核又飭米阿狗向教士尊經館司事王弟省三處查問明確下期投案禀復○粤八李小弟禀在如昌隆小烟舘爲夥有二人同來吸烟其一竊槍而逸因將奚世榮拘獲解案請訊奚世榮供常在該店吸烟已二年矣此次寛因磕睡爲别人竊去帽店主婦見小的無力賠償冡許代償洋一元該店不允定欲送究同轉謂此非奚竊著將竊槍之人自行緝獲投案奚世榮飭探交帽具保李斥退 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十年六月十五日京報全録]  
宫門抄○諭旨五道録前○直督李奏查明徴完下忙錢糧數目摺○又奏牛莊關洋税收支實存各數摺○又奏牛莊關　練厘捐收支並舊管實存各數片○江督劉奏寛備棕毛動用欵項摺○皖撫沈奏解杭州織造應用工料銀兩摺○直督李奏睛給匾片○又奏揀補朝陽營守備片○楚督張奏籌解加奉俸餉銀兩片○六月十五日刑部都察院大理寺侍衞處值日都禀院引見二十六名正黄漢二名○陞用大同營副將張華照謝恩○陞用山隂營叅將李全彭謝恩○王懿榮謝署祭酒恩○陳景鎏李經畬預備召見○召見軍機志銳陳景鎏李經畬旨直隷墻子路都司員缺著趙登鰲補授欽此○○大學士直隷總督一等伯臣李鴻章跪奏爲查明直隷光緒十九年徴完下忙錢糧數目恭摺仰祈聖鑒事竊各省徴收錢糧應按上下忙具奏咸豐二年户部議定嗣後各省上下忙錢糧豐年以額徴數目爲準蠲緩之年以應徴數目爲準均按八分計算上忙匀爲三分下忙匀爲五分責成藩司督催又准部議嗣後辦理上下忙應將留支　兩與起運併列匀作分計算完報等因兹據藩司裕長詳稱光緒十九年地糧除蠲免减免緩徴帶徴曁花户長完應抵外實應徴正銀二百二十一萬五千六百六十六兩五分七厘四毫内起運銀一百七十四萬四千五十兩八分五厘四毫留支銀四十七萬一千六百十五兩九錢七分二厘又應徴起運項下耗銀二十二萬四千七百十六兩八錢四分四釐留支項下耗銀五萬一千九百六十九兩八錢三分四釐上忙徴完正銀一百八萬二千二百九十二兩一錢三分二厘内起運銀八十三萬九千三百二兩五錢八分九釐留支銀二十四萬二千九百八十九兩五錢四分三厘又徴完起運項下耗銀十萬八千九百六十兩八錢八厘留支項下耗銀二萬五千三十八兩八分四厘業經奏明在案兹查出通州武清寳坻香河甯河霸州文安順義高陽天津玉田等州縣上忙已完銀内有未奉文豁免蠲免以前花户長完應抵下年正賦銀一千九百十一兩六錢七分六釐耗銀一百十兩一錢四分三厘應卽删除今下忙續徴完正銀一百六萬四百三十八兩六錢二分五厘四毫内起運銀八十三萬五千八百六十三兩三錢五分一厘四毫留支銀二十二萬四千五百七十五兩二錢七分四厘又起運項下耗銀十萬七千四百四十三兩二錢四分八厘留支項下耗銀二萬六千五百七十五兩八錢七分五厘統計光緒十九年起運留支正耗各項除蠲减緩帶徵並花户長完應抵外共應徴銀二百四十九萬二千三百五十二兩七錢三分五厘四毫今上下兩忙徴完銀二百四十萬八千七百二十六兩九錢五分三厘四毫計在九分以上其餘民欠未完銀兩應俟奏銷案内歸結造册請奏前來臣覆核無異除年欵清册咨部外理合恭摺具陳伏乞皇上聖鑒敕部查核謹奏奉硃批户部知道欽此○○欽差大臣大學士直隷總督一等伯臣李鴻章跪奏爲牛莊海關第一百二十九結至一百三十二結洋税收支實存各數彚繕清單恭摺仰祈聖鑒事竊查牛莊海關洋税收支各數已截至一百二十五結至一百二十八結止彚奏在案兹據奉錦山海關道善聯詳稱自光緒十八年八月十一日第一百二十九結起至十九年八月二十一日第一百三十二結止共收過各欵税鈔並收回餘賸等項銀四十八萬九千五百四十三兩五錢九分二厘一毫一忽七微開支銀四十二萬二千八十二兩五錢七厘七毫六忽二微實存連舊管銀三十六萬一百八十七兩六錢九分五厘三毫一絲八忽已於十九年八月以後分别解支分欵開單詳請奏咨前來臣覆核無異除已分結奏報外理合彚繕清單恭摺其陳伏乞皇上聖鑒謹奏奉硃批該衙門知道單片併發欽此○○李鴻章片再據奉錦山海關道善聯詳稱該關洋藥厘捐自光緒十三年正月初九日改歸海關厘税併徴行令扣足四結查照洋税收支定章奏銷仍造具收支清册送部稽核等因已將第一百二十五結至一百二十八結收支銀兩造册詳請奏咨在案兹自光緒十八年八月十一日第一百二十九結起至十九年八月二十一日第一百三十二結止共徵收洋藥厘捐銀一萬二千一百九十二兩除文給緝私局費馬撥心紅各項房租弁兵衣帽等欵共支銀三千五百八十二兩六錢七分連舊管共存洋藥厘捐銀二萬一千五百四兩六錢九分二厘七毫四絲所有牛莊海關併徴洋藥釐捐收支並舊管實存各銀數分欵造册詳請查核具奏前來臣覆核無異除將送到清册分送總理衙門户部查照外理合附片具陳伏乞聖鑒謹奏奉硃批覽欽此○○頭品頂戴兩江總督臣劉坤一跪奏爲寛備棕毛動用欵項恭摺仰祈聖鑒事竊准工部咨萬壽慶典甯壽宫等處均應鋪設棕毯行令於前次傳辦棕毛五十萬斤之外寛備二十萬斤聽候行取又准户部咨此項棕毛旣據工部奏明寛備二十萬斤所有價脚等項銀兩自應添撥行令仍在司庫地丁正耗項下動支如有不敷准於京恊各餉以外由該省關局通融匀撥俾資赶辦等因當經轉飭安徽藩司遵辦去後兹據詳稱奉取一慶典應用棕毛五十萬斤照案動欵委員領價前赴江西湖北湖南四川等省分途採買已據購辦四十萬斤分作八批先後詳請給咨委解其餘十萬斤以及續奉寛備二十萬斤嚴飭承辦之員赶緊分途搜買遵限解京所有寛備棕毛二十萬斤應需正恊價值及部飯水脚等項覈計銀二萬八千餘兩自應仍在地丁正耗項下動支惟旣奉部咨地丁正耗如有不敷准由該省關局通融匀撥現在庫存地丁不敷週轉自應另撥濟用查蕪湖關尙有徴存常税銀兩原係候撥之欵應請將寛備棕毛價脚等銀二萬八千餘兩在於蕪湖關常税項下動撥銀二萬兩其餘不敷銀兩卽在司庫地丁項下湊撥俾資赶辦詳請奏咨前來臣覆覈無異除飭該藩司務須赶緊辦解外所有寛備棕毛動用欵項緣由謹會同署理安徽巡撫臣德壽恭摺具陳伏乞皇上聖鑒謹奏奉硃批該部知道欽此○○頭品頂戴安徽巡撫臣沈秉成跪言奏爲奉撥杭州織造織辦萬壽慶典應用　衣等項不敷工料銀兩現已如數籌解恭摺奏報仰祈聖鑒事竊准户部咨杭州織造織辦萬壽慶典應用　衣等項需用工料銀兩不敷飭令籌銀三萬三千三百三十兩迅節如數飭撥解交浙江藩庫以供支放等因當經行司籌解去後兹據布政使德壽詳稱遵查皖省厘金係按月抽收之欵一時驟難集數惟此項恊撥銀兩事關萬壽慶典要需未敢遲誤現由司先行籌墊銀三萬三千一百三十兩交由省城號商匯解赴浙江巡撫衙門交納轉撥潘庫兑收應用所墊銀兩仍遵奉撥原案由省城淮北厘局在於現收厘金内分攤解還歸解等情詳請奏咨前來除咨部查照外謹恭摺具陳伏乞皇上聖鑒謹奏奉硃批户部知道欽此○○李鴻章片再上年順直各屬被水災區小民無衣無褐凍斃堪虞經臣函咨各省勸捐棉衣恊濟據河南南汝光道朱壽鏞勸集河南府官紳捐助順直賑棉衣褲一千套解交津局騐收分撥散放洵屬急公好義所捐棉衣褲照章合銀一千兩核與請給匾額例定銀數有盈無絀由籌賑局司道詳奏前來臣查上年江蘇在汴官幕捐助直賑棉衣褲一千套經臣奏蒙恩准飭令河南撫臣給予匾額有案今河南府官紳事同一律應請旨俯准飭令河南撫臣給予河南府官紳樂善好施匾額發交郡城公所懸掛以資觀感理合附片具陳伏乞聖鑒訓示謹奏奉硃批著照所請欽此○○李鴻章片再提標朝揚營守備王文順歸副將班補用所遺守備員缺接准部咨應揀合例旗員升調等因臣查朝陽營守備駐紥口外轄境遼闊緝捕巡防均關緊要非精明幹練之員弗克勝任查有天津鎭標霸州營守備誠福年五十九歳正藍旗漢軍德英額佐領下人由武舉會試後挑入三等補授朝陽門千總五年期滿奉旨以營守備用選補今職該員熟諳營務以之調補朝陽營守備員缺實堪勝任亦與例章相符應請准其調補以裨營伍除飭取履歴咨部外理合會同直隷提督臣葉志超附片具陳伏乞聖鑒勅部核覆所遺霸州營守備員缺直隷現有應補大員應請留歸外補謹奏奉硃批兵部議奏欽此○○張之洞片再前准户部咨具奏各關應解抵閩京餉改爲加放俸餉銀兩江漢關仍於四成洋税項下每結提銀四千兩等因當經轉飭遵照辦理所有江漢關第一百三十三結應解抵閱京餉改爲加放俸餉銀四千兩委解赴京交納業經奏咨在案兹據湖北漢黄德道監督江漢關税務惲祖翼詳稱在於第一百三十四结所徴四成洋税項下提撥足色庫平銀四千兩飭委試用知縣周林試用通判沈國瑛管解赴京交納等情詳請奏咨前來臣覆核無異除給咨管解外理合會同湖北巡撫臣譚繼洵附片具陳伏乞聖鑒謹奏奉硃批户部知道欽此 
 
 

Page 14

 
 
[光緒二十年六月十六日京報全録]  
宫門抄○諭旨四道前○川督劉奏改補涪州知州摺○又奏甄别州縣各員片○粤督李奏揀補興甯營都司片○六月十六日工部鴻臚寺廂黄旂值日無引見○大額駙安興阿崇年各假滿請安○長江記名總兵劉發祥謝恩浙江副將陳勝文謝恩○試用道府錢奎元等謝恩○濂貝勒續假五日○會章請假五日○慶福續假十日○耆齡續假二十日○陳存懋斐維侒　備召見○召見軍機　錢奎元陳存懋斐維侒○○革職留任太子少保四川總督臣劉秉璋跪奏爲改補涪州知州要缺以資治理恭摺仰祈聖鑒事案據布政使王毓藻按察使文光會詳竊照重慶府屬涪州楊鞏於光緒十九年七月初九日丁憂應以丁憂本日作爲開缺日期前以富順縣知縣陳錫鬯升補嗣奉部咨以該員陳錫鬯任内有承緝案件例關展叅降調按照奏定新章不准離任所請以富順縣知縣陳錫鬯升補涪州知州之處應毋庸議其涪州知州要缺行令另行揀選等因光緒二十年正月二十一日奉旨坐二十六日行文當經轉行遵辦在案查例載各省州縣應調缺出俱令於現任内揀選調補如無合例之員准以候補人員題補如候補無人亦准於應升人員内揀選題陞又州縣以上應陞缺出將卓異引見回任候陞人員先儘陞補又州縣以上應陞缺出該省無卓異合例人員始准以勞績應陞之員及循例應陞人員照章陞補又官員題陞其任内如無承審案件承緝盗案已起降調叅限者如因缺係繁要人地實在相需爲地擇人者據實陳明各項開缺各省於每月截缺一次自初一日起至三十日止俱作爲本月之缺如有缺項相同者籖掣缺之先後按班序補各等語光緒十九年十月分係出涪州知州一缺前已報缺詳咨揀員升補旣奉部駁自應另揀合例人員請補查該州地方濵臨大江幅員遼　政務殷繁治理不易且近接黔邊爲官運鹽務口岸緝捕巡私尤關緊要非精明幹練之員弗克勝任該司等於通省現任府屬知州内逐加遴選非現居緊要卽人地未宜實無合例　調之員其應升班内亦無卓異引見回任候升人員各項候補及勞績應升人員均與是缺不甚相宜　　有華陽縣知縣張繼年四十一歳係甘肅鞏昌府隴西縣人由癸酉科拔貢生中式光緒元年乙亥恩科本省鄉試第十名舉人内子恩科會試中式三百三十九名貢士保和殿覆試二等第十二名殿試二甲第六十八名進士朝考二等第三十六名引見奉旨改翰林院庶吉十三年丁丑科散舘引見以知縣用五月赴部投供旋丁父憂回籍守制五年服滿起復赴京六年三月分選授江蘇鹽城縣知縣因親老告近五月分改選四川墊江縣知縣六月初五日經欽派王大臣驗放奉旨依議欽此十一日領憑起程於是年十二月二十一日到任八月調補江津縣知縣十年八月初六日到任十二年調補華陽縣知縣十三年正月初九日到任歴調署東鄉萬縣漢州知州代理成都縣知縣十五年 
大計保薦卓異十九年十一月調署綿竹縣知縣是月二十七日到任該藩司王毓藻到任未及三月例不准註考該臬司文光查該員張繼才誠明通有爲有守歴任地方均能認眞整飭以之升補涪州知州實堪勝任該員各任内並無降革展叅及承緝盜刦已起四叅案件亦無經征　糧不及七分該員華陽縣任内雖有監生曹玉龍等家被刦之案因缺係緊要人地實在相需例准聲明其餘因公處分例免核計循例已滿年限係應升人員照章升補等情會詳請奏前來臣查該員張繼强幹勤能係循例應升人員已滿年限照章升補惟調缺請升例得專摺奏請合無仰懇天恩俯念員缺緊要人地實在相需准以華陽縣知縣張繼升補涪州知州洵於地方有裨如蒙俞允該員係卓異人員俟奉准部覆給咨併案送部引見所遺華陽縣知縣缺係調缺川省現有應補人員應請扣留外補是否有當理合恭摺具奏伏乞皇上聖鑒敕部核覆施行再該員張繼各任内奉到叅罰案件除將光緒十六年欽奉恩詔以前寛免不計外尚有萬縣民謝裏蕣毆傷何長元身死一案萬縣民唐德元不知被何人毆傷身死一案萬縣團中鄭洪開等具報無名男子不知被何人砍戳身死一案萬縣民譚興照向譚丁氏穢辱詈駡致令氣忿自服洋藥毒發身死一案均罰俸一年漢州監生廖義讓家被竊臨時行强拒傷雇工一案漢州民張原祥等共毆砍劃傷張襄文身死一案漢州民李麻浦等共砍劃傷王坤福身死一案漢州民徐洗蕣不知被何人轟砍戳傷身死一案漢州民劉泄洪不知被何人砍傷身死一案漢州民黄隆玉戳傷劉盛模身死一案漢州民黄照久不知被何人戳傷身死一案均罰俸一年又光緒十六年分茶引辦理奏銷案内未據各屬繳銷一案罰俸一年又漢州民龔廷貴家被刦一案漢州民胡冬冬被勒後溺水身死一案漢啓隆家被竊行强一案均罰俸一年又華陽縣民唐椿揚戳傷鄧老寅又華陽縣無名男子被傷身死一案照例於此二案每案各住罰勒限一年緝拏華陽縣監生曹玉龍家被竊行强一案華陽縣劉洪順家被刼一案華陽縣民婦張徐氏家被竊行强一案均照例住俸限一年緝拏華陽縣監生孫定安家被竊拒傷一案華陽縣民鍾德樑家被竊拒傷一案均罰奉一年華陽縣無名男子被傷身死一案華陽縣民許沅陞砍傷陳王氏身死一案華陽縣無名男子被傷身死一案華陽縣民周沅子毆傷文娃身死一案均罰俸一年再限一年緝拏此外並　叅罰案件再此案係遵部駁更補例免扣限並由驛遞以期迅速合併陳明謹奏奉硃批吏部議奏欽此○○劉秉璋片再查嘉慶十六年八月十九日欽奉上諭嗣後各直省督撫遇有分發試用期滿人員務須嚴加甄别如實係才具晰辦事勤能者准予保留又通行内開嗣役道府丞倅州縣等官無論何項勞績保歸候補人員卽以到省之日起予一年詳加察看出具切實考語奏明分别繁簡補用又查道府以至未入流凡由曾任各官保舉並非應陞之階行令試看扣滿一年後分别奏咨甄别後方准按班序補又業經在省人員勞績保舉補缺以陞階用者如係咨補以堂稿畫齊後第五日行文按該省照限减半計算以奉到准補部文作爲陞階到省日期各等因兹查有同知銜試用知縣唐致遠候補知縣楊光銓在任候補直隷州知州桂天培各計到省試看均一年期滿例應甄别該藩司王毓藻到任未及三月例不註考該臬司文光塡註考語造具各該員履歴清册會詳請奏前來臣查該員試用知縣唐致遠年壯才明候補知縣楊光銓年力强富均堪以留省照例補用在任候補直隷州知州資陽縣知縣桂天培精明强幹堪以照例補用除册咨部外理合附片具陳伏乞聖鑒謹奏奉硃批吏部知道欽此○李瀚章片再准兵部咨廣東興甯營都司蘇鎭超勒休遺缺係陸路部推之缺應用儘先人員旣據扣留應令照章迅揀合例人員請補等因查定例各省題調武職各缺如因員缺緊要人地相需將不合例人員保奏應於摺内聲明請旨交部核覆恭候一欽　又准兵部咨儘先入員均按舉一旨先後挨次補用如名次在前之員實在揀選不得其人必須按名指實於此缺何項人地不宜方准縣名次在後之員請補等因兹會同廣東陸路提督臣唐仁廉在於經部覆准註册序補之陸路儘先都司内詳加揀選其名次在前各員緑林式烈黄松業已病故羅惇材謝人貴林慶葉添彪張萬曾俱因給假現未回營白憑照張石金陳逹方野成傑均年逾六旬精力衰弱餘如黄楚黄言章譚英游連譚濟泰古騰芳林進陞梁鼎才陳健順鄧定槐李萬成蔡興隆吴瑞祥李朝福莫宴祊黄友元周廷彪叨有才林逢煕朱海或於此缺人地不宜或於營伍尙欠歴練均未便遷就請補查有陸路提標前營守備儘先都司劉居德年五十九歳廣東廣州府清遠縣人由勇目在本省勦匪出力遞保藍翎儘先守備又於勦辦恩平等縣客匪出力案内保奏同治十年十一月十七日奉上諭著俟補守備後以都司仍留廣東儘先補用欽此又於拏獲逆匪余得萌首從各犯出力案内保奏光緒二十年十一月初五日奉旨准加都司銜欽此嗣補廣東車那扶營守備員缺因籍隷本府調補今職隨於廣東歴年辦防出力案内保奏光緒十三年七月初七日奉旨賞加遊撃銜欽此光緒十三年軍政薦舉卓異十四年二月初三日接領調補劄付該員才具練逹營務講求並無在外省軍營叅革朦保情弊以之補授興甯營都司洵屬人地相需雖儘先名次略後與例稍有未符惟在前各員均不合請補例應隨摺聲明合無仰懇天恩俯念員缺緊要准以劉居德補授興甯營都司　營伍操防均收實效如蒙俞允該員於薦舉卓異案内應行引見俟部覆到日併案給咨送部以符定制謹會同廣東陸路庭督臣唐仁廉附片具奏伏乞聖鑒敕部核覆施行謹奏奉硃批兵部議奏欽此 
 
