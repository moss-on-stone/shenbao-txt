# 1906 - 138 - 4911888

 

Page 1

 
 
   
 
 

Page 2

 
 
[論華商體操會社之有益]  
　　滬上華商體操會。發起於巨商虞洽卿觀察諸人。四月廿七日行開會典禮。與操者計二百七十人。步伐之整齊形式之美備。中外人士。相顧動色。記者躬親盛典。旣述其崖畧於報端矣。退而思之。此舉之善。蓋有數端。特書所見如左。 
　　各國國勢之强。原因不一。而其要則在於民皆知兵。今中國尙武精神。日漸發達。各處學堂。俱習體操。則士知兵矣。各處舉行徵兵。亦收誠實鄉農。則農知兵矣。今華商體操會。所收均商家子弟。則商人亦能嫻習武事。全國人民。咸以振興武勇爲目的。而國勢何患不盛强。此體操會之足以增中國武備者一也。 
　　滬壖爲各國商黹所薈萃。資財之巨。不可以數計各國又皆携其眷屬。以租界爲樂土。性命財産。托庇於斯。設一旦變生意外。如去冬罷市之事。西商雖有團練兵。以爲保護。然備多勢分。亦恐不及。倘得華商體操會中人。恊同保衞。則聲威旣壯。禍患潛消。此體操會之足以保全租界治安者二也。 
　　邇來各處匪盜衆多。刦掠騷擾。何時蔑有。卽以租界論。捕房巡捕。分班梭巡。而盜刼之案。亦未能盡絶。倘遇夜深人靜。匪徒突來雖有巡捕。何暇喚集。一有疏失。追悔無從。若商家子弟。曾入體操會。則武藝旣嫻。胆力自壯。卽遇意外。亦何懼焉。此體操會之足以保衞身家者三也。 
　　人情逸則思淫况滬瀆繁華。甲於各埠。娼樓博館酒肆茶寮。何地不可以資遊蕩。商家子弟。血氣未定。贸易之餘。難免不流入於嫖賭。喪資財。妨生命。種種爲害。何可勝言。今體操定章。每日清晨必須赴操。則夜間自必早眠不致再有嬉遊之時間。且一入操場。彼此皆有競爭之心。而精神自爲一振流蕩忘返之積習。從此可以消除。此體操會之有益身心者四也。 
　　夫增國家之武力。保租界之治安。免匪盜之侵陵。去浮蕩之惡習。有此四善。所以此會旣成。本埠商家子弟。無不聞風興起。踴躍從事。額數旣滿。報名者猶接踵而來。是非發起諸人之妥定章程。斟酌盡善。何能激動如是之速哉。雖然事必立其始基。而情必戒其終怠進鋭退速。爲人情之大患。吾深願與操諸君。勿視此爲遊戲之端。淺嘗輒止。務必堅忍耐勞。始終不懈庶幾足以造就軍人資格。而不致負創始者之苦心。尤願内地各處仿照章程實力舉辦。則商團之基礎立。武備之效力彰。而中國前途之希望。亦將永永無窮矣 
[本館接到貧民擊毁米店專電初一日戌刻到]  
　　杭州專電云奸商壟斷米價騰贵昨晚各貧民相約擊毁米店府縣急出彈壓遂得解散（早） 
[本館接到俄廷宣告失機將士死刑專電初一日酉刻到]  
　　東京專電云某要津接電謂失守旅順之俄軍司令官司徒塞爾及波羅的海艦隊司令官俄提督已在軍法會議宣告死刑 
[南昌江賢令召棠手書南昌]  
　　意是逼我自刎我怕痛不致死他有三人两拉手腕一在頸上割有两下痛二次方知加割兩次欲我死無對證（助） 
　　按此紙係梁節庵廉訪奉差到南昌查案往弔江令其家人呈覽共有九紙此紙爲是案鐵據由梁廉訪電禀鄂督張宫保張宫保卽電軍機處外務部南昌士民將此手書眞蹟付之照相本館得有一紙照錄報端原文均係草書第二字是字又似在字因原來此紙釋作是字故亦不敢妄斷又按二月十三日本報登有江大令血書原文其後自四月初一日起聯登南昌江令影片文字係從江督署中抄出計共十五張其中大半卽前報所登之血書原文而此紙尙不在内請閲者注意 
[外務部與日使密議劃界事宜北京]  
　　外務部各堂近日迭與駐京日本公使會議事宜探詢係爲奉省開闢商埠劃分租界事宜惟議時甚密一切細情未能盡悉（下） 
[政務處咨寄奉省開埠辦法北京]  
　　政務處消息奉省現將開闢商埠由王大臣於日前飭令檢查京外官員前所條陳東三省開埠辦法之摺奏説帖等彚寄盛京將軍以便參酌辦理（下） 
[日本國會提議滿洲開放商埠事]  
　　二十九日東京電云今日下午日本國會籌議開放滿洲准外人前往通商事宜與議者爲勳舊五大臣首相西園寺侯爵陸軍大臣寺内政毅君外務省大臣林董子爵陸軍參謀總長兒玉大將等譯字林報 
[德國注意膠州]  
　　神户西報載倫敦電云德國運船鮑羅西亞號由德國基爾海口起椗開往膠州船中載有將校三十一人兵士七百三十人皆當于遠東德國戰艦供職者此外尙有工程技師森林業博士同行前往任事俾膠州日見興盛云譯文匯報 
[東撫禮待英大員]  
　　二十九日濟南電云英國辦理威海衞事務大臣陸克哈德君於四月二十三日抵省由東撫楊蓮帥邀請于李文忠祠駐節並於上禮拜六及今晚張筵欵待請寓省英人作陪昨晚復設華式酒筵招優演劇各國西人皆簉座陸克哈德君定於明日起程譯字林報 
 
 

Page 3

 
 
[江督籌商迅還賠欵]  
　　閏四月初一日南京電云江督周玉帥傳集官商軍學各界中人熟籌迅速清還庚子賠欵之法譯文匯報 
　　按此條疑卽江寗學務處定於初五日開會集議國民捐之事 
[法使要求四川航路北京]  
　　聞駐京法使向外務部聲稱現有法商欲在川省推廣商業擬請開通宜昌至重慶航路設立小輪拖船公司並請轉各督臣妥爲保護外部各堂已擬電商川督錫清帥以便婉詞驳斥（下） 
[拒絶俄使要設喀什噶爾電綫北京]  
　　駐京俄使屢向外部要求接續喀什噶爾直達俄界電綫由外部婉言辭却已經散見前報日前俄使又復力請允可由各堂官核議之下以新疆巡撫現已糾合紳商集欵自行安設似難再允他人遂堅詞拒绝（下） 
[義寗州警耗江西]  
　　義寗州著名出産茶葉每年三四月間茶商雲集其揀茶製茶挑茶人等不下萬名咸來就工謀食今春清明後雨水太多忽採忽停茶商減色以致日食不敷衆情洶湧州地毗連湘鄂外來匪徒乘機引誘竟有揭竿起事之謡日前由金刺史會同防營設法彈壓并禀報省憲請示辦法（用） 
[南康府王守禀江西]  
　　（爲請兵搜拿星子縣票匪事） 
敬禀者本年四月初五日據卑屬星子縣知縣楊令煥禀報該縣所屬清風廠地方有革生吕昌蕃兄弟勾結匪徒散賣飄布謀爲不軌業經會營嚴密查拿現據城守營兵丁探稱伊等行至錢家湖飯餔住歇吕昌蕃等聚集數十人各執刀矛圍店喊殺伊等往後門逃出似此置備軍械一經禀拿勢必拒捕南康營兵丁僅七十名不足以禦兇鋒禀懇轉禀請撥常備軍隊下縣以壯聲威等情到府查此事前經卑府據報批飭會營嚴拿一面撰發告示解散被惑愚民並禀報憲鑒請飭接署該縣劉令迅赴新任在案兹復據卑府密派親信友丁偵探回稱該縣五七六都地方聞有莠民擬於初八九日聚衆起事之説雖係謡傳而人心惶惶不無震動加以該星子縣楊令病勢甚重忽於昨晚潛令眷屬夤夜出城登舟遷避民間知之益形慌懼查該縣所禀情形雖不十分吃緊而證之卑府友丁所探頗屬有異因思卑府地控鄱湖又近長江深恐外來匪徒乘間勾結煽惑且現在存城丁兵爲數無多勢殊單薄一旦果有警信誠未必足以抵禦爲地方計不得不先事預防再四思維除據情轉禀巡憲就近調撥駐潯防營卽日拔隊星馳下府以便相機搜拿一面嚴緝吕昌蕃務獲究辦並藉以資鎭懾而安民心外理合禀請俯賜查核批示祗遵（用） 
[電飭東撫查勦盜匪北京]  
　　日前政府電致山東巡撫畧云近聞曹州又有盜匪滋擾並有暗中勾結煽惑情事務請派兵嚴查剿辦勿使滋蔓成患貽害地方（上） 
[蘇學務處札常州府許文]  
　　（爲學務公所在用私人事）　　爲札催事前據該府詳設常府學務公所當經本處批令趕行公舉總理敎育之紳以主持學務此外在所辦事職員亦應由公衆選舉以免藉口去後至今尙未據將公舉之職員銜名禀報前來殊爲延玩仰卽速知照學界中人會集地方熱心學務明白公理之士紳按照來章所需總理以下各項職務員數分次投票公同選舉以得多數者爲當選旣爲多數人之承認即無須另給照會俾與在官人員委派者有别風聞該公所尙未成立完備已有位置私人歲縻巨修之事想係傳聞之誤該公所當不出此查各屬學務公所各職員皆不支薪水夫馬飯食等費惟常川駐所之司事數名由所酌給薪水歲不逾百元之數或并此而無之愛惜公欵固應如此雖屬情形不同磚難一致究未便以裒集之敎育資本狥情濫支職員中旣有書記員經濟員則駐所者爲收發公文鈔寫文件之司事登記收支出入鉅細欵目之司事以及奔走庶務之司事量事務之煩　定用人之多寡亦應由公衆薦保總之權限宜清界説宜明公所者以地方公欵公同籌辦公益者也學務公所者地方最大公益莫如學務以公欵公同籌辦地方學務者也公衆選舉職員公同籌辦學務互相維繫互相聯合可决否决悉照定章以期日進於文明庶幾收團體穏固學務發達之効毋得執持已見置公論於不問望速按照所指各節核實遵照舉辦禀復來處備查切切特札（謂） 
[蒙古貝子呈請游學日本北京]  
　　蒙古貝子棍布札布現須請假回旗原擬肄習東文振興蒙古學務並捐廉設立學堂日前曾經具呈理藩院請轉咨學部發給護照以便回蒙後辦理學堂就緒卽行前往日本遊學日前由各堂核准惟須待其東文稍通門徑然後東渡庶免隔閡云（下） 
[浙撫仍飭藩司督辦各政杭州]  
　　浙省各項新政向皆由藩司督辦殊形繁劇故寶湘石方伯近禀撫憲畧謂浙省在昔地方多事彼時財力復殫則設防軍局釐捐局通商保敎交涉煩難則設洋務局抵制洋藥寓禁於征則設土藥局近年舉行新政建學儲材則設學務處振興實業則設農工商礦局變通保甲則設警察局籌解賠欵則設房捐局膏捐局悉歸本司督辦惟本司公事已極煩難加以各局處公事按日紛至沓來若敷衍畫稿已失設立局處本意若逐事講求雖逾本司十倍之才莫能兼顧凡關於財政者責無旁貸現旣不能設立財政處以歸統一本司仍應妥籌歸併俾得整頓而節經費其學務處農工商礦局洋務局警察局皆目前切要之圖合無俯准將學務處迅速延在籍紳士大員督理主政農工商礦局改委道員總辦主政警察局洋務局亦均委總辦主政本司仍遵札認眞督辦凡日行事件胥歸督理總辦主政核辦遇有要件會同本司妥籌辦理以期周密等因現奉張筱帥批回畧謂現在學務已奉旨改設提學使司應候簡放大員無須延聘紳士應仍由 
 
 

Page 4

 
 
藩司暫行主政至警察局應歸臬司主政洋務局本有總理道員農工商礦局業已改委楊道葆銘接辦所有日行事件應歸各該道員主政遇有重要事件仍應會同藩司等妥籌商辦以期無悮云云 
（的） 
[侍御條陳籌欵北京]  
　　日前某侍御呈遞封奏一件大致謂現當舉行各項新政籌欵維艱謹陳辦法六條等語惟其摺甚長如何設施未能盡悉（下） 
[條陳請飭各省添設會審公所北京]  
　　十七日有軍機章京呈遞説帖略云近年各省敎案疊見地方官未能秉公訊理以致民敎不和釀成敎案擬請飭令外務部與各國公使參訂完善章程並飭各省督撫添設會審公所聘外洋律師專理民敎案件庶敎堂得以保護不至有閙教之案而民間不受冤抑亦决不懷仇敎之心云云各軍機頗然其説已擬略潤色入奏請旨（下） 
[電飭妥籌保護江行商旅北京]  
　　近日王大臣議商謂邇來沿江一帶時有刼案查四川據長江上游江路往來客商貨物實繁有徒惟險灘林立汊港紛歧每遇船隻過灘仍有灘棍　夫怒情勒索甚或得錢後復故意斷纜覆舟一遇船貨失事該棍徒等喧囂阻撓乘危撈搶罹其害者不可勝數且自川至鄂江路甚長雖已加派兵船巡護仍恐不能兼顧應卽電致川督會商鄂督務使上下游聯合一氣添購船械實力梭巡以杜盜匪打刦遇有船隻經過險灘隨時指引保護督同縴挽嚴切稽察勿使灘棍人等肆害應如何妥籌辦法務須詳議聲覆以憑核辦等語並聞此舉政府係從四川京官某部郎之條陳也（上） 
[咨飭東三省禁種鶯粟北京]  
　　日前政府咨照盛京吉林黑龍江三省將軍略謂查東三省土地肥沃居民多以種罌粟爲土産大宗一遇兵荒商民每憂乏食現值兵燹已平民皆復業亟宜禁種罌粟多種五榖以裕民食而厚蓋藏務請實力奉行勿得視爲具文云云並聞此舉係因趙次帥前有此請政府今又奉諭重申禁令也（下） 
[五續修律大臣編定刑事民事訴訟法]  
　　第四節審訊 
　　第一百十條凡審訊原告及被告除有合理事故外均須在堂聽審 
　　第一百十一條凡審訊原告被告及各證人均不得拘留 
　　第一百十二條證人之在堂聽審者承審官有令其暫在堂外候審之摺 
　　第一百十三條凡所訟之欵或該案之值其數未逾五百圓者承審官先訊原告次訊被告被告承認時卽可判原告理直 
　　第一百十四條若被告於原告所控索之件或概不承認或僅認其半公堂應續訊原告之證人再訊被告及其證人其質問對詰及覆問皆照審訊刑事案件之法辦理　　 
　　第一百十五條公堂訊問證人及檢查憑證之後應卽决定判詞若案情糾葛尙須細察憑證詳核例案者則判詞可暫緩决定 
　　第一百十六條凡所訟之欵或該案之值數逾五百圓者被告遞覆詞之後則辦法如左 
　　一審訊時先由原告或所延律師將原告控詞及被告覆詞朗誦一遍然後申訴爭訟之原委並畧述證據 
　　二次則原告登位　證由被告或所延律師對詰仍由原告律師覆問 
　　三原告各證人均可受對詰及覆問一如原告 
　　四原告及證人供證之後承審官訊問被告是否帶有證人如無證人則原告或所延律師將前所供證據總其大旨而伸論之 
　　五如被告或所延律師帶有證人者則原告蔌所延律師應俟該證人等供證之後然後伸論 
　　六被告或所延律師即可訴辯及喚證人代爲供證 
　　七被告及證人供證之後又已受對詰及覆問則被告或所延律師可將本造所供證據總其大旨向公堂訴辯 
　　八然後原告或所延律師再行辯駁 
　　第一百十七條公堂訊問證人檢查憑證並參核辯詞之後應卽决定判詞若案情糾葛尙須細察憑證詳核例案則判詞可暫緩决定 
　　第一百十八條凡决定判詞先期知會两造及各律師到堂聽决臨時將判詞當堂朗讀並將判詞及切文件登錄檔案以備存查 
　　第一百十九條當兩造及各證人質訊時如有不明之處公堂可以隨時盤詰索解 
　　第一百二十條凡口述供證及兩造互辯時緊要之處公堂均飭書記記錄 
（未完） 
[德國郵船出險後入塢修理]  
　　四月二十九日東京電云德國郵船龍因號定於明日入長崎盤塢修理計須一月始克告竣 
[高加索美領事遇害]  
　　二十九日倫敦電云英人史透亞　君在俄國高加索之巴吞地方充美領事現已爲人謀斃 
[德皇嘉奬賢臣]  
　　二十九日倫敦路透電云德皇致書德相蒲盧親王稱揚其功業並盼其任内所辦之事永有益于德國 
[英將察探南斐屬地叛酋之軍情]  
　　廿九日路透電云英國陸軍提督史　芬生君已行抵彼得馬立斯布地方卽日前往蘇羅　察探軍情據此則英國兵隊殆將派往前敵矣 
[新報記者逝世]  
　　二十九日東京電云新報記者英人湯瑪斯科因君于昨晨逝世譯字林報 
[敎皇病勢已减]  
　　閏四月初一日倫敦電云羅馬敎皇病勢漸輕已召見天主敎牧師數人 
[那特爾軍隊舉動]  
　　閏四月初一日倫敦電云那特爾軍隊現正搜掠牲口惟叛匪防堵頗爲得法 
[俄國民院遇事鎭定]  
　　閏四月初一日倫敦電云俄國國民院會長將俄皇判斷通告後尙爲鎭靜盖事之關乎緊要者乃奏章之内容而不在呈遞之儀節也 
[意國組織新内閣]  
　　四月廿九日栢林電云季歐立蒂君願組織一意大利國新内閣 
[法國議政會定期開會]  
　　閏四月二十九日栢林電云法國新近舉定之議政會定於西六月一號開會白利森君當爲該會之會長 
[德國君臣相得]  
　　四月二十九日栢林電云德報登錄德皇頒給德相蒲盧親王之詔勅内論及議院决定税務新章一端德皇深致謝意以德國現得一攺良財政之策並盼蒲盧親王所辦之事長留于祖國而不廢德皇于下詔以前曾致電蒲盧親王渭汝躬康復于朕等深資臂助 
[力勸日俄親密邦交]  
　　四月二十九日栢林電云維瓔姆雅報章近著論説力勸日俄應互相親密譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙撫實行甄别屬員杭州]  
　　浙撫於月前札藩所有到省人員均須甄别校試曾紀本報兹已懸出牌示仰　考期滿人員並到省人員知悉卽於四月二十八日辰刻備帶筆硯來轅聽候命題扁試嚴禁隨丁跟入以重關防計開期滿甄别人員試用道劉　　余鎔候補縣史光治到省人員候補道袁思永試用道張辰候補府錢誦槃試用同知汪麒孫通判寳益知縣劉錫五唐永錫曹緣　張慶澐張耀（的） 
[首道署蕪道安慶]  
　　蕪湖道童觀察業經調任日前到皖恩中丞特委安廬滁和道毓觀察調署蕪道候補道石觀察鎭委署安廬滁和道（多） 
[兵備叅謀敎練三處啓用關防武昌]  
　　湖北營務處改爲督練公所内分兵備叅謀敎練三處日前奉練兵處頒到關防三顆由鄂督轉發祗領已於四月二十一日啓用禀報上憲並行知各營署一體知照（杜） 
[聘延陸軍顧問幕僚已訂合同武昌]  
　　鄂督講求武備特聘日出陸軍大佐鑄方爲顧問幕僚每月修金七百元飭兵備處訂立合同繕寫三份一存兵備處一交鑄方一送駐漢日本領事署（杜） 
[巡警學堂更用關防蘇州]  
　　蘇省警察學堂現經總辦嚴觀察　議章改爲巡警學堂禀奉撫憲飭局刊換蘇省巡警學堂關防於前日領到啓用並將舊用關防繳銷（綏） 
[擬設會講警學所蘇州]  
　　蘇省巡警學堂司道擬於學堂内設立會講警學所凡日歐留學畢業員與本學堂畢業生均准於每月三八兩期午後四鐘至六鐘到所會講警學旣可彼此觀摩集思廣益並可參考中外異同折衷一是卽本學堂總辦會辦提調文案敎員以及各路巡官巡弁辦公得暇一律如期到所會講以期互有裨益等情詳請撫憲開辦（綏） 
[武學案卷統歸敎練處辦理武昌]  
　　鄂省前因督練公所未設凡關武學事均係學務處經理兹學務處奉到練兵處公文飭將武學事件如陸軍將校講習所武普通中學堂陸軍小學堂等類一切卷宗均移送敎練處辦理以專責成（杜） 
[派員查察警務蘇州]  
　　蘇省警察總局以現當整頓警務之際所有前委管領章宗瀚已奉飭令銷差該管領原設之抽查武弁汪明貴袁振鰲馬峻峰黄桂生四員自應派令上街分赴各路嚴密查察如有街道污穢及各巡捕等嬉笑游行并有關警政一應事宜卽行據實禀核每弁每月給發薪水洋十二元如有當差不力及扶同飾隠查報不實等弊卽隨時撤換以重警務詳報撫憲飭遵（綏） 
[警察下局拿獲拐匪武昌]  
　　二十一日三更後城外警察下局巡勇王漢江拿獲甘姓拐匪係黄岡縣人身穿短衣於白畫在孝子巷誘拐崔姓子年五歲行至武勝門外盤獲送局直認不諱已將該匪移送江夏縣發押懲辦矣（杜） 
[警兵行兇福州]  
　　南營二局警兵陳姓暱一土娼不知如何口角該警兵竟袖帶鯽魚小刀將與該娼爲難時有堯沙唐某出爲解散詎陳卽將刀直刺唐腿血流如注事後唐控告警務二局已將陳某重責六百下立行革退（其） 
[嚴治濫用軍服武昌]  
　　自練兵處頒定新制軍服徵章後各營新舊混雜尙未一律齊備甚有不知等緣之人任意濫用上憲正欲整頓以杜假詎有陸軍小學堂某敎習之當差竟將其主人藍寳石新式帽冠於其項行至大街塗遇恊統黎元洪因見其衣冠叅差又不知行路規則當卽扭至兵備處懲辦枷號示衆（杜） 
[牙帖捐未甚得法福州]  
　　福州牙帖捐先係閩縣舒鈞辦理現舒大令已卸閩篆并委順昌邑篆已行有日所有牙帖捐事交劉二尹辦理聞該捐所擬章程不甚得法故報捐者甚屬寥寥（其） 
[刦牛害命揚州]  
　　甘泉西鄉古丁寺地方農民謝姓於上月二十日令幼女出外牧牛被梟匪砍傷殞命刼牛而去念二日報縣宋大令往騐後緝兇未獲（聞） 
[尙賢堂四月份考案]  
　　本埠新法租界尙　堂爲美士李佳白先生所創設該堂功課分經濟英文兩科敎法詳明章程完備且每月必小試一次以騐諸生之勤惰兹將該堂四月份考案列後計開英文頭班黄秉樞褚章二班商國鑄胡承鈞三班鍾家　　家駒四班李祖沆沈子信五班戎恩錫李學汀高等算法劉世華姚寳源尋常算法張介之張維仲申鴻濤高等地理　　　魏樹春尋常地理陸文傑劉少庭高等文法褚章龐善慶中等文法姚寳源蕭實丹文法初範章乃梅胡承鈞萬國通鑑劉致祥嚴傳方英國史記池景濤吳增慶吳子猷列國政治王振民吳子猷池景濤英文策論褚章龐善慶華文策論法言韓省三（也） 
[滬城官事]  
　　實缺狼山鎭調署福山鎭灼三鎭軍國俊因公到申泊舟浦中又准補四川酆都縣雷沛周大令恩溥到申住老級陞棧又候補縣徐錫臣明府葑立由清江來申住楊家渡又候選縣丞鄧梯雲二尹長靑候補道徐孝餘觀察乃斌分省補用通判熙别駕光直隷州崔刺史鴻翥水利局員俞夔拊明府都昨均因公先後到道拜會禀見○縣丞梅蔭萱二尹祖培楊玉森二尹寳書昨日到道禀知奉委考查警察事宜○五庫釐卡委員候補府榕太守興現因一年期滿盈餘奉憲留辦昨日到道禀知○綢捐北卡委員　明府德和昨日到道銷假○帮辦海運事宜戴别駕祖詒近奉札委辦理全浙旅蘇學堂駐滬勸辦杭州府捐事宜昨到道轅禀知○清丈灘地局委員候補縣丞梁二尹冠勳昨日到道禀知因辦理閩捐奉閩督奏保以知縣用○江蘇候補道江湘嵐觀察峯靑閔行釐捐委員金籛孫明府兆蕃昨日均至縣署拜會（合） 
[札道詳查奬案]  
　　前任駐滬輿國領事錫爾士君在滬辦理交涉事件出力曾奉駐京欽使照會外部請奬在案兹經該部據情咨請江督核辦周玉帥昨日札飭滬道查詢該領曾否給過寶星有無成案援照從速詳復（事） 
[示期開徵上忙]  
　　上海縣汪大令昨日頒示紅諭本年上忙 
 
 

Page 10

 
 
於閏四月初五日起卯五月初十日止統限如數完繳（宜） 
[請禁馬夫戴頂]  
　　滬道瑞觀察近見洋商所乘馬車雇用馬夫其號帽有儼帶金頂者爲中國名器所關故于昨日照會駐滬領袖領事薜君請卽禁阻（嚴） 
[上海道瑞灘地局許爲升科地畝示]  
　　出示曉諭事照得清查灘地局前奉南洋通商大臣兩江督部堂周諭飭清釐地畝業經由局派員會同縣委循圖勘丈並將查出花名開單飭員督同地保挨户迅催來局騐單並諭隨到隨騐不准需索分文各在案乃該户等仍多觀望實負本道格外體恤之苦心不知此次清釐係由道户會商訂定章程經奉兩江督部堂批准分别有單無單其有單之局呈騐後始准管業其無單之户照章卽行充公召變此項章程自應遵照辦理况查會丈局定章凡有業户請轉道契者必須持有印單爲據然後由局照章會丈無訛始予轉換道契現在灘地局旣奉兩江督部堂批飭騐單自係因有單之户未經呈騐難保無以僞亂眞之弊除飭知知丈局此後遇有業户請轉道契者務須查明單上有無灘地局騐戳如無照騐戳記一概不准轉換道契外合亟曉諭爲此示諭該業户人等知悉如果有單務卽迅赴灘地局呈騐勿得延宕否則旣難轉換道契並且嚴定期限召變充公愼勿自誤切切毋違特示（南） 
[添設警察學堂]  
　　本埠近因城廂内外及租界毗連之新閘西門外等處均須推廣警察故縣尊汪大令訂有妥章在滬城九畆地覔屋添設警察學堂一所約于月杪左右開辦以便另招巡警到堂學習將來派往各處（事） 
[鬨閙競存公學案禀道核示]  
　　鬨閙競存公學一事已詳紀昨日報端兹悉此案已由公廨讞員關司馬飭承摘叙案由禀請道憲瑞觀察核示（力） 
[飭抄全案供詞]  
　　正大米店主宋訪泉因捕房查有縱火圖賠情事解請襄讞孫明府會同英副領事迭次會訊判押西牢三年自縊身死各情已詳本報昨關道瑞觀察札飭公廨將全案供詞錄報以憑察核（力） 
[飭造竊案清册]  
　　滬南總工程局總董昨飭偵探將上届月内報竊各案共若干起○破未破迅速查明造册禀報（尺） 
[催請定期檢騐]  
　　劉錦松謀斃王錫卿一案經署臬朱廉訪札飭仍須會騐故經詳請在眞如鎭土地祠内内騐在案昨日上海縣汪大令具文禀請松府戚太守從速定期檢騐以免拖延人证至照例截下之棺角已由南滙縣李明府飭差送至上海矣（宜） 
[懸賞緝拿兇手]  
　　浦東茂生紗廠工頭張祥寶毆斃工人周耀生逃逸無蹤屍親恊保投縣報騐經大令騐訊屬實飭差緝兇在案迄今日久未獲昨日汪大令出有賞格如將該兇手拿獲賞洋五十元知風報信者减半給賞（宜） 
[巡士爭風肇訟]  
　　西門内關　廟東首黄姓孀婦之女三妹向與西局巡士某甲姘識兹　　女又姘縣差阿福以致口角昨日不問情由竟將三妹拘至西局經局員押傳女母訊核（宜） 
[攤償華洋各欠]  
　　爕理齋鐘表店主閉門逃走經華洋各欠主環控公廨禀追欠欵奉關司馬判將該店生財拍賢得價攤償已詳前報兹經該店將生財拍得銀四百零八兩呈繳公廨前日午後司馬傳齊各欠主與德副領事師謀君會同攤派除該店積欠房租銀二百四十九兩零例不折償照數提還外其餘華商承裕莊二千六百餘兩攤給銀一百十七兩德商瑞記攤給十四兩日商吉田二兩零華人黄升五兩攤畢着各繕領狀具領完案（力） 
[澈查凶犯劣跡]  
　　凶犯馬土生將學徒顧木全種種酷虐經道轅包探拘獲解縣訊懲各情均詳本報兹悉汪大令昨日詣道將訊供情形禀明瑞觀察以馬住二十三十鋪境内何以該處局員毫無聞見地甲亦未禀報殊爲不合飭將馬屋派人看守外一面提該處地保訊究又因馬居心太酷昨飭護勇管帶何安祥都司率帶包探及護勇等前至南市訪查馬平日劣跡及屋内有無别項私刑物件禀覆核奪（嚴） 
[汽車傷人續志]  
　　昨報紀南京咱汽車碾傷鄉人一則兹悉死者名周云卿引翔港人年五十二歲來滬購物行經大馬路望平街口爲自來水行洋人汽車所撞輪從　腹碾過急送醫院醫治無效於六點半鐘斃命由包探陳金標查明通知楊樹浦捕房着其弟阿桂及屍妻鄒氏偕至老巡捕房後由自來水行洋東願出撫卹洋一百五十元故於昨日午後將屍舁回棺殮矣（命） 
[攔輿越控被斥]  
　　總工程局巡士王春之妻王張氏因子被同局巡士余某嬉戲之後病斃控局請究不理復禀縣署在案昨日午後該氏又投道轅伺瑞觀察返轅攔輿喊禀觀察以不應越控立委護勇管帶何都戎畧予訊問本應發縣重辦姑寛申斥叱退（嚴） 
[報緝流氓攫物]  
　　二十七保十一圖地保陸增祥借事主姚春謨投縣禀稱前晚有流氓多人到家攫去銀洋衣飾等物求請緝拿汪大令諭候飭捕嚴緝究辦（宜） 
[飭探嚴拿流氓]  
　　昨晚法捕房麥總巡因城河浜一帶時有流氓出没飭探在各小弄嚴密拘拿如有身藏刀械之人獲案後更當加等治罪（臨） 
[訊責流氓]  
　　道憲訪拿發縣之著名流氓周德福前日奉縣尊汪大令提訊因供詞狡賴判責籐條五十下押候再核（嚴） 
[嚴飭緝拿逃犯]  
　　着名流氓潘其祥在高岸頭糾同板箱阿二等多人與同黨胡錫卿械鬭搗毁胡之烟館經上海縣訪拿先後遠逸未獲今板箱阿二已由美界包探因另案拘獲解至公共公廨而胡錫卿現匿法界糾黨不法潘竟投入飛划營充當哨弁事爲道憲瑞觀察訪悉以潘等俱係要犯急應逮案訊懲爰密飭該營管帶赶緊送案一面派探緝胡嚴辦（實） 
[總工程局紀案]  
　　北市二馬路全泰盛信局由厦門分局將匯票四萬餘金現洋四十元托天津輪船上王茂生帶至上海被王將現洋在船賭負輸去到申後又將匯票抛　　北長興酒館堂　潘爾全在陸家石橋拾得三紙計銀五千五百两并　　　行收拆之書信一封送至該局詢問局中　悉發　　明交匯實情因王已　　　立報各　　各局查　在案前日　局　　楚生在十六鋪將王　見扭局請 
 
 

Page 11

 
 
究王供現洋在船　徐順發鬥牌輸去匯票抛置路隅是實徐　在虹口鴻泉樓茶館吃茶　明府得供判王由探帶往虹口提徐復訊不謂竟被王之同黨率衆恐嚇以致乘間逸去當卽回局禀知明府大怒立限拘局違干未便○潮州人陳阿榮疑姘婦阿巧與同居李昌言有私持刀捉姦由探拘局判氏暫寄善堂陳李管押候核在案昨日明府復訊判阿巧戒責五十下發普育堂留養三月期滿擇配李戒責一百下押一禮拜陳將衣服繳案給該婦領去○包探查　深夜雇車裝載制錢二十一千之李金榮解局請究迭經正副裁判官研訊判責在案前日亦由孫明府復訊判從寛准予保釋制錢留避核示（實） 
[英美公廨早堂案]  
　　雉妓王秀寳在二馬路　鴇王梅卿家賣娼被鴇凌虐奔入濟良所求救昨日送案請訊王供年十九歲蘇詶人在恩慶里爲娼遭鴇毒打求恩超豁　司馬商之英副領事判仍交濟良所留養候再補提人証訊奪○駁船户張和尙葉阿東何阿開陳仁記串竊太古洋行駁船内白糖五包約重五担報由水探拿究司馬判各押本廨一月○甬人翁慶德違章投河由捕送訊翁供由杭來滬被人竊去行李因此圖盡司馬判押候備文送寗波原籍○陳寶堂近因失業向兄生堂吵閙索洋報捕解究司馬判具攺過結送查○細崽周寶福竊洋人金表金練報探拿究司馬判押三禮拜○派克路十一號洋房庖丁沈生全因事停歇洋東查出竊表一只報捕拿究後在門内拾得原表報知捕房昨日解訊司馬以沈堅不認竊判押候查明再辦○柴祥即沈順咸出售牛奶攙水已經三次由捕解究司馬判押捕房一月再罰（ 
洋五十元○着名流氓苗桂生帶刀在租界遊行由捕拿究司馬判押两月作工○過犯章福江今又犯竊由捕解懲司馬判押半年裕源紗廠工人楊海清被朱大炳疑竊而盆口角之下用刀戳傷左腿報捕送醫半月可愈昨日將朱解究有各工人聯名禀稱楊傷乃係自戳司馬判朱開釋○盜犯鄭松任即鄭松順夥搶戈登路　阿虎等家衣飾奉道憲札飭公共公廨照章送縣已志前報昨由包探邵仁福將鄭解究司馬判還押捕房俟下禮拜三解訊核奪○粤人葉有與黄業修合開店鋪口角毆打經黄控請飭差傳案司馬判交的保俟禮拜五集訊○雉妓小花田玉之輿夫姚阿三在路與曹堂爭論互毆報捕將姚解究曹供打失眼鏡等物姚供田玉被打失珠花各飾求追司馬以各有不是且失物無憑一并開釋○李杏生將松江女子潘阿四騙至棧内由包探張全林拿獲解訊判押半年阿四交官媒押候遞籍交其父潘老二具領已詳本報昨潘投案請領司馬判派差押回松江完案○汪春成陳阿二王德喜周阿四金月拜李炳友李阿福孫阿四陳阿五等在美界漢壁禮路茶舘内違章聚賭經包探拿究並起出賭錢十千四百文昨解請究司馬判各罰洋三元賭錢充公賭具銷燬○高盧氏控汪氏串詐毁物案内之見証江福昨晨傳案判押候過堂訊奪（當） 
[英美公廨晚堂案]  
　　王煥文控劉福成吞没工洋前晚奉關司馬提訊王供憑中張錦堂與劉合做包工土方除領洋外被劉吞没三百餘元邀中向索不　求請究追張供作中是實質之劉惟求公斷司馬判從寛交保限一月還洋違于未便○孫壽福控陳永朝担保薛根記圖賴帳洋一百零七元求究訊之陳供五月到滬十月　狀林館飯店所欠孫洋業已折償薛供與陳畧同司馬以欠洋屬實判交保限半月　楚○易有祺控隋潤田圖賴股洋經游明章理處不明前晚亦奉覆訊游供實因隋姓乏資祗交洋三十二元奈易不收求察吳竹君亦供商勸未妥司馬以隋欠洋屬實判押限半月赶緊清理（當） 
[法租界公堂案]  
　　包探解示竊湯富田及收贓之金乾元請究陳大令商之惠副領事判湯押捕房半月金罰洋二元○黄渡人朱秀象之妻王氏被馮福泉誘拐來滬匿迹法界吉祥弄金裕興客棧昨被車夫尋見鳴捕拘獲解堂請訊馮供撑糞船度日王氏自行來滬托小的引薦帮傭並非誘拐王氏供詞畧同大令判馮押一月王氏飭朱具領○陸阿桃陳阿蘭前晚手持衣服一包在城河浜小弄内吸烟巡捕以形跡可疑拘案請究陸父振生投廨禀稱住法界宰牲公司左近衣係已物並非竊來大令判交保給領○王阿金控陳來富戳竊露臺上之套褲請辦大令判押廿天○西　　控車夫王阿三竊綢帶一條前堂判補提細患訊核在案昨由細崽陳棟國投　禀稱失物之日王推主婦至大餐間一次大令判交保候查（臨） 
[美租界捕房事]  
　　某甲至天潼路益成烟間開燈忽然患病到地由　間主送入捕房轉送公廨安插○某印人在楊樹浦路調戲女子江小妹由捕拘究捕頭以並無見証斥不准理○包事夫楊阿三拖車至　子路被朱阿成馬車　脱車輪　捕一并拘究奉飭朱賠洋四元了事○陳阿二在西華德路向林阿四索欠互　至捕房聲訴捕頭以事涉錢　飭赴公廨控告○王阿三竊靶子路　蕯棖東洋車一輛由探朱桂生拘獲飭押候究○張仁法在西華德路與李阿才互毆由捕一并拘究捕頭以两造各執且事屬細微一并逐釋（似） 
來函 
[湖南大水災象]  
　　頃據友人自長沙到申述及湘省水災二三月間卽雨多晴少湘江水勢雖未平堤已非昔年春末夏初可比四月初狂雨經旬聞係永州出蛟衡州一帶初四五日大雨不止建　而下兩日夜陡漲二丈餘長沙一帶則初六七日亦漲二丈上自永州之零陵下至長沙之湘陰九縣沿河將及千里一片汪洋盡成澤國居民房屋坍塌漂没十之六七所剩磚牆屋宇尙没水中難免冲刷貨物器皿漂没無數傷人亦屬不少傷心慘目衡州府城牆坍塌七八處城内低處水深丈餘長沙城内低處亦深七八尺幸城牆完固此次大水洵屬奇災合將在湘所見大畧情形錄呈諸大善士公鑒浙省米貴現象○蓋聞世事惟平不平則鳴國者以民爲本民者以食爲天我浙數年以來自産自食不慮匱乏今年海禁展期買客雲集由三元八角增至四元八角近三日市面由四元八角漲至五元八角於是人心惶惶小民呼龥無門大吏不知不覺素仰貴報仁聲義表一視同人務請列入來函一門以告當道諸公速爲籌畫 
[  杭城士民公叩]  
[商會經收舊金山振款第十四次清單]  
　　寗紹台喻道台滙來紹興府劉太守印宗標捐洋一百元紹興府酒捐廉委吳司馬印蓉捐洋一百元紹興各縣卡官委合捐洋四百元統共六百元正雲南全省提督夏軍門助洋三百元合亟登報以頌大善 
[長沙來電]  
　　篠電廻到湘長衡永三府水灾極重淹斃人口漂没田廬爲數十年來所未有劬帥分别派員辦急振查户口電奏恩發帑銀十萬兩滬紳電匯到三萬兩惟湘欵奇絀雖請開捐緩不濟急求籌巨欵續匯至感姪國均宥 
[寄長沙電]  
　　王益翁王芍帥諸公鈞鑒賜函遵卽送報館刊登先已籌有三萬金電請劬帥於解滬賠欵項下劃收以應急需仍卽設貴籌措餘容函復沈敦和施則敬任錫汾等叩沁 
[法陽來電]  
　　吕盛大臣鑒魚電敬悉舊金山地震成灾誼應從豐振恤惟黔省瘠苦支絀設措極難勉籌千金聊襄善舉欵交天順祥電滙到懇代交商會轉滙美京至爲感禱岑春萱叩勘 
[美士李佳白先生演講天主敎名人利瑪竇事畧]  
　　美士李佳白先生開第四次講期于尙賢堂題爲天主敎名人利瑪竇英國巨商立德樂君首座畧謂李君每两禮拜演説一次其用意良可敬佩李佳白先生作而言曰第一次講期題爲中國大聖人孔子時在東周第二次講期爲意大利名人馬哥波羅時在元朝第三次講期　爲理學名儒朱子時在南宋今日所講利瑪竇時在明末清初學者讀史稽古其亦有取於此乎 
　　考基督敎於元代始傳入中國利瑪竇來華乃在第二時代歷前明大清朝爲時一百五十年其第三時代則始於一千八百十年道光年間溯第二時代自一千五百八十一年至一千六百五十一年來華敎士計有一百二十六人類皆積學名儒當一千 
 
 

Page 12

 
 
五百八十年一千六百三十六年之　約半世紀敎士著書行世不下三百四十部皆蒙御批鑒定利瑪竇爲天主敎於一千五百四十年耶穌會中人該會當　於歐洲頗有勢力因思廣傳其敎於亞洲民族 
　　利瑪竇生於一千五百五十二年系出　族世居於意大利國沿海之馬西勒太城在羅馬　島對岸其父初欲其諳習法　讀律者有年旋往羅馬學習傳道旣畢彚彼願至中國傳敎一千五百八十年抵澳門二年之間與其徒寄居於其神之廣東容城肇慶府彼初衣僧服一千五百九十一年改易儒服旋往江西南昌府僑居數年復至南京蘇州最後　北京其初至北京也其友人某奉命補授吏部尙書因促其偕行其時利瑪竇之聲名久已彰彰在人耳目遂有懸　其　點金　者因以爲請利瑪竇謝不能衆淡視之彼遂决計離京其第二次入都乃應一宫監之請　　而往乃宫監蓄意吞没其珍物因留利瑪竇於天津凡六閲　幸其時萬歷在位開其事下詔召利瑪竇入京利瑪竇奉命往貢獻方物優詔嘉納於禁近賜第以居之賞食年俸一千六百十年卒奉旨治喪葬於京城之西 
　　考歐洲績學之士其與利瑪竇同時先後來華者有若龍華民陽瑪諾鄧玉函湯若　南懷仁諸子且除西人外有若徐光琦馮應景李之藻李天經等皆一時名流碩彦徐光琦起家翰林官至禮部尙書爲天主敎之信徒 
　　凡人所最爲注意者卽利瑪竇有功於中國之處其傳敎之法與歷來天主耶穌两敎中人所用者皆不同聯是之故彼頗爲人所訾議利瑪竇以歐洲學問傳入中國創新學時代然未嘗輕視中國之國粹也利瑪竇學貫中西能以文字寫其新知其時中國學者已知代數三角惟于幾何一端尙未能深造于是利瑪竇手譯幾何原本一書參用其算學師克來維司之按語徐光琦加以潤色利瑪竇所譯者僅原書六卷一千八百五十七年續譯八卷全功告成由曾文正公鑒定付刊利瑪竇著天文測量分十六條以詳論之又著幾何學比例一書其弟子李之藻爲之纂輯凡三角球面圓形等術皆載焉利瑪竇見中國學者皆敏求好學因盡出所學以授之凡被之授與學者皆淵雅無鄙俗之談 
　　且也利瑪竇之傳敎不以强　而以和平爲本　其爲人也　　有禮　心寛大愛衆親仁且彼身居異地尙能隨時因　夫　初亦何嘗不知以人所不樂　者勸人而以身殉名耶然此實無益于事不觀今日敎案之層見疊出乎試回溯三百年前來　之敎士與其地之賢士大夫游相觀相善其明達敏捷爲何如耶彼稱天主曰天曰上帝並謂中國學塾供奉至聖先師神位中國家　崇拜祖先偶像與基督敎之禮　頗不相背利瑪竇與其同志以眞實無妄爲本不　賴政治上之　力今日之敎士皆各受其政府之保護按約辦理當是時不聞有公使也領事也兵艦也人且不知利瑪竇籍隷何國但知其爲歐洲人耳傳敎士耳設彼不自警覺致招人疑勢必入于險途惟彼旣以情理感人故得安居無事彼之傳敎不事恫惕恐嚇遇事但知以情商以理喻面政治之干涉無有焉然則利瑪竇其智矣乎利瑪竇又　爲敎會著　一千五百九十五年彼居于南昌府因取與一親王所討論者編輯成　此理流傳後仇敎之事自免矣一千六百零一年又著一書詳論上帝之原理其書文字古　音韻鏗　故今之讀其書者尙百讀不厭也一千六百零八年又著一書内載與中國敎士辨論宗敎之理多經歷之言無两歧之説彼以無暇因勸他人以基督敎之眞理筆之于書其書有採入圖書集成至今尙流行於世者書中文體力據上游較之近時敎會所著之書有遇之無不及也美儒丁　良君其今日耶敎甲之利瑪竇乎 
　　今日鄙人關講竟無一天主敎中人惠臨以表其恭敬利瑪竇之意良用悵惘然在座諸君旣聞一耶穌敎士稱揚一天主敎士當知凡人不論信服何敎皆可取法利瑪竇也 
　　立德樂君復起而言曰余聞李君之踚深爲欣佩李君本此法以演講中四歷史所載之名人固甚有益于學者也 
　　李佳白君復謂彼之姓氏與　利同音其初當爲一族下次講期　爲康熙皇帝滬道主席來者當濟濟稱盛云 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
