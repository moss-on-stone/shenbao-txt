# 1880 - 285 - 4902683

 

Page 1

 
 
[夜雨秋燈續錄出售] [  本館告白]  
　　天長宣君瘦梅所著夜雨秋燈一書本舘精校排印識者　說都書詣　於此眞神　明之矣今宸君已歸　山雨續義尚未問世人輩之威海內屬之今本舘亦取以印行俾是嘗之不與精爽俱亡也每　仍訂八本價亦四角五分於禮拜二出售　君賜　爲肹 
[勸卹婢女說]  
　　人同此身卽同此情性而中國之於男女已覺辨之太明男則可以遨遊於外女則僅能幽居於內男則春轉秋夕可以恣意尋歡女則夜花辰不得賞心快飲而且男見女則可以目送而口談女見男則必當正容而肅貌待男何其寬貸女何其嚴細思之已令人不平乃女之中有婢焉則又苦若中加苦而待之者更嚴甚至鞭笞凌虐無所不至是誠何心哉婢亦人也其耳目手足本無所異於我其飲食嗜好本無所殊乎人惟以貧苦之故其父母不能養膳遂以之價賣於人至流而爲下賤耳然雖曰下賤究亦不過爲人　役較之爲倡爲優尚有上下床之別在買婢者初亦不過藉供役使驅策奔走稍有不愜於心亦宜徐以教之教之不　則懼之以威或亦在所不免固不於用其毒手也夫人惟與我有深仇積怨則見之如目中之釘雖一笑一顰皆足取厭而欺之惟恐不盡虐之惟恐不至今婢女於我本無所深仇也卽曰不聽教訓亦非恨毒之不可解者一再教訓全不聽從尚可以轉　於人又何必出其毒手逞其惡心若此中國於此事本有例禁但官府耳目有所不及週知故人得以肆行無忌而駐港英督亦有禁民間不　購買婢女之議雖以積重難返不能遽行然其意則固與中國例禁同此不忍之心所觸而動也而近來之虐婢者層見疊出窺其心一似婢女係出錢購買可以惟我所欲爲故前者王阿蟬凌虐婢女一事曾經官法痛懲而外國墳山相近處又有粵婦某氏虐待婢女之事兩事均係粵婦豈粵人性悍由於天賦耶夫人家畜一鷄一犬設爲人敲扑尚且反唇以稽獨至於人而先旣出錢以買之後乃凌虐以斃之悍婦雖不惜人之痛楚豈不惜已之錢財乎况王阿蟬方以虐婢之故枷頸遊街懲之不可謂不嚴彼見之者豈竟慔然不動於中乎抑以爲官之耳目不能遍及故肆然無忌也夫虐待婢女固由於該婦之居心殘忍而爲家主者亦不能辭其責茍能善言以導之正色以禁之婦人雖忍豈竟全無心肝者古人以仁厚存心如劉寬之婢羹汸朝衣不加責怒反問婢之手有無燙痛此固仁者之用情可以爲閨房之矜式茍爲家長者皆以劉　之心爲心則閨中人耳濡目染自能默化其陰鷙悍戾之性而婢僕下人莫不陰受其　矣乃今之爲家長者不惟不能化之並且不能禁之非惟不能禁之抑且從而助之又何怪婦女之不知懲警而恣意凌虐乎試爲對鏡參觀譬如我之子女貧不能養賣婢僕其心未嘗不願其得所而深恐爲人所凌賤茍其子女爲家主所笞實父母聞之未有不飲泣吞聲者且不必賣爲婢僕也設父母有事他出而託其子女於人比其反而子女或爲人所欺負一經訴告莫不勃然怒而憤然起以爲我之子女豈肯受人欺凌者推之父母愛其子女之心大抵然也婢女雖賤同一身體髮膚其父母不能育而售諸人供人役使聽人昏　其情已屬可憐使稍有不任驅使之時亦宜動其哀矜之心而畧寬其責備乃旣馳驟之束縛之猶復　楚而戮辱之清夜間心其將安耶吾不責之婦女而責之家主者誠以婦女或不明理而家主非皆不明理者曷不勸之禁之俾鴟梟化爲驚鳳此則區區所厚望也夫 
[恭錄　上諭] ○九月初五日奉　旨敬信補授內閣學士兼禮部侍郎欽此同日奉　上諭葆亨奏廟神靈應請頒匾額一摺山西壺關縣風穴山風伯神廟靈石縣綿山介神廟夙著靈應屢因雨　愆期經各該地方官等赴廟虔禱立沛甘霖收成賴以豐稔實　寅感感着南書房翰林恭書匾額各一方交葆亨祇領敬謹懸掛餘依議欽此○初六日奉　上諭宗人府銀庫印錀着惇親王　行署理欽此 
[新疆近事] ○西八月二十七日俄京人來書云閱土耳其報謂中國新疆因界址轇轕中俄兩國幾釀　端近有在中國相近之俄人從俄疆而入華界欲訪一隊客商突爲華兵所獲　頰四百而禁之獄歐洲人每喜　遊今若到彼恐亦不免也聞喀什噶爾囘教民人大不滿於華政揭竿叛逆實未嘗旦暮忘之云云時事至此吁可危哉 
[肄業生徒總數] ○中國派住美國之肄業生徒共有一百二十名其三人則因習尚不合因令送還而逃其二又三人則因病而囘尚餘一人以病重而暫留舊金山按肄業人數不爲不多而僅有六人不能造就亦可見華人知識之開矣 
[西事傳聞] ○昨譯西報有召左帥囘京會議俄事一節官場固先有此聞惟尚無實信並聞左帥已奏稱伊在新疆一日不能遠離然亦未見明文也 
[京師郵信] ○中俄有隙朝中議論紛如亂絲惟奏摺概不發抄主戰主和莫衷一是聞張湘濤官庶一摺罕譬而喻最爲沈着大約謂國家一理朝市同情譬如處家而有敗子列肆而有僉人今日要求明朝悉索欲壑有難塡之　身家無不盡之藏而受其累者猶復曲意寬容加恩撫育彼旣養廱而爲患我成剜肉以醫瘡及至無力肆　難 
 
 

Page 2

 
 
遂誅求終歸决裂斯時權勢旣已下移財物又歸烏有空拳白手駕馭爲難現在中俄時勢大槪如斯使不趁此兵尚可練餉尚可　慷慨以决一戰而茍安目前以賄和爲事過此以往兵力愈單餉源愈竭且從前統兵將帥人盡云亡恐欲戰而不能戰云云然聞　兩宮太后以兵凶戰危實不欲失兩國之和致斯民有鋒鏑死亡之苦也 
[大憲行程] ○會沅圃爵帥到津經列前報刻接津　知憲節已定行程封船貼車預備就道矣　欽差帮辦天津營務潘中丞駐紥新城現擬日內來津與爵相商辦一切行轅前在津城東門外襪子胡同現在該屋已爲直隸提督李軍門長樂暫住此次來城其行轅或謂將假招商局云 
[湖兵抵津續述] ○初四日海定輪船到津裝有兩湖兵勇七百八十名上下兩艙坐無隙地廚灶實不敷用另搭行灶以爲炊　之需船泊紫竹林招商局碼頭是日並不上岸初五日奉到大憲軍令然後魚貫而出奔經租界出紫竹林係上津正道是日乃用擺渡船泊在輪艦之旁渡過河東登岸租界並不見一人一騎往來蓋不欲驚揚而示鎭定也該兵聞卽在津防守說者謂尚有粵之東莞勇八百名不日亦將乘輪船而到津矣 
[軍械抵北] ○前月底福建船政局之登瀛洲輪船開往天津船中載有洋鎗數百箱另船到有巨砲數十位是鎗係運往山海關防軍應用者砲則位置瀋陽砲臺初一日晚鎭海兵船由天津開往瀋陽津郡機器局派有委員並一粵東工匠隨船前往指授該處軍民裝置該砲如不棘手則由土人相助爲理否則需由津添派工匠前去辦理一切聞該砲係後開膛用螺絲續成者也 
[平治道] ○天津郡城至北塘長百有十里至大沽長七八十里兩路向均不甚平坦行者苦之當道以營兵無所事事令於操演餘閒派委將弁督率認叚興挑旣不費帑又不累民而易險仄爲康莊設有不虞徵調往來履道皆占坦坦蓋一舉而數善備矣又郡城閘口下河沿一線道途下臨不測跋來報往微特乘軒策肥者諸多不便卽遊行自在者亦傾跌堪虞現亦一律修治蕩平量加寬闊所有行人來往均極稱便云 
[載兵續聞] ○招商局漢廣海晏永清三火船近日出吳淞口又將載兵而往山海關也閒惠遠輪船在江中狼山相近擱淺須水大始得出險該船中亦載有兵丁將往北洋云 
[兵船出口] ○俄兵船之在滬者近已一至燕臺一往長崎故日內滬江無俄國兵船矣 
[委署分司] ○兩淮分司丁憂出缺已登前報茲聞泰分司一缺業由王都轉稟請以候補運判項晉蕃署理昨已奉督憲批准牌示飭令赴任矣 
[皖垣官報] ○藩司盧示照得署寍國縣繆鐘汴病故遺缺現經本司飭委候補知縣金耀奎署理 
[江西官報] ○　憲牌示系鎭營都司缺查有標下左營卽補叅將文忠堪以借補藩憲牌示署南康府周爲翰調省差委所潰印務以現署贛州府正任斯缺之曹秉濬遞遺贛州以現署袁州府正任斯缺之　鑑各囘本任遞遺袁州以候補府蔡嵩年署理新選廣信府董兆奎現已到省應行飭赴新任 
[查抄門丁] ○章門嚴古巷內有甘姓住宅宅主爲吉安安福縣門役月初由南昌邑尊親往查抄甘則尚在安福祇拘到其妾兩口囘署審問聞因該縣有受　情事經某侍御在京奏　聞撫院頃奉　廷寄故一面委繆觀察赴安福查訊一面遂將該縣在省親信人役密行拘究云 
[教士失竊] ○月初有教士三人舟抵章江逐日進城售書間向古董鋪購買一二玩器不甚計較價値各鋪家皆樂與交易其舟泊於河干不圖爲小竊所乘失去行囊數事頃已由新建邑尊嚴飭幹役訪緝矣 
[苗人抵江] ○日前有苗人六名乘坐小船行抵章門當經城外巡局詢明稟知各憲據該苗稱業藥材生意大憲曾飭取其所穿衣冠入視未審如何示　信宿遂解纜而去 
[劇盜正法] ○月之初十日早寍波南門外斬决盜犯六名聞係刦鎭海境內之案犯也正法後卽將首級發犯事地方懸竿衆云　 
[議建公廨] ○歷年辦理海運以滬局之開爲最早糧道亦必親臨而駐劄行轅以及委員董事辦公之所均須臨時租用周折殊多今悉劉觀察商之廳縣在董家渡相近購得郁姓棧屋基地約二十餘畝議定建造　道行轅並海防應與海運局辦事之公廨另造積榖廒廠現已　欵勘丈足敷起建想可詳請擇期估價興工矣 
[無單有單] ○乾盛祥一案履將審訊情由列報所該大德興西號匯票銀二千兩係由漢口匯下而申地乾盛祥帳上未經登載故該號夥屢次投案請歸入欠欵承審官以漢歸漢理滬抵滬欠碍難准理繼復申訴不已張司馬　錢業董事核議該董事具覆以票面旣經對過何以未經註明仍不爲憑大德興仍復伸請孫明府謂大德興夥韓應懐曰各業俱有董事票號諒有司董着具一公禀到案再爲核　韓應懐遵諭昨偕在滬之蔚泰厚志誠信兩號主投案稱匯票向來未註等語孫明府謂票號錢業皆屬大宗生意必有一定章程着邀同錢業董事集議具覆核斷純泰等四錢莊夥禀前曾禀訴太古金利源尚有水烟二十六件寄存該棧因無棧單蒙諭發信知照詎昨日竟有人持棧單已將水煙十五件出去今止存十一件劉吉　郭炎光總以棧單乃賴保生私携逃逸今忽往太古出貨諒必劉吉　等知其住處請爲追訊孫明府 
 
 

Page 3

 
 
隨着交到賴保生再當訊追 
[拐販移縣] ○有作裁衣匠之顧湘帆專以拐販人口爲業英法公堂俱經有案前有浦東鄉人投訴法公堂以妻被顧拐賣請爲追究顧聞信逸去匿不到案現悉爲英會審衙門關禁經孫明府移提質訊堅不吐實營　補房已懸多日孫明府謂不足蔽辜着送縣請莫邑尊嚴懲昨解公堂過堂送縣矣 
[騙局宜防] ○有李泰來者專將銅餅包封信中向店鋪暫抵誑騙衣服等類受其愚者不一而足前經被人告發枷示三月今故智復萌又持函抵押被法包探偵緝獲搜其身畔有銅餅數枚固封信一件內藏兩元當卽拘押昨解公堂法包　將人　送案孫明府謂此種誑騙情實可惡着仍照前定之例枷示三个月以儆尚恐有同黨在外囑登申報如有被其誑騙者儘可投法公堂控告云 
[賊贓斷價] ○某洋行夥某以雨鞋置窓畔被賊竊去其一次日賊書一紙粘　云是鞋在於老北門外舊貨店借錢九十文可以取　云云如言往視原鞋具在而該店索錢三百餘因告之法巡捕提取原　補房通事乃斷令給價百五十文遂得原鞋而回此事雖細然旣係賊贓例不給價乃通事忽然斷價又何以故豈以事屬細微不妨上下其手耶然此風一開恐各舊貨店收買賊贓益無忌憚矣 
[眞臟現獲] ○前有德和洋行大寫洋人控失銀票金表金練疑係已歇之出店何阿林所竊何堅不承認陳司馬飭將何押候查確核斷等情已列前報茲據富補頭至英公堂稱德和行已歇之細崽夏才榮前夜乘洋人不在伊竟往開寫字房銀箱出店人聞聲獲住并搜出銀箱鑰匙現洋十五元及原臟金表金練當經洋人細查共失竊三次計銀票五十餘兩金表金練尚有銀洋一百五十餘元至夏住所搜出現洋六十元白皮箱两只紅木廚一只藍縐紗夾衫密色縐紗夾套褲線縐馬甲一併送案請究夏則俯首無詞陳司馬聞供大怒以洋人見疑何阿林行竊致何羈押夏尚稱金表向經何手開匙自己行竊反欲嫁禍於人罪實難容隨商之夏繙譯判貴夏二百板發補房管押一年所有縐紗夾衫套褲線縐馬甲等三件賞給何阿林以明其無辜其餘現洋七十五元及箱物給還洋人失臟金表金練一併給領完結 
[差提御人] ○龍飛馬房之馬車撞斃小車夫江蔡林經屍兄報縣請騐將馬夫樂連章移提解案訊供各情節經列報茲據樂在縣供出尚有馬夫全全等情由莫邑尊飭差賫文投英會審公堂請卽移提昨由差捕提到全全由龍飛洋東投案聲稱是日全全並不駕是車今旣蒙差提容再訴明領事陳司馬隨准所請飭將全全暫押再緩二日定奪 
[小故輕生] ○英租界英華東街有甯波婦人某氏因與夫稍有口角婦隨懸樑自縊及夫知覺解救無及隨備棺成殮咸謂其遇崇云 
[賽船日期] ○西人每屆春秋賽馬之先必有跑船一舉本屆定於本月十五十六兩日午後仍在吳淞江卽蘇州河舉行云 
[助賑書函摘記] ○浙寍柴橋鎭厘局無名氏致本舘書云一家五口皆染時症閱申報有助賑愈疾之說因許助洋三十元卽乞貴館轉遞○滬濱末吏鳬山樵子致公所書云屢閱申報知直賑孔急因節省葷菜洋二元又勸同人仿行得洋四元謹寄貴公所○福建南日寄人致本舘書云家殳齒疾痛不能受特湊洋十元寄助直賑○浙江會稽陳亮叔致公所書云夏間患病未效閱申報知助賑愈疾如響　應特具九三八平紋銀一百兩託江西蔚長厚票號轉寄并乞將信交申報館登錄○嘉興宏農氏書云內子難產命在呼吸閱申報有助賑而下產者因許助英洋十元產卽下母子均安用卽措交 
[滬遊再詠] ○極目繁華豔冶塲西風颯爽北風狂鮫人涕泪春潮涌雷蜃氣樓臺夏日長海若有神扶龍斷波斯無實怨虹藏紛紅駭綠爭奇賞獨取珠　付阮囊○碧雲天半自鳴鐘驚起迷香夢正濃凸凹寫生開芍藥　洋畫凸凹花屏枝葉高溢乎紙外近視卽平人爭異之而不知其法之出自張僧繇一乘寺梁畫也　葳蕤閒意鎖芙蓉平臺鼓吹休明際複閣閈閎錦繡重中外一家無畛域車如流水馬如龍○絲管紛紛畫復宵去年別過又今朝金迷紙醉幾多酒夜靜月明何處簫婉轉雙聲歌絳樹翩　長袖舞雲翹新詩題向春申浦無復江南話六朝○等閒壺嶠寄飄萍瑤艸琪花目未經日市高低潮有信火輪畫夜泊無停鰲購返射關河紫麂眼合圍天地青寶炬輝煌銀海闊滿街明角散疎星○清簟疎簾鏡閣秋夜凉如水月如鈎小欄花韻客呼酒團扇晚風人上樓曰苧絳羅紅　複珠圍翠繞錦帩頭四時行樂春長在多少青蚨自去留○瑤臺高會紫英仙得看西施費一錢獺爲驅魚歸孽海蜂隨狂蝶擁情天訟庭花落千村雨互市香添萬　烟　時値各郡縣嚴禁冶遊一檻移春半歸此地又禁鴉片而租市烟館人山人海利日三倍蓋由人多業少無可改圖　積害深頗難遽返吁可慨矣抑可畏矣　我似揚州狂杜牧十年無夢媿璚筵[  環園主人將肇齡八霞甫脫稿]  
 
 

Page 4

 
 
[光緒六年九月初四日京報全錄]  
　　宮門抄○川督丁　奏爲禁楚復淮兩全之策片○直督李　奏保舉起復提督片○九月初四日吏部翰林院廂紅旗値日無引　見○澂貝勒瀅貝勒服滿請　安○絪貝勒假滿請　安○召見軍機　○○丁寶楨片　再查禁楚復淮之議經部臣迭次奏奉　諭旨嚴飭照辦前兩江督臣沈葆楨亦首以此爲急務迭經籌議整頓淮監包認厘餉意以爲復淮之舉若有不俟終日者在部臣及前兩江督臣籌念大局至費苦心臣本年二月接准部咨以奏禁川復淮有關課餉請　旨飭下兩淮川楚各督臣迅速籌辦等因查原奏內稱查川監行楚當時原只暫爲通融故於官不計考成於商不報名姓邊計套搭混雜難稽其間重照影射重斤夾帶百獘叢生迄今久　不歸商灶旣便其私圖官吏且倚爲利藪是不獨南鹾大受其害實並爲川監之巨　尤不可不早爲禁絕等語臣以楚岸本淮監引地　成憲昭垂不容紊越况現今部臣及江督竭力籌辦大局不可不顧　廷旨不可不遵部議不可不從禁川實屬要務但川監自濟楚以來爲日旣久井灶日添而且從前定例富場原應　行邊引故每灶多燒巴監少煎花監以資轉售今因濟楚一行該廠井灶大半多燒花監者不過十之一二今若議禁楚復准必先將該廠井灶所出之監籌出銷路又必爲行楚之商號覓路營生方爲妥恊是以臣自三年到川後卽稽力籌開黔滇邊岸冀爲該廠各商灶籌畫銷路使監有售處雖濟楚停止商灶仍各安生理不致歇業苦累期爲萬　之策幸自官運開辦以來滇黔引路漸通每年所行邊計已可抵從前濟楚之數從此逐漸疏通川監銷路日寬淮岸自可漸復所以爲川淮商灶計者無善於此近因兩淮認包厘餉尚無定局楚岸本未卽停止詎富廠奸猾利徒時藉楚監刻卽停運之說以惑弄商號爲射利之計而商人聞此謠言不察虛實遂謂卽日停楚爭相搶買囤積冀停楚後可以獲數倍之利不顧成本之輕重不計銷路之寬窄誠恐囤積過甚監斤雍塞勢必爲販戶把持不至折本歇業不止且監觔囤積在楚者日多一旦直能復淮則銷行不及不惟川商受累無極卽淮監亦必阻遏不行臣因念監價日增目前之商本旣促後來之辦理殊難不得不豫爲之計以期面面兼顧因于本年三月內以禁川復淮如因　餉一時無著則濟楚自未可卽停乃查照前兩江督臣沈葆楨逐商减引行楚以爲釜底抽薪之法奏請於行楚引張每月准驗　七八百引以示限制漸定復淮張本庶　朝廷　諭旨及部臣奏議均可以次遵辦而其時富廠又有以六月　行停楚之說捏造謠言廣爲散步愚弄商人而商人爲其所惑不查盧實羣起爭購以致居奇抬價變化百端而不知濟楚本未卽停若不明白曉示限制一任奸徒影射愚弄將來商監成本過重楚岸銷路只有此數勢必至監斤充塞　人把持貴買賤賣則折本歇業自在意中臣職司鹾政不能不體念商情因於具奏之後卽將現議川監每月限行七八百引之數一面行知示諭俾各商知卽時停止濟楚之說係屬謠言不至受人惑弄並令各商灶知行引有定數亦可免彼此爭購致令并戶居奇惟昨准部咨以川監之浸灌岸者有增無减若非停運川監則淮銷終無起色若徒酌减引數恐官監難减私監更增有損于楚無益於淮等語是欲川監槪行停止實爲正本清源之論第此時鄂厘無着濟楚尚未能卽停而射利之徒乃因以藉端搖惑使商人貪多搶買致楚岸愈囤愈多銷路必滯商本虧折情殊可憫且監積太多卽將來禁楚定局川監旣經壅積淮監不能暢銷似亦未爲得計又况川人多謠若停楚之成規日久不定致廠灶之浮議日久愈多卽官運購　黔滇各岸亦因此諸多牽制部臣所云濟楚不停不獨南鹾受害實並爲川監巨　首誠爲洞燭隱情可否請　旨飭下部臣查照再行核議如濟楚現時未能卽停仍請查臣酌减引張以示限制之奏暫爲通融辦理俾行引確有定限則浮議不能惑人井戶自無從居奇商灶亦不致折本俟日後復淮一定楚監旣少囤聚淮岸自可望大銷實爲兩全之策是否有當謹附片具奏伏乞　聖鑒訓示謹　奏軍機大臣奉　旨戶部議奏欽此　○○李鴻章片　再軍功保舉　記名提鎭各官前經兵部奏定章程由各督撫大臣查明在營在籍遵照迭奉　諭旨出具考語送部　引見等因茲查有　記名提督王衍慶湖南湘陰縣人自咸豐六年投効鮑超霆營同治五六年調隨臣軍轉戰南北勦平髪捻各逆迭保以提督　記名　簡放嗣經調赴甘肅經左宗棠帶親兵砲隊攻克金積堡等處囘巢擒獲首逆同治十年二月欽奉　上諭賞換業普肯巴圖魯名號旋　統領楚軍十二年請假修墓將經手專件交代清楚現在由籍到津禀請給咨送部引　見前來臣查王衍慶驍果明練謀勇兼優堪勝專關除照章給咨赴部引　見聽候　簡用外理合附片具陳伏乞　聖鑒謹　奏軍機大臣奉　旨知道了欽此 
[省撫事宜] ○九月十一日刑部主政查毓琛赴南京　姚延祺赴安徽均辭行　直州　學歐禀辭赴瀏河七　口厘局　知縣楊文斌銷海運津局差　縣丞甘隆春禀知奉撫憲而諭回鎭江差委卽辭　分發江蘇分缺先補用縣丞胡　　安　人禀到牌示照得　常熟縣郭元昌早經期滿　缺查有議叙候補知縣龍景曾　以酌　署理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
