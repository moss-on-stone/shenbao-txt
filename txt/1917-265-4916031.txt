# 1917 - 265 - 4916031

 

Page 1

 
 
   
 
 

Page 2

 
 
時評 
[參議院之命令（冷）]  
　　參議院之命令今已公布矣我勿論其命令之有無反對進行之能否成功第即以命令之意深思之此次所集之參議院其果能賢於民國元年之參議院耶此次參議院議定之國會法其果能賢於民國元年參議院議定之國會法耶此次參議院議定之國會法所産出之國會其果能賢於民國元年參議院議定之國會法所産出之國會耶苟其賢也國家之幸苟其不賢亦多此一舉乎 
　　雖然我猶慮其每况而愈下也 
[命令]  
　　九月二十八日大總統令任命楊文　張思叡爲審計官此令又令參謀總長王士珍呈請任命關寳祥署陸軍第二十八師一等參謀官劉存智署洮遼鎭守使署中校參謀應照准此令 
[專電]  
　　北京電召集臨時參議院令云國會組織法曁兩院議員選舉法民國元年係經參議院議决公布歷年以來累經政變多因立法未善所致現在亟應修改着各行省蒙藏青海各長官仍依法選派參議員於一月内到京組織參議院將所有應行修改組織選舉各法開會議决此外職權應俟正式國會成立後按法執行以示尊重立法機關之至意（二十九日下午四鐘） 
　　北京電預備選舉正式國會令云依約法第五十三條本有召集國會之規定現値國體重奠所有約法之機關極應完全設立着内務部按照民國元年籌備國會事務局所辦事宜趕速籌辦預備選舉（三十九日下午三鐘） 
　　北京電籌備選舉事務局依元年官制以内部法制局蒙藏院三處參事組織之湯内長正在敦勸任可澄爲局長下星期成立（二十八日下午九鐘） 
　　北京電二十八日閣議（一）參議院命令等各長副署畢尚有某項手續至遲三十日發表不再延期（二）西南報告吳光新電已由岳州起程入川范國璋第二十師完全抵長沙（三）對天津水災决撥欵三十萬趕辦急賑並以熊爲善後督辦即日下令 
（二十八日下午九鐘） 
　　北京電通緝孫文等之命令聞 
已變更以　檢廳通緝公文程式行之（二十九日下午六鐘） 
　　北京電二十八夜津電水退二寸善後尚難着手華界發現匪徒搶刦財物經警察槍斃二十餘名惟饑民衆多亟待救濟京振所已車送饅首九萬觔前往散給（二十九日下午二鐘） 
　　北京電天津水患政府擬於小站地方開引河以洩水勢從根本上疏通五大河其經費當在六百萬以上（二十九日下午六鐘） 
　　北京電交部訂正津浦路快車擬以滄州爲起訖點慢車則以良王莊爲起訖點惟良王莊至天津因駛輪不便已派人至良王莊調查（二十九日下午六鐘） 
　　北京電張鎭芳判决後今仍在陸軍看守所昨以戒煙爲理由遞呈法部要求緩刑並有軍界爲之運動法部僅允以派醫入監戒烟（二十八日下午九鐘） 
　　北京電琿春交涉當由地方議結者已圓滿解决由中央談判者係從根本提出擬訂一緝私條約正在協商中（二十九日下午二鐘） 
 
 
 

Page 3

 
 
　　北京電烟酒銀行案孫多祺雍濤又被逮訊（二十九日下午六鐘） 
　　北京電熊鳳凰來京調停湘事昨已謁馮陳述意見 
（二十九日下午二鐘） 
　　北京電李開侁有長桂消息 
（二十九日下午二鐘） 
　　北京電李耀琳到京 
（二十九日下午八鐘） 
　　北京電馮擬府員從本月起各按原薪加二成（二十九日下午二鐘） 
[外電]  
　　北京電召集臨時參議院並新國會之命令將於今日發表大要如左國會組織法及兩院議員選舉法係經民國元年參議院議决公布歷年以來屢經政變多因立法未宜所致應速改正着令各省蒙古西藏青海各長官據法選派參議員限一個月以内來京組織參議院議定所有應需改正之組織法及選舉法等此外職權應俟正式國會成立之後執行以示尊重立法之意約法第五十三條有召集國會之規定今者國體莫定所有約法上之機關應完全設立（此節電文不明）命内務部按照民國元年籌辦事務局所辦事宜速即籌備選舉云云（二十九日） 
　　北京電召集臨時參議院並定期召集新國會之命令决於三十日發表又通緝孫文及非常國會議員之令由檢察廳處理 
（二十九日） 
　　北京電國務院方面某要人言中央與陸榮廷之調停頗爲因難須以陳炳焜調任湖南督軍譚浩明調任廣東督軍任陸之部下爲廣西督軍而以陸爲以上三省巡閱使調使調停方能成立云云（二十九日） 
　　北京電津浦鐵道被淹十八基羅米突北京政府之軍事行動爲天津之水害大受打擊又入川軍隊原定以三師編制今爲天候之故欲速逹其預定計畫甚爲困難（二十九日） 
　漢口電王督軍因届中秋前後特别戒嚴於各要地增加守備兵隊又爲維持漢口市面金融撥借現欵二十萬元（二十九日） 
　　漢口電吳光新因永州獨立中止入川 
（二十九日） 
　　漢口電第八師步兵三十一圑第二營輜重兵一連昨夜來漢前往兵州又三十一圑第三營及輜重若干馬六十匹亦於本日午後到漢 
（二十九日） 
　　奉天電錦州殺宁日人事件近經中國官吏照會日本當爲以該事件係屬地方問題請以如左條件解决一賠償被害者遺族相當之欵二嚴罰犯人三二十八師之騎兵移駐他處以後不令再入錦州四居留啓處之日本人生命財産由二十八師統率者予以保證 
（二十九日） 
　　北京電吉長鐵道借欵契約業已全部議妥目下正在繕正不日卽可發表（二十九日） 
　　北京電據雲南電稱唐督軍曾對近日來滇之章炳麟等聲言不受元帥之職惟印信可暫藏此間云云（二十九日） 
　　漢口電王督軍徇吳光新之請派遣近畿第二師第三旅駐守岳州（二十九日） 
　　東京電朝鮮由總督府全禁止金銀出口 
（二十九日） 
　　東京電日本政府以折扣方法發行五千萬元之臨時國庫證劵其發行之法與大藏證劵相同發行日爲十月一日期限大正七年九月三十日折扣日計一分四釐（二十九日） 
　　以上東方通信社電 
　　北京電開封附近黃河北岸潰决衆信形勢甚危（二十八日） 
　　天津電水勢如常關於運河與黃河之驚人謡言未經證實救災事宜之組織漸有進步英法租界不經洪水之區域今日賴中國境内之自來水公司接濟飲水英租界之路燈擬從法租界電氣廠接電三日内可望電燈復明 
　　（二十八日）以上字林報 
　　南京電金陵大學辦公處今晨失愼該處房屋幾合焚燬當時火勢甚熾頗有延及校中他處房屋之虞火起於辦公處三層樓時在午前九鐘雖卽經查察但已不可撲滅滿樓皆火此層多爲教員住室火卽起於某住室南京救火會有數隊聞警馳至得將火勢阻遏惟辦公處幾全燬矣聞該校保有火險（二十八日）大陸報 
[戰電]  
　　倫敦電海格將軍報稱昨晚英軍敗回攻松勒白克英軍陣地之敵軍廓清塔村南面與波菜岡叢林南面之鞏固地點數處英軍在歇里細南面襲擊得利蘭斯南面敵砲隊大爲活動（二十八日） 
　　巴黎電今晚公報云陣線大部分有間斷之砲戰愛萊南面與杜哇芒北面尤爲猛厲 
（二十七日） 
　　巴黎電今日下午公報云敵軍在福爾特巴里等三處進攻均爲砲火逐退未抵法軍陣線且受重創法飛機隊以炸彈猛轟敵軍各要點逹目的而回（二十八日） 
　　俄京電德軍刻在特文斯克境準備攻勢 
（二十七日） 
　　俄京電全俄民治大會業已開會共到代表表一千二百人由克倫斯基氏爲領袖且有外交家數員列於旁聽席吉特士氏首起演說宣布開會理由請因大局危急之故亞夫根西夫氏謂具民治主養者集合全力以阻不可挽回之大禍今其時矣聞極端派里林氏已抵俄京當道已下令拘之里林氏如出現會中必就逮云革命國民軍業已改編克倫斯基氏已與軍工代表局脫離關係該局其他諸員因美齊美爾黨通過不信任案均先辭職外交總長台里斯慶柯氏因受革命黨之抨擊業已辭職故内閣閣員今全屬社會黨德人與瑞典人十七名因與德國軍事偵探局有關均已就逮（二十七日） 
　　華盛頓電航務部宣稱美國商船載重在二千五百噸以上可供航行大洋者自十月十五日起須受政府遣調其費遠不及今所給之費（二十八日） 
　　倫敦電海軍部宣稱英飛機今日以炸彈擲擊聖特尼韋斯特蘭之敵飛機營見敵飛機十五架排列於下曾擲中之英飛機均安然飛回（二十七日） 
要聞一 
[俄國最近之政局（心危）]  
　　共和制之宣言 
　　反革命之失敗 
　　俄國最近反革命運動失敗後凱命斯幾内閣更形鞏固當事變後曾有凱首相被刺之說此乃反革命派所放之謡現哥將軍被逮所隸軍隊亦爲現政府所收伏故一時政局得以維持十四日凱首相於莫斯哥會議宣言共和政體以固國基並組織軍事内閣其份子即凱首相及其他外陸軍海軍交通各相首相凱氏爲勞動黨外相忒勒斯金谷氏係代表中産階級陸相威爾呼斯幾氏代表陸軍軍人海相威兌爾廖斯幾氏代表海軍軍人交通尼啟金氏爲社會民主黨故此次内閣重要人物均自各種階級網羅者也惟凱首相旣出身於勞動黨則其自身之進退均須探勞動黨之意嚮而彼目前之方針對内則思維持秩序對外則欲恢復戰鬭力顧前者固爲俄國全國人民所希望而後者果能爲勞動派所容納與否未可知也蓋凱首相對國際上之關係表明其有繼續戰爭之意實不得已也 
　　凱氏之宣布共和制乃勞兵會之勝利自反革命運動發生勞動階級憚反紙派之死灰復然故竭力排擠立憲民主黨及其他反革命派不使再執政權此勞兵會之宣言所由來也其宣言已爲凱首相所容納如最近之宣布共和制廢止死刑等均見實行俄國前途或能鞏固民主政體而不致再有變更也勞兵會之宣言譯之如左（一）宣言俄國爲民主和共和制（二）廢止土地所有權於憲法會議未决定以前悉數交與農民委員會以爲貧困農民農民農業必要品之保障（三）生産分配須歸勞動者之支配所有火油煤金屬及其他重要工業悉歸公有大資本大財産須加重課稅並實行没收戰時收益（四）秘密條約須宣言無效速與各交戰國民平和提議 
　　勞兵會尚有緊急政策須實施者如左（一）廢止一切對於勞動階級等壓迫手段戰線上廢止死形軍隊内各種運動或組織民主的機關均須任其自由軍隊中反革命派之新士官悉數放遂（二）選舉地方機關委員（三）與國嵺民族以自治權先使芬蘭及烏克拉那之要求滿足（四）速解散上下兩院而組織憲法會議（五）廢止貴族及其他各種階級之特權使人民均享有平等之權利 
　　以上勞兵會之宣言及政策凱首相見可行者似已贊同惟凱氏衷心以恢復秩序繼續戰爭爲前提與勞兵會之宣言似尚未十分接近但凱氏苟有調和之精神使國内秩序恢復政體解决則人心漸安維持一時現象亦較易也 
　　哥將軍之反革命的謀畫爲勞兵會所探知故内容均爲政府所悉捕其主動則莫不伏罪哥將軍身膺軍職而公然謀叛幸發覺期早政府派阿婁幾啟夫將軍收其軍隊哥將軍知事已敗幸未對抗所有叛報均被捕獲解送俄京帶哥薩克兵之加婁勤將軍初亦在謀反之列迨政府命下見其勢不敵故亦聲言甘願服罪矣由是以觀軍人之跋扈或可稍殺而勞動黨之主張苟能讓步則戰國政治上之革新正未有艾也 
[北京短簡（二）（燕生）]  
　　（九月二十二日） 
　　記煙酒商業銀行案（一） 
　　近旬以來北京財政界忽傳財部有對於某機關查辦之說報紙所載衆說紛紜亦皆未明眞相至於昨日（二十一）財政部布告將烟酒商業銀行根本取消而警廳亦即出示停止其營業新開張之烟酒商業銀行壽命纔兩月餘今遂僅見其遺骸業銀行壽命纔兩月餘今遂僅見其遺骸横陳於第一舞臺之前面任人觀覽一方如鈕某李某且聞因此案而在津已被拘留焉 
余今將述該行成立之眞相以供商界諸君之研究且亦商業家前車之一轍也該銀行發起之人爲張　　肇逹係復辟元勛今尚爲荷使舘不速之各張勲之姪開辦之初呈於財政部之章程内載資本總額五百萬元開有股東清單其股東皆係業商依例須繳足資本總額四分之一方可呈請驗資開辦五百萬元四分之一爲一百二十五萬元當由財政部派員驗資時云有七十五萬元存在滙豐銀行五十萬元存在烟酒署共成一百二十五萬元但此中有須注意之點當該行着手集股時曾向烟酒署請撥官股嗣後批准以五十萬作爲官欵依其立案時清單所開五百萬皆爲商股則此五十萬者當然在商股之外不應以此五十萬元抵應驗資本之一部今清單所列五百萬皆爲商股而驗資時則以烟酒署之官股五十萬凑入一百二十五萬之中此其影射朦混之點一也 
　　又有一點更爲奇異厥後烟酒署對於撥之五十萬官股實撥以四十三萬元尚欠七萬元而該行填給股欵收據言收到官股一百七十二萬元四分之一即四十三萬元所謂官股一百七十二萬此數並無根拋不過以四十三萬之數用四乘之即得一百七十二萬之數而五十萬官股亦不提及且依此計算則該章程所言資本額五百萬又加官股一百七十二萬當成爲六百七十二萬之資本額矣此其影射朦混之點二也 
　　聞財部派查以後其帳目尚無大弊因營業方始帳項亦尚簡單也惟有放與某堂之欵四十萬元乃以二百萬元公債票作抵然票双存於他處其内容如何共有幾張皆不書明是否弊混有待判别此其大略也餘俟續記 
[廣東擴充兵額問題]  
　　廣東督軍陳炳焜昨因陸軍各將統請開軍事會議討論粤省軍務莫榮新林處沈鴻英申葆藩陳坤培及劉江鄧黃王各帮統一律齊集僉以粤省現有陸軍人數不及三旅以之對外防内勢力單薄桂籍舊軍多係身經百戰慣練之兵前因餉項不敷迭奉裁遣實出於不得已現在籌餉局成立餉源日漸充裕擬請將原有一師兩混成旅兵額規復將被裁舊軍儘先招回再議募集補充聞陳督以粤省陸警各軍前因軍費超越過鉅經陸使商請政府一再裁遣援湘兵力不敷固係實在情形惟現在新籌之欵尚難驟得大宗收入而滇軍欠餉亟待清發將來我軍入湘一切行軍費甚鉅就止前而論以之撥濟前項各欵猶虞竭厥現在粤箥實無再行增兵之能力亦無增兵之必要是以自主之初力禁招募即陸巡閱使前定援湘計畫亦慮招回舊兵補充實額將來大局平定後裁遣爲難寗在桂省招募新兵以爲援湘之續備近聞資遣回桂及留滯粤垣之散后侈已聯合在桂應募入伍應無遺材之　且粤省前次裁兵關係通案未便率爾更翻所擬招回舊兵以足營類各情應從緩議云云未知各統領能鑒此苦衷否也 
[南京快信]  
　　敎育部以蘇省教育廳經費每年規定四萬元由中央與蘇省分任已咨請省署在協項下扣留二萬元作爲該廳經費 
　　李督軍以本省匪風甚熾昨召集軍官會議擬舉辦清鄉先從調查戶口入手 
　　幣制會議蘇省應派二員與會限於十月十日以前到京俞代省長昨特與製幣廠長武濬源會商一切 
　　張敬堯前日來寗後即會晤李督商剿匪及改編辫兵事宜昨已專車來徐 
　　李督軍通飭各師旅長凡軍事各機關所有任事人員自十月一日起一概不准兼差 
　　財政廳長胡翔林定於十月一日試驗釐稅局所各員司並擬試驗簡章六條及格者給予憑證 
　　連日各省督軍省長代秀及北京各界代秀來寗祝壽者甚衆城内下關各大旅館俱由督軍署包定爲招待所新任　關監督文龢昨亦由贛來寗祝壽李督軍面諭副官處除收受壽聯壽序外其他概行謝絶 
　　隂曆八月十七日爲江西陳督軍四旬晉九壽辰李督軍特派代秀並具壽儀赴江西慶祝 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[天津水災兩日記]  
　　（一）兩日情形天津各河水漲其勢甚猛有水高出岸二三尺者聞係文安縣文安窪開閘放水以致下游暴漲漫溢决口之處甚多今將各方面之報告以及籌賑防災之各辦法彙誌於下 
　　天津某君於二十二日午親赴各地調查水勢見金華橋水漲二尺餘水面距橋面僅八九寸李公祠前水高於岸二尺有餘尚岸一帶悉用土包圍護窰窪一帶高於岸尺餘亦以土包圍護沿岸侯家后河沿民房三分之一没入水中北大關浮橋南水已至電車道旁浮橋北水至三條石大街西頭該處已斷絶交通大王廟一帶被三條石之水侵至亦均淹没廟前勢較高避災遷此者甚衆情况慘不忍覩三條石一街全在水中紅橋一帶已成澤國次日夜一時又親赴各處調查先往海光寺方面行至日界福島街電燈房見該處後門正在從事防禦西行至仁壽里前有警察攔阻　行人不令前進蓋由彼以西即已進水正在忙於堵然該處距有水處實尚遠業已築埝三道當可無慮更折而向西北經趙家冰窖南旱橋已成一片汪洋水勢且見漲不已遥望對面白房子第一台等處悉在不中再到三不管各處均已進水自從福順里往建物大街車在水中行走人衆雜沓已極大興里榮業大街各胡同口及華樂權樂戲園門口悉有蔴袋防堵又經廣興里至南馬路又至南關下頭則全成澤國無法前進因折回時已二時矣途中所見搬家者肩摩踵接爲狀至爲急迫日本租界距水尚遠而日兵警及人民已紛往築埝乃三不管地方則水將及門方始忙於搬家此爲水災中觀察所及之一點也 
　　（一）鐵道中阻聞西北方面水已冲至良王莊津浦路北來之車祇可至此而止小火輪又不能由陳唐莊前去接運故人貨郵件昨均未能按時到津而津浦路綫將暫時阻斷又聞昨日南下之快車竟未開行往浦口之搭客均已買票及後車站將票退還乃各將行李折回或擬改由海道南下亦有暫住津門俟後再行止者至於前日由浦口開來之快車直至昨早四點始到陳唐莊而昨日北來之車則至夜十一時尚無到津消息溯自津浦路南北通車以來自表面觀之似可獲利其實年復一年賠累不堪去歳歳終結算虧空二十餘萬元一由於軍事運輸之太多二由於貨捐局徵稅之苛碎軍事一起車輛即爲扣留不能自由營業商賈又多以稅重而繞出他道此其大較也本年上半季已有軍事二次刻已敉平秋季又屬出貨之期正可發展不料南段有土匪滋擾時常戒備北叚楊柳青站爲運河冲壞須費時月餘用欵三四十萬元方可修訖此處未完而東光車站良王莊站又被冲塌獨流站被鄉民扒壞德州以北直然停駛日昨北上之車只到德州由津開濟之車已不來矣火車已停收入頓滅以現况卜之年終結算較去年虧累尤甚也 
　　（一）租界防水天津大水範圍擴張全市及各租界瀕於危險前日午後三時因由警廳敦請熟悉治水工程之海河工程局技師長西人比西勒君帶同技師並英法日各租界工部局之土木工程人員向各水害處視察該員等於前日傍晚視察竣事昨日英法各國領事在日本領事館與比西勒君曾合由比西勒君等報告前日視察情形認爲非常危險諸領事當於午後謁見曹督軍討論善後事宜聞决定設法將切斷津浦路支線之積水引使南下即已著手實行又聞圍英法日各租界之南方而逹西營門之牆子河昨日增漲甚激大致因楊柳青附近决口之水冲來又因昨日午前十二時大小稍子口决口所致沿日本租界堤埝較低之部分即海光寺日本兵營之横道昨晚已與水平蓋租界先已準備多數之蔴袋與人夫盡力於該堤埝之防禦工程松平日本總領事督同租界局員親赴工程處指揮籌畫一切防衞事宜日本租界行政會議委員等昨夜通宵從事於防禦工事特於堤埝工程處與海江寺等日本兵營間架設臨時電話以使隨時警報消防隊亦已調集聞日本軍隊亦帮同搶護至老西開方面儀品磚窰昨亦令該窰工人自行築埝將該磚窰圈圍臨時安置電燈多盞於工程處從事防禦極形忙碌 
　　（一）各處潰决現在山洪暴漲調查南運河南岸决口之處數道良王莊决口二道大沙窩决口一道小桑園决口一道楊柳青西渡口决口一道大姜莊平漫十餘丈南運河上游東光縣王家廟昨早决口灌入南皮等縣向東入海想該河上游旣經决口亦可洩其水勢俾不致再流入津埠爲患 
　　（一）警廳報告二十二號水上警察中隊隊長吕富文報告災情呈文云查南北運河及西河自本月十七日水勢日漲至十八十九二十二十一二十二等日共約漲一尺二寸各河堤岸與水相平及漫溢之處亦有數處查佟家樓毗連之邵公莊梁家咀等村窪中水深約八九尺及丈君不等村内地窪者水深六七尺地高水深二三尺不等村中被水圍繞浸及房屋佟家村民全皆移出村之南岸芥園河堤搭蓋窩舗居住邵公莊梁家咀二村村民移出村外者約有大半又河北大街石橋一帶街巷水深二三尺不等已派七號巡船長警赴侯家后協盛園河沿保護渡河之人查此次之水係西河下游之水流至牆子舊有之牆口數道水勢接連竹林村舊有之水以致遭此奇災目下之水仍不見落除飭令長警等加意梭巡堤岸保護災民外合將現在水勢情形呈報局長查核云云二十三號早八鐘水上警察中隊隊長又調查津埠各河水勢南運河西營門黃家北園北大關金華橋北運河金鋼橋西河大紅橋海河金湯橋之水均無漲落惟波音浪灣水聲彭湃各河堤岸實深危險當即呈報總局查核双聞前晚楊家花園即已危險巡警於夜間在三不管敲鑼促人前往築埝防禦夜深殊少應命之人乃徵發各妓館男丁從事堵截昨日復於砲台莊與海光寺兵營相通之橋梁沈船其下而置土囊以期斷其與牆子河之通路其由砲臺莊至西營門之堤防則有一萬五千之人夫與一萬五千之蔴袋竭力防禦但水已浸越堤埝卒亦無效矣 
　　（一）董事開會昨日警察廳内天津水災急賑會仍開董事會議朱餘齋劉俊卿劉渭川張雲峯劉翊廷等以水勢仍不見浇提議預防之法討論良久劉渭川主張就南牆子根一律打埝繼已揚處長出席報告此種辦法雖善然苦於無處取土又報告御河水昨漲至一尺六寸北河水漲八寸現在大小園稍直口一帶之老堤水漫至一尺五寸其蔴裝之新埝頗爲得力李頌臣云此次河水奇漲眞是無法可施惟有避重就輕而已張月丹王雨洲報告佟家樓全村淹没居民已完全救出現已安置在老公所等處又報告小西關之窩舗因地勢過窪不能搭蓋可否在芥園西套堤上搭蓋查該堤可蓋五百間請諸君查勘表决積極進行王小舟李頌臣兩君定於明日前往查勘一切楊處長云最緊要就是芥園至大稍直口一帶之堤防倘發生决口則我津卽不了矣又報告西營門至海光寺有津浦之廢鐵道一道若將涵洞堵塞則即能阻水是以全體注重該道公推姚少琴劉俊卿李頌臣閉會後親赴該鐵道查勘籌畫方法以資預防不測姚少琴云平漫不甚要緊惟宜防備决口劉俊卿云同人等宜督促加意防範劉瑞亭主張運石打埝楊處長又報告蔣家莊已被淹没半村村民均已逃難至十二鐘一刻閉會姚劉李三董事卽行出發海光寺查視該廢鐵道之情形 
　　（一）紅會救濟二十二日天津河水暴漲河北關上下等處盡成澤國經上海紅十字總會派來查賑員蔡吉逢姚衢笙鄧笠航朱仲賓趙宜之葉漢卿等多人會同天津紅十字會副理事長孫子文正副幹事長卞月庭魯嗣香會員趙善卿劉蘭軒諸君僱船十餘隻冒險逆流上駛關下一帶連夜救出災民數百餘人統送至龍亭舊址暫行留養並以避難居民棲息街頭無衣無食當晚施放麵食藥品蓆草等物以期普及惟聞各處災民被水圍困者尚多該會於次早仍僱舟分路繼續拯救 
[國際委員會與國務會議]  
　　戰時國際事務委員會兩星期以來迄未開會聞昨日曾開會議將各部所營直接間接各機關對於宣戰後所辦一切事務報告一次並有新到會員馮耿光黃羣李鼎新孫潤字等亦列席與會聞因該會停議日久各委嗣對於各部進行事務多有未能明晰之處乃由陸子欣委員長一一報告以供各委員之討論繼由魏注東君提議本委員會急定設編纂員數人專編纂本會議决之重要案件譯成英法二文擇其可以公布者公布之以增國際上之信用此經全體同意最後由陸委員長報告出兵助戰之事恐事實所不能免我國之樂歌國歌應請敎育部從速訂正以備採用亦全體贊同對於其他各項案件略有討論至正午十二時始行宣告散會 
　　今日（二十四）本無國務會議因前星期之國務例會有未决案件故定今日開加班會議其重要議案係討論湖南零陵獨立之善後策與吳光新查辦使入川之佈置及外交上各種要件至於前星期所未决之臨時參議院問題本日是否提出刻下尚難决定蓋李隱塵直至昨夜尚未有電來京報告與陸使接洽以後之詳情也唯聞本日加班會議開會以前若李隱塵有電到京則臨時提出討論亦未可定 
[農商總次長之實業廳長譚]  
　　近日各省實業廳長屢在農商部集議張總長傳見數次其談話大要分爲用人辦事發逹社會事業等三事略謂農商本屬專門事業自來用人漫無標凖以致用非所習習非所用人才消乏實業因以阻滯此次諸君被簡均係實業專門而且富有經騐者將來廳中用人亦須有一定標準以兄弟意見一廳之中總當用法政或實業專門畢業之有經騐者三分之二非專門畢業而於實業上有經驗者三分之一庶學理事實兩相融合現在部上專門人員甚多諸君亦可調用京外雖異而辦理國家事則同各廳長在外服務將來仍可回部部中各司科長將來亦可簡外即 
在各廳任事得力之員經各廳長保薦者部中缺出仍可序補部中人員隨時可調外辦事總期内外互用不使專門學子以無經驗爲人詬病區區此意所冀者專門之人得辦專門之事願諸君共體此意也惟是實業項甚繁若必一一舉辦財力實力不給現在本部計畫但就世界趨勢先舉辦二三大者如對於農則重在棉對於礦則重在鐵對於工則得在機器製造紙於商則重在金融機關及其交通然非辦此數者其他即漠然置之如農絲茶如何計畫舊有農業如何改良如礦地質如何調查其他各礦如何提倡如工商人工土貨如何保護奬勵公司商會如何整事聯絡凡如此者目前不能以最大財力舉辦或以文字勸導或以法令督促亦須有一定計畫能辦者辦之或因其他關係有不能卽辦亦必整理以俟諸將來諸君在一箥管理實業行政亦當有通盤計畫惟中國土地廣大各各省情形不同匪唯沿邉與内地有别黃河南北大江南北有别卽一省之中如江蘇則江南江北有别安徽則皖南皖北有别總須就各地方所宜切實規畫舉辦一二大者其餘或勸導之保護之提倡之維持之所謂因民之利而利之也從前勸業道實業廳徒具形式往往爲人所訾蓋在從前實業官廳徒思今日籌欵辦一礦明日辦一廠此只可名之爲官有營業不足盡實業行政之責也中國實業講求有年而終無進步者則以政府不爲社會謀事業之發展以致國家經濟與社會經濟不相通國家造就人才與社會需要人才不相應除一二事業人民力所不能舉辦者外如事事必須官自爲謀無論如何財力不過舉什一於千萬區區之意以爲當體察各地方情狀力圖社會事業之進步社會力量所不及者以官家輔助之而其樞紐之最重要者則在勸業銀行與各地方農工銀行部中現已有此計畫日後再與諸君詳議以期見諸實施當此經濟競爭之世如尚不思發逹社會以收羣策羣力之效則民生仡仍舊彫蔽安有生存之望此則部中與諸君共守此旨以爲吾民謀樂利也云云 
　　又聞農商部江次長語人云各省實業廳長自明令發表後各界尚無反對之聲浪如直隸江西江蘇山東貴州吉林等省俱已先後來電歡迎刻下僅河南省長有以陜西實業廳長田步蟾調豫之請求鄂廳長高松如湘廳長俞明頤有自辭職之舉動中央尚無允許更動之意各廳長俟川資領到後當即分途出京云云 
[衡永獨立後之湘聞（并公）]  
駐紥衡陽第二旅旅長林修板署理零陵鎭守使劉建藩通電宣布獨立迭誌前報兹悉代理第一師師長李右文又有勸告衡州各軍官電云衡州廖圑長郭圑附劉圑附葉營長瞿郝長楊營長及各軍官均鑒頃接劉署使及林旅長巧電宣告戒嚴不禁駭異以此舉動不特罔悉初衷實屬挺而走險諸公旣未列名必不附和其守正不阿之心人所共見仍乞電呈督座表明旨意對於永州方面密爲嚴防是爲至禱並望電復第二師長陳復初勸告永州軍官電云永州謝司令張司令羅司令黃司令均鍳頃接巧電宣告戒嚴不勝駭異貴司令等同以保衞桑梓人民爲前提决不致輕舉妄動此次電傳消息或係假名或激於一時情面諒非出自本意務望火速電呈督座表明心跡督軍待人以誠一切必不過慮也區區愚衷諒蒙見納又第一師長趙恒惕等致各鎭守使各司令電云鳳風廳田鎭守使澧州王鎭守使沅州張道尹洪江周司令兹利轉双庸卿司令湘潭吳司令寳慶周司令均鑒乾城以湘人督湘日來接見各軍官佐所表示之政見肫肫於桑梓治安開誠布公並未有一毫隔閡我輩軍人正宜協力擁護一致進行以圖發展乃昨據零陵巧日來電宣告與政府脫離關係聞之殊深駭異湘局艱危不堪再擾此種舉動不獨爲政府所必驅除抑實吾湘人之所共棄同人等已聯銜去電開導勸其悔悟如必執迷當卽秉命嚴捕以靖地方公等關懷大局篤念枌榆素所欽佩謹此電逹尚希嚴防奸宄共護治安無任盼禱第一師師長趙恒惕第二師師長陳復初代理第一師師長第一旅旅長李佑文第二旅旅長鄒序彬第三旅旅長陳嘉佑第四旅旅長朱澤黃圑長梅焯敏彭樹煌宋鶴庚廖家棟李剛培彭壽恒魯滌平毛樹駿周崇岳趙夢炎叩個印湘西鎭守使田應詔覆電云長沙陳師長曁各旅圑長並轉省議會諸公鑒皓電敬悉我湘自入民國迭經擾亂危險情形已逹極點凡我湘人方扶傷救斃之不暇何意零陵發難驟起變端逖聽之餘可勝浩歎應詔此次奉命出巡沅晃各縣値南北用兵之後親見盗賊之充斥民生之調敝金融之困難水災之流離田産之荒歉種種現象傷心慘目不忍卒視一方如此各處諒同苟有人心何忍再起兵戈以害地方而狀民命况値外患未已内訌復生兵釁一開以詔觀之我湘適當衝要糜爛之後牽及大局卽使將來能有敉平之日二十年後元氣必不能復言念及此創痛曷勝諸公同屬湘人自以保護地方爲天職伏望極力勸導萬毋輕啓兵端擲桑梓危亡於不顧倘能轓然改悔無爲戎首以保全湘中數百萬生靈之生命財産則我湘幸甚大局幸甚臨電不勝迫切之至田應詔叩馬印 
　　此次零陵之變原出於一時誤會在當時倡和者不過少數人物零陵軍隊中之下兩級軍官與聞者亦復不多近因湘軍界多發電勸阻已略有轉圑之意昨日下午新任零陵鎭守使署參謀長黃岱君致湘要人函謂零陵軍界深以大局爲念即劉建藩亦以一時鹵莽深有悔禍之心現正極力疏通不日 
 
 
 

Page 7

 
 
可望和平解决云云此說尚未知確否也 
　　傳督對於此事已飭令代理第一師長李右文率兵進駐衡州相機剿撫刻下第一師已紛紛向衡陽方面出發分駐衡州衡山株洲湘潭等地方靜候命令至省城一方面除令北軍第三十圑圑長傅良藻將城廂内外畫分區域日夜派兵捧令巡哨外並將第八師電調來省以重防務連日以來北軍之由長岳火車運來省城者先後已及數千昨傳督又以衡永獨立後寳慶湘潭爲接近區域特令第一區司令官吳劍學及批二區司令官周偉極力防範以逸擾害周吳兩司令接令後即嚴飭所部布置各軍扼守險要矣 
　　譚省長辭戰數次迄未邀准譚遂請假就醫自衡永事起聞段總理昨又電致譚氏不惟不惟辭職並勸其即日任事電中有湘事日亟尚望愛桑梓愛國家勉爲其難助傅督共維湘局等語說者謂中央來電雖甚懇切恐譚氏未必能即行回任也 
[衡州獨立後之狀况]  
　　自林修梅附和零陵劉建藩獨立後衡州局勢一變市面人心不無恐慌當十七日下午新任零陵鎭守使陳璩章乘汽船抵衡曾至第二旅司令部一次與林修梅譚話甚久據聞陳旣未將赴零任務告林林亦未將與劉合謀告陳彼此雖經會面不啻隔靴搔癢陳出司令部後卽專輿先回祁陽再行赴任又聞陳君未到之前江道區司令黃岱君亦曾至衡一次有人謂係與陳君一同赴祁者未知確否十八日下午旅司令部召集各營長會議當開議時卽屏　左右故不知所議何事但知爭執甚久十九日上午旅部忽宣布戒嚴在旅部附近一帶放出步哨俄而市面即發現林修梅宣言書一紙係用石印印成原文長七百餘字標題曰駐衡湖南陸軍第二旅旅長林修梅誓師詞内容指摘北京政府十項（一）黎總統退位（二）國會解散（三）川省内閧（四）對德宣戰（五）蚌埠獨立（六）逆勲復辟（七）内閣組織（八）臨時參議院問題（九）最近借欵（十）川湘問題旋由旅部分發所屬一面郵寄各埠據郵局中人云南路一帶屬其範圍可望寄到南路以下自有檢查恐難通過現在衡城尚稱安謐惟謡言繁興有謂省中大軍不日即來者有謂永軍將來者但衡州市上並不見有永兵又有傳趙夷午師長即日來諭令取消之說（按趙現已到衡山）故驚慌者稍形安靖云 
[粤省援湘軍隊之出發]  
　　粤省援湘軍隊已於二十五日實行出發此次粤軍倉卒出發聞因迭接衡永方面急電以湘軍師長陳復初趙恒惕等熊度變更極力擁護傳督親率大兵南下攻逼湘南現狀岌岌可危籲懇粤省尅日出師以資援救陳督得電後立卽召集軍事會議聞林虎沈鴻英諸人力促陳督贊成斯舉故會議後陳督即發緊急命令開始動員惟此次出發援湘軍隊僅進駐湘邊以樹聲緩並非開赴衡永將來如何進取仍須靜候陸巡閱使命令定奪也 
　　武衛軍各營前奉電調赴桂集合業經預備一切現忽奉令不必西上飭卽開赴韶關以爲入湘之預備聞邱帮統率領四營已於昨二十五日先行出發馬司令以統部大軍繼續開拔應將各營調集省垣支配餉謂械查一三四五營俱已到省頃復發電促令駐東莞之第二營譚營長立率全部回省候發云云陳督軍檄調衛軍三營先行出發援湘昨晚即電粤漢路局準備專車十餘輛聽候運載馬司令於今早九時親率所部武衞軍第二三四等營在江防司令部前分列四路縱隊立候命令未幾鼓樂喧天即行啟程觀者塞途直至黃沙車站乘車直上北江其各營行李先用民船數十艘裝載以安平新安兩兵艦施至黃沙轉駁火車十二時許卽動輪北上刻陳督軍已將出發情形分電陸使曁劉建藩林修梅等查照矣援湘第四軍軍長林虎所部衛隊四隊昨已出發即日復奉令飭再將部軍四營趕緊啟程故林氏特令各長官預備一切准其即日下午二時乘坐粤漢鐵路專車出發 
　　湖南衡陽縣知事曾廣瀛以湘南宣布獨立後湘督傅良佐連日調集大兵南下進攻情形危急昨特電請欽廉鎭守使沈鴻英撥兵三營開赴救援沈使復電云衡州曾知事鑒血電悉所請撥兵三營足見愛國熱沈業已電呈層憲候令遵行我軍陸續抵省援湘經韶希照轉逹劉林兩公務懇同心護法合力進行是盼鴻英叩禂一說謂粤東此次趕速出師聞因軍署昨接零陵劉鎭守使來電謂督軍兼省長譚延闓由滬潛行回湘昨被傅良佐扣留監視死生未卜北軍已由長沙南侵紛紛出發湘南情辇日益緊逼懇速來援以解倒懸云云遂卽開會議决出師然據湘省方面消息則並未有扣留譚氏之舉也 
[李開侁與陸榮廷]  
　　李開侁日前奉命南下調和南北意見各報競傳其抵邕面竭陸巡閱使後即已回京覆命兹查此事殊屬不確當李氏行抵南寗時陸巡閱使已先兩日馳赴龍州致未把晤李氏以此行因有重要使命遂即追赴龍州已經陸使接見李氏除賫呈馮河間段芝泉手書外另有黎黃陂親筆密函一通函中意見悉與陸武鳴曁陳譚兩督軍主張一致李氏駐龍州數日所商各事略有端倪惟尚須與陳督軍接洽已於敬日（二十四號）由龍州東下直赴廣州計一星期内必可抵粤聞陸使已有電致陳督軍囑俟該代秀到時卽便妥爲接待聞陳督之意如能辦到黃陂復位舊國會恢復方有商量餘地也 
　　陸巡閱使抵龍後以陸師長韋鎭守使林鎭守使各軍尚在桂要駐紥亟欲前往校閱特偕衞兵馬司令等擬由龍州啟節順赴桂林巡察一切并擬勾留旬日與韋林各使討論軍務然後繞道回寗不料節次馱蘆時忽接湖南劉建藩等自主通電隨即折回南寗一而電催陸裕光向前進兵一面電請程璧光唐紹儀赴桂商定大計并促粤兵作速出發現陸使乘廣西第二號巡船到大江口駐節專候程唐西上面商一切 
[孫文擬募公債五千萬]  
　　孫中山組織軍政府後以軍費支絀特擬舉辦軍事内國公債昨將軍事内國公債局條例及募集軍事内國公債條例二件咨交國會非常會議略云國會非常會議組織大綱第九條國會非常會議於軍政府有交議事件得隨時開會議决兹因整備軍旅節劃出師需欵孔殷特擬募集内國公債五千萬元以濟軍用相應將軍事内國公債條例一份承購軍事内國公債人員奬勵辦法一份募集軍事公債票條例一份咨請貴會開會公决二十五日國會即開會議决其咨復交云案准咨交軍事内國公債局條例曁募集軍事内國公債條例發來當經本會本日午後二時開會議决計出席議員二十一省凡八十三人除將議决全文另行繕送外其募集軍事内國公債條例多數認爲財政組織範圍之内毋須交議應將原案退出公議妥協所有開會議决緣由相應咨覆查照可也兹將軍事内國公債條例附下第一條軍政府爲供給軍需募集公債五千萬元第二條此項公債利率定爲按年八釐第三條此項公債以每年四月十月爲給付利息之期第四條此項公債自發行之日起二年以内祇付利息第三年起依附表新列每年滙付本銀數目用抽籖法償還至第八年全數償清第五條此項公債財政部實收九成第六條此項公債其最先交之二百萬財政部特别減收爲八成八第七條經手募債人員不另給募債費用即以折扣充支但募集多額者另章奬勵第八條此項公債付息償本由財政部委託本國外國銀行中國殷實商號支付第九條此項公債票面不記名其有請求記名者亦准爲辦第十條公債票額面數定爲四種如左（一）一千元（二）百元（三）十元（四）五元第十一條此項公債之債票及息票得自付息不償本之日起除海關稅外得用以實納一切租稅及代其他各種現欵之用第十二條經理此項債票之官吏人民對於此項債票如有非法行爲依照法令分别懲罰第十三條本條例自公布日施行中華民國六年九月二十二日 
[紀留日學生之水上運動會]  
　　東京通信云九月十六日午前七時在東京月島開水上運動會共參加運動者六十餘人因天雨延至十時始開會由教育部科長陳懋治演說開會辭大致謂劉學諸君熱心體育由今日風雨泥濘中見之欣慰何極甚望諸君持以毅力云云運動順序分試泳示範競泳游戲遠泳五書十時至十二時因潮退僅舉行試泳及背泳下午三時潮滿次第舉行示範競泳沪戲各門五時雨下如注遂停止遠泳奏樂散會各種競泳結果計五十米逹第一劉健第二朱若霆第三何秉堯一百米逹第一盧樞第二朱若霆第三十四舞二百米逹第一盧樞第二李秉東第三史通胸泳百米逹第一陶熾第二朱若霆第三陳迪修背泳五十米逹第一李騏第二林清喜 
　　游戲中水書一項最饒興趣有書祝中華摥有書萬歳萬萬歳者此時兩旁觀者齊呼萬歳不絶尚有一十齡童子張霸南君水書後立游遍示兩側觀者掌聲如雷 
[杭州快信]  
　　新任杭關監督沈爾昌准明日（一號）接受關防浦場巷新公署已鋪陳一新并趕裝電燈電話極形忙碌 
　　前二區二營管帶王士衡因案被逮現仍拘押嘉禾戒嚴司令部尚未宣判 
　　嘉興喜善兩邑毘連西北鄉一帶風蟲爲災田禾受損甚巨該縣知事先後呈報來省已飭財政廳尅日派員馳往履勘 
　　玉環知事李景枚電呈省長以縣城兵力單薄防務吃緊請飭六區戴統帶速撥兵士兩棚下縣填駐以備調遣已奉飭照准 
　　省署總務科長王國鐸奉委嘉興統捐局差適日來感受時邪請假醫調一時不克履任所遺總務科長一席尚須遲日發秀 
地方通信 
[松江]  
　　演水龍議决改期松江救火皮帶洋龍舉行總操演期間本定於古曆八月二十二日兹因各分區會員以期間過於侷促故决定展緩至八月二十九日舉行操法决倣無錫所有上海蘇錫等埠會員業已發柬敦請即操演時應行預備各事亦已次第籌辦矣 
　　檢定敎員之忙碌縣署第三科職員因籌備檢定小學教員事宜連日異常忙碌所有各教員應填表式刻已次第催齊定本月三十日前送省審查唯按照規程尚有不明瞭處如日本宏文師範一年畢業之教員應否受試驗檢定抑無試驗檢定資格並無條例可按故已呈請省公署指示業奉指令須咨部解釋俟覆到再行飭遵云云 
　　螟蟲害及木棉松縣田禾之呈報蟲荒迭誌本報今日（二十八）上午浦南望河莊及東鄉莘莊等處鄉民亦至縣報告蟲荒間有鄉民手持蟲傷木棉報稱亦被螟蟲咬傷收成歉薄者但刈收木棉之時間較禾稻爲早且大概已收穫出售未聞有荒歉之事故須嚴加調查云 
[無錫]  
　　續誌反對電燈加價耀明電燈公司於夏曆七月底發出通告與用戶聲明電費自八月初一起電表一度加價五分其原因則爲煤價迭漲預算不敷之故旋即有錢業公所全體函請該公司體恤商情暫爲緩加繼有綢業旅棧業等亦相率反紙陸續函復請予緩加已誌前報乃耀明公司於接各業公函後仍堅執前議函復各業措詞大有責備之意故此各業不但反對加價問題且涉於意氣頗有兩不相下之勢從中復無和事老調解故一時難以了局昨日忽謡言耀明公司對於反對各戶擬一律剪線停止電火以相挾制各業因之更開會議表决暫備火油燈及汽油燈先事接濟一面集資購機創辦第二電燈廠並以電燈本屬公共事業關係地方自治載明章程於是復函致市公所請求將電燈公司收回歸地方市公所辦理種種情形異常激昻勢不可悔而各業中執有耀明公司股票者以該公司開辦多年名有董事會並不公開股東會一二辦事人把持本不滿意藉此掀風作浪大有愈閙愈烈之概惟該公司當局爲地方著名人物想必有以善其後也 
　　嚴遏復辟謡言縣公署曁水警第二專署昨奉省公署訓令略云近聞外間發生一種謡言謂中秋將再舉復辟等情此等謡諑本屬無稽然値此時局不靖之際豈堪再容奸人造作謡言淆惑聽聞擾亂人心亟宜嚴行查禁除通令外合行令仰遵照飭屬一體嚴禁查拿究辦以息謡風而安人心 
[鎭江]  
　　教練所停辦丹徒縣警察教練所於今春三月間經倪縣長委員接續開辦授課僅兩月餘適中央下令戒嚴又値署假在卽特飭暫行停課令學警等各回原區服務兹以時局未定防務仍極緊要該學警等自以服務爲重故倪局長昨已下令停辦矣 
　　天主街又火本月二十七號晚九時鎭郡城外天主街中市復興昌蔴舗後進不戒於火致兆焚如旋經各坊洋龍馳至救熄計焚去瓦樓房三進所儲貨物亦付一炬 
　　水陸防務加嚴駐鎭陸軍十九師楊師長因奉李督軍飭令責成完全擔任鎭江江隂兩大區域水陸防務並依拋馮總統頒定之戒嚴條例施行特分令象山焦山圖山雩山都天廟等各要寨砲臺及七十三五兩圑一體嚴密戒備勿稍疏懈又鎭江水陸總巡周少堂昨亦奉到水警廳長規定之檢查輪船火車客商辦法五條現已遵照辦理 
[揚州]  
　　商業遷移校址江都縣立甲種商業學校本設引市街現校長任桂森以原有校舍窄狹不敷應用擬將舊甘泉縣署改作校址特呈請省公署立案兹已得俞代省長批准飭江都官産處查復核奪 
　　屯商提議輪運通泰場商公恒茂等前以由泰壩運圩之鹽創用小輪拖運藉期迅速會禀請張運使立案現淮南各屯船主於昨日在場鹽會館開會提議謂孔涵仙六一帶河道曲折若用小輪拖運易生危險遂將會議情形禀陳各商懇請取消用輪拖運辦法 
[杭州]  
　　鹽務署委員來杭鹽務署督辦染啓超氏因中國實業銀行鹽商附股同題特派吳秉徵君會同袁鹽運使松江孫運副勸令鹽商附股現吳委員已於昨日下午由滬乘車來杭當竭見袁運使並與兩浙鹽業協會代表切實磋商 
　　籌備國慶典禮省會警察廳昨奉楊齊兩長訓令文略云本届十月十日國慶日除文武各官署及各軍警機關均應懸旗結彩外并須由該廳飭屬通告省城各商店一律懸旗結彩以照慶典至各界如有發起提燈會等事應即告知現値戒嚴期内概免舉行云云 
[廣東]  
　　英德地震之損失英德地震十餘次尤以十六日爲最甚約歷十五分鐘之久草木披靡河川湧浪傾場屋宇甚多陷没田園亦不少蓋自英德東鄉直至龍門屬内相距二百餘里均同時震動也 
[濟南]  
　　山東暫不派兵赴湘日前政府來電謂滇軍已侵入湘境時局岌岌傅督軍連電告急亟應援救擬令於第五師内酌派勁旅一圑開往湘省云云張督接電後開會討論辦法旋以東省土匪未靜軍隊暫難抽調决定後即已電覆政府矣 
[奉天]  
　　許蘭洲蒞奉誌聞江省第一師師長許蘭洲因與英巴兩旅長不合張軍長力爲調停將許師長電請政府調奉業已允准派單副官長赴江迎迓於日昨晚車到奉張軍長復委梁馬兩參謀與張旅長赴站歡迎政府曾准其帶兵入營將由旱路陸續來奉兹據軍界消息張軍長以奉省地處邊域馬吳兩鎭守使有鞭長莫及之虞擬定添設海龍錦關兩鎭守使海龍一席以許師長充任而錦關一席保薦單副官長充任政府業已允准現正在籌備之際不久卽可實行 
雜評一 
[廣東出兵（一子）]  
　　廣東援湘之聲喧傳已久至今日而始實行出兵矣夫援湘陳陸所主張者也久久徘徊而不發政府視之以爲尚有轉圜之餘地故派李開侁赴粤作最後之和解乃今日北京方面方續續傳布樂觀之李電而廣東方面則已突然出兵是所謂最後之和解亦已無望矣 
　　故自廣東出兵而每中央亦必一變其猶豫之態度參議院之召集令必不再延通緝軍政府要人令必即發表軍事上之所準備者必且一一見之於實施質言之今後之中央與西南祗有解决於武力之一法而不復再以疏通調和之法說相周旋矣然則數月來國人忠告於兩方者竟一不見納耶對外之事信用所關竟將棄置不顧而專致力於内訌耶天津之水傷心慘目竟不以爲意而將益之以兵禍耶嗚呼 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報預測將來銀價]  
　　字林報云倫敦銀價卒已低落由五十五便士昨落至五十一便士又二分之一美國電信轉遞頗遲故美國銀價受若何之影響今尚未有所聞銀價漲起太高銀之地位仍甚穩固雖銀價暫時或將繼續低落然將來終必漲起也 
　　大陸報略云自本月二十六日起銀價低減三便士又二分之一金融界人推測其原因以爲必有一國或數國政府已着手賣出存銀之故本埠某銀行家謂美國庫中有銀四百五十兆爲銀元鈔票之準備金此數等於世界産銀兩年之總額此銀除作準備金外本無他用美政府之决計售去存銀改儲黃金當亦意中事再新加坡庫中有存銀數噸亦可遇善價而沽當道前以後兩値二十二便士之價購銀頗多今見銀價漲至五十五便士當然不願續購云銀價低落後上海滙兌市場昨日頓呈振起氣象定貨者頗多又一商人謂上海前途無從逆料以大勢觀之銀價似將徐徐退落還其從前價値云 
[星期六之金融調查]  
　　昨日本埠華洋各銀行曁南北錢莊所存之銀較上星期六（二十二日）少存銀三十四萬兩多存洋四十八萬元大條亦由各銀行從外洋運來一千三百餘條除熔化寳銀外多存四百七十七條惟鎊價此一週間共縮去七辦士半大條銀亦縮去六辦士半東滙每日幣漲銀六分半羅卜票亦見起色每規銀一百兩可兌六百七十元至墨洋與龍洋無甚漲落銀拆跌去二錢五分陽曆十月份驃金每條漲起銀四十四兩六錢恒孚等銀樓足亦赤每兩增洋六元今將各銀行及南北錢莊之存數詳列於下麥加利存銀二百二十七萬洋一百八十一萬大條銀二百九十二條滙豐存銀七百四十一萬洋三百十四萬大條一千一百三十八條德華存銀五十萬洋四十萬正金存銀一百六十七萬洋四十五萬道勝存銀二百三十九萬洋三十萬通商存銀二十二萬洋六十萬東方存銀一百四十六萬洋十三萬花旗存銀八十萬洋一百萬大條銀七划條華比存銀二十九萬洋四十萬大條銀八十七條和囒存銀四十一萬洋一百四十萬中國存銀七十四萬洋二百八十九萬臺灣存銀五十三萬洋七十五萬大條一百二十一條住友存銀十萬洋四萬南北各錢莊存銀二十五萬洋一百七十五萬交通存銀二十萬洋一百十萬有利存銀二十萬洋十萬大條銀九十九條中法存銀四十八萬洋四十四萬總計存銀一千九百九十二萬洋一千六百七十一萬大條銀二千四百三十七條聞二十八日花旗茂生公司輪船從外國儎來滙豐銀行大條銀七百十條麥加利二百九十二條台灣銀行一百七十一條有利銀行九十九條中國銀行由無錫蘇州裝滬寗火車來洋十三萬元交通銀行由徐州來洋五萬元各錢莊從杭州來洋十五萬元是日出口者正金銀行裝往日本寳銀四十五萬兩客帮裝赴天津賑濟洋五萬元又裝往長江洋三萬元二十九日北市各錢莊由嘉興湖州儎來洋五萬元至鎊價與大條銀之徒縮因此星期内大條銀頻頻進口之故現洋商方面存　　滬之銀共有一千八百五十一萬及大條銀二百四十餘萬兩墨洋亦存一千零三十七萬元華商方面祇存銀一百四十一萬洋六百三十四萬元 
　　另一訪員報告云自二十七日至二十九日止所有各銀行及客帮金銀進出如左進口花旗銀行從花旗裝來大條三百二十九條華比銀行從外洋載來大條八十七條天津帮裝來寳銀三萬兩又墨洋五千元長江來小洋三箱合洋一萬三千元出口中國銀行裝往南京洋五萬元正金銀行裝往外洋現銀四十五萬兩廣東匯票號裝去日本金洋値銀二萬五千兩又金條値銀九萬兩又小洋二十三箱合洋八萬六千元川帮裝去金葉値銀四千兩 
[報告天津一帶灾情之函電]  
　　上海中國濟生會夏曆八月十一日接查振員馮仰山（即學棻）自饒陽大尹村初二日所寄第七號信據稱夏曆七月二十七日由津啓行水程四百餘里計行四日半初二日坮至該村沿途經過（大成）（河間）（獻縣）各地界水勢奔勝逆流而進幸遇順風勉强前行河面最窄者亦有百丈之寛木質大橋被水冲坍多從橋面或堤面越過其冲决田廬變爲澤國竟至河水與地相平不分堤岸者舉目皆是然此已是水退四五尺之後其初泛未退時之慘蓋可想矣途中每見船載牛馬騾驢無數詢係販子向災民賤價得來以圖變賣宰殺之利緣災民飢餓餘生焉有食料以喂牲口然來春播種則再買無力其苦何可勝言統計饒陽四鄉大小二百餘村被灾者西北鄉爲最重不下一百三十村蓋石家莊之下游也縣官雖經調查與紳董籌商辦法禀請急賑至今尚未實施災民延頸以待實有朝不保暮之勢所更慮者今日晨起又大雨傾盆一瀉不止退者復漲伊於胡底惟望南中善士鑒此實情廣爲設法援救耳行裝甫卸書不盡言如何着手散賑之處容會商正紳再行詳報云云該會又於夏曆八月十三日午後三時接駐津辦振員余桂笙來電内　津埠二次漲水災情重大範圍亦廣災黎狀况慘不忍睹承囑續辦急賑足徵仁善惟指放饒陽之欵除由會員馮仰山先後撥往饒陽外僅餘五千餘元不敷支配甚鉅懇即速滙愈多愈善並祈將指定數目先行電示俾即進行當廣集同志相助爲理如能添派會員前來助放尤爲便利佘 
[愛儷園籌賑之第一日]  
　　松滬護軍使盧永祥此次次同本埠紳商各界假哈同花園開籌募京直奉水災賑濟大會先期柬邀商界各圑體及各慈善機關分别擔任會場事務並布置一切昨日爲開幕之第一日兹將情形紀錄於下 
　　會場情形該園大門首逼紥冬青彩柏分义國徽與籌賑大會旗幟各一方兩旁站立童子軍數十人入内數武卽購票處持票進内由童子餉在園門外收票園門口又紥一高大牌樓飾以冬青翠柏五色電燈中書救災恤隣四字牌樓下設調換徽章桌及賑欵筒東首爲童子軍司令部西首設中國臨時銀行兌換所與籌賑大會臨時事務所入園後自西面進至廣倉學㟒（名倉學路）廣倉學㟒之前有廣泰祥和記售茶於路側及絲竹社入廣倉學㟒見發售會報處在内輾轉往西至仙藥窩（名仙藥路）及廣倉學㟒之横通月在亭（名秋吟路）自聽濤至引泉橋（又名引泉路）過引泉橋至别有洞天（名竹灣路）自别有洞天至阿溽池（名絳雪路）阿溽池之東（名阿溽路）阿溽支路（名待渡路）過頻伽精舍至倉聖明智大學（名頻伽路）過竹灣支路至環萃亭（即湧泉路）再從明智大學至柳灣橋（名明智路）至柳橋灣至茝蘭室前（名柳灣路）再過柳灣橋西至别有洞天（名平蕪路）再從絳雪海至碧　灣（名歳寒路）遂迤　向東面還園門口是園計拓地三百畝其中幽深曲折不啻古之桃源游客大都不諳塗徑每有覔出路而不得者此次由倉聖大學童子軍擔任場中過　游客不　路徑者缘由彼　指點又因全場燈火甚夥恐有危險故華英界救火會中西人亦開駛火龍皮帶車救火器具各一輛赴會防護下午一時許游客均陸續蒞會宋幾各名校書紛乘汽馬車到會樂　義務四時以後游客紛至漸見擁擠沿途車馬甚夥聞有名校書夜明珠除自捐洋三十元外又代售大宗游劵云 
　　售物助賑此次各圑體在會場擔任售物均將本利完全助賑可見各商號之勇於爲善矣兹將號名地點錄下南洋兄弟烟草公司（放鶴亭）精華眼鏡公司食品（大草地）紗業競志圑售茶（方竹亭）廣泰祥號售茶（廣倉學前）張裕釀酒公司（觀漁亭）振亞公司化裝品（商場）興華機器製麫公司（商場）廣泰玻璃號（商場）洋貨商會（大草地）魏正珊看相與童子販賣圑同志會青樓女子售物（船廳）雅觴叙集售物（挹翠亭）長生會酒排（冬桂軒）章忍庵售字（戬壽堂）文香閣售茶（铃語閣）德興祥洋貨（商場）小有天閩菜（天演界）三星公司番菜（游藝場）中華餅乾隆昌襪號兆芳照相（商場）一言亭番菜（新東洋房子）公利行食物（卍字亭子）叙仙樓小酌（草地）五金業售茶（卍字亭前）廣倉售書蒙仲光字黃山道人字（中園）商務書館售書文明書局售書（商場） 
　　各種游藝雅歌集久記社天蟾舞台第一台亦舞台笑舞台均京戲天一師魔術郎季青美國戲法影戲倉聖大學游藝童子軍會操軍隊劍術體育柔術大力士武技天津班什藝范少山灘簧寗波書各校書彈唱西樂隊古樂隊軍樂隊汽鎗打靶絲竹社紹興燈彩安徽燄火瀏河燈彩菱河燈彩救濟會習藝所燈彩紅十字會燈彩龍燈龍船高蹺三十六行牌燈倉聖大會救火會（閘北） 
[中秋節之防範]  
　　松滬盧護軍使近據稽查員報告又有黨人在滬散布謡言謂欲乘舊曆中秋節期希圖大舉等情查中秋節爲商界循例結束賬欵之期往來之人必較平日爲多且適有人造謡煽惑愚民無知易起恐慌關係地方治安不得不嚴行加防是以令飭各軍圑旅及淞滬警察廳長一體嚴防不稍懈怠徐廳長奉令後遵於昨晚爲始通令所屬各區署所隊遵照加班防護南市第一區署董希賢警正除加添崗位十四處外另再撥派守衛警察十名在署守護 
　　浦東爛泥渡淞滬警察第三區警正解恩桂及其昌棧陸軍第三十七圑第二營營長任學剛等以今日爲舊督中秋節各廠棧工人例須停工一日街道游人勢必擁擠深恐人衆滋事爰飭各軍警分班出外巡防以資彈壓併嚴諭各軍警遇有人民口角爭論之事務須善言開導云 
　　法捕房施總巡以今日係中秋節爲商界結束賬目之期途中往來行人身帶銀洋者必多誠恐匪徒宵小有乘隙搶攫摸竊情事除原有派出巡緝之各探捕外加派探捕一百餘名各持器械分往新老兩租界嚴行巡緝以衞商民 
[運川貨物被匪搶刦之電告]  
　　本埠長和號昨接重慶分莊來電謂前裝來調緞洋貨棉紗等貨本月初間在重慶以下之柳家村江面被匪搶刦一空約計損失血本二十餘萬報請重慶各官廳派軍查緝至今毫無音信現請重慶商會將搶刦情形轉請官廳趕緊查緝以後各貨切弗裝軍因川局一時未能平靜恐蹈前轍云云 
[懸賞通緝緝私隊長]  
　　兩浙緝私營隊長張占忠日前緝獲天凝莊被刦案内願充服線之張茂堂一名未經解訊被其脫逃該隊長恐干各戾棄職潛逃迭經上峯飭緝未獲兹浙省楊督軍訊據已獲首盗郭守昌汪得勝供出張隊長截獲盗贓　時起獲贓物共有銀飾等三百餘斤今據繳解祇有一百十九斤所缺尚多難保非該隊長等掯戒短繳故特電致兩浙緝私蔡統領請將在逃之張占忠速爲查緝俾追贓物現經蔡統領查得該隊長任職時係由某鹽公堂主任王某所保除着令該公堂王主任交解外並於前日頒懸賞格洋五百元通飭所屬一體查緝並謂如能將張獲案非僅給予賞欵且可委任緝私營之下級官員云 
[奉賢請緝越獄犯]  
奉賢縣監獄覊禁各犯於本月十八夜二時乘大雨之際掘洞圖逃監犯葉阿林已經越出躍在監屋由獄員章灝派警追獲事後查點計被脫逃搶刦僧人祖根案内判决徒刑七年之盗犯邢炳生一名且係帶鐐逃逸昨由奉賢縣孟知事致函駐滬軍警各機關請爲查緝 
[包探查獲身懷槍彈人]  
　　法捕房包探杭光福於前晚十一點時巡緝至法新租界貝勒路查見甲乙兩人在途徘徊窺探當以形跡可疑上前盤問言語支吾遂在身畔搜出白郎林手槍一支槍珠數粒帶入捕房捕頭略詰數語諭飭押候查明曾否犯有搶刦等案再行解堂核辦 
[奥人請還薙髮室器具]  
　　德總商會封閉後奥人斯托極克報稱該會下層設有薙髮室其中器具係奥匃慈善會之産歸其掌管開具清單送由和領轉請交涉署發還聞交涉署復以奥匃慈善會係何年成立如何組織該薙髮室物件爲該慈善會産業有何憑證均應查明函請和領查照詳細見復云 
[引渡洪述祖地點已决定耶]  
　　暗殺宋教仁案内之洪述祖迭經公共公堂預審終結判候解送北京訊辦而上海地方檢察廳林廳長一再力爭要求援照划日應桂馨武士英成案解送上海法庭訊辦尚未决定乃昨日午後聞地檢廳人言洪述祖行嬩派捕押送來廳時適林廳長因公赴省由主任檢察官諭飭法警一體伺候但至五時許尚未聞將洪送到則决定之說尚未知確否也 
[檢廳汪意女子毒斃義母案]  
　　馬仁寳毒斃義母馬陸氏一案經上海地檢廳函請英公廨引渡並由特派交涉員而商領事圑歸内地訊辦行廨查照已誌前報兹聞地檢廳以此案現經公廨判處該女徒刑十五年第按照向章刑在五年以上者該公廨卽不能自行審理函請交涉署核辦薩交涉員接函後已令行該廨員查明呈復矣 
[木植逾限停泊之干涉]  
　　濬浦局總工程師海德生日前帶同譯員葛君等前往南市察勘見各木行堆放木植並不遵照議定界限在六十尺以内多數停泊標桿之外故於昨日函致工巡捐局略謂鄙人等前往南市察勘停泊木植情形見各木行有多數木料並不遵照本局暫准堆放運卸木植之臨時界限（即豎立紅白標桿處）内堆放均停泊於六十尺之外殊　非是查　項界限業經各方面議定是以函情貴局迅卽派委並轉知水巡隊會同派員至十月二日（星期二）上午八時在南碼頭與本局代表共同接洽以便届時將在界限以外所泊之木植設法遷去惟其遷費及虧折之處當向木植主人取償本局概不負責特泐奉布即希查照轉知云 
[輪船遇險無恙]  
　　太古公司杭州輪船此次由長江上游裝貨回滬駛抵漢口附近忽爾擱淺幸時在清晨適値水漲故未到一小時即行出險兹已於前日抵埠停泊浦東公司碼頭聞各項機件尚無大礙云 
[南匯官産沙田之額外徵收]  
　　南滙官産沙田事務所委員徐仁鏘會同南滙縣杜知事佈告徵收灶地准墾費照册費及新漲地准墾費並由七圑分局逐日派差協保傳拘各業戶到局勒繳該縣士紳頗抱不平等情已誌昨報兹悉該官産委員徐仁鏘以邇來各項徵收費不能起色而省中催欵甚急致官産處經費支絀不敷開支故援浙江官産處辦法加收官産沙田徵收費五釐以充局用業已佈告進行而該縣各士紳國家旣設徵收機關自應在各項徵收費項下酌抽開支不應額外徵收重苦吾民故倡言反對者頗不乏人業已由沿海各業戶上書浦東同人會請求代爲呼籲 
[上海公學舉行成立會]  
　　上海公學定於十月一日舉行成立會昨已具函遍發各界邀請届時前往觀禮 
[曲阜將開第五届孔敎大會]  
　　本年大成節曲阜　第五届全國大會定八月二十日開會二十七日致祭三十日閉會關於孔教重要問題皆待會議解决現聞南省會員頭此赴會者已將首途姓名列後江蘇支部代表徐宗石年八十歳重游泮水青浦松江支會代表姚大任字蔭松袁林字蓉生奉賢支會代表阮惟和字子衡青浦支會代表徐公修字愼侯孔教會江蘇支部原設青浦孔宅在滬臨時集會借用擁誰孔教會地點遠近通函者可交上海學宫内孔教支會林曹兩君代收 
[青年會今晚演講]  
　　四川路中華基督教青年會定於今晚（三十號）七時半請本會幹事童星門君演講基督教與立身處世之關係聞無需入場劵皆可入座云 
[中秋節之官紳會宴]  
　　滬海道尹王芷揚以今日（三十號）卽舊曆中秋節定本日上午十二時邀集官紳商學各界假城内也是園會宴藉慶佳節而商政事已分别柬邀矣 
[工巡捐局長預備交卸]  
　　工巡捐局長朱壽丞現因升調浙江全省烟酒公賣局局長交卸在卽速日已將内部各項卷宗預備移交前日朱局長先行乘車赴浙省晋謁楊督軍齊省長財政廳長現任省局長等接洽藉商一切大約今明日卽當旋滬 
[郵務管理局布告兩則]  
　　上海郵務管理局發出布告云照得十月一日即舊曆中秋節之次日本局除包裹房全日停　外其餘辦公鐘點上午九點至十點下午三點至四點晚間八點至九點此布 
　　又該局郵務長魯士布告云照得浙省郵務區内莫干山郵局 
 
 
 

Page 11

 
 
本爲　署者所說現仍繼續　開辦此告 
[美國飛行家到滬]  
　　美國飛行家斯密士君前在美國舊金山每日試演飛行觀者逹數百萬人此次來華經過日本曾在大阪飛演每日往觀者必十數萬人現由朝鮮滿洲大連等處試演後來滬已擇定楊樹浦工部局公園附近圈地爲場定於陽曆十月六日七日兩天每日午後三點鐘起飛演每日兩次並飛由演上顚例直下再旋繞向上以及横飛側墮等種種驚人之藹此次飛演擇地甚爲廣大場内并備有各級坐位此外且闢有廣場可停汽車三百輛以便乘車者卽可在汽車上閱看斯密士君不但爲飛行家且能自行製造飛機此次來滬所帶飛機兩具皆其親手所製造並聞其擬於夜間飛行在全境環繞一週飛行機在歐洲戰地已大著成效然在滬地則甚難得見此項驚人之技術届時往觀者想必甚衆也 
[兩廳長赴省祝壽]  
　　地方審判廳袁麟伯林仲立兩廳長於前晚乘滬寗火車赴江寗叩賀江蘇督軍兼省長李秀山壽辰准於今日（三十號）返滬 
[輪埠碼頭之防範嚴密]  
　　南市十六舗大逹輪步碼頭爲水陸要區各處行商旅客往返必經之路浦江水巡隊長恐有匪徒乘隙滋擾故每日派警探會同該碼頭巡丁長楊芝堦率同夥役常川巡察遇有形迹可疑之人盤詰來歷頗爲嚴厲故向有之長江積竊已多遠颺旅客受惠誠非淺鮮 
[幸未成災]  
　　昨午十二時滬城新縣公署楊家橋堍施少梅所開興隆園茶館樓上房客賣火油陳裕壽之妻某氏因煑午膳遺火薪中一時濃烟四佈經縣署急發電話通知三區救火會馳往救熄祗焚毁床帳板壁等物事後經二區二分所警署飭警將陳夫婦拘署候訊 
[當票一元起貼印花之暫緩]  
　　各典當粘貼當票上之印花稅曾由省署命令須自一元起貼而各典商均以印花並非當戶出資皆由典業自行購貼難以負擔曾聯合蘇省同業公呈財部請求仍照民國二年印花稅章須滿十元照貼兹經部復以一元起貼印花一事姑准至本年年終察看彼時商情再行核辦昨已由省轉令到縣飭知本埠當業董事查照矣 
[鎗斃盗犯續誌]  
　　松滬護軍使署近日在西炮台先後鎗决盗犯三名計分兩案略誌昨報兹將各盗所犯案情列下 
　　（一）李祥有項小雨兩名迭次行刧公共租界白克路居仁里鴻裕押典及永年里居民胡伯英家並海州馮雲青家等案内盗犯前經公共租界捕房緝獲解由公廨預審屬實詳解護幂使署發交軍法課復訊無異援照懲治盗匪法擬判死刑咨請江蘇軍民兩署核復照擬城行 
　　（一）紀義郎一名爲夥同陳銀虎朱福永祁金海等侵入浦東西溝地方居民倪榮妹郎家綑縳事主嚇禁聲張强劫得贓案内盗犯前經該管警區緝獲訊據供認前情不諱解奉護軍使署發交軍法課覆審無異當依懲治盗匪法判處死刑咨請軍民兩長官核辦在案現奉核復照准故將該犯照擬執行 
[公廨新式刑庭將次竣工]  
　　公共公廨樓下大公堂經關讞員商准駐滬外交圑改建新式刑庭興工已久將次告竣兹因每日排訊民事各案所有公堂不敷審訊如有緊要案件在領事憇息所安設公座審理殊欠便利故由關讞員諭令承包工頭趕速裝修油漆大約下月中旬可以告竣 
[公賣改爲認包]  
　　新委江蘇第二區烟酒公賣分局長羅煥章自到差後即將征稅事務略加更改所有分棧商家擔任征收之義務現改爲認包名目業已詳准省局長飭知各該分棧主任務照向章收稅衰旺時通扯數目決定認包每月稅數若干着具呈志願書以憑彙總轉詳備案 
[救濟會偵探查獲拐匪]  
　　拐匪畢德海拐得二十二歳南京人李王氏於昨乘海口輪船擬赴牛莊等處販賣當爲救濟會偵探王偉文查獲押送地方檢察廳訊辦 
[昌牌模型訊係誤製]  
　　中法藥房經理駱懷白凤法公堂控稱商人行經美租界鴨綠路某翻沙作見有製就假玻璃瓶之鐵模型上刋本藥房所售之黃楚九天然戒烟丸字様知係有人仿冒當向該作詢問據稱係法租界元和花露水店主王金慶托製故卽報告法捕房飭探魏志餘前往元和查問王金慶稱係公興製玻璃瓶廠之某國人托伊代製又向公興查詢稱係傳豐惠前來定製等語昨由法捕房將一千人傳至法公堂訊據傳豐惠稱商人向爲寗凡硾理因乏瓶裝置故將戒烟丸瓶持往公興瓶廠托該廠照様製寗丹瓶數百只言明瓶上除去黃楚九天然戒烟丸字様不知如何模型上仍製此項字様謂察據公興廠經理莊該雲稱傳托製寗丹瓶因乏模型故由廠主某國人托王金慶轉托翻沙作代製惟王金慶不通某國人言語以致錯誤是實王金慶稱實因不通言語故此錯誤旋有某國人上堂證明我僧向王言明瓶上不用戒烟丸字様不知如何製錯請察中西讞員以此事實係王金慶與翻沙作錯誤所致遂　傳等無干一併退去完案 
[崇明縣知事親收呈詞]  
　　崇明縣倪知事對於司法行政事務頗爲認眞兹聞倪知事每日規定時間坐於該縣頭門親自收受呈詞以杜隔閡 
[限換菜攤執照之布告]  
　　工巡捐局昨發布告云照得商人經稱蔬菜地貨須開明地址報告本總局稅務處聽候勘明分别給照是項執照以每年九月底爲限過期即屬無效倘有無照私稱及影射舊照情事查出議罰歷經辦理有案兹查上年發給執照現期均已届滿照章應換新照除諭飭該業事務所轉催並派員切實稽查外合行布告各該商人卽便遵照於十日内携帶舊照來局遵章繳捐聽候換給新照毋得違延自誤切切特此布告 
[請將小輪舵工送廳質訊]  
　　三林堂警所偵探任海潮糾同探夥王鳳章等假搜查烟土爲名擅搜公隆小輪乘客經該小輪舵工戴阿寳及各乘客羣起拘捕任投浦圖逃以致溺斃僅將王鳳章等五名解經地方廳訊判各處四等徒刑一年半在案兹悉任妻馬氏以任之溺斃實被該輪舵工戴阿寳肆行凶毆後將任推入水中致斃故屢次具禀檢察廳請求伸雪林廳長已於前日致函招商局請將公隆小輪舵工戴阿寳解廳質訊 
[小保險公司倒閉案近訊]  
　　愛衆聯保壽險公司倒閉後由保險掮客顧玉麟等控經法公堂提到協理鍾安樵訊判交保諭兩公正人將賬算明禀覆候核嗣經公正人將查賬情形禀覆到廨鍾安樵以公正人所查賬目有不符之處延請逖百克律師代表到堂聲稱公正人查出該公司祇有股東二萬五千元所收各戶保費十六萬餘元賠出各戶保費十四萬餘元現照被告核算兩次所收股本實有四萬六千元所收各戶保費共二十萬有零内被各代理人欠繳一萬三千餘元賠出各戶保費二十一萬餘元尚有已經賠出之八千四百元未曾過入帳上公正人所查之賬與被告核算之賬不符請求堂上再諭第三公正人將賬覆算明白再行禀請示遵中西讞員會商之下准予另延第三公正人將賬覆算核實禀覆聽候定斷 
[嘉定男孩迷路]  
　　四區一分所崗警前日查見迷路田孩一口帶回該分所據供姓郁名阿金年十五歳嘉定人當經趙警佐送司法科轉送惠兒院留養候查 
[斥革兩個地保]  
　　西鄉二十八保八九圖地保王瑞卿因盗賣三涇廟公地與洋商兆豐公司得價一千九百五十元經法華鄉經董楊洪鈞查明禀經上海縣知事將王提案收押候究在案兹悉此案經沈知事查明王瑞卿劣迹多端今又敢盗賣公産私立白契不法已極遂於昨日出示將王斥革永遠不准化名復充又邑廟前四舗地甲周慶生（即周福）沈知事以其辦公不力迭次舞弊亦於昨日出示將周斥革不准復充所遺之役仰熟悉鋪中公務者覔保來案投充 
[三誌妻孥不知去向]  
　　宿遷人吳長久挈其妻孥來滬謀生暫住閘北大統路新大吉客棧被人將其妻劉氏及子女一併拐匿由吳扭棧主婦朱王氏至四區控告業已轉解司法科訊究已兩誌前報兹悉此案經段科員質訊之下以該棧主朱子清夫婦及吳之親戚陳連發（即領吳至該棧住宿者）均有可疑之處判交妥保勒限三日内交出吳妻並男女二孩違干嚴究 
[勸相打反被踢傷]  
　　住居义袋角之婦人沈吉氏前日投四區二分所控稱鄰居仲三與其妻劉氏口角相毆氏夫沈長友前往解勸被仲踢傷下部當時暈倒於地良久始甦請爲拘究等情經趙署員將仲三夫婦拘案轉解司法科移送地檢廳訊核 
[小工毆傷巡丁]  
　　浦東老白渡同春福碼頭昨日到有糖船一艘各小工紛紛入内互爭運貨致相扭毆該碼頭巡丁周世堂上前禁止被若輩扭住兇毆繫破頭顱血流如注當經買辦周仰山函請楊家渡三區一分駐所許警佐飭派長警前往拘拿若輩已一哄而散乃將工頭李玉生吳福祥拘解至所押候交到行兇之劉再仁王步其王志輝等十餘人再行訊究 
[攫取金挖耳被獲]  
　　常熟人陳吉康前日在蘇州路攫取顧戈氏金挖耳圖逃當由五百十五號華捕追獲將陳帶入捕房押候解送公堂訊辦 
[汽車碾傷行人]  
　　湖北路五十七號門牌某汽車行汽車夫周毛毛前日在靜安寺路駕駛五百七十三號汽車不愼將行人張清培撞倒碾傷經張友王根會喚到八十九號華捕將受傷人車送醫院醫治並將周毛毛帶入捕房捕頭諭令存洋一百元保出候張傷愈傳訊 
[攫取小販現洋]  
　　王阿四前日在新閘橋路三百八十號門牌某店門首攫取小販范時方現洋四元數角圖逃當經六百八十二號華捕追獲人贓帶入捕房押候解廨訊究 
[粤妓誤拉包探]  
　　粤妓王阿花前晚在美租界乍浦路拉美捕房包探侯松山狎游致被拘入捕房捕頭詰得王妓違章屬實諭飭存洋二址五元保出候解公堂請究 
[裁縫調戲女子]  
　　紅帮裁縫甬人陳阿根前日在虹口西華德路向女子周阿六攔路調戲被同伴妇子張阿鳳告知五百九十九號華捕將陳拘入捕房押候解廨請究 
[小茶館聚賭抽頭]  
　　美租界海寗路二千二百七十三號門牌南翔人馮金奎所開之小茶館因容留茶客在内賭博抽頭漁利被九百五十九號華捕查見以其違章當將賭具帶入捕房禀明捕頭請廨出單傳馮訊罰 
[實非安分之徒]  
　　匪徒佘錦順在北山西路串黨攫取何國榮大洋六元小洋一百五十角逃逸經何鳴捕將佘拘獲於星其五日解送公共公廨由王肇之襄讞會同英白副領事訊供不認當以佘非安分之徒判押西牢一月示儆 
[串竊與收贓並儆]  
　　王春祥串竊虹口湯恩路六十六號門牌日本婦人値洋四百十元之金表金練等物由探拘獲解送公共公廨訊實判押西牢半年在案前日双經滙司捕房包探奚德安金福壽緝獲同黨周阿香收贓人王桂亭王阿樓帶同王春祥併解公廨請究經中西官質訊屬實以周阿香係十一次過犯判押西牢五年王春祥再加押二年期滿一併逐出租界收贓人三桂亭王阿樓各押九月示儆 
[半年内勿犯刑事]  
　　滙山路十四號門牌錦隆洋行用人丁潤庠失竊現洋一百二十元疑係西崽楊惠朝所竊報捕將楊拘解公共公廨訊供收押在案前日復由捕房將楊解廨經中西官訊供仍不認行竊中西官以楊情實可疑判交二百五十元人洋並保開釋如半年内再犯刑事除提案嚴懲外再罰保人洋二百五十元充公 
[婦人過堂候訊]  
　　虹口西華德路二千六百八十九號門牌居人錢興來在公共公廨呈控伊妻朱氏（卽朱阿秀）不守婦道請求離婚等情因朱氏另有被控錢債案在押前日由官媒將氏帶堂請究經中西官訊判朱氏過堂候訊 
[點心店違章賣酒]  
　　雲南路四號門牌鍾永興所開點心店因深夜賣酒被捕查見且查無工部局賣酒捐照係屬違章據情回訴捕頭請廨出單傳鍾到案訊究 
[道尹公署批示兩則]  
　　太倉縣農會會長王舜成等爲風雨失調傷害農植據實呈報由呈悉該縣風雨爲災殊深憫惻前據温知事曁錢紳泰階蔣紳汝坊等呈報已令温知事切實查勘災情據實呈候核奪矣仰即知照此批 
　　崇明縣顧恒裕等呈爲劣董藉河苛歛環請派委查辦勒令報銷由呈粘均悉查此案前據該民等以重歛河費等情來道具呈當批令赴縣呈催旋據崇明縣知事呈復以據該河董沈雄飛　將上届久隆河收支細　抄單榜示並編造支出計算書送請核實等情分呈前來該民如果查有不符之處不妨赴縣質同毋　來道嘵凟滋累此批 
[上海縣署批示]  
　　上海公署昨批屬業吳順福禀爲冒收銀行延不清還黏附收條請求帶案譸追由查該民將扇店盤與馮姓營業本與地甲無涉地甲周福向馮姓收取洋二百元形同詐欺自應懲辦惟涉刑事範圍着赴法庭呈訴此批收條一紙發還 
來函 
[盧信來函]  
　　報上載大元帥任命秘書命令其中數十人皆國會議員内列有鄙人名字鄙人未接有此項命令又未蒙大元帥先行徵求同意想係報上誤行列入夫嘉禾文虎顧問諮議皆吾國現代政治家操縱英雄之具鄙人非英雄生平又不願受政治家之操縱計自民國以來淡泊明志祇從實事上良心上盡一分之力絶不肯於名義上做工夫况因才器使用人貴得其當今盡國會議員而　秘書參議則不才如鄙人豈可濫竽充數乎用修書奉逹希爲更正感感盧信白 
[秦志堂來函]  
　　頃閱九月二十七日報載董保串同盗賣公産一則與事實不符查敝圖三涇廟公産曾由前地保高振發意圖變賣由鄙了函告法華鄉經董詳縣批示有案兹又被地保王瑞卿擅賣與兆豐爲業當爲鄙人查悉函請鄉經董呈縣密傳王瑞卿訊押候辦並奉縣令將王瑞卿斥革在案其地價除由王瑞卿立據收去洋三百三十四元六角外餘洋一千六百元暫存兆豐處立有存洋據所有王瑞卿擅賣之定田據及存銀據節經呈送縣署事後鄙人旣未收地價事前亦未與聞名譽攸關伏乞登入來函更正爲禱 
　　秦志堂謹上 
雜評二 
[哈同花園之賑捐會（步陶）]  
　　各省水災此次天津殆爲最巨年來賑捐之在滬籌辦者此次順直人之呼籲殆最致力試觀哈同花園之第一日布置其周至而燦爛之情形已自非其他尋常賑捐會之所能比擬此蓋旅滬順直人之魄方較雄厚故登高一呼其勢較順耳然而建議開放哈同花園之初固尚在天津第一次水災之際今則津警傳來第二次災情之重大較第一次所增加且不僅一倍焉然則旅滬順直人之精神痛苦其又何如也惟是據昨京電津水有長無退而津人猶不致力賑濟徒徇俗接龍以作無謂之希冀嗚呼此息而確是順直人之在順直者其視次水災仍純粹以爲從前黃河决口之例儼若洪水中之作祟者尚有一龍大王之小影此其重神話而輕事實寗能有被於旣溺旣饑之子遺耶雖然以旅滬順直人之行動卜之我知目　慘狀而起爲救護終爲人情之所必至安見哈同花園之盛會遂不可繼起於北方也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[中秋賀姮娥表] [  述鴻]  
　　伏以凉屢玉宇飛壯彩於年年碧海青天抱孤　於夜夜譜出霓裳之曲能令帝子傾城織成雲錦之裳不與天孫鬭巧笑語收無粉黛態逞嬋娟遥聞雅奏笙簫聲凌縹渺指一片澄鮮之景證十分美滿之緣宜幽貺之潛通舉歡情春畢洽懿維月府厥有姮娥質孕蟾精胎無牲采青女同其耐冷碧翁託以　靈依桂窟以棲眞環花供養謝椒房之承寵竊藥飛昇高不勝寒幻出仙家小影孀何敢怨浪傳樂府新聲兹當秋色平分夜光朗照廣陵濤起天柱雲開光明日帝皆同消息紅塵長斷諸天皎潔好河山盪滌塵氛竞夕圑圓癡兒女消除綺恨問我輩登科之記停鳳雛於何年樂羣仙張樂而來會鸞駢於此地漫憶庚公樓上競騁清談還看漢帝池頭長含素影任爾紅羊煥刧絶無傷寳鏡之圓煩他青鳥傳書且特進瑶箋之奏 
雜劇 
[仙吕入雙角合套] [  栩瞏正譜小翠倚聲]  
　　夢游月宫曲（旦淡妝上） 
　　（北新水令）小庭簾幕捲蜻蜓愛黃昏月疲嬌　憑欄聞玉笛隔座屢銀屏羅袂　　怎禁得晚來冷 
　　倚徧妝台懶畫眉惜花心事只花知宵來幾點芭蕉雨滴　儂心盡是詩儂家小翠生長閨門耽情詩酒偶離繡　　遣琴樽愛此夜之秋光平分一半看中庭之月色容易三更只是滿地蟲聲一欄花影好不令人凄感也 
　　（南步步嬌）樓閣珠燈烟催瞑人與花同病瓊筵昨夜箏一覺懼騰到今纔醒圓月正當廳想姮娥去對着菱花鏡 
　　値此長夜無聊酒闌人散俺想天上姮娥不免也嫌寂寞只那廣寒宫裏月殿雲階終勝人間無數你看呵 
　　（北折桂令）卷羅雲四面空靈貝闕琳宫十二層城渡銀河一水澄清俺前身如非弄玉定是飛瓊倘　把霓裳偷聽也能　玉笛飛聲只奈塵夢零星病骨伶仃夢游仙夢也難成醉紅妝醉也難醒 
　　如此無聊只索假寐片時暫消閒悶也波（隱几介）（小旦羽衣上）暫辭月殿司香令來引幽閨入夢人小仙月裏寒黃是也適聞小翠對月痴吟望風懷想渠本散仙淹曾相識不免招引他向廣寒宫一游來此已是小翠且醒醒波（旦驚起介） 
（南江兒水）驚破良宵夢伊誰小語輕你娉婷貌比蓮花俊輕盈人似桃花影閃得俺迷離如入南柯增俺不是文園渴病你休錯認書生却來向深閨邀請 
　　（小旦笑介）姊姊休得取笑傳因你獨坐無聊特來邀你散步（旦）原來如此刧好月色當天露華滿地俺和你似曾相識暫共清游不妨使得（同行介）（内布景）（旦唱） 
　　（北雁兒落帶得勝令）出簾櫳氣清撲羅衫西風勁吹得俺打胡旋身同乳燕輕只見他拂長袖翩若驚鴻迅呀忽然間飛過小蓬瀛一煞裏來到蓬萊境莽烟雲足底生捫星斗肩頭並玲瓏是大地山河影輕盈是霓裳法曲聲（啓幕） 
　　（旦回顧驚喜介）好一派清涼仙景也 
（　　饒令）穹門　實鐘四壁拓雲屏爽氣迎人伶神　眞是　天開不夜城 
　　（北收江南）呀似瑶臺浸水晶看　角綴繁星一朶朶飛雲綵　護雕　一層層天香金粟堆芳徑正瑶階　霧正瑶階露零袋點就三千琪樹掛珠燈 
　　（南園林好）隔花隂丁丁杵聲是誰把元霜搗成閔子裏西風吹冷聽何處玉簫嗚聽何處玉簫鳴 
　　（小旦驚介）吓嫦娥歸得怎早也快掩送你回去波（内起笙樂旦凝視介） 
　　（北沽美酒帶太平令）燦明珠翠擊燦明珠翠袖　一隊隊簇宫燈只見錦片紅雲疊萬層（小旦扯旦欲行旦不肯小旦推旦仆閉幕小旦下旦眩介）風淡觸耳驚小魂靈驀然醒（搓眼驚起介）改盡了虛無仙景依舊是寂寞空庭暗騰騰香銷燭冷夜沈沈漏深人靜我呵又不是盧生呂生因甚的魂驚夢驚呀步邯鄂算儂徼倖 
　　（北清江引）寒燈抱魄啼秋影風定籬波靜莫問假和眞勝似　　病惟願多情的小寒簧再來　我請（下） 
譯叢 
[儲蓄家言] [  黑子]  
　　有人於此假定其年齡爲二十一歳始從事儲蓄每星期儲銀一元繼續不止而源源生息則至三十一歳已儲六百五十元四十一歳一千六百八十元六十一歳六千一百五十元至七十一歳則有一萬一千五百元之巨細思之不可驚耶夫一元至微也供一頓酒食猶不足以饜口腹之欲詎知日積月累老來竟有如是之巨欵耶嗚呼爲身後計爲兒女計每星期儲銀一元曷爲而不行之哉 
長篇小說 
[社會小說貪嗔小史] [  常覺不蝶天虛我生合譯]  
　　第十三章（二） 
　　佐洛克坦曰吾固生長於彼吾家曾畜羊而吾父之産亦即爲羣羊所破施德曰其·如何依洛克現爲感激之客曰其後幸有白偷雖不能保吾産而吾父之名譽則幸賴其保全債務卽因之而清施德俯身側耳幾與依洛克之面相接太息言曰此眞白　之爲人矣蓋渠生性恒好周急而濟困特彼如何用其保全之法可得聞乎君勿以爲絮絮蓋君一席話實足以動我好奇之心依洛克曰渠乃以吾家之産悉數抵押用爲償債所不足者皆由白倫擔任清償即吾父身後喪葬之費亦猶出之白倫也施德竪其姆指曰可敬哉白倫之待其友可謂情至而義盡矣特是君家産業受抵者又爲誰歟依洛克曰無他即白倫耳舍白倫外又孰以値十而抵百者施德聞語目光乃爲之一明旣又自歛曰嗟乎汝受白倫之恩亦非淺矣依洛克曰誠然蓋白倫本爲父孰而古道照人誠有不可及者今吾希望但期能有一日恢復吾父之産併償白倫之憤則吾問心庶幾無愧施德無語徐徐起立復注酒曰依洛克曷再飲一觥君遠行亦倦吾家有浴室盍一浣應襟乎依洛克稱願施德遂導之人浴室自返於坐面上現爲詭　之容啓其巨橱　中滿置文牘亂如山積施德即就　中翻檢故紙已而得一束遂向窗前背明而讀雙眉蜷蹙乃如刺栗目炯炯其有光旣　現爲隂騺之笑容曰白倫白倫汝之心曲深奥極矣此産乃永遠振汝手中不復爲少年有耶可憐者少年須　汝所有之産其値實五倍於債即使變價以償每年固猶可得五萬　之餘利也而汝乃竟不知言念至此則復瞠目以視浴室似　依洛克明　心中語者（第十三章完） 
 
 
 

Page 15

 
 
   
 
 

Page 16

 
 
   
 
