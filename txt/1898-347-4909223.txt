# 1898 - 347 - 4909223

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[醫書問世] [  圖書集成局代啓]  
　　六科準繩一書爲前明金讀王肯堂先生所箸遠宗古聖名著醫林前由書肆友人倩本局排印以廣流傳幾易星箱已空篋笥茲又　付手　　前益爲精美每部四十八本分裝六套實價洋銀六圓又景岳全書爲明張介賓先生所箸立論精卓醫者宗之每部二十四本分裝兩套碼洋三圓世有欲於杏林橘井中獨樹一幟者請臨三馬路申報館申昌書室及各書坊購取以廣揣摩可也 
[新印大字古文雅正告成] [  圖書集成局代]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百　　　歴代名臣奏議採之各家文集廿一史者以及文選文苑文粹文鑑無不畢備非異端夾雜可語乃士林中之圭　每部　洋七角上洋三芽　　　　閣發兌此佈 
[論瑞典修防]  
　　上月十八日本報紀瑞典修防一則據天津國聞報轉譯巴黎辯論日報云去年瑞典國爲增修水陸防務起見特　員數人赴海疆履勘兹據禀稱那脫郎地方陸路邊防曁谷當浦地方沿海一帶海防須大加整　至司多可而　　　加爾郭那加而斯撲亞及谷脫郎島此數處經費約需二十一兆克隆云云竊謂歐洲各國星羅　布其最著者若　吉利法蘭西德意志聲威赫赫名震地球其餘如西班牙葡萄牙意大利以及丹馬瑞士等國雖大小不　强弱各　然其立國大率犬牙相錯交涉之事萬起萬滅以是增兵設備不遺　力若瑞典并那威爲一國處歐洲極北之　　　北與俄羅斯之泛朗特接壤東南距排耳低克海南鄰丹馬尙隔海峽西據大西洋北負北氷海其地在　　之下氣候　　土地磽确攷其建國在中國南宋初嗣爲丹馬藩屬者百餘年至明嘉靖間始背丹自立其後有王名巨斯塔亞　耳富者英俊不凡削平内亂國勢大振至本朝康熙年間加耳第十二以冲齡卽位丹俄普三國易其幼弱并力來　　敗走王以所向克捷志氣頗驕卒至大敗於俄一蹶不振嘉慶已已年大將備耳拏獨脫得衆歡心瑞王繼以爲子結　與國敗法皇拿坡侖論功得爲世子癸酉年伐丹馬事平遂有那威越五年嗣王位自是以來開鐵路修河渠墾土田來商旅蒸蒸日上稱盛濟焉　自明嘉靖紀元辛已卽西歴一千五百二十一年迄乎今日歴三百七十餘年凡二十傳國祥五易皆能自立固由其王勵精圖治發　自保亦以地處極北天時地利俱無可取故得遷延歲月不爲强鄰所并兹復奮然　起於水陸各防不惜籌集巨貲竭力整頓試攷其所防之處如司多可而姆爲瑞之都城地在排耳低克海之西北隅距海約七十里港汊紛歧島嶼錯列舟楫之自外入者自辰及未始達其内灣淺折處不能容三四桅巨艦實天然　隘也谷當湘地屬於遠堆蘭部在司多可而姆之西偏南八百二十四里瑞典通商市埠此爲最大贸易之盛　於都　　海口正西二百里各國巨艦皆由此出入蓋其地勢奥衍曲折固沿海之絶妙鎖鑰也若谷脫朗島孤懸東海之中　然爲司多可而姆之屏蔽形勢尤爲雄奇夫瑞國全境海多而陸少其防務固應海重於陸今計其本國水師常額有　甲頭等兵輪船一艘二等四艘砲船十艘夾板頭等兵船一艘二等三艘頭等砲船九艘二等五艘水師巡閱輪船近　接濟軍需輪船習練駕駛演放砲位輪船各一艘魚雷船十九艘演放魚雷船一艘二枝桅帆船七艘操演帆船一艘統計鐵甲輪船十五艘夾板輪船四十一艘帆船八艘海軍之盛旣已如此而其通國陸營又分四類曰應募兵曰駐紥各鄉之兵曰羡卒曰團勇亦皆井然秩然分布嚴密嗟乎瑞雖小國而能克自振興若此其於古人有備無患之意始庶幾乎抑嘗思之瑞之立國東逼於俄而南逼於丹馬曩歲俄丹訂立專約雖其注意在於德國然與之隣者不能視若無事瑞之亟亟焉　修防務者或亦有見於此而爲之聊固吾圉乎世有逼處他族而晏然自以爲甚安者觀於瑞典之所爲其亦可恍然悟矣 
[本館接奉電音]  
　　昨日午後京師飛電傳來硃筆一道敬謹譯登○十一月初二日奉硃筆張嘉祿補授兵科掌印給事中欽此 
[法艦赴蕪]  
　　金陵采訪友人云前月駐滬法國總領事白藻泰君乘兵艦至江寗晉謁南洋大臣劉峴帥至二十八日天剛破曉展輪向上游而去迨薄暮省垣蕪湖來電言法兵艦已駛至蕪湖江面矣 
[英爵抵寗]  
　　金陵采訪友人云上月下旬南洋大臣劉峴帥聞英國現任水師提督爵臣貝思福君將從長江上游順流而下爰遣南琛兵艦往迎二十七日貝思福君偕書契官葛藟君抵金陵介某關稅務司葛德立君先容詣南洋大臣節轅拜謁峴帥接見之下貝思福君言願借觀南洋沿江一帶砲臺峴帥投轄情殷次日又邀請來轅欵以西式盛筵爲歡竟日仍派南琛兵艦送往各處砲臺察閱是日席間有西模君亦係英國水師提督偕賽茂爾君來省與峴帥密商緊要機宜頃已公畢將往滬江是以峴帥爲之祖餞也 
[教案轇𨎨]  
　　天津采訪友人云郡屬靜海縣境某村落談者佚其名其地距天津四五十里向無西人來建教堂然村民亦間有篤信基利斯督教者前年教會中派華人某甲賃取民房爲傳教之所由是而信從者衆幾于家十字而户耶穌矣村中有渾名司馬懿者面從其說然實陰樹之敵今春某夜甲所賃之屋忽被焚甲與一教友方深入睡鄉聞門外畢剝聲警醒視之火已照耀窗户急拔關而出則屈戌被人鎖住急所無計脫身不得已躍踰峻垣蒲伏龍畝　始免於難翌日訴諸天津天主堂中總司鐸司鐸派教士劉君往查是否屬實至則此屋已成灰燼同居教友歴歴述被火事言之當詳於是劉君一面歸禀總司鐸一面赴靜海縣署控呈村中人恐被株連允償所燬房屋衣物並遣所謂司馬懿者向劉君泥首負荆事已了矣然村中人多貧無儋石儲者春間羅掘多方終苦償欵難集乃婉商再四約至萬寳告成之候一律交收劉君曲原其情唯唯應允現當秋稼登塲之後劉君如約責償而村中人以景過情遷咸不願代人任過其强項者不自量力更與教中人爲難天津總司鐸恐釀事端具禀法國駐津領事署十月二十一日領事某君往見津海關道李少東觀察請飭靜海縣主竭力維持並將往事重提懇卽追還償欵不知觀察將何以應之 
 
 

Page 2

 
 
[巴東亂耗]  
　　武昌采訪友人云湖北利川縣境閙教之案層出不窮并有匪徒揭竿爲亂湖廣總督張香濤制軍得禀卽電飭宜昌鎭總兵傳鎭軍施南協副將楊協戎派勇圍剿務期匪燄立平某日督轅接得電音知已首要就擒地方漸臻安靜不料鄰近巴東縣境又有匪徒數百人聚衆肇事焚燬教堂教士遠避山中未遭荼毒而匪徒聲勢洶湧竟圖圍據城池縣宰恩潤生大令以縣城兵力甚單請卽派勇援救制軍爰飛飭宜昌鎭就近剿辦想跳梁小醜不難指日肅淸也 
[照錄蘆漢路行車合同]  
　　直隸總督部堂湖廣總督部堂督辦中國鐵路總公司大臣盛總局設在上海比國公司總局設在比京訂定各欵如下第一欵中國總公司前於光緖二十二年九月十四日卽西歴一千八百九十六年十月二十日欽奉上諭准其承造蘆漢鐵路等因當經恭錄附於此次合同之内兹特欽遵委派比公司由比公司選派妥人將該路代爲調度經理行車生利第二欵比公司俟每叚工程由總工程師禀請中國總公司騐收後陸續將各叚之路選派妥人經理其行車事宜每叚於行車所需一切車輛并種種工器像具以及日常周轉之貲本均當預先齊備比公司或選派之人遵照本合同第一欵中國總公司之派委代爲布置周妥招雇外國員匠若干人並於此等員匠有撤革或遣歸之權其薪工若干應預早開單擬呈督辦大臣核定並可購訂養路修路一切應需之物又按照中國國家與中國總公司所定條欵以定載客裝貨價値經收各種進欵經付行車費用及中國公司日用開銷以上種種行車事宜由比公司或總工程師預請督辦大臣酌奪而後行中國總公司選派華員監督於比公司經手每叚之出入欵項及行車後比公司以總公司之欵添購新物修攺工程推廣軌道車站等事皆有稽核極大之權又養路修路所需各項材料務必設法修購督辦大臣所屬工廠礦局之物第三欵遇有軍務無論外務内亂中國國家調遣兵丁轉運餉械及軍營用物此鐵路須儘先載運車價减半專聽督辦大臣命令凡與中國國家有損之事皆不得用此鐵路第四欵中國所訂一百十二兆五十萬佛郎克之借欵所有付利還本事宜理應使有著落故於行車進欵除各項開銷外在每半年付利期前三個月提欵若干以備届期應付當借欵未淸以前提欵之事自當不輟提出之欵當每月交比國總銀行或其所派經手之銀行該銀行卽以所收之欵善爲兌換金鈔以備付利還本之用如此陸續交欵一俟足敷應付卽在盈餘項下提出十成之一作爲公積以備小修大修藉保行車一無阻礙此外餘欵儘數歸於中國總公司第五欵本行車合同自簽押日起以三十年爲限惟一百十二兆五十萬佛　克之借欵届期如未還淸自有展限之權以展至借欵淸訖爲度如該欵不及三十年之限先行全數還淸則行車合同亦卽於還淸之日銷廢第六欵在比公司代辦蘆漢鐵路行車期内中國總公司准於每年公同結帳後除攤還各項借欵本利各費外於實在餘利中酌提十分之二酬給比公司第七欵中國官員或中國總公司與比公司或其所派經理人有爭執情事仍按照借欵合同第二十六欵辦理第八欵設遇行車進欵不敷開銷中國總公司自應籌欵彌補俾得照常行車第九欵凡比公司所需行車及養路修路之一切料物如從外國運來當免其完納關稅厘金第十欵本行車合同預備三分一呈中國總理衙門一存中國總公司一存比公司設有疑惑或歧異之處當以法文爲正藉資剖解本合同應請中國國家准行由總理衙門備文照會比國駐京大臣倘事在必需亦可併由比國駐京大臣請總理衙門照會分賣借票之國之公使大淸國督辦鐵路大臣盛大比國合股公司代理人兪貝德簽名 
[遺愛在民]  
　　天津訪事友人云蕭廉甫太守世本籍隷四川由庶常散館以知縣分發直隷候補歴任天津各縣洊升知府署理天津府篆除暴安良政聲卓著歿後紳耆援有功則祀之例禀請春秋致祭以示不忘當道據情入告奉旨附祀曾文正公祠上月二十日爲栗主入祠之期津郡官紳之與有年寅世誼者衣冠恭送濟濟於途 
[浙江海運員名單]  
　　杭州采訪友人云浙江應解冬漕前奉諭旨仍照舊章解米至京通各倉交納所有辦理海運各員業由督糧道　芝巖觀　委定計同知莊殿華姚文桂桂運昌通判陳世澄鍾寳書崧耀陳榮甲大挑縣陳麗生　庭芬伍爕寅候補縣伍振鵬胡元溥郭潤畬吳寳鑑陳宗元邢延慶張兆鏞楊殿華費綏祖布理問姚天佑按經歴張錦文府經歴趙厚筠沈家敏郭士瑞鄭汝衡郝炳煒府照磨吳鑫祖傅文江汪植韋聨恩縣丞徐樹瑜左運鴻鄭慈榖金秉輝包廷燮王冕屈賡雲陳炳章李正華劉肇甲余家鼎歐陽綬蒯思曾胡家楫顔韜巡檢王家槐李華穠戴壽官典史巢汝楫以上均津通局府照磨朱瀛户部輕齎主簿陳廷華倉塲輕齎同知沈惟聰吳淸高通判彭麟保英濬正任湯溪縣顔鴻烈大挑縣黃爲熊候補縣程思詔董鳳來兼津通府經戴承緒府照磨陳承言縣丞黃兆蓉廷琳楊世富曾澐馬建勳巡檢潘運銓楊灝趙雲曹炳曾典史顔澤訓以上津滬局縣丞金嵩年封船 
[示期考試]  
　　京師訪事人云大學堂自創設以來瞬將開塾管理大臣孫爕臣協揆特頒示諭俾諸生咸知遵守其略云近日本學堂報考者已千餘人亟應考試以定去留查從前報考各員尙有缺少圖片印結履歴者限出示後十日内交到彚齊以便定期考試本學堂刊定學堂條規報考者各給一張預先觀覽如自度不能遵守條規卽著毋庸到學其情願到學者俟定期考試是日淸晨各自携帶筆硯來本學堂領卷局試本學堂業經備齊試卷不須花費分文倘有需索淮赴考者指名控告等因現已張貼通衢矣 
[演試雷船]  
　　厦門訪事友來函云上月十五日有英國魚雷船兩艘駛入厦門泊於島美海關前其船艙而約離水二尺餘洎泊定卽運動機關漸漸沈入海底僅見烟囱與桅杆逾時復浮起見者無不鼓掌稱奇 
[長安日近]  
　　京師訪事友人云十月十一日未申之交有扛夫十餘人舁一木箱高約八尺許箱面鐫字曰京都南海釋迦文佛一僧衣黃袈裟徒步前引後隨官兵二三十名由永定門大街迤北入正陽門聞箱内係此僧所獻玉佛一尊由火車　至馬家堡攺用夫役舁入内城尙未知供奉何處也○前門外廊房頭巷西首地勢低洼每値大雨時行積潦甚深車馬往來咸稱不便秋間經街道察院諭令近處鋪户量力輸捐集欵修理計共募成五六百金大半業已遵繳上月中旬忽由城憲傳諭各商領袖將前次已收之銀挨户歸還大約此舉又作罷論矣○董星五軍門所練甘軍自南苑操畢休息數日卽敬遵前旨盡赴山海關駐紥每日分撥兩營由南苑起程其駐紥城内之兵丁則於夜間出廣渠門陸續東行現已悉數開去軍門於某日陛辭請訓不日將率親軍出都矣 
[雲津寒雁]  
　　天津訪事人云煤油通行已久每年來貨不可以億萬箱計而尤以美孚字號爲多日前有某甲者禀請前任津海關道設立煤油官棧萃各號來油而徵其租値前關道憲以商情未恊未予施行現在美孚煤油公司執事人擬倣上海建造煤油池之例就唐沽購地鑿池爲𫏎油之用具禀該管領事商諸關道李少東觀察轉禀北洋大臣核奪現已委員前往查勘果否相宜想須俟禀覆核奪也○津鎭鐵路現亦� 
歸胡雲楣侍郎督辦並著江蘇候補道張觀察燕謀帮同辦理侍郎卸任順天府府尹後於上月二十五日至津假鐵路官局爲行轅津郡官塲以及車務中人均往迎迓如禮 
[雷峯夕照]  
　　杭州訪事友人云機匠陳某夙有劉盤龍癖邇者屢戰屢北典質一空某日思爲背城借一之舉向寡姊借得金約指一枚以作孤注不料貿然入局五木無靈頃刻間已爲他人所有因思賭貨纍纍無可歸償不得已遂萌短見潛服阿芙蓉膏回至姊家束手待斃姊見 
 
 

Page 3

 
 
其神色有異研詰再三始吐其實急命人舁至某處西醫院求救醫生察知中毒已深挽回無術旋卽殞命吁賭之爲害不亦烈乎○滿洲駐防兵丁向多以空屋賃人其中良莠不齊難保無匪徒混迹現届冬防嚴密之際杭州將軍濟留守特飭左右兩司協領督同各旗佐領淸查保甲凡非旗人而賃居旗人之屋者必須有切實保人方可否則限一月内槪令遷移各營門俱於每夜二砲前關閉不准擅開旗民有事出營須領照出籖無籖者責令盤查委員阻止倘有成羣結隊在外滋事等情立卽照例懲辦銷除檔册已於上月二十一日出示曉諭矣○浙省鹽法續志現需籌欵重修由世振之都轉委候補運副朱分轉總理其事已於上月二十二日開辦矣 
[四明山色]  
　　寗波訪事人云日前府尊程太守詳請學憲將府試日期攺遲至十一月二十六日兹奉學憲回札仍飭於十一月初六日開考不准攺遲○寗郡官粥廠仍循曩例於十一月初一日爲始在天寗寺中施放○上月二十八日提憲陳雲卿軍門會同道憲吳福茨觀察至大教塲操演各軍日晡而畢次日又至小教塲考騐各員弁步箭打靶等技擇其出衆者賞之○上月二十八日南鄉櫟社來一游方僧闖入某姓家中肆行刦掠某姓喚衆拘拿儈膂力過人衆非其敵正在喧閙間適勤縣捕役數人路過是處爰卽帮同拘獲在身畔搜出手槍一枝遂押解縣署禀請畢大令訊辦 
[山寺寒鐘]  
　　蘇州訪事友人云著名積竊王老么前在長江一帶迭次犯案當彥詠之太守綰鎭江府篆時以其怙惡不悛飭將髮辮剪去俾獲案後易於辨認上月某日蘇垣三板橋附近李公館　竊巨贓報經總捕同知劉少峯司馬飭捕嚴緝迨二十六日午後捕勇頭目孔老四在覓渡橋左近將王拘獲解回請究司馬研訊之下王供認在蘇犯案十餘起李公館一案則偕施楊二犯同謀得贓瓜分而散司馬卽飭孔督勇分投緝拿旋探悉施向在葑門内茅公館當長隨楊曾充靑陽地包探夥遂設法次第成禽並在茅公館内起出贓物若干解請司馬研鞫二犯皆直認不諱司馬飭各責藤條數百下釘上脚鐐發長洲縣署收禁候覆訊核奪○巨竊陳順金卽陳順卿在上海竊得巨贓匿跡蘇垣經總捕同知劉少峰司馬飭捕緝獲擬卽解申歸案訊辦聞陳竊籍隷金陵向在閶門一帶專藉娼賭爲生騙人財物不可以數計近忽攺而習探囊之術潛至上海竊得某洋行金銀表一百七十六枚金絲眼鏡六副金鋼鑽戒指六枚逃逸回蘇舟經葑門被蘇關查艙洋人察出陳佯作客商洋人將贓携去囑照數繳稅方可領回陳脫身後不敢往領僅將身畔所藏金表十餘枚變價花用是日正擬措資倩人輸稅適劉司馬飭勇拘拿提訊之下供認前情遂判令笞臀一千板鞭背四百下釘鐐收禁現已起解赴申矣 
[峯泖霜痕]  
　　松江訪事友人云西門内普照寺前徐姓小烟館主生有一子鍾愛異常某日忽有口操楚音之甲乙二人懷抱移時略餽糖果其子欣喜欲狂懷歸告母母不爲意也不料當晚子忽失所在蹤影杳然翌日偵騎四出仍無確耗未知一顆明珠尙能重還合浦否○阮和尙朱和尙二賊犯前因竊運郡城東北沿河石磡拘解華亭縣署由劉大令判責千板枷示署前閱數日朱竟乘人不備扭斷鎖練棄枷逃逸迨看役聞信邀衆追逐而鴻飛冥冥已無蹤影不得已回禀大令大令赫然震怒責令嚴爲跴緝務獲重懲○華亭兇棍陸升堂屢次解省翻供發回劉謙三大令因傳是案証人三寳及陸棍之姘婦王包氏到案研鞫暫發官媒看管迨上月二大八日飭提復訊向王包氏再三開導諭令直供勿得偏袒致干未便氏涕泗漣洏據實陳訴大令憫其女流飭卽交保開釋如須集訊再行傳案 
[開市有期]  
　　本邑英界大馬路菜市由工部局董公議集貲攺造務期大啓規模經之營之已經二載刻下將次落成椽柱窗檽均用鐵質四週圍以鐵欄上蓋玻璃屋頂日光照處明亮異常董事擇於是月二十日卽西歴一千八百九十九年正月一號開市先期諭令現在勞合路設攤之小販户人等咸於是日遷往新建菜市公平貿易深恐届時有爭奪攤基以致吵閙情事故已函致公廨請讞員鄭瀚生大令出示曉諭俾衆週知矣 
[颶風覆舟]  
　　前日午後新馬路裕豐米行雇某姓駁船裝載黃荳一百餘石駛至集水馬頭忽遇狂風波濤洶湧舟子挽舵不住以致隨風漂沒載沈載浮同時某船裝火油二百餘箱亦遭覆溺舟子雖經鄰船救起然貨物已盡付東流矣 
[禀請詣騐]  
　　昨日黃昏時二十二保三十九圖地保馬克勳投上海縣署報稱圖内有民人某甲被人在路上見財起意用刀戳斃求請詣騐並稱兇手兩名已經拘獲王大令據報後卽命預備尸塲明日往騐 
[捕頭秉公]  
　　有陳某者賃居法界成德里前晚一點鐘時西包探美特行經是處見後門外有火灰一堆恐貽後患急叩其門久之門内寂無應者迨繞至前門適陳啓户詢問西探見而大怒不問情由舉手摑其頰致陳所帶眼鏡墮地而碎陳妻某氏見夫受辱出與理論亦被掌頰數下頃刻間桃腮腫起燦若紅霞陳心有不甘翌日偕其妻投訴捕房捕頭立傳美特與陳對質以其雖屬留心公事不應違例毆人著罰銀二兩並陪還眼鏡陳夫婦稱謝而去 
[南市捕房紀事]  
　　小流氓謝小狗在船户張金華處爲夥日前竊取生源米行米四石賣與王家馬頭新興米行經生源行主控諸馬路工程局朱森庭明府提訊之下著張金華具限交謝究辦昨日張在浦東爛泥渡將謝尋獲扭至捕房由捕頭王榮培暫行管押候解請明府究辦○前日傍晚時某甲在新馬路浦畔大便二十號巡街捕見之拘解捕房由捕頭王榮培管押兩點鐘時然後麾之使去 
[法界捕房紀事]  
　　上期伶人陳桂堂遞禀公堂控英界某烟館主婦沈三姐將所得會洋九百元扣勒求提追給讞員朱森庭明府准詞出票昨已拘三姐到捕房捕頭暫准交保俟堂期傳案訊追○昨晨七點鐘時菜市街順興彈棉花店因煮早餐偶不經心致火星延及棉花霎時間烈烈轟轟幾兆焚如之禍幸鄰居聞警齊集帮同撲救得免成災事後捕頭知悉情形飭將店主傳案候解送公堂禀請究罰 
[望慰來蘇]  
　　朔風凛冽天氣嚴寒災民無食無衣瑟縮如蠶情殊可憫本館恊振所承甬北李萊山大善士惠書云本年十月初二日爲次女于歸之期承諸親友籠賜隆儀理當設筵欵待因急山左黃河爲災爰循去年長女出閣時筵資助振之例仍捐洋銀五十元爲諸君祈福又吳曾濤善士助淮徐振捐洋二十元又勉力子助山東振洋五十元又本邑大東門内　笠橋南首協元熟貨店主汪元澄私將新造房屋長柱鋸去以圖轉租取利自知理屈求免息訟自願罰洋二十元并稱嗣後萬泰　鋪遷移房主卽裝換統柱俾免禍患將洋移交前來俾充振欵又紹郡會稽嘯吟阮成齋善士交來厚康莊十一月十五日期票洋二百元捐助淮徐海一百元山東一百元囑爲分别彚解又定海王大善士鴻志祈病速愈在灶神前許願助來山東振洋二十元又福興潤信局交來裴毓麟堂拙棧助洋一百元又番禺補過子代募各户洋一百元以五十元助山東五十元助徐海又繩武堂劉善士助山東賑洋三十元又古越四微子節省歴年布衣貲助洋五十五元之數君者樂善爲懷好施不倦或沛廉泉或輸義粟或分酒漿之惠或節衣服之需開誠布公移緩就急生死人而肉白骨其感激詎可以言語形容耶拜領之餘謹代災黎九頓首以謝 
[徐海告災電]  
　　子萱小舫澄衷子英諸大善長均電求振想早垂鑒徐海地廣災重數百萬民啼飢號寒死亡流離賣妻鬻子無異昔時晉豫情形冬振接連春振至明年麥熟方有生機雖經截漕撫恤今冬一振尙不敷放來春萬不得活地方風氣强悍飢民迫爲盜賊勢必流毒蔓延大局尤爲可慮不得不大聲疾呼求速援手保全民命並再乞登報廣爲勸募多多益善霖叩 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[岸鹽暢銷]  
　　揚州訪事人云江甘五岸商人運售官鹽向於城内東門大街設東垣西門大街設西垣以便各鄉村鎭民人就近購買每年銷數以九十月爲最巨今歲菜市銷塲尤旺東垣勝於西垣每日自晨至暮購者蟻聚蜂屯各司事幾有應接不暇之勢垣内存鹽皆由卲伯總機裝運而來邇日河下鹽船彼來此往絡繹如梭說者謂似此溢額暢銷爲年來所罕覯云 
[南徐攬勝]  
　　鎭江訪事人云時届隆冬宵小叢集時出而爲害行人常鎭通海道長久山觀察患之特商之督標新兵營統帶吳養吾叅戎選派哨弁酌派勇丁會同水陸總巡周錦堂都戎及彈壓局委員李大令各帶差勇將洋馬路英法各教堂各國領事署洋人住宅隨時保護如有棍徒藉端滋擾卽由弁勇立拿送縣以憑嚴辦夜間行人往來租界中必須手持燈火遇有形跡可疑者盤詰明白方准放行似此嚴密巡防想匪人無從竊發矣○上月二十八日有某營勇丁在西門大街購魚漁人向換小錢以致互相爭論營勇自恃膂力肆意毆之漁人頭面受傷血流如注旁觀者咸抱不平欲與勇爲難幸營弁聞信立卽將勇拘回重責軍棍並插耳箭游行示衆於是衆怒始解○月前兩江總督劉峴帥電飭蘇松鎭總兵總統南洋兵輪船陳印波鎭軍旭至江寍籌商防務兹已事畢於二十八日乘龍驤兵艦道經京口下椗江中統領新湘全軍陳軍門以及江勝各營弁均詣舟次相晤鎭軍一一接見洎送别卽轉輪下駛逕赴江陰防次○京口旗員記名恊領延捷三叅戎凱於光緒十八年春授山西新平路叅將是年秋間由鎭江赴任數載以來訓練士卒綏靖地方軍民同深感戴迨本年秋間駐防病歿噩耗傳來家人深爲悼痛公子輩航海梯山奔赴任所扶柩回旗十月二十二日附某輪船抵鎭遵例入城治喪登岸時銜牌儀仗煊赫異常柩用龍頭槓舁以三十二人執紼相送者濟濟冠裳絡繹於道　 
[公廨停訊]  
　　昨爲法界公堂訊案之期緣西官别有要公飭丁咨照讞員朱森庭明府停訊兩期所有捕房各案統歸下禮拜二提集研訊 
[上海縣署瑣案]  
　　竊犯侯三和孫順祥行竊北河南路李公館中田單玉器旋由新閘辽防局勇拘獲吊到原賊解送保甲總巡局轉送到縣前晚縣主王大令委典史蔡季淸少尉到署研訊侯供松江婁縣人來申已三年今秋八月十四日在新閘顔寳記烟館内吸烟有王阿二者竊得一竹籃内儲玉器六件托小的售洋兩元至六月十四日砍傷捅夥一事亦係王阿二紏同小的所爲小的僅用刀背擊捕之足時有同伴名金生者奪刃猛砍致傷捕之肩背等處叩求恩盬孫供崇明縣人向習木匠與侯三和素不相識現方患病叩請開恩少尉詰以刺刀當票從何而來答稱刀係攻木所用當票由侯托小的變賣少尉以兩犯供詞狡展判責侯一百五十板孫掌頰二十下收入自新所再行訊辦○張長林挈妻陳氏投縣喊控被堂兄毆傷求恩察騐前晚王欣甫大令親自升堂提訊張供家住虹口頭壩祖遣田產數畝被堂兄名和尙者建造房屋盡行佔去向之計論反被毆傷張陳氏供亦相同王大令飭仵役騐得張右肋後有脚踢傷一處諭令退去自行延醫敷治候查明實情訊斷○南匯縣汪明府行文上海縣署内開上邑三林塘人王玉林等在南匯境内拒差行兇移請提究等因王大令隨卽飭差將王拘案詰究之下王供年三十七歲向在三林塘挑賣餛飩度日素來安分不敢胡爲前因某董事被小的斥駡以致挾嫌誣控求恩明察大令謂爾一面之詞難以憑信飭交差收管候備文解赴南匯縣歸案訊辦 
[上海巡局瑣案]  
　　前日午後鳳陽丐婦楊毛氏毛兪氏向江海南關南首公順衣莊行乞莊夥周雲祥予以一文錢麾之使去二婦肆意辱駕更將周扭至老白渡莊中人不得已報知十六鋪巡防中局局員潘仲泉二尹立飭勇甲前往將二婦一併拘案研訊之下判令各掌頰二十下并傳丐頭到案重責二百板諭以嗣後如再有人告發一經提案定不輕恕○十六鋪巡防南局委員鍾偉臣二尹之公館在南市生義弄前日不知因何失去白銅水烟袋一枝墨晶眼鏡一副覺察後查詢家丁均稱不知於是立傳汛捕兪德至案限令跴緝嗣在新馬頭南首晉興押鋪查見水烟袋惟眼鏡不知下落二尹卽飭協同地甲往各押店查甲帳簿以憑察閱○前日米販向沈德春在安康震泰元生等三錢莊支取銀票三紙計共銀一千兩連信寄往蘇州某姓家嗣在中途遺失經沈告知各莊主不料其票被郎家橋餅司某甲拾得十六鋪汛捕俞德知之遂將甲送至十六鋪巡防北局請楊聘侯二尹核奪○本邑城廂内外各處栅欄向由地方官於開辦冬防時傳諭栅夫每晚二鼓卽下鍵不得任意啓閉但典守者　或不能如令於是巡防局員每夜必親自巡查以昭謹愼前晚潘二尹督率勇丁查至郎家橋見栅門未閉傳喚逾時無人應各飭就栅栅内拘獲栅夫阿金笞責一百板以爲怠忽者戒 
[英界公堂瑣案]  
　　前者勝喴洋行失去銀對時表金鋼鑽石眼鏡等物知係陳仁卿所竊禀請讞員鄭瀚生大令派差協同包探秦少卿往蘇州關提並起到銀表六枚昨日解送公堂勝喴洋人投案請追餘贓陳與卿供稱銀表六枚確由小的竊取不敢抵賴至金鋼鑽石一千二百顆及眼鏡等物實不知如何失去叩求明察大令商之巴繙譯著仍交包探帶回查明實在情形定於下禮拜四復訊○包探顧阿六拘解謝雙喜到案禀稱此人本係流氓昨日攫取錢泰昌船局夥汪順昌之洋銀一圓五角飛奔逃逸經小的追獲爲特送案訊究汪順昌投案申訴前情謝供稱在汪處兠攬搭客汪欠小的工資因向索取並非刼奪求恩明鑒大令判令笞責二百板管押三月○前者包探沈生全疑吳仁林竊繩吳則控沈私刑敲打捕頭聞之卽飭包探費阿銀沈阿鶴查明復奪旋由兩探查得繩在三泰馬頭船中竊得今船已不知開往何處無從傳訊至私刑敲打之語亦係虚誣故於昨晨將吳解案請訊吳供　支吾一味狡賴大令怒其刁猾判責三百板管押三月○包探沈翠濤禀稱張再泉訛索李和尙洋銀十元李被逼難堪致欲吞烟自盡經小的查知拘送請究張供詞含混不肯吐實大令著查明復訊○姜得山攫取陳立山之風帽經包探陳金標拘獲昨晨送案請究陳立山投案請領失贓姜供係拾得不敢攫取叩求明察大令判令笞責二百板荷校一月○流氓王四寳前因向人訛詐經鄭大令訊懲遞籍今又潜來滬上由包探李星福查獲送案請究王供業已安分不敢爲非可否求恩免辦大令飭發回捕房管押六個月仍遞回寍波原籍○瞿永南竊取姚生法家棉被一條經包探張阿五緝獲人賊送案請訊姚生法投案申訴前情並請領贓瞿永南供因窮苦以致犯竊求開恩典大令判責二百板管押三月贓給還失主 
[美界捕房紀事]  
　　昨日粤婦楊關氏李陳氏等六人在虹口靑雲里某號房屋内因賭起釁一言不合大肆兇毆旋互扭至捕房聲訴捕頭詢悉情由念係女流姑從寛宥揮之使出不予深求○昨晨寗波小竊趙阿桂在公和祥碼頭竊得舊鐵若干磅肓荷而逸適爲某號印捕所見卽將人贓解入捕房押候解送英界公堂禀請究辦○昨午流氓吳阿明在北河南路攫取鄉婦某氏頭上簪珥適爲某包探所見拘入捕房押候解送公堂禀請懲辦 
 
 

Page 10

 
 
   
 
 

Page 11

 
 
   
 
 

Page 12

 
 
   
 
