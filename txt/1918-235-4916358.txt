# 1918 - 235 - 4916358

 

Page 1

 
 
   
 
 

Page 2

 
 
時評 
[再籌對付（冷）]  
　　張倪又將來津再籌對付主和派策然則主戰派又將得一後援矣 
　　夫南北之爭戰一爭戰也北方之和戰又一爭戰也南北爭戰之若何結局須視北方和戰爭戰之若何結局而後始可言及故今日北方和戰爭戰之劇烈其視南北爭戰也遠矣 
　　是故當今之時苟以息内爭以謀國家之説進者其去題也遠矣何則南北爭戰之内爭尚在其次尚無暇顧及况乎南北共有之國家耶 
[命令]  
　　八月二十九日大總统令四川廣東湖南江西四省經略使曹錕屯稱前第二十師師長范國璋剿匪出力迭著成效請予開復官勳以資策勵等語范國璋著開復陸軍中將並給還勳位勳章此令 
　　又令任命何佩容署湖北政務廳廳長此令 
　　又令内務總長錢能訓呈准綏遠都統蔡成勳電陳綏遠全區警務處處長兼署綏遠警察廳廳長李照岱因事辭職李照岱准免本職此令 
　　又令任命楊紹會署理綏遠全區警務處處長兼署綏遠警察廳廳長此令 
[專電]  
　　北京電今日安福部茶話會議决下月三日在太平湖開預選會四日正式選舉（三十日下午四鐘） 
　　北京電段以前敵變動决心下野盼選總统益切自云選出即退將有宣言表示志趣（三十日下午二鐘） 
　　北京電段今日並未赴府（三十日下午四鐘） 
　　北京電報載曹錕一號率隊南下不再來京故今日部派專員送大批餉械前往（三十日下午三鐘） 
　　天津電政府催曹九月一日出發以新成三旅隨行曹又請快鎗千桿（三十日下午四鐘） 
　　天津電經略使軍務處昨實行裁撤歸併保定（三十日下午四鐘） 
　　天津電張倪又擬來津籌對付主和派策曹又有與閻錫山聯合對張倪説（三十日下午四鐘） 
　　北京電政府今日接吳佩孚第四次主和電痛駁前日去電詞極堅决（三十日下午七鐘） 
　　北京電頃當局語人前敵已設 
 
 

Page 3

 
 
　法安撫馮張等不致再有通電（三十日下午三鐘） 
　　北京電皖倪督復段私電前敵事變咎在某方吾軍二千萬人必爲公後盾（三十日下午三鐘） 
　　北京電外傳童保暄將反攻漳州李督擬奔京請援但政府言李於二十七赴漳督師僅認平和失陷爲事實（三十日下午四鐘） 
　　北京電閩督電平和失陷密電本落敵手請補發（三十日下午三鐘） 
　　北京電政府飛電童保暄浮山駐軍萬勿撤回仍照原議合力進攻（三十日下午三鐘） 
　　北京電電令張敬堯力維湘局不得擅離（三十日下午四鐘） 
　　北京電參陸處電奉張督吳軍已撤速飭奉軍進抵湘南與張宗昌聯成一氣（三十日下午二鐘） 
　　北京電許蘭洲應召來京商援陜策一説與某問題有關（三十日下午二鐘） 
　　北京電奉張督三省巡閲使將發表（三十日下午三鐘） 
　　天津電吳光新赴保定晤曹商要事（三十日下午四鐘） 
　　天津電奉軍五百名由津開往臨城駐防（三十日下午四鐘） 
　　天津電曹省長昨宴日本駐津領事（三十日下午四鐘） 
　　北京電梁士詒等均主張緩舉副座正在接洽中（二十九日下午九鐘） 
　　北京電參院决議三十一日開兩院聯合會籌備選舉總統又修改選舉法案付審查並提議公函催朱啓钤到會（二十九日下午八鐘） 
　　北京電章使電告各國駐日使署武官頃在討論遠東將來問題極應加以注意（三十日下午二鐘） 
　　北京電中東路因警備權發生爭議美欲管理俄請收回駐哈各國外交官兩次協商未决（三十日下午二鐘） 
　　北京電哈爾濱電聞崴埠協約各領事及外交人員兩次會議東清路管理問題有擬回復霍爾瓦特管理時原狀之説（三十日下午四鐘） 
　　北京電到滿國軍爲避某軍衝突電准退回哈埠惟黑省軍隊已抵昂昂溪飭暫駐候令（三十日下午三鐘） 
　　北京電我赴崴軍以大谷大將令在雙城子候調至今不能赴海參崴（三十日下午七鐘） 
　　北京電參謀部擬設各省軍事調查專員（三十日下午三鐘） 
　　北京電林日使定九月四日出發回國昨赴府院辭行（三十日下午四鐘） 
　　北京電昨閣議正式决定派徐樹錚與齋藤中將會商實行軍事協定（三十日下午七鐘） 
　　北京電日人言外交圑將提出對於金劵之强硬抗議英美兩使主張尤力（二十九日下午九鐘） 
　　香港電吕公望偕陳肇英率浙兵一隊抵潮降南粤政府即派代表前往安撫粤水有漲無已民國四年之巨災恐將復見（二十九日下午五鐘） 
[外電]  
　　紐約電洛加爾斯電稱美墨邊界防兵因故啓釁遂相激戰美兵死傷頗多墨兵约死百人傷二百人（二十八日） 
　　華盛頓電戰時商業部因日本大使之請已許日魚二千噸入口蓋日使謂美國若全禁日魚入口則日本漁業家將爲窘苦不堪也（二十八日） 
　　華盛顿電豫料參院即將通過於戰爭期内禁止釀售酒品議案（二十八日） 
　　北京電今晨鬍匪在寛城子攔刦載客火車奪去中國旅客盧布票五萬枚車耽擱兩小時始克繼續前進（二十九日） 
　　北京電謝米諾夫昨佔據波齊亞車站過激黨向鄂嫩河退走將沿途之鐵路與河橋一律拆毁（二十九日） 
　　以上路透電 
　　北京電駐日章公使電請政府亦任大將或中將爲國防總司令庶不致落日本之後（三十日） 
　　北京電四國銀行圑因金劵條例向政府提出抗議後政府已於二十四日答覆銀行圑於中國之答覆認爲不能滿意與此事有關係之各國公使已决定向政府提出同一之抗議並議定由各國公使各自單獨提出此項抗議（三十日） 
　　北京電日本公使爲金劵條例於今日下午向外交部提出抗議英法美各國公使將於今明日中提出同一之抗議 
（三十日） 
　　北京電福建童葆暄部下之聯隊長張肇英投降南軍之事已證實　奪官職之命令兩三日内將發表（三十日） 
　　北京電段内閣昨日又接吳佩孚請先解决時局然後選舉總統之電此電係用西文且南京並不將此電收没因此現政府頗不滿意於李純之處置（三十日） 
　　東京電西伯利亞經濟援助委員會已將關於援助之大體方針議决其内容未發表（二十九日） 
　　東京電據日本外務省於二十八日接到駐瑞典日本公使所發之電報云在莫斯科之熊崎領事等現安然無恙留於彼得格勒特又云因駐瑞典之聯合國代表託瑞典政府典芬蘭政府交涉後芬蘭政府已允許在俄之聯合國領事經過芬蘭云（二十九日） 
　　以上東方通信社電 
　　東京電林公使决定待芳澤參事官歸任卽返國原因爲被西原龜三所中傷然總以一度召返以便諮詢借欵問題廣東軍政府承認問題等若立以此日爲更迭公使未免過早（三十日） 
　　東京電近來段政府每事皆嫌惡與日本協力即如共同出兵亦紛擾不絶尤以際茲南伐不能之時而有廣東承認問題對段方針有一變之兆林公使之召返問題於此點亦有意昧也（三十日） 
　　以上共同通信社電 
[戰電]  
　　倫敦電今晨海格上將報稱星期二日英軍佔據松末河南之伏科柯爾村及河北特羅萊叢林一大部分斯加泊河南岸之第一軍在亞拉·坎白萊路兩面之陣地益有進步河北有敵軍沿亞拉·杜愛鐵路猛力反攻英軍前鋒被迫退走數百碼至青山德軍舊戰濠以砲火擊退敵軍英軍在新貝爾康愛斯台萊路廣四英里之陣線得有進步今晚報稱澳軍在松末河南岸猛進敵軍刻於白里與貝朗勒二處松末河渡口奮死抵禦英軍佔據松末河北岸庫爾吕與哈爾特柯爾二村英軍於巴卜末與斯加泊河間終日攻擊在各地點得進步英軍逐漸包圍攻陷克羅瓦細萊村加拿大兵激戰終日後逐走數鞏固地點及重要戰濠之敵軍佔據村莊二所英軍陣綫已展至洛康北面（二十八日） 
　　巴黎電今日下午公報云法軍已佔據旭爾萊鎭今晚公報云法軍仍在進逼敵軍敵軍現沿三十基洛邁當之陣線急退法軍已抵自細桑柯爾至萊斯勒東之松末河左岸高地稍南之法軍已抵北運河之西岸法軍又佔據洛瓦容附近之村落四所（二十八日） 
　　華盛顿電美國陸軍參謀總長瑪區將軍宣稱西歐協約軍自七月一日至今共俘虜十一萬二千人獲大口徑之野戰砲一千三百尊今日法國公報所紀法軍之進步表明復於敵軍陣線關一凸隅敵軍陣線今已處於鉗牙中法軍已抵距松末河二英里之萊斯勒山谷英軍自星期六日起已破興登堡陣線廣三英里深一英里據陸軍部所接最近消息觀之協約軍之進步猶未停止英軍顯仍在佛蘭得斯前進法軍於星期二日在廣十英里之陣線前進二英里佔據羅瓦伊鎭此後又得鎭東之要地總之英軍自星期六日起於斯加泊河與松末河間亞爾貝爾東面山原受强悍之抗拒竭力進逼至星期二日已於坎白萊亞拉路深入五英里（二十八日） 
　　紐約電法軍已攻克旭爾萊鎭自昨日至今共得村落三十所（二十八日） 
　　巴黎電德政府爲西班牙哀的美敦書所逼而允以德船賠償潛艇所沉之西班牙船又俄國因協約國之輔助漸有復振之象此二事甚令德國輿情爲之不安日者殖民地大臣沙爾夫博士及巴登之美克斯親王演説語頗和平蓋冀與人接近而容德國居於列國圑也（二十八日） 
要聞一 
[電報戰爭之電報]  
　　吳佩孚宥電萬急北京大總統鈞鑒徐菊老王聘老各部總長姜都統曹經略使各督軍龍華盧護軍使均鑒統密師長馬日請全國罷戰通電計逹鈞覽旋奉國務總理復　大致謂此項提議應由各勳望發起師長職卑無發言權窺其意見似可轉　當不避忌再進忠言其文曰北京國務總理鈞鑒統密敬電奉悉然有不能已於言者嘗聞天子有爭臣七人雖無道不失其天下諸候有爭臣五人雖無道不失其國大夫有爭臣三人雖無道不失　家士有爭友則身不離於令名父有爭子則身不陷於不義我師爲内閣首領上大夫也爭臣爭友有幾人乎學生不認見中國淪亡用敢執爭子之義爲我師苦口陳之鈞電云軍人應盡服從天職以馭下等語學生直接服從者曹經略使間接服從者陸海軍大元帥大元帥希望和平通國皆知經略使在漢表示和平學生即根據實行謹守服從無以過之况軍不可從中御古有明訓故孫子曰將在外君命有所不受周亞夫屯軍細柳軍中聞將軍命不知有天子詔此學生之所以馭下也且審度時勢苟利國家何不可爲學生此舉乃倣效我師在孝感時通電共和之宣布也實係由我師教育而來並非額外生枝鈞電又云責任内閣係鞏固國家之中樞政令所自出等語查民國約法宣戰媾和許大總統以特權未闻以此種特權許内閣也况今日之内閣即昔日之宰輔宰輔者世運之隆替國統之樞紐也曰内閣曰丞相名殊義一其責任宰輔朝野上下之權衡以輔左右出入之政也天生元首以統萬民不鶩虚名畫一而繫天下安危操邦國存亡者實責在宰輔一人元首而不仁則可驅爲湯武元首而仁則可希乎堯舜是世無不仁亂政之元首而有不仁危國之宰輔也中華自開闢畫野成州由部落組織國統主其政者揖讓家傳繼繼承承莫不欣登熙皥雖有桀紂之虐幽厲之暴齊泯之殘哀獻之懦　愍　愚唐昭之黯其心未必厭治喜亂也然逢惡在側心非莫格易鹿爲馬鼓惑莫逹不桀紂而桀紂不幽厲而幽厲不齊湣而齊湣不哀獻而哀獻不晋愍而晋愍不唐昭而唐昭其所以使之導之者宰　也或謂元首有統一之權神器所在魁禍莫移彼宰輔何能傾其統一哉殊不知宰輔總百官之政元首之口舌也一旦喉關固閉言路弗通則國情無所達好僞者流自多粉飾或假征伐而開邊鄰之　或假賦税而困民生之財或去賢進讒而樹黨幟或罷將黜　而削封疆權威傾國千鈞難舉挾令自尊一毛莫拔以致内怨外怒羽檄交馳會孟津叩函谷禹鼎湯盤擁戴劉姓亂政危民喪失統業是元首乎是宰輔乎此責任内閣應行引爲戒者也宰輔果抒一己之忠負有爲之志言重於國行重於民和鄰弭兵遠奸任能不以私廢公不以親廢法厚民生勤國計而統業無怠故太甲不亡商成王不亂政吕后不斬漢武氏不絶唐其不亡不亂不斬不絶者伊尹也周公也朱虚侯也狄梁公也此責任内閣應身體力行者也否則宰輔假人之國奪人之祀而秦而漢而魏而晋而唐而宋其惟趙高乎新莽曹操乎司馬宋武乎揚盧田朱秦檜乎責任内閣如此其居心尚堪問乎鈞電又云陰使反對干犯紀綱春秋誅心等語按春秋遵王大一統也陪臣執國命春秋所貶也今元首之憂内閣之辱也乃津議陽爲推馮舉徐陰貫倒閣復辟干犯綱莫此爲甚蠻軍滿布畿輔雷震春張鎭芳萬繩栻胡嗣瑗等遁跡津門與奉督秘密連繫可爲明證其預定期限擬俟南北兩軍在前線戰鬭最烈時也萬一禍起蕭牆我師雖欲討逆將用何種軍隊彼時共和破壞統一毁裂誰被惡名援照春秋書法罪在責任内閣也學生請通電罷戰乃思患預防爲元首爲内閣即所以爲國家謀共和統一也語云　藥苦口利於病忠言逆耳利於行凡茲所陳言雖操率實具有良藥苦口之效深望我師改弦易轍慫恿極峯速頒罷戰明令以息内爭以禦外侮以厚民生以延國脈則我師統之能力即民國不世之隆勛時諸永久無斁臨電不勝怵惶冒昧之至謹禀覆學生吳佩孚叩宥等語伏維我經略使與諸公大老俱係總理多年至交無語不談懇請執諍友之我力爲斡旋以期大總統速頒罷戰明令國家率甚生民幸甚臨電不勝叩將師長吳佩孚叩宥印 
　　張敬堯感電（上略）師長干權中央威信掃地軍心解體縱戰亦難致勝敬堯奉職無狀仍懇立予罷免（下略） 
　　張宗昌感電（上略）吳師長馬敬兩電後湘東各軍改攻爲守南軍遵此宗旨確未進攻經吳趙兩師長議定雙方無期間之停戰靜候中央電令再定行止（下略） 
　　倪嗣冲感電（上略）西南擾攘託名護法實則蓄志破壞以遂其吞併之私圖司馬之心路人皆見元首智周萬彚早已　燭無遺代行職權之初正西南倡亂之始毅然征討固無絲毫　躇嗣以奸人挑撥府院參商而王范兩師適其時相繼奔潰長江震動國本動摇於是内閣改組布告息爭當是時也合肥徑退職元首力主和平西南苟有一線愛國之誠宜可釋戈羅拜就我範圍乃譚浩明等悍然不顧進陷岳州復勾結黎天才王天縱石星川擾我荆襄窺我武漢其時全國心理皆曉然於和議之難以倖成元首亦翻然變計明令討伐芝揆再起亦係秉承方略　揮而廣大之迄至今日未聞變易至元首文電不過述希望和平之初心豈謂狃於和平置國家存亡於不顧此嗣冲所欲商榷者一也當長岳失陷荆襄反側之時國家之危有如纍卵我北系軍人亦幾奄奄待斃供人宰割此誠盡汲東海不足以滌其恥辱者　麾下當此之時髮指眥裂請纓闕下提一旅之師建斾　下首摧　樊繼下長岳轉戰千里至於衡陽猶復賈其餘勇略　祁之地解攸安之圍功在當時名埀後世凡同袍澤景仰不遑抑以麾下年富才長所希望於將來以發揚我北洋軍人事業正未有艾也近來稍涉停頓謡諑紛來竊謂兵士疲勞宜資休養秋高氣爽當必繼續進行若遽主持和議請予撤回懈我軍心長彼驕氣去歳長岳失陷之劇勢必復演於今日不惟麾下百戰勳名盡付流水則前此擲千萬人之性命糜數千萬之軍餉所以爭此尺寸之地者不幾爲多事耶麾下其何以自解耶夫兵兇戰危古有　訓果使和平可致斷無喪心病狂主持征戰之人第南人狡詐是其專長我退彼進必使我北系軍人絶無立足之地皮去毛將焉附巢破卵於何完正恐失足一朝貽害千古此嗣冲之所欲商榷者又一也對外之説固志士之熱心尤軍人之天職第我國對外之困難實由於内部之分裂不求統一斷無能以對外之理現在廣州僞政府業已成立對外宣言業經廣布分裂之象無可　言敵勢鴟張有加無已若非我北系軍人面縛歸降恐和議萬無倖成之望即使下心低首委曲求全然試問旣和以後西南各省能否裁兵能否解欵現在財政枯竭幾於不名一錢軍政各費全恃借債爲生夫各國之所以貸我巨欵者以冀我中央政府爲能統一西南有整理財政之一日耳若議和以後依然有南北對峙之勢誰敢再投鉅資擲諸虚牝則我北洋軍隊已難自圖生存尚何對外之可言也　嗣冲之所欲商榷者又一也抑嗣冲更有進者長江三督曁某系某系之名詞皆彼黨報紙所製造冀倖挑撥離間以遂其以北制北之陰謀我北系軍人同一圑體豈可墮彼詭計畛域自分秀山秀峯子春三帥愛羣愛國素所欽遲其對於中央如有嘉謨嘉猷固不妨因時獻替又何至脱離政府與西南携手同行乎竊願我北系軍人爲之三思者也嗣冲日前就醫津門與曹宣撫使晤商大計仲帥意在削平禍亂力求統一宗旨堅定始終不渝至政治潮流相戒不入漩渦近日連接電知已行抵保陽率軍南下竊願麾下激勵將士勇猛進行圖未竟之功奠國家於磐石不惟我北系軍人與有光榮社稷人民實利賴之（後略） 
　　馮玉祥宥電（上略）頃讀敬日通電请撤隊北回休養餘力以備對外敬聆一是惟竊以爲當此之際無論和戰均宜聽之中央且我北方將領必須一致通電稿關係甚大似宜先互商妥洽不可即行入名致滋誤會稍一不愼爲敵所乘於大局有害且自相分裂誠恐彼此不保竊期期以爲不可榮辱與共敢佈愚忱（下略） 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[金劵與贸易公司]  
　　二十九日路透社電京電云聞日人某公司昨已與陸軍　簽定日洋三千五百萬元之借欵合同實收九五年息七釐可以中國三年期金券償釐其他條件與一九一八年一月二十日軍械借欵合同適同衆信政府將以所得之欵用爲　費今借欵之一部份已交付矣政府尚有一種營利計畫在進行中共範圍之廣大爲前此所未有而其條例則已見於八月二十八日政府公報組織所謂中華贸易公司有辦理須經政府許可各種出口入口贸易之專權凡鐵路材料銅鐵米糧軍械彈藥船隻及政府不許他人運入或輸出之貨物該公司均有權經營之政府又頒布禁止銀銅出口之條例驟觀之似因大批銀銅由滿洲輸往日本之故但贸易公司之組織已使此項禁令另有見解矣此種野心奢望之經營已引起許多議論據識者云姑不論此公司有無日人性質與否然此辦法殊碍及外人照約應享之權利據一般人言該公司全係日人資本華人所得股份僅十分之四查其條例内有惟中國人民始許爲公司股東一條第此辦法係出於西原之意此所謂欲蓋彌彰也 
　　附農財兩部呈設中華贸易公司文如下爲會擬中華贸易股分有限公司章程恭呈仰乞鈞鑒事查金幣條例業於本月十日奉教令公布在案竊惟此項金幣發行伊始欲策推行之盡利貴有運　之　關此贸易公司應設之理由一也吾内外贸易權漸外移輸入超過虧損日巨誠宜自設機關獎勵輸出以謀挽救此贸易公司應之理由二也文烈汝霖職責所在計不容緩用特會同商擬中華贸易股分有限公司章程茲謹就其中重要條項爲我大總統　縷　之一該公司係由政府特許設立所有股東自應以中國人民爲限故本章程特爲明定並純用記名股票以示限制一該公司股本均收金元所有出入欵項亦應以金幣結算爲原則且支店分所遍設於全國重要商埠則金劵流　之數量與區域自必日加推廣一該公司辦理各項貨品之進出口貿易創立之初經營匪易自應由政府准予各項獎勵之資提倡惟按照成規須經該管官署特許或特准者仍令該公司分别呈請以符定章一獎勵國貨當務所亟徒以政府未加注意遂成空談故本章程規定由政府指明種類詳定辦法責成該公司極力增進輸出以期實行一辦事人員理宜久任故本章和除董監事任期准照現行公司條例規定外其擔任經理一切事務之總理一員任期定爲五年以策成效一本章程附則規定該公司創辦事務責成中國交通兩銀行分派專員並由農商財政兩部派員組織創辦委員會協同辦理俟創辦事竣將一切事務移交該公司董事及總理接收此係倣照各國創設特種銀行及公司辦法尚屬妥協以上各項文烈汝霖往復商議意見相同謹擬具該公司章程十八條繕呈鈞核俟奉令批准即由部分行遵照辦理所有會擬中華貿易股分有限公司章程緣由是否有當理合呈請鈞鑒訓示施行謹呈 
　　中華貿易公司章程第一條本公司定名爲中華貿易股分有限公司所有股東責任均爲有限第二條本公司股本定爲金元五百萬元分作五千股每股金元一千元第一次繳股每股先收四分之一即金元二百五十元第三條本公司股分第一次繳股收足四分之一時即開始營業第四條本公司股東限於中華民國人民所有股票槪用記名式第五條本公司以直接辦理各種原料品製造品與其他貨品之進出口貿易及代理政府公司商店個人進出口貨品之買賣爲營業範圍爲經營上項必要之附帶事業本公司亦得經董事會之議决辦理之第六條本公司得呈請政府准予下列各項獎勵以爲對外貿易之提倡（甲）經政府特許始可輸出或輸入各物品得特許本公司輸出或輸入（乙）政府及所　機關之各種用品本公司得政府及所屬機關之許可時可訂立合同爲其特許代理人專歸本公司代爲購買經理（丙）由國内輸出之各種原料品製造品輸入之原料機器及其他特種物品經政府特准者交通部得按其應繳國有運輸機關之運費數目酌定補助金額以獎勵之第七條政府認爲應提倡之國貨得指明種類詳定辦法責成本公司極力增進輸出爲應盡之責任第八條本公司應設總店於北京並於國内國外之重要商埠酌設支店及分所並得委託他公司商店或個人爲代理所第九條本公司應由股東就五十股以上之股東中選舉五人爲董事由三十股以上之股東中選舉二人爲監事董事任期三年監事任期一年並得連舉連任第十條本公司設總理一人由董事會選聘之任期五年又協理一人由總理聘任之但須得其他董事之同意第十一條本公司總店之營業會計二科主任由總理派以之但營業科主任得由協理兼充第十二條本公司及店及分所應各設店長所長由總理派充之本公司之代理　由總理委託之　第十三條本公司每年開股東總會一次以推舉董事監事並由總理報告帳目及營業情形附則第十四條本公司所　創辦事務應由中國交通兩銀行設立創辦委員會會同財政部農商部所派創辦委員辦理前項創辦委員會由財政部農商部　揮監督之第十五條創辦委員按照本章程擬定細章呈請財政農商兩部核准後即行募集股本第十六條創辦委員照章收足第一次股欵時即行召集創立總會第十七條創立總會終了後創辦委員即將所有事務移交本公司董事及總理董事及總理應卽呈請農商部註册第十八條本章程自批准日施行 
[北滿軍事要聞]  
　　指示軍令機關海參崴林代將連電報告崴埠情形及聯軍攻擊情勢政府復電略謂聯軍向伊馬河開始總攻擊我國屬在同情自宜一致動作京部馬隊砲隊業於養日出發馳赴前敵崴埠國軍集合後均歸日將大谷指揮嗣後軍事進行計畫即逕向雙城子宋支隊長接洽較爲捷利 
　　鮑黑督抵省鮑督軍與張奉督由津同車出關於二十七夜過奉來電云是夜即轉車赴吉俟將在京所擬國防辦法面商孟督後卽星夜馳回本省嗣聞鮑督已於二十八日晚馳抵齊齊哈爾云 
　　黑省國防計劃之主張黑督署迭電請示國防大計感日來電對於政府所定國防計畫頗多商榷並陳述聯軍旣已開始攻擊滿里形勢益屬重大務请迅撥國防軍隊急進阿穆爾省方爲上策否則增加兵力集合黑滿防遏黨竄亦屬中策仍乞政府速籌佇候訓示 
　　巴英額告急黑河方面德奥俘麕集二十八日黑河鎭守使巴英客有急電到京内稱敵俘集合邉境黑河兵力不足前請省城派兵省署復稱兵力不敷分布無可派遣應請中央即速設法云云院中尚未復電 
　　吉黑軍用電線吉黑兩督請在哈爾演滿洲里之間中東沿路電桿上掛用電線電話一事已經交通部派工程師宋根壽前往察看現已察看完竣所有線料即由别處暫行購撥此項工價運費約須規洋四五萬元交部已請由財部撥欵以便動工矣 
　　奉督署援黑會議奉天督軍張作霖與鮑督由津同車返瀋陽電京報告回任情形並云到奉後即在軍署召集三省軍務各要入開援黑軍事會議 
　　協商國將開會議協商公使於林公使回國前將開一重要會議其内容雖未探悉似與西伯利亞問題大有關聯其會議頗爲重要 
[邊警彚聞]  
　　黑河形勢漸緊鮑督電政府稱黑河對岸敵勢甚衆應即預防請增派軍隊二十七日又有急電來京稱黑河對岸過激派已有蠢動之勢省中無兵可派務請中央迅速设法 
　　哥蕯克軍之要求鮑貴卿昨日轉來黑省電謂阿穆爾哥薩克軍派代表來省要求二事第一請發還黑河扣械第二請給護照轉運軍裝鎗械酌量再四發還軍械事當經拒絶僅允給照放行鎗械並要求俄領出而擔保約定運到後交道署保存俄領已允照辦謹聞云云但政府方面以我國赴崴軍隊業已加入協約日内實行總攻擊對於舊黨應稍變原定計劃特電吉黑兩督略謂現時抵禦激黨業已開始動作此後對待舊黨之態度應相機應付不必拘定原定計劃致生種種誤會云云 
　　增兵蒙邊之進行政府現决意以四個混成旅兵力派駐庫倫恰克圖烏里雅蘇台等地其抽派軍隊方法除再由熱察綏三區增派一旅外餘則由奉省抽派察區都統田中玉當經遵飭派定高圑酌帶兩營前往於二十一日自察開拔政府旋以該區僅撥兩營於二十四號續電前往商加田都统得電後於二十七日覆電到京謂察區防務正急無可抽調祈由中央另籌進庫隊伍免致貽誤至高圑本有三營現往庫兩營其餘一營若令其一併赴庫亦可濟急至綏區方面政府派定十三師第五十圑全部日内由綏遠起程參陸處已電知該圑預備客 
　　陳毅之屯墾計劃駐庫辦事大員陳毅日昨有長電分呈府院係請在庫　募練隊伍將各旗舊有軍隊從新改編有事時可以禦侮無事時則從事屯墾即師古時寓兵於農之制利　固邊無逾於此惟須中央當年籌撥鉅欵一次以後即可由屯墾餘利自養一勞永逸可除五弊而興十利等語國務院已編入議案日内卽將提　閣議 
　　唐努烏梁海各旗之内　近因俄國内亂外蒙因受俄國官吏之横征暴歛頗與我國親密庫倫辦事長官　毅來電謂據烏里雅蘇台佐理員電稱據唐努烏梁海貝子旗總管巴彦巴爾電稱自俄新黨將俄舊黨驅除後本旗業與俄黨訂章十二條准予各旗目主並由俄黨將前此奪去前清發給印信發還本旗全體情願歸順中國照舊納貢請派員前來保護等語除電飭嗣查員詳細查擾外特先電聞 
　　俄民逃入新境新疆方面因俄國騷亂未止現仍多事楊增新來電謂伊犁現逃來俄民五萬人現仍有陸續來者誠恐釀成事端業經與新疆交涉員设法送回而該俄民等誓死不從只得再爲安置特先電聞 
　　羅桑電告起程勘界蒙藏院日前商准國務院電派西藏唐古忒永慕寺大喇嘛羅桑就近勘察川藏界務國務院曾已去電二十七日政府接到羅桑文日來電内稱業已起程前往勘測一切矣 
[日報徵發華人充夫役説]  
　　八月三十一日上海日日新聞 
　　俄國於西比利亞向以防止本國移民之失敗又爲政治上將來之顧慮故杜絶他國之移民迄今不許華人自由移入也然上年由蒙古方面越國境而西入貝加爾地方散布各處之華人約有八萬人黑龍江地方（指俄境之阿穆爾省等處非我黑省也）曾爲中國屬地又爲交通較便之東方之一隅其華人數之更多可知但無確實之統計耳據一千九百零九年俄政府之統計東部西比利亞之華人约二十萬海參崴則華人佔總數之半據一千九百十四年中國政府所發表華人之在西比利亞者三十七萬人雖不中不遠矣今華人所活躍之東海濱阿穆爾兩省總人口八十六萬中俄國移民約十九萬而中國移民實有二十八九萬之多且能互相圑結以其勢力壓倒土民如運搬建築路工等勞力之事皆爲其專築彼等大率爲山東及東三省人而山東人由烟台附船航海至海參崴上陸者爲尤多旣有此許多之華人在西比利亞我派遣運恰好募集人夫大可根據中日軍事協約以徵發之也 
[國務院之招待議員會]  
　　閣員全體於昨日下午一點在國務院含薰館招待兩院全體議員段總理於十二點三刻首先蒞止各部總長先後到齊僅外交部由陳次長代表出席議員到者計共四百十餘人一點三刻入座首由叚總理代表閣員致歡迎詞云今日同人等開歡迎會公讌參衆兩院議員諸君子法治國家國會久不成立同人等對外固無以解釋更無以慰海内億兆喁喁之意故力促各省辦理選舉事畢諸君人都整而且速已慰人民之望選出兩院議長固皆一時之望不終朝而竣事兩院幾能一致殊令人喜之不盡以選舉議長徵之將來選舉元首必經濟宏通老成碩望制定憲法必通合輿情萬年不敝不但使天下人歌頌之即後世料將歌頌之是以爲國家賀亦爲諸君子祝也云云次由梁議長代表兩院議員致答詞云士詒謹代表兩院全體恭致答詞今日承國務員全體之欵待俾敝院同人得與行政各省長共話一堂同人等不勝榮幸之至自孟德斯鳩三權鼎立之説倡美法兩國首先實行而近日立憲各國接踵相傚今之號稱憲政圑者無論其爲君主爲共和莫不依此原則吾國自有清鼎革之後改國體爲共和自應三權鼎立之政無俟論議惟士詒欲一言者近人每將三權鼎立解作立法行政司法三者之絶不相關此實大謬之論觀於各國憲政國務員能提案於國會而内閣恒以國會頭數爲基礎可知行政立法之關係爲交互的聯絡的而非分離的矣吾國憲政經驗之時日尚淺尤宜行政立法兩機關互相了解士詒竊願以今日之會爲始基向後彼此披瀝誠意共謀國家國民之福利至於選舉總統問题兩院已在進行之中務求徵集公意擇定最適當之時期早行選出以安民心而弭爭亂憲法爲一國政治之基礎尤宜早日制定俾政府有所遵依敝院同人當迅速議制以副國民喁喁望治之心也謹答數　以表謝意梁議長答詞畢王請長起立謂今日天晴氣爽行政立法兩界人物羣聚一堂乃未有之盛會謹舉杯祝國家萬歳云云詞極簡單演説畢用酒點二時三刻散 
[外交要聞]  
　　捷克軍專使來謝出兵外交界消息俄國捷克軍派赴日本之專使陸軍上尉斯巴羅克已由日本起程經過朝鮮來華係專向我國政府道謝出兵外交部得信後已轉知陸軍届期招待矣日使對　開放米禁之道謝駐京日使林權　　其本國政府訓令以日本米荒邀求中政府開放米禁已承中政府允許　荒　隣殊爲可感　電令林權助公使代表向我政府致謝二十七日林公使已備文表示謝意矣 
　　外交圑關於金券之第　勸告政府於施行金幣券業已暫行停頓　又得某使館確訊外交圑（僅四國署名）以第一次勸告我政府未收良　結　故擬日内再提出第二次勸告書 
[京聞紀要]  
　　吳光新來京之原因北京消息云吳光新此次　然來京外間多莫知其故茲經詳細調查吳初無北上之只　宜到漢與　鄂督接洽軍事惟前曾派員京向政府索欵六十萬元索子彈三百萬粒遲之旣久毫未領回前方軍事緊急待欵　甚切非親身來京不可事前並未通知即於二十五日由漢乘車北上車過許州之時始發電報告政府故其來京之　預知者甚少到京之夕即謁見段總理二十七日早晨晋謁總統垂詢鄂西防情歷五十分鐘之久退出後四處拜訪頗爲忙碌吳謁段時力保第八師師長王汝賢防匪有功請爲開復原官段頗首肯按吳與叚之關係更非他人可比當此段派吃緊關頭來京其原因恐不如是之簡單也 
　　電阻吉督來京吉林督軍孟恩遠前經電呈請來京皖接電後以目下邊防正在多事軍民長官自應注意邊陲萬不可輕離職守該督如有必須待商之件不妨派員來京向政府籌議决不可率爾離吉遺误邊圉業有此項去電阻止矣 
　　朱啓鈐尚無就職之表示朱桂莘自當選參議院副議長後避居津門安福部屢次派員赴津勸駕朱迄未有就職之表示某報載有朱擬日内入京就職并先派其公子綸進京之説朱綸係朱家寳之子人所共知足見此説之不足辯聞朱以各方面敦促之殷確擬日内進京一行但就任副議長與否目下尚無明白之表示耳 
　　張勳特赦問題叚總理對奉督許允設法特赦張勳　政府現已擬具此項特赦手續尚須將張勳發往前敵效力一次俟其照例立功以便完全取消　罪并聞要人中有多數主張發往蒙邊者惟尚未確定耳 
[二十七日之府院情形]  
　　總統於二十七日上午九時到辦公室僅閲各省來電數通十時後即進内宅午後並未至辦公室海軍劉總長將往報告閣議時忽接府電阻止故未進府謁見究因何事局外人不易深悉惟聞府中情形倍極蕭閒國務院方面是日會議段總理首先　院時在上午九點二十分左右各國務員除陸外交總長仍由陳次長代理朱司法總長因故缺席曹交通兼財政　長有　遲到外其餘則於上午十時半左右先後到齊即於十一時許開議本日議案（一）爲清華學校留美優等畢業回國學生應訂待遇辦法案經衆討論一過即行可决仍交回教育部考核辦理（一）爲第二十師師長范國璋開去處分案經衆參酌近日勦匪功績及各方意思討論結果决定日内請元首以明令發表開復其原有官　（一）　項緊要借欵案似有討論而無結果（一）命官吏案較在日爲多均經照例通過（一）參陸處報告聯軍向呢嗎口　攻擊及滿站司令編組之結果　續派軍隊前往其詳細計畫未便宣洩（一）海參威開戰後維護華僑辦法案决定先行電令該管長官　約辦理至較普通案件尚有擱而未及　者將宣告散會時曾傳觀前敵有邊防要電數道散會時约下午一點三十餘分倒由海軍劉總長入府面呈惟並未入府云 
[舊國會紀事與宣言]  
　　二十日衆議員開會出席議員三百零四人新到議員三十八人簽定席次後主席提議此次開會應否爲臨時會或爲繼續第二期常會褚輔成主張爲第二會期臨時會陳家鼎主張爲民國七年臨時會胡祖舜主張爲第一次臨時會張知競主張爲特别臨時會付表决贊成褚議者一百六十八人多數可决主席報告此案應移參院主席報告照議事日程議省議會暫行組織法第三條解釋案請提議人褚輔成説明理由褚君發言畢易　乾以此係法律案無公布機關不生效力應先付審查俟行政各機關成立報告大會議决移交公布又臨時動議主張以後但開憲法審議會不開常會曹振　登台發言主張不付審查議决後由議長答覆各省法律上不生效力事實上可生效力俟行政機關成立再移公布汪彭年主張改談話會議决公布手續方提出大會主席付表决少數起立否决林伯和贊成褚議張知競發言對於褚議加以修正吕復请付審查衆贊成可决主席提出易次乾臨時動議褚輔成發言憲法會議係兩院共同組織請開兩院聯合會討論付表决衆贊成褚議主席提出張于　　請出席應否許可唐　　登台说明張于灣議員資格存在理由應許可出席付表决多數贊成主席宣告議事已畢另開談話會五時半始散會 
國會宣言自兩院聯合會通過後業已發表題曰中華民國國會宣言文曰民國成立政變迭起而以今次之變爲尤烈始則由於一二民賊憑　武力破壞國家已成之法律繼乃喪權　國屠　同胞假外力以求一逞雖犧牲國家亦所不惜曩者帝制之　復辟之亂罪在叛國固已赦而今日實行武力專制之非法政府則更一意賣國以遂逆謀其罪旣浮於毁法而爲禍馴至亡國此則一年以還之政變吾國人所爲痛心疾首者也中華民國由於中華人民所組織其組織之根本信條載在約法者一曰中華民國之憲法由國會制定二曰憲法未制定以前臨時約法之效力與憲法等自其後者言之則孰敢毁棄約法者孰爲人民之公敵自其前者言之則憲法一日不定國本一日不固國會成立以來兩院議員固嘗竭忠効愚從事制憲乃者民國二年憲法草　甫經告成而國會頓遭非法之解散民國六年憲法會議二讀將終而國會又遭非法之解散倒行逆施孰法亂政莫茲爲甚民主權機關如憲法會議總統選舉會行至隨民國議會同歸消滅所謂民國直將陷於無法律政府之險地此而容忍共和寗存是以我海軍與西南各省憤興護法之師國會本其集會自由之天職同時開非常會議於廣州組織中華民國軍政府以統一義的號召全國職權所寄載在大綱大義昭然揭於天下凡我國民當予贊助今者兩院議員依法臨時集會於廣州凡職權所在國本所關若憲法會議之繼續總統選舉會之組織固當勉盡職責次第進行惟際此存亡絶續之交尤當求撥亂反正之道爰於民國七年八月十九日兩院會合開會本民意之總積爲左列之决議一中華民國大總統之職權未能依法行使以前非法政府所公布之僞法律及其所發布關於抵抗護法行爲之僞命令絶對不生效力一非法政府所締結之條約契约及其所發布之公債　照約法應由國會議决或同意者在未經議决或同意以前不得認爲有效右方陳義誓在回復約法以鞏固共和之基礎制定憲法完成民國之組織選舉總統以保持民國之統一於毁法賣國之民賊則决與國人以共棄於親善之友邦則期其予誠之援助本全國一致之心理爲主持正誼之宣言於赫民靈義彰天壤布告中外咸使聞知中華民國七年八月十九日宣布 
[西南軍府各部組織紀]  
　　西南軍政府開第一次政務會議後即發軍府第一次通電云軍政府政務會議業於八月五日報告成立依照組織大綱第五　之規定春煊兼内政廷芳兼外交葆懌兼海軍又依照大綱第六條之規定由政務會議特任榮新爲陸軍部長奉陸總裁託代行職權烈鈞爲　謀部長奉唐總裁委託代行職權八月十八日開第一次政　會議議决政務會議條例及政務會議内部附屬機　條例原文另達本日開第二次會議議决各部通　原文另逹推春煊爲主席任命章士釗爲秘書廳長伍朝樞爲總務廳長春煊廷芳已遷入軍府辦公特此奉聞政務會議皓印 
　　八月二十二日午後軍政府緣有重要政務解决特舉行第二次會　岑伍林三總裁曁唐陸兩總裁之代表及秘書廳長章士釗總務廳長伍朝樞等要人均躬親列席是日所議者悉屬應付時局大略以故關防殊嚴並議及前軍政府用過欵項要求承認一事直至五時方宣告散會又聞是日會議岑總裁主席伍林總裁及莫李兩部長　列席已特任伍朝樞（廣東）爲外交部次　冷遹（江蘇）爲内政部次長湯廷光（廣東）爲海軍部次長　虎（廣西）爲陸軍部次長方聲濤（福建）爲參謀部次長此外任命湯　林森褚輔成彭允彞魯彦趙世鈺等六人爲軍政府參并任命王有蘭俞鳳韶金兆　歐陽振聲李述膺等五人爲　政　秘書以上十一人皆兩院議員 
　　軍政府各部除參謀部已成立外陸軍部亦在着手組織　部内除總務廳外分設三司一軍務司二軍備司三軍法司各設司長一員廳長及各司長尚在物色中外交海軍兩部數日内亦　　立財政部之組織各總裁擬於唐總裁未至以前推伍總裁暫時兼　由次長專理部務嗣以次長頗難其人且須得唐總裁同意故决定暫緩組織俟電商後再行着手司法交通兩部　尚無所　内務部現亦已開始組織次長一席岑部長本屬意冷雨　冷不願就現聞岑因一時難得相當人才仍决定先由冷氏代　以期早日成立參謀部次長方聲濤已允就職部中第一局長已定爲胡謙第二局長定爲周應時日内卽可發表又外交部伍部長以軍府成立後西南各省之交涉員自應統屬於本部始足以昭劃一現擬將各省原有交涉員槪由外交部加給委任狀先由廣東入手又海軍各艦長之資格最老者推海圻艦長湯廷光現　 
 
 

Page 7

 
 
總裁已舉湯爲海軍部次長部内分三司擬以　艦長筱雲爲軍務司饒　謀子和爲軍衡司李諮議玉光爲軍需司至各司員擬從緩委任 
　　軍府秘書總務兩廳設在外交部左側之農業學校内秘書　以第一講室爲辦公處總務廳以第三講室爲辦公處兩處應用一切器具俱已佈置完畢惟尚未開始辦公因科長以下之辦事人員除收發庶務兩部分外一槪尚未發表其所以遲遲之原因則由於　廳額定科長三人科員十人而此次投効人員竟有三百餘人之多資格均不相上下從中去取　有困難昨日始由章伍兩廳長及冷雨秋王木迪等開會審查聞已將科長科員選定日間卽可發表岑總裁擬添设　事人員若干以資收攬 
[粤東水災記]  
　　粤東人民眞可謂　遭刧運矣自　興以來各屬被兵燹者市井廬舍爲之一空其他則散兵土匪勾結爲患擄掠焚刧慘無天日乃人禍未已又繼以天災天災流行至於一至於再水災之後繼以風災風災之後再繼以水災　眞慘不忍　矣本年舊曆五月間早造將已成熟各江皆告水災人民蕩析離居田禾盡歸淹浸呼籲之聲已甚迫切矣從前一有災情省港澳慈善界即有　災公所之組織今年四時局關係元氣大傷救災公所之舉已　然無聞官廳雖仿照前年成例設立籌賑　然欲領五萬金賑欵財政廳亦不能應付其後減至三萬二萬亦無以應卒之僅領得五千開辦費而已故籌賑處虚有其名惟有决定一辦法　官廳折薪凡月薪百元以上者扣二成三十元以上者扣成作爲賑災之用而已然官廳因財政枯涸薪金亦多積欠彼旣不能應時領薪自不能如數扣出故賑欵實在無着賑災之事無甚實力徒有其名而已詎知水災未已本有以來又迭告風災風災之重大損失前時已經報告矣今風災後又繼以水災聞此次災情較五月時爲更甚晚造田禾絶無可望而各處基圍紛紛崩缺交通亦多障礙不可謂非巨災也二十一日水勢更爲洶湧廣三鐵路局接譚邊站長來電據稱站上已被潦水淹没譚邊以上已不能行駛車輛等語以故是日該路僅能通至譚邊譚邊以上如奇槎大鎭横瀝佛山等站遂皆不能行駛車輛交通頓爲斷絶至於各江潦水暴漲不特各屬告急函電紛至杳來即城外各處街道亦幾悉成澤國現時下西關各街多數已可行舟即十六甫十一甫一帶昨日亦已有艇來住其他可以想見商圑等處前所備定之救生艇頃已趕爲凖備以免臨事周章而寓於低窪區域人民因見水勢日　遷往高阜暫避者現亦數見以致社會景象頓形蕭條且二十一日天復陰霾上午雨水連綿直至下午始歇因之益形慘淡現在蔬菜等物均頓昂貴異常獨死魚甚多查此種死魚係被潦水冲死者以此觀之彼畜魚者當又受巨大損失矣 
　　調查各屬水勢以西江爲最東江次之西江水勢連日有　無已　都城通門至古那江口一望汪洋肇城各處均淹浸二三尺深來往買賣　用小艇　載查河面之水高度已逹二丈八尺東城門已加築水閘二版南城門則已堵閉所有東門學前鎭南等街已被水通浸十七日午仍增漲未已高要泰和圍爲西江之衝要昨因搶救不及業已崩决災情極慘哀鴻遍地哭聲震天二十一日該圍災民經舉派绅董陸謙可等來省分向各善圑懇請速往賑濟俾無　災民得以苟延殘喘不致同歸於盡該紳董言時聲涙俱下聞者多爲毛悚佛山河面西潦連日增漲十九號早又長寸餘現水度與实夏巨浸相齊孖寳基圍水已溢　即加閘板以遏洪流鎭内石角圍水已溢過基面無人救護波流侵入内圍各街多被灌浸一片汪洋瓜圑魚塘均受其害塘魚損失尤多日來市上售賣餒敗之魚絡繹不絶東江潦水復漲淹浸經旬　惠州上游一帶水勢尤急昨當道據報惠潮電報幹線被水冲斷當以現時軍事緊急關係匪輕已即飛飭惠州電局尅日派員修理以重戎機又三水函云三水西潦爲災所有基堤十决其九現下之水日增數寸况霪雨連綿全屬盡成澤國哀鴻徧野露宿岡巓歌日有鄉婦十餘人駕駛禾艇數艘往西南求賑詎至中途颶風猝起竟將數艇盡行傾覆所有在艇生靈俱遭滅頂現當尸骸暴露殊令人不忍覩聞焉 
　　廣州市面自經八月十五日之狂風暴雨已備受摧殘孰意各江潦水又復接踵而至續續高增往來貨物因而紛紛停頓尚不料所在地亦遭户浸也故自淹浸後各商店多已無心貿易或將門户緊閉或半掩其門至住眷街道則尤冷靜惟祇時聞水聲洶湧十六甫十一甫第十甫一帶雖涉水尚可來往而　處商店亦已停止夜市即繁盛如堤岸十八甫樂善戲院前一帶連夕　來亦覺游人鋭減此中茶樓酒館雖仍開夜市惟一至九時後即冷靜非常餘如陳塘東堤之酒樓妓院亦大受影響幾至無人過問陳塘地勢低窪水浸尤甚其次則爲帶河基西關東關河南各戲院曁城外各影畫戲場所受損失亦甚鉅大致欲呈請減餉函關玉器墟横墟每晨向此中討生活者不下數萬人近因水浸難於開市尤屬異常慘淡 
　　救災公所前　潦水漲發待賑孔殷特呈請當道在有獎義會項下堤撥一成以充救災等欵因賭商從中反對迄未實行　該所同人以連日西潦復漲災情比前次爲重所需賑欵亦較前次爲多有獎義會旣指定爲水災善後之用則酌量撥賑亦埋所當然且現值官　監　已不復慮有賭商從中作梗　擬致函省長財政廳重申前議請在　會項下酌提一成撥充賑欵 
[滇省會反對西南選舉總統電]  
　　川黔桂粤湘省議會重慶三省議會聯合會上海各省議會聯合會各圑體各報館均鑒頃致廣州國會一電文曰廣州國會均鑒報載國會某議員提議以北京非法選舉總統即在目前我南方亦應選舉總統以爲對抗等語本會竊以爲不可以法律言黃陂被非法驅遂與國會被非法解散同國會解散後爲時效中斷則　陂驅逐後亦爲時效中斷黃陂任　未滿不可遽　選舉總統猶之國會議員任期未滿不可遽行改選議員此就法律言之此　絶對不可選舉總統者也以事實言北京非法選舉總統我南方雖不能制止然否認之權操之自我今不爲否認而　對抗不幾等於默認乎且軍政府改組業經無數波折現在各總裁雖均宣布就職而組織未完　國會計正宜督促進行尅日組織完備以收西南统一之效豈可忽生選舉總統之議使各總裁進退維谷陷西南於永無政府之苦境此就事實言之此時絶對不可選舉總統者也法律事實均無選舉總統之必要而忽生此一議淆亂觀聽誠不可解應懇從速將此項提議取消督促軍府進行一切西南幸甚大局幸甚等　合行電逹如蒙贊同希即協電力爭不勝企盼愼省議會銑印 
[鄂垣軍事要聞]  
　　吳光新過漢入京吳光新來漢赴京之説喧傳已久屢以中央未允未能實行乃昨日忽乘日商船大吉丸抵漢暫庽大旅館准備明日晉京吳氏抵漢後即渡江與王氏晤面王亦於當晚過漢就生成里十八師留守司令部會商時局均以當此時期不應再戰且兩方武力已成水平線萬難摧倒一方不過徒磨國家之元氣消滅人民之幸福而已故吳氏此番入京名爲商籌攻川計劃實則作和平之運動也初王督本亦不允吳氏離開戰地因鄂西緊急不可無主持之人嗣吳氏再三以入京爲請王遂亦不再强留聞吳氏已准明日專車赴京矣 
　　鄂北防務近况張聯陞報告張昉兵壓鄂境聚主力於龍駒寨分兵兩路一從商南而出富水關大道以擾豫邊一從山陽以出漫川關現正頓兵關口大有乘機而入之勢請電豫督合力防止並派兵增援以備不虞又報竹山房保一帶土匪　起不能兼顧請派兵剿匪免致蔓延王督對此無法籌助且省城亦無兵可調思籌再四始電王帥長（第十八師）抽撥宜昌防兵北行協助並擬以王師長專在鄂北警備司令司邊防事宜張鎭則令專剿本區之匪現已電取王師長之同意矣 
　　鄂西商民呼籲鄂西戰情仍屬混沌據軍界消息南軍雖謀反攻然因吳司令北行囑部下堅壁以守故目下無戰情可述惟宜昌商業已受影響不少茲聞該處商會昨電督軍及武漢兩商會略云自上年荆襄獨立戰禍開端宜埠幾捲入危險漩渦幸而平荆沙克巴歸戰火已　然當進兵要衝人心惶惑市業蕭條影響不堪言狀查宜埠商務以川省土貨之運出爲最大宗如川茶川鹽川米漆藥材諸項每年出境不下數千萬自平川議起轉運阻隔川貨出境僅及十之一二商　裏足金融困難元氣阻喪殆盡今戰事重開倘砲火逼近大好商場必成焦土萬劫不復患何可言敢請大力提挈代陳當局照萬國戰時保護商埠條例將宜埠劃作戰區以外俾保市業至　公誼云云王督與商會得電後不知如何答復也 
[武昌總商會會長産出]  
　　武昌總商會會長殷友于病故後未滿之任期即由副會長代行職權現在瓜代之期早已届滿復因各帮帮董意見不一致頻經疏解遷延至昨始就該會會議廳舉行選舉先由王兼省長電派江漢道尹張　春氏臨場監視以昭愼重午後四時開　徐榮廷得二十二票被選爲正會長張則光得二十票被選爲副會長徐卽楚興公司湖北紗蔴絲布四局總辦當場宣言余年老事繁不願應選經張道尹起而挽留謂榮老膺選兼省長與各界均爲武昌總商會深慶得人請勿固辭云徐乃允就　按該商會近一月來因選舉會長之預備暗潮時起今諸帮董竟能各蠲成見選舉端人不可謂非商界之幸也 
[皖省議會選舉之内幕]  
　　此届省議會議員選舉爲金錢與勢力之選舉非民意之選舉也茲就皖省而論一般抱議員熱者靡不拚命運動以重資購買選票以致每張票價漲至三四百元不等欲得一議員　少非三四千元不可即有金錢而無勢力者亦難逹其目的故目下指選者由公益維持會設立票行及招待所劃訂官價懷寗每張祇准售洋一百元桐城每張售洋二百元潛望宿均在二百元以内惟太湖知事黃中此次辦理初選與别縣不同各鄉投票時親自檢查非常認眞須由本人親投否則不發選票在表面上觀之似依法選舉也其實不然不過將初選日期混過搪塞外人口實而已所有初選當選人均由其在署内代爲書投開　揭曉後每人略給旅費囑其來省聽其指揮而太邑之被指選者莫不稱慶不止至懷寗指選之議員如張桓年齡不符法定鮑中年邁吳厚卿丁德本老議員中之穏健者此外楊獻丞與桐城方荃兩舊議員此次亦在指選之列但闻尚不願應選此兩氏大有屈子所謂舉世皆濁我獨清之槪焉 
[皖省軍事談]  
　　日昨倪督接安武軍前敵總指揮馬聯甲電略謂全軍已抵贛南駐紥現在尚無戰事惟前調换兩營回皖請迅速换撥來贛一俟奉軍大隊到時即便協同進攻云云倪督已有電催促奉軍開拔前往矣 
　　倪督軍以防湘軍隊轉戰數月不無疲勞應即調回皖省休息再换安武新軍前往攻擊故由蚌埠抽撥步兵三營由李培基統領親率出發業由浦口乘輪上駛不日過皖昨已有電通知皖省司令部矣 
　　皖省鎭守使署參謀長儲莘由蕪返省未及旬日昨日蕪湖祝道尹曁蕪湖警察宋廳長均有電致省請儲迅速赴蕪商議要公故儲擬於今日乘坐招商輪下水赴蕪 
[九江近事]  
　　康有爲昨日乘輪抵潯偕其隨員陸某旋赴廬山游覽垷寓警察分所聞外人頗有開會歡迎者據官署消息康此來絶無政治氣味而外間傳説則謂與李仲軒氏有所接洽云 
　　張子志總司令聞有電致陳督軍略云劉彦覊押九江縣署旣派護兵看守當不至輕易脱逃乃該縣知事倪欽呈報驟然逃逸顯係有意放縱不得藉口疏忽應即撤任以便歸案詢辦 
　　南潯鐵路國有代表程道存昨日由京致函路公司略謂到京後曾與李總理閔代表蕭代表謁見曹總長一次承示中央當財政支絀之時無暇問及路事焉有如此鉅欵收歸國有且延長路線至三都澳之事旣爲閩人所反對此事當然擱置以後如有磋商事件儘可與葉次長接洽云云 
　　九江縣教育會今日改選職員馬祖楨當選爲正會長萬和悦蔣楫當選爲副會長惟萬尚不願蟬聯（萬爲上届副會長）就職 
　　牯嶺汽車於前日開行因司機人吳某不諳器機車行不由正軌竟軋斃行人徐某軋傷姚某旋由警察廳將吳咨送地檢廳懲辦由廳派員檢驗屍傷當令收殮連日鄉民圍閙汽車公司徐某之父並臥於馬路不許汽車開行頗爲障礙　傳道尹擬令汽車公司給撫卹洋三百元以便了結此　 
[南京快信]  
　　寗總商會發起請願息爭會現擬與滬漢商會聯合一致進行 
　　徐東海派吳某來寗面晤李督探詢解决時局意見吳已於昨日午車抵寗住下關惠龍飯店 
　　馮總統之代表師景雲尚未抵寗聞因事已由蚌折回 
　　康有爲昨日秘密來寗住西華門陳宅聞擬在寗勾留數日 
　　中央昨又電李督齊省長商運蘇米出口限一百萬擔聞李督齊省長擬咨詢商會曁地方公圑竟見以便電復 
　　浙皖直贛省議會紛電蘇議會請阻止運米出口以維民食 
　　駐寗日領昨又謁軍民兩長商運米出口事 
　　各屬地方公圑紳董拒土之電仍日必數起聞李督齊省長擬續電中央請示解釋 
　　徐屬七縣公圑派來請領保衛圑鎗械代表求謁軍民兩長尚未接見聞李督以蘇省鎗械甚缺碍難照准 
　　省警廳長王桂林以省城賭風日熾昨飭東西南北中五區署長認眞查禁拿獲從重罰辦 
　　大勝關税所長嚴保榮因比較加重税率減輕恐徵收短絀具呈財廳辭職聞胡廳長以嚴辦事尚屬認眞所用員司亦頗得力昨已温諭慰留 
　　省立各學校因暑假已滿昨一律開學照常上課 
[地方通信]  
　　金山 
　　螟忠續誌此間設局收買卵塊等情已誌昨報茲悉十七十八兩日又發去千餘元現在縣署中連同各鄉解來及本地所收之卵塊已堆積如山不啻杜陵茅屋詹知事恐當此炎熱之際一經孵化必至不易收拾自以早日焚化爲是是　邀本地各紳　　　　伯超張　曁　作礪　諸君到會會同省委史李　君並洙涇市區官沈世　君等　場合　一影然後將署中卵塊　置署前公共體育場中澆以洋油監視焚化一時黑烟迷漫烈焰騰空惟此物積成多數焚時異常腥臭上　三時起至翌日下午尚未全熄凡經過縣署前自倉橋至青龍橋一帶者莫不掩鼻摇頭疾趨　走云是日發出示諭一道照錄於下金山縣知事詹爲布告事照得現在螟卵多已孵化徒存空殼亟　限期搜捕以促進行茲定以十九二十二十一三天爲限每卵塊五百給銅元十枚爲此示　　邑人民知悉爾等其各迅速搜採到局領價愼母自失權利以貽後患切切特示金邑自上年蟲災之後全年如市公所内及邑紳張孟相吳一清等家中荷花缸内各植嘉禾若干作爲有蟲與否之試騐品灌漑旣勤水量又足較種諸田　者爲雄壯絶無螟蟲及其他蟲豸發生迨田中發現卵塊　各採若干放於缸内時時細察以觀其變當此蟲初出時各繫一絲隨風飄動即去秋鄉人所謂天絲者是也絲白而韌絲所到　蟲　緣之而渡翌日祇　稻桿有細孔而蟲已不復　矣如是足徵蟲　内生之　　　無疑又此蟲初生似含有毒質連日各局所收卵塊市公所中較他局爲多凡經收卵塊之人初覺兩臂間染有芒剌後竟發生不可思議之奇癢人人皆然而中推唐君　臯與黃君馴飛爲尤甚甚至搔之出血仍不少殺且更遍及全身雖搽擦花露水與各種消毒藥水卒亦無效不知者幾疑爲疥瘡無怪到局領價之鄉人愈搔愈癢時口中連呼囚蟲不止也 
　　又有拒土電昨有公民程熙齋周仲舟　多人爲拒土事派人到滬電禀軍民兩署電文如下南京督軍省長鈞鑒鴉片流毒已告肅清指銷存土實壞烟禁凡屬蘇民同聲憤激爲乞電部力爭免予指銷庶絶流毒而順民情迫切待命金山縣公民程宗洛周紹祖顧　沈崇墀吳欽良王文謨張作邦吳欽　同叩 
　　寳山 
　　羅店商會之拒土禁米電南京省長實業　鈞鑒報紙喧　蘇省境内將設製藥公司指銷存土將設運米公販米出洋倒行逆施驚心　目倘成事實我中國尚復成何國家他勿暇論即就寳山一縣言之即就羅店一市言之禁烟十年幾經辛苦猶　未能淨絶一旦復許行銷黑籍寃民行見重墮於水火至於　　地産無多夙恃鄰縣外來接濟米禁旣弛爭運出洋則内地之　源頓絶民間乏食大亂可以立成神奸巨　不憚媚外以禍國家哀我小民何堪任受优念我省長廳長夙主剗除烟害夙　民食關心至乞繼續維持嚴申禁令免使地方陷於艱危曷　迫切待命之至謹呈寳山縣羅店商會會長朱詒彬謹叩中華民國七年八月日 
　　太倉 
　　女生殉學太倉縣立毓婁女校高小三年生虞鳳韶質頗敏慧性復好學每試輙列前茅爲教師所嘉許此次期届畢業該校假範科適暫停辦擬入省立第二女師範肄業因即赴蘇投考試驗之後文算無訛詎意揭曉竟未錄取該生以孫山被　懊喪之態形於辭色家人以其素性固執不以爲意旋忽於八日午前託言探望親戚出外良久不返家人情知有異亟遣人到戚串家詢問並四處訪尋杳無蹤跡虞姓宅後本有小河家人疑其畢命於斯遂覔人下水打撈果獲女身已玉碎珠沉返魂無術矣事後其家於鏡盒中檢得絶命書二紙照錄如下綺秋吾姊知已　君交情何殊骨肉本望將來學業有成爲我女界稍盡綿薄詎料造物弄人　茲拂逆所如多左鬰志不伸三載親交行將一朝决絶妹生也何喜死也何悲與其生而受辱不如死之爲愈故願借蓮池之微波繼沉湘之屈子傷哉天命夫復何言但望吾姊　去發憤上進他日出校建立事業爲鄉里樹儀型爲國家作貞幹庶代妹稍吐不平之氣稍盡未竟之小妹形體雖死精神不亡魂兮有知當含笑於九原也嗟乎綺秋鳳韶生而薄命長不如人知心惟君不意竟至分袂嗚呼痛哉相見無期勿復懷念爲國家中仍望不時來來老母幸加寛慰妹鳳韶泣啓母親大人膝下敬禀者女兒不孝不能　哺育之恩竟甘　淪身池沼此恨　窮望大人勿以爲念同弟已長足侍昏務　慈　爲幸女志已决視死如歸與其生而貽笑衆人不如死之　愈嗚呼母女之恩何　盡於此夕本望將來學有成就藉報劬勞料十九年之恩廢一旦天乎酷哉我同學姊　秋實女知己祈大人以女所愛戒指贈作紀念切勿辜負女鳳韶百拜 
　　揚州 
　　通緝虧欵濳逃之書記江蘇省公報書記陸惟　（少舟）家庽揚　近因虧空公欵一千七百餘元濳行逃逸由該報主　李毓東報經齊省長通飭各　緝拿江都趙知事奉令　已於二十九日嚴飭探警緝拿矣 
　　嘉興 
　　　　執　鎗斃嘉興王江涇徐寳生家前月被盜匪刦掠　徐某　知縣署飭　嚴緝在案現悉此案盜匪已經軍警購　緝　陳可二　寳生郭阿二等三人解縣研訊供認結夥行刦　　生家並拒傷事主二人不諱且又供出運刦江蘇太湖東山　山等處三家當即依照懲治盜匪條例將陳阿二張寳生二人判處死刑（郭阿二一人另行判究）詳准軍督於前日將陳張二盜匪驗明正身押赴犯事地點執行鎗斃矣 
　　拒土消息近聞嘉屬六邑顧宗况等以本邑奸商李蟾仙等包銷煙土曾呈請省吏飭縣將李嚴懲並請嚴禁造謡生事已奉軍督省長會銜批示飭令錢塘道尹轉飭嘉屬六邑知事嚴禁謡言禾邑張知事奉文後已於日昨分令各機關各圑體從嚴禁阻一面出示諭禁矣 
　　大帮鹽船過境嘉興北門外太平橋附近前探報是晚有大帮鹽船行將過境城内軍警各機關深恐鹽船過境有擾亂地方情事立飭軍警至該處一帶防衛城内各要道亦由軍警站崗防堵聞是夜二鼓時該處果有鹽船多只駛過惟並無滋擾情事守衛軍警卽於翌晨入城報告矣 
　　濟南 
　　張懷芝將南下説張子志自返清後南下日期尚無確實之表示近忽聞已定期南下其原因有二（一）以近日前敵軍官主和之電頻　誠恐發生變故有碍大局（二）張總司令所請援粤軍費已發到百萬元并請准由德州兵工廠領七九快鎗一萬枝子彈五百萬粒運往漢口以備前敵之用故南下日期爲時不遠云 
　　濮　與范濤之匪耗濮縣城内除警備隊外並無他軍十九日早十二鐘匪徒千餘驟至徐知事正擬令警隊抵禦而城内匪徒已開門導匪入城城遂陷縣知事潛遁城外張善義旅長得警報後即督隊馳往匪知官軍已至遂棄城而去軍署昨接張旅長來電略云職督隊至濮嘯日克復縣知事無恙匪已逃散云云又巨匪顧　麟于三黑白天組黨羽二千餘名盤踞范壽間之壽張集王家海等處窺伺兩縣岌岌可危刻范縣程知事陽穀蔣知事已電请軍署派軍往剿一面並特别戒嚴矣 
　　漢口 
　　鄂中拒土之第一聲鄂中各界對於拒烟問題頗持冷靜態度聞某會曾發一電内容外間未悉茲有四明李贛生投函漢口　報警告旅漢全浙同胞其文如下旅漢全浙同胞均鑒報載萬惡之鴉片由北京政府賣買指定四省銷售停將實行其事吾浙亦遭大毒吾浙人痛惜十年功成一旦毁棄所以函電交馳希圖挽救大聲疾呼非消滅其毒约不止今觀我聲譽素著之旅漢同胞噤若寒蟬一若身旅漢地無與浙事嗚呼事若實行將來毒害我浙人於無窮痛關切膚敬望我旅漢浙人之信孚望重者仗義執言嚴電让絶並希合羣策羣力急起直追以圖補救　浙水流毒或可免乎敢布微意振鐸以警祈勿觀望幸甚四明李贛生敬佈 
　　南寗 
　　空前之大追悼會總裁陸榮廷邇自隠居武鳴調治足疾業已日有起色刻下無須旁人扶持惟陸氏以桂省將士於討龍援湘兩戰役均揮戈向前萬死以爭爲名譽戰死者實繁有徒至足追念特於陰曆七月初八日由武鳴轉出南寗乘坐廣逹電輪駛赴龍州乘盂蘭節期即於龍州開追悼陣亡將士大會查　會場共搭大棚二座方横廣闊數十井結搆非常宏偉以一座安排陣亡諸將士之姓名牌位一座則爲僧徒誦經之所共僱老僧白名日夕誦經一連七晝夜藉資超度此會共費五萬金統由陸氏個人捐資即冥　各種紙料亦费三千元有奇規模偉大實桂省向所僅見之事 
雜評一 
[貿易公司（默）]  
　　今日政府之舉動愈趨而愈可駭怪矣爲欲得外借之故而　　金券　欲銷行金券之故而組織貿易公司以獨操　易之權問其名曰發行金劵所以整理全國幣制也組織　司　以提倡對外貿易　而其實皆所以謀利而已矣旣　種種方法搜括民財而尚不自足復以其與民爭利之手段壟斷商人之營業夫使其利而果可得也我猶無責　然而金劵事四　已提抗　事而不成政府固徒負此惡名事而竟　其　亦豈爲政府所有更徒負此惡名而已然　政府之理財計劃一　　拙至此耶抑豈日暮途窮之際而思　愈入歧　耶嗚呼 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美人効力社會續紀]  
　　英文滬報云上海美人商行勸令雇員擔任圑練兵或特别巡捕之職務今已獲效美人願充公共捕房之特别巡捕者已有六十人按目下特别巡捕中有美人七名而在訓練中者尚有十人至於美人圑練隊今亦復爲人注意隊長朗森已接請願書數通大約加入圑練隊者當有百人一俟人數增多美人圑練隊即可取用機關鎗云 
[美人勸募國債之進行]  
　　英文滬報云美國行將籌募第四次自由國債計美金六千兆元年利四釐半十足發行旅滬美人二十九日在美國按察使署集議勸募國債事宜舉定董事八人以代理總領事約翰遜爲會長三十日午後四時半各董事開會籌議進行會長建議分設幹事部五組一爲本地徵求部二爲財政庶務部三爲通告部四爲勸募華人部五爲外埠徵求部衆贊成此議大約各部副董卽可舉定花旗銀行等即將依照上届辦法收受債欵至十月十四日截止或全付現欵或分十期按月繳付悉聽認購者自擇此發行期限頗寛偉在遠地者亦得及時認購云 
[美國戰事儲蓄印花之暢銷]  
　　英文滬報云美國代總領事約翰遜接大連華人來電定購美國戰事儲蓄印花二千五百枚共美金一萬二千五百元此項印花即將由美郵局寄往　美郵局長言八月内售出印花最多此次郵船帶來三千印花今已銷售垂盡花旗银行通告謂北京天津漢口三處支行皆可收受購買儲蓄印花之訂單云 
[財部對於兩大問題之覆電]  
　　上海總商會昨接北京財政部復電云箇電悉政府頒布金劵條例原乘銀貴金賤之機導人民預儲金貨爲實行金本位之預備俾我國商民得於國際貿易上佔穏地步免金銀漲跌永受外商之操縱推行以漸持之以久决無擾亂金融之慮且我國金劵準備條例規定用十成現欵斷無用他國銀行紙幣之理稍知貨幣學者皆能言之無知謡言勿爲所惑至借欵八千萬元之説更屬無稽政府可聲明絶無此事諸君有聞必告具佩熱忱惟與事實全然不符易滋誤會特爲解釋俾袪衆疑至存土製藥事關烟禁應由内務部切實取締特復財政部儉 
[抵制金幣借欵之猛進]  
　　抵制金幣借款聯合會上海分會昨又發函通告云敬啓者敝會前發徵求同意通告後各圑體答復者固居多數然未復者亦屬不少茲事體大非全國一致殊不足以逹救亡目的茲閲報載金幣借欵擔保業已簽字是金融權已操之外人禍在燃眉稍縱即逝急擬速開大會共籌對付除通告外即日派員赴各圑體面陳利害所有經費槪由敝會負擔請勿悮會 
[銷售存土不能如期實行]  
　　包銷存土一事本定九月一日開辦茲因反對者多總公司不無觀望其餘内地各認商雖已認定亦均不敢前往佈置故九月一日開辦蘇鎭寗三處之説業已無形打消所有繳付價銀已經領到之存土十七箱棧單一紙至今亦未出貨云 
[大批現銀運往日本] 　 
　　本埠台灣銀行昨有現銀二百八十二箱每箱實銀六十只計合規銀九十萬兩於下午四點鐘時裝東洋郵船公司之竹島丸輪船運往大阪所以華商方面下午銀折漲至二錢八分九月份標金之價跌至二百十三兩二錢亦爲此故並聞下星期内正金銀行亦有大宗現銀裝運出口此説果確先令勢必見硬故該業中人頗爲注意云 
[津浦路裝運軍米之查察]  
　　上海税務所昨奉財政廳令開頃奉齊省長指令准交通部咨津浦路局裝運軍米有無朦混情事除令該局切實查察外咨請查照飭屬辦理等因准此除分行外令仰該廳轉令各税所一體認眞查察等因奉此仰該所長隨時查察呈候核轉 
[葡員待遇犯罪葡人之聲辯]  
　　英文滬報云大騙案葡人迦尼洛等三名抵澳門後對於駐滬葡總領事所施之待遇頗有怨言茲據葡副領事云迦尼洛等在滬時係拘留於英國監獄照章辦理所得待遇與英人同並無格外嚴酷情事司獄者以迦尼洛之親友來獄探視者川流不息不勝其煩故請規定每星期内兩日爲探視日期亦無絶對不許其接見親友之事云 
[軍人相繼赴閩]  
　　太古公司頴州商輪此次由香港開駛來滬載有龍濟光所部軍人一百三十餘名昨午抵埠後由盧軍官及參謀營長等十餘人率領登陸前往愛多亞路三洋涇橋東首泰安棧駐宿擬於今明乘輪開赴厦門會同閩軍攻粤聞各軍人或穿軍衣或着軍袴其表面不甚整齊軍械亦並不携帶盧軍官將所部軍士安插該棧後伊等即雇車往南至護軍使署接洽一切然後覔輪啓行 
　　昨日並有新兵四百餘人由浦口來滬據聞係龍濟光在天津小站招來以之援閩昨先開來約一營隨後尚有續到候船赴閩 
　　閩督李厚基此次委員在徐州等處續募退伍陸軍一百餘名來滬後業於昨日（三十）午後四時許由浦東華通碼頭附搭太古公司海口輪船出口前赴厦門備補該兵士均穿短服並無軍裝惟内有押送之軍官數名則穿戎服云 
　　又聞李厚基近因急於編練軍隊故特電令招兵委員迅將已招各新兵尅日送滬轉送往閩一面令將現駐滬上之各新兵先行送閩聽候編配 
[和尚私藏兇器續紀]  
　　僧人松華立禪通慧普照慧圓等五人改扮俗裝私藏六響實彈手鎗分匿北海路（即六馬路）一百六十六號雲南路六百三十一號等門牌婦人陳周氏李周氏家被老閘捕房特别機關中西探目偵知將該僧等男女七人一併拘獲抄出手鎗子彈解送公共公廨訊判分别押候查明再訊在案茲悉該僧等帶回捕房還押後連日經中西探目將松華等逐一帶至寫字間研詰口供聞與搶刦虹口兆豐路某姓家一案頗有關係以故該探目等昨至虹口實地調查以憑解廨訊究 
[强盜越貨傷人續誌]  
　　新閘捕房六百七十七號華捕於本月二十六號夜在重慶路站崗時被搶刦該路四百九十九號門牌　源泰米店大小銀洋二十餘元之盜罪用石灰包擲傷雙目後送醫院醫治等情已誌前報茲悉該華捕雖經中西醫生竭力療治　因兩目受傷過重一時難以痊愈故該捕房捕頭除飭中西探捕嚴密查拿外並咨照特别機關一律偵緝贓盜　獲解究 
[圖刦未遂之刑期]  
　　匪徒程和玉楊正興沈福生周柏元等四名深夜身懷手鎗三支子彈十六粒並蔴繩電筒等物意圖行刦爲巡警一併查獲押解上海地方審檢廳預審起訴辯論終結聽修宣判在案昨經趙夏推檢兩官開庭宣判命提程和玉等四人至案略詰數語問官以程等身懷實彈手鎗糾衆圖刧雖未實行然圖刦未成之罪當然成立判處二等有期徒刑著各監禁七年起案鎗彈等物没收儲庫又匪徒范志心夤夜携帶快鎗一支子彈三粒在閘北鄉間行走意圖搶刦已經巡警查獲押解到廳訊明昨亦由趙夏兩官提訊一過亦判監禁七年以儆 
[巡警毆斃人命之定罪]  
　　浦東陸里橋鄉民奚羅春被該鎭淞滬警察三區三分所派出所巡警陸文泮用鎗柄毆擊受傷回家越日斃命當由屍妻奚邱氏投報地方廳派員驗明一面由警察廳將該警陳文泮開除職務押解地檢廳預審起訴審判廳公開辯論終結聽候宣判在案昨日上午由該廳趙夏推檢兩官特開第五庭命提陳文泮至案略詰數語問官以陳警傷人致死照律應處無期徒刑或一二等有期徒刑今姑念該警在服務時間且奚羅春素有神經病減等判處三等有期徒刑監禁三年所有私訴部份著陳文泮償還奚邱氏棺殮費洋六十元並撫養費洋二百元判畢飭令還押聽候執行 
[六誌信信局船遇盜之慘劇]  
　　滬南日生寳順兩信局合雇一船在浦東尖口廟地方被盜搶刦殺死舟子高念武等情迭誌本報茲悉此案業經南滙縣衛隊緝獲金山人王某一名解縣訊據供出夥盜許和尚邰和尚二名均係大圑鎭人故昨日已由衛隊長警將許邵二人拘解南滙縣公署質訊並聞大圑鎭一帶紳商以此次高念武被盜殺斃實爲顧全附搭該船之沈姓三女所致否則彼見盜來儘可將船傾覆使財貨盡落河中自己尚可鳬見逃命故現擬爲之開會追悼以彰其善云 
[緝獲持刀行兇之首要]  
　　流氓小老虎（綽號鎭江老虎）於本月八號夜糾黨二人在廣東路滿庭坊向陸阿四尋仇突出利刃將陸戳傷頭額肩背等處逃逸由捕將陸軍送醫院醫治前日被探陳維坤將小老虎緝獲拘入老閘捕房昨晨解送公共公廨經張襄讞會同英白副領事訊據中西探上堂禀明案情並請展期開審以便查拿同黨到案併究中西官判被告還押候補提人證到案訊辦 
[豆麥行空盤貿易之失敗]  
　　洪昇碼頭裏街長和泰豆麥行爲楊家炳（又名嘉賓）楊樹森父子經辦近因麵粉小麥空盤貿易頗不順手以致虧欠頗鉅無力支持乃於前日（即二十三日）棄店避匿共欠本票銀二萬三千兩各錢莊往來銀萬餘兩　客朱寳記銀六千兩　菊生兵船牌棧單銀若干兩小麥麫粉　掮客銀一萬餘兩總共虧欠銀六七萬經各債權人齊集該行將其存貨賬目查點後派人看守一面報告縣商會請向執事人從速追究 
[運磚船索償損失]  
　　東洋公司平野丸輪船由外洋裝煤來滬駛經浦東張家浜碼頭將丁泉林磚船撞沉當時丁將失事情形報告海關　巡捕房請爲核辦昨又具呈日領事署索船損失原呈略民於本月陰曆十八日即陽曆八月二十四號十後兩點四十分鐘裝載磚頭三千塊泊於浦東張家浜怡和煤棧碼頭適有貴國平野丸商輪進口悮將民船撞壞登時漏水沉没民等幸經鄰船救起未致溺斃所有損失務請轉飭該公司擔認賠償以全血本而示體恤云 
[劃一軍服顔色]  
　　松滬護軍使接江蘇李督軍文云准陸軍部咨開陸軍服制之顔色在前清末季原爲步紅馬白砲黃工藍輜重紫民國則以國旗之顔色從　順次而下定爲步馬砲工輜之顔色惟全國軍隊用新制者固多而依舊制者仍復不少現本部　謀服制統一起見咨請統令槪　改用等因准此除分行外合亟轉逹希即轉行遵照新制列下（一）步隊紅色（二）馬隊黃色（三）砲隊藍色（四）工隊白色（五）輜重隊黑色（六）憲兵淡紅色 
[知事交代須由經董會算]  
　　滬海道王道尹昨接江蘇胡財政廳長文云本年八月二十三日奉省長指令開本廳呈爲補送海門縣馮前知事任内交代總册請核咨由奉指令呈册均悉查地方公欵應查照五年十月十二日本署第三千三百四十八號指令應由現任盤查清楚後邀同欵産經理處經董三面會算來呈未據聲叙是否照此辦理無憑查核仰再轉令確切聲復由該廳呈候核辦嗣後各縣交代務叙明關於地方公欵已遵省令邀同地方款産經董會算清楚等語以符通案而免　查並即通行各縣曁分咨各道尹一體查照等因奉此除令海門縣確切聲復並分行外相應否請貴道尹請煩查照 
[甯波同鄉會募捐消息]  
　寗波同鄉會　築新會所設立商業學校募捐二十萬元定限一　今因爲期不遠故各募捐員咸踴躍爭先以博最後之勝負總主任朱葆三君個人認募洋一萬今已募到洋四千餘元前次徵求會最多數第一之石運乾君對於此次募捐尤爲出力大有不居第二人之槪聞已集有鉅數不日當可繳到此外如錢逹三陳良玉陳蓉館陳伯剛許明德趙滄蓉　芝汀諸君亦均異常熱心竭力勸募以冀逹到捐足定額之目的全體募捐員自接到捐册擔任募捐以來向事務所紛紛繳捐者日必數起甬人之熱心公益誠出各界之上本日止已捐到洋八萬九千七百九十二元八角八分銀五千一百五十五兩 
[江南中學夜校教員姓氏錄]  
　　靜安寺路江南中學日校定九月一號上十時開學夜校亦即於是日下午七時開學茲將該校本年秋季所聘夜校教員姓氏錄下國文科劉立人英文科戴繼恩蔡漱石林本禧嚴蔭武黃懋鈞邵行慷周德威算學科史文欽簿記科姚雪芹德文科邱仁高法文科朱品谷縮寫科吕誠安 
[江浙新米上市]  
　　本年入秋以來雨水調匀禾稻收成可望豐稔滬上食米設無囤積私運等情弊其價必漸平落昨日嘉興新羊尖糙米已有到滬由黃長盛曁鎭昌　米廠碾白經閘北德大公合記等米行售開每石洋六元五角至周浦馬橋新粳逐日到　者亦已不少其價跌至七元五角惟機白破最高船貨仍須七元七角二分廠貨亦和差無幾云 
　　又一訪函云本埠新米以周浦新粳收穫最早今届該處新粳登場應市者已有兩星期前昨兩日到貨較旺約有百餘石故開盤售價每石七元三角較前已漸跌落市間考銷之高白米價亦低落一角左右日來米業中人因　署派員調查米價現狀故由米業董　將旬日來米市價目按日列表彚總呈報沈知事查所 
[西比利亞丸行將抵淞]  
　　東洋汽船會社西比利亞丸聞已於今日由香港開來約九月二號夜半可　吳淞三號即須開往舊金山其渡船停泊在海關碼頭於三號四時開駛接渡乘客赴淞船上云 
[箓笋業重訂條規]  
　　箓笋産自閩省滬上年貨銷場極爲暢旺茲届收貨之時因産笋之區盜賊　起沿途裝運非请兵保護不能行動又以捐税繁重頗多困難　該同業特於前日在青雲堂箓笋公所公同集議重訂行規十條如下一貨旣落行隨到隨開俾買客有所準繩以免无賤後貴生貴後賤之慮自訂章程漲跌各無異言二银期以出貨日起六十天爲限如逾期未付應即傳集同業咨照客人非將前欠付清碍難　交至於十一二月所顧貨欵應歸年内付清以維　用三客帮惠顧交易應照發票牌號登册付銀時則以行家回單收條爲憑倘有更名化户與行無涉四客號原屬東夥自必聲息相通倘遇客號或有不測應責成水客理償設或水客虧負　該行欵應向内號收取倘有互相推諉應即齊集同業會　對付五客帮付銀如用支票非錢莊行號押脚恕不收用六笋貨出棧無論民船輪船火車裝運時應由船户或報關行轉運公司逐一照碼覆秤旣覆之後以及臨時自不覆秤如遇虧秤損失等情行家槪不承認七貨價原用規銀年來以洋易銀者居多且每有搭付龍洋而以英洋價計算者暗耗非淺會議英龍分别照市計價不得混淆以歸劃一八力駁如送老港原件加遠力元一錢拆笋每擔再加元八分董家渡之南原件加遠力元五分拆笋每擔再加元四分太古碼頭至董家渡仍照舊例九以上所訂條規客帮如有違背應即通知同業若同業中有破壞新章者一經察出初次罰銀一百兩二次倍之卽將該銀一律允作公用十北規仍照舊章現銀交易本街逢銀收銀以符向例 
[步兵規定操演時刻]  
　　步兵三十八圑馬圑長近以時已秋涼應行督飭所部勤加操演以期精熟故特規定每日操演二次上午五點半起至七點止下午五點起至六點半止已於昨日通令所部各營長遵辦矣 
[請委憲兵排長]  
　　京畿憲兵營　制每連排長二員駐滬憲兵第一連之排長一爲劉耀現經閩督軍電調往閩差遣一爲張德玉因病身故均應呈部另委故由該營營長輔漢將所轄應行升補之各員銜名履歷造册呈送陸軍部　爲核委 
[火車搭客猝斃]  
　　昨日上午九點餘鐘由滬開杭之四等客車行至楓涇時有一不知姓名之　客在車突然氣絶當由稽查員報經楓涇站長電致滬局警察王巡官函請嘉善縣孔知事往驗 
[庖丁自縊斃命]  
　　向爲庖丁之蕭木根賃居南市小普陀橋浜南與周餘卿同居蕭因負債纍纍無　彌補且其姘婦某氏已於二月中挈領女兒私逃無蹤氣憤不堪突於前日夜半時在家中自縊身死直至昨晨始由二房東周餘卿之妻時氏察覺解救業已不及周即報告一區一分駐所當飭二十三舖地甲姚鴻報請地方檢察廳長委華檢察官會同檢驗員於傍晚時蒞場相驗當傳周時氏詰據供稱死者蕭木根年五十一歳浦東人去秋八月間來賃屋居住家計貧苦平日嘗代爲供給食膳等語檢察官飭將尸身解下驗得委係自縊身死因無尸屬判由善堂給棺收殮厝壇召認縊帶儲庫 
[搶女案上訴後之審訊]  
　　婦人何祁氏控朱廣義强搶伊女如意子一案曾經上海地方審檢廳訊明判朱廣義監禁二個月何如意子著處拘役十日俟期滿交由伊母領回等情已紀前報茲悉此案自判决後朱廣義不服邀請律師在原衙門提起上訴當經核准昨午由該廳趙施夏等推檢各官傳到一干人證公開合議庭審訊先據何祁氏供稱鹽城人家居閘北女兒如意子許字與陳寳林爲室於今年二月十六日定　　於八月間迎娶不料舊曆六月二十三日清晨　朱廣義雇坐汽車將如意子强搶而去當日經氏在楊樹浦尋獲拘送案下是實陳寳林供徐州人當定親時曾出茶禮洋一百二十六元餘供　何祁氏略同何如意子供年二十一歳此次係受朱廣義之　求察朱廣義供稱前曾央媒説合文定如意子爲妻嗣因何祁氏又將如意子許配他人因此前往搶親是實又據證人徐喜關供　當時朱廣義曾央民人前往何祁氏家與如意子作伐未成當向朱廣義回復作罷以後如何不得而知請察並據朱廣義延之律師出庭辯護一切當由趙推事官請檢察官陳述意見夏檢察官起言曰朱廣義之上訴毫無理由應請貴審判長駁回云云趙君遂與施推事官等會商之下諭今日爲辯論終結聽候宣布判决朱廣義何如意子分别還押何祁氏等退去候示 
[粤婢迷路]  
　　廣東女子阿郎年十一歳前日清晨在南市迷路由警查見帶入一區一分駐所經王警佐詰據女供向在某姓家爲婢因時被主母凌虐私自逃出已閲四五天在途乞食等語詰其家主姓氏住址堅不供明因飭留候牌示召領 
[人車一併下水]  
 
 

Page 11

 
 
　　粤人黃　隆前日自開七百七二六號汽車駛至愛文義路因欲避讓前面負擔之小販以致人車一併撞入河浜内其所帶之汽車夫受傷甚重車亦撞損當由新閘捕房得悉立卽派探將受傷人送往醫院醫治一面　請公共公廨出單昨將黃寳隆傳案經中西官訊悉前情當以情有可原即令退去 
[再訴串放白鴿]  
　　曾充水警偵探之金阿桃將寄女金氏賣與周阿江爲妻得身價洋一百二十元成婚後未逾五月金氏二次逃逸周阿江之父乃以金阿桃串放白鴿等詞訴請淞滬警廳究辦經警廳將金拘案訊供不認業已交保省釋昨日原告阿江之父和尚訪悉金已保出心難甘服又將金阿桃串放白鴿詐騙取財等情具禀水警第一區總署請求就近　提金阿桃到案訊究 
[越捕查獲花會]  
　　無賴王松濤在法新租界南陽橋地方設立花會聽筒誘人赌博當被某號安南捕查見將王拘獲並抄出花會字條及洋鐵罐兩只銅元數十枚帶入捕房昨解法公堂請究王供民人並不設立花會聽筒此種物件係他人所寄求宥中西官判王押滿五天開釋抄案之物一併充公 
[分設花會機關]  
　　紹興人陳阿甫近在北西藏路二百二十六號屋内爲花會大廠主鄡某等分設機關誘人賭博前日下午有婦人王陳氏王丁氏向陳購買花會票被滙司捕房西探目泮林士華探奚德安查見將陳拘入捕房昨解公共公廨經中西官訊據陳供我係賭客所寫之花會名目及賭洋每日分上下午二次由廠中用人寳春來取去惟該廠設在何處實不知情求寡判陳押西牢一月以儆 
[查獲久假不歸之巡捕]  
　　美捕房一千二百零九號華捕胡宗喜於四月間請假期滿後抛差不到茲經該捕房捕頭查見以其違犯警章拘押捕房昨解公共公廨經中西官訊供之下判胡押候下禮拜五查明再核 
[被告不認欠欵]  
　　江北人秦得勝前日扭閘北大統路紫竹庵僧人芥航至四區警署控稱該僧欠洋十五元圖賴不還請爲追究即經余署長質訊被告不認欠洋反訴秦拆梢行兇余署長判一併收押聽候查明核辦 
[混用僞幣之懲處]  
　　潮州人馬增官因將銅質龍洋持至芝罘路十七號門牌薛進伯煙紙店混用被探顧阿根查見將馬拘入捕房抄出铜洋四元解送公共公廨訊供管押候查在案昨晨又由捕房將馬解廨經中西官復訊屬實判馬押西牢半年銅洋銷燬 
[雉妓擇良婚配]  
　　西藏路雉妓院妓女顧仁寳年十七歳江陰人近被龜奴蔡大與惡鴇虐待受苦不堪乃於前日逃入濟良所請求援救昨由華探目石金榮將顧妓解送公共公廨經中西官訊悉前情判發濟良所擇良婚配 
[總會聚賭受罰]  
　　漢口路（即三馬路）二百二十二號門牌避囂廬總會因容留外人在内賭博被老閘捕房西探開納與華探居阿巧查見歸禀捕頭轉請公共公廨中單昨將總會經理王標士傳案經中西官訊供屬實以被告不應違章判罰洋十元充公 
[羽士被人戳傷]  
　　住居大連灣路七百十三號門牌之浦東成衣匠吳金生疑妻周氏與同鄉羽士伊洪善有染昨日吳在西楊樹浦路尾隨倪後突出利刃將倪臂背等　連戳數刀飛奔逃逸經倪投報捕房派探將吳查獲由捕頭詰問吳不承認諭將受傷人送往醫院醫治吳押候解廨訊核 
[戳破燕子窠]  
　　法租界大自鳴鐘　房捕頭偵悉林春桂家私設烟榻留人燈吃當於前晚帶同包探前往林家抄出烟鎗三支及他種烟具等物帶入捕房存洋出外候究昨日傳解法公堂詰問林供認私賣燈吃不諱中西官判林罰洋二十元充公烟具销毁 
[擅售租用之脚踏車]  
　　紹興人王福生前日至虹口漢壁禮路一千一百零五號門牌熊德福所開脚踏車行内租得脚踏車一輛後擅售於兆豐路三十八號門牌居有某得洋十餘元化用經熊偵知控由捕房飭探嚴阿慶將王拘獲帶入捕房押候吊贓解究 
[輪船水手查獲竊賊]  
　　江北人李三前日混入招商局北棧碼頭花旗輪船上竊取馬口鐵二十四磅携贓圖逃經該輪船水手撞見唤同水巡捕房巡江西捕將李連同贓物併解捕房昨經梅捕頭略詰一過飭解地方檢察廳訊辦 
[客棧茶房行竊]  
　　石雨善昨至法公堂控稱商人日前由某處來申借寓法租界某客棧内詎被茶房陳豐永倪金生兩人乘商人出外之時潛至房内竊取生絲數十兩商人得悉報捕後即由包探至陳倪兩人房内抄出原贓請爲訊究詰之陳倪兩人供認行竊不諱中西官判陳押三禮拜倪押十四天贓給原告領去 
[行竊與收贓之懲罰]  
　　竊賊陳何仁前晚潛至法新租界吳惠溥家撬門入内竊取衣服一大包而逸後經事主報告捕房派探將陳拘獲並在許富貴家吊出原贓帶入捕房昨解法公堂請究先據捕頭禀稱查得陳曾經犯過竊案經公堂懲辦出境有案可稽請爲核辦詰之陳供認行竊不諱許亦承認收贓中西官判陳押西牢三月期滿仍永遠逐出租界許罰洋五元充公贓給原告領去 
[被搶車輛之控訴]  
　　人力車夫周成紀前日至四區二分所報稱有余長標張桂祿胡小狗子王友才潘祿中等五人搶伊車輛請爲提究經錢署員派警提到一干人轉解司法科段科員詰訊一過命將兩造及起案之紙砲二個鐵桶一只一併解送淞滬警廳核辦 
[同族不認行竊]  
　　鄉人陳貴福於正月間失竊衣箱一只嗣經訪悉係同族陳福生串同許阿五等所竊福生乃央親戚談某調處允賠洋五十元而貴福必欲追還原物控請四區警署追究福生到案後堅不承認署員諭將許阿五還押福生暫交妥保候查明有無允賠情事再行核辦 
[扒手禁押西牢]  
　　沈菊生在虹口小菜場摸竊朱成蘭身畔大洋十餘元圖逃被朱唤捕追獲昨解公共公廨經中西官訊供屬實判沈押西牢九個月期滿逐出租界 
[嶺南週報之組織]  
　　旅滬廣肇同鄉近因改組事發生新舊意見不能融洽而熱心者恐黑白混淆特起而組織一嶺南週報以便有心改良社會者發表正确意見以明是非之眞相經舉定崔通約君爲編輯員梁興業君爲發行員事務所暫在武昌路西廣德里一弄三六六號半决於下禮拜二日出版 
[淞滬警察批示兩則]  
　　廖德瑶等批據呈已悉查該民等消售官鹽倘無違法行爲當然享保護之權利如果該管警所因熊細實有尋釁毆打情事而遽勒令遷移殊失持平之道究竟事實如何有無另遷之必要仰候令行警所查復核奪此批 
　　方瑞卿等批公呈已悉查范正甫帮助劉長源搬運顧周氏失竊車身供證確鑿罪有應得已附贓移送法庭嚴辦矣查近來失車之案日有所聞亟應緝犯追贓以伸法紀業經諭飭警探　緝劉長源到案以憑澈究仰即知照此批 
[介紹小説]  
　　商務印書館小説月報第九卷第八號對已出版琳瑯滿目頗饒趣味昨承惠贈一册書此誌謝並爲之介紹 
[謝劵]  
　　私立震華學校訂於今日假座藥風新劇　特演（鐵面情郎）新劇籌欵補助昨承贈劵二紙書此道謝 
中華職業教育社通訊 
[徵求新社員結果]  
　　本社此次徵求新社員限自七月一日起至三十一日止應徵者凡五十四人共徵得社員一百五十八人内已繳到　費者一百十五人查徵求社員啓聲明此次介紹社員以繳到歳費爲憑茲將比較多數前三名開列於後韓國鈞君十人周越然君六人吳誠君六人 
　　再查徵求社員啓聲明比較時如人　相同以報告先後爲次周吳兩君外尚有馬君超羣與沈君宗璜與之同數合并志謝 
[中華職業學校第一次錄取新生名單]  
　　（以筆畫多少爲序） 
　龔漢章　顧恒勤　顧祖彞　顧奇主　錢金聲　錢靜安 
　鄭樹聲　謝　適　劉光善　劉光烈　樊元培　葉關林 
　葉鵬均　葉本源　楊清才　楊壎　　張鴻基　張惟椿　 
　張柱流　張金根　童傳基　湯桐生　盛漢臣　莊　逹 
　陳福昌　許文富　陶興兆　黃雪林　黃鳳藻　陸龍寳 
　唐海　　唐沁連　袁廷俊　孫兆良　徐星輝　徐鴻 
　徐光祖　徐餘鑫　施　湛　姚昆元　俞光耀　柯中城 
　胡永炯　胡鎭圻　周錫林　周金奎　周仲燕　周服之 
　季啓新　金仁元　林根榮　金敬業　沈克允　沈秉林 
　宋時哲　李庚西　朱保揚　朱杏生　朱鶴羣　朱子俊 
　吳榮泉　吳增烋　王　斌　王璧 
　　本校定於九月八日開學以上各生務須於七日（路遠者早一日）携帶行李及應需費用到校 
[中華職業學校添招新生]  
　　中華職業學校校舍將次落成不日卽可開學考驗新生棄於本月二十五日舉行錄取者計六十餘人已分别函致各家族茲因鈕扣科木工科應用較繁尚須增購機械多種添招生徒二十名有志來學者可於九月一日起至五日止隨時到陸家浜南放生局隔壁本校報名投考 
專件 
[中華民國六年上海口華洋貿易情形論畧（二）]  
　　（一）本關税課本年徵收總數共計關平銀一千一百二十一萬四千五百七十兩較之上年減少十萬兩此因洋藥停止及船鈔減收之故進口税減少約三十萬兩其餘出口正税復進口半税及内地子口税均格外加增而爲向來所罕見 
　　（一）洋貨貿易洋貨由外洋徑運進口及由通商口岸運來者本年進口洋貨之價值共計關平銀二萬一千四百六十九萬兩較之上年略有加增惟所收税項轉見減絀值此時勢進口洋貨減少固不能免然價值增多而税項短收皆因進口之貨按則納税之故至於表册中所列貨值於本年銀價漲高殊無若何影響蓋外洋進口各貨成本加重商人仍不能以賤價置貨也查進口日本各貨本年大見增多如日本粗布原布本年進口共計一百三十一萬一千疋之多比較去年增多三倍有餘白布進口二十五萬疋增多十成之五粗細斜紋布進口九十萬疋增多十成之四如印花布色布棉剪絨先染布絨及絨線等類前均由歐洲及美國廠織造現多由日本廠運來此皆由日本廠家克自奮發且非僅布疋一宗加增也自歐戰以來日本商人利用時機竭力發展中國各市場銷售之品多屬日貨如電料藥品小燈色襪化妝　品玻璃器具法藍器皿等貨近日歐洲無貨運到利益惟日本廠家獨占至於布疋銷場本年似屬無利可圖緣歐洲雖戰事正酣滬商以中國地廣民衆似乃可望其照常貿易不料七月間有　辟之舉演成南北　爭湘鄂淪人戰區道路阻梗川爲一極大市場商貨不能流通市面幾至停頓惟隣近各省商務較不可言更兼定貨周折政象混沌船隻稀少照此情形商務起色殊無希望因此布疋一項銷售之時有照現時市價更低至二成或四成不等五金類以歐洲來源短缺均形減少除少數廢鐵由英國運入外其餘大宗之鐵錭錫　白鉛等均由美國而來乃本年二月間美國　入戰制後此來源恐亦絶迹因美國宣戰後即有暫　停止五金糧出之禁令也職是之故五金價格在中國則大漲　在美國反跌迨　輸出禁令稍示寛鬆來華之貨價格大減逈非初料所及本　買賣家因此殊形恐慌市面幾全爲動摇　就　時而論美政府對於五金輸出取缔　嚴恐目前五金業不能遽呈樂觀也機器買賣家亦受同等之困難而於今日中國蒸蒸日上紡織業及别項需用之機器目前大有供不應求之槪美國自加入戰圑後即嚴行取締機器之輸出現在欲　美國購　機器與向歐洲同一爲難耳　貨類當推紙烟爲進口貨中之鼓有價值計本年入口總數爲四十萬萬枝估值關平銀一千六百五十萬兩較上年加增一成有奇此項紙烟多數來自美國種類不一在中國徧登廣告深合中國大多數人士之嗜好進口罐頭食物數均大減惟罐頭牛奶皮並牛奶則　上年加增此項罐頭貨仍復出口内有以供在米沙波大米英軍之需用現　遠東煤之來源多數仰給於日本本年進口　數逹九十萬噸較上年增多六萬五千噸煤價日見增漲即此可爲中國煤礦不興運道不便之表示也總計本年入口棉花二十七萬七千擔較上年減少十萬擔内有三分之二　美國産或直接或轉由日本輸入者欲知詳細情形　閲者參觀土貨貿易出口項下棉紗較上年約減一成日本自來火稍形減色其原因一則以本地所出者堪與日貨並駕二則以日本尚須供他處之需求因歐洲無來源故也煤油業受戰事影響似較他業微輕惟因乏船裝運之故未免亦受打擊耳馬口鐵片之價舉逐漸增高早晚市價更屬不定以致由美國運進之裝箱煤油大爲減少但　短少之數則有由蘇門答臘裝來之散艙油以補其不足該油進口有一千七百萬加倫之多較之上年之六百五十萬加倫增加不少　糖由香港運進者亦復大有增加其故因該貨在港不能得其照常之銷路而本地需用品質較佳之糖額增加故也現下雜貨中除平價紙烟之外以車糖爲最有價值之物品進口木料仍復不少良由建築之工程雖云減少尚無間斷本年進口之輕木板共值銀二百萬兩多由美國運來惟較之上年以尺數論者约少四成之谱其可注意者爲由新嘉坡等處運來之重木約增三分之一 
　　洋貨復出口往外洋本年洋貨復出口往外洋之價額爲關平銀八百萬兩較之上年所差無幾故此項貿易無甚特别之具論洋貨復出口往通商各口洋布復出口往各口之價額約減少一千二百五十萬兩之多其故係因政治上之擾亂以致中國西部一帶之各項貿易停頓而洋藥貿易之停止亦爲復出口往各口之貨價额減少之一原因也以上所受影響其大可以彌縫　　賴有洋貨之增加運往中國未經擾亂之各省此項貨物係雜貨居多然此項復出口往各口之貿易較之上年實已減少三百萬兩矣（未完） 
來件 
[廣肇公所董事部改组緣起]  
　　我公所爲中外公認之國體已數十年於茲矣日前因舉正副主席與定書記名稱發生莫大風潮莫可解决乃故耀庭　生倡言改組以釋糾紛經　有意　書刋列報端用備採擇當邀諸君察閲茲另擬急待改良數條呈電倘其中尚有未臻妥善之處或另有高裁祈爲指示不勝厚幸之至 
[現在公所情形]  
　　一五福里房屋計地九畝五分餘照時價每畝约值五萬五千兩另上蓋約　六萬餘兩合共約值五十八萬　千五百兩以最少收週息八釐算應每年得租銀四萬六千六百兩今每年僅收租一萬五千零九十九兩三錢尚須除去自來水費約六百十一兩五錢保險費約四百兩地税约一千六百二十兩修理費尚在外實得利息約二釐六毫 
　　二區仲儀捲逃八千三百九十九兩五錢五分六釐除保家塡還二千元伸九一千四百三十三兩五錢九分尚欠六千九百六十六兩零五分六釐 
三董事雖額設三十一位旣無領袖之主席復有終年不出席及累月不出席者公所各　僅由西席及二三頑錮者主持隔日將　　　出通告不出席之董事則僅簽一知字遇稍有關係之件其取巧者更祇簽一代知字樣以爲卸責地步是以公所各事毫無振作如五福里房屋不照時價加租區仲儀捲逃竟無人追問其最著者也 
　　四人所所舉列議員雖有一百六十一名而公所日行之事如何多不　問僅每年選舉董事時派票於各議員使之塡寫選舉名字而議嗣僅循例將原有之董事塡入議員則例無更調唯身故出缺則另補之如是　謂董事是终身之董事議員是終身之議員可也雖欲不腐　可乎惟地方上有勸捐等情則派議員奔走是雖名爲議員亦無從發其宏議矣 
　　現擬改良情形 
　　一决定五　里　加租項以辦公益 
　　二决定設法追收區仲儀捲逃欵項以重公欵 
　　三將舊有之老董事八位推尊爲名譽董事專任財政出入及收掌契據如有資望較重者仍可推舉不限額數 
　　四董事仍照前例額定三十一位每年以十一月推選一次仿香港東華醫院例分各業各界先推選評員再由評議員推選董事其選舉票當場給發以示大公 
　　五正副主席由董事三十一位中自行推舉亦一年一次主席權限爲領銜及維持議場秩序或董事甲乙各半爭論一事主席如以甲爲是則加一　於甲以乙爲是亦然 
　　六旣被舉爲董事須每年捐洋一百元以助廣肇義學經費因廣肇兩府子弟已報名願入學而不能入學者已逾千數皆由經費不足　額僅定三百名故也 
　　七改議員爲評議員以示與國會所稱議員有别 
　　八評議員不限額惟旣被舉爲評議員須捐洋五十元以助廣肇義學經費 
　　廣肇兩府同鄉圑霍守華陳公哲陳鐵生盧煒昌周錫三崔通約梁鄰何君幹劉　臣黃宇平劉衡石馮溢源譚樂之陳伏波湯節之黃鴻鈞陳朝勛唐耐修羅錫嘏潘啓三盧明甫潘本逹鄭仲屏等同啓 
來函 
[宋德裕來函]  
　　昨讀貴　所載之小北門内榮慶里婦女打架行兇等情事雖有之惟於實情有誤今特奉告請即更正是所感也與敝人同居者爲邵　沈三家邵章兩姓即二房東沈姓與敝人兩家房客也其初沈姓婦人出外擾事旋卽他避不出後經警察來家提人不得二房東亦懼事他走於是警察不問情由將内人宋鄭氏家嫂宋席氏提去敝人雖　法具保而二區一分所不准拘押一夜改送檢察廳審問究以内人等實屬無辜即行釋出竊思無罪之人竟爲拘押擾事之人反逍遥法外與貴報所載之邵高氏糾衆用武等情稍有錯誤耳宋德裕謹上 
雜評二 
[武力之結果（訥）]  
　　馮段之爭至於今日所謂挾武力者最大之教訓也當其初以爲有武力無事不可爲亦且無往而不勝利也至於今日可謂以武力自縛矣有軍隊而不能用權謀策略無所施一切政刑命令不能行昔之以武力自豪者至此雖無人與爭亦將束　自　此其端非自今日始特相爭之當局終不覺悟至今日而始皇然無措耳 
　　嗚此豈　好言武力者之一大教訓耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新秋興八首用杜工部] [  半仙]  
　　清秋肅氣撼山林遥望星沙武衛森十室九空悲嶽麓一年兩刦痛湘陰官紳那管黎民血軍旅全無赤子心恫悵洞庭揮涙雨月明何處聽寒　 
　　滿洲里外日西斜星使奇才乏子華爭長乍疑滕薜笋避鋒　泛斗　槎江南風冷梁姬鼓塞北霜寒蔡女笳太息强鄰耽虎視　堪錦上又添花 
　　參院投標對夕暉登臺議長一身微攀龍墮地隨弓化乳燕尋巢繞檻飛玉石形難爲影亂金錢力豈與心違當時就席徵同意牛瘦何妨角選肥 
　　爭結渾如黑白棋死灰復熾　傷悲名稱製藥斯爲美力阻行銷及是時流毒烟消難火滅陳情電製更星馳十年厲禁從茲弛一　功虧豈夢思 
　　肩披四皓　嵩山議院羣推指顧間附勢心原忘故國讓賢貌似　重　貪生馮道難回首知數譙周實覥顔人澹慢云如菊瘦三朝元老亦仙班 
　　巨印無端　紐頭津門靜養不知秋稱雄後浪翻前浪患失新愁　舊愁掃地威名甘屈蠖逐波身世等浮鷗枕戈待旦虚聲負經略徒然守冀州 
　　烽煙四起未央宫護國新軍一望中師旅幻爲猿鶴日干戈　啓馬牛風依山壁壘餘苔綠隔岸旌旗映蓼紅忽爾西秦宣獨立不知谁是主人翁 
　　仰面求人自徙迄扶桑浴日水盈陂銀圑故智爭權利金幣新籌費節枝礦産森林輕抵押軍需運動盡挪移債臺百級君知否蒿目時艱欲滬埀（三） 
家庭常識 
[扁豆酥] [  振回]  
用白扁豆一升熱水泡浸數小時剥去皮殼傾入鍋中與清水合煑及已煑爛即移入淘　中用手揉擦成漿外用木桶或缸盛之將瀝出之漿　入密布袋中榨去水分和白糖四兩（不宜過甜）牛乳及香蕉露各一匙攪之使匀即以豆酥一層平舖淺磁盆内刮平之更加洗沙一層再以豆酥蓋而　平後劃成一寸方之小塊倒出冷却即成别種豆菓亦可以此法行之惟鮮菓不宜蒸煑只可剥皮去核置乳鉢中摀爛成漿　平劃塊卽得 
[弔桶] [  陳麟]  
木質弔桶性輕難沈用以汲水殊覺費力若於桶旁　一鐵　則於汲時自不費力 
[自製薄荷烟] [  漁]  
以未經用過之竹烟嘴先用棉花省許塞入然後盛以藥房中所售之薄荷冰約一二分再以棉花塞其口便成 
農業須知 
[普通肥料之製法] [  鄰]  
　　鄙人於肥料一項稍有研究爰就所知略述一二以貢農界之參考掛一漏萬知不免焉 
　　（一）　肥擇乾燥而透陽光之地四面設臺木上置薄覆蓋地上布眞土踏實以麥稈稻　或落葉等　糞汁混合堆積（旁设一溝溝口埋溜桶使堆肥之汁流入桶内不致散失）至七八尺高其上再覆以池泥塡滿空處歷數十日則發酵而腐敗然後時用田器上下翻轉之並添注糞水又或撒石灰及食鹽少許亦佳待充分腐熟即可施用又法以池塘或溝渠内之污泥十分及草木灰石灰各三分和匀堆積以生草或稻　撒於其上用鍬　四面之草歸之中央翻轉之乃撒以土再撒以草時時翻轉之並加糞水至六七尺高時止層多　以草以防雨露至兩三月後再翻轉之浊以糞水　置月餘即爲晨良之堆肥惟寒瘠之地宜用馬糞多量與土　　炭末石膏稀硫酸等泥同堆積而成堆肥（未完） 
聯話 
　　嘉善孫某雄於財而能熱心公益絶無守錢虜性質始出資辦私立正業兩等學校繼辦典業兩等四年成績頗優辛亥夏因理化試驗室遺火於酒精箱内　然一聲曹沈兩學生及他校學生來參觀者朱某同懼新厄醫治無效均即斃命而校遂不能繼續亦教育界一大　事也　爲兩學生開追悼會有李某爲其友撰一聯云理化閘歐西痛試騐未得眞诠竟禍我黃種國民青年學子慘劇演城北（校在城之北隅）歎教育横生障礙忍聽他腐儒騰口志士灰心上聯蓋紀實也　人之死生有命身任教育者固不能辭疎怱之咎也下聯爲反對者痛下針砭冀辦學如孫某者不致因此灰心禆益非　尠也若謂語含諷剌則失作者本意矣又李某爲其子（亦典　學生）撰一聯云轟轟烈烈駭人聽聞可憐來日方長竟把七尺昂藏如斯結果泛泛悠悠由他訾議欲語少年同學休爲一場慘劇便爾寒心極合同學口氣佳構也[  知非]  
集益錄 
[第一一九問] [  韓孫]  
　　製蛋之法甚多最有名者爲松花蛋但松花蛋雖佳尚不如家製　蛋别有風味予家向製此物最爲得法每年親发索者得之視同至寳自先母去世遂失其傳今者偶思仿製苦記憶不甚明晰製出其味尚佳惟蛋白雖隔多日苦不得凝結蛋壳亦不碎落不解何故屬製皆如此　海内定有擅長製糟蛋者尚祈詳以教我 
　　栩按糟蛋有軟壳硬壳兩種各饒風味軟壳者蘇杭均有予家自製係先用酒醋浸一二日使蛋殼變軟乃用糯米酒釀糟之但味不如市上所售其法當猶未善硬壳者惟嘉興所産最佳自製每不易透其中究有何種奥妙亦正所願聞也幸知者弗秘其傳 
長篇小説 
[冰山奇俠傳] [  常覺小蝶合譯天虛我生潤文]  
　　（原名ＨＡＮＯＦＩＯＥＬＡＮＩ）法國囂俄著 
　　第二十一章獄配（一） 
　　雅谷人獄而心中頗自慰以爲舒墨客必脱罪瓊仙當不失其保護之人至於外間輿論則非雅谷所恤　爲仗俠可谓之狂　亦可蓋少年之心一爲情役雖犧牲其身家性命皆所不惜固非獨一雅谷爲然也惟時月光透鐵檻而人似界烏絲於素紙之上斗室方不盈丈包麫冷水之屬均雜置其足前爲雅谷生平所不經見者而雅谷則處之泰然起而自言曰吾今且死矣然吾之名必且深葬於一人之心中是世界雖暗尚有一粒明星爲吾耀其前途吾有何悲哉因閉目自思彷彿見高塔月明之下有紅顔少女投於白髮老人之懷展爲笑容慶其得重生也旣而此影斷移漸近老人已隠但有瓊仙倩影亭亭立於己前初尚疑爲目眩拭眸　視則月光如水方照　　亭亭之影却當己身而立果瓊仙也瓊仙已悲不自持竟投入雅谷之　以其熱物親雅谷項間之冷　悲極乃不能出一語雅谷轉駭自疑爲夢亦不能出一言良久瓊仙始勉昂其首含涙言曰雅谷吾今來救汝也其言似抱希望而心頗怯故唇顫而不成聲雅谷聞語益詫曰汝來救我耶嗟乎瓊仙汝殆自欺矣居此之中而欲逃逸萬無望矣瓊仙曰然吾豈不知堡中四圍皆兵雖有羽翼亦未能飛越而過然吾此來實　　言次少止始續曰吾蓋奉命而來也言至皮其聲益顫因以手掩面曰上帝助我我將如何爲言耶雅谷撫其肩曰瓊仙汝言吾乃不解汝來爲誰所使豈汝老父能使汝入此獄哉瓊仙曰否吾父安有此權力蓋奉亞菲爾夫人之命令我告汝汝實其婿宜自認其適患神經之病則適間庭供可盡失其效力我能勸汝從彼之言者則我父亦可免罪嗟乎雅谷我來蓋爲此耳願汝自顧前途並憐我父從我言矣雅谷毅然曰汝母信其　言我豈甘爲亞菲爾之婿者休矣吾頭可斷吾心不可轉也汝出時可轉語彼婦謂虎子不偶犬女吾正爲此乃覓死耳言至此熱涙乃不期而下且曰瓊仙吾不圖汝乃亦以我爲亞菲爾之婿也夫復何言瓊仙語塞則投雅谷之懷泣不能　（未完） 
 
 

Page 15

 
 
   
 
 

Page 16

 
 
   
 
 

Page 17

 
 
老申報尊聞閣選四十年前之回頋 
[金陵黃烈女（見甲戌年十二月十八日報）] 　　 
　　黃烈女序略見瀛寰瑣紀兼詳其十絶句志練氷霜心盟圭璧補　山人跋詠之復有某名士以詩弔之錄如左殺賊不難難於女女能殺賊實奇舉金陵陷賊十七年埋名女子爭幾許黃家有女字婉梨少嫻女訓兄提撕握管作韻語婉媚方疑賊國難安棲全家時念燕巢幕危如累卵無窮悽一朝忽聞官軍入官軍入城賊是緝或從小巷追或向大街襲或搜空室中或慰人民泣痛有二軍越隊來不謀殺賊謀女孩下馬入門害母弟烈女於此心爲摧害母及弟軍亦賊不能殺賊何舒臆賊睨顔好女睨刀乘機有計心默默渡江一伴已赴江女身得全賊心　行入湘潭卜投宿縫衣竊視針疊雙市樓燃燭恩怨並殷勤斟酒賊酩酊拔刀雙　雪仇讐身完名節心常炯詩題十絶璧示人述其大略女從眞投筆自縊女分耳書中故事今翻新黃堂太守聞之惻諭衆瘞埋事亦得奈何女瘞賊亦埋此情太覺無日黑補　女史弔以詩報傳行省人人知願得採風編國史芳名千載羣稱奇吁嗟乎芳名千載羣稱奇 
筆記 
[鷄四足（見甲戌年十二月十四日報）] 　　 
　　周浦雕花匠某以畜鷄爲生忽於今十一月中畜一母鷄伏卵一月雛聲始發脱殼而出者凡十六雛之毛色或黃或白或黑或斑實足效祝鷄翁之致富矣中有一雛生成四足一足在翼下一足在右股際其二與常鷄不異飼之米則食與之水則飲牛行駒步不啻羽翼猫犬也嘻亦異哉吾聞胎生者四足卵生者二足而蛇之卵生則四足豈鷄爲蛇所生耶敢以質之博物君子 
[骨（見甲戍年六月二十五日報）] 　　 
　　客有自山右　者言巨室康氏家藏骨董甚夥雖賞古家亦不能盡識一古方鼎青翠斑剝欵識糢糊惟上銘五鳳二字猶可　認大約前漢時物紐式工細皆作　龍形貯火常活　烟不散雖非名香炷其中亦成旃檀味又有一水晶几更寳重不輕以示人中養金魚數尾　藻交横憑之頗有臨淵之樂一古錢形如新月重十二兩古翠　　誠莫考其年代一珠　暑天張之能辟蚊蠅一鐵　大可三石許藏人骨一具相傳武宗伐西藏時所得蓋大智禪師骨也骨綠色堅如石與　化合爲一此亦器中所不經見者故急錄之以質好古之士 
閒譚 
[釋百不解（見甲戍年十二月十八日報）] 　　 
　　目短自見者人也禽獸不然緣人之目生在一面故見前不見後禽獸之目兩邊故前後皆見小孩遇一麻雀大喜屏氣而前離僅咫尺意可猝然獲之初不料此雀已三　而作矣小兒大失望以爲麻雀性靈非人手所能捉而不知其早已見之矣假使人目亦生兩邊眼　豁至耳際則神明四照兩目可以分用左顧更加右　看書又兼讀　也且人目之短於自見不第此一　而已　之目　囑　霄瞬息千里人雖有觀星鏡不　也蟻之目生於　尖能尋極細之物以　糧人雖有顯微鏡不如也如　　蟻一枚　將其　摘盡則一無所見倀倀何之心已憤甚兩蟻撞着勃然大怒即行爭鬭搏結如球翻滚比鬭蟋蟀尤甚貓之目具有電氣能暗中視物人雖有撮光錢不如也尤異者人目惟二鳥獸之目亦惟二而蟲豸之目則或數十或數百不等蜻蜓　目至數千之多針鋒攢聚結成一顆如楊梅然人目雖短於自見而藉心之力能見千里之外所謂逹四目明四聰者惟人能之見堯於羹見舜於　者亦惟人能之此人之所以可貴而鳥獸蟲豸之目所以短也 
四十年後之新世界 
[火液器發明原因]  
　　今次歐戰中有所謂火液器者其器噴射一種流質所着即燃誠戰爭之利器也某德報紀其原始如下陸軍少佐某氏當大操時奉命竭力固守砲臺而攻軍進逼甚力克臺勢難保守該員忽生急智發報火警號於是乃出救火器向攻軍射水攻軍爲之辟易該員旋報告上官謂彼以火液射散攻軍云云德皇後見此報告即問火液能否實用左右以能對乃命該陸軍少佐與一專門機師試爲之屢經改良卒得滿意之效果云 
譯叢 
[世界極北之報章]  
美國亞拉斯加洲海濱數千英里常年結氷爲愛斯基摩族人民集居之所近者該族人民於洛姆地方出報一種由西北區總監希爾斯氏主持曾得美國教育司克拉克登氏批准此可謂世界極北之報章購閲者多係愛斯基摩人銷行於亞拉斯加州各村所載者爲漁獵馴鹿消息多由赴北徼漁獵歸來者投稿紀其旅行見聞並由希爾斯氏等撰述論文愛斯基摩人之傳播消息惟賴此報故衆頗寳貴之皆挾入聖經中每鹿車載報至村衆皆大爲歡奮其不能識字者則環坐而聆讀者之講解焉 
[女學生之勇武]  
倫敦泰晤士報近載有投稿一則所紀事實至可令人感動茲譯錄如下某口敵飛　襲擊倫敦時有炸彈一枚　於某女學校之運動場女生華爾登年十五受重創乃由特别警察一名與加拿大兵兩名舁登救傷車送入醫院女雖痛苦頗甚而沿途仍與二兵閒話繼見二兵袖有金線蓋此爲曾負創者之標識也女曰二君嘗爲國受有痛苦我必與二君接吻以示敬二兵乃就而接吻焉夜半女以創重逝世該女童勇武之行二兵尊重之不啻維多利亞十字勳章也 
[公主爲看護婦]  
英國瑪麗公主今於大畦芒特街病兒醫院習爲看護婦每星期服務二晨且由看護婦主任指導一切而盡尋常職務聞公主志在成一受完備教練之看護婦公主今所事者爲洗濯婴兒及爲着　等役並輔助照料稍長之兒童 
[試驗汽球之第一次]  
距今一百三十四年有汽球飛過英吉利海峽球之直徑爲五英尺實以水素試驗者爲卜愛士氏　桑特維區鎭縱球上升藉風力而進二小時半後球落距法國列里九英里之田中此爲試驗汽球之第一次翌年即有英法人各一　汽球飛渡英吉利海峽 
 
 

Page 18

 
 
   
 
