# 1893 - 77 - 4907153

 

Page 1

 
 
[三百三十號畫報告白] [  點石齋啓]  
　　漢陽俗例每屆立春有一龜子扮作春官紗帽紅袍大踏步至府署大堂府尊叩以立春時日龜一一答之而退此例爲他處所無不知何所取義他若官塲之話柄寄打之神通鬥鷄因以殺人欺婦反致被創賽燈者扮糊塗之縣吞刀者逢救治之醫没水行舟竟成奇製救人臥雪便締良綠及所附叢抄等圖說准於初六日出售此佈 
[鷂燈宜禁說]  
　　漢武帝射上林獲赤雁之日天祿校書人以春酒見招假座於後馬路阜安里賓主縱談盡歡始散奚童爲余命東洋車緩緩言歸迤邐至大馬路則見衆孩競相爭逐仰天拍手東西指點喧呼不已詢其故童指曰不知誰家放鷂燈一由北而南一由南而北燦燦者如星光足以娱目故羣孩喜而譟也余仰視之則但見遙大數點搖搖作動勢俄而至石路則見一燈忽放光焰焰然並不下墜俄而風吹卽滅童曰險哉倘無此好風則鷂線必至燃斷而此燈將墮入人家屋上或柴堆焚如之禍立肇矣余首肯之旣歸寓撫琴欲彈忽見庭中光明頓異出而視之則見有鷂燈約八九盞其勢漸　去屋脊僅尺有咫兒輩咸指而目之以爲笑樂俄而持繩者竭力拉扯又得風力扶搖而上庭中之光亦失余乃蹙焉不安憮然爲閒曰天下之玩物多矣何獨眈此禍人之物哉昔者公輸子作木鳶翔站天空三日而不下後人師其意造紙鳶以爲戲具說者謂春季肝木當令木之性貴乎發舒而又喜上卄故令孩童競放紙鳶仰其頭開其口使肝木得遂其上升發舒之性可以去疾故傳至於今而不廢後人踵事增華刻劃彩繪光怪陸離而其機亦愈巧去年讀半部論語客以一鳶貽兒輩體極輕而升極高其操縱之線索乃不在手以新意製轆轤以運之線則取其細而長鳶則取其輕而穩制作殊妙江浙各省此風盛行雖閨中弱垦亦有以新意造紙鳶以賭放者如潇湘妃子與姊妹行放風筝待其風急鳶高拔去矍子連綫隨風而起去不復返有借以作頌者謂從此病根俱去矣可知此風不自今日始獨今日之放纸鳶者　猶以此等巧製新意不足悅目乃競尙乎燈鷂鷂紙鳶也江南人謂之鷂燈鷂者以粗線放大鷂凌風而上高接雲霄其線直如朱絲繩乃取小紙燈燃短燭於其中或一二枚或三四枚或五六枚以至十數枚不等視其風勢之大小線力之强弱以爲衡漸放漸高則望之如遙大星點頗有可觀其意以爲燭短則放至高際爲時略久卽已見跋固無害也而不知燭固短而紙燈甚小憑一線之機乘風直上則安知不遭風播蕩一有轉側紙燈被燃則線必燒斷線斷而燈墮莫知其處或此屋遺一二燈彼屋遺一二燈竟可同時並着戲具中之險者莫甚於此矣新年施放鞭爆易於釀火捕房禁之是也其放花爆者如九龍治水雙飛胡蝶以及各種穿雲破霧之烟火皆足以釀火災巡捕則不禁之此可異也然猶曰新年樂事不肯過於不近人情至於鷂燈則其肇禍也更屬不測時際農忙又當夜午興之所至目之所怡此處一排彼處又一行忽東忽西起㐲不定幸而燭盡見跋或被吹滅或仍收回則已屬僥倖一或不虞墮入人家屋上以及柴棚其有不觸吳回之怒者首租界地方現在保火險之各公司類皆敦信重義偶有被殃之家無不照數賠償别無後言其有如文章與元亨之涉訟者盖亦罕見居租界者固可以高枕而無憂然與其被焚而索賠何如不被焚之爲愈乎夫貲雖得賠償而人則大受虚驚且又安保無斃於火厄者則又向何人索賠也此等鷂燈其施放也旣在夜深人静之後則或有火燼墮落人家防之不勝其防且亦無從防起而禍機猝發則必至大受驚惶殃及者或不止一二家被害者更不止一二人然則逞一時之高興而放此害人之物卽律以縱火之罪亦將奚辭竊以爲此事所宜嚴禁也一紙告示懸貼通衢不足遍也必也知照捕房轉飭巡捕見有放此種鷂燈者拘而懲之懲一卽可以儆百又安慮令出之不行哉四馬路書塲之鑼鼓足以惑人耳目擾人心志時有馬車碰撞之虞害人殊屬不淺今年居然一律停止自此易金鼓爲簫管瀹茗清談者耳根爲之一清跋來報往者道途爲之一坦可見爲民間除害亦　不從而歌頌之而鷂燈之害尤不可測苟亦如禁鑼鼓之毅然决然吾知關心民瘼者必不以余言爲河漢焉 
[本館接奉電音]  
　　昨由京友電傳上諭四道敬謹譯登○二月初五日奉上諭上年直隷安州等州縣災區被災較重迭經賞撥銀木蠲緩糧柤開辦賑捐分别接濟惟念現距麥秋尙早小民生計維艱允宜再沛恩施俾資春撫着於本年江蘇海運到津漕米内截留五萬石由李鴻章詳查應賑户口核實散放並著以工代賑其隨漕輕齎等項及剥價還黄經撥耗積米石並著分解賑局應用該督務當嚴飭所屬認眞撫恤毋任官吏稍有弊混用副軫念民艱有加無已至意該部知道欽此同日奉上諭本日福錕對引錯悮著交部議處欽此同日奉上諭江西贑州府知府員缺緊要著該撫於通省知府内揀員請補所遺員缺着惠格補授欽此同日奉上諭劉秉璋奏特叅庸劣不職各員等語四川夾江縣知縣陳遇贊聽斷失平難膺民社惟文理尙優着以教職歸部銓選開缺候補知縣楊子文倪逢吉聲名甚劣均着革職永不叙用以肅官方餘着照所議辦理該部知道欽此 
[觚棱日彩]  
　　兵部爲知照事職方司案呈查定例各旗營軍政保薦卓異奉旨交軍機處記名以副都統用之頭等侍衞冠軍使驍騎叅領前鋒叅領護軍叅領内外鳥槍護軍叅領營總翼長翼尉等黄應於每年開印後取具本左領圖片開明年歲三代姓氏出身履歴現在有無事故務於卽日自行呈報軍機處查照相應知照貴旗轉行遵照○年例上元節後下五旗勲舊親王各就府第肆筵以宴蒙古所需餑餑桌張照例本旗王貝勒貝子公帮同預備先期知會理藩院傳諭各蒙古赴府領宴並由理藩院分派司員率通事屆期赴門上會同散宴本年睿親王府擇於正月十六日禮親王府擇於十七日鄭親王府擇於十八日豫親王府擇於二十日莊親王府擇於十九日由各王門上分行知會理藩院查照○兵部示傳所有光緒十八年十二月分在部投供候補差官冉正金張東銘周朝翰限正月二十一日親身赴部騐照毋違○吏部示傳光緒十八年十二月分出有山東長利塲鹽大使一缺查有在部投供之應補鹽大使廉祥應行擬補相應示傳該員限三日内親身赴部騐到有執照者携帶呈騐○正紅旗漢軍灃副都統深訂期正月十七日已刻在閙巿口臥佛寺街本固山衙門内挑補五個甲喇所出領催六缺馬甲十缺敖爾布六缺養育兵四缺先期已由印房傳知各佐領下應挑人等務於是日清早赴署預備○侍衞處爲知照事正月十二日奉旨朕於明日辦事用膳召見大臣後已正至乾清宫入宗親宴欽此○正月十二日十二點鐘駐京各國欽差率參贊繙譯等員先後詣總署拜賀新禧慶邸偕各堂曁内閣六部理藩院都察院滿漢堂官接見之下各以吉語致祝旋卽肆筵設席冠裳薈萃賓主 
 
 

Page 2

 
 
盡歡玉敦珠槃頗極一時之盛○江蘇巡撫奎樂峯中丞俊奏稱吏治以得人爲要用人以明吏見功查有二品頂戴江蘇候補道吳承潞浙江進士曾任煩劇州縣所至卓有政聲頻年辦理松滬厘捐及省城牙厘各局務綜核精密才識遠大志慮深沉實爲監司大員中難得之選是以歴任督撫臣交相倚重屢列薦剡奴才知之旣確用敢據實上達宸聰可否仰懇天恩飭部調取引　見量材擢用之處出自　逾格鴻慈等情正月十一日奉硃批吳承潞著交吏部帶領引見欽此○侍衞處爲知照事正月十三日奉旨朕於明日辦事後由乾清宫擔前乘轎出乾清門景運門至奉先殿拈香行禮畢仍進景運門走内左門走長街御前大臣侍衞隨篤出順貞門神武門進北上門由西山道至　壽皇殿拈香行禮内廷行走王軍機御前大臣等隨内行禮畢仍由西山道出北上門進神武門順貞門至乾清宫　宣宗成皇帝御容前拈香行禮畢還宫用膳召見大臣卯正二刻預備欽此○軍機處漢二班額外軍機章京户部候補主事王式曾現在請假回籍省親應添傳　記名在前之内閣中書胡祖謙在額外行走除由禮邸等附片奏　聞外已片行内閣吏部查照矣 
[舉直措枉]  
　　江西巡撫德曉峯中丞疏開江西省光緒十八年舉行　大計應舉應劾各員實蹟恭呈　御覽計開　薦舉卓異知縣以上官人員督糧兼巡南撫建道鄧蓉鏡一本官嚴飭各屬徵收漕米按例徵收毋許浮勒一本官管理南撫建三府驛務查察夫馬疲缺飭令買補餧養臕壯應差無誤一本官兼巡南昌撫州建昌三府嚴飭所屬力行保甲稽查奸匪務期宵小潛蹤地方安謐南昌府知储曹徑濬一本官督率各屬徵收錢糧遵用滾催毋許重耗差擾收漕照依定則毋許浮勒一本官嚴飭各屬力行保甲實心稽察士民安堵一本官嚴禁賭博私宰私鑄等項實心查拿無敢違犯一本官審理案件虚衷研訊無枉無縱撫州府知府顔鍾驥一本官嚴飭各屬徵收錢糧照依砝碼收漕遵照定則毋敢重耗浮勒一本官嚴飭各屬編排保甲時加稽察地方安謐一本官審理案件悉心剖斷並無屈抑饒州府知府倪恩齡一本官嚴飭各屬力行保甲嚴禁賭博私宰私鑄等項務使地方安謐一本官嚴飭各屬錢糧照依砝碼按則徵收毋許加耗浮勒一本官承審案件細心剖斷民無屈抑南昌府通判郭克明一本官職司漕務督飭所屬徵解全完並無遲誤豐城縣知縣湯鼎烜一本官徵收錢糧遵用滾催令民自封投櫃並無差擾一本官徵收漕米照依定則並無浮勒一本官審理詞訟隨時斷結從無延擱拖累一本官力行保甲稽察奸匪地方安謐龍泉縣知縣劉昌嶽一本官徵收錢糧聽民自封投櫃並無重耗差擾一本官徵收漕米遵照定則並無浮勒一本官嚴禁賭博私宰等項民無敢犯南城縣知縣洪汝濂一本官徵收錢糧設立滾催並無重耗差擾民樂輸將一本官徵收漕米照依定則並無浮勒一本官嚴禁賭博私宰等項民不敢犯一本官力行保甲奸匪屏跡士民安堵薦舉卓異佐雜教職官三員布政司經歴連級一本官恪供職守凡奉差委俱能妥協並無違悮一本官循分安靜不敢干預外事玉山縣縣丞周應龍一本官恪遵功令不敢擅受民詞一本官歴奉差委事件實力赶辦從無違誤南昌府訓導夏鼎一本官課試文藝品評優劣督習經解認眞講求務使崇尙實學文教奮與叅劾六法官八員才力不及官二員安仁縣知縣鄭成章一本官辦事因循難資整頓德興縣知縣蘇廷鑑一本官才欠開展疎忽獄囚有疾官二員南昌府教授王上直一本官年老耳聾不堪司鐸建昌縣教諭桂林開一本官精力衰頽兩耳重聽不謹官二員南昌縣巿汊司巡檢陸鑒一本官行爲荒謬不洽輿情萍鄉縣安樂司巡檢翟同熙本官性情偏僻聲名平常浮躁官三員興國縣典史施慶怡一本官舉止輕浮才識淺陋新淦縣典史毛世榮一本官不知檢束有玷官箴正月十六日奉硃筆覽欽此 
[兵艦赴韓]  
　　北洋水師致遠超勇揚武三兵艦開赴日本長崎已登前報旋於華歴二月初二日上午十二點鐘時鼓輪出口望朝鮮釜山進發聞尙須折赴巨文島巡歴一週然後取道仁川回國云 
[甬東人警]  
　　正月二十八日之夜更籌二報萬籟無聲忽傳寍波江東百丈街大戴家弄某姓家不戒於火濃烟滾滾飛舞如毬旣而紅燄燭天鴟張益甚各水龍一聞告警無不星馳電掣而來協力同心爲之灌救事後查悉祗燬房屋三椽然四鄰飽受驚惶已終夜不敢安杭矣 
[漢皋火警]  
　　正月二十七日夜半時漢口菉荳橋某姓家失火地甲鳴鑼馳救各水龍絡繹而來汰取源泉分投噴救火卽告熄並未殃及池魚然已險矣 
[蛉州拾翠]  
　　日本長崎縣知事中野君健明日前巡視五岸回適北白川親王來崎迎送甫畢又奉東京電召卽於九號怱怱附某輪船前往衆華商本擬肆筵公宴中野君諄辭而罷起程越三日崎陽忽接電信悉已調任神奈川縣云○東歴三月十一號日皇降旨以海軍大臣子爵仁禮景範調任樞密院顧問官伯爵西鄉從道調任海軍大臣司法大臣伯爵山縣有朋准免本官遺缺以總理大臣伯爵伊藤博文兼任宫内大臣子爵土方久元免兼任樞密院顧問官長崎縣知事缺著内務省縣治局長大森鍾一補授○火奴魯魯島華人呼之曰檀香山日本則譯爲布哇去年因廢女王國中大亂日本政府恐寓居其地之日人猝遭其難特派軍艦浪速丸於上月十號由横須賀港前住保護二十三號安抵島中卽發電音禀知政府計行程祗十四日亦云速矣○神户中華會館卜吉華歴二月十二日迎神賽會日來準備甚忙廣帮由粤垣購到衣物千餘金建帮由厦門邀到裝扮擡閣之人數名三江帮則雇巧匠製就龍獅虎象諸燈以資夜景據云兵賽二日約費至五六千金可謂華麗矣○長崎諏訪神社俗謂之銅馬山其地緑樹參天青苔敷地石磴千餘級可以躡屐而登每當月夕花朝遊人甚衆今歲社中奉祀官中島信行募捐銀二萬圓令三菱船鑄造銅華表序文中略謂昔年華表被大風吹去僅存某鉅公題額古迹不可湮没亟宜重建以壯觀瞻亦足見日人之好事矣 
[吳宫花草]  
　　有綽號小頭王四者不知何許人也在蘇已久衣履翩翩宛似大家子弟常與某署書辦葉某及開設小烟館之何某等聚集無賴多人開塲聚賭從中漁利祇以慾壑難塡時存得隴望蜀之想設黄局以誘人務使傾囊倒篋而後已正月某日約同數少年在養育巷某姓家聚賭有洪善香者本城搢紳子也携帶洋銀數十枚行經其門王等見之倩人邀入一决雌雄洪本領高强王不能取勝於是千方百計益思有以誑之旋被洪覷出破綻剌以冷語王變羞成怒將伊一把扭住拳脚交施洪見衆寡不敵婉言商懇至某茶肆評理不料在此品茗者皆與王一鼻孔出氣七手八脚將洪所帶銀洋及金約指銀表眼鏡等盡行攫去毆扭之餘鞋帽亦皆遺落始一哄而散路人見之咸抱不平詢以何事王等大聲曰此人乃牌九司務也聞者以爲眞不置一辭洪受此寃辱狼狽而歸當卽告知諸親友擬赴官署控告云○去年臬轅前照牆後有差役聚賭經陳廉訪飭總捕府惠司馬拘拿發交吳縣凌大令研訊前報已紀其詳現經大令擬定罪名以麻子阿順爲賭首科以五百里徒罪値日差將阿連亦科以徒罪惟較阿順减一百里前日解司過堂不日卽當起解○閶門外愼安橋左近某姓家姑媳二人時相勃谿媳年甫十八明眸皓齒貌若天人正月廿九日又與姑爭論逾時羞忿交并卽吞阿芙蓉膏數錢又取腰帶一根懸樑自縊迨家人知覺早已魂赴泉臺矣慘哉 
[玉尺衡才]  
　　本月初一日丹徒縣王伯芳大令考試縣屬文童遲明排道莅考棚點名給卷預期出示嚴杜槍冐傳遞諸弊諸童知大令起家科第氷鑑當心相率肅靜整齊無敢肆行譁噪題紙旣下無不端坐搆思至初鼓卽放頭牌四鼓後已一律交卷而出是日已冠首題詩云桃之夭夭至此之謂民之父母次題則衆物之表未冠首題小子何莫學夫詩諳可以興次題以及人之幼通塲詩題賦得詩人之賦麗以則得詩字并聞次日卽考試孝經性理論限初三日齊卷云 
[扒手被獲]  
　　曰門甚多扒手　於熱閙塲申一肆其技出游者如帶貰重物一遇若輩便不脛而走不翼而飛冨迎賽龍燈時婦女釵環 
 
 

Page 3

 
 
遺失者無算衙饕内錢表玩器亦被乘機攫去地方官聞之飭差購線嚴密查拿正月廿二日有三少年衣華服策駿馬遨遊街巿意氣昻然途人見之疑爲紈褲子弟行至花巿忽爲江寍縣差役所見共挽馬首迫令下騎當街褫去裘服搜索腰纒然後出黑索繫頸牽之而去三人面如死灰不作分辯語亦不作乞憐語但俯首而已有知此事者謂三人在京口多年無本生涯中推爲巨擘此次爲同類仇家所指故無從置喙也未識巍巍在上者如何處置耳 
[情田玉碎]  
　　金陵舊王府地方某姓婦籍隷邗江隨藁砧貿易來遊遂家焉雖有鬟風房老之年偏多賈午窺簾之興去秋　如文君之新寡孑身無伴顧影自憐恨無司馬長卿奏求凰曲以挑之也有某甲者偶過其門一見丰姿不覺心神俱醉託老嫗以通辭借孔方而作合遂得尋巫山之夢停洛水之車數月以來居然視野鶩作家雞正月望後婦出首飾數件囑甲覓銀工翻新花樣改作時世妝甲方白計媚之一聞芳囑卽將釵環等物携至平日熟識之店詭云此係内子之物宜好爲之毋令牀頭人絮絮不休也越二日甲妻扶婢出游觀龍燈蓮鈎瘦削彳亍街前見瓜葛親有店在此遂入而小憇焉瀕行店主人謂曰前日阿嫂委辦諸件僕効微勞欵式亦頗不惡請自携回免再勞汝家郎君玉趾言畢雙手呈上中妻初尙茫然繼而恍然乃不明言其故連聲道謝而去抵家後向甲窮詰顚末纎微盡悉次日偵知甲有事他適遂携首飾逕造藏嬌之所甫與婦遇便大駡不休並出確証使不得抵賴直至力盡聲微脗燥欲裂始悻悻而返鄰里環而觀者百數十人婦遭此大辱掩泣中庭自念汚穢之聲四江難濯有何面目對此龍媪鴉娘乎遂檢笥中所餘芙蓉膏一盒和酒吞服引被蒙頭而臥比甲來時毒發不可救治鼉鼓二撾一縷幽魂早飄飄蕩蕩于奈何橋畔矣鄰人恐遭牽累相約赴縣報明大令帶同仵作如法檢騐實係服毒身死至此中曖昧之故當塲未便宣言姑令甲出貲棺殮俟其親屬來寍再行給領說者謂甲實被河東獅所害致興意外波瀾然粘花惹草誰實爲之甲固不能辭咎也若甘姓婦者祗因一念之差遂貽畢生之玷計窮氣短致以性命殉之豈不可哀也哉 
[析津新柳]  
　　直隷按察使周玉山廉訪於正月下浣抵津謁見傳相面陳公務旋於月盡時返節保陽○去年山右被災較重始遭亢旱繼患淫霖秋間風雹迭乘遂至田禾荒歉計被災四十餘州縣其中以關外七㕔歸化寗遠等城及大同府屬之山陰懷仁應州朔州府屬之朔州右玉等爲尤重去歲經張大中丞貽書隣省作乞糴之舉傅相諭令籌賑局力籌欵項並勸紳富量力輸將解往災區以全民命尙慮災民過衆待至麥熟爲日方長杯水車薪恐難濟事刻由津郡善紳勸募義賑專活山右羣黎藉以上體憲懷下紓民困○津郡四大戲園向應官差此外不准别家添設以示限制津人顧某向有樓房坐落海大道側去歲招集名優登臺演戲額曰天華景園四大戲園以其有意讓奪遂悾於天津縣署搆訟半年今正由天津縣出示禁止始經停歇忽揚言於廿五日起至廿八日有洋行各圉人假座該園演戲數日不知爲公爲私抑爲嘗試之計也 
[江州客述]  
　　正月二十六日鐘鳴十下洋街一帶爆竹聲喧烟霧迷自觀者旣人山人海送者亦如水如雲知係太古洋行總辦附大通輪船回里按總辦姓黎氏名廼昌號雲生廣東南海縣人在潯二十餘年人心極爲悅服○前報載記名簡放提督署理九江後營遊府邱雨亭軍門時成附輪赴金陵拜賀制府年禧兹聞軍門回潯後清理公牘小憇兩日卽由水路晉省拜賀中丞年禧標下中軍楊玉清熊鍾秀兩守戎率領兵弁在江干恭送如儀○上憲札委候補縣汪翼雲明府鴻管解京餉銀若干於上月十四日過潯在府城隍廟暫宿一宵德化縣羅明府撥派兵役前往守護旋於次晨起程 
[行期已近]  
　　廣西巡撫張丹叔中丞入都陛見道出滬江暫寓長發客棧前昨兩日赴各衙門答拜並順道辭行想日内當卽起程北上也 
[春江零語]  
　　前日下午有茅山道士手持緣簿至上海縣署宅門前募化閽者叱令他往道士不允堅不肯行旋經差役到來驅之使出○本邑人某甲烟霞窟中人也前日午後至城中陳巿安橋南泰利小烟館過癮吐吞良久頓長精神直至盒由涓滴無餘始給資而出値堂人告以尙少青蚨數翼甲欲暫賒値堂人不依以致口角館主與各夥恣行兇横欲褫甲身上之衣旁人見而不平向之喝阻館主復將甲扭住贈以老拳甲孤掌難鳴至門外大肆辱罵行人見而解勸甲始狼狽而回○李某向在某署當差一日家中失去乾茂酒票一紙計酒二三十斤遂冋乾茂說明作爲廢紙前日有某甲持票取酒店中人以早經掛失對并詢其票從何來甲稱向縣橋左近玉成烟店中購得每斤計錢十四文店中人知照失主以玉成不應收受賊贓向之理說旋經旁人排解罰出洋銀一元始寢其事○每年逢二八月丐頭在大東門外散給乞丐錢文前日傍晚時羣丐均往取錢有一丐回至大東門内錢忽落地後來一丐飛奔而上攫取數十文向索珠還置之不理忿無可洩扭而奪之同仆塵中揮拳互擊迨扒起則攫錢者已蹤影全無矣 
[賭徒鬨閙]  
　　已故法包探某甲之子混名楊老爺著名牌九司務也前日聚賭哄錢被人指破機關恨之剌骨竟邀同無賴在法界清芬堂烟館肆毆昨日又有某輪船甲乙兩水手因賭口角在太自鳴鐘對面春園烟館糾集數十人舌劍唇槍紛爭不已烟館主以講烟有干例禁勸令不可譁騷若輩兇横異常堅不肯罷烟館主無奈赴捕房通報若輩恐有包探至霎時間四散無蹤 
[上海縣署瑣案]  
　　前日下午淞滬厘捐局巡卡勇丁劉炳南張文發隨委員巡哨而回在南巿寳泰碼頭登岸適寳泰米行出店人宋阿根應阿小有事下　悮與劉張相碰向之理論以致口角爭毆應頃刻糾集多人蜂擁上前紛紛毆擊劉張勢不能敵身受重傷十六鋪地甲聞信赶來將應宋及受傷人解送保甲中局局員李蘭史二尹飭移送上海縣訊辦夜半時黄愛棠大令升堂研訊劉張同訴稱小的等皆安徽人在巡卡當勇已歴多年今日隨本官老爺巡緝而回在寳泰碼頭侠岸忽被宋應二人碰撞同其理說應大爲兇横糾令羽黨將小的等攢毆宋亦在旁助之逞兇致小的等毆傷送入局中轉解案下應供稱小的係寍波人在寳泰米行當出店今日送貨往碼頭中途與劉張碰撞雖向理說不敢行兇宋供稱小的係宗明人亦在寳泰當出店不敢帮兇大令飭仵作騐視劉張傷痕報稱頭頸及耳根等處受有微傷大令謂應宋曰傷勢現已騐明爾等無庸抵賴遂判令將應笞責忽有應之堂弟阿水挺身而出極口稱寃胡閙不休將物抛擲公案大令勃然大怒喝令差役拿下連應宋從重笞二百板一併收所聽候補傳寳泰米行主覆訊核辦○何許氏扭兒子何順芳卽李順芳至署以違忤等情控請懲辦黄大令訊供之下判令將順芳笞責收所候李姓族人來案其保此已列入報章矣前晚大令方堂問案時差役投案禀稱順芳現由李姓族人李祥榮來案具保太令准之卽命至押所將順芳提案略詰數語交祥榮保去取具保結備查 
[英界公堂瑣案]  
　　二百七十九號華捕禀稱王雙壽竊取唐木生家白銅一塊追獲入贓交小的送案唐投案領贓王供稱小的無知犯法尙求湯網宏開蔡太守判令管押十日贓給失主領去○某號華捕禀稱黄寳山前曾犯竊送請大老爺遞解回籍今又來此竊取張阿興家之布經張獲住要贓交小的送案張申訴前情叩請將贓給領黄供稱小的係浙江紹興人連次犯竊自知該死懇恩寛宥没齒不忘蔡太守判令管押二月期滿仍遞解回籍贓給失主領去○包探張九意禀稱吳富金報失布衣鞋子小的查係朱慶餘所竊今特吊贓送案吳請領贓朱供稱小的係上海人實因無計謀生是以學作穿窬伎俩蔡太守判令管押一月贓給失主領去○一百四十九號華捕禀稱昨日小的巡路時見任阿　 
 
 

Page 4

 
 
深入醉鄉任情胡閙向之喝阻置若罔聞是以拘入捕房解送案下任供稱小的沈湎於酒昏昏不知如荷寛恩以後自當改過蔡太守判令管押三日○一百六十九號華捕禀稱曹吉甫報失自鳴鐘一架小的查係前曾犯竊遞解回籍之洪大有所竊是以拘獲人贓解送案下曹投案領贓洪供稱小的係湖北人偶然犯竊死有餘辜求賜鴻恩不忘雀報蔡太守判令笞責一百板管押一月期滿仍遞解回籍贓給失主領去○汪阿德訴稱小的有布衣一件被汪三六竊去由捕阻獲送案請懲某號華捕禀稱小的查知三六前曾犯竊送請大老爺遞解回籍今又來此犯竊務求從重究懲三六供稱小的係紹興人以後當改過自新不再與狗盜雞鳴爲伍矣蔡太守判令管押一月期滿仍遞解回籍贓給阿德領去○唐阿五訴稱小的失去洋布十六碼羽綢二碼知被董木仁所竊查獲人贓交捕送案董言語支吾不能細錄蔡太守判令管押四禮拜贓給唐領去○張阿和張錦堂同訴稱小的等均在某飯店執役某日陳福壽等來作午餐計需菜飯錢五百零八文强思賒欠櫃上不依伊等卽辱駡不休逞蠻恣横是以報捕拘案請卽訊懲福壽及陳桂林同供稱小的等均某藥鋪夥與某飯店相識向有往來昨往午餐未帶錢又故囑　爲記帳陳亦卿供稱伊等紛擾時小的惟袖手旁觀與此事毫不干涉蔡太守著二陳繳錢五百零八文再各罰洋銀五角如數撥充某處西醫院經費亦卿無于開釋○包探黄四福禀稱馬夫黄富才失去絨毯肚帶等物小的查由前曾犯竊之余阿全竊去是以吊贓送案黄投案領贓余供稱小的係寍波人舍此别無謀生之道是以屢次犯竊尙求在老爺特沛宏恩蔡太守判令笞責二百板押候仍備文遞解回籍贓給黄領去○公和永絲棧朱去絲十一包包探疑及周如松朱蘭生奚生泉等人行竊解請蔡太守訊供並無實據卽行開釋一面飭某包探查明實在情由再行究辦此已列入報章矣昨日包探何瑞福禀稱小的奉飭詳查知公和永失贓實是錢竹　所竊已將錢拘押捕房惟尙未吊贓事與周等不涉蔡太守飭何探赶緊查吊失贓解候訊供發落 
[法界捕房瑣案]  
　　積竊葉阿金竊取某姓家烟燈經某包探拿獲訊供已詳前報昨日爲發落之期遲至下午二點鐘時葛同轉始鳴騶而至旣升座卽有捕署差役韓生持陸少尉桐華之名片赴案禀稱去冬十二月十七日大碼頭同昌號失去元色縀五匹皮馬褂一件及錫烟缸廣竹烟槍洋布等物兹查悉皆葉所竊是以來案禀陳同轉卽將葉交來差帶回究辦○秦良山楊仁寳夤夜撕毁鄰家東洋車上捐照經某包探訪拿訊押一切已列報端昨日葛同轉飭提覆訊兩人均堅執不承包探王榮培禀稱秦在捕房曾認明撕毁捐照一張同轉謂秦曰爾已認明無用抵賴供稱小的恐受非刑因之含糊回答同轉著帶下笞責四十板復加詰訊供稱小的前次受懲後已改過自新矣同轉謂爾等在押時外間車輛皆平安無事上月二十七日將爾釋出不數日卽有撕毁車上捐照之事謂非爾等所犯而何秦稱小的屢經懲辦本無面目見人矣此次如再開恩日後如尚有撕毁捐照事情惟小的是問可也同轉謂楊不應通同一氣著亦掌頰四十下一併開釋○金文榮因欠貨銀二十四兩控經訊押昨日葛同轉飭提至案謂爾前期供認票由陳春榮付下如何挺押多日尙未邀陳到案供稱小的管押捕房未能往城中尋訪且聞陳已聞風避匿無可訪求矣問爾有人來保此銀否供稱小的現在大有靛青行爲夥同事謝嘉義可來具保其銀約本月十二日如數繳案同轉允之著押候交保○周杏春竊取褚家橋老虎灶上贓物經某包探查獲送請葛同轉訊供已列諸前報矣昨日老虎灶主馬四福偕餅攤主薛春簣投案訴稱本月初一夜周撬門行竊知巳查獲來此領贓同轉問曰周是否在爾處帮工訴稱前曾帮土早巳停歇同轉命帶周到案質訊無訛判令笞責六十板衣物准失主領去 
[義粟仁漿]  
　　謹啓者敝堂接奉煤炭業黄省三仁翁由震大號交來白米十石樂助敝堂粥廠祗領之餘莫名鈆佩種服前之功德施實惠於窮黎報施有憑福緣無量敝廠每日就食者三千餘人需米七石有奇經費之鉅衆善共鑒惟願大善士慈光俯照或頒義粟或解仁囊俾滬上貧民相與　和而食德天佑善人富貴康强有求必應望雲叩禱敬盼鴻慈上海六馬路仁濟善　董事施善昌等謹誌 
[潤挹西江]  
　　鴉片之害人可謂甚矣其上者身敗名裂下者亦至廢時失業其尤可憫者店家小夥食力工人月得三五千文收而投之烟窟馴至破家亡身敝局惄焉傷之因思能戒一人卽救一家以是勉設戒烟局歴年以來無不實事求是雖蒙諸大善士佽助　苦經費支絀今蒙江西任君金門惠函交到吳介荃大善士代孔一善堂樂助英洋一元又吳君棣華代募沈敬愼堂大善士樂助英洋十元夏同　堂洋一元八詠書屋庫十銀一兩六錢六分六厘拜領之餘欽佩莫名并言局中經費不敷當冉行設法似此好善之誠眞乃見義勇爲日後之獲報豈有限量哉除寄奉收條外敬登報端以鳴謝悃上洋平康里恒齊戒烟局李經復鏞洪南謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年正月二十六日京報全錄]  
　　宫門抄○諭旨三道錄前○發抄硃批四道○教職單○江撫德　奏剿辦會匪搜除餘黨地方一律肅清保奬出九員紳摺○漕督　　　　　　　　　懇辦片○都統奎奏謹陳赤峯縣屬災困情請　飭部籌撥賑銀片○正月二十六日内務府國子監廂紅旗值日　　　　　　　子病痊請安○貴賢等各謝授缺恩○榮公大額駙各續假十日○黄永安續假十五日○耆齡請假十日○掌儀　　　　　　奉先殿澍貝勒行禮○吏部奏派騐看月官　派出麟中堂徐用儀崇禮長麟洪鈞汪鳴鑾楊頤志銳國秀鄭嵩齡　　　　　　兆豐聯𨸚戴恩溥孟繼壎○召見軍機文秀薩廉英年○發抄李鴻章奏文童冷孝敏等捐賑爲祖母原籍建坊奉　　　　所請禮部知道欽此○又知縣彭廣心等捐賑以知府留省補用奉硃批彭廣心着以知府留省補用欽此○又儘先千總胡　　　護　船請奬奉硃批兵部議奏欽此○又海防各營五年期滿遵章保奬奉硃批該部議奏單併發欽此○光緒十九年正月分　職單正諭江蘇江寗符慶曾太倉州山東單縣王傳薪濟南府浙江龍游沈裕詵湖州府浙江鄞縣孫仁翼湖州府廣東歸善韓　　瓊州府廣西河池黄星思恩府俱舉訓導江蘇桃源沈保衝常州安徽英山程夢元徽州徐溝張光垣平定夏縣馬鳴圻汾州福建寗德沈圖閣漳州廣東定安黄啓嶲廣州徐聞梁騮藻廣州四川南部馮宗岱叙州貴州婺川猶化南遵義貴筑楊鑫鼎遵義俱舉陜西汧陽高上逹西安挨復諭山西沁水董體堃解州廪河南閿鄉張潤洙彰德廪河南宜陽侯鼎臣懷慶舉湖北房縣龍士銓武昌恩雲南永平何秉賢臨安舉復訓直隷開州李英年冀州福建南平徐品端建寗四川屏山朱文光龍安俱廪雲南尋甸康疆雲南安寗陳庚明臨安河陽徐兆松雲南廣西州宋廷模雲南俱舉貴州永從王立超安順拔○○頭品頂戴江西巡撫臨德馨跪一奏爲剿辦會匪搜除餘黨地方一律肅清查明在事出力文武員紳遵　旨擇尤保奬恭摺詳細具陳仰祈聖鑒事竊照前因湖南醴陵等縣會匪刼獄與江西萍鄉縣匪類勾結起事經臣將調派水陸各營分路防剿並接仗拿獲逆首鄧海山等訊明懲辦及各營各團搜獲匪黨就地辦理情形節次先後具摺奏報欽奉硃批知道了仍着督飭各營搜捕餘匪務凈根株出力員弁事竣准其擇尤請奬欽此欽遵當卽恭錄轉行去後兹據該管地方文武及各營員將具報分路入山搜捕餘匪一律肅清並將在事出力員弁開列職名禀請奏奬前來臣查此次兩省會匪勾結倡亂聲勢浩大兼旬之内事定民安調防勇營固稱得力而鄉團紳庶尤能深明大義有勇知方此皆仰頼皇上天威遠播亦由我國家深仁厚澤教養化成臣忝膺疆寄事後思維悚惶無地謹將全案顚末詳細陳之先是會匪結聚赴湖南醴陵刼獄搶掠萍醴交界之武功山大安里地方山深林密旬日間該匪嘯聚八九千人據爲巢穴豎旗起事袁州吉安瑞州三郡同時戒嚴民心驚惶臣於訪聞後飛調吉字營馳赴萍鄉相機防剿而該匪勢甚猖狂竟敢赴萍屬蘆溪地方搶掠團防軍火佔踞該巿臣亦正慮兵力單薄戰守難敷復調剛字營由吉安直趨萍鄉振武後營由省城馳赴袁郡並派親兵營及江軍内河兩水　分駐吉安瑞州等處扼要防堵近則面授機宜遠則電傳樞要附近各縣各鄉並令分辦團防以助聲援而資守望其時萍鄉在籍庶吉士喻兆番招募清字義勇一營候選中書李有槼自行捐資招募武勇軍一營敵愾同仇踴躍用命卽經東陽村團練先將蘆溪踞匪　　　巿收復八月初三日夜吉字營探聞逆首鄧海山等率領大股會匪有攻撲萍鄉縣城之信夤夜督隊迎敵營汛鄉團隨同接應在南坑地方大獲全勝斃匪四百餘人鄧海山率領餘匪竄赴湘東欲與西路匪股會合初六日復經該營縣知會湖南防軍會同進剿該匪　　及防　背受敵斬馘無數十三日該首逆鄧海山竄匿柳源地方經萍鄉縣知縣　家相會營督團兠拿就擒匪勢始漸瓦解然大安　内各股匪黨深溝高壘仍有據險負隅之勢當經剛字吉字振武三營分三路進兵剿撫並用剛字營由黄峯嶺直進攻破匪卡六處陣獲羅鳳岡羅狗子等巨匪多名進剿沂源山之天王寨巨魁黄仁芽拚守血戰力竭被獲遂將各處寨卡並匪踞房屋盡付一炬餘匪四散振武後營由山口巖進吉字營由張家坊進據報亦均有斬獲其東西兩路各鄉各團節節搜捕逃竄之匪次第就擒脅從者流從寛罔治現據該處文武及各營禀報地方一律肅清籌辦善後清查保甲諸事已漸就緒臣悉心考察此次辦理一切剿撫事宜具掃穴擒渠凶逆旣解雖有漏網而同心恊力兵民均著有微勞所有在事尤爲出力文武員紳招募清字營義勇翰林院庶吉士喻兆蕃可否請加侍講銜並賞戴花翎捐募武勇軍候選中書科中書李有槼可否請免選本班以同知分省歸候補班補用管帶剛字營頭品頂戴兩江題奏提督訥齊欣巴圖魯申道發可否請仍以提督請旨簡放管帶吉字營總兵銜南昌城守營候補副將楊樂賓可否請免補副將以總兵开用管帶振武後營副將銜儘先升用叅將撫標左營候補遊擊劉福松可否請免補叅將以副將留江補用總兵銜留閩儘先補用副將王德懷可否請賞給勇號出自逾格鴻慈其餘文武員紳弁勇或相機剿撫或奮勇馳驅或斬獲渠魁或擒拿黨羽亦均屬異常出力臣復詳加查核從嚴删汰實無冐濫謹繕具文武團紳各員弁清單恭呈御覽合無仰懇天恩俯如所請給子奬叙以昭激勸至萍鄉縣知縣顧家相事前失於防範事後隨同獲犯且存城兵單城守無誤功堪抵過應請從寛免議除湖南防軍咨由該撫臣署尤保奬其擬保千把以下各員照章咨部核辦其出力稍次弁勇團丁由臣酌給外獎並取具各員履歴咨部查照外所有剿辦會匪搜捕餘黨地方一律肅清在事出力文武員紳遵旨擇尤保奬緣由謹會同兩江總督臣劉坤一恭摺具陳伏乞 
皇上聖鑒訓示謹奏奉硃批該部議奏單三件片一件併發欽此○○松椿片再山陽縣境湖嘴地方清河縣馬頭鎭地方均屬衝衢　近城巿訪聞該二處有河南游匪結夥假冐商販疉次搶刦當卽密飭清淮各防營嚴密兠拿旋據管帶防營總兵閃鳳來副將唐榮陞唐高斗教司熊長春等先後拿獲匪犯田安詳卽黄振清侯劉尼卽劉興田吳啓祥卽吳四王黑尼卽王克業等四名並搜獲雙單響洋槍原贓物件又拿獲聽紏行刦當塲拒傷官兵之游勇單泳髮一名據前管帶陸營提督何成鰲解審前來奴才隨時發交總營務處審訊據田安詳卽黄振清供認以革勇投入匪黨起意紏刼山陽縣湖嘴花日興米店清河縣王寳裕錢店均各得贓放槍拒捕傷人並在本籍另犯刦竊多案侯劉尼卽劉興田吳啓祥卽吳四王黑尼卽王克業等三犯同供認聽紏持槍迭刼得贓單泳髮卽單三供認曾充營勇因誤公被革聽糾行刦拒傷官兵各等情不諱奴才體查該匪田安詳等五犯或係游勇或係土匪瞻敢行刦近城鎭巿及拒傷官兵均屬情罪重大愍不畏法旣據供認未便稍稽顯戮卽經批飭照章正法梟示以昭炯戒而遏亂萌各該營弁奮力捕匪爲地方除患雖屢被桿匪拒傷究能擒獲多名實屬勇敢可嘉異常出力所有捕匪各員應由奴才擇尤存記以便彚請奬叙除仍飭嚴拿各逸犯務獲解辦並將各犯供詞另錄咨部外理合附片具陳伏乞聖鑒訓示謹奏奉硃批刑部知道欽此○○奎斌片再赤峯縣地方連年水旱偏災繼以兵燹民間窮困不堪今歲春雨過遲播種不及秋間又被嚴霜收成失望小民飢寒交迫待哺嗷嗷現雖將賑餘銀兩分設粥廠暫資補救惟冬撫春撫來日方長欵項無多斷難敷用若不亟籌拯恤不但災黎轉徙流離委塡溝壑更恐地面亦難綏靖且查該縣錫伯河莫金河故道年久堙塞縣街已成河灘每遇盛漲横流冲刷倉庫監獄官署民房均屬岌岌可危必須設法挑辦俾就地貧民傭趁餬口藉可以工代賑此外平泉建昌朝陽各屬瘠苦情形雖較赤峯稍輕而凋敝之餘元氣未復明年青黄不接尤應量爲接濟約計工撫等費非三萬金不能蕆事熱河本無可籌之欵直隷災區甚廣工賑繁興力難兼顧各省賑捐收數又絀實屬無從籌撥伏讀本年十月間欽奉恩旨以承德府屬被霜來春應否調劑飭令查明辦理等因仰見皇仁優渥加惠無窮今赤峯等處民情困苦待澤甚殷惟有據實瀝陳籲懇天恩俯准飭下户部籌撥銀三萬兩以濟要需出自慈施逾格仍俟事竣再將用欵核實開報理合會同直隷督臣李鴻章附片陳請伏乞聖鑒訓示謹奏奉硃批户部議奏欽此 
 
 

Page 13

 
 
[光緒十九年正月二十七日京報全錄]  
　　宫門抄○諭旨三道錄前○發抄硃批三道○御史戴奏請飭嚴定鄉會試章程摺○桂撫張奏已故前任撫臣功德在民請准建立專祠列入祀典摺○陜督楊奏考選軍政摺○將軍裕奏報銷收支防練兵勇鹽糧餉乾銀兩摺○正月二十七日理藩院鑾儀衞光祿寺正藍旗値日無引見○崑岡假滿請安○召見軍機崑岡鳳鳴○發抄李鴻章奏千總鄧得春署海軍魚雷營守備奉硃批該衙門知道欽此○又試用知縣姚景羲捐賑請奬奉硃批姚景羲着以知縣留省遇缺即補欽此○又候補知縣祝芾等期滿奉硃批吏部知道欽此○○掌浙江道監察御史臣戴恩溥跪奏爲近科鄉會試士子出塲日違例給燭入夜始能凈塲易滋弊竇請旨飭定嚴章以肅塲規而防積弊恭摺仰祈聖鑒事臣查科塲條例内載鄉會試出題考試次日士子務盡放出以是日未刻爲限繳卷凈塲不准給燭又載凡鄉會試天晚不准收卷卽行封門各等語恭查乾隆五十四年奉　上諭向來鄉會試士子出塲之日不准給燭聞本科鄉試有遲至夜分始行交卷出塲者以致昏黑易於混雜滋生弊端殊非　重科塲之道嗣後凡鄉會試於士子出塲日期知貢舉及監臨等務先出示曉諭屆時嚴催早行次卷斷不准其給燭以杜弊竇欽此又光緒元年奉上諭鄉會試爲掄才大典理宜嚴肅交卷亦有定章乃近來士子往往不守塲規出號喧閙其换卷傳遞等弊恐亦在所不免交卷亦任意遲延不遵定例竟有遲至夜間始行交卷者實屬不成事體嗣後知貢舉監臨彈壓大臣務當申明舊章認眞整頓如有前項弊端卽着照例辦理欽此每屆鄉會試年分知貢舉監臨等均先期出示曉諭復於各號舍黏貼剴切告示又飭委官等逐號嚴催諄諄告誡不啻三令五申乃該士子等視爲具文屢催罔應往往日入時未交卷者尙有一千餘名或七八百名之多時當昏夜號門不時啓閉往來混雜防範難周越號傳遞之弊難免乘機而起若照例掣卷扶出不但人多碍難辦理且恐恃衆不服轉滋事端聞近科竟有遲至次日卯刻始行凈塲者違功令而啓弊端莫此爲甚臣維立法之初自出題至次日未刻約有兩晝夜之久敏速者固能早期完卷遲鈍者亦可如期出塲其所以挨磨不交　或故趁餘暇以售槍替之技或坐延時刻以待雇倩之文詭計百出日甚一日相應請旨飭下禮部順天府申明舊例妥議章程並臨塲責成知貢舉監臨等或考試日嚴定限制凡有給燭交卷者均以違式論或另議嚴　誡諭務令士子等恪守塲規出塲不敢違例給燭庶幾弊竇漸除於朝廷愼重取士之法或可少裨於萬一臣爲整頓科塲積弊起見是否有當謹恭摺具陳伏乞皇上聖鑒訓示遵行謹奏奉旨已錄○○頭品頂戴廣西巡撫臣張聯桂跪奏爲已故前任撫臣功德在粤民情愛戴籲懇天恩俯准建立專祠春秋致祭以彰冶行而順輿情恭摺仰祈聖鑒事竊據藩司黄槐森臬司胡燏棻詳據調署臨桂縣知縣吳徵鰲詳稱據在籍紳士五品卿銜翰林院編修曹馴等呈稱竊前廣西巡撫彭鵬福建莆田縣人順治十七年舉人逆藩耿精忠反逼就僞職堅拒不從逆平授三河知縣蒙聖祖仁皇帝諭居官清正不愛民錢詔封賜帑尋行卄遷給事中擢任臬司授廣西巡撫調撫廣東卒賜祭葬入祀名宦有實心供職克著勤勞之褎先是徐潮爲河南巡撫上諭爾能如張鵬翮李光地郭琇彭鵬則不但爲當今名臣卽後世亦足取重矣及蕭永藻代爲廣西巡撫上諭以效彭鵬所行又奉上諭彭鵬前在三河時値聞有賊卽帶刀乘馬親往擒治毫無畏懼联深知之等因欽此是該故撫臣清亮公忠久蒙聖祖仁皇帝議定無俟萬家尸祝洵足垂之百世永傳不朽矣然粤之人至今追念不忘者以該故撫蒞粤之年正宼亂初平之日兵鋒甫戢民困未蘇該故撫首劾貪酷墨吏省刑巿德减賦輕搖粤西未設武科奏請舉行又向有生銅熟鐵之供非本省所剷疏請免之歡聲載道州縣舊有私派名曰均平實則擾累其不私派者又取盈於火耗有明加暗加等弊疏請嚴禁去任之日士民攀轅泣下爲建生祠額曰彭公祠及其旣殁卽祠奉祀平生事蹟志乘可稽職等過遺址而興思甘棠共惜仰豐碑而墮涙蘋藻未陳查粤西已故疆臣如勞崇光劉長佑咸以功德及民俱蒙奏請建祠列祀仰奉特旨允准近閱邸抄已故浙江撫臣趙士麟帥承瀛均經籲請建祠列祀亦蒙聖恩俞允矧該故撫當日政聲久著迭荷温綸今兹祠址僅存未隆禋祀誼合聯名僉叩府賜詳請將現在奉祀私祠改爲專祠列入祀典以昭崇報之典庶伸愛慕之誠等情由兩司會詳請奏前來臣伏查該故撫臣彭鵬遭際聖明嘉其忠讜直聲早播爲一代之名臣惠政所流垂百年之遺愛粤士之謳吟不輟共切馨香地方之祠宇宜崇庶昭功績今該紳等聯名籲請出於愛戴至誠合無仰懇天恩俯准廣西省城已故前任撫臣彭鵬祠宇改建專祠列入祀典由地方官春秋致祭以彰治行而順輿情出自鴻施謹會同兩廣總督臣李瀚章恭摺具奏伏乞皇上聖鑒訓示謹奏奉硃批着照所請禮部知道欽此○○太子少保頭品頂戴陜甘總督臣楊昌濬跪奏爲考選軍政恭摺仰祈聖鑒事竊查光緒十八年舉行軍政之期前准兵部咨移到臣當查甘肅新疆邊防緊要營制未復難以舉行奏請　緩辦理接奉諭旨允　在案所有陜省各提鎭協營仍照上屆辦理以符定案兹准陜西撫臣鹿傳霖陜西提臣雷正綰咨稱將撫標三營及提屬標路各營陜西延綏陜安河州漢中四鎭副叅遊都守子總實任各員弁逐一查核難膺卓異之選至於庸劣不職有干八法之員俱經陸續甄别在案所請副叅遊都守千總各官嚴加考察俱各年壯技嫻循分供職並無應舉應劾人員其留任平等各官均造具事實履歴清册分别塡註切實考語陸續咨請核辦前來臣查陜省應行舉辦光緒十八年軍政一案經該管撫提各鎭詳加考核實任各官或甫經承領札付或歴俸未滿年限並無合例堪膺荐舉之員至於庸劣不職有干八法者均經隨時甄劾是此次軍政並無應舉應劾人員未便循例保題叅奏除將平等留任各官照依送到事實各册循例塡註考語彚造清册分咨兵部都察院兵科京畿道查照俟下屆軍政冉行照例辦理外所有陜省十八年軍政並無舉劾緣由謹會同陜西撫臣鹿傳霖陜西提臣雷正綰恭摺具奏伏乞皇上聖鑒訓示謹奏奉硃批知道了欽此○○奴才裕祿跪奏爲奉天收支防練兵勇鹽糧餉乾銀兩數目照案報銷恭摺仰祈聖鑒事竊照奉天留防兵勇月需鹽糧向按神機營放欵章程開支添練各欵餉乾等項係照直隷練軍章程給發先後奏奉　諭旨允准並按六個月造報一次所有光緒十八年正月以前收支數目歴經循章奏明核銷在案兹據糧餉處委員詳稱自光緒十八年二月初一日起至閏六月底止計六個月舊管存行營庫平銀三萬一千七百六十五兩五鉽5九分五厘九毫二絲一忽京平銀六百七十兩四錢八分八厘四毫三絲新收籌餉局撥交光緖十七年五月初六日起至十八年五月初五日止厘捐庫平銀十二萬六千四百三十六兩一錢九分九厘七毫又撥交十七年分斗秤捐庫平銀四萬一千四百八十三兩八錢四分七厘六毫四絲又撥交十六年分鹽厘尾欵庫平銀三千三百一十一兩五錢五分四厘七毫零六忽山海關道解交第一百二十五結六成洋稅伋招商船稅庫平十二萬兩連舊管共行營庫平銀二十二萬二千九百九十七兩一錢九分七厘九毫六絲七忽開除各營隊官弁兵勇分行營庫平銀銀四萬三千一百八十五兩八錢三分六厘六毫二絲内遵章共扣另有六個月减平行營庫平銀四千八百三十兩零五錢九分一厘零六絲四忽八微又扣存長夫行營庫平銀一千三百零八兩五錢又扣另存光緒十七年十一十二月十八年正月共三個月節省行營庫平銀五千八百四十三兩二錢又原　京平銀不敷發放由正欵提過行營庫平銀六百兩計核京平銀六百三十一兩二錢七分八厘連舊管共京平銀一千三百零四兩七錢六分六厘四毫三絲放過紙張雜項京平銀一千零四十四兩二錢四分又奏准由練餉項下提撥購買軍火行營庫平銀五千九百一十六兩又電報局經費行營庫平銀一千二百兩　在存行營庫平銀七萬二千零九十五兩三錢六分一厘三毫四絲七忽京平銀二百六十兩零五錢二分六厘四毫三絲歸入下屆造報共扣存節省庫平銀五千八百四十三兩二錢業已奏解部庫又扣存减平庫平銀四千八百三十兩零五錢九分一厘零六絲四恐八微長夫庫平銀一千三伯另八兩五錢另欵存儲聽候撥用等情造具清册詳請奏報前來奴才覆核無異除咨部該銷外所有收支　練兵勇月需鹽糧饟乾銀兩數目報銷緣由理合恭摺具奏伏乞皇上聖鑒謹奏奉硃批該部議奏欽此 
 
 

Page 14

 
 
[光緒十九年正月二十八日京報全錄]  
　　宫門抄○發抄硃批四道○漕督松等奏蘇省漕米分撥河運章程摺○楚督張奏查閱湖北武漢營伍摺○欽差大臣　奏請議卹片○正月二十八日吏部翰林院廂藍旗値日吏部引見十名翰林院十三名内務府八名○嵩山假滿請安○陜西總兵湯彦和請訓並請假三個月○睿王請假五日○崇光祥麟花尚阿各請假十日○兵部奏派查齋之大臣派出敬信阿克丹慶福明秀賡音布色普徵額秀吉克勤○召見軍機烏拉喜崇阿敬信湯彦和○發抄李鴻章奏大名府知府陳啓泰暫行兼護直順道奉　硃批吏部知道欽此○又總兵葉長青等留省分别補用奉硃批着照所請兵部知道欽此○又前都　守鹿丕宗等建立專祠列入祀典奉硃批着照所請禮部知道欽此○又藩司何樞等順直助賑出力請議叙奉硃批著照所請吏部知道欽此 
○○漕運總督臣松椿兩江總督臣劉坤一江蘇巡撫臣奎俊跪奏爲蘇省光緒十八年冬漕米石分撥河運籌議辦理章程恭摺仰祈聖鑒事竊照蘇州等屬本年冬漕仍請分撥米十萬石循行河運業經臣奎俊恭摺奏報在案兹據蘇州藩司鄧華熙蘇松糧道景星會詳稱蘇省本年分辦河運應提米石現經督飭海運局員秉公核議除川河嘉定寳山三廳縣米數無多並鎭　府屬之丹陽縣被災停徵均無庸核派外其有漕之長洲元和吳縣吳江震澤常熟昭文崑山新陽華亭奉賢婁縣金山上海南匯青浦武進陽湖無錫金匱江陰宜興荆溪金壇　陽太倉鎭洋等二十七州縣均匀攤撥米一十萬石飭令前赴寳應等處採買秈米就近撥交民船受兌惟需　旣多派員騐僱受攬承裝事亦繁重應仍叅仿成案厘訂章程俾有遵　所有騐兌押運事宜遴委候補直隷州知州陳錫純會同各員督押開行催䟎駛抵山東黄水穿運之處候汛北上但運道綿長節節淤墊築壩擡蓄挑挖灌送各事宜最關緊要現經臣等札行淮揚徐州二道預爲籌欵挑辦惟山東省河運淺處應由東河督臣山東撫臣嚴飭管河各州縣認眞挑濬務期一律深通並預雇剥船以備過淺起剥仍由蘇糧道於赴滬查騐海運米石頭批放洋後卽馳往清江督催放閘嚴飭在事各員沿途梭巡催䟎該道卽由陸路徑赴天津通州辦理海運糧米交兌事宜俟河運米石行抵通州接續交倉以期兩無貽誤酌議章程十條會詳請奏前來臣等覆核無異相應開繕清單恭呈御覽此外如有未盡事宜容再隨時奏明辦理除咨明户部查照曁分别咨行騐收防護謹合詞恭摺由驛具陳伏乞皇上聖鑒訓示謹奏奉硃批户部知道單併發欽此○謹將蘇省光緒十八年冬漕分撥米石循行河運籌議辦理章程繕具清單恭呈御覽計開一米色宜挑選乾潔也查蘇省本屆分撥河運米一十萬石業經奏明仍在寳應等處採買秈米委員於寳應汜水地方設立水次雇船受兌應請仍照江北成案按石抵收免其折算一面嚴飭認眞挑選米色務須一律乾潔責成勸辦河運局員詳加騐兌並由押運各員眼同該船户兌裝各取樣米封固以憑卸載時比較不准稍有潮雜攙和以重庫儲一直隷山東境内運道應認眞疏濬也山東省十字河年挑年淤自分水口至十里新閘河道節節淤墊安山戴廟一帶高仰尤甚若不加疏濬漕船行抵十里新閘一經啓壩立有膠擱之虞陶城埠口門及阿城七級一帶新舊積淤必須挑挖凈盡至由臨清出汶入衞亦甚艱難照案分咨東河督臣山東撫臣嚴飭該管河道各員將淤淺各工赶緊認眞挑濬一律深通並將各閘添製堅實閘板以資啓閉而利漕行其天津至通州一帶運河流沙無定最易淤墊應由直隷倉塲各督臣檄飭各廳汛逐叚勘量太加挑濬以期暢行無阻一剥船宜預先雇備也山東省南北運道節節淺阻須隨時起剥所需船隻向由滕縣魚台濟寗三州縣預爲封雇由糧道發給苛食分文不扣今屆蘇省河運米石應循案由山東撫臣飭令該州縣挑選一百石以上堅固合用之船預備四百號並嚴禁丁役得錢賣放先行出示勸諭令其樂從免致臨時躭候一俟漕船到境卽行如數點交送至臨清爲止俾令沿途起剥無阻漕行如有缺誤卽將該州縣叅處一預備接應並籌回空也向來河運漕船因運道艱阻起剥折耗躭延賠累或逢水巳消涸不得及時南歸該船户等莫不視爲畏途十七年分河運漕船得趁伏汛渡黄挽抵臨清不誤秋汛回空當令南船逕運通州今屇應仍察看情形如六月内能過東吕仍令南船逕送毋庸接運應責成該管廳縣於重運過竣後赶將臨清國城埠出入運口築壩堵合蓄住去水以備　空灌送若至七月初水尙未長節由山東省沿河各州縣迅將接運北船先爲預備務須揀選誠實商船取具印廿各結如有偷盜使水攙雜糖　等弊嚴行懲辦俟南船一到臨清立卽過載不得短少躭延倘至八月初尙無大汛應由山東省地方官招雇車輛由陸盤運均不得短缺遲誤一經費撙節動用也蘇省向辦河運係將海運案内應給沙船水脚神福犒賞並天津通州解給各欵每石七錢五分修費新增剥價銀五分並剥船耗米價銀同節省經剥食耗米二升六合六勺七抄二撮五圭折價解道爲河運民船水脚及南北各項費用如有不敷再於扣發沙輪船修艌費内通融撥抵其雇用民船水脚照章每石給錢八百文並耗食米四升沿途閘壩　挽蓆片雇剥等項難以預計責令該糧道遵照部定每石一兩二錢七分之數開支今屆應循照辦理仍嚴飭委員撙節支用事竣核實報銷一兌米概用漕斛也徵收漕糧向用漕斛前數屆仿照江北河運將道庫奉頒小口鐵斛仿製木斛較準應用今屆應仍照辦並令各備樣米呈騐加貼印花其鐵斛由海運委員帶往天津屆時携至通州就近較對一斛欵循案辦理也查河運漕米逕抵通州除輕賫蓆木銀兩另由糧道衙門照例批解外所有海運案内之天津通州剥價雜費遵照部議毋庸批解惟廳倉茶果及個兒錢兩項仍照章批解售塲衙門兌收此外一切河運陋規雜費嚴行禁革以重庫欵而杜弊端一米船雜船隨到隨騐也此次辦理河運仍用民船必須格外體恤無論南船北船運米到壩均須速令回空俾免覊候應請勅下倉塲侍郎督飭坐糧廳於米船抵壩隨到隨騐除實有霉變立時風晒外其米尙乾潔務須隨騐隨收倘有需索留難情事從嚴究辦一船户擬照案調劑也歴屆河運雇民船均准各帶土貨二成回空亦准酌帶貨物免其納稅捐厘欽奉諭旨准行在案此次應仍照辦至所帶二成貨物凡裝米二百石之船准帶貨四十石其餘以此類推概由糧道塡給護照經過關卡呈騐免納稅厘如有夾帶洋藥仍令照章完納以示限制一在事出力各員仍請援案給奬也查河運自故道失修極形艱苦較之海運尤爲棘手勞逸逈殊此次各員運至通州如果始終出力無誤倉儲擬請照案由糧道於竣後查明分别奏請給奬以示鼓勵○○頭品頂戴湖廣總督臣張之洞跪奏爲查閱湖北武漢營伍情形恭摺具陳仰祈聖鑒事竊臣欽奉○上諭本年輪應查閱湖北營伍之期卽派張之洞逐一查閱認督簡校等因欽此當因省城籌辦要件甚多擬將武漢七營於本年秋冬間先行調齊校閱其省外各營請展至明年再行舉辦奏蒙俞允在案兹於本年十月二十六七八等日將湖北督撫兩標武昌城守漢陽恊等七營官兵及分駐武漢之武防鴻字鐵字升字等勇營曁挑練炮隊營調齊會同湖北巡撫臣譚繼洵親赴校塲逐加閱看各營合操舊演陣式及洋槍陣步伐整齊施放連環槍炮甚爲純熟刀矛雜技均有可觀各官弁兵丁弓刀尙屬合式中箭枝數均在七八成以上查騐器械馬匹俱屬堅利臕壯兵丁名糧尙無老弱充數及雇倩頂替等弊各營將備均令操演後膛洋槍弓馬亦均嫺熟除將才藝出衆之弁兵酌子記名拔補奬賞槍箭中靶少準之兵丁分别記過斥革外查有通城汛把總方盛潮性情乖謬不守營規且干預地方民事應卽斥革撫標左營外委胡魁差操懶惰應以額外降補仍飭各該將領隨時認眞訓練講求外洋新式軍火務成勁旅以收實用其省外各標恊營統俟　年出省校閱後再行隨時具奏所有查閱湖北武漢七營營伍情形理合恭摺具陳伏乞皇上聖鑒謹奏奉硃批知道了欽此○○薛福成片再英文三等繙譯官錢文魁經臣於光緒十年十一月初三日附片奏調出　差　詎意甫到使館卽患　　之症初尙勉强辦公繼則病勢日重醫藥罔效至七月二十三日在倫敦病故查該員本係前在美國肄業學生回華之後經上海製造局派充　譯襄事多年臣因其熟嫺英文英語並能研究西學冀其歴練綃久儲爲有用之才乃數萬里航　供差未展厥長一病不　　堪憫惻合無仰懇天恩飭部照例從優議卹以慰豳魂理合附片陳明伏乞聖鑒謹奏奉硃批着照所請該衙門知道欽此 
 
