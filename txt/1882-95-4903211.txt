# 1882 - 95 - 4903211

 

Page 1

 
 
[佩文韻府展期出售] [  點石齋主人啓]  
　　本齋縮印之佩文韻府業巳竣工本擬於月之十六日出　刻因裝訂未齊尚須展幾數日寄賣因時富再預出告白也此佈 
[書孔科給奏叅城員聽舞弊索賄案]  
　　古諺有之人莫知其子之惡此言溺愛者則然然但言其愛而已曾子傳大學尚在春秋之季而當時人情已是如此至於流俗之所恒言可知父子天性溺愛之情雖三代之世人所不免而充其溺愛之獘不過世祿之家養成怙侈　　之習椎魯之子流於好勇鬪很之爲而巳且溺愛之人大抵養而不教及其壯長爲父母羞斷未有推溺愛之心而已亦　之同惡相濟者有之則今人又不古若矣昨見本月十二日　論旨有孔給諫奏叅巡視中城給事中師長灼聽任伊子帥岱及家人馬祥等在外招摇舞弊一摺父都察院堂官查辦其事之有無情之虚　固不可知尚俟都盡奏覆始能明曰苐按所叅情節如因案株連之人串說索銀及塗燬司坊印文並師魯生逼索顯被控告及練勇局哨兵得賄添　　揮張得先與家人交結訛詐生事看押釋犯等事設非人言藉藉昭昭在耳目問孔君亦安得而妄奏之豈其與師公　嫌爲捕風捉影之謀耶同官爲僚縱不能和衷共濟不應互相傾軋至於如此之甚也夫京官而至臺諫資格已深巡　差使公務極煩兵馬司宣勞於下都察院堂官總持於上仰承俯注當不减於州縣之勞或謂向來京官辦公不延幕友雖六部堂官亦止聽司員主稿呈堂畫押不復携歸私宅自加裁决故無須乎幕友之叅謀葢部中所憑者例案經承　寫老於刀筆事之准駁一見便知引例檢案入司員之手無非斟酌字句間有更攺若呈堂不過一閱一押更不費手是以相沿無入幕之賓而城坊諸公亦不延友辦公也然城坊事件則與部中迥别竊盜鬪毆之案無日不有看押枷賁之犯隨時發落其事之大者則送刑部處分其案之定者則呈堂官批閱惟日行公事細小案情旣多且煩不得不恃人佐理有賢明之子姪則分任其勞未嘗不可然而其賢不賢則烏乎知之師公之子旣爲乃父帮辦公牘則非幼稚可知矣且壯長而有才幹可知矣乃如所叅各節固有蠧役奸胥之所不爲者然則師公亦老誖而昏耄之甚也夫人情於公務舞弊爲貪財也株連之人而串說索銀額外之兵而得賄添入此貪財之實據也其子爲之其父豈不知之則非特其子之貪而師公恐亦未免矣苟眞不知其情則蔽於愛如知其情則溺於利科給臺諫均爲言官將以彈劾天下之貪污而今貪污之甚者轉出於其子是可勝給諫之任而居巡城之地哉吾意師公之子小有才能而紈袴習氣實已深染京官清苦酬應闊綽子弟之排塲往往過於父兄十倍度亦有不得已於貪者乃藉其翁之有事權而如此搜括爲揮霍之助也然幸而尚居京官且爲同僚所發覺也假如京察之後以道府實缺外放則師公雖自矢清廉能不爲其子所賣耶因　 
而知溺愛之情之害也顧吾猶有所不解焉父之於子誰不欲其有才能者功名顯於我福澤勝於我固所深願卽使至 * 
愚極魯猶望其爲保家之主因而愛之愛之甚而至於不知其惡雖曰不明亦人情之常不足深責何况其子之所作爲 * 
有巧於彌縫工於掩飾實爲其父所不知者乎至於家人則非子之比矣苟爲自幼相隨契買之奴僕則以其服役旣久 * 
誠樸循謹之甚而始信任之猶之可也乃吾見近來官塲往往於展轉薦用之家人而事無大小聽之而行則可怪之尤 * 
矣或曰官塲家人頗難勝任卽如州縣衙門門簽稿印非熟悉地方諳練公務者不辦初任之官形同木偶且有水母目 * 
蝦之賴安得不假以事權殊不知小人之術正惟有此而後可以結主人之歡善柔便佞貌爲忠良而其心則曾蛇蝎之 * 
不如至於贓貫已满事經發覺則主人之聲名狼籍身家傾覆在彼固不預爲地步也如師公者亦豈知馬祥等之所爲 * 
而故縱之夫乃信任之過而駕馭不得其法耳然而今之爲家人所賣者正不知凡幾也此則吾之所更不解矣 
[强種牛痘]  
　　前報曾言美國新章凡有華人至美境者必須騐種過牛痘方准登岸云云近閱日本西字報言香港有輪船名蘇合司載有華人五百七十七名前往舊金山此五百七十七人皆未種過牛痘者然香港官曾給以 * 
憑紙言各人皆無疾病可以照騐放行船至日本日本官亦給與照會卽本船醫生亦給予執照乃船抵美境美人必須 *　 
查驗將船上攔一狹路令華人皆由此路經過可以逐爲布種而水手等皆持刀械以備不虞華人不知何意見此情形 * 
大爲不服遂諠譁不已華人中有健者先爲美人四人拘住用刀割其臂而强與種之其人高聲大呌亦復置之不聞華 * 
人即欲抗擾亦共苦於無可設法只得聽其布種種至一半紛囂稍靜聞醫生施種牛痘約八點鐘時而五百七十七人 * 
皆已種遍矣 
[掌銀竊銀]  
　　字林報言燕湖某洋行售賣洋藥存有洋六千元忽然不見其掌銀櫃者亦逃匿蹤顯係此人所竊而此人乃該行買辦保薦故須該買辦爲之料理聞該買辦現來上海商辦此事云 
[無家自盡]  
　　中國有一種陋俗凡遭火災之人如欲投入人家屋内咸以爲不祥必須俟天雨之後方准入室　 
或至其戚友家中其戚友情不可却則以冷水潑其面然後延入此等風俗殊屬惡簿前者杭垣曾有賣野味者之家突遭回祿列諸報章兹閱杭垣西人來信則言此人被火之後人皆目爲不祥不肯容留居住亦無處可以賃屋遂吞服生鴉片煙斃命噫慘已 
[冒名驗看續聞]  
　　前因驗看人員有頂替者三人經廣尚書奏聞奉　旨交部嚴訊兹聞此三人始猶堅不承認及傳出結各員赴案對質皆稱非盧山眞面三人始俯首無詞日後不知如何定罪聞此代驗看者每人不過獲資二十餘千而身罹法網誠足令孤寒下淚也是日驗出後尚有二十餘名知事敗露均呼之未到濳自避去現經廣尚書予限一月令各員呈明不到緣由其如何發落刻尚未悉云 
[保赤新章]  
　　京師西城爛麫胡同去冬添設義塾曰廣仁堂取養無依幼孩教育之衣食之誠善舉也新正復增新章一條其畧云遇有寒苦已甚人家初生嬰兒無力留養者其家男子可預至本堂掛號迨生育後復至本堂送信俟本堂親赴騐明先給衣袴錢六千文再給札照每月由本堂領給養瞻錢六千文自初生之日起計至六個月止并眼以額數以五十名爲满如額内已满後來者須俟有空續補云云論者謂六個月爲期似乎大促且有定額其見遺者未 
 
 

Page 2

 
 
免向隅不知六月以後是兒已會啼笑其父母必不忍再樂至於額數之不多實由經費之難募是不得不望諸有大力者矣 
[藥轟樓塌]  
　　順和輪船於初十日裝有造火藥之機器赴津當時悮以爲增設火藥局其實因天津碾火藥處正月間有失愼情車是以運此機器赴津也其失愼情形本館之在津訪事者當時以未得其詳不便率行報錄兹據來信稱碾火藥處在津城東十五里機器局旁先是傳說死者一人傷者一人現悉實一人未死所傷僅兩人也按藥性炎上所以碾以碾火藥處係在一層樓之上四圍並屋面均以薄板釘志每機器一架 
管藥四盤日將磺硝等物鋪匀開一機關而盤上一鐵軸形長而扁自能圓轉自如週行不息工人一經鋪藥卽迅速下樓免遭意外之事火藥每盤上各懸水一桶如有不測水自傾瀉此以備不虞也該處機器兩架藥計八盤是日飯後興工一人上樓鋪墊藥屑甫出樓門尚未下梯忽驚天動地一聲火𦦨大發板壁爆裂其上蓋震開一井口梯上之人卽從井口上擲出如風筝之斷線如弩箭之離弦越過門面數間然後從高落下夫覆巢之下豈有完卵卽不腦漿迸裂亦必肢體傷殘得不成虀粉亦幸矣乃竟有莫之爲而爲者其時堅冰甫開津人有所謂凌苦眼者係薄氷中漂一泓清水此人不偏不倚適落在凌苦眼中不特不死且不甚傷其樓下一人受木鐵震傷視之較重然亦不致斃命蓋以初碾硝磺等質尚未成藥故其禍尚不甚烈耳聞自去冬泳凍以來相安無事木桶虚懸並不灌水至是日亦爾故易成災統計是役傷兩人樓一座機器兩盤機器局雖密在伊邇並不干連亦不幸中之大幸也 
[櫎務方興]  
　　開平礦務日起有功其煤觔幾於俯拾即是但西人採法不汲汲於目前無見小欲速之弊故必開深若干横闊稱是就礦築成馬路然後採運煤觔目下礦中諸事備齊又擬就開平築一鐵路直接蘆臺爲運煤之計日前西字報謂有奏止之說兹悉並無其事用亟據聞照述以釋羣疑 
[停造糧駁]  
　　浙省置造糧駁三年一次向例温州與寍波海關輪辦今年應輪值温郡創造解往天津是以一切舵錨桅木等物去冬早已探辦並揀選正月二十四日在軍功廠開工各匠業已齊集逐漸興作不意本月初倐接温道憲札飭著將軍功廠停歇各匠一槪回覆但經司其事之書吏墊買各物洋銀均係借貸而來今奉諭裁撤此項錢洋毫無着落是以現將桅錨等木推與裕大抵債而積存雜木雖經減價銷售至今尚無賈主也 
[誤捕良民]  
　　永嘉捕署差役李德身小胆大手辣心兇終日在街閒走以兾尋事有平陽人楊姓販賣土布日前肩負布疋由新和街轉進天妃宮巷不多時卽有一人飛奔追尋適問該差可曾見有負布之人從何路而去該差見其查問形跡可疑遂給以現已直出八字橋自却進天妃宮巷卽將負布之人喚住以竊賊目之不特奪其布疋抑且嚇詐錢文幸楊某作客已久兼有親戚在郡答以我之施李齋表弟離此不遠可否爾我同往彼家如施某不肯相認聽憑如何究治倘施某言我實係表親久作布客則我之布疋决非竊來該差以其言之有理遂同偕往比到門施適由外入詢及緣由即聲言誣良爲賊立將該差綑吊百般毆辱施又素操刀筆此等買賣正難到手是以顚倒反敲其毒尤甚於差及至吊打一日該差之同事黄魁始得聞信出爲理處再四懇求寫立服辯並洋數元以備果酒花紅其事得息云 
[欽憲將行]  
　　貓耳山一案聞已擬定出奏兩欽憲將卽前赴蘇州查辦事件並聞洪琴西都轉曁孫海岑太守均須同赴姑蘇想此案旣定二君或另因高淳盜案故須再往蘇垣歟至貓耳山之案如何定結以審時秘密外間未有聞知也 
[鄂省官報]  
　　湖北全省鹽法道分守武昌府員缺已特簡武觀察震補授未到任以前由督撫奏委善後局憲惲觀察署理兹悉武觀察由京從陸路南下已於初八日抵鄂差人赴兩院禀到矣二月初五日藩憲牌示漢陽縣缺委現在代理之陳樹菱接署穀城縣缺着准補之方敏赴任安陸府同知缺委儘先補用通判黄辰署理初八日示京山縣丞缺以侯補班儘先前補用縣丞董治勛咨補 
[章門得雨]  
　　江垣於月之初三夜忽震雷虩虩暴雨從西北來满望成霖詎不旋踵而雲散星輝連朝仍㬢輪杲杲直至初七早始大雨 
時行淋漓一晝夜天氣亦爲之稍寒然晨興夜寐亦祇需薄棉蔽體敝裘無用直可以付酒庫矣 
[預防火患]  
　　南昌交春以來雨澤稀少風燥物乾火患已見兩次雖所焚皆城外小户無甚關繫然朕兆旣萌未容聽諸時數而不一盡人事略爲設備故近日南新兩明府均飭地保肩牌懸示沿途鳴鑼傳諭各街巿鋪户槪將門外之拖簷及凉　等自行拆毁以免成災復飭各自整理所設之清平桶保甲總巡亦通飭分局員紳認眞巡察水桶盈涸勒令更保隨時灌满不容稍弛惟毁拆簷蓬一節刻尚罕見遵行聞不日當泒員押拆如庚辰年之辦法是亦關心民瘼先事綢繆之一端未可以見兎顧犬目之也 
[局員更調]  
　　蘇城救生局向設太湖濵其經費專捐自漁行漁船前年經紳董呈請推廣捐募局移城中柴河頭而太湖邊另設救生船隻瞭望隨時施救局中並請派委員一人以資彈壓近因紳董與委員不甚投機故臬憲另派候補縣丞王二尹接手云 
[蘇垣雜誌]  
　　姑蘇之虎阜向推爲名勝處兵燹後畫舫笙謌一時銷歇而此山亦遂無人登眺現雖有𣎮小舟容與于青山緑水間冀復盧山眞面無如各大府疉頒厲禁遊人仍裏足不前去年下元遊船極多曾列本報今屇清明節雖春寒料峭而晴曦未放澹宕宜人故是日城廂内外船隻盡下虎邱有挾名花兩三盪槳以行者有挈眷屬稚子以觀盛會者有載酒嬉春銷磨豓景者計冶芳浜前後泊舟約二千號岸沿聚觀者人頭如蟻傍晚張明角燈銜尾入城衣香鬢影欵乃中流人謂數年來未有此盛舉矣又聞是日有小快船載一家眷屬至普濟橋河中正在飛駛呈能忽有一小兒因立脚不穩翩然落水當時兩岸人衆觀者如堵舟子忙亂無措篙檝雜施幸小兒仰面朝天手足浮水當卽撈起尚無大害然千金之子受此一番虚驚亦不小矣○吉利橋一帶添設民更前經列報近又聞元妙觀前亦照此法每舖募錢多少不等雇民更八名各執旗燈鑼鼓徹夜梭巡宛如冬防景象也○清嘉坊青婁聖帝廟前年高邑尊曾辦大水龍一架因當時無　龍頭之人捐存廟内今有某紳另募捐欵已將水斗號衣等件次苐置辦矣 
[諭勿阻擾公所示]  
　　會審分府陳爲給示曉諭事據生員嚴益哉商民傅晋友周安懷洪賓國萬又春楊純甫張寳紀包洪瑞張泗湧鄭來國周大寳等禀稱竊照治有東洋之順利手車先以置造日衆車夫叢雜每多肇衅工部局幾經整頓如有車蓬損壞以及車夫衣衫蓋縷等情扣留七日期满給還邇來巡捕頭有加扣十天一月之議再則註銷是故邀集同行已向平總巡商說定議由各車東設立公所置備車夫一式衣服車輛隨時修飾期在潔凈並各自派專司隨路照顧之人俾免車夫疲玩現已報明巡捕頭尅日遵行惟是初創公所難保無地方棍類藉端阻擾環求出示前來除批示外合行給示曉諭爲此示仰各車東及該地保一體知照如有無賴棍徒前往該公所藉端滋事以及勾串車夫抗違定章准卽鳴捕解究各車東亦須安分守業切勿恃示妄爲致于咎戾各宜凛遵毋適特示 
[織布局續聞]  
　　中國仿用機器織造洋布聘定外國工師名丹科前已列報兹聞丹科有來信到局據稱所辦機張已經購齊準於五六 
 
 

Page 3

 
 
月間可以購運到華云云又聞局内織布廠地亦有成議不日卽可興工建造總辦鄭陶齋觀察日前已附招商局輪舶赴津龔仲人觀察昨聞亦將北上謁見李傅相禀商一切行見開機仿織規模一新洋布利源華人得以分潤矣 
[落水遇救]  
　　二十日晚將近十二點鐘時本埠公家花園之大橋有西人落水維時有華人業舢板者正在輕摇柔擼之際忽聞碎然一聲隨聲尋覔見西人在水游泳似不甚諳水性乃援之入舟送至岸上交與巡捕巡捕送西人至客寓安頓該西人之落水或係偶然失足或係自尋短見俱未可知惟觀其神色則頗有酩酊之狀也 
[包節婦自縊傳]  
　　節婦姓社氏蘇之元和人系出名門幼嫻閨訓年十七適吴縣國學生銘之包公事舅姑相夫子克盡婦道年二十七夫病卒節婦哀慟絶粒誓以身殉舅姑多方慰解不應最後諭之曰吾儕年邁汝女亦未長成倘葉老恝幼甘心殉節汝夫在泉下其瞑目乎况汝小叔已娶婦若生男卽爲爾後爾毋自苦節婦以大義所在始泫然從命後舅姑相繼逝世節婦盡哀盡孝鄉里爲之感動旣葬悉以遺產付叔氏叔氏好自謀待節婦殊刻而節婦絶不與較叔姒生男以遺命爲節婦後節婦愛逾所生教養兼至期望甚殷年十九卽爲授室奈嗣子性懶多病廢讀而嗜煙節婦屢戒不悛乃語其姪杜某曰爾姑守節以來諸苦備嘗所以不卽就木者初以翁姑在堂繼望嗣子之有成也今若此不如死語畢大慟葢至此而其望已絶其心亦愈苦矣遂於正月二十九日投繯自盡時年五十有四遺書二女曰此係余命所致然一切喪禮宜從儉愼勿稍越以陷余於一義也計守節二十七年節婦生平性恬淡寡言笑讀書知大義不喜作詩詞而專務四德噫若節婦者洵巾幗之完人矣始欲殉夫節也繼從翁命孝也甘居艱苦不計薄情恕也卒以望子不遂從夫地下烈也至其遺書諄灟勿越前規苟非深明大體熟聞夫德之恭者奚足以與於斯節婦死三日吾里遍傳有包節婦事余猶未悉其顚末節婦姪與余爲文字交昨於書院晤之言之最詳余旣嘉節婦之賢更悲節婦之遇爰泚筆而爲之傳[  長洲少琴氏謹著]  
[青浦盛孝子同聘妻陸貞女歌]  
　　青城孝子盛迪甫其爲人也傳千古家在南關野望浜兄出授徒弟服賈盛家累代著良謨孝子無如早歲孤晨昏侍母無少疎歡承色笑賦友于一朝母病時癘篤早調湯藥夜燒粥焚香籲天出至誠口血迸湧心猶屬祈天欲祈母年高内積憂思外積勞母壽增時子壽盡無何疾作赴陰曹奇哉聘有陸貞女系出名門寡言語一聞訃至遽然傷矢志終身不字許父母亦難奪其貞聽其全成貞節名没逾孝子念六載如禮葬于母家塋吁嗟孝子貞女魂徽掦彤管沐君恩銘於鄉里聞於上竹帛千秋姓氏存歌曰蓼莪有句註毛詩全孝全貞共仰之青史永教傳後代好將佳話入新詞[  滬濵勝藍外史朱震延青甫拜稿]  
[題悔遲生紅了櫻桃緑了芭蕉圖調寄踏莎行]  
　　細雨人歸東風客去閒庭䑆有傷心樹紅愁緑怨總無情簾櫳一别春光暮素口誰憐芳心漫訴相思遠隔天涯路淚痕猶在夢初醒花枝落盡飛殘絮[  龍湫舊隱倚聲]  
[照錄上海電報局代收江北救命墩捐數係正月二十一日起本月二十日止第二十一單]  
　　南林承德救命墩捐洋四百八十元遂心氏捐規銀一百兩江西無名氏捐洋九十六元江筱堂求雙親延壽捐洋九十五元齊眉健二户合捐規銀一百念兩同慶堂二户合捐規銀一百念兩雙桂軒二户合捐規銀一百兩康逢吉十二户合捐規銀一百八十兩樂善堂經募十户合捐規銀一百五十兩從善堂經募十户合捐規銀一百五十兩衆善氏經募念户合捐規銀一百兩正泰復號龍舒山入二户各捐洋五十元浙紹湘圃平映齋愛蓮堂除棘氏求人意轉浙湖蘭言書屋歸安李氏顧雲齋代徐氏求病安恕福堂龍二成齋俞四牌坊衆姓保安公醮餘移助救命墩上海禮安堂王十户各捐洋四十八元心培堂曾捐規銀三十二兩七錢二分廬江麟洲氏捐洋三十元正誼堂捐洋念六元曹惟和婁縣張門郁氏二户各捐洋念四元高一帆捐洋念元高壽君捐洋十七元葉翥翁捐洋十六元署川沙撫民府張川署門印書吏山西南浦閒入椿萱長茂主人鎭北葉求叔父病愈香邑廬江金鑾氏六户各捐洋十元德修堂方鄭陳氏難產後得病求速愈二户各捐洋八元周蘭笙謝友恭二户各捐洋五員榮桂堂餘慶堂衆善堂守樸堂養心閣河間渤海氏河間學厚季受培二成齋高九户各捐洋四員周繼成隱名氏二户各捐洋三員周壽蘐盡心堂求安室德本堂王常醉生瞿履慶呂樹德堂李少初王槐仁堂馬蘭田五雲山人陸義隆號陸吉卿十三户各捐洋二員遇雲書屋採藥山農吴雅清茂記松記劬記生記復茂松隱居思劬室生德廬祝蘐齡怡萱仙子德記義隆吴學如錢萬豐裕大恆陸恆泰龐敦裕堂愼餘莊森大莊程吉旋念三户各捐洋一元金質均孫松泉二户合捐洋一元○賑捐常友無名氏捐洋十五元消灾氏二户各捐洋十二元顧頴樵顧七薌畫潤助賑二户合捐洋廿員仙鎭隱名氏舊閙鐘助賑售見洋十員致遠堂朱無名氏萬霞如椿萱長茂人四户各捐洋十員慈東王忠評求病速愈端木聘珍二户各捐洋五員弇山鄉農捐洋三員不鳴氏求闔家平安次女病痊王善生曹楚白爲妻兾產得安陸樹椿求女病愈四户各捐二員無名氏補捐前退洋一員不名氏代姑母求病速愈不名氏祈次女　速愈保赤子三户各捐洋一員汪鴻壽捐洋五角○以上共收捐洋一千七百念員零五角換見規銀一千二百四十七兩三錢六分又收捐銀一千零五十二兩七錢二分兩共計規銀二千三百兩零零零八分如數解交江北沈穀成太史嚴佑之明經築墩以工代賑收解核銷 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒八年二月初十日京報全錄]  
　　宮門抄○諭旨三道前錄○發抄旨四道○調補湘撫涂奏恭報到湘接受撫篆日期摺○廣西藩倪奏恭報到任日期摺○雲督劉等奏甄别庸劣不職各員摺○將軍銘奏　省租賦請歸民官徽收緣由片○滇撫杜奏特叅疎玩重案知州革職摺子○又奏委署各員缺片○大臣謙等奏爲奏聞夾片○二月初十日户部通政司詹事府正藍旗值日内務府引見二十六名○佩公假满請安○内閣奏派驗放之王大臣泒出禮王烏拉喜崇阿許應騤憂家鎬○工部奏派承修各殿寳匣派出翁同龢興廉○召見軍機○發抄張之洞奏請將蔬防刦案之介休令吴匡等先行議處奉旨着照所請吏部知道欽此○又辦賑出力之教諭孫毓琛悮寫訓導請飭更正奉旨該部知道欽此○又陵川令徐炑等調署平遥等令奉旨知道了欽此○又前撫　奏准撫標精兵汰弱補强現在編作撫練軍馬隊專備巡緝奉旨知道了欽此○○調補湖南巡撫臣涂宗瀛跪奏爲恭報微臣到湘接受撫篆日期叩謝天恩仰祈聖鑒事竊臣於本年十二月初三日在安慶省城將自六安原籍起程日期由驛奏報在案旋于二十一日行抵長沙省城二十四日准前任撫臣李明墀飭委長沙府知府何樞署理撫標中軍叅將沅協副將施鴻恩齎送欽頒湖南巡撫關防曁王命旗牌書籍文卷等件到臣當卽恭設香案　闕叩頭祗領任事伏念臣曾任湖南藩臬四載有餘於吏治民情略知大　惟自離湘省已届六年今昔情形不無變易容臣悉心查察再將地方現在情形具陳一切臣惟有勉竭駑庸益矢勤愼將應辦事宜隨時認眞核辦遇有緊要事件仍與督臣函商悉心經理以期仰酬高厚鴻慈於萬一臣沿途經過地方現已瑞書普霑麥苗葱秀堪　　宸厪所有微臣接受湖南撫篆日期除恭疏題報外理合繕摺叩謝天恩伏乞皇太后皇上聖鑒訓示再現在封印期内拜發奏摺例應用印是以暫行啓用拜摺後仍遵例敬謹對固合併陳明謹奏軍機大臣奉旨知道了欽此○○廣西布政使臣倪文蔚跪奏　恭報微臣到任日期叩謝天恩仰祈聖鑒事竊臣恭膺寵命補授廣西布政使當經具摺謝恩籲請陛見嗣交卸廣東臬篆止擬趨　北上專了齎回原摺後開軍機大臣奉旨着毋庸來見欽此跪呤之下欽感莫名遵卽束裝起程於十一月二十七日行抵廣西省城奉撫臣慶裕飭赴　任於十二月初三日准前布政使范　將印信文卷等件委員移送前來當即恭設香案望闕叩頭謝恩祇領任事伏念臣皖江下士識淺才疏前蒙簡任柏垣愧涓埃之未效兹復洊躋薇省覺報稱之尤雖查粤西遠屇巖疆藩　綜持庶政内籌善後外固邊防察吏始可安民興利必先除獘一切理財用人諸端在在均關緊要如臣懤昧祇懼弗勝惟有隨事禀商撫臣竭力講求實心整頓以期仰副高厚鴻慈於萬一所有微臣接印日期並感激下忱謹繕摺具奏恭謝天恩伏　 
乞皇太后皇上聖鑒訓示謹奏軍機大臣奉旨知道了欽此○○雲貴總督臣劉長佑雲南巡撫臣杜瑞聨跪奏爲甄别庸劣不職各員請旨革職以肅官方恭摺仰祈聖鑒事竊惟丞倅牧令皆係親民之官教雜微員亦分治化之責必須各勤其職守庶幾有裨于地方臣等忝膺疆寄識愧知人凡接見屬僚披閱公牘無不留心體察其有才不勝任劣蹟昭彰者節經據實奏叅在案兹復督同藩司吴德漙臬司李德莪詳加考核並據該管道府詳揭前來查有花翎補用同知李暢治縱容子弟猥鄙不堪緬寍通判首成臺性情貪詐有玷官箴　良州同楊鳳書廢弛捕務不洽輿情補用府經歴許袓培操守不謹公事弊混元江州吏目魯啓文行止卑鄙難厠冠裳母享巡檢王叙庭人極衰庸難期振作龍陵巡檢劉金坤才具平常辦事蔬懶補用巡檢陳芳榮貪鄙嗜利不堪造就永善縣教諭張學濳操守平常士林訾議順甯府訓導唐德昕人品卑污聲名甚劣以上十員相應請旨一併革職以肅吏治此外如再查有庸劣之員卽當隨時叅劾斷不敢有心徇隱致蹈愆尤所遺緬寍通判彝良州同元江州吏目母享巡檢龍陵巡檢各員缺應由外揀調永善縣教諭順寍府訓導各員缺應請歸部銓選合併聲明所有甄别庸劣不職各員緣由謹合詞恭摺具奏伏乞皇太后皇上聖鑒訓示謹奏奉旨已錄○○銘安片再查吉省各處徵租賦向係飭泒恊領等官徵收責成屯長催齊赴城交納第因地方窵遠稽香難周而各屯長得以偷墾私兌侵佔欺朦相率效尤難期　實奴才前曾於變通官制摺内聲明將來民官輯齊所有　地錢糧旗民詞訟專歸該廳州縣管理協佐防　等官止准管理旗務緝捕盜賊不准仍預地方公事以示限制等因奏蒙俞允在案今旣設立民官劃疆分治詞訟一切均歸該管民官經理其應徵錢糧無論舊放新開荒地自當統歸各廳州縣衙門認顚徵收諭飭鄉地妥爲催納　禁屯長刁民把持舞弊實於國賦大有裨益所有各處租賦請歸民官徵收緣由謹附片具陳伏乙聖鑒謹奏軍機大臣奉旨覽欽此○○雲南巡撫臣杜瑞聨跪奏爲特叅疎玩重案之知州請旨革職以肅功令恭摺仰祈聖鑒事竊照地方多命重案該州縣自應確切研審分别究報豈容稍涉　頇致無辜久累正犯遠颺詎有雲龍州知州董良弼者光緒五年八月十三日夜州民蔣仕萬及其妻蔣楊氏子蔣老大媳蔣黄氏孫蔣黑狗蔣二等一家六命不知何人殺傷身死旋經該牧訪聞並據蔣仕萬之子蔣老四由外趕回報州騐明緝獲正兇施學元等禀經臣以案情較重批飭提省審辦旋據該牧具詳訊據施學元供因挾蔣老大　從捉姦捆毆之嫌起意將其一家殺斃洩忿等供並將犯証自行押解到省隨發委雲南府會同提訊據施學元供與蔣老大雖有嫌隙實無謀殺情事加以刑嚇凾口呼寃質之尸親案証亦皆難以指實無憑定讞當飭仍卽發回集証確審嗣復據該牧續獲施學元之弟施學山到案禀經委員會審隨據　覆施學元旋認旋翻訪係麗江縣夷民得壽三麻子等盜劫拒殺等情經臣批司將該牧撤任復提犯証至省發委覆審犯供仍前堅執嚴詰不移實非此案正兇據　管府道揭由藩司吴德漙臬司李德莪會詳請叅前來臣查此案關係一家六命該州董良弼並不認眞查緝輙以疑似之施學元等草率定供詳解迨經發回仍以旋認旋翻具禀廻護雖現在仇盜未明而案已拖延兩載正犯久經遠颺實非尋常疎玩未便稍事姑容相應請旨將雲龍州知州董良弼卽行革職以示懲儆除飭司卽將施學元等發回暫仍管候一面嚴緝此案正兇務獲再行提同確訊究辦曁咨部　照外謹會同雲貫總督臣劉長佑恭摺具陳伏乞皇太后皇上聖鑒訓示再雲龍州知州選缺係奉到四留一咨新章後第五次出缺應請照章歸部銓選合併陳明謹奏軍機大臣奉旨董良弼　卽行革職該部知道餘依議欽此○○社瑞聨片再昭通府知府景維撤省遺缺查有軍功保舉候補班前先補用知府楊浚氣質厚重辦事精勤堪以署理又署鎭沅直隷同知覺羅明圖病故遺缺查有補用同知直隷州知州駱鈁年壯才長堪以署理又署思茅同知陳景湘調省遺缺查有蒙自知縣鳴泰才識練達堪以代理又署景東同知事思茅同知染恩浩調取引見遺缺查有現署　關同知事補用通判貴端堪代理遞遺南關同知缺卽以本任同知魏錫經飭令回任又署廣西直𨽻州知州王一鳳池調省遺缺查有試用同知周聘賢辦事勤奮堪以署理又新興州知州鍾橒據報病故現已另疏具題開缺並聲明遺缺　留外補在案應卽委員先行接署查有開缺另補知縣鄧瑞珍年强才裕堪以署理又署河西縣知縣黄福祥調省遺缺查有試用知縣侯樹棠氣度安詳堪以署理又新選建水縣知縣丁鴻勳業經到省應卽飭赴新任以重職守據藩臬兩司先後會詳前來除分檄遵照外謹會同雲貴總督臣劉長佑附中具陳伏乞聖鑒　奏軍機大臣奉旨知道了欽此○○謙禧等片再溯查道光二十四年間奏定稽查廢員章程内開張家口内一　地方居民旅店寺院菴觀凡有　宿之人務須細心盤查如係廢員溷跡進口立卽禀報戀辦如口内居民實無容留廢員情事按季由該管地方結報備查等因歴久擅行在案奴才　禧到任數日體察張家口地方情形乃　五方雜處良莠不齊難免在臺効力廢員内有不安本分擅離臺所濳行進口聚賭藏身隱匿情事若不認眞整頓嚴行懲辦誠恐客臺廢員罔知顧忌紛紛進口潜往　事稽查漸至廢　除嚴飭地方各官遵照定章實力搜查勿許容留廢員在口並飭管站部員遵照認　稽查驅逐出口赴臺當差如有抗不遵行故違者一經奴才等拿獲奏交刑部從重治罪並將該管各官從嚴叅辦外謹附片奏聞伏乞聖鑒謹奏軍機大臣奉旨知道了欽此 
 
