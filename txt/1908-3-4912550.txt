# 1908 - 3 - 4912550

 

Page 1

 
 
   
 
 

Page 2

 
 
上諭 
　　十一日二十九日奉 
　　上諭升允奏遵查總兵劣跡據實覆陳一摺新疆阿克蘇鎭總兵湯詠山擅挪公欵任意荒嬉着即行革職欽此 
宫門抄 
　　十一月二十九日召見軍機吴重憙綳楚克車林 
論説 
[變通遷民實邊辦法之芻言（可愕）（續）]  
　　第三。遷民實邊之策。不特當施以奬勵之術。而又當予以防衛之權。獎勵之術何。即政府對於拓殖公司予以獎勵金。或補助金是也。而對於移殖之民。或免其舟車之賃金。或移殖之地。許以山林藪澤之利。亦皆爲奬勵之術。防衛雖爲地方寫應盡之責。而地方官兵力所不及之地。或不足之地。皆得自置防衛。如英國殖民會社。有設立警察之特權是也蓋人類所最寳貴之物。爲生命而財産次之。防衛不周。皆足以喪失之。我國邊地盜賊横行。尤爲可慮故非假以防衛之特權。則不足以係人心而廣招徠第四遷民實邊之策。不特當僅從事於墾闢事業。而當從事於交通事業。我國人民無雄飛之志。而有雌伏之譏者。其最大之原因。即交通之不便也。故移殖事業之發逹。實隨交通事業之發逹而發逹。欲獎勵移殖事業。不可不先獎勵交通事業此交通事業與移民有密切之關係。固也。即既遷之後墾闢事業。日益發逹農産品日益蕃衍。而交通事業。實爲其輸運之機關輸運之機關不靈。則農業必不能與他國競。亦且不能與内地競。此交通事業在實行移民之後。更有密切之關係也 
　　由此觀之。遷民實邊之議實爲國家第一要取非特十世之利。利且及於千百世以後也。我國官吏。無遠大之圖視職守如傅舍。但計及一身之利害而己。遑計及人民之利害乎。故遷民之議以籌欵爲難一語折之可矣及倡言者徒逞口舌。而實際上之手續曾不。一及以致畏事者得所藉口爲是議梗。可深歎也 
　　記者曰。人類。善蕃息之動物也。生齒日繁。而地域不能隨之而增大。此歐西各國。所以汲汲於殖民問題也。乃其始也。一洩之於斐。而斐幾無餘土矣。再洩之於美。而美亦幾無餘土矣。再洩之於澳。而澳亦幾無餘土矣。由是而洩之南洋各島洩之於東印度。洩之。於越南暹羅間。至是而亦皆無餘土之可洩矣故。歐西各國。近皆注目於我東亞之一隅。租界之地不必言也。彼英俄之探險家實業家咸駢跡於蒙藏間矣。歐西之人不必言也彼後進之日本其於遼東半島也。四民之携妻挈子。捆載而往以爲久居計者。正不知幾何矣。未完 
[專電]  
電一（北京） 
　　廿八日袁世凱盛宣懷梁敦彦與英使開議路事袁意欵歸奉天借用盛立意廢草約英使以廢約則餘約恐皆援例堅執未允 
[電二（北京）]  
　　廷寄江督蘇撫蘇省膏捐關礙禁烟着察酌情形辦理 
　　 
[電三（北京）]  
　　江督蘇撫電奏緩解舊漕三十五萬石經度支部議駁 
[電四（北京）] 　　 
　　軍機處修改報律多採用奥大利律 
　　 
[電五（北京）]  
　　議恩壽奏留陜藩顔鍾驥奉旨着不准行 
按此則與昨電不同 
 
 

Page 3

 
 
路欵要聞 
[旅漢浙人開曾集股續誌]  
　　旅漢浙人於二十五日午後三句半鐘開第二次大會到者甚衆首由議長盧洪滄君宣告開會宗旨繼由上海代表朱葆三觀察報告滬上集股踴躍情形再由會員汪炳生蔣挹之等演説拒欵集股之利害詞旨備極沈痛旋由盧君宣言請到會者簽名認股計是日共認十八萬餘元盧君復報告集股總數連十月十三日第一次會所認之股合計有三十六萬元之譜議定所認股銀任由各股東存放源成大豐恊成有成四銀號爲收股處股銀交到即日起息一切均與上海集股辦法相同五時半散會 
[書業商會第一次報告]  
　　文明書局認蘇路一千零三十五股浙路二百二十八股中國教育器械館認浙路一百六十股東亞公司書藥局認蘇路三十九股浙路十八股彪蒙書室認浙路五百股羣益書局認浙路二百六十股（另商務印書館認股己載前報不另録） 
[青浦觀音堂鎭開會集股]  
　　青浦觀音堂鎭正蒙學堂經理王殿臚於十八日邀集紳士張筠朱學箕王殿奎朱鵾翔王韋訓朱復金瑞雲等開集股拒欵會農工商學界到者一百餘人午後一時開會先由王殿臚報告開會宗旨次由朱復演説鐵路利益並痛陳借欵之害説畢即發認股劵當場認定二百餘股遂散會 
[鎭江官塲阻止開會]  
　　旅鎭浙人擬開路股會以常鎭道劉燕翼及丹徒縣令均浙人請到會不許且堅阻開會故鎭屬招股者甚寥寥 
[甬屬集股處續認清單]  
　　四明公所一千股長生會二百股長生同仁會一百股長生同義會三百股孫桂棠一百股康瑞昌徐興隆合一百股顧賢訪一百股唐菊生一百股唐美鳳一百股邵文桂一百股沈榮高十股鍾崇榮十股袁湖舲三十股周又學五十股唐祥隆五十股蔡文秀五十股陳道鏞二十股胡德金五十股馬成龍三十股樂秀水五股鄭鳳生十股張忠明五十股沈杏芳十股趙元發二十股黃可方五十股沈子衡二股王和文五股錢承發十股丁和生十股柳生桂五股沈阿庭五股以上長生會名下共一千六百八十二股 
　　棋盤街衣業衆友集義會五百股木業長興會一百股土業從心會二十股以上六百　 
二十股 
　　成衣冬至會二十股蔣增富二股馮宗千五股洪松林一股洪朝倫一股胡君南一股蔡春福三股張春福一股陸銀胡二股黃麟趾二股以上冬至會名下共計三十八股 
　　飯業直長壽會四十股陳明才十股石昌大五股邊小毛三股黃世三股石德貴五股以上南長壽會名下共計六十六股 
竹業同新會二十股張寳生五股盛文德十股盛文華十股陳烈頼五股王萬興三十股李聚財五股王正仁一股張潤昌五股以上同新會名下共計九十一股河輪永安會五十股褚光良三十股嚴衡昌五十股以上河輪永安會共一百三十股永濟社二十股干嘉安十股包啓棠五股薛財富五股姚逸林五股姚生林五股陳筱生十股張寳謙一股以上永濟社名下共計六十一股 
　　永甯會三十股楊順來十五股徐翊釗二十股李光甫十股以上永甯會名下共計七十五股 
　　估衣業安甯會三十股費桂鳳五股張竹卿五十股應元寅十股林有根十股李慶生十股沈茂春五十股方漢章三十股張芝香十股陳韻生十股以上安甯會名下共計二百十五股 
　　永遠祥興會二十股張娘子五股張詩貴五股孫邦惠二十股應阿寳五股鄔永昌五股盛惠先五股以上祥興會名下共六十五股 
　　飯業北長壽會五十股沈福林五股董震壽五股張大根二股徐阿生二股吴正甫二股趙成友二股王阿德二股朱阿志一股張阿明一股任阿裕一股張阿桂二股薛寳興二股薛阿許二股周阿四一股陳阿生二股趙忠友二股鄭小毛五股勵智仁二股周財林二股傅順昌二股以上北長壽會名下共計九十三股銅業永生會一百股張連發二十股翁延才二十股胡鴻昌二十股李春茂二十股周紹紀五股張錫良六股鄭連元二股王啓明一股張昌裕二股李瑞裕三十股李承翰二十股袁秀俊十股趙紀雲五股顧基庭五股以上永生會名下共計二百六十六股 
　　漆業崇義會四十股俞　南十股趙維記一百股張祥華二十股李尊光五股虞來仁二股以上崇義會名下共計一百七十七股 
　　從義會二十股胡性和三股張延宏五股陳金財五股徐炳照三股吴繼堂一股華利春一股以上從義會名下共計三十八股 
　　新興會邱阿玉五股王阿大五股以上鞋業新興會名下共計十股 
　　成衣新長生會二十股烏木積金存聚堂二十股銀樓同義堂二十股茶食復興會五十股土業存義會二十股木業永盛社五十股魚業同善會二十股肉莊誠仁堂三十股鹹貨集賢會二十股集全會三十股裕後社一百股以上各業共三百八十股王慶昌十股許坤松十股張福元二股曹記仁二股金兆榮十股蔡全記十股王鶴記五股金元五股張金龍五股王隆興六股以上共計六十五股 
　　以上總共計五千零七十二股 
緊要新聞 
[諭飭各部院速辦統計北京]  
　　近來都察院屢上封章力言各部院廉俸不均自爲風氣請籌統一之道兩宫頗爲嘉納所上各摺當時均己交各署閲看十七日又諭飭各部院堂官速辦統計開單呈覽（山） 
[俾御史請除保舉徇私北京]  
　　御史俾壽又奏近來各衙保舉之員往往贍徇面情雖屢經降旨嚴定責成積習仍難破除庸材既得倖進遽慶彈冠材智之士自相率避就應飭各該衙門破除成見勿再徇私云云旨交内閣轉傅各衙門知道（影） 
[俄國蒙古探險隊之近狀]  
　　日本東京朝日新聞接北滿特派員電告俄國蒙古探險隊之現狀略云該探險隊於本年春 
 
 

Page 4

 
 
　　間分派數隊自本國向沿鐵路各地點進發以少佐某及大尉某爲隊長率同將校數名士卒十餘名中國夫役二十四名軍馬駄馬三十餘頭沿西伯利亞鐵道各分途按站探察該隊兵弁之衣服食料等物由駄馬曳之并滿載於大貨車每次車馬之荷載足支兩月之用貨車之大爲各國罕有每車内置有椅子桌子寫眞機羅針盤測量機等物無不畢具并置有休養所以備風雨霜雪時避匿之用其第一隊由齊齊哈爾向烏拉爾河沿岸進發第二隊由哈爾濱入内地（至何處止未明）又一隊自十一月中旬經恰克圖向中央沙漠進發大約來春可至俟犂希逹其偵探河源之目的云 
[電請宣布領照赴會辦法南京]  
　　江督端午帥電致鄂粤閩桂湘川皖贛蘇浙各督撫云准外部電開美國飛利濱西歷一千九百零八年二月間在滿堅拉舉行運動歡迎賽會請中國官商前往赴會前准美使照會咨由農工部部傅知各商會在案旋准美使來署面稱飛利濱總督擬定出一種特别護照發給華人望中國各海關於發給此項護照時勿有阻難等語兹又准該理照稱此項執照現己印就分交駐香港廣州厦門福州上海漢口等處美領事收存請即電知有權發照之官通諭華民如欲前往赴會可來領照無須照費等因希查照轉飭各關道按照向章給發前項專照勿取照費一面通諭商民知悉爲要云祈諸公飭屬通諭宣布並飭各海關如有商民願往赴會即向就近美領處取照給領爲盻（或） 
[嚴禁浙販運米出口函電]  
　　蘇撫致浙撫電據上海梁道電稱（原電己見前報）等情查現值新米上市之後且蘇省本年尚稱中稔而各屬米價騰貴殊不可解據稱浙販來蘇購米運浙出口此事言者不止一人恐非無因近年米缺價貴深爲地方隐憂浙蘇地屬比鄰本有唇齒相連之義况聞浙地米粮亦不充裕似宜同杜漏巵可否由台端奏禁出口以保兩省民食敬祈酌核辦理賜復爲幸除嚴飭各屬查禁私運外特電商 
　　浙撫復電浙米騰貴民心惶惶弟到任後即通飭各屬内地應彼此流通不得遏糶仍嚴禁販運出口以塞漏巵兹承尊示當再飛飭杭甯兩關嚴密查禁（齊） 
　　滬關税司復滬道函啓者二十三日接准來函據上海米業董事姚文枬等禀自十月迄今米價漸騰每石竟至七元七八角船到稀少行棧乏儲蘇常一帶忽有浙帮客販坐購大批源源運浙己有百數十萬滬地來源全無可恃上冬米價祗五元零機鋪略有儲備以今比之此後何堪設想請轉禀大憲統籌察辦電咨浙省嚴禁出口等情到道查新米登塲未久滿望貧民生機稍紓不意現在蘇米騰貴如此難免有由杭關或甯關出口情事除由電禀請兩院憲電浙禁止出口一面通飭蘇常各屬設法查禁外希查明浙省杭甯兩關有無運來轉口之米迅復等因兹經本税務司飭據查得浙省杭甯兩關近來並無運滬轉報出口之米合泐奉佈即祈查照核辦（懷） 
[四川留東學生集議路事日本]  
　　日本東京四川全體學生對於蘇杭甬外債移借於四川問題己開臨時會研究今將其議决條件録下（一）電致政府力拒借欵（二電致四川鐵路總公司囑）其聨絡神商學界力争效江浙前例（三）電致同鄉京官懇求伊等力争（四）電致上海各報要求將四川不借外債理由登録報端 
　　以上四端係四川同鄉會次議條件而四川留學生對於川漢鐵路問題尚有一特時會曰川漢鐵道改進會聞該會所議條件與以上四端大致不甚相差惟無第四一條其意蓋以經費不足云 
[江西鐵路新定招股簡章]  
　　敬啓者商辦鐵路之議肇起於吾江西而蘇浙閩皖各省繼之粤漢一路至擲六百萬從外人之手贖回誠以我中國鐵路政策關於交通之利便者半迫於外人之侵佔爲自保土地利權亦半也邇者蘇杭甬拒欵一案江浙之民激昂奮發到處開會到處集股自商學軍工以至小兒乞丐莫不哀呼犇走隨多隨少争入股份以抵制外債迫切之狀如猛虎毒蛇之在後而刀鋸鼎鑊之陳於前也影響所及各省和之即我江西亦一舉而得萬餘股偉哉國民至可崇拜至可欣感己然而前車可鑒來軫方遒不得志於蘇浙安知不波及於江西譬如鄉鄰被刧我恊而相禦固義所當爲若不善自爲謀則彼將乘虚而攻我此意中事也今皖豫二省又復信浦銅官之警告矣其起而投股者又日有所聞豈吾江西獨能晏然無事長此終古哉夫内力不足外患則緣之而先生事不防後禍將伏而愈烈焦頭爛額何如曲突徙薪我父老我兄弟其能念此積薪厝火不可久居蒼狗白雲事多幻變其亦念此潯陽九派贛水雙流利爲我省之利害爲我省之害約而言之亦即我父老我兄弟一身一家之利害也我江西人愛本省之熱心何不若蘇浙我江西人擁自有之財産何不若蘇浙而蘇浙乃奮然如彼江西獨漠然如此者何哉必曰江西之路利微也江西之路縻費也雖然此皆未悉事實之論也查鄱湖之險盡人皆知小輪行駛 
 
 

Page 5

 
 
以來其始僅一福康近則公司之旗排比矣輪船之烟通林立矣然且搭客擁擠如故也年結獲利有加無己也又何况輪船不能運之物火車能運之輪船不能行之時火車能行之各國鐵路公例運貨運客有鐵路較無鐵路時必加三倍兄我江西路綫實占勝比較長短其利又何止三倍耶此利微之説不確也路局開辦三年勘路數百里購地萬餘畝塡土數萬方皆正當開支也統計用欵三十萬有奇較之他公司未見其多見經同人公議以鹽觔加價之十四萬官欵之六萬權爲補助不應息金則所用股本不過十萬左右其便宜爲何如耶此縻費之説無慮也本局既經大變同人方妥改章程力圖新機裁冗除繁實事求是不敢依違不敢遷就比者省垣當道自撫藩學臬道府州縣以下皆發大愿認巨股極力贊成扶助期之一年南潯三百里即可開車所望我父老我兄弟若政界若學界若軍界若商界若幕界若農工界無貴無賤無富無貧無老無幼雲集響應萬衆一心集一股得一股之權投一圓有一圓之利於以促股東會之成立期董事局之實行勿讓他人居我之先勿爲外人議我之後此固我江西之義務權利亦即我江西之幸福光榮也敢佈腹心與我父老我兄弟共圖之 
　　附新定招股簡章（一）此次總理恊舉定移總公司於九江而總局仍在省城一切改良股份概以五元爲一股無論若干均作五元起算不用整股零股名目以昭劃一（二）南潯己經開工告竣之後接辦南萍計二路共需欵一千五百萬元暫以此爲準他日延長吉贛廣信撫州各路再行公議（三）一千五百萬元之中劃分三百萬元爲優先股每年提紅利三成匀分爲鼓勵滿三百萬元以外均爲　通股（四）招股滿千元者給紅股十股即五十元不願領紅股者給現銀五十元（五）每股銀元五分三期交足第一期交一元第二期交二元第三期交二元以第一期交銀之日起算以六個月爲第二期又六個月爲第二期其能一次繳清者聽便凡作一期激者即給股票分繳者先給收單俟繳足給換股票（六）股分銀元以湖北龍洋爲本位無論何等銀元俱以此照算付息亦如之（七）本公司股本以繳銀之日起息週年七釐照算每年以三月爲付息之期由總分各局及各埠經理人憑摺照給（八）凡入百股者定爲一議决權餘俟股東會董事局將成立時另訂章程布告兹不詳及（九）除以上八條改定外餘均照舊辦理 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[畫史]  
奏摺 
[廣西提學使李翰芬敬陳管見摺（節録）]  
　　一實行憲政期限宜速也方今時局艱危事機日亟外人每以憲政之成否占中國之存亡若必預備於十數年前施行於十數年後雖緩急不容不審而收效實覺過遲論者谓國民程度尚低資格尚淺未可輕率從事抑知程度以造就而益高資格以歷練而漸進東西國民程度資格不同而其爲立憲則一又豈有一定標準哉先預備後施行年復一年不免有苟且因循之患即施行即預備急所當急乃以収倍道兼進之功日本立憲之議雖萌於明治初年而自明敕國人預備立憲以至開國會布憲法其間不過十載而亦因日本當時尚未確信憲政之可行於東方民族故遲回詳愼乃底於實行今則立憲爲中國救時之惟一要政中外通人己無疑義而變鉅期迫又非可待十年擬請明降諭旨於光緒三十七年頒布憲　開上下議院有五年爲之綢繆預備則各省之諮議局各府州縣之議事會漸多合格之議自而兩院不難成立即憲法亦必編纂完善行之有效矣一内閣宜速立也君主立憲國以君主爲統治權主體而必有行使統治權之機關其機關之量重要者實惟内閣蓋今日憲法上之内閣上對君主下對議院均負絶大之責任故必内閣己立而後憲政乃有統系查各國内閣皆各部大臣組織而成若日本丁抺諾威則别置内閣總理大臣若英美普法則不置總理大臣而即以首席之一部大臣當其任中國分部己多歧治繁頤自宜設内閣總理大臣主持行政查各國總理大臣之任未有以親王當之者此由尊敬皇室之故蓋君主神聖不可侵犯載之憲法凡皇族亦援此例而尊敬之親王爲總理大臣必負責任若政策不善必受國民指摘從民意而黜之則失皇族之尊敬不黜則或至叢怨於君主皆於神聖不可侵犯之主體大有損礙伏維我朝世祖奠基康乾郅治咸同中興近日新政無不藉親王之夾輔匡濟艱難則總理大臣自不能不先明載憲法條文與其他之總理大臣同負責白上之處置庶四海臣民咸曉然於朝延用意之所在耳一請設立樞密院也樞密院備皇太后皇上之顧問從前編制大臣原議本有置樞密院一條其性質作用如何微臣竊未詳諗今擬略仿日本辦法查歐洲各國於國會决議之範圍甚廣立法之外即行政司法所關諸事往往經國會議决而行故君主不必更有所諮訪而憲法上亦大概不認有樞機顧問之權限日本則君主大權事項悉出君主親裁故特置樞密院上佐君主之籌畫吾國若取則日本則大權事項必出皇太后皇上親裁似亦宜置樞密院以備顧問兼爲萬機餘暇典學侍從之資其院員之組織大約院長以勳望素高之大臣充之院長以下應制院員以海内通儒畢業學生學有經法通逹時務者充之其權限則除恭對皇太后皇上諮詢講讀外不得自陳意見不得干預施　不得行命令於一切官民不得受理官民之請願上書及通信等院員不得兼任他官惟内閣大臣才望極著者或許兼任院長攷我朝南書房之設自部院堂官以至編檢皆得詔入行走爲侍從清貴之臣今樞密院擬即以南書房改置而即爲憲政之一重要機關以備内閣議院之所不及凡舊日經筵講讀隆重之典悉統屬之則顯以贊新政於九重實隐以存舊制於一綫一各省官制宜速實行改革也凡舉一事大抵由不完善而漸進於完善若必籌度萬全而後舉恐終無舉行之期即如今日外官制己經編定議者主於一二省先行試辦老成持重具見苦心然此一二省之官己用新制其裁撤之腐敗俗吏必改之他省逋逃淵藪究竟受害者仍在國在民况此一二省大吏或措施之機宜未恊稍起風潮或人民之程度尚差未大效驗則頑固者必藉口於憲政之無益而竊肆阻撓此尤不可不慮者也竊謂新定官制宜即日實行其有未備事宜應酌察情形隨時損益或慮陵躐貽誤不知提學司僚屬純用新制毫無窒礙則督撫藩臬二司之幕職府廳州縣之佐官其必可依新官制可知或慮無才可用則宜就各省官吏大舉甄别可用者用之可造就者多設法政速成及研究所以造就之其毫無足取者嚴加淘汰爬羅磨刮非必無可取之人且地方員紳可備幕職佐官者不少要視用人者何如耳或慮經費難籌 
 
 

Page 11

 
 
　　不知舉辦之初事務尚簡官不必備但求規模稍具可爲逐漸擴充之資况裁併局所提撥羡餘挹彼注兹儘敷展布各直省督撫司道同在一署辦公如京師各部衙門之例此欵經費所省亦多倘事事認眞涓滴歸公尤足収改制之實益此新官制之斷然可行不必疑慮者也一宜推行憲政教育也國家既設資政院省議局州縣議事會以爲監督行政之機關則必造就議員之資格而所以造就此資格者舍教育不爲功一國國民教育必有特别之精神此精神有本其固有性質而發逹之者有即其最缺乏之性質而補助之者英之殖民思想日本之武士道皆特别精神也三代治法周禮官制機極有立憲精意自秦漢後君民懸隔日即陵夷故憲法精神在吾國古時爲固有在今日爲缺乏挽回補救非學何從前者學部通行天下實行强迫教育邇奉明詔令各省切實研究憲政皆於預備立憲關繫至深伏查欽定學部章程高等學堂優級師範中學堂皆有法律一科惟僅講授法制總論及民法臣愚以爲各學堂所有法律課程及初級師範簡易師範學堂原無法律者宜一律加課憲法將來教習高等小學須講憲法大端庶使初受教育之國民咸有憲政思想至省府州縣所立之教育會本應附設宣講所擬由各省憲政研究所編纂憲政白話説帖付宣講所演之使學堂以外之人亦曉然立憲之不容緩其從前各省設立之法政學堂宜極力推廣以造就議員之資格兼培養自治之人才以上數端請飭下學部核議通行則前次諭旨所謂議員資格日進高明者將自此基之矣未完 
分類新聞 
[政界]  
[督撫會札認眞緝匪蘇州]  
　　蘇臬陸廉訪近奉督撫兩憲會札内開現下各處梟匪充斥冬防各事尤宜實力認眞應即通飭各屬會同營董認眞巡防勿得徒托空言是爲至要倘敢視爲具文致地方出有重案定干參處不貸云云（必） 
[撫批廣德州開辦圑練安慶]  
　　皖撫批廣德州夏牧請辦圑練禀 
云查閲章程周妥事屬可行該直牧務當注意於此乃能收捕盜安民之效現在吏治因循民生困苦不學無術者既以見識不廣不能有所設施學問優長者又復看破世情一事不辦本部院惄然憂之該直牧務即嚴飭所屬振刷精神盡心民事母以定言塞責爲要仰即遵照（美） 
[會議萍義通電辦法江西]  
　　贛撫接郵傅部咨稱遵旨籌議析 
　　疆分治摺内增設萍鄉至義甯州電缐飭據上海總局楊道議覆中國電線雖徧設各行省然山陬僻壤未經通電者甚多若令全行安設商力實有未逮該處電線係因政事而設請按官四商六辦法最爲公尤官商合籌較易爲力等語查核所禀尚屬實情自應照辦相應咨覆轉飭遵照瑞中丞接咨後即札飭藩司會同派辦處妥議詳覆（行） 
[保甲編查户籍草章常州]  
　　一總董一人副董十人保董百人甲董千人牌長萬人共計職員一萬一千一百十一人一城廂鄉圖必須劃圖擬共十大區十區中各分爲十小區十小區中各分爲十大段十大段中各分爲十小段一總董選副董十人必須於大二區中每區適中之地推選一副董選保董十人必須於十小區中每區適中之地推選一保董選甲董十人必須於十大段中每段適中之地定選一甲董選牌長必須於十小段由每段適甲之地推選一十大區適中之地設一總局（名義公定以爲辦事彙集之所一小區大段小段各就近理無論菴觀寺宇祠廟社院公所會館借爲聨絡通信之所一編查户籍畢後由牌長送交甲董甲董送交保董保董送交副董副董彚交總董一區段中遇有命盗鬥傷重案或逆子悍妻將釀巨禍者牌長報告不掏甲董保董副董即行逕報總局一總局設書記一員兼任會計調查員二員酌支薪水一總局設評議員十人就商會勸學所善堂紳士推選各值三日至總局評議事務以恊助總董之不足不支薪水一總局辦事總董不到可委託評議員代行但須各擔責任一總局辦事經費撥籌公欵爲常年經費一各分局無須撥籌經費如有零星筆墨紙張即歸總局酌認一自總董以次至牌長由邑尊彚送執照一律平等但資辦别一總董以次至牌長選充資格但須於士農工商軍醫各界之内有實業而公正者推選一先購公民必讀一書分送全　人員其費由總局開支他日程度漸高即改爲自治張本一總董以次推選定後即報告總局由總局報官長送與執照不得推辭（小） 
[鄂藩札飭州縣造報財政表湖北]  
　　前鄂督接准度支部咨請預算决算表己諭藩憲李方伯通飭遵照在案兹聞藩憲業遵飭加札轉行各屬限期三個月内造册申報不准延宕俾得從速彚呈送部以便明年實行云（西） 
交涉 
[飭司籌撥教案賠欵江西]  
　　贛撫瑞中丞近札藩司略云現接俞道暨贛南王道先後電稱贛約五條内載教堂教士一切損失償贛平洋銀六萬千六兩年底交二萬餘分四季明冬償清教民二百三十六户卹洋三萬元現付南康洋式教堂兩所並女堂育嬰堂及教士損失各物共償贛平洋銀七萬兩分五期籌付本年臘月付一萬四千兩餘分四季明冬付清全境教民死傷損失共卹洋九萬二千元月内付二萬十二月付三萬二千元明年三月付清除由贛鹽捐内撥銀一萬兩贛康兩邑地丁内撥洋一萬四千元外餘無欵可撥懇飭官銀號電匯付贛等語查贛康教案賠卹各欵爲數甚鉅自應預爲籌畫除由官銀號將本年應付各欵先行電匯撥付外至應如何認籌滙畫之處由司籌議詳覆（未） 
[中俄税關設立分關]  
　　大阪朝日新聞云中俄兩國税關問題己由兩國委員會議定奪俄國以海參威税關長調至黑龍江中國派張某管理十一月在二十日並在滿洲里地方設立分關 
[軍界]  
[詳請核免添募新軍蘇州]  
　　江督蘇撫日前會札巡防營務處添募練軍巡緝南洋長江等處兹由營務處司道詳稱南洋長江等處己有巡防隊嚴密梭巡所飭添募練軍之處似可奏請核免云云聞二帥己准如所請不日會銜具奏云（必） 
[點驗新購軍馬蘇州]  
　　督練公所派委楊玉貴游擊周飛鵬都司 
 
 

Page 12

 
 
第二張第四版 
　　赴關外購辦軍馬曾紀前報兹悉是項軍馬共購五百匹垷己一律購齊運省廿七日袁總辦偕新軍支放委員陳炳華太守逐細點驗飭發一二兩標照收備用（必） 
[砲兵學堂將次開辦杭州]  
　　杭州武備小隊改爲砲工隊己誌前報兹悉金季騘觀察擬先開砲工將校學堂定額四十名均收學過步隊之人先將砲工隊將校教就再練砲工兵今年即擬招考云（如） 
[另擇地址建築馬房安慶]  
　　安省先農壇餘地修造房炮營馬房業經估勘在案現該處紳耆以先農壇爲祀典所關如建築馬廠難免無羣馬散放踐蹋之事殊不足以昭肅穆當即聨名禀請首府惲毓麟太守將情詳報皖撫另擇地址建築云（俗） 
學務 
[籌畫方言學堂辦法南京]  
　　南洋方言學堂監督方牧賓穆近將開辦後條陳清摺合同章程請領經費禀請江督奏咨立案當奉批云查所訂合同八條尚屬妥洽惟該堂課程前據甯學司詳係按照中學堂辦理五年畢業升送京師譯學館兹核該牧所擬草章又按照譯學館附學章程變通辦理前後兩歧查學堂統系表外省方言學堂本與京師譯學館並列但該堂所招學生是否有高等程度抑應補習中學仰甯學司查明妥議詳　核定分别奏咨立案至經費一項現在財政支絀不得不力從撙節究竟每月額支活支共需若干收回學生學宿膳及書籍操衣各費可抵支若干實需撥用若干應由該司切實豫算詳候核撥至冬臘兩月經費候飭財政局暫行撥銀二千兩以資應用學額原定一百二十名現法文班學生僅二十三名自應添招足額英文俄文應竢財力稍紓再行酌量增設暫母庸議至校舍能否敷用湯姓房屋應否租後而面空地能否讓作操場均由該司勘明妥爲商辦具復併飭該堂遵照（商） 
[視學員禀請另舉常州]  
　　武陽勸學所總董屠徐兩君因身任學務不能兼顧全境視學事宜擬具禀提學使辭職另行公舉妥員專辦視學事宜必須常川駐所開支薪水即兩縣合舉一人亦可勝任云（小） 
[組織蒙學師範學堂鎭江　　鎭郡教育會會長現擬於城内開設蒙學師範學堂先行試辦二三學期畢業後派往各屬充當教習業將大概情形禀呈提學司核示矣（射） 
[實業]  
[咨請免税玻璃公司貨物安慶]  
　　皖撫准江督咨開據鎭江關道禀稱竊查耀徐玻璃公司所製貨物援案完納正税一道沿途概免重征特將税單䢴就呈送前來相應咨送希即轉飭各關卡局一體憑單免税驗放等因現馮夢帥己轉飭各關局卡一體遵照矣（賢） 
[飭查京漢路局購買民地案卷北京]  
　　郵傅部札行京漢路局略云據路政司案呈光緒三十年間京漢局監督呈請五城察院衙門照料購買西河沿東頭路北民房作爲京漢總局曾經本部商同該城御史派出員弁照料購買嗣報購得民地一所地勢尚寛查該路局現建於東長安街所有西河沿前購民地一所自應保存待用合行札查限文到二日内將前項購買民地全案卷宗並經手之委員差弁職名詳細報部以憑核奪云云（渠） 
[駁斥蘭溪商會改撥清費杭州]  
　　農工商部批蘭溪縣商務分會禀云據禀己悉查商會辦公經費照章應由各商酌撥輸助不得苛勒所請核縣米捐或各業所出月規悉數改撥商會以資辦公等情事關地方用欵本部未便率准逕禀該地方官核奪辦理可也（望） 
[厦門錢莊之倒閉厦門]  
　　厦門近年商務衰敗銀根吃緊近十三港仔口振興錢莊忽然倒閉聞共虧欠十六萬二千之多據云該莊資本僅一萬元此次倒閉因南洋新加坡滙兌鉅欵週轉不靈所致自此店倒閉市面之恐慌更甚云（夏） 
[定期給鐵路股息武昌]  
　　鄂境川粤漢鐵路現屬第三次發給股東息銀之期官錢局特示期於十二月初一日起至月杪止令各股東持票到局驗明領息（音） 
雜記 
[蘇撫添委大員查辦要案蘇州]  
　　蘇省督練公所經理科科長汪昆田禀揭兵備處提調降補通判謝謙倩其密友趙宇欽開設華昌公司包攬軍裝等物又串通上海久大衣莊夥楊子俊種種舞弊營私把持請飭查辦並請銷去科長差等情業奉署撫陳中丞札委署督練公所兵備處總辦袁觀察世輔現辦巡防營務處杜觀察俞詳細查辦在案惟案關侵蝕軍餉情節重大應再加派大員會同秉公辦理以期水落石出特札委署藩朱方伯之榛蘇臬陸廉訪鍾琦會同杜袁二道秉公調閲原禀摺及帳目等項詳細確查據實禀復以憑核辦（卯） 
[飭查不給膏店執照安慶]  
　　桐城縣監生王某日前赴藩署具控前領之膏店執照該縣不爲塡給等情當奉連方伯批示云查此案前據該生等來司具禀當經批縣查明禀辦嗣據該縣請由職商方祖佑等集股開設全境土膏店核係跡近壟斷未便准行由司詳奉院憲批飭復和仁等膏店八家造册呈報給予牌照各在案該生等果在桐境售賣土膏有年均係註册領單此次欲領膏照三張遵章繳費呈縣何以該縣不爲塡給緝私局員諭飭一律停歇勒令附股辦理殊不可解究竟該縣前領牌照八張是否仍聽方祖佑等設立公店把持專利仍飭該縣查明禀覆以憑核辦（孔） 
[擬定客商隨帶鎗械之護照式蘇州]  
　　江督端午帥札飭蘇臬擬給北路客商隨帶鎗械衛身之護照式等情曾紀前報兹經陸申甫謙訪擬就禀覆其式録下爲頒給護照事今有某州縣廳商人某擬往北地貿易隨帶某貸共某件既據前赴商會本州縣廳報明轉報自廳准其携帶洋鎗某支子藥某顆同行之人不得逾數須至護照者（命） 
[禀報估計修城工價蘇州]  
　　蘇州閶門水關坍塌後經上憲札飭吴縣估勘修理當由代理縣篆之王竹坡剌史估計工料價錢二各千文現經在任金苕青大令禀請蘇臬陸申甫廉該委員覆勘矣（命） 
 
 
] 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[時事小説人面獸]  
　　（念五） 
列位。凡是演説的人。能夠站在壇上哭出來的大約總可以感勳些人。并且這演説一定是沉痛鬱勃的了。章禹二人。果然接下來就是洋洋灑灑説了一大篇。説得人人都是激昻慷慨。痛哭淋漓好像身家性命。立刻就要傾覆的樣子。章禹二人説完之後。又有好幾個人接二連三的演説。也無非説些危險凄慘的話。末後又擬就了一個電報。打到政府裏。説外債誓死不借。鐵路誓死不讓。從此以後各處的人。聞風興起東也開會。西也開會。幾乎舉國若狂。其時即又出了兩個列士。一個姓伍名鋼。是鐵路學堂的實習學生。得着信息。悲憤交集。以致嘔血身死。一個姓唐名叙。是鐵路上的副工程師。正在别處丈量路綫聽得這信。就此絶粒身死。所以江浙人民愈覺激昻。汪周二人聽得風聲不好。嚇得終日躱在家裏。不敢出門。恰巧朝廷又派王天戌出。洋天戍就想趁此機會。溜之乎也那曉。得　國公使。因爲天戌是個原經手。偏偏要拉住他的小辫子。不放他溜。天戌不敢違抝。就把出洋差使。自行辭退。這又是後話表過不提。却説王天戌原係浙江杭州府大族。族分裏的人。着實不少。受了外邊的剌激。也就招齊同族。開會議論把他驅逐出族。坟墓掘毁就此不認他做一家。其時天戌在京裏。正天天在那裏要想脱身之計。得了此信。便假託省視廬墓。上了一本請假的摺子。想皇帝批准了。就好借此緣因逍遥事外。一個人在書房裏頭。正自悶悶不樂。忽然覺得眼前一發黑。跟着一陣鬼頭風。颭得樑上地下的灰塵。像飛沙一般向面上打來。睁眼一看。見他父親王學究披頭散髮。竪起了眉毛。突出了眼睛。一隻手舉起了一塊戒方。惡狠狠的立在他面前。天戌一個寒噤。頓時開不出口來。 
本埠新聞 
[浦東鄉民閙事十誌]  
　　浦東南滙縣境張江栅董事錢子雲住宅被鄉民拆毁後法總領事即照會滬道請飭地方官查勘解散以免波累教堂昨日午刻梁觀察特詣總工程局與各董事暨上南兩縣令等會商一切錢董子雲亦到局禀見陳明毁屋情形觀察慰諭再三定於今日由李王兩令會同詣勘 
[江督致瑞廉訪等電]  
　　上海瑞臬台梁道台汪道台梁道台汪道台松江戚太守梁汪有電戚放電均悉南滙開馬家浜河一事該縣王令不候批示輒即舉辦繼復任意拿人臨行又不能迅速彈壓致出奪犯毆差迭次拆毁房屋重案辦理實屬颟頇應將王令嚴加申斥示儆該處伏莾素多恐有匪徒從中煽惑現己電飭徐統帶嘉霪選派得力弁勇馳往會同彈壓速由梁汪兩道會督營縣妥爲解散愚民查拿首要勿任再事操切别滋事端飭仍查照前致梁道電辦理將情形隨時電告方宥印 
[滬道上江督電]  
　　督憲鈞鑒浦東鄉民滋事仰頼憲威業己解散現仍督飭巡防各隊在彼實力防範並飭縣妥籌善後之策正禀報間據留防四隊官禀報奉吴淞徐統領飭令交卸請示前來查淞滬巡防四隊向歸滬道節制督練公所詳請改編案内曾蒙憲台批明該處爲華洋薈萃情形不同雖經裁併應仍由該統領移商上海道詳度情形等因此次撤換管帶徐統帶先未移商且該據隊官平日操防認眞現在浦東巡防吃緊未便另易生手應請轉飭徐守免予撤换如日後實有須調動之處再行商酌辦理 
[滬道致上海縣函]  
　　（爲美人鎗斃喇嘛事） 
德門德鎗斃喇嘛補更弄一案美署並未定罪率行庇縱現在與律法官查攷西例以備辨駁所有見証李玉山陳香亭兩人應請暫爲安置勿任出外生事俟此案議駁後如何情形再行備文移復四川重慶關道即交該見証賚呈銷差可也（甘） 
[米商朦保流氓]  
　　著名流氓陳阿華前於禁烟時煽惑愚民經上海縣李大令飭差訪拿旋由米商同德號等具禀力保未予深究兹又爲總工程局飭提同德號等亦具禀求銷當奉孫裁判批斥云端人之友必端該商一再代聲名惡劣擢髮難數之陳阿華禀求銷票免提其非體面一流概可想見况昨經調查該店閉歇己久前既朦混禀縣今復敢來局愚弄非澈究不足以昭烱戒仰候併提一面移知上海縣查照嚴辦（夏） 
[更正上海通用度量]  
　上海縣近准工程局函稱接處商學會來函以敝局調查上海通用之量尚有未合之處抄請更正等情業由李大令照開清摺申送蘇藩司及滬道鑒核矣商學會查開上海沿用度量附録於下 
　　常斛一石零八升合海斛一石米業用常斛九斗七升合廠斛一石豆業用常斛九斗九升合漕斛一石糧用（廷） 
[偵探課員拿獲盜犯]  
　　法租界寳昌路劉家宅某鄉人於上月初售去基地得洋八百元前夜爲匪黨偵知糾同二十餘人撞門入内將劉姓夫婦用繩綑縛遂將室中衣飾錢洋等物搶刧一空呼嘯而去劉於次日開單報縣函致巡警局一體恊緝昨日偵探課員汪禹臣二尹購得眼缐探悉正盜陳五麻子等匿跡西門一帶遂帶同巡弁偵探等前往拘拿詎陳盗胆敢拒捕圖逃經二尹尾追至洋梅橋左近該盜越浜而逸二尹亦竭力追逐致與該盜同墮浜内得以拘獲隨即解至巡警總局送縣訊辦（壽） 
 
 

Page 19

 
 
 
[縣抛兩則]  
　　糖業衆商元生等禀批商務總公所移送張俞灝 
本禀到縣即經飭傅集訊兹閲該業來禀所陳各情似皆各存意見所致不知商業以聨絡爲貴即偶有不恊不難平心静氣共相酌定况經商會理慮必無偏畸之失乃逞詞固執情誼愈離尤無足取即如禀中所指張俞灝爲水客不能入行實堪詫異水客行事自與開行不同若以重大資本開設糖行豈能因其人曾爲水客遂終身不能設行耶恐商業中亦無此情理該業既有公所原定章程果無苛刻偏枯之處張俞灝未必不願遵聽自宜彼此情商以期兩無所損方爲正辦現經復加詳核應袪除來見彼此和衷商酌令張俞灝循照妥章不得私行立異以全冋行之美該公所亦不可格外苛求徒事争競前票即予調銷以免兩造匍匐公庭致傷情誼當此振興商務之際該業同人必能見其大不甘同鼠雀之嘵嘵也○朱鴻賓等禀批孟才寳所控伊姪孟毛毛落水一節既經該公所赴嘉查明孟毛毛並無其人則孟才寳揑無作有妄告人命重情殊難姑貸自應傅同質訊澈究王阿六姑准先覔妥保出聽候傅訊（車） 
[法界火警]  
　　法租界西橋南鴻原里口公順祥烟紙店昨日黎明失愼焚毁一空並延及北首之李榮興木作及某小客棧又南省之新記鴻發等小客棧共焚去房屋八九幢捕房以該烟紙店保有險銀即飭探將該店主沈月泉帶入押候查究（舟） 
[誌竊案] 1 
　　南市信泰馬頭長泰新北貨行於二十六夜被賊竊去帳箱内鈔票洋四百餘元現洋七百三十七元　票銀三千餘兩當即報明總工程局請爲查緝（夏） 
[房屋坍塌]  
　　美租界吴淞路第一千四百八十六八十七兩號房屋年久失修於前晚同時坍塌幸未傷人（兩） 
[上海官事]  
　　奏派美國二等參贊候補知府吴壽全昨日到道禀見法部郎中丁沾絡禀辭赴京知縣楊元勳禀銷稽查沙鈎船差浦東鹽巡委員朱大斌赴南滙公幹清道局委員候補知縣壽曾府照磨夏寳楨禀銷稽查滬城街道差（哲） 
[謝書]  
　　昨承廣智書局惠贈言情小説虚無黨兩册殲讐記一册又斯底芬偵探一册哀情小説刧花乘一册或譯或箸都有可觀書此言謝 
訟案 
[上海縣案]  
　　栗丁氐喊聲寡媳唐氏串差勒昨奉帮審李明府提訊丁氏供長媳久居母家長子病故後唐氏僅回家半天仍往母家日前竟串令台差朱福生飭人至品海春番菜館將婦人次子和尚喚至邑廟茶館勒詐洋一百元不允被扭至案婦人情急同第三了阿玉喊控求究和尚阿玉供與伊母相同訊之唐氏狡諉不認判具安分結交丁氏領回管束朱福生有無串勒候再查辦○錢春泉恊保陶阿木喊控同族錢介堂將妻金氏逼姦未成奉明府訊判介堂責二百板押待質所○轎夫嚴阿新之妻顧氏於初五日背逃由鄰婦蘇王氏送至火車站交於王麻子一同附車逃遁由嚴控奉工程局將蘇王氏並王麻子之妻張氏解縣訊判兩氏覓保限十天將顧氏並王麻子交案訊辦○黃阿華昨將誘佔之江蔡氏交案判交本夫江金林領回黃責二百板還押（車） 
[巡警局記事]  
　　總局流氓徐阿生周阿八等在閘北新大橋地方剥取老者黃耀廷衣服由巡士拘局各責四百板押辦衣交黃領○閘北永順里紅木作主鄭雲泉投稱有流氓楊柳全等十餘人冐探拘人懇請查辦局員允派包探緝究○郭富奎竊某姓家棉被一條由馬巡捕局判責二百贓存候領○馬巡某甲因蔣仁林之之小車碍路以致跌傷頸項喚令巡士將蔣拘入押候核辦○閘北巡士查有某甲私售烟膏拘局請究判罰洋一元充公 
　　城内第一路一區雉妓陳阿二在四馬路大興里賣娼因被鴇凌虐逃至城内由巡士拘局判發普育堂留養 
　　第一路四區王阿福竊九畝地某染坊布疋判責二百板 
　　浦東第二路一區流氓錢和康在途調戲女人蕭氏由巡士拘局判押候辦○長江積竊　　周福生被七號偵探查獲並搜出小刀一柄押候嚴辦（戎） 
[總工程局紀事]  
　　陳阿木即畏和因案由偵探由偵探長薜貴在英租界緝獲解至捕房昨己由局提回押候訊究○陸松卿前將祖遺小普陀橋浜南空地三分五厘租於順茂煤炭店堆貨按年收租洋十五元現陸將地賣去催令遷讓被店主何元增將搭屋二間推洋四百餘元不允被控傅案判陸貼還遷費洋二百七十元限年底遷出○邱阿水竊烏山船户孫惠進煤炭被夥項永福查見向論反被勒詐洋二元扭控到判邱戒責二百下押候交洋（夏） 
[公共廨早堂案]  
　　劉大源投稱陳仁卿胡錦裕王永清等僞造期栗購去皮鞋皮靴二十餘雙又方正記投稱陳等定購皮箱三十只每只四元零業己送去二十只約前月底歸還貨銀到期無著又趙其生投稱被陳等騙去調衣又陸愼生投稱被騙去貨物均請追究訊之陳仁卿等同供由張錢兩人起意騙取求察讞員寳明府商之美白副詢事判押候補提人証再訊○日商中桐洋行前控俞吉甫收去定洋三百元代訂花子三十担延不交貨求提掮客俞在庠訊追等情經中西官將俞押交在案昨俞吉甫投稱小的赴浙催貨並非避匿求察判押候訂期會同日領訊究○過犯張秋濤掩入某洋房圖竊報捕解究判押西牢六個月期滿逐出租界○孟杏生在馬路圖竊判押一月逐出○己革華捕陸培春向沈春生租用脚踏車一輛私自押洋十六元報捕解究並吊到車輛呈驗訊之陸供認不諱判枷七天期滿管押半年贓給失主○沈其香竊陳奎記綢皮衣服押限五天交贓○沈和尚竊銅噐衣服報時稱等物判押一月○鼎陞棧茶房張阿根沈望生與蔣仲生串拐任宦婢女小芹一案昨棧主將蔣仲生交案請究判交保候訊沈張還押○陳根生竊高杭氏家衣服判押十四天○張坤洪至丁習甫米船上騙取食米二十扣報捕解究明府以原告未到判押候再訊○陳阿四在烟台路攫取張興泉洋元判押六個月期滿逐出租界○男孩龐根林迷路啼哭由捕解請安插判留候召領○趙錫根將楊金泉之未婚妻某氏拐至上海由楊查悉報捕解究判押限下禮拜四交人（追） 
[法租界捕房事]  
　　賭棍王阿二在途誘賭由捕拘入押候解廨訊究○陳興生行竊金陵船上絲頭殷交車强搶火塲什物劉亞山竊棉花十餘斤一併管押候究（浩） 
[美租界捕房事]  
　　施榮昌昨乘脚踏車至斐倫路撞倒女孩姚巧姑跌傷頭額由捕拘入判給養傷費免究○頑童瞿阿二將碎石擲入舟山路某洋房内鳴捕拘入押候核辦○塘山路楊阿福之妻龔氏前晚捲逃報捕請緝○吴淞路陳阿順李阿三等家違章傾倒垃圾昨經捕房查知請廨出單傅究（西） 
 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
