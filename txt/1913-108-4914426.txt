# 1913 - 108 - 4914426

 

Page 1

 
 
   
 
 

Page 2

 
 
時評 
[强有力之議會（無名）]  
　　人各有其本能事各有其本義本能本義不爲外力所摇動者是爲强有力 
　　近人動曰强有力之政府若深以政府之不强無力爲憂者其實政府固當强有力其餘萬事亦孰不當强有力政府之不能强有力正坐萬事之不能强有力故也是故萬事强政府乃强萬事有力政府乃有力 
　　中國人之恒性每易受人牽制中國事之常態每易受他事之牽制受牽制而失主力此即所謂不强而無力也我數日來常惴惴而不安者四月八號之正式國會能否開會耳忽而電傳曰議員到京者少忽而電傳曰雖到京而報到者少忽又電傳曰恐爲宋案之故不能開會忽又電傳曰將展緩一星期苟若此者是議會又不强而無力矣何則已失其開會之本能本義故也 
　　然而據今日之電傳則反是國會籌備所已通電各處准於四月人號行正式開院典禮又聞議員之到京者合兩院計已有五六百人並知久已弱無力之舊參議院亦將勉於明日開會然則中國强有力之議會今日爲之基礎乎 
[命令]  
　　四月五日臨時大總統命令任命陳樹勳爲廣西内務司長李春暉爲廣西實業司長此令 
　　任命范雲梯爲廣西邕南觀察使冉文人爲廣西鬱江觀察使金開祥爲廣西灕江觀察使王獅靈爲廣西柳江觀察使劉古香爲廣西田南觀察使朱爲潮爲廣西鎭南觀察使此令 
[專電]  
　　北京電國會事務局通告現在議員到京者已有六百數十人外部函稱外賓僉欲前往觀禮開會典禮定初八日在衆議院新建議塲舉行云云日内議員報到者益多或能開會 
　　北京電參議院尚函催參議員明日到院議西藏變通選舉法及查辦汴督案謂若不到院則民國第一次選舉即有五族不完之憂是日並議閉院手續 
　　北京電五國團近日决無舉動惟德代表語人暫不脫離似兩三月後不成卽亦脫離者外人觀測謂承認及借欵德將與美取同一態度 
　　打箭爐電據江孜李統領急函謂在藏華軍甚形困難英軍隊近運大砲五尊赴察木多以阻華軍入藏之路藏中暗探到處偵探華軍情形報告英人至華軍一切槍械子彈糧食均已告罄險象環生川中若不速發援軍前往救助在藏華商及軍隊均將殲滅無遺云云 
　　北京電袁總統再電令唐紹儀火速到京 
　　北京電袁總統前請鄒嘉來充當外交顧問刻鄒已到京 
　　吉林電俄官出令諭在海參崴之華商一律退出限三禮拜違者重罰 
　　南京電昨憲兵隊在浦口拿獲九龍山匪徒孫甘泉一名解送軍務司當即審訊未得確供亦未搜獲實在證據故未定案 
　　南京電江蘇軍隊現遵照部章編制三師揚州一旅已逾定額當經程督令徐寶山將該一旅取銷以符定制聞徐回文須籌五十萬現欵方能辦理 
　　南京電寗蘇兩軍政司一二三等各科員昨經程督電請政府按級核補中校少校上尉以資鼓勵 
　　南京電程都督現計算軍餉截至四月底止尚欠五十餘萬業將此項欵目造册交省長赶緊設法籌出以濟軍用 
[特約路透電]  
　　北京電國會召集在卽中外人士現仍非常注意各使署對於大局殊具悲觀華人亦多謂後二星期内將爲革命以後最危急之時期 
　　北京電各使署皆信美或之承認中華民國與其餘各國當無影響蓋各國皆以爲目下尚非承認之時也 
　　東京電美總統威爾遜君决意承認中華民國一舉雖於美國脫離六國銀行團時已經料及而日人聞之仍爲驚詫評論蠭起一部分之報章謂美或此舉殆有深意其志蓋在欲得貴重之讓與權而衆意則謂美國之承認未免過早蓋中國目下之狀况尚不足當比半官界之意見謂日本一俟中國恢復財政秩序及正式政府成立之後亦擬承認日本現視各國意見如何再爲定奪云 
　　北京電袁總統已於今晨（六日）移入南海宫内 
　　北京電據半官消息政府已從黎都督電請將駐紥信陽州之第六師陸軍二千名移駐武昌第六師師長今晨已抵此間 
　　開封電汴省南北西三部已降雨澤得以裁種菜蔬及秋熟之物饑荒之患當可稍减中央一帶災象日劇當道雖無充分之財力惟已竭力設法消弭此患現擬以工代賑開濬止下苦旱區域内之水道 
　　南京電聞青島總督已豫備交出洪述祖 
　　南京電江蘇省國會議員已於本月四日同乘專車赴京 
[譯電]  
　　美京電美總統威爾遜君决議將糖稅减至最低以爲將來免稅地步美國入稅每年將因此少收金洋八千萬圓今將以下列辦法彌補之凡每年入欵洋自四千至二萬圓者應付稅百分之一自二萬至五萬圓者應付稅百分之二自五萬至十萬圓者應付稅百分之三逾此數者應付稅百分之四 
　　倫敦電各鐵路因受要求女子參政權黨人之恫嚇已加意巡邏以防意外哇克斯台特車站之一部分已遭炸毁斯托克帕特附近空車中有小罐一隻忽然炸裂毁車一輛郵政局及郵政箱復受諸女子擾害 
　　晆太樺電坎拿大下議院已將巴丹君提出坎拿大依守英日聯盟條約之議案通過惟規定不得損礙坎拿大現行之移民律 
　　柏林電德國齊泊林飛船因於霧中飛行機器稍損故在法國降地後由法員查明並無惡意故經釋放現已飛抵德國曼士地方 
　　柏林電芒國委棄斯克太里以得金錢之賠償一節說者謂此說未必不確 
　　奥京電自星期三日起有奥國兵艦四隻意國兵艦兩隻游弋距安底伐里陸地四英里之内星期四日復有英國兵艦數艦從之星期二日有希臘船一艘載子彈三萬六千箱俄國大炮二十三尊駛抵安底伐里 
　　倫敦電各國已電令本國兵艦駛往芒台里格洛實行封鎖芒國海濱俄獨未有舉動 
　　俄京電駐英各國大使集議後已商定調停布爾茄利亞與羅馬尼亞兩國爭端之基礎一俟土耳其與巴爾幹各邦重開媾和談判即將宣布此事辦法布羅兩國專使已離俄京 
要聞一 
[各方面之憲法預備]  
　　頒布憲法前修正約法國會卽日開幕修訂憲法至速非三四月不爲功頒佈之期當在八九月若黨派問題雜糅其間八九月能否頒布尚不可知惟國會初八日卽開院在憲法未頒布以前此四五月間乃青黄不接之時代也臨時約法第三章所規定者皆關於參議院及國會開會此章已失效力國會兩院之職權及國會與政府之關係皆失所依據國務院對於此事曾開會議擬俟國會開院後卽將修正約法案提出云 
　　頒布憲法與選舉總统先頒憲法先舉總統乃現在一大爭點主張先舉總统者其理由則謂憲法頒布非九十月不可正式政府成立非年底不爲功國事日急瞬息萬變非先舉總統不可主張先頒憲法者其理由則謂憲法爲一國之根本法若無憲法總統何由而生其理由亦頗完足此種問題乃國會開後第一先决問題云 
　　四黨憲法討論會四黨憲法討論會初一日仍在江蘇會館開會四黨代表到齊之後公推共和黨孟森君爲臨時主席報告本日議題第一題係民主黨所提出參衆兩院之職權是否同等先由民主黨代表王國琛君報告民主黨主張參衆兩院職權不同惟所以不同之點甚多現在尚示議决下期補行報告國民黨由伍朝樞君報告大致亦主張兩院不同等惟關於兩院職權之分配伍君報告甚詳統一黨對於此題上次政務討論會捉出研究費半日之久尚未表决故昨日由饒孟任君報告大略仍須候下次會議再補行報告共和黨孟森君報告與民主黨主張大致相同隨卽提出第二議題大總統應否有解散議院權國民黨由湯漪君報告大總統不必有解散議院權其理由甚長嗣由饒孟任君報告統一黨前次開會表决之結果主張大總統有解散議院之權與湯漪所持之論調適成一反比例并根據法理事實各方面以証明大總統當然有解散議院權之理由後共和民主兩黨代表之報告與統一黨大致相同主張大總統黨然有解散議院權兩方面各具理由爭論巷久至六鐘後始散會 
[北方之宋案談（五）]  
　　外交團之會議宋教仁被剌案司法部以此案關係重要擬提京審訊提京有三大理由其第一理由即恐侵犯中國法權也日前政府已將此事商之於各國公使各公使於一日在英使館特開會議其結果對於此事並不反對惟主張將此案審出水落石出無遷動後再提到北京定案以免侵害中國法權云 
　　趙總理之辭職洪述祖旣爲内務部之秘書人遂致疑於趙總理以無眞確證據未敢指實然不能無猜疑之念也趙總理則異常憤游前已向袁總統辭職擬赴滬與剌客對質昨日又向袁總统力辭袁總統以言挽留並云此案將來必有水落石出嫌疑之方自有洗刷之一日趙總理則去志頗堅其牢騷語逢人徧道某報謂其不識大體可謂定評云 
　　王警監之被責前日國民黨在湖廣會館開會追悼宋教仁王警監治馨前往演說中間述及洪述祖一事措詞多未妥當事爲趙總理所聞對於王警監甚爲責備謂我並未令公前往演說及演說中如此措詞云云 
　　國務院之通電宋案發生剌客被拿後國務院通電各省云武昌黎副總統各省都督民政長鑒宋君遯初被剌一案迭經分電懸賞緝拿凶犯以伸國法昨據上海陳交涉使電開已在應夔丞家捕拿二十餘名内有武復生一名已供認確係陳困生指使應夔丞亦在英界被獲云云等因此案凶犯旣經拿訊供認且稱有指使之人一俟嚴密審問當可水落石出非盡法懲治不足以儆凶頑而慰英靈特先奉佈並希轉告各轉體國務院宥印 
　　胡漢氏之來電日前廣東都督胡漢民來電謂自宋案發生後廣東人異常疑慮謡諑朋興請將此案從速辦理以期水落石出並請將此案始末宣布各省以釋羣疑云 
　　袁總統敦促中山聞總統府人云孫中山先生於上月二十三日抵滬後適當宋鈍初因暗殺逝世各處人心惶惑大總統卽電邀孫君速行來京以壽商一切前日又拍電敦促昨日孫君已有覆電據稱此次之滯滬全不爲辦理宋案之故因宋案之發生一部之人士激昻已逹極點刻正設法解釋並商同各界力圖維持斷不使因此事以危大局在滬尚須勾留數日無論如何本月中旬卽當來京云 
　　程雪樓報告預審總統府於昨星期一日接到程雪樓都督密電内容係關於謀剌宋鈍初之武士英應桂馨等預審各方面之情形及各界悲憤之狀態等語大總統閱後卽飭秘書廳擬電分致黎宋卿汪精衛兩先生尚未悉内裏之詳情云 
　　袁總統尋問南省輿論梁士詒已於一日到京本日晋謁大總統面陳廣東財政軍政及一切庶政甚悉末後總統特詢梁君滬上輿論對於宋案如何梁君答以南省輿論大都對於宋案咸抱悲觀而措詞各有相當主使尚在窮究容日必能水落石出總統可免繫念云 
　　國民黨窮究剌宋主謀國民黨本部因宋鈍初案迭開會議兹聞該黨大多數主張當以整靜俟窮究主謀治以嚴法以慰宋君之魂一面極端進行宋君之政策以竟宋君之志云 
　　蔡鍔忠告報館雲南來電大總統黎副總統各省都督民政長並轉各政黨各報舘各團體均鑒接國務院漾電驚悉宋君鈍初於滬寧車次被人狙擊殞命痛悼何極宋君奔走國事有年締造共和著績尤偉其學識閎通尤近今不可多得之材民國建設方新凡我同胞對於特有人材宜如何保持護惜以爲國事之計乃各報章以政見之不同往往刻意攻擊蹈隙私逞遂演出此等慘劇旣非民國之福尤爲世道之憂前日本自由黨首領星亨卽因報章攻擊太甚反對者因而乘之遂被戕害其後各報言論卽相戒共守持平毖後懲前切願我海内各報章及各政黨以後務各力布公語持重發言以護持國家元氣至於暗殺手叚加諸箇人尚爲卑劣下乘允宜與衆共棄各都督民政長愛羣惜材具有同情應懇嚴密偵拿務獲主名兇犯盡法懲治以維人道而儆效尤痛切陳詞聲與涙俱滇都督鍔叩有印 
　　胡景伊通電緝兇成都來電大總統國務院各省都督民政長並轉各報館均鑒宋君鈍初以開國殊勳罹遭殺慘禍噩耗驚傳全國震動締造方新樑棟遽摧要擊者固全無心肝憂時者益不勝悲憤宋君奔走國事垂十餘年卒能推翻專制創造共和其身雖如朝露其人自足千古今望各省都督民政長嚴緝元兇付之重典以慰死者以謝天下臨頴悽愴無任　祝除電派本府顧問官丁慕韓前往祭奠外謹此電聞胡景伊叩敬印 
　　公布中國鐵路總公司條例 
 
 
 

Page 3

 
 
中國鐵路總公司條便經參議院議决後於日前由交通部公布兹照錄於左第一條鐵路總公司係按照中華民國元年九月初九日大總統令組織除政府所辦已成未成及經簽押或載在草約成案上應築之路屬交通部直接辦理曁政府已批准他公司承辦之路仍歸他公司辦理外所有全國各幹線總公司得全權籌辦但指定各幹線時須先協商政府經其認可第二條鐵路總公司除依法律享有普通公司權利外兼有左列各欵之權（一）規定第一條所指各路線之權（二）承辦第一條所指各路募借華洋股本債欵之權（三）行使管理第一條所指各路之權（四）兼辦附屬於第一條所指各路所必要之事業之權（五）關於籌辦第一條所指各路因建築所必要領用官地及收買民地之權第三條不屬於第一條所指各路線如政府或原辦之公司願授與總公司承辦時總公司得承辦之不屬於第一條所指各路線得由他公司按照政府定章承辦但不得與總公司所辦路線之利益有所妨礙第四條鐵路總公司所辦各路開築及竣工行車時期應於規定興辦時報明政府立案除有不得已事故經預先報明政府核准展期者外如逾期不能舉辦政府得另行籌辦總公司所辦各路政府認爲國防軍事上之必要須提前建築經指定年限令總公司照限辦理而總公司不能依限辦理時政府亦得照前項辦理第五條鐵路總公司所辦之路政府應盡保護及輔助之責第六條鐵路總公司所辦各路將來應一律歸爲國有其關於總公司承辦年限及政府收回辦法等項總公司應遵照政府對於普通商辦公司之規定辦理至現在及將來關於鐵路及其附屬之一切法令除本條例特别規定外總公司均應一律遵守第七條鐵路總公司借欵招股不論華洋股欵均應遵照國家法律辦理卽同享國家法律保護之利益其關於借欵須由政府擔保者應先將所擬合同報明政府批准至招股章程如有關外股者並須報明政府核定無論何人投資於鐵路總公司政府祇認與總公司直接第八條政府對於鐵路總公司所辦各路認爲有軍事必要情形時應行收爲軍用或行使優先權及尋常載兵警軍需移民賑災通郵等事應街減收或免收車價者悉照普通商辦鐵路公司之規定一律辦理第九條鐵路總公司所辦各路各種價章應隨時報明政府立案其一切運價之最高最低限度政府得限制之第十條鐵路總公司不得將全部移讓於他公司如移讓一部分之權利時須先經政府許可第十一條鐵路總公司得依據本條例規定各項章程但應報明政府立案第十三條本條例如有重大窒礙時得由政府協商總公司或由總公司陳請政府提議經國會議決修正之第十三條本條例自公布日施行 
[德人眼光中之膠州]  
　　德人視膠州爲其保護地擬久假不歸以故經營不遺餘力蓋猶英之於片馬日之於南滿也去歲德下議院副議長栢薩君東行至青島考察綦詳爾時德文各報已聲言柏氏此行將大有造於膠州果焉柏氏歸國未久卽提出膠州增兵増餉案雖頗受議員反對卒以通過此以知德人之對膠州取積極進行主義也本月三日德下議院預算委員會審查膠州預算案某氏謂膠州預算案内開海軍費共三十四萬一百四十馬克那葛君及柏薩君謂遠東時多意外事宜増預防費十七萬餘馬克以防意外損失云云於是由衆贊成通過而國務員的兒比斯君代表同意旋外部代表某君報告中德間邦交情形並謂萬不可不繼續增兵因千九百十二年已增兵五百今不過仍其舊而已民主黨某議員極力反對其說然卒以贊成者居其多數増兵案亦通過又政府某代表員報告膠州年來發逹情形海軍大臣相繼演說謂中國人之避亂者恒喜遷居青島蓋以該島在吾國保護之下甚爲穩靜故也卽以航業言以去歲輪船入口數與歷年相較已增加一百七十七隻之多若鐵路則年年增修不日卽將符鐵路網之言而德國紙幣之盛行絲業之發逹牲畜出口之繁多猶其餘焉者也草帽一項幾爲青島專利製鐵廠之創設尤爲難緩蓋以利用煤鐵鑛而收巨利也云云自由黨某議員起言曰吾德人宜速建設草帽製造廠以及絲廠於青島以期獲利又德銀行在青島勢力究竟何如亦在當研究之列云進步黨某議員日膠沂鐵路果否修築山東鐵路公司究有何等動作亦當注意云云的兒比斯君答曰膠沂鐵路定應修築惟須稍緩時日然亦不出千九百十五年以外也且此路一修則山東煤鐵礦悉包入我國勢力範圍内政府最注意之點也云云最後守舊黨某議員問曰青島林農情形目下何如的兒比斯復答曰林業現始著手經營其發逹尚需時日云云又曰青島大學學生今已三百五十人不久卽當增至五百人惟需費較多似應於預算案内增入學校經費七萬馬克云云經全體贊成膠州預算案遂以通過 
[記俄國下院及政府情形（二）（歐洲通信）]  
　　本月開會之後首相科哥哲夫親到下院宣布政見首稱俄之國本極爲鞏固萬無動摇之處因去歲新選舉後十月黨有與左黨接近之勢謡傳俄皇甚怒將解散下院變更憲法故科氏詞意隱與辦正人心爲之大定論者以爲科氏偏於右黨今下院之多數黨乃爲十月黨與國民黨組織而排右黨不與科氏必不滿意而科氏演說之間並不露此態度其對别種黨也尤極力慰藉之謂俄當保其統一固以國家主義及國教主義爲前提然深願異教異種在國内者同保自由彼對芬蘭自治並無取消之意就此各節觀之則俄於内政仍持新舊調和辦法其於異種關係當較斯脫力賓執政時爲和緩矣在俄之波蘭人每視奥之特遇遠優於俄俄奥相持正亟倘再虐及波人則必助奥抗俄將於俄之前途大不利也至於外交問題科氏語更和平僅以忠於法之同盟及英之連合爲詞並謂倘俄有緊急時其同盟及連合國定能助之此時俄於國際進行專以保障歐陸平和爲主俄爲斯拉扶同種極望巴爾幹各國得好條件以和尤望戰事了結之後近東問題完全解决列强之間不至再以此事互起猜忌此非俄之私意當爲全歐所共同期望者惟須先置私利在後專爲公益起見庶能有好結東使專顧一國之私利則負破壞大局之責任爲世界所共棄也科之政見中央黨大贊賞之左黨及右黨多不置可否泰晤士報著論稱科氏演說適與奥外部貝克脫爾數日前之演說針鋒相對俄奥似均無單獨行動破壞平和之心歐陸列强連合一致庶可保其始終乎然在德報則意見恰與泰晤士相反均謂科之演說語語含混共中另有他意未來情勢正不可知耳在上月間各報羣稱科氏將辭職因俄之與論及下院均覺科氏對外過於平和惟俄皇極信任之一時尚難動摇有謂陸軍大臣蘇恭里洛夫與科氏及外部意見不合蘇氏欲多備兵而科氏及外部尼之後亦歸於和解實則在政府中眞辭職者僅内部大臣馬加盍夫一人新選舉時馬氏力助教士大爲十月黨及左黨所憤科氏頗疏遠之馬因以不自安俄本無排斥宗教之黨以馬氏擴教士勢力於選舉上遂忽發生一敵教黨内政上從此將更多吏且令民情離渙非佳兆也况馬氏之用意原在擁護政府然其結果乃於政府有損無益於初選上馬氏政策似獲勝利然在三選乃大敗之彼以爲可令右黨增其多數不料十月黨失其議席至三十以上幾至與左黨連合是馬之欲敗左黨而反益其勢力倘無中央黨成立則政府將陷於危境矣馬云職後俄報均稱科氏必擇一極右黨以繼其任而科氏卒以十月黨馬克拿果夫充之左右兩黨皆無異詞是又科氏之手段也 
[雜評一（無名）]  
　　美德英日之承認談美人定於本月八日承認中國德人將與美人執同一之態度英人謂西藏爲承認之障礙日人謂美人之承認爲過早德英且忽論美日之過早過遲其見解固因何而不相俟耶我感美人我尤望日人之言母使不幸而中 
　　列强對芒示威之結果列强以兵艦封芒國海岸實行示威之舉動其結果如何實有足窺今後世界之大勢者使芒國因此而屈伏於列强則列强之勢力誠足以壟斷世界使列强而不能屈芒國則斯拉夫之人種誠足睥睍全球成敗雖不可知而其消長之機自可逆料 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[德商請開運河之會議]  
　　國務院日昨召開會議秘書廳曾提出外交部呈駐京德公使介紹代呈某德商請願開濬京津北通運河行駛小輪約定年限交回航權年納租金一案曾經財政工商兩部核議准於開濬前先交押金若干萬元並議至年滿時期所有關於該運河之建築等物產一律交還不得取償原價浚河用欵由原辦人出資亦同至期政府僅還押金卽可完全收回並不得要求續約等辦法聞交通朱總長頗不謂然以此項小輪開行恐京津通鐵路運輸受影響不甚贊成故是日議由該部詳核再行議定故未得要領而散 
[趙從蕃將出京赴任矣]  
　　趙從蕃自被任命爲江西民政長後軍警政商各界曁各政黨多歡迎之者嗣因省議會堅守約法不肯輕易承認中央任命趙君遂未到任然省議會對於趙之個人實無異議故經王鐵珊軍長竭力解釋後亦允暫不反對靜候將來國會决定於是王軍長連電催趙赴任並派員詣京滬歡迎而無端又有九江問題發生爲其赴任之阻礙幸而解决甚速日前王有電覆趙謂現在戈克安奉調入京業已交卸人心大定從此江西可以無事惟分洽亟宜舉行請卽日赴任云云趙得電後卽預備日内出京矣 
[韓人要求入籍之要電]  
　　章邊使電東三省籌邊使章炳麟電致政府謂現在延吉等處有韓國人四萬餘户共計有二十萬人之譜以國亡無人保護均願入籍中國日昨特公舉代表朱基駿來奉要求允許擬請卽發給執照二十萬張以便分發 
　　陳都督電吉林都督陳昭常昨亦有電致政府略云韓民苦日苛法無以爲生紛紛潛逃至延吉一帶擬入中國籍者甚夥然日人對之益深嫉恨恐不日將起交涉業飭該地各官吏凡關韓民入籍手續格外愼重以免日人藉口 
[鄂省之恐慌未已]  
　　鄂　自二十三號發生暗潮（因左旗兵士强迫官長退伍）以來都督府偵騎四出探得改進團匪首張統等冀圖肇亂刦掠商民並在各機關遍發傳單詐稱改良政治煽惑兵心等語當即通飭各師戒嚴等情已誌前報兹悉黎公昨據秘探報稱匪等機關悉在山後祇在早晚起事云云黎公當令一師派兵把守各處要隘並飭憲兵隊放哨查街通宵逹旦異常森嚴其夜（即三十號夜）戒嚴情形及扼守地點節錄於左 
　　南樓之搜查八點鐘時南樓前後及火巷一帶紮有兵士二百餘（兩大隊凡屬抬物往來行人悉受盤詰鎗剣密布見者寒慄惟官錢局門首更甚 
　　蛇山之大砲蛇山大砲久已不設乃是晚突於左　拉出設於高觀山巓並派多人護守 
　　城門之嚴緊自馬隊風潮之後各城門僅警十人防守是日仍增爲一排盤查異常綦嚴八點鐘時無論軍民人等一律不准出入 
　　各機關之防備是日各機關防備週密異常除實業司法外交警察内務司民政府祇加兵防守外其餘財政機關以及都督府均設以機關鎗預防不虞 
　　機關之破獲連日卾垣發現三種驚人印刷物一爲宣布黎氏劣史其餘二項則爲推倒中央鼓煽滋事各事已經黎氏密派多人嚴切查拿三　號經調查員劉有才在華景街破獲匪徒機關當帶同臨時駐漢憲兵一連前往拿獲匪徒四人印刷物三箱軍械多件當於下午五時押解來省交由軍法司訊辦聞此四人槪係退伍軍官其一切姓名詳情俟探明續報 
　　女犯之拿獲三十號下午三時憲兵隊拿獲女犯一名年二十餘體態剛健容貎英銳由青龍巷逼其步行都督府而去一路觀者如堵咸謂由候補街拿獲與改進團有嫌疑云 
[漢口商界莽漢闖會之奇談其容可掬其言可駭]  
　　漢口商界維持會三十日因巿政問題討論大會先期柬請各團詣會共同研究來賓甚衆當田君民憲演說之際突來莽漢自稱汪墨香者並偕同一人入門時卽大聲言曰我是商會代表招待員遂引至簽名處請其簽名彼不能書由招待員代簽後請其入座不料該莽漢入座不問情由始而出言譏諷繼而大肆咆哮呶呶不休會場秩序大亂主席一再維持該莽漢旁若無人置之不理後經該會以旣係商會代表自應遵照法律况代表商會卽負總協理之責任决不至有此等不法行爲又詢該莽漢究竟是否商會代表該莽漢語無倫次時而言是代表時而言不是代表該會復再三詰問謂商會代表應以有無憑証爲斷一面用電話告知該商會亦無正式答復衆議紛紛爭論不决於是田君演說亦未畢事會場同人以該莽漢如此行爲應交警廳施以懲罰後有來賓多人揮之使去甫出門時即大聲曰你們胡鬧公倆票我們已出二十萬元運動省議會通過不日卽當實行任憑你們如何總是枉然惟商界維持會開會是討論巿政問題並未涉及公債票一字該莽漢忽出此言無不引以爲異云 
[魯督派兵圍校之風潮]  
　　山東工業學校校長許某因吃醋開除學生二名自該二生開除後學生咸往質問許言理由俱於牌示書明何用更問諸生怒其狡辯無禮不暇細談竟直以老拳攢毆幸被號夫堂役等捨命相救許始脫出重圍及逃至大門而大門已掩不得出乃潛至别院伏焉噤不敢發聲諸生以爲許已回室追而搜之弗獲則益怒擊其書案毁其窗上玻璃以出遍覓諸院不得乃捉號夫審之時夜已瞑諸生稍懈搜查稍疏許始起徐梯某堂役肩越垣回公館次日（二十七號）晨至教育司哭訴顚末司長上逹周都督周都督不問皂白立將十八人同時革除王司長親送牌示至校尚欲有說旣見學生勢甚勇猛乃周旋數語梭巡别去然是日學生頗以文明自待能守秩序校長雖畏匿而自晨抵夕上課如故迨王司長送牌革除十八人諸生亦熟視若無見者而許校長仍不敢回堂暫居公館遥領校務以待明日明日者爲事起之第三日卽三月二十八號也山東教育司長王朝俊濟南警察廳長安仁率都督衛隊五十人警兵百餘人各執鎗械聲勢洶洶到工業專門學校勒令所開除十八學生卽時出堂無得苟延否則立時鎗斃十八人聞命之下不敢稍留乃别工校另尋門路於是王司長安廳長率同兵警奏凱而歸至都督府禀知許校長始回堂視事 
[烟台海軍學校大風潮續誌]  
　　海軍部致湯艦長電烟台海圻湯艦長煙校暴動風潮一案經養電令該艦長查辦惟日久尚未據報仰速將詳細情形尅日報部爲要海軍部寒印 
　　湯艦長致海軍部電海軍部總長鈞鑒寒電敬悉烟校一案蔣校長原擬會銜禀詳嗣奉三月四日令飭查覆始知前禀未署名昨已將情由具交郵寄呈報廷光禀寒 
　　蔣校長上海軍部函部長鈞鑒敬禀者前月二十八號奉上禀函曾將學生犯規開革及挾衆散學情形詳陳洞鑒嗣奉東電開吳葆森等示革二三班學生竟敢暴動喊詈全體散學殊屬不法應悉數革除以肅校規其中如確係被脅者仰卽查明分别准其改過自新回校受課以觀後效等因奉此除遵照牌示外當查二班張仁民黄道炳張鴻逵三班曹杰夏炎唐虞朱樹勛陳勛等八人均先後躱在練營已據瀝情禀求收錄業經分别詰問准予回堂合將原禀照抄並前後斥革之生二十八名開呈察鑒唯所禀被脅情節該生等尚虞後患莫敢詳言復據面稱羣鬨之時各白脫身逃匿其堂舍之書籍鋪蓋皆被衆捲載一空迨陸續避入練營且聞有遍處追搜等語查革生等同謀暴動喊散莫可阻攔所有前領服裝臨時均抗不遵繳尤將避往之各生衣襆書件故挈而去以杜其日後回堂種種不法行爲迹同强暴實皆軍界之所難容現旣經一律屏除自無庸再加追究惟慮該革生等跳梁成性怙惡不悛難保無視兹回校各生隱成仇恨未來之變伏禍尚深是不可不亟圖善後也再庶務長常志誠懇請辭職曾經附電報聞嗣同湯艦長再四慰留近已勉從銷假但此次實無端受辱而於管理員任務終不免在在戒心現其辭志甚堅似難强挽可否俯賜酌調以相當職務俾免生校多所畏難謹此禀陳統祈訓示祇遵是幸附呈禀底二紙革生名單一紙校長蔣拯謹禀 
[山東徐鏡心鎗傷黨員紀詳]  
　　日前山東國民黨部長徐鐘心鎗傷黨員宋君恩普一事曾見各報惟未詳其原因兹北京某報紀載此事甚詳照錄於下宋君當日受鎗後卽由該黨支部昇入醫院而徐某亦即尾至醫院對於宋君則用牢籠手叚極力慰藉對於外人則謂宋君與李君屢屢找我要求差委語多激剌所致云云徐見衆情憤激復由醫院奔入行政公署面謁民政長請其設法維護並即刻要求塡寫宋君爲民政公署差遣員委任狀親送至醫院面交宋君并留洋十元作爲養傷之資當由宋君之親屬一併擲出徐乃赧而去韓廕堂君卽於是日赴檢察廳起訴當由檢察廳長一面派人赴醫院勘驗一面函致警察廳長轉飭協同逮捕兇犯勿使遠颺遂將徐鏡心捕獲押送檢察廳拘留惟徐自此事發生後深悔孟浪連日乞人設法運動爲保守參議員計以致檢察廳至今未提公訴屢屢請向東臨區旅省同人關說而東臨同人謂如欲逹和平之目的必須承認要求之條件兹將所開之條件略錄（一）取消徐之參議員（二）徐須向東臨人謝罪並登報宣佈其謝罪書（三）宋君此時之養傷費須賠償若干（四）宋君他時之保險費須賠償若干（四）由徐將此事原委登報表明（六）罰徐五千元充作征蒙軍需（七）電逹北京支部開除徐之黨籍以上各條業已交徐自决而徐以如能保存其參議員其餘皆可承認現聞受傷人宋君已有和平解决之意惟東臨旅省學界諸人對於此事則異常憤激聞宋君將與之和平解决故咸爲灰心云 
[桂省會討論聯合會之大會]  
　　三月十七號討論廣州電商發起議會聯合會案出席議員五十一人議長宣布廣東省議會來電本會業經印發可否贊成請公同討論甘議員紹相謂此事本員極贊成蓋此會有三大利卽如原電所云正式省會議初成立關於本省及全國應協商事件極多若有聯合會各省代表同處一地遇有重大事件發生可以共同研究其利一昨對於國務院摘出諮議局章程各省通電協力電爭萬一國務院不肯將東電取銷則各省必派代表進京彈劾然各派代表各行彈劾總難一致卽會同彈劾但程途遠近各異則會商維難惟有聯合會各代表可當面會商聯絡聲氣協力彈劾其收效爲更速矣其利二現在中國情形最重要者莫如編定憲法一事蓋民主國憲法非君主國憲法可比大半縮小政府權限起而相爭以武力壓制國會甚至自由解散國會以有理論無實力之國會何能對抗是不能不賴各省議會爲之後盾然各省散處集議維難惟有聯合會各省代表聚集一地協籌對待方法則不患政府之壓力矣其利三至地點一項亦須擇一中心點以使會集就全國地理上觀之最交通者莫如上海似應卽以上海爲聯合會塲所劉議員名世謂甘君所說本員極贊成中國之患在無團結力若有聯合會彼此團結智力以爲國會後盾即無異於一小國會又何慮政府之壓力請速覆電贊成林議員進才謂現在民國不過爲名義上之民國而非精神上之民國上而總統下而各府縣知事其專横比之滿清爲尤甚夫議會爲監督政府機關政府所提出之議案議會贊同與否全憑法理詎料去年政府所提議案不能通過竟至以武力干涉欲迫令通過似此議員在議會中已甚屬危險更何論平民然所以致此者亦因無團結力之故今廣東來電發起組織聯合會正可藉以團結智力何可不贊成至於地點則以上海爲宜蓋上海交通便利且爲政府之力所不及之地請速覆電贊成但更有一層聯合會之人數大約以三五人爲率開會日期長短可否與省議會一律或另加延長總須明定衆謂贊成旣多可以表决蔣議員庠英謂可一併擬就電文議長謂可卽擬就電文朗讀以便討論秘書長朗讀電文云廣州省議會鑒寒電敬悉本會極表同情請由貴會通電商定代表人數集合地點及日期爲盼張議員鴻治謂宜刪去代表人數地點及日期加入辦法如何字様覃議員炳崧謂人數地點日期叙明方好不宜刪去張議員又謂現在各省贊成與否不可預知若先明定人數地點日期萬一各省不贊成豈不徒費口舌且來電只詢贊成與否並非問及人數等項是彼居原動地位我似居被動地位本會何必多叙不如只說贊成並間及辦法爲已足龍議員煥綸謂張君之說甚合本員極贊成議長謂張君說甚是來電確係問贊成與否非商人數地點日期也衆贊成遂摇鈴散會 
[粤省近事紀要]  
　　陳軍長辭職問題粤陳軍長炯明辭職一事已紀前報兹將慰留各電錄下潮嘉電云北京袁大總統國務院内務部陸軍部參謀部鑒陳軍長辭職粤民慌恐經胡都督及各界電請挽留乞體察粤情留陳軍長實行軍民分治之制以安粤局潮嘉代表林堉江柏堅陳格非李震黄倬南林肯魂黄克任等叩陷香港電云陳軍長鑒聞公解職商情憂慮公手定全粤秩序甫定豈忍輕去致墜前功務請力爲其難勿萌退志粤局大幸除電留外另電袁總統乞代爲堅留以慰戀慕駐港香山僑商公會全體叩感韶州電云陳護軍使鑒聞公辭職全韶震駭除電中央慰留外乞俯念全粤安危勿萌退志是幸韶州商會叩艷聞袁總統接粤電後以陳軍長遣散軍隊一事辦理迅速實爲各省之冠而疊次條陳移民征庫各節皆具有條理實爲不可多得之才特囑梁秘書長代慰賢勞並飭查閱粤省情形如辦理裁兵就緒粤事交替有人卽以陳軍使授參謀總長以策劃全國軍事籌商征庫進行倘黎副總統入京則以陳署卾都督藉展長才惟胡都督則以正式國會成立選舉總統問題解决後届時方允陳軍長北上目前仍請暫留鎭孱以竞裁兵剿匪全功而陳軍使去志甚决已預備交代云 
　　五屬沙田業佃之大會議上月二十八號五屬沙田業佃假座文瀾書院開大會議是日五屬董事到者逾數百人二句鐘開會公推林載伯主席陳芷香宣佈先由主席演說開會理由略謂五屬沙田辦理警察係屬要圖但政府與人民兩方面宜並行不背云云旋由各議董討論進行辦法各有提議以政界未有蒞會終未得大解决僅議决數條如下（一）沙田警察由官廳督辦至附加稅請政府准人民自收（二）將連日集議情形呈請都督派代表蒞會磋商再由本所舉出代表面謁都督妥籌辦法至五句餘鐘摇鈴散會定下日再議 
　　福領兩軍改編敬察之計畫警察廳現將福領兩軍改編警察游擊隊已將組織情形呈復都督察核略云前奉都督教令飭將福軍步兵六營砲兵一營曁領軍第一營改爲警察游擊隊以補警察之不逮所有此項軍隊仍歸警察廳長編練節制等因今將酌擬大槪情形爲都督陳之（一）兵制之編定查福領兩軍人數共約三千六百餘名兹擬編爲游擊七中隊并撥以本廳原有之游擊警察第二三中隊共成九中隊編爲一聯隊即以少將李福林爲聯隊長统率之至本廳留下原有之游擊隊第一中隊擬改爲廣州省城警察游緝隊專任省城警察補助事宜（二）人員之支配此一聯隊劃分爲二大隊隊各設大隊長一人每大隊分四中隊隊各設中隊長一人每中隊分十小隊隊各設小隊長一人小隊副長一人隊目五人游擊警察四十五人統計一聯隊中書記長醫長稽核醫生教練長員及司書號兵工人等等共五千八百零九人（三）經費之豫算查福軍全軍及領字營每月原支餉銀六萬六千餘元又本廳原有之游擊隊二三中隊每月原支餉銀六萬六千餘元撥本廳之第二三中隊并福領兩營共成九中隊月計亦僅支餉銀七萬三千四百餘元至福領兩軍服裝一向隨時請領無從核算唯現計一聯隊全年服裝費約需銀二十萬元以上皆改組之大槪情形也 
地方通信 
[蘇州]  
　　擄人勒贖案又見胥門外横塘西面之溪上周姓家素豐富前日因掃墓舟經石湖忽有匪船兩艘跟蹤至此遂一擁上船將周某擄去匿於僻處使人通信聞須以洋銀一千元始准贖回云 
　　淺水兵輪司令取消淺水兵輪司令張丹亭君升任旅長一節已誌前報所有遺缺兹已决定取消至該兵輪分撥水師各統領兼轄一俟水面警察成立後即以爲補助各區遊擊剿匪之用 
　　檢察長親獲私土閶門内曹家巷久大典後門間壁吳姓家前日經人報告檢察廳謂吳某有運土私售情事是以昨日檢察長親自乘輿前往適吳某赴申未回當卽在室内查獲土藥十餘兩並未驚動家屬以待吳某返蘇歸案究辦聞檢察廳對於此案有須罰洋五百元之說 
　　法官制服不雅高等審判廳自三十一日繼續開庭後連日甚爲忙碌惟法官出庭時仍穿便衣因所定之制服太不雅觀是以所中各員一律未穿云 
[松江]  
　　押解典獄官赴省華亭縣典獄官程貽職守擅離疎於防範致鬨逃命盜重犯三十八名之夥籌備處先經電飭看管昨復電令押解來省檢察廳遂於四號派張錄事押送前往又聞獄犯逃逸後經檢察廳分别各犯罪案之輕重懸賞購緝最重要者每名賞洋四十元 
　　縣知事訊盜城内北倉橋吳姓嫗被盜肆刧失贓不貲翌日卽經水師暗探獲到向以操舟爲業之　浦人孫福泉一名解經華亭縣知事謝君親自審訊供認夥刦後祇分得贜洋四元六角聞此案由某木匠起意恿令孫等糾黨五人行刧共得贜洋一百數十元事後木匠圖向分肥以事主所報祇洋銀一項有二千二百元之多疑盜黨有意隱匿遂向偵探潛報並願充作眼線偵捕餘黨謝知事亦以此案未得眞相續提細審 
[鎭江]  
　　鹽城請留軍隊江北鹽城縣知事王君以日前土匪滋擾幸賴江北護軍使派兵一營下縣駐紮匪風賴以稍息然目前首要潛颺根株未拔雖暫時歛跡而將來隱患實多特呈請護軍使謂知事身在保民而除暴鋤奸尤屬責無旁貸祈鑒情飭在鹽軍隊暫留數月以資鎭懾 
　　地震傷人續誌鎭江地震已紀前報兹聞丹陽縣地方亦於四月三日下午七地忽大震聲若迅雷屋瓦有聲後街五福泉浴堂廂房倒下壓傷浴客五名餘人多不及穿衣驚逃出户大街萬全客棧山墻倒塌壓傷甲乙二人十點鐘時又迭震三次但不如前震之大云 
[安徽]  
 
 
 

Page 7

 
 
　　警廳與禁烟局之攻許日昨省城省禁烟總局稽查兵士二人在二區境内偵獲煙犯二名當卽知會站崗巡士協拿詎被脫逃一名該巡上以該兵士身着便服遂先詰問致觸該兵士之怒竟將該巡士帶回禁煙總局扣留誣以庇護煙犯脫逃之罪嗣經該區區長聞知卽親詣該局詢問情由復被辱詈旋報告警察廳長呈請都督飭查虚實究辦當奉柏都督批示仰禁烟總局查明原覆 
　　六安　設銀行之先聲皖屬六安州地當皖北要衝人煙稠　商務素稱繁盛自光復後巿面蕭條商務異常凋敝推原其故實由金融停滯之所致頃有商民周宗頤等集合資本家擬在該州創設淮豐商業銀行業已籌備基本金十萬元呈請實業司批准在案現已籌繳洋一萬元呈請財政司換發省城中華銀行鈔票以爲查驗資本之用并由同人鹽行及春森恒各具保結擔保　行實在基本十萬元以昭信用兹據該司批示准其先行試辦惟須先行備齊資本五萬元存交省銀行以便會同實業司派員查驗 
[雜評二（默）]  
　　韓人之入籍譚韓人欲入我籍而又懼日人之積憤亡國民之苦也我欲許韓人入籍而又恐日人之干涉弱國政府之苦也 
　　不然脫籍入籍有國籍法之通例在何所用其徘徊耶 
　　桂議員之奇論組織省聯合會而贊成之固亦一種主張也聯合會而設於上海以其便於交通猶不失爲一種見解也而桂省某議員之見解獨異曰上海爲正府權力所不及故宜設於上海 
　　嗚呼聯合會何事而必託庇於外人權力之下耶此種議論竊爲議員羞之 
　　魯學界之風潮今日眞風起雲湧波濤變幻之日也各省議會之風潮政界之風潮軍界之風潮司法界之風潮此伏彼起相循而不已識者早心焉傷之矣不謂魯學界又大起閙學之風潮 
　　工業學校以學生兇毆許校長故致煩周都督警察長之兵力海軍學校以學生辱詈常庶務故致煩海軍部湯艦長之查辦是豈人心之好動耶抑亦有激之者也 
　　江蘇省之暗潮蘇之對付寧也設一報曰建業潮寗之對付也設一報曰衡言唇鎗舌劍各逞筆鋒報館之爭歟抑寗蘇之爭歟議員之爭歟抑江南北之爭歟 
　　記者曰已寗蘇一省也議員寗蘇一省之議員也母爭其小請放眼一觀今日之大勢 
 [G　　與禁烟局之攻訐　日昨省城省禁烟總局稽查兵士二　在二區境內偵獲煙犯二名當卽知會站崗巡士協拿詎被脫逃一名該巡士以該兵士身着便服遂先詰問致觸該兵士之怒　　該巡士帶回禁煙總局扣留誣以庇護煙犯脫逃之罪嗣經該區區長聞知卽親詣該局詢問情由復被辱　旋報告警察廳長呈請者督飭查虛實究辦當奉柏者督批示仰禁烟總局查明　　 
六安　設銀行之先聲　皖屬六安州地當皖北要衝人煙稠　商務素稱繁盛自光復後市面　條商務異常凋敝推原其故　　金　停滯之所致頃有商民周宗頣等集合資本家擬在該　創設　豐商業銀行業已籌備基本金十萬元呈請實業司批　在案現巳籌繳洋一萬元呈請財政司換發省城中華銀行鈔　以為查驗資本之用并由同人鹽行及春森恒各具保結擔保　行實在基本十萬元以昭信用茲據該司批示准其先行試辦惟須先行備齊資本五萬元存交省銀行以便會同實業司派員查驗 
[雜評二　（默）]  
韓人之入籍譚　韓人欲入我籍而以懼日人之積憤亡國民之苦也我欲許韓人入籍而又恐日人之干涉弱國政府之苦也 
不然脫籍入籍有國籍法之通例在何所用其徘徊耶 
桂議員之奇論　組織省會聯合會而贊成之固亦一種主張也聯合會而設於上海以其便於交通猶不失為一種見解也而桂省某議員之見解獨異曰上海為政府權力所不及故宜設於上海 
嗚呼聯合會何事而必託庇於外人權力之下耶此種議論竊為議員養之 
魯學界之風潮　今日眞風起雲湧波濤變幻之日也各省議會之風潮政界之風潮軍界之風潮司法界之風潮此伏彼起相循而不已識者早心焉傷之矣不謂魯學界又大起鬧學之風潮 
工業學校以學生兇歐許校長故致煩周都督警察長之兵力海軍學校以學生辱　常庶務故致煩海軍部湯艦長之查辦是豈人必之好動耶抑亦有激之者也 
江蘇省之暗潮　蘇之對付寧也設一報曰建業潮寗之對付蘇也設一報曰衡言唇鎗舌劍各逞筆鋒報館之爭歟抑甯蘇之爭歟議員之爭歟抑江南北之爭歟 
記者曰已矣寗蘇一省也議員寗蘇一省之議員也毋爭其小請放眼一觀今日之大勢 
[嘉興梅冀瑛服愈驓製半夏鐵證]  
驥雲先生惠臨鄙人少多疾病體質藥虛風寒一觸即發曾經延醫診視咸謂嗆傷肺部服藥兩月有餘略見功效偶感外冒病忽如舊每至寒天其病更烈雲年七月至魯省探親病甚舊病因而大作寢食不安　復請名醫調治服藥數月非但毫無見效病勢日漸加增飮食漸減身體日見消瘦呻吟臥榻惟一息之尚存自分命在旦夕無復再生之望客冬余友錢君義甫自滬返里迂道顧舍並詢病狀余氣喘不能告以所苦幸小兒侍疾在側代述病狀吾友便言上海瓣香廬驥製半夏治嬌　疾最有靈驗非市上偽藥欺世可比勸往購服姑從其言由郵局寄洋五元購買兩大盒服未三日但覺只佔中轆轆作響吐出厚痰數塊其病若失起坐行走均能自由連服半月飯食加增身強力壯回憶今昔如出兩人雖華陀復生亦未必過此始知　貴廬濟世婆心良不誣也不揣　陋卿述　末以告世之同病者並鳴謝忱謹請　○上海盆湯弄絲業會館後寗婆路道安　社會黨黨員嘉興梅冀瑛頓首　○口五開間門面第一百十五號 
崔氏瓣香廬驥雲氏總發行所　抄登大匣兩元四角小匣一元二角每料十三元二角外埠函購郵局最妥 
[英商安昌珍珠行]  
專收來用園珍珠價目從豐兼售各爭瓣光格外便宜三馬路中平江旅館安昌分行主人告白 
[古今第一婦科儥嗣容易降生丹]  
京都天寶齋○婦科種子仙丹○服後受胎極速○如不信者有法可試素未生蛋之雞餉以此丹半月後蛋自生矣虛言欺人罪我惟天 
夫婦人固無不育之理不育者即有病也然病多起於月經月經不調前後無常或腹痛躉積或崩血過多或　於七情至墜情志或咸及風寒致損營術或體虛盜汗由止或血枯及股黃面瘦白帶淋漓　腹張問五號虛捐子宮寒冷動情即洩受而是復出等癥此皆體虛血虧所致故種子之　所體來也此丹係藥真人所傳能調和婦人衝上之血平定肝膠之氣云瘀生新開　解悶　宮止帶藥精旺備固本調經有卻病壯也之功凡節人望子者茗能連服一月中途不間斷無不應手而是得　未生育之婦服後一舉成孕晚年經斷血枯常服且能育子既孕服此產必懷胎真婦科聖藥種　子佩丹也每料一斤價洋八元半料四元起　二元閨女　婦服此藥產無父　骨之子切忌切忌幸勿輕視　另有參茸海狗腎扶陽種子衍　丸專沼男子陽萎精衰服後即發奇功雙料每兩二元單料每兩一元○真烏骨雞白鳳丸每洋五粒混埠函購須託郵政局最妥信局屢次作弊上海二馬路中市西鼎新里石庫門內交易京者天寶齋啓 
[日商三宅草帽公司廣告]  
本公司高廠東京歷有十餘年久已中外馳名本廠專製冬夏各式時樣大小呢絨帽特備各種異樣原料業已自運來滬本主人分設支店在其棋盤街四十號門牌總批發所交易價目格外公道如荷各界　賜顧請　駕臨是幸 
[真乃換骨金丹]  
彭壽堂執事大鄙人不謹情竇早開自少縱慾漁臘無厭家長不之知也洎乎弱冠授室更不知保養精神自是以後興復不淺而遇事委頓往往不克如願心竊憂之恐不久將成廢人矣越二年敗象迭呈竟成痿症乃悔從前戕伐過充而已無可補救又恐為朋輩嗤笑匿不以真情求商獨自暗中搜訪妙藥得悉貴藥房如意丸酒功力極大潛為購服雖在家中亦不宣露拙荊不識之無詢服何藥輙以他辭亂之不欲自貢其真情因是別居獨睡專意服丸時或思飲即以如意酒當之適家大人得九江調查差侍行之差所眷屬仍留原省差次地生伴寡安處寓中所帶藥丸旬餘告罄不再續購惟安心調攝而已未幾差竣回省計目斷藥至歸省亦將三月有餘到家後敝內見而驚訝曰君扶病出門面黃肌瘦今日歸來何其軀體壯健面包紅潤乃爾問出門後曾倩誰醫療治能令元氣大復強壯如初若常如此則後嗣無慮矣僕告之故家人欣喜過望嘖嘖稱羨不置未幾熊夢獲占去冬遂產一雄碩大廈無朋爰名之曰如意余　時竊探治痿續嗣之方僉雲彭壽堂如意丸酒最為有據遂堅心購服特恐實效未得謠諑紛起履輕健奔走數十里毫不覺喘且神完氣足竟與鐵漢無異故無論虛不受補之人連服數日竟疾去身強髓充精滿面目光昌威重如山由是共讚如意丸酒之力大效速不置以為補天之功直等媧皇因念逢凶化吉自誓勿再縱慾彭壽堂此兩種丸酒勸人定可時常購服以資修補聞者甚為感動茲郵來洋二十六元望發如意丸中瓶半料如意酒單料兩大瓶乞即發交郵遞為荷此藥冬夏可服容後續寄可也此請　財安　寗波江東百丈街毛似蘭手啓 
上海河南路七號彭壽堂錄 
[法商達興銀公司現銀專收精圓珍珠兼上等古玩]  
如有割愛者請移玉黃浦灘六號Ａ樓上本公司面議可也價格額外從豐此佈　 
[南京購產者鑒]  
現有鈔庫街公館一所四開問樓房三進河廳一進擬將廉價出售地皮在內如合意者請　移至南京水西門內糥米巷皖北胡庽領看並可代議或　函致上海虹口東有恒路三十五號李庽商訂亦可　 
[內外痔瘡連根脫落]  
必須認明○京都天寶齋○始珍珠人參蘆八寶化痔散此散獨重珍珠熊　人參蘆專治一切惡痔搽之立刻止痛消患平復無形不效還洋 
凡患痔瘡之癥雖由鳳濕燥熱四氣受傷所臻實由肝脾腎三經虛損而成日久則生管成漏硫孔穿腸膿血淋漓痛　難忍本齋不惜工本修合家藏秘方以眞正珍珠熊臚人寒藤為主佐以舒肝健脾補腎行氣固本培元等妙品為丸專治一切內外痔瘡服之立刻止痛消管生肌四　連根脫落平復如常大便毫無難苦最奇者愈後非但永不再發且喜身體強健飯量加增慶試屢驗凡醫藥不能見效但服極品消痔丸眞藥到病除眞化痔之仙丹也如癥輕者二三食重者一料絕根每盒二元每料六盒健洋十元加外搽珍珠熊　八寶化痔散每瓶二元●如散丸并用效　愈速雖十年念年之惡痔可一數立刻止痛切勿輕視▲遠埠函購郵政妥速信力自給舖分上海二馬路西鼎新里京都天寶齋 
[望賚水火險總公司廣告]  
本行在申開設數十餘年前以專辦進口雜貨疋頭及經理保險事務歷有年所曾分設江浙內地等處凡遇失愼其賠欵無不迅速久遠馳名今因茄佛公司以及白撻惟及南石倫依司登英弟也四大公司合設總公司於上海專理水火保險資本金備足一千二伯萬兩及公積一百五十餘萬兩總共計一千三百五十餘萬兩中國通商各口岸及江浙內地均有分設本公司經理處總歸上海總行節制及外洋各國均有分行誠信名譽久著環球各主顧均爲歡迎上海南北市廠棧行號房屋生財貨物傢私等險均保其保費照例公道賠欵迅速異常諒貴客早荷洞悉毋庸贅述各通商口岸及火車轉運內地水火等險其費格外從廉如蒙紳商賜顧請移玉至　二馬路Ｂ字八號總帳房接洽可也或向　火險經手陳雨亭　陳瑞增　張西林　魏汝林　朱殿臣　兪律笙　黃祥發　陸晉甫　諸君均可接洽　水險經手　朱少溪君及葆和糖行接洽均可 
上海望賚水火險總公司買辦火水險朱丕顯王維藩全啟 
[上海後馬路乾記弄明强戒烟醫院廣告]  
李君復生自幼留學美國研求醫理畢業復博士學位歸國後在京津一帶歷就醫學重任久己名噪一時固無庸鄙人等多贅矣現以鴉片流毒貽害無窮各省雷厲風行限期戒絕而市上所售戒烟等藥大都攙以嗎啡毒質流弊滋多李君具救世熱心憫同胞疾苦研求累月良藥發明性質和平成效大著無論男女老幼新舊烟癮一經醫治莫大除根戒時痛苦毫無不吐不瀉戒後精神強健屢試屢驗爰在上海英租界後馬路乾記弄賃定高大房屋一所創設明強戒烟醫院內分頭二三等房間地方清潔空氣流通凡到院戒烟者每人每日頭等取洋三元二等取洋二元三等以洋一元藥資飯食看護雜費一應在內癮輕者約兩星期癮重者約三四星期視體橋和剛柔定戒期之緩速又得到夙有經驗醫學精深之張汝舟王培元二君以此舉半爲慈善性質自願襄盡義務冀收美滿之效果凡我同胞有志脫離苦海者望速到院戒除幸勿徘徊觀望其有貧苦無力者祇須邀的實保人卽由本人按日到院領藥並不取資略收號金以期並及鄙人等樂觀厥成爰爲述其緣起至於詳細章程請逕至該院取閱可也擇于壬子十二月十六日開院　贊成人　沈仲禮　陳洛書　吳榮　　朱葆三　蔡琦　朱豪　王一亭　同啓 
[上洋林成記土棧新增零剪照舊放盤]  
本棧開設四馬路老巡捕房東首平和洋行對弄永康里內已歷三十馀年向以原箱批發貨眞價實久已遐邇馳名於壬於是年間分支新號寶善街中市門莊零剪今因存貨豐厚老棧再增門莊零剪批發放盤拆兌以廣招　恐未週知特以佈告仍請諸君惠顧是所厚望焉　本棧主人敬告 
[上海春記新土棧　新增門莊先行交易]  
本號創設英界三洋涇橋寶源坊中弄坐南朝北石庫門面專門原箱大小洋藥　批各埠遐邇深信遠按馳名擇於陽歷二月廿四即陰畫正月十九開張特別放盤三天以廣招徠凡蒙　貴客惠顧認明本棧招牌庶不致悞　本主人謹白 
[貨不退色請認招牌為記　製造廠圖]  
本莊設立俄國舊京城　分行哈爾濱專消中國 
久濱布莊 
本行製造廠在莫用科不惜工資聘斯名師所有織出各種新樣花布質色鮮明所以耐久細軟堅固麗若細紗運往中外商埠行銷遠近馳名賜顧者請認本行牌號庶不致悮 
上海三洋涇橋怡順昌內 
總代批發處義順利花布莊 
[三級鞋帽莊本廠自造眞橡皮鞋底與衆不同]  
本號製造各界新式特別改良天足中外靴鞋聘請名師早已研究改良新法仿製外洋皮鞋戰靴中外帽格外玲瓏荷蒙　各界主顧無不歡迎稱美今增本廠新出國品橡皮底各式靴鞋研究做法與衆不同可保耐久堅固以昭信識小號批發交易格外克已外埠貴客函購亦可隨局寄回可也開設上海英大馬路五雲日升樓東首香粉弄口第二百五十三號門牌　諸君請認明雙獅奪球商標為記庶不致誤各省均有分銷處 
本店主人謹啓 
[永年人壽保險有限公司廣告]  
東方最穩固最完美之壽險公司莫如永年持一永年公司之保單不啻置一可貴之產業也閣下有之乎總公司設上海廣東路十號 
上海總經理烈士啓 
[老太古公司　倫敦崙格西火險公司　柯里仁火險公司　叭喇定火險公司　雙司勞哈其火險公司　家定保險公司]  
啓者本行經理以上五保險公司事務現可代客保廠屋棧房及各屋內所有請服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處貴客欲保請駕臨面議可也特此佈聞 
[美顏水]  
品質効驗俱冠于世界已爲各界所承認之 
根治暗瘡　美顏水 
日常用之誰愁人美貎麗質不如此 
面皰　頑癬　汗疹　　裂　烟氣　雀斑　蛟臭虫之時　治皮膚諸等病　顏色增艷美　皮膚生光澤 
德發售所大日本大阪 
桃谷順天館 
註冊商標　根治暗瘡藥　美顏水　大日本大阪　自造總發售所　桃谷順天館 
[（欠欵無涉）]  
平安輪船廚司已由買辦調換華生承包與前包之汪春生無涉春生雖屬胞史業經分炊已久近悉春生非惟前欠不還且在外尚有胃頂賒物等情為特登報聲明 
汪華生啓 
[黃順泰遷移四川路騰鳳里內]  
本號收買廣東自來水通商銀行浙江鐵路粵漢鐵路各種股票代客買賣格外克已特此佈告 
電話二千四百六十六 
[（遺失道契）]  
英冊第五千一百另七號美昌洋行掛號戶名高鴻春計地一畝二分二厘七毫於辛亥六月在豐泰洋行遺失現已新做道契日後舊道契出現作爲廢紙　高鴻春告白 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宋案之派員觀審者]  
　　上海巿政廳總董昨致公共公廨關讞員函以宋教仁先生被剌一案悉貴公廨定於四月七號星期一下午再行審訊此案關係重要地方人民頗甚注意要求敝廳派員到廨觀審俾悉詳情兹擬推本廳科員賈君叔香届日赴廨旁聽爲特奉逹懇賜允准先行給發旁聽劵一紙到廳以便届時持劵赴解云 
[宋案之亡羊補牢談]  
　　宋教仁先生被剌後城中行政司法衙署各長官無不咸有戒心公務告畢後一律杜門不出巡警局長穆君亦令飭各區區長轉飭夜班巡警無論於熱閙荒僻清靜之處必須加意梭巡以免再有暗殺之案發現云 
[建築佘山馬路之復活]  
　　本邑西鄉廿八保各圖前經外人以重資購買民由擬築馬路直逹佘山該保三圖地保金季門十八圖地保陳鳳山貪圖厚利擅自蓋戳並爲各鄉民代領田價上海縣吳知事訪聞後卽將金陳兩地保拘案發地方檢察廳訊供收押金已因病斃命在案兹悉此案行政司法各官尚未辦有層目而外人則加意經營連日仍在該鄉一帶廣購田地該處各董保置若罔聞近日又爲吳知事查明已派員下鄉確切調查限日具復以憑核辦 
[第二廳水上巡警之組織]  
　　水警區畫蘇省内河水師向有太湖水師四營飛划水師四營内河水師四營松軍水師五營滬防水師三營合共二十營現奉改爲水上巡警應歸第二廳管轄兹悉該廳已將各水師營編制三局每局應管五區擬以松軍水師第一第二第四第五曁滬防水師第二營編爲第一局管理松江大倉二屬一帶又以太湖水師四營曁滬防水師第一營編爲第二局管理蘇屬一帶又以内河水師四營曁滬防水師第三營編爲第三局管理常鎭二屬另以飛划水師四營曁松軍水師第三營編爲一局以充蘇松常鎭太五屬水警之遊巡隊 
　　組織機關蘇省水巡警第二廳署現擬遷設蘇垣城内卽以前清織造署舊址爲該廳辦公之處廳内分設三科一曰總務二曰行政三曰司法以原在混成第三旅之參謀副官第如查有警務及水師熟諳者一律改爲科員所有李旅長經辦之陸軍各事現已趕辦移交預備歸併陸軍第二師章師長接管云 
[通飭緝拿包錦松]  
　　江蘇都督通令云案據太平縣知事呈稱案查接管卷内盜匪包錦松犯案纍纍罪惡昭著本縣所獲各盜悉其黨徒而包獨在逃迄今尚未弋獲查該匪包錦松光復以前向係著名梟匪光復後糾習黨羽盤踞武進縣屬中心沙地方四出刧掠南岸如丹陽武進北岸如泰興如臯等縣該匪均做有巨案殺人越貨愍不畏法以致行旅視爲畏途鄰邑被其蹂躪後經都督飭營會拿該匪黨二三百人遂四路逃脫邇聞沿江各處鉅案迭出均係該黨徒所爲雖經各縣飭警跴緝卒以夥羽衆多暗通聲氣聞風逃竄隨地潛藏致成漏網之魚有類脫圍之兎現訪有曾經寄匿該匪之窩家數名經知事分别逮捕到案研訊據供包錦松等有至蘇州地方做案之說惟其行蹤飄忽莫端倪知事當卽懸賞二百元並飭警嚴密偵緝務期必得惟恐該匪因此遠揚不得不據情呈請都督通飭各縣知事及水陸軍隊一體協緝務獲歸案訊實後歸入軍法範圍辦理就地鎗斃俾服上刑庶幾除暴安良懲一儆百張敞治盜而京兆之桴鼓不嗚子產用猛而鄭國之萑苻歛跡一得之見是否有當伏乞指令遵行等情據此除指令外合行令仰該軍隊該知事即便轉飭所屬迅將太平縣巨匪包錦松一名一體協緝務獲解究此令 
[潘伶組織鐵路衛隊紀聞]  
粤漢川鐵路督辦岑春萱君前命伶界潘月樵等分赴各處招募衛隊一營該隊共分四連卽以潘爲營長其一連兩連駐紮滬城老北門内九畝地並大南門等處三四南連共計一百八十名駐紮城内前清捕廳署中惟該衛隊等尚未領到軍裝制服每月祇取口糧其三四兩連各軍以所駐地方潮濕易致疾病日向營長要求另易相當之處以重衛生等因潘營長刻擬將一二兩連遷往閘北太陽廟駐紮矣 
[請緝常熟刦案之匪盜]  
　　常熟古里村瞿姓富户因於陽曆三月二十五號夜半被匪黨十餘人各執器械撞門入内刧去值洋萬餘元之衣飾巨贜逃逸當經事主報請常熟檢察廳會營勘緝在案兹悉該廳長恐贜盜潛匿公共租界爰特抄粘失單移請公共公廨轉飭各捕房探捕一體恊緝 
[私詐煙民之禁令]  
　　上海縣知事公署昨發出布告文云案照本邑實行禁絶鴉片以來凡各巿鄉均經派員分投馳往嚴密偵查以期廓清煙毒起見各調查員出發時均由禁煙局長呈准發維証書爲憑隨身佩帶嗣以訪聞外間時有冒充調查員希圖敲詐等情復由禁煙局長重行製定証書加蓋印信並經明白布告在案乃近日訪得四鄉每有以私法團體出爲干預禁煙並私自拘罰情事殊屬不明權限如果屬實非特妨害禁煙行政抑且騷擾地方人民受累非淺除訓令各巿鄉隨時稽察嗣後凡關於禁煙事件本邑已經特設機關自有專責無論何項團體祇許隨時報告以輔不及斷不能私相議結致淆權限外合再通告仰諸色人等一體凛遵特此布告 
[著匪須加押五年]  
　　著匪楊錫元因與同黨王福生等迭在租界内持刀截刧行人財物由探王金茂等將楊王兩人獲解公堂訊實奉判楊押西牢五年王押二年在案兹悉捕房卜總巡以楊匪犯案纍纍自應嚴懲今楊祇判押五年未免案重罪輕擬禀請英領轉商原審官孫襄讞將楊再行加押五年以資懲儆 
[此亦有關主權之一端]  
　　北河南路天后宫内庭不涉租界範圍以故一般無業之徒在内設攤誘賭騙取人財曾由捕房拘獲賭徒王阿因四吳金寶解經公共公堂當由王襄讞與德衛副領事訊明按照定例判二人解送地方檢察廳訊辦旋由駐廨檢察處西員司必令非爾以光復後遇有此等案犯均未解送内地華官訊辦卽傳諭捕房暫緩起解一面禀請德領衛君轉商聶襄讞擬改歸公堂訊辦聶君以此案係王襄讞原審且關主權未便干預遂由衛君自向王君磋商俾與公堂權限民國主權兩無妨碍辦法再行帶堂核示 
[李旅長前赴閔行閱操]  
　　混成第三旅李旅長近以交卸在卽所部步兵各軍士之操演有無成效亟應分别校閱以觀勤惰故於前日卽本月四號由滬前赴閔行檢閱駐閔第一營兵士操法當由營長師蘭廷君督兵齊集操場指揮各士兵操演各種鎗術及野外教練均稱嫻熟操畢時已旁晚遂卽散隊李旅長亦卽乘輪返滬擬擇日再行校閱滬上各營士兵操演云 
[西藏又有遣散華軍抵埠]  
　　混成第三旅李旅長前日接奉蘇都督行轅抄發由寧來電云兹有西藏遣散之華兵三百餘人逗留印度被其騙逐現至新加坡搭輪不日卽可到滬應由李旅長派員迎探俟該華兵等抵滬妥爲照料詢明原籍一律資送回歸故里等因李旅長遵卽派令本部差遣員先往查探矣 
[工科學生留學日本]  
　　常州高等工業學校派遣優等學生朱士圭等東渡肄業本定五日乘山城丸啓行兹以該船船身過小改乘博愛丸於六日上午登舟至十時啓椗一時送别親友甚衆此次東渡諸君爲該校第一次畢業成績頗佳其目的在進入工科大學其照料員係朱勗儔君並有陸肇權女士亦同至日本進高等女子學校肄業兹將姓名列下朱士圭朱學浩孫寶鍾孫審權吳桂芬謝劍丁其淑屠孝實屠孝官董韵章鴻漸郭瑞秋朱熙時金銘裕須曾蔭許葆光錢昌運周毓華蔣驥蔣韞王文煒魯遲童致馴張鶴斌沈有葵 
[鈞和兵輪回滬]  
　　鈞和兵輪董仲發君前奉李旅長飭令裝送前由岑春煊督辦所招鐵路衛隊二百餘人因須遣回湘省原籍故飭該輪代爲送往湖南省城曾由該輪於三月十號由滬轉輪赴湘送至長沙點交湘軍分令遣回原籍兹於四月五號回滬昨由董管帶已將裝送湘軍回籍各情報告李旅長查照矣 
[行政研究會定期開會]  
　　上海地方行政研究會原係由李平書君等於昔年組合其宗旨專備攷察政事會合討論爲地方自治行政機關兹定於四月七號星期一仍行集議昨由巿政廳總董函致該會各會員（關係政界者）届時一體於六句鐘蒞廳一體與會 
[救火會又來一宗巨款]  
　　上海救火聯合會會長鍾珏致上海縣知事及巿政廳函云據陸景遷等函稱有自已所有之祖業產地一區坐落本邑二十五保四圖改字圩計則田五畝五分三釐三毫向係祖產執有田單糧串至今已逾六十餘年兹因家貧由先父於上年舊曆十一月初絶賣於周劉二姓管業未及竣事先父棄世臨終奉有遺命此項地價除身後用度及還清債務外餘欵悉充公益之用惟地上石碑翁仲等件須先行遷徙但勿抛棄今景遷等恪遵先志將所得地價除去各項正用外餘存銀八千元情願遵承遺命捐入貴會因火政爲地方要舉上海面積素廣非設備完善無以逹救護之目的爲此協商妥洽願將地價餘銀八千元捐入貴會以作擴充火政之用至地上所存石碑翁仲等件並請貴會代爲搬遷俾得將地產早日交付如此辦理於公益私益兩有裨補且能不負先人之遺志也等情並附呈票銀八千元前來查陸景遷等祖遺地畝有眞名的户之田單糧串爲憑今旣正式立約絶賣願遵其先人秀榮遺命將正項地價除正用外餘存銀八千元捐入本會顧全公益甚屬可嘉當查本會上年議决案擬向外洋添購大號火龍二部並建築龍所置備零星器具計需銀一萬二各兩因費絀未辦兹旣助有專款自應照案進行其不敷之數仍當公同籌募惟該地上尚有石碑翁仲當由本會卽日派員並雇工遷移北首安置以期兩不相妨備辦火龍爲火政中必不可少之舉今陸景遷等以私人名義捐助巨欵好義急公殊屬難得想尊處亦定必樂爲贊許也云云 
[充公不動產之投標]  
　　上海第一初級審判廳公告文云案照本廳白士美訴韓閬卿等抵單不贖一案應將被告坐落二十五保十三圖西門外紹興會館南首靡字圩六百十四號則由七分三釐八毫六絲定期競賣兹定於本月二十一號下午一時至四時在本廳投標最低價值二百二十一元五角八分如有欲此不動產者仰卽隨帶現金如期前來投標可也特此公告 
[翁姑虐死孀媳之涉訟]  
　　浦東六里橋鄉民沈蔭龍等凌虐寡婦沈陸氏以致自縊身死由尸母陸張氏等報請檢察廳派員驗明候究各情已紀前報前日下午奉楊檢察官提案研訊陸張氏同子陸金生投稱女兒嫁在沈家婿故十八年有一遺腹女名桂英此次因桂英攀親而起被沈夫婦將女虐待以致女兒死於非命求究沈蔭龍供稱此次媳婦將孫女許字與人事前並水告知及擇日文定受聘之後亦不報告所以小民向其查問許與何等人家所得聘金共有若干不知其因何自縊實無凌虐情事其妻沈嚴氏供詞略同問官得供謂曰沈陸氏之凌虐傷痕已經驗明豈容狡賴判令分别收押沈桂英交陸張氏等暫行領去聽候復訊再核 
[野鴛鴦中悔之糾葛]  
　　成衣匠錢木木前在浦東私識華豐織布廠女工馬桂雲賃屋同居儼同伉儷當時訂立合同二紙以圖永好不料馬近日偵知錢專好游蕩不務正業首先悔議因潛訴乃母另贅成衣匠奚阿全爲子婿已於去秋由媒証王海林馬銀生說合錢以該女爽約前日在廠旁守候放工扭住向論唇槍舌劍觀者如堵後由巡士一併拘入第二區問明前情移送淞滬警察廳訊究 
[城内]  
　　縣知事批示○公民孫永華等呈批呈悉候卽據情函請交涉使再行照會阻止以重水利而維路權至稱該處塘岸尚有無名古墓一座現已坍陷入河應如何遷移保全之處並候知照蒲淞巿公所酌核辦理可也 
　檢察廳批示○丁王氏呈訴請求備案由批狀悉據稱爾夫丁晉生與阿二私相姘識如果屬實何以阿二之夫並未來廳親告至稱爾夫欲將該姘婦領回店内居住亦祇有犯罪意思尚無實施犯罪之行爲倘其意思與行爲結合而生犯罪之結果本廳一經告發定當按律處分母庸爾鰓鰓過慮也程道氏呈訴子遭誣陷請詳加查察由批狀悉此案早經審廳判决該氏於上訴期滿後請詳加查察核與法定程序不合應母庸議 
[南巿]  
　　眞是兩敗俱傷○紹興人孫福先前晚在公共租界金隆街洪泰土店購得大土三十包值洋五十元携回行至華界大逹碼頭附輪回里被無賴董開泉尾隨圖詐不遂潛訴四百四十一號崗巡將孫拘至第一區詰得原籍餘姚縣人此土係屬自用飭送禁烟局長請爲核辦董開泉從旁滋擾亦卽禀請究懲 
　　活演遺翠花一齣○滬西商圖會友范鶴歧賃居法租界菜巿街有慶里第三十九號門牌屋内前晚同妻乘馬車至新舞臺觀劇畢仍坐原車回家事後查得頭上珠花一朶遺失無蹤上有珍珠九顆值洋一百五十元昨卽投報第一區請緝 
[閘北]  
　　審判廳批示○陸老虎呈訴周寶榮欠欵案批候併張打大到案訊判陸慶餘訴褚禎祥等欠欵案批仰候執行可也周金氏訴周巧林積欠房租案批案經查封候拍賣給價可也張汝成訴王成璧違判批未過不變期問母庸多凟沙魯泉訴尤招子等積欠車租案批候再飭傳訊判周一山呈訴沈榮榮掯單不還案批仰候傳案訊繕本照章送逹粘據附 
　　檢察廳批示○張永林等訴兪毛郎誣控攔路搶刦案批案經查明爾乘戴姓茶館内聚賭之時糾黨搶刧兪毛郎財物在法律上仍視爲强盜行爲不得以他人賭博而寛宥應候呈送地方廳核辦又兪毛郎即辯張永林訴同賭爭毆案批該案業已呈送地方廳訊辦着逕往候審可也此批張仲莊請求保釋伊子張毛毛張三多案批查本案業已起訴着靜候公判可也 
　　賭徒捉○北四川路華界洪吉里三百九十八號門牌内某粤人家糾衆聚賭抽頭漁利日前有人函致警局請爲查辦等語由蔣區長派長警前往當場拿獲程茂黄木龍五陸才四名并賭具一併解送司法科凌科長判移檢察廳訊辦 
　　婢女逃○五區解送迷路女孩名春花一口至司法科據供被母賣與顧姓爲婢因時遭凌虐以故逃出云云奉判送寄養所留養再核 
[公共租界]  
　　因跌碾斃之可憐○袁德桂前日午後乘坐電車至新閘路下車不愼跌地適一汽車疾馳而來不及避讓致被碾傷甚重當送醫院醫治無效斃命業已由捕將尸車送斐倫路騐尸所報請公廨中西官蒞驗 
　　搶金鐲○婦人華穆氏前晚至老閘捕房報稱家居華安坊九十四號於九時許行經浙江路南京路口被匪攫去值洋一百元之金鐲一只請爲飭探查緝捕頭准之 
　　攫緞鞋○鞋匠趙三子前晚手携緞鞋十二雙行經廣東路被匪攫取逃逸當時追捕未獲即投捕房報告捕頭允爲飭探查緝　　竊飾物○大沾路一號居民邵寶榮家前日黎明時被賊竊去值洋一千三百五十元金珠衣飾當卽開單報請捕房派探偵緝　　華捕考試○英美總巡捕房代理華捕正巡官麥鼎昨日發出示諭云爲通行諭知事照得本代正巡官現定於下禮拜三卽陽曆本月九號考試各華捕英語以定奬勵爾各華捕如有願意投考者着卽向各該管捕頭報名母得稽延自悞 
　　華捕拔升○總巡捕房八百十三號八百二十號八百二十五號老閘捕房一千零八十四號等華捕均因在差獲賊有功經各該管捕頭查明於昨禀奉卜總巡着將該捕等下級升期各提前四月以資激勸 
　　華捕對調○滙山捕房一千零三十三號華捕昨奉代理華捕正巡官麥鼎諭與楊樹浦一千零六十三號華捕對調辦公 
　　華捕派差○戈登路教練所新招之三百十八號三百九十四號等華捕十名業已訓練純熟昨由該所教習禀奉麥代巡官諭將該捕等分派各捕房當差 
　　水手滋閙○美艦水手某甲前晚酒醉　勒路一帶滋擾不休並用石子抛入該處瑞泰洋雜貨店擲傷店夥周德榮之頭額血流不止受傷甚重旋由西印捕到來併送捕房周送同仁院醫治某收押候辦 
　　車夫支吾○昨有一百零八號華捕在西華得路查見人力車夫徐阿二車内所拖洋人之絨毯等物向詰支吾拘押候查 
　扭控姘夫○百老滙路某西衣店主竺蘭庭與女子胡阿月私識匿居斐倫路重慶里日前胡因外出被竺匀桂生將胡之衣物搬取一空避匿不面胡於前晚在途遇見扭控捕房捕頭諭將各物給還胡阿月再核 
　　闖入洋棧○徐阿炳昨日闖入揚子路某洋棧圖竊被該棧更夫撞見扭送捕房押候究辦 
[法租界]  
　　拐買糾葛○蟻媒李愛金曹全福陳四等將定海女子可林誘來上海押入張董氏家爲妓業被本夫偵知赴縣　告備文簽差來滬請提奉聶讞員飭探將李愛金曹全福陳四並張董氏提案訊胡將李等三人諭交來差先行帶去其阿林一名則由張董氏供稱實於正月二十四日跟人潛逃求寛尋交奉判交保限十四天交到在案前日張董氏投禀供稱經人密告阿林係撑石灰船之陳四觀所拐現匿浙江嘉善縣境萬涇地方旋由氏夫張永春偕同眼線雇舟前往尋獲詎被陳四觀串人報告氏夫等冐充包探並有煙瘾等情現共六人被押嘉善縣署求請備文移提歸案等情奉中西官諭氏退去准俟備文提回辦理 
　　一雙燈吸○金巧生住小東門外閔行路陳林榮住小東門外京舟路俱因私售燈吸由捕房查獲煙具解廨訊究金供是日因有友人來家偶吸鴉片不敢私售求宥陳供稱自吸並非私賣求察聶讞員商之李副領事判金陳從寛各罰洋五元開釋 
　　保人受累○傳榮記前控金竹亭將田單抵洋二千元奉判還洋一千一百元金竹亭交吳子明保去抗不交案聶讞員飭將吳拘押交人一面將金所開之永興旅館發封在案前日捕房將吳解訊據收租人投稱永興旅館拖欠房租五個月請爲追究吳供現在托人尋金到案惟求寛限奉中西官判吳還押限三天交出金竹亭訊究 
　　夥友用空○勝家公司經葉錦榮上年冬間控夥譚樹生用空洋五百九十八元迭經中西官訊追判令交保限繳在案前日葉錦榮投案禀稱譚樹生現已央人懇商先還洋五十元其餘出據每月拔還洋十五元請將控案註銷聶讞員准予銷案如果不拔准再控追 
[雜評三]  
　　今之所謂擁護主權者佘山建築馬路之交涉已數年矣在彼屢屢嘗試以重利誘我愚民往往隳其術中而不覺而我則純從消極方面以爲之防藉刑法以濟筆舌之窮借調查以爲禁令之地其擁護主權之微意非不善也然長此以往外人不惜重利以求遂其修道之謀容或有曲折以赴目的之一日夫豈懲罰一二人調查一二次卽足以盡鞏固主權之責任乎 
　　無已盍不進而求其積極之一法 
　　今之所謂亡羊補牢者語曰亡羊而補牢未爲遲也然必待亡羊而始補牢則羊之亡於未補時者已出藩而不可追逐矣庸何如未雨綢繆之爲愈耶 
　　嗚呼吾不解夫今之預防暗殺者其伎倆顧僅如是而已乎抑保其兢兢於牢之補也（萍） 
　　又有荱兵抵滬西藏正值用兵之際而中國之兵非特不能往且將遺而散之果藏人之阨我進路耶抑亦有助藏人之阨我而使鍾頴之兵不得不還者也 
　　今者征藏兵之遣散來滬者已屢矣我見之我不禁戚然傷之（訥） 
專件 
[中華民國世界語會消息]  
　　紀元二年四月七日第七號中央事務所在上海西門外林蔭路 
[贊成員題名隨時增刋]  
　　姓字名所在地姓名所在地 
　　張雲摶先生一鵬上海時事報弗來特先生上海麥根路 
甘作霖先生永龍上海時事報馬克來博士上海北京路 
徐寄廎先生陳冕上海時事報弗拉賓先生上海大陸報 
吳綰章先生傳紱上海時事報楷林夫人上海靶子路 
李敏齋先生思愼上海時事報伊士拉女士上海 
龔海臣先生志遠上海時事報司德孟先生上海 
[會員題名（三）]  
　　姓字名現在通訊處號數 
　　愛眞君常熟石每邑廟花園内本會事務所一七 
敖雲君同上一八 
惡惡君同上一九 
潘濱蓀君常熟通江橋二○ 
潘天慧君同上二一 
陳衡哲君常熟西門内趙園二二 
鳴鐸君常熟大步道巷張家弄龐宅内二三 
胡仲衡君荃常熟靈公殿前二四 
毛君銘君徵穎常熟縣東街辛巷口二五 
董瑞芝君禎祥常熟滸浦口大北街二六 
羅翰卿君嘉祥常熟滸浦口裕順公布行二七 
黄子儀君景虞常熟大東門口二八 
劍東君常熟東言子巷梅宅二九 
[本會紀事]  
　　四月五日 
　　廣州事務所函詢寰球世界語會界并報告前由本事務所代向外洋採購之世界語書報多種已到 
　　紹興事務所報告開第一次談話會並附紀事一通 
　　雲南徐震星君等來書二十四件索閱各項章程 
　　崑山潘松岩君等續繳函授費 
　　俄國托培君寄贈俄國世界語報一册與本會世界語函授講義交換長春于漢卿君函商組織本會長春事務所并請代聘教習 
[國外紀事]  
　　世界語第九次大會通告第二（續） 
　　當開會之數日敝處擬組織遠足隊以五十人爲一組作一日或二日之長途旅行施行阿爾卑斯山之最高峰惟此事須有足力兼强壯之肺量方能担任不致有困疲之患願入隊者諸速報名以便敝處籌備旅館茶肆種種並旅行費之價值（此項遠足所費無幾因逹阿爾卑斯之山巓不過一小時耳）關於阿爾卑斯與伯爾尼城之風景敝處方預備旅行指南不日可以出版 
伯爾尼之大銀行現爲第九次大會存儲會費之所會費每人十五法郎（六ＳＭ）會員交費用郵局滙票或銀票均可滙欵時信件等項均可用世界語因該行執事均深知世界語也（未完） 
[本會暫定章程（續）]  
　　第六章地方事務所 
　　第十九條每一都邑有會員十人以上者得于其地設立地方事務所 
　　第二十條地方事務所定名爲中華民國世界語會某處事務所 
　　第二十一條地方事務所設講習部按照中央事務所講習部章程變通辦理 
　　第二十二條事務所職員由該處會員公推其人數視會員之多寡事務之繁簡而酌定之 
　　第二十三條地方事務所有擴充本會事業之責對於中央事務所須按月將會務報告（未完） 
[本會通告六（補載）]  
　　欲得本會章程者鑒本會章程漢文與世界語對譯精版印刷函索者附半分郵票三分可得各項精印章程及印刷品多種各事務所及各社團索取納資一角二分半得章程十份多則遞加其餘印刷品爲本會特許翻印者得繳價代印此佈 
中央事務所啓 
 
 
 

Page 11

 
 
江蘇省會草議案 
[沈議員熙照提議司法籌備處長違法改組電部力爭案]  
　　三權分峙法治國之精神司法獨立共和國之要素我江蘇法院自光復後次第成立者五十餘縣相沿年餘各地之趨向甫轉人民之信仰方堅今司法籌備處長罔察民情擅行改組忽有四月一號施行帮審之令以四十餘縣地方廳改爲審檢所分設十七處爲審判員長十八處爲幫審員長八處爲幫審員藉收朿以飾詞施愚民之政策其種種違法列舉以證之 
　　法院組織臨時約法特設專章所以别司法之獨立也按第四十八條法院以臨時大總統及司法總長分别任命之法官組織之蓋組織意義係指未設者組織以成立非已成者取銷之更非已成年餘之法院而變爲行政司法混合之審檢所此違法者一也按四十八條又云法院編制及法官之資格以法律定之今也以非法定資格之行政官濫竽爲檢察以已設之推事改爲幫審員弗依法令任意變更此違法者二也 
　　按第五十一條法官獨立審判不受上級官廳之干涉現合司法與行政爲一途檢察以知事兼任而幫審員由知事呈請委任納審判爲行政之屬操司法權於行政官之手則法官獨立之謂何其違反法意蹂躪法權破壞司法於此爲甚此違法者三也 
　　按法院編制法第十四條法院之設立廢止及管轄區域之分劃或其變更以法律定之今法院廢止依恃何法廳所設立根據何律此違法者四也 
　　江蘇法制已由臨時省議會議决施行在案司法機關祇有執行權無立法權幫審制度旣非由國會議决之通行法令亦非經本會議决之單行法兹乃不交會議擅以官廳之命令專横施行蔑視立法破壞議案此違法者五也 
　　觀夫種種違法非爲籌備司法也直摧殘司法也處長何心甘冐不韙蘇人誰咎横遭無辜倘以財政困難爲言今日之經濟困難昔日經濟豈充裕乎改組後之經費又何從出攷其計畫司法經費及臨時經費月需十萬零九千餘比之近時各廳支出無甚懸殊或有不足節之可也至以執行法權自然人之不良並法定機關亦隨之而廢推之各機關悉種是因則國將何以爲國况行政官兼握法權法治國固無此法度卽人材問題豈行政官皆必高出於法官歟幫審制行而法官或有其人材歟似此任行廢設改絃更張煽專制之餘毒背立法之精意應照本會法第十一條提議彈劾並請公决將江蘇法院不能廢止改組之理由電部力爭取銷處長四月一號施行之令事關江蘇司法之存亡請照本會議事細則第四條儘先付諸公决 
[王議員仕良朱議員德恒提議揚州駐防軍隊應移駐要塞提想質問案]  
　　查陸軍部支配各省軍隊分省防國防兩種内地歸省防要塞歸國防江蘇省防軍隊計共三師一駐江寗一駐徐州一駐鎭江其國防止有第二軍現駐揚州查揚州係在江蘇腹地旣非邊疆又非要塞照地勢而而與鎭江僅一江之隔應將鎭江所駐一師略分揚州駐防其現駐之第二軍旣歸國防理應移駐要塞方爲正辦吾揚自光復後因駐防軍隊太多中央與省垣餉糈不濟人民已負擔不少富家大業率多遷徙久方至今仍不敢回家居住其中種種原因實不敢縷述加之江北一帶近來盜風日熾所獲盜匪間有身着軍服者徐軍統兵律尚嚴斷不至有不規則之舉動然而人民疑懼之心卽因之而起以致商業疲憊巿面蕭條議員等同住揚州旣爲人民代表不忍緘默不言明知此事不在本會權限以内然爲地方除害起見本會有建議之權應請提起議案質問都督電逹陸軍部國防軍隊何以注重揚州是否揚州卽爲江蘇要塞至於徐軍統口稱該軍餉項去歲省垣未能如數照發賠墊六七十萬元之多此項墊欵須在揚州抽捐籌還等語然此事須另作一問題而現有軍隊理應移駐要塞以符定章是否有當應請提前宣布公决 
[沈議員廷銘朱議員德恒提議按各巿鄉數支配附加稅案]  
　　元年臨時議會决征收漕糧案提二成附加稅歸各區公益之用未詳支配之法各巿鄉聚訟紛紜有主按各區納稅額者有主按各區田畝者有主鄉得半數巿倍之者有主按照各區人數多寡者請逐條解釋以備採擇納稅額有公民資格者在册無則闕焉不識文字者又闕焉按各區公民而又識字者大致十之二其八成非無稅者田畝更不足憑往往人在甲區田在乙區甚則鄰縣者舊時代各圖通過歷二百年暫難更正至鄉得半數巿倍之似乎公允而正不然鄉有二千五百人亦有四萬數千人者巿有五萬人亦有十萬以外者非兩等所能賅括惟以人數爲準則總計全縣人若干數附加稅若干數按人均派似較公平且不使地瘠民貧之區抱向隅之恨以上障礙可掃而空是否有當乞提議公决 
[朱議員德恒沈議員延銘提議小輪衝激圲堤應提款歲修案]  
　　自小輪行駛内河商旅稱便然一日夜往來數次兩岸圩堤受水衝激日遭侵削以致秋潮漫漲一遇狂風驟雨破圩之處所在多有瀕江圩由受害尤甚農民積怨之深急而思逞每逢吃緊之時聚衆嗚鑼抛磚石毁船局每致釀成交涉之案其暴動誠爲非禮其受害亦係實情前清江都縣盧肅聊因瓜洲等處破圩與洋商議津貼歲修已有成約卒因去任不能進行嗣後瀕江田畝連年迭受水災賑務岸工公私欵項羅掘殆盡旣不能禁其往來亦無法止其坍塌非早爲補救隱害何窮竊思權利義務理本相因小輪旣往來内河自應提釐修岸揆諸公理不失爲平且取諸往來客商於小輪營業亦無所損擬請移文交涉司磋商辦法俾商旅旣便於往來農民亦免遭損害兩有裨益小輪交涉之杂從此亦可稍免矣是否有當伏候公决 
[朱議員德恒提議推廣小學宜先鼓勵私塾案]  
　　國之精神在人才才之根本在學校章句陋儒誠然不適於用然欲廣立學堂萬萬無此經費且非近數年所能成就若取無數私塾而取締之理諭勢勢均難着力值此過渡時代卽當以過渡之法俾能逐漸轉移學齡兒童比户皆有其有力入塾者十之一二餘多强之不來若遽加以迫脅疑懼更多擬就現有之私塾由各巿鄉公推區視學員分赴各塾一面調查一面勸勉給以教科書示以教授法其師之大出範圍者屢勸不改則取締之熱心教誨者尊禮之學徒中聰明穩重視學員迭次講論能領悟對答者給以紙墨筆硯及應用書籍見有村莊寥闊生徒不多者擇適中公地以合併之一二年後人人知新學有益擇其尤者入公立小學似亦補救引捈之一法也至成巿地方先立初級小學三四所高等小學半之鄉立小學一二所無論如何爲難必以組織成立爲私塾標準其學務研究會卽附於其旁是否有當伏候公决 
[全國禁烟聯合會對於英文京津時報之駁議]  
　　昨日英文京津時報論駁中國對於存土之辦法（略云）日前倫敦滙豐銀行總理對於各股東云請君母懼上海存土將來大受捐失吾人須用最有力方法保全此項存土利權並可仍前出售等語本報前數禮拜聞中國國家取締存土問題前後兩則（一）請英國將上海存土運往他處（二）由中英兩國及各國籌欵公燒查第一問題非强有力國家不能辦到徒託空言無討論之價值第二問題辦法較妥閱全國禁煙聯合會通告文頗頌揚英國當年用二萬萬元之巨欵收買黑奴一事稱道不置並欲援例公燒煙土表面觀之此等道德問題英國自應承認公燒然而吾人預料英國决不贊成此舉何則鴉片雖由英國屬地印度出產要非中國人民等甘自沉湎而印度產圭雖多亦無從暢銷矣云云全國禁煙聯合會會長章適駿君駁云中國六十餘年前對於吸鴉片烟均取嚴厲手續不料英國屢用强權多方設法運輸中國可憐吾國同胞不知毒害受此傳染總之印度出產太多加之强權輔助所以中國難免不沉淪烟海今誣吾同胞愛抽母乃太過矣 
來件 
[旅滬客帮商務聯合會來函]  
　　致招商局函敬啓者近閱各報揭載江輪運貨加重水脚一節業已成爲事實並聞貴公司爲保持航業同盟起見亦將與英日各商公司相爲聯絡一致進行聆悉之餘疑懼交集伏念商等逐利毫末棲泊江湖凡有貨件運行向倚航業爲之命脈逐年運費漲縮初無爭持可言惟以近　以來長江流域疊經兵事各埠商業大受凋殘近者往來貨物並漸流通而實則支絀艱難元氣仍未照常廻復忽於此商情疲敝之時遽爲加增水脚之舉在航業一方面或亦自有理由可言然以商等當之處此筋憊力倦之餘實有重莫能支之患是以連日以來特由各幫客商人等共同發起組織聯合一會以爲合羣討論之地而籌唯一救濟之策踴躍羣情已有沛然莫禦之槪口來揭　報章亮已早蒙鑒之第商等側念貴公司係由吾國商民組織成立旣與商等誼屬同胞則利害相關較爲切近其與日英各商公司自難一槪而論且往年武漢光復之際商等川漢各帮在貴公司所受損失不下一百數十萬金之鉅遷延至今尚未了結凡此商情困苦貴公司尤必洞悉而深知之爲此於討論之餘復作呼援之計特公推某某君等趨詣崇階面陳一切尚乞關懷開誠俯予接洽於航業商業兩界前途獲同等維持之益紉銘厚誼羣意同之 
　　致上海商務總會函敬啓者敝會係因長江輪船四公司聯合把持加重水脚運費一事特由在滬各幫商人等共同發起組織成立連日以來遵照自由集會規則公同討論對付方法報章揭　當荷鑒知敝會伏念吾國近今商業較之往昔已見陵夷益以長江流域以比年頻經兵事之故元氣尤極凋殘今該公司等於此商情疲敝之時遽爲增加運費之舉而且聯合壟斷不恤人言此其自謀利益之方誠覺周至無闕特未知商業航業同處一域實有相依爲命之機絶無偏受凡今日之所以敝敝會之各商者將來適所以自敝其業者耳敝會同人比來籌議斯事羣情憤鬱大有沛然莫禦之勢夙仰公等鴻謨碩畫爲商界明星對於敝會此舉諒荷贊成惟同人等擔簦江介幸托帡幪一切公論主持胥惟公等是賴儻蒙不棄疏賤顧念商艱施法力於事先挽狂瀾於將倒俾敝會同人等今日苟安錐刀競逐之生涯而將來亦或免力竭聲嘶之籲請拜銘厚誼羣意斯同 
[招商局賬略之布告]  
　　招商局董事温宗堯駁復總局本届盈虧比較帳略不確擬定帳式提議照辦佈告股東以昭核實文云前接三月十八號招商總局列表開報辛亥壬子兩年收支總數生意盈虧大略比較各欵内列三十人届虧結二十八萬二千餘兩三十九届結餘三十萬五千餘兩就表面而論不加細察本届生意收入豈非大有盈餘然將兩年收支帳略接連滾算分清界限其關於生意進出者如下支存四欵一經照數撥還實已浮出三二萬五千餘兩之數則壬子一年生意祇有虧折尚何盈餘之有 
　　一比較單開各船用煤一欵六辛年支銀十五萬五千餘兩壬年支銀六十二萬六千餘兩比上年少支銀二萬九千餘兩查三十八届帳略存煤七萬五千四百餘兩此欵本係辛年支出煤係壬年用去應分清界限撥還上届之帳 
　　二比較單收北棧餘一欵辛年收銀五萬四千餘兩壬年收銀二萬三千三百餘兩比上年少收銀三萬一千餘兩 
　　查三十八届帳内該棧未收客欠棧租扛力等欵凈欠銀七萬五千餘兩應分清界限撥還上届之帳 
　　三辛年帳略結存現銀洋錢三項共銀十一萬一千七百餘兩應分清界限撥還上届之帳 
　　四辛年帳略折舊一欵曾在自保船險項下撥出銀十萬兩以資折抺畸零應分清界限撥還上届之帳 
　　以上四欵共計銀三十六萬三千餘兩理應照數撥還則本年生意除所謂結餘三十萬五千餘兩抵支外尚虧入銀五萬餘兩 
　　除此四欵抵支外尚有應滾入三十九届結算者約舉十一欵摘錄於下 
　　一辛年帳略該仁濟和銀四十五萬兩壬年加借銀十萬兩 
　　一辛年帳略該匯豐銀一百六萬一千餘兩壬年加借銀四十三萬九千餘兩 
　　一辛年帳略分局存欠銀六萬四百餘兩 
　　一辛年各坐艙往來欠欵銀四千餘兩 
　　一辛年備存禮物銀三千餘兩 
　　一辛年煤棧預墊繳費銀五千兩 
　　一辛年華棧往來欠銀一萬一千餘兩 
　　一辛年帳略愛仁船欠銀十三萬五千餘兩 
　　一辛年帳略羅道欠銀六萬一千餘兩 
　　一辛年帳略報稱滬軍欠水脚銀二十萬兩壬年比較單内收入滬軍兵脚銀二十九萬餘兩 
　　一辛年帳結存蔴袋銀二萬兩並不聲明若干隻數近閱各報總局聲明原委内稱壬子春季售出蔴袋八十萬二千隻收價銀九萬八千餘兩 
　　以上十一欵共計銀一百二十萬六千四百餘兩按照舊管新收帳規槪應滾入三十九届帳内結算 
 
 
 

Page 12

 
 
   
 
 

Page 13

 
 
自由談 
游戲文章 
[清明五更調] [  震甫]  
　一更一點月正清今朝是清明呀得而噲快點去踏青桃紅柳綠開得盛閙盈盈生意好吓讓還車子人呀得而噲推得蠻高興 
　　二更二點月上牆箇種綺娘娘呀得而噲妝得蠻等様手裏拿仔臘燭香上墳場拜起來吓哭得好悽涼呀得而噲呌聲親爺娘 
　　三更三點月光寒學堂裏阿官呀得而噲轉去喫青綑哩朶還要起忙亂整衣冠尋朋友吓踢球約淘伴呀得而噲大家蠻喜歡 
　　四更四點月偏西踏青已舒齊呀得而噲大家要轉去拿仔桃柳笑迷迷到屋裏花瓶上吓插得蠻寫意呀得而噲看看阿有趣 
　　五更五點月正遥還是看申報呀得而噲自由談頂好應時滑稽倒弗少像今朝清明節吓做只五更調呀得而噲弗怕别人笑（三） 
[十二月花名時事歌并小序] [  冰盦]  
　　外交漸迫内政日非前路茫茫不堪回首憂時有涙救國無才借筆墨以解嘲編俚歌而當器儻諸公不嫌污耳聽鄙訴說從頭 
　　山茶花開正月中可憐中國實在窮銀行團手段太嫌凶大借欵弄得勿成功各國賠款又逼攏只好把小借欵先來用一用 
　　二月杏花十里紅活佛獨立在庫倫中政府日日想征蒙口雖說來身勿動俄人百計施牢籠祗恐怕終在俄人掌握中 
　　三月桃花鬭豓妝英人要想併西藏建設鐵道立巿塲訂明條約去通商都由英人自主張我政府要想抵制没商量 
　　四月薔薇滿院香日本覬覦東三省自從日俄戰一塲日本人勢力久膨　若不設法去抵當祇恐怕就是高麗好榜様 
　　五月石榴似火紅正式政府要選總統各省議員都走攏快把金錢去運動憲法政治我勿懂祇想做一任議員施威風 
　　六月荷花透水鮮黄克强發起國民捐窮百姓個個肯捐錢守財虜竟把良心迷他說國家關我啥事體倒勿如豁脫銅錢去買鴉片烟七月鳳仙花兒開議員勿肯進京來各黨各處派招待火車站裏搶鋪蓋人數不足會勿開倒挑得八大故同堂子發大財 
　　八月金風桂花香禁烟局搜著老烟槍小呌天勢力太强横丁義華也爲上老當財政總長肯帮忙鴉片煙爲變子梨膏糖 
　　九月菊花籬下黄宋鈍初被剌在申江兇手捉着文元坊武士英同日解公堂外國律師來出場要審决此案祇怕難主張 
　　十月芙蓉報小春隆裕后一病命歸陰衆宫妃爭權閙勿清小太監偷得珍寶無處尋京中多少舊朝臣惟有梁鼎芬哭得最傷心 
　　十一月梅花要裏尋美人劵發起陸文琴拉攏多少贊成人奪得頭彩就成親可惜後來事勿成也是園開會爲啥勿答應 
　　十二月水仙盆内栽漢冶萍爲選著盛宣懷盛氏本有千萬財做個把總理原應該只是此人名望壞勿要再把賣國手叚拿出來 
　　十二個月花名編完成勸諸君平心靜氣聽一聽言言是血涙句句吐悲音諸君若當小熱昏就負我區區一片愛國心（三） 
尊聞閣詞選 
[解珮令題常熟馮淵伯荷凈納涼圖] [  小蝶]  
　　曲欄低護藕花無畫中人似聞私語扇影衣香着些兒月光花露照空濛亂螢如雨柔情欲訴相思無據怨西風吹愁不去小步掕波怎將他影兒留住倩丹細心描取 
[洞仙歌登仙池山有感] [  蘧園]  
　　巖塘立馬向塵寰低首一角孤城小於斗瞰溪流似帶壁削如屏風過處萬壑松濤龍吼舉頭紅日近載榼登臨借問山僧識吾否富貴等浮雲拾芥功名何悵限塞鴻烏有且索取蠻箋亂塗鴉料二度來游碧紗籠久 
海外奇談 
[五齡壯遊] [  劣僧]  
　　美國非路爹啡埠有西童閣士威路年方五歲英姿爽颯磊落不羣擬歷遊各地以廣見聞近由東方起程直抵西方孑然一身並無伴侣每到車站託管車人遞回一語取傳語報平安之意衿上則自懸一牌署其姓名年歲并道逹此行來意使人弗疑云 
[特别新粧] [  劣僧]  
　　墨西哥婦女以螢火爲裝飾其法置螢蟲於紗袋之内安於頭上或衣服上又置一小鐵絲籠内喂以甘蔗碎片以爲美觀云 
試硯齋隨筆[  公]  
　　明永歷之走安隆也孫可望以兵迎之遣將劉文秀王復臣收復四川文秀善撫士卒多樂爲死蜀人聞其至所在響應重慶叙州諸郡邑向爲吳三桂所佔奪者次第恢復三桂數戰輒不利乃歛軍退守保寗文秀躡其後惟恐失敵復臣諫曰三桂勁敵也今我軍屢勝而驕以驕軍當勁敵能無失乎不聽至保寗又諫曰母圍城圍則兵分力弱師老財匱文秀曰三桂坐守孤城計日可下將軍何怯甚也令張先璧軍其西南先璧素號驍將軍容耀日然勇而寡謀輕敵滋甚三桂巡城至西南曰是可襲而破也亟開門出精騎犯其壘果驚潰轉戰而南至復臣營營爲亂軍所擾又阻以水勢遂不支三桂乘勝合擊復臣極力抵禦圍者益衆乃仰天歟歎 
曰大丈夫不能生擒名王豈可爲敵所辱力斬數人自刎死文秀遂解圍去三桂按兵不追曰平生未見如此惡戰特欠一著耳使如復臣言我軍其休矣文秀旣敗三桂得統兵進於是四川遂得所據云夫西蜀古稱天險一夫當關萬人莫敵苟永歷而如天之福得所憑藉則當日人心未去以之號召中原關東豪杰必有聞風而起者然後規畫荆襄進窺河洛天下事正未可知何圖忠義如復臣亦復一瞅不振遽以身殉豈非天哉雖然如復臣者從容就義臨難不苟亦一好男兒也乃閱世旣久姓氏湮没幾與草木同腐悲夫 
劇談劇本考實[  便便]  
[紅梅閣]  
　　紅梅閣演賈平章妾鵑娘因與某書生通情爲平章所悉致之死地且欲誘殺書生幸鵑娘冥中力救得免實則非也嘗見名媛尺牘載宋賈平章錢塘人妻莫氏生一女娉娉字雲華絶麗能文莫夫人與魏鵬之母曾有指腹之約魏家中落其母命鵬謁賈賈命女結爲兄妹不復議婚生因娉婢春鴻致詞於娉私諧舊盟未幾鵬以母喪歸娉潛與生别相持嗚咽座以鬱鬱病死臨終又遣春鴻致書於魏生云妾薄命不得奉侍左右爲久遠計今馬首欲東無可相鑾手製粗鞋一雙綾襪一緉聊表微意庶幾步履所至猶妾之在足下也悠悠心事書不盡言伏楮緘詞涕涙交下不宣然則平章之惡書生因悔婚而起非以與其妾有關係也今觀劇情誤以傳誤而善演此者則以小如意爲首屈一指 
小說 
政治小說 
[鐵血男兒（九十四）] [  常覺　獨鹤]  
　　烏哂之曰窺姑娘詞意一似王杯舊俗萬不可廢若然豈未能忘情必欲踐約乎梅經此一激忿極而戰顫聲呼曰陛下何方之虐也妾非蕩婦何致自媒烏微笑曰然則后妃之選僕自有權衡於姑娘乎何與梅憤且慚卽曰飾非拒諫暴君所優爲陛下乃欲效尤乎妾今日來此旣非希椒房之寵特執王杯舊說以相要挾又非與范黛素有嫌隙乃故設詞聳聽阻其佳運實緣陛下斯舉辱國體而失人心當此潮流洶湧之際易於召亂因爲大局起見不辭瘏口聊貢罪言務求陛下勿爲情愛所迷俯賜采納否則：：烏曰否則奈何梅不卽答半晌始摇首曰陛下若必堅執已意不獨朝野携貳即貴族之世受國恩者恐亦將撫髀太息謂陛下旣已失德則社稷爲重太甲可放不當效忠一人矣烏曰姑娘兄妹弁冕貴族當能盡忠竭慮不萌異志吾復何懼梅峻然曰恐人心旣變狂瀾亦無可挽也烏就坐支頣沈思默度梅言中有骨非盡恐嚇之談婚姻前途必有波折但梅亦殊過甚其詞未足深信不如善遣之乃謂梅曰姑娘且退容僕靜言思之再與令兄及諸朝臣斟酌定議言旣以手指壁令去 
　　梅移步欲行一舉首忽覩壁間所懸羅逹王遺像心怦怦動覺忠愛烏突之忱又如雨後晴曦倐焉發露深悔頃間過於决裂即疾趨至烏側屈一膝跪肅然曰妾兒時嬉戲卽荷知遇之恩自不敢以意見參商遽圖反對惟陛下王業未固奸人又日伺其隙遇事宜周諮博訪不應以獨斷招尤天下多美婦人何必以一范黛而違衆望耶至妾批鱗折檻干冐威嚴誠屬無狀然良藥苦口利於疾一片愚忱尚祈鑒之烏覩梅忽倨忽恭益錯愕不知所對正躊躇間忽聞一聲叱咤見尼古拉立壁縫間手握佩刀怒目以視（二） 
愛情小說 
[自由花彈詞（二十四）] [  天虚我生]  
第八回破疑 
　　却說愛蘭來到常州記得劍華開的地址乃是法雨庵李宅因便喚了一乘肩輿來到庵中却好戀春正是開門出來彼此一見各自駭異不禁異口同聲的說道怎的你便到了此地說了這句兩人都不禁路了个笑容也就别無話說一同進了雲堂靜虚接見少不得動問姓名愛蘭却只含糊答應戀春便把他引到院中坐地愛蘭因看左右無人便道承君約在錫山相見却何以早來此地戀春驚道此話令我不解我從前日動身昨日便到此地並没有奉約錫山這是誰和姊姊講來愛蘭道噯呀如此說來定是劍華這婢子將我作要的了說着不由得愠的改了顏色早把一團高興併做了萬分羞愧再也講不出話來 
　　他是萬分懊悔十分羞併做了酸辛兩涙流口自問心難對答却因何事到常州戀春祇有殷勤勸說不出肺腑之言爲解憂細忖一番方笑道我想劍華的鬼計亦胡爲錫山也不是豺狼穴難道便設下了機關不放你歸似這等奇謀誠可笑只算个小兒脾氣没清頭如今姊姊休煩惱且權在茅庵信宿留 
　　愛蘭道這個那裏使得小妹雖然愛重郎君即是並無他意不道被那劍華輕侮至此已是愧悔不堪何敢自行輕賤郎君如有話說不妨就此一言否則再圖後晤罷了戀春道那日蒙姊姊賜我一函當時匆匆奉答未盡欲言如今感荷眞情萬分懇摯竊恐躭悞了姊姊可不是我的一生罪孽實不相瞞哪我是 
　　已蒙弄玉贅秦樓辜負你胡蔴飯阮劉祇爲我思親心戚戚更無魂夢到衾裯多蒙姊姊垂青盻我便是頑石應該亦點頭其奈書生憎命薄那皇英緣福未雙修非薄倖怕勾留躭悞你終身怎便休你我心交爲契友又何必定拘形迹要苛求愛蘭聽說羞無語早已是兩朶桃花紅暈流半晌咀唔方欲語不禁羞止又低頭 
　　却那戀春笑道姊姊我和你也是一般的人類言論最是自由但是有言何妨竟說若是你不說時倒教小弟懊悔失言的了愛蘭聽了這話方纔露了个笑影道徐郎你旣知我自然也不用我說得我便不說你也定然知道你若竟不知道哪你看：：（表白）却這愛蘭小姐把个纎纎玉指蘸了一點茶水在那桌上寫了八个字道情愛所種何爭嫡庶戀春看了一笑却把他下面三字改了道情愛所鍾何分男女愛蘭看了不懂戀春不禁的笑了起來道姊姊哪 
　　我是怪天公不許我覓封侯因此上洗盡妝華下翠樓若使我果能爲袒腹則當年崇嘏也莫須愁（二） 
哀情小說 
[歡場泡影] [  劍癡]  
　　某生爲滬瀆世家子幼聰頴年九齡卽能吟咏以雨驟驚天破風狂捲地飛二語稱於時十五從天南遯叟王紫詮先生游先生爲風流廣大教主時主申滬兩報筆政報首論說每命生捉刀皮相者不能辨也無日不作北里游往必與生偕一日先生於西貴興里陸家張筵飲客生亦在座陸有姊妹花兩枝長曰孟渠次曰仲琴皆有殊色而仲尤豔麗生固亭亭玉立瀟灑風流有衛玠璧人之目二姝一見傾心喁喁私語座客調笑之不顧也一客曰先生以弟子作東床矣蓋女母與先生有夙好故二姝呼先生以爹舉座大笑仲琴面現桃花色出席引避臨行秋波一轉向生示意生亦起立託詞更衣至後房與仲琴促膝傾談席散客歸皆未之知也孟渠忽搴簾入曰妹癡矣客散已久胡猶情話未罄耶生驚起急至前房則先生與諸客皆行視時計已指二點四十五分矣披衣欲行房老止之曰王公行時語吾輩公子已醉不可以風今晚宿此間明早渠卽來視也仲琴聞之合十向空曰阿彌陀佛孟渠曰子何爲仲琴不答孟渠曰明日爹來當檢袵百拜以謝之仲琴曰凡事姊在妹先謝爹亦當讓姊先謝而妹始隨之語頃忽鵶鬟報客至乃孟渠舊好也仲琴餌房老留生宿次日先生來謂二姝曰爾等愛生甚摯無庸自諱此生文章氣度都自不凡後日八座三台可操左劵識英雄於未遇時可謂獨具隻眼老夫固樂爲蹇修惟孺子年穉不能兼收並蓄今老夫書就兩鬮一得一失爾等自拈之忽怪老夫偏愛也孟渠忽躍起曰吾姊妹素和好爹忍使參商耶先生默然良久曰院中有例一客眷兩人權利須平均孺子纒頭不豐勢難兩全仲琴曰爹慮此耶若然固易解决公子纒頭之錦我姊妹分任之但求爹勿言他人不能知也先生頷首許可是夕有客招飲酒樓中生卽飛箋招二姝次日生張雙筵招諸客飲二十年前滬俗猶儉一人無張兩筵者有之自生始二姝振作精神招待座客先生嘗謂看花三十年肴饌之豐美酬應之周到當首推此筵則席中情景大槪可知矣初生之眷二姝也雖平分春色然仲琴猶雛妓祗得暗渡陳倉不能明修械道一日遣人招生往迨至粧閣則仲琴豔裝設盛筵燃椽燭鵶鬟龜子皆屈膝稱賀生不解私詢仲琴始知行梳櫳典禮曰吾今日始走明路也從此左抱右擁冠冕堂皇不復鬼鬼祟祟矣二姝自愧識字無多妮生教之讀生乃以脂粉作丹鉛自編淺近國文日授二三十句不一月居然能作小札先生謂生曰若輩正自不弱青出於藍此後爾還敢自詡聰明否生大笑駒光如駛節届端陽三人團座飲新釀之代代花酒佐以玫瑰醬仲琴探生懷出鈔票一朿付房老曰將此交帳房有餘作爾輩犒賞生曰是何爲者孟渠急摇手戒勿言曰息壤在彼子忘之耶後日飭僕人至酒樓戲館馬房付欠資皆曰已收訖矣生異之詢二姝皆笑而不言溽暑時行荷花香送夜間馬車聲轔轔往來於愚園張園之間鴇母適因事回蘇二姝與生同坐船式馬車一鞭斜照馳驟於綠楊陰裏望之幾疑神仙中人凡客招糾觴政悉令其妹秋芙庖代孟渠遇前度劉郎有時猶勉强容納仲琴則生張熟魏一槪謝卻每謂生曰雙棲滋味領略多時一旦子若離我遠行形單影隻長日如年如何消受生爲之悄然不樂未幾秋風薦爽鴇母歸滬知二姝之因生而敝屣他客也視之若仇祇以先生故無如之何生父擢授浙東某令携生赴任勞燕分飛鴛鴦打散柔情别緒意惹心牽先生再三慰藉二姝送别江干一聲河滿涙落襟前逾月先生歸道山生以山頽木壞痛抱心喪鬱鬱致疾一日忽得孟渠書曰西商某以三千金娶儂作簉室母氏不諒已允之矣如能於十日内來猶可一見過此則佳人已歸沙吒利義士今無古押衙從此此生無相見之期來世畢抱衾之願仲琴苦思君無日不以涙洗面也臨頴神馳涙如泉湧諸惟心照不盡欲言生得此書急朿裝啓行是時交通不便抵滬之期去寄書之日已及半月至則孟渠已行而仲琴亦嫁矣生大驚急詢秋芙始知粤中大腹賈某目不識丁自頂至踵無一雅骨豓仲琴麗色願以五百金謀一夕歡仲琴力拒攖其怒乃以十倍之值哸其母購作小星鴇兒愛鈔一諾無異詞催促至急次日卽出院臨行時以衣篋付秋芙曰此公子物祈代致之寄聲珍重善衛玉體母以薄命人爲念生聞言大慟急啓視衣篋皆二姝爲生私置者也生選取洋紗半臂羅帕兩事蓋仲琴手自縫袵者餘皆還秋芙曰卿仍爲我藏之生見人亡物在鳳去台空膯粉殘脂吐絨猶在對景懷人百感交集不能久留悵然而返逾數月見仲琴於味蒓園中容顏憔翠瘦骨盈把其夫在側不能交言惟涙眼盈盈四目相視而已不一年途中遇阿珠仲琴之舊部也告生曰仲琴憔翠死矣出寶石戒曰此渠彌留時交我囑代致公子者生聞之凄然欲絶從此揮　劍斬情絲淑足花叢一無沾染蓋不忘陸氏之二姝也（三） 
 
 

Page 14

 
 
   
 
