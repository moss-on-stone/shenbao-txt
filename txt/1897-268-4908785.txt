# 1934 - 268 - 4908785

 

Page 1

 
 
[添請蘇州訪事] [  本館謹啓]  
　　本館向有駐蘇訪事專事採輯新聞兹以報紙日增搜羅宜富吳會地方遼闊一人之力勢不能搜採無遺爰擬添精一人以廣聞見須熟悉官塲兼能採訪時下要務事皆確鑿不妄文理能曉暢明通如有願承斯乏者請書近事數則並　名住址函寄本館帪房以定去取倘不合式槪不作覆此啓 
[閩刻武英殿聚珍板叢書寄售] [  本館謹啓]  
　　刻在友人寄售閩刻武英殿聚珍板叢書計共一百四十八種釘成一千本板旣精緻紙猶潔白裝訂亦工欲購者請移玉至三馬　申報館及申昌書畫室閱看可也此佈 
[各省内河宜通行小輪船議]  
自舟楫之制興而人民始得利涉之便然相沿數千年未聞别出奇製以利民用本朝協和萬邦咸豐年間與泰西各國通商互巿於是江海各口輪船梭織中國人民以其往來之速價値之廉也咸樂就之江海利權盡爲外人侵佔當道巨公心焉憂之爰鳩集股本創設輪船招商局與怡和太古鼑立而三數十年來商務蒸蒸日上收回利權不可僂計然竊謂欲在海口與各國爭利祇能與之齊驅並駕斷不能獨擅勝塲至今日而欲振商務濬利源其惟通行内地小輪船乎嘗攷各國條約外國船隻如私自駛入國中不通商口岸卽將船貸一倂入官領事不准包庇日本之與西洋立約也許其在海口通商而不准駛入内地蓋内地各口係本國之利權例非他人所得侵佔也中國同治年間曾有亨利依文洋行之羅伶小輪船私往蘇州另有魯麟旗昌費禮查等洋行小輪船或搭客到蘇或裝銀至產棉花湖絲地方均爲江海關援約阻止照會各領事轉飭各洋商嗣後不得用小輪船私入内地載之檔案班班可考然則小輪之利久爲西人所垂涎特格於條約無可如何耳夫機一勳而不可復遇時一失而不可復得今蘇杭各處小輪早已通行朝發夕回商民均便苟不及時速議擴充恐西國富商大賈請於政府次第舉行則彼之利權益暢而我之商務愈衰迨至漏巵日多補牢無及始悔不及早整飭亦巳睌矣况小輪之利前人言之頗詳不能縷述據其大端則有四焉可以遏盜賊可以免風波可以旺厘金可以習駕馭蓋中國船之在内河也日不過行百里如遇逆風或大雷雨不及泊大鎭巿則鄕村冷僻之處亦不暇擇焉於是小或探囊胠篋損及資財大或明火持械傷及性命民人被害難以言喩若有小輪則人數旣多行駛又速匪徒自無從生心矣至若波濤之險如江西之鄱陽湖湖南之洞庭湖皆汪洋數百里爲蛟龍窟宅巨浪滔天驚濤拍岸往往行船者阻滯守風經旬累月或逢不測船貨俱傷以是舟子戒心行人裹足若有小輪則衛風破浪行駛自如人心自無所驚疑矣若夫厘金之旺則尤可操劵者焉蓋貨物之不能暢銷皆因往來不便耳若有小輪拖帶則轉運旣靈水脚又省出口之貨從速入口之貨必多且從前零星分運偷漏繞越之弊在所難免雖厘卡繁密亦或防不勝防惟小輪則祗於上載時騐貨給票卸載時收票復騐免丁役之苛索省分局之開支自能涓滴歸公而暢旺不待言矣至其最有關係者則莫如練習駕駛夫事不經親歴則不明查泰西水師章程凡習駕駛者必先由學堂肄業數年於天文羅經測量算法粗具根柢然後派入商船按時考試以憑升調今中國天津之水師學堂福建之船政局皆有學生肄業可擇學業較精者先使之駕駛内河小輪無誤則俾之由江而海以習風濤而增識見爲他日水師之基行之十年自必人才日蚘駕駛之事可不必借材異域蓋今日之急務誠莫有過於此者矣比來中國自强之謀日見精進前者上諭有飭令江浙等省購置小火輪於内河運貨以收利權仰見廟算周詳洞悉癥結各省大吏亦能上體宸謨實力舉行然事旣有得而無害行尤宜速而勿遲所望竭力振興以冀振商務而濬利源是亦富强之一端也有國者盍加意圖之 
[德俄交誼]  
　　某日本報云邇來德國屢欲與俄人厚其交誼從來所有釁隙自新俄帝御極後皆巳付之東流且德皇及皇后親赴聖彼得羅與俄帝修聘問之禮是以人民愈覺相愛相親云 
[臺灣近况]  
　　某日本報云臺灣内山金包里一帶民心尙未平穩日員所遣討伐隊日夜戒備以免暴徒竊發○嘉義東南約四里有地名温水溪者土人紛紛起事日官遣步兵二中隊恊力討之土民逃入山中日兵罙入其間小有戰門擊斃土民若干日兵死一人 
[日本慘狀]  
　　某日本報云山形縣屬諸郡連日風雨爲暴諸川漲溢而以飽海最上兩郡爲特甚全地皆在水中邇來日霪雨兼旬幾疑天漏飽海郡各村田畝忽又螟螣爲災蔓延全郡寖馴侵入最上郡盡力袪除而繁殖益盛鄕農束手無策米價因之騰貴每米四斗貴至銀五兩 
[日員自戕]  
　　日本訪事友人來函云日本外務省叅事官秋山氏本月由布哇附某輪船於九月二十回東京後卽請假回芝區私宅塹息塵勞家有一母一妻並無子女惟有學生一人常在家中習業九月二十二日秋山晨起忽稱身體不快將西服脫去仍穿日本常服囑學生將被襥鋪在靜室之内閉門偃臥約一炊時許母妻忽聞室中呻吟聲卽排闥入視見秋山鮮血淋漓昏倒在地佩刀遺棄一傍查係自行尋死尙未氣絶母妻泣叩何故秋山云殊無别事但我决不欲生不必延醫調理母妻卽令人奔告捕房延醫看視騐得佩刀長二尺餘左脇一傷長二寸餘深三分餘右脇一傷長一寸深二分臍下一傷長五分深二分餘咽喉一傷大二分深一分騐係右手持刀先向左脇猛刺後回刀向右脇再刺又向臍下喉問連刺但刺至右脇時兩脅傷口血溢疼痛手軟無力故臍喉兩傷不甚重也惟現雖昏聵而均非致命傷尙可醫治今經數日未卜能回生有術否按秋山氏前曾充某國叅贊所謂熟悉洋務之員此次前赴布哇係爲爭辯禁止日人登岸一事今回國僅數日忽自行尋死其中必有甚可憤恨進退兩難之事故爾輕生但事關國政非外人所得而知巳 
[西人遇刼]  
　　天津訪事人云由張家口至喜峯口路窄山多向多虎患且時有賊匪剪經刼奪行人本年曾搶俄商薩寳實信包並路刼少婦强姦致死等案刻尙未破日前有法國已革捕頭孫喜賦閒無事於外國藥房内購取斃虎藥出口售賣以覓蠅頭行至是處四十里大窪多稼陰森杳無人跡時秋陽酷烈孫手擎洋傘一稈踽踽獨往不料高粱叢裏突出一人搶奪包裹孫以洋傘擊賊之頭顱賊固銀樣蠟槍頭被擊之後卽暈絶於地歧途又出二人與孫爲難 
 
 

Page 2

 
 
孫恐不敵舉步狂奔二人在後正當追逐間不容髮之際忽聞前面槍聲迭作有捕役四五人至賊遂逃逸孫之性命遂獲保全乃縛倒地之賊歸宣化府訊辦 
[歐洲國債]  
　　香港循環日報云歐洲諸國號稱富强然其息借商欵則無國蔑有爰考其數譯登如左西班牙國於一千八百七十一年核欠二十六千一百四十七萬五千磅將其歲入錢糧抵償須九年半方可還清丹麥國於一千八百七十二年核欠一千二百七十四萬七千五百八十九磅歲額錢糧抵償須五年半會敦倍克國是年共欠一千四百九十六萬四千一百三十三磅須七年零三月稅賦方可抵還薩遜呢國是年共欠一千七百二十四萬七千一百六十九磅按八年半稅賦抵還希臘國是年共欠一千五百五十一萬二千磅按十二年零九個月稅賦抵還意大利國是年結欠三十六千零八十萬七千四百零七磅按六年國賦抵還英國於一千八百七十三年總結欠七十八千四百九十七萬二千一百零三磅就歲賦攤還須十年零二個月奥國是年總欠三十四千六百九十二萬六千九百零六磅就歲賦抵還須六年比利時國計共欠三千六百九十八萬一千九百六十磅就國稅抵還須五年法國計欠七十四千八百七十九萬零八十二磅以國稅對抵須七年半方足滿額布魯斯國計欠六千七百三十五萬六千八百三十七磅須兩年零三個月稅餉可抵　荷國計欠七千八百四十一萬六千一百五十二磅須九年半稅餉方可抵額葡萄牙國計欠七千二百八十三萬三千磅將國稅攤還須十八年俄國計欠三十七千五百萬磅若以稅額全數對抵須五年半瑞典腦威國計欠八百五十四萬八千二百六十五磅以餉稅抵額須二年方可償清此歐洲諸國由一千八百七十一年至七十三年所欠國債之實在總數也至以後續借不在其内 
[京卿行期]  
　　漢口采訪友人云中國鐵路奉旨創行北洋如天津開平等處已有成效可觀惟由漢口達蘆溝雖設有分局委朱觀察綜理其事而遲遲至今尙無眉目近聞官塲中人傳述謂總辦鐵路大臣太常少卿盛杏蓀京卿宣懷籬菊黃時定當由滬蒞鄂舉辦一切工程爰誌之以告世之靜觀時務者 
[刺史回任]  
　　湖北采訪友人云委署荆門直隷州諸肖菊刺史可權經藩司王芍棠方伯札飭仍回江夏縣本任至正任江夏縣徐性臣大令嘉禾不知奉調何處也 
[鎭軍赴省]  
　　杭州采訪友人云八月二十一日浙江定海鎭總兵余鎭軍因公赴省舟泊江干上碼頭省中撫杭四營官弁及防軍統領一聞軍麾戾止卽率同士卒往迎鎭軍接見之外排隊入城前導有親兵四十名棨戟生輝旌旗耀采鎭軍端坐緑呢四轎戈什哈等簇擁其旁武弁數員乘馬隨後迤邐赴督憲行臺時適撫憲廖大中丞尙未出闈因遲至二十三日始往謁見中丞升砲啓門迎入花廳叙談良久鎭軍旋拜會司道及旗營武職二十四日復赴撫轅拜會面禀要公二十六日乃辭行回署各官恭送如儀 
[兩湖續考]  
　　湖北采訪友人云自兩湖書院重訂新章後肄業諸生多有托故辭退者因是懸額甚多日前雖已出示補考而選取太苛依然不滿其數兹者秋試甫罷人材雲集張香帥遂又示期八月二十八日續考其定章與前示相同彼有志振興者想皆躍躍欲試也 
[振興西學]  
　　湖北采訪友人云中日一役以大國而見侮於小邦我皇上引以爲憂爰諭飭各省創建學堂振興西學兹者湖南巡撫陳佑民中丞大加整頓出示招考學生其規例與金陵儲材學堂湖北武備學堂不相上下但取額祗一百二十名恐不免有滄海遺珠之憾也 
[丁酉秋季寗波辨志文會六齋課題]  
　　漢學觀利用賓于王說答拜有一拜再拜例琥璜爵解○宋學躬行說水幾于道論擬朱子四齋銘○史學兼掌故漢詔出使絶國與將相並重論海稅考軍機大臣應兼總理衙門銜名說○天文兼算學尙書畢命六月庚午胐爲月之初三日則胐字取月出之意然有朔後二日而月卽見者更有晦日之晨月見東方者朔日之夕月見西方者唐厤家遂有進朔之法以致日食在晦能究其故歟地球爲行星之一論益古演叚第一問至第四問均求方田内圓池徑各算式試依各條演其理數○輿地吳人爲善稻爲伊緩說地學分文質政三家論問天上一度當地二百里此言緯度耳若經度則惟正居赤道下者每度亦當二百里而漸近兩極則漸狹直至一點而止今欲自赤道至兩極逐叚經度皆知每度當地若干里宜以何術馭之○詞章儒爲雞廉賦以近文章砥厲廉隅爲韻擬梁元帝職貢圖序和歐陽永叔日本刀歌限九月廿五日繳卷逾期不收 
[擒獲鹽匪]  
　　金陵有著名鹽匪渾名石小個子聚衆結會兇悍異常各上憲早耳其名久思拿獲奈蹤跡詭秘偵察靡由前日爲保甲局憲馬袁兩觀察訪悉密派營兵捕役赴城外某處兠拿該匪如疾雷之不及掩耳孤掌難鳴遂俯首就縛旋由局憲飭營勇多名押送縣署監禁並赴督轅禀知峴帥想一經定讞定當處以嚴刑也 
[錢莊被刼]  
　　客有來自皖南宣城者爲言郡城中以上司街爲最熱閙有萬源錢莊者尤爲各店鋪之冠八月二十五日黃昏時忽來暴客數人闖至該莊驀出刀械將店中嚇禁一隅並有把風者爲之瞭望被刦洋銀約三千元之譜一哄而散莊主急赴營縣等署密報文武各官立卽帶勇分頭追捕當夜由練軍前哨葉姓哨官追至距城三十里之孫家埠附近道旁樹林中捉獲一匪搜出贓洋八十元皆有該莊圖記夤夜解回宣城交縣主訊鞫盜猶飾詞抵賴並聞當搶刦時蜂擁入門共有四十餘人之多云 
[嚴禁娼賭]  
　　京師嚴禁娼賭地方官雖三令五申而若輩不經大創終難悛攺八月初禁城東華門外有賭局一處經左翼官弁拿獲聚賭人犯至五十二名之多十五日南營叅將金叅戎復親率兵丁在宣武門外爛麫胡同抄獲賭犯四十二人均交步軍統領衙門嚴究一時賭風爲之稍戢中秋節前正陽門外三皮胡同一妓館亦被本城司坊親往封錮諸妓均以黑索縶之而去復派役用竹板釘封其門現中北兩城司坊均奉憲諭不時往花柳叢中查看於是鶯鶯燕燕相率避匿倘舊時崔護重來定有人面桃花之感矣 
[整頓義學]  
　　金陵省垣普育等堂義學功課廢弛幾如餼羊之告朔雖有聰頴子弟亦難造就有成業師虚擁皋比素餐尸位誤人不淺良用慨然自今歲劉嘉澍太守履任以後力加整頓凡教習之惰弛者盡行辭去另延勤於訓迪者數人分主各學講席不時又密爲之訪察以悉功程之若何並親撰一聨懸之講堂云此中正不乏英才勉爾生徒幸珍愛居諸毋荒藝業所望在多方訓迪朂哉函丈問誰無子弟要讀詩書嗟乎師道凌夷村學究旣不知訓迪之術如義學者又但資陋儒之餬口毫無實在於其中於是傾軋者有之爭奪者有之卑鄙齷齪亦旣不可復問得太守此番勸諭想該堂師生見之當可觸目驚心不至如前此之泄泄沓沓矣 
[機礱定局]  
　　蕪湖訪事人云前者有人就金馬門創立機器礱磨坊號曰謙新公司落成之後由英商卞敦出名禀請蕪湖英領事照會關道憲聲請照約保護道憲以先事未經知照直待廠成機就突如其來殊有碍難允准之勢且西人通商向在畫定租界内坐落江干今忽設立於相距七八里附郭之區地方官旣慮鞭長莫及而本埠華民礱坊又以機廠一經開礱工本俱較華民爲廉奪其生計難免滋生事端因請阻止其業領事不允遂卽申詳南洋大臣並查得公司資本實係華人吳章等紳宦所糾合不過請英商出名商諸領事則堅稱係英商所創吳章等人雖有股分皆係資購股票並無干涉因之此舉現已成爲無可如何之局矣又聞道路傳言謂公司當於日内卽行開礱出貨惟遵照華民公平貿易不與彼租界西商同日而語云 
 
 

Page 3

 
 
[勘詳豐歉]  
　　蕪湖訪事人云今夏潮水異常浩大交秋而後更復繼漲增高雪浪銀濤勢欲破堤而過下游西梁山之姚塘壩當塗縣之阜民圩等咸於秋初橫穿直决奇險環生蕪邑圩堤之濵臨外江者上下數十里尤爲岌岌可危幸吳邑尊慨捐廉俸市蘆柴蒲包二物發給各圩董蒲包以之盛土鋪蓋堤面蘆柴則分束小把用繩繫漂堤邊使風衝浪激無可囓蝕堤身因之危堤一線居然固若金湯刻下圩内低窪之田雖其魚興歎顆粒無收而高阜則玉粒金穰均已一律成熟不可謂非賢長官保障之功也傳聞當蕪各縣宰業將闔境災歉豐稔情形繪圖貼說詳諸省憲應征應免亦經委員次第考覈不日卽可奉到上憲恩批檡熟開征矣 
[供給周密]  
　　金陵省垣秋潮汎濫秦淮之水一時無從宣洩繼長增高波及岸上以致貢院内東西龍腮號舍俱成澤國後經總辦供給劉嘉澍太守多方籌畫特購磚板十萬有奇挨號平鋪以便往來居處且今歲錄額太寛號舍不敷甚衆復赶搭蓆號添製桌凳俾多士盡遂觀光之願而文廟及中東栅欄俱有積水凡行經此處者不免有褰裳之患太守憫之復倩護軍統領楊軍門督兵桃土塡平俾應試者皆得于于而至無慮沾濡以故大江南北應試諸生莫不有口皆碑頌聲載道謂太守體恤士子無微不至焉 
[津郡官塲紀事]  
　　新授直隷按察司袁慰庭廉訪陛見回津已列前報督憲王夔帥以廉訪督練新建陸軍任重事繁不能遽易生手奏請緩期履任而臬司爲刑名總匯篆務不得虚懸卽以卸任長蘆鹽運使司方勉甫都轉升署斯缺都轉禀辭後隨於上月二十四日在津首途晉省履任○督辦津蘆鐵路胡雲楣大京兆奉命兼督津榆鐵路事宜爰以兩路聨爲一氣均歸官辦聞京兆奏請將於月底到津前赴榆關查勘一切鐵路司員以及津郡官塲得信後均已整備供張恭迎憲節矣 
[浙省官塲紀事]  
　　杭州采訪友人云艮山門絲捐總辦現由牙厘局委候補府胡太守蔭森接辦○臬司丁潛生廉訪前因政體違和請假調養刻已喜占勿藥定於八月二十六日赴撫轅銷假○省中制錢缺乏全賴銀圓以通貿易刻下鑄銀局暫停工作而官錢局待換制錢尤亟是以鑄錢局日夜加工鼓鑄誠恐銅鉛不敷周轉因委某員赴申定購前月又派候補縣丞費二尹家振前往運解二尹奉札後卽於八月二十六日起程 
[白下官塲紀事]  
　　鹽運使江都轉於上月二十八日晉省旋赴督轅謁見劉峴帥茗話片刻興辭而出○崑山縣諸大令安東縣李大令均於前日銷文闈彌封差幷禀辭回任○候補縣兪明謙大令現辦高郵厘捐差務前日專丁禀謝江南籌餉案内蒙保補缺後以直隷州用幷叩謝行知 
[中丞啓節]  
　　新簡江蘇巡撫奎樂峰中丞於前日午後乘輿至滬南沿浦難自集水馬頭起履勘新築馬路並至籌餉貨捐局水利局曁松江府恩太守舟次投刺然後往文武各衙門辭行一面飭就美租界北蘇州路源裕馬頭雇備官舫十餘號小輪船五艘前晚鐘鳴九下命駕登舟駛至新閘大王廟小泊昨晨六下鐘時傳諭起椗赴蘇滬上文武印委各員咸往江干恭送滬軍營及蘇松太道親兵均排隊跪送一時槍聲連珠不絶云 
[使星將蒞]  
　　滬上官塲探悉奉旨特使英國致賀之張樵野星使公畢回華往粤東省墓刻將來滬以便入京覆命屈計初六日可戾止是以上海縣黃大令飭辦差丁役將美租界西華德路同文書局掃除清潔以駐星軺 
[青令來申]  
　　前日青浦縣主汪南陔大令瑞增乘舟來滬迎謁新任江蘇巡撫奎樂峯中丞兼赴道轅弔奠劉康侯觀察昨日午後二點鐘時復乘轎至上海縣署黃愛棠大令延入客廳煮茗清談良久始别 
[航船撞覆]  
　　張德福以駕楊水橋航船爲業往來滬瀆亦旣有年向泊於南巿萬裕碼頭昨午十二點逾一刻鐘張船正揚帆而來不隄防有一某貨船迎頭駛至時適潮水大漲湍急流奔舟人支撑不住以後兩船碰撞張船登時傾覆内有搭客二十餘人均經落水鄰船瞥見之下急卽援救得生者十餘人其餘均隨伍大夫葬身水府矣惟船夥等則皆得登彼岸未被溺斃云 
[身赴清流]  
　　前日午後本邑楊樹浦老公茂紡紗廠之後浦江中浮起無名男屍一具某號巡街華捕聞而往視見其人年約二十餘身上只穿藍布短衫一件遂卽回告捕房捕頭傳十二圖地保唐辛橋至令報請引翔港厚仁善堂備棺收殮 
[撈獲屍身]  
　　昨日午後南巿老白渡救生局中在浦江中撈獲溺斃男屍二具女屍一具當卽帶往碼頭由堂中派司事前往察看是否卽係張姓航船中之搭客則未知其詳也 
[失去掌珠]  
　　本邑美租界梅家巷迤東兪姓薙髮匠生有女郎字曰小妹年方一十有七小家碧玉未嫁情人月夕花晨不免時縈綺思其父責令日赴楊樹浦華盛紡紗廠工作非所願也前日薄暮尙未回家遲至翌晨杳無消息意者其效紅拂之奔藥師耶抑悞入匪人羅網耶兪萬分情急投請捕房緝查黎副捕頭頷之 
[伊戚自貽]  
　　有蘇其姓遇生其名者隷籍江陰其父係知縣班分省福建聽鼓應官蘇隨宦於外亦旣有年去年九月因事回籍便道來申問柳尋花千金一擲於是蘇大少之名藉藉於娼院中龜鴇之逢　娘姨之留挽以及先生小姐之獻媚取憐惟恐不得蘇之歡心蘇亦顧盼自豪大有劉阿斗此間樂不思蜀之意就中與棋盤街么二妓院殷三寳尤爲契合盟深嚙臂私訂白頭欲使火坑中現出青蓮俾天下有情人成了眷屬惟恐七十鳥高其身價未易爲金屋之藏嬌殷妓遂私將金銀首飾付蘇携出摒擋一切以作贖身之資不料次日卽爲惡鴇所知向妓盤詰妓旣無詞可對而又恐鞭鸞笞鳳慘遭荼毒之刑輾轉愁思遂吞芙蓉膏香消玉殞鴇以事由蘇起繕詞具控於英界公堂經讞員准詞飭包探將蘇拘獲轉解上海縣署請琴堂一斷是非黃大令提案審訊後著令收所日前忽有某太史者原爲具保回籍並請將是案銷除大令察核此案以訊供時鴇婦從未到堂且殷妓之死亦由自取爰准所請於前日之晚升堂覆訊蘇供殷妓意欲從良自出金飾囑爲代換洋銀爲渠贖身之費詎被鴇婦查知逼勒自盡職員尙有物件存在妓院中情愿免追惟求開釋至妓之金飾當時卽被龜鴇取去矣大令申斥再三令具結交保回籍毋許逗遛致干未便蘇叩謝而退 
[具限遷移]  
　　本邑浦東楊家渡張家浜一帶鄕民所占灘地向未升科照章應一律充公而鄕民頗不願意前經糾衆投升科局滋擾幸經上海縣黃愛棠大令婉言開導始各散歸旣經升科局許朗軒太守訪悉其中以楊永朝爲首爰飭地保交出發縣訊懲前晚大令升座三堂提楊嚴訊楊供稱小的世居治下楊家渡前曾價買潘咸全之無糧地起造新屋四間甫歴三年不甘遷讓今者旣奉大老爺勸諭小的祗得勉强遵從容出外後卽日遷讓可也惟各鄕民之滋擾升科局並非小的所唆使且小的曾向之開導令伊等遵從憲諭如果恃蠻不服終致受虧其奈各鄕民之堅執已見何大令飭具限結准九月初五日先行搬讓使各家依樣而行不得遲延致干咎戾 
[諭令讓屋]  
　　南巿董家渡梅家弄口有黃益豐烟館其屋係某姓之產近已價賣與人令益豐主人將店遷出店主欲索遷費不肯允從遷延多日遂致齟齬屋主無可如何控諸廿三七鋪巡防局局員姚殿卿二尹准詞飭地甲傳店主黃某至案婉言開導謂屋主不得已將屋出售與人因爾盤踞其中取價無着受累多時爾亦何忍着迅卽遷往他處營生以免延擱黃唯唯而退 
 
 

Page 4

 
 
[不准交保]  
　　已閉徵康錢莊執事陸漢章昨日投法界捕房遞禀聲稱奉諭理帪現已結清共該各户銀一千六百餘兩小的名下祗欠六百餘兩其餘均歸莊主所欠請將莊主蔡徵麟交保出外清理大令閱禀之下謂此係爾一面之詞何能憑信須邀同原告具禀方准交保 
[流氓宜辦]  
　　本邑南巿一帶爲流氓之淵藪拆梢訛詐持刃行兇等事幾於無日蔑有本報亦已出不勝出矣雖經賢有司嚴拿懲治而若輩終怙惡不悛依舊滋擾巿廛無惡不作前日有無賴徐阿九楊阿三等偕至王家嘴角趙同春所開之薙髪店内向其夥張德泉曰爾我已闊别多時尙憶前年某日曾假去洋蚨兩翼至今未經璧返乎張瞠目直視以皆莫得其主名遂謂之曰僕與君等素未謀面鳥有欠借之錯得毋錯認否徐等咸怒大肆咆哮謂余輩並非有眼無珠者爾何賴爲遂不由分說將張軋往茶肆中互相口角定欲索洋十元備酒二席了事否則當取利刃請爾一試張見勢兇橫不覺驚駭當卽回店訴知店主赴十六鋪巡防中局請爲究辦當經局員鍾偉臣二尹准詞立飭勇甲馳往將一干人拘至局中押候提訊想二尹嫉惡如仇三尺法必不爲若輩寛也 
[竊案未了]  
　　昨報裙釵作賊一則昨日又經包探顧阿六查悉該女賊周王氏於初二日在新馬路麻皮大阿姐所開之小雜貨店内偷去英洋一百元業已查明往吊贓洋想須再行解案訊究也 
[英廨停訊]  
　　昨日禮拜三英讞員翁笠漁明府另有要公飭丁持名片至英領事署及各捕房知照停訊一天 
[爲善必昌]  
　　啓者敝堂承辦善舉漸推漸廣事無微而不至惜恒產之毫無心有感而斯通幸來源之不竭兹蒙各寳號諸善士頒來善款謹登於左張隱名洋六元還愿氏洋五元餘大莊折月餅洋四元甬江蕃春行又洋四元可熾又洋二元兪順利洋三元公德順三兩七錢陳山源孟憲焜雷利二公無名氏四户各洋二元嚴公館百華山樵北平居士福成號不書名何梅生態鶴亭坦白齋主人根記煥記公記又公記十二户各洋一元撫躬自愧人洋八角同昌洋四角無名氏洋一角眚災生錢三百六十以上各户或减口腹之餘資或求平安之隱愿要皆作善降祥有求必應當爲諸君操左劵焉[  滬北廣益善堂嚴信厚葉成忠施則敬唐榮俊啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[匹夫之諒]  
　　前晚本邑楊樹浦華盛紡紗廠對面張姓厠中有一無名男子自縊而亡昨晨行人某甲見之報諸是處巡防　　　李　初二尹飭地保唐良卿往查有無傷痕旋經禀覆小的查得死者係湖北漢陽府屬某邑人年約四十左右附舟來滬無枝可棲　日艱　　之　盡遍體並無傷痕已向同仁善堂領棺殯殮派張姓出工費洋銀五圓二尹曰諾 
[乞恩不准]  
　　江北某邑產楊桂仔高包仔兩人日前在南巿雇舟裝運貨物與舟子口角索詐洋蚨當被工程局委員朱森　明府　　拘送上海縣署經黃愛棠大令提訊之下判將楊笞責二百板與高同荷雙聨枷發大碼頭示衆已紀前報兹昨日楊妻某氏　人　　　　在人碼頭俟松江府恩詩農太守起岸時跪地乞恩請卽將夫開釋太守閱禀之下謂爾夫旣經犯案枷示應俟期滿發落不得另生　　將　　　不准所請 
[英廨晚堂瑣案]  
　　蘇婦陶朱氏同女張陶氏卽妓女吳梅卿扭控龜奴朱阿根勒令潛逃爲娼等情案經翁明府前晚升　　訊日氏　蘇州人年五十五歲女兒於一五歲時嫁同鄕人張阿三爲室成婚兩載婿卽去世因家貧不能度日隨同鄰人來滬帮傭至後不知如何賣娼　接女兒來信知悉阿根欲將女兒帶往天津小婦人因此情急由籍來滬阻止因此爭吵扭案叩求訊究陶氏供年廿二歲十七歲夫死無依　　鄰婦某嫗來滬先在妓院帮傭去年被阿根唆使賣介現在普慶里老成妹妓院爲夥阿根因有帶擋遂被管束節前逼勒小婦人　往天津小婦人不願潛逃故而致信母親囑其來滬今欲隨母回籍恐被阿根硬逼情事叩求恩斷阿根供蘇州人在該妓處爲燒湯　有　　　洋　該　　債累累故囑往天津並非逼勒叩求明察翁明府訊得該龜奴膽敢逼勒潛逃實屬可惡喝令重笞五百板押候核奪妓女吳梅　　　　氏　領回籍不准逗留再行賣娼情事一倂飭退○捕送口角爭吵之婦人丁王氏郭華氏二人至廨翁明府提案研訊王氏供住德鄰里　　　租興　氏居住該氏始言住家不料搬停後隨帶雉妓二口至晚拉客進門終夜吵閙不堪因此小婦人不願轉租囑其搬去奈盤踞不肯前　　人勸氏貼遷費洋六元渠仍然不允故而爭吵由捕送案叩求察所華氏供小婦人並無雉妓賣娼情事祗緣該氏雇添夥妓房屋嫌少故囑小婦人搬　是以不允求察明府得供判令五氏給華氏搬費洋六元著其搬遷不准再行爭吵一倂斥釋○前有錢徐氏偕同小姑沈錢氏擡控　　大　　伊女錢大寳兩姊妹捲物潛逃等情一案曾記前報兹據原差禀復押同大寳偕湯母王氏至法界將二寳拘獲等情翁明府於前晚枷　　訊錢徐氏等供訴前情湯王氏供兒子被押小婦人偕同大寳將二寳尋獲到案叩求訊究大寳供前日清晨在法界菜巿衎途遇二寳今同投案二寳供春間與母口角故而同姊來滬帮傭在法界某宅帮傭與湯並無姦情亦未捲物今願隨母回籍求察阿大供與前堂同翁明府得供　錢徐氏將女領回自行管束所呈失單給還著回家自行查緝如果湯阿大拐藏再行投禀提究一倂從寛開釋 
[英廨紀事]  
　　有婦人王月仙者雖未隷名娼籍然與作賣笑生涯者無異每日於夕陽西墜在賽馬塲一帶游行塗脂抺粉勾引迹人前晚十二點鐘忽闖入黃家厙左近某西人住宅某西人見之大爲驚駭因卽據情告知捕房函致英公廨飭差協同包探施奎江昔詐日將王月仙拘獲明府著暫交官媒管押候訊○林映軒不知何許人日前藉端騙借李某洋若干元後卽避匿不面李因投英公堂控告明府准詞於前日　差將林提獲押候訊判 
[英捕房紀事]  
　　伶人天娥量卽張玉金在天福戲園演唱傾勳一時嗣以該戲園包洋不能如期清付張卽於日前留字辭　不再　　而前晚忽有津人陳四卽陳廣泰者强張登檯張因投英捕房據情控告捕頭立飭包探黃四福孔阿才往查屬實且知陳係津帮中之强有力　因卽帶回捕房捕頭飭一倂轉送英公堂値日差詢明情節禀知翁明府著暫行交保候訊○日前有居老閘老街之某姓家　値娶親吉期　　結彩賀客盈門迨事畢檢點各物則門前所懸之彩綢四疋已爲宵小所竊又向爲某繅絲廠買辦之顧姓家亦於前日被賊從後屋用竹竿猱升而入竊去金珠什物爲數不資均投捕房報失不知能否弋獲耳 
[法界捕房發落]  
　　昨禮拜三法界讞員鄭大令蒞捕房會同鈕副捕頭發落各案命提冒充探夥藉端訛詐之王　　　　原　　　二百板具改過切結釋放○又提竊自鳴鐘之王阿金著照原斷笞責二百板失主投案請領原贓大令飭具領狀准予領回王當堂閧釋○王　　手持鋪蓋等物行經法界爲包探拘獲解經鄭大令訊供押候飭傳先主到案再核昨日有張根生偕王之兄名元愷持春回烟館保　投案聲稱王素來規矩向在虹橋南首教讀所携鋪蓋實係自已之物並非竊來求准交保大令斥退著明日投公堂候示○積竊宋玉卿前　大令訊供判枷一個月責放兹已滿期命帶案陳枷照原斷笞責二百板從寛斥釋不准逗留○流氓朱杏生卽小猪獹江阿元卽小油炸膾於七月初三日　毆傷探夥解經大令訊供各枷號二月昨已期滿命帶案開枷照原斷各責三百板還押過堂送攺過所監禁○陳玉泉持生泰神烟館保單奉保烟鴇王巧仙出外治病大令准之○名利棧主孫明山前控潘海方積欠棧租洋九十餘元經大令訊供押繳在案昨日蘇培元持呀興嫁粧　　單求保出外清理大令亦准之限兩禮拜内理楚禀復銷案 
[美界捕房紀事]  
　　前晚偷兒沈阿二闖入梅家巷鴻興木行竊取木板若干方途經包探金阿三緝獲拘入楊樹浦捕房捕頭令押候解　　界公堂禀請翁大令訊究○前日午後江北某邑小工丁阿二在虹口華順碼頭工作乘間竊取鐵板數方中途經包探張阿五緝　　入捕　捕頭令押候解送英界公堂禀經翁大令訊辦○偷兒陳雲莊前曾犯案經屠興之别駕懲治後遞解回籍兹又潛來滬上依然見　心喜前　　入閔行路第二號洋房某西人家圖竊被細崽某甲拘獲交二百二十二號華捕送入捕房捕頭令押候解送英界公堂禀請翁大令訊究昨日清晨蓬路賽蓬來番菜館細崽楊某等數人向館主索工値館主不允以致互毆繼復扭入捕房呶呶瀆訴捕頭詢悉　　不予准理 
[金陵官報]  
　　八月二十七日候補道朱成渡辭赴蘇副將李祥椿知縣吳兆林均到見由蘇州太湖公幹回太倉州直隸州蔣體梅見辭　　　　　　　　　赴上海　經歴朱蘭到由揚來○二十八日監臨江蘇巡撫趙辭行兩淮運司江到見委辦揚州保甲局兼辦江防營務處候補道朱見辭准補淮右營遊擊劉永興　叩謝　補淮揚　　　營汛千總聞金濤見叩謝候補道承厚回籍管帶南字左旗張學璟均辭委代水師右營遊擊趙雲龍禀知到差高郵釐捐知縣兪明謙專丁禀謝江南籌餉　人　保　　　以　隸州用並叩謝行知准補安東轅李知縣陳仕揚均銷文闈彌封差又蕭仁暉禀知理問王肇鴻丁父憂指分兩淮鹽巡檢許廷棟到投文驗看　　 
[蘇省官報]  
　　八月二十六日山東委解洋欵並接運機器委員直隸州用候補知州承泗正白旗人由山東來卽辭赴滬典史范鴻錫禀謝奉委閶　　外三　　防　　差撫轅武巡捕劉長勝禀知頭接新任撫憲○二十七日藩轅牌示正任太倉州學正黃元芝現據禀報加籍修墓事畢候飭回任前來自應飭令　任供　以　　　又　　　　導强汝諤在任病故遺缺查有婁縣人試用訓導龔源達堪以委署辦理蘇防水陸營務處統領太湖水師全軍候補道杜兪由上海回同知羅承恩由隨行厘　　　玉　　　　回省禀到主簿吳樹楷禀知赴鎭江見道憲又吳繼孝禀銷監放長元吳三邑孤貧口粮差浙江候補縣丞戴天培交缷管帶撫標親兵中營事管帶蘇防左　　用遊　杜　　由黃渡來花翎遊擊陳道合禀知接帮帶蘇防後營事補用都司李輔勳禀知接管帶撫標親兵中營事又夏大明禀知接帮帶撫標親兵中營事三品衛世　　都尉　江蘇　　　府馬玉田于二十五日戌時病故○二十八日知縣謝蘭軒禀知由吳江提河工錢文回又吳俊卿禀銷查勘崑山縣荒熟田畝回卽辭赴滬迎接新撫春縣丞張廷　嘉　分常節遣回省又陳守杭州史目姚揚瑛巡檢嚴永清均禀銷文闈執事差又孔憲猷禀知奉首府委赴崑山監放孤貧品糧差卽辭請補崇明縣貊貔司巡檢　程先由寗　　　　山　典史韓鼎禀謝奉飭准補○二十九日撫標中鎭叅府常由京引見回今日午時在八旗會館接印正任南匯縣汪以誠由寗回禀銷文闈受卷差通判奇　禀銷　遵　　　　檢張　溱禀知奉府委赴常昭公幹卽辭典史王棟禀知奉府委赴江震公幹卽辭臬憲九月初三日輪應考試紫陽書院月課巳委候補知府王毓苹　帶○九月初一日巡　王　邦由寗來典史劉文浩禀銷盤門旱關差又范鴻鍚禀知到城外三段夏防巡查差 
 
 

Page 10

 
 
[皖省官報]  
　　八月二十七日指分安徽新海防試用典史張浩然到湖南人迥避湖北試用州吏目朱汶瀚辭本任毫州宗能徽到奉委解京餉回本任勉州隨過利　　器知奉委解京餉卽用縣顧仲安謝銷去察看字樣請補泗州丁文炳鳳陽候補府邊保桱頴州同知吳乃斌泗州均知奉委赴查勘水災周傷到赴摘城查秋成回　　　　　知縣李第青面試許金綬知奉委赴和州催提錢粮直隸州判錢宫榜知接藩轅文案核對差府經傅滉知銷辦縣丞陳瀾典史蔣紹誠均到赴金　文闈差　　　　　　　由　　　差遣回○二十八日缷署望江縣黃鵬文到交代清楚回新授安慶衛守備趙匡到直隸人指分安徽新海防試用典史張浩然到湖南人邁錢元補用巡檢邵承禮到將江人　　湖北試用州吏目朱文瀚辭周儁知奉委解西餉知縣包惠疇知奉委解督憲養亷並水師月餉赴金陵○二十九日新授安慶衛守備趙　　任事缷署安慶衛守備　　泉知　事請補泗州丁文炳赴鳳陽候補知府邊保桱赴頴州同知吳乃斌赴泗州均辭赴各屬查勘水災情形知縣包惠疇知奉委添解屯折各欵銀赴金　　九月初一日　補知縣周麟述面試通判郭文森知奉臬委辦自新所府經洪誥知奉臬台委調查北門城劉士林知奉臬委查西門外街道　　 
[江西官報]  
　　七月十九日謝文彬禀謝順直捐獎案保奏補缺後直隸州用行知楊廷燮沈秉權濮賢懋邢慕祖李自怡朱建勳俱是日開辦　　　准开　　　　　林志清進補龍南典史裘廷襄均赴新任○二十日陳克愼代南昌下鄕公幹王祖彝禀謝酌委優缺一次行知 
[邗江官報]  
　　八月二十二日張鹺尹應瑞調委瓜洲三叚保甲陳鹺尹冠委蓮北鹽龔鹺尹毓垣由草埝差次來○二十三日任分轉文瀾委赴海屬查　帑　徐州　賤廰楊叅軍元勳過揚赴任北掣繆司馬公幹到揚○二十四日縣丞麥少尹受榮委儀棧聽差饒鹺尹祖護回丁埝卡○二十五日丁觀察葆元抵揚公幹任分轉文　　　　　　災鄭分轉德璇回力乏橋差次甘分轉樹勳辭回淮北易鹺尹巍喬委西壩卡○二十六日正任高郵州錢刺史到揚○二十七日飭分轉開文辭回高深旬差分發巡楨王鹺　承祖順天人禀到 
[申報館恊振所經收順直山東川東鄂省賑捐八月廿一日至八月二十九日止第廿九次清單]  
　　八月廿一日無名氏求三兒關煞開通洋一元杭州金盛來朱姜氏　夫病速愈並求自巳臨產平安洋二元○廿二日寄庽東洋王愓齋求疾速愈心愿洋二元○廿三日惜花生洋四元無爲州全泰盛來濡北遯叟求小孫四季平安本　三十元　見洋三十一元八角埭溪全盛來繆山氏節省日用紋銀十二兩七錢六分申四錢八分合元十三兩五錢一分兌見洋十七元六角四分○廿七日寗波正大馬來　　　保佑　救阨運病愈身安洋十元○廿八日無名氏洋十元朱禮書求清吉平安疾病痊愈洋一元劉振鐸爲長子家緯患疾求神保佑速愈洋三元周懋德周懋功周懋照爲家摩六十六慶筵資移助洋十元○廿九日東瀛氏乞喘疾安愈洋八元隱名氏病愈還愿洋六元松華館主祈閣家痊愈洋十元以上總共收洋一百二十四元四角四分 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緖二十三年八月二十一日京報全錄]  
　　宫門抄○諭旨四道錄前○缺單○東撫李奏爲揀員請補沿河直隷州知州摺○又奏爲河工緊要辦理需人調員督辦片○皖撫鄧　　爲預估額兵餉米摺○東撫李奏報入闈監臨片○皖撫鄧奏爲已故知州承領抄存欵項勒令伊子一律交清片○八月二十一日工部鴻臚寺廂白旗値日無引見○補用道府張道生等謝恩○潤貝勒請假十日○召見軍機○　皇上明日辦事後由頤和園還宫○八月分缺單同知福建漳州彭廷樞故知縣福建安溪吳葆眞丁縣丞江西新昌程雲驤捐離任吏目安徽壽州孫貽謀近巡檢福建閩縣歐陽星樓革湖南桂陽聶炳蔚丁○○降二級留任又降二級留任山東巡撫臣李秉衡跪奏爲揀員請補沿河直隷州知州要缺以裨地� 
方恭摺仰祈聖鑒事竊照濟寗直隷州知州彭虞孫請歸道班開缺接准吏部彚單知照坐光緖二十三年六月初九日行文按照限减半計算� 
扣至六月二十三作爲開缺日期所遣濟寗直隷州知州員缺係衝繁難沿河外調要缺例應什外揀員調補該州地當水陸交衝民回雜處匪徒� 
易於混跡舉凡修理河防催趲漕艘以及稽查彈壓在在均關緊要爲東省沿河第一繁劇之區且管轄三縣有表率屬員之責非精明强幹膽識兼優之員不足以資治理東省並無簡缺直隷州知州無可揀調臣督同藩臬兩司於候補直隷州知州人員内逐加遴選雖有記名分發直隷� 
州知州秉彝一員捐指山東補用第該員到省未久歴練未深此缺政務殷繁素稱難治未便稍涉遷就致滋貽悞自應在於各項候補直隷州知� 
州班内揀員請補兹查有保舉在任候補直隷州知州汶上縣知縣現署濟寗直隷州知州凌芬現年三十八歲廣西桂林府臨桂　人由　　　� 
式光緖八年壬午科鄉試舉人十二年丙戌科會試中式貢士由二甲進士攺翰林院庶古士十五年四月散館二等以知縣用　選邱縣知縣九月初三日到省十六年正月十七日到任十七年七月調充辛卯科鄉試同考　九月銷差回任十九年正月二十七日調署聊城縣知縣二十　年二月初九日調署歴城縣知縣九月調補汶上縣知縣經部覆准是年恭逢大計保薦　異因前在聊城縣任内運工出力保加同　銜二十二年四月初一日代理濟寗直隷州知州篆務八月初三日攺爲署理因保薦卓異給咨入都九月二十四日由吏部董領引見奉旨凌芬著� 
准其卓異加一級仍註册回任候升欽此在部領照於十月十八日回東十一月初二日仍回濟寗直隷州知州署任因光緖二十一二兩年黃河防汛搶險案内出力奏保部議淮以直隷州知州在任候補並俟得直隷州後加四品銜二十三年四月初三日具奏奉旨依議欽此該員沈毅� 
幹練爲守兼優現署斯缺措置裕如以之請補濟寗直隷州知州實堪勝任惟調缺請補與例稍有未符但人地實在相需例得專摺奏請據藩� 
臬兩司會詳前來合無仰懇天恩俯准以在任候補直隷州知州汶上縣知縣凌芬補授濟寗直隷州知州期於要缺有裨如蒙兪允該員係� 
卓異業已引見人員其保舉直隷州知州在任候補雖在卓異引見之後而直隷州知州亦係外縣知縣應升之階該員卓異引見未滿三年今補濟寗直隷州知州請免送部引見應照初升人員毋庸核計叅罰歴任交代均已清結並無積案及欠解錢糧承緝未獲盜案已起降革叅限亦無未完商課漕糧等項其餘一切因公處分例免核計所遺汶上縣知縣員缺係沿河外調要缺容另揀員調補謹會同河東河道總督臣任道鎔恭摺具奏伏乞皇上聖鑒訓示謹奏奉硃批吏部議奏欽此○○李秉衡片再臣前因河工緊要辦理需人請調直隷道員用候補知府大名府同知勞乃寛開缺來東先後奏奉諭旨允准欽遵並准直隷督臣王文韶來咨已飭該員迅卽來東在案嗣准吏部咨稱該員現官係同知應以同知前往山東辦理河務不准委署地方各缺等因查例載保舉補缺後以何項官階補用之員如遇丁憂開缺服滿起復應赴原省以陞階補用细繹例意以丁憂人員係以禮去官非於本缺有所規避是以起復後卽以陞階候補不令再補本缺義至明也該員勞乃寛本係道員用在任候補知府實任大名府同知兹由臣奏奉諭旨開缺來東辦理黃河要工並非該員因别項事　　請開缺核與以禮　官人員情事相同自應以陞階候補復查三游提調防汛各員均係以府廳州縣各班委充且所轄河防營武職亦多總兵副將叅遊等官爲督辦者非官職稍崇不足以相統率該員本任候補知府今開缺歸知府班與例並無不符合無仰懇天恩勅部將勞乃寛攺以道員用直隷候補知府來東差委以期督辦要工呼應得靈仍遵部議不准委署地方各缺以符定例謹　片具奏伏乞聖鑒訓示謹奏奉硃批吏部議奏欽此○○頭品頂戴安徽巡撫臣鄧華熙跪奏爲安徽省額兵光緖二十三年夏秋冬及二十四年春季所需餉米循例估計恭摺仰祈聖鑒事竊查兵餉例應於甲年將乙年夏秋冬及丙年春季應支數目預行估計恭疏題報安徽省緑營應支光緖二十三年春季餉米前經估計奏報嗣届查辦光緖二十三年夏秋冬及二十四年春季估餉之期因裁兵尙未定案詳咨展緩旋准户部查照光緖二十二年無閏兵餉奏撥銀一十八萬三千餘兩各在案兹據署布政使于蔭霖詳稱查安徽省原設撫標安慶等二十營所有各該存營官兵及分撥練兵自應循例估計除光緖二十三年春季應支餉銀米折業於上届預估不計外其光緖二十三年夏秋冬三季實估得應支俸餉等銀一十三萬四百六十九兩七錢三分三厘又本色米一萬八千六百八十七石六斗折色米二千六百四十一石八斗每石七錢五分該折銀一千九百八十一兩三錢五分加增折色米六千三百二十四石每石九錢五分該折銀六千七兩八錢豆二百二十石五斗每石七錢該折銀一百五十四兩三銀五分草一萬八千九百束每束七厘該折銀一百三十二兩三錢並預估光緖二十四年春季及閏三月分實估得應支俸餉等銀五萬七千一百三十四兩五錢一分一厘折色米六百九十三石六斗每石七錢五分該折銀五百二十兩二錢加增折色米六百九十三石六斗每石九錢五分該折銀六百五十八兩九錢三分本色米一萬九百三石二斗豆一百二十六石每石七錢該折銀八十八兩二錢草八千四百束每束七　該折銀五十八兩八錢補造估餉清册詳請具奏前來臣覆核無異除將清册咨部查核外理合恭摺具陳伏乞皇上聖鑒訓示遵行再此案例　　　因各營兵丁雖經擬復原額均於抽撥練軍立營分紥操防仍請攺題爲奏合倂陳明謹奏奉硃批該部知道欽此○○李秉衡片再各省鄕試例應巡撫入闈監臨本年山東省丁酉科鄕試應辦科塲事宜經臣先期循照舊草飭屬預備並將地方緊要事宜分别清釐遵例於八月初六日入闈監臨督同提調監試等官認眞彈壓稽查以昭嚴肅臣入闈後署中日行事件及解審命盜等案循例飭委藩司代辦所有臣入闈監臨日期除恭疏題報並咨部查照外理合附片奏聞伏乞聖鑒謹奏奉硃批知道了欽此○○鄧華熙片再准補廬州府知州文翰現准吏部咨令臣給咨赴部引見當經轉行遵照查該府文翰前在泗州直隸州任内有經發董事劉立宛承領抄存革員衛汝貴典鋪錢欵開設代當一事原董身故存欵虧短該故董之子並藉口于當時本未領足其中頗多糾葛鉅欵竟致虚懸經臣奏請將文翰摘去頂戴飭令親往理算　繳歸欵在案現據　府會同泗州禀覆查明此項錢文　初並無短領所少之數該故董之子認係其父生前所虧挪巳據檢呈房產契據及外欠帪目乞代召變追繳覆核足敷所虧之數會禀前來經臣批令限一月内變繳清解具報現尙未據禀覆能否催收足數是否藉此岩延均未可知該府文翰係原日經手發欵之員仍應責令遵限力催一律繳清方可清理完竣擬請暫緩咨送俟前項欠欵繳齊批解清楚再行給咨赴部帶領引見以符定制謹附片具陳伏乞聖鑒謹奏奉硃批吏部知道欽此 
 
 

Page 14

 
 
[光緖二十三年八月二十二日京報全錄]  
　　宫門抄○諭旨兩道錄前○江督劉奏報解旗營加餉片○又奏爲據實覆陳摺○皖撫鄧奏遴員升補直隷州摺○陜撫魏　奏爲武舉持符妄爲請旨革職歸案辦理片○將軍依奏爲恭修福陵隆恩殿要工完竣請欽派大臣騐收摺○皖撫鄧奏爲知縣不職以原品休致片○新撫饒奏爲遵辦新海防再减一成捐輸懇恩飭部核獎摺○八月二十二日内務府國　監　紅旗値日無引見○克王恩普各假滿請安○瀾公因伊子拴婚謝恩○文治等塲内專摺請安○壽昌謝授署缺恩○榮中堂續假五日○明安請假十日○召見軍機壽昌○皇上明日卯正至壽皇殿行禮○○劉坤一片再江蘇省籌解旗營加餉銀兩經前督臣等奏明自光緖十二年起每年解銀三十萬兩江寗蘇州兩屬各半分認按春夏秋三季批解業已解至光緖二十二年秋季分止在案所有光緖二十三年春季分江寍應解銀五萬兩在江安糧道月解金陵支應局充餉欵内琔銀四萬兩金陵厘捐局提銀一萬兩共銀五萬兩於光緖二十三年六月二十八日發交志誠信蔚盛長號商匯解限本年八月十八日到京交兌蘇州應解銀五萬兩由江蘇藩司分别籌湊足數飭委卽用知縣陶聨琇領解於五月二十五日起程均赴户部交納據江寗蘇州兩藩司先後詳請具奏前來臣覆覈無異除咨部查照外理合會同江蘇巡撫臣趙舒翹附片陳明伏乞聖鑒謹奏奉硃批户部知道欽此○○劉坤一片再臣坤一於光緖二十二年六月二十三日欽奉六月十五日上諭有人奏長江水師積弊日深急宜整頓以清盜源等因臣當經密札江蘇安徽江西三省臬司將近三年内長江水師所轄該省江面共有盜案幾起破獲幾案確切查明據實禀復嗣據先後覆稱江蘇境内有丹徒縣事主王發泰貨船於光緖二十一年五月二十七日夜在雷公套地方被劫又儀徵縣事主鄧宏興貨船於光緖二十年十月初一日在夾江被搶以上兩案均係長江水師所轄江面贓盜無獲安徽境内有過客徐鶴丹等貨船於光緖二十年十月二十六日夜在和州牛屯河被刦一案係長江水師所轄江面贓盜無獲江西境内長江水師所轄江面並無盜案等情前來臣以長江水師所轄江面三省之寛三年之久僅出盜案三起初疑該管官諱匿不報以致臬司無案可稽惟臣每月三八告期派員接收呈詞從未見有長江失事商民來轅具控如謂彌縫了結則事主失贓索賠該水師弁兵無此財力是原奏所謂水盜出没刦案無日無之似係傳聞之訛長江水師之巡緝認眞尙屬可信臣隨時訪察該長江水師鎭將莫不力圖振作操防罔懈約束維嚴並無供億酬應及貪婪遊惰惡習偶有弁兵離船登岸亦卽分别責懲不稍寛貸現在各船兵額裁减臣與提臣黃少春惟有督同各鎭將勤加訓練冀得以少勝多仰慰朝廷整飭戎行之至意謹附片具陳伏乞聖鑒再此案因詳加訪察奏覆稍稽合倂聲明謹奏奉硃批知道了欽此○○頭品頂戴安徽巡撫臣鄧華熙跪奏爲直隷州知州員缺緊要人地實在相需籲懇天恩仍以原請之員升補以重地方恭摺仰祈聖鑒事竊照六安州知州王懋勳撤回另補遺� 
缺前以卓異候升鳳陽縣知縣符兆鵬升補現准部咨以該員任内有承緝展叅案件例關降調所請應毋庸議應令另行遴員調補等因到臣卽經行司去後伏查定例保題升調官員其任内有承緝盜案已起降調叅限者槪不准其升調各缺如因缺係繁要人地實在相需爲地擇人著應令據實陳明吏部仍查明其餘並無不合例事故亦卽議准此外一切因公處分仍毋庸核計等語細核例意升調官員任内雖有承緝盜案已起降調叅限不准升調若缺係繁要人地實在相需爲地擇人仍准據實陳明其餘並無不合例事故亦得議准今六安直隷州知州係繁疲難題調� 
要缺地當孔道政務殷繁實爲皖北難治之區非得精明幹練之員不足以資治理遵於通省現任及候補各員内復加遴選非與例不符卽人地未宜惟有卓異候升鳳陽縣知縣符兆鵬才識練達治事精勤以之升補六安直隷州知州要缺人地實在相需雖任内有承緝事主魯宗堯等家被刼各案惟缺係繁要爲地擇人例得據實陳明且其餘並無不合例事故核與准補之例相符據署布政使子蔭霖按察使趙爾巽會詳請奏前來合無仰懇天恩俯念要缺需人仍准以該員符兆鵬升補六安直隷州知州實於要缺有裨如蒙兪允該員由卓異州縣升補直隷州知州雖業經引見然已滿三年容俟奉旨准升後再行送部引見應造履歴册前已送部此次請免重造謹會同兩江總督臣劉坤一恭摺具陳伏乞皇上聖鑒勅部議覆施行再所遺鳳陽縣知縣係衝繁疲題調要缺俟奉准部覆另行遴員請補合倂陳明謹奏奉硃批吏部議奏欽此○○魏光燾片再據大茘縣詳稱據民人包辛卯呈控武舉孫忠有孫忠信兄弟用石灰擦傷伊兄武生包大鵬兩眼並用刀砍傷其右臁肕等處到案正騐傷傳訊間又據民婦包王氏以孫忠信因爭路挾嫌用刀砍傷伊子生員包萬椿額顱等處呈請騐究前來隨卽騐叨各傷分别就醫一面差傳孫忠信到案訊據供詞游移勒傳孫忠有恃符逞刁抗避不到等情由藩臬兩司會詳請革前來臣查孫忠信係光緖十五年已丑恩科本省鄉試中式第五十四名武舉十八年會試後揀選三等奉有行知在案孫忠有係光緖十九年癸已恩科本省鄉試中式第五十六名武舉輙敢屢次逞兇傷人迨經差傳孫忠有又抗避不到實屬恃符妄爲除飭該縣赶醫各傷務痊並勒傳孫忠有到案分别訊辦外相應請旨將該武舉孫忠有孫忠信一倂褫革歸案審辦除咨部查照外謹會同陜甘督臣陶模附片陳明伏乞聖鑒訓示謹奏　　　批著照所請該部知道欽此○○奴才依克唐阿鍾靈跪奏爲恭修福陵隆恩殿要工將次完竣擬請欽派大臣騐收恭摺仰　　聖鑒事竊奴才依克唐阿鍾靈承修要工現在將次修整前奉欽天監遵旨擇八月十二日辰時合龍吉一俟届期卽行遵照辦理其餘彩畫油　等工不日卽可一律完竣自應先期奏請派員騐收查歴届三陵辦工成案由京派員勘估者工竣時就近開列盛京五部侍郎銜各恭請欽派一二員騐收由盛京將軍各部侍郎勘估者卽由原估大臣騐收今恭查福陵隆恩殿係奴才依克唐阿鍾靈勘估承修之工自應恭請欽派大臣騐收除奴才依克唐阿鍾衙係承修之員例不開列外謹將盛京各部侍郎銜名恭呈御覽伏候欽定俟命下之日奴才等卽將原估續估清册移交該大臣照例騐收後將原册咨還奴才等卽行據實造册送部核銷所有要工將次完竣請派大臣騐收緣由理合由驛馳陳伏乞皇上聖鑒訓示遵行謹奏奉硃筆抄單一件欽此○○鄧華熙片再州縣爲親民之官必須耳目通達心氣和平方足以察民情而資治理查有休寗縣知縣李福淶意氣用事刑罰不中歙縣知縣易華俊病在耳聾難期聽斷均屬不勝民社之任未便姑容相應請旨將李福淶卽行革職易華俊以原品休致以肅官方理合附片具陳伏乞聖鑒訓示謹奏奉硃批著照所請該部知道欽此○○甘肅新疆巡撫臣饒應祺跪奏爲新疆第八次遵辦新海防再減一成捐輸懇恩飭部核獎恭摺仰祈聖鑒事竊照新疆海防再减一成捐輸光緖二十二年十一月初一日起至二十三年二月底止作爲第七次捐案業經臣奏請核獎茲據新疆布政使丁振鐸祥稱自二十三年二月初一日起截至五月底止據各捐生先後報捐實官花樣十三名共收正項庫平銀三千二百三十七兩四錢分别塡給正實收給予各捐生收執所收捐銀另欵存儲聽候提撥隨收飯華照費存案彚解造具各捐生履歴清册齎呈副實收詳請奏咨換給執照前來臣覆核無異相應仰懇天恩俯准飭部分别核獎以資觀感除將清册副實收飯銀照費咨送吏部户部國子監外所有新疆第八次遵辦　海防再减一成捐輸懇恩飭部核獎緣由謹恭摺具陳伏乞皇上聖鑒訓示謹奏奉硃批户部議奏欽此 
 
 

Page 15

 
 
[光緖二十三年八月二十三日京報全錄]  
　　宫門抄○粤督譚奏爲病雖未痊先行銷假摺○學政徐奏酌保教職人員摺○又奏爲激勵人才敦厚風俗片○粤督譚奏爲拿獲石城等處首要會匪請將尤爲出力之員弁酌獎摺○總兵鄧奏報出洋督巡日期摺○將軍依奏爲甄别同知知縣請開缺歸部另選摺○八月二十三日理藩院鑾儀衛光祿寺正藍旗値日無引見○橚貝子由東陵回京請安○恩揮明惠各假滿請安○良伯由白龍潭回京請安○楊頣等謝署缺恩○大額駙請假五日○綿宜續假十日○召見軍機崑中堂○太子少保頭品頂戴兩廣總督臣譚鍾麟跪奏爲微臣因病雖未痊愈而公事仍須親爲批判應請先行銷假以慰宸厪恭摺仰祈聖鑒事竊臣前因暑濕熏蒸目力增蒙深恐日甚一日貽悞公事兩次奏請開缺回籍醫治仰荷鴻慈先後賞假四個月毋庸開缺天恩優渥無以復加感激涕零不知所報伏念臣才疎德薄服官中外四十餘年勞怨不辭浮言不恤惟恃聖明在上洞爥靡遺臣於假期内一切公事親筆批判行知司局共見共聞屬員有事隨到隨見嘗以請假謝客現値惠潮土匪肆擾民情驚惶派勇撥兵刻不容緩勢不能　假滿始行辦理因約提臣張春發來省面商機宜率兵前往查辦但冀秋後凉生目力能稍復舊惟有殫竭血誠力圖整飭以仰慰朝廷厪念巖疆之至意所有微臣先期銷假緣由理合繕摺具陳伏乞皇上聖鑒謹奏奉硃批知道了欽此○○臣徐會灃跪奏爲酌保教職人員籲懇恩施以昭激勸事竊臣恭讀五月初十日上諭教職中如實有品學兼優足爲士林矜式者方准據實保奏等因欽此仰見聖主澄叙官方之至意臣視學三年每於接見教官時朂以正已訓士勿曠厥職除庸劣之員已會同督臣列入計典外其公事怠玩者均由臣隨時分别記過第爲治之道董勸兼資查有五品銜雄縣教諭于福澤品行端識訓迪有方延慶州學政周兆麟守潔才長留心吏治擬請以知縣在任候升保升知縣懹來縣教諭王煜辦事認眞著有成效擬請旨飭下督臣給咨送部引見應如何擢用之處出自聖裁所有臣酌保教職人員緣由謹恭摺具陳伏乞皇上聖鑒訓示謹奏奉旨欽此○○前順天學政徐會灃片再用人當取其才觀人必先其品品之不端人心風俗之患也查有清苑縣舉人大挑知縣王錫三養親不仕制行一本儒先所成就後學甚衆寳坻縣布政司經歴銜張碩搏學能文深於大學衍義事母不應舉累薦不就充養粹然以上二員擬請賞加五品銜樂亭縣舉人四品封典卿銜史夢蘭貫通經史著述甚富學者宗之族黨雍睦鄕邑薫德善良前督臣曾國藩旌其孝行前學臣周德潤登諸薦牘查　國初耆儒有加至祭酒銜者可否將該員賞換國子監祭酒銜以資觀感之處出自逾格鴻施臣爲勵人心厚風俗起見是否有當謹附片具陳伏乞聖鑒謹奏奉旨欽此○○太子少保頭品頂戴兩廣總督臣譚鍾麟頭品頂戴廣東巡撫臣許振褘跪奏爲廣東石城等處會匪已拿獲首要懲辦餘黨解散地方安謐將尤爲出力員弁請旨酌獎以示鼓勵恭摺仰祈聖鑒事竊本年三月間廣東石城遂溪兩縣有三點會匪嘯聚滋事臣等立派署瓊州鎭總兵武萬才等統帶營勇馳往拿辦先後報獲著匪審明正法者一百四十三名首逆劉芝草在逃嚴飭各營肆出兠拿經臣等專摺具奏當奉寄諭覽奏均悉匪首劉芝草及著名各匪尙多在逃著譚鍾麟等嚴飭在事各員認眞拿辦以期迅絶根株粤東宼盜充斥會匪名目繁多地方防範稍疎卽虞蠢動嗣後該督等務當嚴飭地方文武遇有匪徒竊發卽行迅速捕拿總期消患於未萌勿令潛滋暗長是爲至要等因欽此臣等卽恭錄轉行欽遵辦理據提督武萬才禀查此種會匪散處高州廉州雷州三府屬之石城遂溪吳川茂名化州合浦等州縣而石城一縣爲最多匪首劉芝草卽劉吉六原籍化州遷居石城安鋪地方黨羽頗衆本年三月二十日集衆拜會被誘脅者數千人夜聚晝散張貼僞示勒派鋪户出資遣黨至香港購買軍火約期起事待官軍雲集始紛紛逃匿當在安鋪拿獲僞二王温大文僞三王鄭狗仔二名各營又分投擒獲僞四王曹廣西僞八王李有光僞元帥黃廷光等及三四五等僞職鄭德興等並行刼著匪由印委各員先後審明禀准正法一百七十七名其情罪較輕者發交地方官分别礅禁取保管束匪首僞大王劉芝草被拿窮蹙率黨百餘人竄廣西博曰縣屬松山地方武萬才懸賞洋銀二千圓先派守備王肇元繼派遊擊邱青魁哨弁何榮升帶勇追至松山該匪首被擊回竄合浦縣屬之公館地方北海鎭總兵劉邦盛所派守備梁義忠與把總王廣竹外委王紫衍紳士李定楨等踵到於五月十七日將劉芝草卽劉吉六擒獲騐明假鑲眼珠一顆與獨眼之名相符解武萬才行營訊認爲首謀逆不諱經臣等飭將該首逆極刑處死遠近稱快逆子年甫五歲發縣圈禁俟及歲時照例辦理此外各府經捕獲著匪審明正法亦復不少現在地方一律安謐先後禀報前來臣等查此次會匪黨類繁多蹤迹詭秘該處界連兩省數郡倉猝起事四路驚惶幸各軍乘輪疾至將士用命得以迅將樸滅殲厥渠魁石城爲適中之地現留紥一營會同各文武搜緝餘匪鎭撫地方可期相安無事所有在事出力各員弁相應擇尤請獎不敢稍涉冒濫署瓊州鎭篆留粤總兵武萬才北海鎭總兵劉邦盛均擬請旨記名以提督簡用管帶安勇廣 
西梧州協副將江志請以總兵儘先補用管帶喜字營遊擊用廣東南韶連鎭右營都司莫善積幫帶精選營儘先遊擊邱青魁均請免補遊擊以叅將補用都司用督標儘先守備署北海鎭右營守備梁義忠請免補都司以遊擊補用署海口營守備儘先千總王肇元請免補守備以都司補用局紳六品頂戴廪生李定楨請以教諭儘先選用廣東候補知縣周經櫆請免補本班以直隷州知州留於原省補用出自逾格鴻慈其餘分别咨獎外獎以示鼓勵除飭開履歴咨部外臣等謹合詞繕摺具陳伏乞皇上聖鑒訓示謹奏奉硃批另有旨欽　○頭品頂戴記名提督廣東碣石鎭水師總兵奴才鄧萬林跪奏爲出洋督巡日期仰祈聖鑒事案奉上諭嗣後沿海水師提鎭著於每歲出洋時具奏一次俟出洋往返事畢卽將洋面如何情形據實具奏欽此欽遵在案伏查廣東碣石鎭屬洋巡向分上下兩班每年自正月初一日起至六月底止輪値奴才轄屬平海營叅將上班統巡自七月初一日起至十二月底止輪値奴才下班統巡兹下班巡洋期届奴才遵於光緖二十三年七月初一日赴洋接管兵船督率中左右平海四營値巡將備兵民船隻在於上下交届洋面往來梭巡認眞緝捕務期海洋綏靖商買又安以仰副聖主愼重海疆之至意除將出洋督巡日期呈報兩廣督臣查核仍俟洋巡班滿另將歴過洋面情形據實奏報外所有奴才出洋督巡日期理合恭摺具奏伏乞皇上聖鑒謹奏奉硃批知道了欽此○○奴才依克唐阿跪奏爲甄别同知知縣請開缺歸部　選　摺仰祈聖鑒事　　奉省吏治之弊由於屬員因循者半由於上司瞻顧者亦半奴才於通省各廳州縣隨時考察巳將政績可稱之員奏蒙傳旨嘉獎其與人地未宜者考核旣眞亦未便拘泥遷就以致有悞地方兹查有興京撫民同知張瑞三於光緖二十二年三月初八日補授到任該員體弱多病從公未便竭蹶於是年十一月十一日撤省缷事又通化縣知縣楊敬修於光緖二十二年正月二十四日補授到任該員識見淺狹遇事未能認興於二十三年二月二十五日撤省缷事奴才伏查興京撫民同知通化縣知縣均係繁疲難要缺該員張瑞三在奉有年訪察從前歴任州縣尙能黽勉趨公該員楊敬修由奉天府經歴升補知縣雖於地方未能整頓然亦尙無貽誤奉省同知均係要缺無簡可調知縣雖有中缺俱係兼　旗民治理亦非容易相應請旨將興京無民同知張瑞三通化縣知縣楊敬修開缺另選如蒙兪允奴才卽給咨該員等赴部仍歸各原班另候選用所　均係繁疲難要缺容奴才另行揀員請補所有甄别同知知縣緣由理合恭摺具陳伏乞皇上聖鑒訓示謹奏奉硃批著照所請吏部知道欽此 
 
 

Page 16

 
 
[光緖二十三年八月二十四日京報全錄]  
　　　宫門抄○諭旨兩道錄前○將軍崇等奏爲兵情艱窘鹽加增礙難停止瀝陳下情摺○又奏爲建修大橋並報銷經費片○粤督譚奏爲越南對汛添設電線專管防營要報片○新撫饒奏爲揀員請補要缺知縣摺○黔撫王奏爲調署實缺州縣佐雜緣由片○八月二十四日吏部翰林院鑲藍旗値日無引見○明惠前往南苑請安○吏部奏派騐看月官派出徐用儀溥善徐會灃堃岫溥頲楊頤廖壽恒載蕚丁之栻本貴陳其璋鍾華鄭思贊松齡胡孚宸穆騰額○又奏派稽察左右翼宗學派出胡燏棻李殿林陳兆文○兵部奏派演放水師砲位派出奕功伊立布○禮部奏派稽察中左門派出色楞額○召見軍機溥善陳學棻○皇上明日辦事後至　頤和園皇太后前請安後駐蹕○○奴才覺羅崇歡志銳寳昌跪奏爲兵情艱窘鹽菜加增礙難停止瀝陳下情籲懇飭部籌撥謹聨銜具奏恭摺仰祈聖鑒事竊烏里雅蘇台科布多二城戌守官兵前因屯田减價官糧不敷始議加給鹽菜後因兵燹蹂躪商貨騰貴始議添給加增歴任將軍大臣屢有懇瀆均蒙聖恩俯允體恤兵艱飭部照撥在案近年以來移緩就急衰多益寡年入之欵勉敷所出滿漢兩營戍守寒邊有此　　雖膺墮指裂膚之苦尙免啼飢號寒之虞得以按時差操不致廢弛加增之惠大矣昨接山西巡撫來咨謂晉省籌措償欵實屬爲難奏將　　　　　增舊欠幷科布多續添經費每年共銀二萬九千兩自二十三年起攺爲部撥一俟庫欵稍充再行認解在晉省撫臣不知此間情形方　　　　多該城雖少此項似於大局無礙不知時事艱難部庫竭蹶司農仰屋之歎可以揣度得之急欵未遑焉能計及於此查加增一項原係奏明勘酌情形隨時停止之欵若部臣稍涉拘泥議令停支則萬里窮邊滿城兵卒不啻赤子失乳衣不蔽體食不療飢使其聚處且將譁潰尙能望其操防乎無米之炊難責巧婦奴才等雖十分焦急亦屬無法每年採買米麫專恃扣算加增年復一年遞相扣給卽以本年而論上季加增早經支領現届採買之時下季加增無銀可放卽無欵可籌况烏城加增一欵内尙有正項待支之二千餘金該省現未解到所有蒙古錢糧卽有不能徧放之勢前奉部咨所有烏科二城經費不分上忙下忙總在七八月間全解到城俾得早日領出以資接濟卽因庫無餘欵不得不如此通融始克週轉今該省咨稱嗣後仍須分忙緩解亦係萬難允從之事奴才等再四思維惟有籲懇天恩飭部速爲籌定或由部撥或仍交晉省速解抑由他省挹注均乞早日籌定並請仍著不分上下兩忙赶七八月全數到城以便請領旣免延待亦省驛傳本年全支加增仍乞如數方能敷用否則上季已經支領如若扣還雖將兵丁下季鹽菜扣凈亦不敷上季加增之數令其枵腹操防實亦無此政體處此時艱奴才等待罪邊陲豈能不知緩急任意上瀆宸聽無如地方瘠苦待人而炊不能求助於鄰封祗得乞恩於君父所有烏科二城加增舊欠不可延緩惟乞聖恩飭部速爲籌定下情聨銜恭摺具陳伏乞皇上聖鑒奴才等不勝惶悚待命之至再蒙古叅贊大臣親王那木濟勒端多布因病請假現巳回牧未經列銜合倂陳明謹 
奏奉硃批户部議奏欽此○○崇歡等片再烏里雅蘇台城南大河一道來往必經每遇春融雪化寛可三四十丈　　　丈餘者人馬均不得渡往往守候蒙人馱運柴草死於水者年年不絶久欲築橋以便行旅因無鉅欵可籌去年適有前任何貝札薩克圖汗　　盜犯一名稱係該汗家人有欲害該汗之子情事請定斬决罪名當以來文不甚清晰駁令再具呈覆是否情眞罪當加具印結復據覆稱仍求斬决風聞該汗夙有迷証故去冬調其駐班當面詢問始悉委汗實有瘋証忽昧忽明所送盜犯又據呈遞追悔親供後令盟長確查委係無此情事且該犯亦非汗本盟之人當將前案銷燬並將該犯解回三盟和碩收管結案彼時查該汗實有病証不稱和貝之職故有開去和貝之請後因人命至重該汗任意顚倒亦有應得之咎惟蒙古向於例文不能通曉况該汗夙有瘋証更不能使其了然遂罰令修造南河長橋以贖其過該汗情願承認由該汗處交到銀五千兩城工告成後奴才等卽飭令原修委員核實辦理現在橋亦修成共長三十八丈兩岸均打水壩巨石大小尙爲堅固寫立合同保固三年如無異常大水雖一二十年亦不致損壤共用銀四千七百兩有奇所餘二百餘兩存於兵部遇有公用再行提撥此係罰欵捐修並不請叙卽祈毋庸造册報銷謹特附片陳明伏乞聖鑒謹奏奉硃批知道了欽此○○譚鍾麟片再據善後總局司道詳稱前奉部咨嗣後凡新添之欵必須事前奏咨立案方准報銷等因遵辦在案兹查兩廣電報局員候補知府盛宙懹遵照總理衙門咨行與越南對汛安設電綫專遞防務要報由里接地方至北巿橫綫四里泠峒至橫綫十一里均與法綫相接共支過工料川資等項銀二百九十兩零零六分卽在里接設報房一所月支經費銀四十八元八角泠峒報房一所月支經費銀五十二元二角又在欽州分局添帮辦一員專管防營要報月支經費銀二十元均係新添之欵應請奏咨立案等情前來臣覆查無異除將清册咨移部科外謹附片具陳伏乞聖鑒謹奏奉硃批該衙門知道欽此○○甘肅新疆巡撫臣饒應祺跪奏爲揀員請補要缺知縣以資治理恭摺仰祈聖鑒事竊據新疆布政使丁振鐸會同鎭迪道兼按察使銜潘效蘇詳稱绥來縣知縣李原琳奏請開缺回籍省親光緖二十三年正月十二日奉硃批吏部知道欽此應以奉旨後第五日由部行文起按新疆照限减半計算以三月二十八日作爲開缺日期所遺綏來縣知縣係衝繁難三項要缺亟應遴員請補以重職守查北路舊有各缺經前撫臣劉錦棠奏准援照甘肅變通章程請補又變通章程内開知縣要缺一項初任候補並檢發委用以及到省在後各員均准通融揀選題補等語兹綏來縣要缺查有同知銜候補知縣徐昭明年五十七歲安徽宿松縣人由監生於同治十年遵西征籌餉例報捐縣丞指分湖北試用旋投効甘肅軍營於克復巴燕戎格城案内彚保十三年八月初三日奉上諭著俟補缺後以知縣仍留原省補用欽此光緖元年赴部騐看二年正月到省七年請假赴甘肅措貲經前伊犁將軍臣金順調赴新疆差遣咨部有有案十年八月委署古城巡檢收復伊犂案内彚保十一年二月初一日奉上諭著免補本班以知縣仍留原省歸軍功候補班前遇缺儘先卽補並加同知銜欽此十二年十一月交卸古城巡檢伊犂分界案内彚保十五年五月二十三日奉上諭著俟補缺後以知州在任候補欽此二十年七月委署奇台縣知縣二十二年二月交卸署事該員徐昭明性情爽直聽斷勤明前署各任内辦理一切悉臻妥協在新疆年久邊情尤爲熟悉該員各署任内並無叅罰案件以之請補綏來縣員缺實堪勝任人地亦極相宜等情詳請具奏前來臣查該員徐昭明才明識練辦事勤愼台無仰懇天恩俯念要缺需員准以同知銜候補知縣徐昭明補授綏來縣員缺於地方實有裨益如蒙　兪允俟奉部覆卽行給資送部引見以符定制謹會同陜甘肅總督臣陶模恭摺　　奏伏乞皇上聖鑒訓示謹奏奉硃批吏部議奏欽此○○王毓藻片再查前准部咨凡調署實缺州縣佐雜不得逾十分之二並將因何調署緣由及委署若干員按季造册詳咨又咸豐十一年十一月二十三日奉上諭嗣後各省州縣無論奏調委署代理著每届三月彚奏一次由吏部嚴行查核如有違例史調等弊卽將該督撫藩司分别叅奏欽此又准部咨候補委用試用人員除委署無人之缺及暫時代理無庸核計外如委署有人之缺擬諫州縣與佐雜分計各不得逾十分之一以示限制又州縣　　實缺人員調署比照委署定章各不得逾十分之一以示區别各等因歴經遵辦在案茲查光緖二十三年春季分調委現任人員署理别缺者並無州縣正班祗有佐　舊州　檢一　候補委用試用人員除實缺調署别缺及請咨赴引所遺各缺不計委署有員之缺平遠州吏目一缺據藩司邵積誠造册具詳前來臣覆查無異　册分送部科外謹　片　陳伏乞聖鑒謹奏奉硃批吏部知道欽此 
 
