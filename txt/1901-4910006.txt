# 1901 - 51 - 4910006

 

Page 1

 
 
[安置流氓説]  
　　我聞三代以上無游民嗚呼此羲皇堯舜禹湯文武之世之所以獨隆千古也今歐美各國民亦嚴禁游手雖乞人必執一役操一藝此泰西之政深有合於我中國三代帝王之治也古稱十室之邑必有忠信今乃三家之邨必有流氓生之者寡食之者衆度支不給杼柚其空履霜堅冰其所由來者漸矣姑不問他處第就海上一隅言之奸淫也刦奪也敲詐也毆鬥也吃白食也拐騙串哄也而盗黨不與也公堂之控案日必數十起羈押之罪犯多至數百輩差探之搜捕暗訪明查顧此失彼報章之記載日復一日書不絶書夫非政令之不修與教養之未盡其道與不然胡天地戾氣之鍾於斯人者獨厚終不能拔其本而淸其源乎上古聖人之法州黨有相卹相周之誼國家有振窮卹貧之令而且黨庠術序徧於郊陳野老田夫皆知學問固無所謂流氓故安置流氓之政亦未聞焉今歐美諸國嘗有養貧教貧院國中流離失業之貧民政府為收而養之且更教之雖老幼殘廢無不各有謀生之道少壯者授之以藝術督之以嚴師量其才力所能勝而各課以一定之程惰廢者鞭扑笞責之不少貸必使有所成就而後已國人子弟之無行業者父若兄輙儆懼之曰逐汝逐汝俾汝入教貧院作苦工子弟往往警惕自求上進以是國無貧民亦無游民焉中國各省府州縣亦有善堂義莊義學會館之設但規制未詳籌畫未善竊謂宜飭郡邑普設善堂地方之富有資財者更勸令舉辦義莊參用夫西例更定其辦法增設工作塲藝事院養老堂慈幼堂工作塲教之力田治圃畜牧勞役之事藝事院授以梓匠輪輿專門淺近之藝養老堂任以組織縫紉凡力所能勝者慈幼堂使之先習各種方言文字分别其智愚而授以職業焉凡鄉里之　惰為害者族黨之不任約束者賭博毆鬥竊賊初犯未入罪者入罪不遇赦遇赦釋歸田里者皆舉而納其中使之謀衣食之源歷操作之苦三年改行公正願保領者釋之期於境無窮民無游民而後已此法不惟善堂義莊可行之即各府州縣之班館内外之監獄亦無不可行之但求隨地隨人略為變通之而已人執一業日有所成陳諸市肆利以為養經費不慮無所岀雖千萬間廣厦不難庇也有知覺斯民之任飢溺天下之心者亦何憚一舉手之勞而不為耶今日中國之大患在貧貧之大患不在士夫而在愚賤蓋貧斯貧貧斯無恥無恥斯罹於罪罟及罹於罪罟為民父母者徒嚴刑峻法以治之及刑既施矣法既加矣為民父母者亦不復深求惻然而止而流氓之岀而為崇者依然如故也坐以流徙即為邊遠之患害驅之岀境即為鄰邑之奸宄我聞三代之民皥皥如也今縱不及抑何流蕩暴戾者之多耶考泰西各國除大學堂中學堂外遍國廣設小學堂多者如英吉利一國一千八百七十七年學部呈報小學堂數至有二萬九千四百八十二所荷蘭民數止三百八十六萬小學堂亦三千八百十三所比國民數止五百三十三萬小學堂亦五千八百五十七所幼童不入學堂有罰父兄縱子弟不入學堂亦有罰以是國無流亡之子失業之氓以堂堂中國聲名文物之邦而教養之衰曾不得比於荷蘭比利時各國可喟孰甚可危骫甚宣聖有言曰好勇疾貧亂也人而不仁疾之已甚亂也好勇疾貧者流氓之謂也人而不仁疾之已甚禮知懲辦流氓而不知安置流氓之説也我中國今日政令之失得無同此養癰成疽星火燎原涓涓不壅終為江河慎毋謂徒法可行徒疽非病而杜漸防維之不早也作安置流氓説為芻蕘之獻以備當事之采擇焉 
[嚴禁造謡]  
　　○京師采訪友人云去年臘月初旬天津車道因有坍陷之處故兩日未開而都中謡言即因之而起愚民無知竟有遷移岀城者旋經英界岀示嚴禁民情始安其示略云英國叅領寶為岀示曉諭事近聞本界匪徒謡言四起聲稱大兵雲集城外不日即要進城城内外居民所插各國旗幟須全行拔去不然大兵入城見歸服外國罪干殺戮并謂前日火車遲來係老團復岀由楊村拆毁鐵路四十里變亂在邇京城萬不可居住致使人心惶惑有議遷徙者為此示仰爾商民人等知悉自岀示後無論大街小巷茶館酒肆如再有造言生事匪徒本叅府立即嚴拿按照軍法從事决不寛貸特示又李爵相因謡言蠭起借派洋兵二名率領親軍隊二百名潛赴大名正定保定一帶東至天津沿途助查刻已回京覆命并無外來官兵及拆毁鐵路情事爵相現已派人密拿造言惑衆之人不日亦將岀示遍諭居民矣 
[集思廣益]  
　　○武昌訪事友人來函云湖廣總管張香濤制軍近奉西安行在電傳諭旨以朝廷自播遷以來深念近數十年積督相仍因循粉飾以致成此大釁現在和議粗有端緒一切政事尤須切實整頓以期漸圖富强著軍機大臣大學士六部九卿岀使各國大臣各省督撫各就現在情形參酌中西政要當沿當革當省當併各抒所見限兩個月詳悉議奏制軍當即恭錄諭旨通飭各局遵照又自以受國厚恩當此時局多艱幸朝廷鋭意自强芻蕘下採自應直攄謳論上贊廟謨但念一人所知尚恐有限不若周諮博訪以收集思廣益之功爰面諭司道各官遵照諭旨所指朝章國政以及民生學校軍政財政諸大端凡有應行改革者悉心查酌繕具條陳以便采擇上聞藉效土壤細流之助如制軍之虚懷翕受體國公忠誠哉有古大臣風矣 
[政躬小極]  
　　○武昌訪事友人函云湖廣總督張香譸制軍體國公忠不辭勞勩近因督轅軍書旁午寝饋弗遑以致憲體偶爾違和醫者謂係積勞所致實僚多勸以請假調理俾得早日復元制軍自以受國厚恩當此時局艱危正臣子致身之日現仍力疾照常辦事惟屬僚之晉謁鈴轅者非有要公概不接見想吉人天相當可勿藥早占也 
[有備無患]  
　　○武昌訪事友人云客臘鄂省拿獲票匪數起搜岀樹義禀多張據供係自立會黨定期二十八日揭竿起事又有謂於元旦夜起事者居人風聲鶴唳一夕數驚大府思患預防嚴飭保甲局印委各官認真查緝并由督憲張香濤制軍檄飭武愷各營輪派弁勇於城廂内外徹夜廵查因是閭閻得以靜謐人心亦安堵如常焉 
 
 

Page 2

 
 
[虚文弗尚]  
　　○武昌訪事友人云正任江蘇市政司䕶理江蘇廵撫聶仲芳中丞欽承恩命開府鄂中三楚官民無不仰望丰采日前武昌府余堯衢太守接奉中丞來電内開鄙人素性朴直不尚浮文兹蒙恩擢授鄂撫當此時局艱廹尤宜實事求是力袪官塲積習共濟艱難請轉告鄂省各寅僚毋庸具禀致賀亦不必盛備供張至撫署當差各員弁亦毋庸越境遠迎徒勞跋涉云太守即將原電鈔錄數通分致文武各官一體遵照中丞之淸風亮節即此亦可見一斑矣 
[調勇防匪]  
　　○鎮江訪事友人云去嵗臘月某日常鎮通海道長久山觀察接到常州府德太守電内開府屬近日梟匪甚夥蠢蠢欲動請派兵前往彈壓免生意外之憂爰商請長江水師提督總統江勝全軍黄芍巖宫保電調駐紥江陰之江勝副中營管帶彭副戎書麟迅帶所部拔隊馳往以備不虞 
[查獲私鹽]  
　　○松江訪事友人云去嵗臘月鹽捕前營孔子元遊戎德陞部下各勇駕一槍船至華亭縣屬南鄉十八圖金家村地方見有私梟正在裝鹽上前盤詰私販不服反唇相稽且恃人衆將槍船扣留各勇逃回禀知遊戎立派槍划多艘向各要道分别扼守翌日果見各私船銜尾駛岀因即截住當獲船九艘私鹽二萬五千餘斤解送華亭縣縣主林　生大令飭發鹽公堂充公旋經遊戎查悉有是圖民人之拒捕者六名開列姓名送請大令派差提訊以儆刁風 
[估修橋工]  
　　○揚州訪事友人云距郡城東關十餘里有大橋名曰萬福東西横亘長約半里許橋面皆鋪以磚石平坦無異康莊上有茶亭四以備夏時行旅休憇之所是處本通江口河面極寛水極溜舟經其處招招者咸有戒心去秋潮水盛漲時橋樁忽為怒浪激斷橋欄亦相繼損壞各紳耆以此橋為揚郡仙鎮往來要道刻下不修將來工程必鉅因詣兩淮運轅據情稟訴運憲程雨亭都轉准如所請札委淮南局員杜立菴分轉前往估修大約新正初旬即可鳩工庀材矣 
[揚郡火警]  
　　○揚州訪事人云倉厫東羊巷内某姓家突於元旦上燈時遽爾失慎其家以除夕事忙遂於元日作宰予之晝寝迨黄梁驚醒火已上炎維時鄰人皆安臥聞警急起鳴鑼求救各水龍飛馳而至汲水灌澆約歷半炊時始行撲滅計燬某姓瓦屋兩進左右鄰居尚無殃及聞其家人因倉猝逃避不及搬移什物悉付刦灰亦可哀已又初三日北門外小茅山鄉周某姓家亦遭回禄之厄某善堂聞有火警急登高臺瞭望見北方濃烟縷縷疑為城内急舁龍岀行至大財神廟始知火起於城外因即折回 
[茸城火警]  
　　○松江訪事友人云新正初三日亭午時西門内普照寺南首周公堂左偏陸姓家忽爾失火光熊熊城守營遊擊楊克明游戎公館近在咫尺聞警後即率副營健兒前往灌救華亭縣林　生大令亦徒步而至竭力彈壓移時正副兩營水龍先後馳到吸水狂噴僅焚去陸姓墻門及墻隅所堆稻草並未殃及鄰居亦云幸矣 
[潯郡官塲紀事]  
　　○九江訪事人云前任江西提督學政李伯虞大宗師交缷學篆馳赴行在覆命去年臘月十七日乘舟過潯襜帷暫駐翌日登岸拜會各當道十九日解維上駛各官恭送如儀○前江西安察司總統武衛右軍陳雨人廉訪去臘某日由江赴鄂道經九江入城拜客有見者謂廉訪緩帶輕裘仍不改逍遥河上時丰度也○新任江西廵撫李勉堂中丞請訓南下去年嘉平月二十一日舟抵潯陽文武各官咸赴江干迎迓以次晉謁中丞面諭地方官不准備辦供應以及門包一切并飭致信前途旋因風逆小泊一宵次晨即起節晉省○去冬臘月十八日九江府經歷黄藻濱叅軍奉江西臬司柯遜菴廉訪札委赴湖口縣公幹句留二日即於二十日遄返○日前定字營有奉文裁撤之信兹經上憲飭仍留駐潯城以資保衛 
[京口官塲紀事]  
　　○鎮江訪事友人云前者安徽武衛副五營統領兼稽查長江會匪事宜李軍門定明因公赴滬事畢即於去嵗嘉平月二十四日傍晚乘江寛輪船駛抵潤州隨即登岸拜會稽查長江商輪總局周錦堂遊戎商議要公良久辭别旋復展輪溯江上駛聞須赴金陵謁見兩江總督劉峴帥面禀要公○去嵗嘉平月二十三日揚州保甲總辦王季棠觀察由䢴江蒞鎮拜會各當道傍晚即附江寛輪船溯江而上聞須赴白下向大憲禀陳公務也 
[松郡官塲紀事]  
　　○松江訪事友人云新正初二日江南提標中營叅將張華園參戎乘舟赴蘇省叩賀各大憲年禧○松江府余石蓀太守筮期正月初五日乘官舫赴滬然後至蘇垣禀賀各大憲年禧 
[鄪山春黛]  
　　○波訪事人云鄞縣斬犯黄光恒係去嵗夏間通姦謀命獲案訊實刻經邑尊徐大令飭役裝入囚籠押解省垣勘審矣○米每石洋銀四元二三角次者亦須三元七八角柴價亦昂肉價逐漸加漲每斤錢一百三十六文小民愁眉雙鎖無不有生計艱難之歎也○去臘二十四日某營勇由大嵐山中擒獲搶劫梁湖盗首老六　及項得　徐阿舜應阿舜施利潮等十三名經鄞江司徐少尉璧華在提轅研鞫據供搶刦珠塔玉朝笏玉如意等物想須從嚴懲辦也 
[豫章瑣紀]  
　　○江西訪事人云前報紀江西省垣開辦籌餉新捐設立紳局官局兹悉署藩憲李少東方伯核定大縣派捐三萬兩中縣派捐二萬兩小縣派捐一萬兩分别札飭遵照辦理統計不下二百數十萬金應得實官不下數千百名想富家翁之欲入仕途者當不惜解囊相助也○安仁南城廬陵樂平諸縣宰皆因教案較多辦理不善業經省憲奏叅惟安仁某大令現已交缷篆務其餘尚未見明文也○署藩憲李少康方伯接奉喜電升授湖北按察使僚屬皆往道賀前署臬司春會東廉訪甫回鹽道本任亦奉喜電調補浙江甯紹台道道賀者絡繹於途○兩江總督劉峴帥會同各督撫奏請將辛丑年應行庚子恩科鄉試再展至八月初八日與壬寅年補行庚子正科鄉試歸併舉行再於壬寅年歸併恩正兩科會試一摺十一月初五日奉硃批著照所請該部知道欽此欽遵抄錄原委通行到江昨經省憲轉行飭縣曉諭一體欽遵并辛丑年文武諸生嵗考等第准作科舉免考遺才以昭畫一○江西教案迭岀謡言蠭起殊為人心之害調署南昌縣江雲卿明府因岀示曉諭嚴禁其文曰照得造言生事本屬有千例禁若因造謡而摇惑人心致啓釁端更屬罪在不赦兹訪聞城鄉各處有等匪徒仍敢造謡閙教實屬不法已極除由本縣簽差密訪查拿外合亟岀示曉諭嚴禁為此示俾各該軍民人等知悉爾等須知各國教士入各内地傳教無非勸人為善欽奉諭旨准行載在條約凡習教人民與各該平民同為中朝赤子自宜彼此輯睦方為正理倘敢揑造謡言閙教滋事即屬光棍之尤决非正人所為爾等各有身家何苦自蹈法網本縣愛民如子嫉惡如仇倘有不法之徒再造謡言欲與教民為難滋生事端設經訪聞或被告發定當簽拘盡法懲治决不稍為寛貸各該姓族長紳耆有稽查約束之責務宜隨時誥誡認真管束有犯立即禀究决不准徇隱庇延致干重咎其各凛遵毋違特示 
[上海官塲紀事]  
　　○昨日江蘇候補道黄愛棠觀察命駕至道轅拜賀蘇松太兵備道袁海觀觀察年禧袁觀察延入花㕔茗談良久始别○提右營來將廖楚材叅戎定於今日赴蘇拜賀各人憲年禧昨日午後命駕至道廰縣各衙門辭行 
[華誕停訊]  
　　○今日為今皇后華誕各衙署照例不理詞訟英美租界公廨讞員張柄樞司馬因照會領事暫停會訊一期 
 
 

Page 3

 
 
[移賞緝盗]  
　　○上海縣汪瑶庭大令接奉嘉定縣章明府來文並賞格一道其文曰為懸賞緝拿事案據職員劉玉鑑禀稱竊職向在西門外開設永義昶信局專雇脚划船由常熟至嘉往申轉運往來洋信貨物不料於十二月初二夜三更時船泊局後被匪將船排岀登雲橋南首跳落船艙將船夥撳住劫去銀洋物件開單叩求緝究等情到縣據經勘訊飭緝具文通禀在案迄今多日盗贓未獲合行懸賞緝拿為此仰諸色人等知悉爾等如能將此案真贓正盗首夥全獲者賞洋三百元贓盗拿獲及半審實者賞洋一百元知風報信因而拿獲者賞洋五十元此係本縣捐廉給發一經獲犯解案訊實即行如數賞給决不食言須至賞格者 
[失物請緝]  
　　○日前船户朱萬全由無錫運米來滬泊舟南市久大碼頭被夥薛杏生竊去洋銀一百十八元皮馬褂一件逃避無蹤朱訴知錫金公所司事投馬路工程局稟請飭捕嚴緝總辦葉孟紀司馬准之 
[拘獲賭徒]  
　　○前晚上海縣署差頭薛貴偕縣署家丁廵至西門内廿二鋪鐸菴左近正在眺望忽有賭檯上接客人某甲誤為劉盤龍一流人告以菴中大開賭塲邀之入局遂得當塲拿獲賭徒六名帶回縣署時縣主汪瑶庭大令赴省賀嵗尚未遄回爰交值日差暫行看管内有趙姓者係淞滬釐捐總局所用之人即由局中人投縣具保候大令提訊時送案備質昨日内署復傳諭地甲令將庵中住持僧送縣歸案訊辦 
[折償工價]  
　　○木作頭夏加秀投英美租界公廨控趙寶奎積欠工料洋銀延不淸付前晚經讞員張柄樞司馬提案集訊夏加秀供趙寶奎囑包房屋油漆工料計共洋銀六十三元僅付三十元餘欠延不淸付向索避匿叩求究追趙寶奎供夏所包各件虚開價目致有洋銀六十餘元之多若核實照算不過三十餘元業已付過三十九元矣應無蒂欠求察司馬得供判令照帳八折歸還著原差帶同核算淸楚復候定奪 
[印兵操演]  
　　○昨日淸晨駐紥提籃橋一帶之印度兵約二百餘名肩荷洋槍至楊樹浦大花園左近操演各式陣圖迨十二點鐘時始各整隊而返 
[浮生若夢]  
　　○昨日本邑南市江海關橋畔倒斃一無名男子年約四十左右衣衫甚為藍縷十六鋪地甲裘鎮查見之下訪問居人並無知其名姓且亦查無屍屬因即投某善堂報請給棺收殮舁厝荒阡 
[馬路工程局瑣案]  
　　○前日大和米行執事人葛海如投馬路工程局禀控司帳羅雨生夥友火杏卿代曹家渡義隆槽坊主曹時雨往來交易被欠米價洋銀二百十八元向索推諉叩求嚴追總辦葉孟紀司馬命提研訊兩造供詞各執乃斷令管押捕房候再訊奪○前日拐匪陳興發誘拐船户于四保之子被十九號廵街捕拘獲解經馬路工程局總辦葉司馬訊責并枷號三日昨日枷期屆滿司馬命拘案疏枷具改過切結釋之使去 
[法租界捕房紀事]  
　　○某甲小本經紀中人也前日携水果至某輪船求售與水手某乙論價不合因之口角甲遽以削水果之小刀向乙猛刺適中肚腹血流如注當經船中人送入捕房捕頭騐明傷痕令將乙送仁濟醫館請醫生療治甲則押候解送公堂禀請讞員杜枝園大令訊辦○小竊丙丁兩人不知在何處竊得手鏡十餘面在途求售適為某包探所見拘入捕房捕頭令押候解送公堂禀請訊究 
[美租界捕房紀事]  
　　○昨日午前積竊陸阿坤不知在何處竊得綢衣數件携至虹口吴淞路某押店求質適為包探劉阿炳所見連贓送入捕房捕頭令押候查明失主然後解送公堂禀請讞員張柄樞司馬訊辦○昨日西華德路同文書局左近某姓烟紙店紏集劉盤龍一流人肆行賭博不知如何忽起争端互相毆擊某號廵街捕見之當將為首之甲乙二賭徒拘送捕房捕頭令押乞丏牢一宵以儆○前晚梁上君子黄阿松闖入靶子路某姓木作内竊取板木數方肩荷而逸適為某號廵捕所見拘入捕房捕頭令押候解送公堂禀請懲辦 
[畫資助振]  
　　○滬上蘇煦芸先生工繪花鳥雅近曰陽時人得其一縑每以為寶近因陝省大無减取潤資以濟急振發慈悲之願結翰墨之縁寄語海内珍藏家慎毋交臂失之也 
[廖尚書代募救濟善會順直春振公啓]  
　　○竊自北方擾亂以來玉石俱焚官民交困已死者屍骸遍地幸生者庚癸頻呼自天津至京城以及保定滄州各處凡聯軍所至鷄犬皆驚父子悲離妻孥失散肝腸寸裂血淚皆枯種種情形實非筆墨所能罄述幸陸純伯部郎邀集同志蔡君和甫顧君緝庭鄭君陶齋唐君鳯墀楊君子萱潘君赤文陳君潤夫謝君綸暉陳君笙郊袁君聯淸席君子佩焦君樂山胡君二梅倪君錫疇及東南諸大善長力肩鉅任慨發婆心倡募巨資不遺餘力其時海道不通京津一帶遍地洋兵處處龍潭虎穴人人視為畏途而部郎不避危險復邀同劉君鐵雲陳君敬如羅君煥章施君涵香等冒險赴津開平糶辦掩埋捨藥施衣廣施救濟北人見會中人岀入無阻始敢稍稍往來南北海道亦因此而通市面人烟亦由此而聚津事少定即分赴都門保定滄州各處冰天雪地艱苦不辭捨己從人足徵高義卒能救回東南各省被難官商男女眷口五千餘人運回棺柩一百三十餘具猶復寒者衣之飢者食之病者藥之死者歸之撫卹周詳令人感泣此皆恒等所目覩者也但京津滄保自遭蹂躪民間十室九空敗瓦頽垣風餐露宿既乏秋收又無春熟此時賴有救濟會振糶兼施民食尚可無慮瞬屆青黄不接之時絶粒恐所不免加以農器失散籽糧全無干戈之後繼以年荒較之陝災同一慘酷百姓無辜罹此浩劫恒等薄德鮮能不克保我黎庶中心滋愧負疚良深况和議有成回鑾在即若不亟為振撫地方終屬難安因商之陸部郎等仍宜接辦順直春振使兵火餘生得安耕種麥秋有望可免飢寒此一舉也實於大局有關非㝷常水旱偏災可比祗以事大欵巨接濟維艱惟冀海内諸大善長慨念災黎無分畛域仁漿義粟踴躍輸將俾北省數十萬生靈不致盡成餓殍鴻施惠澤造福無涯敬為燕北哀鴻焚香頂祝臨穎不勝廹切企禱之至　廖壽　　溥良　陸寶忠　曾廣鑾　載昌　陳瀏　徐禎洋　姜筠　張肇熙同拜 
[籌辦陝振四十誌]  
　　○啓者則敬於去年嘉平月二十七日接奉杭州協德堂姚用孚先生惠函驚悉令堂太夫人棄養奉遺命盡心籌辦振務因即商請諸同仁撰陝西義振桶捐乞命歌在杭州梅花碑育嬰堂佑聖觀巷同善堂武林門内普濟堂大井巷口慶福綢莊淸河坊轉角宓大昌烟鋪河坊巷内鼎記錢莊藩司署前鼎泰錢莊太平坊口舒蓮記扇莊薦橋焦旗竿畔泰昌土棧豐樂橋直街同濟當鋪聯橋大街同太布莊又同仁堂藥鋪湧金門外藕香居茶室西湖三天竺法鏡寺大殿西湖夕照峯下本堂等處分别設立捅捐按旬收解一面又在城隍牌樓内栅門邊姚公館添設協德堂義振分所以期廣勸而慰先靈則敬祗誦之餘竊與三輔飢黎同深感謝除另函奉唁外謹將乞命歌一併鈔請登報○杭州西湖協德堂籌辦陝西義振乞命歌　時事堪流涕奇災可奈何行人留一步聽我旱荒歌陝西自古秦中地連嵗天公不雨水顆粒無收田土乾赤地荒荒數千里舊年不雨望今年今年不雨難耕田十家槁餓九家死蒼生何罪呼蒼天窮者紛紛赴溝壑富者有金難換穀飢民老弱互相殘市上居然食人肉我聞此説雙淚流可憐人生如馬牛馬牛尚有放生者亢旱人偏命不留今年北地遭兵釁三輔奇荒災亦甚惻隱都勞聖主憂東南豐稔稱天幸我將樂善勸諸公救命人人此念同慷慨囊中争解與嗷嗷待哺活哀鴻一錢兩錢不嫌少千金百金尤可寶一樣慈悲救苦心如是功德豈云小吁嗟乎旱荒歌罷淚模糊請君更看旱荒圖肯擲一文全性命勝教七級造浮屠[  杭州西湖協德堂籌勸陝西義振桶捐同人王士俊丁紹芬陸寶珩沈光濟鍾籌沈莘緗沈元佐姚襄等叩啓上海六馬路仁濟善堂盆湯弄絲業會館奏辦陝西義振總局施則敬錄登]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[]  
　　江督憲撥借六萬金採　　　　　　　　　　　　　　　　　　　　　　　　　　　　　　　　　　　　　　　　　　　　　　　臺興張香帥先後坐鎮兩江俯允邑紳之請撥借庫銀十　　　　　　　　　　　　　　　　　　　　　　　　　　　　　　　　　　榮等承領一半交前上海縣黄升令承暄在蕪湖採米運萍次年復　續發江南庫　　　　兩由　　　　　米石而江西上　　　　　　　二萬兩統計撥欵至十餘萬兩之多循環糴運蕪湘各米至十餘萬石之譜孑遺之民始　　登衽席閭閻歌頌至今　衰所撥　　　　　　　義振及减糶耗折之數由憲臺恩施由江南彌補外其紳民所借均由卑職全數收還毫無蒂欠所有採就煤斤亦經歐陽令運送　　　　　　淸欵厥後丙申丁酉己亥各年均獲豐收惟戊戌嵗秋收銷歉經卑職等禀請籌墊赴湘採買接濟在案本年庚子早稻收成尚稱中　　　　　能飽綻斗斛暗形减折以之供半年民食已覺不敷乃自入伏以後雨澤稀少七月僅得陣雨數次猶未普徧晚禾正在長發深資灌溉際此　　酷烈大半黄萎僅止近水之區車戽蔭注尚可支持旬日亦必須甘霖速降方可保全訪察輿論均謂受災過重之區幾與乙未年相將且山内雜糧亦被旱不能栽種恐冬間即有乏食之虞卑縣貧民有紏衆坐食大户惡習每在青黄不接之時今則北事未平謡言紛起鄉間鎮市已有持錢無處買米者不逞之徒躍躍欲試情形危急較乙未年為尤甚卑職等現雖禀請援照戊戌年辦法採買接濟惟是征收各欵五百兩以上即應　庫固屬無可挪移而承辦礦務全在銀貨流通頃自中外開釁以來鐵廠應需焦煤暫行停鍊其生煤一項亦因河流乾涸不能運岀别售礦務為傭工生計所關又未敢停輟工作局廠所需已須竭力維持更無閒款可資挹注伏思萍礦煤質精良久為各省所稱許前因鐵廠需煤浩繁曾蒙盛大臣奏稱專供鐵廠之用今既時異殊自可移緩就急竊念江南地大物博製造局廠與兵輪船隻銷煤極多惟有援照二十一年成案合詞禀懇憲恩於各局廠兵輪購煤欵内撥借銀六萬兩由卑職等具領採買米石一俟運糶事竣即將煤斤運送金陵禀請騐收明知近年庫欵支絀迥異從前第前案分平糶採煤為二發欵至十餘萬之多今則將平糶採煤併合為一領保以為糶本收回米價即為煤本借銀還煤實無異以煤售銀而一轉移間億萬嗷鴻同沾闓澤伏諗大人痌瘝在抱飢溺為懷務懇迅頒移粟之恩勿靳發棠之請翹企鴻慈不勝廹切特命之至再卑縣地處邊陲江湘接壤實為兩省樞紐方今各處伏莽屢有蠢動設或勾結貧民乘機思逞實為可慮與其糜爛之餘補苴於事後曷若綢繆未　消患於無形卑職等察看情形但須欵有著落米有來源煤有銷路使良民之心既安莠民自無所施其煽惑倘或藉端滋事卑職自當執法嚴懲不敢稍存姑息貽悮地方謹貢愚忱仰求鍳察 
[英美租界公堂瑣案]  
　　○包探秦少卿張阿五趙銀河同解押　德禄范賢茂張子良沈寶淸等八名至案禀稱伊等俱因案判押外國牢限期未滿均發腫病據醫生云已無可治為此解請發落讞員張柄樞司馬商之梅繙譯姑念病重從寛開釋○去冬沈炳卿控潞天印賭棍周阿才冒充包探串同孫雲波以賣地為由騙去洋銀六百元由包探趙銀河拘獲解案請究司馬判押交孫到案再訊周延未交案及嵗底串岀卜姓代為保釋前日沈投案求催復由趙探將周解案并呈身畔搜岀各户借據數十紙并稱此項借據均周冒充包探拆梢而來沈聲訴前情周一味狡賴司馬謂原被告曰此案定係為賭起見爾等須從實供認不然即不准理沈堅執前詞周惟求恩宥司馬以所控無憑一併斥退○前者兩人陸興德在楊樹浦某姓屋内聚賭被流氓陳安新李九生軋至鄉間訛詐洋銀五元并褫其衣服陸忿甚投訴捕房旋經包探劉森堂將陳拘獲解案請究司馬判責五百板管押捕房半年前日復經劉探將李拘獲解案司馬判責五百板管押捕房半年○粵婦張來金與楊餛之口角扭毆經包探孫阿新拘解請究司馬判罰楊洋銀五元充公○王永興行竊周維堂葉翁氏二家衣物經包探李四春拘解請究司馬判責二百板押捕房一月贓給還失主○王阿福行竊陳春生家鐵條一百四十根經包探倪順泉拘解請究司馬判責五十板贓給還失主○朱福太行竊某西人家雜物經包探張才寶拘解請究司馬判押一日贓給還失主 
　 
 
 

Page 10

 
 
   
 
