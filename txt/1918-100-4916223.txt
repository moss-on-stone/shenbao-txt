# 1918 - 100 - 4916223

 

Page 1

 
 
   
 
 

Page 2

 
 
時評 
[我爲主戰者調度（冷）]  
　　曹張旣稱病不進矣我爲主戰者調度不必借犒師爲名自往疏通也令倦戰者退後飭請戰者赴前如斯可矣 
　　倪嗣冲可率所部溯長江而上當平川平滇之任張作霖可率所部浮海而南當定粵之任徐樹錚可率所部代曹張之職當平定湘桂之任如是則各行其志各隨其願而其餘不願再戰之人皆召之返其故居而調度之能事畢矣何必勞勞强不願戰者以戰而使欲戰之徒置之閒散之地耶 
[專電]  
　　北京電幣制借欵日本先墊二千萬主要條件以坂谷爲顧問實行監督昨付閣議大體通過（十七日下午一鐘） 
　　北京電中日共同新提案聞昨已付閣議通過本日簽字 
（十七日下午一鐘） 
　　北京電政府日內因外交束手無策餘事一切擱置某項交涉正將簽字（十六日下午八鐘） 
　　北京電向日本借欵有兩種（甲）幣制第三次墊欵（乙）濟順鐵路借欵各二千萬元 
（十七日下午二鐘） 
　　北京電曹張態度忽變前敵因多觀望段巳專員調和如無效或以犒師爲名赴漢親臨諮詢（十七日下午一鐘） 
　　北京電曹確不願再戰昨來電請假七日張懷芝在萍鄉不願赴湘假期滿已三日並無來電主戰派除小徐倪張外均態度一變（十六日下午八鐘） 
　　北京電奉軍到粵行程須兩個月救龍巳無及（十六日下午八鐘） 
　　北京電日來前敵索餉者紛至動需百萬或三五十萬政府先其所急就昨日發出數目計之曹二十萬湘鄂各十萬龍二十萬川劉十萬新疆十五萬均現金交各代表領運（十七日下午一鐘） 
　　北京電倪此番回蚌帶去軍費五十萬新式槍彈八百箱充安武出發第一批用（十七日下午一鐘） 
　　北京電徐樹錚欲於漢口會議時提出以臨參代國會選段祺瑞爲總統將商由各省代表請曹領銜重申此請（十七日下午二鐘） 
　　北京電日人得電劉存厚巳逃往漢中龍濟光敗退瓊崖 
（十七日下午二鐘） 
　　北京電譚延闓赴粵係以調停條件就商陸等和平派仍進行 
（十七日下午二鐘） 
　　北京電東海定十九回彰德當不展期（十七日下午一鐘） 
　　北京電新法使今午抵京外部派員在站歡迎（十七日下午一鐘） 
[外電]  
　　北京電外交團領袖朱邇典爵士頃接上海領袖領事轉來上海有名外僑署名之請願書力請協約國外交代表速迫中政府實行驅逐敵僑出境英使爲協約國代表之領袖接此文後當然將令中政府覺悟關於敵僑所負之責任據華字報載稱外交部連日巳與協約國公使討論該問題（十六日） 
　　哈爾濱電過激黨奉國民會命令現正準備抗拒日兵在西比利亞進發各處過激黨今殊活動白旗軍之數仍不足圖攻西比利亞泊里施柯夫將軍招人從役應者寥寥（十六日） 
　　哈爾濱電罪犯緝捕局局長及職員數人均巳辭職因罪犯日見增多當道不能力助處置之故而亦由近今喬治安會社自行捕除兇犯之舉動促成之（十六日） 
以上字林報 
　　北京電官軍接戰三日後佔據控制衡山之地點今正進逼該城（十六日）路透電 
　　北京電傳聞於十五日晚間出京赴津之倪嗣冲本日可回蚌埠（十七日） 
　　北京電政府之作戰計畫原以平定廣東四川爲根本方針而最近龍濟光敗遁瓊州島劉存厚亦在廣元敗退至漢中是四川廣東完全歸於南軍之手加之湖南討伐之北軍士氣又有不振之狀態所謂主戰派之方略將有跌足之勢其成功與否恐屬疑問一般人憂慮或將有政變云 
（十七日） 
　　北京電朱啟鈐十五日夜來京（十七日） 
　　北京電徐樹錚運動前敵諸將之結果排斥段芝貴之舉日烈一日又有曹錕等致電國務院排斥之事傳聞段芝貴業巳堅决辭職云（十七日） 
　　北京電今日京中各報紙由滬報轉載關於日中共同動作之記事論評甚力但稍有以感情爲先之槪而當局聲言其言論頗與事實不符（十七日） 
　　漢口電自宜昌歸者言十四日下午四時王安瀾部下鄭某所率之一隊約一千人在宜昌北方慈雲塘（譯音）附近與吳光新部下交戰南軍退却至夜半再襲南軍不利留死傷兵士約五十名向興山方面退去是役北軍死下士一負傷卒三又十四日晚間宜昌對岸九子霸方面亦有南軍一隊出現即被擊退吳光新因欲遵中央命令先逐鄂省西南境之南軍故巳命各部隊向歸州巴東進攻各部隊已從十五日起開始運動又從武昌運來搬運夫役二千餘名以供後方勤務之需宜昌市內現尙平靜惟其附近各地時有南軍出沒屢起小衝突（十七日） 
　　廣東電前廣東水警廳長蔡春華素爲龍濟光股肱與李嘉品齊名已於十五日在汕頭被陳炯明捕獲即行鎗斃（十七日） 
　　京都電赴日記者團於今朝（十六日）由大阪出發至京都該處市長與新聞記者及商業會議所代表等在車站歡旋由山陰鐵道赴龜岡泛舟保津川而下至嵐山賞覽沿途勝景意頗滿足由嵐山復歸京都即臨商業會議所午餐後游觀京都各名勝至晚列京都市長之晚餐會是夜 
宿於近太旅館一行擬明日起程東上此行由市長及商業會議所與各新聞社照料一切（十六日） 
　　東京電因米穀取引所拍買停止命令業巳發出全國賣買所及仲買人極形狼狽正在開會議協議善後方策一般人頗爲注重 
（十七日） 
以上東方通信社電 
　　東京電日本民間所用之傳書鳩昨日在靜岡試驗於十六日上午七時在靜岡驛所放之傳書鳩十三隻於該日零時四十三分飛至大阪其速力實較火車之特別快車更速約二時間云（十七日） 
　　東京電日本全國米穀貿易所因米價暴騰故現將貿易廢止（十七日） 
　　東京電僑美日人發起欲自消卓爾港爲起點創立一大汽輪會社（十七日） 
以上共同通信社電 
[戰電]  
　　倫敦電今晨海格將軍報稱昨晚敵軍在貝葉爾與新敎堂村間猛攻後大舉進攻以前未參與大戰之精兵三師衝鋒鏖戰後佔據貝葉爾東南與東面之高地二處英軍退至貝葉爾北面之新陣地貝葉爾村與佛爾凡爾漢村均落敵軍之手今晨德軍復在維斯俠特附近進攻敵軍在維曷貝爾康西南以猛烈砲火掩蔽施擊爲英軍所敗英軍獲勝於羅白克東南俘敵若干人（十六日） 
　　倫敦電今晚海格將軍報稱今日下午貝葉爾與佛爾凡爾漢二村附近戰事仍在進行奇文希與羅白克間敵砲隊殊爲活動英炮隊於拉巴塞愛斯台萊路猛轟敵步隊（十五日）　　巴黎電今日下午公報云法軍於漢加爾村境小戰得利俘敵十人法軍自十二日至今已於此處俘敵一百五十人法軍於芒第第愛與洛瓦容間及香巴業特土山南襲擊數次均俘敵而回敵軍在歇滿台達美北面與柯爾白尼東南進攻失利今晚公報云漢加爾登桑台勒境砲戰甚烈敵兵集於特莫安村邊際爲法砲隊擊散亞伏柯爾境砲火頗厲 
（十五日） 
　　倫敦電德國公報云里斯戰場常有慘烈之短兵戰事德 
軍淸除新敎堂村南及貝葉爾與美爾里間之英軍機關鎗埋伏處各一所並俘其守兵敵軍在貝葉爾及貝土恩西北回攻敗退大受損失今晚公報云德軍佔據佛爾漢東北敵軍陣線（十五日） 
　　亞姆斯特丹電德軍攻擊亞美蒂愛爾時德皇曾躬臨戰地（十五日） 
　　倫敦電大局仍危無庸隱諱惟德軍之進步業已大緩其攻擊殊難重臻其原有勢力通信員里平登大佐之意英軍戰略地位固不甚光明惟彼估計英軍陣線之德軍至少已調用其全數四分之一福煦將軍之法國筆備軍則尙未喪失一人云　每日新聞軍事專家估計敵軍損失當有四十萬人 
（十六日） 
　　巴黎電半官公報宣稱近兩日內佛蘭得斯陣線已見鞏固敵軍陣線一帶現有無數凸點殊易受敵英軍之棄新敎堂村不過更勳陣線百邁當而已（十六日） 
　　倫敦電英軍大本營路透訪員今晚電稱佛蘭得斯之敵軍尙未停止攻擊其重佔新敎堂村及向貝葉爾村奮力前進皆足證明其尙有餘方可以重大之代價繼續圖破英軍惟英軍防務已逐時增固敵軍於松末河大戰旣不能進抵最後目的 
 
 
 

Page 3

 
 
今於佛蘭得斯可必其將蹈覆轍云（十五日） 
　　華盛頓電國務卿藍辛氏今日在某處演說曰吾人必須戰至巳達威爾遜總統宣布之目的而後已吾人必須獲勝吾人必能獲勝云（十六日） 
　　倫敦電薛西爾貴族今日在下議院宣稱海參崴登陸之英日兵一俟恢復治安卽將撤退一節英政府未得保證惟彼望此事不日可以了結云薛氏又答議員史密司氏之質問謂路透電報所傳英駐軍官報告外間謠傳西比利亞俘虜已得軍械其說大爲失實云云該電所言極爲確鑿（十五日） 
　　亞姆斯特丹電德國太格報載稱德國保留租用羅馬尼亞油礦九十九年及以陸軍佔守該國土地數年之權利 
（十六日） 
　　倫敦電德國公報云芬蘭德軍及海軍支隊與携械之隊伍激戰後巳入希爾新福（十五日） 
　　亞姆斯特丹電德國進步國民黨發表宣言書謂一九一七年七月聯邦議會通過之决議案不復有效一節巳由中央黨機關日耳曼尼亞報徵實蓋該報會稱中央黨對於西歐問題儘可自由行事米太格報謂該决議案僅屬一種作用俾造成東歐和局今巳不復有用德國今日之目的乃在以武力於西歐博勝利之和局云（十六日） 
　　倫敦電美國工黨代表游英者今日由下議院議員邀宴諸代表宣稱美國工黨願贊助協約國之主義至德國帖服而已（十五日） 
　　威靈頓電紐絲綸國會已通過國役條例准政府管理各項重要實業（十五日） 
　　亞姆斯特丹電維也納電稱奧皇已准外交大臣塞林伯爵辭職（十五日） 
　　倫敦電粵外交大臣塞林伯爵之辭職雖由內國政局之故然其主要原因則在奧皇璽書之　露蓋此事使塞林伯爵難處於位也塞氏於此書顯未豫知書固確鑿有證（十五日） 
　　巴黎電據政府宣稱福煦將軍已任爲法境協約軍總司令協約國各政府皆以極廣大之權予福煦將軍俾其行動得弗受質問故英法美軍今已切實合爲一體云（十五日） 
　　倫敦電薛西爾貴族今日在下院答某議員之質問謂上年十月十一月間由倫敦藏匿貨品中運抵上海而經發見之鴉片兩批目下寓於英國之人似未有因此受控者云（十二日） 
　　倫敦電人力議案已由審查會通過巴拉勞氏今日在下議院不允國民黨議員請再展一月討論施行愛爾蘭兵役路透電社得悉愛爾蘭自治議案將從寛訂定烏爾斯特人民雖前有反對之宣言似將承認此案爲戰時法律（十五日） 
　　倫敦電（遲到）銀市星期報告云市况安靜美國參議院提出議案規定鎔化銀幣值英金五千萬鎊而由國庫按每温司美金一元之價購回並收回市上流行之銀圓紙幣而代以國家銀行金洋一元二元之紙幣職是之故印度購銀之價爲漲一便士印政府如能吸收美政府之銀一大部分則於　幣問題可處甚鞏固之地位（十二日） 
要聞一 
[邊警之最近消息]  
　　日海軍在海參崴登岸不過暫時保護不能久駐故日司令官特由漢城電調陸軍二營馳赴海參崴以便替換海軍大約一二日內該軍即抵崴埠俄人皆謂日本軍隊旣在該處駐紥不知何時再行退出云云海參崴俄國官廳於上月底布告該地居民謂今後地方治安不負責任各國僑民皆巳避云獨華僑尙無法避亂生命瀕危邵領事特向東省鐵路公司督辦公所要求列車以資救運聞目下崴埠過激派兵力約三千餘名 
俄報載莫斯科電云滿洲里華員擔保謝米拉夫軍不入俄境至四月五號滿期近日歐亞各處資本家極力預備反對多數黨四號崴埠發現傷害日人事五號日軍登岸爲今之計農工兩界速編勁旅嚴防反對派傷害外人引外兵入我西比利亞無論該黨如何鼓動切不可爲其所惑云云西比利亞因日兵登岸開緊急會議據云日人因傷害二三人事派兵登岸顯然有進取思想西比利亞宜宣布戒嚴並編練革命軍抵拒外兵之深入 
　　哈爾濱近傳海參崴之消息紛紛不一有謂過激黨將有大舉動竄入我境以哈埠爲彼根據地者有謂俄舊官僚派欲在哈埠組設臨時政府者茲據最可靠消息俄過激黨中亦有深明公法之人無論於國內有何舉動而於國際上不能有所亂暴行爲故竄入我華境內之議尙未敢於决行至俄舊黨欲在哈埠組設臨時政府决非正當辦法雖有少數人主張其議而大多數明達之俄官與夫外交團之重要分子不贊其說故不致見諸事實也 
　　哈爾濱消息遠東俄人喧傳將在哈爾濱地方議商國會問題及組織遠東新政府辦法故西比利亞省各屬之國民代表聞此消息皆紛紛起程到哈以便與議其事乃事機不密早被過激派黨人偵悉現已派員四出嚴查如有國民代表經過即行截留務使國民大會無論何時不能成立 
　　海參崴消息美日英兵登岸後日軍佔領頭道河子美軍佔碼頭僅止爲保護聯盟國權利並無深入之意聯軍主帥爲美國水師提督納衣特氏 
　　吉督電報德奧俘虜約有六萬之譜在塞爾維亞境內添配軍械其一部現在行抵海參崴一帶吉邊情勢險惡一面率軍嚴行防衛茲又據確報云俄新黨三千餘人集合大烏里滿洲里勢甚猖獗並乞指示方略以資策應 
　　謂崴埠軍工會曾接列寗命令如外兵到埠應作速焚毀一切令其一無所有云云八日哈埠領事團領袖日本總領事邀集各領事開會討論崴埠之現狀 
　　俄城齊都自被過激派黨人佔據後曾向該城各富戶勒捐俄洋三百萬元而富戶與商舖均不認繳過激派特將著名富戶捕獲二十四人嚴行拘禁令其家屬備欵往贖聞被拘之人已示意家屬無論如何决不接濟該黨欵項 
　　黑河對岸俄過激派非常猖獗駐黑陸軍第三旅旅長鄂雙全恐有遺誤特電請辭職茲經鮑督軍電請中央任命前代理陸軍第一師長第二旅旅長巴凌雲爲黑河警備總司令接任陸軍第三旅旅長確否容探續載 
　　鮑督軍以現在沿黑龍江對岸俄過激派到處擾亂恐該派有越境情事特電令璦琿黑河漠河蘿北哥薩克特寳興太平溝與俄接壤各要隘軍民官長注意檢驗並令凡遇俄人入境其無護照者一律不准入境 
　　黑省地方邊外與俄爲鄰鮑督已將黑省畫分五區按段駐兵聞現又揀請帥赴各段處日夜梭巡專查俄德等人之來往不明　 
　　阿爾泰辦事長官恰克圖都護副使張慶桐自買賣城拍來歌電內稱烏丁紅色軍隊巳陸續到恰約近三百餘人究應若何對待務宜籌畫指示辦法 
　　琿春各商號昨得海關消息　封鎖令今已取消如有貨物糧食等運往俄境海參崴沿邊一帶一　照常放行自此消息傳出後各商皆收買各種貨物預備販運藉謀利益矣 
[留日學生滋鬧使館之京信]  
日本之中國留學生七日在東京我國公使館滋鬧章公使喚日警入署逮捕學生一事有失國家體面茲　北京所得之消息如下四月留日自費生前因川亂匯兌不通聚衆請求該管監督始予維持費當經該監督商准章公使援照成案各發維持費兩月嗣復籌給川資遣令回國該生等領費後類以川事不久可平卽有接濟都未歸國不料守候至今川局迄無底定消息遂於本月七日集合川生全體（自費生更至使館要求每月每人發給維持費二十元以事平爲止使館方面以人數過多又無一定時期而現在用兵省分不僅四川一省倘均援例請求何從籌此巨欵爰即百方勸令暫散一面電請政府指示辦法惟該生等對於監督經理員向不信任疑係敷衍搪塞之詞故於次日（八號）復行麕集自朝至暮不肯解散使館因之不能辦公而交通亦因之隔絕章公使知該館監督不孚衆望乃令館員出勸又被痛毆於是用電話招日警數名前來彈壓該生等愈形憤激竟將　察毆傷結果被日警捕去爲首者數名始行解散日警旣將毆警學生捕至警署以其妨碍治安擬從嚴處罰政府接得此項報告後以此次川省自費生滋鬧使館固屬不合而其經濟困難亦屬實情政府爲本恤起見特電章使自本月起每人每月各給維持費二十元以三個月爲期此後不得再肆要求其他用兵省分尙通匯兌者不在此例該欵先由使館暫向銀行借墊隨即另籌寄還至爲首滋事之學生務即查明嚴辦以儆效尤章公使爲此事復於昨日電請中央政府轉電各省嗣後派遣學生無論官費自費均須嚴定資格寗闕無濫至監督一職並須資望較深德學兼優者由外交敎育兩部公同推選呈請大總統簡授以崇體制俾免學生之藐視聞此事巳成一國務議案本星期閣議當能研究及之也 
[星期日之中央政紀]  
　　府院情形十四日爲星期休息日公府馮總統於上午十二時許照常到寳光門辦公室佃事直至下午五時始行退入內宅張仲仁秘書長亦曾到府一次其他辦事職員則除值班者外均未到府國務院方面秘書廳僅方立之秘書長及林步隨秘書等曾到院一次方秘長於下午四時將命令送府蓋印交局發表後即退回私宅參陸辦公處則靳翼卿將軍廕午樓總長張陸兩次長崔局長等均於上午十時照常到處披閱軍事要電并發出湘省重要密電一件直至下午一時始行散值又一消息十四日公府之各辦事機關多不辦公除庶務司承宣司軍事處各有二三人應值外其餘各處人員多不進府聞大總統至午後二時始到辦公室披覽鄂粵兩省軍事要電兩三件外遂又擬定某項行軍計劃數端四時四十分　歸內宅總統近日政躬極爲淸閒而對於政局態度則尤爲鎭靜又國務院消息云十四日方代秘書長上午九時三十分分蒞院核閱各項文電十一時赴總理邸第籌商要政十二時回院飭第一科將本日命令發表於下午一時二十分出院並聞參陸辦公處全體辦事人員照常到處辦公陸軍段總長參謀廕總長上午十時許先後到處於下午一時出院該處辦事人員亦於一時半散值較平日略早又據某要人云前日公府會宴徐東海倪丹忱姜翰卿諸要人全體閣員除曹陸田因故未到外餘均列席席間總統提出兩項問題 [T13 ]一 [/T ]選舉問題宜如何着手衆默然惟東海答言北洋派首領惟公與芝泉今一爲總統一爲總理正好協力斡旋挽救國是云云 [T13 ]二 [/T ]和戰問題宜如何進行座中惟倪主戰最力而衆亦無異言外交總長陸子欣辭職一節曾紀本報刻聞陸君連日稱病在私邸靜攝部中已四日不到國務會議亦已缺席兩次惟公事仍照常送邸畫閱外傳辭職之說尙屬不確陸氏自上月起本已表示意思自願改就公使實地考察歐戰爲將來和會準備適駐法胡馨吾公使乞歸陸氏頗願與之對調惟海道阻梗且值合肥組閣之始維繫甚殷故陸氏雖有外任之志願事實上仍難做到至於今番請假之裏面實與某項外交問題有關云 
　　參陸處情形十四日星期參陸處仍照常辦公早十鐘許到處者有廕午樓總長張博齋次長靳翼靑將軍師嵐峰處長段香岩總長到處略閱各處來電後卽於十二時出院陸秀山去津未返請假一日其餘參陸兩部諮議副官科長等多人均到處辦公是日首先討論者爲援川問題緣參陸處接有劉存厚告急電一道報告本軍三面被敵圍攻勢極危迫請即設法應援等語故各要人披閱此電後卽切實籌商援川辦法旋又對於湘中軍事來電亦略有討論隨即分別擬電送呈總理核閱拍發其覆電之重要者爲飭令進攻衡山一事又聞四川督軍劉積之十四日自廣元行營致電政府懇請設法迅匯現欵一百萬元以固軍心而備反攻成都前次電請所截之鹽欵已入敵手特請電飭廣元關先撥十萬元俾救目前之急云云 
[中東鐵路收回之爲難]  
　　中東鐵路本係中俄兩國所合辦按其原訂合同第十二欵內有從開車之日起三十六年後中國政府有權可給價收回等語自去冬俄過激派人在哈爾濱大肆擾亂該路遂有交還中國之意加以俄國政權至今仍操諸黨人之手該路總公司原設於俄都已失經營該路之能力而交還中國之說因以愈熾該路總辦霍爾瓦特前日晋京與我政府接洽即爲此事而吉林省長郭宗熙前抵京師亦爲解决此項問題然終未能尅日實行者原因大約有三試詳探如下（一）俄國政府虧欠該路十五萬萬盧布該路現在之虧空亦達十六萬萬盧布之譜霍氏要求中國收回該路須將該路之虧空爲之擔任中國政府以該路原訂合同第十二欵已經載明該路所得利益金歸該公司專有如遇虧折該公司亦應自行彌補中國政府不能作保等語今該公司欲將該路之虧累槪由中國政府爲之彌補此與原訂合同相背中國政府斷難承認而霍氏以中國不認此欵俄政府前欠又無處追索該路之虧欠無法了結此所不能即時交還也（二）霍氏以中國政府現時之外交日多一日每一路權到手即抵押於外人此路收回後須永遠不准抵押於外人中國政府以該路收回後即由中國政府爲政無論有無抵押情事俄國永無過問之權而霍氏要求與之立永不抵押之合同中國政府以如此辦理大失中國之主權斷難承認此交還問題所以一時不能解决也（三）該路辦理之始係由中俄兩國先組織道勝銀行由該銀行設立鐵路公司以敷設該路該銀行之資本中國政府出庫平銀五百萬兩均由俄國政府擔任詎該路開工後該銀行以欵不敷用息借法國欵項若干而法國即要求將所借予之欵即作爲該銀行之股本現在法國聞俄國擬將該路交還中國乃出而聲明謂該路有該國之股分中俄兩國不能自由授受此項交涉至今未能解決該路亦即不能交還也有此三因故該路交還問題斷非旬日之間所能解决現在該路會辦文次里氏抵哈郭督辦亦亟亟由京返哈聞則磋商此事云 
[西報之川邊藏番亂耗]  
　　字林報三月十五日打箭爐通訊云現任川邊鎭守使陳遐齡已由寗遠來此刻抵寗遠打箭爐路交點處之淸溪縣率有兵士兩營陳將於淸溪小駐俟與其駐雅州與打箭爐之代表會晤後即可抵此蓋目下邊務緊急須陳親自應付也聞陳兵一營已由寗遠入內地取道鴉嚨江而達河口然後卽易進至甘孜桃府（譯音）取直路以臨戰地陳氏本欲以建昌畫入其行政區域茲因西部政局變動决計暫緩實行惟寗遠仍歸管轄置有代表且以猓猓常出爲患故留兵若干以鎭守之有龍（川省西北邊界）聞亦有亂當地番民不允以車馬供給官員今占守大道阻止接濟察木多被圍華兵之軍需過境聞且禁絕商旅往來此舉頗碍打箭爐商業若輩之志蓋在輔助拉薩藏人擾害東藏華兵處境今殊阽危蓋目下非急解察木多之圍川邊大局不能安定也湘鎭藏人五百名近乘騎攻入昌圖（譯音）聞現 
向龍巴薩（譯音）進發上年彼等曾在該處受創今殆爲報復起見惟龍巴薩藏人聞巳得某處軍械之接濟且於當地購得中國舊來福鎗故必有以對付之龍巴薩爲東藏之農區居民素來安分故爲其農產眷屬計當能盡力捍衞况華兵現正取道甘孜與龍巴薩西發有援可恃湘鎭藏人之襲擊復仇恐未必能得志也數日前裏塘平原亦出現湘鎭藏人一隊志在示威裏塘顯未受攻惟旣有此大批匪隊殊與南路交通有礙也外間近傳察木多業巳陷落彭司令已退至稻壩云云但以未見當道明文其謠頓息一般人士之意該地交通雖絕而少數華兵仍能勇產+不屈惟政界則甚爲擔憂現信彭司令所有之糧食子彈足以支持三月春暖之時更易防守蓋目下其地河氷凍結藏人可不用舟楫以施擊一旦氷融即不能得此利便矣察木多華兵果能堅持三月則㢢有解圍之望聞目下北路亦有兵西發已有一團抵達爾幾與察木多間之唐浦地方不日可達察木多又聞藏兵亦抵該處二說未知孰確目下邊界軍官對於軍務多相推諉進行甚緩異日鎭守使回抵打箭爐親自主持一切則邊防當可稍固也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京之政客來去記]  
　　梁朱來京某要人得天津電話梁士詒氏仍擬於十五日早車由津來京朱啟鈐氏是日亦有與梁同來之說又一消息此次梁氏赴津與日本官紳酬酢定十五日早車來都係應各處預約宴會預擬十七日仍回津寓朱桂莘因當局敦促亦有十五日來京消息聞到後寓所在總布胡同 
　　楊宇霆來京頃聞奉天軍署參謀長奉軍總司令部參謀長天津會議臨時主席楊宇霆十四日早十鐘專車到京同行者陸軍部差遣長張藻宸聞其入京原因係赴院報告奉天軍隊出師計畫及領取開拔費據張藻宸言此次開去之三旅奉軍均歸曹宣撫節制此來係籌商奉軍攻粵諸重要問題十四日上午巳謁段總理報告一切矣 
　　倪嗣冲出京倪嗣冲此來爲赴戰各軍籌備後路接應事宜及一切問題日前出席參陸辦公處巳將大綱商定細目尙待商榷其餘與各要人所磋商之一切問題亦巳完竣現聞二三日後即可成行據某方面消息十四日下午六時倪丹忱督軍特親往西單牌樓絨線胡同通惠公司謁見楊杏城氏密談甚久聞與某項重要問題不無關係但楊對於倪督諮商各節多表示消極態度 
　　徐樹錚出京徐樹錚十四日上午七時始由北京返豐台八時赴奉天奉軍參謀長與之偕行又據徐氏之衛弁云徐氏前晚十一鐘抵京後即乘汽車往湯山晤倪督（因倪赴湯山沐浴故也）談至天明始返至所談何事因摒退從人故無從探悉也 
[政界瑣聞彙誌]  
　　曹汝霖欲辭兼職據某當局消息兼財政總長曹潤田十三日國務會議散值後即向段總理口頭提出辭財政兼職稱汝霖代理此席原以一月爲限交通部事務浩繁萬難兼顧請即覓一確有財政經騐之人專任此席以重責成等語聞段總理亦未置可否曹總長卽於當晚赴天津宴會尙未提出正式辭職之文件 
　　司法界之暗潮北京司法界聞因房山煤礦一案大起暗潮近且有人民控告某檢察官於司法部據部中人云此案內容甚爲重大雖未批答而業巳派員調查關於房山煤礦一案極形複雜因牽涉方面甚多也 
　　派兵剿匪之商榷國務院十四日午以正密電分致直豫兩督略謂徐州張代督辦屢電請兵剿匪除蘇省派兵六營皖省派兵八營歸張代督辦節制外貴省能出兵若干望迅電覆云云 
　　去電慰留蘇督江蘇督軍李秀山因疾請假又萌退志一節據某政客云馮段二公巳去電慰詢並請其力疾從公萬勿輕萌退志又據某報載稱李純近來深悉馮總統無貫徹一定主張之實力而內幕中又有種種難題故至近頃復露辭意總統總理以現下無重大理由可以更換李氏之職故决計懇切慰留聞據公府消息李秀山於十四日巳有覆電略稱純前日偶因起居失節致患微恙刻經醫藥調治巳漸告痊辱承慰問殷殷恩義深摯莫名感佩謹此奉聞請釋厪注等語 
[關於戰事之中央消息]  
　　電令進攻衡山南北兩軍雖已齊集衡山然北軍並未向南軍開始攻擊茲據某要人傳出消息參陸辦公處日昨曾致湘督張勳臣前敵總司令吳佩孚急電一件嚴諭前敵各軍即日向衡山方面開始總攻擊以免敵援漸聚不易進攻等語并聞前敵已有覆電尅日着手總攻擊云云又據軍界消息政府昨得前敵電訊准於十五日官軍向衡山開始總攻擊 
　　電飭湘督領印湖南督軍張敬堯日前電請另刊關防俾資應用茲聞政府巳覆電告知張督謂湘中督軍省長財廳之官印小印前此悉由周肇祥携歸北京現已發交內務陸軍兩部可即派員來領並諭新簡湖南財政廳長嚴家熾就近到院領取財廳印信惟聞嚴氏鑒於湘省大亂之後財政前途不易着手整頓且因大軍雲集尤難應付故向政府表示堅辭之意聞叚總理素悉嚴氏財政經驗宏富刻巳派員慰留矣 
　　蔣雁行巳抵長沙據國務院消息前派赴湖南撫恤災民之蔣雁行中將十四日有電到京略稱雁行奉令宣撫湘省災民到岳州後疊據長沙紳商飛電敦促遂兼程前往已於十二日行抵長沙市面蕭條哀鴻徧地情形極爲悽惻比經接見紳民傳布中央德意多爲感激涕零俟與張勳臣督軍籌定善後辦法再行陳報等語聞段總理披閱後比交內務部存查備案 
　　賑濟瀏醴辦法湘贛檢閱使張子志電請政府援例撥欵賑濟瀏陽醴陵兩處商民現聞政府擬定賑濟辦法係以一萬元賑濟瀏陽以一萬五千元或二萬元賑濟醴陵實因醴陵災民較瀏陽爲多故賑欵略鉅 
　　報告馮旅到漢據某要人傳出消息漢口曹仲三宣撫使日昨曾致中央密電一件報告馮玉祥軍隊十一十二兩日由蘄春轉輪西上陸續抵漢口將及二團一俟全軍齊集後當即遵令遣其開往公安石首兩地駐防尙乞指示方略等語聞段總理已交參陸處核覆 
　　陸榮廷已抵廣州據某要人得香港專電稱陸榮廷氏已於十一日馳抵廣州在督軍署與莫榮新密籌某種計畫粵垣不日似有重大變動云云 
　　閩邊戰機已迫茲據某方面確訊謂十四日晨參陸處接李厚基十萬急電略稱饒平滇軍前進號稱四營携砲多尊十二日進駐樟林已飛飭詔安高馬兩團前往應戰云云 
　　陜西領去子彈陜督陳樹藩派副官唐樹立於前日到京赴陸軍部軍械司請領七九彈三十萬粒當夜押運赴陜矣又聞陳樹藩督軍前電請撥子彈陸軍部允給三十萬粒昨陳督復電請益陸軍部當即電覆略謂三十萬粒巳屬勉如所請蓋因各方請領者紛至沓來殊有不敷發給之勢現在已飭各廠趕緊製造矣一俟呈繳到部當即續行增撥云云 
　　劉存厚請辦周道剛劉存厚十四日有電致政府略謂周道剛擅離重慶川局於以糜亂罪不在赦近且慫恿敵軍出師北伐應請明令拿辦以儆奸邪云云按周道剛失重慶固有應得之咎但不知失成都者又將何以自處也又據某方面確實消息謂廣元劉存厚被圍甚窘已與逼近之滇黔軍開始激戰 
　　電促張瀾進京四川省長張瀾氏已於十日逃抵西安電請入覲茲據國務院消息段總理確於十四日午後一時電諭方立之秘書長用國務院名義覆張省長一電促其來京係交陳柏生督軍轉致其大意謂蒸電已悉此間對於川省近日情形極形隔閡請即兼程北上陳報一切以定進止無任企禱等語十四日接陳由陜來電謂准十五日由西安起程來京約二十三日前後可望抵京 
[曹宣撫一再自請免職之原 
因] 直皖爭潮又劇烈 
　　曹仲珊前定於四日赴湘實行其宣撫職務已治裝矣忽乃弟曹鈺由津來漢謂徐樹錚運動直督已將成熟以曹改任兩湖巡閱使聞段內閣有聽從徐策之意如渠嫌巡閱無實權即命其兼任湖北督軍調王占元往江蘇而將蘇督李純調京內用以達其削減直派實權目的曹氏以此舉不惟關彼個人地位且與直皖分合亦有密切關係特於三日之夜半會集王督及各重要人員開秘密會議籌畫對待之策據當時所聞曹氏即有急行撤兵回直之議惟以現值軍務吃緊湘局未定滇軍方來正爲兩湖宣撫使大施職權之際安能遽行撤兵歸去故雖得有此項消息總未敢信爲確實祗於通信中約略述之（刊十日本報）茲據宣撫使行轅確信當時曹王會議以段閣復出之前曾經約定一時决不無故更動各省長官即係爲蘇贛鄂三督保全地位計今爲彼開調動督軍之端於直派前途實大不利國家亦將蒙其惡影響抵制之策惟有自辭宣撫班師回北以保地盤爰於四日密上大總統一電以鄂湘軍事已將結束善後事宜應由兩省督軍負責擬請免去宣撫本職云云此電並未分致段總理而歷一星期之久總統猶無慰留之電至十一日曹氏又上一電復申前請並懇賞假一月暫赴信陽養疴所部軍隊雖未明言須開回直而其軍之不再參列戰事巳在言外至曹又以赴信陽爲詞不言將回直隸無非爲避免要求回任之痕跡且信陽介於直隸湖北之中兩方可以照顧果有人以强力圖直則由信驅車返津朝發夕至茲將曹氏上總統兩電覓錄於下直皖爭潮之劇烈於茲可見一斑矣 
　　第一電云萬急北京大總統鈞鑒正密竊錕奉命率師南下仰賴德威克復長岳鄂省雖有萑苻未淸然本省軍隊足可剿辦至湖南方而羣逆旣敗退湘南巳成弩末之勢張檢閱使前部早抵醴陵湘督所部亦積極前進諒彼殘餘之衆必難久留湘境照出師所定目的地點現巳完全收復所有第一路總司令之任務將次告竣其鄂湘南省善後事宜應責成該省軍民長官擔負若以宣撫使參預其間轉覺事權紛歧責任不擬請免去兩湖宣撫使本職俾鄂湘各維秩序漸復原狀於軍務政務兩覺便利理合肅陳伏乞鈞鑒俯准施行曹錕叩印支 
　　第二電云大總統鈞鑒正密竊錕請免兩湖宣撫使本職業於本月四日電呈鈞座在案現在湘西一帶已由陳師長復初前往宣慰而王正雅田應詔等皆相繼投誠至湘省撫䘏事宜業蒙允將賑款逕匯張兼省長遴紳施放其湘南地面雖有潰逆盤踞昭第四期作戰計畫以第二路及張督軍所部足可剿除是湘省全境可望一律肅淸而宣撫一職儘可取消且錕近日體力衰弱精神疲倦大軍雲集前方日夜焦勞益覺困備勉强支持深恐遺誤擬懇賞假一月暫赴信陽養疴務祈俯如所請俾資調理實爲德便臨電迫切無任翹首待命之至曹錕叩眞 
　　按曹氏之一再電請免去宣撫使職其率軍回直之心殆已堅决惟吳佩孚之第三師爲克　岳長之首功是否一同歸去爲現在亟須解决之一問題吳氏旣建殊勳就此回北而無酬報必不免於怏怏然駐紥長沙受爲會辦兩雄相處一隅終非長治久安之策刻三七兩師業已迭見小衝突窩根巳伏不將調駐他處必難免於衝突亦爲湘局前途之患聞曹氏熟籌詳慮已决定請中央以長江上游警備隊司令畀吳使率三師駐紥正陽爲將來擢爲鄂湘督軍初步現湘紳熊世池等上曹一電即以吳駐岳爲請大約不日必成事實茲將熊等電文錄下漢口曹宣無使鈞鑒岳陽爲湘省門戶自宜派駐重兵但自軍興來迭遭糜爛軍民雜處融洽綦難非得一紀律嚴明民情素洽之知兵大員坐鎭其間不足以靖地方而資善後鈞部向駐岳陽輿情愛戴吳佩孚師長率師蒞岳承施德政秋毫無犯商民尤爲感激仰懇鈞座俯念岳陽凋敝之餘休養生息首在得人可否飭令吳師長督率所部還駐岳陽抑或由鈞部另行指派藉資鎭撫必能收安輯軍民綏靖地方之效世池等情殷桑梓冒昧凟陳不勝迫切待命之至熊世池左功熒張樹炎彭承念李鐵湘陳戊李定勳周彬軒吳濟衷李春定葛春芳左遠湘方澤森方榮馮阮紹煌吾嘉淦夏占魁蘇暢仁杜幼龢劉智曹文郅口淦葛應龍等同叩軫印 
[張吳爭潮之一說（漢口通信）]  
　　此次湘鄂戰事凡戰線所經之地靡不爲軍隊焚掠甚或有姦殺行爲人民所受之慘禍實不亞於長岳不過長岳交通便利一切慘象較易傳出耳今政府以十萬元分振長岳於鄂之荆襄宜沙蒲嘉通崇湘之湘平瀏醴臨華南沅各縣並未聞分籌救濟設法振撫現鄂紳前農商總長張國淦巳繼熊希齡後發起鄂省義振並呈中央及曹宣撫撥欵振恤一視同仁曹使以現今國帑奇絀卽蒙撥欵亦屬杯水車薪特與鄂湘二督會商公電各省官商募集捐欵以期衆力易舉惟曹使王督爲發起者均祗各捐一千元各省大吏想亦不過此數是所捐亦仍有限也張勳臣對於此事尙未見有覆電不知慨捐多少或謂此次平江受禍慘重係張怒其相持不下致吳佩孚於岳長得佔頭功有意縱兵刦掠以洩其憤此說實不敢斷言其確否也現聞中央又派前綏遠都統蔣雁行與參陸辦公處參議姚濟蒼爲宣慰使赴湘向人民宣揚德意對軍隊慰問勞苦已於前日過鄂入湘蔣姚此行與疏解吳佩孚張敬堯之意見亦有關係蓋三七兩師於克長沙後因爭功大生意見三師矜伐其功頗使七師難堪日前在長沙實已小起衝突惟吳以曹使與張感情尙好渠處曹之勢力下未敢明與張抗中央以該兩師爲淸湘之主力果生意見必致貽誤大局特遣使赴湘疏解大約以吳爲會辦三師留湘爲調和之條件但三師與直軍對於張敬堯及所屬之七師多爲憤憤聞十號有七師輸送隊由鄂垣點魚滾車站押運接濟湘省民食之米數千擔上車運湘適有三師留守武漢之營底（即各團營之看營者）一營餘人亦於是時赴湘見車已裝米欲令搬出讓彼先乘七師不允三師謂我師先入岳長凡事應得優先權利爾師後來得現成天下諸事應處我後兩方始而相爭以口舌繼竟相擊以拳脚車站之前遂一變爲技擊之場所幸尙未實彈射擊王占元得信派兵彈壓極力勸解車站長顧鴻恩懼釀事亦立調他站車輛至允許一齊裝運風潮乃平兩軍之不合於茲更得一確證也聞曹仲珊前日曾致電中央辭謝勳一位及一等寳光嘉禾章其措詞理由謂前敵奮鬬各將士之論功行賞尙未發表伊獨蒙高級之榮賞殊覺自慙云云此亦曹氏諷示所部勿爭權利之意也湘中北軍有此暗潮殊爲奠定湘局之障碍近來各軍鮮有進步或以此耳 
[和平又有一線希望]  
召集在野名流之會議 
　　南北議和之聲浪不接觸於吾人耳鼓已月餘矣以一月來之形勢觀察之欲望和議之成功殆若鏡花水月之不可卽但呼號奔走者尙不乏人天津商會聯合會會議爲討論解决時局趨就和平之方法寗垣組織議會聯合會亦爲討論解决時局趨就和平之方法一則兩次展期（現天津會議改爲本月二十）一則未有頭緒（議會代表赴寗者僅六省）其結果尙不能認爲樂觀但近日來有一消息足以報告於社會者則中央有召集在野名流赴京研究此後之和戰問題以吾人所知者在野要人大都主和則和字或戰勝於戰字鄂省之李隱塵亦在被召之列湘省長譚組庵聞已由滬起程返湘雖聲明不就省長之任專效力於調和並就 
與西南要人接洽果各名流聯翩入京一致陳述和戰之利害段內閣亦必不願以窮兵黷武之名授諸國人之口至西南方面若得譚組庵極力調停似亦不難妥洽且譚爲湘人必不忍湘省長罹兵禍更竊揣中央之意對於戰事似亦可暫罷進行蓋西南地處極邊山勢險峻即有武力亦恐難施展至平定全湘則北軍已佔三分之二至若復威信雪恥辱吾人實不願以此等言語置諸齒頰也惟最近又有一說則謂政府將在漢口召集各省區代表開一會議以决和戰問題京歟漢歟俟徵實後再行報告 
[北軍方面之攻衡消息]  
　　刻據軍界消息謂自張敬堯督軍計畫三路攻湘後所有攸縣茶陵等處之左路攻擊於魚日由第二路各軍開始進行然因天時陰雨主力復未集中而敵方亦似以後援尙未加入故卒未發生激戰十日上午各方軍力漸加戰亦稍烈下午克復攸縣再向茶陵　縣進攻十一日連克茶陵安仁兩縣而於臨縣方面則行軍頗爲不利戰遂稍歇至吳佩孕師長所部中路攻衡軍隊亦已於肅淸長沙湘潭一帶後陸續趨向前敵　續張軍作戰以爲互相牽掣敵軍之計惟右路攻湘軍隊刻尙未出動又一消息云北軍收復長沙後仍分三路進攻衡山正面之任務已經第三師師長吳子玉完全負責業將湘潭佔領刻又進駐湘潭上四十里筆架山該山綿亙十餘里進取不易南北兩軍均扼險以守無大戰鬬不過警衛前哨微有衝突左側第二路之魯軍施從濱一部進駐瀏陽後仍乘勝進擊在攸縣茶陵一帶與南軍激戰一星期（外 
 
 
 

Page 7

 
 
間傳茶陵攸縣已被北軍佔領不確）北軍以地勢不熟稍遭挫折刻正在激戰中然南軍以鎗彈不濟亦未進取現聞第二路司令張子志與湘督張敬堯電商三路攻攸方略業已出發三面俱接近戰火但勝負尙未探明也日昨湘省督署副官張某因公來鄂據云北軍第三師二三四旅均在湘潭一帶連日進逼衡山雖未發生激烈戰事而時起小衡突該處崇山峻嶺岡巒重疉南軍每以少數軍士出沒各處北軍縱隊擊之則不見退去則復擾每日如是至六七次者吳佩孚以此來彼往弋獲無期特派閻相文張福來兩旅長率全部軍士自湘鄉攻邵陽以扼衡州之右背且該處地勢略平易於進兵也又聞南軍固守衡永北軍三面進攻惟正面路程相距甚近迄今按兵不動以待側面布置齊備再行同時夾攻邇來左翼連克攸茶安三縣接近南軍守衡側面第一道火線右翼已抵永豐大界嶺長塘諸地最近正左右俱已向衡山開始總攻擊砲火連天戰事激烈並聞南軍方面後援已至但軍械仍不十分充裕故暫時專取守勢云 
[山東之匪新聞]  
　　土匪襲破東平一事茲據官場人云此次搶掠東平者係白天祖一桿衆約七百餘人於舊曆二月十八日夜半乘虛入城城內只警察及警備隊百餘名人數旣少鎗多窳敗又當昏夜之際故惟有聽其所爲而已匪自夜半進城後黎明卽颺去計搶刼居民商號四十餘家架去紳董富室七十餘人新軍某團長眷屬亦全被擄臨行時縱火焚燒民宅幸被人撲滅未致蔓延至損失數目現尙未經調查當匪入城時知事挾印逃匿於某民舍幸而得免匪去後即將大槪情形飛呈東臨道尹其呈文係用粗劣火紙所書字跡亦甚潦草倉卒情形槪可想見龔道尹接呈後當於次日率衛隊數十名前往該縣查勘一切 
　　聊城之大股土匪經陸軍追擊均已出境惟小股匪徒仍甚猖獗三號西南鄉龐莊被匪焚去房舍數間擊斃事主一名當卽來城報案由邢知事親往勘驗北鄉田莊等被刦者亦有數家 
　　濟寗一邑爲東省繁富之區域內達官舊裔當代顯宦不乏其人際茲匪燄披猖時代其妄圖窺伺自在意中惟外間所傳該縣縣城被匪圍困則尙非事實前日金知事聞有匪首遣派黨羽潛赴城內預備擾亂消息當卽嚴爲防備距城十二里之某村亦被搶掠其地位固甚危險也 
　　恩縣於十二日被匪攻陷後朱知事尙不知下落其眷屬有被匪擄去消息今大股匪徒確已退出城外現有由該處來省者云十三日經過城外猶見火光燭天鎗聲尙續續不絕哀哉恩民又不知損人務幾許矣 
　　膠東各屬屢傳有多數匪人擾亂之耗頃又聞掖縣於日前突來匪徒數百餘人意圖攻佔縣城現下官軍尙與匪衆激戰至其究竟如何俟探明再誌 
[九江通信]  
　　昨日南灣路由省運來魯軍病兵百餘名分駐塔公祠縣文廟聞不日將由第二路軍醫處陸副官率領赴漢又此間從十二日起每日火車由省載來魯軍約一營現紥龍開河賓興洲鋪搭帳逢席地而居聞擬俟調齊後即於日內開赴宜昌討伐南軍 
　　潯陽道尹公署昨奉督軍省長令開國軍過境原爲掃平內亂藉以促進和平凡我國民均宜負保護之責乃近聞有離隊單行之兵或落後之病兵間有被匪徒刼奪鎗械甚至危及生命種種情事不惟有碍軍事進行抑且大干法紀應責成各道縣警團完全保護嗣後如再查有此項事件發生該地行政長官難辭其咎仰該道尹切實妥籌保護云云傳道尹奉令後即轉令九江縣曁警廳出示佈告矣 
　　贛北鎭守使吳金彪前歲以娼妓遺誤靑年曾勒令警廳下令驅逐而逗留此間秘密買淫者仍復不少上月魯軍過潯一般揚妓又紛紛聯袂偕來吳以爲與其禁而不絕何若開而獲利擬即重開妓禁再征花捐爲開放甘棠湖之的欵刻已由警廳擬具花捐章程呈請鎭道兩署核奪矣 
[廣德短簡]  
　　此間自含山爲土匪佔據後早經克復知事劉玖誥特派警備隊及警察晝夜巡防並派暗探四處訪查隨時報告以防不測 
　　皖督倪嗣冲以皖省土匪羣起半由民間私藏鎗械特通令各知事迅將民間所有盡數收買不准再藏 
　　廣德敎育現狀計有國民學校六十九所高等小學三處並有女子高等小學及女子國民小學一所其校址在前自治公所 
　　監獄仍是舊制腐敗不堪現特呈請高等　委江蘇公立法政專門學校畢業王培槐擔任管獄籌劃改良王管獄擬增設作業掃除獘端唯言之匪艱行之惟艱但不識能否違到目的也 
　　行政公署第二科主任葛某前被何時旦在省揑名誣控經道尹派委潘華穗來縣調查所有具名人員均紛紛向縣署聲明揑冒一面電請省長究辦昨該委已據情呈覆道署 
　　廣德行政公署自洪楊之亂即經焚燬租借民房作爲辦公之所已數十年前經各界公議重建公署由知事呈請省長核奪昨 
黃省長已准如所請不日即可興工 
　　皖南鎭守使署軍法正唐蔚雲昨日向鎭守使馬聯甲請假一月返里省親業已照准 
　　參衆兩院籌備選舉事務所所長原爲葛錫川現因葛辭赴省特委荆元惡代辦現在調查已竣衆議員選舉人計九百數十人尙有兩區名册未到至參院議員選舉名册須俟一二日後始能核淸 
[杭州快信]  
　　援閩出征混成支隊長童保暄已於霰日（十七）上午督率本師部各官佐士兵渡江出發其駐南星橋步兵第四團長伍文淵率本團第一營及駐紹六團一營駐省八團一營編成全團准二十一日隨同出征起程赴閩 
　　童師長起節時楊督臨別贈言并致送軍用珍品多種 
　　省議會報到議員巳足法定人數二十一日准可開會 
　　二師張載陽派軍需吳錫林赴甬點收前第三旅曁第五團軍械器具現巳一律解省送交軍械總局存儲昨呈報督署備查 
　　淸湖統捐局長周國銓奉令調辦餘姚局長遺缺委任用知事王榕桂接充 
　　前蕭山知事彭延慶昨奉委充餘東關統捐局長另以分浙道尹任泂充南灣統捐局長任用知事張朝輔充紹興統捐局長昨 
已同日發表 
　　省會警廳二區警正張濂奉省令委署永嘉縣缺昨午後已見牌示 
　　前財政總長楊士琦昨來杭寓淸泰二旅館聞此來並無政治關係 
　　龍井茶盤近日略見跌減惟現水仍在四角以上 
[南京督署衛隊之命案]  
　　督軍署內衛隊王營長之生母及王之五歲小兒前晚被該營伙夫某甲用刀劈死該兇犯逃至通西門被守城兵士盤獲當卽解送軍署訊辦據聞該伙夫有妻某氏傭工於王營長家數年某伙夫察其有異屢稱病請假挈妻回家王堅不可某伙夫以王霸佔髪妻積憤塡胸每思報復前晚潛入王之內室誤將王母子劈死傳聞如是詳情查確續報 
[南京快信]  
　聞李督因連日辦公勞頓病又稍加昨未見客 
　　倪嗣冲派乃子幼丹來寗慰問李督病狀 
　　昨有安武軍四營由蚌開來旋卽轉乘江輪開赴九江聞原駐九江之安武軍已開赴贛西助張懷芝攻湘 
　　贛督陳光遠來電援閩軍准　日（二十二）出動 
　　防閩海軍司令蔣拯昨乘津浦車南下過寗赴滬 
　　第六混成旅長張宗昌昨由瀏陽來電報稱前隊已佔領黃土嶺要隘 
　　軍署派軍械局長孔慶塘赴京請領鎗械 
　　侵入邳縣之土匪被陳調元派隊擊散仍竄回魯境 
　　外防各軍隊因地方土匪蠢蠢欲動防務加緊紛派員來省請領子彈 
　　前江西民政長汪瑞闔奉梁士詒電召昨由寗北上 
　　水利協會昨通函各屬研究員迅速來省開會研究進行辦法　　製造局兼硝磺局長王者化昨禀知因公北上 
　　淮揚道尹王曜昨來省禀謁省長商榷地方要政 
地方通信 
[蘇州]  
　　開會追悼軍法官蘇軍二師三等軍法正張是洵四赴盛澤查案被兵士鎗擊殞命業經朱師長將動手行兇兵士江傳銀訊 
明正法並將團營連各長分別撤差懲辦茲本軍全體以張君死事極慘殊深悼惜特於本月十四日假倉米巷隆慶寺開追悼大會軍警政法各界致送輓聯有二百餘付花圈亦頗多是日上午各界人員齊集行禮畢首由師部參謀長彭錫範君報告開會宗旨並略述張君出身履歷繼由鎭守署執法官王鼎臣君演述當時張君被害詳情並組織軍法會審提辦犯兵各情形又由朱琛甫師長親自登檯演說張君身後蕭條分別撫䘏各情形畢遂即散會聞張君所遺三等軍法正一缺經朱師長委任鎭守使署執法官王鼎臣兼充所有該缺薪俸每月洋一百元王君僅支七十元餘三十元貼給張之家屬以資撫養已奉督軍核准 
　　警察不肯赴陜拘逃犯吳縣模範監獄日前脫逃罪犯顧銀壽等六名業經吳秀芝知事呈請高等檢察廳通令協緝而顧銀壽一犯係搶刦光福鎭布店之盜犯情罪較重當經縣署派警至光福鎭將該犯之妻兪氏及其叔顧子全拘案訊據兪氏供有同村人施達夫曾作客陜西今正返里安葬其兄吾夫是否爲施達夫遣赴陜西則不能指實等語又將施達夫傳到訊據供稱並無令顧銀壽赴陜之事惟曾與提及可至陜西暫避彼或往陜亦未可知等情當經縣公署派定署警傅順前往陜西拘提該逃犯顧銀壽務獲解蘇審辦並由孔監獄長特備路費洋一百元送縣轉令該警啓程而該警傅順以由蘇至陜路途　遠斷非一人能往拘提且該逃犯是否往陜尙難預料特將路費百元繳還縣署請求移會孔獄長自行派人赴陜拘提云 
　　招考郵政局員蘇城一等郵政局日前奉郵務管理局訓令招考郵政人員該局洋總管奉文後卽佈告願考之人按期赴局報考今已連日按門考試一俟錄取即送南京管理局覆試 
[無錫]  
　　百歲坊巷之慘劇比年來城廂內外暗殺謀殺之事幾層見疊出至昨日百歲坊巷又演謀殺鄉婦之一案該婦係陳姓住居南鄉蔣陳巷於前月來城傭於巷內顧宅爲人性亦平靜與人並無爭競至昨日上午因赴巷底河畔淘米不意竟爲其夫陳某用力將肩腰各部連戳四刀因受傷沉重致僵臥血泊中不能動彈移時幸爲顧宅婢女所見亟行奔告主人前往視察而陳某業巳不知去向矣聞此案由顧宅報告警察派出所後已由葉巡官派警前往蒞勘呈報請求核辦矣 
　　示禁安殷香堂揚名鄉二十五九圖店橋頭華年菴於民國二年由前董事周君呈准縣署改建鄉立第二國民學校近來有無知愚民在該菴設立香堂且舉行香會致阻碍學校由學董王錫琪張國華等呈請縣署嚴禁已由楊知事出示禁止矣 
　　童子軍熱心助賑聖公會牧師慕高文曁敎士李克樂貝久齡等諸君以去年京津水災災情甚重爰發起籌募春賑並函請各界贊助茲悉南延市蕩口鎭華氏私立鴻模學校童子軍全體於三月二十八日舉行助賑遊覽會上午演講各節均娓娓動聽下午開運動會各運動員均異常活潑極有興味是日天陰微雨而來賓到者仍不少總共收得劵資洋八十餘元由校中捐助十餘元合成一百元已繳由聖公會慕高文處充京津春賑之用矣 
[揚州]  
　　輪船與軍人衝突鎭江日商戴生昌（即泰昌）鎭揚班新廣利小輪於十五日早班開揚有駐揚巡緝隊三營潘副官因公帶同護兵一名乘該輪返揚以小洋購票爭執市價致生衝突水手聚至十數人羣起爭毆駐鎭憲兵戴禹聲連長高炎昌排長得悉率隊士前往排解嗣由輪局經理出面向潘副官道歉始獲無事　　盜匪刦財傷事主揚州南鄉孔家橋人民趙某家於十五日上午二時被盜匪數十人持械衝門入室刦去財物三百餘金趙姑被火炙傷趙妻被刀傷該管警察區長孫善近在咫尺肇事之時竟未往援現趙具情來縣報案趙知事委三等警佐翁明鏡於十六日下鄉驗勘並飭探跴緝兇贓矣 
[杭州]  
　　省議會開會延期浙江省議會距召集之期僅有三四日而議員報道者殊形寥寥按照細則規定非半數以上出席不能開會照此情形本月二十日似難舉行開會式聞當局之意以日內如果報到仍少擬届時延長一星期再舉行開會式仍自開會之日起滿足一個月閉會云 
　　水利議事會開會紀浙西水利議事會於十六日下午一時開會會員出席者十二人由潘會長主席報告前日談話結果工程事務所預算先付特務審查次由張立君提議查勘三屬河流報告書曁計劃書甚關重要應與事務所預算併付特務審查衆贊成次曹元朗君動議特別費補助辦法去年提而未議應列入議事日程衆然其說次徐士　君動議第一期議决工程甫經開辦關於次要工程俟秋季常會再議衆贊成次朱景章君提議平湖兩件請願書關係水利至爲緊要請會長提前付議次議省長指令先借給柳河工程費三千元一案俟預算報告後再行决定討論完畢宣告散會定十七日上午九時開特務審查會下午一時續開大會 
　　定期試驗小學敎員檢定小學敎員規程第十二條第二項舉行試騐檢定須於三個月前宣布日期本省第一届檢定小學敎員事宜現經齊省長核定本年八月一日爲全省小學敎員試驗檢定開始日期已令知敎育廳通令各屬布告周知 
[嘉興]  
　　抽收戲捐案之解决嘉興抽收戲捐經各區學董羣起反對呈縣取消茲悉勸學所於前日召集各區學董在所會議除第四第七第九區學董因事不到外其餘第一第二第三第五第六第八等六區學董均蒞會與議公决將戲捐公所呈縣撤銷責成警察辦理其所發捐票應令其卽日繳縣該公所開辦時所需費用自應於已收捐欵內酌量給還以示體䘏並議定辦法四條 [T13 ]一 [/T ]戲捐公所當然不承認請縣撤銷 [T13 ]二 [/T ]收捐辦法由勸學所擬决呈請知事核准出示曉諭 [T13 ]三 [/T ]收捐地點由縣知事訓令各鄉警佐連同捐票令其飭警代收並由各區自治辦公處隨時監督 [T13 ]四 [/T ]所收捐欵按月繳由勸學所再議分配方法業由莫所長將所議辦法呈請張知事察核施行 
　　縣敎育會改選職員平湖縣敎育會各職員任期已滿於日前召集全體會員改選共到會員百人左右當即决定用雙記名投票法選舉以昭愼重嗣以各會員意見紛歧將投票櫃封在縣署內雙方電省核辦當由敎育廳覆電依選舉法　票遂於前日在明倫堂當衆開票選正副長各一人評議員十六人其姓名如下正會長戈咸熙副會長錢厚貽評議員沈礪張國善徐浚張傳琨徐善　張福同王敖仁柯成　汪蓉第徐正衡沈溷同王積澍朱曾善馮衡方邦彥 
　　省視學蒞禾之視察省視學富敏安君於本月八日蒞禾寓居寄園宿舍十一日下午起由縣視學葉志翔君陪同視察先至縣立乙種商業學校大贊賞敎員高邁生之管敎方法十二日至省立第二中學縣立第二高小女子師範第一女子高小各校十三日至縣立第一高小區立碧猗國民私立愼遠國民私立啓秀女子高小各校十五日至省立第二師範區立德馨女子高小私立勵羣高小各校十六日擬赴王店十七日起擬赴其他各鄉區聞此次富君在城區視察所及以私立啓秀愼遠兩校管敎最爲完善云 
[安慶]  
　　省義會力爭兩江公共財產安徽省議會日昨提議以兩江公共財產前經柏民政長派委莫如漢前往淸查實有多處業經公舉代表桂殿華楊象離二君前往淸理在案現聞蘇省議會僅認貢院爲公共產其他項公產則藉口無案可稽不予另行派員淸理實與事理不合刻皖議會擬另舉代表倪文錚前往查照莫委前案逐細淸查嚴重交涉以淸界限而免糾葛昨已咨請省長轉咨蘇省長查照辦理矣 
　　提議開辦甲種農學省議會昨提議擬於六霍適中地點開辦甲種農學實化奇爲整因利乘便之一法其建築地點再爲定决所有開辦常年經費擬加入七年度預算項下昨已咨請省長轉飭實業廳查照辦理矣 
　　籌辦鑛務警察頃涇縣知事以該縣礦產林立現已設立煤鑛公司六處開採工人繁多惟良莠不齊難保無匪徒溷跡其間致滋隱患且有無知之徒引誘外人入境私自測勘并有無照私自開採等弊刻已邀集礦商籌辦鑛務警察招募巡士十名分往各鑛山所在地隨時認眞稽查所有經費按照煤產數捐貲爲挹注各公司均樂贊成擔負等情具呈省長聞已批准照辦矣 
　　咨請防軍保護茶商頃江蘇督軍咨據江寗總商會稱茶商陳和泰等以現值春茶上市之時各茶號擬携帶鉅貲前往皖南太平各縣購辦春茶惟以時局不靖沿途匪患堪虞特懇咨請飭各縣駐防軍隊沿途力加保護并請發給護照通飭各關卡隨到隨騐以免留難等情聞皖省長已准咨查照矣 
雜評一 
[倪嗣冲出京矣] （默） 
　　倪嗣冲入京所挾之大目的一爲改組强有力之政府然結果僅得一段芝貴辭職說而他閣員如故所謂政府依然從前之政府也一爲確定主戰方針然戰局旣不利前敵又無戰意而段派且欲於漢口商進止是主戰方針之達否仍未可知也其餘爲張作霖謀巡閱使爲徐樹錚謀督直亦皆未有效果是倪所抱種種之大目的幾將盡成泡影然則前之欣然以入京者今得毋爽然以出京耶 
　　或曰倪此行非虛蓋已索得大批餉械歸於一己之目的固已達也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[黃包車夫之風潮]  
　　昨日上午公共租界內洋商某某等三黃包車公司放出車輛後車夫拖至泥城外卡德路等處沿途兜攬坐客經新閘捕房華印各捕查見以公共工部局定章凡停車待客之處豎有標記如拉空車在馬路兜攬坐客即係違章將車照撬去該車夫等疑爲電車公司囑令捕房加嚴取締以致妨礙生計遂聚衆擬向電車公司理論即將泥塊石子塡塞軌道阻止電車行駛並持石片向經過電車拋擲致將某某兩號電車上之玻璃窗擊破車身亦稍受損壞該處電車分站管理人見黃包車夫愈聚愈衆有意尋釁當用電話報告總公司立派中西辦事人員馳往排解該車夫等即蜂擁上前將查票西人某甲毆傷旋經六百四十一號站崗華捕查見恐肇巨禍飛報新閘捕房捕頭愛司立率通班中西探捕前往彈壓迨至閙事處即被各車夫圍住羣以生計艱難要求維持一時人衆口雜不可理喩囑令退去不從將與爲難愛捕頭見勢不佳出示手鎗希圖嚇退豈知該車夫等並不畏縮不得已開鎗向擊彈中車夫孫萬如要害立時倒地斃命尙有楊慰如薛東生兩車夫亦被槍彈擊傷餘衆始行畏懼分頭逃竄旋經愛捕頭諭將被毆受傷之查票西人及楊薛兩車夫分別車送公濟醫院並海能路工部局醫院醫治並將孫萬如之尸體舁入虹口斐倫路驗尸所報請公共公廨中西官蒞騐一面飭探查明肇禍詳情稟請總巡麥高雲君核示 
又一訪函云捕房定章凡黃包車無客乘坐向不准在熱鬧之馬路空行以及兜攬生意特釘竪標幟須在橫街停候主顧此章行之已久而各車夫往往不能遵行近公共公部局擬整頓路政在泥城橋卡德路等處派有西捕分投查察從嚴取締昨日上午八時許有派在卡德路之某號西捕因查得黃包車二輛均違定章將照會撬下該處係亨利來安等黃包車公司薈萃之所正届接班之時該車夫等遂號召多人與該巡捕爲難一時人言龐雜聚集數千人復遷怒於電車公司拋磚擲石將經過之一路二路電車擊破玻璃窗並毆傷開車賣票之人該處戈登路捕房及白克路靜安寺各捕房聞警立派中西印捕包探人等到來彈壓各車夫恃衆大肆兇威各捕遂開鎗擊倒數人始各散去捕頭即將受傷各人車送醫院內有兩人當場即死 
　　又一訪函云昨晨（十七日）六時英租界新閘路麥根路一帶早班黃包車夫由公司中租車出外皆係空車被各華捕以其違章上前撬取捐照（該照係陽曆四月分者）該車夫等以未犯警章始則爭執繼即用武遂發生風潮該車夫聚衆千餘人以此次撬照係由電車公司要求所致遂各持石片向電車亂擲有管車西人某出而詰問卽被若輩亂毆受傷沉重立送醫院醫治旋由該公司所設之路亭內立發電話咨照愛文義路捕房捕頭立駕汽車帶同西探馳往彈壓詎被該車夫等圍住捕頭知難理喩急出手鎗朝天開放始得出回捕房後立下緊急命令飭通班中西探捕各帶手鎗印度馬巡肩荷出刺快鎗前往驅逐斯時交通斷絕各店相率收市該車夫並用亂石煤塊阻斷正在洶湧之際各捕房通班巡捕馳到當由西捕開鎗在三角場擊斃一名又鄉人一名即將尸身舁往驗尸所是役計燬電車十餘輛可謂平地風波矣 
　　另一訪函云本埠黃包車夫因邇來工部局取締加嚴遷怒於電車公司於昨晨聚集新閘池浜橋一帶阻止電車通行一時人多手雜搗毀電車數輛並毆斃華人一名車夫亦有傷斃者閘北四區署長余炳文游巡隊長郝采章四區二分所署員趙墨林及巡官陳作霖宋百節等恐擾亂華界治安各率通班長警偵探馬隊在新大橋扼守彈壓凡住居閘北之車夫不准成羣結隊往租界附和肇事惟華界人力車照常行駛至午刻風潮始息圖文匯報云若干年前上海曾有小車人暴動與大鬧公堂及反對查疫之風潮今日公共租界中又有人力車夫之暴動雖死一人重傷一人傷二人然幸滋事之範圍甚小故克立時平靜查上海人力車夫（或一部份而非全體）對於電車公司顯有嫉視之意蓋恐公司推廣電車路線之請求一經許可則租界中人力車夫之執照行將滅發也實則工部局不獨無減發車照之意且近來增發車照擬加五百焉尙有一事亦爲車夫所恨者即爲黃浦灘匯中旅館對面之停車場工部局所以設此者全爲整齊車輛往來起見以免車夫爭攬車客奔擁向前致肇禍端也車夫爲此兩種原因（或尙有他種原因爲吾人目前所未及知者）遂有今日之風潮滋事時間在午前八時一刻至九時地點在新閘路卡德路愛文義路附近受害者爲電車公司計有電車七拖車四爲衆搗毀損失約逾一千二百元聞車夫聚集五百餘人大半由閘北來者以住在閘北之故似分兩股一在新閘路一在卡德路與愛文義路附近先迫令新閘路載裝垃圾之小車夫將車中垃圾傾於電車軌道之上以阻車行迨電車停止不前爲首滋事者卽擁入電車中逐出車客以其所携之竹石等物打碎電車玻璃窗新閘捕房之巡捕聞警馳至正在驅散衆人之際而集於卡德路與愛文義路之車夫已開始阻留行於靜安寺路之電車按此路電車之客以外人居多婦孺尤衆當滋事時車客幾遭意外之禍該處巡捕無多賴行人之助力始克於短小時間內化驗爲夷巡捕等放鎗數響車夫始西沿愛文義路北沿卡德路而散時有西捕名愛爾斯者不携鎗械在卡德路爲衆追逐幾及於危適愛捕頭到場立卽開鎗擊倒車夫一人計受鎗傷者共三人皆係車夫當場殞命者一人新閘巡捕登時捕獲爲首滋事者三人後又在虹口拘獲一人起初事勢頗似險惡但鎗聲響後旋歸安靖時方九句鐘也電車停駛不足一小時共時又無人力車故該方面居人在各界辦事者皆未能及時而來電車所遭之損失全屬玻璃約估其價值當在一千二百元云高易某律師適由愛文義路乘車南行以其目覩滋事情形告知文滙報記者謂余偕二小孩乘電車沿愛文義路而行八時三刻車行近卡德路時見華人一羣約二三百人車將轉灣之際司機者鳴鈴使人注意詎聞大呌一聲衆人中奔出約四十人手執鐵尺木棍竹竿等物紛登電車從事搗毀所有玻璃都被擊碎並取車前之廣告牌用以毀物車中各客相繼下車避禍時車仍向前行駛余以爲在車中較爲安寗故未下車衆將各物打毀後紛紛趨下果如余料若輩旋回至愛文義路以待他車而以同一手段對待之余見玻璃被毀之電車共四五輛余僅見印捕一人未幾怡和洋行斯米頓君覓得手鎗一枝驅逐衆人余意衆人紛退實此君之力爲多余聞鎗聲五六響滋事者有二人受傷鎗聲甫作衆即四散或沿愛文義路西行或折回卡德路後有一西捕持棍彈壓衆以一鐵尺擲擊之相距半寸未曾擊中余將二小孩安置於附近人家後卽向前帮助西捕少頃巴萊特捕頭等亦馳至使當時無斯米頓君施放手槍此事定變成仇外之攻擊若輩阻車毀物氣燄頗盛也余坐頭等車中除尙有一不知名之男客外餘皆婦女斯米頓君想係坐於拖車中迨亂事平時已九點十分余借友人汽車至辦公處滋事之人除用鐵尺竹器外且以石土擲擊但車中諸客無一受傷云 
　　怡和洋行斯米頓君所述各節與高易律師略同謂余坐拖車中八點三刻見華人頗多趨近車前聲勢洶洶電車與拖車中之客皆下車避之惟高易律師與其二小孩仍在車中衆即開始打破玻璃余旋聞其他電車亦遭攻擊余隨同工部局巴杜君竭力彈壓該處僅有華捕一人當時苟有一人挾有鎗械則即可阻止一切余等漸爲此般苦力所窘適某西捕馳至以棍驅逐衆人後出手鎗嚇之但其頭部爲人擊中不能進行遂以手鎗授余余偕西捕羅伯森及英美烟公司之加麥倫君遂將衆驅散當放鎗時有三人受傷內有一人想巳殞命云又工部局美里門君云余乘拖車中行近卡德路時爲首滋事者躍登電車揮令車客趨下中外車客乃皆下車二般苦力即遇物便毀余下車後奔至最近電話處向捕房告警但捕房前已得信未幾巡捕即馳至云 
[軍隊因謠戒備]  
　　松滬盧護軍使昨日訪聞滬北租界黃包車夫聚衆鬧事繼有謠傳黨人聳動罷市希圖乘機起事當以無論虛實保護地方自應嚴密爰卽通令步兵三十九團團長張慕韓三十八團團長馬鴻烈及三十七團第三營營長王幹臣憲兵營營長張輔漢等應於夜間各督所部士兵擇要防範至華法交界之外灘十六舖橋小東門並民國路西門之方浜橋南陽橋肇周路斜橋迤西毗連法新租界之各橋梁及徐家滙敎堂等處均須加派駐橋崗兵嚴愼盤查遇有不正當之人行入華界者即行阻止並令各步兵營於入晚後加調士兵由排長排隊持鎗分段梭巡以保治安此外并令淞滬徐警廳長通飭各警區一體加意防範以昭鄭重 
[葡總領事遇險三誌]  
　　前晚庽葡人在俱樂部開會到者頗衆咸以葡總領事辦事公正顧全上海葡人幸福且爲各國人所欽重對於加尼洛氏騙案認眞辦理尤可保全葡人之聲望此次遇驚宜公舉代表前往慰問並請正行兇者之罪當即舉定代表八人於昨晚赴葡署致詞慰問至加尼洛之子姪二人即擬鎗擊葡總領事者已於前日由葡副領事提訊昨日葡署復傳集各見證人陳述當時情形俟預審完畢即解赴澳門大約十日內此二人即將起解再騙案中三人亦須在滬預審但不與上述二人同時解往澳門云 
[德奧人被傳三誌]  
　　住居閘北寳山路鴻興坊之德國人南爾生因被嚇詐天蟾舞台案內關係人章少良供詞牽涉經護軍使署軍法課派遣稽查員許傳銘雷應春前往閘北會同該管警察至鴻興坊將該德人傳案並有某奧人隨同到署等情已兩誌前報茲悉此案業經軍法課長迭次訊問該德人供詞含糊除將該德人暫覊在收容所外所有隨去之奧人訊無關係現巳省釋惟昨日該奧人仍持送衣服與該德人云 
[李德立再請息戰議和]  
　　英商李德立復上書總統總理請求息戰議和略謂內訌延長國力愈衰民生愈苦全國各界函電交馳言詞悽惻哀籲議和讀者爲之酸鼻傷心爲民長者當亦不能無動於中近來湘省戰地兵士暴行頗足令人憤慨地非敵地人非敵人同室相殘一至於斯此誠中華人民哀呼乞救冀解倒懸而不能自已者也中國旣爲民國自當以民意爲歸德立迭接各方面覆函咸贊成和議其始終不置一詞者惟總理與某某二省督軍而已外人商界且電懇各公使設法勸和總理與某某二督軍噴嗜好和平之心詎不若人乃全國一致企望和平而戰事竟有復作之說德立今特一再籲請當道勿殘民以逞俯念民情息戰言和設必欲一决雌雄則戰禍不巳經年累月國將不能保存民將無以爲活即使一方勝利然他方仇隙愈深勢必禍亂相尋安甯無日德立無所偏袒對於雙方各執之言亦不願妄加討論將來和會成立所有爭點自當由雙方議和代表研究之今南方已願從德立之請爲國家利害計息戰議和而北方則仍不抱調和態度此事顯著事實爲天下所共知者也苟國務院舍其戰策則北方各督軍與總統當亦無不樂從故和戰問題全由國務院操之而總理爲國務院領袖故絕大責任由總理負之國務院所可議和之條件果爲何種宜請示知俾可轉致南方領袖以供討論即盼電覆云云 
[中央選舉會第二部選舉人 
資格]  
　　上海縣初選監督沈寶昌昨接齊省長電云准內務總長眞電開查修正參議員選舉法第四十四條第二部所列資格係大總統副總統國務員及曾任特任官滿一年以上或曾受三等以上勳位者又第四十七條內載中央選舉會各部互選人之資格應由各選舉監督派員或委託各行政長官分別調查等語貴省現有合於第二部所列資格人員並與參議員議員選舉法第三條第四條之規定不相違背者應請依法調查於四月二十日以前將該項人員姓名年歲籍貫資格住址詳晣電達本部以憑依法辦理等因合亟通電務於三日內依法調查明晣電復以憑轉達爲要 
[研鞫大通路刦案]  
　　新閘通路一千零二十八號門牌潘晋之家被盜刦去值洋九百餘元之金珠飾物現洋報告新閘捕房業由中西包探緝獲盜犯王錦芳陸根生及嫌疑人陳達富林少星王筱山並弔到原贓皮衣等件一併解送公共公廨押候訊究在案茲悉法捕房捕頭查得王錦芳陸根生與法租界貝勒路二十六號門牌王姓家被刦一案亦有關係故於昨日咨請新閘捕房將王錦芳等解送公廨並派包探兩名投廨候示先由新閘捕房一百七十五號西探與華探韋金福上堂禀明前情並將弔到各贓呈案繼由婦人潘張氏投訴上月二十四號淸晨王陸兩被告來家聲言欲租餘屋行至客堂內與在逃一人袖出手鎗利刃嚇禁聲張將氏所帶金鐲金戒珠花等物搶去復登樓搜刦並將叔叔潘敏之逐於樓下刦取綢皮衣服多件逃逸迨傭婦購物回家追之不及遂報告表房請緝據潘敏之供稱是日兄長有事外出我因患病睡於牀上當見王錦芳與在逃之人上樓將我騙逐下樓陸根生向我恐嚇是　不敢聲張等語訊之王錦芳供稱此案實係袁樹堂（即小袁）等爲首搶刦我祇分得金鐲一隻並贓衣當票五張該衣服亦係袁往質所供是實陸根生供稱係由王錦芳邀我同往至於陳達富林少星王筱山與此案毫無關係請察質之王筱山延海德禮律師到堂辯稱本案已經事主與王錦芳等證明王筱山確無關係應請鑒核又據陳達富林少星亦不認同往搶刦求釋旋由法捕房包探韓邦達投案禀明前情請將王陸兩盜帶回經王襄讞核供商之英卓副領事判被告一併押悠會商於下禮拜一宣佈判詞 
[騙詐醫生案餘聞]  
　　哈在田前因向醫生莊振家騙詐巨欵被探拘獲解經法公堂訊判哈監禁西牢五年後有房東公升泰投廨請追哈欠房租洋六十元除將什物拍賣得銀十五兩外尙欠洋四十元哈稱有貴重衣服之當票若干張可以作抵現由包探將當票票吊案察閱之下並不值錢故又提訊哈稱實情無可設法求宥中西讞員以哈已經破產將案註銷拍賣之銀十五兩給房東領去訊畢欠租之案聶讞員復問哈在田曰現接南通縣盧知事來文內開汝於民國三年八月間糾黨强搶縣屬盧濟港地方之鹽棧拒捕傷人有無其事哈稱我向隸民黨於民國三年八月間偕同志若干人欲在南通縣運動二次革命實有其事並無搶刦鹽棧拒捕傷人之事請求查察判仍照原斷還押候再核辦 
[張敬堯電調行政人員]  
　　湘督張敬堯蒞湘任後因該處行政人員逃避一空辦事無人曾電南京軍民兩長商調北洋警察五百人俾資分駐日昨又電寓滬前江西省長某君請調得力行政人員數員來湘助理政事云 
[法公廨民事被告之遷押]  
　　法租界會審公堂向章每日提訊各案判决後凡刑事案犯押解西牢照斷執行民事錢債等案如判押候查核及押追者均押在大自鳴鐘總捕房內現因總巡捕房於本月十五號遷入新租界薛華立路新捕房故大自鳴鐘總捕房內所押之民事錢債各案之被告昨由捕頭飭令探捕押登電車解至新總捕房管押 
[浦東救火會開會紀事]  
　　浦東爛泥渡救火會邇爲圖謀進行起見與滬城救火會諸領袖接洽互相聯絡俾浦東西沿浦發生火患時彼此渡浦協助施救業已雙方接洽就緒該會特於前晚七時邀集全體會員開會討論首由副會長蔡熾文報告此次接洽情形詳述聯絡後地方公衆之益次由各會員討論發展事宜公决擬將事務所房屋門面實行改建並改定名稱爲第九區救火會旋經各會員公舉職員而散職員姓名列左正區長邵爾康副區長陸兆麟蔡熾文會董劉志濤潘杏亭蔡維新沈杏苑莫錦芳陳桂春張錫華王烈松駐會辦事主任陳泉聲潘君昂調查徐祥生幹事陸寶生黃蔭南書記宋保會計姚福然 
[巡警捉賭被毆]  
　　浦東陸家嘴林發記船廠粵帮小工近來在內聚賭牌九昨日（十七）午後一時許爲三區巡官劉恩誠查悉就近知照游巡四隊巡警入內拘獲賭徒四名正在解送之際詎該賭徒等糾集小工數十人攔住將拘獲之人一併搶去並將解案之巡警馬玉祥陳永年李恩榮等三名毆傷該警等遂鳴笛告警經杜隊長及駐紥香烟廠巡官郝文翰王寳蘇各率長警馳往兜拿當場追獲賭徒唐成陳耀及行兇毆警之周基林參等四名併解三區警署經 
 
 
 

Page 11

 
 
解警正略詰之下以該賭徒等刦犯毆警實屬玩法已極諭飭將唐成等四人暫行收押一面飭傳該廠主到案追緝爲首肇事之人解案廠懲以儆兇暴 
[海軍辦公時間之規定]  
　　駐滬海軍藍總司令近以時局不靖水陸防範自宜嚴愼所有駐泊浦江之海軍各艦官長員弁每日應於上午九時到艦辦公下午六時以後方准休息平時非有緊要事故不准請假以重職守至於各艦士兵槪行禁阻請假登岸閑游昨經通令南琛辰字等各艦長遵辦矣 
[基督敎勉勵會請人演說]  
　　北四川路橫浜橋前美華書館弄內中華基督敎會勉勵會於四月十八號（今日）禮拜四晚七時半敦請廣學會張　一君演說（信仰之神秘）張君歷年研究性理學神道學頗多著述供諸社會想是夜必有一番精義以　在座人士也 
[高所長整頓稅務]  
　　上海稅務總公所高所長近因比較稅收不旺查其原因由於各業商每用子口單運往內地是以本地產銷稅反形短絀爰特擬定整頓辦法分傳各業商知照勸令嗣後遇有鎭江江北揚州等處之貨可不用子口單亦有折衷方法俾於商稅兩途共同沾益商界得此消息已預備籌議能否遵允尙待議妥决定云 
[豆油市價之驟跌]  
　　豆油市價近年逐步增漲本年入春後牛莊河凍未解之際每擔需元十五兩之譜現自開凍以來到船漸多滬地存貨擁積銷場寥寥故昨日采菽堂牛莊豆油開盤跌至十二兩五錢小簍豆油十一兩六七錢已跌去二兩有餘購者頗少大有看落之勢 
[法商組織保險公司]  
　　本埠法商近組織一水火保險公司茲已成立日前曾在愛德華第七路五號開第一次股東會議舉定董事該公司於本月六日在法總領事署註册計招資本三百萬法郎分爲六千股每股法郎五百元聞將取名法亞保險公司法商之保險公司以此爲第一家云 
[甬警廳長赴杭過滬]  
　　寧波警察廳嚴廳長前日乘寗紹商輪來滬寓居南市某旅館小作勾留卽須因公赴杭淞滬警察徐廳長曁第一區董警正均往寓所拜會聞嚴廳長昨已乘滬杭車起程赴浙矣 
[德婦因事回滬]  
　　德婦的阿弗來偕其幼子愛力夫在浙省莫干山居住茲因事回滬禀由浙督軍准予起程業於前日派員護送來滬矣 
[路燈減發火油]  
　　淞滬徐警廳長駱處僻巷設立之路燈向由本廳飭令各區署所淸道路燈員經辦督率夫役按日燃點茲因天時夜短所有前項燈油應按舊例於五月一日爲始每燈減給油二兩五錢昨已通令各署所淸道員遵於届時一律減發云 
[南市錢業犒勞巡警]  
　　南市錢業每届冬令因刦案頻聞曾請第一區署曁一分駐所添撥臨時崗位每日傍晚爲始實力保護在案茲悉錢業董事以現届冬防期滿此項臨時崗警數月以來不無微勞故商之各伺業仿照上年辦法備具食品給予犒勞業已置備猪肉麪粉等類送至該署所請署長署員分別轉賞出力各長警領取分食 
[福田菴路火警]  
　　昨晚六時三十分鐘滬城九畝地西福田菴路北首某鞋店不戒於火立時冒穿屋頂延燒比鄰成衣店油酒店等當經救火會鐘樓鳴鐘告警第二區救火會近在咫尺首先驅火龍趕到各區火會亦騙皮帶車蒞場汲水灌救火即熄滅共燬上下房屋十餘間事後二區一分所馬警佐查得起火之家保有火險恐有縱火圖賠情事飭警往拘火首到所候究 
[警廳招領迷路婦孺]  
　　江蘇淞滬警察廳昨發傳單云爲招領事本月七日據二區警署單送迷路男孩周海侯一名當卽發科訊據該孩供稱名周海侯年十三歲通州人由家隨父親乘船到蘇改坐火車來滬適在車站因父親搬取行李之際被紅頭捕驅逐失散沿途尋父不見父名周福高業木匠等情復於十三日據六區警署單送迷路痴婦徐新星一口當即發科訊據婦供姓徐名新星年二十一歲住陸家橋父名榮貴早故現有一兄名來昇在上海作木匠又有一姐名來英業已出嫁姐夫阿毛其姓不知查該婦情形似有癡病各等情據此除已送新普育堂留養外合亟通傳招領仰各該家屬前往認領可也此傳 
[夫妻涉訟又辯論一次]  
　　丁杏堂在地方廳控訴同豐泰報關行夥黃洵多（即黃子美）與伊妻朱氏犯姦由女傭金詹氏爲證要求訊懲離婚等情已紀前報前日午後審判廳陸廳長會同劉堵兩推事官並熊檢察官等開庭審理丁杏堂供稱我妻與黃通姦已經供證確鑿無可遁飾請求按律究辦丁朱氏供稱我父朱瑞祥之寄子實名李根發並非黃洵都黃姓其人並不相識此次實係丈夫外間另有所好向婦人逼索祖遺田單不遂聽信夫兄唆使賄通女傭來案誣告朱瑞祥供稱我女嫁與丁杏堂之後夫婦本來和好此次興訟全由他人從中播弄所致黃洵都供稱在同豐泰報關行爲夥與丁朱氏並不相識實被誣指審判長得供即命黃在旁聽席上暫坐遂傳證人金詹氏上庭訊據供稱家主每晚八時出外二時歸家黃少爺每晚九時來家一時出去來時命婦人沽酒賣香烟與主母同飲供至此官問曰黃洵都爾認得否金詹氏答稱認識官問此刻庭上爾可知黃在否答稱不在官命往旁聽席上指認該氏即將黃指出官又命黃上庭詰訊據供金詹氏於民人在外貿易時認識訊至此檢察官一起立陳述一切審判長曰丁朱氏與黃洵都犯姦已有供證且前庭辯論後檢廳曾派法警往丁杏堂原住地點　校場十一號門牌詢問前同居之王氏婦人該氏因年輕不願到庭作證即口頭陳述謂黃洵都確不時前來與丁朱氏聚談其餘不知等語有此數端則黃洵都等供雖不認亦屬無益旋據丁朱氏等所延律師出庭陳述略謂本案事實與雙方名譽上大有關係官廳亟應愼重辦理法警之報告係屬間接王氏婦人因年輕不願到庭官府應派書記官同往調查方爲正當審判長曰法警爲公家所用並無不合該律師又言法警雖爲公家所用然偵查本案其中大有出入訊至此審判長飭將丁朱氏還押丁杏堂等退去再候查明復審 
[又一夫妻涉訟案]  
　　陳年生在地方廳控訴伊妻金氏不守婦道請求離婚等情昨日午後經地方審檢廳推檢各官開庭審理原告訴稱爲牛肉莊生理娶金氏爲妻已有七年今日該氏所抱之幼孩實非民人所生邇來該氏受人唆使時與民人反目且不時出外因此不願與之偕老請求離婚被告抱孩上庭供稱家住本城盧家弄與原告成婚以來生有一孩今年已五歲邇來丈夫置家用於不顧且另與 
某氏私訂婚約訂期三月初二日成婚因事中止丈夫所訴各節並無其事又據該氏之父金阿福供稱該孩確爲年生親生當因我女乏乳送入善堂撫養戒乳後由民領回等語問官得供以兩造供詞各執判候調查明白再行核辦 
[夫兄圖搶新寡弟婦]  
　　浦東二十二保五十二圖東溝地方有顧銀生向在滬上某洋行爲大司務去年十一月中憑煤娶附近王楊氏之女爲室成婚迄今祇有三月不料舊曆二月十日銀生因病而死銀生之胞兄連連欲令弟婦王氏再醮與伊爲妻王氏不從迭起衝突前日顧連連糾合木工楊炳元叔父顧阿新伯母顧楊氏等男婦多人擬往搶刦事爲王楊氏顧王氏母女所知報告縣警六區湯警佐立派長警前往將以上男婦各人分別拘獲略詰一過於昨日午後備文派警連同原告一併申送上海縣警察所訊辦 
[女士貞節可風]  
　　本城節女胡江黛鈺女士係前市議員江確生之女已故法政學堂畢業生胡明均之未婚妻胡因冒疾赴考喪腦於民國二年逝世當時江女原欲以身殉節經其親族勸慰始允緩死惟　不二夫即抱木主成親親操井白上侍太姑下撫嗣子含辛茹苦迄已數年今江氏爲其故夫卜地營葬各親友特將江氏與胡君事實刋發各界商會總董朱葆三顧馨一及王一亭紅十字會會長沈仲禮法律顧問狄梁孫等均爲之撰題序文藉以表揚江蘇齊省長亦贈胡君序文曰勸學損年贈給江女士匾額文曰崇邁世敎又孫前總統亦贈匾額文曰貞節可風前任湖北段巡按使匾額文曰矢志柏舟茲定明日（十九號）以全副執事恭迎匾額入祠届時地方長官及士紳等恭送者定不乏人也 
[婦人自縊斃命]  
　　南火車站相近六角菱橋鹽城人丁三之妻徐氏現年三十八歲有女名渭女子年十六歲前憑花大夏三何二等爲媒許與趙蘇關爲室近來趙欲迎娶央煤往說丁以女年幼爲詞囑令暫緩詎何二之弟何三强行出頭與丁徐氏衝突並勒索洋五元該氏乃於前晚背人懸樑自縊而死嗣由丁三報告二區派警將何三拘獲於昨午函送地檢廳一面由二十四保十二圖地保張文義投廳報請相騐 
[爛泥渡修築街道]  
　　浦東爛泥渡街道因年久失修由洋涇市經董會同三區警正解輔宸提介修築開會集議等情已誌本報茲悉此項經費業由該鎭各廠棧商店踴躍輸助已集有成數該項工程由蔣昌記包工辦理昨已開始丈量定於本月二十號開工 
[河南路中段陰溝行將改築]  
　　南京路與北京路中間之河南路將於五月一日起改築陰溝先從北京路至甯波路一段着手動工大約需六星期工程可畢届時該處地段將禁止通行 
[限期繳淸房租]  
　　房東蕭文圃至法公堂控稱前有醫生許濟蕓來租房屋開設醫院至上年終欠租四月計洋三百二十元由劉悟淑立據擔保迄今非但分文不理本年又欠兩月租洋一百六十元共欠四百八十元請向許濟蕓及有股份之錢某並保人劉悟淑訊追許稱欠租是實請求寛限一月回籍措置倘措置無着願將藥料什物變價歸償欠租之事醫生一人負責與錢劉兩人無涉請爲摘釋聶讞員判錢劉退去許交尋常保出外限三禮拜繳淸 
[准予展限繳租]  
　　馬良功前因虧欠吳小生房租洋四百餘元被控法公堂訊判押追除繳外尙欠洋二百七十七元判限十四天繳淸在案昨日屆限提訊馬稱在押無保難以設法請求寛限措置旋由馬妻某氏投稱已在外措置尙未借到請求展限十四天繳案中西官判姑念一再苦求准予展限七天將洋如數繳淸 
[本夫捉姦]  
　　浦東爛泥渡甬人戎惟生之妻何氏與同鄉人史阿五姘識前晚十時許史又至戎家被戎偵知糾同其弟紀生等前往將史及何氏雙雙捉獲正在喧鬧之際由三區巡長王良功到來將一干人拘至警署解警正判解檢察廳訊辦 
[店夥行兇受罰]  
　　潘松亭前日至山東路十三號門牌某烟紙店將日本鈔票掉換現洋與店夥趙阿慶口角被趙毆傷頭額潘即鳴由三百零八號華捕將趙拘入捕房存洋十元保出昨晨由廨將兩造傳訊之下問官以趙不應行兇判罰洋十元充公示儆 
[判理合股損失]  
　　顏冠三延律師在會審公堂控華國英不理合股損失洋五千餘元等情前日午後經關讞員與義羅副領事升座第四公堂會訊據原告代表律師上堂譯訴案情並稱是案已有一載之久前因被告臨訊不到奉堂上諭飭原告登報限二星期內着被告投案申辯理由逾期不到則以缺席判决今被告雖已到案然依舊挺押不理務懇堂上嚴追云云詰之被告華國英供稱在押實難設法請求交保出外因某繭行集有股份可以設法籌措云云原告律師起而譯稱被告久押在案敝律師亦不願意但交保出外籌欵料理一層務求堂土斷一敝律師滿意之數云云中西官得供磋商之下援筆判曰本公堂衡情酌斷姑准交保出外限二星期內償還原告洋二千五百元違干究追 
[復訊不還墊欵案]  
　　康德全控義仁公司股東李百川康緒湘卓葆棠等以購辦塘柴爲由不還墊欵洋四千餘元等情由廨傳同見證朱瑞生迭次訊供各情已屢誌本報前日由廨復訊先由原告代珍律師上堂陳述案情繼由見證卓惠明投案經康緒湘之代表海德禮律師詰據供稱我爲李百川所雇在義仁公司管理雜務該公司是否李一人開設抑係股開並不知悉我於前年十月初進公司至去年正月爲止計三個月每月辛資洋二十元然分文未取後即解散所有簿據係司賬李益山一人經手云云又據朱瑞生之代表律師向卓見證復詰一過並據萬寳榮到堂證明一切李襄讞核供商之英白副領事判被告仍分別交保候再訂期研訊 
[不付包銀之傳訊]  
　　伶人汪優游朱雙雲被經營三延律師在英公廨控不付包銀洋二千四百元等情前日午後經廨傳訊先由原告代表律師上堂陳述案情請追詰之被告由代表律師出庭辯護關讞員得供商諸義領羅君判被告臨訊不到應即飭提被告及保人到案訊核 
[養媳轉嫁之追究]  
　　前日有通州婦人丁姚氏偕子小連至閘北六區一分所報稱養媳周氏於去年八月間潛逃今悉匿居江灣張成華家前往詢問　媳言由陳根桃說合轉嫁張姓請爲提究當經錢署員提集一干人併解司法科訊辦 
[請追積欠房租]  
　　義品房產公司經租人陳采甫前日至閘北五區警署控租戶江殷氏積欠房租洋十四元欲圖私遷請爲追繳經薛署長傳訊一過判解司法科核辦 
[油炸檜做成紅土續誌]  
　　徐生道指控在北四川路四百二十九號門牌爲庖丁之榮炳永將油炸檜做成假紅土騙洋九十元等情由捕將榮拘解公共公廨諭交人洋並保無保收押候究在案茲悉此項僞土係呂宋人强可携來昨由捕房將强拘獲與榮一併解廨先由中西包探上堂禀明前情繼由被告强可之代表律師到堂代辯請求准被告交保展期研訊云云張襄讞核供商之英白副領事判强可與榮一併押候禮拜五研鞫 
[三茶館均因聚賭受罰]  
　　文監師路一千一百九十七號門牌小茶館主王松林又北山西路一千四百零四號門牌茶館主傅餘福又界路二百六十八號門牌茶館主龔菊生均因聚賭抽頭被滙司捕房捕頭查悉禀請公共公廨出單於昨派探分往將王傅龔三茶館主併傳至公堂請究經中西官逐一訊明判傳龔兩人各罰洋十元王罰洋五元一併充公賭具銷燬 
[巳撤緝私艙長在押病斃]  
　　兩浙緝私營已撤艙長李鴻春張隆發趙蔚廷兵士張殿魁張裕和張裕發汪家俊等前因嘉興天凝莊搶刦當舖一案牽涉經宋統領令將一千人解送嘉興防守司令部發交看守所管押在案現聞李鴻春張隆發趙蔚廷等業經提同正犯張海淸等質訊已可從寛免累惟餘人尙有嫌疑罪執行詎李忽於前日在押所病故卽經所長陳報縣知事移請司令部轉報緝私統領部知照 
[司巡查獲漏稅毛巾]  
　　洋廣貨認稅公所司巡施培卿費晉卿等昨日在南市公義碼頭查見羅春林駁運毛巾十餘包赴岸後雇車送往北市施等因其未曾報稅責令補稅羅將過期稅單搪塞以致口角當由崗警帶至一區一分駐所張署員以事關稅務飭即申送警　司法科訊理 
[餅攤內查獲一羣賭徒]  
　　南市一區一分駐所楊巡官前晚帶同長警至滬軍營原址北首日升里南京人孫松生餅攤內查獲聚賭之陸阿餘周福林華阿二張阿慶王有餘周子餘王阿狗并頭家等共十四名連同賭具一併解所詰據阿狗供在砲兵第四營營長處當汽車夫當卽函送該營請爲自行懲治餘人分別押罰示儆賭具銷燬 
[匪徒攔刦金飾續誌]  
　　婦人楊沈氏前日（十六）在洋涇鎭相近陸家宅被匪攔刦金飾由三區二分駐所長警拘獲搶匪李魁山王錫棠二名押解警廳訊解等情已誌昨報茲悉此案經徐廳長發交司法科提案研訊李魁山等堅不承認故於昨日飭傳該處目覩之鄉人成雲田成毛狗姜虎全王三郎等到廳證明一面委派司法科員倪文彪前赴出事地點查勘眞相以憑核辦 
[過犯行竊之懲治]  
　　陳阿根前晚竊取文監師路王濤濤家綢衣多件携贓圖遁由捕查見拘押捕房昨解公共公廨請究經中西官訊知陳係過犯判押西牢二年期滿逐出租界贓交原告領回 
[認行兇不認圖竊]  
　　薛阿榮前晚潛入阿拉白司脫路十四號門牌劉阿福所開之小茶館內圖竊被劉瞥見向薛詰問遽起行兇當被鳴捕拘押昨解公共公廨請究經中西官訊據被告供認行兇否認圖竊問官判薛押西牢二月示儆 
[不認攫取珠花]  
　　婦人王沈氏前晚在南京路被匪攫去珠花一朶大聲喊捕由探李明泉追獲形跡可疑之周福生一名帶入捕房昨解公共公廨經中西官訊供不認判周押候查明再訊 
[謝贈]  
　　畫家丁悚工繪時裝仕女久已享名海內茲丁君又選近時所繪美女百幅印訂成帙名曰丁悚百美圖外集業巳出版昨承惠贈兩册書此誌放并爲介紹於愛玩丁君之畫者 
　　又中華心理學會新譯新記憶術亦已出版昨承見贈一册書此謝謝 
來函 
[京直奉水災義振會來函]  
　　照抄致佘桂笙先生函敬啓者茲承旅津江蘇愿記大善士捐欵一千元爲加增趙主敎衣價助賑該欵理家滙申今將該一千元隨函奉上懇請執事仍由貴總會撥交虞洽卿先生手收並乞掣取收條爲禱專此奉懇希即示覆爲盼此請上海中國濟生會天津分會佘桂笙先生台安孫仲英啓四月七日 
　　照抄佘桂笙先生覆函敬覆者頃奉手書並洋一千元及虞洽卿一信均已收到敝處當即函致敝滬總會轉交不誤此請孫仲英先生台安佘桂笙謹覆四月七日 
[靑年進步雜誌社來函]  
　　敬啓者敝社刻得鎭江友人來函稱有安徽人自稱名江濤者冒充上海靑年協會中人私刻靑年進步雜誌定單收據騙取報欵云云除密行訪查澈究外爲此申明本雜誌發行處在上海崑山花園四號靑年協會書報發行所內外埠各代售處均詳列本雜誌後幅此外並無派人出外兜攬訂閱出據收欵之事誠恐各界再有受欺敬請貴報將此函登入來函欄內實爲公德不勝感荷之至此頌大安靑年進步雜誌社啓 
雜評二 
[黃包車夫之風潮] （訥） 
　　此次黃包車夫之風潮無論其原因爲何總不外此生計問題之影響而已此輩車夫旣無知識又無謀他種營業之能力日惟藉此黃包車爲活命之具故其心目中恒惴惴焉懼電車之奪其生計由懼成恨由恨成仇一旦偶有所觸則不顧利害不究眞相不問其爲謠言與否遂羣起而爲難矣此蓋其總原因也 
　　夫此黃包車夫旣除拉車外無以自食其力則不爲車夫必流爲匪類當局爲維持治安計亦必設法以留其一線之生機奈何車夫不悟而輒與電車尋釁耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[行政署中作弊之機關] [  徐勵吾]  
　　行政署一行政之機關也行政而作弊則謂行政署爲作弊之機關可矣茲乃曰行政署中作弊之機關是豈行政署未全作弊行政署中另有一機關作弊乎乃謂行政署之作弊賴有此機關在行政署之中也蓋署中無此機關則其作弊也難通署中有此機關則其作弊也甚便因此機關爲對內親密對外接近之收發處也行政署中之收發處收入各種公文發出各種公文乃其職務收入各種公文中有一種爲人民呈遞之禀詞發出各種公文中有一種爲官長答復人民稟詞之批示最易作弊又有一種爲收入上級官署遞來之飭文同級官署遞來之咨文移文亦易作弊收發處則爲全署作弊之機關也何也人民之呈遞稟詞也未有不望行政官之批准者亦未有不望行政官所用之科長科員擬批照准者　多苦於官長科員無人與之親近可以代爲予賄而求情耳若直接向官長科員予賄而求情非惟事不能諧且恐因而得罪非眞官長科員淸心而不貪汚也因貪汚者其心而淸正者其而當面予賄而求情最犯其忌故也人民亦深知乎此故苦於無人間接予賄求情之際或自行請託收發處之收發員代爲密達或託紳董及外書記（今日知事署中有一種寫生名曰外書記多爲前淸時書吏）法警（多爲前淸時差役）向收發處之收發員請託代爲密達以金錢若干交換批准又以金錢若干酬收發處之收發員收發員於此一方面則密達於官長科員一方面則密復人民可以照准幾分於是弊乃作成矣至於收入上級官署遞來之飭文同級官署遞來之咨文移文與收入人民呈遞之稟詞不同也不可以人民之卑賤視上級官署及同級官署之尊崇也其弊則似無由作矣吾何以謂收發處亦易作弊哉蓋人民在上級官署呈遞稟詞其批示多爲候飭某署查復核辦等字樣人民在同級官署呈遞稟詞其批示有時爲仰候咨移某署查復核辦等字樣人民一見此批示未有不至收入此項飭文咨文移文之署中運動圓滿詳復上級　署或咨復同級官署者受此運動之機關仍爲收發處之收發員也雖有時上級官署及同級官署中之收發處已與呈遞稟詞之人民說定出若干金各署俱歸伊包辦而人民所出之賄金仍必由此作弊之機關以達於署中官長科員如郵局之信箱然收發處則作弊之信箱也如電話之傳機然收發處則作弊之傳機也吾謂其爲行政署中作弊之機關豈過當哉雖然以上所言乃行政署中之官長科員倚此收發處爲作弊之機關也而其弊中之弊則與署中之官長科員無涉乃收發員因在此作弊機關之中而樂得欺人取利者試再言之以盡餘興人民之予賄於官長科員也全賴收發員爲介紹官長科員收人民之賄也亦全賴收發員爲介紹兩方面皆問接而非直接也故人民予賄若干收發員則作弊而賺金錢減其數以告收賄者官長科員欲人民予賄若干收發員又作弊而賺金錢增其數以告予賄者雖收賄及予賄者皆能明知亦必故昧非畏收發員而不敢調查其眞數也乃因無此機關則作弊難成且作弊必求秘密而亦不便聲明故任其作弊中之弊而無可奈何也今日之行政官於署中收發員一席有用親密之人而不用疏遠之人者庶幾能杜此弊中之弊歟然而欲其無弊吾誠百思而莫能爲之策也利欲驅人殆有不容自已之勢乎（四） 
家庭常識 
[眉毛脫落] [  木花] 　　 
用蔓菁子四兩炒研醋和塗之即漸漸生長此法屢試屢騐 
[春天凍之外用藥] [  王夢花] 　　 
春天凍瘡之寒天凍瘡尤爲苦楚時覺痛癢且難即愈今有一法即可將樟腦一分溶解於酒精七分中而加水二分調和之塗於患處二三日即愈 
[養鴿須知] [  吳瑤] 　　 
（一）凡鴿有雌而無雄則不產卵且生機大弱有雄而無雌則常擾亂同羣 
（二）鴿性潔故時必出浴而居必乾潔　草宜屢更換巢板宜勤掃除以免糞之發臭 
（三）鴿巢宜懸置擇向陽乾燥之地不使附近牆壁以遠避蛇鼠之害爲要蓋雛鴿初出時更加意保護且有爲家犬貓及鷹隼等爲鴿之大敵害則尤爲養鴿者應宜注意之點 
（四）捕鴿宜持其兩翼切勿握其尾端致尾羽有脫落之虞（吳瑤） 
　　鑑識鴿之雌雄法以體格强壯舉動活潑鳴聲高朗頭部頸部較膨大羽毛有光澤而於頸部之毛尤著異者爲雄否則爲雌 
牧業須知 
[實騐養鷄法（六）] [  禾呆]  
　　 [T13 ]四 [/T ]管理養雞者當竭力注意於舍內舍外飼育場之淸潔每日當替換土砂一次而布置尤須得宜則不難以小面積而養多數之雞又運動場與雞舍附近宜植以各種之果樹俾可防氣温之激變云飼育之規則當於早晨先取魚類之臟腑頭骨等投入釜中煑沸而造肉汁次將米糠等之可供練餌者調和之入於桶中與肉汁混合而成練餌然後運至雞舍以適宜之分量分配喂給復注水於飲器令其啄飲旣畢乃掃除舍內雞糞移於蓆上曬之乃截切靑菜而任意分給之可也并同時採集所產之卵及至正午與早晨同法製練餌以喂之然後取米穀浸於水中以作夕餌之用午後再給靑菜一次及午後四時給與夕食六時使之歸舍（附肥育法）養鷄之目的一在卵用一在肉用以肉用爲目的者則於短促之時日內欲增脂肉不得不行肥育法其法先造大小不等之木箱若干（依鷄體之多少而定）普通高一尺六寸深一尺二三寸闊八寸前面可以自由開閉下部亦可引出以便掃除堆積之糞尿空氣雖通光線則無箱中温度在攝氏十二度至十五度之間飼料用簥麥粉與牛乳合練而成但宜混以二倍分量之大麥小麥粉等每日分三次給食每次之量以食盡爲度（附强壯劑）用此强壯劑可以增鷄之體量及卵量爲養鷄者必不可必之物每星期喂給二三次茲分述於後（甲）夏季强壯劑法取胡椒三錢甘草五錢薑粉五錢茴香一錢五分硫酸鐵二錢五分牙買加五錢研爲細末與麥粉混和作爲軟食凡麥粉一升加藥粉二三錢（乙）冬季壯劑法取薑粉五錢肉桂粉一兩健質亞那二錢炭酸鐵二兩茴香二錢研爲細末貯藏於玻璃瓶中至用時而後取出加入於飼料中可也（完） 
　　禾呆君　右列牙買加及健質亞那乞示英文或臘丁文以便補註免來函問 
長篇小說 
[二城風雨錄] [  英國郤而司迭更斯原著常覺小蝶天虛我生合譯]  
卷下第三十九章（三） 
　　余在諸藥中檢得性稍和平者一種費無限之力始得以近女郎唇吻而襟袖之間已盡沾藥漬矣予爲撫摩其胸令稍稍寗貼室中有一女傭足供役使顧畏主人每一進退輒瑟縮無狀室旣塵穢燈尤黯然窻前蔽以重幙似阻聲浪之外出顧此女染病至深藥力竟不能倒仍撫膺狂呼不已聲音之凄厲乃如夜啼之猿予坐床次力爲摩按使就寗貼兩兄弟則駢立室隅目烱烱視予並視病者可半句鐘其季又冷然發聲曰博士彼間尙有一病人須診也予聞此語不期一愕曰尙有病人耶則夷然曰有之予曰病兆何如重乎長者曰劍創耳此女旣不能睡可暫任之予無語徐自榻間起心中殊自忐忑卽隨二人繞出室後下扶梯一層其地似爲馬廐仰見屋瓦楞楞可數梁塵撲䔩似懸人髪積草之上乃聞哼聲則有孺子臥焉顏色慘白年約十六七以面仰屋一手緊附其胸似痛極乃磨其齒格格有聲予蹲而視之然不知其傷在何處乃去其撫胸之手則又緊握不釋略一轉側則嗷聲而呼似痛澈心肺者予知此兒受創深矣心殊憐之乃百端勸誘始去其 
手手去則刀創窈然漬血凝爲碧紫因知此創必受在二十四小時前也若在當時即施救治命或可全今則僅存一線矣而此兩人視之漠然殊不動容予曰嗟乎此創深也果如何而致哉則冷笑曰此彘不自量其身分乃欲反抗主人故賞以劍即死亦未能續其犯上之罪二人言時孺子徐徐舉其目光移注二人之身現爲無限怨毒之色慘白之面亦頓赤熾胸創復迸血乃泊泊不止顧孺子亦不覺痛但以手自掩發爲悽厲之聲曰嗟乎汝乃爲此言耶吾痛劇不能辯死後必爲厲鬼以索汝命二人聞語則聳肩而笑以向予曰博士此人癎也（未完） 
 
 
 

Page 15

 
 
   
 
 

Page 16

 
 
   
 
