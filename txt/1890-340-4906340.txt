# 1890 - 340 - 4906340

 

Page 1

 
 
[集腋社第二次協振彩票] [  申報館協振所謹啓]  
　　本館籌辦振務以來歴蒙諸君子慨捐珍物琳瑯滿目美不勝收曾於春間製爲彩票一千二百張售錢助振窮黎受惠銘感同深茲者順直山東沈災未澹又蒙遠近善士以書畫衣服珍寶陸續頒來合而計之約値洋蚨七百餘翼祗以災區需欸萬不容遲遂復製成彩票五百張將各物減作洋五百元計得彩者有二百張之多將彩物分别重輕悉心配搭頭彩値洋一百四十元二彩値洋八十元三彩値洋六十元其餘俱注明倣單登列　日附張上一俟定期開彩當再登報聲明每張仍售洋一元諸君子善與人同請臨本舘帳房或交信局購取可也肅此佈聞伏維德鑒　　 
[敬謝信局] [  申報舘協振所謹啓]  
　　自賑捐開辦迤今各信局郵寄賑洋不收寄費孳孳不倦造福無涯災民受惠良深久巳心香敬爇惟是北方災象靡有巳時瞬値嚴冬需欵尤亟是以本舘又製爲彩票設法集貨所望各局樂善君子乘置郵之便更溥宏施遇有寄購彩票之洋一律如期傅送則救人救徹善念益堅不特本舘感佩無垠卽億萬飢民亦必叩首而答仁人之賜矣肅此布懇并志謝忱 
[新出時下名手人物畫譜附登畫報告白] [  點石齋啓]  
　　近世畫家有以美人一門分别古妝時妝改頭換面殊失雅人深致不知風神骨格大同小異終不免有疊牀架屋之　更或摹墨海書舘所出之百獸圖拾人唾餘爲獨得之秘以及冐他人之畫爲一巳所出欺世盜名不値識者一笑本齋無取焉惟自畵報開創以來風行海内於茲七年圖畵流傳巳不下數百萬本謬蒙稱許恐無以深副雅意爰擬另加人物各圖延請名人精工摹繪事旣取乎典雅圖亦繫以品題宜古宜今繪聲繪彭不獨爲習畫者臨摹之本亦可動讀畫者懷古之心每期出報附登一國蟬聨而下以便裝成册頁閱者按圖而索風雅宜人當無不爭先快覩其餘仍照曩例准於初六日爲始合先佈聞 
[論水師團兵會操事]  
　　兵者凶事也戰者危機也善用之則攻城得城攻地得地能進能退能奇能正能守能戰可以惟我之所欲爲而莫或與之抗衡不善用之則紀律不嚴號令不一地勢不熟兵法不精一旦猝遇大敵未有不茫然失措靡然敗北者吾觀英兵船水手與西商團練兵會操一事而有感焉夫西商之所以有團練兵原爲保護身家財產計也其列名兵籍者皆係洋行中人經營之睱演習口號操練陣法由帶隊者爲之指點先至老巡捕房空塲取齊然後至泥城外操演月凡數舉其所以訓練而督課之者不可謂不勤每年由香港將軍派員來滬閱視團兵操演則尤鄭重其事不敢掉以輕心届時各團兵由帶隊者率往跑馬塲戎裝整肅步伐秩然點視一周操演各種陣法或作攻敵之勢或作拒守之形鎗砲齊轟知長互用一塲惡戰眞如大敵當前及操畢閱看之委員必呼團兵而謂之曰何處宜用奇何處宜用正何陣以何法破之何地以何策取之殷殷指點不厭周詳逾年再閱見其發令布陣進攻退守井井有條蒸蒸日上則又以温語奬之其所以指授而激勉之者不可謂不至獨不解此次與水師會操何以追奔逐北一蹶不振竟至於此也夫兩軍人數多寡不甚相懸也軍械利鈍不甚相殊也所帶砲位則又團兵多而水師少也乃一則連環施放聲震巖谷出奇制勝唱凱而旋一則堂堂之陣正正之旗率然而進靡然而退卒至砲位被奪兵卒被擒士氣不揚傷痍大半若是者何也誠以水師能埋伏團兵不知埋伏故也夫彼軍用埋伏而我軍不用埋伏則彼軍之一動一靜我不能見我之一動一靜彼反一覽了然譬如人處暗室中可以望見明處而明處之人不能望見暗室此其孰勝孰負孰得孰失不待交戰而後見也自來善用兵者先審地勢平原曠野一望無垠用衆之地民蠶叢鳥道偪仄崎嶇用少之地也前阻險徑後枕大河宜出奇兵抄襲薄人於險而後可以取勝岡巒雜遝草樹蕭森宜設伏多處誘敵深入而後敗之今者董家橋一帶有村有墓有園有籬此固用伏之地也惜乎團兵不知用伏之法任水師入而先據之則地勢巳失雖有命中及遠之砲且不足以制勝而况舁運多時僅僅運進一尊又爲水師所奪安在其能與水師相頡頏也要之不明地勢者必不能入人之國攻人之地覆人之軍制人之命不知兵法者必不能下下一心指揮如意反客而爲主轉敗而爲功置之死地而生置之危地而存也然但知其法而未嘗親歴行陣出入於鎗林彈雨之中目覩夫單勝攻取之法則雖平日喜談韜略而臨事仍不免坐失機宜趙括能讀父書長平之役卒爲白起所坑岳武穆嘗言運用之妙存乎一心故其用兵不循古法戰無不勝攻無不克五百貨嵬軍足以横行天下卽此又可見兵法之非可空談惟親歴其境躬與其事者方能變化從心指揮合度也水師閱歴已多熟諳戰事故雖偶一會操而臨陣布置自能一一合法團兵雖時時操演而於一切兵法未能盡諳又未嘗眞遇大敵肉薄交鋒其相形見絀也固無足怪倘於挫衂之後自知兵法之未嫻攻戰之未能取勝而益毅然奮發從事訓練以期月異而日新則將來造詣正有不可限量者譬諸學問探討不已則日進有功義理無窮期功候無止境兵事亦猶是也夫以西人航海遠來經商於外尙能不忘武備按時操練以備不虞則爲中國計者雖當海宇無事兵革不興又豈可狃於晏安而不爲思患預防之計耶竊謂中國長於陸戰而絀於水戰曩年中法失和時馬江一役倉皇失措有戰艦而不能用有砲臺而不能守前車之覆後車之鑒近來各廠所造兵船爲數愈多天津水師學堂教授生徒管輪駕駛各專一業而江南亦有水師學堂之設廣招子弟之聰明强壯嫻習西文者入堂肄業以備他日干城之選固已急急於自强之計况南北洋水師又有按期會操之舉俾之歴風濤而嫻陣法一號令而鼓士心於整軍經武之道固已不遺餘力但願精益求精勉益加勉去從前粉飾因循之習一以實事求是爲心則堅船利砲可以横行江海鞏固邊陲又何慮外侮之乘因閱西兵會操而縱論及此鑒於水可以審妍媸鑒於人可以定優絀守其所已能而勉其所不能尙何有一得自封之慮也哉 
[海盜横行]  
　　昨日香港來電云得忌利士公司南華輪船碩大異常可容貨一千三百七十五頓當鼓輪之際有盜溷跡搭客中本日行至香港附近海洋盜忽拔刀而起將船奪去刼取洋銀二萬元隨復殺斃船主等數人乘帆船而逸噫光天化日之下匪類竟若此横行然則大海茫茫正不第風濤可畏矣誰司緝捕奈何竟束手無能耶　　 
[天南雁字]  
　　署肇慶府曾藎臣太守强幹精明勇於任事蒞任以來有利必興無弊不革士民愛戴幾於有口皆碑現以瓜代有人交卸回省彼都人士依依不捨咸有攀轅臥轍之思餽送牌傘者絡繹不絶太守係實缺羅定州兹　　　 
 
 

Page 2

 
 
聞欲開去州缺遇班以知府候補並擬於年内領取咨文進京引見云○前任南海縣郭壽農大令樹榕因公貽悞致罣彈章上年恭逢恩詔　　　　　　　　　 
凡被參各官如情節可原者准由督撫查明奏請起用兹由督憲查得大令年力尙强若終令　棄未免可惜遂奏請開復原官留省補用日前接准部覆督憲轉行飭知大令欣然色喜依舊隨班聽鼓矣○新任廣西潯州協副將馮副戎鼎有前日由京領憑來省謁見督憲當蒙督憲傳見將任内應辦事宜面爲指示副戎唯唯遵諭辭出越日督憲卽札飭副戎速赴本任以重職守○署藩憲王灼棠方伯月前出示曉諭商民集股創設自來水以便民食而弭火患意至美也現有殷實商人擬欲承辦此事曾請西國匠師來省履勘地勢勘得城廂街道過於狹隘安置水喉諸形不便且工大費繁集股亦不容易此事恐亦徒托於空言耳○肇慶端溪書院爲東西兩省士子肄業之地院中經費無多故　火奬賞皆從菲薄今春曾藎臣太守奉檄署理肇慶府篆到任之後卽命開採峽口硯石售出石本槪充書院經費以天壤自然之利爲地方有用之財愛士憐才法良意美詎料紳民惑於風水之說謂開採硯石有傷地脈紛紛來省控告大憲以是否於風水有關未便懸揣特委幹員前往勘騐云○某縣令前日因公晋省泊舟於天字碼頭是晚竟被匪徒竊去衣箱一隻内有袍褂等物約値銀數十兩某令以船户看守不嚴咎有應得已飭令送案究辦矣○西關吉星里近日竊案疉出鄰里人等咸謂更練巡緝未能得力上月十五晚衆人齊集更館會議欲將更練革退另行僱人承充議旣畢衆人散出行至門口忽聞轟然一聲不異天崩地裂回頭一顧見更館内火光熊熊上冲霄漢衆人咸欲向前施救無奈勢已燎原不可嚮邇只得回鋪鳴鑼報警水龍聞警絡繹而來自二鼓起至三鼓火始漸滅延燒左右鋪户計共六間查起火之由係更練因挾被革之嫌故意縱火焚燒以洩私恨鄰人欲扭更練解官早已逃避無蹤矣挾怨縱火其居心之很毒爲何如必當設法緝獲以伸國紀而快人心也○旗民某甲專以獵取禽獸爲生上月十五日携帶洋槍出郊遊獵然槍欲放不料用藥過多槍忽炸裂甲遂受重傷鮮血淋漓痛楚不已竟於次日斃命聞者謂爲傷生之報理或然也○前日某兵船出洋巡緝在黄捕海口與一私鹽船相遇兵士燃砲追截梟匪亦還砲相拒正在酣鬥之時某貨船乘風破浪而來猝不及避致爲砲火打傷霎時沈溺水手人等雖賴兵船撈救得慶生還而貨物則盡付東流矣是誠旡妄之災哉○西門外大河基某甲前日爲其子娶婦賀客盈門甚爲熱閙迨更鼓初鳴綺筵乍設男姻女眷入座飛觴笑語方酣酡顔未醉忽有不速之客三人來物持利刃皎皎如霜努目一呼屋瓦都震其時座中人心驚膽慄目定口呆面面相覷不發一言任其傾筐飽掠而去事主方張筵而飲暴客忽闖席而來未送賀禮之戔戔遽作威風之凛凛可謂大煞風景然宼盜獨獗如此有緝捕之責者不得辭其咎矣○河南覽路尾汛官某千戎緝捕勤能素得民望前日因有賊匪潛匿境内遂督同兵士往緝千戎奮勇向前身先士卒致被賊匪打傷調治多時終不見效業已因傷殞命上官念其捕賊捐軀深堪憫惻遂詳請大憲照例賞卹爲勤勞王事者勸○沙面東橋勇棚原用葵竹搭蓋但葵竹係引火之物不可不先事預防營官李芷香大令飭將葵竹拆去攺建瓦棚以免意外之虞是誠得未雨綢繆之道也○商民李某擬在河南海幢寺側建設戲園一所業經禀明大憲批准在案惟附近鋪民皆以建造戲園有碍正業遂聨名赴縣禀訴幸蒙縣尊體察下情俯如所請飭令該商另擇空曠地叚建造一時聞者咸稱頌憲恩於不置　　　　　 
[皖垣雜誌]  
　　安慶信云有甲乙二人昔年集資貿易于姑蘇時運不齊逐漸折本近逐束裝歸里於上月二十三日乘招商局江永輪船抵皖時巳夜深將物運上躉船不隄防露冷成冰一失足俱墜入江内適有漁父見之飛棹來救得慶更生甲乙感其厚恩開箱取重金酬謝漁父堅不肯受殆可謂好行其德者矣○署理兩江總督沈仲復制軍之德配嚴夫人於上月十三日仙逝制軍情深伉儷延高行僧四十九衆就撫署禮懴諷經俾地下亡魂早登蓮花世界旋筮期二十六日設靈開甲本月初二日由兩公子扶柩回浙江○署徽州府李雲門太守成鰲署太平府史蓮叔太守久常委辦華陽厘務文少樵太守庚委辦甯國保甲總局兼墾務局吳士靑太守廷選先後到省○亢旱不雨三月有奇上月二十三日始細雨如絲土膏沾潤至二十六日止農民紛紛佈種菜麥忙碌異常　 
[虎林火警]  
　　十月廿三夜九點鐘時杭垣東城直街太平橋地方某姓不戒於火各叚水龍聞警馳救幸取水甚便旋卽撲滅僅焚去平屋四間 
[蘇垣客述]  
　　姑蘇於兵燹後市廛復起依然店鋪如林惟荒僻之區不免鞠爲茂草每値深林月黑瓦礫成岡宵小之徒輙匿跡其間乘機竊發居民受其荼毒隱忍不敢鳴官現届隆冬若輩尤爲恣横安得賢有司關心民瘼設法拘懲乎　　　 
[袁江雜錄]  
　　委署阜甯縣姚大令允平於十月十六日自省捧檄抵浦叅見各大憲後便赴新任○某處厘局於前日突被明火執仗之暴客二十餘人鬨入搶刼頗有耗失該局對門布店先被其殃○松帥之令兄由都來署於上月十五日抵浦○某營弁近由汛地獲到盜犯一名綽號順天王横行一方殃民頗甚兹罹法網殆眞惡貫滿盈歟　　 
[臺事續陳]  
　　趙聚齋協戎有才于光緒八年渡臺投効歴當春定兩軍營哨等官嗣復擢充定海副營管帶今春隨吳瑞生總統往剿大嵙崁宜蘭山内叛番身先士卒所向無前底定論功保升今職兹以政躬弗豫乞假回籍就醫凡隷細柳軍中者咸恭送萬民傘德政牌以誌愛慕○西門外拜爵堡人顧某合𢀿未幾便抱黄門之痛塵封長簟鰥緒無聨遂與某氏婦有私握雨携雲綢繆倍至未幾挈回家内主持中饋儼若糟　　　� 
慷不料婦逐水楊花隨波漂　一日竟席捲家資而遁不知所之現雖四出追尋而彩鳳高飛尙未知棲宿何處也○去春粤人方逸侣在基隆八側門砲臺左近拓地數弓創設煤磚廠嗣以地基太窄攺建寮社地方刻下已落成於九月中開運近來銷路頗旺想獲利必豐也○現任淡水縣李麗川明府經沈吉田言伯調署鳳山縣所遺淡水縣缺委吳禮堂别駕署理涓吉九月二十八日履新○本地紳士嚴鏡臣都戎淸華少懷大志游學東洋凡英　文字語言無不心領神會且雅擅岐黄術學成回國在滬尾創設醫院歴二十餘年行道濟時活人無算今夏郡城時疫繁興死亡相繼都戎憫之集資在艋舺分設西藥局病者一經診治無不着手成春凡有謝儀槪辭不受誠所謂好行其德者歟　　　 
[粤撫蒞申]  
　　新任廣東巡撫劉芝田中丞於昨日下午乘鈞和兵輪船抵滬旣下椗道營廳縣及城廂内外各局委員滬南忠信兩營製造局砲隊營均往碼頭恭迓 
[買辦難做]  
　　美商柏來脫投美領事署訴稱華人張培根願充買辦并墊付銀兩立有合同由張簽字各執一紙隨租房置物擇日開行豈知張竟避不到　爲將合同呈請傳訊易副領事據情照會英公堂由蔡太守傳張會訊柏來脫申訴前情張供稱小的係本邑人年十七歲向在城内虹橋南首某小京貨店習業有袁姓時來購物因之相識後小的因事停歇偶在某茶肆遇袁言及有虹口西人欲開洋行可荐爾爲夥每月工洋十元小的卽懇伊舉荐旋與偕去面晤西人言須立據簽字小的卽親簽自已姓名後知西人用小的爲買辦且須墊銀小的是以不敢前去袁旋至小的處言旣不願往須　銀五兩銷去合同遂由小的之師如數付銀連合同交袁收執今奉傳喚卽去尋袁據聞已往蘇州須十日後方返滬太守問合同上所書何字爾知之否答稱不知問旣不知如何敢簽字爾年紀尙幼竟思當洋行買辦乎隨申斥一番商諸易副領事然後諭令張具限七日内邀袁向柏來脫料理否則仍須集訊察斷 
 
 

Page 3

 
 
[捕禀獲盜]  
　　太倉州陸家祠堂朱開金家盜刼一事已紀報端兹悉事在九月二十八日之夜上海縣陸邑尊接奉移文隨有曹錫榮妄禀盜在法界洋涇浜沿正欲拘拿被賭徒阻使逃散縣署帮審委員宋二尹訊明所報諸盜實係寃誣隨飭捕役柴樛趙金林正卽凌正帶同綫人顧八陳勝至海門廳分投查緝先由凌正拿獲土匪湯老虎解往太倉經程直刺訊出爲首之張福宗朱小弟等現均在逃隨飭將該犯監禁兹又經該捕役等至海門廳拿獲盜犯葛來福王賓嘉陸福其三名起出盜贓就近逕解太倉歸案訊辦旋回滬將情禀訴本官並稱曹妄禀盜被沈晋發阻逃後諒係情虚不知避往何處此案眞盜眞贓均在江北拿獲曹如何在此藉端生事現在小的等當再拿湯老虎供出之張福宗朱小郎俾無漏網邑尊着赶緊查拿 
[拆屋肇釁]  
　　湧源鐵行租得兆豐洋行房屋地基復自造房屋圍以籬笆兆豐索加租銀湧源遂另行租地欲將所建之屋遷移兆豐不從延大律師哈華托主控湧源執事人楊某亦延大律師担文之子到案申辯哈律師函致担律師訂期互質担律師卽偕楊投案兆豐行主亦到堂申訴哈律師並未到來宋莘樂二尹以湧源向兆豐租地並不訂立年限旣不願加租値拆屋退租理無不合滿副領事謂湧源如欲控兆豐可循西例投刑司署控候訊理或兩造憑中調處担律師因倩瑪禮遜洋行估定價値請兆豐給償此巳節登前報者也嗣瑪禮遜估得房屋水木料祇値銀百兩湧源造時需價千餘元今由兆豐收管心有不甘然兆豐如肯照償亦可息事担律師遂據情函致兆豐兆豐西人謂尙有墻壁已經拆壞應折去五十兩償銀五十兩湧源汪允俱至公廨禀陳蔡太守謂兩造數目不甚懸殊合卽理明不必興訟麥捕頭願代爲解勸令兆豐償銀百兩兆豐西人言本行並不託爾介紹現在祗願出銀五十兩分毫不加楊投捕房申訴情形並稱已雇匠人前往拆屋兆豐如不以爲然任渠控告可也麥捕頭謂兆豐如有不是之處　可投刑司署控告不得草率拆屋楊以爲已經知照不妨往拆麥捕頭恐釀事故飛禀公堂太守派差張福帶同副役前去彈壓又飭包探顧阿六何瑞　及中西巡捕一律臨塲以防毆鬥兆豐西人亦雇工前去阻止而楊所雇工匠已將湧源所造房屋拽坍兆豐行所雇工人到來幾致毆擊差役包探竭力解勸始免紛爭隨由張福邀楊至公堂禀明實因兆豐欺人太甚是以忿而拆屋房料並未搬移此前日事也昨晨兆豐西人至公堂訴稱湧源退租拆屋之事前已禀明奉諭調停如果不明儘可投刑司署控告如何不照憲諭竟敢糾人拆屋設或行中亦紏人拒鬥豈不釀成禍端乎太守　照華例湧源向爾租地造房不立年限旣因退租拆屋並無不合且經人調處相去無多爾何至堅執不從以致拆屋今爾旣不服儘可投英領事署控俟領事照會前來可也西人稱曾投案下未奉斷結太守謂歴經質訊兩造各執一詞爾自言請諭令湧源投刑司署控告本公堂又着兩造邀公正人調停如果不明再行控告西人遂退去太守又飭差至該處查看閱時禀稱小的查得湧源自造之屋已經拆下兆豐原有之舊樓房三椽分毫未動不知中西官將若何判斷俾得無枉無偏乎　　 
[賭棍宜懲]  
　　棍棍周逸卿專以賭博哄人錢物卽滬上所謂牌九司務也屢懲經辦怙惡不悛日前復邀令惡黨程某及蘇云生吳繼元　　　　　　　 
等甜言蜜語誘寗波人陳某至滬城某處聚賭一連數日堅不肯休致陳將家中喜事所用洋銀一百三十三元悉數輸去繼又出立期票銀一百五十兩洋一百元初時深入迷津不知不覺旣而念及周等行蹤詭秘且連日祗四人聚賭並無一外人入局顯係串騙無疑遂留心訪尋以便送辦前日在法租界遇見周吳卽扭入捕房管押昨晨解送公廨陳亦投案伸訴情由葛同轉問陳曰伊等誘爾至何處犯賭答稱某日蘇周等約同閒步隨入城中周稱有一客携帶金葉甚多確係巨富今日約同賭博我等當偕去如有機會可發一注大財也一時疏忽信以爲眞同往旁觀程等邀令入座賭至次日晚間復至南市萃豐碼頭同興客棧樓上依舊四人同賭輸去現洋一百三十三元及期票今知周等本係賭徒確係受其愚弄因之扭案請追同轉詰周吳曰究竟由誰爲首誘人犯賭周供稱蘇係吳繼元之母舅小的亦被其誘往賭錢問城内賭錢時究在誰人家内供稱由蘇引至大東門内東街中市火腿弄中石庫門内其家有一嫗一女不知何姓問吳曰爾共賭過幾塲吳供稱有一次小的因母舅聚賭到塲閒觀並未入局今遭誣指尙乞施恩復問周曰爾等贏得之洋銀期票藏於何處供稱小的分得洋銀二十一元其餘均在蘇處問蘇匿跡何方供稱先住同興客寓現在洞庭山碼　船上可往拘拿同轉着一併還押候拘程蘇核辦　　 
[縣案彚錄]  
　　薙髮匠叚雲堯控同業巫國才違莗開店爭奪生意等情陸邑尊移提去後因巫抗不到案經剃頭公所司事李義山在縣具呈前日由法廨飭包探王榮培將巫送縣晚堂經邑尊提訊叚供于光緒十三年間在法大馬路吉祥街口開設薙髮店該處先有巫國才一店我店本欲遷移後因造房並無店面可移是以中止詎料巫忽生嫉妒之心在我店西首另開一店以致我店生章淸淡無奈投案喊控况我店遵規入行歴年出捐不少所有行單三紙早經呈案現在小的與巫情願各謀各業無如司事李義山不容罷訟事出無奈叩求恩斷李義山供向爲薙髮公所司事我業立有定章如欲新開店鋪須在十家之外請有告示爲憑叚巫二人因各不遵規致肇訟　且巫依仗他人之勢抗不到案叩求明察閔何春共與李同巫供向在法界開剃頭店詎有叚雲堯先生我店西乎約離七間門面開設一店後來小的另開一店與叚店相隔二十餘家可見叚先違定章小的並未犯規而公所司事李義山屢向小的勒索並遭勒寫筆據日前小的因母親有病赶回鎭江原籍並非抗傳不到李又稱巫帮貼叚之遷費因此出立筆據並非勒寫邑尊問巫曰爾是華人抑是洋人巫俯首不答一再研詰仍執前供邑尊訊得此案叚雲堯違章在前巫國才雖開二店並無不合應着段照章遷開三家門面如該處無房可租寛限一年倘一年之後仍無空房惟有着令遷往别處巫亦應遵守行規不得紊亂李義山插身多事殊屬不合嚴加申斥喝令退去○裕昌米行主楊樹村控振隆號夥高和觀串騙米麥一案由陸邑尊訊供之下着候翁昌等到案再訊已到昨報昨日金合勝船主翁昌金合裕船主方六海等投案午堂邑尊提訊楊　案求追銀八百二十五兩並稱本月初三日高同翁來店購買由翁言定價値我店尙留高翁午膳據翁昌方六海同供福建人我船于七月間開行來申裝有白糖賣與振隆所有貨銀將米麥作抵並未到過裕昌午膳高和觀供振隆行主姓林小的在行爲夥是日行中擋手林之記令小的往購米麥其銀應向林之記追償邑尊研詰至再各執前謂遂判將高收所翁方交差看管楊斥退候示○划船户阮德福周義巧等控划船埠葉有梅勒索使費陸邑尊准詞飭提去後旋據葉控訴大埠丁炎楨拉收費用等語邑尊亦准提究卽於前日升堂提訊阮德福李義巧同供所控葉有梅一案現已理勸明白求請免究質之葉丁俯首求恩並稱實無勒索等事邑尊以葉丁兩人不能奉公守法已可槪見且丁炎楨投充至今早已期滿自應更換現在原告所控姑不深究着將葉丁二人一併斥革吊諭召充 
[英界公堂瑣案]  
　　包探秦少卿禀稱流氓張金虎綽號砌街金和向醫生張東林訛詐旣經拘送案下隨有朱瑞寳者以被金虎行竊烟槍訴知小的今特解送請懲東林訴稱小的略知湯頭歌訣在治下設局行醫金虎言須請伊吸烟飲酒方可設局小的不允卽被拉至老虎灶剝去棉袄質錢使用小的是以報捕拘拿金虎吊到原贓朱訴稱小的在某烟館爲夥金虎時來遇癮一日將烟槍竊去請賜究追金虎供稱小的因下部患痬請東林醫治東林允爲包治後竟無效故向忿爭至朱之烟鎗早經交付蔡太守謂金虎前經犯事拘案訊懲今又拆梢殊爲可惡判發捕房管押三月棉袄給東林領去朱疑竊無憑不予究理○包探顧阿六黄四福同禀稱前有竊賊周裕高拘押捕房供出尙在江孚輪船竊得墨　　　　 
 
 

Page 4

 
 
精眼鏡二副托王鳳山唐老和賣錢小的因又拘獲正唐旋在身邊搜出質票吊到眼鏡一副今特解送案下王前因疑竊控案唐亦曾毆擊婦人　　　　　　　 
送案辦過現在王身邊尙有金約指一枚洋銀十七元一角王供稱小的係湖北漢陽縣人不敢質贓實係受人愚弄約指洋銀皆係自已物唐供稱小的係湖北武昌府人不敢犯事叩乞施恩某質鋪夥請追質本洋一元蔡太守以王唐均非安分之人判今將王笞責二百板唐笞責一百板押候遞解回籍并將王洋酌提一元給償質鋪其餘候起解時發還○包探秦少卿禀稱張洪發投捕房報稱在松江乾豐鹹貨鋪爲執事曾以洋銀五十元給夥周二觀來滬辦貨周竟一去不返今來此訪問始知周留連妓院請卽往提捕頭派小的偕張指獲搜出洋二十元詰問餘洋據稱在該妓院花去十二元觀劇飲酒坐馬車購衣服共用去十八元問之妓　則稱祗花過洋八元當卽交出今特送案訊供洋銀二十八元一并呈案張訴稱周由小的荐保如今店主人責令小的賠償旣已尋獲請免究　容帶交父母管束所有缺少者向伊父母索償周俯首求恩蔡太守謂爾擅將主人辦貨之洋盡耗於花天酒地本應　辦姑念原告求恩准交父母管束起案之洋給張領去如願酬謝包探自行酌量可也○禮查西客　以衣服交李春林洗濯失去數件値洋百餘元李隨將作盤頂與傅某自往蕪湖遂控請公堂移提訊究公堂准之備文飭差至蕪湖提李到案此已見諸報章矣昨晨會　禮查西人申訴前情並稱現已經人調處由傅償洋一百元李認償六十元請免究追李供稱作中之事由夥經物小的不知如何缺少衣服現已自行理明矣蔡太守將李開釋案遂了結○陳子雲訴稱小的與馬阿根爲友昨日馬邀小的至裏虹口某姓爲天九小賭小的輸去錢文馬向索取小的不給突被持刀砍傷頭　因之報　拘案叩請騐傷馬供稱小的並不賭錢實因稱貸不依口角之餘伊自已碰傷頭額蔡太守騐得陳雖受傷並非刀砍姑飭送仁濟醫院請醫生騐明究竟如何受傷然後飭差押往指明賭錢之處覆候核辦馬暫押○江北人王小流訴稱小的被陳錦華竊去布衣向索不還報捕拘案聞陳將贓　存兄處間之不肯說明陳供稱小的也是江北人在治下挑皮匠担餬口因有急需向王借衣質錢一千文票巳失去言明賠償一千四百文現尙無力蔡太守判令笞責一百板着卽照數賠錢○包探張松樵禀稱張九香蔡國生各報稱被王和尙竊去衣服經小的拿獲吊贓送案請辦張蔡投案領贓王自認行竊俯首求恩蔡太守判令笞責二百板贓給兩失主分别認領 
[法界公堂瑣案]  
　　通事稱紅黑籌賭徒兪錫榮焦萬春陳瑞生等在新開河一帶設攤誘賭取人資財前日有某鋪出店人某甲行過地誘令入局轉去囊中靑蚨二百數十翼旣而三戰三北無錢可償兪等竟偪令脫衣作抵適有工部局小工某乙目見心良不忍斥以現錢旣已輸盡如何還令脫衣兪等聞之惡其多事呼朋引類將乙兇毆兪供稱有小鎗花芝田阿狗等人同賭小的不敢行兇葛同轉謂此種賭徒最可痛恨遂商諸祁繙譯官押候各責六百板荷枷三　游行示衆并補拿羽黨嚴懲○五十五號華捕禀稱車夫陳阿土陳六榮等各拉無照之車在租界中兠攬生意昨日停車四明公所外小的見而盤問陳卽行兇并喚集諸人欲將小的拉過租界今將兩陳拘案請卽訊懲葛同轉問爾等車主是誰兩　供稱小的等拉車到租界令木匠修理並不招攬生涯同轉惡其拒捕行兇判令各枷半月○通事稱王阿毛向在小東門外捕房當出店替工後適出店之人將伊雇用豈知西人及通事房内時常失竊零星一日王持對時表押票售人查係原贓飭包探前往吊取并吊出金表練上所掛小照匣一枚夏布帳兩頂洋刀及衣數件今特送案請究葛同轉問王曰爾在捕房執役如何竊物許多供稱小照厘在洋臺　拾得表及洋刀夏布帳在裏屋竊來共押錢七千二百文問錢何在供稱均已用去求寛兩日情願賠償同轉着押候　償再行核辦贓給還失主○前晚九下鐘時某客棧接客人阮春亭送客至太古行北京輪船被王福生等攔住串同黨羽行竊行李箱籠由阮當塲拘獲人贓送案請究土稱小的上祖歴代行醫現有哥哥在城中懷德堂藥室前晚偶至北京船訪友向阮問信阮卽以竊相誣葛同轉着押候待其兄到案核辦○木工王阿木竊取寳興里自來水管上之物經自來水公司稽察洋人目見拘送請懲葛同轉訊知王係木作頭邵慶　之夥着押候邵來案核辦○通事稱淸潔局挑糞人吳小弟向住家索錢送案請究吳供稱小的向乞酒資不敢硬索葛同轉着枷號七天以儆○　商局金利源碼頭巡丁宋慶慶見吕阿慶在碼頭上行竊棉花扭案請究葛同轉着枷號七天發犯事地方示衆○工人姚貴華訴稱昨晚小的飲酒過醉行經彩視街某小烟館入内吸烟突有　郎生者口稱借表一觀將表藏匿向之索取託稱失去是以交捕送案潘供稱小的未見姚表葛同轉詰姚曰究竟爾表是否被潘取去　醉中在他處遺失姚言語含糊同轉着一併交保出外候傳烟館主訊核　 
[孝不匱]  
　　本館協振所昨接吳蘭芳大善士來函云僕籍隸甯波需次閩省近接家報稱老母病重促　旋里云云奈千里歸鄉殊非易事頻年宦轍兩袖風淸接信後中夜徬徨萬分焦急特於空中默禱願以所刊之覺世新三十部普濟回生丹八百服鷹洋十元以助順直水賑神鑒匪遙或者母病可愈且僕於賑務一節素來誠信經手勸募亦已有年區區之忱幸卽登報爲感本協振所展誦來函藉諗行道有素義聞遐敷此次復以寳錄靈丹番　慨助賑捐行見災退祥生萱幃日永天涯游子棒檄欣然感應之機捷於影響特舊數語以當左劵保如　　　　 
　　　　　　　　　　　　　　　　　　　　　　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[惠及飢黎]  
　　謹啓者　奉到邵仁茂絲號交來半　山人助敝堂施粥洋四十元求保平安拜登之下莫名欽感敝堂自前月十五日開廠以來菜色貧黎每日到廠食粥巳有二千餘人粥米巳需五石莫不共見共聞惟是敝堂毫無恒產全賴四方樂助藉資經費今年爲順直賑濟敝堂粥捐愈形支絀正在喝　爲慮所望仁紳義商俯念推食解衣乃寒冬之急務施粥尤爲眼前功德乃蒙半　山人慨解囊金福田旣種積善自獲餘慶佽助者相繼而來共襄義舉福報豈有限量哉請登報章籍昭激勸[  上海六馬路仁濟善堂董事施善昌謹誌] 　 
[上海北市絲業會舘籌賑公所施少欽經收順直山東賑捐九月廿五六日第二千六百廿五六次淸單]  
　　吳𣗥人爲母親張氏乞資冥福九三八平銀一百兩合規元一百� 
零五兩九錢三分隱名氏求平安規元一百兩殳山亥蔭書屋主人求病速愈現巳就全由泰州寄來洋一百元寳山隱名氏爲尊人病中許助棄世後完願求資冥福並求祖父却病延年飲食加增精神强健由王松屏翁來本洋一百元内英洋二元詹石硯主爲室人咳嗽求速愈洋五十元吳城梅月長圓居士爲妻病愈完願廿元無名氏二元龔繡記求室人病愈由東來昇來廿元又龔友記求室人產後平安四元杭州胡灶貴廿元朱涇信和典任樹庭續助再求病速愈廿元東臺　豐典同人由廣源來十元劉文甫求病愈十元周義庭求妻緒恙皆全十元徽州大阜方振麟堂遵慈命捐助十元甘泉縣署姚竹轉爲子貴齡求熱瘡速愈並祈合宅平安五元姑蘇永昌豫墓齊東季了祈合家平安五元趙義豐二元沈拙卿爲病求速愈二元魯榮泉六十考辰二元湘湖子一元常熟同泰昌完心願人一元蘇城王半疑募陳小松錢四百文○天昌糖行來洪立大茶葉鋪求合宅平安洋一元王模山求平安一元五角錦記求平安一元禮乾求壽五角○恊源莊來鴈門季氏洋廿元不求名廿元鴈門仲氏紫荊氏各十元以上廿五日○隱名氏大善士因病愈由蔚泰厚來規元一千兩古閩王辰孫洋廿元隆興爲鄰失愼幸獲平安廿元寓鄂小蓮蓊吟舘　沙足銀十兩㝢申武原吳國均爲添女孩將蛋資移助十元杭垣曹楚書募陳源求病速全由源豐潤來十元高大昌五元張門歐氏二元慈谿醉經閣馮漢房爲兒女求平安四元勤縣甚正昌求妻速產平安一元太倉頴川氏求痢疾速愈四元吳裕隆求保妻臨產平安由漢口升昌典寄來三元烟台無名氏二元烟台順泰號陳亷求利梁順太求順遂梁浩池求平安三户各二元淸江西壩省過氏求嗣二元又募公來棧求利謙復棧求利無名氏求病愈恊泰棧消求刼實勤堂求順遂不留名求順遂永隆源求定安同和求平安八户各一元蘇城魯如玉如森求父病速愈二元揚州景陽居士求合宅平安二元　范氏求病速愈一元周姓四角恆之蓮生無名氏朱冶記四户各二角不留名連發各一角恊茂莊來江寗藩庫廳宋玉田翁設立賑公所經募第一批自助洋十八元七角樊儀厘捐局委員兪明府募兪子晋四元兪於氏二元余徐氏趙黼臣無名氏三户各一元河間子八角瑞生麗卿於培福三户五角山陽縣翁笠漁明府募蝠隨堂十元灣頭厘局委員胡石生明府募七策堂胡廿元彊恕堂福十元抱僕堂葛厚堂黄席珍堂李廊堂李無名氏百忍堂張無名氏七户各二元荷　池厘局委員穆市村司馬募六元海門李德庵司馬募劉德成李云宋啓良何明亮姚受　施佩亭趙姜氏道仙崔進文李鏡汀吳寶山沈耕餘莊杏村陳玉山無名氏章西耕何　明吳鴻初柏許氏劉銘泉胡九成張李氏孫啓明湘西無名氏廿四户各一元景成裕太备五元浙寗莊氏無名氏　壽山三户各二元長沙圭峰李氏十二元萬文進李荷生丁朱氏章黎氏無名氏不書名洪樹滋王裕德王星伯黄志淸程寄生陳庭竭十二户各五角儀徵縣李樂亭明府募陳步蟾朱淸瑞朱少舫三户各四元秦鳳池樊念秋洪配乾歐陽又白四户三元歐陽鐵夫光燿胡炳言華子蓮四户各二元汪濟川曹止亭汪劍臣三户各一元汪小雲馬小浦一元下關委員皮桂生明府十六元共七十九户合洋二百元源豐潤來閩省不求人知柯山吳連平李河東韓長白長古越何昆陵劉量力而行留餘堂宋覺岸居山左蔣北通趙長白吉山左曹昆陵李求平安居士十六户各番銀五錢從善堂趙三益齋李槐蔭堂王古吳陳浙東居士敬事堂吕四知堂楊種竹房柳浦范燕山竇十户各二錢三省堂曾不留名紹堂李省吾齋沈敦厚堂朱守經書屋王宜宜齋孫劍浦王守拙子芹陽張十户各一錢耕心齋五潤身齋李各番銀五錢世德堂周五美居種梅書屋克巳　愼獨居三善堂吳遷　子守巳齋無名氏浙東沈十户各一錢共四十八户計二册合規元十五兩四錢一分江右朱謙吉堂無名氏求平安洋四元不書民三元無名氏二元潘咸臨九錢四千文　玉淸九五錢三千文共五户經手湊足洋十六元以上廿六日 
 
 
 

Page 10

 
 
[集腋社二次協振彩票章程]  
　　本恊賑所前以江浙被災將諸善士助賑衣物等件製成彩票分售承各善信爭先購買未及兩月悉數售罄將欵彚解災區窮黎受惠匪淺兹値順直東省水災被害尤重又蒙諸君子心名人字畫古玩玉器表衣物等件陸續助賑約値洋　　　　　　　　 
七百餘元减價作五百元用再製第二次彩票五百號内得彩物二百號每號一張仍售每張洋一元售畢統解災區當　　　　　　　　　　　　　　　 
卽定期開彩諸君憑票對號領取彩件各號彩物列左　　　　 
頭彩一張○得伽楠香朝珠一串翡翠佛頭記念全估洋三十元○又文徵明山水人物册頁一部估洋五十元○又望江龍申艸虫册頁一部估洋二十元○又内用古銅大香爐一隻估洋二十元○又紅頂一个花翎一支估洋五元○又漢玉五件估洋十五元 
二彩一張○丁南羽白描山水人物手卷一个連楠木匣　估洋三十元○米襄陽墨跡字帖一部估洋十五元○劉石菴墨跡字帖一部估洋十元○景博古碗全席計一百四十件一估洋十六元○陳金壽歲朝圖中堂一軸估洋四元○花翎一支　估洋五元　　　 
三彩一張○得大板和漢三才圖一部計八十一本　估洋四十元○又陸包山墨蹟山水中堂一軸　估洋十五元○又吟蘭梅莊士女一軸估洋五元○又藍翎一支 
四彩一張○得醬色慕本棉袍一件估洋十二元○又新華字播喴時辰表一只估洋二十元 
五彩十張○第一張醬色杭寗綢馬褂一件估八元漢玉笛頭一個估三元○第二張竹根靑杭寗綢馬褂一年估八元王講泉楷書帖一部估三元○第三張與沉香羅漢珠一串估十元翁潘二尙書對各一副估一元○第四張古碧玉三套細琢扣帶一副估十元翁潘二尙書對各一副估一元○第五張翡翠帽正四粒計二對估十元翁潘二尙書對各一副估一元○苐六張鍍金點翠表一隻估十元翁潘二尙書對各一副估一元○第七張鍍金點翠表一隻估十元豆綠箋對二副估一元○第八張鍍金點翠表一隻估十元豆綠箋對二副估一元○第九張鍍金點翠表一隻估十元豆　箋對二副估一元○第十張描金細巧衆神圖一軸估十元豆緣對二副估一元　 
六彩廿張○第一張古銅小香爐一只潘祖蔭字屏二堂○第二張翡翠搬指一隻○第三張關母廟舊榻一張銀脚晶鏡一副玉勒琴軫五件○第四張樟腦香朝珠一串瓣香集詩鈔一部硃搨對一副潘祖蔭字屏一堂○第五張京套料鼻烟壺一個潘祖蔭字屏一堂硃搨對一副○第六張宫式玉鐲一對黄夢畹對二副潘祖蔭字屏一堂○第七張翠根手鐲一對潘尙書字屏二堂○第八張漢玉笛頭一個靈飛經帖一部花卉扇面十個○第九張漢玉蟬玉勒二件潘尙書横披四張○第十張玉招文帶一副花卉扇面十個漢玉蟬一只潘尙書横披四張○第十一張全鑲藍縐女襖一件玉劍勒一個扇面十個○第十二張文三橋刻圖章一方玉鐲一只花卉扇面十個○第十三張玳琩墨晶眼錢一副白玉墜一個花卉扇面十二個○第十四張漢玉多寶串一串多寳塔法帖一部翁尙書對一副又横披三張○第十五張水晶筆架一座翠如意一只翁尙書横披二張又對一副○第十六張皮糙玉勒鼻塞二副春秋列傳三本報竹中堂三張○第十七張翠搬指一只四尺竹中堂二張○第十八張古玉鐲一只史學綱領一部翁尙書對一副毛承基八吉對三副○第十九張白玉壁一個白玉蝶壓　一塊蘭亭圖帖二卷○第廿張豹皮一張黄夢畹對二副潘祖蔭字屏一堂 
七彩六十六張○第一至第六邵小杏對各一副○第七至第十五鄭韻莊對各一副○第十六褂屏一軸樓湄賦萃一部○第十七泰西美談一部樓湄賦萃一部○第十八至卅六隸有各一部樓湄賦萃各一部○第卅七至四十二小耕石齋畫譜各一部樓湄賦萃各一部○第四十三四書合購一部樓湄賦萃一部○第四十四字屏四條樓湄賦萃一部○第四十五泥金山水小中堂一軸○第四十六四尺英雄圖一張紅箋對一副第四十七至六十萬國輿圖各一本○第六十一石章九方○第六十二翠戒二只○第六十三玉芝艸一件玉蟬勒一件○第六十四玉佛手一件第六十五趙引之對一副○第六十六墨楊褂屏二堂　　 
八彩一百張○第一至第一百號各得席時熙對一副又曲園擬墨二本　 
 
 

Page 11

 
 
   
 
 

Page 12

 
 
[光緒十六十月二十日京報全錄]  
宫門抄○户部張等奏請分别興修各工摺○又奏請定河工歲修銀兩摺○大臣秀奏庫門錢糧脫落摺○總管内務府奏查覆庫門錢糧脫落摺○桂撫馬奏報丁谷各數目片○大臣英奏循例坐補尙膳内管領摺○十月二十日理審院鑾儀衛光祿寺正白旗値日無引見○鳳鳴謝授理藩院左侍郎恩○記名總兵李鳴鑾謝恩○浙江副將林耀光謝　○道府桂霖等謝恩○浙江候補知府吳京培謝恩○補用知府李馨謝恩○截取知府陳維沈錫晋各預備召見○巴克坦布請假五日○長春請假十五日○兵部奏派揀選落地武舉派出漪貝勒恩中堂容貴德銘○召見軍機陳維沈錫晋桂霖傅雲龍○○經筵講官大學士管理户部事務臣張之萬等謹奏爲工作煩興請分别次第以節錢糧仰祈聖鑒事竊查本年六月霪雨過多官舍民居壞者十五以致　工報修之案接踵而起其業經奏准者如乾淸宫等處南苑圍墻火器營房等工其派員查估尙未咨領錢糧者　堂子殿座太歲殿座御茶膳房圓明園營房刑部衙署内城溝渠等工尙有已報未估如禁城内外及九門城垣各要工約略計數不下數十百欵所需錢糧多寡不同尙難豫度然爲數不下數十百萬兩臣等公同商酌擬請分别次第最要者曰壇廟曰宫殿次曰城垣次曰營房次曰衙署次曰溝渠此六者皆必應修而不能一時併修者也其情形亦請分别次第曰因雨坍塌曰因雨滲漏此二者重在因雨不得不修者也其多年落架之工常時黏修之欵旣非因雨所致豈可趁此興修此一槪當從删除者也卽應修之工亦應分别次第一曰方向相宜則修之一曰錢糧不多則修之其工鉅費繁方向不利則請称估錢糧或分一二年或三四年緩緩葺完庶人工物料可以周轉臣部綜理度支工程一項雖曰要需理宜撙節爲此通盤核計據寔陳明伏乞皇上聖鑒謹奏奉　　　 
旨已錄○○經筵講官大學士管理户部事務臣張之萬等謹奏爲豫省河工請定歲修銀兩較前加增請旨飭令核實辦理以重欵項恭摺仰祈聖鑒事河東河道總督許振褘奏查革河南河工積弊攺章設局保險節費一摺光緒十六年八月二十二日奉　　　　 
硃批着照所請該部知道欽此欽遵由内閣鈔出到部據原奏内稱河工重在保險先保險而後减費人所共知豫省河工欵項名目紏紛有所謂額款者有所謂奏　節省防險者有所謂　案磚工埽工土工石工者約計每年報銷六十餘萬司庫或遲之又久而撥給有事不爲先時之備無事可便中飽之私今擬定攺章每年請欵卽以六十萬兩爲率尋常搶險不必加添將各種名目槪行不用特定名曰歲修額欵六十萬兩内四十八萬歸七廳赴司分四次支領另提十二萬設一河防局由委員赴司領取總求焆滴到工如復有弊該河臣願獨承其罪並稱給事中張廷燎奏河南河工積弊宜革請酌提一成爲各衙門辦公之需查河南督撫兩道七廳共十一衙門自幕友委員差官　胥吏外工走卒月領口糧者不下數千人計非七萬五千金不敷請以此垂爲定額等語臣等伏查豫省河工同治二年間前河臣譚廷襄奏定歲修欵目不過二十萬兩未幾而歲修之外復請添撥每年多寡無定自光緒十年欽差孫毓汶烏拉布查辦河工奏明節省以後每年歲修及添撥銀兩或四十餘萬或五十餘萬極多者方至六十萬今該河臣請以六十萬定爲歲修額欵較近年用過數目並未裁减且有加增在該河臣統籌全局重在保險掃除積弊獨任其難業經奉旨允准臣等自應欽遵辦理原奏聲稱尋常搶險不必添撥各種名目槪行不用攺定河工歲修額欵六十萬兩一切布置當已裕如自不得再有加添之欵其公費銀七萬五千兩卽由六十萬額欵内支給該河臣每年旣有此的欵搶險各工自當益加穩固此後隨時有可减省之處亦應據實奏明以節經費並請飭下河東河道總督愼選廉介之廳　力杜折扣之陋習於歲額旣不能議减則保險必責有攸歸毋特攺章轉生他弊是爲至要所有查核豫省河工歲修額欵並聲明近年添撥各欵緣由理合恭摺具陳伏乞皇上聖鑒謹奏奉旨已錄○○奴才秀吉謹奏爲奏聞事竊本月二十七日奴才秀吉進班據景運門値班司鑰長達新禀稱據　弘義閣値班正黄旗護軍校存連呈報於二十六日夜内傳送籌支時見弘義閣迤南路西庫門錢糧脫落等因禀稱前來奴才當卽率同値班司鑰長達新　往該庫察騐錢粮脫落屬實奴才伏思禁城重地理宜嚴肅方足以昭愼重今該庫似此等情形寔深駭異奴才自應　飭附近朱車値班官兵不時嚴密巡察奴才一面行文總管内務府轉飭該庫司員察看辦理外謹將庫門錢粮脫落緣由理合恭摺謹此奏聞奉旨已錄　　　　　 
○○總管内務府謹奏爲遵旨覆奏事光緒十六年九月二十八日奉上諭秀吉奏弘義閣迤南庫門錢粮脫落請旨飭查一摺禁城庫門理宜小心典守該處鎖鑰何以脫落着總管内務府大臣迅卽查明據實具奏欽此由内閣鈔出到臣衙門臣等查本月二十七　據内務府衣庫司員報稱衣庫庫門有封條拆動鐵鎖扭落情形當卽赶緊查點庫存物件僅失去舊貂皮鑲猞猁猻褡𧞤三件其� 
餘各物按照原册查對均無遺失禀報前來臣等正在繕摺具奏間欽奉諭旨飭查具奏查内務府衣庫坐落在義弘閣迤南西面圍房此庫所存皆係執事官員朝衣褡𧞤每遇開庫之期向係眼同護軍營値班官員拆封開鎖開放畢眼同封鎖交與護軍營官兵看　　　　　　　　　 
守此次雖失物無多惟禁城以内庫儲重地竟有賊匪扭鎖竊物情事亟應認眞查訪迅速嚴拿相應請旨飭下護軍統領嚴爲緝　　　　　　　　　　　 
訪並由臣等行知步軍統領五城御史一體查拿務期弋獲懲辦謹將遵旨查明據實覆奏緣由恭摺具陳伏乞皇上聖鑒謹奏請旨奉旨已錄○○馬丕瑤片再臣接准户部咨彚題各直省光緒十四年分民數谷數一案原題内開廣西等六省均未造送到部應令造送歸於下届歸彚題册内開列廣西省咸豐七年至光緒十三年民數谷數並永安州咸豐元年及全州永安二三四等年又全州等四州縣五年民數谷數興安等三縣五年谷數全州等二十六州縣六年民數永安等三址廳州縣谷數均未據造歴年題催各該督撫先後咨報或因飭查未覆或因被匪滋擾請俟查明再行補造應令卽查明分年補造送部等因咨行到粤當經臣行催查造去後兹據藩司張聨桂詳稱廣西民户丁口人數自咸豐年間以來地方迭遭賊匪蹂躪幾乏完區户口遷避靡常難於查報近年漸臻靖謐逃避者陸續還定安集節次催據桂林等十一府及百色歸順鬱林三直隷廳州先後將所屬各廳州縣光緒十四年分現存民户丁口人數查明造册申繳到司該司逐加查核通省各廳州縣實在一百二十三萬五千六百四十九户大小男丁四百九萬四千六百三十九名婦女三百四十一萬四千八十七口彚造四柱總册詳送核咨十三年以前實係無憑開報至廣西各州縣常平社倉谷石自軍興後或碾濟勇粮或被匪燬失現祗灌陽思恩陸川三縣共存谷八百二十七石八斗擬請邀免造册合併陳明等情前來除册送部外臣查廣西地方前被匪擾民間户口遷避無定歴年難於查造係屬實在情形今將光緒十四年分人户丁口數目查明造報嗣後卽以此册爲底案按年查明新增開除實在人數依期造送不得再有稽延其光緒十三年以前民數追溯查辦實係無從措手應請邀免補造以省煩牘至常平等倉谷數僅止灌陽等三縣共存谷八百二十餘石此外各州縣皆因碾濟勇粮及被匪燬失無存自不必按照虚額開造請俟有欵可籌買補還倉再行造報以昭核實是否有當理合附片具奏伏乞聖鑒訓示謹奏奉硃批户部知道欽此○○奴才英廉跪奏爲循例坐補尙膳正内管領副内管領各缺恭摺奏　聞仰祈　聖鑒事恭查乾隆二十四年五月欽奉　　　　　 
諭旨嗣後陵寢補放尙膳茶正内管領等官亦照茶膳拜唐阿將引見餘剩記名人員遇缺坐補等因欽此欽遵在案兹孝陵出有尙膳正一缺奴才查有光緒十三年十一月二十六日擬陪尙茶正奉旨記名之孝陵内管領音登額應請坐補其音登額遞出　　　　 
孝陵内管領一缺查有光緒十四年十二月初十日擬陪内管領奉旨記名之裕陵副内管領仕恩應請坐補其仕恩遞出裕陵副内管領一缺查有光緒十四年十二月初十日擬陪副内管領奉　旨記名之景陵尙茶副普慶應請坐補理合循例奏聞伏候命下之日奴才照例分咨吏部户部内務府查照辦理謹此恭摺具奏伏乞皇上聖鑒謹奏奉硃批着照所請該衙門知道欽此　　　　　 
 
 

Page 13

 
 
[光緒十六年十月廿一日京報全錄]  
　　宫門抄○諭旨一道錄前○分缺單○發抄硃批四道○皖撫沈奏揀補知縣摺○又奏委署府縣各員缺片○又奏報查閱營伍摺○蘇織造毓奏懇恩寛展限期摺○順天府奏請撥粥廠經費銀米片○府尹潘等奏請賞給米石摺○江督曾奏調署同知片○十月二十一日吏部翰林院正紅旗値日無引見○安興阿假滿請安○補用副將白天保謝恩○安徽叅將米　　　　　　　 
占鰲謝恩○延侯請假二十日○翁同龢請假五日○崇禮李文田各請假十日○淸安續假十日○召見軍機嵩中許應騤米占鰲○光緒十六年十月分缺　　府浙江台州文英故安徽廬州黄雲升知縣四川洪雅劉萬靑終養經歴雲南騰越廳張　藻故縣丞浙江永嘉崔蔭南親老吏目直隷冀州劉鳳岡丁巡檢江西永豐金善廣親老安徽績　楊思宜丁典史雲南嶍峨李懋炘丁○發抄陳名鈺奏接署鎭迪道並兼臬篆謝恩奉硃批知道了欽此○長順奏估修烏拉堆子房屋等工奉硃批工部知道欽此○又絞犯脫逃請將雲騎尉薩爾　賁革職奉硃批着照所請該部知道欽此○又請以防　圾松阿借補五常堡佐領奉　　　　 
硃批兵部議奏欽此○○安徽巡撫臣沈秉成跪奏爲揀員酌補簡缺知縣以資治理恭摺仰祈聖鑒事竊照繁昌縣知縣賓錫釐告病遺缺業經准部核覆留外遴補在案伏查定例内載外省道府以至佐雜等官有經該督撫隨時奏請告病者以奉旨後第五日行文按各省照限减半計算以接到部文之日作爲開缺日期每月自初一日起至三十日止截缺一次等因今繁昌縣賓錫釐告病遺缺係於光緒十六年五月初十日奉旨坐第五日行文按安徽省照限五十五日减半計算應扣至六月十二日接到部文之日作爲開缺日期歸十六年六月分截缺是月分並未出有同月之缺毋庸掣簽應卽按班遴員請補兹據布政使阿克達春按察使嵩崑會同遴選查有撤回另補知縣葉鴻基堪以酌補繁昌縣知縣詳請具奏前來臣查例載裁缺卽用廻避卽用並凡因本任之員續經查明留任將新選新補之員留省另補者除知縣一項丁憂遺缺歸選叅劾人員專以軍功候補人員酌補外其餘各項選缺出時如坐補無人應將以上三項人員不入班次先儘補用先用裁缺卽用次用迦避卽用又次用留省另補均不積各項班次之缺至因人地不宜撤回留省另補之員應俟以上三項無人方准酌量請補各等因查繁昌縣係無字簡缺現在此缺坐補無人裁缺卽用廻避卽用留省另補三項均無人應照例以撤回另補人員請補查另補知縣葉鴻基現年三十一歲浙江慈谿縣人由附生中式光緒五年已卯科本省鄉試第十五名舉人十一年在浙江海防捐局遵籌餉例報捐知縣新班卽選用赴部投供光緒十二年二月簽　甘肅伏羌縣知縣因親老告近攺選安徽建德縣知縣發給文憑於九月二十四日領憑到省奉飭赴任於光緒十二年十二月到任嗣因人地不宜開缺另補光緒十五年五月初五日奉旨坐第五日行文按照限减半計算應扣至光緒十五年六月初七日作爲到省日期該員心地明白辦事詳愼以之酌補繁昌縣知縣人地實屬相宜且另補知縣酌補不積各班之缺與例亦屬相符合無仰懇天恩俯准以該員葉鴻基酌補繁昌縣知縣俾資治理而重地方如蒙　兪允該員由實缺知縣開缺另補今酌補知縣銜缺相當毋庸送部引見惟該員係由捐竊選用知縣選授建德縣知縣應令接算試俸三年除將履歴淸册咨部查核外謹會同兩江總督臣曾國荃恭摺具陳伏乞　　　　　 
皇上聖鑒勅部議覆施行謹奏奉　硃批吏部議奏欽此○○沈秉成片再徽州府知府春岫光緒十五年分大計卓異併六年俸滿鳳陽府趙舒翹光緒十五年分大計卓異調署太平府事本任寗國府知储吳潮六年俸滿徽州府同知黄國璸光緒十五年分大計卓異鳳廬同知劉𨮘十年俸滿鳳台縣知縣覺羅錫光光緒十五年分大計卓異均應給咨赴部引見所遺各員缺應卽委員接署以重地方查有候補知府李成鰲有爲有守才識兼優堪以署理徽州府知府本任六安直隷州知州劉宗海辦事隱練能得民心堪以調署鳳陽府知府又候補知府史久常關心民瘼辦事精細堪以署理太平府知府又候補通判王德壽篤實不浮辦事周到堪以署理徽州府同知又候補通判水安濤才具開展勤幹有爲堪以署理鳳廬同知又候補知縣石成之勇於任事能忍勞苦堪以署理鳳台縣知縣該員劉宗海本任内並無承緝已起四叅案件據藩臬兩司會詳請奏前來除分　飭遵外謹會同兩江督臣曾國荃附片具陳伏乞聖鑒謹奏奉硃批吏部知道欽此○○安徽巡撫臣沈秉成跪奏爲遵○旨查閱營伍恭報出省日期仰祈聖鑒事竊臣接准部咨欽奉上諭本年輪應查閱山東河南江蘇安徽江西五省營伍之期安徽卽派沈秉成逐一查閱認眞簡校等因欽此臣接奉之下遵將省城應辦事件次第淸理隨卽檄飭撫標左右並安慶濳山游兵等營及駐省馬步練軍山字勇營澄淸長江水師各營調集校閱完竣由省起程前赴寍國府查閱皖南鎭所屬各營及良子勇營仍由水路按閱巢湖長江水師各營並查看沿江應修炮營壘圩隄馳回省城提勘秋審案件再赴皖北接閱各營當經奏報在案臣現擬九月初八日由省起程前赴壽州閱看壽春鎭標中右六安廬州頴州毫州龍山宿州泗州等緑營曁練軍卓勝威靖防軍勇營並淮河水師營均一律調集壽州校閱事竣順道察看巢湖及沿江一帶水勢情形統俟全省閱竣再將校閱情形專摺彚奏以重戎政除署中日行公事照例檄委藩司代拆代行臬司審辦命盜各案並委藩司代爲提勘俟臣回省覆核具題遇有緊要事件仍包封遞　途次核辦外所有出省查閱營伍日期謹繕摺具陳伏乞皇上聖鑒訓示謹奏奉硃批知道了欽此○○二品銜蘇州織造奴才毓秀跪　奏爲欽奉特傳要件籌欵開辦籲懇天恩寛展限期分批報解恭摺仰祈聖鑒事竊奴才於光緒十六年八月十三日奉内務府文開七月二十四日由敬事房傳　　　　 
旨派辦上用賞用蟒袍面旂蟒袍面大小卷蟒縀江綢宫綢紗縐等項共計四千一百八十三疋仵限於十月内交進等因前來伏查奉派前項活計均係上用賞用要需攸關至重亟應敬謹赶辦惟繡緙各袍面計二百十餘件工程繁細有需時日此外蟒縀江綢等項共三千九百七十疋件花樣不一新目亦多現設機張不敷辦理且十月之限轉瞬卽至竊恐難以赶付至所需料工銀兩遵照户部奏定現行章程按欵核實估計約需銀一十三萬六千兩有奇内應提出九分申餘爲裝盛解費各項辦公之用當卽會商撫臣轉飭司關厘局赶緊籌解俾資購料興工無如爲數較鉅一時驟難解交必須分籌陸續撥解方資周轉自係實在情形奴才現擬咨催司關厘局無論何欵速籌銀七萬兩先儘繡　蟒袍面旂蟒袍面大小卷蟒縀江綢等欵設局開辦趕於年内報解作爲頭批其餘未齊各欵以及緙紗蟒袍面旂蟒袍面紗羅等項開春接續辦齊起解作爲二批如此起匀辦庶幾款項得以及時濟用工料亦可精益求精事關緊要奴才不敢擅專合無仰懇天思俯准寛展限期分批報解俾得次第督飭工匠妥速儧辦以期詳愼而免貽誤奴才爲愼重要工起見謹恭摺具陳伏乞皇上聖鑒謹奏奉硃批着照所請該衙門知道欽此○○順天府片再大興境内靑雲店岳家務兩處災民較多去采育禮賢較遠應各添設粥廠飭據該縣禀報靑雲店於九月初九日開廠岳家務於九月二十二日開廠前來臣等查前請展設六鎭六門粥廠先後蒙恩賞撥經費銀四千兩具領開辦旋又添設禮賢榆垡西紅門鎭國寺樊家村五廠均經奏明在案此次又添靑雲店岳家務二廠計共分廠七處應請勅下户部再橃發經費銀二千兩以資開辦又前蒙恩賞各粥廠京倉米一萬五千石現在粥廠陸續加添爲日又長恐不敷用伏乞　加恩再賞發京倉米八千石俾資接濟而廣皇仁謹奏奉旨已錄　　　 
○○臣潘祖蔭臣陳彝跪奏爲循案懇恩賞給米石以惠窮黎恭摺仰祈聖鑒事竊照廣安門外普濟堂城内資善堂均年例於十月十五日開堂起至次年淸明節放堂止收養貧民兹因本届水災飢民過多提前兩個月開放當經臣等奏　於年賞米石而外　　　　 
加賞小米三百石分别領運開辦在案兹轉瞬冬令居民益苦更宜寛爲收養其年例　恩賞米石應卽援案奏請俾痪接濟合無仰懇　天恩俯准將普濟堂年賞粟米八百石資善堂年賞粟米三百石一併照案　賞給以救窮黎而廣皇仁出自逾格鴻施理合恭摺具陳伏乞皇上聖鑒謹奏奉旨已錄○○曾國荃片再江寍府督糧同知祝赫現已在任病故由司另文詳請開缺所遺督糧同知員缺查有江寍府北捕通判劉文澈堪以調署江寗藩司馮應壽會同署江蘇按察使朱之榛詳請會奏前來除批飭遵照並將祝赫病故開缺另行題報遺缺照章聲請扣留外補謹合詞附片陳明伏乞聖鑒謹奏奉硃批吏部知道欽此　　　　 
 
 

Page 14

 
 
[光緒十六年十月廿二日京報全錄]  
　　宫門抄○發抄硃批四道○皖撫沈奏拿獲會匪懲辦並請奬出力各員摺○浙撫崧奏請傳　嘉奬片○又　奏請分别給奬片○十月二十二日户部通政司詹事府廂白旗値日無引見○芸公假滿請安○召見軍機徐用儀文秀○發抄額爾慶額奏札薩克親王車林拉布旦病故賜祭奉硃批着照所請該衙門知道欽此○又塔城風神靈應請頒匾額奉硃批匾額一方照所請頒發餘　禮部議奏欽此○托克湍奏卡倫侍衛玉德病請回旗奉硃批該衙門知道欽此○又派員查閱台站奉硃批該衙門知道欽此○○安徽巡撫臣沈秉成跪奏爲江院會匪互相勾結約期起事濳謀不軌先後拿獲首要各犯分别訊明照章懲辦並將獲犯出力各員擇尤酌擬奬叙籲懇恩施以昭激勸恭摺仰祈聖鑒事竊臣訪聞皖南一帶地方時有會匪嘯聚成羣糾衆滋擾大爲民害當經通飭各屬曁各營一體嚴密巡緝並將保甲事宜寔力查辦以戢匪蹤去後復據石埭縣知縣顧懷壬禀報縣屬十三都七里村地方聞有匪黨滋事脅刦婦女情事卽經會營率屬親督丁壯馳往掩捕並據被害民人唐英才赴縣首告當在附近山麓嚴加搜緝先後拿獲匪犯唐玉苟謝海山吳春泉陳慶塊宋雀焦胡長和徐三萬七名起獲刀矛槍劍及黄綾旗幟多件並將被搶閨女唐氏奪回給親完聚餘匪逃竄查騐旗幟上寫猚龍洞周字樣訊據唐玉苟謝海山吳春泉三犯均各供認聽從在逃之江西鄱陽縣人周子意起意邀入哥老會商同謀反約期舉事並帮同周子意前往唐英才家搶奪其妹唐氏欲圖强占爲妻等情不諱並據供稱唐玉苟已受九千歲僞職謝海山已受唐國公僞職又在逃之錢萬有鄒金山俱稱爲白袍將余登長稱爲黑袍將余臘梨稱爲藍袍將黄亮風稱爲　袍將曹起信稱爲指揮各帶砲隊二百餘人等語訊之陳慶塊僅止被誘入會不知謀逆重情宋雀焦等三名供稱悞拿並無入會爲匪情事臣查匪首周子意係江西鄱陽縣人而石埭建德又與江西省連界現値該匪紏衆倡亂紏期謀反誠恐内地奸民乘機蠢動造言煽惑民不安生且慮萬山叢雜之中或有逃匪竄匿而走險隨於省城練軍選派精練勇丁遴委營弁陳兆堂管帶馳往建德一帶入山投捕兼資彈壓以定人心並函致皖南鎭總兵史宏祖酌派馬隊駐紥石埭會同巡緝一面飛飭江皖附近各州縣合力跴緝並咨江西撫臣汛飭鄱陽縣移撥營勇不動聲色會合兠擒期在必獲一面懸立重賞購募　綫設法密捕嗣據建德縣黄國城陸續拿獲匪犯余登長卽余老二錢萬有曹起信卽老曹鄒金山余臘梨余登雲六名陳登雲一犯訊係被誘入會不知謀情外餘各犯均與唐玉苟等所供大略相同經臣飭委候補知府鄒增翰候補直隷州知州王懋勳前往各該縣提犯訊明確供具禀請示旋聞匪首周子意逃匿江西鄱陽樂平兩縣交界之接竹渡地方該匪首膂力過人頗知拳勇聞其口内能發鋼鑣七支蹤跳如飛使人莫敢近前尙有敢死夥黨數十人擁護左右非集兩省兵力四面搜拿不敢迅速擒獲復經密約江西撫臣飭鄱陽縣知縣賀宏勳約會管帶親兵前營總兵張祖恩選帶健勇會同建德縣知縣黄國城並臣所派練勇親往該處嚴密訪察該犯　周子意隱匿姓名携妻汪氏假充行醫在街游弋窺探消息賀宏勳黄國城等探知蹤跡攺裝易服星馳圍捕該匪首率衆抵禦且拒且走刀傷勇丁數人適陳兆堂督勇踵至會合兠拿將左右衛護多人奪勇擊散該匪首力不能支當塲擒獲並其妻汪氏一併拿獲起出簿據兩本由江西撫臣派員　解到省酌提前獲各犯環質無異並據供稱伊妻汪氏甫於本年五月初間　娶過門不知謀　質之汪氏堅稱周子意如何紏人如何約期起事伊全然不知再三究詰加以刑嚇供仍如前解由臬司嵩崑議擬解勘到臣親提研鞫緣周子意卽得太又名周受善錢萬有余登長卽余老二曹起信卽老曹唐玉苟謝海山吳春泉鄒金山余臘梨分隷江西鄱陽湖口安徽懷寗石埭宿松等縣周子意與唐玉苟前在軍營充當勇丁後因事斥革回籍游蕩度日光緒十五年不記月日該犯錢萬有等先後會遇周子意談及伊係哥老會大頭目會内夥黨約有數百人分散各處四出勾結授以旗號口號是猚龍没周四字口號是猚龍洞流海周六字有人入會給予小旗一張遇有司夥喑述口號彼此知照謝海山自稱軍師能知過去未來事稱周子意是飛天白虎星下世能成大事隨糾允各犯入會傳授旗號口號各散本年四月間周子意在茅澗地方曹起信家遇見該犯錢萬有等告知現已置備槍砲器械約期五月十三日攻打建德城周子意卽將唐玉苟謝海山鄒金山錢萬有余登長曹起信余臘梨並黄亮風給授僞職約在茅澗地方會齊起事周子意又聞唐玉苟族人唐英才之妹唐氏年輕貎美意圖娶爲僞妃令唐玉苟往說唐英才不允五月初十日周子意令曹起信在家保護眷屬帶同錢萬有等多人各持刀械雇坐車輛前往架搶周子意勒令唐英才將其妹交出並令將合家老幼帶去同享富貴否則全行殺戮唐英才倉猝無法致被搶拉出門仍由茅澗一路回去嗣經石埭縣訪聞查拿並據唐英才赴縣首告先後獲犯唐玉苟等並將唐氏奪回旋據建德縣陸續拿獲錢萬有等在江西地方獲犯周子意解省提同各犯質審無異究鞫不移似無遁飾臣伏查該犯周子意等胆敢在於江皖交界之區勾結數百人之多邀入哥老會並揑造狂妄不經之談倡立名目分授僞職置備軍械約期攻城起事查閱起獲簿據語多悖逆不軌情節顯然該匪復於光天化日之下强搶幼女併敢率衆逞兇拒敵官兵實屬罪大惡極未便稍稽顯戮應卽循照光緒八年刑部議准章程批飭將該犯周子意錢萬有余登長曹起信唐玉苟謝海山吳春泉鄒金山余臘梨分别先行就地正法傳首犯事地方懸杆示衆以昭　戒犯妻汪氏訊不知情應免查究飭縣傳屬領回聽其去留陳慶塊余登雲止被誘入會情尙可原惟現届會匪出没無常辦理不容輕縱應將該犯等遞回原籍永遠監禁不准釋放宋雀焦等三名訊無入會爲匪情事分别遞籍保釋以省拖累所有此次在事出力之江西鄱陽縣知縣賀宏勳等親督兵勇不分畛域會同建德縣跟蹤追捕設法密拿使元惡俯首就擒餘黨一律解散消患宋萌有裨益於江皖兩省民生者不淺臣正在整飭地方嚴懲匪類之際旣經有功足錄似宜量丁奬勵合無仰懇○天恩俯准將花　運同銜江西候補同知鄱陽縣知縣賀宏勳請俟補同知後以知府仍留原省儘先補用花翎四品頂戴升用直隷州知州安徽建德縣知縣黄國城請俟補直隷州後以知府仍留原省儘先補用江西撫標右營花翎補用總兵張祖恩仍以總兵遇有缺出請旨簡放並請賞加提督銜安徽撫標右營花翎儘先補用都司陳兆堂請補都司後以遊擊儘先補用俾資鼓舞至石埭縣知縣顧懷壬當外匪　入之初迨似疏於防範惟一經訪聞卽行星夜追捕緝獲匪犯多名並將被搶閨女奞回辦理尙屬迅速且値亂機已露若非該員首先訪拿立擒各匪嚴辦並究明在逃匪首及各匪黨姓名俾黄國城等得以按名捕獲盡法懲治幾致滋蔓難圖禍患不堪設相亦未便置微勞於不議轉令獨抱向隅可否將該員顧懷壬請以直隷州知州在任候補之處出自　逾格鴻施其餘出力稍次各員弁容由臣分别酌給外奬以勵人心除再分飭各營縣隨時嚴緝在逃夥黨黄亮風等按名弋獲另行奏報一面出示曉諭如有實係被誘入會並非甘心爲逆者准其呈繳逆據赴縣自首免究旣往予以自新並將各該員履歴遵照新章隨案咨部查核外所有拿獲謀逆會匪分别訊明就地正法並將獲犯出力各員隨案請奬緣由謹會同兩江督臣曾國荃恭摺具陳伏乞皇上聖鑒訓示謹奏奉硃批另有旨欽此○○崧駿片○再在籍紳士前兵部右侍郎朱智體用兼備素爲鄉望所歸上年浙江省籌辦賑務該紳情重梓桑實以實力妥爲經理奴才資其襄贊之力爲多且京外浙籍各官所捐賑款爲數較鉅均係匯寄該紳處轉解籌賑總局濟用事務尤爲煩瑣一年以來勞怨不辭奴才實深感佩現在賑務告竣合無仰懇天恩俯准將在籍紳士前兵部右侍郎朱智傳旨嘉奬以酬勞勩理合附片陳明伏乞　　　　　 
聖鑒謹奏奉硃批朱智着傳旨嘉獎欽此○○崧駿片再在籍紳士前兵部右侍郎朱智等經辦賑捐事宜綜籌分勸竭盡心力始終不渝尤能各捐鉅資以爲之倡統共洋銀錢三項併計約在十萬以上由是士民慕義共樂輸將源源接濟俾得妥　赈撫民慶更生厥功實非淺鮮似未便没其好善之忱容由奴才飭局分别查明照章給奬以昭激勸理合附片具陳伏乞聖鑒謹奏奉硃批户部知道欽此 
 
 

Page 15

 
 
[光緒十六年十月廿三日京報全錄]  
　　宫門抄○諭旨一道錄前○江織造文奏恭奉特傳各項活計織造需時請寛展限其摺○大臣緜奏保留人員摺○大臣豐等奏遵查革員賠繳虧欵如數完淸存庫據實瀝陳摺○又奏請開復革員片○又奏請將閑散松林歸入江寗旗籍食糧當差片○廣西撫馬　奏飭道員赴任片○又奏調署知縣片○大臣德奏司員丁憂摺○十月二十三日禮部宗人府欽天監鑲紅旗値　宗人府引　見十四名○敬信汪鳴鑾由吉林回京請安○希隆阿假滿請安○睿王嵩申各請假五日○錫侯續假十五日○信侯續假五日○景運門奏派更換紫禁城内値年派出巴克坦布○召見軍機敬信汪鳴鑾廖壽恒○○江南織造奴才文珮跪奏爲恭奉○特傳各項活計織造需時懇恩寛展限期恭摺仰祈聖鑒事竊奴才接奉内務府文開光緒十六年七月二十四日由敬事房傅出奉旨現在敬事房内庫存儲上用賞用蟒袍面旗蟒袍面大小卷蟒縀江綢宫綢紗縐等件均已無存着内務府飛劄三處織造按照單傳織辦限於十月内解京交進欽此恭錄　特派淸單欽遵劄辦前來奴才遵奉之下深知緊要攸關未敢刻延當卽一面照案籌備絲斤先行搖紡練染一面咨商兩江督臣曾國荃轉飭藩司妥　銀欵以濟用需惟查奉傳淸單各項活計共四千一日八十一疋件識繡兼施工程繁鉅製辦需時十月限期瞬卽届臨實係萬難赶　合無據實瀝陳仰懇天恩俯准寛展期限俾奴才得以嚴督工匠加緊織辦於年内起解斷不敢稍有稽延致滋貽誤所有奉傳活計懇請展限緣由謹恭摺具奏伏乞皇上聖鑒謹　　　　　　 
奏請旨奉硃批着照所請該衙門知道欽此○○奴才綿宜跪奏爲保留人員以資熟手恭摺具陳仰祈聖鑒事竊奴才衙門額設題缺郎中員外郎主事各一缺其餘司員均係選缺試俸三年任滿卽調補京缺兹查有農田司郎中覺羅綽普年四十三歲係滿洲廂黄旗人由亦兵部員外郎遵海防例捐納郎中於光緒十三年九月選補盛京户部郎中是年十一月十五日到任運閏月扣至光緒十六年十月十五日任滿現届報滿之期惟該員部務詳明才具開展爲奴才衙門中最得力人員且現派監辦官莊事宜悉臻妥協正當淸查官田之時在在均關緊要更未便遽易生手合無仰懇天恩俯准將郎中覺羅綽普由任滿之日起留任三年俾資熟子而奴才亦得指臂之助一俟留任期滿再行咨部調補之處出自聖主鴻施奴才因公務起見是否有當謹奏請旨奉硃批吏部議奏欽此○○奴才豐紳承綬跪奏爲遵查革員賠繳虧欵如數完淸存庫據實瀝陳叩懇恩施恭摺具奏仰祈聖鑒事竊奴才等恭逢光緒十五年三月十六日恩詔内開自同治元年以來曾經任用現已革職人員除大計貪贓及爲官不職以到失守城池各員外若有事係寃枉被革果有才力堪用者詳開緣由奏明請旨等因欽此欽遵在案兹查接管卷内江寗正黄旗藍翎協領金昌前因辦理八卦洲務經前任將軍奴才善慶以金昌侵蝕洲欵擅用馬價奏叅革職永不叙用並交江寗府知府等會訊將短交銀兩勒限追繳嗣經奴才善慶以金昌業經承認歴年柴價内有漏規一項先後奏聞各在案奴才豐紳接任後旋據江寗府知府羅章理事同知恩秀會詳訊得已革恊領金昌承辦洲務以來呈繳柴價有盈無絀實無侵蝕情事其挪用馬價一欵係禀奉前將軍奴才希元批准動用有案至歴年柴價外每束收取洲務辦公銀九厘係循照舊章並非始自該員實係充作公用但未經禀報立案是以指爲漏規今已變產賠繳銀七千六百兩如數交庫兌收似屬尙知愧奮等情詳請擬結前來奴才豐紳維時甫經到任該革員賢否一時難於周知是以未敢遽行奏明懇恩兹數年來明查暗訪該革員前管右司歴時最久一切善後事宜辦理尙能妥協並無擅用侵蝕等情惟柴價外繁束向收銀九釐充作洲務公用實非入已而未經禀報立案究屬咎有應得該革員業於奏叅後竭力變產將前認賠虧款如數繳淸存庫可見自知愧奮尙堪造就今幸恭逢恩詔凡獲咎較輕實係寃抑才力堪用人員由各疆臣奏請者無不渥荷特恩棄瑕錄用該革員金昌旣將前欵變產繳淸實係苦累堪憐現逢恩詔曠典應如保蒙恩體恤之處請旨飭下兵部議覆遵行出自逾格鴻慈所有查明革員賠繳虧欵如數完淸存庫緣由謹恭摺具奏伏乞皇上聖鑒訓示謹奏奉硃批兵部議奏欽此　　　　　　 
○○豐紳片○再奴才豐紳查京口征人洲務向由該城副都統委員承辦每年呈繳錢數卽由該副都統核銷經前任將軍奴才善慶前赴京口閱　提查洲帳以承辦花翎佐領蔭濃藍翎防禦文蔚侵吞公欵不洽輿情奏請先行革職勒限追繳並改派佐領延豐驍騎校延秀承辦洲務各在案嗣准京口副都統奴才鍾澐護理京口副都統奴才積忠先後咨開查蔭濃文蔚自光緒六年承辦洲務起至九年止若以光緒五年之柴豐價昻比較實共短交錢四千四百六十六千九十二文已飭令該革員等折變房產如數賠繳淸欵惟此項柴欵向係充作八旗公用當卽傳知各甲官兵具結呈領攤放在案伏在洲務柴薪實係年有豐歉價有低昻不能逐年一律卽九年後承辦人員呈繳錢數亦復多寡不齊則該革員等非侵吞已可槪見相應咨請格外矜全酌核辦理等因前來奴才當卽細心查核酌定新章遇有歉年准該委員禀請查勘庶承辦人員不至視爲畏途惟查該革員蔭濃文蔚前當辦理洲務時所產柴薪實有多寡貴賤之異斷難强同今旣變產如數繳淸散放尙屬自知愧奮苦　情狀深堪憐憫且奴才於京口人員因公來省時細心訪察　稱該革員等率素辦公尙能實心任事現値薛逢恩詔曠典惟有叩懇天恩請將已革佐領蔭濃防禦文蔚可否開復原官棄瑕錄用之處請旨飭下兵部議覆遵行出自逾格鴻施理合會同京口副都統奴才致麟謹合詞附片具奏伏乞聖鑒訓示謹奏奉硃批兵部議奏欽此○○豐紳承綬片再據江蘇候補道穆克登布禀稱同鄉閑散松林原係荊州駐防廂紅旗蒙古連悠佐領下人自幼隨其父兩淮候補鹽大使珠爾罕圖需次揚州艱苦備嘗兼之伊父患病經年典質馨盡實係無力回荊懇請援案歸入江寍旗籍効力當差等情並據該道穆克登布加具切結呈請核辦前來奴才等伏查光緒十三年五月兩江候補副將桂發之子文煃曾因無力回荊經奴才等奏奉諭旨准其歸入寗防在案今閑散松林事同一律合無仰懇天恩賞准歸入江寗旗籍食糧當差以資報効謹附片具陳伏乞聖鑒訓示謹奏奉硃批着照所請該部知道欽此○○馬丕瑤片再補授廣西左江道孫楫於光緒十六年七月二十七日行抵省城經臣飭令赴任以重職守理合附片陳明伏乞聖鑒謹奏奉硃批知道了欽此○○馬丕瑤片再署平南縣知縣王鴻誥調省差遣所遺員缺兹查懷集縣知縣李文莊老成穩練辦事安詳堪以調署據藩臬兩司會詳前來除檄飭遵照外理合循例附片陳明伏乞聖鑒謹奏奉硃批吏部知道欽此○○奴才德福跪奏爲漢司員未届期滿在差丁憂恭摺具奏仰祈聖鑒事竊照勢河都統衙門經前任都統英和奏請添派刑部候補主事一員隨同辦事奉旨務要揀派熟悉刑名者一員前往帮辦不可以無能者充數如果始終奮勉三年期滿由該都統出具切實考語送部引見量予補缺以示鼓勵等因欽此歴經遵辦在案奴才到任後該司員刑部候補主事姚延祺於光緒十六年八月二十八日遣家人呈報該司員姚延祺之生母五品命婦朱氏就養　　　　　　　　　 
差所因染患濕疾醫藥罔产延至八月二十八日病故該員卽於是日卸事當差雖未滿三年於奴才到任後甫經一　該司員辦理一切命盜案件曁審理詞訟均尙熟悉查前任刑司員刑部候補主事孫恩慶到司未及三年報丁父憂經前任都統麒慶奏請俟該司員孫因慶服闋到部後理刑司候補司員期滿仍令該員復來熱河接辦連前扣足三年由都統出具切實考語送部引見等因奉旨着照所請該部知道欽此欽遵在案兹查該候補主事姚延祺與前任司員孫恩慶事同一律合無仰懇天恩俯准於該員姚延祺服　到部後俟理刑司候補司員期滿仍令該員復來熱河接辦連前扣足三年再行出具切實考語送部引見以示鼓勵並請勅下刑部迅卽揀派熟悉刑名之正途候補主事一員前來接辦理合恭摺具奏伏乞皇上聖鑒謹奏奉硃批着照所請該部知道欽此　　　　　 
 
