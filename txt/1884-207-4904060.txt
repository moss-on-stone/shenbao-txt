# 1884 - 207 - 4904060

 

Page 1

 
 
[第九號畫報出售] [  點石齋主啓]  
本舘凡得本朝名臣圖像立倩畵手謹敬鈎墓演說近時事蹟列入畫報以饜四海欽仰之誠故前次三號畫報中繪有李傅相曾襲侯像而此次九　又有親王大臣與左侯相玉照想傾心賢哲者自必先覩爲快也兹於六月初五日發售第九號畫報仍附淞隠漫録圖說一則閱者鑒之此布 
[淞南夢影録出售] [  申報主人啓]  
　　淞南夢影録一書爲申左夢　生黄式權茂才所撰皆記滬上風土人情小而烟花鞠部大而華洋交涉莫不備載此中閱之足以廣眼界足以拓　　筆情之輕倩命意之精微足爲海陬冶遊録之嗣響本舘取其原本用活字板排印成書訂成一本刻已告峻定於本月初三日出售每本收回工本　八分售處仍照曩例想有目者自當共賞也此佈 
[論洋塲團練]  
　　本埠城内業已舉辦民團由各鋪董挑集督率巡邏以資保衛昨又經邑尊諭飭各鄉保董一律辦理守望相助之義有事之際固應如此講求葢民居舗户挑選丁壯雖不足以禦大敵而當戰務孔亟之時居民驚惶都會之中宵小潛跡乘機作亂以圖刼掠則官軍方駐紥遠郊敵兵隙伺往往乘虚而擊其勢不能稍懈欲其聞内亂而回軍鎭壓也旨顧此失彼之虞且不特城外要隘駐紥之營勢難兼顧卽守城之兵晝夜登陴以防敵人之譎計亦不及於深巷長街並事巡察以故民團之舉爲有事時所必需但使各坊紳董下至小戶店鋪齊心恊力實事求是不視若嬉戲之爲吾知城圍逹閙鱗次櫛比之間有資者出資無資者出力滿城聯絡擊柝相聞奸究雖多自有所顧忌而不敢竊發今中法齟齬戰和未定民間盼望不覺徬徨有識者以爲卽使和議終乖迫而言戰彼之兵船固不能驀然進口從事於浦江兩岸大的交戰之地總在吳淞口外雖有開花利礮擊至二十里而止至於滬城及洋塲則萬無借作戰塲之理居之者可無驚疑也且各國通商皆有資本貨物銀錢碼頭房屋所值者幾千萬隋各國皆有戒備之心互立妥約公司保護此番中國决計不允賠銀則法人堅執其意迫而至於交戰兵端之開亦應歸咎法人假使損及洋塲各國商家理宜法人聽賠試思今之法人其能堪此巨欵乎故論各國通商之義亦無借洋塲作戰塲者所以不能安枕者伏莽之戎隨處皆有苟法軍戰於吳淞而土匪起於内地斯時官軍尙能回援而靖難否也滬城周圍不及十里惟西南郊外半皆空闊餘則盡成閙巿雉堞之下屋瓦相連平日流氓拆梢巿上横行不過博得烟酒之資羣分度日至此時則更有奢望焉假令藉端而起城門不能關閉譁噪而入何以禦之而况流氓拆梢之徒伏匿於城内者又復自爲黨類一起並起乎故城内不能無團也上海各鄉去城恒不過十餘里至二三十里一旦有事城内難以久留洋塲或亦不能託足則相率他竄而各鄉受警矣平日此輩伎倆無非藉事生風訛詐錢物爲害於巿上而肆惡於鄉愚若至戰爭之際則明目張膽掳掠刼奪無所不爲鄉人不知究竟訛言四起遠近搬徙則斷路殺人肆行無忌么麽之醜具禍且不減於悍匪而或和局一時難定紆緩奴月此輩羽翼漸成鋌而走險而粤捻遺孽淮楚撤勇與夫邪教各黨聞風引附豈不復見咸豐季年之禮哉官憲知之故先辦城團次及各鄉務使口外則戰自戰内地則守自守而後民間得以相安也顧洋塲與城内相隔一垣流氓拆梢之徒本來聚於洋塲若爲害於城内則洋塲之上此輩滋閙已非一二次矣本報前日著論謂以現在兵多較之咸同之際强實數倍爾時無賴之人雖不如今日之多然匪人之所覬覦者富商殷紳倍於今日何以爲大軍所懾服而絶無發難也以昔例今當自無憂但戰爭之際官軍輒不能兼顧地方此輩但圖刼掠初無叛逆不道之志互相煽誘或者不顧利害生死而貿然起事城内旣慮波及豈洋塲不患滋擾遠鄉尙有隄防豈近郊轉疏戒備竊謂洋塲而籌團練其事又不同城内矣蓋城内以土著爲主由紳董而率平民其勢易舉洋塲則五方雜處人多客籍而且商旅各分其帮不相役屬舉一人以爲之董而欲數百人欣然從之則意見有所不合其勢終於渙散計惟各帮各團使之通力合作方有成效可觀如粤帮寗帮人數最多以一寗人居首領之任率領若干寍人周洋塲以巡察之卽以一粤人爲之首招募若干粤人徧洋塲以保衛之倘其所招之人而流氓拆梢之徒足以爲臨時之患者已在其内然則有此一團而可以免匪人之乘機而起豈不善哉彭雪帥在粤出示招海匪以爲兵蓋卽此消弭無形之意也或曰洋塲有巡捕又有西商之團練兵匪徒　 
望而生畏决不敢起然兩者相合不過三五百人而况今爲法國用兵中國兵民究有不辨某國之人而輕啓釁端之事則西人自應暫避其鋒尚能督率巡捕指揮商團以禦亂民乎哉故曰洋塲團練亦宜及時興辦也 
[論旨恭録]  
　　六月初三日奉上諭太常寺卿徐樹銘奏直𨽻清河道史克寛所挑子牙古洋新河水勢不順子牙河南岸低　因頂托流激民房傾陷甚多本年該道復於北岸加高而南岸並未培修致南岸各村雨後復被水災請將該道嚴議等語據奏情形實屬辦　乖方玩視民瘼史克寛着交部嚴加議處至上年扒堤釀命一案砲船員弁不卽勸阻反助村民開砲轟斃多命殊堪痛恨着李鴻章查取職名交部議處以示懲戒欽此同日奉上諭前因太常寺卿徐樹銘奏直隷獻縣城西陳家莊等村自新開横河及堵塞古洋河後河流倒灌淹漬成災請飭妥籌保衛當令該京卿馳往該縣杳勘奏辦兹據奏稱馳抵該處詳加相度擬將古洋河堵塞之處恢復深通由東北引入子牙河下游仍别濬支河以洩子牙河巨漲所有築堤建閘開河購料等　酌擬辦法　飭赶辦等語所奏查勘獻縣河務情　尚屬許盡卽著李鴻章畢道遠周家楣按照徐樹銘所擬各節核實估計赶緊籌撥欵項妥爲辦理總期有利無害保衛閭閻用副軫俞民生至意欽此同日奉旨稽查正白旗漢軍旗務着文海去欽此同日奉上諭潘霨奏已故督臣沈葆楨之妻林氏乞援守城保全闈郡請附祀沈葆楨專　並鈔録該氏書稿呈覽一摺據稱咸豐六年賊匪竄擾江西時沈葆楨爲廣信府知府赴鄉籌餉其妻林氏因郡城危急作書乞援於已故總兵饒廷選沈葆楨旋卽回署與饒廷選同守郡城該氏躬親執爨以犒將士用是連戰皆捷郡城得仝實屬深明大義沈林氏着准其附祀沈葆楨廣信府城專　該部知道欽此同日奉上諭陳士杰奏黄水盛漲各州縣險工迭中設法搶堵一摺據稱前月初九等日黄水陡涨風雨交作民埝大堤節節生險迭飭各州縣搶護東阿等十一州縣均已搶護平隠唯齊東縣蕭家莊閻家莊歴城縣下游霍家溜河套圈利津南岸下游等處民埝被水漫决成口大堤内外均被冲刷照例賠修請旨交部嚴議並請將承修各員暫行革　 
 
 

Page 2

 
 
職留任留工督修等語山東黄河新築長堤甫經告竣何以民埝又被冲决雖據稱埝工未竣猝不及防而一切堡房防勇均未布置周密究屬咎無可辭陳士杰着交部嚴加議處承修印委各員署歴城縣知縣程兆祥候補知縣汪麗金署齊東縣知縣張鴻鈞候補知縣文琦均着暫行革職分别留任留工責令督修仍着陳土　認眞督飭各員設法堵築務期工程穏固永保安瀾被淹各村有無損傷人口並着確實查明妥爲撫卹毋任失所餘着照所議辦理該部　道欽此同日奉止諭内閣學士陳寳琛奏江西寗都直隷州知州韓懿章骫法殃民上控京控案牘纍纍候補知府榮綬招權納賄專善逢迎九江府知府逹春布偏執昏庸𩕟頇恇怯吉安府知府鍾珂辦理案件不能持平結怨釀患請旨嚴查撤叅等語澄清吏治首在嚴劾劣員該學士在江西學政任内採訪衆論証以實事所叅韓懿章等各欵見聞確鑿必應從嚴懲處韓懿章劣　尤多着卽行革職與榮綬逹春布鍾珂三員均交畨霨按照所奏各節分别查叅陳寶琛奏叅片内聲明韓懿章榮綬二員該撫未令赴任亦未派差　亦知其不堪任使何以不卽奏叅現經飭令查辦倘該撫稍有瞻徇廻護定卽一併嚴懲懍之欽此同日奉上諭太常　卿徐樹銘奏續勘子牙减河分途入海情形繪圖呈覽一摺着李鴻章畢道遠周家楣歸入徐樹銘前奏一併確實估核次第辦理圖併發欽此同日奉旨載敦奏現在因病請假並請派員署理都統等語載敦着賞假一個月調理所管廂紅旗蒙古都統着奕謨署理欽此 
[本館接奉電音]  
　　昨由通州電局專發電音到本舘有六月初八日諭旨兩道敬謹譯登○六月初八日奉上諭江西贛州府知府員缺緊要着該撫於通省知府内揀員調補所遺員缺着王春補授欽此同日奉旨善慶煕敬着管理神機管事務欽此 
[使臣執抝]  
　　傳得李丹崖星使日前面晤法外務大臣斐理言及中法近事斐理謂總可相商是不欲過事婪索其意已見於言外李星使卽將此說電咨總理衙門而不謂滬上巴公使則猶委爲不知也夫旣取人藩屬而又索人兵費無論中國必不肯允卽使如願以償亦爲各與國所竊笑法故爲歐洲著名之上國何至今日而見利忘義竟甘身冐不韙而不恤哉 
[本埠傳言] 　 
　　中法之事大勢總不致决裂昨得傳言彼此擬就與國中請一大臣出爲公斷云 
[輪船招商局售脫]  
　　中國輪船招商局所有船隻碼頭棧房等業經售與旗昌洋行得價銀五百二十五萬兩已於昨早十一點鐘兩面議定簽字昨晚江天輪船開往寍波時已改用美國旗幟矣嗚呼成之者數年棄之者一旦能無惜哉 
[輪船失事]  
　　昨晚本埠接到電報云怡和洋行格楞加倫輪船前由漢口裝茶到英國復由英國來華中途忽然人事淹斃人口若干尙未知悉容俟探明再述 
[烟台郵信]  
　　初五日夜間九點鐘有巡更者沿街傳呼云俄國兵船操演夜隊演放氣燈火箭恐居民無知致受驚惶經該船主知照華官傳諭通知云云此可謂好整以暇上月念七日有廣武軍二營到登州一駐水城蓬來閣一駐城南藥王廟又聞撫憲定於上月念七日由省垣起節到登州閱視海防誠當今之要務也 
[瓊海近聞]  
　　澳門新聞紙載有瓊州消息云刻下雷瓊道憲出有安民告示諭令民間不得滋生事端葢緣有法國兵船帶有放水雷船兩艘由東京開行來華至該處暫泊該處砲臺兵丁立卽戒嚴登高眺望百姓等多有登山頂或屋頂大駡法人少頃法船乃去故道憲出示以免别開釁隙也又言瓊州現在製造水雷船多艘係用木質製造各匠多係華人以粤人某爲之總管教習先在某廟内製造繼而編竹爲棚廠飭匠在内赶造目下正在晝夜併工是亦防海之要需也 
[安頓劉義]  
　　　近日朝廷言路安開凡百臣工皆可各抒所見以献蒭蕘聞農部司員陳君求堂官代遞一摺敬陳管見十條於洋務邊防頗能洞中窾要另有保舉越南三宣提督劉淵亭夾片籌畫周摯曲當事情本舘特託在京友人覓得底稿郵來用亟錄登報牘再越南北邊隔絶則暹羅亦岌岌可危劉義一軍素素保勝法人之垂涎越南非伊朝夕其所以遲遲始發者實畏劉義之故前者孤軍轉戰屢挫法人歐洲各邦傳爲異事其後之相隨潰敗亦非無故而然大約招募旣多兵雜而餉源轉匱且桑台與北寍旣失則士氣先摧故一蹶之餘遂難再振耳然旣能爲法人所憚則其智其勇必當遠過於人其心雖不可知而父母之邦豈無繫戀此時内無宿糧外逼强敵苟仰仗天威得全身首雖犬馬亦必知恩且法人立約之初並不題及劉軍蓋明知滇督會師業已備天朝之驅策一有牽涉則和議不得速成法人之心曷嘗一日忘劉義哉刻下滇粤邊疆尚未立界似宜妥爲安頓明降諭旨錫以稍重之銜俾於沿邊練勇屯田爲我禦侮西可助暹羅之聲勢東可固滇粤之藩籬法人前約旣未聲明此後當亦無辭可藉惟其間操縱之道輕重之宜如何使彼知覆載之恩而不敢啓驕蹇之漸則在我皇上明見萬里豫燭幾先非臣下所敢置議耳否則窮無所歸恐爲困獸之鬥沿邊千里法人轉得伺隙於其間且劉義初心未嘗不善如不得已而出此卽令王師迅速殲滅無遺轉足寒薄海義士之心而助法人方張之燄非計之得者矣此事所關頗鉅宸謨廣運度已早籌安置之方惟外間秘密久無所聞微臣惓惓之愚不能自默謹附片具陳伏乞聖鑒謹奏 
[港中火警]  
　　本月初二日下午香港東邊地名筲箕灣忽然失愼該處新造房屋多係一樓一底有漁人某賃居一樓夫婦二人曁小孩三人出作入息怡怡自得是日漁人賣罷鱸魚倦歸稍憩小孩則出遊於隣家惟老妻伴之樓下係某燭舖堆貨之所驟聞大聲呼火起漁人驚醒下牀覺樓板已熱急挈其妻奔而下樓喊隣人救應比開門則東風正急轉瞬火勢騰上漁人婦轉奔上樓欲取物件被火圍住不得出俄而火龍至亦不能救漁人在外望見其婦手攀窓櫺欲思毁窓而出不可得急奔上竭力扳窓奈力弱無可如何迨水龍灌救幸而得熄四隣均未延及該婦已成刦灰事定後得其屍於厨下吁可慘哉嗣經官府查其起火之由則該燭鋪乃李姓所開是日堆貨之處並無人進去不知如何遺火致焚檢騐婦屍委係被焚身死亦無可歸咎云 
[臺灣風信]  
　　臺灣信息云上月十九日臺灣陡遇暴風其風起於白畫尙未甚猛先係東北風入夜忽轉西南狂颷怒號震天動地至丑刻勢尤加厲中外諸人心驚胆戰面無人色無一家無一人不壞物件及聞打狗地方信息則較臺灣府更甚該處損傷極多種蔗製糖之廠悉被摧破數十年大樹莫不拔起吹倒有西人浴盆重約二百斤被風吹去擱於人家屋脊其風力爲何如此一刦也所喪當不少矣 
[金山電信]  
　　新金山有電報至香港云新金山左近海島名紐奇尼愛現在議歸英國保護新金山所有英國屬地合計每年共出英金一萬五千磅輸之英國以作保護該島之經費云又言英德兩國刻下稍有齟齬緣德國覔得阿非利加相近地方欲據爲已屬英國則云該地向來屬英不肯讓與德國以此不合日後不知如何辦理然英國並無消息傳來該處電音未知確否也 
[欽憲起節]  
　　烏孫兩欽憲到九江後約及半月幸地方安謐並無案卷提審等事惟出入文書絡繹除頭門内鎭道派巡捕聽候差事外儀門大堂堂伺候人員均由京中帶來者機事嚴密絶不走漏消息僅聞初七日黎明欽憲恭設香案拜摺進京旋於初八日起節赴皖省云 
 
 

Page 3

 
 
[風鶴驚心]  
　　九江居人聞法人寒盟頗有風　之驚而西商粤商尤覺驚惶失措有赶緊歸帳者有搬眷回籍者巿面頓形冷淡按九江非濵海之逼卽使法人肇釁該處居民亦可高枕無憂乃兵釁未開而人心先亂此必爲謡言所惑耳 
[内患堪虞]  
　　梧州傳來消息謂粤西軍務目下最爲緊急外侮固屬堪虞内患又復迭作前月思恩府所轄地方有匪徒千餘人欲揭竿起事幸爲官軍覺察立時勦捕始各鳥獸散首犯黄姓當卽拿獲供稱平日耕稼　業積有貲財偶遇一江湖士操姑布相人術者燄次謂伊日角龍顔日後可登寳位伊悮信其言故有此舉刻已綁赴巿曹梟首示衆矣日内由各路調來兵勇三萬餘名一萬駐紥省城餘駐關外撫標額兵三千名分派各府駐守以防奸宄潜蹤噫肘腋蕭墻皆爲禍始金田村之事殷鑒非遥有守扞之責者尙其綢繆未雨哉 
[辭職請參]  
　　廣州府蕭太守南海縣危明府皆有卸事之信據官場傳說謂謁見督憲時詢以轄下團防局共設幾處戶口幾何皆不能切實應對督憲艴然不悅謂防務如此緊急數月以來所辦何事次日太守與明府自知疎忽俱辭職請參云 
[勘騐炮位]  
　　陳都戎良傑購有外洋大砲十尊前月念九日由香港連至黄埔張振帥隋命駕往砲臺騐勘指示形勢布置精嚴另有藥　 
彈十箱運往梧州亦於是日起解籌備海防可謂不遺餘力法雖　悍其敢一試我鎗堅砲利否耶 
[陳情終養]  
　　廣東陸路提督蔡金章軍門現以親年已老待養無人告假回籍由大憲委鄭鎭戎紹忠署理斯缺云　 
[巿陡昻]  
　　此次永寗輪船抵甌稍遲數日温郡謡言四起致洋藥每包驟漲至二十元左右洋布每疋漲一角洋油每箱漲五角且存貨亦寥寥無幾盖恐法事釀成易於波及故不敢囤積過多也 
[槍匪爲患]  
　　近　永嘉西柟溪邊界時有槍匪嘯聚搶刦頻仍故張邑尊稟商鎮憲請將調紥磐石砲臺之楚軍左旂仍舊飭回柟溪樹北西溪兩處駐紥蓋楚軍於該處山經素所熟識薙山沇穴易於成功烏合之師當不難立時撲滅也 
[營勇滋事]  
　　兵以　民非以害民而有時不免滋事者則視營官之約束何如耳日前寗郡察院前昇陽泰南貨舖突來湖南勇二人强買貨物兩相爭論勇以瓦石亂擲衆夥大怒鳴鑼集衆東西兩街各店舖一律閉門二勇見勢不佳卽欲竄去經衆人追獲本將送官究治旋被呼童巷某公館將二勇保去僅備香燭服禮該舖以多事不如省事只得依允而罷各店舖亦開門照常貿易云 
[法船擱淺]  
　　法公司輪船那搭爾於昨早展輪出口已列昨報兹聞該船駛至張華浜時適潮汛甚小遂致擱於沙灘須候大汛始能行動昨日已雇駁船將貨物畧爲卸出矣 
[吳淞信息]  
　　吳淞口外之德國兵船昨已開至張華浜下椗○中國飛雲兵輪由福州來滬昨晚泊吳淞口外○小蚊子船名鈞平於昨晚駛往白茅○長江提督李軍門坐南琛鐵甲船昨晚在吳淞拜客 
[憲轅事宜]  
　　昨早七點半鐘陳伯潛閣學許竹篔侍講俱赴曾爵帥行轅商議事件○邵小村觀察張翰卿太守於八點鐘時禀見○上海縣黎　山大令及總稅務司赫德到轅禀安○英會審員黄芝生太守於下午到轅伺候○潘紳玉泉由蘇州來至天后宫拜會陳閣學許侍講○五下鐘時爵帥移駐寳源祥　屋有恪靖銳軍及撫標兵數十名護送進轅○陳閣學許星使亦往寳源祥行轅邵道憲蘇觀察會審委員翁黄雨太守洋務委員陳太守并赫稅務司俱往伺候○閱陳閣學許星使邵觀察昨夜同在爵帥行轅商議事件 
[西兵操演]  
　　虹口沈家灣西首向爲西兵打靶之地近日西商團練兵及西捕等每早俱往該處操練放鎗打靶而法蘭西兵亦帶洋鎗鉛彈往彼處演習葢以中法和戰未定故也 
[水營破裂]  
　　虹口鐵路大橋堍之自來水管昨忽破烈水溢通衢行人爲之阻滯後經該公司查知赶飭工匠修理不致汎濫耳 
[日女投案]  
　　滬上爲烟花藪澤吳姬越艶蛋女珠娘幾於數見不鮮於是欲嘗味外味者轉於日本女子有所卷戀其始不過啜香茗啖佳果耳繼而漏斷燈殘留髠送客亦可眞個銷魂有名古通者個中之　楚也某氏子見而悅之薦枕數夕遂效范大夫載西子故事一葉扁舟往來五湖三泖間不復念扶桑舊里矣近日女父患病思女甚切投訴該管領事請照會華官追還掌上明珠女得信後卽飛棹來滬投英會審公廨自言赴浙就醫非有他也黄太守謂爾父抱疴急欲回國汝知之否女言知之願卽見父太守飭候備文送交日本領事核辦 
[阻止行人]  
　　本埠二洋涇橋近日設攔阻止行人來往殆因修理之故輪蹄跋涉又當别取徑途矣 
[竊樹毆人]  
　　朱升投上海縣控稱家主朱某已列仕途向有祖墳一區坐落浦東嚴家橋雇有墳丁王和尙看守詎張瑞慶等以找尋痧藥草爲名乘間竊取墳傍樹木王和尙見之喝阻張瑞慶將伊打仆地上並用草刀戳傷臂膊且損壞樹枝有碍風水求恩懲儆王和尙母王周氏亦上堂供與略同並稱兒受傷不能投案張瑞慶供稱小的惟找尋痧藥草並未竊取樹枝明府飭笞責一百板押候察着王傷勢輕重核辦 
[解犯圖遁]  
　　太倉人周阿德前在英租界犯案發押捕房旋由太倉州行文英會審公廨請將周阿德交回本縣黄太守隨派甲乙二差押送將抵太倉時周向差哀求暫開手銬差以周項下尚有鐵條操縱在手亦不慮其　脫遂將手銬開脫孰料行至河濵周忽聳身一躍墮入波心甲素暗水性亦卽躍下在水中鏖鬥良久周掙力登岸甲仍上岸追之俄而鄉民紛紛圍集帮同獲住其時乙瞠乎在後相離里許甲待乙至同行解周至太倉州銷差甲尙有追逐之勞而乙則因人成事而已 
[英界公堂瑣案]  
　　前有粤孩在路走失由捕送案經黄太守飭交官媒留養俟家屬認領在案昨據粤婦郭氏聲稱此孩係親戚在漢口買來爲子寄養我家特來認領太守詰之粤孩情形相同隨准該氏領孩而去○家人陳朗遞呈卓培芳名片聲稱主人卓姓昨坐沈少福之東洋車爭論車錢被其拉壞雕翎扇交捕請辦車夫俯首無詞黄太守飭將沈少福押候過堂　責五十板○朱王氏稱居掌福過我門口無端辱駡爭　 
論間有鄰婦范沈氏解勸反遭毆傷爲此訴捕范沈氏供與同居掌福供被該婦潑水在身不禁怒駡被該氏夫打傷頭顱及巡捕至彼乃喚婦女出塲黄太守騐得居受傷較范沈氏略重飭　造均投醫院養傷再着該氏之夫投案候訊○錢雲卿稱四月間有葉大六乘我不在家突來取物及我回家始知被竊當卽開單報捕昨日在路相遇扭交巡捕葉不認取物惟願賠錢十千文捕頭問旣不竊衣何必賠錢伊不能對今請追究失單呈閱葉大六供並未取衣物惟前有開當之朱姓失孩托錢尋覓錢轉托我尋見送交朱姓曾許酬洋遷延不付屢次催索得洋二元此後並未到錢處到捕房時亦未認賠黄太守飭將葉大六暫押查問曾否有認賠之語冉行核辦 
[法界公堂瑣案]  
　　前報列章蘭舫控竹布店主李一初結欠銀一百零五兩一案翁太守准詞傳訊着李限日措還昨原告投案請追李供生意欠佳今年實難措繳待稍有起色　當設法理清太守謂　實居心險詐倘一時不克全還亦須從長計較約定日期必待生意起色時歸償恐無日期姑着分作三期兩月還清押候交保○昨報列押妻涉訟一則原告董才臨卽宋才臨照前伸訴被告張周氏仝傭婦陶丁氏投案遞 
 
 

Page 4

 
 
稟粘呈宋妻朱氏抵洋筆據太守閱竟謂張周氏曰汝稱不開花烟館何以禀中又自稱開設張周氏答語含糊謂現擬料理所欠收塲回去矣太守問包探孫寳生送去之婦可有傷痕孫稱據醫生云外面無傷惟面龎擦損實係因病發燒太守謂宋將妻室抵洋且訛人毆傷現今押據鑿鑿尙有何辯宋堅稱並無押妻情事太守謂傭婦工資按月止須一元何以兩次可借二十元况爾妻在捕房已自供認俟其病痊再訊隨着包探關照醫院如宋朱氏病痊不得任其又夫私自領去○前有積竊陳阿奎犯案管押詎乘人不備越牢兎脫經包探嚴頌眉孫寶生四出追緝旋卽獲住嗣又逸去潜身吳淞鎭仍效妙手空空兒伎倆案發　寳山縣獄刻經釋放重來滬上前晚在法租界某姓家撬門　獲昨解公堂陳供認偕張阿四撬去鐵條脫逃等情太守着送縣遞囘會稽原籍倘再私來拘住定予嚴懲○前報列捕役在浦灘獲日造言生事之顧阿全供稱係城内守府署輿人太守遣人至署查問回稱現已停歇應由公堂核辦昨日解案太守商之海繙譯着再押三日以儆 
[金澤鎭同善堂紳董衛守廉張裕堂朱春柏致絲業會舘書]  
　　少欽老伯善長大人尊右初四日拜發第六號信去後奉到八號來函今又奉到手諭並藥箱檢收一切擬速將藥分　灾村近便友　對病發藥承問積穀欵子據初三日縣署抄示詳稿　語已的確准行邑　告示想亦不日可到口糧人數緣官塲　照房屋全坍者不分極次貧户一例給錢其中遺漏頗多最苦者坍屋僅四五家之村及僅存門面者地保長罪不報亦有報之不准如謝石關村坍屋四十五家只准全坍六家祝家灣村全坍二十六家只准十八家外此遺漏不一均苦不勝言向偶而泣晚等承乏斯役不論坍屋多少之村全坍半坍之家總須按戶察核每至一家先看坍屋是否灶屋臥房有無損傷鑊子鑊盖水缸牀帳紡車　迹及船車斷木　板然後分别田産核照人口量給物件故與官給口糧人數多有不符此卽長者所謂補官撫之不足也現在灾戶實在人數尚未查徧未敢率次奉聞擬於五六日内一律查竣將鄉查災册一併呈覽舟次拜覆敬請德安教世姪衛家壽張紹裕朱衡同九頓首拜上初五日泐於南岑村被災處第七號信 
[六月初九日上海絲業會館籌賑公所教弟施善昌九頓首謹覆]  
　　右啓者承蒙初五日發來公函該全盛信局於初八日午後送到開讀之下備悉官賑未能周徧甚有向隅哭泣情　弟聞之不禁慘然諒係圩甲漏報亦未可知想莫邑尊愛民如子兼有趙愼齋大善士躬親往查實體恤災民之至意諒不致有名無實務請貴紳董詳細代呈憲　再候示下倘必竟不能給發拜煩諸大紳董代弟確查軋實被災漏報之户准歸註册卽照官賑給發弟總當力疾從公代爲　募前蒙諸大紳董如此血心辦事神目如電勢必天從人願但望天下有心人解囊樂助必能圓成善果不勝感禱之至謹此奉托恭請善安 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[得金官]  
　　夏日清晨止好迎凉貪睡不僅與銀床氷　有緣也有某甲者以腹疾天纔曙捧其腹如厠在　上仍復矇矓合眼居然入華胥國代守南柯郡未睱他顧適有兩户犬爲爭食狺狺交舞横馳而過用甚力猛不覺撞甲于地遂成賈似道之踞虎子被鄭虎臣踼翻模榜母始驚　然跌重欲起不得遂就地堰蹇呻吟忽見地罅中有物瑩然而光注目不解徐以赤脚撥之則一翹邊者黝然而黑其瑩處是新　痕拾向視之始悟晌午有鋤者在此芟夷綿崇烈日中揮汗如雨其劖時必相觸有聲何以竟如管幼安之揮金不顧沉思出四復得其一于原穴迺欣然而返時正落　　一舊家簷卜貧病交加戞釜羹且不可得者三日矣幸病中不下咽亦無所苦懷金入戶見睡者都縱横未起亟置之床下仍以被蒙首而臥默念生平無甚長處惟豆腐店曾經假手卽託故徙出擇南門之人烟稠處草創設肆以餬其口生意日盛此上年事也先是甲以遭亂投某軍從征關隴得都司保舉天山旣定東南士多以懷土乞假歸甲與焉至是左侯相忽移節兩江舊部聞而𢋵集者人千數甲有同譜弟兄亦來东左見甲操來其術終不足以光宗族而寵交游乃爲之謀於富路不數月果得某營之千夫長補其缺於是昻其冠長其創驅駿馬前呼後擁諏吉履新回憶傴僂旋磨時欲喘息而不可得是豈夢想所及料者哉 
[雷殛巨蛇]  
　　閏五月二十六日旣夕大雨霖以震距金陵六十里之龍潭一帶小小村落多枕山襟湖時雨甚山水陡下平地深三尺許　 
履盡爲鳬浮沉庭内什物緣水而起如波際浮萍雨旣霽忽見某屋脊上臥一巨蛇粗如人臂長約丈許被豐隆錐殛斃灼痕宛在白下友人函述如此姑列諸報眞耶假即非終日坐斗室者所能懸擬矣 
[輕生無益]  
　　少年喜事往往以性命爲兒戯具不幸而禍出無心會逢其適者十恆八九本館不惜苦口危言直欲起九原而平其憾執途人而警其　前月杪金陵蓮花第三橋附近臬好素業縀機機工十餘人皆膂力如虎好弄輕生一日火傘當空揮汗如雨忽有以連臂踏波探橋根深淺以賭勝員者一人倡之衆口和之遂如白蹢涉波蜂擁而出甫至橋下卽有三人如鳬之趨如鷗之浴出　萍藻意亦甚得時夾岸觀者亦相與嬉笑　此容與乎中流者非吞雲夢九於其胸中曾不芥蒂烏敢右有左宜如是哉言禾已瞥見二人浮沈波際大有瞻顧失常忽忽不能自主之狀於是齊聲拍手大呼攏岸二人如夢　醒竭力向人多處效蟹爬沙爬入人叢抖擻不止面面相覷無人色並不自覺其赤條條一絲不掛也未幾卽死主人翁意良不忍願出資爲之厚葬死者無子僅一女方十四齡聞父屍不得遂效曹娥哭江上聲甚哀慟聞者憫之噫水情易溺人顧可　而玩哉 
[約束蓋吏]  
　　京師六部　吏最多目眄整頓吏治各科房書吏無論熟手新手經承散吏按日須一槪來司倘十日不到者立卽斥革廢弛之弊爲之一洗非各堂官勵精圖治曷克臻此 
[妻死釀事]  
　　皖垣某甲年已三十餘住北門外正街設顔色布肆其妻高河埠人穉齒韶顔風流放誕甲時規戒之弗聽也數日前時已向晚納凉後門外與比隣男婦𢋵聚空塲酣嬉漓淋了無避忌甲見而怒喝妻置若罔聞以致雞肋尊拳互相揮擊妻忿甚乘甲不在密挑芙蓉膏吞脤次午毒發輾轉畢命急專人告知岳家閱六晝夜岳家率男婦十數人蜂擁而來尋甲肆閙勢甚洶洶甲無奈投隣鳴保擬卽控官理處衆隣極力解紛事得寢息然玉骨冰肌已若齊相公之虫出戶外矣慘哉 
[衣冠賊]  
　　營口王君曉樓素著盛譽饒於家資雖不爲騎鶴揚州纒腰十萬而以眼光如頭豆者視之直不啻郖氏銅山郭家金穴矣前月二十四日爲其子星會之期賓從盈門履舄交錯喧闐之際幾不知孰主孰賓有一老者衣冠登堂作不速之客門者意其爲親戚弗之禁洎晚衆賓皆隨例閙新房老者亦酣　淋漓行無避忌質明主人倦而寢諸客假　房中老者潛之廳事上袖書一匣及筆牀錫盒之類拔關而遁適被鄉約巡役所見執而白主人主人以所竊甚微不欲深究卽縱之去客有書其情節郵　者隨爲詮次其語因戯贈一　號曰衣冠賊 
[轟斃僵屍]  
　　人必旣斃而後成僵至僵屍而被人轟斃以爲理之所必無乃如邦友所述近聞竟確然實有所見始歎鬼蜮隂謀誠哉無奇不有矣據稱南門外高　寺左庄屢有僵尸作崇白毛茸茸然見之幾欲不寒而慄然尙林深月黑鵂鶹夜呌之時跳躍荒郊欔人　物並未聞傷及一人故人有疑爲僞托者前日該處居民公議雇一胆大多力者懷錫錠匹枚黄昏後貿貿然來恰與僵屍相遇故作驚仆狀僵屍遍嗅其體搜得朱提啾啾作聲跳入深林而去衆始確信其假告之段委向營中借得洋砲四尊狙伏其地夜將半僵屍出扳機一擊撲然倒地竟以假鬼變眞鬼矣逼視之見其滿面泥石灰頸圍白皮一條遍體皆石灰塗染年約三十餘歲蓋常在庄上乞食之某丐也地保與衆公議禀諸官而理之其辜遂寢 
[惡人惡報]  
　　安慶道友朱大業係沭陽産久居竹西亭畔隂賊險狠無惡不爲曾瞰某姓婦妻遂佔爲已有鵲巢鳩入居之不疑惟深恨乾兒子必欲剚刃其腹蓋婦生有子女各一子已十八齡知識漸開多所不便故也婦冉四哀求未始不以白刃相　醉以酒誘至舟中泊靜辭處自股至　　塗麻藥以利刃削其皮血肉淋漓慘不可狀然後敷以生肌藥用布束緊不逾月腿肉長成合而爲一遂跳躍若一足夔無復能步驟井井矣其他惡跡罄竹難書今年已五十歲四月間忽發瘋癲逢人必自拍其頸云砍好頭砍好頭　閠夏初旬腰間忽四圍紅腫若束　然隂處亦生一疽腐爛臭穢日坐通　自述生平罪案痛始稍止否則痛徹心脾幾若百虫攅嚙前日頸間忽作攁又連呼砍好頭用手一拍頭卽滾落如刀割黑血四射倒地而斃其地爲汪祠後門外距家祇十餘步家人奔至頭在地上旋滾揚友書來述及亟録　以爲人戒 
[退妻肇禍]  
　　永嘉縣櫃書陳汝貴年將耳順久賦離鸞近忽見獵心喜默思雖不得燕玉煖老亦可覔一並肩偕老之人遂續娶柟溪某氏傭婦爲室該婦貌似　鹽不堪刻畵而狐綏鴇合又疑瑣骨菩薩轉身入門後不禮於子媳耰耡箕帚嫌隙時生陳無奈意欲稍繼　　　　該姓謂婦之親串等謂娶妻　可退還則何事不可後悔登門理論騷擾多端欲送婦仍歸陳處陳雅　欲故劍重求又自知手無縳雞力不能與彼置衡遂亦紏集多人設左右拒拳揮雞肋刀舞雁翎相對相當俱然匪媾而若　盜焉鬥畢陳赴縣喊請騐傷婦亦瀝陳寃抑當經發審委員惲明府提　諭陳趕緊調停妥當作蠒自縳其陳之謂歟 
[流氓宜辦]  
　　温郡邇來有一班流氓稱爲二十四黨其人係大南門外南翔橋與東門外居多衣服均用　細花洋布製成　袖短衿青褲赤脚奇形怪狀一望而知非安分之流凡遇酒館茶尞烟樓浴堂天天打白水從未稍舍分文偶一支吾立卽拳脚從事似此横行實屬目所罕見惟願當道諸公乘黨羽初起之時速爲翦減毋使滋蔓難圖除暴安良爲政首務爲人上者尙其加意防維哉 
[脫花煎]  
　　凡臨盆難産者宜先服此藥催生甚佳并治難産經日或胎死不下當歸五錢肉桂二錢川芎二錢牛膝二錢車　 
前錢半紅花一錢右方録景岳新方因陣其分兩或視人氣體强弱而定須臨時服之不宜人早○臨盆難産脫花煎紅滕芎歸車桂全臍凸腹疚連急痛産門脯滿　門塡眼中火射腰埀鐵中指偏寒急跳連跳至第三節卽産胞水已行多下血辨全七候如臍　等七候是也産當然氣虚困劇參加甲熟地陰虚用幾錢若氣虚隂虚者參地並用堅滯死胎硝芒硝三錢樸厚朴二錢入臨期　備莫遲延凡懷孕臨産者先將七候告知産　令安心耐痛切勿驚慌且須安睡及時臨盆自無難産之虞 
[贈東尙仁里黄銀寳詞史録呈霧是看花落高昌寒食生悔遲生海上忘機客止和]  
　　寳兒才調冠羣芳歌遏行雲遶畫梁願乞春風才子筆爲卿題詠當添妝一笑相逢幾出因此身端合間前身蒼茫雲水憑誰証同似黄婆夢裏人雲織衣裳玉琢肌竊將水月比芳姿叅來禪意參春意花底秦宫似太癡秋月春花劇可憐駐顔何處覓神仙試將一幅蛟絹帕爲寫金經祝永年三十六　艸堂主待定稿 
[申江花部九卿]  
　　姚倩卿丰姿綽　逈超羣俠骨憐才老共聞能識英雄於末路始知青眼出釵裙○王桂卿不施脂粉態嫣然丰韻如卿絶可憐粧罷臨風頻顧影前身端的月中仙○姚婉卿枇杷花下是兒家艷說雙聞姊妹花酒緑燈紅人醉後銷魂一曲是琵琶○楊桂卿豐肌　體轉多委始信肥環禾足奇惆悵酒闌燈欲燼秋波臨去腉人時○許冠卿翩翩丰度貌端莊疑　飛瓊下九閶不愧卿名　獨冠羣芳低首讓花王○陸可卿可人端合住紅樓孽海情天第一流貌　嬌花腰似柳才非寳黛未堪儲○周叟卿丰姿直欲媲姚黄八寳樓臺七寳妝家世愛蓮心愛潔全無半點涉輕狂○吳秀卿慧中秀外熟堪侔萬種温柔善解憂爲聽清歌先洗耳氷弦彈出一天秋○鄭桂卿高歌一曲人江東柳絮何堪逐晚風斜　雲和應識我此身同是可憐虫[  漢𦤎漁隠戯稿]  
 
 

Page 10

 
 
   
 
 

Page 11

 
 
   
 
 

Page 12

 
 
[光緒十年六月初三日京報全録]  
　　宫門抄○諭旨八道録前○發抄旨四道○吏部靈奏遵旨議處摺○大臣劉奏刊用關防日期片○江督曾等奏調補知縣摺○又奏調補知縣摺○楚督卞奏籌解津貼銀兩片○將軍慶奏陳明田庸籌欵片○又奏請援案輪補輪用片○鄂撫彭奏調署知縣夾片○六月初三日江部鴻臚寺正藍旗值日無引見○托倫布大額駙各謝寛免處分恩○徐樹銘查河回京請安○怡　續假一日並請泒署印鑰○召見軍機徐樹銘○發抄慶裕等奏請仍以高乃聽補盖平令奉旨吏部議奏欽此○又次子監生　厚清文粗退回旂應試奉旨該衙門知道欽此○又增林署昌圖守候補守徐本銜署錦州守奉旨吏部知道欽此○又覆陳營務吏治及賭盜情形奉旨知道了欽此○○大學士管理吏部事務臣宗室靈桂等謹奏爲遵旨議　具奏　内閣抄出光緒上年閏五月初七日奉上論張樹聲覆奏内閣學士周德潤所叅倪文蔚濫保徇私各欵並無情弊當降旨毋庸置議兹復據周德潤奏督臣覆奏欺飾請旨嚴議等語廣東試用知府鄒覲𦤎經張樹聲委赴廣西查辦案件綜計該員往返桯途日期何能遠至關外著　勞績且爲徇私濫保有心廻護臺無疑義鄒覲𦤎保案着卽撤銷張樹聲倪文蔚均着交部議處欽此欽遵抄出到部除候補知府鄒覲𦤎撤銷保案之處臣部另行辦理外查定例徇情者降二級調用私罪又章程内開朦混者革職私罪各等語此案廣西巡撫倪文蔚因濫保候補知府鄒覲𦤎被叅兩廣總督張樹聲覆奏廻護經内閣學士周德潤復叅奉旨張樹聲倪文蔚着交部議處應請將前兩廣總督張樹聲照朦混革職私罪議以革職廣西巡撫倪文蔚照徇情降二級調用私罪以降二級調用倪文蔚降調處分應毋庸查紀級議抵所有臣等遵旨議處緣由理合恭摺具奏狀乞聖鑒訓示遵行謹奏奉旨已録○○劉銘傳片再从才率命督辦台灣事務所有奏疏公牘應行鈐用　防以昭愼重兹謹日就木質關防一顆其文曰巡撫銜督辦台灣專務前直隷提督關防卽於閏五月十六日在天津開用理合附片陳明伏乞聖鑒謹奏軍機大臣奉旨知道了欽此○○太子少保　理兩江總督臣曾國荃頭品頂戴江蘇巡撫臣衛榮光跪奏爲揀員調補省會　缺知縣以裨地方恭摺具陳仰祈聖鑒事竊照元和縣知縣陽肇先勒休遺缺奉准部咨於光緒九年十二月二十五日奉旨後弟五日行文按照限减半計算扣至十年正月二十五日作爲開缺日期應　正月分截缺所遺元和縣知縣係冲煩疲難四項兼全要缺例應在外揀員調補該縣地當省會五方維處兼　驛　政務毁煩日時有發審案件在在均關緊要　得精明練逹勤求吏冶之員方足以資冶理兹於通省現任正途知縣内逐加遴選查在吳江縣知縣程其珏年四十八歲江西官黄縣人由監生中　同治甲子科並補行辛酉科本省鄉試舉人甲戍科會試中　進　攺翰　院　吉士光緖二年丙子科散舘朝考二等引見奉旨以知縣卽用欽此七月選授嘉王縣知縣經欽泒王大臣騐放履奏奉旨依議欽此遵例報相同知銜領　到省調署婁縣知縣三年四月初九日到任四年三月初七日交卸四月初六日到嘉定縣本任豫　案内　捐花翎四年分每運出力保以同知直隷州知州在任補用五年分海運出力保加隨帶三級調補吳江縣知縣奉部覆准　年十月二十六日到吳江縣調任復查該員識練才優辦事勤奮以之調補元和縣省會要缺知縣洵堪勝任人地實在相需　例亦屬　符且該員歴俸前後接算早滿二年據蘇州布政使譚鈞培會同江蘇按察使許應　詳請具奏前來臣等覆核無異合無仰懇天恩俯念員缺緊要准以吳江縣知縣程其珏調補元和縣知縣實於地方有裨如蒙俞几該員係進士山身現任知縣請　知縣銜缺相當毋庫送部引見調補要缺一切因公處分例免核計該員係屬山調所有應完罰俸銀兩仍飭查明依限完繳清楚造册咨銷至該員吳江縣任内並無積案未清及欠解錢糧承審案件曁承緝盜案已起革職叅限情事謹合詞恭摺具奏伏乞皇太后皇上聖鑒訓示再所遺吳江縣知縣係屬要缺容俟奉到部覆截缺後遴員揀補合併聲明謹奏軍機大臣奉旨吏部議奏欽此　○○太子少保署兩江總督臣曾國荃頭品頂戴江蘇巡撫臣衛榮光跪奏爲揀員調補省會要缺知縣恭摺奏祈聖鑒　竊照吳縣知縣汪祖授降調遺缺奉准部咨於光緒十年正月十四日奉旨後弟五日行文按照限减半計算扣至二月十四日作爲開缺日鄉應歸二月分截缺所有吳縣知縣係種煩疲難四項兼全要缺例應在外揀調該縣地居省會政務殷煩且時有發審案件在在均關緊　必得精明歴練强幹在爲之員方足以資治理臣等於通省現任正途知縣内逐加遴選查有金山縣知縣任煥奎年五十歲貴州鎭寗非人由廪生考取咸豐辛酉科拔貢同治庚午科本省鄉試中式舉人光緖丁丑科會試中式進士欽點翰林院庶吉士六年散館　見奉旨以知縣卽用欽此選授金山縣知縣於光緒六年十月二十一日領憑到省在直隷賑捐局加捐同知銜七年調署鎭洋縣事四月初十日到任八年六月交卸十月初二日到金山縣本任復查該員安靜明練辦事穏成以之調補吳縣知縣洵堪勝任　地實屬相宜惟該員到任歴俸未滿與例稍自未符已飭赴部庫　例捐免據蘇州布政使譚鈞培會同江蘇按察使許應鑅計請具奏前來臣等覆查無異合無仰懇天恩　念省會員缺緊要准以金山縣知縣任煥奎調補吳縣知縣實於地方有裨如蒙俞允該員係現任知縣請補知縣銜缺相當毋庸送部引見調補要缺一切因公處分例免核計該員係初次請調所有應完罰俸銀兩仍飭查明依限完繳清楚造册咨銷至該員任内並無積案未清及欠解錢糧承審案件承緝盜案已起降調革職叅限之案謹合詞恭摺具奏汏乞皇太后皇上聖鑒訓示再所遺金山縣雖係選缺惟蘇省現有應補人員應請留外容俟奉准部覆後另行遴員請補合併陳明謹奏軍機大臣奉旨吏部議奏欽此○○卞寳第片再前准戶部咨奏令各省關於外銷欵項再爲撙節文職京員津貼案内每年令湖北籌銀一萬六千兩自光緒九年爲始限七月解半十月解清等因當經前督臣涂宗瀛奏請在於湖北　關外銷欵内提　一萬兩一成庫金項下提銀六千兩分批解京旋經臣督飭　局動撥新關外銷欵項銀一萬兩作爲光緒九年第一批京員津貼銀兩委員管解赴京交納附片奏報在案兹據湖北布政使蒯德標會同善後局司道詳稱在於一成厘金項下動撥銀六千兩飭委試用　判何國珵　用同知盛春頤管解赴京所有光緒九年應解京員津貼銀兩現已解清等情詳請奏咨前來臣覆核無異際咨給管解並本年應解前項銀兩遵照部議督飭司道另行妥議覆奏外謹會同湖北巡撫臣彭祖賢附片具陳伏乞聖鑒謹奏軍機大臣奉旨戶部知道欽此○○慶裕片再查接管卷内欽差杳辦事件大臣徐桐等覆奏所有官學經費應請旨飭下該將軍另行籌備無庸令該監督呈繳等語欽奉諭旨允准在案查　省八旗滿蒙漢官學房垣傾圯過甚學務廢弛已久經前任將軍崇　到任後將左右兩翼官學房間籌欵遴員修葺一律完固歲給諸生膏火銀六百兩教習公費銀八十兩並每年酌給宗室覺羅二學學生奬賞銀五百一十餘兩宗室營義學經費銀三百六十四兩及同治十年八旗公議設立蒙文官學每歲亦一併酌給津貼銀一百四十兩統計各學一年共需銀一千六百餘兩均係籌欵辦理又經前任將軍崇綺另行捐廉銀一千二百兩交各該旂設立清文義學旣經整飭各學均有膏火奬賞津貼等項經費足資策勵毋庸再行籌欵理合附片陳明伏乞聖鑒謹奏軍機大臣奉旨知道了欽此○○慶裕片再光緒九年七月間升任光禄寺卿尙賢奏稱盛京五部筆帖式向無正途人員請推廣新章將盛京駐防滿蒙漢舉人與考捐兩班輪用等語奉旨飭部議准咨照在案兹據盛京内務府舉人田璞全勲呈稱升任光禄寺卿尚賢奏請推廣新章係查照吏部議准光祿寺少卿延茂原奏量爲推廣其原奏内有内務府舉人一律辦理之語現在盛京内務府舉人尙無准令補羅筆帖式章程擬請援照都京内務府章程准其推廣等情呈懇前來奴才查盛京内務府旂人與都京内務府旂人同　世璞鄉會兩試均無區别其筆帖式一途似可援案辦理合無　懇天恩俯准查照新章將盛京内務府舉人准與考捐　班　帖式輪補輪用之處出自逾格鴻慈奴才爲差務得人起見是否有當伏乞聖鑒訓示遵行謹奏軍機大臣奉旨吏部議奏欲　○○彭而賢片再署南漳縣知縣朱滋澤現在委署漢陽縣知縣所遺南漳縣印務查有本任東湖　知縣龍兆霖才猷開展堪以調署據布政使　德標按察使黄彭年會詳前來除檄飭遵照外謹會同署督臣卞寶第附片具奏伏乞聖鑒謹奏軍機大臣奉旨吏部知道欽此 
 
