# 1931 - 77 - 4920825

 

Page 1

 
 
   
 
 

Page 2

 
 
   
 
 

Page 3

 
 
國内要電 
[國民會議前肅清各省紅匪]  
　　（南京）　蔣電令各總指揮、在國民會議前、所有各省紅匪、須一律肅清、（二十六日專電） 
　　（漢口）　蔣再令各部隊、拿獲紅匪者、發獎金、藏匿不報者、與匪同罪、（二十五日專電） 
[張師再克華容]  
　　俞飛鵬出發勞軍 
　　（漢口）　張英師高段兩團、已於二十四日午後九鐘復將華容克復、斬獲甚衆、段匪德昌、大部紛向河東潰竄、刻正跟踪追擊、並飛電徐源泉部張旅、派隊由萬庚會剿、（二十六日專電） 
　　（南昌）俞飛鵬二十五日出發、慰勞剿匪軍、並發放軍餉、阮師擊破方邵匪巢、現繼續搜剿殘匪、（二十六日專電） 
　　（南昌）　贛南及邊遠各縣、匪患未靖、選舉監督因未就職、（二十六日專電） 
　　（長沙）何應欽電、贛匪一股圖經違遂竄湘、請厚集部隊痛剿、（二十六日專電）　 
　　（長沙）　曾養甫二十六日由衡返省、即赴湘西視察、（二十六日專電） 
　　（長沙）　劉建緒到平後、督瀏平各部、向東清剿、調飛機駐平偵炸、（二十六日專電） 
　　（長沙）　何鍵加派彭位仁師、由岳陰進圍南華段匪、（二十六日專電） 
　　（南京）　軍息、第七十七師羅霖部、最近在永陽！興州·水港·天母·梅花等處、大舉圍剿紅匪、先後收復失地、斃匪甚多、現正跟踪搜剿中、（二十六日專電） 
　　（漢口）　四四師師部二十六日移孝感、蕭之楚二十七日返防、羅卓英二十六赴横店視察、（二十六日專電） 
　　（漢口）獨立旅葛雲龍二十六由宋埠抵漢、（二十六日專電） 
　　（漢口）　李覺電漢、竊池殘匪竄至黄金口、經該部擊破、斬獲甚多、（二十六日專電） 
[巴西公使萬魯沙進京定今日呈遞國書]  
　　（南京）巴西首任駐華公使萬魯沙、偕巴西代辦沙而斯由滬來京、定二十七上午十時、在國府覲見蔣主席、呈遞國書、關於中巴法權問題、外王在滬時僅與巴使作初步接洽、其具體辦法、巴政府尙在考慮中、在最短期内、巴使即電本國政府、請示辦理、（二十六日專電） 
[中監會開常會]  
　　（南京）中央監委會二十六晨開五十六次常會、出席委員吳敬恒·蔡元培·王寵惠·邵力子·褚民誼等、蔡元培主席、通過處分案二十餘件、（二十六日專電） 
[主計處之組織]  
　　分會計統計兩局 
　　（南京）　國府主計處組織、已確定會計統計兩局、各設五科、統計局由立法院統計處併入、會計局暫設二科、每科科員約十人、秘書處設秘書四人、科員十二人、（二十六日專電） 
　　（南京）　主計處定四月一日成立、報載各機關會計統計部份、將酌量歸併、並非事實、該處調用各機關人員、係集中人才、各處會計統計機關、並無更易、其未設立而有需要者、尙須增設、（二十六日中央社電） 
 
 

Page 4

 
 
[監察院會議]  
　　（南京）　監察院二十六日下午八時、舉行第九次會議、將歷次收到控告官吏案件、分别提出討論、（二十六日專電） 
　　（南京）　審計部因各省審計分處、亟須組織、呈請監察院轉請立法院、從速起草組織法、以便依據進行、（二十六日專電） 
[蔣作賓抵俄京]  
　　（南京）　外交界息、蔣作賓已由柏林抵莫斯科、俟莫德惠到達、關於中俄會議問題、以本人外交上經騐所得、就近有所貢獻、回國行期、稍有躭擱（二十六日專電） 
[西藏代表報告康藏糾紛]  
　　（南京）　西藏達賴駐京總代表棍却仲尼代表巫劍遠、二十六晨謁馬福祥、對康藏糾紛、有所報告、請將一切情形、代達蔣主席、並携有呈獻蔣主席之西藏禮品四十二件、表示傾嚮之意、（二十六日） 
[朱培德對七師官佐訓話]  
　　（徐州）　朱培德二十六晨十時在九里山集合第七師全師官長講評訓話、大致謂七師經長期戰爭之後、有此成績、已屬不差、此後當益加努力、加緊訓練、以保在革命上悠久之歷史云云，嗣王均亦致訓詞、午一時竣事、（二十六日專電） 
　　（徐州）　军訊朱培德二十七晨西上、沿途在碭山閲七師四十圑後、即赴汴校閲一師、隴海路已爲另備機車、升火待發、第一校閲班委員吳慶之等、今晨已由蚌過徐赴汴、（二十六日專電） 
　　（徐州）　朱培德發表蔣對於各師官兵訓詞、勗以肅清共匪、注重訓練、經濟公開、聯合民衆、協力同心、消滅反動六點、原詞由總政訓部印就、朱携帶散發、（二十六日專電） 
[韓復榘赴曲阜督剿抱犢崮匪]  
　　（濟南）　韓復榘今日下午二點、帶手槍隊二隊、專車赴曲阜、鋼甲車壓道先行、各廳及高法院均派一人隨行、韓語記者、從曲阜下車、經泗水·蒙陰·費縣·沂水·嶧縣、一方督剿抱犢崮匪、一方視察黨政、再由滕縣沿津浦線視察返濟、（二十六日專電） 
[川中戰事未息]  
　　（重慶）　田頌堯·劉文輝·協助鄧錫侯進攻李家鈺、戰簡陽、李敗、楊森陳書農名助李、意存觀望、（二十六日專電） 
[豫南勦匪軍總攻光山殘匪]  
　　綏靖署决移設潢川 
　　（漢口）　李鳴鐘談、綏靖署决一週内移設潢川、即以三師任師剿、其餘各部任堵截、現吉鴻昌·張印相·兩師、均駐潢川·信陽·羅山·一帶、聯合向光山總攻、其五里店·文株寺·南磚橋·畢子·杜村店·一帶殘匪、均肅清、（二十五日專電） 
　　（漢口）　李鳴鐘二十六派副官長葛錦章、乘平漢車赴新鄉向劉鎭華報告要公、 
（二十六日專電） 
　　（南京）　新十二師長袁英電京、所部現已集中信陽、先頭隊達周家口、即將由漢轉道岳州、擔任防務、（二十六日專電） 
[歐亞郵運航空]  
　　沿途機場佈置妥貼 
　　下月初旬實行開航 
　　（南京）　歐亞航空公司董事李景樅、日前乘該公司試航機赴平、視察沿途機塲佈置、及一切情形、刻已返京、定下月初旬實行正式開航、所有滿洲里經過俄國領空聯絡飛行問題、正與俄方接洽中、至航空保險、因中國現無此種經騐之公司、暫由漢沙公司與德國保險公司接洽保險、已經辦妥、公司營業、以郵件爲主體、以乘客爲附帶營業、（二十六日專電） 
　　（南京）　歐亞連絡定期航空路中之上海滿洲里間試騐飛行、成績頗佳、故今已决定於四月四日、正式决行第一回歐亞連絡飛行、歐亞航空公司駐京辦事處、對於此事、發表如下、一起點爲上海及柏林、二中國領域内停留各站、爲南京濟南天津北平多倫滿洲里、三在中國領域内、用「央圭魯」載客飛機六架、除載郵件之外、並可載客六人、四自滿洲里沿西伯利亞鐵道、經莫斯科以抵柏林、自上海至滿洲里行程一日、自滿洲里至莫斯科行程二日、自莫斯科至柏林、行程一日、若天候佳者、自上海至柏林、祗須四日、視第一回飛行結果、方可决定連費及其他等、自四月中旬第二次飛行、即將開始搭載一般旅客、（二十六日電通社電） 
[法權交涉進行]  
　　（南京）　外交當局現正與荷英法三使、接洽法權、務於短期内達到徹銷目的、巴西政府對我提案、正研究中、（二十六日中央社電） 
　　（南京）　巴西政府對法權問題、尙無詳細答覆、現外部據駐巴戴公使電告、謂巴政府正在研究中、（二十六日專電） 
[滬法公廨問題]  
　　（南京）　某方息、滬法公廨問題、迭經外交當局一再催促談判、而法言意一味延宕、窺其用意、無非希圖維持在華無條約根據之特權、以阻凝我國收回法權交涉之進行、關於此問題、自法方視之、原不過欲保持其一部份不正當之旣得權、然在我國方面視之、此實收回法權交涉進行中之最大障礙、設此問題、法方仍無解决識意、則國民惟有一致奮起、誓死力爭、以促法方之覺悟、（二十六日專電） 
[南滿電權問題]  
　　（南京）　交部電信交涉委員會某委員談、南滿電權表面似複雜、實則除南滿借綫、有條約規定外、餘俱由日乘機强佔、日方如有誠意、不難平等解决、（二十六日中央社電） 
[國府明令褒䘏楊勝治]  
　　（南京）　國府二十六日令、第二師師長楊勝治、久歷戎行、效忠勿貳、北伐討逆之役、克立功勛、乃以積勞、致攖痼疾、茲聞溘逝、痛惜殊深、楊勝治着由行政院、轉飭軍政部、照陸軍上將積勞病故例、從優議䘏、以慰忠勤、此令、（二十六日中央社電） 
[導淮初期計劃]  
　　莊崧甫等擬實地考察 
　　（南京）導淮第一期計劃、以入江爲主、入海爲副、已由導淮委員會呈奉國府、轉令内政部建委會、會同審查、大致均甚贊同、惟因淮河上游與下游、形勢各有不同、疏濬之先後、及蓄洩之方策、關係蘇皖兩省流域、利害甚巨、導淮會副委員長莊崧甫、委員許世英、擬於四月内前往、實地考察、再决定施工計劃、以期籌策萬全、關於經費問題、曾推定委員陳國輝·陳其采、與黄河水利委會建委會、廣東治河委會三機關、接洽以退還英欵所得三分之一之現金、作爲擔保、發行公債一千八百餘萬鎊之計劃、現正在聯絡進行中、（二十六日專電） 
[行政機關預算]  
　　依管轄系統爲區别 
　　（南京）　財部函咨各機關、以預算與政策相表裏、凡支出標準内未經規定之各機關經費、應歸何方列支、宜依管轄系統爲區别、其由中央設置及直轄者、歸國家支出、由地方設置及管轄者、歸地方支出、（二十六日專電） 
　　（南京）　中政會據財部轉呈、十九年度國家建設歲出經臨預算書、計分八項、經交財政組審查、報告結果、總計八機關、除建設委員會剔出另編外、其餘七機關、核定經臨共爲一百九十一萬一千元、業由大會照審查意見决議通過、函國府令交行政·監察兩院、轉飭主管各部會知報、（二十六日專電） 
[行政院審核水綫合同]  
　　（南京）　中日電訊交涉案内之滬崎青佐兩合同、及大東大北太平洋水綫合同、行政院爲愼重起見、正詳加審核、俟核定後、即行批准、由雙方正式簽字、（二十六日專電） 
[東北各黨委昨日宣誓就職]  
　　遼省黨部正式成立 
　　（潘陽）　遼省黨部成立及東北各省區黨務指委特派員宣誓就職典禮、二十六日上午十時、在舊省議會禮堂隆重舉行、到全體黨委及來賓三百餘人、吳鐵城代表中央黨部監誓、並訓詞、詳述黨與政府之關係、及黨員應負之責任、希望勿越正軌、致失民衆信仰、宜秉規定之七項運動、切實做去、庶東北黨務日臻發達、較他省爲優、次張繼演説、謂東北强鄰逼視之環境下、應付維艱、並民衆具有堅苦卓毅之本性、努力掙扎、現黨部成立、在黨的指導下、更宜力自振作、切勿妄自菲薄、則帝國主義者雖日國侵略、决不爲功、再次張學良代表就職黨委答詞、謂吾等當秉承總理遣教、及本人天良、切實作去、將來黨務成績優劣、此時不敢預言、但務使實現黨的宏恉、以副中央促成黨部之期望云云、各界懸旗慶祝、全市充滿歐愉景象、吳鐵城當晚歡宴黨委、即將北上視察黨務、（二十六日中央社電） 
　　（潘陽）　張景惠·周守一·鄒尙友·臧啓芳·二十四日抵瀋、參加二十六日黨委就職典禮、湯玉麟等不及來遼參加、黨委就職後、擬於當日或次日開一聯席會議、討論工作進行方針、及黨委會組織、（二十五日中央社電） 
[汕外輪加價潮]  
　　（汕頭）　汕抵制四外輪公司加派武糾隊、二十日起、不落客貨、下月四日起、不起進口貨、仰光·檳榔嶼·星州·暹羅、在抵制範圍、他輪准行、四公司來往津滬者例外、二十五日利士張家口往暹、萬福士往星、有得利興十餘客棧代落客、被旅業公會請市府取銷營業執照、夥伴離店、公會設法收容、全市客棧派人組調查隊、每隊二十八人、租電船數艘、駛海面、白旗飄揚、形勢緊張、市府再召開仲裁會、限外輪减價、（二十五日專電） 
[絳縣變兵滋擾]  
　　（太原）　絳縣變兵、刻仍在滋擾中、（二十六日專電） 
　　（太原）　富占魁及中央各點委定二十七參觀兵工廠、二十八沿正太線點高桂滋·李生達·馮鵬翥等部、點畢、即分返京瀋復命、據富談、各軍編費軍餉、除宋·龐·孫·三部已領到編費若干給養費一部外、餘須俟余返潘、詳細報告後、方能通盤籌劃、酌量發給、荆有岩所籌之編費一百萬、仍須晋府承借、因東北財政、近亦自顧不暇云、（二十六日專電） 
[戴季陶患感冐]  
　　（南京）　戴季陶因受外感、略患頭痛、連日仍在孫科花園休養、二十六晨、戴夫人及陳立夫均往視疾、聞戴定一二日内返城、屆時如仍未痊、將再赴寳華山休養、（二十六日專電） 
[蔣主席優卹侯振華]  
　　（南京）　蔣總司令以新十一師第一旅長侯振華、於李家寨剿匪陣亡、令軍政部照師長陣亡例議卹、並給特另撫卹金五千元、（二十六日專電） 
[劉珍年在京參觀學校]  
　　（南京）　劉珍年二十六日參觀中政校金大及盲啞校、並捐盲校百元、（二十六日中央社電） 
[駐贛第二宣傳隊調鄂]  
　　（南京）　行營政訓部主任周佛海、以平漢南段、仍有赤匪匿跡、特電調該部駐贛之第二宣傳大隊赴鄂、限四月四日前、集中漢口、（二十六日專電） 
[赴日專員準備首途]  
　　（南京）　赴日考察專員考試院秘書許宗灝、參事沈西鼎、考選會秘書長沈士達、銓叙部秘書長馬洪煥、行政院參事李大年、秘書胡邁、内政部參事黄原端、教部參事朱葆勤、實業部科長熊享飛等九人、已準備首途、蔣主席定日内傳見各員、加以訓示、（二十六日專電） 
[全國鐵路醫務會議]  
　　（南京）　鐵部召集之全國鐵路醫務會議、共議决二十三案、關於籌設各路公共醫院療養所、醫務車·救護車·員工居住區、旅客食堂等、有詳細規定、（二十六日專電） 
[國内聯運會議閉幕]  
　　（南京）　鐵部召集之國内聯運會議開會四日、議决要案七十二件、二十六日下午、繼續舉行聯運會計會議、議畢閉幕、（二十六日專電） 
[京市黨部紀念先烈]  
　　（南京）　京市黨部定二十九晨、召集各界代表、舉行革命先烈紀念會、（二十六日專電） 
[京市籌備國選事宜]  
　　（南京）　京市國選事務所、派員分赴各團體、催造會員名册、並定投票區分、爲東西南北中五區、已着手選擇各該區辦公地址、（二十六日專電） 
[首都女界第三次請願]  
　　（南京）　首都各界婦女、要求參加國民會議、二十六日推代表陳逸雲等、赴中央作第三次請願、由中委陳立夫接見、允在事實方面、設法補救、（二十六日專電） 
[中法越約影響綢業]  
　　（南京）　中法越約簽訂後、法政府迄未批准、致我國輸出貿易、有重大阻碍、前華綢銷於越南者、年値三千餘萬、自十八年七月、越政府增加華綢税率、每百基羅估計自舊税一千二百六十法郎、遽增至一萬四千法郎、因是華綢對越貿易、遂致封鎖、商民損失、殊難數計、刻法使韋禮敦來京、江浙滬各地綢業、紛電外部、請促法使轉請法政府、即予批准、俾便履行、（二十六日專電） 
[大東大北借綫已收回]  
　　（南京）　交部前令河北福建兩電政管理局、並天津電局、接收大東·大北兩公司借綫及報房、並鼓浪嶼支局、茲接各局二十六日電及接收委員等電復、已遵令分别收回接管、（二十六日專電） 
[航政局成立在卽]  
　　（南京）　航政局經費預算、已呈中政會、成立在即、交部已呈國府鑄發印信、（二十六日中央社電） 
 
 

Page 5

 
 
   
 
 

Page 6

 
 
時評 
[橡皮與銀]  
　　國際間之合作問題。欲其有成功之望者。今恐尙非其時也。試觀各國有救濟銀賤之舉。其説雖多。而至今不能一行。蓋金貴銀賤。而商業因之受其影響者。不止一國。而受其影響之國。雖欲救濟。爲有他國之關係。不欲獨任其難而爲之先發。然此猶得曰關係之多。情形甚爲複雜也。又如橡皮之限制問題。同利害而有關係者。祇英荷二國。然亦屢屢會議而不能一致。據路透電昨述橡皮業專裴格之言。謂荷屬五大公司反對之電。非即橡皮委員會破裂之謂。但五大公司如果反對荷政府之干涉。則此後合作將甚困難。而荷屬政府亦未必實施限制辦法也因之而紐約市上。橡皮價格大爲跌落。由此以觀。限制橡皮出産之舉。將與救濟銀賤。同一不能實行矣。 
　　橡皮與銀。其結果如是。則凡國際間之經濟合作。關税聯盟以及裁减軍備等更大之事業。即屢經號召。迭次會議。其結果。勢必無成。即成亦仍爲有名無實之形式而已。蓋人心與合作。所趨尙異途也。 
國内要電二 
[英庚欵協定發生效力]  
　　（南京）　外部二十四日接英藍使照會、通知中英庚欵分配案、三月三日已由英皇批准、自同日起、即發生效力、（二十六日專電） 
　　（倫敦）　外部次官戴爾噸今日在下院答議員之問、謂渠希望不久可宣佈中政府採辦委員會及拳亂賠欵保管會英委員之選擇事、保管會可列入有鐵路學識之技師一人、擇定委員之權、操諸中政府、渠對於推薦之人、已加以多大之注意、渠希望將來宣佈時、一般人皆可滿意、以爲有關係各方面皆獲充分之代表云、（二十五日路透電） 
[鹽場附税補償外債]  
　　（南京）　財部以鹽税收入攤還外債、因金漲關係、缺額甚鉅、呈請行政院、自四月一日起、將産鹽各區食鹽塲税、每擔一律加徵附税三角、以資抵補、經第十六次國務會議議决照辦、刻由部通令所屬、另欵存儲、呈解鹽務稽核所、專充補償外債之用、（二十六日專電） 
[實部籌辦蘇特産展覽]  
　　（南京）　實部國貨館籌辦江蘇特産展覽會、定五月五日開幕、已由實部令蘇農建兩廳、限四月二十日前、徵品運京、該館派唐奇等爲籌委、積極籌備、（二十六日中央社電） 
[皖烟酒印花兩局合併]  
　　（南京）　財部合併皖烟酒印花兩局、派趙雲生爲局長、潘延武副、（二十六日中央社電） 
[首都紀聞]  
　　（南京）　實部對國際貿易局之組織及預算、現正在審訂中、約七月内可成立、（二十六日專電） 
　　（南京）　鐵部對於中日中東華北各聯運票價、經照就滬·滬杭甬路新訂票價修正、定四月一日實行、（二十六日專電） 
　　（南京）　鐵部擬訂鐵路工廠管理規則鐵路職工訓練所辦法、即公布施行、（二十六日專電） 
　　（南京）　京市十區七分部常委連聲海、積極進行區分部下層工作、定二十八舉行衛生大運動、鄉民體質檢騐·幼兒比賽·放映衛生電影、（二十六日專電） 
　　（南京）　美政府新派駐京總領事兼使館參贊常川駐京代表貝克、證書已由外部塡就、呈請國府主席簽名、蓋用國壐、交行政院發交外部、轉發收執、（二十六日專電） 
　　（南京）　張學良電保丁超繼任哈爾濱特區行政長官、（二十六日專電） 
　　（南京）　綏省府委託程起陸爲駐京代表、（二十六日專電） 
　　（南京）　内部禁烟會分咨各部會、及各省市、請嚴厲執行禁烟人員考成條例、並以每年一月五月九月爲考核期間、（二十六日專電） 
　　（南京）　實部擬組織國營基本工業專委會、設計各該工廠進行一切事務、（二十六日專電） 
[馮玉祥候欵離五台]  
　　（北平）　王瑚回定縣、將久居、馮俟某方欵到、即離五臺、有電致閻云、把晤匪遙、大約不久赴日、（二十六日專電） 
[德義丹各使之行踪]  
　　（北平）　德使卜爾熙回國後、後任已發表陶特曼、經國府同意、陶定四月中旬到平、月底入京遞國書、（二十六日專電） 
　　（北平）　義使華蕾請假半年已滿、現由義回華、四月初可到平、（二十六日專電） 
　　（北平）　丹使高福曼下月將偕其夫人安锹娜赴美國、探視其岳母、半年回華、（二十六日專電） 
[平劇盜李玉山越獄]  
　　（北平）　劇盗李玉山越獄、被窩中僅留一枝竹筷、全副刑具、查該犯在平專竊顯貴、曩曾入張宗昌房中竊張大小衣未獲、嗣爲他案逮捕下獄、在獄工作極勤、昨忽逃走、全市正在偵缉、（二十六日專電） 
[平中小學催撥經費]  
　　（北平）　中小學教員會二十六電瀋胡若愚、經費無着、羣情惶急、懇撥發二三月份經費、（二十六日專電） 
　　（北平）　私立大學聯合會今發宣言、力爭庚欵分配、（二十六日專電） 
[平津要訊]  
　　（北平）　華北足球賽明開幕、今袁敦禮報告籌備經過、張學良來電、未能躬與其盛爲　、（二十六日專電） 
　　（北平）　市黨部今通電、請中央自動宣布撤消領判權、請全國一致後援、（二十六日專電） 
　　（北平）　張繼明日離瀋、過唐山稍勾留、即返平、（二十六日專電） 
　　（天津）　國民會議省選事務所二十六電總所、請解釋農會員、並確定人數標準、（二十六日專電） 
[關外大雨通車被阻]  
　　（天津）　北寗路關外大雨、白旗堡饒陽河之間、山洪暴發、路軌淹没、由遼赴平四次車、被阻六小時、（二十六日專電） 
[學生毆師長之怪劇]  
　　（天津）　新學書院係教會設立、前年始呈准教育廳立案、改爲新學中學校、十八日有任教該校二十餘年之國文教員林警　、因學生閻某失態、稍施薄責、閻生　拳回擊、林以師長尊嚴掃地、立即離校、董事長外人初無表示、全體教職員華人三十餘位、二十五未到校服務、校長問於董事長、則曰閻生失態、應受停學匝月之處罰、並榜示曰閻生舉動乖張、理應斥革、姑念初犯、且復立時悔過、故從寛罰令停學一個月、以示薄懲、全體教職員二十六即回校、林教員已赴瀋陽、决不回校、（二十六日專電） 
[晋教育界請發現欵]  
　　（太原）　中小學教職員爲請發現運動、决再呈請省府、限三日内答覆、如不滿時、定四月一日全體請願、（二十五日專電） 
[太原發現白喉症]  
　　（太原）　并市發現白喉症、成中已死學生數人、（二十五日專電） 
[膠關監督返抵青島]  
　　（青島）　膠關監督袁思彦、膠路秘書尹援一、二十六日同搭奉天丸返青、山東高等法院長吳貞纘定二十七日來青、爲地方法院長麥鼎瀧監誓、（二十六日專電） 
[巨匪陳壽山經槍决]  
　　（青島）　海軍司令部二十六午後四時將鉅匪陳壽山槍决、（二十六日專電） 
[魯教局長會議紀事]  
　　（濟南）　今日教育局長會議電教部、反對取消各縣教育經費保管委員會、本市教育會今分四區選舉、（二十六日專電） 
[方覺慧丁超五離渝]  
　　（重慶）　中委方覺慧赴黔、丁超五去成都、均先後離渝、（二十六日專電） 
[武漢黨政軍聯席會]  
　　（漢口）　黨政軍聯會聞討論七案、（一）武漢警備、（二）整飭軍風紀、（三）整頓病兵、（四）（五）略、（六）取締軍警佔用民房、（七）節用印電紙、對小報通信社、决組委員會指導、（二十六日專電） 
　　（漢口）　行營二十六召集黨政軍聯席會議議决多案、聞對小報及通信社規定限制辦法、（二十六日專電） 
[高凌百赴粤之任務]  
　　（香港）　高竣百此來奉蔣令、慰問八路將士、並携大批奬金、交總部分發、高二十七電蔣報告、古應芬因背瘤未愈、暫緩返京、高俟各軍官受勳後、即回京、（二十六日專電） 
　　（香港）　陳濟棠派司徒頴日内赴桂、協辦和平、（二十六日專電） 
[英美司令先後蒞粤]  
　　（香港）　英海軍司令加利定二十七離省回港、（二十六日專電） 
　　（香港）　美駐亞洲海軍總司令夏唯氏、二十七由港赴省、謁當局、（二十六日專電） 
[閩匪窮竄詔安乞降]  
　　（汕頭）　閩匪二百餘窮竄詔安秀段、派四人向下善雷連投降、香師批令塡具志願書相片、紳耆保證、准自新、（二十五日專電） 
國外要電 
[英國反對德奥關税協定]  
　　要求暫緩進行 
　　純屬經濟不涉政治 
　　法律研究在所不懼 
　　德奥當局之表示 
　　路透社二十五日柏林電　英大使任波爾代表英政府向德政府交涉、請將關税聯盟計劃此時暫緩進行、俾聯盟有考慮機會、德外長白魯寗答稱、德奥協定在日内瓦革約意義之内、未有國聯應討論此事之理由、德奥政府不長此項協定在法律方面之研究、但若從政治觀察點研究之、則德政府認爲不可容納、因此協定純屬經濟也、此項協定之談判、因須解决種種細則、非數月不能告成云、 
　　路透社二十五日維也納電　奥外長答英使關於德奥協定之詰問、謂奥政府以爲此協定完全不出一九二二年日内瓦革約結構之範圍、故奥國不反對日内瓦草約簽字者從法律方面研究此協定、惟此協定係經濟性質、不能從政治立塲研究之云、 
　　國民社二十五日柏林電　白魯寗總理在工商會議席上之演説、各報皆極重視、而政界與國會休息室中、亦皆引爲唯一談話之資料、僉謂總理對於德奥局部協定堅决之辯護、在全歐議論鼎沸、捷法東西二國謠諑紛紜之日、實足爲一服清凉劑、白魯寗一再聲明、德奥税約絶不影響兩國與第三國間之成約、亦不牴觸他國之利益、且自謂彼深信工商會議决不致發生誤解、他日經過公正嚴謹之審查後、必能澄清四週懷疑之空氣、而使鄰邦深信此約企圖與目的之純正、因該約之利益、固不限於德奥二國、實可普被於全歐也、白氏繼稱、德國因償付賠欵之故、迫於四週之環境、尤不能不有此種新税約、蓋德國若欲償付賠欵、必須將進口貨减少至最低限度、而使出口貨增加遠逾現在之數量、德國因賠欵關係、在商業上有要求特殊待遇之必要、再則國際關税休戰之失敗、其咎不在德國、而德國實不得不運用其自身創造力、以别尋發展之蹊徑也、且德國不計多數人民之痛苦、毅然担任歐戰賠欵之清償、德内閣在前此數月之中、亦歷盡艱苦、然新税旣無從徵收、而賠欵復不能稍缺、於是德國遂不得不與奥國締結税約、故新税約不過一種經濟上之協定、要之亦列强不允輕减賠欵之所致也云云、 
　　路秀社二十五日倫敦電　下院今日開會時、質問德奥關税協定者頗多、外交次官戴爾頓答稱、政府並未與德國或奥國或德奥兩國談判關税聯盟問題、蓋任何此種步驟、將令英國財政政策大加變動也、匪特對於外國如是、而對於殖民地與印度亦將如是、關於德奥關税聯盟事、德大使及奥公使曾以消息供給英外交部、現方甚密切注視其法律上商業上政治上之形勢、至於所議之約、於英國商業上有何影響、今尙不能預料、此顯須視關税聯盟實行、則徵收他國入口品之税率以决定之、惟下院議員可以放心者、政府必用全力防杜使大不列顚之商業利益稍受損害也云云、 
[歐聯會議閉會]  
　　决定邀請俄士 
　　參加經濟討論 
　　國民二十五日巴黎電　關於歐洲聯邦計劃之組織委員會、今日閉會、通過組織法及進行方法、並商定蘇俄士耳其與冰島三邦應加入一切經濟討論、英外相漢德森大約星期五將返倫敦、 
　　國民二十五日巴黎電　泛歐聯盟會之組織委員會會議、已於今夕終止、法外長白里安曾發簡短之演説、對於會議之進展、及瑞士外長摩太所擬之聯盟草約、極表滿意、其大意謂該聯盟應附屬於國際聯盟會、并應隨時報告國際聯盟會、而泛歐聯盟會之執行委員會之會議、凡國際聯盟會之會員皆得參加云、 
[印激烈份子對英印妥恊不滿]  
　　竟有欲加甘地以暴行者 
　　國民二十六日孟買電　印度全境反對甘地與印督所訂妥恊條件者日衆、喀拉齊附近一般激烈份子、羣向甘地譏笑挪揄、甚有欲加以暴行者、國民大會對甘地雖有較佳之歡迎、但亦時有不悦之表示、 
　　國民二十五日康坡爾電　此間於星期二日發生劇烈暴動、其起因乃由全印大會志願隊强迫停市所致、回教徒不肯閉門、爲拉賀爾受絞刑之三人誌哀、衆乃羣起攻之、印度教徒從而附和、殃及商店多家、且攻擊教堂及回教徒住宅、未幾回徒聚毆印度教行人以事報復、致雙方死傷多人、 
[德預算案成立]  
　　路透社二十五日柏林電　德國會以二七七票對六四票成立預算案、共産黨動議删除第一袖珍式戰艦第四批造費、及第二袖珍式戰艦第一批造費、但被否决、 
[暹政府出售存銀]  
　　銀市不固定之一因 
　　二十六日暹京電　暹羅財政大臣聲稱、民衆願用紙幣以代銀幣、故國庫收入銀幣甚多、茲决定售去銀幣、用以購金去、銀市現甚不定、半因此故、惟暹政府辦理售銀事、頗爲審愼、以期避免市塲中不應有之擾動、暹羅有金幣、並有銀準備、據最近消息、所存銀幣約有五千萬枚、合一千六百五十萬標準盎斯、 
[西班牙反政府運動復活]  
　　京城戒備森嚴 
　　内閣地位削弱 
　　國民二十五日瑪德里電　此間自昨日學生滋鬧、警察開槍、擊斃五人後、今日城内外各處多開露天大會、紛紛抗議、對於内閣痛加攻擊、迄晚始散、今夕首都戒備之嚴、復似一大軍營、保守隊與軍隊携帶機關槍、分佈要隘、鐵甲汽車逡巡各街、以防變故、内閣地位經此反政府運動復活後、已大爲削弱、甚至謠傳首相阿士即準備辭職、國王將召上星期返國之阿爾巴組織憲政黨内閣、 
[日減税案研究會决定態度]  
　　修正案否决 
　　電通社二十六日東京電　内訌不已之研究會、對於減税案爲顧全贊否兩派面子起見、附加兩派之混合修正與希望條件、使通過該案而告一段落、惟修正案係將都會住宅地租之增額、轉嫁農村、照目下農村之疲敝狀况、實爲重大之社會問題、故政民兩派均表示反對、力主尊重衆院院議、 
　　日聯社二十六日東京電　本日午後研究會開總會、將減税案修正案付表决、結果以二十九票之差否决、此後將决定對於政府原案之可否、 
　　日聯社二十六日東京電　昭和六年度預算早已成立、追加預算亦於二十五日成立、六年度預算總額如下、歲入一·四八九·二七四、歲出一·四八八·九○三、歲入增加三七一、（各項單位千元） 
[東京市復興紀念]  
　　日聯二十六日東京電　東京市本日舉行復興紀念祭、市機關放假一日、開各種講演會、大地震以來、經九年時日、費八萬二千萬元、始行告竣復興事業、 
[科學界驚人發明]  
　　電送傳眞機 
　　每小時可傳遞十八萬字 
　　安全飛行機 
　　機身保持平衡不虞墜落 
　　美聯社二十五日美國漢登電　國際電話電報公司之試騐室、今日試騐一種電傳公文與新聞之新電機、此機每小時内、可電傳印成之文字十二頁、計十八萬字、且可利用無綫電報與無綫電話、而無鬧聲及空氣反響之流弊、今日試騐時、共傳出映於尋常攝影紙上之文字六十頁、英美新聞家之觀者、僉交口贊其神速、預料此種新機不久可供商用、 
　　電通社二十五日意大利德拉諾電　本日德拉諾之威普刺達飛行塲、實騐能以自力轉換方向、變更位置之新式飛行機、可無絶對墜落之虞、發明者係巴魯拉索尼氏、據談、此新機雖無發動機或發動機停止、亦能飛行、此項裝置、即在二千米之高度、如機關因故障停止時、能自動的保持平均、至墜落時止、尙能繼續飛行八十基羅米突乃至百基羅米突、而安全着地云、意大利航空大臣對於新機、表示非常之熱心、現正選航空部内優秀專門家從事實騐、如其結果能證明巴魯拉索尼之言可靠、則必於空界之安全、劃一新時代、惟意當局不肯宣布巴氏究用何種原理、平衡機體、使之絶對安全、 
[紐約橡皮市價大跌]  
　　路透二十五日紐約電　今日橡皮價格在交易所及各市塲皆大跌、因阿姆斯特丹傳來荷蘭委員會主張不一、勢將破裂之報告也、交易所期貨跌落四十五磅音、恐此跌風將碍及若干外人商行之財政地位、收盤時市况甚弱、經紀人以爲跌風尙未平息、 
[伍公使在美演説新中國之建設]  
　　國民社二十六日哈福特電　中國公使伍朝樞今日在此間青年會演説、述中國經濟開發及其對於外債外資態度、詳論目前種種重要建設問題、謂中國今日已開始市政建設·力謀整頓已成鐵路·增造新鐵路·建築道路·開浚河道·提倡航空·獎勵新實業、中國極歡迎外人投資、但在人民方面、須獲得一種保障、因在已往之外債上、已得到若干極不愉快之經騐、故今後中國將審愼締結一切外人投資合同、凡有足以造成政治優勢、與經濟侵略之可能性者、悉行屏除、在此種諒解之下、我人願對於外國投資者、供給可以獲得普通利益之條件、又昨夜伍公使在羅德島闢洛維屯西商會演説中國之經濟開發、與美國對於中國國民運動之願望、 
 
 

Page 7

 
 
要聞 
[中央第一三三次常會]  
　　改推苗培成視察晋省黨務 
　　委派及補充黨部籌委指委 
　　修正中央撫卹委員會條例 
　　中央執行委員會二十六日上午八時舉行第一百三十三次常務會議、出席者葉楚傖·丁惟汾·于右任·蔣中正、列席者吳敬恒·周啓剛·褚民誼·陳立夫·邵元冲·余井塘·馬超　俊·蔡元培·孔祥熙·王伯羣·陳布雷·王寵惠·李煜灜·王正延·劉蘆隠·克興額·邵力子、主席蔣中正、决議案如下、（一）孔委員祥熙因病請辭去視察山西省黨務任務、决議改推苗委員培成兼視察山西省黨務、（二）委派谷良民李占標陶雲階傳家一杜學曾劉青浦郭鴻儒七人、爲陸軍第二十二師特别黨部籌備委員、（三）委派馬鴻逵羅震馬騰蛟馬全良屈伸蘇連元葉森七人、爲陸軍第三十五師特别黨部籌備委員、（四）委派孫連仲馬永安劉樹棟季振同李松崑五人、爲陸軍第二十五師特别黨部籌備委員、（五）湖南省黨務指導委員沈遵晦辭職照准、以毛松圃補充、（六）熱河省黨務指導委員金鼎臣免職、另候任用、以蓋允功補充、（七）委派劉文松爲平漢鐵路特别黨部籌備委員、（八）加推吳敬恒丁惟汾兩委員爲中央撫卹委員會委員、（九）中央撫卹委員會組織條例第七條、修正爲「本會設秘書一人、幹事助理各若干人、掌理審查文書紀錄等事宜」、（十）黨史史料編纂委員會編纂兼秘書查光佛辭秘書兼職、總務科主任陶林英另有任務辭職、均照准、調該會編纂陳肇琪兼秘書採訪、楊靜山爲徵集科主任、陸舒農爲總務科主任、（十一）任趙鼎銘爲黨史史料編纂委員會編纂、于庭樟爲名譽編纂、（十二）中央監察委員會函送處分黨員案件二件、計永遠開除黨籍者、孫嘯鳳李萼余幾道陸均（江蘇宜興）四人、開除黨籍三年者、羊公度一人、（江蘇宜興）開除黨籍一年者、方文燦（浙江）一人、均决議照辦、（十三）推蔣委員中正出席下星期一中央紀念週報告、 
[彭德懷黄公略投誠]  
　　黄公略家屬送湘爲質 
　　長沙通信、共匪首領彭德懷黄公略、均湖南湘潭縣人、彭係保定軍官學生、黄係黄埔學生、同爲前劉師長鉶之部下、民國十七年、彭任團長、黄爲營長、駐紮平江縣城、因鬧餉問題、率部叛變、加入紅匪、最近曾三次託人向何鍵輸誠、要求保存其現有實力、編爲兩師、彭黄仍任師長、何鍵因事關重大、特派參謀長劉膺古入京、向中央請示辦法、中央因派黄漢湘爲湘鄂贛三省軍事視察員、會同何氏辦理此事、黄漢湘抵湘、已將兩月、曾親赴萍鄉吉安、與彭黄代表磋商數次、對於彭黄要求保存部隊一節、已允酌量辦理、惟何鍵之意、須彭黄二人從事實上表現剷共工作、協同國軍、先行進勦朱毛、將功贖罪、黄公略眷屬原匿居上海、現爲表示誠意起見、特將老母髮妻與兩子、派人由上海送來長沙、交何鍵爲質、何鍵已令其暫住黄漢湘家、優爲待遇、一面並由黄漢湘於昨日（二十三日）再赴吉安、敦促彭黄、從速消滅朱毛、率部來歸、一面將勸告彭黄部下文、印就一萬份、派飛機駛往江西東固寗都一帶彭黄根據地散發、以資開導、措辭如下、「你們本是革命軍隊、不幸因環境關係、一時糊塗、捲入了共匪的漩渦數年以來受盡多少辛苦、造成多少罪惡、抛棄已往光榮的歷史、斷送將來偉大的前程、你們自己清夜捫心、也要痛哭流涕了、現在在這剷共的最後時期、你們畢竟能翻然學悟了、足見天良未泯、處境堪憐、據你們迭次派來的代表所陳種種、知道你們環境備極艱難、來歸實爲誠意、中央旣以寛大爲懷、當能不咎旣往、予以自新、因此我們也便毅然决然的允許了你們懇摰的要求、你們旣然表示來歸的誠意、就應該不畏阻碍、不避艱難、把你們的志願從事實上表現出來、現在恐你們仍有疑慮、特再以三事爲爾等告、（一）你們旣迭派代表前來接洽、黄公略旣將母與妻子送來長沙、足見悔過情殷、投誠心切、現在三省大軍已佈置穏妥、水陸并進、分道合圍、準備一鼓肅清、你們也當乘機趕快動作、協同消滅朱毛、及其他匪部、將功贖罪、以爲你們澈底悔悟的證明、（二）你們投誠以後、生命絶對可完全担保、你們的軍隊、也仍可存在、你們的要求、可算完全實現了、（三）黄公略送到長沙來的老母妻子、現已妥爲保護、優予等遇、你們不要罣念、你們的家眷、也盼你們早日歸來團聚、共享天倫的幸福、以前種種、譬如昨日死、以後種種、譬如今日生、放下屠刀、立地成佛、大好時機、稍縱即逝、望你們不要疑惑、不要徘徊、趕快實行你們的投誠計劃、回到三民主義的懷抱中來、」（二十四日） 
[十九路軍大勦贛匪]  
　　馬旅克崇義他明瑞股竄龍泉廣州通信、自十九路軍總指揮蔣光鼐入贛後、連日已向寗都匪股包圍、頃據前方消息、寗都爲朱彭共匪大本營、現因官軍圍寗日急、匪軍已紛向瑞金廣昌一帶潰竄、寗都匪股第十二第二十二各僞軍、已竄往黄陂小佈、寗都匪氛確略戢、惟寗城附近農匪仍猖獗、村間糧食、被匪掠奪殆盡、粒米無存、即匪衆亦每人僅日炊一餐、金精洞被囚難民百餘、均被匪屠殺、十六歲以上婦女多迫令改配、匪區人民被强迫鐫「赤化」二字於臂、故不死於匪、亦難倖存云、又雩都匪黨自擊退後、滿目瘡痍、令人驚心怵目、據雩都縣長王鏡明呈稱、職於本月四日拂曉率領西鄉羅家渡及南鄉木豐兩處民團、將雩城恢復、是役擊斃僞主席黄佛生一名、斬獲僞隊長江洛一名、俘獲重要首領十餘名、匪徒六十餘名、釋放被匪綁押良民三四百人、餘匪現逃集雩西埠萬崗三門灘一帶、現組織城區及東西三鄉民團、扼要防守、現城墻拆如平地、稍大屋宇、焚燒無餘、全城民衆、除逃散及被匪殺害外、僅十歲以下之小孩·及五十歲以上之老婦、稍有存在、灶冷户寂、荒凉不堪、睹之傷情、雖鐵石人亦當落淚也云云、以上爲贛東之匪禍、至贛南方面、自上猶等地克復後、人民驚魂甫定、不意李明瑞股又由湘邊竄入崇義、幸十九路軍預派部隊防禦、迅急赴援、始將崇義克復、李匪現再竄湘邊之龍泉地方、查此次李匪竄崇義時、十九路軍即派馬崑旅長、於三日上午六時冒雨率丁團及尹團第一營、由南康出發、下午七時到達揚眉寺宿營、因夫役疲勞、且據土人言、由揚眉寺至崇義路程八十里、多屬崇山峻嶺、馬旅長爲保持戰鬥力起見、乃與各團營長會商、於四日進至長龍圩宿營、是日下午三時到達該圩、接總部電令、限於五日前佔領崇義北門之線、向匪猛攻、各部遂於五日晨六時由長龍圩出發、向崇義進攻、上午十一時許、丁團官兵在崇義城外五里發現匪哨、李明瑞見官軍逼近、以一小部在南門掩護、而自率匪由北外逃走、丁團乘勢追擊、至南門外、斃匪數十、奪槍八十餘桿、即於是日正午克復崇義縣城、（三月二十一日） 
[朱培德在徐檢閲完竣]  
　　徐州通信、朱培德於二十二日抵徐、二十三日即舉行閲兵式及分另考試學術兩科、二十四日晨朱復率校閲委員范毓璜等、檢查七師各部内務、由王均曾萬鐘等引導、先檢查幹部訓練隊、次師部特務連、次九里山營房之三十七八兩團、四十一二兩團、及砲工等營、檢查事項爲人員馬匹清潔衛生砲械彈虊被服裝具器材等、午後校閲實彈射擊、地點在九里山前大操場以東之馬廠湖地方、每連選士兵數名、少校以上官佐均經到塲、共約五六百人、標的距離約二百米達、同時又演習土工作業、計有步兵之跪溝·站溝·單人溝·及砲兵之山砲掩體·迫擊砲掩體·機關槍掩體等、至晚始竣、二十五日由晨及午、舉行野外演習、爲混成團之對抗、分東西兩軍、東軍爲四十二團、附以砲兵一連、騎工各一排、由團長陳紹韓指揮、西軍爲三十七團、亦附以砲兵一連、騎工各一排、由轉長一開楨指揮、朱培德任統裁、范毓璜任東軍審判長、孔繁經任西軍審判長、統裁禁旗爲三角紅旗、内鑲白方心、審判長禁旗爲三角上紅下白旗、統裁部人員及參觀人員均用紅布纏臂、以爲標識、演習科目爲攻擊·攻勢防禦·攻勢移轉·决戰·共四項、演習時均以爆竹代鳴槍、是日東軍十時以前、以戰備行軍隊形、在叉子口李家窩道上停止、前衛先頭在楊山西端、以防守銅山爲目的、西軍則於八時前以佔領陣地前之開進、在大孤山西端約千米達之李莊附近集結、以由碭攻銅爲目的、雙方成對峙之局、東軍爲使主力容易擊破驅逐來犯之敵、以混成團由九里山以北西進、斷汴徐交通、逼西軍左側背、同時西軍亦以混成團在鄭莊大孤山七里河一帶佔領陣地、相機轉移攻勢、雙方前進、互有攻擊、至午後三時頃、兩軍决戰於檢屯龜山小孤山、始告完竣、决戰時兩軍第一線士兵相距至百米附近、即由兩團長號令停止演習、兩軍之審判長均隨軍行進評判、朱偕王均並參觀人員、登九里山高峯觀陣、演畢後、朱以校閲七師各科、均已告竣、定明（二十六）晨集合講評訓話、日内即行西上、（二十五日） 
[青島土産商罷運經過]  
　　青島通信、青市土産商罷運風潮、現已日趨擴大、成爲嚴重問題、此事一日不解决、全市商業、將均受其影響、茲將風潮發生原因、及黨政當局調解情形、詳誌如下、 
　　風潮原因　上月一日、行棧同業公會因運往國内花生米及油、亦須經過檢騐收費、方能起運、事太苛擾、當即聯電行政院實業部、請求取消、旋奉實業部電、略謂茲爲體念商艱、已飭令青島商品檢騐局、除澈底檢騐之棉花、及有特殊情形、由部特准之商品外、凡非了國商品、一律免收檢費云云、同時商品檢騐局亦奉令佈告、定二十三日先行遵照免費、何項應在除外之列、須由部中規定、奉行未幾、該局又函知商會、謂奉實業部馬電開、商品中花生米及油、易於霉壞、且多夾雜、有關食用、無論出口内銷、仍須檢騐收費、土産商聞訊、當即函請該局、在此數日間、各號電售之貨、均在大汶口濟南等處、茲奉通知、仍收檢費、惟内地東運稽遲、勢難趕及、現正呈部請求豁免、在此三星期内、仍懇援照免費、同時再呈實業部、略謂青市土産、計有數種、俱蒙體恤、豁免檢費、而獨此花生米及油、有關民生日用之品、竟復檢騐收費、相形之下、寗、得謂平云云、不料實部批示未到、檢騐局十三日又出佈告、謂奉實部眞電、所請花生檢騐收費展緩三星期、應照准、期滿仍遵馬電辦理、並謂至三月十四日期滿、十六日實行收費、土産商方面、因未奉部批、而該局突又家期收費、不勝惶駭、復請該局再予展緩、局方不允、而罷運風潮、遂因之勃發矣、 
　　爭執焦點　檢騐局方面因花生米及油、爲青市出口唯一大宗、年可收費數十萬元、該局經費、全恃此種收入爲挹注、若此兩項一旦免費、該局即無法支持、故寗土産商方面、一因該局收費過重、（花生米每擔收費五分、花生油每擔收費九分） 
、二因檢騐領票繳費等等、手續繁多、須多用夥伴、三因貨候檢騐、常誤船期、受市價漲落之損失、四因各處檢騐局對國内運銷之貨、均不檢騐徵費、青市獨否、未免不公、故亦堅决反對、不達目的不止、 
　　調解情形　土産商罷運後、黨政兩方要人親赴檢騐局與局長牟鈞德磋商調解辦法、該局已函覆市府、准於二十三日起、凡内銷之花生米及油、仍行報騐、暫免收費、靜候實業部核示辦理、但土産商態度仍極堅决、不肯報騐、又黨政當局調停時、該局曾表示未經檢騐、海關不准放行、尙須請示財部、土産商遂推舉代表赴海關、面見税務司、詢問究竟、税務司表示、關於運銷外洋商品、奉部令非有檢騐單不准出口、至内銷商品、苟檢騐局來函説明、本關即可放行、代表等又於昨日赴該局、面見矣局長、説明赴海關接洽之經過、請函海關放行、矣答此事係奉實業部命令執行、本人無此權力、不敢奉命、此一塲交涉、遂仍無結果、（三月二十五日） 
[中委桂崇基來蕪視察]  
　　蕪湖通信、中委桂崇基氏、來皖視察安徽全省黨務狀况、曾由京先行逕往安慶、滯留約兩星期、日前復由安慶乘安豐差輪赴大通視察、在通躭擱三日、今日（二十四日）下午五時、仍乘該輪抵蕪、蕪湖黨政各界均在江干歡迎、桂氏偕隨員中宣部秘書蕭逢蔚邱占武等四人登、至中山路東南飯店休息、旋接見本埠各報記者、發表對於皖省黨務視察情形、略謂安徽黨務、自整理以來、組織確較嚴密、工作亦頗有進步、惟民衆團體雖已紛紛改組成立、第於其本身工作之目標、我未能明瞭、此實民衆團體之通病、深望加以注意也、聞桂氏在蕪約留四五日、即行轉往合肥、在肥視察三日、仍回蕪取道返京、至宣城繁昌等縣、將派隨員前往視察、（二十四日） 
[高英上訴案辯論終結]  
　　定本月三十日宣判 
　　前舊金山副領事高英·及其妻廖素秋·主事孫垣·因販運烟土被美海關查獲、迎提返國、經江寗地方院及江蘇高等法院第一第二兩審判决、高英販運鴉片及期約賄賂兩罪、處有期徒刑六年、併科罰金六千元、孫垣處有期徒刑五年、併科罰金五千元、高廖氏處有期徒刑四年、併科罰金四千元、各人奉判不服、上訴最高法院、經最高法院於上年十月六日判决、高廖氏部份上訴駁回、高英孫垣部份、發回更爲審判、今日（二十六日）下午二時、江蘇高等法院刑庭長林大文·推事林哲長·張秉慈·檢察官朱文焯·書記官劉隨澤·蒞庭開審、高廖氏近日患病甚重、本不能遵傳到庭就審、嗣因對於本案最有關係、乃於上午十二時在監由監醫阮杰民施打强心針一針、始勉强用籐椅抬至高院、至所傳證人、一爲已經期滿開釋之前墨西哥領事陳以一、一爲前舊金山正領事龔安慶、但陳龔二人均未報到、陳以一已於本月十八日出洋赴日本謀事、當由其妻陳楊文彬報到、開庭後、高英所延之汪有齡劉世芳兩律師、及孫垣所延之李宗謙陸家鼐兩律師、相偕出庭、當庭宣告辯論終結、定本月三十日下午一時宣判、茲將庭訊情形、詳誌如次、 
　　下午二時開庭、先訊高英法官問幾歲、答三十六歲、問那裏人、答福建、問職業、答前在舊金山中國領事署充副領事、問江寗地方法院判你帮助私運鴉片、你上訴、嗣你仍不服再上訴、最高法院發還更審、你把這上訴理由再説一遍答我因爲關於私運鴉片這件事、事前完全不知、並未預謀、所以不服、至於凟職部份、陳以一雖曾有信請托、但是我並未答應、上訴之理由如此、 
　　繼訊孫垣、問幾歲、答四十一歲、問那裏人、答廣東中山、問職業答在美國舊金山中國領事館充主事、問以前你曾做過該署的秘書嗎、答是的、在民國十七年九月以前、問你和高英誰先到領事署、全我先到、問舊金山領事署有幾個主事、答一個、問華人到美國、領事署應否派人去接、答不一定、有通知書才去接、問高英和高廖氏是否同時到美國的、答是的、問高廖氏回國共有幾次、答二三次、有些糢糊、記不起了、問温玉賢深光你可認識、答不認識、問温玉賢有信給你的、你旣然不認識、何以他給你信、答温玉賢給我信、我也没有看見、或者是造出來的、問這封信你没有看見過嗎、答後來在庭上才看見、問温玉賢托高廖氏你的信上説、勞兄見字、請親自開洋箱、查明號數轉交、你旣然不認得、即末托高廖氏直接交代好了、何必交你轉交、答實在不知、問信上説第二號及十一號交壽南、餘交若雲、那末壽南和若雲等你可認識、答均不認識、問鴉片烟一共二千二百九十九罐、他在信上把價目數目説得很清、旣然不認識、何必如此清楚、答這個須問帶的人、問你旣然不認旘、那末東西你如何轉交呢、答不認得人、那無法轉交、問在高廖氏回美之前、温玉賢可曾有過信來、答没有、問高廖氏幾時到舊金山的、答七月五日、問你如何曉得的、答高英對我説夫人快回來了、問有無其他言語、答没有、問高廖氏到碼頭了、高英去接、你可曾同去、答因龔總領事不在、故未同去、問案發後美國訊問時、你可曾去、答因其中有牽涉我之處、故往投案、問據你這般説、那你事前没有接頭過答是的、 
　　復訊高英、問你還有一個名字呌建德嗎、答是的、是我的號、問你幾時到舊金山的、答十四年五月、問廖氏是你妻嗎、答是的、問高廖氏回國共有幾次、答三次、問最近一次是幾時、答民國十八年一月四日、問幾時回美國的、答七月五日、問回國因什麽事體、答因身體不好、乘朋友親戚回國之便、同行歸國、問温玉賢深光等你可認識嗎、答不知道、問高廖氏帶雅片可曾對你説過答没有、問事前有無信給你、答有的、他説搭天洋丸回來、問此信現在可存、答遺失了、問高廖氏帶烟、你如何曉得的、答因爲行李被扣、我遂至海關察看、海關上人如此對我説的、問後來你曾經拍電请伍公使去説情的、答是的、擬電報時僅 
 
 

Page 8

 
 
知是少數　　、並没曉得是豫片、問你旣然事前不知、何以給伍公使的電報上説、「内人搭天洋回來、箱隻内帶有少數毒藥、係内人受人運動帶來」等語、答高廖氏回來後、我問他他才説陳生托他帶的行李、我想此事不妥、税務司的話必有根據、所以猜想他是受人運動、問信上並無陳生的名字、僅寫着寄貨人是温玉賢深光、這陳生是否是假名字、答這個完全不知、問開箱子時你有没有去、答自己的三件行李開時我不在塲、問寄信人是深光温玉賢、送信人孫垣、受信人壽南若雲、案情旣發覺了、你何以不追究呢、答美國司法制度與我國不同、没有把信發表、問壽南若雲在美國、你何以不知道、答在舊金山的多爲廣東人、我和這輩人很少接近、問外交部的封條領事館簽紙、是你給高廖氏的嗎、答没有、領事館没有簽紙和外交部的封條、問你拍電給伍公使、請海關免騐、是否把雅片烟拿回、答不是、因爲如果檢查出來有雅片、那是有關國體的、所以想如果免騐、那末把行李退回去、 
　　法官嗣訊凟職部份、問陳以一你認得嗎、答是的、他是墨西哥副領事、問梅光等四人到美國、陳以一寫信給你是幾時、答十七年五月間、後來隔十天又來一信、要求我答應、於此足以證明我没有同謀、那時我在美得信後、即行拒絶、因美國對於華僑登岸、非常注意、須有外交部的護照、他旣然鄭重請托、那末這護照恐非正式的、第二信上他説如果一個月没有回信、我即呌他們來美、當時我即答覆他、大槪他没有接到我的信、因爲中國到美國的郵程、須隔二十一天至二十三天、關於這件事、他一再來電請托、我始終未答應、問你可曾代陳以一向總領事前要求過、答因爲電報上陳以一確曾如此説過、但是我曾將經過情形、對總領事報告過、問梅光等四人、幾時到舊金山的、答六月八日、問你可曾到他們船上去過、答我因爲陳以一曾托我、所以我特地去、對移民局説檢查他們的護照、如果僞造即應扣留、問這護照發現僞造後、可是你拿回的、答是的、 
　　再訊孫垣、問梅光等四人到美後、可是由高英到船上去的、答是的、問你把這經過述一下、答高英到船上後、回來向總領事報告、説有四個中國人用假護照總領事遂對我説、你再去查查、我去查後、情形與高英所説相同、護照是高英拿去的、 
　　嗣訊高廖氏、廖氏病軀日弱、由法警扶至庭上、問姓名年歲等、均頷首示意、法官　問到舊金山與高英同去嚼、答是、問箱子是護托帶的、答陳生、是在廣東交給我的、問其中是什麽東西、答不知、問外交部的封條和領事館的簽紙、可是高英給你的、答不是、問那是那裏來的、答請去呌外交部的人來問、問箱内的兩信、是由孫垣　壽南若雲、這二人你可認得、答不認得、問箱子裏東西、有否告訴高英、答没有、問你七月五日到舊金山後、人没有扣留、答是的、我即回家、後來到鄉下看小孩子、八日回來、問你旣然没有對丈夫説、何以你丈夫曉得你受人運動、私運毒藥、答因爲被海關扣留後、丈夫問我、我便説陳生托帶行李、恐中有毒物、問到舊金山之前、你曾否有信給高英、答有的、僅呌他來接我、至是法官又問高英、廖氏到舊金山後即到鄉下去的嗎、答是的、因爲尙有一小孩在鄉下、 
　　最後訊陳以一妻楊文彬、楊供年三十二歲、無錫黄泥橋人、間你男人爲何不來、答他自從刑事被累、因無生計、於十八日到日本謀生去了、問今天是不是你代表到庭、答是的、因貴院傳我男人、不敢不到、問今天傳你來、因爲高英期約賄賂部分作證、答我男人不知道、訊畢、由朱檢察官起立論告、繼由汪律師等先後起立辯論、庭上宣告辯論終結、定本月三十日宣判、 
地方通信 
[南匯]  
　　二十四圖發現斃謀男屍　縣屬二十四圖祝家橋南首地方河内、忽於前日發現無名男屍一具、河傍留有稻草蔴袋等物、即經人和鄉鄉長張克廉呈報第六區公所轉報縣府、由縣於昨日派委王曾銘率同吏警前往勘騐、騐得該屍頭部有刀傷四處、咽喉有义傷一處、實係被人謀斃、抛屍河中、 
[松江]  
　　巨匪猪玀阿美就逮　浦南匪患蔓延松金兩邑各鄉鎭、幾無一片乾凈土、鄉間稍有身家者、靡不受其茶毒因之遷避松滬者、實繁有徒、自經蘇省保安隊二團團長兼松金嘉平四邑會勦指揮官曹滂派隊開駐浦南金山衛等處　送次連合五師第三營營長張汝弼圍勦、捕匪甚多、鄉間擄刦之案、已告安靖、惟巨憝不除、終貽後患、曹指揮官、除呈請綏靖督辦下令各縣協緝巨魁太保阿書務獲到案以絶根株外、並設法購線訪緝、並悉太保阿書之先鋒猪玀阿美、（即楊阿美）又名王啟明、已於上海緝獲、於本日提回指揮部訊辦、按楊阿美隸於太保阿書、而稱副司令者、素以悍著、係平湖新廟坊人、其胞弟楊阿秋已於去年槍斃、 
　　胡氏疑死案辯論終結　大吳橋胡張氏疑死案、自經被告胡應龍胡聶氏辯護律師張葆培顧守一聲請覆騐、以蒸骨方法、騐明受傷後自縊身死、疑案大白、法院於昨（二十五）上午十時開庭審理、李推事點傳原被兩造及律師開辯論庭、被告律師對於騐出受傷後自縊一節、頗多闡發、尤於受傷一點、不能證明自傷及他傷、故請宣告無罪、雙方律師辯論一過、法官宣告辯論終結、諭候三十一日宣判、 
[蘇州]  
　　常熟詐財案上訴開庭　常熟縣民張國賢、因吸食鴉片、被該管公安分所巡官許金鑑查獲當時由大公報主任謝省三、會同許巡官、向張國賢詐欺取財、並由醫生張崇熙調騐、亦有受賄嫌疑、經該縣公安局一併獲案、解由縣府審理判决、謝省三·許金鑑各處有期徒刑三年、張崇熙帮助詐財處有期徒刑六月、張崇熙之父張幼良、判處罰金六十元、各人奉判不服、各延律師、上訴高等法院、昨由刑三庭開庭審理、宣告終結定期宣判、 
　　邳縣長王藍田獲案昨訊　前邳縣縣長王藍田、因虧欵潛逃、經省府通緝、於本月二十四日在蘇被舉發人王錫鵬陳揆一二人扣獲、解由公安局等情、昨（二十六）由公安局鄒局長具呈縣、府由黄縣長轉呈省廳示請核辦、 
　　營業税歸商會辦理　蘇省各縣商會、前爲營業税問題、曾在鎭江商會開聯席會議、並推派代表、赴京請願　現税率已經財部核定、惟省方擬將該項征税、由各縣商會辦理業由鎭江商會、定四月一日邀集各縣商會代表、再行討論、以定接受與否、現吳縣商會定二十八日召集各業代表開會、徵求意見、並推定四月一日之出席代表、 
[無錫]  
　　警察隊士開槍自殺　縣警察大隊第二中隊第二分隊士陳得勝、年二十三歲、原籍浙江、曾充公安第十四分局警士、於去年十二月間銷差、即補人該分隊充隊士、平日服務甚勤、詎於昨晨六時、忽在宿舍、將盒子砲對準自己胸口、扳機射擊、當即倒地殞命、同隊警士大駭、奔告王大隊長、轉報縣法院、派檢察官祝宗海前往履騐、委係開槍自殺、當由該隊備棺收殮、至自殺原因、論者不一、未能確定、 
　　勒令拆讓違章建築　邑人朱宗元、在中正路建築房屋、違背定章、僭佔街心、經鄰家告發、一再訴願、時逾一載、最近由省政府决定駁訴、令由縣政府轉行建設局、前往勘明、依照應行拆讓尺寸、標定界限、勒令於五日内拆讓、 
　　捕獲嫌疑盜犯三名　縣屬第四區（開原鄉）陳巷村前荒墳内、於前日晚間十一時許、有匪徒隠伏該處、並用電筒向墳圍内照射、當被該管公安第九分局巡長馮根林墳率警巡邏瞥見、知非善類、立即上前追捕、當塲獲住王長生·張鳳田·沈羣發等三名、並在其身畔搜出電筒三雙、挖門鐵鑿兩把、及鑰匙等物、當即一併帶局、經劉分局長、開庭假預審一過、昨日備文解送公安局訊辦、 
[江陰]  
　　長壽航船被盜刦　長壽鄉黄盤泉之航船、二十四日載客二人、一係布莊夥友、帶有斜紋布四十疋、現洋二百元、另件斜紋二十疋信洋二百元、行駛至璜塘錢木橋地方、被盜船截住、刦去白布六十疋、現洋四百元、并被褥等物、船主黄盤泉、即至十四區公所報縣請緝、 
十方禪院僧衆糾紛　南外十方禪院、爲江陰有名禪林、近因主持僧左愚與菴僧月朗、爲爭當家、互相涉訟經該菴之主華墅貢鑫等、以該菴係明時嫡祖按察使修齡捐資創成、專供十方和尙養老修煉之地、歷代相沿、每至年終方丈必將一年之賬目、交貢姓審查、近年忽不繳核、而又發生糾紛、殊負先祖創菴本旨、昨請九區區長沈松壽、晉謁李縣長、從嚴整頓菴規、以冀垂遠、 
　　捕刀魚釀成命案　第二區大南鄉王家　陳三圩岸施末郎、以捕漁爲業、前日（廿一）清晨、在巫山港與前村麥西岸郁小寳、捕捉刀魚、雙方爲爭捕魚地點以致口角起釁、偶一失手、將棍擊中小寳頭部、未及半日即死、旋經鄉長盧生彬等調解、令施出洋一百八十元、作爲棺木等費、以便了結、嗣因死者家屬不允、將棺木扛入施家、并將什物毁去、其弟小寳、扭至保衛團監禁三天、於二十五日解縣訊辦、 
[揚州]  
　　救濟所婦女絶食　本縣婦女救濟所主任包燧、前因經費無着、管教困難、决意辭職、頃聞伙食房、因積欠伙食費太多、而主任忽又辭職、故自今日（二十五）起、已不再送伙食、以致全所婦女、大鬧僟荒、嗣經救濟院暫購燒餅八十塊、發給該所婦女、聊以充飢、至未來之一日三餐、不知如何解决也、 
[高郵]  
　　屠大莊匪刦傷人　縣屬屠大莊富户張玉堂家、 
前夜一時許、突來盜匪十餘人、各執槍械利刀、轟門而入、大肆搜索、因所得無多、遂將玉堂從床上拖起、用繩綑縳、筣拿洋　燒其兩　、逼令説出藏銀、張痛極呼救、其弟慶堂、乃向匪等哀求、亦遭用力截傷、嗣幸驚動鄰人、鳴鑼大呼捕捉、匪等始携贓呼嘯而逸、 
[嘉興]  
　　近城發生盜刦傷人案　嘉興北城外二里許三官塘橋王家匯地方農民沈三官沈寳官家、於前夜突來盜匪十餘人、明火執械、打門而入、闖進内室、任意刧掠、當將米石三十餘担、連同細軟衣飾及銀洋等、一併刦去、並因未滿其慾、又將事主沈三官用繩縛住、用鐵條將其腰部擊傷而逸、 
[杭州]  
　　杭江鐵路昨日試車　杭江鐵路釘道工程、近已進至尖山、本年由德阿崙斯登科伯爾廠、購到二六○模古爾式機車三輛、亦已裝配完竣、昨日該局機務股長率領全體員工、試行駕駛、自江邊至蕭山往返各一次、計程約十八基羅暹當因路基未固、樑新成、速率不敢加大、均費時約四十分鐘、車身穏適異常、結果頗稱滿意、 
　　市府計劃疏浚西湖　杭市府以西湖年來淤塞日甚、匪特有關風景、且影響農田、特計劃根本疏浚方法、先行堵築蘇白二場橋洞、建築土壩四道、用打水機輪抽乾蓄水、徵用民工三千五百人、開去淤泥面積約二·一四九·五○○平方公尺、以露出湖面處開深五十公分爲標準、計掘去土方六十四萬五千公方、用以塡全湖低蕩、預計全部經費二十萬元、陳市長以該項計劃、工大費鉅、省庫奇絀、殊難實行、昨令工務局重行減核、俾使費輕易舉、即日可以興工、 
[寗波]  
　　佞佛婦女被盜搜刦　慈東借邑村、有東枯柘塾廟、供奉神像、日前爲該神誕日、一般無知婦女、均紛紛集廟坐夜、至夜半時、突來暴徒十餘人、手執棍棒、入廟後、緊閉廟門、嚇禁聲張、將坐夜婦女身直所有首飾銀洋等、咸被搜刦而去、計被害婦女有四五十人之多、 
　　教育消息 
要聞 
[中日文化恊定]  
　　我國已决定撤銷 
　　由外部轉知日方 
　　中央社據確息、中日文化協定、爲片面之條約、日方素恃該協定、以爲對我國文化侵略之工具、外交部據教育部咨函、久經電飭駐日、使汪榮寳與日方交涉廢棄、迄今年餘、聞日方始終未予同意、現我國已决定將該項協定撤銷、將由外部轉達日方知照云、 
[中小學應重視勞動工作及生産作業]  
　　教育部通令各省市教育廳局、轉飭中小學增加工作蝌職業及勞動作業、並將辦理情形具復備核、令文云、查我國中小學校教育、對於勞動工作及生産作業、向不重視、故各校畢業生、率皆不能操勞作事、更無從事職業生産之能力、當此生産衰落民生凋敝之際、學校教育不能適應社會需要以圖補救、反養成多數慾望較高專事分利之青年、致畢業後無一技之長以自立謀生、非特無益於社會、且其影響所及、愈足使社會陷於不安狀態、此教育上旣往之闕失、吾人所當力爲矯正者、中央所頒中華民國教育宗旨、有「充實人民生活、扶植社會生存、發展國民生計」三大端、而實施方針内、更明定「普通教育、須根據總理遺教、......並養成國民之生活、增進國民之生産能力爲主要目的、」等語、即在補偏救弊、用意至善、凡我教育機關、自應謹守恪　、弗容所視、茲爲奉行是項教育宗旨、補救教育闕失起見、特將應行與辦之具體事項、開列於后、（一）公私立小學、一列遵照部頒小學課程暫行標準工作科所規定者、切實施行、（二）公私立初級中學、一律遵照部頒初級中學課程暫行標準所規定之農·工·家事各科、審察地方情形、切實遵辦、（三）公私立中小學學生、一律參加校内之勞動工作、對於各科教學上之生産作業、尤應特别注重、（四）各省·市·縣督學視察時、應特别注意於農·工·家事等科之成績（五）該廳對於勞動生産教育、應多方宣傳提倡、使社會家庭、一體明瞭現時我國之趨向、以上各點、仰即督同所屬、分别遵照辦理、如果設備不敷、師資難得、應即限期增加經費、充實内容、並就各該廳主管範圍内、多方訓練師資、冀收實效、仍仰將辦理情形具備核、此令、 
[部令蒙藏籌辦社會教育]  
　　教育部令蒙藏各旗宗迅予籌辦民衆教育、如識字運動·民衆學校·民衆圖書館·民衆閲報處·及通俗講演所等、以期邊疆教育之普及、并隨發民衆學校辦法大網及識字運動宣傳計劃大綱、仰遵照辦理、令文云、查吾國社會教育、近年以來、在内地各省、頗有進展、惟蒙藏僻處邊陲、文化落後、社會教育、甚爲幼稚、爲普及邊疆教育起見、除於蒙藏學校教育、極力提倡推廣外、對於蒙藏社會教育、亦應特加注意、查社會教育之主要設施、爲識字運動·民衆學校·民衆教育館·民衆圖書館·民衆閲報處·及通俗講演所等、此等組織、較諸學校教育之一切設施、略爲簡單、籌辦亦較容易、爲特令仰各該旗宗遵照斯旨、迅將上述社會教育之重要機關、酌量設置、俾一般民、能有求知機會、邊疆教育、得以逐漸發展、是爲至要、并隨發民衆學校辦法大綱、及識字運動宣傳計劃大綱各一份仰即遵照辦理此令、（ 
民衆學校辦法大綱及識字運動宣傳計劃大綱暫略） 
[浙省統捐被裁帶徵教費]  
　　俟營業税開辦照劃 
　　教廳分令各縣知照 
　　浙省教育廳前據海寗縣政府、呈請爲統捐項下被裁之帶徵各種教育經費、無法抵補、請轉咨財廳於改辦營業税時照數劃撥等情、教廳以此種情形、不獨海寗一縣爲然、查其他各縣市因裁厘而應撥補之教育經制、亦應一例辦理、又前曾由省政府委員會第三八零次會議議决、飭由教廳會同財廳查明確數、會商撥補在案、惟此案查復不無需時、而各縣市關於前項教育經費需用正亟、未便一旦因此停　、擬特轉咨財廳一併查照向由各統捐局就地劃撥數目、轉飭現在各區營業税局所、一俟開徵、儘先照數解由各縣市政府轉給濟用、一面仍俟各縣市查報齊全、再由教廳商同財廳統盤支配、轉呈省政府核定、財廳以向由統捐附税項下撥補之教育經費、現因裁厘無着、旣奉省政府委員會議决查數撥補、自當照辦、一俟營業税開徵以後、即行分令遵辦外、咨覆教廳查照、教廳昨特令知海寗縣、並分令各縣市政府分飭所屬教育局教欵會、並轉行所在地營業税局所一併知照云、 
[山東厲行民衆教育]  
　　濟通南信、山東教育廳長何思源爲厲行全省民衆教育、擬由省市縣各機關各級學校、均附設民衆學校、今日（二十四日）省府四十四次常會通過其暫行規程補充辦法、茲爲錄下、「山東省各機關附設民衆學校暫行規程、補充辦法、」（一）山東省各機關附設之民衆學校、除依山東省各機關附設民衆學校暫行規程辦理外、並依本辦法之規定辦理、（二）各縣市教育局應組織民衆學校推廣委員會、其組織規程另定之、（三）各行政機關每月經費在五百元以上者、至少應附設民衆學校一所、其未滿五百元者、可由兩機關或三機關聯合設立之、（四）各級學校職教員、或各教育機關職員在三人以上者、應附設民衆學校一所、（五）凡經法令許可存在之寺廟會館慈善機關、或其他團體、有固定産業或經常費用者、由各縣市政府督同教育局勸令日期分别函呈教育廳備查、（七）各機關及各級學校辦理民衆學校之成績、得列爲行政成績之一、（八）各民衆學校應受所在地最高教育行政機關之指導、（九）各機關學校附設民衆學校、所有開辦費及經常費、應由各機關學校在經費用　節開支、（十）本辦法自呈准公布之日施行、 
[皖中校畢業考試辦法]  
　　由教廳擬題閲卷 
　　已通令各校遵照 
　　皖訊、皖二屆校長會議議决中等學校、舉行畢業會考、教廳以會考不易實行、昨通令各校、擬定畢業考試辦法、令各校於四月一日以前、將畢業生歷年各科用書講義及成績報廳、由廳按程度出題、來校監視、試卷仍由教廳評定甲乙、及格者方給畢業證書、 
[杭市中發生風潮]  
　　杭州市立中學、自陳柏青長校以來、已及四月、陳從事體育於教育實所未諳、故身兼教務主任、迄未召開教務會議、任用教員、多係資格不符、擅自裁减訓育人員、增加校長薪金、添雇會計人員、濫收旁聽生、平日不負職責、敷衍苟且、最近因事前不出布告、隨意更動教室、引起學生責問、事後一無辦法、未得訓育處之同意、竟將學行兼優之學生俞同齡潭文邦沈寛等六人開除學籍、致釀成罷課情事云、 
[吳縣識字運動分區宣傳]  
　　吳縣識字運動宣傳委員會、昨開臨時會議、主席黄縣長、議决事項、（一）修正通過設計組擬具宣傳計劃大綱及宣傳週詳細計劃、（二）宣傳週分區舉行、由本會規定日期舉辦、（城廂三區由縣會同舉行、）（三）宣傳股添聘陳涓隠顧肖虎擔任幹事、由本會函聘、（四）宣傳週日期、規定四月十九日始、至二十五日止、（五）宣傳週計劃、印發各區、以資參考、散會、 
本埠 
[五六區教育會今日成立]  
　　上海市第五區教育會、定於今日（二十七）下午二時假浦東楊家渡市立震修小學校、舉行緊急大會、昨已通告全體會員准時出席矣、 
教育社云、上海市第六區教育令、發起者已推定許天隨周尙馮一先馮錫五張笑天葉華張增泰七人爲籌備委員、該委員等連日會議籌備事宜、大致告竣、現定今日（二十七）下午二時假新民路南星路滬北保衛團團本部開成立大會、各會員須憑通告及會證入場、是日各校停課半日已得市教育局指令照准云、 
[第一區教育會明日開首次幹事會議]  
　　（國民社）本市第一區教育會、業於日前成立、幹事亦已於成立大會時産生、茲悉該會定於明日（二十八）下午一日假市黨部會議室、召集第一次幹事會議、昨已分函各幹事查照出席云、 
[縣教育昨開二十年度施審查會]  
　　日日社云、上海縣教育行政委員會、昨日下午二時假縣政府會議廳、開二十年度審查委員會、出席委員嚴愼予、陳聘伊鈕長耀朱春生吳景青等十餘人、討論審查二十年度施行計劃及預算各案云、 
[曁大中大松江合組松江教育調查委會]  
　　孟憲承爲主席邵爽秋爲指導主任 
　　國立曁南中央兩大學教育學院、與松江縣教育局、因調查松江縣教育事務、特組松江縣教育調查委員會、其任務（一）决定調查目標、（二）决定調查計劃、（三）聘請調查指導人員、（四）籌劃調查經費、（五）向松江縣政府報告調查工作、昨已在上海開第一次會議、出席者中大孟憲承、（邵爽秋代）曁大謝循初、松江教育局倪忱、（張堅白代）議决調查日期自四月十三起至二十日止、公推孟憲承爲委員會主席、聘請邵爽秋·夏湛初·王書林·程徲秋·謝循初·張耀翔·黄季馬七人爲調查指導員、邵爽秋爲指導主任、調查時膳宿事項、請松江教育局辦理、 
[中華兒教社二屆年會]  
　　中華兒童教育社、爲我國研究兒童教育之唯一機關、成立以來、迄今四載、現有團體社員三十餘、個人社員四百餘、月出兒童教育月刊一册、由上海開明書店發行、内容討論家庭教育、幼稚教育、小學教育、頗爲教育界所贊賞、該社將於四月十六十九二十日三天、在上海克能海路工部局北區小學、開第二屆年會、現已籌備一切、到會社員、須於七十日赴上海博物院路二十號年會事務所報到、領取印刷品、十八日演講和報告、晚間各國兒童表演、十九日討論提案、二十日參觀和游覽、想屆時社員必踴躍參加、該社已發出通告云、 
[工部局將辦女子中學]  
　　上海公共租界工部局、爲發展租界内華人教育起見、擬在租界内創辦華人女子中學校、惟一時苦無相當地點及適合之校舍、現已徵求界内居民、如有合於辦中學之校舍出租、即向該局工務處處長接洽云、 
[勞大社會科學院近訊]  
　　國立勞動大學社會科學院、本學期經院長章淵若悉心規劃、嚴密課程、增添新課多種、於學生體力工作、認眞辦理、以發揚勞動教育之眞精神、一洗學而不動之惡習、工作時間改爲每晨七時、以養成早起習慣、最近該院教務會議、並通過四年級論文原則云、 
[上海女中學生成立自治會]  
　　教育社云、西門文廟路上海女子中學學生爲養成在校内之自治生活起見、由徐錦華等發起組織學生自治會、經市黨部民訓會許可、現已籌備就緒、特於昨日下午三時舉行成立大會、由何文玉主席、吳蕙貞紀綠、市黨部派許也夫同志出席指導、選舉陸蘭芳·胡綺·何文至·馬允民·徐錦華等五人當選爲幹事、張增史·黄頌賢·爲候補幹事云、 
體育 
[江大籃球錦標賽成績]  
　　持志以八十六比二十六勝光華 
　　持志與光華兩籃球隊、昨在江灣作江大籃球奪標賽、光華實力遠遜往年、持志素稱威名、相形之下、光華非特進攻乏力、即防守亦難如意、結果持志以八十六比二十六大勝、上半時持志三十七分、光華十二分、女子組未舉行、成績如下、 
　　持志大學　犯規　得分　　光華大學　犯規得分 
右鋒錢鼎愼　○次　二三　右鋒張長江　○次　八 
左鋒孔廣益　○次　二○　右鋒郭基銘　○次　二 
中鋒楊麟毓　○次　二四　左鋒徐紹之　○次　六 
右衛顧光道　三次　六　左鋒洪翊庭　二次　五 
右衛夏玉書　○次　二　中鋒錢耀彬　○次　三 
左衛夏澤人　○次　一一　右衛謝昆權　二次　○ 
　　總計　三次　八六　左衛楊貽清　二次　二 
　　　　　　　　　　　總計　六次　二六 
上半時　持志　三七分　光華　十二分 
下半時　持志　四九分　光華　十四分 
[省立上中學生軍舉行野外演習]  
　　省立上海中學、對於軍事訓練、素極注意、上年訓練總監部派員視察後、對於該校軍事教育、特别奬許、並奉令記功嘉獎、昨日（二十五日）下午、該校舉行第二次野外演習、課目爲（一）輸送行軍、（二）地形識别、（三）利用地形地物、（四）距離測量、（五）尖兵勤務、（六）排攻擊、（七）排防禦、（八）旅次行軍、其（二三四）三項、係第二三兩連一年級全體學生、（五六七）三項、係第一連一連二年級全體學生、下午一時、整理戎裝、由高中部操塲、出發至龍華、在龍華飛機塲集合、（二三四）項、在龍華至新龍華間演習、尖兵勤務、在龍華至吉家宅間演習、排攻擊、在吉家宅南方演習排防禦、在惠靈學校北演習、排攻擊與排防禦、同時舉行、指揮官長、均爲學生、與實際作仗、毫無二致、觀衆中、軍警頗多、咸贊美不已、六時許、始徒步回校、綜觀全部學生軍、對於軍事訓練、頗具興趣、故精神異常飽滿、動作均各敏捷云、 
[中校籃球今日秩序]  
復實對南商　下午三時　陳富章 
滬中對復中　下午四時　陸翔千 
曁南對持志（補賽）　下午二時　龔振翼 
　　昨賽結果 
浦東勝上中　上　二十二對十八 
持志勝光華　上　十七對十五 
[山東籌備華北預選會]  
　　教育廳開廳務會議 
　　青市球賽選手赴平 
　　濟南通訊、山東教育廳長何思源、以十五屆華北運動會在東舉行、本省亟應舉行全省中等學校春委運動會、預選選手、日前告造送經從預算、提經省府常過、業誌前函、昨今兩日、教育廳連開廳務會議討論進行、凡教廳秘書科長科員督學均出席、民衆體育塲長張貽先亦列席、開會結果、以本省歷年舉行春秋兩季運動會、而本年華北報名、以省市爲單位、故本省爲參加華北、須擴大範圍、組織山東省參加第十五屆華北運動會預選會、凡本省境内省市縣立或已准立案之私立中等以上學校及業餘運動團體或個人、均得得報名比賽、現籌備處大綱及預選會簡章、均已擬就、呈經廳長核准、報名須知、亦已擬就、惟尙須修正、運動項目、一按華北大會、會期定於五月六七八九四月、並定於四月一日起報名、日内即可通知報名、（預選會簡章從略） 
青島通訊、本屆華北球賽、已定本月廿七日起、舉行賽運四天、青市幾經煆煉、始選出足籃球兩隊選手、預備前往參加、已定於今晚（廿二）隨膠路一次車西上轉平、計足球隊選手鍾振西等十四人、籃球隊選手安紫萍等八人、教育局特派體育指導員王棟成爲領隊、隨車前往指導一切、此次前往選手、因青鳥市市色尙未規定、故所着衣服、暫用黑紅二色、表勇敢之意、符號用白藍二色、取正大光明之意、 
[華北球賽今日開始]  
　　北平電　華北球賽會、定二十七二十九三日在彰儀門師大二院舉行、張學良爲會長、張伯苓爲主席、均不能來平、參加者有籃足球比賽、選手冀吉黑綏察魯晉及北平天津等隊、定二十七日上午八時開幕、（二十六日中央社電） 
[旅日僑胞成立東昌籃球隊]  
　　旅日僑胞、素乏運動、茲有偒海任福祥二君、深感僑胞無相當運動、故竭力籌備、聯絡同志、於月之十八日、假神户高商學校、開成立大會、是日來賓、濟濟一堂、各同志殷勤招待、倍覺精神、旋於九時振鈴開會、推舉籌備主任、報告開會宗旨、繼述本隊之成立、得蒙東昌號經理任溢才先生之贊助、始得成立、同人等有感於此、故定名「東昌籃球隊、」衆皆贊成、當即選出隊長任春玲、理事李炳祥、交際楊海陳堯波、理財譚國賓、及後補任福祥易德如易日初李炳培鄭國是諸君、相繼討論、並請名譽會長任豐名指導一切、以免本隊星散、衆皆歡呼、至十一時、散會、（徐斌寄自日本神户）（右爲東昌籃球隊成立紀念攝影） 
[南京籃球會比賽近訊]  
　　南京公共體育塲主辦之南就第四屆籃球錦標賽、自月之七日開始以來、迄今多日、社會組五隊、作單循環賽、結果京光隊四戰四勝、獲得錦標、公開組三部之雄爲三民·軍校·金大隊、定於四月八日起、用雙循環制以决錦標、小學組之取得决賽權者、爲中區實校、及老江口二隊、將於最近期間、採三賽二勝制、以定錦標、該會曾於二十三日、開籃球委員會、討論小學組之抗議事項、及公開組决賽日期問題、 
[上海籃球會今晚秩序]  
　　眞茹萬童有劇戰 
　砲隊對同濟　甲組　五時半　邵驥 
持志對健華　甲組　六時半　錢一勤 
萬童對眞茹　甲組　七時半　張國勛 
[聯合杯明晚最後决戰]  
　　上海中華乒乓聯合會舉辦之聯合杯賽、經八週之血戰、積分爲郵甲與廣東最高、已定明日（星期六）晚七時半假中央大會堂决賽、雙方實力充足平均、屆時競爭之劇烈、定必大有可觀、該會爲免觀衆擁擠起見、印券無多、贈券亦極限制、參加本屆各隊、未領得贈券者、須於今日（念七）五時前具函蓋章向郵務總局徐多君領取、文明書局、精武體育會儉德儲蓄會、郵務職工會、郵務工會、則有代售云、 
[優游盃籃球會昨賽結果]  
平平隊勝火烽隊　裁判員胡振飛 
上午時三三分八分　下半時三五分十分 
　　總計六八分十八分 
　　今日比賽秩序 
六時一刻郵務隊與商工隊　裁判員徐振東 
七時一刻强華隊與勝德隊　裁判員邵驥 
[得檳盃乒乓賽日記]  
　　第二十五幕成績 
時光勝業餘　五對二　裁判員陳錦泉 
中銀勝通易　六對一　裁判員馮慶昭 
中銀勝藥科　四對三　裁判員葉全根 
中皂勝星火　四對三　裁判員陳一夫 
　　今日比賽秩序 
紗布對星火　七時　俱樂部 
飛馬對星火　八時　俱樂部 
工甲對中皂　八時　中信 
通易對時光　七時　時光 
 
 

Page 9

 
 
本埠新聞 
[市黨部籌備紀念黄花崗烈士]  
　　辦法對已擬定 
　　二十九晨開會 
　　紀元前一年、廣州新軍舉義失敗後、國民黨人决圖再舉、國民黨總理孫中山先生、於英屬庇能、召集黄克强、胡漢民·趙伯先·等、舉行秘密會議、决定、調集全黨精英、作破釜沉舟之舉、發難之期、本定三月十五日、後因軍械欵項、俱未齊備、加以溫生才刺孚琦事件發生、清吏戒備更嚴、故展期至二十九日、黄克强旣先期抵省、赴義同志、亦紛紛集合、一度會議後、即臂裹白布、身懷利器、浩浩蕩蕩、殺奔兩廣督署而去、時辛亥三月二十九日下午五時半、雖清吏有備、未能成功、但黄花崗七十二烈士鐵血奮鬭、爲民先鋒之英風豪氣、實足振國人之迷夢、挽民族之刧運、革命思想之得以彌漫全國、辛亥革命之一蹴就成、黄花崗諸烈士與有功焉、上海特别市黨部宣傳部、因擬具紀念辦法、提請市執委會核議、現該項辦法、業已全部通過、茲探錄如次、 
　　紀念方面　（一）三月二十九日上午九時、各級黨部各機關各團體、均派代表四人、在本市黨部三樓、舉行紀念大會、（二）各機關各團體各學校、得分别舉行紀念大會、（三）江灣吳淞浦東眞如梅隴等離市較遠之區、得分别舉行紀念大會、（四）由市黨部通知本市各界、（一）全市一律下半旗一天、（二）停止宴會娛樂一天、（三）全市民衆臂纒黑紗一天、（四）本市各電車公共汽車一律縣半旗一天、（五）全市休假一天、 
　　宣傳方面　（一）宣傳大意、（一）根據革命紀念日紀念式辦法、（二）根據中央頒發之宣傳大綱、（二）宣傳品、（一）傳單、（二）標語、（三）告同胞同志書、（四）黨聲出特刊、（五）各區出紀念特刊、（六）紀念册、（七）各大報登載烈士遺像、并出特刊、（三）宣傳方法、（一）各區分部永久宣傳隊出發宣傳、（二）張貼標語、（三）散發傳單、 
[巴使昨晨晉京]  
　　今晨呈遞國書 
　　新任巴西駐華公使萬魯沙氏、昨晨乘花車入京、定今晨十一時、覲見蔣主席、呈遞國書後、即留京與外交部長王正延、談判撤銷領判權問題、 
[新任外辦處長唐榴昨日接事]  
　　表示願與新聞界接近 
　　新任外交部駐滬辦事處處長唐榴、於昨日上午十一時、到辦事處就職、茲將情形、分紀如下、 
　　唐劉談話　唐處長蒞臨時、前任副處長劉雲舫、適亦到處、兩君原屬舊交、因相偕至處長室暢叙、對於交替事宜、亦有所談及、 
　　召集訓話　旋至會客室、召集全體職員、由劉雲航君、一一介紹、當由唐榴君作一簡略之訓話、大致希望諸同事、一致奮勉、同心協力辦公等語、 
　　辦理接收　訓話後、即由唐處長指定職員、辦理點收手續、聞案卷方面、固甚簡單、因以前江蘇交涉公署之卷宗、均已運部保管、故辦事處方面之卷宗、並不甚多、而器具方面、則比較複雜、昨日尙未檢點清楚、今日將繼續辦理、 
　　接討論會　外交部外交討論委員會前事務處長陳世光、因在假期中、昨未到會移交、即由討論會科長兼辦事處科長趙鐵章、辦理移交手續、據唐兼處長云、對於討論會事務處長、雖不必另行舉行就職儀式、但事實上、業已同時接收云、 
　　唐氏談話　唐處長昨語通信社記者云、辦理外交、全仗民意爲後盾、而報紙爲民之喉舌、民意之所藉以表現者也、此後深願隨時與新聞界接洽、俾資聯絡云云、 
　　接見記者　唐處長、昨已指定本人在處辦公時、所有公布新聞事宜、由本人親自接見新聞界、如因公出外時、由科長趙鐵章代爲接見云、 
　　唐氏履歷　唐榴、字念慈、年三十歲、廣東中山縣人、係唐紹儀先生之公子、上海復旦大學學士·曾充駐美使館主事·外交部帮辦秘書·駐美使館三等秘書·司法部秘書·交通部交通研究委員會委員·巴東領事·泗水領事·交通部駐泗水視察員·東北邊防軍參事顧問·長崎領事·新加坡總領事·外交討論委員會委員、 
[市財局長由蔡增基繼任]  
　　唐乃康將仍回參事本職 
　　上海市財政局長唐乃康、因病辭職、業由張市長批准、張市長並於昨日特委蔡增基繼任、囑即先行到局視事、一面呈請中央正式任命、蔡增基曾任京滬滬杭兩路管理局長、及杭州市長等職、聞唐前局長、原係市府參事、張市長將令其仍回原職、但唐因病體未復、尙須休養數天、何日回職尙未能預定云、 
[滬宜直達線定期正式飛航]  
　　本月三十一日起飛 
　　除星一外每日飛行 
　　沿途經過計十小時 
　　中國航空公司籌辦之漢宜飛航線、業已就緒、沙市浮筒、及沙宜機場無線電機、刻均佈置裝畢、並更定本月三十一日、開始正式飛航、先載郵件、暫不載客、該公司近以擴充業務、决定另派專機、直接由滬飛達宜昌、沿途經過八站、惟在星期一日停飛一日、時刻表亦經更改、西上機、提早於滬每晨七時起飛、東下機由宜於晨六時起飛、逢星二星四星六、由滬飛宜、星三星四星期、則由宜飛回、該公司並於昨晚將滬宜直達線飛行時刻表訂定、今午即可寄到漢航空辦事處、準備日内辦理、茲將此項表格、照錄如次、西上機、上海上午七時開、九時十五分到南京、九時三十分開、十時零五分五蕪湖、十時十分開、十一時二十分到安慶、十一時二十五分開、十二時二十五分到九江、下午零時四十分開、二時十分到漢口、二時四十五分開、四時十五分到沙市、四時二十五分開、五時十分到宜昌、綜計自滬至宜、沿途經過、祗須十小時十分、東下機、上午六時由宜開、六時四十分到沙市、六時五十五分開、八時二十五分到漢、九時開、十時三十分到九江、十時四十五分開、十一時四十五分到安慶、十一時五十分開、下午一時到蕪湖、一時另五分開、一時四十分到南京、一時五十五分開、四時十分到滬、沿途經過、計十小時云、 
[無錫絲業反對貨運加價]  
　　擬由水運以資救濟 
　　無錫縣絲廠同業公會、以京滬杭甬兩路、自實行車票加價後、繼即將貨運車價、同時增加百分之二十、影響全體絲業、爲數甚巨、况查去年底、各業因絲業不振、羣謀救濟、並呈奉政府核准、發行救濟絲業公債八百萬元在案、不日即將公佈發行、以維固有之實業、而路局反於斯時、增加運價、似與政府救濟意旨相反、在絲商方　　 
面、不堪再受重負、且當民國十六年時、永泰隆轉運公司、承運裝絲貨車、在滬失事後、各廠損失、幾達二十萬元、因當時與路局交涉、無效、曾經同業公决、改由輪運、嗣因路局派員出爲轉　、並允予逐年内設法、使償所失、故各廠始打銷此意、迄今爲期不過三年、遽忽實行加價、殊與前議不符、更非商人之福、乃於前日由各廠開會議决、向路局要求免加、加予以特價、否則爲顧及血本計、不得不停止車運、改由水道云、 
[民會選舉事務所消息]  
　　大批工會呈送表册　國民會議代表上海市選舉事務所、昨據呈送表册者、有郵務工會、内河輪船工會、等十餘工會、其已審查完畢、先行付印者、有宰鴨業工會、浦東區裝卸業工會、臘味工會、醬業工會、等六七工會、並聞昨日爲最後限期、故截至下午五時止、尙有大批工會、呈送表册云、 
　　工界組提案研究會　本市工界同志、因鑒於國民會議行將開幕、關係勞工前途、頗爲重要、爰由胡壽祺·陳培德·楊有壬·等、發起組織國民會議上海市工界提案研究會、參加者已有后大椿·顧君峯·陸京士·周學湘·顧永泉·李道發·陶百川·諸君、昨在市黨部舉行第一次會議、經决議研究範圍、有修改工會法、工廠法、勞資爭議處理法、及建議國民政府、設立勞工部、注意勞工教育、勞動保險、切實救濟失業工人諸端、已分别推舉負責人、從事研究、並擬徵求本市對於勞工問題研究有素者、參與討論、各工會或個人如有意見參加者、亦極表歡迎、可函寄市黨部民訓會轉交云、 
　　公務人員亦可當選　關於公務人員、（即現任官吏）在國民會議代表選舉中、有無被選舉權問題、前經上海市長張岳軍、電請中央解釋、茲聞已奉復文、略以公務人員、亦有被選舉權、惟當選以後、即須停職入京開會、俟大會閉幕後、方可復職云、 
[本市農會登記規則已公布]  
　　社會局通飭各區遵照辦理 
　　本市各區農會、前經社會局督促組織、現已陸續籌備成立、所有農會登記規則、業由社會局擬定、呈請市政府核准公布、轉飭各區農會籌備委員會、遵照辦理、規則錄左、 
　　上海市農會登記規則　第一條·本市各級農會、均應遵照本規則、呈請社會局立案、第二條·凡發起組織農會者、經上海特别市黨部許可設立組織籌備會後、應即備具由發起人連署之呈請書、及籌備員履歷表、并檢同市黨部許可證籌備會印鑑單等件、向社會局呈請備案、第三條·組織區農會籌備會、呈請備案時、除遵照前修規定外、應載明下列各欵、一、該區域内有農會會員資格者之約計之數、二、贊同設立農會者之姓名住所、三、發起人之姓名年齡住所、第四條·農會應於籌備會備案後一個月内、組織完成、經市黨部認爲健全時、由全體職員備具連署之正副呈請書、附具章程會員名册職員履歷表、及各項調查表、各二份、并檢同市黨部證明組織健全之批令、呈請社會局立案、第五條·農會章程、應載明左列各事項、一、名稱區域及會所所在地、二、目的及任務、三、會員入會出會及除名之規定、四、職員名額權限任期及選任解職之規定、五、會議之規定、六、經費之規定、七、互助事業之規定、八章程變更这規定、九解散及清算之規定、第六條·農會自籌備會備案後、逾一個月、尙未組織完成、呈請立案者、社會局得撤銷其備案並取締之、第七條·社會局核准農會立案後、應即發給立案證書及圖記并公告之、第八條·農會自呈准立案後、應將各種發行之印刷品、隨時檢送社會局備查、並每年應將左列各額呈報社會局、審核備案、一、職員履歷表、二、會員之變更狀况、三、事業經營狀况及成績、四、財産狀况及預算决算、第九條·農會立案後、如有修改章則及處罰會員等情事、應隨時呈報社會局核准備案、方生效力、第十條·農會立案後、有下列情事之一節、應先期十日、呈報社會局、核准備案、一、會員大會或會員代表大會召集之日期、二、改選職員、三、變更財産、四、舉行募捐、五、聲請清算、六、團體之改組或解散、第十一條·農會經改組或解散後、應即撤銷立案證書及圖記、並由社會局公告之、第十二條·社會局依前第七條第十條之規定、所辦理之事項、均應呈報市政府、轉咨實業部備案、第十三條·本規則如有未盡事宜、得隨時修正之、第十四條·本規則自市政府公佈之日施行、 
[疏浚蘇州河經費]  
　　市府准撥銀十萬兩 
　　令財局分五年撥清 
　　本市吳淞江疏浚委員會、以自蘇州河口起至虞姬墩一帶之疏浚工程、已函請浚浦局担任實施工作、俾收事半功倍之效、惟所需經費、爲數甚鉅、自應先行籌措、以資應用、曾備文呈請市政府核定撥給在案、茲悉市政府以該河疏浚工程、確係刻不容緩、所需經費、准予撥給銀十萬兩、計每年撥銀二萬兩、分五年撥清、除指令該會知照外、業已令飭財政局遵照撥給矣、 
[上海新縣治開始測量]  
　　縣政府等需用之房屋 
　　上海縣治地點、業經確定在滬閔路以西、北匯路以北、是以任治委員會、呈請縣政府轉飭建設局、從遠測量、以便設計新治圖案、吳局長奉令後、即於昨日派技術科龔科長、率同測量員及測夫等下鄉測量、預算如天晴、本月底當可測竣、縣政府深恐鄉民發生誤會、已出示布告矣、 
　　遷治會曾函縣屬各機關開示需用房屋、以便計劃辦理、茲將縣政府曁公安局需用房屋、業已開單、錄如下、（縣政府）大禮堂、約須能容百人坐位會議室一大間、縣長辦公室一間、機要室一間、會計室一間、辦公所約須能容五十人辦公坐位、卷房三大間、收發處一間、庶務處一間、會客室一間、書記室約須能容十人辦公坐位、飯廳一大間、儲藏室兩間、接待室一間、傳達室一間、勤務臥室約須能容十五人臥舖、政務警察臥室、約須能容北人臥舖、預備室兩間、大廚房敷全政府各局之用、公共厠所、約敷全政府各局之用、（縣公安局）局長室一間、預審庭一間卷房一間、儲藏室三間、講堂一大間、督察室一間、巡官室一間、庶務會計室一間、收發處一間、長警偵探勤務宿舍、約須能容四十人臥舖偵探室一間、拘留所三間、待質室一間、操塲飯廳廚房長警飯食、需用遍番室一間、會客室一間、 
[納税會昨函工部局請忽高估房租徵税]  
　　不能負任何額外捐税 
　　納税華人會、昨爲市政總捐、應依照實在房租計算征收事、致函工部局云、逕啓者、關於市政總捐、應依照實在房租計算征收、業已函請貴局切實遵守在案、茲據同德堂·種德園·永昌泰·鉅興印務局·等號函稱、敝號等去年十二月間、各接公共租界工部局十二月二十二日通告、無故估增房捐至一倍以上、當經去函抗議、略謂、接准貴局函開、茲按納税人年會議决案第五條、所有河南路四三六·四三七·四四六·四四七·等號房屋、每年租額、應各自一千四百零四元、估增至三千一百六十二元、本局當於一九三一年一月一日、按照新額、開始征收捐税、如有表示抗議者、應自即日起、儘十四天内、具函呈送本局總辦審核可也等情、不勝駭異、查敝處現居房屋、每年每幢租額、均爲規元一千零零八兩、（即每月八十四兩）不知貴局究何所據、而欲違反素來公正之態度、抹煞事實、甘開苛例、每幢竟自一千四百零四元、估增至三千一百六十二元、較之敝處等、實際所付房租、竟超過一倍有奇、似此漠視事實、任意增加、敝處等决難承認、夫納税人年會議决案第五條之規定、揣其立法本意、無非爲救濟自置之産、而房租又屬實事求是、此與立法本意、截然有别、豈得援以爲例、敝處等决不能負此額外捐税、况房屋之建築有先後、斯房租之額數有差異、自不能執一而論、且目下情形、並不與前稍異、無故變更成例、殊無理由可言、爲此會函申後、尙希俯察實情、仍按向章辦理、照實理所得房租征收、以符事實、而昭公允去後、旋接復函、謂擬提出交估價委員會審核、目下暫照舊額征收、如果將來審核結果、須照新額片收時、仍須補繳等語、竊以爲無論審核結果如何、敝處等只能按照實付房租繳税、此外决不能枉負任何額外捐税、誠恐該局或有偏面之决議、致啓惡例、爲此公函貴會、應如何主持正義之處、乞賜核辦、至爲公便等情、相應函達、請查照本會前函、切實遵守爲荷、 
[交部電信機械製造廠新舊廠長交替]  
　　于廠長對全體職工演説 
　　新任交通部電信機械製造廠廠長于潤生、前任廠長陸桂祥、同於本月二十五日、在該廠辦理交接事宜、該廠全體職工、由陸廠長一一介紹於于廠長並報告該廠合併以後經過及經濟情形、復勉以在于廠長領導之下、努力工作、臨别致意、語極懇切、于廠長演説、略謂、本廠爲全電信材料製造基本工廠、關係電信通訊、極爲重要、並以該廠職工、多係電信專門人才、或有相當之經騐、希望對于設計製造及廠務應興應革事宜、各本個人之學讌經騐、儘量提出、加以研究、以期製造主面、同事進步、與海外抗衡、並勉以安心工作、以盡厥職、云云、聞于廠長、泰興人、電信專家、歷任無綫電管理局局長電話局局長等職、 
[公共租界納税西人定期年會]  
　　定四月十五日 
　　在大光明舉行 
　　本年公共租界納税西人年會、已定於四月十五日星期三下午二時、在靜安寺路二百十六號大光明影戲院舉行、審議工部局編製之去年度决算、本年度預算、並討論一切提議事件、業由領事團與工部局分别發出佈告、 
[三新出售案社會局昨日召集問話]  
　　新舊二廠主缺席未到 
　　改二十八日進行調解 
　　楊樹浦路三新紗廠宣告出售後、各界人士頗爲注意、市社會局曾奉令辦理、昨日爲該局召集問話之期、茲將年得情形分誌如下、 
　　召集問話　三新紗廠出售案、昨日下午一時、市社會局召集第三特區棉紡業工會·機器廠屋買主榮宗敬、三新廠主盛澤丞·等三方問話、榮宗敬·盛澤丞·並未出席、聽候問話、第三特區棉紡工會、派侯加海·田三子·潘坤法·等三人出席、由該局科員徐直主席、朱圭林紀綠、對於此次經過情形、詢問甚詳、 
　　通告勞盛　市社會局因昨日召集問話、機器廠屋買主榮宗敬·及三新廠主盛澤丞·均未來局候詢、殊屬不合、故特再定於本月二十八日下午一時再行召集問話、並相機調解、登報通告該案關係人榮宗敬·盛澤丞、務希本人或推派負責代表、依期到局、聽候調處、切勿諉延、以免激成意外等語云、 
[紗布業變通統税運單法解决]  
　　財政部統税署、昨爲棉布業請變通發給統税執照辦法事、昨函復市商會云、接准貴商會公函、以接本市棉布業同業公會函、以統税開辦以來、所感困難、據所指各點、轉請分别辦理等由、查統税開辦之初、所有規定一切辦法、容有未能悉臻完妥之處、現承指示、用甚欣感、惟查現函所指各節、前據各該紗布業公會等直接函商到署、早經分别准駁核復、逐一解决、本署以新税推行、首宜便利商情、所有各該公會等、對於統税辦法、遇有懷疑、或有何項請求時、均得由各該公會代表、隨時以口頭或書面、逕自商請來署、無不隨時直接磋商、立予解决也、准函前由、想應函復貴商會查照、並煩傳知爲荷、 
[各業税則會昨日開會]  
　　第八次 
　　本市各業同業公會税則研究委員會、昨日下午、 
 
 

Page 10

 
 
在市商會舉行第八次會議、到鄭澄清·葉春樵·蔣志剛·駱清華·諸文綺·邵　興·謝仲樂·等十餘人、鄭澄清主席、行禮如儀畢、主席報告往來文件、次討論、（一）吳江縣商會·嘉善商會·廣告業公會·函請援助減輕税率案、議决、呈財政部、（二）蘇省營業税率已修正公布、本會如何表示案、議决、印發各業公會、 
[絲廠業電請速發公債]  
　　蘇浙滬三區絲廠同業公會主席委員沈驊臣等、昨上國民政府等有電云、南京國民政府財政部實業部鈞鑒、竊蘇浙滬絲廠業呈請發行絲業公債、因不敷救濟、懇請追加債額、修正條例一事、先後推派代表到部請願、並於本月十三日具文聲請、仰蒙鑒准在案目下節過春分、育蠶時期漸近、各絲廠對於陳繭押欵、無力清理、大半停止營業、而銀錢業覩此情狀、當然不允繼續墊欵、風聲所樹、農民恐育蠶無利　圖、咸存觀望、此不僅平民生計社會金融受其影響已也、蓋鄉農能否踴躍、育蠶無利繭銷不暢　廠方能否繼續營業、對外貿易可維、胥視此公債發行之早晚爲斷、千鈞一髮、關係甚鉅、爲此不嫌煩凟、迫再電陳、伏乞鈞部俯鑒下情、迅賜轉請行政院查照前呈、准予刻日發行、勉維危局、下勝迫切待命之至、上海市絲廠業同業公會委員會、無錫縣絲廠同業公會委員會、浙江絲廠聯合會籌備委員會叩、有、 
[物品交易所呈請續展十年]  
　　應俟同種營業合併後再行核辦 
　　上海證券物品交易所股份有限公司理事長虞和德、呈行政院、以成立年限將滿、請准續展十年、行政院以交易所法第五五條、有本法施行時、現存之交易所、如同一區域内、有同種營業者二所以上時、應自施行日起三年以内、合併之規定、查該公司營業種類與在同一區域内、各交易所、有相同者、所請續展年限、應俟同種營業之各交易所合併後、再行核辦、未合併以前、准暫緩繼續營業、 
[王延松昨晚晋京請願]  
　　爲上虞小南匯學産案 
　　上海市商會常務委員王延松、爲上虞小南匯天恩兩號沙地學産、被該縣馮學書·馮學臺·馮梅巖·化名俞聖階·擅買、經由上虞旅滬同鄉會議决、公推王延松何五良兩君、會同上虞各法團代表、赴京請願、業於昨晚夜車啓程、據王氏表示、本人在滬時多、對梓桑事務、本不甚熟悉、但此案係屬學欵、關係教育前途甚大、現受同鄉公推、自當勉盡能力、藉效奔走之勞云云、 
[蒲淞區設置第十區黨部]  
　　市執委會昨日議决 
　　上海特别市黨部組織部、前據本市第九區第一·二·三·四·五·十一·等分部先後呈稱、九區地域遼闊、請劃爲二區、以利黨務等情、經據審核、不無可行、因擬將原屬第九區之第一·二·三·四·五·七·八十一·等分部、及第二直屬分部、成立爲第九區（即漕涇·法華·七寳區·）黨部、原屬第九區之第十·十二·十三·十四·等分部、另立爲第十區（即蒲淞區）黨部、并擬委陳震·王勇公·侯雋人·三同志爲籌備第十區黨部籌備委員、提請市執委會公决施行、茲悉本案已於昨日市執委會第九十七次常會通過、陳震等三人委令、昨已發出云、 
[滬航商維護行旅安全]  
　　繼續請兵護航　招商局自江順輪發生形如退伍兵賭匪、殺害船上廚司等慘案以後、由局呈請首都衛戍司令部、調派憲兵、駐船隨護、此事經衛戍部批令、所請派駐輪憲兵一節、應母庸議、各輪局接到此批、頗爲不安、遂公請航業公會再電總副司令、速派駐輪兵隊、以安行旅、招商局亦繼續呈請總部、瀝述長江船受賭匪之害、時常行兇傷人、旅客視爲畏途、返觀外商、江輪有軍艦保護、營業發達、無不利市三倍、而國營江輪、於人事上、請求派兵隨護、尙不能允可、是欲振興航業、收回航權、等於緣木求魚、應請衛戍部抽派特務隊兵士、駐隨江輪、保衛行旅、萬一衛戍部有困難之處、則請通飭長江各埠駐軍、在華商江輪到埠時、各派兵士一排、到碼頭保護、斯旅客得資保障、而匪類可以歛跡、航業始有興發之望云、 
　　開辦行李搬連　上海浦江内匪徒甚衆、所謂三十六個黨等、專以在各碼頭强搬旅客行李、勒索金錢、稍一不愼、即被攫去、此事已經滬上旅館同業、呈報公安局查禁矣、近日此類事件、仍時有發生、南市專營代客購票及接送旅客之唐少達等、集資組織江海各輪旅客往來之行李搬運所、先從招商局金利源碼頭辦起、以杜往來乘客、再爲浦匪强奪勒索之侵害、由唐等具呈招商局、請予承辦、此事已由該局調查確鑿、與輪局行旅、兩有裨益、業經批准、着唐等繳保證金六千元、試辦三個月、如有成效、再行訂立合同、 
[中美航界之新發展]  
　　新增公司　中美一路、行輪日多、近日美國麥克斯輪公司、决議在上海開闢新航路、自上海經太平洋而至紐約、特備新建之摩托引擎一萬噸級巨輪十艘、來華行駛、第一船曰尼爾麥克斯號、已定五月八日處女航、到上海以後、每間一月開一船來滬、專裝客貨、上海方面、由美最時洋行全權代理、 
　　紐約快班　大來洋行新開闢之紐約班快班輪、定四月三日起、開始行駛、上海赴舊金山即取道巴拿馬河赴紐約、祗須三十六日、較滬上最快之中美輪又速一天、此項新路公布以後、客家因其爲正班郵船、水脚又可免向日運火車之巨費、故報裝出口貨者、十分踴躍云、 
[上海航商會議茶房問題]  
　　英商主張雇用　自公和輪發生新舊茶房爭鬥慘案後、怡和洋行即主張江船内茶房、由行内直接雇用、不屬買辦、磋商多次、以工會不允、未能實現、現在太古公司亦因長江安慶輪發生茶房糾紛事後、爲泯除將來爭端計、各輪茶房、由公司出薪雇用、　止以酒資爲生活之舊制、此事已在協議進行中、 
　　華輪討論辦法　本埠各華輪内茶房糾紛、曾報告航業公會、提出報行委員會、討論根本　濟辦法、决計呈請中央核辦、昨由該會函致各輪局查取江海輪茶房糾紛之事實、以便彙呈政府、原函略謂、第十二次執行委員會臨時提議、輪船茶房、時生事端、應如何妥議辦法案、議决、由會瀝叙經過、電請中央黨部·及國民政府行政院·請示辦法等語在卷、自應依照辦理、已在擬稿間、惟思事關請願、必須將種種事實、臚舉瀝陳、俾收效果、奈本會對於各輪船茶房之行爲、雖迭有所聞、略有所知、但苦未能詳盡、爲此函請貴公司、將歷年關於江海各輪茶房这越軌行動、海員工會滬甬茶房工會之不良制度、與挾恃工會勢力、侵佔公事主權、加重乘客擔負之各種痛苦與事實、以及無法處置情形、應行取締方法、一一詳晰列舉尅日開送過會、以便據以轉呈、事關切身利害、多年　結、欲求澈底解决、心先引證事實、附陳辦法、方冀動聽而期邀允、濡筆以待、務希速復、幸勿或遲、是所至云云、 
[松滬開闢長途汽車]  
　　購就汽車七輛 
　　五月一日開行 
　　上海至松江一帶、近以人烟稠密、商務繁盛、往來行人、日漸衆多、而交通一層、除滬杭甬鐵路經過彼處外、餘無其他車輛、通達其間商民往返、尙感不便、近有商人殷石生籌辦開闢松滬長途汽車路、由上海北橋鎭起站、經馬橋匯橋等十餘站、至松江爲終點、曾經呈請上海縣建設局、轉請建設廳准予備案、并請將北橋等經過地帶之路面凹凸處、稍加修築、以便駛、該局據情後、以行駛長途汽車、與地方市民及發展商務前途、均有裨益、當即准如所請、並代擬行駛章則、以臻完善、茲聞該商人業已購就公共大汽車七輛、而松滬兩處車站房屋、亦經興工建造、不日將行落成、預定本年五月一日、正式行駛云、 
[時人行蹤錄]  
　　李石曾·魏道明、昨晚乘夜車出京、今晨可抵滬、 
　　馬寅初昨乘夜快車晋京、 
[華洋義振會昨日召集董事會議]  
　　决續匯一萬五千元 
　　藉以接濟陜省春荒 
　　陜省災情、日趨嚴重、上海華洋義振會、先據西安華洋義振會康寄遙會長親來乞振、茲又接陜會西會董羅塞爾君來電告急、并據由秦返滬會董張君賢清到會報告、衆口一詞、均謂在此青黄不接、最近兩個月内、非寛籌救濟、恐八百萬災黎、將盡成爲餓莩、足徵待振之迫、間不容髮、昨特召集董事會議、由宋君漢章主席、所到中西會董、均視爲重要、决定除已撥兩萬元外、趕再籌措一萬五千元、電匯西安華洋義振會、以爲春荒之接濟、惟陜省不但生者待救、且尸骸遍地、急待掩埋、矧急工兩振、又非有大宗振欵不可、覺此區區、無濟於事、正在力求各界多多補助、紓斯浩刧云、 
[紅會籌振陜西災童]  
　　市衛生局捐助　苗 
　　前次朱子喬氏、爲陜災事、道經上海、迭向中國紅十字會接洽、並補助藥品、惟該地災童、共二千餘人、深恐天花盛行、有性命之憲、中國紅十字會、惻然憐憫、爲治本計、非從速播種牛痘不可、當經該會王培元·王振川·君等、向本市衛生局胡局長、請撥牛苗、聞昨已由胡局長照給該會牛痘苗二大罐、足敷二千名災童播種之用、並由該會將勸募種痘器具、一併運送陜西應用矣、 
[慈幼協會舉行半年會]  
　　明日下午三點半 
　　在市商會議事廳 
　　中華慈幼協會、照定章、於每年八月間、舉行常年會員大會、又於每年三月間、舉行半年會員大會、聞該會兹已定於本月二十八日即星期六下午三點半、假天后宮橋市商會議事廳、舉行半年大會先後發出請柬數百件、並呈請市黨部及市社會局派員指導、又邀請慈幼界名流如蔡子民·王一亭·王曉　·黄滿之·等十餘人、列席指教、會程計有會長孔庸之博士致開會辭、及總幹事吳維德先生報告半年所有之會務外、又特請衛生家畢德輝博士、演講兒童衛生、及教育家陳鶴琴教授、演講家庭教育云、 
[朱慶瀾兩電催滙振欵]  
　　上海籌募陜災臨時急振會、昨接朱子橋君兩電、催匯振欵、照錄如下、（一）陜災急振會諸善長鈞鑒、陜災急振、得諸公登高一呼、復承滬上各界善士、熱烈援助、欽感無已、惟値此青黄不接之時、生待延命、死待掩埋、振欵多有一分、災黎痛苦即減少一分、已電在陜同人、從速救濟、瀾俟工振材料運陜後、當即返滬、慶　有、（二）謝　牕善長鑒、尊體違和、諒早　復、陜災急振、以鼎力推進、無任感偑、當此春振萬急之際、振欵早到一日、災黎即可早減一日痛苦、哈君賢伉儴救濟爲懷、復承善長代災民呼籲、想必早施仁惠矣、念念、覺彌居士同候、朱慶　有、 
[元生糖行東糖出貨交涉]  
　　三菱不照成約解貨 
　　有壞商界棧單信用 
　　市商會昨致駐滬日本商工會議所函云、逕啟者、三月二十五日、按據本市糖業公會函稱、兹因敝會員元生糖行函稱、三菱公司製給東糖ＹＰ墨一千二百包、ＹＳ墨一百包、棧單共二十七紙、詎知往棧出糖、三菱忽不顧信義、向棧止付、致使該糖未能提到、請向交涉等情到會、敝會曾於本月十五日去函三菱責問、迄今時逾一週、未得復函、是該公司顯然理屈詞窮、有難答復之隠衷、乃祇置之不復、如此情形、本當即向日領事署控追、繼思三菱公司在申亦爲日本僑商之巨擘、爲圖避免過傷感情起見、並抱和平以理解决之旨、特此據情奉陳、附上致三菱原函文稿一紙、至乞　核、並懇函咨旅滬日本工商會議所、轉知三菱公司、以信用爲重、迅將不正當止提謬舉取消、俾元生得將糖提取、藉維棧單素有之信用、倘三菱仍揑造事實、文過飾非、未皆照辦、則請求貴會會同日本商工會議所、飭傳兩造當事人、到會各陳理由、予以調解或公斷、以免興訟、而解糾紛、等情、並抄附致三菱函稿一件過會、據此、查該項柬糖交欵定　、掣有各該棧單、所結匯票、亦取有結單、手續旣備、自應照單出貨、今據稱三菱公司、一無合理的聲述　爾止報、使本市商業上歷著信用之棧單、一旦失其効用、開商界未來之糾紛、破壞歷來買賣上良善之習慣、該三菱公司在滬經商有年、度决不願破此成例、相應據情抄同函稿、轉達貴所登照、希即轉知三菱公司照單出貨、以全商信、至級公誼云云、 
　　尙有本埠新聞轉入後頁 
 
 

Page 11

 
 
本埠新聞二 
[本埠天氣驟變]  
　　前日大熱昨天大冷 
　　寒燠相差四五個月 
　　本埠前幾日、天氣非常和暖、無異五六月間、前天尤甚、華氏寒暑表熱度、升至八十六度、路上行人皆穿單衣、入晚後朔風凛冽、愈吹愈緊、晨起覺冷風澈骨、棉衣不足以禦寒、頓呈瑟縮之狀、上午十一時許、忽下雨一陣、下午風勢更大、又似嚴冬氣象、兩日間之天氣、相差約四五個月、 
[恐嚇信八封索詐三萬元]  
　　約在大世界接洽 
　　行至西藏路被拘 
　　甬人林夢才、家住乍浦路一百零五號、向在愛多亞路裕昌煤號任司賑自客歲七月念八、始陸續接恐嚇信八封、索詐三萬元、林因無斯財力、擱置不理、最後之信、於本月二十三投到、着於是日午後二時、赴大世界共和廳接洽、去者持洋傘鞋匣爲標記、倘仍不理、將有對付、林始將前後信函送請虹口捕房查究、捕等派探員數名、預往共和廳守候、林亦派陳祖發持傘匣前往、候至四時、一人獨在廳内徘徊、第不敢與陳談話、探員潛着陳出外、以覘舉動、陳遂去、斯人果隨之、探員亦尾於後、行至西藏路遠東飯店左近、其人始請陳𨀉足、有事相詢、各探員不待其啓口、即圍捕之、帶入捕房、詰問之下、知其爲南京人、名曾金壽、旋往東有恒路西華德路昆明路及閳北等處、拘獲同黨戎金生·黄林生·戎何氏·陳鳴和·梁老四·等、抄出手槍三支、假手槍二支、子彈八十九粒、除梁尙寄押六區公安局外、餘人連槍彈昨解特區法院、由蕭推事提審、原告林夢才、已回原籍、故未到案、被告中之陳鳴和、則爲林之妻舅、據捕房調查、此案純由陳所主動、曹·戎·黄·等均稱、係帮他人之忙、所有恐嚇信、乃在逃之秦姓所寫、槍彈爲陳阿大所有、庭上諭各被告分别還押、改期查明再訊、 
[譚美以丈夫不堪偕老]  
　　訴請離異追償贍養 
　　太夫前曾離婚兩次 
　　粤人馮鳳翥、年已四十有一、在滬執教鞭、十七年八月二十四日、娶香山女子譚美爲妻、譚氏現年二十三歲、夫婦情感、近益惡劣、譚氏以不堪偕老、决與離異、爰先呈請特區地方法院調解、本星期一、業由民庭長應時傳集兩造、爲之調停、結果、彼此意見不能融洽、解勸無效、譚美遂延吳少山律師、正式起訴、其狀略稱、爲不堪同居、備嘗虐待、訴請離婚、並追償贍養事、竊氏於民十七年八月二十四日、憑媒陸氏説合、嫁與馮鳳翥爲室、當時雙方均屬舊式家庭、故夫婿品性、全憑蹇修之舌底蓮花、造作空中樓閣、氏父母素性耿直、深信爲眞、意謂馮鳳翥乃書香子弟、品行自必不凡、方慶愛女得嬪乘龍、日後東床袒腹、半子奚須顧慮、氏乃深閨弱質、罔解世情、禮教所繫、豈容詳加考慮、不意一時失足、恨成千古、過門之後、始悉該馮鳳翥蠻横成性、所行所爲、卑陋難述、琴瑟之問、自難和諧、偶或一言不合、則厲聲辱駡、甚至夏楚立至、肌膚傷痕、斑斑猶現、氏自幼秉承庭訓、書禮兼知、目覩所天舉動悖謬、蠻横暴戾、種種行爲、不堪一日同居、覔死者三、獲救不果、（中略）查馮鳳翥前曾兩次娶妻、均賦仳離、人格行爲、不言可喻、爾變本加厲、竟唆使前妻所生之十六歲子馮紹良百般虐待、駡羞辱、不可名狀、氏稍與爭執、則家姑朱氏、從旁助紂爲暴、衣食斷給、氏嫁後翌年、即育一嬰、撫養至今、所費悉由氏貸自母家、始得苟延殘生、馮鳳翥未嘗一加顧問、去年十二月初七、馮又以細故、將氏毒打、踢傷甚重、氏歸寗調治、家姑乘機投地方法院砌詞誣告氏母略誘蒙法院明察、以不起訴處分、綜上事實、是該馮鳳翥身爲氏夫而不顧贍養妻孥、且串同母子、時生毒策、蹂躪女性、莫此爲甚、夫妻情分、實已恩斷義絶、迫不得已、請求鈞院准予判令與馮鳳翥離婚、氏子年祇三齡、依理應由氏撫養、並請求判令被告負擔離婚後之贍養費、以每月一十元計算、至氏六十歲止、共洋二萬二千二百元云云、特院據狀、比即傳知被告、仰於法定期内具呈辯訴、聽候訂期審理、 
[高昌廟事件結束]  
　　市政府保護來往車輛 
　　社會局防止鼓動工潮 
　　華商電車工人、與海軍航空司機工人、在高昌廟地點、發生衝突案、社會公安公用三局、曾派員澈查實情、呈報市府核辦、茲將市府指令、社會局長與記者談話、分誌如下、 
　　市政府指令　市政府昨日指令公安社會公用三局云、呈件均悉、候轉函海軍第一艦隊司令部、將此次不肯購票乘車因而肇事之司機人張利康等、予以嚴懲、並經函請警備司令部重申前令、嚴行取締無票乘車、以維交通各在案、仰即轉飭知照、此令、件抄轉、 
　　潘局長談話　新聲社記者、昨日往訪社會局長潘公展氏、叩詢關於高昌廟電車案、茲誌談話如下、（問）華商電車工人與海軍航空司機工人衝突案、現在如何處置、（答）本局曾奉市府訓令、會同公安公用兩局、派員澈查、當將查得情形、會呈市府核辦、今得市府指令、知已由市府轉函海軍第一艦隊司令部、將此次不肯購票乘車、因而肇事之司機人張利康等、予以嚴懲、並函請警備司令部、重申前令、嚴行取締、無票乘車、曁令公安局、切實保護來往該路電車、以維交通、（問）聞華商電車工人、因兇手未獲、將有第二次罷工之風聲、鈞局有所聞否、（答）尙未聞悉、但本案已由政府妥籌善後辦法、諒工會會員、當不致再有越軌行動、如果確有少數不良份子乘機鼓動風潮、一經查明、即當嚴行究辦、 
[市中心區翔殷路東段將築直道]  
　　下月份開始興工 
　　同時鋪置柏油路 
　　上海市中心區域、已築成之翔殷路、爲最巨煤悄幹道之一、他日大上海計畫完全實現、市内逐漸興盛、而車輛欲直達吳淞、捨租界外、此幹道爲必經之捷道、路西抵西體育會路·東迄軍工路虬江橋北、中央即近新市府府址、惟自虹浜至軍工路虬江橋北一帶、即成弧形之灣路、市工務局、以翔殷路之工程、於市中心區殊感重要、將於下月份起、將翔殷路東段、興築直道、即自虹浜直貫軍工路、原有灣路、畫爲支道、同時將此路改築柏油路、鋪置柏油之第一步工程、暫定爲四公尺云、 
[市公用局變更路燈開關時刻]  
　　四月份起實行 
　　本市路燈、放光時刻原定三月至八月、至遲不得過下午六時、其餘各月、不得過下午五時、旣而市公用局參照天文台太陽出没時間報告、訂定逐月路燈開關時刻表、於十八年十月起實行、茲復斟酌實際需要、略加修正、聞已令發各電氣公司、飭於四月份起、統照新表施行矣、時刻表列后、 
　　上海市公用局路燈開關時刻表 
月份　開燈　　關燈 
一　下午　五·一五　上午　六·三○ 
二　下午　五·四五　上午　六·一五 
三　下午　六·一五　上午　五·四五 
四　下午　六·三○　上午　五·○○ 
五　下午　六·四五　上午　四·四五 
六　下午　七·一五　上午　四·四五 
七　下午　七·一五　上午　四·四五　 
八　下午　六·四五　上午　五·○○ 
九　下午　六·○○　上午　五·一五 
十　下午　五·一五　上午　五·三○ 
十一　下午　五·○○　上午　六·○○ 
十二　下午　五·○○　上午　六·一五 
　　附註　倘遇特别情形時得酌改開　時刻 
[盆湯弄橋暫停行車兩星期]  
　　下月一日起 
　　工部局通告、盆湯弄橋因須修理、自四月一日至十四日暫停車輛通行兩星期、 
[扶輪社昨選新聯員]  
　　主席報告社務成績 
　　上海扶輪社、昨日中午、在寗波路老卡爾登飯店聚餐、並選舉一九三一年新職員、到會社員百餘人、主席費關生、報告去年該社工作、對於慈善事業俄童學校方面、鄺富灼君 
由該社提倡游藝會、所有收入一萬六千餘元之多、悉數充作該校校舍基金、社員牛惠生所辦骨科醫院方面會員捐助六百餘元、其他慈善機關、如閘北聯青社·兒童施診所·等、去年所捐、不下八九百元之多、尤足爲幸者、即俄童學校校基、已由該社社員狄百克君、向法工部局接洽、允以法租界四畝多地、以年租一兩、永久租與該校云、此屆職員選舉、會長爲鄺富彼得漢來司君 
灼博士·副會長爲永明保險公司總理彼得漢來司君·司庫爲中央銀行朱博泉君·董事七人、爲雲飛汽車公司經理勃羅華君·海寗洋行經理赫克孫君·威廉士製藥公司經理華爾夫君·普益地産公司協理山鐸君·日本商務參贊横竹君·百祿洋行經理惠格拉君·及興行郭寳樹君、再該社現正籌畫組織各地分會、行將開始組織者、有南京及杭州兩處、本星期六晨、該社社員三十餘人、專爲組織分社事、結隊專車赴杭云、 
[大規模之中國菸葉公司成立]  
　　集資一百萬元如數認定 
　　我國菸葉事業向操外人之手、歷年金錢外溢、不計其數、頃由華成烟公司聯合本埠全體同業、發起組織中國菸葉公司集資一百萬元、以收賣烤製國産菸葉爲宗旨、先在青島、設立烤廠、資本雄厚、規模宏大、足與外商相頡頏、挽回利權、可操左劵、昨日在寗波路華成烟公司、開發起人會、當塲認股踴躍非常業已如數認足、並推定沈星德·沈德華·張　伯·陳茂楠·張頌南·等爲籌備員、積極進行云、 
[滬太汽車變更行車時刻]  
　　滬太長途汽車公司、定四月一日起、變更行車時刻、開行時間如下、上海至大塲、上午七點一刻、八點、九點、九點、十點、十一點、十二點、午後一點、二點、三點、四點、四點三刻、大塲至上海、上午七點半、八點半、九點半、十點半、十一點半、下午十二點半、一點半、二點半、三點半、四點半、五點一刻、上海至劉行、上午七點一刻、十一點、下午一點、四點三刻、劉行至上海、上午八點一刻、十二點、下午二點、五點半、上海至羅店、上午七點一刻、九點、十一點、下午一點、三點、四點三刻、羅店至上海、上午七點一刻、九點半、十一點半、下午一點半、三點半、五點一刻、上海至劉河、上午七點一刻、九點、十一點、下午一點、三點、四點三刻、劉河至上海、上午七點一刻、九點、十一點、下午一點、三點、四點三刻、上海至嘉定、上午七點一刻、九點、十一點、下午一點、三點、四點三刻、嘉定至上海、上午七點一刻、九點、二一點、下午一點、三點、四點三刻、每逢星期六日、上海站末次車、延後半小時開出、每逢星期一日、劉河·羅店·嘉定·等站、第一次車提前一刻開行、 
[精武會春假旅行]  
　　地點...紹興·杭州 
　　北四川路精武體育會旅行組、每年春假時期、例有大規模旅行之組織、本屆旅行地點、已定浙之紹興及杭州兩處、於四月二日午後五時五十分、乘車同時出發、至五日晚六時、由杭返滬、收費、紹興組每人十五元、膳宿舟車一應在内、杭州組每人車費三元、膳宿游費自理、如欲代定房間、每人另繳三元、將來多則發還、少則照補、聞該會爲謀游衆舒適起見、事前特派幹事先往籌備、故報名限至本月廿九晚十時、即行截止云、 
[兩大學生解公安局]  
　　建設大學學生湘人劉諧宇、前被指與市公安局緝獲之反動份子劉鴻動·鮑　梓·兩名、有同黨嫌疑、拘解特區地方法院、諭令押候提劉·鮑·兩人到案質證、已誌前報、昨晨、市公安局派員將該兩人押解到院、由馮世德推事開庭續審、捕房律師厲志山聲明補房茲已查悉劉諧宇前亦因犯反動案被判刑期四月、彼興劉鴻　等確係一黨、公安局聲請移提、捕房並不反對云云、馮推事旋回劉等訊問一過、諭被告准交市公安局提去、移送管轄法院核辦、 
[松滬車輾斃一老嫗]  
　　昨日下午二時、有一年約五十左右之老嫗、頭戴藍色羢線帽、衣藍色布衣、在江灣路派克牛奶公司前面、淞滬路軌道旁行走、適由自淞回滬之小火車一輛、疾駛而來、該嫗不及避讓、致全身捲入車下、腦漿迸裂、兩腿分飛、其頭顱完全軋腐、慘不忍覩、至六時許、尙無家屬認領、路局主面、因無家屬認領、即飭路役將該嫗屍體暫置一旁、遮以蘆蓆、以待家屬認領、 
[七十三歲老嫗跌死]  
　　蘇州老嫗倪王氏、現年七十有三、精神　鑠、賃居馬立司修德里三號半門牌、昨晚七時餘、雇車至福煦路戚家探望病孩、當弳經主婦延入樓上、談笑自如、狀殊愉快、詎禍福無常、八時半辭别下樓、偶一不愼、扶梯上失足下墜、致路傷頭顱鼻頭甚劇、逾時畢命、經其戚將屍體車入寳隆醫院、轉舁騐屍所候報法院請騐、 
[學徒身死家屬不知]  
　　其母業已呈控 
　　海門人沈尹氏、昨偕證人沈關興、扭曹唐金、至三區二分所控稱、伊子沈林才、今年廿一歲、於十五歲時由沈關興介紹到被告所開繩索店中學業、迄今六年、尙不滿師、以前曾數次領子歸去住住、而曹恃關書未滿師之條件、不許自由、氏亦無法、現在六年學業、且已成人、故我已在原籍設法訂一房媳婦、須我子歸去認親、遂赶來上海、不圖我子不見、詢之被告聲稱、係出外作工、約三日後領人、當時即由原介紹人在塲、今則前往、忽稱已死、顯見言語不符、我子當被虐待身死、毁滅尸體、要求究辦等語、詰之曹唐金供稱、在洋涇開設繩索店、學徒沈林才、係患黄腫病、去年十二月廿八日、送往楊樹浦正心醫院醫治、至今年一月六日身死、已由醫院中作主收殮、葬在義塜地上、實已病死云云、證人沈關興供、在被告附近開設車行、沈林才是我介紹前往學徒、未知是否身死、但被告並未通知過我、因爲沈尹氏要問我要人、只得將被告扭案、請究、該所長以此案關於人命、將來必須開棺相騐、故即移送地方法院請爲澈究、 
[江北船中燒斃三孩]  
　　吳淞東海濱泊有江北船一艘、昨日下午一時許、船中男女均登岸入市購物、船上祗留小孩三名看守、年齡均十歲左右、旋因三孩在船中戲弄火種、致遺火於布篷上、斯時海風甚大、頃刻間全船着火、經岸上居民瞥見、設法灌救、始悉三孩被燒、焦頭爛額、腹破腸流、慘不忍覩、迨家屬購物歸來、已家破人亡、在江邊痛哭不止 
[葛承榮爲愛女慘死請求伸雪]  
　　南市王家碼頭開設華興餅乾店小主徐德郎之妻葛氏、因不堪虐待、背人服毒斃命、當經十六舖地甲報請地方法院派員騐明、委係服毒身死、一面由該管一區一分所將徐德郎拘送公安局訊押候示在案、茲悉屍父葛承榮、以伊女無端慘死、心實不甘、倩人繕狀、昨向地方法院投遞、請求伸雪、奉諭、聽候傳訊、 
[女拐匪禁押二年]  
　　住居法租界磨坊街念二號章起鳳之三歲男孩章小毛、於上年十二月十一日被拐婦張俞氏串同姘夫朱阿五誘拐出外、託由老嫗陳王氏價賣與高昌廟周張氏處、旋由張氏將孩帶往福建地方、業由法捕房包探劉友法偵知、將張俞氏與姘夫朱阿五·及老嫗陳王氏·一併拘獲、惟小孩已經遠離福建、無從吊案、昨由捕房將被告等解送法公堂請究、先由原告章起鳳投訴被拐情形、並稱當時被拐去兩孩、一年八歲、一年三歲、因八歲小孩、在路啼哭、故此抛棄於途、由警廳送回、三歲之孩即被拐賣、今蒙拘獲、請求重辦、訊之張俞氏供、實由在逃之張老虎、唆使婦人拐出、嗣後賣得洋一百元、婦人分用三十元是實、朱阿五供認與俞氏姘識、惟小孩係由俞氏拐賣、事後雖由民人分用三十元、不串拐、餘供支吾、陳王氏供小孩由朱阿五領來、託婦人轉售與高昌廟周張氏得洋一百元、婦人分用十元、領來時、僞稱該孩之父已故、因無力撫養、故此出賣、實不知拐來、求宥、中西官判張俞氏押女所二年、朱阿五押八個月、陳王氏押四個月、未判决前覊押日期、均准折抵、 
 
 

Page 12

 
 
[大批慰勞品運漢] 　 
　　上海婦女慰勞會經募 
　　上海婦女慰勞前敵將上會、成立迄今、已有數月、日前招商局之江安輪駛漢時、該會特將募成之各種日用品干餘箱、附裝至九江漢口等處、慰勞勦匪將士云、 
[濟生會六安辦振人員出發]  
　　中國濟生會、前辦安徽六安縣振務、未竟全功、今因安徵災情仍重、只得揀擇六安最重災區、勉爲　綴救濟、該會又撥洋一萬五千元、公推會員張澤普、爲六安辦振主任、偕同振友、於前日乘津浦車出發、前往振濟矣、 
[陜災急振會全委會記]  
　　電請于右任蒞會 
　　上海籌募陜災臨時急振會前日開全體委員會、到三十餘人、鄔志豪主席、議决如下（一）先匯十萬元與北平、交朱子橋君收、請與天津中國銀行商裝運現欵簡便方法、請張公權君轉電該行、照最速最便方法、代理經理、（二）游藝募捐、請任矜蘋君會同張子廉·趙友琴·洪雁賓·諸君、共同設法進行、（三）請金侯城·顧伯華·吕岱之·陳良玉·張懷揚·任矜蘋·洪渭晋·沈維挺·毛春　諸君爲委員、 
　　該會昨與于右任君往來兩電、商議來滬籌振事宜、文曰、（一）虞卿·王一亭·鄔志豪·諸　生鑒、梗電祗悉開會日期、能定於任何星期六或星期日、屆時定能趕到、于右任叩、逈、（二）于院長右任先生勛鍳、逈電敬悉、本月二十九日星期日下午六時、市商會開募陜西急振大會、切懇台端惠臨指教、何時蒞滬、仍盼電復、遂當走迓、王震·虞和德·王曉籟·鄔志豪·叩、有、 
[巴縣請振之電告]  
　　中國紅十字會頃接巴縣臨時振務委員會主席馮均逸等來電、報告受災深重成立臨時振務委員會、茲特爲披露於次、電云、吾邑不幸、災害迭生、去歲雨暘失調、春潦夏旱、收穫歉薄、倉儲空虚、富者化爲貧民、貧者流爲餓莩、瀰望闔境、莫非瘡痍、遐邇有聞、同聲扼腕、乃民間之元氣未復、去冬百日、又苦不雨、水源竭涸、田地龜裂、加以吾邑户品稠密、産米不多、大批民食、全持隣邑接濟、近月以來、各地紛紛禁阻來源頓絶、米價飛騰、斗米百千、抑且無市、以致四野哀鴻、待哺嗷嗷、流亡之象、創所未聞、竊民爲國本、食爲民天、今距新收尙遠邑人生死、已奄奄垂絶、設他日青黄不接、爲狀之慘、當又倍此、瞻念前途、寗不悚懼、爰於三月眞日、集邑中機關法團、以及各界代表、成立巴縣臨時振務委員總會於縣府、並議决次第設立分會及辦事處、於邑中各區鄉鎭積極從事募集錢　、救濟　貧、惟棉力有限、識見未週、對茲艱鉅、勢難勝任、伏念各方仁人、痌癏在抱、胞與爲懷、尙望時鍚救荒之策、慨助濟貧之費、令闔邑數十萬待振同胞、不致轉徏流離、得慶更生、則感謝者固不僅敝會已也、臨電徬徨、不勝迫切待命之至、巴縣臨時振務委員會馮均逸等同叩、蒸、 
[海港防疫醫院取締佔用土地]  
　　新聲社云、吳淞張華浜對面浦東北港嘴地方之防疫醫院、在前清光緖末葉、即已成立、原屬海關　官管轄、嗣分立華洋二部、全地面積共計五十餘畝、院外例有餘地、四週栽種樹木、並挖有壕溝爲界、俾與地方人民、以資隔離、而免傳染、去年國府派伍連德接收全國海港檢疫事權、該醫院因亦同時收回、舉辦以來、在國院上頗佔相當地位、詎料竟有人向已經撤廢之上寳沙田局繳納價五十七元、朦領部照地九畝五分、經駐院官警發覺、乃報告伍連德處長核辦、昨日、伍處長特偕同倪名山　書、曁醫官等、前往履勘、地面形勢、察得該領照人、顯係貪汚土劣之行爲、意圖侵佔該地、破壞疫政、除倪秘書分向土地局濬浦局調閲卷宗外、深擬嚴厲取締云、 
[市民聯會請五華董力爭房捐新章]  
　　上海特區市民聯合會、爲工部局估計房租征收市政總捐事、除致函該局、提出警告外、昨又函請五華董、請爲照理力爭、略謂工部局此舉、顯係濫加捐率、助長和金、市民斷難承認、此案是否提交董事會通過、各華會否於會議席上力阻其議、市民對於諸公信仰、至誠旦篤、敝會謹代表全區市民、請轉向工部局力爭、堅持到底、務達取消目的、則加惠市民、豈爲淺鮮云云、此函已於昨日發出矣、 
[大吉輪被難家屬紛紛報到]  
　　大吉輪被焚、迄今旬餘、被害者多係江北泰州·江都·東台·海門·諸縣之農商、及貧寒勞工苦力、經此變故、家庭失依者不少、據昨日張黄港一來客云、在港領　之家屬、悽慘情形、實難形容至前（二十四）日止、由大達各輪、在港往泰揚各家屬原籍之棺柩、共達六十具、前由滬運往江北者、計七具、前昨兩日、在滬報到家屬及死難者、照錄如次、報到人原籍失亡者、孫鳳山泰州子樹雲、胡天嶺揚州子兒濤餘學慶汜水女素珍、姚雲山海門子元興、袁石林海門弟才郎、邵品齊海門姪澤民、張初郎海門、弟永興、友陳九林、路國香鹽城妹恒修、韓德明揚州仙女廟弟友五、華長庚泰州姪婿楊二、李兆坤揚州表兄潘永昌、江承霖高郵妹郭江氏、姜　壽東台父錦林、談富成東台甥高龍發、汪福堂安徽襟弟呂天申、陳　氏海門子松亭、劉富榮海門甥陳德龍王才根鎭海兄勤根、 
[海員總會援助長江輪難工]  
　　海員總會電呈中央文云、南京中央訓練部國民政府實業部交通部外交部鈞鑒、竊據法商來成公司長江輪船難工凌鴻等報稱、本月十六日下午二時五分、船到浙江境内北隅山燈櫃附近天大霧觸礁石、船頭破裂、船主鳴鐘爲號、使車房擺機倒後、僅二十分鐘、船即沉没、先是二買辦凌鴻兩次親口請船主發無綫電呼救、均不發、并不准各人逃生、因此遭難各人、不得已紛紛跳水逃出、狀極倉皇、計溺斃船員十一名大餐間女客及使女兩人、二等艙女客一人、所有財物、損失一空、至該船主法人格　撤、由辦事人員救出、一同到附近山腰、拾得草木、燃火取煖、至十七日半夜、有商船經過、由燈櫃請其發電、至十八早、始見法兵艦馬利到救、至十九早、乘艦返滬、要求來成公司先行賠償損失、祗允每人給洋十五元、現有船員五十餘人、均住　飛路法國差館　暫供火食該公司則以海防總行爲辭、絶不過問、亦不救濟、請鼎力援助、等情前來、按該船主不發電及開倒車、致船沉没、淹斃多命、揆諸法律、罪有應得、該難工生者損失極鉅、死者海底寃沉、該公司用人不當、對於賠償撫卹、尤應負完全責任、惟經職會派員　涉、該公司竟置不理、理合電請鈞部、轉行上海市政府協助辦理、以拯難工、如何亟候示遵爲　、中華海員工業聯合總會整理委員會叩梗印、 
[絨經絲線染工勞資契約簽訂成立]  
　　絨經絲線染坊照常營業 
　　上海市染業工工絨經絲線染工、因感生活維艱要求資方改良待遇、增加酒資、業於前日經勞資雙方代表、幾度會議、雙方同意、簽訂契約、修正酒資價目、現正積極整頓内部、以鞏團結、 
　　上海市絨經絲線染業同業、整頓業規、增加染資停止營業、一月有餘、業於昨日上午、經絲線同業代表絲線染業代表、議定染資價目、即日下午、先行領貨開染、照常營業、附帶條件、定期召集雙方代表再行討論、現正整頓業規、頗形忙碌、 
[禁止清明節迷信舉動]  
　　上海縣政府之布告 
　　上海縣政府昨發布告云、爲布告事、案查第十二次區長會議、據第五區長提議、清明節鄉民任意焚化紙箔、酒肉徵逐、事涉迷信、請布告禁止、以節民財案、當經討論决定、查案辦理等因、查此案上年曾經出示布告、並令縣公安局曁各區區長查照勸禁在案、茲經議决前因、除令縣公安局曁各區區長外、合行出示布告、仰闔邑民衆一體知悉、須知焚化紙箔、已屬迷信陋俗、如果親戚來往、酒肉徵逐、尤屬無謂之舉、務各遵照互相勸勉廢除、毋違切切、特此布告、 
[小僧投河遇救]  
　　章順華命該不死 
　　童子順華、年十五歲、寗波人、當五歲時、其生母因家境窘迫、生活困難、不得已將順華價賣與僧人法名實純者爲徒、現居閘北天寳路唐家衖公慶里第一號、順華秉性愚鈍、故其　寳純教誦之經、不能記憶、於是不承師歡、時加鞭撻、順華不勝苦楚、前晚寳純和尙又令其背誦經典、竟難如願、因之又遭時責、備嘗痛苦、順華一時抑鬰、竟起自殺之念、乘師不備、私行濳出、趕至南市油車碼頭浦濱、縱身躍入浦中、未幾、冒起水面、其時適有煤炭船一艘、駛經該處、船主侯某瞥見浦面有一童子、載沉載浮、當即上前設法撈救、得將順華援起後、扶至屋畔、撫其體沿温暖、即用人功施救法、使之甦醒、後詰悉前情、不禁惻然憫之、急將其濕衣換去、繼　留宿一宵、至昨日上午八時許、鳴交該處第十八崗守望警尹萬有、帶入該管一區　分所、由所長帶案、預瀋之下、飭即備文申送市公安局、請爲安挿、 
[積善堂理事長會計被控]  
　　浙江積善堂、爲浙江金華八邑旅滬商人所組織之轉體、舉蔡春霖爲常務主任、董調福爲理事長、郭寳濤爲會計、此次蔡因任期已滿、清理賬目之結果、蔡即延律師以刑事起訴童·郭·兩人、謂侵占洋四百三十元、化名目爲長生地租洋字樣、要求究辦、當奉傳訊、被告等稱、此事當問理事葉寳　云云、故昨又奉加傳葉到案訊核、 
[感受外邪之治療法]  
　　本埠小西門尙文路中醫秦伯未、於本月五日發表時症之預測一文後、果爾寒熱咳嗽之流行性感冒症、幾無一家能免、秦君昨對人言、日來時症、仍見猖獗、惟與以前不同、病者多痰中帶血、或整口咯血、或鼻中出血、身熱甚高、頭痛、胸亦作痛、故以前用疎解法即愈今則非用清解法不可、治之得手、雖無危險但時間較長倘遷延不治或過於發汗、則易神昏煩燥、實不可不注意云云、又秦君介弟又安醫士、隨兄靖研岐黄、於上年應診、近以今春天時寒暖無常、最易使人感受外邪、纏綿難已、患者初起時、覺頭痛鼻塞惡寒、按之寒邪初人、在太陽之標、内經云、其在皮　者、可汗而發之、爰本研究所得、師其意發表改用蒸洗簡便治法、極爲便利、方用　蘇二兩、薄荷四錢（後入、）荆芥八錢、防風八錢、以上四味、放鍋中加入多量之水、煎滾數沸、盛之面盆中使患者頭部、俯於盆上、務使適對盆中、上蓋包袱或單被、使熱汽上騰勿使外洩、口須張開、令涏沫流出、　至背上覺有微汗爲止、　後切忌避風、輕者一次、重者不過兩次、無不奏效、特錄之以告市民、誠簡便之預防療治妙法也、 
[韜朋路昨晚火警]  
　　昨晚十時三十二分、楊樹浦韜朋路八六三號周順興成衣舖、突告失愼、黑烟迷漫、冒穿屋頂、延燒比隣八六三號半八六二號八六四號房屋、當經救火會驅帮浦車前往灌救、逾半小時始熄、計焚　樓面四間、 
[新藥與治療第二期出版]  
　　廣東路一號百部洋行藥品部所出之新藥與治療雜誌、第　期已於昨日出版、内容有褚民誼汪企張之題字·余雲岫·顧宗文·謝筠壽·朱榮錦·夏愼初·姜振勛·諸君之醫學專著、均極名貴、該刊印刷精美、裝訂新穎、爲晚近醫藥雜誌之另闢蹊徑者、聞主編者爲李棻醫師云、 
[藝苑第二屆美術展覽會消息]  
　　地點在明復圖書館 
　　本埠藝苑、爲中西名畫家集合所組織、前年曾舉行美術展覽會於滬上、今聞將舉行第二屆美術展覽會、會塲已决定在亞爾培路三百零九號明復圖書館、現已着手組織籌備委員會推定　祖韓·汪亞塵·俞寄凡·李秋君·江小鶼·張辰伯·金啟靜·朱屺瞻·諸君、分任各部事宜、 
[滬大附小節制軍遊藝大會]  
　　滬大附小節制軍之遊藝大會、將於本月二十七日下午四時、在大學部大禮堂舉行、其目的爲預慶復活節及發揚節制主義、茲錄其遊藝節目如下、（一）主席、林忠尙·（二）唱復活歌、全體（三）演講、「復活的意義」唐桂英·（四）祈禱·段先生·（五）宣誓禮、林尙忠·（六）音樂隊、幼稚園、（七）故事比賽、一二年級、（八）獨唱比賽、幼稚園、（九）演説、我理想的媽媽、我爲何不吸食烟酒、撒瑪利亞人、四五六年級、（十）跳舞「因爲你」、萬樂年·（十一）唱小烟卷歌、三年級、（十二）野人舞、五六年級、（十三）中國眞清平、全體歌罷、即由劉校長夫人發給獎品及呼口號散會云云、 
[正華銀公司註册仍難照准]  
　　財政部前據本市正華銀公司、呈請註册、以該公司資本僅五萬元、不足以資周轉、經批復不准、嗣該公司函由市商會、以現行法令、對於銀公司資格、並無最少限度之規定、瀝陳理由、請准予先行註册、茲市商會昨又奉到財政部批示云、呈悉、查上海爲商業繁盛區域、該銀公司又以經營出洋草帽押匯爲大宗、資金五萬、實不足以資運用、雖現行法令無最少限度之規定、本部仍應體察情形、權衡輕重、以預防危險之發生、所請准予註册之處、碍難照准、此批、該會已照轉正華銀公司查照矣、 
[閘北一段救火會改選]  
　　閘北一段救火會、於昨日午後三時、開選舉職員大會、先期呈請公安局派員指導、到會董會員二十餘人、公推顧紫霞監察、主席開會如儀、主席報告開會宗旨後、即投票選舉、結果顧揚祺當選爲主任、沈耀延爲副主任、王福榮·金耀文·爲調查、王德茂·蘇家樑爲庶務、王維嘉爲會計、沈文奎爲機務、舉畢、由文牘吳復初備函通知各當選人、定期就職、散會時已六時矣、 
[各工會消息]  
　　醬凿工會　昨開第一次理事會、主席翁瑞夫、行禮如儀、主席報告、（略）討論事項、（一）决議製辦會證徽章、（二）决議本會定星期日休息、（三）通告各園坊、發貨品格管棧、准許入會、議决、通過、（四）竹匠照舊有登記、新工友不准加入、議决通過、（五）理監事出度車資案、議决、每次出席、本埠半元、外埠、元、（六）本會聘　鄜鰲奎律師、爲法律顧問、議决、通過、散會、 
　　絲吐業工會　前日下午五時、開第二次理監聯席會議、主席陳子明、討論、（一）規定職員生活費案、議决、陳子明每月十八元、傳德才·桑再生·錢榮　·余同生·劉受之、每月十元、（二）前絲吐工會帳目案、議决、限三日内結清移交絲吐業工會、（三）未入會工友記案、議决、待領到社會局立案證書後、再行登記、 
　　兩路工會　着手編制工會分事所組織規則、及辦事細則、以爲各工會改組時、有所根據、現在所屬原有各工會、仍照常辦公、至改組一層、俟兩路工整會擬定步驟、再行令知遵照辦理云、 
　　輪船木業工會　昨開第一次理事會、主席陳香泉、行禮如儀、主席報告畢、即開始討論、（一）林鏡初·仇生·來函辭職、應否照准案、議决、挽留、（二）（三）（四）略、（五）本理事會議事規程、及辦事細則、已草就、請通過案、議决通過、（六）各科辦事細則、已草就、請通過案、 
[天氣報告]  
　　徐家匯天文臺昨日下午四時三十分氣象預報云、天陰或曇、揚子流域及此間海濱有雨或霧、山　海濱天晴、全國沿海有强烈之西北風至東北風不等、又昨日下午三時前二十四小時内本埠氣温最高四八·六、最低四六·二、去年同日最高六七·八、最低五○·○、 
 
 

Page 13

 
 
自由談 
[一得之言] [  秋水]  
　　▲求原諒是乞兒的藏身之所。我們應當清償我們的債務。 
　　▲長的衣裝。似乎可使摩登的女郎稍露其莊重。然而不幸得很。長的衣裝却與廣告有一樣的用意。 
　　▲一個人假使没有仇人。他的事業决不能進步。因爲仇人們能很爽直地指出你的短處。像一個理想中的良友一樣。 
　　▲愛情對勇敢的人媚笑。對懦弱之夫冷笑。對一個狂徒大笑。 
　　▲汽車之速率。雖比馬車爲快。然而當一對摩登田女同車郊外之遊時。偶而情不自禁。汽車却不及馬車之安全哩。 
　　▲男子們可以老得不能跳舞。不能工作。不能游戲。然而一見美麗的女郎時。他也不禁會整頓衣冠。做出老當益壯的精神來。 
　　▲一個男子的愛情。决不能因經騐而取得更多的知識。常見他們這一次戀愛失敗。第二次却重蹈覆轍。 
　　▲有許多女子。一生不知怎樣的去選擇一個丈夫。及至老將就木。悔已晚矣。 
　　▲新婚的男女。好像兩個新結識的小朋友一樣。非經過一次的爭鬥。他們决不能成爲相識。 
　　▲婚姻與國家政治一樣。常有一般人從旁加以擁護。加以反對。或甚而至於從中摀亂。 
[黄罏痛語] [  鄭逸梅]  
　　樊山謝世未及旬日。袁寒雲又以捐館聞。感舊傷亡。情何能已。内兄周无住與寒雲有賓主之雅。予也以文會友。亦頻通尺素。於其生平。頗知一二。茲得噩耗。有不能已於言者。寒雲。諱克文。行二。字抱存。一作豹岑。别署龜庵。嘗得趙飛燕玉環。以宮闈粉澤之餘。引爲奇倖。乃鐫一印曰燕環。吟詠撰述鈐用之。所以志寳也。詩才兼開府參軍之長。宣南七子。寒雲爲魁。曩曾硃印寒雲詩存一册。由易實甫爲之校正。惜流傳不廣。今已絶版無餘留矣。偶作小品聯語。極字裏花飛。行間蝶舞之妙。梨園子弟。以及北里中人·時有獲其聯幅者。蓋寒雲名士風流。素有聲色之好也。寒雲亦能粉墨登塲。審頭刺湯。尤爲其生平傑作。昔居海上。凡演劇募欵爲地方公益者。往往嬲請之。寒雲當仁不讓。常以法曲傾靡四座焉。有烟霞癖一榻横陳。夜以當晝。短衣赤足。雖客至。無所拘。就榻瀏覽羣書。讀至得意處，輒搦管評批。能仰睡而於書眉作蠅頭楷。秀遒工整。爲從來書家所不及。海内求其法書者。户限爲穿。間或作畫。折枝花卉。寥寥數筆。而自饒馨逸。在意趣不在規範。洵非聰明人不辦。性疏懶。不屑冠蓋靴笏。某要人愛其才。招之赴浙。特闢精舍於明聖湖濱以居之。寒雲謂湖山之秀。不可孤負。一月爲期。盡我登臨之樂。以後自當供職效勞某要人不之强。詎意蠟屐兼旬。即潛返滬寓。及某要人親來敦促。徒興室邇人遐之感。其清狂有如此。貎與海鳴將軍略相似。某報故並刊二人之影。寒雲戎裝。海鳴儒服。更令人不辨誰是虎賁誰是中郎。一時傳爲佳話。賞鑒骨董。目光犀利。然自信力强。偶市贋品。雖有告發其底蘊者。不之聽。以爲妄言。再告之。則見嗔曰。如此贋品。能得其雙。固願重價以易取也。又喜摩挲古泉。前年爲其哲嗣伯崇訂婚。古泉一枚。以爲文定。其親家方地山。亦知名士。故能深表同情。脱略俗節。其從儉之風。足爲世式。著述已刊行者。有洹上私乘。寒雲説集二書。或云。寒雲每日必作日記。寒暑無間。至今已垂二十年。中多朝野秘聞。詩酒韻事。若謀剞劂之。不朽之作也。 
　　鵑按寒雲盟兄。爲愚生平至友之一。往歲客海上。往還無虚日。詩文投贈。積久成帙。愚前編半月紫羅蘭諸雜誌得力於兄者爲多。比年息影津門。音問鮮能。本擬於今歲春暮北上往省。詎噩耗傳來。遽赴玉樓之台。追溯前塵。愴懷曷極。兄著作甚富。日記之作。爲愚前所所親見。字字工楷。文實並茂。以視李　客日記。正無多讓。竊願海内諸友好盡力搜采其遺著。彙爲一編。休之剞劂。以垂久遠也。 
[藝苑談屑] [  陳伯英]  
　　吳缶老（昌碩）初以篆刻見知於吳愙齋大澂楊藐翁峴。名以漸聞於江左。强仕時。聽鼓蘇垣。性不覊。頗恃才傲物。上峰每不喜之。桐城張祖翼逖先與友善。張工隸。吳工篆。皆有金石癖。張亦工篆刻。蒼勁中姿媚躍出。各樹一幟。二君皆肥碩。短而無須。見者或誤以爲閹人。故吳晚年自稱無須老人云。缶老之篆。勝人處在圓而緊。他人傲之。則僅似其偃蹇之態而已。其刻石用巨刃。吾友張天帚戲稱之天印星大刀吳俊卿。天帚亦嗜篆用巨刃者。急就時不擇器。釘頭剪末。亦能成字。類新莽時銅印。作山水。沈著蒼老。一時無兩矣。缶老於畫。實非所長。而松竹之屬。出以篆法者。亦頗有致。用紅則濃重無法度。人間之。則曰。把些顔色與他看。可發一嘘。 
[霓裳羽衣一夕談] [  吳吉人]  
　　明星歌劇社成立一載餘矣。愚誠綠慳。未得躬預彩排。一聆雅奏。深以爲憾。月之二十二日。該社舉行同樂會於杜美路。劇社同仁。一一粉墨登塲。烏可無紀。惜愚於皮黄一道。完全門外。但覺清歌幽揚。悦目賞心而已。無已。僅就隔座老者侈譚劇藝之言。拾其唾餘。藉供同文一粲。 
　　▲張石川兩　壓臺戲　名導演張石川先生。平時研究銀幕藝術。從未親自表演。自新片「銀幕艷史」出。而張君之容顔。初上鏡頭。茲自「歌女紅牡丹」大功告成。乃一度漏臉於紅氍毹。居然雙齣壓臺戲。是日起落馬湖中之黄天霸。嗓音瞭亮。能與名票得天居士相頡頑。三堂會審。起紅袍藩司。亦能表情入微。無絲毫濡滯。實匪易易。 
　　▲周劍雲唱做工穏　歌劇社長周劍雲先生。亦唱雙齣好戲。與應蘊文女士之探母。與黄雪軒女士之南天門。周先生爲久記票友。做工純熟。臺步工穩。不失前輩典型。行腔道白。一字不苟。所惜者嗓音失潤。想周先生賢勞過甚。少所休息耳。 
　　▲王宣合爨寳蓮燈　王玉書君宣景琳女士是日合爨寳蓮燈。允稱旗鼓相當。已入神化之境。王君爲票界名宿。能戲極多。偶爾登塲。自能脱盡烟火氣。宣女士則歌喉婉轉。深得玉霜神髓。更兼面部身手都能有戲。不愧明星而名票者。歌劇社之臺柱。非宣莫屬矣。 
　　▲武戲之賣力　武戲以徐欣夫吳萬祥兩君合演之白水灘。及黄天蔭君與吳萬祥君之葭萌關爲最賣力。萬祥精於武術。欣夫則爲武俠片導演。儒者風度。居然一反本來面目。董天涯則票戲極久。功架老練。不失規矩。之三君近均從陳月樓君游。武劇之深造。良有以也。 
　　▲紅牡丹之玉堂春　夜戲以鄭小秋顧梅君二君之小放牛爲最多味。此劇寫小兒女情態。艷而不淫。是爲難能。殿後爲紅牡丹主角胡蝶女士與王獻齋君及諸社員合演之三堂會審。胡蝶以表情勝。獻齋以説白勝。老者繼曰。老眼昏花。未能予以準確之品評。但似此成績。已屬難能。加以諸藝友都爲具有天才者。再能加功。下次必更有可觀也云云。 
　　更正　昨日「冶歐齋訪問記」第十八行「浮沈」下多排「沈淪」二字、又印度游記下標號「四」係「五」之誤、并此更正、 
[趙鐵橋之身後] [  曼因]  
　　趙鐵橋亦一川中名士也。其對於革命功動。固有相當之歷史。兩年前。在京與秦淮名娼雪林。有一段因緣。人咸知之。然不失爲名士風流。厥後爲上海招商局專員。乃爲人暗殺。身後至爲凄凉。聞趙雖爲招商局專員。而此時該局方在風雨飄搖之秋。北伐方殷。則日以調度船隻。運兵送械。人目之爲膏腴。而一無所潤。中年被戕。遺留兒女極多。且均幼稚。（曾見某報有載趙光祖云云。下註趙鐵橋之子。實則上海另有一趙光祖也。）厥後政府議及趙君恤金時。除特頒治喪費一千元外。經銓叙部核議。照最後在職月俸六百元。按官吏恤金條例。照月俸六百元十分之一。給予遺族恤金年額七百二十元。又按同條例。給予最後在職兩個月俸給之遺族一次恤金一千二百元。但銓部呈文。則云該故專員盡力革命。二十餘年。整理航務。便利戎行。厥功併偉。追念前勳。應隆恤典。此係據條例核議。非對革命功勳之獎恤云云。後經國務會議。特予趙故專員遺族一次恤金三千元。年撫恤金每年九百六十元。在國府亦甚優異。然此每月八十元之恤金。趙夫人撫此繁多之子女。亦殊辛勞艱苦矣。憶去歲之秋。鐵橋之女公子趙銀梅。年不過十二三。在某女校肄業。會有一教師。初不知趙小姐即鐵橋之女也。偶於課中。講及中國航業。詬及趙鐵橋之辦招商局。一無成績云云。趙小姐年雖幼稚。念吾父慘遭鯨鯢。身後尙有人在其女之前。詬及其父。即起立出課堂。痛哭而歸。歸後。母女相抱。痛哭一塲。自此遂不復入此校。嗚呼。此亦非傷必墮淚之一事實耶。 
[印度遊記（六）] [  靈花]  
　　論及階級制度。博士言此制今尙存。特稍活動耳。第一級爲婆羅門族。凡僧人出家者。必出於此族。他族不得許可。第二王族刹地利族。又名戰士階級。第三商人。第四農奴。四姓不得通婚。農之子恒爲農。工之子恒爲工。如中國管子所云。佛欲打破此制。終至人不信其教。亦可見其勢力之大也。由此可知印度僧人之貴重。蓋有由來。因惟有第一階級。始可爲僧。他級不許。物以罕而見奇。本是貴族。出家更貴也。但此制自度英人入印后。印人感於外力之壓迫。運動解放。近新思想起。漸有變更矣。 
　　是日下午二時。社會教育會請講。有譚覺士賴瑋張國基諸君。盧領事及夫人亦在座。并照相。五時在印度人大乘佛會講堂開大會。女校長Sarala　Dervi主席。乃太戈爾之姪女。屆時到會者六七百人。西女士亦有之。盧領事春芳及夫人均在。衆請盧演説。余演説畢。主席譯成孟加利語。又有老哲人克利須那。Krishna年已七十。辦報五十年。以大聲演説東方文化之放大光明。衆生從此得救。滿座震動。嗣由其女Mrs.　Boss唱歌贊頌。七時散會。 
　　二十四日。訪道階法師未遇。遇緬甸學生於８.　Eden,　Hospital　road。此間爲緬僧佛舍。凡緬僧人及學生禮佛者可住。飯食自備。每月十餘元。中國人亦可住。問緬學生幾何。答十餘人。該佛舍費五萬餘元。招待緬人者也。現在各地佛跡處。均有緬僧佛舍。中國人均可住。火食自備。然則緬甸佛徒。不愧佛教功臣也。緬人謙和。平易可親。如小水無波。而印人氣象廣大無垠。身體亦高大。逈異緬人。緬人天然應附屬於印。乃今謂分治獨立。此乃受英人政治運動故耳。 
　　二十五日下午五時。森女士Mrs-Sen邀茶會。盧及夫人均在。森女士全家住英倫十七　。今始回。所識英士女甚多。如羅素韋爾斯之流。亦甚喜華人云。中華美術爲世界第一。日本美術亦有名。然不及也。囑余待數星期。太戈爾將回國。可共商世界文化運動之方法。余在商塲見有西商店招牌云。China＆glass。即磁與玻璃也。而即用支那字。可知其由來稱磁爲中國矣。 
 
 

Page 14

 
 
商業新聞 
[金融金市强力變幻]  
　　可怕的起伏　昨三月廿六日標金由高復低、有劇烈之變遷、頃刻間六七兩之盤旋、巨波怒濤、復見於市塲焉、自晨至晚、共有十六兩曲折、終則略跌、人心惶怖、混亂之象、不可提摸耳、殆外匯堅而復挫、然非若金市之劇變、掛價已縮一檔、同業中先扒後塞，檯面上貿賣各殊、前市以元茂永大德成物品等均有買進、恒興永亨等咸已猛售、海外銀市復已報跌、故金價突呈高峯、曾透出七百兩大關、往後廣帮等傾向脱售、乃急轉下風、狂跌十兩、惟形勢迷惑、旋聞暹邏有大批銀塊出售之説、故梢見漲、午時賣氣又熖、復轉軟折、後市永亨餘大等仍有賣出、尤以匯票益絀、猝已跌進六百九十兩之内、 
　　飛降的開盤　自早間五月份開盤猛漲十兩零四錢、爲六百九十九兩、蓋大條回落十六分之五、銀價跌四分之三、歐市平靜、私電亦跌去八分之五、且由物品及元茂永志豐永等爭購嗣由九十八兩漲至七百零二兩五錢、殆匯票以英金結者不怠、遠期麥行出八一二五、俄頃恒興永亨均售、且英金可結八七五、遂跌至九十六兩、至先令揭佈已縮二五、美金五角、日金加二分七五、時爲九十八兩、但片刻間貶去三兩餘、計九十四兩五錢、乃物品等出售、復由福昌等購買、兼因英日等銀行吸進、遠期英金九三七五、故漲爲七百兩零五錢、後由恒興大德成等續售、瞬息間跌去七八兩之多、十點左右爲九十二兩五錢、忽聞國外有賣出大批銀子、人心向上、而元茂永物品福餘等均來買進、再以銀行對做七月英金八七五、華比出近期八一二五、於是繳漲八兩之多、十點一刻爲七百零一兩、入後永亨等賣意不惰、物品套頭亦來脱售、並以英金見鬆、遂已瀉却六七兩、十點半後爲九十四兩半、復由銀行吸進六月英金八七五、十一點一刻爲七百兩、往後起落無常、各號出納紛岐、計有三四兩盤頭、至十一點三刻後益形疲頽、檯而上賣者頗勁、午時爲九十一兩五錢、殆收盤九十三兩、復有一兩餘上落、再做至九十四兩、前後　價改爲七百五十九兩、計撳六十兩内外、午時六十六七兩、 
　　疲乏的後市　後市開盤即降爲九十一兩半、乃人心似軟、繼因印匯報小四安那、漲爲九十四兩、一刹時跌至九十兩、乃匯票趨鬆、旣而元亨等買進、且由銀行互做六月英金九三七五、遂高至九十五兩五、時又小落六七錢、復以浙江與華比對做現英金一三·八七五、頓漲爲九十七兩、嗣後永亨陸續賣出多頭、故價似難立足、初尙支持、旋後不支、貶落三四兩、惟有二三兩迴顧、至二點三刻後尤覺萎弱、將屆四點時已破進九十兩内、猝爲八十六兩五錢、故有雙結價之舉、（乃登賬八十七兩）惟餘大出入不一、復由恒興來進加上三兩、計八十九兩半、詎賣氣不息、迨四點三十分收盤僅計八十六兩五錢、斯時萬興順利來進、忽又拉高三四兩、計九十兩有零、比較前日計跌二兩一錢、（照掛牌而言）若照暗盤核計尙漲二兩之譜、查全日最大價七百零二兩半、最小價六百八十六兩五、計有十六兩曲折、物品早市七百兩、午收九十四兩、下午三兩、收市九十四兩零五錢、揭價計撳七十二兩零、登賬上午三月八十六兩、四月八十九兩、五月九十三兩、下午三月八十兩、四月八十三兩、五月八十七兩、補水八十六兩、下午八十兩、 
　　複雜的交易　各號交易、計元茂永·萃昌永·餘大·源太·成豐永·大德成·物品均進、順利·萬興·永亨·恒興等均出、志豐永·福泰亨·恒餘等出納紛歧、下午永亨２、源太·餘大均出乾昌祥·順利·同太昌·萬興·恒興·志豐永·福昌均進、福泰亨·裕和·福餘時有進出、投機商吳某頗有追進、廣帮賣出五六千條、則進八九百條、大連帮共出二千餘條、買進一千七八百條、永亨多頭脱手三千餘條、 
[外匯掛價改縮一檔]  
　　内盤反鬆...交易尙盛 
　　昨日英美銀市均跌、匯兑亦降、市面則平、而匯豐掛牌各匯隨縮一檔、計英金二五、爲一先令三便士半、美金五角、爲三十一元三七五、印匯一元半、計八十六羅比半、法郎十三元、計八百零二元、和洋一元二五、計七十八盾二五、德匯二元半、計一百三十一馬克半、坡洋加四兩二五、計一百七十九兩香港忽更、計七十八兩二五、日金加二分七五、計一兩五錢七分半、惟内盤英美日三匯自晨尚緊、以後轉平、乃金市由鋒復萎故耳、下午似露鬆勢標金已退進六百九十兩以内、然風浪擴大、殊難措手、各匯結果比較前日、計英金略長零六二五、美金長一二五、日金則降半分、正謂明緊暗平之異趨也、形勢平和、不若金市之顛倒、華商金業中交易尙盛、前扒後出、統核賣出居多數出、計英金約共成交三十餘萬鎊、銀行如華比·麥行·上海·臺灣·正金·中孚等均有售出、而華比·麥行·大英·上海·住友·大通等買胃、亦屬不薄、又各行互做數萬鎊、又做美金一二十萬元、至華商出納不多、殆日金亦僅少數成交云、 
　　英匯　内盤計有一八七五迴旋、上午三四月出價一先令三便士八一二五、五六月八七五、買價照加零六二五、華比·麥行·於晨出六七月八一二五、上海出四月八一二五、又出五月八七五、中法·中孚出六月八七五、旋後華比·三井·大英進六七月九三七五、麥行·臺灣出八七五、住友·華義對做七月八七五、華比出本月八一二五、上海出六月八七五、又與三井進九三七五、麥行·大通買八七五、正金出五月八七五、麥行又買六月九三七五、午收出價八七五、買價九三七五、近遠期相似、下午麥行進六月九三七五、又與和豐對做九三七五、上海匯豐互做同價、浙江·華比對做三月八七五、三井·興業買六七月九三七五、華比進四月同價、住友·三井進六七月四便士零六二五、華比買四月四便士、收市近期出價三便士九三一二五、遠期四便士、買價加零六二五、 
　　美匯　内盤計有三七五上落、上午三四月出價三十二元、五六月三十二元一二五、買價加一二五、華比與中法於晨初對做四月期三十二元、午收出價三十二元一二五、買價二五、下午三井·荷蘭對做現期三十二元一二五、收市三四月出價三十二元二五、五六月三十二元三七五、買價加一二五、 
　　東匯　内盤終日計有一分半曲折、但交易微細、早市三四月出價一兩五錢四分二五、五六月一兩五錢四分買價照减一分三井買現期大　一兩五錢三分五、午收出價一兩五錢三分五、買價一兩五錢二分五、下午出價一兩五錢三分至二分五買價仍減一分云、 
[銀價又報慘落]  
　　昨據倫敦電訊、大條銀近遠期均見慘落三一二五、同爲十三便士半、脚地中國美國均有賣出、買者束手、收市後市况平靜、美國無甚活動、又接紐約電訊、美銀價亦縮夫七五、計現貨爲二角九分二五、英對美降去一二五、爲四元八角五分八七五、美對英跌落一二五、計四元八角五分八四三七五、日美仍爲四十九元三七五、日英仍計二先令零四三七五、英滬先令短去一八七五、爲一先令四便士一八七五、孟買現貨勿更、仍　四十四羅比零五安那、又本日路透電通等仍無升降云、 
[釐拆市委頓如故]  
　　昨日銀洋市氣、以供求平淡、形勢委頓、洋厘市價早午市均同爲七錢二分四厘半、且與前日午市亦復相　、然交易亦殊寥落、早市滙劃票欵一百○八萬、午市僅五十五萬五千、鈔票祗塲外做出早市十一萬、午市八萬五千、現洋兩市二十餘萬、銀拆早市四分、午市三分、劃頭仍無加水而爲白劃、銀行買賣、早市互市四十五萬、午市六十萬、各銀行洋户往來收解一百三十餘萬、鈔票進出一百二十餘萬、銀欵收解華商收解票欵二百二十餘萬、外商收解票欵一百二十餘萬、各種貨滙税什諸欵收解七百餘萬、出倉九十萬、日商銀行收解各欵四百三十餘萬、進倉四十萬、錢莊銀公單收解三千八百餘萬、洋公單收解四百七十餘萬、銀劃頭欵收解三百四十餘萬、洋劃頭欵收解一百四十餘萬、拆借洋欵一百四十餘萬、拆借洋欵一百四十餘萬、各路滙欵收解六十餘萬、收現數十萬、客路洋欵到源十餘萬、裝出五十餘萬、小錢莊做出買賣僅三十餘萬、江南小洋、早市爲六錢三分五厘、午市爲六錢三分三厘做出交易、早市四千五百角、午市二千角、廣東小洋早午市同爲六錢三分○一毫二忽半、與前日午市大都相彷做出交易、早市十四萬五千角、午市三萬五千角、銅元改長一千五百文、爲三百六十六千五百文、 
[證劵　交割前之債市情形]  
　　債價仍呆定成交五百六十萬 
　　今日起三月期停拍準備交割 
　　昨日債市現貨成交稀少、開出一萬八千元、期市賣買人氣、均極閒散、計前後市成交五百六十三萬元、良以交割期近、債市環象又鮮變化、故市况閒散求供形勢均衡、債價益見呆定、比前日互有漲跌、上落甚微、惟賑災現貨以久無交易、較上月上漲達二元二角、再公債三月期貨今日起停止市塲交易、準備交割云、 
債别期現　前後　開收　較前日　成交數 
整六現　六八·八○　......　跌○·三○　二、四○○ 
整六三　六九·一○　六九·一五　不動　一○○、○○○ 
整六四　六九·七○　六九·六○　跌○·一○　一七○、○○○ 
七年三　......　八二·九○　漲○·二○　一○·○○○ 
七年四　六五·五○　......　不動　五、○○○ 
關税三　六二·一五　六二·一○　不動　一○○、○○○ 
關税四　六○·　○　六○·五○　不動　二○、○○○ 
編遣現　......　六二·九○　漲○·二○　五、○○○ 
編遣小現　......　六二·四○　漲○·四○　...... 
編遣三　六三·○○　六二·　五　跌○·○五　一八五、○○○ 
編遣四　六一·九○　六一·八五　跌○·○五　二○○、○○○ 
裁兵三　七六·三○　七六·三○　不動　三八五、○○○ 
裁兵四　七六·七○　七六·六五　跌○·三五　七五五、○○○ 
金融三　三九·八○　三九·九○　漲○·四○　五五、○○○ 
九六三　一九·四○　一九·一五　跌○·三五　四四五、○○○ 
九六四　一九·六○　一九·三五　跌○·四○　三三三·○○○ 
一九捲三　七二·一○　七二·三○　漲　·二○　三五、○○○ 
一九關現　七八·七○　七八·八○　漲○·一○　六、三○○ 
一九關小現　七七·五○　......　漲○·六○　...... 
一九關三　七八·六○　七八·七○　跌○·○五　四○五、○○○ 
一九關四　七七·二○　七七·四○　漲○·○五　五三○、○○○ 
一九善三　七九·五○　七九·七○　漲　·一○　三二○、○○○ 
一九善四　七八·一○　七八·二○　不動　四四五、○○○ 
二○捲三　七五·六○七五·九五　漲○·○五　三六五、○○○ 
二○捲四　七四·七○　七四·七○　漲○·一五　八六○、○○○ 
賑災現　七六·○○　......　漲二·二○　四、三○○ 
善後三　......　九四·○○　漲○·五○　五、○○○ 
[紗花　紗市呈平庸色彩]  
　　紗市略疲、但趨勢尙堅、蓋以現銷依然不惡、而　洋出口交易、仍然談判之中、且粗紗亦有問訊之意、故某巨商態度十分堅强、毫無放鬆之念、兼之原料高貴、紗市根本上難以大跌、惟多數散户、以其價格已達高盤、抛空之舉甚健、而榮興號代某大紗廠前後兩市大量賣出五千八百五十包、市勢受其打擊、然大户依然購進加碼、紗市照大勢論之、有立定可能也、查市上日紗日商在市搜羅不絶、均打梱運往東洋、前途仍依實　爲轉移耳、 
　　人標平平　人標前市開盤、市氣頗挺、各漲八九錢、二三盤以秒廠賣出、包額殊巨、市氣猝落、各跌四五六錢、午後仍有大户抛出、市情尤疲、各跌三四五七錢、全日成交統計四萬九千八百五十包、查賣出榮興五千八百五十包、申新一千二百五十包、公泰一千二百五十包、瑞大一千二百五十包、義成一千包、益昶一千二百五十包、買進大孚一千七百五十包、和愼一千一百五十包、天隆一千四百五十包、瑞大一千五百五十包、長豐二千三百五十包、永昌一千四百包、信誠六百五十包、德記一千二百五十包、茲將收盤價錄左、 
人標收盤價漲跌存賬數　人標收盤價漲跌存賬 
三月　一六六八跌　二　一四、一五○　六月一七○三　跌九　六六　八○○ 
四月　一六八九　六　三六、五五○　七月一六九九　一○　五七　七　○ 
五月　一七○四　八　三六、○○○　八月一六九八　八　四七、○○○ 
　　紗銷尙暢　現紗銷路尙佳、查全日各帮買去統計一千八百包、同行中進七百包、行情平疲、客帮中内地進四百包、南洋進一百三十包、青島四百包、汕頭進五十包、福建進五十包、廣東進六十包、江西進一百十包、天津進五十包、北帮進四百包、雜帮進二百包云、 
[棉市穩定奘狀態]  
　　棉市較堅、因美棉平定、而匯兑難以轉機、因之人心甚昻、多頭態度挺秀、但現銷平淡、各廠辦意未旺、實以底貨枯薄、故新抛户較缺、所以市勢甚爲穩定耳、 
　　漢標尚緊　漢標前市開盤平定、以外棉不鬆、賣户較少、本月跌四錢、遠漲一錢五分、午後標花市氣尤緊、各漲二錢半、成交統計八萬四千七百擔、查賣出裕大一千三百擔、榮興一千七百擔、愼記二千四百擔、泰昌三千九百擔、永豐二千五百擔、買進吉豐二千五百擔、裕大二千二百擔、恒益二千五百擔、恒德三千二百擔、愼昌二千擔、長豐三千一百擔、信誠二千五百擔、茲將收盤價錄左、 
漢標收盤漲跌　存賬數五月四二○　漲三五　一一四、七○○ 
三月四○四五漲○五　三一、四○○六月四○　五　二五　一四二、七○○ 
四月四一一五　二○　八五、八○○　七月　四○九○　二五　一三九、四○２ 
　　棉需平正　現棉交易尙平、來源計通花六十包、姚花六百二十包云、 
火機花　三九·七五　蘇綸廠進　五○○　現送蘇州 
海提尖　四一·○○　二○○ 
[外紗花仍無進展]  
　　美棉多頭了結　昨日美棉初因大衆賣出及多頭了結而疲、後因同業購進回堅、計期貨跌一至二磅音、現貨不動、英棉期貨跌一二點、現貨漲三點、埃及棉現貨跌五點、印棉市况堅穩、日商及出口商購進、計平果爾不動、奥姆辣及白羅溪近遠期均跌一羅比、原電錄左、（二十五日電）美棉　比上日　合申規　英棉　比上日　合申規 
五　一○八二　跌二　四六·一○　五　五七五　跌一　四九·四○ 
七　一一○六　一　四六·九○　七　五八三　一　五○·一○ 
十　一一一五九　一　四八·三○　十　五九四　二　五一·一○　 
十二　一一五七　一　四九·二○　現　五八八　漲三　五○·五○　 
一　一一六六　一　四九·六○　埃及　九五○　跌五　八三·九○ 
現　一○八○　平　四六·○○　平果爾一六二　平　三一·九○　 
　　　　　奥姆辣一八二　跌一　五五·八○ 
　　　　　白羅溪二○七　一　四○·七○ 
又大阪三品期棉市價、照錄如下、 
後收　比上日　後收　比上日 
四月　三三·九○　跌○·三五　七月　三四·六五　跌○·五五 
五月　三三·八五　○·七○　八月　三四·九五　○·五五 
六月　三四·一○　○·六五　九月　三五·三○　○·六○ 
　　三品近漲遠跌　昨日大阪三品期紗市價、照錄如下、 
　後收　比上日　七月　一四四·一○　跌　二·五○ 
四月　一六二·五○　漲一·一○　八月　一四一·四○　二·二○ 
五月　一五一·二○　跌一·九○　九月　一四一·三○　一·一○ 
六月　一四七·四○　二·五○　十月　一四一·四○　○·二○ 
　　又大阪現電、二十支藍魚一百六十三元、漲一元、合申規二百五十七兩七錢　二十支紅財 
神一百五十四元、漲一元、合申規　百四十二兩六錢、十六支福島一百四十六元、不動、合申規二百三十兩、十六支三馬一百四十六元、不動、合申規二百三十兩、 
[糧食　粉市平堅]  
　　昨日粉市、上午開盤後、各月份市面、似見堅穩之象、因洋麥報價回起一二角不等、天氣又因　寒驟熱、時雨頗急、故近遠期各盤、較之前日之最低價、似回振一分左右、迨至下午各盤、以外行買户、未見起勁、各月份市氣、又復漸疲、兼之交易所之籌碼、聞目下已達一千五百萬以上、以此廠大之貨量、設每至一個月期、銷難敵供、前途之不景氣、仍不免重見也、結果本月份較前日微好二厘半、四月份不動、五六月份好五厘、七八月份好二厘半云、 
[客秈去路更呆]  
　　昨日客秈市况、仍無轉機之象、長江輪貨雖無到頭、而火車一路仍有零星小票抵埠、本街胃口呆滯、客帮尤難通運、市面更見呆木矣、但火車米雖有到貨、然以成本高昻、亦不肯貶價　脱、因此市上更無交易矣、統市祗由本街辦去南京糙米二百十包、價八元五角六分、價與前市相似、但比月初已小去一角左右云、 
[期麥晨高午平]  
　　昨日期麥市面、上午開盤後、各月份市氣、復見穩挺之象、以洋麥報價、好起一二角、浙路之内地帮、以市面似又穩定、多數以春熟之不豐、均思零星購進故近遠各期、較前日之最低價、曾好二三分不等、迨至下午開盤、市氣復見平疲、本月份因交割在　、浮多逐步了結、較上午之最高價、回落三分、遠期因粉之疲滯、亦好帶落一二分、觀察前途、以貨量之壅塞、遇分望高、實所難期也、結果本月份較前日小一分、四月份大一分、五月份大二分、六月份大一分、七月份大二分、八月份大一分云、 
[糖市　日車糖跌風頗鋭]  
　　昨日糖市産區電訊、古巴現糖及紐約期糖五月份比前均無升沉、九月份則比跌一分、十二月份比跌二分、爪哇現期糖依然不動、公會市塲劃盤交易殊寥、人氣甚弱、荷糖二十四號　砂白出户甚湧、喊價十兩零三錢毫無受手、後市十兩零二錢、少數略有成交、市亦不奇、中砂白等更少問津、日糖交易亦屬凋零、而跌風頗鋭、Ｎ嘜成交價至十兩、交易五百包、比前猛跌錢半、市形仍屬平疲、ＹＴ嘜喊價九兩九錢、ＹＰ嘜十兩○一錢半、ＹＲＱ嘜九兩六錢、買氣亦均岑寂云、 
[五福白冰來源減少]  
　　聞價難以再鬆 
　　五福白冰近以申銷不暢、來源减少、茲據厦門函息、該廠現擬暫行停煮、故此後來源勢必更稀、市價不致過鬆、近市陸續開出每、價均爲八兩八錢、趨勢頗挺、其他統手貨以走場寥落、成交殊稀、逐期厦輪到貨、亦屬有限云、 
[疋頭　實銷轉暢貨價步漲]  
　　本廠布　市面步趨上漲、尤以細布細斜爲最俏俐、原因實銷轉暢、執發者反有收進、致人必甚形激昻、昨日細布漲起有一錢左右、藍飛魚售七兩九錢、藍雙魚七兩五錢半、喇叭童七兩五錢、陽鶴彩球亦達七兩四錢半、細斜陽鶴亦已達七兩三錢半、藍雙魚七兩二錢、長江帮頗有採辦、粗布尙平定十一磅三兎·三鹿·人鐘等仍五兩四錢左右、十六磅貨漸形增多、老人頭爲七兩九錢半、雙象七兩八錢半、怡和藍條漂布現貨漸缺、金三塔漂布售八兩八錢云、 
　　東西疋　昨日趨勢亦轉硬氣、東貨之漂布、行家搜進甚夥、鶴鹿已開十兩零二錢半、福壽三星十一兩、郭子儀十二兩七錢半、花鳥八兩二錢直貢呢亦突轉漲風、蓋乃現貨漸稀之故、莫干山獵雁重咎三錢五分、元洋紗亦挺、點秋香步步上漲、售十兩零六錢、遠記美人十兩零三錢、小美人仍十二兩五錢、各貨中惟細嗶嘰仍無佳象、實以存底充斥之故、客帮夫路、以長江江西等帮需要最殷、漢口青島等帮帮亦視前活動、西貨大勢平定、素府綢本街頗有成交、中和貨爲七錢、魯麟貨七錢二分半云、 
[絲茶　穿頭繭銷暢價堅]  
　　江浙兩屬去歲穿頭繭産額不旺、而内地絹綢廠需要殷繁、供不敷求、市面日趨堅俏、　來滬埠存底有限、昨由内地客進杭縣穿頭繭三十五擔、價六十二兩、 
[五金　黑鐵皮又跌二錢半]  
　　十八張黑鐵皮最近因供過於求、市象奇疲、雖向稱暢銷之　　廠等、最近亦因實用有限、故乏採辦、因此市氣之呆、爲五金各貨中所罕見、　價祗售十一兩七錢半、比前又跌二錢半、查市上零星交易亦寥寥無幾云、 
[白鐵瓦待時而動]  
　　二十四號及二十六號白鐵瓦、市場買賣久告寂寞、故標準亦隨之萎靡不振、近三四日來、建築帮已有問津、而鐵路兵工廠等亦均有收辦消息、因此市上談判、頓形熱鬧、人心堅强、標準轉挺、計二十四號每擔售十五兩五錢、二十六號十七兩、比之前市已覺喝高二錢半矣、聞昨閒出有四百餘擔云、 
[新鐵絲到貨有期]  
　　新鐵絲斷檔已久、致一般購辦者、大月久旱而望虬霓之勢、最近據洋行消息、謂此貨於來月十號前將有現貨四五百桶可到、故市面前途、定有一番熱鬧之景象云、 
　　雜訊　湖絲五百十件、今日運赴紐約、 
　　絲頭三百六十件、明日運馬賽、 
　　　油六百噸、今日裝北美、 
　　芝蔴一千八百包、本日運舊金山、 
　　茶葉六百箱、今日裝赴法國、 
　　皮羊三百件、本日運歐洲、 
　　蛋黄蛋白一百六十件、今日運法、 
　　車糖六千包、香港運來、 
　　白籐四百六十件、南洋裝來、 
 
 

Page 15

 
 
   
 
 

Page 16

 
 
   
 
 

Page 17

 
 
 
[藝術界稿例]  
　　（一）文字以關於國内國外最近藝術·（繪畫音樂雕則·建築·戲劇·等）女學之消息評論及介紹限、 
　　（二）照片以國内國外作家最近肖影及作品及與爲　有關之各種攝影爲限、 
　　（四）文字第篇字數至多不得過二千、 
　　（五）稿紙勿寫兩面、 
　　稿寫横字勿勿、潦草、西文可省則省、如不得已須引用原文、須附於釋文之下、 
　　（七）稿中附圖勿用藍墨水繪、並勿用有色之紙、須用白紙黑繪、 
　　（八）來稿請書明藝術界編輯部收、 
　　（九）來稿無論刊載與否、槪不退還、如須退還、應預先聲明、並附足郵票、 
　　（十）酬資文字每千字分四元·三元、二元三種、圖畫照片、每幅亦同此例、如有持殊之稿、酬資另計、 
[書報介紹稿例]  
　　（一）文字以介紹圖内國外　新之出購物爲限、除文藝著作外、一切政治·經濟·法律·科學·育......等畫報均在介紹之列、惟無聊之書報恕不介紹 
　　（二）圖畫以國内國外新作家最近作品及與文字有關之附圖爲限、 
　　（三）關於中國古書之考證或研究等文字、恕不刊登、 
　　（四）圖畫及照片均以　文字有關者爲限、 
　　（五）文字每篇至多不得過三千、 
　　（六）稿紙勿寫兩面、 
　　（七）圖畫勿用藍墨水繪、並忽用有色之紙須用白紙黑繪、 
　　（八）來稿請書明書報介紹編輯檢收、 
　　（九）來稿無論刊登與否、　不　　、如須退還、預先聲明、並附足郵票、 
　　（十）酬資文字每千分三元·二元·一元三種圖畫照片·亦同此例、如有特殊之稿、酬資另計 
　　（十）酬資文字每千字分三元·二元·一元三種、圖畫照片、每幅亦同此例、如有特殊之稿、酬資另計、 
 
 

Page 18

 
 
青年園地 
[時代青年社徵文展期截止] [  文]  
　　時代青年社原是適應環境的産兒、過去在工作上的展露、我們當能明白地看到、蓋年來青年界的分化和病態之現象、實已造成一種普遍的厄運之危機、一方面因中國教育制度根本的畸形、和封建的殘餘勢力之存留内地社會、以及軍閥匪共騷擾、於是失學痛苦的威脅頻擊青年的心靈、同時、因帝國主義的挾持武器來侵、使中國社會的原有的一般經濟組織發生動搖的映現、結果智識份子之失業的嚴重、更添加一層悲哀了、於是青年在失學之外、重增失業的不幸、而這兩大問題的開展、則實足致青年於非常苦悶的途徑、於焉、遂有一部份青年鑒於時代的潮流之不容常此窒息、乃起而爲一種呼喊了、這點我們在他們所出版的「時代青年」上所發表的論調已能見其一般、最近他們對於工作更是緊張、如爲謀滿足一般的慾望起見、特將原有篇幅擴充至數倍、質與量同時並進、以多在學的青年而能得如斯成績、眞是難能可貴、關於徵文一事、前曾爲文介紹、近聞該社爲求更並遍計、特將期限展至四月二十日截止、因爲其題「時代青年的幾個重要問題」和「文藝與政治」正是當前與青年本身有重大維繫、則爲免向偶、當然需要佳作越多、以視察一般青年自身的覺醒之度限、内地如杭州等處亦均有來稿應徵、可見其潜力之推進了、該社爲謀增加興趣起見、並備現金酬獎、第一名三十元、第二名二十元、第三名十元、四至十名酌贈紀念品、錄取之稿、除在「時代青年」上披露外、且擬彙訂專集、將作者照像附刊卷首用資醒目、尙希站在時代的階段上的青年、踴躍應徵、俾來吐露我們心靈上的不可抑止的慨感吧、 
[大夏學生自治會] [  東]  
　　舉行代表大會 
　　大夏自開辦已來、學生會的組織、即嚴密而健全、直到現在、有七年的歷史、學校一日千里的進步、學生人數、年有增加、現已有一千六百餘、而學生會的成績也是隨着而進展、今春自開學已來、上屆學生會即遵照中央規定學生自治會組織大綱、積極籌備改選、計由各院科每二十人中選出代表一人、已於昨日下午一時、在二百十二號教室舉行全校代表大會、到會者謝壽符謝蟄民童世銓及胡可文陳靜等女士六十餘人、躋躋一堂、會塲空氣頗爲熱烈、大會職員、主席團徐則驤吳達泉秘書　　大炘、首由主席徐則　君致開會詞、略分四點、（一）學生會過去的歷史和精神、（二）由學生會改自治會的原因和經過、（三）自治的意義、（四）希望從今天大會中把過去的學生會工作加以檢閲、對未來的工作、定下方針、選出領袖人才、領導自治會的工作達到自治的意義和所負的使命、次由歐校長元懷訓詞、勉慰獎勵、希望各中堅份子和衷共濟、貫澈合作的精神、輔助校務發展、次由羣育主任俞志瀚訓詞、及區分部代表崔步武致詞、本應進行討論事項、後因秘書處收到各院科重要提案件數過多、因時間關係、經衆表决留交下次討論、當即變更議程、舉行選舉、結果王健民徐則驤周振韶三人當選爲代表大會主席團、汪瑞年崔步武程良能等十五人當選爲幹事會幹事、至四時散會、 
[萍影社之「萍影」] [  文]  
　　青年對於文藝之熱切的愛好、我們當也不能不説是一種良佳的現象、自五四新文化運動以後、青年精生活的傾向、就移轉入一個新的階段了、他們對於文藝的追求、實有彌補缺陷和安慰心靈的企圖、雖不免類多是自我的衷現可是在某種意義上的論斷、固未始不是青年急求心靈之歸宿的徵象、以那樣惡劣的環境、一切的現實皆不能滿足了慾望、自然要向這方面傾注起來了、因之像這樣風起雲湧的趨勢、並不是偶然發見的事實、近年來青年文藝集團的組織日見增多、我們但看各學校就可知道了、在不久之前、我們又發現了一個集合各學校青年而組織之文藝集體、名曰萍影社、主其事者爲張逸菲、梅咏賡、梅鴻英等、出版了一張半開報紙之「萍影」月刊、現已出版至第三期、在「發刊詞」上這樣地説明了他們的態度、 
　　萍影社是由幾位眞率的青年組織的、熱血在我們身上、筆握在我們手裏、我們這張小小的報上是披露我們眞率的情緒、時代是這樣可咀咒處在這時代的青年、祗要你的靈魂没有喪失、知覺没有麻木、誰不要感着一種青春的悲哀呢、我們幾位眞率的青年、看不慣社會的醜惡、忍不住内心的苦悶、所以我們將可咀咒的一切内心眞實的情緒表現出來、因此、我們不顧一切地　了這個小小的園地、 
　　由此看來、他們的自我成分之在文藝上的探求、是很强烈的了、然而從另一個價量、正是當前一般青年缺乏意識力的表現、每喜横衝亂撞地來作爲栽培之行事、當然是非常可惜的、「萍影」在命名的意義上、我何固然未能明晰、但以已出的三期的内容觀察、正如噗人生浮萍似影、一種感傷的流露、委實强烈之至、雖然這種悲訴、我們也不能否認其内在之眞實的要求、可是我們站在這樣一個時代階段上的青年、却也並不專需要握起筆描寫一些咀咒的話語、便以爲心神快慰了、我應有更偉大的企求、亦爲充實我們生命之要圖、這裏的作者泰半是中學時代的青年、以故能有此成績、也是不可多得的、不過、要注意的就是不能專爲自己作呌喊、我們旣在文藝的領域内、就應有克服的工夫纔好、未了、謹寄語萍影社諸君、生在此過渡期的青年、本多悲哀的、但我们不應單爲此而抹殺了自己的生命、我覺得目前有部份青好爲訴苦的寫作、簡直有浪費之嫌、希望不要儘那樣滿篇地感傷着、須要積極起來、表現向上努力的情緖、那是我們所希望的、 
 
 

Page 19

 
 
   
 
 

Page 20

 
 
   
 
 

Page 21

 
 
上海市場 
[商塲消息]  
　　▲新世界飯店宣稱、海上旅館林立、設備陳陳相因、能潛使旅客精神上感覺愉快者、本飯店實具有此特點、大禮堂之宏敞矞皇、遍懸許徵白山水黄太玄集聯、尤屬典雅宜人、凡海上名人書畫、假此展覽、成績著聞、每逢喜慶筵開、客串堂戲、賓客旣衆、從未有擠、此足想像其禮堂地位之廣　云云、 
　　▲三馬路盡錦里中市老紫陽觀宣稱、本店開設迄今已百餘年、自造花露名酒、四時食品、佳製官禮醬菜、以及罐頭糖果等類、營業頗盛、名聞遠爾、近爲便利顧客推廣銷路起見、特在東熙華德路（中虹橋北首）分設支店、已於三月二十一日開幕、並舉行大减價一月，營業更盛云云、 
[劇塲消息]  
　　▲弧星影片公司宣稱、本公司移遷至江灣路五零五號内、大加擴允、日夜趕製、不遺餘力、最近由黄交駿監製、陸也苑導演、錢似鶯包古松主演金台傳一劇、是月底即可攝竣、該劇頗有俠義精神，本公司不惜心力財力、將金台傳一書、攝成長片、原非欲觀衆迷信神怪之説、蓋區區之意實欲片中英豪之氣俠義之風於吾人有所取法焉云去、 
[書畫訊]  
　　▲書法一道、爲中國最高尙藝術、自遜清推翻後、館閣一體、已無人顧問、一般青年子弟、多善趨於旁門、藉以自欺欺人、即有願崇正軌者、又苦乏師資、徬徨歧途、蘇州吳毅　先生、六法功深、爲各界所推崇、且誘掖後進、孜孜不倦、近經張一鵬君敦促、特設書法函授部、以廣造就、有志學書者、無坐失此難得之良導師也、通訊處本埠天津路聚康莊吳履平君、詳細章程、函索即寄、 
[上海市場編輯部附告]  
　　（一）各商號各醫生各影片公司各戲院各書畫家送登稿件、請書明上海市塲部收 
　　（二）各商號各影片公司各戲院各書畫家各醫生送登稿件、請蓋圖章以資憑證、否則　不刊登、 
　　（三）關於影戲之長篇稿件、向例略付薄酬現仍其舊、每千字以一元計算、 
 
 

Page 22

 
 
   
 
 

Page 23

 
 
   
 
