# 1892 - 176 - 4906893

 

Page 1

 
 
[新印正續新增刑案匯覽出書] [  圖書集成局啓]  
　　刑案匯覽一書爲申韓家金科玉律向求雖有印本苦於漫漶糢糊兹本局代鏡古書屋用新式銅字排成印以上品詳墨祇則精選霉白連史校讎諦當裝釘精工盛以木箱式亦古雅茲巳告竣因將股崇停售每部四十本連箱核定實價洋銀七元正向申報館帳房出售所有從前入股者再向申報館繳洋銀三元卽可取書一箱特此布陳伏維雅鑒 
[新書减價] [  申報館主人啓]  
　　本年本舘所印小五義續小五義二書海内風行不脛而走未及一稔篋笥己空茲又續印成書成本較前稍减是以格外從亷出售以饜閱者之心計小五義碼洋三角五分續小五義碼洋四角諸君子盍惠臨購取乎 
[大雨滅蝗說]  
　　百榖者民之所賴以生也而膏雨者又百榖之所賴以潤澤也五日不雨則無麥十日不雨則無禾無麥無禾則比戶之倉箱告匱小民之杼軸其空野有庚癸之呼上有賑飢之費將何以善其後哉是以農家者流三時作苦終歳勤劬雖人力不容不盡而其所以占大有而慶屢豐者則不能不仰賴於天時洪範之言曰庶民惟星星有好風塋有好雨蓋人情向於下則天象應於上此固理之可劵者也夫苟順乎其情則氓之蚩蚩方歡欣舞蹈而不自知其在詩曰雨我公田遂及我私此爲後世喜雨詩之祖苟拂乎其情則丁男子女卽未免搔首問天怨膏澤之愆期其在詩曰旱旣太甚藴隆蟲蟲此爲後世苦昌詩之祖是故百榖之仰望雨澤固有相需甚殷而不可愆期者也江浙一帶素稱小國港　從横烟波渺瀰土薄而近水桔橰戽水人力易施然而逾月不雨則陂塘水淺灌溉爲難萬頃長苗難保其不日就枯稿至若北方山嶺綿亘水泉不多人力之所不能施惟仰盼上天之降澤便膏澤如期而降則可占一歳之豐稔否則雖有沃壤亦將棄等石田故其望雨也較南方爲尤殷聖上重農貴粟厪念民艱祈雨之文特昭鄭重凡所以爲民請命也而外省大吏亦能仰體宵旰之勤勞下恤閭閻之疾苦若遇亢陽己久霡霂未霑則設壇城隍廟率同屬下各官拈香祈禱下令境中禁止屠宰以冀至誠感格俟得雨乃己甚有以擁旄建節之大員展去騶從步行烈日中虔詣醮臺以昭誠恪者此無他惟其視國事如家事故能視民事如己事也雖然百榖之得以慶豐稔者正非一端而己也果使五風十雨玉燭均調則我黍與與我稷翼翼咸得欣欣向榮不復慮其生機窒塞矣而蝗蝻遺孽暗長潜滋鼓翼紛飛上蔽天日來也無端去也無跡所過之處寸草不留此其爲災也不必苦旱而不啻其苦旱不必苦潦而不啻其苦潦嘉種雖植顆粒無收嗟我黎民將何以爲卒歳計耶今年自四月以來各處之以蝗孽告者紛然並起大憲惄焉憂之遴派幹員馳赴各屬會同地方官仿古昔捕蝗成法竭力捕治昕夕焦勞或協同地方紳董特設公局令鄕民分挖蝻子毋使有遺孽之留凡鄕民以蝻子送至局中者由局權其斤兩計數授錢以示鼓勵俾鄕民得以踴躍從事大憲又撥派熊羆之士星夜登程各購農具迅赴有蝗之處將乘其羽翼未成爲一鼓殄滅之計其所以防患于未然者亦旣殫心竭慮毫無遺憾矣究以蝗孽徧地皆是未能掃除凈盡前路甫見廓淸後路又形坌集雖以久經戰陳屢立偉功之勁旅至此亦覺英雄無用武之地搏牛之蝱不可以搏蟣蝨古人早己言之矣老於農事者咸以爲么魔小醜非得大雨滂沱終不能聚而殲旃至上月杪皖南北郡邑果見雨師稅駕逹旦通宵檐溜如繩不啻廬山瀑布田塍積水溝澮皆盈不特禾稼勃然以興靑葱滿目而蝗孽之連阡接陌向經兵民合力搜捕而未竣厥事者至此亦盡殲其類掃穴犂庭雨師之功顧不偉哉郵簡飛來本館爲之急登報牘以當露布之傳使遠方逖聽者咸得曉然於遺孽就殲秋成可望此則區區之心也夫當蝗之未出而有以預制之者惟雪冬雪厚積隂寒徹下則蝗子人地必深次年可不慮其萌孽去冬祥霙未霈使蝗得以潛伏其中一交夏令日漸滋生始則戞然以躍繼則奮然以飛是則養癰貽患滕六君之咎雖百喙亦無以解免待蝗之旣出而有以殲除之者惟雨此次大雨時行遂使蝗蝻盡滅是則雨師之功匪惟能福我羣黎且能爲縢六補過凡瞻蒲望杏之儔有不以手加額欣然笑語者哉而接鎭江等處渭息則謂蝗己能飛豈該處未經雨師稅駕耶誠不能不切雲霓之望矣 
[陶然亭納凉記]  
　　吉林將軍長軍帥奏稱上駟院二等侍衞奇成阿前由都請假來吉修墓情願留吉効力查該員年力富强現值防營需員差委擬請將該員留於吉林防營當差俾資臂助等情五月二十二日奉硃批著照所請該衙門知道欽此○欽派刑部尚書貴隝樵大司宼恆刑部右侍郎周生霖少司宼德潤前往東陵查辦事宜兩星使得旨卽由刑部奏調司員四人一爲刑部湖廣司掌印員外　定成滿洲正黄旗人癸未進士一爲四川司主稿員外郎熊起磻河南光山縣人丁丑進士一爲河南司帮印上行走主事怡齡滿洲廂黄旗人癸未進士一爲前秋審處提調應補郎中方連軫河南羅山縣人甲戍進士○吏部爲曉諭事現出有四川酉陽直隸州州同一缺應歸三月分照例按班將鄭工九卯捐納雙單直隸州州同黄護擬選相應示傳該員於五月二十五日黎明赴天安門外朝房補行過堂聽候掣簽如是日不到立卽指各題叅○戶部山　司示傳黑龍江委員佐領穆克登額等請領十八年練軍庫平銀二十四萬兩銀庫定於六月初四日開放○戶部爲批示事貴州司案呈據張家口監督端方呈報親齎一年　徵土藥稅銀三千一百十二兩三錢儘數報解前來查上年八月間本部通行各省關應　新定土藥稅厘一項前據御前大臣等奏明將此項土藥稅厘提還海軍經費所有各省關應解前項銀兩自應一併徑行批解海軍衙門兌收以省周折俟將前項借款照數還淸後再由本部覈明數目行知各省關批解部庫充餉以符奏案等因行知　案今據前任張家口監督端方報解前頂銀兩自應查照本部前咨解赴海軍衙門投納除片行海軍衙門轉飭交　　相應批示該監督遵照○侍衞處爲知會事五月二十三日奉旨朕於明日辦事用　召見大臣後由勤政殿檐前乘轎出德昌門西苑門由西華門走隆宗門進内右門還養心殿小坐入齋宫卯初二刻預備欽此 
[電告壞船]  
　　日本發來電信云香港得忌利士公司有輪船名海防者由臺南開往横濱中途悮觸於　以兹全船損壞云 
[日船無恙]  
　　日本薩摩丸譯其言爲殺之馬馬魯前在烟臺海面被災駛回長崎修整兹己工竣於前日鼓浪來申將於初十日淸晨開往烟臺仁川諸處有見者謂堅牢鞏固依然可涉彼濤矣 
 
 

Page 2

 
 
[佛山閙卡]  
　　香港某西字報於上月二十九日接得廣東來信云佛山鎭有一釐卡不知司巡如何欲加抽釐稅以致衆民不服大肆驛騷每日糾聚千百人向之恣閙見有貨船到卡報稅者卽强行阻止以致貨物不得流通二十八日更聲洶洶意欲將卡毁去卡中委員司巡之類早己躱避無蹤有護卡勇丁出而抵禦鏖戰之下傷斃八介勇是民未經查悉二十九日驛騷更甚恐此卡終不能保全各街鋪戶居民皆畏此兇　一律閉門罷巿云 
[梟勇爲盜]  
　　香港某西字報云有一人投九龍華官署報稱駕船至香港迤北平海地方驀被盜匪刼去華官卽派一武員督率輪船前往緝捕至則盜匪己奪獲二船見武員聲勢驍雄不敢抗拒得以擒獲十有九名奪得洋槍十二枝對面笑九枝帶回九龍訊之内有十名爲販鹽私臬九名則係某卡巡勇皆頭戴竹盔取下視之則内有字跡約略是兩廣鹽務一號巡船勇丁現尚未知如何定案猶憶數日前澳門亦有盜匪刼掠民船事情節與此大略相同竊疑卽若輩所爲想讞成後自能水落石出也 
[接篆盛儀]  
　　新任江蘇巡撫奎大中丞於初五日辰刻由上海啓行來蘇涓吉初六日己時接印蘇州地方官預飭辦差人差在霄門外接官廳及滄浪亭行轅准備一切供張己紀前報是日江蘇藩司鄧方伯親往密渡橋恭候臬憲陳廉訪因奉兩江總督劉峴帥札委赴金陵會審案件故方伯獨往迎迓也蘇州府魁太守率同長元吳三縣尊乘坐官舫至寶帶橋迎接初六日天將發曉遥望旌旗飄颭知憲舟戾止於是水師砲船揚旂升砲兩岸兵弁排隊鳴鎗隆隆之聲幾若連珠俄而憲舟抵岸各員弁咸跪伏岸旁高呼迎接當有巡捕官站立船頭揮手喝免調任撫憲剛中丞亦詣碼頭恭請聖安旣而各員紛紛呈遞手版中丞以吉時將屇一概不及傳見俄而中丞坐舟繞至葑門外靈官廟舍舟登輿排導入葑門逕至滄浪亭行轅衆文武咸集是處跪接如前迨中丞進轅時己鐘鳴九下矣逾時遥聞畫角聲喧見旌旗蔽日中軍官高坐駿馬昻然前導擎槍執劍者數百人除馬執事外護衞之駿騎約有一百餘匹以八人舁黄亭一座中間高供巡撫關防行至行轅升砲三聲中丞親自接進將黄亭供於正中中丞朝服行三跪九叩禮然後衆文武依次行禮重復升砲三聲時報時鐘己十一下矣接印之禮於是乎畢中丞接見各官略談數語卽諭各歸本署以重職守各官領命拜辭而退時己晌午中丞退入後堂午餐後卽乘輿排導往各衙門拜客 
[救人功大]  
　　招商局之新盛輪船在成山洋面遇霧觸礁己詳前報其時幸有和興公司之飛馬輪船接踵而至一見新盛失事立卽停輪放杉板竭力救人凡救起華人一百五十餘名西人六名新盛船上諸人悉數救出比諸人援出之後未幾而新盛船卽分而爲二設或少緩須臾則有不堪設想者矣飛馬船上諸公見義勇爲厥功不亦偉哉至於詳細情形則俟飛馬船回滬當有確音容俟續録 
[日員來滬]  
　　日本駐滬總領事鶴原君定吉回京述職隨卽上疏乞骸日廷簡林君權助爲之瓜代此皆己録報端前日林君乘郵船會社西京丸莅滬接篆視事按林君曾任烟臺副領事後量移高麗仁川領事兹者重來禹域自必收駕輕就熟之功也至鶴原君則解組後主持日本銀行大坂支店商務云 
[縣諭照登]  
　　欽加四品銜升用直隸州正任南匯縣調署上海縣正堂袁爲諭飭事諭本邑各書差代書人等知悉照得本縣權篆斯邑一載有餘各書差辦公始尚勤慎近來日形疲玩遇事延擱殊非急公之道自應力圖整頓以期事無貽誤兹特列欵條諭該書差等務卽革面洗心遵照辦理如再不知振作仍舊玩延輕則堂回重則斥革决不稍貸凛之特諭一縣中日行事件非詳禀移行卽牌票示諭在在均關緊要自應隨到隨辦不容稍有延擱上年蒞任之後曾經切實諭飭該書吏等初尚奮勉從公近來任意延擱日甚一日大屬不合自今以後凡有緊要公事務須隨時辦稿當日呈送不准遲至次日其尋常事件亦於兩三日内辦送毋得再有延誤並於稿尾盖用發房送稿判發繕簽發行五項小戳一律填註時日以備稽核不准遺漏倘敢再事因循本縣當權事之輕重分别懲辦該書等如能動愼奉公始終不懈亦當酌量奬勵以别動情一署中差役無論皂怏各班均有定額原不容格外添設惟本邑爲各國　商碼頭差使繁重公事絡繹若僅止額設數名實有不敷差遣之勢是以各差名下均有副役數人以資辦公惟人係自用旣無保充又非僉點人類不齊流品混雜其中固不乏循分之人而情性乖張者亦所不免誠恐在外招摇生事擅作威福不可不防微杜漸嗣後爾等名下各用副役幾人開具姓名年歳住址呈候飭考彚造淸册以備查核所用之人務須大加揀選留其誠實勤愼者數名其不安本分之徒一槪剔删以免滋事此外毋許再添一人俾示限制將來副役閙事除本人重辦外該原差亦干查究不恕一詞訟案仵批准飭提往往經旬累月延不解訊甚將案内人証提到私押猶復任意覊延須俟講定差費方行禀到似此玩法營私實堪痛恨嗣後凡有票飭提訊之案如果原被均居近地者不得有逾五日若住處遥隔亦應以十日爲度不准再事遲逾遇有人症患病或因外出一時難以集解者應將實在緣由先行禀明以憑批准展限倘敢無故稽延定予嚴比至該差等承辦之案先提案内被証後傳原告一經提集卽行併解毋得私自覊押自諭之後如有需索私押等弊准被擾之人指明實據攔輿喊控或於庭訊面禀以憑隨時訊辦該差等務卽潔己奉公切勿以身試法致干革究切切一本邑五方雜處訟獄繁興前經考取代書數人專司代寫呈詞每逢三八期呈由本人當堂　遞以便蔡核准駁乃近來多呈遞曰禀旣不遵式又無保戳而禀詞任意所欲隨使書寫不知禁忌殊屬妄爲嗣後除有緊要案件准其隨時具禀及董事禀陳地方公事亦照舊禀請核辦外甘餘尋常詞訟事件不准财用白禀務須遵式具呈概於三八期呈親自投遞該代書亦須據告狀人所述代寫呈詞不得添砌情節尤不准格外需索如敢故違察出嚴究 
[大令騐屍]  
　　薛鳳山協同三圖地保費金山於前晚投上海縣署訴稱小的在英界自來水橋左近開設薙髮店友人周阿四曾薦南匯縣大團鎭人徐司務不知其名今年二十三歳於六月初一日進店先取工洋一元五角至初四日夜半時徐忽患急痧當經周阿四爲桃痧無效而斃次晨小的派人赴鄕知照徐之親屬旋由徐之胞兄堂兄各一人及姊夫等前來吵閙聲勢洶洶小的因此情急來案控告求請詣騐值差將晴禀明袁大令諭飭退去候次日詣騐昨午該地保預備屍塲至六點半鐘大令帶同仵作書差人等至屍塲檢騐旣升座三圖地保費金山投案候示大令命傳薛至案問爾係何處人來申己有幾年死者是何名字因何身死答稱小的係長洲縣人來申己十餘年在此處開設薙髮鋪死者姓徐人以徐司務呼之不知其名今年六月初一日進店由周阿四薦來至初四晚忽患急痧小的等急爲　治座無效騐延至次晨十點鐘時斃命昨日午後屍兄徐順全前來一味逞蠻不准將屍收殮小的不得己報請相騐大令傳周至案問爾係何處人今年幾歳與死者何時認識可知伊是何名字答稱小的係蘇州人今年三十四歳與薛同業與死者並不相識此次由友人蘇家里轉託代薦生意大令問曰蘇是何名字答稱不知蘇現亦在此大令傳蘇至案蘇供稱小的名雨泉係無錫人亦爲薙髮匠死者姓徐名慶全又名阿慶小的與伊素來相識此次確由小的託周薦至薛鳳山店内爲夥叩求明察屍兄徐順全投案求請仲寃大令問順全曰爾係何處人今年幾歳作何事業弟兄幾個己死之弟今年幾歳可知因何身死答稱小的係南匯縣人今年二十八歳在鄕耕種度日早喪父母弟兄三人小的居長己死之弟名阿慶今年二十三歳本月初五日小的在家有徐奎前來報稱阿慶業己身死人的當卽乘舟來申至該店祭看見胞弟死在樓上右肋有墨色顯見被人毆傷身死是以不允收 
殮大令問曰爾可知爾弟被何人毆斃答稱不知大令復問薛曰爾店中共有夥計若干何人與徐阿慶同住一室答稱店中夥計連阿慶共五人 
 
 

Page 3

 
 
四人臥樓下惟阿慶臥樓上實無爭毆情事徐順全堅稱有傷大令卽命檢騐先由小工從樓上將屍擡下置放街心脫去衣服因閱時己久屍身腐變由仵作如法檢騐良久喝報委係發痧身死大令離座親視無悮徐順全堅執胞弟被人毆傷身死大令與順全至屍旁謂曰天時炎熱屍己變色如果有傷則傷處必硬爾可指出傷在何處徐順全俯首無詞大令曰爾非爲弟伸寃實欲藉屍圖許耳喝令笞責順全一再苦求始稱情願備棺收殮大令曰姑念鄕愚無知著具結備查順全又稱求恩免封大令准之問薛曰徐阿慶於初五日上午斃命何以至昨晚始來具報薛供稱小的於當日知照地保大令以該地保費金山玩視命案咎實難辭判將費重笞一百板責畢排導回署時己七下鐘矣 
[辟除穢氣]  
　　巡防西局委員高小雲二尹前日出有告示一道略謂現交夏令穢氣薰蒸最易受病爲此示諭凡有挑糞來往者一律於六月初一日起概用滿蓋不得以狹板掩飾半開半蓋虚應故事此次自示之後如查有不遵者隨時懲辦以儆藐視勿謂言之不預也 
[受傷請騐]  
　　前晚縣署帮審委員宋莘樂二尹升堂問案時忽有王桂堂投案訴稱係蘇州人向在治下香花橋某兠套店爲夥己閱多年自去冬以迄今春曾薦學徒二人在店學業此次一學徒到店因先拜師母後拜太師母以致太師母懷恨不問情由將小的毆打小的積不能平遂將生意辭歇至城外居住未幾該店送來兠套廿四隻令小的作工旋因患病不能動手卽將原貨送還在該店櫃上交明旋卽出城不料該店忽稱失去英洋二百零三元誣指小的行竊糾領多人乘小的不在家中入室搜尋未見一洋而去及小的回家途遇一人自稱姓陳引小的至寶善街萬寶樓茶館不分皂白將小的兩手用外國手銬住且用私刑吊打直至包探何瑞福前來始得釋載放推小的入城小的心不能甘卽向巡防總局喊控因小的身有傷痕令投案下控告叩求騐傷究辦二尹飭仵作檢騐旋據喝報有傷二尹著王退去聽候查明核辦 
[竊案類誌]  
　　有名阿二者前夜至滬城虹橋南首某鞋店内欲肆胠篋伎倆被店主知覺當塲拘獲送交七鋪地甲轉交捕役帶去以便 
解縣訊辦○滬城小橋浜南某首飾店係蘇人某甲所開前晚甲正深入睡鄕忽聞窸窣聲急起視之見有一賊手持白洋布短衫向甲頭上套來甲略一躶閃復被持門閂猛擊一下迅取首飾箱一隻飛步出門甲受擊後昏暈多時及醒後賊己不知去向查點失物祗失銀箱一隻内有紋銀廿餘兩及銀飾等物甲遂向汛捕報明未知卽能緝獲否也 
[竊書破案]  
　　邇來城廂内外失竊書籍之案時有所聞上月間南門内陸姓家失去康熙字典雞跖集等書並筆墨等物報捕請緝前日由縣捕趙金緝獲張阿虎盤詰之下供稱贓寄文生曹良桂家及小南門外聚興舊貨店並文海堂書坊等處該捕先將曹解案並起出康熙字與四十本一併呈堂晚堂由帮審委員宋莘樂二尹提訊張供稱係南匯縣人向在家中讀書曾應考試並未入學旋在大東門外篾竹街設館訓蒙此次竊書實係貪小起見曾售與文海堂聚興兩店餘存曹良桂處初次悮犯叩乞施恩曹良桂上堂口稱公祖二尹問爾係何處人有何功名答稱南匯縣人係文生前蒙童大宗師取入縣學後在治下大東門外訓蒙與張認識伊將書籍寄在文生處初不知其來歴不明及憲差前來吊贓巳將各書悉數交付並無别物二尹曰爾等旣係念書人不應犯竊窩贓判將曹張二人分别收自新所聽候吊齊餘贓再行覆訊 
[幾墮藩溷]  
　　包探王榮培至法公堂禀稱常熟人曾王氏由同鄕人徐慶寶帶至申江送入鴇婦陳秦氏所開花烟館欲押洋三十元鴇婦見其來歴不明將男婦送入捕房轉解案下請訊同轉詰問之餘據曾王氏供稱小婦人家住常熟丈夫在人家管帳因父母病重購藥無資丈夫囑小婦人來申至城中三牌樓姊夫張炳榮家措借洋銀當有鄰人徐慶寶有事來申丈夫囑伊指引及至城中姊夫己遷往别處一時無從尋訪徐慶寶陡萌惡計卽將小婦人領出城外送入花烟館内變賣爲娼小婦人家計雖貧實是書香世裔豈肯作下賤事誓死不從務求超諮同轉問曾王氏曰該鴇婦可有逼勒爲娼情事否供稱並未逼勒又向鴇婦詰問據供曾王氏實由收印子錢之朱瑞芳及徐慶寶等送來同轉間徐曰爾作此種事約有幾次供稱此次曾王氏自願到花烟館内作梳頭娘姨懇小的代薦同轉一再研訊徐堅執如前同轉商諸祁繙譯官判將徐　責一百板枷號一個月示衆鴇婦無干省釋曾王氏稱現有表兄洪福春在老北門内開設竹簾鋪可請伊伴回家鄕同轉准如所請令包探送之下舟勿再逗留 
[英界公堂瑣案]  
　　趙阿林訴稱小的之妻金氏携取衣包逃出寄在鄰人梁聚興家及經小的尋見反被毆傷金氏供稱小婦人並不私逃梁供稱小的與趙相約結鄰安有容留逃婦之事實緣伊夫婦爭扭以致碰傷况伊妻現在伊家請大老爺質訊可也華啓祥供稱小的當日曾在塲解勸蔡太守飭候過堂覆　○抱探唐寶榮禀稱陸聖法竊取耶松船廠銅絲窓三扇經小的拿獲向之詰問據言己售與舊貨店主杜有子往問不認猶憶上年歳暮陸曾强奪鄰人布疋送縣訊懲陸供稱小的係上海人曾在耶松船廠當小工竊取舊銅自知該死當時確由杜購去至前次送縣因向鄰人借錢起見經縣主大老爺笞臀二百板卽行釋出杜供稱小的係寍波人現在治下開舊貨店從未買過陸舊銅不知如何平空誣指蔡太守判令將陸笞責二百板杜交人保出以後如有犯法之事定予重懲○曹毛毛訴稱昨日小的在某烟館吸烟突有徐錦椿者混稱曾欠伊菉荳湯錢藉此訛索其實係烏有子虚之事不料竟被毆傷是以呼巡捕到來拘徐送案錢阿銀訴稱小的傭於某烟館伊等二人初時同榻吸烟不知因何爭閙打架之際擊碎火油燈徐供稱小的係上海人祗向曹索取菉荳湯錢别無他事蔡太守飭管押一禮拜俟曹傷痊再訊○王學廷訴稱向在治下河南路開染坊昨夜漏轉更闌人皆熟睡被夥楊東源竊取各貨二十八仵啓戶脫逃幸逢巡捕阻獲人贓解送案下三百三十號巡捕禀稱今日黎明時小的巡至河南路見楊手持綢布情實可疑拘至捕房卽有王來認取楊供稱小的係丹徒縣人罪無可辭求恩免辦蔡太守判令笞責二百板遞解回籍交地方官嚴行管束贓給王領去○蘇寶生訴稱現在治下和興公司司帳同事汪少雲虧空銀兩若干曾在法公堂控告兹得路遇是以扭交包探拘入捕房包探陳阿九禀稱蘇指令小的拿汪蔡太守謂蘇曰爾旣在法公堂控告候本分府飭探將汪送往訊斷爾亦當自行投質蘇唯唯稱謝而退○包探顧阿六稟稱泰康祥絲棧中人將洋銀五百九十元交某船艉忽然失去當卽投報捕房今小的查知船戶姓賈名毛頭是以拘案請訊泰康祥夥沈士金訴稱曾將洋銀五百九十元交賈不知伊如何失去賈供稱小的係浙江湖州人掌駕絲船爲業洋銀實被船夥陳年寶竊去容覓人保出找尋蔡太守准覓妥保尋陳究追○包探孔阿才禀稱楊慶和銀樓開設分鋪修飾門面由陳金成包攬貼金餘下金葉若干竟爾盜賣由小的拘獲陳所用髹工徐阿林及收贓人陳金洪送案請訊陳供稱小的係寍波人此項金葉存在慶和帳房計共四十五匣只餘四匣後有人言及被髹工盗賣始報知巡捕缉拿至貼去若干現尚不知實數徐供稱小的亦寍波人現在治下當髹工由陳雇令爲夥同事中逐處節省得以餘金二匣金洪及董德同供稱小的等與徐同業各收買一匣每匣洋銀二元八角遵照巿價並不便宜蔡太守飭將徐等仍交孔探帶回查明一切並令陳估看用過金葉若干以便覆訊核辦○八十四號華捕禀稱昨日小的巡至熱閙巿廛見秦仁勝將馬車停在路旁蜷伏車中磕睡是以拘案請罰秦供稱小的疲倦不堪以後不敢如此矣蔡太守判令罰洋銀三元撥充某處西醫院經費○粥店主陸海仁訴稱莊文耀躱在家中經小的曳出搜其身畔有押票二張因之交捕送案莊供稱小的係寍波人與陸同鄕偶然啜粥拾得押票二張卽被陸扃閉樓上後得由窓中逃出蔡太守謂彼此各有不合概不准理○包探唐寶榮禀稱戴炳泉在耶松船廠工作乘間竊煤一百餘磅經小的追獲人贓送案戴供稱小的係上海人初次犯法尚乞施恩蔡太守判令管押兩禮拜贓歸捕房給還失主 
 
 

Page 4

 
 
[法界公堂瑣案]  
　　包探王榮培禀稱劉德貴屢次犯竊日前被巡防局緝獲嚴加懲責釋放出外依舊怙惡不悛與遞解回籍之胡少堂通同一氣今得查獲搜出押票一紙送案請究胡少堂現被捕班中人拘獲尚未訊實同轉著將劉押候胡少堂到案質訊沙遜洋行收租人張高翼控房客許德順欠洋十八元王順發欠洋十元零五角永和豐烟舘欠洋十元零五角徐陳氏欠洋十七元屢索不付送案請追許德順當堂父洋三元六角王順發交洋三元五角徐陳氏交洋五元同轉問尚有欠欵如何歸還供稱容後陵續拔還謂旣到公堂未便任聽延約著將各人押候交保限五日理處○張春生訴稱女兒嫁與江北人李仁才爲妻去年李因負欠棄妻逃匿至江北親家母竟將女兒送往大塲鎭售與别人被小的查帶具控憲案蒙前代理讞務之朱老爺將一千人提案移送到縣袁大老爺准小的邀同妥保將女兒具領回家不料婿回滬後欲將女兒領去帶往蘇州小的念女兒年幼恐被婿變賣爲娼欲令婿央人具保不可將妻變賣同轉謂李仁才曰爾岳父意見甚屬老成爾須請族中妥當人前來具保方准領妻回去李張氏仍交其父帶回○德和米店徐棣香控蔡合記飯店主祭小連欠米洋廿八元同轉訊據蔡小連供稱欠洋是實請每月拔付洋三元同轉謂積欠己久不能延約判押候交保限七日付淸○玉器客人王鳳儀葉松山馬明壽陳春亭嚴煥章田鑑堂等訴稱沈榮泉購去玉石共欠洋九百九十元延約不還人亦避匿特將沈尋見送案請究沈稱此洋係多年積欠下來卽欲往蘇與董事商議調處同轉謂爾總不應逃避著押候交保理處○解文林賣孩一案屢列前報昨晨法捕房將解文林及蟻媒吳益山董春山解妻田氏並其兄田桂生等解案請核原告紀陳氏及子阿寶亦投案禀追身價同轉問解田氏曰爾前曾供稱三月間爾夫領爾至董春山虎爾可照前供再說一徧該氏供稱丈夫領往董家董卽言我夫曾向伊囑托得以便宜行事伊問小婦人有去路否不然當售與花烟館爲妓小婦人當時答以不願至花烟館如售與規矩人家尚可應允同轉問解文林曰爾尚有何言供稱此係妻氏悮聽人言任意妄說問尚有十二歳女孩被爾售去現在何處供稱寄在鄕間親串人家謂上期爾曾供認經董春山手售去爾曾得洋五十五元答稱其時小的無言可對故將此語搪塞同轉謂爾之父母養爾成人爲之取媳成家望爾傳宗接代不料爾將所生兒女視爲一樁好買賣乎天良何在著一併押候比究解田氏待妹夫及親族人等前來具領方准領去○積竊吳阿安由捕房轉解到案當卽移送上海縣遞回川沙原籍○丁松茂因窩留沈榮卿誘拐婦女王阿巧等判責二百板交保管束○陳薛氏訴稱在治下小東門外擺設荳腐攤有工部局照會嗣因家中人口不安停歇己久日前又往擺攤被張費氏張楊氏等擊倒在地背上泥污尚在旋據張楊氏稱小婦人自淸明節起在彼處擺攤亦有工部局照會前日陳薛氏忽來爭奪致相口角我夫被伊擊傷臥床不起同轉著包採帶兩人前往醫院騐傷再行核奪○顧永發訴稱洪泉泉於數年前欲置東洋東并娶妻室屢次向小的借洋及金戒指一枚後見光景艱難無力還錢令伊另立借票一紙伊不允旋將金戒指抵押期滿籍没將洪送案請究洪供光緒十三年八月初十日小的收得會洋一百元其時顧永發充當船埠向小的借洋一百元言明如有盈餘分派利息設或虧本與小的不涉至數月後顧船埠十歇祗還小的洋四十五元尚欠洋五十五元迄今無著問爾欠顧洋三十五元有否供此欵係代小的付出會洋同轉謂爾等轇轕甚多非本委所能鞫著自去料理○通事禀稱潮州人方熙林在浦灘攀折樹木送案請罰同轉判罰洋半元以儆將來○收租西人偕夥朱少梅訴稱房客同福祥棧主王紹叢積欠租銀一百廿二兩五錢於五月底止除收過尚欠銀八十八兩三錢零五厘去歳王紹叢曾立筆據言明無力開張限於今年正月十五日出屋退租延至今日租又不付屋亦不歸爲此將王送案請究王供欠租是實請於月内付淸屋中裝修費洋不少求恩仍准居住同轉著交保下期到案候示○郁包探禀稱王桂生屢次犯竊昨又竊得夾祅一件送案請究王供夾祅係叔父之物並非竊來同轉著將王押候查吊押票兩張再行核辦○招商局巡丁蔡張控王小娘屢次竊銅人贓並獲送案請究同轉判押候掌責四十下○三十六號華捕禀稱崇明人吳仲郎吳華郎吳金郎等三人在徐木金所開小飯店内具膳旋有顧小弟等入内與吳仲郎等口角小的前去查看顧小弟將小的髮辮扭住打落帽子凶横異常故將顧等扭案請究同轉訊明顧小弟行兇屬實判押候掌責八十下吳氏昆仲各掌責四十下○元亨洋行司閽人方石泉訴稱粤東人杜雲芳闖入門房行竊棉被一條追獲人贓送案杜供由廣東來申前晚隨同鄕人陳德同經是處陳先入内取出棉被一條囑小的代携小的不知其竊來誤爲携帶被方追獲尚求開恩包探王榮培禀稱元亨間壁美最時洋行曾於上月廿九日失竊同轉以杜雲芳不肯承認著押候比究○東洋車主陸靜卿訴稱二月十八日失竊油衣號褲等物今見車夫魏阿堂手持第三十五號油衣一件在外求售實係原贓將魏洋案魏供稱陸靜卿將車放租與楊仁方由楊轉租與小的當日生意淸閒未能付給車租與楊商通將油衣一件抵押欲待有錢時贖還旋據楊仁方聲稱油衣實向陸處租來陸稱楊所租之車自四號起至十一號止並無第三十五號油衣楊稱向租之車並無四號至十一號此皆有帳可對同轉謂陸白區區之事何必涉訟一併叱退著自行理處 
[饋藥誌謝]  
　　每當溽暑蒸人驕陽匝地杏林橘井中人往往製就靈丹藉以却暑療病昨承本埠並仁堂以上痧丸二百瓶紅靈丹二百瓶午時茶一百包見贈囑爲分送此亦好行方便者拜登之下合誌數言藉伸謝悃 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇省官報]  
　　二十七日藩轅牌示照得部選永盈庫大使沈錫榮現以到省繳憑應卽飭赴新任候補道方鴻由淮揚等屬稽查保甲回山東候補知縣程昌棨安徽人由山東來鎭洋縣吳禀辭知縣汪瑞曾禀知奉委洋務局差又鄧復興請假三天又章寅銷假縣丞倪煥章又馮景竟巡檢朱福履均禀銷監放長元吳三邑孤貧口糧差又陳鳳桐禀知聞訃丁父憂撫轅牌示六月初一日行香文廟撫憲武廟藩憲文昌汪道今陽朱道風龍神沈道天后福道風雲雷雨神羅道火神首府猛將總捕吕祖林守都廟長洲郡廟元和都土地吳縣藩憲鄧明日衙期止轅二十八日同知宋枏禀銷催提長洲武進錫金等縣漕項差又李福冕銷假吳江縣李禀到委署婁縣夏書紳禀銷撫院洋務局兼淸訟局差知州蔣金生辭赴寍見制憲知縣麟恒禀銷催提川沙華婁等廳縣漕項差又陳鳳儀肢假五天又姚桐生請假三天府知事沈馪由金陵來禀謝飭知請補松江府知事缺並請期服假二十一天府稅課大使夏爾純禀銷虎邱上三段水巡差分發江蘇遇缺先補用巡檢蔡爾乾江西人由京騐看來省禀到二十九日二品頂戴浙江補用存記道任錫汾宜興人由京引見回委辦上海機器織布局二品頂帶留差選用道楊宗瀚由無錫籍來卽辭赴滬鹽城縣方道濟由金陵來禀謝奉飭赴任桃源縣汪懋琨禀到吳江縣李禀辭知縣王椿隂解餉赴金陵回又陳俊康禀辭解餉赴金陵又湯曜展假三天巡檢趙鑑三禀知奉委積榖文案差撫標叅府常城守叅府曾均辭赴上海迎接新撫憲探得新任撫憲奎大人於廿四日在北通州起程至天津於廿九日由津乘輪來蘇之信 
[壬辰年正月十六起至二月底止第六十六至六十八三期戒烟名單]  
　　傅大生年三十七歳浙江省慈谿縣人現住鹹瓜街就作參業上癮五年每日吃　一錢作二次吃保人鹹瓜街久康參號○顧惠劑年三十五歳鎭江府人現住西門内就作錢莊生意上癮四年每日吃烟二錢作二次吃保人吉祥園烟　陸雲生年二十九歳上海縣人現住紫來街就作錢莊生意上癮二年每日吃烟一錢六分作二次吃保人紫來街長順木作姜　雲掁一十四歳蘇州府洞庭山人現住泥城橋就作輪船生意上癮六年每日吃烟二錢作二次吃保人同興公客棧朱竹山年三十六歳浙江海寗州人現住英界石路向作磁業上癮三年每日吃烟一錢五分作三次吃保人麥家圈凌雲閣徐梅生年三十歳上海縣人現居新閘向作布業上癮十年每日吃烟六錢作三次吃保人電報局魏全福年三十五歳浙江寗波人現居二洋涇橋向作洋行生意上癮八年每日吃烟三錢五分作二次吃保人永濟公局區良臣年四十歳廣東南海縣人現居英大馬路就業洋貨上癮十年每日吃烟三錢作二次吸保人英大馬路廣怡心王吉安年四十二歳浙江處州府人現居紫來街向作布業上癮六年每日吃烟一錢五分作三次吃保人紫來街合利靛行余吉甫年二十四歳蘇州府元和縣人現居三馬路向業輪船上癮五年每日吃烟三錢作三次吃保人海昌輪船宋福霖年五十六歳山西路安府人現居王公舘當差上癮十八年每日吃烟一錢八分作三次吃保人同興公客棧鄭錦昌年三十五歳蘇州府洞庭山人現住泥城橋向作輪船生意上癮七年每日吃烟四錢作二次吃保人同興公客棧王雲峰年二十九歳蘇府吳縣人現居吳家宅向業廣貨店上癮三年每日吃烟二錢作三次吃保人張順興水菓店王雲祥年二十六年蘇州吳縣人現居胡家宅向業客棧上癮四年每日吃烟三錢作三次吃保人亦張順興水菓店章榮靑年二十六歳蘇州吳縣人現居胡家宅向業洋貨上癮三年每日吃烟三錢作三次吃保人四馬路一園相舘蔡如生年三十一歳蘇州長洲縣人現居索來街向業靛行上癮六年每日吃烟一錢作二次吃保人森記靛行邵效耀年三十歳上海縣人現居大東門内向作錢業上癮三年每日吃烟一錢五分作二次吃保人大東門内張元盛金文喜年四十六歳江寗府上元縣人現居馬姚衖向作玉器生意上癮八年每日吃烟三錢作二次吃保人望平街隆元舘張榮華年三十四歳本縣人現居法馬路向作錢莊生意上癮五年每日吃烟一錢作二次吃保人紫來街長順號項凝和年四十歳江蘇松江府人現居三洋涇橋就作錢業上癮八年日吃烟三錢作三次吃保人三洋涇橋益興洋行邱鴻泉年廿三歳浙江寗波府人現居新閘鎭向作京貨生意上癮三年每日吃烟二錢作二次吃保人亦益興洋行李錦成年二十八歳蘇州吳縣人現住盆湯衖向作成衣業上癮四年每日吃烟二錢作二吃保人後馬路北成昌徐容洲年三十八歳蘇州府人現住棋盤街向作錢業上癮十五年每日吃烟三錢作二次吃保人義興號李順卿年四十五歳南京人現住大東門内向作茶業上癮八年每日吃烟六分作二次吃保人寶善街長興舘洪小毛年三十八歳浙江寗波府人現住打狗橋向業木匠上癮七年每日吃烟三錢作二次吃保人望平街震泰伍其美年三十歳蘇州元和縣人現住老閙北向作輪船生意上癮七年每日吃烟二錢五分作二次吸保人海昌輪船○以上各名均己除鎗第六十九期名單容卽續録以供衆鑒上洋平康里恆濟戒烟局李經馥何鏞鍾洪南誌 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
