# 1885 - 16 - 4904228

 

Page 1

 
 
　 
[第二十六號畵報出售] [  申報舘主人啓]  
貴壓方　國有常經此次蒙古逸呈駝馬到京投報上駟院騐收纍纍數百頭繪入畫圖頗堪娛目再此次禁軍合操皇上命王大臣數　葢代閲　旌旗色煥罷鼓聲　視平時之操渾尤爲勁整兩圖俱編入此次二十六號畫報准於二十六日出售後仍附淞隐漫録圖説一則閲　鑒之此布論捐官可爲捐商之繼月前之廿八日本報登粤海郵音述及粤中現以軍餉籌捐濟用情事孔亟幾於無所遺漏蓋粤中之富甲於天下從前三江地面繁庶財賦所出巨紳富商雖窮僻鄉里往往而有而以現今大勢觀之則一粤康又足以蔽三江之盛自與歐洲立約互巿以來仿效西法凡未經創舉之事無不議行而商民力量一惟粤東是求若僅責諸三江人固有所未能也以是知粤中之富於時勢當推第一矣海關書吏庫某富有家資性極吝嗇經辦捐紳士勸捐巨欵某以爲數太多不之允諾遭縣拘禁想必允解慳囊而後已如庫某者亦豈少哉督撫藩運皆大衙署也粤海關監收稅務外通四洲之奇巧内聚各省之貨財年額所徵每有盈餘數十百倍天下之關榷又以此爲最大而關中書舍有先庫某輪總而發財以退者有與庫某同時而各擁厚資者今於庫一人示之榜樣其他書役之殷實者斷不敢深自諱飾以有爲無吾知一集可成巨宗之財於軍餉大有裨益至於生意中人發財者更不知凡幾若捐及陳李濟劉貽齋兩藥丸店則是别項生意早有各行董事出而分勸或量力逐店自輸或由公董包捐包解業有成數無待苛求而罹藥丸一項則本輕利重外貎似非十分正經生意而其侔利之易而且厚轉爲他業所豓羡今陳劉兩家固以蠟丸馳名年來獲利甚鉅紳士之勸陳捐五千金劉捐三千金蓋自有易於措辦之道並不逾分苛求然兩店卽不肯允終當樂輸是則現在粤省餉需如此搜剔自無不足之患尙援臺之十艘兵輪星急啓行與南北洋之船並進則船上軍糧自可早已預備不若南北洋之動以餉需軍火爲詞而遲遲吾行也前者粤中𨶤姓最盛歲出白餘萬漏規以供省中挹注嗣以蔣中丞嚴禁此風遂革而近則遁於澳門輸餉於西洋賭則難禁反貽他國之利故又决計弛禁暫取此欵以濟軍需日來又在辦理抽取房捐凡民居舖月　收一月租金於居主則奪其一月之進益而於租户不增以銖兩之輸將在房主亦可無所怨咨竊謂照此辦法粤中餉源正自無窮不特粤中諸軍可以仰給倘有盈餘猶堪分撥粤民之質直好義不若東南之積習外强中乾往往欲爭塲面而不能者顧余以爲此外尙有捐輸之法特當道之人不肯倡議並不肯以已率人先樹程式則因循推諉無人敢創此闢論耳盖商之富雖百而由於積累其功成之難若官之富雖久而卽在本身其財得之易高爵厚禄　子封妻恩榮出自朝廷爲臣子者豈一已之所護實數世之所叨當此海疆多故兩聖人憂勤於上時而以啓釁外洋輕動兵戈爲慮時而以生民塗炭軍糈莫出爲言而因官致富者獨不一爲仰體而慨然助資亦太忍矣夫近年北省飢荒有某督撫某監司捐助賑金者亦有職官之父母量力輸捐更有稱奉遺命節省他費者奏摺内飾以慷慨急公字樣援例擬續建坊給予樂善好施四字而數實無過一二千金假如現任官員能以盈餘之銀不思肥已而欲報國則其數當不止以億兆計矣豈知捐賑之舉大都好名求福求安拜神許願又往往婦女之所信或聞某家許捐賑欵靈響昭然則躍躍欲試之情有不能自已者若易而助軍餉雖爲職官之賢母吾知未必有幾人若是之知大義也竊意官愈高則所入愈厚朝廷優給廉俸豐儉不能均平然一年之用而謂恃乎廉俸其細已甚與其以此爲不足重輕之數則何如提捐此欵先充軍餉待後有所籌再行撥給同治以前曾有捐攤養廉之案康南旣平上憲體卹屬員永遠禁革此項養康實足放給署代之員始領其半此其立意未嘗不厚然些微之數如其廉隅謹飭　儉自持猶可一資其用若今之各官排場闊綽舉止豪奢親友知交大肆酬應日用數十金尙有不足之勢而謂可以廉俸限量哉同光以來國蹙民貧而官則獨稱富有財用之價吏治之衰悉根於此若以軍餉之故而再求其財於民不劑其富於官恐商與民勢必交困卽欲樂輸報國而苦於力量之已窮也故曰以捐官繼捐商誠籌餉之要着矣乎 
[本館接奉電音]  
　　昨接北京友來電内有十一月二十八日上諭一敬謹譯登○十一月二十八日奉 
上諭長善奏遵保人才一摺署廣東陸路提督潮州鎮總兵鄭紹忠署欽州營叅將調補清遠營遊擊補用副將辛善喜漢軍鑲黄旗佐領頴汝梅漢軍正白旗驍騎校潘衍澤均着交軍機處存記欽此 
[閩庶攀轅]  
　　左爵帥有東渡之信紳士耆老臥轍攀轅堅留駐省爵帥面諭法將孤拔狼跋鴟張必須舉兵親伐爾等不必驚惶所有爵帥批語照録於後牘中所論邊防根本有輕重緩急之分請駐節省垣遠圖海外具見深維大局愛戴真誠逆熖披猖窺伺險遠不敢以白頭衰朽貽宵旺憂勸現正布置援師與將軍制臺共商撻伐一切機要務出萬全希共喻士民毋爲過慮此復閲數日紳士耆老復公呈楊制軍挽留爵閣制軍批云左爵閣大臣督師莅閩曾經疉奉諭旨毋籍身臨前敝此次决計東渡實因忠憤滿腔出子情不能已所以稍遲未發者亦爲籌晝省防計耳來詞以援臺必須駐省萬衆志切攀留該士庶大義深明不愧海濱鄒魯此皆各大紳甄陶所致本部院實深嘉慰卽當代逹悃忱候咨呈左爵閣大臣察　可也 
[閩事瑣談]  
　　省垣搶掠之風日盛一日每當昏黄時候匪類潛伏三乂路口遇有婦女往來便攫其簪珥飛步奔逃亦有强奪小帽便人露頂而歸者敬告賢有司如何除此頽俗哉○西廠團練總帶某甲因勇丁申國家刼案撤去斯職團練大臣委東廠副帶某乙接帶乙進廠後頗能認真操練惟與廠紳不甚和恊云○魁輔里謝家祠後進有童子師租爲書舘趙錢孫李周吴鄭天地元黄宇宙洪據案作猢孫王亦頗不嫌寂寞上月二十日諸生皆扃門出遊廚下遺火未熄延燒屋宇頃刻祝融燄煽勢若燎原南廠團練紥在宫巷關帝廟與該祠鄰近赶緊赴援將屋拆去回禄君始息怒而回○福州停葬之風最爲陋俗推原其故皆爲堪輿家所惑以致青燐雨打白骨烟埋觸目傷心莫此爲甚有高某者早年失岵靈輀安厝北關外某山遲之又久始卜牛眠日炙雨淋前和字已澌滅忙迫之際悮將林姓屍棺爲之安葬 
 
 

Page 2

 
 
林姓查知向伊理論高自知冒失情願掘起交還云○定遠鋪正興小錢店前數夜忽席捲而逃雖所出花票無多然受害者已屬不少設非賢有司按律嚴懲恐時值歲除效尤者正復不少也○恪靖親軍抵省後頗覺安分守法巿上貿易絶不逞强百姓亦相矢以誠分毫無僞前日衛隊親軍某勇于首府頭門外某姓家携取石塊管帶聞知立提該勇笞責千板軍法之嚴于此可見矣○延平鎮蕭儀斌被控調省暫寓和興客店所控何事不得而知也○知縣李景贊候選未入流馬宏弼禀請投効左爵相以人浮于事無可位置因卽婉言謝之○翰林院孔目黄河清條陳滅法事宜並請面陳秘要左爵相批仰親赴營務處面呈○前以法事未妥各縣錢糧均寄存延平道庫現經大憲派員陸續將銀解省繳人藩庫云○湖南鄧玉峯鎮軍奉楊石泉制軍委帶左翼親軍規模整肅號令森嚴且該勇性甚馴良與民一體洵閩彊之保障也 
[法帥辭任]  
　　法都巴里斯由美國轉發電音云目下法水師提督孤拔所帶兵士爲數無多難以取勝孤拔屢請法廷迅撥救兵前來策應至今毫無動靜孤拔無計可施决意辭退戰守若然則法之上下難心已可概見而尙欲窮兵　武累歲不休斐禮其亦有悔心乎 
[鎮江火患]  
　　京口自入冬以來冋禄之災已不數次雖曰風乾物燥遇火卽燃然亦安見非居家者漫不經心以致吴回煽禍也上月二十四日西門外保甲局後某姓家不戒於火霎時烈焰飛騰炎炎勢盛幸文武各官齊至彈壓各水龍亦聞警而來竭力灌救然已燒去草屋四十餘間矣祝融之虐可不慎哉 
[無被累]  
　　秣陵裕泰莊主鄭景周初時貿易興隆且姻親皆城中巨賈一時聲勢之盛商號中莫與比倫嗣以拖欠官項借名甲乙綴商各具期票一千兩曹行抵押現已逾期銀尙未繳江甯賈邑尊卽籖提甲乙到案發交吏房看管候銀數交清再行釋放二人到縣始悉原委然已銕案鑄成百口莫辯矣諺云無事家裏坐禍從天上來迨卽甲乙之謂歟 
[輦轂紀聞]  
　　日前前門外王皮胡同意合堂妓館突來回人王六叱燕嗔鶯借端肇事龜子出而阻攔王驀施袖内洋鎗立刻將龜擊死刻案已送部大約須按律定讞也○前報登擬在各省分設臺捐局一節刻經閻丹初恊撥面諭損納房司員議定新章令捐生自赴臺局兌銀換取實收赴部換照不准别立分局以節委員薪費且可接濟臺軍急需免致往返撥解躭擱時日云○烟館賭塲久手例禁刻京師仍有私自開燈影射設局者五城地面官特出告示嚴申厲禁不啻三令五申云○十月二十六日有青年婦人懷抱小孩至永定門外護城河先將該孩抛棄波中然後聳身躍下適有某甲眼見急上前攔住盤詰顛末據婦自云家在崇文門内城根鑲黄旗滿洲包衣籍丈夫于光緒七年投効新疆帮辦大臣金軍憲順營中至今杳無音耗姑已七旬二小姑二夫弟日唆姑百般凌侮故思聞諸水濱以了前生寃業聞者惻然詢其母家何處意欲送其歸甯婦延頸遥　佯言母家人來矣乘諸人不備奔至河邊竟投河而死哀哉○兵部因候補衛用守俻千總班中投供人員甚夥但此等花樣爲缺無多且俸滿後皆須留伍有多至二十餘年不能離任者以故此途人員頗形擁擠刻擬定新章凡衛用實缺人員俸滿後如本班無候升候補之缺准其推升營用候補候升之缺不准接連留任以疏通挨次候補本班人員云○各直省合例旌表之案向例准由同鄉實任京官在禮部遞呈俟年終由部具題請旌今年遞呈者限十一月十五日截止十二月初卽須彚案具題云○崇文山廖仲山兩欽使奉旨赴江西查辦事件所有隨帶司員曁書役人等路費一概從豐支給司員各給銀二百兩書吏銀一百兩不准沿途勒索官車騒擾氓庶云○日前劉省三爵帥因法軍攻撲滬屢特派所部官軍接仗大獲全勝奏聞後欽奉皇太后懿旨發内府銀一萬兩賞給奮勇將士以示鼓勵嗣内務府總管大臣連英遵旨於十月下旬將此銀由廣儲司銀庫發給派員解交户部飭令轉發臺疆刻聞户部堂官計議仍照前次獎賞劉軍銀三千兩辦法已會同總理衙門電咨閩海關令其仍由關課項下就近撥給劉軍以期迅速俾奮勇將士得以早日沾荷天恩云 
[不戒于火]  
　　皖垣小南門外河街某甲誅茅築室小本營生上月二十日晨六點半鐘時披衣曉起覓火吸烟偶不經心遺火柴璧登時炎炎上熾燒及比隣未及數時而鄰厘九家盡成焦土各處水龍聞信齊集無奈潮落水枯灌澆非易嗣經勇護拉毁火道旁之屋始能救熄而附近之油榨洋棚皆已受驚不小矣城内外各甲鋪董見災民露　風餐按口散給錢米蘆蓆亦有按户發給錢文者樂善之士小民皆額手頌之 
[淞口近聞]  
　　前報登釣船局委員黄周二司馬閲看團防適因天雨泥濘延遲未閲昨午周南園司馬會同河鹽廳吴司馬廷瑞在李家祠前閲看各經董督率操練悉彷西法惟鎗聲未能一律二君閲畢賞錢四千文至吴子佩大令則准於今日較閲○駐泊温草浜之水師砲船二十艘於昨晨駛往張華浜題迓恪靖營巡緝水師黄景山統領督轅前營管帶吴君隨往公館拜會○電線行火輪及英公司船各一艘均於昨晨駛出淞口 
[南翔火患]  
　　上月十二夜南翔毛家弄某姓家晚炊遺火致兆焚如雖經竭力灌澆然樓房七八間早已化爲焦土矣前晚該弄底某姓家又因吸烟失慎蚊帳被焚遂成燎原之勢及將炎威澆息又已燒去四五家祝融氏何殘酷至斯耶 
[重懲賭犯]  
　　昨報列太守捉賭一節捕房將賭徒金阿五解案翁太守謂此乃本分府所親見無可抵賴賭懛五隻爾當將爲首之人供出除爾之外四人是何名姓係何處人金阿五供稱一隻係本地人唐起林一隻是甯波人王阿小尙有兩隻擺不多日實不知其名姓翁太守謂年關在邇若判枷一月屆時放出適在新年更難保其不賭着笞一百板枷號兩个月示衆 
[關提逸婦續聞]  
　　昨報關提逸婦一節因當時未曾過堂暫押一宵於昨日解案南匯縣差張錦投案候示翁太守詰之朱余氏據供蘇州人前曾爲妓嫁與朱朗卿爲妻被翁姑及丈夫凌虐太甚故於十月二十五日逃出到滬後無所依倚寄住舊時僕婦浦阿珠處翁太守詰之浦阿珠據供母家王氏丈夫浦紹榮現回無錫家中止一孩尙在襁褓朱余氏在十月二十五日到我家知其逃出曾於念六日寫信通知朱家太守謂來文並無寫信知照乃是原差訪聞查到關提着將朱浦兩婦交給來差并諭浦有小孩尙須哺乳飭到該婦住處將小孩抱出一併帶回翁太守以保赤爲心誠有無嚴不至者 
[擁爐喪命]  
　　滬南陸家浜橋某姓家有一嫗年近古稀老態龍鍾前晚擁爐而睡夢中轉側致將爐火掀翻星星之焰延及被池未幾而帳幙然矣婣身亦焦灼迨家中人知覺取水澆熄而媪已斃按此等事往往而有居家者宜慎之 
[搜獲私鹽]  
　　前日有浙西巡鹽水師兵船二艘查悉距虹口西北十餘里之舊江口地方私鹽充斥駛往搜查獲鹽三四百担棉被十餘條拘住私販三名身畔搜出洋數十元錢十餘千文一併拘入巡船不知如何料理也 
[釘門索詐]  
　　虹口費家宅費宋氏有平房一間租與東洋車夫朱寳山月輸租金六百文旋被積欠五千一百向索逞蠻該氏將門封釘朱遂邀衆索詐自稱屋内貴重物件甚多該氏謂屋内僅存竹馬棕榻兩相爭執扭至捕房捕頭飭赴英公廨控追昨該氏已具有呈紙矣 
[自戳已痊]  
　　前報列裏虹口山東阿羊借錢不遂自行戳傷一事兹悉阿羊傷痕已愈經西包探麥根查知阿羊性情兇横慣向鄉人拆 
 
 

Page 3

 
 
稍因令華包探顧阿六拘入捕房想當解送公堂辦理也 
[擊析驚捕]  
　　捕房昨解在醬園弄一帶打更人王慶雲請訊據法包探稱此人是房主恐小竊繁多雇伊打更詎伊竟到馬路被巡捕拘進捕頭囑其嗣後敲梆當放輕些且不能在馬路上打更三次諄囑伊並不遵爲此解案翁太守詰之王慶據供係房主朱阿敏所雇並不到馬路打更實爲巡捕在路上磕睡被我敲梆驚醒致被拘案翁太守謂真是胡説租界定章並無打更即使房主所雇亦應預先知照捕房今姑後寛開釋回去當通知房主 
[病死可隣]  
　　前據二百三十一號華捕在洋涇浜上見周紹祥手持衣包棉被各一件行步艱難旋卽倒地該捕見其病勢沈重問知年已五十有三原籍常州來滬尋親不遇患病多日無力求醫該捕因卽帶至捕房送入仁濟醫院醫治無效身死由院知照捕房傳三圖地保查周並無親屬在滬遂報請仁濟堂給發棺木成殮將棉被及包内之衣四件一併放入棺中發壇標記召認外尙存破套褲一雙舊襪四雙夏布帶一條烟一包均在該地保處 
[搬花案結]  
　　日前朱裕田翁金海合控喬硯香在閔行航船搬　棉花一案早已詳登前報前晚邑尊提案集訊翁朱同供九月二十六日由楊老虎船裝花七包赴滬消售被喬搬去六包經我至伊家尋見喬知事洩挽充當該處地保之伊兄喬國香向我懇商謂花已售去數包此可償還價洋若干當經議得還洋二十四元由材阿田經手先付洋七元其餘屢索無着後仍由喬國香向我理説自應將帶子花八包暫抵我恐日後周折卽將該花寄存閔行地保處候喬取贖此事由伊自願並非强搬求恩明察楊老虎供十一月念六日喬雇船裝花八包被朱等搬去從前朱等棉花被喬搬取之事因我船與金姓合夥是日由金值班小的未經知悉邑尊謂兩次均由爾船裝載奚能推諉不知實屬朦混遂飭掌頰二十下隨詰林阿田供稱前日喬硯香交我英洋七元囑我付與朱翁兩人至因何付洋小的未經知悉邑尊又訊喬硯香搬花屬實卽着喬將花價洋十七元限五日内交案並諭具限交保又諭朱翁兩人到期領洋楊林斥釋 
[拐賣案結]  
　　日前王子祥上控伊姊周王氏等拐賣伊妹月娟一案當經莫邑尊訊得月娟寔由王親自立據賣與孫阿大家爲娼現已由孫賣於某武員帶往福建前日晚堂色尊飭傳媒人楊鶴山到案據供向在棧房爲夥該武員借寓棧中因之相識倩我與月娟爲媒娶爲側室現已帶往福建此乃實在情由求恩明察邑尊謂月娟旣從良姑不深究倘使依舊爲娼一經察出定行將爾究辦遂飭令交保楊唯唯遵諭而退 
[英界公堂瑣案]  
　　日前英華書舘西人控稱大餐房抽屜内失竊銀票及現洋兩共一百五十元報由捕房包探土阿二查非外人行竊盤詰各傭人深疑出店徐阿長爲此拘案請訊黄太守着該包探帶徐查明實據再行解訊昨該包探禀稱查見抽屜被人撬壞旁遺小刀一柄此刀素由徐用况失竊時在清晨七點鐘徐首先起身此時决無外人入内徐堅執如前并稱是日確我先起門已洞開曾問出店婁阿炳東家曾否出去婁稱不知旋聞東家言失竊之事我實不相干涉婁稱是日徐確問我東家出去否我卽答以不知太守商之易繙譯以疑竊無憑礙難准理徐卽開釋○廵捕解送口角爭執之劉少波馬錦雲請訊劉供販運小土來滬暫住老椿記棧曾將土賣與馬店向索找價無着反被誣竊馬褂因之爭執由捕拘案馬供實被竊取馬褂並無欠錢之事况已獲住人贓交捕黄太守查得是案已經控候批示姑着馬將衣領回再着劉檢帳呈候察斷○華捕禀稱甯人趙阿士綁縳乞丐邵阿四適爲我見一併送案請究趙供昨夜有人在屋後面籬笆放火出外察看見有二人奔逃　獲是丐意欲綁縳交捕詎爲捕見將我拘案邵供每夜睡在伊後門口並未放火實被拉起捆綁吊打黄太守謂如果獲犯理合交捕送案豈容擅用私刑殊屬不合今姑一併斥釋○句探王阿二禀稱楊阿三係過犯行竊之賊昨持鐡鑿撬門圖竊被捕獲住帶至捕房送案賊具吴閲楊稱不敢圖竊黄太守判責百板賊具存消捕頭請帶回捕房照相俾日後犯案容易拘拿太守允之○華何氏禀稱金匱蕩口鎮人丈夫華阿榮早已逝世姑華周氏向住上海小瑯環里近小婦人聞姑患病挈同子女來滬豈知婆婆已故爲特料理喪事扶柩回鄉不料族姪華吟生同表兄蔡雲卿前來吵閙繼又邀同地保馮昌復來將夫妹一名昭林一名阿金奪去嗣由捕房訪查拘獲蔡雲卿并傳地保解案請究西包探頭禀稱該地保禾奉鈞票擅自提人殊屬非是蔡供與華親戚表兄華吟生曾嗣與叔父華洪富嬸母撫華阿榮爲螟蛉子華阿榮曾娶何氏爲室後患病逝世迄今三載詎何寡居後忽生子已七月今因華周氏身死何氏竟來滬至靈前吵閙華吟生爲孝子經理喪事已畢不容何氏前來何氏竟欲覓死爲此由我母將所遺二女迎至已家華吟生已投縣控告故又將二女領往城中馮昌禀稱華周氏病故後遺有二女及些微衣物華何氏與華吟生實因爭産起見由華邀我同往詢知緣由今華將衣箱物件發封不許搬取再邀親長議論曲直並未帮華領藏二女後來知華已領二妹入城投縣控告西包探頭又禀稱該二女確由地保同華蔡二人領至寳和里蔡家黄太守得倛之下申斥地保辦公不慎致多轇轕蔡亦插訟可惡着捕房將蔡帶囘命地保交到二女再候覆訊察斷○甯人陳瑞熙禀稱母親在原籍患病爲特挈妻張氏乘輪回鄉到船我暫登岸購買食物及回船妻已不在詢悉被秦長渭偕子秦洪新誘去爲卽報由捕房泒包探康阿順至秦處見我妻一併拘案康禀訴前因張氏供與相同秦長渭父子同供與陳親戚張氏父母早亡由伯父張維萬主婚嫁陳爲室前陳向張言妻氏不守婦道意欲價賣今陳挈同囘鄉張因囑我父子邀該氏登岸盤問有無不合該氏稱丈夫言回鄉服侍婆婆不知其他當將該氏送至陳處詎陳已搬遷我因暫在老虎灶候張到來邀陳勸解不料陳已報捕將我父子拘案張維萬上堂禀明令秦邀姪女登岸各情黄太守問張氏曰張維萬是否伯父答稱並不相識又問秦是何人該氏亦云不識太守謂旣與秦不相識如何彼來邀爾卽肯隨同登岸該氏笞稱秦言丈夫命彼相邀故隨之行張維萬在旁曰我好意托秦前來秦亦親戚爾竟不承認乎太守隨斥張退命將秦姓父子暫押俟派值日差送陳夫婦下船再行將秦開釋○時在隆冬滿天要雪絲業會舘主人見東洋車夫鵠面鶉衣瑟縮可憫特製新布棉襖照工部局車號備齊准各車夫持照向領歡生挾纊自應感激同深矣詎東洋車一輛或有二三人輪惟衣祗一件易起紛爭車户擬定遇有二三人合推之車將衣給輪推者穿着而車夫總不滿意仍易滋擾事端昨董和尚控稱前日拉周德士之車適逹發票領衣穿在身上不料昨日被周剥去另給他人致身無寸縷投訴捕房捕頭准詞傳周解案周供衣非董領另由李姓車夫領取因李暫將軍交與董連衣借穿豈知還車時衣不肯還故我同李飭董脫下李供與周同并稱董有舊衣不致赤身妊捕頭以衣由善士給發窮民周不應勒令脫下黄太守商之易譯繙判罰周洋一元給董完結 
[法界公堂瑣案]  
　　前報葉仰之控張仁寳一案昨日堂期葉遞禀瀝陳實有川土賣與張翁太守謂總須有實據方可究追葉卽在身畔取出一摺并呈字條一紙翁太守閲畢謂此摺何至今日始行呈覽至字條卽是七十兩銀票之事與川土毫不相關葉稱土從漢口我弟處寄來 
 
 

Page 4

 
 
可以抄帳太守謂卽　抄到帳據乃是爾弟寄汝者亦非執定此土要賣與張仁寳本分府依理而斷爾如不服儘可限汝七日將實據交到亦可爲爾追究姑將張仁寳交保至爾欠洋人之銀此票不能給還當另行出票交伊倘該洋人要現銀亦應尙料理無銀亦應押追今日該洋人未到爾當自去清理○夏間邵觀德控周友堂盜賣承訂點石齋康熙字典書一百二十部值洋三百餘元一案因周避匿鄉聞翁太守着邵將周尋到再核嗣於九月間邵將周扭　捕房解訊之下供認私賣太守着交保料理後因無人作保疉次解案供出五十部賣與書坊夥陳茂生手每部得洋一元七角四十九部賣與客人文倍德現在該客回籍其餘二十部零星賣出不能記憶陳茂生現在四馬路文宜書局爲夥翁太守着法包探孫寳生帶同原被前往盡書局找到陳茂生據陳稱買書不過三十部左右係周友堂賣出法包探將情禀覆後因陳未投到法公堂出單傳提昨日經法包探嚴頌眉將陳帶案書坊主人亦到案捕房將在押之周友堂解到原告邵觀德投案候示據陳茂生供　買書二十六部據周來稱無錢使用而工資未曾算下故將書賣出餘無别情坊主供與陳同并呈字條一紙翁太守問何用答稱買彼之書不過减一折無甚便宜太守謂旣無便宜現在着伊將錢還爾爾當將所認之二十六部還伊可否答稱可翁太守着於下期將書繳案當在周友堂身上比追原價坊主聞斷忽稱書已經賣出太守謂此等買盡與收贓價異旣稱用以交書何能又説賣出着將周友堂交捕管押陳與坊主兩人均着交保限　拜六將書繳案○前報列陳阿元送友人下輪　在小東門外賣梨起釁將賣水菓之張阿才打傷及到捕房乗醉將華捕及三首頭捕推跌一案業已管押多日張阿才現已傷愈投案請斷因將陳阿元解案旋據陳之同鄉人王文敏投案請保马太守詰之張阿才據供本錢計有七百文買得錢二百餘文旋被打架以致錢梨均歸烏有翁太守謂陳阿元繼酒鬧舉本該懲辦念爾是生意人從寛免責然不可不儆着罰洋六元提洋一元給張養傷又錢七百文給還本資其餘撥充善舉張阿才叩謝退出陳阿元卽着王文敏保去○積竊洪阿坤偷竊大有水果行夥馬德福家衣服等件曾供出皮緊身一件初縣署捕夥鬢　頭阿金攔截取去一案曾列前報昨屆限期捕　將洪　案法包探并將烟燈一盞找到禁地殷全帶同唐錦卽阿金投到翁太守復將　竊研詰　供皮緊身實破阿金取去失主馬德福亦訴被竊各物太守謂殷全身充捕役緝贓係分内之事今洪阿坤當堂認竊訊已數次而失主早經報失實有衣服自應緝到殷全稟稱小的已將夥盤問實無其事城内外小押舖均往查過亦無有翁太守謂然則爾今日到案還　銷差抑卽將夥交案殷全再請寛限七天翁太守着限三日禀覆殷全復請仍將唐錦交給帶出太守允之謂下期再無証物則當嚴懲 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年十一月十一日京報全録]  
　　宫門抄○旨一道録前○發抄旨四首○給事中孔奏山東河務請飭詳細斟勘折衷一定辦法摺子○大臣謙奏恭革巡檢歸案審訊摺子皖撫盧奏察看各員夾片○十一月十一日禮部宗人府欽天監廂紅旗值日無引見○惇王等謝賞綢縀恩○富勒渾泰續假十日○召見軍機○發抄劉秉璋奏請調温州守李士彬先委署理奉旨知道了欽此○又青田令高積勳赴任雲和令鄭嘉湖留省學習奉旨吏部知道欽此○曾國荃奏儘先都司馬得洪請免驕射奉旨着照所請兵部知道欽此○張佩綸奏試甲守孫孚侃仍回江西原省奉旨吏部知道欽此○○吏科掌印給事中臣孔憲縠跪奏爲山東河務緊要蒙恩簡派大員再行履堪應請飭議一定辦法責成經理保護以免築室道謀之害以收一勞永逸之功恭摺仰祈聖鑒事本月初三日奉上諭着吴元炳前往山東查勘河工等因欽此仰見聖主軫念民生疇咨時切至意竊維黄河自銅瓦廂决口後爲山東患者三十餘年初則僕范鉅鄆受其災繼則濟武二郡膺其害顧上游泛溢地方不過　縣下游冲决則民人蕩析環袤千里而且全河處處潰裂兩岸口門動輙數十餘處今歲成災明年遂爲故道計十餘年來朝廷歲糜辦工辦賑之資數百萬而紳民之捐輸於賑濟工料者亦不下數百萬民間財産之付於漂没者更不知其幾千萬計矣歲歲如此其何以堪近年國家眷念東邦屢飭可農籌欵疆吏督修無如歴任督修不得其人始於文格之搪塞周恒祺之廢弛而河患遂成繼以任道鎔之鋪張陳士杰之巧滑而河患更鉅臣等誼切桑梓參以見聞卽此日之情形以証當年之錯謬而知河之不治由於主見之無定也支銷之虚糜也責成之不嚴也奏報之未實也保舉之太監也任用之非人也民情之不恊也水性之未順也夫治病者必疏其由審音者必指其誤請爲聖明陳之自游百川創爲徒駭馬頰分水之説人或難之乃變爲遥隄之義逮游百川回京又將遥隄變爲縷隄論説遂益紛紜陳士杰始謂宜築遥隄繼又謂宜築縷隄依違兩可議事任事之人如此欲事之集也得乎查奏定章程土方有價佔地有價立法非不甚善無如民間交土始則三方不能領方之價繼則索費而後收土甚至費多者不必交土其錢悉歸委員中飽而工程不得不草率矣所佔之地初則以上地給下地之價繼且不給價而反索百姓免糧之費其錢又歸州縣中飽而怨讟不得不沸騰矣印委各員如此貪黷而謂工必堅料必寔其誰信之夫印委各員之敢於貪黷如此者則由於責成之不嚴也是以保固則不敢任防守則不敢肩卽如此次奏認賠修亦明知賠四仍可銷六况此四成得將復取之於民何損貪囊毫末况上下相蒙已成慣技此次决口如桃園如河奮圈如北小街如馮家莊如青駝寺如梁家馬頭如唐食道口均在歴城境内如蕭家莊如閻家莊如東月堤如西月堤如升官店如邵王莊均在齊東境内齊東一縣淹至八百餘村城内水深丈餘隱匿不報以及齊河之郭家莊濟陽之北河套及利津决口數處均不在内六日内續决各口亦不在内不知其所謂防護平稳者安在聞閏五月十二日齊東决口正該撫演戯賀功之辰守堤員弁均在省中遂致冲决無人過問歴城决口近距省垣不及十里該撫當日竟不及知其荒於游宴爲何如者陳士杰此次合龍不過貪大之功敷衍月餘旋卽冲决竟敢張皇入告且欲破部臣定章而保及鹽務各員初不料其荒誕如此也朝廷諭部臣將光緒三年以後山東所報之災所糜之欵所辦之工及所保官員之數彚單呈覽知聖心未有不赫然怒者况陳士杰喜諛惡直讒邪並進張上逹譚文煥於任道鎔任内曾經僨事而猶引爲腹心豫山潘駿文又係獲咎之員初無差遣委用之處不過希圖藉案開復巿恩見好而且役民之力毁民之地圈民之墳墓廬舍於套堤之内令其無可逃生民有違言則曰抗上民或京控則曰無良於是縱官以擾之調兵以脅之疾若宼讐而視之如草莾欲得民心能乎不但拂民之情抑且違水之性齊東縣城兩面臨河地勢最下該撫漫不加察一任委員草率從事南北濼口相對束鎖河面最窄水流湍悍乃築挑水壩於此以激其怒十四户下流疏暢正可藉攄尾閭該撫信鹽務官商之言乘水勢稍弱時亟堵閉之究之今歲决口歴歴可指皆旁觀所早代爲私憂竊計者也然則今欲治河不必别求祖奇之策亦反其所爲先定主見而已矣縷堤遥堤减水堤三説紛如訟聚不知河性不兩行此通則彼必塞且分水而少無减於漲分水而多則操縱不能由人引無情之水以害無辜之民是謂不仁以有用之工置諸無用之地是謂不智减水之説决可勿論亦斟酌於遥堤縷堤而已遥堤之害在水緩沙停易於淤墊迨溜逼堤根仍與縷堤無異且新築之堤土浮易蟄斷難深恃縷堤之害在水盛難容動則出槽然無以上各獘而且縷堤以衛民間田墓廬舍則民情順無庸給遷移佔壓各費則帑項省苟能窄處展寛曲處取直俾溜束而沙不停流暢而堤無險薄者培之卑者增之似較遥堤爲力尙易至於支銷則核之部中何如核之工次部中所得核者册報而已不知桃園之工初估四萬兩繼且估至七十餘萬兩潘駿文費至四十餘萬兩猶以節省三十餘萬兩得保矣此豈册報所可核乎况乎用苟　工雖多亦省用不在工雖少亦糜亦視乎其人而已矣至於責成之法則請開辦之始先將職名開報送部接叚分開不得籠統以憑稽考有功者無由冐混有過得不得推誘而尤在法之必行苟有失事督率者降調承辦者革職弊混者軍台侵吞者正法不得以留任巧爲脫卸應賠欵項令交現銀不得仍干預工程别滋染指斯蠹法之人去而任事之人出矣朝廷賞功罰罪全憑奉報豈容絲毫含混嗣後河工奏報應請責成樞臣詳核並將原摺發抄俾科道參証見聞隨時糾摘則欺朦去而事功自昭賞罰明而人心益奮而諉卸者難掩其真巧猾者莫施其技矣若保舉之溢由來已久欲鑽營者無自攙入則請定以人數責以年限通工需用若干人飭令先行奏聞並造清册隨同送部每歲准保三分之一初保存記次年准換頂戴二年無過卽予升轉如有失事除治罪外仍按叚撤銷則所保雖稍優而不濫矣工程良楛視乎人材優劣未有得人而事不治者亦未有督撫徇私偏聽而能得人者臣等聞山東候補道員中如張桐如陳錦非無可用之才而究爲張上逹等所掩後來者能以虚公之心求之必有任事之人亦無庸臣等之越爼而代庖也夫築隄以捍水導水以衛民俾民知衛已則民情恊矣俾水有所歸則水性順矣導其入海之路固其兩岸之防究亦行所無事而已鋪張揚厲奚爲耶抑臣等更有請者今歲履勘縱確謀議縱定帑項縱集而舉辦亦在冬令功效亦在來年矣謂能全工遽有　握臣等所不敢信但能先保歴城齊東利津三縣境内这决口便爲著有成效始可次第經理如任事者不敢任此三處而泛論全局皆敗謾耳至有仍持遥隄分水兩説者朝廷或亦無妨試可乃已但須將任事以何爲效失事作何治罪之處先行明示否則虚擲巨欵國計民生終將奚賴可否飭下吴元炳詳細斟勘　衷一是早登斯民於衽席不勝幸甚臣等愚昧之見是否有當伏乞皇太后皇上聖鑒謹奏奉旨已録○○奴才宗室謙　跪奏爲特叅職官與革員互相禀控情詞支離情旨暫行革職歸案審訊恭摺仰祈聖鑒事竊本月十三日接據六品銜西圍巡檢張源灝禀稱已革圍場翼長德順覇踞一方侵荒匿課恃財惑衆挾制官長並分列十欵開具三恨禀請委員查辦復據已革圍塲翼長德順呈控該巡檢因挾借銀不遂之嫌百般苛求及擅受婪贓不一而足各等情先後禀控前來當經札飭圍塲總管會同粮捕同知查明禀覆在案奴才查該巡檢所禀已革圍塲翼長德順覇踞一方等情已屬不實不盡復分列十欵開具三恨尤屬情節支離若不澈底根究何以服該巡檢等兩造之心除飭護理熱河道提集全案人証秉公研訊外相應請旨將六品銜西圍巡檢張源灝暫行革職以便歸案審訊倘訊明該巡檢果有砌詞妄禀擅受婪贓各情　再行從嚴叅辦以儆効尤理合會同直隸總督臣李鴻章合詞具陳伏乞皇太后皇上聖鑒訓示謹奏軍機大臣奉旨着照所請吏部知道欽此○○盧士杰片再道府州縣保歸候補班人員應於到省一年後察看考核奏明分别煩簡補用歴經循辦在案今查有遇缺儘先題奏道劉作樑自光緒九年十月十二到省之日起連閏扣至十年九月十二日試看一年期滿又同知銜儘先補用知縣吴本仁自光緒九年八月初一到省之日起連閏扣至十年七月初一日試看一年期滿均例應甄别據藩臬兩會詳前來臣復查該員劉作樑年壯才明安詳穏練堪以留省補用吳本仁明敏有爲堪以煩缺留省補用除咨部註册外謹會同兩江督臣曾國荃附片具陳伏乞聖鑒謹奉軍機大臣奉旨吏部知道欽此 
 
 

Page 10

 
 
[光緒十年十一月十二日京報全録]  
　　宫門抄○陜督譚奏審明仍照本罪擬結摺○晉撫奎奏更調知縣摺○河督成奏爲陳明片○又奏請獎勵夾片○十一月十二日兵部太常寺太撲寺正藍旗值日無引見○貴州候補知府周繼煦謝恩○莊王請假十日○豫王耀年各續假五日○尙宗瑞續假數日○廣順續假二十日○掌儀司奉十五日祭奉先殿漪貝勒行禮○召見軍機皇　明日卯正二刻至壽皇殿行禮○○頭品頂戴陜甘總督臣譚鍾麟跪奏爲審明叩閽人犯所控情節仍照本罪擬結恭摺仰祈聖鑒事竊臣准刑部咨奏奉旨將革員王夢熊解交臣衙門歸案審訊並抄奏稿及原呈清摺各件咨行到臣當因呈内牽涉臬司魏光燾應行廻避檄飭署蕃司李慎蘭州道曹秉哲會同審訊嗣李慎卸事曹秉哲署理臬司據稱歴次提訊該革員王夢熊旋供旋翻於本案訊明各節狡不畫供案外另生枝節忽欲提某人過時又請提某人及提到訊究多係從前錢債細故一經委員駁辨王夢熊自恃年老肆行頂撞動輒以京控挾制致委員不敢承審臣當飭將原呈内所控各情逐件確究虚實案外人証不得任聽狡執致滋拖累迨曹秉哲丁憂卸事移交臬司譚繼洵審辦提訊十餘次而王夢熊狡供如前兹據譚繼洵將原控各案逐欵查明分晣開列詳請核辦前來查王夢熊靜甯州隆德縣人由增生捐工部員外郎捐輸議叙補缺後以道員用請假回籍倚勢凌人以致控案纍纍同治七年武舉李凌魁赴都察院呈控王夢熊通賊等情咨交前督臣穆圖善飭提訊辦而王夢熊避匿不至曾經咨明都察院展限在案嗣道員黄鼎勦辦士匪張貴訪查王夢熊劣蹟多端禀經督臣左宗棠於同治九年奏叅革職歸案審訊查傳未獲同治十三年經前平慶涇固道魏光燾將王夢熊拿獲解省審辦此計恨魏光燾所自始嗣經前蘭州府鐵珊提集人証審擬王夢熊通賊一節據供曾送給匪首王七兒粮三十石係爲保全身家起見其送土匪張貴糧五十石乃其弟王銘與台學秀所爲嗣王夢熊查知不依令台學秀賠粮將其弟拷責致台學秀呈控王夢熊通賊陷害屬實該府以事在光緒十年恩詔以前業經革職姑免置議當時未嘗治其通賊之罪王夢熊親手畫供並非改供完結其原呈内稱捐輸軍粮延擱不奬一節同治五年前督臣楊岳斌駐軍水洛城札委王夢熊與王植槐等勸辦軍粮六年冬王夢熊造册請奬經捐輸局查册造捐麥麵三十四萬八千四百餘斤料豆七萬九千八百餘斤未合斗石且所請官階與章程不符飭令另造妥册又經王植槐以王夢熊將他人捐項奬其族人在秦安粮台呈控移州查辦而王夢熊因案逃避始終未到局請奬經捐輸局彚入甘肅全省捐案内加廣舉額其所捐麵斤合計不過二千數百石而王夢熊光緒六年在都察院具控則稱捐粮數千石叩閽呈内又稱十萬石詢其何以前後數目不符則謂事隔十餘年記憶不清又原呈内控前平慶涇固化道魏光燾等將伊家中粮石抄封一節查光緒四年甘肅慶陽旱灾辦賑勸諭地方紳民捐助王夢熊初捐粮三百石抗延不交經印委各員以王夢熊囤積居奇禀經前督臣左宗棠批飭平凉府將該革員倉糧封存不准抬價如能多捐准其請奬委員勸其藉此開復王夢熊乃認捐雜粱一千一百石運到靜甯時賑已停止卽留存該州作爲常平倉粮現尚存諸州倉未動查州部抄黏王夢熊禀楊岳斌稿内自稱光緒四年又捐賑粮一千一百石駄運靜寗州賑濟飢民則非魏光燾等私抄封運可知其餘所控各欵提到人証質訊多係錢債田土細故或已結案經臬司逐件查訊皆確鑿有據與呈内所叙情節不符臣查王夢熊叩閽呈内以捐輸軍粮未經給奬捐賑勒索封抄及改供結案爲重捐輸已加廣舉額自不能再請奬叙若王夢熊所捐可以再奬則全省數千百萬捐項將紛紛請叙無此辦法其捐賑粮一千百石十夢熊自稱駄運靜寗並非地方官勒捐抄運惟此項賑粮原許給奬應照陜西賑捐案准其移奬子弟至改供一節前蘭州府並未治以通賊之罪何湏改供始結其爲揑誣無疑此外牽涉多人皆十餘年前睚眦細故王夢熊不過藉此株連以洩私忿旣經查明無可再訊自當省釋免滋拖累臣復親提覆訊反覆開導而王夢熊謂人未提齊何能遽結詢以尙有何人應提王夢熊則謂前督臣楊岳斌尙未到案伊騙取軍粮不給奬叙當令照數發還捐户其無情無理荒謬絶倫之供不可殫述論其平日所行及此案情跡卽照兇惡棍徒擾善良善衆供確鑿擬以極邊亦不爲過第念所控捐輸未曾給奬究屬實情尙非全係虚誣應免重科仍照衝突儀仗妄行奏訴發近邊充軍例問擬將王夢熊發近邊相應請旨飭刑部核覆定地發配以儆刁惡而安良善除司詳隨摺咨送部核外所有審明定擬緑由謹繕摺覆陳伏乞皇太后皇上聖鑒訓示謹奏軍機大臣奉旨刑部議奏欽此○○暫署山西巡撫布政使臣奎斌跪奏爲揀員更調省會要缺知府以資治理而重地方仰祈聖鑒事竊臣前准吏部咨内閣抄出光緒十年八月初八日奉上諭山西太原府知府員缺緊要着該撫於通省知府内揀員調補所遺員缺着杜崧年補授等因欽此當經奏請以澤州府知府蔣宗啓調補奉旨吏部議奏欽此尙未接准部覆兹據詳報澤州府知府蔣宗啓於本年九月二十六日因病出缺經臣恭疏題報並請將員缺扣留外補所有太原府知府一缺自應照例另行揀調太原府知府係省會首郡管轄十一州縣政事殷煩表率稽查胥關緊要且時有發審案件承辦局務必須爲守兼優精明幹練之員方克勝任晋省　缺知府雖有正途人員非現居要缺即人地未宜未便稍涉遷就隨於各項出身現任知府内逐加遴選查　現署太原府知府事蒲州府知府沈晋祥現年四十七歲浙江監生遵例報捐員外郎歸部選用投効河南軍營於東捻肅清案内保奏同治七年十月初一日奉旨沈晉詳着免補本班以直隷州知州分發省分歸候補班補用並賞加知府銜欽此呈請指分山西於十二年十月十四日引見奉旨勞績保舉分發山西歸候補班補用直隸州知州沈晉祥着照例發往欽此十一月二十四日到省就看期滿請以煩缺補用嗣於創辦練軍案内保奏俟補缺後以知府用光緒三年五月初一日奉旨　照所請奬　欽此是年八月題補保德直隸州知州四年四月十八日到任因辦理賑務出力保奏俟歸知府班後賞加鹽運史銜是年十二月初九日奉旨着照所請奬勵欽此六年五月調補絳州直隷州知州八年正月調署平定直隷州知州二月十五日到任九年七月初七日奉上諭山西蒲州府知府員缺着沈晉祥補授欽此十月二十四日交卸平定州篆務調省奏留辦理鐵絹局事宜本年委进太原府知府於閏五月初四日到任該員練逹廉明事理詳明吏治冲煩循聲卓着現署斯缺措置裕如以之調補太原府知府實堪勝任該員任内並無督緝盜案督徵錢粮已起降調之案且係請調省會要缺一切因公處分例免核計據署布政使高崇基署按察使黄照臨會詳請奏前來合無仰懇天恩俯念員缺緊要准以蒲州府知府沈晉祥調補太原府知府洵於治理地方均有裨益兼可收駕輕就熟之效如蒙俞允該員係現任知府請調知府銜缺相當毋庸送部引見所遺蒲州府知府員缺遵旨卽以杜崧年補授所有揀員更調省會要缺知府緣由理合恭摺具陳伏乞皇上聖鑒謹奏軍機大臣奉旨吏部議奏欽此○○成孚片再調補山東督粮道前任運河道穆特布在任數年講求運務鉅細不遺歴屆催漕出力均經前河臣奏請奬勵在案本年漕艘經臨督率廳營汛委晝夜催提儧挽櫛風沐雨艱苦倍嘗且能撙節錢糧力除積弊洵屬督辦有方俾得轉運無悮惟該道與奴才係屬姻親理應避嫌雖有微勞不敢仰　議敘理合附片陳明伏乞聖鑒謹奏軍機大臣奉旨穆特布着交部議敘欽此○○河東河道總督奴才覺羅成孚跪奏爲遵旨酌保辦理河運出力人員懇請恩施奬勵恭摺仰祈聖鑒事竊奴才前奏汀北全漕挽出東境日期摺内聲請在事出力員弁可否援案給奬奉旨准其擇尤酌保毋許冒濫欽此仰見聖主微勞必録欽感莫名查東省運河爲南北漕行要道自黄水穿運以後河身節節受淤每屆重運經臨常虞淺固隨處疏挑導引倍費經營本年粮船人東雖河路先已興挑通暢舟行無滯而時值運源微北不敷浮送該問套塘蓄水挽運維難迨至十里鋪涉險度黄風濤迅激陶城埠侯汛入運水勢長落不時往往前船甫進後船淺擱設法挑淤進駛撈剥兼施辦理尤爲棘手所賴在事司漕文武晝夜駐工不避炎威酷暑上下奔馳催䟎俾全帮得以迅出臨口早抵通倉洵屬勤奮趨公辛勞倍著據前任運河道穆特布將本年出力及上兩年存記各員彚案開單禀保前來奴才復加確核所保人數過多除切寔删减並將勞績稍次之員酌予外奬存記外謹按照新章額數擇尤酌保彚繕清單恭呈御覽合無仰懇天恩俯准分别奬叙以昭激勸之處出自逾格鴻慈所有遵保催漕出力人員理食恭摺具陳伏乞皇太后皇上聖鑒謹奏軍機大臣奉旨該部議奏單併發欽此 
 
