# 1896 - 127 - 4908282

 

Page 1

 
 
[廣學會新譯文學興國策出售翻刻必究] [  圖書集成局代啓]  
　　林樂知先生旣著治安新策七篇刋入中東戰紀本末第八卷皆振興中國之綱領也惟念美國之興由於學校日本前任美使森君博詢其通人　士備舉　法裒集成書獻諸日廷行諸通國廿餘年來各國遂迭相引重治安策中有培植人才必由學校一條舉其綱朱克陳其目禮例然也而此書適爲補之用譯華文繼戰紀後今已印成每部兩册價洋兩角售處悉同戰紀凡購戰紀者幸並購此書俾成合璧焉 
[葛仙翁肘後方陶弘景百一方] [  圖書集成局代啓]  
　　抱朴子葛洪晉之仙人也撰有醫方八卷精論療治内外各症之法苟能十讀三復則上可療君親之疾下可救貧賤之厄中可保己身無疾眞醫林中不傳之秘也茲由天祿書局倩本局精工校印以廣流傳後附陶眞人方褚氏醫論合之堪稱三絶皆孟河費氏鈔本也每部計洋七角 
[勸婦女習醫學說]  
　　本月二十四日本報登變國俗說首言穏婆之宜屬於醫反覆推詳痛陳利弊晴窻多暇紬繹再三不禁喟然而歎曰中國旣有志振興醫學其可令婦女而不習爲醫哉攷泰西醫學堂中男子與婦女並習故凡大家閨秀偶染病魔每延女醫診之各處傳教婦人更有以醫術濟世者日本遙師其法女醫學塾遍於國中竟有獨出冠時稱爲醫學博士者獨我中國墨守成法祗有男子而操軒歧術者女醫尙付之闕如豈杏林橘井之中獨不許不櫛才人平分一席耶鄙意婦女而苟學成醫術其利便有三一則襁褓嬰孩便於診視也小孩多懼見生人之面偶有疾病醫者每難於診視詳明其於望聞問切四端雖得聞其啼聲問其病狀而切脉望色終屬模糊遽以藥餌投之深恐易於僨事若女醫則撫持懐抱頗覺近情細意研求不難洞明其癥結此其利便於幼科者一中國素講禮法男女授受不親以男醫崦診婦人往往因顧忌嫌疑致多閈格設遇婦女患外科之症或隠處偶生瘡毒每致羞羞怯怯隠忍不肯延醫坐令暗長潛滋養癰貽患今得有女醫行道則同是婦女無所用其顧忌更何必避夫嫌疑延而治之自然較男醫而易於奏效此其利便於女科者二若夫收生一事中國例必傳喚穏婆穏婆者蓋取安穏無驚之義也吳俗呼爲老孃於義最爲近古我鄉謂之坐婆竊不解其何義日本人則質言之曰産婆顧爲穏婆者大抵如前說所謂貧賤婦女不知脉理不識藥方母女姑媳猥曰衣鉢相傳僨事則不尸其過幸而集事索酬倍於醫生更有心術不良奸險陰賊或婦女望子情切則以熱藥劣品私售厚貲詭謂秘方實足致疾更有閨房曖昧爲之墮胎設有不虞立卽釀命且每聞有婦女生産不利卽妄稱胎孩已死須零星碎割而出之者偪勒重酬　以利刃母子俱死血肉淋漓見者傷心聞之酸鼻噫人命至重奈何任若輩兒戲視之乎誠得以女醫而仿西國之例兼事收生則學有眞傳不同孟浪胎嬰産婦所保良多矣聞之西國女科最講收生之法華人每謂嬰孩在母腹臨産必轉身而下始抵産門西醫則謂嬰孩本蜷縮而倒生腹中腹中爲地無多安得有臨産轉身之事其所以倒生而不致悶死者則以嬰孩肺竅尙閉借母之呼吸以爲呼吸以故　倒生而亦無所傷此其說僕初亦疑之後游日本大學醫科見剖解孕婦之屍嬰孩無一不倒生母腹者惟孖生則一倒一正始信西醫之說非誣蓋西醫學之旣精必試可而給以文憑始得懸壺市上故其於生産之道卽正産亦不肯苟且從事致有意外之變端若逆産則或兒手先出或兒足先出或兒臀先出或兒之臍帶先出或旣産而胞衣不下或産後而惡露不行或孖胎或品胎類皆成竹在胸臨事毫無慌亂其見於婦嬰新說婦科精蕴圖說者俱有名人譯成華字不難讀而知之至必不得己而奏刀更有殺子留母之技以視中國穏婆之粗蠻浮躁識見全無者不誠有天淵之隔哉在華人斷不肯延西醫從事産婆之來自日本者又苦言語不通則何若使婦女習醫而兼習收生庶足爲萬全之策哉或曰穏婆賤業也女醫豈屑爲之則正告之曰子不見前說之目爲變國俗乎國俗而苟能變則不特收生者不得鄙爲賤業卽仵作一役爲命案出入所關西國亦責之於醫生豈中國獨必拘守舊章委之於下賤之輩哉於是乎作勸婦女習醫學說 
[本館接奉電音]  
　　昨日上午京電傳來上諭一道敬謹譯登○三月廿六日奉上諭奎順奏回匪竄住靑海蒙古貝子力戰陣亡請旨優恤一摺西寍上互莊地方前經官軍將回匪擊敗後該匪竄擾靑海蒙古貝子納木希哩帶兵截擊衆寡不敵該貝子力戰捐軀又陣亡章京阿音奇一員死事情形實堪憫惻蒙古貝子納木希哩素木章京阿音奇均著交該衙門照陣亡例從優議恤以慰忠魂餘著照所議辦埋欽此 
[電傳李傅相入覲俄事]  
　　本月十六日倫敦來電云李傅相行抵森彼得羅堡後卽入覲俄皇俄皇禮待殊優適館授餐大有賓至如歸之樂 
[津沽颿影]  
　　據訪事人致書本館云前鐵路公司擬築橋梁由老龍頭渡過河東以免卭須者招招舟子後格於江蘇糧艘上下議不得行事遂中止當時已有人在紫竹林北先農壇左價購房屋地叚擬作囤貨棧房因橋不成該地亦棄置無用歴年以來由工程局管業經理一片荒凉無人過問去冬忽興工建造刻已翬飛鳥革落成有四合套房屋一所後面加蓋洋樓一座聞已議作洋務公所云○紫竹林上下方亭數里地方洋商所租界叚向例於西歴攺歲之前一月卽將來年應完之租如數交納津海關道徵收報解華人房屋如係購地起造則無庸納租其仍於夏冬兩季納租於地主者皆係承租未賣者也承租之地造房與否地主不容過問往往有輾轉盜賣者緣該處前本荒烟蔓草之區間有由佃戶用人工糞本培成腴壤其工本貴於地底不止數倍故任令佃戶價賣而地主仍徵租於受主而已相沿已久浸成風俗馬家口姜姓向以地售於工程局計由馬家口起迤邐至紫竹林租界牌坊爲止其地由佃倒佃以及起造諸事與業主向不與聞今歲忽有人婉戒居人緩興土木亦未言明原委說者謂某國將有索該處爲租界之事果爾則不惟有實逼處此之嫌且居人更有遷地勿良之患矣噫○海大道向無混混自人烟稠密有拉東洋車之大脚和趙三等棄本業而以混混自居魚肉善良爲衣食計混混不能無聲無臭必先能鬥毆繼以肇訟能耐刑能死敵然後可以爲人側目雄視一方現在趙等就各駁船爲發軔之始撥草尋蛇每船每月索給津錢八千不聽卽白刃相仇傷及駕長駕長訴於駁船公司轉禀領事函請關道憲拿究初十日已飭文武衙門拘案矣噫人生世上何事不可爲而必苦皮肉以快口腹耶○津蘆鐵路業已興工大約一年卽可報竣日前各省督撫奏稱南北鐵路以兩湖督臣張所奏由漢口接達慮溝橋一摺最合機宜但工大費繁未經興辦刻下有人具禀總署願集商股俾觀厥成總署以所禀係一面之詞不敢據情入告如有銀行擔保確有把握當代奏請聽候聖斷施行耳○津郡東洋車創自光緒七八年間至九年由工程 
 
 

Page 2

 
 
局　捐計車不過數百輛迨十六年已增至三千五百輛街道本窄一經人稠便覺擁擠不堪比十八年减捐後車輛愈多現已增至五千一百餘輛更難行駛矣且車多破壞傾跌傷人之舉書不勝書車戶亦以車多價賤顧問者稀碍難餬口工程局爰於本月議定章程派騐已捐車輛分别烙記汰其破敗者不准上捐載客其上捐之車暫時限定四千五百輛於初五日起十五日止限十日内照章完納逾期卽爲漏捐如有停捐之車仍行載客責成巡兵送局究罰聞以後仍擬裁至三千五百輛爲止如有製新車者需繳捐照津錢八千准以停捐破壞之車每輛作錢四千備抵使非舊時車戶不得製車行走以示限制 
[江右采風]  
　　江西友人來函云江撫德靜山中丞定期出閱營伍須俟秋審事竣方能起節兹中丞以本屆秋審人犯較上屆爲少因提前辦理於本月十三日升坐大堂督同司道躬親勘審共計十三名照章各賞制錢一千二百文痧藥一瓶蒲扇一把勘畢當照原定日期於三月廿三日出轅赴臨江校閱○經訓書院擇於三月十二日開課署臬憲裕竹村廉訪率領諸生恭請掌教皮麓門孝廉行禮畢卽牌示題目易經拔茅茹以其彚解書經同酒杯申鄭義詩經攷葛覃傳父母在九字是後人所增否周禮大宗伯注黎爲祝融后土食於火土解儀禮委貌章甫毋追異同攷禮記天子五官殷時制攷左傳象箾韶箾箾字異同攷公羊王者孰謂謂文王也解榖梁自天子至諸侯皆用八佾解爾雅景風體泉解古文讀賈誼陳政事疏駢文擬簡文帝南郊頌賦題何休爲學海賦以精研六經世儒無及爲韻詩題新燕篇限十四日交卷逾期不收○署藩憲翁小山方伯查明各州縣凡有實缺者均令赴任供職以免調動而杜鑽營日前牌示部選萬載縣謹紹裘德安縣鄭綬祺泰和縣郭曾準均已到省應行飭赴新任三明府奉牌之下卽赴藩縣禀謝○省城内外保甲總局各憲會銜出示曰准署藩司翁移開案查本署司前因省城人烟稠密街道狹隘偶有失愼難於救護當經籌欵製備清平水桶二百三下隻分置城内外各街巷飭令地保滿注清水以備不虞並令經歴司製備小車四輛雇覓人夫八名逐日分赴省城内外各街道將穢物灰屑運送城外傾棄以消疫癘而便行人復示諭鋪戶居民嗣後不准將垃圾任意堆積門首牆角各在案合行移會貴總局請煩查照轉飭保甲員紳諭令各街保正人等小心看管並傳諭各街商店住戶人等不得因官有製車推運之舉相率懶惰隨意堆積衢巷是爲至要等因准此查安設清平水桶製備車輛運送穢屑原爲預防火患消除疫癘起見自應遵照小心看管勤加打掃以期善舉經久合行剴切曉諭爲此示仰合省商民及各街保正人等一體知悉所有官設水桶各街保正務須小心看管倘敢慢不經心致有乾枯損壞本總局定卽懲究責令賠補其各街商店住戶人等亦當隨時自愛久行勿懈各宜懍遵毋違特示 
[襄垣談屑]  
　　蕪湖訪事人函云關道袁爽秋觀察於上月甄别中江書院日前業已發案計錄取三百餘人兹於十六日考試三月分課黎明時委蕪湖縣學王廣文蒞院點名給卷生題又尙論古之人頌其詩讀其書不知其人可乎是以論其世也賦得銅似士行得銅字五言八韻童題或學而知之或困而知之及其知之賦得陳言務去得韓字五言六韻○相傳三月十五日爲財神趙元帥誕期蕪市錢業公所及長街大小各鋪店之慶祝千秋者鬥麗爭妍互相比賽有唱灘簧者有演傀儡者大街小巷遍地笙簫入夜則家家結綵戶戶懸燈燭龍燄吐如入不夜城游噫孔方兄之氣燄若此宜其儒冠儒服者常同臣朔之飢也○蕪地今歲正二月間春雨如膏多陰少晴居人嘗苦路泥滑澾有行不得也哥哥之嘆迄三月朔以來則更陰雨連綿從未見有銅鉦高掛竟日者河水繼漲增高溝澮亦漫溢徧地滿田積水無從宣洩當此東作方興之時菜麥正銜花結穗而受此淫霖飄曳多不能芄芄斾斾是以四鄉農民莫不愁眉雙鎖云○料峭春寒釀爲時疫醫家名之曰春瘟近則小兒女更患痲痘幾乎比戶傳染因此家家俱標紅布於門外俾生人知所趨避以相傳痘神不喜生人凡生人到門小兒女往往煩燥或至自抓其患處卽愈亦痘痂滿面故堂前則虔設聖母娘娘神位香花供奉朝夕五體投地以竭敬忱必俟恭送神駕後方能一家宴客無事否則危險立至送神必用紙紫轎馬船輦傘扇職事等物是夕以神庥默佑追念神靈顯應之際恍若有憑因此恪恭禋祀或演小戲或唱盲祠名爲謝神父母愛子之心較諸天地好生之德有過之無不及云○蕪市近日到有一種裏下河人男女混雜老少不等大半自稱齋公齋婆沿門募化或托業於醫卜星相逐戶逗遛人家見其去後物件偶有遺失轍疑其爲鐵算盤一流人物欲控官則無憑可指惟有付之一嘆正本清源所以律准驅之境外也○縣署之東曠地甚闊一望皆蓬戶繩牖年來此項誅茅結草之家亦櫛比如鱗矣前日有放鷄於芳草地中者忽來一漢俯而攫之於袖旁放步欲遁一女孩大呼偷雞果搜獲之於是批其頰者撾其背者週圍數十戶此云某日一隻彼云某日一隻指手畫脚幾欲以此人爲衆惡之所歸行路爲之緩頰始釋去○春雨過多鴨頭緑漲向來宣歙諸水皆由姑熟于湖出口故近日山洪由内河建瓴而下漰湃奔騰異常湍急掉舟長年皆謂似此茫茫挽篙不易故來往船只絶少帆檣之影幾若晨星○蕪湖城南相詎二十五里之向馬山綿亘十數里實南鄉鳳林麻浦諸圩之保障也山上有廟不知何神鄉人每於三月間醵資賽會演劇酬神本屆十八日起又值會期城鄉之赶會塲者男女雜遝熱閙非常 
[緑揚城郭]  
　　邗上訪事人函云某甲者善士也糾約同志稟准大憲在揚城東鄉張網溝等處設局檢骨已非一日每次拾骨必先出告白於通衢略稱本鎭一帶義塚如有棺柩暴露後裔有人務於若干日内赶卽修理完整如過期不修卽由本局派人檢埋等語本月局中又出告白一通該局工人卽四出檢拾一日檢至仙鎭文昌宫後不意忽有鄉人出阻謂此棺有主不宜越俎代謀該工人倚勢不聽因之大相齟龉致激衆怒羣起而攻並當塲將工人四名拘住本鎭萬壽司屠少尹聞信立帶弓兵前往彈壓見鄉民聲勢洶洶少尹略訊數言隨將工人薄懲詎鄉民意猶未足復來城聨名至江都縣署控訴謂其私挖墳墓等情而某甲以此係善舉何得誣衊阻撓心亦不甘亦至邑署申訴邑宰見兩造各執隨於前日命駕前往親臨履勘昨已事畢回署並將甲等寄居之某道院往持拘帶回揚孰是孰非想一經研訊不難水落石出或曰掩骼埋胔善舉也今竟因此肇事豈司其事者之辦理不善致啓鄉民疑竇耶姑俟續聞冉布○新任揚州營叅府袁叅戎大升捧檄抵揚諏吉本月十七日接印已誌前報兹於是日清晨七點鐘時叅署中軍守備嚴守戎恭備彩亭親詣前任唐叅戎處恭請印信曁令箭令旗等奉送湖南會館迨鐘鳴八下袁叅戎朝服朝冠望　闕行三跪九叩禮再行拜印禮旣易公服升堂受賀標下自嚴守戎以迄千把外委額外等均衣冠濟楚挨次禀謁本城印委紳商亦各紛往道賀南河下一帶車塡馬溢熱鬧非常○揚城西門外駐防合字營於本月中旬招雇名優演戲數臺以答神庥其大臺正對營門笙歌嘹喨袒笏鮮明今已三日城内曁四鄉居民聨袂往觀幾致空巷幸地方遼闊尙無倒臺擠碰之虞惟天公不甚做美時而細雨絲絲沾衣欲濕以致梨園子弟時唱時停乘興而來者不免掃興而返耳 
[葛嶺朝暾]  
　　浙省學政徐大宗師案臨越郡現已竣事於初八日發落隨卽起程回省約初九午前可抵江干馬頭文巡捕吳二尹巳專丁來省禀報是日府仁錢三學教官及仁錢兩邑尊均開船前赴西興相接也○上年冬漕早經起解赴滬由滬局委員雇船分裝航海到津現已掃數解清故糧憲鄭觀察於初五日午刻起程北上也○錢江緝私委員現當瓜代之期已由運憲札委阮副轉恩培前往接辦○杭州春間雨水過多天氣寒暖不時凡菜子蠶荳無不騰貴惟筍頗爲價廉近日每斤祗賣錢十二文○二月間洋價日跌每元僅換九百文藩憲龍方伯出示嚴禁并由鑄錢局給發制錢命各店承領發換故近日洋價已增至九百五十文矣 
[桑柘春陰]  
　　嘉興訪事人函云學憲徐大宗師有定於二十九日取齊嘉郡之說然尙未見明文也○嘉興縣劉邑尊以陶甄書院課試 
 
 

Page 3

 
 
每年祗考季課四次未免曠日過多查核卷宗乃因書院向無餘欵之故邑尊以士爲四民之首表率攸關重文教卽以敦風紀特爲捐廉四百元增課八期自本月爲始按月考試至十月爲止出示曉諭與考肄業生童知悉每月示期考試凡投考生童預先赴禮房報名註册至期備帶筆硯赴縣點名給卷扃門命題並須甄别錄取有名方准投考本月已經考試矣俟評定甲乙揭曉後各往縣署領奬○嘉秀兩邑宰會商小民患病苦乏醫資實堪憫惻因相與捐廉延請精於歧黃之士賃屋北門内大街設局施醫並會銜出示曉諭并云局例凡患病赴局求醫須先掛號祗取號金以充在局經理人薪水除掛號號金外分文不取得號條後持向醫生挨次診治說者謂兩邑凕愛民如子拯救貧病雖云施不望報然藥到病除免人於厄功德豈淺鮮哉○廣東會館及城内天后宫各傳名班於廿三日敬演神戲並具三牲福禮虔往拈香以祝聖母千秋神誕屆時定卜異常興閙也○天時於三月廿二日始得放晴轉寒爲暖天雨連綿屈指約計已半月有餘河水驟漲驟跌現在約漲半尺之譜四鄉蠶訊皆因天雨寒冷延遲今始二眠桑葉價刻又稍漲每擔洋九角云 
[江陵山色]  
　　據訪事人致書本館云本城安瀾門丙同春長生庫係滿洲人所開店中正副執事則漢民張姓實嫡堂兄弟也副執事字聘臣其胞兄字燮臣亦在滿洲新順益錢店爲正管弟兄二人塤箎迭奏和氣致祥門戶之大可立而待矣不料爕臣於去臘除夕日一病竟歸道山聘臣檢其槖空空如也及至錢店閱帳又皆有過支而無餘剩不禁一慟再慟當時覩其羣雌粥粥謂之曰是附身附棺之物皆阿叔任之可也摒擋畢自分責兼教養苟出入必進念亡兄如光武之哭劉演每夜未嘗不枕濕也家人慰勸百番終莫能解詎因傷瘁牽動喀喘舊疾緜延牀蓐於昏瞀中恍惚如先主之見伊家桓侯三月十一日忽謂家人曰速備後事吾兄召我車馬在庭矣又曰速召大兄來蓋卽典中之張某也俄而張至聘臣執手欷歔呼子姪至牀前爲託孤計向張曰今日弟與兄永訣之期矣弟承亡兄付託而汉有終任仔肩實爲不了之恨今并其拙子轉託於兄弟有積蓄千餘串存興中兄可將其息以資子姪之衣食俟其成人無論士商使各居一業語畢嗚咽不勝張慰藉逾時而去聘臣又囑家人曰接我輿夫在外候久必多給錢毋令小人輩怨駡又命掌燈過癮向癮四口謂今日須多吸數口以禦途中風寒果吸至十數口口中復喃喃吩咐輿人伺候又吩咐家人准備直吸三十餘口始推燈而起曰吾去矣爾輩須常遵阿伯訓毋貽先人羞反席未安而暝目家人撫視則已含笑九京矣其嫡堂兄視含斂哭以聨云何如兩到也百餘年冶與弓緒昆友克承詎伯氏鴻難天摩龍未雲躍折翼縱傷心喜王叔不痴督勵羣兒望季父又弱一个焉七十日弟繼兄亡藐孤誰託恨我躬名漸駒譽誡拙馬書遺言當竭力但魯子已逝興起吾宗屬何人如聘臣者理業身前遺誡後輩誠不愧爲克家令子云○湖南阻禁後本市米價騰貴異常迄今上白米四串三百次者四串糙者三串六七此躉價也若小民零星購買每升必加三四文兼之米店差合扣升更不堪其苦道憲據情上禀督撫憲發白米三千石裝快利輪船運沙道憲撥一千五百石分儲滿漢城虎渡汛餘一千五百石存儲本市鎭江寺倉中以待靑黃不接之時爲賑濟本月當收穫豌麥之期詎初二日起風雨連朝時或紛紛片片時或颯颯瀟瀟雖經革屠祈晴仍不少霽屈指月離箕畢已十五日矣麥穗豆花盡爲漂落春季失收鄉市更形緊迫矣現在道憲飭張邑尊將各處所儲米開放平糶領米發賣者須覓的實擔保不許私囤牟利小民零買不得過五升每升錢三十文已於初十日出示張貼通衢義漿仁粟數米而炊者當益啣感靡涯不啻倒懸立解矣惟望蒼蒼之表速返風伯雨師使一輪紅日照曜大千得詠晴和人意好之句幸甚盼甚鄉諺云麥出不怕火燒天想天之視聽在民當有造於我江陵羣生也○府尊余堯衢太守前月二十四日附昌和晉省禀商要公事畢雇滿江紅泝江上駛一路踏勘郝穴堤岸已於十三日回衙具見太守關心民瘼不存五日京兆之心吾民之福也○荆江水師後營五號杉板礮手鄒耀南十三號杉板水勇傅長發不守營規統帶黄協戎訪問得實立卽革逐不准逗留營中以肅紀律 
[上海官塲紀事]  
　　昨日午後糖捐局委員竇甸膏明府命駕入城拜會黄大令良久始别○昨日午後三點鐘時英界讞員屠興之别駕命駕至縣署拜會黄大令適大令方密訊要案别駕遂呼殿而回 
[帨旦懸燈]  
　　今日相傳爲本邑城隍神之夫人帨旦城中舊校塲廟前街小東門一帶居民鋪戶懸燈結彩以表祝忱燭龍萬道齊吐光輝士女遊觀頗爲熱閙 
[靈櫬南來]  
　　前署津海關道黄花農觀察之太夫人殁於任所現聞靈柩附招商局新裕輪船南下將次抵埠金利源天津碼頭搭蓋彩棚預備迎迓 
[續騐河工]  
　　本邑西鄉開濬蒲肇河前經告竣上海縣黃大令已前往騐收惟北新涇李從涇兩支河至前日始蕆事河工委員鄭君函咨縣署午後大令偕董事曹寄耘命駕前往勘視一週致祭河神飭令開壩 
[春賽尾聲]  
　　賽事旣畢豪興未闌昨日天朗氣晴各西人復羣聚圍塲之内彼乘騄駬此策紅鴦駭躍騰驤餘勇可賈其所賽者爲前未獲采之馬采銀各兵船及巳得采之諸馬主捐助計賽九次末次爲各西人所雇馬夫雖鬢影衣香仍掩映於夕陽紫陌然較前已車馬稍稀矣是爲春賽之尾聲 
[照章防疫]  
　　香港瘟疫盛行本邑江海新關特於前日在楊樹浦半淞園對面蓋造瓦屋四楹另雇大頭船二艘月給雇資一百零五圓新招西捕六名西醫一人水手十二名分宿船中遇有輪船從香港來者必預先知照凡船上有病人卽升黄色旗俟醫生登船查騐施以防疫藥水載至新屋或船中調治然後準輪船駛近租界中防患未然未始非吾民之福也 
[嚴訊軍裝]  
　　前晚本邑江海析關稅務司飭巡役在某輪船上查獲吉坤祥臣穆臣賽堪四旗人行李内夾帶洋槍九十二桿封條上有盛京將軍字樣遂一倂解送道轅黃幼農觀察立委縣署帮審委員曹荃生明府至署密訊然後發縣訊明禀覆核辦到縣後黃大令飭值日差嚴加看管昨日午刻會同明府升坐花廳訊鞫聞吉係武舉與祥穆賽等人在廣東某將軍帳下當差刻下請假至香港道出申江航海北上特不知其所帶軍裝何用也 
[慘遭水刼]  
　　金陵玉工陸祥永頻年工作獲利甚微去秋棄其舊業浼友人薦至安和輪船執事西人處當細崽旋携眷行至滬江賃居虹口斐倫路永記弄本月十八日安和失事陸亦被溺家人聞訃立卽雇舟前往打撈至前日撈獲屍身卽帶至虹口日本郵船碼頭備棺收殮 
[還票銷案]  
　　昨有馮以莊扭兪省三梁子鄉到英公廨控稱前被兪等騙去洋票一紙同索不還值日差禀知屠别駕著暫押候嚴訊現在兪等自知理虧挽友出勸將原票檢還馮以莊業已具領求銷矣 
[上海縣署紀事]  
　　積竊李黼庭專在各輪船行竊前經法公堂移送縣署請遞解回籍黃大令飭暫收自新所昨日看役禀稱李犯在所患病沈重請示遵行大令遂飭送交普育善堂請爲醫治俟病痊冉行遞解○前者英公廨移送奉賢縣境曾犯巨案之鹽梟魏香裕卽魏老三至縣署請備文遞解奉賢歸案訊辦黃大令飭暫收自新所昨日派出差役兩名并移請城守營李千戎撥兵兩名倩鹽捕營砲船一并定於今晨解住奉賢 
[英廨公堂瑣案]  
　　包探孔阿才禀稱昨晚有人報稱包周氏吞烟斃命及至今晨捕頭飭令小的往查見該氏依然無恙故拘送請究包 
 
 

Page 4

 
 
周氏供浦東人因被夫毆打故而吞烟旋經人灌救得生别駕問家中尙有何人答有一姑現在鄉間求鑒核别駕乃商諸單繙譯著將包周氏暫交官媒收管候伊姑來案具領○孫金福在萬航渡西教士卜先生處爲侍者前日竊取卜之銀盆繡綢等件押在翁阿金押店内並有夏開生亦被竊去洋二十五元昨經包探顧阿六將孫拘獲起贓向詢洋銀則稱已在虹口賭臺輸去當卽連翁一倂解案卜先生投案申訴領贓孫認竊求恩惠副捕頭稱此項繡綢顯係西人之物該押店何得收押應請罰鍰以儆翁阿興供當日孫持繡綢來店押錢小的曾向根問來歴據言西人托伊代押故敢收受求鑒别駕得供判將孫金福笞責一百板管押一禮拜翁阿金罰洋二十元示儆○野鷄倡婦王桂林前因拉客判令押送回籍未幾又來攺名王寳卿現住大興里前晚又在途中拉客喃喃私語適爲四百四十八號華捕所見以其違章當卽拘入捕房昨晨解案别駕略詰數語卽著開釋詎王妓不願出外稱小婦人自十二歲販入倡寮至今十載所得纏頭亦已不貲鴇母不知好歹時時逼令小婦人出外偶然有病不出卽被兇毆故而有意俟捕拘案藉訴苦哀求大老爺拔出火坑則感戴鴻恩於無盡矣别駕得供著發堂擇配○三百十二號華捕解兪王氏禀稱此婦在花廠竊取花衣一斤當經管廠之兪吉甫查知指交小的爲此送究兪吉甫投案申訴兪王氏供自知貪小如今只求恩典别駕判押一天以示薄懲○好副捕頭禀稱許協甫充當華捕昨見粤人劉阿林在途小便竟向取小洋三角是以送請訊究劉供稱昨在馬頭小便有華捕許協甫强索洋三角否則須拘入捕房小的不知租界章程後聞人言該捕私取故到捕房控告許恊甫供小洋三角劉自給小的業已還訖求鑒别駕以該捕在外私勒銀洋有壞捕房規例判令枷號七天示儆○包探石金榮禀稱流氓王銀壽丁潤堂張文彬三人向龔初卿拆梢洋一元五角爲此送案龔供據王等言小的之兄誘拐婦女均要小的出洋完結徂小的與兄素不來往王銀壽等供詞支吾别駕判各枷號三天示衆○捕解朱連生李龍寳陳阿隆陳阿桂林書榮劉阿利等到案禀稱伊等在途不知因何口角互毆是以拘解來案朱連生等同供細故爭閙現均知過惟求恩典别駕判令各押兩天　 
[接辦賑捐]  
　　哀啓者先嚴自光緒九年勸辦各省義賑以來仰蒙四方善長在遠不遺源源賜助生靈普救感篆同深至前年秋間積勞成病精力不支不得己命不孝則敬隨同滬上各協賑所分頭籌辦接齊賑需一面延請名醫多方診治方期調理就痊長叨蔭庇詎意本月廿二日酉刻陡然痰湧氣促諸藥無效延至廿四日已刻竟棄不孝等而長　矣嗚呼痛哉當卽親視含殮並遵遺命節省喪費洋三百元業經送請申報館恊賑所查收彚解此後順直山東湖南江西義賑所需仍請諸大善長各省同年俯念時艱解囊慨助卽寄至盆湯弄絲業會館六馬路仁濟善堂指交不孝則敬查收必當隨時函復掃數解清以仰副救災樂善之誠飢民得之期生惟天下仁人鑒而憐之棘人施則敬子英甫哀啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂案]  
　　長洲人丁大田素以耕田爲業娶奚氏爲室初尙相安生有子女四口繼竟不守婦道私携三子女潛逃事已八載之久邇來丁偕妻父奚開幅找柔來滬日前在福建路瞥見奚氏與一人同坐小車丁等目覩情形向之理論詎奚氏竟視生父與本夫如陌路反敢出言不遜適爲巡街捕一倂拘至捕房轉解至廨屠别駕升堂丁叩求究懲奚供女兒私自潛逃出外八載影跡杳然日前小的偕女婿來滬昨日在途遇女與華再興同行當將好言勸令回籍詎竟出言不遜爭閙之際幸經巡捕拘送案下今求懲儆奚氏供詞支吾華供蘇州人現與奚同處爲傭昨因奚氏囑小的同往購買釘鞋適途遇伊之本夫等遂相口角由巡捕解案求恩别駕訊得奚氏背夫潛逃屬實著掌頰一百下飭交丁大田領回管束華本應嚴辦從寛申斥釋出丁等具領叩謝而退○二百五十八號巡捕解向婦人顧江氏索錢滋擾之狄七金屠别駕於前日晚堂提訊江氏供江北人前者氏因貧困難度經人薦在狄家爲乳哺現在小婦人年邁多疾在家苦守詎狄七金屢來索借不休昨日竟欲私吞洋烟圖詐幸覺察尙早解救得生今乞訊究狄供小的原籍徽州生長滬上邇因患病日久苦楚難堪且有烟霞之癖無奈向乳母借錢今乞恩宥别駕訊得狄七金貧病相連殊堪憫惻著送棲流所安揷發醫調治江氏叩謝而退 
[法捕房三則]  
　　昨禮拜六法公廨堂期緣捕房案牘寥寥捕頭飭探咨照中西問官暫停訊案一期○紫來街某棕榻店因漏捐照例科罰店主不服與收捐人齟龉爲巡街捕拘入捕房捕頭命禁押片時釋出以示薄儆○前者顧尙星控陸阿狗誘領弟媳孀婦顧朱氏藏匿南市陸桂廷家經鄭大令移提到案著　陸桂廷交保出外限二日内將顧朱氏交案昨日午後陸已將氏交到捕房捕頭命押候堂期解訊 
[美界捕房紀事]  
　　昨日午後鄉人朱錦村持檀香數株行至百老匯路流氓張金松見之突向訛詐經三百六十七號華捕拘送捕房捕頭詰問緣由張言此人向者曾犯竊案故知所持檀香定係竊得朱言已被詐去銀洋一圓七角捕頭令一倂押候派包探查明然後送英公廨請訊○甲乙丙丁四小人分隸江北某某等縣昨日上午在楊樹浦造紙局左近挑運泥土不知緣何起釁各逞兇鋒拳足交加誓不兩立事爲廿四號印度捕所見拘至捕房黎副捕頭將情告知虹口捕房好捕頭立遣四百七十四號及四百號二華捕前往帶回管押候解英公堂請究○昨日午刻有年約三十餘之某甲飲酒過醉倒臥北河南路經二百四十六號華捕送至捕房捕頭令押候核奪○湖北人毛翔山屢次犯竊經讞員遞解數次矣近日復至滬上連犯竊案四五起前晚由包探范進才查獲帶入捕房捕頭令押候查獲失主然後解送英公廨請辦○昨晨有甲乙二人似癲非癲赤條條不掛一絲在裹虹聟一帶往來蹀躞喃喃囈語昏不知人經三百八十號華捕一倂拘送捕房捕頭令暫行覊押○昨日午後有某國兵輪船上甲乙丙丁四水手由某酒肆沽飲而回行至琼記碼頭喚杉板船渡往浦左甫上船船卽傾覆甲乙丙丁與舟子某戊悉數入水旋經鄰船救起喚某號印度捕及棊某等號華捕到來拖泥帶水送押捕房 
 
 
 

Page 10

 
 
   
 
