# 1911 - 154 - 4913769

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　五月十一日内閣奉 
旨李士鉁著轉補翰林院侍讀學士翰林院侍講學士著薛寶辰補授欽此 
上諭度支部奏請簡安徽清理財政正監理官一摺趙從蕃著開去廣西勸業道缺賞加四品卿銜充安徽清理財政正監理官欽此 
上諭江西吉安府知府員缺著恒廉補授欽此 
上諭此次引見之廷試游學畢業生進士江古懷何育杰鍾世銘劉冕執俞同奎高勝儒凌春鴻吳乃琛孫昌潤羅忠詒劉國珍刁作謙陳祖良梁賫奎陳訓昶董如奉林葆恆葉可樑朱天奎韓楷均著授職翰林院編修諸翔五蔚文謝培筠季新益羅聽餘汪果孫多鈺薛宜琪崔潮吳鼎昌劉先振沈玉楨方擎劉慶綬趙世宣廖炎楊壽桐均著授職翰林院檢討朱公釗張嘉森胡驤黄曾銘唐在賢鍾偉薛楷李時簡韓振華江順德屠密嚴恩棫彭炳張修敏楊德森均着改爲翰林院庶吉士舉人周翰翁敬棠董元春汪羲芝郭寳慈張正坊彭清鵬張聨魁吳在章何長張廷霖余紹宋徐造鳳李宣諫范磊陳訓旭張大椿徐維震唐在章李澂邵長先金曾澄梅詒榖汪行恕談荔孫蔣履曾金泰周錫經均着以主事按照所學科目分部補用廖世功孫慶澤曹位康張友棟朱顯邦汪廷襄方興楚萬嘉璧錢懋勛楊汝驤何壽彭李祖繩明綸曾　楊剛劉桐董榮光張嘈郭登瀚余名銓楊熙光岑兆麟錢均何竣業何陶李景鎬黄以仁秦銘博余煥東施霖葉昌壽　承邁祝長慶武濬源楊彦清鄭桓榮昌王麟書嚴式超陳日平諸人龍杜愼媿張淑臯鄭蘄高巨瑗程　年陳文中張德憲馬英俊錢鴻鈞梁同愷周秉鈞許文光田煜璠李協中熊華潘火道魏斯炅汪汝梅王毓芳袁鳳曦郭恩澤李士烱雷震孔紹堯榮陞王邦屏李維翰周達壽郁華范潤書屈燨楊同欀黄寳森黄公邁袁　陳模吳錫忠陳英張競勇盧柱生朱文熊陳襄廷陳受中鍾寳華陳希曾伍學澧鄒樹聲葉瑞棻韓殿琦李鍾灋鄭文岉歐陽啓　劉健蕭鴻烈張冕光徐元誥胡國臣陳煦周鴻熙林瑩余道暄龍靈張恩綬陳彦彬郭秀如陳履潔徐觀謝家鴻黄德馨李　余和治胡善思高賛鼎曹楨晏才傑沈鴻杜雲程郭章鋆嚴端李廷斌胡懌　維楨唐士杰王鑄李鶴經倪紹雯鄒廷棻洪榮楊　卿劉炤吳灼昭薛光鍔何超李盛曾程家穎姚潤仁許壽裳黄永孚袁家普張繼業均着以七品小京官按照所學科目分部俟俟三年俸满作爲候補主事高國　孫鍾黄翼顧時濟謝正權孫世偉沈秉鍇成祚蹇先驄楊兆鵬李國珍蔣道南馬柱彭繼昌熊彦后大經李柯徐藻楹金其堃黄紹儁汝翼鄧瑞槃李邦燦萬勗忠王鍾銑劉鏡清何焯時吳燮黄宗麟歐陽景東孫德震倪啓瑞李慶芳啓彬葉諄然邵箴張萬田祝撰望周澤春馮斯欒方忠源駱繼漢楊拱丁鑑修邱開駿吳玉成沈復汪炳南鄔肇元張邦華夏嵩蔣羲明胡源鴻葉大榮黄鳳翔黄炳言夏國賓張炳星　導沈秉誠陽光球滕驥陳翺蕭鷺華黄謇王雍周衡王曉東徐麟祥胡光普吳秉成胡光晉關和鈞鄭際平張藎臣嚴愼修羅家衡石福籛馬光諼馬有恆陳榮鏡孫壽恩玉潤周藎臣郭襄臣陳佑清王懋昭張競立羅仁博任秉璋黨積齡陳國鏞曾彦李培鑾張福照蔡元康龍圖劉啓晴何蔚雷寳森吳懿徐炳成仇預黄甲馬有略張振鏞嚴少陵黄如棟孫景賢陳藻錢崇固申鍾嶽黄行藻黄廣涵周英胡薰陳佐漢李涵眞周大鈞鄭憲武徐冢瑞殷汝熊黄耀鳳徐金熊王靖先周寳鑾郝文燦胡樹楷鄭隆驤邵文鎔鄭汝璋姚履亨張金燦童顯漢宋仲佳巫德源冀鼎鉉劉大魁楊悌劉石蓀蘇壽松尹耕莘吳會英王澄清黄傳綸張清槐熊兆周楊蔭喬金元潤王海鑄唐文晉光晟盧尚同蕭增秀劉蕃朱其振黄際遇鄷更戴棣齡廖恩煦李培業漆運鈞張國棟岳秀華陳鴻慈薛良瞿翔鮑鑅王光鼎董森俞仁愈張家亨章家駿馮　瞿祖熊均着以七品小京官按照所學科目分部補用劉安欽顧寳瑚周步瑛王道昌均着以知縣分者即用王英濰李惠人莊浩劉傑夫梁元輔段世垣袁本貴李世恩池文藻胡傳思張德潢邱冠棻潘光祖鍾銑黄中塏陳福民陸家鼒劉光笏張耀何宗瀚趙恆默均着以知縣分省試用分部郎中朱斯芾張鴻鼎孫嘉祿薛宜瑺　壽樞均着按照所學科目分部俟奏留後各以該部郎中卽用分部員外郎但壽蔣瑩英均着按照所學科目分部俟奏留後各以該部員外郎即用農工商部學習主事趙從懿着以主事仍歸原衙門俟奏留後以主事即用裁缺陸軍部主事李堯楷分部主事吳鐸耀忠俊肇倫程愚均着按照所學科目分部侯奏留後各以該部主事即用分省知府趙之騟着仍以知府分省補用指分山東補用同知江忠章着仍以同知歸原省補用同知直隸州用直隸補用知州祝毓英　仍以知州歸原省即用並留　保陞階湖北補用知縣王希仲著仍以知縣歸原省卽用補行廷試之舉人向瑞琨高彤墀沈祚延前因辦理南洋勸業會經張人駿奏請奬勵向瑞琨高彤墀均著以主事按照所學科目分部補用沈祚延着以知州分省試用欽此監國攝政王鈐章奕劻那桐徐世昌唐　崇署名 
五月十二日内閣奉 
上諭廣西勸業道員缺著胡翔林補授欽此監國攝政王鈐章奕劻那桐徐世昌署名 
十一日召見内閣總協理大臣儒林裕舒王季烈晏孝儔宗樹柟崇耀 
十二日召見内閣總協理大臣春照劉嘉斌成允蕭之葆 
張丕基 
論說 
[聞内閣更迭消息感言（嘉）（言）]  
前月十二日諭旨慰留内閣總理慶邸。有云令其籌畫試辦並不忍令其久勞王事。至數月後。精力實有難勝。彼時再候諭旨。此殆出於監國一時之苦衷。未可知也。昨聞慶邸確有辭職消息。（見本報專電）并悉第二任總理。濤邸居多數。澤公居少數。則此慶内閣成立以來。甫僅匝月。而以更迭聞。亦吾輩所當注目者己。 
夫内閣爲全國最高行政之大機關。司此樞軸者。非有待於非常特達之士。必不能樹立一有力之内閣。執此以論慶邸。其無能爲役固不竣言矣。然此猶理論上之評决也。若以事實言。自慶邸入閣任事後。未見有何等政見之發抒。則其不足以籌一國之全局。而定百年之大計可知。然則仍等於無内閣而已矣。且旣身爲總理。當統一閣僚爲第一要義。乃劈頭最初之大施設。任令盛宣懷壟斷幹路收回國有之問題。以妄行政策。雖未必盡出於黨同濟惡。而未經閣議。已爲破壞閣制之先聲。循是而聚各部之臣僚於一堂。行見各施其政策。日言圖治。日且棼亂而癒不可理。此所 
 
 

Page 4

 
 
敢預斷者。則今日慶邸之不足勝總理之任。亦何待言。 
不特此也。内閣所以置總理一人以爲之長者。閣僚悉爲其。汲引。故能。組織健全。其所施行之政策。縱有拂人民之好惡。而不愜於輿情。以惹起反對者之攻訐。甚至掀倒内閣。固亦恒有之事。然無有以閣僚齮齕之故。而不能握有完全之權者。迺就閣制觀之。以政治上占重要之軍事部分。獨畫出之於閣制範圍之外。不受總理之鼻息。亦已難乎其爲總理矣。今濤貝勒有繼慶邸之說。其爭權之結果也乎。澤公亦有可冀者。以近來澤之權。本不在慶下。而且時時足以與慶頡頏。則慶邸之遜此席。殆有無限之抑塞悲憤者歟。今爲慶邸計。與其擁此無上之政權。而左手不能握兵柄右手不能掌度支。視總理之位置。旣不過若傳舍。若守府。毋寗得邀賜沐而避賢。路之爲得矣。而必欲與最後。之新人才。爭此總理一席。亦復何爲也哉。 
雖然。姑無論慶與濤澤。而要皆不出乎親貴。則此後之能否久於其任而不致更迭頻頻。此實吾國内閣前途之一大可慮也。今濤貝勒雖方英年曾游歴歐美。其所懷抱政治的見解。必有異於老耄無能之輩。而澤公亦富於學識政聞。其足以有爲固爲。再造國家不可少之人物而當此内憂外患。紛紛來襲。而吾人民希望運轉此。大致之機關者。僅限於皇族一方面。不然。雖挾有房杜姚宋之政才。而無世爵之餘蔭。終無由藉是以展其抱負。抑亦未免令天下英雄短氣矣。而欲蘄其將來之内閣。不至如今日之内閣。吾恐終亦難焉爾。噫嘻。吾復何望焉。 
要件 
[石長信奏請幹路收歸國有原摺]  
　　按本報迭次所載石長信原摺之内容僅僅一鱗一爪未窺全豹茲將原稿錄左 
奏爲鐵路亟宜明定辦法昭示來茲免誤太局而蘇民困恭摺仰祈聖鑒事。竊查鐵路實爲交通要政。我國幅員廣遠。風氣各殊。尤非鐵路聨絡。不足以收行政統一之效。况值時局艱難。民生困苦。商務衰頺。凡一切軍事實業財政民瘼。無一不受交通之影響。近年内外臣工。疏陳補救之策咸以大修全國鐵路爲請乃歷覽各省巳辦未辦等路或以欵絀而工程停輟。或因本虧而衆股觀望。固因民間生計困難。集股不能踴躍。（何嘗不踴躍）亦由各省紳耆。自私鄉土枝枝節節。（祗得枝枝節節）未能統籌全局。長此因循。實於國利民福。大有妨碍。茲當朝廷力行憲政。注重統一。自應以鐵路爲當務之急。而規畫線路尤宜貫通南北。扼要以圖。謹攄要端。爲我皇上縷晰陳之。溯自我國興造各省鐵路。其病在事前並未謀定後動如有一定方針。使率土有所率從。自無擾亂紛歧之弊。夫鐵路者爲縮地之良法。國與民所利賴。然利賴之中。有輕重緩急之分幹路。枝路之别。其縱横直貫一省或數省。而遠達邊防者。爲幹路。自一府一縣接上幹路者。爲枝路幹枝互相爲用。如百川之匯於江河。今爲國計民生兼籌並顧惟有。明定。幹路爲國有。枝路爲民有之一定辦法明白曉諭。使天下人民。咸知國家鐵路政策之所在。此後上下有所遵循。不致再如從前之羣議龐雜茫無主宰當此時事日急。邊防最爲重要。國家若不趕將東西南北諸大幹路。迅速次第興築。則强鄰四逼。無所措手人民不足責。（人民曷爲不足責）其如大局何。此中利害間不容髮。惟有仰懇乾綱獨斷不再游移。在德奥法日本墨西哥諸國。其鐵路均歸國有。而我分枝路於民。已爲優異。（然則人民將感激石長信矣）况幹路相輔。上下相維。於理尚順。於事稍易。此路政之大綱。亟宜明定辦法者一也。又查東南幹路以粤漢議辦爲最早。光緒二十六年。督辦大臣會同湖廣督臣等奏准借美欵興造。當時定訂合同後。業已築成粤省之佛山三水鐵路一百餘里廣州至英德幹路。亦已購地開工。乃三十年春間。張之洞忽信王先謙等之言。不惜巨資。竟向美公司廢約。（反以此責文襄可笑）堅持固執卒至停罷。而廢約後欲集鄂湘粤三省之力。以成此路。詎料悠忽數年。粤則有欵而紳士爭權。辦路者甚少。湘鄂則集欵無著。徒糜局費。張之洞翻然悔悟。不護前非。仍議借欵築造。（反以此贊美文襄更可笑）乃向英德法三國銀行。定訂借款草合同。簽押後正欲入告。内美國援案插入。暫緩陳奏。張之洞施卽病故。此事遂一擱至今。計自廢約以來。已越七載。倘若無此翻覆。粤漢早已告成。亦如亦漢已届十年還本之期矣。（未完） 
專電 
[電一（北京）]  
滇督李經羲電奏督練公所關係軍政秘要甚鉅以備遇有警耗隨時調遣若歸軍諮府管轄督撫無統兵之權設遇亂事束手待斃委難認可奉寄諭著各省督撫將行軍路綫及應設防要隘詳細繪圖呈覽以便規畫妥辦 
[電二（北京）]  
　　御史王田寳片奏山東兗沂等處災盜劇烈男孩十歳僅買八元女祗半價情形極慘請飭速設收養所 
[電三（北京）]  
監國面諭慶邸軍權混淆著飭濤朗兩貝勒妥分界限以免諉卸遇有重要事件仍會同内閣籌議 
 
 

Page 5

 
 
[電四] （北京） 
監國面諭世續如有人要求参預憲法宜婉辭駁拒 
[電五] （北京） 
濤朗兩貝勒密奏禁衞軍操練欵絀所短甚鉅請飭度支部恊濟 
緊要新聞一 
[資政院之謙謙君子]  
　　資政院總裁世中堂昨與李家駒研究東西各國議院制度世向李云予久充殿閣文職於各國議院制度諸多未諳不足以談憲政君久充憲政大臣閱歷甚深願勿吝指敎李亦再三謙遜而散 
[憲友會公選發起人]  
憲友會已於五月初八日假湖廣會館開會公决發起人是日到者不下數十人均於初六日以前捐助開辦會費最少之數納十元者亦得爲發起人云按憲友會章程錄今日本報專件欄 
[農部改革之阻力]  
　　不過爲二三百元薪水耳 
各部紛紛會議官制惟農工商部寂然無聞細查其原因始知該部丞參及實缺郎中薪水較他部甚優有一月三百元者有一月二百元者恐因官制改革薪水須與他部一律惟一般小京官及候補主事人員則薪水甚微故無不希望官制之改革俾其薪水與他部小京官主事相等無如丞參及各司長無意更張故該部官制尚未有人提議也又聞倫大臣曾於日前在丞參廳提議以各部均己改定專官而本部尚屬仍舊且本部關係全國生計亟應整頓擬仿民政部警官辦法本部五品以下各員一律改爲農官工官商官并於各省設置俾各有專司實力提倡欲飭丞政廳詳擬章程奏請頒布而一般不願改革之員極力尼阻故至今並未擬議也 
[郵傳部大開郵政運動會]  
　　得竅不費破工夫 
郵傳部自日前奏准收回郵政並妥擬辦法後盛大臣曁左右兩堂紛紛商議調用得力人員以備接收後委辦一切因之日來京内外各運動家相率興起手版電函日集於該大臣之門聞現在定局者已有三十餘員而後來者尚不知幾何也聞此次郵政收歸部辦係盛大臣與李侍郎二人主持外間謂李盛不知係傳聞之誤蓋李盛二人不但對於郵政意見一致即對於幹路國有亦意見相同聞李侍郎前日至盛大臣宅磋商三小時之久其大意擬將郵政總局所辦之事及總局辦事之人概行移入郵部至若郵政營業之事則歸各分局辦理並擬從速編訂郵政法規議定郵局吏員品級奏請頒行盛大臣意主優厚故覬覦此項飯碗者益紛紛出其運動手段以冀捷足先得并聞日前該部奏部事日繁請調員差遣已於初六日奉旨依議此亦一般運動家所注目者也 
[劉建封之中韓國界談（續）]  
且也若乙水至穆石其中地點又無山綫水綫可作引證卽立標識亦屬交割難清窺日人私意直欲由東南直插西北將老嶺脈之結長白入首處截然割去使我龍岡山脉有首尾不能相顧之狀兼之所割地段其形如錐斷我龍脉顯然易見試念我世祖以太山發脈長白一語不大有關礙乎尤可怪者約内商埠開放西至穆石是 
白山以東之布爾湖里亦在埠界之内吾不知始祖誕生之靈蹟又作中外各國游戲塲而主訂協約者竟置諸不議不論此尤爲不近人情之事實非爲臣子者所忍爲者也知縣居東將及兩載到處踏勘不敢稍涉含混如此次訂約由石乙水西南與聖水渠相接尚屬可行否則自石乙水西達銀川溝已屬强弱難敵爲萬不得已之舉决不可以穆石爲界碑貽後世無窮之患以布爾湖里爲商埠留通國不韙之名古人有言不愼於始則悔於終尺寸之土不肯讓人矧有絶大關係者乎特此專差星夜秘呈敢求我帥趕急奏咨並飭令延吉邊防局務於訂約劃界時按理致辯據情力爭不使再蹈尼布楚雅克薩之故轍則上可慰列聖在天之靈下可啟國民效忠之念者在此一舉　臨書神馳不勝焚香待命之至 
[西報譯要]  
淮北灾區之聞見字林報載五月初六日宿遷訪函云去冬中國上海義振會由滬匯來振欵銀五萬兩其欵擬在睢寗窰灣宿遷散放者余等接信知該欵已交裕寗官銀行令宿遷支行交付于淮揚義振會余等乃至銀行詢問此事該行經理不認遲至數日始行照交而此數日間本地銀市每兩忽跌錢九十文不知上海同時銀價亦跌否其稽延交欵之故及每兩額扣錢九十文果何故也近數星期内有大批高梁由鎭江運往徐州府窰灣睢寗宿遷諸處但每担分量均不足數或少數斛或尚不止數斛船上人諉爲余等所用之秤與鎭江裝船所用之秤不同然余等 
 
 

Page 6

 
 
所用之秤係在鎭江所購與裝船所用之秤適同近抵宿遷後見有某船主人以所竊之糧搬至他船以運往他地並有多担皆巳濕水藉以補足分量内中有已稍霉者然尚可以供食有已腐爛而不能用以豢猪者地方官似仍不欲多事恢復損失以懲辦竊賊殊可嘆也 
　　赫裴兩額卿之位置上海泰晤士報云倫敦泰晅士報近謂赫德君業已辭職實屬不確赫德君現仍在假内與前三年地位相同愛格倫君則仍爲代理總税務司也又裴式楷君已簡爲郵傳部外務顧問官一節亦屬不確裴氏今在外務部修改條約處辦事按修改條約處前設總局於滬已達十年裴氏素爲盛宣懷襄理員今該局已於數月前　撤盛氏己解商約大臣之任遂以此事移由外務部辦理外務部乃派員數人會同裴氏研究修改陸地稅則條約問題裴氏於此種問題極爲熟悉當可爲中政府發生效力云 
[京師近事]  
　　日本技師原口要向曾受張文襄鐵路顧問之職於中國情形頗爲熟悉刻又就端督辦之聘已束裝向北京進發 
　　郵傳部釐定官制之說由來已久茲聞盛宫保之意擬將參議廳裁撤會訃科與清理欵項處合併改爲會計局統計局亦有裁撤之說 
　　醫官伍連德前往西伯利亞沿境查看疫情現已回哈電告外部云此次喧傳西伯利亞有時疫者蓋係獸疫實非時疫此刻捕捉旱獺時期亦已將過大抵每年獵獺係在暮春起至五月初旬止現在各處官吏防備甚力各地實無疫氣發生 
　　陸軍測繪學堂模範班將届卒業聞該班畢業後再招學生一百名以爲推廣測量之計大約八月間即可出示招考 
　　初七日爲英皇佐治萬壽之期旅京英人休業一天聞此次萬壽英使署擬不舉行正式賀禮因英皇加冕之期在邇届時一併如禮慶賀 
　　降俄鬍匪陶什陶近受某國人命令帶領數十人微服散行到錦州已有人電告政府謂此來必有特别事故願政府留意其舉動也 
　　滇省自滇越鉄路開通以來法人傾注滇蜀路綫日急一日而英人亦踞居滇邊外侮紛來應接不暇非設法防禦不但利權外溢且滇省之事有不可終日之悲運該省各界紳民雖前設滇蜀鐵路公司招集股欵數百萬元然據英人某氏估計該路工資須要八千萬元以上不敷甚鉅如推諉不辦外人將進而干涉故李仲帥極力注重此事擬照隨糧認股酌减辦法電請郵傳部度支部會商核奪現該兩部正在擬議間也 
時評（希夷） 
[其一]  
　　改革外官制之第一疑問 
商訂外官制之第一困難。即督撫一階級之職權問題是也。向來督撫職權甚廣。一顰一笑。關係全省千數百萬人之休戚。且又舉動自由。毫無牽制。旣非各部大臣之屬官。又無適當之機關以監督之。苟一不愼。專恣跋扈甚爲危險。將委其權於國會則糾察勢有所。難周將授其柄於諮議局。則督撫行動。恒汎及於國家政務。非特該局不盡有紏察之權。即使有權糾察。而能力薄弱。動輒無效。此誠極難處置之事也。 
政府思及此故欲以中央集權之策操縱督撫之手足。使事事。聽命於内閣。然試問總理閣務者。爲何如人乎。今日督撫中之大。半其知識其才幹。其閱歷。固皆遠過於中央諸大老者。丁此時局阽危。猶賴有。二三。賢督撫展其才能。以謀一省之利害。作地方之。保障或且矯正粃政於一二。消弭政府間接之壓力於無形。若削而奪之。則人民將直接受政府之束縛。而更奄奄無生氣矣。此實改革外官制上之一大疑問也。 
[其二]  
　　國民不負責任之可危 
我國民不負責任之故。半由於無政治上之知識。半由於國家觀念之薄弱。此非記者妄肆詆諆也。証諸事實上。有種種不可掩者。試歷舉於下。（一）我國人對於一省權利喪失事件。類能攘臂力爭。而關係全國休戚者。則往往淡漠視之。如此次湘鄂人之爭路。非不熱心潮湧而於禁烟條。約及其他憲法上財政上敎。育上。種種關係全國問題。則未聞有出全。力以爭之。者此實我國民徒。知有地方感情。而無國。家思想之一証也。（一）我國民。對於政府外交事件。往往於事後抗議廢約。事前則徘徊觀望。而未嘗預圖阻止。如此次四國借款。延宕二三年。會議數十次。幾於通國皆知。乃必待其簽押入奏。而始皇皇然奔走駭汗。以圖挽救於事後。此又我國民無斷事常識。無任事决心之一証也。（一）我國人。對於一問題發。生或則未經研究其利害何若。關係。何若而即譁然以爭。或於其初起時。聲勢甚張。迨一經挫折。而即喪然自返。又久之而寂然無聲矣。所謂一鬨之爭者。其例蓋不暇悉舉也。嗚呼。我國民之現狀如此而謂。其能克當大仟。誰信之歟。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[湘議局遷就又遷就之呈文]  
　　然猶且不允 
湖南諮議局呈請湘撫代奏文云爲呈請代奏事宣統三年四月十一日奉上諭幹路均歸國有定爲政策其從前批准幹路各案一律取銷等因欽此欽遵仰見朝廷軫念時艱力圖自强之至意在稍明大義者莫不極力贊成絶無反對抵抗之意惟路政事體重大非尋常政策可比其國有民有之關繫與中外路權之異同得失以及湘民哀痛迫切之情狀不得不爲我皇上分晰陳之查東西各國鐵路國有之義重在學路權而爭利次之蓋外國鐵路集資不以本國爲限無論何人凡投資者卽皆有股東權利而執掌路事又往往以股資多寡爲斷管路不皆本國之人遇有軍事轉輸或多不便故必先定限期或三十年或二十五年然後收歸國有一則以商衆費力營造應令得沾路利以示酬償一則商旣獲利還本可以减輕藉抒公家財力各國路例大都如此至於湘路純是湘人集資自築定章不收外人股本路成後悉聽國家取締無不服從原與國有絲毫無異比之外國商辦之路性質逈然不同儘可不必收回免滋紛擾如必欲倣照外國收回官辦亦應請旨有定限期以釋國民疑慮况此次郵傅部主持官辦專恃借債修築工程司定須聘用外人材料亦必購自外國湘省已成之路每里只需銀洋一萬六七千圓外國工程司每里非四五萬圓不可寗滬鐵路是其明證虧損顯然毫無疑義且債未還清以前路樞刻爲外人干涉名爲國有主權轉不能保守何如聽民自造名爲商辦實有完全之主權萬一借債出於事不得已國家邊防重要應築之路尚多何不移款分築人民無力經營之路留此一綫生機與有欵之湘民自辦倘蒙俞允則全湘奮興感激敦促公司兼程並進必較官辦他省幹路先期竣工如慮前經開辦數年未收效果以後之請願未必確實可憑不知前後事實不同瞻顧模稜有不能專責之湘人者溯自光緒三十一年由美國合興公司將路贖回時湘省分攤七百餘萬正在設法分年籌還乃未幾而主持贖路之督辦大臣前大學士張之洞忽思變計主借外債出爾反爾雖爲速蕆路功起見實與先皇帝借債流弊滋多之遺訓顯相違背以致風潮疊起阻力横生於是湘人奔走呼號經在京御史黄瑞麒在籍開缺閩浙總督魏光燾前湖南撫臣岑春蓂現任撫臣楊文鼎先後陳明湘路力能自辦均荷天恩採納並由湘公司呈明郵傳部批准嘉奬策勵進行是湘路確有商辦權限核計實行不過年餘卽已修成長株幹路一百餘里開車暢行尚存股本數百萬而每年經常的欵租股累進一項近三百萬合之米捐鹽捐房股足有五百萬元之數而商股尚不在内逈非虧倒糜費集股無成者可比自不能視同一律現在規畵通粤之株郴接漢之長岳各路工程分叚修築雖竭盡脂膏括盡血汗而民情究踴躍異常今忽收歸官辦退還股本無論男婦老弱少壯皆惶惑忿激幾有與路存亡之勢其苛責議員迫脅代表之狀况誠有莫罄形容者然究其宗旨實與外人計較利害非與朝廷爭競當此時艱孔亟上下財政交困民心浮動堪虞國家政策似當以不失民心爲第一義以不愆信用爲第二義全湘一縷愛國血忱定蒙我皇上寛宥矜全必不忍强迫遏抑棄前功而滋後患也所有湘路實係力能自辦不甘借債緣由理合呈請撫院據情代奏並乞分咨郵傳外務度支各部曁資政院查照核奪施行再諮議局正因覆議預算開臨時會全體議員贊成具呈議長編修譚延闓先期公舉赴京是以未列銜名合併聲明 
[郵部欲以一電息粤路風潮]  
　　三省果無拒抗之事乎 
北京廣州張制軍鑒冬電悉前接尊電均交内閣閱看深嘉粤紳明達政體或可不借外欵期於速成若照前辦法卽使粤路數年能成而湘路最長停止租股不知何年告成粤湘漢路綫十年不接則十年虧累此理之至明而易見者况湘省京官已會奏極以國有爲然因租股病民太甚籲求天恩將房租股米捐股鹽捐股一律停止當奉諭允川中更以倒帳爲苦川省京官均求停撤王護督來電亦請停止租股已由川省派員查帳現鄂督來電以爲首拒欵之張伯烈已自貼停股招帖遵旨辦理可見三省均無實在拒抗之事來電川湘等省旣持異議必致同受牽動等語聞係該省路局少數人因官杳股希圖反對無處發洩意在勾結指摘據彼公呈入奏摺到朝廷必加申飭台端前與公正粤紳妥商開導似宜仍守原議免滋空論可也郵傳部澤印 
[浙省截漕五萬石奉部核准]  
　　浙省本年入春以來米缺價昻民心惶惑致閙米風潮紛紛出現又兼鄰省蘇皖等處禁米出口來源告竭價益增漲調查城廂内外商舖及省倉存榖均屬無多前經上峯派委四出探詢米價以便撥欵購運並由增撫電請將宣統二年新漕截留五萬石藉敷民食奉諭交議各節茲蒙度部復奏内稱南漕歲運一百萬石係奏定必不可少之數比年江浙兩省因賑糶需粮迭請緩運往往舊漕尚未補足新漕又 
 
 

Page 11

 
 
復截留一再籲陳幾若視爲成例現查京倉出陳入新尚無一歲之蓄兼之近日都市糧價異常昻貴全賴南漕如數起運藉以平市價而定人心該撫此次所請截留新漕五萬石辦理平糶本難照准惟據奏稱浙省頻年災歉本無蓋藏加以江皖告災米原缺乏民食維艱均係實在情形臣等統籌兼顧不得不量予通融所有浙省新漕擬懇天恩准如所請暫行緩運五萬石俾資接濟仍令秋收後如數買補隨同本年冬漕運京届時無論如何不得再請展緩以重正供業奉諭旨允准昨由度支部飛咨浙撫遵照矣 
分類新聞政界 
[部電飭造官業特别預算册杭州]  
　　浙撫日昨接奉度支部電開本年試辦特别預算業經本部酌議章程並指定特别預算之種類通咨在案茲據各省送到册籍參差不一查特别預算應以官辦事業有固定資本及運轉資本者爲限部頒暫行章程内第四第九兩條造册時必須切實遵辦所有該省各官業開辦以來歷年撥過官本數目報部有案者有未經報部者歷年盈虧如何均須詳細說明不得遺漏此項特别預算册籍應將歲入歲出同時彙編分送該主管衙門查核彙送度支部辦理至該省本年所造官業册籍某項係特别預算某項係仍歸官業收入旣非同時送部無憑查核應請轉飭財政局將列入特别預算各局廠名稱及收支各總數限五日内先行電復本部以憑查核數目酌量編入總預算等因卽經增中丞電復查浙省官辦事業如浙江銀行電話局電燈公司均係官商合股辦理不必列作特别預算此外惟驛站經費似在特别會計範圍之内應否另造專册乞請核復飭遵 
[金谿官紳衝突案之結果江西]  
　　金谿官紳衝突一案省委惲太守毓良暨隨員方大令嘉棟馳往該縣查辦各情迭誌前報茲聞惲守方令抵縣後按見各紳謂此案據我一路訪查皆由書丁弄權官紳隔閡致釀莫大風潮倘程委善於調處此事亦早已寢息不致釀成今日之結果本委員奉上憲命令祗有秉公查覆云云該紳等見惲太守辭色和平均唯唯聽命隨將說帖面呈當爲收納現已具禀申覆大旨以劉令書生面目不洽輿情爲獲咎之原而各紳所控之各條一一代劉洗刷惟請革除警長一名餘均擬記大過並申請上憲飭縣查明有無學生在内分别記過謂此案始末皆蠹書高拱辰一人爲之禍胎現雖在逃應由縣嚴拿究辦王連生仍照劉令原禀監禁一年期满後發習藝所工作至城自治曁各公團現已照常辦事應母庸議云云聞該縣各公團之意約分兩方其激烈者則以警察查獲烟賭反遭斥革將來各鄉烟賭警察必不敢干涉殊於自治前途窒碍難行又當時本無學生在内倘欲節外生枝則恐一波未平一波又起應再籌進行對付方法而一二有經騐者則又以官紳衝突紳力原不及官無論事之是非往往官塲必占面子卽再控訴官官相衞恐終無大效力時局如斯只有糊塗了結而已 
[外交]  
[本國兵隊行經租界之取締廣州]  
　　粤督昨接英領照會謂現准港督來文以據報四月二十三日查有湖南兵三百名來自石龍現駐深圳有六十名循界路而行現駐蓮蔴坑對面之蓮塘地方又一隊六十名持有軍火經過新租界行界内之羅方附近地方前往華界内之沙頭角惟未經本港政府允許不宜擅入應力爲駁阻相應轉達查照等由張督接文後當即咨請水陸提督查明此次巡防營勇因何越過英界前往沙頭角地方並請通飭各營管帶嗣後各營兵復遇有調赴各處防守毋得擅入租界之内倘有實須假道方能前往應飛速電禀以憑照知英領事官查照 
[大駁船同盟抵制税關之結果福建]  
　　厦門駁船因載貨與洋税關齟齬横起衝突現已邀同全厦船戶不載貨物但厦島環海所有生理均靠内地若無船裝載各行號均當停閉而厦人以船爲生者不下數千人若無貨可載亦當待斃現聞地方官已傳諭禁止並有某某等出爲轉圜迄未了結前後計經三日之久一時各輪船來貨不卸去貨不裝商界中人羣紛紛向海關交涉旋經太古洋行出爲調停現巳照常盤運矣軍界 
[兵備處總辦調查軍餉原由武昌]  
　　鄂督現因二十九標標統李　麟侵吞軍餉查係屬實除將該標統撤差外並恐各標營亦不免有此情弊特飭兵備處總辦鐵忠赴各營細加調查據實呈報核辦茲鐵參領於日昨親赴十五協三十標將一營至三營各隊每月領餉清單從光緒三十年改編軍制成鎭之日起逐一覆核以查有無弊竇惟因歷年年簿據太多非一日所能清晰故包封携回兵備處令員司查算聞各營軍官對於此事均現惶恐之狀並有某某兩隊官僞云簿册失散數本須俟檢查然後呈上鐵參領已責令於次日交出否則禀明制府定干未便云 
[督練公所裁撤之手續福州]  
　　閩督昨接陸軍部來咨請將督練公所改爲參議廳所有兵備參謀敎練三處原設科長科員分科辦事如事簡之科分别裁併如實在事繁之科酌量添設辦事人員俾事有實際而免虚糜經費云云 
學務 
[加收契税推廣簡易學塾之規畵杭州]  
　　浙省遵照新章加收契税推廣全省簡易識字學塾一案關係敎育普及至爲重要迭經諮議局議决呈請公布當時撫院以新章加收契税去年度支部奏定抵補洋藥土税短絀之款除扣除辦公經費一成外儘數存儲聽候部撥不得移作别用且廳州縣識字學塾與軍務要需有别更不得援引三十二年奏案爲比例經會議廳審查科視爲不可行事件劄交各該局復議又因會章規定常駐議員照章無議决督撫交令復議事件之權本年臨時會接續提議僉以此項學塾列入憲政籌備清單不得謂非重要急迫援例動用自非率請挪移惟現值宣統三年預算案業經遵章議定如仍照前議辦理必至事實與預算現額不符疊經常駐協議會公同議决無庸仍執前議於日前據情呈復撫院查照矣 
[古田小學不日舉行畢業福州]  
　　古田東鄉至東高等小學堂甲乙兩班學生於舊臘學期届满經行畢業考試頃由學司將試卷評定甲乙列榜揭示又該堂附設巡警敎練所亦於舊臘同時畢業頃亦由警道 
 
 

Page 12

 
 
將試卷評定甲乙行縣給榜計高等小學畢業三十三名最優等余冠椿等五名優等余良騤等二十一名中等余樹焜等七名敎練所畢業五十六名優等余德銘等十八名中等余良嵩等三十一名各敎員及學生等以畢業濟濟興趣頗濃聞不日即舉行畢業式云 
實業 
[宏仁莊倒閉實情鎭江]  
　　鎭江東塢街宏仁錢莊倒閉一節曾紀前報茲悉該莊執事李小齋即李厚齋之子乃翁昔在漢皋協成銀號經理數十年稍有積蓄小齋向在本埠晋源錢莊多年嗣與桂廖兩君合開宏仁錢莊小齋爲之經理經營數年無甚盈絀適逢满賬之期桂君拆股由廖君獨資重整旗鼓生涯頗爲發達去歲源豐潤倒閉市面恐慌該莊小受影響幸措置得宜今正照舊開張未幾議善源和大相繼倒閉牽涉宏德復盛恒兩莊該二莊與宏仁均有來往惟宏德欠有六萬之多該號執事又復逃逸以致宏仁爲之摇動各存戶紛紛提欵迭次向東人撥款接濟無奈不發一欵同行雖欲扶持又各存戒心不敢多事延至十二日債戶逼迫力難再支不得巳將賑簿當送商會核算存欠二欵有盈無絀前月底經各存戶攤收四成現銀而去 
[商吕陳列所端節參觀誌盛江西]  
　　江西商品陳列所所長程宗洛庶務員程鵬萬兩君日前遵照會章將去歲南洋勸業會運回物品計分天産工藝美術敎育四大部又於四大部中區分部類依類陳列并於各該物之次附繫浮籤標明該物品名量數價值産地等項以資研究又慮南洋運回物品不足以靨觀者之心特禀請勸業道通飭各府屬徵集物品送所陳列日來次第就緒遂於五月初一日舉行開幕禮凡入塲參觀者每人每劵取資銅元一枚并將簡章刊列劵後俾游覽者一望而知至一切詳細章程另懸所内端節日定章向係休息勸業道傅觀察以各店家行夥平日在店工作鮮能出外游行今逢佳節放假者多正可藉此觀摩以從工藝之進步札飭該所監督率司役照常開門計是晨八鐘起下午四鐘止所賣入塲劵已達乙千七八十票之多而後來者尚絡繹不絶云 
雜記 
[餘姚縣竟成花會世界浙江]  
　　餘姚東鄉上林梅川雲柯花會盛行地方官並不查禁一般匪人串賄差保恃爲護符更無顧忌其最著名者一西華頭地方自正月起現在延至小路鎭之沙灘路爲岑春榮等串同地保岑鳳生所設一水雲浦之羅家莊地方爲羅阿成等串同地保羅生旺所設一小路沿地方爲陳乾生等所設此外勝山頭新浦沿阮家丁第四圩白沙路匡堰頭彭橋徐家塔界塘路周塘悅來市四塘斷頭灣等地方所在皆是但未詳其姓名其贓數每日每回大者至千餘元小者亦數百元日前已由該地民人宋忠熙等謹按照諮議局章程第二十一條據情陳請浙省諮議局呈請撫院札飭餘姚縣認眞查禁矣 
[强運開竟將圖害報館杭州]  
　　浙撫所用屬員屢爲報紙所指斥軍政科參事强守運聞各報尤揭其短於是惱羞變怒冀欲援增撫之力以復仇前月二十一日全浙公報登載法部停止正法示衆之電飭係由訪員交來者旋經警道奉增撫札文稱未奉到此電飭令嚴查該報館當卽更正而强運開進說力謂揑造部電請照妨礙治安之報律飭由巡警道嚴辦巡警道以按照報律應由審判廳處理究竟是否妨害治安應移請審判廳察核聞該報館曾詢某訪員謂稿由撫署軍政房寫生鈔來並有回函交館收存夫以節署之尊嚴軍政房之嚴重乃有此揑造部電之事至軍政房聞即强運開所管轄云 
[自治員竟演選舉怪狀武昌]  
　　卾省江夏縣城自治議事會刻訂於初十日選舉議員投票所分設於縣署及城自治公所兩處凡有選民資格住山龍者（卽中區前區南段上區）赴縣署投票住山後者（卽中區北段後區下區）赴公所投票並定十二日午前約集全縣士紳在縣署内監視開票日來各紳之希望當選者多在沿街店戶投遞名片見有有選舉權之商人則作揖打拱郼砂情湊光選我爲議員其富厚者且有專備一席酒筵請衆人以求達其目的種種怪狀不一而足 
清談 
[游。學生授職之觀感]  
今日又有無數之翰林院編檢庶吉士及分省知縣等。紛紛出現於政界矣吾不知此煌煌游學生。擔簦負篋。横渡東西洋。以求裨益於祖國者。果於此。編檢庶吉士何與。且於此分省知縣何與。而竟不惜以。數年之心血。億兆之。金錢。換此無爲之頭銜以去。 
顧或者曰。授職者進身之階也。故事殿廷考試後。上者授以翰林院諸。官其次授以部曹奬以主事小京官等職。再次授以知縣。今茲之授職。亦猶是前日之成例也。即海内士夫所期期以。爲不。可者。亦自有酌量改用之一法在。 
噫嘻翰苑何榮知縣何卑。今旣授以主事小京官。何必又設此無爲之階級。以爲游學進身之資。况國家今日。百度維新。名與實宜必求其相稱。今乃以憚改成例之故。而將改。未改之翰。林院。百里臨民之。知縣。仍紛查以授於格致工礦醫藥法政各科學生之一身。吾不知朝廷。何如此其固執。而必欲有待於酌量改用爲耶。 
雖然游學生授職。特其小焉者耳。而尚保守成例以。不事變通。也如是。夫何有於内閣之改革。依樣葫蘆。憲政之進行。苟且遷延也耶。雜錄 
[粤刧逢九說]  
讖緯之學哲理家闢之。然有時亦會逢其適。而使迷信讖緯者多有所借口。如粤省此次革黨之變。事後有謂粤垣凡遇事變數每逢九者。并援據近事數則以證之。亦異矣。光緒戊寅怪風爲災。俗傳爲龍。氣起自白鵝潭。吹向北方城。西一帶如陳南塘洪恩里之娼寮酒。館倒塌淨盡。因風而大火焚。壓入命無算。其餘民居傾塌。以數百計。人口壓斃以數千計。事後愛育堂檢拾。屍骸。壽枋店棺木不敷用。至有兩屍同一棺。風遇謹一時。而灾區遍地。已成浩劫。時正三月初九日也 
光緒丙申有颶風之灾。天日爲暗。入夜尤甚。省城毁捐房屋。無算平地水漲尺許。河面船艇覆溺尤多。最可憫。省四鄉。旱稻正登塲。驟因風起水。湧盡行。冲刷。粒米無存。豐熟之年。竟變爲灾荒之象。時正六月十九日也。 
光緒戊申大沙頭火劫因財記。艇不戒於火。延燒花舫。水天一色。光燭霄漢。東船西舫。一掃而空。尤可恨。者當時水巡勇不許小艇濟渡救人。故凡在舟中之人。無男無女。無老無幼。不死於火。即死於。水遂成浩劫。則正月初。九日也。 
宣統已酉。新軍之變。雖交鬨於除夕。而肇。禍實因前一。日刻圖章而起。小題大作。遂至不可收拾。虚費國家。餉需殘殺良家子弟。生命財産。喪失至多。則亦十二月二十九日也。 
宣統辛亥。革黨起事焚燬督署。機事不密。勇黨交鬨。傷斃極夥。事平後。搜捕。餘黨。就地正法。青年。志士之。犧甡身。益者。不知凡。幾至今人心尚未安。靖而起事時。期亦三月二十九日也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
譯件 
[慶親王歷史] （續）（譯倫敦泰晤士報北京通信） 
和約之中。訂明將總理衙門重行組織。改名曰外務部。其部制悉由美國專使陸基爾君。（現充美國駐俄大使）及日本專使小村侯。（現充日本外相）以代各國使臣畵定。設尚書一員。侍即兩員參丞兩員。於是慶親王乃簡授外務部大臣。握權至今。一千九百零三年四月十三號。榮祿病卒。慶權益。大遂爲軍機處之領袖。而居全國最高之職位。旋復繼榮祿爲勘陵大臣。 
　　凡大臣所有之顯秩。慶無不兼而有之。慶嘗爲海軍處總監。今日中國海軍之窳狀。令人可悲慶之無能即此可見。又慶曾充練兵處大臣。今日兵政之成效如此。亦由其溺職有以致之也。慶所簽之重要條約。其最近者。則爲一千九百零六年十二月二十二號之满洲條約。及其附增之約。約中允許日本改築安奉間所設之軍用鐵路。後以不能踐約。日本乃不待中國之許可。而自由行動。慶歷任以來。所爲損辱國威之舉。不知凡幾。此僅其一耳。近者俄國因蒙古交涉。宣下愛的美敦書。其禍胎實種於前約也。 
　　慶居外務大臣之任。而對於應盡之職務。則悉棄而不理。其待遇列强使臣之態度。天下各國。無一能容忍之。各國代表。嘗專誠往見此老朽腐敗之員。以計論交涉問題。六年以來。已六見矣。蓋因慶雖爲外務部大臣。而常常不在外務部辦事也。但慶在私邸接見外使亦屬希遇之舉。雖帝王之拒人。亦無以過之矣 
　　慶之私邸。在禁城之北。三十年來京員之欲補官職晋階者。無不奔走其門。慶門如市。民間已成爲習諺矣。凡官吏往謁者。非獻金閽者。則不得入邸。夫慶負中國政界元惡之名久矣。而皇太后信之特甚。時加恩遇。綜其一生之事績。常與禍患相緣。旣非有作爲之政治家。亦非有氣度之愛國者。雖行年已七十有三。而所作爲毫無足榮其名者。御史屢進彈章。均無效力全國報章除咒駡之外。從不提其名字然慶仍安然生存。其權且日見其大。其妻妾之多。雖在華民之中。亦屬僅見。故眷口甚衆。至其兒女姻婭。則皆國内之王公大臣也。（下略） 
本埠新聞 
[商團進行種種]  
○書業開操秩序書業商團會定於今日午後二時假南市滬軍營商團聨合會操塲行正式開操禮所定秩序如下一摇鈴二軍樂三升國旗（行軍禮）四行開操禮（奏軍樂）五官紳相見禮六公會會長總司令相見禮七會長會董職員敎員相見禮八團體相見禮九軍樂十官紳訓詞十一公會會長總司令訓詞十二會董訓詞十三本會會長會董勉詞十四頌詞十五答詞十六攝影十七茶點十八軍樂十九欵賓二十散會 
○參藥業成立頌詞參藥業商團日前開成立會詳情已紀前報茲將閘北商團會所致頌詞補錄如下尫怯之身參苓足以補之昏瞢之疾藥石足以療之物力可以違天人力豈不能救國熱度升而風雷起精誠至而金石開立身立命報家報國亦在人之自奮耳自强耳今者西北風雲東南瘴癘内傷外感相偪而來人患痼疾之憂家有沉疴之痛膏盲二竪須敎一鼓盪平造化小兒弗令百年佔據是以同人集議各業齊心義薄天雲力爭地主聨申江之舊侣保上海之要區商團聨合會忽焉崛起旣而書業會及閘北敝會等雲集響應紛紛吉成今且復有參藥業商團會之設嗚呼盛矣候其褘而大凡人不能自治者必不能自立家不能自衞者即不能自存非洲黑種美洲紅人相繼滅亡可爲殷鑒參藥業諸同志預防禍變洞燭事機力大于身眼高于頂集欵則傾囊慨助報名則聨袂偕來不旬日而會欵會員一齊收足嗟乎人心不死天意可知由商業辦商團理原應爾藉商團扶商戰勢亦當然是謂見義勇爲是謂有備無患他日者眞力彌满浩氣縱横參术奏功藥材獲益免致黑奴之禍招回黄帝之魂九轉丹成掃盪七情六欲一朝病絶弭平百孔千創倘更得别業别團起而步武之輔翼之團體愈聨愈大團力愈結愈堅起東方之病夫保老大之帝國從而扶傷救敝益壽延年四百兆之同胞五千年之大統庶可綿延弗替生存于兩大之間乎爰爲之歡忻鼓舞拜手稽首而頌曰參藥之力可以除疾參藥之益并可强國願參藥商業均佔利益保全家室并願參藥業商團能盡天職與聨合會各團永永凝結互相戮力更願我中國上海商團會之名實竭力保全千秋萬歲兮不磨滅 
[美領與廨員齟齬續誌]  
　　美領事與廨員齟齬一節已略誌昨報茲悉實爲美商茂生洋行控趙冠卿及光華電燈號主張鴻卿不理定貨虧銀等案美領以公廨未將保狀送閱專函詰責而寳讞員以此案曾與會訊判斷且有存銀可毋過慮當卽備函答復昨日輪應美領堂期清晨各捕房將應訊人証解廨候訊詎候至十句餘鐘未見美領蒞廨由駐廨八十五號西捕用電話詢明美領决意不到當即禀明寳讞員傳諭各捕房捕頭着將人犯分别帶回一面飭承將張鴻卿等案卷檢呈據情禀報滬道請爲核示至午刻忽接美副領事哲君來 
 
 

Page 19

 
 
函以美商茂生控張鴻卿及趙完卿等兩案聞該被等均已交保但本副領事並未認可貴分府惟憑已意獨斷獨行實欠公允務請提案收押否則輪應美國堂期惟有停訊云云 
[捕房控告顔明卿之枝節]  
　　駐京義國欽使以該國駐滬律師慕素所用之華人被租界巡局傳至會審公堂查與義國人民確有關係應由義領陪審曾經函致外務部電飭滬道轉札公共公廨照約會同義領審訊等情已紀前報茲悉寶讞員以此案係捕房控告慕素繙譯顔明卿在租界内出售彩票乃是刑事案件業已照章與輪值陪審之德副領事師謀君訊供無憑將案註銷無庸義領陪審於前日禀復滬道核轉去後聞劉觀察續奉外部電飭謂該欽使以此案有關義領陪審主權着將訊供詳情迅即查復以憑核轉觀察接電後昨又飭廨詳查具報矣 
[關於東三省移民問題之文告]  
　　本縣田大令出示曉諭云案奉府憲戚札奉藩憲陸札奉督憲張札開案照前准東三省督院錫電請移民殖邊一案經交諮議局議决籌欵舉辦並電咨度支部准予追加預算嗣據奉天鹽運使熊運司函送東三省移民開墾意見書一本並附地圖一副本省院細加查閱籌畫周詳當卽札發南洋印刷廠排印全書並圖三百本再將第四十四頁起五十四頁止各公司及個人之預算並圖印刷一千本呈候分發各在案茲據該廠印就呈送前來應卽分發寗蘇兩藩司通飭所屬一體廣爲布勸一面由各該地方官出示曉諭並分行地方自治紳董將書圖遍行傳覽俾知利益除行寗藩司外合將刊本札司遵照辦理等因到司奉此合將奉發意見全書及個人預算書並圖一併札發等因由府轉發札縣立卽遵照廣爲布勸一面出示曉諭並知照各自治紳董將書圖遍行傳覽俾知利益切切等因並奉札發意見全書兩本又個人預算書並圖八本到縣奉此除將書圖照送自治公所紳董廣爲傳覽外合行出示曉諭爲此示仰闔邑農民人等一體知悉爾等須知開墾之益如願移赴東省墾地者速赴自治公所索閱各公司及個人墾地預算書圖自能詳知利益所在其各凛遵 
[陳竹亭欺人太甚]  
　　顧趙氏等前在裁判所控告老北門内陳萬興鐵店主陳竹亭央中馮文泉劉金生等將二十五保十圖房屋單據抵去洋一千餘元旋經訪知陳已一産數抵單據悉係僞造求請究追等情已將陳竹亭之子福生提案訊供不諱判交人洋並保出外限半月内清理迄今無人作保挺押不理昨又有葉增益遣胡文彬投案附控陳於去年十月間憑中黄春園將老北門内房屋租摺租契抵押洋三百元言明以租作息後經查悉摺契均係僞造收租無着請爲究追經湯裁判飭提在押之陳福生至案質訊供認屬實裁判員因查悉該産早已有人承買非傳集質訊不能明晰判令還押候傳得業人沈南山到案訊核 
[曹氏後裔之矜式]  
　　上海縣學洒掃局司事昨日通告紳學界云吾邑鄉先哲原任工科給事中山東道監察御史翰林院編修濟寰曹公諱一士奉旨崇祀鄉賢茲擇吉於五月十五日准九時集儒學署東曹氏宗祠迎送神位恭詣文廟鄉賢祠崇祀香燭祭品由局公備届時務請早降行禮 
[縣署監犯之小衝突]  
　　縣監押犯沈七子陳阿大（均係改過局逃犯）王阿三（係西牢圖逃之犯）三人昨因爭奪單被起釁彼此互毆由看役禀明田大令提訊沈陳王三犯一味求恩大令怒曰爾等三人旣因一再犯事覊禁監内猶復不知痛改無端肇事實屬愍不畏法着均裝入囚籠還禁一面諭飭看役小心防範 
[酒鬼心蕩手癢]  
　　向業衣莊之沈心田昨日偕同王福元飲酒過醉行至西倉橋堍遇見年輕婦女二人任意調笑該婦向之呵斥反被沈出口大罵並將該婦掌頰二下當經站崗巡士扭至西四區由喬副巡官訊問情由馮耿氏馮胡氏二人供稱同往老虎灶泡水途遇沈王二人東歪西倒衝撞而來硬稱婦人將水潑伊身上百般戲謔婦人正言叱退非惟不服反將婦人掌頰並推倒於地訊之沈供稱向爲衣業因店中請酒飲醉歸家不知如何得罪該婦醒後頗自愧悔喬副巡謂爾等均係上等商人不應恃醉毆人着具改過結從寛免究兩婦飭地甲伴送回家 
[流氓毆打巡捕三誌]  
　　法捕房三十三號華捕石金生被流氓油嘴桂生用刀戳傷由崗巡拘獲帮兇龔梅先王太平任阿金解局移請本縣田大令於昨晩升訊任供向做信壳生意餘語支吾龔供前在工程局充當巡士停歇多時小的在塲解勸致被悮拘王供向開老虎灶素不犯案况雙目不甚明亮石金生究被何人戳傷實不知悉大令諭曰爾等恃無質証狡賴不認實屬可惡著一併押候獲到正兇並俟原告到案再行訊辦 
[西官參觀禁押所]  
　　駐滬美法德三國領事昨日午後同至上海縣署拜會由田大令迓入茗談片時即導至新造監獄及自新待質兩所參觀一週又同至普育堂閱看一切直至鐘鳴六下始各分道回署 
[吳淞車廠之成績]  
　　滬寗鐵路局吳淞車廠爲津浦鐵路承造之客車現已告成於昨日下午三點鐘駛抵上海車站邀請中西紳商到站閱看旋卽開赴南京 
[城内]  
　　體恤鄉愚○昨日上午十一時有挑糞鄉人王金亭陸友三蔡桂生等十餘人與承辦清潔事宜之王龍海沈福林瞿大海王麻山等互扭至縣喊控即奉田大令升訊王龍海等同供小的等禀准城自治公所經辦清潔事宜因王金亭等不照警章所限時刻挑糞故向知照謂現在時逢夏令理應遵章提早詎王等非但不聽反敢紏衆將小的等毆傷爲此扭案求究王金亭等同供小的等以種買蔬菜爲生每日清晨出外賣菜及至售完回家再行出外挑糞况向章均不限定時刻今由京江公所挑至西門外園地澆灌時忽被王龍海等阻止求鑒田大令諭曰旣有警章爾等終宜遵守不能抗違又命仵作驗得王金龍等各受微傷判令自行醫治王金亭等姑念鄉愚無知從寛斥釋并諭以後毋許肇禍如違重辦 
　　修葺舊屋○穿心街周方兩公祠内向由陸桂泉佔開書塲彈唱淫詞經救火聨合會紳董查悉議於該祠内設立體育部研究所及補習夜社並北城閱報社已由會董李鍾 
 
 

Page 20

 
 
珏呈請上海縣田大令核准將陸之書塲驅逐出外並經示諭周知在案惟祠屋低窪潮濕非大加修葺不堪居住爰由各會董議將祠内附設之利濟侯偶豫遷往東首即已撤之保甲北局内以便興工 
　　道批四則○胡光鏞禀批此案節經前道批縣酌核妥辦迄未復到據禀前情究竟應否移交商會妥理以期速結仰上海縣迅即核明曾理具報嚴兆澄禀批仰上海縣迅即查照前道去夏嚴批分别切實辦理毋任抗宕仍具復毋遲朱吟梅禀批此案控經審判廳轉行奉賢縣履勘訊辦果有延擱應即遵照赴府呈控不必來轅煩瀆禀黏姑附邢耀卿　批案經由縣節次批駁本難准理惟該商所執併據人署名簽押其兩據同日繕立及據載種種可疑情節自應傳集該立據人驗對筆跡秉公質訊究理以昭折服仰寳山縣遵照辦理並將訊辦情形具復察奪抄黏並發 
[南市]  
　　拐賣男兒○僑居西門外江北車夫金榮華之八歲男子小洪子被著名蟻媒郭三娘即賈趙氏串同同鄉人趙阿三陳德山等誘出匿居閘北太陽廟王三家内將欲議賣被金報告西區飭探在法租界某客棧内拘獲一干人送至捕房經捕頭命將王三留候解送公堂訊辦其餘各人移送西區轉解裁判所訊究陳供賈趙氏認爲姪子起意拐賣訊之氏堅不承認判氏戒責三百下發押善堂一年半陳戒責三百下押改過局一年趙責二百下押八月該孩給金領回 
　　揑詞告密○篾竹街楓箱弄住戶朱單氏與鄰居寡婦沈沈氏不睦以聚賭賣烟開設台基等情揑禀裁判所請爲提究當經飭派偵探前往查究沈沈氏駭甚即向朱單氏之子理論扭控裁判所併交妥保候查明核奪　　車夫兇横○同和水菒行夥朱建生被鄭義興土行包車夫李阿二碰撞口角反遭兇毆旋即扭控裁判所訊明判李戒責五十下留候行主保回 
　　偷减燈油○南區境内天燈夫姜洪壽偷减燈油私售漁利被路政處查知移送裁判所謂訊判戒責五十下從寛逐出 
[閘北]  
　　區長請假○四路分局蕭區長前晩因偶感風寒飭丁赴總局道署禀請病假三天一應公務暫委易區長庖代 
　　意在索詐○著名地販瞿阿榮近因鄉女邢閨貞在义袋角有地一方已賣於某木行瞿希圖訛詐故意將屍棺抛置地上延不遷移茲由閨貞具禀四路分局昨奉蕭區長批示准予提案核辦 
　　欺凌髮妻○住居洪吉里吳祥林近與蕩婦陶趙氏姘識視窶如眼中釘時常口角肆毆前日下午吳與趙氏復將其妻揪毆鄰居不平報告四路分局一併逮案候辦 
　　請追欠欵○談小和子昨將徐吉甫扭至四路分局控被欠洋五元八角屢討不還請爲究追奉諭暫押候訊 
　　旣竊又詐○彭惠友日前至四路分局禀控彭立昭行竊東洋車希圖訛詐昨奉批示准予提到彭立昭質訊核辦 
[英租界]  
　誥誡巡捕○英美捕房華捕張正巡官昨日發出示諭兩道照錄如下（其一）照得華捕執有免票搭乘電車每車祇准六人不得過此定數茲接電車公司來函聲稱車内已坐有免票巡捕六人後來各捕往往任意擠入每遇天雨各該捕所穿油衣並不除去雨濕漓淋任意雜坐車中有碍坐客等語爲此曉諭各捕嗣後務須照章而行切勿自失體面致千咎戾仰各凛遵（其二）照得各捕均已換穿夏衣去秋所領冬季衣袴日内仍須繳還以便晒洗避疫藥水點檢存棧倘有缺少或不能交齊者一概罰令賠償爲此預行通知仰各遵照 
　　斥退官媒○公廨孫襄讞查悉官媒夥周沈氏容留閑人入所騙取犯婦梁王氏洋二元十月實屬疎忽昨特諭將周沈氏斥退不准復充並傳諭各官媒以後務須謹愼 
　　祇認欠洋○永泰洋行買辦沈燕謀控張雲來私盖圖章盜賣牛奶前晩由廨提訊張不認私蓋圖章祇認欠洋五十元德襄讞以原告未到判令將案註銷 
　　先繳存欵○姚占魁控木作頭張永記不理造屋墊銀六千餘兩一案前晩由廨提訊屬實判張押候先將張裕記存洋一千五百元交案方准交保清理 
　　追獲流氓○流氓曹元堂昨在白克路攫取于洪福鈔票洋八元當被追獲扭送新閘捕房押候解究 
　　冒名騙洋○胡仲年冒刻聚裕號圖章昨向福建路寳恆源號内騙取值洋九十元之洋紗被探查悉將胡拘入總巡捕房押辦　　失火即熄○前日傍晩新關十三號水丁間内忽然起火迨皮帶車馳往灌救已經撲滅祇燬售紙一堆 
　　驗明發痧○留學生席鎔經因病斃命報縣請驗已誌昨報昨由上海縣田大令蒞所驗明發痧身死並在死者身畔抄出現洋七元給與該棧買棺收殮如不敷用着該棧暫墊所有行李各物帶回縣署存候屍屬具領　　恩病倒斃○昨有年約三十餘歲身穿藍布衫袴之無名男子倒斃於自來水公司門首由捕車送虹口驗屍所經本縣田大令驗明病斃即着地保報堂棺殮 
[美租界]  
　　不平之鳴○甲乙二俄人昨在鴨綠路將二千九百三十八號東洋車推翻於地並毁壞車身適某西人經過見而不平鳴捕併送捕房押候究辦 
蕩婦宜懲○顧阿福前晩行經西華得路永吉里口被蕩婦周王氏誘入一千九百九十六號屋内尋歡索去小洋八角旋有男子俞林子從外歸來將顧毆罵逐出顧即報告三百四十六號巡捕將俞及周王氏拘入捕房捕頭諭令還洋從寛斥釋 
[法租界]  
　　就商要事○法總總領事刺伯第君於昨日午後三句鐘帶同譯員徐仁才君乘坐馬車至洋務局拜會滬道劉觀察面商要公　　鬼鬼祟祟○某黄包車公司洋東控買辦朱晉裕違背合同曾經公堂判朱交保後因避匿將保人王賢章傳訊詎王亦抗傳不到改出牌票拘入捕房由捕頭諭令交保着王自行投訊前日堂期王仍不到僅托達商帮辦律師羅銳與其夥某甲帶同出店龔鳳樓至捕房冒充王漢章簽名投廨朦混經八仙橋捕房麥捕頭察出當堂禀明中西官一併交保候王到案併究 
　　照章補票○西區居民金榮華家前被拐逃拐去男孩一口經區探王子卿緝獲供出該孩寄匿法办趙石亭王雲章王長定處當由該探恊同法探將趙王等拘廨請示判王等暫行收押一面諭飭來探照章補備提　再行移回訊辦 
　　曾否行騙○某烟紙店學徒王金生扭趙阿生至廨控稱去年趙在盈豐莊學業時　以大洋掉換小洋爲由用碍塊騙掉洋三十元今始尋見扭案請究質之趙供不承認並稱向王索欠反被誣控判趙押候查明再據 
[海上閒談]  
　　記者昨至某旅館。適遇某君口啣雪茄烟。怱怱自内出。某固與勸戒紙烟會有關係者。記者因語之曰。此物君不宜吸矣。某强辯曰。雪茄與紙烟不同。記者曰。名雖不同其弊一也。倘人人易紙烟而雪茄。吾恐將來又須開勸戒雪茄烟會矣。某無詞以答乃曰吸慣後一時不吸。覺口中空閒無味耳。相與一笑而别。記者私念鴉片不吸則癮發。若紙烟。無癮者也。然猶不能驟革。可見習慣之難改如是。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[陜甘總督長庚奏查明藩司王樹枬被叅各款摺] （續） 
　　據王樹柟禀稱係因宣統元年奉到清理財政部章通飭各省將三十三年以前作爲舊案歷年經報部者均行開單併案銷結爲三十四年以後不分内銷外銷一律造報地步新省此時糧台照例報部請銷之册已經報部惟司庫尚未造册報銷因飭糧台委員將外銷未經報部各欵歸併司案據實補報以便三十四年接續辦理其辦法係將補報各款另列專案分晰聲明開支名目册尾各加案語言明此款向係外銷報院今奉部章一併補報未嘗稍涉含混並非於已經報部者重列請銷等語臣調閱原詳銷册相符蓋外間不知底藴誤以過渡空文傳爲口實至燒燬卷宗一節徧加訪查殊無其事臣前在新疆亦無所聞惟光緒三十三年該藩司内庫曾經失愼旋即撲滅僅焚去房屋一角並未災及檔案或者因此傳譌亦未可知所稱吞沒帑銀十七萬餘兩似乂因前署藩司李滋森之案而博聞失實其不服清查一節詢之監理官梁玉書覆函謂該藩司於奉部飭辦要政延擱則有之至對於監理官公然不服盤查實無其事又原參屬員補署各缺無不以賄塔城同知劉文龍貪贓事發撤省查辦原擬參革追贓該員倩裴伯謙汲引由天成亨過付賄該司銀三萬兩不獨贓案頓銷反得升署首府一節查劉文龍於光緒二十七年始以通判過班到省次年保過直隷州班三十年委署塔城廳同知次年請補斯缺均在藩司王樹柟未到任以前三十三年交卸回省旋於次年委署迪化府事並補莎車府知府據該員聲稱前在塔城係自行請咨赴引署藩司杜彤亦覆稱該員無撤任案卷裴伯謙即前遣戌新疆之廣東知縣裴景福業已釋回無從傳質面訊劉文龍及天成亨掌櫃王錫壽均稱無行賄王樹柟並過付三萬兩之事取有供結惟劉文龍前在塔城同知任内辦理哈薩克案件未善嘖有煩言該員聞知撤任消息乃亟請咨赴引爲脱身避禍之計則固衆口一辭萬難遁飾原參謂貪贓事發實非無因又原參劉文龍及知縣張應選楊增新周陞朝張華齡吳光照等於自行賄買差缺外又廣代該員售缺售差於是知府汪步端買署莎車府土炳堃買署疏勒府以及補署州縣中之易榮鼎朱瑞墀魏霖澍高生嶽方鋆陶登科均以重賂得缺一節查楊增新係現任阿克蘇道員周陞朝係現任莎車協副將均非知縣其缺亦非藩司所能主政張應選於光緒三十一年以知縣過班三十三年即署迪化首縣次年補葉城縣張華齡於光緒三十四年到省宣統二年即補迪化首縣並先行署理補署均嫌過驟致啟猜疑而張應選尤未洽於公論（未完） 
專件 
[憲友會章程]  
　　第一條本會以發展民權完成憲政爲目的 
　　第二條本會期達前條之目的而爲一致之行動議定條伴如左一尊重君主立憲政體二督促聨責内閣三整釐行省政務四開發社會經濟五講求國民外交六提尚武敎育 
　　第三條本會爲資統一而謀轉結之故於京師設立總部於各省設立支部 
　　第四條凡中國人有選民資格贊成本會宗旨者皆得爲本會員 
　　第五條凡欲爲本會會員者須具有入會證書由本會會員一人之介紹經常務幹事認定之 
　　第六條本會會員對於本會應完全負維持發達之責任 
　　第七條本會會長暫不設置現設職員如左甲常務幹事三人乙文書員二人丙會計員二人丁庶務員二人戊調查員八人己編緝員八人庚交際員八人右項文書以次各職員如暫難推定時得缺員額但得囚會務之擴充隨時公議增加額數 
　　第八條本會常務幹事由大會中到會會員用連記無記名法投票公舉以得票較多數者爲當選冉次多數三人爲候補者 
　　第九條文書各項職員由常務幹事商同推定 
　　第十條於本章乙丙丁戊已庚各項職員定額以外常務幹事認爲必須臨時增加名額或設置他項職員時得由常務幹事之同意定之 
　　第十一條常務幹事及各項職員均以一年爲任期期满更換其方法依本章第八第九條之規定但常務幹事續被選者得連任其文書會計兩項職員應由常務幹事之同意指定一人連任 
　　第十二條於本章第七條各項職員外得由職員會議於會員中公推參事員 
　　第十三條本會各職員不得爲他黨之發起人及其職員 
　　第十四條常務幹事不得二人同時他往離職其餘各職員如有特别事故須經常務幹事商認後方可他往 
　　第十五條常務幹事處理事務應三人公同署名其有兩方面意見時以常務幹事二人之同意行之其意見紛歧或事體重大時應開職員會議　　第十六條職員辦事細則另定之 
　　第十七條本會會期如左甲大會每年一次遇有特别重要事故職員會不能解决者或支部处過半數同意之要求時得由常務幹事定期開臨時大會乙職員會每半月一次如常務幹事意見紛歧或事體重大時得由常務幹事隨時召集臨時職員會 
　　第十八條本會會議之主席臨時由到會全體於常務幹事中推定之　　第十九條本會議决以到會全體之過半數爲准可否同數時則取决於主席 
　　第二十條本會總部爲各支部之總機關各支部應統屬於總部但求設會長以前其關係之大要中左一總部對於支部之責務甲組成支部及其發達事件乙通告本會一致進行事件丙徵求協商事件丁其他關於一切通知各項事件二支部對於總部之責務甲擔任本會義務乙要求協商事件丙擔認調查事件丁其他一切關於本會通知應行舉辦各事件 
 
 

Page 27

 
 
　　第二十一條本會會費之收入如左甲入會金每人五元於入會時繳納乙月捐每人每月一元三個月一繳如兩期不繳者當然消滅會員資格丙特别捐由會員募集丁維持費由各支部擔認第七章戒約 
　　第二十二條本會會員不得以本會名義爲個人之行爲 
　　第二十三條本會會員有反乎本會宗旨或背本會規約者經本會議决不認爲本會會員 
　　第二十四條本會章程得由大會時提議修改 
　　第二十五條關於他項細則由職員協議另訂之 
國外新聞 
[摩洛哥戰事近聞]  
　　十一日倫敦電云據湯其厄爾電稱法將馬華里厄所統之縱隊近於六月二號在番士城周圍行軍之際行至拉斯特瑪地方爲摩洛哥騎馬人數隊所攻法軍以來福鎗及霰彈砲擊之敵軍逼入法軍陣地百碼以内卒以死傷過衆力不能支乃羣相逃回是役也相持八小時之久法軍死將官一員兵三名傷兵十三名摩人死傷亦甚衆 
[德法將起摩事交涉]  
　　十一日倫敦電云據柏林電稱德政府已命湯其愛爾德國公使澈查法國驅逐德國礦務公司查礦隊離開台白特一事 
[日本海陸軍大將抵英]  
　　十二日倫敦電云日本賀英皇加冕之海陸軍代表東鄉乃木二將已抵倫敦日本使署海軍隨員加藤君迎之於鐵爾白萊日本駐日大使加藤君及使署各員迎之於聖配克萊斯車站二將現庽希特公園旅館 
[墨西哥革黨領袖入京之紀念]  
　　十二日倫敦電云墨西哥革黨領袖馬特洛將軍已入墨西哥城國民皆狂呼歡迎昨晨四點鐘時墨西哥城地震砲隊房均爲震倒有兵七十餘名埋於瓦礫之中綜計死傷者約近五十名同日東京電云星期三日墨西哥城大地震民人死者約二百人公家屋宅均被震壞營房亦毁無家可歸者數百戶馬特洛將軍因地震之故直至昨日正午始行入城國人雖遭此災歡迎將軍者仍千百成羣爲數甚衆 
[巴爾幹小國王之好武]  
　　十一日柏林電云據芒台里格洛京城電稱國王里柯洛斯近發好武之言論各國均擬不加干涉 
[塔孚脱總統聨任消息]  
　　十一日栢林電云羅斯佛君允於下届選舉總統時贊助塔孚脱君聨任（以上譯文匯報） 
[飛船不知去向]  
　　十一日倫敦電云陸軍中尉海牙君於星期一日晨間五時駕乘飛船由法國里斯出發擬飛往考西卡迄今杳無音信並無船隻隨之同往云 
[法國葡萄園丁暴動]  
　　十一日倫敦電云據巴須爾哇白電稱鄰境之種葡萄田者聚衆擁至市政廳將憲兵及騎兵拖到於地後由警察拘獲多人現已頒行軍律將暴動者驅散惟目下仍有騷擾之象 
小說 
殖民小說華僑淚（三十五） 
這位斐而明先生。對著這位弗蘭脱夫人。却十分恭敬。循規蹈矩的。連詁都不肯多說一句。張月華也覺得這個客人。不甚討厭。又看在弗蘭脱的分上。便也不由得和他親熱起來。住了幾天。這一天弗蘭脱同斐而明。並他夫人。三個人一同在餐堂裡頭吃了晩飯。三個人聚坐閑談。談了一回。弗蘭脱忽然立起身來。往外便走。張月華不知道他走出去做什麽事情見他已經走了出去便也不去。問他。正在這一刻兒的時候。猛然間。斐而明霍地立起身來。走到張月華身旁站著看著。張月華。笑嘻嘻的只是笑一言不發。張月華覺得詫異。便也連忙立起身來。正要問他。爲什麽這般模樣。一句話兒還沒有出口。不防斐而明早已伸過手來。不由分說。一把拉住了張月華的纎手。接著又和他親了一個嘴。張月華出於意外防備不及。躱閃不來。竟給斐而明端端正正的親了一個嘴。去不由的大吃一驚又羞又怒。還沒有開口就在這般閃電穿針的時候。忽然弗蘭脱一言不發。寂寂無聲。的掩了進。來不早不遲。不先不後。一眼早着見了斐而明和張目華接吻。不覺的怒從心起。惡向膽生。立定了脚步。大聲呌道。你們兩個人做得好事張月華和斐而明見了也不覺吃了一驚。斐而明連忙放了張月。華的手。三脚兩步就砲了出去。弗蘭脱回過身來。想要攔阻。早已被他在身旁撞過。飛一般的逃了出去。弗蘭脱抓個不及。只得回身坐下。眼睜睜的看着張月華。一言不發。張月華定了一定神。方才回過身來走上幾步。把方才的事情。和他說了一遍。又道。我和你這般相愛。豈有二心。委實是他酒後無禮與我什麽相干。况且這個人是你的要好朋友。我與他素不相識。數日之間那裡就會有什麽。曖昧。你又何必這般疑惑。難道我們夫婦之間。還相信不過麽。弗蘭脱聽了這幾句話兒。也不開口。只抬起頭來。把張月華面上。細細的端詳一會。忽然大聲說道。你做了這般的事情。還敢花方巧語的自家掩蓋。難道我是個痴子麽。旣然是他酒後無狀。爲什麽他和你接吻的時候。旣不躱閃。又不呌喊靜悄悄的沒有一些兒聲息。這是個什麽道理。如今恰恰的被我看見。便推得這般乾净。竟一毫不干你事。天下那裡有這樣湊巧的事兒。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
