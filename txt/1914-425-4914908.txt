# 1914 - 425 - 4914908

 

Page 1

 
 
   
 
 

Page 2

 
 
　　 
[歐戰之異觀（冷）]  
　　此次歐洲戰事原爲奥塞起也奥攻塞故俄人助塞而攻奥俄攻奥故德人助奥而攻俄又恐法助俄而攻德故於攻俄之時併以攻法又以攻法必假比比不肯假道故先攻比以攻法德攻俄法比故英人助俄法比以攻德 
試總括言之一方爲奥德一方爲塞俄法英比也奥德之敵塞俄法英比塞俄法英比之敵奥德也然而以現情論之尙屬非是者今所謂敵者奥之敵塞俄之敵奥德之敵俄法英之敵德何以知其然也蓋奥於英德之戰尙視爲中立而奥之對俄宣戰至今日而始行宣布也不然若依次第而論奥與塞戰之後必俄奥先戰而後德俄法戰而後英德戰也故歐洲此次之戰事雖云僅兩方面而各國之所謂敵人者各各不同也 
[命令]  
　　八月七日大總統策令湖南巡按使劉心源安徽巡按使韓國鈞江蘇巡按便齊耀琳均特别委任監督各該省司法行政事務署理吉林巡按使孟憲彝暫行署理陜西巡按使鈕傳善均暫行委任監督各該省司法行政事務此令 
又令任命李和爲海軍部次長此令 
又令任命易順鼎代理政事堂印鑄局局長此令 
又令任命張子貞爲雲南陸軍第一師師長此令 
又令任命施從濱爲陸軍第一混成旅旅長吳慶桐爲陸軍第二混成旅旅長張敬堯爲陸軍第三混成旅旅長伍祥楨爲陸軍第四混成旅旅長劉詢爲陸軍第五混成旅旅長王全鏡爲陸軍第六混成旅旅長唐天喜爲陸軍第七混成旅旅長徐占鳳爲陸軍第八混成旅旅長此令 
又令任命鄭士琦爲陸軍第五師步兵第十旅旅長吳鴻昌爲陸軍第六師步兵第十一旅旅長車震爲陸軍第二十師步兵第三十九旅旅長此令 
又令額色勒克們德給予三等文虎章此令 
又令都肅政史莊藴寛呈稱肅政史馬念益假期已滿病仍未痊懇准予辭職等語應照准此令 
又令署浙江巡按使屈映光呈請任命試騐及格分發浙江之縣知事袁慶萱爲嘉興縣知事鮑湛爲昌化縣知事應照准此令又令吉林巡按使香耀琳呈請將試驗及格　發吉林之縣知事孔憲照試署扶餘縣知事全斌試署德惠縣知事保送免試審查及格分發吉林之縣知事欒紹奎試署慶安縣知事應照准此令 
又令陸軍部呈查明贛南鎭守使李廷玉濫用職權違法擾民請褫奪軍官軍職交部懲辦等語該鎭守使有除暴安良之責乃竟偏聽一面之詞將地方正紳無辜逮捕並有挾嫌刑遏株連多人案未確定輒將家産抄没寄頓情事實屬有負委任贛南鎭守使李廷玉着即褫革陸軍中將曁鎭守使本職交部懲辦以爲擾累良民者戒至案内牽涉人犯除徐昌綺一犯據稱聲名素劣應交巡按使另案查辦外其餘均照所擬并予開釋即由該部行知該省巡按使分别查明辦理此令 
八月八日大總統策令金富有給予三　文虎章余榮斌給予 
五等文虎章此令 
又令謝濓給予四等文虎章此令 
又令任命　增湘爲肅政史此令 
又令外交部呈請將陜西特　交步員一缺裁撤所有交涉事宜即由爾中道道尹兼　等語應照准此令 
又令外交部呈請將此次裁缺之陜西特派交涉員康任免去本官等語康任准免本戲另候任用此令 
又令外交部呈請任命陳友璋兼辭陜西交涉事宜應照准此令 
又令内務部呈請將裁缺之閘北警察分廳廳長徐國樑滬南警察分廳廳長崔鳳舞均免去本職等語應照准此令 
又令内務　呈准江蘇巡按使韓國鈞咨請任命徐國樑爲江蘇淞滬警察廳廳長等語應照准此令 
又令内務部呈　　遠都統潘矩楹電請任命楊毓泗爲綏遠都統署書記　兼總務處處長等語應照准此令 
大總統申令兹　定縣佐官制公布之此令 
歐洲戰電 
[其一（英文特約路透電）]  
　　東京電（由倫敦轉來）日本艦隊第一第二兩分隊已由海軍大將出羽統率出海現信日本不特將遵守英日聯盟之文字且將遵守英日聯盟之精神至極端之界限德國遠東艦隊現在何處尙未知之惟聞將加害英國之船舶故日本爲保護英國之利益起見或將達於應佔青島之一步（九日） 
倫敦電海軍部宣稱德國海底濳行艇隊昨日攻擊英國大艦隊之巡洋艦分隊英艦無一受傷敵軍沉海底濳行艇一艘（九日） 
巴黎電法軍已過邊界入亞爾薩斯激戰之後佔據亞爾克區法軍曾追擊退走之德軍向墨爾化斯進發法軍之勝利非常榮耀（八日） 
巴黎電法軍已入墨爾化斯亞爾薩斯及勞倫斯之人民見法軍抵境異常歡忭皆碎其界石（八日） 
巴黎電據政界宣稱法軍已入墨爾化斯法軍先鋒隊已於星期五日垂暮行抵距墨爾化斯西南十英里之亞爾克區鎭該鎭有德共一旅駐土壘防守法軍以鎗剌與德軍猛戰之後乃毁土壘而入德軍售皇遁走復經法國馬隊追擊損失甚巨（九日） 
巴黎電法國總司令霞飛將軍出示曰亞爾薩斯之子弟乎法兵含憂忍待四十五年矣今得重履君等高尙之土法兵乃復讐巨業之先鋒也云云（九日） 
按亞爾薩斯初爲法國之一省一八七○年普法戰後割於德國其面積廣三千三百四十四方英里其地頗饒佳景爲中歐最肥沃之土　德後軍民治權皆由德人操之其民雖本日耳曼種然對於德國惡感頗深一八七二年九月三十日爲决定願爲德民或爲法民之限期届日移家入法者四萬五千人維時當地居民僅百餘萬人耳巴黎電法軍入德境首先獲勝且於亞爾薩斯獲有立足之地巴黎人民羣相歡賀（九日） 
比京電比國陸軍大臣宣稱大局每一小時輒有進步法比兩軍現仍按序進行（八日） 
比京電比軍守候德軍夜攻直至今晨二時毫無動靜德國致急電恫嚇比國謂將來必有以報復之（九日） 
比京電比軍所佔之地位絶佳比皇曾校閲各旅兵士及預聞里愛巨防務德軍因法軍前進已由羅克才姆堡退去法軍火車已於昨夜經過比京（九日） 
比京電官中承認里愛巨現爲德軍包圍惟各砲台皆由比軍嚴守（九日） 
比京電里愛巨之地位安危未定德軍似已入至砲台間之鎭中通告市政官員炮台如不降服即將轟毁該鎭德軍且拘有該鎭名員多人爲質豫料比軍不致以砲台讓與德軍大約將炸毁之云（十日） 
北京電據此間所接之官電觀之路透電社所傳歐洲戰報對於法比所獲之勝利尙非稱量之譽（十日） 
巴黎電法國達化美殖民地格萊特樸浦之戍軍與英國巡洋艦一艘會同佔據德國殖民地土哥倫（九日） 
倫敦電據官中宣稱法國已入北土哥倫（九日） 
北京電路透電社得政界消息英國遠征軍之一部分已在法國登岸（十日） 
聖彼得堡電俄軍已由斯底爾山谷入奥現在驅逐奥國之先鋒隊（九日） 
巴黎電現信奥軍召集之陸軍一部分志在侵犯法邊故法國外交大臣已通告駐法奥國大使請儘速以奥國意志見告（九日） 
倫敦電奥國大使仍在倫敦　奥國未向英國宣戰之際英奥邦交仍無變動將視奥國各口岸爲中立之地此與德國巡洋艦戈班號及白萊斯號之地位頗爲有礙現信兩艦乃在亞德里的克海據維里斯英領事報告奥國艦隊現在波拉之外（九日） 
　塞京電塞維亞政府已以出境護照授與德國公使（九日） 
雅典電土耳其軍現聚集堤台茄區附近之布國境内（九日） 
倫敦電連日屢有人控告德國在英之細作圖以毒藥投入水源等處且有德人數名被告希圖炸毁鐵路橋（十日） 
雲南府電此間間人均啓程前往青島海口德領事白拉茄特君取道東京歸來爲法人在勞開拘禁（十日） 
哈爾濱電奥德人民多已離境德國預備兵七人現拘押軍營視爲俘囚謡傳將解至伊爾克斯克上星期物價大漲市政局現訂取締章程（十日） 
倫敦電陸軍大臣吉　納貴族致文領土各州會會長請協助儘速招募常備軍十萬名該軍將駐目下常備車本埠附近之營内其文結語曰此非尋常募兵之文蓋爲組織第二陸軍起見云云（九日） 
倫敦電康諾特公爵夫人代表加拿大女子願以醫院船一艘助與帝國政府已由海軍大臣邱吉爾君諾受（九日） 
曼爾邦　旅團長白里巨斯統帶澳洲之遠征軍現决　除赴澳之遠征隊外另行組織海陸軍混合小隊在澳洲内外盡役防務大臣米倫敦宣稱召集陸軍及國民軍進行頗爲順手澳洲總督福格森君之夫人發起組織澳洲紅十字分會頗有成效首相柯克君頗不以入口業商人取銷定單失信於人爲然現懇請進出口業商人照常營業以表示澳洲於戰爭中之信用 
其二（英文字林報專電） 
北京電駐京葡萄牙公使接本國政府來電謂首相在國會宣稱葡萄牙今未與一國開戰惟擬實行與英聯盟之義務國會通過動議准政府便宜行事故未宣布中立其各口岸仍准英國兵艦出入（九日） 
倫敦電奥國現以馬兵十一隊集於俄邊一帶（九日） 
倫敦電據官中宣稱駐古爾持海濱之英軍奉殖民大臣之命昨已佔據德國殖民地土哥倫之洛姆地方未受拒敵土哥倫之南至距海濱北一百二十基洛密達之地同時降服（八日）按土哥倫一八八一年屬於德國在西斐海濱西爲英國古爾特海濱殖民地東爲法國大化曼殖民地面積三萬三千七百英里色種之民約一百萬人歐種人民據一九一三年調查共有三百六十八人其中有德民三百二十人海濱約長三十二英里内地較海濱約關三四倍該地軍力單薄置總督一員佐以書記一員税關稽查一員洛姆爲其首府及主要口岸也 
倫敦電據巴黎電稱法軍佔據末爾化斯又據確實消息德軍死傷者共三萬人（九日） 
按末爾化斯爲德國亞爾山斯省之工業要 
 
 

Page 3

 
 
鎭十五　紀曾與瑞士聯盟至一七九八年隸屬法團十八七年法讓亞爾山斯省與德該地遂　德國 
哈爾濱電郝華慈將軍本月十四日可抵哈埠俄政府曾准其施行特權預料不日將有駭人之舉動發現奥人均奉命離境此間諸均安謐（八日） 
神户電大英公司東方號郵船原擬赴滬今覊留此間（八日） 
其三（德文報譯電） 
紐約電德國魚雷艇八月五日在萊斯（蘇格蘭之耍口）之外海攻擊英四艦隊英國戰艦沉者四艘傷者數艘德國一方面沉巡洋艦一艘魚雷艇數艘德艦隊已向荷蘭海濱退走（九日） 
柏林電德國商船柯里琴路易斯號來往亨堡及北海之間曾在台姆士河口安置水雷爲英國護甲巡洋艦安菲盎號及魚雷艇隊轟沉安菲盎號觸一水雷亦即沉没（八日） 
柏林電路透電社所傳法艦隊捕獲德國巡洋艦戈彭號及白萊斯洛號一節絶對無據（八日） 
北京電袁總統擬派蔭昌蔡鍔張鳳翽姚玉來程璧光李和赴德英俄法諸國觀戰（九日） 
北京電袁總統因青島海參威香港均已宣布戒嚴特命魯奉粤蘇將軍設法嚴守中立（九日） 
北京電聞美政府將擔任保護在交戰國之華僑（九日） 
廣州電法屬印度支那政府出示謂歐洲現已開戰而不言明交戰國之爲誰並諭當地人民維持秩序保守和平違者嚴懲當道未下動員令因恐民心驚懼之故糧價飛漲殊爲駭人（九日） 
横濱電日本各報戰有海軍專家之言論謂德國如果擊敗英國艦隊則可爲海上最後之决戰 
（六日） 
烟台電據日本消息美國太平洋艦隊分隊之大部分將來中國（十日） 
柏林電斯克太里（巴爾幹阿爾巴利亞之列國戍軍均已回國荷蘭軍官在阿爾巴利亞盡職者均回荷蘭 
[特約路透電]  
　　北京電外交部已通牒各使館略謂歐洲忽啓戰端致交通斷絶金融紊亂匯欵中阻故凡所欠各外國銀行洋行公司及造船廠等之短期借欵所議償還者均應暫行作罷中國實爲歐洲戰爭意外之事所迫故出此舉今請外交團轉告外國銀行等及以短期借欵貨與中國之諸外人凡應付之欵均須展緩一俟歐洲時局進步則即將設法清理各債云云（十日） 
北京電中政府致文各使因遭歐洲戰爭非常之事故特請各使承認展緩付欵與各國政府及各國銀行聞各使大半表示同意蓋因海關入税減收故也日人對於遠東貿易之紊亂情形顯極注意而歸咎於青島之備戰（十日） 
[專電]  
　　北京電昨日順天時報所載英法俄駐使抗議青島事及美國已拒絶中國提議詢之外部人似不實但日政府似已拒絶中國提議 
北京電駐京各國守備隊長議定除日美兩國兵外各國兵均限定出門期刻以免衝突順天時報東京電德大西洋艦隊被英艦在北海敗竄又有兩艦在南洋島海面爲英艦擊損失其戰力 
北京電青島電局被德檢查在威海衞者英强令停止兩局電部請示 
北京電外交界傳稱葡萄牙已宣言助英 
北京電近致事堂幾每日開外交會議列席者孫曹梁士詒梁敦彦金邦平等 
北京電北京將由宣紳合力創設保安團 
奉天電張將軍前擬在東三省統轄區域内添設海軍司令已呈請中央兹奉大元帥令現正歐洲戰事緊急中國處中立地位當以鎭靜爲是所請從緩籌辦 
亳州電姜都統原駐亳州專任皖豫魯三省交界勦匪事宜現因歐洲戰事内外交迫恐蒙邊防務偶疏庫匪復起决於日内回熱河都統本任以資鎭懾 
迪化電新疆紙幣現每百兩兑俄羗洋一百元須加帖水三百五十兩財政更覺困難 
北京電陸軍部附屬之軍醫學校已由天津遷至北京現正招考第二期學生不日開校其畢業之第一期學生已分派各師實習南京電敎育部來電歐洲戰訊日急匯兑一將停滯請速電滙留歐各生學費數月以便設　轉滙南京電韓巡按蔣廳長電催各縣將征存各欵隨時解省驗契仍應實力進行勿稍鬆懈 
南京電蘇紳馮煦魏家　等因歐戰影響人心不免惶恐特又聯名電請政府飭令韓國鈞暫緩赴皖 
安慶電韓巡按有十六到皖任事信蕪湖電蕪關税司赫美舲亦德員因腿疾未愈一時可免赴青島 
蕪湖電此間米糧因歐事影響不能轉口廣潮烟甯等帮米號均歇業 
[譯電]  
　　北京電孫寳琦將於參政院開會時宣述中國對於歐洲戰事應守之方針（十日） 
北京電北京日報載稱陸軍部因歐洲現有戰爭故商諸交通部以無線電報局歸陸軍部管理（十日） 
北京電徐世昌孫寳琦奉袁總統之命擬每日下午接見外國公使（九日） 
北京電外交部派員至奉天熱河調查中日爭端以期和平解决（十日） 
給予殺死白狼之人河南鎭守使因助剿白狼有功加上將銜（十日） 
北京電馮國璋主速增厚南方兵力（九日） 
[要聞一]  
中立權 
字林報云中國出入口之貿易專賴外國之船舶據情確之調查其中入上海口岸缷貨者至少佔有半數今經營此項航務之外國皆已捲入戰爭漩渦此與上海關係絶巨向來外國商輪之來上海口岸者多懸英旗或日旗英旣與德宣戰則其商船有爲敵國拘捕之虞日本現雖中立然已發布宣言書其中立時期之久暫未能豫定照此情形中國如求外國貿易之得賡續進行則必倚賴美國或歐洲宣告中立國之船隻而後可就中立國之航業而論當以瑙威最稱重要猶憶日俄戰時瑙威商船來往中國海面者爲數至夥今再出現亦意中事耳美國之航業或全屬定期輪船數亦極多故中國今日似當倚賴美瑙兩國維持其出入口貿易也以理論言之中立國之貿易除蕩國公認交戰國應加搜查及封鎖之權外餘均得免干涉中立國之旗照章可以保護商輪然往往失其保護力之全分或一瓿分其中以載運違禁品最爲重要蓋中立國之船隻載違禁品赴交戰國之口岸者可視若敵船拘捕充公違禁品名詞包括之範圍含混無定今以簡要之文括之如下（一）僅能用於戰事之物品（二）能用於戰事之物品（如糧食類）而按其運往之地點似供此用者（三）軍事文件（四）交戰國之陸海軍人員及與戰事綿延有密切關係之文員中立國之船隻如違抗搜查或圖越過封鎖之港者應被拘捕中立國之領海不能施其保護於違犯以上各節應被拘捕之船舶苟欲保護必以其兵力聲明其中立而後可此項規則就表面觀之若甚簡略所難者用之於特别事故耳鎗炮絶對之違禁品也胡椒絶對之不違禁品也此固毫無疑義者至於何者爲有疑義之禁品可於特别事故而視爲禁品者則殊難確切定之煤斤油料糧食銀條顯爲有疑義之禁品此項物品應否允公全視其運往之地點出産之地方及意中之用處而定按最近通行之例應否拘捕之問題取决於捕擄品裁判所然非一時可以判决貨品延擱日久其所遭之損失無異於即被抄没其理甚明據以上情形觀之中立國最大之責任雖以公充爲主然即注意公允極爲縝密亦不能擔保其平安也但今日各文明國將實行自由船舶自由貨品之規則今中立國船舶所裝之貨品交戰國不得專因其爲敵人之私産而要求抄没之權也 
[青島之近狀]  
　　字林西報云昨日早間有橋寓青島西婦及孩童二十餘人乘滬甯快車抵滬該報訪員即向探詢青島一切情形據言婦女留寓青島者仍屬不少且有英婦數人亦在其内惟大約日内歸來上海者必多或全行遷居滬地亦未可知青島現在預備戰事非常忙碌市面停澀自不必言工商各界均協力相助以備守禦亨利希旅館中之大舞台以及前面大廳已暫改爲行醫之所計可安放病牀八十其彈子房則改爲外科醫室該地所有糧食現時格外節省以應將來之需求甚至電汽車不許跑出租界之外蓋欲用以巡守要津也華人之居青島者殊不自安該地政府現箋種種方法使之安居不動嘗聞德人對華人云不怕不怕然華人之乘汽車離去者爲數已屬不少惟每次乘車人數均有一定之制限云青島港口之戒嚴前星期即已愼事佈置港前燈光一槪熄滅甚至星期四夜各寓所以及旅館亦均不許點燈於是青島全在黑幕之中矣聞德國艦隊即於星期四晚間全行開駛出港翌晨炮聲隆隆或問其故則以水兵試演爲答直至星期五晚該艦隊尙未回港云俄國義勇艦爲德艦哀姆登所獲者現仍拘留青島惟該艦上人員及搭客均已送往濟南府 
[續紀湘省破獲黨人機關]  
　　湘省自本年以迭次破獲機關數十處鎗斃黨匪百餘名宜若可以稍定矣乃於七月三十一號又發生一破獲炸彈之巨案詳情已紀昨報兹復將其厚因錄下 
將軍暑調查員李某探悉省城北門外有一黨人機關於是改爲胡姓假作長沙知事公署庶務員與該黨周旋託言入黨探悉黨中情形知該黨湖南總機關設在湘潭縣十四總河街水府廟側某客棧内已在湘潭運來炸彈多件擬於八月一號晚間起事該調查員探其計畫如此遂即密告將軍署一面派人至湘潭縣兜拿一面由該調查員誘出黨人三名並携帶炸彈多枚至長沙知事公署暗予幽禁又令在公署内新造炸彈十餘枚此七月三十一號晚間之事也該調查員部署旣畢遂於是夜請由知事發給封條並知照守城兵士在城外起運炸彈一箱入城時無庸查騐遂於八月一號派人至北門外開福寺拿獲十三名解赴將軍署發交軍法課審訊又由該調查員私約黨人某某等至長沙公署相會該黨人不知隱謀葉於一號先後至長沙公署拜會胡蔗務（即該調查員李某假託之名義）即由公署拿獲此種黨人八名是日又由湘潭拿獲十三名解省均押赴將軍署訊辦一號上午將所有起獲之炸彈一一檢驗内有最巨之兩枚（即擬從將軍署後抛彈者）形如洋鐵罐頭其中裝藥甚多性最猛烈湯將軍以天氣酷熱竊恐發生危險遂遣人携至南門外天心閣下擲放二號午前又在湘潭起獲炸彈數十枚用蘿筐裝成一擔上下塞以棉花有六人押解由所湘利小火輪乘午班裝運到省以爲證據 
此案破獲後其已經拿獲者計該調查員李某誘至長沙公署暗予幽禁者三名又往公署拜會胡庶務者八名在開福寺拿獲十三名在湘潭拿獲十三名合共已有三十七名並聞該調查員曾在該機關内認識多人又在名册内查悉姓名多人目前正在分途嚴緝將來再能緝獲多少尙不可知此湘省歷次破獲黨案中之一最大機關也 
[雜評一]  
　　葡萄牙之黨英（無名） 
　　昨日意大利明布中立是德奥少一助也日本將履行日英同盟之精神躍躍將試是英俄法多一助也今葡又宣布助英矣雖不加入戰國而許英軍艦得以通過是英已得大便利也交戰國之縱横聯拒亦盡今日之能事矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[大戰爭中之雜報（八月八日）]  
　　（遠生） 
對於大戰爭之北京方面之消息吾之專電略已藎其梗槪蓋比較的確實而有限度者也兹更爲統系之記述如左 
政府於昨日正式宣布局外中立當宣布以前曾開重要會議及特别的外交會議其大致蓋决定對於各國持不偏不倚態度面昨日朱總長啓鈐在市政公所詳見下方謂政府外交方針不外遠交近親四字綜言之即不偏不倚是也尤望言論界認定此旨意連日吾政府中人蓋已一再言之矣 
本日英文京報載一緊要之記事題爲戰爭之地域IODALISSTIONOFTHEWBT者大致謂中國政府近日向日本及美國政府提議爲防制歐洲戰爭不令侵入他洲起見請以三國名義聯合向交戰國正式提議此次戰事請以歐洲爲限至昨日七日）下午吾即聞一有力者言謂本日（七日）消息美國政府通電英俄德法日本等國提議此事昨日（七日）早間余特赴日本使館謁其代理公使小幡君小幡君持此項記事問余確否余此時實不知此事乃謹問以倘有此事閣下意見是否贊成小幡君答余與英日同盟違反之提議日本自難允許余謂此項提議似與最近日本所宣言希望戰局不至開展及英日同盟保持東亞和平之宗旨相合小幡君合謂英日旣有攻守同盟則日本除俟戰局自然之趨勢以實行其義務以外似無他法云云言下之意可見一斑然小幡君所説自係一種個人談話而此項之外交事件固可謂一大事件其趨勢實最可注目者也 
第二則爲外債延期問題此項消息本由某使館傳出余已從政府方面探聞政府似已與各國協商此事然旣係政府與政府之恊商則當然以對於國家之債權爲限其主旨蓋在賠歀之延期也現在歐亞匯兑不通即五國團所應付之中國餘歀事實上已不能支付則此事實爲不可抗力蓋當然無問題矣 
　　各種私團或私人之借歀亦以事實上之小可抗力或有須計議展期者且因債權之國大都爲今日交戰國家中國若履行債務事實上即爲增長交戰國之經濟力其結果或亦不能不出於延期也 
第三則政府之所最注意者爲厲行局外中立之義務除宣布之二十四欵外並通電沿海各省團於外人乘坐中國鐵路輪船應守中立辦法（一）不得穿軍服或携軍械（一八七○年普法戰爭德人法人之在瑞士者回國時瑞士政府曾加以此種限制）（二）不得結成隊旅及有司令官（二）交通機關不得與以特别便利（如加特派專車各國人　待遇均須一律政府又將特設籌辦中立事務之機關於政事堂現在之專管此事者爲參議金邦平金卽從前在北洋曾參與日俄戰爭時之中立事務留學生出身而有經驗爲大總統所特加拔擢也以下消息將另爲一函記之今日今先提前將一緊要消息附記如此即白狼已被捕殺之報告也余昨日午間聞人言周總長自齊在財政部打電話與人謂白狼已在魯山被捕晚間以電問之總統府某君某君答公府中已得有此項報告稱白狼在魯山縣及某縣之間曰大營（地名）者團聚數十人爲官軍偵悉派人圍捕即有一兵奮勇將白狼斫死現已傳首洛陽呈交巡按使考騐果爾誠吾福今日之一大幸事也 
[歐洲戰事之北京各界觀政界]  
　　籌備中立事務在籌辦中立事務機關未行設置以前必須有專員經理此事兹聞現在管理中立事項者爲政事堂參議金邦平氏當日俄開戰時總統在北洋辦理中立金氏亦在幕中襄理繙譯等項要務頗有經驗故此次特深委畀以資熟手 
提議美欵原因探悉日前總統府開財政會議總統躬自出席討論借歀問題以歐洲近來發生戰事五國團業已暫停借欵磋商現因改革幣制不得不另外設法以資進行現在所擬與訂借欵契約者卽爲美國但在政府一方面實處不得已之境地以五國均有戰事關係無欵可借故中國始向美國提議借欵非中國蔑視第一次借欵合同尤非美國故意退出資本團而今日單獨投資　總統因愼重前議起見特召集財政會議討論此事僉謂五國團旣宣布暫停借欵磋商吾國不得不派員與美資本家開借欵談判云云此次提議保滿場一致故總統旋派周梁王三君擔任與美國磋議借欵之責任 
[金融界]  
　　商務總會之維持北京近有無恥好商希圖個人私利故意造出許多謡言摇惑人心希冀摇高洋價乘機攘利（聞是爐房小蠟舖居多）現聞政府已派偵探多名密查拿辦總商會恐市面驚擾今日（八日）特刋出傳單若干萬張派人分送各商家住户以靖人心而安市面錄如左近頃奥塞戰爭爲歐洲不幸之事大總會京世界大勢與國家現象悉心討論以爲際此時局歐洲均勢容受影響而東亞治安必無妨碍對外經濟雖生變動而國内金融必可維持况此等新式的戰爭萬無曠日持久之理現在我國已按照公法宣布局外中立凡我商人對於此次戰事之感想固不可視爲隔岸之火要亦不是切膚之災我國國基現已日見鞏固財政亦漸復原狀即如中國交通兩銀行爲國内法定金融之兩大機關營業確實信用昭著與從前銀行不同目前該兩行應時勢之耍求圖商民之便利已向天津造幣總廠鑄北洋銀元共九百萬元計日可到斷不能聽一二商家居奇　利致客市面况兩銀　均係　奉大總統制定則例設立受有國家法律上之保障比年以來流通金融維持市面政府社會均費倚賴即如兩銀行之鈔票推行各埠我商民　其流通之力以利懋遷以通有無商業上方有今日之佳况是我商民人等直接間接受兩銀行之實惠亦殊不淺際兹歐洲偶有事變發生之時我商號人等自當商同兩銀行同心恊力鎭定市面以信賴　家者信賴政府以信賴政府者信賴該兩銀行俾我等同業白受其益至此外各銀錢行號均與我各商休戚相關尤宜彼此維持切勿自相驚擾或致激成金融恐慌蹈辛亥年之覆轍其結果仍係我商人實受其禍去年贛寗之亂本總會對於維持金融曾略抒所見佈告諸君幸蒙埀納市面不受變動商業益見發達今之布告猶是去年之意商界諸君幸各鎭靜以免自累是所殷盻 
交通銀行之告白交通銀行今日於其兑欺處貼出告白 
通略謂西洋奥塞兩國戰爭與我中國决無關係外國銀行之在中國者信用素著亦無足慮本銀行（即交通銀行自稱）爲維持市面人心起見凡有持匯豐道勝花旗滙理華比正金德華等銀行鈔票來本行使用者一律收用並可通融代兑 
交通銀行之墊歀中國政府現因歐陸戰事勃發而五國銀行團之借欵交涉竟歸中止所需欵項一時難籌刻由總統向梁士詒商議暫就交通銀行墊欵一百萬元以充急需聞交通銀行業已商辦矣 
[報界]  
　　市政督辦之茶會日昨午後三黠鐘市督辦朱總長在商務總會邀請報界茶會届時蒞會者除北京各報主任及外埠報館駐京特派員外並有内務部榮沈兩次長步軍統領江軍長吳警察總監沈府尹商會馮總理等由朱督辦起而演説略謂市政之進行爲自治之基礎外間間有誤會以爲不過拆房修馬路而已殊不知京師市政爲各地方之模範現在舊國會已解散新　會未成立關於調查及選舉問題先從自治入手現辦市政通告業將考查各國之成規普告人民惟兹事體大尙望言論界一致鼓吹指導俾可推行無阻前此對於市政久欲與諸君晤談苦無機會遲遲至今歐洲戰事已起維持治安尤爲緊要財政方面政府已有計畫至於外交方面前次大總統已有遠交近親之表示不幸友邦失和今我國又宣告中立報紙尤應審愼登載不特市政之幸尤爲國家之幸云云李君芬浦代表報界答詞略謂今日報界承市政公所諸公之招待並聆朱總長極誠摯之演説同人不勝欣幸之至各國當大事發生政府與報界常有接治之機會民國成立政治界與言論界接洽之機會甚少今市政公所諸公在中央政治方面均占重耍位置則今日此會謂爲報界與政府第一次接洽亦可亦國家前途至可欣幸之事也朱總長之演説屬望於報界者甚殷奬慰亦倍至惟報界欲盡其維持社會之天職則必政府先維持輿論方可民國成立北京有報界同志會及新聞團兩種團體南方亂事平定新聞團各報逐漸銷滅今日在座之報館皆向日新聞團極力攻擊之報館也現在北京報館有極痛苦之情形同一新聞或京外報紙登出而在京報紙不准登或同在北京託庇外國之報紙登出而同志會之報不准登至於臨時禁止事件如一槪由警察　執行則執行　而旣見統一劃遵守亦覺方便惟報紙條例發布之後行政機關往往有不能遵守報紙條例着此報館最痛苦者至於禁止登載之時聞須在前一日五六時通知方易遵守若遲至十二時後循例則出報與禁登事件必致衝突以後言論界與改治界常常有接洽之機會尤爲盻望至於鼓吹市政維持台安同係國家分子尤爲義務所不容辭云云演説旣畢乃用茶點而散 
警察廳之示文昨日（七號）上午四時接奉警察應示略云凡關於歐洲戰爭消息除譯登外電外報仍須將原件名目載明外其稍涉糢糊形番無確切根據之詞一律不准登載云云 
[外交界]  
　　總統親臨外交處總統昨特親臨外交處召開會議所議者係討論歐東戰事與中國之各關係當提出數項要件付諸論（一）係宣戰區内華僑之保護辦法（一）係將來擬特派專員前往戰地觀戰（一）係電報斷絶後應如何通遞消息（一）係中立條件分電駐德俄法奥義等國各公使核復之件此外尙有關於國際戰爭時之種種應行預備事宜尙未詳爲探悉也 
外交團迭關會議駐京外交團於歐洲戰事發生之後頗以遠東之事爲念關於僑居我國商民擔任保護之事已與我政府協商妥貼刻聞初六日下午四時駐京各公使復開會議一次聞仍係關於遠東時局之事所議内容例如英租界寓居之德人應如何處理關於此類討議一切俾使各國擇同一辦法德華總理緩回國德華銀行總辦（哥爾的斯民）預備回國一節兹聞哥氏本擬啓程但該國使署以現在該行尙賴哥氏料理特電該國政府請示哥氏可否暫緩離京昨已得柏林覆電准其暫緩赴青島故哥氏一時尙可不必啓程云 
[遠東方面之俄人消息]  
　　俄皇電諭微集全國預備軍已誌前報兹隨駐哈俄司令官已擬定在哈組織新軍六大隊（每隊若干人尙未宣布）以種族爲區别如斯拉夫本族小露西亞族猶太族波蘭族高加索族由重雅特族各爲一隊惟隊官則純用斯拉夫人充之以便調遣本月初一日夜十一鐘時被選之新軍聚有二千餘人令鐵路俱樂部花園之軍樂隊爲之前導游行各街以示愛國之意並抬有俄皇御容排列國旗首至總司令部門首高呼俄皇萬歲經司令官慰以婉言又轉赴英法兩領事署前高呼萬歲經兩領事頌贊多語始行退去末又擬至奥代理領事署示威幸俄巴釐司先派俄兵護守未令進前乃始散去時已夜半一鐘矣 
俄文新生活報本月初二加出之號外電報云據俄京加急電傳陽歷八月一號德國已宣布實行以兵力助奥即日與俄國開戰矣駐哈德領事閲報後已將國旗暫行撤下以免俄人生事俄鐵路護軍營務處特派出護軍四名至德領事署妥爲保護 
哈埠俄國第一第二兩借欵銀行已奉到本國總行電諭停止匯兑並停放借貸於初三日宣布實行又聞自俄皇微兵電令到哈後俄國各洋行每日均開門半日缘各行夥皆有充軍之資格必須赴俄營務處請驗如秋　洋行乃俄商中之巨擘本月初一日午後該行内僅有行夥三人云 
[歐戰中之粤東觀]  
　　粤塞兩國宣戰後影響全球固已夫人皆知頃查粤垣一隅如出口貨之茶絲花蓆及猪鬃毛雞鴨毛鍍銀器皿等亦被牽及其有經已付往香港者亦多折回至若入口洋貨全恃香港間接而來但現在香港經已下令戒嚴取締來在船隻各洋行亦多暫行停辦貨物港中商務一落千丈省港息息相關以故日來省中商業凡與洋務有關者無不頓易舊觀又各洋行前向華商購定各貨除運銷東南洋各埠者外現已一律止辦此次華商損失以絲茶各莊爲最鉅蓋自一號起紅茶及北口莊茶磚擔减值八元有奇而土絲綢巾各莊貨物曰内頓形堆積自餘花蓆猪鬃鴨毛等莊無不大受影響云西江原有某國淺水砲艦三艘往來游弋我國久與磋商撤回未得要領近因歐洲戰影響該三巡艦奉本國政府令已於昨三號駛赴香港灣泊刻下西江全由我國兵艦駐巡李次長昨飭各兵艦認眞保護西江航路以免外人再有口實 
駐廣州沙面德領事宜忒茄士昨星期六日下午三句鐘接該國來電謂該國將有戰務着令速赴青島德領事接電後即邀集本國商人會議經已摒擋行李偕同該國富商十八人赴港并聞今晨聯袂赴港洋商又有五十餘人計德人之駐廣州者約有二百餘名現在多已束裝就道聞法人因影響所及現亦有多人預備言旋 
[歐洲戰事之港澳觀]  
　　查驗章程大要三號本港額外憲報登載謂一九一四年八月二號上午十一點鐘水師官員將香港口岸布置查驗章程大要如下當查驗時期所有商船連船艇私家及别項船隻於出入本港時均須遵守以下之通告及章程凡不遵守章程或違抗者可隨意放鎗並不警告航海者須注意　正月一號海軍大臣所發出關涉以下之第一號告示駛近英國口岸之警告（甲）輪船到埠時期（乙）通告到埠及親身之模樣（丙）商船入口之限制（丁）驗船旗號（戊）查騐地點一爲東邊驗場一爲西便驗場（己）船隻在騐場之制限（庚）華人船艇之制限 
[英募水師兵弁]  
　　昨香港額外憲報刋有港督告示一通係募集水師後備兵弁出而服務者其略云按照某年皇家水師後備兵弁則例大英皇帝通知議院或並出示布告現因大局事情及要召集水師兵隊保護本國故英皇特令召集皇家水師後備兵弁出而服務云 
取締電報佈告昨日香港額外憲報刋有布政使告示一道略云英國政府按照萬國電報合約第八欵及萬國無線電合約第十七欵所授之權限在英本境及英國屬土並在所有英國地保護方停止傳發電報及無線電報除是該電係爲英政府或其屬士並保護地方政府服務者方可惟是英政府爲方便人民起見暫准電報或無綫電報之用淺白英文或法文書冩者准行遞發若有意外爲發電者之事且該電仍由英官檢查即有停阻遲延或别項辦法亦聽由該官員主意無庸通知發電者亦不能討回傳電之費再者該電報或無線電報必須在本電之尾書明發者之名字否則將電停擱待將名字電知方代傳發若係掛號減筆住址或發者減筆名字均不收發云 
泰山船客吃驚前日下午泰山輪船由澳來港將入口時遠見一美國兵船傍瀑布林一路緩緩而進忽又轉舵繞依大嶼山側而前初不知其故及泰山進口不遵舊道繞青洲島之後而行始知該兵船蓋按有無線電音知香港已特限出路爲輪船來往者故亦繞依青洲島之背也及泰山船初過島後時忽聞隆然一聲繼則呼呼聲一砲彈從昻船洲處發出經泰山船首而過相去約數十尺落海中浪花高十餘尺乃没船遂停輪俄見有一小輪名威雄者改懸海軍旂號船桅上有號三面船中已備有一切防虞報警之物與砲船無異駛近船旁聞船中大副答小輪之武弁云旂爲風捲桅上看不分明云云約十分鐘久小輪乃去船始再行聞船中人言因泰山行近水雷界處巡海小輪陞旂號着其停行勿側險阻因未見旂號故砲台上發警砲一響云然船中搭客已深吃一驚矣 
香港商場現象奥塞戰事牽　歐洲全境香港連日各洋行生意多已停頓而由港付往各處之貨物均購兵險金錢價續漸增加故金磅價目銀行亦不照常報告旅港之西人恐有不測故前日及日昨紛紛購買罐頭食物德輔道各華人辦館等西婦到購伙食者門爲之塞現各店存貨有限而購者皆以毫銀交易故毫子價突起前禮拜日上午每百元銀紙找換港毫得水九元六毫至下午祗得七元二毫而昨日上午則得五元二毫及至下午銀紙價續起又得七元五毫云又香港華字報云自三號下午本港接到消息言歐洲風雲日迫一日於是預存伙食者有之預上米石者有之紛紛不一一若有大亂將至也者其實母庸恐慌也就食米一方面而論本港之來源全在暹羅東京安南西貢等處現來往該數埠之船除德國而外計尙有英法日本那威等國之輪船運米來港沿途均有兵艦保護可無意外之虞則運米來港者必可源源不绝今人人爭相購買亦徒令米價陡漲自討損失而已更有一種無知之婦人昨日紛往上海銀行起銀該銀行悉以大元與之他又不允接收堅要討取銀紙此種心理眞是莫名其故矣現在政府爲保守治安計已密爲設防歐洲雖開戰而港中當可無事幸勿自擾云云 
[財政部趕辦内國分債之詳請]  
 
 

Page 7

 
 
内國公債一事已由三號命令公布兹得財政部前後呈文並内　公債局章程及新核准董事人員等錄下 
請前提辦理呈財政部擬具民國三年内國公債條例請先以命令公布俟參政院休會期滿再行提交追認呈文云爲　具民國三年内國公債條例呈請核准公布施行事竊維經國要道首在側用而上足以補助國家之財政下足以調劑社　之金融兩利所在莫如發行内國公債惟我國募債　氣甫開民國地年六釐公債定額旣鉅年限又長際此民力未　之日欲求募集足額幾於俟河之清爲今之計求收速效而樹　信莫如減少額數縮短年限另發一種六釐公債以樹之先聲本銀償還之指定必求確實債票仃用之範圍尤求寛廣至應付利息並援照上年善後借欵保息辦法除由財政部預撥全年利息存公債局指定之外國銀行外每月再另籌八萬元交存公債局指定之外國銀行以示專欵存儲不　挪用絲毫之意如此則信用昭彰墓集較易吾國地大物　藏富於民内債之風氣一開則金融貫注上下交益非獨利權不至外溢抑且此後整理庶政待欵孔殷苟能一呼衆應不致救　於人立國根本之大計無逾於此相應擬具民國三　内國公債條例呈請大總統察核查此項公債條例應即提父參政院代行立法院議决呈經大總統批准公和惟此時該院適在休會期内而此項公債計畫已定即應發行擬請由大統先以命令公布一　參　院代行立法院開會之時再行提交追認以示鄭重　免延誤是否有當伏乞大總統鈞鑒批示施行謹呈八月三日　批令已另有令公布矣俟參政院休會期滿再行提交追認此批 
請設立專局呈財政部爲設立内國公債局擬具章程勘定地點呈文云爲設立内國公債局擬具章程勘定地點仰祈鑒　批馳事竊查籌備發行民國三年内國公債業經本郁擬具條例呈請大總統察核批准公布在案惟此項公債開辦伊始籌畫宜周非有綜持一切討論執行之機關指揮應付則責任不專事權不一金融之消息因以不靈國家之信用無以昭著上下旣多隔閡之憂募集難收進行之效擬設立内國公債局組織董事會參用華洋人員並於董事會中推選總理一員協理四員主持局務至對於發行債票辦法則取各國包賣成法以收提綱挈領之效對於經售債票人員則酌擬奬勵規條以收牟情鼓舞之功其餘各條如稽查一切賬目檢驗本息存欵無非昭示信用俾吾國内債風氣大開銷行　廣補益財政實非淺鮮兹本斯旨擬具章程十四條另摺繕呈恭請鈞鑒恭候批准即行分别知照遵辦再内國公債局地址現查有西堂子胡同税務學堂舊址地頗寛廣以爲該局辦公之用尙屬相宜所有擬設内國公債局擬具章程勘定地點各緣由理合呈請大總統鑒核批准施　謹呈八月四日奉批令據呈已悉查閲所擬内國公債局章程均甚妥協應行照准務即刻日開辦以策進行而維財政此批 
核准董事人物昨有大總統令派張壽齡葉恭綽梁士詒薩福楙安格聯包羅賽利爾涂恩李湛陽范元　爲内　公債局攻珸交財政部轉行知服此令當經財　部通函知照董事誰員函文如下逕啓者内國公債局　日　辦　設董事各員業經本部按照章程第三條之規定分别　單呈請大總統核　素稔台　望重斗山經驗宏富對於公債一事尤肯　忱現届該局成立伊始組織一切編賴蓋壽碩畫以策道行除由本部開具拿銜呈奉大總統核准派充内國公債局董事外相應檢具該局章程一份隨函附送即希執事尅日蒞局力爲主持早日開辦無任企　此致財政部八月六日 
[江蘇敎育近况]  
　　南京特約員江蘇敎育自韓巡按使就任以來保守勿替自治取湻各縣呈報敎育費之附税共一百八十餘萬元均經飭令專案儲以備用不得另提各縣市鄉小學得以維持者胥於是賴省立學校計師範九工業農業法政水産蠶桑等專門學校各一二處中學校亦已成立凡十一年支省税一百一十餘萬元兩項合計約三百萬元江蘇歲入年約五千萬元（鹽關在内施之敎育費者僅百分之八而已前敎育部則設國立師範學校於江蘇預算年支十六萬元本年九月開辦近以關税貨物税釐金因受歐洲兵事影響貨物减少税源驟縮此欵原案就江蘇加增之國税上支撥現税目雖已不分國家與地方而各欵之支放悉已規定就緒故三年度預算中原期增加之數爲國立師範之經費者今恐有名無實聞有緩辦之意法政學校昔之士子所最熱心者自前敎育黄司長主張多設專門實業之學校以養成人士之獨立技能爲主不以法政爲誘導榮利之具現江蘇法政專門辦成立者二校其私立藉爲營業之舉動者悉已停閉江北法政分校以經費房屋問題已决定合併省立第一法政學校各學生已準備來寗 
江蘇商業學堂自辛亥停辦後去歲省議會以校址之爭在滬在寗未能解决現已决定開辦校址仍在上海以其地點交通商務繁盛易於受觀摩實踐之益先之爭議因有舊商業學校之關係今去時漸遠注目者多舍而之他故能卽定韓巡按使原以維持江蘇敎育爲己任二載之間各種專門悉皆具備獨欠商業一種今特於去任之際促其成立韓之志可稱焉 
校長王汝圻日本早稻田經濟科卒業有綜理才敎長黄奎伯專門商業學校卒業庶務長朱紹文前江北法政分校校長敎員中如算學家支樹屏亦已受聘校分三班一預料即甲種商業程度一别科一本科定九月十日招考校址在上海南市圖書公司屋内蘇州商品陳列所移置該校委季新益爲所長校費月支一千六百元此校成立江蘇敎育省立專門之種類無欠缺之嘆矣 
[地方通信]  
　　松江 
商會施醫局誌盛松江商會因今夏天氣過炎疾病流行閔君瑞之鄭君子松陸君馥生創設施醫藥局敦請負時望各名醫　局診治隂曆六月十八日　　五次施診之期求診者逺五百餘號之多痾者　到局較遲未獲掛號者尙有百餘人醫生二十二人實有應接不暇之苦近二十年來醫局之盛無過於此 
[寳山]  
　　敎育會之舉動寳山縣敎育會舉行縣屬小學成續展覽會於前月廿八日開始陳列其成續品中以城廂吳淞羅店三女校爲最優美聞該會陳列兩日後派員赴十四市鄉陳列俾便就近展覽以期善及而資此較現陳列已歷楊行盛橋月濾等處鄉人見所未見柱觀者甚衆又該會沿民國元年例組織短期宣講　乘各員赴各市鄉陳列成績之便兼行宣講以促進社會兹錄宜講大綱八條如下（一）成績展覽會之廣告（二）小學敎育之趨勢（三）各市鄉敎育之狀况（　）家庭敎育之必要（三）社會文明之促進（六）節省糜費之方法（七）勸息訟端之要言（八）剪除髮辫之功令 
[揚州]  
　　散兵大肆搶劫江北江都縣境之東與武廟地方於前日上午九時忽有自興化開來匪船十餘艘匪徒百數十人均著紫　布軍衣各執快鎗至鎭卽行登岸分　劫掠連搶二十餘户仍由原船點名呼哨滿載而去聞該鎭鼎亨質舖及徐姓油坊均遭搶劫損失最鉅計劫去現洋及首飾等物共值二萬餘金現江都縣知事謝元洪君據報以縣境出有白日行刦之案特商准陳兆豐團長帶兵二排親往勘驗矣 
[湖北]  
　　湖北喜雨譚湖北地方苦旱已久如武漢一隅則四十餘日未得透雨黄德各屬甚有百餘日或七八十日未雨者官民無法惟有竭誠祈禱所有求雨怪象爭水械鬥種種軼事不勝紀載兹於八月五號下午得霈甘霖大有須臾慰滿三農望之象然其雨有三妙特錄於左（一日普）向日之雨横直不過一二十里或數十里不等是日則黑雲四起自西北以迄東南横亘凡數百里之遠雨勢自遠而近自下而上如以攔河巨網養魚鋪張所及毫無掛漏武漢黄德各屬知事電報均謂是日得透雨矣（二日久）是日下午三句五十分鐘雨勢如豆苗報點由稀而密由細而大漸至屋溜如瀑布四點三十分鐘後雨勢更大於前直至五句餘鐘始止迨六號午又接續復下大雨二句鐘之久溝渠皆盈且隂雲四布尙有復霈之象不可謂不久也（三曰緩）亢旱旣乆雨勢不宜太驟是日雨勢從容不迫徐作入土不比唐德宗之飢年百姓輩始以缺食而餓死繼以急食而脹死也 
雜評二（默） 
[消息靈通之消息]  
　　前數日人咸注意於歐洲戰事今則移其眼光以注射於東亞於是欲知戰事大勢者又皆盼望消息靈通之東亞消息矣據消息靈通之外交家言則謂青島方面之戰機已隱露也據消息靈通之日報紙言則謂日本海軍之調遣正忙碌也據消息靈通之商家電信言則謂各國兵輪時出没於黄海問也是今日消息靈通之消息無一非可悲可駭之消息也然再觀歐洲方面之消息則葡萄牙以與英有同盟關係故恐不能絶對守中立是英在東亞方面增一同盟關係之日而在歐洲方面又將增一同盟關係之葡同盟之効力固若是其足恃也然而德奥與意之同盟抑何不足恃又若此 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歐洲戰事之上海觀（十）譯稿]  
　　文匯報云駐滬英國領事署接到駐哈爾濱領事署來電云西比利亞一路已不能通前車到俄國舊都莫斯科時即行停止並無他車接續西行所有搭客（内所英國人）止得暫留該都不發又據字林報言數日前有由大連灣向哈爾濱而發者及至該地卽聞西比利亞交通斷絶之説於是紛紛歸還大連惟有一婦人不信毅然獨行恐近日亦必回事矣自哈爾濱至大連火車中有一德國人被拘送回哈爾濱云又言日本某郵船由大連來滬時途中曾遇德艦哀姆登該艦升旂詰問何國之船并係何名該郵船未即答復該艦即發停輪之令後經驗係日船方許進行該郵船停輪時據言曾見尙有德軍艦大者三艘小者三艘均在附近一帶 
文滙報云路透電社所傳日本已致愛的美敦書與德國之消息聞駐滬日本總領事署對於致愛的美敦書一事毫無所知 
安平輪船得德總領事特别護照後已由昨日開往青島或傳乃中國某富翁租之以接其家眷者 
昨夜有向寓上海之二西人由揚子江來滬據稱昨日（九日）下午吳淞口外曾聞大砲之聲共約三十響其時間約在自十二點半鐘起至十二點三刻止其聲音之方嚮約在距揚子江北日二十英里外之沙尾山附近 
上海德國末批預備兵已於星期六日召集後有百餘人啓程前往青島餘人大約今夜或明日亦將出發 
上海英國航務公司得悉各船已可開往南北某某口岸今日下午太古公司通州輪船大約將由滬開往烟台該公司其餘各船明日亦將離滬惟所經航路略有限制 
本埠某大洋行八月六日接倫敦來電云政府禁止戰時裝貨出口九日復接倫敦來電謂已取銷政府禁令可裝貨　口云云此可見倫敦近數日内漸有佳象也 
[訪函]  
　　上海郵務管理局昨發通告云凡往來歐洲信件經西比利亞鐵路槪不寄遞美國函件可由本局寄至奉天經日本郵局轉寄其各週知 
水警第一廳温幹臣廳長以吳淞爲浦江門户接近長江火車輪船往來絡繹不絶兹當歐洲關戰之際誠恐奸商私運違禁物件有所接濟或有貪利販運食米出洋情事水面稽查自當格外嚴密故於前日特派虎威策電安濤三兵輪駛往淞口外洋及長江下游等處嚴查商船有無倫載違禁物件及米糧等情以杜販違 
内務部致滬海道道尹電云楊道尹轉致盛杏蓀周金　王子展虞洽卿沈仲禮施子英譚幹臣諸先生曁在滬紳商諸公均鑒上海爲中國通商在埠江海交通最稱繁盛今國經營商務已數十年凡在輪船碼頭倚賴打包挑抬起缷運送等事藉資餬口者數逾萬人至在各廠工作者亦實繁有徒其絲紗各廠並有多數婦女幼童傭工其間倚爲生計刻下歐洲各國載事已開商業恐將停滯所有前項人等停工失業勢將窮無所歸殊堪憫念第此等人椎魯無識年力正强更恐　集爲非别釀巨患頃已電商馮上將軍韓巡按使妥籌辦理惟滬上爲紳商聚集衣冠薈萃之區從前遇有地方困難商輪停滯之時多由各帮紳商設法維持秩序賴以安寗窮民亦免失所現在歐洲戰事未定滬地各小工人數甚衆勢不能不預爲綢繆諸君熱心公益利濟爲懷宜如何妥商善策以期救濟窮黎務祈迅爲籌備當此外貨停頓之時或將中國已興之寳業如紡紗繅絲麵粉碾米等廠極力維護不令停歇藉作振興土貨之計或將應辦水利工程擇要修舉或就地籌欵辦因利借貸公典等局俾多數失業之人不致流離轉徙其爲後惠寗有窮期消滅隱憂尤多厚幸不勝企盼之至仍希電復内務部青 
江南造船所各廠工匠原有五六百八之多近因歐洲戰事洋行皆停止買賣賬欵亦均結束以致料物均須現銀購辦所中欵項周轉不靈是以於本星期起將工匠稍事裁减俟戰事和平再行全廠開工 
歐西戰事以來本埠所售洋貨如煤油火柴肥皂香烟洋布疋　等均已派價土貨向隨洋貨爲轉移近忽反爾跌價即如荳油一貨亦因銀根阻滯銷路不通昨日船牛油跌價兩許棧牛油跌價兩六七錢之譜以故操此油荳業者莫不憂形於色 
本埠紅十字會自奥塞戰事列强加入後知世界人類遭莫大之劫數日來該會總辦事處人員殊形忙碌函電尤爲紛繁聞其部署各事如下（一）電瑞士日來弗總會曁各國紅十字會詳詢戰事傷亡救濟狀况並聲明中國紅會志願協助欵項並救傷事宜（一）專電美國本會顧問福開森君專派一員赴瑞士總會協商中立國救濟事宜並將戰事慘狀隨時函電該會（一）組織救護隊預防國内兵務及交戰國在中立國口岸有不幸之事擬組織救護船駛赴戰地拯救傷殘（一）中國領海有不幸之事被難人民必多應援日俄戰爭東三省救護難民之例决議救護（一）電青島吕會長請其在青島迅行成立紅十字會機關（一）由常議會具名電請政府協助經費一面向紳商勸募 
招商局安平輪船前晚開赴青島除隨帶本輪食米五十包外並未趁客裝貨蓋專爲接裝該處人民來滬故也　傳載有米五百石並無其事又查青島一埠該局除放安平外實無再放他輪前往之事故前報言愛仁國兩公平三輪在牛莊令赴青島一説亦係傳聞之誤 
[捕拿白狼之賞格]  
上海當道接宣武上將軍通飭文云案準統率辦事處艶電開奉大元帥訓令據河南獲匪供稱白狼在甘肅地方被　民女人用木桿打下將牙齒打落一個下嘴唇偏左有一小豁子年近四十歲面上有幾顆麻子由陜西回到河南白土岡白猥就呌分股四散到高皇廟又聲言子藥不足不願領桿因軍隊追赶至急又同吳豁子逃至魯山内常甘去了此時白狼不要外縣人專要魯山人小的因與他拆開了等語查白狼被各處軍隊兜剿勢窮力盡旣稱不願領桿難保不改裝離羣希圖遁逸仰該將軍該巡按使等通飭各處水陸關卡及各車站碼頭旅館嚴密稽查遇有形跡可欵或與上開形貌近似之人應即嚴行究詰　有能將白狼弋獲者賞五萬元驗明馬實即行給賞務各設法偵查捕獲懲辦以免漏網而快人心等因電到本上將軍准此除分行外合亟通飭該口仰即嚴密查緝 
[電請取締火車上私運土藥]  
　　南京韓巡按使致北京交通部電云接丁君義華電據報告私運私售非常發達其最明目張膽者勾串火車機匠人夫若輩有恃無恐此弊不除私運難絶囑即電商貴部設法取締一面與就近路局妥商便利辦法等因查蘇省烟苗本年已剷除净盡内地已無土藥發生而私售私吸仍不能禁絶者皆由滬寗火車來往便利奸商私運日有所獲面火車機匠執事人等勾串夾帶敝處亦早有所聞究應如何設法取締務乞貴部主持嚴飭遵辦並知照敝處接洽辦理烟禁爲中國存亡所係想貴部必能將子所請也韓國鈞麻印 
[賠償奥商兵灾損失之磋議]  
　　本埠各國洋商遭去年兵燹損失要索賠償日英兩國業已磋商定議賠償了結兹悉奥國商人瑞嘉洋行所受縫衣機器損失前據該奥商開單索償經上海縣公署派員查屬實日前上海縣洪知事特帶譯員黄輯虞會同滬海道尹所派交際科長陳震東偕赴駐滬奥領事署磋議賠償數目聞已就緒矣 
[通飭縣知事辦事理要政]  
　　上海縣知事昨接滬海道尹公署通飭文云奉江蘇巡按使坤飭開縣知事爲親民之官如清查户口以杜亂萌籌辦賑濟以紓民困嚴禁鴉片以重功令各項重要政事均應振刷精神積極進行勿因歐洲交戰致生阻力合行飭仰該道尹即便遵照轉飭所屬各知事一體遵照辦理等因奉此合行飭仰該知事即便　照辦理 
[中華書局歡送游美學生盛]  
　　中華書局局長陸費逵君編緝長范源廉君及全體局員昨假徐園歡送清華學校遣送美國留學諸君藩會者百數十人先由陸費逵君演説開會宗旨次由王亮疇博士斷起演説略謂世界文明國無不崇尙敎育而尤以英美德法四國之敎育爲最美備此四國大學敎育之所趨重各有不同英美則力求實用德法則精研理論其大學學生之習慣亦各有不同英美大學之遊戲馳譽於全球其最盛者則莫如蹴鞠一戲德國大學學生則最重决鬥其面多决鬭傷痕者爲榮譽所歸故自賈其勇以求之夫天地間萬事萬物以動而進化以靜而退化故西人之性喜動吾國黄老之説以清靜無爲爲貴以致萬事不能進化英美大學之重遊戲德國大學之重决鬥其精義在養成喜動之　辣丁格言曰强健之心必存於强健之身余願諸君此行有以副斯言則余之所以祝諸君之健康者豈有旣哉云云末田清華學生代表薛桂輪君致　而散 
[籌備萬國博物院代表回滬]  
　　尙賢章籌備萬國則物院二十國主任員委託李佳日博士代表晋京公呈政府請求撥數提倡經大總統批准一節已詳前報兹聞李博士公幹已畢業於十日上午回申上星期四日在京首受大總統副總統優禮接見詳諮一切博士即面陳節用愛人聯合與國爲今日民國切要之圖等語聞均深爲嘉納云 
[西砲台乂鎗斃二人]  
　　前由滬北新閘警廳拿獲佔據定遠縣城之黨人楊小寳子即楊弼藩解經上海鎭守使署司法科訊實判擬死刑經鄭鎭守使核准於昨日午後四點一刻飭將楊小寳子即楊弼藩　赴西礮台鎗斃兹將其罪狀錄下上海鎭守使鄭爲示諭事案據前兩北察警廳詳解拿獲佔據定遠縣城之耍犯楊小寳子即楊弼藩一名到署飭由軍法科訊據該犯楊弼藩供認於今年三月在定遠縣勾通土匪佔據縣城並認在僞副司令李鴻飛部下充當連長各等情不諱查該犯勾通土匪佔據縣城并充任連長僞職實屬甘心從適罪不容誅應照刑律第一百零一條第二欵判將楊小寳子即楊弼藩一名處以死刑按照軍法即予銷斃以昭烔戒除執行外爲此示仰軍民人等一體知悉此示 
又逃兵王少武在北新涇地方劫掠爲淞滬警廳緝獲解送上海鎭守使署訊實當以該逃兵曾經革去軍籍應照等勇搶劫辦法處以死刑已於十號午後四點二十分時押至西砲台行刑兹將罪狀錄下上海鎭守使鄭爲示諭事據舩滬警廳詳解在北新涇拿獲連搶顧耀山顧柏如唐鶴汀三家之盜犯王少武一名到署飭訊該犯供認前充兵士被斥退伍現犯搶劫不諱查該犯王少武以游勇連劫三家實屬膽大惡極罪無可逭應照懲治盜匪條例第一條第七欵判處死刑即予鎗斃除執行外爲此示仰軍民人等一體知悉此示 
[盜匪龔三郎候訊]  
　　著匪龔三郎於本月五號下午糾黨王阿生等在公共租界文極司脱鷄　劫婦人姜張氏金鐲沿途開鎗拒捕擊斃華捕吳友仁鋸匠李長孝賣舊貨之唐錫明等三命並擊傷閘北四區崗巡馬如宜途人小湖北等嗣經閘北巡警將龔匪拿獲發科預審並由滙司捕房派探將龔匪移提歸案各情已誌本報昨由捕房派令中西印各捕荷鎗將龔匪押解至公共公廨請究關讞員商之英領康君以其已獲同黨王阿生張老虎係由美領陪審故判龔押候今晨美領堂期解訊 
[飭緝冒探嚇詐之匪黨]  
　　淞滬警察廳偵緝隊日前在祥茂公司碼頭緝獲冒探查鹽索詐之三十六個黨王阿根一名解經第一區署訊係崇明阿三爲首當解警廳司法科飭押候訊等情已誌昨報兹悉此案因徐廳長奉韓巡按使飭文訪聞滬南各碼頭時有匪徒冒探借搜查烟土私鹽爲名嚇詐商民情事飭即嚴緝懲辯故近來稽查各碼頭極爲嚴密自將王阿根解廳後已經司法科提案研訊據供該黨爲首各匪除崇明阿三外尙有小鐵墩陳鳳林長脚阿根寳生等多名徐廳長當將獲犯王阿根一名先行解交地方檢察廳訊辦一面嚴令偵緝隊及碼頭隊十實力稽查並飭第一區署將逸犯悉數弋獲歸案併辦第一區署長董希賢奉飭後當即嚴諭警察按名查緝一面派巡長一名帶同警察四名將南市寗紹大達祥茂平安四大碼頭及其他各小碼頭之蘿間脚擔扛夫等各小工頭目一體飭傳到署諭令將眞姓的名具呈切結并諭以此後對於該營各小工務須嚴爲稽查不准容留匪類詐擾客商如有前情定惟該頭目是問各小工頭遵諭具結而退 
[警廳長嚴查旅館]  
　　淞滬警察廳長徐國樑因南市一帶旅館客棧林立恐有匪黨託名客商匿跡其間圖謀擾亂特製循環簿飭發城廂内外各該旅館客棧令將住客姓名事業來去月日等項分别塡寫逐日送廳以備稽核並飭偵緝隊隊長翟世清每晚警帶隊士四名往城廂内外各旅館客棧實地調查以免匪黨混跡而保地方安等 
[捐恤因公傷廢之崗警]  
　　四區二分署巡警劉俊元於本年四月十四夜在崗服務忽然大風吹倒牆垣該警被坍牆壓傷右腿當送醫院療治今雖痊愈而右腿骨折已成殘廢兹聞徐廳長查得該警家極貧苦今因公受傷殘廢深堪憫惻除已由廳籌給醫藥費三十餘元外並飭總務科長趙殿英君函知各署隊長官勸導警部量力捐助並飭該署　長將認捐人姓名捐數於本月十五前開單送科轉給趙科長已　　照辦矣 
[搶親戮傷阿舅]  
　　浦東三林塘南二十四圖鄉民姚銀樓　媒聘定陳趙氏之女金貞爲室近日姚擇定成親日期央原媒前往女家關説詎陳趙氏不認有將女許嫁姚姓之事該媒回告姚家姚不得已於前晚糾合張升全趙金木等多人效搶親之舉同往女家適陳氏母女正欲就寢姚及張升全等一哄入内將金貞搶之而去當由陳趙氏及子阿桂喊追　途被姚等將阿桂運戮數刀趙氏亦被推跌該處第五區警察局疑是盜劫立飭通班長警前往捕拿當將姚銀樓張升全趙金木並陳趙氏母子及女三人一併拘送到區經區員詰悉前情以姚等用刀傷人案關刑事遂卽備文解由地方警察事務所轉送地方檢察廳汪檢察長諭將姚等分别收押陳趙氏等在外候訊 
[醉後用刀戮妻]  
　　住居東有恆路一千五百三十六號屋内之甬人趙阿才前晚飲酒微醉見同居婦人與其妻徐氏言語疑妻與人有暗昧事乘醉持刀將其妻頭額等處戮傷被控捕房派探將趙拘押昨解公共公堂請究先由趙徐氏偕母投訴前情請究訊之被告供稱因見一年約三旬餘之男子睡於妻子床上故向妻口角爭執至頭額上傷痕係木椅擊破並非用刀行兇云云旋據二房主之小孩上堂證明自覩被告持刀行兇並由包探將洋刀二把呈案禀明當時被告確有醉態等語關讞員商之英領康君判趙押候查明起釁情形並傳醫生到堂證明究受何傷冉行訊核 
[木料壓傷工匠]  
　　某電燈公司工匠應龍泉昨在虹口某路裝修電燈詎該處堆積之木料忽然坍倒致被壓傷足骨等處由該公司函送同仁醫院療治 
[瘋子投河遇救]  
　　住居北河南路之任德桂素有瘋病時愈時發前晚忽奔至白大橋畔投浦圖盡爲站橋華捕瞥見設法救起送入捕房轉送同仁醫院療治昨經其父聞悉投捕房聲訴前情請將其子領回捕頭准予自赴該醫院領回看管 
[假土騙洋之控訴]  
　　同裕興挑膏店主陳雲卿投法公堂控稱有趙曉峰李海山前來言某西人有小土十盒欲售洋五百元説明如有假土願甘擔保商人信以爲眞當付洋三百元詎係假土報捕拘獲求究僞土呈鑒李供土由趙交來托商人介紹向陳兜售並未分用分文趙供土由洋人張在懷已司托商人出售價洋均交該洋人取去訊之該洋人供此土亦向某洋人購來不知是眞是假托趙售賣有之祗收到洋一百五十元已經用去無力交出餘洋均被趙李二人分用是實聶讞員商之德副領事判趙李二人及無領事管束之洋人張在懷已司均各人銀兩保限七天交洋 
[揑信騙洋之敗露]  
　　東洋莊經理郭開生投法公堂控稱昨有陳梅卿前來送信自稱係與商人莊上往來在日本坐莊辦貨金姓之妻舅並稱金之妻子亡故欲取洋七十元商人心疑當即着人邀到金之兒子金蘭齊到來指認據蘭齋言與陳並不認識伊母亦無身死之事始知誑騙交捕送案求究訊之陳梅卿供認私造假信冒騙洋銀不諱判押三禮拜示儆 
[趁航船鄉人失竊]  
　　昨日有浦東鄉人金阿毛乘蔡榮發之北蔡航船來申携帶金線鐲一副金押髮兩支金指托一支金扒耳一支在圈一副線圈一副金戒金般指三只共計約重四兩有餘藏在衣包中不料被攒艙賊將衣包連金飾一併竊去來滬後意圖携至北市某銀樓兑換檢尋無着始知失竊當即投報第一分署請緝經署員察得此事在浦江發生飭投水巡隊報告 
[船户中途竊花衣]  
　　南市花業公所片送船户朱潮海至第一分署控稱源盛花行雇朱裝運貨物至新廠交納不料中途偷竊花衣四十餘斤除報由水巡隊將船扣留外請爲追究經署員飭送警廳司法科訊核 
[陳恒甫冒名頂替]  
　　英商彼得史控朱孔揚欠銀一千餘兩由廨鄉朱提案訊明交保限到　因朱避匿不理由廨着令保人徐潤卿（即徐克明將朱交案距徐　串令陳恒甫冒名頂替投案管押在案迄今已逾　年之久兹經駐廨酉捕惠勒查悉陳冒徐挺押且悉朱孔揚每月暗貼陳洋十五元由陳囑令包飯作内之顧松山持摺向朱取過洋四元等情係屬欺騙公堂故於昨晨將陳恒甫帶案禀明前情並由原告延律師到堂聲請澈兜訊之陳恒甫供認係徐潤卿與朱孔揚囑我到堂頂替費用雖曾言及並無定數亦不知由　所出等語中西官得供會商之下以陳實係欺騙屬於刑事範圍判改押捕房候示並悉朱孔揚因另案已由法公堂提獲應候將朱移提到案冉行澈究 
[前鄰居代婢訴寃]  
　　河南路一百五十三號門牌烟紙店主馮雲生前日偕同十六歲蕪湖女子汲小紅至縛巡捕房聲稱該女係前爲隣居屈姓之婢現屈姓遷居閘北華界據該女云因遭其主人凌虐走出是以送請安揷捕頭察得汲女傷痕確鑿諭飭將女送廨暫留昨日由官媒解案請示即經孫襄讞會同英卓副領事訊悉前情判女面送閘北警局就近傳其主到案訊核 
[汽車夫駛車違章]  
　　汽車夫李顯榮高郁生均因駛車違章被四十六號西捕等查見回禀捕頭請廨出單於昨派探將李高二人傳至公共公堂請究李延律師禮明上堂代辯中西官以據捕房禀稱李等駛車頗不合法殊爲危險着李罰洋三十元高罰洋二十元一併充公示儆 
[限期理楚]  
　　馮煥新前將賤價田單向耿仁亭抵洋八百元逾限不贖被控法公堂奉諭將地拍賣作抵祗拍得銀十二兩所少之洋限交在案兹由原告禀稱馮托人調處尙未了結求請核示馮供已向友人措洋二百元俟取到後交付原告判交原保限十四天理楚 
[不准出售冒牌汗衫]  
　　德商順利洋行控和昌盛號主陸成齋混售假冐鷹球牌汗衫請追損失銀五百兩業經公共公廨訊明會訊以後不准再售並呈請道尹給示在案兹經公廨　讞員據情請奉滬海道楊道尹於昨日發出洋示一道照錄於下爲牌示嚴禁事案據會審公廨關委員詳稱案據德商順利洋行訴和昌盛號冒牌鷹球牌汗衫一案業經會訊據原告供稱鷹球牌汗衫係德國依時名廠製造由本行經理現聞和昌盛亦有此項汗衫出售特往購買三件會明冐牌屬實應請究辦等語據被告供認此項貨物確係冐牌惟貨從外處運來實不知情等語除堂諭以後不准出售此項冐牌汗衫外詳請出示一體禁售等情據此除批復外爲此牌示嚴禁仰商人等一體遵照凛遵母違切切特示 
[醬油製法之研究]  
　　醬油一業行銷國内其利甚大近年洋醬進口頗多若不設法抵制利益且爲所奪兹聞法租界八仙橋東乾康醬園所出醬油醬貨無不悉心研究期合衞生其製法係揀選頭等原科精配晶鹽按節候釀成故所製之上等衞生醬油及雙套套母頂油皆質醇味美曾經陳列巴拿馬江蘇出品會評定給憑奬勵赴美比賽刻該園又製成各種花露名酒藥酒聞遠近定購者絡繹不絶云 
[滬海道尹公署批示二則]  
　　滬海道尹公署昨日發出批示二則照錄於下 
鮑炳英爲姦拐捲逃一批爾妾王氏如被王舜臣姦拐捲逃經訴縣訊明罪已成立何以至今尙未執行法警李叔琪等得賄庇護是否屬　仰南匯縣錄案具復察奪禀粘並發仍繳 
周曉峰禀爲受害寃深事批案經審廳受理應候集訊判决母庸來署具禀此批 
[縣公署批示三則]  
　　上海縣知事公署昨日發出批示三則照錄於下 
南北市腿業商董胡祥鈺禀批禀及黏呈各件均悉咳公所旣以腿業命名自應爲同業中人所共有乃浙金稱裕豐泰等於該董開會集議時竟擯而不納晨非反對該董個人顯係各分畛城致啓爭端同業相殘實堪深慨究竟該公所是否浙金帮獨自剏辦抑或他帮同業公捐公建此爲本案主要問題一經解决即無所用其爭持察閲黏呈光緒三十年報載同業公啓當初曾具禀道縣飭查有案姑候查卷核辦可也此批黏件存 
腿業徐效彬禀批據票積善堂腿業公所當初由浙帮之萬有全戴日湧徽幫之萬生瑞等三家瓶議合资建立並由該三家認抽腿捐以助常年經費該　贊助經　身　其事　於創始　形言之能詳所稱曾盡創辦義務着察核該同　張瑞年　前禀黏呈前情光緒初年道縣各示該商確亦列名其中足　　言不 
 
 

Page 11

 
 
謬該商浙人也並不袒徇同鄉之意以該公所爲公捐公立注重腿業之名養不存畛城之成見足見順全公道持論不偏應准存案備查尙望該商本此宗旨設法訓停母得爲無意識之爭執致以法律上之解决而始後悔切盼此批 
襪業商韓榮堃禀批禀悉查冒牌混售最失商業之信用現當歐貨盛行土貨滯銷之際爾襪業中人不思研究物品力謀進步面獨以冒牌爲能事一若有此宏茂昌三字即可坐享其利耶查北市　善街一隅之地該業之牌號類似者比比皆是甚至搆成訴訟爭執不休在該業不無損失面購者不察眞僞亦難辨别第該業雖係工藝亦屬正當商業將本求利何樂面爲此欺人欺己之學耶本知　提倡實業痛恨詐僞究竟該宏茂昌牌號孰眞孰僞誰是始創旣有公所自必深知底藴着即取具切結證明呈候核奪可也此批 
[請查徐良佐之招摇]  
　　上海縣公署前派徐良佐爲浦江船隻稽查員在南市設立事務所徐即向各項船隻編釘號牌任意需索致破淮揚帮猪酒船户金長興等公禀工巡捐總局由朱局長禀經鄭鎭守使批飭知事署將該事務所撤銷在案兹聞朱局長近又查得徐良佐所設之事務所牌子前已除去現又張掛且又在外招摇揚言已向某官廳運動就緒實屬荒謬故特函致縣公署請爲澈查 
[朱局長整頓閘北船捐之批示]  
　　商人黄岳淵去年在閘北市政廳禀請承辦船捐經該廳批准試辦一年在案自市政廳取銷後各項捐務改歸工巡捐局管理近因局長朱壽丞君查得該商認繳捐數較收數相懸太甚故另招商人唐子康承辦詎黄藉詞年期未滿一再禀請收回前諭昨經朱局長批示云查此項船捐本爲應徵地方税之一種本局接辦改組以來以地方之欵辦理地方之事自應隨時整頓實事求是乃查該商按月認繳之數核之現收未及十分之四實屬不顧公益雖經前市政廳批准試辦一年在案而值此機關變更本局長奉令整頓去短從長無論何案均有取銷之權且事前旣諄諄勸論事後又寛限一月俾便清理體恤商情無微不至該商何得執詞抗不遵諭仍仰於陽曆八月底將一切船　事項移交唐商接收遵照辦理所有前市政廳發給印諭着即繳銷母再抗延致干未便切切此批 
[各有不合]  
　　住居城内高家弄爲車玉器之邵文魁邇來在外揚言穿心河橋薙髮匠孟長元妻孟張氏並妹吳孟氏均與伊有染嗣爲該婦等聞悉於前晚偕同長元前往詰問詎邵糾合無賴多人將孟及二婦毆打受傷當由守望巡警將邵及孟等男婦三人帶至二區一分署昨日備函併送地方廳經檢察官研詰之下驗得孟等均受微傷並無大碍且各有不合判令邵文魁具結呈案一併斥退 
[公共公堂瑣案]  
　　余永標前日在南京路望平街口摸竊翁維正袋内鈔票洋四十元圖逃被七百八十二號華捕瞥見拘入捕房昨解公堂訊供屬實判余押西牢半年贓交原告領回 
車夫曹裕闌控被新閘路某竹行夥李銀和吳金波無故毆傷等情由捕將李吳兩人拘解公堂訊判押候原告傷愈再核在案昨晨由廨復訊之下因曹傷已平復且被告在押多日從寛判均開釋諭後安分 
潘英泉在卡德路五百二十號屋内開設食物店在門首篩灑煤灰被捕查見以其違章將潘拘入捕房飭令存洋保出昨經公堂傳訊不到判將保洋充公 
英商寳思洋行控王介眉不賠損失銀三百餘兩又劉仁山控茅廷魁等不還貨欵銀六千四百六十餘兩又陸文忠控黄生記等不還墊欵等案昨由捕房將被告各人併傳到案判分别交保候訊 
過犯王耀興董炳祥均復來租界被探查獲於昨併解公堂經中西官訊供屬實判各押西牢半年期滿帶堂再核 
南京人王德勝串竊虹口某日人家雨衣由探查獲昨解公堂訊知王係過犯判押西牢一年期滿帶堂再核並着緝提同黨解究 
林圖榮前晚聞入松江路十一號洋房内　竊嘗被出店人李國祥瞥　鳴捕拘入捕房昨解公堂訊實判押西牢三月示儆 
雜評三 
[鎭靜乃惟一方法（訥）]  
　　近數日所接各埠消息非曰因戰事面金融恐慌即曰因戰事而商業受損我謂實際上受戰事影響者僅得其半而其半則由國人自擾之如香港華人因戒備而紛向銀行擠兑惑恐米糧來源絶而趕緊屯積如此則銀行本不危因擠兑而危米糧本不貴因趕屯而貴且種種謡言皆乘人心慌亂而起人心慌　而謡言乃更有力量於是商業本不危者亦因人心慌亂謡言紛起而危我滬人力戒之勿步港人後而自陷於危境也 
[來函]  
　　大主筆均鑒敬啓者敝會自設施醫藥局以來第一期來診者百十餘號第二期來診者二百四十餘號第三期來診者三百四十餘號第四期來診者三百二十餘號第五期來診者五百餘號承諸名醫按期蒞局致求診者日益發達自第三期起又添請針科嚴海珊先生熱心公益諸君子捐欵仍陸續交到所有第二次捐戶開列如下松江縣周知事捐洋念元馮寳巖堂閔明德堂全大當恒益當吳起章君鄭子松君趙子芳君各捐洋十元松鹽公堂義仁圜周公記各捐洋五元孫順大張嘯嵋君聚昌不留名朱各捐洋三元孫田生君昇大陸永順泰來典馬秋帆君各捐洋二元乞貴主筆照單刋錄來函一門俾揚仁風并申謝悃此頌台安 
松江商會閔瑞芝啓八月九日 
 
 

Page 12

 
 
   
 
 

Page 13

 
 
自由談 
游戲文章 
[論歐洲戰事之影響] [  鈍根]  
　　歐洲戰事起政府諸公謂我國一舉一動世界極爲注意遂禁人民勿許評論外國軍事無如吾國人素性長於議論近來且多有議之士高視遠囑若一發吻其左右唇用力稍有不均者便足爲全球輕重每當大庭廣衆正色危坐羣耳高聳彼乃振吭而嘶曰三同盟與三協約嗣戰矣我中國危載或問何爲三　盟國彼答曰恐怕是俄國德國法國也然則　爲三協約國彼答曰想起來總是大英勃來西東洋人也此蓋國際化學家也又有大演説家謂歐洲列强皆預聞戰事不暇顧及遠東則日本必施展其敏捷之手段將於中國如何如何而歐洲戰事之結果某某國勝則中國必得如何如何之關係某某國勝則中國必受如何如何之影響此則先知派也又有熟悉現勢者謂世界股票市如何跌落矣中國借債事如何停頓矣商界之金融如何困難矣此皆以世界的　光專論大者遠者而於小者近者獨未有人提及鈍根眼孔如豆日來所見受彼歐洲戰事之影響者另自有人請列舉如左一本館之譯員向者翻譯西報多不過數十行今則連篇累牘四張報紙變全爲譯員之手筆終日伏案眼澀手僵深夜歸家倒牀便臥夫人附耳絜語稚子牽衣索餌譯員但以呼呼答之迨夫人公子　就枕成寐則譯員忽自牀中躍起曰不得了不得了八千陸軍陣亡了三隻兵艦沈没了 
奇怪眞奇怪言已抱持夫人弗釋誤認爲船 
板云 
一大馬路之汽車每當午後大馬路一帶汽車　貫而馳中多紅髮碧眼兒挾西方美人絮語作　風吹女冠之毛至爲可觀今則晚景簫條汽車大減間有一二日本人偶然馳驟其間前日乃見六七印度人亦共踞一汽車頭布千重　鬚萬縷滋可晒也 
一香烟之漲價吸香烟者約分三種一爲姨太太呦金咬嘴裝三炮台櫻口之内時而塞入時而拔出初非嗜烟祗欲炫其指上之鑽戒耳一爲小滑頭頭戴格子布帽脚踏淺梁緞鞋隨路拔香烟掛於唇之左右翹指燃火柴姿勢亦額可親一爲東洋車夫拱肩　　颼颼吸其强盜牌用力至猛兩頰因之深陷如骷髏終心燒焦嘴唇而後已以上三者皆一日不可無　　者也今因歐洲戰事之影響香烟來咱不　價遂飛漲在姨太太固毫不介意小滑頭亦尙可勉力從事然而東洋車夫苦矣 
一洋貨店老班與西崽洋貨店老班因洋貨來源斷絶相率漲價目前雖見利息大好而日久貨盡必致欵業且國人之檢樸者見洋貨漲價必改用嗣貨此洋貨店老班之所以抱悲觀也又如服役西人家之細崽平日事簡俸多方以奴事他族爲得計今則洋東歸國秦　匏哀歧路徘徊有覓食無門之苦矣 
[戲代法部規定體面人資格] [  覺迷]  
　　法庭恢復笞刑惟有體面人得此子乃揣摩當道心理代爲規定體面人資格如下 
一曾任前清官吏者 
一前情科舉出身者 
一執有前清監照者 
一現任縣市鄉經董者 
一現充尊孔會會員者 
一有錢財者 
一寛袍博　咳吐堂皇者 
詩選 
[歲丁酉秋初余過邗上周君徵之（名學海） 
以自詠十二詩寄劉明經蔚民兼索余和爰依韻奉酬] [  東園舊作] 　　 
　　深悔學王粲依劉年復年候雁慘將别秋蟲眞可憐不信硯田票幾爲塵綱牽羡　雲中鶴音聲聞九天 
樓高得月先舟穩　風早朗朗風集梧潑潑魚依藻在山爲清泉出山寗小草况有遠志存從不念温飽 
醇醇一樽酒森森一卷書殷殷有知己渺渺春愁余落落鴻鵠志遥遥　　　時乎不再來敢負七尺軀 
客游三十年奔走八千里山水怡我情風霸鍊我體鳥飛　不還馬行遠猶邇撫創　鳴時一笑振衣起 
諱言年少時浪結詩書契利市呼秀才疇人苔心計指彈惜流光眼花亂雲醫窮　宜著書虞壽有成例 
生平喜讀易鉛黄晨夕研變化極千古消息參一篇不絶爲剥果初生乃蒙泉所幸讖緯説吾儒多不傳 
支厦一株木塞關一丸泥果　有此志可以勞其股天下無難事局中多轉機上藥百二十　疾休忌醫（周君編緝醫書數十種已經付梓後君官至觀　惜天不假年志多未竟） 
小説 
[蘆中人原名ＳＩＬＳＳＡＲＵＥＲ] [  英國女小説家ＧＥＯＲＧＥＥＬＬＩＯＴ原著中華林竹賢譯]  
　　第四章 
　　晨光熹徽行途迢遞葛登士揚鞭綏轡顧盼若赴獵狀經曲　窄道抵石坑村村有茅舍亭立者故某石匠托身處今則馬　之居是已十五年矣當此殘冬風雪之候霜露浸土門前泥濘甚牛黔羊　又間雜之門前低窪處積水幾穿戶對此子然敗屋登士　景生成忽動　思而屋中　聲促促又如　洋之鳴秋登士一轉念間則又思及此役役之幟工固一窖金之守鏡虜彼馬儀富金枯　登士　聞之耳熟獨不有染指嘗　之思而慫恿乃兄以乞煆之計乎馬儂鈍奴易與耳或以詐脅或以餌誘以葛氏之門第其兄之令名事可必濟濟則固足以償其兄之所需而有餘裕爲其弟分潤地思念及此幾欲回馬首而歸白其兄其兄以利害所在　從無疑唯登士頑弟也以爲何必汲汲爲其兄舒愁緩告而窘之使多坐愁城　小時亦何害且當此馬蹄得得意態自如赴市售馬藉作消遣售後得銀復可逐樂去興正濃遂决策鞭向前行行至市馬賈白理士及甘丁已在登士自慰以爲老夫兜不愧爲福人天相馬買注目野駿登士注目馬買而市馬之意已兩喻白理士曰先生早興殊佳持跨乃兄馬得母令人笑張冠李戴乎登士雖貴家子習市儈氣與皂隸厮卒輩語固議論風發應答如流巧言隱語埀手可得一則曰隸蕚之間奚分彼我再則曰余愛職天斃得此馬於吾兄殊不愜意三則曰此馬雖不愜余意然某友曩欲以百五十金相易余固未之許也白理士曰此馬能易百金已可謂大　善賈至百半則浮所值矣兩人交談所謂項莊舞例意在沛公信外之意不言自喻彼此俱知交易已開始矣忽甘丁聞議亦來同業多妒白理士陡益二十金議遂定言明在白市壘交貨取銀登士樂甚幾欲逕往白市壘取銀歸然素性嗜獵念良馬在此須臾將非我有胡不乘此以馳騁乎思之不勝　　即向賽馬場縱　疾馳已而越籬馬　人仆起視野駿則已不顧其主人親　待賈而觸籬長逝矣登士紈絝子好衿誇博虚譽猝遇此變以爲馬死不足惜特恐見之者笑其不　跨勒指其爲畋獵之門外　耳旣墮而起環顧闃無人則又竊喜馬死人仆反不介介即拂塵整衣擬向白市壘行意欲自該處租馬歸家以爲貴家子僕僕道途手中空持鞭跨下虚無馬殊不雅觀耳至於歸家後其兄或以馬死見怒則殊可無慮蓋登士胸中尙有假金馬儂之議待獻其兄以欵有所出當不致深責思及假馬儂金事則又歸心如箭逕欲向家中走速定其議意正栗六卒以爲身上泥蹟狼藉至白市壘難以見人白理士若在又將以野駿見詢且以囊羞澀租馬費尙不敷何必繞道多此一行斯時仰觀天色密霧重重雲幕沈沈俯視時計已五時曉近矣有懷待白不如逕歸家去與其兄茀蕾共　假金之策也得金後跨駿策肥揚眉吐氣後正有日何至如今日以　蹐彷徨乎登士有此轉念空鞭揚揚回頭决向家走當此隂霸蔽空道途寂寞得此空鞭繞指玩弄正堪爲自遣之助鞭爲其兄葛茀蕾物底緣以金鐫可葛茀蕾三字唯登士以非已名恒手掩其底致此内鑠黄金暗中埋没耳登士此時所恐者唯途遭朋儕笑其　　重　中失富人體而然行行復行行直抵萊蕪蘆迄未遇何人而斯時重重濃霧復添蒼茫夜色益覺藏身有所故雖不習夜行尚不以累　爲苦而朦朧中隱約見　火　光則石坑村馬儂室中之豆火也 
[俠女花彈詞（四十二）] [  東埜]  
　　振亞起先看見伶人的一舉一動覺得驚心動魄和自已有密切　關係此時心中釋　自以爲已經跳　圈子以外看那戲文正如隔岸覩火絲毫不　痛癢了後來濱　　情一　伶人揮科打　態内女眷們不住的有嘻笑之聲振亞同志明兩人也和者　笑緒婚洞房兩　演得巷有精彩振亞澄心觀察毫無醋意反替素珠慶賀得人及至絮語一齣開演懷璧忽現女身振亞腦中如激着電氣舉手　檯上一拍立起身來説道阿呀天下本無事庸人自擾之吾乃以怨報德冒犯女俠眞是罪不容誅了老伯替吾介紹負荆請罪是刻不容緩的還有情敵一齣無須演得因爲我也是劇中人内容已經明白現在時候不早我等辯正事要緊志明聽得向體上掛的自鳴鐘一望已經一點三刻即命停演庭前戲劇就此閉幕堂後的活劇卻又從此開幕了湘　捲處但見正中兩位老夫人列坐東西判主賓還有那多少如花窈 
窕女紅裳綠鬢兩邊分有的是端莊穩重千金體有的是　洒風流逈出塵有的是細瘦腰肢不盈抱可憐飛燕掌中身就中有一位風流客面比蓮花分外清潘岳丰姿還自喜隱娘劍術本來精如何浪跡江湖上兩度人家作贅髠是女是男渾莫辨爲恩爲怨不分明要曉得爲人莫結風流憤舉世難　嫉妬心作繭春　徒自縛脱離情網又何人 
志明一一替振亞介紹首及秦老夫人振亞執子婿禮恭敬作揖秦老夫人引各自責説自已作事粗鹵累得你氣急深抱不安振亞也深自責備大家謙遜了幾句就各歡然次及素珠素珠見他未婚夫前來參揖羞得要死心裏極要想看一看他的面龐無奈兩隻俏眼不由他自主竟不敢略抬起來只低垂粉頸不發一語振亞走到面前想要安慰他幾句豈知搜索枯腸没有一句話可以説的頓然之間兩個人都變成了啞巴引得兩邊女眷們都在那裏掩口葫蘆而笑秦老夫人見女兒女婿如璧人一對雙雙都在面前心裏着賞得意便情不自禁廻轉頭去説道素兒你向來是有説有笑的你等初次見面何不與他談談小兒女們一朝生兩　熟的總有個第一次將來一塊兒厮守同牢而食合　而欽也好這様的不發一語痴痴相對麽這幾句話説得他們兩口兒更加不好意思振亞非特不敢發言連自己面上也覺得　　　的紅起來了女眷們　　的笑聲較前更加利害就中一位在那裏　聲嚦嚦的笑着説道伯母你説差了自來夫妻們第一次見面總是新相公先開口的那裏有新娘子先開口能道理難道伯母當年洞房花燭也是伯母向着伯父先開金口的麽秦老夫人笑道阿唷我的兒你倒找着我老娘家尋起開心來了照你説法你那洞房深鎖破匯兒第一夜一定是你那姑爺先句搭上來的了可惜他這回不曾和你一同進京不然我定要請他前來查他一個水落石出呢振亞舉目看時只見那個説笑話的女子上身穿一件雪青羅紡單衫下身是湖色熟羅羣又褲子體態苗條目光流動一種輕靈活潑的態度時常流露於眉梢跟角間他聽得秦老夫人打趣的説話並不羞慚那梨花粉頰之上微微含着笑容櫻唇一動不知又要説出甚麽話來却被旁邊一位少婦梳　馬　描遠山眉着白羅衫拽百摺紗裙態度悠閒丰姿　媚的在他衣袖上微微一拉那位女子覺者便舉目一　却和振亞的目光遇一個正着他猝不及備那粉頰上面就雲蒸需蔚漸漸的泛出絳紅顔色來嘴裏要説的話也就咽住不説了後來振亞向志　　起方曉得那位着雪青羅衫的女子便是閨情一齣内閙出笑話亦的柳埀碧旁邊那位穿白羅衫子的却是家宴一齣内的馮家嫂嫂便是現在秦老夫人素珠小姐們的房東馮大律師的夫人他們兩個人都是新近到京馮家嫂嫂是應他丈夫之召　碧是馮家嫂嫂約他同來的 
 
 

Page 14

 
 
   
 
