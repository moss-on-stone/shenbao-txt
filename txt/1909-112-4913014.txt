# 1909 - 112 - 4913014

 

Page 1

 
 
   
 
 

Page 2

 
 
   
 
 

Page 3

 
 
[宫門抄]  
　　三月初九日召見軍機陳寳琛叚祺瑞吳祿貞 
論說 
[攝政王交諭改良學務感言野鶴（續）]  
　　一曰就學。自由哉今日學生之就學也。視同傳舍靡定方針。幾等作官得隴望蜀甫入初等。思投高等。甫入小學。思超中學。中途退學之罰具文而已。學堂之班級。永難畫齊。學堂之畢業。永難舉辦辦學者之對于學生去留。竟付之。無可如何。在經費充足之學校。不過聽其自由來去。若有恃學生修金。以支撑者。難免優容。自此風開而辦學愈形棘手。且一般遷流靡定之學生。駡舊喜新一邱之貉豈非爲學界之慣習也哉策除此弊。必待學校普及。而强迫實行。與夫勤嚴監察各校之監督校長。蓋學校普及彼不得藉口于就學之不便。勤嚴監察使不得藉口于敎育之不良。必使無所假辭。而後實行科罰。改良學務者儻以爲然乎。 
　　一曰敎習。人之患在好爲人師。正今日之謂也。充敎習爲謀利之途。視敎習爲太易。鐘聲鈴鈴。抱卷上課。問所敎曾經所習乎未必也。或曰略曾研究云爾。於是敷衍塞責。背黑板而面生徒。誦讀一通。若僧侣之唪經。所謂解釋以開彼心思。發問以試其記憶寥若晨星。若是則可用留聲機爲便。奚事敎爲。非記者之讕言也。一小時間。因徒誦一通。鐘點猶未畢。而竟授三四課者。今非絶跡。其外則創别解訓别字。又恒河沙數矣。反乎此者。則有一科之長。專門之術。平時研究不可謂不深。乃足未履乎學校之門。目未見乎敎授之法。登壇臨講。衆目全注一身。呆若木雞。口不能言。已所獨知。不堪共曉。而所授課本。力趨高深。學生腦力果否能及。不必計也。吁以謬傳謬。種瓜得瓜。吾未嘗不痛恨于敎法之未良也。吾聞外國任敎習者。無論其爲大小。所敎必其所習。且多有專敎某等學堂。某級學生者絶異吾國之敎習有萬能之力。若作官之周轉于兵刑農工間。而罕見自辭不勝也。彼則愛名譽而未敢荒唐嚴考成。而不能溺職。敎師之價值所以高也。吾國學堂之敎習。未嘗無人監察也。就堂中而論。則有監督焉或校長焉。而乃瞻視情面。曲予優容。其對於敎習。而能實行其職權者。今日不數見也。此改良者宜注意者也。 
　　一曰視學。敎習優劣。責成于監督校長。而監督校長辦學之良否受監察于勸學所提學司。勸學所提學司之實行監察其舉動者。不過派視學員之到堂調查而已。然則視學。之責任重大。固宜遴選或公舉富有。學識洞明學務之員以將事焉。今則視學員之才能勝任者。或不乏其人。而僅知本國文意。到堂查驗。翻閱文學之成績。藝科則莫賛一辭。外國文字。則直置不問者。亦不少槪見。是則視學之有無。所差曾不能以寸。整頓之法。凡徒知國文。斷斷不可充選視學蓋。大小各學堂。非皆國文專修學堂也。即曾經數月出洋遊歷之人。亦不可充。如其可。充則海。外之。華工優爲之矣。是必所選稱職。而又勤期調查。不可半年一次。查則不厭求詳。不可奉行故事。調查歸報以後。該校如有優點。是宜實行奬勵爲餘者勸。某堂如有。缺點。是宜實行干涉。爲餘者惕。豈可一調查而即闃無與動哉。 
　　右陳數端。特箇人之觀察。舉一漏百。自知不免。然自信不無萬一之中的焉。今再欲言者。則今日亟謀聯絡學堂之法是也。夫學問之道。有比較則互相。觀感。有交通則切磋互益方今學堂大都不相往來勢若散沙小學視中。學有不敢仰攀之情中學視小學日夷然不屑之。態此有階級之惡感横梗于中猶可解也。若同等之學堂視若秦越則將何說夫學。校與學校旣不能聯絡親密矣遑論其與勸學所之親近也哉。然則所以謀聲氣交孚。同策學界之進步。而一掃以前。散漫之風有改良學務之責者。又宜加之意也。（完） 
來稿 
[南洋勸業會說畧（十）（續）]  
[三賽會通信]  
　　無論如何之小賽會。此種通信最爲便。易其法請善作廣告者編爲動人心目之文。體貴整而詞貴約。印成單章。或小册。隨報附送其目的一。在圖賽會之便利。二在使人皆注意也。 
[四繪畫招告]  
　　繪畫於紙章或木牌。分布於車站客店或飯食店内。此亦最有効力之廣告也。或縮其畫繪於箋扇及應用各噐上。其法亦甚便。至於廣告文及圖案則以懸賞徵集爲最善。昔德國柏林工藝賽會曾用此法。中選者爲羅都烏濟德里氏。一有名之英年之畫家也。由是引起社會之評論甚多。而賽會之。繪畫報告。愈有人注目矣。日本嘗繪會塲全景分布各地。其効甚大。此固西人嘗用之慣技也。 
[五紀念印花]  
　　此種印花與郵政印花稍異。一千八百九十四年始創賽會印花。好事者常以之貼於信封。或他種印刷物上。藉表新奇之意。一千八百九十六年栢林工藝賽會。發行封信印花以代圖書。售出三百五千萬枚。一千九百零二年。鵲賽德府賽會。共售出四百萬枚。 
 
 

Page 4

 
 
[六繪畫明信片]  
　　西人好用繪畫明信片。故賽會常將會塲之景分别印成明信片以售與遊者。使爲親友間之簡單報告。一千八百九十六年柏林賽會售出八十三萬套。日本每次賽會亦多用之。 
[七賽會報]  
　　大賽會嘗組織獨立言論機關。或於會期前二三年發刋會報。或月報一次。或一星期報一次。至開會時則改爲日報。移於會場中。當衆印刷。則購者必愈多。栢林賽會曾用之而收實效者也。 
[八目錄及價目表]  
　　按出品人及出品物之名。分别種類編成目錄及價目表。亦有効力之廣告也。大賽會常分國另編目錄以别於總目。其發行則有屬公共者。亦有屬私人者。其編法則一人限一二行。欲載多字者須另收費。以其爲廣告之良機關也。然廣告多則其効力亦小。至於編纂時則有注意之事二。（一）唤起讀者趣味如載各國品則將其國之地理統計編入上方。載本國品則將關於是品之學理或歷史述於適當之餘地。以僅列出品及出品人性氏。嘗枯索寡味也。（二）繙他國文字不可謬悮。目錄以譯成數國文字爲最佳。惟有謬誤。則不獨讀者寡懽。且將貽笑於外人矣。 
[九報告]  
　　報告者。賽會之結果也。其文多出於審查部專門名家之手。事務報告尚。隨時可以發行。惟審查報告爲閉會後必須發刋之物。其文以公正爲主。以其爲擴張有奬品銷路之最良機關也。）未完（ 
專電 
[電一（北京）]  
　　憲政館覈議民政部奏陳地方自治研究所章程改爲十二條八個月畢業俟畢業三次一概裁撤 
[電二（北京）]  
　　學部奉奏各省提學司擬於今年由部考覈或調或留或升或補或撤回臨時酌定奉旨照准 
[電三（北京）]  
　　政府議定各省清理財政正監理官無庸請訓 
[電四（北京）]  
　　贛撫馮奏鹽法道慶寛現在患病請准回京奉硃批著毋庸議 
緊要新聞 
[贛撫被叅詳情江西]  
　　贛撫馮星岩中丞被參一事早紀前報茲據訪函核與此案頗有關係亟錄如左 
　　馮中丞初到任時將左邊洋務局圍入撫署外間　有煩言當時馮信任候補知府袁克荷（即袁世凱之堂姪）因袁播弄遂與沈方伯不睦而沈又爲某文案隔閡撫藩意見益深袁平日隨時投見閉談一切馮極器重委其辦理省城外統稅官場以袁到省未及一年資格尚淺得此優差頗多訾議現馮因被參劾對袁冷淡袁投見時馮亦不見矣 
　　馮中丞又與洋務局坐辦李少薇觀察嘉德相契史通判鼎尤爲馮所信賴馮有秘密要事委史查辦惟所查未能盡實後委署通判令其出省 
　　馮中丞近得京密電又被江春桂霖列欵奏參有交兩湖督帥查辦之說聞馮與鄂督因辦三怡倒欵爭執認眞彼此不甚投契得電後惶恐異常旬日以來諸客不見詭稱微恙一面函電交馳請託彌縫頗形忙碌云 
[江督補救上海商業之遠謀]  
　　江督端午師札行滬道略云南洋第一次勸業會事屬創辦搜羅不易必須各省各埠就地組織先具規模明年開會時始易藉手現經定議於南洋所屬各府治徵集各府屬物產組織物產會於全國各省會及各大商埠徵集各省及商埠物產組織出品協會先期陳賽展覽以爲南洋勸業會之預備此次勸業會旣以南洋爲名所有南洋各地方一切組織自應力求完備惟是各屬風氣開塞互殊上海商買　屯人知愛國將來曾塲能否生色以上海官商能否踴躍從事爲斷且上海一埠商業殷闐雖爲全國之冠而外貨充溢民力日殫名爲商務繁盛之區實即生計日衰之所非亟加補救何以挽回利權善者上海紳商有中國品物陳列所金石圖書賽珍會之設紳商之　心公益與該道之提倡有方均可想見惟事屬草創範圍或局於一偏規制未臻乎宏大茲當南洋勸業會籌備進行之際亟宜組織上海出品協會爲各商埠倡上海紳民有衿式全國之義務該道又有率先紳民之責任除照會李紳鍾珏爲上海協賛會總理並經知照會同該道另行組織上海出品協會外合亟札飭札到該道務即籌撥的欵會同該紳商等遵照章程從速辦理 
[奏報黑省設官支費情形北京]  
　　東督後世昌黑撫周樹模奏稱伏查江省地方初闢自改建郡縣政務較前益煩多係分歸各司管理原奏暫用委員並不設缺良以本省財政困難不得不量入爲出第旣經奏明設司凡民政所筦爲民治疆理警務營衞各事宜提法如民事刑事與獄諸要政至提學司係經學部奏設六課江省自應仿設六科度支則會計田賦俸餉稅務各端事體均極繁重必須得人而理自不能不分科派員以事責成而免貽誤計自上年夏間經臣等飭令各司按照執掌事務分别設科并定科長正副科員名目科長月支薪津銀一百 
五十兩正科員月支薪津銀八十兩副科員月支薪津銀各五十兩其司 
 
 

Page 5

 
 
書副司書月支薪水銀二十四兩十六兩十二兩不等業經次第酌定客額數目綜計每司各科每月定額共應支薪津銀一千數百餘兩至二千三百餘兩惟定　期於完全而經費必求撙節現查所　各員均按各司政事緊簡酌量選用或以一科長兼管兩科事務其非必　之員皆飭任缺勿濫俟將來政務日繁再行斟酌添派仍按年查明現支員數核實造報以重公欵至各司應用各項聽差雜役柴炭燈油心紅紙張一切　公等項亦經另行酌定計每司每月共需公費銀八百兩遇閏加增統於光緒三十四年五月一律起支飭由度支司按月照發所有動用各欵自應奏明作正開銷除將開支細數清單咨部查照外所有江省四司以下各科月支薪水津貼及辦公經費數目伏乞飭部立案二月初二日奉硃 
批該部知道欽此 
[黑省經營墾務近况北京]  
　　東督徐世昌等片　云江省所屬郭爾羅斯後旗與杜爾柏特蒙旗界址犬才相錯近年出放荒地該兩旗蒙員未將舊界認清以致放地互有展越現在該處荒户所領地叚多屬虚懇亟須迅速劃清以爲興墾便民之計　據該兩旗呈墾由省派員往勘以清界限等因當於上年二月間揀派原丈該兩旗荒地　員一起前往會勘　以蒙員到叚參差不齊復加　　州　同知崇綬就近督飭俾得從速清　現在該兩　糾葛處所衆將　　勘竣　　者一車價等項已飭墾務局　存經費項下搏節動用　　伤都先行立案一俟勘辦竣事再行　羅咨部造册核　 
　　又片稱江省緊　總局員司各頭曁開支章程前署將軍建桂等奏明遵辦在案比年以來本省百物騰踊數偕　昔所有各司局處一切章制皆經酌量吏定該局原定薪公太微實不足以重餼廪而專責成現在清理未完事件預　邊墾辦法局務尚形繁瑣臣等於上年冬間飭令該局裁員　薪以資騰挪分科辦事以明職掌旋據酌擬章　當經批令照辦在案綜計每日所需仍不逾原支總數如此變通庶局事可期整飭而公帑仍不虚糜似於節欵用人兩有裨益 
[京師近事]  
　　禮部前因辦理大喪曾領銀三千兩刻因辦理太皇太后梓宫　几筵餑餑桌張致祭隨桌月奠時奠並幾滿月　　口分廖稱　銀三千兩已於初四日由度支部照數發領 
　　内務府揀選預備恭送梓宫之喇嘛和尚道官選定喇嘛一百零八名和尚一百零八名道官一百零八名沿途恭送 
　　景皇帝梓宫奉移各國均派公使送葬現外部已在地安門内油溙作口修建木棚二座以爲各公使隨員等休息之地 
　　郵傳部李尚書派委京漢鐵路總辦鄭清　恭辦皇太后詣西陵乘坐專事事宜昨聞該總辦已禀李尚書所有御車内外修飾皆已一律齊備請派員查騐是否合宜以便知照内務府大臣查驗 
　　日昨政府接到晋撫電稱青島　民聚衆三百餘人滋擾華　衙署後經該處軍隊聞信前往彈　并將　人爲首者拘　當交日公使繁辦 
　　政府接豫撫密電以該省修武縣　方有人開會　說出有　　　公司傳單若不嚴禁誠恐釀成交　爲患非淺聞世中堂已覆　　撫設法解散 
　　政府屢議改良河工現聞决定辦法（一）迅設改良河工研究所（二）嚴查工欵切實及工程堅固與否（三）愼核河工保案並聞將此宗　咨明豫魯各撫切實核辦 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[長元吳學務總匯處復樊提學文蘇州]  
　　竊照本年閏二月十二日奉照會内開據長洲縣附生柳宗棠等禀通籌敎育普及請飭查公欵補助鄉學保存的本等情到司據此除批仍候藩司批示外合就錄批照會煩爲查照辦理等因並黏抄原禀照會紳等前來（禀批均見前報）准此仰見大公祖注重普及敎育維持地方公欵傅訪周咨期於盡善曷勝敬佩紳等當即定期邀集城鄉各議董干紳同愈等公同商榷折衷羣言察核柳宗棠原禀有未合垷情驟難更張者有確係正論本已規畫者不得不將實在情形逐一剖析綜其要義約分三端一名稱無碍擬請仍舊也溯查長元吳三邑賓興書院等公欵向由潘紳祖謙經理原名賓興公所光緒三十一年移交彭故紳福孫曁紳本善按管後改爲長元吳學務公所撫部院藩司衙門學務處均呈明有案甫及一年部章各省提學司均設學務公所紳等以地方自治之公所未便混用名稱遂請改爲長元吳學務總匯處蒙升撫部院批准立案迨貴前升司周恐干部詰詳請仍改爲勸學所彭故紳等遵將呈明改辦學堂之恤孤局田房公欵悉數撥出另立三縣勸學所公舉陸紳基等三人爲勸學所總董　辦之半日學堂亦歸陸紳經理奉經貴前升司批准在案惟此向來經管賓興等欵收支之總匯處因仍舊名未能改定者蓋因一切田租房租典息等欵有與藩司衙門直接者有與府縣循案行文者大抵利於合不利於分未便以勸學所之範圍强爲析置也近年以來陸紳等經理之半日學堂添爲九區凡恤孤局所入不敷之欵皆由總匯處借撥紳炳章自彭紳故後經議曁公推爲總理與紳本善竭誠共事度支出人無不取决議董而行且兩年以來又忝同被舉爲長元吳敎育會正副會長而勸學所總董亦均在議董之列凡敎育會勸學所需用之欵源源接濟曷嘗畛域稍分原禀謂似不必多此駢枝是徒斤斤於定名之間而辦事實在情形似未加以體察今議董等僉謂事師實濟弗尚紛更自可邀免另易名稱此原禀之未克遷就者一也（未完） 
[西報譯要]  
　　俄國展期徵稅華貨字林報載初八日倫敦電云俄京聖彼德堡電稱中國取道伊爾庫次克（西伯利亞之一省）前入俄境之貨俄政府現已展期至一千九百零十年正月方始徵稅 
　　中德協約之風說又載初四日倫敦電云據培明漢報載德政府現謀與中國訂立協約並擬免收拳匪賠欵之餘欵 
分類新聞政界 
[遂安官民各執之詳情浙江]  
　　遂安縣鍾令通禀請兵已詳前報日昨又上書省合以禁烟之法必須查勘田畆列表存記得有實數可稽半月之前照會牌示四鄉宣佈更恐農佃人等警慌牌内又聲明並非拔除不過查勘列表以憑稽查鄉民愍不畏法聚集千數百人來署鬨閙糾衆刦囚民情强悍幾同化外知縣據實通禀後即行晋郡面禀本府蒙委卞刺史宗彬查辦鄉民復又糾衆五百餘人在委員處逞刁刁生劣監附和其間非揑官爲勒捐即指幕爲得賄信口雌黄變亂皂白現聞又有按畆歛錢上控官幕之謡此次倘復稍事姑容將就了事勢必養　貽患卞剌史一味和平恐不足寒頑民之胆反張刁徒玩視之心目撃情形殊深焦急等語而遂安紳民則以遷善所内走失之章姓二犯並非遂民刦出現有吳姓到省上控鍾令到任後苛捐病民不一而足此次烟畆加捐民於鍾令下鄉時夾道跪求减捐人多擁擠與差役口角並未來署滋閙與章姓越鉃事隔三日更屬不涉大令欲文過飾非借事生風羅織遂民恐非預備立憲時代所宜有云 
[批斥禁烟推諉之縣令南京]  
　　江督批銅山藍令光策禀云據禀禁烟情形旣未見切實之施行亦未有切實之言論實屬意存敷衍須知該道雖設禁烟總局而一切查禁事體地方官具有責成萬不容稍涉推諉豈以近將交卸而爲此搪塞之文耶仰兩江禁烟公所嚴飭該縣遵照前後各章程認眞辦理毋再玩率 
[乍浦官紳互訐之結果杭州]  
　　乍浦同知蔡司馬前因扣留蕭姓南人洋麵粉及拘拿商會書記員王纘緒二案曾由該地紳商學界電禀省合環請澈究旋經增中丞密委顧思義太守查辦前日回省禀復力爲蔡丞洗刷茲奉中丞批謂尚志沙書澄均課徒爲業理應專心敎育乃以王纉緒因事被拘輒與王文泰電訐官長又以紳商學界字樣虚張聲勢均屬不安本分所訐之案應毋庸議附生王纘緒好訟多事不宜姑容應令府縣隨時查究以端士習蕭販洋麵粉因據蔡丞遵查電復核飭放行商會之綘電復到本部院並無　聽之處當飭蔡丞知之惟蔡丞究竟有無烟癮自應責成該管道府照章嚴查如果形跡可疑立即移知禁烟公所行文調驗其署内家丁旣有需索之說應飭該丞自行檢舉指名禀辦愼勿徇隱自誤仰布政司遵批查核分别多行辦理 
交涉 
[通飭各關酌改行船章程鎭江]  
　　金長發沙船爲哪喴銳安輪船碰沉訴訟得直後惟查有數事與以後航船碰撞之案大有關係業經哪喴總領事申呈江督在案日前江督復准外務部來咨前准英使李大臣 
 
 

Page 11

 
 
咨據駐哪喴名譽總領事余德禀請遇有此等案件先將案情知照駐使等因業經本部咨行在案茲復准駐英李大臣咨稱以現在各國船隻之行駛中國沿海者甚多此種案件隨地皆有該總領事所呈各節均當時爲難之實情雖此次沙船得直哪喴大法堂未遽苛求及此將來遇有此等案件竟因以上各節有所藉口反致難以了結爲先事預防計應請咨行沿海各督撫飭由各海關道遵照酌量更必充臻周密等因本部查所請各節爲先事預防起見尚屬周妥相應咨行貴督照轉飭各海關遵照辦理議章復部鎭關道劉觀察昨已奉札籌復矣 
[外人在運城創設女學山西]  
　　　運城地方向推文明之區惟女學尚未發達頗爲缺點近有瑞典國某女士就該處喬家巷内創設淑範女校一所招收民間女子入學每名每月輸納白麵三十五斤以資補助聞開辦以來報名者極形躍躍現已有二十餘名云 
軍界 
[裁營改隊辦法浙江]  
　　海寗州張牧懷信以裁撤海防營兵曁新編工程隊及巡警月米請示等情具禀省台茲奉藩憲顏方伯批云查海防全營裁撤額兵六百五十四名均於宣統元年正月底截止奉准應給正月分小建兵米已開數另札飭放矣仰即查照遵辦具報所有前項原設額兵每名大月支米三斗小月支米二斗九升坐撥該州南米動放遇閏月米例由司庫兵餉欵内折給每石僅折銀一兩二錢扣六分减平並搭一成制錢支放此次奏明全裁兵丁改設工程隊四百五十二名其舊鹽平汛兵現隸乍浦同知改設巡警局兵一百名每月每名各准支米三斗遇閏照加較之原額兵米總數實已減少茲雖准工程局來咨詳准改編工程隊已報成立日期並暫留額七十八名以便臨時召募　夫之用應先按照成立之日起將工程隊實支留支各兵米數派撥必州本色倉米抵放其閏月之米即以裁兵餘賸米内加撥毋庸再動兵餉折給又巡警局兵未報成立日期應俟具報成立之後再行照此辦理撥賸裁兵餘米按　分别有閏無閏截計照續裁兵米之價以每石三千四百文作價覈實提解司庫統歸南米册内造銷惟扣建一層原奏並未聲明自應隨 
同薪工餉銀計算扣則一律核扣如銀欵不扣建則米欵亦應照辦 
[改設巡警敎練所之爲難南京]  
　　陸軍部咨江督文云准貴督咨 
稱壽春鎭標設立警察學堂改爲巡警敎練所延長學期等因前來查陸軍警察學堂應由本部妥議章程直轄辦理以歸一律上年五月間東三省總督奏請創設陸軍警察學堂當經本部咨令照章停辦以免紛歧等因覈覆在案今壽春鎭標改設警察敎練所一切經費由各鎭標自行籌措係爲敎育普及起見惟該敎練所課程學期均照民政部章程辦理與本部各項定章均屬不合礙難立案 
[合肥紳十禀留防營安徽]  
　　合肥王紳德熙以該邑爲陸路要道毗連各州縣民情强悍盜風甚熾客冬馬砲營兵叛事起頗有風鶴皆驚之象奉省台飭派中路巡防左翼第二營哨兵十三棚駐防該處後人心始定現聞該營弁兵又奉飭派五棚前赴六安麻埠鎭保護茶釐局卡商民惶恐茲值青黄不接之際而鄉村搶刦之案時有所聞若再將核營抽撥調派他處誠恐匪徒潜滋則地方受害實非淺鮮頃已上禀當道懇將該營免予調撥以靖地方 
學務 
[法政學生反對新監督之理由杭州]  
　　浙省法政學堂自寗觀察辭職後改委卸任台州府許鄧太守爲監督到差三十餘日堂章删改過半並有位置勶人巧立名目等事致各學員嘖有煩言日前因許鄧太守私人擅入講堂混雜聽講及種種苛待學生情形報告全體聯合一二三四講堂官紳四百四十五名公舉代表四員決定三月初十日一律停課向監督交涉 
[禀請催繳箔捐助學安徽]  
　　徽州新安中學堂經費前經紳士程錦龢禀奉批准抽收箔捐爲該學堂常欵飭由衎口釐卡代爲抽收在案茲聞該箔商景昌等號異常狡滑抗不遵繳現在該堂需欵甚殷該紳等又據情禀陳省合札飭街口釐卡切實代收倘再延抗不繳即將該貨扣留俟繳清捐欵始准放行以維學務 
[營警學堂經費之難籌安徽]  
　　協標安慶管警察學堂經費不敷支用當經該營副將劉利貞詳請撫憲飭司籌欵補助在案沈方伯以皖省財政困難達於極點現在舉辨各項要政需欵浩繁尚在無處籌撥所請補助該堂經費委係無欵可籌刻已據情詳覆並請札飭該營遵照 
寳業 
[海州雜糧弛禁問題南京]  
　　江督端午帥昨咨江北提督文云海州雜糧連年禁運迭接商埠局宋道康復許道鼎霖會同知州謝元福禀稱雜糧出口實於稅釐民食兩無妨碍等情本部堂當經批示查民爲邦本食爲民天前因徐海一帶災歉之餘元氣未復是以豆麥雜糧各項未便據准出境嗣據吳道禀海州出口只有出口一捐商人惟利是趨淮河及裡下河各關局釐稅全歸稅著又經批飭該道等會復在案茲據考查海州地方運　情形除安阜毗連海州之處或不免有從海州出口者此外淮河裡下河之貨運道不便必無改道出海之事並據調查海境歳收各項雜糧中稔之年約在一百二十萬石歳計民食約在六十五六萬石是中歳所餘即有五十萬石之譜上熟之年尚不止此許道以本地搢紳談論本籍之事自必確實可徵宋道謝牧在海兩年親歷訪查亦属可信且條陳八害均切中事情穀賤傷農古有明訓即經一再考求自不能不略予弛禁用順輿情大麥高粱山芋胡蘿蔔櫎麥大米小米蕎麥稷子九項爲民食要需應仍不准顆粒出口其餘小麥棒頭黄豆黑豆豌豆芝蔴七項均非貧民食品應准流通上熟之年以漕斛三十萬石爲限中稔之年以漕斛二十萬石爲限均不得以海斛相混如遇歉年仍即停運每年於秋成後由地方官曁商學各會公同考證將應准流通石數禀候核准立案本年值封禁已久應准照上熟之年以漕斛三十萬石爲限即由宋道督同謝牧設局認眞稽查限滿即行停止至商埠墊用各欵從前本議 
 
 

Page 12

 
 
試辦碼頭捐後分年扣還該道州等擬請暫照徐捐章程辦理查徐捐科則本輕此次准予出境流通未便照徐捐内河捐章辦理應暫查照徐捐出海黄豆等項另加六成辦法凡准其流通之小麥等七項照徐捐原章槪照六成抽收以期歸還墊欵其捐票應如何刋刻蓋用何處印信如何稽查核收並候札飭淮揚道妥議詳辦相應咨明貴部堂請煩查照施行 
[商人私抑銅元之肇禍蘇州]  
　　蘇府震澤鎭因商人私仰銅元流及學界挾衆罷市敎員被毆當由該鎭學界陳翔等電禀無藩學憲請速查辦嗣經該縣張大令溎曁巡防飛划彭何兩管帶一再解勸竭力彈壓當晚即行開市免成暴動昨經該縣兩管帶曁陳翔等復電禀上憲請免查究云 
[禀設廣德商務分會安徽]  
　　廣德州境爲水陸交通要衝近以商務日繁該處各商董糾集商業舖户開會籌議遵照部定奏章創設商務分會擬投票公舉熟諳商情總理業已妥訂規則呈請該州轉詳撫憲咨請商部准予開辦以維商業 
雜記 
[巡官調戲婦女之結果杭州]  
　　巡官徐士炎調戲鄜姓婦女案控由層憲發府質訊三次兩造供詞已成鐵證各情形詳記前報茲悉杭府卓太守會同讞局承審諸員磋商以此案用　别訊法見證確鑒徐士炎之至酈宅實有其事不得以徐士炎狡供任令案懸莫結於本月朔日通詳各憲定案至一局巡官榮森當時雖具结擔保嗣見輿論譁噪已向總局檢舉取銷前結日前經警務處調署湖墅正巡官於初五日到差惟徐士炎近因三次庭訊鐵案難翻不得已運動戚友在外揚言即日赴都京控有四大目的一查封報館二嚴辦訪事三反坐誣控四回復巡官並云其族叔現署某道御史誓民参辦承審各員而後已 
[兵士誘拐幼女南京]  
　　孀婦李洪氏以兵士串拐幼女懇恩迅辦等情禀奉江督批云張少甫曾充步隊三十四標兵士於去歳臘月十二日將該氏十四歳幼女小順子拐逃揚州經氏尋獲比欲赴官鳴冤經人勸止當將女帶回管敎詎張少甫於本年正月又投入砲隊第九標二營左隊三排一棚充當矢士後於上月二十六日黄昏時分又將氏女串逃並帶去洋銀數元該氏赴營追問據守衞兵士稱其本日下午掛號出外次日復問該營司務長則稱係屬逃兵各等語如所禀屬實殊爲藐玩已極仰砲隊第九鎭統帶陳懋修迅速查明張少甫如確有串拐氏女情事即勒令管帶將張少甫交出嚴訊詳辦以肅軍紀毋稍袒徇 
[奇術歛錢之肇禍杭州]  
　　巡警業生高廷耀本嵇姓日前運動警務處砌詞禀請開辦影戲每月報效十元果蒙批准擇期初五晚借梅花碑同春茶圍開演先期刊發傳單託名奇術張大其詞爲歆動觀者地步届期復門懸電燈佐以軍樂往觀者蜂屯蟻聚多至二千餘人且有官紳宅眷坐定後始勒令買票每人需洋四角四分坐客雖嫌價昻因其爲奇術也姑聽之不料開幕後僅有身著短衣洋帽形如流氓者三人搬演江湖雜技如酒壺變水藏枚易位等復又手脚不靈内容畢露致坐客大譁紛紛詰問若輩技無所使託言停演坐客愈怒羣起索還戲價互相爭閙致激成暴動茶碗棹椅搗毁一空老幼爭先奔避自相踐踏受傷者不計其數人聲鼎沸鄰右疑爲火災其史督練公所職員稽惟忠恃有警兵保護喝令拿人致將旁觀看客獲住四人扭辮倒拖如捕巨盜幸一局汪巡官聞警到塲彈壓始得漸漸解散事後受傷者紛赴警局伸訴不絶均經該巡官撫慰允爲查辦 
清談 
[複選舉人之心理（續）]  
　　一人曰。議員責任綦重。萬一當選。無以應付若何。 
　　一人曰。余運動久。若複選失敗。則全功盡棄。如何得萬全策。 
　　一人曰。某我友也。友之戚某有選舉權。曷囑友紹介。 
　　一人曰。某固我戚。戚無選舉權。顧某也有選舉權。某也有選舉權。均與戚善。非　我戚。其曷濟。 
　　一人曰。余固無議員資格。然大抵如是。姑得之。再設法。 
　　一人曰。苟能是。曷可放棄。度何德。量何力。運動而已。　 
　　一人曰。余計之。僅一二票。必不能當選。汝殆庶幾。余玉成汝。 
　　一人曰。某我友。某我戚。咸以書囑。舉彼則失此。舉此則失彼。乏兩全策。 
　　一人曰。我已與某有約。難爽約舉彼。惟某某亦有選舉權者。余爲之紹介。可兩全。 
　　一人曰。議員我所欲也。顧乏運動術。將何途之從而出。 
　　一人曰。余平日經理公私事件甚夥。以此起家。今失敗。則後無至者。我思之。我甚懼。 
　　一人曰。期已迫更無多日。惟其舉何人。或未定。此外無可求者。 
　　一人曰。被吾甥也。此票彼固義不容辭。 
　　一人曰。某舉我新親家。若新婦言生效力。 
記者曰約舉之。得三十六人之心理。今日複選舉人之心理。某也合於何種。某也合於何種。記者固不能一一舉之。記者僅諸懸此諸格以俟初選當選人之暗合者。倘更有異想天開之心思。神出鬼没之手叚。委瑣齷齪之辦法。記者固不能擬議及之。而亦不屑道之。特附識之。以質諸一般初選之當選者。 
巵言 
[戒烟藥]  
　　寗夏將軍台布。副都統志銳。奏陳戒烟新法。共戒斷男　老糼官員兵丁一千零八十三名。其藥果驗矣。然曰尚須吐瀉。則恐弱者。未易戒除也。戒　之期。尚須五日。未得謂至速也。茲有至速至良之戒煙藥數種列左。 
[清心戒烟藥]  
　　未食不知遠。旣食不知戒。謂之利害不明。利害不明。由於心地不清。宜以清心之戒烟藥。 
[獨戒烟藥]  
　　日言受累。而吸食如故。日言戒烟。而一　如故。謂之因循坐誤。因循坐誤。由於中懷寡斷。宜以獨斷之戒烟藥。 
[自欺戒烟藥]  
　　黑籍之名。旣不甘居。戒烟之令。有所難守。陽奉隂違。而吃諸私室者。謂之自欺。以毒攻毒。宜用自欺之戒烟藥。 
[僥倖戒烟藥]  
　　本不欲戒迫於公令苟能偷安且治老癮得過且過而吸之不已者。謂之僥倖。以貪　貪。宜用僥倖之戒烟藥。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局舉行初選舉開票 
[江蘇寗屬（淮安山陽）]  
　　周虎臣一百四十五票郝崇壽九十五票顧嘉福八十二票汪九成六十四票董冠羣五十九票嚴慶成五十五票盧璈四十七票陳德風（辭）四十七票以上第一次開票所得當選人八名周鈞一百五十九票張仲沅一百八十七票秦保愚一百八十票陶鍾寅一百七十三票王寳琦一百六十八票譚駿一百六十三票郝應乾一百四十九票吳紹鉢一百三十五票以上第二次開票所得當選人八名喬西琴一百二十五票邵崇瑞一百十一票谷紹鑾七十八票金濤七十一票以上候補當選人四名喬已補入當選 
[江蘇蘇屬（蘇州太湖廰）]  
　　太湖初選舉當選額四名當選者如下姜昌鼎翁長炳葉哲淦 
金鑑 
[又（鎭江太平廳）]  
　　太平廳當選人如下姚湘郭曉嵐祝立本戴錦城 
初選舉訴訟 
[江蘇（松江）]  
　　青浦縣汪承寛等禀控初選當選人監生何繪書一案業經複選監督戚太守判定茲將堂判錄下甚矣汪何兩姓朋黨重於親戚而禍患伏於權利非一朝夕之故也鄉間以董事爲尊貴地方公事不難武斷經手公欵遲遲不報銷即報銷矣一片糊塗設被指控則其黨出頭謬托公論董事安然無恙鬼蜮之技狼狽之奸羣恃護符獲分餘潤其黨雖無惡不作亦得以安然無恙有如此莫大之權利誰肯放棄哉汪與何本屬親戚汪承寛之父汪祥龍充三十餘年董事資格最老何繪書起而代之從此互相傾軋互相攻訐妄立南北黨名目該處不黨南即黨北勢如水火控案纍纍其黨左之右之譸張爲幻官吏目爲之眩商民口爲之噤趙前縣乃兩罷之諭汪祥龍何繪書均不准先董事權利失矣尚思藉義務爲桑榆之補各辦學堂不幸又因學堂衝突斯皆歷歷有卷可稽者去冬該邑公推選舉調查員重固派三人屏汪而推何在公推之意殆謂彼善於此而就各案核之汪固劣矣何亦非佳士所謂五十步笑百步者也現在汪承寛所開各案多係何繪書輿其父汪祥龍互控之案汪承寛祇悉攻訐（此處缺十餘字）並未深思各案有已結者有未結者其中如誣良爲竊之欵無案而揑稱有案更屬荒謬綜各案之大槪汪祥龍未必全是何繪書未必全非至重固調查當初犯烟癖之徒如汪祥龍及何繪書之弟何紳書槪列草册厥後汪祥龍黜落何紳書亦投票不到若第三次投票何繪書奉派監察員以掃墓不到汪承寛未經奉派反監察其間旣查有頂替兩人票猶未冩即行驅逐該兩人是否不諳規則抑受何人運動據管理員禀復無從查悉事後更無從究詰未可指爲何繪書之弊（未完） 
瑣聞 
[江蘇]  
　　蘇省籌辦處以十五日爲複選投票之期照部章定十八日舉行開票延長二日以寓鄭重之意茲悉該處因複選非初選可比票區只有一所現爲便利投票人從速宣佈起見議定提前二日舉行昨特電致松常鎭太各屬云複選投票當日完畢開票改爲十六以免躭延電到速曉諭又該處近據各府州縣將當選名額陸續申送報齊惟太湖太平洲直至日昨始行申報並聞該處以該洲辦理選舉事宜據原文申復不合於選舉章程之處者甚多頗有微詞此外尚有靖湖一應未據報到昨已行文札催迅速申報勿再玩延致千未便 
[江西]  
　　江西諮議局籌辦處會辦紳士前　紹台道喻庶三觀察兆蕃現由萍鄉原籍起程於三月初四日抵省寓官巷蔚泰客棧擬於初六日一句鐘赴局會議舉辦一切要政云 
初選舉區成立 
[廣東（廣州新會）]  
　　新會縣開辦初選舉經派梁紳宗璧到縣協同辦理現該縣陳令已在縣署設立選舉事務所於前月初八日開辦并將縣屬分爲十區茲將各區地方及所派調查員姓名錄下 
　　一區調查員何勉投票所在邑城西南局計所屬新魁沙堤天井坑小梅東甲西甲大　梅樹營州冲田螺溪沙咀柴竹里東侯許村伍村黎村梁家新村鸞坊岡德滋里　　二區調查員何變克投票所在江門鈎魚台計所屬禮樂柴泥白沙奇　都會不嘴臬頭水南 
　　三區調查員陳榮奎投票所在江門東北局計所　蔴圓篁村白石木朗杜阮井根裡村雙龍丹灶巴冲舊社東羅寗十二鄉瓊村 
　　四區調查員陳榮椅投票所在外海龍溪局計所屬外海荷塘湖連金溪北街麥園南山 
　　五區調查員陳子燾投票所在棠下觀瀾局計所屬棠下良百石頭天河横江楊清社學各鄉大林屬嶺書院各鄉桐井篁邊 
　　六區調查員蘇夢蓮投票所在七堡仙湧寺計所屬七堡石坑羅坑嶺背陳冲潭江山咀墉尾坑天湖郎小岡天台梅岡南坦汾水江三八水洞角冲式水東盧冲坑頭 
　　七區調查員黎江投票所在天亭敦信書院計所屬上村下村塔嶺豫山沙富塘河凹頭郎頭瓦屋村白龍里横嶺梁家村嶺頭仙洞南合坑頭京背五村黄冲三村 
　　八區調查員陳兆澎投票所在三江分局計所屬官田容美沙岡新泉龍泉獨洲那伏南郎睦洲大沙馬熊長熊鼠石冲茶坑大洞深壘 
　　九區調查員余炳樞投票所在古井逹善堂計所屬古井文樓霞路泗冲慈佛頭大郎堡孖洲長樂長沙沙堆梅角梅　沙角 
　　十區調查員湯耀投票所在河村局計所屬河村天等田邊梧村白 
 
 

Page 19

 
 
廟如九鄉談雅小塘大澤西冲潭墪山澤吕村北洋田金里潮透李苑大園蟠龍 
本埠新聞 
[示諭游學畢業生赴京廷試]  
　　代理上海縣李司馬出示云奉提學憲樊札奉撫憲發閱學部電開各省督撫鑒已給舉人進士出身之游學畢業生現奉旨於四月初十日廷試希轉飭於三月内到京候試勿誤學部巧印等因奉此除先行牌示並通飭遵照外合亟札飭札縣即便遵照迅速出示曉諭並移會勸學所一體傳知仍將境内有無已給舉人進士出身遊學畢業生赴京廷試及起程日期報司查考如查無前項人員亦即具文申復等因到縣奉此除照會勸學所傳知外合行出示曉諭仰前項應試人員一體知悉 
[車站查獲軍火]  
　　上月二十四滬寗鐵路快車開行時車站客座處遺有衣包一個站長查詢多時無人認領遂即將包打開見有二十號子彈四十顆十二號子彈一百十九顆又銅帽二盒計二萬個另有棉被破舊衣服數件似係匪徒私運因恐被人查見是以棄物逃遁現總管理處已將各物移送滬道請即飭縣查拿匪徒務獲究辦 
[密飭查拿票匪]  
　　江督現准外部咨稱訪聞近有票匪某某等避匿滬上請即密飭查拿現端午帥已札行滬道密札上海縣及公共公堂等一體查拿矣 
[謡傳滬嘉鐵路橋工損壞之不確]  
　　本埠某西報載稱距松江相近之鐵路橋有坍損情事并有中國各報紙未曾提及等語其實皆係謡傳昨午蘇路領袖工程師方偕京張鐵路工程司赴松江一帶察看路工橋工確無損壞之事聞已由蘇路公司函致某西報囑其更正矣 
[印人輪姦鄉女五誌]  
　　印人浦及項生等兩人輪姦鄉女劉阿妹一案昨日上午十點鐘靜安寺捕房捕頭飭將蒲及項生解送英署請爲審訊四路三區巡士陸忠仁蔣廷臣韓重新及中興麵粉公司司事洪伯泉周舒甫曹禾甫等均投案作證旋據廣仁醫院醫生函告謂該鄉女傷勢頗重不能到案質訊副按察經君遂判將該印人帶回收押候下禮拜一訊究又此案發現後曾由四路巡警分局第三區畢巡官詳加研訊證據確鑿茲將供單補錄如下據鄉女供稱名劉阿妹年十九歳係大塲西塘橋人初二日由家外出擬到上海池浜橋找阿哥秋生路過東塘橋娘舅侯善榮家留宿一夜初三日下午兩點鐘起身到上海尋阿哥取錢行至傍晚迷路至此被印度人拖入棚内硬行將衣脫去被其强姦屢次呼喊被印度人將嘴堵住隨後印度人將門銷閉無從得出今日見門開欲行逃出又被印度人拖拖拉拉推倒泥内所供是實據見證人周舒甫洪　泉曹禾甫等供稱身等均在潭子鎭對河中興麵粉廠司事初四日午前十點鐘時身等監察工人起貨見對岸印度人棚門緊閉有一印度人立於棚外忽而周圍四顧忽而窺探棚内如是者數次旋向東北而去身等察其形跡已料定該印度人棚内有不法情事迨十一點鐘時駭棚門　開又有一印度人走出有一女人隨之而出忽被印度人拖拉將該女推倒泥内該女大呼救命身等及廠工目見大爲譁然紛紛渡河欲圖挽救適有一巡士前來將該女救起先將印度人帶去比即又來巡士兩名將該女扶去所　是實據巡士陸忠仁供稱初四日上午十一點鐘時聞潘家灣地方人聲嘈雜前往察看見該處看守垃圾之印人棚旁有女人一口陷入污泥狼狽不堪當將該女救起詢及原由據稱初三日傍晚迷路至此被印度人拖入棚内姦淫今日欲行逃出又被印度人拖拖拉拉推倒泥内等語當時觀者甚衆僉謂印度人强姦忿忿不平成欲毆打經巡士先將印度人帶回行未幾許適巡士蔣廷臣韓重新赶至當囑其將該女帶回所供是實據巡士蔣廷臣韓得新供稱初四日上午十一點鐘潘家灣地方人聲喧嚷奉派往查行至印度人木棚相近適遇陸忠仁帶同印度人一名詢問何故彼曰該印度人强姦民女衆人不服那民女尚在前面你去帶回局來巡士　到該處得見印人棚側有女人一口滿身污泥詢其原由據稱初三日傍晚迷路至此被印度人拖入棚内强姦今日欲行逃出又被印度人拖拖拉拉推倒泥内等語當時觀者甚衆僉謂印度人强姦經巡土即將該女扶回所供是實 
[火車碾斃民]  
　　西南鄉龍華附近張家堰鄉民某甲年逾六旬前日旁晚時在該處百步橋相近挑負盧　菜蔬俯首疾行忽聞滬嘉鐵路之龍華專車警管聲倉皇逃避因聲　脚跛絆跌軌道内以致火車不及停機遽爾碾及頭顱腦漿迸裂頃刻斃命即經地保知照尸子四人到場舁回棺殮 
[集議添設水管問題]  
　　法界自來水公司擬在白藻泰路至斜橋路一帶添設水管曾誌前報現聞工程局李董等以此事關係頗重自應妥爲商議爰定於十二日邀集各董到局集議 
[瑞方伯到滬]  
　　蘇藩瑞莘儒方伯由蘇乘坐火車於於昨日午後四時到滬遂乘馬車返閘北小沙陀公館 
[謝券]  
　　中國體操學校定於十三日開第三次運動展覽會昨承惠賠入場劵兩紙書此誌謝 
[城内]  
　　强搶寡婦○西南鄉曹家橋婦人衞喬氏投縣禀揑凌　根紏人持鎗　門入内將次子之寡媳宋氏硬行搶去並被攫奪衣飾物件當時遺一長鎗一支一併呈案求請提究李司馬昨即飭差將凌炳根拘獲押候訊究 
　　何苦翻供○搶刦丁家庫地方朱旭樹家之盜犯王如春周阿二李昌富劉餘慶等四犯曾由縣署襄讞提案審訊王等均各供認加蓋指摹釘鐐收禁在案昨經本縣李司馬提案復訊王等均各翻供司馬大怒喝將王如春難貴藤條五百下李昌富寳竹稍五百下劉餘慶責三百下周阿二責一百下始各供認判仍還禁候核 
　　造物存庫○英租界三洋涇橋大安棧寓客安徽人馬陳氏因病斃命經上海縣驗明收殮在案茲由該棧主投廨禀知該氏所　箱籠内檢有賣身文契三紙及金戒等物除將金戒兌去買棺成殮外其餘衣服等項檢齊呈案寳讞員以該氏帶有賣契恐非安分之人遂將各物送縣存庫候傳尸屬認領 
　　是否揑造○老北門内董晋卿家坑厠内糞汁流入貼隣汪　生家汪妻陸氏向董理論反被董之妻妾喚同鞋底作工匠十餘人將氏毆傷汪即投縣喊控飭差將董拘獲看管候訊旋由美總領事田夏禮君在名片上書冩請將董晋卿交保字樣李司馬恐係揑造即飭詢明梳辦 
 
 

Page 20

 
 
　　道批三則○王魏氏禀批此案前據裁判員禀復兩造俱已遵斷是以不便再有異議今閱該氏來禀未具甘結　陳孫桂堂種種不合情形如果　實自未便强其所難仰工程局裁判官復訊飭遵具報母任纒訟陳六六禀批馬良功保贖筆據聲明准周多多代蔣夢松塾欵贖單豈有周蔣均經到場仍不放贖之理著再邀同理贖如仍掯延再行禀請飭提訊追可也瞿子文票批仰上海縣遵照迭次批示勒限嚴追給領並將所控揑病朦保及串唆播弄各節一併澈查嚴究仍即具復 
[南市]  
　　竊賊害人○湖北人寗漢卿向在總工程局　理消防器具及扯旗等職日前因將竊賊楊海金之姘婦所給某錢莊期票一紙往領洋九十餘元即被扣留拘送法捕房轉解公廨提楊及　婦某氏到案質訊寗交保回局申斥辭歇詎寗抑鬱難申即於前日呑服洋烟潜至局内廚丁某甲之臥楊上偃臥未幾毒發呻吟送往仁濟醫院救治不及遽爾斃命昨已由寗之同鄉集資棺殮矣 
　　一再行兇○車夫蔡培芝前日向其同業李學堅索欠無著反被紏同張阿二肆行兇毆旋由巡士拘至南區判各罰洋五角釋出詎李仍不服復約張父渭玉張兄阿大張弟阿三及張春東等多人持刀尋仇將蔡戳傷頭面腿部並將周人混子腿上戳傷四刀當由巡士拘解南區轉解工程局一併送縣驗傷訊辦 
　　妨礙水道○浦東六里橋中學堂董查知工程局拉圾船户倪關通裝載垃圾傾入該校附近港内有碍水道立即將船扣留送倪到局詢知由洪萬順米店托代傾棄塡塞駁岸局中因即飭差至浦東協提店主洪鳴山並傳十二圖地保及經理垃圾照費之孫桂林到局訊明属實判洪罰出工費洋十元給孫具領着孫赶緊雇工前往撈除倪戒責一百下交孫　回約束 
　　學徒逃逸○　界北京路清水作學徒王阿桂前日被其師阿毛將舖蓋質錢花用向之索討反被呵責阿桂恐其毆打逃至南市由巡士帶送工程忆詢知阿桂年十五歳周浦人父名查全判留候傳到伊師訊究 
[閘北]  
　　婦人溺愛○楊子奎將其子高春扭至四路分局控告忤逆旋由楊妻沈氏投案求請領回巡官允　具結領回管束 
　　成全其事○嚴李氏昨將姘夫文永祥扭至四路一區分局控稱文永祥欲將婦人價賣求恩援救經巡官訊明該氏與文姘　多年此次因口角起釁尚無圖賣實據判文具結領回不准虐待如違究辦 
[英租界]  
　　瘋子上控○薙髮匠汪玉山上控同業陳五元冐騙工洋三十餘元昨由滬道札廨傳汪到案中西官以汪語無倫次狀似瘋顚恐其所控不實判汪留廨候傳陳到案訊核 
　　婢女可憐○迷路女孩俞琴秀由捕查獲昨解公堂請訊據供年十五歳在南市董家渡俞永泉家爲婢因被虐待是以逃出判留廨候俞姓到案再核 
　　股東破產○寳和恒興瑞豐等八錢莊控全泰美磚灰行股東戚桐芬陳芝生沈瑞春等倒欠銀八萬餘兩一案前晚由廨提訊各原告投案求究訊之戚桐芬供稱所欠各户銀兩現有家產可抵曾經美昌洋行估計值銀六萬八千餘　其餘應令各股東設法科理判陳沈一併交保戚押候將產變價再核 
　　徒託空言○萬裕莊主張德生控經理李杏芳虧欠帳銀四萬餘兩前晚同廨提訊李供所虧各帳均散放在外若能收齊可盈數千判李還押候派差將各欠户帳目查對明白再核 
　　因兄及弟○朱鴻甫控裕成醬園夥徐子欣陳安和不還酒價洋三百五十餘元前晚由廨提訊徐等供與朱兄朱厚甫因股開同豐酒行紏葛在南市工程局控告有案判陳開釋徐交保限十日内將帳呈案候函致工程局查明再核 
　　須問原主○奥商瑞嘉洋行控二十五保四圖地保林少卿不允蓋戳昨午由廨會訊原告延律師到案代表林倩其夥張金茂上堂禀稱林因患病不能到堂此事因地基單契不符是以不敢蓋戳求察中西官以此案非原主樊啓文到案不能定　判張交保候禮拜四再訊 
　　要証到案○過犯王阿開昨由八號西捕拘解公堂請究中西官以王係華捕毛九康被匪　斃案内之要証判王暫　捕房候訊 
　　代謀生路○三次過犯劉桂生復入租界將香烟送與押犯昨被巡捕查獲解廨請究中西官以劉年歳尚輕免其收押判送棲流所習藝年半期滿再核 
　　馬車肇禍○協興馬房馬夫周賣仁前日駕車至西新橋衝突將劉洪友所御之小車撞壞並將坐車施顧氏碾傷旋由巡捕查見拘入捕房昨解公堂請究判氏送醫院醫治所有醫質着周貼償並令賠還修車費洋四元了事 
　　分别賠償○無錫船户沈小妹華記發控　德　駁船公司十七號駁船户王阿二撞損船隻向理行兇等情昨由水巡捕房將王查候解廨請究判王賠沈修費洋六元傷費洋二元賠華修費洋五元押候繳洋開釋 
　　追繳租金○英商新瑞和洋行控楊士華欠租不付昨由公廨傳案判楊交保限一體拜理清 
　　串拐鄉婦○張阿法陳楚生王炳千將鄉人沈榮珍之妻周氏拐至寗波迨至尋回又被陳等向沈索詐昨被捕房一併查獲解廨訊究判陳押西牢半年期滿逐出張押半年王押三月氏押女所三月期滿交其夫領回管束 
　　小大由之○雉妓張仁寳因違章拉客由廨判罰洋五元帶回捕房攝影存查捕頭以張妓年未及䈂送入濟良所昨晨由所解廨訊據張妓供係鎭江人家在油車港地方父毋俱存夫爲衣匠因家中貧苦是以賣娼今年二十一歳實因生成短小求鑒判張妓暫留濟良所候其毋來案再核 
　　收除旗幟○工部局以租界内各馬路新開店舖及减價招倈等事懸挂旗幟以致星相術士亦各效尤爭奇門異殊屬不成體統愛飭中西包探傳諭收除侯局董　定專章再行飭遵 
[美租界]  
　　洋人行騙○英人安得爾前日向西華得路某洋貨店冐名騙取貨物值價甚巨嗣被該店主察知立即投控英署傳案訊辦 
　　撞壞電車○沈阿大張阿友昨推塌車至西華得路將六十五號電車撞傷由　將二人拘入捕房押候核辦 
[法租界]  
　　質訊明確○餘慶里唐洪培家日前失愼被客棧主季阿狗搬運箱籠失去衣服報田捕房將季等拘廨判候傳到唐之妻母王朱氏再行質訊在案昨由捕房將朱氏傳案訊據供稱是日火警女兒惶迫無狀即同乳媪抱孩至季客棧内囑季帮同搬物所有擱核上之皮箱確由婦人囑其搬出惟箱上之鎖未知如何被損季供鎖在門口擦壞至謝金標所當之灰鼠背心小的並不知情謝供背心在舖一拾獲當洋十四元分給吳阿梅五元是實判謝枷一月押三月吳枷一月季罰 
洋拾元唐供培亦因失愼問銀十兩 
　　婦女受思○無賴吳阿六陳桂榮將僞造丸藥在十六舖航船碼頭誑　楊子違之妻某氏洋四元吳茂泉之姊洋兩元旋由楊等押捕將吳拘獲陳則乘間逃去昨日解應是供所騙之洋由陳拿現已逃往他埠求宥判吳押捕房一月以示薄懲 
　　船户朦混○駁船户吳掌生未向工部局捐領報照並將號碼私自塗改前日被工部局收捐洋人查見拘入捕房送廨請究　供捐錢　舵工呑用求思寛宥判　兩元充公 
　　馬夫疏忽○馬地董根亭車道　旁　自遠　由捕送入捕房昨解公廨請究判罰洋兩元充公 
　　不　票銀○某律師控大方棧不付票銀二百兩昨由公堂將該棧經理蕭漢卿傳案訊據供稱稱本棧銀出入另由棧主託人經管此時棧主因事赴蘇故未到案判簫交保候棧主到案再訊　　紙號失愼○前晚三時德銘里曹全吉紙號失愼焚燬樓屋三幢昨由捕房將店主曹廷柱司帳趙琴傳至捕房聽候訊究 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（五十八）]  
　　第十一回　　發大兵高麗平亂黨　　下戰書日本起雄師 
　　過了幾時。章中堂忽然把項安閣派了個高麗商務委員。那高麗本來是我們的屬國。後來日本想要握有高麗全國的政權。借此擴充他東方的勢力。所以我們中國也派　個商務委員。駐札高麗和他交涉這裡頭的細情。不是本書的正文。在下做書的也不必提他。只說項安閣到了高麗。一帆風順的。辦一倒也十分順手。過了幾時。高麗的辭黨。忽然造反起來。本國的兵士。打了敗仗。高麗王支持不來。便到項安閣那裡去求救。其實高麗的那些亂黨。旣没有鎗炮。又没有紀律。都是些烏合之徒。只要在奉天省内。或是直隸邊境的駐兵。就近調撥些兒兵馬。去剿那班亂黨也是綽綽有餘的。無奈事情到了項觀察手内就分外張皇起來。連忙飛電北洋章中堂。請他多派救兵。到高麗來助剿亂黨。章中堂看了電　。心上有些遲疑不决。便發電總理衙門。請示辦法。總理衙門裡頭的人。商議了一回。想着朝鮮世爲藩屬。不能不救。便回電叫他撥兵助剿。章中堂得了政府的命令。方才派了個淮軍統領花景超。天津總兵成士業。帶了淮軍超字四營。鎭標成字兩營。迅速前往。那曉得日本國政府探得這個消息。以爲一定是中國借着這個事兒。調撥兵馬。要來佔據高麗全境。平日無事的時候。尚且要千方百計的節外生枝。何况有了這件事情。中國以前没有派兵的時候。本來已經有一小隊日兵。借着剿亂的名。紮在漢城。如今得了這個機會。便也發出大隊人馬。浩浩蕩蕩的。望朝鮮國來。你想這幾個有限的亂匪。那裡經得中日兩國的大軍征剿。剛剛接了一仗。便一齊七零八落的逃得乾乾凈凈。那時日本的統帥。見高麗亂事已經平復。料想中國的駐兵一時不肯退去。一定要借着這個機會。干預高麗的政策。攘攬高麗的利權。便也想了無數對付抵制的法子。預備着大大的有一番交涉。不料中國派來的兵。非但没有一些舉動。並且也不管日兵的退與不退。逕自爽爽快快的拔隊回國。這一下子。把個日本統帥奇怪極了。想着天下那有這樣便宜的事情。摸不着中國人的意思。還只說中國人有什麽詭計。 
國外新聞 
[日本練習艦隊行踪]  
　　初八日東京電云日本練習艦隊業已駛抵美國開里福利亞省聖配特瑙港大受該處人民歡迎明日將啓椗赴舊金山 
[意艇爆炸肇禍]  
　　初八日倫敦電云駐泊奈浦　之意國海底潛行艇艇中忽起爆炸斃七人傷十三人當時該艇急向下沉以免得炸 
[匃加利内閣辭職]  
　　初八日倫敦電云匈奥銀行問題久未議完匈加利擬設獨立銀行藉以調停奥皇不允故匈加利政府各大臣現均辭職 
[英德兩皇出游]  
　　初八日倫敦電云英皇與意在奈浦爾互會後將往考甫會謁德皇德皇定期本月二十日赴瑪爾塔盤桓數日 
[德人在摩之專横]  
　　初七日柏靈電云唐其愛爾港建築人向摩王代表要索付欵一百五十萬馬克旋接覆書語意閃爍該　築人即在該處碼頭竪立德旗後經德國代理公使令其捲收人咸不直該氏舉動 
[美國稅則事宜近聞]  
　　初八日紐約電云美國上議院議員裴奈君現亦　成徵收入欵稅謂凡不倚工作度日者均須擔負此稅 
[土爾其内訌十二誌]  
　　初八日倫敦電云自星期六日起君士坦丁被拘之人綜計已及萬名昨日清晨伊爾笛斯宫之圍已解當時土皇衞軍及其親侍不肯屈服於大軍之前希圖掩旗　逸卒爲討軍悉行捕護同日紐約電云美國駐士大使萊區門君已命土京美國遊歷人速登港内汽船暫居以免不測同日又電云君土坦丁電　土爾其國會秘密集議後放砲一百零一門宣布穆哈默德里沙特伊番笛爲瓣皇同日栢靈電云君士坦丁預料今皇愛勃爾哈米特行將廢位按諸國俗皇位須傳與朝内最長之員即今皇之兄里沙特伊番笛今皇自請移寓薩愛泊拉司可否允准尚難預知此次禍變土皇之友儀及警兵八百名並臣下之忠於該皇者悉經繋治死於戰役者共一千一百五十人初九日倫敦電云新皇里沙特已定期今日舉行登極禮據傳廢皇愛勃爾現已渡過巴斯化拉司其妃幸已經分遣各宫安挿 
[英國急增戰]  
　　初九日倫郭電云英國内閣已允將最後造成之奪雷諾脫式戰艦萊浦登號在撲資茅落水以便使續造之艦可較定案赶早數星期開工英政府現已磋議在稀堡地方興造奪雷諾脫式戰艦之船塢澳洲聯邦政府已定造汽球六個飛船六艇以供軍用 
 
 
 

Page 27

 
 
   
 
 

Page 28

 
 
   
 
