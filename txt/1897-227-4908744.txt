# 1934 - 227 - 4908744

 

Page 1

 
 
[鄉試條對秘書○中陳戰紀恭摹御容懿範曁中外人地諸圖續編載密電六萬言眞秘書也翻刻送究]  
廣學會著中東戰紀八卷本忠愛之忱上治安之策今第三次重印恭　皇上御容皇后懿範羹　如見雲日同符更繪　外名流曁黄　戰册諸圖以資考鏡價仍一圓五角○戰紀續編四卷載李中堂東征霓報六萬言百爾君子密疏數十篇曁各鄰國密約各西報譯論之屬合諸初編所錄皆萬金不　之秘本百恩不到之眞詮取價七角○文學興國策二卷爲振興新學者先路之導卽篇　昌文治者榮業所基取價二角○　例鄉會試第三塲歲科試經古場皆兼時務題目風檐角藝首忌襲謬承訛以上三書於中國重大新政東洋構釁實跡歐洲交涉隠情考核謹嚴搜羅宏富合爲一套取價二圓○若更合泰西新史攬要及時事新論圖説以揣摩各國百年來之政策中國十年來之情形悉入條對之中元魁　　其選也上海在申報館申昌書畫室格致書室美華書館大吉樓古香閣飛鴻　出售外埠託考巿售書處寄售[  圖書集成局代啓]  
[書報紀示禁陋規後]  
中國之貨銷諸外洋者除絲之外以茶爲大宗約計自茶葉出洋以來已數百年於兹矣外洋之人無一日不飲茶亦無一人不飲茶當道光年間與泰西諸國互巿後外洋之貨流入中國内地之人皆喜其貨之新奇精美不惜價昻爭押購買近年以來洋貨之進口者日甚一日實爲中國財源一大漏巵我中國出口之貨足以爲之敵者惟恃絲茶二項若磁器若大黄雖亦爲出口中之鉅貨然已不如絲茶遠甚近來外洋各國頗能講求種桑之法考究育蠶之　創設機器以爲繅絲之用凡綾羅綢縀無一不能自織工省事倍而中國之絲銷場遂不能如從前之旺至茶葉一項洋各國固不能不購之中國然年來各國亦能自種而以印度爲最得其宜焙製均用機器西商之辦茶者以爲色香　　勝中茶本年漢口茶商知泰西近出西樂果焙茶機器購而試之卽沾濕之茶亦可製以出售不但香味俱勝且其售值比人工所製者加昻各國嗜茶者多贊之福州茶商亦知機器製茶之法之善爰倣照印度購辦機器講究焙烘思保利益惜乎風氣尚未大行茶務不能因之起色去年紅茶磚茶茶末共銷一百四十九萬五千八百四十二擔雖與十六十八兩年不相上下然視二十年二十一年之共銷一百六十餘萬擔者已少十餘萬擔矣惟緑茶去年共運出口二十一萬六千九百九十九擔與往屆不甚相懸然茶務銷塲日漸减色當亦於此可見茶商虧折鉅本近二十餘年來會無振興之善法各處産茶之區若湘若皖固當首屈一指而閩粤浙江江西諸省亦皆各有　産　商務之大宗特恐年年採辦無利可圖商人皆將視若畏途茶務一項當成江湖日下之勢出口之貨倘日少一日則海關所徴之税亦必日少一日但有外溢之利源而無收回之欵項民生必因之日困度支必因之日貧杜漸防微不可不預爲設法説者謂欲保茶務宜先講求於機器烘焙之法而余謂當使茶商先紓其困卽就江西而論去年之業此者虧本約二百萬兩本年　約二百萬兩當事徬徨　從呼籲税厘旣不能減而又益之以陋規商人困苦之情殊難言狀翁筱山方伯深知其隠爰出示嚴禁陋規略　皖南茶商近年採辦紅緑箱茶現准皖南牙釐總局查得　過江西倒湖安徽華楊等處釐卡均有騐票蓋　等項陋規商力實有未逮本年自春徂夏霪霖滂霈山價昻貴茶商虧折尤甚若不加意體卹將茶商經過各釐卡　　嚴行禁革貽誤大局實非淺鮮查江西厘金亦以茶税爲大宗今皖　箱茶經過江西厘卡需索陋規恐江西　省　　之茶經過本省厘卡亦難免有需索清事自應一體示禁札飭各局卡委員將一切陋規認眞禁革以後茶船經過務　隨到隨查立卽放行不准稍事留難倘再有藉端需索一經查覺定卽從嚴叅辦並准商人指名禀究云云方伯此示似僅爲恤商起見然保護商民卽所以爲國家謀裕財用之用何也蓋商民能安居樂業正輸之外毫無陋規浮費則繳發天良踴躍從事而商務遂日以興嗟乎中國自有厘卡之設而商民交受其病旣不能將厘卡删除而又加之以陋規我四百兆子民將何以爲生耶或曰陋規何事蔑有而以衙署爲最每有一事則門丁書役需索多方不與必爲中傷後悔無及故人雖惡之而亦無如之何豈獨釐卡一處爲然亦豈獨茶務一項爲然使翁方伯　事事以　爲用心將所謂陋規者盡查察而禁絶之豈非清平之政且使各省封疆大吏盡能如翁方伯之用心於陋規皆出示　革以保衛我民則於國家興衰强弱之機豈不大有關繫哉此尤牖下書生所馨香禱祝者也 
[本館接奉電音]  
　　昨日下午京師飛電傳來上諭二道敬謹譯登○七月十九日　上諭　　唐阿錘靈奏請選擇合龍吉期一摺盛京福陵隆恩殿工程將次完竣著欽天監選擇合龍吉期先行知照卽著該將軍等敬謹遵照辦理該衙門知道欽此同日奉上諭依克唐阿鍾靈奏勘估福陵二柱門應修工程擇吉興修一　著欽天監於本年八月内選擇吉期先行知照卽著該將軍等屆期敬謹興睡餘著照所議辦理該衙門知道欽此 
[集股造路]  
　　京師采訪使者尺素云李文山觀察廣漢辭编紗局任而請接辦蘆漢鐵路直督　　　　　飭胡雲楣京兆轉委大宛兩縣邑尊騐明觀察所集股本然後代爲入奏旋於六月杪經兩邑尊騐得觀察由京中商號集成股本綜計銀七千萬兩由匯號聨名保結禀明京兆己於七月初四日咨覆䕫帥想不日卽當摺奏聞又有傳言謂觀察係禀請興辦淮蘆鐵路二語未審熟確姑照錄之然飭騐股本一事則都巿人所共知決非虚語也 
[潞河水災]  
　　北通州采訪友人手簡云本邑自六月二十九日起大雨滂沱通宵達量直至七月初六日雨　返旆微露晴曦初七日又復濃雲密布時雨時止京師之水由閘河宣洩波濤洶湧勢如萬馬奔勝至北關蘆葫頭閘口歸入北運河裏外河連爲一片北門外賈莊婁子莊牛作坊紀莊後窰岳莊等十餘村均被水淹輕則陸居如舟蛙生於竈重則人畜禾稼多被損傷人民紛紛四散逃竄同時山水暴發勢如倒海漫過壩樓前長堤灌入堆米號房以及浙江海運外局小聖廟並近城住户登城一望東北一帶儼成澤國嗣以山水浩蕩大雨聨綿以至城北范莊圩堤潰口淹没西北莊村不知凡幾城東南張辛莊浬　泗定星莊三處圩堤口潰水入張家灣漷縣武清縣冲刷楊村鐵路數十丈本邑近城居民多遷至城垣上支搭草棚暫時棲止冒雨餐風艱苦萬狀刻下水勢漸退終日雷聲隆　雨師廻環不去東南北三鄉入城報災者已有二十餘村如再不放晴地方受害當不知伊於胡底矣吁 
[鎭道南來]  
　　鎭江官塲接到電音悉新簡常鎭通海道長觀察恒定於本月二十六日由津乘輪航海南下大約八月中旬當可蒞鎭履新矣 
[漢皋水退]  
　　鄂省瀕江各府兩年以來時罹水患前日襄河一帶陡發蛟水因此漢口堤　日見水勢加增居民已多其魚之嘆幸日内水勢漸消安瀾告慶無不以手加額欣欣然有喜色云 
[火警續述]  
　　寍郡霓橋巷口大街火警其大略情形已登前報兹悉起火之家　　　　　店該店起火前一 
 
 

Page 2

 
 
夜爲妙手空空兒竊去衣物若干是夜睡至夜半聞有剝啄聲疑爲偷兒又來披衣下樓手持火油燈察看門户不防悞觸於紙器頓卽炎炎上熾急呼夥友帮同撲滅無如火已冐穿屋頂無可施救矣 
[開鑄銀元]  
　　浙省銀元局於初一日開工鼓鑄每日辰初動工至夜半方止惟近地居民深嫌煤氣甚重且食水多渾深爲不便也 
[坐辦委人]  
　　湖北候補同知馮司馬啓鈞奉督憲張香濤制軍札委坐辦紡紗廠一切事宜兹已上院禀謝進局視事矣 
[接印例誌]  
　　浙省署理杭嘉湖道李觀察輔耀於本月十六日已刻在紫木巷行臺接印先由王心齋觀察委員將印信齎送到轅及屆吉時觀察朝服出堂望闕行三跪九叩首禮隨退入更換公服展拜印信升座各書吏左右排列隨啓印匣捧出關防由監印官督同在紅箋上蓋用隨貼堂上各僚屬委員等上前行庭叅禮書吏衙役分班叩賀堂事畢觀察退入後堂小憩旋復升輿上院禀見中丞并往各署拜會然後回衙 
[尚難通用]  
　　福州銀圓官局係紳士孫幼谷太守辦理前因鼓鑄之小銀圓龍紋不能明晰銀色又低以致不能通用嗣太守出貲將前鑄者盡數收回重行製造銀色亦加意增足現雖通行奈龍紋總不及粤鑄奸民尚有假造易於朦混民間仍不樂用之城内各當鋪出入只用廣鑄小銀圓福省所鑄者槪不行用殆亦因眞僞之難辨也 
[私鑄敗露]  
　　福州訪事人秋訊云日前有某甲手持僞洋四角至公估局估看局夥對以此係僞質從何處用來甲以鼎豐蘇廣店對詎又有某乙者亦持小銀圓來騐察皆僞質局夥詰之乙亦以換諸鼎豐對局夥不勝疑訝將洋扣留禀知善後局旋有人至鑄銀局禀報某紳家有私造僞洋情事孫太守飭地方官與鼎豐案一并提訊尚未訊出實情據巿中人云此番新造之僞銀圓十分精美銀色亦佳魚目混珠極爲難辨未識當事者將何以處此也 
[新河命案]  
　　王某湖北武昌人在省城新河地方與辰州人陳姓賃屋而居王有要物爲陳所竊經王知覺挑以微詞陳大恚遂視同仇讐屢思報復而未得前夕乘王熟睡時持刃殺之奪關而逸王之家屬卽赴縣禀報請騐刻下聞己將兇手擒獲矣 
[虐媳致死]  
　　蘇州胥門内三多橋附近某姓嫗生有一子年未弱冠於前年憑媒聘某鄉某甲之女爲童養媳年甫十有三齡生性略鈍未能得姑歡心以致鞭撻頻加哀號之聲達於户外本月十三日晨起不知何故又觸姑怒極力將女鞭笞不料受傷甚重竟於午後溘然而斃想女族聞知必難免涉訟公庭也 
[第三十二次會訊租船案]  
　　昨爲三十二次會訊租船案之期午前九點半鐘蔡和甫觀察偕英總領事韓能君副領事薩允格君升座先據威律師謂昨日所云公正人黑去白今已來案担律師問美司曰江寗船之煤有多少答江寗被扣時大約有一百墩保納囑我裝在小船運至崇明口交與新福建船以便開出中國口子之用問爾曾照此辦否答因新福建船已被扣住未曾照辦威律師問黑白來爾有執照否答有香港提督所給頭等管輪照另有東洋給我二管輪照另有一千八百八十一年德國給照問做管輪至今共有幾年答廿四年矣問何國人答德國人問在德國做過管輪否答做過六船兵輪廿餘隻商輪問倘辭生意有照否答有信一封德領事給我因爲極能管駕香港提督亦給我信問在信隆何時做管輪答在四月間先在斯美後在武寗問信隆各船機器看過否答無論何事均與我商酌問武寍船日記簿何日起答六月十五號起問機器能用否答不能開行問爾到船第一天有廿五人拆看機器爐子均已清凈否答祥生廠雖然修過尚有許多齷齪在内問船上之固盤可是不在原處答是問吊物之機器是否無用另買二副是否答是問電燈機器是否不好答是後來一日夜修好問十九號日記簿内抽水機器壞否答壞因氣鍋漏問第一次駛船就壞否答是問抽清水機器有齷齪否答有問爾日記簿内寫各機器均　准否答准問機器壞報過洋東否答報過我云須大修理問爾與沙禮説過機器不好否答説過問修理各物係爾寫信否答未開船前第一次係船上各人自修問信内説要大修後來修否答未曾問被告各見証人云各機器並不損壞答至今仍壞雖壞不致大碍後另有一華人比我精明携一信來内云望爾收用此人係熟悉氣鍋等事我卽問此人伊不知我之言語所有一切仍由我自行修好下午八點鐘生火欲開船問被告云此人卽土德勝來船帮同修理各樣機器有否答未有問開往漢口有毛病否答有小火門未損問有病死火夫一人否答因在爐邊受熱已深熱死問船上氣鍋若干磅答據　　云一百四十五磅因年久不能開足問船壞時何人值班答三管輪問爾到船有人知照機器事否答有祥生廠人説問船壞後　開單否答卽開與信隆問爾有信與信隆商議弄壞機器要中國賠銀是否答未有此意担律師問黑去白曰方纔爾説各機器内均有垃圾是　答是問爾試騐爐子漏在何處答在毛釘上問初上船看各機器都有不好别件有不好之處否答天氣箱亦不好問修理單何時開出答末次　出問察看機器何日答六月十五號問爾看各機器都壞接做此船豈勿冐險答尚無大碍問照爾要修各物有修否答均未脩理問照爾云各　機器仍未脩理出口要沉溺否答我只説鍋子不好與船兩岐問除鍋子以外别項機器如何答别機未未看問開船何日答六月七號問爾此　天内一切機器詳細看過否答因日夜裝機無暇察看問此十二天内可將各機修好否答非鐵廠修理不可問爾曾告知信隆行照此未修開出恐有冐險否答初與信隆行説過如不修理早晚須防壞事問其時裝貨抑搭客答都有問有多少貨及客答不知照我意再停數天俟修好再開信隆行逼我速開問照爾所云豈不勉强答因保險行將騐船單已送往信隆問爾當正管輪照此船上各機損壞可以穏當開往漢口否答因長江水平無妨問爾已後如何告退答因贍怯告退問何日告退答七月七號至八號接到信隆回信准我告退問是否爲不修機器告退答非是另有别情因煤亦不好一切之事行東均瞞我問爾告退後停三天仍復上船是否答是問何日答十一號十三號開船問爾復上船機器仍未修好乎答是問七號因事告退至十一號復上船是何意見可説明否答因後接到信隆來信云及船上有一件機器損壞保納勸我念友情再往帮忙並説信隆行與南京官塲知照定要脩理故復上船然仍不願開往海中問爾將此壞機器船竟敢承當答因騐船單上都説甚好問第一次開船時可將壞機情形與搭客説明否答未曾問試騐氣管時可指與騐船師看答我向騐船師沙禮説過伊云裝機之事與伊不涉係正管輪職司問何件機器要修可指與騐船師看明答未驗之前告過機上曰銅悉已磨去包皮氣箱等指彼看過伊云與騐船師無涉問開船時船主與大副知此情形否答皆知問第一次開船除爾以外另有二人係何人答因二管輪做夜工辛苦過度有病乏人接代所以三管輪代二管輪另新來一人代三管輪問這二人有執照否答無問爾知伊等能勝任否答二管輪向來認識餘均未識問未開以前與伊等商過否答未曾問武寍船有多少馬力答未試過大約二千四百匹馬力問船上當正管輪應當知曉機器馬力多少否答有時在船憑上查得出有時在機器表上查出武寍並無馬力表問爾何以知輪軸壞答自已看出訊此時交正午中西官各退午餐三點鐘又復升座担律師問黑去白曰爾第一次上船何日答六月十五號問可管艙答是問中國所用管輪人等爾下船換去答是問前在别船當過正管輪否答當過幾隻問在何船答德國船名潮州府問船係何家答德國人名蠻問可是常當正管輪答是大約這船裝一千二百墩光景問武寗船機器何樣答暗輪三個頭機器問此機器新式舊式答新式問可是頂好機器答是間從前在别　　過此等機器否答當過問早上所説武寗船機器不好答是問長江有險處以致機器損壞是否答我不是船主亦非大副因雙副機器尚可行走問武行走兩次雙機器都用否答都用問爾在船兩副機器如壞一副不致立刻有險否答是問第一次開船爾要修 
 
 

Page 3

 
 
　機器究屬何件答存堂單内寫　問爾初次請修理之單内何如答單内所開之物立刻要修問爾辭退生意因不肯修理之故答爲别事問爾所開各件信隆均不照辦否答是問七月七號爾向信隆云迭來之煤太次是否答是問可卽是告退緣故否答是問爾此係眞否答眞問爾走之後有一管輪名蠻鉛立司德往看亦不愿做蠻鉛爲何不愿答看過卽不願問後派反夫否答是問管輪人薪工與别家一樣否答比别家每月少五十元行内許我數月後悉照别家一樣問爾走後機器有壤否答有一次問爾七月十三號未開前與保納多過言語否答伊將三管輪升作二管輪我見後卽與保納去此人年少不能升二管輪之職問爾未開船以先可曾告知行内煤不敷否答告過行内云祗顧開船如不敷在漢口可買問漢口回申一路平安否答安問行内可囑爾開往烟臺去否答因我不願問爾旣不願開出海外願在長江冐險乎答亦不願開往問爾七月廿六號亦開往漢口一次答是問開船後何時壞機器答七月廿六號半夜開船行兩點廿分時問開船時艙内何人值班答三人值班問機器壞在艙内否答不在問爾預先知機器壞否答預先知之問先知何處要壞答先知抽水機器之處問可壞在羅絲帽上答是問前次羅絲帽有鬆過否答以前未聞後知鬆過因我囑二管輪試騐方知羅絲帽已鬆問爾時常留心羅絲帽否答每十分鐘看一次問抽水機壞可是羅絲鬆運壞否答是問修羅絲帽及抽水機可要修費五百元答須銀五百兩問爾開大修理帳八千二百餘兩有否答一併修理之數問日記簿内各字爾親筆否答是問爾用大抓血司得否答是問都無執照否答無問爾當正管輪手下所用各人能勝任否答均不能問爾向保納説過三管輪不能勝任答説過問所用各人不能勝任豈勿因此弄壞機器答是問爾想用次煤船能快走否答不能問新福建船在鎭江扣留時聽見欲開往香港否答有問武寗壞船之後爾聽見保納云運氣來了有否答有問保納説過此次極好機會答有問爾在保納寫字房討薪工時聽見香港案如何答其時保納説中國定要依償如不允定要出賣問爾塡過出賣印板格式否答有問白納囑爾將武寗船開往香港去否答我不允問行内囑爾將江寍船開往香港去否答因江寍不能開往未去問武寗船壞後曰納來船説現在拿住中國錯處有否答有問爾屢次告知白納抽水機壞預備修理白從未允過否答是問可將抽小機指明白納否答説過多次不理問爾聽見白納説過以前有人要伊修機器曰云我自己總管輪白納云我有一大力量人抱腰有否答有白云行内有一極有力量之人可以靠之我説莫非徐委員問船壞爾與白納説過並無索欵　　　云是問爾記得白與保納商酌中國休想寗州收回否答有担問騐船師何名答沙禮問爾當多過機器司少年答當機器司十三年騐船司八年問三船中全知否答知兩船問早年月騐船過否答一千八百九十六年代福建洋行騐過問五月六七八號三單可是信隆囑往騐否答修理俊的確之單問騐過後將單寄回國去否另外可有别單否答無去年五月六號先騐船壳後共騐過十六次武寗氣鍋機器我一人所騐遂將騐船情形朗誦一遍時交五點鐘中西官互相退堂訂於次晨再訊 
[失愼卽熄]  
　　前晚本城太平街中巿某姓家因搜捕蜰虫延燒蚊帳轟轟烈烈勢將燎原幸經隣人帮同撲救得卽熄滅不致遽　　　誠幸事也 
[徒犯過站]  
　　南匯縣竊犯孫阿榮爲陳阿帳毆傷斃命審明定讞應得徒罪發配至丹陽縣境昨日由南洪縣汪蘅舫大令派差押解至申過　經解役禀請上海縣寄禁旋奉内諭候備文派差恊解 
[機器傷人]  
　　寗波人張阿才向業鐵工刻在楊樹浦老公茂紗廠司揩機器之役昨晨猝被機器捲住髮辮盤旋而上轉瞬間頭面皮肉悉被軋傷暈絶於地經人送至同仁醫院求治未知能無性命之虞否 
[英界公堂瑣案]  
　　邱生全冋在姑蘇正大信局爲脚夫日前有友毛通源借居其家約有十天毛見有洋封一包計一百零七元頓起不良竊之而逸潛行來滬邱失洋後四處找尋前日在四馬路遇見當卽扭住適包探何瑞福在彼經過立卽帶入捕房昨晨解送英公堂請訊邱生全投案申訴前情並請追贜質之毛供寍波人與邱同鄉竊洋自知不合惟所有洋銀均已用罄容俟措還翁明府據情商之衛繙譯以毛所穿衣服估價洋二十元先行給邱領去餘洋再追○包探何瑞福禀稱廣東人惟所有洋錕均己用罄容俟措還翁明府據情商之衛繙譯以毛所穿衣質之王阿位供是粤人家眷均在上海故不得不來求恩明府判押三月王阿位前因犯案曾經遞解三次今又濳來適爲小的遇見故拘送請究質之王阿位供是粤人家眷均在上海故不得不來求恩明府判押三月期滿時傳其父母來案結領○包探張阿五禀稱流氓施阿法冒稱包探藉端向婦人陳李氏拆梢洋三元該氏心有不甘投控捕房經小的拘獲送究陳李氏投案申訴前情質之施阿法供不敢冒探拆梢叩求鑒核明府判押七天以儆○包探洪阿寳禀稱小孩胡長生竊取陳阿華陳阿掌兩家布衣多件經小的拘獲起到原贜送究陳阿華等投案請領失贜質之胡長生供年十四歲浦東人行竊不合叩求恩典以後不敢再犯明府判戒責二十下逐出租界 
[法界公堂瑣案]  
　　菜巿街老虎灶主邵昭福與吳新寳因會項糾葛扭訴捕房昨禮　四堂期包探將原被告解請鄭大令何繙譯會訊邵遞禀聲稱與吳新寳會項紏葛被吳騙至城内聚寳樓茶館頭鋪地甲擺設公案有頭戴紅頂花翎之吳秋香升座自稱軍門謂吳亦二品頂　爾不得輕視旋被小甲硬將小的所穿之銀羅長衫質當詐去洋銀三元四角當票呈電大令謂爾所控會項糾葛究竟如何所付會金可有收條邵稱有會簿爲憑質之吳新寳供光緒二十年間首會蔡正林合成一會後邵欠會洋四十餘元有帳呈閲邵稱此係僞造會証華某可以質對吳欠洋六十餘元内有環會借項吳供每會應出會洋五元邵欠四十四元四角包探禀稱邵吳二人互相訐控須傳會證到堂方可水落石出邵稱被吳騙至城内聚寳樓拆梢詐去洋銀三元四角求請追究吳稱此事由頭鋪地甲陸耀福在場調處先在新恊成烟間結算後進城至聚寳樓茶館除劃去會項外應找小的洋三元四角原被在堂嘵嘵爭辯不休大令著押候補提會証人等到案復核會簿存堂○本年四月間寳成益大元大厚康等十餘家環控尤鵬堃與吳稷卿股開慶泰米行拖欠莊欵二萬三千餘金尤名下應歸二千三百餘兩求請追給尤稱早與吳稷卿拆股歸吳一人承認涉訟公庭迭經鄭大令研訊押追嗣因在押患病交保出外兹已案懸日久原告屢次求追昨日堂期著保將尤交案並傳同各原告解案請訊尤供蒙准交保出外理處有人力勸三折歸償彼此均各應允不知如何復又反復各原告同供尤與吳附股開行先在案下涉訟現在各股東均已料理清楚獨尤玩延不理大令謂爾等與吳往來理應偕吳到案候訊各原告同供吳因事外出不在上海尤名下一股欠銀二千三百餘兩前蒙恩斷具限十天料理清楚迄今逾限已久有心圖賴求請嚴追尤供有余心耕宋仲渠等在怡康調處三折歸償當時均各應允大令以吳稷卿不到未便訊理尤仍交原保赶緊清理各原告斥退○徴康錢莊開設未及兩月虧欠各項往來一萬三千餘金爲債主扭控公堂經鄭大令訊供押候嚴追昨日堂期蔡采卿陳元志遞禀求追存項欠欵八百餘兩大令准附案究追旋有蔡子泉等五人投案遞禀環求將莊主蔡徴麟保出理帳大令不准○包探禀稱紫來街宋姓翻造房屋管房人王阿四扒入王恒豐水烟袋店後披哂臺上竊取衣服爲店夥包大孝張本發等拘獲傳同失主解案請訊質之王阿四供向爲司閽素蒙主人恩眷不敢犯竊大令以當場拘獲豈容抵賴著押候笞責一百板贓還失主○包探禀稱偷兒王松柏在江孚輪船竊取搭客衣服二件贓已交還失主解案請訊王供年十六歲鎭江丹徒縣人向在西人處服役矢業後在朋友家暫住大令謂爾年尚幼小不應犯竊姑念初次格外從寛著給盤費洋一元五角飭探押送至輪船遞回鎭江原籍○包探禀稱偷兒張有奎在江天輪船行竊當塲拘獲解案請訊張供前在吳淞當勇遣散後回籍前日又來滬上至自强軍找尋友人又至高昌廟砲隊營尋親不遇偶至輪船閒玩不敢犯竊大令著押送回籍○包探禀稱偷兒陳春生行竊西紗箭衣長衫等共五件向乾豐義生各押鋪質錢及往吊贓取閲當簿不 
 
 

Page 4

 
 
載姓名住址傳同押鋪夥翁吉甫趙俊鄉至案請訊質之陳春生認竊不諱尚有同黨八人己往吳淞大令查閲當簿謂因何不遵新章翁趙同供悞認明年正月一號爲始自悔粗心日後定當遵照不敢違犯大令著各罰洋十元並著傳諭各同業如再不遵定子提案重懲　趙各遵諭而退 
[美界捕房瑣紀]  
　　偷兒旋阿三由某處竊得布衣若干件途經楊樹浦爲包探徐榮珊緝獲拘入捕房房黎副捕頭飭押候解送英界公堂訊究○江北人徐阿扣竊取伯頓路第一百十四號門牌某姓家小車一輛報捕後經包探石金榮緝獲拘解捕房捕頭令押候送廨訊辦○昨早四百九十二號華捕報稱黄浦路浦江邊浮有死犬二頭捕頭令雇杉板船帶往浦左掩埋○紹興人趙華林於昨晨投捕房訴稱族弟趙寳林不休甲現居老閘唐家弄挑水度日一禮拜之前弟與友人口角被毆昨因吞服洋烟刻已身死求請查究捕頭謂一禮拜前與人爭毆吞烟之事生云諒不干涉可自行往查死者有無别情○張阿維劉阿元二舟子裝載煤炭昨日駛至中虹橋附近與鄉人某甲所撐之垃圾船互撞張辱詈亦反唇相向張等持竹篙猛擊甲頭皮破血流因喚二百二十八號華捕將張劉二人一併拿送捕房押候送廨訊究甲送至同　醫院敷治醫約二禮拜始可痊愈 
[來電照登]  
　　頃接嚴佑之善士電開杏筱澄英萱子諸善長鑒廿八由漢開輪至岳接滋帥電以酉饑民梗道恐不　　撥五萬由委員運米前進囑霖改賑川鄂交界極苦之區霖思旣已就道未便中途改議必至常探聽實在情形方可定見已電復滋帥與任逢翁矣初二至臨泚口因水大輪船不知河道祗得坐巴桿前進初四至沅江水溜風逆不能上駛另雇小划霖獨往常料理初九始抵常街面皆水詢問酉秀災情實苦起旱十二日可到並電求右帥蠲免厘税招商運米發給護照右帥已允發照百張存常厘局俟霖取用兼通飭地方照行洵救災卹鄰可佩之至霖俟同人一到卽起旱惟川省災區旣廣且苦所帶十萬不敷甚鉅務求諸公迅賜設法籌欵接濟切叩切叩等因合亟登報伏乞仁人君子設法籌勸慷慨布施多寡不拘源源接濟欵交絲業會館仁濟堂申報館及敝所等處彚解災區散放功德無量無任急切待命之至上海陳家木橋電報總局内籌賑公所謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣案瑣]  
　　道憲札發沈坤全等控楊梅觀代報升科措匿單據一案前晚經帮審委員蔣刺史提訊楊供本地人向爲小工度日沈坤全有塘田五六畝漲出灘地六畝託小的代報升科並轉道契當卽轉託素識之洋人米而登代辦當時並未言明價目後將單契交下有西字收條一帋倩人觀看始知報升科並轉道契每畝需銀三百兩共銀五千四百兩向之索還單契云付銀後方可交出不料沈卽控告小的現在情願付還求鑒沈供漲灘十八畝曾託楊梅觀代報升科並轉道契當將單契交付迄今日久向索不還是以控告叩求明察沈妙妙供與相同十六圖地保投案候示刺史謂旣楊梅觀情願索回單契限十日繳案延于嚴比○宋土金控錢姚氏抛棺圖詐亦經刺史提訊宋供本邑虹口人耕種爲業於光緒九年出錢三十千價買錢姚氏田一畝有零後加過絶嘆等契錢二十五千詎今年三月間姚氏忽將棺木二具抛於田内訴知地保囑令遷去姚氏堅執不允求恩明斷錢姚氏供年六十歲前將墳地一畞有零活賣與宋土金爲業計錢三徝千並未加過絶嘆等契三月間將棺木埋葬祖墳之傍是實錢金寳供宋買錢姚氏之田立契時係故父代筆餘不知情地保朱沈祥供小的前曾理勸令土金加錢二十千姚氏不允求斷刺史謂此田旣已賣絶未便回贖著宋土金貼還錢三十五千姚氏將棺木遷移一再開導姚氏固執不允刺史遂喝令退去候再覆訊○李瑞元周夥周春山控劉阿三毆傷經蔣刺史訊問地保黄才寳供李瑞元在小的圖内開設貢帶作與劉永大比隣而居劉妻於六月間走先疑係李夥周春山誘拐致被劉阿三等毆傷由李抬案請爲騐訊李瑞元供金陵人在西門外開貢帶作劉妻走失疑周誘領糾人毆傷是以擡案請訊周春山供年二十九歲在李處爲夥劉妻爲何走失小的並不知悉前日劉忽糾人將小的打傷求恩驗究剌史飭仵騐得周春山稍受微傷以此案情節支離飭保調處禀候核示 
[上海巡局紀事]  
　　王關寳本地人向在小東門外護城河畔開設老虎茶灶生涯頗不寂寞邇忽利慾薰心常有聚賭　　情事被本城巡防北局委員王德齡二尹訪悉前日親督甲勇驰往拘拿當塲捉獲賭徒何阿三王阿福縬金觀張阿寳喬德龍等五人並茶博土楊金和及賭具等一併帶回局中研訊之下認賭不諱遂飭移送巡防總局總巡鍾受伯明府立卽升座提訊何等同供偶作葉子戲消遣長日嗣後不敢再犯乞施恩典楊金和供在王關寳所開之老虎茶灶爲夥何等均係茶客偶然游戲輸贏極小所抽頭錢亦甚微細求恩寛宥明府判將何等五人各責一百板楊枷號五日期滿再核○張阿弟著名流氓也向與南巿恆生碼頭某氏婦結露水緣雙突雙飛儼成鴛侶詎氏得隴望蜀復與老白渡南順記肉莊主蔡文卿有染嚙臂盟深情同膠漆張以雀巢鳩佔不覺忿火中燒每思何隙往捉前晚蔡邀同店夥某甲往該氏處開燈絮語爲張所知立呼羽黨一擁而入大呼捉姦將蔡按地飽以老拳拖拽出門經相識者告知店中人遣人投十六鋪巡防中局喊控局員蔡蓉卿二尹立派地甲馳往查問甲大肆咆哮殊有不肯干休之勢當由地甲一再調停令蔡備香燭邊砲向張負荆請罪蔡勉爲允從遂得寢事地甲據情赴局禀覆二尹准之○本城大東門内同昌洋布店被騙子騙去竹布十疋一案屢記本報前經局員蔡蓉卿二尹將挑夫殷晉卿提案研訊由王　　　案具保情愿將騙子尋獲交案閲時已久仍未交到前晚二尹提王比責旋有金國林者赴案供稱願爲具保准五日内交案二尹准如所　　　限不到定行重責○南巿馬家廠馮金寳所開飯館内前日午前有錢寳元者至該館用膳命堂倌添取茄菜五文堂倌以現在百物昻　　　　須七文錢不服與之爭辯角口之餘繼以角手當由附近江蘇海運局經租人朱某出爲解勸事己寢息詎錢去後心終不甘復奔往局　　　　哮朱卽請局友陳某函致二十三七鋪巡防局請局員邵子怡二尹訊究邵二尹接函後立派地甲會同巡勇將一于人証拘至局中升坐　　　投案供訴前因錢供稱係安徽人向在駐防太湖水師營砲艇楊哨官處當勇丁因事斥革現僦居治下馬家廠某姓小茶肆内暫爲棲止前　　馮金寳飯館内充飢令添茄子五文堂倌不肯添來因而起釁後經海運局中朱姓爲之勸解小的因心有不甘特向伸訴叩求大老爺恩宥　　謂旣有人勸散從此可以息爭何得反與旁人爲難實與流氓無異判掌頰八十下錢一味苦求供稱以後不再蠻横叩請法外施恩二尹以本應嚴究姑念一再苦求從寛免究令覓的實人投案具保並著具改過安分切結存案備查○前日午後有一人紅頂烏靴步全楊樹浦六圖羅家橋寳泰窰貨廠聲言拜見廠主有事面商司閽人告知執事意殊駭異及接見傾談其人語多狂妄毫無倫次廠中有識者謂此人名趙阿寳住居離廠不遠素患瘋癲之病然彼兄趙阿狗頗爲達理可往告知旋經阿狗將阿寳扭回略加扑責阿寳懷恨潛奔至楊樹浦巡　局控告李葆初二尹飭提趙阿狗到案於昨晨升堂訊問阿狗供家居治下二十三保六圖耕田度日胞弟阿寳患瘋癲已經六載每病發時不　　事妻子皆因此氣忿而死小的力難兼顧祗得任其所爲家有耕牛一頭彼以賤價售去所得之值備辦衣帽等類時常裝束閑游昨至　　　　　小的聞知扭回毆責彼遂投案妄控今將頂帽呈騐二尹曰爾與彼同胞骨肉旣有顚病宜竭力照顧方全骨肉之情奈何任其胡爲　豈能　其咎阿寳在傍大聲喧嘩語多不遜二尹喝阻不服飭責五十板著趙阿狗帶回管束並諭將衣帽變賣延醫診視具遵斷結了案○浦東人張大林携眷賃居楊樹沛大盛紗廠相近以餘屋轉租與陳阿良下榻日前陳失去衣服若干件並無閑人出入因疑張竊張雖聞知隠而不言及　　日陳友甲乙二人踵門探望張突謂爾家素無閑人出入二人與爾家若何稱呼當將甲乙扭至源泰烟間開燈評理計吸食烟錢八百餘文　　　　　一時喧閙之聲達於户外爲巡街勇所聞一併拿送巡局請究李葆初二尹訊悉原由以張跡近拆梢飭責二百板押候查明失物究係　　　　再行訊核陳　　及甲乙交人保釋 
[英界跪晚堂瑣案]  
　　捕送王徐氏之女阿珠被流氓沈松桂姦誘捲逃翁剌史飭押前日午後升堂提訊氏低蘇州人現住上海向在某洋行爲傭婦今年四月間隨主婦赴烟台家中祗留女兒阿珠今年十五歲不料有比鄰沈松桂將女强行姦污並被騙去衣飾迨氏十六日返申查悉前情忽有沈友徐小全出霸前日回家女兒已杳無蹤跡詢　被沈暗串流氓將女搶去務求究辦訊之徐供該氏之女與沈是否有姦捲物實不知情惟氏因小的與沈相識報捕後將我拘案請鑒訊之沈供認有姦該女被何人搶去現在何處容小的托友查訪剌史得供判將沈押候限十天將女交案徐小全訊無干涉開釋○捕送形跡可疑之車夫朱阿二女子陳彩林到廨刺史亦於前晚堂提訊女供年十四歲四川城都縣人因家貧苦母親得銀廿兩將小女子賣與辦川賑之李老爺處爲婢帶來上海不知因何又轉賣與大通輪船買辦陳姪爲婢聞得洋七十元陳太太夜間吸食洋烟因小女子時常磕睡致遭鞭責乘間逃出供畢涙下不止訊之朱供崇明人推車度日見該女在路行走喚　車輛餘均不知求鑒刺史得供著交官媒留養飭差至新北門外陳買辦處查詢一切禀復再核朱開釋○捕送在路爭閙之周阿福陳阿慶江裕甫等到廨剌史亦於前晚堂提訊周供撑船爲業前日攬得愼泰瓦片生意載往虹口交卸被車夫跌碎瓦約五六百片向之理論不服故交捕送究訊之陳江同供通州人現願賠償求宥刺史著原差押令陳江兩人至車寓主照數賠償延干重咎周叩謝而退 
[金陵官報]  
　　七月十四日城守恊楊見福安輸船黄友勝上海回○十五日鈞和輪船徐長順辭赴岳州裝運軍裝同知宋振麟稽核試卷恊冋用印直州陳錫純東路總運知州張頤慶知縣倪光熊均摶鵬門稽查又劉德元改委内收堂巡庫大使汪瀛西路燈旗均謝委文闈差知縣王樹鼎到由蘇見撫憲同新選　堰塲大使　世德辭回揚鹽大使杜思鋭奉示騐看府經歴戴樹兹叩謝上屆河運案内保奬卽辭赴皖委署沛縣夏陽司巡檢主簿張樾叩謝鹽巡檢周祖岐到由揚來○十　日皖南鎭　見寰泰兵船徐振鵬到見禀知學生由　回省並裝銀圓局機器來知縣吳兆林傳見前安徽建德縣黄國城到見鹽大使杜思鋭見奉示騐着辭回揚淮揚道謝元福到　理兩江營務處水師學堂准補徐州道桂候補道張庭杰均　知今　學　舉辦大考中恊王禀知拜本畢鎭江關彈壓知縣邵文炳到起服回省又孔慶堮禀謝改調　差　　　培謝委交闈西路總巡差巡檢何鴻舉吳學文均禀知到簾員公所啓關　祥　　船李家泰到送馬赴湖北回 
 
 

Page 10

 
 
[杭州傳道堂同仁經募川鄂賑捐五月初八至十五日第四次清單]  
　　裕源莊王智泉各洋二十元思補軒爲子病愈完愿費沈氏求　　消灾醒朱慶主豫和莊四户各洋十元王子範洋六元顧少嵐俴仲瑜戴仰平三户各洋五元吳柳亭募洋四元八角吟秋金伯吹清白道人三户各四元上名字王華氏欲寡過生三户各三元吳柳周景鎬林景如江春暉堂又候堂定修紅杏山房披雲山館九華杯水汪朱氏無名氏無名氏無名氏十三户各洋二元凌蘭生張子齋劉徴圭馬華山沈蓮馥胡桐封馬元俊俞廷鈺韓王成鄭耀堂曹聚寳沈楚玉俞子奇方介春許匡甫鍾菊如朱慶瀾程守二畢拱辰沈秀昌范忠恕堂鍾惇敘堂婁居易堂邱貽穀堂繼善堂吳聽月軒涵修説説子一齡童子平安寳陸氏楊毛氏楊徐氏無名氏朱吳氏朱俞氏三十五户各洋一元顧藹罄吳瑞芬徐吉甫顧沐沐君程驥張壬生徐甫吉王道生許之生傅樹松蔣朝琦張小雅葉華伯周子良汪憲田程鑑初吳章甫吟梅軒三戒生口天人求是主人紅桂主人方山野人濳廬居士余豫和煦啓楣吳氏依仁氏蔣林氏俞顧氏葉汪氏汪童氏傅來氏朱趙氏沈蔡氏無名氏朱瑞芝堂楊四知堂世爵堂四十户各洋五角胡蓮玉洋七角傅燮臣沈本然補過子三户各四角汪慶瀾楊躍淵紐絅齋楊觀元范星橋胡蕙卿鄭子祥桂一枝虞培周藹堂汪浥川呂永金盧督孫許文魁葉潤生汪巨川信天翁程士奎陳甫庭汪永祥吳雲記王壽記世德堂餘慶堂萱壽堂義德堂愈讀軒補過齋汪迪封美甫館老布衣醒悟子泉山木納生負負生有心無力人黄山樵子醉經書室無懷氏民沈羅氏沈朱氏隠名氏無名氏無名氏四十四户各洋三角知愧者吳之江各二角以上共收洋二百念三元三角上海六馬路仁濟善堂籌賑公所制施則敬等謹誌 
 
 
 

Page 11

 
 
   
 
 

Page 12

 
 
   
 
