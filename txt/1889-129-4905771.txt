# 1889 - 129 - 4905771

 

Page 1

 
 
[一百八十七號畫報出售] [  點石齋告白]  
　　洋人無事不尚新奇有某者就未中央築基址植鐵幹一支大可數圍空其中如烟囱高入雲霄上建危樓傑閣窗户欄于具備遊人登　渡以扁舟囱中有練二條下埀鐵凳上有旋機履而手揺之卽冉冉而升拓開眼界不啻身人廣寒宫矣圖之以供衆覧准於十陸日出售此佈 
[重印醒睡錄出售] [  申報館主人啓]  
　　本館曩刋醒睡錄久已風行海内不翼而飛兹用鉛板重印紙張潔白校對精詳每部訂成六本價洋三角五分准於卽日出書賜顧者仍照曩例 
[新設點石齋分局四月十六日開張] [  點石齋代啓]  
　　本分局專辦一切印經史子集兼售各局諸書以及中外輿圖西文書籍名人碑帖畫譜楹聨册頁花色齊全價目克已紳商賜顧請認抛球場南首二層樓紅墻洋房可也此佈 
[已丑科官板會試題名全錄]  
第　一　名許葉分直宛平　王同愈蘇元和　葉祥麟安桐城　李滋然川長壽　李盛鐸江德化　熙　瑛廂監滿　　　　　魏秀琦閩侯官　葉昌熾蘇長洲　沈祖燕浙蕭山　周朝懷粤順德　吳　獬　臨湘　費念慈蘇武進　　　　　王鐵珊安英山　楊佩芬川秀山　徐兆瑋蘇昭文　朱延薰女太湖　陳恩壽直天津　支傳元蘇新陽　　　　　于宗漢東福山　張維彬滇江川　陸鍾琦直宛平　李映庚蘇海州　王萬芳鄂襄陽　鍾　廣正黄旗　　　　　紹　昌正白滿　錢　駿浙嘉興　楊　芾蘇高郵　唐宗海川彭縣　譚汝玉湘湘潭　王　垿東萊陽第三十一名鄭熾昌蘇吳縣　廖　平川并研　朱壽慈江蓮花　勞紹光粤鶴山　杜本崇湘善化　高潤生直固安　　　　　劉奉璋蘇寶應　孔繁昌貴貴筑　徐德沅安太湖　王天培陜富平　吳肇嘉蘇如臬　徐心泰　叙永　　　　　朱德澤汴　山　郭曾程閩侯官　濟　生廂曰蒙　許在衡浙山陰　董　康蘇武進　趙金壽江安福　　　　　劉世安廂黄旂　曾光珉川華陽　王炳章奉義州　何錫革值天津　鄒洪緯蘇丹徒　何又瀾浙蕭山　　　　　邱聿徵閩長樂　連培型江南城　高　樹川瀘州　李夢斗東諸城　王同曰安桐城　解　鍹晋稷山第六十一名林國贊粤番禺　夏　時湘衡陽　程棫林貴思南　周樹模鄂大門　魏月聲蘇丹陽　錢鴻文浙嘉善　　　　　潘守廉東灣寗　姚　楷安繁昌　賴宏福閩永定　陳光宇蘇江寧　陳澤霖直天津　江　俶川秀山　　　　　郁保章浙嘉善　梁于渭粤番禺　劉寶森江新昌　景方昶貴央義　盧叢林滇會澤　江　標蘇元和　　　　　劉汝新晉臨縣　戚　揚浙山陰　邱逢早閩彰化　劉啓瑞蘇寶應　姚士璋浙仁和　宫耀月晉繁峙　　　　　何錫褆直　定　彭光湛粤南海　鄭克明閩伐汀　李柏齡江萍鄉　鄧維琪貴貴陽　趙蔚坊東黄縣第九十一名陳祥燕浙慈谿　張立德陜榆林　蔡保仁江新昌　陳春瀛閩長樂　羅厚焜安宿松　　　璐廂白滿　　　　　李最高湘臨湘　劉允恭直遵州　趙爾華正藍旗　陳寶森粤新會　劉蔭椿直靜海　方鳳鳴浙蘭谿　　　　　熊方燧江高安　劉若曾直鹽山　劉如煇蘇武進　黄榜書桂桂平　程伸昭陜朝城　鮑琪豹安歙縣　　　　　薛啓榮閩閩縣　張用賓鄂江夏　丁寶銓蘇山陽　劉世珍直豐潤　歐仁衡浙象山　鈺　昶廂紅滿　　　　　熊文壽鄂麻城　李　汾廂藍旗　柯邵憼東膠州　陳喜言湘衡山　張庭武汴安陽　葉新第安黟縣一百廿一名王啓烈浙鄞縣　唐　烜直鹽山　吳國珍廂黄漢　陳懷忠閩閩縣　孫鼎烈蘇無錫　葆　平正藍滿　　　　　王方清粤儋州　趙　詣江安仁　劉元亮東章邱　蘇守慶直交河　楊庚辰直邢台　朱秉成浙山陰　　　　　何爾鈞閩閩縣　曾廣鈞湘湘鄉　金蓉鏡浙秀水　章紹曾江南昌　馬覲臣汴孟縣　丁述曾東黄縣　　　　　陸鍾岱直宛平　劉　華陜朝城　趙曾棣直淶水　王爲相東諸城　鄭錢福閩閩縣　蔡　鎭江德化　　　　　沈瑜寶浙秀水　紀　驤鄂武昌　文明欽貴貴筑　張庭詩東黄縣　張　澂甘古浪　王嶽崧浙瑞安一百五一名王祖同汴鹿邑　李孝先桂賀縣　馬步元東安邱　錢鴻逵滇昆明　賈作人晉沁水　張煥章直献縣　　　　　方燕平安定遠　崔興億江興國　梁肇榮閩侯官　温仲和粤嘉應　孫廷翰浙諸曁　區宗初粤番禺　　　　　黄傳祁湘長沙　陳鳴秋閩閩縣　李進祿汴盧氏　陳曾佑鄂蘄水　陳慶彬東曲阜　嚴庚辛陜渭南　　　　　薛賀圖閩侯官　李　芬滇昆明　熙　元正白滿　楊　墉江建昌　張壯彩東嶧縣　馮　端正白旗　　　　　張正基貴貴陽　唐有楨湘武陵　金鴻翎安英山　孟　濚汴鄭州　魏時鉅鄂武昌　毛慶蕃江豐城一百八一名王　繼浙會稽　李硯田東齊河　孔昭寀蘇寶應　魏文周汴河内　吕道象江德化　程豐厚安休寗　　　　　高涵和閩侯官　曹樹藩桂臨桂　孔繁樸東曲阜　高增融陜米脂　劉錦榮奉錦縣　招翰昭粤南海　　　　　岳　齡止白蒙　黄大琨閩長樂　程元愷安婺源　周來賓浙山陰　叚大楨陜華縣　鍾承祺桂玉林　　　　　吕敬植湘寧陸　王　濟甘秦安　史恩培直遵化　崇　壽廂黄滿　饒士騰江南城　郭以誠桂林桂　　　　　王　典東安邱　任廷颺甘伏羌　李登雲湘衡山　李子方汴睢州　孫百斛奉承德　任文燦粤花縣二百十一名潘寶琳粤番禺　高　柟川瀘州　黄大華鄂武昌　賴紹濂江贑縣　武玉潤汴祥符　楊紀元桂彌勒　　　　　湯汝和桂靈川　鄭永貞晉大同　李步瀛陜咸寗　王紹勳汴輝縣　陳庚經浙會稽　孫　愚滇呈貢　　　　　阮善繼陜安康　趙以煥貴貴陽　易　貞汴商城　周秉道桂桂平　安蔭甲甘安定　袁用賓鄂麻城　　　　　黄炳辰桂臨貴　豫　泰廂黄蒙　惲毓鼎直大興　楊德鑅蘇上海　歐陽熙江彭澤　董維墉滇賓川　　　　　鄭　襄閩侯官　劉元誠鄂天門　劉秉鈞晉遼州　壽　春廂曰滿　王子符東益都　曾思雷桂平樂二百四一名李含菁川巴州　張華奎安合肥　李毓芳閩候官　喩兆番江萍鄉　趙　銳陜城固　張孝兼汴商城　　　　　丁惟褆東日照　蘇保國滇建水　陳廷鑑甘寗遠　羅傳瑞粤南海　黄士廉貴貴筑　費道純川閬中　　　　　張頡輔蘇吳縣　徐仁鑄直宛平　王世琪湘寗鄉　朱懷新浙義烏　馮愼源陜大荔　郭集琛鄂黄陂　　　　　張寅旦滇宣威　毛慈望汴武陟　陳鍾信川富順　李　錦閩侯官　魏志良江新建　梁鑾藻粤順德　　　　　馬嘉楨蘇吳縣　楊深秀晉聞喜　趙繼泰安太湖　徐培光貴修文　魏　立甘伏羌　武　瀛陜富乎 
 
 

Page 2

 
 
二百七十一名王承燾浙鄞縣　劉彭年直天津　吳嘉瑞湘長沙　劉盛堂滇會澤　張鴻翊鄂英闌　唐書年東寗海　李廷譔晉孟縣　　　　　　　　陳金臺汴郾城　張其鎡桂臨桂　傅世愇川華陽　章乃正浙歸安　陳昌曇湘龍陽　張景旭貴鎭遠　萬和錫江德化　　　　　　　　吳桂丹粤高要　陳銑綬晉平安　李光卓桂永福　鄭維翰蘇江寧　羅鳳華粤順德　劉爾炘甘臬闌　朱　錦直天津　　　　　　　　雷蔚瑞陜白水　閻維玉晋太谷　黄玉書閩彰化　楊增新滇蒙自　薩嘉樂閩閩縣　吳丙湘蘇儀徵　陳敬修東郯城　　二百九十九名余誠格安望江　周毓棠甘臬闌　張允言直豐潤　熊起渭鄂黄安　李鵬飛浙仁和　劉成傑閩長樂　薛宜辰陜長安　　　　　　　　彭獻壽粤宜山　黎宗幹安宿松　逯　懿汴河内　陳本棠鄂天門　張建勳桂臨桂　法偉堂東膠州　夏聲喬湘善化　　　　　　　　張瑞麟滇太和　殷友蘭江永新　周文潤貴石阡　王祖武汴鹿邑　武　鑣甘隴西　曾繼光川南溪 
　　本科會試題名早由電傳照登在報惟輾轉繙譯容有誤字且祗有省分而無縣名閱者猶引以爲憾兹特託京友購得官版全錄諸新貴之姓名籍貫朗若列眉合亟信照排印登諸報首以饜閱者之意 
[本館接奉電音]  
　　昨接在京友人發來電音有本月十四日上諭二道敬謹譯登○四月十四日奉上諭雲南雲南府知府員缺緊要着該督撫於通省知府内揀員調補所遺貝缺着黨吉新補授欽此同日奉上諭志元奏總管擅離職守據實參奏一摺行宫重地理宜敬謹看守據奏總管清桂並不常川在公所居住去歲半璧廣行宫有風雨坍損情形亦並未騐報實屬怠玩清桂着交部議處欽此 
[不准設廠]  
　　從前有日本人欲在上海開設織布公司經日本欽差與中國官商議其事卒不果行現有中國人在日本開設製造自來火廠兩處日本人因援前例格不准設該廠現已關閉矣 
[命中之技]  
　　新加坡地方邇多虎患地方官因出賞格如能捕得一虎者賞洋五十圓一日有華人在山中伐木倐見一虎燃鎗擊之應手而斃領賞洋五十圓取虎出售又得洋四十圓西人謂華人嫻鎗法者頗不多見今觀此事一發而得兩利始所謂一日之長歟 
[金闕鐘]  
　　鑲藍旗滿洲恩保庭　都統佑定於本月初五日已刻在本旗衙門内考試各佐領下送考繙譯生員各童並挑補五個甲喇領催馬甲養育兵等缺○内總管傳奉懿旨交諭總管内務府所有南海瀛臺豐澤園西跨所萬善殿等處應搭凉棚着令造辦處帶匠進海限於初六日將海内凉棚一律搭齊旋由造辦處傳集棚匠人等給發腰牌以便帶入海内搭棚每匠日得工價京錢五千有奇○南苑建有神機營馬步各隊營壘房屋迭經看營官兵呈報倒塌破壞等情刻由神機營派員前往將各隊營房牆濠逐一勘騐所有應行興修各工詳絀開報以憑估算派商興修俾秋季入苑各隊官兵得以棲止蓋今秋皇上臨幸南苑舉行圍獵閱操故有是舉也○内務府咨行宗人府轉行頟照各王公門上現在有無新收太監卽日查明咨報並將應行呈進太監姓名年歲籍貫一併報明以憑辦理旋已由宗人府知照各該王貝勒貝子公門上查照○奉天興京地方客歲山河漲發所有旂營兵房公所　水冲壞者十有七八該營兵丁棲止無所殊爲可憫經奕副都統咨報軍帥請欵興脩將軍派員往查屬實咨由户部先行籌撥銀數千兩撙節核實脩建刻已循例入告九重矣○兵部咨行侍衛處現有山西都司一缺按照奏定變通章程輪應正白旗侍衛人員揀補相應咨行貴領侍衛内大臣處於正白旗三四等侍衛中擇其俸深耐勞者保送三四員造具履歴卽日送部以憑揀選 
[前嫌已釋]  
　　鎭江華民於今正初六日因巡捕踢傷康麻子一事在租界中聚衆滋閙焚燬洋房種種情形縷登前報事後兩江總督委胡芸臺觀察徐仲虎太守曹潤甫司馬諸員會同署理常鎭道錢觀察與美領事和衷商辦刻已漸有端倪本月十二日十點鐘時觀察率同諸員并統帶平字營易吳兩軍門衣冠齊楚詣美領事府同瞻升旗之禮華兵升砲三次中外官員齊聲慶賀領事更肆筵設席以宴嘉賓蓋已盡棄前嫌重敦和誼大約此事不難了結也 
[淡水茶汛]  
　　淡水新茶業經上巿立夏之前福建輪船行抵厦門載來廣合和號茶共式百餘箱核計成本較上年每担加三五七元不等恐今年頭春茶難獲利益各洋商亦不敢冒昧定價須待十二三日科麽沙輪船抵厦大帮茶到始能評論價值也 
[五茸試事]  
　　華亭婁縣新進童案於十三日傍晚發貼兹將全案錄左　華　張葆馨　張祖蔭　朱有容　顧禮治　施鳳藻　顧錫建　周先恭　周仁堪　宣冕羣　沈士鴻　張清翰　顧道融　陸　鈞　倪本善　周晉昌　施爾常　顧爾梅　撥府　宋際清　周時雍　顧嘉圡　周維幹　雷準同　周治文　顧壽甲　沈維明　倪宇昌　趙清望　倪定恩　婁　胡葆元　趙聨珠　陸瑞清　沈熙文　周金濤　王戴藩　馮鏡清　朱文華　陸　淦　李廷傑　侯功枚　沈元猷　孫增浩　宋文煥　金耀奎　顧肇奎　杜炳常　吳廷珍　錢行懿　查曾榮　撥府　沈其光　姚慶麟　宋師郊　朱慶隨　沈惟勤　朱繼良　張景良　十四日辰刻楊文宗覆試松屬七縣新生首題　後生可畏二句　經題　入國不馳入里必式　詩賦得飲酎用禮樂得酎字聞有上海兩新生正場草稿雜亂文宗大怒於點名時令教官責十數下 
[供給開局]  
　　上年江南文闈供給一事以假手者非人多慾者惟我遂使不肖之徒乘間抵隙泛芥舟于堂㘭牽傀儡以登斱如理亂絲急之益無頭緒總辦至欲以身殉道當是時衆山皆響不知由於登高之呼也促節齊鳴不知由於繁絃之急也推原其故一誤於楊家之底様再誤於園客之獨繅本科許方伯預防左澤深鑒前車特改委江寗府爲總辦而以上江兩首縣爲之副此外又委三營五廳與同知程文鑫通判方道成爲帮辦闈内例用一精明强幹之州縣獨當一非名内供給現聞遴委知縣翁延年湖南人均於四月初一日禀知供給開局向來開局後先將上屆移交物件查點一過缺者補之陳者新之大抵事貴因而不貴創其巧妙處則尤在駕輕就熟之人此又可意喩而不可言傳者詎上屆司事人等多逆來順受不留主顧遂不惜物力散塲時大半各携其所管之色目以去其不能携去者卽折價抵與各店鋪以其所有易其所無因此大有一洗萬古凡馬空之氣象故本屆承辦諸公正如一部廿四史不知從何處說起查陳案每屇支銷總不過五六萬金獨上屆用至七萬餘兩而年終又以虧欠商欵鼓噪轅前其數又在七八千兩論者至引有人騎瞎馬夜半臨深池以爲福少禍多之喩然許方伯則又以用人不疑疑人不用勸李太尊又不知其何所指矣爰將其示附錄於左外提調布政使許出示曉諭事照得江南省文武闈鄉試所需一切供應食用物件從前本歸江寧府南捕通判經辦責令各行鋪分認承應均有官價流弊殊多自經兵燹巿面商情廻非昔比歴科均遴選大員總辦供給等事所需食物等項均按巿價平買絶不擾累商民一洗舊日積弊今屆舉行已丑恩科文闈鄉試所需一切食用各項無論就地採買出外購辦槪行照巿發價所需工匠夫役亦不准减價勒差如有不肖司事丁役假借官價名目私圖抑勒延欠或從中尅扣漁利以及影射漏捐種種情弊一經訪聞或被告發定卽從重懲辦除分别移行外合特出示曉諭爲此示仰各色人等一體遵照務各奉公守法毋得自蹈愆尤該行鋪人等如有串通壠斷抬價居奇亦難輕恕其各凛遵毋違特示 
[龜黨逞兇]  
　　邇值漢陽舉行歲試文武生童到者甚多日前有武童多人到漢開玩偶爾闖入絲絃班劉采琴家游玩及武童散去忽失 
 
 

Page 3

 
 
水烟袋等物龜鴇等咸疑武童所竊嚴爲戒備適次日又有沔陽諸武童前往尋春雖不卽下逐客令然言氷語鐵頗難禁受諸武童大怒欲揮老拳被龜等邀至長盛街口茶館評理此時衆龜布置停妥另有暇兵蟹將約百餘人在茶館内外環伺動靜先與茶館言明欲得武童而甘心若毁及椀盞桌椅卽當如數賠償由此茶館中人聨爲一氣而武童尚在夢中毫不覺察一言未已龜火直冲遂將諸武童任意毆打拳起脚落擾擾紛紛武童寡不敵衆東逃西散有兩武童傷重當時抬至禮智司並關署請騐皆未收受嗣聞龜黨意猶未滿旋赴有司衙門控告官反押童而釋龜不料曳尾泥中者竟有如許聲勢 
[嚴辦槍手]  
　　湖北學憲趙宗師舉行歲試首考德安待士極和平而整頓槍手却極嚴厲此次在德安考棚當塲獲住槍手一名鎖帶在棚不加訊問及由德郡起馬到漢仍將槍手鎖帶示衆聞該槍手名列膠庠此次鎖帶隨棚見者無不爲之戰慄宗師之意固欲懲一以儆百也 
[禾中試事]  
　　浙江學政潘宗師按試嘉郡於初九提復童生於初十日總復旋赴内校塲閱視武童騎射全中者十有八九男女往觀人山人海異常擁擠有江北人約十餘歲被箭傷嘴鮮血淋漓午刻宗帥回宏文館校閱步箭技勇○經古案　次取經解　陸永年嘉興　徐廼昭平湖　備取經解　夏辛銘桐鄉　張高瀛海鹽　正取古學　徐瑞驊嘉善　徐麟石嘉興　次取古學　徐琪府學　沈文藻平湖　錢振聲嘉興　徐瑞驥嘉善　備取古學　朱景澄府學　李世楷秀水　沈承福桐鄉　富光沅海鹽　談廷濟石門　陳銓衡嘉善　馮敬熙平湖次取算學　曹維鏞平湖 
[忽兆飛災]  
　　長崎來信云俄羅斯屬海山崴冰泮較中國天津必遲月餘今年三月望前後日本公司高千穗俄公司槐利槐司德半克及華商所雇之西駝威時麥各輪船皆由之罘滿載人貨由長崎駛往各商無不卜此舉利巿三倍不料二十一日晚正值威時麥船進口時華商賣買街上忽遭回祿之災所有貨物之已入棧房者悉兆焚如諺云天有不測風雲人有不測禍福其斯之謂歟 
[雜譯東報紀各國事]  
　　三月十五號德國栢靈京城來信云山縣伯爵於二月二十七號由法京巴黎起程本月十九號至羅馬府二十四號謁見教皇皇賜以青色大綬章並頒勅語着内務省優禮接待較之法國相欵之儀似有天淵之判云又言山縣伯爵於三月十七號尚須由栢靈赴俄西亞嶴地利歸途再經巴黎莅萬國博覧會然後道出倫敦渡亞美利加回國云○五月二號泰西來電云英國后維多利亞擬於七月間德皇訪問之際於司别此托海齊集軍艦百有九艘以備閱視又云荷蘭國王病有轉機可望速占勿藥矣○三月二十一號美國新大統領哈利榮禁止埃藍司楷地方及海上獵取虎豹諸獸若犯此禁視物罰鍰由二百弗至二千弗並下獄閱月又示不論何國人在美國領屬别林哥海犯以上之禁者亦照前法科罪並收其獵獸器具入官○三月二十七號華盛頓日報云美國國務卿薄林咨照壳冷皮亞州駐紥美國領事將巴拿馬河工全行停止領事接報後卽於三月下浣一律停工議者謂此河糾股開濬所費已不貲一旦中廢必有難於成功之處云○朝鮮信云俄人台落托甘夫擬由海山崴經元山逹長崎上海開設輪船公司按期攬貨行駛業已在中日租界中建築房屋韓國政府亦經批准大約八九月間可以有船來往矣 
[開用新印]  
　　上海縣印因年久字蹟模糊經裴邑尊申請上憲咨請户部頒發新印一方邑尊遣家丁赴上憲衙門具領已於昨日恭迎到署准于今日開用云 
[縣案彚錄]  
　　本埠各氷廠主於去年禀請設立公所兹聘朱某爲董事比因氷價驟漲洋商以該氷廠設立公所自應辦理公允現在氷價驟漲未免把持壟斷并聞有縣署中人向各氷廠靈索規費等情裴邑等知照捕房如有署中人向氷廠索費可卽拘解到縣以便訊辦並傳氷廠主到案諭話前晚朱董偕各廠主投案禀訴情由邑尊升堂訊問據各廠主稱業等湊費設立公所原爲巿價參差起見各自情願捐助經費並無案下人需索規費惟有陸道生一廠不肯入行諸多浮議致有把持需索等謡言叩求明鑒邑尊諭以巿價必須公道毋許把持每担價洋半元不得私自增减如有人向索規費儘可送案究辦毋稍容隱朱等遵諭而退○施隱橋控朱阿中將女兒誘賣於廣東媽媽蕭李氏一案曾紀前報前晚經裴邑尊升堂集訊施稱小的自江北帶領女兒富仙來滬詎被朱誘賣與李氏叩求給領朱稱施托小的作中賣與李氏計身價五十元由施收去李氏稱小婦人因無所生是以買爲女兒邑尊問富仙年幾歲答稱八歲邑尊謂爾可直說是誰人賣爾答稱父親貧近是以賣我邑尊飭將富仙發堂留養着施措洋繳案具領朱及李氏意圖販賣本當懲辦姑念已將富仙交案從寛斥退○朱顧氏控子明貴不顧贍養一案前日經裴邑尊訊明情節諭令明貴仍照前諭每月貼洋廿元顧氏不得再滋訟累明貴遵諭繳洋二百元作爲去秋七月起至今年四月贍養費前晚顧氏投案具領完案 
[英界公堂瑣案]  
　　昨禮拜二美副領事易孟士無暇到堂所有捕房公事由蔡二源太守獨判○朱氏訴稱小婦人傭於馬公館中有賣珠嫗嚴賈氏失落翡翠茉莉簪二十枝初疑小孩張阿毛拾取後由包探查得吳金寶之妻楊氏拾得十枝質錢五百文吊到時該氏自知誤指小孩給洋半元今蒙解案而該氏年老有病是以小婦人代爲申訴情由吳供小的妻子拾簪質錢確有其事楊氏供是日小婦人出外買物路中拾得翠簪不知何人遺失後由捕房查問叩告以質錢用去阿毛供年十二歲現在習業平空被指拾簪現已明白押鋪夥請追押本蔡太守謂平空妄指原屬非是姑念婦女無知從寛免議所有押本着失主與拾簪人合償阿毛無十省釋○電燈公司西人訴稱張阿大宋阿六行竊銅絲由捕阻獲人贓送案請訊張宋同供充當小工餬口銅絲在昔年火燒第一樓時拾取多時藏在家中現在始圖變賣不料被獲到堂蔡太守飭該捕將張宋及銅絲帶回捕房定於明日會同英領事再行訊辦○包探秦少卿以胡阿炳舊貨擔中有電氣燈四只解关公堂胡供燈四只係沿途買下太守着押候訊究○包探王阿二禀稱昨夜九點三刻時見粤人李連好將藍縐紗夾衫藍紡綢長衫棉馬甲等向押鋪押洋十元數角以其形跡可疑向之盤問伊自言在廣豐木行生理所質者自已衣服然衣甚長人甚矮顯見非自已之衣伊又言是兄長之衣兄長已亡因有急需是以付質因帶至廣豐詢問其時押鋪夥跟隨在後及至中途李將衣擲下扭住小的肆毆連踢三卜小的受傷昏暈急吹號呌由捕助拘送案押鋪夥供親見李毆包探李供父親開廣豐木作衣服實是自已之物不　伊是包探因與爭毆包探禀稱押舖中二人皆言小的是包探何謂不知又有人投案稱李的是自已衣服蔡太守謂深夜質衣包探理宜查問李胆敢行兇殊屬可惡有服是否已物尚難明白今先判罰洋銀四元撥充醫院經費再着交保衣服旣已質洋發還押鋪○包探張松　禀稱連次犯竊之楊茂生近又竊取朱光順徐子仙等家衣服由小的拘獲吊贓送案請判朱徐等均投案領贓該竊供小的連次犯竊原是該死此次實由陳阿桂行竊交與小的質錢包探禀稱吊贓時查明楊竊並不于陳蔡太守判楊笞責二百板再發　房管押六月贓交各失主分别認領○包探秦少卿拿獲冒充嫖客等竊妓院衣物之許壽安周子安陳裕亭等另有許之家丁李某經法包探拿獲解送法公堂訊供各情節詳前報昨日該包探禀稱現已起到衣物當有銀小烟袋一枝質在城内亦已　北局委員金大老爺給以名片至質鋪吊贓計質本洋十四元言明給償全本又有押票三十餘紙皆質在鎭江並非滬上失贓至法捕房所吊各贓皆英租界各妓院所失現存法捕房請爲移取王佩蘭王小寶徐小寶高文卿張素卿朱秀卿等諸校書或遣龜奴或使鴇子投案請領原贓質鋪夥請追質本 
 
 

Page 4

 
 
洋十四元有周陳皆俯自求恩蔡太守以贓尚未齊飭該包探帶回俟函致法公堂移吊各贓再行覆訊核辦并諭質鋪夥禮拜四投案候領質本嘻此亦花天酒地中慣擺大老官架子者也烏知其爲胠篋探囊之類哉然則人固可以貎取也哉○十一號西捕拿獲持磚擊碎和順洋行玻璃圖竊之揚州江都縣人徐廣明解也公堂蔡太守　供之下堅不肯承因飭該包探帶回查明究竟有無可靠之人具保覆候核辦等因已詳前報昨日包探秦少卿禀稱據徐言寓居老閘復興客棧及帶往問之並無其人借住又言有友在帶鈎橋堍洋傘匍往詢亦無其人當日在案下自供讀書人以測字餬口究竟並無測字器具徐惟乞施恩太守謂和順洋行玻璃須賠洋六元徐稱無力賠償太守判管押一月以儆 
[法捕房瑣事]  
　　烟妓發堂一節其案情已詳記昨報昨晨朱明府臨捕房發落各案畢復提趙王氏等一千人覆訊時有台州人李發金呈遞禀詞稱妹子於上年正月間逃出頃在花烟館十尋獲求請給領烟妓福仙不認爲兄惟稱曾來吸烟又訊趙王氏福仙究於何時到爾處曾出價洋若十趙王氏供於去年五月二十九日由王孫氏作中向寗波官媒李何氏買得　洋二百零七元立有賣據呈騐明府卽將賣據閱畢問王孫氏曾得中金若于答稱七圓鴇母劉顧氏供於二月十六日寄生我處按月房金三元其餘各供均與昨報同包探王榮培禀稱聞得該原告並非福仙之兄實來冒認明府以李發金冒認妹子甚爲不合本當懲辦姑念鄉愚逐出原禀擲還其餘着照原斷鴇母劉顧氏掌四十王孫氏買賣人口卽是蟻媒實爲可惡掌四十加打竹梢四十下趙王氏本照原斷薄掌二十兹因福仙發堂身價無着格外施恩命福仙代責二十下然後發堂擇配案遂結○前日有某甲手持小銀手鐲一隻至法界寗興街某押店要押洋一元富被押鋪夥看出鐲係贋質隨將人贓一併送人捕房當經捕頭訊問甲供在英界洪源質鋪爲學徒此鐲係櫃上錯當下來囑我轉押稱頭着管押候解公堂訊辦○周也卿控謝汝川一案疊登前報昨日經謝妻毛氏役捕房繳洋三十九元求請從寛保釋明府命將在押之周福堂謝汝川帶出陳麟科亦投案候質明府問毛氏曰本分府着爾繳銀五十兩何以祗有三十九元毛氏稱借貸已盡無法可施明府復諭陳麟科曰此案若欲認眞究追爾父係見議斷不能置身事外兹亦不深究着爾再借給謝汝川銀十兩着渠出六十兩之借票與汝收執待謝汝川之五十兩繳足木分府卽將此案了結周福堂是此案之罪魁周謝之事是伊一人合攏雖無銀洋瓜葛亦應帮助謝汝川銀兩周稱實在無力明府隨着還押於明日各將銀兩交案 
[上海四馬路文報局山東振捐收解處會同各公所起解第四批振欵]  
　　謹啓者本月初五日解山第三批後疊接烟臺盛杏蓀觀察電函云接錢少雲經培卿電博興齊東等處草根柳葉食盡逃亡餓死有不及待振之勢敝處庫欵湊墊一空精力盡矣所望諸善長於無可設法之中廣施法力源源接濟極昐速解二萬金　豐霑化兩縣方可開辦等語同人聞命之餘正深焦灼幸蒙東華醫院寄嘯老人等諸大善士曁揚州電局福和祥公所大惠頻來得以藉手應急兹又湊集第四批庫平銀二萬兩於十四日託招商局豐順輸船運烟轉解災區散放此批内絲業公所規元五千兩與昌公所規銀二千兩高易公所規銀一千兩又藥丸六箱又報公所規銀一萬三千九百二十兩亟望海内樂施君子大發婆心遠頒仁漿義粟拯此倒懸事機甚迫間不容髮無任懇切禱祀之至同人陳煦元施善昌陳德薫葛繩孝王松森謝家福經元善楊廷杲等謹啓 
[彚解奉賑]  
　　謹啓者敝所疊接楊殿臣先生營口函電謂奉省春振户口較多囑竭力籌解接濟等語幸承兩廣電局沈小園太守惠到十一次規元二百兩袁承齋先生來無名氏規元二百兩又蒙各公所互相協湊已於十三日電解第八批庫平銀一萬五千兩當此春撫吃緊之際災廣欵絀伏願海内仁人解囊樂輸禱祀以求無任迫切之至兹將各公協解振銀列左文報局振所規　一萬兩絲業會館振所規　五千兩高易公館振所規元一千兩敝所規元四百四十兩又初十日由淡水輪船裝去現寶兩箱承太古洋行捐免水脚行併聲明上海四馬路陳春記内協助奉振公所同人謹啓 
[續來巨欵]  
　　啓者昨接香港東華醫院來電又由麥加利銀行韋文圃兄交到第五次賑捐規銀三千兩照收拜悉除另函申謝外先登報章藉慰德盼[  上海文報局山東賑捐處同人謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[古琴]  
　　簫笛箏琵等俗音龍門老幹此爲琴直從盤古返懷葛獨抱高山流水心古劍呵護雷霆本有神太阿在匣韞奇珍光芒縱被苔衣繡肯向風塵漫贈人贈鏡風塵顯晦皆無定似爾妍媸照幾人歲歲年年勤拂拭肯教面目失吾眞贈硯磨湼頻經數十年泊然未損最初天太剛易折前賢戒守黑唯師老子篇[  古蘭陵抱璞山人初稿]  
[上海三馬路與昌協賑公所陳竹坪經收山東奉天皖北河南賑捐四月初四日第一千三百五十七次清單]  
　　山東册蕭山鼎源號寄德遠堂張晴川宋禮堂華克衍宏茂希希道人長茂懷德堂孫高榮慶宋靜山十户共十元又漢口泰和厚三元敦厚堂裕正堂各二元張玉裕德堂味秋氏三户各一元共十元内看見銅一元又金陵徐聞韻兄寄到松樊山房經募江秀堂夏英堂河懷堂吳西堂保甲第六印氏丁支堂卯記蒲生仲夏氏旬七樊吳明氏畏三堂時陽堂平安堂時加氏河間氏敬業子知　齋田共氏傳荆　孟冬陽補過室廿四户各一元欲寡未能子三元以上共洋廿七元新安薇雪廬募月中桂二元洗心子棉力子各一元陳德興不書名宋應祥三户各五角方大茂瞻視元起峻慧十使三户各四角不書名汪仲金等五户各三角汪蓮枝等六户各二角海濱散山六角共十元不書名銅洋一元三角山東册杭省乍左司署來女士趙藹生保雙親消災延壽一元又王店餘昌典來不假嫩齋主有所祈應氏師善堂等共十七户四元又南翔無名嚴直之吳云岩等十户台二元二角銅乙洋又九江協和洋行寄謝天順二元月記永記合五角海記合昌陳阮氏無名不名五户合乙洋三元五角鎭江寄愼思主人爲妻汪氏祈消災多壽五元漢口義善記四元東册海鹽程來無名六元見義册嘉興華雲記王心如服藥三人各五角洪東記葉記善願三户各一百共一元錢八百十五又嘉興寄諸試慧祈合家太平兩洋又泰來董二元康才記張心記共一元又王佐記二元無名五元寶應潘祝三一洋杭省西冷幻氷氏謂將學生開筆折席資移助兩元寶應德泰來周得利乙洋寄山人一元振大昌號交來方誠心章保母各一元史登舟順江保康合一元白雲氏四角合平安二角共三元六角陳廷錦張敦德厚福吳家瑞成宗六户共三元周翁銅二元意逹氏銅一元元生錢二百十四文○○本日共教英洋一百五元小洋十三角銅洋六元三角錢一千零廿九文合併聲明 
[鎭江電局代收丹徒旱災賑捐已丑三月初一至初十日清單]  
　　山東撫憲張由絲業會舘施解來規元三千二百八十兩朱寶堂二千五百千文約禮堂一千五百千文約禮堂代募五百千文約禮堂代募無名氏五百千文錢業助二千元裴緣野堂八百千文裴手代募五百千文廣東電局沈小園募諸位規元二百兩隱名氏三百元隱名氏六十元隱名氏五十元張楊陳手一百元靳春陽募蔣翰臣棉衣一千件吳徵亭募吉慶堂一百八十八千文黄盛三募仁濟堂三百千文吳徵亭募吉慶堂十二千文詹丙翁代募二七六百兩戴少梅募瑞芝堂一百千文紫竹林電局王景翁募嚴昭明湘平五十兩二錢紫竹林電局五十四元註經堂一百千文本鞋業五十元京鞋柔十元米業花街六十四元五千七百文謝佩攷募管敬伯林康甫交來關批文五百一兩王柳堂經募知非道人求資先慈冥福四十元知非道人十元戴子開募山東礦務局賀錫五朱次帆韓貞一王祝宣沈毓山碧雲仙舘徐桂璿張錦几倉雋臣管受亟徐子怡朱督猷清弼臣董宋華魯芝友帶經堂十七户各二七四兩焦劍泉黄仲衡蘇巨川宋豫堂曹清軒五户各二七六兩吉劍華祁受令快雨堂茅以忠劉伯和彭伯衡五户各二七十兩樂善居士二七三十兩李秋谷性餘堂王吟甫丁容之吳督平榻子美六户各二七八兩曹相平松鶴軒訥菴世綸堂五户各二七二兩陶銓生二七五十兩三省堂曾十二兩寶鐘盧許不書名不書名愼修堂程芝庭五户各二七二十兩福壽堂五十兩世蔭堂十六兩城南草堂五兩麟銳亭五兩靳春陽募乾元行二七一兩九錢三分四厘六合正泰二七一兩九錢三分四厘范畏三四元項笙遠二元余煥庭一元京口不留名二七四錢七分七厘乾大行二七三兩八錢六分八厘如臯柴灣稅局公助二元陳虎臣壽儀移助馬漁珊十二元十二位十元馬桂臣一元陳揚標二元陳鰲峰三元章馥秋壽儀移助馬漁珊十二元電報費四元六角三分塘工捐廣東電局沈小園募諸位規元四百兩臨川桂劬以病助賑京平一百兩鎭字三百九十一號册四美醬園八元鎭字三百九十二號册四美醬園九元 
[葉成忠太守桃儀助賑第一單]  
　　啓者六月十五日爲同人葉成翁五秩大慶時因炎夏諸親來欲於四月間爲之預祝者君以救荒有志籌欵爲難一切隆儀槪行移賑爰將諸公賀儀芳名列左○施少欽任逢辛經蓮山葛蕃甫陳春瀾五位各洋四元陳竹坪先生二元李枝仙先生一元王運來應元龍二君各二元徐永清先生錢四百文伏願壽人壽世共躋仁壽豈不懿歟休哉上海四馬路陳春記號内恊助奉賑公所同人謹啓四月十五日 
 
 
 

Page 10

 
 
   
 
 

Page 11

 
 
[光緒十五年四月初七日京報全錄]  
　　宫門抄○諭旨一道錄前○發抄硃批六道○皖撫陳奏安省沿江工賑事竣奏銷摺○又奏調署知府缺片○又奏知府捐賑請賞花翎片○漕督李奏咨會接濟剝船片○又奏啓放壩隄照章堵閉完竣片○將軍長奏巡查參山事竣摺○又奏保滿繙譯教習註册補陞片○四月初七日禮部宗人府欽天監廂藍旗值日無引見○良沐服滿請安○禮部奏派稽查中左門派出德隆○又奏請覆試日期旨着於十三日○又奏派護宴派出崇禮○倉塲奏漕船五日回空○召見軍機○發抄張之洞奏潮橋鹽務改章試辦奉硃批户部議奏欽此○又拿獲盜犯正法奉硃批刑部知道單併發欽此○又整頓鐵政奉硃批户部知道欽此○張曜奏加修隄埝遷移災民奉硃批該部速議具奏奏此○又漕船開行日期奉硃批户部知道欽此○劉秉璋奏解東北邊防經費等銀奉硃批户部知道欽此○○候補三品京堂開缺安徽巡撫臣陳彝跪奏爲安省沿江工賑事竣謹將收放欵目奏銷在事出力員紳籲懇聖鑒事竊光緒十三年五月安省沿江各屬被水成災圩隄冲潰經臣奏准開辦賑捐以資辦賑修圩之用嗣值黄流入淮皖北被災尤重捐欵統收分解並將沿江工賑辦理就緒曁太湖一縣受旱以工代賑情形先後奏明在案現在賑務圩工一律竣事所有收放銀兩欵目隨令分别彚核造報去後兹據辦理賑捐局司道布政使阿克逹春等會詳稱查安省沿江各屬辦理工賑自光緒十三年五月起五十四年六月止災民懷寗爲最多桐城次之當塗太湖蕪湖又次之宿松無爲又次之查放賑撫錢米數不等多寡不同各就災情輕重核實散放期於民霑實惠緣撫恤災民大小共十六萬四千四百三十五口共放庫平銀四萬七百六十一兩零内放錢一萬三千七百十六串一百文又酌給修蓋房屋並資遣災民回圩等錢三千七百八十三串二共錢一萬七千四百九十九串一百餘文牽計合銀一萬九百三十六兩零又放米一萬五千五百十七石三斗係委員陸續採買内有動碾倉榖旋卽買補還倉計合銀二萬三千八百二十四兩零又放極貧災民及撥解皖北賑撫局棉衣一萬件係購料製造計合銀五千兩零又上海協賑所紳土劉芬等赴當塗縣查賑所帶洋銀不敷請添撥洋銀折計庫平銀一千兩此放賑之大數也至修築圩堤分别由官撥發民津貼籌欵修墊三等共放庫平銀八萬七千六百五十七兩零内由官撥發銀四萬四千四兩零又給民津貼銀二萬一千三百八十五兩零又當塗縣之大官圩工欵過多圩民無力修復撥發津貼而外據該縣等禀請籌欵借墊銀二萬二各二百六十七兩零議定分作六年攤徵還欵其桐城縣之大定堤工由該縣禀請在司庫領欵借墊另行核辦銅陵縣江壩等工係紳士李宗楣倡捐興修請免造報此圩工之大略也通計工賑用欵共放庫平銀十二萬八千四百十九兩零係於賑捐項下先後動撥此項賑捐自十三年十月十九開辦日起至十四年十月十八日一年以内經收銀兩棉衣各數先經詳請奏報除分撥皖北捐欵應俟該處賑務事竣彚同各項撥欵另案報銷外所有沿江各屬辦理工賑收放銀兩數目理合分晰造報開單詳請奏咨前來臣查此次沿江災務辦理一年有餘在事印委員紳冒暑衝寒周歴災區於查户散賑各事盡心經理悉協輿情災黎十　萬口賴以全活其修復圩隄各工力求實際夙弊一清保全兩岸田廬農人得安故土各處勸捐官紳當物力艱難之會竭誠勸募用集巨資實屬奮勉從公不無微勞足錄可否仰懇天恩俯准俟皖北災賑事竣一併分别擇尤保奬以示鼓勵之處伏候聖裁該司道等查造報銷各欵覆核無異除將收放銀兩清單分咨户工二部查核外謹會同兩江總督臣曾國荃恭摺具奏伏乞皇上聖鑒勅部查照施行謹奏奉硃批着准其擇尤酌保數員餘依議該部知道欽此○○陳彝片再徽州府知府春岫到任有年於地方一切事件俱能經理妥協惟徽屬轄境廣闊小民刁悍該府臨民未能寛猛相濟兹查有太平府知府王汝礪講求律例幹練有爲堪以調署所遺太平府員缺事務較簡查徽州府知府春岫老成端謹表率攸資卽以該員調署人地各得其宜據藩臬兩司會詳請奏前來除分檄飭遵外謹會同兩江總督臣曾國荃附片具陳伏乞聖鑒謹奏奉硃批吏部知道欽此○○陳彝片再鳳陽府知府趙舒翹於上年皖北各屬黄水爲災籌辦賑撫案内捐助廉銀二千兩面交皖北賑撫局兌收濟賑聲明不敢仰邀奬叙經該局移由省城賑捐局司道核明詳請奏奬前來臣查捐例内開四品實職捐銀一千兩准戴花翎今該府趙舒翹志切救災慨捐實銀二千兩核與捐章銀數加倍雖稱不敢邀奬未便没其急公之忱合無仰懇天恩俯准賞戴花翎以昭奬勸之處出自鴻慈謹會同兩江總督臣曾國荃附片陳請伏乞聖鑒訓示謹奏奉硃批着照所請該部知道欽此○○李瀚章片再湖南代造直隷剝船二百三十三隻上年八月渡江北來行抵揚州管解知府李惟丙因病身故經湖南撫臣派委道員惲祖祁馳赴帮次清理運費等事卽派帮解委員湖南候補通判王承烈接運於本年正月内挽至清江臣派廳委各員妥爲照料於二月十四日全數挽過惠濟閘仍飭催䟎前進惟邳宿一帶河水甚小誠恐不敷浮送臣謹當隨時查看情形咨會東河總督臣酌啓湖口壩以資接濟理合附片具陳伏乞聖鑒謹奏奉硃批頟道了欽此○○李瀚章片再光緒十四年八月二十八日啓放高郵車邏壩减漲保隄經前漕臣盧士杰奏明在案迨水勢消退臣卽發欵購料飭令照章堵閉於光緒十五年正月初九日興工十四日堵築完竣據淮揚海道徐文逹呈報前來臣覆查無異除將工程銀兩歸入十五年分工需項下核實造銷外理合附片具陳伏乞聖鑒謹奏奉硃批該部知道欽此○○奴才長順恩澤跪奏爲巡查參山一年事竣循例恭摺具奏仰祈聖鑒事竊查吉林所屬産參各山自咸豐二年奏明停採酌定巡查章程每年春秋冬三季酌派官員按季分查夏季草木暢茂稽查尤爲緊要由内外城副都統親歴督查一次以昭愼軍統俟結報到齊彚案具奏歴經遵辦在案又因前經停查之烏蘇里江綏芬河二處雖已分歸俄界其江河西岸仍係寗古塔三姓二城管界仍由各該副都統派員分季稽查其吉林所屬之英額嶺一帶産參山塲及各外城副都統應查參山上年夏季因分飭統領副都統銜記名協領花翎佐領全榮督帶馬步官兵入山搜捕餘匪曾經隨時奏明暫行停查在案至春秋冬三季吉林所屬之英額嶺揀派驍騎校永全佐領關福忠誠寗古塔應查之綏芬河據派雲騎尉德隆驍騎校恒順藍翎雲騎尉玉山三姓應查之烏蘇里江據派花翎佐領烏爾滾仵佐領文晢佈藍翎佐領明魁阿勒楚喀應查之羅拉密據派雲騎尉慶安全亮佟亮等查明並無偷挖老山參枝情事均經先後結報前來除仍按季派員嚴飭遵照定章實力巡查以杜弊端並取結存查外所有一年内稽查參山事竣緣由理合恭摺彚案具奏伏乞皇上聖鑒謹奏奉硃批知道了欽此○○長順等片再查吉林繙譯教習卽用中書筆帖式松林前因三年差滿經前任將軍希元奏請更換並請將該員俟補中書後以該衙門典籍卽用於光緒十四年八月初八日奉硃批着照所請該衙門知道欽此欽遵轉行知照並據該員報滿給咨赴部當差在案嗣准吏部議覆内閣灌軍典籍缺出例應由内閣於中書内揀選擬定正陪陞補例内並無勞績保舉補用班次臣部碍難照准應由該將軍另行奏明請奬等因奉旨依議欽此咨行前來奴才等查該員係卽用中書吏部筆帖式原保俟補中書後以該衙門典籍卽用卽經部議典籍並無保舉補用班次自應另請奬勵合無仰懇天恩俯准將差滿繙譯教習松林勅部註册俟補中書後以該衙門侍讀陞用俾照勸勉出自鴻慈逾格謹附片具陳伏乞聖鑒謹奏請旨奉硃批吏部議奏欽此 
 
 

Page 12

 
 
[光緒十五年四月初八日京報全錄]  
　　宫門抄○諭旨五道錄前○發抄硃批四道○湘撫王奏據情代奏摺○侍郎景奏請開缺調理摺○江撫德奏鹽商倒閉質鋪斥革追繳欵項片○又奏鄭捐十四次清單摺○台撫劉奏請開復道員革職處分片○江撫德奏調署知縣等片○大臣英奏爲循例揀補拜唐阿差缺摺○四月初八日兵部太常寺太僕寺八旗兩翼值日吏部引見一百二十九名○豐公霍穆歡各假滿請安○怡王續假一月並請開去差使○奈曼王續假五日○恩輝請假十日○續昌福森布各請假五日○召見軍機敬信徐用儀李文田○發抄岑毓英等奏請以光進德仍照原保給奬奉硃批吏部議奏欽此○又同知王德誥受瘴病故優卹奉硃批該部議奏欽此○又請將陣亡之任光晰等分别議卹奉硃批任光晰等均着交部分别議卹單併發欽此○劉銘傳奏改委台南守程起鶚署理台灣府奉硃批吏部知道欽此○○湖南巡撫王文韶跪奏爲據情代奏恭摺仰祈聖鑒事竊據國子監祭酒前江蘇學政王先謙遣丁呈稱先謙上年在江蘇學政任内奏明乞假修墓光緒十四年十月初十日遞回原摺奉硃批賞假兩個月欽此交卸後由蘇起程於是年十一月二十九日抵湖南本籍扣至十五年正月二十九日兩月假滿本擬卽行回京供職緣祖莫爲山水冲激逐年修培仍多坍損據形家言必當必葬擇地興工一時不能就緒往來鄉間感觸風寒致頭暈舊證復發醫調未愈中心莫名焦急誠恐曠職太久咎戾滋深再四思維惟有仰懇天恩開國子監祭酒本缺俾得安心調理一俟修墓事竣病體就痊卽行泥首宫門求賞差使不敢稍耽安逸自外生成等情呈請代奏前來理合據情代奏伏乞皇上聖鑒謹奏奉硃批另有旨欽此○○吏部右侍郎奴才景善跪奏爲假期已滿疾未復元恭摺懇恩准予開缺調理事奴才前因感受風寒之證疊蒙恩施賞假加意調治擬俟稍痊卽行銷假當差力圖報稱無如現在諸證雖愈而體弱耳鳴一時尚難聰聽據醫者云須再靜攝一兩月始可獲痊伏思奴才前後請假已及三月有餘久曠職守問心何以自安若卽勉强銷假當差而聰明或有不周深恐轉滋咎戾再四籌思惟有仰懇恩准開缺俾奴才上緊調治一俟稍爲復元卽當泥首宫門求賞差使斷不敢稍耽安逸有負生成所有懇請開缺緣由謹繕摺具陳伏乞皇上聖鑒謹奏請旨奉旨已錄○○德馨片再花翎江蘇候補道程俊本係鹽商前在江西省城集股開設集成義成兩質鋪與其弟鹽提舉銜指捐兩淮候補鹽大使程杰及捐從五品封典光祿寺署正銜監生程安儔總司出入經管銀錢領存公私欵項生息存本爲數甚鉅光緒十四年十一月十八日該兩質鋪忽報虧折資本停質候續卽據紳士蘇詞源等以程俊等吞没存項計圖梟騙紛紛禀追經臣委員分赴該兩質鋪及其所開衣莊洋貨各店將架本店貨逐一查封並札督銷淮鹽總局將其所充商程錦泰等字號鹽票鹽觔鹽倉扣留備抵並將程杰程安儔飭府傳案看管嚴追一面咨提該道程俊到江清厘並委候補道繆德棻督同該府縣查追辦理僅據程俊等將領存公欵本銀情愿以架本店貨鹽倉等項作抵共扣銀十九萬餘千兩尚有各户存欵銀數十萬兩迭次催追毫無抵償查虧欠收存各欵大率爲時未久有進無出不知運歸何處陰銷各紳商控其隱匿寄頓有心吞騙實非無因且各債户中内有孤兒寡婦靠此養命者一聞質鋪倒歇本息全無財命相連情形更急而書院賓興育嬰義渡等項地方各義舉存放公欵在在需用息銀刻不可緩現亦無從支給似此虧欠鉅欵任意抗延實屬恃以職官蓄意誑騙匿不斥革比追殊不足以肅巿廛而杜奸計據署藩司瑞璋署臬司鄧蓉鏡候補道繆德棻轉據南昌府等詳請奏叅斥革勒追前來臣查奸商誑騙財物定例綦嚴該道程俊等開設質鋪據其自稱虧欠各項存欵銀至八十三萬三千餘兩之多實屬駭人聽聞上年年底江西省城銀錢枯窘闤闠蕭索幾致不成巿面四民多受其累現在公項雖云有欵可抵而私欵數十萬尚無着落若不從嚴叅辦殊於世道人心大有關繫且不足以杜效尤相應請旨將花翎江蘇候補道程俊鹽提舉銜指捐兩淮候補鹽大使程杰及捐從五品封典光祿寺署正銜監生程安儔先行一併斥革並將程俊拔去花翎以憑飭府提案訊明隱匿寄頓資財究有若干勒限着追逾限不繳再行照例冶罪以照炯戒其餘合股夥開該質鋪各家容俊由府查明照股分攤追繳如敢置身事外亦卽按例分别究辦除飭府縣赶緊招商接開該兩質鋪以例閭閻外謹會同兩江督臣曾國荃合詞附片具奏伏乞聖鑒訓示謹奏奉硃批程俊程杰程安儔均着先行斥革程俊並拔去花翎餘依議該部知道欽此○○頭品頂戴江西巡撫臣德馨跪奏爲江西勸辦豫省鄭工捐輸第十四次開單懇恩奬叙以昭激勸恭摺仰祈聖鑒事竊照光緒十三年十月十四日接准户部咨議覆御史周天霖等奏豫省河工需欵緊急請開鄭工捐例一摺十三年九月二十八日奏奉旨依議欽此計原奏内開鄭工新例收捐照初開海防事例辦法各直省藩庫准其一律收捐隨發實收分咨造册按月送部核辦所收捐銀專欵存儲聽候部提外省以接到部文之日起定限一年扣去封印日期限滿卽行停止等因咨行到臣當經轉行遵照辦理自光緒十三年十二月初一日開局收捐之日起截至十四年十二月底止共收捐銀十萬九千三百八十五兩七錢列爲先後十三次經臣分别奏咨奬叙並准户部咨酌撥山東挑挖河淤及河南鄭工用欵三次共動解銀五萬四千四百二十四兩二錢又准部咨鄭工捐例展限一年等因各在案兹據署藩司瑞璋詳稱計自光緒十五年正月初一日起截至是月月底止所收實官職銜封典貢監等項共十五名按照定章分别减成共收實銀四千九百六十六兩六錢悉存藩庫聽候撥用除分别塡發實收給領外合將各捐生姓名年貎籍貫履歴三代造具清册列作第十四次詳請奏咨奬叙並現將副實收咨送户部塡發執照來江轉給等情前來臣覆加查覈所捐銀數及請敘實官職銜封典貢監等項與例章均屬相符合無仰懇天恩俯准分别奬敘以昭激勸除將清册副實收送部外理合恭摺具陳並繕清單敬呈御覧伏乞皇上聖鑒勅部覈覆施行謹奏奉硃批該部議奏單併發欽此○○劉銘傳片再台灣經費臣於光緒十二年赴閩商同前督臣楊昌濬福建藩司張夢元議由福建厘金項下每年協濟銀二十四萬兩閩海關協濟銀二十萬兩定以五年爲期奏奉諭旨按季撥給自光緒十二年夏季起至今按期解運固由楊昌濬及前署福州將軍臣古尼音布等和衷共濟顧全大局而張夢元曾任台灣道深知台餉爲難情形每於台灣委員提餉到閩竭力籌措數年以來從未延誤臣得以軍餉無缺將撫番辦防等事先後可以告竣不敢壅於上聞革職留任福建藩司張夢元可否仰懇天恩俯准開復革職留任處分以資激勵出自逾格鴻施臣銘傳謹附片具陳伏乞聖鑒訓示謹奏奉硃批着照所請該部知道欽此○○德馨片再泰和縣知縣高廷楨催科不力撤任調省所遺泰和縣印務查有永寧縣知縣謝若潮辦事勤能堪以調署遞遺永寧縣印務查有金谿縣知縣楊暉璧明白穩練堪以調署又署瑞昌縣知縣鄭作虞經臣調省差委所遺瑞昌縣印務查有德興縣知縣蘇廷鑑老成謹愼堪以調署遞遺德興縣印務查有正任瑞昌縣知縣洪汝濓練逹有爲堪以調署該員等任内並無盜刧三叅屆滿已起四叅及錢糧未完叅限將滿有關降調之案據署藩臬兩司會詳前來除分檄飭遵外謹會同兩江總督臣曾國荃附片陳明伏乞聖鑒謹奏奉硃批吏部知道欽此○○奴才英廉跪奏爲循例揀補香燈拜唐阿並膳房拜唐阿差缺恭摺奏聞仰祈聖鑒事恭查嘉慶五年六月欽奉諭旨東陵西陵所有應行送京引見之茶飯香燈拜唐阿等俱係微末之差道路遥遠往返不無糜費嗣後遇有缺出着交各該管大臣揀選奏補不必送京引見以示體恤等因欽此欽遵在案兹昭西陵出有香燈拜唐阿一缺奴才揀選得閑散拜唐阿定耀堪以擬補又定陵出有膳房拜唐阿一缺揀選得閑散拜唐阿逹三堪以擬補俟命下之日奴才照例分咨户部内務府查照辦理謹循例恭摺奏聞伏乞皇上聖鑒謹奏奉硃批着照所請該衙門知道欽此 
 
