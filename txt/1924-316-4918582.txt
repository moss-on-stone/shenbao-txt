# 1924 - 316 - 4918582

 

Page 1

 
 
1;第一萬八千五百八十二號;中華民國十三年 西曆一千九百二十四年十一月十九號
星期三 * *   
 
 

Page 2

 
 
1;第一萬八千五百八十二號;中華民國十三年 西曆一千九百二十四年十一月十九號
星期三 * *時論（特約） 
[救國與伐罪之界劃（心史）]  
　　曹錕賄選留一供人討伐之罪狀遲早必動天下之兵動兵以後正義伸矣夫正義何爲而必伸非爲賄選之辱國耶則伐罪亦救國之一事然吾國之奄奄一息非急救不能生存者已不由曹錕賄選而起以往之當局自袁世凱以來固皆戕賊國脈之人現在之當事諸公其歷年對於民國之舉動又孰不曾爲斵喪國本之事千病萬痛皆起於武人之擁兵擁兵而起總統之慾望而搆賄選之行爲皆連類必至之勢故伐賄選这罪在吾國之受病爲標中之標因直系犯病之標而務摧滅之又以他方之兵代直系而爲病則伐罪而非救國其伐罪乃巧借機會以取直系病國之能事由我身襲之去一直系之駐防來一他系之駐防病本如故徒添一治標時之瞑眩憒亂使之趨死益近而巳 
　　今之言伐罪者勢必并以救國之名相號召而國民則毫無相信之意蓋謂救國淍2未貫徹賄選之案尙未審理則知當事者之别有用心汲汲於派兵四出取敗後脆弱之直系而奪其地盤所謂伐罪者爲投機而所謂救國者乃欺許耳以今大勢之表面而觀不過孫段張三頭會議而可定其間以武力最薄弱者應最接近於救國非挾此大名號不足以壓富有武力者方張之氣也然事主料非簡單可盡必謂弱者求勝於公理又豈無强者以利益爲餌而互濟其犧牲公理之主張乎吾爲諸公籌救國與伐罪果合而爲一舉也則掃除有罪之直系勢力固不在他系之純用强權也 
　　今使實力最充之當事人以其眞正救國之廢督裁兵主張本身作則一紙議案即成命令無論直系非直系凡擁師旅長以外兼轄地方之巡閱督軍等等一切職名同日解除則國民之以四萬萬衆爲同聲之贊許豈僅存殘喘之直 
 
 
 

Page 3

 
 
1;第一萬八千五百八十二號;中華民國十三年 西曆一千九百二十四年十一月十九號
星期三 * *系敗將所能抗萬一有不自量之螳臂當此萬牛回首之車則救國軍以師旅長軍職率領偏師所向挾輿論之助一往繳械如沸湯之沃雪耳夫此實力最充之一方舍張作霖其誰屬張於今日情勢之下實有得天獨厚之處他人廢督後尙須規畫裁兵關外則養兵本不爲兵之所利土曠萬里勞力不敷發展最下之工得資必日在半元以上而兵餉則根於全國之軍制每兵月餉不過九元爲兵者何樂辭月十五元以上之工資而受月九元之額餉一旦若今秋之役塡屍於長城内外而動以千萬計乎且張作霖以勝直言威名貫乎國民之耳以討曹言義聲浹乎國民之心今更舉根本救國之圖成於其手則其受環球之崇拜當至何等癸丑以後袁世凱力能爲之而不爲遂爲帝制罪人壬戌以後吳佩孚雖未能强人必爲然可以獨自先爲以激人使不能不爲而亦不知出此遂爲賄選罪人之附屬物今機會全畀張作霖乘此大亂之後全國渴望之時發一大順人心之言効力足侔癸丑後之袁世凱而非壬戌後吳佩孚之所能及全國解兵旣永無報復之患而東北洪荒之待啓又爲張作霖再造蓋世勳業之丕基蓋他省軍人之言移殖者轉徙方艱氣候尤不習關東之兵以劍易牛以刀易犢乃各自全軀保妻子之樂境有張作霖之魄力勳望爲之大興路政大祛水潦大展航業大鞏邊圉又爲東北新世界之創造主中年以前作世界第一仗義之軍人中年以後作世界第一造福之救主恐萬國字典中無此幸運兒之名字也若以暴易暴乘此一役以伸其武力於關内失人心而招反動一朝騎虎不能復下則關外子弟豈以此次慘死爲樂事關内人戶豈以換一駐防爲順情而徒挾推廣奉票以市近畿振濟巨欵之恩豈足以補不裁兵不廢督之觖望乎孰得孰失張作霖必能辨之矣 
　　雖然旁觀者清國民所見則然當局者昧張作霖所見是否同然吾尙未敢懸斷且吾國民原無槍械在手無成佛待放之屠刀則挾此奢望以要求於張作霖苟非其意之所屬必且視爲不足信之流言矣其能以此據理以面請者則在三頭會議中之孫段而段爲諸方所共推國民尤應以此事責望於段段亦能安必張作霖之聽從所能告無罪於國民者惟此事若不得請於張作霖則棋枰固段家故物經卷亦段家常課未出津門一步猶是在山泉水清可決纓勿學十一年之黎元洪本意未嘗不求一曹吳之裁兵的證一爲左右獵官之興所迫晝猶堅拒暮已飛奔斯人各有千秋惟爲窮乏得我之一念所誤則聞請而入甕更無自拔之道前事之不忘後事之師也今日之政治能否入軌止可作爲一種希望但政治未必入軌且請任事者勿遽入甕舉國勸駕之聲皆舉國抱甕之人所作三頭會議中誰主救國之議即誰契乎國民之心有一毅然爲倡者必無一悍然不應者所能亂以他詞必在總統制委員制等枝節之爭論國已救矣此爭論縱經年累月而後决正復何害且諸公救國之後天降之大任已盡爲總統爲委員皆不過藉手以行吾救國之志試問諸公豈以行政首長之地位爲萬不可少之虚榮與曹錕之犯罪賄選必一嘗異味者爲同一嗜痂之癖耶果如是吾爲失言請重演軍閥與國民相醖釀相盪决之後一幕 
[國内專電]  
　　北京電近新聞中心在津津電話段對入京主緩王揖唐亦不孟晋零碎要人似有抑止不住自己慾望之苦此津局眞相張本人及其子尙好說話馮以消極爲保守勢力計（十八日下午二鐘） 
　　北京電十七日段連接各埠公團電均請勿蹈直系武力覆轍使蘇鄂人民食和平之福段頗爲然王揖唐亦謂合肥此次受各省推戴點在德不在力若挾任何勢力以臨長江則仍是武力統一今齊蕭孫蔡馬均有代表在津且十省通電及吳氏來電均尊合肥則用兵目的已無且馮玉祥曾告張紹曾轉達吳佩孚吳能退德州國民軍决不敵視今吳已遠走長江國民軍旣標榜和平當不取武力平南主張在段馮兩方實在不主張武力南下但此後變化决難預料（十八日下午二鐘） 
　　北京電山西軍奉閻諭已退到娘子關表示保境安民以和平始以和平終京漢車日前通石家莊昨只通保定（十八日下午二鐘） 
　　北京電美政府以華北不靖添陸軍六百增駐美對華仍主不干涉主義舒爾曼不日由美回任駐華公使容揆請政府注意建設轉移歐美外交惡化（十八日下午二鐘） 
　　北京電昨津議舊國會决解散現在將辦未辦之選舉一律停止并議剝奪第一屆賄選議員選舉權及被選舉權 
　　北京電津議執政政府設軍務院政務院分十三部院有院長部有部長直轄於執政倣蘇聨執行委員會制（十八日下午二鐘） 
　　北京電使團得報吳篠（十七）申刻到漢同行者九十餘人其部下四艦六運船沿途接濟糧食陸續上駛華甲號升上將旗似爲坐艦（十八日下午二鐘） 
　　北京電胡軍三萬原定開拔南下現已有半數啓程（十八日下午八鐘） 
　　北京電黄郛以院經費輒受影響擬月由關餘撥十二萬正協商（十八日下午八鐘） 
　　北京電國民軍公表段張馮哿（二十）日來京但津段宅電話云尙未决定 
　　北京電蘇維埃蒙古政府全權大使丹昔已扺莫斯科（十八日下午二鐘） 
　　北京電籌備中俄會議中擬議下列委員會一劃界二賠償三蒙事四中東路五松黑航行委員中俄各半（十八日下午八鐘） 
　　北京電李景林仍就直長先不視事楊以德代（十八日下午二鐘） 
　　北京電警察總監函財部請將步統月餉九萬四千餘元與警餉一律支配撥交該廳作改編四郊警察隊餉同日國民軍第三混旅長亦函財部謂本軍係步軍改編每月原餉應交該旅財長昨交部務會議想一兩全辦法（十八日下午二鐘） 
　　北京電財部提案會同内陸兩部各派人清理提營及京畿八旗官産已表决 
　　北京電昨初小高小敎職員罷課一天會議敎育費事今日仍有繼續上課者易培基毫無辦法（十八日下午二鐘） 
　　北京電孫岳語人不願就豫長 
　　北京電地檢長蔣棻病故（十八日下午六鐘） 
　　北京電陸部令何遂爲陸軍第三混旅長兼大名鎭（十八日下午六鐘） 
　　北京電清室善後委員院方加派楊天驥袁同禮（十八日下午八鐘） 
　　天津電今午直隸保安司令李景林代行省長楊以德均正式就職省署前之各法團代表歡迎曁各機關僚屬往賀者車馬盈門頗極一時之盛 
　　天津電鎭威軍郭松齡篠（十七）由山海關抵津駐扶輪中學奉軍張漢卿姜朝六韓芳辰三軍長昨由金星旅館遷寓特一區十號二十六號房 
　　天津電宫島街曹家花園三處篠（十七）晚均先後有會議各集本系要人討論對長江及合肥入京問題 
　　天津電魯九師長施從濱昨偕濟南中行某到津代表鄭士琦謁段合肥有陳述施專車停東站衛隊藍標識書魯字 
　　天津電張學良篠（十七）午後赴新河站試放由奉運到野戰重砲二十餘蠁當晚七點返曹家花園（以上十八日下午三鐘） 
　　天津電李景林對直隸保安司令屢辭不獲定巧（十八）午十二點就職（十七日下午九鐘） 
　　天津電直各法團篠（十七）午前十點開聨席會决定迎李楊蒞任辦法定巧（十八）午十點法團代表齊集同赴署歡迎 
　　天津電銑（十六）下午三點半奉張乘鐵甲車微服出巡過日界車駛疾傷人始覺 
　　天津電奉日領船津昨乘福建丸赴大連返奉（以上十七日下午七鐘） 
　　哈爾濱電蘇俄擬明正在哈開中俄重要物産展覽會俄境各埠均出品 
　　哈爾濱電日幣漲落不定現益趨下故日僑商請東鐵定每年一次折合率 
　　哈爾濱電近來哈屢出晝刦案論者料本年冬防益緊因中俄窮人太多 
　　哈爾濱電日人向總商會探詢對於東鐵南滿聨運之意見（以上十八日上午十二鐘） 
　　哈爾濱電平敎共十八校午假馬戲園行畢業式學生千名長年女生不少陳列成績展覽官學生千名長年女生不少陳列成績展覽官學商界外賓均到朱訓詞謂平敎係補助敎育增進民智 
　　哈爾濱電中俄合辦之穆稜煤礦技師用俄人督辦監察會計繙譯外交用華人 
　　哈爾濱電主辦第二屆東鐵短期債劵極東銀行允日收兩萬元（以上十六日下午五鐘） 
　　濟南電今津濟間車開駛惟無頭二等客票 
　　濟南電鄭對新交涉署長徐東藩表示歡迎 
　　濟南電前運赴德州大砲四十尊今運回存庫北方當無戰事（以上十七日下午六鐘） 
　　漢口電吳四點半離艦登車即將赴鄭 
　　漢口電川湘各省致吳電今日有十餘起 
　　漢口電吳同彭壽莘王維城等分乘三五兩號花車隨從掛車十七輛俟湘趙到漢晤商後即開赴鄭趙來電准午後五時到鄂 
　　漢口電吳到漢時歡迎人皆佩有軍署所發徽章吳擇人傳見蕭三點半晤吳密談吳登車前尙通電鄂團體聲明决不駐鄂以累鄂人（以上十七日下午八鐘） 
　　重慶電劉湘文由大邑起程來渝不日將到 
　　重慶電滇唐代表何季剛將往謁楊森 
　　重慶電盧金山寒日離川赴宜夔關監督褚公輔隨盧東下遺職由奉節縣知事暫兼 
　　重慶電周駿等發起組織四川灌縣氷電公司資本暫定千萬元由發起人募集不足時應向華僑或歐美墊欵包工承辦 
　　（以上十七日下午九鐘） 
　　長沙電憲法會議銑（十六）議决省議員資格（一）年齡三十歲以上（二）曾在專門學校畢業或曾任校長敎員省縣議員者 
　　長沙電敎育司通電省立各校謂奉省長令飭各校一律補發經費望照常上課趙批准加撥鹽稅特捐發給債劵六十萬爲敎育經費敎育界甚喜銑（十六）議决暫不罷課 
　　長沙電趙令省城防範應嚴惟街道修理未竣恐商民不便准夜十二時後始斷交通 
　　長沙電省議會議决（一）暫不派宣傳聨治代表（二）取消憲法會議俟提專案討論 
　　長沙電十六晚趙覆林支宇電湘主聨治南北皆視爲不合時宜推翻殆非一次孤危撑持惟公與弟去年畏公回湘弟頗以處置爲難願避賢路公以護憲爲詞於是有七月之師方事之殷公忽舍去弟有保民之責未便追隨局勢粗定奉迓高旌公則皇皇於粤滬之濱今者湘事急需籌策弟業於佳電聲明主與尊旨無差異公已到珂鄉何不翻然命駕圖一良規若在省憲範圍以外另標名目與省議會省政府爲相異之行動又似有挑起内爭之嫌十年以來與公結好保持令名願共勉之晋棠血性男子吾湘將才亦望公加以愛惜（以上十七日下午一鐘） 
　　長沙電篠（十七）女界代表赴憲法會議請願維持女權堅守勿去該會提前討論以程子樞限制女權案無理由議决打消女界歡欣而去 
　　長沙電趙與鄂西川黔各將領聨名電促老段出山 
　　長沙電唐義彬擬將戒嚴司令部附設軍務司内職員一律兼任將設新聞檢查處 
　　長沙電省議會近有兩派一派主張暫緩辦理會議一派主張停止憲法總投票互相爭持卒無結果 
　　長沙電馬濟又赴漢口 
　　長沙電龔仁傑團奉令由省開駐益陽駐益譚潤生團移駐漢壽鄭鴻海已抵益賀耀祖在益收撫十七旅變兵編爲第四六團委張正光爲團長令尅日移駐湘陰靜待後命此案解决 
　　長沙電聞常德唐榮陽唐生明均赴澧州 
　　長沙電蘇鄂議會電覆湘議會贊成組織省議會聨合會地點主張滬漢擇一各省代表四人議會議决覆電贊成並促開會 
　　長沙電趙撤回咨請修改憲法會議組織法原案（以上十八日下午一鐘） 
　　香港電葉舉昨率部三千餘由惠進駐石龍 
　　香港電連日有豫軍甚多由贛南退回韶關 
　　香港電梧訊滇軍千餘開抵百色聞係阻范石生回滇 
　　香港電樊鍾秀派豫軍一營回省催餉 
　　香港電陳炯明刪（十五）電林虎葉舉等謂炯昨午抵汕此行專爲接洽各方起見非爲復職而來粤軍粤事付之諸兄主持比較容易措施故决不再幹至聨結西南應付北方促成聨治炯一日未忘邦國一日不能停止活動故有汕頭之行末謂無下令洪兆麟攻閩事（以上十八日下午七鐘） 
　　厦門電周蔭人派　　　　監督林永謨代表赴汕賀陳炯明　　　（十七）附輪往 
　　厦門電高部吳大洪　元（十三）率部進駐洪瀨陳國輝駐軍引　 
　　厦門電泉訊篠（十七）晨南安石壟間戰事吳大洪因所部第六團　　和通陳國輝部營長陳佩玉吳欲　潘　潘引兵退杏浦吳追至石壟小戰即止 
　　厦門電省軍與陳國輝尙未開戰但形勢甚急洪瀨仍由陳軍駐守 
　　厦門電同安訊省軍四十五團由泉城開同篠（十七）過馬巷 
　　厦門電漳州盛傳粤軍李雲復部已入永定將來海澄（以上十八日下午九鐘） 
　　滁州電今日津浦通天津之四次車明日（十九）自浦開津 
　　滁州電蘇軍步兵三營砲兵機關槍共一營由陳調元居間商得皖軍同意通過皖境赴徐（以上十八日下午八鐘） 
　　蚌埠電聞段昨有電致蚌當局謂大局未定前請維持秩序皖北地方重要尤宜注意 
　　蚌埠電民黨分子王龍亭岳冠卿來蚌分住某處經憲兵司令程聞知囑人轉告萬勿妄動否則有相當對待王岳隨先後離蚌 
　　蚌埠電滁縣新知事陳文權靈璧知事高志忠均來蚌謁見高總司令並解欵 
　　蚌埠電諫（十六）江蘇運回輸送隊二百到蚌下車九名餘隨車北上 
　　蚌埠電蘇齊又派代表楊世榮來蚌聞有要事接洽（以上十七日下午八鐘） 
　　南京電馬聨甲通電退職篠（十七）日挈眷屬抵寗（十八日下午五鐘） 
　　揚州電齊燮元召馬玉仁嘯（十八）赴寗洽商要事（十八日下午五鐘） 
國外專電 
　　日内瓦電禁止鴉片大會之第一會議昨已告蕆各國代表不復評詆中國之禁烟狀况因施博士曾於會塲發言力爲本國辯護之故此間報界中人均以施博士之强項比諸洛桑會議中之土耳其代表伊斯美氏會中代表常卸責與他人而昧然於中國眞正事實（十七日） 
公電 
　　張家口張錫元電各報館均鑒頃　張　馮諸公咸日通電國是未定中樞無主合肥段公耆　　望國人推　業經一致從同合肥雖謙讓未遑然當此改革　　之交非欲定一總攬權責之名稱不足以支變局擬即公推合肥爲中華民國臨時執政即日出山以濟艱危而資统率敦促　任諸公必有同情也等語除電覆極表贊同外特聞張錫元篠印 
　　武昌來電各報館均鑒自馮　　祥反戈稱叛使政府討逆計畫功敗垂成燮元等管領疆圻同爲國守棟　　崩仔肩彌重刻下首都夷爲賊窟合法之國會政府不能行使職權憲法完全失效竊維政府不可中斷大政必有自出亟應聨合建制護憲軍政府双爲對内對外之機關當討賊戡亂之大任　縱觀中原大勢黄河上流及長江同志各省完　如故從亂僅爲少數國事猶大可爲金甌雖缺玉燭未改中樞已覆大　同支謹宣言自馮逆入京之日始北京假　揑發之　令一槪　效所有征討大計惟護憲軍政府是屬一俟組織成　當即正式宣布公之國人因事機急迫燮元等先就近列名以待同志諸省區隨時加入共策進行擬訂護憲軍政府組織大綱十條如次（一）　　軍政府因首都爲賊僭據合法之國會政府不能　　職　憲法完全失效聨合同志各省區組織之（二）護憲軍政府　於武昌（三）護憲軍政府代表中華民國代行對内對外一切政務　　憲軍政府根據法律上元首爲海陸軍大元帥之義於大元帥之下設置元帥凡各省區之巡閱使督軍督　督辦都統海軍　司令皆爲无帥（五）元帥採合議制設元帥會議一切軍政　　以元帥會議行之元假會議設正副主席各一人由各元帥互　之（六）　　不能出席元帥會議得派代表一人代行其職權（七）　　軍政府於元帥會議之下設内務外交軍政財政交通五部每部設部　次長各一人其組織及職務另定之（八）護憲軍政府至憲法效力　　　憲目的　全達到之日應即撤消（九）　大綱有未　事宜　元帥會議隨時修正之（十）本大綱自正式宣布之日施行　　　　統祈明敎齊爕元孫傳芳蕭耀南劉鎭華吳佩孚杜錫　馬　甲蔡成勳周蔭人　鎭氷張福來李濟臣劉存厚　　　森鄧錫侯袁銘祖黄毓成金漢鼎林　洪兆麟篠印 
 
 
 

Page 4

 
 
1;第一萬八千五百八十二號;中華民國十三年 西曆一千九百二十四年十一月十九號
星期三 * *   
 
 

Page 5

 
 
1;第一萬八千五百八十二號;中華民國十三年 西曆一千九百二十四年十一月十九號
星期三 * *特約路透電 
[中國新時局]  
　　十八日天津電李景林巳就直隸省長職 
　　十七日漢口電吳佩孚今晨一時離九江今日午後三時乘楚川抵此吳之將來行動今尙未悉惟張福來於星期五日赴鄭州豫備吳於二三日後到鄭諸事吳現庽火車中 
　　十八日香港電葡總統因何東爵士對澳門曾盡特别之義務特贈以基督最古勳章華人獲此榮遇者以何爲第一 
　　十七日巴黎電巴黎時報稱英法美意比日六國政府現方會商擬聨合向北京新政府要求關於中政府尊重中國條約義務之一種保證 
　　十八日紐約電北京消息謂王正廷擬請在華有關係之列强會商討論中國財政困難云此項消息已引起財政界之傳說謂在華開國際會議時將討論施於中國之一種道威斯計畫同時美商界之與遠東有關係者已向國務院建議謂美國在會議時應主張清償中國舊債而不贊成新債但國務院對於此事未發表任何意見 
[鴉片大會記事]  
　　十七日日内瓦電　星期六日鴉片大會討論時朱兆莘稱依據海牙公約之精神公共烟館早應完全停閉今何爲不向遠東各國建議一律停閉公共烟館理由何在云 
　　十七日日内瓦電鴉片大會分兩種會議第一辦理吸烟問題專以國際聨盟會員國之有直接關係者爲限此會現已陷於停頓地位第二辦理製造與銷售麻醉品問題國際聨盟會員國與非會員國皆許列席此會今日開幕美备兩國之代表亦與會焉主席致開幕詞後第一次美國代表波特氏稱第一會議之停頓發生不幸之局面以致第二會議無可着手如第一會議未定取　烟膏貿易之有效方法或未有何協定則美國保留動議修正議程之權云會場乃紀錄美國之保留並因日代表之提議公推古巴代表阿葵羅氏爲會長中代表施博士爲副會長 
[德俄商約談判]  
　　十七日巴黎電德俄兩政府之商約談判已在莫斯科開始俄代表克拉新氏稱對外商務俄國守專賣權主義而在經濟上則有相互合作之可能性云 
[西班牙斐洲退兵]  
　　十七日西班牙京城電官報稱摩洛哥之西班牙軍隊已由石爽退至達阿科巴雖遇困難而隊伍尙整計退走共十基羅邁當而退走之兵則有萬人僅喪失三人里夫拉將軍親自督退有險塞一百八十處常有被敵攻陷之危者現已全數抛棄 
[美國水渠問題]  
　　十七日美國洛桑琪勒電今日有六十人攻擊看護洛桑琪勒水渠之人而將渠水完全瀉入距城北二百哩之阿文河中此舉爲水利爭執久未解决之結果據攻者稱如洛桑琪勒當道不解决此爭端則彼等將繼續放水云查此水渠乃洛桑琪勒食水接濟之大源現已有人呈請知事派兵彈壓 
[美國大寒]  
　　十七日紐約電美國西北境氣候現極寒爲五十二年所未有密西西譬河境及其東地方已見雪紐約州温度在零度上僅四度安太里阿河航業停滯聞已凍死二人感寒病者甚多 
[咖啡價跌]  
　　十七日紐約電此間咖啡交易所之遠期咖啡市價今日驟跌美金二分查咖啡市價每日起落至多以三分爲限今日一落而達限度乃五年來所僅見之狂跌巴西市價本弱雖巴西當道有設法阻其降落之說然市况仍不堅固紐約及歐商乃大批賣出致價狂跌 
[德國氣流行駛船]  
　　十七日倫敦電亞姆斯特丹水利學院總理佛勒特納氏發明甚利於貨船之一種破天空器具可使船隻藉氣流行駛不用篷帆已實行試騐船上裝設自轉爲風驅動之圓筒若干各高六十呎船行較有帆者速度大增若遇順風行駛尤速且亦易於駕駛勞合德公司之柏林消息謂亭美輪船公司已决定立即定造自動貨船十艘各載重萬噸而將其餘船隻改行亞洲航路云據佛勒特納氏稱可省油煤費百分之六十 
[各國近事]  
　　十七日巴黎電赫里歐在盧森堡演說極受人歡迎法總理稱人民之安全繫於根據日内瓦原則而成立之和平但法國不願見解除軍備一事成傾害信義國之陷穽云 
　　十七日曼谷電飛往瓜晆之荷蘭飛行家現已抵此 
　　十七日紐約電美國資本家摩根之母現已逝世 
　　十七日巴黎電意國與捷克關於兩國間鐵路交通之合同今日已簽字 
　　十八日東京電今晨名古屋附近有陸軍飛機兩架於操演時互撞墮落駕機者均登時殞命 
　　十八日東京電公報頒布國籍法自十二月一日起發生效力以除生於加拿大美國阿眞廷巴西日人之跨籍 
國内要聞 
[張馮到津後之時局推測（堯日）]  
　　張馮難免無意見時局尙未可樂觀 
　　張作霖蒞津後翌早（十一日）即晉謁段合肥報告戰事經過段亦凖備設筵爲張洗塵而反戈驅逐曹吳之馮玉祥亦已於昨　來津連日盛傳之善後會議不日即將舉行行見羣英會上之談話關係國是前途必非常重大　以各派能否合作段氏能否出山胥於此會决之第以最近四周之形勢測之則國是前途正未可樂觀據某在野要人言東北之戰人皆知爲張（作霖）吳（佩孚）之戰現在吳佩孚南下張必自鳴功首至於馮玉祥胡景翼等有反戈戡亂之功否則張吳勝敗正不可料是以張馮二人在善後會議席上均佔最有力之發言權此後意見能否協調尙未可料其次西南之孫中山先生亦曾率兵北伐遙作奉軍聲援現在孫氏巳定於十三日北上以與各派共商國是此次在津舉行之善後會議是否待孫來津再開幕刻尙不知但總觀各派之言動則有殊難合作之處（一）張作霖主張擁段出山收拾殘局至於委員制抑或獨裁制本人均無成見惟段出山後東三省取銷自主服從中央惟三省財政則保持原來之獨立精神（二）馮玉祥主張委員制意在推段爲委員長對於舊國會澈底改造（三）孫中山爲主張三民主義到底之人其子孫科在津與各方談話則表示委員制對於舊國會主張淘汰（即解散參預賄選之議員而由民黨守正議員從新組織之不足之額依法遞補）觀此三派之主張即有不能合作之性質加以馮胡在京舉措略近武斷每不能得各方之諒解如改組臨時内閣事前雖通告津段至於選用人才幾出於個人獨斷嗣後發表之大批攝閣命令應當徵求津段奉張之同意然後發表免意見參差乃馮一面報告津方一面在京公布使段張無會商考慮之餘間段氏刻下固無何等存心在張氏恐不免因此介蒂觀夫奉軍甫到天津即調第五十五團向京進發行至廊坊即行停止旋又轉赴津浦路開往馬廠同時胡景翼部駐津之兩混成旅忽然撤走而防守保定開封之間馮玉祥部駐津之兩混成旅亦撤出津境駐防廊坊豐台京保之間更命孫岳爲河南省長胡景翼辦理河南軍事善後事宜王承斌恢復第二十三師師長職權而日來奉軍溯津浦路南下將進駐濟南者已愈兩萬之衆現仍續開不已又如胡景翼派朱榮漢爲津浦鐵路局長又派李仲三爲天津電報局局長不料李未到差而王承斌已派董兆貴接篆視事凡此種種行動即可窺見各派不能融洽之心理所以段氏不正式就任大元帥之職者以此不遽行晉京整理國政者亦以此其在津辦理軍事收束者完全係我佛慈悲不忍使華北人民受潰兵之塗毒耳外間揣測段氏將來如何如何者均不可靠蓋須視張馮等在津會談之如何方能定局也 
[第一次天津會議]  
　　十三日津訊段祺瑞於十一日在其本宅招待在津軍政界各要人開第一次之天津會議宫島街段宅門前停汽車數十輛情形非常熱鬧會議至下午二時半閉幕始各自退出列席者約四十餘人主要人物爲張作霖（張學良代表）馮玉祥盧永祥李景林吳光新張宗昌楊化昭鮑貴卿吕公望賈德耀陸宗輿張樹元宋子揚郭宗熙丁鵬九王芝祥朱深陳宧田中玉林長民姚震許世英羅開榜龔心湛莊景珂丁士源袁良陳國棟章士釗段芝貴段永彬馬良等聞善後會議之議題共有六項（一）將來政府之組織採用何種制度（二）第一次國會之存廢問題（三）東北東南兩戰事之善後辦法（四）中央及各省政治進行方法（五）清室優待條件件實施問題（六）吳佩孚今後行動之處置聞對於將來之國民會議議案亦有所規定大要如次（一）裁兵及廢督問題（二）國會解散問題（三）省會停止問題（四）清室優待條件决取消問題（五）舊憲法之取消及新憲法之制定（六）地方分權之劃定（七）中央稅及地方稅之劃分（八）今後政治問題及治國大本之確定並聞對於國是會議之開會地點有所討論有主張在天津者有主張在北京者迄未决定 
　　十二日京訊天津馮段張會議已經開始國人視線全集於此蓋以我國北部最近將來之命運實繫於此次會議之結果至會議内容刻下雖一時未能完全探悉但據各方報告其首要問題乃規定現政府之制度據云關於此點段張二人精神相去不遠馮氏雖主張極力改革但願事事聽命於段雖迄至今日尙無具體意見發表然大約不至有若何出入惟其主張改革之精神尤與孫中山暗合今日孫氏旣未到津故制度問題大體上雖有所討論但究竟如何規定須待孫氏之來到方能表决第二乃繼續對直系作戰問題據各方報告奉軍日來陸續沿津浦路南下以刻下論非惟天氣寒凉不宜作戰且直系武人所盤據者尙有江蘇江西福建安徽湖北四川河南數省之多苟八省聨盟團體堅固則戡定大難恐非短期所能奏事故仍欲以武力統一中國尙屬一種問題如其不然對殘餘之直系又將以何法對待則此又一種當籌思之事件至外間某某當移住何處某某膺受何職恐在此會議席上猶爲次要者也 
[張馮抵津後之行動]  
　　張作霖來津後即駐節於河北黄緯路曹家花國警戒極爲嚴重正門兩旁架設飛行機射擊砲二尊機關槍二架官長數名率衛兵數十人警備凡出入者無論何人嚴重檢查花園周圍衛兵密佈園内外布置森嚴巳極前日（十一）下午丁士源楊以德均赴黄緯路曹家花園謁見張作霖至六時半張作霖携其子張學良分乘汽車三輛赴日租界訪段祺瑞談約一小時七時半仍返曹家花園沿路戒備極嚴軍警五步一崗荷槍林立禁止車馬行人至與張作霖同行來津者尙有盧永祥鮑貴卿楊宇霆均寓曹家花園内馮玉祥於前日（十一）上午十時由段宅出返榮街十二號靳宅下午五時赴曹家花園訪張作霖盧永祥亦於晚間赴段宅晤合肥馮氏晤段所談者爲國民軍軍費問題並陳述今後長江方面佈置之意見但段氏無論對何人均持沉默態度並不表示意見並聞張作霖於前日下午尙曾往訪日本駐屯軍吉岡司令官 
　　馮玉祥十一日未歸本宅外間風說繁興或謂被李景林軍監視或謂已去北京此風說鏺生之途徑係因馮氏未先求各方面之諒解以解除直軍敗兵之武裝編成第三第四混成旅及其他若干之部隊奉軍則以直軍敗北係奉軍在濼州蘆台戰勝之結果馮軍不折一兵而解除其武裝鹵獲品當歸奉軍所有又聞奉軍十日解除在北倉馮軍之武事前張作霖並無所知故馮氏非常不滿也據聞馮玉祥十二日午後二時尙在曹家花園與張作霖盧永祥及各省代表密議戰後處置確係事實 
[段祺瑞將入京說]  
　　東方社十七日天津電云昨晚張馮盧依次訪段會談甚久據外間之揣測所談大約爲對付長江方面之態度段之入京段意僅帶少許護衞而不欲留大兵於北京附近又各省有力者所發擁段通電計至日前爲止各省已悉到齊至各省對於執政推戴電之贊否於一星期内大約亦可定奪故段之晋京問題如局面無大變化可測其即在此時 
[吳佩孚抵鄂]  
　　東方社十七日漢口電云吳佩孚於今日午後三時乘軍艦决川來漢濬蜀亦隨行入港蕭耀南及武漢重要文武各官皆出至火車站迎接站中特備特别列車伺候吳佩孚抵漢後擬即於當晚召集來鄂之十省代表開一會議以謀與各省疏通意見之後即入河南大約將於明日啓程又當吳氏入港時有日本總領事館書記生冲津氏謁吳於所乘軍艦中據該書記生云吳氏精神仍頗健旺 
[英報對華論調]  
　　大陸報載合衆通訊社十六日倫敦電云工黨機關報每日導報本日社論深懼英國銀行界及商界希圖慫恿首相鮑爾温干涉華事以助吳佩孚謂此時干涉中國政事從種種方面言之俱將召致不利幸現今似尙少各國共同干涉之危險然於英國在外交及財政上干涉援助吳佩孚一層確有此種危險因吳佩孚與英國數大商家相善而此數大商家皆不悅孫中山即對於張作霖馮玉祥輩有無善感亦難確方故也該報力勸鮑爾温及張伯倫兩人避免此種拙舉云云 
[王承斌辭職之原因]  
　　王承斌突於前（十一）日聲言辭去本兼各職段合肥曾派人一再挽留迄未表示允意昨日（十二）國務院接得王之辭職電同時京中各機關亦已接到王之通電攝閣於昨日閣議時提出討論業已决定去電慰留至王氏此次突然辭職源　殊　　　茲據外　所傳如下一說直隸省議會因王承斌在直多年措施不善訴之於段大元帥張總司令請求撤王以直籍之李景林爲省長辦埋軍事結束事宜王承斌乃一面避赴租界一面通電辭職從昨日起巳不到署段派陳星樓張派張學良曾前往一度慰留王氏本任爲直隸省長兼任者有直魯豫副使直轄督理二十三師師長三職二十三師王維城所遺本已無幾王方着手補充尙未足師刻其殘部業已改歸某軍編制一說王承斌辭職之重要原因實因直隸中堅份子高唱直人治直之呼聲而王氏本潔身自好者故有引退表示並聞倡直人治直之諸要人已於日内發出通電内容大意直省脫非直人自治將來後患益多外應潮流内順民意皆有以直人治直政之必要未並謂主張解散曹氏指定之直隸省議會云云一說二十三師已於十一日下午被解除武裝其理由以二十三師曾爲吳佩孚調赴戰線參戰又經敗北凡一切潰兵皆應不與收留以减輕國家負擔不僅對二十三師如是也王即因此辭職以上三說未知孰是茲錄其辭職致攝閣電如下承斌於去年夏間因病造次請辭未蒙允准又值國事多艱勉爲力病支撑危局今軍事已告結束轉瞬和平可望解决善後諸事實非病身所能惟有懇請將本兼各職准予免去並請另簡賢員接替以免貽誤伏乞照准是爲感盼王承斌叩眞 
　　直隸省議會於昨日（十二）下午一時開緊急會議討論排斥王承斌及擁李景林爲直隸省長問題結果以李氏爲直人直人治直深合民治之旨决定以省議會名義向段祺瑞張作霖請求轉請國務院明令任命 
[查封清室宫殿]  
　　清宫善後問題日來正在由委員會分五組查封中路宫殿今（十一）日繼續辦理關於兩太妃出宫一事今早鹿鍾麟張璧與清室大臣寳熙紹英先後到神武門籌備處會談李煜瀛亦在座鹿鍾麟言中路宫殿漸次查封竣事行將着手辦理東西兩路我儕深恐驚動敬懿瑜太妃榮惠瑨太妃故力囑檢查人員格外謹甚惟希望兩太妃早日自動遷出以期從速竣事紹英答稱昨日予巳進見兩太妃慰勸再四兩太妃因不忍棄瑾太妃之靈柩以去故須展緩時日最後予勸榮惠太妃遷居太極殿暫與敬懿太妃同居今日當可遷移因敬懿太妃有姪兒在宫隨侍少頃當往詢問云繼面報告護軍警察之編制畢紹英等要求軍警長官數事（一）篝欵問題謂民國優待條件初未履行嗣因隆裕皇太后之喪始商准財政部撥欵十萬充治喪費之用今茲清室全體出宫生者之敎養死者之喪儀皆須預籌的欵查清室所欠鹽業銀行借欵三萬元某記二萬元當然必須籌還而向民國要錢目下財政困難恐尙未能即付又瑾太妃係陰曆九月二十二日薨照例停柩三十一天已定十月二十三日出殯往西陵安葬瑜瑨兩太妃須俟送喪之後然後出宫喪儀無論如何節省大約亦非八萬十萬不辦鹿鍾麟言此事曾與馮檢閱使黄總理談過馮黄二人向講信用即此次優待條件之減少金額亦即所以期其條件履行預備先撥若干正在籌措我可擔任往商紹英又謂在内殿西屋存有銀庫大小銀錠數目雖難確定但聞約計合通用銀元亦有十餘萬之譜年來因市上通用銀元致銀錠未能通用藏之至今請如數發還以便償銀行欠債俾生者養用而逝者克安鹿言此事當然可以我能作主紹英又聲明兩太妃每人私蓄均有壧萬元將來出宫自須帶出俾爲生活之需鹿言此係老人數十年私蓄自應准其私有正欲散時羅振玉帶太監數人到處面告鹿張此數人因有私人物件不及搬移被封在内請求發還鹿張允將來照辦遂散時已午後一鐘矣鹿張李約定午後四時赴黄郛宅報告一切現查封宫殿將次完畢凖備委員會開幕日期並將清宫産業列表呈覽茲抄錄如下（一）皇史　表章南池子（一）官猪圈小蘇州胡同（一）門神庫太廟（一）堂子東河沿（一）武備院掌禮司北池子（一）宗人府（一）對子圈東安門（一）馬擋房（一）官菓園南池子（一）葡萄園（一）武備院毡庫箭廠胡同（一）御馬園沙灘（一）官馬圈馬圈胡同（一）景山東南北朝房（一）景山學校（一）吉安所（一）簾子庫黄花門（一）燈籠庫（一）三旗擋房油漆作 
 
 
 

Page 6

 
 
1;第一萬八千五百八十二號;中華民國十三年 西曆一千九百二十四年十一月十九號
星期三 * *（一）官炭庫（一）米糧庫（一）官木庫（一）馬車公所地安門（一）御前大臣處西板橋（一）景山西南北朝房（一）三旗印房（一）内府堂公所陟山門（一）内府關防衙門三座門（一）護軍管理司法科北長街（一）慶豐司（一）會計司（一）營造司鐵庫（一）營造司空房（一）房屋租庫（一）木庫（一）畫匠庫（一）護軍警察駐所西華門（一）鑾輿衛（一）南苑檔房（一）錢糧衙門南長街（一）東西雁翅樓景山後（一）大高殿三座門李煜瀛以比來外間不明眞相謠諑頗多故對於檢查員誥誡並分發一種臨時徽章一種僅能進外門又一種布條則准其入内規定清室所用爲白色國務院人員所用爲紅色委員會委員等用藍色 
閣議所通過之清室善後委員會組織條例現修正文字尙未公布茲據確息及證以李煜瀛對人之表示章程内重要部分分爲四時期（一）接收查封時期軍警長官與清室代表會同委員會長辦理查封接收事宜移交委員會（二）責成委員會保管宫殿古物（三）審查公私事件分别編號公布（四）結束會務應交何處再由閣議决定又規定辦事時期前曾假定爲四個月茲因事體繁重改爲六個月團委員會人數亦改爲十五人特别檢察員改爲六人 
　　中美社消息昨有投函本社者云余昨曾由某君介紹得守衛軍士之許可訪晤溥儀於醇王府邸茲將彼此問答略肈於左本人見溥儀時溥儀狀極鎭靜坐定本人首問先生對於此次事變作如何感想答余極願爲一自由之人長此困守深宫舉動胥爲禮法束縛余甚難堪此次出宫爲余夙願今始克償故並無其他不便之感問滿大臣對於此事若何（時有某在旁）答滿人中固有思想較頑固者余則戒以當往深遠處着想此爲余之素志他人不能强干與也問政府以優待費二百萬元充旗人工廠經費尊意　何答此事甚合余意清室已遜位不殊一個平民而尤有若干臣役每年虚耗鉅金實則貧苦旗人至有日不得一餐者比比皆是余極以爲念而格於舊制束縛余雖願爲之而他人不聽余爲之也此次政府代余籌畫俾實惠均沾余極銘感滿人中或有對此不滿意者亦不過向日依我虚耗金錢之人耳又余旣至醇邸政府爲免除他種誤會及保護余之安全起見派軍守衛自屬當然而余左右輒有爲旣屬平民何必監視之言者未免知識太淺當此多難之際余之讐人（指放逐各太監）及擾亂分子欲乘時一逞者難免必無倘若不愼萬一余之身體稍遇若何之危險一班國民恐不能不懐疑於政府政府此舉確具有有不得已之苦衷余對此不惟深能諒解實且非常感激本人因溥儀表示態度非常明瞭無可再問遂興辭而出因而憶及某君向在清宫當差曾云前年大婚之禮因經費奇窘内府大臣傳諭無論如何須將良心拿出報效皇上不要虚報圖利云云然及禮成各人所盈多則萬餘少亦三四千元可發一嘆近來經費益窘羣下無利可圖久已解體聞出宫之訊而大樂者頗不乏人 
[旅京鄂人警告蕭耀南]  
　　鄂省夙受蕭耀南之痛苦茲蕭氏依然無恙且仍有助吳事實鄂省旅京同鄉爰於日昨開會議决致蕭氏一電加以警告茲錄原文如次武昌蕭巡閱使鑒吾鄂歷年備受之痛苦由於寡廉鮮恥者流引賊人室賣省營私自王占元禍鄂以來登進宵小政以賄成其軍人政客官吏議員商人等之依附權勢助紂爲虐者歷歷可數王占元旣逐吳佩孚繼起軍械則子取予求餉糈則羅掘俱盡一切用人行政悉聽宰制雖一閒散之職非王黨蟬聨即直系壟斷甚至各縣警衛皆用北人彼輩惟利是視惟勢是趨朝秦暮楚寖成風習執政者利用羣小自固位置賣差鬻缺暴歛横征縱容駐軍淫掠地方尤復濫發紙幣濫鑄銅元官錢局存欵數百萬悉數提收省署歲入數百萬不開報銷稅捐則公司包攬敲詐商民礦山絲局　渡及種種官産皆營爲私有假禁烟之名朋比抽稅假市政之名謀借外債假中立與聨防之名暗資軍實助長内亂近且聞發行債劵每縣勒派數萬以助直系單爭之費苟有人心能勿髮指今雖冰山已倒然若輩盤踞已久蒂固根深即令實行自治財政公開仍爲若輩之所操縱襲換湯不換藥之故智當局受羣小包圍正論不入於耳循是以往靡知所屆執事身屬鄂人兼綜要職鋤奸去惡責無旁貸如其不惜犧牲吾民以圖一逞仍張直系之幟則桑梓之誼巳絶吾輩義無返顧當與執事爲最後之奮鬥若念祖宗廬墓之重眷懐桑梓凡前此王黨與依附直系之人應即立予擯斥以示與民更始之誠意前題旣决其他問題始克計議若僅敷衍依違徘徊歧路則水能載舟亦能覆舟王吳前轍可爲殷鑒至於受豢養之省議員參與賄選之國會分子侮辱吾鄂國民之人格尤當共起驅逐以雪恥辱同人等身受痛苦懼禍至之無日信正義之不可消滅謹掬誠昭布伏維鑒察湖北旅京同人同叩灰 
[魯鄭拒絶奉軍假道]  
　　濟南通信張宗昌假道山東南下之說近日甚囂塵上甚有假途滅虢之種種謠傳茲據督署方面消息鄭士琦接張假道電後即電津段請示應付方法逾數日段始覆電謂此事内幕極爲複雜非電報所能答覆必須派代表來津面議方可第五師長孫宗先原定十一日代表鄭氏赴津謁段磋商魯長眞除及軍事善後等問題及鄭接段覆電特又召集各重要軍官開緊急會議討論應付該問題孫須列席故又改期十三日北上也會議結果以本省中立後旣拒絶蘇軍北上於前即不能令張軍通過南下於後除令孫宗先於十三日專車北上向段面陳外並積極佈防以備不虞津浦站之四十八尊大砲當局者雖一再聲明爲向過濟潰兵示威實亦有對待張氏之意不過軍界反張之態度雖如上述之堅决而張爲山東掖縣人與本省議員政客稍有接洽當民國六年張懐芝督魯彼爲師長時即曾聨絡一般議員政客運動督魯嗣以種種原因未成事實今日乘戰勝餘威舊事重提自意中事聞已有一部分省議員往張氏行營從事歡迎議長宋傳典杜尙亦預備赴津歡迎張樹元長魯與張之運動督魯亦不無多少關係將來是否惹起戰爭此際尙不敢斷定至膠濟路局長北京所發表者爲朱庭祺而鄭士琦則委新城兵工廠長李中岳繼任李已於十三日專車赴靑島履新鄭並電靑戒嚴司令王翰章如朱庭祺到濟即用武力擋駕嗣又續得消息悉張宗昌軍隊現已奉津段命由德州附近之泊頭鎭開回滄州北路軍情又趨緩和矣（十四日） 
[長沙通信（萍）]  
　　西南防務無變化湘趙佳電之由來 
　　湘西方面盤馬彎弓久有决裂之勢現仍按兵未動或者混沌之狀態尙能延長亦未可知川軍賀龍所部由辰州下駛行至馬頭驛中止湘軍第十三旅唐生明所部布防桃源以上之鄭家驛以堵拒之此旅爲常澧唐鎭守使榮陽所部唐來電皆述備戰甚急賀雖挾有千餘之衆僅有槍五百枝不難擊破等語此外湘西鎭守便田應詔止於保靖保靖綠營統領陳渠珍派代表陳聲駿來省靜待後命省政府皆以固守原防勿輕動作爲詞彼方情態亦甚詭異湯子謨買龍等每有來電措詞必甚恭謹對於地方官吏之去　者均請省政府追回或補委而暫以地方所推舉者暫承其乏惟財務機關則均派委私人擔任似此形勢不戰不和不進不退實令局外人莫明其妙邇聞熊錦帆已由銅仁出發行抵湘境不日可到辰州而省方之消息家則謂熊將駐足湘境以待時局之變化川中有倒楊之醖釀熊將於適當時機回川與劉湘合作以逐楊至其進攻鄂西之計畫確已停頓云云是說亦在情理之中湘政府與熊非有宿怨且防務甚繁不欲輕啓釁端但願熊氏自行退出而熊未即直趨桃源其意亦在力避與常桃駐軍之衝突也湘南方面唐生智已於十一日下午抵郴此行沿途視察據其來電謂士氣極睚可紓鈞座南顧之憂面對付粤方如　來犯我以逸待勞萬無一失彼不來犯我固守防地以待之决不先發等語是此方亦在混沌之狀態中也 
　　然湘政府於此混沌狀態之下仍表示一種態度趙省長之佳電主張三點（一）各省一致制憲（二）段合肥入京收拾時局（三）請段協商元老名流合組臨時聨治政府關於第一點省議會日前所發之齊電言之詳切蓋湘省制憲各省尙無繼起者其道甚孤然各省非不表同情徒以洛吳高唱武力統一政策各省慴伏於其勢力之下未便進行耳洛吳旣敗制憲時機已至故趙根據省議會之主張略加申述關於第二點則以段氏爲大局所推重北方元老其資望無超出段氏以上者南方之孫中山與湘頗有隔閡段則毫無惡感關於第三點爲湘省志願之歸宿蓋聨治可促和平統一湘人之主義得伸此後自無應付環境之苦也綜觀三點與粤省陳競存之主張如出一轍趙陳自民九結合迄今環境雖有不同而對付時局殆爲一致觀於此電而益信聞此電係出鍾才宏之手筆擬就以後趙請省議會議長歐陽振聲湘西督辦葉開鑫第一師長賀耀祖第二師長劉鉶軍務司長唐義彬審計院長陳强等入署磋商咸表同情於此主張始將原電拍發云（按原電已錄前報 
[王普赴省代皖督職]  
　　馬聨甲被逼退職 
　　蕪湖快信皖南鎭守使兼第三旅長王普自得蚌埠獨立電訊後態度力持鎭靜除發電表平擁段外並對地方一再表示維護且宣言無論何方决不加入以示始終抱定保境安民主旨惟蚌方自安徽國民軍成立以來即將一二四五各旅及中央二十九混成旅擴充爲兩師一混成旅前皖北鎭守使兼第二旅長李傳業又令五團在合肥聨合該處團防會議宣布獨立與蚌埠取一致行動一面由李傳業率領鹿團所部軍隊向桐城出發進窺省城實行驅馬下野馬見大勢已去知難留戀遂决計下野並電促王普赴省願將督理位置相讓王使接電後亦考慮再三始决定赴省一行除派三旅一團團長吳大鶴率領所部第三營及機關槍連先行赴省布置一切並調駐防大通二團二營由通前往以厚兵力至王氏本人原擬十五日夜十時起程嗣因安豐兵輪未到故延至十六日上午十一時三十分始改乘陞泰小輪拖帶榮華泰和兩拖船進省隨帶步兵一營技術隊一隊鎭署職員除留下四五人外其餘皆隨王氏赴省臨行時軍警政商各界要人均站立江干恭送據王氏語送行者云余此行係爲維持本省治安决不作以外妄想至多一月仍將返蕪聞王氏到省後有定十七日暫代督理之說對省長一席馬氏擬交安慶道尹謝學霖護理謝係兼任合肥六安舒城等五縣清鄉督辦現在皖北清鄉馬已電促謝氏即日返省以便將印信交謝收管　目下變化莫測皖局前途殊難樂觀至此間防務已由二團團長張洪德負責人心亦較前稍爲安靜矣（十一月十六日） 
[浙省自治法會議紀]  
　　浙江省自治法會議十七日上午九時開第二十五次大會代表以次簽到嵇文等八十六人由葉煥華主席報告廖家駒遺缺由朱光遞補情形衆無異議次由起草委員長孫智敏報告整理草案差已就緒惟軍政應否規定及施行法内容如何規定應請大會解决尹廷輔云現因政變關係時局不定不妨從緩討論主席云經代表意見書軍政認爲先决問題究竟應否規定請討論王侃云查意見書無連署係提出於起草會者大會不能討論馮中鈞云應從實際上討論不必拘定方式莊景仲云爲自衛計在勿妨害國家事權内軍政應予規定蔡信芳云軍政與財政有關以不規定爲是吳庶晨主張推出特别起草員從長計議莫永貞吳秉元韓寳華等討論結果軍政不必規定次討論施行法應由起草會展寬限期自由起草甲說主張兩星期乙說主張十天丙說主張一星期最後以乙說通過此次再展延十日明雖起草施行法實則觀望時局十日内變化如何以定起草之標凖如已屆滿十日而時局沈悶如故或南北對峙局勢仍無解决之望則所謂施行法者恐久久不能産生矣 
[杭州快信]  
　　寗波軍隊衝突案孫夏已會委葛敬恩（警備隊司令部總參議（馳往詳查報告 
　　盧氏去浙時借商欵三十七萬元尙有三萬元未歸本月終凖可償清並聞發行第一次金庫券所借基金三十萬元已有十萬元撥交地方銀行待至夏曆十二月初五日再撥二十萬元一併歸還至第二次所借三十萬元歸期原訂明年三月第三次借欵尙在籌劃中 
　　新委嘉善統捐局長佘冠澄已决辭不就請另任賢能聞早晚即將下令改委 
　　浙實業廳長兪人蔚抵任後加委人員及添委人員共有六十餘員各處薦函尙紛至頗難支配 
　　中國銀行長金百順上月杪函辭行長職務已奉京行總裁慰勉此痱督省兩署亦加挽留金已允待辭盡各兼職後專任行務聞定下月蒞行復職 
　　十月份各局縣徵解各欵迭電嚴催截至前日止報解到省者不及四十萬本月杪可望起色 
　　孫傳芳昨頒發浙軍第二師計師長周鳳歧參謀長潘竟副官長蔡源三旅長盛開第四旅旅長汪鎬基以次各軍官佐至司務長止加委任命狀共六百三十七紙 
　　前省長張載陽（兼二師長）眷屬前日由滬回杭今日（十八）早車仍赴滬二師副官長蔡源軍需長吳錫林因司部尙有事件接洽同車往滬謁張 
　　近因寗紹各處均來省辦運現洋加以商用漸旺銀根又形緊急垷水逐漲昨（十七）市每百元開六角年關在望尙須看漲 
[江蘇省立中等學校校長會議]  
　　江蘇省立中學以上各學校校長於十七日上午九時在南京省敎育分會開會到者章賦瀏任孟閑陸步靑王飲鶴陳榖岑吕鳳子汪鼎丞章伯章馮立民劉平江等二十餘人由值年四師仇校長主席蔣敎育廳長午後應邀出席茲將議决事項錄下（一）捲烟稅事議决辦法（甲）登報聲明此項稅收根據本省法律係敎育專欵如議變更辦法非經省立學校聨合會及省敎育經費委員會同意於敎育經費有完全保障誓不承認（乙）警告汪瑞闓（丙）函英美烟公司（一）議向財廳說明對於捲烟稅聲明辦法並請整頓現行辦法（一）十二月經費及善後公債應提撥敎育經費事議請蔣廳長轉請省長即日召集會議並請財廳出席（蔣廳長晋謁省長旋即歸來報告不必省廳再召集開會之意）（一）補課辦法議縮短寒暑假增加日課時間酌量加快進程停止旅行及外地參觀　緩聨合運動會以上辦法由各校斟酌採用由值年學校呈報省廳附錄警告汪瑞闓原文如下「捲烟特稅根據本省法律係敎育專欵爲全國所共知近聞貴署有代徵之請其辦法迄未宣布深可懐疑此事關係全省敎育命脈執事如希冀自固位置欺蒙本省長官破壞敎育我江蘇全省人民誓必設法對待特此警告」 
[蘇米海運之波折稅務司不肯放行]  
　　蘇省米石不許出口禁令甚嚴年來米商運動弛禁目的迄未能達軍興後復運動某某等機關請設法疏通遂有江蘇善後米捐局之設立說者謂即變相之出口浦口下關無錫上海均設專局塡給護照每石收捐一元名曰特捐茲聞天津米商增興厚號由浦口運往天津大米一千九百餘石華興隆號運米二千餘石均因津浦路中斷擬改由江輪裝運赴滬再轉海船運津報請塡給特捐護照並請知照金陵關查騐放行兩長以該商運米旣領特捐護照自與米禁情形不同且因津浦路中斷之故改由海道赴津更與車運出省情形無異當即批令金陵鎭江江海各關嗣後凡遇持有米捐局特捐護照米石經過時除照章應完關稅外立予查騐放行藉維稅收詎金陵關稅務司以未奉到北京總稅務處電令不允放行現將起運之米全數扣留經代理金陵關監督兼江寗交涉員冒景瑋迭次婉商未得要領聞該稅務司所持理由係根據光緒二十九年通商條約所載禁米出口如省當局認係開禁則以後再禁時照約須自下禁令日起開放四十二日任外商自由運米出口現省當局旣不承認弛禁則由海道運津安能保其不即由海私運出口該稅務司爭持極爲堅决兩長現擬行文北京總稅務處交涉究未審能否得其允許也 
　　尙有要聞及地方通信轉入後頁 
 
 
 

Page 7

 
 
1;第一萬八千五百八十二號;中華民國十三年 西曆一千九百二十四年十一月十九號
星期三 * *國内要聞二 
[南京快信]  
　　聞吳在寗時與齊杜協商結果對段仍表示一致擁戴惟對攝閣絶對不承認吳言段孫張馮决不能合作目前因支配地盤已互啓猜疑余料不出一月時局必有變化各省或將陷於混戰時期云云吳在寗停留計有三十一小時齊杜三次登艦第一次與吳談話七小時第二次談話八小時第三次談話五小時討論頗爲詳盡十六晨九時餘齊杜始離艦返署吳即於十時起椗溯江上駛矣 
　　皖馬下野今日可到寧皖督理及省長由馬委王普代並　齊加委昨已接事 
　　軍署接津電段派陳復初即日來寗與齊接洽 
　　東葛與烏衣間鐵路已經修復 
　　滬寗路局長吳夢蘭電呈兩長自十七日起加開三號及二十二號客車往來滬寗 
　　日輪千早丸水手慘殺下關市民楊家壽案正在交涉時期適軍事發生遂致停頓茲駐寗日領已將該凶提到原訂十七日在署預審江寗交涉員楊案交涉後援會及原告律師胡震等均擬前往旁聽嗣日領變更原議即於是日作爲正式開審交涉員冒景瑋以手續於法不合且草率裁判難期公允當提出抗議已經展緩　　韓省長電各縣知事將軍事期内逕解軍署及墊付軍需之欵限本月二十五日以前呈報備核 
　　兩長據靑浦縣民張樹榮等呈控前靑浦縣知事串董乘亂携欵潛逃以致全城蹂躪咎有攸歸請予拿辦以平衆怒當以事關重大會委候補縣知事胡樹桐澈查具復 
　　江蘇振務處分運棉被數千套赴嘉太松崑等災區擇最苦貧民散放 
　　兩長訓令無錫浦口善後米捐局長改稱江南江北善後米捐局另刋關防送交啓用 
地方通信 
[金山]  
　　省長派委調查災况上月杪省委姚錫鈞黄黻來朱調查兵災進謁趙知事詢問一切後隨出所擬被災狀况調查表一紙請縣知事分發各市鄉董事詳細調查並定本月十二日開會商議善後辦法翌日姚黄兩委員即分赴受災最重之松隠鎭泖港一帶履箕轾十二日兩委員又到朱會同各市鄉董在縣公署開會先由兩委員說明此次調查宗旨並宣布省長德意後各市鄉董即將巳經調查各地受災情形塡表交付委員並議定尙有未調查各地及應否辦理急賑各戶請各市鄉董限一星期内調查告竣塡表彙送省署以憑核辦云 
　　縣視學更調消息本邑縣視學沈世騏期滿退職縣署照章遴保三人呈請敎廳擇委茲聞巳委定一女高敎員楊世恩接充縣署接到此項委狀後即轉發楊君並令尅日任事以便早日出發視察各校云 
[靑浦]  
　　舉辦清鄉蘇浙交兵松太兩屬均係作戰區域而靑浦松江太倉三縣駐兵尤多現在軍事結束蘇省當局爲急謀收拾起見已派嚴局長先在靑浦設局業於本月十六號開辦又悉清鄉局成立之日邀集靑城駐軍水陸警官各界士紳會議辦法地方人士異常歡迎 
[松江]  
　　敎廳根據陸省視學報告之訓令敎育局近奉縣公署轉到敎育廳訓令略謂案據省視學陸規亮報告視察該縣敎育狀况内所稱（文長從略）云云據此查該縣敎育行政人員均尙勤於職務對於平民敎育之設施即就原有小學校委託辦理對於義務敎育之推廣師資經濟已能供求相應規畫井井有條殊堪嘉許應即按照議定辦法積極進行至敎育狀况據查該縣各校中有聨合學校三處如松市之西區小學校亭林之縣立第五小學校葉榭鄉立之第一小學校均屬合併辦理學生較多成績亦著國語且有成效張澤鄉徐氏敦本初級小學獨力捐資歷久不懈尤屬難能可貴應由該知事分嗢傳知嘉奬以昭激勸松江市第十初級小學校舍不合應另覓適當校址迅速遷移天馬鄉各小學多用文體應令改用語體以符法令泗涇鄉立第九初級小學校長夏則先荒廢校務殊屬不合應由該知事先予申斥并令縣視學及該區敎育委員隨時前往查察以觀後效其餘各校應行整理或改進之處應由該知事督令各該校按照省視學所指各項分别施行除仍派遣省視學隨時前往視察外合將評語抄發令仰轉飭知照云云該局奉文後聞已轉行各敎育委員一體知照 
　　敎育局長辭職赴隴松江縣敎育局長張樹勳近應甘肅馬鎭守使之聘將任該署秘書故特具呈敎廳辭去局長職務在後任未經委定之前請以縣視學倪宗伊兼代張君因急於就道已於十六日乘車出發聞到滬後尙須搭輪晋京會晤馬使然後偕同入隴云 
　　縣署籌辦武裝警松江縣知事吳頌韜以本邑警力單薄不敷巡防擬另募武裝警二百名縣衛隊一百名俾地方賴以保護惟所需開辦網約四萬元經常費每年約三萬六千元恐地方無此財力究竟吳君如何籌措聞已定二十四日下午召集各法團曁各市鄉領袖會議解决 
　　緩徵忙銀滯納金松江縣兵災善後協會總幹事謝葆鈞耿葆煃張葆培朱世瑾張福孫等呈請省廳以本年下忙錢糧自陰曆七月啓徵之後適逢兵災人民爲環境所迫非故意滯納可比應請將下忙逾限滯納金展緩至陰曆十一月十五止彼時租已徵收自當相繼輸納所有本縣應减田賦除由省委勘查呈報外爲此謹懇准行松江縣知事查照等情業奉嚴財廳長代電吳知事照准並即出示布告謂如逾陰曆十一月十五尙未完納應即照章加收滯納金以資懲罰 
[蘇州]  
　　蘇人又一發表意見電南京齊撫帥曁各鎭守使各師旅團長各報館轉旅京外同鄉曁全省父老兄弟均鑒江蘇自民五以來軍費激增財用日匱自前　設財政委員會羅致全省縉紳討論整理財賦之方督府不云裁兵但云節餉計司但知　上安知恤下乃致此　彼盈以狙公賦芋之爲施　政愚民之術人民非覭在罔覺即默爾難言忍痛輸將元氣盡矣問其歸宿養兵適以自戕窮其源委括餉豈眞兵得自戰事之起綿歷兼旬某師某旅傷亡枕藉當時招募補充原期克敵致果退一步言猶可諒解事平而某師某旅補充者旣不遣散傷愈者仍復歸伍疊床架屋意果何居除原有第二師第六師第十九師外又復增設第一師第三師第四師又復改編浙之十師新編楊化昭部之兩混成旅及原有之第二旅計共七師三混成旅自有江蘇督軍以來擁兵未有若是之衆若以衛國國將不國矣若以衛民民不堪擾矣此後新舊軍隊餉糈胡出若督府盡解私囊民且不以爲德若使民間增此巨累則時日曷喪輿論可徵不戢自焚殷鑒非遠撫師必自知之吾民其敬誌之曩者盧何之去撫帥通檄各屬籌遣散降衆之資言猶在耳各屬求一時之安輦巨金以應痛猶未忘奈何遣散之後不聞减竈敲剝已盡猶望樂樂輸與汝偕亡吾爲此懼爲此鄭重致詢撫帥於餉項如何設籌果有點金之術自當洗耳以聽吾民於此案如保表示不爲扉屨之供必也垂涕而道幸母於蹙蹙靡騁之時侈多多益善之量率貢狂言鵠候賜復張一鵬吳蔭培錢崇固楊蔭杭丁鵬陳大啓吳勤樹潘承曜丁懐棨宋銘動錢鼎費樹蔚篠 
　　撤銷守備司令部蘇警廳長申振剛兼任守備戒嚴兩司令職務於昨日（十八）奉齊督電令將守備司令部即日撤銷戒嚴司令部因尙未解嚴令即移交蘇常鎭守使署辦理申廳長奉令後業將守備戒嚴兩司令部分别結呸移交一面由鎭守使署設立戒嚴司令部司令職務軕楊鎭守使兼任 
　　典當已照常營業蘇地各典當因受强當影響相繼閉門停業旋經南京軍民兩長電飭蘇地軍警切實保護後昨日（十八）起各典當均已派有軍警數名駐留在内而各典當亦即照常開門營業矣 
[常熟]  
　　市聨會第九屆常會紀市民公社聨合會於前日假鬭書館開第九屆常會各公社代表到者計中區東區南區西區琴北藕渠虞東虞南等共十二人市董會方面到有浦蓉市議會方面有嚴景範蔣岱邵憲棆周傑王恩霖龐樹芹等開會後由中　輪值代表張建銘主席先報告籐轎捐及清道事宜俟市董會函知本會定期接收即行辦理移交次議决海虞市建築章程由本會函請市議會議决施行至虞南代表提議請縣展緩徵收海虞市議决各項捐欵案因該代表已退出遂置未議散會時討論下屆由東區市民公社輪值遂散會 
[無錫]  
　　借忙漕施放災賑縣公署前奉省令以戰區災民蕩析離居饑寒交迫急應籌欵賑濟以資救濟惟戰後軍費浩繁欵無所出特訓令各縣預借十四年忙漕規定每漕米一石忙銀一兩預借銀五角一以一年爲限准於下一年之忙漕扣抵槪不給息馮知事業於昨日傳知銀漕徵收處即日帶徵凡繳納此項預借忙漕其印串上加蓋印戳以資識别 
　　戰事中車下寃魂之統計江浙戰事發生後滬寗路火車運兵運械絡繹不絶護路隊及兵士與人民之因誤入軌道或跳車而碾斃者幾日有所聞即就錫邑洛社石塘灣周涇港望亭及本站合計不過數十里而護路隊士之以身殉路者凡五人昨據滬寗路局總稽查之報告謂自錫滬間客車停止後至前日爲止計被火車碾斃者有十二人爲兵士九人民三其他碾傷而未致命者則不計其數云 
[常州]  
　　救火聨合會開會紀武邑救火聨合會於十七日下午三時召集秋季常會到劉堯性郭次汾等三十餘人議　事項（一）由幹事部審查隊員服務之勤惰計算分數以便分别奬懲（一）鼓樓建築警鐘由幹事部妥訂辦法並請周維崧等五人於十八日上午偕往察勘鼓樓基址（一）翻造本會事務所頭進房屋（一）徵收自用包車年捐應請幹事部訂定徵收細則議畢散會已六時許矣 
　　王振聲接任團長新委警備隊第一團團長王振聲十七日抵常後即於十八日上午赴團部就職所有軍官當衆宣布不更動一人前團長傅家泰辦理移交後本擬回鹽山原籍現以津浦車不通不克達滄州故須在常另覓民房暫住 
[揚州]  
　　三誌江都小學罷敎索薪江都小學罷敎索薪之情形已兩誌本報茲聞昨（十六）日李敎育會長伯樵由鎭回揚出任調停各敎職員亦希冀如有相當之調人擔任截至陰曆年終確有四個月可靠之欵即可照常授課當在李未回揚之前聞一般已罷敎之敎職員約定星期一分往各處如遇有未罷敎之學校取參觀之名義探各人之趨向而官廳方面認爲此次學潮背後大有人在於是敎育當局亦定於星期一携帶七月分薪水親往各校視察如仍照舊上課者即將薪水交下遇有本身已罷敎而又强迫他人取一致行動者不但分文不與且由縣公署飭警拘提科以擾亂治安及妨害他人執行職務罪旋經敎育局將以上所云於星期日午後油印成篇分散各校在官廳以爲藉此先聲即可完全開課孰料益引起敎職員之反響咸謂似此汚衊敎員人格决不能幹以致後今（十七）日罷敎之校更倍於前兩日矣而李敎育會長仍欲調停其間昨日雖邀約各敎員一度會議無結果今日午後復開第二會議從事疏通有無解决辦法發此稿時猶未有所聞也 
[徐州]  
　　陳司令昨晚返徐第四師長陳調兀昨午偕同銅山縣崔霖生知事乘津浦火車赴韓莊晤山東張培榮鎭守使協商時局問題業誌本報嗣於當晚陳崔兩君公畢返城聞其接洽情形尙爲圓滿云 
　　軍隊聨合赴碭剿匪此間自聞碭山縣境會匪舉事深恐演出意外情事已請准陳司令于道尹抽編馬步兵士約兩營於今（十二日）早八時許乘坐隴海火車前往黄口（銅碭交界）集合鄉團再行赴碭對於會匪决意實行痛剿 
　　砲兵營開回徐城江蘇陸軍第四師（陳調元所部）砲兵營第二連排長崔禹言昨奉總司令部命令率同全排目兵由徐北柳泉開拔來徐當即分駐本城南關一帶 
　　北軍被遣赴豫前午（十一日）江蘇陸軍第四師步兵第十三團（孫東雲所部）第三營九連排長袁振玉由徐北利國驛押解在津遣散之第三第二十四各師砲兵隊擔架隊二百十名赴安徽河南等處 
　　陜省傷兵過徐昨（十二日）午北來專車載有陜西鎭嵩軍軍醫院院長袁蔭槐帶領醫兵五十名及陜軍傷兵二百餘名並軍用醫物多件由泊頭鎭（直省天津迤南）登車來徐當即轉乘隴海火車向西行去又聞利國驛方面津浦被毁鐵路尙未修復僅用撥車掉換故刻下徐津通車並未售票 
[寗波]  
　　兵變後之各方消息甬埠自一師一團一營第三四兩連於十四日下午兵變之後謠諑又因紛起所以十五十六兩夜鎭署防衛非常嚴密架機關槍於署門兵士分班守備通宵達旦而一師兵士亦自相驚以爲省方兵士將連夜來甬撲滅一師所以一師兵士在十五六兩夜亦非常戒備以待省軍然此皆雙雙猜疑並無事實之可言也但城内居民聞此風謠已是驚慌失措於十五六兩夜之間又有紛紛逃至江北岸天主堂避難者至於周師長之態度對於孟鎭守使亦無若何表示對於民心軍心頗爲注意故於昨日午帶同衛隊武裝出署向所屬親自勸諭以安軍心謂省方决無解散之舉並謂一師師長現已委定陳公俠（即陳毅）不日當可來甬俟陳公俠來甬後本師長當交卸赴杭云云又一師軍餉除前日每名給散二元外餘仍未發聞新師長來甬後即可完全發給云又一師第三四兩連兵士變後而竄散甬屬各處如銅盆姜山横溪高塘橋蔡郎橋白杜董家橋黄古林櫟社鄙江橋等處均有陸軍過境住宿之警報且櫟社董家橋等處多被陸軍搶掠現已由甬總商會函請警廳派保安隊前往各要處防護矣又駐甬李管帶當甬埠兵變之日急電致奉化縣公署與警備隊云六時間甬兵變死數人恐逃兵過境宜緊防等語該縣葛知事接電後立飭警察嚴守四城門陳副官立飭兵士分隊防守大橋要口凡奉地兵警全體武裝徹夜梭巡又寗波警察廳長杜偉昨已出有禁謠安民布告矣 
　　白葭浦之慘刦案甬屬鎭小南門外白葭浦地方鄭寳根家於十六日下午六時忽來匪徒多人鄭母鄭妻鄭女及傭婦老伻等六人俱遭重傷而老傭婦被盜連戳六刀受傷最重恐有生命之憂而鄭妻鄭女受傷後負痛由窗下躍又遭跌傷計刦去提篋一只内藏衣服多件幸金銀珠寳一切貴重之物均在上海寄藏尙未携帶來鎭未被刦去該匪搶畢遂匆匆逸去當該匪行兇時有鄭家童僕匿在水缸縫内未遭毒手亦云幸矣 
[杭州]  
　　省會中等敎員聨會呈催欠費省會中等以上學校職敎員聨合會呈夏省長文云竊查省立各敎育機關所有欠領經費前經各校長主任等擬具最小限度之辦法三條呈由敎廳轉奉指令巳令財政廳迅即查照辦理等因在案查原擬辦法第二條九月份欠費必須於十一月十五日以前發清現在日戎已過職敎員等以欠薪累月斷炊堪虞迭次向各該校長主任催促僉以財廳尙未給發爲言竊思各校遵令開學以來本省敎育幸已漸復原狀職敎員等職責所在旣應仰副鈞長維持敎育之至意黽勉從公我省長似亦必令出唯行以昭大信伏乞迅令財廳尅日補發九月份欠費以維敎育而安職守云云 
　　杭縣律師公會大會紀要杭縣律師公會十六日開秋季大會到吳華朱鴻達倪本章胡逸裘英等七十六人正會長阮性存因事赴滬未到上午十時開會由副會長凌士鈞主席報告本會原定九月間開會受戰事影響會員星散遷延至今今日到會人數超過三之一已足法定諸君不妨從長討論阮會長赴滬未回鄙人權代主席本年春季後本會共開評議會二十一次新入會會員陸啓等二十五人每人收人會費二十元臨時收入共五百元退會者泯瀾等十八人經常各費收支相抵尙餘一千九百九十八云云報告畢提議事件首議民事執行案仍用聲請書取消印花問題（由胡逸倪本章等提出）有主張第一次聲請仍用印花者有主張第一次不購狀紙仍用聲請書者經吳華等發表意見决定第一次亦不貼印花呈高廳核辦次提議杭州各報紙應物闢司法公布欄問題（由吳華等提出）經衆議决願給津貼當推查人偉倪本章向各報館接洽敦請萬勿遺漏三討論律師閱卷照高廳例不限時刻及通知書與判决主文不得遺漏送達等案公决付評議會辦理遂聚餐散會時已鐘鳴二下餘矣 
[和縣]  
　　盜犯執行槍决本年七月十九日後港橋鎭張姓劉姓布雜店及南義鎭警察所被盜搶刦當經警備隊長洪世清率隊追趕至大山頭地方拿獲盜匪嚴天錫（即嚴天祥）一名並將衣服銀洋串票等贓物帶縣迭經高知事審訊供認屬實復經被刦之張某劉某等到庭認明贓物具結領取遂具呈監署請示辦理旋於本日（十五日）下午三時半接奉督理馬電令内開依據盜匪律懲治處以死刑比將該盜匪嚴天錫（嚴天祥）一名提出驗明正身用無頂轎綑綁抬至北門外蝦蟆地行刑塲執行槍决以昭炯戒云 
[蚌埠]  
　　蚌埠發現總统僞印馬聨甲之參謀長田錦章前在二馬路建築住宅一所頗爲華麗（即今之國民軍總司令部）嗣後不知因何不甚滿意又價買警務處長宋梓臣公館居住爲日未久田之眷屬即離蚌而去該屋内尙有傢俱等件商由前電報局長張蔭午遷入居住兼代爲照料並保存傢俱茲逢時局劇變張以黨系關繫避而他去此屋遂致空廢適第一旅書記官王鳴球以此屋廢棄可惜當致電省垣托人向田磋商借住並代保存傢俱田氏當然首肯王接覆電後隨於日前移入飭令工人在屋内糞除其時各種傢俱多已爲人搬去正在追查間適有工人於書屋地上見有似皮質方式之物品一件檢起細視係照相所用之厚板紙刻成大總統印四字上已滿沾印泥足證明曾經用過此印送呈倪司令閱後轉送總司令部交高查看高閱之頗爲動怒擬即通電查究然此僞印究從何而來則無從測度矣 
 
 
 

Page 8

 
 
1;第一萬八千五百八十二號;中華民國十三年 西曆一千九百二十四年十一月十九號
星期三 * *   
 
 

Page 9

 
 
1;第一萬八千五百八十二號;中華民國十三年 西曆一千九百二十四年十一月十九號
星期三 * *本埠新聞 
[張允明疏通護軍使問題仍無結果]  
　　暫編陸軍第一師長張允明自經浙孫蘇齊來電催促開拔對於就任松滬護軍使問題因以暫緩昨聞該師長雖曾派員赴杭疏通至昨仍無確切佳音即電津段請示機宜亦未得復并聞松滬護軍使之印信尙不在張氏之手實係在浙孫之手云 
　　中國新聞社云鄂軍總指揮張允明由攝閣任爲松滬護軍使有久居滬上之意乃吳佩孚南下突電促其表明態度張氏鑒於四面楚歌熊度極難取决茲就其親信語人張氏本擬求救於浙孫茲孫傳芳業令限期開拔處茲無可如何之際惟有仍請示鄂蕭以定其去留據可靠消息張氏至多在五日内即須全部離滬云 
[松滬鎭守使署消息彙誌]  
　　租界引渡案犯將送鎭守使署軍法處設海昌公所松滬鎭守使署昨日消息如下（一）宫鎭守使以蘇省已從人民之請裁撤松滬護軍使所有租界案犯前應引渡護軍使署者現在自應引渡鎭署辦理以一治權曾函由温交涉員照會各國駐滬領事及會審公廨各捕房已准覆允即日起租界應行引渡華管官廳之案犯一律解交閘北湖州會館松滬鎭守使行署（二）該署昨委任陸軍十九師軍法處處長鮑定侯爲松滬鎭守使署軍法處處長巳擇定海昌公所爲軍法處即於昨日成立（三）宫使因鎭守松滬區域非有當地物望之人輔導一切不足以洽輿情而免隔閡特任命閘北衛團團總王彬彦爲諮議函聘閘北市總董沈聨芳爲高等顧問以便咨詢又宫使於士紳拜謁對於地方庶政興革殷殷垂詢並派員查察所部兵士有無不洽衆口行爲務使母擾地方而盡保護閭閻之責云 
　　又函云本埠各國領事因英法兩公堂判處重罪匪盜案件向送松滬護軍使署執行現經議定槪送鎭守使軍法處訊辦該處處長鮑鼎昌因使署暫設在全皖會館擬將所收此項要犯寄押警廳痐北辦公處拘留所内以昭鄭重故前日王警廳長特委督察長張桂榮至閘北察看拘留所房屋佈置一切 
[武昌已組護憲軍政府之蘇齊電令]  
　　本埠軍政長官昨接齊督篠電略謂馮逆玉祥倒戈稱叛使政府討逆計畫功敗垂成現蘇皖贛豫鄂閩浙陜川黔及海軍全體組織護憲軍政府於武昌誓師討逆仰各該師旅團營整飭軍紀勤加訓練共靖國難等因聞駐滬某軍隊現正遴選勁旅尅日乘車由寗渡浦赴徐海駐防以阻北軍南下云 
[大陸報紀肇和艦上之九省會議]  
　　九省結攻守聨盟約推齊蕭爲盟主甯鄂設總機關 
　　大陸報云據本埠所接寗訊自吳佩孚到寗於星期六召集會議後長江九省宣布中立行將計劃出兵進攻張作霖馮玉祥是日集議於肇和艦上由吳氏主席列席者除齊燮元杜錫珪外有長江各省之代表當場議决八項（一）各省自治一如日前奉天浙江在直系政府下之情形（二）否認北京攝閣及其命令（三）抵禦奉軍入境無論如何不准奉軍侵入九省境内（四）蘇浙川鄂贛皖閩陜豫九省締結攻守聨盟之約推齊燮元蕭耀南爲盟主而以杜錫珪副之（五）關於九省境内軍事行動互相諒解所有調兵等事不守秘密（六）一省内發生戰事他省積極援助（七）總機關設在南京武昌兩處其餘各省省城設立分機關（八）關於聨盟事務每月在寗集會一次此外並議定邀請曹錕南下行使總統職權曹錕未到時暫請吳佩孚代行元首職權組織北伐軍進攻馮張對於皖事則决定以王普代馬聨甲而調張允明赴皖進攻國民軍云 
[奉軍在德州北被阻]  
　　中外通訊社云據某方可靠消息奉軍連日在天津東車站貨廠設立辦公處奉軍第三旅旅長林泰俄兵五百名第二軍第三旅二團三營營長何子珍第二軍一團團長尹立泰凖備全部南下昨在德州北被阻因魯鄭巳將黄河橋軌拆毁云 
[津浦路一時不易通車]  
　　昨據滬寗路局消息津浦路尙未通車烏衣間被拆之軌道修復與否未據該局確實電告聞魯境韓莊間路線仍有障碍且該段係鱬省中立之區北方時局尙無具體表示該路恐一時不易通車也 
[津方所擬之平南計劃]  
　　中外通訊社云據某方天津無線電「奉張等擬定平南出兵計畫（一）東路由奉魯皖各軍合組聨軍盧水祥爲總司令李景林副之張宗昌爲總指揮趨南京（二）西路由馮胡孫聨軍攻豫鄂東路被阻西路巳發動（三）滇黔聨軍由黔東入鄂西（四）粤滇豫桂聨軍分入贛閩（五）熊克武率川兵譚延　率湘兵由桂西黔北入湘（六）以臧致平楊化昭方聲濤方本仁爲别動隊爲内應（七）軍費由奉擔任（八）以特别利益許各將領」 
[保安會對於時局之通電]  
　　請國民共求根本之改革 
　　上海保安會因時局問題昨發通電云（銜略）民國肇造變亂相尋擾攘兵戎迄無寗歲追原禍始厥由擁兵自衛者爲之厲階上則搜括以飽貪囊下則刦掠而肆荼毒爭權奪利靡有已時人民生命財産悉供若輩犧牲而莫能逃免病根不除亂源曷戢此次江浙戰事影響及於全國各方果能從此澈底覺悟解甲釋兵時局統一未始無望特恐憑藉武力之輩迷夢未醒此仆彼興仍甘蹈覆亡而不悔非由人民出其全力以相督促則廢督裁兵必永無實行之一日夫民國約法主權在民政府官吏均傭僕耳奈何太阿任其倒持坐令盜憎主人横决而不可收拾此人民之痛人民之恥也敝會成立以來首先主張裁撤護軍使遷移製造廠以爲運動弭兵起點再進而謀全國之推行惟是勢孤力弱且囿於一隅所望全國同胞乘時奮起共同組織一致進行謀永久之和平求根本之改革警告軍閥解除兵柄退爲國民庶幾爭端悉泯挽此狂瀾障礙旣空建設自易救國至計莫要於此惟全國父老兄弟諸姑姊妹實圖利之上海保安會巧 
[虞洽卿致段合肥電]  
　　敦促即日入都 
　　總商會會長虞洽卿昨有電致段合肥氏敦促入都主持政局原電云天津段芝泉先生鑒近聞各省將領疆吏以臨時執政推公竊謂中樞失馭國政不可久懸當此危局應有拯焚救溺之心非雅步從容之時萬望即日入都主持大計羣帥擁戴旣出至誠此後一切措置自當悉就元老之指揮比年以來相忍爲國紀綱墮地久矣急宜申明約束飭令部隊各歸原防聽之公議解决凡係封殖自始貽害國民之尤者揭其罪狀量予罷黜并確定裁兵廢督辦法見諸施行庶爲歷年軍閥政治作一結束不負國人喁喁望治之誠而公亦實踐其自度度人之旨治亂安危爭此一着萬祈採納虞和德叩嘯 
[齊韓復總商會電]  
　　謂不受京令僅在短時期行之 
　　上海總商會日前電請齊督軍韓省長旣擁合肥則蘇省善後應聽合肥處理不可稍涉張皇致啓糾紛原電已誌十七日本報昨日該會已接復電文云上海總商會鑒來電誦悉貴會愛護和平同深贊佩此間宣告不承受北京僞令僅在合法政府未成立之前短時期行之擁戴合肥即請主持大計一俟合法政府成立一切自無問題矣齊燮元韓國鈞篠 
[段芝泉電促李協和北上]  
　　此次北京攝閣任命李協和爲參謀總長雖非直接秉承津段命令實因素聆段氏談論認李協和爲南中唯一之人材故毅然出此李氏回滬後段芝泉又連電催促北上云 
[李根源于右任均將北上]  
　　前農商總長李根源近接段祺瑞及北京攝閣來電敦促北上會議國是聞李氏現在摒擋一切不日應召赴津云又旅滬民黨于右任因接胡景翼由津來電歡迎赴津共商國事現子君已定今日由滬乘輪上北 
[徽寗同鄉會促段出山電]  
　　徽寗旅滬同鄉會昨有電致段芝泉促其出山原電云天津段芝老鈞鑒國勢阽危於今爲烈海内文電交馳一致盼公出山主持國是東山霖雨蒼生實利賴之敢請即日入都奠茲危局同人不敏尤有私衷竊自蚌埠各軍主持正義後馬氏知惡貫滿盈畏罪而逸慶父旣去皖政待興公皖人也愛鄉當不讓愛國務祈愼選皖賢主持省政與民更始實爲萬幸徽寗同鄉會叩嘯 
[旅滬皖人致王普電]  
　　安徽旅滬同鄉會同人昨致王普電云蕪湖王鎭守使慈生先生大鑒馬聨甲禍皖數年殘害生靈罪難縷指皖人對之恨不能食其肉而寢其皮近日鄉人來自皖江僉謂公實黨之且此次馬以印授公公陽爲代馬陰實佐齊聨甲爲害羣之馬自無足怪獨怪公以鄉人而甘爲害馬之續公胡不爲祖宗墟墓計乎公其早自爲計也可 
[吳佩孚代表今日離滬]  
　　吳佩孚代表李公錦張遷連袂赴杭與孫傳芳接洽軍事在杭逗留兩日前午十一時專車返滬即下榻一品香聞今日即赴寗往漢云 
[張沛雨昨晨又赴寧一說將轉鄂]  
　　新編鄂軍第一師師長張允明前晚又命路局備車以備代表赴寗已紀昨報茲悉張氏特派鄂軍第五混成旅第九團團長張沛寸（惠民）爲代表啣有特虽使命於昨晨（十八）二時半由北站乘坐專車赴寗晉謁齊督密陳要務云 
　　又函云鄂軍張允明之代表張沛雨團長因鄂軍開拔問題須與鄂蕭商議昨日（十八日）上午二時半張乘專車赴寗轉搭江輪赴鄂接洽一切 
[孫寳琦赴杭]  
　　前國務總理孫寳琦因政變南下在滬勾留多日對於時局槪置不談態度至爲安閑已於前日乘滬杭車赴杭轉回原籍掃墓云 
[上海工團聨合會上孫中山意見書]  
　　大元帥鈞鑒敬呈者國本過傷建設誠亟然念已往之紛亂實增將來之隠憂設再不作澈底澄清之謀勢必仍蹈覆轍相尋之禍此固我大元帥早具深慮而亦工人等惴惴不寗者也茲謹歸納衆意條陳於左以爲蒭蕘之獻（一）改改革以還國内軍閥與帝國主義者勾結事實昭彰國人飲痛故欲求眞實安寗一方撲滅國内軍閥同時還須撲滅其背後帝國主義者設或此後國内軍閥不稍覺悟爲個人權利之私仍各自勾結帝國主義者互相殘殺以國家爲孤注則務請我大元帥勿存虚與周旋之心宜本其逐年之宣言置身在野作澈底之奮鬭其效力必且遠過於勉强執掌軍政之時代此工人等敢斷言者也（一）我大元帥此番北上勿論他派主張若何首先宜根據國民會議之主張從速召集以便結束逐年之紛亂而開將來之新局（一）所謂巡閱使督理護軍使鎭守使等官割據地盤擁兵自衛實爲致亂之源宜於國民會議前即行廢除并不得另行設置與以上實際相類似之名目（一）各省軍隊亦應相當裁减國民會議前宜廣爲宣傳以便届時作同一之主張對於此後駐兵地點尤要布在邊疆以副國防之實（一）此後政治中樞不可仍在北京宜由國民會議另覓適宜地點以新觀瞻此亦於國民會議前作普遍之宣傳（一）賄選一事固爲金錢萬惡但一般賄選議員皆自命爲智識階級者竟亦受金錢之引誘甘賣人格至今言之猶有餘羞此種敗類設仍令盤據議席勢必仍作軍閥之走狗再造種種之罪惡此工人等决不願此種敗類再作人民之代表也務請我大元帥竭力主張將該參衆兩院立予解散所議僞憲根本取消（一）曹賊黨羽原無一非禍國殃民之徒即暫難聚而殲之亦决不能聽其仍握軍政大權故亟當立予一槪斥逐（一）國民會議實現後對於一切曾與曹賊朋比作惡之徒必應組織特别法庭裁判之（一）工界自趙恒惕慘殺黄愛龐人銓及吳佩孚蕭耀南慘殺京漢路工友益覺國内軍閥無惡不作有亟予剷除之必要比者政局變化宜張公理趙吳蕭旣爲工界公同所不能恕務請我大邞帥宜有以平工人之憤而雪死者之寃（一）時勢所趨學說競鳴固在社會有一時之擾亂而證之各國歷史實爲一種進步之現象手段出之正當相爭適以相成信仰聽人自由操縱必致决裂其或憑藉外力以冀主張之占勝則等於全國所痛惡之軍閥勾結帝國主義者以便其私圖勢必人有不甘各執一是而互相借引社會擾亂必且有較甚於今日者我大元帥兼容并包於此似宜特别注意工人等居在社會下層旣見朕兆甚以爲懼總之人以得國内之同意而自然趨成一種新局者在我國亦必經幾許之工夫而始克有成若乃不務實際專襲其名見暫時之人不我就乃出種種翻新之手段以冀及身而見其效其結果敢斷其徒滋社會擾亂而已工人等因見年來競鳴之學說無不以提高勞動階級爲前提故敢發此瑣屑之言而實冀其各能以光明之態度用正大之手段工人等自無不贊同也（一）撤廢以前一切國際間不平等條約及發達國民經濟與一切生産力等等此皆爲大元帥所主張尤爲工人等亟盼早日見諸實事者也（一）此次蘇俄庚賠退欵宜請我大元帥主張全數撥作全國義務敎育費使無産階級同沾利益設或撥作高等敎育機關補助費則受利益者全屬資産階級此種偏頗之分配實非事理之平此工人等於此特爲聲明者也以上係工人等對於國事改進簡單之希望至於工廠法工人保護法工人薪資及時間等問題一俟國民會議時謹當爲詳細之陳述專肅恭頌萬安上海工團聨合會水木工人聨合總會旅滬湖北工人聨合會參戰華工會中華海員工會上海部西式木器工會絲紗女工團總部浙江駐滬勞工會安徽駐滬勞工總會上海履業工會船務棧房工會機器工會南洋烟草職工會京漢鐵路總工會駐滬辦事處上海縫紉工會中國工會上海部上海理髮工人俱樂部中華印刷職工聨合會館業工會中華勞動會上海部牛羊肉同業會湖南勞工會駐滬辦事處製墨工會 
[孫中山今日招待報界]  
　　孫中山氏今日下午三時在莫利愛路二十九號本宅招待本埠新聞記者藉資聨絡云 
[省敎育會發起捐募棉衣助賑]  
　　省敎育會發起捐募棉衣星期運動昨特致函本省公私立各中等以上學校及各縣敎育局敎育會請爲協力進行原函云敬啓者本年和平破裂吾蘇受禍獨深今戰事雖告收束而刦後災黎流亡載道飢寒交迫待賑活命者有數十萬人之衆各地雖已分籌急賑但此次災區廣大災民衆多而嚴寒瞬屆棉衣之需尤爲急要非有大規模之籌振運動難應急需我敎育界同人平昔積極提倡社會服務比時正宜本此精神協助籌振拯我被災同胞本會爰特發起「捐募棉衣星期」運動一切辦法具詳另紙諸君乂夙　懐慈善當必樂贊斯舉務請迅速進數十萬災黎咸拜仁賜並盼見覆進行狀况爲幸 
　　附江蘇省敎育同人捐募棉衣星期辦法吾蘇不幸慘受兵禍被災區城占及十縣（嘉定太倉寳山松江靑浦金山上海奉賢崑山宜興）各地方之無衣無食忍痛待斃者計逾數十萬人之衆而北風漸緊嚴寒將至棉衣之需要爲尤急據調查所得非於兩星期内募集新舊棉衣五十萬襲則被災同胞昔日不死於戰時之砲火及戰後之刦殺者行將死於災後之飢寒言念及此能毋惻然我蘇省敎育同人平日旣以服務社會相砥礪坐言起行此其時矣但使全省大中小學之敎職員學生咸能努力將事平均每人以募得棉衣一襲計則除被災區域及窮瘠鄉校外約計二三十萬襲之棉衣當不難於一星期内告集而數十萬被災同胞之免於凍斃者當不在少數本會鑒於此事之重要特規定本年十一月之最末一星期（十一月二十三日至三十日）爲江蘇全省敎育界「捐募棉衣星期」在此一星期内全省敎職員及學生應以一部分時間出外捐募棉衣不論新舊大小但求足以禦寒愈多愈善惟須從速募集不可遲誤茲由省教育會分函左列各機關按照下列各條組織委員會擔任進行至委員人數及組織方法各就當地情形自定之（其不設委員會而派定專員辦理者聽）（一）本省境内國立各學校（二）本省省立各學校（三）本省私立中等以上各學校（四）各縣敎育局（五）各縣敎育會（六）各縣童子軍聨合會（辦法）（一）由委員會規畫並執行本校或當地各學校舉　「捐募棉衣星期」運動（二）遂日　該委員會督促趕速進行捐募棉衣並將募集成績按日登記（三）向學生演說此次兵災情形望盡力捐募棉衣（四）向當地居民演說此次兵災情形望盡力捐募棉衣（五）指定區域由壧職員或學生各向其親信住戶和言商懇勸助棉衣募集時應身佩校章或其他憑證免他人假胃騷擾（六）募集棉衣時須携帶雙聨收條一分給捐者一分存根其式各自定之（七）募集所得之棉衣應由各該委員會轉寄上海法租界東新橋南同仁輔元分堂内兵災各縣善後聨合會查收散放以免紛歧重複（八）由各該委員會逕商或函省敎育會轉商賑務處及交通機關運送棉衣免費辦法（九）收到棉衣如係舊棉衣不知來歷者應先淌毒或由各該委員會自辦或分别紮束函請兵災各縣善後聨合會設法代辦（十）此項捐募棉衣運動應限於「捐募棉衣星期」内舉行（十一月二十三日起三十日止）期滿必須結束（十一）在此一星期内設因捐募棉衣運動不得已而减少功課時應特别允許但仍以不妨功課爲尤善（十二）各該委員會於捐募棉衣結束後應即將經過情形報告省敎育會一面分送各損戶其募集最多者由省敎育會登報宣揚藉志熱忱（十三）各機關爲辦理捐募棉衣如有未盡事宜得函詢省敎育會索取答復 
[市公所附設兵災善後會]  
　　二十一日開成立會 
　　上海市總董李平書以江浙戰事雖平而戰線内各市鄉人民之逃亡在外有因家産遭砲火洗盡無家可歸者有雖非受戰事之損失而被兵匪蹂躪强刦巨細無存不能生存者目覩災民受苦形狀實覺可慘轉瞬天寒各地災民啼饑號寒若不設法救濟凍餒堪虞除聨合被災各縣士紳籌設兵災善後聨合會共謀救濟外並於本邑另設上海兵災善後會曾於本月十五日邀集各市鄉鄉董等在同仁輔元堂開會討論救濟辦法議决由各市鄉鄉董分投調查將各本鄉被災之區分别極重次重列表報告到會以便籌欵散放急賑現聞李總董以救災如救火災民饑寒頃刻難挨除已函請慈善團總經理凌伯華速行籌集巨欵以備放賑外並在上海市公所内附設上海兵災善後會定於十一月二十一日（即陰曆十月二十五日）開成立會昨已通告各市鄉鄉董知照矣 
[寳山兵災善後協會救濟部辦法]  
　　寳山兵災善後協便昨（十八）將通過該會救濟部辦法分寄各市鄉杳照照錄如下（一）本部分設下列二股（甲）運輸股凡購運災民食物及關於舟車營救事項均屬之（乙）振恤股凡散放災民食物及關於設所收容事項均屬之（二）本部爲便利救濟起見得在被災各市鄉設立救濟分部（三）本部幹事無定額除各市鄉董佐及各公團領袖均推爲本部幹事外另行推舉若干常川到會處理一切事務（四）本部正副主任每日應有一人駐所辦事（五）本部辦理救濟事項區别最要次要分期進行程次如左（甲）最要時期（子）就各市鄉被難人民確係無家可歸及食糧斷絶者會商各市鄉設　容所加以協助（丑）就交通初復地方查係食品缺斷者會商各市鄉設法辦理臨時公賣所（乙）次要時期（子）將各市鄉收容難民設法遣回原住處所（丑）就被災最重無力維持專售日用品之小本商家設法貸金復業（六）本部辦理救濟事宜以調查部所報告狀况及籌欵部之欵額爲標凖 
[蒲淞市兵災之報告]  
　　蒲淞市總董王愼先前在同仁輔元堂參預兵災會議討論辦法即將受災極重地點要求李紳平書設法賑欵趕辦急賑除列表面請允予設法借欵外茲將被災情形披露如下 
　　竊敝市統轄北新涇中新涇諸翟華紹虹橋新橋王滿水橋江橋等八鎭有三十四圖東鄰法華鄉南接漕河涇西界靑浦松江北毘嘉定縱横二十餘里區域潦闊此次江浙搆釁北綫開戰在眞茹攻擊劇烈之時砲火横飛不過略受虚驚十月十二日至十五日此三天内閩軍進逼松江王賓失守進兵退兵時雖紛然過境而人民未受實禍十六日起已見潰兵　兵之刦掠自蘇軍皖軍閩贛聨軍閩粤邊防等軍隊紛來集駐後兵士複雜商店不能營業鄉村同時搗亂散兵充塞街衢潰卒擅闖村莊以財物非公産燒房屋爲兒戲而虹鎭週圍駐紮蘇軍二團愼先等即接洽營長宰猪殺羊送往犒勞並有鎭紳顧潤桂盡力協助乘此請求軍事長官嚴飭部下負保境安民之職因此未罹浩刦附近村莊亦藉以保全至十月杪該軍隊始開往高昌廟之兵工廠其他客軍亦漸次開拔惟市區北新涇鎭爲商業繁盛之地搶刦如洗放火燒屋損失最大此外有大鄉村三處完全毁滅際此天氣寒冷而待衣待食之災黎流離載道生計斷絶目繫心傷現將受災較重之區一面通知圖董趕速詳查造册報告一而設法棉衣米石籌備急賑俾刦後災黎得延殘喘云 
 
 
 

Page 10

 
 
1;第一萬八千五百八十二號;中華民國十三年 西曆一千九百二十四年十一月十九號
星期三 * *[兵災善後會徵求災區圖表]  
　　兵災各　　後聨合會　發通函分致被災九縣各公團云逕啓者此次被災各縣輕重不等而一縣之中亦有參差其間區域之廣狹災情之重輕非有詳圖難資稽考茲請貴會繪送全縣地圖將被災市鄉分别標註並附被災槪况說明尅日寄示兩份（一份存本會查考一份送蘇省振務會）如有各地私家記載被兵情形者一併附送以資參考爲荷專此奉達敬祈察照並希從速云云 
[瀏河災民之福音]  
　　各慈善家紛紛接濟 
　　瀏河近日迭由各慈善家源源接濟衣米災民尙可免於凍餒前壧日無錫普仁善會助米四百石而上海濟生會設立收容所又專留養無家可歸之災民昨日又有王已勁君到瀏見災情之慘慟遽起惻隠之心當塲在瀏河兵災善後會内慨捐現銀五百元云 
[新橋鄉之兵燹槪况]  
　　據新橋來滬者云松邑東門外新橋鎭自上月十六日浙滬聨軍退後繼有某部軍隊到來該部軍隊到後即以鄉公所及焦姓住宅爲司令部兵士則散居民房初則紀律尙佳詎至十七十八兩日即有兵士三五成羣挨戶搶刦該鎭街市本甚狹小故除商店以外一般貧苦之家竟亦一無倖免商店之被刦者以謙新典當爲最甚損失約三萬七千餘金其次爲萬源糟坊恒和衣莊義隆南貨號泰華銀樓等數十家損失亦有數萬金稍有資産者如焦姓陳姓周姓等數家損失亦不少鎭西之效河浜村有張周兩姓不及逃避亦被搶刦其損失亦有三千餘金附近農民之被累者不知凡幾更有吳遇春之女因不願被辱竟至投河自盡慘矣 
[新龍華居民見有駐軍之恐慌]  
　　龍華護軍使署鄂軍暫編第一師師長張允明氏於前日由寗開回之騎兵馬匹等各軍隊爲擴充駐守地盤以資防衛起見當日即派副官鄭文鼐帶領衛隊一排前往新龍華車站擇地駐防茲以該處陳萍舟住居之大洋房一宅條貼鄂軍第五混成旅司令部字樣並於附近民房及陳氏宗祠等處作爲該軍駐宿之所故昨晚七時新龍華一帶人民均紛紛奔至漕河涇有肩負囊擔者有扶老携幼者恐後爭先途爲之寒漕河涇保衛團站崗團員覩此紛擾情形向前詰問據云今夜不知何部兵士又欲開來富戶陳萍舟之大洋房門前已條貼營部字樣當即報告團部經團長楊心正會同四區警所石巡官率領全體團員警察趕往新龍華車站招待抵站後不見軍隊而陳姓房屋果有營部條貼知係老龍華湖北陸軍第五混成旅司令部所貼繼到車站長辦公室會見鄂軍第五混成旅副官陳文鼐據稱明日擬以老龍華軍隊分駐於此楊團長允爲招待一切免致兵民誤會因鄉民一聞兵來均若驚弓之鳥致該處前後數村一夜遷空最可憐者有陶姓孕婦時將分娩一聞兵到乘轎逃至漕河涇甫入楊姓柴間内已呱呱墜地矣 
[佔居民房軍隊開拔時之所聞]  
　　有搬取民物者有發還民物者 
　　龍華商店民房所駐之軍隊昨經張允明師長飭令即日開拔往斜橋湖北會館徽寗會館等處駐紥有駐在商民黄善澄方森土等各家及學校等處之兵士臨行時將各家應用什物及樹橙榻墊等物搬取一空用大塌車裝運而去該商民等有在旁目覩者傷心痛哭有向之理論者反遭毆打惟其間亦有差强人意者有第一營段姓營長飭令各兵所帶之包裹一律解開聽各商民認取逐一發還民房物件不許搬取云 
[染商避難搬貨被扣之呼籲]  
　　上海愛多亞路商界聨合會昨接該路會員廣源顔料號來函爲避難搬貨被扣事請求援助原函云敬告者馬尙傑等曾在南翔鎭開設源成染坊已歷有年陰曆八月二十四日該鎭因江浙戰亂軍隊雲集搶劫頻仍敝坊是以將各貨及染料（棉紗布疋衣片等類）搬運到滬以避危險現下戰事結束自應前往復業於陰曆本月十八日將已染就各種棉紗布疋衣片染料等類僱船駛回南翔詎船駛至潭子灣被紗捐分局查獲以爲漏稅將船扣留擬加罰則云云當由隨船押送敝坊夥友將上坊避難緣由一一詳述並檢同簿據呈彼察閱旋據該分局職員據稱以分局不能作主着令逕赴新閘橋紗捐北公所前往申訴云云敝坊夥友今晨馳赴紗稅北公所備述前情乃該所長竟謂戰亂避難無先例可援應照今日漏稅罰則以藍棉紗估計二擔原捐計洋一元七角六分應科罰四十倍非洋七十元零四角不可餘無磋商地步云云爲此據實陳情請求設法援助是爲至感廣源顔料號等情該會接函後已定明晚開會討論辦法决先轉函紗稅北公所請速釋放以示公道云 
[南京路商界會議賑濟及冬防]  
　　南　　商界聨合會昨日爲賑濟戰區難民及冬防兩事於昨日下午四時舉行臨時職員會會長及各科職員均到會與議副議長余華龍主席首討論救濟兵災區域　民案由會計屠潤材報告次勸募善後捐欵計共募得三百四十餘元現存銀行俟總聨合會確定放賑辦法後再行轉解現擬先將徵信錄印發會會昭愼重全體贊成次陸文中報告近有兵災委員會委員建議省政府發行公債由公團攤派勸募等情此事關係重要手續亦未完全應表示意見議决以此事不合情理手續亦欠完備函請總會撤消此項提案陸君又提議目前災地難民衣食無着應請總會從速决定救濟方針以救難民議决面請總會速辦棉衣食料等前往賑濟提議冬防案蔣夢芸報告防盜調查處章程及組織經過情形經衆議决冬防關係重要應從速籌備先行通知各會員商店如有尙未裝警鈴者應即裝置俟防盜委員會公函到會後再行照章組織調查處推派調查員以重治安黄杏莊孫雪泥謝三希等均有討論主席付表决一致通過議畢散會 
[愛多亞路商聨會募捐踴躍]  
　　江浙戰後避滬難民　舍一空事後　歸蔽體無所滬上各路商界總聨合會有鑒於此議决勸募善後經費茲悉愛多亞路商聨會會長魯君庭建對於此舉積極進行除已輸助大數捐項外並向各界竭力勸募現經募得者計有老正和染廠洋一百元老正和染廠同人洋一百元老正和染廠同人永年會洋三十元公和來顔料行洋二十元老公和染廠洋二十元老公和染廠魯庭如君洋十元公利洋十元吳指華君洋十元春記洋十元遠東運動塲洋十元廣源顔料行洋十元正利軋綢公司洋十元公益祥洋十元老一大染廠洋十元隆昌染坊洋五元蘇長生君洋五元韓永良君洋五元泰昌煤號洋五元陳雲彭君洋二元榮和義煤行洋五元 
[航業要訊]  
　　美按使明日赴甬美國駐滬按察使潘迪氏及其隨員吉司勒又美國駐滬總領事克銀漢氏等四人因有要公赴寗波昨日向招商局之新江天輪（明日開甬）購定客位四間均爲頭等室惟隨去隨返故定購來回票聞美按使往甬因甬埠發生軍隊衝突後特往一觀該處僑商云 
　　大批金銀輸入大　洋行之世界輪吉菲總統號昨日由美來滬午後到埠載來大宗美條銀一千七十根數在一百萬兩以上又花旗公司接克里扶倫總統輪來電報告二十一號進口由美運入上海之大條共有六十五萬餘兩另有美國之金洋八箱總計值洋五十餘萬元亦從該輪載到本埠云 
　　墨國名人至滬昨日世界輪吉菲總統至滬有墨西哥國派駐吾國香港之總領事GusloneLuders羅道氏因公至日現公畢乘該輪來滬又有墨西哥最著名之拔萃報Excelsion總主筆達闢里樞氏EdmundoDapprich爲考察遠東言論界及文化狀况而來達氏且乘此周歷世界各國云 
[南市保衛團添設報警處]  
　　十二處 
　　上海南市保衛團除排長班長外團員實足三百名每人各給槍械一支業已如數出防迭誌本報現經團部會議公决添設全市報警處十二處聞擬定之地點如左（一）老馬路會館弄東口（二）小東門口（三）大東門口（四）荳市街南口（五）小南門大街聖賢橋堍（六）三角街（七）尙文門路東口（八）斜橋堍（九）老西門口（十）新舞台門口（十）（一）新北門口（十）（二）太平街虹橋堍以上電話均直接團本部專機上人民不論時間如有遇盜遇匪等事可以就近通知團本部一接警報立派守衛隊或就近指揮各區團員出爲防護云 
[滬南東區保衛團呈請批准原案文]  
　　滬南東區商業保衛團自奉上海縣知事訓令後茲由各業公所呈復縣署懇請維持原案文云呈爲懇請維持原案設立滬南東區商業保衛團事竊敝團前奉鈞署第一號批准備案並令將團總團副等舉定照鈞署製發表式塡報等因仰見保境安民之心無任感佩正擬召集各業商董會議選舉團總團副事宜詎於本月二十五日復奉鈞署第六號訓令内開前據上海藥業公所以軍事繁興呈請組設當以南市及董家渡均已設立保衛團有無就滬南東區并設之必要函據上海市總董李鍾钰覆稱南市保衛團限於經費祗集團員二百名不設防衛該商業等呈請另組一團自衛地方與南市保衛團相輔而行可免東顧之憂於防務有裨等情是以姑予照准茲復據上海南市保衛團董事姚文　團長姚福同呈以職團係於九月十一日呈奉前松滬護軍使何曁江蘇省長韓批准設立並由護軍使署發給購槍執照招集團員三百名分東南西北四區業於本月十一日出防以輔助警察爲宗旨今日報載有東區保衛團之組織已奉縣署批准等語查保衛團含有軍事性質除南市董家渡天主堂保衛團專保天主堂外貴於統一不宜分歧應請縣長將東區保衛團批准之案即日撤銷倘謂職團力量單薄不妨徐擬擴充正　事獨標旗幟也伏祈察核准行等情到畧查據該團董事長等來牘南市旣有團員三百名分四區出防則與市總董所復團員數目固有出入且時局變更現在情形亦與從前有異東區保衛團自可無庸組設以免分歧除批覆外合行令仰該團無庸組設所有批准原案應即撤銷此令等因奉此捧讀之下曷勝駭異查該董事長呈稱各節玩其詞意跡近武斷似不以地方人民爲重而以個人權勢爲爭殊屬可歎顧滬南東區爲商業繁盛市民麕集之處區域遼闊匪患堪虞雖有南市保衛團之設而團員不敷分布勢必顧此失彼敝團乃不得不有所设備藉匡不逮并非獨標旗幟各不相侔况今冬防在邇宵小出没防盜防匪亟賴周密而商號貨欵往來尤須自謀護衛且閘北保衛團董家渡保衞團於江浙稱兵時後先成立成績卓著有口皆碑同爲保衛地方各盡天職本無權利之可言敝團旣蒙批准在案該董事長等何嫉視乃爾必呈請撤銷其顓頇武斷破壞公益已可想見查保衛團條例並無規定一處不准設立二團之文所謂貴於統一不宜分歧者不知何所根據且報載省長通令各縣籌設商團民團有案可稽逈非商標註册同一不能另立者比該董事長此次阻撓敝團設立究不知是何居心其對於我東區人民之生命財産能否負責保其安全亦不得不有所疑問再敝團組織董其事者純屬正當商人自籌經費自徵商界靑年保充團員絶無政治意味混入其間旣經市總董贊許復蒙鈞署批准設使朝令夕改其於縣長威信何爲特呈明望切懇祈俯准收回撤銷成命維持批准原案俾敝團早日成立則地方幸甚人民幸甚謹呈上海縣知事鈞鑒滬南東區保衛團曁三十一公團同啓 
[再請轉懇發還被扣之輪船]  
　　原輪已查有下落 
　　慶記輪船公司之益寗輪船在嘉興被扣曾請上海總商會電致孫督請即放還旋接復電謂始終未見想係虜軍帶走茲據該輪舵工來滬報告謂該輪確在嘉興謝司令部差遣歸第一縱隊兵站站長陳震華指揮故又函請總商會再電孫督懇即發還云 
[紗稅公所開徵振捐之佈告]  
　　上海紗稅總公所昨發布告云爲布告事案奉財政廳訓令内開奉經國務會議議决於九月一日起各省在各項稅捐之外帶徵振捐一成救濟各省災荒等因奉此正擬開辦適值軍興交通阻滯商業停頓本所長體恤商艱開徵從緩嗣奉江蘇振務處訓令以淞滬戰事結束籌辦善後需欵應於士月十六日起於原定貨稅附捐一成外再加收一成全數截留供本省災振之用現時局已定商業日漸恢復迭奉處廳嚴令催辦現本省及滬地各稅所早經陸續開徵所有前項振捐本所定於十二月一日起按照所收正稅實行加徵二成合亟布告各紗商一體知悉依期遵繳以濟賑需是所厚望焉切切此布 
[查詢捲烟印花稅票數目之函復]  
　　鄂軍援蘇總指揮張允明接上海總商會來函謂請還之捲烟印花稅票不止此數昨特復以一函文云接准貴會函開請清查蘇省捲烟特稅印花票一案到部查敝軍到署正值軍馬紊亂之際署中人員均已星散重要文卷凌亂叢積該項印花只存此數餘歸何處尙不可知茲准函詢容俟查出再達相應函復請煩查照 
[滬寗路日間客車恢復原狀]  
　　滬寗路各站駐兵業已次第回防軍用車輛亦經逐漸發還該路連日整理車輛不遺餘力客貨列車漸復舊觀昨日（十八）該路下行特别快車（二十二次）已經開行其運貨列車昨日共開來往各三次南京屯積之食米雜糧丹陽之牛隻無錫之食米絲包等均有大批輸運來滬並聞該路訂於今日（十九）起除上下行夜快車曁滬翔客車仍舊停開外其餘客車槪行開駛所有今日添開次數及時間詳錄於左（一次錫寗客車）無錫開上午七點（三次滬寗早快車）上海開同上（十七次滬錫客車）上海開下午三點二十五分（四次錫滬快車）無錫開上午七點二十分（二十二次特别快車）南京開下午三點五十分（二十四次寗錫客車）南京開下午四點十五分（再上行之九次特别車自今日起仍按照平時停靠之站行駛因近日該特快車遵照三次早快車停靠之站辦理也 
[吳淞華豐紗廠行將開工]  
　　吳淞西市華豐大中華兩紗廠去年以棉産欠收花價奇昻因而停工迄今已逾一載華豐於本年秋間有新股東加入本擬八月初開工詎因江浙發生戰事致未果行現在戰事結束擬於下月一日開工特於前日佈告招工一般避難在外之衆女工聞訊紛紛乘火車至淞報名者甚多附近一帶貧苦小家婦女莫不歡喜異常至該廠内部則已有銅鐵匠揩擦各項機器頗形忙碌一俟修理完畢即行開工云 
[造船所控機廠案之昨訊]  
　　文匯報云江南造船所前於十月二十八日延請律師在英按察使署控告孫其美機器廠私買該所銅管等值銀四千兩之物料請求禁止被告處分並斷令交還原物或歸償物價　個於本月四日復由被告請求傳審參加訴訟人面在原告與某日人間爭執未判决前暫將本案延期審理今晨已由湯按使下諭（一）拒絶傳審參加訴訟人（二）禁止被告處分之堂諭仍有效力至本案終結時爲止（三）並着原被雙方提出訴訟辯論書云 
[美按署檢事控獄官案自請撤銷]  
　　大晚報云美按察使署檢事胡薩氏控告同署典獄官兼出納員卜德氏不發十月份俸金一案業於今日上午由原告請求撤銷云 
[各路商聨會之議董會]  
　　各路商界總聨合會昨晚（十七）舉行臨時議董會到袁履登等三十餘人議决各項案件如下（一）兵災善後會進行事件一天時漸寒災地難民急待賑濟先將收容所餘欵趕辦棉被送往瀏河散放請前舉四委員會同鄔志豪負責辦理二兵災善後捐欵限陽曆本月底截止請各分會一律限期前將捐欵報告到會三免利借本辦法暫行保留俟各路捐欵報齊後再行開會共同商議（二）調查處進行事件先將選舉票章程分發各路請各路投票選舉審查員并推派調查員俟各路報齊後再行開會審查（三）本會改選事件函催各路從速將新出席名單報告以便編列名單定期選舉并推定王漢良蔣夢芸嚴諤聲潘冬林張賢芳謝惠廷等七人爲改選籌備委員云 
[漢口路商聨會常會紀]  
　　前晚八時漢口路商聨會開第十六屆常會主席報告總聨合會徵募兵災捐欵事已經募集現洋一百元送去惟總聨合會行將改選本會應請到會諸君公推出席議董二位於是經衆投票舉出王延松沈承甫擔任又防盜　調查員一席公推陳筱蓀擔任繼由張慕岐提議組織本路同志聚餐會藉以聨絡情誼交換智識衆皆贊成議决下星期日舉行云 
[國民拒毒會之昨訊]  
　　内務部擬開全國禁烟會議 
　　中華國民拒毒會昨接會長徐謙由北京復來電云（上略）電悉已與現當局接洽除發電聲明禁烟决心外擬由内務部先開禁烟會議會期定後再聞徐謙該會接電後當即電告日内瓦國際聨盟會議華代表云日内瓦施肇基公使並轉顧子仁先生據最近統計本會致國際聨盟及政府之請願書簽名團體達一千二百五十以上人數逾二百萬當局决定禁烟問題列入和平會議討論並由内務部會同本會召集全國禁烟會議商榷肅清鴉片毒物有效辦法報載先生元（十三）日駁斥印度代表修正案之詞堂皇得體國人不勝欽佩望據理力爭堅持到底全國人士願爲後盾中華國民拒毒會叩 
[擄人勒贖案昨聞]  
　　商人毛潤芝邢敏如等前被匪徒徐伯英等先後擄去分處藏匿勒索鉅欵取贖曾由淞滬警察廳派探將徐等拘獲救出被擄之毛潤芝詰得邢被匿公共租界函致捕房得以破獲押送公堂訊供判押候示在案茲悉此案業由偵緝隊郝隊長查得公堂上不日覆審乃禀明警察廳長王靜菴請爲備文屆時派探赴公堂投遞聲請將在押各犯連同被擄之邢敏如一併引渡到廳以便發交司法科訊明律辦王廳長業已准如所請云 
[小販請取締劣質銅元之之輸入]  
　　近來本埠市上銅元價值暴落每洋一元可易銅元二千零六七十文因此一般經紀小販異常吃虧其故因有私販劣質銅元私運來滬是以滬城邑廟中各小販於前日集衆議决公舉張加生等爲代表禀求商會轉禀海關嚴加取締斷絶來源以平市價而卹商艱云 
[前晚昆明路之虚驚]  
　　瘋子登屋疑其爲盜經探捕開槍擊傷 
　　前夜（十七）十一時許有年二十三歲之江北人沈兆英素有神經病不知如何跑上昆明路王姓屋上王家中人疑爲盜匪大驚逃出由王某報告華德路周山路角之華捕該華捕即至提籃橋捕房報告率同中西探捕至王家大聲喊屋上人下來屋上之人非但不下來反將瓦片擲下該捕等乃對屋上人連放四五槍屋上人受彈傷不動乃由二六四號華捕上屋將其抱下送同仁醫院醫治據醫生云此人背上受槍傷甚重而沈在醫院内言彼來上海係找尋友人語時察其神經不清彼之登屋或因此故 
[皖民治報記者出獄之滬訊]  
　　皖省民治報記者陳紫　管曙東等去歲在皖被馬聨甲逮捕現經國民軍司令部釋放出獄昨陳君等有池致滬上同人報告云同人均鑒弟等於昨日（十三號）抵蚌當晤程湘沛司令并華毓　旅長等蒙其安慰至再井聲明此次之與師本和平　義謀安徽前途之幸福深冀此後皖人團結一氣以爭省格至於年來皖省財收爲人中飽不下數百萬尤爲痛心疾首在我們寕人方面固當急起直追而澈底清理是在諸位與全皖人民共負其　等語云云（下略） 
[浦東同人會職員當會紀]  
　　浦東同人會於前晚六時假座大吉樓開職員常會到五十餘人推沈杏苑主席報告所議各案照錄如下（一）會計韓尙德報告徵求分數略謂今日爲第一次揭曉丁潤庠君分數最多其次爲黄漢民凌秀峯　佐衡黄菊初孫筱圃邢志剛孫聨甫黄志渠等（二）會員儲學祖提議浦東無駐兵之必要應由會中電請軍事長官移調他處議决照行（三）顧文生報告張文彬君之長公子張登仁留法畢業得醫學博士學位將次返國抵滬議决定十二月二十一日開歡迎會（四）潘振聲提議對於介紹部事務因事忙實難兼顧請印廷華君擔任介紹部主任公决照行旋即聚而散 
　　尙有本埠新聞轉入後頁 
 
 
 

Page 11

 
 
1;第一萬八千五百八十二號;中華民國十三年 西曆一千九百二十四年十一月十九號
星期三 * *本埠新聞二 
[閘北保衛團破獲兩拐案]  
　　上寳閘北保衛團對於巡防地面認眞服務成績昭著前昨兩日破獲拐案兩起均人贓現獲紀之如下（一）前晚七時由該團義務職員湯有爲率同持務排長王則民及衛隊團丁等在閘北西寳興路肇豐里一號孟瑞金家破獲拐匪女犯王錢氏年二十二歲住無錫西門榮杏娘地方與姘夫王耀祥（年二十三歲）拐來同鄉女子丁卞氏（年十九歲）至滬以做紗廠爲名實則希圖價賣經帶該團部訊明當即函移淞滬警察閘北辦公處核辦（二）該團巡游隊長張玉亭昨日上午十一時半率同團丁巡邏至大統路安祥里口見有婦人形色倉惶向弄内奔避當即上前盤問該婦言語支離經詰實該婦名李徐氏現誘拐搖船爲業之常州人劉根生之妻劉沈氏至瀏河來滬頃因途遇劉根生故倉皇奔避正盤詰間劉根生已偕同證人朱阿小追踪至遂傳同被拐之劉沈氏帶署訊明誘拐屬實當備函解送淞滬警廳閘北辦公處核辦該團總王彬彦君對於張隊長能於巡邏之時盤獲拐匪頗予嘉奬云 
[市董事會致各學校函]  
　　本月份薪水照原數支給 
　　上海市董事會昨致市立各學校通告云逕啓者現因時届稍靖自本月份起本會應付各校之經費可以查照預算支給合即通知至前減發之九十兩月經費一俟將縣署及前工巡捐局所欠之欵如前收到再行知照補領其已停辦之平民學校及義務夜校因經費關係仍暫緩恢復專此布達云云 
[大夏大學近聞]  
　　大夏大學於昨日下午二時請馬君武君蒞校演講聽講者敎職員學生等二百五十餘人先由商科主任王祉褘君介紹馬君之道德學問事業并謂馬君允任該校董事當時會塲中人鼓掌歡迎馬君演題爲「人類自然間之位置」大意由空間時間兩主面立論空間以天文學爲要件時間以哲學爲根據言論精確極能引起聽者之興趣講畢復由該校敎授王祉褘歐元懐傅世說三君參觀校舍及宿舍至五時始回去 
[無錫旅滬同鄉會近訊]  
　　無錫旅滬同鄉會於前日在事務所開本月份常會到會理事蔣哲卿等十人評議員列席者二人下午三時五十分開會由蔣理事長主席議决敎育經費曁組織徵求委員會並遷移事務所各案推定薛遂安等二十一人爲徵求委員至五時議畢散會又該會將届理事評議改選之期刻正編輯第二屆會員名錄預定下月十五日重刋凡第一屆名錄中刋誤漏刋及入會較遲未及刋入各會員可於期前到會查核底册更正補入聞本屆不另徵求凡同鄉之未入會者可由各會員於期前介紹入會云 
[楊家宅刦案三誌出力巡警得奬]  
　　浦東楊家宅李允華家被盜刦案内獲犯侯子臣一名所有訊供情形已誌昨報茲悉三區曾署長以該盜等膽敢開槍拒捕實屬不法已極除呈請警廳從嚴訊辦外該巡警張俊峯王德明捕盜奮勇殊堪嘉許着各奬洋五元並以巡長存記遇缺即補以示優異云 
[包探破獲東有恒路刦案續誌]  
　　虹口東有恒路二千零十四號門牌顧　泉家被盜搶刦財物　由包探錢光乾錢連奎馬金生等緝獲案犯男婦十名抄出手槍子彈原贓金飾解經公共公廨諭令押候訊究已誌昨報前日該探等又續獲葛步高一名昨晨解廨稟稱葛係東漢璧禮路瞿成記米店所雇之出店除對於顧家被搶之案有關外查本年九月十二號夜梧州路一千一百七十八號門牌裕昌米店被盜匪搶刦銀洋葛亦頗有關係惟尙須偵查一切請爲延期開審云云當由李襄讞商之美領貝君判被告收押候切實查明訂期於十二月一號研訊 
[扭控暗殺胞弟之凶犯]  
　　武進人楊潤生昨扭住居新海昌路時品里三十九號之同族楊慶連楊慶發至四區控稱本年八月間民之胞弟蘭生在原籍被該被告等暗殺已在當地縣公署起訴有案經劉署長質訊一過轉解司法科核辦 
[木匠控告華商銀行准免堂費]  
　　華商銀行擱淺時經駐滬英按察使署派員清理而債權方面以該行股東徐冠南鍾文耀等皆屬華人爰向公共公廨訴追然以清理未竣訟案亦未能進行茲又有徐祥興者向業木匠自去歲八月起將工作所得之資陸續儲蓄於該銀行截至本年六月十二日止儲蓄之欵巳達一千三百元不意該行停止營業清理已歷數月尙未聞還欵消息遂延甘維露帮辦詹紀鳳律師亦向公廨控告徐冠南等因無力繳納訟費昨晨由詹律師到堂陳明原告苦况請求將應繳訟費准予豁免當經兪代正會審官商之英馬副領事判准免堂費俟英按署理賬報告後再行排審 
[梁寳暢與唐寳琄將行婚禮]  
　　明日（二十日）下午五時唐紹儀之第六女公子寳瑁女上將與梁如浩之第三公子寶暢博士行結婚禮堂假跑馬廳卞爾登飯店女嬪相爲唐瑛女士男嬪相爲甘鑑光君禮後尙有茶點并跳舞云 
[第二監獄招考看守三十名]  
　　上海江蘇第二監獄典獄長吳棠以本監看守現因缺額甚多亟應招考以資頂補其工資自八元至十三元止共需招考正額三十名預備看守二十名報名期限自即日爲始凡年齡在二十五歲以上四十歲以下爲合格（一）身體健全而無嗜好者（一）報名者均須有妥實舖保（一）俟報名足額尙須定期考試昨已出示布告周知矣 
[警廳招領迷路女孩]  
　　淞滬警察廳昨招領迷路女孩不能言語年約四歲衣着藍白方格印花布長褂藍條布褲白洋襪藍布鞋頭戴綠絨繩帽梳雙小辯紅繩扎根現留置新普育堂待家屬往領 
[彭浦鄉保衛團招領眞茹女孩]  
　　寳山縣東南區彭浦鄉保衛團昨出佈告云本月十四日下午本團第二派駐所班長施友富帶進迷路女孩一口年十歲名阿秀眞茹人父名阿全米店業住址不明除飭探往查外合亟佈告仰該家屬人等前來認領云云 
[南市火警併誌]  
　　昨日午後一時餘西門外唐家灣十三號門牌王深記包飯作内不戒於火頃刻烈熖横飛冐穿屋頂由救火聨合會鳴鐘告警俄由各區救火會急驅邦浦等消防器具前往施救得即熄滅計焚去樓面兩間又昨日傍晚六時餘尙文門外利涉橋附近某姓家亦肇焚如之禍各區火會立即驅車往救得即熄滅 
[汽車撞傷行人]  
　　昨日下午三時某號汽車駛經浙江路撞倒甯波人沈阿根跌傷頭臂等處由老閘捕房五百三十四號華捕到來抄錄汽車號碼另僱車送受傷人往仁濟醫院醫治一面歸報捕頭候示 
[兪成根吞烟殞命]  
　　庽居九畝地富仁里之寗波人兪成根因友作媒娶得某姓女坤宅嫌乾宅貧寒將媒人大加辱駡兪一時氣憤即於前晚吞服生烟七錢　盡嗣由家人察覺車送仁濟醫院救治因服毒過多醫治無效至昨日下午四時斃命經家屬備棺收　一面向某姓交涉云 
[債權債務人併解警廳]  
　　滬城新北門潘家弄靑雲里有天泰（即寳亭）字號係福建人潘祥安執事用林祖春林少卿等爲夥該號欠各商號貨價爲數不資計靑雲里瑞華襪廠陳明章處被欠洋三百數十元又清和坊新華祥朱紹周洋貨號被欠六百數十元又小西門勝華襪廠朱元經處被欠二百餘元又紫來街兪章源洋貨號兪章林處被欠一千壧百元又舊校場鴻源皮革店李裕康處被欠四百數十元又九畝地協祥洋貨號錢子湘處被欠九百數十元又打狗橋萬成號周恒謙處被欠一百數十元又九畝地聚興里協利洋貨號張慶處被欠三百餘元又九畝地大綸襪廠顧加明被欠數百元以上各債權迭次向索潘一味支吾中有少數債權已在上海地方審判廳以民事起訴業由該廳派吏將林祖春傳案訊押林少卿逃逸前日下午各債權探悉潘安祥行將離滬乃紛紛向該號坐索潘即將大門緊閉一面使包車夫張鴻五赴二區一分所控各債權來號行兇毆打等情警署派警前往將各債權及潘安祥張鴻五一併拘署訊得案涉民刑訴訟於昨午備文派警將兩造并送地方檢察廳訊詰後再送歸審判廳發落 
[姚阿泉毁獄圖逃之發落]  
　　開設場車行之趙長生在公共公廨刑事科狀訴姚阿生迭次串黨姚阿泉劉得標小吳三等藉端拆梢業經訊得姚阿泉等在法租界犯有盜案判令押候訊結後再解法廨訊核等情已誌本報茲悉姚阿泉等管押滙司捕房極不安分前晚夜半將押所墻壁拆毁希圖脫逃經管所西捕覺察急禀捕頭麥根泉氏加派探捕多名嚴行監視始未被兎脫昨將姚等解廨由麥捕頭與一百二十七號西捕上堂陳明被告毁獄圖逃情形並稱被告等收押後此種行爲已有兩次經李襄讞商之美貝副領事判被告一併解送西牢管押 
[浦東吳家廳刦案匪徒移送檢廳]  
　　浦東吳家廳朱雅林家被刦案内獲匪西得魁鍾三福由三區警署申送警廳發交司法科訊押在案昨午該科備文飭警將西鍾二犯移送地檢廳由檢察官提案預審判令分别收押一面飭警下鄉往傳朱雅林來案質訊 
[竊賊禁押半年]  
　　紹興人傅阿根前日行竊密勒路六百九十五號門牌任昌壽家衣服一包携贓逃出被包探季寶林查獲帶入虹口捕房昨解公共公堂中西官訊實判傅押西牢半年贓給原告領去 
[妓院容留幼女分别懲罰]  
　　法新租界崔王氏所開之妓院内邇因容留幼女李小寳在院事爲法捕房包探查知報告捕頭前往將王氏與小寳一併帶入捕房昨日傳至法公堂請訊先由捕頭上堂稟明前情詰之王氏供李小寳實係鄰居前來遊玩求察質之李小寳供詞相同中西官判王氏罰洋十元李小寳罰洋五元充公以儆 
[書庽妓女留客住夜之科罰]  
　　廣西路民和里四百三十四號門牌樓上鴇婦李阿林所開之書寓因容留狎客住夜而該屋樓下之妓女花雲南亦留狎客住夜核與工部局所給書寓執照係屬違反經專查妓寮之中西兩捕稟請公共公廨出單昨晨將鴇仁妓一併傳案經中西官質訊之下以其不應違章判各罰洋三十元充公 
[私售烟土分别懲罰]  
　　章桂長何招馬和陳竹三朱金莊樂永富王玉廷榮阿三顧仁寳等丸名在福建路一百八十六號屋内私售鴉片烟土經總巡捕房車務處史巡官訪悉稟請公共公廨發給搜查票前日密往抄出烟土簿據銀洋將章等拘入捕房昨晨解送公共公廨請究經陸襄讞會同美領雅君逐一質訊之下以章係過犯判押西牢三月期滿逐出租界其餘何招等八名各罰洋一百元充公烟土簿據銷燬 
[私設煙榻之罰鍰]  
　　孫之華翁石如張阿生等邇在法租界何祥寳江一鵬張德生三家私設烟榻容人在内吃食洋烟違章事爲包探查知協同西探前往抄出烟具帶人捕房昨解法公堂請究奉訊屬實判各罰洋三十五元充公烟具没收 
[身藏烟土之拘究]  
　　住居克能海路一百五十五號門牌之顧耀堂昨日身藏鴉片烟土行經北浙江路被九百五十九號巡捕查見以其形跡可疑當將攔獲搜出前項烟土四磅帶入捕房捕頭略詰一過諭飭押候解送公堂請辦 
[三俄人曾經犯案]  
　　總巡捕房特别機關西探長壳羅香前日拘獲曾經犯案之俄人佛爾特搿爾勃搿萊克特三名昨晨解送公共公廨工部局刑事科代表律師到堂聲明被告等均曾在租界内犯案尙須偵查請求延期開審中西官判三被告一併收押候下禮拜一再訊 
[包探緝獲騙子]  
　　寗波人裘經堂在東西華德路同和里二十五號門牌虚設瑞昶五金號本月一號向斐倫路二十八號門牌曹南號内騙取值洋九百元之貨物逃逸無踪前日被包探季寳林緝獲昨解公共公廨中西官略一質訊判裘押候展期一禮拜再訊 
[公共公廨訊案彙錄]  
　　昨日公共公廨訉理之民事訟案併誌於下（一）田雲伯延慕思律師訴戴南麟欠鑽石價洋案被告延雷聲布律師請求開釋堂諭戴南麟先付原告洋十五元准具結出外月償十五元以清爲止（一）吳海根延高露玲律師訴盧茄茄不還方單案堂諭改期續訊（一）婦人何石氏訴其婿石永桂酷嗜烟賭屢勸不改糾同流氓來店扭住其妻勒索銀洋請求諭禁案堂諭着被告不准干預原告店内營業並飭具改過結嗣後如有越分行爲提辦不貸堂費被告負擔（一）周開宏訴李秋榮欠工料洋案堂諭限被告具辯訴狀如若逾期即行缺席判决（一）朱　軒訴朱雲生延不出屋案堂諭限被告三日内遷出所欠房租付清並負堂費（一）蘇州銀行訴孫珊卿欠銀案被告代表台維斯律師請求改期堂諭准子改期兩星期訊理 
[誌謝]  
　　昨承商務印書館惠贈「小說月報」第十五卷第八號及第四七五號「英語週刋」各一册又中華書局惠贈第二八四期「英文週報」及第一三七期「小朋友」各一册又銀行週報社惠贈第三七五期銀行週報一册又英瑞公司惠贈月份牌兩張誌此併謝 
來函 
[劉君亮來函]  
　　各報館均鑒頃閱東南晚報載吳佩孚在鄂組織護憲軍政府列有敝軍將領林虎洪兆麟之名不勝駭異查林洪前後籲請陳總司令出山主持大計併聲明服從一致討賊各電迭經各報登載前項列名顯係吳佩孚盜簽此種滑稽舉動本可不理誠恐傳聞誤會特電申明諸希洞鑒駐滬粤軍代表劉君亮叩巧 
[大東襪廠來函]  
　　敝號於十三日有主顧遺忘呢帽一頂皮鞋蓋一雙爰代爲保存失物者但須指明該物式樣記識即可隨時向本號領取爲特馳函貴報即希刋入來函欄爲荷大東襪廠 
 
 
 

Page 12

 
 
1;第一萬八千五百八十二號;中華民國十三年 西曆一千九百二十四年十一月十九號
星期三 * *商業市况 
[北京專電（十八日下午六鐘）]  
　　暗盤整陸六十七元五角玖陸二十三元二角金融七十九元柒長五十九元四角均現貨價 
[洋厘先俏後疲銀拆平定]  
　　昨日洋釐早市七錢三分九釐一毫二忽五午市驟疲收盤爲七錢三分六釐五結果比前日漲起半釐市况低昂不一原因有二烟台帮運現情形與前日相同銀行祗中國售出二十餘萬市上大有供不應求之勢迨至午市本埠客家觀釐價高昂咸紛紛公付莊欵遂致各莊本欲買者一燮而爲賣矣一進一出每家以五千計則兩相比較其差巳達百萬之巨所以價格驟低以用途度之往後仍當看好出口烟台去洋五十萬進口中國由蕪湖來洋十萬杭州三萬温州二萬海門三萬銀拆仍舊早午市掛二分存底過豐難望起色 
[上海銀行國内滙兌行市報告]  
　　昨日津電來到行市未開漢電銀市長七錢五分計洋例每千兩合規元一千○三十五兩七錢五分銀元平滙多數可以貼出濟南靑島俱無電報此外如九江蕪湖爲一千○○五元安慶大通爲一千○○六元蘇州無錫南通六合爲一千○○三元宜興溧陽江陰泰州爲一千○○四元川滙如重慶　滙爲九百兩萬縣九百六十兩成都八百九十兩但交易寥寥無多市面 
[神戶英美滙訊]  
　　昨日神戶滙兌市午前電日美滙兌賣價三十八元三七五買價三十八元五與前日均無變動日英賣價一先令七辦士九三七五較上日高○六二五買價一先令八辦士七一二五較上日亦高○六二五正午及午後來電均無變動 
[外滙印法美荷略有更動英日香新未動]  
　　昨日（十八）本埠外滙掛牌有法滙大十法郎掛一千四百五十法郎印滙小二五掛二百二十羅比美滙小半元掛七十五元七五荷滙小二五掛一百九十四盾二五外先令仍掛三先令三辦士半東滙五錢零七五香港七十二兩五新加坡七十一兩二五 
[先令内盤轉平交易稍稀]  
　　昨日先令未動市面較上日略硬一月份銀行賣出三先令三辦士七五至三先令三辦士八一二五其後見平銀行賣價自三先令三辦士七五至三先令三辦士六八七五買價三先令三辦士八一二五至三先令三辦士八七五後朝鮮買進一月份先令一萬五千鎊價三先令三辦士七五午後之價無甚伸縮一月份銀行售出三先令三辦士六八七五至三先令三辦士七五買價三先令三辦士七五至三先令三辦士八一二五全市交易約五六萬鎊 
[美滙少有交易]  
　　昨日掛牌小去五角内盤市價亦頗鬆動十二月份銀行賣出七十六元半至七十六元三角七分半買價七十六元七角半至七十六元六二五一月份賣出七十六元四三七五至七十六元三一二五買價七十六元六八七五至七十六元五六二五惟十二時許十二月份仍有七十六元半可售一月份則七十六元四三七五午後一月份銀行賣出七十六元半十二月份係七十六元五六二五買進相差一角二分半或一八七五 
[東匯趨勢平疲]  
　　昨日東滙未動成交數亦較上日爲稀市價初平後緊結果與前日相同計一月份銀行賣出五錢零二五至五錢零一二五後因買戶過旺致價銀行賣出最高者爲五錢零五後略鬆由五錢零四三七五小至五錢零三七五買價一月份五錢零一二五至五錢最高係五錢零三七五後五錢零二五下午東滙更鬆一月份銀行售出五錢零三七五至五錢零三一二五買價五錢零二五至五錢零一八七五全日成交共數十萬元 
[標金回小二錢高低相差二兩]  
　　昨日大條復縮一二五掛三十三辦士五六二五遠期小一八七五掛三十三辦士七五標金開盤祗漲一錢係二百四十七兩三錢後賣者略旺致最小金價跌至二百四十六兩五錢先令開出勿動金價回高數錢旋因東滙又須五錢零五可售故最高價到二百四十八兩五錢然後仍小至二百四十七兩七錢收盤烚赤做過三百二十二兩赤條爲三百十九兩五錢登賬價格十一月份二百五址一兩十二月份二百四十九兩一月份二百四十八兩補水二百五十一兩午後金價漲落見穏開盤二百四十七兩七錢高至二百四十七兩九錢先令未動金價爲二百四十七兩七錢俄而東滙鬆而復緊故金價由二百四十七兩一錢高至二百四十八兩惟後先令東滙仍見疲　致金價小至二百四十七兩收盤比上日價回小二錢 
[現紗銷暢價堅]  
　　紗廠聨合會報告云昨日星期二美國棉花現貨跌五十五個磅音近期跌五十個磅音遠期跌四十七八個磅音印度勿洛去漲二羅比東洋三品紗近期小二元五六角遠期小四五元二十支現貨紅財神大四元標準紗始漲後跌客帮中現貨生意仍屬踴躍故人心十分堅昂趨勢增高近期漲五六錢遠期漲二三　川帮進胃極健又購二十支五福牧羊三里人鐘地球紅福雙喜十支三友等牌本紗及日紗一千包賣價又漲五錢至一兩光景午後標準市勢仍穏實因現貨極枯致市氣挺拔近期又　一兩三錢至六錢遠期小四五錢客帮　漢口廣東汕頭福建蕪湖牛莊江西寗波野鷄等帮買去　紗一千二三百包溥益厚生怡和緯通申新恒豐鴻裕等廠總共開出粗細紗有三千一百包之多市面原料步漲客帮亦甚活動故價格仍有續高之勢 
[棉花堅俏]  
　　交易所通花　　　市面花價步高故無敢賣出因而成交寥寥日商進胃仍有昨日日信洋行又買進現貨棧交陜西花七百包價四十一兩 
[三品大勢仍堅（十八日大阪電）]  
　　三品昨日來之形勢漸帶爆發性質批發帮几公司帮搜買不遺餘力棉布亦回漲甚猛目下好况已達極點不料今日漸呈反動之象忽由最高價跌去十元惟於大勢仍無重大影響蓋行情一跌買氣又必更有起色也本日因賣方鑒於數日來之活况頻行抛出買方亦乘機獲利轉賣美棉又跌去一元五角故三品各月期貨齊趨跌風惟不過一時現象耳 
[大阪紗市堅俏（十八日大阪電）]  
　　棉紗現貨因期市趨跌買氣微疲惟寳方亦無將就急售之意故雙方價格相隔頗遠交易多難成立惟行情則仍堅俏並未低落中等二十支本月期叫價爲三百六十一元次月芿爲三百六十元成交二百包 
　　福助二十支十二月期三五九○○ 
　　扇面十六支十二月期三五五○○ 
[大阪布市漲跌不一（十八日大阪電）]  
　　棉布市况昨日後市隨三品期市隨三品期市趨漲今晨又隨紗市微疲惟輸出交易依然有望故内地銷行貨雖去五分輸出貨則漲起一角成交無多 
　　軍人十二月期一四五○ 
　　四A十二月期一三九○ 
[公平呌莊]  
　　昨日星期二輪值英商公平洋行第七百二十九次不限價拍賣之期排列羽綢斜綢元絨泰西緞花羽絪細布市布原布漂布等各項疋頭一百五十四件計六千四百十六疋較該行上次所拍多一件疋數則少十四疋拍價市况已呈優象銷路各帮皆有暢動之勢是以較前爲高間亦有少數低下計（羽綢）四十二件計一千五百疋價漲二分半至六錢七分五惟亦有跌二分半至三錢二分五（斜羽綢）兩件計六十疋虎瀑加二錢二分五連城璧漲一錢七分五（元絨）四件計九十疋鶴童跌一分半劉海亦跌二釐五天賜黄金則漲一分七釐五（泰西緞）三十二件計一千零三十疋價高半分至四分不等（花綢）二件計六十疋價漲一錢七分五（細布）五件計三百疋價漲四分至一錢四邠市布）二十三件計一千一百三十疋價漲四分至三錢六分不一（原布）四件計二百四十疋價漲一錢一分至二錢（漂布）四十件計二千零零六疋價漲自一分至六錢二分其中略有二三牌見跌一分至一錢一分 
[粉市蒸蒸日上]  
　　　　北帮與日商紛起競辦輸出現粉四千包 
　　昨日粉市頗具蒸蒸日上之勢緣北洋帮積極動辦而日商亦乘時並起皆緣各國類告麥荒洋粉供不敷求滬地美粉早已售罄故南洋各島需粉甚殷閩汕等帮躍躍欲試以致各月市盤均見步升計有一二分之漲度昨日交易所上午開盤牛莊大連等帮競相採辦各進期現粉數萬包各月市價均漲一分左右午後開盤日商三井等又辦成五萬包市場中交易益形活動加之廠商因磨製不及麥價仍昂漢麥粒子較硬價須三兩八錢四分美麥價亦開四兩三錢三分故時將遠期棧單收進各月粉價逐步上升正月份漲風較銳收盤結果本月份價爲一兩九錢四七五較前日收盤價計漲一分十一月份爲一兩九錢七七五十二月份爲一兩九錢九分計各漲一分二五正月份爲二兩零四七五計漲一分半麵粉出口計由三井洋行交裝鳥羽號郵船運往新加坡計兵船牌粉四千包標準粉成交額計上午十九萬包下午二十二萬一千包收市十一萬八千包共計五十二萬九千包較前日增十四萬一千包股票無市 
[絲市漸趨暢盛]  
　　昨日洋莊絲市漸趨暢達歐美市場銷路頗現活動以致前發電報逐漸見轉廠絲昨由三井惇信等行進上中等絲一百包絲價仍趨堅定七里乾經上等貨美莊亦有電轉祇以論價不合尙須一度談判未曾就範中等乾經則由信孚新時昌等行購進六十包絲價略疲烏鎭細貨續由安旗成交十包行情不變溧陽白絲亦由信孚購去十包價甚疲廉黄絲灰經尙無交易 
[茶市轉趨堅暢]  
　　昨日星期二本埠洋莊茶市轉趨堅暢珍眉貢熙秀眉等貨交易均旺綠茶總計成交一千八百零四箱珍眉售盤自四十兩至七十四兩貢熙售盤三十九兩蝦目售盤自四十一兩至四十八兩市價較前日約漲一二兩秀眉售盤自十四兩至二十七兩針眉售盤二十五兩五錢眉熙售盤自二十一兩至二十二兩五錢較前均無漲跌惟觀察市勢各茶存底不多來源不繼市盤尙有續漲之望甯紅成交四百八十八箱係由錦隆洋行買進售盤自三十兩零五錢至三十七兩較前仍無漲跌其餘均無交易 
[糖市又趨疲跌]  
　　昨日神戶廠貨由三井行開出價十五元六角在市兜售以致劃盤現貨降至八兩一錢七分五十月份八兩二錢十一月八兩二錢五但神戶廠價雖開而行家要手亳無勢必更有削减又大里廠亦有開賤之訊明華廠價仍十五元七角不動廣氷價開十兩至十兩○一五香港來電則云十二元四角五分比前少一角云 
[煤市甚穏]  
　　昨日星期二商塲行市本街銷路頗見清淡蓋因近日天時呈暖而用戶需要泗汀煤均趨减少故也惟客路裝出則反轉暢全巾做開交易爲二千餘噸且預定冬季期貨者有三萬餘噸之多價除白煤仍挺上四五錢外餘均呈穏 
[五金穏固]  
　　昨日各帮銷路比前日爲遜故　上情形亦不若往日爲熱閙惟售開之價因人心關係依然鞏固如前銅鐵　中無論　貨及舊貨開價悉呈　消二吩及二吩半小花色巳見提漲故通盤價亦更　俏三吩至六吩法西　　盤已　實現之希望矣 
 
 
 

Page 13

 
 
1;第一萬八千五百八十二號;中華民國十三年 西曆一千九百二十四年十一月十九號
星期三 * *自由談 
[餐櫻廡漫筆] [  蕙風]  
　　明莆田學士陳公音終日誦讀脫略世故一日往謁故人不告從者所之竟策騎而去從者素知其性乃周廻街衢復引入故舍下馬升坐曰此安得似我居其子因久候不入出見之　　亦請汝來耶乃告以故舍曰我誤耳又嘗考滿當造吏部　造戶部見徵收錢糧曰賄賂公行仕途安得清司官見而揖之曰先生來此何爲曰考滿來耳曰此戶部非吏部也乃出陳其年（維崧）於書内見一請宴小柬恰是明日早集詰朝遂往赴宴主人出坐談良久並無别客至方問今日衆友何以不來主人乃悟昨歲今日曾具柬招飲遂留小酌而歸杜于皇（濬）於前二日招客飲已預令家人治具至期轉往所招之客所先與下棋繼與談詩客方心訝之于皇曰無過慮觴酒豆肉足矣客應諾而杜家人適至速客杜始頓悟與客同至小齋而良朋已滿坐矣兩人各有自嘲詩詞載集中三君當日其褾情别有遐寄於世故不妨模棱非淺人所能識也故類記之 
　　史記項羽本紀有美人名虞常幸從「注一曰姓虞」後漢書靈帝紀熹平四年拜沖帝母虞美人爲憲園貴人是又一虞美人 
　　王獻之妾名桃葉有桃葉辭二首桃葉有答王團扇歌三首並見玉臺新詠白香山妾亦名桃葉香山詩葉字 
　　倉頡篇男女私合曰姘滬語謂男女私識曰姘頭誼乃絶古又與妻婢姦曰姘見漢律 
　　明鹽官談孺木「遷」棗林雜俎天台二仙女宋景祐中口「元缺一字」明炤入山采藥見金橋跨水光華炫目有二女戲於水上翩若驚鴻殆水仙洞府云云天台豔蹟不止劉晨阮肇事 
[鄧夫人小傳] [  天虚我生]  
　　夫人姓鄧氏爲江浦陳國權先生室諱邦　字少婷世居江寗其曾祖諱廷楨字嶰筠官尙書其年譜即鄧夫人所手編也祖諱爾晋字子楚官太僕父諱嘉綜字宰恭曾爲廣文高行卓誼世所推重歸道山時夫人方九歲其母夫人姓顔氏爲連平魯輿制軍諱伯壽之孫夙嫻書史畫荻以敎詩歌飪繡靡不臻妙戚里譽爲才媛陳母慕其賢遂爲其子國權委禽焉年十九歸於陳四德胥備六黨交稱事姑尤能盡孝蓋其天性至厚有非常人所能及者在室時嘗刲股以療其姊及歸陳君後陳君病又刲一股和藥以進夫人生血肉軀豈堪作刀圭顧以精誠所注皇急無措遂不惜其痛苦而毅然爲之凡烈婦之能者亦只此一决心耳豈多覯哉生平躭書而不曠其婦職妝閣中無脂粉之具所有惟筆艳焚膏流麥習爲常焉其爲鄧尚書編年譜時蒐集各書以供參考推闡體察其紉密蓋勝於編織書成輾然喜曰吾爲此不啻追侍重闈言笑若接巳盡得其生平矣繼編金陵雜錄楹書尤富舉凡各省府州縣志及詩文筆札靡不涉覽見有金陵人士之言行述作堪以風世者悉著錄焉自六朝以迄於今得數百人大都爲金陵詩徵及通傳所未載鄉人目爲今班昭云尤好吟咏病中猶作四詩以示陳君惜余未見陳君謂其生平喜誦鄧尙書雙研齊集尤　道其悼亡　中霜鬢十絲淚萬行之句然則夫人之詩其聲韵之高爽性情之眞摯亦可想見歸陳君二十五年舉七子四女今存者子女各三以殤幼子致疾卒於甲子中秋後十日年才四十有三陳君旣抱安仁之痛苦無少君之術追念淑德爲譔行述乞予作傳予　傳不傳有幸不幸　君夫人　作等身好爲昔人傳軼事所爲鄧尙書年譜及金陵雜錄旣傳於世則君夫人亦旣傳矣又何待予爲　　世有輶軒當不遺其人焉 
[哭林畏盧師] [  楊令茀]  
　　至性文章動日月高山景行溯韶年百回空立程　　滕有心喪向墓田 
　　茀謁師每不得見今春呈詩有春風不許吹桃李踏雪空敎立百回之句 
　　泰山梯米供游戲莪怨吟箋索校讐重檢殘縑感知遇吉光片羽更難求 
　　茀製頤和園模型師書敗簡語茀云汝眞稊米　山極紅塵之遊戲有時茀請課題師曰汝趨以莪怨吟草來予爲汝校讐畢更課新題 
　　應悔移家上怨西重來壇坫隔雲泥霜風落葉秋山道絶壁何從覔舊題 
　　去年秋師筆語茀云余遊西山秘魔崖山僧告予曰有 
 
[廣施寒衣兵　大　善　六一]  
　　女學生束髮長裾以鉛筆錄余題壁舊句余知爲汝也守陵野老啼飢色頭白監宫泣黍離一樣凄凉悲勝國詩成請益失吾師 
　　師見茀頣和園宫詞有句云幾人菜色語前朝曰女子亦有勝國悲也耶不愧予之弟子乃出九謁崇陵記示茀曰此則可謂師與弟不謀而合 
　　古今上下幾人同萬卷遺篇一代宗誰更鐵肩擔道義興師正爲哭文風 
[瀛談] [  楊一笑]  
　　英國試行電船電船之製與電車同上有電線船有馬達推進具駕駛之時祇需一人速率甚高費用亦省至少可减百分之五十第一次在運河試行每小時行四英里較之普通船隻速率增一倍云 
　　美國東部某印刷家在明信牉誤印一字遂以馬達裝置橡皮片上更置銅片銅片有孔露出誤印之字即以馬達刷之二十四萬張頃刻而畢可以復印毫無痕跡矣 
　　荷蘭大學有奇書二册其一極巨高可六尺幾與人齊其一極小不過盈握皆古代之書實所罕見也 
　　美國東部有人在普通所用針上刻一哈定總統遺像面目畢肖此人前曾在針上雕刻白宫全景頗稱絶技焉 
[海上蜃樓（一一九）] [  釧影]  
　　第十二回翻印禁書一編傳快覩狂談文學四座　清廳 
　　褚長眞道你說再有一位呢陳百忍道這一位是大家都認得的就是蘇玄曼蘇和尙他不是回日本去了嗎祖書城道蘇玄曼有信給我他不久就到上海來了他說他從箱根去了一趙又到東京預備在上海過冬了他的信上一往情深却總有些蕭瑟悲哀之氣不知什麽緣故鄧秋問道這也怪他不得你們不知道嗎世間惟孤臣孽子處境最難所以書上說惟孤臣孽子其操心也危其慮患也深他的父親雖是我們粤人他的母夫人却是個日本人他父親是個華僑　玄曼的庶母極多因爲他的老太太是個日本婦人便瞧不起他因爲瞧不起他母親也就瞧不起蘇玄曼了他父親後來又回到廣東起初呢也帶着蘇玄曼的母親同去可是他們家裏人多見着一個異國的婦人言語又不大相通便不免有些欺凌他蘇玄曼的老太太在中國住不慣只得仍回日本去了這位日本太太却只生有蘇玄曼一人幸虧蘇玄曼還孝他母親常在日本伴他的老娘你想蘇玄曼是個放浪的人他母親是個日本老婦人算嫁與中國人的了境况又是窮得可憐母子二人形影相弔蘇玄曼處在這個境界中怎麽不發爲凄楚之音但是因爲在這個境界中他的詩詞倒越做越好了古人所說的窮而益工就是這個意思諸季屏道馬公武和蘇玄曼這兩位先生都喜歡吃花酒一說着吃花酒兩人都興高采烈馬公武就是怕他喝醉了酒便要使酒駡座發洩他抑斷不平之氣有一天忽然瞧見他臉上有幾道創痕問他是什麽緣故他倒老實不客氣的說是某一天喝醉了酒和人打架也是在堂子裏猛不防被人提着一根梗木柴劈頭打來因此臉上受了傷痕那蘇玄曼却正相反從來不會發脾氣無論什麽倌人來他總是好的喁喁情話好似都有了關係一般他還常常談佛經咧因此人家都叫他蘇和尙其實他這樣的貪花和尙酒肉和尙給我謝謝罷我常和他說笑你這和尙不穿袈裟倘然穿了袈裟袈裟上還須帶着些脂粉香氣咧楊萬里道從來好文學的人總喜歡嫖堂子的因爲中國的社會太覺枯寂一個社會上没有了女人便覺得索然無味可是中國的社交上男女又太隔斷了不得已而思其次便到吃花酒嫖堂子的一條路上去這也是無足爲怪的 
[破涕爲笑] [  召侯]  
　　書獃子往親戚家弔唁見死者手提麵餅一串很詫異的問道人死了要這東西何用一老人說道這叫做打狗餅死者靈魂經過惡狗村有了這餅可不被咬書獃子道旣然如此何不給他一根司狄克呢 
　　誌謝迭承世界書局惠贈紅玟瑰周刋甯波週報惠贈甯波週報昌明電影函授學校　贈講義此三種均極有精彩夙所愛讀並此誌謝 
 
 
 

Page 14

 
 
1;第一萬八千五百八十二號;中華民國十三年 西曆一千九百二十四年十一月十九號
星期三 * *   
 
 

Page 15

 
 
1;第一萬八千五百八十二號;中華民國十三年 西曆一千九百二十四年十一月十九號
星期三 * *本埠增刋 
[合成新到合時用品]  
　　北四川路二二九號合成公司新到全毛領巾每條一元八角半至二元二角半全絲領巾每條二元至三元四角半駱駝絨領巾每條二元全毛手套每雙八角至一元一角冲絲手套每雙一元英美呢帽每件二元五角至七元五角冲絲絨帽每件六元另絨線手織品如西裝背心運動背心等特别廉沽并有大帮黑紗壓髮帽及綉旂學生帽定價甚克己云 
[精緻禮品發售]  
　　南京路先施公司茶食部發行喜蛋喜餅壽糕禮劵三種每張由五角起至一元該券印五彩顔色精緻悅目誠爲送禮之上品也 
[物華廠舉行廉價]  
　　北石路口南香粉弄物華綢廠於十年前自設繅絲部發明各種物華葛早已風行全球所用原料係選上等絲經與普通華絲葛逈異近該廠經理特將新出各貨廉價另剪定價較市上爲廉前昨兩日顧客非常擁擠云 
[元元帽莊南號先行交易]  
　　望平街南京路口元元帽莊原有房屋因營業發展不敷應川特於二馬路望平街轉角裝修五開間門面採取最新式樣一切佈罫亦頗整潔業已裝修完竣前日起已先行交易云 
[辟烟精之發行]  
　　本埠偷鷄橋南牛肉莊一號浙江路口美國寶塔洋行藥品部新到一種戒烟藥名辟烟精此精由美國抗毒院院長温司德氏歷十餘年之研究由礦中採得BengMes又配入補氣血之原素而製成經德國皇家醫院及本埠工部局醫生詳加化騐均認爲尅烟之藥并有補血益氣之功云 
[大賤賣零頭衣料]  
　　南京路大慶里口惠豐於上月减價之後賣剩零頭衣料有數千餘段特别大賤賣所有新到冬季各貨現亦售照碼九折云云 
[瑞泰升開始廉價]  
　　三洋涇橋瑞泰升呢絨號所售各貨均係法國出品以絲條馬褂呢上等袍料呢眞元直貢以及條子法蘭絨等最爲優美平時售價甚廉近因天時漸寒冬令服裝正在添製之際特訂於一十二日起舉行冬季大減價三十天將所售價目較前再行减削出售云 
[裕豐祥廉價展期]  
　　新閘路新康里口裕豐祥洋貨號因冬令將屆各種呢絨布綢絨線毛毯特再廉價一月購者甚衆云 
[鄧中興廉價售貨]  
　　五馬路石路口鄧中興號新到冬孚各種毛羢物品訂價特廉花旗衛生衣每件二元二角亞洲毛冷衫每件四元八角及四元一角兩種咪吔毛冷衫件一元九角開四米毛冷襪每雙一元飛輪牌毛冷襪每雙八角半元兩種本廠毛襪長統花口每對七角五分長統每對六角長統女襪每對五角 
[合羣影片公司試映成績]  
　　南京路三七四號合羣影片公司前日下午二時在北四川路底靑年會操塲　取金華學校與南華足球隊球戰并同時試演該公司「脂粉地獄」劇多幕云 
[新大陸影片公司宴請日本星明]  
　　日本電影界著名明星瀨川鶴子三條美德女士於前日上午偕同日日新聞報記者參觀新大陸影片公司該公司周世勤徐文蔚　殷勤招待並將攝成之「眞愛」各幕試映頗蒙讚許並赴六三花園偕同該公司演員黎趣星合演一短劇由徐文蔚君攝影留作紀念午時假座都益處宴請瀨川女士等晚間該公司同人均赴演藝館觀「新籠中烏」云 
[「自投情網」述評]  
　　飾蕩婦者係女伶戴樂EstelleTayolr身材窈窕面貌娟美表演甚佳演來有條不紊絲絲入扣能將婦人之淫蕩寡情一一描出可謂形容盡至當其赴船埠時車門方開忽來一伸手將軍婦爲諤然變色蓋窮漢乃伊之情人以金盡而行乞者也伊乃作鄙夷不肖狀不顧而去一種炎凉之態令人寒心見潑馬禮而深拒之目覩其死毫不惋惜神態自若可謂全無心肝及遇約翰則不惜用盡方法以勾引之無恥之極寓意國時别一情人來訪　其相欺伊對之曰眞愛我者當能信我約翰至見香烟而大疑　下　之曰眞愛我者當能信我二人均爲所愚及　　　因知其醜史而下逐客令伊　嘻笑言曰余之爲人豈任人輕易分離耶辭諷而刻而一副輕薄狀態令人難堪約翰心悔擬返伊始哀之以泣復繼惑之以蕩終使洗心改悔之約翰爲之軟化以爲伊眞心相從不知一回首之間伊復用此術以媚第二人水性楊花觀之心悸約翰因而死焉載樂之描摹蕩婦之淫蕩無恥鄙賤寡情處處逼眞足使觀者存一畏懼之心稱爲名星誰曰不宜 
　　去約翰者曰士東LewisSStone初則老成持重固一德高望重之商人終則迷於蕩婦不能自振而至於死則又儼然一大愚也而醉酒後表演更爲淋漓盡至無過火之弊嘗觀本國影片之演此總覺過甚失眞未有能及彼者後復被惑而致命昏愚悲慘之狀演來令人可泣可嘆不覺爲之警惕瞿然面大悟也 
　　餘如去潑馬禮者之一往情深胞妹之天眞爛漫泰馬之少年誠篤僕之忠心事主幼女之活潑均能稱職 
　　該片之參揷甚爲得法而妙趣環生如輪埠之乞丐少年之自殺蕩婦之擲書以及滿廚之情人照片或莊或諧均能使人惕然憬悟痛下針砭 
　　總觀該片劇情緊凑表情細膩立意高深參揷得法固不失爲一佳片惜光綫欠明晰而取景亦少美術觀念未免美中不足耳（揖風生） 
 
 
 

Page 16

 
 
1;第一萬八千五百八十二號;中華民國十三年 西曆一千九百二十四年十一月十九號
星期三 * *[女聖鑒體育學校開游藝會]  
　　本月二十二日爲中國女子體育學校第十七週紀念業經全體同學發起開會慶祝茲决定於本月二十二日下午七時假座寗波旅滬同鄉會開游藝會表演各種藝術以誌慶祝 
[學務消息]  
　　中華公學續辦平民夜校閘北寳通路中華公學因鑒於平民讀書識字之重要上學期曾辦平民夜校一班由在校敎員分期擔任敎授暑假時因敎師紛紛回里平校亦隨之休業嗣後平校又以戰事影響遲遲未能開課茲者戰事告終閘北秩序恢復即經敎務會議議决於昨日繼續開課云 
[乒乓近聞]  
　　本月十六日下午三時四川路自修會乒乓隊在沈家灣新中華學院與該院乒乓隊作初次友誼比賽公推霍士雅先生爲公正人杜其均先生爲評判員結果十一與一之比新中華勝新中華賽員姓名如下祝紹寅湯郁惠徐祖林周科術沈錫乾朱謙 
　　上星期六（十一月十五日）辛酉社乒乓隊赴粤僑乒乓會與中國抬球研究會比賽結果辛酉社負賽畢復赴靑年會與華一乒乓隊比賽結果又負聞得勝二隊擇日將作奪錦標比賽往觀者須購入塲劵云 
[評四本「漢光武」]  
　　天蟾舞台四本「漢光武」開演以來賣座極盛余前晚往觀覺較三本緊凑承上啓下一氣貫穿茲拉雜評之常春恒飾漢光武劉秀扮相豐滿念白清晰台步從容功架老到惜嗓音不佳略帶沙喉觀其洞房一幕被麗華鳳仙彼此推讓此時描摹左右爲難興趣環生演來頗能動人當馬武打死軍士秀與麗華投衙認罪之做工淋漓盡致及假傳聖旨親赴太行山請大王之神氣又惶急又滑稽誠屬難得春恒演劇極肯賣力始終不懈宜乎其受觀衆之歡迎矣劉筱衝飾殷麗華亭亭玉立弱不禁凡身段婀娜唱做俱佳惜念白太帶尖音聲嘶力竭殊不足取且貌不甚揚惟唱工表情臉上有戲演來確能勝人一籌張銘武飾邳彤扮相英俊武工卓絶頗具大將風範張伶前在京津一帶曾演刀馬旦後改武生成績甚佳自隸天蟾後聲譽卓著其藝術亦益臻進步銘武擅長長靠飾是劇中之邳彤自益相稱王斌芬飾竇融循規蹈矩按部就班嗓音喨亮做工週到是劇巧舌辯莽一段最有精彩其餘演來亦無懈可擊何雅秋飾杜鳳仙唱句婉轉念白清晰美目巧笑媚態横生洞房中與殷麗華暗中摸索一塲香艶中兼帶滑稽與筱衡匹配可稱一對玉人雅秋前隸亦舞臺能戲極多天蟾臺主慕藝加聘余爲天蟾慶得人矣惜是晚所飾之杜鳳仙登塲甚少唱亦不多未能一獻其長爲憾耳筱揚猴之賈復聆瓏活潑武藝超羣孫瑤琴之元貞小姐幽閑貞靜有大家風于振庭之殷臣唱做俱佳繪聲繪色宋玉珊之馬武描寫憨態頗能稱職孟鴻茂之殷龍擅長滑稽令人捧腹陳嘉璘之李通做工老練唱亦可聽彭春珊之鄧禹唱做平泛說白欠佳劉松亭之王莽勾臉甚佳奸相畢露周五寳之更始王揷科打諢油腔滑調佈景則多魔術機關變化無窮服裝亦復特色誠連臺本戲中之佳劇也（湯筆花） 
[集會表]  
　　陽曆本月時間地點召集者事由 
　　十五日至二十三日假座康腦脫路徐園貧兒院開藥花會菊花大會 
　　二十二日下午三時華德路八十三號科發藥廠召集股東臨時會股東臨時會 
　　廿三日震旦與樂羣三　與南方各學校比賽足球會震旦與樂羣三育與南方各學校足球比賽比賽足球 
　　二十四日起上海市議會市議會冬季常會冬　常會 
[天氣報告]  
　　徐家滙天文台昨日下午四時三十分氣象預報云天曇有變意低壓續向滿洲進行另有副低壓將過上海之北沿海自馬鞍島以北有東南風並有轉爲南風或西南風之趨勢南方風無定向又昨日下午三時前二十四小時内本埠氣温最高七五五最低五一三去年同日最高二二一最低七一八 
　　頃得吳正矱君來函謂十六日本增刋所載新世界游藝會一則爲袁履登先生所發起吳君供職新世界但受袁先生委託囑任臨時主會務主任及游藝部總幹事云云特此聲明 
 
 
