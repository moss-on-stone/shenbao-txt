# 1918 - 297 - 4916420

 

Page 1

 
 
   
 
 

Page 2

 
 
時評 
[參戰後之宣言（冷）]  
　　我國自參戰宣言後勞於國内之爭鬨而於參戰事宜未遑兼及也今則於參戰宣言後復有第二次之宣言矣 
　　宣言非他對於協約國盡力以相助是也雖然苟欲助人必先自助我之國内若能融和統一萬事整飭則可以助協約國之事奚啻千萬豈但區區捐欵募債而已哉 
然則眞欲盡力於國外之參戰者尤宜盡力於國中之息戰也 
命令 
[十月三十日大總統令]  
　　内務總長錢能訓呈准安徽省長黄家傑咨請任命謝宗培爲安徽長江水上警察廳警正應照准此令 
又令　孫樹林給予二等大綬嘉禾章李壯飛給予二等嘉禾章許以粟給予四等嘉禾章此令 
又令　劉景沂給予三等文虎章此令 
十月二十九日大總統布告溯自民國六年德國施行潛水艇計畫違背公法害及中立國人民生命財產我國政府爲維持人道公法起見向德政府抗議無效遂於是年八月十四日對於德國奥國宣告立於戰爭地位年餘以來我全國軍民人等均能仰體政府宣戰慨助紅十字會欵項救濟病傷兵士或允准大批華工前往歐洲盡秘於備戰之工作或設汉於内地各省襄助採辦原料糧食牲畜或代造運船並供給聯盟各國船隻凡防禦敵人方法於協商利益有關係者莫不盡力進行而我友好聯盟之各政府對於我國之設施旣能諒察我之實力復能予我以各種便利此我政府以及民人所深致感念者也且協商各國宣戰宗旨屢以維持人道公法國際平等人民自由各主義一再聲明我政府以及人民尤熟聞而深佩近數月以來我高尚强毅之協商軍隊連戰連勝於數百里之延長戰線日獲俘虜以萬計日復城村十餘處軍械輜重實難勝數敵軍勢漸就衰已有請和之舉我協商各國最後之勝利已可預其惟敵國軍隊一日未至完全降服地步我政府以及人民協助各聨盟邦之義務即不可一日稍有疏懈凡我各省地方軍民人士對於協商各國之代表及人民務必各盡其力以達戰事最後公共之目的本大總統軫念我國及同盟各國兵士遠征於西比利亞現値冬令嚴寒困苦備至特在本京另設紅十字會捐助欵項預備冬令必需之件協濟兵士又法會政府自本月二十日起至下月二十四日止發行戰勝公債電傳美國人民已認講數百萬之巨數我國誼屬同盟亦應稍盡棉薄凡我各省地方軍民人士於公益義舉素具熱忱其各踴躍輸將有厚望焉特此布告 
專件 
[北京電]  
　　衆院今日開會陸家鼒動議變更議程先議政府提交之對德宣戰案表决少數又議組織憲法會議各案議决移交參院請於七日内開兩院會合談話會討論一切（三十一日下午五鐘） 
[北京電]  
　　陸榮廷劉顯世電政府係由李純轉京陸略陳具體辦法劉電空泛（三十一日下午五鐘） 
[北京電]  
　　各省議會繼起通電主和有黑魯閩汴四省平和期成會發表綱領十條現該會不提出條件惟向各方當局同等勸告三日開成立會（三十一日下午二鐘） 
[北京電]  
　　陸軍總長王士珍靳雲鵬俱不就東海屬望田文烈結果不出田兼攝或次長代或留段芝貴之三途又嘗一度覓徐錚係敷衍作用不成事實（三十一日下午五鐘） 
[北京電]  
　　農商初擬張弧敎育擬譚延闓皆不就（三十一日下午五鐘） 
[北京電]  
　　將設戰後實業調查會安揷東西留學生及實業界知名之士（三十一日下午五鐘） 
[北京電]  
　　東海昨召新議員寓先事疏通閣員同意案之意惟留恩格等重提舉副擬與閣員條件交換（三十一日下午五鐘） 
[北京電]  
　　合肥主張閣員須得國會同意不頒停戰令作和不成之退步（三十一日下午二鐘） 
[北京電]  
　　聞東海令秘廳擬對南具體方針說帖（三十一日下午二鐘） 
[北京電]  
　　庫倫陳使轉到活佛贊成和平令禱祝成功電（三十一日下午二鐘） 
[北京電]  
　　魯紳商閩總商會皆來電主和（三十一日下午二鐘） 
局未定暫緩實行聞條陳東海主張聯邦者都十餘起徐拒之（三十一日下午二鐘） 
[北京電]  
　　聞吳佩孚補賀東海稱頌主和並報告衡寳無戰事（三十一日下午二鐘） 
[北京電]  
　　東海令徐樹錚赴日觀操徐託故不去（三十一日下午二鐘） 
[北京電]  
　　顧維鈞報告美國務卿轉述美總統願以實力助華息爭免失戰後國際地位（三十一日下午二鐘） 
[北京電]  
　　公使團因我國不換黑河道尹寛待敵僑擬提出警告繼諒中國内訌乃改爲說帖提醒各種應行之事昨日已由英使送交外部（三十一日下午二鐘） 
[北京電]  
　　張作霖孟恩遠昨同來京倪嗣冲今日可到（三十一日下午二鐘） 
[北京電]  
　　金劵條例經二次抗議擬延期施行（三十一日下午二鐘） 
[北京電]  
　　王玷元電中央斥招商局對江寛案要求過分請嚴駁速决 
[北京電]  
　　南洋荷屬允解華茶入口禁外部已咨農部商會（三十一日下午二鐘） 
 
 

Page 3

 
 
[北京電]  
　　丁義華因烟禁事謁徐（三十一日下午二鐘） 
[北京電]  
　　新督以伊犁領扣留俄商貨俄黨人謀擾伊勢甚急請政府與俄使交涉飭俄領速還（三十日下午十鐘） 
[北京電]  
　　政府制限將領自由招兵未經批准者即予解散處分將領（三十日下午三鐘） 
[北京電]  
　　李純請添招二旅已交參陸處核准 
（二十九日下午四鐘） 
[北京電]  
　　魯督暫不易人張懐芝欲回任亦難辦到（二十九日下午六鐘） 
[北京電]  
　　奉督以二十七師高參長另有任用請以吉興爲該師參長（二十九日下午八鐘） 
[北京電]  
　　王督電請簡派鄂首長（三十日下午三鐘） 
[北京電]  
　　熊克武十月十五 
電徐稱大總統請懲辦張瀾吞欵（三十日下午四鐘） 
[北京電]  
　　張作霖現又反對京奉搭現以去就力爭（二十九日下午六鐘） 
[北京電]  
　　閩李童報告與陳炯明協定停戰條件劃界剿匪（三十日下午三鐘） 
[北京電]  
　　薩黄電告撫閩悍匪歐陽春（三十一日下午二鐘） 
[北京電]  
　　魯匪日熾責成張代督剿辦蘇督派盧團赴濟政府飭盧團歸張文生節制李督以至泰安大汶口未便回徐（三十日下午十鐘） 
[北京電]  
　　湘潭衡山各屬土匪蜂起紳民請范師長剿辦（三十日下午十鐘） 
[北京電]  
　　匪首李德功在謝站擊逃經張文生派兵跟蹤在徐站緝獲正法 
[北京電]  
　　管金聚請辭鎭守使職保鍾體道代（三十日下午十鐘） 
外電 
[亞姆斯特丹電]  
　　德國鐵路用人四萬五千人患流行病車務大受妨礙（二十八日） 
[倫敦電]  
　　倫敦流行病傳染日甚愛爾蘭亦未减輕學校有爲停課者死者雖不大多但已漸增細菌學家大會一致主張種痘爲止染與止病之善法（二十八日） 
[海參崴電]  
　　日兵於近今戰事共俘虜數千人皆聚禁海參崴德匈人仍由日兵看管過激黨則解交俄員處置今日到坎拿大兵一批並無歡迎禮節登岸後即開入營内（二十九日） 
[北京電]  
　　外交團决意通牒中國責問謂協約軍在阿穆爾境擊敗過激黨時許多德奥人逃至黑河而黑河道尹旣不幽禁之亦不拘留之且稱渠有便宜行事之權中國對於敵人在滿蒙之活動不加禁阻亦不限制之中國境内所拘獲之敵人間牒從未有何種之公開審判而道尹張壽增與司令巴英額甚有與敵往來之嫌疑者中國亦迄未罷黜之故外交團以爲中國放棄其參戰國之責任今特警告中國他日中國參與列國議和大會之問題發生時此事將付討論云云（二十九日） 
[北京電]  
　　中政府牒告俄使承認所持糧麵由滿洲赴西比利亞徵收出口稅與一八八一年條約一九一○年哈爾濱條約及中俄間中東鐵路合同他種商约不合之說此事固可使俄人滿意但中國他處尚徵收類此之稅而稅關以外之機關亦徵收出入稅此皆爲一般外人所反對者而尚未見取銷也查糧食出口稅似於數年前在牛莊徵收聞上海所徵之五釐出口稅實爲酿成此種複雜現局之第一步目下此種現局必須掃除也（三十日） 
[北京電]  
　　徐總統認購法國戰債五十萬佛郎（三十日） 
[北京電]  
　　聞徐總統諭國務院無期展緩金劵條例之實行（三十日） 
[北京電]  
　　聞政府擬以魯督一職畀張勳但張不受聞魯匪賀張勳遇赦（三十日） 
　　以上路透電 
[北京電]  
　　此間視議和之舉大有希望現信南方領袖可使轉變意志政界之意南北統一數星期内可望告成協約國提出忠告之議於促進和平不致無效蓋華人當知此種忠告如置之不顧則歐洲一旦停戰協約國即可注意於華事也曹汝霖金劵計畫雖經協約國抗議仍有進行之意現由徐總統隱令國會打銷此舉（三十日） 
　　字林報云昨日所載北京專電關於南北調和一節其文句有誤茲補錄正文如下時局今有出人意表之發展英美兩國迄今並未籌議調和南北之辦法茲由日本邀請同同向相爭者提出忠告今尚未商定辦法但信不日可以商妥云 
[哈爾濱電]  
　　西比利亞政府今在伊庫次克印刷發行小額之紙幣以解目下金融之困難此舉乃應主要團體與社會之請蓋銀行四家難籌現欵頗礙商業之進行也政府已命官銀行收用他銀行之支單俾得互相周轉而使西比利亞之經濟地位由危轉安政府並命官銀行收用過激黨近在赤塔海蘭泡哈巴羅夫斯克發行之紙幣蓋自過激黨失勢後人人厭棄此種紙幣而購者僅有華人每百元出價自五元至三十元不等（二十九日） 
　　以上字林報 
[北京電]  
　　協商國公使再三協議之結果於昨日將所决議中國應當充分盡參戰義務之詳細說明之記錄提出於外交部（三十一日） 
[北京電]  
　　段祺瑞定今晚設宴會招待近日抵京各督軍並發表對於時局之意見此項意見書係依照徐樹錚之主旨由國務院秘書張伯英起草者其内容大略如左（一）希望南北從速統一（二）北洋系一致團結以對付南方（三）南北妥協條件務求於名義上不傷中央威信（三十一日） 
[北京電]  
　　今日衆議院開會出席者共二百二十三人决議要求參議院允諾在一星期内開參衆兩院聯合談話會討論憲法會議之組織手續及期日等（三十一日） 
[北京電]  
　　和平期成會代表熊希齡等已聲請進謁總统故明日或後日可謁見總統云（三十一日） 
[奉天電]  
　　柳河縣至今仍爲馬賊所佔領但並無何等之暴行張作霖已派人在該縣城附近某村與馬賊開始交涉日僑無恙已陸續由朝陽鎭歸柳河縣矣（三十日） 
[東京電]  
　　駐美日本石井大使與美國國務卿藍辛氏所締結關於延長日美仲裁裁判條約有效期間之協約已於今日經樞密院之批准不日將由兩國政俯發表（三十日） 
[東京電]  
　　唐紹儀今日訪問原首相（三十日） 
[東京電]  
　　日皇罹輕微傷風之症目下正在靜養原擬於三十一日行幸代代木練兵場舉行閱兵式因此於本日下諭着停止舉行閱兵式（三十日） 
[東京電]  
　　前任駐華日本公使林權助氏將於十一月二日（此處電文繼絶）新任日使小幡酉吉氏將於十一月九日啓程赴北京（三十一日） 
[東京電]  
　　本日以官報號外公布云日本政府當以勅令指定期間减收或豁免糧食進口稅本令從公布之日施行（三十日） 
[東京電]  
　　本日在神户川崎造船所進水之九千噸級大福丸僅於二十三日内竣工較之號稱全世界製造最速美國康本造船所所造五千五百噸級汽船於二十七日内竣工者更快四日（三十一日） 
[東京電]  
　　關於停戰條件日本方面目下亦在研究中（三十一日） 
[東京電]  
　　據報告云各國代表協議停戰條約之地點已决定法國佛爾賽幼然協議媾和條件之地點則爲紀念比利時戰勝之恢復起見已决定比京不魯捨拉（三十一日）以上東方通信社 
[東京電]  
　　原首相受駐日美國大使之來訪次復接見唐紹儀會談（三十一日） 
[東京電]  
　　滿洲鐵道會社所經營之改良蒙古綿羊試騐已舉所期以上之佳成績故今次定投三十萬元以闢一大牧場配布良種於地方人而着手於滿蒙綿羊之改良又東洋拓殖株式會社計劃以中日合辦以一千萬元之資本創設會社（三十一日） 
　　以上共同通信社電 
[北京電]  
　　錢能訓正式組閣已内下惟錢僅允署理周樹模張懐芝均將入閣（三十日） 
[北京電]  
　　内閣改組東海恐議議有梗特商梁王兩議長先事疏通不日提出（三十日） 
[北京電]  
　　岑春煊譚浩明李烈鈞和議代表向中央表示以閩湘贛三省歸南俾易解决（三十一日） 
[北京電]  
　　總統召集督軍會議除外間所傳各議題並謀實握統率權便有事時得以調度（三十一日） 
[北京電]  
　　姜桂題督魯張樹元調綏說頗盛聞因魯匪猖獗借姜鎭懾（三十一日） 
[北京電]  
　　曹錕定東（一日）日來京督軍會議聞擬微（五日）日舉行（三十一日） 
[北京電]  
　　西南宣布東海罪狀和平會認爲一部分之舉動謂無礙大局（三十日） 
[福州電]  
　　漳州厦門方面兩軍嚴守近無戰事土匪假名猖獗薩督辦正籌剿撫方法（三十日） 
以上中孚通訊社電 
戰電 
[倫敦電]  
　　奥匈帝國全然分裂其勢頗速觀者爲之目迷近今奥匈國會開會時開員數人希圖集合數民族之政黨以保奥皇但無應者捷我民族之决議自建一國與夫克羅蒂亞民族之加入新建大塞維亞國皆爲奥匈分裂之動機而莫之能禦者同時德系奥人亦要求獨立或併入德國匈牙利則决議與奥斷絶關係奥皇之赴匈京布達貝斯蓋爲事勢所迫一則欲固其匈國元首之位一則欲避維也納之饑荒意國要求恢復原屬意國之地及達爾瑪蒂海濱之一部分固可達其目的但匈人非經戰爭似不肯以菲曷姆之地委與斯拉夫人所建新國必非一時可以達到彼等今所力爭之地位克羅蒂亞國會業已召集以便與匈斷絶關係國會已命樹克羅蒂亞旗匈並將德文之諸牌一律拆除德國各報載稱匈京有軍官二百員集於加羅爾伊伯爵邸前發主和之演說大學學生列隊游行各街要求遣散陸軍供職奥國之匈武員要求容其回里蓋不願於外人中充當警察匈政府已禁止糧食出口（二十九日） 
[倫敦電]  
　　衆視奥國覆文等於完全降服足使德國地位受致命之打繫速達不可免之結局孟台尼格羅現亦四境舉事奥匈軍刻正退離該境故奥國之困難更見加增聞孟人已佔據斯庫太里奥國内局發展者是離奇凡爾塞協約國大會之關係因以更見重大一八七○年德意志帝國成立乃於該地宣布衆議協約國火條件應在當日宣布德帝國之堂内發表（二十九日） 
[里昻無綫電]  
　　恩特拉細伯爵致美國國務卿藍辛氏新牒文一件此項牒文係伯爵送交協約政府懇其在威爾遜總統之旁加以扶助者恩特拉細伯爵宣稱各種手續業已决定當按照威爾遜總統之主張俾奥匈人民得以决定將來之組織而自由解决之伯爵保證奥皇及奥匈人民所發要求和平之願望並反覆向美國國務卿申請即行訂定奥匈各陣缐休戰之約而媾和會議隨之云云（三十日） 
[里昻無綫電]  
　　據瑞士京城末次所發電報稱星期日晚及星期一日匈京發生極嚴重之騷動星期日晚加羅里黨開會議决往波森請若瑟大公轉請加羅里任内閣總理伏斯報紀載此事稱羣衆與列隊攔阻之軍隊衝撞洞穿數隊而過羣衆遭槍彈機關槍及槍刺之射擊死傷甚衆激戰終夜星期一日加洛里俱樂部前有示威舉動職是之故城中軍隊隊長禁止示威及集會（三十日） 
[巴黎電]  
　　衆視奥匈通牒等於屈服且維也纳政府三與德分離中歐與中央聯盟現正歸於消滅（二十八日） 
[亞姆斯特丹電]  
　　奥皇以誠切之詞諭令海陸軍於今日危急紛亂之際矢忠國家且謂和平之日現已漸近（二十八日） 
[倫敦電]  
　　瑞士消息奥國各大公現均避居匈京布達貝斯附近之柯杜拉邸聞奥皇將赴社白里哇新維也納現有發生革命之虞二十五日有軍官二百員在布達貝斯天主敎黨俱樂部集會主張媾和並組成勞兵會（二十八日） 
[里昻無綫電]  
　　德軍欲劇烈反攻發生反動力絶無效果處處失敗德軍希圖解句維斯之圍乃引起法軍有力之反動佔據維城之一部份第五軍於星期二日在小聖康丹及夏圖波爾細安西之赫爾比間沿三十啓羅邁當之陣線重行進攻進抵一三七山之附近將敵軍驅至苗柯伏朗細通聖弗巨大道之外在勒柯伏朗細浮標之東深進三啓羅邁當 
（三十日） 
[巴黎電]  
　　法國第一第五第十軍之戰事有漸成大戰之勢第五軍昨復在瓦斯河與塞爾勒河間攻破敵軍鞏固之防務前進甚捷第十軍在更東細松勒與愛恩河間攻入大亨定防線前進約二哩敵軍大舉反攻均遭失敗（二十八日） 
[巴黎電]  
　　今日下午公報云法軍於夜間擊敗敵軍向句維斯鎭前進頗遠更南之法軍已進至洛夫里田莊之外貝朗河右岸之法軍仍在芒沙特勒夫東面前進（二十九日） 
[倫敦電]  
　　今晨海格上將報稱陣線各部分有砲隊及斥堠隊戰事今晚報稱昨日天空戰事頗見活動英飛機擊毁敵飛機三十二架又逐落十架英飛機失蹤者八架（二十九日） 
[倫敦電]  
　　美軍大本營路透訪員今日電稱大口徑鐵路轟擊該鐵路爲敵軍陣線運送軍隊軍需之最速至要之交通砲之口徑未能舉明惟較德軍近轟擊巴黎之射遠大包更爲猛烈云（二十九日） 
[里昻無綫電]  
　　聯軍在意境進攻發展極爲得手意軍馬隊由機關槍摩德車爲之助緊追奥軍聯軍之前進巴越過二十五啓羅邁當俘敵二萬五千餘人獲砲約二百尊多數意國生力軍加入戰事殊可預期此役有重要之結果蓋嗣後戰事含有包圍行動之性質也（三十日） 
[羅馬電]  
　　意國公報云大戰終夜進行劇烈如故二十八日發展尤甚第十二與第八軍陣線之意軍固守橋端砲臺而擴張之敵軍抵禦雖猛未獲效果格拉夫第波波里東面之敵軍爲英第十四軍與意第十軍所攻不支而退我軍破敵軍陣線克復波爾哥瑪拉洛特土慈萊米恰爾細瑪杜爾伏聖波龍哥亞夫哇巨夫並攻入聖魯西亞與加柯羅我軍俘虜與獲砲之數尚未點明（二十八日） 
[羅馬電]  
　　意國公報云比亞夫河之大戰協約軍仍獲勝利今固守自伐爾杜比亞定山坡至特里維索哇特哥鐵路之左岸我軍佔據伐爾杜比亞定高地法軍佔據比安拉山我軍扼守塞拉格里亞平原第八軍奪獲柯爾福斯柯高地攻入塞拉格里亞第十軍前鋒已進至芒蒂加洛河左岸意軍獲砲甚多昨日點見俘虜四千人續至者尚多意軍於哇尼克河左岸占據亞拉洛特比亞夫俘虜數百人 
（二十九日） 
[倫敦電]  
　　路透電社得悉英意軍現於廣二十五哩之陣線進攻受奥兵四十五師之抵禦計六十萬人協約軍已渡经亞夫河平均前進四哩許（二十九日） 
[華盛頓電]  
　　今日外交界接亞姆斯特丹消息俄國立陶宛農民大舉事加入者數千人聞德兵屢戰皆敗當地德總督已向政府請援謂亂事已蔓延全境（二十九日） 
[丹京電]  
　　柏林電稱聯邦代表議院已贊成聯邦議會所採納之修正憲法議案（二十九日） 
[倫敦電]  
　　魯登杜夫將軍之辭職等於褫職德國威望大受打擊德人對於此舉頗爲驚訝豫料興登堡亦將引退（二十八日） 
要聞一 
[北京特别通信（二一一）（飄萍）]  
　　和平聲中之各面觀和平聲浪自政府派方面發軔先壓倒副座問題平和促進會一變而爲平和期成會安褔首領旣曾非正式表示並不反對主和然究無積極贊助之行動不過懐一種且看你們有何辦法之疑慮而已政派方面如此最可注意者則今後素稱主戰之督軍其態度變化爲何若然大勢所趨無可抵抗有名主戰之倪嗣冲其覆平和期成會之宥電可云出人意料之外該電原文如下漾電敬悉毅力熱誠至深欽佩國家不幸同室操戈現在歐戰將終勢益岌岌非急籌统一無以禦外侮而救危亡嗣冲雖愚然區區愛國之誠正與諸公不謀而合苟能和平统一尤所禱祝以求對於貴會宗旨極表同意惟嗣冲忝屬軍人理宜服從政府貴會雖非當會可比亦似未便列名好在政府宗旨業已趨嚮和平則默揣前途竊幸成功之有日也特此布覆倪嗣冲宥印 
　倪電以外尚有曹汝霖氏之覆書（覆平和期成會）原文如下北京平和期成會熊秉三督辦曁諸位先生同鑒漾電敬悉憂國心深救時計熟曷勝欽佩年來西南俶擾國瘁民痡政府以武力謀統一實欲以统一致平和現奉大總統明令以尊重行和平之主　正告國人又得諸公熱心毅力同策進但期相見以誠自可及時解决汝霖忝預政務力絀心餘苟利於國一致贊成仍希隨時賜敎爲荷曹汝霖叩徑 
　　此外似是而非之主戰派則有希望副座未得之曹經略使其贊成和平之電尤爲懇摯吾知不出數日則張作霖張懐芝等皆當有所表示以現在北方之空氣言主和派全勝主戰派已銷滅至於無有謂爲識時務也可謂爲覺悟亦無不可 
　　至主張和平方面之進行兩三日内團體驟增亦有乘時露其頭角冀有以自見者要之運動和平皆未可加以訾議也吾人所認爲分量稍重且與時局夙有密切之關係者仍爲各派所發起之平和期成會今日（二十八日）下午四時發起諸人開談話仲仁林紹斐王叔魯丁佛言谷九峯徐佛蘇汪子健等十餘人先報告各處覆電覆函除上述三種外尚有馮河間王鄂督之兩電談話會之結果有如左記（一）通過會章擬舉會長及幹事數人（二）擬聲明本會决不提出條件惟推舉數人向政府陳　希望兩方速派代表商議時局（三）定於十一月三日開成立會 
　　以上爲平和期成會今日活動之狀態而所謂全國聯合會所謂五族平和會今日亦開成立之會發出通電以爲和平聲浪之一助總言之京津一帶潮流鼓盪此類集會將愈見其增多此主張和平者之情形如此此在野者之活動如此 
　　若論政府方面則東海之大政見今亦着着進行各督軍之被召來京（倪嗣冲王占元孟恩遠等均先後將到京）所應爲記載之問題本時縈於東海之腦府者（一）實行軍民分治（二）收束軍隊問題（三）財政問題（四）聯絡個人間之感情上所述者徐東海以文治派之能力可使一一實現與否固屬疑問然以一月之極短時期竟使馮段無辭命令發布對待安福交通兩方面各令無極大之反響而一致傾嚮於和平各省督軍又皆對於不甚願意之和平命令表示欣悅凡此種種不可謂非敷衍調停之好手固不敢謂其無絲毫能力者矣 
以徐東海之身分地位歷史忽有赦免張勳之舉遠近皆以爲疑然與復辟問題殊不至再有何種關係其裏面有兩原因一曰欲以此消弭山東土匪二曰文治派過於無力欲以此稍事扶植聲援以與某某方面爲頡頏之準備徐氏欲又柔和手段使人人對之感恩知已乃其一生最得意處也 
以北方情形觀察之和平之障礙今已全數退聽對於西南之携手亦可族膽進行故和平之成功當有幾分可恃但平和恢復而後一時之計乎百年之計乎爲吾人此次所應盡力以解决之問題舉其大者（一）速定國家根本大法劃分中央地方之權限（二）扶植文治之勢力裁汰軍隊嚴禁武人干政（三）整理財政軍費政費絶對不以外資補充（四）振興實業開闢財源安揷多數無可位置之游民（五）勵行敎育政策使一般人民程度增長右之五者爲國家永久和平之計畫否則變亂相尋恐未有已民國以來之歷史可爲前車之鑒此愚所望於朝野有力之士盡力以解决之者也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[外交上最近之大問題]  
　　協商國有對我警告說近日協商各國因我對敵處置頗傳有不甚滿意之表示爲外交上近來最可注意之事據某方面消息協商國方面前以中國對於捕獲敵俘敵探之審訊不予公開及滿蒙有敵探暗事活動不能預爲防止等事頗有表示不滿近復因黑河道尹張壽增之不予撤換愈不滿意據查協商方面前以張壽增道尹及巴英額司令有袒敵嫌疑曾要求政府撤換政府未即致覆近又因阿穆爾省激黨被協商軍隊擊入黑河境内在黑河道尹本應即行拘捕分别收容不圖張道尹聲言在該道轄境以内自有主張不能如此辦理以是之故協商方面遂要求必須趕予撤辦且聞駐京協商各使以上述種種問題認爲我國未行實行參戰之證連日已會商數次將據以上各問題分别列舉向中國提出一種警告不知我國當局亦有所聞否 
　　又據北京通信社消息日前外間傳說協商國方面對於中國將有宣言茲聞此事關係極重因歐州議和近已提議一旦和議成功各國舉行會議時協约國方面頗有不願中國參預列席之說連日所醖釀之宣言即係爲此一問題之張本大約此項宣言旣似宣言又似一種警告其中約分十二條條文内容係列舉歐戰以來中國對於協約國並不盡其義務且時有偏袒德人不加注意之點此項條文昨已擬出發表日期早則三四日遲則一星期不知當局亦有覺悟否也 
　　京津泰晤士報云星期晚英總領事柯君離津由警廳長楊以德君特派軍樂隊至車站送行惜因楊君對待德僑寛縱故雖有禮遇亦僅儀文末節也聞省議會對於此舉亦頗注意有謂關於拘禁德僑之事乃交涉使方面非警廳責任但據本報所調查者則曹省長及楊君應負完全責任因内務部所决行辦法實與交涉使無關至對於漢納根之病狀是否除省長及楊君之外尚牽及其他官吏吾人尚未深悉惟因楊以德顯爲違抗部令至影響全埠協約利益甚大故吾人必俟楊以德將此事剖白或受相當之處分而後已云云此亦可以見外人對我感情之一斑矣現聞政府方面以對德宣戰一案去年合肥秉政曾將此案提交國會討議議員中因人的問題未遽同意致起絶大波瀾政變之後合肥再出國會已經解散此案遂僅由國務會議通過即以命令公布此次新國會成立自當提交追認以表出於全國之公意已於昨日將宣戰案提出於新參衆兩院請求通過一面再發一種佈告聲明對敵宣戰主恉並在京組設紅會捐欵製衣協濟兵士勸導國人認購法國戰勝公債勉盡國際義務以冀融和協商感睛此項布告已於二十九日發表 
[召集督軍會議之近聞]  
　　東海就任以來對於解决時局頗抱先禮後兵之政策故於日前發佈命令表示希望和平之意惟因茲事體大和平究能實現與否旣不可僅恃名流之主張又不能爲空言之解决必妥求省督軍之意見以定最後方針遂有召集督軍會議之舉曾於日前通電各省督軍徵求意見請其來京或遣派代表列席會議近日已得各省覆電有遵命自行來京者有路途遥遠軍務倥偬而遣派代表者茲將各督軍之行動分叙於左（一）曹錕曹氏日前稍有不豫近已全愈惟奉召以後尚無來京與否之覆電昨日下午東海曾在邸中讌會邀請馮河間段合肥錢幹丞陸徵祥田文烈曹汝霖及汪大燮趙爾巽張懐芝等席間東海曾與諸人談及時局解决之問題深望曹氏來京以便參與會議曾面囑張懐芝親赴保定邀曹來京張氏奉諭後擬於今日赴保定一行惟某方面消息則謂曹氏已允來京（二）張作霖張氏早有來京之意昨據天津電話謂張大約今日可以抵津明後日即可到京（三）孟恩遠孟氏奉中央電召後於二十八日午前抵奉即訪問張作霖擬與張同行來京（四）倪嗣冲倪本主戰派之重要人物聞近亦贊成先禮後兵之策對於副座問題則希望從速選出擬盡其疏通之力使曹仲珊得以早日膺選故中央電召之後亟思入京以便討論一切聞四五日内即可抵津（五）王占元王占元接到中央電令後即於二十七日下午二時特時别專車起節今日可抵保定聞須訪謁曹仲珊後再行入京大约今日或明日即可抵京矣（六）李純江蘇李督軍主張和議爲時最早西南方面頗有信用李氏對於東海先禮後兵之策頗表贊同自和平發表之後李氏即將政府意恉電告西南並開列磋商之事五六項以爲初步之接洽俟得西南要人答覆後再行來京面陳一切大約至遲不過四五日即可北上（七）趙倜趙氏奉中央電召後已决定入京參預會議并覲賀東海大約日内可以到京（八）虎 
田中玉察哈爾都統田中玉前次來京勾留數日即行回任現奉中央電後聞擬再來京一行此外如湘閩浙陜等督軍或以軍事緊急或因另有要公均擬派代表蒞會聞新疆楊增新昨亦電告以邊情緊要難離職守已電託農商次長江天鐸代表列席又留京之陳光遠張懐芝屆時均當列席而熱河都統姜桂題亦有來京參與會議之說據政界消息此次東海電召各督來京商榷之事其最要者爲收拾時局軍民分治及財政但一一面量意見不取會議形式 
　　另據某方面消息則云此次北京召集督軍會議確爲主戰派所發動而主和派對此並未表示滿意故該項會議將改爲各省指派代表來京會議之說東海以和平方針現已確定惟各方所持意見尚未能盡歸一致决定遴選重要人物分派赴各省慰問軍隊大約分爲數路不日即行出發其第一路係派出袁乃寛餘尚未詳一般觀測督軍會議一層或將不易加圓滿做到聞東海之意亦將以派員慰問藉商政策之前途庶所收效果無殊於督軍入京會議云 
　　又據順在時報云東海原擬開各省督軍會議以决定和戰之根本問題若各督一致主和則當進而議具體的進行方法嗣主和派之人物以爲關於時局問題主戰政策旣歸失敗實無再議和戰根本問題之必要特反對此會議之開會東海亦以爲縱開此項會議亦不能表示明瞭之贊否故各省督軍亦因之躊躇而不贊成將來各督親蒞京華與會者亦係少數此會或至變形由同志之數督軍隨意會集於某地各述意見亦在所難計也 
[北京運動和平之兩會]  
平和期成會昨日平和期成會在絨線胡同徐宅開談話會列名通電諸君均出席席間先討論該和期成會而在天津設一聯合機關並决推定二人往謁東海請其指定一人研究和平進行辦法一面並派人往西南亦請西南派人共同研究以圖時局解决聞該該以徐佛蘇丁佛言兩君爲主幹業已向警廳立案附馮河間覆期成會電平和期成會熊秉三先生轉同會諸君鑒來電奉悉邦家多難同室操戈輿論不昌横流莫禦不籌根本之解决難期刧運之挽回諸君欲合羣策羣力以圖實行救國救民之舉發大願力此其權輿國璋以爲一國政治之隆替要以有無健全之辯論爲斷共和國民所抱之希望但取多數同符即可結團體以督策進行假言論以表示趨向當局者就察民意所在消息而盈虚之政治淸明可坐而致否則怨氣所積一發而不可收拾壅川防口職生厲階中外得失之林固班班可考也况歐戰終了而内訌未平剝牀之災行將及我中國四萬萬人庸能默爾而息束手以即淪胥乎諸君創辦此會導輿論政治上之正軌而一反隳突叫囂之所爲各本熱心輔以毅力振發聾瞶促進平和豈惟大局實利賴之國璋一年以來所有志未逮者亦得因諸君子之繼起而告厥成功禱祀以求諸維努力倘有相需之處必竭棉薄以從復布區區尚希省察國璋敬又武昌王督軍覆電探投熊秉三先生并轉平和期成會諸先生同鑒漾電奉悉國内互爭雖勝不武况歐戰行將結局之日正同胞亟宜返省之時此多數心理之所同也占元對於此次政變自始即以知平解决爲惟一之希望事與願違隱痛曷極諸公一時碩彥衆望所歸務望毅力進行立解糾紛全國人民實拜公賜王占元徑 
　　五族和平合進會五族和平合進會爲滿蒙回藏要人所發起以促進和平统一爲目的其發起旨趣已見前報昨日午後四時在達智橋開會滿蒙王公回藏敎首以及漢族要人到者約百餘人外國來賓及新聞記者數人推全國禁烟會會長安君銘爲主席由梁君家義報告開會宗旨梁君略謂時至今日和平希望業已一致但和平辦法如何乃一絶大問題若南北各自提出恐難免偏倚即一部分政客提出亦恐難孚全國民意此我五族國民全體所以當共起研究以供南北採擇也至和平具體辦法本會尚未討論終結不便發表而關於和平抽象標凖則本會同人以爲（一）公平撫黨派之見無南北之歧（二）正大不爲個人權利着想而爲全國根本着想（三）根據法理（四）切合事實（五）對内希望（甲）近則和平能即實現辦法（乙）遠則永杜將來亂機辦法（六）對外希望（甲）歐戰和平會議能得優越國際地位（乙）將來世界東半球共和大國能如今日西半球共和大國之美也梁君演說畢由主席提出（一）通電稿略加修正通過（詳後）（二）推舉關於起草和平辦法標準宣言人員（三）組織和平辦法討論會（四）推舉與各和平會協商和平辦法代表（五）預備立案各案商議之後五時散會其通電列後民國七載劇變迭更此次爭持影響尤大時則遷延經年地乃糜爛數省生命犧牲無數財產耗費綦多不有解决禍亂胡窮况歐戰將終中國問題恐將列於萬國會議不先求内部统一國際地位焉存友邦已有警告國人能無恍然語曰兄弟鬩牆外禦其侮縱有法律政治問題豈無從長協商餘地我中華民國爲五族全體之民國禍福與共痛癢相關懼受棟榱之壓用埀泣涕之忠邦人君子庶其鑒之五族和平合進會叩 
[京華短簡]  
　　昨日國務臨時會議議决國務總理定錢能訓今日提出新國會要求同意聞内以務爲周樹模財政爲周學煕外交爲汪大燮農商爲周自齊或張國淦陸軍爲田文烈 
東海近恐參戰參陸兩處權限劃分不明遇事不無滯碍日前特諭速將兩處職權規定淸晰刻已擬定大綱凡屬國防剿匪各事由參陸處主辦出兵參戰等事則歸參戰處主辦如遇有兩處關連之件則由兩處會同商酌俟交該兩處同意後當可實行 
公府不日將開一外交軍事財政會議東海以案卷尚不齊備刻正從事搜集並先行密令各省陳述意見及近時狀况一俟各省覆呈到齊案卷週備方行開議至速須在十一月初旬聞與會人數並不甚多 
國務院刻已完全移入三海日昨東海乃特遣人至舊國務院相度房屋即便定期遷入當並交諭凡公府辦事人員仍在中海各處辦公舊國務院之集靈囿定爲東海及眷屬居住之所其餘各所則擬爲府中辦公人員接洽地點其出入府中人員亦須由東海親自指定東海所聘之三大顧問趙次珊吕海寰樊增祥昨日已入府參入兩次之茶會聞三人聘金趙每月二千元吕樊二人一千五百元其優異實所罕見馮河間現旣下野優游無事擬於今日（二十九）回鄉展墓聞由京起程時間定於上午九點二十分鐘除京漢路局昨已特備專車一列外京師軍警機關屆時各派隊伍在車站衛送據聞河間此行或尚須赴保與曹錩接洽 
外交團近以川粤等五省鹽欵多經西南方面提作軍用無法令其解京而事關債欵擔保日前遂特催政府趕定彌補之法以維信用刻下財政部以外人催促甚急已趕訂維持辦法數項日内即將提出閣議 
　　幣制局總裁陸宗輿前雖通告就職並未到局辦事茲據財政界消息幣制局所管事務與財部泉幣司之職務相同曹財長遂將泉幣司文件劃歸幣制局總裁核閱以後財政次長不管泉幣司事務惟總長以弊制局督辦名義核閱該司稿件故陸氏定於本日到局實行辦公 
　　蘇督李秀山因派兵分援湘贛地方空虚防務可慮擬請添招新兵兩旅前日復又來電催促從速核准錢代總理昨已將此電交諭參陸處核議速覆 
[日本新任駐華公使小幡酉吉]  
　　日本駐華公使已簡小幡酉吉繼林公使之後已誌昨日本報外電查小幡公使前由天津總領事調駐華公使館參事官近調補外務省政務局長乃簡今職蓋夙以熟悉中國情形著名者據東京電云小幡代林初非意外當前内閣時小幡反對西原龜三之借款致與前大藏大臣勝田衝突現日本政府對於南北之糾紛堅持不干涉之方針則小幡於此職可謂人地相宜之至蓋今日對華問題即對美問題固應有意義而漂亮也小幡新使將於十一月十日左右來華履任故林公使仍須於十一月二三日先行來華繼續任務以待交卸云 
[美總統三次覆文之研究]  
　　德國請和問題歐戰實報社通訊云美總統威爾遜第三次答覆德國之文其最有意味者在最後一語如美政府若必於今日或將來與德國軍人派或專制家相周斾則其所要求於於國者不爲和平之談判但爲投降耳一句乃全篇文字之點睛處也休戰事件當全由協約國軍事家共同商决之然美總統此文並不涉及將來軍事家所商决之範圍此亦吾人所不可不知者以覆文全體言詞句得體意義詳明極可使人滿意而對於德國似是而非之嘵嘵自辯不置一詞尤足見美總統之微意蓋德國自辯之言了無誠意虚誕驕慢流露言表美總統之不置一詞正所以表示不屑與辯之意也夫掩護退兵在軍事上有時不得不施行破壞手段此說固是但德軍在杜愛鎭搗毁商舗之窓户一與敎堂之雜物並在夏陀蒂愛萊鎭撕破希罕可珍之書籍試問此種舉動果爲軍事之必要否乎查能阻止協約軍之進行否乎德國所倡組織中立國委員會調查潛艇暴行之議無足動人聽聞而德國政府現已改革之空言尤不能取信於人德若以爲稍稍點綴門面便可令人信其已改爲民政國則愚甚矣要知此種伎倆徒令人增惡耳德國通牒之作用極易察知無非欲協約國與之交談耳或謂交談數次已覺過多要知無條件投降之要求乃數次交談之合理結果設令美總统於德國初次來牒之時無所談話遽以無條件之投降相要求則難保無人起而詰責謂德國提議至少當得若干之解釋與研究也今德國經數次之交談其反覆情形已盡從其口吐露無遺而爲極端和平派所共覩是以各國輿情今漸有一致之論調咸以除用武力外不能應付此種國家爲言矣矣國敗而未潰今抵禦聯軍尚稱不弱乃德相美克斯發言於外曰我軍勞矣不堪一戰而從前贊成政府作單誇耀德國武功之徒亦復傳有歸罪於乃意在摇動協約國備戰計畫之謀耳但德人伎倆早被窺破無倖成之希望蓋協約國懼德國和局誘惑較懼德國戰局之爲禍爲尤甚也 
[張勳特赦後之行動]  
　　張勳特赦命令發表後外間頗疑當局即將起用者實非眞相東海初雖有擬派張爲公府顧問之意後亦恐用之過急易起誤會已將此議作罷故日前張勳晉謁且謝絶以避嫌疑復又遣人囑令張勳暫住京師母得他往致招外間之注意但聞張氏以不願久閒歲月甚有請人運動在熱河姜都统部下隨營自効之說究能成事實與否尚不可知也 
　　張勳自特赦後除一度出外分謁當軸外尚無在其他活動聞日來前往荷署賀張之人多被擋駕僅接見朱益藩等數人以避嫌疑又舊隷定武軍之官佐現隷安武軍麾下者自聞張氏被赦多乞假在津守候張氏赴津近日亦間有來京者 
　　近日外問頗傳張勳要求發還財產茲據公府方面聲明張勳並無此項要求政府亦無發還財產之說大約所傳尚非事實也 
[新衆院開選舉委員會]  
　　北京衆議院日昨（二十八日）開會選舉全院各股常任委員是日下午一時振鈴開會議長王揖唐主市因人數不足主席宣告延長三十分兩次延長時間至一點五十分始足法定人數主席報告今日出席議員共爲二百四十八人已足法定人數開會先令秘書缮寫一紙揭示於演台之下其上大書議員李俊二字下書李俊有二一爲湖南議員李俊一爲福建議員李俊諸君如欲投票推選此二君或推選一人均應註明籍貫以免誤會於是閉門散票主席宣告今日爲選舉全院各股常任委員應用記名投票連記法指定賀得霖徐卓增杜棣華熊正琦關正藩克希克圖于少唐王廣瑞八人爲檢票員請先行投票畢各議員相繼投票畢卽陸續自由出場於是有人提議謂今日投票議員旣各退席今日是否不能報告結果議長謂票數過多議員諸君如不能久候請先退席暫留檢票員查票仍俟下次會期再行報告於是議員皆自由退席即無形散會矣時三點三十分 
[中學校長會議紀事]  
　　二十八日上午九時中學校校長會議繼續開會首討論敎育總長交議之增减科目變通講授次序諮詢案衆以文實分科會中現已確定故於第一項無討論之必要至第二項應付審查遂由主席指定審查員七人次議改良敎材配置分量諮詢案及增進國文英文數學程度諮詢案均由主席指定審查員各七人審查次議奉天會員提出之規定經費標準案衆以此事實行甚爲困難决議由提案人自行呈請敎育總長以備採擇最後討論全國中學一律添授中華新武術案審查報告衆對於審查書内容大體均無異辭惟將標目之中華新三字删去議畢即行散會又博物調查會及體育研究社聯合於昨日下午三時在順治門大街學界俱樂部開會歡迎各校長首由招待員引導參觀標本室次由袁次長說明該兩會成立之缘起體育社主任許君說明該所經過之歷史及成績遂至武術場令該社附設之講習所學員演習武技及太極拳觀者頗爲贊許許君於太極拳之功用鄭重稱道以促各校長之注意後并演習旗語答之語絲毫不誤 
[西南軍政府之計畫（平）]  
　　對北主張討伐對内維持統一軍政府爲護法戡亂機關當此和戰之局未定自應力謀發展近自攝行總统職權後對於内部亦以统一行政實行聯合爲要務茲將其最近計畫分誌於下 
（一）對北問題近日調和呼聲日高外間多謂西南要人已經秘密協商贊成和議者邇來湘南已局部停戰贛邊亦無戰事發生惟援閩粤軍尚在進行故傳說謂議和條件以停止攻閩爲第一義惟查軍府連日開政務會議以徐世昌已宣佈就職對於軍府宣言實屬有意藐玩特商確下令討伐各總裁已一致主張并電詢陸總裁意見昨聞陸氏電復極表贊同催促早日發表以新國民之觀聽而示西南之决心觀此則議和之說或未十分的確但討伐令果宜頒發乎否乎各方主張亦有不同其主張速頒者則以民國七年迭經變故皆誤於一和字此次非從根本解决不可不如直截了當大張撻伐其主張緩頒者則以吾國經數次革命國人心理大都厭戰多趨向調和方面若下令討伐未免違反民意且前敵各軍子彈無多補充絶望軍糈一項亦異常支絀一聲令下各方立起衝突紛請接濟何以應之且戰地遼遠軍隊複雜某軍實力若干某處敵人幾何尚須往復電商作戰計畫方能預定驟然下令各軍動作勢必不能一致云云雙方主張各有理由日昨議員張傑提出意見亦謂討伐在實力不在空言比較利害以緩頒爲是故軍府對此不能不審愼從事將來必須統籌全局確有把握方能發表 
（二）對内問題日前軍府任免廣東省長備受各方攻擊自代行大總统職務爲尊崇法制維持統一起見已通告護法各省嗣後任免文武官吏應由軍政府以命令行之又以護法軍興以來所有出師禦敵各計畫俱由各主帥各行其主張故時有受敵人各個襲繫之虞擬在軍政府内仿京政府辦法成立海陸軍统率辦事處以期收统一之效蓋以此辦法爲聯合内部之必要也但軍政府組織之大綱取聯合制而以西南護法各省自主之職權一仍其舊今若將各自主省區督軍省長自有之權一併收回能否一致推讓尚未可知耳且地方行政經緯萬端各地情形瞬息萬變深恐有顧此失彼之虞昨軍府亦有見及此將實行地方分權由政務會議合集地方制度會議定於民國七年十二月一日開會本會議以護法各省省議會代表護法各省省長代表 
護法各駐粤代表及地方制度研究會會員組織之地方制度研究會亦係最近組織附設於内政部内云茲將護法各省地方制度會議簡章錄下第一條護法各省爲鞏固憲政基礎實行地方分權由政務會議召 
 
 

Page 7

 
 
集地方制度會議第二條本會議以左列各員组織之（一）護法各省省議會代表（二）護法各省省長代表（三）護法各省駐粤代表（四）地方制度研究會會員第三條護法各省省議會各省省長各派代表一人來粤與會第四條本會設會長副會長各一人會長由内政部長兼任副會長由會員推定之第五條本會議開會日期定於民國七年十二月一日第六條提出議題方法如左（一）内政部交議者（二）會長副會長提出者（三）議員二人以上之連署提出者第七條本會議議决案件報由政務會議斟酌施行第八條本會議會期以一個月爲限但必要時得延長之第九條本會議議事細則另定之第十條本會設書記二人事務員二人分掌紀錄文件會計庶務各事宜第十一條本簡章自公布日施行 
[岑西林之調和意見]  
　　致張季直書季直先生閣下奉電致慨於戰爭之禍國厲民出任調人息爭解難碩德名流高呼衆應必有以動天下之觀聽而戢好亂人之野心者佩仰之私曷可言喻比以同人往復電商未即奉復歉悚萬狀煊前所發表之文電禱祝和平之微忱可以覆按惟願求得久遠之和平使此後國内不復見干戈之擾擾竊有所懐願就正於大雅者年來政局之紛紜多由於中央地方之軋轢而軋轢之原因又多由於制度之不確定權限之不分淸高言統一實則背馳此後欲杜紛擾之原必當確定分權之制度使中央地方各有一定之職權不相侵越能分而後能合此爲久遠和平所宜計及者一也草昧經營法治之先不能不言及於人治吾國政治無結合之中心凡挾有一部分勢力之人各挾其勢力以雄長於一方積久而衝突生焉嫌怨積焉遂鼎沸魚爛而不可救欲以一種特殊勢力剷除各種而混一之此迺歷史帝王之陳跡而必非共和國之所能就其能之而此種特殊勢力亦必漸次分裂衝突積嫌與前相等是終古擾擾無已也今宜集各種有勢力之人物結合中心使利害情感逐漸調融以國家爲範圍以法律爲監史則紛爭自息寗一可期此爲久遠和平所宜計及者又一也目前法律問題尤當求一歸宿使西南不負護法之宣言北方不與違法相終始苦心斡旋尤賴羣公之調劑煊無時不以和平爲志區區之私惟望乘此創鉅痛深之餘爲一勞永逸之計敢布腹心諸希諒察敬頌勛安弟岑春煊敬啓（十月二十二日） 
[張作霖赴京之奉訊]  
　　奉天張巡閱使向爲主戰中堅人物近以北京將召集軍事會議已約同吉孟督赴京蒞會不日起行未知張使赴京後之主張將變其素志服從多數之主和乎抑仍堅持其主戰之夙愿乎此時尚未可料惟據奉天某報所發表者云張巡閱使前因内亂紛紛關係歐戰重要曾電請政府注意歐戰有内亂不平外交絶難得良好結果土匪不剿民生難資永裕等語近以時局日趨變換徐總統一再來電徵求意見經張巡使陳述大要（一）須鑒及長岳失陷前轍勿忘戒備所有兵力須雙方不相侵涉（一）須勢無偏枯一一訴諸公理但有陽示息爭陰謀進奪應視爲違反明令之公敵（一）剿辦土匪應破除情面勿以鄰爲壑聞中央極以爲然故以徵集合督之意見爲第一步至詳細節目須視西南態度是否滿足人意爲斷日内將在京開會討論辦法張巡閱使接電後對於討論之舉極表同情並願參列與議不日即將動身觀此則張最近之態度可知矣 
[王占元進京與鄂戰訊]  
　　鄂督王子春於前日上午接政府電召進京磋商要政王氏當卽束裝於二十七日上午八時隨帶衛隊及書記副官各一員渡江至劉家廟專車北上約兩星期後回鄂所有軍民兩署公務已委政務廳長何佩鎔參謀長方日中代理聞王督此次進京不但爲調停時局參與督軍會議即其他財政及國防等亦有關係也 
據政界要人傳述目下張季直熊秉三及江蘇督軍李秀山竭力斡旋通電南方首領唐繼堯等各要人勸令息兵各守界線勿令前敵進攻宜昌巴東以便着手調停聞唐已覆電允許暫行停戰又據軍界某參謀由鄂西戰線返鄂稱宜昌上游戰線共分三路自前月中旬吳光新司令入就後正面尚有龍顔兩大支隊謀攻巴歸左路柏文蔚唐犧支由恩施向建咸活動迭經北軍抵禦未越雷池一步至右路鶴峯一線因王安瀾改犯鄖陽王天縱改道犯陜並無戰事現在三路各守防地戰火停頓者已四十餘日據探報原因有三（一）黎天才赴重慶慶議後經唐繼堯密令改取守勢已將利酉一帶之川滇軍改調入陜（一）黎柏二軍械彈由粤廠接濟餉由地方自籌均甚缺乏（一）南軍秋瘟盛行死亡甚多因此種種僅能固守無反攻之能力故兩軍已成無形之停戰矣 
至鄂北方面鄂軍援陜趙榮華佔據白河已有一星期嗣又進攻平利堵截敵軍後路行溪保康現已派有防軍三千王安瀾所部僅數千人張鈁新敗王軍大爲恐慌昨據軍界消息北軍現在攻敵頗爲得手漢中已無危險矣又據竹谿縣公署第二科員方某回省述該縣於上月二十九夜被南軍攻陷城中無主者四日經張鎭守使趕派大軍馳往克復然官商損失已屬不少其詳情如下竹谿處陜蜀邊界之衝爲鄂省最瘠苦之縣缺警察團防雖均開辦因無欵推廣力極薄弱原有駐防步隊一連適探報南軍仍由陜南侵犯鄖陽之耗急電張鎭守使派駐重兵不料南軍專用聲東擊西之計侵入陜南者爲王天縱一部由夔州以上進行侵犯鄖陽者爲王安瀾一軍由巫山巫溪之横線出發其師行疾速張使調防竹谿之三十六團正由鄖郡出發而王巡瀾之先鋒决死隊李亞東已率衆千餘人由巫溪渡河夜馳二百餘里途佔竹溪之上窰鎭星夜撲城三面包圍駐城軍警合力抗禦而衆寡不敵卒被攻陷首佔縣署即將庫欵八千餘串搜抄運出將知事吳勤修及女眷承審科員等幽禁上房復將商會長藍某擄捆解至縣署由司令李亞東諭令本軍援陜經過該縣决不久踞且紀律森嚴萬無姦搶燒殺情事但餉費困難責成該會長與知事速籌五萬元限兩日内交納該會長與吳知事極力籌措僅得現欵一萬三千餘串向李訴苦以本邑商務凋敝滙兌不通市面均係小票往來不能出境行使銅元銀幣實成奇貨萬難再行多籌李亦見係實情未深逼迫兼聞三十六團長孫建屏已率三營大兵行抵紫陽嶺（距城七十五里）特於三　向城北之老林坵退走以入陜南該縣官商紳民未加陷害即公署文卷監獄亦保全未動至警備隊及團防警察之槍械子彈則奪取一空矣 
[湘省金融之整理觀]  
　　湘張督前定紙幣價格以不合經濟原理不明社會情形致不能始終維持商民大受拖累最近情狀記者已屢爲閱者諸君言之現在市面情勢日趨危險所謂法格萬不能不卽行取消昨已由地方官廳决定辦法並呈由張督核准施行茲將省會警察廳所出布告照錄如下照得湘省金融紊亂之由實因湖南銀行紙幣充斥之故比自督帥設法維持並禁作暗盤以還市面金融已漸呈活潑之象顧以各商店所定一切物價率以光洋爲本位邇來折收紙幣輙倍其値致使人民復蒙損害充其影響將不祇阻碍紙幣之流通更恐惹起市面之紛擾殊於金融危險至甚現經本廳會同長沙縣軍政執法處總商商公同會議救濟方法决定市面光洋價格自本月二十一日起由裕湘銀行根據漢口通行市盤每十日標示一次所有各色人等出入光洋曁商家合宣物價概以該銀行標定之光洋價格爲標準不得故爲低昻自由折算庶幾幣政藉以維持商民不致困難當於决定後由本廳長據情面禀督帥核示祇遵奉諭所陳辦法以維持金融救濟市面爲主應准如擬施行以蘇民困而恤商艱等因奉此爲此布告仰各商民人等一體週知切實遵行自布告後倘有不遵標示價格及私作暗盤生意者一經查獲或經人舉發定以擾亂金融從重治罪其各懔遵 
　　長沙總商會昨曾發起平一貨幣物價大會議開會之日地方官紳及該會會董會員雖均已蒞止然以事無把握故毫無結束散會以後各會員復開評議會當經議决治本治標兩法（一）治本由全省紳商集股設立民立銀行以圖市面之活潑並請政府將湖南銀行產業及米鹽公股交出作爲收回湖南銀行票幣之抵欵（二）治標一請督軍飭令裕湘銀行准錢商貧民隨時兗換現幣一市面爛票除截角打孔外請政府設法斢換以救目前一請通令各征收機關須一律按照時價收受票幣不得有所阻滯 
[山東剿匪問題之京訊]  
　　魯省股匪近有二千餘人自五义口地方東竄入曹州界人當爲曹州張鎭守使所部朱營率隊前往擊剿斃獲甚多日昨張代督樹元有電呈報到京並以需用砲彈甚爲迫切電請續領開花彈子母彈各一千粒尚有一電則謂魯省剿匪决於冬防期内報告肅淸其唐天喜吳長植郭瀛洲所部之三旅暫行留魯協助剿辦俟匪淸後再行撤回原防請轉商電復山東匪患蔓延職應負剿辦不力之責惟有再請稍寛時日如入冬之後匪患仍不能肅淸即請從嚴懲治云云 
　　政界消息政府已决定大剿魯匪即擬設一剿匪總司令以張樹元充任斯職如張懐芝無不同意即可發表惟聞張懐芝以施從濱熟悉情形希望即以施爲魯省淸匪司令又前日東海傳見張懐芝入内會商剿匪辦法張力主一律前剿以淸匪源同時張樹元電陸軍部會商辦法有分别剿撫之語政府對此頗爲躇躊聞參陸處日内將籌定方針電知張樹元查照 
　　山東尹交涉員前日電呈外交部以魯境匪風日熾深恐擾及外人引起交涉即請中央明定凡在魯境剿匪區域以内暫時停止外人遊歷以防患生不測致碍邦交當經外部據情分呈府院請示辦法業令該部參酌情形劃定應行暫停游歷區域照會各使署轉知各該國僑民凡單開地點一律停發護照如已領照者亦即飭其暫勿前往以免危險 
[杭州快信]  
　　河南吉林兩省議會昨分别函電到浙請各選舉議會代表二人擇定江寗地點速開和平會議 
　　省議會選舉副議長昨又因人票不符延會原因由浙東派意見不洽現有鄭凝極力溝通多數尚未贊成楊督軍以政務繁劇第四師長兼職未遑兼顧呈請中央擬委步兵第七旅長陳樂山升代不日明文宣佈第二師張載陽師長昨由滬乘特别快車旋省 
閩訊留浙第二團團長陳璠業已督率全團抵厦現奉令分調兩營開駐問安一營移紥灌口 
　　革除現水案實行後各屬商民以運現出境格於定例羣稱不便紛請變通辦理已行杭總商會設法維持 
富陽二陂湖開墾案奉農商部令飭取銷實行封禁一般墾種農户羣起反對紛向經辦人許重平陸徵甫等大起交涉風潮日形激烈 
嘉善公民王泰元等電省善邑蟲災西北鄉最重收成難望請速派委會縣詳勘藉救災黎已令財政廳查照妥籌辦法 
[南京快信]  
南通張季直昨來電詢李督病狀並商榷和議進行辦法尚未答覆 
近日南北使節來寗者概由何參謀長王副官長招待接洽 
李督昨電京促施愚回寗 
李督因病電京請假十日 
聞齊省長有辭職消息 
倪嗣冲電告李督准陷日北上 
奉張作霖電告李督准艶日首途入京 
長江巡閱副使王廷楨電告東日出京回浦 
陳光遠因病留津就醫李督電李總參議廷玉隨時商謁一切 
　　海州鎭守使白寳山昨亦來電請假赴京李督以冬防吃緊復電不准 
李督以徐州匪患未淸電張鎭守使緩期入京 
南京總商會因市面銀根吃緊商由中國銀行息借五十萬元維持市面 
第七十四旅馮團長昨電軍署報告土匪竄入豫境已被馬營長迎頭擊散 
第六師之二十一團開赴魯省協助剿匪聞盧團長昨電軍署報告已開抵濟南 
海圻軍艦昨由上游開來逕往福建 
地方通信 
[蘇州]  
　　女校將開游藝會蘇州胥門内省立第二女子師範附屬小學校每年例於秋季舉行游藝會一次本年定十一月七日舉行已先期柬邀各界參觀聞此次表演學藝均照歐美方法多用動作表情精神更爲充足想屆時必有一番熱鬧也 
　　飭查船運關單貨辦法蘇垣廣貨業由滬運蘇之貨向從火車裝運認完銷稅近悉該業以磁器玻璃等件火車上落每多損壞若由河道小輪裝運則内地貨稅運單不能通過洋關因擬組織勤益通運公司自備民船四艘往來蘇滬轉運洋廣雜貨呈請吳縣公署給示立案昨奉批示略謂該業擬將磁器等件備船四隻往來蘇滬究竟所擬辦法如何於關稅有無窒碍組織情形能否合於公司條例仰送由總商會查明核轉再行核辦 
　　警員委代之紛紛南京警察傳習所第二班業已定期開學蘇城警察廳保送各警官不日即行動身所遺各缺已奉崔廳長分别委派代理東區一等巡官馬麟閣缺以巡長張錦藩代理三等巡官王一亭缺以巡長宗有麒代理南區三等巡官鄭厚德缺以巡長丁啓臻代理西區二等巡官李耀奎缺以巡長劉祖光代理 
[無錫]  
　　衛隊什長私罰烟案之處置自楊知事蒞任以來遇有告發售烟等事每令衛隊什長崔鳳鳴查訪前日崔什長又在光復門外協勤翻砂廠主唐湘泉家查獲烟證一案外間傳有由戴某經手以三百元私了之說爲楊知事所聞令警備隊長劉子久查覆崔乃將所得洋三百元交由劉隊長繳案楊知事批示云捉獲烟犯應即連同證物解案訊辦該什長何得擅收罰金不將人證解案殊屬違法崔鳳鳴有無受賄私了情弊仍候拘到烟犯唐湘泉到案澈究繳案洋三百元暫存此批云云此事出後各界攻訐紛起楊知事旋又下手諭以崔什長確有受賄私了情弊應即立予斥革遺缺着警察第一分所巡長劉得勝補充一面派司法警察陸南勝票拘唐湘泉及經手私了之戴司事到案訊辦現唐等已偕逃滬上崔什長亦未下令拘留聞有某鉅紳欲爲雙方說項冀以不了了之云 
[揚州]  
　　補充旅駐軍地址江蘇陸軍第一補充旅軍隊業開來五營（一團二營二團三營駐紥寗坦暫不來揚）其分防地及軍官姓氏如下旅部設舊甘泉署（舊城）旅長黄介臣參謀長南鐵儂參謀李伯勳第一團部設於舊府署（舊城）團長李相廷團副梁懋賢一三兩營附紥於内一營長程星三三營長崔雷霄第二團設於皇宫（舊城）團長蘇子勳一營附紥於内營長張蔭卿二營駐靜慧寺（南門外）營長蘭經畬砲兵營駐天寗寺（天寗門外）營長劉相閣 
　　盗匪刧財傷事主揚屬永安劉家堰地方於本月二十八日申時突來盗匪二十餘人手執快槍行刧居民劉松泉家槍傷劉之兄母姪媳等六人飽掠財物呼嘯而逃三十日來城報案趙知事除委員履勘並飭探警跴緝兇贓矣 
[安慶]  
　　裕繁輕便火車傷人之被控荻港裕繁鐵礦公司輕便鐵道業經築成呈請交通部派員勘騐定於本月二十六日行正式開車禮乃該公司於未奉部文以前即已搭載旅客該鐵路計長十五華里横截官道數處旣無天橋隧道又無路警守望以致碾斃趙姓老婦一人現該處有兪某等以該公司未奉部文擅自開車致傷人命等情電禀農交兩部并呈懇省長飭縣勒令停車並訊明壓死趙姓老婦情形按法究辦云 
　　霍邱縣請修淮堤霍邱頻年水患均由淮堤未修𣴛湖受倒灌之害現該縣知事召集士紳籌議擬修復汪任兩堡潰决淮堤并在倪泊渡建築土堤石閘宣洩𣴛湖之水呈奉省長指令以該知事所陳各節具有見地自係一勞永逸之圖旣據分呈仰候督辦工振處指令遵辦云 
[南昌]  
　　屋内水池之鉅禍警察第三區報告云火神廟第三號門牌住有周春茂鋸板廠店主徐文炳因同行梁厚生借其住宅詎知該宅中原係儲水池塘面蓋木板二十二日爲梁姓完娶之期午後花轎甫入門時隨觀人多該池面所蓋木板力不能支登時傾圯全部陷落即上面所有房屋同時倒壓池内所有該宅及參觀人民經被淹休息長警飛奮救沈並用木梯竹稿繩索等長及全署休息長警飛奮救沈並用木梯竹稿繩索等件分頭援救救起共計八十餘人尚有被木板屋柱壓住致無從救護者共計男女小孩陸續撈起共斃男七人女十三總共男女二十人 
[嘉興]  
　　廳道勘荒委員蒞禾嘉興本年四鄉田禾蟲災由縣知事躬親赴鄉履勘呈報省吏派員覆勘在案茲悉財政廳長已派委李庚甲蒞嘉覆勘錢塘道尹派委沈鎔覆勘現李沈二委員已於前日乘車蒞禾晋竭張知事業於日昨赴各災區視察矣 
　　新任知事接任嘉善縣知事孔憲熙奉令他調由省委牛蔭麐接充現牛知事已於前日接任所有政務財政司法各科主任及科員暫不更動以資熟手惟承發吏司法警察等將定期分别考騐再定去留 
　　文明戲園又將開演嘉興北門外文明戲園於雙十節開演京劇後生涯尚形發達旋因後臺經理董吉瑞負欵逃匿遂至停演現經該園經理張仁裕將董某扭送至縣看守嗣由某某等出爲排解將董某保釋出外令董赴滬聘請藝員重行開演已得雙方允許現定於十一月一日重行開演矣 
[杭州]  
　　選舉副議長又不成三十日下午二時省議會開會選舉副議長議員出席者一百四十六人周議長主席先由各人抽簽入座後議長呆立無言某君謂議長須報告開會日程周氏乃報告延前會選舉副議長八個字書記按組分發選舉票各議員投票畢時已三時四十分由孫秘書長宣告開票檢點名刺爲一百四十六張而票僅一百四十五票由秘書長報告大會今日 
又是名刺與票數不符某君謂當然重行投票但須報告根據何條斯時當由議長發言而周氏仍無言孫秘書長乃手執會選細則宣讀言至重行投票四字許祖謙謂秘書長不能代議長作主張請議長自行宣布遂由周議長離席報告大衆謂名刺與票數不符本席主張依照省議會互選細則第七條重行投票其時在席議員已紛紛出議塲檢點人數已不足法定鄭凝發言謂前次選舉正議長因名剌與票數不符以致大起爭執此次又蹈覆轍想係其中有人故意破壞或者利用名剌與票數不符暗中調查某某得幾票某某得若干票然後施其手段本席以爲其中頗有危險陳樹基謂危險無所謂危險至於保管選舉票當然由議長負責秦炳漢請議長封好後畫押復於押上加蓋議會戳記以昭大信某君謂不如當場焚燬周議長謂如此大家不相信議會太没面子遂將名刺及票數兩包各畫押封存當即摇鈴宣告延會而一場戲劇又於是乎告畢　　省議會秘書長辭職詳情省議會自前日選出正議長後周繼瀠氏即在會場中向秘書長孫厪才君當面請其帮忙迨散散後又親至孫君宅中拜望而孫君此時尚在會中辦事各科人員均欲向新秘書長辭職並當面交代孫君乃電請周氏至會面致辭意周氏極力挽留謂俟將交副議長選出後再當協商辦法此時務請暫行維持至各科人員亦均暫循其舊云云孫君謂他事尚可惟惟計科關係銀錢業已將賬目結淸而收付一切又不能停滯惟有截至新議長選出之日爲止另立暫記以分界限俟新會計來即行交代三十日提出辭職書於新議長尚未答復也 
專件 
[法國高等專門學校調查記（四）]  
　　國立職業學校法國團立職業學校全國有四所一在維賢松一在阿爾門的愛爾一在伐龍一在南脫其初由工商部及敎育部直轄千九百年四月改歸工商部管轄完全注重職業敎育在千八百九十年學生總數爲五百四十五人千九百年爲一千一百三十八人千九百十四年爲一千六百八十六人該校設立之宗旨約有兩端（一）養成專門人才以學識豐富之技師塲長等供給工廠之用（二）爲其他高等專門學校造就程度較高之生徒修業年限定爲四載學生注重實習其初先習手藝繼用機器所授科目爲普通算術工業電氣理想及實用機械工業經濟工人法律用器畫外國語地理等畢業考試及格者給以文憑法國職業學校辦理極著成效靑年願入校肄業者甚多每届招生應考麕集在千九百十六年某職業學校招收新生定額僅六十五名而應考者達四百五十名云 
　　海軍工程學校海軍工程學校設在巴黎由海軍總工程師主持以養成海軍工程師爲目的學生願入該校肄業者須經過極嚴厲之考試並以得有海軍建築工程師文憑者爲限該校畢業定爲兩載計分兩學期每學期講堂功課及實習共八月並出外考察兩次各以三月爲限第一學期之末例須經過考試一次修業完畢經過畢業考試及格者給予文憑該校學生大半由高等工程學校升學其中六分之一則爲海軍專門技師特設之額海軍工程學校有特别之任務凡六（一）規劃建造海軍艦隊之圖樣（鐵甲艦巡洋艦潛水艇等）（二）規劃修理或改造海軍艦隊（三）監督私立船廠建造海軍船舶之工程（四）監察魚雷工程及研究魚雷之製造（五）研究水上飛機之製造（六）管理造船廠之建築及修理等該校遺派學生赴外考察之目的在於研究鄰國海軍之狀態及一切技術等招考學生用競爭試騐法所考科目與高等礦務學校同外國學生由各該國政府咨送者免去入學考試惟入學後隨班聽講三月如成績不佳者由校長令其退學云 
雜評一 
[一佛與二佛（默）]  
　　戰爭爲人類最大之慘刧和平不成則慘刧不已此國人所以日望和平然而和平終屬無望者何也蓋以今日時勢當局非確抱佛之慈悲心必無誠意言和又非有佛之無邊大法力議和必不成功今庫倫活佛旣來電祝禱和平而平和期成會又以徐佛蘇丁佛言之兩佛爲主幹和平庶幾近之乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[發行上海平和期成會]  
　　前日（三十日）午後二時各界人士擬組織上海平和期成會在一品香開發起會到會者二十餘人首由張鎔西君述發起之理由次王幼山君說明天津平和期成會之經過後即行討論電稿及簡章經大衆研究略有更正一致通過是日上海商會由王一亭君代表到會在商商擬各别行動故未列名至四時散會籌備處暫設上海法租界蒲石路二十號茲將簡章電稿錄後 
　　上海平和期成會簡章一本會以宣達民意促成平和爲宗旨二本會進行方法有二（一）以文字或演說傳播國民主和之意見（二）以函電或代表對南北當局爲平和之勸告三本會對於南北議和之條件不作主張但本會會員以個人資格得自由發表意見本會亦得爲之傳布四凡民國男子贊成本會宗旨者由本會會員一人之介紹得爲本會會員會員名姓但登報章不發會證五本會由會員推選若干人爲幹事分擔本會一切事務但在本會未成立前暫由發起人推數人任之六本會經費由發起人及幹事分别捐籌不向一般人募集七本會至和平告成之日即行解散 
　　通電各省省議會商會敎育會各報館並轉全國國民公鑒戰亂經年吾民之受禍可謂至烈凡屬樂生之地悉化兵匪之鄉秩序不存百業俱廢居則火熱水深行則荆天棘地少數之人即幸而脫離戰區藉安旦夕而本源旣涸百無可爲亦惟相與待斃夫民統於國苟利國家敢辭犧牲之鉅然而一年以來所利安在形神日渙元氣日消主權日削負荷日重舉凡吾民族生活之一切根基無不支離滅裂以盡竊謂同國相爭無論持義如何崇疝要不能越乎民族之自存今南北相持雖欲各伸其所見然其武力相尚之策勢非驅我民族不能自存不已事實昭然無可諱飾此而不改吾民何辜炎黄有靈應不我祐况値歐戰將終世界潮流方急我不自愛人將焉恤我國民各抱切身之痛宜作自衛之謀努力息爭責無旁貸邇聞京津之間有平和期成會之設同人等心同理同深願協力共進擬在海上亦設一平和期成會作聲氣之求促和平之速現不分黨派不作政團但期罷兵息民别無他種作用邦人君子孰不念亂所冀羣策羣力在各地方普設主和機關互相提携一致進行各罄爾誠保我民族臨電無任翹企之至 
　　覆津會電國人苦兵禍久矣武力是尚輿論遂退處於無權治平無期國家將日即於魚爛諸公本憂傷蕉萃之意發中正和平之音全國人士諒無不同此心理本兄弟而作鬩牆已大背人道之旨舍武力而求解决夫豈無正當之方諸公旣倡率先聲同人尤樂爲後勁現擬本同一之宗旨在滬亦組織平和期成會冀與諸公協力進行希賜南針用匡不逮 
[黎黄陂復敎育會聯合會電]  
　　全國敎育聯合會此次在滬開會曾致電黎黄陂馮河間請解决内爭已紀前報昨日該會接黎公復電云全國敎育會聯合會諸君公鑒有電悉軫念時艱心長語重杜門思過欲語滋慙已請和平期成會代轉矣元洪卅 
[會議廳開會紀]  
　　英國旅滬官紳定於十月三十一日下午四時至七時在公共租界大馬路議事廳開會酬謝華商代募戰債已紀前報昨日屆期中西官紳到者頗多萬國商團亦到場照料廳中遍懸協商國國旗及歐戰大地圖一幅圖中於一千九百十八年七月間戰線及至十月間之戰線加以特别紀號以示三月來協商軍進行之勝利茲將該會程序列後一西樂（禮查樂隊）二中國文武戲法三白朗君朗吟加拿大軍馬克壘中尉塞上詩（由第惠爾君譜曲）（一）唬落黄花鵑舌寒英雄同埋塞河干（塞納河西名Seine法境戰地）巍巍墓表烽烟裏彈雨縱横風霧　（二）馬革裹屍死若歸從茲無復認晨是暉精魂長守河邊壘不向紅閨舊侣飛（三）爲國捐軀讓我先留君後繼掃腥羶寳戈贈汝平揮去不滅强虜憤不蠲（上詩爲加拿大軍馬克壘中尉所口誦中文意譯馬君戰殁法境即葬戰地以十字架爲其墓表原文文藻紛繽而意尤悲壯其地烽烟未燼風悽山寂天沉雲冪正與詩境相合末首激勵同仇敵愾之心尤足以振作士氣然而流血千里枕戈百萬非餉需充足終無以收克敵致果之效用由白君朗吟此什以謝我輸將踴躍之華商諸君）四歐戰特設中日儲蓄會會長英總領事法磊斯君分贈紀念章於朱葆三君（上海總商會會長）潘靜波君（怡和洋行買辦）李柏葆君（上海洋貨商會會長）張籋雲君（上海總商會洋務書記員）五續演中國文武戲法六續奏西樂（禮查樂隊） 
[决勝公債募集之概數]  
　　英文滬報云連日法國决勝公債成績極佳今日（三十一日）尤甚至午後四時止前後共已募得一千四百五十萬佛郎云 
　　上海法國募集公債委員會宣布法國决勝公債至昨日（三十一號）止東方中法滙豐道勝四銀行所募集之數共得一千四百五十萬佛郎分列如下東方滙理銀行九百六十九萬五各四百佛郎中法實業銀行二百五十二萬 
佛郎滙豐銀行三十五萬八千六百佛郎華俄道勝銀行一百九十二萬六千佛郎又得北京來電徐大總統認購五十萬佛郎 
[西比利亞紅會之贊助]  
　　大陸報云據海參崴來電美人紅會之在西比利亞者刻需素有經騐之辦事員管理内地難民局事宜又需醫士三十人女醫士十人上海人士有願充當辦事員者其旅費與生活開支可由紅會供給惟不給薪醫士則除旅費與生活開支外每年酬給薪水金洋一千八百元現有看護婦二人外人汽車夫二人與黴　學家一人定於十一月一日離滬赴西比利亞之辛白斯克鎭贊助西比利亞紅會之進行上海某洋行所監造之馬達救傷車及紅會所備之病榻百具難民衣服二十五箱醫院用品二十箱與英僑愛國會所助專備英兵應用之被褥二十箱亦將寄往辛白斯克云 
[公斷處處長當選連任]  
　　上海總商會前於陰曆九月二十三日選舉商事公斷處評議員二十七人並訂二十七日午後三時開會互選處長已紀前報昨日屆期到者二十三人闕席四人當由二十三人照章投票開匭唱名計張知笙得十九票爲最多數當選連任此外王一亭得三票朱五樓得一票並定陰曆十月初一日爲處長及評議員到任之期屆時全體會董會員尚須開會歡迎云 
[米業不認縮短分運期]  
　　南市沙船號商及油荳餅米麥雜糧等業反對財政廳縮短分運單期限一事迭紀前報茲聞社業董事張樂君錢貴三等接到縣商會轉來稅務公所陳所長復函内有汕荳餅捐票在八月一 
號以前已經圈銷者仍有效力照給分運惟米麥雜糧已照吳前所長詳定五個月爲限辦理等語當以此項辦法並無成案業董與商會當時亦未接洽故行號店舗均不承認昨已據情函復矣 
[嚇詐案繼續辯論]  
　　庽居公共租界湖北路（前報誤爲北浙江路）新平江旅館三十七號房間之湖北人陳慧仁（即柳聘農）蕪湖人陳雲卿串同住居法租界霞飛路一百八十五號門牌之王國生（即王天鵬前在湖南爲民軍統帶）王鑑臣等於本年三月間起至十月十四號止以南軍政府缺乏軍費爲詞迭次書寫揑名信函向天潼路恒義生絲線店主陸格夫借洋一千元不遂旋將炸彈一枚送至該店恐嚇並有私造民國八釐公債票情事業由捕房中西包探將陳等四人拘解公共公堂訊判押候查明再核在案昨晨又經捕房將陳慧仁等四被告解廨復訊先由八十四號西探目利扶司上堂禀稱被告等三次書冩揑名信以南軍缺餉爲詞向原告索借洋一千元不遂第四次復又遞函該店云三次來信未見答復現在本部已預備一切對待手續如果再不派人前來接洽請以鄭汝成事爲鑒除再函告外並已派令本部偵探四人偵察爾之舉動如將此事報告捕房當以最後之手段對付如有人來接洽可至南京路一樂天茶館以茶葉放在碗蓋上者爲標記等語嗣因原告仍置不睬竟將炸彈一枚用新聞紙包裹遞于該店原告接到炸彈後立即送至捕房用水浸透拆開研究查得是項炸彈雖用尋常洋鐵罐爲之然其炸藥之性非常猛烈且藥内攙和玻璃屑等物察其炸力似與近日某游戲場發現之炸彈相仿迨捕房派探至一樂天往查並無蹤跡至本月間原告又連接兩函始則仍約一樂天以香烟置在茶碗爲記次則約至湖北路孟淵旅社一百零二號房間接洽包探蔣阿林據原告報告後即着原告派人佯與接洽遂至新平江旅館將陳等兩人拘獲第三被告王國生原告王天鵬因在湖南起事失敗逃滬曾經湖南督軍通電飭緝有案並據陳慧仁云擬向原告抵押之内國公債票係從王國生處取來察核兩處抄出之公債票號碼確有相同之處其第四被告王鑑臣係王國生之家丁是以一併拘案惟今日捕房代表牛門律師因事未到請爲改期復審俾與被告律師辯論云云並將各種證據呈案請察次由被告代表律師聲稱陳慧仁學識甚優向在日本留學者有各種書籍其親戚亦多頗有名望之人敝律師前爲報館記者故與相識且現在南北將次調和是項公債票中央政府已將承認不能指爲違法今查所控案由係有兩種一爲炸彈一係公債票敝律師代表之當事人與炸彈一案並無充分證據至公債票一層被告亦祇居介紹地位此係國事問題與刑事犯性質不同應請堂上准予被告交保候示繼由張襄讞與美副領事詹君會商之下判各被告還押候再訂期訊奪 
[菜地上發現女屍]  
　　本邑西鄉二十一保八九圖地保郭阿四昨日午刻至地方檢察廳報稱今晨圖中閔行鎭迤北郭家宅地方某姓菜地上發現女屍一口年約四十餘歲頸間繫有麻繩顯見被人謀害爲此偕同本圖圖董投報閔行鎭上海縣警察第一分所當奉姚所長令飭來案具報正欲啓行忽有曹玉剛至屍旁察看旋欲他往即被曹之親戚徐阿香將曹追獲扭送該分所收押候示聞曹玉剛即爲死者之夫究竟因何致斃現尚未明眞相爲此來廳報請相騐等語並經該分所姚所長備文飭警將曹徐二人一併送由縣警察事務所轉送檢察廳經檢察官提案預審之下判將曹徐二人分别收押候次日（即今日）下鄉騐明再核一面諭飭該地保在屍場上預備一切聽候往騐 
[工部局發表虹口鬧事之特别報告（五）]  
　　上月二十八號公共租界工部局發表之虹口鬧事特别報告大半已譯截連日本報兹再續錄於後 
　　（六）因鬧事而發生之各點（甲）八月五日日本總領事之函該函所舉各問題已由紀事文及本報告之第一叚内答覆過半惟尚有一二要點須更行聲明者函中之第一節謂華捕預謀集合有意破壞治安捕房對於此節曾澈底查究卒不能得豫謀之證據華捕破壞治安就常情而論實屬無可原諒但華捕於前三日内所受劇烈之挑撥不能漠然視之華捕之舉動雖未可以此證明其正當然亦情有可原也當余謁見日本領事時曾略述肇事情形有吉明君關於余所言華捕非常激昻一節有所誤解回憶當時之談話余僅將當日報告警務董事者重述一過即華人與華捕對於日人之待遇忿忿不平頗有不安之情感至於不難維持紀律與秩序之質言余確曾發之但余之發此言也深信日人方面亦將安守秩序且因决不預料如是劇烈之挑撥將施於已受激刺之華捕也有吉明顯曾盡其權力所能及設法擔保虹口日僑之安分雖據有吉明君言其所措施已全有效但余竊有憾者其結果未能適合其言試瀏覽紀事文即如此項訓令發出之後日人於七月十九日夜間仍聚集大羣且其行爲全非預料所能及也日僑居留會所通過之决議案由有吉明君函内附交者僅昧於本埠狀况之人能屬此稿該會會長及總領事之轉交此文似在求免觸怒决議此案之人耳余意此文不足重視至於申請多招日捕置於某某地叚使盡何種職務一節此須視爲逾出建議範圍以外之事也日本總領事函後所附死傷人數表可以視爲確實損毁之產業表如必要時可由巡捕房詳細核較在鬧事之後副總巡曾即親至受損之各店查視彼能陳述所釀損失之情形且藉工程處代表之臂助能估計所釀損失之價値當副總巡勘查之時各店要求賠償多逾屬分顯係爲精神上所受之損失故工部局如决議賠償損失誠宜逐一考核也（乙）工部局所委任審查員之覺書覺書中所論各點除二點外均已逐一注意及之覺書第十二節論及日本領署巡捕在租界内執行巡捕職務一事此種事端不時發生目下似爲解决該問題之適當時機俾可一勞永逸民事與刑事之界線不難分辨領署巡捕如專辦民事　圍以内之事自未便有所反對就捕房之觀察點而論如一區之内而有二團體分立各執行其職務則易起誤會而多周折且其結果一方面至少不能得完全之刑事案卷也覺書末節謂遇有適當時機不妨派委員會調查警務全部行政云云因未述明理由故余殊難着筆批評焉 
　　七後此之事實與行動騷動十分鐘所發生之驚惶旣退捕房即從事重行分配捕務於籌思後决定當夜不派華捕上差而以印捕代之此法臨時行之頗足應付現狀當時華捕行爲已有驅散日人之效力然日人俱樂部中仍集有多人舉動殊無規則歷數小時之久余親赴其處勸令各自回家但衆不聽且其勢洶洶幾至向余用武此後數日此俱樂部似爲此輩（聞此輩皆非俱樂部會員）用作總機關部屢次開會隨時向其所視爲對於鬧事應負責任之各人發出恫嚇之詞其恫嚇詞不僅涉及捕房與工部局而對於自已領署人員尤覺其甚彼等以爲領署人員未曾贊助其行動且抱過於和緩之態度也彼時氣象顯然有一種勢力在幕後利用現局施行各法以延長亂事當地兩家日人報館之一居然爲彼等大肆議論旣已詆辱華捕且煽動日人使其持械以防幻像中之攻擊工部局於八月二日曾致函日總領事提出抗議但結果若何則不知之鬧事發生後之日日本浪人之態度甚爲仇憤日員慮其有狂暴之舉動團練兵一隊遂因日負之論舉命出巡而日領署人員且請求派日本水兵登岸此層工部局視爲無需故未准之旋因誤會卒有若干日本水兵離艦赴岸但未及登岸即被撤回後有穿便服之日本水兵三十人駐守日總領署殆爲保護署内之人以防其本國人民計也其時日領署已得捕房之質言謂當予以充分之保護然日領署猶格外戒備焉租界中鬧事惟牽涉中國人民者始可視爲嚴重此層余已詳言之矣此次虹口鬧事全無牽涉中國人民之處以事實言中國居民舉止並重誠爲鬧事局面中人特色是以捕房未請求團練隊之出發蓋捕房以爲無論日人有何風潮捕房之堪以應府也但旣决定鬧事地點暫不派華捕巡邏團練隊之服務乃大有價値彼等旣出好有安定居民遏止日人仇視態度之效力自是團練隊逐夜在虹口供役至七月二十三日始止以其時現狀已安證如當故也請求團練隊出發之前捕房必常愼重考察須有良好充分之理由始可召集之近年巡邏之役屢勞及團練兵有時似有時機不至遽行召集之處但此次則不然蓋在鬧事未終之處團練隊之出防竟使居民安定而阻遏方興未艾之風潮其效力或非尋常巡捕所能有者是於余對於團練隊屢次在鬧事中之扶助願表示捕房各級人員所感覺之謝忱當鬧事後第三夜特别巡捕之在原定區域服役者皆被調至虹口境内由是夜起至八月十日止特别巡捕全班百人咸集於虹口殊有甚好之效力焉總巡麥高雲具 
[查騐槍械之報告]  
　　九月二十三日副總巡呈送查騐槍械之報告書如上余遵九月二十日訓令即於昨今兩日會同捕長惠而生調查下列二事（一）七月十九日虹口捕房華捕短銃之情形（二）不照定章管理槍械之直接與間接責任余等又奉命着擬懲戒負責諸人及防範將來疎忽之辦法余等即錄取虹口捕頭波爾充庶務員麥根齊及所有華捕關於擦凈槍械之證詞由此證詞察之在七月二十日以前原指定華捕二人每晨八時至十時專司擦凈華捕所用之五十二桿短銃與剌刀及他類巡捕所用之十三桿手槍此兩捕自認每日僅擦槍數桿謂因時間太短不及遍擦捕房管理軍械員每季檢視槍械一次七月十九日曾騐看虹口槍械並有華捕八人助騐是日查騐似僅限於槍械至於槍管内狀則未騐看也波爾克捕頭稱從未有人監視華捕擦凈短銃旣擦之後亦從未有人查騐之冬季星期三日操演時亦無捕員檢閱華捕之短銃渠每月所檢閱者爲商捕日捕所用之來復槍若華捕所用之短銃管渠從未檢視之云云麥根齊所稱亦同惟謂在星期三日華捕上操以前渠曾檢視短銃但係偶爾爲之今年七月以前大約騐過一次而已余等之意職司逐日擦槍之華捕直接負七月二十日余所見短銃不善情形之罪但甚重大之責任須由波爾克捕頭負之因對於彼捕房所管之五十二桿短銃未曾有何稽查或檢視也此種疎忽波爾克捕頭亦自承認之余等主張負責之華捕二人宜各降級于少半年用示懲戒而第三華捕責任較輕亦宜减半降級至於善後辦法余等主張如下（一）每日擦槍之華捕加以充分之監視各捕房印捕長擔任之（二）總巡處宜發嚴峻之通告致各捕房臚述此項事實而使各捕房捕頭對於槍械一事猶負責任副總巡强生具 
[總巡致各捕房捕頭之通告]  
　　本總巡所深以爲憾者今查見某某華捕荒棄職務未將虹口華捕之短銃揩擦乾凈七月十九夜虹口鬧事後調查槍械之員發見華捕短銃之管殊不潔凈似已數月未經揩擦後又派員澈底查明職司擦槍之華捕從未有人監視之而短銃旣擦以後亦無人騐視冬季星期三日上操時亦未有人視察華捕之短銃即管轄該區之捕頭於逐月檢查槍械時亦僅檢查西捕日捕之來復槍而不察及華捕短銃之管波爾克捕頭自認失察對於所管五十二桿短銃未曾加以何等之檢查該捕頭實負極爲重大之責任此則本總巡所引以爲憾者也此後各區捕頭各應設法對於揩擦短銃之華捕須有充分之監視槍械揩擦後亦須施以有統系之檢察監視之法何者最宜各捕頭可自酌行之須知捕房所有之物皆由該管捕頭管理善爲保持乃捕頭之責也如漠不經心小則足以毁壞工部局之物大則馴致迷失罪狀之確證如此次虹口之事是也總巡麥高雲具 
[吳淞大火之痛定思痛]  
　　吳淞鎭日前大火損失頗鉅詳情經紀前報兹有張玉墀等發起募捐將吳淞救火會切實改良以杜後患茲錄募捐小啓如下吳淞地居大江之南東海之濱輪舶交通商賈雲集其於公益事也逐漸興辦惟救火會則設備來周以致前年大火損失頗鉅元氣迄未恢復而今年十月間又遭失愼延燒房屋至千餘間之多盡屬市中精采未經保險而被災者流離失　慘不忍聞再不爲未雨綢繆之計恐繼續之更難設想善全之法惟有急將救火會籌劃精詳以期有備無患但一木難支衆擎易舉且事係公共性屬仁慈急宜集議募捐先立基址同人等不揣棉薄勉竭駑駘發起是會以泯地方之隱禍爰綴數語於册端伏乞各界諸君子慨解仁囊普施救濟或量予捐助或廣爲募捐多則尤善少亦無妨一俟集資成數登報奉揚外再集議盡善辦法以昭人允是爲啓發起人張玉墀顧丹巢張麗雲盛冠中谷寄鷗夏同慶董魯卿須維周顧杏生趙芝香薛顯廷朱淵如兪貢南顧丕謨殷兆麟張瑞康贊成人印湘蓀鮑子京朱水臣謝瑶軒程漢卿繆同甫劉友桐董振千唐伯琴楊泳滄胡肖舟周彩生顧子和兪葆邨陳松生同啓本本收欵另具收條爲憑 
[浦東創辦電車之外訊]  
　　英乂滬報云據上海日人所辦之日日新聞所載浦東沿海敷設上南川電車軌道之計畫有日人資本在内所謂程某者乃三井洋行之買辦聞資本一千萬元分作十股各爲一百萬元全數幾已爲日人認定中國發起人所得者不過一小部份而已據日人云兩星期前某發起人挾資十萬元赴京以求批准數日前又電滙五萬元以供費用云 
[秋季賽骊之附麗]  
　　旅滬西人秋季賽馬業已擇定於陽曆十一月十一十二十三三日舉行賽跑十六日跳浜聞此次有歐戰特設中日儲蓄會發售香賓奬劵額設一萬號每張售洋五元先於十二日由跑馬總會董事在該總會抽籖准十三日競賽所得劵資五萬元除提該會費用二千五百元外其餘作百分計算第一奬得百分之五十計二萬三千七百五十元第二奬得百分之二十計九千五百元第三奬得百分之十計四千七百五十元尚餘百分之二十計九千五百元歸香賓競賽未獲以上奬金之各馬分派其領奬日期限至十二月三十一日截止逾期未領者其奬洋撥充戰費云 
[第二師範運動會預誌]  
　　尚文門内省立第二師範學校定於明日（二日）上午十二時起至下午五時止就公共體育場内舉行秋季運動會該校共有師範生三百人附屬之一二兩部各級男女生五百人是日均蒞會競賽技能預由校長賈季英印成入場劵分致各團體並柬請道尹縣知事警廳長與各機關領袖屆時至場觀覽茲將運動順序錄后（一）開會唱歌全體（二）（三）（四）團體比賽（五十碼輪流跑原地跳遠原地擲八磅鐵球）各級（五）童子軍表演（操法）各組（六）百碼賽跑選手（七）德國式啞鈴體操一年級（八）四百四十碼賽跑附屬（九）八百八十碼賽跑選手（十）童子軍表演（視覺競爭）各組（十一）跳遠選手（十）（二）百碼賽跑附屬（十三）瑞典式柔軟體操預科（十四）撑竿跳高附屬（十五）百二十碼代欄賽跑選手（十六）美國式柔軟體操三年級（十七）二百二十碼賽跑附屬（十八）擲鐵球選手（十九）美國式棍棒體操四年級（二十）四百四十碼賽跑選手（二十一）器械操（雙槓）附屬（二十二）跳高選手（二十三）德國式棍棒體操（第二部）二年級（二十四）競爭遊技（針球）二年級（二十五）跳高附屬（二）（十六）二百二十碼賽跑選手（二十七）跳遠附屬（二十八）一英里賽跑選手（二十九）木棒體操二部（三十）童子軍表演（紥營救護生火消防）各組（三十一）撑竿跳高選手（三十二）閉會 
[婚嫁改良會之繼起]  
　　本年春間松江人士發起婚嫁改良會以後各處聞風贊成者頗不乏人茲聞浦東大團鎭住户盛礪甫盛羹梅等亦發起斯會定於家祠秋祭之日在祠提議先從盛氏同族着手實行徐圖推廣其通告原文照錄於下慨自俗尚奢靡誇多鬭麗而於婚嫁爲尤甚每有典產借債購置無用器物以爭一朝之榮者習俗相尚賢者不免我姓爲團鎭望族遇有婚嫁糜費殊多而空張場面亦隨在皆是家洤等有鑒於斯爲特採松江婚嫁改良會之法擇於秋祭日期在家祠提議凡我族人務希共策進行以期及早改良是幸 
[日本天長節之祝賀]  
　　昨日（即三十一號）爲日本天長節旅滬日僑前往日總領事署參與祝賀禮式者甚衆此外協約國各領事及中國官場如護軍使代表馬鴻烈王道尹陳交涉員沈知事公廨各讞員等均往道賀頗爲熱鬧 
[秋勘委員返省]  
　　本邑秋收成數經沈知事會同省委程鵬舉勘定平均計算六分八釐六毫現程委已回省銷差分别呈報省長財政廳備案 
[再誌造船工場之籌備]  
江南造船所近因承造美國運送艦十二艘向兵工廠暫借西炮台空地建造工場已誌昨報茲悉該所此次建築軍艦之工場佔地務須廣大所借西砲台空地尚 
 
 

Page 11

 
 
不敷用故又由劉所長商請謝總辦將西局門外軍械棧房三座及空地十餘畝一併借用已得謝總辦之允許惟騰出軍械無處存放故由劉所長籌欵另在龍華路附近購地十餘畝（每畝約價三百元）抵還兵工廠以便建築棧房昨已諭令十四圖地保從速購置矣 
[杜絶螟害之根本辦法]  
　　滬海道署接江蘇省長公署訓令云查本年發見螟蟲之松江金山崑山靑浦太倉吳縣吳江常熟宜興武進溧陽等十一縣搜捕蛾卵爲數甚多其害之烈已可概見當時急則治標不得不枝節進行以期减輕災害現在各地禾稻以次登場所有田中稻根急宜掘除焚燬 
以免遺孽留傳生生不已再經孵化爲害農田仰該知事嚴督董保勸諭農民限期掘焚務於年内辦理完竣呈候派員查勘並仰實業廳蘇常道尹滬海道尹督飭所屬切實進行各將遵辦情形隨時具報毋得延誤致干未便此令 
[英年前途之明星]  
　　廣倉學會會長姬覺彌氏等發起組設一會名曰彥英會凡入會靑年有不務細行以致顚沛者該會可代籌生計任材噐使並時加督察以善具後聞姬君首先捐助會費銀萬兩以爲提倡各發起人亦捐助會費已達十餘萬兩會員入會者應缴納會費銀一千兩滬上巨紳富室多表贊同一俟擬定會規即當訂期召集全體會員開會宣告成立云 
[霞飛路押店被刦]  
　　昨晚九時許法新租界霞飛路一百三十三號門牌壽昌押店突來五人以質衣爲由闖入店堂各出利刃嚇禁聲張搶去銀洋衣服首飾而逸後由事主報告捕房派令探目黄金榮包探潘瑞福前往查勘一週回禀捕頭諭令趕速查緝務獲究辦 
[奉賢縣咨請協緝盗匪]  
　　上海縣沈知事昨接奉賢縣知事孟廣悌咨文略謂本邑葵記花廠被刦據事主陳葵卿報稱向在齊賢橋市南二十圖開設軋花廠詎於前日夜分十二鐘時忽有盗匪三十餘人口操土音各執刀槍火把撞開大門搶去店堂内坐櫃一口正在撞入賬房搜搶時聽得街中鳴笛敲鑼盗即携贓逃逸經警追趕無踪開具失單請爲詣勘緝究等情據此并據地保警區先後報告前來查失事處所距縣十二里隨即選派幹警分投追緝一面往詣勘得齊賢橋迤南在南北大路一條路東有葵記軋花廠一所朝西並排瓦屋三間中開大門屋内安設櫃檯南次間係賬房據事主陳葵卿指稱是夜盗匪三十餘人手執火把并洋砲利刀撞門進屋在櫃檯邊搶去木櫃一口内有銀洋等物復撞開賬房撬開大櫃抽屜未及搜搶聞街中鳴警敲鑼向南携贓逃逸經警追捕無踪請爲緝究等語查騐各處均有被搶痕跡該處雖有警所祇有長警三名距失事處二里處力過單未能追踪緝獲除勘畢繪圖并訊取地保人等供詞帶 
回附卷飭警勒限嚴緝并分别呈報咨請水陸警察協緝此案贓盗外相應咨請貴縣轉飭所屬警吏一體協缉至紉公誼 
[水警開辦冬防]  
　　水警二廳第一區長沈葆義以時屆冬令航商往來較多水盗狡焉思逞自應舉辦冬防以保安寧爰定十一月一日爲始調派師船三十艘擇要分駐沿浦各港盤查形跡可疑之船隻另調舢板船八艘以四艘泊於江浙交界之茅港遇有駛滬小輪班船即拖掛舢板一艘護送來滬再以四艘泊於南黄浦護送赴浙商輪已於前日分令各隊抽調師船齊集閔行分别派遣矣 
[一區二分所布置冬防]  
　　淞滬警察廳徐廳長令飭所屬各區所舉辦冬防並擇緊要地點加添雙崗定於十一月一日一律開辦等情迭紀前報茲悉一區二分所警佐王淸和與巡官李鴻元等一再籌商除在管轄區域内酌定地點加派雙崗外復認定每逢雙日下午六時起由王警佐親率休息長警二十名至華法交界及各街巷巡查至次日天明六時止李巡官則在局字衛單日由李巡官率警出巡王警佐駐守局中今將加崗地點錄後管驛弄協來典當晝錦牌樓十字路口城隍廟内土地祠薛弄底新北門内七星井十字路口安仁橋十字路口安平街天主堂街硝皮弄安仁里舊校場中南香花橋十字路口天官牌樓十字路口聚奎街東街口如意橋泰來當花草浜康家弄陸家宅敬業學堂北張家弄東口丹鳳樓前裕泰典當彩衣街厚生典當孫家弄元豐典當後門口尚有民國路一帶大小各支路口則派游巡一隊長警於下午六時起協同防護至天明六時爲止定於今日開始實行昨已繪圖列表詳報廳長備核矣 
[書家贊助職業學校]  
　　中華職業學校募金結算後各處捐欵仍陸續不絶昨浦東中學學監錢劍秋君又函該校概允鬻朝爲助定陽曆十一月六日起每逢星期三日午後假半淞園（在南市高昌廟即沈家共花園）書對百副照潤例七折所得書資除開銷外盡以移捐職業學校云 
[浙屬缉私統領履任]  
　　新任浙屬緝私統領米占元本定十月二十八號赴浙蒞新嗣因先期派往浙省之秘密調查員回滬報告查得浙屬統部器具全無辦公不無掣肘米统領爰擬另組織部以期改革昨甫接洽就緒隨帶僕從四人乘滬杭火車赴浙定一號實行接任 
[騙取食米之敗露]  
　　南市方面近有人私刋米店圖章俟送米至主顧家後即於次日持僞字條向主顧聲稱米須調換將米石雇車運出騙貨盗賣發現已非一次昨日又有小車夫張福瑞持久大米店僞字條至鹹瓜街蘇芳聚桂圓店騙回食米兩石該店因早聞他家曾有被騙之事故即當場扣住知照該店夥陸潤生到來將張扭控第一區署訊據代稱有人雇伊運米至大碼頭地方等候接洽等語未幾民太店夥徐建章協隆店夥李德明均至該署請爲附追被騙米石趙署長飭送警廳司法科訊究 
[淞滬警察之月終點騐]  
　　昨日淞滬警察廳長點騐所屬各區署所隊長警隊士並派員分赴第一區署及一二三各分駐所點騐以便發餉晨問九時警廳衛生科長張錫純假南市泉漳會館前隙地點騐各該巡官預先督率長警排隊前往聽點當由張科長代徐廳長向衆慰諭一番然後各回區所服務 
　　又徐廳長又委督察長張祝蓀於昨日前往閘北辦公處召集四五兩區各署所長警點名並考察警務成績 
[惠中淸心决賽棍球]  
　　十月二十五號惠中學校與淸心實業學校比賽棍球於惠中球場雙方球員均活潑異常結果爲二十九與十五之比例惠中勝三十號下午該兩校棍球隊甲組復决賽於淸心球場較前次更覺猛勇約賽一時許结果爲二十九與二十四之比例仍係惠中勝利云 
[貧兒院菊花會預誌]  
　　貧兒院園藝一科栽植菊花品貴種繁久有聲譽現屆東籬盛放之時循例開會十餘日會期定舊曆十月初六日起會場布置佐以音樂戲劇藉娛來賓屆時各界善士及院兒家屬前往參觀者想必不少也 
[基督敎會記事二則]  
　　基督徒佈道團第六屆選舉年會已於上月二十一號舉行由委辦報告選舉蔡式之龐子賢爲正副團長鄔采芹等爲五部份部長並議定以上海本團爲本部南京蘇州杭湖等處各設佈道團與本團聯爲一氣繼定於七號爲徵求大會開幕之期 
　　麥家圈天安堂大佈道四宵昨晚已畢連日往聽者共在二千餘人自願簽名慕道者百餘名今晚續開歡迎會敦請商務書館辦事員姚爾調君演講救法之妙用並給贈游藝交誼會劵每人一紙以表優待 
[倪軍採辦衣依]  
　　安徽督軍倪丹忱昨委軍需官郝裕麒來滬採辦棉軍衣三千五百套麵粉數千包該員來滬後庽居振華旅館各掮客即將單開送爭相承攬云 
[陳團長喪母]  
　　駐防閘北陸軍三十七團團長陳景福之母劉氏近在直隷原籍逝世前日陳團長接得噩耗即赴護軍使署報丁内艱辭職回籍守制盧護軍使以現値國家多事之秋閘北防務關係緊要未便輕離當援古人墨絰從戎之例電呈陸軍部奪情留任在防守制業奉部令核准昨日陳團長特假閘北慈善團設奠遥祭成服本埠官紳各界均往弔唁素車白馬頗極一時之盛 
[派船查緝私鹽]  
　　蘇屬緝私第二營薛營長查得浦東周家渡及蓮涇各港口近來時有光蛋挑販私鹽偷渡來滬售賣自應嚴加查缉故於昨日分令第一第二張沈兩隊長迅往查緝又聞緝私統領以滬地私鹽大半來自岱山或由吳淞或由瀏河裝鹹魚船夾帶進口故於昨日令飭第一團高團長迅派師船駐泊吳淞瀏河各口凡有魚船入口務須檢查除照章准帶鹽斤外如有額外多帶者卽行扣留充公 
[瘋人發堂待領]  
　　前日下午有身穿綠呢夾袍子年約三十餘歲湖北口音之胡學患有神經病在法新租界盧家灣地方竄入某洋人之馬車内爲該洋人瞥見當即鳴捕將胡帶入捕房昨解法公堂請示詰其年歳籍貫住址含糊不答中西官判送善堂留養候家屬認領 
[髮妻失蹤之追究]  
　　甬人唐盈周昨赴浦東爛泥渡三區警署訴稱現住治下陸家嘴地方業鐵廠工人因髮妻朱氏年二十歲於上月二十九日潛逃無蹤迄今杳無音信茲悉同廠作工之唐源周劉鴻議安來金等知其下落請求傳究等語經曾警正飭派長警將唐劉安三人傳署質訊供詞推諉曾警正判分别交保出外帮同找尋朱氏到署再行訊奪 
[鴇婦縱妓拖人]  
　　愛多亞路一百八十八號門牌雉妓院鴇婦楊州人周老大前晚縱令雉妓四人在途强曳行人入院狎游被捕查見以其違章將周鴇拘入捕房送至公共公廨交官媒看管昨晨解案經中西官訊明判周婦罰洋三十元充公如不繳洋改押女所一月 
[匿婢索費之控告]  
　　顔料商人楊春生原籍福建住居城内九畝地今年二月間出洋五十元收買十三歲江北女孩秋來爲婢由袁金魁出立賣據憑吳廣舟徐阿毛二人爲中詎該婢日前忽然失踪旋經訪悉仍在袁處當着原中前往索人袁索尋費七十元始肯交還楊已付洋四十元袁尚不還遂報知閘北偵緝隊將一干人拘解司法科經段科員質訊一過判移地檢廳核辦 
[馬車碾傷小孩]  
　　馬車夫揚州人李阿二在武昌路駕車不愼將十歲男孩金錦奎撞倒碾傷頭額當經四百四十二號巡捕查見將李及傷孩一併帶入捕房捕頭諭飭金孩送醫院醫治李押候解送公堂請辦 
[私造鉛質銀幣]  
　　高二寳私造中華民國袁總統肖像之鉛質銀幣在市行使當被包探管宗餘在湖北路查見當場搜出僞幣二十元帶入捕房昨晨解至公共公廨經中西官訊問供多推諉判高押候查明再行訊核 
[索還繭袋之固執]  
　　邵靜齋在公共公廨控李東甫不還値洋三百餘元之繭袋二百四十二隻前日午後由廨傳訊被告延請代表朱斯芾律師上堂聲稱兩造素有往來被告行内繭袋甚多今原告定欲索還自己之物因無記號一時難以辨認並罪故意不還請察次由原告投案訴請究追經關讞員商之義羅副領事判令被告將繭袋照數交還原告判畢被告即將繭袋車至公廨嗣因原告多方挑剔定欲歸還原物故又由被告律師據情禀明堂上以原告抗違判斷諭着將袋充公 
[大世界發售紙烟]  
　　大昌烟公司嬰孩牌香烟暢銷已久近又由英美煙公司特製一種天壇牌上品香烟在本埠及外埠經理發行并於大世界商場特設零售商櫃每小匣十支取價小洋一角中匣一百支價洋一元並有金鐲金戒香水香皂等特别贈品前日爲發售之第一日售去七千餘匣贈出金鐲三副金戒三十餘隻其餘物品不計其數昨日生涯更盛頗爲社會歡迎云 
[請租肇嘉浜基地之批准]  
　　滬南工巡捐局批錢泰階呈爲請租肇嘉浜毗連基地由呈悉該氏請租憇園東填築公浜基地據經派員查明係屬子母相接自應准予承租仰好來局訂立合同照章起租可也此批 
[阻止轉換道契之辯論]  
　　蔡元卿於本年七月間延逖百克律師爲代表至法公堂控莫李氏阻止轉換道契一案昨又覆訊逖律師聲稱前有胡樂安將道契一張田單兩紙向蔡元卿抵借銀二千兩立有抵據據上載明過期不續准歸債權人轉換道契後因逾期不贖除道契一紙可以拍賣作抵外其田單照據須轉換道契故送往英領事署移送會丈局轉契由局中派人前往該兩處地上丈量旋爲莫李氏所知出場其禀會丈局據稱該兩處之地係伊故夫莫阿炳在日抵於胡樂安計洋六百元應請阻止轉契等情該局當即據情函致英領事不允轉契至是蔡即向胡樂安催贖始則游約繼則避匿蔡乃登報聲明着胡出面理處如不料理禀官拍賣詎胡仍匿而不出後有人向蔡言該地實係莫李氏之產勸蔡通融收洋六百元歸李氏贖去蔡謂如能照期抵借之數歸還准歸李氏取贖如以六百元之數取贖决不承認况胡抵押時雖有吳琴孫保息保贖並蓋集義公所之圖章現經音借此取巧圖章亦係胡僞造應請堂上鑒察並請准予將該地兩方拍賣備抵莫李氏亦延巴和律師到案辯稱單契係由胡樂安抵於蔡元卿並非莫李氏向蔡抵借蔡欲得權利須向胡責償與李氏毫無關係查莫阿炳將單契向胡抵借之時病已垂危由李氏代爲簽字實收洋六百元該氏係屬女流又因夫病驚慌故未向胡取得收到單契抵洋六百元之收條現蔡欲責令李氏還銀二千兩惟蔡究出洋銀若干抵下亦未證明且胡向蔡轉抵之時未向李氏通知亦未向蔡言明該地係李氏之產蔡實受胡之愚即使受虧係蔡自取其咎應歸蔡自已擔任現李氏已將洋六百元缴存公堂請着蔡將單契三紙交還李氏執業集義公所董事吳季玉亦延巴仁律師代表報稱胡樂安前爲集義公所經理因事停歇後公所中曾經登報聲明所有胡在外代人擔保一切情事歸胡個人負責公所中不擔責任查該公所從無代人擔保情事胡所蓋該公所書柬圖章實係僞造今將眞圖章呈鑒並請缺席判决着胡償還名譽損失讞員聶君商之法副領事德君當即宣判曰集義公所保息保贖之據實被胡樂安揑造註銷蔡元卿莫李氏控案候再覆訊核辦 
[損失費一再減讓]  
　　程哲生前延賚美律師代表至法公堂控被陸蔭甫收去定洋不交定貨靛靑十五桶後雖如數交出因尚缺少三百三十斤照前市價須虧銀九百餘兩原告不願收貨故由公堂判令將貨拍賣陸亦同意除拍賣所得外陸應償還程損失費銀二千八百兩後經酌斷還銀二千五百兩限七天缴淸在案昨已屆限原告續求訊追陸稱從前原告祇令商人貼還銀若干兩現奉判斷還銀二千五百兩受虧太鉅請求核減中西讞員以案已定斷况拍賣時陸亦同意豈能翻悔惟姑念苦求勸諭原告情讓若干原告稱願再減少三百兩遂判展限七天繳銀二千二百兩逾限不繳仍照前斷執行 
[索債反被毆傷]  
　　湖北人杜梅春因同鄉人陳子富借伊錢一千文延不歸還前日向陳索討口角起釁互相肆毆杜之頭顱受傷由閘北四區崗警一併拘解司法科訊辦 
[包探查獲燕子窠]  
　　虹口北山西路六百四十一號門牌崇明人顧狗郎開設燕子窠私賣燈吸被滙司捕房包探奚德安金福壽查悉禀明捕頭協同西探前往將黄拘獲連同烟具烟膏帶入捕房押候解送公堂請辦 
[車夫拐騙婢女]  
　　新閘白克路四百九十四號門牌陳姓家已歇車夫海門人丁阿夫誘拐其主之十五歲婢女楊茶花並唆使捲取現洋金戒逃匿浦東被陳偵知報由捕房請公共公廨備文派探前往將丁與楊荼花提回分别拘留昨晨解廨經中西官訊供明晰判丁從寛開釋楊荼花交其主領回管束 
[串騙獺皮之處治]  
　　吳阿根前日串同在逃之某某等至漢口路二百七十五號門牌三興旅館内向張祖榮騙取値洋二十九元之獺皮四塊質洋分用嗣被失主察悉報由老閘捕房派探陳維坤將吳拘獲吊出原贓昨晨解送公共公廨經王襄讞會同美副領事德君訊據原告張祖榮訴明被騙情形請究質之吳供認不諱判吳押西牢兩月贓給原告領去 
[澈查方單眞僞]  
　　唐禮耕延代表律師至公共公廨刑事科控楊樹浦鄉民周培仁串同地保辛明周將假方單騙抵洋一千二百四十七元昨晨由廨復訊原告律師上堂陳明案情並將假方單呈案請究被告周培仁亦延朱師芾律師到堂代辯之下經中西官判被告分别交保候函致會丈局查明該方單是否僞造於下禮拜四復訊核斷 
[鉛絲來歷不明]  
　　山東人劉尚富昨日午後携帶鉛絲一根計長七丈餘重七十餘斤行經浦東海洋社（即舊楊子棧）碼頭爲駐社三區派出所巡長蘇玉波撞見上前盤詰來歷劉言語不符當將人證拘解至署經曾警正訊據劉供摇船爲業此項鉛絲係由浦江撈獲並非竊取等語曾警正飭押候查明核辦 
[混用鉛質輔幣]  
　　嘉興人周阿洪前日携帶鉛質小洋三十五枚至公共租界愛多亞路一帶混用當被包探汪開福查見搜出僞角將周拘入捕房昨解公共公廨經中西官訊供明確判周押西牢四月鉛角銷燬 
[破獲收贓機關]  
　　客民張金標邇在浦東爛泥渡内租賃房屋專收沿浦各碼頭失竊貨物昨經三區巡邏長警田國棟王金福等偵悉前往張之房内抄出白糖四包赤糖九包花衣一包香蕉四木箱十蒲包連同小竊王坤一併帶署押候訊究 
[烟犯分别懲罰]  
　　淞滬警察查獲尚文路蔣家弄私賣鴉片之婦人王王氏及煙客喬雲山徐金仁等連同烟證函送地方審檢廳訊辦在案昨日午後經堵熊推檢兩官開庭提訊屬實判處王王氏拘役一個月并科罰洋三十元喬雲山徐金仁各罰洋十元烟具等没收候燬 
[船户串竊之科罰]  
水巡捕房偵探日前查獲串竊茂生洋行鋼條之船户張雲林等起出原贓禀由梅捕頭將贓先給失主領去張雲林等送地方審檢廳訊辦在案昨經堵熊推檢兩官開庭研究之下判張雲林周其桂倪生林倪囝囝李月生等各監禁二個月以儆 
[串竊珠花之結果]  
住居愛而近路六百九十七號門牌之程吳氏控被張桂生張周氏串竊値洋一千元之珠花一朶由捕將張與氏及收贓之朱金生一併拘解公共公堂訊判公别押候吊贓再核在案昨晨由探吊出原贓將各被告解至公共公廨經中西官復訊屬實即將朱金生斥釋張與周氏判各管押一年贓給原告領去 
雜評二 
[改良婚嫁會（訥）]  
　　改良婚嫁爲改良社會之一大端然言之者非一人倡之者非一會而斯風反愈趨愈盛不生絲毫效力者何也其一奢靡之風中於人心其二世俗之見成爲習慣而其總原因則實由於女子敎育之不興蓋中國婚嫁事每由婦女主持今婦女之無敎育如此則安能革除此惡劣之風俗凡事不從根本求之則必用力多而獲效微故今日提倡改良婚嫁不能僅責望於一般普通人而當責望於有敎育之責者 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百問 
[共和與和平] [  去名]  
　　中國本爲共和國今日又提倡和平會其故何在哉豈共和之和與和平之和其和有不同歟豈共和之不和其故在不平而和平之和其實有不必共歟夫旣名共和而實不和矣亦能以一平之後而還我固有之共和乎孔子有言和爲貴安問其共之與平 
老申報 
[捕役中計（見光緒十四年六月二十一）]  
　　高玉庭者丹徒縣之馬快兼辦江快事務人頗勤幹往來江湖交遊甚廣每遇盗案無不立獲以此邑尊甚信任之本月十六晚忽有眼線某甲謂高曰現有形跡可疑者六七人在七濠分贓爾可速去立功之會不可失也高不知是計答以今日天晚已不及去可於次早在七濠守候至次早高率領夥伴六人渡江至七濠即於陳六茶館中啜茗守候將近午牌甲始至正欲然正言間即有一人上前扭高髮辮旁一人用鐵尺向高打來正中肩背高向腰間欲取洋槍措手不及一人用刀從高脇下刺去高遂倒地斯時高之同伴心戰膽落各自逃命惟名三子者未定被匪砍傷倒地後經高之同伴回來報信高妻即赴丹徒縣報案王邑尊謂七濠用揚州府某都兩縣轄境不便追緝兇手遂飭差捕率領高妻趕即前往甘都報案王邑尊即於十八日率領通班馬快渡江先至吳鎭憲處禀明隨往七濠守候甘都臨騐缉兇高以捕盗爲事平時不免結怨於小人倉卒無備竟遭毒手甚矣凶毒之可畏也 
新拾遺 
[歐西森林之浩刧（日本林學博士本多靜六談）]  
　　今所謂西部戰線者即法國最美麗之森林地帶也而戰爭實首注於是蓋自有飛行偵察而壕塹兵卒悉無遁形的足資隱蔽者只有森林而已故爭林之戰恒出全力兩軍以幾千門之砲注射之彈丸之鐵霰挾暴風雨以俱來所當者摧莫不虀粉或爆彈轟發樹根飛無於半空其六十米重之大砲直逕二尺重量千斤之鉅彈偶一下落突成大壑一朝降雨即爲泱泱大湖足以容潛水艇而有餘而幾千百里之大森林乃破壞凈盡此就直接之損失言也自森林掃地無餘而戰爭乃全恃壕塹壕塹之内部需用木材至多德國砲兵一營之陣地需用大小木材五千五百根法國一軍團每日壕塹用木三萬根而壕塹又延至數百英里之長且前後須數道駢列則其所需可勝計哉又壕塹中絶對不許發烟故炊事須用炭此新燒炭業所耗又需幾何又軍用之急成道路兩方各用以輸送砲車重汽車軍隊軍需品认前敵者密於蛛網此等道路若爲碎石沙泥者不能勝萬鈞之重壓故率於底部鋪整叚之大材其上覆以厚板又其上則鋪以枝條而以泥沙混和之德軍戰線之後方設無數之板木廠專伐法境之森林以供此用者如或阻於沼澤則又須架造無數之橋梁與輕便鐵路無如每日架造每日輙爲敵砲所燬燬則復造造則復燬幾番之後其附近濯濯牛山矣法國於此數千萬畝之森林夙所自詡余嘗游焉見其植伐之序排列井然宛如好竹連山蟠峰萃地萬絲如海密無寸隙不禁歎爲觀止其間到處皆有森林鐵路可通其林區署長爾時以特别客車相迓復挈其妻女乘汽車馬車來迎逐步詳爲指示以視我日本森林之旅行動需裹糧攝履者彼法國森林官奚啻登仙也今則何如當時之向導人大率葬骨沙場而森林則如火燒場之遺趾就中三十英里長八英里寛之阿爾公那大森林絲毫無賸只見槎枒餘燼若爲勇士之墓標者離離散立其間而已 
[世界小新聞]  
　　○比利時受損之鉅額比公報云比國所受德國之損害總計三萬八千四百二十萬鎊即千九百十四年以前比受德害之總數爲二萬萬鎊千九百十五年份德所需索爲一萬零四百二十萬鎊其所没收之原料及機器等估計八千萬鎊也然千九百十年一月時所被破壞與徵發者其原料之估値達數萬萬鎊尚不在内 
　　○異工新表法京大博物院近購得一異式新表價値洋一萬元爲該國著名表匠某氏所製共易七寒暑而成其中機械甚爲奇巧共有九百七十五件除指報時刻外另有機關能指出年月日以及閏年之月四時節氣並世上一百二十五城之時刻絲毫不爽又能指出太陽出落之方向更有寒署表秤水表晴雨表度高表又有天球圖共有六百五十個金點以代六百五十個大星觀球圖之運動即知各星在天空之運動也○美人之慈善心熱美國紅十字會四出募捐之募捐法無微不至各區名城募捐隊固時常來往即各區小鎭亦時有募捐隊出現募捐隊隊員多婦女輩背負紅十字手提小籃每逢一人即向前募捐如見有人至店中購物則必百方勸其解囊多寡不計遇婦女輩則尤殷勤致意捐助者男子固不乏人而女子尤多於男子紐約城中曾有一少女至銀樓購首飾募捐隊即向前勸其省首飾之浮費救戰地殘傷之兵士少女心爲之動遂將首飾退回店中以首飾之値百有餘元盡行捐助徒手而歸 
[文虎識略] [  會心]  
　　謎爲文人餘事古人例無專集其散見於小說雜誌中者雖不乏佳構然東鱗西爪未能裒集成帙藝林佳話獨留缺憾亦一恨事也輓近來除燈謎大觀外留心斯道者始有謎話之作以余所見如庸言報之慧觀室謎話識見頗高品評亦確所有論列均係古今人之卓有可傳者而自製之謎竟屬闕如至云謎語之佳者多無心得之若强題就我必無佳製蓋先有謎面然後勉尋謎裏依稀彷彿尚不易得况恰合乎余謂此語非得游戲三昧焉能道出但中肯語未易多得其於表示法門指導途徑之言特惜未能詳盡耳 
　　徐枕亞之談虎錄開首數叚其體會此中况味議論透闢興致淋漓有暢所欲言之概無格格不吐之談幾令讀者有爲之執　所忻慕焉之想（論製謎十忌前二節已提及余固不没其長）特惜評論古製寥若晨星談虎錄之聲稱未免名不副實矣觀其與嘯亞雙熱諸君所製謎語亦覺瑕瑜參半佳者如五子登科射應桂馨（人名）孟德至吕奢家射乃造其曹執豕於牢此係有典有則虚神實理兼擅其勝如白射舉一而廢百也賴債射借曰未知戽水射使老穉轉乎溝壑（升冠）白運射旣見君子温其如玉潮無信射易經聾者傾耳射如將有聞細腰何自始射作於楚宫賈母爲寳玉擇本射當在薛也是皆能於白描中迫肖神氣者餘如政事冉有射子路共之（解鈴）長爲農夫以没世射予將疇依嬌妻恃寵射小官人愛奴（志目二）堂浴射人潔已以進土匪射胡爲乎泥中綦葬射則茅塞之矣老少年射顔回白射丘未能一焉斤斤射其在斯乎其在斯乎醉裏題詩字半斜射狂而不直枯樹風生常不足壞墻月上已先斜射螿字雖無十分出色然猶不失製謎之準則若以共和眞假面射如彼其專也指頭莫留鴉片跡射無使土親膚一部左傳射瞎說瞎說（諺語）醉後大吐射飮食若流妓生兒射夫非盡人之子與死不肯剪辮子射毛延壽（古人名）此等雖稍能傳神奈吐囑凡庸不脫江湖口吻杜家之最唾棄者彼竟自詡爲得意之作噫公道在人而謂余敢妄爲附和耶 
益智新畫 
　四四二（像性）性 
　　十二分之四（像告）告 
小說 
[偵探奇遇] [  常覺覺迷同譯]  
　　讀吾書者當知母女兩人自出旅館之後賽鷹蹀躞室中心乃忐忑不已一小時後室外起爲叩門之聲賽鷹朗聲曰入也及入見來者非他即爲女郎薏瑟因曰女士吾正俟汝蓋予料汝必重蒞此間也女郎曰予爲請罪來耳吾母不諳世故以致開罪先生用是予個人至此君有所驅使予必唯命是從賽鷹曰汝乃願襄助我乎女郎曰誠然曰汝如何助我曰力之所之無不竭誠爲之賽鷹曰佳在汝爲之固屬不難吾事幸而成功則汝一生當無缺乏之虞矣又曰予覔露西即須着手蓋汝述匈加利人一事實使予起爲愁思亟須探得露西下落否則時不我待稍縱即逝矣女郎曰今君有何驅使願以告我賽鷹曰汝能隨意寫眞否女郎曰是固能之曰然則汝亦憶匈加利人貌乎曰憶之曰然則佳甚即爲予繪一匈加利人小影可矣女郎聞語忽轉輔笑曰巧哉其中殆有天焉賽鷹曰何耶曰彼匈加利人立於美術院廳事一隅之時予數數端詳其貌因之寫成一照用爲範本今猶置予畫篋中也言次啓篋出一畫照示之賽鷹曰是即匈加利人小影歟女郎曰然曰汝歸後再繪女傭小影明日交予而此一幀畫照即以一百元售予女郎曰毋乃太巨乎賽鷹曰在予視之固不得謂巨女郎稱謝者再出時面上病容已去其半蓋女郎患貧而金錢實能療貧也女郎旣出賽鷹取畫照反覆端相向晚即懐之而出着手調查讀者當知賽鷹至巴黎實爲初次而於法國方言尤所不諳乃覺事事掣肘先則閒步於名勝名處冀得匈加利人蹤影及無所得乃入小餐館沽飮藉資休憇於時一男子方據案恣食爲狀直類餓狼而衣衫襤褸較之乞丐差勝一間且食且與法國女侍閒談聆其音吐似非土著而操法國方言至爲嫻熟賽鷹因趨前與之招呼其人亦即慇懃招呼賽鷹乃知其人實爲英國產且殊誠實遂與寒喧曰足下殆久客巴黎者歟其人曰然足下似初至巴黎乾然乎賽鷹頷之其人遂曰然則足下當需一舌人通譯矣賽鷹曰予固需之特是此等人物亦殊難物色耳其人亟曰予不揣譾陋敢隨足下後 
[自由談之自由談] [  不冷]  
　　楊士琦亦在閣員之例而豈知已歸道山然則今日所謂閣員者安知明日不盡爲楊氏之續哉然則紛紛之爭又安足恃 
　　有新人物有舊人物有新國會有舊國會有新交通系有舊交通系新舊之不相容也如是夫 
 
 
 

Page 15

 
 
   
 
 

Page 16

 
 
   
 
