# 1911 - 8 - 4913623

 

Page 1

 
 
   
 
 

Page 2

 
 
   
 
 

Page 3

 
 
上論 
[監國攝政王鈐章十二月初七日內閣奉]  
　　上諭山東鹽運使員缺着方碩輔補授欽此 
　　上論溥良盛桂奏察哈爾右翼四旗被災情形懇恩撫邮一摺右翼四旗上年秋間已屬苦旱今歲春夏雨澤又復稀少亢旱成災牲畜多致餓斃困苦情形殊堪憫念加恩著賞給帑銀一萬兩由度支部給發交溥良等派委妥員前往災區查明戶口被災輕重分別妥為散放毋任失所用副朝廷撫䘏蒙難之至意欽此軍機大臣署名亦劻假毓朗那桐徐世昌 
宮門抄十二月初七日召見軍機盛宣懷吳郁生 
[交旨]  
　　十一月二十八日軍機大臣欽奉 
　　諭旨桂春奏查勘要工謹按質在情形分別緩急繕單呈覧一摺著派溥善敬謹承修又奏查驗行樹補栽成活分數相符一片知道了欽此又奉 
　　諭旨會議政務處會奏先行併案議覆長庚等條陳改設新疆官缺各節一摺著依議欽此又奉 
　　諭旨校閱陸軍大臣那東晉奏校閱陸軍第三鎭暨混成等協覆陳大概情形一摺知道了欽此 
　　十一月二十九日軍機大臣欽奉 
　　諭旨禮部會奏遵議興修文廟各項工程一摺著依議欽此又奉 
　　諭旨資政院奏議事未竣懇請延會十日一摺着延長會期十日欽此又奉 
　　諭旨資政院奏撬請明諭剪䯹易服一摺前經農工商部具奏已降旨明白宣示京外矣着仍遵前旨辦理此奏應即毋庸議欽此又奉 
　　諭旨貝勒載濤等奏機關礮營排長四等侍衛繼馥請援案暫行免派侍衛處差使一片着依議欽此 
　　十二月初一日軍機大臣欽奉 
　　諭旨恭親王溥偉等奏陳明辦理京師各衙門禁烟情形一摺着依議欽此 
論說 
[滬北罷市感言]  
　　商店房價之貴賤。非以市面之盛衰為比例者乎。以吾國通國言之。滬上市面。盛於內地故其房價。亦貴於內地。內地市面。遠遜滬上。故其房價。亦遠遜滬上。以滬上言之。當市面未興盛時。市房之租價。固遠不及今日也迨市面日盛而房價乃因以日增。房價之貴賤。必援市面之盛衰以為衡。蓋理勢使然矣。故平心論之。市面由衰而之盛。則房價必由賤而之貴。市面由盛而衰。則房價必由漲而之落。亦理勢使然矣。自近數年來。滬上市面。日以墮落。商家營業。虧折數見。倒閉時聞。即其不虧不倒者。亦且勉強支持。而無利市三倍之望商。情惶恐相聚為謀。於是乎有請减房租之舉。其請減房租也。以市面日衰。商家難以獲利。而力不能勝此租價也。乃請之房東。而房東不應請之商會。商會以權在房東。往往謝却卻。呼籲年餘迄無效果。即有一二存心慈善之房東。毅然稍减其租値。亦僅至少之數而無濟於市面。商家之苦衷。莫能見諒於房東情勢相迫。蓄怨浸深。乃以釀成今日。罷市之風潮。夫商家罷一日之市。即少營一日之業。茍其得已。安忍出此。況商家恒情。每當時値隆冬。年關將届。必冀多銷貨物。以為度歲之資。豈有甘中止其交易。以自減其收入者。今乃於英美租界以內。竟至一律罷市。且於年關將届。銷貨情切之時而至於罷市是非有所迫而然乎以此不得不歏房東之不體商情。而堅執太甚矣。 
　　夫以房租不减。而至於罷市。前日之房東誠不免不體商情矣。使既罷市之後。房東仍堅執已見。不能體商家之意。而維市面之窮。則滬上市面。一旦掃地以盡。且或因此而釀成變故。不益妨礙大局。而房東之權利。亦且損失滋多乎。故今之為房東者。自宜速定方針。减其租値。急急宣告於房客。則商家之情舒而罷市之風潮息。倘或惡商家之要挾。而爭持意氣。不肯允認減租。則上海之市面。將不可問。流氓擾亂治安之事或且由之以起不大可為寒心乎。 
　　記者書至此。則見公共公廨實讞員。致商務總會函。囑令各業商董。分投勸諭各店鋪一律照常開門。有即欲要求减租。亦須向房東婉轉情商。不得過於激烈云云。竊以為不得過於激烈。誠是矣。惟商家之要求减租。既出於不得已。商務總會。既為各業之樞紐。自宜聯合長官。向各房東極力勸導。必有以達减租之目的。而慰各商家之情然後可。倘使勸導不力。租不能减。縱能消弭風潮於一時。安保後日之必無事乎。故今日之商務總會。與有地方之責者。均宜力為之計。俾得達到目的。以解除久普之惡感情。不可以减租與否。權在房東。勸導不應。則以無法謝之而已也 
 
 
 

Page 4

 
 
或謂一經官與董事之調停。商店即照常交易。房東卽允認减租。則滬上之市面。不亦即日平定。而可以永永無事乎。雖然。竊有慮。北市固請减房租矣。南市之房租。不亦同此請减乎。北市之請减房租。固屢請而無效矣。南市之請减房租。亦請之數矣。曷嘗有效乎。今北市既以請减無效。而至於罷市。彼南市商家。豈不聞而不見乎北市之所以至於罷市者。固以請减無效故然亦以劉保昌等分發傳單。緩繳房租。經公共公廨傳案斥釋。商家以為不特無效。且受壓制。故激而出此也。今南市總工程局紳董。與商務分會紳董。僉謂南市商業。逐漸發達。而定房客居住。在五年內並未加租。不得請减之章程矣。商家曰生意日清一日。紳董曰想不致今不如昔。商家與紳董。不亦意思相反乎。語云。前車覆。後車戒。彼南市之紳董。其亦鑒於北市之罷市。而為之計乎。 
來稿 
[欽定憲法義解徐敬熙]  
　　憲法制定。大都淵源于其國之歷史。同一君主立憲政體。日本憲法由君主一日制定。頒布于議院未開以先。英國憲法。固非由君主一日制定。亦非由國民一日決定。乃由其國家文化日進。淵源于善良習慣。得以漸次成立。而二國憲法。又有詳略之殊。日本主詳明。英國尚簡略。故憲法之制定既異。憲法制定之手續。亦不得不異。我國為君主立憲政體。憲法制定。其必經皇上裁可。自無待言。惟茲事體大。所關至鉅。其制定手續。不厭精詳。謹貢一言。備芻蕘之詢可乎。自特簡大臣纂擬憲法命下。有謂纂擬之後。即行上奏請旨欽定者。有謂必經人民協贊。請旨欽定者。然欲折衷二說。以期至當。必先辨明憲法之為何物。與欽定性質及手續又若何。而後纂擬協贊。皆有一定階級憲法意義羅馬學派。稱為公法之一種。德國學派。稱為國法之一種。其視憲法同于普通法律者。英國憲法是也其視憲法。高出於普通法律者。歐西大陸憲法。及亞東日本憲法是也。我國憲法。既有欽定憲法為萬世不易典則之明諭。其重視憲法。與歐四大陸亞東日本略同。正惟重視憲法之故。則纂擬以後。欽定以前必經資政院議决。而後有永久効力。可斷言也。況國會未開以前。明定資政院為立法機關。而憲法又為公法與國法中之一種。以普通法案。尚交資政院會議。豈有重視之憲法不交會議之理。至以欽定之性質與手續言之。專制之與君主立憲政體。其制定法律同經君主之裁可。所異者專制政體。君主以少數人意見定為法律。立憲政體君主以多數人意見。定為法律。質言之。一則由單獨主權之作用。一則由國家主權之作用也。我國今改為立憲政體。且重之曰欽定憲法。則欽定性質其為國家主權之作用無疑。立憲國法律。先經立憲國民之協贊。後由立憲國主權之裁可理也。亦勢也。若謂先經國民協替。有背于欽定名義。不知所謂國民協贊者乃。表示國民之意志。非謂國民協贊。即定為法律。其裁可之權。仍上操於君主也。且正惟尊重主權之故。欲期推行於後。自當審愼於先。即以資政院之欽選議員為言。亦必先由各部院互選。後由朝廷欽選。未聞以互選之故。背於欽選。或又謂既有纂擬。又有協賛。不無牴觸。然纂擬與協贊。權限分明。毫無顧慮。纂擬者纂擬未成之憲法。協贊者協贊已成之憲法。纂擬者為起草員之代名詞。纂擬畢責亦畢若協贊者。乃據其纂擬之結果。審其當否。而上諸君主仰憑裁可者也。故析言之。纂擬自纂擬。協賛自協贊。欽定自欽定。界線嚴明。罔相踰越。而合言之纂擬協贊為一級。欽定為一級。上下貫通。互相結合。所謂欽定手續。固不得不如此也然猶曰此理諭然也。請進而微諸事實。憲法既視為根本法全國性命財產於茲託命。制定之後。偶一失當。能保人民之遵守乎。能保人民之不再請改正乎。卽不然能保人民不視同廢紙乎。波斯土耳其憲法制定以後。毫無效力。固不必言即以先進各國之憲法證之。亦不知幾經改正。始臻於今日圓。美之域也日本憲法雖逕由君主制定。然距憲政開幕僅二十年其國中猶病為硬性憲法。以後果能不改正與否。殊難逆計。況其憲法制定之時。並無資政院為立法機關。自無協贊之地位。我國土地之廣遠。軼於日本。人民之衆遠。軼於日本。故社會情狀之複雜。亦遠軼於日本。則制定憲法。準外國憲法法理。參酌我國民情風俗。詢謀僉同。金科玉律。以成所謂中國憲法。權衡既當。然後其基礎乃能鞶固。而不可搖。方今賢王負扆。虛懷若谷。親賢秉筆朗鑑無私。必能竭忠盡慮。集思廣益纂擬之後。請旨交議。會議之後。恭候聖裁。無煩草莽之臣喋喋為也。伊籐博文成日本憲法義解一書。今仍其例擬欽定憲法義解。以發其凡若條文解釋。謹以俟諸異日。 
專電 
[電一北京]  
　　澤公請明正月設立責任內閣同時頒布新內官制 
[電二北京]  
　　駐藏大臣聯豫電告樞府已革達賴喇嘛桀驁不馴煽動某國強行干涉各政請示辦法 
[電三北京]  
　　懷趙熙奏參郵傳部一摺（詳昨報）已奉廷寄著盛宣吳郁生按照所參各弊逐欵密切嚴查具奏請旨辦理 
 
 

Page 5

 
 
[電四]  
　　郵傳部託英商代募國債三百萬圓昨已簽押 
[電五]  
　　郵傳部派員密查施典章案已竣較蘇撫所奏倍實有查抄私産消息 
[公電]  
　　各報館鑒公論實報因指摘資政院被封請伸公論 
緊要新聞一 
[廷寄江督借債應交局議北京]  
　　資政院議决奏叅江督張人駿侵權違法。已誌前報茲悉該摺上奏後。奉密旨交外務度支兩部。查核具奏。上月二十八日樞府又奉監國面諭。廷寄江督。略謂資政院奏張人駿侵權違法一摺。當經諭令外務部度支部。詳細查核具奏茲據該部查明奏稱。該督當時實因迫於維持上海市面故未及交議。並非故背局章等語。張人駿著免其置議。仍著迅將蔡道之欵。加緊追繳清理。免貽日後支節嗣後如關於借債事宜。務遵定章。交咨議局先行核議。云云外間紛傳謂此案已交鄂督查辦。未免傳聞之訛。 
[湘撫不容諮議局增减預算北京]  
　　湘撫楊文鼎日昨電致政務處略謂湘省前辦宣統三年預算。奉大部覈覆增入减出一案。當飭清理財政局司道。會商各主管衙門局所。切實遵議籌辦。旋據司道等覆稱。凡可勉遵部示之處。無不力为維持。惟其中增入一項。尚無把握。勢仍難於削足適屨。業經逐欵覆加釐定並查原有應追加及遺落錯誤之欵及現籌定之米捐鹽捐房捐等項。一併更補。計算約數十萬。現擬先籌的實欵項。以仰副大部收支適合之宗旨。茲據諮議局核覆預算案。意存增减。據稱議决加籌各捐。除彌補國家稅地方稅。收支適合外。尚可留預備金四十三萬餘兩。以備地方臨時發生之用。近聞已送交資政院參考。該局全憑理想。毫無根據設竟核准。敝省萬難承認。務乞鈞力維持為要。 
[滇督自請開缺之堅决北京]  
　　滇督李仲帥因請即開國會無效。頗為灰心。日前會專摺奏請開缺。當奉硃批謂該督世受國恩。年力尚強。向來辦事認眞。滇邊重要朝廷正資倚任該督尤當力任其� 
難所請簡員接任等語。著卽毋庸議茲悉仲帥現退志甚决。昨又電致樞府呈請代奏開缺。謂滇省籌欵辦事特別為難情形。為有識所共見。經義材力竭蹶。為當道所共知疆吏居心誠偽朝廷自有明鑒。力茍能濟而不勉為其難。固難逃推諉之咎。勉強支持而於事無濟則難免溺職之誅經義重負聖恩。內疚時甚。知其無濟於事。而以身當之。其受譴責猶小。知其無濟於事。而以國事委之。其誤國則甚大經義自夏秋以來。元氣內虧。精神頹敗。氣有能忍者。猶堅忍以赴之。力茍能勝者。猶竭力以圖之。近已忍無可忍圖無可圖。若不及早呈明尚有不幸神智惛憒。上負朝廷委託之鴻恩。下遺邊陲無窮之隱患再環顧四司中無一可任護任代理之員。敬請速簡賢員。以資代替。滇省路途遼遠。雖奉命速來。亦須數月。是以不以冒昧為嫌謹披瀝上陳請代奏經義叩印 
[劉廷琛誣劾資政院之由來北京]  
　　大學堂監督劉廷琛參劾資政院一摺已紀前報茲探悉劉所以奏劾該院之原因蓋有三種（一）樞府因資政院一再彈劾欲留則恐忤與論欲去則難𧴧可惜。特授意於劉。令其先行彈劾。為先發制人之計。（二）因資政院此次預算核减大學堂經費八萬兩。劉極憤憤。是以出此。（三）劉之同鄉議員某某等。因在院中受同儕之辱罵。又受各報之冷評。是以聳恿劉奏參該院議員。以洩其平日之私憤而劉遂不惜供政府之走狗以與輿論為敵云 
[某使竟不以國會請願為然北京]  
　　駐京某國公使。日昨往晤那軍機請將前此天津埠彼此協商之懸案從速了結以免本國政府詰責那軍機答以本大臣護理直督時本擬從速和平了結後以本大臣職係暫護未便擅行主持大約不久總須辦理請貴大臣稍安無躁。某使云倘貴國仍此延𡧣。本國將各行其志。又謂貴國請願國會代表太無秩序。長此不已必釀成意外變動本大臣萬分憂慮及讀二十三日上。諭始曉然貴政府自有特別深意不勝欣喜那軍機答謂目前雖將代表等遣送回籍。而於各項籌備事宜。已督飭內外人員提前赶辦免貽代表等以中實再生枝節某使冷笑數聲旋即辭出 
[順天府又獲大宗軍火北京]  
　　正陽門外西車站。日前有戎服官弁帶長警多史押送罪囚一人外搬運大小快槍數捆大板箱十餘隻各項機械鎖床拏子多件怱怱上火車其箱上對條大書順天府字樣探係順天府探訪隊在任邱縣地方拿獲私造軍火人犯起獲各種鎗械無算。故是日押赴保定交提法司。審辦聞尚有在逃之犯數名。已通飭嚴拿矣噫畿輔重地竟有此大宗私造軍火之大機廠則平日防範之疏亦可想見矣 
[何請起用康梁者之多耶北京]  
　　自資政院請開黨禁列入議案以來京師人士對於此大問題殊形狂𤍽日前陸軍部郎中黃孝覺等三十餘人。又在都察院呈請代奏速開黨禁并請起用逋臣當 
 
 

Page 6

 
 
由副都御史伊克坦。出接公呈旋由黃侍御瑞麒傳述臺長意見。謂本院對於此事。本極贊成。惟須稍遲數日。看資政院意向如何。乃能代奏。黃郎中答謂資政院與都察院。同是言論機關。彼此各有獨立性質。臺長既許代奏。何必更待資政院意向。黃侍御謂。資政院為全國言論代表。其勢力較大於本院。且此事不特臺長贊成。即全臺亦無不贊成。但求事實上有濟不。能不出以愼重。時儼侍御忠接言。此時若遽代奏。恐於資政院一方面。倒不好辦。黃郞中詢以何故。儼侍御未及答黃侍御復言臺長必待資政院云云。乃是好意。望勿誤會。儼侍御暨惠侍御銘同聲云。我輩亦望此事早日有成惟資政院已經作為議案。少停一二日。亦未為遲。黃郞中謂資政院一面提議。貴院一面代奏。兩不相妨。務乞轉告臺長提前代奏。黃侍御云臺長若不代奏。我輩當以力爭。今既允代奏。只稍遲數日亦辦事手續使然。因本院奏事。例有班期目下應奏事件。因非班期而延擱者尚多。此事最速在下班期代奏。亦正在資政院表决之後矣。總之臺長已許代奏。萬無失信之理。請君等靜候可也黃郞中云。此事早一日解決。則先皇帝變法之心。早一日見白於天下。今臣民望之至切。而貴院應之以緩。非所望於貴院。黃侍御云。本院以臺長為主。頃見台長。已討論再三。請諸君放心。决不失信黃等遂稱謝而出 
　　又楊晳子京卿。日昨呈遲封奏一件。亦係請開黨禁。并起用梁起超。略謂立憲政體不容再有黨禁。況戊戍黨人。率皆受先皇帝持達之知。惟以主張過激羣謗沸騰。然其心迹無他。光明磊落。身雖遠處異邦。實無一日忘情君國。而梁起超。於逋亡之後。尤以國事為。念其著書立說。忠愛之忱。流露言外。若能邀恩召還。則更當感激皇慈。益圖報稱。如有不臣之行迹。則臣願與之同罪云云摺上奉旨留中 
[東督請用廢員無效北京]  
　　東督錫清弼制軍日前電致樞府。請代奏起用廢員。其內容畧謂時局艱危。人才寥落。非起用舊日聲望素重之大員。不足以濟時艱。袁世凱端方岑春萱。皆人中表表。或以細行不修。或以才高人妬。現皆棄置投閒。殊為可惜。應請俯念時艱。即予起用。位以相當之任。必能有補於時電中并歷數國事危迫情形。及內外大臣種種誤國實狀。力陳該三員皆才堪大用。請即逾格加恩。既可裨益國事。又可廣示皇恩。聞樞臣接電頗不以為然。故此奏遂無效果。 
[英公司承借京漢路欵之尾數]  
　　字林報載初。六日北京電云。贖回京漢鐵路借欵之尾數。約洋三百萬元。將仍由籐菲許公司承借。其合同諸欵。與前此所訂相同。據外務部聲稱。此種公債券。概由中政府擔負責任。並指明此為內國所募。非外債可比據傳此後尚將發行債券並。不以鐵路紅利作抵大約必將實行云云。按京漢贖路借欵英金四十五萬磅。以七釐起息。由籐菲許公司承借。 
[京師近事]  
　　禁烟大臣。近以禁烟問題。各省咨議局。均經决議縮短期限。一律斷絕現在禁種禁吸國內尚形踴躍。惟外土輪入之數。據各海關所調查較之上年尚無未减。殊於禁烟前途大生阻力。日前特通咨各省督撫。飭即詳細調查。外來土藥。何國輸入最多何國次之何省銷行最多何省次之。以便列表咨請外部。向各國駐京公使嚴行交涉改正條約以盡根株。 
　　某親貴權傾天下人所共知。其受賄過付之人。係張姓總管。二八扣用。故欲結交某親貴。以博功名者。非通張某不可。然張某有眞黨。有假黨。如遇假黨。則為局騙。求庇于宇下者不可不留意也 
[時評]  
　　其一 
　　禁烟政策。禁種禁運禁吸。三者並重。而禁運與種。尤為扼要之。圖。蓋外。運不禁內種不絕。則吸者隨地可以得烟禁令終難收。圓滿之效果故禁烟政策。以禁吸為前提。不可不以禁種禁運。為後盾。事勢所迫。舍是殆無效力也。 
　　顧吾國於禁運一端。常以有礙於條約。未能實行。坐是遂大為。烟禁之中梗。為禁烟前途計。實不可不急為設法者也。 
　　今印度政府已定西歷本月。起實行减少進口。而英公使更有贊成廢約之意。友邦敦重睦誼。去疾務淨。至可欽感。所望我外部諸公。乘時亟起。以拜嘉貺。勿再昏。瞆顢預。致辜友邦之好意。是則吾億兆。國民無疆之休耳。 
　　其二 
　　言論界之所以為世引重者。非重其喑噁𠮟咤。有暴戾氣也。重其慮事之愼立言之難。而不敢茍耳。 
　　人事之委繁曲折無窮。所賴知人論事者。於其人其事之委繁。曲折。小心衡量。以眞知灼見其原委。而後所發表之言論始無。疚於心。而不違於理。若以褊急之心量。躁妄之意氣。粗疎之情慮。以逆臆其事。曰必如是如是。以小人度人。是則村嫗豎子之詬詈而已。曷足貴乎。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[陜咨議局呈請查辦新軍西安]  
　　陜西咨議局。近因新軍滋事呈請查辦。陜撫遲延不覆。昨日特呈請資政院核辦。略謂陜西地處西北密邇強俄外患較亟於他省向軍政廢弛。則又為甚。人民甘錫澤等以陜西軍政腐敗等情。陳請建議。本局以時局危亟。軍政所關綦大。若如所陳種種弊端。倘不切實查究整頓。恐貽誤大局。不堪設想。當即據情轉呈撫院查辦。奉批候札飭三司查明詳辦。本局以為督練公所兵備處王毓江。墮壞軍實。罪狀昭然。本無待於詳細推求。乃已經三月。而查辦情形。尚未奉到劄覆。外間紛傳王道係撫院故舊。由山西奏調到陜。自撤委查辦以來。實無日不出入於督練公所之門。自為洗刷開脫。人言如此。雖難盡信。然如斯弊端。路人皆見。撫院既失覺察。於平日迨人民出而呈請查辦。遲遲至今。仍復寂然。邇來新軍事變。層見疊起。九月間以營兵而一再毆辱陸軍學生。致全堂罷學十一月三日夜間。復有營兵數十人。搶刧盧家口村。刃傷居民之案。其他零星搶劫。尚不下三四起。鄉民畏其威勢。不敢控告。本局見此。益用寒心。念桑梓之阽危。覩時局之岌岌。若再靜候答覆。誠恐王道之罪狀。以開脫而日輕軍政之腐敗。以延緩而日甚。脫有緩急。無可依恃。不但地方受禍。且將貽誤國家。伏讀光緒三十三年九月十三日。上諭諮議局有條議事件准其一面禀知該省督撫一面逕禀資政院查核等語。用敢馳書陳請。伏維鈞院查核代奏。請旨飭查是幸 
[直督預防洋員觀審流弊天津]  
　　直隸陳筱帥。前日通電各省督撫。略稱法部通行各省各埠審判廳。對待華洋互控案件諒達冰鑒。此事敝處因天津從前設立審判之初。洋人控告華人案件。即歸該廳審理。并照約准各國領事。及派員觀審。迭據各領援引咸豐八年法約第三十五欵。英約第十七欵。請設會審公堂。以與光緒二年中英烟台條約第二端。六年中美續補條約等第四欵。所載觀審不符歷經駁拒。現始改議觀審辦法。正因坐位暨訊問等事。堅持未下。而所定司法統計表列有會審字樣。恐其藉口。電請部酌。嗣准法部文開。已設審判廳之處。各國商民來廳訴訟。均照我審判廳新章辦法其不願來廳者，暫由行政官廳照觀審條約辦理等語。核與津廳向來辦理不同。且於司法獨立。亦似未合。况行政官廳專審洋人控告華人案。近於會審公堂。恐有流弊。當以鄙見函請外部法部。并將部文暫緩宣布。頃接外部來函囑仍照津。廳現在情形辦理。惟觀審官直接訊問一層。必應切實爭持觀審員。亦不宜與承審員並坐。又法部文內有事關外交。不厭求詳之語。原可變通辦理等因。目下正在商議特先電聞 
[東三省通信]  
　　日本於南滿一帶。擴張軍備。不遣餘力。原有著名軍械廠。一所製造各種新式鎗砲子彈。名永克虞。現又擬定設置分廠於奉天。以備軍需之用。且推廣軍棋銷路。刻已在小西邊門外勘測地址。尅日興丁噫日人於軍事上之籌備汲汲不遑我國編練陸軍動以庫欵支絀因循時日東北風雲未知作何變態矣 
　　距長春四十之阜豐山係華人張某等私産。俄人前在長春經營。頭二道溝。所用石塊。向在該處取用。按方付價。尚稱平允。今年夏間滿鐵會社開築馬路各工需用石塊甚鉅。日商松永洋行竟私自在該處開採。不服阻止。且以該山係日人戰利品。日人所有權華人不能過問為辭。張某等無奈。遂呈由西南路道與日領交涉矣。 
　　東督錫制軍。近准外務部電稱。東三省邊防吃緊。交涉甚繁。倘事機少一不。密甚至有害大局。嗣後凡關係稍重者。電咨外部。一律改為密碼。以重事機而防洩漏 
　　江撫周中丞。昨准東督錫制軍電咨。有日人山崎誠一郞等。來東省各地。秘密調查。請飭屬於該日人等到境時。派員隨蹤嚴密偵視。其所到地址。暨一切舉動。詳為報告。周撫接咨後。已通飭所屬一體遵照辦理矣 
　　江省興東與俄國東海濱省。僅隔一衣帶水沿松黑兩江上下游荒烟蔓草一望千里且於俄地犬牙相錯。為胡匪淵藪。往來商旅時被搶奪雖派兵征勦難免此勦彼竄現該處官民。已准請沿江一帶。設立卡倫數處。以冀杜絕俄人窺伺。商民往來且可投宿於此。於興利實邊。大有裨益惟周中丞以事體重大。已交行政會議廳公同討議。 
　　黑龍江旗務處總辦桂道平。以東西布特哈總管缺。已經奏裁改設民官。而該旗生計日絀。亟應設法補救。故日前呈請江撫。擬在兩旗適中之地設護墾局一處。專為籌辦墾荒事宜。所有旗丁之生計地。一律督催開墾。犁牛籽種。由官籌給。聞周撫已飭民政司。由積欠俸餉項下。提銀八萬兩籌辦一切。開辦之期約在明年開篆以後 
　　江撫昨准樞府電稱。奉監國諭中俄陸路通商條約。由各該省督撫派員調查。所有一切利弊。當能曉然。應由各該督撫各就所見。暨應行沿革情形。迅速奏聞。以憑核奪 
　　江撫以東清鐵道兩旁。官荒膏腴。籌議分段設護墾局。招徠開墾。昨已札飭鐵路各分局。派員測勘方圓里數。繪圖呈報。以憑核奪 
　　南滿鐵路。日本護兵。前時僅兩師團九月以後。日有增加。今已多至八師團。駐札遼陽鐵嶺長春等處軍隊互相調遣。往來絡繹不絕。附近居民異常惶恐。謠諑紛起。在奉日兵。三五成羣。游弋街市。其用意之叵測已為 
 
 

Page 11

 
 
有目共覩。錫帥以日人此等舉動。於國際主權有礙。特電請外務部。速向駐京日使交涉。亟行禁阻。以全邦交 
分類新聞 
[政界]  
[鄉自治選舉鄉董鄉佐松江]  
　　華境東北鄉新十車梵各區鄉自治局已提前選定甲乙兩級議員昨又選舉鄉董鄉佐投票後當即開票計共四人鄉董楊藝芳鄉佐潘仁甫正議長錢少侯副議長吳柳生 
[鄖縣籌辦自治之特捐湖北]  
　　鄖縣地瘠民貧公産絕少現在籌辦自治經費無出該縣邱令炳煊擬抽收牛羊皮漆出産物捐欵以充城鎮鄉自治經費日前具禀藩台核示馬方伯以是否可行商民究竟願否擔任特飭鄖陽府伍守銓萃查明復奪茲據伍守查復以所抽各捐於自治章程籌辦特捐之義相合商情亦無窒碍等情當經馬方伯批示准其開辦惟以所捐之貨僅有捐數並無價値殊難懸揣究竟某貨原値幾何每年出產若干統計每年約可收捐若干來禀均未聲明日昨遂復飭伍守再行確切調查分晰詳開清單刻日分送本司及自治籌辦處核辦以重捐務 
[湘撫允開米禁濟鄂武昌]  
　　武漢民食全賴湘米以資接濟前因湘省民變禁止米榖出境故武漢米價奇昂大有乏食之虞幸鄂督瑞制軍與漢上各洋行訂約包運西貢米八十萬石設局平價發售大局始得安寗茲西貢米已於冬月二十二日售竣撤局米價遂為陡漲於貧民生計大有妨礙昨經武漢兩總商會禀請鄂督咨商湘撫開弛米禁准米商販運來鄂售賣惟不得轉運往下游各口已經瑞制軍俯允電商湘撫楊中丞核示適湘中紳士因須抽米捐為鐵路公司經費亦以弛禁為言楊中丞遂復電允於臘月初四日開禁惟每石加抽捐錢二百文以充公用 
[札司速定酒捐大局廣州]  
　　粵督日昨據省城酒行天泰醉評等店商人陳祝三等禀稱以商等各店同在省河各操酒業本年春間商承酒捐商等以生進難艱經集行聯禀乞免在案嗣以此項酒捐撥抵賭餉商等公義所在敢不承認惟是全省之大百萬之餉商行自問焉有此種能力事關抵賭要需萬一措繳不前奚堪設想關於現辦南番兩縣甑捐積欠貽累可為殷鑒當經商等繕具投詞呈請商會宣佈昨復集行訂議僉以肩承全省遣累無窮用敢禀乞憲恩准予自固吾圉既可不失公義又可自保利權為此聯禀伏乞俯准劃分商等省河界限俾自行認餉抽繳庶上不貽悮餉需下可永杜商累等情當即札行藩司以該商等無力擔負請劃分省河自行抽繳核與梁國春等所禀情節相同惟與許應詳等禀各執一詞難保非許應祥等借酒行為名意圖攙承亟應分別考核即便歸案迅速妥議候飭遵 
外交 
[洋商用人行兇之公憤浙江]  
　　英美公司洋人馬克卜于十一月二十七日乘舟來湖貿易其僕童姚二人忽與陸紳在街撞毆行兇致起交涉現在烏程王大令及郡紳李培鍔等已電交涉使力爭原文如左　杭州交涉憲鑒前月二十七日有上海英美公司洋人馬克卜來湖銷售纸烟其僕童沂薌姚才生與陸紳樹彰在街撞毆致傷陸紳面部失去寶石由警拘送到縣湖郡非通商口岸該洋人逗遛不去有違約章請電致駐滬領事速令回滬免生事端童姚二人容質明訊結烏程縣叩東杭州交涉憲鍳英美烟公司洋人馬克卜來湖違約買賣用人滋事攫物毆傷郡紳已送縣訊辦現當漕事鄉民羣集遲恐滋事請電飭程縣即令該船離境湖州士紳李培鍔沈翔雲陸樹基施茂華俞鑒澄陸熙咸等公叩東 
軍界 
[海軍學生求入船塢之末路武昌]  
　　鄂省海軍機關班學生卒業後海軍部靳予位置經鄂督迭次電部求將該生等送入南洋海軍學堂俾資深造學費由鄂擔任部中謂其未習英文不允電商再四乃惟派入各機器局廠見習以為將來派充軍艦工匠之預備鄂督以派在機器廠學非所用莫如派人江南船塢練習據情電商海軍部去後匝月始得該部復電謂鄂生派赴船塢學習一案經本部電飭江南船塢設法辦理茲據復電禀稱上年奉江督憲札據南京海軍學堂禀擬派生十七名到塢練習火食薪費自備嗣因塢無空房遂未派來茲鄂生如能另備房舍逐日到廠學習自應遵辦第職廠狹隘應否酌派幾名並候鈞裁等語查以上所禀各節自係實情相應據以奉聞並希酌量辦理聞瑞制軍經鄂生有五十七名之多似此情形該船塢斷難全收且另備宿舍即須派員管理所費尤為不資特將此議作廢將各生暫派在漢口商業學堂補習英文擬於明歲再送往江南海軍學堂肄業以免部中挑剔 
[整頓陸軍小學之計畫杭州]  
　　浙省陸軍小學堂開辦四學期精神形式尚稱優美惟管理各職員學非所習兼有運動濫竽等情以致時起風潮現聞該校學生畢業均為異日將才各種學科不得不力求完備日前浙撫接准軍咨處電開以海陸兩軍官長均由學堂畢業必兼有法政智識一遇戰事方能確守國際公法不致動輒得咎前經練兵處所訂學科無國際公法一門嗣後該省陸軍學堂亟應加入此課凡已經畢業未曾講習是課者均須一律補習以資完備等因到院業經增中丞據情札飭督練處轉行遵照辦理矣 
[督練公所添委參議官安徽]  
　　皖撫朱中丞以現當整軍經武之際所有督練公所事務繁多非有熟諳軍學大員不足以資籌畫而收捐臂之效查有王道賡軍學熟習堪以委任該公所參議官遇事商同總辦並總參議妥為辦理以昭鄭重 
學務 
[王提學不以停課追悼師長為然武昌]  
　　王次泉學使到任伊始時赴各校查閱內容日昨查至江夏高等小學見各生皆在自習室內溫習讀經高聲朗誦毫倦容惟敎員全未到堂殊深詫異詢其原因據云本校文學敎員某於去年今日作古特行停堂以表紀念追悼之忱王學使聞之大不謂然當告堂長曰學堂假期部有專章何可於規定假期之外擅行放假全班輟課殊為不合且學堂開辦逾久師長逾多此種情事自所不免如果紛紛效尤藉端放假尚復成何事體將來各學堂倘遇紀念等事未經禀明不准停課致背部章而誤課程 
[中學堂學生挽留監督安慶]  
　　安慶府中學堂開創有年自前監督吳光華去後繼任者迭事更替幾有席不暇煖之勢今春吳紳傳綺接 
 
 

Page 12

 
 
充該學堂監督以來於敎育上頗有進步縣該紳純盡義務具見𤍽誠現因該堂經費支絀該紳忽萌退志宣佈辭職昨由全體學生宗旭等聯禀 
[長沙實業中學將次遷移長沙]  
　　湘省官立實業中學堂監督曹直刺以該堂中學現已陸續畢業亟應開辦本科以資實習而本校房屋偪仄不敷布置遂呈由學司轉詳撫院擬借省垣南門外銅元局舊址為該堂實地練習場聞俟楊撫核准後卽行分別遷入云 
實業 
[物產會監督定期授獎松江]  
　　松江府物產會各物品前赴南洋勸業會得獎之多為各屬冠茲經在事各員紳到寗運回物件并獎憑獎牌四百十二件又贊助員獎憑二十一張監督戚太守刻已行知各廳縣各舉代表一人到松於十二月初十日下午在東嶽廟太虛亭開會行授獎式 
[金融界嚴禁現銀出口杭州]  
　　浙省本年自壽鼎慶源豐潤等號先後擱淺虧欵三百餘萬讓成金融恐慌百業凋敝銀根緊急全市尤形岌岌幸各大吏維持大局疊次電部飭由大清銀行委籌現欵運浙接濟商市賴以保安並由浙撫嚴札勸業道通飭各屬嚴禁奸儈賣空買空競做掉期等弊一面由總商會發起聯合綢布絲米各業息借庫欵三十萬以資週轉嗣因運司以放銀放洋問題無端虧蝕迄未實行現在殘年將届流通現幣本屬無多忽有某奸商貪圖微利爭運現洋出境意存壟斷至銀根日緊現水飛漲該業中文生極大恐慌事關全局業由錢業會館發起公函總商會知照浙路營業部停止裝運現銀出口初六日起以十日為期同時電告三公司小輪一律辦理並即備文量請撫院轉飭運司迅將衆商息借之欵尅期動放以維大局 
雜記 
[周宏泰遇盜退盜之眞相松江]  
　　松郡南外吊橋迤南周宏泰米店於初四日有販戶向購白米八十擔先付洋五百元詎為宵小所見當夜四鼓即來盜匪多名用石撞毀大門意圖肆刧詎兩門皆鐵閂連貫盜甫入門即雙雙並仆周立門首大呼救命並取荳餅外聲盜一時不能遽入而鄰右憶紛紛接應盜遂從黑暗中持刀亂刺適傷店主頭部旋嗚鎗三嚮呼嘯而去並遺落洋燭四支麻繩一條婁邑劉大令聞之立於初五日前往馳勘並飭事主補禀緝匪矣 
[樓議員求仁得仁之手續杭州]  
　　浙諮議局呈撫院文云前奉撫部院劄開據諮議局議員樓守光繳銷議員執照并附呈辭職原書懇乞俯鑒下忱迅賜劄行諮議局許可開除議員之職等因奉此查議員樓守光會於常年會停議期間兩次向議長辭職均經卻下嗣於十月十一日復據樓議員提出辭職書當日正式會議時付議衆議員以無正當之理由決議返還十三日樓議員仍將原書送來本局亦照十一日決議情形卻下茲奉撫部院將議員辭職書劄令照章審查本局遵於十月十七日正式會議時報告衆議員當以樓守光無故不到會業有十日以上應照同章第五十九條表決除名多數贊成理合備文呈報即祈撫部院察核施行當奉撫院批復以來呈閱悉希候札飭紹屬複選監督知會應補議員沈鏡蓉補為正額議員并將繳呈樓議員執照一紙札發該府註銷 
[張京卿不知公理如是武昌]  
　　湖北警章凡有新建房屋須先具報該營警區派員查勘立椿照原基退讓三尺方准興修否則罰辦其在漢口鬧市寸土百金商民咸顧行賄少讓故警官藉之為莫大利藪茲有存古學堂監督張就卿仲炘（前大理寺卿江夏人因力諫修築頣和園罷官者）新購得省垣游家巷地皮一大叚蓋造西式房屋所有前後圍墻竟不遵章展讓街道該處巡警後區區長陶某屢命人囑其拆讓置之不理陶區長親往拜謁張亦不見乃禀明巡警道黃觀察命僕持片往請張京卿到警務公所一談詎張對黃僕大為有云既要我到公所請仙出傳票來黃觀察聞此語深恐去僕無知出語冒犯當親往拜謁面勸其展讓聞言談之際極稱合拍遂面計其不必拆讓並反斥陶區長多事云 
[鄂官場不忘文襄如是武昌]  
　　鄂省政學軍各界素多感恩張文襄之人現因文襄靈櫬擇于臘月十六日永安前臬司梁鼎芬前　道馮啓鈞兩湖師范學堂監督劉洪烈文中學堂監督紀鉅維候補道金鼎黃紹第等均約定前往會葬梁馮二人因已退處閑散無所事事業已起程前往其餘諸人則定於初十前後請假乘車北上而張虎臣提軍受恩尤重本擬親往因雙符在握責任綦重未便擅離職守特命其夫人北同第二公子前往恭代以報知遇此外前赴會葬之政學軍各界人員尚多調查確實再行宣佈 
清談 
[說運動]  
　　有自都中來者為言某大老精於運動之術。年老氣衰。而運動之目的。迄未少挫。以是京師士大夫。有運動家泰斗之目。 
　　一日滿漢兩軍機因事忤旨。同時罷斥。廷臣謀繼任者以金錢營求遺缺甚力。某大老輦金三十萬献諸某邸。已有成議。某員勒恐輿情之不協也入見監國。痛哭流涕。歷陳時局之艱難。樞職之重要。非得威望素著敡歷封疆者。不能補衮闕而擊人心。監國聞言意大動。翌日遂簡命某貝勒某尚書人樞。而某大老之三十萬。竟擲付於虛牝。因此快怏稱病者累月。余曰。某大老運動。失敗至此。何足以言泰半。京師士大夫。得毋虛譽客。語寒相與一笑而罷。 
　　雖然。吾於今日。見三十萬運動之能力。 
[說調停]  
　　有衝突。斯有調停。有調停。斯有維持。夫至衝突而出於調停。自不得不重賴維持者矣。雖然調停之。道宜公宜。平宜以實心辦實事。務使甲乙兩方面。人人各滿其欲而後去。否則甲輕即乙重。彼軒即此輕。毋謂天下事。之難以維持。而兢兢焉喜為五雀六燕之紛爭也。 
　　嗚呼吾於今日亦云。 
雜録（再續） 
　　吉林漁業調查記。 
　　六松花江。松花江。沿三姓城至伯力。上下千里。網戶極多但未經。行無從考察。倭肯河入松花江烏斯渾入牡丹江。魚無來源。不似撓力穆稜之盛。即無網戶。亦無　亮子者。　　七烏蘇里江。烏蘇里江。由伯力上拆呢嗎口水程八百里。西岸第出鯉魚。京岸則。廣出達巴哈。製造家以此種為大宗。而鯉魚不與焉。緣此魚性喜沙石河底。而烏蘇里江。天於中外若有厚薄。東沙西呢。故魚亦順其性而分趨焉。前宿愛心泡。遇一山東徐姓。在江東攪亮子。自云本年俄人呌行。伊所占灘口輪羌帖二千六百張。又在蜂蜜山街。遇一量戶傅克會稱二十五年。在江東呢嗎用。羌帖千張。租一灘口。共得魚三百餘萬斤。夥友均獲厚利。後以魚價太賤。每布袋祇賣各別四枚。遂收網停撈。不然所獲實難臆計也。此八百里中魚灘不下數十處。每年得欵鉅萬。此外黑津之貂。沿海之海參海菜。大利皆歸他人誰實為之而致于此。　　（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[滬北罷市風潮]  
　　英美租界請减房租代表人劉保昌因分發傳單擬緩付租由公共廨孫襄讞於前日將劉傳案訊諭交保已紀昨報。茲悉當時因劉無保人仍飭帶回捕房。詎各商民以求减租金無效。反將代表人拘押。羣情不服。即於前晚假虹口狄思威路老三官堂集衆會議。當晚十一句餘鐘。發出傳單。大致謂减租無效。房東反用壓力。茲經衆商公議。明日暫停交易。俟减定租金。再行一律開市請各商家始終堅持等語。故昨日英美租界內各業。多數罷市。公共公廨寶讞員得悉後深恐釀成意外交涉卽知照捕房將劉保昌帶至公堂仍倩孫襄讞升座諭謂劉曰爾已年老毋須多事所。有减租一節。本公堂與各國領事。已屢向華洋各房主磋商勸導自有和平辦法。萬勿暴動致干未便諭畢即商之陪審西官德副領事師謀君判劉開釋以安衆心 
　　英美總巡卜羅斯君以租界各商民因求减房租無效一律罷市。恐有匪徒乘間煽惑。滋肇事端。昨特傳諭各捕房頭飭派通班中西探補。分叚梭巡嚴密防衛 
　　公共公廨寶讞員昨晨除用電話禀明道署請示辦理外即乘馬車至商務總會商請各商董派人勸令各店鋪照常開市至减租一層允與各商董向華洋各房主切實商勸回廨後又特備一函送往商會其文曰昨日捕房解到劉保昌刊發傳單勸大衆停付房租經敝廨孫大令切商領事將劉交保詎劉不願交保致由捕房帶回。本日租界南京路。及浙江路等處店鋪。相率閉門。由小門交易。除由敝處設法分投勸諭照常開門並由捕房派遣通班探捕出外彈壓以防流氓乘機滋事一面切商領事先將劉保昌開釋以順輿情查市面凋敝房客求减房租原屬不得已之舉迭經道憲暨貴會及敝廨分別勸諭房東酌量减租敝廨向章欠租控案須期滿三月者始准發封發封之時如能於五句鐘內照付租洋仍准免封。昨准英副領事來函據各洋商禀請三月改為一月。五鐘改作兩鐘。經敝廨切實駁復。鄙人忝官斯土無不竭力保護華民惟總須範圍于情理之中不能偭越于情理之外。减租與否。權在房東停租不付。未免跡近掯勒且刋發傳單尤為不合孫大令商准領事將劉保昌交保已屬煞費苦心格外體恤劉保昌自不願保致由捕房帶回於人何尤。乃各鋪戶相率閉門。殊非情商减租之道。據劉保昌供稱從前房東有權加租現在房客即有權减租等語鄙人有最近之比例譬如劉保昌開設饅首店鋪從前饅首每隻售錢三四文現在每隻售錢五文八文十文不等如劉保昌所云則店主有權加價買客亦有權减價倘有買客前赴該店以每隻三四文之價強購饅首試問於情理合乎否乎劉保昌能承認而甘受乎推之各業無不皆然各商鋪但一味要求减租並未設身易地返躬猛省此端不戢事變未已鄙人實引為深憂商界不少明哲當能見及於此查現在閉門各店鋪約分三種性質一種為實係欠租之戶一種為並未欠租隨同附和希兾减租之戶一種為殷實商鋪深恐流氓乘機滋事。因而閉門之戶大約南京路一帶店鋪殷實者居其多數隨衆一體閉門半因防流氓滋鬧起見並非為要求减租起見理合專函奉。致敬希貴會轉請各業商董。切實分投勸諭各店鋪一律照常開門。即欲要求减租。亦須向房東婉轉情商。不得過於激烈。別釀事端。其恐流氓滋擾隨衆閉門之戶亦請告以已派通班探捕出外彈壓。如有滋鬧情事。由敝處及捕房擔任保護。切勿驚惶。自致紛擾。種費清神具紉公誼 
　　法租界麥總巡前晚預知英美租界將有罷市風潮。當晚卽傳諭通班中西探捕及安南捕等各荷槍械。分投巡邏。新租界各叚查察尤嚴蓋恐匪徒乘機騒擾也 
　　滬道劉觀察因公赴寗。尚未回滬。昨由署中將租界罷市一事。發電到省。催促返署。並奉內諭飭令城內一路各區巡警分局及南市總工程局等多派巡警。日夜巡查。又飭本縣田大令。添派差役。分叚協查。以防變故。 
　　上海縣田大令因恐罷市風潮。波及南市。於昨日午後兩時親詣自治公所。與總董等急籌善策。飭速勸諭華界各業戶𤍽誠認减以免釀成風潮並由商董籌議妥章冀達目的一面議籌防範之法免致騷擾 
　　昨日下午三點鐘道署。派施子英君邀請商務總會總理周金箴協理邵琴濤及南市商務分會總理王一亭南北商會議董陳潤甫焦樂山沈縵雲丁价侯沈仲禮朱五樓席立功會同海防廳查司馬上海縣田大令英公廨讞員寶大令由商務總會乘車至拋球場下車向西步行依次力勸各店鋪照常開市並由官紳議定於初八日下午一點鐘由滬道劉觀察出名函邀各房東廣帮如譚幹臣梁綸卿關湘泉等寗幫方鎭記李誦清堂葉樹德堂周湘雲朱葆三蘇葆生等紹幫孫植齋蘇幫盛公館王駕六祝蘭舫湖幫劉貫記等至洋務局公議辦法一面由寳大令將當日商店罷市暨官紳解勸情形電禀江督並電請滬道迅即回滬主持一切 
　　法商柏德洋行開設四川路又設發行所於福州路該行買辦李君為減租問題曾力勸有租界房產之各洋行酌量核減以維市面昨日罷市李君亦表同情其門前懸牌一塊上書因求減房租而華商大衆罷市係為公益起見本行雖外人所開深敬公衆之𤍽心毅力。謹表同情云云 
　　劉保昌昨由公廨釋出後又同全體商人具禀到廨略謂商等困不能支故再一禀蒙勸減房租又自向房東懇求商等如稍能敷衍。豈肯輕舉乎今房東控奉會審公堂傳商民到案商民苦苦懇求孫老爺竟不察時艱反謂商民痴呆不由分說𠮟即交保然商等雖國家一小民因知民富方能國強是以不避斧𨱆不惜勞苦先求減租以蘇商困一載以來和平求懇雖有人怨怒請減房租之不力出言激烈商等無不極力勸解昨小民劉保昌被押在案衆商竟閉門停市今晨又蒙捕房送案釋放回家祇得再求憲台恩准速勸減租全體開市商等雖粉身碎骨不足報効憲恩於萬一也迫切上禀 
 
 

Page 19

 
 
英美工部局於昨晚六句餘鐘發出告示一道照錄如下照得大衆不得聽信唆使不付租金亦不得信從此事傳單已經出示勸諭住戶如欲減租即請問房主捕房已妥為預防於馬路保衛治安以免騷擾而維住戶生業查關閉鋪門實屬無用應即照常營業切切毋違特示 
　　澄衷學堂致公共公廨函云頃閱初七日各報登載有劉保昌在公共公廨供稱所發減租傳單係託澄衷學堂內之徐先生主稿共印一萬張等語查敝學堂現在敎員職員人數共計二十一人非但並無徐姓在內并從未有代外人主稿事件所有名籍具在儘可隨時檢查供詞內不知如何誤會牽涉殊於敝校同人名譽有關特此聲明 
[滬南減租事務所解散矣]  
　　南市請減房租一事雖經長官一力擔任又得商會協力贊成而各商民昨見上海縣告示並規條五則仍是一方面之言人心惶惑爰即再求商務分會各董事亟速主持奈一再求見不得一面今議先將事務所解散仍分叚各求房東從速減讓以保危局 
[嘉定同鄉開歡聚會]  
　　昨日嘉定旅滬同鄉因駐奧周贊堯參使歸國特開歡聚會到者百餘人首由會長致頌詞次周參使致答詞其後各同鄉相繼演說詞意懇摯自二點鐘至六點餘鐘纔散會 
[澄衷學堂畢業考試]  
　　澄衷學堂去歲畢業各生已蒙樊學憲核准給獎茲復舉行本届畢業考試自本月初六日起按日考驗一科或二科上海縣田大令縣視學楊月如君敎育會會長賈季蘅君皆於昨日到校會考並察閱以前各期成績甚為獎許 
[朱太太不甘雌伏]  
　　城內西倉橋楊家荒塲昨有年約四十餘歲之瘋婦身穿寗綢長袍手持三鑲旱烟筒大搖大擺而來口中喃喃不絕一進圍而觀者嘩然大笑聞該婦係西門外斜橋朱公館內之主婦後由巡警帶區送往該公館收領 
[小孩來歷不明]  
　　工程局偵探前日查知十六鋪集水街七十號門牌甬婦葉彭氏家收藏來歷不明之小孩三口已有小工楊小扣子認獲拐失之已子小牛一口當將該氏及各孩帶局請為訊究楊稱初一日七歲兒子小牛在門外被拐彭氏稱男女兩孩由建美糖行潮州客人林定根所寄聞欲帶往汕頭既由楊將住在城內魚行橋之拐匪陳雙喜之妻陳錢氏及葉彭氏之鄰居同黨陸明倫扭案請究先據施子苗投案供稱商人在建美行為伙女孩寶珠年七歲出洋七十元在法租界寶興里王方氏家買來由謝陳氏唐王氏為媒尚有寶寶小牛男女兩孩係林客所買陳錢氏供由丈夫之友沈某領同男孩小牛來家後由陸明倫之母三媽媽說合賣於林姓為子得洋四十三元事後分得媒洋一元寶珠供父故母存餘語含糊判一併留候飭探至法公堂移提媒証及買主賣主並再補提拐匪陳雙喜等來案訊究男孩小牛給其父楊小扣子領回 
[行車路綫之限制]  
　　一路巡警分局德正巡官昨日出示云照得城內通行車輛街道素稱狹隘歲底大東門大街及廟前街等處往來行人異常擁擠上年冬底曾經勘定路綫限止行車諭飭遵辦在案茲屆　月上旬亟宜查照前年辦法酌量限止示諭遵照以免衝突而利交通並准城自治分所函請照案示諭等因到局除飭一二兩區弁長巡士切實執行外合就示諭為此示仰各項人等知悉自本月初十日起至除夕止爾等在各該處行使車輛務照後開各條折轉繞行其在限止各綫各車輛無得越人如敢抗違即由弁長巡士拘解嚴究罰懲其各凛遵計開　一大東門大街車輛但准往西不准往東如必須往東出城者應由他處繞行　一廟前街車輛行至猛將弄口但准往北進弄不准再向西行　一三牌樓地叚車輛往北但准轉西往書錦牌樓不准轉東進館驛弄 
[冶坊主上控執事]  
　　丁元興冶坊執事黃鳳祥前因舞弊吞欵由坊主控縣提黃訊明奉判收押在案茲該坊主以案懸數載尚未理結赴省禀奉陸藩台批行上海縣將此案卷宗送轅研究再行提訊田大令遵即照辦 
[查禁收買烟灰]  
　　法捕房查得近有人在租界內租借門面擺設收買烟灰攤頭或手提考籃沿街收買均未領照實屬不成事體爰特諭令探捕隨時往拿旋經各探捕將無照收買烟灰之顧兆琪陳文桂徐雲松老裕全張正興等十五人一併拘解公堂請示核辦判每人各罰洋十元如無力遵罰收押十天烟灰等物盡行銷毀 
[包探緝獲流氓]  
　　吳阿毛張世九專事糾黨魚肉鄉愚持刀拆梢事經滬道訪悉飭縣拘拿未獲茲吳張二人又在法界犯案被探緝獲送廨請究旋由縣捕陳金持文投廨移提聶司馬判吳張各枷一月期滿後張押四月吳押兩月然後騙逐出境俟押期屆滿再行移縣核辦 
城內 
[犯人滋擾]  
　　工程局昨日派探解送江北病犯二名入城行經西門內大街該兩犯沿途攫食並向各店鋪索討錢文滋擾不休押解包探亦不阻止以致觀看之人途為之塞後由巡警及地甲到來照料送至善堂養病 
[拐匪妄想]  
　　拐匪買春芳前與同黨杜木義串拐小孩希圖販賣由縣枷責收押候辦在案　買具專求恩保釋經田大令批駁云案經訊明豈可將孩撥還爾等拐匪之手朦請保釋亦屬妄想特斥不准 
[拖泥帶水]  
　　孫阿金昨晚行經西門內穿心河橋岸旁忽被趙子南之人力車碰撞跌入河中滿身泥污幸經崗巡援起一併帶區訊問喬副巡官以車夫趙子南事出無心判拘留五小時從寬斥釋 
[道批]  
　　張修桂禀批該職商十月底應繳之三萬兩早已逾期經本道嚴批飭催乃此次續禀率以先行湊數由會繳案究竟繳銀若千迄未呈案空言搪塞有意觀望殊堪痛恨仰婁縣限三日內務將第二期銀數呈縣轉解如敢再違立提該職商押追不准徇延所有黏呈存欠各賬清單候再照會滬南商務分會調查復　可也 
[縣批]  
　　楊聚財禀批田單抵借立有抵據必有中証到場究竟爾抵與張阿龍田單係由何人作中何以並不敘明且既係抵產理應回贖張阿龍雖故其子張毛大何能平空捐勒呈何含糊顯有不實不盡不准草圖發還　印蘭生禀批此案昨經移提准法領事函復以江阿根等均住法租界應由該商等呈報捕房著查照自行報請提究免致多費周折　毛坤林禀批王子良雖已呈繳洋元而林茂生未將田單呈案已比差勒吊該商人卽傳諭林茂生趕速檢呈方單准分別給領　楊士熊禀批既據該商等投質候移　 
 
 

Page 20

 
 
商會將賬簿送案一面傳集訊追 
[官事]  
　　一路巡警分局正巡官德清昨日到道禀知蒲肇河工竣開埧並銷督催河工差　委辦綢捐兼北卡稽查員候補縣丞吳德培到道禀謝奉飭留辦 
南市 
[婦人游街]  
　　寗波婦人李張氏貨居十六鋪地方前因開設台基誘賭賣烟被總工程局驅逐出境有案詎該氏現仍匿居新舞台後面協順里某號屋內昨被局中查提到案姑念壞孕免予責打着鎖發境內遊示兩天然後押上寗紹輪船勒令回里如再逗留惟地甲是問 
[警局𢎨贓]  
　　閘北巡警總局警法科科員昨派偵探持函帶同竊犯黃阿三至工程局禀稱該犯所竊小東門內祥生泰布荘青藍布一百二十疋分寄各處請為吊贓局中　即派探同至乾茂押店吊獲十疋交付來探帶回 
閘北 
[姦拐婦女]  
　　江北人黃友蘭向以測字餬口前　將范林山扭至四路分局控稱妻子陳氏被范勾引成姦此次又欲偕逃請究昨經黃正巡官訊明屬實判范責四百板遠押陳氏戒責二百下給黃領回管束 
[所托非人]  
　　住居陸家荘之監生金一峯係江北人前日具禀四路分局稱有猪四頭寄養佐元龍家忽被蒯四將猪車至宰甡所宰殺盜賣幸由屠夫趙正祥來家知照始得知悉請為究辦等情昨經黃正巡官飭提左蒯二人到案訊供不認判押候查 
[責成荐保]  
　　伏登雲昨投四路分局控稱前由馬得豐荐保袁某與小的合夥營業詎被捲取現洋五十元逃逸向馬理論一味推諉請為究辦當經黃正巡官傳馬質訊一過判令押候交到袁姓再行訊辦 
[限理借欵]  
　　陳桂江昨至四路分局控告木作頭陳章敏不理借欵銀三百五十兩經黃正巡官傳訊屬實判令交保限十天清理英租界 
[註銷騙案]  
　　王金榮控沈炳臣騙銀一千兩一案前日午後由廨復訊原告延禮明律師上堂譯稱此案實因謝峙廷之妻將道契一紙囑其姪謝杏生托楊姓抵銀由楊轉向沈抵銀三千兩均係支票詎到期領銀無着並悉契已被沈轉押於通運公司再向追沈即以合做某洋行買辦為由向王騙去銀二千兩將契贖還迨王查悉向之追問沈即還銀一千兩尚有一千兩立有借據應請訊追並據見證謝杏生上堂訴明前情沈延赫雷司律師辯稱原告既執有借據即係錢債紏葛查華人控告華人應歸晚堂訊理訊至此孫襄讞即與美德副領事退人領事憇息所磋商良久旋復升座判將騙案註銷沈帶回捕房候再會訊核簿 
[廢單抵欵]  
　　俞仁寶因將廢單抵與費順發延不取贖被控昨由包探將俞傳至公堂過堂候訊 
[抑何躁急]  
　　亨寶公司輪船控龔阿六王阿三王鳳祥於未經停船之時急欲上船更夫向阻不服反敢行兇等情昨由水巡捕房將三人併解公堂訊明判龔押六禮拜兩王各押三禮拜送上海縣照判收押 
[伊誰代裝]  
　　自來火公司控倪金生私用自來火昨由包探將倪拘解公堂請究據供亦已出洋倩人代裝中西官以不應私用着押一月如能將代裝人交出准予開釋 
[行兇受罰]  
　　張老三控盛生官無端毆傷昨由包探將盛拘解公堂訊明判罰洋五元充公 
[誘良為娼]  
　　金台縣境婦人鄧王氏來滬醫病被馬長林誘入蕪湖路三十一號鴇婦華周氏花烟間內押娼因氏不愿投訴捕房昨由包探將氏與華鴇一併拘解公堂訊悉前情判暫留女所候其夫鄧國清到案再核華鴇交保候示 
[撞見偷兒]  
　　王小毛由張馬氏薦於周愼記木作內做工因王竊取作主金戒一只大小銀洋五元四角逃逸已由氏賠洋十元前日王在馬路行走被氏撞見扭控捕房昨解公堂訊明判周還氏洋十元王押限一禮拜繳洋十四元到案再核 
[雉妓拉客]  
　　雉妓張元妹因在馬路違章拉客昨由包探將張妓拘解公堂訊實判押女所七天 
[搶匪收禁]  
　　吳阿二沈寶章因攫取吳沈氏劉潘氏金挖耳金耳環由探一併查獲昨晨解廨訊明判吳押西牢九月沈押半年期滿一併逐出租界 
[逐出復來]  
　　過犯沈洪寶陳阿榮均逐出復來由探查獲昨解公堂訊究判沈押一月陳押三月期滿再行逐出 
[虐待婢女]  
　　女孩鳳喜因不辨路徑由捕帶入捕房昨送公堂請訊據供因被家主虐待是以逃出餘語不清判送棲流所留養候核 
美租界 
[乘車跌傷]  
　　昨有徐仁榮乘五十九號電車至西華得路下車跌仆致傷頭面由捕車送同仁醫院醫治再核 
[少女逃逸]  
　　陳桂氏昨至捕房報稱女兒二寶年十七歲寄養西藏路某氏處前日忽然逃逸請為查緝 
[圖搶女子]  
　　住居唐山路七十三號之趙福田昨至捕房報稱有女年十六歲流氓蔡聚和硬欲為媒不允挾嫌圖搶請為嚴究捕頭准予扭案控告核辦 
[跌傷致死]  
　　公益紗廠工人顧厚富在廠工作時失足跌仆受傷甚重送院醫治無效而死旋即報由捕房飭令屍　到院收殮 
[沿街鬥毆]  
　　盧阿紀徐長惠任阿珠等昨在西華得路互毆由捕併送捕房查明核辦法租界 
[不安於室]  
　　楊裕卿之妻周氏前因背夫私逃由楊控奉公堂判氏發堂期滿後仍著本夫領回管束詎該氏不服約束時常尋　反至捕房控夫凌虐嗣經捕房查明實情一併解廨由　司馬將氏申斥仍令隨夫回家不准吵鬧 
[展限繳租]  
　　王阿茂租賃大清銀行房屋居住積欠房金三月計洋十八元遽即私還被管屋人陳阿三查知送廨判令押交在案茲因在押未了復又提追王供求寬限判再限兩禮拜理清 
[保人賠累]  
　　唐惠臣前在義大提荘為夥時係由德和提荘主朱錦臣作保出有蓋戳信函今唐盜用銀一千四百餘兩逃避不見荘主許竹霖向保人理論不睬即具控公堂提朱訊究朱稱唐惠臣係　於該氏經理吳受之名下今吳已辭歇未便承認聶司馬檢閱保信有荐在寶荘録用倘有用虧銀兩情事惟保人是問等字樣判限兩禮拜交保將欵理清 
特別啟事 
[秦平甫啟事]  
[新聞報主筆房鑒]  
　　滬上人心變幻莫測以故鄙人從事申報主筆常懷入山必深入林必密之志昨閱貴報通信欄知錫金旅學致鄙人一函誤投貴館貴主筆以館無其人未便照登自是鄭重將事之義不勝欽佩但謂鄙人借貴館主筆名義在外招搖鄙人究不知何時借貴館之名招搖何事在貴主筆自必確有所見並非漫空污衊者可比請即從實調查於貴報詳細揭覆以便知罪卽日告退完全貴館名譽則報界幸甚敝主筆房全體幸甚 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇敎育總會陳請資政院修改小學章程草案（續）]  
　　第九條凡城鎭鄉初等小學堂不敷學齡兒童之就學而財力未能即行添設時得指定本區域內私立初等小學堂或適當之私塾暫認為私立代用初等小學堂私立代用初等小學堂另訂細則（說明）小學敎育為國家生存發達所不可缺之要件設置初等小學堂為地方自治團體所不可免之義務故雖財力不敷添設時亦應就本章程之規定範圍內暫認本區域內之私立初等小學堂或私塾為私立代用初等小學堂代用者以私代公經費仍由私人擔任乃一時從權之法俟財力稍舒仍應按照就學兒童之數添設公立初等小學堂　第十條凡域鎭𨜮之敎育費除辦理初等小學堂外尚有餘力時得設公立高等小學堂（說明）初等小學堂為國民之義務敎育不可不盡至於高等小學堂為地方自治團體之隨意事業設置與否可以自由故城鎭鄉之敎育費除辦理初等小學堂外尚有餘力方可設置否則應先其所急也　公立高等小學堂得以二鄉以上之協議聯合辦理亦得以廳州縣之敎育費辦理（說明）高等小學堂地方自治團體雖無設置之義務然國民之敎育進步即為國家之進步若城鎭鄉力能設立此種學堂國家亦當嘉許而保護之此高等小學堂所以有公立之規定惟高等小學之敎育怒色非國家之強制又非國民之義務就學兒童未必衆多故公立小學堂得聯合二鄉以上協同辦理或以廳州縣之經費全境合設一學堂或分設數學堂　第十一條凡小學堂之開辦及其變更或停止應報明地方官詳請本省提學司備案（說明）設立小學堂須位置適宜且小學敎育係國家之重要事務故開辦變更停止均須報明備案　第十二條凡蒙養院初等實業學堂盲啞學堂及與小學堂相類之各種學堂均查照第十一條辦理并得附設於小學堂 
　　第三章　敎科及編制　第十三條初等小學堂修業年限四年高等小學堂修業年限四年或二年（說明）義務敎育之年限愈長則國民之程度愈高歐美先進諸國有定為七年八年者矣欲為鞏固國本計初等小學之修業年限固無取乎短促也然年限長短當斟酌地方財力及國情民度而定與其徒長而不能實行不如暫短而易於普及故初等小學堂之修業年限定為四年高等小學堂之修業年限分為四年或二年者以有二年之程度即可升入中學堂而四年畢業者或自營生活不再入學或入初級師範學堂或入中等各種實業學堂其願入中學堂者得插入三年級也第十四條初等小學堂之敎科目一修身二國文三算術四體操女子加裁縫科視地方之情形得加設圖畫唱歌手工之一科目或數科目（說明）小學堂中敎授國民生活所必須之知識技能以畢業後能應用為貴倘於四年之短期間內而授以多種之敎科勉強注入必致阻害兒童身體之發達殊與小學敎育之本旨相背故初等小學堂之敎科目擇其最急要之修身（道德敎育及國民敎育）國文算術（生活必須之知識技能）體操（留意身體之發達）四種更得因地方情形而加設圖畫唱歌手工等科　第十五條　高等小學堂之敎科目一修身及經訓二國文三算術四中國歷史五地理六理科七圖畫八體操女子高等小學加裁縫科視地方之情形得加設唱歌手工英語之一科目或二科目亦得特設農業商業之一科目或二科目其兼設農業商業二科目者不得令兒童兼習之（說明）高等小學之程度較初等小學加高故其科目亦加多加設之英語科及特設之農業商業均為隨意科（說明）加設科目者因地方情形而加設某科目如通商口岸之學堂得加英語科是也特設科目者其性質不在普通敎育之範圍而與地方情形極有關係因特設此科目也隨意科目者非謂學堂得隨意加除乃謂兒童之學習與否得隨意也蓋農業商業英語三科目性質特別故兒童身體之情況有不堪學習某科目時亦得聽其不學習也　第十六條小學堂得設補習科補習科另訂細則（說明）學生在小學堂所得之知識技能一旦畢業離校旋即遺忘甚至沾染社會之惡風减殺小學敎育之效果甚為可慮小學堂之設補習科一以彌縫是等之缺點一以補充其適於實際生活之知識技能故凡小學堂畢業及有小學堂畢業以上之學力不能入各種學堂且於通常敎授時間內無學習之餘暇者均可入補習科學習現歐美各國正盛行此制日本亦視為學務之要端甚至喻此為讀書與噉飯之過渡船吾國亟宜創設也　第十七條小學堂敎科之某科目有因兒童身體之一部分異於常兒不能學習者得免其學習（說明）小學堂敎科為國民所不可不修然因兒童之身體有異態不能學習某科目者得免其學習例如兒童有四肢病者得免體操是也　第十八條凡小學堂之加設科及特設科如有增减時須經本廳州縣視學之認可補習科之創設或停止應比照辦理其設在公立小學堂者并須經本地方自治公所之認可（說明）敎科目之增减須合於地方情形不得聽學堂之自便故必經視學之認可　第十九條小學堂敎科用圖書就學部所編纂或審定或現行善本由本省圖書審查會採定之圖書審查會另訂細則（說明）敎科用圖書須適合於地方情形然不能由各學堂任意購用故必須經本省圖書審查會採定其審查範圍以學部編纂或學部審定或未經審定之現行善本為限而審查宗旨以審查其材料程度分際之當否為要點　第二十條小學堂之休業日除星期日外每年不得過八十日惟補習科不在此限如遇傳染病或非常災變不得不逾限者須報告本廳州縣視學查核（說明）小學堂除星期日外如逢祝日（萬壽日孔子誕日學堂創立紀念日等）祭日（春秋丁祭日）或因土地狀況（鄉間農忙蠶忙之際）或因社會習慣（清明端午中秋等節）均得休業惟統計一年間合年假暑假不得過八十日倘遇傳染病流行或非常災變不得不逾八十日者須報告本廳州縣視學查核所以重學務而防虛飾也　第二十一條小學堂之敎則及編制細則分別另訂　（未完）小說 
 
 

Page 27

 
 
軍情小說湘纍怨（六） 
[第二回革命組織進取團　賢大令委署醴陵縣]  
　　且說自從潭嗣同的肚學一書通行以後接着便有什麼革命軍國民魂等許多的著作出來。裡頭的話兒。無非都是些提倡革命的義論。便把那些留學東西洋的志士。鼓吹得大家都主張革命起來。這個革命的一件事兒。在國民身上有益無益。正當不正當。早已有那班維新黨和守舊黨的先生。大家苦苦的辨論過的了。用不著在下做書的再來饒舌。至於這新舊兩黨的義論。究竟孰非孰是。在下做書的也不便遽下斷語。只好留著聽憑那當代的大學問家。大議論家去評斷的了。如今在下做書的只把那一次萍醴辭事的緣因一一的演說出來。給列位看官聽多著。常個茶餘酒後的談資。解悶消閑的盲議。既不是譏彈時事。也不是發洩牢騷。不過信口說來隨筆寫去。在下做書的故且說說。列位看官們故且聽聽就連這件事情究竟是眞是假。是實是虛。都不必去問他聽者自聽。說者自說。閒雲淡蕩。原無出岫之心。流水潺湲。詎作滄溟之想。普天下的人。遇著普天下的事。都肯隨隨便便。無可無不可的作如是觀。那就是個皆大歡喜的世界了。閒話休提。只說我們中國的楊子江。原是個地球著名的巨川。航路寥闊。物産豐饒。那沿着長江上下游的四川湖北安徽江蘇等七省又都是中國內部的要地。古來用兵的人。要分南北先據長江。這是一定不易的道理為什麼呢。若是兵力有餘的本來可以自西北至東南。乘高視下。一統南北　。用不著要占踞什麼長江。若是兵力不足者。自己揣量。未見得就能統一南北。先要占著個平分南北的形勢。方才可以徐圖進取。便不得不先占長江。做個進可以戰。退可以守的局面。那長江的大勢。西路一帶最緊要的就是岳州武昌。東路一帶。最緊要的。就是安慶蕪湖。若是東西兩路的要隘。都占踞住了。那就西自岳州武昌以上。東自安慶蕪湖以下。都是勢如破竹。無一可守之地的了。　 
國外新聞 
[土耳其斯坦地震續誌]  
　　初六日倫敦電云土耳其斯坦之維葉伊地方之地震現仍未止該處之屋幾悉坍倒無家可歸者共百餘戶之多 
[土耳其部民刼掠市場]  
　　初六日倫敦電云培杜印部民近在亞西亞土耳其宇菲萊慈河及鐵格里斯河交匯處附近之排斯拉鎭將某市場刼掠一空 
[土政府擬再借法債]  
　　初六日倫敦電云土政府現與巴黎財政家協商擬再借債二百五十萬金磅 
[毆傷領事犯罰洋五元]  
　　據日本官報載二十九日大連電云日人毆傷大連美國副領事韋廉生君一案關東總督署昨巳將行兇之日人兩名懲罪一為以冰塊投擲該領事之人一為管理魚市場之人依據刑律第二百零四欵每人各罰日洋五元副領事對於此事仍寂然無言（以上譯字林報） 
[朝日新聞評論中國預算案]  
　　初六日東京電云朝日新聞評論中國資政院討論預算案態度頗為稱許據謂該議案已趨行最安全之路蓋凡適當之財政策當求最大額之歲入最小額之支出也 
[日本派員參列英皇加冕式]  
　　初六日東京電云聞伏見宮貞愛親王將受命為日皇代表於本年六月赴英參列英皇加冕式大山元帥東鄉大將加籐大使將為隨員（以上譯泰晤士報） 
[美國需欵改革政務]  
　　初七日華盛頓電云美總統塔孚脫致國會公牘謂八年之內改革政務經費已達金洋六十兆元目下尚須需用巨欵云 
[墨西哥亂事猖獗實徵]  
　　初七日華盛頓電云此間官場及墨西哥欽使皆認墨西哥亂事猖獗實屬確聞革命黨首領買特洛所派之專使不日可以抵此 
[德簡管理土耳其國債員]  
　　初六日栢林電云德國駐墨西哥公使彭士君已簡為管理土耳其國債員以繼台斯太君之任（以上譯文匯報） 
來函 
[敬告電車公司移設軌道書（旅滬甬人徐其相）]  
　　電車公司大總理先生台鑒本埠自經貴公司創設電車以來居民稱便獲益良多殊為心佩統觀設軌處無不適宜惟寶善街廣東路一帶地狹人稠且每至午後三時凡福州路朝東之車輛繞道該處以致往來車輛異常擁擠行人時虞碰撞而路旁店鋪貿易亦因此减色擬請貴公司設軌道由正豐街轉往南行直至鄭家木橋堍向東沿松江路以達外灘若移設之後其利便之處計有數端（一）寶善街店鋪不致再為减色（二）行人無擁擠碰撞之虞（三）松江路得以轉僻靜為熱鬧（四）軌道既設洋涇浜凡從法界來者搭坐更便（五）松江路可設雙軌處甚多電車來往亦無坐待讓路遲滯之憾有此五利何憚而不移素仰貴公司從善如流不耻下問用敢瀝陳鄙見上候采擇施行倘荷念及商艱逕行移設則該處店鋪幸甚行人幸甚 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
