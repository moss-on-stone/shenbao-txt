# 1918 - 172 - 4916295

 

Page 1

 
 
   
 
 

Page 2

 
 
時評 
[曹張又南下（冷）]  
　　曹張南下而湘鄂間之戰事以起曹張北返而和議之說又甚今曹張又將南下矣粤中之戰事其必又成實事歟 
　　嗚呼曹張其爲今日北方第一之名將耶湘鄂間之戰事其爲已告成功耶不然除曹張外何無一人能代之行而湘鄂間事又何一若不足視爲輕重也 
　　抑又可異者曹張二人何以必相聯及曹南而張亦南曹北而張亦北似非曹不足以並張非張不足從曹也者其果何以若是密切之甚也 
命今 
　　六月二十六日大總統令　特授馮玉祥以勳四位此令 
　　又令　陸軍總長段芝貴呈請管理西陵承辦事務衙門毓璋咨請以麟趾陞補泰陵翼長應照准此令 
　　又令　陸軍總長段芝貴呈准吉林省長郭宗熙咨請以魁林陞補三姓正藍旗佐領應照准此令 
　　又令　陸軍總長段芝貴呈准正白旗都統毓秀咨請以海山陞補印務章京常祿陞補公中佐領均照准此令 
　　又令　丁長發邵金盤均給予三等嘉禾章郭桂林給予四等嘉禾章此令 
[專電]  
　　北京電　曹錕雖報就職但聲言須政府將其統轄各軍餉項撥清再起程南下（二十七日下午三鐘） 
　　北京電　徐樹錚將偕曹錕南下監軍（二十八日上午十一鐘） 
　　北京電　張懷芝來電今日由濟赴潯曹錕亦定明日南下行到長沙校閱各軍再赴江西誓師（二十六日上午十一鐘） 
　　北京電　張懷芝取道寗贛赴漢並保張樹元代理魯督（二十八日上午十一鐘） 
　　北京電　張懷芝以奉軍一師爲攻粤前鋒即令孫烈臣充總指揮官（二十八日上午十一鐘） 
　　北京電　段派攻馮與舊國會聯絡之聲益高（二十八日下午四鐘） 
　　北京電　報載馮密派張紹曾與粤國會接洽助費二十萬（二十八日上午十一鐘） 
　　北京電　援贛蘇軍編入第二路撥歸張懷芝節制（二十六日上午十一鐘） 
　　北京電　吳鴻昌報告江西軍情緊急速令龍使返粤（二十六日上午十一鐘） 
　　北京電　段手諭援粤師旅注重軍紀（二十六日上午十一鐘） 
　　北京電　甘督電告派出馬步砲三大營援川以吳攀桂總司令（二十八日上午十一鐘） 
　　北京電　吳光新援川總司令又將發表（二十六日上午十一鐘） 
　　北京電　曹錕請經畧經費三百萬段面諭財長速撥 
（二十八日上午十一鐘） 
　　北京電　經略使印模由院核定銀質獅鈕較特任官稍大飭局漏夜鼓鑄（二十六日上午十一鐘） 
　　北京電　黔督來電請收回援粤成命（二十七日下午一鐘） 
　　北京電　龍濟光奉天之行改派其姪運乾代往須得復後出京（二十七日下午一鐘） 
　　北京電　龍所請軍費昨已領到二百萬（二十八日上午十一鐘） 
　　北京電　閩督電告永春小挫特派魏宗瀚帶兵二千八百名南下應援泉州（二十七日下午一鐘） 
　　北京電　農部通咨各省設經濟分會行從調查特剷入手 
（二十七日下午一鐘） 
　　北京電　四路貨物車改收現金已由閣議通過（二十八日上午十一鐘） 
 
 
 

Page 3

 
 
　　北京電　京商會對院部議收路電現欵擬提出嚴重質問 
（二十六日上午十一鐘） 
　　北京電　段昨接見美使談一小時關於出兵借欵等問題皆曾議及辦法（二十七日下午三鐘） 
　　北京電　駐日美使館參贊瑪茲克瑪來華爲代理美使 
（二十八日下午四鐘） 
　　北京電　美使昨謁段辭行對出兵借欵兩事抱有唯一主張此次假歸將向彼政府獻議 
（二十七日下午一鐘） 
　　北京電　報載京奉路借欵二千萬昨已與日簽字用途半還英債半用軍費以兩路抵押 
（二十八日下午四鐘） 
　　北京電　外部昨將中瑞條約繕請用璽（二十七日下午一鐘） 
　　北京電　俄過激派要求引渡謝霍已由我駐滿州司令部拒絶 
（二十六日上午十一鐘） 
　　北京電　唐在禮電告義粤激戰義軍大勝閣議由外部擬電致賀（二十六日上午十一鐘） 
　　北京電　唐在禮來電報告意大利軍大勝奥軍奥死傷達一百八十萬羅馬市民非常欣躍請政府去電致賀我國亟宜注重戰後之準備（二十七日下午四鐘） 
　　北京電　處置敵僑已决定將向居南北兩方之敵僑分住兩處南方在某島北方在近京之某寺財部發費二萬元已在準備中云（二十七日下午四鐘） 
[外電]  
　　北京電　在京德人利用巴黎防衛計畫之消息於二十五日造成北京銀行界財政上之恐慌旋由警廳宣佈巴黎無恙西歐戰局未有變遷衆慮始釋德人二名持僞造荷蘭旅行證已被拘捕 
（二十七日） 
　　北京電　中政府已批准修正稅則之方法此次顯係在北京議妥者而非由上海商定蓋以在滬委員未能决定故也修正稅則會將依據所宣佈之大綱議定實行值百征五之稅率 
（二十七日） 
　　蘭州電　今年甘肅雖已限制種烟然因陜西種烟頗多以致煙價大跌每兩前售銀十兩今跌至三兩存土者多已破產（二十六日） 
　　蘭州電　蘭州外僑昨宴請甘肅省長及其他官員以謝其助募協約國紅十字會經費之力也（二十六日）以上路透電 
　　北京電　今日聞農商部總長已簽定合同將東陵材木讓與日本政府關於此事之草合同已於數日前簽定内容未詳（二十七日） 
大陸報 
　　哈爾濱電　塞克斯拉夫兵與過激黨戰於伊庫資克與赤塔間之摩松地方過激黨大受損失逃至希洛克赤塔今已入塞克兵之手據海蘭泡私家消息該處勞兵會中人預料塞克斯拉夫兵將抵已挾巨欵逃亡伊庫資克電稱該鎭已入臨時政府軍隊之手過激黨與杜土夫將軍之兵現正激戰於烏拉爾斯西比利亞臨時政府之塞克斯拉夫兵現助杜土夫將軍作戰俄國取道哈爾濱至西比利亞西部之鐵路交通業已中斷英法日領事反對由滿洲運貨入俄蓋有若干似已落於德人之手也（二十七日）字林報 
　　北京電　此間正金銀行已於一兩日前接到倫敦銀行團來電對於中國政府交付第二次大借欵之餘額承諾矣（二十七日） 
　　漢口電　最近因北京留學生圖潛行來漢有秘密運動之形勢故王督軍命各警察嚴重取締之（二十七日） 
　　漢口電　聞近來有陸建章之餘黨潛入此間待徐樹錚來漢爲陸復讐之風說王督軍特别警戒云（二十七日） 
　　東京電　莫斯科來電勞農政府組織農村貧民委員會立富裕農民之隠匿榖物徵收案已於六月十一日得全俄勞兵農會中央委員會認可而政府方面之社會革命黨不與該案之裁决云（二十七日） 
　　東京電　北京日本公使館芳澤參事官昨晚宿於大磯本日下午四時抵東京（二十八日） 
以上東方通信社電 
[戰電]  
　　羅馬電　意國公報公昨日意軍克復加波細爾橋端砲台而擴張之且抵禦敵軍强悍之反攻俘虜三百七十七人當清除比亞夫河戰地時亦俘虜數百人（二十六日） 
　　倫敦電　今估計意軍自取攻勢至今已俘敵兵二萬人（二十七日） 
　　倫敦電　今晨海格將軍報稱英軍在薩葉勒塞克附近與美爾維勒西面襲敵俘虜數人獲機關鎗一架英軍陣線數處敵砲隊殊爲活動（二十六日）　 
　　巴黎電　今日下午公報云法軍在瑪葉萊勒伐等處及勞蘭襲敵俘虜若干人且有獲機關鎗德軍復攻撃勒卜爾北面法軍小防營一座爲法軍撃退昨晚美軍奮勇向貝洛叢林作戰俘虜一百五十人内有隊長一員（二十六日） 
　　巴黎電　内閣總理克勒滿沙氏星期六晚偕法美戰務總長太爾第曷氏赴美軍大本營克氏見美軍精神勇旺訓練純熟深爲嘉讚晚間舉行重要軍事大會裴興將軍與協約軍總司令福煦將軍均與會議定後數月内應行之事務對於各點均能同意太爾第曷氏今日宣稱美國迄今已募集二百萬人尙擬續募一百萬人本星期内法境美兵將增至八十萬人已臨戰線者共五十五萬人（二十四日） 
　　華盛頓電　美政府將於六十日或九十日内提出陸軍之遠大計畫匪特包括所議募集之兵且將籌及航務與其他問題美政府復以美金二百二十五萬元供給比國美國前後貸與比國之欵共美金一百二十二兆八十萬元貸與協約國之欵共五百九十七兆二十五萬九千元（二十六日） 
　　倫敦電　海軍部宣稱五月份因敵人舉動及海上之危險沉失商船之　位英國共二十二萬四千七百三十五噸協約國與中立國共十三萬零九百五十九噸上年同月則　共有六十三萬零三百三十六噸有奇（二十六日） 
　　西特爾電　法政府命駐美法國委員向太平洋濱船廠訂造木質船值價四十兆元並命在爲美加航務部建造每艘三千噸之本質船船廠訂造船舶八十兆元（二十二日） 
　　闢資堡電　猶太人大會宣稱猶太人現盡役巴力斯坦英軍中者共有八千人現議增至八萬人俾成將來猶太共和國之建國軍旅美猶太人之投効者須立誓願在巴力斯坦盡其天年（二十六日） 
　　華盛頓電　各報載稱克倫斯基氏今在倫敦不日將至美國（二十六日） 
　　倫敦電　英國航空部公報云昨晨英飛機攻撃德國薩白魯根之鐵路支線與廠所哇芬堡之機器處與營房加爾斯魯希之炸藥廠與火車站獲有佳果地面曾發巨大之炸聲有攝影爲證英飛機撃落敵飛機兩架又逐走兩架英飛機失蹤者三架内有一架因機器有損降落敵軍陣線（二十六日） 
　　巴黎電　蘇里克電稱德國糧食現局日見窘迫各鎭議會紛請從速設法供給民食芋　尤爲主要品杜塞爾杜夫區與柯洛業區總理因芋　缺乏决議減少每星期之口糧 
（二十四日） 
　　亞姆斯特丹電　德國外交大臣庫爾滿男爵在聯邦議會以粉飾之詞宣述戰局謂興登堡上將與魯登杜夫將軍乃天賦之人才奥軍之攻勢已大獲勝利當庫氏述及戰爭之終局恐一九一九年猶無此望時衆爲愕然庫氏謂德軍雖建勇績而敵國重要各界皆無希望和平之表徵今願媾和者厥唯德國庫氏引聯邦議會所通過之和平决議案及德國答覆羅馬敎皇之牒文爲證庫氏否認英國外交大臣貝爾福氏近今所述德國有統御天下之志之說謂拿破崙氏已證明此種主義乃屬烏託邦至於此次戰爭誰啓其釁則研究愈深更可確知俄國志在干戈而慫恿以成戎首者實法國也德國所求者乃於其歷史所成之界線以内保其自由　固獨立之存在及保全其海外土地與殖民地以資發展國勢並願證明其殖民的能力海上貿易之自由此數目的皆關至要非盡逹不可德意志帝國與其聯盟國土地之絶對完全亦爲媾和預先須定之條件其他問題均可互商德國對於比國不欲守目受約束而使敵人自由之政策惟今日非當衆發表一切則難望趨近和平德國並未封閉體面和局之門户苟有議和條件無論來自何方决不置若罔聞但一旦交換意見之時機已至則第一必要條件當爲彼此以爽直取信若視任何建議爲詭詐則永遠不能交換意見此次戰爭範園極大與戰之國甚多苟不藉外交之談判彼此交換意見而全恃武力解决則終難得一結局吾人深望敵國覺悟戰勝德國偉大之武力徒屬夢想不如設法向吾人提出合於時勢及能令德國償其至要之需求之和議云云（二十五日） 
[公電]  
　　徐朗西致廣州國會議員電　廣州參衆兩院議員議公均鑒民主報記者陳耿夫被逮鎗决惡耗傳來驚悸欲死朗西不暇問記載之何事也歷數環球立憲各國報律記載有妨害政府行爲者勒令停版出刋罪止於斯廣東爲護法根據地議員爲護法主要人乃鎗斃新聞記者慘劇竟活演於彰明較著之護法地點吾實不暇爲死者寃吾將爲袞袞議員諸公懼溯自非法解散國會後諸議員冒萬死涉風濤自行集議自行開會奔走號呼辛勤半載其收效乃爲以暴易暴第未審我神聖不可侵犯之議員嗣後尙有發言之餘地否耶尙有敢言之膽識否耶如長此伏馬寒蟬噤不敢聲卵翼於武人專横之肘腋何若樸被歸去杜門謝客永托命於北京之惡政府之宇下無力護法不猶愈於助逆違法乎值此神州陸沉國將不國所希冀前途有一線曙光者僅留此萬刧不滅之國魂耳今并此國魂而亦爲惡魔所制吾四萬萬國民最後五分鐘之希望恐將自此斬絶矣言念及此無涙可揮敢布血忱佇候明敎徐朗西儉 
要聞一 
[西報述北京現政府之危象]  
　　大陸報二十三日北京通訊云日昨曾爲前清大員之某老語記者曰中國自有政府以來未有受人詛咒如今政府之甚者也亦未有如今政府之應得受人詛咒者出滿清縱極腐敗然尙不若今政府之惡劣蓋滿清尙知求治且能有所成就若今政府則絶無求治之意即偶欲爲之亦不能成云某老之憤言並非由於忠愛滿清而起亦非反對共和實因時事無望觸目傷心乃有此感概抱此時局無望之悲觀者全國皆是固不獨某老一人而已下至廚司亦莫不訾議政府明目張膽之敗德焉某老又曰袁氏將亡時臧獲婢妾猶厭惡之人爲臧獲婢妾所鄙棄則其人氣數垂盡尙何能爲今政府亦然試入廚室或理髮店聞賤役之談論則對於政府嬉笑怒罵無所不至煌煌大員而爲賤役所不齒則大員之亡可計日而待矣云云政府迭借外債條件由外人指定而所得之資不爲行政經費亦非全用以養兵但半入私囊甚至用以運動選舉其尤荒謬者則爲鴉片之買賣此乃政府最大之汚點凡此種種舉動不獨使不信任政府者愈堅反對之心且使依政府之救生活者亦起擇木而棲之念一般奔走權門之食客今已知政府倒行逆施壽命不永其已吞政府之資腦滿腸肥者今見其脂膏垂盡悄然作遠引之計船將沉時羣鼠先避非居顯要者今已紛上辭呈而有官職者多亦逆料坍潰將至别有所圖矣衆料政府非將於夏間潰决即將因徐世昌被舉爲總統而另易新人二者相較後者近是段派引以爲慮乃借他人之財揮霍如土冀免失敗但抵制暗潮亦復甚烈徐世昌前雖不願爲民國負責任之官員伹聞今已首肯接受依法選舉之職位徐所謂依法選舉者究作何解殊不易知然將來時局之關鍵殆已伏於此矣有傳說段派卑鄙手段者謂選舉得利則段派依然握權若選舉失利馮派或徐派獲勝則段派將藉口於現行選舉法與選舉總統法之不合憲法而請另行選舉實則選舉法乃段派所製成也此種傳言竟喧騰衆口亦可見國民對於現政府之推測矣茲險象環生無處不呈絶望之狀外債合同鴉片買賣欲阻止之似不可能新借欵之見告者至多有二一爲鐵路新借欵一爲以地丁爲抵之借欵至於鴉片買賣則華人有懸一問題相問者謂洋藥貿易曾經特約規定英國官場能否宣佈此次買賣爲不合法能否設法以反對鴉片公司按諸約章今爲違法之經營乎 
[二十五日之中央政紀]  
　　公府情形　馮總統二十五日下午一時二十分蒞辦公室披覽文電七八件於二時十五分見交通兼財政總長曹汝霖除諮詢閣議情形外關於某項借欵及攻粤軍費問題頗有談論三時見前外交次長劉式訓聞係請劉擔任駐瑞公使四時餘劉退出後元首又與張秘書長談話片時始婦内室休息公府接陸榮廷佳電後元首以未便用本人名義電復乃於二十四日夜特命軍事處擬一覆電該處呈閱後隨卽拍發略云武鳴陸上將軍鑒幹密佳電敬悉悚佩國事旣付内閣庶政悉歸主持元首爲尊重内閣權限起見未便獨禁標異議原電計二百三十七字 
　　國務會議　二十五日上午十時閣議開議段陸軍總長首先報告前敵戰事軍電曹財政總長報告二十日以後發出各項軍餉計四百七十萬陸外交總長提出之英使質問案兩宗一爲華僑選舉一爲江寛沉没英人遇難當然照新裕例賠償卹金案一爲英法俄日各使質問之某項鹽稅聞政府决定平粤後補償鹽稅遵守合同云云又一消息是日議案之關係重要者一續議攻粤計劃（仍無具體辦法歸下次再議）一交通部提議鐵路局電報局電話局改收十成現金案一劉川督電催二十萬元問題（議决由財政部積極籌欵撥滙）一張湘督請任田樹勳長寶慶鎭守使案此外如某項外交案及某項借欵案討論良久始行散議由曹潤田單獨進府報告又聞是日國務例會段芝泉及全體閣員先後到院後即照常開議首由陸軍當局報告湘粤閩贛軍事情形及參陸處所定之軍事計劃衆無異議遂照原案通過繼復討論援粤軍經費問題爲時甚久段總理並諭令先將第一批軍費提前撥給交通部即提出交通機關各項收入一律收現以爲補助軍費之用衆議交財政交通二部會同審核再行付議復因某項借欵即日簽字提出閣議審查亦無異議並聞是日閣議尙有謝米諾夫軍隊解除武裝問題蒙藏選舉問題及趙恒惕受撫問題俱無具體之結果延長至午後二時始行散會據外交當局某君云前日黑龍江督軍鮑貴卿有密電到京到告謝米諾夫軍隊解除武裝問題始經貴卿嚴重與之交涉已行應允後因某某兩軍不願謝軍解除武裝遂復反悔請中央指示祗遵云云故外交部特於二十五日提交國務會議 
[唐在禮報告歐戰情况]  
　　此次意軍大勝奥軍我國在歐軍事委員唐在禮會電請政府去電致賀唐之來電略稱意大利軍隊大勝奥軍奥國一次死傷及俘虜達一百八十萬羅馬市民非常歡躍請政府倣照各國辦法去電伸賀又云巴黎現離戰線約八十啓羅米突（華里約一百五十里）法政府已准市民安全遷徙現在巴黎尙完全無恙其餘尙述我國對於歐戰極應注意之意見 
　　據本月二十五日英文京津泰晤士報云敵軍自法國來尼河一帶與聯軍血戰敗退之後軍心不振似難再舉進攻然法政府防守巴黎仍未有稍懈種種佈置頗爲完密所有法京居民與軍事無關者均傳諭令其他遷以免臨時反增許多紊亂此次諭令甫下而居民遷出巴黎者途爲之塞俄頃巴黎竟成一防禦之砲台也法政府固知德軍欲行圍玫巴黎刻尙非其時然不得不從容設備以免臨時失措即德軍之高級將領亦何莫不然祗因美國大軍未抵巴黎以前三個月之内若不進取巴黎則勝負莫决惟是進攻巴黎恐非易易當三月中旬德軍戰隊距離巴黎約七十英里之遥至三月二十一日德軍開始大攻撃以巨砲向巴黎射撃彼時巴黎極形恐慌之狀未幾法艇隊抛擲炸彈及法軍砲隊向敵軍回撃正中敵之巨砲因而燬壞敵軍即行停止攻撃而巴黎藉以憇息數星期後德軍又續運大砲數尊以壽背城借一蓋敵人之意此次續運大砲雖不得轟撃巴黎之實效亦足燬傷法京一部分之人民財産使巴黎之局勢頓起恐慌之象亦足取快一時是以法政府深悉敵人之意遂令巴黎居民遷移他處其餘與軍事有關者仍留巴黎照常供職毫無恐慌之狀態雖然若輩對於將來法京之局勢如何已均能預料及之也云云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[攻粤聲中之要人行動]  
　　倪督張總司令均已次第離津分頭往任所事矣軍事計盡確定積極進行可謂告一段落此次天津會議蓋因天津爲政治之第二中心則可謂各省會議於天津則非是即原定來津之張奉督並未果來其他省分更無派遣代表與於斯會之事至他報所載李蘇督主戰主和之電大半更非事實緣李督態度極爲冷靜惟思息境保民絶不願無端再行加入政治漩渦即曹經略使雖膺政府創格之倚任聞亦只能在津保遥爲控制一時亦不能開府於西南循行清朝諸經略使之故事也 
　　曹　刻下以病體全愈前敵形勢緊急紛紛來電催促曹使南行碍難久延擬即日由京漢路前往漢口接洽一切並擬便道來京謁見當局請示方略云云又聞曹仲三於二十五日致政府電云本月二十日奉令爲四省經略使遵即在津先行就職一俟病體稍痊即行南下經略使印信未頒發以前暫用兩湖宣撫使關防以便辦公據某當局云曹督拜四省經略之命後除李蘇督電催高職外二十五日又有贛督陳光遠湘督張敬堯電致國務院歡迎曹督迅就新任又印鑄局消息四省經略使印信已經鐫成上飾大綬並雕嘉禾文虎等文其全印模型四寸以外計重二斤有餘誠民國以來破天荒之大印綬也又據某當局云曹仲三二十五日由天津派員來京呈遞段總理緊要說帖一件内容要點確分四項（一）治蜀用嚴（二）平粤宜緩（三）援湘應速（四）維贛當愼該四項均有附則至第四項對於維持江西辦法尤爲詳盡 
　　據軍界消息政府鑒於湘東軍事較前緊急亟應尅期肅清湘東以圖攻粤二十五日曾致電張子志總司令促其速由濟南南下俾資鼓勵軍心早將湘東一律肅清而張子志於二十五日由濟南致電中央報告敬日抵濟因前敵形勢緊急定於一二日内前往漢口組織援粤總司令部以便實行一切計劃又據濟南電稱張總司令抵濟次日張樹元代督安茂寅政務廳長即在署公二十五日並在署特開軍事會議討論山東剿匪清鄉各辦法並因在前敵魯軍傷亡甚多詳議招補各項三數日内即當南下 
　　聞徐樹錚前日出京前曾親赴憲兵司令部會晤陳興亞少將請調憲兵二百名隨營糾察軍紀當經陳司令允派兩連即就京畿憲兵營挑選尅日運送隨節出發 
[北京之各方面消息]  
　　劉式訓將使瑞西　中瑞通好問題除正式條約早已解决外其細則亦經外交部訂妥十六項惟歐戰未息交際通商諸事均極簡單尙無速派駐使之必要故擬暫由接近瑞西各國公使中兼辦或以一等秘書代理聞近日政府屢次磋議非派公使不足以專責成重要原因尤在歐戰邇來已變遲恐錯過機宜故决意派前駐巴西國公使劉式訓爲瑞西公使二十五日下午二時馮總統傳見劉氏即爲接洽此事據府中人云劉氏對於斯席已表示樂就諒不日必有明令發表 
　　陜西烟禁之奇電　陜西違禁種烟致惹起各方面之反對故政府嚴飭陳督查覆電報往來已非一次頃　據某西人消息日前陜西督軍陳樹藩又復呈國務院一電其大旨謂陜北一帶固聞有種煙苗者曾特令騎兵第二團長田毅帶隊分佈延安等處查視烟苗稍俟必可全數拔除等語惟五月將盡烟苗早經成熟烟漿已割取殆盡稍俟拔除似等於不拔除耳又據陜人云中英未嚴責以前田團原屬辦理收取煙稅要務者 
　　中央選舉之訟案　上次中央選舉之内幕及發生訴訟之風潮兹聞選舉會第一部有何竣業者復於二十五日提起訴訟被告爲籌備選舉者及違法當選之某某等該呈文中痛陳違法舞弊數大端并請取消此次選舉之有效者再行另選云云惟聞某俱樂部對於此事現正極力分頭運動必可使此案不能成立何君亦可謂多事矣 
有賀博士續聘之契約　日本有賀博士將由我國政府續聘爲顧問曾誌前報茲據日本方面所述此次契約與前稍異係含有名譽職之意味有賀氏不受俸給其任務（一）凡我國對德奥宣戰與國際法之關係（二）將來國際法變遷與我國之關係單就此二者研究著述但我國政府對此仍送酬金惟不用俸給之形式而已 
[財政界之消息]  
　　某使館對龍借欵之交涉　據國際駐京官場消息龍紫誠現以某項抵押品向日本抵借現欵一千萬元惟日人方面僅允押借五百萬元聞某使館得此消息以與某項契約有關擬調查確切後再行提出質問當軸 
　　公債抵押有成立說　由某使館方面傳出消息政府以七年公債向某國抵押借欵一議雙方業經大體解决其欵額聞係一千萬元其簽字當不出本星期云云此說若確則國民之擔負又重一層矣又據財政界消息七年公債抵押借欵一事三五日内即可簽字惟當道對於此事尙守秘密 
　　墊欵交付期尙未定　據二十五日東京電稱善後借欵墊欵一千萬元决定於七月以前交付一節惟據本日銀行團當事者所稱該墊欵交付尙在磋商中其七月一日以前交付一說實尙未確定然不久必將交付確係事實云 
　　幣制墊欵之又一說　幣制借欵之墊欵一千萬元據某方面消息克利斯浦銀行團已允月杪交付茲據某社向各方面調查聞其中尙有曲折之處因吾國當軸并未與銀行團直接公開談判僅與日本正金銀行當面商量正金方面允許如銀行團不肯交付該行界爲設法由該行先墊即以該項爲抵云云觀此則月杪可交付之欵係幣制借欵墊欵之墊欵 
[關於戰事之北京消息]  
　　某司長之攻粤條陳　政府攻粤計畫已决定積極進行日來遣將調兵殊有滅此朝食之概段總理日前宣言三星期平定廣東而其親信之部下現充陸部某司長亦有提異議者聞該司長前上條陳於總理略謂攻粤計畫固須預備而實行似不必過急但須延長戰期西南終必屈服並言中央已得列强同情彼無後盾失敗可待云云說者謂戰禍延長其所痛苦不在當軸及一般策士蓋草野小民受其賜者不淺矣 
　　對粤將來之戰事談　據某社消息云據聞政府方面之征粤作戰計畫謂中央此平粤方略龍濟光軍僅使之允游撃注力於福建湖南江西三省其總司令部亦隨同作戰進行進至贛粤省境大庚嶺爲止北軍如奪問廣東韶州時局即可立决蓋目下在粤如李耀　又如前在香山獨立敗逃之袁帶及其他屬於北方派者多有正在觀望形勢中北軍苟攻陷韶州彼等即將翕然歸順北方大勢即當一决故中央政府對於平粤計畫殊抱樂觀反之而據最近由粤來京之某國武官所談謂廣東目下之形勢决非如北方所想像之易蓋最近陸榮廷對北方之態度日漸明瞭從來猜疑陸氏之李烈鈞對於陸氏誤會亦釋故今李陸之關係日益親密在粤兩者之勢力極爲偉大又若龍濟光軍爲粤滇軍由三路壓迫李嘉品遂統率敗軍逃入雷州半島勢力爲之一挫而龍濟光以前在粤之佔有勢力多仗土匪之力龍之收買土匪實費一年之功龍之敗軍偕彼之土匪旣已四散其勢力亦即消滅南軍今後若力用土匪則龍氏以前之勢力可移歸南軍北方軍之在粤上陸或輸送軍械皆有莫大之障礙目下在粤有李烈鈞之滇軍二師及粤軍一師士氣正盛以俟北軍之來中央之平粤由深知粤省情形者所考察事似易而實難須要若大犧牲云云 
　　川鄂間戰線擴張　鄂西戰爭以巫山利川爲主要地點巫利之間相距約二百餘里吳光新司令本有第一第二戰區計劃之規定刻下吳司令擬由巴東進攻巫山而以一路分取酉陽戰區較前延長自滇軍反攻孟昭月所部退却後黎天才復來窺取興山兩方軍隊雖互有勝負而各恃險要彼此不能進攻然以兩軍出没無定故建施利川一帶亦淪於戰線範圍以内矣 
　　湘東軍事之變更　聞張宗昌由攸安問行營拍致公府一電謂職旅志願編入攻粤軍右翼蓋因地形尙稱熟悉並可與吳師連絡協同動作一俟張總司令駕抵長沙再行前進云云公府軍事處當已覆電略謂關於行軍計畫俟張總司令蒞湘後隨時密示此時希執事督率所部堅守原地聽侯總司令編制司也又據某方面云第七旅長張宗昌爲鎭懾湘東重要人物惟自返攸縣即觀望不前大有不　進行之勢中央已屢次去電促其向南進攻聞二十五日早張旅長始有覆電略謂職旅進兵手續刻已籌劃竣事特派賈國瑞全萬金兩團長先赴安仁茶陵設立行營並在楊林橋安設兵站云云又一消息張宗昌二十五日急電政府報告馬濟軍隊反攻茶攸安等處甚烈請速示抵禦方針 
　　閩督急電請援　閩粤戰事緊急閩督李厚基迭次電請速定援粤計劃派兵助援兹據政府方面消息李培芝司令二十五日又有急電到京稱滇粤桂聯軍窺閩甚急汀州上杭永定八屬已有敵軍出現詔安亦甚危緊請迅速電調就近軍隊集中漳州以資防禦云云段總理披閱後已交參陸辦公處會議核覆並轉電張總司令吳副司令及龍巡閱使查照矣又聞政府現因攻粤計畫旣已着手進行而克復閩西武平上杭等縣尤屬至要問題特致電浙軍師長童保喧悰速督師將前失閩西各地攻克以利攻粤軍事進行 
　　劉存厚退駐之確息　據某機關消息四川劉積之督軍自由廣元退至陜西甯羌後旋即移駐神宣驛蓋以陜川兩軍雜處諸多未便故特與陳陜督磋商結果由陳陜督指劃該地爲劉軍駐地以便劉督安整本軍待援規復川北惟神宣驛距寗羗較近故外間疑劉存厚刻下尙駐在寗羗又一消息云川督劉存厚退至寗羗以來南軍節節進逼形勢吃緊異常前已電催奉軍進援川邊政府雖飭許旅前往道阻且修一時殊難逹到昨該督又來電催略謂據報敵軍移向南巴方面意圖攻擾漢中懇催奉旅兼程前進再前請撥欵購械迄未奉復務祈迅予核准如中央不能籌此巨欵請援龍使成案飭部撥給國庫劵或公債劵六百萬元以爲抵借欵項購置鎗械之用云 
[湘中最近之戰况（長沙通信）]  
　　北方之招撫政策現在已不能實行中央政府已深知招撫之非計故復於曰昨分電張敬堯吳佩孚孫烈臣等謂南方無　和誠意招撫計劃應即打消希速進攻永州期湘事得以早日平定等語自此電到湘祁陽永州間之戰事復起交戰地點仍在祁陽之黄土嶺一帶奉軍之加入戰線者共有十營南軍方面亦到有援軍不少雙方兵力相等正不知勝負如何惟吳佩孚之不願再戰表示已久現雖奉政府進攻之令而在湘南方面之直軍仍繼續停止戰鬭省城各團體昨得有圖書館長楊汝康由衡陽發來一電報告此事云吳師長功德及民全湘愛戴罔惘民生之凋敝意在早登袵席南軍全體爲之感泣亟願聽候解决已由師長電商督帥雙方畫界停戰云云因是之故湘南之祁陽戰事直軍湘軍皆未加入據督署所傳消息湘軍已願受招撫主其事者爲第一師師長趙恒愓刻正與吳佩孚磋商條件但一時尙難孚協云云此種招撫未知含有别種意味否也又據軍界傳出消息謂湘軍第四團團長廖家棟近忽率領所部由耒逕赴吳佩孚軍前願受招撫吳氏當即允許並以第三師餉項分給該團應用以示優待云云此項消息近日傳者極多惟一般人民頗不深信以廖團爲趙恒惕極其信用之人物而趙氏又爲南軍之中堅平白願受招撫必無其事即使其說果眞當亦别有用意兹併錄之以觀其後 
　　湘東戰事近以　縣爲最激烈自南軍由安仁退駐該縣後張福來旅長即率所部大舉包圍因南軍由汝城桂東調來援軍不少）聞共有五營）故聲勢復張北軍能否攻克殊不可知至攸縣之南軍則時出没於草市一帶及奉軍聞報往攻則南軍又已退走數日之問該地奉軍已極爲疲敞南軍之目的所在其僅使北軍疲於奔命耳刻聞安仁又有大隊南軍在彭蠡市一帶集合擬大舉反攻該縣奉軍據軍探報告當即拔隊前往迎戰已於日昨接火又茶陵亦有南軍向攸縣進逼駐在湘東之蘇軍旅長張宗昌業已電告來省並一面設法防禦 
　　寳慶南軍日來有預備退走之耗聞係因軍械不繼已難支持等七帥之田樹勳旅長擬卽趁此時機約會皖奉各軍隊舉行總包圍昨日電告張督轉電中央察核又據新化友人函告該縣所駐南軍現已退走北軍業已入城地方秩序尙未大亂該地南軍係分兩路却退陳光斗所部已退往洪江龍潭（原駐新化縣城）郭葆初（係郭人漳之姪）一軍則向湘鄉縣屬之楊家灘退去（原駐藍田）新化全部已悉爲北軍佔領矣 
　　自常德被北軍佔領以後馮玉祥旅長即派董世禄鄒心鏡兩團長各率所部向桃源漢壽分途追繋第四十二旅張敬湯旅長亦卽分派所部向漢壽夾攻昨張敬堯督軍得馮旅來電謂漢壽縣城已經克復董團亦已佔領白洋河距桃源僅三十里約計日内即可將桃源攻克云云又得私人消息謂周則范自抵桃源以後原擬設險死守尋以該地商民以北軍旣隨後追撃即不免糜爛地方因合詞請求周氏退出桃源刻下周氏業已允許將退守辰門關矣又聞周則范前請單獨媾和以磋商不得要領遂復行從事戰陣現周氏仍願和解並自任肅清湘西聞中央對於周氏前次之提出和議目爲詐降並以常灃之糜爛純由周氏詐降所致昨已分電張敬堯馮玉祥兩氏謂周則范反復無常所有投誠一節萬勿輕信仍希率隊窮追務期緝獲按法懲治云云 
[不賣票者哭告買賣者]  
　　此次新選舉以最高尙之第一部亦公然買賣選票恬然不以爲恥國家前途之失望莫此爲其二十五日北京某某登有劉少少所撰哭告賣票者文一篇異常沉痛劉亦選舉人之一也其文如下近日都中中央選舉參議員賣票之風衝人耳聾不料以窮居蕭寺一錢不值之劉少少竟亦有人以二百現洋來收買之少少本素無被買之資格乃由以所著新解老一書出版之結果中央選舉第一部竟採及廣朽認列爲第一部互選會中少少雖咸念當局之愛才然關於選舉事務固絶無希望亦絶無經驗也不意某日忽有某君者突如來說稱某機關選舉運動推出當選者五人囑少少可往投按名之票且可致夫馬費以救君膏火之窮少少當時對云囑往投票未嘗不可但夫馬費一項可不必言而來者曰例有也至投票之前一日某君復來以現洋票二百元見授且示以五人名單確囑如期分兩日親往投票並承代給入場劵一紙少少却其二百元票允爲無貨投票然來者不信不允退洋於是少少乃置二百洋錢於破篋中頗用自豪時自顧破篋中尙有衣裘當典之當票七八張計共當洋百元左右而數月來房租伙食尙欠數十元無着今忽獲此二百現洋意外之安全收入明日即可將典衣贖出房伙亦可立時清償而少少强矣不意一轉念又復索然無興至第一日投票期少少竟忘失時間未去至第二日某君乃早至問故少少遂遽取二百洋元並入場劵交還之曰事實上殊屬方命但僕不願此洋不願投此票亦無他故第求我心之安耳至此則來者亦不便再相强收金與劵俱去但聞其臨行時亦頗露眞摯同情之慨曰不圖現今社會中尙仍有斯人也少少送之亦知來者某君之天良動矣轉甚感之少少今自述此段事實驟覩之似近於自鳴其高然鄙意决不願以此自鳴蓋久知人之眞高者多矣何必以此區區自炫者不過欲爲社會一述須知方今吾中國旣行立憲議會政治臬此買賣票之例開一唱百和賢俊不免然吾人試推此惡風之前途直可謂一買收二買收凡百政法將根本歸於賣買政策之中永無救濟之方法是買票之風一日不挽回即中國國家根本上一日無救法此理論與事實皆必至之符然則一票之賣買雖微在稍有良心與常識者察之卽知此事確實關係中國國家前途存亡之分所害非小至公然賣身猶其小節也少少之在京師人皆知其劣而赤貧矣今以素劣而赤貧之少少尙可拒還二百現洋而不肯賣一票但就北京而論無論何人苟能投票者其人必較少少爲關若在賣買者天良上之自解不過曰我生計關係迫使然耳今若俯念少少之例則個人生計即使窮迫到盡頭亦不過如少少之窮止矣少少至微且劣猶可力自勉强以顧恤國政之前途然則何人又不可顧恤國政之前途以勉强共相挽此賣票之亡國惡風乎須知國中賢豪若眞言救國其道實行亦甚簡篤但使人人如此次至窮極劣之少少者斯賣票之惡風登時可以息除而中國政治清明之基於此已立矣中國國民性之眞價於此已現矣列强環覘我國者眼光於是已驚變矣孔子云仁遠乎哉我欲仁斯仁至矣同胞愛國諸君其亦無嫌平少少此文之自炫也乎 
[粤局最近之各面觀]  
　　正式國會之近說　正式國會開會已十餘日矣昨據國會某秘書言現正從事組織參衆兩院秘書廳日來着着進行衆議院之秘書廳則設在大沙頭工程局爲辦事處參議院之秘書廳則設於城内素波巷租一民房爲辦事至秘書長前爲古襄勤古因反對改組案而辭職至今尙未定何人至議員人數計在粤者約一百八十餘人至西南要人來電祝賀正式國會者除伍廷芳林葆懌外又有李烈鈞氏其文云廣州督署轉參議院衆議院諸公鑒文電奉悉懽忭奚如慨自權奸煽禍國會流離風雨飄摇於茲一載刻幸諸公依約法之明文爲自行之聚會允符民意克奠邦基佇看風聲遠播合東西南朔而立復共和陰翳潛消共月日河山而能添光彩母任　頌謹電馳賀烈鈞叩元印 
　　陸榮廷之行蹤　軍署消息陸巡閱使所擬日間東巡入粤之行已報中止已於十七日暫返武鳴須俟唐紹儀岑春萱兩公蒞粤有期再行起節東來聞北京政府議和派前曾請莊藴寛南下與陸使磋商意見莊氏抵滬時先函陸氏告知南下之原因并請示宗旨陸氏復莊函略云余之宗旨仍以法律爲前提若有於法無傷則榮廷將歸臥武鳴誓不與當世人物相角逐現在所爭者係廷之人格並非欲圖權利若以地盤問題來餌我者蓋亦不諒廷之甚矣云云北京將軍府參軍林紹斐此次奉命南下抵粤已有數日二十一日林氏已由省河天字碼頭乘坐保㨗兵艦溯流西上逕赴廣西武鳴謁見陸榮廷聞林對人云此次往晤幹老約兩星期時間仍復回粤然後北上復命又聞莫代督因有關係時局最近政見須與陸巡閱使及陳炳焜商榷特派籌餉局會辦　 
 
 

Page 7

 
 
　　　代表西上會　藉　取决昨傳見楊會辦時並授函兩　囑令卽日啓程聞楊此行先抵世垣　陳省長即邀陳氏同赴武鳴據廣西消息陳炳煽就任省長後擬親統師干出發援　陸使以援湘與地方治安并取鎭攝不能無人查桂林爲湘桂之衝要特命陳氏先往駐守以爲後路策應并關駐梧州砲兵一團歸其節　十八日先發隊已啓程北向同行幕僚頗衆秘書長已委南寗道尹兼充是日亦同船起行現每日均有步兵乘船出發前往桂林 
　　軍政府之現狀　近聞兩院議長曾拍電日本張戴二氏謂如中山抵日請就近力爲敦促蓋其時中山尙滯台濤未發也今已行抵東京與賬戴二氏乘車轉往熱海與日民黨有所磋商日前張繼復函回粤有目的未逹就亦何補等語惟孫氏尙無若何表示大約交涉　手或亦翻然同返也兹錄伍林兩總裁聯名請孫中山就總裁職屯如下孫先生鈞鑒自非法政府解散國會約法失效舉國驛騷賴公不避勞怨招集國會問關來粤開非常會　組成軍焉府一線國脈藉以僅存今茲軍政府改組乃爲大局計所選總　公亦列席盍早日旋粤蒞職共肩重任以促進行而收進法之效　弛救亡之勇氣挽大厦之將傾不勝企盼之至伍廷芳林葆懌叩 
　　兵工廠由三省合辦　聯軍總參謀　永建兼任石井兵工廠總辦聞當道之意以北方無意議和戰事尙難停止故决擬卽將兵工廠改爲粤湘桂三省合辦期於軍實之儲備積極擴充并擬夏易　辦名目爲督辦將來改組一切規模均甚宏偉督辦之下設置處長四員分　管理以協助督辦之不逮此項計畫聞已積極籌備日内當可見諸實行又聞鈕氏到廠接任後原任總辦何治方已於二十日回省全廠員司工役均爲歡送并沿途燃放鞭砲以誌去思 
　　財政支絀之一斑　近來軍用浩繁各項政費支絀萬分而各種機關尙有多少收入類皆截留開支祗造册報消而已獨敎育機關則收入極少所有經費已積欠幾及三月以故一般敎育家皆非常困苦聞各縣田糧因鼎革以來部籍散失竟有積欠至數年之久毫未清納者近各縣均嚴爲催收特派專員分駐各鄉催繳又八旗生計所轄各公産久經指定爲籌辦生計之用不復變賣現聞當道以軍用緊急之故已飭將所有册籍繳上預備分别開投以濟急需 
　　援湘軍之大舉　莫代督前因湘南軍務重要業與陸使商定抽撥粤省討龍各軍入湘應援已分令陸續回省改編入湘現計所指定者爲林虎所部黄勉一營陳斌魁一營伍漢屏一營周毅夫兼帶之一營蒙仁潛所部農福廷之第六營譚殿元兼帶之第四營陳德春所部陳家威之二十一營鍾德欽之三十三營（已出發）劉逹慶所部新編陸軍黄運一營　秀清一營呂定祥一營潘其沾所部何吉瑞一營張梅先一營均限本月底集合省垣大舉出發 
　　龍濟光之餘禍　龍濟光入都籲請段祺瑞撥助餉械準備回瓊重圖擾亂聞龍氏昨并有電致龍裕光李恩錫等着其督率所部死守雷瓊無論如何困難勿得鬆懈現下唯一計劃總以深溝高墨堅守待援爲最要着非至萬不得已無庸迎戰以免減少戰鬭力爲敵所乘一俟厚集援兵餉械撥到再擬採取攻勢　圖大舉等語聞當道接到此項探報業飭雷州討龍軍各司令猛烈進攻以兾利用急戰早下雷城又聞龍氏在京運動借欵昨日留學生上省議會請願書略云昨京電謂龍濟光已與三并洋行訂借五百萬元以廣東全省礦産抵押九五折扣年息八釐段前以軍械電信諸借欵禍川湘今復欲以粤礦借欵爲攻略廣東之資是吾粤民將不免於龍氏之刦掠矣貴會爲全粤代表敢請速行議决誓不承認三井借　并咨請行政長官速向抗議俾得防禍未然云云 
　　雙門底發生炸彈　十九號晚十時許老城雙門底右圈内忽　然一聲濃烟滿佈聲甚猛烈途人聞警紛紛奪路奔逃駐拱北樓福軍第五十四營袁德墀所部第一連副營長兼連長秦唐即令所部警備後段警馳至以射燈窺之始知該處發生烟彈旋即上前勘驗並無傷及人命等事當將白銅彈壳一枚拾獲遄返區署報告二區分署長即遣大帮武裝警察分頭截緝擲彈兇徒一面報廳警廳亦派偵緝隊出發並用電話通知各區署鎭靜警備是以各警均武裝以待時雙門底一帶軍隊滿佈發生烟彈地點之附近各街口均有士兵扼守督署亦派員前往查勘至一時尚未緝獲眞兇各處之嚴防亦稍解天明後始完全撤退幸此彈發生在夜後否則必傷及途人矣又一函云十九晚十時許有人向福軍五十四營第四連部抛擲炸彈誤落街上其聲隆然街石爲之爆裂雖並未傷人而附近已吃驚不少所有駐紥城内福肇桂各軍營地均一律加緊戒嚴 
[外蒙之軍事交通]  
北滿日　云外　當此西比利亞　　之　　於軍事上　有重大　係該方面與内地之交通自車站廢止以來艱難險險幾違極點如由張家口至庫倫之一路延長約二千三百里内無人居處之地約一千九百里之多旅行時間必需三十日故不得不預備帳棚食品鍋爐水桶等各項器个否則臨　渴時不免無上之苦痛聞蒙人旅行每取馬糞爲燃料泥水爲食料僅以保護生命向之旅行者皆乘西比利亞火車通過蒙古今該鐵路爲過激派所壟斷以致妨害交通旅客益形不便刻聞張庫間創設之自動車公司已着手進行所有停車場等不久即可完備張家口與庫倫之交通得稍稍減輕其困難矣 
[寗蘇選民問題之大激戰]  
　　蘇屬省議員蔡琠等致齊省長函云震岩省長鈞鑒公啓者江都阜寗等十九縣以人口稅額兩項爲比較僞造選民至一百三十萬有奇若僅稍爲核減决非事理之平查刑律第八章百五十八條凡於選舉人資格所必須之事項用僞計或其他不正方法使登載名簿者處四等以下之徒刑官員知情爲前項之登載處三等至五等徒刑今江都阜　等縣任意僞造已犯刑律前條之規定聞省長嚴電申斥厲行核減曷勝公感但浮報之數多至一百三十餘萬非完全核減則最後救濟法惟有提起司法訴訟務懇省長竭力主持俾昭公允而免訟端不勝企禱敬請勛安伏祈垂察蔡璜唐人傑潘子楨袁宗沂朱文瀾周學箕屠宜厚謹啓又狄議員迺健等提出質問書云查選舉法規定選民資格第三第四兩項以曾受普通敎育爲標準在選民册中鮮能僞造且居最少數之列第一第二兩項以稅額財産爲標準各縣浮報之數均以二元之直接稅五百元之不動産任意揑造化名列入以爲容易混淆也殊不知二元之直接國稅旣屬於地丁忙漕而五百元之不動産亦必年納若干忙漕惟不及二元耳若以該縣二元國稅之選民共有若干五百元不動産之選民共有若干兩項併計再與該縣忙漕實數一爲比較則浮報選民若干在大體上已如燭照數計無可遁飾而核實平均理所當然在辦理選舉之人豈可爲敷衍遷就之謀貽誤選政乃不意本届省議會選舉就各縣稅額與選民詳細比較即以每名二元核計江都忙漕二十二萬餘元選民二十九萬餘人浮報十八萬九千餘名儀徵忙漕四萬餘元選民十萬餘人浮報八萬餘名東台忙漕十三萬餘元選民十一萬餘人淨報五萬四千餘名興化忙漕十三萬餘元選民十萬餘人浮報三萬餘名高郵忙漕十萬餘元選民八萬餘人浮報五萬二千餘名海門忙漕八千餘元選民九萬一千餘人浮報八 
八萬六千餘名泰興忙漕七萬餘元選民十六萬餘人浮報十二萬八千餘名淮安忙漕十五萬餘元選民九萬餘人浮報三萬餘名淮陰忙漕五萬餘元選民六萬餘人浮報三萬四千餘名泗陽忙漕四萬餘元選民五萬餘人浮報二萬七千餘名阜寗忙漕八萬餘元選民二十五萬餘人浮報二十一萬二千餘名鹽城忙漕十五萬餘元選民十一萬餘人浮報三萬五千餘名豐縣忙漕六萬餘元選民七萬餘人浮報四萬餘名沛縣忙漕八萬餘元選民五萬餘人浮報一萬五千餘名蕭縣忙漕十四萬餘元選民九萬餘人浮報二萬四千餘名碭山忙漕七萬餘元選民六萬餘人浮報三萬餘名邳縣忙漕七萬餘元選民十萬餘人浮報六萬二千餘名東海忙漕一萬餘元選民九萬餘人浮報八萬七千餘名灌雲忙漕二萬餘元選民八萬餘人浮報七萬七千餘名以上十九縣浮報之數姑以每名二元爲計算已達一百三十萬有奇各該縣知事辦理初選對於該縣年納忙漕總數何竞完全不知而僞造選民至超過忙漕總數自一倍至三四倍者不等寕非荒謬絶倫覆選監督對於各該縣知事如此非法行爲將照刑律僞造選民妨害選舉之罪移交法庭辦理耶抑僅照行政法規加以懲處耶其浮報之選民册將視爲有效耶抑或依法核實耶選期將届若無切實辦法僅以飭查之空文敷衍了事則選政視同兒戲何以飭官紀而彰民法爲此照省議會暫行法第十九條提出質問請於三日内答覆提出者狄迺健袁宗沂吳鴻基裔瑩潘子楨顧寶琛朱祥紱華藺馬敬培孫璋史成范漢光 
　　前次莊議員以涖等之質問書已經省長答覆其文如下爲咨復事本月二十五日准貴會咨以莊諾員以涖等十人提出質問省會選舉　查浮濫應如何糾正書咨請查照答覆等因准此查本届省會選民儀徵縣册報增加數倍顯有浮濫迭派經委專員馳往會縣復查期歸確當現尙未據確實具復除再催令該縣會委嚴查外准咨前因相應咨復貴會查照轉知此咨 
　　寗屬楊議員體仁等提出質問書云查各處省會選民册旣經調查宣示呈報到省已垂半載三四月問復經省署派委抽查亦並無一浮濫不符之處是選册依據法律手續久經確定乃距選期未遠而省署復一再派委至縣硬行裁減不顧法律不問事實體仁等聞之駭然現在省會選舉法即體仁等個人亦不敢謂絶對一無流弊然未經法律修改以前要自爲金科玉律雖以大總統之尊嚴不能稍有干越比聞省委到縣旣銜憲令而來彷彿有進　由心裁制由口之概縣知事　　大　　　日　不　　　　仰承意旨於是亦遂不顧法律不問事實伹招攬三數邑人而舉委員共相商定竟將補遺人名一概删削查補遺公民本爲法律所規定竟然裁削是何理由體仁泰興人姑就秦興而論此次參院初選當選人半係初次調查無名經補選焷續選册報有名姓若删削補遺則參院初選當選幾於無效且有衆院初選已當選人而爲省　初次調查所遺漏者設一概删削則儼然衆院當選而省選初選權竟被剥奪事實法理兩俱矛盾將來省會選舉時設公民據已經宣示之人名互相投選而監督據任意進退之選册竟到删除不知行政一方面何以昭信約公民一方面又何以措手足耶逮至選舉結果此已經初選當選或已經複選當選之人勢必造成選舉訴訟此等責任誰復負之今聞省長一再派人删減據何理由用何手續負何責任謹據本會暫行法第十九條提出質問書限三日答覆無任朝企殷懸之至提出者楊體仁連署人陳國霖潘恩元孫儆黄祖温施漢愚曹國　蔡責菩張倚姜靑照龔其偉張相 
[蘇省參員産出後之風潮]  
　　蘇省參員頗不易産出旣産出之後忽又發生韓世昌之爭議在願某等以其非江寗人而在江寗當選於理不合非江寗人而票上書江寗於法不容故連日在地方公會開會籌議方法打消其當選又有一派主張調和擬令韓氏捐助地方公益若干並要求其對於蘇省人民以後之保障另有一派則主張更爲和平謂韓氏旣在蘇省當選論事實固不免牽强而論法律在寗居住三年以上且有財産在寗並納稅若干者無論何省人均可當選並謂議員爲人民代表無權利可言祇須問其平素爲人足以福國利民與否不必問其籍貫如係寗人而不能爲地方造福抑又何用言亦近理平心而論韓氏雖非蘇人而數年來對於慈善公益竭力舉辦不爲無功此次旣在江寗當選韓氏飲水而思或不致有負甯民之託也現韓氏態度頗爲冷靜日前督軍宴藍公武時席間韓氏曾表示退意督軍多方勸慰韓氏仍不免快快於懷昨覆選舉監督已將通知書發下反對者尙未有所舉動但就記者所聞韓氏爲某要人所提出經某重要方面所承認者即使反對恐亦約於滑稽而已究竟如何解决容當續報 
[南京快信]  
　　軍民兩長昨公宴蘇參衆兩院議員各機關長官均陪席 
　　韓世昌當選參議員因籍貫錯誤寗人羣起攻撃兹聞經各方面疏解可望寢事 
　　省議會議員又多回籍活動初選舉在省議員已不足法定人數恐難開議 
　　鳳凰山鐵礦借欵聞已簽字省議會昨咨省署請電部速發秣陵公司鑛照以維主權 
　　江北商會代表王文藻請議實行停止帶收河工二成經費案松江盛競存請議松江增設第三女子師範學校案江寗李瑛請議增撥車捐修築城外馬路案江寧陶光煥請議咨省長懲戒前江寗鐵路局長楊楠珊案即列議事日程付大會討論 
　　省議員葛錦城代報候補議員態汝登業已病故 
　　停泊下關草鞋　之魚雷艇砲艦奉部令即日開赴浙江象山軍港洋面會操 
　　軍械局長孔慶塘製造局長王者化辭戰李督已改委楊王兩副局長升任 
　　外部派某顧問來寗調查敵俘狀况李督昨派王副官長備某顧問赴收容所參觀 
　　李督擬在江蘇陸軍敎育國挑選學員三十名咨送入模範旅實地見習 
　　倪嗣冲在蚌徵調所部預備撥歸張懷芝督率援粤 
　　各機關於昨夜四時均派代表赴浦鎭迎迓張懷芝預定准到今忽有改期來寗說 
[江北通信]  
　　近日運河水勢暴漲丈餘聞係山東境内諸水並發所致上游堤工事務所已派員泝運河調查一面電省請撥臨時防護經費 
　　前本報所記往泗遇匪落水之劉團附現經該家屬在河中將屍身撈獲入殮已於昨日搬運來浦停寄河北藥師庵鎭署參謀長朱子丹率領本署各員前往致祭一面嚴飭軍隊上緊跴緝 
　　省議會初選在卽已有多人紛紛運動聞初選票已漲至小洋二角將來亦不知若何現象也 
　　上海總敎育會昨通函江北各中等學校請將年級用書等項列表送會以便彙印成書俾各學生投考者得有所資鏡 
[杭州快信]  
　　　　　　　　　　　字　　　　　　令　　　　昨來電徵求楊督問意 
　　省城　敎坊二十號門牌發現黨人機關昨經軍警破獲金瑞卿（卽金殿標）一名搜出鎗械子彈并供　新市場王姓婦草屋内亦殿有是項軍火問時一併起獲 
　　聞省上月漲靖安兵艦至温州載運軍隊在三盤港沙兩擱淺　外海水警第九隊長李游陞救護出險楊督已咨請省署從優保奬以示鼓勵 
　　本月份軍政警各費一百十餘萬元業經財廳飭雀金庫分别照發聞督軍署搭放七年公債以薪金五十元以上者爲限 
　　陸軍測景局傭藏員葉桂華在職多年頗資得力現因病逝世經何局長呈請楊督照章給卹遺缺以高凌雲接充 
　　高審廳昨委俞振牘充覽水縣承審員 
地方通信 
[蘇州]  
　　省會初選區劃定　吳縣吳秀芝知事遵奉省令籌備省會初選舉各事業已籌備就緒近日雖有展緩半月至七月十六日舉行之說然尙未奉到明文除應派監察管理各員可届時委任外其選舉區已經議定仍照上届省會初選辦法分劃九區不設分　照錄各區地點如下第一區蘇州市第二區滸開第三區湘城第四區陳墓第五區郭巷第六區横涇第七區光福第八區木凟第九區東山 
　　偷墳安之超贓蘇紳保墓會會長吳蔭培等公禀道尹請拿偷盜墳石之王雙喜石老三懲辦經警探拿獲連贓解縣在案吳知事特派委員胡蘭亭偵緝隊長潘國俊帶同署警數名前往南濠傅同地保至王雙喜所關之陳興發石作内將起獲之各項石料逐件查點計舊石料石馬石虎石　石柱橋盤石及石鼓登石條等六百數十件新石料五百數十件照繕清册後將該石作封閉遂將清册送縣署核辦矣 
[鎭江]  
　　籌備省會初選　二十六日午後一時丹徒縣知事兼初選監督倪和甫召集各區自治委員在縣署開會籌議省會初選舉事宜當場推定投票監察員三十二人投票地點仍照衆院初選舉指定理址並不變更徒邑省議員名額依總監督支配應選出初當選四十二人 
　　例禁小輪損堤　江潮盛漲水勢浩大瓜河一帶拍岸平堤小輪鼓浪冲刷東西堤岸危險萬分向例於此時期不准鼓輪迅駛現經江都督趙知事電請關督轉稅務司示諭華洋各公司小輪卽日日經過瓜河不准生火自瓜洲至三汊河二十里一律拉縴違即罰辦云 
[揚州]  
　　省視學到儀　敎育廳日前委省視學費君來儀視察縣立第一商業學校東一區國民學校及城廂市各國民小學現時狀况旋即離儀他往矣 
　　省會選民之折扣　儀徵省省選民人數過多由齊省長派員蒞儀抽查聞省委與縣署會議妥貼照呈報省署之選民册核減 
十分之三故省委業已回寗復命矣 
　　台營所長因命案撤差　駐揚台營官地事務所長王朝江擅押欠繳地價之李仲玉釀成人命各界電寗請辦王所長並由死者之子李秀甫赴寗泣控現經李督派員詳查屬實以王督催地價雖爲應盡職務不應擅自派役伴留辦理乖方特將王撤差調省查辦以示懲戒 
[安慶]  
　　飭沿江知事親護　堤　黄省長以本年上游湖南江西等省驟發大水皖省雨水亦較去年爲多江流陡漲所有沿江一帶圩堤均岌岌可危已令懷寗等沿江十七縣知事親赴各圩認眞防護將以各該縣圩堤之能否保存定該知事之考成 
　　勒緝鎗斃英人兇手　蕪湖弋磯山下美孚洋油棧監督英人雷德諾於本月十二日夜二時不知被何人鎗斃現經蕪湖地方檢察廳會同縣知事警察廳帶同檢驗吏勘明塡具屍格電禀省憲刻聞黄省長已通令各屬勒限一月將此案正兇緝獲歸案訊辦并先電請外交部核辦 
　　含山縣署失愼　新任含山縣知事斐景宋接篆未久即因選舉事宜赴省本月十九夜縣署上房後不戒於火致肇焚如計燬去房屋十餘問内國公債票印花稅票各數百及三年民欠串票存根均被焚去斐知事所蓄衣物字畫珍玩等所值亦頗不資同付一炬斐在省聞信後即行回含矣 
[武昌]  
　　兵工廠炸藥爆發之眞相　漢兵工廠小藥庫炸藥爆發之眞相已由該廠分　中　各　　云失愼之　　由　　　　年已久（係第一路送請代裝故無從知其製造年月）不無變性適值天氣悶熱遂自爆發爾時庫尙鎖閉並非命夫向庫扛抬墜地炸裂且此種炸藥非炸彈有機嗣　比縱使墜地亦不炸製富藥庫被轟時　瓦　碍不無亂飛所在附近員工受瓦片墜落徵傷者僅數人耳惟聞牆外衛兵一名適役一碍監撃致斃此外並無傷重有性命之虞者云 
　　沙市電燈公司被控　沙市普無電燈公司曾經省署騐資立案茲有該公司股東徐友源等在省署呈控公司經理胡伏　等私借外債竟超過股本三倍之多營業前途實屬危險一面在交涉署立案阻止借債之進行省署以胡　借外債如果屬實殊屬非是特令行交涉員查復矣 
　　襄河漲水之險狀　連日天兩　綿内江外河奔流似箭水讐廳長何錫蕃氏於二十三日下午五句半鐘接裏陽來電云襄水今日陡漲一丈四尺其勢淘湧異常並有衝覆船隻之事（數目待查）除命水保鳴　宣告外當即油印簡明告示諭知龍王廟上下各碼頭大小船户小心防護以備不虞又聞是日下午極句鐘有向在楊千總巷居住之徐某從龍王廟雇擺槳搬家渡江駛至鸚鵡洲對面被水流與大風衝覆一家大小七人及水手等悉數溺死云 
[杭州]  
　　會勘塘工　紹蕭塘閘工程事務處等備委員鍾文叔君以内務部僉事李升培技士萬樹芳業已於前日由京抵杭特於二十七日下午晋謁省長並與馮政務廳長沈秘書長商議履勘日期聞擬於二十九日由省出發先勘西江塘次勘北海塘及三江閘已與部委接洽矣 
　　第四區衆議員之産出　浙省第四區（即舊温台兩屬）衆議院議員於本月二十五日舉行覆選開票當選人如下黄羣號溯初（永嘉）前衆議院議員財政部顧問研究系蔣冶字秀哲（樂清）前海門統捐局局長研究系林卓字立夫（永嘉）現任省議員安福系林同字竺新（瑞安）現任省議員研究系社持字志遠（靑田）陸軍中將總統府顧問研究系章獻猷字味三（瑞安）安福系姜周輔字桐軒（永嘉）前都督府顧問研究系 
　　關於劉莊案之近訊　粤人劉問芻前擬先繳五萬元呈請省署發還墳墓祠字當經齊省長令行官産處查案辦理兹聞汪處長查該公民虧欠大清銀行公欵事經七載計算本意已在十六萬零迭經遵照部令轉令該公民從速清償以重公欵乃竟延諉不理猶復以墳墓禂字不在抵押之内飾詞呈請澈查原有契約明明載明水竹居全部及附近詞字田蕩一律抵押在内仰即從速籌還前項公欵原本洋十萬元先繳來處再籌息費如再延諉惟有將該水竹居全部實行標賣所請先繳五萬元將墳墓給還之處應從緩議除批示該公民知照外昨已據情呈復省長矣 
　　紗廠暫停夜工　前聞鼎新紗廠因銷路疲滯經理高懿丞赴滬與各股東議妥定於隂曆六月初一日停辦等情茲查該廠確情只因棉紗銷路稍疲暫停夜作日班仍照常辦理經理高懿丞近來仍在杭廠亦未赴滬云 
[濟南]  
　　張督回濟後之會議　張敊軍於二十三晚一鐘回濟翌晨召集會議所議爲關於援粤及本省剿匪事宜二十五晚參陸辦公處又有電其内容亦係本省之事項請軍隊配置狀况並促尅日電復云 
　　曹濟間電線被毁　曹縣至濟寗電線於本月十四日被匪破壞由吳堂至李莊十五里之桿線毁壞尤甚交通部已電令曹濟兩局雙方趕速設法修復又以修線工人殊冒危險電咨東督飭該地各軍隊認眞保護軍署已飭道尹分令嘉詳城武單縣曹縣鉅野鄆城各縣知事巡警並駐在各軍隊一體遵照矣 
雜評一 
[外交手段（默）]  
　　今日政府業於國内之事無不以外交之手段出之軍事當局對於攻粤則几聯合國困敵之法敎育部對於留學生則用放逐敵僑之法某派對於選舉總統之爭則用遠交近攻之法凡外交上一切縱横俾國之手叚無不極盡其能以用之於對内宜乎對外借債手段之益神妙不測無往而不告厥成功也 
　　雖然以此手段治國爲目前計誠足自快矣其如前途之益攪亂而不堪設想何 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬商修訂貨稅之會議]  
　　蘇省增加稅率一事昨日午後四時由總商會副會長沈聯芳至南市縣商會會同該會正副會長顧蘇兩君開會邀集有關係之各糳董事如油豆餅業張樂君沙船號商李詠裳山東油號商吳玉堂粮北貨業姚紫若茶業公所代表沈錦伯王雲卿周聿仁羊毛業時松泉陸慶萊草貨業鄭觀儀猪行業倪秋霞等十餘人先後到來俄而上海稅所長陳竹甫省委專員沈堃和等亦均蒞會堤議江北改稅一事已由南京總商會邀集議决修正惟滬上各業商前曾請求展期至七月一日實行增加是以公同磋商亟應修正稅率俾與各省埠一律照徵旋由沈顧兩會長與各業商董將各種貨類與新舊稅率分别比較之下所有請減之貨物互商修訂如下菜子減爲一角二分芝蔴減爲二分由所詳廳核示山羊毛綿羊毛不分等類以統扯加一分算應加至一角六分生牛皮減爲一角熟牛皮兩角猪毛六分鷄毛五分鴨毛一角二分毛毡中次扯作四分瓜子三角估衣仍不分綢布每包一元茶葉仍上中扯作五角豆油照新稅率九折生油同上議畢公同允洽陳所長沈專員擬即會詳胡財政廳長核示施行旋即散會 
[三誌官紳對於實業工廠之維持]  
　　上海總商會因接松滬盧護軍使公函囑爲會同南市縣商會維持朱開甲所創之求新廠及同昌紗油兩廠特於昨日午後三時在會中議事廳開會商董虞洽卿傅小菴祝蘭舫等十餘人曁廠主朱開甲先後到會即由正副會長報告該廠主虧累情形並以該廠設在内地與主權頗有關係且朱君創辦此項工商實業固已煞費苦心一旦放棄大爲可惜應請諸公維持云云當經議定於今日午刻同赴該廠内詳細估看後再行集議辦法衆皆允洽而散 
[縣知事對於反對電燈加價之批詞]  
　　南市志成公所等二十六團體因華商電氣公司增加燈價羣起反對由該公司總理陸伯鴻等分投軍警行政各宫廳具詞禀控詳情已屢誌前報昨由上海縣公署發出批示云華商電氣公司呈爲聚衆要挾危言釀禍請賜防遏而維商業由批呈悉查此案事關公司營業地方公益自應雙方兼顧力予維持應准據情函致縣商會持平理勸並候護軍使道尹示遵可也仰即知照 
[總商會爲江寛案再進忠告]  
　　上海總商會昨致北京電云北京分呈大總統段總理鈞鑒慨自江寛慘没敝會聯合長江各商會兩次電陳未蒙賜復似係壅於上聞所致迄今道路傳言日甚一日楚材艦長以一辯訴而改萬餘言六千金而聘三辯士北京專電登載申新各報近復牽動外交以英使抗議江寛有英人死難應援新裕成例英人預審等語流言四起干涉頻聞近更牽動商局内部時有董事辭職公司改組之聲浪攬權辱國險象環生依法理言海軍審判商輪縱有明文亦當自請廻避以被告之資格而自行檢察自行預審未免藐視商人不顧公理况此項法律政府旣向無規定則國際交涉外人自難免責言近來滬上各報又彰明較著曰某要人云云不平之鳴自有所指然商人吞聲飲泣僅求賠償船本其委曲求全之苦衷已昭然若揭國務會議雖云判結再定但旣無允當之裁判恐難望良好之結果時經兩月爲大局計不得不再進忠告之言窮思大總統總理爲政務中樞衆商所託命事關中外觀聽應請特飭財政部即日撥還船本一百二十萬元先交招商局具領商困旣紓流言自息其餘卹償各欵並飭查明分别理結至對内對外應即援照普通輪船碰撞章程及新普濟成案由交通海軍兩部尅日派員赴滬延訂中外公正廉明聲望優崇之士組織臨時審查會先行公斷以保法權而維國際其對於海軍人員則應遵令照海軍條例歸軍法會審與商輪絶不相涉如此則與法令章程内政外交一無抵觸如荷允准速賜電復即當登報通告以慰國人不勝悚惶待命之至上海總商會叩勘 
[中國郵船定期赴美]  
　　大陸報云中國郵船公司新置之郵船南京號明日將由舊金山啓椗開至東方並定八月十日由滬赴美旋滬美人訂購船票者已有一百六十人且尙有以美國退還之庚子賠欵派出之留學生八十人附乘該船出發 
[省會初選舉展期舉行]  
　　上海縣知事兼省議會議員上海縣初選區初選監督沈布告云頃奉江蘇省長沁電開省會初選舉現擬展至七月十號舉行除電部局備案外仰即知照等因奉此除函致各市鄉經董並登報周知外合行布告仰各區初選人一體遵照特此布告 
[呈請修改商會聯合會選舉法之部批]  
　　上海總商會前呈農商部爲全國商會聯合會選舉屢起爭端由於立法不善請修正以杜流弊等由昨奉田總長第六六一號批示云據呈已悉查商會聯合會各處商人共謀商務發達用意未嘗不善乃日久辦理未得其宜遂不免漸滋流弊該總商會來呈所稱各節洞見癥結辦法甚是堪備採擇此次該聯合會因選舉問題迭據各代表等來部呈訴除决選之副會長張興漢已由本部認爲無效批飭取消外並令直隸實業廳詳查具復現尙未據復到本部對於該聯合會以後辦事現未嚴加考察以期無弊如再有違背章程逾越範圍情事自當隨時酌核情形辦理合先批示知照此批 
[滬美間海電暫時停頓]  
　　大陸報云太平洋商務電報公司宣稱滬美間之海電交通因瓜姆與米特威島間之電線中斷故暫時停頓惟上海小呂宋瓜姆間仍可發電云 
[商輪巧避潛艇]  
　　浦東洋涇港口英商太古公司藍烟　輪船近因潛艇肆虐來者極鮮上星期有二艘抵埠停泊該公司碼頭連口卸貨舉凡機器材料五金雜貨布疋及日用之物靡不畢具該輪油漆已經改變驟觀之不知爲藍煙囱船考其原因係爲防避潛艇之法其所刷油漆之顔色藍白相間頗似波浪在海洋中遠望之幾不知其爲輪船該兩輪現正裝載貨物聞今明即須起椗出口云 
[德艦逃出爪哇之風傳]  
　　英文滬報云日人各界盛傳覊留爪哇沙拉巴雅之德軍艦一艘逃出該港現游弋於南洋云云探諸官場未能徵實之此類消息向來揚子保險公司得之最早該公司今亦毫無所聞其總理桀克森君謂今因檢查綦嚴故此類消息不能如前得之近來自滬取道南洋至倫敦之水脚已倍於前此中顯有原故彼會屢發海電詢問水脚飛漲原因迄未接覆聞爪哇各港周圍現有日本驅逐艦多艘想此襲撃艦之命運必不久也 
[盧師長整肅軍紀之計畫]  
　　陸軍第十師長松滬護軍使盧君以所部軍隊人數衆多現擬添設稽查機關規復舊制分發師部令箭如於巡查時遇有不法行爲立予正法以肅軍紀正擬訂條例云 
[碼頭匪徒將歸軍法懲治]  
　　淞滬警察廳長徐國樑呈請盧護軍使將碼頭匪徒擇要歸入軍法審判嚴懲一二以寒匪膽聞盧護軍使業已照准昨日指令該廳長仰候咨呈國務院陸軍部備案再行令遵云 
[老半齋嚇詐案已破]  
　　通州人袁竹英曾於去年十二月間郵遞恐嚇信函至公共租界漢口路（即三馬路）一百三十七號門牌老半齋菜館内勒詐洋二千元不遂復串同黨將危險物品送至該菜館幸未炸裂嗣由該菜館主於本年二月二十一號挽人至異樂旅館内與袁接洽當被詐去洋六十元茲經派駐老閘捕房專查特别事件之華探目張芝卿偵悉袁匿居虹口乍浦路即於前日午後協同西探目壳羅香前往將袁緝獲押至昨晨解送公共公廨由該探目等上堂禀明前情並以調查此案手續尙未完備請爲展期開審經俞襄讞商之英卓副領事判袁帶回捕房展期七天開審 
[錢債訴訟計算利息之標準]  
　　江蘇高等審判令寗滬兩地方廳略謂頃奉大理院函開按民事現行規例計算利息以裁制執行之日爲計算終結之期今有乙訴甲債務依前例判决確定於執行中發生爭議甲說謂應以執行開始之日即判决確定後交付執行之日爲止乙說謂應以執行完結之日即債務人實行提供現金之日爲止兩說孰是事關法令解釋予指示賜復以便遵行等因到院查計算利息至裁判執行日爲止者自指執行完結之日而言相應函復貴廳查照轉屬遵辦云云合亟令仰該廳遵照辦理 
[德僑潛逃離滬]  
　　松滬盧護軍使據淞滬檢查所報告有德僑翁特洛（譯音）逾期不遵章註册比經偵查知已潛逃離滬特爲呈請通飭查拿等情盧使得報後除電外交部外昨特通飭軍警各機關一體留心查緝 
[再紀摩西律師與殖邊行長之涉訟]  
　　律師摩西在公共公廨呈控本埠殖邊銀行行長徐畿亭不理鈔票洋一千餘元迭經公廨訊判被告還洋在案昨晨　告因被告延不遵斷又至公廨譯稱本案已奉判决請求執行被告本人不到由期代表律師投案辯稱被告現在北京請展限兩禮拜投案質證等語李襄讞商之美副領事博君判再展限兩拜禮訊明核斷 
[電桿木就地取材]  
　　上海電報總局兼江蘇電政監督周君昨奉交通部訓令云查電報電話木桿需用甚廣電報工程設線尤多除就地採購不計外計在漢口一處所購者已有一萬八千三百餘株中國國内如奉吉黑皖贛閩廣等省向種廣木之區如在産地購買桿價當較漢口爲廉且皖省六安所産之樅木奉省安東及吉林等處所産之江桿木質堅實不易朽壞價值亦廉惟各該處向無採辦機關所有木價及運輸方法各電局亦未報告到部不得不向木桿薈萃之漢口採購以資應用至所購木材不過合於普通電桿之用而地有原隰桿之朽壞即有遲速例如各省因地氣卑濕電桿易於腐朽尤非採堅實之木不可况電報線路線亘全國各省電話亦正在推廣需木甚多若不及時就地取材舍近圖遠不特虚糜運力且工程亦爲之遲延本部現擬就地取材特規定購運電桿調查表令仰該監督通行江蘇境内各局就地切實調查詳細塡報連同樣木尅日報部聽候採辦切切現周局長已分行所轄各局調查矣 
[靑年會募捐續紀]  
　　昨日（二十八日）各隊經募員仍聚集報告第一隊趙晉卿君捐得洋二百八十四元第二隊歐彬君捐得洋八十五元銀二十兩第五隊蘇振廷君捐洋一百元第七隊穆藕初君捐得洋六百二十元第八隊錢新之君得滬寗鐵路人員捐銀四百兩滬杭寗鐵路人員捐銀三百兩此外又募得捐欵人十三元第九隊魏小輔君捐得洋十元第十隊林其發君捐得二十五元第十一隊張嘉甫君捐得一百元第十二隊李觀森君捐得二百元靑年會中學校捐得五百元是日經募員有一小部分在卡爾登飯店聚集設宴勸募本埠西人聞有數萬元之希望云 
　　本埠三馬路藥風新劇社於陽曆七月一日至七日日夜排演高尙名劇并捐助靑年會最優等入座劵三千張每張一元欲購劵者可向南京路二十六號靑年會募捐事務所潘毅華君購買 
　　本星期六至星期一每日晚間九時十五分北四川路維多利亞劇場映演靑年會種種事業及端陽運動會活動寫眞 
[第二師範及附屬小學畢業式預誌]  
　　尙文門内省立第二師範學校定陽曆七月六號爲本科第一部四年級生三十六人並第二部生七十人舉行畢業業由校長賈豐臻呈報省長敎育廳長滬海道尹上海縣知事請届時蒞校監視授給畢業證書並函省縣敎育會市學務員到校觀覽並定於七月十一午後二時舉行暑假八月一日起招考二部新生並預科生各五十四人准九月一日開學 
　　第一部附屬小學校定七月十四下午舉行暑假並爲第十五届高等科四年級生三十人與初等科五十六人行畢業式楊聘漁主任呈請敎育廳長滬海道尹縣知事届時蒞校監視授給證書並函邀省縣敎育會市學務員到校觀覽聞此届畢業並有高等生與同學之留别談話會即由級任敎育以此爲課題令各生盡述所知隨意著作藉覘學識以定優劣其秋季開課爲陽曆八月二十五現正續招新生並添設職業一科已刷印通告廣爲傳布有志嚮學者俱可前往報告聽候考試 
　　江蘇省立第二師範學校招考本科第二部學生及預科學生簡章 
　　宗旨養成高等初等小學敎員 
　　修業年限預科連本科第一部共五年本科第二部一年 
　　資格品行端謹身體健全年在十四歲以上二十五歲以下曾在高等小學畢業者入預科曾在中學校畢業或甲種實業學校畢業或有同等之程度者入本科第二部 
　　取額本科第二部及預料各五十四人籍隸本省者須由本人備具相片並由妥實之保證人具保證書送由住居所在之縣知事公署備文保送籍不隸本省者須由各本省行政長官咨明本省行政長官許可錄取後均須具誓約書如期入校試習四個月合格者留校修業 
　　繳費學膳宿費全免入學時各預繳保證金十元升入本科時再繳保證金十元（均於畢業時發還）操衣帽費十元每學期各預繳課業用品費五元（均有餘發還不足補繳）非本省生各預繳膳循費十二元 
　　試期八月一日即陰曆六月二十五日在上海尙文門内本校考試先一日來校投文親塡嚴歷凡中學校或甲種實衆學校或高等小學校畢業者並須陳驗畢業證書過時不錄 
　　試驗科目　應豫科試者試以國文算術兩科應本科第二部試者如曾在中學校畢業或甲種賞業學校畢業試以國文算術代數幾何四科如非上列之校畢業試以國文算術代數幾何歷史地理博物物理化學英文十科 
　　欲知本校章程可向本校或縣知事公署取閱 
　　江蘇省立第二師範附屬小學校添設職業乙科招收新生廣告 
　　宗旨養成木工漆工優美人才實習與敎課並重俾於職工上得必需之智識技能 
　　科目修身國文算術理科圖畫英語體操製圖工作法工場實習 
　　入圖工作法工場實習 
　　納費學費連雜費每學年九元二角分九月二月兩期豫繳如家道清寒有相當之人保證者可免納費 
　　考期七月二十一日上午（舊曆六月十四日）八月二十一二十二二十三日上午（舊曆七月十五十六十七日） 
　　開學期八月二十五日（舊曆七月十九日） 
　　校址中區夢花樓劉公祠 
[南洋女師範暑期講習會]  
　　美租界文極司脫路長康里南洋女子師範學校聞於暑假期内特開講習會其内容係取實用主義自習主義以增進女子之能力所授科目除國文算學英文外可任來學者隨便選擇他科其簡章不日發布 
[務本學校之進行]  
　　卡德路善昌里務本兩等小學校自今春添設女校以來極力整頓故學者益衆茲聞該校校長許鵬君擬於下學期再行推廣特闢女校校舍又租賃空地一方作爲操場之用並添聘嘉定蘇蕙文女士爲女校主任崑山俞笑天君爲男校主任云 
[少年宣講團紀事兩則]  
　　歡迎新團員少年宣講團創辦七載於社會事業極力提創今春廣徵同志期爲社會服務聞近來入團者已有二十餘人該團爰定於三十日晚間在嵩山路辦事處關歡迎新團員大會想届時必甚熱閙也 
　　附辦小學校該團於社會敎育之外尤注重學校敎育近又接辦尙新小學校設在靜安寺路張園西首委團員顧西眷主任校務下學期擴充學額續招新生其章程可往取閱 
[紅會續辦時疫醫院]  
　　紅十字會每届夏令開辦時疫醫院滬地人民受惠匪細現仍在天津路三百十六號即八十號舊址賡續開辦擇於陽歷七月一日開幕本年天氣不正夏秋之間疾病必多該醫院對於防治疫症向極研究想今届必又有種種奇效也 
[花旗輪船進口]  
　　英文滬報云昨晚七時花旗輪船公司之輪船委内瑞拉號入口船中載有運滬之雜貨一千六百噸銀條約百噸值洋二百五十萬元又郵件五百五十包 
[甯紹商輪修理告竣]  
　　滬南寗紹公司行駛長江之寗紹商輪自被運鹽小輪在鎭江左近江而撞穿一洞後卽經該公司派輪設法拖回入塢興修茲悉該公司以該輪被撞後江輪缺乏運貨囤積是以特商該船塢添開夜工趕速興修業於前日竣工出塢駛回碼頭仍據原定班期訂於今日運載貨客照常營業 
[煤油公司減少出品]  
　　煤油一項每當夏季銷數不多必須減少出品故煤油之從外洋運來者亦頗寥寥聞浦東美孚亞細亞兩油機近日工作若斷若續出數不多據稱美孚棧本月份完全儘日工作祇衣二日其他均爲零星工作亞細亞則本月份僅出貨十餘萬箱以應市面云 
[豆腐司務聞將罷工]  
　　本埠各豆腐店所雇之豆腐司務（稱爲白作帮）近日有人發起要求店主增加工資北市一部分連日已集議多次聞已議决准於今日起先行停止二作逼令店主就其範圍若能逹到目的華界方面亦卽繼起效法云 
　　又聞滬南荳腐店工人連日在三涇聘樂兩茶肆籌商加索工資多數贊成惟若不先向各店主聲明理由輙先罷工不足以盡賓主之誼故定先挽領帮向各作主陳說理由（領帮者係倉橋豆腐店主婦名萬珍）該頭帮已允爲疏通倘不允加定於陰曆月底實行停止工作云 
 
 
 

Page 11

 
 
[白副領事因病請假]  
　　駐滬英副領事白君近因抱恙請假醫治是以昨日公共公廨英領堂期僅由英卓副領事一人蒞廨陪審 
[張園新到歐美大馬戲]  
　　歐美大馬戲新自哈爾濱來申共有男女藝員五十餘人駿馬二十餘匹飛禽數十翼走獸數十種曾在歐美各國頗負盛名聞不日假座張園開演想届時定有一番熱閙也 
[屍妻哀求撫卹之可憐]  
　　七百四十四號涁板船户韓全林於本月二十一月下午四時在楊樹浦相近公平路碼頭因排擋起釁被煤炭船户趙東來戴阿興等毆繋受傷落浦身死旋於當晚將屍撈獲報請地方檢察廳派員騐明判令屍屬棺殮趙戴兩犯則由水巡捕房拘送該廳訊供收押候究在案兹由屍妻韓周氏在寗波原籍聞耗來滬投廳禀請伸雪並附帶私訴請求撫卹該廳即傳證人周大江戴阿福等到案證明起訴審判廳昨日下午二時由審廳刑庭長端木棻君會同沈炳榮檢察官特開第六庭審訊先白韓周氏投案訴稱年三十六歲原籍寗波丈夫韓全林此次被趙東來等無端毆斃請求究懲並請撫卹等語問官曰爾請追私訴撫卹究欲若干答稱須洋四百元官曰四百元未免太大况被告亦是窮人何能擔負該氏又稱氏一家數口全恃丈夫賺錢度活今丈夫死於非命非有此欵何以存活訴畢在庭放聲大哭問官惻然憫之向氏安慰該氏方始收涙又據證人戴阿福供稱民人亦駕涁板船爲生是日目覩韓全林被一胖子（係指趙東來）用木棒毆撃致韓落浦身死訊之趙東來供因排擋起釁韓用竹篙將我毆打我即用木棒還撃惟當時係由戴阿興將伊推落浦中是實戴阿興供當時民人並未動手問官曰爾亦不必抵賴現已由趙東來供明當時行凶情形爾當實供戴始俯首求恩問官會審之下判趙東來戴阿興兩犯還押聽候擬辦韓周氏戴阿福着令退去候示 
[取締妨碍衛生之食物]  
　　閘北四區警署署長余炎卿以每交夏令必有一種小販在市喊賣氷水涼粉及尙未成熟或已腐爛之瓜果此種食品與衛生大有妨害現在天氣漸熱亟應從嚴取締故於前日面諭各長警隨時注意凡境内飯店酒肆曁一切食物店攤亦派巡官挨户調查如有售賣不潔之物准即傳案懲罰云 
[警廳檢查印花]  
　　淞滬警察徐廳長前日委某科員至閘北會同四區余署長向各店舖調查賬簿有無不貼印花情弊凡有漏貼之户一律傳案處罰以重國稅云 
[購緝捲欵潛逃之司賬]  
　美租界蓬路美昌五金號司賬謝增浩（即謝蓮燕）於去年夏曆十二月間捲取賬欵銀一千二百餘兩潛逃無蹤當經該號經理人投報捕房飭探查緝在案兹因日久未獲復由該經理於昨日前往該管捕房聲稱情願出資懸賞緝捕請爲轉飭中西探捕一體留心偵緝等語捕頭允爲照辦除刋印賞格派捕分送各捕房外並飭本捕房中西探捕趕緊查緝 
[揭破串領女子之奸謀]  
　　妓女王阿囡前因在途拉客被巡捕拘解法公堂因其年幼判令發堂俟及笄時擇房婚配在案茲有顧子榮戴仁壽二人串同王阿囡之母王吳氏遞禀公堂要求領回當於昨日傳訊先據王阿囡供稱女子於十四歲時在原籍阜寧被鴇婦之兄誘來上海爲娼時遭鴇婦毒打不堪其苦嗣後母親來望數次並未追究此次係白鴇婦之親戚顧子榮串令母親出場冀將女子領出倘被領去定必仍有賣娼之事女子决不再入火坑情願在堂靜待擇配求恩超豁詰之顧子榮供王吳氏前至民人處請代設法欲將王阿囡領回民人即着吳氏遞禀公堂餘言支吾戴仁壽供民人在閘北開設道生藥店前因王阿囡之鴇婦屢請民人前往診病故與王阿囡相識此次由顧至民人處聲稱因恐堂上要保托我作保故此同來三吳氏供婦人日前來申找尋女兒與顧子榮遇見由顧囑令婦人遞禀公堂請求領回是實中西讞員以顧等希圖將王阿囡領出賣娼可惡已極判顧押西牢四月戴罰洋五十元充公王吳氏姑念女流無知從寛斥退王阿囡仍發堂擇配 
[串放白鴿之嫌疑]  
　　閔行鎭縣警察第一分　巡長熊兆廉今春憑李喬爲媒當出聘金洋五十元金戒二只娶得某氏爲室詎該氏過門甫及一月即携取所有逃逸無縱熊以李廷喬形同串放白鴿心不甘服乃於前日將李尋獲扭入警所申送縣警察所於昨日轉送地方檢察廳午後經檢察官預審之下判李收押候究 
[串竊敲詐之黑幕]  
　　船户周永生謝銀福在裝茂新洋行棉花數百包泊舟浦東華棧碼頭浦中詎周謝串竊棉花三擔半值價洋百餘元銷贓於羅阿金羅正在雇舟運贓過船之際適爲流氓葉世楨喬文開葉三子三人所見冒充偵探向羅拆梢洋一百元聲言如不贊成拘送官廳懲辦事爲水巡捕房何阿春查悉立即馳往將周永生謝銀福羅阿金葉世楨喬文開葉三子等六名一併拘入水巡捕房昨午由梅捕頭諭送地方檢察廳訊辦 
[騙術翻新]  
　　寓居閘北新疆路附近之朱家德混名大湖北近娶某姓女爲室遍向鄰人朋友借用首飾衣服值價頗鉅詎完婚未及三日忽於前日早晨携同新娘及所借之首飾衣服捲逃無蹤現被借之户均已報告警局捕房請爲查緝據聞朱之完婚係是假名實則先與該女及女母合串使人受騙云 
[孀婦准許自由]  
　　孀婦秦王氏至公共公廨控告其姑秦黄氏私將彼之衣箱一只藏匿等情前日午後經中西官提訊原告秦王氏供稱被告乘我出外將我之衣箱一只擅運無蹤向索不理現在室如懸磬難以度日請求追還原物並准與被告斷絶關係質之秦黄氏供詞推諉問官判曰姑念被告年邁龍鍾匿箱免究從寛斥釋原告秦王氏此後准予自由 
[私售烟膏之科罰]  
　　潮州人朱友山四在虹口七浦路一千一百三十二號屋内私售茂泰牌號之烟膏被美捕房九百九十九號華捕查見以其故違烟禁昨將朱與見證婦人許陶氏一併傳至公共公廨經中酉官研訊屬實判朱罰洋一百元充公 
[爭先裝貨之衝突]  
　　船户周榮生昨日承裝某洋行黄豆至浦東楊家渡寳隆碼頭轉輪出口適某報關行亦有麵粉數千包派行夥謝英蔡阿宗二人押送登輪兩造因爭先裝貨互相揪毆致將小工王振鰲面部繋傷該洋棧買辦舒某深恐人衆滋事立飭印人將謝英蔡阿宗王振鰲劉金山周榮生葉書田等六名一併解送三區一分駐所請爲訊辦 
[鄉婦索還花衣]  
　　崇明婦人沈周氏前日雇人挑運花衣一百餘斤至滬南花行售賣行經十六舖地方爲淞滬警廳偵緝隊士朱仁泉撞見指爲小貨拘解警廳發交司法科訊明判將周氏開釋花衣留候查明核奪在案乃沈周氏以此項子花係向浦東陸家行陶恒順花行購來軋成販賣藉以餬口有發票簿據可以查考故於昨日呈請警廳請求發還以維生計云 
[同局糾衆行兇]  
　　甬人馮小峯　控同居人顧小狗糾衆在虹口狄思威路將伊腿際毆傷昨由捕房將顧拘解公共公廨請究原告偕證馮陳氏上堂訴明前情訊之顧供詞推諉中西官以顧不應行兇判罰洋五元充公以儆 
[强搶銅元]  
　　鮑王氏昨至法公堂控稱婦人日前出外兌換銅元後行至某弄口被無賴蔣東包强搶而逸幸有巡捕帮同拘獲抄出原臧求究訊之蔣供認搶取銅元不諱判押西牢一月以儆 
[私質洋人託洗之衣服]  
　　某洗衣作主袁新發因私將洋人托洗之衣服質當延不交還經各洋人報告捕房飭探往拘袁已聞風逃逸祗將袁妻沈氏拘獲並在新記押店吊出原贓昨解法公堂請究詰之沈氏供稱實由丈夫囑令學徒持往質當該學徒現亦在堂可以質證即由陸秀里陸阿根兩學徒投案同供曾由先生囑令持往新記押店質當是實質之新記押店主李啓衣供認收質西衣判李啓衣罰洋三十元充公堂本不追袁沈氏等退去候提袁新發到案訊究 
[律師請給優先權利之反對]  
　　美國律師羅傑帮辦海思克律師在公共公廨控趙承忠不理律費銀六百兩由廨訊得是案被告另有控案已將産業抵押於各債權人判候飭知檢察處函致各原告展期一禮拜再核在案前日午後由李襄讞會同美副領事德君訊據原告海思克律師投稱被告趙承忠所該各債權人之欵已將産業發封備抵變價公攤惟我之律費不能照前項辦法一併公攤須求堂上給諭畀以優先權利云云繼由各債權人代表律師譯稱海律師請求優先權利敝律師等咸不承認蓋以中外各國均無此項條例須請公斷中西官會商之下判曰因各債權人代表律師一致反對候詳查明晰再行復訊 
[合股開店之瓜葛]  
　　費寳善昨至法公堂控稱商人前曾出洋二百元與楊書箴應錫章應耀庭等股開店舖未及二月謂因虧本將店閉歇詎楊等非但不將賬目與商人結算反逼令商人立據將二百元股本作爲虧蝕已盡故此投案求追楊書箴供該店開市之第一天即被原告舞弊私用洋二百七十八角有賬可證兩個月後費即退股願將股本抵作虧本立有憑據至閉歇時民人即將此據焚去並無逼書憑據之事中西官以兩造各執一詞判令退去侯傳應錦章兄弟到案再核 
[房東違背契約]  
　　義商羅樂在公共公廨呈控房主唐翹卿違背契約不將海寗路愛倫影戲園房屋翻造一案前日午後由廨復訊原告延羅傑律師上堂譯訴前情請爲訊斷張襄讞商之義副領事羅君以兩造訂有契約翻造房屋被告每月房金二百八十元業已加至四百元不應不照契約辦理遂判被告償還原告損失及費用銀五千二百兩 
[復訊日斯商人索欠案]  
　　日斯巴尼亞商肯特爾在公共公廨呈控李孟章不理欠欵洋一萬七千餘元曾經公廨訊判被告還洋嗣因抗不遵線收押限繳在案昨晨復訊原告代表律師投案請追訊之李孟章供稱在押已久請求開釋原告律師則大爲反對經關讞員商之日斯副領事賫君判被告押候原告於兩禮拜内查明被告有無産業並着被告先繳洋二千元餘欵准予出外理處 
[債務人傳案交保]  
　　黄夢餘在公共公廨呈控吳風章不理票銀六千六百五十兩前日由捕將吳傳至公堂請示中西官諭令交保過堂候訊 
[竊取茶客衣服]  
　　杜桂泉在四馬路一百八十二號門牌茶館内竊取茶客徐星甫之紗馬褂竹布長衫被探張炳成拘獲昨解公共公廨經中西官訊實判杜押西牢三月贓交原告領回 
[誌謝]  
　　靑年普益社訂於六月二十九號午後四時舉行日夜兩校第一次畢業禮復旦大學訂於七月一號午後四時舉行中學科畢業禮江南中學亦於一號晚八時舉行英文科畢業禮昨日均承束邀屆時往觀書此誌謝 
[中華職業敎育社通訊]  
　　南洋僑商厦門集美師範學校校主陳君敬賢近偕校中職敎員數人歷至滬蘇錫寗通一帶調查敎育實業陳君與乃兄嘉庚君同在新加坡與福建本籍地方創辦學校經營實業甚多規模宏遠此次前來調查目的即在南回仿辦以圖推廣對於職業敎育尤所注重去歲嘉庚先生特捐助本社叻銀萬元并委托本社與江蘇省立水産學校磋商選派學生至日本實習以爲將來在厦舉辦水産敎育之預備本社爰於昨日約同沈彭年阮尙介朱少屏黄揆百諸君開一談話會招待陳君等到社傾談一切藉資聯絡云 
專件 
[姜堰商會致省議會修改貨物稅稅章稅率請願書]  
　　敬陳者江北釐捐病商久矣近兩年間各地商民瀝陳受害狀况援照蘇屬辦法請求改釐爲稅以歸一律而免紛歧先後要求各商會建議貴議會曁全國商會聯合會催請行政官廳俯念商艱從速實行冀逹裕課恤商之目的乃財廳遷延逾歲始允改釐爲稅而所訂新章稅率則異常苛重稅章則諸多含混其害乃十倍於釐捐陽託恤商之名陰行病商之實商民本求減輕擔負而結果適得其反溯自新章實行後百貨停頓生意蕭條市面岌岌可危各地因而閉市者時有所聞若不迅賜逐條修正商困無昭蘇之日即人心無平定之時隠憂可畏來日大難瞻念胶途不寒而慄所有一切情形除推敝會駐辦兼文牘主任吳祖森代表赴貴議會報告外謹將稅章稅率萬難承認各點條舉於後（甲）關於稅率之修正 
　　（一）榖食一門蘇寗稅率顯分軒輊如米蘇每擔五分寗每擔一角五分小麥蘇每擔四分寗每擔一角七分餘均稱是是寗屬稅率超出蘇屬省約三四倍超出釐捐舊例者亦三倍左右蘇寗同爲一省本無畛域可分米麥價值亦大略相等今財廳對於其他百貨稅率蘇寗均無差異而獨於民食大宗之米麥等項輕重懸殊揆諸情理豈得謂爲允協應請即予修正定爲寗蘇一律以昭公允 
　　（二）稻米兩項裏下河一帶從前捐例尙無米與糯米白稻與糯稻之别緣價值相等捐例不妨一律今則巧立名目强加區别任意增加稅率如米每石一角五分糯米每石二角三分白稻每石七分五釐糯稻則每石一角一分五釐較之舊例米每石加徵八分五釐白稻加徵四分二釐而糯米則每石加徵一角六分五釐糯稻則加徵八分二釐就全省言蘇寗辦法旣已兩歧就糯米糯稻言前後稅則又復互異應請仍照向章就稱米兩項概括徵收無庸零星分别以免煩瑣有傷政體 
　　（三）民國四年財廳頒布寗屬各地捐例表榖食門米麥兩項長江淮河裏下河徐海四路捐例不同然從無逾一角以外者此次改辦貨稅并不就原有四路之捐例通盤扯算折中規定輒藉口於抵補釐金將從前通過所收稅數不分遠近并爲一道遠者猶可勉强忍受近者將何以自聊其生應請統籌全局定一平均稅率使商民等無苦樂不均之患 
　　（四）東三省前辦産銷捐大都以值百抽二爲標準而財廳最近覆上海總商會文亦有值百抽二安得爲重倘或原查之價與現時價值懸殊儘可聲請更正云云查現定稅率以江北米麥而論合值百抽四以油餅而論合值百抽五是必財廳爲宵人所朦蔽原查之價與江北現時價值大相懸殊否則財廳旣已明言值百抽二寗屬豈得無故加重應請就江北現時榖食産價依據值百抽二例尅算折中定率以期寗蘇一律 
　　（五）榖食類土産土銷本係窮民口食肩挑車運向無報捐之說應請格外體恤明白規定凡土産榖食如係零星售買車載肩挑概不收稅以符向章而維民食（未完） 
雜評二 
[省議會初選（訥）]  
　　參衆兩院之競爭畢而省議會之運動又開始矣說者謂曾經參衆之好賣買退而謀省議員之交易不免有鷄助無味之感或曰不然因有參衆之賣買在前省議員之價值亦與之俱增預料將來競爭必益激烈斯言殆不誣乎 
　　省議員賣買之風雖不自今日始然初選從未有以賣買財者而今之江北則已有每票小洋二角之開價嗚呼此風一啓將來大之賣總統票可得鉅萬小之賣市鄉議員票亦可得數十文選舉至此掃地盡矣 
　　此次寗屬各縣選民動輒二十餘萬十餘萬姑以每票小洋二角計之亦一入欵大宗今因蘇屬憤爭而有三折扣之議票價有折扣選民亦可有折扣乎嗚呼選民嗚呼省議會 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[弔劉烈士賦仿賈誼弔屈原賦] [  秋夢]  
　　關懷時局兮披閱報章側聞劉君兮飲酖自戕北望燕雲兮愴懷烈士遭世罔極兮一瞑不視嗚呼哀哉生不逢辰公理滅絶兮武力横行僉壬秉政兮軍人跋扈國會解散兮人民恐怖世謂恃力順兮謂護法逆外爭當緩兮内閧當急吁嗟嘿嘿兮生民何辜枯骨滿郊兮屍載路豺狼貪很兮狐兎横良民肝腦兮塗中原國勢岌岌兮終不可久嗟若烈士兮獨罹此咎訊曰已矣斯世莫我容獨徬徨兮將安適鹤翩翩其高潔兮夫固自飛而遠逸歷歲寒之松柏兮長靑靑而不凋友竹梅以自適兮遠荆棘與蓬蒿所貴國民之人格兮異齷齪而自尊便梧桐而供炊釁兮豈云異夫束薪事可爲而遽灰心兮亦烈士之辜也歷重洋而就學兮何必懷此都也志士當夫危亂之世兮竭心力而治之遇强權之阻礙兮遽奮腕排而去之彼羣鳥之萃集兮豈能容貪鶯之　游江湖之　鯉兮固當戰勝夫長　（六） 
家庭常識 
[小兒裂] [  黄華] 　 
　　初生小兒耳後腋下腿縫等處皮膚綳裂以及臂部感受尿布濕氣因之紅腫若用無敵牌擦面牙粉時時撲之數日即愈 
[桃醬] [  黄華] 　 
　　選透熟不蛀之大紅桃洗淨置碗内在飯鍋蒸之傾去其水脫皮除核加桂花糖摀糊待冷食之色旣艶麗味美鮮甜芳香撲鼻頗堪適口 
[除貓] [  沈九如] 　 
　　預捉　貓置稀眼之竹籠中（鴿籠可代）毛間以水烟末隨擦之及移籠盆上（盆貯沸水）不一刻蝨盡跳墮於水面貓得免於病瘠 
[污衣] [  江半顚] 　 
　　黄色汗斑沾汚衣服極難洗退今得一妙法洗之用生薑切成米大之塊搓洗汗斑處其斑即退或竹布衣服或夏布或洋紗均可用此法請试試之 
[鎔錫] [  沈九如] 　 
　　鎔陳舊錫器其表面汚雜質每混合而不易分析欲得純粹之錫着常用紅燭油同鎔於鍋庶燭油與雜質浮結面上而下其皆得純錫 
[臺橘花] [  沈九如] 　 
　　當花朶在含苞將放時其香味尙散越可摘取之收其花朶向日下曝乾密包收藏（宜置磁器中下鋪石灰一層庶乾燥）用時取臺橘花一二朶加其葉一片開水冲泡飲之清冽圖香極合夏季衛生 
[蛇皎方] [  張立憹]  
　　以夜壺中垢一塊研細以睡津調敷解毒速愈 
牧業須知 
[實騐養在羊法] [  村士] 　　 
羊分綿羊山羊兩種我國牧羊之風至周已盛觀召南羔皮之記讀月令食羊之文可以知矣惜當時工業未精只知食其肉衣其皮不知剪其毛以編種種之氈物耳時至今日工業漸次發逹羊毛爲織物必需之品故亟宜繁殖其種類一以充肉食之需要一以抵制毛織品之輸入實爲當今必要之圖爰就山羊綿羊之飼育方法曁對於羊毛之研究分述如左海内實業家其亦聞吾言而興起也乎 
（甲）綿羊我國綿羊向産北部各省及蒙古新疆一帶南方稀産之耳眼甚小角捩折如螺旋狀凹凸不平直傾向後而不外曲（亦有無角者）頤下無鬢尾毛曲卷而柔軟團重肉良好而味美（甬人喜食山羊以爲綿羊之肉淡汨無味亦不過各嗜而已未可據以爲信也）惜牧羊者皆係下等社會不講衛生以故所畜之羊類皆齷齪不堪令人不敢相近洵可歎也（未完） 
詩囊 
[和栩園老四十自壽元韵] [  桐鄉張心蕪] 　　 
　　鳳泊鸞飄四十年元龍豪氣直無前君開北海千秋宴我負南山十畝田儘許詩人來索債怕聞武士弄威權未來歲月江湖上亂世文章不值錢 
　　殷家甲子也欣然歲亦春秋蝶亦仙别圃榴花紅似火明湖楊柳綠於煙酒腸撩亂難成佛詩境蒼涼易入禪借得仙槎閒載鹤筆歌墨舞遍山川 
　　雲問桃熟歲三千回憶春風綘帳前上座白頭開色笑當筵紅袖比花妍（雲間楊古韞春子戊申秋應　則同人之請來滬主持國魂報予與飯牛南圜企石閑閑燕子祖餘等爲楊夫子七十稱觴並受爲門弟子在華慶　進祝遍微名花君爲評選珠榜並爲之序）爲留玉影人長壽（當日同人合攝一影至今猶存）遥望筆樓月不圖（維時君有筝樓泣别圖之徵題）檢點舊時詩稿在雪泥鴻爪亦因緣 
　　生平未　受人憐牛耳騷壇獨占先騰紙殘篇千載集鍾靈毓秀一門賢（令邱小蝶令嬡小翠承父訓著書近亦流傳宇内人咸爭先一覩爲快）人傳徵詠書方啓我正開筵喜更顚（五月十日爲余生辰庽中粗備酒餚佐客約左民共飲左也袖出栩園自壽詩四章屬和余與栩園二十年老友又安得不進和章爲壽記韻而成疎忽在所不免）醉寫一尊無景佛鴨香繞大羅天 
集益錄 
[再答一○四問] [  彬文]  
　　雀斑至不易除惟久搽黄瓜水可治之此水製法至易祗須以黄瓜一枚加水三四合煑爛瀘取其汁入碉酸一錢即成又如用檸檬汁和水一倍取海綿或棉紗蘸擦患處一小時後復以熱水入麩皮一握洗淨之更塗滋養皮眉之品於其上則久之自獲良效此種滋養皮膚之品以黄瓜乳及滋膚膏爲最佳二者均可自製黄瓜乳係以服皂白蠟及鯨油各三分文火徐熔加甘扁桃糊五十分黄瓜汁二百二十五分及黄瓜精（用酒漬黄瓜取汁蒸乾而成如無則不用亦可）五十分研和漉過待冷另取酒精百分溶橄欖油三分徐徐注入靜置冷處越宿乃成但夏季須預加甘油五分或十分於酒精中以防變質滋膚膏原料爲扁桃油一百五十分鯨油安息香各五十分豚脂百分華尼拉莢（ＶanillaＯapsure爲一種蘭科植物之果用作香料）二十分靈貓香二分製時先將安息香華尼拉莢靈貓香研細和入餘料調匀置温高五六十度處一晝夜然後傾出除去渣滓　可供用 
[又答第一○四問] [  趙孟軺]  
　　治雀斑之藥市間銷售者甚多而應驗者竟鮮兹有驗方以供患者一試炭酸鉀五分鯨蠟粉五分澱粉五十分安息香脂二分杏仁油一分以上各品可令西藥房照方配合充分調匀貯於密閉器中　沐時取少許和水擦臉頃即洗去且能潔潤肌膚對於紅點尤有特效余友某君行未匝月斑點盡脫而肌膚亦頗柔潤矣 
長篇小說 
[冰山奇俠傳] [  常覺小蝶合譯天虛我生潤文]  
（原名ＨＡＮ　ＯＦ　ＩＯＥＬＮＤ）法國囂俄著 
第十五章　遇罕 
　　山勢至陡茂草叢叢幾無路可尋諦辨之則有一痕之草偃倒左右其中實有窄徑史蒂格躊躇曰噫此徑乃已有人先吾等而行矣雅谷曰旣有人先吾儕而登則此山爲不荒可知史芘格曰嗟乎誰則膽包其身乃敢以性命探豺狼之穴其能之者要唯一人雅谷笑曰又必爲此人矣史芘格壯而膽有我利刃在足以爲汝屏障也史芘格曰休矣吾命已懸汝手亦惟汝是賴矣今請汝在前行吾當後殿雅谷曰可遂與披草而行史芘格佝僂從之未數武倐又驚曰噫何來黑影掠眼而過雅谷夷然曰又見鬼矣殆猿猱耳史芘格曰否此影乃類侏儒而猿猱安有若是之偉且其雙目烔烔射人如電又豈尋常動物所有雅谷曰然則亦唯罕恩歟此語出史芘格大震苦聲曰天乎汝何不謹而乃漫呼其名須知其人至聰或竟聞呼而至則將奈何然已幸至山腰矣吾聞此地尤多古蹟中有石牌鐫以古篆吾聞其名而未之見也雅谷曰碑在何許與荒堡近乎史蒂格曰然此山之頂有峯曰鷹頸巍然外向可眺冬星之全景汝不見山下有光瀲　者即四明湖也雅谷視之果然此時天已昏黑惟見星光數點下映湖水熠熠生光而森林之背尤有燈火數點則以鑛工作亂新屯之兵也史芘格時已行上鷹頸摸索古碑所在旣而忽大呼曰噫碑仆矣此必有大力之人推之仆者夫以此碑之重且及千鈞常人安有如此臂力有之亦惟一人（未完） 
 
 
 

Page 15

 
 
   
 
 

Page 16

 
 
   
 
