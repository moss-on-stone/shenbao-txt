# 1888 - 231 - 4905515

 

Page 1

 
 
　　 
[新印三借盧贅談出售] [  申報館主人啓]  
　　古今說部汗牛充　大率　義士飯陳陳相因求其運意　詞　新　異者曾不多見鄒翰飛茂才名下士也著有三借盧贅談其中網羅故事搜　遺聞俊句名篇亦爲　人雖未知與古作者何如然其　旣新則閱者之耳目亦當　之俱新爰取其稿付諸手民卽日出書每部六本價洋三角五分售處仍照　例 
　　石印　御纂七經先印五經發售　點石齋啓 
　　是書兵　後惟菏澤馬文　公摩印於浙省官書局披讀一過間亦不免舛錯本齋覓得殿本縮爲袖珍本校勘之嚴密至五易手而後已若備以爲作經文之用可免臨文疑誤之弊分裝二十六本碼洋八元准于十八日出售上海文瑞樓及南北申昌各書坊外省如金陵京都廣東福建湖南湖北山東江西等省皆設分局從近購辦可也此佈 
　　 
[新選石印五經文準十五日准出書] [  點石齋主人啓]  
　　經藝向無巨選自乙酉科淵海出而購者如獲枕中鴻寶然文數不過六千餘首墨漏尚多閱者每有不足之歎本齋誓發宏願廣延江浙知名士分題補作萬餘首特請上海龍門書院汪逸如先生總其成以時下名手爲時下墨裁體由是而備題由是而全上海不乏石印之家　經藝之新穎美備無　於斯計文一萬五千篇分裝廿本碼洋八元一准十五發兌上海南北申昌汲垃圾碼頭本局帳房各書坊外省如金陵廣東福建湖南湖北京都山東江西等省皆設分局從近購辦可也此佈 
　　 
[論中國當注意於俄]  
自來謀治國者多明於近而忽於遠蓋眉　之間其事易知而患在數十年以後者往往非意計之所及料四十年前余初至上海有西人謂余曰將來爲中國患者其在俄乎英則不過欲開埠通商以裕貨財以擴利源耳並非志在土地人民也然英之患顯而易見俄之患隱而難知俄之通商不過在北方與沿海諸省不相往來人民不擾　市無驚幾忘俄人之土壤固與我相接也若英則異是英之貿易足跡幾遍乎中原心計直規乎罔外其國勢之盛衰强弱直有互相維繫者又英之所長者尢在以兵力佐其商力商力裕其兵力自其通商印度以迄東南洋不率以此法是諸國無不忌之而中國所以防之者尤甚互市以來齟齬者屢矣至於俄則罕聞焉不知咸豐八年乘我中國方有兵事而攘我烏蘇裡江東之地五千里又誑我沿邊常往卡倫以外之地萬餘里薄人之危幸人之禍而坐收漁人之利其處心積慮尚可問哉惟我　文宗顯皇帝寬大為懷顧念　盟重開鄰釁不忍兩國之生靈塗炭含忍而　之環海四洲莫不以俄爲曲是英之爲患者猶虛而俄之爲患者乃實也光緒六年因中國索還伊犁俄人挾勢要盟貪求無厭事幾叵測幸　宸斷不搖俄人懾於義而不得逞其私自是以來久相安帖然而未可久恃也俄人旣與日本易庫頁島爲外府又占我琿春據爲己有輪船往來直達其地一切建置籌畫經營不遺餘力其志豈在小哉十餘年前有代中國　俄者謂俄之國勢不如英兵力不如英猶未足爲中國患英於印度布置已非一日由加爾各搭等有輪車鐵路直達賓質其地距西藏不遠將來必由此以窺伺西藏而生其覬覦固中國之隱憂也英在中國沿海則有鐵甲戰艦火輪兵舶往來南北更佐之以商船財雄而勢大幾於呼吸相通聲氣互應若俄則猶未至於是也重兵猛將旣全駐於歐洲其於亞洲之邊防武備猶未及講求黑龍江尚無鐵路運載俄人雖有意興築而其所屬亞洲餉項年中不過七十四兆所出亦如之是由其出入度支觀之鐵路之成非二三十年不爲功而今竟何如鐵路已成轉輸亦便駸駸乎將勤略矣然則俄之作爲豈在人意計中哉論者謂　遠交近攻之計者莫如結英以拒俄懷報仇洩憤之思者莫如親俄以制英竊以爲二者皆非也俄尚未動不宜外示之隙英以修和不可輕與之絕方今俄迭搆猜嫌業已形見在歐洲則爭土耳機在亞洲則爭印度俄旣土廣而兵强英亦師精而謀審英固陰驇之邦俄亦虎狼之國英之經度印度夫豈須臾忘中土卽俄之規畫東方容詎爲我利哉英俄相忌而復相制幾於　瞵鶚視而莫之敢先設使一且有事我中國亦惟中立而無所偏助而已夫我中國於此固握英俄之樞紐者也英得與中國合則英重俄得與中國合則俄重英俄皆欲聯中國爲自固計然而勢有所不能也蓋至今日其局亦少變矣昔者英爲急而俄猶緩今者英已緩而俄方急英國持盈保泰惟思仗義以執言不願矜功而騖遠法德相仇終思報復其力未暇旁及意西葡瑞嗹土諸國皆俟英之指揮不敢獨當一面者也然則今日執牛耳以稱雄者惟俄而已彼見夫泰西列國之在東方法則併越南英則　　甸暹羅日本東瀛蕞爾邦耳亦入犯臺灣而縣琉球於是起而環顧朝鮮在其肘腋間詎有不垂涎者特無機可乘耳一旦其機驟發孰能禦之乘其未發而先爲之防其權在我俟其機已發而　之則已晚矣通英之文字語言者殊不乏人而於俄則置之不復深求昔當　世宗朝俄國官生來學已建俄羅斯舘立俄羅斯學是則俄之通中國已久豈特爲英之先聲哉乃重英而輕俄豈以俄不足爲患歟不知今日事勢所尤當加意者莫如俄中俄交界久通互市謂之賣賣街以大黃茶葉易其馬匹宜以幹員爲領事專司貿易事宜藉以資商民之保護今日者我國皇華之使絡繹於道泰西列邦皆已遣使　駐其國都竊　於俄尤宜簡遣專使以重責成而使才之選要當鄭重尊其爵益其權卽所以重其事睦隣經遠胥繫於此焉嗚呼使臣之設豈不重哉無論親俄防俄制俄皆必先遣使臣以爲聯絡外則陽結其歡心內則陰消其猜忌久駐其國中則深知其陰謀秘計而得以預爲之備彼自不敢無端而妄發此之謂折衝於無形戰勝乎不兵此外所以輔佐使臣者有三一曰凡近俄疆之要隘必簡威望重臣以爲鎮守慎選防兵簡練戍卒防守之要一切整頓軍營兵壘　臺砦堡築之必堅必固當煥然改觀有如李光弼入軍器械一新旌旗變色所練之兵首重砲隊次重鎗隊皆必熟嫺騎乘以備衝突其爲兵者皆必熟識俄語庶不爲其所誑一曰隨員須選幹練勤敏者在其國中密偵探勤採訪以備他日之用閒時考其輿圖物產察其國政人心交其國中賢毫長者而又悉其瑕隙之所在庶一旦交涉事起據以爲面折庭爭之具一曰宜專設書塾肄習俄國之語言文字又必詳審其律法條例三年一加甄別擇其精練者置於俄疆交界各衙署以備繙譯以資耳目又必遣發幼童俊秀壯實者至俄京各處學習技藝佐之以有巧思之工匠藉以供他日之用此三者亦當今之急務也所以注意於俄者雖不止此亦可以備一得矣行之十年必有實效可覩已嗚呼泰西諸國莫不有深思遠慮况　 
 
 

Page 2

 
 
與我爲連疆交界之邦其可忽乎哉其可忽乎哉 
　　 
[諭旨恭錄] 〇七月十二日奉　上諭游百川奏假期屆滿病仍未痊懇請開缺一摺游百川着賞假兩個月調理毋庸開缺欽此同日奉　硃筆這考試滿洲繙譯着清安奕年去欽此同日奉　硃筆着恩　伊薩本監視林步青吳光奎點名欽此同日奉　硃筆這塲內彈壓着左翼副都統致麟右翼副都統花尚阿去欽此同日奉　硃筆這考試着圈出搜檢本格福楙熙敬嵩山載漪明秀富森布榮祿吉恒芬車欽此 
　　 
[都中近事] 〇初六早軍機大臣禮邸等御前大臣伯　克邸等由南海散值後復入禁城至內閣同大學士六部九卿滿漢各堂於內閣大堂會議事件惟與議時屏去一切隨從之人甚爲機密聞係會議加上　皇太后徽號字樣也〇鑲藍旗護軍統領處爲咨取事本旗副護軍參領　　岱現已奏補護軍參領其所遺之缺應咨取三等侍衛治儀正印務章京委前鋒侍衛佐領奉國奉恩將軍騎都尉內外鳥鎗護軍參領王公門上三等護衛五品典儀等人員與本營應陞之委護軍參領　同揀選相應咨行貴處卽將前項人員保送一二員卽日造具履歷咨覆本營以便彚齊揀選〇初五日已初雨師稅駕勢若傾盆溝　已盈街道積水至申刻則北風大作雨始止迨至夜分聞檐溜淙淙至次日九點鐘方止各街道水深三尺許車馬皆不能行城外護城河水亦已漲溢上岸近年來未見如此大雨也〇前報紀初六日駕往醇邸一事茲聞是晨大雨不止水潦滿途執事各項人員均已冒雨抵海伺候要差　皇太后　皇上殊恩特沛不忍各項人員跋涉行潦之中傳　旨所有本日至醇親王府看視着卽停止再行改期前往執事者遂各散去〇宗人府具奏本年中元節致祭　裕陵奉旨遣奉恩鎮國公榮毓行禮欽此欽遵在案今奉恩鎮國公榮毓因病請假未克如期前往行禮所有中元節致祭　裕陵之處謹　清單伏候　欽簡改遣一員如期前往行禮等因奉　硃批圈出奉恩鎮國公桂　欽此按宗人府新定章程凡奉　命致祭　兩陵者如因病未能按期往祭改派他員致祭原派之人俟病痊仍令前往是陵行禮以杜取巧偷懶等弊〇廂藍旗護軍營於初五日開放兵餉銀兩稽察右翼前鋒護軍旗務某侍御清晨抵署蓋因月餉短放是以過平稽核也該旗佔役護軍向除制錢外共放銀二兩六錢九分此月則放二兩七錢九分矣神機營護軍每名除制錢外向放二兩五錢二分此月則放銀二兩六錢二分本營護軍向放銀二兩三錢八分此月則放銀二兩四錢九分護軍校無分何項每名較上月均加銀一錢五分是以各弁兵咸欣然色喜而頌某侍御之德於不置〇京西三十里有地名四平台山水清幽中有八剎西瀛士女每夏在彼避暑有某國欽差僑寓三山　中上月杪夜間被妙手空空兒竊去銀洋物件次晨報知該管官飭捕查緝未卜能否珠　合浦也〇順天學政許筠　宗師現出牌示　錄科各生知悉前准順天府咨開會議奉天府府丞張條奏請飭嚴定投卷限期一條應如所請嗣後每逢順天鄉試於八月初一日奏明人數後學臣監臣卽不得再行錄送以昭慎重等因前來爲此諭示各生速卽報到投卷以憑示期考試本部院定於七月二十日爲度過期概不收錄各宜凜遵勿得自悞〇吉林省城設立寶吉錢局開爐鼓鑄制錢遵照部議每文净重一錢仍以铅搭配擬用機器鼓鑄成本旣輕且較陳法鼓鑄省工倍蓰出錢亦速卽宜添建房屋十餘間以便安爐開鑄應需欵項卽由吉省籌挪動支已由升任福州將軍希爵帥元入陳　黼座矣〇戶部片傳廂黃正黃滿蒙漢各固山所有貴旗應領七月季弁兵甲米折色銀兩本部定於本月初十日辰刻開庫爲此片傳貴旗　委章京屆期赴庫支領可也又傳八旗各處應領七月分官兵馬乾津貼等欵銀兩本部於十二日辰刻開庫放給〇右翼廣翼尉忠於初八日先抵海工彈壓處抽點該四旗官兵有無空悞畢自三座門西安門沿丁字街缸瓦市甘石橋西單牌樓以迄石駙馬大街至醇王府查看沿途修墊道路按叚飭令承墊官兵一律墊平不得稍形凸凹卽兩旁便道亦須將泥淖攤晾乾潔一律拉平以昭慎重各官兵皆連聲諾諾謂廣翼尉察道畢尚須馳往　南苑勘騐營盤云〇京師四喜徽部所演渡銀河一齣本織女牽牛相會故事設色選　新奇可喜每歲僅七夕在戲園演唱都人士爭先快觀莫不先期定座嗣後各班悉仿行之今年七夕四喜在慶和園春台在三慶園同春在同樂園三慶在廣德樓小榮椿在廣和樓悉演此戲其名有渡銀河七巧圖天河配鵲橋填渡之別是日觀者雲集各戲園利市三倍今年秦部源順和瑞勝和班亦以此齣演唱也〇伊犁總兵劉春階總戎宏發身經多戰曾受重傷於前歲因傷遽發歿於綏定當由錫子佑軍憲奏請照提督傷亡議　旋有　廷寄令色楞額到任後查明是否因傷身故據實覆奏茲經伊犁將軍色楞額具奏奴才抵任後遍加察訪已故記名提督伊犁鎮總兵劉宏發委係因傷身故懇恩仍照錫綸前奏　　等語奉　旨劉宏發着照提督傷亡例議　並將生前戰績宣付史館立傳准其附祀陜甘等處金順專祠該部知道欽此 
　　 
[鐵路近聞] 〇鐵路公司津沽大路工已完成　於初二日開車經列前報嗣因霪雨間或坍塌堪虞亟需修補且須稟請中堂勘騐方敢攬客　行故煤車雖已往來而客車尚未如期行駛現聞擇於十六日載客如果屬實一俟屆期當將情形奉佈 
　　 
[皇姪行踪] 〇俄國皇姪於十二日乘輪來津遊歷船到大沽候潮俄商薩寶實行東當派小輪船到沽迎迓旣抵碼頭俄國官商咸在河唇鵠候旣經登岸一一握手爲禮少年英俊風度不凡俄國領事預備綠呢大轎送歸旅邸皇姪辭謝安步當車旋與該國官紳連袂到邸 
　　 
[北通州水患] 〇通屬田畆苦樂不均運河西地高土烈望澤孔殷運河東地勢窪下一經氾濫民不聊生六月初五六兩日大雨傾盆昕宵不絕初七日稍露晴　初八日仍復陰雨　　丁冬北山水暴發流如箭激滾滾而來壩樓前一帶長堤全行漫溢水入樓門直至壩口石壩　前可以行舟南北堆米號房亦經波及江蘇外局水屯門外浙江外局水進局門小聖廟羣墻坍倒臨高遠眺一片汪洋茫無津岸惟見濁流中差露樹杪或高粱穗而已最可惡者有一等匪人善於鳬水在洪濤巨浪之中割芟禾穗擗取玉米此往彼來形同刦掠地主見之徒喚奈何鄉人何辜遭此大祲至沿河居民房屋淹沒紛紛逃避船上或支搭　棚登高棲止風餐露宿其苦狀有難以楮墨形容者刻下河水雖退四五尺陰雲四合仍有雨意惟望碧翁翁速放晴光庶免懷襄之歎耳〇去歲平　　河堤决口李傅相請帑修築今春復派桂觀察會同許觀察督飭工役加高培厚堤根安築大塊碎石　水衝激以免决陷前日河水大漲許觀察親駐堤工冒雨衝風督工搶護初九日汛報水已退去六尺想可無意外之虞矣 
　　 
[古潞近聞] 〇原任福州將軍善厚　軍憲靈柩於六月初一日舟載抵通初四日誦經擬於初六日進京是日大雨如注西門外八里橋一帶石道上水深數尺阻人行路改於初九日請柩發引屆期一點鐘由東關黃亭子下起程前導爲引魂　金銑玉鍬黃牌八對上書紅字奉　旨入城　賞銀一千兩　子諡勤敏　賞穿黃馬褂　恩賜綢緞　國史館立傳建立專祠　恩賜福字厥後旗槍數對鑾駕　誥命亭影亭祭文亭魂　萬名旗傘數對萬名衣一襲官傘日　提爐捧爐兩公子不行槓前哭泣盡哀行人酸鼻靈柩舁以三十二人用百蝠流雲紅緞　入東門走東街過閘橋走西街倉門口高搭白棚闔城文武官員致祭不數武又有白棚一座爲四街鋪商所設均衣冠奠祭緣前數年中法失和軍憲督兵駐紮通州秋毫不犯惠及商民故有此舉也後由新城直出西門順石路至八里橋八旗官兵中途致祭至高　店安宿次日起程至齊化門外大橋關東店八旗官兵又設筵致祭一時翎頂輝煌不下數千人後繞道進後門停厝某寺擇日開弔聞進京時換九十六人大槓全副執事想屇時另有一番熱鬧也〇全　告竣兩倉憲於六月初二日回巡興倉憲乘坐花船游倉憲乘坐綠呢四轎均於早晨七點鐘起節闔城文武黎明齊集署前恭送憲駕至在通行轅札飭曹守戎撥兵四名在大門外常川駐守以昭慎重〇六月初七晚初更時分月透重輪光現五色恍如雨霽之　 
 
 

Page 3

 
 
虹彩絢可觀少時彩光佈散不復如前時圓整矣〇香河縣郭辛庄一帶盜風甚熾　苻四起甚至青天白日三五成羣伏道旁搶刼財物農人在田耕作毫不畏忌是在有地方之責者　事預防使若輩無從　其伎倆也 
　　 
[雲津近事] 〇金州副都統　都統制順旌節到津擇於初十日首途赴任經列首報茲悉憲旌係前月廿七日蒞止挈同眷屬及傔幕人等卸裝於紫竹林中和客棧稟見傅相蒙派操江兵輪運送行李預先就道復飭津海關道劉薌林觀察分派湄雲兵輪送差兼運機器原定初十日成行嗣緣機器尚未齊改於十二三日鼓輪東指憲節當赴營口晉省拜謁同僚其　眷則另由別船送往大連灣遵陸前往金州候擇期赴任按金州距旅順八十里距大連灣不過二三十里前報悞爲錦州合併更正云〇前任津海關道周玉山廉訪升授直隸按察司晉京　陛見經列前報廉訪爲洋務長才現在海軍衙門釐定章程奏留廉訪　辦一切一俟辦理就緒再行回直履新奉　旨俞允由海軍衙門咨會傅相矣〇新　簡淮安　監督效述堂槯憲曾其前站家人業已到津聞憲節當於十五日前後前來航海赴申取道淮安履任〇由津至京二百四十里程中有馬頭村緣大雨時行於月之初旬河流漫溢時應京兆試者絡繹如織　車至此卽不能前當卸行裝　渡比過該村仍行遵陸或車或馬或借助於灞橋風雪得得尋詩者取道晉京異常跋涉地方官憲當派營兵不分晝夜畚　　事現將長堤加高培厚已利遄行矣惟該處水已歸槽而　壞之在水中央者仍比比皆是逐程繞越道阻且長計需三日方克抵京於月半前驅車就道趕錄科舉者一律兼程前進車價漲至津錢十四五千〇天津時疫流行經列前報其症係吐瀉交作或患轉筋多則一兩日遲或半日竟死而死又係貧苦者居多計某公司工作人等死難僂計天津縣讞案委員胡益齋大令亦在刦中 
　　 
[運河水漲] 〇近來運河水勢日見增長茲復突遇前次竟高丈許劉老澗　於初六日由漕憲飭令開放以洩其流未知日內消退否也 
　　 
[閩事雜述] 〇會崎鄉某甲與鄰人某乙因爭洲以致械鬥甲被乙毆傷重斃命經閩邑尊下鄉相騐矣〇南臺著名地棍某甲橫行新溪一帶黨羽千數百人私抽厘金每年得數千金漁籍小民深受其害有林太史不忍鄉人之被其魚肉也具稟各衙門批准拿辦以靖地方詎衙門差役皆受甲之厚賄袖手旁觀不肯將甲拘送太史憤甚於上月間飭家丁多名飭差指拿送案經海防　袁司馬當堂笞責數百卽行拘押閩人聞之無不稱快〇侯官縣李大令蒞任以來凡遇民　詞訟着其當堂投遞倘有供詞不符及情節背繆者將原呈　還至呈詞不准過二百八十字之外公呈簽名必須本人到齊否亦不收其狀自此民間非十分寃抑不敢輕於控告而衙署新詞日見其少公門中人無生財之路矣差役苦而後民生樂大令其知此意夫 
　　 
[恃强欺弱] 〇前日有鄉人某甲與腳夫某乙同在寍波江東百丈街某烟店買烟不知因何兩相口角旁人勸止而散奈乙猶忿忿追至徵君廟前扭甲猛毆甲已年邁被傷倒地當經甲婿同時上郡聞知轉求大紳名片備呈訴縣徐邑尊札委東司該司立傳該處地保到案怒其不先時彈壓喝笞二百板一面給費養傷一面立飭地保查拿某甲而甲已畏罪遠颺矣 
　　 
[彝瑣綴] 〇本年係湖北舉行軍政之期現聞制憲赶辦鄉試俟榜發後卽當來宜巡閱營伍東邑斯明府已預備一切差事矣〇初六日宜昌東門外斬一囚犯乃鶴峯州人在長楊縣搶刦破案本年四月解來餘犯在監已拖斃一人此外可邀恩佑也 
　　 
[美船獲救] 〇俄羅斯太平洋艦隊砲艦　夫魯十二號午前由長崎開回本國海山崴午後二點鐘駛至備松浦郡平戶冲遙　汽船一艘飄蕩波中方針旋轉不定及兩船相近始知此船係美國亞細亞艦隊旗艦　魯枯零號從橫濱開來長崎中途機器損壞因此進退維谷正在急危適遇俄艦隊拖曳美船折囘保護至長崎港進塢修理俄艦又隔一宵翌晨　鼓輪而去 
　　維持風化〇每屆中元節揚城大街小巷居民多醵金在本街支搭彩棚施放　口上坐者三人俗謂三大師最熱鬧法鼓金鐃終宵嘈聒並演唱散花等法曲是曲瑜伽經不載惟利孤　口始有聲調與小令中銀扭絲剪剪花　仿佛紅男綠女皆喜環坐而聽深夜不倦迨聽畢已不覺東方旣白間有欲歸不得者蹀躞街頭遂不免有邀我乎桑中之事大爲風俗人心之害茲江甘兩邑宰特出示諭禁略謂中元祀　例所不禁惟須在廟宇之內方昭誠敬如於攔街施放　口男女環坐混淆固屬風化攸關且亦非敬神之道爲此示禁倘敢不遵立提究懲等語此亦見賢有司維持風化之一端也 
　　 
[身死不明] 〇本月初三日宜昌出一命案緣有皮姓者以賣艸藥爲生其子又學剃頭業初三夜有某甲與某乙邀約皮姓之子往外閑耍皮子向不安分在外胡鬧是夜二更餘偕甲乙二人飲酒過度行至小南門外某妓處打茶圍方出妓館門被人打斃當有保正報伊父母云是急痧而死其父信以爲真在小南門外抬回其家住大南門外後街是夜將尸放在門外至初四日買棺一具預備歛埋其父母忽見尸身有傷痕多處方知被人打斃遂往縣衙報案初五日縣尊騐得尸身有致命傷六七處實係打死填格回衙簽差拘拏同伴飲酒及報信之保正到案又拿妓院之龜鴇等人究出凶手係雷姓之子簽差往拿業已脫逃當將雷之父兄拿案着交凶手其父兄供凶手在城北之鎮鏡山姑母處差役如飛而去果將凶手拿獲供出五傷是伊一人所打並不連累別人凶手只十九歲死者二十歲官　凶手年紀小于死者何致打死凶手供自用小板凳打伊兩耳旁腳踢小腹等處官猶究問帮凶之人凶手矢口不肯招出一人其父兄已得釋放餘尚羈押凶手監禁尚未定案也 
　　 
[教授西學] 〇今日本報後幅登有聖方濟各西學院告白廣招學生入院　　按該西學院在虹口南潯路創設有年地址有數十畝之廣房屋宏敞院規整肅中有西士多名盡心教授無論英文法文臘丁文以及句股算學畫圖等事莫不具備造就西國學生已有成效可覩中國近來仿效西　若將聰穎子弟送入該學院肄業當必能相與有成也其詳已見告白中茲不復贅 
　　 
[影戲宜禁] 〇前晚老閘北首王家宅開演影戲男婦畢集熱鬧異常該處有張　勝者惡少也以看戲爲明環肥燕瘦肆口品評致犯衆怒該處鄉人將張毆打而逐之張忿甚遂往各村糾集棍徒諸錦帆等三十餘人各持器械到王家宅尋釁鄉人見有械器恐釀巨禍相率暫避其鋒張等無隙可乘祇得將戲臺立時拆毀有老婦適經臺下致被壓傷張等始興盡而返　今明　欲開演未知能免擾　否是處係寶山縣　有地方之責者所宜設法禁止也 
　　 
[縣案錄] 〇前報列製造局某繙譯失竊首飾衣服等件報請上海縣捕　緝云云前日由法公堂移解積竊姚阿二王福生兩名晚堂經裴邑尊再三查訊姚王堅不承認邑尊謂本縣業已訪明爾等何須抵賴姚王仍執前供邑尊怒其逞刁命皆釘鐐收禁候示〇裴邑尊訪聞前經嚴懲之監犯何代用殷光海等仍在監內胡鬧乃於前晚升堂飭差將何殷二犯提案訊辦何稱小的自蒙嚴懲後力改前非不敢胡鬧殷稱小的懲責之下旋卽患瘋濕半身不遂並無混鬧情事禁卒稟稱殷患病是實在監頗覺安分邑尊飭將何裝入木籠復用鐵護膝以禁錮之殷旣安分卽着還禁已裝木籠之監犯田雲順亦用鐵護膝禁錮何在木籠尚欲出言詬　邑尊飭將何籠移置土地祠〇山嘉大與王陸氏有曖昧事前日爭扭至新閘巡防局控告山復投縣署喊控裴邑尊飭值日差到局將該氏提案於前日晚堂質詢山稱該氏屢向監生借貸欲壑難填時來滋擾務求究辦陸氏稱小婦人丈夫在日做零剪店生意略有積蓄當時山落魄無聊小婦人傾囊照顧詎伊母故後家産悉在掌握小婦人向索　 
 
 

Page 4

 
 
前欵伊竟翻臉不肯歸還邑尊謂事涉曖昧候着地保查明稟覆再行訊辦該氏暫交官媒看管〇拆船廠阿松命案內屍親姚阿茂前日經裴邑尊訊令具結領棺兇手譚禮儀侯將監生詳革再行集訊 
　　 
[英界公堂瑣案] 〇包探王阿二江阿三稱查得虹口頭壩地方有外來划船內有遊勇模樣之人同西包探往拘五人據言於十四日從清江來滬有號褂一件字已拆去并搜出押票數紙內有初一日押在滬上典鋪之票可見不是十四日來滬此外在船物件皆齷齪不堪陳萬生供湖南湘鄉縣人前往清江老湘花字營當勇撤退後購辦划船用伍茂信爲夥來滬搭客卽欲回里搭客皆同鄉人伍茂信供與劉福生曹仁裕吳仁山同供皆是湘鄉人曾在本埠南　忠字信字等營當勇自經撤退卽欲趁船回里包探又稱伊等初言在船共七人今祇五人尚有二人何往劉福生供衣物等件被曾福順取去旋知曾同楊某已往吳淞蔡太守謂爾等前旣當勇今已撤退無所事事共在一船久泊租界致由捕房查拘到案本當嚴辦今姑從寬派盖恊同包探押爾等下船立卽回籍起案衣物押票等件概予發還分別認領如再逗　被捕房拘案定干究辦〇莊吳氏稱被張兆發借洋九十元由施二阿姐作中立有借據向索不付反敢逞蠻報捕拘案借票呈閱張兆發供向該氏借洋購辦機器現在家中至作中之施二阿姐旣我妻也一時無力歸還懇商暫緩伊不允遂致口角施二阿姐供夫向該氏借洋約伊陸續歸還蔡太守飭張兆發交保措辦銀洋歸還該氏如再延約則將機器抵償借票發還〇包探顧阿六稱裕泰祥零剪鋪中被賊董恒希行竊夏布長衫八件交與王阿二陳阿本二人質洋二元錢五百文經　獲董及王陳吊贓送案該鋪主申訴前情蔡太守判董恒希管押二十一天王阿二陳阿本各押七天贓交失主〇楊德發稱妻徐氏突遭桑阮甫毆打致受重傷報捕拘桑送案妻亦舁案請騐　妻徐氏不能供桑阮甫供未行兇蔡太守飭將桑阮甫管押着楊送妻至醫院醫傷明白具稟呈候察斷〇陳　行稱昨夜曾至福建炒麪店吃點心惠帳後高阿珠又向我要錢與之理論又有莊阿門高阿三助高逞蠻由捕拘案高阿珠供另有人吃麪不付錢反在門口吵鬧故與理論陳助其人忿爭以致口角莊阿門高阿三供與同蔡太守謂兩造所供均有不盡不實惟　起　微從寬斥退〇蔡銀科稱雇王大明之東洋車講價不合已作罷論詎被辱駡不休與之理論反被毆傷爲此將王交捕王大明供推東洋車伊雇我車言明車力後欲减讓爭論我被毆打蔡太守騐得蔡銀科確受微傷王大明並無傷痕隨判王管押七天以示薄懲　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　 
[朝鮮近事] 〇漢城華商議定金銀行價使韓人不得任意勒索華人亦不得私自加錢每日向晚至會館　定次日章程〇古掌樂院今改爲琉璃瓦窰門首貼有外署告示非有要事者不得擅自入內〇由仁川赴漢城路過五柳洞村有日人開設客棧屢屢與鮮人客棧爭奪生意〇漢城之東地名楊根有一孕婦食鼈卵生子則人身鼈首矣可謂奇絕〇韓人偽造呂宋煙捲形狀逼真惜烟力過薄耳〇韓人謂狗頭湯大補元氣能治百病活剝其皮尤佳〇鮮人知華商約定銀價彼亦公同議論每寶銀一錠比華商價高五吊之數自是兩家相爭而華商皆不能往內地歸銀〇自外道販來木料若干船王皆留用不　該船賣與他人〇朝鮮無論鄉宦紳衿父母卒皆覓人代哭臨喪不哀竟至如此之甚〇美國設立施病院在漢城之內二女醫爲人治病甚有名望〇慶尚道新出小曲詞旨風雅音韻宜人衆皆爭錄幾於洛陽紙貴〇仁川新開慶海樓酒館大小主顧送往迎來終日不暇可謂華商第一等發財生意〇由仁赴漢小舟爲各家轉運貨物在龍山被風貨物點滴無存僅剩空　但不知何以賠補〇被風小船失去花生數十包沿江一帶男婦老幼皆入水與魚鼈爭食矣〇北　華商新買會館屋舍頗爲寬敞館主卽北帮董事暗藏美女姣童一則求　於巨商每日在內鬥牌飲宴取樂二則結　署中朋友亦可借此爲媒殆所謂美人計耳〇鮮人以洋烟爲靈丹妙藥小兒有病亦用水調服中毒而死者無數〇前在海關雨洗貨物若干議定日期拍賣之後各照估價賠償可謂公矣〇全羅一道土產甚多諸般器物無所　備可謂三韓之寶地〇上月恭逢　萬壽聖誕領事下帖令各商號張燈結綵離漢城二三十里以內皆約至期觀燈道憲賜以美酒有一般無恥商人慣　梨園之技每日署中演戲以　屇期筵前歌舞作洋人下酒之資〇黃海道人見虎呼之謂神趨而避之不敢喘息〇廿七日韓商百餘家皆至領事署献送花燈以祝　萬壽道憲各各宴賜〇王於是日亦具壽禮送領事署內有萬壽無疆四大字燈高七尺妙絕等倫觀者無不稱贊〇廿八日道署宴會各國欽差大臣是夜燈檯爆竹徹夜　　倍於年節〇有北京商客爲國王包造琉璃碧瓦自天津僱來工人八十餘名將近一月因無王命未能動工衆工人怨聲載道矣〇華商房屋屢被韓人燒燬故華商逐日輪流支更今旣多日安靜華人大有疎忽之意〇京畿一帶多用當五銅錢原鑄無多通融不便刻聞王已命人鑄造尚未齊備故　市望見尚少〇客冬鐘樓大街有國王房屋數十間亦被火災今春衆重爲修　未及半載因雨傾倒鮮人作事可見一斑〇華商某爲巨商第一家暗使鮮人買就寶銀二十餘錠且買價又高於約價衆皆不服又有某號添價私買寶銀十錠以亂行規業已受罰矣〇刻下銀洋甚難購買行商過客與鮮人素乃相識又有公價限之深爲不便〇鮮人所造當五銅錢未奉王命卽行使用華商因銀價之高欲斷其新錢使其錢不足用　急於賣銀未知此計果能騐否　 
 
 
 

Page 10

 
 
   
 
 

Page 11

 
 
   
 
 

Page 12

 
 
　　 
[光緒十四年七月十二日京報全錄]  
　　宮門抄〇諭旨五道錄前〇發抄　硃批四道〇閩督楊　奏爲遴員請補陸路都司員缺摺〇又　奏爲水師都司遴員請補摺〇又走　水師遊擊缺揀員請補摺〇又　奏爲請補陸路都司員缺摺〇七月十二日刑部都察院大理寺正紅旗值日無引　見〇錫珍　滿請　安〇　貝勒請假十日〇德慶續假十日〇都院奏派專司稽查　派出松森〇召見軍機　徐樹銘周德潤榮祿〇皇上明日用膳辦事召見後出福華門西安門至醇親王府看視〇發抄　吳大澂奏被議回籍總督何璟病故奉　硃批知道了欽此〇譚鈞培　已革雲龍　大　王席珍虧欠課欵監追奉　硃批着照所請該部知道欽此〇又候補令孫清臣　議沸　請飭卽行革職奉　硃批着照所請該部知道欽此〇曾國荃奏已故提督唐定奎請准於徐州府城捐建專祠奉　硃批着照所請該部知道欽此　〇〇頭品頂戴暫署福州將軍調補陜甘總督閩浙總督兼管福建巡撫臣楊昌濬跪　奏爲遴員請補沿海陸路都司員缺恭摺仰祈　聖鑒事竊照福建漳州城守營都司羅師　病故遺缺係陸路題補之缺准到部咨係第三輪第九缺都司駐扎漳州城爲閩　接壤要衝所轄地方遼闊　悍民强動　械鬥滋事撫馭巡防均形吃重非明幹有爲熟悉情形之員不足以咨治理臣隨在於閩省陸路應升都司　任各守備內詳加遴選如泉州城守營守備張從虎雖係卓異候升惟任內疏防之案甚多且於此缺人地未宜建寗左營守備陳茂　甫經保荐卓異尚未奉部核覆給咨引　見註册候升此外各實任守備非現有事故卽無俸可計或人地不宜均未便遷就請補惟查　俸滿應升之都司銜福建興化城守協標左營守備陳錫疇年四十七歲福建閩縣人由行伍隨軍剿匪　功保獎以守備儘先補用由部掣補興化城守協標左營守備給咨赴部引　見承領札付旋閩於同治十二年七月內到營實授任事旋遵例捐加都司升銜該員舉止厚重幹線有爲曾經委署興化城守恊標右營都司現調署理陸路提標右營守不措　裕如任內並無　碍事故於下游風土情形素所熟悉卽歷俸資格亦屬較深以之升補斯缺都司　堪勝任與例亦符合無仰懇　天恩俯念福建漳州城守營都司員缺緊要准以興化城守左營守備陳錫疇升補實於營伍地方均有裨益如蒙　俞允容俟部覆到日卽行咨送部引　見恭候　欽定除飭取履歷另行咨部外臣謹會同福建陸路提督臣孫開華合詞恭摺具陳伏乞　皇太后　皇上聖鑒　敕部議覆施行謹　奏奉　硃批兵部議奏欽此　〇〇頭品頂戴暫署福建將軍調補陜甘總督閩浙總督兼管福建巡撫臣楊昌濬跪　奏爲水師都司員缺緊要遴員請補以重職守恭摺仰祈　聖鑒事竊照浙江海寗營都司余　廷病故所遺都司係內河水師題補第一輪第五缺輪用儘　人員因浙省內河水師現無儘先都司當經奏請以外海水師儘先都司蔡兆熊借補准到部咨查蔡兆熊前保免　千總以守備儘先補用經部　爲俟補千總後以守備儘先補用又於台州戕官案內捕盜出力　保以都司留浙儘先補用是該員尚未拔補千總應俟補千總後再歸都司班序補所請補授海寍營都司之處應毋庸議仍令另揀合例人員請補等因定例內河水師都司缺出以內河水師人員題補如內河水師未得其人卽以外海水師人員借補又儘先各官均按奉　旨先後挨次補用如實在不得其人或員缺緊要亦必須將名次在前各員按名指實於此缺何項不宜方准將名次在後之員聲明請補各等語茲准前因自應照章在於浙江省已收標外海水師儘先各都司內另行揀補除名次在前之鄭維祥業已請補錢塘營都司員缺喻先發於改水師案內領咨晉引尚未據報旋浙卽保留閩浙水師儘先都司陸倫華張朝光均未考騐收標俱未便請補外惟查有閩浙水師儘先都司浙江温州鎮標中營守備沈馥年四十五歲浙江鄞縣人由行伍隨軍剿匪著績遞保守備光緒七年三月在京領札五月內到温任事先於防剿台灣後山三次剿平番社出力保以都司留閩浙儘先補用經部改爲俟補缺後按原保官階省分儘先升用光緒五年十月二十五日奉旨依議欽此應自光緒六年七月初八日奉　旨准補守備之日爲始歸入儘先都司班次序補該員營務精明　防不懈槍砲亦嫻以之借　斯缺洵堪　任核與例章名次相符合無仰懇　天恩俯念水師員缺緊要准以該員沈馥借補浙江海　營都司於營務河防均有裨益如蒙　俞允俟部覆到日卽行給咨送部引　見恭候　欽定除飭取履歷另咨其所遺守備係外海水師題補之缺俟奉部覆　再行照章揀員請補外謹會同浙江巡撫臣衛榮光浙江提督臣歐陽利見合詞恭摺具陳伏乞　皇太后　皇上聖鑒　敕部議覆施行謹　奏奉　硃批兵部議奏欽此　〇〇頭品頂戴暫署福州將軍調補陜甘總督閩浙總督兼管福建巡撫臣楊昌濬跪　奏爲內河水師遊擊員缺緊要遴員請補以重職守恭摺仰祈　聖鑒事竊照浙江太湖營遊擊徐錦堂　留四川差遣准到部咨照章　其底缺所遺遊擊係內河水師　題補第二輪第一缺輪用儘先人員惟查內河水師現無儘先及抵補儘先之揀發應補班人員都司內亦無應升之員自應援案以外海水師儘先人員借補行令揀選外海儘先名次在前及人地相宜人員請補等因臣隨在於浙省已收標外海水師儘先各遊擊內詳加遴選如名次任前之陳文英管帶炮隊赴甘差遣久未回浙胡碩功收標未奉部覆俱未便請補惟查有閩浙水師儘先遊擊澉浦營都司周恩培年五十六歲廣東莞縣人由水勇隨軍剿匪著績歷升浙江澉浦都司光緒十二年五月領札任事先於台灣三次剿平番社案內出力保獎光緒六年七月二十五日奉　上諭着俟補缺後以遊擊儘先升用欽此嗣准部咨應以光緒九年正月二十五日奏補都司奉　旨之日爲始歸入閩浙水師儘先遊擊班內序補該員樸誠勇敢辦事耐勞槍炮亦嫻以之補斯缺遊擊洵屬人地相宜核與名次例章亦符合無仰懇　天恩俯念浙江太湖營遊擊員缺緊要准以該員周恩培借補實於營伍湖防均有裨益如蒙　俞允該員引　見未滿三年應請毋庸送部除飭取履歷另咨其所遺都司係外海水師題補之缺容俟部議核准再行照章揀員請補外臣謹會同浙江巡撫臣衛榮光浙江提督臣歐陽利見合詞恭摺具陳伏乞　皇太后　皇上聖鑒　敕部議覆施行謹　奏奉　硃批兵部議奏欽此　〇〇頭品頂戴暫署福州將軍調補陜甘總督閩浙總督兼管福建巡撫臣楊昌濬跪　奏爲遴員請補陸路都司員缺恭摺仰祈　聖鑒事竊照浙江大荆營都司夏育才病放所遺都司按准部咨係陸路題補第二輪第五缺輪用儘先人員行令揀員請補等因部定章程儘先各官均按奉　旨先後挨次補用如實在不得其人或員缺緊要亦必須將名次在先各員按名指實於此缺何項不宜方准將名次在後之員聲明請補等語臣隨在於浙江省已收標陸路儘先都司內逐加遴選如名次在前之謝日華吳家聲陳得勝李文茂葉春華均未據報考騐收標鄒福泰已請補嘉興恊中軍都司祝加福壽亨彪言有能均與是缺人地不宜郁　辰丁憂未滿俱未便遷就請補惟查有留浙儘先補用都司劉開勝年五十二歲湖南善化縣人由武童投効歷在軍營剿匪著績於克復龍游溪金華各城出力保獎同治二年八月初二日奉　上諭着以都司儘先補用欽此又浙洋獲盜案內保以都司留浙儘先補用光緒二年三月二十六日奉　旨着照所請獎勵欽此是年九月收入浙江撫標左營候補咨部覆准註册在案該員樸實耐勞營務諳練現署斯缺都司事務辦理裕如以之補授實屬人地相宜堪期勝任而名次在先各員均已按名聲除例得請補合無仰懇　天恩俯准以留浙儘先都司劉開勝補授大荆營都司員缺於營伍地方均有裨益如蒙　俞允俟部覆到日並將獲盜保獎之案給咨送部引　見恭候　欽定除飭取履歷另行咨部外謹會同浙江巡撫臣衛榮光浙江提督臣歐陽利見合詞恭摺具陳伏乞　皇太后　皇上聖鑒　敕部議覆施行謹　奏奉　硃批兵部議奏欽此　 
 
