# 1914 - 517 - 4915000

 

Page 1

 
 
遊記 
[羗海雜誌（六十二）]  
[  生入]  
　　甘肅多烟瘴至靑海更甚至柴達木而尤甚瘴有三種水土陰寒氷雪鮮有釋時氣如最淡之曉霧是爲寒瘴人觸之氣鬱腹脹衣襟皆溼飲其水則立瀉高亢之地日色所蒸土氣如薄雲復其上香如茶味而帶塵土氣是爲熱瘴觸之氣喘而渴面項發赤其山險嶺惡林深菁密多毒蛇惡蝎吐涎草際雨淋日炙漬土經久不散每當天昏微雨遠望之有光燦然如落葉繽紛聞之其香噴鼻者是爲毒瘴觸之眼眶微黑鼻中奇癢額端冷汗不止衣襟溼如沾露此瘴爲最惡三瘴又各分水旱二種水瘴生於水犯之易治旱瘴生於陸犯之難治草地烟瘴不似炎方之重犯瘴倒地者不忌鐵嚴刀剌眉尖騐之血色紅紫者雖有重輕皆無恙惟血帶黑者不可救多食葱蒜荁韮可以敵瘴少食番產蔬蓏野味可以避瘴行道者早飲酒吸菸草腰間佩有磁瓶革囊凡烟酒辛辣藥散之屬無不備也然漢人至番地從無不服水土老商户常稱鹽爲人生食慣之品草地水味大半鹹苦雖不適口然不致傷脾又山中盛產百草水爲藥氣薰融冷飲亦不致泄利其最關係者全在牛馬糞馬牛不食腥穢其矢質淨而無毒不惟濃臭可解諸瘴所　熟食兼足健人脾胃凡游牧山場開墾盡屬良田非特有天然之肥料其瘴毒亦經其淘盡也是以用牛馬糞代薪不犯瘴氣又無水土不服之患其說確有至理 
　　靑海鑛產之富在西北行省亦推上列最多者爲煤次則爲鐵環海之地幾於無山不有又次爲金爲銀爲銅金產於海南貢爾勒蓋及哈爾吉嶺佛山溝瑪沁雪山等處銀產於海南噶順山隆冲河等處紅銅產於海北木勒哈拉其他鑛苗發露之處更不勝畢舉若南境崇山峻嶺查採未遍者亦姑勿論茲就其大者言之耳柴達木鑛產稍亞之然南之烏蘭代克山一帶北之瑪尼嶺一帶煤鐵銅數種向稱最旺蒙民歷久開挖運至邊邑銷售其鉛質之良實爲世所艶稱餘如瑪尼圖及鄂果圖爾之麩金又逐年有增加之勢（西寗鑛產調查册柴達木金鑛在光緒二十七年以前每年產額僅三十兩零嗣後歳產七十五兩有奇三十二三年至一百二十餘兩宣統元年至三百二十餘兩） 
 
 
 

Page 2

 
 
時評 
[利害]  
[  冷]  
　　人有智愚無不識利害者故欲人受其害而舍其利必無之事也抑欲人受其害而認爲利亦必無之也蓋利害者深切於已身非空名所能易空言所能掩也 
　　由是以推之今日國際間之交涉其結果可以預定也弱者不必望强者以意外之利强者亦不必望弱者之有所害而以爲無害無所利而以爲有利也蓋强弱者利害所由分而利害非空言所能解决即苦樂所申判也 
　　嗚呼世界甯有徼倖而得利乎徼倖而不受害者已鮮矣袪除一切徼倖心勇猛晋進去害就利之捷徑也 
命令 
[十一月九日大總統策令]  
　　　法國大總統府侍從武官長陸軍中將博特慕萊給予一等嘉禾章此令 
[又令]  
　　法國外交部交際局局長馬爾登給予二等嘉禾章此令 
[又令]  
　　法國大總統府侍從武官鄂班外交部交際局副局長富基庵外交部事務室次長朋索特總領事專使隨員微席葉拘給予三等嘉禾章副領事專使隨員白鼎業陸軍少校專使隨員發弗爾均給予四等嘉禾章此令 
[又令]  
　　王斌修給予四等文虎章此令 
[又令]  
　　參謀本部呈請任命趙禪爲上海鎭守使署參謀長孟彥倫爲熟河都統署參謀應照准此令 
[又令]  
　　外交部呈請任命施履本爲秘書呂烈煌爲僉事應照准此令 
[又令]  
　　交通部呈擬將僉事許沐鑅劉成志龍學競馮懿同李承翼技正周家義均進叙四等等語應照准此令 
[又令]  
　　陸軍部呈請將裕冕張德藩楊葆毅均加陸軍步兵中校銜趙國源加陸軍砲兵中校銜張嶽喬劉恩沛均授爲陸軍步兵少校陳學　授爲陸軍騎兵少校方策授爲陸軍工兵少校趙一琴加陸軍步兵少校銜袁家祿加陸軍二等軍需正銜應照准此令 
[又令]  
　　陸軍部呈核淮管理健銳營事務長官江朝宗咨擬以毓恩調補前鋒參領達寛降調副前鋒參領請予准補等語應照准此令 
[又令]  
　　陸軍部呈核准熱河都統姜桂題咨請將擬正之趙松文補入協領請予准補等語應照准此令 
[又令]  
　　陸軍部呈核准熱河都統姜桂題咨擬以白景祥補放恊領請予准補等語應照准此令 
[又令]  
　　蒙藏院呈據京城喇嘛印務處詳擬以阿林巴諾爾布桑補熱河普寗寺敎習蘇拉喇嘛請予准補等語應照准此令 
戰事要電 
[其一（英人路透電）]  
○巴黎電今日下午公報宣稱戰地現有濃霧里斯河至瓦斯河間尤甚殊碍行軍我軍在中央之進步業已穏固亞貫山與凡爾丹境内均有小戰敵軍曾復攻柯爾特聖瑪利大受挫衂德軍復取攻勢進逼狄克斯末特及伊泊爾東南德軍在他處進攻者均經擊退是日終局我軍沿狄克斯末特至里斯河全陣線得有進步惟因敵軍現取攻勢而其防守地位亦布置周密故我軍進步頗緩 
（九日） 
○巴黎電八日德軍在伊塞爾與狄克斯末特間取攻勢處處被敗聯軍已在狄克斯末特與里斯河間蘇瓦松西北伐伊萊之東得有進步我軍在華愛佛佔據亞泊勒芒叢林中戰濠數道德軍攻擊聖瑪利隘之高地完全失敗（此爲上海法總領事署所接之官電）（九日） 
○北京電英國外務部八日官電如下英政府前因保全航海商業及防止兵險費昻貨價因以騰貴起見特定計畫凡船隻貨物兵險費額由國家决定不逾百分之五此項辦法已實行三月德艦雖毁壞英國商務頗爲活動然兵險費頗逐漸減輕目下貨物兵險費僅需百分之二船隻僅百分之一或百分之二德報載有圖畫證明德人强迫法比俘兵建築軍用工程以拒其本國之人此誠與國際公認規則大相違背者也塞普洛斯之司法長聞英土交涉詳情後遂發表意見謂英國任用何種方法對待土國皆合情理又謂塞普洛斯應爲英國所歸併南斐聯邦政府宣告聯邦兵隊攻擊耶爾之叛軍擄獲叛兵二百五十人及各種車輛叛軍知爲首領所誤多已灰心鄂蘭吉境内叛軍復入哈里斯密斯但政府兵力現已大增定可奠安大局 
○北京電俄使署接九日俄京公報如下七日白萊斯洛式士巡艦一艘出現於黑海俄口岸帕蒂之前砲擊該處城鎭海港燈塔車站發出砲彈約自一百至一百五十枚之多該艦後駛近防浪堤擬用快砲攻擊俄兵俄兵當以槍砲回擊之土艦受數彈後卽向塞堪姆迅速駛退七日土軍兩師團帶野戰砲四十八尊重砲數尊及騎兵大隊向俄軍於六日佔據之卡濮里古伊地方而進土軍奮力猛攻雖屢被擊退然仍繼續前進並擬包圍俄軍之右翼俄軍哥塞克炮隊遂砲擊敵軍之後隊敵軍受砲火之夾攻不得巳左翼先退全軍亦繼之退走東普魯斯戰地之俄軍已據戈爾達濮俄軍刻向穆拉法前進俄炮隊已阻斷敵人開往蘇爾達之火車德軍之在維斯土拉河左岸者已沿維斯土拉河由夫洛克拉夫斯克退至納蕯法並沿凡爾資河（哇得河之支流）由戈寗退至期魯濮錫俄軍刻在通至克拉戈大路上追擊奥軍之後隊七日俄軍在泊里齊米塞爾之南擄獲敵兵千人及炮數尊（十日） 
○北京電德國巡洋艦愛姆登號在柯柯斯羣島（在印度洋中）擱淺旋爲英國巡洋艦西特萊轟毁（十日） 
○倫敦電陸軍大臣吉靑納貴族在協濟會赴宴時曾爲陸軍代答頌詞謂戰地軍人深感此頌軍官之由前敵歸者無一不津津樂道兵士之竭力盡責吉靑納貴族引倫敦蘇格闌聯隊及印軍之美績以爲證繼乃嘉讚聯軍之勇武欽佩霞飛大元帥尼柯拉大公爵之軍略後又切實言曰大不列顚之用兵乃爭存立也余願英國之國民人人能知此要義今但須明白思索戰爭成敗之影響則全國自能激發愛國之天良否則政府及陸軍大臣即陸海軍均不能有所建樹我國之戰士與戰具及永不知敗字意義奇異之精神均不可限里三者悉國之至寳惟當用之有謀始能有效余於募兵之舉毫無遺憾投効者旣甚踴躍訓練之進步亦極卓著全國固可以此新兵自豪惟余尙欲陸續廣募軍隊必致破敵而後巳我軍死於戰濠者固衆而此事正可激厲英人吉靑納貴族末又讚揚英軍謂費蘭巨元帥與其部下之各將均能表示軍人最高之品性而各級將士均能振刷精神淬厲勇氣敵軍亦必計及我國大殖民地之軍隊其先鋒隊抵英者皆極精壯吾人巳歡迎之矣此外在英受訓練之新兵共有一百二十五萬有餘皆渴望調赴前敵扶助英軍之名譽英軍名譽之高從未有如今日者也云云法國大使答謝頌詞謂此次戰禍流血若是之慘焚燒若是之甚將來歷史家求其戎首必不屬於聯軍此種野蠻主義旣有學士提倡之科學輔助之實亘古所未有聯軍今深信永久不滅之公道且安心靜候歷史之論定云今夜協濟會之公宴其盛况與日間閱兵式相同且具有雄武之氣象聯軍之代表皆到致頌者甚衆除法俄日比塞孟代表到者外尙有中立國之大使内閣大臣及前任大臣並各團體之代表人等（九日） 
○倫敦電今日下午所舉行市長閱兵事乃軍事之大觀此爲倫敦歡迎海陸軍人第一次之機會倫敦人民對於坎拿大兵紐芳蘭兵紐西蘭兵偸敦蘇格蘭兵及在盎凡爾力戰之海兵歡呼不已直至喉啞而後止 
（九日） 
○北京電靑島之降約簡直乃無條件之投降即有條件亦出於日皇之仁慈據非官場之消息靑島德兵所得之開城條件與昔年旅順俄兵所得者無異即發誓回國後不復從軍或往日本爲戰俘是也靑島最後之防禦似頗薄弱華人消息謂在最後攻擊之前德人出離靑島者頗多英國外務部八日 
官電謂據十月二十三日德報佛凡爾資所載之新聞德國金類業工人聯合會會員於十月八日以前從軍者已有十六萬二千人然該會於開戰後九星期中付出接濟會員失業者之經費逾英金十五萬鎊又該報於十月二十九日謂織業工人聯合會之會員於九月間失業者爲百分之十五換言之即織業會會員失者者已逾二十萬人也（十日） 
○東京電今晚東京商社五萬人舉行提燈會祝賀靑島之陷落聚集於同盟國及比國使署前熱誠歡呼至兩小時之久在外務省海軍省陸軍省前亦有同一之表示（十日） 
[其二（英人字林報專電）]  
○哈爾濱電據三日華沙電稱茲接加里虚（東普魯斯邊界之俄境）電該處居民五萬人今留者僅數千人德人曾向各業徵稅且以各廠之製造品向西運走該地異常困苦現僅通用德幣（九日） 
　　按據八日彼得格勒電稱俄軍已入德境轟毁加里虚西北某車站之鐵路德人今或巳棄該地退走○哈爾濱電哇特蕯至君士坦丁之　底電線巳於本月三日割斷塞國大使是離君士坦丁時銀行寺院均已閉門據彼得格勒電稱高加索總督正式否認君士坦丁官報所載俄國運動亞米尼亞人入俄籍之說（九日）○哈爾濱電據蘇菲亞（布京）電稱社會黨領袖在下議院質問政府對於歐戰之政策議長賴地斯拉伏夫博士请諸員靜待數日當有滿意之答覆（九日） 
○北京電此間華人聞靑島陷落消息皆爲愕然以爲總轟擊今方開始德人未加重創於敵遽爾降服殊出人意料也華人初意旅順口之景象必將再見且爲德人所惑皆信决無降服之舉德人希望藉保守靑島以得之威名已成泡影華員皆望日本今可撤退膠州境外之軍隊且准華兵衛守膠濟鐵路恢復德人佔有膠州時之舊狀（九日） 
[其三（德人德文報專電）]  
○東京電茲由可恃之方面探悉靑島逃出之避難男婦暫時禁回靑島守軍被俘者大約將解往日本此事數日之内當有一定辦法非戰鬭員日後均將開釋聞日後且將准外人與俘虜通信（九日） 
○北京電據日使署接山東日軍司令來電謂今日上午十時靑島巳實行讓渡（十日） 
○北京電著名黨人領袖二人由大連前往卽墨加入日軍業已就逮抄出來福槍四十六枝其羽黨共約四百人（十日） 
譯電 
○北京電前十月共入鹽稅四千三百二十萬三千七百四十三元（十日） 
○北京電立法院籌備處已在前衆議院舊址開始辦公（十日） 
○北京電財政部及農商部擬於十一月杪派代表十人赴直隸河南山西滿洲調查礦務（十日） 
東方通信社電（日本人組織） 
 
 
 

Page 3

 
 
[東京電]  
　　中國駐日陸公使語本社通信員曰靑島之陷落意外迅速且犠牲甚少實爲幸事靑島最後之處分自有順序我政府此際若逕出言爭執彼此徒費唇舌於事無當大約須俟歐洲戰事終局之後由日政府與德政府協定處分但中國國民之感想如何未得報告無從揣知惟中日之國際關係依然親善日德開戰前後雖有種種外交事件發生然爲國際間之外交問題不免之事無足爲奇即中日兩國之國際關係不足悲觀况兩國之外交問題均已圓滿解决兩國之關係將來必益親善此可深信無疑也至中國排日論之眞相中日兩國新聞均有紀載幸本國政府及重要國民之眞意則係親日並非排日此爲日本政府當局所深知余（陸公使自稱）亦欣喜不知所措參政院議員中有非難中國政府之對日外交而加以彈劾者亦非攻擊日本不過爲其職務上攻擊外交當局耳不可視爲中國政府有排日之態度山東方面之排日眞相則爲言語之誤解而起今經中日官憲從中斡旋巳悉圓滿解决矣云云（十日） 
[東京電]  
　　靑島之非戰鬥員除有命令着其退去者外餘均准其携帶私財一般人民因是均各安心居住日軍對於俘虜之家族亦均予以一切便宜云（十日） 
[東京電]  
　　靑島德督瓦爾德克少將擬於十二日護送至大坂或東京（十日） 
[東京電]  
　　靑島軍政官暫由神尾中將兼任靑島之俘虜及建築物巳經完全授受日軍之飛行機現正監察敵軍之行動（十日） 
[東京電]  
　　神尾中將定於明晨（十一日）入城現該中將暫駐莫爾德克炮台入城式仍未定據云靑島德軍武士之面目較之日俄戰役旅順口俄軍少有遜色（十日） 
[東京電]  
　　日本選舉法改正案决於今冬議院開會時提出至决定選舉人租稅納入之額有以五元爲標準有以七元爲標準者二說現五元標準之說實占多數（十日） 
[東京電]  
　　行政整理事項今日已以勅令發表計改正勅令二十三件裁汰人員八百五十九員其可節減費額若干不日亦可發表（十日） 
專電 
[北京電]  
　　恰克圖第九次會議以庫使稱未奉訓令不能交出條欵爲詞未能開議俄使責庫使違背豫定約束且旣係全權何能事事請令照此則會議將無結束遂於十月十四重開十次會議中國代表仍堅持庫須除去國號王號及政府 
[北京電]  
　　商務總會以營業稅重難堪訴於平政院院以非行政訴訟由周樹模請示於袁總統乃擬上一意見書謂雖非訴訟未便裁决但商因可念所陳係屬實情應如何酌加體恤之處乞鑒核等語 
[廣東電]  
　　九號晚六點鐘有人在正南街新會知事蔡國英住宅門首抛擲炸彈其地斜對鎭守署後牆傷斃路人十餘城内安謐 
[奉天電]  
　　日軍在遼源州節節屯駐遼街察看舉動似作長住久安者近復來日警察山口虎之助租借房屋將設領事館出張所近復有俄官古列世帶繙譯任佐卿並兵九十餘名由北列葛根廟赴七十户沿途測繪又有日人遠藤壽環大平木松二名繙譯一名亦由洮南至七十户之鐵嶺聲稱遊歷 
[蘭州電]  
　　馬安良所統之精銳全軍器械均有係舊式不合於用巳由陸軍部換給新槍 
[成都電]  
　　川省陸軍中央原飭練二師一旅茲以防地遼闊仍留三師 
[成都電]  
　　成都省垣近緝獲黨人首領劉鋆曁從犯徐輔臣六名木質滿字篆文大關防二顆總辦軍務木質圖記一顆僞示七十餘件攻城計劃圖三張營制規則六張行軍布陣圖六張 
[廣州電]  
　　黨人由南洋運到鉅欵在澳門總機關大集黨徒預備在粤起事 
[南寗電]  
　　富川昭平等處近日迭破黨人機關 
公電 
　　北京報界同志會電申報時報新聞報今早四時交民巷口瑞金大樓三層樓上不戒於火至五時延及樓下當經吳總監江軍長督率軍警救護美國軍營亦到場帮同救護交通銀行在該處樓下原有分設庫房亦遭延及所有一切單據賬册票存欵項均經取出並無損失該行西河沿總行仍照常辦事恐傳聞失實特聞報界同志會蒸 
要聞一 
[美人之靑島處置說]  
　　大陸報云此次歐洲大戰靑島亦得佔一部分然今巳矣究其結果約有兩大端較爲軍要一爲生命損失問題一爲文化關係問題損失問題不久當可瞭然無論如何德人方面必能明白揭曉至於日軍或復試其前此戰事之慣技所有損失永遠秘而不宣就德人損失而言僅由日人傳報德軍戰事犯歸降日軍者共有二千三百人吾人姑即承認此項報告不求解釋是將靑島德軍全數減去此項降犯之外即爲德人損失之總數惟靑島德人統計不過六千是所損失者不啻三千七百人當在六成以上此種成數大矣高矣蔑以加矣吾人固望將來詳細消息發表之後實數不至如是之多也按照此次靑島一隅小小戰事情形而論捐生者竟達此數較之常例似爲過分且僑滬德人投軍於靑島者固不乏人生死存亡朝夕待耗吾人甚望日本政府即將此中消息早日宣布也 
　　靑島抵禦之事總算堅硬軍事之上體面尙能盡力略爲保全惟不至作無謂過當之舉動耳今旣平靜推遠東各界人士之心理當必如釋重負也 
　　靑島及山東一部分主權交替之後到底有何影響尤爲重要問題不可不察是豈惟與中國有莫大之關係即凡各國與中國有種種交涉事體者以及太平洋平均勢力之問題與此次變局皆有關係也日本能否踐約交還膠澳以及魯省中所謂戰鬭區域者是爲上述種種問題所極注意之點而近據日本政府宣言戰事繼續進行期間日本且將緊握靑島之主權而不放也惟尙有一問題頗饒趣味不可不注意膠澳之地旣無敵人蹝跡未知日軍（或英日聯軍）尙以爲膠州租界以外之地仍爲軍事起見必需佔領一大塊否抑未知山東鐵路仍需代行管理否 
[塞爾維亞之現狀華德日報]  
　　塞爾維亞者方今歐洲大戰之罪魁禍首也而歐戰開幕之後除有時一二電訊外幾多無所聞焉蓋以塞之交通本不便利今舉戰事確實消息益難通行也而三協約國最大之利益又在令舉世茫然不悉塞之實情如何是以唆使其通電社陸續傳播環球塞人大勝之消息以欺世人若按英之路透與中央新聞以及俄之聖彼得堡等電所言則今奥之博尼恩斯與　曹溝維納兩地早當爲塞人所佔領矣其實則大相反也前星期本報曾言奥匈軍隊現在塞境並且在該國西北部之馬克法地方大有進步等情然目前奥匈萬無分散其兵力以征塞爾維亞之理蓋今奥匈之對於塞亦猶德國之對於俄人也方今德軍無論進退終以力阻俄人從新入寇東普魯斯之患爲限而今奥匈對塞則亦只以扼守其邊境爲主倘敵境空虚而有可以進攻處亦乘虚而入但不得深入以能阻攪敵人入寇之勢而需兵力不多爲止若需兵力多則非所必務矣而塞與奥國之關係若就塞國情形論則塞當爲奥最善之盟友緣塞國政有紊亂崩潰之虞有時必需奥助也此種事實有該國所來報告爲證絶非空言而塞之所以有土崩瓦解之勢者以該國當道自無遠見動受俄人之誘惑以致民心離貳國勢危岌如目前大戰之事卽其一也塞爾維亞有一師團曰悌莫克師者全師爲奥軍所擒現囚於奥之肯野默催軍營而塞之詩學大家偉理巴烏路塞維斯氏亦在其中焉茲據維也納帝國郵報所載該詩家之塞國現狀談如下 
　　吾軍之將校多有與今戰事絶無同意之關係者祗因有自古在歷史上若名爲塞人之造墓者百般施其恫嚇手段以致該將校等不得不俯首相從然塞之將校亦有一半甘在俄人勢力之下者而其領袖即今塞王彼得之昆仲俄國上校阿爾森　拉　治維赤親王是也阿爾森親王與俄國將校交際往返絡繹不絶但現在塞爾維亞人人皆知吾國所有今巳儘失方今大戰非由我啓塞乃俄國政治家掌中之器械也據僑居塞國之俄人自稱彼等在奥匈境内嘗大施誘惑之手段蓋今俄人又深望匈牙利必有種族傾軋之亂事也而似吾國家葬吾國人等俄國煽惑之徒洎夫今日亦自稱其國因適自處於危境不能助吾兵餇矣然煽惑塞民就其侵入匈牙利時而擾亂之等端則仍舊進行此即俄助吾國人之代價若論其結果則有吾同人五千之衆被囚於此焉嗚呼吾若思及吾國所損失者則吾心欲碎矣當開戰之初吾國因舊日曾從事巴爾幹一役之士卒早已遣散遠出多不知其所往只得　年前所佔之領土内用軍火强權徵募新兵拖入戰場噫吁爾今用此種新兵又安能與大國勁敵角戰也哉而吾國内又有可憤可慘之痛苦如人民之窮困日增饑饉日甚所有軍士無衣無食以致舉國紛亂如麻一似無政府者加以士卒謀害平民平民即解除兵士之軍械以爲報復兵民相仇如此循環幾無寗日揆其情形革命大亂即近目前嗚呼凡此種種情形有其一端已足保吾國至於滅亡矧其更多不勝舉乎 
　　現在塞爾維亞反對喬治與亞歷山大（即阿）爾森）親王之舉動據帝國郵報所載蘇菲雅十七日電稱甚形激烈蘇菲雅（布京）有由尼石（塞新京而來之旅客謂塞國崩潰之進步的確迅速出人意料之外而其人民對於喬治與亞歷山大兩親王尤怒不可遏焉今該親王等特遍佈保安軍警以防有暗殺之舉惟其勢洶洶恐終難免耳 
　　此外另有一電亦來自蘇菲雅而專論新塞（即去年新佔領者）之現狀曰據官電稱現在馬來斗尼等地之危狀無異於巴爾幹戰時各族人民互相仇殺而尼石塞政府復大開老塞之獄門驅一切囚徒至新塞把持警政以殺人兇犯與盜賊爲其領袖若輩一至新塞即迫令居民入伍出征因而舉境譁然互相械鬭而其地布勒嘎利亞族尤受其巨害焉現在其地警察總長即前殺其父著名盜魁伊範巴崩斯齊赤氏是也 
雜評一 
[戰事盲談（六十五）]  
[  無名]  
　　歐洲戰事一阻於比境之水淹又阻於天氣之大霧實無勝負之可言今日人所注目者唯俄土間之戰事耳勝負且勿論一則土能分俄之兵力否再則土於回敎徒有能力否此則各交戰國心目中所繫念者也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[歐戰後思想變遷之演說]  
　　北京基督敎靑年會昨夕（六日）特請梁任公蒞會演說自七時半起至九時十分止聽者多至千餘人任公先略致謙詞即言所欲討論者乃歐洲戰爭後思想變遷之大勢因中國今日種種事物受西方之影響極大今後亦不可不請求應受之方吾意今度之戰爭可簡言之曰民族國家的戰爭四十年前無所謂德意志帝國當時所有者不過普魯士及小國二十餘處而卒成爲大聯邦國則此一例也意大利建國之初不過一極小之沙達利亞而卒由瑪志尼輩建成一極大之國家此一例也塞爾維亞六百年前滅于最强之土耳其戢戢不敢出氣而塞人之脑中有民族之見存至一千八百十八年卒成半獨立國至柏林會議以後則成爲完全獨立國其在東歐陸師之强亞于德國焉此三例也蓋塞國之人欲集合塞國以外之塞國人聯爲一氣而集爲大民族的國家塞爾維亞國亦爲斯拉夫之分派其人數有一萬二千萬之多俄羅斯民族亦有九千萬人之多近世世界思想日益發揮而民族本能亦日益發達日本割我台灣之時吾台民因墳墓財產之故不得巳而變爲法律上之日本人者若普法戰爭之時普國割取法之科爾素司及洛林二省法相甘必大忍痛簽字之時宣言於衆曰我法人其世世無忘此恥但不可出之於口兩省之人盡徙至法國本土焉以故法人四十年來復仇之念未嘗少衰普國當時故不欲割法土以重構其怨而武人必欲割之以爲快故至今日猶爲怨毒之原因蓋其所從來遠矣 
　　近世學者以構造單一的民族國家爲理想的原則然如西班牙葡萄牙諸非單一民族組織之國家乎俄羅斯美利堅其構造國家之民族極雜而建國亦臻于雄武則亦未爲定論也 
　　自文藝復興以後極端言國家主義絞百姓血汗之金錢以供殺人之用竭才士之聰明智力日日研究殺人之術各各發達其本能膨脹其勢力而衝突生焉故往往不數十年又有流血之禍吾以爲今度歐洲戰事結束之後各國見所收之結束不過爾爾甚或得不償失當必有翻然自悔其初心極端國家主義之勢燄縱不能全被摧殘亦必稍爲歛抑但當其盛時則莫敢當其鋒者法國革命之時有一國會議員主張非戰論即殺之以釁鼓祭旗正猶辛亥革命之時天下之人敢有對於國體政體稍持商量的態度罪均在不赦之列勢之所趨雖有大力莫之能逆矣以吾東洋而論則日本國家主義發達已至其極矣中國所受外來之影響亦巳至矣後此亦當不復更有甚者惟人生在此一面爲構造國家之一分子一面又爲世界人類之一個人世間文明幸福事業固有非國家之力不能辦到者亦有非國家之力所能至者例如中國之文明不可謂發達矣然若孔孟老莊程朱陸王皆個人之精神言論播爲風氣蔚成徒黨國家或從而護助之（甚或反摧殘焉）即如基督敎靑年會在世界事業占何等之位置亦由於各國仁人君子心力之所爲必非盡出於國家之力也且中國國家機關之構造與近世西洋各國所謂國家絶異百姓各相忘於國家之中幾皆耕田鑿井不知帝力之於我何有而執政之人苦於地大而任重縱有如何能力亦難發揮故今日吾人承歐戰之潮流而欲新國家之運命仍以改良社會爲第一要義結合小數健全之分子以倡導多數健全之分之與國家機關之人分攤其任務即爲吾人所以自盡之道云云 
[江蘇之吏治（三）]  
[  岐逸]  
　　江蘇吏治近三年之槪况及現在整頓之初期態多與吾人以悲觀其吏治中心之縣知事則造成之原料也 
　　民國之縣知事與前清之知縣貌雖同而實大殊求利服己之目的問而其收效之巧拙又殊兩者之異同而江蘇吏治澄清之期有俟河之清之感聞諸一嘗任前清知縣並復任民國縣知事者之言介紹於讀者蓋皆江蘇之缺分也知此則江蘇吏治固難整頓全國肅清吏治之目的亦不易達到也其言如下 
　　江蘇縣知事以地勢分爲江南江北以管轄分爲江甯江蘇現管轄之形式雖除而漕賦上之編製仍照舊貫知縣之權名義上不及縣知事實際上爲相反知縣有滅門之稱而縣知事尙無之則究司法獨立四字爲之抵抗又禁止刑訊迭有明文知縣時代全然無視縣知事則稍稍有顧慮焉間或掌責笞臂而巳猶不敢日日行之其天平架一封書等毒刑對於亂黨的嫌疑間一施行其他絶對的廢止矣在行政學及法律的比較縣知事權力之强大實駕知縣數倍然而人民之對官思想全在刑威之低昂以爲權力强弱之點故兩者之貌雖同而實有殊也 
　　服官中國靡有不圖利者知縣時代明言缺之肥瘠調劑美官毫無諱飾縣知事則稍稍隠諱即有詢問則以收稅手數料之大小地方稅額之多寡以示缺分之優劣猶有慚色者此縣知事拙於知縣者一 
　　江蘇民俗江北狡悍江南柔懦又江北民畏官如畏虎江南民視官如視犬各有得失其南北之分亦不能如地形之嚴格的區劃也利金盈絀則蘇屬漕糧優於寗屬蘇屬雜捐劣於甯屬江南之寗與江北之寗屬相蘇屬雜捐劣於甯屬江南之寗屬與江北之寗屬相較一則豐於漕一則豐於捐蘇屬亦然而縣知事之經常收入較知縣略爲固定其總數相形大有懸殊普通減百分之二十間有數縣減百分之三十至四十者此縣知事拙於知縣者二 
　　縣知事或知縣除經常收入又有特别之臨時收入此項有二部（一）屬於司法者（一）屬於行政者此特别收入四字即大總統公布條例之收賄二字之代表凡賄賂行爲其授受必有多數之見證人而具有絶頂之專門智識在知縣爲書差在縣知事爲官親及雇員而司法部份較多於行政民國雖爲司法行政合併而實質上究生碍障不少其利益僅得知縣時期之五分之一此縣知事之拙於知縣者三 
不僅此也書差之行賄智識有數百年之薰陶及修養率爾操觚之官親及雇員實有望塵莫及之嗼其兩方之靈活與呆滯不可以道里計民國雖將各役復用又有擇書差試用者而終不及全班書差之活潑有一例可以明之現在之司法警察即前清之差也每月普通有五十元之收入或有八十元者彼差人月收直無定額最少者亦在百元之外此縣知事拙於知縣者四 
　　以上各言可謂極深銳之觀察不啻一縣知事之裸體畫矣然余所聞縣知事利益有巧妙於知縣者一端爲禁土販土是也旣稱禁何又販則禁商民私土而官爲販賣與禁私鹽而賣官鹽之形式略同前丹徒縣知事劉鳴復者去冬到任鎭江素以私販烟土著聞於世爲轉運江北之子口前於江蘇之私土題内記其私運方法劉君到任首以嚴禁私土爲唯一治理方針雷厲風行不遺餘力如聘請日本人爲查土偵探詳請巡按使咨交通部嚴禁火車輪船私帶烟土又查出警察事務所有通同賄放之弊立即揭參致張某不安於位而調江都劉知事在丹徒任十月其唯一成績在禁土並保免考知事復奉大總統准補之命儼然一眞除百里侯也此次陡然辭職易張鳳瑞代理一時政界愕然有自丹徒來者則謂劉鳴復一方面行禁土之行政方針一方面行販土之商和丹徒私販各團體以利益奪盡羣動公憤屢控無效齊巡按使到任鎭江乃醵資聘揚州訟師李遵義者一控即准查辦屬實齊使擬重懲之劉得信來甯面訴寃苦而證據確鑿不能辯遂運動免褫職處分自請開缺齊使碍某公情面遂准其辭職而了結劉眷屬赴上海於途中有查獲烟土之奇聞即足爲此案之佐證矣 
　　禁土之官員則奬以實授禁而販之官員則宥其處分此則江蘇吏治於全國中尤爲矯矯者 
[鄖西知事販烟敗露紀]  
　　湖北鄖西知事尹忠係本省武昌人反正時以同盟會員資格而得斯缺貪横殘刻劣跡甚多而又烟癖素深屬下莫敢舉發因此其膽愈大竟以法人而故犯法禁烟而自販烟蓋鄖西毘連川陜烟土充斥每每由解公欵之船將縣署搜查所得積存充公之烟土私運至武漢銷售業巳解運多次初無知者此次爲鄖民趙斌偵知報告襄陽道尹朱佑保委襄邑知事潘邠於十月十七日解欵船抵襄時親諸該船搜查當於鄖西縣知事尹蓋印封條箱内搜獲烟土秤重二十九斤十二兩又在尹之家丁彭貴身上搜出烟土十餘兩當將人證一併解送道署經朱道尹當堂騐明加蓋印封解省具詳巡按核示一面先行電陳聞段巡按使大爲震怒已飭將尹忠立卽撤任着該道尹派員逮解來省候辦以彰國法並飭該道尹先行派員代理其遺缺 
[陽新巨案開審紀]  
　　湖北陽新知事周行藻縱隊鎗斃多命一案業經解省五號高等審判廳刑庭開初次審判徐芹堂手足鐐銬至此始除去訊據供稱李達三係由伊提拔開行五月間代向擔保借三井洋行銀千五百兩訂立議單代買苧蔴詎李至時不交竟欲圖騙潛將所買之蔴售於日商武林洋行星夜運出伊乃報警署督同扣留不料李昧良以搶案報縣知事遂派衛隊二十四名來捕致肇擊斃雇工二人傷五人之慘禍伊以爲土匪始終未敢抗拒及被扛抬至海口湖喚渡伊姪廷柏聞信趕來看視復被鎗斃并傷義渡舵工二人到縣後卽上刑具二十餘日每日只給粥半碗圖害老命後又誘其報故今惟懇提知事對質云云次提衛隊程良才甘登甲余忠利朱建楨熊金榜等二十餘名各别訊問供詞蕪雜始俱不認開鎗再三究詰乃認係因徐姓抗拒朝天開放以爲威嚇訊其開放數目所供互異有云僅放五響者有云放二三十響者有云每人十排子彈所餘無幾者各法官以此案且牽有外交性質代借之欵出於三井扣留之蔴出於武林且該知事巳詳稱日領有公文干涉難免三井不索借欵决定先行清理蔴案飭徐交出蔴李交還銀再究命案徐以蔴案小不允泣求必提知事對質而後甘心經法官勸諭再四謂交涉案應先了且云衛隊係知事所用鎗斃平民知事豈能脫卸應候按律辦理徐乃遵命具結由該廳請交涉員照會日領飭武林起運扣留之蔴復飭大冶知事追李達三繳銀了此交涉再辦命案 
[張元奇到奉與政界風雲（三）]  
[  化險]  
　　内外上級行政官廳之現形吾人旣徵　考言列名舉類如昨函所述矣彼新巡按對於舊巡按使雖有蕭規曹隨之聲明但際此政局變遷之際無形中巳呈紛擾之暗潮張新巡按雖巳先期派員（王經楫徐星朗二人）到奉疏通意見究亦表面上之鋪張也而此外夾袋中之人物爲何如人爲有希望者據云閩浙派意見未洽莫由預測其底藴惟按之戰潮所及如史紀常必得政務廳長之要職董元亮必得遼瀋道尹之位置可逆料也其他宣示有若孫寳瑨（閩籍前經趙爾巽請劾而轉入奉籍者）將任奉天交涉特派員翁樞將任爲警察廳長楊韓亦均有相應位置而現任舊系之財政廳長張翊宸張以爲與軍界有密切關係仍留其再任亦不過此過渡時代之暫局耳果如所述則閩系勝而浙系退其他各知事各道尹殆亦有岌岌不可終日之勢矣 
　　新系中之人物惟孫寳瑨爲尙在猶豫之間蓋孫前曾被趙爾巽之劾而擯斥雖經張錫鑾爲之昭雪究爲中央所允准與否未詳悉也况現有之祝交涉員瀛元履任未久尙未發展其才猷則孫亦未必即能攫得交涉員之一職論者謂洮昌道尹非孫莫屬（孫曾任過洮南府）要之董也史也孫也不能或缺矣 
　　新系之宣示中與舊系能退讓一步否又一問題也張錫鑾授命將軍而奉省兵權悉在二師長之手故張之于奉在政務上之勢力猶較在武力上爲優勝兩張之于中央信用又各在所恃舊巡按使爲袁總統之舊知新巡按久號徐相國系之幹員又爲政事堂第一流之紅人廻憶其在前清奉天民政司任内外間曾喧傳該署爲福建會館此次銜命重來能否亦如舊巡按之信用浙人誠難逆料雖開埠局巳滿佈閩人（奉天開埠局現爲閩人聚會之所孫寳瑨董元亮均寓其内）然亦難如前任之盛也 
知事將隨風雲而更動者又處於此次戰鬥之連帶問題也今日縣治之知事悉多富於經驗之舊吏惟遼中知事申鍾嶽（懷德知事某）或以省籍廻避或以惡跡昭昭均巳撤任外其他若遼陽知事霍型武鐵嶺知事陳漱六新民知事廖籛如鳳凰知事朱翊周復縣知事蘇鼎銘昌圖知事程道元皆善恤民隠聲望頗著可稱循良然聞新民昌圖兩知事則在更動之列此外營口知事郭進修開原知事章啓槐又本溪靖安洮南興　知事等聞亦有更動之消息蓋其中多有極干禁例之嗜好大爲清議所不齒者云 
　　新巡按使之意大有整飭綱紀淬厲斧斤爲履任之斫頭政策雖然使有一二大快人心之舉如震雷一丕振國家刑賞之作用並以作槁灰之　氣障險惡之悲湍究亦善策惟火烈政古人有行今之奉天政界尤其時也 
[陳繩被害案審訊終結詳情（五續）]  
　　（戊）據任二任順事前住在花園事後即相率逃走其在地方廳之供皆係疑似之言乃卸罪於不同黨之董　董珍二人身上實不啻自白其爲兇犯至黃貴在地方檢察廳之供辭與屍身狀况相符合且供兇刀在井内又從控訴審理中發現則其所供當然眞實地方廳乃聽其以後之改供謂係蜚升敎其所爲其如何敎　敎以何辭均不能說明且其原供稱陳繩窗紙有一小窟窿係五爺所摳爲偵視陳繩唾覺否試問敎供有如此之從容詳細者乎陳璧每次赴津或由津回京均令黃貴隨行何獨此次不帶其隨行殺人尖刀亦係廚房應用之物彼係廚役又曾在地方廳供殺人刀丟在井裹且藏刀之井陳璧於受命推事數　至其宅内調查時　將此井匿而不報及由審理中發現此井一經掏驗則確有兇刀存在井内則此尖刀確爲其所有確係實施殺人犯彼反供之不足信則董升當然非正兇至皮坎肩一層是否陳繩之物係一疑問查黃陳氏在控訴審理中旣不能在法庭認明之乃携至家中詳細考究而此等認證殊不合法地方廳容其携回未免疏忽貽被告人以不利益即讓一步說果爲陳繩所有被董升竊去亦係殺人以後事與殺人尙陳一層非殺人者必竊物竊物者必殺人也亦不足爲殺人之證此案地方預審取具董升結亦頗費研究董升受刑之重幾於不能動步無他種種直接間接證據乃刑迫董升畫供殊不合法至於賣衣人賣箱人諸證言均含混其詞亦不能證明殺人關係即如黃曾緒供稱董升說送衣包袱内尙有紗馬褂而張麟亦曾說有女衣如有嫌變豈能僅在董升一人是張麟亦有嫌疑也况董升旣係門房人對於送衣人有詳問之責而張麟亦然復據黃曾緒供稱陳宅非焦升不能調動人本案兇犯甚多豈董升所能辦到耶即法庭心證認爲不無嫌疑亦斷不得以無證據及無殺人之原因遽認爲正犯極應減刑以重人道至於控訴範圍以外負有重大嫌疑人犯不少有經地方廳判决無罪者有初審並未起訴者應請分别設定交地方檢察審判兩廳起訴審理究出首犯以服人心而伸法紀云云鄧爾班辯論畢審判長當向檢察官問道檢察官對於辯護之理由有何話說檢察官略謂辯護人所說控訴範圍以外負有嫌疑人犯不少顯指陳璧於本案最有殺人關係本檢察官亦甚贊成此說惟此事係控訴案外之一問題然對於董升之上控案不能成立緣以董升負有種種嫌疑（一）爲黃曾緒供稱董升說賣衣人包袱内有紗馬褂說畢臉上變色訊之董升又未看過包袱内的衣服（二）嚴子壽在地方廳供結稱董升於陳繩被殺夜内十一點鐘離開門房訊之董升是晚並未回家（三）即殺人尖刀與汽鎗同投一井内核查張義在地方廳供稱董升在花園草堆内瞧見有一桿槍當時董升向張義說道桿鎗恐有嫌疑云云惟想張義走後該鎗難免不爲董升所投鎗與刀旣同在一井想即一人所投至於皮坎肩一層認證手續旣屬不合此項證據可以不問故據所　之嫌疑其上控一節不能認爲有效檢察官官告畢鄧爾班又向審判長爲　後之請求謂法庭如認董升有種種嫌疑然亦非正犯應請酌量減刑云云審判長又問薛大可對於黃貴周文潞最後有無請求薛大可請求判爲無罪審判長乃宣告辯論終結當將黃貴看押　（完） 
地方通信 
　　松江 
[烟灰作崇]  
　　松江縣公債劵額定四萬元由市鄉分認　亭林市認定二千五百元而地狹民貧經募人萬分焦灼鎭有劉某財產雄一鄉而慳吝亦爲全鎭冠某日自治委員欵關人謁勸認公債自朝至於日午舌敝唇焦笑啼並作而劉惟唯唯諾諾不肯認一文面上復露厭色托故入内久之不出勸募員無聊巳極閒翻書籍以自推遺忽見抽屜中烟灰一缸以爲挾持有具大喜過望即就門左高呼曰君事忙不及欵客僕且去惟烟灰一缸暫借用劉聞大贜蹌踉趨出再三乞請阻勿使行亦復舌敝唇焦笑啼並作勸募員反唯唯諾諾不置一詞久之始認購公債五百元兩交而散 
[獲奬回校]  
　　寗垣全省官立學校聯合運動會松江中校挑選運動員十三人獲得奬牌一方因難見貴雖少亦足自豪矣 
[汰兵爲盜]  
　　浦南北一帶盜案迭出尤以楊胥浦莊姓一案爲暴且酷經水警第三營破獲後挈線續拿四名本日又獲解陳金奎等五名識者謂五名中竟有四名曾充水警某署號手親兵等職云 
[松江週刋之阻力]  
　　松江自周知事蒞任以來政局中漸覺暗黑前經某君等組織松江週刋於松江政局方面不免稍有評議縣署中人銜之前日忽飭警所查禁現某君等迫於不可抗力巳决議停止出版所有編輯印刷兩部一律取消矣惟聞黃君企生有重行組織之說想鑒於前事將照章向官署立案也 
　　鎭江 
[知事溺職之道批]  
　　前任丹徒縣知事劉鳴復種種違法殃民經丹徒公民顏承善等列欵呈控肅政廳巡按使並金陵王道尹 
 
 
 

Page 7

 
 
曁各上級官廳茲於日昨巳奉王道尹批示云查來　所列違法處分欵下各案業經本道尹遵奉巡按使公署先　批飭查明摺復至案列擅用酷刑各欵亦經併案查明附復均奉巡按使批飭新任張知事再行切實詳查具復各在案現在旣據　邅肅政廳曁巡按使仰即靜候批示核辦可也 
[潤華女校開會紀]  
　　鎭江潤華女學校於九號下午二時開畢業給憑大會先期通啓邀請來賓觀禮計是日到會者數百人先由校長宣告學生成績考取畢業給憑大皆次由各學生宣讀所著國文論說並英文論說畢又全體唱詩次王君耀堂宣　祝辭馬君植生演說戴君寳山演詞略謂辦女學之不易並勉勵各學生畢業後或任他處職務或往他校肄業諸生宜紀念家鄉學校云云次吳君楚書答詞孔牧師孝仁祝福奏軍樂給憑又演幼稚園游戲操式旣畢摇鈴散會 
　　南京 
[南探猜疑北探]  
　　下關商埠邇有謝某杜某二人自今夏由京南來即寓居某旅館將及五閱月終日在妓院酒館中局面闊綽寗垣偵員不知底藴每到一處必派探夥尾隨窺其行徑似係黨人久欲拘捕因未探得實據未敢下手近日始探悉謝杜二人係陸軍部密派員專司偵探黨人邇經陸軍部電令回京矣 
[馮將軍調兵剿匪]  
　　揚屬興化鹽城等縣時有大帮梟匪及皖南壽州等處帮匪在該處縱火搶刧馮將軍以該屬自緝私營取消團肯馮金川調充本署先鋒官後土匪騷擾不堪昨特電撥江北游緝隊師船數艘駛往擈滅並派委葉副官前往指揮剿辦以靖地方 
[整頓吏治之通飭]  
　　齊巡按以邇來各縣人民往往呈控佐治員　贜受賄倚勢凌人等事昨特嚴諭各縣知事對於佐治各員宜留心訪察如有以上情事當即從嚴懲治倘有瞻徇一經查覺該知事亦難辭責云云 
[設立高等師範之動議]  
　　敎育部籌設高等師範學堂本有擇地於寗垣之議後以亂事中止近聞此議又復活動昨有省立第二師範校長賈豐臻擬具詳稿聯名各學校詳請敎育部請仍在江寗設立高等師範以宏造就 
　　杭州 
[檢查報紙並未實行]  
　　各報昨所載杭垣檢查報紙一節茲聞此事頗有出入蓋近日杭垣警廳曾奉上峯　到警備條例其大　謂凡遇時機必要時即可隨時檢查報紙如各報中有登載新聞告白確與防務時機有所妨碍者得由警廳傳諭禁止云云係指警備時而言並非目前實行現當道恐外間誤會巳知照各機關各報館說明并無此舉矣 
[李開元擬罪消息]  
　　李開元贜賄敗露公開審訊各情早誌各報茲探得法界消息李開元擬處徒刑四年陳阿本擬處徒刑三年兪爾恭自首減等擬處十月袁雲實處以六月現聞廳長正與各推事公商協議不日即將宣布李恐楊律師辯護無效尚擬聘請翟某等爲之出庭預備上訴 
　　安慶 
[拿獲盜匪之請奬]  
　　日前含山縣知事祝鑫田詳報據探報該縣境牛口集地方有匪黨數十人搶刧民人田兆瑞家財物并傷斃兩命當即會同駐含防營王道濟帶隊馳往剿捕當獲盜匪數名内有通令緝拿在逃未獲之孫漢武一名隨即嚴訊供認不諱并搜有手鎗子彈等件云云倪將軍即令飭就地鎗斃并以該縣祝知事王營長獲匪有功巳電請中央從優給奬 
[採辦京米之關碍]  
　　内務部來咨以南漕停運前由順天府尹呈准招商投標採辦京米現有得標商人領照分赴湘鄂浙豫蘇皖等省辦米惟蘇皖兩省水旱蝗蟲災情甚巨此次採運京米與本省民食有無關碍應由各省察酌情形妥爲辦理聞倪巡按以本省災荒確與民食有所妨碍刻巳飭財政廳妥議後再行咨復矣 
　　廣東 
[義會議再開設]  
　　昨日龍李兩當遵招人投承山舖票因無人過問特與嚴廳長會商龍意以爲此案係中央核准萬無取銷之理擬招徠舊日賭徒投承以資熟手李意不謂如　章程略爲修改斷無無人投承故决意於一星期内再行示期開設并聞昨日到廳投票之吳某署名自認港商實即日　具禀將軍署請弛賭禁之吳某爲東莞石龍人冒認港商耳 
雜評二 
[無獨有偶之知事]  
[  默]  
　　一省吏治之隆污全在縣知事之良否而良知事又非特别難爲也能自守法而後能以法加入法行無阻而後地方以治各知事之對於禁烟非不厲行其法矣然知事之吸烟者實繁有徒知事吸烟不足奇所奇者以知事而販土尤奇者販土之知事續續發現丹徒劉知事販土案發現於運滬之途中鄖西尹知事販土案發現於運囊之舟中（均見本日要聞二）煌煌然有縣公署之封條有縣知事之簽押乃不料假以濟其下流齷龊之行知事如此而曰整頓吏治而曰利國福民嗚呼其能之耶 
　　然而劉知事則固以厲行烟禁而獲上官奬借者也尹知事倘無的揭發又安知不見賞於上官者嗚呼今日之所謂良吏 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[荒廟内發見屍身]  
　　偶像　尸 
　　香客　臭 
　　浦東二十四保二十五關陳家觀音堂（該廟荒廢巳久並無廟祝）西廂房供奉之小偶像下櫃内不知於何時藏有被人謀斃之男尸一具直至舊曆本月十九日觀音涎日有一船善男信女蒞廟焚香至午後四時許各香客因聞臭味各處尋覓　姑櫃内瞥見該尸一時大爲驚駭知照該圖地保於前日投報地方廳汪檢察長當於午後委派賀木　檢察官沈錫慶檢騐員帶同法警陸雲卿李漢標等渡浦蒞驗賀君等旣抵該廟立飭地保將該尸檢出由沈檢驗員騐得該尸身穿灰布袄褲有襪無鞋雙手雙足均有麻繩紥縳惟周身皮肉腐爛殆盡是以難辨年歲左額上受有刀傷一處頸項有被勒痕迹委係生前被人謀斃賀君親視無訛當場塡明尸格查無家屬即着地保代爲收殮發封厝壇候屬認領賀君等返廳禀復後汪廳長立即備文移請淞滬警察廳曁地方警察事務所轉飭探警嚴緝兇手一面論飭本廳全體法警一律協拿解究 
[政事堂乹飭保護避難人]  
　　上海鄭鎭守使接政事堂來電略謂靑島一隅前清親貴及紳商士庶僑居營業者甚多自日德失和遽開戰釁雖已有多數避往他方然未及遷出困處圍城數亦不少今靑島陷落勢必紛出避難上少與靑島一水可通如有避難來滬官商人等務必妥爲保護倘由滬搭坐輪車轉赴各該原籍亦即派人加意照料飭即遵辦等因現鄭君巳轉飭淞滬警察廳長徐國樑地方警察事務所長景毓華多派警探在各輪埠車站妥爲招待保護矣 
[遊學回國之取締]  
　　江蘇齊巡按使近接政事堂通電以各黨魁自上年失敗紛竄外洋後仍　乘機一　時有密遣黨人假冒學生回國謀亂情事以後對於回國學生亟應取締除官費生畢業回華應有駐外公使咨文護照可查不計外凡有自費生回國者應向原籍地方官署報明倘有隠匿不報查出嚴辦着即轉飭各屬遵辦等語齊巡按使除飭知各縣知事外昨巳轉行滬海道尹一體遵辦矣 
[眼線留寗備質]  
　　淞滬警察廳偵緝隊士前在清江浦緝獲黨人王波等三名解寗訊辦現因訊供不認由宣武上將軍飭提原緝隊士線人到寧備質巳誌前報茲悉徐廳長奉到軍署來電後即飭承辦此案之偵緝隊士帶同眼線前往江寗投質現巳經軍政執法處提同王波等分别質證因供詞各執尙須澈查當經禀明馮上將軍判將眼線暫行留寗備質偵緝隊士仍回滬當差候電致恊捕此案之駐浦第十九師查明偵捕情形再行核辦昨該隊士等巳由寗返滬矣 
[包探聲訴匪徒罪案]  
　　匪徒金三毛曾於本年三月五號下午在新閘大沽路福壽坊口糾黨搶刧女子唐毛囡金鐲並擊斃唐姓飯司吳永昌逃往漢口業經老閘捕房捕頭偵悉派探持文前往將金移提來滬解送公共公廨訊押候辦在案昨晨由廨復訊據二號西探與華探王寳生　阿根等相繼上堂禀稱金三毛紏黨周福林小阿六黑皮根全龔三郎等搶刧唐姓女金鐲鎗斃原告飯司周等四匪巳由捕房先後拘解公堂訊實解送鎭守使着一併鎗斃至被告巡匿漢口係由周福元供出並詢知被告另犯搶案兩起一在潛四脫路一在延德里尙有原贜金鐲一只質於浦東洋涇鎭某當鋪内計洋一百十元被搶之兩原告現均傳案請爲訊究兪代襄讞商之美領博君判金還押候函至浦東警局查吊原贜再行訊核 
[聚衆肇禍之可慮]  
　　南北兩市漆匠同業小行因加價不遂一律停工詳情屢記前報前日復由小行工司代表陳金龍等至上海縣公署具禀略謂舊歷本月二十日巳據大行各店主協同司董等出爲排解業巳解决工司一方面每天允許加價錢四十五文呈請立案惟公共租界新署前之連榮記以及沈家潤之趙升泰兩店主出而反對請求核示等語沈知事即於昨日明晰批示謂此案如果雙方議决應由該業司董來案陳請今該董呂妙生趙慶華等並無解决之請求且來案禀請退董並請保護公所其中顯有不實不盡應靜候核示不得聚衆要挾致干未便若蔡阿明等從中生事着隨時鳴警拘究云云迨將批示發貼後小行各工人共有一百數十人齊集署前往來不散沈君恐肇禍端立飭巡警上前驅散據若輩聲稱我等來此閱看批示並無他意未幾即紛紛散去 
[實行開浚盧九郎溝]  
　　浦東二十二保内有盧九郎溝河道直達川沙縣跨及南匯縣兩旁民田賴以灌漑邇四久不挑浚淤塞不通由該處公民陳印魁等聯名禀明前上海縣洪知事允准函商川南兩縣俟復到再行核奪茲經上南川三縣知事往返商議以盧九郎溝淤塞實與農田水利大有關碍應即撥欵開浚惟洪知事因急須交卸不及辦理遂移交現任沈知事接辦刻由沈君查得該河上邑界内計及九個　份其餘悉歸南川兩縣當即委任川邑紳董黃琮爲開游盧九郎溝主任又委上邑紳董願澤堯孫鏡蓉等爲協董互商辦理擇期開濬所有該溝兩旁民田擬均田均役攤派云 
[工商界靑年勵志會擴充會所]  
　　閘北寳山路寳興西里收字十七號工界靑年勵志會係商務印書館印刷所一般工人所組織成立以來不過一載有餘而進行極速設立夜學校發行雜誌且設有演說部運動部音樂部藏書室及娛樂部等一意培植靑年故頗受社會歡迎會員刻巳在二百人以上現因房屋太小不敷辦事故於上星期日遷入隔壁十八號三幢洋房内辦事且聞目下正在徵求會員凡贊成該會宗皆者均可入會云 
[寳山高等小學校舉行學藝會]  
　　寳山縣立高等小學校於本月八日下午一時舉行學藝會按照順序試演（二十八節）字畫最足注目各科講演均有興會且有切合時勢者聞者爲之動容時以陰雨飄揚由王校長報告會同學生家族提前攝影旋即依次演畢閉會將及五時其學校園中之菊花係學生手植種類甚多聞於九日復舉行園藝會云 
[運動會預誌]  
　　本月十五號新西門外黃家闕路中國體操學校開第十一次運動會聞是日係聯合男女兩部同時舉行自必大有可觀也 
[新寗紹下水試車]  
　　寗紹公司添造之新寗紹商輪業巳落成訂於今日下水特柬邀滬上各官廳及紳商學各界於下午兩時齊詣該公司馬頭前參歡試車禮然後開行至吳淞試騐速率 
[公債經理處截止收欵]  
　　内國公債駐滬經理處致揚道尹函云前奉大　以廣　認講内國公債尙屬踴躍俟總數確定再爲函報等因竊念廣帮紳商棄以急公好義著聞於世矧蒙我公提倡於上踴躍認購自在意中欽佩曷極敝經理處勸認公債幸亦集有成數現巳報部截收即日將處取銷所有我公彚募廣帮債欵敝處旣巳截收應請　解北京繳納除由敝處另文報京外相應耑函奉達 
[鄭鎭守使之壽辰]  
　　今日爲上海鎭守使鄭汝成君四十壽辰鄭君以時局多艱遂不宴會惟聞在滬官紳及所部僚屬仍擬前往慶賀云 
[新知事注意房捐]  
　　新任上海縣知事沈寳昌君蒞任後即將各　　房　　　詳　稽查茲以函請　　北民　各鄉鎭店鋪尙未　　　特　　是處各經查訂期來署會商辦理 
[南商會公宴舊令尹]  
　　南商會總協理於昨晚七時在商會設筵公請卸任縣知事洪伯言君宴飲陪坐者爲各業領袖及該會議董至八時即散 
[緝獲紏衆搶刦之土匪]  
　　土匪華三寳曾於本年七月二十日糾合同黨多人在浦東高橋附近天燈頭地方冒充包探搶取陳阿大所携值洋二千元之大土八只分贜逃匿虹口茲被陳偵悉控請上海檢察廳於前日派警持文報請哈爾濱捕房派探王阿巧協同前往將華查獲昨解公共公堂請究先由王探上堂禀明協捕情形繼由來警投訴前情請爲給予帶回中西官會商之下判華還押並諭來警傳問原告及見證人等到案訂期禮拜四訊核 
[包探續獲搶匪]  
　　姚錫山因糾黨張福堂邱松桃在塘山路攫取王榮生衣被張邱二人當時被捕拘獲解送公共公堂訊實押辦惟姚尙滬　及至前日亦經包探緝獲昨晨解廨請究判押侯英領堂期解訊 
[攔刦案又獲一人]  
　　浦東恒源紗廠收賬人劉蓉芙前在滬上收得銀洋三百餘元渡浦乘坐小五子之小車行至周家渡約離該廠二里許被匪攔刦曾由淞滬警廳水巡隊緝獲韓阿三周阿二李阿發及推車之趙小五子等解送警廳司法科訊據供認聽從在逃之大辫子胡老頭子等爲首紏同陳世昌跟蹝紗廠收賬人劉蓉芙至浦東刦奪英洋三百元當在周家渡浦灘竹排上分贜各散等語業經徐廳長分移上海縣警察事務所並通行各警區查緝在逃之大辫子等務獲究辦在案茲由縣警察事務所偵探於前日（即九號）在南市南碼頭地方緝獲此案夥犯陳世昌一名解訊供認隨同往搶分得贜洋十元不諱昨縣警務所巳將陳世昌移送淞滬警廳歸案訊辦矣 
[盜黨歸案訊辦]  
　　鎭守使署軍法處前因搶刧浦東摇船灣張惠洲家案内之盜犯顧杏生等四名供稱尙有爲首之陳和尙顧順泉顧阿成陳掌榮等在逃未獲曾經呈由鄭鎭守使嚴飭上海縣警務所勒限查緝在案茲由縣警務所偵探目王桂生偵悉顧順泉匿居美租界虹口地方因即會同匯四捕房包探楊掌生將顧拿獲解廨過堂引渡至地方檢察廳即將該犯轉解鎭守使署歸案訊辦昨由軍法處長訊得顧順泉原名顧順生係巳獲首盜顧杏生之胞弟當至　主張惠洲家刧掠時手持鐵棍陳和尙持鎗顧杏生執刀入内搜刧衣飾銀洋事後在南市車站陳家橋馬路旁分贜得洋二十元又得元緞夾袍子一件惟陳和尙等不知逃往何處等語問官判令收禁聽候擬罪判决一面再飭查緝陳和尙等務獲懲辦 
[連長挾餉潛逃]  
　　駐紥浦東川沙海灘白龍港口之駐浦第三營第十二連連長丁立漢前日向營部領到十月分全連餉洋八百餘元並不散放携餉潛逃茲爲駐紥東溝第二師八團團長唐業樞查悉以該連長挾餉私逃負職殊甚且查該連長曾在防所賖取商舖米洋爲數甚巨當即飭令該營長趕緊查追詎營長亦不在營故唐團長除諭飭該連官兵侯再給餉勿得滋擾外誠恐該連長潛回粤東原籍特派兵探至法租界太古碼頭偵緝並於昨日分撥軍探在南北兩火車站嚴密查拿務獲追究 
[照料過境員兵]  
　　重慶有某國軍艦二艘業巳卸去武裝所有該艦員兵共五十四人轉道漢口由某商輪於前晚（九號）運送到滬本埠該管領事署曁海關監督均先期得有電告派員在埠妥爲照料即於昨晚（十號）轉乘他輪出口前往香港 
[罰金易刑]  
　　奉賢私鑄銀幣案内之夥犯洪世林瀝鎭守使署判决監禁六個月在案嗣由奉賢商號馮正大等禀請交保批斥不准前日馮正大等又以洪世林之母年老病危請援罰金易刑律辦理等情一再具禀昨奉批示云查該商等十月二十三日十一月五日兩禀均悉而洪世林前鄒私鑄銀幣罪於八月五日判處六個月監禁期滿詎今尙應監禁六十三日旣據一再禀稱該犯母老病危無人侍奉應准以刑律四十四條將該犯未滿刑期以一日折算一元改易罰金以示體恤仰即傳知該家屬趕緊按期如數措齊呈繳並備具保狀送核以便省釋母得多瀆此批 
[婦人途遇暴客]  
　　婦人丁姚氏於昨晨携帶包裹擬乘滬杭甬火車遣回嘉善行近火車站忽有匪徒周子春（即周長生）糾合多人上前將氏攔阻以搜查烟土爲由乘間將該氏衣袋内鈔票二張計洋二元攫去逃逸該氏大聲喊救由警將周拘送二區警局連同該氏移送地方檢察廳經汪檢察長諭飭將周收押原告着在外候示 
[汽車撞斃小孩四誌]  
　　汽車夫朱阿三駛車不愼在蓬路撞斃江北小孩楊大虎子業經捕房報請中西廨員騐明諭令尸父楊翠南自行棺殮着朱存洋三百元交保候訊在案昨由捕房將朱解至公共公廨請究尸父楊翠南求請伸雪中西官會商之下判朱仍存洋保出候再傳訊核奪 
[小工跌斃]  
　　江北小工顧小羊子前日傍晚在茂海路某作場内建屋忽從屋面失足墜下跌傷殞命由捕房將屍送往騐屍所經屍戚高某等至捕房禀請免騐自行收殮捕頭准之 
[罪犯病斃]  
　　西牢押犯陳阿林前因患病送至工部醫院醫治無效於前晚身死昨經捕房傳到家屬自行備棺收殮 
[第二日賽馬記]  
　　昨爲旅滬西商秋季賽馬之第二天計賽九次第一次十二馬小馬立師勝粉紅衣帽黑馬第二次八馬工部局西人魯勝湖色衣帽白馬第三次十三馬祥茂洋行小白格爾勝黃衣帽灰馬第四次八馬大英公司勝黃衣帽白馬第五次九馬平和洋行勝醬色衣帽白馬第六次五馬西人小白賴代祥茂洋行小白格爾勝白衣帽黃馬第七次十三馬密司吼代沙遜洋行勝粉紅衣藍帽黃馬第八次十馬密司吼代怡和洋行勝粉紅衣帽黃馬第九次十一馬工部局西人魯勝紅衣白帽白馬 
[閘北之煙禁]  
　　閘北檢察分庭前將警署所送烟土犯分别起訴審判分庭由孫推事判决盧德勝帶烟灰兩盒罰洋一元王三子帶土三兩半罰洋十五元張雨亭帶烟灰土皮二兩罰洋三十五元呂和榮帶土九兩罰洋三十元黃應標帶土二兩一錢罰洋十二元范代揚帶土七兩判送地方廳核辦 
　　五區警署前日移送烟土犯楊秉勛沈伯衡周龍福王瑞潘友生王阿松金阿五陳尙福張永慶龔子榮陸國鈞　德坤周子生等十三名及膏土丸藥共約七八十兩至檢察分庭預訊屬實押候起訴公判 
[李成富賣妻]  
　　湯汝祥投檢察分庭控訴妹夫李成富將伊妹李楊氏價賣於王義和等情前日經檢察官傳李質訊屬實判解地方廳請辦 
[澈究拐賣小孩]  
　　男孩支巧貞被人拐來上海賣於某粤人寄養於郭吳氏家由警廳查獲移送檢察分庭預訊之下判吳氏押交該粤人到案澈究在案前日由吳氏之夫郭思良轉粤人王慶興　案據供此孩係其姊經手買下遂判郭吳氏開釋王交妥保限交其姊到案再行訊究 
[拐匿女孩之敗露]  
　　無錫人王蘭初誘拐北四川路華界居人兪石氏之十四歲女孩松子藏匿租界甘肅路一千三百二十三號屋内茲被捕房查悉前日派探將女與王一併拘獲昨日傳同原告解至公共公堂經中西官會訊明晰以事出内地判王押候函送閘北警署歸案訊辦 
[游戲筆墨之招尤]  
　　公共公廨關讞員昨日致函英美總巡麥高雲君云啓者頃見本埠小報有名小上海者日昨載有床第戰爭風雲電一則齷龊不堪入目殊與灌輸文明大相剌謬特將原報劣點用紅筆　出函送貴總巡查閱請即飭捕查禁或勒令停版以戒效尤 
[無賴秘密賣煙]  
　　無賴沈壽田在福建路八百二十號屋内私設烟間經老閘捕房捕頭查悉前日派探將沈與烟客王子林朱兆祥吳松山劉長山李松士兪祥林蔡仁生侯忠霽等連同烟具帶入捕房昨解公共公堂訊明判沈壽田罰洋十五元餘人各罰洋五元一併充公烟具銷燬 
[捕頭偵獲賭窟]  
　　粤人陳子卿專事開設花會遺黨四出誘人入賭迭經捕房飭探拘拿緣若輩設局並無一定之處故難破獲現經小東門捕房捕頭李望君親自密查前晚偵知李在法租界洋行街財神弄某號房屋樓上設賭當即帶同探捕不動聲色前往將李及賭客沈阿五劉阿六李阿炳沈富張阿四周阿二王阿三陳福生蔡阿大王阿四尤阿五羅士逕陸河三陳子金張阿二康阿二李阿四李榮生王阿福等二十人一併拘獲昨解法公堂請究李供認開設花會聚賭不諱沈等同供均由李派人邀往賭博聶讞員判李罰洋二十元沈等各罰洋三元充公賭具銷毁 
[原告遷延自誤]  
　　沈陳氏前雇朱松林看守墳墓被朱將墳畔之泥挖售於人得洋一百三十元嗣爲該氏得悉控奉法公堂判朱交保限令塡還後因逾限不塡判朱管押諭令陳氏自行雇人照原式塡就工價着朱交出限七天完工禀覆在案今巳届限陳氏投稱泥土被朱挖去甚多且墳地與别姓之地毗連婦人墳地内究被挖去若干殊難分清故未動工求請核示中西官以自己墳地豈有不知界限之理今旣逾限不塡實係自誤遵判將案註銷朱即開釋 
[討債還債]  
　　鄭芳蕙前投法公堂控稱前代何晋福向裕豐號擔保貨洋一千四百元日久不還求追等情判何交保限交在案今有張松年宋子霞李萬發等同控被鄭芳蕙虧欠往來欵項及貨洋若干元亦求迅追鄭供虧欠張等之欵實被阿晋福拖累今何旣允許展限十四天清還商人所欠張等之洋亦求寛限理處判准予展限十四天交清 
[保人終難脫累]  
　　女尼馮氏控離婚夫李玉書案内之保人復泰呢絨號股東王顯達因恐被累不認股東希圖退保經交保間二號西探查悉不允禀請公共公堂將王傳案訊諭存洋一百元交保候查明是否復泰股東再核在案昨晨由廨復訊王延律師上堂辯護並由見證張松濤上堂證明王實係復泰股東有股洋二千元等語中西官會商之下判王仍交原保候會商堂諭宣布 
[限理欠欵]  
　　美商怡昌洋行控葉阿香不還電汽風扇等價銀二百六十一兩昨晨由公共公廨傳訊原告延律師上堂代表請追訊之葉認欠屬實聶襄讞商之美領詹君判被告交保限兩禮拜理清 
[此還衣服彼還借欵]  
　　郭金海投法公堂控稱前有兪陶齊向商人借去洋五十元立有憑據日久不還向索游約求请訊追兪供借洋有之惟因郭前借商人大衣一件價值二三十元迄未交還是以將洋扣住郭稱大衣尙在即可交還判交保限七天衣洋兩交 
[欠欵案自行理結]  
　　庽居公共租界西藏路之皖人吳某因被陳子春在法公堂具控欠洋一千五百元逃匿業經法公堂派探將吳提解公共公堂訊知此案巳由法公堂缺席判决着吳存洋一千五百元保出自赴法公堂投質如違即將存洋移送法公堂備抵昨據捕房禀稱此案兩造巳在外理結請將保洋發運中西官准之 
[傷人毁物]  
　　龜奴朱筱梅前日與其姊在四馬路長樂茶樓向狎客張榮祺索取夜度資洋二元無着致起爭執用橙將張之頭額擊破並擊毁茶壺等物當被鳴捕將朱拘押昨解公共公堂經該茶樓司帳楊竹甫值堂人王阿榮上堂證明前情中西官以朱不應行兇判罰洋五元充公再賠茶館内損失洋兩元以儆 
[警署招領車輛]  
　　淞滬第一區警察看出示云爲招領事昨奉警察廳傳開案據一區三分署解送何阿六一名并所竊黃包車一輛到廳發科訊據何阿六供詞含糊並不能指出公司名稱包頭姓名　係竊物無疑非經失主到案證明難成信讞查解到黃包車上有西文三千八百七十一號字樣除牌示招領外仰各區着一　示領等因奉此倘有失主等人認領務須辨明字號逕赴警察廳投案證明其領可也 
[工巡捐總局批示]  
　　船户王德成等禀請驅逐　　船由批禀悉江北　　船　河停泊不僅阻　交通於河道大有關係又恐日久淤積污穢碍及衛生昨西陸家浜一帶　　有船　泊浜内情事當經函請警察廳驅逐在案據禀前情候再咨請飭警一併驅逐可也 
　　商人陳子香禀請領影戲執照由批據禀該商人擬在茗　茶館附設及人影戲等情事屬可行仰即照章來局繳費領照並恪遵本總局取締章程毋得陽奉陰違致干究罰 
　　承辦中西區清潔商人莊泉生禀請飭令挑糞農民懸掛銅牌由批禀悉憑牌挑糞係便稽查而杜弊混起見挑糞夫如有不掛銅牌情事應從重懲罰定章取締綦嚴何得玩抗據禀前情候即出示曉諭並咨請警察廳飭警隨時查究該承辦人務須照章妥愼辦理毋得貽誤致干未便 
[介紹新著]  
　　大連奥町二丁目五十三番地立言廬發刋（十日刋）旬報内容豐富印刷精潔材料分十門（一）春秋筆（二）世界觀（三）政海潮（四）通信欄（五）藝文館（六）小說界（七）植物園（八）燃犀鏡（九）雜貨店（十）俱樂部等類其討論政治之得失戰事之探原尤爲雜誌界之傑作至文藝小說各門亦均新穎昨承寄贈二册特此誌謝並爲介紹 
[誌謝]  
　　滬報館新印慕俠叢一書内容豐富印刷精良昨承惠贈二册 
　　中國體操學校定十五開第十一次運動會蒙贈入場劵兩紙 
　　寗紹公司新寗紹輪船定十一日行試車禮蒙贈參觀劵兩紙 
雜評三 
[知事第一聲]  
[  訥]  
　　好知事不在能得勳章僅邀大吏賞　也而在去則民恩　則民愛所以能愛且思者以善恤民隠也恤民隠之道不一端而要在注意於敎育及地方一切公益事業利民者力興之害民者力去之苟能盡忠於其職則官民之問親若家庭遇事自無捍隔難號稱極難治之地而無不治此乃第一等好官我則未之見也今上海新知事來矣商議房捐爲新政策見譜報紙之第一聲也試觀其後 
[炸彈第三聲]  
　　廣東自兩次發現炸彈後大擄十日拘人纍纍忽有自認抛擲炸彈之常某投案顯就死刑謂不忍連累他人也其賢於陷人利己之徒遠矣然而他人之被累者巳不堪其苦今據粤電謂據内又有炸彈發現此則爲近來廣東炸彈之第三聲可見搜捕不盡也 
來件 
[美博士李佳白論歐洲戰局終了後之影響於中國]  
[  譯十一月六日公画報]  
　　西人近日有常用之一字（Ｏrush）譯意爲壓或　服其義至爲凶狠蓋以其所含蓄者絶無退讓和平之意也譬之於戰必使一方完全得勝而得極榮之誇譽一方完全失敗而處極辱之地位不能再爲絲毫之抵抗方爲此字之正義今歐洲戰局說者對之近有三種意見一即爲使德奥處於極勝之地位有以壓　俄法英比塞孟日諸國而底於平一爲使俄法英比塞孟日處於極 
 
 
 

Page 11

 
 
勝之地位有以壓服德奥而底於平一則爲使同盟協約兩方而自此即停戰息兵爲無條件之和解也 
　　吾試即此三說而論其及於中國之影響焉夫就第一說言使處德東者不僅勝塞孟而下之并征服强大之俄使之不復能振處於德西者比　燼矣由是而竟墟法由是而竟破英且并其各屬地而一一壓服之使不能復爲英助日旣加入於戰亦報之以同一之懲創焉此種狂瞽之見無論世界者何之自負者當無收作是想德雖强大雄視亦未敢妄想及此也夫德固亦有熸英海軍堕英商務弱英國勢之志者此雖難能然或可企及若今則英法俄三國對於日後和議旣立聯合一致之約矣則德　達其初志亦未爲成功故此說終不過爲虚擬而巳 
　　然使德而果有成此奇功之一日焉則其關於中國方面者爲何如乎俄日旣擯東三省一德之勢力範圍也旅順一德暫領之軍港將隨時以還之中國者也取大連灣於日爲德第二之名城收威海衛於英爲德暫時之附屬由是遵海而南取東京撫安南受四百兆華人之歡迎誇譽施德文敎育於英文敎育所及之地徧東亞通商諸口其飛揚而高　者除德商旗而外蓋無有所謂英法俄　者焉 
　　試就第二說言使最後之决勝不屬之德而屬之聯軍或英或俄或法與日各國中推一大統帥直搗栢林廢其帝室易其改體減其軍備改其疆界削奥匈諸地而去之酌留片壤俾立民國此等計劃英人中不少明言故有擬作戰至一二三年不達目的不止者是雖較前說稍易然亦非可預期其效此固專憑勢力不順人道者蓋以非戰敗求和之所能了也 
　　使聯軍而果有達此目的之一日焉則其關於中國方面者爲何如乎以國際條約之改變言似較第一說爲省簡然就久遠之大局言則關係固極大着德商艦則由此絶跡也德商行則由此閉歇也德商人仍欲貿易於中國者非入莫美之籍則不能得行動之利便也靑島也　濟路也沿路鑛產也津浦路北段也皆將爲日人之產業山東之天主敎會無人主宰則必屬之法山東之耶穌敎會費無由出則或且屬之英德人經營一切之資本自茲化爲烏有德人所立醫學機器高等諸校自此一律告停蒙古以南黃河以北之勢力俄主之黃河以南長江以北之勢力日主之揚子江域英人之勢力範圍確定焉雲南兩廣之間法人之勢力範圍確定焉若比利時或亦得染指於其間焉 
　　中國於此以一羊而處於羣虎之間自不得不益爲恭順借欵惟此五國爲挹注行動惟視五國爲從違以德奥二國之武力而終爲所屈中國將何恃而不恐乎則亦聽容所爲而巳矣 
　　若就第三說言是爲不分勝負之終局乃緣彼此互甘退讓互保體面無榮辱之相形而有公平之志願絶不屈人以伸己之所爲者按此意以行則英國所存握地球海陸之霸權使英旗飛揚五洲之壯志當由是灰冷德國所抱代英而起使國旗徧耀於　寰之大欲亦當由此銷沈此番戰局各有不是雖未便各自明認要無妨各自覺悟惟存世界利益世界人皆得享受之想俾各國之商船自爲貿易各國之兵船自爲保護得以游行於大地面無所阻則公平之理明而和平解决之局自於以成矣 
　　使此說而果能見之事實焉則其關於中國者又爲何如乎英俄法德日美諸國各處同一之地位凡關於通商傳敎興學諸大端各按條約自由推行不分畛域履行機會平等利益均霑之實而絶獨佔地位壟斷權利之私靑島一隅仍任德國保持之以待他日期滿中國有力備價取回時還之中國其對於中國也鑒於破壞均勢之有礙和平乃有維持調護提携共進之誠而無侵略强暴恫嚇詐虞之事凡有交涉一以公平理法繩之俾中國得有發展國勢之餘地於以安内於以防外則各國之野心由是　而歐亞之領側亦於是平是則世界和平之始基也言論爲事實之母一二爾說旣不可行第三說之成功其或有日乎吱予望之矣 
來函 
[陳彬彰來函]  
　　敬啓者鄙人於上月間有事回甬至昨抵申辱蒙親友等持十月十八號貴報指閱新聞欄内載有陳彬彰與王家直揑造義昌莊票騙邓劉守仁張雅泉等愛國布銷贜於袁芝蘭由捕房將陳王二人一併獲解公堂經中西官訊明屬實判陳王二人各押西牢半年各等因閱之不勝託異鄙人向業洋貨毫無騙術行爲而又不認議此王家直爲何人事爲鄙人名譽攸關用特專函奉申仰祈登入來函以釋羣疑須知此陳彬彰者係同名同姓也不勝祈禱之至大成陳彬彰白 
[下關泰昌木器號來函]  
　　頃閱貴報登有下關房捐暗潮一則其事稍有不符按下關房捐上年二月間開辦初則各業解者甚多後知實收祇有一半致　解者賁有煩言始得停止九月間另有警察持條通知各業自行解到警察分署九月份房捐限十月十五號一律解楚彼時各業亦未會議該日警察連催三次小號當着人至分署察看解者雖寥寥亦陸續不斷是以十七號亦去解訖亦非畏懼首先認解然各業並無向小號爲難敝執事更無避匿不面之事誠恐各業誤會特此來函望請改正以徵事實不勝感激爲禱 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[武進士傳] [  天虚我生]  
　　武進士者予初不知爲何許人時與王君否琯吳君川生沈君堯齡共席飲飲次川生　行拳與堯齡爲難李琯乃致微辭曰君不畏武進士耶此語一出合度譁然而笑予固不知因何而笑以衆人皆鼓掌而葫蘆則亦不禁粲齒及杏琯訽予亦知武進士否予乃轉無以應請爲解釋杏琯乃曰川生乃將門之子當髫齡時即好勇鬭很稍有拂意輒以老拳相向家人婦子咸莫敢攖其鋒所設裕康錢舖之夥友尤畏之如彪虎日者方與諸夥角力負者抱頭求饒莫敢與京川生大藥顧衆夥曰若儕鼠耳惟啗飯數錢爲汝長技敢與而翁一握手者指骨立斷衆夥弗敢聲川生乃踞高位而坐俄有一人岸然而至身長等於曹交之半目炯炯其有光顧見川生瞋之以目氣咻咻然若有餘怒衆夥請之坐徐致詢曰先生將何之　其色若有不豫然何也其人曰方自朝宗坊來坊間乃有小兒一羣可三數十羣與賣瓜者爲難拳擊而足踼瓜碌碌滿地賣瓜者哀之弗聽而予咄之弗應予知孺子不可以善敎也乃揪其髮一一捽之於地前者仆而後者仰繞予三匝予乃不得不啓予之足略一擺動則此三數十之童子皆伏地哭矣猶欲起而逐予比予返身鵠立則又望風而靡而予之怒氣遂亦無由而洩若儕有能爲我一洩怒氣者否衆唯唯而否否其人起曰然則吾將以大校場之千斤石一洩忿也夥友送之出則作鷺鶿笑川生叱曰伊何人哉狂悖乃爾夥友笑曰小主豈不知耶大校場之千斤石其間乃有一孔即此人以一拳穿之者渠生平好與孺子爲難捽而死者千百人矣吾甥之秃即爲此人所揪而老王之跛阿三之駝亦皆爲此人之所顚仆川生曰此人乃有如是之勇耶曰然其人蓋武進士耳川生默然嗣後每與他人相搏但言武進士至則立止蓋恐其捽也望見武進士至則力竄而入内室竊自屏背觀之偶見武進士一舉手足則力犇而奔雖父師之嚴亦必借重武進士之名而後懾服故其家中人有言曰川生者齊天大聖耳而武進士三字則猶緊篐咒也由是十年川生旣是膂力尤勝偶以嬉戲之故一經其手莫不狂號如豖一日方與小友角力小友不勝一蹶而仆於榻川生騰身其上小友力揪其頸川生則以一手總其腰小友笑幾欲死畫趾搥床聲震屋宇旁人趣爲告饒不理衆口屬雜直不可辨中有一人逕扣其臂遽被一揮但聞大聲砰然其人竟至觸壁而倒捧額而呻曰孺子無理吾則甚矣衆急趨而慰之川生以爲何人亟舍小友趣往省視則此抱頭而哭者非他乃即所謂武進士者是也川生不禁大笑則以一手　其頂而以一手奮搥其背曰武進士武進士武進士曰我何嘗敢爲武進士哉惟君家人囑我冒爲武進士耳自今伊始不敢復冒請以恕我我背痛欲碎矣杏琯述至此則以一手撫背狀其當時狼狽之態而以一手捧腹蓋已笑不可續而川生亦笑幾欲仆則以一手指上座之一人曰武進士武進士頽唐一至於此早該活活打死武進士者誰則即沈君堯齡是也堯齡先生老矣生平未嘗有縳雞之力居然冒爲武進士者十年然而眞正之武進士安知猶不堯齡先生若也是不可不爲之傳 
筆記 
[唐景曜] [  劍山]  
　　唐景曜羅店人明崇禎間諸生有膂力善拳術深謀多智爲同郡黃淳耀侯峒曾諸公所器重時聞逆猖獗所過焚掠景曜欲集鄉民爲防衛計乃日號於衆曰諸父老亦曾聞闖逆殺掠之慘乎吾羅千餘家家出一丁防衞巳足諸父老即不知愛國寗不知愛身家耶鄉民咸以爲狂惟有識者韙之一日飲於親戚家座客皆樂甚惟景曜則不樂且大哭曰今何時尙欲以飲酒爲樂耶座客仍飲酒自若且謂唐秀才狂態又作矣景曜見狀乃張目叱曰若等富家子藉祖宗餘業惟知食膏粱衣文繡寗知國事耶又寗知肚士志耶座客中有朱霞徐忠二人者則皆哭泣於是座客咸不飲而罷時崇禎十六年也閱數月北京陷崇禎帝殉國於是景曜又號於衆曰諸父老及今而又不知自保耶衆乃感泣願編鄉團自衛咸聽景曜指揮旣又聞滿人入主中華發兵南下蘇省郡縣大都望風而降乃徇於衆曰苟諸父老欲爲順民則降否則死守耳衆皆曰寗死守不降後降將李成楝發騎兵五百人來襲景曜率二百人衝其前騎兵潰回成楝怒乃發精兵二千人圍攻羅店景曜率鄉兵死戰斬俘大半成楝便欲引還而降民朱申阻之且曰景曜内無兵糧外無軍火不出十日破矣吾爲羅人深知其事並請成楝懸賞購景曜然景曜平日每以至誠感鄉民故鄉民咸樂爲用無一叛者成楝攻愈急景曜猶相持四五日乃破破時成楝購景曜急景曜知大勢巳去久有死志遂託其妻子於其友出乃大呼曰我唐秀才也遂被執成楝箕踞坐營中見唐景曜乃叱曰汝非負固叛逆之唐某耶亦知終有今日乎景曜駡曰奸賊猶敢辱大明秀才耶汝官總兵身膺重寄旣不能死於王事又不能退隠山林反靦顏事仇而猶欲多殺大明百姓以爲邀功之地步乎奸賊之肉狗彘不食矣成楝聞言大怒以刃擊之而景曜仍大駡奸賊不已遂被磔於羅店東南之馬橋嗚呼烈矣當羅店未破之前一日景曜於夢中吟詩云鷓鴣臺上鷓鴣啼啼罷樓頭日巳西千載不消亡國恨夢魂長繞古城隄至此方騐蓋誌讖也 
劇談 
[新民舞臺之空谷蘭] [  鈍根]  
　　容谷蘭本爲時報著名小說新民編之爲戲先後演于滬漢文人學士交譽之然非汪優游王旡恐諸人爲演者弗克臻此也予今先述其劇情 
　　懈林卿老律師陶正毅有子時介英勇愛國女糿珠幽孄貞靜時介從軍飲彈死同營蘭孫子爵賚其遺髮往慰陶翁因識糿珠兩相爰慕遂締婚姻蘭有表妹柔雲少孤露依蘭母居私願嫁蘭藉承富貴蘭母亦心許之矣蘭忽偕新婦歸雲大失望譖于蘭母百端挫辱新婦逾年糿珠產一子雲妬益甚乘間嗾蘭蘭信之遂疎糿珠糿珠悲怨飲泣不得巳遁去 
　　此爲前半情事新民於八號晚間演之旡恐飾蘭蓀之爵舉止誠懇在醫院受時介（瘋僧飾）遺囑時握手訣别戚容動人觀者欲涙惟求婚一幕稍涉輕佻規妻一幕謂汝慢客余爲汝推說頭疼汝乃力白不疼敎我何以爲情糿珠（憐影飾）曰我實在不頭疼豈可說慌蘭孫歎曰汝眞是一塊天眞處今日的世界你要不說慌話就不行呢此語非常痛慨 
　　憐影之糿珠丰度　　逈非凡艶惟因力持冷靜態度故其父聞子死耗傷心自歎時糿珠旁坐閱報竟未起立至父側撫摩勸慰以是缺點至花園自歎一幕則妻其哀怨極蓋能事 
　　優游飾柔雲貌旣秀　詞亦深婉極似一美慧有城府女子冷語譏峰都有分寸花園進讒一幕對蘭孫有言曰我暫居尊府終究是外頭人你們的好不好關我甚麽事我妬忌他甚麽我又不　承襲府上的財產我又不　分亭府上的榮貴我爲甚麽要妬忌他類此言語皆是平日肺腑中所蓄而反言以出之者失望之情掩飾之苦面面都到明玉旡恐子也纔六齡竟能演戲飾蘭孫子良彥居然能合將種身分如此　角舍新民外難乎其匹矣 
　　半梅飾徐動爵服西式大禮服高冠峨然而手執極小这水烟袋滿臉紅腫鬍鬚濃濁一出台來酸氣直衝爛八股調信口開河觀者皆笑不可仰半梅獨能尊其瞻視愈唱愈高眞是怪物 
　　初見新娘肅然致辭曰夫人年輕貌美早巳有口皆碑而小子得覩光容眞是三生之幸也又曰夫人乎其肯與我一握手乎又曰果許我乎抑拒我乎夫人其明以敎我又曰詩去關關睢鳩在河之洲窈窕淑女君子好逑夫人固爲淑女而小子不敏敢不自附於君子之流又曰此眞所謂乘興而來敗興而返也不亦鴨尿臭乎 
　　卓哉半梅保守絶學他日八股復興要當歸功於徐氏 
[民興社之兒女英雄傳]  
　　星期夜偕友人赴民興社觀兒女英雄傳此戲在舊戲館已屢見不一見而新劇場中則爲初見也 
　　全劇須連臺三夜計四十餘幕幕表云是出諸董天厄手筆竊以爲過矣凡分幕多而連臺至三日以上之戲未有不鬆懈者未有不拖沓者現今之新舊各戲犯此病者正多固不獨兒女英雄傳爲然也 
　　任天知去安學海平正無疵石癡去安夫人穿一件舊劇旗旄甚爲花綠余笑謂之曰安學海是道學生先其夫人决不能有如此闊綽衣服也 
　　王幻身之安驥是嬌少仰身分尙略欠書卷氣仍聞有一二處未能免於浮滑者如曰（你不可說我是猪頭三）等語是也 
秋聲與石痴去兩個騾夫皆甚佳此二人向來在戲中不是好人最善描摹一班奸險惡毒的小人情狀殆成專門家矣 
　　俠女身分惜余因有事至落店一幕即起去未及觀其後如何滋可憾耳按余去歲始識素素於新民社即深重其人蓋尋常演花旦者多柔媚而不能豪爽素素則兼而有之所謂含刚分於婀娜靈隠之華蟲警鈴之棧夥亦皆滑稽可取 
　　書房得夢一幕景非不佳無如房中之陳設器具等尙非二百年前所有 
　　又劇中參差之處甚多如安學海在監中其僕人何以能突然走入求見並無人攔阻安公子携銀五千兩之多似不應行裝祗有一小包裹及一小手包况手包之爲物亦非當時所有甚至安公子以洋錢若干分𢌿妓女無論爾時尙未用洋錢安公子救父心切亦斷無漫事揮霍之理原書亦僅云棧中游妓在公子案頭捋去靑蚨數百文耳劇中上下場亦欠仔細打花鼓者甫上而游妓巳跟上無如花鼓未巳於是乃僵立臺上而十三妹亦枯坐於旁爲時甚久此皆排演上欠斟酌之處非演員之過也須知演員猶之鷄鴨魚豚而排劇者猶庖丁也鷄鴨魚豚雖爲美味苟庖丁烹之不如法則人且不能下箸矣不可不知不可不愼也 
[更正]  
　　昨日劇談二十二行二十字日誤我二十二字要誤受 
小說 
[滑稽小說魔玉（十八續）] [  卓呆]  
　　十九 
　　好好一個體面老紳士被這滑稽的境遇繮得走頭無路倘若頑公把魔玉鎖在抽屜内不使定一瞧見倘若不把定一敎訓肯許他另換學校倘若依他多給零用費倘若車子到得早些今天也不致吃這些苦了無論如何必須告訴校長還是今晚鞭笞時聲訴呢還是這一學期聽他拘留在此但是到了暑假萬一兒子不許我回去如何是好呢我非早早回去不可愈遲則校長愈信我爲定一了頑公一壁想那種心事一壁再觀察敎室的狀况近敎師的幾個學生果眞好好的在那裹聽講義離着愈遠的愈不成樣子一個生徒拿着一塊長形小石用手巾包了裝做人形去引笑朋輩還有一個人把校長當做宋江其餘的敎師生徒分配一百零七人列成一表交與鄰生傳觀在敎師一方面是大有你們要聽的只管聽不願聽的隨便你們之狀一個人在上面滔滔不息的亂說有了這樣的敎師這樣的生徒要在其間研究學问不是難上加難麽頑公旣經明白了幾分學生間内容就懊悔自己不應該過分把定一壓制了午飯仍是不堪入口頑公只得勉强下咽午後第一課是唱歌頑公本是一藝不通的人歌也從來没有唱過以爲如此很大的年紀張開了嘴高聲歌唱未免太失紳士的面子意欲假裝腹痛暫時請假又恐怕傷了校長的感情與我晚間的陳訴反有阻碍只得即赴音樂敎室這敎室在樓上兼充禮堂面積甚大桌椅都巳撤去三具敎壇排列中央宛如舞臺一般風琴斜置一旁衆生徒立在舞臺之前今天的唱歌時間特地延長把第二課圖畫第三課體操也都改爲唱歌是練習本校創立紀念之歌預備紀念日用的唱歌敎師姓　皮色潔白喉骨極高宛如患着肺病的這一天校長夫人與春江姑娘一同到來頑公一見春江暗想怪東西又要來害人了即忙躱至室隅不料春江反以爲是特往室隅等他的所以徐徐走過去低聲說道今天别生氣罷停一回我來按琴你須唱的頑公怒道不許近我的身春江道很好很好你且記着說畢就離了頑公而去敎師高聲道唱紀念歌了於是校長夫人按琴衆生徒提起了響喉　一同高唱 
文字因緣 
[甲寅秋仲率兒子明煇孫肇均肇培訪靑浦孔宅拜至聖先師衣冠墓感賦用壁間韻] [  姚文棟]  
　　海内六經齊庋閣野人先進若晨星衣冠於此珍遺統詩禮當初憶過庭疑有璧絲千載響空餘墓草六朝靑呈嗟京闕成禾黍猶說兩巡御墨馨（宅東有御書樓藏清聖祖南巡墨蹟） 
[聖誔日釋奠禮成恭紀疊前韻]  
　　萬派朝宗歸大海北辰居所列繁星聖人明德昭天壞曲阜分支此廟庭三月難忘韶樂美九峰遠接岱宗靑盛儀兩地同時舉（是日曲阜亦開大會）展敬寗惟黍稷馨 
[同人集願學堂議立江蘇孔敎支會再疊前韻]  
　　二千年後沐時雨五百里間聚德星喜共朋簪瞻聖域有如玉帛會王庭愛茲虚室能生白欲寫經書再殺靑（擬刋羣經讀本散佈學塾）文學東吳原極盛還期遺德徧流聲 
　　拙詩三首引玉抛磚敬祈諸大吟壇賜和用彰聖蹟體韻不拘（和玉請寄南翔鎭雙橋北堍橘隠同人集代收） 
 
 
 

Page 15

 
 
   
 
 

Page 16

 
 
   
 
