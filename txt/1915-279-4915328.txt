# 1915 - 279 - 4915328

 

Page 1

 
 
   
 
 

Page 2

 
 
時評 
[交換問題（冷）]  
　　此次歐洲各國之爭生存也以鐵與血交換之然猶曰此乃出國民愛國之心非一家一姓事也然自來各代之得君主也亦以鐵與血交換之未聞以金錢爵祿交換如商人之買賣者也 
　　此次國民大會之選舉有索重酬爲交換品以保其終身金錢爵祿者其交換問題之異特而卑鄙已屬可羞矣然猶曰此國内之事國人交之國人換之廉耻雖喪利害猶輕也若如今日所傳之交涉而亦以交換之法行之者則眞求亡之欲速以視歐人之交換以爭生存相去無殊天淵矣異哉交換問題 
[命令]  
　　十月十日大總統策令　李厚基加陸軍上將銜此令 
　　又令　劉顯世加陸軍上將銜此令 
　　十月十日大總統申令　據哲里木盟長齊莫特散被勒等卓索圖盟長色淩那木濟勒旺寳等昭烏逹盟長蘇珠克圖巴圖爾等烏蘭察盟長勒旺諾爾布等阿拉善和碩親王塔旺佈理甲拉等舊土爾扈特南部落盟長布彥孟庫東部落盟長恒勒塔等北部落盟長鄂羅勒莫札布等哈密親王沙木胡索特等統率辦事處據陸軍總長王士珍等彚呈陸軍人員海軍總長劉冠雄等直隷巡按使朱家寳等警察總監吳炳湘等先後呈請改定國體僉謂共和不宜於中國無可諱言惟有俯順輿情速定君主立憲以慰薄海人民長治久安之望各等情本大總統披覽之餘以爲改革國體事端重大倘輕率更張殊非所宜但約法所載中華民國主權本之國民全體解決國體自應聽之國民昨准代行立法院咨請公布國民代表大會組織法業經頒令公布本大總統受國民之付託以救國救民爲己任民所好惡良用兢兢惟有遵照約法以國民爲主體務得全國多數正確之民意以定從違京外文武官吏有保全地方治安之責應各督飭所屬維持秩序靜候國民之最後解决其膺選舉監督之任者尤宜遵照法案愼重將事用副本大總統謹守約法尊重民情之至意將此通令知之此令 
　　十月十一日大總統策令　外交部顧問狄谷給予二等嘉禾章此令 
　　又令　鈕傳善龔心湛李士偉趙椿年均給予二等嘉禾章此令 
　　又令　膠州正稅務司立花正樹給予三等嘉禾章此令 
　　又令　法國駐香港兼澳門總領事黎愽給予三等嘉禾章此令 
　　又令　陶家瑶給予三等嘉禾章此令 
　　又令　汪涵夏壽田給予三等嘉禾章此令 
　　又令　張茂炯章恩壽沈爾蕃李思浩錢錦孫均給予三等嘉禾章錢方軾給予四等嘉禾章此令 
　　又令　項驤虞熙正均給予三等嘉禾章姚詒慶金兆蕃丁道津傅增　周丕紳王全康均給予四等嘉禾章此令 
　　又令　汪士元胡翔林均給予三等嘉禾章陳昌榖給予四等嘉禾章此令 
　　又令　鄧鎔黎淵朱文劭王印川均給予三等嘉禾章程樹德陳國祥李榘王劭廉邵章齊耀珊王世澂均給予四等嘉禾章此令 
　　又令　林文慶給予四等嘉禾章此令 
　　又令　張一麐授爲少卿此令 
　　又令　沈金鑑授爲少卿此令 
　　又令　王達許受衡均授爲上大夫並加少卿銜 
此令 
　　又令　韋文林授爲中大夫此令 
　　又令　廣西財政廰廰長孔昭焱著開缺留京任用此令 
　　又令　任命田承斌爲廣西財政廰廰長此令 
　　又令　任命孫樹口爲陸軍第八師砲兵第八圑圑長此令 
[專電]  
　　北京電　模範圑第一期畢業成績頗優袁總統擬明後日在萬峯夾道閱該圑操演 
　　北京電　湯叡不願任敎育次長近聞袁希濤大有希望 
　　北京電　張鳴岐八號丁父憂給假百日在署治喪 
　　北京電　趙爾巽呈請辭職參政朱文劭將請假 
　　北京電　陸榮廷電告病仍未愈政府擬派王祖同會辦廣西軍務不日發表 
[特約路透電]  
　　北京電今日下午參政院開會因黎元洪未到故由副會長汪大燮主席並未議及帝制問題梁士詒現草擬關於國民代表大會及參政院總核票數之議案大約下次會議當討論此案參政院議員因選舉區域遠近不一將來難免遲延故擬决定各省選舉日期聞投票之結果必須於十一月十四日之前一律呈報到京華字報多稱江蘇將軍馮國璋將另有位置順天日報謂國體改變後馮國璋將爲陸軍部大臣又謂馮本反對國體之改變但自與袁克定晤見後態度頓變（十二日） 
　　北京電　華文各報謂莫理循博士上整頓地稅條陳於大總統一切均仿照印度辦法據謂中央政府每年可因以增入稅項甚巨袁總統已批交財政部核議博士現出游晋省不久即將回京（十二日） 
　　北京電　美國煤油大臣羅克斐勒氏所創辦中國醫學圑之幹事員今晨出京赴漢口南京上海等處游歷然後往香港小呂宋日本而回美國星期六日曾蒙袁總統召見（十二日） 
[譯電]  
　　北京電　國權報載稱交通外交内務三總長定今日下午二時在新外交署會議收回外人郵政權及修改條約辦法（十二日） 
　　北京電　近數星期内北京增兵甚多俾於改變國體之際維持治安（十二日） 
[戰電]  
　　其一（英人路透電） 
　　巴黎電　今晚公報謂法軍在沙歇至安格萊鐵路西面叢林中沙歇河流域哥凡希叢林砲壘東面得有顯著之進步俘禁衛兵百名香巴業法軍復在太胡爾東北得有進步且於猛攻之後奪獲太胡爾村東南戈特山谷側面之德軍防御工程一所俘敵一百零八人德軍猛轟法軍新陣地法砲回擊甚力愛巴爾巨叢林．萊龍北面．勞蘭．香巴業．斯坦巴區之南．太恩四郊炮戰甚烈（十一日） 
　　巴黎電　今日下午公報謂德軍砲隊猛轟不已法軍排砲回擊甚力最近消息徴實德軍於前數日内奮力回攻魯斯及該地點北面英法軍陣線毫無效果受損甚巨其注重之處用兵三四師圑之多全爲法軍擊潰死於英法軍陣前之兵共有七八千人（十一日） 
　　倫敦電　費蘭巨元帥報稱本月八日德軍在拉巴塞運河南面以大隊進攻無一人進抵距英軍戰壕四十碼以内者德軍在胡爾魯區與煤礦間進攻者亦爲英軍擊退英軍無一處調用預備軍英軍曾重創敵軍而死傷之兵較第一次估計之數更少（十一日） 
　　倫敦電　英軍旅長華瑪爾德氏已在法境陣亡（十一日） 
　　彼得格勒電　今晚公報謂俄軍在特文斯克西北及西南進攻德軍奪獲村莊數所戰壕數道且追擊德軍占據一新陣線柯凡爾至薩尼鐵路兩方面均有惡戰俄軍砲隊轟擊甚烈俄軍占據柯爾基下斯蒂爾河左岸敵軍之第三戰壕線敵軍在第拉奇洛西面回攻八次均未得利（十二日） 
　　羅馬電　今日意公報謂意軍在愛狄巨河與白倫太河中間施行勇敢之戰事以攻敵陣意軍破敵之障碍網毁敵之防禦工程並俘敵兵若干（十一日） 
　　倫敦電　英國日日新聞雅典訪員來電謂聨軍原定之計畫今已改變兵士仍在薩洛尼加登岸但大隊刻齊集薩洛尼加並不派小隊陸續向内地進發（十一日） 
　　巴黎電　薩洛尼加法訪員電稱聨軍照常繼續登岸星期六日已有一完全師圑偕砲隊開往内地（十一日） 
　　亞姆斯特丹電　德國方面傳來塞國消息甚多皆圖感動中立國人民者今夜德公報謂特里拉河一帶夏巴士與格拉第斯特間復有大戰德軍渡多瑙河之事功已告成德人自稱奪獲貝爾格勒南面二高地且占據拉姆地方之多瑙河曲處哇索伐有限於一地之砲戰公報又謂德軍俘敵一萬五千人獲重砲兩尊野戰砲十尊機關槍五枝（十一日） 
　　倫敦電　路透電稱進攻塞國之德軍砲隊携有十二寸臼砲多尊星期六日德軍在塞國西北角沙巴資附近施放煤氣（十一日） 
　　巴黎電　法國各報刻方細心研究能否酌調西境軍隊以援塞國之問題今日法首相向國會委員發表關於近東問題之重要宣言大約下議院將開秘密會討論全局（十一日） 
　　倫敦電　羅馬來電謂塞國馬其頓人民執械聚衆驅逐布人塞國各處所有體格不合軍役之男子老叟婦女等皆執武器以衛國家 
（十一日） 
　　倫敦電　羅馬刻在布國邊界屯集軍隊羅京下議院全體通過要求下動員令之議案（十一日） 
　　彼得格勒電　俄海軍公報謂俄魚雷艦兩艘在安那杜里亞海濱外擊毁土國船令十九艘内有一艘已被轟碎餘皆裝運糧食以接濟土軍者（十一日） 
　　丹京電　昨有潛艇一艘在波羅的海哇倫鳥外擊沉德國運煤船一艘且發砲迫德國載礦質汽船日耳曼號擱淺兩船之人均經救起該潛艇現信乃英國者（十一日） 
　　羅馬電　意首相今夜赴前敵與意皇晤商要政聞係巴爾幹事重要事件（十一日） 
　　巴黎電　法國海軍總司令拉倍伊勒民巳因病辭職刻繼其職者爲杜福納氏（十一日） 
　　其二（德人德文報專電） 
　　柏林電（由塞維爾轉）十月十日德軍大本營公報云德軍在沙歇東面高地獲戰壕數道機關槍一枝德軍在香巴業太胡爾附近回攻於廣四基洛邁當之陣前奪回土地百邁當（西境戰况）俄軍希圖奪回杜拉堡西面格拉布洛夫加附近之失地經興登堡元帥之軍以短兵與之猛戰後乃披靡而退德軍在杜拉堡至波尼維愛士鐵路北面乃伊魯克斯西面奪獲敵軍陣地八基洛邁當俘軍官六員兵七百五十名獲機關槍五枝（東境興登堡軍圑戰况）林辛干將軍之軍奪獲平斯克西南新齊齊村兩軍今仍在庫恰克加至伏尼亞附近及伊齊愛齊境接戰俄軍在拉伐洛夫加及柯夫洛與羅夫洛鐵路間之陣線進攻數次均爲德軍擊退俘俄兵三百八十三人波士末伯爵之軍在太洛波爾擊退猛攻之敵軍（東南境林辛干軍圑戰况）貝爾格勒及西南東南之商地均入德軍之手塞軍在稍東抵禦者亦爲德軍擊退德軍今正在前進（塞境戰况） 
　　華盛頓電　駐美奥國大使署宣布十月十日維也納公報云東加里西亞及伏爾希尼亞俄軍之進攻者均遭失敗且時時失其進攻人數之半某地奥軍障礙物前倒有俄兵死屍五百具（奥俄戰况）意軍於近數日内在維爾哥勒士高原約失二千人屢次進攻均遭失敗（奥意戰况）奥軍進攻美克伐境及哇白里洛伐克北面之塞軍頗爲順利貝爾格勒已無塞兵蹤跡（奥塞戰况） 
（十一日） 
　　柏林電　法國哈伐電社所傳布德條約消息兹經官中聲明絶對子虚今日該電社所傳希臘各報評論該約割地與布諸文亦純出揑造一九一六年俄國豫算案豫料報館罰金可收盧布一百二十萬格一九一四年僅收罰金盧布二十萬枚各報皆謂俄政府現議繼續施行强逼方法第三次德國兵債至十月七日止已募得馬克六二四（二）九兆奥國六釐息兵債定十月十八日發行十一月十七日截止每百實收九七一限一九二一年實足償還免繳捐稅（十一日） 
[東方通信社電（日本人組織）]  
　　北京電　聞間島問題中國政府將設臨時辦法中日兩國交涉之後此臨時辦法將來或至作爲永久云（十二日） 
 
 
 

Page 3

 
 
　　北京電　聞甘肅東部環縣地方八月以來暴徒蜂起該省長官匿而不報因其勢頗猖獗遂爲北京政府所知巳電命將軍張廣建速即平定並命陜西將軍陸建章派兵赴援（十二日） 
　　東京電　日本製鋼廠增加資本三百萬元從事製造俄國定購之軍需陸軍省亦命該廠製造多數之野砲砲彈（十二日） 
　　東京電　内務省調取此次府縣會議員當選之黨派如左同志會五百六十七名中正會四十七名政友會六百三十八名國民黨一百十五名（十二日） 
　　東京電　石油發動機船君代丸由靑森至北海道曾於海上發見漂流木箱七個間有一箱内裝中國向美國定製之紙幣十萬元判明其爲英國遭難船羅和魯哈烏魯號載來之物又該難船船長以下十六人已於十日行到函館（十二日） 
　　東京電　東京當局欲使小學校敎員通曉海外事情以資普通敎育爲目的其第一着手以視察中國爲急務决定派遣日本橋．本鄉．北豐島三小學校校長從事視察行將經由朝鮮前赴中國果有成績可觀當每年繼續派遣一次（十二日） 
　　東京電　帝國農會於本日開大會以不忍坐視地方農民因米價暴落之窮困擬請不俟目下起草之調平米價提案提出先行應急手叚已就建議案協議矣（十二日） 
　　東京電　日本陸軍飛行隊今農八時安抵靑森（十二日） 
要聞一 
[英法總攻擊之德公報]  
　　十月五日德軍大本營公報詳述英法聨軍進攻之敗狀各報以其冗長多未譯出本報譯登如左 
　　十月五日柏林電云法軍大本營消息法帥霞飛之軍令業經覓得係九月十四日未行進攻以前所發大意着各將官向各軍隊說明進攻之目的謂法軍之大舉進攻意在驅逐德軍出境因向之中立各國亦加入協約方面又言此刻進攻極爲得勢因英陸軍大臣已將其所練軍隊盡數派來法境進攻之時有數軍之衆足敷調遣屆時使國民軍守壕替出少年軍進攻且軍中之機關鎗倍加軍火山積而適値德人抽調大軍赴俄之時故甚利我此次之大舉此次擬攻之陣線甚廣一待破敵軍之第一陣線時即行組織大軍連破其第二第三陣線直至其陣後之原野所有騎兵亦會攻於此令傳至各圑長各圑長復贅其後曰元帥令諸將士各奮勇力以此一擊而决全戰之勝負云云又檢得英軍師長之軍令内有今次之大戰爲决定我英人運命之大戰等語據英法軍令可見此次聨軍之進攻實經極周密之預備而其目的乃在一舉驅我出法境之外夷考其所收之效則沿廣八百四十啟羅米突之陣線僅於兩處（一長二十三啓羅米突一長十二啓羅米突）攻破德軍之第一道陣線前進二三啟羅米突而至於第二道陣線而止且其得逞也出於襲擊並非由於實在之戰功而死傷被俘於此役者卽以最少數計之英當佔六萬人法則十三萬人我軍之損失乃差當其五一夫以七倍於我之衆半天下軍火之供備犧牲如此之鉅僅爭得區區戰壕數道烏得稱之謂勝利我軍之在西歐也一有師圑正欲開赴前敵乃止而不進其他各師圑皆派往應駐之地敵軍之進攻者皆阻於我第二陣線我預備軍之動作毫不見阻我陣線之全局不爲傾動英法聨軍此次之進攻蓋一如五月間法軍在亞拉之進攻無關輕重而已 
　　德國過海電載柏林地方報曰協約國此次之大舉進攻意在引動巴爾幹之諸邦惟是其攻勢旣潰散其外交之政策亦已失敗蓋巴爾幹之諸小邦亦自有其軍事專家可以比較同盟與協約方面攻勢之優劣彼嘗熟觀於德奥之大軍進攻號令一下即電馳而前當者披靡逐北追奔者且日以數十里德之伐比德奥之驅俄是也今英法之攻勢乃憊然如是嗚呼巴爾幹之諸邦知所適從矣　　又瑞士京報曰英法聨軍此次進攻所費之砲彈爲二百萬枚進攻之軍隊有三十師圑之多然竟未收效果也 
[英人之戰局近勢論]  
　　大陸報云昨日德電稱麥剛森與加爾維資兩將軍已離俄國戰地統帶德奥新軍攻入塞境云云據此觀之德國今已在俄國停止新攻擊而轉其戰鋒於另一方面矣九月十七日倫敦泰晤士報曾著戰局近勢論一篇頗能料及今日形勢其言曰此星期中閣員喬治哈葛德．愛士葵．吉靑納四君相繼發言評論戰狀比較觀之言人人殊以同一内閣之大員且有各異旨趣之觀念亦何怪國民輿論糾紛不能一致耶喬治之言曰（俄國砲台昔視爲天險不可破者今在德軍之前紛紛陷落無異沙塔吾人於若干月内不可復望俄軍活動如前之助力而吉靑納之言則大異是其大旨謂德軍之能力已盡於是俄軍尚雄偉未敗德軍雖佔據砲台然非極關重要因能抵拒新戰器而最有效力者不爲砲台而爲戰壕也云云是說也吾人未敢輕信蓋西歐壕線連接首尾相應故能不爲敵所破若東歐地方遼遠陣線旣廣壕線自難連接不斷且俄軍善遊擊而不耐守壕即使俄軍勉爲之亦必不能如西境之優勝其易爲德軍所乘也亦可知矣吉靑納議論之當否兹勿深論姑就喬治與吉靑納之言而推繹之其結果上復霜同吉靑納謂德軍不能深入俄境喬治謂俄軍一時不能取大攻勢使此兩言而果確也則德軍旣不能逞志於俄自必揚威於他處俄軍旣不能取大攻勢德軍自無東顧之憂而可併力他向此誠吾國所當引爲深慮者也德奥志在速戰今雖限於天時不能深入俄疆然焉肯老其兵士於東境靜待來春致犯老師廢時之大忌哉然則德軍此後將圖逞於何方面乎此雖猜測莫定之問題然吾人對之殊難坐視而不爲未雨綢繆之計蓋無論德軍攻擊何處皆與吾人有極大之關係也近來軍事家有以德奥聨軍將出現於巴爾幹爲言者果　則與吾人尤有直接之關係焉昨聞達達納爾英軍至八月二十一日止所傷共八萬七千六百三十人戰事代價可謂太矣而政界之意尚以爲損失不大吉靑納僅略言突厥之窘狀而不言達達納爾戰局之前途其困難可知若德奥果出師巴爾幹則時勢一大變吾人當立即應付之需兵之多無待言矣或謂德軍將折回西境以决勝負蓋西歐戰情未有大變動者幾及一載斷無長此不變之理一旦俄境德軍能以分其兵力而又不垂涎於巴爾幹則必併力於西歐若是吾人亦必調遣吾國所能有之軍隊以抵抗之又有人以爲德奥將以重兵猛擊意國者此說似難成爲事實然果有之意國勢難獨力對抗必乞援於同盟國吾人自當盡我兵力以支持公共之擔負故無論德國用兵或在巴爾幹或在西歐或在意國而吾國必須凖備極多軍隊非數月前所可比擬者則固無可疑也吾國兵士之力本不若衆人自信者之大而時勢所發生之需求又較衆人所預料者爲亟今德軍在俄境之戰事將至暫行結束之期然不獨不能減輕吾人之 
擔負且復加以重大之責任吾人其欲凖備盡此責任之方法乎早定大計（指强迫徴兵制而言）此其時矣 
[最近發生之二大交涉（一）]  
（北京特别通信） 
（一）間島問題（二）俄使之要求 
　　吾人今日有一種不可名言之憂慮與傷心而欲求吾國人之注意者即國體問題而外之外交問題是也在今日不幸之時期中旣有内外利益交換之風說之發生若其果確則其所失墜者豈僅區區一隅之事然若以一隅不足顧則内外之乘國人目不反顧之秋而將其全體以爲酬酢之品物者又豈能決其必無故吾國民對於今兹之交涉問題誠不可不切實注意也（一）間島問題旣巳屢見本報兹更錄其最要注意之點如下 
　　（一）所謂間島包括圖們江之北吉林延吉廰數縣而言 
　　（二）問島向爲中國完全領土宣統元年七月二十日即明治四十二年九月四日外務大臣梁敦彥與日使伊集院彥吉所訂關於間島之中日協約證之由中國開放居留地由中國保護韓民凡圖們江北地方雜居地内之韓民均服從中國法權其納稅及其他一切行政處分均與中國一律（原約第四條）絶無疑義 
　　（三）此次交涉焦點在日本則以今年之中日協約實包括間島在内故欲按據該約關於南滿洲及東部内蒙古之條約第五條（略云民刑訴訟日本臣民爲被告時歸日本國領事官審判） 
辦理而中國則以此次協約不能包括延吉廰在内爲絶對之理由 
　　中日協約之效力不能推廣至延吉廰之主張實　堅確（一）外交部所主張此居住延吉地方之韓人之所得特别地位由於歷史上之沿革則應盡其特别之義務且其特别地位有今日協約中所許日人在滿蒙可以獲得之權利之所無者如墾地所有權是也（二）在宣統元年之間島之約中日本獲得吉長鐵路之延長權及居留地權設置領事權種種而中國僅不過得日本之承認固有之權利故此約本以補償中國損失不以今約失其效力也（三）中日新約之所謂日本臣民乃指照例領有護照之人而延吉地方之韓人則向未領有護照其不可一律視也明矣至日人之主張則無非謂延吉亦屬滿洲之一部新約旣云關於滿洲之約則此滿洲之一部者自應在内不知此則有一絶好論據可以破之即宣統元年之間島之約所訂如此而同年同月同日及同一外交當局復曾訂一約曰關於滿洲之中日協約其所訂全爲滿洲之事可見間島因有特别歷史上之沿革實除外於條約上之所謂滿洲之外也 
　　韓上之居延吉巳數十年當宣統元年訂約時已達二十餘萬比中國人口爲多近數年日益加增該處韓人照約本得墾殖購地永遠居住所恃以維繫者僅一綫之法權若並此喪失即謂延吉從此完全斷送可也 
　　近來日本報紙鋪張間島之事惟恐不及其用意不特明說有時載間島中國官廰之横恣謂中國巡警袒護被告之韓人將出訴於日本領署之韓人逮捕監禁日警派捕無效鈴木領事派員質問則以間島條約依然有效爲詞現在韓人非常致疑於日本法權之存在（按日本在該處本無法權何可疑之有）怨言四起頗爲動搖有時載中國官廰之所以如此强硬即爲中國外部密令使然至本月四日則忽發生奇駭之事即是日午前三時十分忽有羣兇一圑手執兇器突襲和龍縣知事衙門至直搗其寢室幸被警察擊退滿洲日日新聞亦認爲此係韓人所爲但曲詞解說謂此係該知事肆行不法壓迫韓人之所致然是否眞正韓人所爲抑或有人指使未可知也 
　　（二）俄國之要求（其詳已見昨日本報從略） 
　　夫俄在今日國内被兵之秋何以能提出要求於我國此必有一種後援將以協圖並進也可知故識者知繼此以往吾國之痛切之外患必相逼而來而今者特小試其端而已 
[西報述黎副總統之近狀]  
　　大陸報云昨有自京來滬之某君言黎副總統在京近狀謂帝制問題發生後黎常鬱鬱不樂不視事不見客間與二三知己晤談而已黎常語人曰帝制實行中國必分裂吾惟一死以謝之惟泉下愧對爲民國喪軀諸豪傑耳言次欷歔不置聞黎嘗有帝制朝活則余夕死之言故其夫人防衛周至雖夜不懈云 
[南京快信]  
　　京會聞屢有電來詢沿江及上海一帶民情安靖否並有電力迫此間覆稱民心愛戴地方安靖等語 
　　又來電促公民大會監督用壓力選舉限期交卷此間老輩及正派人已婉謝之而好事者至索重酬爲交換品所謂重酬者不外現金及職任權利等等並須包終生温飽 
雜評一 
[聚兵（無名）]  
　　方今世界各國之聚兵者多矣開戰之地勿論矣聨軍聚兵於希臘以救塞羅馬尼亞聚兵於邊界以防布德奥土布聚兵以通巴爾幹之路俄英法意聚兵以堵之勿通此最近之聚兵也不謂外電言中國今日亦聚兵於北京以防國體變更時之亂同一聚兵其命意何乃太相懸絶乎 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國體問題之影響]  
　　行政機關之荒廢　自國體問題發生後中央地方各行　機關不無因觀望時局而將其他應興應革之要政置之腦後者近日報章所載大抵直接間接關係國體問題此外幾無政治大事可紀即其明證總統有鑒於此於日前命政事堂交論肅政廰對於京外各行政機關有無因國體問題荒廢要政加以監察如有此等情事務須嚴行檢舉以便政府督促進行 
　　優待條件之協議　淸帝優待條件及淸皇族與滿蒙回藏名族待遇條件去歲訂入新約法著有永不變更其效力之文即出於總統之盛意今曾幾何時憲法旣在起草國體又議變更新約法之效力固將告終而此種永不變更效力之條件總統决不致一朝使無著落自不容疑乃聞淸室已有顧慮及此者日前特遣某氏就民國政府探詢國體變更後之待遇情形攻府經種種協議結果答以此事須俟國民代表大會决定云云 
　　投票標題之意見　參政院以國民代表大會組織法已經政府公布則關於投票標題一事亦應及早議决咨行政府以便轉知各監督本星期内已不及開會定於下星期内即開會議决此事並聞個中之意見以爲此項標題貴乎言簡意明無取深文奥義將來該院議决之結果或即以君主立憲民主立憲爲國體投票之標題云云該院於常會則漸有不能成會之象獨於國體問 
題之所關者若有刻不能待之情勢於此可以觀參政院之作用矣 
　　研究憲法之規則　日昨籌安會發布所謂憲法研究部規則者落落三條紀之如左　第一條本會特設憲法研究部研究君主憲法　第二條憲法研部設研究員若干人由理事長指定　第三條研究之結果以籌安會之名議發表之此等研究以已事推之恐又是一篇通告便爾繳卷矣究竟如何姑拭目以俟其後 
[京中國慶日之冷淡]  
　　本届國慶紀念日旣奉諭停止覲賀閱兵典禮亦不舉行總統晨起治事一如曩時政事堂所有星期値班人員亦復照常入値毫無何等舉動各署人員必欲循例入賀者則府中司閽處設有號簿但去挂號可耳外傳是日府内有筵宴等事聞實不確至所謂太和殿大宴羣僚禮制館先期定有儀節等語聞亦實無其事 
　　民國以來旣有所謂國慶紀念於是每歲今日國中各界循例休息一日本年適逢星期於是北京各學校有於昨日提前放假者各部院官署則多於明日補假一日惟外交部僅詐明日午前補假半日大約已算異常認眞矣按補假名目爲淸末所未有以今内憂外患之交而政學各界玩日愒時習於遊惰一至於是可歎也 
　　本年國慶紀念國人對之頗有一種特别之感覺蓋君憲制度之運動日漸成熟而此告朔餼羊之共和紀念此後將成爲廣陵散也人民心理旣如此政府方面又以謡諑繁興不願舉行盛典而北京社會是日之沈寂遂不可言喻返之慶祝紀念之本意蓋大不相符矣中央公園諸執事感之乃於該園特加點綴以助游興所有中西餐館咖啡茶社以及撮影彈球均供公衆娛樂並招商陳列國貨出售烟火電影書畫古玩等等又於先一日發出啟事以期廣招游客稍增興致乃届時終日雨下如注滿城蕭蕭瑟了無一毫佳興殆國慶紀念以來之第一次也 
[政費與内債之近訊]  
　　財政周總長屢有鞏固財政之宣言已將五年度預算提出於政事堂總統於前日特召集財政總長主計局長財政顧問等就編製五年度預算之方針五年度出入調節之標凖五年度及四年度財政大體之比較五年度預算不足之原因及彌縫法五年度之增收預計等各節協議一切至厲行減政以來各機關之經費撙節不少今舉九月分中央各部院之支出額如下政事堂六萬五千餘元統率辦事處三萬四千八百餘元外交部六萬元内務部四萬二千六百餘元財政部五萬八千餘元陸軍部七萬餘元海軍部三萬四千餘元司法部二萬七千餘元敎育部三萬三千二百餘元農商部四萬九千餘元交通部四萬三千餘元參謀部四萬八千八百餘元參政院五萬二千餘元平政院三萬三千六百餘元肅政廰一萬二千餘元蒙藏院二萬一千餘元審計院三萬七千餘元大理院一萬六千餘元國史館七千餘元淸史館二萬一千餘元鹽務署四萬四千餘元稅務處五萬六千餘元以上近畿軍隊之經費及各省之補助費不在其内 
　　四年内國公債自本年四月開募以來截至八月底止計中國交通匯豐三銀行共募集五百九十七萬餘元各省財政廰認募一千五百十四萬餘元東西洋華倁諰募二百二十一萬餘元鹽務署懐德堂等認募一百十餘萬元統計以上認募票額共二千四百五十萬元左右除陸續報收債欵一千五百三十四萬餘元核計已解之欵在全額五分之四以上其欠交餘欵亦經財政部分别電催報解預計將來各處應交之欵即不免稍有短缺而通盤合計截長補短必能滿足二千四百萬元之總額聞已由財政部呈報總統鑒核矣 
[管理寺院條例之呈核]  
　　各省侵佔廟彥轇轕民國以來時有所聞内務部前曾定有寺院管理暫行規則呈准施行然文中亦有未盡詳備者邇來佛敎徒傳敎一事漸有外力侵入之動機故關於寺廟等管理尤爲當道所注意兹聞内務部特爲擬訂管理寺廟條例呈請總統其文云竊維立國之本首在政治而足以輔其不及者厥惟宗敎政治之功昭明可覩順人情泛濫往往無所依歸則隠賴宗敎有以匡持而約束之其爲裨益良非尠也惟令政敎合一流弊必滋所以泰西諸國曩多敎事之爭其後政敎分離頼以寗息而其俗尊視宗敎信徒尤衆故關於管理宗敎行政制度素稱完備我國政治自三代以來即巳燦著而宗敎後起漢之中葉佛學始傳唐之初元道家乃盛政敎判然不相混合故能歷久相安此其優於泰西諸國者也惟以偏於放任之故宗敎行政不甚措意間有數端亦多取限制之嚴而闕於保護之實稽諸史乘五代而下雖管理僧道代有專官職掌法度無能詳考獨唐書載崇玄署掌道士帳籍兩京度僧尼道士女冠御史一人蒞之每三歲州縣爲籍一以留縣一以留州僧尼一以上祠部道士女冠一以上宗正一以上司封又唐律於諸私入道及度之者本貫主司觀寺三綱知情者監臨之官私輒度人者皆論罪有差其制較爲賅備蓋唐自謂承老子之後視宗敎特重也宋金僧道皆三年一試法同科舉甚不足取明淸僧道各官即以僧道充之其初猶愼加簡選克舉其職逮淸末葉政敎日隳僧綱道紀兩司亦類多濫竽充任在精通經典戒行端潔者每不屑爲不肖者則又挾其勢利之見以欺凌敎衆叢林大刹僅賴一二住持之賢者稍加整飭而州縣所屬之僧道官且每况愈下惟知出入衙署結納紳衿例應官差歲取官費幾降與輿臺爲伍不免爲世俗所譏敝壞紛擾於宗敎行政實際上之進行適多障礙是其制有弊而無利不可復用明矣改革之初本部有鑒於此並因各地豪强當擾攘之際每多藉端侵佔廟產積案轇轕曾規定寺院管理暫行規則通行在案惟事屬草創多未詳備而各省秩序初定亦未能實力奉行本部一年以來悉心討論擬訂條例幾經易稿深恐於習慣稍有未符即施行動多扞格又復博訪周諮以資參考兹經訂定管理寺廟條例都凡三十一條綜厥大綱除關於宗敎内部敎規一切從其習慣外對於宗敎行政多採提倡保護主義提倡之道擬俾敎徒得專立學校用廣流傳並可隨時公開講演闡明敎義且以爲敎化行政之助保護之方則以調查僧道頒發牒證爲入手辦法並令將住持傳繼寺廟財產分别註册庶官廰有所稽考而侵佔之風或可少息謹先將該條例草案另具理由分别繕單呈候鈞裁如蒙核定謹請以敎令公布施行其餘各項辦理規則擬俟本條例公布後再行由部擬具呈核云云十月四日奉批令准如所擬辦理矣 
[馬卿雲之勒捐方法]  
　　前河南巡防營統領馬雲卿四假權營私誤國害民由高等軍事裁判處判處死刑奉令即行槍斃已見明令聞馬初到軍事裁判處供稱光復時在河南擁衆有二萬餘人糧餉無出故由各縣捐欵三十餘萬以濟要需自元年六月受編成軍以後旣無餉絀之虞亦無勒捐之事後經軍事裁判處傳到受害最深之張萬運與之對質馬方無辭狡展聞其勒捐方法大都誣人通匪將其逮捕復串人出面調停罰欵了事此次聨名票控者有百餘人之多亦可見騷擾之甚矣馬旣無可解免乃托言欵供某項要需並非吞入私囊及行文該省軍署調查又無報銷之案故該處即據官吏犯贓治罪條例處以死刑云 
[白下新聞（南京特約員）]  
　　本届國慶上月南京警察廰飭行區署分派長警挨户傳知早日豫備國旗且必自置新者不得用陳舊租賃之物商民奉令疑訝非常揣測之言流播市間蓋以國體問題進行迅疾之時責令商民新製共和之五色旗顯有抵觸其實當局者初意提倡國旗原爲昭示共和尚存藉以安慰人心並無他見不料八日忽奉政事堂電國慶日停止慶賀先之欲借爲慰民心者乃不得貫澈其目的以故是日唯見市廛間簇新五色旗之招颺天氣昏寞路人稀寂警廰仍一律辦公加嚴守望國慶日之冷與總統誕辰之熱互相對照頗耐尋味 
　　英婦被傷案犯王鐸業經軍政執法處訊明詳奉馮將軍判定有期徒刑三年其有處分各員概行撤消齊使特飭警署於摩蘭門首加派警崗以示保護賞金一千元已發下聞有嫌其不敷分派擬請再賞一千元者偵捕本屬職守有賞而妄求可謂不知足此交涉案遂以圓滿解决矣 
　　捐務處組織脫胎於天津捐局徴收有舖房捐車捐茶捐妓捐四項共用員司六十餘人每月約收舖房捐三千餘元車捐七千餘元茶捐三百餘元妓捐一千四五百元年約收十五萬元開支每月一千五百元茶捐舖捐用途敎育警察各支半額車捐專供馬路工程費妓捐爲濟良所經費及其他之用新頒警察廰編查户口條例已擬實行辦法其經費卽取於舖捐已詳巡按使核示 
　　前次風災振欵十一萬元已發者南通一萬元崇明五千元江陰二千元常熟六千元太倉三千元東臺二千元寳山二千元共三萬元後又有補發者所餘約六七萬元擬撥充修塘經費風災於禾榖未有大傷棉花則僅得上年之三四成振務已告竣事前鄉民不求振卹擬懇減免賦稅未蒙准行故給振時數縣風潮頗劇現已靜穏矣 
[紀吉林官產處之捲逃案]  
　　一萬六千元之巨款（化險） 
　　吉林政象近極岑寂在昔孟憲彝之官帖私飽問題及慶泰成之倒荒公欵問題均爲與國家公帑有關係之要案乃一波未平昨竟聞有公然挾欵潛逃者其人僅一官產淸理處之科員而所携去之數爲一萬六千元發覺之期則竟待至第二日已逃之夭夭杳然無跡之後其事可怪其情尤可疑足見吉省政治黑暗之一斑矣 
　　事之眞象據吉林函稱該省官產淸理處科員竇某於九月二十八日擕公欵一萬六千元偕熙春里寳順妓女文玉潛逃至第二日（三十號）午前事始發覺然已靑蚨飛去黃鹤杳然當即飛電通緝據偵探報告則謂該員係由長春經過赴滬矣其處長柴維桐氏近擬親追蹤跡能否弋獲事屬未來惟其當日發覺情形據查竇某係官產處前處長佟之義子爲佟所援引充該處科員到差以後即花天酒地肆意蕩游獵艶熙春徴歌丹桂月旦聲色未嘗有虚夕薄薪幾十番何能敷浪子之揮霍任事數月債台高築百仭雖處長更動而未撤其差凡梨園酒肆衣莊書館無一不欠款纍纍節届中秋債權者得連翩而至竇善於鑽營爲未雨綢繆計乃討差外出調查至節後十七日始返眉急雖過丁手終艱遂蓄此三十六着走爲上之主義捲逃之計於是乎决矣 
　　金錢買笑柳巷尋觀久之久之茶蘼架下巳暗訂啮背盟矣嗣牀頭金盡君子有梁上之稱點金無謀鴛鴦勤雙飛之念迨至十八日萬六千元之金錢到手即偕美人而同遁天南地北與子偕行人海人山何從緝我款乃一聲飛去也：：：處長珍重：：：寳順珍重：：：各債權珍重來日方長願此生莫再相見 
　　行後二日適處長有事尋覔杳無蹤跡乃遣人赴寳順詢問班主云我家錢樹子已隨竇赴長春矣打破悶葫蘆眞象畢露亟亟調查始悉其擕欵一萬六千元潛逃之事嘻異已 
[奉天政聞拾零（化險）]  
　　前奉天巡按使張元奇出關後此間有得其消息者云張氏感日（二十七日）已抵京惟到部日期尚未定據聞張氏雖曾提出辭職然現已允暫就次長不久必仍外放巡按但鄂湘說均不確浙使則略有希望云 
　　大員更迭僚屬例有變更三十號巡按使公署中人員除自行請假隨貞午使赴津者外其餘亦經叚香岩將軍於甄别之餘給予委任狀惟聞此次之甄别並無何等變動不過裁減三五冗員而已 
　　奉省段將軍兼任巡按使以軍民兩事萃於一身政務紛繁旬日以來於省公署中原有人員除提出辭職書各員外近日裁去科員四名雇員二十名說者謂係關於行政經費減縮之故對於各科主任及科員等已於上月二十九日午後諭集各員開一政治會議俾於言語間以覘學識而定去留將軍行署人員半隨張將軍赴鄂所留各員無幾亦擬於暇時開會集議以便量爲留用 
　　省公署政務廰長史曜五氏前於辭職時經叚將軍一再挽留未允已於上月晋京至於政務廰長一席將來新官制發表似無存在之必要聞已先由軍署秘書金世和氏暫行擔任此席故母庸呈請簡任云 
　　奉省各處防營向歸巡按使節制故省公署設有營務處派員專辦其事其處長由史曜五氏兼充設有會辦一員張按使委任蕭成斌氏擔任兹聞段將軍擬將營務劃歸軍署辦理將該處裁撤委蕭氏爲軍署顧問現蕭氏尚未承認有整理回籍之說 
[湘省籌辦自治之第一聲]  
　　嚴使現因籌辦自治期限已迫應即趕籌進行長沙爲全省觀瞻所係昨特遴委候補知事施廷章會同長沙縣知事妥愼籌辦並以按照定章五年二月完全籌辦成立三月即舉行通常會議現各縣造報分期籌辦者尚屬寥寥特通飭限文到十日内趕速具報 
　　本月爲第一期開始籌辦者有湘陰瀏陽十餘縣所有調查選民資格之疑問均經嚴使昭章明白解釋（甲）凡有下列情事之一者不得認爲選民　一品行悖謬營私武斷確有實據者　一曾處徒刑以上之刑未復權者　一營業不正者　一失財產上之信用被人控　尚未淸結者　一吃食鴉片者　一有心疾者　一不識文字者（乙）有下列情事之一者停止其選舉被選舉權　一現任本地方官吏者　一現充軍役者　一現充本地方巡警者　一現在學校肄業者　一現爲僧道及其他宗敎師者 
　　自治籌辦期中所需一切經費已經嚴使酌查地方情形規定一等縣缺開支經費八百元二等縣缺開支經費六百八十元三等縣缺開支經費六百元由各該知事妥爲支配一概不准加支各該區董等亦不支薪俸得酌給津貼以供夫馬伙食之用昨已分别飭知矣 
[江春霖創格辭勳]  
　　淸江侍御春霖致書閩使許世英請代辭嘉禾章詳述六不敢受之理由各節已見各報兹聞許使以辭勳章事無先例復書不肯照辦江氏又復函詳論意在必辭其文云接奉復諭所以敎春霖者至深且盡循誦再三烟　痼疾爲之頓除然謂辭謝勛章查無先例未敢代呈則愚衷之惑滋甚夫例者本律之所無特下請而上許之有合於天理人情後遂著爲令典耳守成之時事有成例開創則否大總統之建民國黃帝以來六千四百有八年之創局也尚可以例拘之乎且唐虞盛時每授一官皆彼此交讓至後世乃有不讓之事爭必有例讓固不必有例也若以大總統之論功行賞昭法示來兹俾資激觀規春霖以必受此則贖人不受金孔子之所以責子貢者然春霖雖辭不敢受而大總統之賞則已行矣賞以勸功辭以崇讓意相戾而實相成也昔雲臺二十八將功在漢室而談東京之節義者終必推本於嚴陵沈淪之作用時有出於擁戴之上者豈必好爵爾塺而後相助爲理乎一介不取萬鍾何加商則伊尹周則孟軻舉以相方春霖豈敢而草履布衣山中習慣麋鹿之性驟被以章服之榮實不能無縶維之懼仍乞執事善爲辭焉倘得俯如所請則感且不朽云云 
地方通信 
[松江]  
　　國慶冷淡　往年雙十節政商軍學各界必略有點綴本年都無興會惟中學堂仍懸旗設宴共同慶祝敎員學生相繼演說旋演種種學術試驗並習拳棍而散 
　　續拘待解　柘林倪某由水警捕獲以土豪名義解送奉賢縣轉解來松拘押日久審訊後判決十個月拘役未經執行因病保釋惟此案相對人尚在上訴故昨日縣署復飛派法警馳鄉復拘倪到案以俟轉解赴省 
　　電機損壞　電燈公司之引擎用久力弱一時新機又未能運來　昨夜機體受損屢次生火無效城内外電燈皆不能開點今日已飭匠趕修矣 
 
 
 

Page 7

 
 
[蘇州]  
　　拘獲一羣賭徒　警察廰據報　區上津橋　洲會館有流氓開賭情事乃立用電話寗傳偵探隊長潘秀靑令其率領探士會同　區警察前往查緝當即拿獲陸招福黃福生戴子林等三十二名並賭具銀洋一併解區經董輔臣警正預審事竣備文移送警廰司法科由科員仲　如分别提訊如何判罰現尚未悉 
　　日學生來蘇遊歷　十月十號有日本學生四十餘名由滬乘火車來蘇先期由駐蘇日領知會軍警保護該學生隊到蘇下車即各乘騾子進間門先至北寺然後至滄浪亭府學等處遊覽風景並赴虎邱山等處遊玩山景直至下午始各乘車返滬軍警各機關均派偵探憲兵人等　中保護云 
　　建祠之騙局　吳縣香山鄉蔣墩村人蒯煥章係前年鎗斃之洗城會首領二蒯之族叔素嗜賭博並無一定職業近日謀得蒯氏婦股開棗市橋油行管賬之事知孤兒寡婦易欺忽然異想天開謂兩姪死事甚慘不可不立一專祠永留紀念並向蒯氏婦揑稱已經禀縣立案建祠須費洋七八千元欲令婦先付千元聞蒯氏婦將信將疑故尚未付洋現其騙局已披露於外矣 
　　蘇鄉農會成立　吳縣知事公署昨奉道尹轉飭催令籌設農會限一月内將組織情形及職員表詳報備案查各市鄉農會惟周莊鄉成立最早會長陶小沚並長縣農會略有成效其餘現報成立者僅車坊鄉亦正在萌芽時期此外各市鄉均尚未舉辦云 
　　保衛圑之敷衍　吳縣知事署疉接省署催飭趕辦保衛圑當經孫知事嚴飭各市鄉董事刻期舉辦兹經統計吳縣一境已經具報成立者已有二十處惟多以圑防改組粗具形式大率有局無人推原其故一因經費無着一因鄉民不肯充兵故各董事亦無可如何惟有敷衍塞責而已 
[鎭江]  
　　染價驟漲原因　鎭郡域内外各染坊需用染料靛靑二藍洋元等等全恃舶來品土產雖有奈多不適於用歐戰以來價昂已達極點染業深受其害綢布兩業亦受影饗蓋綢布業與染業實有連帶關係染料日貴即染價日增鎭城各染坊商懇綢布業酌加染價初則每疋加二成綢每疋加一成逐次遞加而來源仍不稍賤迄今染價已屬加無可加聞各坊家擬攙用土產染料以資彌補 
　　保護測量標凖　陸軍測量局局長董某近派員赴各縣測量軍用地點設立標桿恐人民有悞爲移動或偷竊損壞情事特將處罰章程咨請丹徒縣知事出示宣布並飭警一體保護 
[揚州]  
　　雙十節狀况　國慶日揚城各機關本擬舉行慶祝駐揚陸軍混成旅張錦湖旅長亦擬在西門外大操場舉行閱兵式後因謡言四起省飭嚴加防範故於是日召集所部各長官會議軍隊不准放假以免滋生事端所有預備慶賀各事概行撤消而各界亦甚淡漠商店懸掛國旗者祗有數家無復往年之盛况云 
　　籌欵修圩岸　瓜洲至八里舖洋子橋一帶東西圩岸自被輪船廻浪衝刷以來雖已耗費巨欵修築數次然皆係土工仍未完固今年因水甚大已有多處場坍急須堵修否則異常危險聞該圩業户現以前第二軍統徐公遺留所購修築瓜圩兩岸未曾用完之石塊日晒夜露剝蝕可惜擬集各圩紳商議商籌捐並請撥巨款俟秋後水下修築石岸以竟徐公未竟之功云 
　　幻燈籌欵法　商圑體操會司令劉隴溪以時近冬令學員須購造厚呢制服惟各商生意冷淡無法籌此鉅欵乃由劉君發起幻燈籌欵之法聞此事已由振明電燈公司王經理電請百代公司某君蒞揚接洽訂立合同並聞開演時需用之電氣悉由該公司擔任自願半盡義務業由該圑具函商會懇求開各業董事會議决此事矣 
[武昌]  
　　典商之呼籲聲　全國典帮因部電凡一元以上之當票須貼用印花票每典每年至少亦在千元以上當此金融吃緊之際柯能再行負擔要求地方官豁免則咸以中央爲辭現上海北京等處典帮擬聨合全國典業各舉代表赴京聨合請願初七日武昌商會召集商帮公議電京請參政呂超伯爲典帮請願代表以呂參政係武昌典商深悉此中情形也 
　　通知米捐開徴　湘省產米以運銷卾境爲大宗故湘省有出產落地稅鄂省有過境銷場稅前淸由張文襄奏准於湘路各統捐局外另設湘鄂賬米捐局於長沙玫省派員合辦稅入各得其半專爲賬款之用歷年照辦無異前去兩載湘人士以米係湘產稅捐權利應歸湘獨有文電紛爭甚形激烈前呂巡按再三咨商始得和平解决兹因湘米於八月二十日實行開關米捐一項已照章徴收昨由湘巡按文咨來鄂當經叚使飭行財政廰查照矣 
[杭州]  
　　日昇昌分號將開辦　杭州日昇昌票號自去年受京號影響停止營業以後各債户紛紛追欵經司法財政兩部議定宣告破產嗣由該號禀准農商部與其破產不若繼續營業尚得以收舊帳等情曾經早誌報端昨據個中人云該票號京滬兩莊淸理人欠欠人各款已經淸理就緒即須稟部開辦至杭州分號有派郭玉亭爲經理之說 
　　杭垣各校之會操與運動　杭縣小學體賣聨合會舉行運動會各節迭誌本報兹悉昨日十號開第二次大會正會長朱汲民因事未到由副會長　　卿主席會議操場問題（原議定在講武堂）因在鼓樓外路途太遠下城各小學校諸多不便且講武堂四面將垣坍塌殊不雅觀請更換地點由各校商議良久以下城平安橋左近大營盤地方最爲適宜議决改定大營監爲操場此外尚有四問題　一術生部由浙江病院擔任醫員及備送各藥　二販賣部由商業補習生擔任以資實地練習　三預算問題　四製劵及各種設備問題以上大致已佈置妥當尚有這行各事擬再邀集幹事在本星期三日開會集議 
　　省垣各校本定於十日會操天雨不能如期舉行當由省敎育會電告各校順延改定於本月十七日上午舉行惟時已屆委秋各校學生秋季制服大半不備該會爲謀形式上統一起見特於昨日通告各校下届會操均須一律着冬季黑色呢制服並須一律紥腿布黑色皮鞋以肅觀膽 
[奉天]  
　　牙稅又起風潮　奉省財政廰增取牙帖稅已通行各道縣定十月内實行各縣商會以斗秤牙紀帖稅範圍太廣凡屬糧店燒鍋油房碾　房菸酒蓆鹽以及各項商舖不用斗秤者無幾値此商業凋敝之秋如一律徴收牙帖稅殊難擔負現均舉代表來省於本月初一日起開全體商務聨合大會公議反對之法刻已開議兩日矣 
雜評二 
[公債（默）]  
　　公債於臨時必要支出與戰時始得募之非時時可募也而中國則時時募之募公債之主要在儲蓄而不專爲公益在權利而不專爲義務而中國之募公債則輒責之曰此國家之公益也此國民之義務也國民應愛國爾曷不購公債一若愛國兩字爲募債惟一之條件而此外經濟狀况市面影響一切均可不問也旣以愛國兩字募債矣則須先使民知國之可愛以國公諸民民自愛之若一面摒民不許參預國事而一面責民盡心愛國其可得耶 
　　前淸類於募債之事業祗以政府信用導民苟政府一失信用民即望望然去之矣蓋以信用而應募意祗在擔保本息不喪失他國政府有信用我國人亦願應購其國債並不有所分别則帝制時之無愛國觀念可知矣共和成立始不言信用而言愛國國與民無密切關係自不得不以信用動民國與民有密切之關係民自油然生其愛國之念内債之一募再募民縱無力而仍能勉力足額者其成效亦彰彰矣奈何日以愛國責民而忽欲奪民所愛之共和耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[江蘇省敎育會之奬勵體育]  
　　江蘇省敎育會於體育極爲注重兹因第二次省立學校聨合運動會開會在即特製銀質大爵一座預備贈與最優勝學校以資鼓勵 
上年江寧第一次舉行時與會各學校均極踴躍現在期隔一年又經一番練習成績必更有可觀届時奮勇爭先不知誰得錦標爲學校增光爲體育界生色也兹照錄該會致齊巡按使函如左 
　　敬啓者自學校注意體育於秋冬暇日開會運動足以提倡尚武精神發展學生體力洵爲有益之舉上年荷承鈞飭各省立學校開聨合運動會於江寗一時興采飛揚成績優美學界異常歡忭本年十一月將開第二次聨合會於蘇州角勝爭能較前定益踴躍敝會素以注重體育爲研究之目的聞兹盛舉極願有所揄揚近經開會集議擬特製銀質大優勝爵一座贈與本届最優勝之學校附以證書以爲紀念嗣後每届開會得最優勝之學校即以此爵遞相傳贈區區之忱竊示鼓勵於競爭期留傳於永久或亦與會各學校所許可乎俟届開會之期敝會當專員賫爵前往致贈以昭鄭重理合預爲陳明敬乞先期飭知各學校一體查照無任跂幸專肅敬請崇安 
[靑年會童子部開會預紀]  
　　四川路靑年會因建立童子部會所曾於年前向本埠各界募得巨欵就會後購置地基一方復由北美靑年會代募得建築費銀十萬元當即興工築造刻已完全工竣於今日（十三日）行正式開幕禮預期發柬遍邀各界到會觀禮總統亦電派滬海道楊道尹代表蒞會祝賀並致訓辭詢屬東亞未有之創舉該會因恐人數衆多不能遍容爰定十三十五十六開會三天每日請有名人演說及音樂等届時想必異常熱閙也 
[學欵萬難愆期]  
　　本邑敎育欵產經理處現接沈知事飭知謂前墊水利經費銀一萬元擬於七八年上下忙帶徴由縣撥還等因當以事關學款萬難遵照昨特具詳縣署請仍將該處前詳據情照轉原詳略謂八月三十日奉鈞署第七七一號飭本處當將碍難遵照情形於九月初二日具九七號詳懇謂迅賜轉詳以遵功令而重學欵在案是月十二日鈞署以轉奉江南水利局抄詳飭知又以第七九七號飭轉行到處經理員等以九七號詳未蒙批示未敢妄凟兹於九月二十六日疉奉鈞署第八四五號及一六七一號飭伏讀之餘曷勝惶悚查水利帶徴問題發生之初經各市鄉經董及合邑士紳討論再三始議於必不得已時暫移積存籌辦縣地方工業學校經費銀一萬元墊解聲明俟明年帶徴歸還詳報在案而三年十二月奉鈞署第一百二十七號轉行江南水利局批内亦經叙明俟明年帶徴歸還自可照准等語案牘具在理無反汗况今大總統注重敎育特頒綱要於總綱第五案内載明地方固有學欵宜分别保存不得移作他項等因亦奉鈞署行知則前項墊欵旣係籌辦縣地方工業學校必俟七八年後方能開辦以生息之學款等於虚懇㣲論久假不歸大受輿論之攻擊即使騰挪移用亦豈執政者所樂聞我縣長有提倡敎育維持學欵之特權對於水利學務定能兼籌並顧上以全官廰之信用下以順地方之輿情學欵所關萬難愆期爲再具情仰懇縣長俯念半方學欵重要准將本處第九七號詳據情轉詳務請省長批准施行以示大信而維學款云云 
[縣署關於捐稅之示諭]  
　　上海縣知事署昨出示諭兩則照錄於下 
　　屠宰稅帶徴敎育特捐　本月四號奉江蘇滬海道道尹公署飭奉江蘇巡按使公署飭開據本省敎育行政會議議决屠宰稅一項每頭照部定數目帶徴敎育特捐三分之一應即一體舉辦行道飭縣遵照等因奉此查此項帶徴敎育特捐係省敎育行政會議議决奉使署通飭全省遵辦以本縣之款充本縣學費各宰户應即遵照繳納除函知市鄉經董分别勸導外合行出示曉諭仰　邑屠宰各户一體知悉自四年十一月一號起凡照部章每宰猪一隻徴稅銀三角者帶徴敎育特捐一角每宰牛一頭徴稅銀一元者帶徴敎育特捐三角三分三釐每宰羊一隻徴稅銀二角者帶徴敎育特捐六分六釐由縣徴存彚交敎育欵產處隨時撥充縣敎育經費各宰户等毌得稍有拖欠致干便　 
　　部派員督查漏貼印花案照財物成交所有各種契約簿據可爲憑證者均須遵照印花稅法貼用印花方爲適法之憑證久經疊次曉諭並公布檢查日期如有漏貼印花者查出照章罰辦各該商民等輸出有限受益無窮何苦隠漏自貽伊戚現又奉大部派員督查與其查出罰辦名譽金錢同遭損失奚若遵章購貼享受保護之樞利合行出示曉諭週知經此次示諭之後各該商民等如再有隠漏貪小失大後悔無及其各熟籌深思之 
[關於選舉之文電]  
　　當選名額之分配　本邑縣公署昨接齊巡按使電開國民會議初選當選名額業經按照本法六十七條分配各縣應出初選當選人計江浦十名六合二十三名丹徒五名丹陽三名金壇十一名溧陽三名揚中二名上海十四名松江五名南匯四名靑浦十五名奉賢十一名金山二名川沙二名太倉四名嘉定六名寳山六名崇明十二名海門六名吳縣十一名常熟三十一名崑山四名吳江十一名武進三名無錫三十五名宜興十一名江陰二十名靖江五名南通十五名如臯三名泰興三名淮陰三名淮安六名泗陽一名漣水一名阜寗十一名鹽城十二名江都十四名儀徴三十二名東台六名興化二名泰縣八名高郵二名寳應二名銅山一名沛縣一名蕭縣一名碭山二名邳縣二名宿遷四名睢寗一名東海七名灌雲十三名沭陽一名贛榆二名仰即知照巡按使齊蒸印 
　　投票時間之通告　本邑初選區投票所昨發通告云本投票所遵奉敎令於十月二十日舉行國民會議議員初選舉凡有選舉權者皆應享有投票之權利業由　選監督通告在案届期務須親赴本縣尚文門凝和路也是園投票所投票自午前八時起至午後六時爲止事關選政幸勿放棄及遲誤爲要 
[遷移租界内義塚類誌]  
　　引翔港地之交涉　滬海道尹兼特派交涉員楊小川氏前因滬北引翔港地方公共工部局開築馬路牽涉義塚一案接准英領事來函並附工部局送來墳地圖樣擬將舊塚遷一新塚請飭縣照准等語當以該局所擬新塚地一方是否互換屬於何部分界線當即一併飭行上海縣查明各該地坐落核議具復 
　　丹陽同鄉之會議　旅滬丹陽縣同鄉前有坐落公共租界新閘鄭家浜及華法毗毘連之盧家灣兩處基地共十二畝有奇歷經京江公所管業作旅滬丹陽同鄉之義塜地兹因新閘鄭家浜塚地之四圍均爲洋商建造洋房凡欲將棺柩葬入該塜地者頗爲不便且由工部局禁止葬棺其盧家灣之塚地亦爲法公董局在該處築造馬路是以棺柩亦難安葬故由京江公所董事邱渭卿等提議以該兩處之塚地旣因劃入租界範圍之内禁阻葬棺自應設法改遷惟遷移塚地事關公衆應取决於同鄉爰特訂定今日（十三號）午後二點時在京江公所邀集丹陽同鄉開會籌議遷移云 
　　輔元堂塚之遷移　又盧家灣地方向有輔元堂義塚地計共一百餘畝所葬無主棺柩甚多近因法公董局在該處推放租界故該堂塚地亦須遷移兹由輔元堂經董議决遷移浦東安葬爰於前日飭小工多人在該塜地檢取屍棺裝箱運往浦東新塚地内埋葬 
[公堂研鞫私造官錢票案]  
　　湖北人王永淸（即王樹臣）因與陳金生陳根生（即陳根賓）吳德和吳阿和等同在新閘梅白克呼三德里五百二十八號屋内私造湖北官錢局票及蜀省軍用鈔票經人密告新閘捕房派令中西包探協往將王等五人先後拿獲並至愛而近路鴻興里九百九十五號屋内搜獲滿儲已印成及未印成之僞鈔票一皮箱紙張一木箱連同私造器具木印等一併解送公共公廨迭經訊供收押並派探至淞滬警察廰請將由閘北四區警署緝獲之董榮根吳桂芳等帶同公廨訊究各情已屢誌本報兹悉捕房已將吳桂芳提到昨晨連同王等五人併解公共公廨請究先由政府代表穆安素律師上堂向新閘捕房九號西探目斐司戤潑與一百五十二號西探海威明詰據供稱當時洋人密告後協同華探馳往梅白克路先將陳金生陳根寳吳德和吳阿和四人拘獲當在陳根寳身畔搜出僞鈔票三張繼至愛而近路續獲王永淸旋與閘北警廰警探在四區境内永盛里查獲私造機器並經警署將王等同黨董榮根吳桂芳等緝獲業已將吳桂芳移提到案供畢即將抄獲之各種僞鈔票與合同函件及王永淸之小照一併呈案請察當經堂上察閱一遇分别標記繼由華探目陳雲忠上堂亦經穆律師詰據供稱十月四號十一點三刻有華人兩名至捕房密告王等私造鈔票情形卽協同西探目等按照報告地址先將陳金生陳根寳吳德和等四人拘獲詎至晚間我已回家安睡忽有人扣門自稱江甯將軍署偵探長王樹臣詢問查獲僞鈔票一事答以此案甫經著手未便細言彼即告别惟當時彼在門外我在樓窗上未見其人而貌次日由包探韋金福在愛而近路將王永淸（即王樹臣）緝獲等語又據包探張林泰韋金福陳保祿及鴻興里管門人妻蔣馬氏等相繼上堂禀訴情形與陳探目所供相同旋由淞滬警察廰來警傳明賢投案證明協同捕房在永盛里查獲機器並先後拘獲董榮根吳桂芳等各節復由穆律師聲稱查得吳桂芳係吳德和吳阿和之父並由被告王永淸之代表費信惇律師向各人逐一盤詰一過即經王襄讞向王永淸詰問所有供出之同黨某某等現匿何處王支吾以對王君商之陪審西官美畢副領事判被告各人一併帶回捕房候禮拜四再訊 
[八誌搶刦土棧之盜案]  
　　公共租界福建路鄭家木橋北首郭源茂土棧被盜搶劫一案已由老閘捕房包探錢壽生查獲與此案有關之帮匪吳明春及吳之姘婦曹江氏（即强盜老五）並在吳屋骨之女孩寳珠招生兩口一併解送公共公廨訊供不認並經捕房向吳研詰亦不承認搶刦郭源茂土棧祇供認在小久安里搶取鄉人烟土消贓於某烟膏店押候吊贓各情屢紀本報兹悉此案又經錢探查得此項烟土係北京路六百十一號門牌烟膏店主汪安慶收買故於昨日禀明捕頭協同西探將汪拘解公共公廨請究即經中西包探投訴前情王襄讞商之美領畢君以案關收買盜贓自應澈究判汪押候帶同吳明春於禮拜四質究 
[巡兵擊鬭案之餘聞]  
　　巡兵擊鬭一案解决詳情業詰昨報兹悉前在南市紅十字會分院醫治鎗傷之巡緝隊鹽兵錢得勝及中營副哨齊得勝二人曾由鎭守使署因須提署質訊誠恐該二人遽行出境特派兵二名赴院看管現因此案業經鎭署訊結將案註銷故鎭署派往醫院看管傷兵之步兵二名已於昨日撤回並函致該醫院謂如果錢得勝等病痊准予逕自出院云 
[公共租界調查户口之手續]  
　　公共租界現正在調查户口曾略紀昨報兹悉英美工部局各西董以年來公共租界逐漸推廣地方遼闊居户繁盛所住人口業已五年未查且因内地時起謡言爰於秋季開常會時議决於陰曆九月初三日起按户淸查俾免匪徒託足業已印成調查户口單格式於昨日通飭各捕房轉飭探捕各就管轄區域逐户分發並令塡寫居户職業男女大小人口限於初十日一律塡寫淸楚交捕收回存候備查兹將調查户口單照錄如下　工部局諭民居舖户人等知悉現在本局欲知租界以内華民之數故特將此單於中國九月初三日起飭捕照本局門牌按號各給一紙各該家主須於九月初八晚將此單按款即行塡寫明白不得任意增減俟本局於九月初十日早前來收取應即呈交切勿延擱此次丁册之事本局實欲知其大致照五年前一律僅查居民人口數目並同時註明何省出身至於其產業及生平事概不過問無論别項何等事務不准絲毫調查探詢辦理一切惟本局人員特權並無他人所有切勿聽信差人衙役等或輕信謡傳以免錯誤並無丁捐等意亦不需索錢文爲此諭仰居民人等一體知悉此諭　附規則四條（一）九月初八日夜該家主應將此單塡寫明白切勿有誤（二）此册限於初十日早上巡捕按號收取該家主即行檢交（三）塡寫號數當照本局所釘門牌勿誤（四）此丁册係爲安居起見自可勿慮當收取時並不索取分文如有藉此索詐者准即指明禀究 
[爭辦自來水之省批]  
　　本邑紳董禀請維持内地自來水公司一案經楊道尹據情轉詳江蘇齊巡按使鑒核在案昨日接到齊使批開據詳已悉該董等旣經禀陳財政部仰候部示遵行可也云云經楊道尹飭知該縣查照矣 
[貨物稅年增一年]  
　　上海貨物稅公所自洋貨落地稅仍行歸併原有局所辦理後即奉財政廰通飭酌增比較以益稅收仰各該稅所核議具復迭經該所與各商業磋商在案兹聞該所稅額在民國元年度祗六十五萬二年度增至七十五萬三年度又增至八十四萬本年自落地稅歸併後復議再加故不涉洋貨範圍以内之稅率各認商亦將受加比影響現吳所長正在核議擬將歸併之落地稅另又比較其餘各業認稅再行妥商核辦業經據情詳廰謂本年度比較尤視上年度爲多云 
[函請注意改良國產]  
　　上海縣公署昨致縣商會公函云敬啓者案奉滬海道道尹公署飭開本年九月二十七日奉江蘇巡按使公署飭開案准農商部咨開據赴美賽會監督陳琪詳稱查茶絲瓷繡四項素爲我國著名優產此次携會列賽之品審查均邀特奬足彰榮譽然値兹天演競爭物質文明之時代隨事改良則令名永保拘守成轍則退化立形矧列强耽耽爭出其長袖善舞之能力以圖攘奪我國輸出之權利若不亟圖補救輕減其製造之成本以圖抵制熟悉其日用之遦常以投嗜尚恐數年之後將以優勝而趨於劣敗實業前途何堪設想本處旣膺競賽之重任自應盡匡助之微忱謹就調查所得參以管見繕具淸摺詳請察核藉備採擇等情查該監督所陳各節於改良本國產物擴張海个貿易極有關係頗多可採之處相應鈔錄淸摺咨請查照轉飭所屬遵照等因准此合行鈔錄淸摺飭仰該道尹即便轉飭所屬各縣一體遵照此飭計抄件奉此除分行外合就錄同抄件一併飭仰該知事卽便遵照此飭等因並發抄件到署奉此合行照錄抄件函請貴會查照并轉致茶絲瓷繡各業商一體知照至爲盼禱計附抄件 
[牛莊路又有搶案]  
　　昨日薄暮時英租界牛莊路第二十四號門牌居户姚林氏家突來匪徒以問信爲田入内搶去現洋等共値數十元逃逸事後經氏報請老閘捕房派探往拿匪已不知去向矣 
[派船查緝私鹽]  
　　鹽捕左營管帶魏焯文查得川沙南匯奉賢金山等縣沿海灘一帶均屬產鹽之區私梟光蛋每將該處產鹽裝船載往西鄉松江澱山河等處私售偷漏鹽課爲數甚巨現已訪悉私鹽裝船出浦之水道由白蓮涇及閘港兩處居多亟應派船嚴緝故於昨日派遣巡船駛往白蓮涇閘港兩河各駐泊二艘以資查緝 
[奉賢知事過滬]  
　　奉賢縣知事雲海秋因有事赴京於昨晨過滬謁見楊道尹鄭鎭守使隨由連陞輪船啓程北上 
[新縣署趕速裝修]  
　　西門内楊家橋舊參府署改建上海縣新公署所有水木各工早已工竣惟油漆裝修尚未竣事因此沈知事曁各科職員至今尚未遷入辦公日前聞有定於舊歷本月初十日遷移進署之說兹恐届時尚難如願故由沈知事於昨日論飭承包各工頭不分晝夜趕速竣工以便准期遷入 
[訴狀紙均須購買]  
　　法公堂刑民訴狀均用白禀現會審副領事德君以白禀批准後原告無處可查殊非鄭重公事之道故商明聶讞員於十月十五號起凡刑民訴訟之禀紙及具保之保狀均須由具狀人自至法公堂公事房出價購買印就之格式呈紙塡寫案由方准呈遞白禀一律不收業經規定購紙時間禮拜二四六於上午十點至十二點禮拜一三五下午二點至五點如過限定時間及禮拜日均不能購買昨已通諭遵照矣 
[偵查匿女賴婚案之眞相]  
　　常熟農民陳根生陳元龍父子控高全囡高馮氏夫婦匿女賴婚一案迭經地方審判廰訊知高女琴舫前在妓院不願爲娼由檢察廰發送新普育堂留養旋將琴舫提案開庭辯論終結聽候核示在案兹悉此案經普育堂董陸伯鴻君函致審判廰略謂高琴舫留養堂中之時惟高全囡與開設妓院之馬錢氏（即混名黑炭阿寳）等不時到堂與之秘密交談此案情節大有可疑應請詳爲訊核等語袁廰長得函後頗爲注意前日已飭吏分投前往嚴密偵查此案眞相以憑核辦 
[丁甘仁被控案尚未訊結]  
　　常州人王雲仁控孟河醫生丁甘仁誘引伊妾王夏氏捲逃一案業經公共公堂將丁與夏氏傳案訊供候核在案前日午後王崧生襄讞與美郭副領事升座刑庭復訊原告仍延代表律師上堂請究並詰據爲媒之婦人陳李氏供明丁甘仁因前妾王氏病故遺有兩歲小孩無人撫育故央伊爲媒出洋三百元資納夏氏爲妾各情又訊據總巡捕房華探目李星福上堂供稱被告夏氏於去年約在七八月間曾與其兄同至我處以被姘夫（指原告）偕同大婦至伊家將所有衣物各件搬取一空欲託我查究嗣因詢據友人周仁元聲稱係家庭糾葛捕房不能管理故當時未經報告捕房云云又據婦人張寳忠上堂供明夏氏嫁與丁甘仁爲妾情形並經被告律師向以上各人逐一盤詰良久中西官研訊至鐘鳴五下因時已晚即行宣佈退庭並諭候再訊核 
[救濟會偵探查獲被拐男孩]  
　　柳炳生投法公堂控稱有三歲男孩名福寳於八月十一日被人拐去今由救濟會偵探在怡和碼頭見袁王氏袁姚子母子兩人抱孩登輪赴粤售賣當場拘獲因商人住在法租界故送至案下請究袁供此孩係母親出洋購下携回廣東是實王氏供有姊姊住在廣東因乏子嗣故代買一孩爲子孫由蔣葉氏領來出洋十八元買下有身契爲憑實非販售葉氏供孫由隣居揚州人王阿四携來言該孩父母自願出售故敢介紹售與王氏王阿四可以尋交到案即能水落石出聶讞員判袁王氏母子交保再候傳訊葉氏管押限十四天交王阿四到案訊辦 
[女孩迷路]  
　　女孩王洪子身穿黑布夾馬甲藍布短衫藍洋布袴醬色線襪蒲鞋面鞋子髮頂稍秃門牙缺去一齒在法租界迷途啼哭爲捕查見帶至法公堂請訊據供年十一歲江北人父親王三住實昌路地方昨由母新携往姨母家探望在途失散是　聶讞員判送堂留養候父母具領 
[甯波女孩之被虐]  
　　寗波女孩祝意星年十四歲寄居滬北垃圾橋七浦路歸仁里某號門牌姨母處近因被虐逃出在南市油車馬頭徘徊被崗警查見帶至一分駐所詰據聲稱父母均在甯波今不願再回姨母處等語署員飭留候牌示召其屬人認領 
[巨竊案翌日即破]  
　　法大馬路三百八十七號門牌惠大押店於前晚忽被人撬門潛入首飾房竊去珠寳金飾鈔票共値洋四千餘元事後覺察報捕石總巡得報後以界内出此巨竊重案非尋常竊案可比立傳通班包探到來面限三天破案嗣由探目黃錦榮包探韓邦達方福林王銀桃陸海林分投嚴密查緝昨日卽行偵知實係歇夥張福泉所爲當在某客棧内將張拘獲解入捕房詰訊供出首飾寄在山西路張玉林皮箱店内鈔票寄在法馬路義記洋貨店夥邱子喜處又由黃探目前往將贓吊出據張邱兩人同稱張福泉前來購物暫時寄藏與張並不相識等語該探將贓帶回捕房禀明石總巡核示張福泉管押解堂訊辦 
[竊取鐵欄杆柱脚]  
　　工巡捐總局因推放南市沿浦岸線建築輪埠自開工挖泥以來其浦濱之鐵欄杆拆動零落間有被竊缺少者前日又有興化人顧義良在董家渡地方暗將鐵欄上之柱脚一支竊取被工人察破鳴警拘獲人贓解至一分駐所移送第一區總署請示核辦旣由董警正飭着鎖示犯事處七天原贓發還該局存留 
[船夥竊洋逃逸]  
　　浦東六圑灣民人俞小弟前日雇張阿興之駁船裝運棉花等物來滬銷售共售得洋數百元次日正欲返里忽被張之船夥某甲乘間竊去洋一百數十元而逸迨俞查知協同張四處找尋已無蹤跡不得已於昨投警察廰禀請查緝 
 
 
 

Page 11

 
 
[判罰烟犯]  
　　閘北檢察分庭前日起訴烟犯案四起經審判分庭陳推事判决黃桂生帶烟膏十兩丸藥三十一兩罰洋一百元綦錦帶烟具一副烟膏七錢罰洋三十元劉德銘帶無印花土七錢烟灰二錢烟糖四兩六錢罰洋二十元王大寳年祇十餘齡因帶烟膏四百八十盒計重六十四兩罰洋一百元一併還押聽候繳金釋放 
[馬橋鎭之嗎啡犯]  
　　陳長根近在西鄉馬橋鎭等處私售嗎啡並代人打針漁利事爲該處地方警局訪悉前日飭警將陳拘獲抄出嗎啡等物昨將陳連同贓物一併解送縣警察所由司法科員訊供之下以案關刑事判將人贓轉送地方檢察廰午後經檢察官預審後判陳收押嗎啡及針存案候示 
[戲片冒牌案之結束]  
　　法商百代公司前投法公堂控萬利公司股東殷炳齊黃可道黃祺生等將冒牌百代戲片混售以致受損失銀一萬三千兩請追經中西官判令交保限繳在案今由該公司禀稱殷等已將賠償損失銀兩如數繳淸請爲核示中西官於昨日傳到殷等諭以後不可再作此等冒牌之事遂判將案註銷 
[續獲混用鉛質小洋之同黨]  
　　閩人翁丁丁因與王宗漢將鉛質小洋串令鄉人林依吉羅智水至楊樹浦路天德堂藥店内混用被店夥周耀良報捕將王林羅三人一併拘解公共公廨訊供收押在案昨由捕房將翁續獲解廨請究經俞郭兩君略詰一過以此案係由德領陪審判翁押候禮拜六與王等一併解請德領訊核 
[偵獲在押脫逃犯]  
　　淞滬警察廰於上月二十六號夜脫逃押犯嚴大一名當經飭緝未獲兹悉嚴犯逃匿虹口經該廳警探偵悉禀請徐廰長備文移請公共公廨轉飭捕房於前日將嚴緝獲昨解公廨請究先由警察廰來警投案禀明前情聲請移提訊之被告供稱被押與偵探間不給飲食餓極潛逃是實俞代襄讞商之美傾郭君判嚴交來警帶回歸案訊辦 
[房產糾葛案准予改期集訊]  
　　鄔夢九前與婦人錢顧氏因房產糾葛在蘇州吳縣涉　未結又控經上海地方審判廰定於日内開庭辯論嗣因錢顧氏因事不便　代表到廳候質並聲請改期集訊袁廰長准之着靜候核奪 
[買地悔議案之訊理]  
　　英商勒夫士因華人鄭其迁買地悔議具控公共公廨將鄭傳案請追損失銀兩業經會訊候核在案前日午後關讞員會同英領康君升座公堂復訊先由原告代表律師偕原告西人上堂供明被告曾向伊議定價銀九萬五千兩購買伊代西人哈味經手出售坐落楊樹浦等處之地皮並許其打樣及建造房屋等之利益嗣忽悔議致受損失是以控究質之被告亦延律師到堂代辯中西官訊至薄暮核供會商之下判被告交原保候再復訊核奪 
[捉獲逸馬]  
　　一千零十三號華捕昨在吳淞路捉獲某馬房之逸馬一頭牽入捕房留候查核 
[氣候報告]  
　　（上海徐家滙天文臺天氣測候報告） 
　　十月十一日中國北部反旋風移向南方西北北風亦將同時發生天氣自晚起稍現佳象伹仍潮濕有霧安南及高興支那海濱有暴風 
　　十二日天甚晴有重霧氣壓上升西北北方有微風 
十二日下午四時三十分預測天氣陰晦海濱有東北微風北方有方向靡定之微風及濃霧 
　　十二日下午四時前二十四小時内上海氣候温度至高七八．四至低六○．八去年同日至高八．○．四至低四八．六 
雜評三 
[靑年會之童子部（酌）]  
　　從前我國輒稱爲老大帝國老大云者無用之代名詞也今我國體又將返乎老大矣而我國民亦將隨之而老大耶苟不欲隨之而老大者則靑年之責任重矣美國靑年之言曰使我美洲新大陸之輿圖常新者靑年之責任也吾則望我民常產生此有用之靑年以新我中國之民族靑年之基礎立於童子吾又烏能不以希望此靑年者轉而希望此可愛之童子哉 
來函 
[泰記公司致儲金圑總事務所函]  
　　中華救國儲金圑總事務所台鑒逕啓者救國儲金一事發起以來已届六月當時各界踴躍輸捐滿望五千萬之定數指日可成不料迄今所收之數較之定額相去遠甚則前定不能足額發還存户之約應即實行以昭信用敝公司同人存數雖微然而原約具在當此謡諑紛傳之際敢請尊處從速宣佈發還之期俾得收回存款是所至禱專此敬頌台祺　泗涇路六號泰記公司同人謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[雨] [  覺迷]  
　　民國初定政府濫發勳章外人譏之曰勳章雨今年蝗蟲爲患西報又諭之曰蝗如雨下今國慶日北京大雨如注國慶日之雨爲送别民國乎抑追悼民國乎然而雨竟與民國相終始矣嗚呼雨 
[追和唐詩有序] [  山陽宋焜]  
　　滿窗風雨一枕凄凉悲大難之將來憫傷祖國挑燈夜起誦唐人哀怨之篇落淚濡毫寫我心憂傷之感倘亦見者所心酸聞者所涕下乎 
　　京師北望路漫漫憂國憂民淚不乾政客休心猶自擾無端異說創籌安（步岑參逢入京便韻） 
　　秋風秋雨助愁深大好神州痛陸沈政客應知亡國恨猶希富貴是何心（步李商隠嫦娥韻） 
　　杜牧年來情未死念卿頓觸舊愁新江山破碎今何世同是蟲沙刦裏人（步尊畋馬嵬坡韻） 
[游戲文章傳] [  炎炎]  
　　先生姓文名章游戲其字也係明才子文徴明之後裔客居上海在談自由先生家談先生待先生良厚每日雖座上客常滿必推先生居首席先生亦習以爲常略不遜讓而先生知交徧天下每日以文字質正者甚多先生輒擇其有趣味者披露其文於海内晦明風雨未嘗或輟連篇累牘不以爲煩時或解其私囊以爲諸文人潤筆之資其好文禮士誘掖後進類如此以故天下之士大有生不願封萬户侯但願一識文先生一登龍門聲價十倍之氣概先生性素直不能容人過而於貪官汚吏趨炎附勢之輩攻之尤力此於去取他人文字之間以見其志故先生雖名滿天下而進不得志於有司先生之才猷座末由展布時論惜之余以菲材辱蒙先生知遇因不揣謭陋綴拾先生事略作傳以傳先生先生見之倘亦莞爾一笑也 
譯著 
[間諜生涯] [  天虚我生]  
　　（十一）德國之戰事機關（續） 
　　諜報　知已知彼百戰百勝諜報一項實爲軍事之主要亦猶人之有耳目也敬聾且　則雖具四肢五官亦無所從措矣諜報部中分類尤繁有軍凖學形勢學槍炮學種種莫不分門别户各務其精職事者皆英後其唯一之目的尤在偵知他國軍事之内容及其國内之地勢普法一役法軍棄地而逃普軍日夜追襲終覆巴黎而未嘗一迷途徑者莫非平素之功也輓近以來地理形勢之學列國亦甚講求然與德較終無能出其右尚憶一次吾方受業於海軍諜報部中與敎師爭林根夏愛（英國地名）沿海兩鎭之遠近敎師乃按鈴召管地圖之軍官至軍官之年才二十六七而於林根夏愛沿海之地竟熟如指掌雖一店一肆亦莫不歷歷可舉吾乃不禁辭窮蓋吾雖於英國地理至熟但以較彼直不過十分之一耳然而若輩實未嘗一履英鐵默而識之乃至精密如此是誠駭人聽聞然苟知其記憶法者亦恍然矣其法以一國之地裂成無數小區每區先有一人親履其地著爲極精細之圖說歸而授諸軍官二人書記一人口講指畫不惜終歲之功以專攻其一區故能歷歷如在目前夫以一人之心思腦力而僅默識其一區固甚易事也此外尚有一種諜報爲德國所特有者即以一種專門之人剌探各國重要人物之性情嗜好而復施以適相投合之手叚是曰個人偵探其功用之妙讀吾書固知之矣 
自由談之自由談 
[死爲南面王樂論] [  武廷琛]  
　　適來夫子時也適去夫子順也莊子一書凡言死生存亡之故一以委心任運出之其與髑髏問答一節所謂雖南面王樂不能過也亦借髑髏以明旣爲鬼則不再羡人亦猶尚爲人之不必羡鬼正其互相發明之點也夫人所最畏者孰有甚於死者乎世之至尊者孰有過於南面王乎古之帝王若秦皇漢武妄求長生仙術者無論矣即證以莊生所言華封人祝堯多壽堯曰壽則多辱封人曰千歲厭歲去而上仙乘彼白雲至於帝鄉何辱之有夫祝壽而云千歲固非純抱厭世主義者也然則章子太炎斷章取義以實其亡女事略不大失漆園之本旨乎曰否太炎之出此言也傷心人别有懐抱吾儕當痛之憫之彼憤異族專制者若何年逋逃海外者若何年偕囚囹圄者若何年窮愁著書者若何年至今日憂患餘生久無生人樂趣今又見愛女短折悲從中來故不覺其言之沈痛也然吾獨懼世之聞此言者以爲學問文章如章先生幽閑貞靜如章女士一則以速死自期一則以尺組畢命吾輩更有何望苟一遇不如意事相率而出於自殺之一途則中華民國不特爲病夫國恐將瀕於滅種矣吾故表而出之 
小說 
[家庭小說嫣紅刦] [  常覺小蝶合譯天虚我生潤文]  
　　第六十五章 
　　律師西特爾曰此事汝當時不嘗語之他人乎海斯得作色曰惡是如何事吾乃敢以語之他人即今者語之亦不得已耳西特爾曰汝亦見哈勃克衣大衣乎汝斯得曰未嘗衣此西特爾曰汝亦見厨下窗竇有所毁乎海斯得曰無之唯一小窗則鐵絲已毁吾初不解其故今乃知爲哈勃克所斷耳海斯得語時侃侃而談絶無一毫猶疑之態亦不如安娜之羞赧故一時聽者皆深信其實而律師西特爾猶不能恝然猝問曰汝語得母僞乎海斯得正色曰一一無僞即令上帝親鞫其讞吾語亦如是耳曰然則汝在何時始知今日將證人此語蓋恐海斯得之語皆由被告敎唆而成　順　斯得仍揚揚如不覺答曰才今日此時耳適間温桑來召吾女公子謂將令作一人證吾不解所謂大駭乃隨之而來初不料吾亦須爲證人也律師至此始點其首意似滿乃揮手令退海斯得退忽於人叢之中見理痕鵠立顔色之白乃如死灰海斯得初不知安娜所暈之故至是亦不禁四肢無力幾乎暈矣 
　　理痕之來其事蓋至鶻突不特爲當局者不及料亦爲讀者所不及知以爲理痕深居安西來工廠之中安得聞此一事然而謡諑風傳其速殆過於迅電且愈傳愈甚正如樓上燈光初不過熒熒一點而其餘光四散乃無不遍及而景物亦愈失其眞故海兒斯東一聞安娜往爲哈勃克證人之說議論乃沸起如潮莫可嚮邇甚至視安娜之爲人寳爲日光所不照其戾氣所被即安特來田中之羊亦且盡中其毒而死理痕初猶疑信參半方欲探問而配新司亦遣急足至謂安娜已隨温桑而去理痕遂亦不暇更顧他事立携威廉奔赴法庭則其女安娜正猶侃侃而言也 
[奇情小說秘密汽車] [  東埜譯]  
　　第十章（續） 
　　勃立南道那麽我於這件案子可以脫離嫌疑麽那警察長道子爵於這件命案受不着嫌疑不過有關係而已我們所當有事的惟在上書政府搜查其餘的黨人這事與你無干你不必過問你要在佛魯林司多盤桓幾天或遇着這件不快意事立刻要遷地爲良都隨你的便警署裏决不干預你的勃立南又鞠躬說道警長明銳高懸使異邦覊旅之人得免貽累實在感謝不盡我敢在警長前誓言和那位被害的貴國人素昧生平以前雖在英倫邂逅却從不曾叙談過的此時店主人也上前說道警長明示在下和這件案子可能脫然無　否那警察長答道店主人你放心你在這件案子上與子爵的地位大略相同只有關係没有嫌疑的現在呢維勒旅館以内除出你們兩位和那老僕人外没有人曉得這件命案維勒旅館以外除出我們警署裏一班人和林福醫生看護婦外也没有人曉得這件暗殺案我們大家嚴　秘密勿令社會上沸沸揚揚當作新聞也是鎭定人心之道那間屍室現在巳經鎖閉無論何人不准擅啓待夜間人定之後我從警署裏派遣孩兒們來此人不知鬼不覺的把那死屍移開兩三日以後這件恐怖的暗殺案自你們眼光中看來譬如太空浮烟被疾風一掃杳杳冥冥不留一些形迹了不過我們警察署裏尚有未了之事不必告訴你們也不能告訴你們的勃立南見大事已妥便上前和警察長握一握手又回身向店主人說道我親愛的伴侣我這回漫遊歐陸重逢故舊原想剪燭西窗舉杯南苑和你多叙幾天那知平空出了這一件案子掃人淸興佛魯林司一章一木我始來時都作歡顔迎我如今不啻以愁容向我山河如故風景已非我留在這裏觸目傷懐不可以久居的了我的意思想及早回倫敦去待得明年春季鳥啼花發薰風扇和把影事前塵滌除盡淨那時節再來和你徘徊第念别離五載聚會一朝又因不如意事匆匆分袂累你平白地受了一個警嚇自家淸夜捫心總覺在賢居停面前抱歉不淺呢那店主人陪笑答道子爵說那裏話來佛魯林司僻處一隅兼之敝廬渊隘承嘉賓蒞止山肴野蓛方恨招待不周子爵不嫌簡慢已屬萬幸至於這一齣慘劇乃是天災事變突如其來不涉子爵的事子爵馬首欲東我果然不敢屈留倘其不忘舊誼明年桃花開時到這裏重續舊遊我是迎門擁箒極歡迎的子爵的心地光明磊落警察長推誠相信我們一院子人因此都免着嫌疑即此一端受惠已經不淺了 
救國儲金 
[交通銀行收欵淸單]  
　　十月八日第七十一次報告（二續） 
　　第五十二册一號至一百號　王永寛三元四角林茂環三元四角召玉俊三元四角魏桂馨三元四角陳光彩三元四角趙景福三元四角陳泰成三元四角黃旺明三元四角李貴華三元四角張細悌三元四角任世珠三元四角陳泰亮三元四角杜君灼三元四角周淑章二元八角邵銘堂二元八角謝發官二元八角楊得勝二元八角戚而義二元四角張得才二元四角李芝貴二元四角林依山二元四角陳培雲二元四角鄭子玉二元四角王雲基二元四角蔡長發二元四角章靑海二元四角田得路二元四角任仁順二元四角袁文堂二元四角邵長錦二元四角呂雲峰二元四角林吉發二元四角張三升四元四角陳文吉二元四角劉炳炎二元四角張金奎二元四角劉錫春二元四角齊增松二元四角唐殿鴻二元四角任守平二元四角陳履相二元四角王金勝二元四角嚴志興二元四角王仁淸二元四角林淸鈺二元四角王家駒二元四角張宗海二元四角馮世得二元四角李福春二元四角楊高城二元四角翁金香二元四角滿春萼二元四角林祺官二元四角林得安二元四角程汝爲二元八角許利官二元八角唐鼎元二元八角李寳二元八角余和圃二元八角邵銘銓二元八角鄭家旺二元八角陳振紀二元八角王連升二元八角楊雲成二元八角鄭耀卿二元八角陳得美二元八角劉建祿二元八角趙東寳二元八角林茂通二元八角翁玉明二元八角劉木鈿二元八角張開旺二元八角陳義煥二元四角楊鈞寳二元四角任守年二元四角董須春二元二角湯佑敬二元二角田慶仁二元二角金鴻福二元二角嚴享江二元二角孫榮善二元二角任保康二元二角王玉明二元二角朱道九二元二角劉煥壽二元二角屠順生二元二角曲兆才二元二角李紹升二元二角李祥鵬二元二角田學敬二元二角張升二元二角潘志忠二元二角王學信二元二角張信海二元二角汪芝芳二元二角邱銀官二元二角莊新二元二角林秋官二元二角王伊旺二元二角吳本桐二元二角（以上均海容軍艦） 
　　第五十三册一號至一百號　馮西梅二元二角張天文二元二角鄭修選二元二角林茂忠二元二角嚴宗棉二元二角楊志齊二元二角歐陽福二元二角杜如興二元二角馮祥捷二元二角葉開洵二元二角曹兆芬二元二角陳阿春二元二角　宗泉二元二角李聰二元二角張國慶二元二角薛又明二元二角唐又新二元二角葉開聚二元二角陳依森二元二角黃犀智二元二角王炳喜二元四角楊　貽二元四角王輝官二元四角杜葆棠二元四角陳利二元四角陳履雄二元四角田慶菩二元四角陳慶二元四角陳春　二元四角嚴俊文二元四角倪發壽二元四角葉雲標二元四角陳芳慶一元八角林明蘭一元八角鄭發生一元八角林永祥一元八角周孫鏗一元八角葛細俤一元八角葉香一元八角陳泰球一元八角朱寳森一元八角金文寳一元八角楊承魁一元八角林登科一元八角林登瀛一元八角吳寳根一元八角林光寳一元八角林承寛一元八角蔣元共七元四角陳先啓七元四角沈春祥七元四角張天輝六元李枝高五元二角吳明觀四元六角葉心衡四元柯嵩林二元八角（以上均海容軍艦）林永謨七十五元六角謝克畯二十九元二角孫輝垣三十六元四角劉道源二十元零二角曾爾輝二十元零二角朱天昌十八元戴桐樵二十二元四角王紹周十六元八角陳和平二十三元六角袁方喬十三元六角張鏡淸十三元六角廖德星十八元林榘藩十八元邱福明十六元八角黃顯宗十六元八角翁思波十五元八角楊福悌十一元二角方玉璋十一元二角葉幼波十一元二角林發悌十一元二角陳得榮十一元二角陳鍾齡十三元六角任玉銓九元鄭京九元胡長臉九元黃坤入元四角吳曜八元四角沈文藩十元零二角謝適五元六角劉則端五元二角俞謨五元二角陳生明五元六角江春輝五元六角張永昌五元六角葉宗庚五元六角錢瑞卿五元六角王金魁五元六角林晟六元八角周鴻卿六元八角任朝仕五元六角譚志成六元二角張祺福五元六角陳允瑞五元六角劉以濟五元六角（以上均海琛軍艦） 
 
 
 

Page 15

 
 
   
 
 

Page 16

 
 
   
 
