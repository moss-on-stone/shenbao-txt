# 1892 - 132 - 4906849

 

Page 1

 
 
[校正會試題名全錄]  
壬辰科會試題名全錄已一再錄入報中惟是電傳固有脫誤京板亦多漫漶兹遞到官板題名全錄合再悉心校正列入本報附張千佛名經不憚再三詳審閱者鑒之 
[新科會墨出售] [  圖書集成局啟]  
　　壬辰科會墨本局用新鉛字排印圈點悉照原刻頁數毫不抽减首冠主訌爵里題名全錄後附試帖定價碼洋六分准於廿二日出書欲覩絶時花樣者謂向申昌書室曁賣申報人購取可也此佈 
[書劉峴帥整頓風化示後]  
　　父母爲子娶媳所以著代也其禮綦重其情甚親備六禮具百兩鄭重其事天地臨之宗祖鑒之戚族交遊咸賀之聖人演易首重乾坤可見陰陽配偶不特人情亦徴天理夫義婦順伉儷旣盡和諧弄瓦弄璋祖妣亦欣嗣續家庭之間自有至樂固無俟外人之董勸也乃人人有此樂終不能人人享此樂人欲日增天理日汨庭幃之内有甚於勃谿詬誶者詎不大可悲哉或謂父子叔姪兄弟姊妹一本之親係於天性至於夫婦則全屬於情性爲先天情爲後天後天之不能勝先天明矣性爲天理情爲人欲人欲之不能勝天理亦明矣况婦姑妯娌更爲情之所不通者一家吳越其能諧乎是說也知其一不知其二者也情之所至有甚於性者禮曰孝子之身終終身也者非終父母之身終其身也婦人之守節亦然然試觀世人稱終身之孝者多乎抑稱終身之節者多乎亞聖言之矣五十而慕者見大舜一人而况今日是知情之爲用更妙於性夫愛其人而不及其人之所愛未爲至情愛其人更愛其人所愛之人乃爲至情父母愛子因子以愛其子之所愛婦親其夫因夫而親其夫之所親則上和下睦皆可於情之一字致之情固可輕視哉無如今之人不特不能全性并不能用情習勢利而喪天良重貨財而輕廉恥虐媳者有之鬻婦者有之禮義廉恥謂之四維四维不張國乃滅亡嗚呼固國豈在鎗礮之利輪舶之堅哉風俗者國之本基如商賈之有財如農夫之有田商賈無財則貧農夫無田則飢爲國而不知培人心厚風俗則何以爲國風俗厚薄視乎人情而夫婦之際情之所由生婦姑之間情之所由推也人而至於虐媳　婦情之厚薄可想矣乃搶孀逼醮之事層見疉出甚有夫病方危而妻已議定身價婦志難奪而翁轉誣以姦私又有翁姑本夫勒婦賣姦不從慘毒致斃本婦非舍生無以自全並有求死而仍不免受辱者至親之人毒於虺蝎倫常之地同於陌阱風俗澆漓至於此極實堪痛哭善爲國者治其源而後清其流風俗至此豈細故哉此劉峴帥所以不憚諄諄告誡也例載本夫抑勒賣姦故殺妻者以凡論照故殺人例斬監候律意盖曰夫婦之際本以恩義今其夫旣抑勒其妻使賣姦又因其不從而殺之是其恩義固已絶矣故不以夫妻論而以凡論推此意也則翁姑而令媳賣姦不從毆逼致斃者亦何不可以凡論乃以厚道示人特降其罰然輕者猶有杖徒之罪則定例可謂嚴矣乃定例雖嚴而風俗仍日趨於薄則姑息之念階之厲而奉法之吏少也且其婦或係明媒正娶則受此逼勒者尚少倘或爲養媳則其受苦有更甚者平日兇暴之行爲殘忍之情性不敢盡人而施者獨至養媳則恣情欺凌有意酷虐似爲王章所不能禁官法所不能加者然查例載養媳爲其夫强姦至死仍當科以强姦之罪與常人無以異不准輕减盖未經廟見雖有媳之名未備媳之禮不得遽以爲媳也旣不得遽以爲媳則設或毒虐致死控之於官卽當議抵并不得援尊長殺卑幼之例稍從末减也乃近日之虐媳致斃者往往以從豐棺殮了事若爲養媳竟有無人顧問者人同是心豈有不痛其女之横死其隱忍不發者畏衙役之慾壑難塡訟累之糾纏無已也夫人有女而不能自養至爲人領養之媳其父母之無勢無力可想而知或亦有貧難自給而流離轉死者則其女實爲無主之孤文王之掩枯骨也曰有國者主之况其爲無依無告之孤女哉領養媳之家必非世家大族本不知禮法爲何物所賴賢有司關心民瘼隨事而懲警之若復存昔薩心賜而存救生不救死之見抑孤弱而廢王法則弱女子之沉寃誰雪而惡薄之風俗將何自挽乎因讀峴帥之示而縱論及此謹告天下之爲民父母者幸勿以煦爲仁焉 
[諭旨恭錄]  
　　四月十三日奉旨湖廣道監察御史員缺著蔣式芬補授擬補内閣中書林介弼著准其補授分發陜西試用道黄澤厚浙江試用道李鶴皋湖北試用道朱廷瑞吉林補用知府葉聯甲○蘇補用知府藩兆芬廣東試用知府廖子琅湖北補用同知劉有志雲南補用同知周興謨江蘇試用通判吳清鑑福建試用通判李懋猷廣東試用通判朱慶桂江蘇試用通判毓錦兩淮試用鹽運判許之奇吉林補用知縣趙敦諴直隷補用知縣方羣英福建補用知縣陳文緯陜西補用知縣張世英四川補用知縣戴作基直隷試用知縣馮麟溎江蘇試用知縣謝蘭軒謝克明查宗仁安徽試用知縣閻恩培楊兆琛山西試用知縣曹李鳳陜西試用知縣立剛吳復元湖北試用知縣周吉雲湖南試用知縣周尚鏞四川試用知縣楊昱直隷試用知縣劉紹傳山東試用知縣陳棨倫江西試用知縣張慶霖四川試用知縣何承道江西試用知縣楊寅兩淮試用鹽大使潘善源俱照例發往截取郎中俞培元著照例用户部主事員缺著清海補授前户部主事崔澄寰著以主事用江蘇南匯縣訓導嚴崇德著以知縣用欽此同日奉硃筆内簾監試著富亮趙時俊去内塲監試著達椿劉心源去入號巡察着榮山文博丁之栻林燦垣去欽此同日奉硃筆這塲内督理稽察著左翼副都統耆齡右翼副都統愛隆去欽此同日奉硃筆這收掌試卷等所官著圈出長明忠廉玉春崇祿克昌明康去欽此 
[本館接奉電音]  
　　昨由京友電傅上諭一道敬謹譯登○四月二十一日奉上諭江西廣饒九南道員缺著誠勳補授欽此 
[甌江麥浪]  
　　温州鎭周靜山鎭軍於初六日清晨排導出轅至瑞安門外乘官舫親詣瑞安平陽兩邑閱視操演隨從將弁四人親兵二十名紀律森嚴軍容荼火從此排雁橋頭飛鴻渡畔又添幾許桓桓猛士矣○温處道每當涖任之初屬員並謁者向有衙叅規費統計甌括十五縣一州共有一千餘金趙展如觀察冰清自矢遇屬員之餽送規費者一概璧還亮節清風於此可見○前署温處道李健齋爵觀察於初四日搭超武兵輪起行赴省坐以大轎出望京門前導銜牌外有德政牌二十二對萬民傘七柄一路設筵祖餞者共有一百數十處臥轍攀轅依依不捨苟非德政及 
 
 

Page 2

 
 
人何能如此○正任樂清協秦茂林副戎懷亮前奉憲檄升署處州鎭總兵所遺之缺委章雲齋副戎署理兹聞秦副戎署理期滿仍回本任云○温州府經歴袁新栽參軍培奉德太守委勘沙田卽於初七日帶同文書往銀洲地方勘量新漲沙田此處已成高阜周圍丈量僅百餘畝黄沙渺渺一望無垠將來逐漸增漲可收天地自然之利如撥入嬰堂藉充公費不更裕如哉○超武兵輪船於初四日卯刻展輪東指○東關十閩會館前聘章安黄叔容庶常董司其事近因黄庶常束裝北上轉倩其戚賈茂才權時庖代兹經閩帮另聘游鼎甫司馬紹元接辦已於月吉進館矣游司馬籍隷粤東在閩聽鼓因與周鎭軍有鄉誼來投戎幕現膺會舘之聘想見長才肆應攸往咸宜也○永嘉縣南六七里小八節地方有八路亭焉地頗幽僻凡往來蒲洲狀元橋等處必於此處經過初四日傍晚有魚販某甲携帶番佛七尊路經此處忽有台賊三人腰佩短刀長二尺許手中又持利刃攔路行刼取田中泥塞入甲之口鼻使不能聲喊遂將所有之物搜索一空先是有小販某乙肩荷大錢七百文已遭刼去又受毆傷乙倉皇逃命奔至村莊以被刦告村人因而戒嚴列械以待及甲被刼適有賣柑者望見大聲呼喊賊瞻彌天尚欲得賣柑者而甘心幸村人聞聲集蔣家橋等三村人多手衆四面兠拿遂將賊拘獲兩人其一遠颺無跡當卽鳴保將所獲之人捆送縣署邵大令命先收押至初五日提賊訊供不肯承認大令隔别研訊究問餘黨何在窩歇何所一味含糊貺以肉鼓吹五百部仍命分押兩所候再嚴刑覆訊○花柳塘慶姆家寓有柑客一日算帳檢點番銀聲聞於外縣差黄某聞之悮以爲賭其時鼉更已二轉矣向雙扉剥啄柑客不知爲誰恐是暴客未敢遽啓俟收拾番銀然後啓户納客黄疑爲眞賭意圖敲詐不分皂白舉足踢門而入梅家祖先神閣安釘在門框上屋小於舟扉扃未固驀被踢翻神閣木主香爐紛紛墮下黄見無賭伴又無賭具自知鹵莽勢將兔脫姆不肯干休喊集隣人將黄扭住吊打並欲送官究治旋有和事老極力排解令黄設席唱曲備香燭服禮始得寢息差役藉端詐擾視爲常事此次鹵莽從事以致大受窘辱三十年作老娘亦有倒綳孩兒時耶○初九晚東門内康樂坊瓦　殿巷等處不戒於火茅龍櫛比籬落烟穿所幸夜尚未央登時覺察得以灌滅或謂此火係匪人所種有牧民之責者可不加之意哉 
[甬會紀盛]  
　　寗波迎賽都神會前因兵民滋閙未及將會中情形詳述兹悉初八日老文華先自舉行名曰盤十柱其所以較他會先自舉行者因初九日適逢立夏佳節執事人等均欲及時行樂遂與祖生爭著先鞭也初九日先奉中軍神至君子營校場駐劄初十日再奉五都神出殿是夜教塲中以繒錦紥成牌樓上挂明燈萬點蚖膏鳳蠟照徹九衢更有烟火盒子火樹燭龍光炤奪目如入長春之國恍遊不夜之城十一日衆會咸集倍覺熱閙左右兩旁搭盖凉棚開設茶坊酒肆密如星羅會之佳者首推糖行街之彤雲社會中所陳開路頭牌聯燈鼓亭旗羅日照紗船彩閣均仿絶時花樣色色鮮明卽手持會器之人亦皆易短褐爲長衫一律斬新五雀六燕銖兩悉稱彩閣上選擇美貌孌童扮成絶色女子幾疑月殿仙人雲髻霞冠離貝闕而降塵世也所扮戲劇無不惟妙惟肖餘如文英三星文華等會雖有各色會器總不及彤雲社之多而且奇綿延五六里之長令觀者如在山陰道上爲之應接不暇經過之道府廳縣六營各衙署預備银牌菓包一一賞賚斯時也慘緑少年掃眉才子憑軒縱目眞覺如水如雲大道通衢人多擁擠墮舄遺簪剪綹挖包等事時有所聞幸經文武各衙署多派人役分投照料尚不致多搆釁端但見人頭如蟻神會經過之處幾如浪捲濤翻以有用之貲財作無益之舉動是豈不可以己乎 
[嚴禁兵民滋閙示]  
　　寍紹台道吳爲申明定例剴切出示曉諭嚴禁事照得官郡民俗每年四月間出會以驅除瘟疫先經提軍門誠恐兵勇生事卽飭各營哨官嚴加約束並經本道一體飭遵乃本月十二日城外江東大教塲會塲地方方將行會時該處營門前有人擁擠觀看兵民互相爭閧致毆傷數人本道當與提軍門曁文武各官親往彈壓妥爲解散所有受傷之人先飭妥速醫痊此事係一時之釁情節縱有區分兵民均有不是總當秉公持平辦理現在業經提軍門將該營各哨官及彈壓不善之員示懲並飭將滋事勇丁查明嚴禁而民間閧吵滋事之人亦應札飭府縣一體確查擇尤嚴禁以儆刁風而昭公允惟民多鄉愚罔知法律尤須將定例曉示儆戒將來查例載直省刁民藉事擅自聚衆至四五十尚無閧堂塞署並未毆官者照光棍例爲首擬斬立决爲從擬絞監候情重加以梟示如實係首惡通案渠魁例應斬梟者該督撫一面具題一面將首犯於該地方卽行正法將犯事緣由及正法人犯姓名刻示徧貼城廂曉諭又毁壞官屋計數照民間加等科罪等語可見聚衆滋事最堪痛恨國法何等森嚴是日本處及外來看會人多往觀熱閙不期而聚原與聚衆情形不同但其時内有刁民恃衆喧吵抛擲磚石人多手雜逞勢混閙此等情形甚爲可惡亦屬藐法本道與提軍門因念此案起釁究不過會塲互爭若逐細根究勢必紛紛提拿擾及良善况其中多屬鄉愚無知及閒看之人故祗飭查擇尤嚴禁不加深究不稍拖累以示寛大而寓愛民之意各該人等以後均須安守本分無論何時何事毋得恃衆滋閙致罹重典該處營勇亦均恪守營規不得有違致干軍律是爲切要除咨呈提軍門並札飭府縣遵辦外合亟申明定例剴切出示曉諭嚴禁爲此示仰寍郡軍民人等一體遵照毋違切切特示 
[彝陵櫓唱]  
　　二月以後天時不正厲氣所乘遂致釀爲疫癘甚有闔家俱病者呻吟床褥苦不堪言藥肆醫生因之獲利三倍○陰雨陜旬江水大漲大小船隻皆可泊近老岸惟蓆街鋪面因水大之故相率遷移上岸不作河下貿易矣○宜昌電報局本設在三府衙内以謝三府總其事前月謝三府逝世電報局卽遷至南城河水巷口已將電竿安設停妥照常傳報○雨澤太多二麥受傷荳莢亦間有捐壞莢内皆一寸餘之緑蟲鄉民不待長成挅擷回家盖恐被蟲蛀損故也將來雜糧恐不免昂貴矣 
[潯江雜錄]  
　　本月十六日爲德化縣羅明府之太夫人八旬大慶九江文武各員均備禮物饋送明府一概璧謝亮節清風一時無兩○十五日相傳爲炎帝誕辰九江南門外火神廟先期結綵懸燈輝煌奪目并召梨園子弟登臺演劇一時紅男緑女相率來觀經紀小民於兩旁高搭看臺擺列高凳兾覔蠅頭微利無如廟基太窄人多擁擠幾無插足之地十四晚開演夜戲觀者人山人海竟將所列高凳擠倒而賣凳者以衆人奪彼利巿不禁怒髮上衝手持折脚凳權當哥舒翰之半叚槍大衆當之無不披靡破頭損足者不一而足更有婦女因在垓心未能衝突被匪徒乘間攫取首飾有一婦耳帶金環匪徒伸手硬拉耳破而環亦去矣額下鬢邊猩紅點點祗得吞聲飲泣而回女子不出閨門古有明訓寄語畫中人愼毋貪看熱閙自貽伊戚也○瑞昌縣有人犯一名在監病斃請委隣封相騐當經崇太守委德化縣羅明府於十四日帶同件作馳往檢騐○前報載兩湖總督張香帥委員押解要犯王福堂一同到潯孚觀察委員接解赴省云云兹聞觀察已委新關委員王鳴軒二尹鏞押解就道矣 
[閩火二志]  
　　福建永邑万口村烟火數千家頗不寥落本月初六日村人某甲家忽兆焚如一霎時烈烈轟轟蔓延至百數十户幸人口尚無傷損然錦天繡地已化爲瓦礫之塲矣又月初某日離省二百里之水口地方亦遭回禄約焚去百餘家有某乙者躱避不遑葬身火穴亦慘矣哉 
[閩中人語]  
　　福州巷前某甲無賴也某日見有孀婦踽踽獨行向之調戲雲句雨引穢語難聞經家人送甲至海防廳請爲嚴究新任徐心燕司馬判令將甲薄責以爲輕薄子戒○福州南臺塢尾卽温泉茶室近臨大江遠揖羣岫軒窗四啓清氣撲人眞試茗之幽軒尋詩之勝地也本月初十之夕主人召女校書登塲唱小曲以娱座客之聽中有麗人名曰春秀柳眉花貌占盡風流每一發聲尤如葉底新鶯清胞無匹有欲聆杜秋孃金縷曲者正席取洋銀一角側席半之一時顧曲周郎爭擲纒頭以搏美人啓齒直金鼍更四下始曲終人散踏月而歸說者謂此蓋仿滬 
 
 

Page 3

 
 
上書塲惟滬上數見不鮮是以生涯寥落閩中則見所未見故得履舄如雲主人眞善於牟利哉然恐禁令將隨其後矣 
[監司榷政]  
　　督辦福州南臺稅厘總局吳觀察本杰操持榷務時以興利除弊爲心日前出示曉諭云照得本總局訪聞近有奸商販運豆子船隻進口先由水亭卡報完厘金卽裝駁船盤運經過新橋卡並不遵章呈單請騐甚將豆子囤槓船上寄泊滄霞洲三縣洲各處銷售希圖影射偷漏卷查上年十二月新橋局委員以船户顧木林運載青豆單貨不符不服查騐强將豆貨起在春泰豆行禀請究辦前來本年四月初一日又據差哨查覆顧木林林潮源兩船一以舊單抵飾一係單貨不符又將豆强起在春泰豆行業經札飭廳縣飭差標封嚴拿積慣漏私之顧木林等從重究辦在案似此藉單重運影射偷漏實於厘務大有窒碍若不明定限期勒令起卸不足以杜弊混嗣後商船載運豆子進口務須遵章先赴水亭卡完厘領單護運經過新橋卡呈單請騐蓋戮放行應以給單之日起限於十日内赶緊起卸銷售清楚如果銷售不清卽須起寄行棧不准久囤船上寄泊各處以圖朦混影射一經逾限所執厘單作爲廢紙仍須補完厘金若無該卡騐戮卽屬闖越偷漏應卽嚴拿船貨解局充公并將船户從重究辦以昭儆戒而重厘務除移通省稅厘總局查照并分檄示諭外合亟出示曉諭爲此示仰行棧商船渡駁船户人等知悉爾等須知徵收厘金藉資濟餉絲毫不容弊漏凡有販運豆子進口務須恪遵定章先赴水亭卡報完厘金領單護運經過新橋分卡呈繳厘單聽候騐明盖戮放行依限起卸倘敢玩違定章逾限囤積船上寄泊滄霞洲三縣洲各處則是有心朦混希圖影射偷漏一經查獲定將船貨一併允公并將該行棧船户從重究辦决不姑寛本道言出法隨切勿以身輕試各宜凛遵毋違特示四月十五日 
[水火未濟]  
　　粤東肇慶府屬鶴山高明等縣近因雨澤過多山水驟漲平地水深數尺田園廬墓盡付波臣器物飄流不可勝數幸爲時未久卽已消退尚稱幸事惟西北東三江水源繼長增高有加無已每當潮長時省垣低窪之處汪洋一片來往行人皆須搴裳而涉各屬圍隄深恐被水冲塌岌岌可危大憲已遴委幹員分投查勘赶緊堵築以期保衛農田所兾天宇暢晴不使陽侯肆虐是則蒼生之幸也○粤垣西門外小圃園北約生源銀器店於初七晚二更時因晚炊遺火積薪中以致炎炎上熾幾同拉朽摧枯赶卽鳴鑼報警水會星馳而至約歴半時許火勢卽熄僅焚去房屋一間隣右皆保無恙又河南沙地盧姓家某晚因其女出閣張筵宴客猜枚行令其樂陶陶堂前火油燈忽然爆裂火星四射立兆焚如賀者未去而吊者踵至幸人手繁多得以卽時撲滅不致成災然受驚已不淺矣 
[創建鐵路]  
　　惠潮嘉道曾藎臣觀察蒞任以來厲精圖治現擬由汕頭起至潮州府城止築造鐵路以便商民來往所需經費爲數甚　皆由官爲籌辦並不借資民力當方照軒軍門在日曾捐廉俸銀數十萬兩存在庫中以備緩急之用觀察卽擬動支此欵俟鐵路告成後得有贏餘陸續歸還業經禀明督撫兩院憲批准開辦由怡和洋行攬造怡和洋商已馳往潮州與觀察面商再候履勘地形估計價值此舉若成利國利民禆益洵非淺尠當拭目俟之矣 
[粤東官報]  
　　督憲牌示新會右營守備缺以水師提標後營儘先守備羅錦玲請補羅定協右營都司缺委卸黄岡協右營守備張國楨署理海門營中軍守備缺委督標中營儘先守備林清麗署理潮陽營守備缺委潮州鎭右營儘先守備黄朗階署理右城營都司缺委督標中營儘先守備李剛署理藩憲牌示龍川縣知縣缺委佛岡同知劉思謙署理潮州府經歴缺委試用府經歴黄恭署理歸善縣丞俞德謙飭回本任藩憲牌示陽山縣七鞏司巡檢缺請以海防分缺先用巡檢徐守廉詳補信宜縣懷鄉司巡檢缺請以海防先用巡檢張蘭湘詳補儋州簿沙司巡檢缺請以龍川縣老隆司巡檢張濬調補番禺縣慕德里司巡檢缺委試用巡檢杜桂森署理又督憲牌示海口營中軍守備缺委督標中營儘先守備周萬署理 
[蘇省官報]  
　　十五日知縣童毓昌禀辭赴寳山　工購運搶修石方差縣丞沈善發禀辭赴洞庭山絲捐差十六日蘇松太道聶辭行督轅營務處記名提督郭寳昌大閱隨員候補道周嘉猷知府阮祖棠委署江浦縣湯華　知縣倪光熊邵文炳府經歴閻懋曾均辭行同知李前晉禀知派蘇差委知縣高守訓由溧水縣公幹回理問朱之榮禀辭赴錫金絲捐差十七日學憲漙到蘇知府周蓮禀銷常昭河工差同知李傳新禀辭赴滬東南西北中五路總巡均禀銷大教塲彈壓差縣丞彭鴻年由江寗來從九徐兆澐禀銷押解秋審人犯赴南匯回十八日學憲船惢開行候補道朱福清辭行赴太倉公幹元和縣李禀知下鄉公幹通判程鈞禀知奉委催提元和太倉鎭洋三州縣吳淞江工費差知縣賴豐熙由常昭内河厘局來劉葆源辭回車坊厘局陳叔謙辭回木瀆厘局府經歴霍鎔炳縣丞方承霖均銷海運滬局差鄭濟霖禀銷昭文保甲差卽辭赴孟河就醫主簿高靄堂禀明押解秋審人犯赴溧陽回乃回保甲總局差遣巡檢崔潤澤禀辭赴滬見道憲州吏目姚揚瑛禀銷華亭保甲差分發江蘇試用巡檢邱延年順天人由京騐看來省禀到 
[行轅雜誌]  
　　兩江督憲劉峴帥旌麾抵滬校閱雄師本館已詳哉言之兹聞峴帥襜帷小駐卽以製造局爲行轅昨晨蘇松太道聶觀察提右營傅叅戎松海防劉司馬英廨讞員蔡太守法廨讞員葛同轉松滬厘捐總辦錢觀察及其餘印委各員先後命駕至峴帥行轅禀安禀見至九點鐘時法總領事華格臬君法繙譯官祁理恒君以及美國奥國大西洋各國領事官並有法國兵官一員乘坐馬車次第偕來至行轅進謁峴帥命巡捕官請入大廳行主賓之禮聯中外之情茗話片時各領事官以及兵官始興辭而出峴帥謙抑逾恒竤至暖閣下各領事官一再遜謝示不敢當峴帥始命蔡太守葛同轉代送至大門口各領事官各坐原車星馳電掣而去亭午時峴帥進膳至三點一刻鐘命駕出轅乘坐四人大轎赴各廠閱視工程機器其時製造局總辦劉觀察蘇松太道聶觀察上海縣袁大令等隨同往閱峴帥先至機器廠閱看次至洋槍廠鍊鋼廠鋼砲廠逐一閱視旋卽回轅時則盛筵已設異饌紛陳酒以罍盛肴由鼎進恭請峴帥就宴陪座者爲聶劉兩觀察曁招商局總辦沈觀察松滬厘捐總辦錢觀察上海縣袁大令英法讞員蔡太守葛同轉等簪裾雲集談笑風清酬酢雍容盡歡而散尚有英領事官日本領事官定於今日上午赴行轅上謁聞峴帥定於今日鳴騶往北答拜各領事官上海縣袁大令聞之急飭辦差家丁在小東門外招商局天津碼頭搭盖彩棚備齊一切法工部局董事亦於昨日飭就大自鳴鐘内廳上鋪陳華麗以候節麾會捕局及法巡捕房各派探勇捕役彈壓碼頭一帶滬上印委各員擬於今日假滬北泥城外之味蒓園盛設筵席公請峴帥赴讌以伸地主之情聞峴帥定於明日黎明時乘登瀛洲兵輪赴淞口閱視水操後卽回江寍節署上海縣袁大令雇定官舫停泊製造局馬頭晚間住宿舟中以便就近伺候 
[守令辭行]  
　　松江府恩太守南匯縣吳明府來滬恭迎督憲本報已記之矣兹悉成太守吳明府均於前日午後至督憲行轅辭行旋於晚間乘坐官舫揚帆逕發尚有嘉定縣張明府來滬　迓憲旌亦於前晚乘舟遄返矣 
[淞水軍容]  
　　兩江總督劉峴帥按部申江校閱營伍暫駐襜帷卽當赴吳淞口閱峴是以各處水師咸集淞口有高頭舢板三十餘艘上挂大紅曰廂邊三角旂迎風招展映日鮮明由王布盛張湛沈黄李丁楊伍各弁管帶計有江南福山鎭標及吳淞外洋水師川沙提標南匯水師蘇松鎭標外海水師蘇鎭標中營外海水師彭軍門所帶江南狼山總鎭内洋水師舳艫相接鱗次櫛比並有砲艇兩號以備巡哨之用砲臺上亦高插彩旗天半朱霞隨風舒卷洵不愧東南重鎭也 
 
 

Page 4

 
 
[吳淞火警]  
　　吳淞鎭西街某藥店夥前晚偃息在床忽遺星星之火以致延燒帳幔幸眼明手快得以立時撲滅不料一波始平一波又起昨晨十點鐘時該夥在披屋炒藥因火勢太猛釜内繁星　迸炎炎上熾冐穿屋頂鄰人見之卽赴巡防局報信地保亦鳴金號召各水龍風馳而至祝　始退避三舍是役也共焚去樓房二幢左鄰右舍雖未殃及已不免枉受虚驚矣 
[獅虎易主]  
　　昔年意人車利尼來華演馬戲時携有獅虎數頭博人玩賞適粤人建大花園於楊樹浦畔與之議價悉數購歸拳諸園中已歴年所嗣以大花園無人顧問今春遂易其名曰半淞然紅粉青衫每喜徴逐於靜安寺外誰復迂道至此閒游冷落亭臺者園主遂商之西伶哈驀斯敦將獅虎一律售去聞昨日忆有成議促令携入戲園矣 
[花間判牘]  
　　娼婦姚雲飛投英公堂訴稱小婦人自幼流落烟花久欲脫離孽障現在杏春堂賣娼龜子捐阻從良請爲提究蔡太守倩帮審委員宋二尹訊問龜子華金毛及男女龜傭王阿毛陳吳氏張王氏同訴稱小的及小婦人共被此娼借去洋銀總九百餘元兹有虹口順興縫衣店主李大喜欲娶此娼請照票追還債欸雲飛訴稱前者曾有狎客願出洋銀七百元突被伊等阻止現却無人來娶然小婦人實不願再入風塵求發善堂俾得擇人而事諸龜又同稱被借洋銀利息無幾務求將本追還雲飛又稱小婦人借伊等洋銀付過利息不少矣二尹問爾思將債賴去依舊賣娼乎答稱小婦人無力還債亦不願賣娼二尹諭諸龜曰雲飛不願爲娼爾等不能偪勒今姑暫發棲流女所如李來應令將債　還否則由董事擇良婚配本委不能爲爾等追帶擋之錢諸龜乃蹣跚下階而去○烟鴇劉王氏探李慶明將烟娼李金寳卽查金寳拔去等情已登昨報昨日英公堂帮審委員宋二尹飭提訊究劉鴇訴稱小婦人在法界開設花烟館藉皮肉作生涯受抵金寳時曾出洋銀一百八十元以五年爲限挨至今年八月限滿始可聽其自便不料李竟來更拔叩乞訊懲金寳供稱小婦人原籍江蘇淮安府鹽城縣母親以無資餬口偕哥哥帶至治下抵押與劉鴇處偪使賣娼約至今年四月滿期小婦人欲脫烟花而劉鴇掯阻不放夙與李有情好故向投奔李供稱小的係天津人現在某洋行當庖丁久與金寳狎前日偶登某酒肆沽飲聞金寳奔至小的家内往問情節據云欲嫁小的不願賣娼小的烏敢硬拔二尹判令將金寳遞回原籍復著劉鴇具不再受押婦女賣娼切結李亦令具結如再有前項事情定干究辦 
[喫醋忿爭]  
　　某氏婦者江北産也僦居滬南老白渡地方不守婦道與甲乙兩人姘識前晚二人同赴幽歡遂至不期而遇二人各懷醋意怒不可遏酣戰一塲兩有捐傷遂扭至十六鋪保甲局經局員飭令解送上海縣騐傷訊辦 
[英界公堂瑣案]  
　　樹德公司收租人某甲訴稱房客沈大華結欠洋銀六元向索不還請爲追取宋二尹訊供之下沈供稱欠租屬實兹願先繳洋銀一元六角尚欠四元八角容緩拔還二尹准之○傅阿加江雨亭二人貧病交迫偃臥道旁某號捕巡綽至此雇車載至捕房移送公廨蔡太守飭同發棲流公所留養　治 
[法界捕房紀事]  
　　前日小東門外小舟户某甲向同業某乙索欠以致忿爭扭作一團固結不解甲突出老拳奉贈中乙之目青腫不堪旋經巡街拙拘入捕房捕頭命將乙送至仁濟醫院療治甲則押候解送公堂請究○某丙著名私販也前日挑鹽至小東門外驰擔道旁喘若吳牛汗流浹青偷兒某丁乘間竊取二三十斤丙見之追獲人贓扭送捕房營押○前日有小流氓某戊至其友某已薙髮鋪肆行訛詐已不予遂强取桌上小洋銀三角被已拉住交捕送押房 
[髫齡修德]  
　　昔堯遊於康衢兒童歌曰立我烝民莫匪爾極不識不知順帝之則可見光天化日髫齡嬉戲鼓舞彌神而斯世之休戚漠不關心焉今有質魯童子求身健讀書助直東賑洋二十六元丱角之年毅然濟世無非視長者慷慨救災怦怦心動其奉教於家庭者良不少也禀質靈明而謙言魯鈍其愚不可及矣[  上海北市絲業會館籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
[珍珠化庤丸]  
痔有數種皆由風濕燥熱四氣所傷四氣者非六淫之邪乃五臟之氣擾動内發而作成也外治者如刀針掛線猛藥剖洗不惟痛苦難當且傷元氣内治者全用凉血散風逐濕潤燥温劑亦未見效反損精神痔雖感風濕燥熱而成實肝脾腎三種虚損而起欲斷其患固本爲先治標爲次此丸内藥品以舒肝扶脾固腎爲君以寛腸活血行氣爲佐調和臟腑健運陰陽使風濕燥熱四氣所成痼疾無地可容自然消化故此能治一切内外毒痔不拘遠年近日成澹成管糞前糞後膿血漂流破孔穿腸脫肚腸裂如芝如菌大便艱辛甚至痛癢異常等症無不應驗每兩洋二角五分外用消痔散薰洗每包一角上海英大巡捕房對門廣東接元堂何均年製 
[新到東瀛信封]  
本號專運東洋東京定造各式精雅東洋信封花色無不奕奕可觀並批發蘇杭名箋雅扇泥金壽屏價從克已如蒙○鑒顧請至上海北市交易玉聲堂九華堂同啓 
[上海中西大藥房]  
啓者本藥房續到各式照相鏡子鏡箱此係英國名家所造新式從未到過中國運動靈巧携帶輕便且感光尤快與尋常之鏡不同所照人物山水惟妙惟肖清爽無匹並售大小船牌干片紅白蛋紙裱相厚純軋像機器玻璃量藥號杯小試化學材料箱全副電鍍金銀藥水器具六百度寒暑表銀水表强水表火酒表牛乳表等凡影箱所用藥水器具一應俱備價均克已　仕商賜顧者請認牌號庶不致悞 
[治喘止咳順氣化痰丸治喘止咳順氣化痰丸]  
夫痰之本水也則原於腎痰之動濕也則生於脾痰之結氣也則停是故於肺脾爲生痰之原肺爲儲痰之器語云治痰先治氣氣順則痰除得其要矣彼凡外感六淫内傷飲食肺氣被鬱卽聚液而成痰失治則留伏經絡結成痰核或胸膈膨脹或哮喘不能眠或手足痛不能舉或筋骨引痛咳嗽心悸或痰迷心竅舌强不言種酒食生冷之不同要在一氣字盡之矣本閣精究有年製煉此丸專治老痰頑痰各種怪症無論受病淺深藥到應驗如神卽係病延口久痰漬已服務須携帶傍身不時服食自使原氣漸復客氣無權痰涎不攻而自愈此丸前在嶺南久經流傳行世用再刋佈四方俾衆咸知焉每瓶大洋三角廣東延春閣蠟丸號分設上洋棋盤街北首東向開張 
[新出正續嘻談錄]  
是書非特解頤兼可醒睡消悶喜笑怒駡皆成文章雪月風花悉供裁剪從來小說無出其右每部洋六角託上海四馬路文宜書局代售 
[妙藥回春]  
僕因病後悞服熱藥致成聾病日前至桃源坊益三堂寳號購耳聾復明丸一元服下全愈故登報以謝森太板木行謝 
[醫不同伍神符治病]  
祝由科白水神符專治諸般疑難怪症内症符到病除外症不用刀針卽能移去當面奏效倘蒙惠顧到壇自帶香燭只取號金一百六十八文相邀到府醫金面議石路中三馬路南復順興棧 
[赤脚大仙魚鰾種子丸]  
此方係雲南大理府周姓年老無子遇異人傳援此方服至月餘自覺目明身健髮黑鬚烏久服連生七子壽至九十有七此方專治身體虚弱老少酒色過度頭眩耳鳴神昏目暗腰膝酸痛四肢無力自汗盜汗下元虚損夢遺精滑陽痿或男子精寒腎虚陽物不舉不能久堅元陽衰敗或女人血塞氣弱子宫久冷赤白崩帶經水不調久不受孕服此立效有子者服之亦可却病保元每兩洋一角减附桂每兩洋八分上海英巡捕房對門廣東接元堂何均年監製 
[天然照像减價馳名]  
本行在四馬路西首樓上地方寬廠詩酒琴棋書畫陳設雅緻亭園樹木竹石陪襯偪眞日光縮相電光放相雨夜陰晴皆可映照近由外洋自辦新到頂上藥料各片新法精備永不變壞現價從亷四寸二角六寸七角電光放大起碼三圓其餘大小價亦相宜隨照隨取不悞賜顧 
[始創龍涎香戒烟丸始創龍涎香戒煙丸]  
原夫洋烟之悞人也初時吸食藉爲叙談消遣之資漸而流入五經日久遂成痼癮因虚受病百弊叢生於是有戒烟一法紛紛擬方以售於世而往往配入烟膏烟灰以爲藉此作癮乃易隨漸减食卒之能止癮而不能斷癮戒之不脱服之無益而爲患滋甚焉夫吃烟者吃其氣味而癮則能成况以烟膏烟灰等物配藥服食渣滓留存勢必日積月累停滯胸中至於隨經發病無論弱者固傷氣質卽壯實者亦損精神無怪乎書之爲戒烟者旋戒旋食癮亦旋增終入於迷途而莫之悟也本齋得有家傳秘方絶不用烟膏烟灰以助藥之困只選上藥配製爲丸服後不思吸烟亦無庸戒口自然斷癮身體强健飲食勝常卽吃四再戒亦隨其便永遠無弊幸而遠方播傳仍恐異鄉外客採買維艱特將原方開列於左務使人人週知以公諸世並非專爲圖利秘而不傳方内用牛黄胆星川貝陳皮以除痰玉桂洋參沉香木香丁香白扣仁温寒固氣北茋於术衛生丸以寗神開胃補血加蘇合丸以袪風用龍涎香以統除烟之積患矣每癮一錢吞丸三分每瓶價大洋五角諸君恐難戒斷卽到本齋包戒斷癮後謝亦無不可本齋原爲方便諸君起見並非有心圖利也丸之妙處並非徒托空言若有烟膏烟灰　入製丸　皇天不佑此丸不獨爲戒烟之用並治一切心氣肚痛癰疽瘡痬筋骨疼痛諸痛卽止如神　原方　正龍涎香二兩　正毌丁香五錢　上廣木香五錢　正西牛璜兩半　紅肉洋參三兩　鮮白扣仁一兩　九轉胆星三兩　加料衛生丸卅個　天生於术二兩　去白陳皮一兩　正好沉香五錢　加料蘇合丸廿個　米炒北茋二兩　正川貝母二兩　上肉桂心二兩　共末蜜爲丸一分鋪杭州太平坊　一分寄鎭江日新街文萃書局廣東邇遐齋分設上洋英界老巡捕房對門開張另有正龍涎香發兑 
 
 

Page 8

 
 
   
 
 

Page 9

 
 
[壬辰科會試官板題名全錄]  
劉可毅江蘇武進拔　附汪棣昌直隷朝陽附　附姚晉圻湖北羅田廪　附李希聖湖南湘鄉廪　附顧仲安山東聊城歲　附楊士晟安徽泗州附貴　誠正白滿洲府　趙鼎仁浙江鄞縣廪　葉德輝湖南湘潭附　湯壽潛浙江山陰附　羅迪楚四川犍爲廪　方家澍福建侯官附李心地湖北沔陽廪　周頌聲廣東順德附　鍾爲楨福建侯官附　何慶輔浙江瑞安廪　趙熙四川榮縣廪　陳鳳藻江蘇新陽增沈樹人順天武清附　王仁俊江蘇吳縣廪　裘鴻勳浙江慈谿廪　周雲山東東阿監　陳希賢福建閩縣貢　林頤山浙江慈谿廪渠本翹山西祁縣優　屠寄江蘇武進附　汪康年浙江錢塘優　劉恩黻江蘇儀徴廪　彭諟庠江蘇元和附　田寳蓉陜西安康廪唐文治江蘇衛籍附　許貞幹福建侯官優　饒寳書廣東興寗優　主汝漢漢軍廂黄附　季哲明湖北漢陽增　陳瑜貴州貴陽廪吳士鑑浙江錢塘廪　屠爾敏河南商水拔　武元芝江蘇上元附　曹慶楨湖南長沙附　李書翰安徽太湖增　王德庚浙江仁和監夏孫桐江蘇江陰監　吕存德雲南鶴慶監　施啓宇江蘇崇明監　杜作航江西清江監　張元濟浙江海鹽廪　陳乃賡浙江海寗監胡筱簡四川新津附　夏樹立浙江錢塘優　胡汝霖湖南長沙附　孫培元江蘇崇明附　周學銘安徽建德附　趙啓霖湖南湘潭優陳福蔭廣西臨桂貢　張祥齡四川漢州拔　陶福履江西新建附　洪景楠廣東番禺附　承厚滿洲正藍廪　饒軫廣東嘉應貢林國賡廣東番禺優　王麟榮四川彭明廪　劉顯曾江蘇儀徴廪　顧援河南祥符監　熊希齡湖南鳳凰廪　胡繼瑗安徽萊平附王良弼湖南常寍貢　吕懋光江蘇陽湖監　鄺兆雷廣東新寍附　范德權湖北武昌附　洪錦標浙江瑞安廪　張仲儒直隷靜海廪袁寳璜江蘇元和歲　壽明滿洲廂黄附　朱本浙江錢塘增　葉爾愷浙江仁和貢　文龍四川華陽附　陳伯陶廣東東莞附俞鴻慶湖南善化附　玉彬滿洲廂紅文　吳寳鎔浙江仁和歲　熙彦滿洲正白監　丁錫奎甘肅泰安附　常棣華山西汾陽廪何藻翔廣東順德監　衡　瑞蒙古正紅旂　吳士武山西平定廪　高寳鑾浙江秀水附　戴錫之貴州印江拔　吳鈁江西宜黄廪李愼侯江蘇丹徒歲　莫鎭疆漢軍廂藍歲　汪洵江蘇陽湖廪　李翰屏山東日照增　傅增淯四川江安附　胡矩賢湖南長沙附高錫華山西祁縣優　吕志元安徽宣城廪　楊　楷江蘇無錫廪　蔡鎭藩四川營山廪　喬國楨直隷南宫歲　胡愷麟順天寳坻廪沈文翰江蘇泰興廪　賴鶴年廣西桂平拔　趙蘭田奉天鐵嶺附　宗錦晨順天密雲拔　葛文模山西安邑廪　陳偉勛河南郾城拔江逢辰廣東歸善廪　周鈞江蘇山陽廪　陳存志江西贑縣增　徐德溉安徽太湖監　劉正斆河南鞏縣增　鄭輔東安徽桐城監惲毓嘉順天大興附　夏時濟湖南衡陽優　李雲慶湖北黄安附　李祖壽浙江仁和附　張鶴齡江蘇陽湖廪　郭兆春湖北麻城廪黄　漚福建南安廪　陳德銘安徽霍　　　　作賡四川雲陽監　齊令辰直隷高陽廪　王慶埏浙江會稽增　牟育浙江黄巖增恩齡藻軍廂黄附　王寳瑜河南鄧詶廪　張延斷河南襄城廪　劉亮藻湖北黄安附　蘇夢蘭順天寗河附　吳家俊江西臨川附裕紱漢軍正白附　鄧廷佐湖北黄安懷　李藴華陜西米脂廪　葉濬江西新建附　楊介康湖北沔陽廪　社　　山東濱州廪陸廷楨江蘇吳江監　徐中銓湖北當陽拔　葉大年福建同安優　汪春榜安徽歙縣附　伍銓萃廣東新會廪　管世駿浙江黄巖廪楊敬遠河南商城廪　汪詒書湖南善化附　左崇典山西臨汾廪　丁福申江蘇山陽廪　王室藩江西南昌廪　梁于紋直隷　　　杜彤隷天津廪　李兆椿廣東番禺附　鄭　章福建　官附　周汝鈞廣東番禺附　貽穀滿洲廣黄屬　龔心鎔安徽合肥附張心鏡江蘇青浦廪　沙元炳江蘇如皋廪　陳樹屏安徽望江廪　汪忠杰直隷昭陽附　密昌墀湖北漢陽廪　尹昌齡四川華陽廪劉潤珩湖南湘陰廪　吳思讓四川秀山廪　譚啓瑞　州鎭遠監　周景濤福建侯官附　趙子璨山西靈石廪　朱家寳雲南寗州廪張炳文福建晉江廪　宋書升山東維縣廪　黄允中福建侯官附　紫樸甘肅皋蘭附　孔昭倩山東曲阜廪　安秉玠陜西河陽附黄鴻逵江西臨州附　曹中成山西太谷附　章文綬江西南昌附　葉芸山東歴城附　田毓珩山東德州廪　阮士惠陜西山陽　萬雲路河南羅山附　李振甲山東樂安廪　承　勳蒙古廂白監　孫尚仁甘肅皋蘭廪　劉鐸湖南善化附　雷寳荃陜西安康附黄葆初福建長樂附　周學海安徽建德拔　盧維慶廣東番禺附　周鳳翔四川彭山廪　伏衍羲甘肅秦安附　趙士琛直隷天津廪保謙滿洲廂藍廪　陽　廣西林桂附　劉鍾瓊貫州貴陽廪　賀欣安徽宿松廪　朱紹文安徽宿松附　吕曾江西德化廪張聯駿浙江仁和廪　洪汝源湖北寗鄉廪　黄炳元江蘇昭文增　藍鈺江西高安增　趙國泰雲南蒙化廪　陳錫瓚福建閩縣增傳國英福建南安拔　陳鉅前福建閩縣監　趙從蕃江西南豐附　王廷贊山東泗水拔　錢士端江西南城附　孫樂嘉山東蓬萊附温錫純江西寗都廪　陳毓鑫福建侯官附　尚其亨漢軍廂藍監　劉燕翼浙江仁和廪　張祖厚山東安邱歲　王殿甲直隷清河廪劉福姚廣西林桂附　蔣式煋直隷玉田監　秦士麟廣西林桂廪　馮永圖廣東順德附　盧維雝湖北漢川附　哈銳甘肅秦州廪胡壽榮雲南姚州廪　郝增祐奉天錦縣附　李作楷山西平定廪　洪兆麟漢軍正白附　于相德山東泗水廪　譚子俊貴州貴筑廪史悠咸順天宛平廪　孫友蕚山東郯成廪　劉素存江西新昌歲　延燮滿洲正白監　王光棣四川彭水拔　盧金書山東蓬源廪張其淦廣東東莞附　趙鑾揚直隷天津廪　王慶垣順天通州廪　翟化鵬山東平陽拔　池伯湋福建閩縣拔　陳兆豐福建長樂貢湯源銳河南商求附　郭曾準福建侯官附　　家琮安徽望江貢　管廷綱山東莒州廪　蕭立炎江西平湘附　劉瑞璘河南鄭州廪佟文政漢軍正黄文　施之東福建彰化廪　謝甘棠江西南城廪　李時燦河南汲縣增　曾述棨河南固始增　李宗膺陜西固城拔錫麟滿洲廂黄學　張超南福建永定貢　李豫江西萍鄉附　高逢源直隷寍晉廪　陳雨濃湖北蘄州廪　范家祚廣西林桂附武延緒直隷永年貢　孫壽翼河南祥符增　阮大定陜西山陽增　劉藜青河南修武廪　徐曾安徽宿松附　王家　廣西臨桂附翁立德順天宛平附　王世楨山東諸城廪　龔心鑑安徽合肥附　汝作枚陜西富平增　許克家雲南儀良拔　許文森貴州貴筑附謝謝昭陜西白河廪　王樹鼎山西霍邱恩　馮舜生廣西貴平廪　趙傳琴雲南通海增　趙協萑江西橷建附　徐聰直隷行台拔李宗琛陜西咸寍廪　李培之河南汜水廪　程利川浙江鎭海附　楊洪勳陜西鎭安廪　丁麟年山東日照附　張維城陜西淮安廪康詠福建長安附　趙潤生廣西全州增　蹇念典貴州遵儀廪　傳仲濤貴州貴陽廪　胡鼎彝陜西榆林廪　張瀛雲南石屏廪王樹中甘肅皋蘭附　劉珊璸河南南洋歲　鄭揆一廣西臨桂廪　朱雲從江西瑞昌拔　蕭逢源福建鳳山鳳　田智枚山東濰縣拔文緝熙江西萍鄉廪　吕森廣西臨桂附　陳祖綬浙江永嘉優　陳惠愷湖北黄陂附　高增爵陜西米脂廪　齊紳甲奉天通州恩馮鏡泉廣東順德附　周培懋廣西宣化廪　焦志賢甘肅禮縣拔　武光樽雲南建水監　宼宗儁貴州貴筑附　吕鈺雲南雲南監王克鼎貴詶平遠恩　關天眷甘肅秦州廪　彭統祖廣西新興附　張鎭芳河南項城拔　黄汝楫雲南趙州廪　黄士俊貴州貴陽附劉坦山東蒲台增　和庚吉雲南麗江廪　劉積義甘肅皋蘭附　張榕蔭雲南寍州廪　李慶棻順天武清監 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年四月十三日京報全錄]  
　　宫門抄○諭旨七道錄前○發抄硃批四道○尚書徐等奏請釐定地畞數目片○滇撫譚奏賑撫被災各屬動用銀兩數目　○浙撫崧奏請奬海運出力各員摺○又奏請仍照原保給奬摺○江督劉奏調署知縣片○又奏飭知府回任片○又　委署總兵接篆日期片○將軍裕等奏知縣才不勝任據實甄劾摺○護晉撫胡奏甄别鹽經歴片○將軍希奏飭總兵赴任　○四月十三日户部通政司詹事府廂黄旗值日内務府引見十六名○慶王等考騐軍政完竣覆命○翁局龢等塲差完竣覆　命○克王豫公恩公椿壽各假滿請安○奎公守護西陵回京請安○奎俊謝調江蘇巡撫恩○顧璜因伊弟中進土謝　　○文璧續假二十日○惲彦彬請假十日○内務府奏派　髻山廣仁宫拈香派出濓貝勒澤公○召見軍機祁世長烏拉　崇阿啓秀○發抄沈秉成奏廬州紳民請將故千總楊桂芳附祀故藩李續賓專祠奉硃批着照所請禮部知道欽此○又請將　助賑米之合肥縣一品命婦李寗氏建坊奉硃批着照所請禮部知道欽此○松椿奏請將叅後續完漕項錢糧之蒲圻令陳樹楠　議奉硃批户部議奏欽此○又請將續完漕項之嘉魚令趙永清開復奉硃批該部議奏欽此○○徐桐等片再此項租地畝數禮部初次原奏内稱僅存熟地三百十餘頃　　啓秀奏稱道光十五年存册計地三百五十九頃九十餘畝較前浮多四十三頃臣按照道光十五年存册核算共計承　　無租地三百十八頃有零該侍郎所稱浮多四十三頃自係核算舛錯查據禮部覆稱三百十餘頃係指徴租者而言荒地尚不在内究竟共存荒熟地若干亦無總數是於現存畝數均未考核清楚亟宜逐加厘定俟命下之　應由禮部遴派司員將現存荒熟地畞核定確數造立地叚四至擋册一存禮部一咨送順天府備查自此次厘定之後卽以現存畝數作爲定額奏明立案除界址内現有荒　仍由禮部招墾起租外此外卽無庸再事清查致滋擾累亦不得任聽書吏催頭等串通盜　侵匿以　久遠而資辦公是否有　　　　　　　　片具奏奉旨已錄○○頭品頂戴雲南巡撫臣謂鈞培跪奏爲　省被災各屬動用賑撫銀兩恭摺仰祈聖鑒事竊查光緒十六年蒙化安平昆陽新興晉寗嵩明宣威尋甸鄧川劍川昆明呈貢南寍保山太和等廳州縣及麗江井喇鷄鳴井先後被水　災又安平廳屬之河口文山縣屬之平壩鄉尋甸州屬之易隆街均被火燒燬民房臣據報卽飭同道次第籌欵委員會同各該地方官查勘賑恤詳候核辦並將大概情形先後奏報在案兹據布政使史念祖會同善後局司道詳稱光緒十六年分蒙化廳屬賑銀二百二十九兩四錢二分安平廳屬賑銀一千一百八十四兩八錢又火災賑銀八百二十七兩二錢昆陽州屬賑銀六百九兩一錢　興　屬賑銀二百八十九兩二錢八分晉寗州屬賑銀三百兩嵩明州屬賑銀四百兩宣　州屬賑銀四百兩尋甸州屬賑銀四百二十三兩四錢四分五厘又火災賑銀五百兩鄧川州屬賑銀四百兩劍川州屬賑銀三百兩　明縣屬賑銀一是二十兩呈貢縣屬賑銀四百五十兩　寗　屬賑銀一千六百六兩一錢一分二厘保山縣屬賑銀二千兩太和縣　賑銀一千兩麗江喇雞鳴兩井共賑銀二百兩又文山縣屬火災賑銀三百兩共動用過銀一萬一千五百二十九兩五錢五分二厘五毫内晉寗嵩明尋甸太和文山等州縣尚有不敷尾零　銀均由各地方官捐廉散給據該廳州縣提舉造具銀兩丁口清册詳由司局核明詳請具奏前來臣覆加確核均係實用實銷並無虚冒除清册分送部科查核並將用過銀兩歸入該年善後項下報銷外所有滇省被災各屬賑過銀兩數目謹會同雲貴總督臣　文韶恭摺具陳伏乞皇上聖鑒訓示謹奏奉硃批户部知道欽此○○頭品頂戴浙江巡撫臣崧駿跪奏爲海運完竣查明　爲出力官吏援　懇恩分别獎叙恭摺仰祈聖鑒事竊浙江省杭州嘉興湖州三府屬漕糧改由海運每屆事竣歴將辦理出力之委員書吏曁商船牙埠人等擇尤請奬在案兹查光緒十七年起運十六年分漕白糧米飭令各屬提前赶辦由海運津徑交通壩經糧道世春督派各局員悉心經理一律交兌完竣米數顆粒無虧米色悉皆乾潔辦理尚無遲悮所有在事各委書吏或綜稽運務籌畫精詳或派船騐兌晝夜辛勤或歴涉重洋備嘗艱苦不挜無微勞足錄又杭州嘉興湖州三府地方各官將應徴漕米首先全完似應將該府州縣等一併量予獎叙用昭鼓勵據糧道世春會同布政　劉樹堂詳請奏奬前來奴才覆核無異除飭查各該員履歴造　册咨部查核並將出力稍次之員給予外曁商船牙埠人等確查另辦外謹將尤爲出力官員書吏酌擬奬叙繕具清單恭呈御覽合無仰懇天恩俯准給獎以昭激勸理合恭摺陳請伏乞皇上聖鑒訓示謹奏奉硃批吏部議奏單併發欽此○○頭品頂戴浙江巡撫奴才崧駁跪奏爲查覆浙江省辦理災賑出力員紳另核請奬並將河工鹽務人員援案仍懇恩給予奬勵以昭激勸恭摺具奏仰祈聖鑒事竊浙江省光緒十五年被水成災查辦賑撫及以工代賑事務殷繁所有在事出力各員紳前於賑務告竣遵旨擇尤保奬旋准吏部議覆内有應行查覆另核請奬並河工鹽務人員皆核與例章不符者分别撤銷等因先後抄奏咨行到浙卽經分别轉行遵辦各在案兹據賑捐局司道詳稱光緒十五年分辦理賑務保奬案内應行查覆更正各員紳均係在事尤爲出力原宜分别改給奬叙並河工鹽務人員雖部議令將保案撤銷惟查該員等或係本籍紳士籌辦本籌賑務或係鹽務人員經理各塲災賑事宜似與派委地方别項差使得有勞績者不同且各該員紳均能盡心竭力勞瘁不辭未便没其微勞並查兩淮鹽務人員前辦江蘇賑務奉准奬叙有案浙省事同一律懇請仍照原保給奬以昭激勸而免向隅各等情分别造册詳請奏覆前來除將送到清册曁繳呈執照咨送吏部查核外謹繕簡明清單恭呈御覽合無仰懇天恩俯准分别照案給奬以示鼓勵理合恭摺陳請伏乞皇上聖鑒訓示謹奏奉硃批吏部議奏單併發欽此○○劉坤一片再江寍縣知縣係省會首邑政務殷煩非精明幹練之員不足以資治理查有現署銅山縣知縣藍采錦堪以署理遞遺銅山縣知縣查有現署江寗縣知縣正任清河縣知縣趙受璋堪以調署據藩臬兩司會詳請奏前來除分檄飭遵外謹會同漕運總督臣松椿江蘇巡撫臣剛毅附片陳明伏乞聖鑒謹奏奉硃批吏部知道欽此○○劉坤一片再揚州府知府陳卿雲前經調省察看交卸來省兹據江寍藩司瑞璋詳稱於接見時察看該員才識穩練應卽飭回揚州府本任以重職守詳請會奏前來臣查該員心地樸實於吏事尚肯留意除檄飭遵照外謹會同漕運總督臣松椿江蘇巡撫臣剛毅附片陳明伏乞聖鑒謹奏奉硃批吏部知道欽此○○劉坤一片再皖南鎭總兵史宏祖前在未能得力調省察看所遺總兵篆務查有候補副將徐士衡堪以署理業經奏明在案兹據該署總兵徐士衡呈報於本年二月初十日接印任事並據史宏祖呈報於是日交卸各等情前來理合循例附片具奏伏乞聖鑒謹奏奉硃批知道了欽此○○奴才裕祿興陞跪奏爲要缺知縣才不勝任據實甄劾以肅吏治恭摺仰祈聖鑒事竊查知縣爲親民之官首邑尤各屬領袖必須志趣端正任事精勤者方足勝任兹查奉天承德縣京縣知縣張丕績賦性巧滑工於趨避體衰志怠頽惰自廿若令久膺民社難期振作有爲惟該員係進士出身文理尚優相應據實甄劾請旨將承德縣京縣知縣張丕績開缺以教職歸部銓選所遺承德縣京縣知縣員缺由奴才等照例揀員請補以肅官方而裨吏治謹恭摺具奏伏乞皇上聖鑒訓示謹奏奉硃批著照所請吏部知道欽此○○胡聘之片再查定例同知通判運同運判等官凡係補缺應行具題之缺試用期滿由督撫詳加甄别等因歴經遵辦在案兹河東試用鹽經歴謝恩蔭早經到省一年期滿據河東道咨由藩臬兩司詳請補用甄别具奏前來臣到任未及三月例不加考惟試以鹽法律例尚能通曉應請留於河東照例補用除將履歴清册咨部查照外理合附片陳明伏乞聖鑒謹奏奉硃批吏部知道欽此○○希元片再浙江處州鎭總兵曹正興欽奉諭旨補授斯缺入都陛見京　到閩業經飭赴新任其現署處州鎭篆正任樂清恊副將秦懷亮應卽交卸署篆仍令退回本任以重職守除分檄飭遵外謹附片陳明伏乞聖鑒謹奏奉硃批兵部知道欽此 
 
 

Page 13

 
 
[光緒十八年四月十四日京報全錄]  
　　宫門抄○發抄硃批四道○江督劉奏恭報查閱營伍起程日期摺○漕督松等奏保奬獲匪出力員弁摺○江督劉奏審明會匪頭目立卽正法片○又奏委署道員片○又奏飭道員赴任片○又奏調署州縣片○四月十四日禮部宗人府欽天監正黄旗值日内務府引見十七名○熙貝勒瀅貝勒各假滿請安○台灣布政使唐景崧到京請安○試用道府黄澤厚等謝恩○成公請假十日○霍穆歡請假十五日○恩慶續假十五日○恩輝續假五日○截取知府俞培元預備召見○禮部奏派刊刻題紙派出恩普○又奏派稽察中左右門派出謙光克侯○掌儀司奏十七日祭奉先殿澍貝勒行禮○召見軍機崑岡唐景崧俞培元皇上明日用膳辦事後至　頤和園皇太后前請安畢還海○發抄湯聘珍奏上年分黄河防汛經費核銷奉硃批該部議奏欽此○又勘騐河工回省奉硃批知道了欽此○又皖撫沈秉成之故妻沈嚴氏等樂善不倦請嘉奬奉硃批沈嚴氏等均著傳旨嘉奬欽此○祥亨奏請將承辦事務疎漏之恊領議處奉硃批寳俊等著交部分别議處欽此○○頭品頂戴兩江總督臣劉坤一跪奏爲恭報微臣查閱營伍起程　期仰祈聖鑒事竊維光緒十六年輪應查閱江蘇營伍前署督臣沈秉成奏請俟臣到任後再行舉辦臣蒞任後適舉辦又武闈鄉試未能遽行出省又經附片奏請緩至今年春間舉行並請將光緒十六年二年半荐舉之案緩俟查閱營伍時一併考　核辦均經欽奉諭旨允准在案臣現定於三月十八日在省閱看省標四營並調閱浦口溧陽二營及留防各勇營卽於二十日出省　赴陽州清江按試江北各營並調徐州標營至清江就近閱看隨由鎭江常州州松江而至吳　以次遞閱江南各營其附近各營不及徧至者則隨地調閱署中日行公事檄委江寗藩司瑞璋代拆代行其緊要事件仍包封遞至行次由臣隨時核辦以昭愼重所有微臣起往日期理合恭摺陳明伏乞聖鑒謹奏奉硃批知道了欽此○○頭品頂戴漕運　督臣松椿頭品頂戴兩江總督臣劉坤一頭品頂戴江蘇巡撫臣剛毅跪奏爲查明疊次拿獲會匪土匪首要各犯出力員弁擇尤請奬恭摺仰祈聖鑒事竊於光緒十七年六月初六日欽奉上諭各省哥老會匪最爲地方之害此等匪徒行蹤詭秘與游勇地痞暗相勾结動輙紏黨煽亂甚至造謡惑衆潛謀不軌若不先事籌辦絶其根株則涓涓不息將成江河後患何堪設想著各直省將軍督撫嚴飭地方又武實力查緝如有訪獲首犯一面嚴行懲辦一面准將出力員弁照異常勞績奏請優奬等因欽此仰見聖主弭患防萌安良除暴之至意當經恭錄咨行欽遵認眞辦理嚴密查拿伏查近年哥老會匪散票開堂潛相勾結黨類旣衆飄忽靡常煽惑造謡肆行不法江蘇界連數省濱海臨江鎭江爲南北通衢九江門户上海又爲江輪海輪聚集之區與鎭江皆係通商要口稽查較難匪徒尤易往來溷迹祗以巡緝嚴密未敢遽逞上年夏間沿江一帶教案疉起皆由該匪等造謡煽亂意圖乘機蠢動疉經通飭嚴拿並密派員弁四出偵緝復敢私購軍火圖謀不軌幸經上海鎭江兩關卽時盤獲未得遂其奸謀並接湖廣督臣張之洞湖北撫臣譚繼洵等先後來電緝拿匪首高德華等訊供該匪等長江上下聯爲一氣因下游巡防嚴密碍難聚集定有日期擬在沙巿起事雖逆謀均經敗露不致釀成巨患第此輩黨與遍布伏莽甚多必得嚴拿首要絶其根株方足以遏亂萌數月以來督飭地方文武實力查辦一面剴切示　解其脅從先後據前辦保甲局江蘇候補道劉佐禹等督飭遊擊何復勝會同管帶奇兵左營儘先補用守備馬鴻利拿獲會匪曹義祥一名江寗城守右營千總馮金桂拿獲唐玉亭卽唐幗發一名訊據供認糾人入會散布收從並商謀燬搶教堂不諱又據瓜洲鎭總兵吳家榜督飭千總嚴鳳樓等拿獲劉開泰卽劉長元並起有僞書票布訊據供認入會爲匪並僞書中有巡風劉長元字樣又據蘇松太道聶緝　督飭上海縣袁樹勛派撥捕役協同瓜洲鎭吳家榜常鎭道黄祖絡所派之把總彭山峻等緝獲陳金龍卽陳殿魁係江會首匪爲長江三龍之一在上海吳淞等處開龍花及玉龍等山堂訊據供認爲安清道友通字輩不諱又據金陵城外保甲局候補道羅廷玉督飭把總何嶽齡六品軍功向日葵郭金元等拿獲李鰲一名並起獲木戮票板票布等件據供入會爲匪木戮内並刻有總統太平字樣又據金陵城内保中局候補道馬聲煥派委千總馮金桂謝三益拿獲蕭慶蕃卽蕭子春一名並在該匪身上箱内搜獲票布令旗銅　等件亦　資訊確實又據常州營遊擊關殿彪派千總葉國彩拿獲　金榜一名爲行刦通州事主顧王氏家之犯並獲有會匪名帖寫明談金榜總理　主字樣並與匪首高德華供指相符又據前辦金陵城外保甲局候補道劉佐禹派委護軍營哨弁千總黄吉興六品軍功王得元拿獲王有堂李號有張琢范忠益李一都五名爲執持洋槍行刦江寗縣事主陶明松家得贓拒捕傷人之匪犯又據徐州鎭總兵陳鳳樓者徐州道桂嵩慶等督飭文武拿獲蔡自友該匪係在邳州宿遷一帶夥刦多案並與屠小二等於上年夏間分距地叚結幅竪旗逆　昭著屢拿未獲之犯經該鎭道等督飭員弁多方偵緝始行就獲據供竪旗紏衆起事不諱以上各犯均經先後訊明飭令分别正法梟小以昭　戒並將辦理情形奏明各在案所有在事出力員弁或越境　緝或协力兠拿匪徒拒捕逞兇無異臨敵該員弁等不避艱險疉獲巨魁洵屬異常出力自應遵旨保奬謹擇其尤爲出力者繕具清單恭呈御覽合無仰懇天恩俯准照奬以資鼓勵而昭激勸除千總以下各弁照案咨部給奬飭取各該員弁履歴另行咨部查核並將續獲各匪目訊明核辦一面仍飭嚴密查拿外謹合詞恭摺具陳伏乞皇上聖鑒訓示謹奏奉硃批吳家榜等均着照所請奬勵餘依議該部知道單併發欽此○○劉坤一片再江一帶前因會匪勾串煽亂節經通飭嚴密查辦並將辦理情形隨時奏明在案嗣又訪得在丹徒投充眼綫之曾田卽曾素蘭爲會中著名老帽飭據常鎭道獲案研訊堅供兹因燬據出會投充眼線並無爲匪情事狡不吐實後經拿獲徐春山徐春庭先後供明英人悔生入會爲李鴻私購郓火係該匪與徐春山等輾轉勾結其爲匪目無疑惟該匪於到案後旋卽病故未能澈究又據揚州保甲局督飭分局會同營汛拿獲會匪曾同卽曾老五小名狗兒卽會匪高德華供出之曾狗兒並陳齋公二犯飭據常鎭道黄祖絡提訊曾同供認先入安清帮拜張五痂子爲師排行通字輩後又入高德華九華山哥老會並聽從王幅漳等夥刦丹徒事主侯大純家外把風陳齋公供認聽從談金榜入聖龍山哥老會做會中當家放票紏刦多人不諱並供曾同係高德華手下頭目錄供禀請懲辦前來當查該犯等旣爲匪中頭目或聽紏行刦或散票紏人均屬法無可貸當卽照章批飭將該二犯就地正法梟示以昭炯戒此外尚有續獲陳金龍等供出之僞號九江王陳繼壞等各匪目俟訊明另行核辦一面將供出各匪開單通飭　拿期　根株而靖地方除咨部查照外理合會同江蘇巡撫臣剛毅附片陳明伏乞聖鑒謹奏奉硃批刑部知道欽此○○劉坤一片再據江寗府知府李廷簫呈稱江寗鹽巡道馮應壽因患痰喘之症醫治罔效於光緒十八年三月初一日出缺等情前來除另　恭收具題外所遺員缺應卽委員接　以專責成查有正任淮揚海道謝元福前經臣調省察看現在察看得該員樸誠勤奮堪以署理除檄飭遵照外謹會同江蘇巡撫臣剛毅兩片具陳再所遺鹽巡道員缺現應輪歸外補容另揀員請補合併聲明伏乞聖鑒謹奏奉硃批吏部知道欽此○○劉坤一片再徐州道員缺前以卽用道沈守謙請補業已接准部覆准其補授應卽飭令赴任以專責成　檄飭遵照外謹會同漕連總督臣松椿江蘇巡撫臣剛毅附片陳明伏乞聖鑒謹奏奉硃批吏部知道欽此○○劉坤一片再署海州直隷州知州謝　調省另有差委所遺員缺應行委署該州係海疆要缺必得幹練之員方足以資治查　上　縣知縣　　堪以調署遞　上元縣縣員缺係屬省會首邑政務殷煩非精明强幹之員不能勝任查有高淳縣知縣　　　　　　　　遺高淳縣知縣員缺查有候補知縣盛毓英堪以署理據藩臬兩司會詳請奏前來除分檄飭遵外謹會同漕連總督　松椿江　巡撫臣　　附片陳明伏乞聖鑒謹奏奉硃批吏部知道欽此 
 
 

Page 14

 
 
[光緒十八年四月十五日京報全錄]  
　　宫門抄發抄硃批四道○陜撫鹿奏撫恤被災各屬並請緩免錢糧摺○奏部駁請署寗陜廳同知員缺仍以試請署摺○浙撫崧奏請議卹片○又奏甄别各員片○將軍希奏匯解各協餉請飭部仍准開支火耗片○黔撫崧奏請免騎射片○四月十五日兵部太常寺太僕寺正白旗值日無引見○慶公希朗阿各假滿請安○睿王等塲差覆　○克侯稽察中左門覆命○侍衛處奏派保和殿監試派出頭班克王福森布都凌阿裕理良泰二班謨貝子載瀛希朗阿榮和伊　洪阿○召見軍機○發抄陶模奏漢民重利放債盤剥纒民請照内地交往借債例治罪奉硃批刑部議奏欽此○又審明迪化縣客民張永勝殺死妻身死案定擬奉硃批刑部議奏欽此○又候補牧江景耀署烏什同知奉硃批吏部知道欽此○又巴里坤鎭中軍遊　宋賢聲赴任奉硃批兵部知道欽此○○頭品頂戴陜西巡撫臣鹿傳霖跪奏爲查明盧施等屬去秋霜雹成災亢旱歉收分别酌籌春賑撫恤開單懇恩缓免錢糧恭摺仰祈聖鑒事竊查去歲陜省延安府屬之膚施延長安塞定邊靖邊並綏德州屬之清澗米脂等縣夏秋等月霜雹成灾缺雨歉收及續報被雹各情形經臣具奏奉硃批知道了卽著迅速查勘妥籌撫恤毋任灾黎失所等因欽此遵卽查照新章督飭藩司移行各該管道府直隸州親詣履勘確查被災分數錢糧應否緩免分别極次貧户大小丁口妥籌賑撫去後旋因該縣等地方距省寫遠查覆較遲於查奏長武等屬賑恤情形懇請緩免錢糧摺内聲明俟查覆之日歸入春賑案内彚辦在案兹據原報之膚施延長安塞定邊靖邊清澗六屬並續報米脂一屬陸續具覆名處被災情形輕重不一内惟定邊一屬目前尚可敷衍不致乏食容俟青黄不接之時體察情形隨時調濟其餘六屬膚施縣散賑田司籌撥銀三百兩延長縣散賑動用義倉京斗穀一千六百六十二石九斗十升安塞縣散賑由司籌撥銀二百五十兩動用義倉京斗穀九百一十五石有奇靖邊縣散賑借放京斗積穀及常平倉糧二千七百九十九石四斗清澗縣散賑借用義倉京斗穀四百四十一石六斗米脂縣散賑動用義倉京斗穀三十石一斗六升又借用義食京斗穀二十四石一斗五升該七属被災地畆未完十七年地丁鹽課兵糧草束等項分别次重極重應緩應免遵章分縣另開清單等情由　司張岳年具詳前來臣覆查陜西省光緒十七年　災之長武等州縣業已另案酌籌賑撫緩免錢糧其膚施延長安塞靖邊清澗米脂六属均已籌賑銀散放倉糧並定邊一属目前　均無虞之食第秋成失望小民生計維艱殊可矜憫所有未完地丁鹽課兵糧草束謹遵定章開具被灾地畝分數應緩應免銀糧草束細數清單仰懇天恩俯准分别蠲免停緩以廣皇仁而紓民困至青黄不接之時災歉遺黎不免乏食之虞業已分飭各屬認眞清者妥爲籌辦容俟春賑事竣另行報銷所有膚施等屬霜雹成災亢旱歉收分别輕重酌籌春賑撫恤並請緩免錢糧緣由謹恭摺具陳伏乞皇上聖鑒訓示謹奏奉硃批着照所請户部知道單併發欽此○○頭品頂戴陜西巡撫臣鹿傳霖跪奏爲部駁請署寗陜　　知員缺人地實在相需仍以試用　知請署以資治理仰祈聖鑒事竊查寗陜廳同知文德升丁憂遺缺係繁難題調要缺前經臣揀選試用同知李登第奏請署理奉旨吏部議奏欽此嗣准吏部咨以試用人員只准請署題補之缺寗陜廳同知係繁難題調要缺以試用人員署理與例不符應毋庸議寍陜廳同知要缺飭令另行揀選請補等因奏駁奉旨依議欽此於光緒十七年十一月二十二日咨行到陜臣與藩臬兩司覆加察核查該廳地郭民雜風氣素稱刁健一切彈壓撫綏在在均關緊要非精明幹練之員不足以資治理隨於應升應　人員内逐加遴選非現居要缺卽人地未宜其應調人員内查陜西同知共有七缺只有清軍同知係屬簡缺現任聞昌壽到任未久例不應調其餘均係要缺無可更調至記名分發正途出身及候補正班人員同知班内均無人惟查試用同知李登第現年五十七歲直隷遵化州監生於同治六年遵例報捐三班同知指分陜西試用因在南山一帶採買軍米出力保加運同銜十二年四月赴部帶領引見奉旨照例發往欽此領照起程七月到省光緒四年十一月聞訃丁憂回籍七年六月起復到省歴署定遠廳孝義廳同知高陵縣知縣各缺任内交代均經後任結報清楚前年因朝邑縣田子村等處黄洛逼近工極危險臣劄飭該員督辦河工並由司檄委署理朝邑縣知縣印務到任以來辦理一切均臻妥善且歴署要缺同知知縣措置裕如實爲同知中不可多得之員該員才識明練樸誠耐勞以之請署寍陜廳同知實堪勝任雖寍陜廳係題調要缺以試用人員請署與例稍有未符惟缺分繁要應升應補應調旣乏堪以勝任之員自應仍以該員請署以資治理據藩臬兩司會詳前來合無仰懇天恩俯念員缺緊要人地實在相需勅部　覆仍准以試用同知李登第署理　陜廳同知實於地方大有裨益如蒙俞允仍俟試署期滿另請實授該員係同知請署同知銜缺相當毋庸送部引見所有部駁請署寍陜廳同知員缺仍請以試用同知准其署理緣由謹會同陜甘總督臣楊昌濬恭摺覆陳伏乞皇上聖鑒訓示謹奏奉硃批吏部議奏欽此○○　駿片再原任温州鎭標中軍游擊鄔文郁浙江寍海縣人由監生於咸豐四年投營隨剿匪逆克復城池歴保以遊擊補用同治十二年分發浙江收標試用歴署提標定海二門温州各鎭標遊擊並玉環營叅將篆務旋經改用外海水師於光緒六年補授温州鎭標中營遊擊在任以來練兵巡防不遺餘力頻年台匪滋事該故遊擊督帥搜捕畛域無分光緒十一年委令募勇練軍駐防龍灣築台泊船晝夜嚴防無間風雨以致積勞成疾時發時愈及至十七年夏間輪巡海汛督帶舟師出洋跴緝猝遇烈風浪如山湧因而感受風寒觸發售疾遂於光緒十七年七月初八日在任病故兹據署温處道李光久詳請奏卹前來奴才復查該故員巡洋捕盗不避艱辛今以積勞病故殊堪憫惻合無仰懇天恩俯准勅部將原任温州鎭標中軍遊擊鄔文郁援照軍營立功後積勞病故例從優議卹以昭激勸謹附片陳請伏乞聖鑒訓示謹奏奉硃批著照所請該部知道欽此○○崧駿片再准部咨道府州縣保歸候補班人員應於到省一年後察看考核分别補用等因歴經遵辦在案兹查有候補通判吳鴻烈候補班前補用知縣程贊清候補班前補用知縣幾樹德均試看一年期滿據藩臬兩司會詳前來奴才查候補通判吳鴻烈年强才裕侯補班前補用知縣程贊清才具開展候補班前補用知縣張樹德謹飭安詳均請留省照例補用理合會同兼署閩浙總督臣希元附片陳明伏乞聖鑒謹奏奉硃批吏部知道欽此○○希元片再奴才前准部咨行令核減匯費迭據號商等禀懇仍淮循舊開支並請匯解各協餉准照各關批解餉銀成案一律開支火耗以恤商艱曾於上年據情咨部未經議准嗣復專摺瀝陳請　旨飭部查照前咨所請核准奉硃批著照所請户部知道欽此兹准部咨匯費一項准照開支其支給耗銀一項以閩關收納番銀每百兩隨徴貼水銀十兩與各關辦理情形不同碍難照准等因行知道照前來伏查閩關收兌稅欵概用爛板番銀原議隨徴貼水銀兩係專補易換紋銀之需與火耗本無干涉照閩關銀色低潮以番易銀必須回火傾鎔方能兌解該號商等歴年墊解京恊各餉未蒙與各關一律開支火耗未免向隅合無仰懇天恩飭部仍照前咨核准出自鴻施逾格除咨部查照外謹附片具陳伏乞聖鑒訓示謹奏奉硃批著照所請户部知道欽此○○崧蕃片再准部咨軍營打仗受傷人員准免騎笛改習槍砲等因歴經遵辦在案兹據提標右營守備張文清禀稱雲南昆明縣人前於同治年間剿辦澂江迤西大理等處並攻克順寍府城被賊槍傷右腿脛骨槍子對穿攻騰越烏索寨及開化大窩子等處被賊槍傷右膞不時舉發難以挽强懇請奏免騎射等情又據管帶安順城守營練軍鎭遠鎭標左營守備葉永泰禀稱湖南鳳凰廳人前於同治年間投効四川軍營進剿越　普雄恢復永定等處城池被賊槍傷右臂傷及筋骨勦辦貴州下江各處苗逆被賊矛傷左腿血流過多不時舉發難以挽强懇請奏免騎射等情由該叅將何秀楨等查點屬實詳由提臣羅孝連先後咨請核奏前來合無仰懇天恩俯准將該守備張文清葉永泰免其騎射改練槍砲以示體恤出自鴻慈除將册結咨部查照外謹附片具奏伏乞聖鑒訓示謹奏奉硃批著照所請兵部知道欽此 
 
