# 1912 - 276 - 4914241

 

Page 1

 
 
社論 
[革心說說（續）（鳴秋）]  
　　其四證諸參議院之胡閙參議院非今日民國之立法機關乎非將來兩院中之上級議院乎自肇始於南京以迄今茲己有數月矣試問對於國計民生諸大問題果有如何之建議乎徒見各樹黨援遇事紛爭以呈其挾私尋仇之志一堂共事相對如敵即云各有黨籍宗旨不能相强然亦何致置國家存亡大計於不顧而但盲爭政見之得失乎當此民國締造之初百端待理措置匪易參議院旣負立法之專責又居監督行政之地位應如何屏除私見一秉大公討論國家施政之方針乎乃計不出此徒借議場爲攻擊謾詈之機關嗚呼民國首次所産之代議機關現此怪象試問與前清資政院果相去幾何耶惡霧障天羣邪競起民國運命危若朝露余亦何忍多言乎要之人心不能轉移我民國終亦必亡而己矣 
　　其五證諸各地方議會之兒戲各地方原有自治議會者至光復後多改設臨時縣議會今歲春夏之交紛紛舉行選舉組織正式議會氣象光昌大有可觀亦民國成立後各地方所舉之善政也然當其選舉之時一般熱心爲議員者宴會請托百出其技務欲達當選之目的種種狗苟蠅營之手段均與前清資政院諮議局之選舉怪象無異此種議員旣虧品德又乏學識視議員如紳董之新頭銜徒爲個人聲勢計安能爲地方公事計乎是議會之效果亦可預測而知之吾民何能得其幸福乎噫人心巳變萬事皆非一子誤投满局皆錯廉耻道喪寖成錮習其所由來者漸矣際此民國初建若徒枝枝節節而爲之不爲探本溯源之計亦何裨於危亡乎 
　　其六證諸黨人之癲狂義幟一舉民國告成各種黨會乘時而起一若專制時代不容有黨旣建共和首宜提倡結黨者碌碌者流藉此而爲引進之階尚無足怪甚至偉人傑士亦營營於此視爲救國大計誠不識當局用意之何在矣其最熱心黨事者一若舍此黨事天下無可爲之事食於斯寢於斯岌岌焉如蛾之趨炎蠅之逐臭不可有須臾之離吾不知黨之魔力何如是其大且强也推其流弊之所極將來黨會林立各樹異幟羣欲於政界一露其頭角其勢非至對壘劇戰不止於是内訌紛起外患乘之國亦隨之而亡矣涓涓不息將成江河履霜堅冰達者所戒吾誠渴望當局之猛省其失而痛改前非也蓋吾國處此危局當上下一心互相團結以救亡爲第一要義黨事競爭惟有讓諸異日安得於此沸釜之中而鼓其游泳之樂哉然黨人之所以熱心黨事一至於此者亦以爭權奪利之念未盡捐除將藉此而償其素願耳嗚呼余欲無言 
　　其七證諸青年之墮落一國之青年將來任國家社會事務之候補員也故青年之道德學問與國家之盛衰興亡實有密切之關係我國以禮敎爲維繫世道人心之樞紐迄巳四千餘年矣先聖埀敎萬世亦惟藉此爲秘寳耳乃自共和告成後一般青年頓脱藩籬任意放蕩不事學問不任職務徒借公益義務等之名目沈溺於醇酒婦人而不知返一則曰自由再則曰文明以爲居此共和世界種種作惡之事早除禁例我有個人自由之權利無論所爲何事人皆不能干涉者野馬無韁任其馳騁種種蕩檢踰閑之事將層出而不窮嗚呼共和共和天下幾多罪惡假汝之名以行是吾國改建共和後非惟無益而又受其害矣寗不可恫也哉諸先烈創造共和之初意豈在是乎觀者又可知我國之人心自改共和而益趨澆薄矣是誠國家莫大之隱憂也 
　　綜上所述可知各方面種種現象之實際矣且可知革命者徒革形式而己於民德人心之趨向仍無絲毫之改革以舊人而爲新事其無效與前等嗚呼早知如此亦何必改建共和耶吾人不除此惡根性國事焉能起色故作革心說以藥之 
要件 
[中央行政官官俸法]  
　　第一條特任官官俸除别有規定外其俸額如左國務總理月俸一千五百元各部總長月俸一千元 
　　第二條簡任官官俸除别有規定外其各級俸額依附表第一 
 
 
 

Page 2

 
 
表第一號薦任官官俸除别有規定外其各　俸額依附表第一表第二號委任官官俸除别有規定外其各級俸額依附表第一表第三號同一官因其官等不同而俸額異者依附表第二表定之同一官等之官其俸額有數級者由各該長官視其事務之繁簡學識之短長執務之勤惰定之并以次　之但非執務半年不得進一級 
　　第三條簡任官進陞至各該官最高之等受至最高級之俸满五年以上確有功績者得給以七百元以内之年功加俸薦任官進至各該官最高之等受至最高級之俸满五年以上確有功績者得給以五百元以内之年功加俸委作官進至各該官最高之等受至最高級之棒满五年以上確著勤勞者得給以二百元以内之年功加棒 
　　第四條休職退官及死亡時仍給以本月之全俸 
　　第五條退官者仍在續辦公事清理餘務時照常給俸休職者在休職期間中仍給俸三分之一 
　　第六條凡在官於一年之内因病不能執務過九十日或因私事不能執務過三十日者須計其一年應得之俸減其四分之一旦因公致疾及服喪者不在此限 
　　第七條關於官俸發給細則由財政總長以部令定之 
　　第八條本法自公布　施行 
　　第一表簡任官以下月俸分　表 
　　俸級第號第二號第三號 
　　第一級六○○元三六○一五○元 
　　第二級五○○三四○一四 
　　第三級四○○三○○一三○ 
　　第四級二八○一一五 
　　第五級二四○一○五 
　　第六級二二○九五 
　　第七級二○○八 
　　第八級七五 
　　第九級七○ 
　　第十級六○ 
　　第十一級五五 
　　第十二級五○ 
　　第二表官等俸給對照表 
　　簡任官月俸一等二等 
第一級第二級 
第三級 
薦仕官月俸三等四等五等 
第一級第三級第五級 
第二級第四級第六級 
第七級 
委任官月俸六等七等八等九等 
第一級第四級第七級第十級 
第二級第五級第八級第十一級 
第三級第六級第九級第十二級 
命令 
[十月十二日臨時大總統命令]  
　　茲制定陸軍團旂公布之此令 
　　財政總長周學熙呈請任偮虞熈正署理參事應照准此令 
　　田中玉授爲陸軍中將此令 
　　綏遠城將軍堃岫著免本官來京另候任用此令 
　　任命張紹曾署綏遠城將軍並督辦墾務　令 
專電 
[北京電]  
　　内務總長前有趙總理兼任謶之議現仍確定爲沈秉堃君不日即可提出參議院 
[北京電]  
　　周范兩總長雖經總統慰留仍堅欲辭職前日國慶大典周范均未列席昨日國務院財政會議周亦未到 
[北京電]  
　　六國銀行團行倫敦資本團來電借欵條件可以通融惟仍堅持八萬萬之數不允變動原議數目 
[北京電]  
　　參議院以此次勳賞過濫有提出質問書之說 
[北京電]  
　　財政部傳知各旗本季倉米缺乏所有王公世爵俸米暫行進放現在京各王公聨名呈請照舊發給 
[北京電]  
　　川民政長張培爵有電到京反對法制局所擬分省制地方制爲二之辦法 
[北京電]  
　　王金發毆傷神州日報汪瘦岑案地方審判廳檢事因八個月有期徒刑之判决太輕現已在高等審判廳上訴 
[北京電]  
　　倫貝子確巳加入共和黨 
[南京電]  
　　程都督電詢陸軍部江蘇現在供職之員業經大總統授爲中將者應否照給俸金電覆遵行 
[南京電]  
　　陸軍部電催程都督迅將各軍隊團長以上并與旅長相當位置之人員履歷咨送以便核補實民 
[南京電]  
　　參謀部催取測量人員履歷程都督業飭參謀處長黄郛迅飭塡報以便彚轉核補實官 
[南京電]  
　　程都督電工商部謂工商總會選舉代表己有十三名其他願隨旁聽者尚多乞通融允許 
[南京電]  
　　蘇省派往英國留學生學費今年上學期甫籌匯解茲又准駐英代表急電催取程都督答以稍緩即匯 
[南京電]  
　　鎭江海關洋員請勘測高郵丹徒江都山陽寳應清河六合各處河道程都督當派民政司科員張振聲譚輝章前往會同辦理 
　　案昨電青浦二字爲清江浦之誤附正於此 
[南京電]  
　　南京地方自治現已調查完竣籌辦處特再通告凡城廂居民倘確係合格漏未入册者定十八日以前帶同完納糧税串據親赴該處補塡入册 
[南京電]  
　　津浦貨捐回省代表第一次會議已議决堅持不承認寓徵於運辦法 
[南京電]  
　　駐藏華兵千餘人由印逃回滬上程都督昨派趙仲平赴滬備輪裝運並電請滬交涉使飭該兵輪停泊浦東不准自由登岸 
[杭州電]  
　　標兵連日潛逃全營棄符號者且至數百紙 
[杭州電]  
　　全省商界建議求改陰歷今日總商會特開大會公决通過 
[杭州電]  
　　浙商赴蘇運米蘇督勒收米捐衆商大憤今日决擬詰問理由 
特約路透電 
[北京電]  
　　北京現已恢復舊狀此次京中舉行國慶紀念說者謂有極美之效果葢從前人民罕見有傾向共和如今日熱心之跡象也 
[北京電]  
　　莫理遜博士於昨晩抵京 
[漢口電]  
　　今日下午法租界法國警察與中國警察因互爭界綫小起衝突一星期前法員與華員商妥以某處之地歸法國警察巡遜多數中國警察皆能遵章惟有若干人屢次侵入法界致於今日互揮木棍格鬥中國警察不敵而退現有安南巡捕執械防守交界之處 
譯電 
[巴特戈里柴電]  
　　芒軍與土軍復於十二日晨間開戰邊界一事幾全處戰線之内買底洛維亞將軍之南軍攻　　擊控制克泰里湖之泰拉巴斯區砲台業已得手土齊鎭附近之洛茄姆砲憂己於正午爲芒軍所佔各醫院傷兵皆满芒臺里格洛國王尼柯拉斯親赴各醫院慰問傷兵與之接响已死者則以唇親其額買里沙里地方有兵六萬名由後襲擊土軍 
[巴黎電]  
　　巴黎時報及晨報均眨責英國對於巴爾幹問題之態度謂其過於冷淡而應以嚴厲之手叚令土耳其實行改革及鞏固三國協約路透社得悉兩報所發之議論並非代表法國政界之意見法國政界深爲抱歉云 
[羅馬電]  
　　意大利第一艦隊已奉命卽速預備開往愛琴海外間謡傳土意媾和會議業已决裂並聞意國海軍大將維阿爾斯率之以行 
[哇乞電]  
　　十號之晩有土耳其驛夫齎公文行抵此間意土媾和代表復將會議 
[維也納電]  
　　奥國財政大臣在奥國議會演說謂陸軍特别費用並非志在戰爭奥國於和平政策未嘗稍退一步且决意不干預巴爾幹戰事惟戰爭旣開各國必開國際大會討論其結果屆時必軍備嚴整始便發布意見云匈加利議會己將海軍特别費用約英金二百萬磅贊成通過政府擬用此欵定購魚雷艇海底潛行艇及加速興造軍艦並通過陸軍特别費用約英金五百餘萬磅分三年籌出以供購辦戰品及興築砲台之用財政大臣呈遞該預算案時謂奥大利亞毫未有徵兵之意又謂奥王決意遵行目下之和平政策 
要聞一 
[參議院議决印花税法之詳情]  
　　本館參議院特别逋信 
　　印花税爲文明正當之税法在前清時代本己有度支部頒布之印花税章程民國成立後南京政府亦曾議准暫行印花税法一種其内容與前清度支部所頒印花税章程大略相同未及頒布向臨時政府北遷重行修改交議當此財政困難之日倣照文明各國制度推行印花税法自不能有所反對惟因參議院中同盟會與統一共和黨兩派（卽今之國民黨）向與財政部挾有意見故凡財政部所交之議案無論官制税法公債等無不力予攻擊延宕自開院至今四五月之久對於財政部之議案尚未有一種議决此項修正印花税法草案交後亦己數月一向擱起直至大借欵停議財政益迫乃始由參議院財政審查會於上月審查報告旣經排列議事日程以後復節經展緩至本月七號始得開第二讀會討論因挾黨見而於財政部諸多留難固自可憾然議長有排列議事日程之職權不能於各種議案分别輕重緩急酌定先後遲速亦自不能不負其責任也 
　　本案議後王鑫潤對於第一條有文字之修正擬將審查報告財産貨物授受賣買貸借之時句改爲財産成交四字衆無異議第二條分各種契約簿據爲二類第一類之税額價值十元以上貼印花一分其中佃戶承種地畝字據一項秦瑞玠主張删去其理由以印花税事屬則行且極煩碎宜先施之於城市以後再推廣於鄉僻不必遽謀課税之普及鄉愚智識未開各種設備多缺易因購買印花之不便而陷於重問楊策王　潤等均反對以爲此税宜普及且可得大宗收入表決時多數主張不删又其中當票一項梁孝肅主張删去其理由以不合租税公平之原則且各國亦無此種税目討論之結果多　亦主張不删至第二類之税額政府原案於後半節一萬元以下貼印花二角五萬元以下貼印花五角五萬元以上貼印花一元至此而止審查報告則改爲五千元以下貼二角一萬元一下貼五角五萬元以下貼一元五萬元以上貼一元五角至此而止税額較之原案爲高而當時各議員多僅閱印發之審查報告而不復憶及原案之税率何若迨有人提議其問有異問之處宜將　　對照而谷鍾秀不及細察猶遽謂僅祗文字修改之殊　則一元之與　五角其中所分等級及所定税額固已顯然殊異矣略加討論卒照審查報告表决 
　　田房典賣契一項原案暫照前度支部税契章程辦理不另貼印花蓋以税契爲一種特别之印花税也秦瑞玠動議謂田房契税係不動産登記税之性質而非印花税之性質前清法令暫仍有效契税自可照常徵収無須於印花税法中定不合性質之除外例民國儘可自定法令更不必明定前清度支部章程之適用總覺不妥李國珍聲明在審查會中亦以此項規定爲宜删因多數意見恐妨礙契税之徵收故仍存留實以删去爲是蓋契税爲財産權移轉税而印花税則爲財産權移轉時之契劵稅田房典賣應與他種財産權之移轉一律貼用印花此爲契紙上所課之稅至從其契價上所應課之財産權轉移税自與本法無涉也彭允彝亦引伸以上兩說表决時卒將此項删去第三至第七條均照原案通過 
　　第八條應貼而不貼者原案須問貼三百倍貼不足數者須罰貼百倍審查會於前者改爲罰貼百倍後者罰貼五十倍金鼎勳動議罰例太苛主張前者十倍後者五倍張華瀾則主張不貼者或係不知惜應罰　三十倍少貼者則爲故意應罰貼百倍思致亦奇惟如此則於全不貼用者轉加奬護未免顚倒終非通法議至此己届法定時間遂宣告延會 
　　記者按印花税之推行自不能不稍重其罰例惟創行之始稍宜寛大况尤須視印花票發售之機關設置何如倘惟知峻罰以距通之殊多流弊審查報告之定爲補制百倍及五十倍以原案補罰之數更多故也然原案三百倍之罰例實過苛虐查前清度支部印花税章程於不貼者僅罰五十倍於少貼者僅罰三十倍此數尚覺適宜特不識繼續討論時之能否照此定議耳 
[中央行政官官俸法之議决]  
　　本館參議院特别通信 
　　中央行政官官俸法前經議决簡任官之月俸自六百元以下至四百元本日（初八日）續議附表第二號及第三號（另見要件欄）荐任官以下之月俸其理由己無俟討論惟於數額之多寡加以修改而己議塲中於荐任官俸所提出之修正案有二均自二百元起至三百六十元爲止分爲三等七級第一說級與級各差二十元等與等各差四十元第二說最低之三級各差十元中級各差二十元最上級各差三十元而等與等之間中下相差四十元上中相差五十元表決時前一說得多數於委任官月俸所提出之修正案最有力者爲自五十元起至一百五十元爲止分四等十二級等級之遞差爲五元十元十五元卒照此說通過耍皆於原案及審查報告數均減少 
　　附表兩種通過後討論條文均照審查報告表决而於是中央各行政官數月以來所懸懸者至此乃有定局矣 
[各省反對删除總統解散議會權]  
　　參議院月前於省官制一案删除大總統解散省議會權而規定省議會有彈劾省長權己經國民多數反對茲得黎副總統聨合閩粤晋豫等十三省都督民政長寄參議院電一通其理由甚富雖事過境遷然亦足備研究故特誌之如左聞貴院於省官制議案經審查會表决擬册除大總統解散議會權而省議會有彈劾省長權不勝惶駭方今國勞机隍黨派紛歧若立法不得其平則禍變將何所底止推貴院意無非杜中央專制之萌持伸張民欍之義不知解散議會不過待之公判於民權毫無損害不過此種手續由大總統執行並非以此增加勞力事實理論均無不合若必集矢政府以爲伸張民權地步則議會爲人民代表省長受人民委託對於人民皆各負相當之責任省長違法固負委託會議專横豈堪代表顧省長旣有紏懲之機關而議曾則無解散之手續揆諸民選本意夫豈其然訌舉弊端可慮有四議會無限制勢必軼出範圍設與省長極端衝突時是否别立機關爲之裁决若不服裁决又將如何處理此可慮者一省長旣有官吏懲戒法行政裁判所互相禁制復有議會爲之監督今又以無限制之彈劾權相加勢必賢者羣思去位而闒茸溺職者反得苟且求容荒政誤國誰尸其咎此可慮者二設因議會無端牽制以致國家要政不能實力奉行將來中央考續是否罪加省長此可慮者三彈劾濫施執政者必不能久於其位遂至政令紛更迄無定見大局動摇何堪設想此可慮者四竊謂法制規定全國之利害隨之必體察内外實情宜於民便而適於國度方無窒碍難行之弊法之制不可行於美美之法不可施於瑞即一國之中古憲不宜於今前章不適於後斟酌至當責在諸君伏望準諸權衡平其偏倚卽將此議取悄庶幾三權鼎立於不相侵犯之中寓互相維持之妙民國前途其有豸乎區區愚忱伏希垂察領鄂都督黎元洪鄂民政長劉心源甘都督趙維熙蘇都督程德全浙都督朱瑞魯都督周自齊吉都督陳昭常直都督馮國璋川都督胡景伊民政長張培爵東都督趙爾巽粤都督胡漢民桂都督陸榮廷晋都督閻錫山豫都督張鎭芳閩都督孫道仁同叩江並聞除參議院外各都并職銜電請中央主持大總統以此案關係重要旣得各都督大多數同意片交國務院列入會議審愼籌核交法制局併案核擬星期三國務會議以民權官勢均不得壓抑其折衷持平之法惟有速設行政裁判廳優予紏查之權凡議會省長有違法失職之處可由雙方提出起訴於該廳求其公判云 
[周范兩總長辭職内容]  
　　國民黨内閣之不穩固 
　　自黄克强入京後欲達其變形的政黨内閣之希望於是設法力勸現在國務員一律加入國民黨各國務員皆碍于情勢爲敷衍黄計照例挂名黨籍以保其地位而范源濂且至脱去共和黨以謝黄惟周學熙氏宣告不入黨差爲强項近范氏以同僚皆隷籍國民遂倡辭職之說提出辭表周見范辭職亦擬取同一之態度援例告辭聞周氏此次不入國民黨原因實以黄克强到京之始對於各國務員均加稱譽而獨謂財政總長爲不得其人並在大總統前加以誹語故决意不加入並謂家 
 
 
 

Page 3

 
 
産足以自存不戀政界如不得政黨同意則辭職亦所情願云云至范源濂素來貌似勤懇而心理極弱對於要人各方討好絶不見有强硬主張此次黄克强來京源濂周旋其問極爲融洽黄氏對於范氏要求三件第一須脱共和黨入國民黨否則並跨兩黨如不入國民黨亦須脱共和黨范碍黄之情面熟思審處斷然採用黄这三策宣告脱黨士論極不謂然咱有人往見范氏質問何故脱黨范言我之性質本於黨務不宜某言敎育總長一面管理學校一面與聞國務須有一定之政見君旣不宜於政黨何以又宜於總長據我觀之君於敎育頗有經驗不如回到湘陰鄉中辦一模範小學或與君之林分相當范氏聞言嗒然者久之旋亂以他語而散 
[沈秉堃提出内務總長之態度]  
　　内務總長一席本巳定總理兼任現趙總理以政務殷繁實難兼領再四堅辭大總統亦諒其情己准所請定將沈幼嵐君提出沈力辭不就大總統囑阮忠樞君前往敦勸日昨並邀沈至府重申前議力勸擔任黄克强前日在車站與沈握手言别亦諄諄以不可固辭相囑乃沈氏則當總統初提議時意尚活動後因政海波瀾起伏無定且京城地面關係重要未易輕於担任决意不就雖總統殷殷相勸勉且云京城地面内外城廳丞足以担任所希望於公者則在各省民政上種種重要問題亟待解决等語而沈氏則辭意益堅並力求總統萬不提出云 
[國務院秘書長蟬蛻之裏面]  
　　國務院秘書長一席前日任命張國淦距趙總理任命之期巳逾多日葢有一叚暗潮之衝激存於中直至黄克强氏出京始行消滅云 
　　黄克强之保薦當黄克强此次入京時正總理問題紛議之會黄知改組國民黨内閣於最近事實上殆無希望故贊成大總統意以沈和秉堃爲補缺總理而以各國務員加入國民黨爲附件其時即己議及秘書長一席謂如得一與黨派上有關係之人充之可增一大助力故黄在總統座中保薦陳嘉會總統意似許可云 
　　陳嘉會之頟幾趙氏就總理任後即面托范源濂詣陳氏處道意然詞氣之間稍露勉强迄范氏晤陳氏詢其意見陳即推辭謂自去年起義以來追隨共克强勞瘁已極擬回家休養以回復其腦力且秘書長必與總理素相知之人辦事方能順手趙氏已素不相識恐不能盡其職務等語范陳本素識謂君如非實心不願意則不必推辭耳 
　　張國淦之崛起袁總統對於此事雖承諾黄氏之保荐然其意似别有在蓋自唐内閣以來國務院秘書廳常與總統府秘書廳爲權限上之衝突欲伸張總統府秘書廳之權不宜用新派中人爲秘書長而官僚派最爲相宜趙氏本有用内務部舊人物如顧瑗之類而以敷衍黄克强及總統兩面之結果卒以張氏充之張氏在前清慶内閣時代巳取得局長資格民國成立又得蟬聨而爲銓叙局局長殆深得官僚三味者因此遂有昨日之命 
[籌備聲中之共和紀念會]  
　　紀念會之改名北京共和紀念會原名革命紀念會嗣以黄克强嫌其名目不普通乃改爲今名云 
　　大總統之捐助前日共和紀念會與政界各團體代表開會大總統特派内務部參事程克代表與會宣言紀念會關係國光　由團體與官廳協力舉辦方能敭厲國徽大總統囚捐洋二千元以爲資助至正陽門大街及東西車站各電燈牌樓數坊諸種布置己由内務部提任云 
　　黄克强之代表前日黄克强復共和紀念會總理陳家鼎電云琉璃廠共和紀念會陳君家鼎鑒會名更改甚善一切偏勞君等極欣感至代表蒞會一節巳請軍事處次長李君書城代表赴會興復陽又電云陳家鼎先生鑒李君書城隨興往滬紀念會改請蔣次長作賓到會特聞黄興叩庚　　活佛喇嘛之參頂此次舉行國慶紀念第一次大典全國風從中外注視聞章嘉呼圖克圖活佛及甘珠爾瓦克圖活佛葛布希克圖活佛均擬派化表蒞會瞻仰國光以恢宏蒙人之志氣此外雍和宫喇嘛印務處二十八廟喇嘛三千餘人亦另舉代表届戎赴會參觀在諸活佛喇嘛固屬熱心亦可見民國五族共和之團體一視同仁矣 
　　满族之光榮紀念會以共和成立雖係南方革命志士發明提倡之功而贊成共和者亦不可忽昨特由該會總理陳家鼎函請民族大同會恒鈞氏來會辦事並請將前清遜位之隆裕太后及攝政王像片送來高懸俾國民瞻仰以示大同而彰美德 
　　會場之燦爛紀念會會場如追魂台運動場演劇場昨經調查均己佈置漸備頃聞該會總理國家鼎昨因往晤海軍部劉冠雄湯薌銘時見其門首輝煌燦爛純係以美術所組織不勝贊嘆函請兩部長又飭派該工人前來依式綵紥以期無美不備云 
　　新聞之籌備該會昨日通告各　館云啓者本會現擬於紀念會開會三日内發行會塲新聞一秘以便遊觀而咨興趣茲定明日午後一時在本會事務所先開談詁會一屆時務乞貴報推代表一人蒞會會商一切是爲至盻 
時評一 
[范靜生之政黨觀]  
　　脱黨 
　　辭職 
　　鄭重友誼 
　　犧牲黨籍 
　　一凡人欲自全者無所謂奇策行吾心之所安而已心不以爲安强行之雖百出其技以自掩飾反之方寸愈覺其不安而己蓋一指不能掩天下之目也固巳久矣范之爲人謹願無忒記者諒之想天下之人亦無不諒之者也范苟本無所懷以與世接吾知天下當無不頌爲謹飭之士范因黄之勸告不願拂其意且不願因不拂黄之意而轉拂黄反對黨之意於是一面不允入黨一面向共和黨宣告脱黨范之意以爲如此乃可告無罪於兩方矣脱黨之不足重之以辭職皆一不忍拂人之意出之也雖然謹飭可敷衍則不可謹飭而出之以敷衍則尤不可何也敷衍之策無兩全之道也范之恬靜非梁陳之躁進比吾人諒之想天下亦無不諒之者也惟誤於不忍拂人之念遂轉輾而入於荆棘之途心無鎭定这力而魔乃生於其前范之病在此希榮如梁陳蓋不足責如范者正吾人欲盡其忠告之責者也 
　　論者有謂范本不欲脱離共和黨因黄再三勸告以力護梁氏爲范脱黨之報酬范爲梁之至友故願犧牲黨藉以顧全友誼云梁之應否力爲保護天下自有公論該黨不能以一黨之私掩天下之公而保護與否尤非該黨力所能及梁欲依賴該黨之保護其事己奇至依賴范之脱黨間接以得該黨之保護則事之尤奇者矣或者范君於脱黨之後心有所不安而欲以顧全友誼一語以自護其非乎恐亦屬於徒勞而己矣 
 
 
 

Page 4

 
 
   
 
 

Page 5

 
 
   
 
 

Page 6

 
 
[黄陳遊東紀]  
　　黄克强行生偕同陳英士君於本月五號由京抵津黄先生因有事在津暫留一日陳君遂於七號晩先行到濟獨在鴻興樓晩餐因天津無電來是以周都督未及派人招待陳君旋於九號晩十鐘到督署與周都督晤談次日周都督約陳君在署早餐畢由秘書員李君湘舟陪同游覽署内珍珠泉各處同來者二人一爲上海報界聨合會首領朱君一爲孫君景康下午二時周都督同陳君游大明商先至古　亭拍照次至鐵公祠因接天津電黄在强先生於是日晩車過　遂由李公祠登岸同赴車站時各界在停車場歡迎者頗形踴躍周都督與靳統制曁各司道均在車站根候並派員陪陳君帶衞隊廿人赴洛口迎迓五鐘餘黄先生抵黄河北岸當由都督代表招街乘輪渡河遂登森車十餘分鐘到站下車與周都督靳統制曁各界歡迎員小作周旋旋同周靳二公登車談話極爲歡洽周都督挽留小住黄先生云本擬留濟盤桓數日因國　日迫必須於十號前趕至上海是以沿途皆不能勾留八鐘餘行李等件俱巳運畢軍樂齊奏各界人員歡送如儀俄而汽笛一聲展輪南下矣 
[旅津日商公讌黄克强]  
　　旅津日本商報兩界及各志士等一百餘人於本月七號假日租界俱樂部開會歡迎黄克强陳英士二君及諸隨員併國民黨燕支部黨員到者邊潔卿王卓山賀湘南張子綱王浚銘吕建秋何海秋盧宗五席間首由日租界日商會議所長長峰先生演說大致謂黄先生爲世界偉人此次北來調和南北扶助中華大局公畢南旋道出津門敝同人等開會歡迎於多忙中竟得先生惠臨榮幸何似吾中日兩國紫鄰如層齒相關此後東亞和平惟吾兩國是賴今次貴國政治改革敝國極表同情望先生垂鑒微意尚望示敎裨益邦交更望先生轉告南省同胞敝國對中國誠心贊助極表愛慕等語黄先生演說大致謂敝國政治不良妨碍東亞文明進步刻雖改革新國尚在建設中正賴友邦愛助且吾兩國唇齒相依敝國諸事幼稚貴國爲東亞先進尚望提携敎導俾得共保和平同謀進步等語席間尚有警道楊敬林君作陪賓主極盡歡娱席畢用電光撮影而散 
[南京近政述要]  
　　推廣敎存程都督昨通令子縣民政長略謂據民政司案呈本届省敎育行政會議議决實行推廣小學校方法照章報請采擇施行前來本都督查推廣初等敎育方法迭經通令督促施行良以初等敎育爲凡百敎育之始基而若調查學齡兒童規畫校數地點酌定分年推廣次序爲辦理必經之手續不於此實力奉行雖日言興學無益自應嚴定期限以促進行旣據赴會議員公回議決將調查規畫事宜立之期限應卽量加修正采付公布迅卽按照限期規畫推廣初等敎育方法各條所列期限及圖表程式嚴促舉辦務須依期竣事萬勿玩延 
　　愼重司法程都督現以各廳預備推檢人員往往以名義攸殊意存諉缷並不照章分案甚或任事請假久不到廳以致職　廢弛訴訟延誤殊非本都督愼重司汉保護人民之意查法制院編制法曁氏刑訴訟律關於事務分配所有學習推檢亦均一律辦理毫無區别現值審判改良訴訟繁多全廳職員均應振刷精神以斷進行預備推檢同爲服務豈容稍存畛域有意推諉果能黽勉從事勤愼無誤閱歴較深成績昭著自不難量予超選以資激勸特通令各廳嗣後訴訟案件應由應中按件輪派分别支配藉資練習不得意存歧視該預備推檢人員亦不得率行請假久曠職守致誤要公 
　　收管航路程都　現准交通部咨稱各省商船公會純爲完全航政之關係并非營業性質業經國務院會議公决應歸本部專管並由工商部將該項案卷移交前來查原定船會章程權限頗多淆混本部正擬重加厘正另訂新章提交參議院議决通行遵守現己設立之商船公會暫准繼續進行其尚未設立者應候新章公布再行辦理等因當經飭令南京府曁各縣商船公會一體遵照矣 
　　規定公産南京府現奉程都督令據民政司稱各地方公有房屋土地其性質有屬省屬縣市鄉之區别亟應編定詳章明白規定以資遵守茲　編成省縣市鄉所有房屋土地　借規　十三條印發各縣照行通令該縣知事按照定則查明境内各該房屋土地呈報備核等因當經本知事派員詳細加察遂將舊存官署及市房住房分爲三種復於三種之中分整齊破壞及衝繁地點四等並將基地及園地荒僻土地亦分爲三種各訂一適中價目開摺呈請都督鑒核茲奉批准仰卽轉飭借用公有房屋之各學校各團體一律按照所擬規則繳納租金卽便分别查照辦理云昨特示諭凡有未經呈報者限一月内准其來府按照規則補訂租據倘故意隱朦一經查出即按照施行細則加倍議罰 
[鎭軍自請退伍之熱忱]  
　　駐紮鎭江陸軍第十六師三十二旅旅長前電都督遣散當奉都督電復又委張君赴鎭調查一切妥議辦法現在全師各營己於十月八號每營併爲三連取消官佐仍飭留營候補惟各員因公家財政困難不願坐食耗餉均請照領十一月份全月餉洋紛紛退伍回籍矣又該旅六十三團第二營官佐士兵亦均自願退伍聞巳由該營石營長具禀呈請該師旅團部長略謂國家費用我半耗於軍隊以致財政困難百端無從設施現在餉無所出國家不得不借外債且外債等於飲酖長此以往恐風雲慘變難免爲波蘭印度之續官佐士兵等莫不深以爲憂何忍坐食此外債之餉糈而使新造之國亡於餉糈之外債乎至於商務之不暢實業之不興究其原因無非爲軍隊衆多餉糈增加人民無力擔負爲之不前耳若欲振商務興地利輕人民之擔負非解散軍隊從事於耕耘不可查本營官佐士兵等業農者居其多數其性質純良而且深明大義洞悉時艱均願告退歸農照領本月之餉藉作川資爲此呈請速卽取消聽候遣散 
[湘路帶收租股辦法]  
　　湘路總公司以路事進行急需鉅款特咨請各屬行政廳於征收上下忙時仍照舊章帶收租股由廳具備三聨票紙一曰存根一曰繳騐一曰收單凡花戶繳納租股卽由行政廳給予收單俾其持赴公司掣換股票每單載錢一千三百即作洋銀一元扣算如錢數不及一零股准合他戶共成一股或積年共成一股從換票之日起周年六厘行息行車後紅利照章攤分以期集腋成裘早竣路工云 
[楚材兵輪出險回鄂]  
　　湖北現有兵輪以楚材爲最巨去歲七月因送前湘撫余仲珊赴湘擱淺於洞庭湖中當時因水淺泥深設盡力法不能出險幸今夏水漲當以六千金包與船廠始將　輪拖出然船身機器均已鏞壞不堪復以萬二千元修理整齊於昨午開抵回鄂黎公當命黄參謀增祥前往騐收留備船政局差遣不歸海軍編制之内按鄂省自楚同等艦劃歸部管後惟餘楚材楚强江清江泰等四兵輪前經瑞徵編爲巡江艦隊而前清海軍部尚以楚材船身堅大堅欲索去經瑞氏一再堅執始留爲該省運兵當差之用查該輪裝有快砲四大尊猛烈非常前次擱淺聞係黨人運動大副所爲設起義時有此輪在鄂瑞澂必令在江中開砲助戰必爲民軍之勁敵也 
[武漢女界趣談錄]  
　　沈佩貞怒打狂徒同盟會女會員沈佩貞女士前經京滬女界公舉來鄂參與起義紀念會抵鄂之日謁見副總統由副總統囑黎本危夫人善爲招待讓榻留宿格外優禮女士因府中殊多不便越日即辭出庽於漢口略佳賓館七十四號官房該房本有套房一間相連原爲僕人下榻之地女士並未隨帶僕從故套房無人居住乃有前充北伐軍先鋒隊營長名熊載揚者不過面識女士毫無交誼自詡才貌出衆居然妄轉念頭不知如何術騙賓館執事竟許其在該套房棲止每有往來信件俱署七十四號字樣沈女士初不在意熊時來樊談殷勤備至旁人均視爲同行者不料熊胆大心狂竟敢佈散流言自稱與女士係屬夫婦昨爲女士所聞憤眥欲裂惟因客棧人雜未便詰責爰卽移庽西洋大旅館而自渡江訴於船政局長黄禎祥黄君素性任俠尚義極爲憤恨立派衞隊將熊載揚拘解過江卽在女士面前詰其何故造謡誣人熊無詞可辨惟有俯首求饒女士憤恨塡胸隨手奪黄君手中馬鞭連鞭連鞭熊背數十下船政局設乙棧内現爲招待各省代表所時適各省代表均在座無不鼓掌稱快黄君意欲將熊送軍法處槍斃幸旁有識熊者代爲緩頰令熊出具甘結後揮鞭逐之熊始得鼠竄而去茲將熊親筆所立甘結錄下具結字人熊載揚去歲在北伐先鋒軍因事私逃茲復冐充官長敗壞沈女士名譽均屬罪不容誅蒙沈女士俯念無知從寛免究情甘尅日　去武漢不敢逗留倘後再犯以上情事聽憑送交軍法處決不怨尤是實中華民國九年十月初五日熊載揚親筆 
　　陶又昭自由離婚鄂省務本女學堂敎員陶又昭曩曾嫁於桐城人方某未幾控方騙其金飾經官斷唯令方賠償洋三百元今夏陶庽横街某棧形單影隻狀殊貧困經該棧主陳某爲媒允與業客棧之熊伯剛結婚熊固家有妻子陳媒亦明言之而熊於去歲起義時曾獲非義之財二三千金譽止尚形闊綽陶遂情願嫁熊言定不與大婦同居當時陶以玉簪一支陳以值千餘金之房屋契約互相交换爲証未幾即在棧中成婚相安數月兩　　　近熊伯剛因包修漢口某洋房工程需款向陶面商懇以房契質錢陶執不肯彼此遂有違言前日陶藉撲蒼蠅指駡熊曰（爾是甚麽東西不久必死在我手上）盖陶以熊執業微賤己蓄離異之志也熊聞之大怒即將陶飽打一頓因此起訴於武昌地方審判廳昨經該廳提訊陶又昭謂熊騙去金葉七兩五錢請予追賠比傳媒証陳某等再三研訊並由檢查官在外訪查証以　與桐城方某離婚情形所控　金一層顯属虚妄斥不准理惟陶熊旣巳反目請求離異該廳特援據法律判決述要如下熊伯剛原有配偶復行自山結婚陶又昭明知故犯均屬不合合依刑律第二百九十一條判斷各處五等有期徒刑八十日更援刑律第四十四條就各本罪罰贖綜合折算各處罰金八十元惟陶被熊毆有微傷應令熊賠償傷費八十元卽以此款繳官作爲陶之罰金婚書二紙當堂毁碎夫婦關係從此分離但陶殊不知尊重名譽曷堪爲人師長應剥奪其殺員資格咨會敎育司逐出學界之外以維女學風紀而免阻碍進化 
[浙省禁烟監督權限]  
　　浙省禁烟監督業經軍事會議决定手續酌量改變計台州各縣爲第一區委任謝祖康温州各縣爲二區委任夏觀天處州爲三區委任吕東升寧波各縣爲四區委任戴任紹屬爲五區委任蔣希曾金衢嚴爲六區委任阮慕咸業於十一日特頒各監督禁烟權限八條限三日内一律出發茲錄其原文如下　宗旨斬定禁烟條例本條例適用於此次禁種煙苗以務絶根株爲目的取締種烟另訂專章　區域浙西各屬離省甚近煙苗亦少應隨時派員外浙東劃定六區如上　組織每區設監督機關頒發鈐記應設監督一員限陸軍校官以上委員二員至三員會計庶務一員書記司書三員護兵十名如人員不敷調遣准酌量加設職職權分甲乙丙丁（甲）各該區監督對於地方禁烟事有監督權將情形隨時呈報都督（乙）各該區監督有商同各陸軍長官巡防統領嗣用軍隊並直接指揮調度管帶以下各官長之特權（丙）各該區監督有直接指揮各處警察署長分署長嚴厲查禁之權（丁）各區委員有商調各該處防營警察認眞查禁之權　責任分五節（一）各區監督有會同各陸軍長官巡防統領各縣知事認眞辦理之責（二）各區監督有考查本管區域内種烟情形及督率各員嚴行巡視之責（三）各區監督對於禁烟期限負有實行禁絶之責（四）各區委員有禀承監督會同各縣知事管帶警察認眞辦理之責（五）如監督遇有事故應報告都督發交民政司會同軍事廳核辦　薪餉歸行政臨時費開支監督薪水如有原差過百五十元以上者仍支原薪無原薪者給津帖百元或百五十元委員以次得規定機關每月活支核實開報　賞罰凡五節（一）凡關於禁烟人員視勞績之大小及認眞與否分分核議以昭激勵（一）各縣知事各管帶以次及警察長委員等如禁烟出力准於期終由監督呈請議奬（一）各監督及陸軍長官巡防　領如禁烟異常出力得由民政司呈奬（一）各縣知事管帶哨官警官等如有敷衍了事不聽指揮者由監督隨時呈報懲罚（一）各監督陸軍官長巡防統領對於煙禁不盡責者由民政司呈請懲罰另附則一條倘應行損益處得隨時修改 
[嘉防營痛勦梟匪]  
　　梟匪竄擾嘉湖業經朱都督密派本府副官馳往兩屬會同防營嚴剿在案前日接據嘉防董陳兩統領捷電略稱緝捕營在浙江交界西河沿地方突遇大帮梟船數百艘膽敢開槍拒捕該營管帶陳德懷督師開仗陣斃悍匪六名擒二十餘傷多名奪獲後膛槍六桿梟船二十九艘鹽數十萬斤受傷砲勇舵工各一名當日斃命餘呈詳嘉防統領董道勝陳家玉同叩當晩由軍政府　電嘉奬優恤陣亡兵士以資鼓勵而寒匪膽 
[貴州合署辦公規則]  
　　貴州都督府於九月二號政務會議後决議實行　署時刻及值宿規則茲探錄如下　責行午前八時自都督以下入署辦公午後四時退署以鳴鐘爲號有要公未能辦完者不在此限　每處司發給畫到簿一本每日午前八句鐘二十分呈送都督本部考騐（交副官部）　各署司員到署後即將出入証呈繳司長退署時再由司長處領取如遇特别事件須出署者在司長處領取都督本部人員交呈都督曁秘書長　每日由都督府本部輪派副官前往各司處密查各處司員人等是否照章規定時間在署辦公報告都督分别奬懲　每日（星期日在内）各司處須實行派員值宿多寡由各司處酌定 
地方通信 
[蘇州]  
　　祝典補遺蘇城國慶紀念會情形巳紀前報茲悉是晩舉行提燈會尤以東吳大學堂爲最盛各學生莫不興高彩烈相率醵資僱匠以五色綾絹紥成飛艇魚雷艇機關砲黄鶴樓各式紀念綵燈及獅象虎龍五色共和燈而國旗及東吳大學堂旗尤大莫與京幾至丈許午後由本校出發至都督府致祭先烈後卽出盤門繞行馬路進胥門走道養大街迤邐至觀前街臨頓路等街一路軍樂攸揚齊唱國歌觀者塞途各店譽亦均高搭看檯招待親友閶門外商團第七支部則大旗前導後由各會員荷槍整隊均用白縐紥成大小彩球懸掛身上末則團長乘馬殿後馬身亦懸掛綵球渡僧橋橋頂搭蓋蓆亭遍綴松栢間以電燈多盞橋柱紥成對聨一副聨云持民生主義廿萬里鐵路告成定卜横行歐亞處政體共和四百兆同胞幸福當知超越古今是日各街市雖熱閙異常幸警局早爲佈置故得安靜如常云 
　　禁賣廢砲光復以來蘇屬各縣皆因金融窘迫各項經費困難紛紛將地方所存廢置槍砲私行賣去日前蘇城亦有某君呈請都督核准將舊存廢棄槍砲召賣重行鼓製新者昨經都督府通令略謂前次各縣賣去廢械雖有報銷在案不免半飽私囊嗣後概不許　地方廢械私自賣去如違罰懲並聞有派員赴各屬清查造册云 
[奉天]  
　　雪兆豐年瀋垣於十月五號（即陰曆八月二十五日）早晨大風嚴寒傍晩花飛六出次晨瓊樓玉字耀眼生光約厚六寸許午後尚紛飛不息時近申刻積至一尺許方止久處是邦者均稱今年降雪之早爲近年來所罕見幸田稼早已登場於歲收尚無恙也 
[山東]  
　　橋工告竣津浦鐵路委員王君來函云洛口黄河橋工己歷三載現決定於舊曆九月初五日一律告竣并擬柬請各官員及紳商各界届期赴場慶賀參觀云 
[江西]  
　　爭管路權九江府屬潯牯馬路直達租界要遒所有該路事宜隸歸九江通商交涉局管轉一案業經李督命令交通司檢　移潯接管辦理而該司以該路前因倒塌外人將動工修築幸經地方紳界阻止由司迭經派員修築在案茲奉前令自應遵照辦理惟查河渠道路均屬交通範圍以内之事於交涉似無甚關係故廬山馬路雖因利便而隷該局管轄自無不可但於　掌權限不便稍有混淆等語呈懇都督仍舊歸司管轄現奉督批呈悉九江濤牯馬路改歸通商交涉局管轄原恐交涉事繁輾轉不　便屬盡力公家何必强分疆界該司長素明大體當諒此意仰即遵照前令辦理 
　　舞台開幕南昌省城隍廟爲此間極大之公廟經商人運動管廟首士禀准都督立案在該廟内建築開智舞台演唱舊戲並於戲資向抽出三成半報効國民捐由李督諭令警廳嚴加取締准其開演在案該園當於本月四號夜間開幕尚未賣票觀者極形擁擠以致園内桌凳概被踏壞不得已唱至天水關一　卽行閉幕惟戲台背後適向城隍兩廊當擁擠時竟將十八重地獄木板擠破幸經巡警彈壓得力未釀禍端次晩續演人仍擁擠不堪故三義祠文明進化戲圜大受該戲圜影響坐客異常寥落云 
[貴州]  
　　審檢開庭黔省初級高等審檢各廳前因反正暫停現因時局大定特於九月一號各廳一律開庭視事其範圍權限均劃分清晰各照舊章不相侵越昨經示諭週知俾一般人民有所遵循 
[時評二（萍）]  
　　沈秉堃於今己將三次提出參議院矣吾不知參議院之同意如何沈秉堃之去就又若何而第就局外人推測之詞以觀一方面曰參議院贊成一方面又曰參議院不贊成一方面曰沈秉堃面允一方面又曰沈秉堃堅持不允幾若各執一詞者然抑又何也 
　　然吾聞沈氏第一次之提出於參議院也而國民黨議員以超然總理故一律否認第二次之將提出於參議院也而國民黨議員又以非國民黨内閣故宣言不予同意致令一大好總理爲强有力者攫之而去 
　　今日者沈秉堃猶戀戀前事而不敢以身黨試也歟不然何其求之者殷殷而應之者仍落落耶 
本埠新聞 
[補查選舉人之通告]  
　　上海縣籌備衆議院省議會議員初選舉事務所通告各市鄉公所函云查九月十一日第一百三十四號政府公報載籌備國會事務局覆湖南青電納税及不動産可不限於本區但仍以在國内而乂可以證明者爲限等語前電雖未奉有通令旣登公報本邑自可援例照辦理查本縣入册選舉人僅有一萬六千三百餘人遺漏必多本應補查除行钎宣示外爲此飛速通告即請貴公所即日分知各調查員按照青電事理趕速將前項住民補查於國税不動産項下開明區域一律限十月二十日以前送所以憑於宣示更正期内補入衆議院議員選舉人名册呈報覆選監督核辦再省議會議員選舉人名册内應否以前項住民加入當再請示總監督分别辦理 
 
 
 

Page 7

 
 
[工商會議改期舉行]  
　　江蘇都督致上海總商會電云頃接部電工商會議原定十月十五日開會現因各省代表舉而未到者尚多特展至十一月一日開會等因希卽知照如期到會至議員名額能否通融之處俟部示復再行飭尊都督程文 
[財政部令通商交涉使文]  
　　爲清理裕甯帳欵事 
　　據委任清理裕寧總分局帳欵處呈稱爲開册呈報事竊奉大部命令清理總分局帳欶遵於上海地方設　開分别呈報並將節次清理情形曁首先開兌滬局在外鈔票陸續具報各在案茲查駐滬分局一自開始清理以來迄今兩月有餘所有在外欠帳雖經督飭清理上繫催收無如軍興以來商務停滯巿面不振銀根愈緊各該商欠之戶處於消極地位週轉迄不靈通　切之間均難立應就清理處一方面言之固以早収欠欵理償存戶爲極端要義然商艱如此究永便過事逼迫轉失民團維持大局之初心惟外欠雖難矇清若因此仍存澤局名目坐耗費用亦非節省之道廷林愚昧之見擬卽通盤籌畫分出兩等辦法其一滬局帳内列有上海道署陸續存規銀五十六萬餘兩此欵雖交滬局然查其營業計畫均不能存庫耗息實巳陸續放出調查押借等戶一時不能清收者亦共有五十七萬餘兩其中有暫時停擱仍須清理者亦有業己閉歇者應另追查家産前查時代追理己久迄鮮成效近來商務疲滯更非三數月間所能了結且事多紏　尤未便併入清理處各案合辦致碍他款進行應請即將前項存欠核數提出列作專案辦理或由大部飭派幹練三員來　專任或仍着廷要另案查辦俾與清理處清理其他總分各局之事劃清界限以免多數牽制反爲他戶藉口其餘應歸滬局欠帳各戶亦卽總歸清理處責成原經手之二三經理專任催收擇其周轉稍活者先行理償以圖漸有結束以上兩法宣布後所有原設之駐滬分局地址應予隨時撤消在局司友分别酌給川資一律遣散如此分别進行於公事界限旣可劃清於公欵虚糜又可節省洵爲兩益之法等因前來該處所呈各節是否可行卽令該交涉使切實查明呈覆本部以憑覈辦 
[南區公民會成立]  
　　南區公民會於昨日上午九時東南市石街青龍菴開正式成立大會選舉職員並通過會章當塲公推吳督田君爲臨時主席宣布開會宗旨繼由各會員投票公舉王遠甫君爲正會長宋少蘭君爲副會長其餘評議員十人調查員八人會計員二人庶務員二人均由各會員依次投票選舉 
[市政廳定期會議]  
　　市政廳總董陸崧侯君訂期十月十六日即陰曆九月九日下午三時在廳開董事會集議執行秋季議事會議决各事並通告民國元年八月至十二月之預算草案預備交臨時議會議决業巳分函各董事及名譽董事等届時一體與議 
[製造局急待維持]  
　　製造局總理李平書君以部委陳君洛書迄今尚未來滬接任而局中工匠工資未便久欠前日星其六又屆發給工資之期爰復勉籌現洋萬元解局備發惟總計各匠工資除前日發給外尚欠一星期云 
[貨物税公所之惡感]  
　　新選南區區董臧君因該區公民全體反對以致延不到差仍在貨物税公所辦理捐務茲聞臧君忽於前日因捐事與某業商人大起衝突甚至用武臧君大受損傷昨爲吳民政長訪悉己派科員前往調查澈究矣 
[船商指認海盜]  
　　本埠各商船號之沙衞各船曾於三四月間由北洋裝載貨物南下迭在海洋遇盜損失頗鉅並被拒傷耆舵水手等人當由各船商爲杜絶後患起見禀准上官在申設立請航保商團添辦快艦招雇團練出洋巡硝在案茲由某兵艦在吳淞口外大戢山附近洋面拘獲著名海盜周禮記陳阿福范彦有周阿玉周阿福金阿順六名解送上海地方檢察廳請爲訊辦而金裕順等兩商船則因於今春在洋面被盜在船各夥俱被綑縛毆擊受傷當時刧去銀貨各物值洋三四千元之多今悉己獲海盜多名即由該船各夥於昨日同至檢察廳禀請陳廳長將周等各犯帶出指認惟昨日適值星期循例休息即由法警知照令於次日來廳請示核奪 
[兵警下鄉捕盜]  
　　二十六保頭圖梅有弄榮順泰雜貨店及二十三圖俞姓家均於陽曆本月十一夜同時被盜搶刦盜黨共有四五十人皆是游勇當場拘獲盜犯劉仲禮一名解送地方檢察廳經陳廳長訊知尚有大幫盜黨匿跡西鄉長橋等處因即移請警務長穆君及滬防全軍李統領各派兵警下鄉分投捕拿以絶後忠 
[勾結軍人入會]  
　　福字營劉司令長訪悉近有不逞之徒勾結該營軍士入會聨盟殊於民國治安大有妨碍且查軍人入會早經上官通令禁止有案此等不法之徒若不拿究必貽後患業於前日密飭偵探嚴拿究辦矣 
[查禁冒名行騙]  
　　福字營劉司令長訪聞近有不肖之徒假冒本軍名稱僞造圖章或書假信向各商店冒領物件除於昨日飭探查拿外並印出示曉諭各商舖嗣後遇有條取物件務須辨明眞僞免受欺騙 
[警區不受呈訴]  
　　警務長穆杼齋君昨日知照城廂内外及歸東等處各區區員文云爲知照事十月五號准上海地方審判廳照開案照本廳籌設各初級廳及初級分廳業經次第成立以後除關於違警罪照章應歸各警區顰地方廳秘轄案件仍歸本廳辦理外其他民刑訴訟各案可不予收受均歸各該初級廳受理以清權限而免紛歧合行備文照會請爲查照轉飭各警區一體照章辦理等因到所本月八號又准上海檢察廳移同前因准此查初級審檢各廳旣經一律成立所有民刑訴訟案件各警區照章予以收受之權惟民事恐被告乘間逃遁刑事恐証據易於銷滅旣經民間扭送來區不得不暫爲處理呈訴一概不准收受以清權限而免歧悮爲此合行知照仰該區員卽便遵照辦理毋違特此知照 
[戒烟丸藥之害人]  
　　法租界自禁閉烟間後所有新開之戒烟丸藥店大都以老烟槍内之宿膏攙雜藥丸服之雖可抵癮久之則肚腹膨脹百病叢生爲害匪淺而一般無業之流紛注外埠廣搜烟槍劈膏售賣莫不利市三倍茲爲　　巡所聞諭飭包探將專販烟槍之梅鶴林及開丸藥店之四川人劉少培陳星發等拘獲並抄出巳劈及未劈之烟槍數蔴袋一併解送公堂經中西官略加詰訊判一併收押候將丸藥化騐明白再行核奪 
[老叟拚命救火]  
　　英租界松江路二百五十五號門牌某姓家前晩因潑翻火油燈起火幾至不可收拾當有一老叟躍入火中壓熄而頭面手背等處均被灼傷迨捕房皮帶車馳至己煙消火滅事後老閘捕房派探顧樹聲前往將受傷人車送仁濟醫院請爲醫治 
[民生國計會聨絡華僑]  
　　民生國計會主任諸宛明君以日美兩國實業最爲發達該處華僑早有心得亟應聨絡聲氣共謀進步爰特委任會員朱選　君於十二號前往東瀛組織支部並留心該國實業以資考証一俟籌有公欵尚須派員赴美云 
[調查營産之報告]  
　　清查江蘇水陸各營官地分局長朱大斌前派委員分赴蘇松兩屬各縣清查營地共有若干畝每年征租可得若干千飭卽查明詳細具復去後茲據蘇州調查委員王得庚報告長洲元和兩縣共有營田二百五十餘畝每年應完額租米二百三十餘石所有城根房屋租戶租摺計有五十餘扣現存吳縣民政署内已請宗嘉彌君迅將租撍送滬核辦其江陰地方之營田除被荒外現存沙田一千三百餘畝應完草息數百千又松屬之金山營亦已山唐晋昌馮嘉福等報告查得金山營田敎場核計可收租米二百三十九石有零又松江各營營田敎場計華婁二縣共有五百十餘畝以上總共每年可收租息四千餘元之譜業由朱大斌開摺報告蘇都督請爲查核矣 
[長警又須開操]  
　　警務所各長警前因天氣炎熱停止操練迄巳日久茲屆秋凉又須習練業已由警務長穆君等議决於陽歷十月十一號起照常開操並於前日通函城廂内外及浦東各分區一體知照矣 
[警務長分送解案單]  
　　穆警務長前日知照所管各分區云爲短照事照得各區所對於違警人民及現行犯罪或於職權上無直接判結之癯力或於事實上有不能解决之理由向章解由本所發科訊辦惟解案時手續繁多殊形不便茲由本所印就解案單一項發交各區所收執解案時照單塡註並註明案發詳細鐘點隨案送呈事機旣無貽悮之虞公牘可免紛紜之苦爲此特行知照仰該巡區員嗣有遇有案件解所訊辦時即便遵照此項所發之解案單塡註解送俾免煩瑣是爲至要 
[籌募温處義賑會乞賑電]  
　　奉天勸業道陳蘭薰君鑒温處水災奇重非十萬金不足濟事公爲鄉望乞籌墊萬金卽電滙滬捐册另寄湯壽潛等具 
　　奉天復電商務總會轉湯墊老虞洽翁王胡諸君鑒電悉極感熱誠擬開同鄉會籌商捐有約數卽墊滙琪文 
瑣聞 
[城内]  
　　民政長批示○尚俠學校經董辛素貞等呈批來牘閱悉查提右營舊址前奉都督訓令以准敎育部總長蔡咨據民立上海女中學堂撥作該校校舍之用當經編製議案交由縣參事會審查决議衙署係官有物未便撥作私法人之用等　在案所請應毋庸議希卽知照 
　　第一初級審判廳民科批示○張春喬訴張挺良等揑情越控批此案前據該民呈訴業經本廳批答吊卷核辦嗣據閘北裁判所移送前來本廳核閱案卷張挺良係因不動産而訴訟應由不動所正地審判衙門管轄張挺良之田坐落寳山縣六圖在閘北裁判所管豁以内自宜移回辦理查民訴律第四十一條有專　管轄之訴訟不適用第三十九條第四十條之規定該民援引條文殊有誤會所請吊卷傅案之處應毋庸議陸太孚申請簿據加蓋應印批北案旣係提起刑事訴訟由本廳將全案卷宗移送檢察廳辦理茲據申請顧將所有簿據遵令呈案加　廳印再行發還核與保全証據以便確認眞僞之目的尚無不合准卽將所有簿據二十五本刻日呈案以憑傳知原告督同核明董印移送辦理可也 
　　順手牽羊○寗波人葉良炳與小善陀橋警憊隊駐防所内之壽士濤素識葉於九月一號前往訪壽未過卽在壽之友人費財福床上坐待見有羅紡長衫一件順手竊出及費回來查悉即於是日午後至四馬路尋見扭至捕房解由會審公堂轉送第一初懇檢察廳預審屬實起訴同級審判廳開庭訊明判葉良炳處五等有期徒刑刑期兩月贓傳矣主具領 
[南市]  
　　幸未燎原○昨日午　十六舖洽興里弄内陳益大藥材行因煮膳時火力太猛煙囱内火星胷出濃烟密布卽經四隣設法撲滅得免成災旋由四百四十九號巡士將該行執事陳興益帶至東區罰洋一元充公以儆疏忽 
[閘北]  
　　第三初級審判廳批示○陳其善呈訴陳金增一案批狀悉旣經禀請市政廳查禁在案仰候轉咨查覆再行核辦吉克正呈訴妻吉陳氏私逃一案批妻背夫逃本干律禁惟爾妻有無父母兄弟爾之岳家住居何處妻未逃時於何家湖絲廠内做工來狀一味含混且成婚六年爾妻旣相安無事而忽逃於懷孕將産業際所訴情節支離未便准予存案特斥 
　　覆訊拐犯○前經裁判廳訊明判决之拐犯周團棟董世時葛春生劉永興與王陳氏吳俞氏張李氏沈洪氏等八人及小孩阿三阿五未經移交審判廳昨由王檢察員逐一提出飭派司法警察將一千人犯解送地方檢察廳覆訊收押 
　　進退兩難○前日有瞽者王小連在三區堍内自縊圖盡經崗巡查見帶回該區解途警務所盤問據稱向爲優伶前在天津被仇人將雙目挖去前隨友人來滬暫庽小客棧内奈所帶費用之己用盡且被友人算計進退兩難情極自盡總所長蔣君以王情殊可憫判賞給川資派人送往輪船自回原籍俾免流離 
[公共租界]  
　　寓客失竊○吳鑑堂昨投老閘捕房　稱寓居寗渡路嘉賓旅館内因事出外鎖匙交與茶房迨回棧檢視箱内所存鈔票現洋共六百四十元己不翼而飛請爲查究捕頭立飭包探曹錦珊與一號西探前往勘明傅諭棧主設法料理 
　　積欠房租○浙江路二百四十三號門牌羊肉粥店又香粉弄八十二號住戶均因積欠恆義公司房租被控昨由公廨飭知老閘捕房派探顧阿根傳諭該租戶等如數付清否則將屋發封備抵 
　　一齣武戲○陳臨英馬駿卿前晩同在新新舞臺觀劇不知何故陳忽將馬兇毆當被扭至老閘捕房捕頭以陳不應行兇拘留候訊 
　　强搶金飾○山西路二百五十號住戶李陸氏前晩七時半行經南京路被匪攫去值洋四十元之金押髮一支當時鳴捕追捕未獲投總巡捕房報請派探查緝 
　　攫取衣包○南京路四百七十號門牌某商號内之金巧生前晩八時携帶綢衣一包計值洋四十六元行經盆湯新橋相近被匪攫取逃逸追捕不及遂投捕房請緝捕頭允之 
　　協緝贓賊○陸關宏在法商自來水公司爲夥家居老北門内春慶里六號門牌前日上午被賊　門入内竊去值洋一千五百元之衣飾各物除報請警區並法捕房查緝外深恐該竊等携贓匿跡公共租界昨又開單報請總巡捕房飭探協緝 
　　包探獲賊○朱琴甫昨日不知在何處竊得綢衣等物携贜至租界内圖消被包探查獲拘入捕房押候解送公堂訊辦 
　　失竊報捕○蘇州路十六號住戶某西婦失竊值洋四百元之　鑽金針一支又德國書信館失竊值洋六十元之拍照器具又法界居人潘伯和在外洋涇橋電車内失竊值洋八十元之金表金練又畢富春在四馬路湖北路轉角被賊摸去值洋五十元之瑪瑙鼻烟壼等物昨均關單分投新老捕房請爲派探偵緝 
　　捕房記事○總巡捕房代理西探總頭目强生查得滙四捕房華探目楊掌生老閘捕房華探朱阿巧均辦公得力昨特禀奉麥代總巡諭各拔升一級以示奬勵英美總巡卜羅斯君定期本月十四十五兩號考試虹口捕房西捕中國　語十六十七兩號考試總巡捕房西捕華語十八號考試老閘捕房丙捕華語擇優奬賞昨已由麥代總巡諭飭各該捕房捕頭傳諭知照矣總巡捕房一千一百三十號虹口捕房一百十五號兩華捕昨奉張正巡官令赴靜安寺捕房乘坐脚踏車出差辦公又總巡捕房三百四十四號靜安寺捕房三百零九號　樹浦捕房五百六十八號等三道頭華捕均因辦公謹愼亦徑張正巡官　各拔升一級以資激勸看守西牢之六百五十九號華捕因辦公舞弊經該管捕頭查悉解送會審公堂訊實判押二禮拜在案昨張正巡官已照章飭將該捕如名斥革所存工洋仍如數給領滙山捕房四百零三號華捕昨奉張正巡官諭往看守西牢又新招之一百十六號華捕林豐記五百三十二號張小喜一千零三十二號劉洪泰昨亦奉張君諭赴戈登路敎練所學習警規 
　　私收客帳○前在勝家裁衣機器公司爲跑街之吳榮生日前已經歇退昨因私收客帳洋念五元被經理人偵知報告捕房經包探查獲押候解究 
　　車夫被拘○日前有一日本人至捕房控被車夫張咸扣摸竊皮錢一只内有銀洋等物昨由包探將張拘獲解押捕房候訊 
　　引誘賭博○昨有張阿寶在唐山路誘人賭博被捕巡見拘入捕房押候究辦 
　　拐逃婢女○姚學歐住密勒路二百四十七號有婢茂珍年十八前日被人拐逃昨姚報告捕房請爲查緝 
　　諭價衝突○小販葉阿根昨晨在蓬路菜場與厨司李阿福論價起釁互相扭毆被捕拘入捕房一併斥釋 
[法租界]  
　　劃清界限○三德堂敎士同魏清記爲經手房屋地租與應桂　紏葛涉訟一案茲被告延蒲石律師帮辦渤倫奇君爲代表到廨聲稱此案應由魏清記與應交涉况三德堂前會函致蒲律師聲明不涉此事請察中西官判被告另具訴呈候再示核 
　　改傳爲提○名利棧主孫銘山爲錢債紏葛被楊黼春控奉公堂批准飭傳候訊詎竟抗不到案茲原告復至公廨請示諭候改出提票拘提訊追 
　　弔騐房票○信康洋行中西收租人投廨控告租戶應川生等十餘戶掯欠房租向論逞蠻等情昨經公堂搏訊應等均稱照陰暦付租並不拖欠聶讞員判各退去候弔騐房票再行訊斷 
[時評三（鈍根）]  
　　駐滬某軍營欠餉巳三月兵士皆典衣鬻書度日昨值國慶大典營長乃百計屏當支給每兵小銀圓四角以爲游覽之資嗚呼四角之小銀圓且待國慶而始得軍人軍人可憐亦復可敬 
　　數月以來國家窮困幾達極點餉糈無着兵變時聞商民之被害者咸歸咎於軍隊之不散致詈軍人爲盜賊之變相嗚呼詈之固當抑亦知西風裂幕中有忍飢耐寒之安分軍人如某營者乎 
　　别父母棄妻子離鄉背井餐風宿露甘爲國家犧牲幸福犧甡性命其熱心苦志爲何如然而疆場效死只落得名沒無聞鋒鏑餘生看他人榮膺勳位世界不平事常人鮮復能忍惟吾深明大義之軍人以國家大局爲重不肯作無意識之暴動致擾同胞而召外侮乃相與槁容枵腹决踵露肘以苟延此飢寒之歲月嗚呼可敬嗚呼可憐 
　　當道巨公本地豪富儻亦一念及此可敬可憐之軍人而爲之設工廠以位置之乎 
來件 
[代徵華吟梅女士悼詞啟]  
　　華吟梅女士華亭後岡人侍仙君之弱息也生長名門幼秉庭訓早歲卽悲女界之黑暗恨满族之專制概然以提倡女權爲職志不樂纏足歲乙已入滬江天足學校疑業時節返里諄諄然勸人放足讀書又于其鄉創設天足分會浦以南會員達數百人上海天足會會長沈仲禮先生鑒女士之熱忱任爲浦南天足分會部長女士不遣餘力礪志進行至今浦南閨閫藉藉稱女士不置丙午入松江景賢女校同學翕服校長宋貞梅先生尤器重之申以蘭盟泊丁月心先生掌校務女士以先生爲祖姑母期副親愛學益孟晋旋因事至上海卽留學上海務本女梭丁未秋侍仙君被羣小挾嫌周内入獄女士奔走呼號上書當道有願以身代之請因之不克竟其求學之志後侍仙昭雪出獄而女士之病根從此伏焉先是女士與　君錢如爲文字交因互相重遂自山訂婚　松之自由訂婚蓋女士始也旣結褵家務凌雜而女士求學之　衷更不得逞每一言及輙引以爲憾於是乃謀扶持社會責任　代籌孤貧院捐欵現有後岡捐田畝及常年經費皆女士之力　歲民軍起義之姑女士擬赴武漢入赤十字曾病不果行方是　吾松餉輸竭厰女士先自拔簪　爲偈復山楊了公先生委任　女界籌餉員而女士所籌頗鉅郡人士莫不交口稱道中華女子共和協進會成立會長伍廷芳夫人耳女士名　邀赴滬旋公與爲書記長湯漢明女士躬致禮焉女士緣母疾不就惟痛女權之旁落也力贊女子參政權故入女子參政同志會滬松往來數十次不辭勞瘁今歲春又與其父侍仙君發起自由黨黨員達六百人抑亦女士贊助之力居多近聞蒙藏事迫促龎君從軍龎君因去冬在山左從戎積勞未卽投袂而斯時女士固先巳攖疾矣疾中手日報一紙感懷時局恆惓惓不己一日接孤貧院院長函述朱孔陽先生所捐入院中田畝與佃戶尚有瓜葛屬取原契爲証女士病己劇尚力疾修書遣价敦取其篤於公義如此彌留之際與其家人戚好訣别之言皆纏棉悱惻聞者無不慘痛噫女士以純懿之性發揚社會之旨實欲有造於民國胡乃天不假年遽於九月十二號子時逝世年僅二十有二豈不哀哉婷華等佩女士之熱心詳悉其種種事實可爲言坊行表爰擬擇日開會追悼綠侍仙鏡如兩君謂女士無功社會竭力固辭致不果行然婷華等仍不忍湮沒其勞績故撰成小啓伏乞當世君子錫以鴻篇埀之不杇則婷華等所馨香頂祝者也此啓 
張則華金靜安金麗蓉 
吳湘濱姚芷香郭端書 
耿浣薇陸麗芳沈冠春 
發起人鈕婷華張宗英朱菊仙 
鈕殲華湯月明楊孝傑 
耿肇熙侯佩琛沈伯剛 
吳采芝程韻蘭壽瑞璋 
楊劍鳴姚文秀盛彬書 
朱漢才吳劍心吳漢章 
楊蓉　吳愚亭金靜蘭 
陳其昌朱孔陽徐宋岳 
贊成員楊了公陳憐時孫宅甫 
姚詠華徐志青桑麗　 
胡雲翹楊少光孫品三 
田康年楊華軍陶菊影 
來函 
[邵松廷致全國義賑會函]  
　　昨接大札敬悉貴會重行組織於月之三日開會舉定　協理董事並不以廷松爲不才亦辱在董事之列聞命之下惶悚莫名貴會以普救全國災黎爲宗旨志願宏遠善莫大焉曷勝欽佩之至伏思貴會主持者爲當代偉人又得鼎鼎諸公之維持其間熱心毅力衆志成城雖屬莫大之舉究易迎刃而解廷松德薄能鮮才疎識短謬永推許實不克當且自武漢起義以來敝業又蒙影響商情凋敝險象環生自維庸愚早思退步目下尚多經手之事分身乏術力與心違與其徒擁虚名不能勉盡厥職曷若聲明原委退讓賢能閱申報八月廿七日貴會乞賑啓又八月廿四日貴會推定職員銜名單廷松旣並未當場認可又自知力不勝任應請於下屆開會之日將廷松否認書提出當衆宜布仍由貴會將廷松之名登報取消俾衆周知實爲公私兩便無任　企之至 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[人生五計說] [  瘦蝶]  
　　人生天地間壽天不齊姑以七十爲率自十歲爲兒童依父母膝下視寒暖燥濕之節調亂晡飲食之宜其名曰生計 
　　二十爲丈夫骨强志健問津名利之塲如騏驥伏櫪志在千里其名曰身計 
　　三十至四十日夜注思位欲高財欲厚門欲昌大子孫欲盛其名曰家計 
　　五十以往心怠力疲俯仰世間智術用盡西山之日漸逼過隙之駒不留黨隨緣任運善刀而藏其名曰老計 
　　七十之年花甲已踰夕陽銜山倐爾就木内觀一心要使絲毫無慊其名曰死計 
　　此五計中所謂生計者賢愚皆然也其身計家計則凡負才不羣立志有爲者咸具是心至於老計死計自非閱歷己深安於義命者不能明之若夫言僞行夸之流志大心侈之士少年作業巳負雄心中歲治生益多奢望勢極薄山之日猶逞人謀尸居偃月之堂罔知鬼責此於身計家計固善而於老計死計則未之思也 
[賦得羣英手批偉人頰得批字五言八韻] [  息影廬]  
　　昨讀蘚汀作不勝欽佩微嫌起四句點題面字尚疎似於應制體未合勉成試帖一首質諸蘚汀知佛頭着糞在所不免也 
　　豈羡何郎頰聊將玉手批偉人眞幸福英姐太離奇輕試麻姑掌低垂壯士眉蓮花知汝愛春筍任卿施意比蒲鞭辱聲諧竹板笞要留鴻爪印摑醒虎頭痴打者情無限形兮樂不支 
　　聖朝崇潑道强硬讓羣雌 
遺聞軼事 
[鄔先生] [  了青]  
　　鄔先生者忘其名浙之寜波人清乾隆時爲豫撫田文鮵幕客敬禮備至每衣冠出入必升砲啓中門令門吏輩排班迎送如本官然故梁圜實客體制最尊蓋自鄔先生始焉先生之修必以日計且必且十金而後受每日晨起必束裝備辭舘待五十金至而後重設衾帳陳筆揭爲辦公地文鏡屢止之終不可乃令人先期持金立門外聞先生下牀聲即入獻而後退維時撫署左右多窶人蹤跡待先生出往往故與之遇蓋先生好施與公事畢恒持所得金赴甫肆易錢帖躑躅街巷間探貧乏者與之囊不罄不返也後值萬壽請先生作祝嘏表貢品有徽墨先生力持以爲不可文鏡以上喜書翰且選烟監製幾費經　度必邀宸賞倉猝又無以易遂弗聽未幾果發還而先生巳先期辭去矣文鏡大驚乃躬自負罪重致幣聘詢所以豫知之故蓋壽算取長而墨則愈磨愈短者也於是人皆歎服而文鏡之敬證亦益甚然先生惟倔强少忤輙怒文牘箋奏必盡如其意之所出雖欲增損一字不可遲之愈久文鏡亦稍稍厭之復以惜重金故遂辭先生先生至是頗亦困頓然夷然弗以爲意而文鏡則如失左右手凡所陳奏向之動邀俞允者今則輙遭部駁矣一日以某案入告復奉嚴旨申斥略謂該撫辦事向極明白何今昔懸殊一至於此文鏡不得己據實上陳旋奉硃諭令仍延鄔先生入幕嗣是章奏所入每於摺尾批五字曰鄔先生安否（見東華錄）一時公卿士大夫莫不榮之而鄔先生之名遂满天下矣時和相坤柄政京外官吏廳然從風一日先生忽向文鏡索印曰公厚我愧無以報今爲公作一密摺但拜發勿問焉文鏡雖無如何而心常惴惴摺留中始稍釋然終莫得其故　和氏敗言官交章劾文鏡請以黨奸論罪朝命弗許乃知先生所發摺固首先劾和者也於是終文鏡之世遂不敢一日離先生 
國慶餘談 
[程都督祭詞]  
　　中華民國第一國慶日江蘇都督程德全謹以情酌庶羞之奠致祭於陣亡諸烈士之靈曰嗟隙駟之不淹兮瞥如電光距烈士殉義日兮焂一閱夫星霜憶昨歲之是日兮我武維揚前熊羆後鵰鶚兮軍容觵觵冐矢石而罔顧兮誓授命于沙場陣雲慘無色兮將星　芒烈日没青冢兮風摧白　悼河山今還我兮胡又人之云亡吊殘營與廢壘兮泫然余涕之浪浪惟浮生忽若朝露兮疇不委夫北邙生人傑死鬼雄兮雖九京亦何傷丹心久而彌耿兮碧血化而猶香英名銘之鐘鼎兮洪供紀之旗常自此千秋萬歲兮羣謳思無或忘景泱泱乎雄風兮蔣山之峻淮水之長余扶病賦大招兮痛國事之蜩螗壯士一去不還兮誰其余匡聞鼓鼙思將帥兮恨莫起夫俠骨與剛腸奉以桂醑兮沃以椒漿鶴歸華表兮永奠南疆於乎哀哉尚饔 
[北京共和紀念會楹聨] [  譚人鳳撰]  
　　南北統治近一年新舊黨徒分兩派内憂外思到如今叫閙未休時事正艱危請諸君算算國家命運 
　　死者且廿心赴難生者何靦面邀功社鼠城孤較當日披猖更甚榮華原夢幻勸爾葷洗洗富貴念頭 
[國慶日有感] [  樂庴]  
　　舉國若狂稱國慶火樹銀花爭鬥勝世人皆具樂觀心惟有賤子抱狐憤各省拔扈未統一蒙藏紛紛又獨立總統設宴欵嘉賓偏無外國公使迹去年漢口苦戰爭南軍北軍皆我民露屍曠野白骨朽今日動章奬偉人共和爲民謀幸福偉人歡笑百姓哭鼓樂暄闐會場開偉人演說聲震屋 
[國慶紀念祝詞] [  同心]  
　　茫茫大陸風月無邊龍吟虎嘯旋坤轉乾撥開雲霧始見青天秋風容易藏月變遷新旗五色高樹門前燈光燦爛士女聨翩旣歌天保復証賓筵慶祝民國於萬斯年時不我待猛着一鞭凡百君子勉哉斯言 
心直口快 
　　梁啓超回國政府派人迎之於天津直督派輪接之於大沽黄克强先生爲之鵠候者數日各黨人爲之延頸者匝旬登岸時有衞隊軍樂隊沿途護送到寓後則請謁求見者戶限爲穿嗚呼盛哉是眞可謂之歡迎 
　　彭壽松去閩潛乘某輪赴香港臨行以重兵自衞而出地方人民見其去也額手相慶紀念之日興致爲之增高十倍嗚呼盛哉是眞可謂之歡送夫人皆樂爲梁啓超之受人歡迎而不樂爲彭　松之受人歡送 
　　雖然彭壽松劣迹昭著久爲人所深惡痛絶於其去也樂之固宜梁啓超功業未見而人巳以國士期之於其來也樂之不過根於希望耳[  鈍根]  
　　選舉調查何等重大而吾上海反若是疏忽從未一見調查員之面不解 
　　費數萬金開一戲院較諸開一工廠孰益於祖會孰損於社會 
　　化數千金聘一名伶較諸聘一工程司其損益若何 
　　自古君子之惠人不望酬報今某某局某局長行將退任而該局員司擬送之以銀屏是乃以小人之心度君子也[  秋虎]  
戲評 
[賈璧雲之百寶箱] [  玄郎]  
　　百寳箱一劇自老丹桂孫菊仙小子和夏月珊等演唱後繼起效顰者不一而足前晩璧雲亦演是劇以賈之色藝飾名妓杜十娘可謂出色當行玉立亭亭笑容可掬嬌弱嫵媚蓮步跚跚丰韻擬之子和有過之無不及但初次演唱稍欠純熟與子和所演亦有略異之點李公子入院賈唱北京小曲和以絃子唱句甚少（子和自拉四絃胡索小曲唱全）瓜洲口賈自拉胡索唱小曲與李公子解悶亦未至曲終戞然而止（子和此叚能唱崑曲）此等處不如子和之長趙如泉飾李甲神情着勁殊勝於小保成惜道白太急促少斯文氣息吕月樵飾柳遇春雖不及孫菊仙之老當尚屬認眞何金壽飾孫富描摹紈袴公子神氣頗得神似與李甲叙寒暄時巧言令色足恭備至尤徵出色月珊外一人而己 
小說 
[滑稽小說鬼話連篇（續）] [  天聲]  
　　張方二鬼出了鄷都城就在那望鄉台前下了車登台一望只見那顧斌等數鬼雙手捧着頭顱正在黄泉大道上一步一步的走來張方二鬼即在懷裏取出兩塊手巾遠遠裏摇手招呼不多時顧斌等走近台前張方便下台去與他們一一握手並說了幾句安慰的鬼話當時天己破曉鬼氣漸衰不免鬼鬼崇崇的請顧斌等上了鬼馬車駛回張振武公館一宿無話 
　　到了明天晩上那張振武方維顧斌顧開文于達羅子常阮寳山等數鬼又一個一個出現起來聚在羹飯廳上大說鬼話詎正在說得高興的時候忽然那祝制六又走了進來見了顧斌不覺駭異問起原由方纔知道也是爲黎元洪送來的當下張振武己備了一席鬼菜與顧斌等洗塵席間先由顧斌詳述運動馬標失敗的歷史洋洋千言聲涙俱下次由張振武起立演說大致謂吾們幾次三番的要推倒黎元洪終歸失敗以致不做槍斃將軍便做斷頭將軍提起前情實在可惱但吾輩作事立志當堅萬不可一蹶不振吾們生雖不以達到目的死當設法對付現在吾們陰世裏的同志也漸漸的多了吾想一面在這裏赶緊組織一個秘密機關與陽世裏頭聨絡一面打一個電報與陽世裏頭同志的各報館請他竭力鼓吹俾得早日達到目的以洩吾們胸中之忿言時激昂慷慨確是一副槍斃將軍的本色說罷又問衆鬼道這個辦法你們贊成不贊成當時那方維祝制六等數鬼急忙舉起鬼手連聲答應道贊成！贊成！於是張振武便提起筆來擬了一張電報其電稿如下 
　　陽世某某報轉同志各報館鑒密謀失敗鬼情憤激斌等就戳鬼論譁然此間己趕緊組織秘密機關冀爲陽世諸同志後盾大報素持鬼論希盡力鼓吹以彰鬼道而伸鬼氣槍斃將軍張振武等叩咸 
　　在座各鬼看了這張電稿都說道狠好！狠好！於是張振武便喚那小鬼出來將電稿送到那大陰電報公司裏去拍發當晩顧斌等各鬼暢飲至天明始各紛紛散去 
　　羣鬼巳散鬼話也就此說完看官們若要知道陽世裏那幾家報館曾接到張振武這個電報請看他們的論調一味鼓動殺機的便是 
　　　　君鑒氶賜名伶照片五紙感謝無旣乞示居址以便通信 
 
 
 

Page 11

 
 
   
 
 

Page 12

 
 
   
 
