# 1906 - 23 - 4911773

 

Page 1

 
 
[諭旨恭錄]  
　　十二月二十二日奉上諭趙爾巽奏勘明奉省廣甯等各城縣被水成災請蠲緩糧租一摺前據趙爾巽奏奉天熊岳錦縣兩處旗民各地被災分數業經降旨加恩蠲緩茲據奏稱廣甯蓋州蓋平安東靖安被災各城縣收成均形歉薄若將應徵糧租照常徵收民力實有未逮加恩著照所請所有成災七分之蓋平縣屬江家房等十村屯紅册地畞應徵本年地糧著蠲免十分之二民餘地租著蠲免十分之一蠲剩銀兩分作二年帶徵成災六分之蓋平縣屬小平山等二十二村屯紅册地畞應徵本年地糧著蠲免十分之一蠲剩銀兩分作二年帶徵民餘地租不作成災分數應納本年租銀緩至來年麥熟後啟徵又成災七分之安東縣湯池子等兩牌升科租地著蠲免十分之二蠲剩銀両分作二年帶徵又成災九分之廣寗城盤蛇驛東界四台子等五十一村屯西界六家屯等十六村屯試墾升科地畝應徵本年租銀著蠲免十分之四蠲剩銀兩分作二年帶徵成災六分之四東界台子等五十一村屯西界高台子等六村屯試墾升科租地不作成災分數應納本年租銀緩至來年麥熟後帶 
 
 
 

Page 2

 
 
徵成災七分之蓋州城正藍旗界夏家屯等十六村屯册地著蠲免十分之二蠲賸銀兩分作二年帶徵以上蠲免銀兩如有花户先經長完者准其流抵次年正賦該將軍卽刋刻謄黄徧行曉諭務使實惠及民母任吏胥舞弊用副朝廷軫念災黎之至意該部知道欽此 
[論中國整理財政亟宜區别政務費皇室費]  
　　自去年秋朝廷特派重臣考求政治是向所稱憂國之士揮熱血效忠告相將以謀救亡之法者迺走相慶曰立憲立憲惟立憲可以制外侮可以弭内憂可以救垂亡之中國雖然茲事體大非一蹴幾將欲使朝廷鑒於世界列强之趨勢舍其平日專恣之大權俾一般國民同享法律上自由之幸福則凡所謂立憲國國家之任務若國防若警察若助長無不在振興之列蓋文明進步則個人間之交際其競爭日甚故苟無特長不能占光榮之名譽國家亦然立於國際競爭劇烈之時代不盡力於國防警察助長之三任務卽不足以立國顧欲盡任務不可無經費欲籌經費不能免收入今日中國收入之途不可謂少矣嚮以爲傷政體者如膏捐之類爲財困矿弗恤也嚮以爲雜仕途議停止者如捐例之類爲財困故弗恤也嚮以爲害道德者如彩票每年報効之類爲財困故弗恤也舉凡其細已甚之欵苟可以資政府之挹注者罔不及然而議國防則雖立練兵處而海陸之整備絀於費議警察則雖立警部而擴張警務之舉絀於費議助長則雖立學部而普及敎育之事絀於費縱天寵中國政府果能俯順輿情宣布立憲顧必不能以財政極困之中國張空拳而盡任務立憲一事得母絶望雖然二十世紀不容有專制國競爭之公例也中國土地物產之廣富好自爲之可以自立有識之所公認也行政機關之完缺於財政效果有關繫又政界之公理也迺希望若彼而現象若此然則奈之何而後可也曰立憲後之中國不欲實行任務則己如欲實行任務而減殺經費難集之程度則不得不於預備立憲時先嚴政務費與皇室費之區别曷爲政務費國家因欲盡其任務取自一般國民以供給其實行任務之費用而仍用諸全體者是也曷爲皇室費國家對於元首以其爲代表國家之機關基於憲法上之明文而給以定額者是也歐洲當中世紀時一國之財產屬於一人主權之下二者之費漫無區别自世運變遷民權發達而國家之收入遂不能爲君主之占有權東西各國確立區别者始於英終於日本莫不定諸憲法垂爲令典蓋財政所重者國家之信用國家如公司然國民猶股東也君主猶管理人也公司以管理人爲信用不如以股東爲信用國家以君主爲信用不如以國會爲信用與其恃君主之信用而舉一國之政務費盡裨諸一王之手母寗於國民所納之總額酌其一部之費爲君主對於自體活動之需此實法律上之理由不容或混是故立憲國之皇室費不過政務費之一部日本皇室費對於政務費每年提取三百萬元其一例也若夫專制國則朕卽國家維王不會無所謂區别者然專制如俄尚能别皇室費於政務費範圍之外無他苟有區别則人民知國課所入非供人主玩好之用當國步艱難之際稍有愛國心者自能奉上急公以 
謀國家前途之福彼立憲國公債募集之奏効未始不由乎此至於君主之舉動尤覺磊落光明無所於諱所以立鞏固之基者職由於此否則氓之蚩蚩以爲吾儕終歲勤勞某有捐某有課減殺衆人生活之費而竭力以奉玉食萬方之主甘苦之不相若抑何如此因苦生疑因疑成忿因忿思亂因亂而財政益困因困而歛財益亟因亟而民益疑而亂益滋迭相爲因迭相爲果徵諸各國歷史人民之因是騷動者往往而有中國苦内憂久矣重以民族主義日益膨脹而人民程度之幼穉者一聞疑竇所存罔識大局羣焉思逞論者謂中國之亡不亡於外患而亡於内憂此其可慮豈特財政一方面而已誠使朝廷廓大公之量立鞏固之基於預備立憲之際首先明定政務費及皇室費之區别按照每年政務費收入總額之數酌提皇室費若干務使一般人民曉然於二者之别則際此百度維新司農仰屋之日藉此以關疑者之口其爲手續則先立預算表以爲區别之標準次設檢查專官仿日本所謂會計檢查院者以監督之二者旣别則國家信用之範圍日見其廣財政之秩序日以整飭可斷言也不然第求形式上之立憲而不於二者之間早示區别旣無以釋天下之疑則雖欲立憲而經費不備任務不舉新政之敷設徒足以騷擾安所得改革之効哉 
[本館接到出使大臣宣告中國實行立憲年期專電正月初四日亥刻到]  
　　東京惠電云中國出使英德美法各大臣宣告五年内中國必能實行立憲制度 
[學士條陳要政北京]  
　　去臘某學士具奏封摺一件條陳政治其大致請立憲政防禦外侮裁汰冗費整頓練軍速改官制信任才能摺中言詞歷引外史佐證中朝頗爲肯切兩宫異常嘉許己諭軍機大臣妥籌辦法矣（上） 
[政府籌商要政北京]  
　　近日兩宫迭諭軍機大臣留心政治總期妥籌辦法隨時奏請施行日前王大臣等在内廷會商一切政治皆以現在邊防不靖民力凋殘兼之中外交涉日益繁 
難亟宜預倡提議補救時局並擬電致各省疆臣及出使各國大臣謹就時政撮其要者各抒已見據實條陳以備集思廣益云（入） 
[議訂議院章程北京]  
　　聞政務處王大臣會議考求政治館將次開辦其一切規模亟應先爲妥訂卽如立憲一事頭緒紛繁若待出洋大臣回國一時齊行舉辦必不能措置裕如擬先籌議釐定議院章程上議院則各衙門堂司宫員如何與議下議院則商民有何條陳飭司員一律先行籌議詳章以備考求政治大臣回國後頒發先行試辦地方自治之法（别） 
[議開王公特别會北京]  
　　前日兩宫召見軍機 
 
 

Page 3

 
 
大臣諭及世職王公但以承襲任差多有並不精求文學者恐將來不足以當大任嗣後務須留心考察如有才具開展通達時變之王公卽行密保聽候擢用王大臣因議於明春開一特别大會聚集王公討論時政每五日會集一次以備隨時考核云（上） 
[伍侍郎整頓部務北京]  
　　伍侍郎廷芳自入刑部後凡一切公事無不力加整頓廓淸弊端卽如接收案卷向歸該部當月處經管刻已諭飭司員嗣後收受案卷共若干件計若干起逐日呈具節畧並將各案標示署外以免積壓之弊又諭各司宫遇有承審之件務必赶緊訊結定案毋得遷延拖累聞侍郎較前署任時更能實心任事故近日刑部行政迥異從前云（廿） 
[外務部議嚴禁私賣房地北京]  
　　日前外部堂官會議邇來各省敎民因購房產地畆搆訟案件甚多此皆因奸民貪利所致若遇地方官辦理失平必至釀成重案查傳敎條約内載祗准購地建造敎堂不得另置房產應咨各省督撫轉飭府廳州縣勸導商民出示曉諭嚴禁私售房產地畆以符約章而杜糾葛（甘） 
[礦章無碍美約京師]  
　　外務部接美使照會謂礦政調查局章程第七條與美約第七欵相抵觸旋卽轉咨商部聞商部己據情覆知謂礦章第七條與美約第七欵實各不相妨云（交） 
[吉林將軍奏請爭攬長春吉林間鐵路財政權]  
　　北京電云吉林將軍富順氏以中日兩國共同經營長春吉林間之鐵路恐爲將來釀禍之基因奏請將該路凡關於財源各事須責成中國人經理云云譯大阪朝日新聞 
[山西官商爭回本省利權之運動益力]  
　　北京電云在北京之山西官商對於収回本省利權之事其運動近益激烈譯大阪朝日新聞 
[俄使干涉張爱口稅務北京]  
　　傳聞日前俄使赴外部稱張家口鐵路已辦商務日興設關征稅自是正辦惟此關非海關可比聞貴國政府擬仍交赫德管理果有此議則敝國不能承認等語故政府於改定張家口稅則各節雖己議有端倪而交付赫德管理之議則尚未决定（呂） 
[會議修築伊蘭鐵路北京]  
　　政府擬建伊犂通達甘肅蘭州鐵路早有此說日前電致伊犂將軍查勘頃得覆電謂該處地方遼闊商賈無多實因轉運艱難市井甚形寥落若能修築鐵路必可推廣商業惟需欵甚鉅所籌似難足用不敷之項應在何處動款務請示覆再行開辦近日政府諸公正在計議此事（入） 
[催議英藏條約譯聞]  
　　天津益聞西報云張蔭棠京卿電覆英藏議約一事謂因印度政府遲遲不覆尚有二款未能决議一爲西藏行政之主權一爲賠欵數目請大部照會駐京英使電催英國政府從速决定聞外部已據情照會矣（閏） 
[法使請開議中法商約北京]  
　　聞駐京法公使日前照會外務部聲請開議商約事宜（盈） 
[電商英領事請易蕪道辦理劃畢事蕪湖]  
　　皖撫誠中丞日前電達外務部以英領事在蕪湖磋商招商局劃留地叚情節與該關童道意見不合大相齟齬並據該領事聲稱該關道不善辦理交涉請卽奏請簡放他員等語查據該關道所禀情節並無不合之處請卽照會駐京英公使電致該領事和衷商辦不得妄持已見云（閏） 
[寰泰兵船賠款數目不符之異聞江寗]  
　寗藩司會同籌防局上督憲禀云南洋寰泰兵船被英商印度皇后輪船撞沈控告得直一案按原訊應照印度皇后船墩位六千墩英金十五磅計賠英金九萬磅禀明憲台在案旋據滬道轉據羅道函稱籌防局所禀此案賠欵應照任咎之船墩數核計英金九萬磅殊屬誤會查核西律被告祇賠英金四萬九千磅尚須聽官核斷等語繼又轉據羅道函稱被告律師在英臬署遞禀照印度皇后船載重六千墩應除去水手艙位一千三百三十六墩應繳賠欵三萬七千三百十四磅又經延聘英國驗船師代爲爭回一千墩可得賠欵英金四萬五千三百十四磅零各等因昨方電請滬道查詢過堂日期以便禀請派員赴滬隨同聽斷尚未據復乃閱哈華托律師告白内載寰泰賠欵一案經該律師代印度皇后輪船洋東在英按察使署具禀以應賠之欵不過八萬四千九百六十四磅七先令該數係照印度皇后船墩位每墩英金十五磅計算於一千九百零六年正月四號已蒙允准各等語閱悉之後不勝駭異此中情節甚屬支離查哈華托係昌興公司所延著名訟理碰船案律師其所指八萬四千九百餘磅之數恰合按照六千墩除去水手艙位三百三十六墩計算旣據被告律師自出告白登諸報章中外共見姑無論公家要款相去將及四萬磅之多而將來奏報賠欵與登報數目不符恐千駁詰則南洋又將何以自解擬懇電飭滬道轉諭羅道急爲設法更正伏惟鈞裁再此案前年在滬控告時奉飭派提調汪牧喬年赴滬辦理而寰泰船又係該牧前在閩廠經手訂造擬請委派汪牧赴滬隨同聽候過堂辦結云云（利） 
[岑督息借洋欵業經議准廣東]  
　　岑督曾於前年擬借民欵三百萬舉辦要政奏奉諭旨交部議准開辦數月鮮有應者因於去臘奏請改借洋欵一千萬兩訂以二十年分期攤還作爲母金以便專辦鐵路礦務自來水官帋局銀行保險等地方生利諸要政凡指撥解欵及本省一切之需但有消耗而無利益者絲毫不得挪用奉硃批交户部議奏聞已由部議准奏覆（容） 
[津貼軍機之策將行北京]  
　　粤督岑制軍前上津貼軍機處都察院一摺當交政務處議奏政務處諸公不能自主仍商之軍機軍機諸公謂王中堂今管户部且出軍機未久由伊作主定無異議於是王中堂商之户部諸公擬定爲大軍機每人每年二萬兩現在軍機六人共去十二萬兩擬籌足二十萬餘八萬以四萬爲滿股小軍機津貼以四萬爲漢股小軍機津貼計滿漢各十八人 
 
 

Page 4

 
 
大約每人每年可得二千兩而都察院則尚未議及（辰） 
[蘇人擔荷賦額之重蘇州]  
　　江南賦額之重甲於全國而以江蘇爲尤甚近有人將三省面積人口賦額而平均每人所出之稅列表如左 
省各　　面積　　　　　　　　　人口 
江蘇　　三四。六二七七方厘　　二四五九。八九一五人 
安徽　　三七。七一一四　　　　三五八一。○○○○ 
江西　　五六。一六一七　　　　二一七九。四○九八 
省名　　賦額　　　　　　　　　平均 
江蘇　　二三四。四六四四兩　　九分五厘 
安徽　　一四四。六○三四　　　四分 
江西　　一九九。○九四六　　　九分（天） 
[貴胄學堂定期開辦北京]  
　　據練兵處人云日前王大臣議妥貴胄學堂開辦章程其經費亦將籌足現在報名者已有一百餘名擬擇二月間考試卽行開學（猶） 
[練兵處擬立憲兵學堂北京]  
　　練兵處大臣與慶邸會商擬奏請添設憲兵學堂聞俟議定章程卽須入奏（猶） 
[修建政文理工等科學堂北京]  
　　學部尚書榮軍機前經奏請添設政科文科理科工冬大學堂四所去臘某日親赴得勝門外騐勘地基因形勢較窄將左近空地購進定於今春開工其農科學堂已派員勘定彰儀門外瓦窰地方亦已飭木廠前往估修矣（别） 
[粤督照會夏同龢辦理法政學堂廣東]  
　　修撰夏同龢於前年遊學東瀛經粤督岑雲帥照會稽查粤派學生頗能稱職去歲修撰内渡後適粤省開辦法政學堂雲帥特照會修撰辦理一切已於日前附片奏准矣（顚） 
[議設立地理學會北京]  
　　日前政府王大臣在内廷會議整頓武備推廣工藝各項要政皆謂行軍布陣曁工商實業當以嫻知地理爲首要擬於今春設立地理學會所有練兵處及商部官員均著入會研究各省及外洋地理風土人情並擬請派振貝子爲總理（猶） 
[警部議設研究所北京]  
　　警部各堂會商本部創辦伊始各司員多有未能精通警務者擬卽設立研究所延聘敎習今本部司官及工巡探訪各局委員輪班到所學習以資任使（益） 
[警察生畢業回國蘇州]  
　　蘇撫陸春帥接准駐日楊使咨稱案照江蘇自費學生葛夢樸於前年東渡願學警察當經函送宏文學院附入湖南警察班肄習茲據該生禀稱現已畢業領有文憑懇請給咨内渡備供驅使因特咨請察照刻經春帥扎行警察總局遵照矣（吉） 
[巡警部奏定官制北京]  
　　巡警部擬定官制及内外城設局置官各節迭紀本報茲聞於去臘十五日出奏奉旨依議日前由部將奏定官制頒示各局聞内外工巡局改名内外巡警廳正副監督改正副廳丞各分局改巡署總幫辦改巡署長每廳設六科曰裁判曰書記曰巡察曰圖表曰庶務曰値日（每科設若干員未詳）每巡署分設七區每區設巡官巡弁巡長伍長等官（呂） 
[澤尚李三大臣所至各國及叅隨各員名單]  
　　澤尚李三大臣所至各國由日本赴美再由美至英由英至比由比至法其叅隨各員則分而爲二曰隨行曰專駐隨行者徧歷各國專駐者卽逕赴所駐之國俟考查事畢隨同回國計派駐日本者七員英法比共十一員又駐滬者三員茲將參隨各員名單錄左（隨行各員）左秉隆　周樹模　劉彭年　陳恩燾　馮國勳　柏　銳　戢翼翬　趙從蕃　楊壽柟　王慕陶　劉思源　姚鵬圖　關景賢　尚久懃　劉鍾琳　錢錫霖　葆　椿　黄瑞麒　德　奎　劉長禮　周藴華　曹復賡（駐日本）錢　恂唐寳鍔　楊道霖　錢承鋕　夏曾佑　文　瀾　孫守仁（駐英）嚴　璩　張允愷　歐陽祺　徐世襄　李焜瀛（駐法）趙葆泰段慶熙（駐比）吳宗濂　楊燦麟　沈覲宸　蔣履福（駐滬）顧金壽　崔曾耀　朱淑程（呂） 
[關於與公使聯合之辨明]  
　　啓者本會自第二次改章事務所成立以來外間即頗有風說謂本會爲公使利用以組織者本會以爲此等謡諑者不過一二私人而本會心跡自可與學界共明不煩筆舌（至有疑本會經費出自使館者將來本會度支決算自可徵稽更無待辨）故僅述本會之組織爲自動的及一是自由活動備詳於紀事書而無他辨明之文不意今日得見上海南方報中歷十二月十一日報章特别要聞一欄述留學生退學事淅有挽回内云（駐日楊欽使於本月初七電致江督周玉帥畧謂近在東京聯合大學高等各生開設維持學界同志會解勸退學各生本日（即初七）開會到者近二千人默計東歷年假後必可一律上學云云）令人駭然不知其所謂聯合者安在本會始於東歷十二月初七日由同志數十人組織除發刋草章及意見書外更無涉外之舉　至廿五日事務所成立後文部省令已經解釋而學界擾攘未靖於是本會乃致書公使（全文俟刋報告時登入）并以代表人往質問以事勢至此不當坐視宜與各校謀善後恢復之策公使唯唯其後遂與各校長會議爲規復上課事宜計本會自初起至今與公使交涉者止有此點本會意思自由行動自由不特不爲外力所運動亦并不須外界之贊成前此出於不悅我者之讕言猶可置之不問今公使爲此語不顧一切事實是非是認實本會所絶對不肯承認者本會亦知官塲陋習每遇事變至棘之時不敢過問而事後則又百計張皇以爲已功縱加顚倒誣衊於人非其所顧然本會始終獨立純潔不欺何堪蒙此汚辱除一面登報上海辨誣并通告會員須知此事至今日始能全體决議上課其原因複雜不一我同學皆宜以爲學界上長久莫大之紀念而本會祗有過可任無功可居本會自問無與同學爭勝之心更何有於官塲見好之意前事具在來者難誣後此我同學相與勉勵前途者正多此種嫌疑不可不起而自白也（容） 
[誌謝女範粹編]  
　　沈君瓞民選女學故事七十則分閨範妻範母範每則後評語係務本女塾師範卒業生黄氏姊妹所纂上海王女士所續成者按時立言可師可法誠有志振興女學者不可不讀之書也昨承上海初級小學校以一帙見貽特書數言以謝（顚） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[中日議訂東三省條約原文]  
　　中日議訂東三省條約己據東報譯錄於去臘本報茲又覓得原文合再登載如左 
[正約]  
　　大淸國大皇帝陛下大日本國大皇帝陛下均願妥定光緒三十一年八月初七日卽明治三十八年九月初五日日俄兩國簽定和約内所列共同關涉各項事宜茲照上開宗旨訂立條約爲此大淸國大皇帝陛下簡授欽差全權大臣軍機大臣總理外務部事務和碩慶親王欽差全權大臣軍機大臣外務部尚書會辦大臣瞿鴻機欽差全權大臣北洋大臣太子少保直隷總督袁世凱大日本國大皇帝陛下簡授特派全權大使外務大臣從三位勳一等男爵小村壽太郎特命全權公使從四位勳二等内田康哉爲全權大臣各將所奉全權文憑校閱認明俱屬妥善會商訂定各條欵開列於左　　第一欵　中國政府將俄國按照日俄和約第五欵及第六欵允讓日本國之一切概行允諾 
　　第二欵　日本國政府承允按照中俄兩國所訂借地及造路原約實力遵行嗣後遇事隨時與中國政府妥商釐定 
　　第三欵　本條約由簽字蓋印之日起卽當施行並由大淸國大皇帝陛下大日本國大皇帝陛下御筆批准由本約蓋印之日起兩個月以内應從速將批准約本在北京互換爲此兩國全權大臣繕備漢文日本文各二本卽於此約内簽名蓋印以昭信守 
　　大淸國欽差全權大臣軍機大臣總理外務部事務和碩慶親王大淸國欽差全權大臣軍機大臣外務部尚書會辦大臣瞿鴻機大淸國欽差全權大臣北洋大臣太子少保直隷總督袁世凱大日本特派全權大使外務大臣從三位勳一等男爵小村壽太郎大日本國特命全權公使從四位勳二等内田康哉光緒三十一年十一月二十六日明治三十八年十二月二十二日立於北京 
[附約]  
　　大淸國大日本國政府爲東三省地方彼此另有關涉事宜應行定明以便遵守起見商訂各條欵開列於左 
　　第一欵　中國政府應允俟日俄両國軍隊撤退後從速將下開各地方中國自行開埠通商奉天省内之鳳凰城　遼陽新民屯　鐵嶺　通江子　法庫門　吉林省内之長春卽寛城子　吉林省城　哈爾賓　寗古塔　琿春　三姓　黑龍江省内之齊齊哈爾　海拉爾　愛琿　滿洲里 
　　第二欵　因中國政府聲明極盼日俄兩國將駐紥東三省軍隊曁護路兵隊從速撤退日本國政府願副中國期望如俄國允將護路兵撤兵或中俄両國另有商訂妥善辦法日本國政府允卽一律照辦又如滿洲地方平靖外國人命產業中國均能保護周密日本國亦可與俄國將護路兵同時撤退 
　　第三欵　日本國軍隊一經由東三省某地方撤退日本國政府應卽將該地名知會中國政府雖在日俄和約續加條欵所訂之撤兵限期以内卽如上段所開一准知會日本軍隊撤畢則中國政府可得在各該地方酌派軍隊以資地方治安日本軍隊未撤地方倘有土匪擾害閭閻中國地方官亦得以派相當兵隊前往勦捕但不得進距日本駐兵界限二十華里以内 
　　第四欵　日本國政府允因軍務上所必需曾經在滿洲地方佔領或佔用之中國公私各產業在撤兵時悉還中國官民接受其屬無須備用者卽在撤兵以前亦可交還 
　　第五欵　中國政府爲妥行保全在東三省各地方陣亡之日本軍隊將兵墳塋以及立有忠魂碑之地務須竭力設法辦理 
　　第六欵　中國政府允將由安東縣至奉天省城所築造之行軍鐵路仍由日本國政府接續經管改爲專運各國工商貨物自此路改良竣工之日起（除因運兵回國眈延十二個月不計外限以二年爲改良竣工之期）以十五年爲限卽至光緒四十九年止屇期彼此公請一他國公估人按該路建置各物件估價售與中國未售以前准由中國政府運送兵丁餉械可按東省鐵路章程辦理至該路改良辦法應由日本承辦人員與中國特派人員妥實商議所有辦理該路事務中國政府援照東省鐵路合同派員查察經理至該路轉運中國官商貨物價値另訂詳章 
　　第七欵　中日両國政府爲圖來往輸運均臻興旺便捷起見妥訂南滿洲鐵路與中國各鐵路接聯營業章程務須從速另訂别約 
　　第八欵　中國政府允南滿洲鐵路所需各項材料應豁免一切稅捐厘金 
　　第九欵　所有奉省已開辦商埠之營口曁雖允開埠尚未開辦之安東縣奉天府各地方其劃定日本租界之辦法應由中日兩國官員另行妥商釐定 
　　第十欵　中國政府允許設一中日木植公司在鴨緑江右岸地方採伐木植至該地段廣狹年限多寡曁公司如何設立並一切合辦章程應另訂詳細合同總期中日投東利權均攤 
　　第十一欵　滿韓交界陸路通商彼此應按照相待最優國之例辦理 
　　第十二欵　中日兩國政府允凡本日簽名蓋印之正約曁附約所載各欵遇事均以彼此相待最優之處施行 
　　本約由本日簽名蓋印之日起卽當施行並本日簽定之正約一經批准本約亦視同一律批准爲此兩國全權大臣各奉本國政府合宜委任繕備漢文日本文各二本卽於此約内簽名蓋印以昭信守 
　　大淸國欽差全權大臣軍機大臣總理外務部事務和碩慶親王大淸國欽差全權大臣軍機大臣外務部尚書會辦大臣瞿鴻禨大淸國欽差全權大臣北洋大臣太子少保直隷總督袁世凱大日本國特派全權大使外務大臣從三位勳一等男爵小壽村太郎大日本國特命全權公使從四位勳二等内田康哉光緒三十一年十一月二十六日明治三十八年十二月二十二日立於北京 
[照會]  
　　爲照會事案照本全權王大臣等與貴全權大臣等會訂中日條約第二欵内載日本國政府承允按照中俄兩國所訂借地及造路原約實力遵行嗣後遇時與中國政府妥商釐定等相應將光緒二十四年三月初六日俄國借用旅順大連灣之中俄會訂條約曁光緒二十四年閏三月十七日續訂專條並光緒二十五年三月二十八日訂定會勘旅大分界專條曁光緒二十五年三月初三日另訂分界附條又光緒二十二年八月 
 
 

Page 10

 
 
初二日中國與華俄道勝銀行訂立委派承辦東省鐵路公司合同曁光緒二十四年五月十八日與東省鐵路公司續訂經理南滿洲枝路合同各照繕一分照送貴全權大臣請煩查照見覆須至照會者計附條約合同共六件合裝一册右照會大日本國特派全權大使小村特命全權公使内田 
[直督奏請順直常振捐展限一年直隷]  
　　直督袁慰帥前因順直各屬兵燹後元氣未復奏請將部例常捐七項暫由順直収捐一年至光緒三十年限滿後請展期一年茲又屇第二年限滿特會同順天府府尹奏請再展限一年（顚） 
[户部議覆皖省賑捐展限一年京師]  
　　皖撫誠勳前奏請安徽四成振捐再展限一年刻經户部議覆應准其展限已於去冬十二月初八日奉旨依議矣（顚） 
[擬抽煙燈捐爲巡警經費鎭江]  
　　鎭郡各烟館經警察局委員查填門牌後卽擬於正月起每月按照房租數目抽收五成烟燈捐作爲警察經費（要） 
[派生附習警務蘇州]  
　　靑浦縣田令寳榮遵奉新章創辦警察業經酌議章程籌欵舉辦惟警員巡士於警務諸多未諳擬選派學生數人送請附入蘇城警察學堂肄習俟畢業後飭令回縣辦理刻已將各情通禀憲核矣（蒙） 
[禀查學務廢弛鎭江]  
　　鎭江府各學堂辦理不善均極腐敗而尤以丹陽縣屬爲最日前該縣舉人成文炳禀請學務處派員前往查辦俾免學費虚糜（要） 
[鎭郡擬設學會鎭江]  
　　鎭江府屬徒陽壇溧四邑學界同人擬設鎭郡學會各縣各設一分會聯絡四邑學界以通聲氣擬先由丹徒設一闔邑學會發起者係吳南賓孝廉傳知四邑志士在丹徒縣小學堂會議設會事宜（想） 
[遵札飭屬勸捐鎭江]  
　　江南工振需銀浩繁前經援照直隷山東等省振捐辦法報奬飭令官紳商民一體協力捐輸由各該地方官先行籌欵解納然後收捐歸墊並派委寗藩司爲督辦日前鎭道郭月樓觀察奉到江督札文著令通飭各屬一律勸捐（想） 
[小輪互撞鎭江]  
　　鎭郡招商局恒泰小輪船去臘某日由鎭載客開往揚州行經三汊河左近撞傷某洋行小輪恐又多一交涉案伴矣（想） 
[公舉學務公所幹事員松江]  
　　去臘學界中人在崇文蒙學校集衆議建學務公所公舉分段代表人二十三日又集衆會議於融齋師範學堂投票公舉總協理是日舉定沈景賢孝廉爲總理陳菊生姜揆勛兩月經爲恊理（文） 
[路燈不明松江]  
　　松城自經商會議設路燈後不夜城開行人稱便惟每段各歸本國地保雇人燃點不但時刻參差不能一例且明暗亦復不同自府署迤東至貢院前祇有一盞雖中間鋪户人家亦有路燈惟或點或否夜未半而已熄故未能街衢朗澈所望商會設法以善其後也（玄） 
[學校大興松江]  
　　華境另設高等小學堂業經決議婁境亦擬踵而行之至半日學堂除火神廟府南外亦擬另闢一處女學校則除開明景賢外又經夏君昕渠於小倉橋弄本宅另立淸華女學校已聘定女敎習招生開辦東門内邇日又有學界中人借白雲觀創設蒙學堂聞開辦常年兩項經費已均籌定矣（文） 
[學部會訂學律]  
　　去臘某日學部尚書會同各堂擬定章程諭飭司員首先編纂則例以示規模並妥訂學律頒發各省俾學堂有所遵守並聞榮尚書已與各司員會議學律大綱以期早日告成云（别） 
[委員調查上海川沙學堂蘇州]  
　　蘇省學務處司道以上海川沙二處學堂雖經該令等禀報分别開辦然各堂學生曾否招足有無成效亟應派委分别調查核辦故特委府經歷鮸秉忠前往查明禀復該員奉札後卽於去臘二十五日禀辭啓行（蒙） 
[崇明開辦學務公所太倉]  
　　崇明縣楊令士晟遵奉憲飭仿辦學務公所邀集各紳董酌議權借萬安倉房屋開辦並請頒發崇明學務公所鈐記以昭信守刻己將章程及所舉各員通禀上憲核示矣　總理　馮誦請　協理　張應穀　經董　王樹聲　徐應田　林可培　嚴師孟　幹事員　徐繼高　張宗華（吉） 
[桐城吳女士承遺命捐產興學]  
　　安徽桐城吳芝瑛女士爲己故鄆城縣吳寳三之女公子其弟宗保早卒撫族弟吳駒之子超爲宗保之後亦早殤母氏吳張氏傷痛成病旋卽病故吳張氏在時一禀亡夫遺志時以興學勗鄉之後輩方疾革時遺命女士將所有田產除業經捐入祠堂及周給族中貧苦外所餘住宅及唐錢莊戴莊田產各項盡數捐建學堂卽以山莊住宅爲課舍以莊田歲入爲經費計其遺產約値銀一萬兩女士仰承遺命卽就唐錢莊開辦初等小學堂一所仍山莊舊名卽名鞠隱初等小學堂所擬章程甚爲簡當學科分修身讀經國文算術體操各門爲必修科圖畫手工爲隨意科當卽禀請江督核准立案代奏旋奉批准并擬會銜奏請給奬以爲捐產建學者勸（謂） 
[拿辦痞棍寗波]  
　　甬郡近有紹興帮痞棍結黨横行訛詐强刦事經寗府喻庶三太守訪悉飭營縣恊拿日前經提標張丹亭叅戎查獲痞棍包阿丙抱白羅二人會同寗府將二人各責五千板發發鄞縣枷示次日又由前營楊松亭遊戎城守營李春和守戎拿獲是黨渠魁傅阿幹當卽禀明提台移送寗府由喻太守飭責五千板發押鄞縣其餘黨羽仍飭文武各官嚴密查拿務獲懲辦（畏） 
[渠魁成擒寗波]  
　　寗紹交界大嵐山向爲盗匪淵藪經前撫撥兵剿辦匪徒始各歛跡上月間復有著名巨匪盧小娘子張得錦嘯聚黨羽四出刦掠由保甲委員胡大令禀明當道經吕提台派營嚴緝匪黨遂聞風逃逸現聞盧張二巨匪業經上虞縣葉大令設法擒獲從嚴懲辦想首惡旣除黨羽四散該處盗風或可稍戢矣（畏） 
[尼菴劫案卽破蘇州]  
　　蘇城葑門内帶城橋弄某尼菴於去年臘月二十二夜被匪徒劫去本洋二百元龍洋一百數十元及重五十兩之寳銀二枚經鄰右報請元和縣孫花樓大令履勘飭緝茲悉是案匪犯共有七人均係烏鵲橋一帶土著二十三日傍晚若輩將寳銀至某錢鋪兌換經縣差覷破當塲獲住向爲輿夫之三壽及向作機匠之大頭榮生二名解經孫大令訊供釘鐐收禁候緝獲逸犯一併嚴辦（銀） 
[揚州征兵起程送别誌盛揚州]  
　　揚郡征兵周開辦以來現已征集一百六十名由委員方參領禀奉江南督練公所來電卽著列爲第一起載送來省方君隨擇臘月二十六日淸晨由丁家灣總局排成隊伍直至南門外寳塔灣登舟是日本郡官立民立各學堂由堂長各率全體學生至河干唱歌送别每學堂並持贈彩旗一面以壯行色各征兵亦致詞答謝是役學生到者不下數百人（凉） 
 
 

Page 11

 
 
[會訂靑島設關征稅修改辦法山東]  
　　德人交還靑島海關聞之久矣茲覔得所訂征稅辦法錄之以供留心此事者之研究大淸園大德國　願將光緒二十五年十一月初八日會訂靑島設關征稅辦法修改以期德國靑島租界與中國海關彼此交涉更較妥善起見擬訂後列修改條欵其大意卽係中國所允者有二一係於進口洋貨及洋藥正稅收數内堤若干成歸靑島租地應用二係後列之欵内所有與各通商口岸貿易辦法及新關章程改易之處專允在靑島照辦德國所允者特因旣得提成應用並專允各益即應輔助中國在德國租界内所設立之海關辦理一切以重應征之稅課所有兩而公訂條欵開列於左 
　　一由靑島德員在租界内劃定無稅之地一區俟劃定後除此無稅區地外應由在租界内中國所設之海關征收各色貨物稅項並由中國按膠海關進口正稅實數每年提撥二成交與靑島德官作爲中國政府津貼靑島租地之用此二成津貼之數現訂試辦五年應於每結底後劃撥倘於此二成津貼辦法彼此或有商酌之處應於第五年正月以前聲明改訂以便從容酌辦 
　　一在靑島劃定無稅之區地應設於停泊船隻之正灣一旁中德政府或照此時擬訂局面或日後若有因整頓碼頭等項工程須與此劃定無稅之區地一同開拓之處應與海關一切公務無礙 
　　一凡在海關稅則免稅之物則在靑島租界一同照免其續行免稅之物列後 
　　一爲軍營需用之物即如各色軍械號衣等項雖由水陸武員運到總應持有該政府所發之憑據方能照辦免稅又如軍用物料及各色食品亦應一律照辦 
　　二凡需用各物尚有數種免稅者即如機器並機器廠之全副配件以及機器各分件製造廠所用之器具機料曁各種農器與建盖衙署以及各等工程之木料器具運到時亟應來關呈交保結填註該貨價値並須擔保確係租界内應用之物方能照免嗣後若有運入中國地界之處應報關完一進口正稅否則按保結上所註之情節照應完稅數兩倍罰充入關 
　　三凡某樣機件即如車輛並運物之機器等項只因有修理之處出入無之區地即准免稅惟遇出入無稅區地之時均應報明以便關員稽查 
　　四凡有運入租界之郵政包裏若係界内住户自用之物倘按照該包隨單上所注之情形應完稅不過一元者（即係估値銀二十元之數）即應免稅但若欲隨時查考之處允由海關啓驗 
[署江督周等奏遵查蘇省漕折現擬酌定徵價及櫃收洋價摺]  
　　奏爲遵旨查明江蘇省徵漕折價並未違例病民現擬整頓蘇屬徵漕定價及櫃收洋價照典核收以昭公允恭摺覆陳仰祈聖鑒事臣等承准軍機大臣字寄光緒三十一年八月初六日奉上諭有人奏江蘇徵漕折價違例病民請飭照市定價一摺著周馥陸元鼎按照所陳各節查核整頓據實具奏原摺著鈔給閱看欽此當即欽遵札行寗蘇兩藩司兩糧道按原奏情形查明切實整頓妥議詳辦去後茲據兼署蘇州布政使蘇松督糧道陸鍾琦詳稱蘇屬各州縣自經兵燹元氣未復倉厫多未籌建歷届啓徵漕米本折兼收所徵漕價向由海運省局查照市價詳司核定通飭遵辦上年亦係照此辦理當因其時米價較諸前年爲減是以二十九年分漕價每石收錢三千八百五十文三十年分減去二百五十文每石收錢三千六百文實與市價無稍高下各屬按照定價徵收糧户爭先完納並無異詞惟値年歲中稔又係日俄交戰中國嚴守中立禁米出口内地存米甚多迨交年底農民度歲需資紛紛出糶以致市價漸減實則距定漕價時相隔一月價跌在後無從預計未完各户因此爭完本色惟常州府屬之無鍚金匱二縣係聚米之區市價較他屬爲亷向來徵漕由縣酌定限期於公費内減收錢一二百文近年禁米出口之後該處存米獨多食厫又全行坍毁無可收米是以該二縣叅酌歷年辦法格外減讓公費錢四百文此外各屬均照例本折兼收計蘇州府屬之常熟昭文二縣共收米三萬五千餘石常州府屬之武進陽湖宜興荆溪等縣共收米八萬三千餘石有案可稽米多之縣甚至將倉收米石按照起運數且儘數兌交尚須另行糶變各屬舊存倉厫祗有元和縣廢倉因坍毁過甚現已改建省城工藝局此外蘇松等屬三十四州廳縣並無　改别項局所之舉至於　收洋行各屬均係照市核定上年徵漕之時常熟昭文華亭變縣等縣洋價較諸省城希價約短　一二十文或二三十文不等該處紳民因以仿照省城市價或照本地典鎖洋價爲澤當查典鋪洋價較諸市價爲長各屬洋價不一漲落無定未便强同批飭查照各該處典鋪洋價核核收羣情即皆允服此上年徵漕定價各屬本折兼收及洋價照典核收之實在情形也惟馭吏不可不嚴恤民尤恐未至上届徵漕旣經奉旨飭查本年自當亟籌整頓瞬屆開漕之際詳加審度自應查照成案酌定辦法一在確探市價查稽價向由省局照市議詳自應循舊辦理惟省城米價應飭長洲元和吳縣三縣逐日查明開單送核一面由司派員在上海無錫兩處聚米之區探聽行市價事案馳報　便届時互相印證酌中核定俾與市價相埒一在預修倉厫查蘇漕向係本折兼收惟聞各屬倉厫大都坍損滲漏不堪儲米應嚴飭該州廳縣各就地方情形酌修倉厫若干間早日完整屆時聽憑粮户完米並禁書差人等藉端抑勒刁難一在各屬櫃價須以典價爲衡查州縣錢粮洋價向稱照市核定民間則目爲官價現在妥籌辦法惟有查照各該處典鋪洋價核收最爲公允應飭各該州縣無論省城外屬一律照常辦理不准絲毫抑賤再有官價名目並將逐日收進洋價按旬開摺通送查核一在完糧錢洋仍應聽從民便查民間完納錢糧用洋用錢向聽民便惟蘇屬近來制錢缺乏以致多用洋元現應申明舊例制錢洋元一律收納至銅元原以鋪制錢之不足各項公欵本准行用如以之搭完錢漕亦應聽從其便似此逐一整頓庶幾積弊可袪倘有不肖官吏經此次嚴飭之後仍不實力奉行一經訪察得實卽行隨時詳請　叅馬書官方而恤民艱詳請核辦等情並據兼署江寗布政使江安督粮道譚啓宇詳稱寗屬各州縣徵收錢漕銀米自同治七年議禁浮收查明各屬進出欵項按照當時銀價原收錢數分别折中酌定每忙銀一兩連加耗收錢自二千四百二十文至二千六百文爲率漕米連脚費辦公經費每石折收錢自五千文至六千五百文爲率閘有以銀完納核其所加耗費並無浮多者仍循其舊迄今數十年官民遵守相安無異至於錢洋亦先出示曉諭統照市價不准浮勒更無官價名目自可無須另議整頓詳請具奏前來臣等伏查寗屬各州廳縣應徵錢漕銀米歷遵定價完錢完洋照市核收並無增減高下官民相安無異自可毋庸另議整頓至蘇松等屬徵收冬漕向係本捉兼收歷年折徵錢價均以市價爲衡上年漕價亦照市酌中核定嗣因存米較多以致市價日跌遂與所定折價相形見絀至各屬櫃收洋價向亦照市價核收現因漲落無定未能劃一當即通飭查照各該處典鋪洋價收納最爲公允民間不致有所藉口所有本年冬漕折價由該司等籌議整頓辦法確查市價屆時酌中核定本折兼收錢洋並完搭用銅元聽從民便以恤民隱而杜積弊緣由除飭司道督飭各州廳縣遵照實價竭力奉行曁鈔奏咨明户部查照外謹合詞恭摺覆奏伏乞皇太后皇上聖鑒訓示再此摺係臣元鼎主稿合併陳明謹奏奉硃批户部知道欽此（露） 
[十二月分選單]  
　　通判江西撫州宋維英湖南人知縣江蘇溧陽劉佐宸浙江舉江西上猶陳壽琳福建監由東鄒平錢以振江蘇附江西會昌左坊安徵拔四川綦江沈彭年順天監岳池胡殿均江蘇舉河南夏邑廉傑鑲藍湖北蒲圻王葆善四川四川鄷都雷恩溥雲南俱舉吏目安徽亳州薛爾敬江蘇監典史順天三河邵祖姬山西附四川黔江曾文彥順天丹稜朱振麟湖北俱監 
[滬江官事]  
　　江蘇海運局總辦吳子佩太守會辦沈泗蓀明府均定今日赴蘇賀節○製造局總辦魏蕃實觀察前日乘小輪赴蘇賀歲並繞道金陵叩賀督憲周制軍年禧○北洋大臣袁制軍去冬札飭候補道張楚寳觀察至申考察製造局各事已列前報茲悉觀察到滬後即赴金陵謁見玉帥大約當於本月抄再行到申（尺） 
[曉諭續弛米禁]  
　　去歲滬道袁觀察詳奉督撫憲奏准弛禁米糧出口本於年底爲限後因各商銀根緊近不敷販運由董禀經道憲續詳督撫憲核　馮弛三個月准於三月底截止在案現已由 
 
 

Page 12

 
 
道出示曉諭各商一體週知惟該商等販運出口仍須遵章出具切實保結備查云（資） 
[禀收小車捐資]  
　　滬南大小東門沿城根往來小車向未抽捐近由總工程局紳董查知禀准道憲袁觀察聞於正月份起須一律收捐結照方准行走（嚴） 
[派兵分叚駐防]  
　　道憲袁觀察去臘訪聞有梟匪在曹家渡一帶聚衆造謡誠恐混入租界滋事札飭留防十二隊隊官余都戎忠勝帶領勇隊六十名移往該處駐紥並札滬軍營龍葆珊鎭軍派兵一百名赴梵王渡一帶駐守以重防務（寳） 
[索賠馬價釀命]  
　　南市公義碼頭順興水菓行小主蔡丫頭不知如何被馬夫張金生糾同流氓指伊盗馬兩匹欲向索賠蔡允照償偕同到店向父老源取洋諸多恐嚇老源氣忿竟於晚間自縊身死聞丫頭已投縣署報騐矣（陰） 
[禀縣示定駁價]  
　　南市米業各董泰潤長義生泰等數户聯名投縣禀稱近來沿浦各駁船駁運米麥勒索增價或遇擁擠之際並敢相率　裝環請汪大令將駁力遠近擬定價目每担加錢三文飭令夫頭傳諭各船户遵守等情大令當卽准詞出示曉諭矣（璧） 
[美租界火警]  
　　前晚老靶子路長興里粤人徐姓家因賭撞翻火油燈失愼經救火會西人救熄計燬左右鄰居樓房七幢（蘭） 
[招認鄉婦]  
　　松江鄉婦吳章氏有事來申與同伴在老鬧北首失散爲三百八十五號華捕所見帶入捕房捕頭飭送公廨安揷經値日差詢悉該氏年祗十九係松江豆腐浜人據情禀知　員關司馬飭交官媒看管候出示招人認領（孝） 
[因賭肇釁]  
　　前晚二鼓　城馬姚弄内朱大隆剪刀店因與同業聚衆賭博以致口角打架將招牌雜物打毁一空是以店主當晚開單投警察東局禀請提究（與） 
[報縣請騐]  
　　昨有十鋪地甲投上海縣報稱小東門外棧内死有吞烟斃命之棧客一人求請蒞驗等情汪大令准卽帶同刑仵人等前往屍塲相騐（曰） 
[西獄斃犯]  
　　昨日提藍橋西獄内又斃押犯王阿五一名由管獄西人知照捕房飭傅地保棺殮（似） 
[關提號主]  
　　永成豐洋貨號主張祥春鄭漢彪李紉蘭等虧欠德商貨銀逃避控奉讞員關司馬具禀道憲請移寗紹台道札縣關提於去臘將李提解來滬奉袁觀察札發公共公廨關司馬飭差將李小心看管聽候照會研訊（命） 
[賭徒拒捕候懲]  
　　昨日滬南泉漳會館演戲敬神有建帮賭徒在門前擺設賭攤與賭客口角經總工程局一百六十三號巡士喝阻不服拘獲洪久年劉阿妹李阿毛劉阿金四名因李身藏刺刀暫押十六鋪駐防所至下午二點鐘一百四十號巡士在彼巡守忽被建帮多人拖進會館吊打爲一百三十六號巡士查知急吹號叫招同一百四十一及四號九十三一百十五號等巡長往拘若輩竟敢拒捕蜂毆幸由該處店鋪報知駐防所派令通班巡地拘獲陸阿篷楊豐興林阿桂林阿二並帶刀之劉阿發等至駐防所詢問據稱均查旅順兵輪充當水手暫行押候轉解總工程局訊明嚴辦（競） 
[補錄公共公廨晚堂案]  
　　祥興絲廠主人孫福卿去臘二十八日開放各女工工津預期囑司帳人轉令管車某甲揚言每工扣隊洋二分各女工聞信之下相約停工糾同二百餘人將管車某甲於二十七日扭至公共公廨適讞員關司馬升堂發落各案聞控立即飭差傳進繅絲女乙丙丁戌四婦詳訊前情其時孫福卿自行投案供無扣除之事司馬判孫具照給工資不准尅扣違千罰辦廿結各女工叩謝而去○陳頌淸控張宇平串同袁姓等圖吞股銀去臘小除夕前一日奉代理襄讞孫大令提訊陳供平湖人前由袁姓介紹與張等股開洋貨號未及數月即閉被吞股銀除收到外尚欠三百八十餘兩請追質之張供認股開屬實惟此項股銀實係虧耗所致求請寛限措還大令判交人銀並保限三天先繳銀二百兩違干押究○蔣長安控蕭蘊常用空鉅欵亦奉大令提訊蔣供前有銀兩交蕭在滬購辦棉紗等貨詎被用去向索支吾求追質之蕭供欠銀是實求緩拔還大令判押候原告呈到憑據再追○王桂亭控王家堂圖賴欠洋二百五十元亦奉提訊王供被家堂欠洋二百五十元向索挽保人陳實甫介紹先付利息洋三元餘由保人認賠今求訊追質之王家堂供求恩斷大令判交保每期拔還五十元各具遵結送查（當） 
[英租界捕房事]  
　　福州路西首源興押鋪執事某甲用空店欵無可彌縫於新正元日席捲店中値錢各物並洋一千餘元而逸經店主投報大馬路捕房昨由包探劉光震將甲緝獲拘入捕房押候解辦○王三囝掩入勞合路沈杏卿家行竊衣物計値洋七十餘元由沈投報捕房昨經包探王長桂拘獲奉飭押候解堂訊究○王洪均掩入中和里太古輝報關行竊洋傘水烟袋等物爲包探何阿春擴見連贓拘入捕房押候堂期訊辦○老垃圾橋堍寳源祥棧前日爲歹人將棧門洋鎖擊落竊去黄絲四包每包約一百餘斤昨由棧主開單投捕房請緝捕頭立飭包探查辦（則） 
[補錄法租界公堂案]  
　　法公廨於去年十二月廿五日本擬停訊緣捕房積案過多故於廿八日經中西問官特訊一堂茲將所判各案補錄如下○陳子川控同昌順銅號承接紫銅二千數百墩届期無貨可交以致受虧銀三萬餘兩又有預購先令虧拆銀三萬餘兩求請追償一案陳大令訊得該號主蕭谷峰所有定貨俱存禮和洋棧分毫不缺乃陳故意遲出希圖索擾所致著將此案移送商務局查明辦理去臘廿八日由局秉公移復畧謂查得同昌順貨已備齊並無不合大令因傳原被到案判令不　追償並將成單塗銷完案○楊厚卿控哈明遠掮賣珠寳計洋七百五十一元又選定珍珠二百料計洋一百四十五元僅付過洋四十五元一去無蹤前日途遇扭請究追哈求交保出外向原告商懇陸續拔還大令以年底在即判限二日内人銀並保趕緊理楚○流氓方阿根傳阿坤糾同羽黨錢春元張瑞林陳毛毛等手持兇器强搶王榮生等各家衣飾爲數甚鉅經事主投報捕房捕頭飭探拘獲解案請訊大令判方傅二人各押捕房一年錢等三人各押半年（薄） 
[美租界捕房事]  
　　百老匯路小雜貨店主傳禮生投捕房報稱被夥方元祥竊洋數十元請緝捕頭允之○住塘山路沈成來之姪媳丁氏與人私識將衣飾捲逃由沈報緝捕頭准予查辦○周太郎在漢璧禮路竊東洋車一輛由探朱桂生拘押候辦○劉咸惠竊狄思威路趙得榮家布被四條由探朱子藩拘獲候究○劉三羅任裕生在四考脫路違章施放帋炮由一百十二號印捕拘候究奪○王阿金報稱因賭贏洋三十餘元而回道經老朱家宅被流氓多人强借不遂刃傷右腿請究捕頭著將王送醫院求治再核（如） 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
