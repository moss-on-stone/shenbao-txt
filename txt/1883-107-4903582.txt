# 1883 - 107 - 4903582

 

Page 1

 
 
[四書味根錄出售] [  點石齋主人啓]  
　　啓者本齋用石印照相法所印各書不特字樣　小以便行篋　帶並務求點查分明俾閱者不費目力此固久爲海內丈人所賞鑒無恃贅言茲又將　　味根錄飭工照印其字雖較原本略小然仍縷晰條分無論章叟卽　下亦堪揀　兼之紙色潔白墨光濃淡相宜裝　亦極精雅現終於三禮拜後縣二月二十外當可出書欲購者祈屆時至三馬路大禮拜堂南首申報舘間壁申昌書畫室購閱各外埠由賣報人代書此布 
[嘉興殘殺客民說上]  
　　君子觀於嘉興客民之死而益嘆井田之廢貽禍於無窮也尚論者由今日溯而上之自一隅推而遠之上下五千年縱橫三萬里而嘅乎其言之夫民生於天而繫於地天成地平賴君上爲之調齊故自唐虞以降有國者因地之廣　而爲宮室塵市城郭田廬之度其制至成周而大備人民與土地相縫計口授田而外公田所以供賦稅羨田所以處餘夫民　於地地著於民若膠漆然少壯而老死有未嘗離鄉井者勢使然也下逮戰國商鞅入秦以策于孝公著爲墾令農　算地開塞來民諸篇景論羅氏斥爲廢井田開阡陌之祟錢鶴灘亦曰此廢井田之始禍基所伏矣然其來民一篇意在以民實地以草茅之地來三晉之民而使之事本寔爲千古屯田墾荒之祖又調今王發明惠諸侯之士來歸教者使復之三世無知軍事秦四境之內陵孤邱隰不起十年足以造作夫百萬曩者臣之言曰意民之恨其所生者田宅也晉之所無也信秦之有餘也必若此而民不西者秦士戚而民苦也今利其田宅而復之三世此必與其所欲而不行其所惡也夫然山東之民無不西者矣豈徒不失其所攻乎又謂齊人有東郭敞者富有萬金其徒請調焉不與曰吾將以求封也其徒怒而去之宋乃恍然曰此無益於愛也故不如與之有得也今晉有民而秦愛其復此愛非其有以失其有也豈與東郭敞之愛非其有以亡其徒乎論者謂鞅爲是說未嘗不重農務本而歴舉戰勝攻取之失有其地而不能有其民與無地同以兵略地不如加惠來民一篇之中尤三致意焉使孝公能大有爲鞅能正其心術以佐之則秦亦三王可四其失在刻　少恩而墾草之令又復浸淫無制啓豪猾兼井之漸得失相形貧富相炫不均則怨怨則生亂而錢寒又從而驅且迫之民貧盜起秦用以亡夫亡秦者涉也而非涉也助涉也民也而非民也皆鞅實爲之也何也井田廢而民無所繫也無所繫則無所歸矣若泛濫之水以盜爲谿壑矣嘗觀三代以上未有不馮尺士之藉蒙累世之業而能召聚徒衆者洎乎春秋之世　苻伏莽潢他弄兵旋就撲滅跳梁小醜其爲害也亦未至據城邑擄人民流血千里者以　人之道悉根諸地守望相助按賦出兵衛國卽所以自衛同伸敵傷誓死勿去安有輕棄家室舍己從人而爲禍福不可必之事者乎漢高祖提三尺劍起草澤中五年而成帝業者以怨畔之民窮無所婦順民之欲因而有之耳旣代秦而有天下雖除苛政峻怯而其制多因其舊土地人民不相　繫富者田焉貧者佃焉失業之民習爲游情輕于去就若秋蓬之隨風有不靖之心易於煽惑近世以地計丁義猶近古然用之稽賦非因而受田也以我　朝之深仁厚澤省刑薄岍民不知征調之煩徭役之苦道咸之際赭宼起西粵蔓延十數省郡縣城堡所過爲墟百性之少壯者良民橫被擄掠莠民乘機刼奪老弱婦女流離轉徒塡於溝壑不知凡幾軍事平田野荒矣村社生蒿萊春燕巢於林木并里蕭條壟畝　廢殆甚於宋永嘉時夫自井田廢則民無所繫民無所繫則盜賊滋盜賊滋則人民散軍旅興大兵之後必有凶年孑遺之民不死於盜賊又死於疾疫非屯田之政無以善其後也昔者曾文正公以皖省軍務肅清皖南諸郡戶口凋敝而廣德一州爲尤甚於是寡民開墾以寶其地無何客民多死遂奏遷豫省之民挈眷口給牛種以往焉俟墾荒成熟軍事升科今已變曉　爲良田矣然其始至也田原無主無所謂主客也按戶遷丁非私相授受也江浙之間亦多閒田民負耒　以往適彼樂郊歸之如水而此邦之人莫我肯穀固在所不暇計猝罹於難情殊可哀然而嘉郡之事猶小焉者也 
[本舘自己接到電音]  
　　○本館於昨日接到在津友人專發電音到本館內有二月二十日　上諭三道敬謹　登○二月二十日奉　上諭兵部奏遵議處分請將鑲紅旗漢軍副都統前總管內務府大臣俊啓革職一摺俊啓改爲降三級調用鈇此向日奉　上諭安徽安慶府知府員缺緊要着該撫于通省知府內揀員調補所遺缺着顧樹屏補授欽此同日奉　上諭福建按察使着裴蔭森補授欽此 
[協力同仇]  
　　○倫敦于本月二十三日發來電報登諸字林西字報言聞得意大利奧斯的里亞及德國相約調假知法國來攻三國當互相帮謹協力同仇也 
[伊犂消息]  
　　○寓居伊犂之俄人致信於俄國新聞紙言自俄國將伊犁交還中國之後中國理廳與俄棄仇尋好乃近來華人則反其道而行之益成仇敵之勢時相擾害致現在伊犂俄境之俄人不相輕出　受華人之辱此殆中國欲將伊犁全境收回故有此等舉動恐將來俄國須將伊犂地方悉數取得而後可望安謐云云該俄人所言如此　疆寄者宜如何愼之又愼也 
[覆試題目]  
　　○二月十五日各直省新孝廉覆試　文題　天下國家可均也　詩題　檬穡滿東菑得東字 
[虐婢遭殃]  
　　○舊令尹徐君年已花甲猶有壯心數年前因納一妓與子分囊子居京師內城而徐則携妓居南城之東鞭子巷二條胡同蓋其別墅也妓本天津人院中姊妹行妓適居九人故呼之謂天津九兒幼時曾隸女觔斗部頗能拳勇徐有侍婢方九齡妓虐遇之昕夕笞責鄰人某甲心竊不平正月二十日徐出外妓復拷婢婢傷重而斃妓故作貓器老鼠之狀號咷大痛甲不耐聽散步至對門烟館中信口譏刺之值坊署捕役某乙在舘吸烟間甲言從旁諮問甲本無心將婢死之由和盤托出乙乃步入徐院妓驀見乙驚問誰何擅入人宅乙以探喪對隨手掀開被單則見婢屍血漬淋漓傷痕鱗次知甲言非誑妓知來意不善居然用武揪乙亂打乙力不敵鼠竄而去急尋夥伴四人而往及門則妓在門首將豆畫他適矣乙急飛身跨車復被妓一脚蹬下妓隨後躍身下車意欲逃逸四役一齊動手妓　支格多時始被縲絏車載回署妓有僕　同押到官妓預賂僕婦以金令其到官詭言死者非婢乃主母之女平素忤逆故時被拷打撲　允之迨指揮升堂妓僕供詞相同移時徐歸見婢死妓亡心中慌亂思往衙署探視正應無人代守門戶適有瓜 
 
 

Page 2

 
 
子店之舖夥翟姓來討衣債徐忽亂中卽央翟代守門戶自到官署卽回也詎徐到官署卽被扣留翟正在惶惑突來官役多人齊集院中相騐屬身翟懼伏身床下以避其鋒官相騐畢見室中闃其無人遂用封條封固房門留役二人在院看守翟聞衆去在閑下扒出則戶已反扃不得其門而出矣　促兩日不敢作聲至二十三日舖夥數人尋翟而來翟聞同人語音始在內應曰我在斯我在斯役聞室有人聲大驚一役看守門戶一役飛身報官官復親來揭封鎖翟而去尋翟者悵悵而返翟到官戰戰不作一語徐供翟係討債而來忽忙中留守門戶不料被老爺封禁房中官卽日將全案錄供送城由城移部部中問官見情辭支離批僕婦頰四十僕婦懼實供死者係婢非女前供乃妓所囑云云乃暫將僕婦發坊徐妓與翟均禁囹圄翟眞罹无妄之灾歟 
[江西火災]  
　　○江西省城內佳山廟街榮陞帽店於二月二十日下午四點鐘起火燒至是衣九點鐘止延燒三百餘家上燒至洗馬池天字段日升布店爲止下燒至隹山廟門東燒至旺子卷口西燒至撫署東轅門外查洗馬池街天地人和四段因庚辰年五月初五晚被書街起火延燒四叚今又被佳山廟街起火延燒地人和三叚實爲可惜當火發時　省各憲督押水龍施救各營兵勇汲水亦殊奮勇無如火勢太旺急切難以撲滅迨火熄後有數百餘人扒起金銀等物忽因墻倒壓死二十餘人又被磚石打傷四五人此雖有數亦究自取之也 
[金陵官報]  
　　○通海常鎭道沈敦蘭觀察現因俸滿保薦卓異照例送部引　見是以左爵相委黃幼農觀察接署斯缺觀察爲莘農侍郞哲嗣向辦大通督銷及儀棧並隄工等差無不措置裕如頌聲載道現接斯任行見南徐北固之間有興謌來暮者矣 
[水鬼討替]  
　　○秦准清淺烟月雙籠每當選色徽歌消魂於長板橋頭蕩魄於靑溪曲處莫不以滑如油而明如　者爲雅人之深致然或盪槳以嗚豪誤捉醉餘之月或憑攔而小濯竟淘浪底之沙此又爲樂極者之遺憾矣近聞武定橋有某姓者經紀人家也其屋後臨河河故有岸因架石以浣滌焉女年十四婉淑而賢以家中凡有事於水者無不以河爲便可免汲引之勞於是朝夕臨流頓忘森森者之不可狎而玩也輒彝測勺取以弄之刻下春水方生石磴浸沒遂支板於磴上一日正據板以嬉忽上流漂一竹筒迤　而前繞其磴去而復來者三四匝女以其相距咫尺也舉杵擊之不意玉芛方伸玉山已倒對岸見者大聲呼救竟如浴　驚鳧久之方見濡頂而出已遍體靑腫氣絕身僵矣其母乃哭謂人曰前者陰雨淋　之日河畔喁喁作女子啼泣聲者非一夕比時心惴惴焉惟恐有世俗所謂水鬼討替之事遂日夜扃後門不欲人出以避其鋒今已安靜半月矣不意竟與我掌上珠有此一叚香火邪緣也悲夫又一日某樓子船上一客酒興甚豪因所眷被鄰舟之强有功者攝去心甚不平漸作灌夫駡座座上之人或勸其就安樂窩中弄烟霞烹雲霧以俟其至客不以爲然掀衣欲出諸妓中又有願作壁上觀者客旁皇而終不可耐擬議間船已至某妓水榭緣水榭向無碼頭僅支小木梯倚於欄于之側入其屋者須緣梯盤旋而上稍一失足便涉濁流此時客已醉眼朦朧兼性急未及梯之半卽舉足欲跨欄于而上以故力不能支竟如楊雄之自投閣下屋中人急呼善　者爲象岡之求詎入水未深怱怱躍出問之　云水底甚黑非不願從井救人誠恐非徒無益而又害之於是衆共詫其僞水鬼討替云 
[械鬥詳述]  
　　○嘉興之新塘地方月初有土客械鬥斃及多名此已列報茲聞省垣得信後卽委候補府張濬萬太守往查太守於十八　回省查得起事之由緣該處有錢姓在村廟中敬神演戲一賣炒米團者楚產也偶與一鄕民爭價致相口角兩不相議遂相扭結衆鄉民蜂擁上前將賣炒米團者攅毆是處種田之客民以楚人爲最多而亦最橫餘若寍紹台温各屬都有而鄉民皆以客民概之是時楚帮之客民見賣炒米團者係屬同鄕乃爲士民攅毆不禁招呼同黨攘臂齊上一時奮勇爭先左衝右突衆土民勢不能敵各烏獸散其時有太湖中之鹽梟百餘人路過看戲見數百土民竟爲數十客民所敗其凶橫之狀令人髮指一時路見不平挺身齊出該鹽梟身邊各帶器械且有槍砲一齊拔刀相助恍臨大敵衆楚人赤手空拳無不受傷而奔一面傳集同鄉數百人或執戈矛或負犁　收合餘燼將爲背城之戰該鹽梟等見楚氛甚惡恐不能敵乃暗囑土民見客民之　屋先去放火焚曉庶彼心驚不敢戀戰然後聚而殲之則楚人定無噍類矣各梟皆肩負鎗砲嚴陣以待衆楚人方欲上前爭殺忽見四處火光中夭而起土民又如山坍海嘯而來鎗砲火珠密如雨下一時兵心大亂奪路而逃該處土民見一客民無論是否楚產皆聚毆之而投其屍於河一時甯紹各屬之客民死者不知凡幾其草屋亦殺燒盡各鹽梟大獲全勝次日開船回蘇州而各客民無家可歸盡在沿城墻一帶聚集越日齋矗入秀水縣署將一切田器耕牛盡行搬入大堂衆口一辭惟求縣主賜食并求棲身之所是以陳邑尊頗覺爲難撫之則恩有難周治之則激而生變現在就近調得乍浦兵二百聊資彈壓惟盼龔太尊早爲設法也省中自張太守禀復後另委候補府徐士霖太守及侯補縣潘驥同明府去查辦已於十九日登程矣 
[温州有虎]  
　　○温州多崇山峻嶺虎豹豺狼羣集其中然未聞有出而傷人者近聞樂清西鄉近山各處猛虎四出白畫傷人於是人皆相驚以處曰處來矣則相率遠避無敢爲馮婦者初十日七里地方某祠堂內突出兩虎該處正在演戲游人如蟻乃譁而逐之適戯班內有一打手本係拳師當先格處斃其一而逸其一由是一時哄傳謂景陽岡之武松復見於今日也自是厥後虎出僡多行道之人各有戒心非結伴持械不敢出門一日忽有虎躍至西門將城門醫碎郡城四營請發洋鎗火藥以禦處而虎之出沒如故也吾聞邑有賢宰市無虎患縱處出押誰之過歟 
[皆大歡喜]  
　　○蘇台自譚護撫憲嚴申婦女入廟燒香之禁凡菴觀寺院靡不奉令惟謹大戶璇閨小家碧玉多不獲瞻我佛以遂皈依致梵宇琳宮可以巢燕幕而張雀網近來此禁大開十九日爲觀音大士誕辰舉凡荒剎古菴莫不會啓無遮僧皆有道衣香鬢影薰郁若之芳蘭粥鼓齋魚餉及時之蔬筍籃輿絡繹於中途婢媼招搖而過市誠所謂招之卽來而來者亦勿拒僧耶尼耶命婦耶信女耶爲之頂禮合十而讚曰皆大歡喜 
[京口瑣聞]  
　　○京口西城外大雲坊長街百貨充扨衆商輻輳本最熟鬧之區也乃近來則市面冷淡如永昌祥綢莊公正源帽緯顧　同泰順紙店萬恒招人頂替其餘小店之歇者更復不少說者謂因鹽木兩項生意遷仁他處碼頭故該處各業蕭索至此也○初十日丹徒縣署有一年及五旬之婦人渾身血汚喊請騐傷馮邑尊卽升堂詢問何事有人代禀云婦係南城某鄕人有從子某甲昨因爭產肇釁所計較者不過四百餘文某甲本不安分始則與嬸口角繼則與嬸鬥毆且又搯傷其下體是以請騐邑尊隨傳穩婆騐看有礙性命否穩婆騐畢答稱婦傷雖重尙無大碼邑尊旋卽簽差立提某甲到案此等不肖子弟未知以何法處之○初十日十一點鐘時太古公司之宜昌輪船駛抵京口船中搭客各欲爭先上岸紛紛擾擾有某甲手提廣東竹籃罩以繩網籃內均係零星小物忽被扒手剪斷籃繩將小物竊去甲回顧則無他人也惟一寍波人在後某甲遂指爲竊鳴捕拘拿同至捕房請查原物然寍人本是貿易中人焉肯行竊並欲自解衣服當塲搜檢正喧鬧間忽有一捕至大駭以爲倒某店中人且與吾爲友安得誣良爲竊遂代告西捕某甲始知其誤提物而去甯人亦回然而幾遭不白之寃矣 
[方伯過滬]  
　　○前湖北市政使王曉蓮方伯乘太古公司之北京輪船於二十四日抵滬旋於二十五日乘豐順輪船北上云 
 
 

Page 3

 
 
[無故擲石]  
　　○有西人至鳳凰山遊玩歸途經徐家匯向西之紅橋該處設有厘卡船行過橋而橋上突有人擲巨石於舟中舟爲之　幸人適未當其處不至受傷總而又過別處橋梁復有小孩等從橋上拋攬石塊此等舉動於中外通好情刑實有關碍華官宜查訪而禁阻之也 
[洋業公所續聞]  
　　○前報載本埠將創設洋業公所其中情形尙未明晣茲聞該公所專爲滬上業洋行生理者而設其公同創建之人係閩粵江浙四省居多現擬於五月十三日開辦條款之大略第一爲代失業者荐保生意惟吸鴉片者須在公所戒絕方可代薦次則留養失業之人暫擬以二十名爲限如經費充足再當推廣餘則儲欵以恤患立學以培才傳信以昭便勸捐以充費分省以舉董種種條欵悉臻妥善聞已禀請上海縣英會審公堂給示矣 
[新屋將坍]  
　　○租界建造房屋大率均係包工在房主但知價廉而工速不顧屋之堅實與否而水木作頭則又從中漁利專以省工省料爲事鳴呼此屋之旋造旋坍也新橋北　朝東新建樓房係老閘陳姓之產甫于去冬造就迄今不過三四月而房屋欹斜突出於馬路者約一尺許其勢岌岌不可終日故已雇匠修整矣 
[馬夫凶橫]  
　　○三茅閣橋一帶野雞馬車鱗次櫛比肇釁之事無日無之而身爲車夫者頭戴圓帽手執長鞭揚揚得意見東洋車夫則揚鞭恫喝之甚或從而凌辱之蓋無異華元之御者謂疇昔之御子爲政今日之鞭我爲政也昨午十二點鐘有馬車一輛由北往南甫過三茅閣橋欲折而往紫來街而橋　適有東洋車兩輛招欖生意馬車夫以其有碍行路大聲詈之猶以爲不足舉鞭擊其面東洋車夫不及閃避未免負痛而其旁另有別車見而不平卽向馬夫手中奪鞭棄於洋涇浜中諺云雖鞭之長不及馬腹該馬夫得毋望洋而歎乎 
[同室操戈]  
　　○法租界城河浜一帶之舊貨店舊貨灘大半係寍波廣東人所設店中人尤倔强恣肆如有人到彼買物還價太少則多方調美之買者稍有違言店中卽擁出多人環而痛毆之又取店中水烟袋烏烟鎗不論大小物件硬置買者手中拉入捕房誣指爲竊被誣之人卽欲分辨而原告以爲人　並獲則百口莫贖矣卽明晨解到公堂伸訴明白而已管押一宵無端被累矣是以怕事者每多出錢文將就買物店中人遂利市三倍不僅此也小竊偷物往往銷納其中於是生意盛則同行嫉妬矣昨日法捕房解廖敦厚請訊翁太守問何事據原告廖阿田稱仝在城河浜設奮貨灘相隔四个門面平時被其駡詈昨日路過彼處彼竟唾我衣上以致口角彼又紏人與我打架詰之廖敦厚供亦仿彿而謂廖阿田駡我且來打我太守以二人同姓同鄕同業自應各安本分本分府亦不子深究着各出外安業勿再多事兩廖卽出外後未逾時而廖阿田復投案稱我甫出外又被廖敦厚晚人打我致失去脚上所穿廣鞋一只太守詰其在何處打架答稱在新北門口太守謂靑天白日路中打架必有人見着法包探往該處查詢倘有其事著將廖敦厘拘押云 
[斷案精明]  
　　○蘇人葛某遞呈於法公堂稱住法馬路吉如里大雅棧內失去元縐皮馬褂一件係去年所做價洋九元數角我與該棧理論該棧竟置諸不問翁太守卽傳該棧人到案據陳鑑供稱在該棧爲司帳棧主係婦人朱王氏庽客物件係自己遺失並未交櫃與棧無涉太守謂其人任領棧中衣他亦在爾棧中今旣失去豈有不涉之理且爾棧中男女混雜所爲何事本分府早有所聞不但着賠馬褂照此混帳定當押閉如有人告發卽須嚴辦也今該原告所稱馬掛值洋九元數角但自己亦不小心當認一股着陳鑑賠洋陸元交到洋元始可釋放且回棧後須傳諭朱五氏以後不可再蹈前轍人謂太守數言正不異温嶠之然犀照怪也 
[英界公堂瑣案]  
　　○薛捕頭禀浦東有工部局之租地係預備造禮拜堂等屋現有西人見張災和等在地偷挖坭土已偷載三四十船當曾阻禁伊等不服拘獲兩人送請訊究陳太守訊之張炎和張阿五兩人據供我等先見他人挖掘是以亦往掘取纔掘一次卽被獲案並無先挖之事亦無主使之人而薛捕頭聲明實有西人見伊等挖載多次以爲必有爲首者指使並經見竊之西人投案備質而詰諸張等則堅不認先挖之事太守判令管押務將主使者指出再行核斷○巡捕解鄭阿和到案聲明係洋藥局巡丁先因趙保全在租界外被獲烟土逃回該巡捕見鄭阿和跟同趙保全逼令到局故卽拘解並以鄭阿和先時未携腰牌故未卽送案現在送到腰牌始知實係巡丁而烟土兩隻半則先經向同伴之巡丁送局矣陳太守卽飭將腰牌留候送局其藏帶私土之鄭阿和雖稱爲和泰洋行工人然查明其初到捕房並未指爲洋人之物因不准追還烟土此次獲土旣在租界之外如有不服可自赴縣候查否則不准多漬○四十七號巡捕見引翔港人陸阿五在未黎明時手携布包中有白布一疋布經棉紗八把布女衫一件恐是行竊拘人送究經陳太守研訊據陸供係竊其同村兄弟家之物太守飭捕役查明失主待領原贓○有開吉章和記外國木器店之蔡秉衡稱店中司帳之寄兄蔡寶泉在店冒伊店號在往來之些厘有威兩洋行私取絲巾時辰表等貨變價使用並與妓女贖身置備衣物直至洋行開帳收銀始得查知致欠兩處銀五百餘兩搜有時辰表當票聲請追吊贓銀質之巡捕房獲解之蔡寶泉供認私取手巾等貨零星變賣得銀四百餘兩在虹口賭輸惟堅不認嫖妓讀身之事陳太守訊諸包探稱已查知所識之妓女住處搜不出贓物再三盤詰其變賣之所據伊僅稱祗託現住老北門內穿心街金慈舟經手變價隨時收價並非私下銷贓未便拖累等語太守向其追究價銀則稱毫無所存太守遂飭押候提到金慈舟再行訊究並以彼此旣有東夥交情所有押票未便吊贓因令附卷候示○鄭西朋稱開洋貨店有王一山向買小洋刀一把秉間被竊六門手鎗一稈於底袖中搜獲指交巡捕送究並據巡捕房解到王一山禀明在捕房時另搜出洋餐刀一把惟不知竊自何處訊之該犯據供直隸人向係跟官甫於本月二十日來滬現居奏安客棧尋友謀事堅不認行竊云云當因王往洋貸店買刀時携有手巾句一個由巡捕送案查點內有銀圓絲三錠銀牙籖一副及餐刀均稱爲已物而巡捕房搜出之餐刀則稱在王褲腰後搜出騐係新刀陳太守恐其亦是竊贓惟其人鬚髪半蒼從未犯案太守疑之卽飭捕役會同巡捕往泰安棧查明來歴再行核辦旋據巡捕帶回禀復則始知伊等同黨共有四人除先有一人動身外其餘則於王被獲後卽携帶鋪陳行李而去不知何往太守不復細詰卽飭送縣 
[菩薩蠻　閨怨　壬午下第作錄呈賦秋生正可]  
　　○懨懨小病年來重歸期總被檀郞哄妾貌待郞看郞心透瞻寒　暗拋千點淚枉自添憔悴强理七鉉琴勞勞子夜吟○前調　連宵好夢都無準雙雙珠淚消紅粉心事有燈知儂今復怨誰　一泓秋水緑唱撤陽關曲好自計歸程長天有　聲 
　　柳隱詞人馬相如倚聲 
[金縷曲　壬午下第自遣錄呈海內大吟壇正拍並乞和章]  
　　○夢破黃梁境猛思量前因後果信由天定兒戲功名酬痛哭早是水流心競渾不道文章憎命頓憶才人多吐氣好西湖紅樹無詩挺都錯認靑　影　甚然坐老空山磬尙輸他鑼聲江上梅將佛佞未了塵緣誰解說少付一杯酩酊生到此却拚悉迸無分吹竽休監廁千天涯　隱詞人醒可還說相如病 
　　柳隱詞人馬相如倚聲 
[前調　寄慰惲氏叔來季文之作用錫山顧梁汾先生韻]  
　　○叔委平安否盼登科難兄難弟共占魁首萬里長風欣破浪爭羨郊祁年幼料此際容吾縱酒一紙音書申浦落悵蕭然歸路同携手擡望眼低徊久　靑衫我亦征塵透笑平生矢穿七札幾曾能彀福薄信無天路分聨　 
 
 

Page 4

 
 
郄詵還有數拓落相如身受長物靑氈禁坐擁欵飄零琴劍貧誰救秋味淡寒侵袖 
　　柳隱詞人馬相如倚聲 
[靑洲烏]  
　　○林麓堪圖畫臨崖屋數椽鱟帆衝疉浪蟹斷出深淵夙有遊山癖慙無遜世緣持螯當把酒高會待何年○聽李景山彈琴山水發清音觸景便神往聒耳多繁聲古調縈夢想李生爲我彈酷暑秋氣爽松下起龍吟石上流泉響拂拭寓性情會悟難圖象妙趣領彌深何時罄幽賞萬籟寂無聲林間孤月上○月夜山行抵家作　客歸洪濛渡孤棹指故鄉月上雲霧消良會詎可忘山行夜逾靜推徑紆微茫宿鳥警人來移柯轉深藏行行抵里門强顏慰高堂妻孥進我餐黯然心自傷○偶成　列岫沉殘靄棲禽靜不號風前花弄影雨後月生毛中酒情綿邈調琴興鬱陶山村春睡足隨意讀離騷○早發鐵城　村落南去少平疇千頃腴勝分桑葉界風颺稻花珠體物形堪賦行程興不孤片帆隨港轉隱隱辨城隅○客中夢醒忽得曉風殘月星低樹七字因續成之　吟喘難忘結習餘頻年飄泊故交疎曉風殘月星低樹幻境原非客夢虛○寫望　別有烟霞癖登臨破寂寥隤陽射林隙微雨冒山椒目極歸禽亂神凝去馬遙塵勞廳蹔息燈影酒旂飄○香港　週遭一覽盡汪洋樓閣叅差徹夜光樹幟摩空標異域建瓴扼險互通商靑山緑水天然畫瘴雨蠻煙世外鄉頑梗逋逃　南顧切俯從割棄靖邊疆○南澳　盖雲山峭吐靈蟾斥堠烽銷瘴海炎百里黃崗聨指顧千重白浪壯遙瞻于城重寄巖疆鎭孔道衝當閩粵兼吟罷靜中聞鼓角時清巡哨尙威嚴○汕頭　海霞明水驛隱約辨梯航客夢通潮信人煙間樹行磧橫攢二桔屏蔽鞏三陽闔闢關天險沙蟲漫跳梁○海外卽事　黑洋一旦翻成白紅日變丸頓覺黃舟簸直疑海水立魚飛專趁颶風狂萬千氣象生殘夜混沌乾坤接大荒與世浮沉情未了連朝出沒水中央○題畫　獨棹秋江畔秋風夜漸寒最憐沙渚鴈到日已秋殘○雨夜泊甘竹艱　夜雨助灘聲扁舟倚岸橫大風何處起萬籟一時鳴聽罷愁全減驚深夢不成舟人談往事刺刺到天明○沉香浦懷古　曠代神君未易逢相傳遺跡著江中儉甘自奉官聲最清畏人知道力充廉吏豈貽香尉誚貪泉難浼澹懷聰只今水月涵沙白頑懦都堪使變風 
　　珠江杜鳳歧邠農甫錄舊作 
[浙省撫轅抄]  
　　○二月二十日程守謙禀知塘工局委勘海鹽工程差　宗山餘姚花布厘局　沈維桂威坪　通判姚裕晋大東關　大挑縣郭沛棠寗郡閩捐局俱禀見叩辭赴局　潘駿禀知奉委清訟差叩謝　府照　徐杰禀辭赴富陽絲捐差　巡檢蔣量禀知奉委文巡捕兼監印差叩謝　從九品俞廣潤禀知牙厘局委松陽厘卡差叩謝　○二十一日候補府徐士霖禀知藩臬委嘉興公幹禀見叩辭　趙慶祺補十八日禀知在寓丁母憂　前署義烏縣王瑞成交缷回省禀到禀見　潘駿禀知奉委接收呈詞差叩謝　吳俊禀知藩臬　嘉郡公幹叩見卽辭　王潭禀銷嘉善監漕差　從九品陳松禀知厘捐局委接辦　通厘卡差禀謝 
[蘇省撫轅抄]  
　　○二月二十五日總辦蘇浙聞粵勘設電線事宜鹽運使銜直　候補府余昌字天津來赴廣東　候補同知王賓禀辭回上海發審局　張華書禀辭解京餉由金陵赴都　委署崇明縣典史彭世　揚州來謝委 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報三百七十四號]  
[光緒九年二月十九日京報全錄]  
　　宮門抄○諭旨二道錄前○發抄　旨四道○皖撫裕　奏辦理墾務片○滇撫杜　奏請設專棚摺○閩浙督何　奏持叅欠徵各官摺○二月十九日禮部宗人府欽天監廂紅旂值日無引　見○張之萬等覆勘試卷覆　命○禮部奏請繙譯覆試日期　旨着於念七日○又奏派稽查中左門　派出惪銘○又奏派致祭　先蠶壇　派出師曾○召見軍機○發抄○恭報王等奏內閣候補侍讀謝元麒充補軍機章京兵部員外郞沈恩嘉在額外行走奉　旨知道了欽此○李鶴年奏審明沈邱縣民龐自殺死龐亂一家五命案定擬奉　旨刑部知道欽此○又考試正佐各員等第奉　旨吏部知道欽此○涂宗瀛奏克復九江府城出力之府經歴王三錫等改獎奉　旨吏部議奏欽此　○○裕祿片　再皖省墾務臣前與督臣奏明會裘准補江蘇徐州府知府桂中行前往接辦經該員周歴查勘禀明先自宣城縣按鄕分團逐加清理巳將該縣東南兩鄉田畝查清造册詎本年七月間有東鄕土民倡言城董徐鎬唆敗墾章不令客民認主交租暗相煽惑突於是月十八日聚集多人擁入徐鎬家中將房屋什物肆行打毀並衣綴寃民字樣　赴　縣及墾務局投遞無名稟詞揑局中查田告示改貼匿名揭帖稱爲寃單大致指詈徐鎬唆敗墾章並牽列串吏剝民等欵編造歌謠肆口汚衊經該府倒等彈壓查拿始各紛散該府查出赴府遞禀之人係民人徐沛霖吳正富夏子文等飭縣拿解訊辦旋據貢生徐鎬遣于徐作舟以東鄕紳士俞冠羣主謀督害奚輔耿錫祜等聽紏指揮等情赴縣控請勘究該縣陳晉親往徐鎬家中騐明房屋什物打毀屬實傳訊保　供俱相同查拿徐沛霖等均已逃避禀報緝究並據該府等查禀徐鎬呈內指控之俞冠羣係內閣中書上年由京回籍聞有揑爲叅稿在鄕紛紛傳鳳情事諒非無因此案是否實由主使禀請一併查辦等情到臣當卽飭司　委候補知府厲渭靑馳往澈查並將案內一干原被人証按名提省切實研鞫旋據該委員會同府縣先後將　生耿錫祜武生夏子文民人吳正富徐沛霖暨地保羅運銀貢生徐镐等傳獲解省由江寍上元縣遞解在督署攔輿遞呈之徐相安張春培二名至皖一併發委安慶府訊據徐鎬供俞冠群因欲阻改墾章曾於方年七月十一日邀伊列各同控未允扶嫌妄造劣跡張貼誣害並使人打毀房屋被控各情均無其事只求詳究訊之吳正富等亦供有七月初八日俞冠羣曾在家請與奚輔商謀出頭改變墾章煽誘東鄕士民於十八日進城遞禀滋鬧是日俞冠羣自在雙橋聽信並未入城等語止提審間督臣委員將俞冠羣解皖查辦該府提同審訊吳正富等各供如前質之俞冠羣只稱曾在墾務局遞過條陳未行往　皆推不知屢加詰訊恃符狡展堅不吐實詳由藩臬兩司擬將該員俞冠羣暫行革職歸案研審等情詳請具奏前來臣查此次清查墾務惟土民認田一事最爲紏葛詳查屢議因令喀民認主交租勢實難行始有土客買賣之議蓋自兵燹之後該處土民百不存一而外來墾荒客民則十倍於土民而不止田畝經界變改舊形客民擇肥而開務成片叚致有一家而兼昔時數姓之田數人而分舊日一家之業紛雜錯亂莫可究詰果使現在認田土戶皆是當年眞正業主確有契據可憑則客民無可執爭在官亦不難判斷無如現查之田土民皆以空言指認毫無証憑冒混詭託情僞百出若但執凡係土民之田卽應歸土著爲業之說萬不足以折服客民在答民不遠數千里扶老携幼而來費數年胼胝之勤始獲闢成沃壤孰肯俯首聽命讓而歸諸無據冒認之田主且以一人而作數家佃完數姓之租情非所甘必致懦弱者棄田轉徙强梁者搆衅念爭縱或在官勉强承順亦必仍前抗欠土民但有認田之名而無收租之實租旣無收粮亦無著終必課賦虛懸逋欠催徵官民交受其累此今客民認主交租勢有難行之情形也衡量時勢揣度人情計惟土客買賣一層尚可兩得其平客民買田以承粮與土民葛藤永断其業可安當官立據編册啓徵課賦亦無由隱匿而土民　田得價別營妥實之田司免客民刁難延欠之累如此處置土客均有裨益是以酌擬章程本無轇轕之田不計外凡有土民指認之田如查係原主五服以內者無論有無契據皆准其承認其族中或有祭田學田果係宗祠尚在子弟讀書有人者取有老　切結亦隹酌留以示矜恤此外每熟田一畝定以本洋一元四角熟地七角荒田三角荒地二角通照此價由墾戶承買有主者價皆給主無主者賈以歸公其已經田主認明墾戶立過租約者不在此次買賣之列亦不准以現覃藉口禀經臣核准批飭照議查辦現在查畢　鄕善良之民甚屬相安而土民狡黠之徒藉唆訟以圖漁利豪强之族挾勢力而冀兼併仍不免蠱惑鄉愚多方煽誘或於水道要口或於肥饒田畝指爲祭田學田認請酌留客民因之疑慮於承買繳價之事觀望抗延事多阻格屢經該委員等具禀臣恐前議尚有未周批令再加詳察如有應酌量變通之處不可固執前章務期事歸至當此前後辦理情形歴有案牘呆稽並非該委員等專袒客民更於城董除鎬無涉該紳民果有妥善之見不妨赴局赴省明白指陳以憑核奪乃不察事勢之難易又別無條陳之良法惟徒逞其刁健必欲由官抑勒客民取其墾熟之田盡歸土民收租以快其欲輒敢紏聚多人投遞無名禀詞揑貼匿名寃帖打毀城董房屋種種意存挾制實屬藐妄已極旣據在案人証供有俞冠羣主使情事尤應澈底究明虛實以遏刁風而儆囂訟相應請　旨將內閣中書俞冠群暫行革職以便提同人証研訊確情分別按例擬辦除仍將墾務事宜飭令妥籌辦理外謹會同大學士兩江總督臣左宗棠附片具陳伏乞　聖鑒訓示謹　奏軍機大臣奉　旨着照所請該部知道欽此　○○雲南巡撫臣杜瑞聯跪　奏爲東川府屬距省寫遠請　旨另設專棚俾士子就近赴試以恤寒畯恭摺仰祈　聖鑒事竊查雲南安平等十六廳縣前因應試人少均附鄰邑考試未發專學近年來家絃戶誦爭自濯磨人文日起經臣奏准一律設學定額並准部覆自光緒九年歲試爲始飭將應行增設考棚學署等工查明辦理旋據向　曲靖棚考試之昭通府屬以道里較遠懇請另設專棚復經奏奉　諭旨允准欽遵各片案茲據藩司唐烱詳准署迤東道范文達客據署東川府知府余澤春轉據署巧家同知王治普署會澤縣知縣劉馨遠詳稱東川府所屬巧家會澤兩廳縣僻處邊隅每屆文武生童向皆調附省棚歲科並試地方瘠苦士半寒微故歴來赴省與考者每不及府試之半良由路途　遠資斧難籌今奉　奏準增設學額計東郡每屆歲科兩試共應取進文武生員七十九名學校宏開羣材共次作有自應請添設專棚俾士子得以就近赴試以免跋涉之虞玆督同各邑紳任士斌等公同籌議擬請在于東川府城捐修考棚一所由學政于昭通考畢卽就近接試東川仍舊歲科並試至東川本向有二属考棚年久坍塌且規模亦復狹小今擬就地自行籌捐添修不動正欵不邀議叙請免造冊報銷其餘一切夫馬經費由核二廳縣各就地方公欵籌備據各該傷學取造冊結申由該營廳縣府道層遞加結由司核明詳請具　奏前來臣覆查無異相憑請旨俯准將東川府屬另設專棚卽自光緒九年歲試爲始由學臣于昭郡考畢卽行就近接試東川俾士子得以就近赴考以免跋涉而恤寒畯至添修考棚工程係由地方自行籌欵捐辦不動正欵不邀議叙應請免其造册報銷工竣之日仍飭造具工叚清册取具保固各印結另行咨部備案其餘安平等廳縣應建　文廟學署各工容俟飭催赶緊撙節估勘造册至　彙核辦理除冊結咨部查照外所有東川府屬請設專棚緣由謹會同署雲貴總督臣岑毓英雲南學政臣盧崟恭摺具陳伏乞　皇太后　皇上聖鑒訓示謹　奏軍機大臣奉　旨着照所請該部知道欽此　○○閩浙總督代辦福建巡撫臣何璟跪　奏爲特叅欠解徵存銀兩之知縣絲丞謝　旨分別摘頂革職提属訉追恭摺仰祈　聖鑒事竊各属經徵光緒八年分錢粮迭飭隨時報解卸事人員存欵並經嚴檄催提不准稍有蒂欠現屆上忙截數之期查有正任福安縣徐承禧徵存地丁　四千六百八兩零耗羨銀六百八十九兩零原任仙遊縣夏子鎔徵存地丁銀四千四百二十七雨零耗羨銀五百七十五兩零米耗銀一百六十六兩零充　銀五兩零前署嵐下縣丞王炳奎徵存地丁銀四百七十九雨零耗羨銀五十七雨零米耗銀十一兩零屢催未解俱属玩愒據藩臬兩司詳請　奏叅前來查王炳奎先因欠解粮米巳叅摘頂相應請　旨將正任福安縣知縣徐承禧摘丟頂戴原任仙遊縣知縣夏子鎔卽行革職飭提家属訊追前署嵐下縣丞王炳奎尚欠解米石一併追繳仍均勒限兩個月照數完清倘敢逾限不完另行嚴叅懲辦除咨部外臣謹恭摺具　奏伏乞　皇太后　皇上聖鑒　訓示再署福建撫臣張兆揀帶印渡台所有巡撫衙門　題奏咨事件　奏明由臣代辦閩浙總督係臣本任毋庸會銜合併陳明謹　奏軍機大臣奉　旨着照所請該部知道欽此 
 
