# 1893 - 233 - 4907309

 

Page 1

 
 
[新出鉛板南雅堂陳修園廿一種醫書告成] [  圖書集成局代啓]  
　　長樂陳修園先生精醫道自負長沙後身治病必騐其醫書二十一種爲岐黄家所必需坊間初僅十六種後增至二十一種其間魯魚亥豕版多錯訛本局自去歲擺版至今秋始告竣字式照圖書集成其間校對精工有目共賞毋待縷述今已出書由五馬路文玉山房及古香閣煥文書局千頃堂代售每部價洋三元書甫訂成購者接踵而至已消其半遲恐消完爲特登報緣此次僅印數百部版已拆卸倘荷賞鑒家賜顧以速爲妙 
[皇清經解續編式古堂目録] [  點石齋啓]  
　　皇清經解續編一書向無編目龍威主人深有憾焉因此四遠採訪聞得臨海尤麓蓀名瑩先生已輯有是書爰是不惜工本託本齋代爲精校精印以公同好書凡一十九卷其體例略仿敬修堂而精詳過之想海内有志經學者當亦爭先快覩也實洋八角購向棋盤街本分局及龍威閣書莊北申昌均有發兌 
[論武弁藉端訛詐不可不禁]  
　　武弁或帶營練或居汛地其出息甚屬有限止足以贍一身或且不能畜妻子其他更無論焉故武弁之中往往貪鄙者多古人所謂官愈小則愈貪正千把等武弁則然若文員中之巡簿等官猶不至此也厦友函述謂客冬厦門某把總見某番客回鄉親友輩爲之設宴招妙伶雛妓當筵侑酒遂藉犯夜爲名將番客妓女帶至城樓私押勒索洋銀若干事爲許觀察所聞函請水提中軍參府查辦撤差記過此風爲之稍斂孰意近日又有汛防楊把總亦步後塵探得某姓招妓侑酒率勇往拘某姓早有所聞將妓遣去隨挽人向楊央懇願以洋蚨二十番爲和事老始脫虎口旋爲提署訪悉楊西園軍門一秉至公飭將該汛防撤差尙擬參辦嗣由馬提調再四婉求始免參處記過停委三年有此次之雷厲風行想若輩當不至肆行魚肉也楊軍門之造福於地方眞不淺哉夫武弁本無管理地方之責亦無擅自拘人之權其所應管者不過防緝盜賊而已挾妓飲酒者固有應得之罪而非武弁之所宜管也犯夜爲武弁所應管然亦不過巡行街衢見有深夜行走而手不提燈者則可以拘回懲之或深夜見有烟間尙未閉門則恐其有窩盜窩賊等事亦可禁之或聞有賭博聲則亦可以拘拿若人家有喜慶等事親朋聚集相與飲酒爲樂卽使夜已過深亦不得謂之犯夜除非有醉後爭鬨之事然亦非武弁所宜管過而聞之惟有稍資彈壓而已其招妓侑酒也則固不得爲無罪然凡事必窮其本苟地方上果高懸此禁則境内所有娼妓應早一律驅除雖有尋芳之興者亦將苦於無從問津更何能招之使來以侑酒旣可招以侑酒則該處之妓寮其未曾凈絶也可知夫窩賭窩娼汛地官固所應管彼以挾妓飲酒入人之罪試問此妓從何而來應管者不管而不應管者乃若此其多事乎嘗謂武弁坐汛其出息爲最苦所侵食者不過虚報數名之口糧而亦有公館亦有排塲亦有交遊亦有應酬將從何處出産勢不得不捕風捉影鑽頭覓縫以求生財之道彼烟館妓寮則彼衣食之資也烟燈有捐雖每一燈止十數文或僅數文而積少可以成多然尙有保甲巡防分局之委員勇丁等尙須從中分肥則其所得者亦殊菲矣至於娼妓則有陋規之可收陋規旣到則雖朝朝出局處處傳箋而彼若罔聞知也不與陋規則立卽打起官話卽時驅逐此固箇中人之長技而到處皆然各埠一律者也而乃旣容其出局侑酒又欲藉端訛索不且自相矛盾乎飾其辭日犯夜猶可說也若竟公然以招妓爲人之罪不更矛盾之甚乎嘗聞城門老將之言日吾儕名則爲兵其實反不若乞丐乞丐沿門托缽至晩亦足以果腹皆求之在我者也我儕管城門日中無一錢可得不必言矣夜間通宵伺候有呼開城者奔走不遑若遇風雨之夕或當嚴寒雪沍絶少人行則刁斗聲殘飢腸轆轆竟有一連數宵不進一錢者應得之口糧則大半爲汛弁尅扣或派作分資以至寒不得衣飢不得食轉不如吹簫吳市者尙得以自由自在也汛兵之苦如此弁之苦又何如乎汛弁之所屬兵額本屬無多而究不得全成空額卽使百般扣折其數幾何而迎送則衣冠不能免也應酬則分資有必及也排塲一切究不能與兵丁等一律則資用亦頗不貲也冬煖而妻號寒年豐而兒啼飢其情狀亦有不忍言诸而於是黠桀者非藉端索許以魚肉鄉民卽串通盜賊以刦掠行旅聞砲船上之哨弁其出息較勝於汛地而尙有與盜合謀搶刦客貨者彼商船傍砲船遇盜聲救砲船弁勇寂不作聲者猶不過庇盜而已厥罪猶小彼通盜者竟有其人不又大可駭哉由此觀之彼藉端訛詐者猶其罪之可恕者也而許觀察與楊軍門猶不肯輕恕焉彼爲武弁者當亦可以幡然悔矣 
[諭旨恭録]  
　　七月初六日奉旨着派恩佑芬車管理神機營事務欽此同日奉旨廂紅旗蒙古副都統着松溎補授欽此同日奉硃筆這塲内彈壓着左翼副都統福森布右翼副都統灃深去欽此同日奉硃筆這考試着圈出凱泰陳學棻景善明秀祥普符珍克勤恩普容山奕功搜檢欽此同日奉硃筆這考試满洲繙譯着愛廉長麟去欽此同日奉　硃筆着和福龎璽監試烏爾慶額胡蕙馨點名欽此 
[本館接奉電音]  
　　昨由京友電傳上諭二道敬謹譯登○七月十三日奉　上諭浙江温州鎭總兵員缺着張其光調補周振邦着調補澎湖鎭總兵欽此同日奉上諭江南福山鎭總兵員缺着韓晉昌調補陳海鵬着調補湖南綏靖鎭總兵欽此 
[玉蝀凉雲]  
　　吏部爲移咨事考功司案呈本部議覆奏報遲延之山西巡撫張煦應得處分援安請旨免議一本於光緒十九年六月廿三日具題廿五日奉旨依議欽此欽遵到部相應抄黏原奏移咨山西巡撫查照可也○署理工部右侍郎王雲舫中書侍郎文錦擇吉於六月廿七日辰時躬抵冬曹履新署任經司務廳示仰除移付四司等處所外闔署書吏皂役人等知悉至期一體謁見各宜凛遵母違特示○吏部爲曉諭事現出有盛京户部本處題缺郎中一缺經盛京户部揀選得盛京户部本處題缺員外郎榮彬擬正盛京禮部本處題缺員外郎永惠擬陪給咨到部相應出示曉諭該二員穿天青褂備帶補褂元青褂並佩帶對子荷包手巾於七月初二日五鼓赴西苑門外六項公所吏部公所内書到聽候排班帶領引見並先於六月三十日辰時衣冠赴部演習口奏履歴切母遲悮特示○户部山東司示傳黑龍江請領津貼銀兩之委員總管業普春等知悉務於七月初三日親身赴部當堂報到母悮特傳○六月廿八日爲我皇上萬壽聖節所有各國駐京欽差公署均於是晨各將本國綵旗高懸杆上以伸祝嘏之忱各公使叅贊 
 
 

Page 2

 
 
繙譯咸具紅柬差人於是晨赴總署投遞敬賀而總署堂司亦以名片答復中外邦交不且日形敦篤乎○南府優伶聲容歌舞亦極大觀與外間徽秦各菊部同工異響各盡其妙是以皇太后擬將京師二簧梆子各戲班傳入南海演唱已諭内務府掌儀司飭傳京内三慶等戲班全班角色每日一班在南海純一齋演劇以備觀聽遂卽飭傳三慶四喜玉成同春義順和寳勝和丹桂各等班自七月初一日每日一班進海輪演一日卽於寅刻前往備差云○吏部爲示傳事所有六月分月官司務臧著輅知縣俞良臣鄭士掄王樹翰直𨽻州州判張家翰潘廷杓並補行四月分月官知州陳惟彦等七員本部於七月初二日帶領引見相應示傳該員等於三十日辰刻衣冠赴部演習口奏履歴於初一日晩在内城左近歇宿於初二日寅刻穿天青褂備帶補褂元青褂並佩帶對子荷包手巾赴西苑門外六項公所吏部公所内書到聽候排班帶領引見母違特示○兵部示傳所有六月分在部投供之候補差官朱光輝知悉務於七月初四日親身赴部騐到母得違悮此傳○户部山東司示傳所有請領熱河俸餉銀兩本部於七月初四日開放該委員富齡等務於是日辰刻赴庫領取母得遲誤可也○侍衛處爲知照事六月廿九日奉旨朕於明日辦事後由乾清宫檐前乘轎出乾清門出後左門升　中和殿看視祝版禮成後仍走後左門進乾清門還養心殿用膳召見大臣卯初二刻預備欽此○吏部示傳擬補江南道監察御史楊晨保舉河南候補知縣李宸章保舉山東候補知縣王駿文等三員本部於七月初二日帶領引見相應示傳該三員於初一日晩在内城左近歇宿初二日寅刻穿天青褂備帶補褂元青褂並佩帶對子荷包手巾赴西苑門六項公所吏部公所内書到聽候排班帶領引見並先於三十日辰刻衣冠赴部演習口奏履歴再是否原任現任一二品大員子孫抑或現任一二品大員兄弟立卽赴部呈明母違特示 
[閩事瑣紀]  
　　閩中賭博向稱極盛城内外設塲開賭不下百數十家前督憲卞制軍蒞任之後卽專意禁除竭數年之力業將賭徒重辦賭屋標封充公此風爲之稍戢閩人士異常感頌迨譚制軍履新伊始公事紛紜未暇及此該賭徒復萌故態雖不及前此之多而大小市鎭已覺星羅棋布臬司陳展堂廉訪知此風斷不可長立派差勇四處查拿上月廿七日先將三保某賭塲標封一面將著名賭棍周　生嚴拿到案一時二三保星安橋新橋人和塲各處賭屋皆相率停歇其案内有名林依布光賢八鬎鬎等紛紛躱避遠近聞之無不稱快○省　　甲總局文案委員朱藍田叅軍纓下車以來認眞整頓上游十分器重現因龍溪縣江東司彭少尹肇茨病故遺缺卽委叅軍署理想彼邑人士　馬爭迎定歌來暮者矣○出南關外數里許石浦墩鄉某甲隴畝中人也年逾不惑娶妻某氏二十歲許琴瑟不調已非一日前月廿七日又占反目氏忽持刀亂斫中手足均受重傷里右之人咸進前喝阻氏自將刀割其頭頸等處血流如注昏昏暈倒未識能保性命否也○閩中所謂半開門者城内射圃里一帶最爲著名近日有土娼綽號琯頭妹琯頭人地名娼生長之地也雖徐娘半老頗有一種風流令人留戀不置上月間爲其子週歲治觴於家聞風而來幾於满堂朱履里中某紳等爲地方風俗起見具禀臬署卽蒙陳展堂廉訪札飭侯官縣拘辦差已奉票往拘定當有一番懲創也○侯邑陳厝鄉離城三十里許某甲有經理宗祠祭掃之責因族中某乙等四十多家欠納祠租以致公欵支絀歴年已久及今向索反被詈辱甲就近禀叩五縣司吳少尹丙壽親臨追辦是日少尹帶隨從三四十人十分威武甲等出鄉迎迓接入祠内爲下榻之地詎該鄉丁旺人蠻乙等四十多家異常兇横不特抗傳不到且詈及族長董事諸人甚至各出粗碗千百個立誓打碎顯示與甲有不兩立之勢人情洶湧少尹彈壓不住急卽命駕回署但未知若何詳辦也 
[派員籌捐]  
　　天災流行降及幾輔凡屬臣民無不同存已溺之忱閩督譚制軍奉到電傳諭旨已飭屬勸捐以期仰副宸厪而救災區惟庫帑支絀莫濟時艱災情重急尤難刻緩制軍惄然憂之委督辦南臺稅厘總局吳觀察本杰渡臺專籌捐欵以重賑務觀察奉檄後卽乘輪起程想設法籌貲定當不辱憲命也 
[搞捐肇釁]  
　　閩屬塢尾有大王境年久失修勢將傾圮里人倡募巨貲重建祠宇現已土木一新有某甲開設燈籠店家頗小康因抗捐起釁與董事某乙等一言不合遽起爭鋒甲栽有荔樹數株歴年已久乙指爲有碍風水强行砍伐遂訟之於官未知如何了結也 
[花叢小刼]  
　　某署跟丁某甲日眈溺於慾海中都司巷内有土娼名燈籠妹艷名卓著甲惑之有某乙者閩中人士也亦與該娼私甲心啣之醋海波翻已非一日適乙上月間在該娼家請酒客皆阮囊羞澀不名一錢主人又吝拔一毛以致壓席之資黯然無色甲聞之引以爲快逢人輙道乙聞而忿甚前日甲左臬司前且住園酒館與二三知已豪飲正酣乙亦邀客進館暢飲兩相口角幾致恃醉行兇幸經店中人再三勸散而乙心有不甘禀諸地方官請驅逐土娼以洩其忿娼已得有風聲乘夜搬離迨公差奉票到門已不免有人面桃花之感矣 
[梨花山麓尋秋記]  
　　寍波營馬往往散放於野田草露之間無人管領當街躑躅有碍行人業經鄞縣楊大令出示通衢嚴申禁令無如牧馬者多心存玩愒視若弁髦某日清晨有營馬兩匹並無鞍轡有人乘之飛馳行過鼓樓前十字街頭有某翁避讓不遑撞倒在地馬從身上躍過傷及頭顱鮮血涔涔面目幾模糊不辨當經旁人雇轎送至其家不料此馬奔至呼童巷又磕撞一老嫗肚腹受傷旋由其子舁回不知能免饒舌否○西雙橋人陳某之妻貎美而艷陳自經完娶卽經商於外妻以小姑居處不慣無郎遂與某甲有私一日竟私自商通捲取衣物而遁迨陳入宮不見惶急異常圖欲雉經經人救阻日來喃喃對影如醉如痴歌哭不常飲食無節誠可憫也 
[徐無山顚攓雲記]  
　　北通州訪事人云州署户房書吏由葉馮二姓輪值各差顧雖係同袍時多齟齬一日遇於某妓室一言不合葉拂袖出門少焉持明晃晃柳葉刀尋馮報復遇諸西海子正欲用武馮卽畏事而逃同伴三人皆被葉剌傷而倒旋雇人舁至州署請騐不知州尊辦理如何○近有人購得春宮洋片招人玩賞以博蠅頭敗俗傷風莫此爲甚一日吳直剌由河沿經過見而大怒飭差將洋片砸碎帶其人至案訊懲旋訊知姓劉行十係本地人乃判令重責三百板枷號河千以警○近有商人由天津分設貽來牟機器磨麫坊由外洋購得機器日可出麫二萬斤簸之揚之分爲上中下三等六月初七日又在東關横街開設分鋪價廉物美購者如雲○客歲前任通永道楊觀察會同本地紳耆度地西大街啓建　文勤公專祠斤斧如雲規模略具而觀察以丁艱卸任旋經孫大京兆派員在順屬勸人捐助人皆婉詞却之九仞之功尙虧一簣垂成中止見者惜之 
[請禁私牙]  
　　光緒初年漢口領有部帖之猪行約十六家盡設於花樓巷内每年有利可霑嗣因無帖私充之輩之設於漢口漢陽等處旣不完稅又不出捐經費旣省相與减價招徠而領帖之猪行生意遂爲所奪耗折頻仍倒閉相繼其僅存者有彭合泰廣順和張義興永順發田順興五家以無帖開行者之喧賓奪主也遂齊集長春公所商議向漢陽縣控告蒙薛大令批云候飭差查明禀覆核奪繼又向漢陽府　禀由逄太守批云楊志子等如敢違禁私充殊屬貎玩仰漢陽縣急速查明傳案勒令攺業取結詳報一面由本府出示嚴禁黏抄附十六家私充牌名開列於後漢口楊志于張同熊祥發馬金陵周五展劉炳南劉和盛陳宏太吳邦千漢陽廖同興興昌永田長發洪八毛姓蔣和興吳義發 
[蛟水驟發]  
　　杭垣於初七日夜雷奔電掣繼以急雨勢如箭激平地水深尺許吳山西宜亭及黄泥墩兩處起蛟附近居民聞逢逢然如 
 
 

Page 3

 
 
伐鼓之音雨勢更猛幾疑百萬軍聲奔騰而至推窗遠望隱約中如黑物破空而去初八日清晨雨止則見是處沙石已被衝開高下不一已初時大雨淋漓破空而降午後始稍止但陰雲積滯檐漏丁東日夜不輟初九日雨勢更猛入夜漸停初十日點點滴滴忽大忽小似有秋霖之歎今夏風雨頗調豐收可望此番淫雨急宜晴霽方保無碍否則不免减色耳 
[日東氣候]  
　　日本入夏以來雨水甚少各地皆患旱魃爲虐米價漸蹟因肥前肥後素稱産米之鄉亦遭亢旱本月九十二號横濵近地已得雨兩次然甚小未識蒼蒼者天何日始渥沛甘霖也且今歲伏天太凉晩上須御綿被日間須穿夾衣竟似深秋寺候目今入秋以來雖覺炎熱然寒暑表不過升至八十度之左右恐於秋收有礙云 
[大令赴蘇續述]  
　　昨報紀大令赴蘇一則兹悉大令前晩别有要公故於昨日傍晩始鋪程赴蘇 
[滬南瑣綴]  
　　南市潤和元米行學徒某甲前日赴萬瑞碼頭雇新嫂嫂之划船下河扦様旋爭船價互相口嘝附近船户一唱百和蜂擁而前將甲毆傷甲回告行主偕十六鋪地甲同往理論經該地甲令新嫂嫂備香燭服禮怨氣始消○蔣元士於前日午後混至滬南萬瑞醬園中東張西望形狀慌張被店夥扭獲送十六鋪中局請辦李蘭史二尹以原告控竊無憑當著蔣元士具呈安分切結開釋○胡茂營前晩混至大東門外小吊橋堍行竊本樁爲栅夫所見上前拘獲送至十六鋪保甲中局李二尹研訊屬實著笞五十板枷號十日發犯事地方示衆○船婦朱顧氏向用王阿五爲夥近因王作事不端遂下逐客令王尙存工帳若干前日向氏理索旋因帳目錯算遂興鷸蚌之爭當經旁人勸散王含怒未釋乘氏他出私至船上將衣服及大錢一千五百四十文竊去迨氏回船查悉急喚十六鋪地甲至告以前情旋經地甲調停令王阿五折還大錢七百五十文以了其事 
[節會例誌]  
　　今日爲中元令節本邑城隍神循例率同四司出巡賑濟孤魂前晩由各會首在神前抽簽定於今日賽會經過道廳縣及參府守備衙門然後出大南門往東過倉橋入十六鋪過郎家橋鹹瓜街陸家石橋入法界過洋行街往西沿護城河迤邐到壇晩間進老北門過穿心街海防廳署然後回廟 
[暫積污泥]  
　　昨有營勇手持蕭軍門名片至法　房禀稱現奉道憲諭挑濬城河所有老北門吊橋迤西新吊橋一叚挖出淤泥無處安放擬在岸上暫時堆積以便日後雇船載出其時葛同轉適在捕房訊案當將情由轉告謝副捕頭遵照辦理 
[發堂擇配]  
　　縣西朱康氏毆撃寄女一案經上海縣黄大令訪聞飭差將女提到候傳朱康氏訊究已紀本報前日女父孟阿桂具禀訴稱女兒於五歲時寄名與朱康氏迄今將届十載鞠育恩深求將朱康氏免究並請將女兒給領或請發堂安挿大令閱畢卽於昨日批示略謂旣據孟阿桂代爲呈求姑准免提仍如所請將女發堂擇配俟聘娶有人傳爾知照 
[續拿地棍]  
　　著名地棍徐春春卽狂徒阿春與萬高頭卽范高頭迭次爭毆經黄大令飭差薛貴皂頭全順往拿該差將徐先生拘獲大令飭令收所候提范及徐之保人徐昌賢等到案訊辦其詳已紀前報昨日該差等帶同通班夥役四面緝拿旋在十六鋪並浦東等處將保人昌賢及楊和尙吳厚生三名拘獲解至縣中大令著分别看管萬前由某捕擔保至昨日尙未交案也 
[和尙開枷]  
　　八仙橋西首長浜關帝廟住持僧蓮雲前在法公堂控其徒化法竊取單據等件寄存張吟溪處經葛同轉提案訊供飭將化法枷號捕房半月期满掌頰二百下並著蓮雲呈繳洋十元暫存　房待化法期满疎枷給子川資勒令回籍兹已满期據僧人昱浩永德顯松投案禀稱僧等在長壽菴爲住持因化法犯案枷號特來具保出外俾回普陀修心養性同轉准之將化法提出卽命開枷照原斷掌頰二百下交三僧帶出蓮雲所繳川資洋十元當堂給領方盤旣撤又可向萬水千山雲游自在矣惟當兩頰鏘嗚時不能乞靈於我佛爲可憾耳 
[小工送縣]  
　　滬南油車嗎頭同泰棧昨喚小工數人扛物繼因分派扛力不均以致口角忿火上延不可遏抑兩造各聚黨十餘人相爭不决施扭至廿三七匍巡防局請訊黄衡堂二尹升堂集訊以兩造因爭取扛力起釁况蘿間一案早經在縣控告遂飭局勇將兩造送縣辦理 
[分肥肇釁]  
　　寍波人陸小狗者青皮之流亚也節届中元滬俗咸延僧建醮超度孤魂小狗亦藉此爲生計糾合同類陳少謙等手持黄簿向各鋪户募捐約得二百餘金除延僧建醮用去數十元外其餘均被小狗侵用前日陳向之分肥小狗吝而不與致觸陳怒將小狗扭至美華樓啜講茶舌劍唇槍鋒利無匹勢將以干戈從事嗣經某甲爲之調處以不動尊爲和事老始紛然散去 
[酌斷撫恤]  
　　浦東三林塘人王金氏偕媳王黄氏控姚仁卿姚子卿誣指兒子王阿木行竊私刑吊打受傷身死一案由黄大令騐明實係因病身死遂將兩姚提案交捕廳看管候訊已紀本報兹悉此案有陸來峯揑造該處圖董趙仰橋之名具禀聲稱已爲兩造理勸明白求請銷案大令恐有不實飭傳一干人証於前晩在花廳集訊王金氏訴稱丈夫逝世已久兒子阿木已娶王氏爲室已生子女一家數口全賴阿木耕種度日去冬姚仁卿之嫂朱氏家中失竊棉花布衣等物姚等指兒子行竊不問情由於是月初六日將兒子拉往該處三官堂中私刑吊打小婦人央圖董湯學釗往論湯轉央司帳人前去姚等始釋手兒子延至今年夏初斃命求請伸寃黄氏供稱丈夫被吊時爲小婦人目覩一再　求伊等仍不肯釋餘供與姑略同湯供稱職員現爲該處圖董去冬王阿木被仁卿子卿私刑吊打實有其事職員責姚仁卿等不應如此以致伊等懷恨况姚仁卿姚子卿昆季曾欠職員錢二百餘千立有筆據迄今本利不歸職員曾具禀請追筆據早經呈案仁卿子卿供稱監生昆季並未欠湯之錢如欠錢不還情願絶嗣湯接口稱仁卿等旣已當堂罰誓職員情願不追請將筆據塗銷大令准之復問仁卿等日去冬爾等與阿木究竟因何啓釁供稱監生之族嫂失竊時當塲將阿木拘獲詰問贓物阿森稱交與外甥次晨族嫂告知監生監生令族嫂將就了事並不深究亦未私刑吊打現求公斷大令謂此案本縣照例判斷爾等本應戒責今姑從寛不責著罰洋五十元給與屍屬爲阿木衣衾棺木之費湯供稱阿木衣棺由該處公善局給與不取分文大令日旣不要錢莫非請本縣將兩姚懲責乎湯供稱職員不能專主須問王金氏大令問該氏日爾意如何答稱求斷撫卹資問斷多少答稱求斷洋八百元大令怒日爾子之死實係患病直至今日尙欲藉屍訛許耶著仍照原斷令兩姚合繳洋五十元給與王金氏限於本月二十日以前交案取兩造完案切結兩姚交保如届期不交提案嚴比又提陸研訊供稱係川沙人在北門地方訓蒙度日趙仰橋託佾生來案具禀因不知其詳是以冐昧從事現求恩典趙之族姪等投案供稱王姚兩姓均住叔父圖中叔父現爲圖董曾爲雨造理勸因姚固執已見迄無成議未知陸如何來案具禀大令問爾叔何以不來答稱因年老艱於步履是以未來大令再三申斥著卽退去陸來峯混具禀詞殊堪痛恨著戒責二百下具攺過結保釋 
[賭棍成擒]  
　　虹口賭棍蔴皮阿寳犯案纍纍在逃未獲英廨讞員蔡太守密飭幹役張福趙金協同巡捕於昨晩在虹口拘獲解到案下宋别駕商之英副領事薩君押候下禮拜五訊究 
[嚴究作僞]  
　　福田庵住持僧古顚唆使張福彭向一粟庵住持僧滋擾被保甲總巡張司馬查獲送縣訊辦黄大令提訊之下着押候備文遞籍其詳已紀本報兹悉此案爲道憲聶觀察訪聞且查張僞造名片諭單因卽札縣研訊大令奉文後於前晩升坐問張日諭單名片如何揑 
 
 

Page 4

 
 
造供稱並非小的所造大令日証據鑿鑿豈容抵賴張供稱小的並無别情惟古顚曾囑小的向一粟菴許擾諭單實非小的揑造况小的來滬實爲左文襄公建造專祠勸募經費大令着責二百下仍無實供着還押候究 
[助賑摭要]  
　　災區需振亟矣破屋缺椽不蔽風雨脫粟爄飯不得一飽目撃其苦殊有未罄形容者所賴行善之人多方拯濟俾蓬頭垢面人形盡變者有以遂其生機其積德洵逈超儕輩焉如皋孫堯欽善士捐募三十九户合洋一百七十三元古睦淐安達觀氏募義興號黄登元善士同遊武林舟中忽患險症代求速愈幸獲轉危爲安洋五十元董平甫仁丈洋五十元隱名氏洋五十元湖州仁濟堂姚守梅善士奉陳大宗師面諭勸募二十四户合洋一百零八元得春軒善士洋一百元寗州存厚堂王善士由春華祥來規元六十四兩四錢一分五厘福州新泰厚募二十三户合規元一百三十八兩零一分二厘漢口蘇德茂玉川子由永豐順來規元七十兩零四錢四分四厘閩省山陜會館續募二十六户由蔚長厚來合規元二百五十六兩二錢于分揚州史五壽善士祈病速愈兩次合洋二百元吳趙氏求病速愈由黄佐翁來洋二百元江通輪船帳房在宜昌募來無名氏宜平銀二百兩批見規元一百九十九兩四錢四分九厘福建山陜會館首事人募二十三户合洋一百二十元又曹石琴仁丈經募二十五户合規元一百五十七兩四錢揚州隱名氏爲令孫病愈續助完愿求永保平安由彤源莊來洋一百元晉泰土棧遷徒承親友惠儀理應備筵伸謝兹將該資移助爲諸公造福洋三十元退補山人洋三十元委解拯濟災祲迭見饑饉薦臻而實惠所頒有加無已在情殷救世者不知幾經籌畫而後出此良謨也及時種德其殆器宇不凡乎[  上海北市絲業會館籌賑公所施善昌謹誌]  
[善捐一志]  
　　敝局自添辦以來求醫施藥頗不乏人正在籌欵之際頃由惠泰寳莊交來丹陽王康衢觀察經募不書名善士四户各助洋二元紀記大善士助洋十元崇記助洋二元又益壽記求子口愈助洋五元又求子鼻愈善士助洋五元又張椻倪正泰助洋一元代募張隆泰助洋二元又羅店鼎成當助洋一元拜領之下此乃仁心所感神必佑之自然各得痊愈從此濟濟多士同心勸募源源接濟廣施孤貧功德無量焉除掣奉收條外謹登報牘並爲諸善士頌[  上洋平康里恒濟善局司董李經馥何鎕鍾洪南謹誌]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　三十二號西捕禀昨晩見蔡阿全手持鉛書板三塊形狀慌張拘住盤詰據稱竊是點石齋送案請究　阿全供初次犯竊叩求恩宥宋别駕判押二十一日○三百五十七號華捕禀張水田在路小便略斥不依反將小的毆撃是以送究張供初　　界不知定章别駕判罰洋銀三角○顧包探禀金紀生行竊陳美朗綢衣兩件送究别駕判枷號七日期满管押七日贓給失主○孔包探稟　　二欠竊　褲一條查係李阿虎行竊别駕判李管押五日○陸寳申訴稱被陳阿狗竊去棉被一條追獲送究别駕判押五日○某質鋪夥丁有　　　姜　玉將鍍銀手鐲一副來店質錢小的用銼刀銼視伊竟吵閙不休謂爲銼壞責令賠錢鳴捕送案姜供稱鐲係姑母囑令質錢被伊　　　　理論不敢吵閙别駕判令押候過堂訊究○黄包探禀呂錦良失竊布被一條查係張月仁所竊拘獲送案别駕判責一百板○李阿隆　　　王水林同居昨日往搬鋪藍忽稱欠少租錢口角之下被王永林同子王長福將小的手指紥縛　打幸有巡捕至得以解放求請訊究王永林王長福供詞游移别駕判罰洋銀兩元給李養傷○沈包探禀李阿大行竊盛王氏府綢一疋人贓并獲别駕判責一百板○三百三十號華　　　　陳阿華在路兠攬生意違章送究别駕判罰洋銀二元充某醫院經費○二百廿二號華捕禀有落魄無聊之王發海露宿途間送請安挿　供窮苦異常滬地並無家屬祇有親戚王小和尙不肯照顧别駕飭差送往王處安挿○潮州人王子良被木輪船水手毆傷押候傷痊再核已列前報昨據包探禀稱王子良業已傷痊請將該水手張三寳張阿福羅阿會張阿榮王寳明等訊斷王請追失物别駕判爲首滋事之張三寳張阿福枷號七日期满交保羅從寛交保餘人無干省釋 
[法捕房瑣案]  
　　吳林順代妓女李桂卿向施子卿賒欠首飾洋十七元零五分經葛同轉將吳押候繳洋昨據吳林順將洋如數呈捕繳房人已具保出外同轉准施子卿將洋領去○昨報紀義興烟館主莫阿二控陳阿毛混用銅洋葛同轉將陳押候查明禀覆昨據郁包探禀查明混用銅洋事實有之惟不見其撩夫又禀陳阿毛因混用銅洋去年經上海縣責押嗣因患病發堂私自逃遁且至伊寓處查悉並非魚販陳阿毛執定前詞同轉以非善類著笞責一百板交保飭將銅洋吊銷存捕房之小洋九角給還義興烟館主收領諭以自後爾等亦不得擅自毆人如有不法之徒准扭至捕房請究○王洪標偷竊棕墊被包探拘入捕房解送公堂經葛同轉訊明將王押候飭探查覆昨據包探查明王太隆並未失竊棕墊命提王洪標到案訊問供稱六月廿五日竊熨斗一炳布袴一條已付長生庫因被人逼索會錢無力彌縫出此下策家住法華鎭胞兄來滬尋訪表親沈阿毛沈在某公館爲庖人同轉謂爾旣爲匪類尙敢胡言亂語著掌頰四十下還押贓存捕房飭包探查問有無沈阿毛其人禀候核奪○肇太公司控汪祥林積欠房租因太和酒店陳載福業已逃逸求將生財拍賣同轉准之著邀到保人王其相等來案訊問昨據汪祥林投案禀稱王因有病不能來案有信泰圖章字條一紙寫明原委同轉命汪登申報告白准於本月十六日拍賣○京江棧寓客馬仲梅控楊錫春强搶鵰翎扇經葛同轉訊明將楊枷號捕房一個月期满責放昨日期限已满卽命疎枷照原斷笞責一百板卽子釋出○王章氏探秦阿五拆稍張徐氏控秦阿明訛索經同轉判各枷號二個月昨已满期著疎枷照原斷各笞三百板秦阿明供係浦東爛泥渡人駕船爲業問在何處供在新開河管帮人名周阿木同轉飭包探下期傳到周阿木將阿明具保○周阿金朱謝氏控賈金鰲竊取被頭經葛同轉提案訊問著押候傳到二房東及賈妻再核昨據包探傳到張徐氏供稱係三十九號内房東賈姓係鹽城縣人問如何失竊供稱小婦人住在樓上不知伊等失竊同轉謂第一次係爾訴知張徐氏供並無其事問如何租與賈金鰲供稱賈係鄉親拉東洋車度日如今但求恩典同轉命提賈王氏到案問是否賈妻供稱是又據原告投案禀稱央人相勸願賠錢四百文同轉命提賈到案尙未訊問賈已嘵嘵置辨頻呼寃　同轉著押候　保飭原告退出候領到賠錢禀覆○高徐氏控竊取東洋車夫油衣之陶阿春於昨日解案同轉先問原告如何被竊禀稱被伊挖開窓門竊去包探又禀據陶言在英界竊來同轉謂此賊屢犯不悛已到公堂數次著笞責二百板問前次挖窗竊取衣服現在何處陶不肯實供同轉著卽驅出不准逗留租界○陳吉君前在江天輪船上私帶小錢二十千文由寍波來滬由包探拘拿到案　同轉飭將小錢充公陳押候繳到罰欵洋七元待一禮拜釋放昨已届期無洋可繳著掌頰一百下諭以後不准再蹈前轍所　箱子等物現在捕房可於次日領去 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年七月初六日京報全録]  
　　宮門抄○諭旨　　録前○陜撫鹿奏彚報上年抽收厘金存支數目摺○又奏徵收土藥厘金烟地稅銀存儲備解片○又奏解清甘肅新餉片○又奏報上年徵收土藥地稅數目片○直督李　奏查明上年徵完下忙錢糧數目片○又奏東海關續徵洋稅收支並舊　　存各數目摺○將軍裕等奏徵收中江稅課數目摺○七月初六日理藩院鑾儀衛光祿寺八旗兩翼值日理藩院引見三十一名正黄满九名正黄蒙九名○梁仲衡色楞額各假满請安○敬信謝管火器營恩○信侯請假十日○嵩山續假十日○召見軍　　　鳴許應騤○○頭品頂戴陜西巡撫臣鹿傳霖跪奏爲彚報陜西省光緒十八年分抽收厘金存支數目恭摺仰祈聖鑒事竊查陜西省光緒十七年以前抽收百貨厘金總數均已支解清楚按年奏報兹查十八年分各項厘捐經臣督同司道加意考察嚴防弊端各卡委員尙知奮勉而覈計所收百貨厘金較前不免减色土厘尤爲短絀實因前年冬雪稀少去歲春夏以來亢旱日久烟苗大半枯萎業經臣奏明在案至貨厘短收之處亦因上年二麥歉收民力拮据百貨滯銷厘收亦因之短絀尙非各委員抽收不力另有弊端現經督同局員覈算满年收支細數實共抽百貨厘金銀二十五萬九千八百五十八兩零比較上年短收銀二萬一千八百九十四兩零又土藥厘金銀二萬九千五百四兩零比較上年短收銀二萬二千八百八十九兩零二項共實收銀二十八萬九千三百六十三兩零遵照部議留外辦公并局卡經費共按一成五分計算扣提銀四萬三千四百四兩零實存銀二十四萬五千九百五十八兩零又晉省包解鹽厘銀一萬五千三百八十四兩零所有支銷欵内遵章扣出四分平餘銀九百七十四兩零以上共實存銀二十六萬二千三百一十七兩零俱已陸續儘數轉解司庫備撥餉需由厘稅局司道造具各卡抽收支解及提留各欵細數清册詳請奏咨前來臣覆查無異除各册咨部外所有光緒十八年分抽收厘金存支數目理合恭摺具陳伏乞皇上聖鑒謹奏奉硃批户部知道欽此○○鹿傳霖片再查現准户部咨令將陜省光緒十八年起所有土藥厘金烟地稅二欵一併解交海軍衙門續籌備撥奉宸苑修工等因在案查陜省截至光緒十八年底止十藥厘金實收銀一萬七百四十二兩零烟地稅銀六知八十七兩零二聓共銀一萬六千八百三十兩零業已遵章另欵存儲以備解交海軍衙門備撥修工據藩司張岳年具詳請奏前來臣覆查無異除咨部外所有存儲土藥厘金烟地稅各數謹附片具陳伏乞聖鑒謹奏奉硃批户部知道欽此○○鹿傳霖片再前准户部咨光緒十九年各省應協甘肅新餉陜省指撥銀二十萬兩飭令分作三起報解等因當經臣督同藩司於十八年十一月及本年三月兩次由司庫籌解銀十二萬兩均已隨時報部在案兹復於十九年地丁欵内提銀八萬兩遴委妥員於五月十七日起程解赴甘肅交納計本年指撥新餇銀二十萬兩已全數解清據藩司張岳年具詳前來臣覆查無異除咨部外所有陜省解清光緒十九年分指撥甘肅新餉緣由謹附片具陳伏乞聖鑒謹奏奉硃批户部知道欽此○○鹿傳霖片再查陜省光緒十七年分各屬徵收烟稅銀兩業經臣具奏在案兹查光緒十八年分除北山地氣甚寒素不栽種鸚粟及各屬烟苗被旱被凍免其徵稅外所有具報凡種鸚粟各屬共計咸寗等四十二州縣陸續報解十八年分應徵上藥地稅共銀六千八十七兩零已盡數轉解司庫另欵存儲備撥由厘稅局司道造具各屬徵收數目清册詳請奏咨前來臣覆核無異除各册咨部外所有光緒十八年分徵收土藥地稅數目謹附片具奏伏乞聖鑒謹奏奉硃批户部知道欽此○○大學士直𨽻總督一等伯臣李鴻章跪奏爲查明直𨽻光緒十八年徵完下忙錢糧數目恭摺仰祈聖鑒事竊各省徵收錢糧應按上下忙具奏咸豐二年户部議定嗣後各省上下忙錢糧豐年以額徵數目爲準蠲緩之年以應徵數目爲準均按八分計算上忙匀爲三分下忙匀爲五分責成藩司督催又准部議嗣後辦理上下忙應將留支銀兩與起運併列匀作十分計算完報等因兹據藩司裕長詳稱光緒十八年地糧除蠲免减緩帶徵曁花户長完應抵外應徵正銀二百三十三萬二千二百五十八兩六錢三分八厘四毫内起運銀一百八十萬三千七百三十兩六錢六分四毫留支銀五十二萬八千五百二十七兩九錢七发八厘又應徵起運項下耗銀二十三萬一千二百六十三兩九錢二分九厘留支項下耗銀五萬七千一百四十九兩五錢二分六厘上忙徵完正銀一百十九萬二千五百九十一兩九錢二分八厘二毫内起運銀九十一萬四千一百四兩三錢八分四厘二毫留支銀二十七萬八千四百八十七兩五錢四分四厘又徵完起運項下耗銀十一萬六千六百五十一兩四錢四分一厘留支項下耗銀二萬七千九百二十六兩五錢七分七厘業經奏明在案兹查出安州上忙已完留支銀兩内有未奉文豁免蠲免以前花户長完應撥下年正賦銀三百三十六兩六錢八分四厘起運耗銀八兩三錢七分九厘應卽删除令下忙續徵完正銀一百七萬八千一百二十五兩九錢六分三厘二毫内起運銀八十二萬八千二百五十九兩七錢五分三厘二毫留支銀二十四萬九千七百六十六兩一錢七分又起運項下耗銀十萬六千七百六十七兩六錢九分七厘留支項下耗銀二萬九千一百五十六兩六錢七厘内下忙應除蠲豁减免案内花户長完正耗留抵下年正賦銀二萬四百十七兩四錢七分八厘統計光緒十八年起運留支正耗各項除蠲减緩帶徵並花户長完應抵　共應徵銀二百六十二萬六百七十二兩九分三厘四毫今上下兩忙徵完銀二百五十三萬四百五十七兩六錢三分二厘四毫計在九分以上其餘民欠未完銀兩應俟奏銷案内歸結造册請奏前來臣覆核無異除年欵清册咨部外理合恭摺具奏伏乞皇上聖鑒敕部查核謹奏奉硃批户部議奏欽此○○欽差大臣大學士直𨽻總督一等伯臣李　章跪奏爲東海關續徵第一百三十一結洋稅收支並舊管實存各數目繕單恭摺仰祈聖鑒事竊東海關徵收洋稅截至光緒十九年二月十四日第一百三十結止業經具奏在案兹據署東海關道李正榮詳稱自光緒十九年二月十五日起至五月十七日按英國三個月一結係一百三十一結期满計徵收進出口各稅及船鈔銀九萬一千二百十三兩七錢一分經該道督飭稅務司曁委員檢齊册檔查照紅簿逐細核算數目相符一切支發各欵共銀十四萬八百一兩九錢六分五厘三毫三絲三忽三徵連前結舊管共實存銀十二萬五千一百九十六兩九錢七分二厘一毫一絲八忽七微已於五月以後分别解支撥用除俟分項造册呈報外所有東海關經徵第一百三十一結期满洋稅收支並舊管實存各數目開單詳請具奏前來臣覆核無異理合繕具清單會同山東巡撫臣福潤恭摺具奏伏乞皇上聖鑒謹奏奉硃批該衙門知道單併發欽此○○奴才裕祿興陞跪奏爲奉天東邊中江稅課一年期满謹將征解支留各數目恭摺具陳仰祈聖鑒事竊查奉天東邊中江稅課自光緒九年奏准攺歸東邊道督征後將稅局由鳳凰邊門移至附近中江之九連城遵照奏定章程紅參雜貨分别稽徵儘徵儘解共徵銀兩除照額解部外下餘銀兩以八成歸公留支邊餉以二成作爲經費嗣於光緒十四年十一月間准禮部咨朝鮮紅參座稅一項奏奉諭旨免徵行知欽遵辦理所有光緒十七年以前征收稅銀曁徵解支存銀兩均經奏報在案兹據奉天東邊道奭良詳稱光緒十八年分自正月初一日起連閏至十二月底止除參稅免徵外共徵收雜稅銀五千七百三十八兩五錢一分二厘三毫内除應解　盛京户部歲徵定額正耗銀三千一百零七兩零六分九厘又應解户部四季飯食等項銀三百二十兩共計解部庫銀三千四百二十七兩零六分九厘又應支鹽菜銀二百兩計盈餘銀二千一百一十一兩四錢四分三厘三毫照章開支二成經費銀四百二十二兩二錢八分八厘七毫實徵八成歸公庫平銀一千六百八十九兩一錢五分四厘六毫均經提存道庫備放兵餉並聲明稅課每年收數難以預定此後仍請儘徵儘解以符原案而昭核實等情詳請奏報前來奴才等覆核無異除咨部查核外所有徵收光緒十八年分中江稅課一年期满並徵解留支數目各緣由理合恭摺具陳伏乞皇上聖鑒謹奏奉硃批户部知道欽此 
 
 

Page 13

 
 
[光緒十九年七月初七日京報全録]  
　　宮門抄○諭旨三道録前○禮親王等奏揀補章京片○川督劉奏攺補知府摺○晉撫張奏揀員調署知府摺○鄂撫譚奏籌解第六批地丁京餉片○大理寺少卿溥等奏煮賑米石務期一律乾潔摺○又奏請飭將順屬應領米石分撥六廠煮賑片○護桂撫黄奏調署知縣片○又奏調署知府片○將軍希奏撥解籌備餉需摺○又奏籌解加放俸餉銀兩片○又奏福州厦門二口洋藥稅釐收支數目摺○又奏撥解海軍經費摺○又奏閩海關洋稅收支數目摺○將軍裕等奏請賞給站丁家口食米摺○又奏興京山貨厘捐收支數目片○皖撫沈奏特叅知縣以教職降補片○鄂撫譚奏委解東北邊防經費片○七月初七日吏部翰林院侍衛處值日無引見○松溎等各謝授缺恩○海　假满請安○延侯請假十五日○懷塔布續假五日○召見軍機敬信恩佑○○禮親王等片查軍機章京工部郎中繼昌現在丁憂所遺章京一缺應以户部候補郎中林開章充補林開章所署通政司副使顧璜出差之缺應以額外行走之内閣候補中書胡祖謙署缺行走並添傳記名在前之刑部候補主事李舜賓在額外行走謹奏奉旨知道了欽此○○頭品頂戴四川總督臣劉秉璋跪奏爲攺補知府以資治理恭摺仰祈聖鑒事竊查嘉定府知府成安病故前經題報開缺聲明扣留外補嗣以候補班前知府楊福萃請補光緒十九年四月二十七日准吏部咨以嘉定府係病故所遺之缺不得與降補丁憂等項遺缺統計自應按班序補所有該督請以候補班前知府楊福萃請補嘉定府知府之處應母庸議光緒十九年三月十五日奉旨坐二十日行文等因當卽轉行兹據布政使龔照瑗按察使文光會詳查川省知府選缺病故一項前出潼川府知府缺已用至營績候補班前知府李德良止今此缺係奉鄭工新章例第一次出缺應用鄭工新海防先舊海防先及舊例遇缺先遇缺均無人輪應候補正班到班自應遵照新章先儘記名保送分發人員請補查嘉定府管轄七縣密邇蠻疆梟匪充斥防邊緝私均關緊要該司等查有不積候補正班之記名保送分發知府張士瑛現年五十二歲係貴州貴陽府人由禀生中式同治六年丁卯科帶補乙卯戊午兩科本省鄉試舉人同治七年戊辰科會試中式貢士殿試二甲朝考三等閏四月初九日奉旨以部屬用籖分户部江南司行走派充主稿九年聞訃丁父憂服满起復到部前因在籍辦理城防克復清平黄平等城池案内保奏十二年六月二十三日奉上諭著賞加五晶銜並戴花翎十三年二月十六日引見奉旨准其留部歴充派辦處捐納房井田科等差使光緒元年九月派送陵差奉旨隨帶加一級十年三月初一日補授山東司主事十一年十一月二十五日補授山西司員外郎十二年正月二十五日補授福建司郎中十三年閏四月工部寳源局漢監督缺出初二日引見奉旨寳源局漢監督着張士瑛去十四年二月郎中俸满截取保送記名繁缺知府三月初三日外見奉旨著照例用蒙召見一次嗣因攺鑄制錢規復鑪坐工部錢法堂援案保奏十五年二月初八日奉旨俟得知府後賞加鹽運使銜九月初九日工部錢法堂奏請留任一年奉旨依議十六年九月差竣回部當差十一月十五日調補浙江司郎中適届京察年分十七年三月户部遵照新章保送以知府分省補用遵例捐指四川六月初二日外見奉旨著照例發往欽此初十日領照起程九月十五日到省核計到省在先缺出在後例得請補本司等查張士瑛老成諳練明幹有爲以之請補嘉定府知府實堪勝任該員向未在川先行流寓寄籍置　田房與本身父子胞兄弟胞伯叔姪開設典鋪及各項經商貿易曁在各衙門襄辦刑錢事件亦無例應廻避之人與例相符會詳請奏前來臣覆查該員張士瑛老成明練以之　補嘉定府知府實堪勝任不積候補正班之缺該員係記名保送分發補用知府請補知府銜缺相當母庸送部引見亦母庸另請實授且係記名分發補用人員例不開叙叅罰是否有當理合恭摺具陳伏乞皇上聖鑒勅部議覆施行再案係攺補照例由驛馳遞以期迅速合併陳明謹奏奉硃批吏部議奏欽此○○頭品頂戴山西巡撫臣張煦跪奏爲揀員調補省會要缺知府以資治理而專責成恭摺仰祈聖鑒事　臣接准吏部咨内閣抄出光緒十九年四月二十日奉上諭山西太原府員缺緊要著該撫於通省知府内揀員調補所遺員缺著朱百遂宝授欽此欽遵行司揀調去後查太原府係省會首郡例應於正途人員内揀選調補該府管轄十一州縣政務殷繁且時有發審案件在在均關緊要非精明練達之員弗克勝任臣督同藩臬兩司在於現任知府正途人員内逐加遴選　有汾州府知府張楷現年四十八歲湖北蘄水縣進士由翰林院庶吉士散舘授職編修光緒元年大考二等奉旨以贊善　用先換頂戴充乙亥恩科雲南鄉試正考官二年八月充丙子科順天鄉試同考官四年七月補授詹事府右春坊右贊善五年五月充日講起居注六月轉補左贊善八月捕授詹事府右春坊右中允十一月轉補左中允六年五月升授翰林院侍講八年二月京察一等奉旨記名以道府用六月初三日奉旨補授浙江金華府知府十一月到任十年四月丁父憂回籍守制服满起復十二年十一月赴部騐到二十二日奉旨補授山西汾州府知府領憑起程十三年正月二十四日到省二月十三日到任十九年四月補行十八年大計荐舉卓異在案該員精詳穩練才識閎通以之調補太原府知府洵堪勝任任内並無督緝盜案督徵錢糧已起降調之案且係調補省會首郡要　一切因公處分例免核計據布政使胡聘之按察使張汝梅會詳請　奏前來合無仰懇天恩俯念員缺緊要准以汾州府知府張楷調補太原府知府於地方治　洵有裨益如蒙俞允該員係現任知府遵旨揀調知府銜缺相當母庸送部引見所遺汾州府知府員缺應遵旨卽以朱百遂補授所　揀員調補省會要缺知府緣由理合恭摺具陳伏乞皇上聖鑒謹奏奉硃批吏部議奏欽此○○譚繼洵片再光緒十九年京餉湖北省奉撥地丁銀四十五萬兩業經先後委解五批共銀二十三萬兩奏報在案兹據湖北布政使王之春詳稱復於地丁項下動撥第六批銀四萬兩查有大挑知縣司徒衮在任候補知縣漢陽縣縣丞黄新鍔堪以委解詳請奏咨前來除繕具咨文轉給該委員等妥速起　並飭將奉撥銀兩續籌委解外謹會同湖廣總督臣張之洞附片具陳伏乞聖鑒謹奏奉硃批户部知道欽此○○大理寺少卿臣宗室溥顧等跪奏爲煮賑米石務期一律乾潔以拯災黎恭摺具陳仰祈聖鑒事竊本年六月二十三日奉上諭近畿猝遭水患小民蕩析離居殊深憫惻著先在六門外添設粥廠於孫河定福莊馬騎橋黄村龍各莊蘆溝橋六處一律添設加恩賞給京倉米一萬石卽行分領煮放以資急賑着派溥顧徐承煜岑春煊劉恩溥載萼田我霖分往孫河等六處稽查彈壓妥爲監放等因欽此仰見皇上軫恤災黎至優極渥臣等現與順天府府尹咨商一俟連米到廠卽行請訓前往監放惟查各倉開放米石流弊滋多雖經倉塲侍　悉心稽查仍恐各倉積習已深挽回不易卽如十六年順屬水災孫河等處開放粥廠其連到米色黑朽不堪煮粥者疉經飭令駁回並咨明順天府轉咨倉塲衙門認眞監放並札行承領米石之大興宛平二縣於赴倉領米時詳愼挑選及至領到粟米仍復大略相同廠中需米孔急僅就現到之米擇其尙堪煮食者留存備用其實不堪煮放者仍飭駁回伏查今年水災較十六年災情爲重煮賑之米尤爲民命攸關若不先事圖維恐届時仍以朽變之米攙雜其間於煮賑大有妨礙臣等公同商酌擬請旨飭下倉塲侍郎嚴飭各倉監督凡各廠應需米石飭令一律乾潔以期實惠及民倘仍以不堪煮食之米撥給卽將該倉監督及含混承領之員據實嚴叅並將該倉花户交刑部治罪臣等爲賑米拯恤災民起見是否有當伏乞皇上聖鑒謹奏奉旨已録○○太理寺少卿溥顧等片再六月二十五日奉上諭順直各屬災區甚廣著將奉天粟米一萬　千四百餘石並江蘇河運漕米五萬石江北河　漕米五萬石撥給備賑等因欽此仰見朝廷軫念災民有加無已至意查光緒十六年添設孫河等主處粥廠飢民來就食者每廠多至一萬數千人少亦二三千人不等此次水災較重賑務爲日方長所有恩賞京食米一萬石誠恐不敷散放合無仰懇天恩飭下直𨽻總督在於奉天粟米一萬四千四百餘石内將順屬應行分撥粟米若于石咨行順天府府尹派員領取分撥六廠以資煮賑謹附片具奏請旨奉旨已録○○黄槐森片再懷集縣知縣張颺康在任病故遺缺該縣毗連　省民俗强悍伏莽未　一切　頓撫綏　暴安良均關 
 
 

Page 14

 
 
緊要非精明幹練之員弗克勝任查有現署永寍州事准補上林縣本任知縣馬樹芬精力强健明幹有爲　　　　遞　永寍州知州缺查有試用通判陳彰綬穩練詳明實心任事堪以署理據藩臬兩司會詳前來除檄飭遵照外理合循例　　具　奏　　　聖鑒再所遺懷集縣知縣係　俸選缺廣西現有應補人員應請扣留外補合併陳明謹奏奉硃批吏部知道欽　○○　槐森片再馬平縣爲水陸交衝之　政務殷繁地廣人雜時虞遊匪出没緝捕最關緊要現任知縣孫憲敦精　耐煩辦　　　　　　非其所長查有新寍州知州吳慶芾才具明幹緝捕勤能堪以調署馬平縣篆務其新寍州一缺自邊地辦防通商以　　形繁要　差務絡繹不容貽誤亦須爲缺擇人該員孫憲敦實堪勝任卽以對調署理庶彼此各盡所長據署藩臬兩司具詳前來除檄　遵照外理合循例附片陳明伏乞聖鑒謹奏奉硃批吏部知道欽此○○福州將軍兼管閩海關稅務世襲一等繼勇　奴才希元跪奏爲撥解光緒十九年分四成洋稅奉撥籌備餉需餉銀兩赴部投納恭摺仰祈聖鑒事竊奴才承准軍機大臣字寄光緒十八年十月二十九日奉上諭户部奏豫撥籌　餉需一摺據癸已年籌備餉需共指撥銀二百萬兩請飭依限報解等語此項餉　關繋緊要著該將軍等按照指撥銀數於來年四月前解到一半十月内全數解清母稍遲逾等　欽此曁准户部抄奏行知併奉單開指撥閩海關四成洋稅銀一十二萬兩咨行遵照前來奴才謹卽欽遵辦理業於本年三月二十八日先就第一百二十九結期内徵存四成洋稅項下提解銀三萬兩恭摺奏明在案兹再將第一百三十結四成洋稅項下提解籌備餉需銀三萬兩循案塡具文批給交號商源豐潤蔚泰厚承領定於六月初十日由省起程限六十天到京前赴户部投納合將閩海關四成洋稅撥解籌備餉需銀兩緣由謹恭摺循舊由驛奏報伏乞皇上聖鑒謹奏奉硃批户部知道欽此○○希元片再奴才案查前准户部咨應解抵閩京餉請攺爲加放俸餉附片具奏奉旨依議欽此抄録原片内開閩海關於四成洋稅項下每結提解銀六千兩不准稍有蒂欠等因計自第一百二結起至一百二十九結止按結提銀六千兩先後解部投納分别奏咨在案伏查奉提此項銀兩有關加放官兵俸餉需自當按結清解以期無誤兹就一百三十結　成洋稅項下提銀六千兩查明批解京餉成案塡具文批給交號商協同慶承領匯　定於六月初十日由省起程限六十天到京前赴户部投納謹附片具奏伏乞聖鑒謹奏奉硃批户部知道欽此○○福州將軍兼管閩海關稅務世襲一等繼勇侯奴才希元跪奏爲閩省洋藥稅厘歸關併徵謹將福州厦門二口第一百三十結期内收支數目分晣繕具清單恭摺仰祈聖鑒事竊查前准總理各國事務衙門函電曁户部南洋大臣先後抄摺行知洋藥稅厘歸關併徵自十三年正月初九開辦之日起會同稅務司合力稽徵等因謹卽遵照辦理所有閩海關併徵洋藥稅厘銀兩自應按照洋稅收支章程分晣正稅釐金兩項銀數隨同結期按三個月奏報一次以符洋稅定案業將第一百六結開辦起至第一百二十九結徵過銀數按結奏報在案兹查光緒十八年十一月十四日起至十九年二月十四日届满第一百三十結期内福州厦門二口收支洋藥稅釐銀兩仍應按結奏報俾清界劃除將本結收支數目循案分咨總理各國事務衙門及户部南洋大臣查照外理合恭摺奏報並繕具清單恭呈御覧伏乞　皇上聖鑒謹奏奉硃批該衙門知道單併發欽此○○福州將軍兼管閩海關稅務世襲一等繼勇侯奴才希元跪奏爲閩海關奉提洋藥釐金銀兩解赴海軍衙門投納恭摺仰祈聖鑒事竊奴才接准户部咨撥補海軍衙門常年經費一摺於光緒十九年三月二十七日具奏奉旨依議欽此抄録原奏飛咨遵照計抄奏内開原撥南北洋經費銀兩攺解海軍衙門作爲常年經費兹光緒十九年分仍由各省關藥釐項下如數指撥閩海關銀二十四萬兩於一百三十結至一百三十三結洋藥釐金加徵項下按季匀撥解交海軍衙門兌收以濟要需等因咨行查照前來奴才謹卽遵照辦理在於第一百三十結期内所徵洋藥釐金項下提撥銀六萬兩查照成案備具文批發交號商源豐潤蔚泰厚承領定於六月初十日由省起程限六十天到京解赴海軍衙門投納除分咨查照外合將閩海關洋藥釐金銀兩提解海軍經費緣由謹恭摺由驛具奏伏乞皇上聖鑒謹奏奉硃批該衙門知道欽此○○福州將軍兼管閩海關稅務世襲一等繼勇侯奴才希元跪奏爲閩海關洋稅遵照新章攺題爲奏謹將第一百三十結期内收支數目分晰繕具清單恭摺仰祈聖鑒事竊照各海關徵收洋稅案經總理各國事務衙門會同户部奏定章程攺題爲奏停用親塡等簿行令各關將收支數目按結奏報一次扣足四結專摺奏銷母庸按照關期題銷以清界劃等因所有閩海關福州厦門二口自第十三結起至第一百二十九結止按結收支洋稅各數目均經遵照新章分别奏銷在案兹查光緒十八年十一月十四日起至十九年二月十四日届满第一百三十結期内福州厦門二口收支洋稅各欵銀兩仍應循案按結奏報其循照向章支銷經費各項容俟扣足四結時造册奏銷以符定案除將本結收支數目循案分咨查照外理合恭摺奏報並繕具清單恭呈御覧伏乞皇上聖鑒謹奏奉硃批該衙門知道單一件片二件併發欽此○○奴才裕祿啓秀跪奏爲驛站充差丁役貧苦難支懇恩賞給家口食米以資養贍恭摺具陳仰祈聖鑒事竊查盛京二十九驛當差壯丁及在省充差各役共七百名向無錢糧口米全賴屬下散丁攤納差錢作爲資斧咸豐年間比户散丁尙有八千餘名每名攤納無多而差資藉可敷衍厥後各丁户生計艱難出外謀食者衆近年徧察餘丁不满三千各站差役以挹注乏源衣食不給勉强支持應役不免庚癸頻呼疉據驛站監督詳據各驛丞等禀訴情形呈請調劑奴才等詳加體察各驛站積年貧困委係實情更兼近年連遇災荒丁力彌形彫敝若非急籌補救恐疲憊日甚整頓愈難實於郵政大有關繋查盛京户部禮部工部當差壯丁均有家口食米此項驛丁素無養贍未免向隅况自三省練兵以來文報紛繁數倍疇昔該驛丁無分畫夜奔走長途實較别項丁役爲苦似未便令其枵　馳驅合無仰懇天恩俯念驛站瘠苦准將充差丁役七百名賞給家口食米以示體卹其應食米數請照禮部蜜丁果丁每口月食米稗各一斗八升八合黑鹽一斤閏月不領亦不扣小建每名仍限以五口爲率不准多增如此量爲補劑丁困藉可稍緑郵政亦大有　益再　奉省倉儲米石民屬徵存較多如蒙俞允此項食米請於每年秋季由驛巡道衙門照數提撥發放其稗石鹽斤仍由盛京户部關領奴才等籌顧要差維持驛務起見是否有當理合恭摺具陳伏乞皇上聖鑒訓示遵行謹奏請旨奉硃批該部議奏欽此○○裕祿等片再查興京山貨厘捐向由奉天東邊　派員設局稽徵歴將徵收數目按年奏報在案兹據奉天東邊道奭良詳稱光緒十八年分連閏徵收貨釐銀兩除解交興京副都統辦公東錢一萬千外陸續徵收欵項共易庫平銀一萬七千一百零九兩七分六厘五毫除照章開支一成經費銀一千七百一十兩零九錢七釐六毫五絲實徵歸公庫平銀一萬五千三百九十八兩一錢六分八釐八毫五絲均經提存道庫備放兵餉各款等情詳請具奏前來奴才等覆覈無異除咨部查核外謹附片具陳伏乞聖鑒再此項貨捐因來路多寡靡常實難酌定課額向由該部儘徵儘解應仍照舊章辦理合併陳明謹奏奉硃批户部知道欽此○○沈秉成片再課吏之方勸懲互用知縣職司民社地方休戚攸關必須得人而理臣隨時留心考察遇有疎庸不職之員應卽據實甄别以肅官方兹查有來安縣知縣黄筠年辦事疎忽不洽輿情未便稍涉遷就惟係舉人出身文理尙優相應請旨將該縣黄筠年開缺以教職歸部銓選所遺來安縣員缺安徽現有應補人員應　留外揀補謹會同兩江總督臣劉坤一附片具陳伏乞聖鑒訓示謹奏奉硃批著照所請吏部知道欽此○○　　洵　再湖北省厘金項下奉撥光緒十九年東北邊防經費銀八萬兩業經委解第一批銀三萬兩奏報在案兹據湖北布政使王之春會同善後局　道詳稱在於厘金項下動撥第二批銀三萬兩飭委候補知縣胡子功李兆庚管解赴京交納等情前來除繕咨　給　　等小心管解並飭應解銀兩赶緊續籌委解外謹會同湖廣總督臣張之洞附片具陳伏乞聖鑒謹奏奉硃批户部知道欽 
 
