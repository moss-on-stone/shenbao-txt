# 1919 - 222 - 4916702

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[統一不統一（冷）]  
　　南北議和所謂謀統一也而北方謂徐段携手北方已统一且亦望南方之統一嗚呼統一之解釋其果如是也耶 
　　統一云者各事各物納於一軌之謂也若以人之聯合爲統一即以北方論徐段之外尙有馮馮之外亦尙有他人徐段之内尙有徐靳尙有張曹亦有他人其果能一一聯合而無異心耶况乎即以代表而觀自王發表後辭職者已有數人矣夫豈眞有統一之實耶 
專電 
[北京電]  
　　王揖唐决俟閉會後南下（十七日下午六鐘） 
[北京電]  
　　朱啓鈐咸電承另簡員代表滬會大局轉圜公私交幸倘有所見必盡言逹銓辭代表甚力合代陳乞照察（十七日下午六鐘） 
[北京電]  
　　朱自北戴河來電謂王任總代表必能平成和局呉君逹銓久請辭職特代請乞准辭院復謂王不久南下呉君才識冠時深資倚畀務乞代留（十七日下午六鐘） 
[北京電]  
　　徐佛蘇電院和局此後益難進行請辭職（十七日下午六鐘） 
[北京電]  
　　電王克敏在滬守候王揖唐擬先赴北戴河再在津與各代表會齊南下（十七日上午十二鐘） 
[北京電]  
　　安系得江紹杰電銑日北上今晚可抵京（十七日上午十二鐘） 
[北京電]  
　　軍府電李曰垓勿遠離京（十七日下午六鐘） 
[北京電]  
　　陳樹潘電各公代表如有更動或添派請加陜省一人（十七日下午六鐘） 
[北京電]  
　　院通電各省復和後對德奥人依本年四月命令照無約國辦理（十七日下午六鐘） 
[北京電]  
　　陸徵祥等擬俟奥約簽字卽回國當局尙未許（十七日上午十二鐘） 
[北京電]  
　　巴黎陸使眞電謂奥内亂甚有不能如期簽約勢 
[北京電]  
　　國務院電召劉鏡人來京（十七日下午六鐘） 
[北京電]  
　　駐日公使又有劉鏡人說（十七日上午十二鐘） 
[北京電]  
　　擬滿洲里愛琿設兩鎭守使（十七日上午十二鐘） 
[北京電]  
　　魯交涉員施履本今日下令（十七日上午十二鐘） 
[北京電]  
　　施肇曾覆豫人函請已令工程師凡招工承包勿以外人外資加入卽亟需開工亦可暫勿招人承辦以息流言 
[北京電]  
　　徐樹錚擬築張庫路東海不允借用日資有令交部由各路分籌說（十六日下午七鐘） 
[北京電]  
　　曹銳昨以日人要求下令禁排日貨津各界甚不謂然 
[北京電]  
　　天津各界聯合會電張汝桐洽民意忽更動將開國民大會爲最後犧牲院部復電各界集會爲私人說項飭曹銳查辦（十七日下午六鐘） 
[北京電]  
　　馬良昨到京徐面諭對魯各界務宜和平勿操切釀成事變（十七日上午十二鐘） 
[北京電]  
　　新兩院擬如不開臨時會卽設常駐委員會 
[北京電]  
　　孟恩遠請假已准並語人將軍職决意不就 
[北京電]  
　　鮑貴卿電長哈各站罷工已解决列車昨已開行惟緩芬路機廠俄工人仍未開工經李副司令調停薪工改發老票補水始開工（十五日下午六鐘） 
[北京電]  
　　張作霖電奉令會同鮑督查辦高士儐兹委孫烈臣前往並撥奉軍一混旅由孫隨帶赴吉俟查辦事竣卽帶赴黑任 
[北京電]  
　　鮑貴卿電據哈埠司令稱六站忽來俄隊二百餘向街巿開砲傷人已飭嚴重交涉 
[北京電]  
　　楊增新電土耳其瓜分新疆回纒每年赴土耳其者數萬人應否照發護照（十七日下午六鐘） 
[北京電]  
　　海陸軍部函邊防處請據外部廢止中日協定提案商訂辦法（十七日下午六鐘） 
[北京電]  
　　陳毅電吿謝軍大舉由大烏里侵外蒙札賚王率隊設防（十七日下午六鐘） 
[北京電] 　 
 
　　派赴日陸軍大學第三期生軍府要求南北各派闰數交參陸處議（十六日下午七鐘） 
[北京電]  
　　電盧護使和議重開後乞照料（十七日下午六鐘） 
[北京電]  
　　浙盧兼督電保張載揚任軍務會辦（十七日上午十二鐘） 
[北京電]  
　　長江三督均電保齊夑元任滬護軍使（十七日上午十二鐘） 
[北京電]  
　　滬護軍使因段馮兩派互爭徐飭從緩議（十六日下午七鐘） 
各通信社電 
[華盛頓電]  
　　美國參議院接内田關於山東問題之宣言至不滿意聞參議員洛志氏曾謂此文不値六便士因無交還之日期也（十三日）華北明星報 
[北京電]  
　　軍府電派留日陸軍大學生南北各半 
[北京電]  
　　徐樹錚擬辦張庫鐵路由交通部籌欵或借日資（以上十六日）以上平和通信社電 
[北京電]  
　　中央對於代表辦法取靜觀及輔助主義如進行順利决不干涉提案當軸不允分代表辭職 
[北京電]  
　　淞滬護軍使謀者甚多擬暫不簡任 
[北京電]  
　　蕯鎭冰前准入觀昨又電令緩來 
[北京電]  
　　孟恩遠抵津請假一月高士儐現寓大連擬赴日中央電令來京另有任用决不咎旣往 
[北京電]  
　　楊晟電請來京已准 
[北京電]  
　　洛潼钳路向日貨欵案院飭農商部設法另議 
[北京電]  
　　縣自治案衆院今日已通過（以上十七日） 
　　以上中華通信社電 
[北京電]  
　　山東案英美不再調停中日直接談判說亦不確聞須奥約簽定後再議進行 
[北京電]  
　　郭宗熙電長春中日交涉經陶道尹與日領磋商稍有頭緒日領允就地解决不至移京辦理 
[北京電]  
　　參陸處接陳毅急電知俄新舊黨已在烏梁海接戰謝黨復往我兵力薄弱邊疆可危决再出兵一混成旅從歸化五原取道烏城逕赴海境以期迅捷（以上十六日） 
[北京電]  
　　盧永祥電十五夜車赴浙十六接事滬軍使署事務由王旅長代拆代行 
[北京電]  
　　滬護軍使一席希望者衆政府决令盧先兼任暫不派人據聞呉光新齊夑元等均不能得將來以軍隊布置問題或歸諸陳樂山師長亦未可知 
[北京電]  
　　徐段携手北派已就統一南下代表可無牽掣徐龔復電岑陸請亦先統一南派以求和局易成 
[北京電]  
　　滿蒙在京王公聞日人將要求滿蒙權利爲山東交換條件預籌抵制 
[北京電]  
　　河南省會來電反對設置直魯豫巡閱使院以此種報紙謠傳絕非事實不足憑信答復 
[北京電]  
　　鹽署確息長蘆鹽運使改簡袁思永丁乃揚長贛將成事實 
[北京電]  
　　財部徇皖省軍民兩長所請在安慶暫設造幣分廠一所專鑄銅元昨龔財長幣制李總裁會委呉藩前往籌辦 
[北京電]  
　　農部以華茶銷路久爲印茶所奪歐戰後方有轉機决派專門拔士赴産茶處所督率改良從事茶業競爭 
[北京電]  
　　敎部以秋後亢熱疫症流行通令將中小學日期展至九月一日（以上十七日） 
　　以上中孚通訊社電 
 
 

Page 5

 
 
   
 
 

Page 6

 
 
公電 
　　福建學生聯合會來電申報轉福建旅滬同鄉會諸君鑒黃案偵查延宕尙未起訴昨突有軍人將瞻鴻瞻鰲提往陸軍醫院羣憤不平請電閩法院主持福建學生聯合會 
路透電 
[匈羅近戰記]  
　　十四日巴黎電高等議會電吿匈京協約國際國軍官團謂彼等原爲外交委員團故對於羅國委員團無傳發命令之資格並命不得施行使高等議會須承認匈國新政府之行動蓋高等議會尙未知新政府是否穏固也 
　　十三日巴黎電高等議會似尙未接羅國之覆文今日考慮匈京協約國軍官團之報吿内稱曾與羅國高等委員狄亞滿第斯氏會談其人否認羅國贊助約瑟大公之猛斷政略協約國各將軍語狄謂彼等奉命監視匈國休戰條約之履行狄答彼於此事須商諸瑪逹萊斯庫將軍彼允審查佔用糧食及鐵路問題並承認曾向約瑟大公提出關於界務之新要求惟否認所提出者乃哀的美敦書約瑟大公則向協約國各將軍訴稱羅國已提出哀的美敦書協約國各將軍後又來電報吿高等議會謂羅政府拒絕接受軍官團之命令並請高等議會確認彼等之命令 
　　十四日巴黎電晨報載稱羅政府之牒文已到使署聲明羅軍在匈國佔用各物並未過分羅政府確吿高等議會羅軍所取軍事行動悉得匈京協約國代表之完全同意 
　　十四日巴黎電捷克斯拉夫代表以牒文致高等議會反對約瑟大公就職匈政府中 
　　十四日巴黎電法國社會黨議員某氏宣布其質問政府法國於近今匈國事變干預其間之意志而尤注重約瑟大公得權一節捷克斯拉夫代表團甚以約瑟大公所佔之地住爲異今匪特捷克國即匈國亦以皇室復權爲懼 
[俄國之過激戰事]  
　　十四日倫敦電協約軍在特維拉陣線大勝過激軍此役志在堅俄國少年軍之士氣蓋近日軍中煽亂者至爲忙碌也攻軍於黑夜穿越兩岸之森林潛據敵軍陣後與側翼之地位佈置旣定發砲猛轟水陸砲火同時並作退路地點均守以俄國馬兵支隊迨敵軍全處圍中砲火乃止即有英兵以短兵衝入各村與敵巷戰敵軍猝出不意紛紛降服一地點之俘虜多至一千五百人過激黨死者甚衆幾無得脫者委棄之砲與機關槍不計其數我軍死傷甚少目的盡逹柯特拉斯之北已無敵兵我軍不致續進 
　　十四日倫敦電據確實消息義勇軍左翼現由東北與東面逐漸逼近俄迭蕯今距城僅三十哩 
　　十四日倫敦電愛沙尼亞公報云愛沙尼亞軍在雅堡方面激戰後克復加爾摩特加與恰爾吉諾二鎭今仍在前進愛沙尼亞軍在魯加河左岸以槍剌衝鋒克復亞力山特羅維加拉鎭殲敵兵一大隊愛沙尼亞軍又並在波爾化夫陣線破敵向察里維菜進發俘敵五百人 
　　十四日倫敦電波蘭公報云立陶宛陣線之敵軍繼續向比里回拉方面退走我軍已抵距明斯克東南與西北二十五基羅邁當之一線波蘭軍在向羅第與魯克附近開始取攻勢敵軍　向斯土白拉河退走 
　　十四日巴黎電阿米尼亞總統懇請協約國出兵輔助據稱土耳其靑年黨等現大爲活動各處土人與土兵均不顧休戰條件力圖與俄國過激黨相通土兵與阿米尼亞兵已於數處開戰請和會即速派兵或輸助子彈大局至爲阽危云云 
　　十二日丹京電丹麥紅十字會在俄主任員馬狄尼博士現由俄國返此據謂列寗不復有管理權極端急進派已起而代之莫斯科現由右黨名彼得斯者管轄與之共事者爲組織匈牙利過激黨之沃德　斯克與安土諾夫二人彼等擬屠戮莫斯科境内所有之外人外交委員齊希林氏曾吿馬狄尼博士以政府不能保護外人過激黨統帥加米列夫氏乃强幹有爲之人軍隊情形尙佳僅各處患饑民已竭力將挻而走險 
　　十四日倫敦電英國自休戰條約簽定日起至七月三十一日止以海陸軍及航空軍並其他地方輔助俄國之經費共逹英金二十兆鎊 
[英議院之演說]  
　　十二日倫敦電陸軍部大臣邱吉爾氏在下院言財政大局情形謂現已佈置將來因河英兵於十月杪減至一旅飛行隊減至一分隊德土俘虜仍逾四十萬人需兵十萬以防守之今土俘已許遣回但高等議會仍不准遣回德俘雖屢經請求卒無效也供養十萬兵士於美索波太米亞（内有英兵二萬）乃支出經費之大宗曾擬裁减此處兵額但當地司令不以爲然現陸軍部從事調查擬用武裝車飛機與極快戰車巡邏美索波太米亞地方陸軍部希望用同一方法將埃及與巴勒斯坦現有之九萬兵減至半數愛爾蘭戰前駐兵三萬今增至六萬愛爾蘭行政長官極力不願於今時減少駐兵再印度駐兵今尙不能撤回故政府不得不在印度維持加倍軍隊英國尙須在法國養兵十萬或編制臨時民軍以辦理善後事宜否則委棄實物於地任其毁爛而已英國又有重傷兵士數千人留養醫院中統觀上述各情政府之未能預定政策以支配用途已可顯見今節費之唯一方法在於最初時機撤兵回國使之重振私人實業陸軍部現以全力研究此問題估計戰前兵額恢復後之用度每年約爲六十五兆至七十五兆鎊陸軍部已囑飛行軍參謀長暫定飛行軍預算每年以英金二十五兆鎊爲限度邱吉爾氏言論中有大可注意一節據謂明年解除强迫軍役者僅有英德兩國而德國則非出於自願至於法意俄美等皆方擬繼續强迫軍役美國且擬立法規定平時强迫軍役制 
　　十四日倫敦電西萊將軍今日在下院答復質問謂政府擬懸獎共英金六萬四千鎊購人建造商用最佳式之水面飛機與大小飛機商用飛機最要須求安穏云 
　　十四日倫敦電取締居奇議案辯論至烈恩斯特爵士稱爲從來未覩之至惡劣計畫政府限一日審查通過該議案但案中十餘行文字曾辯論至十三小時之久故曾通夜會議卒由審查會通過下院今已討論運輸議案 
　　十四日倫敦電下院於今晨七時三十分閉會 
[各國近事記]  
　　十三日柏林電新憲法業已發表巴安氏被任爲總理國會改名ＲｅｉｏＩｓｔａｇ並以聯邦議會代聯邦委員會總統下令命防軍軍官人員對憲法宣誓 
　　十四日倫敦電阿富汗和約雖已簽定西北邊界騷亂未止今據官報巴魯支部落攻擊英運輸隊前哨英兵與之肉搏損失頗巨 
　　十四日倫敦電英法仍有熱潮法國著名天文家謂由太陽黑點所致地球各處之海電線頗受世界潮流混亂之影響以致各路電報常有延擱 
國外要聞 
[俄國柯爾恰克政府之前途]  
　　大陸報載路透電社十四日北京通訊云路透社接俄國報紙閱悉可爾恰克將軍於七月杪在沃木斯克召集協約國代表會議法國諧寗將軍英國愛里沃特爵士美國駐日大使馬禮士君等外交家均與會柯爾恰克將軍出席演說謂彼於危急存亡之秋出負艱鉅者以由俄之協約國再三勸勉並許竭力輔助以抗過激主義也彼對於協約國雖小心翼翼以抒忠誠而協約國所予之助力卒未適合時勢之必要彼嘗力避與任何外國締結單獨條約以免協約國中彼此擬忌近且拒絕某國極優惠之條件蓋恐接受之後將擾亂目下存在之和洽也彼之竚候充分助力爲日已久協約國苟及時援手則彼敢决所爲事業早已吿成今者沃木斯克政府復遭困難大局岌岌處此時勢有不得不明吿協約國者協約國若仍猶豫不决延宕時日則彼不復能負俄國前途之責任惟有退讓賢路推舉台尼金將軍繼任之問題不日或將發生也柯爾恰克將軍末稱沃木斯克政府糧食子彈均不敷用而財政亦甚支絀且表示若何可以抒助之狀態英法代表均贊成柯爾恰克將軍所言並稱已無再事延宕之問題美日代表商諸其本國政府後亦有同一之宣言應允柯氏之請求未幾外交團全體致柯氏以正式公文表示協約國之志願請柯氏仍爲元首繼續擔任掃蕩過激黨重整俄羅斯之重任協約國愿即陸續供應柯氏之需求並謂協約國代表已議决從速快定沃政府大借欵之條件大約數日内此項條件卽可有最後之成立整頓各國與遠東巿場盧巿滙兌率之計畫不久即將採用而特别用途之經費亦將墊出至於軍事方面則協約國希望柯氏旣已採用得協約國助力之籌畫大局不日當可改良而沃政府之地位亦可鞏固内閣與行政人物將有若干更變預料在歐洲之某某著名人士亦在羅致之列云（以上皆七月二十八日海參崴俄國經濟報所載之消息遠東其他各俄字報皆轉載之） 
國内要聞 
[山東問題與美國輿情]  
　　中美通信社消息云華北明星報載華盛頓專函云今日討論國際聯盟者每見山東與愛爾蘭兩名詞即如着電氣然此兩問題實大有區别愛爾蘭問題不過一種用以攻擊政府之利器而山東問題則公道主張之勢力有以左右之也顧美國國民對於愛爾蘭亦未嘗不主張公道惟此問題非似山東問題與國際聯盟或和約有特别關係耳 
　　前次余（訪員）電中嘗道及上議員麥克哥蜜氏近游歷全國歸來據其報吿全美皆奮起反抗對待中國之不公即歷來贊助威總統最力者亦不以山東决定爲然中國爲聯盟之一今之犧牲以應日本之要求彼輩實莫解其故今列强之計畫將大邦之領土聽日人之便劃歸本國尙冀創設公正無私之國際聯盟耶此種主義美國人民能贊成之耶倘美國議院果批准和約則無異宣示大衆謂美國國民實贊成此種主義史册將紀載之矣云云此皆麥氏於游歷中所聞各方面之談論也據麥氏言美人甚有謂中國嘗遣派工人赴歐以實力參與戰爭而日本則未嘗遣一卒赴歐或謂中國有親德分子然日本之親德分子亦不乏人此爲美國官場所承認之事又如華人某君在歐洲戰地曾以勇敢獲獎徽章試問日人得獎者幾人云云按美國國民對於和會對華决定之不公不贊者百人中有九十九人中國拒絕簽字之消息傳來美人莫不歡欣鼓舞咸稱佳妙一般意見均以爲使中國堅持到底美國輿論必贊助之對華之不公平待遇將來終有矯正之一日惟此間刻有謠傳他國將用外交手段令中國補簽據聞日本已吿列强謂彼將設法勸誘北京政府使補簽和約云云然美人爲中國利益計望其始終勿撓也至於日本方面據今日所聞駐美石井大使决定不回原任聯合報社所傳東方消息謂繼石井之任者將爲外交次官幣原氏然無論新任駐美日使爲誰倘山東問題之决定不加修正終難挽回美國對日之輿論也 
[日本對加入新銀團之態度]  
　　日本外交調查會十三日在原首相官邸開會討論加入對華新銀團可否問題英美法三國已表示無條件加入而日本則分爲反對派與贊成派二說故於是日决定方針以供其政府之採擇焉（一）反對派之主張曰巴黎四國銀行團代表會議結果對於中國一切借欵均由新銀團承受但日本與英美法在華關係不同滿蒙爲特殊之地位從國防上而觀從日本帝國　脹策而觀滿蒙斷不能開放若日本不得已而加入新銀團則必須劃出滿蒙苟三國不能從日本所請則不加入亦可巴黎所議雖言各國有同等之權利義務而實際上或有考慮之處假設中國須借鉅欵一萬萬元日本與三國出資相同則不成問題若日本較三國出資爲少則有如化司之小股東不能掌握大權故具有實權者非美即英非英即法日本縱能全國一致努力出資試問中國之大所需甚鉅日本能應其要求乎始或有餘終則不繼卒至步三國之後　而爲中國所輕視矣若不加入新借欵團則滿蒙仍爲日本勢力範圍不與他國生危險之衝突故加入新借欵團必須劃出滿蒙否則斷不可加入也此說陸軍參謀部等主張之與外務省反對者也（二）贊成派之主張曰英美法三國之權誘日本參加新借欵團乃其好意所以重視日本也若三國竟不諮詢日本同意組織一新銀團則日本又將奈何所謂劃出滿蒙論雖未必畫非而三國已無條件承諾矣日本乃欲提出條件勢將不爲所容其結果必將擯日本而自謀將來在華活動致生障礙又不可不極早覺悟也試問中國苟處於共同管理之下日本之態度又將如何中國苟於滿蒙需要借欵新銀團亦可應允若謂新銀團即能攪亂滿蒙乃杞憂耳况長江沿岸英國有特殊地位英旣無條件應諾而日本必欲無理要求寧不懼他人之譏誚乎參加之後若發見有不利於日本者即時脫退可也以目前而論必不能固執劃出滿蒙除承諾無條件加入之外無他法也云云上述兩說爲日本軍閥派與非軍閥派之爭議據十五日東京消息則内田外務之無條件加入說已爲田中陸軍所勝十四日臨時内閣會議討論之結果决議排美國之勸吿以置滿蒙於例外爲方針内田外務已撤回其主張日本政府已將此意電逹珍田駐英大使及出淵代理駐美大使向英美兩國兩開交涉 
[英報所傳之藏事消息]  
　　英文京津泰晤士報北京通訊云據本日京都政界可靠消息謂西藏問題將於本星期内定永遠和平解决辦法查數日内駐京英公使朱爾典氏代表英政府會同代理外交總長於北京開會談判并擬將一九一四年中英藏各代表在印度所訂之協約當衆宣示用爲該問題最後解决之標準至一九一四年印度會議所訂之中國西部與西藏劃界問題可望於此次在京會議核定辦理因英政府對於此項問題旣擔任調停之責故中藏兩代表均向英國表示和平解决之誠意且停止戰事之時期已暫定十月爲止故各方面亟欲在此時期以前賡續會議俾藏事得以早日和平解决因自去年十月經駐藏英國代表戴慈孟民（譯音）竭力向雙方游說始獲暫訂停戰之約然迄今川藏邊界雖無戰事其危險情形仍難消滅據云駐京英使對於辦理藏事未敢稍懈是以西藏方面以此事完全交託駐京英使向中政府談判惟拉蕯一般藏番以爲中藏糾葛問題本關係中國一部份之事此中情形固屬緊要無論牽連其他各問題似應由藏番與中央政府當屆直接談判故對於此次所擬地京會議一節異常注意無論其如何解决該藏番亟願遵照辦理不料近日外間多有以某項電訊及某處報吿川藏邊界尙有軍備及不靖情形遍傳各處類皆無稽之談雖然此種謠言亦不得謂其無因大約外間鑒於停戰期限將滿究竟是否繼續停戰抑得和平解决尙無具體辦法因此川藏毗連一帶之土匪恨不揑造謠言煽動人心得以乘機而起從事刦掠復因當地軍界諸要人因戰守攸關不得不熟籌邊防之策以免臨事失措故四川及甘肅兩省均向政府要求協助軍餉及子彈等項此外尙有成都熊克武及甘肅甯海馬鎭守使先後呈報政府添招軍隊以重邊防因此參謀及陸軍兩部前曾會同派員查閱駐紥川邊軍隊當即查得駐紥甘肅四川及雲南各省各地之軍隊人數雖屬無缺然一切軍械子彈及各項軍需均未適合不足以資抵禦藏軍有此種種原因外間莫明此中之眞相遽作謠言以爲中藏將恢復戰事云 
[王揖唐任總代表之形勢]  
　　昨（十五）晚七時國務員在中海居仁堂設席爲繼任各代表祖餞主人方面龔心湛劉冠雄朱深及外交敎育交通各代長陸軍農商各次長曁參謀總長張懷芝鹽務署長張弧等十二人代表方面除汪有齡江紹杰王克敏徐佛蘇施愚等五氏均在滬呉鼎昌在北戴河外列席者爲王揖唐李國珍方樞劉恩格等四氏席間隨意談話對於進行辦法互有商詢國務員方面並未頒示方針據大同通訊社消息王揖唐此次對於和議之辦法以尙未與安福部多數議員接洽妥協故未决定對外亦暫不發表意見又聞分代表中除施愚以與李蘇督之關係已微露不就之意外徐佛蘇亦以所著（西南自治與和平）一書此後對於和議與南北雙方代表之意見無由接近故亦有不幹之說 
[北京大學之近訊靜觀]  
　　北京大學自蔣夢麟博士到京後學生方面備極歡迎敎育部亦早已承認其代理校務故蔣連日已與各科專任敎員接洽一切進行事宜在文科一部分多與胡適之公同計畫理科一部分多與泰汾公同計畫法科則仍依舊學長王建祖主持蔣不過略總其成而已外人不明内容往往謂蔣氏不能統一校務各事頗感困難其實蔣氏眼光最注重於文理兩科因蔣來實行本科新制時此二科實居中堅地位也現在法科在北大全部中頗屬重要科目較繁人數亦衆規模旣具本無取乎多所更張蔣氏所以不復嚴加監督者蓋認該科已有健全自立之資格也目下所有舊敎員無論專任兼任一切無變動職員亦然此一層蔣氏已代表蔡校長向衆宣言矣 
　　蔡校長何日入都至今尙無確信觀其屢次所發表之函電則復任似已具有决心日前曾有本月十四日由杭首途北上之說惟部中校中却未接到來電則傳言似不可信又有一部分人謂蔡氏决不再來蓋以時局未定各方疑忌方深决不願再陷是非之場然據深知蔡氏者言則謂蔡氏爲人肯負責任且素持積極主義視創造文化爲第二之生命旣已允諾萬無不來之理蔣氏北來代表個人即蔡人都之先聲也 
　　蔣本係專研敎育哲學蔡校長延爲敎授卽係主任敎育一系又實驗主義之哲學大家杜威博士亦經蔡校長聘定爲北大文科哲學門敎授爲期預定一年蓋博主講美國某大學現正値休假之年故得來游東方我國得請其專任大學敎授一年傳習其實驗主義以改良學者之思想聞博士之夫人及女公子亦均爲女敎育家女公子年二十五隨博士游華觀察所及頗致慨於我國之敎育未興輙思有所設施留爲將來之紀念蔡校長原擬於秋間在北大内附設實騐學校一所延聘杜威夫人及女公子主持内設蒙養小學兩部實行其所謂實騐主義純作家庭生活不設敎本以矯正從前死敎育之弊害現在蔡氏雖未到京而蔣氏業已計議及此將來可有成立之望如此則北京敎育界當開一新紀元矣杜威博士初本不願受北大之聘意在趁一年餘睱漫游亞東諸古國而歸嗣以蔡校長曁胡適之蔣夢麟陶知行余日章諸人之誠懇請求乃允現除擔任北大講席外並受新學會之約自九月起講演四個月每月八次其講題爲政治哲學敎育哲學道德哲學等將來杜威學說當可傳徧國中矣 
　　北大之學生訴訟案被捕學生仍在檢察廳中未經釋放但據敎部人言可免提起公訴中間已經過諸多周折大約日内即可和平了結惟該校前學長陳獨秀仍拘留警廳現在尙無解放消息陳氏在警廳確無痛苦居於優待室中起居極自由家屬可以隨時入視惟普通朋友不能相晤耳南中要人如岑雲階章行嚴均有電到京爲之營救雖未發生效力但在廳已如是之久當不至再發生司法問題恢復元年大學制及請願大學仍舊設立工科兩議案雖經新國會列入議事日程但因不贊成者居多而北大多數學生又復羣起反對現已無形打消矣 
　　北大學生已畢業者除任官吏公職及敎員外從事新聞事業者爲數亦復不少如京中帶有新思想色彩之報往往有北大學生在内即未畢業之學生而任外省報館通信員者亦有之也現在所謂傳導新思想之報章爲北大敎員學生所組織者亦有多種北京月刋無論矣卽如新靑年每週評論及新潮等銷行亦頗廣云 
[今後處分德奥財産之辦法]  
　　對德奥復和辦法前經閣議提出十五條决定另組臨時委員會公同討論以期妥協兹聞該委員會對於敵産管理一項業已議有辦法内容除將原有之管理敵國人民財産事務局改稱爲管理特種財産事務局外並附擬管理特種財産條例四條呈請政府核定大約復和令公布之日此項條例亦當隨同發表原擬條例如下（第一條）凡德奥人民之財産依本條例管理之（第二條）中華民國八年敎令第一號公布之管理條例及其附屬之一切規則命令均得依據辦理（第三條）關於管理上必須增訂或修改其辦法者該管局所得隨時呈請國務總理或主管部總長核辦（第四條）本條例自公布日施行 
　　據財政界消息政府此次處分敵國財産雖由全國管理敵僑財産事務局依法辦理然其中關於借欵債權之一部分頗費周折究其原因如當時建築鐵路振興實業等各項募集資金多由各國債權團合衆投資德國亦有一部份債權在内此後或除免其債權抑剝奪其投資不無與締約國有連帶關係故政府對此處分債權之問題又將另加討論俾易解决 
[津人反對更換警廳長電]  
　　天津警察廳長已以楊以德復任楊氏前此去職係因管理敵僑不力爲外交界所非難此次復職聞亦含有外交關係蓋當局徇某派與某國人之請也明文發表以後天津各界深知此中内幕乃連電北京政府極力挽留張汝桐以拒楊之來然效果如何不難逆覩說者謂今後之天津恐將步濟南之後塵耳兹錄原電如次（一）急北京大總統國務院内務部鈞鑒張君汝桐受任天津廳長兼代處長以來維持地方允洽衆意賢聲載道有口皆碑乃忽驚傳更動羣情惶駭前山東有沈省長之去任復有張廳長之去職慨世道之衰微痛賢人之末路此耗傳來士子傷心豈賢者不容於今時耶查民國主權在民元首應以民意爲歸宿背叛民意即背叛民國張廳長在直賢良實爲民意所推重莫須有三字爲所欲爲實難折服國民心理倘冥然不覺必欲更替是誠心與國民作戰天津將召集國民大會爲最後之犧牲有殉於張廳長者情急勢迫匪遑擇言哀痛之餘莫知所措天津各界聯合會叩（二）大總統國務院内務部鈞鑒張處長在直隸維持地方允治民意敝代表等適値來津會議忽傳更動張處長消息逖聽惶駭萬分查張處長賢良實爲直省民意所推重倘中央以私情更動似與民意作戰實難折服直人心理爲此泣請俯念輿情勿行更換直隸幸甚民國幸甚唐山代表張溢劉實忱安各莊代表耿鳳鳴李世榮良鄉代表秦永年劉嘉賓蘆台代表董雲浦李潤璋山海關代表逢會全徐水縣代表劉含章 
[楊善德之遺電]  
　　薦盧永祥自代 
　　浙督楊善德病故以盧永祥繼任業以明令發表兹錄楊之遺電如下統密善德束髮從戎垂四十稔自維　陋日惟以忠勤勵志廉儉律身冀爲國家效力而才不足以濟用耄年嗟及茂實無聞復蒙前大總統畀以專閫蒞浙三年歷更事變無補時艱迄我大總統出膺艱鉅方欣夙隸帡幪益深鼓舞乃時未匝歲遽染沈疴報國未終賚志竟殁九原揮涕飲恨何窮惟是雖無效命之時竊有剖心之貢伏願我大總統力謀南北和平早復國家統一軍民分軌立法治之精神上下一心救膏盲之貧弱浙省爲東南財賦江海屏藩四境又安十方趱凈並望愼簡賢良永緩疆土松滬護軍使盧永祥誠毅忠純各方融洽若以繼任必紓南顧之憂第四師成軍最久宣力彌多善德統率有年深知其緩急可恃尤願付託得人爲國效命該師七旅旅長陳樂山才足濟變深得士心八旅旅長何豐林資格甚深經騐　富倘荷擇尤擢任該師幸甚凡此數端悉衷夙願如果不起伏祈俯賜矜納俾償未莧之願而贖晚蓋之愆雖死猶生咸且不朽伏枕哀陳伏維鑒諒楊善德叩侵印 
[京華短簡]  
　　中美通信社消息新銀團組織之計劃刻在巴黎進行頗形順利美國提議將目前在華　項財政上利益匯集一起之辦法頗占勢力某某方面對此雖有反對而主張保存原有之利益範圍及特别權利然此種批對因受壓迫已漸失勢力新銀團之最後計劃在兩個月内卽可完成彼時當可開始爲貸資之活動云 
　　駐日公使先擬劉式訓繼擬高而謙均未確定聞最近又改擬劉鏡人現已電商同意一俟商定即可發表 
　　松滬護軍使盧永祥現旣升署浙督遺缺須另簡妥員接替聞段祺瑞保薦呉光新盧永祥保薦王廷楨李純保薦齊夑元政府對此尙未决定 
　　中美通信社消息日來中外各報迭載美公使苪恩施行將回國之說兹據所得確息美使並未接奉本國政府訓令召之回國報吿遠東情形而美使此時亦無回國之意該使例假之期在來年夏間未到彼時當不至 
 
 

Page 7

 
 
離華歸國云 
　　北京政府財政困窮已逹極點八月份之行政經費應需八百二十餘萬元迄今分毫無出而軍餉尙不在内上月鹽餘二百八十餘萬元甫經到手即已分散無餘此時羅掘俱窮大有不了之勢近日外間盛傳各種借欵要非盡屬無因惟聞四千萬元之大借欵早被銀團拒絕至以二千萬元之國庫證劵抵借一千萬元之現欵亦屬過去之風傳最近之成事實者僅一短期小借欵内容分述如下（一）債權者係英商怡和洋行（二）債額共八十萬元（三）利息一分二釐（四）期限三個月（五）扣佣一釐（六）抵押品元年公債一百萬元 
　　政府昨接劉鏡人來電略稱中東護路問題經在此次哈埠會議當衆宣言哈站向歸我國保護相沿已久應仍由我派隊駐紥以符舊制各國均無異詞此問題已吿一段落又一面坡緩芬一帶鬍匪均已肅清合併陳明云云 
　　頃據外交界消息日前謝米諾夫部下收没華商之六百五十萬盧布一案據聞經特别委員會查究之後已由謝氏將原欵送交渥政府接收並經該委員會之决定可不受一九一四年禁止盧布出口之限制惟由我政府承認是欵不作促進過激派之運動卽可交由我國駐渥代表轉行發還 
[湘中新交涉之餘波]  
　　湘省日本輪商戴生昌公司所雇華人捕毆學生符契一案業已詳誌前報張督對於此案自據省會警察廳及學生聯合會先後呈報到署即一面訓令交涉員向駐湘日領嚴重交涉請將此案兇犯引渡歸案究辦並指令警廳查明犯事主名知會檢察廳交涉員以便分别辦理一面訓令長沙地檢廳依法偵查訊辦旋經查出此案敎唆犯爲戴生昌經理陳詩卿行兇正犯爲戴生昌水手馮春山陳月波頃聞馮春山一名已經地檢廳在長沙新關府近拿獲其他陳姓兩犯則正由交涉員向日領交涉請卽引渡惟地檢廳以馮春山拿獲後日領尙來廳請保欲其將兩陳引渡必做不到爰飭法警妥速設法將兩犯緝拿以憑訊斷並於日昨發出傳票擬於星期二日先行預審一次俾便偵查至被捕毆之符契則已由檢廳送交紅十字會診治 
　　本月六日之巿民游街大會張督絕不謂然並認定學生此舉必有有慫恿之者並以現在學說紛歧人心浮動深恐過激黨從中煽惑妨害治安爰令行警察廳即將學生聯合會解散並須將圖記繳出以緩不得再以學生聯合會名義對外反聚衆聞會演說等事仍訓令各校長飭即嚴加誠飭毌許再有越軌行動 
　　前在第三師供職之杜茂林即范林茂河南人對於靑島問題異常憤慨當前次學生聯合會追悼四學生之際杜曾斷指血書毌忘國恥等字當時不僅學生精神爲之一振即軍警兩界亦多感動其後不知如何忽爲政府所注意昨次巿民游街大會在敎育會開會之時杜亦到會方登臺演說即有人指示張敬湯旅長謂此即爲杜某云云張旅即令將其逮捕張督令各校長文中有『比在敎育會捕得亂黨杜茂林一名』等語聞當時本擬將其正法因恐外間誤會遂從輕將其遞解回籍着地方官嚴加管束 
[湘省之紗廠問題]  
　　湘督張敬堯欲將第一紗廠賣與鄂商李紫雲雖經湘人紛電力爭張卒堅持成議不允歸本省自辦兹又錄關於此事之兩電如下（農商部致張電）長沙張兼省長鑒鄂商收買湖南紗廠一案前准湖南省議會曁湖南善後協會來電業經咨請維持在案兹復據旅京湘紳熊希齡等呈請迅電取消前議並准國務院交核前來查該廠旣係湘省公産又爲湖南銀行票幣準備金之一部該省公正士紳合詞陳請力爭保全爲維持地方生計提倡實業起見似可責令湘人迅行籌資開辦免予售賣以順輿情並希迅復農商部（國務院致張電）統密佳電悉紗廠一案各方反對者甚多頃復接岑春煊等電稱據湘省議員李執中等函稱湖南第一紡紗廠機器拍賣與鄂商李紫雲請電令收回等語查該廠關係地方公産外間旣迭有煩言似亦審愼辦理據稱湘省士紳旣願減價購買自以仍由湘人承受爲最善除函逹財農兩部外仍希查酌妥辦爲要院尤印（附張敬堯致國務院佳電）敬電奉悉查湖南紗廠無欵停辦廢棄已久適有鄂商李子雲願出價洋一百五十萬元購買該廠仍在湘省開辦非移鄂開辦始未各情業於前月皖電詳陳在案旋由楊紳度來署請以湘人購買並求減價當以湘商而買湘産堯本極端贊成即稍減價利不外溢已允減價至一百二十五萬元歸湘人承買以維湘省實業果有湘人照數繳欵自當即歸湘人購買詎堯雖允予減價並無商人出欵遲之又久無非緩宕之計終不能成事實而軍政兩費均無着落急需款項應濟情如嬰孩待哺遂議改標賣以顧燃眉此中出於不得已耳如可有法支持决不願作破産之謀况湖南銀行破産亦得將該行債權債物清理免人借口堯之苦衷諒邀洞鑒現已規定標賣辦法佈吿並准定十號爲抽標日期事已確定方針殊難中變况該廠所有權屬之公家人民奚能干涉且此廠標賣得價原以應濟兵餉之急即所以维持地方倘軍餉欠缺設有意外事變發生大局何堪設想務祈垂察准予標賣應急而維大局爲叩張敬堯叩佳印 
[豫聞紀要]  
　　自日本包修洛潼路之議成商邱各界同深憤慨日前曾經該縣公民愛國會陳中英等會電中央請取消前議昨日該縣又開學界聯合會拍電力爭原文錄下北京大總統國務院參衆院均鑒洛潼路線歸日包修豫民共憤誓死力爭請嚴懲施肇曾以收路權而安士心商邱學界聯合會叩眞 
　　趙督諭警察廳云商民暗運大宗現欵出城於巿面金融大有關係亟宜認眞稽查由廳按日報吿等因查五門逐日進城解欵向由該管警察署於次日開摺呈報現已飭令提前於當晚八句鐘報廳彙摺轉報以期迅速惟省城近來現欵缺之凡有運出現欵應即注意稽查倘携運大宗現洋銅元制錢出城如查無護照應暫扣留請示如非係大宗現欵爲現例所不禁者亦須查考數目詢明情由一併摺報以憑查考 
　　河南實業廳長陳君以豫省各處工廠均已次第開辦所製貨品日見精良昨特將此種情形陳由當軸令飭各機關嗣後購辦各項物品務須專用國貨以期振興又貧民工廠一項於嘉惠窮黎之中仍寓有提倡工業之意關係國計民生至爲重要豫省地瘠民貧此項工廠亟宜振興乃查各縣已組織者成效無多未成立者亦復不少雖由籌欵維艱要亦辦理未盡得當昨實業廳又訓令各縣於未開辦者從速組織已成立者力促進步務期欵不虚縻事歸實際不失籌設工廠之本旨刻有臨頴縣實業家楊黃兩君以臨頴一帶所産甘蔗獲利甚厚甘蔗係造糖原素若就地組織糖業公司定能日有起色已聯絡同志籌定鉅欵詳請當軸立案一俟批准即可着手進行又道口錫業本爲河南之特産操此業者不下百餘家每年行銷之貨爲數頗鉅惟株守成規不知改良故近來銷路較遜於昔日前該鎭商人徐金堂爲求錫業發逹起見特發起錫商聯合會專事討論改良事宜業已請准當軸立案矣 
[廣東承辦電車之原合同（一）（續）]  
　　第四欵政府應允在合同期内續訂合同期内及在建築電車路期内倘公司在廣州城廂内外被戰事或地方亂事所阻礙使其任何部分之事務不能進行則所損耗時日應行計算加入合同期内至公司産業所受損失應由政府賠償倘與外國交戰則公司所受損失政府即亦不負責任第五欵凡關於電車所用之燈光私用電話温暖器具及辦公所需之電力公司有權自行發生不必納各欵捐費與政府或與别人别店别公司並准公司在廣州城廂内外購地或租地以建築屋宇車站（車站可近水惟必與城内人烟繁盛之處有適合之距離）貨倉及别種建築物爲營業上所必要或便利者第六欵公司欲擇廣州城廂内外地段爲營業所必要或便利者若該地段爲政府所有政府須允其所請或賣或批其賣價或租金須照時價第七欵政府擔任由日入至日出時燃電燈或别種適宜之光普照該電車全路但公司可自用其電力將車路車站車輛别種建造及各物業加光以照耀之第八欵在合同有效期内或繼續期内政府應允公司得使用該車路沿路上盡開闊度二十五英尺之路該路係在馬路之中由公司擇定合宜於車務者第九欵公司所用收票人駛車人及與車務有關人員須由公司給與適宜之制服該衣制服之人在車輛上車站上車站及一切公司之建築屋宇内保護搭車人如有違警犯法者准其拘拿移交警兵或交與廣州城廂内外别種正式官廳第十欵公司有權規定及更改客票價連帶隨行之行李或包件等除得政府許可者外不得收價過二毫以上公司亦可規定條例以收票費並取締搭客在車輛或公司之物業不論何處之違法舉動及規定條例使車輛各處潔淨及取締在車内車外吐涎與一切不潔之行爲第十一欵遇有公共假期或慶典舉行時日公司不得加收車價須與常日一律第十二欵公司在車路上各處祇可用露天電線之電力行駛車輛不得用汽喉或别種力但先向巿政公所領有特准印文者不在此限巿政公所印文所規定何種之力或分量公司必須遵照並不得於印文期限外濫行使用若巿政公所印文附帶有别項規則及限制條件公司必須遵守實行第十三欵公司所訂立條例規則章程無論關於該車路全路或一部分及與行車有關係者必須呈報巿政公所核准始發生效力第十四欵凡關於車路之屋宇或工廠公司必須先將其計畫圖式呈繳巿政公所經巿政工程師及測量師察騐方准建築第十五欵在合同期内公司須置備車輛足供公衆之所需及佈置該路全路妥協以得巿政公所滿意爲止上午開車由兩端之終站起不得早過上午四時每晚收車不得遲於晚上一時至時間來往之次數如應加增隨時由巿政公所指定之第十六欵公司須常時將行駛各車輛修理清潔妥善燈光空氣充足及安置塗油帆布之帷帳或别種適用之帷帳以便坐位乾潔及時常使各車輛利便搭客適合裝載人客之用以上各項以得巿政公所滿意爲止或得公所委任之人滿意爲止（未完） 
[蘇學生代表與軍民長談話]  
　　聯合通訊社南京通訊云蘇省十處學生聯合會代表計十三人蘇州楊勿渝揚州孔慶洙句容葛天民南京李慶　黃曝環鎭江趙宗朝向徙南如臯劉師昂呉枬徐州彭文田松江蔡玉良海屬唐世芫南通潘潤夫於八月十二日上午十一點鐘同謁李督軍公推南京代表黃君曝環海屬代表唐君世芫發言黃君　今來報吿江蘇省學生聯合會在寗開籌備會十五日在蘇開正式成立大會并請求二事（一）灌雲知事陶士英私運米糧出口供給日人現已證據確鑿不獨違背省令並且違背鈞令請撤該知事任後由唐君發言陳述證據（照致徐海段道尹節略中所載事實詳細說明）並云灌雲縣省議員王發蒙致陶知事電云晤金無恙乞寛懷其覆電内云報紙沸騰鎭靜勿慮周二數已匯蘭舫覆此種電報語意所在當可想見電局中有案可稽請督軍調閱可也督軍云陶知事在灌雲開設糧行我與省長皆知道至於該知事運米一事省署已派候補道尹往查俟覆到時總須懲辦即使省署有爲陶之奥援好在省長爲人實係大公無私對於該知事必有懲辦之處不必另生枝節靜聽以後消息我對於米禁固有通令而對於其餘雜糧已於一星期前會同省長通令各縣嚴禁出口各代表聞言後皆極表感謝（二）山東濟南鎭守使馬良虐待人民摧殘學生曾槍斃商界三人並將醫校學生嚴責五十小板請求督軍致電政府及張督軍嚴懲馬良并取消戒嚴令且請致電馬良責其行爲不當督軍云我近閱報紙所載馬良舉動頗多現已致函張督請其查覆張樹元馬良皆是我門生俟俟覆函到後當有辦法絕不辜負諸君之來意現在中國人凡爲五十歲以上者其腦筋大都簡單現查中國學生約計三十餘萬宛如一片靑松將來中國前途皆惟諸君是賴尤望諸君對於學業務須特别注意我有厚望焉唐君云督軍適纔面諭一切學生等異當感激當轉吿同學說明督軍之美意語畢興辭而退時鐘已一點矣 
　　八月十三日上午十一點半江蘇省學生聯合會各代表公推南京代表黃曝環鎭江代表向徙南興化代表李繼侗海屬代表唐世芫謁省長首由黃君曝環發言昨日代表十二人來謁省長約定今日准見適因十五號在蘇州開正式成立大會他們現已往蘇特公推學生等前來投謁爲全省學生請求二事（一）灌雲陶知事私運米糧出口證據確鑿請撤任嚴懲學生等爲尊重省令維持蘇省民食起見所以特來請求（二）山東省濟南鎭守使馬良蹂躪山東摧殘學生請省長主持公道致電政府及張督軍嚴懲馬良省長云灌雲米案前由白鎭守使查辦將米充公對於米事已算解决後經各方面來電控吿謂灌口運米皆陶知事之勾通昨由何科長面交報載之證據皆我從前所看過的惟省議員王發蒙與陶知事來往電報是現在消息且重要人物曾亦來函并附報載證據要求撤任今以種種方面證之陶知事運米之證據已算完備當然有相當之决斷惟現在已委人查辦須待其禀復後當有處置總之我對於陶知事决不姑息至馬良事若在江蘇已不當干涉况在山東省我若與馬良相識當然將來意代逹我今居省長地位與公民不同對於馬良不能干涉唐君云陶知事運米證據省長皆已知道無庸贅述當俟省委查覆後敬候辦法至於省議員王發蒙與陶知事來往電報城内及下關電局中皆有證據可查昨日所呈報紙證據請賜回省長云已發交何科長往取可也鎭江代表向君言鎭江第三工廠私購日紗爲學生會及各界聯合會押留確爲日紗且爲風潮後所購買今來請示辦法省長云已飭該縣知事查辦如係日紗重則焚毁或充公用若能從權辦理和平計議則初次可寛暫不議罰亦未爲不可我對於該廠長絕不庇護即使公議焚毁該廠長亦可報銷省署當然宥諒語畢乃退 
[蘇議員議開常會無結果]  
　　江蘇省議員前因加薪問題恐蹈浙贛覆轍倉皇閉會預算未及覆議而散嗣經齊省長飭省立各機關照覆議案辦理而加薪案已無形取消詎料加薪派心猶未死擬於下半年開第二次常會爲死灰復燃之計昨有淮揚海屬某某議員因事來省特邀少數同人在某黨部聚議某議員謂預算案通過之後省長逾五日始交覆議吾輩似當照原案支薪惟須今秋開會方有挽回餘地若遲至來春則絕望矣某議員反對略謂人貴識時務今之學生聯合會各界聯合會各樹旗幟若再談加薪恐江西浙江之風潮必見於江蘇不如收拾起來以全體面且開會與否毫無關係旣無預算案又無其他重要事件何必開會前兩次會共計一百九十天日日不足人數有何面目再談開會某議員大呼依你說則省議會法是無用了按第二十二條常年會每年一次究竟如何解釋某議員謂省議會之職權以預算爲最重常年會期自以會計年度爲準本會七年度之常會去歲已開過了八年度之常會省長卽至明年春間召集以議九年度之預算於法律事實均無不可即就會計年度論已算一年一次且法内載明每年一次並未指定春秋也况開會時大家均另抱作用閙得一榻糊塗徒供笑駡倒不如少開爲妙衆無以難遂無結果而散 
[南京快信]  
　　盧護使繼任浙督後李督擬保齊變元升松滬護軍使以宫邦鐸升江寗鎭守使 
　　李督派本署諮議楊宗漢赴鄂與王占元有所接洽 
　　聞汪有齡江紹杰將於今日午車來寗轉車北上報吿在滬接洽情形後再偕全體代表南下 
　　龔心湛昨電李督望仍贊助和議賡續進行並請力勸施愚勿辭 
　　李督昨電京促王揖唐偕各分代表速南下續開和議張作霖曹錕等電李督商懇聯銜電請政府保張勳回長江巡閱使原任 
　　兩淮運使段永彬松江運副孫多禔昨乘津浦車入京參與鹽政會議 
　　五族和平聯合會代表姚錫光昨乘車來寗今日午車北上 
　　川熊克武派旅長袁昌偕參謀唐維榮來寗謁李督旋乘晚車赴滬 
　　浙江水警定本月十六日在馬蹟山新沙灘會哨李督派參謀陳敎懋齊省長派警備會辦李明遠前往監視鄂敎育廳長路孝植電胡廳長定號日（二十）來寗考查敎育狀况 
　　各界聯合會現得多數團體同意將於日内仍在地方公會開籌備會磋商進行 
　　齊省長派赴各縣查勘水災委員近已紛紛回省報吿地方災情齊省長擬即籌辦施賑以拯災黎 
[杭州快信]  
　　此次省城特别戒嚴極形嚴厲夜間十一時後街巿絕無行人蹤影滬杭夜車抵埠由檢查員詢明乘客住址按區派警護送 
　　各縣上忙地丁自六月一日啓徵後本月終爲截數之期財政廳昨特通令已徵者尅日掃數解清嗣後隨徵隨解不得稍事玩泄 
　　各縣呈送四五六七等月監獄費計算書多數與對照表不符且往往超過預算額高檢廳已一律駁回修正此間法界消息考試法官案准十九日可在蘇省揭曉黨人王文慶徐樂堯王萼等現已下令通緝據聞有煽動閩省同安軍隊嫌疑 
　　北洋陸軍大學考試期邇各團營保送人員（每團兩名）例須送省初試近日紛紛到杭其不合格者遣回東陽縣屬盧宅秃塘等處紳民臚列該縣知事胡遠芬劣蹟四十一欵來省具控聞已令道派員澈查 
地方通信 
[蘇州]  
　　發現霍亂螺旋菌蘇州喬司空巷一另七號微物學院蔡文森呉傳湘費學理來函云蘇州巿内霍亂流行後同人等即着手檢查病原菌於戈姓病人糞便中發見ChoIeravibtoa2 
（霍亂螺旋菌）現已純粹培養行種種試騐確實無疑詳細報吿緩日奉上云云各處居民尚其愼重攝生庶不爲惡菌所困也　　 
　　警費減折之會議呉縣温知事擬將縣屬警費減爲七折發給特於八月十五號召集各巿鄉警察分所長及偵緝隊長等至縣會議當經温知事宣布謂災荒之故本年度警費減爲七折散放云各分所長等以警官月薪爲二十四元二十元十六元若巡長僅止八元巡士六元原定甚短一經減爲七折恐難支持温知事云本臄度已經决定無可挽回須至九年度再行商議各警官等最後要求可否將巡士之薪免予减折亦未能邀准遂擬定由各警官邀請各巿鄉董事商酌可否就地籌欵酌予補助俟議定再行復縣辦理云 
　　敎育費實行减折呉縣温知事擬將縣敎育費减爲七折發給學界恐慌電省維持等情迭紀前報本月十五號爲核放八月分敎育費之期勸學所長潘振霄同各區學務委員齊赴縣公署經温知事派某助理員代表宣布謂本年因水災爲患秋收减色是以敎育費酌减爲七成核放其雜費及臨時各費止可暫爲停發勸學所長潘君以本届災荒收成减至若何程度尙在未定即有減色縣中歷年積存敎育餘欵約有九萬餘元儘可移撥似無須减折各學務委員等亦爭執甚力某助理員謂積存餘欵均已移作他項用罄故無挽回餘地各學務委員等堅執不允領欵遂由潘所長發表姑就所發七成之欵領回再爲商酌辦理散出後公議將領出之欵暫存勸學所一面再由敎育會邀請各紳及本縣省議員開會籌商辦法聞學界中人云此次呉縣突然減折學欵毫無理由且正欵七折再將雜費及臨時各費停發不啻减爲五折故同人等實難支持誓必力爭云 
　　洞庭山籌辦平糶呉縣轄境洞庭東山本年霪雨兼旬受災較重當由前後兩山鄉董舉辦平糶以資救濟兹經推定鄭言晨潘常灝席培裕鄭於鐘爲平糶局董事轉由行政委員兪志善具呈縣署公别照會尅日施行並塡給運米護照咨會稅務公所一體騐照放行 
　　水警王區長蒞新水警二廳第三區區長仉志鵬在任病故遺缺經趙雲生廳長特保駐防崑山之第十二分隊長王士琳升充適有崑山省議員某某等赴省列欵控吿王士琳年老隆鍾警務廢弛等情趙廳長聞之即赴省面禀以仉區長身後肅條情殊可惘務請委王士琳暫署該缺俾得代仉彌補虧空各欵齊省長遂允准暫將控案擱起即於趙廳長呈文上批示略云第三區區長缺准以隊長王士琳先行試署委狀一件隨發俟該員試署期滿果能勝任再行呈候核咨仰即知照其遞遺十二隊隊長缺由該隊第三分隊長季金鑅暫行照料云云王士琳接到委狀已於十六日來蘇假新橋巷浙紹會館爲辦公處接任視事矣 
[鎭江]  
　　城鄉疫氛尙惡秋暑甚酷疫症益烈此數日間城廂内外染疫症而死者頗不乏人多係苦力中上等社會尙無染疫者目下疫勢似尙在滋蔓中繼續發生者時有所聞南馬路各醫院晝夜施診隨到隨救就醫者絡繹不絕攷目下城中發生之症大都熱度甚高腹痛肚瀉者爲多西南各鄉村患縮筋癟螺斃命者亦復不少警察各區於防疫事項上頗能盡力取締一切食物亦非常嚴厲凡江北瓜洲及各鄉運鎭之菜蔬等品如有不潔者均不准在巿出售違者處罰並出示勸諭人民對於飲食起居格外注意俾免傳染 
[揚州]  
　　知事求雨本邑由夏入秋雨澤稀少田畝　坼現佟知事以稻禾泰半枯黃順鄉農之請求於十六日起至郡廟求雨三日以順民情 
　　軍界檢查郵件駐揚黃旅長以時有奸人由郵局方面匿名投函各界丁此國家多事之秋誠恐淆亂聽聞特將郵局加入檢查區域除函知縣署令其呈報省署外並逐日派員至郵局檢查信件以資取締 
[安慶]  
　　招搖撞騙之怪狀懷寗靑章塥民人雷鎭南前清時曾在州縣署充當家丁近因家居無聊忽發異想竟在桐潛一帶冒充華陽釐金局長謂奉省長委任接辦釐務欲逹其詐欺取財之目的詎事機不密經省長訪聞嚴飭桐城縣知事就近偵查昨已將雷拿獲押解來省業經送交法庭判處五年監禁矣又有涇縣人沈國楨即孫蓋天貌類日人平日似有神經病前在省垣大言欺人經警廳查悉恐釀事端勒令即日出境詎沈復在蕪湖自稱爲韓國人現充省長公署顧問種種謬妄聞者惑之隨由蕪警廳獲訊之下語無倫次不類常人因即解省發交承審處鞠訊供詞前後不符確係神經昏瞶聞將押回原籍飭由該家屬管束以免在外滋事 
[杭州]  
　　盧督軍蒞杭接任兼署浙江督軍盧永祥自奉中央明令後即於十六日清晨由滬抵杭文武各官均至站迎迓下車後先至督署致祭楊故督暫以陸軍同袍社爲行轅五時三十分即在該處接受督軍印信所有僚屬紛紛往駕兹將盧督軍布吿錄下浙江督軍署布吿第一號爲布吿事本督軍奉大總統令兼署浙江督軍兹於本月十六日蒞杭接印視事除呈報大總統並分别咨令外合行布吿　屬軍民人等一體知照 
　　中華農學會開會中華農學會第二次年會已於八月十五日上午九時在杭州省敎育會正式開會由各省到會會員計三十九人先由陳君宗一主席報吿一年中經過狀况並述會員逐漸加多現逹三百餘人即本會所發刊之中華農學會叢刊（雜誌）亦頗受社會歡迎次由會員發表意見大旨謂本會以後應切實調查内外農業狀况並望各會員以平素研究所得貢獻社會盡吾人之天賦次選舉陳宗一過探先唐荃生鄒秉文曾慕僑君爲幹事周清王舜成凌道揚孫恩麆高維渭過探先陳宗一張公鏐方悌余乘君等爲窺藝專員該會員均係東西洋留學歸國曁本國農林各專校畢業生所集合宗旨純正預料會務必能日益發展也 
　　罷巿案改歸司法審理瑞安縣因奸商漏米出海由學生鄭鏡水等呈請查禁嗣因釀成罷巿風潮縣知事偏聽奸商架陷認學生鄭鏡水爲要犯解送温司令部審訊兹悉軍民兩署昨日接有大理院來電云杭州督軍省長鈞鑒接浙議員項川等電稱瑞安因民食釀案道縣濫行軍事審判請轉電改歸司法審理等因特轉電查照 
　　中國科學社開會續誌八月十六日上午中國科學社開社務會仍在杭州省敎育會所由該社會計胡明復博士主席到者社員三十餘人首由鄒秉文君報吿國内董事會辦事成續次由孫昌克報吿在美董事會辦事情形次爲胡明復君報吿會計收支大槪報吿畢由董事會提議推舉贊助本社事業之黎宋卿徐菊人傳增湘熊克武揚滄白趙竹君謝薇牕凌潛夫王雲五九先生爲贊助社員又熱心本社事業而於算學有特别成續之周美權君爲特社員衆贊成次選舉明年司選委員當選者過探先周仁孫昌克三君下午二時開科學講演會到者五十餘人由鄒秉文主席首由胡敦復演講題爲科學與敎育先言兩者之性質科學家研究雖常有裨實用然其所重實在精神上之愉快末言國人無科學精神之流弊次爲過探先君題爲中國農業在世界之地位所言多根據最近統計聽者皆津津有味四時半散會 
雜評一 
[敷衍與消滅（默）]  
　　敷衍者官僚對付國民之一手段也國民實心實力以從事於種種愛國舉動理直氣壯官僚不敢顯然非之於是乃有敷衍之一法是故敷衍者非民國所有之態度也民國常以實心實力進行自必不萌敷衍之念苟心力一稍懈則敷衍之念起矣敷衍者消滅其事之母也舉從前種種之功而廢於一旦者即此敷衍之一念成之也且我一涉敷衍而向來人之敷衍我者轉將不敷衍矣可不懼哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歡迎王揖唐之反響]  
　　四川旅滬同鄉會以王揖唐爲議和代表國人多數反對而竟有所謂民生維持會國是研究會者拍電歡迎跡近阿諛昨特致該兩會函云民生維持會國是研究會鈞鑒敬啓者頃見報載貴會删鹽等電不勝駭嘆此次南北議和原屬分贓之一種聚宴於國家根本問題原不生絲毫關係顧國民宜有討論者不過表示一種主人意見於此時可能限度内監視政治而已自王揖唐氏任總代表以來滬上各界爲保存國民間人格起見不能不拒絕此卑劣搗亂毒害國家之人物詎意貴會等竟輕於嘗試違反衆意揑造名義致電歡迎極盡頌揚附和之怪狀貴會等敢漠視我滬上如無人乎不然何荒謬滑稽一至此也夫安福派爲軍閥豢養提拔之私黨王揖唐爲爭執主戰祇顧私黨之首領年來一切碍和議啓戰爭之機緣皆此輩致之今北方以和議責任付諸延長戰禍之人此非北方無誠意議和欲藉此再啓戰爭之證卽屬南北有力者犧牲國民與法律專從坐地分贓入手之證此種會議此種人物國民安有歡迎王氏之餘地遽以天相中國和會得人許之耶貴會須知海上空氣與北京大異若明目張膽與公意宣戰則貴會雖厚愛王氏實轉足爲王氏累貴會是否上海新發生團體是否受人嗾使若文電宣傳恣無忌憚託民意以淆是非則我滬上各界必羣起自辨聲明貴會主張實屬國民公意之敵倉卒上言務希貴會等速即詳賜答覆俾釋羣疑否則敝會亦惟有不與貴會等維持民生研究國是者相接近視若蛇蝎也四川旅滬同鄉會敬陳 
[五族和平合進會之文電]  
　　通電北京國務院各部總長警察總監各省督軍省長各都統各路鎭守使各道尹廣州各總裁陸上將福州蕯督辦黃會辦各報館均鑒竊維世界和平人民安樂國家多故種族堪處同人等於去歲冬月時因歐戰已平南北紛爭未已國務有瓜分之象特聯合同志設立五族國民和平合進會表示眞正民意促進和平嗣以南北協進各派代表先後首途蒞滬會議萬姓喁喁冀倖太平且期成聯合各會均分途前進勢可望成本會不欲爭先自行退緩時逾半載和議旣開而復經前内閣撤回代表使雙方兩求之意忽爾長停是和議雖敗係前人一時之悮萬商抱痛百口難鳴致釀成學界風潮牽連商界各省罷課罷巿紛如亂絲不可究詰實皆由於此及至今日則外患旣深内憂益甚危於累卵痛切剝層爰乃糾合同志繼續賡進將以不偏不激之主張供獻於我南北之當局以期和會之有成更不揣冒昧振臂狂呼正吿學界各宜努力春華蔚爲國家棟樑之選以圖最後这光榮正吿商界各宜講求工藝與國家爲商業之競爭以挽回已失之利權正吿軍界各宜抺馬厲兵各力以禦外侮而不可再爲同室之操戈至於南北本是一家但能私忿其蠲同袍之誼不難親如兄弟推誠相與即可從魘計議有功成身退之榮無鳥盡弓藏之慮非然者盧兎之爭至於兩斃鷮蚌相持漁父之利大禍旣至方自悔艾嗟何及哉謹電陳聞上海成都路廣仁里五族國民和平合進會叩諫 
　　會員致許世英電天津特别第一區域許靜仁先生鑒天禍中國兄弟鬩牆數載相殘兆民待斃幸而覺悟乃有和議不謂波瀾中起停頓多時大局　混沌之中環境生阽危之象存亡所緊實等苞桑同人等不忍見神州之陸沉猶思效魯連之排解爰將此會軍新振作冀盡繩冠披髮之心以執事重望當時信孚南北領袖之任碩德是依用公推執事爲本會會長尙希念國步之艱難哀民生之憔悴尅日蒞滬共策進行維持大局實利賴之五族國民和平合進會全體會員同叩 
　　天津許世英復電五族國民和平合進會諸公鑒電敬悉想望和平國民素願合進會重整下及鄙人薄德寡能難勝艱鉅謹隨驥尾佇盼鴻猷許世英哿 
[海上各界爲國之呼籲]  
　　前日本埠團體爲『補簽德約』『對日交涉』『西南軍事密約』『國際聯盟委員長』『營救山東各界曁北京被捕學生』『預防二千四百萬新借欵之成立』等事均經討論有所决議已誌前報兹將已經發表之函電披露如次 
　　致全國各省各公團電（上略）中日軍事共同條件成而滿蒙之局去顧猶幸歐戰已息撤廢有期而北京當局縱容宵小比匪爲奸於挽救前失之際復訂西北之約不幸藩雍旣撤國運隨亡賊國之臣固不足宥而吾國民又何以解於養奸縱惡自召滅亡之罪耶同人等因是於八月十三日開各界聯合大會議决通吿全國一致反對乞聯絡各界一致進行中國幸甚 
　　致廣州軍政府及國會電（上略）中日軍事共同條件成而滿蒙之局去國人爭之聲力嘶竭北庭冥頑 
孤行弗已顧猶幸歐戰已了撤廢可待乃徐段等借邊防爲辭改訂西北共同防禦密約呼救之術已窮嚴疆之防盡撤而影響所及國且隨之凡爲華胃儔不痛憤公等國家之彦秀護法之中樞破巢之下豈有完卵與其貽法隨國以俱亡之恨孰若兼顧國命於護法之時風波正惡駕駛之責豈止同舟尙乞嚴辭反對爲民張目拯此至危名義所寄功罪在兹特電奉求諸維自愛愛國 
　　致北京學生聯合會函北京學生聯合會公鑒逕啓者德約拒簽中日間一切不平等條約均望提交國際聯盟會爲公正之裁判維永久之和平我國所應派該會委員長一職關係何等重要陸使徵祥係手定二十一條之人昨年締結膠濟等路草合同該使亦身任外交當局聞政府復將任命該使膺荷要職果成事實則將來出席發言諸多鉗縛前途失敗可以預見查此次議和外交王使正廷尤爲出力實舉國所共感歐美所同欽所有委員長一職誠捨王使莫屬經集本埠各團體於本月十三日開會討論全場主張一致除逕電政府外再懇貴會公推代表二人代表此間各界團體面竭當局痛陳利害請其務順民意愼兹任命如何答復希賜還雲尙望貴會亦即聯合各界申兹環請用示民意一致俾二三當局不致輕易武斷實紉公誼 
　　致北京國務院電北京國務院鈞鑒德約拒簽中日間一切不平條約均望提交國際聯盟會得公正之裁判是我國所應派該會委員長一職關係何等重要陸使徵祥係手定二十一條之人卽昨年膠濟合同之締結該使亦身任外交當局聞將該使任兹要職將來聲請廢約何異狐埋狐掘此次議和外交王使正廷尤爲出力中外同欽萬望鈞院主持俯順民意任命王使正廷爲國際聯盟會委員長俾得力爭國權不受鉗縛事關存亡幸加審愼爲盼 
　　致陸使電陸專使鑒此次德約拒簽不辱使命薄海同欽聞政府復將任公爲國際聯盟會委員長以公資望原無不可但二十一條件係公手定膠濟草合同之締結公亦身任外交當局將來力爭廢約恐受鉗縛幸自引避用全令名爲盼 
　　致各省各界團體函逕啓者（全文同致北京學生函）除逕電北京政府並函請北京學生聯合會公推代表代表敝埠各團體意見同謁當局陳述利害外并望尊處亦即聯合各界團體申兹環請用示民意一致俾免當道武斷實紉公誼 
[赴美學生放洋紀]  
　　昨日爲清華學生及其他官私費學生一百四十六人赴美之期往美國之船名爲「哥侖比亞」是日下午新鐘一時半由外灘新關碼頭小輪渡至楊樹浦「哥侖比亞」送者有美副領事沙約君寰球中國學生會副會長唐露園君總幹事朱少屏君等數百人朱君在哥侖比亞船與學生等握别時由學生等高呼朱君健康三聲以表感謝朱君招待之盛意朱君稱謝而返聞此一百四十六人體格均甚健全昨日行李數百件上哥侖比亞船時一無錯誤云 
[學生聯合會總會消息]  
　　學生聯合會總會臨時委員會昨日下午四時開會委員長常萬元主席瞿世英記事首由主席報吿昨日議决各案均已照辦次由顧文萃報吿今日歡送留美學生事留美高學臨别贈言略謂渠等此行海天萬里希望國内同學本「五四運動」之精神積極做去萬勿虎頭蛇尾則國事或尙有豸渠等到美自當設法造就同情的輿論以爲外交聲援云云安徽學生聯合會來函略謂日商輪帮辦華人某於本月十八鳳陽丸到埠時兇毆講演員王式禹將童子軍二人捕去旋釋出請本會設法援助議决（甲）拍電皖呂省長請嚴懲該帮辦（乙）拍電皖劉敎育會長請援助學生嚴懲該帮辦（劉君即皖警察廳長）（丙）復函安徽學生聯合會慰問並請其母稍氣餒仍宜積極進行（四）議决通函各地學生聯合會謂學生聯合會純係學生團體非學生者不得加入請各地注意爲要遂散會 
[上海學生聯合會消息]  
　　昨日（十六日）上海學生聯合會因該會會員赴美特於上午九時派費公俠任矜蘋二君持感謝美上院之銀盾一面反愛國運動之幻燈片四套面交赴美會員委以贈送演講之責想該會員抵美後定有一番發展也 
　　反對王揖唐任議和總代表電總統府國務院各團體各報館鑒王揖唐爲安福領袖該黨主戰最力素爲世詬豈可令其領袖代表和議懇卽撤換以慰民意上海學生聯合會宥 
[盧永祥兼任浙督後之滬聞]  
　　盧護軍使赴杭接任浙江督軍兼職已誌村報兹悉松滬護軍使署昨日知會領事團略云本年八月十四日承准國務院電開奉大總統令特任盧永祥兼署浙江督軍此令等因特逹承准此本使已於本月十六日赴浙江督軍兼任所有護軍使署曁陸軍第十師司令部事宜已暫委陸軍第十九旅旅長兼上海防守司令王如見代拆代行遇有重要事務仍隨時由本兼使核辦除分别電行外相應知會查照云云 
　　聞盧護軍使於十六日清晨抵杭後即由浙軍署參謀長范毓靈將浙江督軍關防印信一顆及督署官長員司花名清册一本親自賚送盧督軍接收旋於午刻至署接印任事已將接任兼署日期分電函務院曁各省督軍省長查照 
　　盧護軍使赴浙時隨帶護軍使署參謀胡福三秘書孫小舫副官長孫梓琴副官王泗芹　輜重第十營一連排長王廷梅率領衛兵二十五名一同赴杭至接篆後因須調遣駐滬軍隊赴杭故於前晚（十六）立派孫梓琴王泗芹由杭乘坐夜班火車返滬回署辦理 
[中華民國愛國儲金會草章]  
　　本埠商界發起儲金以來名稱與辦法不能一致邇由宋漢章聞蘭亭田樹霖盛竹書祝蘭芳袁近初錢新之等一百餘人組織中華民國愛國儲金會已於月初假北巿鐵馬路紗業公所開成立大會兹將該會所擬之儲金草章錄左第一條本會以熱心愛國之志士羣議儲金救國急宜妥定辦法以免紛歧定名爲中華國民愛國儲金會第二條本會儲金宗旨限於左列之二項（甲）（挽回國權）準備山東鐵路及經濟權收回後償還濟順高徐鐵路借欵預備合同之日本墊欵（計日幣二千萬元）（乙）（提倡國貨）興辦製造國貨之新工業右甲乙二項依儲金者之志願分别指定第三條本會儲金收欵處公議指定左列之各銀行各錢莊計（銀行）中國銀行交通銀行江蘇銀行浙江興業銀行浙江地方實業銀行中華商業儲蓄銀行金城銀行中孚銀行鹽業銀行聚興誠銀行上海商業儲蓄銀行廣東銀行四明銀行通商銀行（錢莊）福源福康永豐安裕賡裕儲金存欵以一元爲最少數凡存滿半年者以長年四釐計息存滿一年者以長年五釐計息槪給特别存單存單式依據第二條所定之儲金宗旨别爲二項（甲）項白地紅十字（乙）項白地綠字均由經存之銀行或錢莊蓋印簽字（設所存之銀行或錢莊有事故時得經評議部過半數之議决由議長副議長代表本會名義會同先行出具收據向原存之銀行或錢莊提出儲金本息移存其他指定之銀行或錢莊再行通吿各儲金戶）第四條本會设儲金評議部由會員公舉評議員二十一人議决關於甲項儲金及乙項儲金之處理方法評議部由評議員互選議長一人副議長一人主持會務第五條本會設儲金辦事處由評議部延用辦事主任一人由主任委託書記一人會計一人辦理關於儲金之一切事宜第六條本會關於發起儲金會之費用由發起人捐欵擔任（每人捐洋一百元）槪不動及儲金（未完） 
[上星期進口之日貨]  
　　兹得東洋雜貨莊消息陰曆五六月每日門巿客帮毫無交易七月以來较未抵制時佔十分之二長江日船運往漢口之貨每日自十餘號至六十餘號與上星期相似疋頭以白絨布白粗布細斜紋爲最上星期進口日貨總數平均十三萬餘兩分類計其價値如下絨布色布三十五萬四千八百七十二兩束煤八萬五千零九兩棉紗五萬五千七百零五兩白糖十一萬四千五百九十五兩五金機件三萬一千六百三八十九兩紡績具一萬六千六百八十六兩玻璃電磁器一萬四千四百三十八兩顔料漂粉藥四萬八千八百五十七兩車具橡皮四千八百零六兩火柴燐質三千二百八十一兩粉袋針毛絨一萬二千三百六十兩雜物二萬六千五百二十一兩統計七十八萬六千二百六十六兩每日平均十三萬一千零三十八兩 
[吉時行報吿美國經濟狀况]  
　　大陸報云吉時洋行發出報吿致各分行論美國經濟之狀况與歐洲工人及於美洲之影響斷定各種貨價將來續有加增蓋以製造家未能减輕成本而將來工價須視生活代價而定也歐美各國必以目前出産成本爲其營業之根據今原料工食無一不貴將來售價有增無減此種結論係吉時洋行各分部調查之結果云 
[新客秈上巿]  
　　今夏蘇浙皖等處禾稻被霉雨及颶風之後均受損傷且有人託稱軍米私運外洋以故米價大漲白破至八元八角羊尖八元二角近三日間漸爲鬆動緣江西包子尖存滬甚多上星期杏花樓公會售開十一元七角（連派司）昨已跌至九元七角皖省三河之新客秈前日頭批到申計糙米三車共九百六十石由益盛鎭昌致中和等碾米廠承碾日昨又由米客趙森和裝來糙尖一百數十石當囑北巿振興穗米廠碾白南巿售開七元一角北巿七元二角周浦新米本應於中元節左右到埠今歲因節氣交遲所以尙未見新大約日内亦可上巿以後米價苟無私運出洋勢將步跌云 
[烚赤價驟漲之原因]  
　　自六月三日至昨日止由俄新政府運來盎斯金美政府英政府之金洋到滬共値銀一千五百萬兩除少數（十成之一）裝赴印度外餘均銷於滬地恒孚泰亨源永豐餘天昌祥大豐永同豐永等金號業將銷罄蓋各埠聞得金價大跌先後到申購辦者頗多幾至供不應求烚赤最小開過（九日）二百零四兩前日雖有某外洋輪船續到盎金數千條仍不敷應巿以致烚赤飛漲至二百十四兩至二百十五兩據云囤戶預定之金尙未交齊者約有七千兩各外國銀行之金洋須二十三號可以抵埠所以烚金之價於此七天中勢必堅穏也 
[湖南第一紗廠歸商會購辦]  
　　昨日本埠某紗商接湖南來電謂湖南第一紗廠由張敬堯售與該處商會計銀圓一百四十萬元本月二十號先付定洋二十萬元其餘儘秋季内兩交云云聞該廠係民國初年譯延闓督湘時組織全付機器係本埠瑞記洋行經辦計銀八十萬兩全付紗機計四萬錠子鍋爐八百匹馬力三只係英國阿三利司廠其發電機三部係德國愛伊其牌每部馬力一千匹以上全廠機器係二年份到湘旋因南北軍交閧以致停擱直至上年終間始將全廠裝置完備本已售與鄂人李紫云嗣因湘人反對甚力遂爾中止邇始由湘商會購辦大約年内即可開機也 
[工商研究會常會紀事]  
　　中華工商研究會昨日午後四時開職員常會到者王漢强郭建侯徐春榮徐湘波沈偑蘭等數十人由馬樹周報吿本會審查國貨證明書業經印就應即着手舉行當場經投票選舉徐春榮爲審查部長徐謙讓再三始允擔任次議陳列所事决議下星期再議又議評議部長兼會報主任沈卓吾辭職事當經公舉馬樹周王漢强徐湘波徐春榮等即晚代表本會全體前往沈君寓所懇切慰留務期逹到留任目的次議常州費氏兄弟公司送會之汗衫事經邢孤舟出報吿書謂原料完全國貨色頗深白式樣亦佳又廣泰明送會之各種玻璃燈罩質佳耐用云云至六時散會 
[工界志成會開會紀]  
　　楊樹浦工界志成會昨日開第十次常會到者發起人尤水泉陳財照兪炳章莫培卿孫維庠歐陽純波丁玉崑及會員等七十餘人由評議長明潤身主席陳述現因本會急於紡織各種新發明布疋故所有諸君承認股本應於本月（陰曆）底繳齊以備採取原料進行機織經衆討論之下决定積極進行以便早日出品又報吿現擬先織文明新花席法布經用絲光雙線紗盤頭（長四百碼）計鼻烟龜頭九百四十根白紗頭一千九百二十根（共二千八百六十根）緯用白紗提花用六十號白絲光雙線紗織成白地花爲梅花與小方格格内尙有四星花經衆討論之下决定先行試織議畢散會 
[工界協進會發起人茶會紀]  
　　中華全國工界協進會自發起組織以來積極進行日昨夜間九時在北四川路仁智里二百四十二號籌備處開發起人茶話會討論進行辦法由李植生主席報吿提議事件經衆議决各條錄下（一）公推臨時職員周柏祥爲理財長奚楚明爲文牘鄭子鐫爲幹事長温肇明陳玉華馬修鈿李植生黃惠世江逹廷歐陽桂生鄭顯君爲幹事員楊廣財爲交際長徐壽波卓炳耀方文川劉漢鄭雲齋鄭璧軒郭燕焜潘連生爲交際員（二）派員分頭接洽各工廠各工界聯合進行凡贊成本會宗旨欲來入會者可至籌備處取閱章程簽名入會（三）籌議開成立大會時應預備之種種手續衆議定内部諸事應從善佈置外屆時開成立大會前一星期當再行 
一鐘矣 
[書報業電爭取締印刷事]  
　　淞滬警廳取締邼刷事昨日書業公所書業商會及書報聯合會聯名分别電逹北京内務農商兩部及江蘇軍民兩長電稿如下北京内務部農商部南京督軍省長鈞鑒淞滬警廳取締印刷所辦法十六條束縛箝制與部頒出版法尤多違背萬難遵守懇乞迅雷該廳廢止以安商業餘容詳陳 
[工部局優待警吏之辦法]  
　　大陸報略云昨聞工部局已核定捕房各緩警吏加給薪水與額外優待之辦法自今年五月一日起實行又聞工部局擬於六個月内恢復戰前西捕原有之名額計新招西捕二十四人已由英國首途來滬今戈登路有新捕三十五人在訓練中而從前回國從戎之舊捕又方陸績歸來故明年初西捕人數當足一九一四年二百十人之額薪水之增視等級而異已有家室者每子女一人加給薪水百分之五但以子女二人爲限旅行時家屬亦給盤費依照新章凡服役五年者得請假七個月捕頭等高級警員得給頭等艙位往來票下級者得二等艙票其妻與子女二人亦皆享此同一之優待假期内照給全薪與居住費又規定醫院津貼每日銀三兩醫生費開割費由工部局發給此種特别利益妻與子女二人亦得享受之英國招來之新捕聞每名改給英金十鎊爲治裝費（前定五鎊）其已在捕房供職六年而欲辭職者如經工部局允許辭職且辦公成績良好則可由工部局給與回英之盤費工部局此後將設總巡四人每人月薪四百兩麥高雲改爲警務長强生爲副警務長巴萊特斯潑林非與馬丁三人改爲帮辦警務長至於總巡四缺以何人充任今尙未發表尋常西捕月薪一百零五兩（從前八十五兩至一百兩）每十八個月加給五兩以一百二十兩爲限度管牢西捕月薪在起初四年内自一百零五兩至一百四十兩不等（從前八十兩至一百兩）四年後每月加給五兩以一百八十兩爲限度警弁月薪一百四十兩每年加給五兩至一百六十五兩爲止此後每兩年加給五兩至一百八十兩爲止（從前一百十兩隔二三年加給五兩）副巡長月薪一百八十兩每兩年加給五兩以二百十兩爲限度（從前一百四十兩每三年加給五兩至一百七十五兩爲止）巡長月薪二百二十兩每年加給五兩至二百七十五兩爲止（從前一百八十五兩至二百二十兩爲止）正巡長月薪二百九十兩每年加給十兩至三百八十兩爲止（從前由二百五十兩至三百二十五兩爲止）凡經營一區警務之巡長除薪水外另給三十兩尋常西捕按月另給居住費二十五兩警弁三十五兩其餘皆給五十五兩云 
[紀省敎育會各項研究會]  
　　江蘇省敎育會將於本月二十日開大會連日開各項研究會自十四日起舉行中等以上學校敎育研究會全省各公私立中等以上學校校長曁職敎員到會者逹百數十人十六日又開全省縣視學研究會兹將逐日開會狀况彙錄如左 
　　十四日中等以上學校敎育研究會於上午九時開會首由副會長黃任之君報吿此次開會研究主旨並由胡敎育廳長演說後即請南京高等師範敎員陶知行君講演靑年心理二小時旋卽討論此次學潮與靑年心理之關係至十二時散會 
　　十五日仍於上午九時起開會是日講演及研究問題爲學生自治繼續請陶君講演約一小時講畢由副會長主席討論本問題各會員均有意見發表討論結果均贊成試行學生自治但試行方法尙須由各校詳愼研究云（未完） 
[英商會華語學校招收美人]  
　　大陸報云上海英人商會設有中國語言學校專敎靑年英人俾可與華人直接交易開辦數年成效尙佳已畢業者二十人目前英人商會决定收受美人入校讀書學費每期四十兩一年分三期已通吿美人商會云 
[楊交涉員覆華僑聯合會函]  
　　華僑聯合會因迭據暹羅華僑推舉代表陳沅馮裕芳等先後來滬報吿暹羅政府種種虐待華僑情形特函請外交部特派交涉員楊小川赴京向政府詳陳速派專員與暹羅締約通使設官保護等情已誌昨報昨日華僑聯合會接楊交涉員覆函云前接來牘爲暹羅華僑慘被虐待懇速電歐會代表提交國際聯盟會妥訂條約一事具悉種種正在辦理昨又接貴會偕同華僑學生會曁廣帮各團體來函一件現已剴切陳說呈請外交部即予轉電專使核辦爲華僑請命鄙人亟欲一行並已電逹中央請示俟奉復當再函逹先此布復即希查照并祈轉知各團體恕不另復 
[否認路局延車費之近訊]  
　　米業仁穀公所志仁公所否認滬甯路車站增收延車費新章一事已函請總商會迭電北京交通部請轉令該路局取銷延車費新章未邀允准嗣聞此事該兩公所曾與該路局車務洋總管訂約寛展十天與部商榷解决迄今十天之期逾限交通部尙無確切指令故該洋總管對於此項問題亦頗注意須與部長面商解决方法是以前日親自乘津浦車北上並聞延車費之　碍商情不特米業一項　北貨等業亦以下半年新貨將由各路趕運來申以待應銷若不早爲抵制恐多妨害是以亦加入米業兩公所列名切實電陳下情務逹取銷之目的 
[麩皮請免釐稅之未准]  
　　上海無錫内地麵粉公會前以麩皮爲饑民食料之需與賑務甚有關係具呈督辦京畿一帶水災河工善後處請求咨行蘇省長免除此項釐稅其文略謂查麩皮爲最粗之麵粉前清本無釐稅民國以來始徵稅釐六年一月間經各廠一再呈請蠲免曾奉財部批示云麩皮爲饑民食料及喂養牲畜之用准照機製麵粉成案免納稅釐財廳行查蘇省征收麩皮稅額每年約計二萬六七千元具呈財部令行復徵商等以麵粉麩皮同由小麥所製麥已徵稅例不重徵麵粉且免釐稅粗製麩皮反加徵稅應請咨行蘇省長准予免完麩皮釐稅云云該處接呈後當即咨行蘇省長下廳飭查聞胡財廳長覆呈略謂機製麵粉前因洋麵充斥故准特免稅釐以挽利權其麩皮一項爲喂養牲畜及充作肥料並製造皮酒之用情形不同本無免稅之必要皮酒須由麩皮製造人所共喻如用麥製釀係屬麥燒吾國旣鮮皮酒工廠其爲外消可知更無免征之理由若以賑饑而論歷來災荒之區祗有採辦賑米雜糧從無來蘇購 
 
 

Page 11

 
 
運麩皮賑濟之案可見麩皮之征免與饑民實無關繫現甫遵奉部令各省一律復征爲此呈復省長飭令核議麩皮毌庸免稅請即轉咨云 
[關於時疫之消息]  
　　滬上疫勢已漸減退虹口同仁醫院前昨兩日患疫求診者祇有一人紅十字會時疫醫院近日所診病人亦寥寥無幾不如前此之忙碌擁擠惟疫勢雖見減退據醫學家觀察尙未可認爲樂觀時期在居家店戶講求衛生尤當積極進行云 
　　本城時疫近雖稍減然染者仍不能絕本埠中西醫生日夜出診尙見忙碌昨午藥局弄又有因疫倒斃之張某一名年約三十餘歲又十四歲之楊姓小孩及縣橋堍爲老虎灶出店之如臯人某甲亦均染疫而死城内外各處棺木舖營業仍甚發逹 
　　海軍藍總司令前接海軍部訓令以時疫流行飭將海軍醫院及各埠抽設養病院養病所從事整頓藍總司令奉令後除委任呉淞海軍醫院院長許世芳爲全軍醫務整理員輔助進行外兹又擬定整理海軍醫院規則及預防方法分别令發各艦隊各醫院各養病院養病所一體遵照辦理 
　　中國濟生會接崑山李平書君函云昨奉惠書並惠助洋一百元拜悉謝謝陳葛二君到崑已將大槪情形懇其轉逹亮邀察及今午楊鄧兩醫士同葛姚顧三君偕來在舍間千飯後即坐船先赴陸家浜敝處亦派人同往照料並函知該鄉經理員曁巡官妥爲招待想諸君到彼即有報吿崑城疫勢未退醫院日治數十人尙稱得手又接南匯周浦商會函云敬啓者承蒙先生派發濟生隊袁許孫三君蒞周醫治時設不取分文感激之至擬請袁孫二君駐周一星期一俟疫勢漸退再定行止現周鎭發痧者日有數十人今日醫生一至即來請往醫治至晚絡繹不絕又接紹興七邑旅滬同鄉會函云敬啓者頃聞餘姚地方疫勢蔓延非常迅速前承貴會轉請餘姚貴分會派員救護醫治無如疫區遼闊實有顧此失彼之嘆務請貴會迅派醫員赴姚救治無任公感之至想貴會痌瘝在抱必蒙俯准辦理也 
[取締倒垃圾與瓜果攤布吿]  
　　淞滬警察廳長徐國樑昨發布吿云爲再布吿嚴禁事案照居戶垃圾及一切瓜皮沔穢之物不准隨意抛棄售賣瓜菒攤擔須置紗罩筐籃以免妨害清潔迭經訂立處罰專則布吿曉諭並嚴令各區實力奉行在案乃本廳長親查境内各居戶仍有將垃圾隨意傾倒門口或路旁者售賣瓜菒攤擔仍有不用紗罩筐籃將瓜皮棄擲道路者似此故違定章言之實堪痛恨若不從嚴罰辦不足以示儆懲除隨時派員查察並嚴令各區切實取締外爲再嚴申禁令仰居民諸色人等一體知悉嗣後無論商店住戶如再有傾倒垃圾於門口者定將該戶主拘案嚴罰如自己門前見有他人傾倒垃圾者戶主須立時禁阻不服即將傾倒之人指交就近崗警帶區處罰如戶主不加禁阻他人隨意傾倒者即將戶主處罰至售瓜攤擔如果不用紗罩及筐籃將瓜皮任意棄擲道路者定將售賣之人從嚴懲罰自此次嚴禁之後倘再故意違犯本廳長惟有照章嚴懲不稍寛宥其各凛遵勿違切切此布 
[烟酒聯合會常會紀事]  
　　中國烟酒聯合會昨開星期常會首由主席陳良玉報吿接北京全國烟酒事務署復電略稱贛省鄱陽支棧由局派員自收實爲息爭起見昨據鄱陽商會等電陳到署業經批示在案望貴會研究事實是所企望等因到會報吿畢當經公决轉電鄱陽商會農會等各團體查照次報吿商邱烟酒聯合分會函稱該分會業已成立兩業七十餘家會員三百有奇公舉陳陸楠郭景春爲理事詳册另寄云云公决容俟接到詳册再行審查列册函復次金印侯報吿江蘇二區公賣分局屢圖推翻八年度認額兩業同人頗深惶恐當此時局商業凋零勢難承認况朝令暮改此後更何所適從此事於兩業關係甚鉅應請公議辦法公决應先由各支棧援案陳復議畢時逾五鐘遂散會 
[江灣救火會迎龍會紀事]  
　　昨日（十五）江灣救火會舉行迎龍會上午十時開會首由副會長王鶴舟代表會長致開會辭略謂本會此次自購新龍及體育會加入之機龍實認捐諸公及葉子衡先生之賜安可不開會以歡迎之又謂本會同人不可以開迎龍會爲已足了事必當盡力以研究乎興革之事宜而實行之俾有成績以報我熱必諸君子也繼請來賓兪宗周演說略謂人當有公德心熱心火政者不惜犧牲金錢精神甚有犧牲生命者此即顧公德者也然生命可犧牲而名譽不可犧牲彼假公濟私而致名譽掃地即犧牲名譽也今貴鄉諸君熱心如是將來會務之發逹可預卜也余敬祝江灣救火會萬歲徐少棠演說火會辦事之必要及保安員之責任陸錦麟演說辦理火會之困難及其補救方法後由體育會代表金樹聲答詞略謂敝會此次以機龍加入事屬草創諸多簡漏乃辱歡迎並加獎勵愧甚此後望高明者隨時賜敎云云旣畢前往大寺場操演由保安長周鵬齡指揮新辦之久安龍出水至八丈以上其他各龍亦在七丈左右場上觀者頗衆是日到會人員約三百人警界米春堂閘北代表除兪徐二君外有尹村夫上海救火聯合會代表陸君體育會主任張晋峰新龍管理員李斯文救濟婦孺會院長蔡春芳並由蔡君送軍樂隊及童子軍來會演操旣畢舉行叙餐盡興而散 
[送彈嚇詐案訂期研訊]  
　　寓居公共租界湖北路惠商福州路大新等旅館内之江陰人章杰蔣武無錫人陳仲良（即瘳一凱）因與蘇少山陳虎臣王九光呉玉生陸金根沈阿二陳三仔等在新閘山海關路六百零三號屋内組織中華民國鐵血團機關專寫恐嚇信函向租界内各富商巨賈勒詐巨欵被派駐老閘捕房專查特别事件之中西探目偵悉往將以上各人先後獲解公共公廨訊悉章等曾投函江陰人何者亭嚇詐當飭一併押候查明澈究在案兹悉此案經一百八十四號西探開納與華探顧阿根姚錫卿查得陳仲良等於本年四月二十日左右用中華民國護法團籌餉部曁鐵血團等名義分别投函南京路永安先施兩公司及九江路天蟾舞台嚇詐巨欵不遂並將炸彈送至永安公司及天蟾舞台主許少卿家内該探等調查之下即向被吿各人逐一詰問口供並錄取供詞於前日禀明捕頭轉禀中西讞員諭將此案於十八十九兩號（即今明兩日）午後繼續解堂審訊 
[本帮香工求加工價之解决]  
　　本埠客帮香業工人罷工要求店主加增工資經雙方代表商勸解决開工後本帮工人全體繼起罷工要求店主一律增加等情已紀昨報兹悉此事前日午後經各代表一再會議因相去太遠至上燈時仍無結果各代表以多一日罷工即多一日損失因於入夜後繼續會商本帮各工人以平日各店主欵待工人如粥飯之食菜亦極非薄故此次目的須照原價每日工錢二百文外再加錢一百文經店主方面之代表再四商勸初允加錢六十文繼見各工人堅持不讓又再添加十文合成每天工錢二百七十文其餘一切照章辦理照此議决雙方簽字允洽定於次日一律開工 
[板箱業大小行均議和加價]  
　　本城板箱作同業共二枯十家前者該業小行（工人）要求增加工價全體罷工多日後經雙方代表出爲解决始行開工迄今爲時無幾近來該業大行因應用之貨逐漸飛漲連日由柱首邀齊同行會議加價尙未解决而小行中各工人昨又有人發起罷工要求作主（大行）再加工資云 
[沙船因風留滯]  
　　北帮黃合泰周合興兩沙船於中元節滿裝紗布報關裝往山東靑州烟台等處因洋面有風至昨日尙未出口又南巿盈記接瀏河信息該號之馮興盛葉同順等沙船此次由北南下因遇大風現在該處避風業已五日共有沙船四艘船貨均平安無恙一俟洋面風靜即日可以返滬云 
[昨日馬路中之水]  
　　本埠連日潮水盛漲昨日下午四時大雨僅三刻鐘卽止適値潮漲各馬路溝渠積水已滿一時無可流洩故租界中如大新街六馬路法租界之菜巿街均泛溢成河水深尺餘閱一時始漸退盡 
[兆豐路圖刦傷人案續誌]  
　　虹口兆豐路一百四十八號門牌愼昌雜貨店於本月十四號夜十一句半鐘被匪圖刦未成開槍拒捕彈傷該店主某甲之下頦由捕飭探追拿未獲將甲車送同仁醫院醫治等情已誌前報兹悉該店主姓孫名和勳自被創送院醫治後經醫生察得彈從下頦射入頦骨已被擊斷齒亦脫去一枚以致此彈流入何方尙未尋出而該管捕房捕頭因該匪等身入重地並未搶去一錢一物且外間人言嘖嘖大可研究故於前日嚴飭中西探捕詳細偵查以憑澈究 
[商借冬漕委員抵滬]  
　　息借民國八年份冬漕一事經江蘇齊省長派委陸費燏來滬與商界接洽陸君奉委後業已抵滬暫駐北巿上海旅館擇期與沈知事並各商董商榷 
[廳令各縣知事會勘災荒]  
　　本年夏秋之交各鄉棉穀因風雨爲災預料收成怕歉財政廳已派員分赴各縣履勘昨又訓令上海等各縣知事略云案查各縣田畝收成業經本廳通令各縣按照前頒則例分别詳報各在案惟本年夏秋之交風雨爲災迭據各縣詳報亟應趕速勘辦核實釐剔酌量請减不得揑熟爲災除分别派員前往蘇松常鎭太通等各屬外合亟令仰會同認眞履勘據實詳報 
[被災各省之補救方法]  
　　江蘇齊省長近令滬海道尹略謂入夏以來各屬報吿水災者紛至沓來中央結核總計被洪水爲災省分已有十分之四五於是政府急謀補救方法業已奉有電咨規定四項特通令所屬知照（一）擇要添設河工督辦（一）籌欵以備賑災民（一）速行調查各處河工現狀及辦理是否得法（一）受災區域即興工業以免人民失業流離云 
[仁濟堂所接吿災乞賑函]  
　　常熟常熟縣紳邵松年兪鍾頴等吿災乞振啓云謹啓者常邑自舊曆五六月間霪雨兼旬江潮倒灌四野膏膄咸成澤國初則僅最低區漸及次低中平區全行淹没水勢愈積而愈大災情愈久而愈重各災區牆場壁倒無米爲飲災黎之束手待斃者到處皆是被淹區域約占全縣十分之四其災情最重最慘者若古蘇鄉之童家濱陳楊涇南湖蘇家尖高塲段楊樹洪東西湖口錢家倉錢家門東唐巿之大小尤涇塢坵山山涇海虞巿之龐家濱華圩庫上五渠大小湖甸白茆鄉之運涇塘一帶任陽鄉之李家宅基北山涇一帶虹橋鄉之孫家宅基馮家宅基横涇鄉之東湖南一帶各村落一月以來水退遲遲東疇南畝依然白浪滔天災民食宿乃在水中流離失所者不可勝數姑取狹義而言以二百五十圖計算假定每圖極貧災民六百口每口每日給粥米二合以本年閏七月起至明年四月止作三百日計算合給米九萬石假定每石價六元即需籌備價洋五十四萬元之譜况災區尙不止若是之廣災民尙不止若是之數振米尙不止若是之額米價尙不止若是之低倘非預爲籌策徧地哀鴻資生無術勢必强壯者鋌而走險老弱者盡塡溝壑種種慘狀愈演愈劇伏乞四方仁人君子解囊慨助俾數萬災民出洪水登袵席云云 
　　呉江呉江施滬同鄉會來函云頃接呉江縣五都區寄來被淹各圩一覽表又横扇區報吿水災情形函云内開敝區北面沿河南盡蕩漾地形素低泥性又鬆鄉人所謂直土磉也容易浸漏兼之靑苗初種未經發育夏曆六月十二十三晝夜大雨傾盆風浪冲激無論外灘低圩淹没凈盡高圩亦大半平沈村落幾成澤國陸地可以行舟雖農民等日夜車救未見效果嫩弱之苗久浸水中已多霉爛嗣後天氣雖放晴光然積水不退反而見漲二十二三四等日迭有陣雨二十六晚又龍風陣雨自南而來勢極洶湧蕩漾波浪如山崩地場猛不可當凡在漾蕩北灘各圩或堤岸潰裂立見冲没或堤雖未裂浪從岸上飛潑而入田内之水頓漲三四寸不等剛經救起之苗又被淹没且不但淹没田苗桑樹亦浸在水中於斯時也風聲雨聲哭聲鑼聲振動天地令人慘不忍聞北際圩小地名盛家田村灶面床帳盡入水中未能居住大榮圩小地名楊家扇村羅姓農民房屋盡行坍倒天災之酷乃至此乎統計敝區共一百五十圩現全淹半淹共共九十三圩之數且未淹之田圩身亦各有高低凡四灣兜及潭爿田等地形均低將來亦屬難望收成故此處被災較宜統三年尤重各圩農民家儲全年或半年糧者什無一二寅年吃卯實居多數値此災情奇重借貸無門飢寒迫則姦邪生若不預爲設法一旦發生事端噬臍何及此大可慮也又被淹圩民大半以做經爲業幸邇來生意尙好故田雖淹没地方尙屬平靖倘一旦經車停止禍機立至此可預斷也每念及此萬分焦灼云云（呉江縣横扇區報吿被淹各圩一覽表）外場平沙撫燄帶下上草接字帶下北低帶下上忠帶下爐煃帶下銀潔帶下爐字帶下方康且帶下北炕帶下　字帶下璧室足帶下鳳字帶下以上沿湖被淹共廿圩帶下最早淹没者外場圩此圩外灘水外塲平沙（全淹）四都南坩圩（全淹）上炟圩下炟圩烔字圩下席圩昂字圩丹木圩斗字圩小基圩北基斗圩（半淹）革舉圩（全淹）北際圩小榮圩宿斗圩榮升圩神仙斗圩小東斗圩南基斗圩小宿圩大榮圩榮斗圩大扶圩大南扶圩小南扶圩西拑圩西斗圩東斗圩（半淹）東木圩　字圩（全淹）燧字圩斗照炳圩托字圩外箕茭圩裏箕茭圩東房圩外墐烽字圩南墐（半淹）束箕圩基同圩低煣圩外煣宿字圩星字圩小榮圩斗叉圩小斗圩叉斗圩東小美圩嬌字圩南墐圩皖膢圩第四墐大成圩灴灶圩東舉圩十一都西拑圩南拑圩北拑圩共五墐（三墐全淹二墐半淹）東斗圩共四墐（三墐全淹一墐半淹）天字圩（全淹）稔字圩無字圩西房圩西斗亢圩下脚圩月灣圩東長圩千字圩下亦圩下召圩拑讀圩撕字圩外墐東讀圩南低圩小斗照炳圩以上共九十三圩 
　　嘉善嘉善縣紳錢紹楨　步雲等來函云敬啓者嘉善居舊嘉屬之下游地勢低窪並因華亭塘麵杖港茜涇等諸瀉水之要道灘埂漲塞排洩行緩一遇潦歲痛苦獨甚本年夏至時節梅雨兼旬西北各鄉低田淹没六月十二終日竟夜大雨如注河水頓漲數尺隴畝盡成澤國鄉村父老婦孺拼命築圩戽救而天半陰晴水不減退積經旬日始獲將水戽出奈嫩弱之苗已盡腐爛其早種稻桿較堅强者亦已浸死過半日前申報杭州快信載有各屬勘災委員一律事竣旋省報吿以嘉善德清等爲最重等語良有以也至於縣治以南地較高平受災狀况殆不如上述之甚然因連歲螟蟲無收大都改種早秈正在吐秀之際突遭七月初七之颶風所抽之穗癟而不綻農民無訴號泣昊天現在各處又有發現螟蟲之警吿矣連歲兇荒復遭如斯浩劫今幸大善士慨發慈悲籌及振恤謹將災情上陳清聽云云 
[承天學生分會之游藝會]  
　　虹口沈家灣承天學生分會因籌辦義務學校經費不足於前晚（十二號）新鐘七時假北四川路虬江路大風社開游藝會演劇籌欵首由閘口惠兒院童子軍奏樂開幕由戈朋雲演說痛言中國扺制一事五分鐘熱度已過且詆投機營業私運米糧之害國次該會學生之絲竹又次上海武術會之拳術計演者敎師楊奉眞于振聲王懷琪呉志清會員楊德陶黃鑫瑞六人所演各種技術均極可觀又張薇眞張鳳貞二女士演火棍運動跳舞又派克路養性女熟唱歌班唱國耽歡迎愛國歌又該會新劇團演亡國痛史又趙中山演魔術最後仍由惠兒院童子軍奏樂閉幕是晚開會除惠兒院童子軍維持秩序並招待幹事陶雪生分派男招待員招待外由養性女熟學生招待女子來賓觀者約一千五百餘人 
[兩學校之秋季始業式]  
　　民生女學校法租界霞飛路民生女學已於昨日（十六日）上午九時舉行開學禮定於本月二十五日開課學生到者八十餘人先由胡校長報吿本學期改革狀况繼由敎職員任矜蘋兪日新等各致訓詞後請來賓顧績成葛嘯愈演說國恥歷史并勉勵學生苦心勤學以冀成就將來女界之人才云 
　　靑年勵志學校牯嶺路鳳瑞里中華靑年勵志學校昨晨十時舉行秋季始業式學生到者七十餘人本學期聘定黃蘇葛沈等敎員擔任男部敎務華李王諸女士擔任女部敎務首由校長方星垣報吿上學期經過狀况及本學期擴充意見次敎員黃蓊奴蘇海石葛佛盦等致訓詞學生全體向國校旗行三鞠躬職敎員學生行相見禮一鞠躬唱國歌校歌開學歌散 
[聶中丞公學同學會開會紀]  
　　十七日下午聶中丞公學同學會開成立會并舉行歡送會員兼發起人聶光堃赴美留學到者三百餘人秩序如下（一）開會（二）主席報吿開會理由（會董許文彬）（三）會長報吿經過情形（副會長陳國衡）（四）演說（邵博强崔通約）（五）職員行受職禮（會董許文彬）（六）演說（聶雲台）（七）讀歡送聶君留美詞（副會長張勤益）（八）攝影（九）散會 
[兵工廠電請撥欵]  
　　上海兵工廠經費陸軍部規定每月十萬金不得逾額向章由部按月支給自本年以來國庫欵絀不能如期解濟春間雖由謝總辦晉京面呈部長籌銀數十萬滙滬支用惟因積欠已鉅殊難歸清且廠中現有軍械急於製造待欵甚殷故謝總辦於日前特將需欵待用情形電呈陸軍部請速撥欵接濟 
[通緝習藝所脫逃之幼犯]  
　　本月十號虹口塘山路二十五號門牌改良習藝所内脫逃幼犯三名皖人陳阿四涉及縱放嫌疑業由十六七兩號印捕禀明管所捕頭報經滙由捕房飭令中西包探將陳獲解公共公堂諭着收押候究等情已紀前報兹經該管所捕頭查悉所逃者一系南京人年十八歲名陳金生其二均本邑人一年十七歲名呉阿三一年十六歲名徐小渭皆因竊案發覺被拘訊辦除禀廨出票緝拿外復於昨日陳由總巡麥高雲氏諭知公共捕房刑事稽查處發出通緝單一道分送華法各官廳曁所屬各捕房一體協緝 
[汽車傷人兩則]  
　　昨日下午六時許公共租界寗波路浙江路口有寓居厦門　嵩陽里四百十五號門牌之常熟人龐少卿年已七旬被先施公司四百十二號送貨汽車撞倒身受重傷當由汽車夫張阿根懇求紅十會救護車將受傷老人載送醫院醫治一面投報老閘補房即經捕頭飭探往查肇事眞相覆候核奪又有通州人包子良於昨晚九時許行經愛多亞路法租界鄭家木橋塊被某西人所駕汽車撞跌碾傷足部當由大自嗚鐘法捕房七十六號華捕另雇車送包往醫院醫治另由一巡捕帶某西人入捕房報吿捕頭核示 
[陸朝廉投浦遇救]  
　　紹興人陸朝廉向爲磗灰行生意近因失業來滬謀就借宿於北巿大統路新廉里妹夫其甲處惟陸負債千餘金無計彌補昨日午後兩時步至南巿董家渡碼頭躍入浦江圖盡適爲崗警所見上前救起帶入一區一分所問明年五十一歲有胞弟陸某現在江西路維吕洋行執業等語王署員飭送警廳請爲安插 
[鞋店倒閉案刑事不能成立]  
　　粤人潘本逹向在廣東路五百零五十六號門牌開設彩章鞋店本年二月間倒閉經理脫逃由債權人控經公共公堂將潘拘押並給諭拍賣該店生財派員清理賬目現在尙未結束而債權人中有做緞子牛皮等生意之馬子久李歲華李智生沈成之張家珍黃詠琴陳蓉卿等七戶以共被潘倒欠貨欵巨萬情同欺騙心不甘服同延律師在公共公廨刑事起訴於前日下午提訊先由原吿律師上堂譯明案情次據各原吿分别投訴被吿購買貨物宕欠貨欵存心倒騙請爲訊懲被吿潘本逹上堂供稱店事全由譚姓經理我不預聞現譚已逃逸等語並延律師代爲辯稱被吿倒店時即進破産禀且經堂上派員理賬本案當然不屬刑事範圍云云兪襄讞核供商之義副領事羅斯君以原吿所控刑事案不成立判着注銷又馬子久單獨延律師以刑事狀訴潘本逹用欺詐手段騙取値價洋四千二百六十八元五角之緞子八十八疋並將六十疋質洋三千一百餘元一案亦於前日下午由承審上案中西官會訊據馬之律師上堂譯明本案被吿確有欺騙情節並由原吿投訴潘屢以甘言賒貨及至其鞋店倒閉方查出伊賒去之貨大半質洋顯係存心倒欠已在該店内抄出當票呈請察鑒詰據被吿所供與前案供詞相同且仍延律師代爲辯稱本案案情與前案一式所供刑事亦不能成立云云堂上核供磋商之下以原吿所控證據不足判將刑事案註銷被吿潘本逹着仍帶回拘留所押候倒欠各案由民事訊核 
[灼斃婦人撫卹了案]  
　　某拆兌店經理董杏仁前至新自來火行街四興里四十號門牌陳趙氏家找尋夥計朱阿大旋與陳趙氏之外甥葉瑞根口角董即在檯上猛擊一下致將所燃之火油燈潑翻掽在賭客周玉香之妻徐氏身上灼傷胸部醫治無效身死後由捕房將董及趙氏拘解法公堂判候提葉瑞根朱阿大兩人到案再核在案兹由包探將葉朱兩人提到於昨日解送法廨請究詰之葉瑞根供是晚董來找尋夥計朱阿大民人答稱並不在此詎董即向檯上猛拍致肇此禍朱阿大供民人是晚係在趙氏内房賭博迨至肇禍出外已經不及施救是否由董將燈潑翻並不目覩故不知悉是實中西官判董罰洋三十五元趙氏罰洋十五元併共洋五十元撥給屍夫周玉香具領以作撫卹完案 
[南車站查獲帶土犯]  
　　嘉興人張正榮昨日携帶烟土三包每包六兩擬乘上午七點四十五分火車帶往浙省至南火車站被駐站車警查見以其形跡可疑上前搜檢將烟土查獲連張解送二區警署訊辦 
雜評二 
[湖南紗廠問題解决（庸）]  
　　張敬堯變賣湖南第一紗廠湘人反對甚力今得某方面消息該廠已改歸湘商會承買湘省之公産仍歸湘人所有此問題自可吿一結束 
　　前此張敬堯致國務院佳電有現已規定標賣辦法並準十號爲抽標日期事已確定方針殊難中變等語態度非常强硬今距佳電不過一週間耳而所謂方針確定殊難中變者竟已中變意者張敬堯亦知衆怒之不可卒犯而不得不變乎抑因國務院之尤電勸誡而對湘人讓步乎從可知武人之專横政策苟人民出全力以反抗未嘗不可打破要視其决心何如耳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星調換一次今日係呉昌石先生手書 
新談 
[影戲之結構談（一）] [  秋葉]  
　　内容提要就實質形式方面說明影戲結構之要點並舉美國影片會社所用脚本一種以爲例證 
　　影戲ＰｈｏｔｏｐＩａｙ外觀有似乎無言劇Ｐａｍｔｏｍｉｍｅ但其本質實與一般戲曲Ｄｒａｍａ逈異主觀象如想像記憶夢幻等戲曲中不能超越時空使之實現以供目覩者影戲則能歷歷現之此即其特有之藝術根柢所以能外戲曲而獨標一幟者是以影戲之取材重在心理之表現以引人想像之範圍爲廣爲愈美其結構方法遂亦與一般戲曲異轍焉 
　　由實質上言影戲之結構可大别之爲四類一以寫實爲主二以敎育及其他實利爲主三以娱樂爲主四以文藝爲主更詳言之則第一類中有歷史劇軍事劇戰爭劇等别第二類中有社會劇（以社會問題爲材料者如含有一定目的亦可别謂之目的劇）問題劇（以政治問題思想問題人生問題等爲材料者）敎育劇宗敎劇寓言劇等别第三類中有偵探劇剌激劇（以危險印象爲主要材料者如屬於探險事實亦可别謂之冒險劇）喜劇（戲曲中之喜戲本指與悲劇相對之正劇言但在影戲則常視同滑稽劇而無所别）等别第四類中有文學作品（以名家之傳奇小說演爲影戲者）藝術作品（用持爲影戲創作有藝術價値之材料者）等别近來影戲之取材漸傾向於社會人情方面故年來美國酉尼哇沙爾會社ＵｎｉｖｅｒｇａＩＭｆｇＣｏ特製之靑島ＢＩｎｅＢｒｄ影片（每種皆五卷描畫人情淋漓盡致）頗行於世至於偵探劇剌激劇等以機關佈景Ｔｒｉｅｋ見長者徒供一時快覩絕無餘味可尋惟庸衆樂之不厭耳 
　　由形式上言影戲結構通常以影片ＦｉＩｍ八百呎至一千呎爲一卷ＦｅＩＩ（亦曰部Ｐａｒｂ亦曰齣Ａａｔ恒例秒鐘攝影十六枚影片適長一呎故一卷經過之時間爲十三分至十七分）戲情之短者一卷而畢普通作品以五卷爲常六卷以上則屬長篇多分期製作發行此則各有篇ＣｈａｐｔｅｒｏｒＥｐａｉｓｏｄｅ數卷自爲起訖但以同一人物爲主而用同一名加第二第三等辭爲别因之製作亦無定期是日斷續品Ｓｅｒｅｓ又有每篇一二卷情節蟬聯每週定期繼續發行者是日連續品ＳｅｒＩａＩ（此種自一九一三年來盛於美今日滬上各處所演連臺之片即屬之）無論長篇短篇各卷之一般結構形式皆以題名ＴｉｔＩｅ出場人名及扮演者之說明Ｃａｓｔ居首（此種說明亦有依畫面陸續標出者至二卷以上長片此後更有卷數標題）次則字幕ＳｎｂｔｉＩｅ畫面Ｐｉｔｕｒｅ（各種場而Ｓｏｅｎｅ之總稱）相同而出末乃以卷終說明ＴｂｅＥｎｄ與製片會社之商標殿焉 
新智識 
[童子軍游戲（續）] [  上虞陳伯源譯]  
　　收集簽押員倘已逹入根居地而不爲敵（即抗拒員）虜則可安全得根居員之簽押而抗拒員此時不得再捕之也旣得簽押從容引去至他處而試之如是而往以得每處根居員之簽押爲其唯一之目的 
　　各處根居地之佈置須取圓形故收集簽押員之輪流直往也至終仍回起點公證人在也 
　　根居員與收集簽押者是乃同盟之人故每有隙可乘之際輒指導之俾得乘機而前也 
　　此種游戲係紅綠二羣之競賽雙方勝負以其所得簽押之多寡爲準 
　　附則 
　　（甲）不准藏匿舖戶之内 
　　（乙）途次避躱以路旁爲準 
　　（丙）根居地界範該處抗拒員必須精悉凡遇不得已之處此種界範可用最顯著之物劃清之 
　　（丁）收集簽押員倘已逹入根居地而得根居員之簽押該處抗拒員不准回顧他處根居地而助之蓋彼已失敗且須回起程點也 
雜錄 
[歐戰餘話] [  瘦鵑]  
　　記塞爾維亞無名之英雄 
　　歐戰開幕後慘霧愁雲瀰漫於塞爾維亞全土全國男子靡不踴躍從戎冀爲祖國爭一日之榮譽雖國力弱小不足以抗强大之德奥而大義所在不遑顧也從軍者匪特男子即婦女亦 
多有慷慨從軍爲國宣力者戰事初起時人心咸皇皇然不能安處而一般婦女仍持以鎭靜不爲所動苟有夫壻或兄弟輩戰死沙塲者則立易軍服持槍赴前敵以爲之代雖家有兒女棄之弗恤類由紅十字會爲之撫養此輩婦女實足爲二十世 
 
[巴黎亞歷山大三世橋及大旅館]  
紀之女界增光者也 
　　嘗有一少年從其父兄出戰戰三年以勇騺聞一日爲砲火所中喪其右臂及右腿負創而歸養疴於紅十字會醫院創旣愈臂腿斷處均圓秃如漆髹覩之可慘問其年僅十七而身歷戎行者已三年餘矣觀彼四肢雖去其二仍虎虎有生氣一似天下事未足以困厄之者其忍耐性絕强能忘痛苦平時常作笑容無楚色且於言語間頻露愛國之思初入院時不能有所動作第時轉其灰色之變畔作作視人狀至懇摯迨少搓則恒拄杖游觀院中病室加病者以慰藉每出其左手爲人按拍小枕俾今平易或則坐病榻前曼聲歌塞爾維亞行樂之歌使病者忘其所苦俟入睡後始去其愛同胞也如此其愛祖國也又如彼名雖不傳亦不愧爲一無名之英雄也 
　　外此又有一弱女子亦嘗從塞爾維亞大軍之後親冒鋒鏑者女村居邊境某村村中多佳景崇山疊翠曲水拖籃即一草一木亦葱蘢多佳致女相羊其間於意至得初不知人世間有斷脰喋血之事迨戰禍旣肇朝野震動女忽於是時潛然他去人固莫知其何之也其後塞爾維亞大軍之一部奏凱而歸則女亦戎裝列軍中旣返故里方擬與家人把臂　舊詎村曾淪敵手蹂躪無度村中屋宇焚毁殆盡其老父及兩幼弟均遇害尸體赫然尙釘於一木十字架之上蓋以不屈死者女見狀大慟立下三尸瘞之復荷戈入軍中誓殺敵人十萬爲父弟復仇每交戰時女必身先士卒奮勇殺敵大戰中立功甚偉云是又一無名之女英雄也 
小說 
[畸人畸行錄（一）] [  劉麟生]  
　　（英國名小說家威廉勒苟新著） 
　　晚餐之時間過矣Ｘ旅館有二待者立於烟室中而談一人曰今日新至之客其舉動何奇也每發一言其尖銳之聲徹耳所購之襪至惡劣不堪且時取舊襪而加以補綴若一視其袴則百孔千瘡如爲圓鋸所鋸此人言畢二人狂笑不已彼等所言之客名白勞開乃世間最奇之人旅館中人無不視爲笑柄彼所著之衣如游民然長髮鬈鬈忖其年紀當逾六十其習慣至奇特有一事爲余所最詫異者則彼雖賃居余旅館二層樓最昂之一室然不依旅館常例每星期或每月結賬付欵彼必以每日之房金繳清有時且預付第二日之房金此皆旅客中之創舉也此時氣候酷寒彼堅不肯於室中舉火然彼非不畏寒余屢經其室見彼坐而以裘衷身其裘亦其舊似於舊貨攤購得之者高領覆及耳際手著羊毛織就之大手套猶戰憟不已余時一入其室彼謂余彼之生活至節儉蓋習以爲常非一日矣獨是彼之房金每星期須付二十基尼（每基尼合墨銀十一元）奢儉不等若是余顚大惑不解也 
　　一日彼謂余曰醫生屢屢吿誡余近日不得飲酒吸烟惟仍可與友朋往來耳彼言時至鄭重其辭余亦不覺色莊固知彼爲是語爲己自留地步蓋彼近日常與一絕美之少婦相往還每日必見二人聚首之時伊（女性後仿此）名蘿賽賃二室於此旅館來此後於白勞開一星期伊之室與彼之室固同一走廊也 
　　此輩人物殊令余對之生好奇之心而尤以白勞開爲甚某夜已九下鐘白勞開一人外出余思此旅館旣爲余經理則此種奇人之舉動何妨一窺其究竟遂尾之行彼步行至次苓街穿地道而至馬克　頓止步余亦止步故不令彼知彼昂首復前行余隨之往白寺路彼忽折入東安街且步履加速余亦潛躡其後相距甚遠俾彼不克見余而余固猶得見彼之影也行行復行行彼往一小街而去余知此爲喬木街以數年前此間曾出一甲克大刼案余數來此故也然該案中殺人越貨之甲克至今未曾緝獲余忽自忖此人得無與甲克案有關乎條怱間白勞開轉音四望似慮有人見者斯時余適藏身暗處故不爲彼所見且余著橡皮底靴彼决不聞有步履聲有頃彼聳身溜入一屋余俟之可五分鐘遂潛行暗記其屋之形式及地址窗戶皆無燈光外射仍俟之出乃一小時已過彼仍不出余急不能耐欲行矣忽瞥見彼立於屋外之井欄旁彼何自出余甚異之彼頻顧其影遂舉步行健步若飛不意以一老人猶能之彼歸時不循故道由舊門街至廟宇街而返旅館乘升降梯而逹彼臥室時已鐘鳴十一下矣 
　　半句鐘後不謂白勞開又出現於游藝廳中（　美大旅館皆有游藝廳爲旅客偃臥閒談之處亦可喚餐）仍著彼破收不堪之外衣須臾蘿賽夫人亦至握手言歡同就附近之桌共餐而羅馬尼亞之音樂隊亦同時奏樂焉余自屏間窺之見勞立侍者多人皆注視此衣服破敗之老人及服飾華麗之蘿賽共餐復竊竊私語繼以嘲笑不意此大旅館中乃有此被人譏訕之客也 
[自由談之自由談] [  不冷]  
　　錯不錯大凡與人爭執一事必須自己處處立於不錯之地位然後查可以責人之錯而得佳果若自己一入於錯則爲所執持而前功盡棄矣 
 
 

Page 15

 
 
   
 
 

Page 16

 
 
   
 
