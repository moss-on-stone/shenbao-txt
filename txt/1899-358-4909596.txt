# 1899 - 358 - 4909596

 

Page 1

 
 
[新印大字足本玉鳳洲綱鑑會纂告成] [  圖書集成局代啓]  
　　是書係明王鳳洲先生所撰先生一代道儘尤精史學以司馬温公資治通鑑朱紫陽通鑑　目卷　較繁閱者不便笈會通兩家之書撰爲是編用筆謹嚴叙事詳備方今國家崇尚實學稽古之士允宜家置一編惟惜坊間所印均係删節之本又字畫纖小讀者憾焉今埽葉山房主人覓得是書足本倩本局用新鑄大號鉛字重行排印校對詳明張潔白洵乙部之要編藝林之精品也每部二十本價洋二元八角蘇申南北埽葉由房均有發兌此佈 
[新印萬國新史大事表出售] [  圖書集成局代啓]  
　　是書於各國形勢政事沿革及一切交涉公法探源溯流搜羅宏富於西史中獨得窾要閱之可以通權變而廣見聞方今時事多艱有心世道者於外洋用人行政之道規時度勢之方皆當詳加考訂誠得是書而講求之何患不能窺其堂奥哉現由本局代爲刊印裝訂十六本每部洋二元由上海望平街紹先書局蘇州彚文軒發售 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[論欲泯俄日之忌須由中國之自强]  
俄羅斯雄跨三洲久有席卷天下併吞列國之意其所最忌者英國耳日本僻處亞東島隅本不在俄人之意自中日釁起日人欲佔據高麗及我東三省日人强盛之勢始見而俄人忌日之心亦始生於是借助中國爲名仗義執言日人雖迫於公論然亦自知不能與敵决然舍去而俄人遂得侵高麗之權佔中國之地此與日人爲難之權輿也當時俄人欲先圖歐西其拳拳者一黑海耳爲英所阻鬱鬱者已有年矣今忽得此停船屯兵之所而又築西伯里亞鐵路直逹滿洲水陸皆通向之欲逞志於歐西者今將於亞東肆其蠶食亞洲之地中爲大而兵勢則日爲强俄之所欲者中土耳而礙於日本之兵勢故欲逞志於中國必先制服夫日本中日雖曾開釁而今已和好如初且交誼較前尤爲輯睦大抵中日唇齒之邦也日人深明此意故無日不備俄俄人亦以日人必將助中故不欲遽爾發難然俄人豈肯忘情於中國哉不能忘情於中國而謂其能忘情於日本乎本月廿二日報紀總理衙門接吉林將軍來文内開據稽查東路委員禀報俄兵於西歴十月中陸續運至波西特海灣者計共三萬名自上月首禮拜起每日團操以一萬人爲守兵二萬人爲戰兵操閱三禮拜現皆駐紥原處委員曾照會俄營詰問俄官答云預備與日本决裂廿六日又據日本長崎埠訪事友來函云俄人於遼東軍事布置周詳而海軍尤爲嚴整新簡遼東總督矮來欺夸夫氏謀略兼優久爲海軍宿將已由疃台埠附乘沙開而渾輪船赴任隨帶將校七十員西歴十一月三號哭師秃陸埋兵船載到海軍將士甚多均由太平洋艦隊及西伯利亞海兵隊中派出並聞新製之一等巡洋艦名旗阿那者已於十月十三號下水尚有矮拉夫六拉一船約明年可以告竣此外尚有商輪船二大艘一名來鷄鳥衣一名蒲冷其泥不日告成駛往旅順運送兵士糧食又在高麗之鬱林島經營布置測量海濵要害密置水雷觀此俄人於東海犄角之勢已成不發難於中國必發難於日本說者謂兵法云兵不厭詐俄人自言恐與日人决裂此言恐未足爲憑無非欲怠中國戒備之心俟其西伯里亞鐵路告成然後長驅而入使中國無可抵禦目下兵力中弱於日俄人斷不肯舍易而就難也曰俄人欲得中土其意固顯而易見然惟恐日人出而干預故不肯輕舉妄動其謂預防日人未可指爲虚語且日人添艦練兵朝夕不遑其武備之　亦不亞於俄縱觀兩國相持必不能久一有釁端戰禍立見惟不知鹿死誰手耳然爲中國計則以俄日不開釁爲幸若一開戰務俄勝日固爲中國之禍日勝俄亦未必不爲中國之禍總而言之無非以中國土地爲勝負之資耳中國豈非拱手而受其害哉卽戰而互有勝負終歸於和而中國地方已不免遭其蹂躪中國海面已不免爲之震驚蛤蚌相爭漁翁無得而反失此必然之勢也然則何爲而能使不開兵釁乎曰中國苟能整頓兵備使俄不敢藐視絶　中土之念自無所忌於日人矣故曰欲泯俄日之忌須中國之自强 
[本館接奉電音]  
　　昨日午後京師飛電傳來上諭一道旨一道敬謹譯登○十一月二十六日奉上諭許景澄著轉補吏部左侍郎吏部右侍郎著陳學棻調補吳廷芬著補授户部右侍郎兼管錢法堂事務欽此同日奉旨青州副都統著噶嚕岱調補正紅旗蒙古副都統著例立布補授欽此 
[德人治盜]  
　　天津國聞報錄山東時報云近有匪徒多人至德國租界中刼掠居民銀物東奔西突勢甚鴟張後有匪徒十人至大包島某姓家先放空槍威嚇家人逃避匪遂一擁而進搜括無遺及至將去時適遇德國巡捕數名遂被拘獲一匪解經德員訊供擬按照德例用槍擊斃聞者快之 
[英船觸礁]  
　　日本長崎埠訪事友人云英國衣司馬亞兵船近載第六十三中隊及第九衛生隊第十瞎子篩騎兵聨隊等各砲兵若干名駛往好望角駐紥甫至顋拉那灣悞觸暗礁幸離岸較近人口均獲無恙然軍裝馬匹已被龍王收拾一空矣 
[義民降日]  
　　日本長崎埠訪事友人接臺北來電云臺灣秀才林維新前者創率義民嚴拒日人雖曰螳臂當車不自旦力然愛國忠君之志固爲薄海所共欽嗣因力弱難支暫回厦門以待乘時而動近見中國積弱日甚知難挽回遂不惜反顔事讐竟於日前復返臺地赴日營投降識者譏之以爲前後判若兩人焉 
[韓徵船稅]  
　　朝鮮友人來信云韓國進口各貨向須徵稅自甲午日人釁起此例遂廢近日韓政府以餉需無出重議開徵已派稅吏二十三人分駐各冂遇有商船入口須令照例納稅然後給與國旗一面以爲標識現已於木浦興辦此外想須一律舉行也 
[搭帥贈言]  
　　天津國聞報云英國與搭浪施華列屢戰不利陸軍少將賽門司竟因傷重殞命　　於搭國軍務總督柔别爾回首同袍殊深悼惜因寄詞以吊之其略曰聞賽將軍不幸重傷竟至不起噫子豈得無　情之　乎從來英人之在南阿者眼中惟有利之一字放縱無度終歲營營逞所欲爲今也英政府爲此輩所誘惑破和局　開戰端屍邱血河荒凉滿目噫亦慘矣子日夜默禱願局面之一變衆庶之速安也顧貲本家之來此地也貪婪　饜　惡無所 
 
 

Page 2

 
 
不至竟指嗾政府使動干戈罪惡亦極矣然而兩國將士爲是殞命被傷者不少若將軍亦其一也子爲將軍悲之又爲未亡人痛哭之 
[火車失事]  
　　日本長崎埠訪事友人云東歴十二月三號九州鐵道有火車由門司地方開至早歧驛適前車甫停不及避讓致相碰撞共損客車三輛傷客二十有三人内有三人受傷甚重一人卽於習日身死火車亦受損 
[預籌操費]  
　　日本長崎埠訪事友來函云明年五月爲日本海軍大操之期目下海軍省方籌備銀四十萬圓以充臨時經費各軍亦已分投調集并預備運船十餘號以爲運物之需 
[整頓釐金]  
　　廣州訪事友人來函云廣東全省釐金擬歸商人自行承辦除上絲行已先認繳若干外近日銀行中由職商梁恩等聨名具禀各大憲及釐務局請准照辦當經廣東巡撫德靜山大中丞批示云商承釐餉現已飭局核議該銀行呈請各顧各餉不加收不攤賠是否與各商議欵相符事關重大必須詢謀僉同仰釐務局司道併案傳商會議核辦並聞督憲譚文卿制軍以此事關繫大局須得才大心細者綜理一切方能規畫周詳嘗面諭各員如有熟悉釐務能籌鉅欵確有把握者不妨效毛遂之自荐于是道憲朱喬生觀察慨然願任仔肩遂委爲釐務局總辦 
[會訊鹽梟]  
　　松江訪事友來函云前者鹽捕中營胡豐齋都戎陸續拘獲王大法許大法王正發蔣水根沈阿耕等五名從金山押解來松由華亭婁縣金山三邑尊會同審訊本月二十五日晨府尊濮紫泉太守親提王等五犯至府署訊供二十六日三點鐘時華邑尊王大令復偕金山縣武大令至婁署花廳並坐會鞫首提蔣水根沈阿根到案詰其販運行駛日期並所過地方蔣沈同供小的等均係鄉愚受雇搖船餘不知情王大令以沈槍傷未痊賞藥少許飭卽退下續提王大法許大法研問拒捕情事均供乍來蘇省初次販私所獲軍械皆係私販頭目孔還蔭所給大令又詰以巢湖帮各匪中有無熟悉之人供從未與之往來王武兩大令怒其刁狡叱令掌頰始供有胡得勝及廖某向與熟識乃復提王正發到案謂爾旣非與彼同黨何以被拘王供實奉母命尋兄因偵知胞兄大法被胡大人拘禁情急往求胡大人不察以致同遭覊禁供至此已暝色蒼茫夕陽西下矣乃飭一併還禁兩大令復乘輿詣府署禀覆 
[以匪治匪]  
　　廣州訪事友人云日前有鹽船三四十艘開往北江行至南海三水兩邑交界之區突遇匪徒勒收行水銀二十兩鹽船上人以此事未便擅專許俟告知主人然後照給不料　未數里若輩糾集數十人一擁登丹刼去司事二人謂爾等欲彼生還可携朱提贖取也鹽船督運人見而大怒卽投安勇駐紥處訴諸鄭惠林鎭軍鎭軍卽飭投誠之李奀公昭帶勇前往拘獲勒收行水廠内瘋人四名及附近土人九名帶回營中研訊土人同稱務農爲業並未爲匪旋由彼處紳耆投營具保鎭軍諭令將擄去之二人交還方准保去後果將二人送到鎭軍不爲已甚乃將土人九名開釋惟四瘋人屢犯刼案罪無可逭分别處死有一人忽爲某西人救去何其幸也 
[改築石塘]  
　　紹興訪事友來函云曹娥江趙家壩江塘向係泥土築成今夏江水陡漲盡潰隄防以致上虞西鄉受災甚重地方有司懲前毖後議改築石塘藉資捍禦省憲特委忠若虚大令滿往塘監督其工程仍係塘董連紳經理所有經費就近在紹府鹽釐局撥給由大令承領到工交連紳散給連紳之勘估塘工也視江流之高下而塘身因之大令則謂疉石爲塘或七層或八層酌定後宜高堅一律不可參差官紳意見已屬不合而沿塘居民與連紳有隙者又造蜚語使大令聞知爲中傷之計於是大令益疑連紳有不實不盡之處將所領工費一萬一千串勒不交給連紳惶急乃禀請省憲批飭大令迅卽交給散放而大令始終固執省憲乃改委趙士瀛大令登詒監督塘工忠　令卸差後禀陳省憲願將所領經費解繳藩庫惟日久未據解到現經藩憲委李大令前往守提想當可繳欵了案也○曹江除趙家壩已改建石塘外尚有賀家埠以及東西花弓等處經塘董勘得均應一律改建石塘計長七百餘丈估費銀八萬兩有零上虞兩邑紳富急公好義擬自行籌捐銀四萬兩其不敷之四萬兩禀請省憲發給庫帑倘能俯如所請從此安瀾普慶兩邑生靈當無昏墊之虞矣 
[寗郡官塲紀事]  
　　寗波訪事友來函云新任寗紹台兵備道兼浙海關監督誠果泉觀察前因修理衙署暫假稅關爲行轅現已修師一新擇吉本月二十五日鶯遷入署是日屬下各員以及關吏書役人等均往　賀輿馬喧闐頗極一時之盛○調補鄞縣知縣徐大令接篆後因前任李大令尚在署中暫假日湖禪寺爲公館兹李大令已於本月二十五日遷讓徐大令遂擇吉二十八日遷人署中想屆時必有一番官樣文章也 
[松郡官塲紀事]  
　　松江訪事友來函云府尊濮紫泉太守前因迎迓兩江總督劉峴帥江蘇巡撫鹿芝帥賀舟赴滬旋於本月二十三日公畢回松於二鼓後行抵郡城隨卽命賀登陸呼殿入署○金山縣武大令麟前因核算交　偕卸任劉赤帆大令元誠同舟來郡旋因别有要公遄回金邑本月二十五日又刺舟到郡投府署禀見隨奉府尊濮太守委令至華署會審鹽捕營所獲之鹽梟王大法等一案當因爲時已晚改期二十六日至婁署會訊○婁邑尊屈吉士大令因日内漕糧業已開徵遂於本月二十四日賀舟前往楓涇鎭並繞道三堡中清丈地畝勾留數日卽可遄返茸城也○前任華亭縣劉謙三大令來松核算　盤刻已就緒日内乘輿赴各處拜客大約不日卽當回省矣 
[節烈可風]  
　　福州訪事友來函云西關外陸莊鄉有陳裕煊者前充福靖兵輪船管帶於去年二月間娶黄孝廉維謙之第五女爲室合巹旬餘煊卽奉委北上不意於四月間行經某洋陡遭颶風全船覆没煊亦與難其兄陳漢章前充威靖輪船三副本年二月間娶黄孝廉維謙之四女爲室甫逾旬日以王事賢勞卽赴防次未幾因病逝世姊妹二人均欲一死殉節嗣一爲夫柩未還一爲夫屍未覓暫時飮恨全生及今秋章柩已返煊之屍則碧海茫茫無從尋覓於是姊妹聨牀一燈對泣遂於本月初三日仰樂自盡卯辰二刻相繼而亡遠近間知同深悲悼正誼書院山長葉恂子閣讀邀同紳土數十人聨名具禀侯官縣署縣尊劉特舟大令立卽轉詳上憲想彤管之榮當在指顧間弁 
[孝友可風]  
　　寗波訪事友來函云寗之鎭海白家浦村有孝子王思琴者其兄思贊不幸早赴玉樓嫂某氏守節撫　　操特著孝子幼喪父家素貧年十七嫡母病醫樂無效刲股療之果得愈越數年嫡母卒孝子哀痛逾恒喪葬皆如禮生母汪太夫人體弱多病　子衣不解帶厠瘉溺器咸親滌之母臨殁謂孝子曰久病累汝然非侍奉周至恐亦不能至今日也遂含笑而逝孝子哭泣哀傷一如喪嫡母時至其侍病兄撫幼姪門庭之内從無間言是尤足慰親心於九泉矣孝子年三十八始娶孫氏女女有疾手不能舉物然未嘗以此反目蓋有蓋永錫不嫌瞽女劉廷式不棄病妻之心焉同邑紳耆憐其境之窮與行之美聨名具禀於學憲文叔平大宗　蒙給以孝友可風匾額邑人士相率捐貲於上月二十六日將文大宗師銜牌及所給匾額遍迎城内外一周然後送至孝子祠中懸掛是日親族鄰佑之往賀者咸謂孝子當之誠無愧色云 
[茸城寒籟]  
　　松江訪事友來函云兇棍陸升堂前因戮斃翁姓閨女桓姑被獲到案一再翻供旋解至省垣由署臬司朱竹石廉訪札委首府彥詠之太守督同發審局員悉心研鞫陸棍始俯首無辭一一將行兇各情供認當奉太守諭令各証佐先行省釋陸則覊禁府獄近聞該棍已由省憲擬定於明春二月中仍發歸華亭縣獄收禁○城内荷池弄某姓娶妻某氏琴瑟素敦邇因家務拮据交謪時聞本月二十五日清晨家人輩復絮絮不已氏忿無所洩竟奔至廚房取刀斫去手指模糊血溢痛極聲嘶其夫聞聲趨入亟覓斷指續上用布束縛一面至藥鋪兌參煎以接力愚人猛浪一至於此異哉○巿上所用龍元價值日賤雖疉經宫長示禁無如巿儈把持積習牢不可挽邇日角洋每元僅值八十二文若以 
 
 

Page 3

 
 
十角易一墨西哥洋需貼洋七分安徽福建台灣等龍元仍不行用惟浙江漸有收者貧苦小民隠受虧損誠無可奈何之事也 
[道批照錄]  
　　上海縣舉人楊德炳謝源琛等前以正陽道院住持不守清規禀請道憲余觀祭以另行更换兹將批示照錄於左查得水仙宫舊爲正陽道院嗣於乾隆年間由前道損資重建改名正一禪院所派住持近年來香火美盛僧道等因以爲利到處鑽營書差地保人等藉端需索眞視水仙宫爲利窟褻　神明言之可恨總之該住持無論或僧或道總須戒律嚴守供奉香火方足以昭誠敬前據曹董稟舉龍華寺僧前經批示試充仍責令隨時察看果能恪守清規再行禀請從嚴核辦在案所請暫毋庸議昨日又據同仁輔元堂董事曹寄耘禀復查得該僧人華山式明進寺以來朝暮功課不輟尚守清規等情當奉余觀察准候核奪矣 
[縣示照登]  
　　上海縣正堂藍爲出示嚴禁事照得民間户婚田土錢債細故應得具詞呈候批示其已經批查批　者應候飭查提訊不准原告擅將人証扭案載在例章自應遵守乃近來民間詞訟不論已控未控動輙扭解其有串通差役私行覊押任意逼勒迨及帶訊而被告已受無窮之累此等刁風斷不可長合亟出示嚴禁爲此示仰闔邑軍民及差役人等一體知悉嗣後除命盜姦拐等項重情仍准隨時拿獲解送外其餘尋常詞訟祇准具呈候批其已經批查批提者靜候飭查提訊不准仍前扭解該差役等不得擅行收受倘敢故違以及串差私押勒索一經察出定將原告及差役一併嚴究决不寛貸其各凛遵毋違特示 
[敬業課題]  
　　昨日爲敬業書院月課之期清晨時上海縣藍雲峯大令命駕至院點名命題考試生題問中國教堂林立動輒啓釁何以預防其患策童題以堯舜禹湯配春夏秋冬論 
[撞船索賠]  
　　日前上海縣主藍雲峯大令偕英美租界讞員翁笠漁直刺因欲往吳淞迎迓兩江總督劉峴莊制軍飭差雇就謝世盛之南灣子船倩大中小火輪船拖帶至吳淞小夷塲左近江中忽起颶風南灣子船不及解維竟被大中小輪船撞損船棚雜物事後謝卽向埠　索賠旋經管帮人丁長山出爲介紹令大中輪船舵工某甲出洋銀四元埠頭亦償洋二十元給謝雇匠修理事遂寢息 
[修理電燈]  
　　南巿沿浦灘新馬路一帶所設電燈自經前工程局總辦朱森庭明府在彼雇匠修整並將電燈廠内機器逐一布置工竣後已照常燃點駮　日頗覺光明邇者廠中又欲添置大水具兩座業由明府禀請蘇松太兵備道余晉珊觀察設法籌欵並將燈上鐵皮罩次第配裝 
[不准補提]  
　　邵松泉前投法界公廨控韓鑄卿代木作頭戚永昌擔保欠銀七千七百餘兩經明府訊供飭韓鑄卿交保出外理處戚永昌押候究追前日韓投案遞禀請補提通同舞弊串吞之凌雲洲到案嚴究明府謂爾前堂何不供出顯有不盡不實著將原禀擲還飭韓自行扭案訊核 
[委員撤差]  
　　本邑新閘巡防局員連二尹悞聽歹人膚愬遽將意商源記繅絲廠車夫疉加刑責并率勇闖入執事人眷屬臥房擊毁窓扇房門將俞鶴年拘押事經控發道憲余晉珊觀察委戴朱二明府悉心查勘種種情節前曾屢紀報章兹悉日來觀察已將二尹差使撤去委孫二尹代庖定於十二月初一日到差視事云 
[深夥誣竊]  
　　租界包探每人各有夥役若干名各夥役中又以一人總司其事名曰擋手夥猶店鋪中之執事人也浦東人唐茂全者美租界捕房包探費阿銀之擋手夥也恃勢横行魚肉良懦旣在南潯路某號門片開設花烟間復於漢壁禮路開設唐茂記小客棧卑鄙齷齪無惡不爲日前引翔港鄉民某甲偶因歸時已晚至茂記客棧寄宿次日唐忽稱失去布被一條指甲行竊號召同夥混名打鐵阿大等將中軋至中虹橋某茶肆費探茶會處肆行威逼甲以清白良民不甘受辱大聲呼救唐見是處大庭廣衆未便遽施毒手遂帶至幽僻處横施鞭撻甲不勝痛苦因卽誣服竟出洋銀四枚賠償了事嗣以心不能廿役上海縣署據實稟控縣主藍雲峯大令當卽照會英美租界公廨讞員翁笠漁直刺請飭差提唐究辦昨日直刺派差往拘奈唐係探夥消息靈通早已逃逸差役無奈禀明直刺大約尚須嚴緝務獲究懲也 
[行兇送縣]  
　　昨日上午山東船户張英文泊舟南巿毛家弄馬頭有婦人張梁纸至船上索取帳欵起釁張突持利刃刺傷氏之手背等處後爲水巡丁查見將一并拘至捕房捕頭禀知馬路工程局委員司徒貽芬司馬飭差移送上海縣署請縣主藍雲峯大令騐訊 
[英界火警]  
　　昨晚七點逾三十分鐘時忽聞捕房警鐘亂鳴繼分四下急出訪問知火起於正豐街南嘴角祥和里口萬豫醬園時已冐穿屋頂毒燄四射延及里内各家幸救火會西人聞警急驅皮帶車紛紛馳至竭力灌救得卽告熄是役也約焚燬樓房六七幢其如何起火及詳細情形容俟訪明再錄 
[上海巡局紀事]  
　　昨日亭午時南巿鹹瓜街永義昶信局夥方正發行經潮惠會館前　有人在彼演說戯文卽駐足觀看忽被匪徒從旁竊去信一封内有洋銀若干比及覺察追尋已無蹤跡遂拘獲乞丐艾阿榮解至十六鋪巡防中局請辦局員文斌臣二尹研訊毫無證據碍難究追斥退不理○昨日局勇拘獲偷鷄賊陳杓一名解至十六鋪巡防中局局員文二尹提訊屬實判責五十下命捕役驅逐出境不准逗留○前者施家弄貨捐局　獲竊取板凳之俞福生函送保甲總巡局經局員戴子邁明府提訊之下判令枷號七天發十六鋪示衆兹已期滿由地甲解案請訊明府卽著疏枷略子笞責釋放 
[英美租界公堂瑣案]  
　　英商新沙遜洋行控慶來木器店主李萬積欠房租並被堆積木料致損墻壁請提究追並飭　緊遷栘昨晨由原差將木器店主李萬傳案新沙遜西人投案供稱被欠租金兩月計銀一百十二兩屢索不付而屋内墻壁已多被木料撞壞請飭繳租遷徙李供小的開設慶來木器店賃居此屋已歴多年墻壁實因年久失修致有損壞與小的無干所欠租銀今巳如數措齊請大老爺給西人收取可也讞員翁笠漁直刺商之梅潘譯以租金旣已措繳著卽從寛斥釋○包探徐榮珊解送流氓管一庭到案禀稱此人在曹家渡信昌繅絲廠向女工杜氏調戲贍敢私藏强水澆潑女身被女弟阿招扭獲送入捕房今倩小的解案請究杜氏投案供稱小婦人與管素不相識無端忽將强水澆身致　縐紗棉襖竹布衫各一件今旣到案叩求究懲杜阿招供小的是杜氏之胞弟見管持强水澆及胞姊身上當塲獲住求恩重辦管　小的在藥水廠執業偶取强水與小孩玩耍悞潑女身並非有意尚求恩宥直刺謂强水性最猛烈不應任意害人判令管押一月○包探張金林解送泥水匠金岳郎到案禀稱此人在某處工作因見女郎素林經過無端抛擲汚泥適爲小的所見是以拘案請究素林投案申訴前情金供事出無心尚求恩典直刺判押半月○包探洪阿寳解送廣吉祥合珍公大振興恒順廣洪園同太興等烟館酒店各執事人到案禀稱彼等深夜開門任客開燈飮酒顯違租界章程爲特拘案請爲究罰直刺略詰數語知廣吉祥已違章三次判罰洋銀十五元合珍違章兩次判罰洋銀十元其餘姑念初次各罰洋銀五元○包探趙銀河拘解金阿土到案禀稱此人前曾犯案遞籍今又竊取蔣榮生家布被一條經小的拘獲送請訊究蔣投案領贓金供小的係蘇州人無知誤犯尚求恩典直刺著押候仍子遞籍○包探費阿銀解送地保周雲卿及婦人陳孔氏到案禀稱伊等串同藏匿陸阿春之媳不肯交出陸往找尋反被毆傷額角報捕後經小的拘獲送請訊懲陸投案申訴前情並請並傷周供小的當地保夥役此事實由陸欠孔氏會欵向索無著致相爭鬧遂至誣及小的叩求明察陳孔氏供與相同直刺再三盤詰各執如前遂判令一併押候過堂覆訊 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前者楊夏氏與錢清和投控上海縣署爭奪養媳阿囡經縣主藍雲峯大令訊供判將阿囡發普育堂收養兹又據楊夏氏投案禀稱丈夫楊世楨在日曾充洋藥局委員嗣在前任縣主裴大老爺幕中襄辦文案家住英租界三馬路福康里小婦人母族姓夏並無楊巧雲之姓名阿囡於三歲時由小婦人撫爲義女至七歲改作養媳後被王姓老嫗拐出賣於錢清和妓院得洋百餘元旋被阿囡乘間逃出雇坐東洋車回家小婦人查悉之下來案控告務求補提王姓老嫗到案重辦大令諭候提訊核奪○本城人李映伯前在山海關外鐵路材料廠爲司事因盜賣廠中物料逃回上海經督辦行文來申關提由前任縣主王大令拘獲待解有孟迪卿投案作保大令准李自往投案詎李一經保出仍遷延不往今又接到催文前日藍大令拘李到案詰以因何逗留不去李供有胞弟現在海參崴當繙譯刻已代到山海關料理矣大令申斥數語判暫發糧廳看管備文起解○前者英界中旺街有本匠傳羊羊之學徒徐福全被人戮斃旋由傳查係邱少卿及虹口各賭徒所戮拘邱到案屢訊不認收押在案前晚藍大令提邱覆訊邱供稱實被傳羊羊挾嫌誣控大令以其刁狡喝鞭籐條一千下仍不吐實著還押再訊○天津人李明山控王蘭芳欠洋另有何福安控李欠洋等情亦由藍大令提集訊斷王供與李同鄉前因會洋劃算李欠小的洋一百八十元并餘欵四十元今將借據一帋呈請核斷李明山供會欵早已理清伊先欠小的洋二百餘圓小的曾在案控追大令以兩造互相控欠無從核斷著令邀同前曾理勸之陳四等結算確實禀復再斷何福安供李明山前欠小的洋八十七圓五角經王前憲斷令歸還今已逾限多時未還分文求追李供僅欠何洋七十餘圓因被王拖欠以致未能清償大令判將李責二百板收押限三日繳還何洋再核 
[英美租界晚堂瑣案]  
　　蘇婦田阿二卽蔡田氏賃居北香粉弄某號門牌屋内自稱丈夫爲某洋行買辦究亦不知爲何如人本月十六日至晝錦里購物一去不歸致被傭婦陶嚴氏卽大姐阿金串同私夫宋阿桂竊去金鑲玳瑁鐲一雙經田阿二查知投報捕房解送公廨訊供前晚讞員翁笠漁直刺倩襄讞委員張柄樞司馬提案覆訊田阿二投案求追陶嚴氏供小婦人籍隸常熟與宋阿桂有染七月間阿桂因犯竊案責釋後屢向小婦人索取洋銀苦無以應適主母出外不卽回家因乘間竊取金鑲玳瑁鐲不料卽被宋阿桂攫取而逃求恩鑒宥宋供御車度日現已賦閑五月間與阿金私識賃屋同居儼如伉儷至六月二十日阿金復與張阿二交好被小的察覺因卽折開自此並未與阿金往來亦未到過伊主母家中實被阿金挾嫌誣指尚求明察司馬命將陶嚴氏掌頰一百五十下鞭背四十下著交官媒押候遞解回籍宋阿桂實非善類亦著遞解回籍○前者瞿光裕控徐存仁與趙和齋串吞銀一千二百兩迭經讞員翁直刺訊供斷令趙交保出外限令十日將欵清償迄今已逾半載趙仍置若罔聞前日瞿復具稟求追直刺倩張司馬提訊瞿投案申訴前情徐供此欵被趙用去銀五百五十兩至小的所欠現已挽人向瞿說妥求恩交保卽當如數理償不敢延誤趙供詞狡展司馬謂趙有意延宕命責手心二百下予限三日將銀繳案徐著交妥保准其自向原告理處徐叩謝而退○婦人周秦氏控流氓王阿四許玉書糾衆訛詐由捕房派人拘獲王許解送公堂翁直刺訊知兩造供詞各執著一併押候過堂覆訊前晚直刺倩張司馬提案研鞫周秦氏供小婦人現住鄭家木橋沿浜弄内丈夫某甲在萬祥人茶館供值堂之役前日小婦人偶在門前洗衣誤將污水潑及王足王遂糾同許玉書及不識姓名多人將小婦人軋至茶館肆行兇横致被詐去洋銀三元始各分肥而散小婦人心有不甘是以投報捕房乃王不自知過反誣小婦人慣作蟻媒任情汚衊叩求嚴辦王許供詞含混張司馬判將王重笞八百板許笞五百板各荷校一月期滿交保具結開釋 
[法租界捕房紀事]  
　　某西人雇車至法界下車時失去金表一枚將車夫莊某扭案請追前日有同鄉人某甲投捕房請暫行交保捕頭以原告不到未便允如所請著靜候解送公堂核辦○偷兒某甲竊取水烟袋一支向長生庫質錢爲包探緝獲拘送捕房捕頭命押候堂期解請訊辦 
[美租界捕房紀事]  
　　前日之晚小竊某甲混入北吳淞路某姓家竊取布衣適爲某號巡街捕所見因卽拘入捕房捕頭令押候解送公堂稟請讞員翁笠漁直刺究辦○昨日清晨偷兒張阿三掩入裏虹口鄉民某姓家圖竊適爲事主當傷拘獲送入捕房捕頭令押候解送公堂禀請訊究 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
