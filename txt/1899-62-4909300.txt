# 1899 - 62 - 4909300

 

Page 1

 
 
[附送元濟善堂捐册] [  申報館主人啓] 　 
　　虹日元濟堂創設巳久施醫施粥善事良多全賴海内仁人集腋成裘以襄此舉茲經堂董印成募捐小册浼本館附於今日申報分致同仁務厮不吝解囊源源接濟則不特堂董之頂祝卽本館亦與有榮施焉肅此佈陳伏維德鑒 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端風敎而杜窕言天下大同此其左劵合括宏旨藉貽通才○新學彚編四卷裒西瀛旅客名篇開東土導師先路理明法備言簡意賅八角○中國度支考二卷詳稽奏報臚舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善爲師有德則樂興華秘鑰敬告司徒三角半○中東戰紀本末一圓半續編七角文學興國䇿二角三書併售二圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向　圖書集成局啓 
[維持圜法議]  
　　自古帝王圖治未有不以足用爲先務之急者孔子曰百姓足君孰與不足百姓不足君孰與足足之奈何則貨幣其尤要也古者貨幣兼用金銀銅三品而金獨貴漢食貨志言黃金爲上白金爲中赤金爲下黃金金也白金銀也赤金銅也而渾稱之曰金然則堯以歴山之金鑄錢湯以莊山之金鑄錢安必其皆爲黃金乎抑又攷之金幣之制至秦代猶存漢書曰秦兼天下幣爲二等黃金爲上幣銅錢質如周錢夫幣卽錢也秦世猶有金錢則堯與湯時所鑄之錢其爲黃金也似亦可信近時泰西各國通用金錢英曰磅德曰瑪克奥曰喀郎美曰秘瑣不圖中國三千年之舊制乃流傳至歐西且吾因漢書一語而知中國鑄銅爲錢實始於周代周禮地官有泉府一職但紀官名而不詳錢制惟國語周景王三十一年將鑄大錢以拯救人於是乎有母權子而行說者謂母重也重大倍故爲母子輕也其輕小半故爲子此卽近日京錢當十之遺制而中國行用銅錢或亦卽權輿於此歟自是而後制度屢變或爲十二銖或爲八銖或爲五銖或爲四銖或爲三銖輕重隨時變更更有契刀錯刀之别要之皆以銅鑄成迄今其制弗改雖東漢公孫述有廢銅錢而置鐵錢之舉元得天下行楮幣而不用錢然皆不能持之以久誠以銅錢之便之善而不可一日缺也獨是民生日用所需皆不能無或而目下錢荒爲數十年來所未有此何故哉曰是因奸民私燬之故也謹按大清會典順治年間初鑄國寳每文重一錢嗣加鑄每又重一錢二分至一錢四分康熙年間改爲重一錢嗣又加至一錢四分雍正年間改　一錢二分乾隆以後則皆以一錢一分爲則廓厚肉匀銅　　淨此等錢近不多見自非奸民銷燬鑒　愈鑄愈多何以制斃奇絀竟至如是之極哉昔廣生有言錢重則利深盜鑄雲起重刑不足以禁之當時已有斯弊故歴代禁銅之令最嚴金大定時並禁鑄鏡維持錢法可謂至矣我朝先時所鑄之錢匀圓厚重當日但計其美而不意傳之今日奸民趨利罔義日事銷鎔或改造各種器物或燬爲鵝眼砂殼爲此者往往可沾厚利故不惜犯法以試之而制錢之缺乏遂至不可　　商民交困巿肆不通若不將私燬嚴禁悲狂瀾之倒靡有已時近者兩江總督劉峴帥曾出示禁止亦以近年來　　　乏多由銅鋪以銅價昂貴檄錢爲器之故飭各屬嚴行查禁將私燬奸徒立子嚴拿以保錢源而舒民患乃歎　　　見及於此不惜三令五申以爲之儆所願屬吏仰體憲意認眞稽查緝獲一二匪徒嚴爲懲辦則圜法之壞或可挽同　　閻亦得獲便利之益矣 
[上諭恭錄]  
　　正月初六日奉上諭上年順天直各屬被水地方田禾受傷業經准令展辦振捐俾資極濟並將被災較重之區分别蠲緩錢糧小民諒可不致失所惟念今春靑黃不接之時民力未免拮据加恩著將武清　州寍河霸州保定文安大城永清東安宛平清苑雄縣安州高陽獻縣天津靑縣靜海永平　州東明長垣豐潤玉田武强饒陽等二十六州縣成災五六七八九分各村莊應完本年春賦地丁錢糧並各項旗租均著緩至秋後啓徵其　　三四分村莊應完本年春賦地丁並各項旗租均著緩至麥後啓徵又勘不成災之寳坻濼州樂亭安　定興新城　　河間任邱滄州南皮鹽山無極南和唐山平鄉任縣邯鄲肥鄉曲周廣平雞澤元城大名南樂深州等二十六州縣　　三四分各村莊應完本年春賦照常徵收外其原緩至本年麥後啓徵之歉收四分村莊應完二十四年並節年地丁國糧各項旗租同歉收三分村莊應完節年地丁錢糧各項旗租均著緩至本年秋後啓徵凡有應徵屯米穀豆草束灶壽學租通津二帮屯租旗産錢糧海防經費河道錢糧儲備軍餉廣恩庫租永濟庫租兵部馬館租鑾儀衛租代徵租曁出借倉穀籽種口糧牛具等項隨同正項糧租分别緩徵津軍廳葦漁課納糧地畝内有坐落武清天津二縣地方者　入該二縣災歉村莊一併查辦以紓民力該督卽刊刻謄黃徧行曉諭務使實惠均霑毋任吏胥舞弊用副朝廷履端布愷嘉惠畿疆至意該部卽遵諭行欽此○初七日奉上諭魏光燾奏查明各屬被災地畝請分别蠲緩錢糧　單呈　一摺本年陜西咸寗等屬被災收成減色經該撫飭屬籌欵振撫若將應徵錢糧照常徵收民力實有未逮加　　　所請所有災重之咸寗長安咸陽高陸興平同官韓城膚施延用神木府谷邠州商州等處曁臨潼渭南盩厔岐山華州　陰大荔武功長武各屬應納錢糧鹽課地租著一併分别蠲緩長安同官岐山膚施延川府谷長武商州等處災前已完錢糧著准其流抵次年正賦以紓民力餘著照所議辦理該撫卽按照單開應緩銀糧等項細數刊刻謄黃徧行饒　務使實惠均霑毋任吏胥舞弊用副軫念民艱至意該部知道單併發欽此 
[本館接奉電音]  
　　昨日午前京師飛電傳來上諭二道敬謹譯登○正月二十六日奉上諭喀什　爾提督張俊著派充大學士榮祿全軍翼長欽此同日奉上諭委散秩大臣琦瑶松桐熙俊加恩均著賞給乾清門侍衛世梁著賞給乾清門二等侍衛員外郎榮泉著賞給郎中欽此 
[意人占地]  
　　華歴本月二十六日倫敦來電云英國某日報館派赴意大利國訪事人述及意國官塲接得電音悉刻下已調水師至中國浙江寗波府屬之三門口登岸矣 
[用意甚深]  
　　天津國聞報云葉爾羌南山之南拉達建克部新疆纒回呼之曰條拜提卽士伯特之轉音也近年附屬於英英人派官駐其城中察訪新疆及衛藏近事去年英員德席氏自拉達克至和闐游歴闐縣各鄉復由於　南越崑崙赴後藏先是有二英人往來於和闐境内至是相與相度形勢其意欲於羊腸鳥道中廣闢蹊徑不讓俄人獨占回疆其用意亦深且遠矣 
 
 

Page 2

 
 
[續志藥局奇災]  
　　華歴本月二十六日倫敦來電云法國都隆埠水師藥彈局火災肇于華歴本月二十五日之夜二下鐘時事後查得共斃兵民六十名傷一百名不及畸零者泰西文法往往但舉成數言之也 
[法主世家]  
　　法總統因疾薨逝本館早經紀諸報端兹悉總統姓花利誕生於一千八百四十年正月三十一號至一千八百九十五年前總統加士馬巴利亞氏告退白姓遂公舉接任按花利氏家本寒微少習硝皮之業一旦榮膺大寳雖爲不世之殊遇然實其才識之軼類超羣也登位後諸事無不步武前總統加諾氏之所爲今適内政不安情事岌岌忽遭大故當公舉後任之際不無各黨紛爭云 
[委署糧道]  
　　江蘇糧儲道兼蘇州關監督桐子霑觀察於本月二十四日因病出缺旋經撫憲德中丞札委候補道朱修庭觀察福清代理蘇州　道篆務本館飛速偵訪詳確歴登前昨報章兹又得姑蘇采訪友人來書知藩憲聶仲芳方伯於二十六日牌示所有江蘇糧儲道員缺以候補道丁蘭生觀察葆元署理 
[莒州閙教]  
　　天津國聞報云山東莒州某鄉有土匪滋擾教堂地方官出爲彈壓出城未及二十里土民卽成羣結隊聲言官受教士賄賂羣與爲難偪令降輿立誓旋赴别村擄掠距州北二十里有一土堡土匪千餘人四面圍攻蓋以堡内有天主教中人藏匿也城中由沂州派來兵丁三十人防守距城南十五里之耶穌教民亦被匪徒滋擾後由隣邑之人再三求免始得無事距此處西南七十里及迤北一百里各有教堂　所莒州日照等處土匪羣起滋擾教士赴沂州府請兵保護府尊某太守允之卽赴省謁見撫軍請派兵役十八人前往行至聖母鎭匪黨疑此等官兵由教堂賄之使來且所荷之槍並無藥彈不足畏懼内有黠者欲向之搶取武弁王千戎斥以正言被匪所縶兵役遂放槍傷一匪正相持間千總及二兵皆受傷餘兵見衆寡不敵奔回沂州 
[蘇州縣試二誌]  
　　本月二十日蘇州府屬縣試正塲長元吳三縣題目均已照錄前報兹得本館訪事友人來函云汪施賴三大令旣將試卷評定優劣卽於二十三日出案示期二十四日初覆計長洲招覆二百名元和招覆一百九十名吳縣招覆二百十名二塲題目照錄如左長洲四書文題使已爲政至又使其子弟經題未詳詩題賦得花笑鶯歌迎帝輦得鶯字元和四書又題冉有公西華侍坐經題兄之齒雁行詩題賦得動靜交相養得交字吳縣已冠四書文題不亦樂乎人不知未冠見賢焉然後用之經題東風解凍蟄蟲始振詩題賦得社雨初晴二月春得初字 
[土匪未靖]  
　　宜昌訪事友人云去冬長樂長楊會匪滋事雖經官兵次第湯平並派　字營勇駐守其間以資鎭懾無奈此項匪徒聚散靡常終不能爲搗穴犁庭之計邇來彼處米價異常昻貴若輩飢餓難忍往往四出搶掠及官兵往捕則已鼠竄無蹤居民惴惴於心不能安枕轉瞬靑黃不接若不妥爲安置恐不免於死灰復然也 
[領事過宜]  
　　宜昌訪事友人貽來雙鯉云英國派駐重慶領事官自去歲調任他處後由英政府簡本任蕪湖領事富美基君前往瓜代本月初九日富美基君乘昌和輪船抵埠小作勾留卽於十一日乘民船赴丹巖靑石間任所當起行時鎭憲張鎭軍派砲船一艘沿途護送以敦睦誼而免疎虞 
[贑省官塲紀事]  
　　江西訪事友人云署臬憲劉獻夫廉訪前在糧道任内欽奉上諭調補直津海關道及奉到廷寄撫憲松鶴帥卽將所遺臬篆委贛南道周瀚如觀察署理遞遺贑南道委候補道涂仲舫觀察署理時周觀察正赴省賀年接奉飭知卽與涂觀察同詣撫署禀謝○劉廉訪於正月十三日奉撫憲飭赴津海關道任所方圖料理行裝起程履任不意是夜陡發咯血舊疾遂致不起時公子輩隨侍在側遵制成服次日松鶴帥率同闔城文武員弁親往弔唁方賦鶯遷遽悲鶴化信乎榮枯自有定數也○新署臬憲周瀚如廉訪自奉飭後擇吉本月二十二日接印想屆時當有一番熱閙也 
[皖省官塲紀事]  
　　安慶訪事人云署理和州直州石直刺鎭經瀋憲湯小秋方伯札調來省另有差委遺缺飭正任朱直剌大紳赴任○署理當塗縣許大令金綬因事經湯方伯調省遺缺以准補當塗縣呂明府耀暢飭赴新任○署理蒙城縣曾大令光煦署理泗州陳直剌光覲均由湯方伯調省另候差委○准補泗州丁直剌文炳經方伯飭赴新任○　松縣張大令樹建經湯方伯調署蒙城縣所遺宿松縣缺以本任蒙城縣朱明府本署理○太和縣袁明府學昌因病就醫遺缺經方伯札委高大令贊善前往瓜代○候補知縣張大令奎漢經湯方伯委署祁門縣○准補太平縣梁大令濤觀經方伯牌示飭赴新任○楚中廖少尹挈其梅鶴僑居小南門以巡檢聽鼓省垣歴十餘年沈淪宦海苦狀難堪至某　物故遺妻某氏年逾大衍衣食俱無沿門托鉢幸舊鄰憐憫以小屋棲之事聞於同鄉唐少尹華臣邀同　縣閻明府恩培及候補知縣劉大令解囊佽助更向同寅中集腋成裘俾氏得以養贍舉世炎凉人情浮薄如少尹者亦可謂克全友誼矣 
[閩中小誌]  
　　福州訪事友人來函云汀漳龍道榮觀察於新正二十日到省文武各員有赴津頭迎迓者○福州府金太守於本月二十日假貢院扃試駐防八旗及閩侯長三縣文童駐防首題夏　吾能言之閩縣首題得其所哉至曰得其所哉侯官首題文王也至山徑之蹊間長樂首題其爲士者笑之至口之於味也通塲次題雖報鞭之士詩題賦得竹寒沙碧浣花溪得寒字五言六韻○南臺中州人申姓開設藥肆已歴有年不料近日家中暴亡者多至七人大抵病起倉猝醫藥幾不及施聞城内亦有患爛喉痧及結核者展轉傳染已斃多人郎官巷某甲家旬日中連斃男女三人亦可傷已聞之從惠安來省者云彼處疫症頗盛有全家十餘口不獲一生者疹癘流行如此講求衛生者安日不愼益加愼哉 
[山陰卽事]  
　　紹興訪事友人來函云卽過上元天氣驟　十八日南風大競礎潤如油十九日忽轉東北風一領薄　猶覽春寒料峭午後傾盆大雨電光閃爍雷聲隆隆至定更後風伯雨師始相約返斾次晨則嫩日烘晴輕風扇暖一時靑衫紅袖莫不命儔嘯侶挈榼尋春詠唐人金勒馬嘶芳草地玉俊人醉杏花天之句覺畫意詩情猶蕩漾於鑑湖一曲也○距郡城西南三十里有漓渚鎭焉鎭上烟戶萬家索推張姓爲望族有張某者早歲以申韓之學馳譽於燕趙間未幾投筆從戎獲保州牧綰符三載旋卽抽身宦海林下優遊去歲　德配鸞　西返殯於田園不虞正月十三試鐙之夕竟被匪撬開棺蓋將首飾珍珠盡行攫去膽大若此誠可謂目無法紀者矣 
[彝陵櫓唱]  
　　宜昌訪事友人云正月初九日相傳爲玉皇誕辰宜俗沿爲令節先一夕居家鋪戶燃放花燈鞭爆合樽促席熱閙異常並有紅燭高燒坐以待旦如除夕之守歲者然至日大開春酒之筵躋堂介壽股友中輿馬往來互相道賀亦一年勝事也惜是日午後細雨廉纎泥塗滑滑不免略减豪興耳○去年米價漲跌無常長袖善舞者莫不居爲奇貨有某商囤積數百石不及半月已每石漲至一千餘文幸近有南米十餘船指日可到尚不至受市儈壟斷之害否則數米而炊者不幾蹙損眉尖乎○宜地向無西人行樂之區近經某西人租就大主堂房屋開張酒館及備彈子房以資舞蹈而暢胸襟日本大坂商人亦租立德洋行房屋開設行棧雇陸邱二人管理一切聞不日有日本輪船到埠以便運送貨物巿面之興當在指顧閒矣○去歲豫成謙錢店倒閉後虧負甚鉅嗣將店中器具雜物變價清償尙覺不敷各錢店以受累難堪定於新正某日會議嗣後只准有富戶檐保之七家大張旗鼓其餘不得濫竽以免拖累而維巿面○去夏當湯縣屬晴多雨少以致收成歉薄貧民庚癸頻呼苦難苟延殘喘以致老弱轉乎溝壑壯者散而之四方幸是處人尙馴謹不致滋生事端所望地方官及早施振庶幾靑黃不接之時可免無米難 
 
 

Page 3

 
 
炊之歎也 
[江漢濤聲]  
　　漢口訪事友人云江漢新關事務向由漢陽府余堯衢太守綜理邇以政務殷繁不遑兼顧由大憲委員接辦　以太守赶辦交卸忙碌異常門日内已告竣矣○關上各項契稅銀兩向歸漢陽府總其成現經督憲張香帥改歸江漢關辦理已就署内設櫃徵收矣○溝澮壅塞不通低　之處一遇大雨幾成澤國地方官憂之爰議集欵設局清丈然後庀料鳩工清道途而興水利漠鎭禮智司　蘭舫少尹現已調陞潜江縣主簿遺缺經潘憲委仁義可許鑫齋少尹代理於本月二十二日接篆○日前有歐陽學者自稱糾合西商欲在鄂省開設自來水公司冐彭太守見紳之名具禀赴督轅呈遞督憲張香帥以此時彭太守並未在省顯係無賴之徒揑名朦混當卽嚴行批斥且以自來水創辦之初武漢民情恐多未愜卽使將來可以興辦亦應由中國官紳自行經理斷不容外人越爼大約此事當作龍論矣按前歲滬上歹人開設小錢莊通行貼票以致紛紛倒閉挾資脫逃旋有歐陽臺者自稱有職人員設立公司爲之清理然毫無實際徒事招摇兹之請設自來水公司者未知是否其人抑另有同名同姓者執筆者無從臆揣請還簡之个中人○日前美國聖公會教主葛君斐玉由滬至漢小作勾留卽附某輪船往沙巿宜昌等處歴覧山川形勝并考察會中一切事宜○漢口地密人稠賭風最熾府尊余堯衢太守曾高揭示言嚴行禁止而若輩愍不畏法每借客棧聚集賭徒暗布迷龍之陣無知愚民墮其術中蕩産傾家不一而足所冀保甲各員嚴密查拿懲一儆百庶足寒若輩之心而不復肆無忌憚矣○沙巿爲陜豫湘蜀數省通衢巿肆雲連商賈霧集自日人闢作租界商務尤蒸蒸日上日前有寓漢西商某某等前赴彼處開設分行從此聞風者接踵而來巿面當史形興旺也○漢陽鳳山書院落成後釐定院規頗爲整肅入院肄業者均文行兼優華實並茂當道禮聘西陵范亦坡主政主持講席從此春風化雨當遍被於鸚洲鳳嶺間矣 
[湓浦潮聲]  
　　九江防事人云去年旱魃爲虐至今正始沛甘霖不特民間挹注可以自如卽春熟亦藉以滋長矣○去歲禾稻歉收盜賊因而竊發閭閻苦之迨冬間鎭道府各憲　營縣及保中總巡汪芑孫明府督率分巡委員加意查察連日拿獲竊　數起分别枷號責懲若輩想能歛跡矣 
[白門春景]  
　　金陵訪事友人貽書本館云兩江總　劉峴帥以近日時事多艱外侮内訌在在可慮通飭省垣標防各營加意操演不稍疎懈統領親軍等營山西大同鎭總兵劉華軒總戎奉飭後責令各營管帶勤加訓練以期有勇知方備豫不虞洵乎國之善政也○劉峴帥以長江一帶港汊紛歧爲匪徒出没之藪恐與外匪勾結爲亂特飭水師左營叅將捎叅戎雲龍督兵巡轅以清江面而絶萑苻叅戎奉飭後卽於本月十七日督率勁孤駕駛巨艦嚴密　巡○商務局向抽東洋車捐每輛按月徵洋銀七角五分始准馳驅馬路否則扣留究罰惟土車不在此例每屆長江輪船抵埠時載客進　生意多被土車侵奪以致輸捐之各車夫大爲不服時　事端先後擊毁土車四輛　入江流事爲商務局總辦所聞出示禁止並令諭土車每輛照東洋車减半納捐月繳洋銀三角五分投局領照始准一律推行已定於二月初一日起捐以免東洋車夫藉口滋事矣 
[上海官塲紀事]  
　　前任廣東粤海關監督文榷憲珮交卸篆務於昨日附某輪船來滬假寓英界長發棧○前晚前任上海懸黃愛棠大令承暄附怡和洋旨之景星輪船赴天津入京引見○南巿馬路工程局總辦朱森庭明府於昨午命賀至縣署拜會王大令晤商要公良久始辭别 
[札文照錄]  
　　松江府濮紫泉太守奉到江蘇提督學政瞿大宗師札文通飭各縣曰爲札飭事奉督學部院瞿札開准兵部火票遞到禮部文開所有本部具奏切實申明取士之法以袪　惑各摺片於光緒二十四年九月三十日具奏本日欽奉慈禧端佑康頤昭豫莊誠壽恭欽獻崇熙皇太后懿旨　　奏取士之法亟宜坊實申明舊例一摺我朝取士之法具載於欽定科塲條例欽定學政全書列聖斟酌損　祖訓煌煌實已盡善盡美該部請坊實申明舊章自係爲維持風會培植人材起見著照所請由該部知照各省學政曁鄉會試正副考官務當恪遵學政全書科塲條例内載明各條欵實力奉行以端士習餘依議欽此另片奏試官闈中查閱書籍請一以欽頒各種爲斷等語均著照所請行又片奏各省書院請照舊辦理停罷學堂等語書院之設原以講求實學並非專尙訓詁詞章凡天文地輿兵法算學等經世之務皆儒生分内之事學堂所學亦不外乎此是書院之與學堂名異實同本不必定須更政現在時勢艱難尤應切實講求不得謂一切有用之學非書院所當有事也將此通諭知之欽此相應　刻原摺片行知遵照辦理等因到本部院准此除欽遵外合行抄錄札飭等因到府奉此合就抄黏轉飭札到該縣立卽移學遵照務將干犯磨勘各條徧行曉諭應試生童一體恪遵用得稍　違悖自悮功名並將出示日期具報學憲曁本府查核等因昨日行文至上海縣署飭卽遵照辦理縣主王欣甫大令巳立卽移知學署請代理教諭汪子嶔廣文遵照並將出示曉諭矣 
[局員懲賭]  
　　前夜更魚三躍時十六鋪巡防南局委員鍾偉臣二其督率勇甲巡至王家馬頭同德傘作門首忽聞人聲嘈雜急命停輿傾耳聽之則牌骰聲琤琤然知其中有人賭博爰飭勇丁破扉而入拘獲沈和生胡阿寳王紀葉長茂等四名帶回研訊沈等同供閒暇無事偶作义麻雀之戲並無輸贏二尹謂深夜抺牌最易肇禍判將沈笞責三百板胡王葉各責二百板具結交保開釋○賭徒姜雙喜前因沿街職設翻天印賭攤傾人腰槖經二十三七鋪巡防局委員盛雨村二尹訊實判令鞭責竹梢三百下鎖示犯事處兹已期滿昨日地甲解案請示二尹研訊之下姜供小的業已知過求恩鑒原二尹命交保開釋 
[兇犯暫押]  
　　吉德春及向榮二人在英界四馬路扭住王金日劉桂榮固結不解包探倪順泉見之查問情由據言吉之胞兄吉德明家隹蘇州前被王劉二人毆斃逃匿申江今得尋見是以扭住倪探遂一併送至公廨讞員鄭大令提訊之下向榮供稱小的充當蘇州吳縣差役吉之胞兄被徐仁桂王金日劉桂榮等毆斃縣主大老爺飭小的拘獲徐仁桂向之研究供出王劉二人實爲案中要犯故特來　訪尋恰與途遇求恩暫押候小的回縣禀明請縣主大老爺備文移提辦理吉供胞兄德　住吳縣境内曾與徐等因賭起釁正月初三日在某酒館行兇被傷太陽穴血流不止延至十三日殞命由徐供出此二人有同謀事情小的因偕吳縣差役同榮來此尋見求准歸案訊辦以雪沈寃王劉同供小的等由蘇來滬此事絶不相關尙求明察鄭大令商之梅繙譯官飭將王劉暫押候吳縣來文解歸究辦 
[逃犯詐瘋]  
　　崇明流氓邢聚華在本邑浦東爛泥渡一帶遇事生風無惡不爲曾强佔某烟館孀婦駱邱氏去年又無端將陸榮郎咽喉　傷經巡防局員某君送縣遞解回籍行至半路乘間逃逸復至駱邱氏處氏畏其兇横不敢拒絶　留在家前日竟將氏之洋銀攫去向之盤詰堅不承認旋忽裝作瘋狂用刀自刴手指鮮血迸流氏乃投巡防局聲訴局員提訊之下轉送縣署王大令倩帮睿委員馬明府升堂提訊駱邱氏供本邑爛泥渡人開設小烟館度日邢聚華夤夜撬門而入强行偪勒小婦人畏其兇横忍辱被姦前困又傷陸榮郎蒙大老爺判令遞解回籍小婦人方喜出望外不圖半路脫逃復至小婦人處搶取洋銀並用刀割傷手指叩求鑒察邢一味裝瘋語無倫次明府著送仁濟醫館敷治傷痕帶回管押自新所再核隨叱令駱邱氏退去 
 
 

Page 4

 
 
 
　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[高山大洋能却延年說]  
　　歐美養生家詳攷各種人患病半係病蟲傳染但蕪論何種疾病何種館　欲求　　　　吸健必以高山大洋爲却病衢生之福地豈以山風乾燥海水滋潤能有益於人身歟誠以癆蟲與各種病蟲無不藉濕　以中　山明水秀之區濁邪濕熱一掃而空則蟲命絶而蟲類盡矣雖浮海者以暗艙作臥室氣未必暢聯牀促膝常覺熱閟山居者入投陸寒窓戶緊閉溝渠藩溷向日則穢氣蒸騰且時有揚沙飛灰撲人面目然上下四旁之氣候皆與休養身體及患病者有益也夫所謂浮海者非近人烟湊集之口岸須擇温暖和平無甚暴冷暴熱者居之抑又攷海中與陸地有緯線相同之處然緯線同而氣候則不同至赤道左近之外海與内地共一緯線者水面覺熱地面已汗下氣蒸喘悶欲絶知以水較陸終覺清凉耳近赤道洋中以百十二度寒暑表騐之熱不過七十二或八十四度每月一二次午刻至八十六度陸地常多數度百度濕氣表帶在七十三四五度夜分又多數度地濕較海濕度數常少若于焉海濕雖重然其間空氣陸地難比其清且含鹽氣從無雜項濁塵騷擾其間卽風火鹽氣略多仍不似陸間污濁妨人呼吸因知此種清氣能使諸病减輕矣小住山海其間之大益有二一在氣俟之清潔也城巿中蚊蟲亂飛塵網遍落毛髮草屑車脂馬溺及病人壤痰觸處皆是若山海則夙障全蠲遣興臨風如入清凉世界養生之功令人不可思議一免人事之煩擾也淵渟嶽峙清淨堪娱百累去我遠矣城巿中萬欲攢動人多於蟻此呼彼吸炭氣侵人臟腑屍臭毒惡難保不有所沾染若山高水深間不惟無此卽𠯈道死水之風曬熱濕地之日亦不偶著肌膚爻占勿藥良有以也凡人呼吸之氣清最能養筋活血振精神勤動作醒則輕靈活潑睡則安枕酣眠蝟務不親燕安自得一飲一食不使兼吞并嚥致損胃臟則治内治外之道兼美而疾病纒擾之患除矣論山水之鄉其氣候能郤病延年如此故醫者謂不獨初患癆瘵或新瘥未壯之人宜倣照此法卽遇勞慮過度筋骨不强傷腦筋短心血恐懼健忘驚悸怔忡諸證皆當入此境界以求福免災人毋河漢斯言也可錄美國格致新報 
[紙貨减色]  
　　江西訪事友人云表芯紙向推萬載所産爲最袁州宜春則不及遠甚近十餘年來價皆翔貴業此者無不獲利三倍不意上年一再跌價每件至减去銀一兩餘猶慮無人過問而萬載貨尤帶銷蓋以邇來袁州宜春之貨利權獨攬他如安徵省寗國府各坊亦雇萬載紙工前往製造就近發售人皆樂購以致萬載此項生涯日漸疲滯物極必反盛極必衰理固如是也 
[上海巡局瑣案]  
　　無錫老嫗吳姚氏年逾古稀向居本邑小南門外蘆席街有屋數椽去年倩王家碼頭大有羊毛店主時松泉經售與某姓得洋銀三百餘元卽存放時處生息嫗年老無嗣曾撫同鄉陳法生爲義子已於完姻後遷回原籍嫗則寄居時處至去年十二月二十三日因病殞命由隣人陸杏生告知陳發生并唆令向時吵閙旋經人妥爲理處事已寢矣不意日前嫗姪吳春榮姪婿楊德慶復至時處向索寄存之物致起爭端時子半泉以此事皆由陸杏生唆弄所致將其子肆行毆擊陸聞之大怒立卽奔往將時松泉扭至二十三七鋪巡防局請究局員邱友齡二尹提訊之下時歴訴前情二尹斷令時將嫗寄存之物交還法生且命地甲押同檢交不得掯匿一面令陳等具結交保開釋○張馬氏居大南門外護城河畔向在街頭收買字紙藉博蠅頭前日同業陳裕德許雙慶在某酒肆飲至酩酊大醉偕至氏處肆行胡閙旋扭至二十三七鋪巡防局控訴局員邱友齡二尹升座提訊見其供語游移勃然大怒判將陳許各掌頰五十下限五日内遷往他處一面飭勇甲將氏所收字紙押送善堂焚化諭令嗣後不得再收○前晚八點餘鐘時江北划船戶薛有華俞阿大韓德福沈阿華王德福陳金和王福林等七名在南巿恒生馬頭萬隆飯館修五臟神殿喧呶良久忽起爭端將碗盞抛擲並擊毁所懸保險燈霎時火光四射幾致燎原飯館主褚松桃知難理喻奔赴捕房聲訴捕頭以事在裏馬路未便越爼辭之褚不得已赴十六鋪巡防中局禀請拘究局員　仲泉二尹飭勇甲馳往將一干人悉數擒獲解局研訊萬隆堂倌胡阿慶投案供稱薛偕友四人先來果腹旣而在逃之甲乙丙三名復偕王德福等多人前來聚語旋卽口角扭毆小的向之　勸竟置不理致被毁去器物甚多叩求究辦薛供江北人此次行兇實由王福林爲首褚松桃供所毁之物約值洋銀十餘元求恩斷賠二尹飭勇甲前往勘明斷令薛俞韓三人各賠洋銀三元沈王各賠五元陳賠二元均交的實人保去王福林兇横已極笞責一百五十板具結交保候補提同黨再行訊究 
[英界公堂瑣案]  
　　包探石金榮禀稱張原成俞亭生串竊棉被兩條窩藏曹啓榮家是以一併送案請究張俞同供稱棉被均竊自小客棧中今旣獲案尙乞施恩曹供稱小的與彼等素識故敢受寄不知其爲賊贓求恩寛宥讞員鄭瀚生大令判令將張俞各責二百板管押三月罰曹洋銀十元○包探竇如海拘解竊賊貝阿朝到案禀稱此人竊取虹口陳松壽家洋銀三十五元綢衣二件經小的緝獲人贓送請究辦陳投案請領失贓貝供稱小的係寗波府屬某邑人自知不合求念初犯稍開一綫之恩大令判令笞責二百板管押二月贓給還失主○包探洪阿寳費阿銀同解張阿川洪本才至案禀稱彼等串竊洋人達士利家由外洋運來之油漆二十七件報捕後經小的等查獲起出原贓送請訊究洋人達士利投案領贓張洪同洪稱小的等向操漆業此次亦有油漆到申以致悮取事非有心求全體面大令判令各罰洋銀一百元○包探洪阿寳拘解送牛奶人蔡洪記到案禀稱此人將牛奶和水混售前日送至某洋人處被洋人查出扭送捕房今者捕頭倩小的送案請究蔡供稱小的代人分送牛奶不知有和水之事大令謂顯違定章情實可惡判令罰繳洋銀三十元 
[法界捕房瑣案]  
　　昨禮拜三讞員朱森庭明府蒞捕房發落各案○恒德當主李尹夫控同順泰鞋執事人朱晉庭舞弊侵吞霸佔店業等情前經明府訊供飭交的實保人保出限五日内理明昨日公館馬路包平和鞋店主包某遣夥持保單投案具保明府准之諭令依限料理○偷兒許德順黃德生冐充小工至金利源棧房竊取糧米一石被巡丁拘獲解請明府訊供昨日飭提至案著照原斷枷號一個月發碼頭示衆期滿責釋○朱桂生在護城河一帶偷竊鐵錨包探查獲原贓解經明府訊供昨日飭提至案著照原斷重責二百板釋出○蔣福生在楊樹弄某烟館收買某賊所竊白米一斗五升明府飭探查明著笞責四十板贓給還金利源棧房○火塲竊箱之王阿小金利源棧竊米之朱福前經明府訊供昨日蓍照原斷各責五十板從寛斥釋○積竊王阿生偕同黨趙錦三在北京輪船竊取某甲所携皮馬褂一件洋傘一頂報捕查獲吊到原贓解經明府訊供判斷昨日飭提至案著將王阿生重責六百板趙錦三重責三百板驅逐　境不准逗留失主某甲卽王雲福遣弟投案領贓明府謂旣稱在新濟輪船爲細崽著持招商局保單投案具領○偷兒陳阿生竊取布被一條經包探解案請辦明府判責一百板釋出 
[美界捕房紀事]  
　　昨晨竊賊吳春林混入裏虹口某姓家圖竊適被事主所見拘入捕房捕頭詰得行竊未成飭押乞丐牢中半天卽行開釋○昨日清晨跑灘賊高阿潤混入外虹口順泰碼頭竊得舊鐵若干適爲某號巡街捕所見拘入捕房捕頭以所竊甚微從寛釋出○前晚某西人酩酊大醉行至虹口百老匯路東倒西歪適爲印捕所見恐其肇事雇東洋車載送捕房俟　醒時開釋 
 
 

Page 10

 
 
[江西官報]  
　　調署城守都司王經綸缷鉛山都司事回卽禀任事城守守備潘玉桂禀缷兼理都司事候補府徐元霖由上海查探洋槍價值回候補縣張之銳禀謝　委一次行知甘澍往贛州藉　黃宗典蕭兆熊周國琛俱委解籌備銀進京邵循名禀謝加級紀錄行知又往瑞金公幹江　　補縣盧懋善奉委駐汪勸辦淮徐海賑捐事務新選義寗州同院祖質業巳到省應行飭赴新任　分知縣盛時賡繳照通判王出選在湖北賑捐加鹽提舉銜署九江府聯震　事並　　口厘卡回候補縣孫桂芬委收撫院呈詞胡欽估修進外育嬰堂鄭榜詔由撫建公幹回翁寳仁帮辦詈後局清江新選贛州府訓導陳文濬禀謝考騐領憑 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年正月初四初五日京報全錄]  
　　宮門抄○諭旨一道錄前○盛京將軍依　奏爲覆陳奉天防營積弊據實叅辦摺○正月初四日盛京部侍郎薩廉請訓○召見軍機隡廉○初五日○召見軍機○○奴才依克唐阿跪奏爲遵旨查明奉天防營積弊據實叅辦恭摺覆陳仰祈聖鑒事竊本年五月二十八日承准軍機大臣字寄光緒二十四五月二十二日奉上諭左庶子慶頤奏奉天防營積弊請旨嚴查一摺據稱將軍依克唐阿到任後改奉字爲五軍各統領並不擇要防緝惟於商賈輻輳之集鎭勒索月規並有空糧缺額縱盜濫刑情事請飭嚴查等語防營積弊日深疉經申諭各直省認眞釐剔現當整頓武備之際豈容仍前玩泄著依克唐阿按照所奏各節確切查明從嚴懲辦吉林黑龍江防守各營此等積習誠恐不免並著延茂恩澤嚴密訪查據實具奏另片奏奉天省城長發當鋪被搶贓賊未獲並有路刼之案西城盜風尤熾捉人勒贖有綁禀折票等名目請飭嚴行整頓等語著依克唐阿一併確查具奏原摺片著分别鈔給閱看將此諭令知之欽此遵旨寄信前來奴才查閱原摺片所叅情節以空糧缺額縱盜濫刑爲重勒索月規次之空額之弊幾成營中積習非隨時密派妥員點騐不足以摘奸而發伏故奴才於前年奏改營制化散爲整仍復不時派員抽查兵額本年春間點查各營凡有差佔稍多雖非定額立將該統帶營官撥換業將所換員弁銜名彚案奏報惟營中獲盜濫刑訊問實屬違例曾經奴才時申禁令仍有不免上年十二月據營務處呈報奉字右軍右營左哨哨官周得勝續　盜犯劉得計畏罪投井身死一案飭據錦縣騐報斃身木器竹條各傷以外另有香火燒傷數處當將周得勝提省審辦旋於本年四月十三日訪聞該營前哨哨官黃得勝有携眷擾及鋪商情事復飭該營官張鳳雲將黃得勝一併帶省此皆奉　諭旨飭查以前業經發覺之事有卷可稽者也奉天盛奉兩軍通省零星散布稽查耳目難周左庶子慶頤所陳各弊確與前案脗合誠恐尙不止此隨揀派恊領托克通阿候選知府雙綸馳往盛奉各軍駐紮處所嚴密訪查去後一面派員提訊黃得勝供認携帶家眷在防所賃屋居住屬實又因隊兵倪鳳鳴在本街新增當内質當手鐲爭論價值致與鋪夥口角經該哨官一併送交錦縣訊辦並無擾累等語當將黃得勝摘去頂戴飭令回防拿賊以觀後效周得勝供詞狡展仍交營官張鳳雲派兵　解回寗遠州歸案質訊行低巨流河與黃得勝會遇同行在新民廳屬高台子和順店内避雨周得勝順取解兵唐得勝毛瑟槍先將唐得　致傷身死並用槍　將解兵姜永得毆傷逼脅黃得勝逝黃得勝之兵伴溥得祿一同逃至蒙古地方樹林躱避黃得勝力不能制始允同走旋生悔意暗令漙得祿雇妥鐘地人赴葉光台防營報信嗣在馬家帳房地方被營拿獲解省訊明經奴才將周得勝按照軍律請令正法兹據托克通附等將訪查點騐情形詳細禀覆前來奴才逐加確模如原奏各統領並不擇重要之區妥爲防緝惟於商賈幅輳之集鎭遴其最爲殷實之鋪戶以居之希冀自不出資而華屋大厦可安其身甘旨膏梁可脫其口一節查防所與行營不同捕盜與臨敵亦異盜賊滋　多在集鎭及富戶所居村莊故防營不得不在彼駐紥以資保護非若臨敵行軍可用帳房隨處安營此必然之勢也現據該委員等查覆各統帶及營哨各官多係住店自行出租卽間有住居鋪戶關房皆係各鋪商請住之隊不過暫時作寓何安身悅口之有又原奏境内會局寳局按其肥濬令出資財名曰月規於報盜者則威詢嚴詰及派出弁勇不過數人於鄰近無賊之地虚張聲勢各節現據該委員查覆奉字右軍右營步隊右哨哨官馬友賢帶兵半哨在半拉門南郭家窩棚包設會局竇局一處每日收月規每棚東錢十六千其餘各防所尙無所聞至每遇報盜派隊多寡本難一定查奉省步隊一哨八十人馬隊减半地方遼闊備多力分甚有一處僅紥半哨者報盜之人知賊去向可以全隊追緝倘不知賊蹤勢須四出跴緝訪每起不能多派計不過數人之譌傳所由來也又原奏偶獲一賊必唆其牽引富戶借以魚肉鄉民滿其貪壑隨卽開放其理直氣壯恃强不服者則送交發審處以非刑斃命被人控告又從中設法消彌一節營中流品本雜唆賊報復之弊固難保其必無奴才到任後曾經遇事嚴辦風氣亦爲稍改然近來仍不免有控告者先是本年五月初據新民嚴公厫屯内務府旗人杜希禮來省呈控小黑山防營唆賊扳良營書周姓濫刑詐贓等情當將營官裕繩撤委被告周鳳山提省交發審處訊問供詞狡展至是據該委員查覆訪有該營妄拿平人拷詐得受贓銀三百兩情事與杜希禮控情相符復飭發審處嚴行審訊祗以裕繩未將要証交齊案難速結並無濫刑斃命設法消彌之事查閱原奏語氣殆係暗指已死程萬里一案而言不知此案前據屍子赴都察院控告奏奉諭旨交盛京戶部侍郎良弼查辦曾經奴才將此案原委專摺奏明案情曲折甚多現未定讞毋庸贅述又原奏會哨之處至期各遣一二人僅遞字據各營火夫入統領之私囊者十餘名營官十數名以至哨官哨長視爲等差猶爲不足復於各軍空糧缺額及將軍派員　騐餘丁雜役皆得濫列其間一節梭巡會哨互換字據每月兩期如各處同時並會每起人數自難多派然亦斷無僅遣一二人之理現據委員查覆各營會哨每起四五名尙無貽誤其火夫一項分撥各哨各棚本有定額不容扣留卽統領營官所自留者領運餉械軍火一切脚價賴此津貼近年柴米昻貴以四名夫價雇用三名猶難久留豈有餘欵再入私囊現在挨處點騐各軍並無空糧缺額亦無餘丁雜役濫厠之事又原片内稱武員視各軍爲利藪每有將領缺出賄囑情託無所不至奉札以後養尊處優故事依然平日毫無布置臨時徒事張皇將軍又從而優容之朝陽失事之依桑阿奏請留營効力豫爲開復地步各節查奉天盛奉兩軍統帶營官皆由奴才自行揀派或係前任留貽或係敵愾舊部卽間有投効人員亦必視其才可用始行委派情託且無何論賄囑凡將領之驕惰及廢弛捕務者均經奴才隨時撤換叅革何嘗稍有優容即如海龍城總管依桑阿以疏防失事奏請革職以捕賊立功奏請開復均係照例辦理當時欲寛其罪不能也迨後欲没其功亦不可也况所犯情輕例得留營効力而開復與否仍視其人之自爲非他人所能豫爲也此理甚明毋待深辯又原片所指省城長發當明火强搶賊贓未獲距城十餘里轉灣橋槍斃鐵夫路刼銀兩之案並言及西城盜風綁票折票情形札咨右軍統領竟無聞知各節查長發當在省城東關以外於上年九月初九日來奴才署中呈報初八夜被搶當經派隊追緝一面飭縣查勘旋據前署承德縣知縣祥瑞勘明是竊非刦復經奴才會同前府尹廷杰以勘報不符札委前署縣劉朝鈞覆勘已無形跡可騐僅憑事主供詞故爲是刼非竊詳報在案現據委員查明賊由該號後墻東北隅越過撬窓入室該號驚捕賊用槍威嚇臨時刼去金銀首飾現帖仍由後墻西北隅越走取具該號並近鄰切供均屬相符其爲臨時行强之安已無疑義至轉灣橋被賊槍斃之鐮夫孔姓係遼陽同德燒鍋所雇用者案内僅止馬步二賊現尙勒期未獲東三省盜風之熾到處皆然豈獨西城爲甚綁票折票名目由來已久亦非自今日始全在練隊嚴密搜拿庶可歛戢稍一鬆勁則搶刦頻仍皆因地闊兵單之故近來屢飭地方官編查保甲舉辦民圑事屬初創未能旦夕收效奉字右軍統帶胡喜志夙稱緝捕勤能其所部向紥省西一帶迭獲著名巨盜劇賊王四喇嘛由蒙地周洛疙痘由朝陽竄入滋擾赴京大道人有戒心職是之由今則各隊節節分紥布置嚴密矣[  此摺未完]  
 
 

Page 14

 
 
[光緒二十五年正月初六日初七日京報全錄]  
宮門抄○諭旨四道錄前○接諭前摺○大臣興一奏爲到庫接篆日期摺○將軍連奏爲交卸起程日期摺○晉撫胡奏爲懇恩調員訓練兵丁片○皖撫鄧奏爲據情代陳片○秦撫魏奏爲陜省被災各處籌議來春接濟情形摺○閩督許奏爲委員接署知縣片○東撫張奏鎭道治河出力懇恩交部從優議叙片○正月初六日熱河總管延曾請訓○錄泰謝賞福字恩○趙舒翹等同鄉官謝　　恩○梁仲衡徐會灃等同鄉官謝恩○普公良培各續假十日○召見軍機徐承煜延曾○初七日鏝照假滿請安○克王續假五日○徐中堂　假十日○英俊續假十日○召見軍機○接前摺奴才渥荷厚恩膺兹疆寄第以才識短淺不克勝任爲懼豈肯自昧天良濫用夤緣苟旦之人敗壞營務但左庶子慶頤所奏不盡無因該委員所查亦有實據奴才惟有將已經發覺者從嚴叅辦以爲懲一儆百之計除哨官周得勝現已正法毋庸置議外前奉字右軍後營馬隊營官藍翎升用協領補用佐領候補驍校裕繩於營書被控詐詐贓案雖未結業經查訪得實且該營官延不交出要證亦屬可疑相應請旨將裕繩先行革職如查有通同勒詐情事歸案審辦奉字右軍右營步隊營官藍翎都司銜儘先把總張鳳雲身充管帶於哨官周得勝刑逼盜犯自盡哨官黃得勝携眷防所未能先事覺察實屬鈐束不嚴現已撤去營官差使應請革職以示懲儆奉字右軍右營右哨哨官儘先補用千總馬友賢包庇會局收受月規現已撤委提省應先革職歸案審訊照例治罪遊擊銜儘先補用都司黃得勝携眷住防有干例禁本應革職惟被周得勝脅走時中途暗通消息不使兇犯漏網功罪足以相抵前已摘頂撤差應請免其置議此外如查有原奏所指各弊自當破除情面嚴行懲辦决不玩泄瞻徇以仰副聖朝勵精圖治整軍經武之至意所有遵旨查明奉天防營積弊據實叅辦緣由理合恭摺具陳伏乞皇太后皇上聖鑒訓示謹奏奉硃批另有旨欽此○○奴才興廉跪奏爲恭報奴才到庫接篆任事日期叩謝天恩仰祈聖鑒事竊奴才欽奉恩命賞給副都統銜作爲庫倫掌印辦事大臣當卽具摺謝恩十月十四日請訓仰蒙召見訓誨周詳於二十日束裝起程十一月二十五日行抵庫倫准前任辦事大臣連順蒙蒙辦事大臣德木楚克多爾濟將庫倫大臣銀印一顆曁文卷等件派委印房章京佛爾國春咨送前來當卽恭設香案望闕叩頭祗領任事伏念奴才滿洲世僕知識淺陋自愧康愚懼難勝任惟有殫竭血誠倍加勤愼隨時隨事認眞經理以斯仰答高厚鴻慈於萬一所有奴才到庫接篆日期並感激下忱謹恭摺叩謝天恩伏乞皇太后皇上聖鑒謹奏奉硃批知道了欽此○○奴才連順跪奏爲奴才交卸起程日期恭摺仰祈聖鑒事竊奴才前奉恩命補授烏里雅蘇台將軍當卽具摺叩謝天恩籲請陛見欽奉硃批著來見欽此兹查新任辦事大臣興廉行抵庫倫卽經奴才將印信文件於光緒二十四年十一月二十五日派員齎送接收管理奴才卽於是日交卸篆務束裝入都趨叩宮門跪聆聖訓遂戀闕之詳謹於光緒二十四年十二月初三日由庫倫起程所有奴才交卸篆務起程日期各緣由理合恭摺具陳伏乞皇太后皇上聖鑒謹奏奉硃批知道了欽此○○胡聘之片再臣前欽奉懿旨加餉練兵爲今日第一要政飭令各督撫選擇老成宿將威望素著者派充統領營官令其督飭兵弁切實訓練等因欽此查晉省現經奏准添暮新軍亟須遴派久經戎陣之員認眞訓練以期悉成勁旅查有前山東曹州鎭總兵萬本華朴勇耐勞戰功夙著上年因事開缺回籍擬懇天恩准調該員來晉由臣派令督練新軍藉收實效如蒙俞允並懇飭下湖廣總督行知該總兵原籍敕令迅速來晉俾資派遣臣爲愼選將領起見謹附片具陳伏乞聖鑒訓示謹奏奉硃批著照所請欽此○○鄧華煕片再臣承准軍機大臣字寄光緒二十四年十一月初四奉　　上諭前臬司周馥現在是否病痊著鄧華熙傳知該臬司卽日來京陛見將此諭令知之欽此等因查周馥寄居揚州當卽欽遵傳知令刻日起程北上去後兹據周馥電禀奉札欽領前奉大學士李鴻章奏調赴山東襄查河工力疾前往旋奉硃批俟查工事畢卽行來京預備召見欽此現在勘籌河工俟稍有頭緒卽遵旨北上等情前來理合據情附片代陳伏乞聖鑒謹奏奉硃批知道了欽此○○陜西巡撫臣魏光壽跪奏爲遵旨查明陜省本年被災歉收各屬籌議來春接濟情形恭摺仰祈聖鑒事竊臣前准軍機大臣字寄光緒二十四年十月初三日奉上諭陜西寍羌州屬被水長安洵陽等縣被水三水縣屬被雹商州略陽等州縣被水被雹均經查勘撫恤諒可不至失所來春靑黃不接之時如有應行接濟之處卽查明據實覆奏等因欽此當經欽遵恭錄行司轉飭查辦去後兹據被火被水被旱被雹成災之寍羌邠州膚施神木延川長武永壽同官府谷扶風略陽武功韓城長安臨潼山陽蒲城咸寍岐山咸陽興平渭南高陵平利洵陽　厔大荔郿縣鎭安華州鄠縣商州華陰及被電被水勘不成災之富平三水南鄭商南褒城雒南醴泉甎坪定遠城固佛坪寍陜各廳州縣陸續禀報各該地方夏秋田禾被旱被雹被水及寗羌被火均經隨時禀請勘騐分别已未成災或就近借給厘金及散放常義各倉糧石並由司庫釐金二成欵内籌發銀兩曁由各州縣捐廉撫恤以資接濟被衝地畝房屋酌給籽種及修役工本應輸本年錢糧分别蠲緩各在案目下擇其被災較重之處籌辦冬賑民惰尙屬安帖不至失所惟距來春靑黃不接之時爲日甚長應否撫恤周濟屆時察看情形禀請核辦等情由藩司李有棻彚核具詳前來臣查陜省自兵燹後繼遭荒旱小民蕩析離民田地多半荒蕪頻年節經飭屬招墾甫有轉機乃各屬復值偏災民情實爲困苦雖被災之區業已分别輕重撫恤目前不至拮据惟距來春靑黃不接之時爲日方長閭閻生計維艱自應預籌接濟臣已飭　通飭各地方官分别察看情形來春如有乏食貧民或照章散放常義各倉糧石或勸諭殷實量予借貸或禀籌發欵項賑撫總期窮黎不至飢饉地方咸安鑿以仰副聖主軫念災區之至意至本年被災各處民欠未完錢糧應蠲願應緩統俟查明另行奏懇恩施所有陜省被災各處籌議來春接濟緣由理合恭摺覆陳伏乞皇太后皇上聖鑒訓示謹奏奉硃批知道了欽此○○許應騤片再福建霞浦縣知縣宼宗華患病請假遺缺查有本任光澤縣知縣李子茂堪以署理據藩臬兩司會詳適前兼署督臣增祺卸篆未及具奏移交前來除咨部查照外謹附片具陳伏乞聖鑒謹奏奉硃批吏部知道欽此○○張汝梅片再總理三游修防事宜曹州鎭總兵崔廷桂中游督辦記名道丁達意前會同堵合桑家渡漫口仰蒙天恩開復處分該鎭道等感奮異常此次楊史道口口門幾奪全河之溜辦理更形棘手該鎭道審工計料竭力經營得於凌汛以前迅速蕆事臣實賴之在該鎭道受恩深重原屬分所應爲惟其任事實心和衷籌辦俾中游各處漫口次第堵合不無微勞足錄相應懇恩將該鎭道交部從優議叙以爲勤事者勸出自逾格鴻施謹附片具陳伏乞聖鑒訓示謹奏奉硃批另有旨欽此 
 
