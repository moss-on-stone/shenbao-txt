# 1914 - 329 - 4914812

 

Page 1

 
 
   
 
 

Page 2

 
 
時評 
[海權（冷）]  
　　中國之受盗害也久矣殺人越貨擾害閭閻無待言矣而國家之主權亦往往因此而受間接之侵削其故尤非細而人每不留意及也蒙匪之擾亂其原因多出於東三省之馬賊而外蒙大半已隨他人而去今奈何又有粤東之海盗將復斷送我盡凈之海權也耶泰盛輪船之被刦我非謂中國當任保護之責也然獨不觀英議員之責問其海軍部乎方以巡緝艦之不敷爲辭而思有以增加之也夫兵力之所及卽爲權力之所及使我沿海各地苟以刦及外船之故均派艦以來巡緝則我國尚有涉海一步之權利耶及今不圖他日將爲海盗斷送矣 
　　嗚呼海盗與我海權 
命令 
[五月四日大總統命令]  
　　汪詒書給予二等嘉禾章陶忠洵給予三等嘉禾章胡棣華沈克剛羅正緯李海劉善澤袁家元朱益叙蔣謙孫均給予四等嘉禾章周國鈞楊汝康黄忠績唐乾一均給予五等嘉禾章此令 
又令　花尚品鄭俊彥均給予三等嘉禾章此令 
又令　王運孚給予三等嘉禾章何樳左質澤均給予四等嘉禾章陳永王光爕李繼楨均給予五等嘉禾章范之幹給予六等嘉禾章此令 
又令　任震給予三等文虎章蔣念孫梁尉均給予五等文虎章此令 
又令　張錫典給予五等文虎章此令 
又令　張占德給予五等文虎章此令 
又令　政治堂組織成立本府秘書廳着卽裁撤此令 
又令　蒙藏事務局改爲蒙藏事務院此令 
又令　任命許世英會辦福建軍務此令 
又令　任命施愚爲政事堂法制局局長夏壽康爲政事堂銓叙局局長袁思亮爲政事堂印鑄局局長此令 
又令　政治堂法制局局長施愚未到任以前着受事張名振暫行護理此令 
又令　任命吳笈孫爲政事堂司務所所長此令 
又令　外交總長孫寳琦呈請任命胡維賢爲駐新加坡總領事楊書雯爲駐坎拿大總領事陸是元爲駐海參威總領事林同實爲駐古巴總領事劉毅爲駐小吕宋總領事馮祥光爲駐巴拿瑪總領事徐善慶爲駐金山總領事王守善爲駐横濱總領事富士英爲駐朝鮮總領事桂植爲駐紐絲綸總領事沈成浩爲駐仰光領事戎軾垣爲駐温哥華領事林璲釗爲駐薩摩島領事楊毓瑩爲駐紐約領事伍璜爲駐檀香山領事稽鎭爲駐神户領事張鴻爲駐仁川領事柯鴻烈爲駐釜山領事許同范爲駐新義州領事馬永發爲駐元山副領事張國威爲駐甑南浦副領事應照准此令 
又令　海軍總長劉冠雄呈稱秘書南壽丙呈請辭職南壽丙准免本官此令 
又令　海軍總長劉冠雄呈請任命劉少祚爲秘書應照准此令又令　海軍總長劉冠雄呈請任命劉秉鏞爲副官應准照此令又令　陸軍總長叚祺瑞呈核覆鑲紅旗護軍統領擬以雙壽補護軍校請予准補等語應照准此令 
又令　陸軍總長段祺瑞呈核覆正藍旗蒙古都统擬以桂斌補印務章京文瑞補公中佐領請予准補等語應照准此令 
補五月三日大總統命令湯毓桂郭則泌均給予五等嘉禾章陳常汪贊堯馬凌雲劉國勳鄭琦陸金圃均給予六等嘉禾章殷煥然高爾祿楊恩溥趙開濬張翌靑白舗翼張文浩常緒張文鋭鄭彭齡黄震源賈殿元張世瑗鄭瑚均給予八等嘉禾章趙茹均寧迺孚均給予丸等嘉禾章此令 
又令　丁祖蔭謝保鈞嚴偉均給予七等嘉禾章此令 
又令　趙增祺章寳毓吳兆廷均給予七等嘉禾章此令 
又令　代理國務總理孫寳琦内務總長朱啓鈐呈據署廣東民政長李開侁呈稱秘書蔣繼伊現署廣西財政司長請免去本官等語蔣繼伊准免秘書本官此令 
又令　代理國務總理孫寳琦内務總長朱啓鈐呈據署廣東民政長李開侁呈請任命段永年爲秘書應照准此令 
又令　代理國務總理孫寳琦内務總長朱啓鈐呈據廣西民焉長張鳴岐轉據鬱江觀察使夏文炳呈請任命李大松爲秘書應照准此令 
又令　司法總長章宗祥呈請將籍隷本省例應廻避之署湖北高等審判廳推事王寳善沈毓奎何大魁王承楫喻兆麟楊鑑藻季澤蘭一律開去署缺另候調用等語應照准此令 
　　按尚有命令數條明日補錄 
專電 
[北京電]  
　　政事堂及各局所官制法制局數稿不用新制畧似徐督東時辦法故論者謂全出徐意機要局主計局並設懐仁堂除印鑄本另有衙署外餘將並設國務院舊總統府秘書除内史外似人人都有位置梁士詒尚擬爲侍從長今並此官不設 
[北京電]  
　　陳漢第仍充公府諮議 
[北京電]  
　　蔡儒楷離任前通電小學停止招生現湯擬取消之 
[北京電]  
　　開復黨禁孫實主之聞特命規定蔡孑民汪精衛留學費謂如部中不許我將與之 
[北京電]  
　　各省賀徐電紛集成帙有以都督而用肅禀者 
[北京電]  
　　孫呈准國務院雖改組成蹟可念請將裁缺秘參僉主等分别以觀察使司長等存記 
[北京電]  
　　近有裁各礦政監督署說雖未確但財政部已咨稱該署濫費無藝須大核减又新政府實不以該署辦法爲然 
[北京電]  
　　盛傳參謀部總長黎副總統有辭職之說不確卽使辭職袁總统亦不肯批准以可以接替參謀總長之王士珍不願出山也 
[北京電]  
　　袁總統對於軍費非常注意現於軍事處特派專員嚴行檢核以絶流弊聞派定之員係張一 
爵陳公俠二人 
[北京電]  
　　雷震春主持執法處後極主和平不同陸建章之激烈 
[北京電]  
　　帕王保釋後已將歷用軍費收支淸册造報陸軍參謀兩部曁軍事處請爲嚴核如實有弊可指甘受刑罰云云 
[北京電]  
　　據滙票莊人云甘肅近日危險達於萬分京中電報不通不知其詳其實白匪已由隴四分竄蔓延各處並聞河縣回匪有三萬餘人與之聯絡直撲省垣取夾攻之勢目前省中人心惶惶滙票不通即少數銀兩亦難兌換其市面秩序恐欲紊亂云云聞政府江日接張廣建急電已有旦夕不保之虞救兵一時難達惟有束手待斃云云 
[杭州電]  
　　浙路股東蔣抑巵等因各職員以停車要挾酬勞金密電交通部請電令取消江支二日會議昨部電公司措詞頗嚴厲并電浙督將該項股東會卽令休會及查拿滋事各人現風潮未已 
[杭州電]  
　　張總署長（蔭榮）於今日搭輪來省面禀省長湖防水警事宜 
[杭州電]  
　　財政司張壽鏞秘書屈爔前赴京財政會議今日回杭任事 
特約路透電 
[北京電]  
　　據官中消息官軍已在平涼東百里之黄河擊敗白狼附從白狼之匪數已日減僅約五百人 
[北京電]  
　　政事堂現討論參政院規則該院議員設額一百五十人由政治會議議員及總 
統府中國顧問中遴選充之 
[北京電]  
　　袁總統不日將在約法會議提出關於將來選舉正副總統法及其任期之議案 
[北京電]  
　　袁總統命令任張國淦榮勳爲内務次長 
[北京電]  
　　聞政府不日將以重要之任授與滿員十五人 
[北京電]  
　　現已决議大總統祭天祀孔所戴之冕與堯舜時相同去冕上之旒以示與帝冕有别 
[北京電]  
　　袁總統命令宣布禁種罌粟章程如有違抗禁令者准縣知事假用兵力 
[成都電]  
　　西藏華兵因新任鎭守使僅付自其在巴塘履任後之軍餉前欠者皆未照給故皆羣起爲難要求發餉三個月始肯承認新司令 
[成都電]  
　　近在鄉城拘獲之西藏首領全人由獄脫逃 
[成都電]  
　　陸定橋（譯音）農民毆傷拔除罌粟之兵四名已由打箭爐派兵續往該處 
[成都電]  
　　據成都某報載稱打簡爐至裏塘一路現復安靜牛車往來頗便 
[香港電]  
　　海上檢察廳對於泰安輪船遇盗之判詞業已宣布並未咎及勇衛吊橋之領憑船員惟臨泰安利兩船船主未能援助泰安輪船之故尚須續查又謂各輪船所載接江攬儎貨物照料牲畜之人皆無定數此輩不納船資衆皆疑爲海盗之通信者云 
[東京電]  
　　臺灣政府海軍科現嚴查關於西比利亞郵船遇險僞報發生之處 
[東京電]  
　　日政府决議派軍艦兩艘參與巴拉馬運河通航禮 
[東京電]  
　　帝國會議將於六月間開第二次特别會議 
譯電 
[北京電]  
　　約法會議定於八日續行開會討論參政院組織法 
[北京電]  
　　據北京日報載稱中英贛粤鐵路（自南昌至廣州）談判將次告竣該路將與粤漢鐵路相接 
[北京電]  
　　預料吉奉兩省所訂之借欵洋二千萬元本月十日將與北京之榮華銀行簽定合同以兩省釐金爲抵押品 
[北京電]  
　　吉林民政長齊耀琳福建民政長 
 
 
 

Page 3

 
 
第三版 
許世英均奉命辦理本省軍務 
[北京電]  
　　德國巡洋艦隊司令史比伯爵今夜將來京小住兩日 
[墨京電]  
　　墨西哥調和會將在加拿大開會 
[倫敦電]  
　　番爾君在平民議院演說謂泰安輪船之被燬實由政府未依國會之請添造新炮船巡緝中國各江面有以致之海軍大臣邱吉爾君答稱泰安遇盗詳情今無所知就題懸猜無濟於事英國在廣州口之炮船現信足敷巡緝之用議員里君起言西江海盗屢劫英輪急當加派炮船保護邱吉爾君答稱試觀軍艦出差表卽知出差遠東之艦爲數頗多彼信西江之中必有英 
國炮船多艘云 
[倫敦電]  
　　首相愛斯奎士君今日在平民議院建議准議長有將無謂礙事之動議作罷之權即由議員一致贊成 
要聞一 
[徐東海就職後之政局觀]  
　　徐東海就職情形徐東海旣蒙特任國務卿旋呈請辭職總統接徐氏辭職書後卽特派孫寳琦段祺瑞兩君親到其寓懇請就職徐始允就職已於昨（二日）上午八鐘面謁總統業已正式就任復聞於昨日下午即往從前國務院舊址之國務卿辦事處視事總統於東海到府後喜悅非常即將自已辦公室所稱爲遐矚樓者讓與東海居住總統則於遐矚樓之西春藉齋地方另行洒掃閑軒自已移居其内又 
聞總統於東海到府後諭令全府人員一律稱以相國以示優異 
　　國務院附屬機關新内閣成立國務院已經廢止舊日國務院原設之各項附屬機關如法制局蒙藏局印鑄局銓叙局等刻已無所歸附聞政府日前對於此次機關亦無何種計畫下回分解頗覺爲難現據個中消息此項機關將來仍係附屬於政事堂其一切組織之内容須由政事堂官制詳細規定故目下均仍舊制不事更張惟是此等機關將來改隷政事堂以後其範圍均係縮小或云改組之後仍稱爲局名目有五現正磋議不日可發表也 
　　政事堂辦事規則政事堂官制已由法制局起草呈總統鑑核不日發表内容尚不得知至辦事細則據聞如下（甲）會議規則（一）預算决算之項（二）財政上緊急處分項支出之事（三）法制令典律例之頒布（四）國際宣戰及媾和之事項（五）外交上訂定各條約之事項（六）關於進退文武官之事項（七）關於各部爭議之事項（八）關於軍隊編制之事項（九）外交官推薦之事項（十）大總統特交各部總長提交之事項（十一）大總統交議核辦人民請願之案件（十二）依法令應經該會議核議之事項等而會議時仍以國務卿爲主席云（乙）分科辦法（一）政事堂分三科（子）第一科掌機要文書編纂紀錄（丑）第二科掌各官署文件统計（寅）第三科掌會計庶務（一）設科長科員國務卿任用之（一）收到文電分别擬稿呈長官核閱要件由第一科長隨時呈　（一）擬稿員署名蓋章（一）各科人員應守秘密之責（一）保存文卷另設編檔處 
　　總統府辦事規則新政府人物雖已任命而政事堂尚一時不能組織成立緣一切手續甚爲繁雜也但總統府暫時辦事之規則聞已决定如下（一）每日上午六時徐國務卿入總統府與大總統商議各事（二）各部總長如因各該部有要事須請示大總統可入府面呈明徐國務卿或由大總統特召其入府會議要事不必每日入總統府（三）在政事堂未組織成立之先一切文牘事宜仍由府中秘書廳辦理（四）各省都督民政長之來電均由徐國務卿彚集面呈大總統披閱至于辦事時間現規定上午自六時至十時下午一時至十時并聞總統有命徐氏挪入總統府以便早夕商談要政 
[各總長不更動之裏面談]  
　　不更動之原因新約法頒布由内閣制而改總統制政治上之局面爲之一變當改變以前社會上最注意之事乃新政府之閣員也外間所喧傳朋胡相議論某某爲總統相信之人此次必入閣某某爲東海信任之人此次必掌某部及見昨日命令除新加入者只一湯化龍一梁敦彥其餘均仍舊不動幾使人驚訝變色細思之乃别有至理蓋舊約法中之各部總長爲國務員之一其地位能參預國務其政治上責任與總理相同對於主管政務有副署之義務殆前淸淸軍機大臣之一也新約法頒布性質大異各總長依法律執行其事務是不啻以國務官一變而爲政務官視次長則稍尊視前淸之尚書爲不及也質而言之新約法頒布各總長由一等官降爲二等官此政界之新局面也將來國務之樞紐當然在政事堂總統之下爲國務卿再次則左右丞爲政治集中之地楊士琦錢能訓皆東海素所信任之人此次使之左輔右弼其地位其尊嚴自有加於各總長矣各總長之地位性質旣已改變故無大更動暫且支持局面此内中之眞因也 
　　某政客之一說據順天時報云當一號之命令未發表之先外間紛傳外交屬梁氏農商屬楊氏（士琦）財政亦有易張鎭芳或周學熙之說而交通總長尚遲疑未定其說固多由於揣測然當時政府實果有此意乃一號之命令多與相反茲據某政治家所云蓋别有原因據謂當梁秘書長聞外交長已定梁敦彥深恐交通總長另易他人致失其數十年在交通部之權利而又不願自爲交通長（因當時大總統微有此意）以貽外間之非議屢在大總統徐世昌前力言外交長不可易人之理由一方面又示意梁敦彥宣言不就外交長之職及决定外交長仍屬孫氏之時交通長尚未物色相當之人梁秘書長遂力薦梁敦彥故有此結果至於財政農商兩部長之不易人皆由於所擬之人物不願就之故惟湯化龍之長敎育係出自徐氏之推引所以示新舊兼用毫無成見之意云 
[浙路股東東之結果如是]  
　　此次浙路股東會擾攘情形已迭詳本報茲聞交通部於五日有電取消股東東一切事項爲錄其兩電如下五月三日浙路股東致交通部電云交通部總次長鑒今日浙路開會職員以股東名義列場滋閙否認合約聲勢洶洶理事代表相率走避無言可發無議可决略有身家之股東見之寒心似此横肆脅迫其何以堪潮等自明日起誓不列會所議事件概不承認將來所有股東及一切應得利益絲毫不肯損失路爲大部所收欵唯大部是賴時迫勢急應請大部迅賜維持以安衆心除將入會證劵造册備文呈送省長保存藉昭信實外迫切上聞浙路股東沈潮等一千一百十九户公叩江五月五日北京交通部致浙路公司電云浙路公司照得此次浙路收歸國有先據該路公司吾允於前復據股東推舉代表來部洽商於後本部爲顧念商艱俯順輿情定歸國有合約所訂各節格外優待爲他路所無本部屈護浙路及維持股東利益之苦心具可概見正擬籌備一切早日接收以便路工可速進行股本可期淸發乃職有不　事理之徒懐挾私見於江日股東大會到場滋閙意圖破壞迹近把持並有公司職員以股東名義厠跡其間一同擾亂秩序致氏數股東相率避讓無由發表意見似此舉動實屬謬妄已極此等會議無論當日所議何事有無議决當然不能有效至公司職員於雙方業經解决之案懐挾私見輙敢糾衆逞爭圖壞成局尤爲公理所不容除電由浙督將該項股東大會即日休會並密查爲首滋事各人分别辦理外所有該會集議無論是何事項應即一併取消無效希卽遵照並盻電復交通部支印 
雜評一（無名） 
　　開復黨禁開復黨禁其殆五月一日以後更始之第一事歟解散脅從之舉南方固已先行之矣命令昨又發表之矣然解散者乃脅從而非黨中之有名望者也今則孫總長特命規定蔡汪留學費矣然則亦知前此收拘黨人窘迫黨人之過激而有悔禍之心耶 
　　雖然黨人之所以見絶於政府者爲其擾亂也蔡汪二氏固與亂事無關原不在開復之黨人之例何則本未有罪似無開復之必要也 
　　嗚呼更始之始先以開復黨人開復黨人之始先以優待蔡汪二氏是不可謂非政府之一得也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[第十四次政治會議紀事]  
　　政治會議於昨日（二號）下午開第十四次大會到會議員五十四人議長李經羲主席秘書長報告文件畢主席宣告開議第一案係核定國慶日期諮詢案此案原係陜西張督電請大總統提交該會議審查業經兩月之久昨日審查報告主席宣告本案審查大旨審查長孫毓筠因事請假經江紹杰代爲報告審查理由大致謂此案自二月十號經大會討論交付審查本審查會開會數次審查結果於原案頗多贊成分爲三項說明一以十月十日永遠定爲國慶日蓋是日爲武昌起義之期亦邓正式大總統就職之日是民國建設於此造端而共和之基礎亦於此鞏固以是日爲國慶允宜垂爲鉅典昭示來茲此則對於原案所極表贊成者也一以二月十二日定爲宣布共和紀念日按淸帝退位宣布共和即在是日免生靈塗炭之苦紹唐虞揖讓之風非獨爲歷史之光榮抑且繫生民之歌頌不過歷書所紀標南北統一之名誠如原案所云或不足消融畛域擬將此日改爲宣布共和紀念日庶幾名實相符至南京政府成立之日係在臨時現在正式政府旣經成立此種紀念應如原案暫予停止此則審查會對於原案所略加修正者也此外各省紀念素未著諸功令應請一律停止以一觀念而靖浮囂此又審查會對於原案所表同情者也云云朱文劭以爲國慶紀念曾經前參議院議决由大總统公布本會不便變更仍請送回政府再交立法機關核議可也李慶芳以爲此案經審查三月之久現在已得結果儘可照審查報告通過不必再交立法機關若以本會不便變更法律送還政府即表顯政府提交之違法卽本會審查亦違法故不如將審查案通過云云朱文劭云政府提案時之情形於現在不同當國　停止現在造法機關已經成立審查員江紹杰秀以爲審查報告於法律上有牴觸旣　反對亦願犧牲意見并又提出修正案劉邦驥主張此案旣經審查結果可照審查報告再加修正并曾經前參議院議决公布現在應否再交立法機關議决這層意思一併聲明云云主席以爲朱文劭劉邦驥修正之點大致相同故仍以原案付表决文字修正再由秘書廳整理表决結果贊成原案者多數遂通過第二案請復諡法諮詢案此案由甘肅都督趙惟熈呈請大總統特交政治會議議員討論反對者爲劉朝望朱文劭諸人贊成者爲楊增炳艾知命諸人互相辯駁歷時甚久兹將兩方理由略述如下反對者理由以爲諡法之名始於周秦唐虞時本無諡法各國亦無諡法之說且第以諡法論乃係臣事君子事父加增身後之尊稱漢唐以來早已成爲一種習慣現在已改民主政體此項諡法無恢復之必要贊成者之理由謂放勳重華本爲我國諡法先例外國所以無此者因西洋 
敎思想太深流於死入天堂之迷信中國向來宗敎思想原不甚深死而作諡亦係一種名譽觀念藉以增重世人愛惜名譽之心至如何議請付表决主席宣告先表决本案能否成立贊成本案不成立者請起立起立者二十二人贊成者四十人案邀成立主席 
宣告付審查指定審查員九人姓名如左方樞張一　　馬良　朱文劭　陳懋鼎　江紹杰劉邦驥　劉朝望白常潔時已五時議事畢主席宣告散會 
[英文京報論民國新約法]  
　　五月一日英文京報云約法會議以十一次開會產生新約法其會議也嚴守秘密苟吾人不能預先揣知其結果爲何種性質者幾令人不知約法會議諸公門内所作何事也南京約法不切於用致已往之數閱月中總統全權在握無所遵循故不得不有約法以明權限於是召集約法會議其所擔負之責務舍襲用普夫氏所戲擬之禱告文登諸批評報者不足以盡其姿態普夫氏之禱告文曰吾儕信徒竭誠祈禱願吾主准吾儕之請願輔助吾儕以成其所事凡吾儕因欲達所求之目的不論用何方法均請吾主俯允云云此次新約法並非由最高立法院制定不過爲少數特選之人（其中多數爲前淸官僚）所草成以大權對之藉補償大總統在南京約法有效期内之痛苦而非爲國家之法律也若以此爲共和國家之憲法則誠爲空前之創作蓋其中對於人民權利絲毫未曾規定也本館（英文京報自謂）深知今日之中國非有極有力量之中央政府不可而其行政首領必操有過於南京約法所規定之權力然本館以爲欲達此目的不必將政治權力之平准盡行歸併於總統及其特簡之人也凡立憲法不可使專適於一總統蓋人生多變立法者宜時時顧慮後來夫以大權村之某一人不慮其濫用者未必卽可付之其繼起之人以此之故雖約法之前冠以臨時二字亦不輕易將獨裁之權付之總統而不加以限止也吾人試一覽新約法所付於總統之大權而加之討論大總統爲一國之元首總理全國行政大總統代表民國對於人民負責任但不知所謂責任者人民如何而使總統負之此不可解者也大總統有召集停止及閉會之權又得參政院之贊成可以解散立法院大總統可發布及施行命令之不與法律違背者於緊急時得對於財政以命令代法律有制定官制官規任免文武各官之權有宣戰議和結約之權有發布戒嚴令賞給勳位勳章特赦减等支配陸海軍等權遇有視爲應守秘密者得不答復立法院之質問有否認議案及第二次否認之權有特任國務卿及其同官之權國務卿及其同官除犯法外僅於總統負責任預算表中各欵非經大總统認可不得删改大總統之權旣至高無對則立法院當然處於無足重輕之地位不過爲一種一院制之顧問機關及遇非常之時爲最高之上控法庭而已至立法院及參政院之組織如何何時召集均未得知大約在立法院未成立之前卽以參政院代其職司其院員必爲特任（此由大總統否認立法院議案及解散立法院時非得參政院同意之一條逆料而知）不但此也憲法起草係由參政院組織委員會爲之起草畢不計諸立法院而付諸所謂國民會議此機關尚未發表也故中國之所謂立法院者已失其最重要之兩大職司卽監督財政及陸海軍是也其所有者不過對於大總統所視爲可行之交案有參贊之權耳立法院之權力旣如是有限則約法第二章所載人民權利各條件當然無甚價値蓋大總統得不背新約法發布命令將人民權利大事修改也例如新近發布之報律已將言論自由一條大爲改變所謂居住結社自由等等則經軍警逮捕隨意入人家搜檢軍政執法等等消滅盡矣照新約法之解釋則大總統可自爲武力之（迭克鐵討）可不秘知照立法院而隨意徵兵强國民負其費用總而言之中國大總統對於陸海軍之權爲世界各國元首所無新約法中對於選舉大副總統之手續及資格均未規定詎被裁之衆議院於去年十月間所通過之選舉總統法仍繼續有效耶恐未必然耳果新約法而可視爲正式之法律也則殊未見其有優勝於南京約法蓋南京約法限制行政權太嚴而新約法則又矯枉過正將一切大權歸之於行政首領使立法一方面絲毫不能監督行政各方面所公同認可者則爲旣往之數月中國係用（迭克戤討）制度而治理必待行政與立法兩方面權限分淸民國有正當代議機關以後而現制不遽改也不料今日竟白紙黑書以大權悉付總統吾西人乃如猛被棒擊而不能遽信也試問立法機關不能監督財政則財政之改良及行政費用之節省尚復何望耶如照此行去則新約法者直將使總統及軍人爲全國最大權之所在矣而所謂人民之主權何由而施耶軍人干涉政界爲大不相宜之事而養贍軍人之錢囊例必掌之人民代表之手也不如是則不但爲人民之危險物且爲行政方面之危險物而總統與人民皆將爲其所制也 
[對於徐氏出處之儷文]  
　　政府改組徐氏新任爲國務卿談時務者爭曰東海如何如何茲得有上徐東海書一通姓名不詳僅知爲江北公民書之内容嫓儷華贍文采頗有可觀顧其結束則在勸駕亦揣摩風氣之聖手也原文云菊人先生閣下聘伊尹於有莘成湯革命載太公於渭水西伯興周謄茲圖步之多艱正賴偉人之再造在昔南方逆命北府鏖兵雖三冬之狐兎無聲而七省之瘡痍不復破產之禍迫在然眉道德之風亡於無日淺見者如春燕巢於危幕不知夏屋之將傾當局者如漏舟入於旋渦罔識風濤之所止然而五百年必生名世日月重光六千載乃見自由兆民有慶蒼生霖雨先生豈無意乎宏濟艱難天下不足平也恭維先生韜略軼倫文章絶代胸藏數萬兵甲當今爲第一流人物鳳表龍姿羣仰黑頭之宰相輕裘緩帶人稱白而之元戎乃中華之大業方新而東海之魯連不仕是所惑者竊有說焉夫精華銷竭糟粕何存邦國摧頽室家安在埃及初亡富人求貧而弗得波蘭旣滅首相不列於編氓苟覆轍之相尋必瓜分之可待將見哀哀黄種無地求生莽莽神州淪爲異域凡有血氣能不痛心幸而李晟天生社稷之福假令安石不出大局如何痛風雨之漂摇念山河之破碎豈有南陽諸葛坐觀炎漢之安危韓國張良不佐高皇之帷幄者乎不揣狂愚請陳梗概效賈生之痛哭深愧前賢登廣武而欷歔願垂淸聽粤稽憲法國之大綱要當權衡中外以爲持情度理之平豈宜勦襲皮毛自貽强艾爲蕭之恨法郎西力爭民主未資鄰國之規模美利堅宣布共和不用宗邦之令典日以神聖天皇爲重德有聯邦政府之盟多以山川俗尚之懸殊别爲禮樂衣冠之各異今守舊者力主保存之說而維新者痛排頑固之徒衆論紛紜羣讙尨雜揆諸現狀未可謂平似當獨運心裁旁參政局締造千秋之法律發揚上國之文明庶無鷄口牛後之譏或得因時制宜之利至於軍事首重選裁師之耳目在乎旗鼓兵之勝敗責在中軍一將之功聲威及於萬國萬人之陣運用出於一心者非敦詩說禮之賢必存植黨營私之見奥援日衆滋蔓難國要路皆其腹心大柄操諸指掌保無兵多不戢之患馴致尾大不掉之虞再稽吏治之盛衰關係生民之憂樂比者十手所指百口莫分不曰位置親朋即曰瞻徇情面豈知服官之律職有專司薦舉之人例應負責但當問其勝任不當論以私人倘平生不識茅容而一日登諸上列性情未見已背量材器使之方善惡中藏亦乖明哲知人之意大權旁落太阿微獨倒持劣馬奔踶御者詎能受過紀綱一墮法度蕩然瞻望前途可爲流涕乂若潢池之盗實爲今日之夏晝伏宵行已成流寇東馳西突無所適從而且就地爲糧乘人不備黄巾之過千里無烟銅馬之來四效皆哭苟非棄數縣之地誘彼貪狼合四面之圍殲茲羣醜則老師糜餉奔命窮年地方無綏靖之時黔首有流離之慘甚至釀成交涉引起爭端失信用於强鄰授外人以口實此則鷹鸇之逐其罪當誅豺虎之投莫如用猛者也某草問下士江左書生素乏荆州一識之緣更少龍門不登之憾顧念匹夫有責在義當然行知隻手擊天非公誰屬火已焚於肘腋事方促於須臾謹拜手稽首以陳言或馬勃牛溲之可用任英雄以造時勢合九州四海爲一心若大旱之望雲霓舉引領企踵而相待 
[江蘇軍民兩政觀]  
　　軍政江蘇軍政統轄於都督而内部實析分數主體焉計江寧鎭江蘇州上海松江通海徐州七鎭守使江北一護軍使長江巡閱使及其所轄武衛前軍約而言之徐州軍務隷於武衛前軍江北軍務隷屬護軍使其他六鎭守使皆直接或間接隷屬都督表面上雖有權責之分實際上均爲中央之心腹我江蘇得此熊熊諸師小民不可安枕耶其他關聯軍政者如水警須受都督長江巡閱使海軍司令部之指揮各警察廳江北各縣警備隊及鹽巡緝私皆同時受民政長及都督之調遣各縣知事加有軍法課銜憲兵職務重於稽查在在與内務警察相鈎連軍人萬能斯不誣矣或者其軍民合治之試驗石也軍政與財務最爲緊要每年經費雖核定爲四百八十萬元而當此維持地方保衛治安之時期頗慮竭蹶有議取各縣自治經費以充者亦格於大勢卒不能行軍政執法處掌理軍事審判現在實重於緝訊亂徒防患未然其兵士不依陸軍及警察之制號爲護勇身穿紅字外褂與前淸帝國之民壯捕快相似内部多掌刑名好手及老州縣之有活閻羅徽號者故案無留牘成績昭然軍隊調遣雖不頻繁而每星期間有數次軍事秘密無從探悉惟昨日開京衛軍一團（卽禁衛軍之改名）赴蘇州駐　人言其保護繭商又言其含有重要任務職涉防守要之必有其一也廢鐵變賣本由三井洋行接洽價格不符改由德商捷成洋行續訂主其事者爲都督府中某公繼定爲每石一元搬運費二釐此議草約方定買辦乃投呈總行大班初以爲有鉅利可圖及再一計算則每石一元之廢鐵須改造成餅回本國製造方能運售細核本利已屬有虧故復改脫售與中國商人另作一推單原約爲四十萬石其實所　廢鐵者南京一部僅有二十餘萬石其鐵械貯藏之地又屬軍械要區常有歐日人士前往參觀考察原議數目與現有數目不符已成交涉忽陸軍部通電不准變賣並詳查確數報部廢鐵交涉困難至此然操之者决心旣定諒要如願以償且硝磺駁運收入正豐軍事實業之前途未可卜也 
　　民政韓國鈞氏當地方政務破滅無餘之後於八閱月時日中取消民意機關改隷自治機關加之財政困難竭蹶萬分自張動免官各種事務逐漸推行其治續最有成效者在各縣遵令解欵省行政得以繼續維持軍事費得以按期撥餉惟各縣行政多不合法由省遣派之各種調查員未能盡職人民控訴行政官之舉不勝其繁終以一查了之各稅所釐局之獘更無論矣現在水利處創立興辦河工爲根本之計洵可謂爲良策而米禁不開農民利薄其行政可謂合乎我國之舊習慣矣現當出閱白茆河工並取道泰縣返海安故里一視方回省政務由實業司長徐念茲代行自内務司長易人後新任未來公務遲緩王舍棠跋涉萬里彳亍途中本有白狼之阻碍近部電改司爲科則其本身之司長亦在取消之列可謂進退無據實行此官制時期約在巡按使發布之日爲虚三級制（卽巡按使道縣是也）想不遠多敎育司則守成辦理並無新政且亦不必硜硜進行也比較上江蘇敎育尚勝他省一籌可謂幸矣實業司亦無旺氣仍默守例事賠償人民損失幾經商酌方决定二百萬元之八釐公債票初欲抵押不成變賣則不准改辦電車自來水則反對協商諸本國富豪取欵購買多不應而要求之急如風火支配之難如登天近有議以此欵改辦銀行以省署籌撥之二十萬元爲行本發行紙幣以爲償欵或有期證劵分期取欵然江蘇財政無深固毒疾者全在無紙幣則此議亦在躊躇審愼之中總之賠償已定現欵難得較之西北部爲白狼蹂躪作火燒場者其幸福已倍蓰矣下關商埠遇事多商承省長酌辦昨特牌示凡建築工程應先請履勘丈量繪具圖說核明後方發建築執照以免侵佔官地不讓馬路之弊官房投標准七日截止卽行動工興建矣各縣政務除通商口岸及繁盛之區外多取與隨意莫如之何司法歸併更形紊亂距省較遠者尤難設想整頓之責是在爲上者 
[海賊焚刧泰安輪船紀]  
　　泰安火船於星期一晚七點鐘田港開行前往江門船上載有搭客三百六十三人並什貨等舟帥名韋得利大車麥嘉利該大車於十二閱月之前泰安被刧時亦在該船司機約十點鐘駛至淇澳地方搭客中忽有多人手持曲尺等鎗指嚇各客　許移動船主聞警遂知爲海盗圖刧即拾起一長鎗奔往探望橋恰見一賊欲向橋而來卽放槍轟之正中其腹立即跌倒但橋上尚有西人伙長兩名又司更葡人兩名與海盗較鎗彼此相戰片刻卒將海賊打退不敢再來探望橋然有一匪潛進橋中將大軍堅持咽喉冀欲將其縊死幸得船主見之即將其轟斃伹有一散碼悞中大軍之股各盗賊見無機可乘知必失敗卽走落大艙將機器拆燬使船不能行動并將電燈之線割斷全船黑暗又在船頭船尾放火焚燒核船冀欲從險裏逃生又欲藉是以恐嚇船主使其歸順之意伹火勢如此猛烈片刻全船火光熊熊欲下舢舨逃走亦不及蓋各舢舨亦被焚燬也有多數搭客及船上水手等投身落海　等堅持船旁有多數或死於火或死於水船主即高陞救難旂並燃燒火箭求救及將汽笛亂鳴約十點二十分鐘順利火船之船主見泰安之火箭並聞汽笛之聲即駛船前往駛近約離泰安有四纜之遠方知被火焚燒發令各水手盡手赴救及放下船上所有之舢舨三隻前往拯救由十一點半鐘起至四點鐘止在海上往來救起各人而紹安海生和貴三輪船亦見火箭亦駛往救助此時婦女孩童哀哭之聲慘叫之聲實乃傷心慘目離船最後者乃船主及大車因見無能能力方　落海中船主爲和貴火船救起大軍爲紹安火船救還並救得二十三人盡由海生火船載回港而海生火船亦救得數大伙亦躍落海中現蹤跡全無合共戴回港者一百六十餘人警差疑惑其中必有强盗因失火後各賊亦無可逃避也泰安火船之探望橋兩邊均有鐵板故海賊不能攻進昨日早海生火船先到即陞警差旗水師差見之即落船查問被救回之已爲警差扣留以便詳細查訊内有七人或受槍傷或被燒傷入醫院醫治而大車亦因受傷入院泰安火船註册負重四百六十八嚬係廣安輪船公司物業陞英國旗者據警署報稱共救回一百六十八人載返來港云 
地方通信 
[天津]  
　　展覽會預聞巴拿馬賽會直隷出品協會事務局擬於六月十四號起至七月五日止在河北公園開展覽大會其物品分爲兩類　陳列品由本局代管（二）售賣品由商人自理北京天津保定各農工商業家陳列品約於本月十號送到其餘各縣農工商業家統限於五月二十五號送到如有在該園小本營業者須先掛號再給執照所占地點均不收費 
[蘇州]  
　　軍隊調動情形駐蘇第四團團長陳有珍所部陸軍三營向駐城内黄廢基及瑞光塔二處及吳江縣屬平望震澤等處日前忽奉馮都督韓省長電飭一併開赴海州駐防蘇地紳民因陳團長所部軍隊駐蘇有年保衛地方素稱得力特先後發公電至寗請免調動未蒙允准陳團長旋在都督處領到路費即令所部軍隊陸續開拔啓行陳團長自率眷屬於五月五號乘舟隨後督率登程聞該軍開抵海州後須酌量改編警備隊歸省長節制卽爲改編警備隊之入手云 
　　馮都督特派禁衛軍一團計第一二三等三營於四號由寗乘火車開行至晚間到蘇現在第一二兩營已於五號開拔進城分駐於黄屬基及瑞光塔二處營盤中另分一連駐於鎭守使署前因鎭守使署之北軍一營已于前日開赴江陰故也又聞第三營須開赴無錫一帶保護繭市該軍三營均歸殷鎭守使節　遣不屬第二師云 
　　省長回寗記韓省長蒞蘇乘保蘇小輪赴常熟閱看白茆河工等情已紀前報茲悉省長已於五月五號由常熟返蘇當即登岸至商品陳列所物產會游覽午餐後隨乘特别專車回寗 
　　裁撤初級廳高等審檢廳接奉司法部電飭將寗蘇鎭三處地方廳附設之初級廳及上海第一二兩初級廳一律裁撤等因已分飭遵照矣 
　　電話局官辦接收寗蘇二處屯話局奉部飭取消商辦已紀前報現在交通部已特派蘇州電報局長許某兼充蘇州電話局 
 
 
 

Page 7

 
 
長飭令卽日接管許已於五日五日到局與管商接洽點收任事矣 
[吳江]  
　　麗則學校開運動會吳江同里市私立麗則女學校現因晴雨操場落成特定於五月二十七號上午在本校第二操場内開第二次運動會并行落成典禮現已發布通啓矣 
[鎭江]  
　　租界查獲大宗烟土鎭江鎭屏街新開怡順廣貨店私賣烟土爲英工部局偵悉於四號晚西捕頭客利率同巡捕入内搜查在櫃内搜出烟土二包又天花板内搜出烟土四包當令開啓鐵　檢視店主抵死不開經客利僱夫舁至工部局並店主夥等四人拘去未知如何發落也 
　　騐契分處刧洋詳述鎭郡東鄉平昌鄉騐契分處刦洋一則已紀前報茲據調查南鄉九區之華山地方劉知事於上月中旬設立驗契分所本以便民詎該所呈騐者寥寥正擬籌畫進行適縣署稽查烟苗員率警查至該處見近華山之九曲塘地方徧種罌粟該員迫令鄉民趧速犁拔鄉民不服竟取衆抗拒該員見勢不敵遂避入騐契所鄉民一擁進所毁打器物並將所收騐契稅洋搶刧而去前誌劉知事下鄉拿獲之二犯聞係爲首抵抗之人云 
[淸江]  
　　張總長查勘河道紀實業總長兼全國水利局總裁張季直君近因導淮事特由揚來浦沿途察看一切已於今日由界首乘輪抵淸江護軍使觀察使知事警長及各營旅長團長均至洋浮橋河干迎迓張君登岸後卽往各署答拜駐節之處聞在水利測量局或大豐粉廠等處云 
[廣東]  
　　梁鼎芬之頭銜日前梁鼎芬製備福字匾額已誌報端茲悉梁因有喜事回粤特定製大燈籠四對一書崇陵種樹大臣一書湖北按察使一書候補三品京堂一書二品銜梁府等字高懸門首云 
　　黄士龍抵港黄士龍抵港後函致報界公社云僕爲料理家務請假兩月來港並無絲毫政治意味乃本日抵埠訪晤知交咸謂此間鬨傳僕將任粤省淸鄉督辦其餘種種謡傳揣測之詞不一而足等語僕任粤七八載入生出死黔驢之技已窮而於桑梓艱難毫無補救虎口殘生餘患空留蜷伏之不暇豈復敢靦顔再問鄉事深愧以浮名爲父老子弟注目敢請廣此意於衆此後等之無關痛癢者何如云云 
[福建]  
　　仙遊又驚風鶴仙遊於四月初五號卽有人喧傳謂德匪蘇億聚集黨羽數千紮在楓頂處將來陷城因是城内外居民驚惶失措而信其事爲確鑿者卽行搬移貨物挈眷遠逃以故秩序頗形紊亂至初七號仍是謡傳不已城中狀態與初六號無稍差異迨夜二句鐘時聞有裝束如勇丁數人到四處對人說云蘇匪現紥某處離城不過二十餘里我由偵探得來等語城内外居民聞之益形惶駭以爲蘇匪之蠻横更甚黄濂旣據偵探報告豈有僞語於是閭閻鼎沸哀聲遍地紛紛擾擾幾如大難之將至西關外及東關外人家曁商店等夤夜携老扶幼一面搬運貨物寄居村野親戚家中嗣天明時關門甫開城中居民蠭擁出關街道爲之一塞抱幼孩者有之扶老弱者有之女流則呼天呌地殊難筆述終日惟見肩挑負戴之夫絡繹而已劉知事乃出通告略謂有兵駐城足以保衛不必驚擾等語然人人以知事之言爲不足信而城中已十室九空是日全城概行罷市而西關外一帶至鐘鳴十點商家猶不敢開舗劉知事坐輿出令關市始乃聽從至初八號秩序尚安謐或云蘇億現在某處將來陷城或云蘇億實駐某鄉將來搶掠然究其實際則子虚烏有純爲造謡者之所爲耳初九初十兩號衆以蘇匪旣不前來驚魂稍定外游者漸歸城中商家亦照常貿易然舗中貨物亦寥寥無多云 
　　保釋魏建祥之批詞民政長批請保魏建祥呈文云大局初定首以正人心厚風俗爲當務之急魏建祥以妄誕不經之言呼朋引類自便私圖殊爲風俗人心大患該族房長等旣不能约束子弟於先遽以一紙呈詞懇求保釋於後本應不予准理惟據稱魏建祥組織同盟會係在民國元年其所以爲過激之詞者祗因與下流社會謀黨爭並非存與政府圖反抗其事尚有可原現又據稱其老母積憂成疾存亡尚在呼吸服侍無人其情亦不無可憫而慈孝依歸根本道德二語尤足以厚風俗而正人心姑候飭令閩侯縣知事飭傳該具呈人魏銘書及連署人魏建庚建訓等到案究明是否魏姓族房長能否担保魏建祥此後永遠安分如再有違法之行爲該族房長願甘同罪據實呈復到署本民政長再行酌奪核辦 
雜評二（默） 
　　狄克推多墨西哥總統蒞任後施用狄克推多之制美總統以其不合共和原理獨不承認西報嘗謂此實開戰之原因也今北京英文京報論新約法亦謂中國係用狄克推多制度（今譯作迭克鐵討）然則外人目光視中國政府之行動與墨政府等耶且引用普夫氏所戲擬之禱告文以批評此新約法夫亦太謔矣雖然此特外報之言論則然耳若夫昨日政府爲披露新約法故大宴外賓吾不知與我親愛之美國與其他各國外交代表議論又將何如耶 
　　江北公民徐世昌氏之任國務卿也總統敦促之政客慫恿之而徐始徐徐上台不謂勸徐氏出者於總統政客外又有所謂江北公民其文綺麗而可觀其意悱惻而可玩眞所謂江北蒼生之望也徐氏蔣何以慰茲蒼生之望耶雖然以如此大文章而所謂公民者姓氏缺焉弗詳而僅以江北著得毋太自埋没歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[物產會開幕紀]  
　　昨日爲巴拿馬賽會出品上海物產會開幕之期探得其各種情形錄後 
　　開幕之秩序一來賓就席二二長致開會辭三來賓演說四出品人演說五開幕六縱覽會長副會長指導）七茶會 
　　到會之官紳午前九時會長洪知事親臨督同各幹事員陳列員等佈置會場並歡迎來賓旣而總商會恊理卽物產會副會長周金箴及南商會協理蘇筠尚救聯合會會長毛志堅及蘇省籌備出品協會坐辦季銘又敎育會會長等先後　會俄由政界人員地方審檢廳長上海縣地方警務長景毓華淞滬警察督辦薩鎭冰並有鄭鎭守便委派代表員王吳兩君及衛隊十二人到到照料一切 
　　洪知事之演說九時開幕之後洪知事在會演說開會宗旨謂此次美國巴拿巴賽會中國各行省多有籌備出品赴美與賽爲提起商界之精神振興中華民國之商業是此會與我國商界有絶大之關係今日之物產會征集各項出品薈萃一場大開展覽尤爲振興實業之起點凡屬商界幸祈振刷精神勿負此意云云繼由商學各界來賓相繼演說并各致頌詞至十一時共同至會場行開幕禮式卽有貧兒院學生奏軍樂禮畢退至客廳茗點而散 
　　會場外之情形該會大門坐東朝西門外南北馬路極爲寛綽馬車汽車均可通行門前馬路中懸有上海物產會布帘距離數十步已可望見大門兩傍有淞滬警備隊士在彼彈壓入門卽爲售觀覽券處稍進爲騐劵收劵處再進則會場已在目前矣 
　　會場内之表面會場係坐北朝南共計樓房二十間原爲貧民習藝所之工場場内遍懸各國小旗綴以花彩會場對面一帶房屋則爲各項辦事員之辦公室朝東直過一小橋有亭兩座命名又一村茶酒果點皆有預備游人憇息購食此會場外表之大略也 
　　陳設品之未齊至會場内部係在工場樓下中間朝上陳設袁總統肖像兩幅左右兩邊分排長檯陳列各種與賽　品其工場之東西兩極端每端隔作八間陳設古今名人字畫因昨日甫經開會又値陰雨其東面八間尚無陳設品物觀覽者除各學堂學生外數亦寥寥　　各種物品之撮紀總觀會場中與賽各物品名目繁多大发以磁器字畫居其多數各學堂成績品闪次之至布帛菽米等日用品寥寥無幾其中之尤爲特色者則興昌公司之平金綉袋係將前淸前後補子縫成一袋配以線索化　用爲有用可謂思想巧妙矣茲將陳列各品撮記於後張樂君蒲淞市農會塘灣鄉農會荳米雜糧籽種王恒豫大慶永各種酒乾康裕和各種醬油燒酒乾興公司綠茶謙順安天保祥茶葉德太恒榮廣大程大隆沈恒太各種花衣花核花種泰豐公司各種罐頭食品五洲藥房藥品廣生公司花露水香粉貧兒院各種成績品水彩各畫澄衷學校成績品上海縣立第二高等小學校各色畫品上海女子中學校各種繡花片件水彩鉛筆各畫美華利大鐘吳德盛宜興沙磁上海棲流所工藝出品汗衫疋布華新廠洋線布疋蘇州裕太成繡貨羅威藥房各色藥品同順昌地毯萬成銀樓銀器模型周印候范隱深圖章宏茂昌襪樣裕豐仁記銅器鋭利公司軋髮刀曹素功徽墨貧民習藝所竹絲各編品毛義興黄白臘松香芸香化學工藝社牙粉花粉興昌公司平金繡花衣袋萬利源花繡檯毯振華紗廠雙象牌十六支二十支棉紗裕源紡織廠十四支十六支雲龍脾棉紗啓成林大成信義遠記各土布棲流所工藝所各色愛國布蘇州石恒茂白色米色府綢春涵廠各色愛國布洋線布月華愛國布蘇州義豐和花呢蘇州裕太豐各色紗緞緯絨花緞 
[小輪水手得昭雪矣]  
　　楊鴻斌妬姦圖陷 
　　田家茂串通作證 
　　二水手確屬被誣 
海軍鏡淸兵艦小輪上之水手崔計得田有德二人因將篷布褲帶持往銅作店定做銅質搭扣被軍事偵探將帶借去翌日送還時卽在褲帶内摸出僞委任狀二帋報由鄭鎭守使轉請海軍李總司令傳提崔田二水手及軍探銅匠質訊各情曾誌前報茲悉此事實係挾嫌誣害當時褲帶之内並無僞委任狀乃由該探爲妬姦起見暗置在内查該銅匠名田家茂寓居製造局砲廠後馬路地方該探名楊鴻斌前曾充辦鎭守使署偵探因事斥革現在某營充當兵士公餘之後時至該銅匠家中閒談且與田妻有染而鏡淸小輪上之水手崔計得亦有是意因此常在田家往來楊鴻斌早已含有醋意日前適因水手崔計得手持新製褲帶一條偕同同伴田　德走至田家欲令銅匠配做銅扣當被楊鴻斌遇見於是心懐不良設計向崔借帶仿造崔計得並不疑有他意允予借給楊自將帶借去之後遂僞造委任狀二紙一寫崔計得一寫田有德等名字蓋楊鴻斌與田有德亦有嫌隙前曾鬥毆受屈屢思報復無隙可乘故藉此僞造委任狀二紙意欲誣衊崔田二人一可以報復私仇一可以獨佔田婦且可以邀獲奬賞故串同銅匠田家茂以僞委任狀在於褲帶内搜獲指爲與亂黨通情由楊鴻斌投報鎭守使署請究現在已經鄭鎭守使函由海軍李總司令派委毛副官與許執法官等復行研鞫該銅近田家茂始則供詞支吾一再研詰方供出串通誣害崔田二水手之確情僞委任狀實係揑造置入並非褲帶之内搜出等語詰之該兵楊鴻斌亦俯首認錯毛副官等以該兵楊鴻斌不應誣良爲匪該銅匠田家茂不應串通作證圖陷邀賞除將楊解送鎭守使看管外將田押候究辦其崔田二水手確屬被誣着令回船照常辦公現已將訊供各情吾由海軍李總司令電呈劉總長請示核辦矣 
[四誌商店搜出軍械之嫌疑]  
　　滬南警察廳長於本月三號晚間飭派長警在大東門外義大牛皮草貨店内搜出手槍子彈並緝獲店夥葉瑞庭等一案曾由崔廳長備文連同葉瑞庭及手鎗子彈於四號午後一併解送上海鎭守使署研訊等情迭誌本報茲由鄭鎭守使發交軍法科訊據葉瑞庭供稱向在義大掓皮號内爲夥原籍安徽屯溪今年三月間本號股東鄭觀桃有銀七千兩交與王樹谷携赴屯溪以作開採煤礦費用當卽取有王樹谷收條並由鄭股東囑我協同王樹谷偕往屯溪及至抵屯詎料王桔谷已將所帶七千兩之現銀盡行掉換靑紅磚頭以致未能開礦我以鉅欵被騙實難返滬當向追究始由王樹谷書立字據一紙載明回滬料理豈知到滬之後王樹谷久不理償嗣悉王因住居法界合德里一號門牌故於前星期一即上月二十七號由我延請法國律師逹商向法公堂控追後又聞得王樹谷欲於上星期六（即本月二號）逃逸我即四處尋覔於二十七號午刻在法租界地方將王扭至法捕房請押旋由王樹谷倩出意國洋人亟佛勞尼（譯音）赴公堂具保釋出法捕房有案可查詎本月三號夜間十時左右王樹谷帶同意國洋人伯樂尼亟佛勞尼二名及自稱租界交涉使署偵探周寳來一名共四人來至大碼頭義大號内逼索王樹谷所出回滬料理七千兩之原據聲勢甚爲兇横當時我在店内因悉是處係屬華界洋人不得干涉故不畏懽字據並不交出惟該洋人等臨行之際聲稱爾店私藏手鎗通同亂黨等語我等聞之亦不介意詎料該洋人等去不我時即有警察長警偕同王樹谷周寳來及二洋人復來店内傾箱倒篋盡行搜抄正値衆人吵閙之際二洋人口稱已經查獲手槍子彈遂卽將我解往警廳至手槍子彈從何而來實不知悉惟店内係屬營業性質並無軍器收藏顯見王樹谷串通洋人抛贓誣陷希圖諉賴騙銀求請伸雪等語詰其股東鄭觀桃是否在滬答稱因有喪事現回屯溪並不在滬云云軍法課長得供後以此案旣據供稱與王樹谷騙銀一案有關應函致法公堂調查判將葉瑞庭還押當將訊供情形呈復鄭鎭守使轉請法公堂查復核辦一面令行滬南警廳澈查手槍子彈究在何處搜出詳細具復察奪 
[險被偵探悞拘]  
　　前晚（五號）十二時駐滬某偵探因探有重要黨人（或云陳其美）於此時改扮鄉人往接近華界之某處租界參預秘密會議因特派探多人分頭守候其時因在深夜黑暗難辨適有一人由北而南行經小北門外民國路左近當即向前查問姓名該人即答以姓陳惟驀然被詰形色未免愴惶且又彼此不諳言語該探等更以爲是正在揪扭之時幸而該處距其人之家甚近由其父聞聲出視竭力剖明此爲吾子陳根寳因往外洗浴回來己名陳和昌向做鐵匠並有隣人証明該探始釋手而去 
[查獲莊鴻臣P ] 
前日由長江巡閱使偵探偵悉黨人莊鴻臣在閘北南林里當即前往查獲寄押警廳於昨日解送鎭守使署訊究 
[法租界又有刦案]  
　　前夜八點半時法新租界有慶里西首五十六號門牌永昌押店突有匪徒三人執有手鎗兩枝假押當布衫爲由奔入店堂持鎗嚇禁店夥聲張遂搜刦帳箱内之大洋六十餘元小洋二百六十餘角揚長而去事後店主投報捕房當奉捕頭立飭包探勘明分投追緝然已杳無蹤跡矣 
[攔刦案彚誌]  
　　住居南市生義弄之陸振林前晚十一句鐘時行經馬立師突有匪徒三人攔住去路各出刀械嚇禁聲張卽動手剝取花緞馬褂一件並攫取袋内鈔票洋二十元而逸事後陸卽投報捕房捕頭因事關攔刧立飭中西包探前往兜捕奈匪已遠颺追捕不及因即回禀捕頭飭認眞查緝務冀獲究 
　　前晚十點鐘時有住在大東門外小橋附近現爲絲棧生理之陸某赴親戚家喜筵回家行至西門地方忽來匪徒三人一匪先上前將陸軋住口稱告借英洋數十元詎陸孔武有力當將該匪擊倒在地於是旁立兩匪一擁而上將陸身畔之鈔票洋二十元攫取並將所穿元緞馬褂剝去然後將陸扭毆一番揚長而逸查該處爲華法交界地方所以陸分投法捕房並警區禀請查緝矣 
[三紀西商賽馬]  
　　昨日（星期三）爲旅滬各國西商春季賽馬之第三日雖風雨載途道路濘滑然與賽各西商興仍不淺前後共賽十次茲將得標次序詳誌於下第一次十三馬馬勒代馬立師勝粉紅衣帽黄馬第二次十一馬利達代老裕泰勝藍衣藍帽灰色馬第三次七馬老凌子代司都門勝醬色衣帽白馬第四次十一馬小白賴代祥茂洋行勝白衣白帽灰色馬第五次十二馬梅利代瑞記洋行勝藍衣白帽白馬第六次九馬老凌子代小柯子勝黑衣黑帽白馬第七次八馬天津客人代瑞記洋行勝藍衣白帽灰色馬第八次九馬工部局西人魯勝白衣白帽黑馬第九次十三馬小祥茂代湯姆司勝藍衣藍帽黑馬第十次十六馬小白賴代公司行勝黄衣黄帽灰色馬茲聞定於星期六（卽九號）舉行跳浜 
[日本人歡迎澁澤男爵之筵宴]  
　　日本男爵澁澤榮一君帶同隨員十餘員由日本乘輪出發前赴北京等處游歷昨日（即本月六號）道出滬江暫以虹口日本旅 
館爲行轅本埠日本副領事兼總領事官村上君會同譯員西田君並在滬日本巨商等假文路二十號新建日本俱樂部設筵歡迎並請上海鎭守使鄭汝成君巡警督辦薩鎭氷君上海縣知事洪伯言君巡警南北兩分廳長崔徐兩君上海地方審檢兩廳長張汪兩君以及商會董事周金箴君等飲宴一時觥籌交錯賓主盡歡而散 
[寰球學生會演說預紀]  
　　寰球中國學生會定今晚八時敦請醫學博士兪鳳賓先生演說寰游雜感兪君曾爲南洋大學敎員精於泰西醫術對於公衆社會事業無不竭誠贊助前年負笈出洋赴美留學已得公衆衛生博士學位近甫歸華經過海外各大埠凡所見聞有關於吾國者記述備極詳明將出其所著以告各界欲知海外消息者盍往聆之 
[法官調任]  
　　閘北第二初級廳檢察官自戴汝隹辭職後經地方檢察廳長汪君委派地方廳檢察官張寳康前往接辦遞遺地方廳檢察官由汪君詳請高等廳令委前松　華亭檢察長韓纛字冶初來滬接辦查韓君係江蘇泰縣人奉委後關於昨日到申定今日蒞廳視事聞張檢察官邇因别有要公其調辦第二廳檢察官一缺擬請另姿賢能接辦云 
[不法法警又有勤索案被人控告矣]  
　　上海地方檢察廳法警金寳山前將奉諭收押之馮子雲半途得賄以丁六九冒名頂替將馮私縱逃逸事爲汪廳長查明將金斥革收押一而將馮並牽涉之婦人陸姚氏等一併提案訊押候提在逃之金夥名鑑泉者到案再訊在案茲據婦人楊劉氏到廳禀稱爱住閘北卜林里丈夫楊品山前因拐案嫌疑奉訊判押後派法警金寳山來家調查丈夫平日爲人安分與否詎金向小婦人勒索洋七十元言回廳報告可保丈夫無事無如氏家素貧一時無力向金一再懇商遂凑興衣飾得洋二十餘元付給輿金不料付洋之後迄今日久丈夫依然在押明知受愚且悉金因别案收押爲此來案控究汪君得禀後昨日傳該氏到案委李檢察官於下午提同金寳山預審對質以憑辦理其脫逃之鑑泉由法警徐文德探悉匿迹西南鄉閔行鎭地方於昨日前往拘獲押解到廳經李君預審後判收押候示 
[是之謂妨害公務]  
　　北新涇鎭巡警王桂生前以該鎭德生泰醬園門前垃圾堆積令其掃除該園主盛圭成等以時當上市充許暫緩掃去當因言語不通該警即以該園夥陳長友沈阿寳等毆打巡警回區報告將盛陳沈拘送地方審檢廳前經開庭辯論有該園鄰人陸瑞林到堂證明並無毆警之事而該區則派多數警察持械到園如拿大盗一般云云問官卽判辯論終結聽候宣判在案昨日午後經葉推事宜會同張檢察宜傳到盛陳沈陸等到案開庭宣判以盛等妨害公務咎實難辭判盛圭成拘役三十天陳長友沈阿寳各科五等有期徒刑押二個零十天陸瑞林無罪當堂省釋 
[飭領浙江退伍兵士年金之牌示]  
　　上海縣知事公署昨發牌示云案奉江蘇都督馮令發浙江退伍兵士陳長明應領二年分下半期退伍年金二十元合　牌示仰該退伍兵士陳長明卽使遵照親持證照聽候驗明給領俾憑呈復勿延特此牌示 
[傭婦抛尸]  
　　紹興婦人王歐氏王曹氏同在阿勒白司脫路二百三十六號吳姓家帮傭該氏等有姪女金王氏因託薦帮傭無着至二氏處借住前日出外歸家後忽患急病斃命歐氏因事他往曹氏將屍抛棄後門外適被一千二百十一號華捕查見歸報捕頭派探往查當將屍體車送騐屍所昨經公共公廨關讞員偕同英康副領事蒞所騐明委係急病身死騐畢由捕房將王歐氏王曹氏傳所經中西官研訊曹氏供認前情因無力備棺飭地保收殮發封厝壇二氏着仍帶回捕房候禮拜五解送公堂訊明核辦 
[焚燬草屋一所]  
　　前晚墨克登路西交界處某姓冰廠失火由救火火西人駛皮帶車往救因見火起界外未便前往當卽騙車折回聞焚燬草屋一所云 
[扭控拐匪]  
　　住居义袋角寳康里之唐如海有女名春弟上月與隣女李小妹同被匪徒拐失嗣李女脫逃回家詢知係被住居天保里附近之陳阿淸曹中彥二人所拐并串同寳山縣偵探地保賣於吳淞某鄉人爲養媳等語當由唐前往尋見控經寳山檢察廳將春弟領回該地保偵探已收押候辦前日唐又將拐匪陳曹二人扭控一區一分署移送第二初級檢察廳預訊一過解送地方廳照律嚴辦 
[誘拐屬實]  
　　老閘唐家弄居人張學記之十三歲女孩阿毛在文監司路某絲廠打盆被同廠女工揚州婦人張姜氏誘匿於梧州路四百零八號伊之内姪女姜薛氏家内希圖價賣被婦人尤竇氏得悉其情訴如女父報請捕房將氏與女一併查獲昨解公共公堂請究原告偕妻瞿氏上堂禀明伊女被拐情形並由見証到堂証明訊之張姜氏供詞支吾孫襄讞商之英領哲君以被告誘拐屬實判押女所一年半示儆女交其父領回餘人開釋 
[續紀施用迷藥案]  
　　陳叔芳控同居王震芝之妻汪氏串同汪長興用藥將伊妻陳方氏迷倒竊去衣飾等物一案曾記昨報茲經詳細調查始知稍有悞會之處特將是案實情續記於下陳叔芳本住居南林里王震芝家前樓其後樓卽係王之臥房震芝之弟王舜卿行醫爲業住樓下陳在滁州浦信鐵路公司營業家有内姪方淸曜年約十餘齡汪長興係王汪氏之弟亦住南林里内時來姐家上月三十號午曦時汪氏令弟送飯菜與陳方氏詎該氏食後卽神志昏亂似發狂疾汪長興即喚方淸曜同出託名請醫爲由將方領至某炭店購柴數十文囑方先生送回然後再同至舜卿醫寓請舜卿回家看視當見方氏形似瘋痴以爲痰迷心竅不敢貿然診治汪長興復遺方往吳淞通知陳友張某張立即拍電喚陳速回迨陳於四號趕回爱内其妻雖已淸醒而四肢疲軟似久病新瘥檢點衣飾所失甚鉅當即控告閘北警廳經該廳預訊時王汪氏汪長興供詞支離前日午後傳到長興姘婦及二房東胡姓婦一併移送第二初級檢廳請辦 
[屢失鑽石]  
　　德商美最時洋行被行夥偷竊金鋼鑽石已非一次前日該行又失去鑽石數粒當被洋東四處搜尋即在行内搜出七粒旋將做工之徐德高及王小狗二人送入法捕房請爲管押俟詳查前失之贓再田公堂轉送公共公廨當訊究懲 
[竊取電車票何用]  
　　本埠自行電車以來交通甚便而一般剪綹者卽藉趁車爲由乘間竊取坐客之財物及時表等故電車公司均於車中貼有廣告囑各乘客隨時防備乃此等賊徒奸巧百出竟能竊取售票人之銅元者前已查獲送辦今又有子國　竊取車票被售票人當場破獲交捕解送法公堂請究中西官姑念初犯從寛判押十四天特不知此賊竊票後將從何處易錢蓋車票非若銀行鈔票可以隨便使用用意所在殊令人莫測也 
[追究掛失支票之來歷]  
　　蘇州人張寳義前日持花旗銀行二千二百五十七兩三錢三分之支票一紙至該銀行領取現銀當經該銀行寫字西人察知該票已經掛失詢其來歷據稱伊在住居九江路六號洋房樓上之西人乾姆司格爾處爲西崽此票係洋東於上禮拜五囑令詢問可否收銀等語該西人以其來歷不明卽用電話報請總巡捕房派探將張拘押於昨日解送公共公堂請究先由中西包探偕該銀行寫字西人上堂禀明前情復經關讞員會同英領康君向張研訊一過以張係要証未便遽釋判令押候禮拜五西人格爾到堂証明再核 
[私刻圖章]  
　　前在雲南路統元絲廠爲茶房替工之邵阿康私刻廠圖章向漢口路一百五十五號吳安生騙取値洋十六元之送禮綢箱及南京路五百二十四號宏大紙店内値洋十六元之粗紙被該廠經理人朱靜安查悉報請捕房虫探將邵拘押昨解公共公堂請究朱偕被骗之吳安生及宏大號主先後上堂訴明前情請究訊之邵供此事係葛阿淸所爲等語判押候補提人証再訊 
[馬車撞倒黄包車]  
　　馬夫徐才興前日在河南路揚鞭疾馳撞倒黄包車由捕查見以其違章當將徐拘入捕房存洋三十元保出昨經公共公堂傳案訊明判罰洋十五元充公以儆 
[汽車駛快之受罰]  
　　汽車夫胡毛囡余忠才顧阿全均因在南京路等處開駛快車由捕見阻不聽當被抄明各汽車號數回禀捕頭請廨出單於昨將胡等三人傳案訊明判胡余各罰洋二元顧罰洋三元一併充公示儆 
[公共公堂瑣案]  
　　南京路二十七號外國食物店主西人偕經理西人强生控式拉夫唐和良私收賬洋一百元等情昨由捕房將唐拘解公堂請究原告偕証上堂訴明前情並稱前日忽失最要之賬簿兩本諒亦被唐藏匿請爲訊究訊之唐延律師上堂辯護中西官會商之下判唐押候查明於下禮拜三再訊 
　　楊樹浦居人陸阿二控陸尋桂竊取衣物昨由捕房將被告獲解公堂訊係迭次過犯判押西牢二年期滿仍逐出租界 
雜評三（）訥 
[開黨禁後之上海]  
　　政府已有命令開黨禁凡附亂人等皆予寛赦不准地方官吏根究株連京電且謂已令規定蔡孑民汪精衛等留學費是則政府對付黨人之宗旨改變矣然而上海惡偵探之揑贓圖害如故也嚴拿疑似之黨空如故也豈政府更始後之命令仍可弁髦耶抑逆臆政府此令之本爲具文耶是可異已 
來函 
[王樹谷來函]  
　　啓者連　各報所載大東門外義大牛皮號内及該號之　觀濤 
 
 
 
] 

Page 11

 
 
住宅内搜獲軍火一節并昨日貴報登有方子雲來函云云似皆與鄙人頗涉關係殊堪詫異至鄭觀濤是否私藏軍火蒙運禁物誠如方君所言自有水落石出之日姑不具論惟鄭觀濤令葉瑞庭蒙蔽販土一節報載與事實不符不得不據實摘請更正以符事實自二月間鄙人借意國礦師喬文炳往皖省宣城縣屬勘礦時有安徽人鄭觀濤者云伊原籍　縣有一金礦該處俗云土山十八堆八若得一堆富可蓋全徽是以一再央求該　師乘便至夥縣查勘願認償宣城至夥縣往來川費并令伊卿親卽義大經理葉瑞庭一同伴行葉隨身帶有皮箱兩只一路無語殆至夥縣先至葉瑞庭家内卸裝小住再到鄭觀濤家躭擱兩夜三天始據葉瑞庭云伊帶皮箱兩只内之貴重物件忽已警爲磚石以死要挾求代報官飭緝在案此事之離奇頗耐尋味要知該皮箱兩只一路由葉瑞庭觀白照管人箱不離無論相内果如方君所云是銀洋而鄙人異鄉孤客卽有人出鬼没掉換之手段亦恐無藏匿之地况今已自認箱内確係笨重之烟土乎當質諸葉瑞庭恐亦無詞以妄誣矣至於謂鄙人串唆洋人冐探搜查等情更屬毫無根據恕不答辯事關無事受誣應希登入來函以全名譽而符事實 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[五更相思調] [  東園戲筆]  
　　新學堂之改良 
一更一點月正東思想起商賈與農工生徒大小學堂中大的讀論孟小的讀學庸問甚一章一句通不通呀呀自由問甚一章一句通不通從旁來了竇父兄一口兒弄綳鬆唧唧噥噥懞懞懵懵說的書不是這樣攻一般的扢雅揚風趨顔拜孔反把黄金當做銅呀呀自由反把黄金當做銅 
二更二點月正高思想起一班假時髦生徒大小學堂　小的貪頑笑大的談賭嫖問甚課程鐘點敲不敲呀呀自由問甚課程鏟點敲不敲從旁來了舊官僚一口的下河調絮絮叨叨顚顚倒倒說的書不是這樣敎一般的八股文鈔八家文稿滿瓶不動半瓶摇呀呀自由滿瓶不動半瓶摇 
三更三點月正南思想起多少自由談生徒大小學堂間小的求字眼大的升甲班歷史國文難不難呀呀自由歷史國文難不難從旁來了糊塗旦一口的没擋絆曲曲彎彎長長短短說的書不是這樣看一般的李杜柳韓商局秦漢詩云子曰要全删呀呀自由詩云子曰要全删 
四更四點月正西思想起囊螢與壁雞生徒大小學堂齊大的忽學字小的忽學詩問甚經史詞章知不知呀呀自由問甚經史詞章知不知從旁來了鄉里兒一口的人間世哈哈嘻嘻鬼鬼祟祟說的書不是這樣披一般的蹙額攢眉摇頭擺尾拾人牙慧新名詞呀呀自由拾人牙慧新名詞 
五更五點月正矬思想起幾句體操歌生徒大小學堂多小的常補課大的又分科問甚誤人子弟少時過呀呀自由問甚誤人子弟少時過從旁來了老頭陀一口的薩摩訶呾呾哆哆翹翹跛跛說的書不是這樣哦囉裏婆娑阿彌陀佛九流三敎近如何呀呀自由九流三敎近如何 
海外奇談 
[一勺微涔（續）] [  警衆]  
　　金山江呢咕報載有英國士顚博士中國西北部游記云英國士顚博士研究遠東之學者亞洲中部之探險家也自一九○六年至一九○八年深入亞洲詳查一切曾列爲報告在地學會宣讀士顚博士此游歷險無數其右足之趾爲寒氣所傷須用刀剖割其所經歷最苦者則爲缺乏淸水之境也當行至伊犂敦煌縣時士顚發見守望之塔殘磚剩壁屹然立於夕陽廣漠之中未幾又見古牆遺跡斷堞頽垣與望塔相毗連此境在一百四十米逹之安西縣遥見此地大抵爲古昔防邊之要地此數牆即萬里長城之零星斷垣也甘肅省沿邊一帶每距兩三米則望塔巍然屹立於長城之上據華人古籍謂牆内以竹木之材爲架故頽牆之下猶時露此等廢料也士顚詳細檢騐謂考其時日此牆當在西歷紀元前二百年建築其時中國派大失常駐其處鎭守邊地直至紀元後二百年尚繼續不絶又查得當時起自西北方之蠻族爲匈奴此等人卽後來侵入歐洲之（很族人祖宗長城之築蓋爲此輩設也士顚又細騐望樓之頽址因而發見牆内之實况其中以竹頭木屑積而爲牆乃西歷紀元前築牆之監工將軍用棄品草料廢布塞入建築千年如故以其地近沙漠天氣乾燥也此種發見之物較之在中亞洲及中國所尋獲之古物年代尤爲深遠且斷戈殘戟及古人之遺帳破裘尚能得見一二足見古人守邊時之情景較讀古詩之叙述窮邊苦狀者尤爲有味此城濶八尺高十尺遺址蜿蜓不相上下其望樓皆以土磚砌成内外堅實高可三十尺又有大堂一所長五百尺墻厚六尺高二十五尺其欵式如皇宫其宏壯如殿宇士巔見之百思不得其解審其年日則在紀元第一世紀之時士顚循環查考不禁發思古之幽情宛如見中國二千年前金戈鐵馬鼙鼓胡笳之狀况及其建旗集衆鳴鼓臨敵之古戰場也 
尊聞閣詞選 
[懐天虚我生] [  拜花]  
　　三年不見陳無已欲寫相思下筆難記否瓜山明月夜憑欄同聽笛聲殘 
　　欲往從君奈遠何聊憑尺素達微波閒愁綺恨難删却贏得詩成感慨多 
[笑我]  
　　貞娘庭外春猶淺和靖籬邊月正斜笑我一生三種癖美人名士與梅花 
[病中椷然犀]  
　　結習難除綺恨多靑衫綠鬢任婆娑相如老去維靡病禪榻茶煙兩奈何 
[無題]  
　　尋芳日向畫樓過欲把微詞逗翠娥一事敎儂忘不了泥人無那是横波 
　一囀喉似有心疏燈影裏漏沈沈香蘭烟贈繊纎手情比前人擲果深 
　　憑窗小立態珊珊相見非難話總難幾度喚卿卿不應分明還似鏡中看 
　　靜聞郎語畫樓過故把新時宛轉歌河滿一聲聲哽噎知卿定有淚痕多 
自由談話會 
[快絶] [  白生]  
壯士一去不復還快絶 
立馬吳山第一峯快絶 
匈奴未滅何以家爲快絶 
短刀匹馬披髮從戎快絶 
梟氏賊之首懸之國門快絶 
馬革裹屍快絶 
白生述此快絶 
儉德會規則一不狎邪二不賭賻三不必以酒食結交四不必華服五不輕寒素 
入會者東昌范子英丹陽丁鼐揚州宋頤伯丹徒向鑑淸孫劍泉金賓秋句容戴翰臣杭縣徐溥馬良治微縣程少白邗江陳少雲夫婦休寗金敬輿 
小說 
[之燄珠（七）] [  常覺譯]  
　　邱哲克忽低呼道看前面呀他們又來了我回頭一望果然遠遠的一羣人影向這裡斜掠過來打頭的便是巴魯登手中擎着手槍彭的一響那鎗珠已中在我頭上的石壁把山石削去了一大塊我急高聲喝道我就是販珠子的剛達爾與你近日無讎往日無怨你爲何三番兩次的拿鎗打我你莫非是認錯了人麽巴魯登惡狠狠的答道我把你這日耳曼狗才我一些兒也没認錯你可仔細着說時轟的又是一粒鎗珠飛來打我左頰邊擦了過去我見那厮一味蠻横毫不講理便拉着邱哲克和蘿荑的手躱進洞去伏下身子相機行事 
　　東方兵法家有言知已知彼百戰百勝歐洲哲學家有言優勝劣敗天演公例拿這兩句話評斷我們當時所處的地位可就連絲毫希望都没有了我也曾審思熟度人數是他們的多兵器是他們的利我這裡只有邱哲克手裡握着一柄四寸來長的小刀還是打死了那克林人得來的戰利品以彼例此勝敗之數無待著龜眼見那黑丸飛來白刃齊下我三人的寃魂要赴枉死城中去了我們那時眞是智窮力竭水盡山窮正待瞑目受死不料那老天突然大顯威靈一刹那間把勝敗的關鍵扭轉過來咳直到如今我想起了那時處境的危險兀是一把冷汗又想到那絶處逢生的巧事便不覺合十膜拜感念上蒼的仁慈眞了不得且說那獨眼賊率領了他手下三個黨徒惡狠狠的直犇前來看看已走上斜坡離那洞口不過數步之遥他的右脚忽被路旁一枝藤蘿絆住立足不穩拍撻一響渾身跌倒地上我那時倒被他嚇了一跳說時遲那時快和我伏在一處的那眼快手快的小友早覻凖了這天外飛來的好機機蹤身一躍飛也似的跳出洞口撲在巴魯登身上白光起處碧血飛濺邱哲克手中的利刃直向巴魯登肩窩裏剸了進去可憐巴魯登還想掙扎叵耐他那執鎗的右手牢牢的壓在自已身下一些勁兒也使不出來邱哲克正待給他第二刀時那克林人的短刃已到面前忙把身子閃過跳將起來撇了巴魯登來鬥那克林人我那時也就奔上前去和他們一塊兒厮打霎時間拳足交揮齒牙並用眞算得我平生第一場惡鬥哩 
[家庭小說慧珠小史（二）] [  華璧女士]  
　　小鈴爲人狡黠雖爲劉氏婢心實非之而慧珠遇之殊厚小鈴每念劉氏待己苛遂將劉氏之謀告之慧珠未幾落日啣山慧珠歸矣小鈴卽以劉氏之意告之慧珠恐其詐也大聲叱之曰賤婢汝安敢離間我家庭我當以汝所言者質之夫人小鈴大驚面無人色伏地泣曰小姐寃煞婢子矣小姐旣不見信往詢夫人夫人必致婢子於死地婢子今不若自裁於此以白此心小姐果見憐者婢子終其　不敢忘也懸珠見其乵誠挽之起曰此事我早知之特試汝心耳汝旣眞此天良我當以妹視汝頃間相試幸勿介介但此後汝於夫人前仍宜如舊切不可變汝平日之態度以啓其疑小鈴曰婢子蒙小姐見憐受賜多矣小姐之言烏敢不遵慧珠曰夜漏已深汝速去伴夫人勿久留於此小鈴諾諾而去時陳嫗已入黑甜鄉喃喃夢語矣翌晨慧珠仍入校自此學業漸進校中諸友惟與張亞俠最相得遂結爲異姓姊妹亞俠時過慧珠家每値慧珠憂悶之際必盡力勸解慧珠得此良朋愁腸百結亦可稍舒無何蟬吟高樹烈日當空校中之暑假已不速而至生徒均散學返舍一日亞俠約慧珠作湖上游蓋爲消暑計耳綠水無波白鷗上下微風拂草凉氣爽人忽聞隣舟呼曰亞俠女士今日豈亦偕友人來消暑耶慧珠回首瞻顧則喚亞俠者一少年也慧珠急詢亞俠曰此男子爲姊素識耶抑戚屬者亞俠曰此李君耳字少英其妹與我爲手帕交故識之李爲某校敎晨學殊淹博品且端正好男子也倘願與之晤談吾當爲介紹人慧珠曰吾與姊情同手足姊素識之人吾亦何妨覿面亞俠即使舟人持刺至隣舟俄頃少英至亞俠爲慧珠介紹相見已畢各道景仰之意亞俠命舟人解纜放乎中流淸風陣陣晚氣襲人時東方玉兎漸昇遂捨舟登陸分道而返 
[社會短篇跑馬] [  跫廬]  
跑馬跑馬 
時則首夏淸和梅靑酒熟雨霽烟消晴日烘窗微塵不驚南風披拂 
一鞭電製四足雲騰巨金角勝捷足先登報紙大書記載士女鼓掌歡迎樂哉樂哉獲利獲名 
泥城橋外靜安寺路前萬頭攢簇車馬殷闐環濠觀者何止萬千跑馬場中竹籬以内地等雷池華人莫敢踰越一步 
白種天驕行樂之所嗟彼黄種惟木屐兒猶得同享幸福 
聞諸父老曰昔年之初本任華人同觀并無歧視奈彼下流不顧公德怪劇百出取厭於人遂與公家花園同爲他人擯之門外矣自取其咎何怨何尤 
土木工人蠅頭覓利支板撑柱沿濠割據築成高台招人登覽設有座位取値極廉馬路洋房列座賣票每人一元或取五毫佐有茶點且食且眺 
寰球學生會地勢鄰近憑欄而觀全場在目會員眷屬羣趨赴焉旅泰番菜生意大佳沿路房間必須預定三日之中携金無算馬車之行更爲發達馬鞭綴以鮮花屈曲之作龍狀車價頓增幾與汽車同其價値 
　　意泰汽車徧發傳單接送張園連兜幾圈價廉物美每次一元 
由南京而至福州由娳江而至廣東由山東而至福建由河南而至浙江團轉團轉不知圈子幾次風頭出足金錢用足 
馬路兩邊游人站班聶立許久不知脚酸 
外國捕頭馬上巡遊驅逐叢人昻昻﨣﨣 
紅頭墨炭騎馬前站流氓賭攤轟然逃散 
茶館洋台每人一碗看看馬車最爲省辦 
洋闕封關洋行休業不必禮拜之六亦得花酒微逐 
金屋名姝靑樓佳麗競鬥新妝出奇致勝窮奢極華隨聲附興 
凡茲種種筆難盡述爲樂及時賞心悅目故春秋二次之跑馬誠爲十里洋場中一年之勝事也 
嗚呼悲哉年年坐看人行樂忘却身爲中國人（三） 
 
 
 

Page 15

 
 
   
 
 

Page 16

 
 
   
 
