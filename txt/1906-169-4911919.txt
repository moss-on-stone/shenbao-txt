# 1906 - 169 - 4911919

 

Page 1

 
 
   
 
 

Page 2

 
 
[論蘇臬司詳仿造裕蘇局僞鈔票事]  
　　仿造裕蘇局僞鈔票一案。外間紛紛議論。謂有署臬司朱廉訪之公子同謀。記者以爲朱臬司身爲執法之官。素以精覈著名。今既事涉家庭之内。不難立窮其情僞。果有其事。必能援大義滅親之義。按律懲辦。無待後來之臬司。若無其事。則不妨以其被誣之憑証。切實申詳撫院。請再派員覆訊。以解羣疑。斯爲正辦。倘以人言之故。而急於辯。白既未訊取確情。而先以回護疑似之詞。多方委卸。又以引咎不遑之語。欺飾世人。是欲解羣疑而反以增人之疑也。可異孰甚。今觀朱廉訪詳蘇撫文。先無以解記者之惑焉。試略論於下。 
　　詳文云據承審員吳丞面禀何杏生經王雨田等質後無可抵賴供有柯升同謀柯升係署司之子景邁丁役又云發局質訊後局員面禀供詞柯升問以有何憑據何供有鈔票樣一紙洋二十二元係柯升先後交付可以爲証柯供無此事 
　　按既云何無可抵賴。乃供柯同謀。又有鈔票樣等以爲憑據。則柯升同謀之事。非無因矣。柯既爲公子信任之丁役。朝夕隨侍。能保其不。與公子串同密謀。而以柯出面乎。且僞造鈔票。事關重大。區區丁役。倘無所恃。諒未敢膽大妄爲若此。可疑一。朱公子縱無知人之明。然柯敢作此犯法大事。則其人必極不善良可見。而公子猶茫然不知。仍親信之。諒亦斷不至此。可疑二。 
　　又云因供有丁役柯升同謀亦發府質訊有日月案牘可攷 
　　按此事既供涉丁役。則欲解决朱公子有無通同情事。關鍵全在柯升。然柯既爲朱之家丁。無論非嚴刑鞠訊。柯斷不據實直供。即使五毒具備。諒亦不敢招認。則欲求此案實情者。當不能專求之柯丁矣。今但云發府質訊。而並未以所訊之供詞附詳。則亦安足以解人之疑也。 
　　又云昨閱各報紀載印票一事其大要情形未盡符合雖於署司尚存曲諒之詞而謂署司之子預謀其事 
　　按外間所以曲諒朱署司者。以署司必不回護其子也。今云其大要未盡符合。是謂其子必不預聞其事也。既未訊明。而决其必不爲此。何能使人心服耶。 
　　又云溯自先人服官江南迄於署司已歷三世伯祖故父均祀明禋署司少秉彝訓從政吳下閱四十年司槯算二十年其舉措是非難逃公論 
　　按以堯舜之聖而尚有不肖之子今朱臬司及其伯祖故父縱賢能。相繼。能保其必無不肖之子孫。而有不克秉承彝訓者耶。朱臬司之舉措。爲公論所欽佩與否。記者不敢知。惟所用丁役。而有僞造鈔票之事。豈其明於鑒别屬僚。而暗於任用家丁耶。記者誠不知公論以爲何如。 
　　又云署司之子讀書無成交遊不愼招尤招悔大抵自取 
　　按此言已自認其子不克秉承彝訓矣。而又若子雖不肖。必不作不肖之事。人回其不肖而誣陷之者然。誠所謂知子莫若父矣。 
　　又云府開供單却無連及不肖之語安知不代爲諱飾懇請檄飭覆訊 
　　按朱臬司而既知或有代爲諱飾也。則代爲諱飾之者。豈止一人安知覆訊者之不代爲諱飾耶。蓋此事虚實惟父子之親。始能盡悉底藴耳。 
[外部據滬道電禀駁阻越界收捐京師]  
　　外部據上海道電禀略謂工部局在租界外寳山境内之北四川路及天寳里南林里虬江橋殷家木橋永順里承德里德生里等處徧釘門牌派捕收捐經四次照會租界領袖僅以領事公會尚須會議空言照復而工部局悍然不顧昨又在來安里收捐並言如不出捐定欲拿人居民積忿難平集議抵拒職道聞信連夜飭縣親往彈壓勸諭毋得暴動一面照催領袖領事飭禁惟各領雖亦有不以工部局爲然者而擴充勢力未免同情亦皆不作公論若不急行阻止衆怒難犯必致生事務求大部主持力爭切商駐京公使嚴飭工部局務守條約毋得越界派捕收捐以免肇釁而保主權如再任意妄爲設滋事端華官不能担其責任此事關係大局伏乞迅賜力阻不勝急切待命之至一面仍會同督飭商董將北巿築路設巡諸事赶緊籌辦以兾補救等語外部得電後當即與駐京公使往復磋商再三駁阻尚未就緒云（甲） 
[北京公界外行棧辦法北京]  
　　外部前與警部議定京城地面除使館界外洋商不得開設行棧旋因某某國不允故又從權議商所有己經開設者仍准照舊設立惟此後不得再有添設者倘有不遵則警部有實力阻止之權刻下各公使均已承允此議即行照辦（辰） 
[趙將軍電請嚴禁俄人購地北京]  
　　外務部昨接庫倫辦事大臣來電略云近日復有俄人在庫增價購買地畝莠民己有私售者雖經設法嚴禁實屬防不勝防務請照會俄使轉飭嚴禁俄人私購以免衝突（下） 
[飭阻英艦測量閩海福州]  
　　現有英國戰艦在閩省沿海各處測量兼督崇留守以未奉部咨未便聽其測繪飭屬阻止一面電逹外部查核辦理（吕） 
[西人在厦門附近受驚三誌]  
　　初二日厦門電云訪事人曾與英領事同往大簦（譯音）地方查得好恩君受傷較重伊笛君則在長老會教會當日好恩君與伊笛君在該處步行 
 
 

Page 3

 
 
先有土人一名突出搶取伊笛君身上所佩之表繼有土人十六名持刀向之攻撃二人盡力格拒旋受重傷坐以待斃後始經人送至教會轉送厦門二人情狀現已漸有起色譯文匯報 
[攷政大臣感謝德國之禮待]  
　　初二日伯林電云中國考政大臣端制軍當在那波利海口起程回國時以中國考政大臣此次在德國各處游歷承德國以友誼相待迥異尋常因再向德外部大臣稱謝譯文滙報 
[拒絶法商包辦川漢路軌四川]  
　　川漢鐵路現擬先築湖北宜昌至四川萬縣之一叚所需鐵軌擬向鄂廠定購六十萬墩因鄂廠索價稍昻往返電商酌减忽有法國商人乘機禀請駐重慶法領事照會川督聲稱法商願包辦川漢路軌價較鄂廠爲廉川督以利源不可外溢當即切實拒絶一面電逹商部請與鄂督商減軌價免使法商有所藉口聞張宫保己電允核减矣（吕） 
[電詢俄索銅礦事宜北京]  
　　日前外部電致新疆巡撫謂近日伊犂地方俄國領事聞有要求開採新省銅礦情事究竟曾有其事與否務請作速詳細電覆以憑核辦（下） 
[電查于闐金礦章程京師]  
　　日前商部電致新疆巡撫略云前據咨稱商人凌汝傑禀請集股開採于闐金礦曾經飭查久未見覆務請轉飭該商速將所訂詳細章程及集股開辦等法一併造册送部以憑核奪（下） 
[電查山東招遠金礦北京]  
　　山東招遠金礦前有職商李家愷禀請開採嗣因資本不充已由東撫奏歸官辦近有德商迭向外務部要求入股作爲中德合辦已經各堂　一再駁斥昨日外部又電致山東巡撫飭將招遠金礦速行推廣開採免致外人窺伺並將礦質若何苗線微旺採辦是否得利一併詳細聲覆以憑核辦（下） 
[外部擬設育才舘起用留學生北京]  
　　日前張元濟條陳整頓外部事宜十二欵内有裁汰司員重用留學畢業生以求外交眞才一則迭經慶邸與那瞿二尚書計議擬定先於本部内設立育才館令電咨出使大臣在東西各國畱學生中擇其品端學粹者酌保數員咨送來部同入育才館聽候考騐破格用作司員至本部司員慶邸擬定變通辦法擇其才識明通尚能熟諳外交者酌留四成其餘概令截取外官或以應升之缺保送分發（日） 
[學部會議重定畫一章程北京]  
　　卸任貴州學政朱太史福銑奏請定學派申明宗旨以正趨向而免滋弊一摺已奉硃批學部知道現聞學部各堂會議擬重定學堂畫一章程奏請欽定頒示各省已派喬左丞等商酌辦法矣（吕） 
[尹中書自請開去軍機章京北京]  
　　内閣中書尹克昌抱負閎深熱心時事近於十九日上慶邸說帖一道請裁滿漢章京延攬人才改良政體以爲立憲之豫備並自請開去軍機章京以諷當路說者謂尹君憤政府乏才故不惜犧牲一己之功　以愧當世云（日） 
[撤去歐陽照軍機章京之原因京師]  
　　據政府人云歐陽照對於南昌教案一事每次提議必以堅持到底從速改定條欵以保主權爲詞慶邸恐拂外人之意已滋不悅日前適遇歐君在園值班晤會至戚於軍機公所穿堂經過同寅即指爲意欲遊冶慶遂乘此機會即將歐君撤去章京咨回原衙行走（下） 
[議覆奉省變通五部裁缺司員升途京師]  
　　盛京將軍趙次帥日前電致政府請變通盛京五部裁缺宗室司員升途章程即交宗人府妥速議覆昨經各堂憲議定所有盛京各部郎中員外准以知府分省補用其所請主事以直隸州知州分省之處自應另議升途再行核議此稿業己呈畫日内當咨覆次帥（下） 
[會議咨查海關道員京師]  
　　督辦稅務大臣日前與唐少川侍郎會議辦理海關稅務責任綦重亟宜整頓各省海關道缺非有才長廉幹之員與洋員和衷商辦必致貽誤應即咨飭各省督撫隨時查看關道人員如果有熟諳槯務通逹外交者准令密保奏畱其人地不宜者即行奏調勿涉敷衍云云（下） 
[巡警廳添設裁判所京師]  
　　警部近日會議擬畫定司法行政警察三大權限除内外城已設豫審廳外各分廳尚須添設裁判所歸豫審廳節制該所應設正審官一員視員外民事刑事審判官各一員視主事所有詞訟案件除違警人犯歸該分廳自行議結外凡關於民事及竊盜一切有罪之案件統由裁判所收訊申報豫審廳定案云（吕） 
[蘇藩司詳江督蘇撫文（爲援案加稅牙帖事）]  
　　竊照蘇省財政支絀近年歲入之欵遠不敷歲出之數各項新政待欵而理必須妥　的欵方資湊濟第籌欵之法尤以不擾民爲主本司等竊以爲牙帖一項每年所收額稅甚微而牙行所得行用奚啻百倍擬請援照户部加收當商額稅辦法汰除一切陋規使行户不以加稅爲累而公家得收固有之利是亦化私爲公之意也查光緒二十三年户部加收當稅以每年每當應出稅銀五兩一律加收稅銀五十兩行之已及十年各省照納無異牙帖頒自户部本正稅也定例凡取用者必須領帖謂之帖捐領帖者必有稅謂之季鈔商民之稍黠者往往並不請帖勾串縣役得規庇匿私自開設謂之白拉自應通飭各屬凡有開設牙行均須領帖各衙門胥吏規費一律革除惟不准無帖私開其領帖牙行稅則本分四等數皆細微現擬援照當商加收稅銀部章以上等牙帖第年應稅銀二兩者則令完納稅銀二十兩二等牙帖每年應稅銀一兩五錢者則令完納稅銀十五兩三等牙帖每年應稅銀一兩者則令完納稅銀十兩四等牙帖每年應稅銀五錢者則令完納稅銀五兩在行户完納正稅每年陋規從引永革自必樂於輸將在公家明定章程每年牙稅援案加收即可籌濟餉項實屬兩有裨益此次整頓牙帖所有各屬牙行應先清查一次以光緒三十二年六月初一日起有帖之户照章加收稅銀無帖之户即限令於三月内一律請帖由各州縣查明造册通送　查每年各牙行應繳稅銀即於正月繳由各州縣彙總轉解並造各牙行户名册同送遇有閉歇續開即由該州縣於册内分晰登註所有從前每年由府縣委查牙帖例差即可裁革如有另立名目假端需索應准牙行指明控究以恤商艱理合將援案加收牙稅緣由會同具詳伏乞憲台核示具奏（下略） 
[新隄因苛捐罷巿漢口]  
　　新隄地方因苛勒捐輸 
 
 

Page 4

 
 
商民不服上月杪相約罷巿其風潮甚爲猛烈云（千） 
[醴陵水患益甚湖南]  
　　湘省醴陵縣前次水災其淥口一帶及各鄉十八團禀報災情已覺慘苦乃於上月二十日起至二十一日下午大雨如注天氣陰霾河水忽暴漲至三丈餘沿河兩岸盡成澤國該縣已電報到省災情較前更甚也（車） 
[拿辦會匪彙誌湖南]  
　　前紀瀏陽縣費令訪拿會匪湯春初一名到案據供匪黨張桂生等多名未獲兹悉日前又拿獲郝禮相一名供與湯同爲本縣人所領飄布均由張桂生劉松林兩人所分給云云大令即將兩匪監押一面仍飭差密拿餘匪○湘潭縣任大令於痞匪阻米究出會匪一案嗣經陸續緝獲匪黨多名供出匪首李三十等兹聞上月十八日大令復飭派幹役偕同飛翰營勇丁在醴陵縣所屬之淥口某磚瓦窰峒將李三十拿獲到案當即訊取實供禀奉大憲電諭於二十日辰刻綁赴十六總倉門前碼頭絞决示衆（車） 
[山海關鐵路巡警長受侮天津]  
　　上月十九日天津火車赴山海關方到站鐵路巡警長王義才叅戎以扇柄指畵誤觸火車洋稽查之面稽查大怒王已鞠躬深揖遜謝矣稽查怒猶不解出巨掌劈面者再旁人咸爲不平而王意不與較嗣後將何以辦事又站中苦力不多車到爭迎洋人若中國人行李多者既不許人入栅搬物又無苦力此境大苦當道急籌善後以衞行旅也（辰） 
[嚴辦旗人毆打戲園江寗]  
　　金陵下關地方昇平戲園被旗人聚衆衝毁各物毆傷伶人吳鳳鳴等一案經江寗縣朱大令勘騐禀報現奉江寗將軍批示畧云此案迭據商務警察兩局先後來牘轉據該職商原禀雖據開列滋事旗兵綽號數名並未指明何人起意何人下手當經本將軍會督左司暨各營官等確切訪查業己廉得眞情核與該令所禀小有異同案關旗兵聚衆行兇亟應從嚴懲辦現己飭將爲首滋事之兵丁存玉等四名革退錢粮銷除本身旗擋發交上元縣永遠監禁肇釁受傷之鳳林等二名革退錢粮枷號兩個月示衆限滿保釋其隨聲附和之恩祿等三十八名俱棍責一百罰扣練餉六個月充賞其餘情節稍輕從寛均予記過並將失察之營哨等官一併摘去頂戴各營什長亦分别記過罰餉一面禁止本營旗兵嗣後不准赴園觀劇並加派海巡官弁隨時稽查以杜後釁至起意下手之人是否即在發縣監禁四名之中亟須從嚴澈究業己削除旗籍應即由縣研究明確具禀核辦再據供尚有漢人多名隨同滋事仰即一體拿辦以儆效尤云云（照） 
[詳覆習藝所用款情形蘇州]  
　　蘇府孫太守禀報府城罪犯習藝所勘定地址並籌議開辦及常年經費等情到司經藩臬兩司核准會詳督撫略謂往年戴令勘估武備學堂價值知其於工程一道本不明白此次初估習藝所工程至二萬餘金仍不免颟頇從事經該府復加删减約計一萬一千餘尚屬近情籌欵如此艱難應再力求撙節以免虚糜所籌常年經費除由該府於所存雜欵内提錢一萬二千串發典生息存本動利外請將平江書院一欵改撥習藝所歲可得息錢六百千文又各縣繳存積榖息借一欵每年酌提息銀一千兩以濟急用等情無非苦心孤詣設法騰挪以期集事自應照准云云（等） 
[上海濬浦局開始辦事]  
　　文滙報云上海濬浦局現甫有動工開辦之象己登廣告招人承辦石礫一千墩 
[英國婦女與大臣衝突]  
　　初二日倫敦電云今早英國財政大臣亚斯闊士在下議院時爲要求選舉權之婦女一簇所圍爲首者當即捕拿有女子名畢林吞者因侮辱警卒判罰英金十磅以代監禁二月惟此女不允繳此罰欵云 
[美國決定開濬巴拿瑪]  
　　初二日倫敦電云華盛頓傳來信息謂上議院己全體將開濬巴拿瑪運河之問題議决 
[英報爲政府辯護華工政策]  
　　東方日日郵信報載倫敦電云現祇日日紀事報爲政府之機關辯護政府之華工政策人皆以外部次官温斯吞翹其爾演說之詞足以改良南斐洲特蘭斯哇之情事云 
[英國派員調查肉食情形]  
　　東方日日郵信報載倫敦電云英國陸軍部大臣已派陸軍大佐好博司君前往美國調查該處裝罐肉食之情形 
[法擬宣示大臣之演說]  
　　法報云法國内部大臣克雷明索君在議院演說之詞擬榜示衆人一　已由議院公定計贊成者三百五十九人反對者七十九人至均産黨仇曷斯君之答詞則謂改革事宜當再前進期勝于政府之所宣布者云 
[俄國民院不服大員之言]  
　　初二日倫敦電云俄國法律大臣及内部大臣在國民院演說于警察所爲頗多庇護當爲衆人所呵斥一時暗殺屠戮辭職之聲喧嘩不絶前任内外副大臣烏魯沙夫親王提及政府曾刋印激怒衆人之告示致國民院又爲之感動 
[瑞典不遣代表往賀瑙皇踐位]  
　　東方日日郵信報載倫敦電云瑞威國皇踐社之期瑞典國皇决計不遣使往賀 
[德國擬開濬運河]  
　　香港日日報載倫敦電云德國擬開濬啓爾運河估計需英金十兆磅 
[意國專使己抵摩洛哥]  
　　東方日日郵信報載倫敦電云意國派往摩洛哥齎送愛爾其西亚斯約稿呈請摩洛哥國皇簽允之專使已行抵該處譯字林報 
[美人對于猶太之感情]  
　　初三日倫敦電云得由華盛頓傳來海線電信謂美國上議院發議謂美國人民聞俄國屠戮猶太人之事甚爲驚怖且頗表感情于流離失所之猶太人 
[德國斐洲軍隊兵變之實情]  
　　初二日栢林電云外間所傳德國軍隊在西南斐洲兵變報告多虚妄過情其實因有兵士違法如按照軍律則定罪頗重據軍律所載凡犯死罪者亦必宣布但此次案件既未照辦而審問官反代罪犯向德皇求赦故也 
[英德邦交益厚]  
　　初二日柏林電云德國報館代表抵英後頗受歡迎英國大員與德國駐英公使皆及時互致頌詞恭而有禮如是則兩國邦交益見親睦矣 
[俄國民院要求内閣解職]  
　　初三日倫敦電云俄國國民院多數創議要求内閣解職而組織一與國民院關切之政府 
[瑙威國皇踐祚大典告成]  
　　初二日栢林電云瑙威國皇踐祚大典己在德倫西姆舊京舉行洵稱盛事普魯士親王英國惠爾斯親王夫婦皆躬逢其盛 
[摩皇簽押約稿]  
　　初二日栢林電云摩洛哥國皇己將愛爾其西亚斯約稿簽押 
[俄國兵變疊起]  
　　初二日栢林電云傳聞俄國各處戌兵皆有兵變之事 
[美國棉花因水災受損]  
　　南中國早報載倫敦電云紐約報稱美國南境之棉花大受水災之害譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
H>申報第七版 
 
 
 

Page 8

 
 
   
 
 

Page 9

 
 
[西員調任漢口]  
　　駐漢英領事法　斯君已往廬山避署一切公件由參贊某君代庖兹英政府有電到漢參贊調任他往行將啓節故由副參贊代辦領事各事（千） 
[日武員晋謁浙撫杭州]  
　　杭省近來日人蹤跡漸多近有海軍少將武寡邦鼎君海軍大尉波多野貞夫君來杭與領事高洲大助君謁見張筱帥談論軍事聞該武員尚須往寗台等處游覽（的） 
[藩司諭傳校試人員杭州]  
　　浙撫張筱帥前以各班印委人員每多不學無術出膺民社動輙貽悞故曾遵照昔年諭旨札飭藩司實行校試量材錄用兹届正佐人員之例應甄考者己奉寳方伯懸牌開列示傳略云奉撫憲札飭嗣後道府以至州縣初次到省及期滿甄别例應考試者均應遵旨考試等因業經由司詳定辦法曉示在案兹届送考人員合行牌示應即一體即日來司禀候彙總備卷詳送撫憲考定等第行司詳辦其州縣以下試看試用期滿人員應行傳考乾亦已另行示諭矣（巿） 
[禀復澈查侵吞膏捐杭州]  
　　塘棲巡檢李鴻勳前因與生員朱濬挾嫌以致扭毆朱即乘李阻抑房捐洋價唆衆罷巿李亦羅織朱之劣跡詳請革衿收押旋由朱母投控撫轅謂李經辦烟膏捐實有三百九十餘兩而呈報僅七十兩餘被侵蝕朱欲撥充興學之用致結此不解之仇等因當奉張筱帥飭府查復己由世太守派委候補縣宗彭年前往澈查不但歷年共吞捐欵萬餘金之鉅且其捐照亦從未掣發片紙宗大令與李雖關戚誼然亦未便徇隠故已據實禀復由司詳院核辦矣（巿） 
[咨請保護電線鎭江]  
　　滬甯鐵路沿旁安設電線由常州至鎭江一路均己竣工早誌前報日前總管理處咨請常鎭道轉飭沿途各地方官一體派差保護聞陶觀察己照辦矣（再） 
[捐局各委員抵蘇蘇州]  
　　蘇撫陳筱帥札飭淞滬捐局飭令上海縣訪拿覇抗偷漏捐稅各流氓解省嚴辦是以蘇松太道瑞觀察督辦淞滬釐捐局陳兆璜觀察及上海貨捐局知府袁世輔鐵林糖捐局知府蔡勳樹木捐局通判王頤吳淞貨捐局知縣潘宜經等同於閏四月三十日到蘇禀見筱帥面陳目下捐務各情（永） 
[學務處札查金山錢氏學務蘇州]  
　　松屬金山錢銘江等前以義莊瞻族餘欵就原有義學改設學堂在張堰鎭爲初等小學錢圩鎭爲兩等小學先後禀陳有案而三十年九月錢廉首先禀控錢琴舫等吞蝕鉅欵即經批縣查覆錢潤藻等請將義莊欵項建設學堂學務處又發縣查覆三十一年九月奉前撫陸批錢潤藻迫求檄縣直至今年尚未禀覆到省現學務處又札飭金山縣蔣令畧謂錢潤藻等有無爭奪利權情節傳訊禀復嗣以案懸年餘未據該縣隻字具復頃閱來禀又以提追將協濟縣學堂經費爲請至該兩等小學之如何辦法仍未提乃查該職等雖有此擬均以瞻族餘欵移充學堂要需爲詞如果熱心教育並非藉此爭利爲同室操戈之計亟應調查維持期於教養必自有實際惟究竟張堰初等錢圩兩等各小學曾否辦有成效錢廉錢潤藻有無爭奪情節該邑學堂撥欵能否提還錢圩均應澈底查明方有辦法仰金山縣迅速查照先今批札指飭各節傳知錢銘江等據實禀縣并查取各該小學前開章程等册再限十日内一併由縣併案確核妥議詳候察奪毋再玩延致干未便（康） 
[開辦武備研究所蘇州]  
　　蘇垣武備學堂畢業學生参照湖北章程特借滄洞亭明道堂爲武備研習所延聘專科教員藉資研究頃由督辦杜俞詳奉撫憲批准定於五月初一日開學（且） 
[驛站先裁鋪遞蘇州]  
　　蘇省各州縣往來公文均由驛站投遞向有馬遞鋪遞之分兹因鐵路工程將竣廣行郵政當由兵部咨飭裁去改歸郵政投遞節省經費即經署臬未廉訪以此項驛站辦公人役向無錯悞誠恐郵政未必一時盡通議將鋪遞一役先行裁去每年可省銀一萬餘兩所有公務一切不論一站内外之路外概歸驛遞俟他日路工皆成再行酌裁（康） 
[蘇州官事]  
　　上月三十日江蘇督粮道陸中甫觀察由滬回省○署理蘇松鎭陳東暘到蘇○辦理上海北巿工巡總局徐乃斌來蘇謁見蘇撫三十日辭行回滬（吉） 
[派員密查巡士鎭江]  
　　鎭道陶觀察以現當整頓警察之際恐站崗各巡士不守規則特札飭水陸總巡周德標親往各街道密查並札警案總辦楊明府轉飭各局將每日派出巡士站立何處何時更替按月列表詳報（再） 
[桑園斷歸公用鎭江]  
　　韓紳因八旗中學堂有志種桑遂以報立之仁和坊空地一塊送堂樹藝詎某旗丁强指該地爲已産經京口都統發縣審問旗丁猶崛强不服旋又札飭両司會同鎭江府承太守審訊始得斷充中學堂種桑公用云（工） 
[吉安商民運米被搶江西]  
　　吉安府近因水患米價頓漲上月中旬府縣未奉省憲禁米出口明文即准地方紳耆之禀出示禁運有甲乙兩米商抗不遵示即被飢民搶散數十担現米價已日漸减落矣（用） 
[府河禁米出口漢口]  
　　府河爲産米之區武漢民食深資接濟兹該處愚民欲謀自保民食禁米出口隨州河干停泊米船百餘艘不能飛渡匪徒見之頗動覬覦因之謡言紛紛地方反不安謐云（千） 
[漢臯火警漢口]  
　　上月二十八日午刻漢口老興巷周祥盛皮梁店失火延燒鄰屋三間（千） 
[漢皋命案漢口]  
　　上月二十八夜有樂茶園司閽某甲與銅匠某乙因事格鬥被甲打傷斃命（千） 
[弑夫重案發覺揚州]  
　　江都縣境大橋鎭相近某農民爲妻殺死分尸埋匿尸兄將其血衣並帶其六歲幼女來城喊控陳邑侯令其補詞存批不發但飭尋覔尸身而已（引） 
　　今日尚有各省新聞及本埠新聞均列入第三張閱者注意 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
制欽此 
宫門抄三月二十二日商部鑾儀衞廂黄旗值日無引見亨公假滿請安宗公謝前引大臣恩王毓芝于宗潼預備召見召見軍機王毓芝于宗潼 
[户部奏爲覈直隸籌欵局光緒二十九年分第一案徵收烟酒稅捐收支欵項分别准駁摺]  
　　户部謹奏爲覈覆直隸籌欵局光緒二十九年分第一案徵收烟酒稅捐收支款項分别准駁恭摺仰祈聖鑒事據北洋大臣直隸總督袁世凱奏前因直隸土藥烟酒各項稅捐非另設專局不能望有起色當在省城設立總局並四路廳及保定天津等處設立分局自光緒二十九年一律起徵所有徵收各項稅捐及支欵章程造册開摺報銷一摺光緒三十一年十一月二十一日奉 
硃批該部知道欽此由内閣抄出到部並據該大臣將册摺送部前來臣等督飭司員按册逐欵稽核查册開舊管無項新收光緒二十九年分順直各州縣烟酒各稅銀八十六萬五千七百四十一兩三錢六分按册核算數目符合開除支發總分各局經費銀六萬四千二百一兩三錢八分八釐查該大臣原奏聲叙各局經費應按一成動支因是年僅收銀八十六萬五千有奇若按一成動支不敷撥解是以撙節支用應俟下届收欵有餘再按一成是支等語臣部核與奏報局費尚不及一成之數均屬相符應准照支惟所支局費係按何平支給應扣减平銀若干未據聲敘仍令查明聲覆報部又解撥常備軍餉銀十六萬兩又撥雜支銀二十八萬三千八百五十七兩七錢一分核與常備軍二十九年報銷册内列收銀數相符又解撥武衞右軍製造雜械銀十一萬五千兩核與該軍報銷列收銀數亦符又解撥武衞右軍第七屇報銷不敷銀三萬五千九百五十一兩二錢八分二釐查該軍第七屇報銷册内列收銀七萬六千四十餘兩與此次解撥銀數不符應令查明報部又撥解常備軍轉運經費銀五萬兩查與該大臣前奏報撥解銀數符合又解撥常備軍加乾銀六萬兩又陸軍改行新章不敷餉銀五萬兩核與該大臣奏報該軍加添乾銀等項應在於烟酒稅項下隨時撥用各案符合惟開支細數應俟該軍三十一年報銷清册造送到日再行稽核又解撥藩庫湊還洋欵銀二萬両又解撥訂購日本印花票银一萬六千七百三十兩九錢八分又解撥工藝局學堂銀一萬兩以上三欵共撥銀四萬六千七百三十兩九錢八分查前項烟酒加徵稅銀係奏定專供練兵經費之用他項不得提撥現在練兵經費本不敷用所有册開前項三欵提撥銀兩臣部未便率准應令該大臣提補歸欵以符奏案至各局徵收制錢合銀未據聲註無從稽核臣等查燒酒之稅爲稅課之大宗向來開設燒鍋必須赴部領照不准私開近日順直所管地方私燒之家亦復不少果能認眞稽核其應徵銀両當不止六十餘萬兩應令該大臣轉飭各局即行查明某州縣有燒鍋幾座是何字號某號出酒若干斤每號徵銀若干兩並有無部照如無部照行令赴部補領以便稽查其烟葉一項據册稱烟葉烟絲照章徵收銀九萬餘兩究竟是照何項章程未據聲敘應令登覆送部至烟土之稅共徵銀十萬二千餘兩查二十八年直隸總督奏稱整頓稅捐土藥烟酒各項非設局不能望有起色等語又二十九年奏直隸徵收烟酒兩稅計歲入銀八十餘萬両當奉諭旨令各省仿行各在案是直隸烟酒稅之八十餘萬土藥一項原不在内且各省烟酒稅無論如何徵收未有將烟土混入其中者若將烟土混入烟酒稅内土膏統捐又從何辦理今册内又稱烟土二字殊不知煙酒加稅即烟葉烟絲之烟非土藥烟土之烟兹將烟土列入烟酒項下以圖湊成八十餘萬兩之數未免朦混應令該大臣將烟土稅銀即行剔出仍將烟酒兩稅籌足八十餘萬兩以符奏奉諭旨派定之數專案報部以昭覈實再近日烟土一項暢行暢銷所徵何止十萬餘兩併令該大臣確切查明毋任局員舞弊以重稅課而戒欺朦恭俟命下即由臣部行知北洋大臣查照臣部所查各節轉飭各局員赶緊詳細登覆送部覈辦所有臣等覈覆直隸籌欵局徵收烟酒稅捐收支各欵緣由理合恭摺具陳伏乞皇太后皇上聖鑒謹奏光緒三十二年二月二十四日奉旨依議欽此 
宫門抄三月二十三日吏部翰林院正黃旗值日無引見順王假滿請安睿王請假五日吏部奏派騐看月官之大臣派出張英麟景灃薩廉景厚葛寳華孚琦壽耆管廷鶚熙麟陳田貴秀王步瀛雙壽常明李灼華王誠羲召見軍機 
[户部奏爲遵旨議奏事摺]  
　　户部謹奏爲遵旨議奏事雲貴總督丁振鐸奏滇省防邊善後銜封等捐輸並七項常捐請再接展兩年附片一件光緒三十一年十二月二十日奉硃批户部議奏欽此欽遵由内閣抄出到部查原奏内稱滇省前因防邊善後需欵浩繁奏請開辦銜封貢監翎枝等捐輸並收七項常捐經部議准奏奉諭旨欽遵辦理現已兩年限滿收數無多滇本受恊省分各省協餉或停或減進欵有限出欵日增臨安之欠餉未清而本年巧家維西等處復疊遭變亂添兵勦辦需餉愈繁加以省城及蒙化尋甸浪穹等廳州縣先後被水成災民情困苦萬狀賑撫兼籌無可羅掘此項捐輸萬難依限停止據雲南布政使劉春霖會同善後局司道詳請自三十二年三月初六日限滿之日起再接展兩年一切章程條欵悉仍照舊等情前來臣覆查無異合無仰懇天恩俯念滇省邊瘠籌欵維艱再准展辦捐輸兩年俾資接濟等語臣等伏查光緒二十九年十月間臣部議覆雲貴總督丁振鐸奏滇省防邊善後需款浩繁請援照四川賑捐開辦籌餉善後銜封貢監翎枝及七項常捐予限兩年等因奏准行知遵照在案兹據雲貴總督丁振鐸奏稱滇省需餉愈繁賑撫兼籌無可羅掘此項捐輸萬難依限停止請再接展兩年等因臣等查該督所奏尚係寔在情形擬請將該省籌餉善後銜封等捐並七項常捐暫准展辦收捐一年俟一年限滿即行停止所有遵議緣由謹恭摺具陳伏乞皇太后皇上聖鑒謹奏光緒三十二年二月十四日奉旨依議欽此 
[户部奏爲現在設立銀行一切仿照各國銀行章程辦理片]  
　　户部片奏再查財政得失之原要視貨幣之周轉盈虚相與消息外洋各國多由興商致富全國之人無論官民凡積有資財者莫不出而權子母而一切農工商業各種銀行資爲流轉用能交相挹注商務繁興中國風氣初開商民尚多不善居積而官塲之素席 
 
 

Page 17

 
 
[賜賞大臣食品北京]  
　　昨日　廷人云皇上　懿旨飭御前太監捧黄龍方盒一對内盛御製綠豆一盤玉面福壽餅一盤加恩賜賞王中堂食用頃聞中堂已謝恩矣（閆） 
[張尚書請飭經理放賑原電長沙]  
　　湘撫龐劬帥於念一日接得北京張野秋大司農專電略謂兹籌欵滙湘請轉飭湘潭謝滌泉楊同皋湘陰吳鉅年三主政專辦賑濟水灾事宜云云並聞同日已分電湘潭保甲局湘陰某公所就近轉逹諸君遵即照辦矣（車） 
[瀏陽縣水災又見湖南]  
　　湘省前次水災蔓延四府瀏陽縣地稍偏僻水勢尚未大盛上月十七日因久雨山水驟發勢甚浩大該縣四面皆山河道曲隘水難宣洩濱河縣地尤低窪水勢趨注縣城其東西南三門平地暴漲數尺上流一帶廬舍物畜多被漂流幸未聞有溺斃人口之事按該縣現值饑荒各鄉搶劫榖米之案時有所聞兹又加水災當更不堪設想矣（車） 
[滬城官事]  
　　縣尊汪大令昨日飭差到道禀赴周太僕廟公幹即回○滬道瑞觀察近因洋務事件紛繁特委通判熙子輝别駕光爲洋務委員昨已下札别駕奉委到道禀謝○候選縣丞蔡鳳庭二尹文淵試用巡檢王聲閣少尹襄稽查官輪委員知縣陳邵亭明府宗雍直隸州龔直剌寳琛昨均到道禀見（合） 
[暹邏親王來滬]  
　　文匯報云暹邏親王由天津乘順天輪船來滬 
[江督電致陳副將回寗]  
　　工部局在天通菴界外寳邑境内天保等里起抽捕捐由道照會領事禁阻並禀江督核辦已奉周玉帥派委副將陳季同副戎到申查辦未幾又准滬道電復己派虞道和德商辦此事故又電致陳副將速即回寗以免歧誤（事） 
[關道今日回滬]  
　　滬道瑞觀察赴蘇公幹兹已事畢昨日發電到申准於今日午後返轅（事） 
[駐滬瑙威國領事蒞任]  
　　字林報云瑙威國皇哈康第七踐祚之典禮于前日舉行惟此事詳情東方尚未接有電信瑙威國人皆相慶祝頗見忠愛之忱瑙威國新簡駐滬總領事漢森君于昨日接印任事領事署設在圓明園路四號署理領事丹國領事賴思初君已交卸 
[滬紳禀立己故江南楊提督專祠]  
　　上海紳士以已故江南提台楊鏡巖軍門金龍于光緒六年間在滬辦理滬軍忠信兩營異常出力本邑居民受惠良多逮後蒞任松郡七邑匪類歛迹故擬在滬建立專祠日前禀請滬道瑞觀察轉詳督撫憲代奏（宜） 
[奉天實官捐輸展限]  
　　奉天一省因連年災歉曾經奏准開辦奉天實官捐輸兹己届滿捐欵尚微是以户部刻又奏准展限擬續捐銀一百萬兩以資災區應用兹已派委開缺江甯藩司黄方伯建筦赴滬勸募並會同前派之道員施子英觀察則敬襄辦昨由蘇撫札行滬道轉飭蘇松太三屬一體幇同勸辦（宜） 
[查抄軍火案將大起交涉]  
　　日前英捕房派中西包探至法捕房會回法探至西門外應桂馨家查抄私藏軍火道憲瑞觀察以並無華官公文有違定章照會領袖比總領事已志本報兹聞此案有由英總領事將情電告駐京英欽使請爲核辦之說果爾則將大起交涉矣（力） 
[倫章造紙局又欲發封]  
　　倫章造紙局發封後經日斯巴尼亚副領事魏君於上月初八日將封條揭去照常開工己詳本報兹悉現經關司馬禀詳道憲照會日斯總領事團君重行發封並札飭關司馬將封條送至該領事處（力） 
[僞票騙洋敗露]  
　　林某在寗波造僞申莊匯票兩帋計洋五千餘元偕妻來滬賃屋菜巿街居住向該莊收得洋元後由莊夥察得騎縫圖章不合追尋至家林已避匿急投報捕房捕頭立飭中西包探將林妻拘獲押候解堂訊辦（興） 
[江蘇海運撤局]  
　　江蘇海運滬司總辦童米蓀太守寳善會辦沈沂伯太守泗孫戴星齋太守文佐昨均到道禀知即日撤局童太守並禀辭於明日赴蘇（事） 
[學堂餘産變價充費]  
　　本城敬業學堂添建房屋曾由經董姚子讓葉麗雯兩孝廉劉敬輿明經禀請撥欵經縣尊汪大令命將本學堂餘産二十七保八圖地一分二釐九毫又二十七保六圖地一畝三釐六毫出立印諭變價充費在案刻由各紳事己將八圖内地售於洋商得價一百八十三元六圖内地得價一千零九十六両昨日具復到縣矣（宜） 
[諭飭補繪地圖]  
　　上寳兩縣開闢租界經關道瑞觀察札飭寳山縣繪圖送呈昨由王緯辰大令繪就送道觀察以該圖祇有一分諭飭補繪一紙送交工巡局總辦徐孝餘觀察核閱（宜） 
[道批誣控翁姑之惡媳不准保領]  
　　去年公共公廨有徐石氏誣控翁姑逼娼一案歷訊數次由襄讞孫明府斷結將該氏發棲流所覊禁俟其悔悟再奪後由律師聲請將氏交父領回兹奉道憲瑞觀察批示未便照准照錄如下徐石氏既已誣控翁姑逼娼發所留養自應俟其悔悟交回夫家完聚且案係華人家務領事律師何能干預理應駁拒查該廨前後所復函稿亦知氏父領回恐長刁風何以閱時未幾仍徇律師函請准由石樹聲具結給領殊不可解仰該廨員查明原案具復察奪毋違（力） 
[札縣彈壓]  
　　上海縣汪大令昨接關道瑞觀察札稱准稅務司函稱現届各絲廠赴無錫收繭陸續載運來滬均在周太僕廟碼頭上岸去年有籮間夫頭互相爭奪致肇釁端今屆恐蹈覆轍函請札縣到場彈壓等情到縣大令奉札之下昨日親自帶同差役至該處查察一切（宜） 
[限緝著名棍黨]  
　　本縣汪大令近准道憲札飭轉奉蘇撫飭遵訪拿滬上著名徒棍己獲大毛毛陳阿華葉香蘭等多人兹因尚有專在南巿通同范黨之著名惡棍張某等數人被逃省憲飭緝甚嚴昨限各差捕等迅即購線緝拿以便解省究辦（事） 
[淮揚幇船舉行競渡]  
　　時屇端陽滬南浦江淮揚帮船户循例舉賽龍舟本届聞添四艘共十一艘日來己布置一切矣（寳） 
[工部局小工索加工資調停妥洽]  
　　報紀英美工部局修路 
 
 

Page 18

 
 
小工因欲加增工資相率停工一則兹悉此事業己調停妥洽每工每日加錢二十文並革除辦理不善之工頭二名故日内可照常工作矣（力） 
[姦夫勒借釀命]  
　　滬南高巷頭洽昌猪作主張阿二妻死將寡弟婦陳氏爲室該氏暗與附近同興猪作夥無錫毛毛姘識前晚黄昏時張夫婦在家晚膳突由毛毛向氏勒借洋兩元不允喚張至門外拔刀猛戳中張左脅仆地斃命毛毛脫逃昨由屍姊楊氏偕陳氏及十六鋪地甲投縣報騐總工程局巡士包探己將同興作夥林阿木蔡福全及兇手之至友戴阿高拘獲解至屍塲午後四點鐘大令蒞驗氏等同供與毛毛向無嫌怨實因借錢起衅求請伸冤大令飭仵騐得左脅刀傷一處實係致命諭飭屍親自行棺殮所獲人証帶縣訊究（寳） 
[穢案免予訊究]  
　　上海縣官媒邱阿招被夫洪魁在姦所獲姦將男婦之髮翦去互投縣署喊控汪大令以事涉污穢免予訊究諭飭值役及皂頭等勸令息訟禀復銷案（事） 
[上海縣案]  
　　英界後馬路裕豐金號夥吳耀廷去年遺失俄國鈔票九千元經小工秦阿二拾得不識放在所寓小客棧鋪下被同寓陳章喜即則林竊逃爲秦得悉報知裕豐永查緝至上月初始知陳匿滬南六家浜裴子福頭繩作内報請工程局往拿陳裴業己逃避當將裴妻張氏解局訊飭發堂復由該金號雇人將裴處以贓洋所購之洋紗若干包用船載去裴于翌日投縣朦控工程局探夥鎗花阿四與　間阿二索詐搬物奉汪大令訊判移請工程局查復在案前日由局將裴張氏解縣訊究氏供陳章喜與夫爲友去冬借宿家中自云在籍售去田地出洋四百元願與丈夫合資貿易夫又向借洋六百元實不知有竊票情事婦人被拘非惟陳即逃逸夫亦不知現匿何處乞鑒大令判氏仍發善堂着交丈夫到案訊明釋累○鄉婦曹徐氏喊被毆傷求騐亦經大令訊問氏供夫故苦守有田一畝餘賴以耕種度日每日至田工作向從陳姓門首小路行走陳今欺侮一宅三家俱係孀寡不容出入三次奪去農具近將田内所種花秧恃强拔去向論遭毆求請騐究大令以有無别釁姑候查明察奪○虹口朱楊氏家去秋被刦經鄉人格斃一盜并生擒盜匪陳金成一名解縣訊實通詳在案刻將解府審勘昨日帶出順供該盜照供不諱判在供單盖印指摹還禁候解○道憲飭探在西門外拿獲私鑄銅元案内由巡局拘送之傭婦康氏昨日提案詰其爐王姓名該氏堅供不知大令察氏實係鄉愚判即省釋（宜） 
[總工程局紀案]  
　　萬裕碼頭面南平房十餘間係萬裕醬園凝德堂之産近日雇工翻造不照總工程局章程讓進二尺經局董知照不允故於昨日飭提經租之鮑仁卿責令遵章照讓違干未便○源興柴炭行主王友生控柴掮客楊三九子欠柴炭帳洋二百另九元由局提訊楊供曾代付過會欵洋三十元明府判再交洋一百五十元押令速繳○杜家行油行主陳福生扭控王桂卿賒去蠶豆一百六十石價洋四百餘元付來松江甡元莊支楊元義米行票洋四百五十元又借去洋五元詎知票係僞造追至閔行取得遺下衣包内有假票一千元者五紙並圖章等求請究辦孫明府訊判王戒責二百押六個月船上之豆給陳具領僞票圖章存局銷毁○新陽縣粮米經頭顧鶴生雇龍阿林船在常熟裝米四百七十石短交十八石扭局請懲明府判押候賠繳○南洋票公司出店李桂山在集水街被鈕金桂盛全發酒醉攔住胡　六十四號巡士向阻行兇解局請究明府判鈕戒責一百下盛姑寛免究（尺） 
[公共公廨晚堂案]  
　　外國蔬菜店主沈申甫控大餐司徐阿本積欠蔬菜洋一百七十餘元前晚奉襄讞孫明府傳訊徐供欠洋是實曾央何源興調處情　分期拔還奈沈不允何源興供曾代調處是實明府詰何能否擔保何供願保因判准子保去無洋惟保是問○吳國楨控陸春翔圖賴裝修亦奉明府提訊何供向在民和里開和記報關行房屋由同裕公項下計裝修銀四百兩商人遷進之後陸續添置各物約銀二百五十兩去年房主吳子常將屋售與陸姓囑商遷徙故于本年正月遷出所有裝修托陸時翔俟房屋租去之時頂與租户後悉房已租與仁康及裕大祥裝修被陸圖賴爲此求請追究訊之陸供吳遷出時屋中缺少門窗兼有正月房租未付况吳子常曾貼吳費銀二千兩求察明府得供判陸償還原告銀二百兩了案陸不肯遵斷復判飭差協同原被至房内佔看後再行禀覆核奪又有劉錫元林江濤附追陸春翔圖吞租房貼費銀一千兩質之陸供此係頂首祇銀五百明府謂租界何來頂首諒係貼費判還銀一百五十兩完案○瘋人丁鳳金在租界胡閙經捕房送廨安插昨由鳳金之弟順金投求領回原差趙祥禀鳳金痴病大發恐其沿途肇釁明府着通知捕房用繩捆縛並請涙捕押送下船○甬人曹阿桂控妻母蔡氏掯女不放領回昨奉明府提訊蔡氏供隨夫回去恐有圖賣之意因此不願即桂供向在船上執業並無賣妻之心旋有曹阿才曹榮發投案禀稱與阿桂係堂兄弟均在租界貿易如阿桂有鬻妻情事願甘領罪明府判着找尋的保取具保狀存案並著阿桂每月貼妻瞻養資兩元領妻完聚○龜奴沈錦山控同業高祥卿即王祥卿將房屋轉租與劉桂生吞没挖費洋銀求究沈供在第一樓後面開雉妓院由小的出洋一百六十餘元租下轉租與高由高轉租與劉桂生竟將挖費吞没向論不睬求究高劉二人同供房非沈産實係霸 
[公共公廨早堂案]  
　　粤人梁尚惠串同己逃之周寳慶騙取洋人實治臣之照相架子報由包探倪順泉獲案解究梁供架子由周取去關司馬商之德繙譯師謀君判押捕房三月賠洋八元○英大馬路榮昌祥洋貨店主王才榮擔保木植價銀經漢口夏口廳移文來滬關提關司馬簽差提案判交的保一面電詢廳尊可否匯洋一千元至漢免予到案嗣接復電以王尚有另欠須匯洋一千二百餘元故經司馬照會王延之來滿律師繳洋去後昨日解案復訊王求交保出外理楚司馬以未便照准判仍還押俟繳洋從寛免解○五次過犯王洪生昨又在馬路中强搶陳阿大綢衣由捕解究判押捕房半年○茶館主徐阿六違章容人賭博由捕傳訊判押一禮拜○沈佛榮竊洋東石鍾牛奶等物報捕解究判押捕房六禮拜○流氓錢阿裕即小寗波及楊阿三張洪正魏福生即阿梅前與流氓陸三毛等强搶楊餘松蛋洋逃逸經探拿究在案昨日覆訊陸三毛供與錢楊兩人夥搶是實王寳昌供張洪正魏福生均在塲帮兇訊之張魏供遭誣指錢楊兩人同求恩典旋有張阿根投案供稱小的見流氓搶洋帮同喊救被王寳昌戳傷三刀求辦司馬以王有另案判押西牢三年兹再加押兩年錢阿裕押西牢四年楊張魏三人各押西牢三年分别示儆其夥竊新泰等四家衣物之周松林嚴長春李阿餘王阿生等業己判押三年從寛免加完案○車夫毛慶法被某甲交給字條至葉天德藥店冒劉東峰名字取酒察破交捕解訊奉判交保各情已詳本報昨經包探錢盈堂將騙酒之董慶眞並寫字條之夏順法解究中西官判毛夏從寛開釋黄押西牢一年○朱金生竊陸友南之鳥蔣阿灰竊無主及服由捕解究判朱押一月蔣押七天○流氓苗桂生曹雙全田四根夥同羽黨戳斃顧德勝昨由包探倪順泉拿獲解訊司馬判曹田兩人先送上海縣究辦苗已判押兩月俟滿期後解縣○汪玉如在嘉定縣竊楊阿農家皮箱一只昨由包探朱桂生拿究司馬以案在界　判押送嘉定縣訊辦○潘鍾嶸控張殿文不交龔慶祥案内所斷銀兩昨經包探傳案判押候過堂訊奪（當） 
[法租界捕房事]  
　　沈富全與妻徐氏串拐某姓女孩一口經孩母奔赴捕房喊控捕頭飭探將沈夫婦拘入捕房押候解訊○施子金在美界竊腳踏車一輛在法界被失主尋見扭控捕房押候查辦○施更生竊某西人家所養白兎一只欲至飯鋪售賣被包探查見拘押候究○計松林昨在寗波輪船碼頭竊得搭客行李一件被巡丁查見扭送捕房押辦○張啓文竊東洋車上照會被捕拘獲押候解究（興） 
[美租界捕房事]  
　　婦人王陳氏行至斐倫路被流氓邵福慶調戲由四十八號西捕將兩造一併拘究奉飭本應將邵送辦姑念初犯從寛開釋○蔣桂泉擔售無照牛奶由工部局西要拘究奉飭牛奶留存捕房蔣暫行出外聽候查辦○倪阿廷塌車無照昨在百老匯路裝貨由捕拘獲存洋保釋候訊○張陳氏袁愛　　　　三婦女在西華德路互毆遺失金戒一枚由捕一并拘究詢得失物無憑斥不　　○　人葉阿弟由船裝運樹木來滬行至嘉興路被自稱貨捐局巡丁之楊木林扣住並將葉毆傷頭額經葉夥將楊扭入捕房捕頭以楊違章行兇押候送辦○一百九十三號印捕巡至百老匯路見有孩屍一具回禀捕頭飭傳地保掩埋（似） 
 
