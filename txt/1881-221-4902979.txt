# 1881 - 221 - 4902979

 

Page 1

 
 
[禁烟加稅衡諭]  
　　鴉片煙之爲害於中國夫人而知之而卒不能除其害此殆氣數使然故近年以來外洋亦有議禁鴉片之會而仍不見施行中國之有心世道者或議禁烟館以絕其流或議加烟稅以清其源二者並衡利害亦各半焉或者曰洋烟本爲中國所禁道光年間煙令何等森嚴及通商以來煙禁已弛洋藥之稅爲國課之一端故民間公然吸食而無所忌憚至今日而忽議加稅或者近乎加賦之意雖曰所加之稅仍取給於吸烟之人吸烟者苦其稅重價增或可立意戒食是亦於加賦之中寓禁烟之義然合計之一箱加稅至數十兩亦云多矣而分計之則每錢不過加價四五文再多至十餘文如果有癮之人豈惜此十餘文者又安肯因此而戒也故以爲與其加稅而使民間有加賦之誚不如禁烟而使民間無可藉之辭也或者曰洋藥之稅既爲國家正課則又安得禁人吸食以致自相矛盾茍無吸食之人則烟安得有稅既收其稅復禁其吸其將何說之辭至於烟館之烟以其購買甚便恐人競入於烟霞痼中故特爲屬禁但有楊館賣燈無不概子封閉若是辦理無諭其一人之智力不能周徧也卽曰一概禁止令行而居家吸食之人仍所不免卽在幼年子弟或有瞞其父兄至烟舘吸食者至是烟舘既禁其懦者或立意戒食其點者且　挾制其父兄公然在家開燈卽貧苦之人無力置辦烟具者或可望其戒絕然究竟烟具之價能値幾何以此爲能絕其流則亦僅觀一面之辭而已故與禁烟以害貧民不必加稅之公而平也茲二說　各有其理然則其將何所適從乎愚以爲禁烟舘不如加烟稅前說似爲較長何則禁烟者但知禁烟之利而不知禁烟之害每嘗見禁烟之事矣大憲嚴札州縣奉行凡在城中自不敢顯違官諭若在鄉間則異矣州縣官不能遍歷各鄉不得不假手於胥差而胥差奉命下鄉則爲生財之大道或先透一風聲於地保令每家輸錢若干名曰陋規慾壑既盈卽不子苦求若有一家不滿所欲卽　厲風行提人封屋認眞辦理官但見其有犯必拘以爲奉公守法而不知其賄蹤者已不知凡幾上憲但見州縣之奉令惟謹而不知其流毒者亦已無窮說者以爲若輩不肯習上專喜開設烟鋪以害人而利已今雖剥其脂膏剔其血肉亦悖入悖出之常道無足惜者不知此等貧苦之民既無恒業可圖因購土數兩煎而售之所賺之利能有幾何而父母妻子或且仰賴乎此一旦絕其命脉是不啻置之死地也且開烟燈者固有應得之咎而胥差等何德何能而竟令其藉此生財乎友人言有某分司巡檢因禁烟館而大　其利緣該分司所轄皆屬鄉鎭烟燈頗多及禁烟初嚴分司則請之於堂翁以爲缺屬淸苦非此不足以自食務求稍爲從寬堂翁允之遂傳諭各地保令其每燈捐若干許爲包庇於是向之每燈十五文者驟加至五六十文而又隔一月半月忽稱上司行查復須設法納賄以息其事如是者不止一次一年之中所獲不下數千金可見禁烟之獘實有不可勝言者加烟稅雖亦多取於民然多取於民尚可有稗於國禁烟同一多取於民而取之於民者以供官差之腰槖然卽此二者而衡諭之似加烟稅較善於禁烟館也明矣雖然烟稅之加亦未嘗無獘但須擇人而使治人治法相輔而行則不難涓滴歸公而獘竇無自而起否則恐獘端有不同勝言者嗚呼茍禁烟之舉亦能擇人而使又安見其獘者惟其無人獘乃叢生是則旁觀者所不勝咨嗟扼腕者爾 
[恭錄　諭旨] 　○七月十一日奉　上諭欽天監奏謹　於本年九月初九日　孝貞顯皇后梓宮奉移　普祥峪　定東陵十七日承遠韋安所有應行典禮及一切事宜著各該衙門及直　總督敬謹預俻欽此同日奉　上諭都察院奏員外郎宗室德本等　　以塋墓被盜逸犯未獲等詞赴該衙門呈訴據稱該員等祖塋在順天良鄉縣屬地方於同治光緒年間先後被賊盜挖逸犯未獲請飭緝拿等語案關發塚取財亟應嚴拿究辦以儆兇頑著順天府飭令該縣嚴拿逸犯張七等務獲歸案審辦毋任延宕欽此同日奉　上諭曾紀澤着補授都察院左副都御史未到任以前著徐用儀署理欽此同日奉　旨陳寶琛補授翰林院待講學士欽此同日奉　上諭廣東雷瓊道員缺緊要着該督撫於通省道員內揀員調補所遺員缺着薜福辰補授欽此同日奉　上諭本年九月初九日朕奉　慈禧端佑康頤昭豫莊誠皇太后恭送　孝貞顯皇后梓宮奉移　普祥峪　定東陵永遠奉安沿途毋庸另備御道該衙門知道欽此○十二日奉　上諭繼格畢道遠奏招商局協運江浙漕糧攙雜破碎過多等語漕糧爲倉庚正供宜如何愼重起運本年招商局協運漕糧攙雜破過多總由該委員等辦理草率殊屬不成事體者直　總督飭令招商局於協運漕糧時酌分道員一員常川駐津認眞騐兌並著江蘇浙江各巡撫責成各該糧道嚴督辦漕各委員在上海天津與招商局兌米時加意查察務令米色一律亁圓潔凈毋得稍涉含混致干咎戾欽此○十三日奉　上諭內務府奏織造丁憂請旨遵行一摺立山現在丁憂着回京穿孝百日後仍行回任蘇州織造着護理江蘇巡撫譚鈞培兼管欽此○十四日奉　上諭御史邵積誠奏此次　孝貞顯皇后大事工部郎中王慶鈞學習未久派充帮總辦差使人言嘖嘖量爲裁抑以資造就等語大員子弟在部當差原可藉資歷練惟王慶鈞到部未久派充要差致招物議着工部堂官將該員帮總辦差使卽行撤去至所派總辦郎中景澧素麟雖資格較深仍着該部堂官隨時察看毋稍瞻徇欽此 
[車路命案] 　○華六月初六日英國新聞紙載倫敦往白來敦之火車既已抵埠收票者前來收票見有一人名黎福來面上衣襟皆有血瘋異詢之則云同車本有三人一老者一年約五十左右頷下有鬚似是鄉間人我與老者相向而坐行至密里司答呣山洞內忽聞槍聲　響似擊中我之頭顱我　昏然罔覺云收票者至車內察看則見車中亦有血迹及脚踢之印並有銀數餅又見黎足上着靴而靴統外有表鍊露出隨將黎福來交與巡捕巡捕頭命送至醫院調治頭上傷痕及調治既愈仍至巡捕房巡捕包探頗以黎福來形跡爲可疑乃搜其身畔有銀數餅與車中所遺頗相彷彿欲捕之而黎福來云須回倫敦因思究無眞憑實據不能强拘令包探隨之以去行至革雷墩地 
 
 

Page 2

 
 
　　方黎云欲往一友人家更換血汚衣服嘱包探少待詎意待之許入竟不復出入而詢諸其友則曰巳易衣出後門去矣因至密里司答呣山洞內查得老者屍身一具血刀一柄想係被人由窗內將屍拋出者老者之妻前來認明始知老者名哥爾忒是日至倫敦收取銀子四十磅回白來墩中途忽遭毒手老者身畔並無分銀本有金表一只係一萬六千二百六十一號其牌子則係革里非可今均不見回憶前日黎福來所帶之表牌號正復相同故知殺人者卽係黎福來現在已懸格拿緝其格上寫明黎福來年二十二歲長五尺八寸身體頗瘦頸有抓傷痕迹頭亦有傷髪黑鬚黑面短此格已發電報至倫敦想凶手不　速獲也 
[車往西貢] 　○日本西字報言前數日有英公司輪船名買辣架由日本至香港船內載有東洋車六十乘欲由香港運至安南西貢地方按近來東洋推行漸廣前見印度已有此車香港亦漸有之今西貢亦有此車則可見東洋車之推行盡利也 
[加稅近聞] 　○議加鴉片烟稅一節巳列前報刻聞上洋各官已接到加稅新擬規條想不日卽當舉辦矣惟此信得之西人傳說未知確否容俟續探 
[輪船遇風述] 　○招商局之江表輪船由漢口啓行於前日抵滬述及十六日船至九江適値風狂雨驟勢如颱颶不能前進約停三點鐘時始克鼓棹云又懷遠輪船亦於十六日由香港開行來滬駛至東盈海面較寬風勢漸猛風表低落遙見太古行之汕頭輪船業經拋錨隨亦停輪下錨不敢向前待至十九日風威漸殺始行開輪前任粵海關監督俊星東榷使卽坐此船而來據香港西字報言榷使用洋三千元雇坐該船並其眷口隨從人等來滬再當由滬北上此次風暴聞該船艙面各物件略有損失云 
[閩撫新政] 　○新任福建巡撫岑宮保於前月二十七日節抵粵垣本月初二日乘坐　航船赴閩初五日午該駛入羅星塔寄椗閩省撫標左右營官及首縣彭明府皆預日馳往迎接船政局各委員亦到船禀謅未及時許宮保已換坐小輪船晉省諭知首縣巡捕等本日申時入城初七日子時接篆次日卽懸牌示初八日先見兩司初九初十日見道台知府十一十二日見知縣十三四日見同知十五六日見通判佐雜各官另行訂期接見所有履歷先交巡捕房存送以備考查云十三日飛雲輪船開赴台灣宮保派提督副將都守數人親兵五十餘名諭令到台南後由陸路行至台北一路察看山川險隘風土人情及生熟番所處地勢詳細回報等因查台灣一府孤懸海外年來生番屢次肇衅當道雖籌辦海防數年尚未熨貼今得岑宮保蒞閩從容部署先樹風聲行見畏德懷威人皆向化也 
[閩垣氣候] 　○福州天氣本月內炎熱非常初五六等日寒暑針升至九十六度初八九十一二等日升至九十八度十三日立秋寒暑針至九十九度夜間明月如畫並無　雲點綴惟諺云立秋無雨十分憂深恐於農事有礙但四鄉聞已禾黍芃秀實頴　栗前月黃雲徧野農夫共卜豐收近日玉粒盈倉到處同　大有計自光緒元年以來丙子丁丑連遭水患生民粒食維艱戊寅己夘兩年水未成灾而歲仍未富去年米價尚不甚昂茲則豐稔可期自必擊壞興歌同稱樂歲矣惟剪雞　剪髮辮之謠傳又作雖各衙門巳密查究辦而尚未緝獲一人云 
[揚守接印] 　○程雨亭太守儀洛憲委署理揚州府事近已列報茲聞太守實年三十七歲精明强幹久爲上　器重現在委署斯缺有謂於月之二十二日接印又謂二十八日接印蓋以紅諭尚未懸貼未知確期也因何太守官眷尚未出署于東關街淮南書局內暫作公館此局係舊總商黃瀛泰故宅頗寬敞也 
[維揚疫盛] 　○揚州天氣自十一日炎熱異常日甚一日霍亂吐瀉盛行死者甚多皆霎時氣絕若名醫之遲遲吾行眞乃十中難救一二也十四日中小街陳姓一壯年僕婦在門口買菜忽跌撲於菜担面赤不語赶爲扶入延醫待救醫來遲緩酉刻已火入心經大笑而死同日東關街人見一賣水果者伏於担側疑其打盹乃久之不起聽乞丐偷其果始相疑訝呼之不應諦視則已死矣面色青紫目突口開不知何時畢命正在詫異其父奔至云頃間與子同行子呼腹痛急爲乞取痧藥詎料已死何其速耶痛哭爲之收殮又有三少年在天凝門內同行中一人忽倒地二人急爲扶起已滿面紅赤目瞪口呆身熱無汗扶至左近江醫生家診視云係中暑赶爲立方嘱令急服二伴雇轎將此人送歸怱怱遵辦未知有救否聞此人係埂子街衣店夥也又小五台山駐防營　十三日中暑死者有七人殊可駭矣有病之人因加重而死者亦指不勝屈犬馬牛豕亦瘟每哆口哮喘逾時卽斃按時醫惡習高抬身價故延時刻凡繁華地面類多如此者不獨揚城寍在家吸鴉片歇中覺日晡始出到一家則曰今日有百號或百餘號某宦某大賈處尚未至以爾家急故先來云云噫急病之家望之如神仙而彼則延緩自若因　擱而不救者時有所聞夫救人于水火之中不惜懦手足焦毛髮尚屬恒情何以一染習氣遂忍心若是耶彼有習慣不覺者蓋按之天理而一思之 
[節會歛財] 　○南昌有一種本地游民盈千累萬業不列於農工商賈惟藉敬神爲生財之道詭譎多端察其所爲無恥巳甚乃愈趨愈下更有以供鬼爲名挨戶歛財者緣相傳七月半爲鬼節俗競作盂蘭盆會諸游民見景生情遂由此入想別立名目有焚路錢放水燈燒天燭打凈醮之稱自月初以來逐日沿門書捐依然各分坊叚其規模一如神廟之節壽上戶則以匄求中戶則向婉商下戶則竟强索計得貲不減於神會至所謂焚路錢者乃於轉灣抹角拋帋數張並不焚化水燈則以紅帋糊如盌狀中插帋修儒油置諸道旁近水者始放水中天燭乃用大竹破開數節夾以柴片竪而焚之其柴落下貧戶小孩拚命相搶不顧惟害也打醮則僅於大路橫掛一桿繩上黏黃帋條四大書合坊淸吉字樣此其消納之大概矣夫鬼神之事固不得謂其全無亦不得謂不當敬惟人自爲家則自爲主奚勞若輩求媚討好於鬼不辭氣憐結怨於人豈其雖人而實鬼故願謟鬼而仇人耶是誠別有肺腸矣 
[宗師回省] 　○本月初十日江西洪大宗師由建郡回抵省垣是日自中丞以次俱至滕王閣馬頭迎接宗師隨卽入署聞小住數日將前赴寍都按江省一十三府一州歲試現已畢事此次出棚乃接辦科考之始也 
[電局近聞] 　○電報總分各局委員姓氏已列前報茲悉上海分局會辦謝君家福因病勢加劇據醫者云非屏絕一切靜養百日不能見效因稟辭局務前赴孟河養疴數月并由總辦鄭君禀請改委經主政元善接　去 
[兵船被撞] 　○十九日有德國兵船名烏爾夫停泊在本埠浦江適有中國沙船鼓行而來與兵船相撞烏爾夫之首桅幾爲沙船帶去該船兵丁赶將沙船攪住帶往下海浦未知作何了結也 
[產異哄傳] 　○昨晨英租界胡家宅地方有測字某甲之妻某氏分娩竟生二男一女大小無恙觀者甚　致其門首十分擁擠並聞北淸芬堂煙館堂倌　慶之妻於前年亦一產三子巳閱二年均各無恙咫尺間產異之事前後相符更足異已 
 
 

Page 3

 
 
[扭訴圖姦] 　○前日有唐阿川扭同居之浦元慶至英公堂喊冤稱浦圖姦其十七歲之女阿鳳因女呼喊而得知深恐事揚於外故不與較惟令移居豈浦反敢饒舌不休故特扭伊并帶同女阿鳳投訴陳太守飭差將浦看管候訊 
[供詞不實] 　○英公堂據華捕送到浦桂林鄭順生二人因其在上元館飯店吃飯講論賭帳啓釁浦奪　之金戒指爭毆不休一併被拘送訉備供蘇州人與鄭原係好友因被欠洋十五元屢索無著故欲取其金戒及至捕房鄭卽將洋還淸請免究辦鄭供情節與同陳太守調事既明白恕不深究金戒父鄭收領斥釋浦鄭二人皆衣履翩翩聞係牌九司務因誆騙得錢分拆不均至於爭毆一經到官便皆飾詞以供竟得朦混過去亦其幸也 
[碰撞啓釁] 　○潮州人蕭連　呈稟英公堂稱開烟館度日有夥計蕭阿存在寶善街中與開襪店之張阿三無心碰撞稍與角口阿存回至烟館張又糾衆前來尋衅阿存爲彼毆傷並打失烟鎗打壞玻璃窗等件訴捕拘張送案求辦蕭阿存供與同張阿三供彼此碰撞皆係無心因其辱罵故與理論該烟館內有許多潮州人將我毆傷是實陳太守驗得蕭阿存果屬受傷隨斷罰張洋四元以二元給蕭養傷餘二元充醫院經費烟館失毀各件概不判賠完結 
[路竊賊] 　○英公堂據包探姚阿二稟稱路見一人手持水烟袋二隻及藍呢轎罩向押鋪質錢情節可疑　間直認行竊水烟袋稱係鍾阿安家之物轎罩係蔡公舘竊得者今將此人送案並傳到失主請辦陳太守詰之其人據供姚姓年十五歲以流落無依不得已而犯竊惟求施恩陳太守念姚年紀尚輕判發棲流公所看管二月贓物分別交鍾阿安及蔡公館之家丁裘升領去 
[代收江北各塲風潮灾賑捐啓] 　○頃接七月初四日敝同人嚴佑之明經來函得悉南洋伍佑新興草埝各塲於前月二十一日風潮陡發頃刻之間水漲丈餘人牛房屋捲入海中有全家被災者亦有一家傷二三人者呼號徧野慘不可言死者長已矣生者露宿風餐性命懸諸呼吸撫卹斷難稍緩通泰諸善長均已湊捐鉅欸囑作霖前往查放等語竊思　晉奇荒恤鄰不分畛域今者梓桑伊邇救災倍切痌瘝倘蒙諸善士解囊樂助敝同人卽當轉解另奉收條並登申報想大君子利濟爲懷登高而呼聞風者當必因之興起也是爲啓　鎭江姚一灣電報局同人拜啓 
[更正] 　○前報奸人漏網一事昨接松郡育嬰堂來信謂並無其事豈傳者之悞歟姑先更正再俟詳查 
[永立賑防議] 　○山西旱災之後河南天津繼之目下遠則高麗近則揚屬江陰等處皆有水旱偏灾嗟乎天心難則天意難回矣然於難測難回之時不可不盡以人力如河南等處大灾均賴有各處助賑公局得以籌集鉅欸隨時火速救賑前閱貴報賑局均已停撤僕聞此停撤大爲不可以揚州而論賑局本無甚局用卽在各邑公正富紳家內或店內開設門懸一牌目之曰賑防局所有局　卽煩富紳家中司事代勞按一歲所收之數多寡酌酬其勞要知斷無其門如市者則　事卽如行方便作善舉亦何樂不爲是樂助欵者收之可助者勸之不助者聽之細大不捐收欵隨掣收條按月將收數書明榜示浙滬揚蘇及他邑是前所有助賑局者皆勿裁撤悉改名曰賑防於縣主處請示張挂諸善士如以此言爲然實思患預防之一計一聞何處　　視其大小卽可隨携成欵飛救畛域無分一面榜示支欵若干如聞信後再設法籌款多寡有無俱難逆料俟欵齊再行赴災區拯救是已索于枯魚之市矣烏乎可如照前裁撤則如貴報所云凡有欵愿助賑者悉辭去合各地言之數月間辭去者不知幾多錢矣如照收錢高麗揚屬江陽等處聞信之下隨卽赴救未嘗不可多救千百人性命也吾願前賑局諸紳董熟籌之爲父母官者亦當勸諭之異日灾民幸甚收支均有榜示衆目共　斷無禽獸心腸人阻撓斯議而生他言諸善士努力任勞任怨可也后土皇天是所共鑒再者奉勸各業中每賣錢仟文提厘五毫按月集欵歸入賑防希圖微而能久不圖多而不行也更有滬上呂宋票店每張可漲洋一角歸賑居心買者斷不因多洋一角不來不信買者卽讓一元亦不至近又增一普國發財票矣每張可加洋半元時下人心　賭尢甚斷不怕其裹足不來吾愿售票者公同會商成期美舉恐有此好心卽源得彩則買者豈非所失小而所得大乎收彩之際可否不忘賑務量予施舍則更妙矣[  丹徒乖崖後人頓首托登]  
　　此稿由丹徒郵來諄諄囑爲登報觀其所諭亦係未雨綢繆之計具徵孜孜好善之誠然災荒既告之時勸賑猶多費力如於未荒之前先期勸捐恐非易易卽如各處積穀倉皆所以預防災荒而屆時尚難深恃卽此可見預籌賑防之策非遂足爲至計也本舘以來函諄囑且不忍沒其樂善之心故照登之[  本館附織]  
[辛巳何夏下浣晨起偕同人遊於湖上之三潭印月觀荷越日客窗無事漫成四律] 　○鼓橈直渡小瀛洲勝地於今第一遊九曲石梁通凈境三潭月印證中流竹林露滴羅衣濕荷沼風來香氣浮到此淸涼幾消受湖山不負豔名留　河亭水榭氣淸華似有新涼透碧紗觀濮戲拋殘餅餌坐窗試品熟芽茶啓將腹笥留楹語放却胸襟逐鏡花記取秋風多載酒一觴一詠快流霞　欵欵深深妙若何迷津奚事間頭陀倚風荇帶絲三折出水菱花鏡四磨緑樹靑山增畫稿鳶飛魚躍助詩歌興餘整頓歸途去楊柳依依一碧拖　朝暾初上色將酣歸路仍經退省菴孤塔搖紅晨霧散高樓蔭綠曉煙含槳開輕舫過城北客去幽僧送浦南拚費一雙遊覽　再來知復味醰醰　寓淅舫鷗小隱未是草 
[客窗懷盟弟尹君鹿笙王君賡九沈君子華口占兩律錄以寄意] 　○靑衿一領逐風塵隔絕同岑十八旬書寄鴈奴茫意緒墨留　紙失精神有詩難解勞人感無酒將完學佛眞祗此迢迢衣帶水東西地怯孤身　行鴈分飛謀面難漫云傳帛解心寬閒雲出岫子懷渺夜雨敲牕客夢寒臭隔蘭言愁月照浪浮萍跡怯風酸思人莫訴離愁苦且把胸襟屬簡端[  寓淅舫鷗小隱呈稿]  
[自感兩首] 　○勞人眞草草太息又秋風入世疎於鈍謀生計獨窮棋枰殘着　匣劍寶光沖心事憑誰訴燈花燭影中　邱園難養素累爲室家滋悵觸游襟地消磨壯志時束脩羊果瘦問字酒曾辭生有楊稊日先鞭着草遲[  寓淅舫鷗小隱呈稿]  
[光緒七年七月初十日京報全錄]  
　　宮門抄○發抄　旨五道○上諭一道錄前○將軍岐等　奏會勘圍　荒地界址緣由摺○雲督劉　奏叅革武弁訉辦片○晉撫衞　奏籌解京餉片○直督李　奏漕船免徵稅銀數目片○湖督李　奏拿獲會匪審明懲辦片○都統伯　奏爲請　飭查拿摺子○七月初十日兵部太常寺太僕寺廂　　値日無引　見○內閣奏派驗放之大臣　派出瑞聯烏拉喜崇阿許應睽夏家鎬○召見軍機　○發抄　丁寶楨奏成綿龍茂道崇網等委署臬道等篆奉　旨知道了欽此○又射洪令孫秉暲調署犍爲令奉　旨知道了欽此○又七年春季分借補千把彚報奉　旨兵部知道單併發欽此○又請以鄧林等補越嶲　知奉　言吏部議奏欽此○又請將安徽節婦趙氏等旌表奉　旨均着准其 
 
 

Page 4

 
 
　　旌表禮部知道欽此　○○奴才岐元銘安富陞玉亮跪　奏爲奉吉兩省派員勘父界議定界址情形恭摺具陳仰祈　聖鑒事竊查奉天所轄之東北吉林所轄之西南圍塲荒地前於光緒四五年間　次派員會勘因吉林所有界圖既鼓火無存委員皆不悉舊址該處墾種之民奉天圍塲業經奏准放荒吉林荒界仍在例禁故私改地名潛移界石紊亂舊址以遂其墾種之私而免受遷移之苦致兩省委員循山沿海無從分辨　有按照冊案所載地名劃定疆界考其名則如舊核其實則吉省西界之地變爲奉省東界之地者亦已多矣前兩次勘丈後以所繪界圖尚多互　終恐有不實不盡茲於本年三月由奴才銘安等咨商奴才岐元等遴派辦事精　不避勞怨之員復加履勘當經奴才岐元等遴派海龍城總管馬有利協領訥欽奴才銘安等遴派差委知府李金鏞協領全福會同勘騐去後旋據禀稱該荒地山重水複實無舊址之可尋草密林深或爲人跡所不到初亦但憑村民指點補立之界石幾爲實據可憑該委員等會議如不竟委窮源終難水落石出遂裹糧分投交界附近各山細心踏勘費十餘日之力始尋得一二未盡就淹之界石復盤詰三五樸拙無業之老民細詢其舊日之地名山名互証旁叅略得故址往復勘騐始具端倪然後會同議定除光緒五年原勘腰水泡子沙河口兩處會立石碣無庸更易外自五石封堆而南應由其東南山頭向南至大泉眼再至西亮子河流入當石河　入輝發河作爲準界西南爲奉天東北爲吉林至輝發河之南參山界址以色力河西報馬川之西南岡爲限岡山舊有封堆擬以岡西爲奉天岡東爲吉林其小伊通河係兩省入圍要道河北營房一所作爲吉林卡倫河南再建一所爲奉天卡倫從此兩省界址可復舊日規模質之居民無不折服擬請由小河口至橫頭山又五石封堆至大泉眼及報馬川西南岡三處挖立封堆重＃界石以垂永久由奉撥回吉林荒地居民墾種有年應由吉林另行派員查明給放以安民業等語繪圖禀請核辦前來奴才等伏查兩省＃　界址在昔本無民人何至私　更改一自山禁廢弛倫墾漸多無業流民難盡驅逐因勢利導惟有開荒而兩省又未同時舉行以致移地改名滋生流　在　聖朝天下一家又何分於地之屬奉屬　而查辦各員並不詳考界址道聽途說人云亦云因卡倫之傾　致地界之混淆且非一年官非一任未便過事追求經此番委員所勘尋流溯源澈底根究於從前之所以侵佔舊址所以就淹本末根由昭然若揭自應卽時劃定立爲案據後之守斯土者庶可稽已往而信將來奴才等往返咨商意見相同批飭委員挖立封堆重＃界石名將卡倫官房赶緊興造繪圖立案備稽察其　省劃還吉林之荒地應由奴才銘安等另行奏明辦理除另繪界圖咨送軍機處備查外所有派員會勘奉吉兩省　塲荒地交界議定址各緣由謹會同恭摺具陳伏乞　皇太后　皇上聖鑒再此摺係由奴才銘安主稿合併聲明謹　奏軍機大臣奉　旨該部知道欽此　○○劉長佑片　再臣等接據署雲南按察使石峻詳准迤西道熊昭鏡移轉據委員大理府知府鄧華熙詳稱　委審辦系北　屬北＃土知州高長佑被土族高鳴鹿糾約補用叅將王遇春等率領佃戶土夷將該土職高長佑等圍殺身死並傷斃多命一案現經系北　文武　將兩造入証先後拿獲解交迤西道督同大理府奉飭提訉因案內有應訉之叅將王遇春把總崔玉祥均係職官未便刑訉由道移司查明王遇春係由車功遞保花翎儘先補用叅將崔玉祥由＃目保以六品頂戴儘先把總由司詳請先行叅革歸案訉辦等情前來除飭司道查　詳辦外相　請　旨將花翎儘先補用叅將王遇春六品頂戴儘先把總崔玉祥先行革職以便訉辦謹全詞附片具　奏伏乞　聖鑒謹　奉軍機大臣奉　旨　照所請兵部知道欽此　○○衛榮光片　再晉省奉撥光緒七年京餉銀四十萬兩零於開印後分批起解當經先後籌解過銀一十萬兩節經奏咨在案茲據藩司紹諴詳稱遵又在司庫光緒七年地丁項內籌動銀五萬兩差委卽用知縣儒　管解於光緒　年五月二十五日起程前赴戶部交納等情詳稱具奏前來臣覆查無異除分咨查照外理全附片陳明伏乞　聖鑒謹　奏軍機大臣奉　旨戶部知道欽此　○○李鴻章片　再據津海關道鄭藻如詳稱光緒七年江浙等省海運漕糧米船抵津遵奉定章每船准其載貨二成查明免稅計天津鈔關自二月漕船進口至五月漕竣之日止其免徵二成貨稅銀二萬九百五兩七錢六分　情除飭造冊詳咨外伏乞　聖鑒謹兩片具　奏軍機大臣奉　旨知道了欽此　○○李瀚章　片　再湖北施南府屬之來鳳縣與四川酉陽州湖南龍同縣接壤嶺高　密最易藏　光緒四年有四川　首吳才標與兇黨向黑大亡等潜在川　楚邊界聚衆謀逆四出搶刧滋　經四川　臣丁寶楨飭派營勇會同地方官於酉陽州拿獲吳才標等訉明懲　尚有向黑大亡因老　等在逃未獲節經臣等檄　地方文武嚴　查拿在案茲施南府知府王庭　會督施南協副將柏雲凌來鳳縣唐殿華禀稱該匪田老假綽　站城大旺因素與酉陽州連界之　角廟地方　夥攔刧殺人經該縣訪聞　營督帶兵役馳往將田老　拿獲訉認聽從吳才標等結會拜盟謀爲不軌迭犯搶刧拒殺事主不諱並究　向黑大亡卽向廷彪所居老巢地名烏車壩山得嶺複險　異常該匪　時　時　行蹤詭秘本年四月探知該匪首在家糾集　與欲爲吳才標復仇約期在川楚交界之三又溪會齊起事該縣當卽　會涼水井汎外委李名鳳缷署來鳳　典史　　恩施　崔家　巡　王迺斌團首候選　導邱鳳　貢生章浩籌商機宜踹明匪蹤督率兵役團丁不動聲色衛枚疾　於是月初七日夜三更後齊　烏車壩將匪首任屋　圍兜拿向黑大亡驚起糾領匪黨分持刀矛抗拒李名鳳王迺斌率領勇役圍住格門刀矛備施始將黑大亡格　擒獲並格殺　黨　志德一名餘匪帶傷逃散維時黑夜路又紛　難　窮追起獲　刻鎭華國　四字木質僞　一顆刀矛鳥搶火藥等件當將匪　平　訉據向黑大亡供爾昔年與吳才標　老　等結拜哥弟會吳才標刋刻鎭華國　四字木印僞　年　編寫　布號片各招黨與希圖　逆後因吳才標被獲正法　黨卽　　犯爲首掌管僞　欲爲報仇洩忿製造軍火糾集夥黨約期起專屬實正擬解　該犯復敢接充匪首掌管僞　　　報復　衆約期起事實屬在悖不法田老假聽從入會謀逆迭　搶刧殺人亦屬罪大惡極卽經批　該府縣將田老　就地正法向黑大亡　伏冥誅仍應照例　夙與田老　首級一併懸竿示衆以彰　國法而昭烱戒此次該匪等潜謀茲事該縣唐殿華先期訪　會督文武官紳帶同兵役團丁　往圍捕立將　要各犯擒獲格殺實能消患無　均屬著有微勞合無仰　　天恩府准將來鳳縣知縣唐殿華　賞加同知銜涼水井汎外委李名鳳以把總儘先拔補准　恩施縣崔家　巡　王迺斌交部　　　敘候選訓導邱鳳誥貢生章　均　賞加國子監學正銜俾昭　勸出自　逾格恩施其餘出力弁勇人等由臣等分別酌給功牌以示鼓勵除咨四川　南督　臣轉飭連界各州縣一體嚴拿逸犯務獲　辦外所有拿獲潜謀滋事會　審明懲　緣由謹合詞附片具陳伏乞　聖鑒訓示謹　奏軍機大臣奉　旨知道了唐殿華等均着照所請　屬該部知道欽此　○○管理　白旗滿州都統事務　爾沁　薩克和碩博多勒噶臺親王臣伯　訥謨　等謹　奏爲職官因案逃　　　　查拿恭摺具奏仰祈　聖鑒事竊臣旗五甲喇　辦印務　領　　等呈稱　光緒七年六月二十六日准刑部咨稱湖廣　案呈據戶部奏送朱慶雲　冒領　賞銀兩　案據朱慶雲供比有工部候補筆帖式恆惠相應片行　白旗滿州都統衙門轉飭佐領景春派撥傾催將恆惠嚴傳刻卽送部等因到旗臣等當卽飭交該佐領傕嚴行查傳送交刑部審辦去後　據佐領景春禀呈本佐領下工部候補筆帖恆惠經刑部　傳時卽向伊住　查傳　經携眷由家走出不知去向復派　催會同該族長各處尋　實無蹤跡　此出具　結並取具該族長等加結一併呈報前來　該候補筆帖式恆惠現在破案聞風潛　無蹤顯係畏罪脫　誠恐遠颺相　請　皆飭下步軍統領衙門順天府五城一體嚴拿務獲解刑部歸案質訉之處理合恭摺具奏請　旨奉　旨巳錄 
　　浙省撫　抄　○七月十五日貴州候補道　　知丁　憂　補用　黎宗淦　見叩辭　餘杭會核估工差　張　海銷分紹差遣叩辭回　　○十六日委　　江縣尹銷厘　　文案差　正任西安縣歐陽　知藩司飭知任內交案銀兩　楚奉　恩給還頂戴叩　 
 
 
 

Page 5

 
 
   
 
 

Page 6

 
 
[眼科良醫回申]  
江蘇南匯縣新塲鎭八世儒醫謝秋亭子馨圃精理眼科喉症現寓上海竹行碼頭北首東來棧逢三八日期另設醫局於老旗昌老沙遜經租帳房便是周蓮塘恭請 
[請看大頭矮人]  
啓者今特請矮人國大頭矮人一名年十八歳身長一尺五寸頭大方圓四尺五寸能歌能舞異樣特色世所罕見諸君欲曠眼界者必以先睹爲快也請至四馬路普天香便是 
[知二局專治痔漏]  
世傳不用針刀藥線限日痊愈除根同局松岩包醫楊梅下疳寓法大馬路西鹿鶴春茶館南首遠埠藥可信寄 
[興記吕宋票]  
今有英九月吕宋票出售每張六元半張亦可遠處由信局寄購原班卽奉貴客賜顧請至大馬路抛球塲此佈 
[得來吕宋票]  
英九十月份吕宋票每張六元分售亦可外埠客商由信局寄带對號單到得彩諸君卽來兑洋開設二馬路望平街 
[天章綢緞莊]  
本號被隣失愼重建店房今暫寓大東門内坐南朝北第三家成茂號内廳照常交易謹白 
[對號單]  
英七月份對號單巳到今有九十月票出售請來購取可也近來假冒永記招牌甚多貴客賜顧祈認明異永記招牌庶不致誤棋盤街北首永記啓 
[發財票]  
本行出售英八九月票每張收英洋六元半張收洋三元外埠分售仍由信局寄購卽付回件不悞三馬路發記吕宋票行 
[和順吕宋票]  
今有英九月吕宋票出售每張洋六元半張亦可分售如欲賈者請來購取寗波漢口均有和順分行發賣此佈上海和順洋行啓 
[泰記吕宋票]  
今有英九月分發財票出售每張六元分售半票亦可貴客賜顧請來購取如遠處均由信局寄購原班卽奉開設棋盤街北口此佈 
[泰山堂烟膏減價發兑]  
本堂開設上洋寳善街中市朝面門面自製清陳公膏新增冷籠小土膏並運廣東久年陳膏承蒙賜顧認明招牌 
外埠信局可寄每洋價目清膏一兩一冷膏二兩四陳膏一兩八熱膏二兩七公膏二兩一小土膏二兩久年膏一 
兩以上除清膏久年膏俱要六成還灰外如平頭現因土價　漲同異公議朝時攺價 
[鼻烟出售]  
啓者今有新到頂高鼻烟出售其價公道另拆亦可如蒙貴客賜顧者請來本行面議可也此佈上海和順洋行啓 
[新開湖亭茶室]  
本館在上洋邑廟花園湖心亭精製各種茗茶每盌十一文其餘花露細茗任從客點貨高價微兼造佳點 
[顚秋季𦇢紳]  
文武八角附俞蔭甫尺牘弍玉餘尺二角半適軒尺牘白紙三角翰苑分書吳可讀諘文三角梨園集成二元上海棋盤街文瑞樓書坊出售 
[兒科名家]  
予孫吐瀉轉驚諸醫束手後邀頭壩老街蘇君景范投劑卽安聞先生會於兒科胎產著書待梓宜其奏效如神陳念祖 
[包戒洋烟斷癮藥]  
今有新到外或包戒洋烟藥粉每服英洋一元買藥粉六十包如烟癮一錢大每日服藥一包半三日後減半以後逐日减服减藥自能斷癮倘癮大者照上遞加服藥臨用熱水亦可本藥房開設上洋大馬路東膏巳經多年今所售各藥皆係自運名山佳品公道濟世只此一家並無分出近有無恥之人假冒本行招牌將次藥銷售以魚目混珠服之無益兼損諸公貴體見士商賜顧者須至本行認明招牌庶不致悞特此佈聞上海大馬路老德記藥房告白 
[神效疥癩藥]  
大凡疥瘡起而其受毒於平　故一旦發軔痛　難堪甚之抓破積堆坐臥不寗若不急治蔓延胡底本房秘製清源開毒疥藥無論乾濕眩螆坐板等癩槪可奏效 
連擦幾天光潤無跡倘蒙仕商賜顧者請來購取爲禱上洋老德記藥房謹啓 
[書籍出售]  
雷氏説文七角孫氏説文一元文辨字六角説文匀表一角半説文繁傳三元通鑒釋文一元六角説文解字二元阮氏鐘鼎一元説文通訓六元兩漢金石記三元　 
秦漢金石六種七角漢理字原三元近來各家等之書本俱皆全備諸君鑒賞者請至上海二海二馬路千頃堂恊記書坊城内紫文閣均可　 
[夾板往天津]  
茲有枝半半桅夾板一隻名威利定於念四日開往天津該船頭等保險比衆堅固貴客有貨搭裝其水脚格外克己請來小行面議和昌成 
[空地召租]  
本行現有塡好之基地可以出租與人起造房屋該地坐落均好在新閘路近泥城河浜如有人要租可來本行面議有恆洋行啓 
[得發吕宋票]  
英九月份發財票出售全張六元分半亦可並收得彩票付現外埠賜顧由局寄上洋抛球塲北首原班回件不悞 
[對號單]  
英七月對號單巳到本行輕售出四彩兩張每洋一千元其餘小彩甚多今有九十月票出售此布棋盤街口獲利洋行啓 
[鴻福來吕宋發財票]  
本行出售英九月份票全張收洋六元半張亦可外埠分售請由信局寄買原班回件不悞上海寳酱衖信隆典當對門鴻福來謹啓 
[吕宋票]  
今售英九月份票每張價洋六元半張三元貴客賜顧請由局寄購並兑收逐月彩票價格外克巳此佈棋盤街廣惠和啓 
[喜報]  
接吕宋信知英八月票頭彩第六千七百七十七號二彩一萬四千零七十三號三彩一千零七十九號先此佈聞恊記號啓 
[恊記吕宋票]  
英九月十月票出售每張六元半張亦可並設漢口馬王廟河街下第二家餘外别無分出如遠處由局寄購希指明本號信到卽奉祈細認圖章以杜假冒棋盤街北首 
[清陳公膏發兑]  
本園開設在上洋棋盤大街坐北朝南專賣選頂舊公班精製清陳公膏零萬發兑日外久並無底脚其價格外相宜倘蒙仕商賜顧者須認明本園招牌外埠或由信局寄 
購决不有悞並附錄本園價目開列於左福字頂舊清膏每洋連灰一兩禄字清膏每洋還灰一兩六錢壽字清膏每洋還灰一兩九錢喜字小土陳膏每洋還灰兩九 
錢吉字公膏每洋還灰一兩一錢外加秤頭以上還灰六成懹園謹識 
[神效白带丸]  
細考婦女奇經八脉一曰衙二日任三曰督四曰带五曰陽徵六日陰徵七日陽蹻八日陰蹻此八者皆通流月經環衛保孕不侔男人也其帶脉形各束腰拘維百脉假如带傷則時下白手顏色各殊病名白带任其淋漓勢必面黄肌瘦氣血漸虧絶陰不生釀成勞怯其中惟有寒熱虚實之外總由帶脉之損今本藥房精製白帶丸藥無論虚實寒熱照法服之自然帶漸减而食漸增形容頓旺氣血並資約及旬餘霍然全愈者賜顧者本藥房招牌庶不致悞每日三产次每一粒用開水送下上洋 
大馬路東首老德記本藥房謹啓 
[吕宋票]  
本行出售抄號五張售洋一元外埠貴客賜顧請由信局寄至蘇城察院巷中仁康恆號内購取原班回件不悞易得行啓 
[發四夫對晤]  
茲本藥房開設上洋三十餘載精造各藥與别家大不相同細製精煉擇其泰西上品藥材以是購者踵門接足久遠馳名如發四對晤藥酒又爲精製乃本藥房首創也益神壯陽其騐如神今有無恥假冒止知肥己不知損人今本房申明其假魚目混珠眞假立辨矣台來購藥者本房均有仿單爲憑老德記藥房謹識夫人身之陰陽藉以充氣血而資運動有一虧耗則百病叢生諸恙立至藍陰卽血而陽卽氣氣血若損何以延嗣牘而兆螽斯耶世人患此而致乏祀絶嗣者指不勝屈殊屬可憐今本藥房特製發四夫對晤一藥專治陰陽並虚及男子絶陽萎不振見我色流精無病此藥滋陰益陽功效甚捷久巳馳名歐洲遐邇爭購賜顧者須認明本藥房招 
牌庶不致悞每日三次每次半酒杯用開水送下上洋大馬路老德記藥房謹啓 
[茶捐將停]  
茲本號代辦閩省茶捐請墏現聞部議定止仍候上諭到日卽當止截諸君有志顯揭趁此便宜望早來號報捐幸我勿再延是禱粤東西榮巷香港上環上海法界同愼長啓 
[輪船往東洋美國等處]  
啓者本行托局唛魯輪船於禮拜三卽華七月念三日早四點鐘開行赴長崎西門舍革神户横濱旣到横濱卽有倍而其克接往舊金山各埠如各貴客欲裝貨或搭客者請來本行訂定可也在本埠提單簽字於禮拜二下午四點鐘截止此佈七月十九日三菱公司啓 
[元記洋行]  
英九十月彩票出售每張六元半張亦可並收得彩票卽兑現洋遠處由局寄取至棋盤街北首天源洋行對門便是 
[同發錩吕宋票]  
本行出售英九月份票全張收洋六元半張三元外埠分售烈醫由信局寄買原班回件不悞上海三馬路慶和里對面同發錩洋行啓 
[寍波老和順恊記]  
英九十月份吕宋票出售全張六元零分亦可並收得彩票卽付現洋遠處賜顧由局寄江北岸仍在興記洋行内發賣無悞 
[拿能洋行吕宋票]  
英九月份票全張六元半張三元本行經售之票得彩極旺並收得彩票格外克己諸君賜顧請移玉棋盤街 
[新開洋貨號]  
開設法馬路紫來街東首朝北門面自運大呢哈喇羽毛花素洋布等貨發客如蒙惠顧其價格外公道先行交易擇日開張此佈大源永號啓 
[永吉吕宋票]  
今有英九十月票出售每票六元半票三元倘諸君賜顧請至棋盤街北外埠指明信局當班回件漢口在太古仁内恊記設售便是 
[杭州吕宋票]  
英九月票全張六元半張三元外埠由信局寄大井巷慶餘堂對門學古齋内德記號並收彩票卽付現洋不悞 
 
 

Page 7

 
 
   
 
 

Page 8

 
 
   
 
