# 1934 - 102 - 4908619

 

Page 1

 
 
[新著中東戰紀本未續編每部七角○内有總署中堂督撫欽差統領籌商和戰密電七萬字] [  圖書集成局啓]  
　　廣學會著中東戰紀本末八卷本忠愛之忱獻治安之策除售罄重印價仍一圓五角外林蔡二君重輯續編四卷取價七角内如東征電報京　諸公密摺俄日各國條約西報叢説等類皆萬金不換之秘本百思不到之眞詮同在申報館曁申昌善畫室格致書室北京路美華書館四馬路大吉樓廟園五鳳樓出售書中於中國重大新政東洋搆釁實蹟歐洲交涉近情臚列無遺今禮部議准鄉會試策問歲科試經古皆兼時務題目此二編與泰西新史攬要時事新論文學興國策同爲考据所必需凡連戰紀初續編文學策同購者每套二圓專購文學興國策二角時事新論六角 
[正續名醫類案出售] [  圖書集成局代啓]  
名醫類案一書爲有明嘉靖時江氏父子所緝而我朝乾隆中浙江魏玉衡先生爲之研搜考訂并補續集六十卷其中條析病狀援据方書臚列治法斧藻羣言足稱黃岐之坊臣靑囊之盛業誠醫學入門之階梯刊印行世板久燬失今覔得善本詳加校訂紙張潔白裝訂二十本定價洋每部四元今已出書欲樹醫林之幟者請向各書坊購取此佈 
[試題宜愼説]  
昔有唐一代以詩賦取士降及五季至於宋初一變而尚策論於是將人有言曰不圖詩賦至今日如大市裏賣平天冠無人過問者盖風尚之不同視乎政令之沿革若以近日而談時文亦幾幾乎如大市裏賣平天冠矣雖然國家取士之制未之易也自考試試差朝考會試鄉試若覆試以及各省學臣之歲科試諸生童各屬有司之童試與夫各處書院課試均未聞有明詔廢時文而專尚雜藝也時文旣未廢則以時文試士者固不得視爲奉行故事而時文之出題本乎四子書脱一不愼卽蹈侮聖言之咎以視詩賦策論題之任意可出者尤宜加謹時文盛於有明明代傳作皆全章全節單句數句題文爲多間有搭截小題未若近時之甚近時成作愈多而自石印盛行懷挾尤夥以故出題者每取極僻字句以避雷同初不計文氣之割裂字義之謬誤如本月十二日報登潞河桃浪一則之第四節紀順天府府丞李少京兆按臨通州考試於上月三十日考薊州香河寗河固安永淸五州縣文童薊州首題莫春者次題春服香河首題旣成次題冠者寗河首題五六人次題六七人固安首題風乎次題舞雩永淸首題詠次題而歸此數題者其他皆不足異惟風乎一題殊屬費解按自來四書曰文中之成句及可讀者均可出題他若雖非成句及可讀而句中有實義可分之處如有子曰其爲人也孝可以出題如弟而好犯上者亦可以出題又句中有虚字可斷之處如其爲人也可以出題如而好犯上者亦可以出題乎字雖屬虚字而此節乎字却有二解如何傷乎之乎照常解若哉字之義而稍緩其語意如異乎三子之撰及浴乎沂風乎舞雩之乎則作於字解與周易日月麗乎天百榖草木麗乎土懸象著明莫大乎日月崇高莫大乎富貴同義此乎字若可截斷則豈異乎二字亦可截斷少京兆之出此題也殊欲索解而無從矣或謂此乎字爲點與童冠擬議商量之詞則異乎之乎果與何人商量或疑少京兆决不出此大約訪事人來函之筆誤則豈次題之舞雩亦爲筆誤乎夫以風乎二字出題固不自少京兆始矣猶憶十前年南匯縣某大令縣試正塲首題曾出風乎二字當時童子軍中譁然以爲創見然卒未聞白其謬誤而易之迨後上海縣屬馬橋鎭之吳會書院師課亦出是題係某廣文所命廣文係孝廉出身迥非風塵俗吏比故雖一誤再誤人轉疑其别有所據而不之敢斥至去歲本邑縣試正塲又出春服旣成至浴乎題則人固數見不鮮矣不圖踵其後者之更有少京兆也嘗閲某説部載明時有閹宦奉差至蘇州欲借觀人才乃麕集諸生而扃試之旣點名給卷教官以題目請閹瞠目不知所謂教官乃以四子書進隨揭開論語第九篇置閹前又以斑管飽醮銀硃授閹手中教以點勾起訖閹乃取後生可畏焉五字爲題諸生見之吃吃笑不已閹誅而詰之教官曰諸生以題目太難可否請减去一字閹曰然則出生可畏焉四字罷今此風乎二字題殆亦先出風字而後綴以乎字乎雖然以今時文且核計乎文題之當否誠爲不合時宜特恐今之所謂實學者决不在於考試塲中以予所聞各省學臣考試算學時務諸題常有謬誤而諸生之以聲學光學等名目取列前茅者其剽竊荒陋多貽笑柄然則考試之弊誠不可窮而欲於考試中得人材抑亦戞戞乎難之哉虞書曰敷奏以言明試以功此道得焉爾 
[鑄局重開]  
　　杭州訪事友人云浙省鑄造銀元局前因機器不能合用暫行停工另向滬上德商某洋行定購大號機器一座局中需用各物及爐灶均已造成刻下機器已由滬運解到杭不日卽可興工矣 
[白下火災]  
　　金陵采訪人云彩霞街口有賣來其店某甲家突於前夜蓮漏三滴時慘遭回祿之禍據述是晚因作晚炊遺火積薪不及覺察繼而學徒睡起磨豆見室中烟霧四塞立卽狂喊甲方從睡夢中驚醒急卽喚起家人挈水灌救廼轉瞬間火勢炎炎已經冐穿屋頂甲等見勢不佳祗得退出門外忽又憶及衣物等件均未携出欲入内搶救甲妻在旁勸阻甲不聽奮身趨入旁人竭力掖出之則頭額業已焦爛不堪矣幸用藥敷治未卽有性命之虞而該店房屋已盡付一炬但並未殃及鄰右殊不可解云 
[板輿迎養]  
　　蘇州訪事人云江蘇藩憲聶方伯十一日接到申電悉太夫人已換坐官舫起行至蘇方伯卽於十二日黎明用全副執事乘轎出胥門易舟往迎至葑門密渡橋太夫人舟到方伯問安畢府憲桐太尊曁三首縣登舟請見方伯再三申謝兩岸撫標水陸各營均在河干排列隊伍鳴槍申敬方伯一一道謝畢旋命啓碇至胥江官碼頭各僚屬自吳臬憲以下均呈遞手版旋見太夫人登岸乘坐緑呢大轎方伯自騎頂馬排齊儀　迤邐八城進署一時緑女紅男觀者如堵咸以太夫人起居八座福壽兩全嘖嘖稱羡不置 
[安置囚徒]  
　　俄國法律凡犯十惡不赦者皆處以流刑流入煞額靈島去冬用本國義異艦隊中鴨綵斯布拉輪船裝載流犯八百五十名出口路經日本長崎其中犯殺人罪者三百五十名餘五百名所犯亦皆在不赦之例當寄椗長崎時有人至其船視之見犯人每五十名或八十名裝置一大鐵籠若檻猛虎然防範甚嚴如有囉唣等事則開放籠中汽管以鎭伏之犯人中男女分别男翦其髮一半一望而知其不得伍齊民及抵島則每犯笞臀後釋於島中俾其自行謀食聞島中罪人已成村落生育甚繁其恣唯强悍情形人不敢近不知異日商旅偶過其境能免橫逆之來否也説見叻報 
[越南米市]  
　　中西報譯西貢報曰本年西貢米出口當必暢旺二月十二日輪船之泊於河面者十有七艘滿載米石或赴歐洲或來東土而商販之定購者仍源源不絶各米廠接定後加工磨礱以便應期交貨惟貨多工寡遂致夜以繼日内地各處運到米榖雖多惟因銷路旣廣價値未肯少减堤岸積榖如山皆各米廠購備磨礱者邊地各店亦 
 
 

Page 2

 
 
均千倉萬箱儲以應巿據華人言現當開市伊始尚未極旺倘再遲三四十日内地到榖更多則各米廠所積益覺如岡如陵米商覩此市情靡不欣欣色喜其獲利諒必如操左劵矣 
[風流富貴]  
　　叻報記粤友來信云羊城某孝廉在花埭購得牡丹一本計共六萼姚黃魏紫春意含苞盛以白玉盤裝以紫檀架置諸閨閣之内始與豔妻賞之緣埏廉之妻係某太史之女固屬女博士且有豓名故欲移李靑蓮沉香亭之詩傾國名花互相輝映也詎料元辰旣過天氣釀寒國色天香遲遲不發孝廉急躁異常撰文爲檄以催之文曰漢高祖入關之約先得者王唐敬業討周之文後至者斬故愚者忤俗智者乘時苟昧先機定貽後悔當此雲情淡蕩春色融和梅已吐芳桃爭獻媚蘭原脱俗亦賁杳城菊欲還山仍留夙駕舒錦燦欺霞之杏銘盤開映日之椒所有羣芳聨成嘉會簇來雲母共拜春王惟爾牡丹偏安履素香車未駕環珮來遲徒作洛水游龍一搖三擺致累潯陽司馬萬喚千呼旣已搔首弄姿栩栩欲活胡不迥眸開壓珊珊其來得毋聲價自高羞與瞺等伍抑或孤標獨賞不爲武后開耶某也雖解憐香不甘受侮倘仍違命是欲招尤再貶汝於洛陽俾離羣於閬苑四香閣上從此塵封百寳欄前竟同瓦碎催以唐宮之鼓畫以布地之釵蠟灼其根酒澆其葉或如邵康節之馬踐或如唐明皇之鹿銜務拔根株摧殘花萼然而上天有好生之德王者無不教之誅憐爾弱質嬌姿錦心繡口殆因一時之錯誤違三令之頒姑爲展期俾留後路棄之可惜恐辜汝吐猩欺錦之才逝者何追勿動我煮鶴焚琴之想須至檄者焚後仍不破萼其妻笑曰文雖工而太儻莽如應召而至則失花王身分矣待妾作七截兩首爲之催粧花其許我乎孝廉曰試爲之看女相如能動聽否也婦乃口占二首亦書而焚之其一云闌亦稱王祗計香鏞張春色欠輝煌請君一下瑤池駕爲與羣芳冠豔塲其二云武后當年太寡情洛陽遷後轉知名新詩原爲催粧用勿作唐宮擊鼓聲旣而果發如蚨蝶振翼如鸞鳳展屏慈恩寺裏無此繁華臨芳殿前遜其嬌萼孝廉曰檄之以文不如催之以詩是以才動耶抑以類聚也乃酌春酒擘彩箋相與吟詠贊賞不置文人韻事令人妬煞 
[隋提柳色]  
　　揚州訪事友人來函云城内石牌樓某姓家本月初九夜十點餘鐘時忽然失愼炎炎直上紅光燭天急卽鳴鉦告警各善堂水龍均如飛而來地方文武官亦紛紛齊集指麾灌救約半時許卽行撲滅祗燬草屋兩家緣是處前後左右皆係瓦房惟某姓等兩家係以茅龍爲衣故一經燃著不異拉朽摧枯聞二姓皆係小本經紀起火之家受災尤慘蓋以火熾時家中人尚在街市營生聞警奔回什物等件已付諸一炬對門某典當曁左右居鄰雖飽受虚驚均稱無恙亦云幸矣至起火之由傳述不一或謂某姓旣無人在家則吳回氏從何而降是可異已○前署吳縣項詩侶大令之封翁書巢觀察在揚騎箕大令擇於本月初八日受吊本城印委官紳均各衣冠往奠更有由通泰海三屬不遠數百里而來者蓋觀察曩曾攝篆三屬分司凡隷帡幪者皆蒙量材器使不致久賦閒居而於商灶尤能加意撫恤德澤入人者深故皆親臨叩奠以示勿忘之意也是日東圈門街一帶素車白馬絡繹於途鎭日往來不絶 
[廬阜晴雲]  
　　九江訪事人函云租界内每年春季加鋪沙土現已鋪塡完竣招商局黃梅西史錫之二總辦亦擬將碼頭塡鋪并飭多設路燈俾行路者不至於暗中摸索誠便民之舉也○關道誠果泉觀察捐廉育嬰歴有年所委蔡次眉二尹專辦黃藻賓叅軍張履思二尹羅性成孝廉鈕若泉封翁會辦蓋愼重保赤之心也堂内共育嬰孩六百餘口均交乳婦各抱至家善爲撫養每月赴堂領乳費大錢七百文定期初二日給發届時乳婦多有襁負其兒至堂領取者○城外保甲委員羅海源少尹新補樂平縣上淸宮分司擬回籍措資所遺保甲一差府尊尹太守暫委蔡次眉二尹代理○茶市在卽浮梁客均由張瑞豐信局運銀進山辦茶廿四日頭批已發去銀一百二十餘挑矣○辦理龍開河釐卡委員崔顯廷少尹補授永寗縣升鄉分司行將赴任潯城商民以少尹曾辦冬防保甲鋤莠除奸不遺餘力並有修壩塡街建橋等諸美政爰贈以牌傘匾額鼓吹至局少尹謙讓再三辭不獲已乃受○九江對岸小池口有紳士候選縣丞廖君毓齋遇事敢爲能爲地方解紛排難年逾强仕未舉丈夫子其細君於前年夢叶熊羆懷胎三十二月忽於上月分娩得誕一石麟頭角崢嶸咸稱偉器廖君之胞弟某事親最孝曾割肝并刺血寫金剛經爲親求壽迨親歿廬墓三年咸稱爲孝子府縣均給匾額一門孝友生此寗馨人咸謂天之報施不爽云○内河各信局所收信件凡不遞輪船處皆雇夫挑運挑夫必須保人以昭愼重去臘饒州乾昌信局主江某由潯雇張保和挑運洋藥洋蚨等項至饒保和因事多轉雇廣濟人周榮和分運係周細弟及張呂氏作保詎榮和頓起貪心中途逃脱以致在德化縣具控細弟等畏懼思逃又經保和獲住刻下周榮和已在廣濟拿獲并獲餘贓想當治以應得之咎也 
[禾中人語]  
　　嘉興訪事人函云嘉善縣屬之西塘鎭巿河年久未經開濬以致漸漸淤塞重載難行商客咸以爲不便闔鎭紳董爰商議集欵雇工開挑刻已築壩戽水想經之營之不難尅日告竣又嘉善縣屬之斜河蕩由江邑尊倡捐舉辦雇工挑挖惟是處工程較大一時恐未易竣工也○北門内大街南巿某廣東烟間係甲乙兩兄弟所開本月初九日失去紫銅開水壺一把其母以二子不知謹愼門户大加訓讉兩子不服反唇相稽母忿極潛服烟膏以圖畢命幸卽察覺設法灌救得以一吐而愈誠大幸也○蘇州塘百步橋相近處本月某日有磚瓦船行駛至此不知何故船底忽然洞穿水卽汩汩而入船主及夥伴等急卽登岸船已沉入河底徵露其桅惟是舟所載極重撈取頗爲不易不知招招舟子將何法以處之○李協戎札調兩營及各外汛弁兵來城操練鎗聲砲聲不絶於耳恊戎閲畢卽發回防所以專責成○前日到有紹興帮客民數十名賃居於東門某宅内聞爲李某所招開墾東門外𪽳里街一帶荒地禀請地方官給發墾單惟是處兵燹以前概係殷户開設行棧店鋪之所並非無主荒土未識邑尊能俯准否○秀水縣金邑尊於本月十二日奉府轅遞到省憲來文處决監犯戴談兩名邑尊奉文後當卽恭請城守錢守戎保甲委員張管帶各帶親兵數十名持以刀义洋鎗將兩犯由監提出如法捆綁邑尊遂標斬條擁護至北城門外杉靑閘　抉連珠鎗響身首已殊觀者人海人山咸拍手稱快蓋以兩犯前曾無惡不作此日得明正典刑故人皆謂王法之不可倖免也 
[鳩兹錦字]  
　　蕪湖訪事人函云近二年來制錢短絀民生大困幾如刻骨剝膚賴各省當道禁止私販私銷蕪湖道更通飭各關津吏及洋關扦手商旅帶錢出口如逾十千之數卽作私販論罪繼又從鄂省運到新鑄小銀元數萬流行廛巿錢價稍賤今春米市淸淡内地無甚去路上海鎭江等處錢根皆鬆孔方不能再肆猖獗是以銀價初兑一千三百二三十者繼卽一千三百五六十迨交二月更由三百五六而至三百七八十近已至三百八十五或九十本洋作銀八錢七分三厘應兑一千二百十文英洋牌市雖小亦可兑九百三十文小民雖不諳牌價但每元多兑得四五十文卽皆喜溢眉宇方冀逐漸加長復其舊規乃錢販者流故智復萌又復向市上廣購運諸漢口每上水輪船過蕪若輩卽暗托諸水手私帶以去動至累萬盈千其他上駛貨輪及各種火船所帶尤不知凡幾其錢皆以十千或十五千爲一捆外裏麻袋便於提携查關西人因久不聞當道禁令重申乃援銅錢無税則例熟視之若無賭漢上錢價本小兼之茶市將興需錢甚廣故至今英洋仍祗兑八百二三十文若盡厚白大錢祗兑七百九十工於榷算者謂運錢百千卽可賺得十一二元是以若輩趨之若鶩前月某日招商局江孚輪船上水行經金陵船主西人親見有人負運十餘捆分交水手暗爲夾帶心甚厭惡迨抵蕪湖卽告諸查關西人查出錢九十八千盡數提去充公繼有某輪船亦上水過蕪又有人搬運制錢復爲查關西人所見上前截阻僅錢三十千乃卽提上新關當據輪船執事人聲稱此係本船自帶零用非販運可比税務司勞君以所言尚屬近情卽刻給還詎該輪共九十千文除　三十千外尚有六十千仍儲艙底俟查關西人去遠卽又藏頭露尾雇人續搬不意西人早經 
 
 

Page 3

 
 
窺出破綻俟其搬完再向詰究則已無可置辭乃仍行提去充公寄語牟利者尚其知所禁令而勿再蹈覆轍也○去歲皖省開辦淸賦除省垣設爲總局外府州縣皆按衛遴選韓員馳往會同地方官勘實淸丈無論荒熟及已未納賦均詳細勘明重造魚鱗淸册太平府屬當蕪繁三縣爲建陽衛所轄省憲以是任委之方丹初大令併將寗國府屬六縣一州之宣州衛亦歸大令經辦大令由宣州衛查竣卽至太郡先田當塗縣查辦一周而蒞蕪湖冉及繁昌緣各縣先經鄉紳圖保各將本圩所有荒熟田畝及歴來灾隱並大弓小報等弊悉數詳查更正誩册各縣宰又迭次下鄉勸懲互用苟有以上等弊不及此自行首報將來一經會委勘出或被紳董指破必加等重懲紳董荷爲徊隱亦嚴讉不貸是以開辦以來城鄉各户無論豪紳巨族皆爭先開報委員尚未蒞止而各鄉積年荒歉災隱已自畢呈就當塗一縣而論已查出漏税隱墾之熟田三萬餘畝他若宣城廣德等處數亦相將以各該處亂後開征皆係聽民自報以致隱匿如許之多惟蕪湖地多平衍承平而後初次開征卽經淸丈遺憾不留是以此次僅查出荒隱及新墾五六千畝日内萬邑尊正在會委蹀　阡陌間按鄉覆勘不識能續有所增否○中江書院自袁觀察蒞任一再捐廉培植旣設經古季課復又增添住院膏火講求中西各有用實學以期蔚爲廊廟淸才數載以來夏絃春誦人皆爭自濯磨前歲觀察又捐貲就院宇東厢建造尊經閣廣收各省官私名版書籍數百種庋之閣上以備住院諸生考核之用樓由某梓人所包造約定五年之内不需　理乃寒暑甫更墻璧卽東坍西塌乃深斥監造委員之不善辦事己另委按司獄婁午峯參軍重行拆造務期工堅料實經久不渝始稱不負委任自前月中浣興工以來雲斤月斧昕夕聲喧聞一兩月内卽須落成緣講舍已開諸生師師濟濟所有書籍皆收藏篋笥亟候完竣始可展讀觀察作育人才雖賢父兄之於子弟亦不是過矣○鈔關便商所專爲商買零税不及一兩者投榷之所向來委員書吏均比照常關及時瓜代本届便商委員黃少梁少尹瓜代及期袁觀察循例委員詳請以候補主簿錢鏡江少尹接辦一俟院批復准卽可擇日到差又内河靑弋江分關去冬卽詳委縣丞吳特君二尹接辦因前委吳級卿少尹收數大旺書列上考特蟬聨半年是以緩至前月吳特君二尹始行接手○去年冬防各員衝霜犯露勞瘁不辭地方深資捍衛非但宵小絶迹卽火患亦不數覯苟非在事諸君稽查周密曷克臻此是以袁觀察於冬防告竣之日卽將總辦楊太守饒刺史並各分巡及緝捕委員曾都戎保衛營饒管帶等分别異常尋常詳請撫藩臬三人憲論功紀賞或予超委或給優差皆能信賞至保衛營撥駐觀松吉祥寺南關口火帝廟倉前鋪弁兵五棚則仍照常接駐每夜由饒守戎督率巡查一如冬令蓋所謂冬防署每夜不過多一會哨委員兵勇　齊集總局薄啜雙弓今云告竣者卽减去此舉而已餘事仍率由舊章不能稍懈蓋恐匪類蹈間抵隙如去春同茂之案故尤須從事加嚴也 
[光緖二十二年辦理仁濟和保險有限公司情形節略]  
　　謹查仁濟和保險公司光緖十二年重訂章程歸併辦理已將第一届　第十届帳略刊布周知兹自光緖二十二年正月起至十二月止爲第十一届結帳之期查本届得保費六萬四千七百餘兩又得本項分存銀行及招商局生息之欵共得息銀一萬九千七百餘兩又得户部供欵息銀五千一百餘兩又得紡織局股息銀一萬一百餘兩支保險賠欵一萬五千五百餘兩又支各局回綵雜用七千一百餘兩又支股分官餘利八萬兩此息項大略也實存匯豐銀行十五萬兩麥加利銀行十五萬兩道勝銀行十萬兩户部借欵二萬七千四百兩華盛紡織總廠新舊股三十三萬九千四百兩又舊織布局借欵六萬四千兩又輪船招商局往來暫存十四萬一千四百餘兩又各銀行存欵户部借欵紡織廠股本欠息一萬三千一百五十餘兩又上海號商欠保費一百九十餘兩共存九十八萬五千六百餘兩此本項大略也本年生意平和保費尚不能加多華盛紡織廠因花價人工昂貴虧耗甚鉅裕晉歸併洋商裕源股東停利大勢使然本届紡織總廠提息三厘合之上届提息六厘比較銀行生息尚不見絀然馬關定約洋廠林立實爲意料所不及惟有遴派總管認眞經理以期返本歸原耳又據各董聲稱本局輪船紅提單多有額滿分讓洋行者請自二十三年爲始海船最堅固者向限保八萬兩者准保十萬兩其次各船限保六萬兩者不得逾八萬兩自係爲保費生色起見也董事蕭蔚南已離滬上准其開去董事之缺暫可不補本督辦董事之缺應令盛揆臣代辦光緖二十二年丙申十二月盛宣懷謹識○綜結該股分資本規銀八十萬兩前届股分存息八千五百三十六兩本届股分存息八萬兩各局回綵二千二百九十四兩九錢九厘董事酬儀一千四百兩船局出力司事酬儀四百五十兩各執事酬勞奬賞一千兩洋商轉保逾額保費一百三十三兩二錢七分上海包用一千一百五十六兩二錢五分三厘綵結公積九萬六百三十三兩九錢五分一厘共計結該各存規銀九十八萬五千六百四兩三錢八分三厘存匯豐銀行規銀十五萬兩道勝銀行十萬兩麥加利銀行十五萬兩户部借欵二萬七千四百兩華盛紡織總廠三十三萬九千四百兩輪船招商局往來十四萬一千四百二十二兩九錢五分一厘舊織布局借欵六萬四千兩匯豐銀行利息一千兩道勝銀行利息三百十五兩六分八厘麥加利銀行利息一千三百三十二兩八錢七分六厘户部供欵利息三百二十六兩六分華盛紡織總廠利息一萬一百八十二兩上海客商欠保費一百九十二兩九分五厘現存英洋三十三兩三錢三分三厘共計結存各該規銀九十八萬五千六百四兩三錢八分三厘○綵結○進各局保費規銀六萬四千七百八十一兩八錢二分八厘匯豐銀行存項利息四千七百七十八兩八分二厘匯豐銀行存項利息一千兩道勝銀行存項利息三千三百七十五兩三錢四分三厘道勝銀行存項利息三百十五兩六分八厘麥加利銀行存項利息三千七百三十九兩七錢二分七厘麥加利銀行存項利息一千三百三十二兩八錢七分六厘户部借欵利息四千八百十四兩一錢八分户部借欵利息三百二十六兩六分華盛紡織總廠利息一萬一百八十二兩輪船招商局往來利息五千一百九十二兩八錢六分四厘更換股票摺收費八兩五錢共計各項結收規銀九萬九千八百四十六兩五錢二分八厘支保險賠欵規銀一萬五千五百二十一兩二錢四分一厘各局保費回綵一千四百五十兩五錢六厘聨票雜用八百四十九兩八錢九分保金利源棧轉口貨火險費四百九十三兩七錢五分上海本公司薪水二千四百九十九兩董事七位酬儀一千四百兩船局出力司事酬儀四百五十兩股分八十萬兩官利六厘四萬八千兩股分八十萬兩餘利四厘三萬二千兩共計各項結支規銀十萬二千六百六十四兩三錢八分七厘凈計本届給虧規銀二千八百十七兩八錢五分九厘 
一提給各執事酬勞借支規銀一千兩一上届公積餘存規銀九萬四千四百五十一兩八錢一分實計結餘公積規銀九萬六百三十三兩九錢五分一厘 
[備迎節鉞]  
　　江蘇巡撫趙大中丞奉○旨校閲營伍本館前已歴紀行程昨日上海縣黃大令接得電音悉本月二十日左右中丞當秉節來滬爰飭辦差丁役在小東門外招商局金利源碼頭預備供張并函請鄭大令轉達法領事請飭捕房遵照 
[西節停公]  
　　昨日爲天主教中耶穌受難之日本邑新北門外天主堂陳設一新中西教友咸詣誦經江海關各西人循例停公昨報記爲耶穌誕期蓋訪事者之悞也 
[水管忽裂]  
　　百老匯路耶松船廠門首向有自來水管一座以便左近居民挑吸不意前晚十二點鐘時管忽無端爆裂噴珠濺玉恍如萬道飛泉五百零五號華捕知之立卽奔告捕房急打德律風咨照公司火速派工前往修整 
[孰是孰非]  
　　有許云亭者家道小康在倉橋左近開設協錩鮮肉鋪生涯頗爲不惡近因淸明節掃墓還鄉店務一切託徐鶴春經理不意前晚鼉鼓三躍時祝融氏忽然税駕火勢炎炎幸鄰右烟間夥尚未就寢見濃烟四射知兆焚如極聲喊救得卽撲熄翌晨檢點銀一已失去若干徐誣指甲乙二夥乘忙亂時有心藏匿夥受寃莫辯四處找尋忽從地板下檢出紛紛議論羣指徐心懷叵測相率辭歇俟店主到申理論恐不 
 
 

Page 4

 
 
免涉訟公庭也 
[故態復萌]  
　　滬南新碼頭有新永發烟館因雇用女堂倌押閉在案邇來日久玩生仍在原處肆其故態逐臭之夫趨之若騖傷風俗莫此爲尤懲一儆百是所望於賢有司 
[上海巡局紀事]  
　　龍華香巿熱鬧異常往遊者絡繹於途故當道派兵丁在途照料昨日拘獲流氓一名因在途中以石擲傷馬車上之進香妓女送局請辦局員魯二尹判責三百板枷號游行待香巿過後發改過所覊押○十六鋪外灘太康南貨店夥扭送掘洞行竊之凌阿天至中局請辦局員李二尹提訊之下判責四百板驅逐出境 
[英界公堂紀事]  
　　前者張平原遣家丁王川控江春池串同王松巖以捐納功名爲由編去銀兩昨日屠别駕飭差役將江拘獲看管候懲○趙氏曾雇劉童氏爲傭積欠工資屢索不付前日之晚互相扭結傷及劉童氏之頭後由一百五十五號華捕拘入捕房轉送公廨别　著父官媒看管候訊○昨日張根儒扭女婿馬學文至公堂訴稱屢次至家藉端索詐請卽訊懲馬稱岳父欺心太重故與爭論並無索詐事情别駕著留候訊奪并令張明白補詞 
[法界捕房紀事]  
　　本月十二夜九點鐘時法界救火會中皮帶車由管駕西人驅至八仙橋畔空闊處演習噴射之法途間遺失長柄斧上鐫西文六號徧尋無着昨日捕頭令各包探細心查緝○一千九百二十四號東車洋夫陳金鳳拉車至某處悞撞扛夫某甲之足扛夫忿甚舉扛棒猛擊陳立仆於地痛極昏沈某號巡街捕見之拘扛夫入捕房捕頭令舁陳至仁濟醫館請醫生療治並傳車寓主潘隆全至醫館爲之照料扛夫押候解送公堂禀請鄭大令訊究○前晚有甲乙二人在小東門外萬里春烟茶肆互相爭吵擠破所掛畫屏經肆主扭送捕房捕頭令賠洋銀一圓 
[新書快覩]  
　　中東戰紀本末續編爲上海廣學會中人所箸蓋以補中東戰紀本末之未備者也蹟其記載詳明議論宏博是非具才學識三長者未易辦此利集所錄東征電報事關艱鉅尤非外人所得而窺誠關心時務者所不可不讀者也昨承惠贈一帙爲箸數語以答盛情 
 
此丹乃本齋獨得異人傳授良方重用眞正犀黃珠粉血珀極品上藥泡製久練成丹專治男婦楊梅結毒横痃下疳小便皮破腫爛一切毒門無論初起染久包可限日全愈如前醫不精服藥不愈或庸醫圖利不顧人之性命攸關獨用輕粉升藥倒提丸等當時立愈乃毒氣丙閉逢春又發四肢痛酸甚至鼻塌髮秃紅班起點皆緣毒藏筋絡且必染妻絶子其害餘毒未凈其患不勝本齋不惜重資善治之法能可掃盡一切毒氣以保永無後患立能生育屢試屢騐必發必中輕者三瓶重者五瓶如用倒提丸輕粉升藥雷殛火焚凡誤染此毒者請嘗試之方知所言不謬也每瓶價洋二元○另右珠黃下疳散每瓶洋七角如男女下疳腫爛或陽物臭爛成筋或爛去半節搽此散立見拔毒去爛生肌輕者十天重者廿天保復原形仍可生育得子此乃第一仙丹也○立愈珠珀五淋白濁丸價洋一元○上海二馬路中鼎新里口庫門内便是 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[流棍宜]  
　　石工李毛毛向工頭某甲支取工資　某茶樓内口角著名流氓高阿榮卽阿高瞯李懦弱乘間以調人自居向甲支得洋銀一圓六角卽　　一圓而去李索之急則惱羞成怒反脣相稽旋經羽黨佯爲勸散此前月二十八日事也迨本月初七日李赴川虹浜北取得洋銀十圓路遇阿高不由分説喝令羽黨名阿方者扭住兇毆并將洋銀攫去孚忿甚訴明石作主陳順興據情投英界公堂控訴屠别駕拘高研訊李訴稱小的係浙江寗波府屬鄞縣人來滬五年在陳順興陳萬興兩石作内作工前月二十八日在蘇州河畔河淸海晏茶樓算取工資稍與作主口角阿高强將作王所付洋銀一圓取去冋之理論云係酬勞其時小的孤掌雖鳴祗得曲爲隱忍至本月初七日又收得洋銀十圓路遇阿高及阿方突將小的兇毆小的因訴知作主　控案下别駕謂爾與阿高可有紏葛向來相識否答稱小的與伊毫無瓜葛亦不相識陳訴稱小的係浙江寍波府屬某邑人在治下開萬興石作雇李爲夥前月二十八日李被阿高强取洋銀至本月初七日又攫去十圓及小的尋至茶寮内阿高尚口出大言謂任爾如何辦法咱老子决不畏懼小的以光天化日之中流氓如此橫行尚復成何世界是以控求大老爺作主盡法嚴懲阿高供稱小的係浙江寍波府屬某邑人在飯店伺應客人前月二十八日見李與人口角繼復揮拳是以上前勸解至本月初七日路中相遇並未行兇亦不敢攫取洋銀叩求鑒宥别駕喝令行刑者拖下重責六百板阿高始叩首求饒稱嗣後再不敢攔路訛詐别駕飭押候荷校示儆 
[上海縣案]  
　　小車夫滋事一案迭次訊供曾詳前報前晚由本縣黃大令升坐訊問據施金仁供海門人在新閘門車行爲業前次奉諭不准閙事無如各　車夫均不應允造册設立公所等事至今亦無成議求鑒沈金鰲供小的侮在本地推車不在租界故無庸捐照張賢序等囑來案下禀求免捐王福林供設立公所係是善舉俱各情願王儉寳張王扣包贊卿周祝三張文耀等俱供亦不在租界推車張賢序供施仁金欲設車　　輛須捐錢五文因車夫不允故請唐子云高田炳張順元薛正甫等相帮所立公所在新馬路昌壽里大令判著明白商請具覆候核○賭徒　　堂等奉府札拿前晚經蔣刺史提案訊問先據沈士達供是廿九圖地保小茶館内雖偶有小賭然並無牌九搖攤等情楊秀堂連士坤倪勝楊小麻等同供並未犯賭實被人挾嫌誣指刺史判各責二百板一併交保著具嗣後不再犯賭切結完案○陳張氏控蟻媒洪春山之子洪金姦占其女蔣刺史提案審訊陳張氏供生有一女招贅馬洪發爲婿去年贅婿病故女不安於室被洪金引誘成姦小婦人與之理論洪金遂糾人將棉花廾二包搶去並欲將小婦人處死故此鶆案控告求請究辦春册供洪金是長子前曾與氏合開藥鋪並無奸宿伊女之事實被誣控求恩鑒察洪金供與春山同馬陳氏供去年被洪金調戲成奸此次被母覺察以致控告求請明斷刺史得供以男女均屬無恥判將洪金重責四百板所搶棉花償洋五十元限日繳淸馬陳氏發堂留養　高昌廟巡局移送張福鵬至案亦經蔣刺史訊理據供長沙人在家讀書前曾犯案遞籍今與營員王某口角以致被送其實並未與瞿眞人廟住持僧了然滋擾頭上之傷確係怨憤自碰叩求明鑒剌史判押改過所覊禁○喬家栅曹某家日前爲舊傭陳瑞福行竊當塲拿獲送請上海縣捕廳究辦昨日蔡少尉升座提問陳瑞福供稱常熟人行竊該死搜出之當票係從前竊得求恩寛宥少尉喝令重責一百板仍執前供命收押自新所覆訊 
[美捕房紀事]  
　　楊樹浦某機器造紙廠係粤東人某姓所開地勢寛綽局面輝煌無奈生涯不盛以致外强中乾陸續虧欠某號銀一萬餘兩延不交付昨爲號主具禀公堂控請追究屠别駕准詞備文簽差姚恒咨照美捕房馳往拘提適遇某於途次差遂喚同二百五十六號巡街華捕拘入捕房當經藍副捕頭略詰數語飭卽帶回英廨歸案辦理○崇明人繆一祺向以小工餬口昨至華順碼頭搬運貨物不意遽起貪心乘人不備竊取檀香等件正欲携之而逸詎爲管碼頭西人所見遂將人贓一併拘獲立喚包探張阿五拘入捕房押候送公堂懲辦○漢璧禮路昨有形如乞丐之某甲貧而且病倒臥道旁一息奄奄勢將垂斃嗣爲五百零七號巡捕瞥見上前撫視詎已氣若游絲遂喚車送至捕房捕頭諭卽轉送公堂請屠别駕安揷○浙江寗波府屬某邑人徐阿三向租天潼路豐順里第六百三十一號同鄉某氏婦餘房居住近因賦閒日久致欠租金若干昨日氏向之催索徐一味恃蠻出言無狀以致口角扭毆旋爲三百三十八號華捕拘入捕房捕頭詢係欠租飭卽一併送廨訊核○崑山路第三十二號洋房某西人向雇江北人陸小巖爲車夫昨午停車門前在車中鼾睡爲三百四十五號巡街捕所見以違章斥之陸惡其擾人淸夢遽奮老拳捕立吹號呌二百四十九號巡捕聞聲踵至合力拘拿不意西人出爲攔阻致爲二捕一併拘送捕房捕頭詢悉緣由遂將西人申斥一番立時釋放陸則押候解廨照章究罰○浦東祥生廠生涯鼎盛工匠甚多昨有銅匠蔡阿三乘放工之際竊得銅鐵多件暗藏於身意圖逃逸詎爲閽者撞破立卽連贓扭送捕房研詰之餘始悉曾竊多次贓銷狄思威路　張氏家遂往起吊原贓連氏拘入捕房奉飭　　送公堂究辦 
[江督轅抄]  
　　三月初十日牌示徐州河務兵備道員缺查有前淮揚海道桂嵩慶堪以請補總理兩江營務處尿師學堂前淮揚道桂叩謝請補徐州道缺江南提臺譚宮保到會○十一日糧道吳到禀知漕船到淸江巡道胡禀知赴靑龍山勘穢器洩水洋火藥周候補道蔡赴滬採辦洋料知府田承熙奉機器火藥局委赴　東查探硝磺峯煤均辭直隸州德存奉府委發審卽到差前安東縣王樹鼎新選泰興縣韓愔知縣葉意深吳錫官張壯彩陳什揚均禀知在藩署閲卷田鴻○銷泰州冬防差孫紹又辭赴河運差新選安慶營都司玉秀辭鹽巡檢吳鼎勳奉示騐看○十二日江南提臺譚宮保辭行内閣中書王恕辭行進京前蕪通保甲副將李振標到見奉電調來寗沙漫洲緝私候補道丁葆元辭城守恊楊禀知下鄉驅逐遊民知縣葛毓淸由揚結算交代淸楚回列字漁雷艇船林占熊由江陰運煤回卽辭會操巡洋鹽巡檢吳鼎勳姚晉　均見知縣呂承瀚禀知在藩署閲卷 
[邗江官報]  
　　初五儀徽縣朱大令南掣金司馬均禀辭回署陳鹺尹懷　辭回十二圩差次○初六日項鹺尹兆騋由六閘來揚公幹興鹺尹安金鹺尹星楏向委滁來全北鹽○初七日郭分韓攀桂委京餉差○初八日何鹺尹乃升禀知奉委城内五叚保甲蔡鹺尹廷本禀知到總局收支差 
[上海虹口元濟善堂經收二月份月捐一文愿常捐淸單]  
　　唐茂枝每月洋五元陳可良韋文圃各二元黃　南義成號各一元翁辭樓正二月四元陳鴈初正二月二元錦章號又二元永增祥廣泰祥萬順豐正二月各一元長和號○泰號李珊記元昌號正二月各六角源泰號順　源聚昌號寳昌號寳興號生昌號恆昌號長茂號同春祥寳成號成昶利利亨號恆裕昌正二月各四角共收月捐洋二十九元六角○梁日三惜字捐二月二元○梁日三每月二十五愿謝鑑記三十愿九章號禮在帳房各二十愿華榮和巢子餘巢潘氏永義源怡珍居戚益齋陸門張氏潤德堂各十愿讓德堂華榮昌殷茂庭殷守泰殷守源殷許氏殷恆懷谷五愿致寳長洗亮光各七愿至義居六愿守拙子湧橦氏靜慮居王榮生寄生洪元嗚宅各二愿樂善居士恊大莊鄔達齋鄔棠林史致泰張榮官各三愿鄔識深四愿共計二百六十六愿二月份共計收錢七千九百八十文○沈耘福榮順號不計愿各一角湯鴻賓不計愿三角湯雲亭又一角五分○筆喇帳房每月四愿禮　押愼安堂　源靜怡軒傅各三愿張季園衆友康健各二愿江蓉生胡玉如李芹香各一愿共計二十愿正二月份洪計收錢一千二百文○墾羲民恤　二月份錢六百文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
