# 1891 - 339 - 4906698

 

Page 1

 
 
[新印東池草堂尺牘出售] [  申報舘啓]  
　　東池草堂尺牘係會稽謝帆初先生所著先生以軼羣絕類之才平揖公卿展抒素抱名動一時是編特緒餘耳烏足以窺全豹然其中淸言霏玉好語如珠有根柢有性靈有抱負非洗目上池水者不能道隻字特以新鉛排印公諸同好卽日出書每部碼洋八分請向申報舘帳房本埠申昌外埠申昌及經售申報人購閱可也此佈 
[辛壬癸甲論]  
客有善詼諧者過余齋縱論時事談及目下時事之多艱所以除伏莽而安閭閻者全在乎親民之官而親民之官莫有克勝其任者因謂余曰僕有辛壬癸甲之論子欲聞之乎余曰何謂也客曰辛壬癸甲見於夏書四日干也今有四縣令遞治一邑與四千字義適合故諱其名卽以四干爲名俾聞其事者或戒或法非有所毁譽於其間也天下有一邑在山僻處城大如斗民情風俗本極樸厚新年設酒椀有木魚吉日延賓多韋布之服合邑錢糧三萬數千兩上下心可無蒂欠邑中紳士一二三百人廪貢生足以當之縣官一示奉若神明差役一言畏如狼虎古所謂畫地爲牢議不入者卽此等邑也後因鴉片風行小民踴躍摹仿自此漸多游惰又因粤匪竄入各鄉團練自衛自此漸趨强悍而且生産日增衆商雲集城外幾如碼頭風氣日變百事皆耳目一新城中則空擺塲面由懦而悍由儉而奢於是乎由富而貧然苟以子產治鄭諸葛治蜀之法治之半年而民氣懾一年而頌聲作矣不料五年以前有鄉民私怨一案突糾千餘人進城拆屋焚燬案關重大本不容含糊了事乃竟體好生之德不戮一人斯時爲邑令者辛也費盡辛苦接委員督捕役日不暇給十四月而瓜期已及後來者壬壬者仁也仁有餘而斷不足適鄉民有骨肉之變可斷不斷以致威權不振差役因其愚而愚之罪人不得上憲以爲懦不勝任一年令壬去而飭癸來癸者鬼也又乖也由幕而官趨避熟悉愚弄紳士恐嚇鄉民是其能事忽購線緝得罪人遂以爲奇功於是大開厥口官索役賄役索民賄所得之賄役取二官取八以爲常甫一年忽得喜信曰甲令將來癸遂由是置一切於不問惟行資川費之是營命盜案概令圓處民之愿有無可伸訴其黠者則自爲報復一案化兩兩案化三西鄉一帶各自爲羣洋槍火藥焜燿於道竟至無仇不報無可收拾而甲令則猶未來也自正月至七月甲令始至癸遂滿載而歸然去之日投紙錠送紙傘者頗不乏人甚至其母夫人舆中紙錢塞滿亦足見好惡之自有眞也甲者干之首也繼癸而夾貞下起元下車伊始去左右十謁絶情面請託訪民間疾苦得其要領先下鄉勸諭一次云如不率教將繼之以兵無如積習難返一時竟未能散於是嚴辦保中震雷霆上憲亦深悉其故與之兵設局懸旗稱干比戈絡繹往來將三十年來所不見之景象又在自前今日提五人明日捉十人折臂斷足囹圄爲滿而首惡遠颺隣邑又多山僻頗不易得將不知大索窮追之何日已也又不知大懲大創之後將若何撫綏而培養之也噫謂民無罪民豈得曰無罪謂民有罪而揆厥由來誰爲爲之孰與驅之使其陷於在罪者其罔民之咎又谁屬哉盖辛令求治而不得治壬令欲治而不能治癸令則時當　治才亦能治而付之不治聽其自治遂至於無法可治迹其兩年中政教有可以入笑林廣記者甚多而其所以貽民以口實者則大半貪字誤之也夫以山僻一小邑而經此四令遞嬗而治而卒不治然則親民之官又豈易爲哉余曰子之言詭矣然天下之大何所不有十室之邑必有忠信十步之内必有芒草如子所言則是天下親民之宫皆辛壬癸甲之屬也辛者辛苦年餘而去壬者仁厚一年而亦去癸者弄鬼使乖爲患最劇而在位兩年申者樹甲帳張甲兵又未能必其治績之成否而邑之所以至於糜爛不可收拾　皆弄鬼使乖者爲之也可久者不使之久斯措施無由裕不可久者反得久處斯貽害乃益深吾則以爲此其上有所以致之者矣吾嘗謂州縣爲新民之官擇之必期其精任之必要諸久若今年易一人明年又易一人則彼有才者無所施展其才而斂財者反從此可以安享其財而於地方上民情風俗則誰實從而整頓之講求之嗚呼此賈生之所以痛哭流涕也夫 
[本館接奉電音]  
　　昨由京友電傅諭旨四道敬謹譯登○十一月初十日奉上諭都察院左都御史懷塔布未到任以前着敬信署理欽此同日奉上諭高釗中現出學差國子監司業着李培元署理欽此同日奉旨廂黃旗蒙古副都統着桂祥補授欽此同日奉旨廂白旗漢車副都統着芬車署理欽此 
[紫禁簪毫]  
　　管理太常寺事務禮部尙書臣宗室崑岡等題爲請旨事恭照十一月二十二日冬至令節應遣官分詣各陵致祭謹按臣寺祀典則例冬至大祭向係讀文致祭應各遣王公一人薛詣行禮准宗人府送到和碩睿親王魁斌等銜名臣寺繕人题本恭呈御覽伏乞欽遣俟命下之日再由臣寺知照屆期恭往將事謹此題奏十月二十六日奉旨致祭照西陵遣和碩睿親王魁斌行禮致祭孝陵遣奉恩鎭國公榮毓行禮致祭孝東陵遣奉恩輔國公麟嘉行禮致祭景陵遣奉恩鎭國公光裕行禮致祭泰陵遣和莊碩親王載勛行禮致祭泰東陵遣奉恩輔國公載卓行禮致祭裕陵遣奉恩鎭國公載帛行禮致祭昌陵遣奉恩輔國公奎煐行禮致祭昌西陵遣奉恩鎭國公載遷行禮致祭慕陵原擬和碩肅親王隆懃攺遣貝勒銜固山貝子奕謨行禮致祭慕東陵遣奉恩鎭國公溥芸行禮致祭定陵原擬和碩鄭親王凱泰攺遣固山貝子薄倫行禮致祭普裕峪定東陵原擬和碩鄭親王凱泰攺遣固山貝子溥倫行禮致祭惠陵原擬和碩怡親王溥靜攺遣郡王銜多羅貝勒載濓行禮致祭端慧皇太子園寢遣奉恩輔國公榮頤行禮致祭莊順皇貴妃園寢原擬和碩肅親王隆懃攺遣貝勒銜固山貝子奕謨行禮欽此又題冬至令節遣官至祭三陵同日奉旨永陵遣總族長恩常行禮福陵遣總管裕誠行禮昭陵遣總管連喜行禮欽此○吏部爲知照事所有揀補國子監漢司業一缺本部於十月二十五日帶領　見前經貴院咨送列揀之編修高釗中王錫蕃徐致靖張仁黼朱善祥華金壽馮光遹鮸臨檢討李照煒編修李聨珠鄭思賀陸繼煇汪樹烈高賡恩劉傳福陸寳忠潘炳年鍾家彥管廷鶚龐文等二十員相應知照貴院轉令該各員於是日丑刻穿補褂佩帶荷包手巾赴西苑門六項公所吏部公所内書到以備帶領引見○神機營爲片行事准廂紅蒙廂藍漢咨稱現在神機營調閱合操在邇頭等練兵佔用洋槍所需藥捲本旗官員兵丁内並無通曉包裹洋槍藥捲之人若將夯　承領到 
 
 

Page 2

 
 
旗亦無法包裹自係現隸洋鎗隊伍之人善於此事或由神機營撥派此項兵丁赴本旗教習所裹呈明酌定施行各等因咨報前來查正白廂曰正紅廂紅正藍廂藍滿蒙漢十八固山頭等練兵每月常操以及本年秋季预備調閱合操應需夯藥卽由各該旗將某日由工部領出先行咨覆本營以憑查核至包裹藥捲係屬常年應用之項目應選派性敏兵丁各赴原練捷銳勝字三隊兵廠裹藥處予限兩月用心學習以備應用復查本營調閱在邇特恐赶辦不及仍由本營飭傳捷勝銳字三隊如數包裹暫放一次聽候本營定期調閱相應片行值年旗轉行正白廂曰正紅廂紅正藍廂藍滿蒙漢十八固山查照辦理○南新倉監督春王爲片知事照得本倉奉放正黃正紅廂紅廂藍四旗官員秋季俸米今本倉定于十月二十七日散票相應片行貴旗印房查照務於是日赴倉換票○紫禁城内例由内務府堂官十處統領各派一人值年以便稽察内廷各處一年期滿奏請更換兹因總管内務府大臣崇副都統光值年期滿應卽更換經内務府開列堂銜淸單奏請更換一摺於十月二十五日具奏奉硃筆圈出總管内務府大臣兵部左侍郎巴克坦布欽此○吏部爲移會事考功司案呈本部彚題各省盜案議處各員一本於十月二十三日具題奏旨孫楫共十三案其七案着每案罰俸一年又六案着每案罰俸六個月龔照瑗共二案其一案着罰俸一年又一案着罰俸六個月劉樹堂着罰俸一年松林着罰俸六個月長祿共二案着每案銷去紀錄一次免其罰俸餘依議欽此欽遵到部相應移會稽察房查照○兵部爲咨行事職方司案呈本部議覆兩江總督劉題請將病痊起用前長江水師江陰營副將田明山送部引見候旨錄用等因核與定例相符應准咨給該員送部聽候帶領引見十月十九日奉旨依議欽此欽遵到部相應咨行兩江總督查照辦理○光祿寺爲知照事所有擬开本寺筆帖式之庫使德山一員本寺於十月二十五日帶領引見本日奉旨光祿寺庫使德山着升補光祿寺筆帖式欽此欽遵到寺相應知照吏部查照因用印不及經行白片○前紀恩護軍統領揀選廂藍護官缺一事兹悉副護軍叅領缺揀列委護軍叅領文璧第一委護軍叅領玉山第二委護軍叅領遣善第三委護軍叅領缺將空花翎隨同辦事松林擬正空花翎文廣擬陪空花翎缺將護軍校湍多布擬正護軍校海謙擬陪已行知承辦正白旗帶領引見 
[補述亂耗]  
　　朝陽縣屬逆匪經官兵分路進剿大獲勝仗本館早已錄諸報牘以當露布之傳兹由京友補述賊匪起事情形合再照登以補前報之所未備閱者勿哂爲明日黃花也據聞此股賊匪與德都統所派熱河官軍交仗三次該匪旣恃人多又執外洋利械官軍因此失利德都統遂飛禀告警請兵助剿至前報蒙旗貝勒受傷一事現聞係内蒙古敖罕旗賊匪擾及該旂轄地將貝勒拘住恫嚇要求志未得逞遂將某貝勒綑縛入井中貝勒之子被殺房屋付之一炬地方蹂躪不堪賊匪自此鴟張肆行竄擾而朝陽縣城遽爲所據巴溝三十家子等處悉被宼氛所用旗幟一律黃色上繪羊形冠上繪鷄形臨陣交衝則有道人作法云此皆官兵未勝以前事也目下官軍乘戰勝之餘威長驅直進當不難立復縣城掃除醜類也 
[盜刼綢莊]  
　　寗波江東百丈街晋和綢縀洋布庄于本月初八夜三鼓時突來盜匪多人頭裹白布脚穿草鞋明火執仗劈門而入各夥拳縮如蝟不敢聲張衆街隣雖明知有盜行刦然畏其凶焰不敢出外兠拿是處街鄰闐咽店鋪如林左有大教塲湖南勇駐防於此右有五聖廟甬江汛地官設局其中且各處皆裝木栅局勇不時巡查約歴兩點鐘之久並不聞更夫鳴鑼栅夫報警亦無一兵一勇出外恊拿故盜敢來去自如如入無人之境任其搜括一空呼嘯而去迨事主候至五鼓開城赴縣喊報城守營文叅戎始知江東被搶立卽出城追拿此時盜去已久杳不知其所在矣次日楊邑尊親往踏勘立傳地保到案重責一千板並比捕役勒限嚴拿未知何日破案也聞晋和庄于去年春間曾遭盜劫報官後並未獲盜起贓此次又爲緑林豪客所算覬覦不已前後如出一轍亦是見盜風之熾矣 
[立晉崇階]  
　　今夏會匪蠢動朝廷明降諭旨飭各督撫嚴密查拿各督撫仰承嚴旨密飭州縣有能捕獲積匪者無不破格優獎以示鼓勵前此蕪湖梟斬之會匪何老小一名宣城拿獲會匪萬靄亭一名一爲沿江一帶漏網之渠魁一爲皖南山中賊黨之領袖皆具絶大本領私蓄徒黨陰謀不軌卒之何老小匿於大通被繁昌縣葉秋生大令購綫訪獲萬靄亭遁至浙江孝豐縣山中由宣城縣陳雲溪大令跴知派　會同該縣捕役設法拘獲元惡旣殲伏莾遂不敢發葉陳二大令及孝豐縣令遂各以異常勞績蒙皖撫沈仲帥專摺奏保請俟補直隸州後以知府升用署太平府吳士靑太守辦理皖南保甲歴有年所此次二匪就獲太守實有督率之勞自蒙獎叙請俟補缺後以道員升用日來蕪湖官塲傳說已接京電仰邀温旨著照所請傾耳好音凡列仕途者莫不嘖嘖艷羡 
[照錄答問]  
　　十月廿六日叻報云暹羅王子担郎往遊歐洲各情形本報備經登錄兹援法京來信謂王子前在巴梨赴宴之際有法國大臣不勞羽乙在席間請問王子世系及其在暹受何職事以及暹國情形者王子因言余本暹國前王之子今王之弟也與王同父異母所生惟王考在位之時性喜勤作故宮内諸人每名派司一事而諸王子所司之事尤多愚昆弟輩計約二十人之多無一不有職事之司者今王之性亦與王考相同故宗室諸人均須任事而其薪俸卽由餉項下支銷間有并無所事者亦酌給俸項以養之此所以篤親親之誼也夫國運之興衰實關人心之勤惰　人心勤奮則國亦未有不興者至敝國於入塾讀書一項最屬認眞國内無論何人若其知識稍開卽須命之就塾否則勞動有司緝捕亦必拘令讀書斯舉也雖欲使人皆讀書明理然實有不便之處存焉蓋若縉紳子弟豪富人家則固應遣子讀書其有窮簷蔀屋之民日藉一肩以謀升斗者若生有子女亦須藉其助力今亦捉將塾去則應門五尺亦有難資甚或其父母日出經營兒女成行亦賴兄顧其弟姊顧其妹今稍長卽須就塾則嗷嗷黃口仰賴伊誰然則此事尙多未能體䘏人情嘗擬作一書賤售之以教國人然尙有志而未逮也至於敝國官塾之内生徒約計二千五百人而各寺院内所收生徒則約近五萬人之譜此則寺院生徒竟二十倍於官塾似爲可異不知敝國僧徒最盛國内寺院不下五千間然則每寺攤之亦不過得十人之譜耳不勞大臣又問曰然則貴國之僧較於歐洲者何如王子曰大有不同也敝國之僧　皆不干俗事不若歐洲所謂大神甫者時干國政且歲中所入甚豐而敝國最尊之僧亦不過歲得七十磅金之譜而已惟其有事出而勸募則無有不爲之樂助者蓋敝國之人敬僧者衆也不勞大臣又問然則教事如何王子曰敝國之教務在眞實處下工夫非若貴國天主教之專講靈魂而作身後杳茫之說者雖然天主教亦多可取有如其主於勸人爲善此固教中長處獨惜其稍涉虚無耳不勞大臣又問貴國亦有傳教西人到否王子曰有之且甚多惟敝國之人鮮有信教者故傳教之人猶較奉教之人爲衆也然此亦因傳教者不能善於詞令所致盖傳教諸人所談耶穌事蹟多屬平平無奇人皆知之聞之其更甚者傳教諸人開口卽詆諸教之不善大有鄙夷之意故聽者皆以爲逆耳耳之旣逆向何望其心之信從愚以爲傳教之人宜以善導爲佳切勿遽斥他人之教惟將已教宣揚妙理使人聽之旣久卽漸悅而相從夫如是始爲善傳不然則但撩人之怒耳尙何教之可傳哉王子又言余今遊歐境所到之處均承賢主人殷殷接待而貴總統則情誼尤殷曾與余接膝暢談至歴四五點鐘之久其意甚爲卷眷私心感荷良多愚意本欲在法作平原十日之遊所奈期限所覊實有無可如何之處至於英京一地甚爲繁盛且其火車之制更　他日言返敝邦自必爲之仿製也今愚在歐恨難久住不過盡吾心力能在歐洲一日卽盡一日之諮詢一日之學力而已席間所言如此不勞大臣得聞斯論亦覺深以爲然且謂王子氣宇不凡而且和藹春風接人以禮亦非易得之士他日之興暹國當必屬諸此人云然則其相許者亦至矣以 
 
 

Page 3

 
 
上均西函所述特照譯登如右 
[五馬過揚]  
　　止任徐州府調署淮安府桂太守中行由省垣捧　履新本月初二日午刻駛抵維揚由江甘兩邑尊　迓入城太守卽往各衙役刺拜見傍晚回舟揚帆北上聞涓吉初八日接印云 
[偷兒急智]  
　　某姓家寄跡金陵雖不能侯門似海而呼奴使婢氣象亦復豪華某日淸晨其僕自外購物回甫入門見一人挾主人衣怱怱下堂方將詰問其人猛抬頭見其形狀料是廚役遂大聲曰老哥往何處去許久不歸頃貴主人檢點衣服與我因洗面水不至連呼老哥宜速往我輩貴得人歡勿令人生氣也今日彼此有事未能奉約攺日歸趙此物再當杯茗暢叙耳言畢而逝僕亦趨入見主人臥房雙扉洞啓而華胥一夢尙未驚　乃大疑尋視箱上衣包並案頭時辰表已不翼而飛呼主人告之主人曰此必爲白日撞所騙急追之僕應聲出街頭四望鴻飛冥冥杳不知其所之矣　有急智信然 
[華婁縣試題]  
　　本月初六日係松江府屬華婁兩縣試士之期仍在校士舘扄門考試題目照錄左方○華亭已冠題祿在其中矣至何爲則民服未冠子張學干祿次題孔子對曰哀公章詩題賦得明窓日射紅得明字五言六韵○婁縣已冠題惠則足以使人至佛肸中牟畔句未冠願爲小相焉至鏗爾次題取士必得詩題賦得一片冰心在玉壺得冰字五言六韵 
[上海縣試初覆題]  
　　上海縣試於初址日招覆所有題目照錄左方文題友其士之仁者至乘殷之輅經題一之日觱發詩題賦得海水知天寒得寒字五言六韻 
[行路難]  
　　本邑人某甲現在滬北爲京貨店夥家在城中每日早出暮歸僕僕道塗前晚店中事畢信步回家行至新北門内舊校塲地方後面忽來一人將甲所持燈籠踢悉順手攫取紅呢風帽飛奔而逸中大聲呼救及附近居人聞聲出視該匪已去如黃鶴矣城闉之内非荒郊僻徑可比而匪類已似此猖狂天荆地棘行路難當復詠於今日矣 
[再訊僕人]  
　　西人美生所用細崽徐春亭等由上海縣袁大令會同兩江督憲委員余司馬研訊情形已紀報端前日余司馬復至縣署升坐内花廳於午後二點鐘訊起至晚間十一點鐘退堂聞徐春亭供稱係九江人與徐春山爲昆季小的冋在美生處爲細崽主人平日所作之事小的未知悉惟鎭江海關聽差楊某常與主人來往每日至主人所居樓上密談小的等皆在樓下伊等所談何事實不能知間遇小的因事登樓伊等卽已走散兄春山亦無干涉叩求明鑒徐春山供稱小的在福州馬尾地方英領事署爲傭美生之事毫不知情求恩鑒有司馬研詰至再兩徐堅執如前司馬令徐春亭等還禁聽候覆訊核辦 
[地棍受懲]  
　　浦東爛坭渡地方某糖果店前晚所懸火油燈炸烈火勢甚熾幸人手衆多得以卽時撲滅當慌亂時該處地棍馮阿春乘間攫取棉被一條正圖竄逸被店主所見追獲人贓扭送保甲局請究當經劉二尹立傳廿四圖地保到案問馮是否流氓答稱是馮亦俯首求恩二尹制答六百板枷號一個月著地保帶往各處游行示衆 
[判令出貨]  
　　謙和洋行西人投英領事署訴稱祥茂號之陸子林定買洋糖銅盆迄今尙未付銀出貨請爲傳催等因滿副領事據情照會代理讞員宋二尹飭傅陸子林訂於昨午會訊謙和洋行西人申訴前情陸子林稱先向該行定買水漬洋糖每打價銀四錢繼有六十打我言照原價亦願賈下不料成單上寫每打六錢向伊理說伊卽將成單撕碎至銅盆原定一尺三寸面其價四十先令零二所到之貨係一尺四寸面其價五十先令有零式樣價值均不相符向伊退貨遂致爭論被其毆打心不能甘曾投英刑司署控告罰令西人呈繳堂費案已了結不料此次忽被控告滿副領事謂謙和行西人毆打陸子林已由刑司判罰至定貨不出一層仍應由公堂訊斷西人稱洋糖言明每打價銀六錢陸子林尙欲减價我不允向取成單作憑陸不肯付爭奪扭碎至铜盆於西歴二月間定貨係一尺三寸面至三月間來貨係一尺四寸面立卽寫信並盆樣送祥茂號如不合意立卽退貨當可退回外洋伊遷延不理至三個月後始欲退貨則不能矣成單及原信呈閱陸子林稱西人寫信來問時我適患病遣人關說兩未允洽遷延迄今二尹問銅盆價值若干洋糖共有幾何陸子林稱銅盆價銀百餘兩洋糖照西人核算價銀廿兩零照我算祗十餘兩二尹謂照成單信函陸應付銀出貨况價值區區受虧亦屬無幾陸子林言成單已被撕碎西人言因爭奪致碎不信確無人目覩陸子林如　甘服仍可赴刑司署控告此時兩造辯論再三又有謙和行管棧人某甲聲稱見陸子林定貨陸稱伊是西人所用意在偏袒不能作証商之副領事仍令陸付銀出貨 
[各交原保]  
　　前報列寡鵠爭鳴一案由代理讞員宋二尹着邀親長秉公議覆在案嗣因未經親長議覆兩造仍復纏訟二尹以婦女纏訟必有主唆之人遂飭差傳張方氏之兄方益齋及史嵩夫張志恒等集訊屆時各人証齊集惟張志恒因病未到先據邵生堂遞禀聲稱張葆康係我之表外甥葆康之妾王氏不肯同回寍波將衣物運出因此到案作証二尹問爾知王氏將衣物運往何處邵稱運往珊記碼頭繼稱在致遠街史嵩夫家又問是否目覩答稱此係耳聞然亦人所共知二尹謂不知實在豈容妄說且初訊時並無此等言語閱爾禀偏袒殊多實難憑信爾年老矣爲親屬事自應秉公直說邵仍執前词史嵩夫稱與張葆康素稱莫逆同居一處葆康曾將幼女寄名與我迨葆康逝世經邵子祥等邀我公議除將葆康衣服給方氏收去外餘存衣物歸王氏收領並立手摺由王氏在成章泰顧繡庄月支洋銀十元兩下均已首肯邵子祥卽回蘇州忽有方益齋等出塲梗阻竟將王氏一再拖扭此係我所目覩勸伊不得爲此無禮旣經控官理宜靜候官斷不料方因此遷怒於我致遭誣累心何以甘二尹問王氏現住何處答稱在成章泰後街與該庄經手邵蓮卿同居並無衣物寄存我處問王氏便知二尹傅方益齋上堂問曰王氏現在何處答稱住在邵蓮卿家二尹謂王氏不與史嵩夫同居邵生堂所禀不實已可概見二尹謂張姓嫡庶紛爭由爾作俑使死者不能瞑目於九泉爾心何忍王氏申訴前情並稱屢被方益齋方汝來等欺凌且欲拖往西門不知何意路經法租界由法捕攔阻解至法捕房始得移解憲案小婦人本欲回寍波今被方姓昆季視爲魚肉不敢同去情願在滬守節丈夫彌留時囑小婦人仍在原處居住不必往寍波恐被他人欺侮可見丈夫早已料及於此小婦人生有女兒倘與夫弟張志恒同居最爲上策至今日到案之邵生堂從未見面實係方姓唆使出塲令作見証供畢悲啼不已二尹問當時所給衣物今在何處答稱均在原住成章泰房屋内現被方氏覇佔務求追還方氏申訴前情並稱欲與夫妾王氏同回寍波王氏又稱方氏指小婦人爲妾試問賣契何在小婦人憑媒嫁張當時並不知張原籍尙有正室種種情節早經訴明况有婚帖可証二尹諭方氏曰爾夫去世未久爾等抛頭露面涉訟公庭此係有人覬覦遺資任意唆弄所致爾當三思飭將通案人証各交原保惟方益齋另行交保史嵩夫訊明開釋俟張志恒到案再行覆訊 
[英界公堂瑣案]  
　　吳祥林訴稱用陸益夥往漢口收買牛皮帶銀五百兩洋一百元去後不辦牛皮而辦羊毛等貨運滬並寄匯票請付銀兩恐塲面關繫只得照付後查帶去銀洋已無着落辦來之貨亦難免虧本發函往漢催令回滬算帳杳無蹤跡今始尋見因卽交捕送案陸益生供辦貨虧本此係尋常之事惟在漢時不無費用容與伊結算帳目壳件洋行西人稱吳所交陸之銀皆取自我行如追銀兩應歸我行收 
 
 

Page 4

 
 
受宋二尹飭將陸益生暫押令吳祥林明白具禀呈候察斷此係華人控告華人壳件洋行如有牽涉應投英領事署訴明待有照會前來再行核辦○包探禀緝獲竊犯蔣友生秦正喜起到軟扶梯鐵鑿等具並有賊船一艘有沈巧福看管一併拘拿盤問之下據稱先在無錫張醫生家行竊銀洋衣物變贓買船雇沈駕駛又至南翔程松茂家行竊衣物值洋九十元來滬銷贓因而拿獲程松茂之贓已起到張醫生之贓無著今特送案請究程松茂稱南翔人開設米店被賊穴牆行竊後聞已由包探拿獲人贓是以投案請領願給包探酬勞蔣友生秦正喜同供常州人曾在無錫行竊將贓銷售置船一艘以備來往後至南翔又蹈前轍贓物均已起案沈巧福但管駕駛並不通同行竊沈巧福供蔣友生等雇小的駕駛每日給錢一百五十文伊等上岸行竊衣物均携回船上宋二尹判蔣友生秦正喜發捕房管押六月期滿遞籍沈巧福管押一月贓給程松茂領去案在租界之外如願酬謝包探自行酌給可也賊船充公○包探禀圖南輪船主失去金表一枚值銀二百兩查係夏小幅沈阿生二人拾得帶至寗波賭博不勝將表抵欠今將夏沈二人拘案夏小幅沈阿生同供我等拾得金表同回寗波賭輸後已將表售出宋二尹飭將夏沈二人交捕房帶回查明金表賣在何處再行覆訊○吳才雲訴稱在老船塢支更囑木匠馬仁昌搬取木料伊竟倔强將我毆傷情不能堪報捕拘案沈恒順稱爲木匠作頭馬仁昌在我名下作工細故爭毆已爲調停了事求恩免究宋二尹謂旣已調停無庸深究將馬仁昌交沈恒順領去○包探禀緝獲毛阿桂供認行竊吳淞統領游船上之銅桿計重十八斤售與銅店已被鎔成銅塊贓已吊到今將人贓送案劉西卿稱在吳淞看管操埸統領游船銅桿係備扶手之用值價甚昻今被鎔爲铜塊求恩公斷毛阿桂認竊求恩包探又稱游船失竊後尙不知覺由我將賊拘獲前去知照始來領贓宋二尹判毛阿桂管押　月贓給劉西卿領去 
[法捕房瑣事]  
　　唐錢氏宋金茂因方單轇輵涉訟公堂屢列前報昨晨九點鐘時朱明府莅八仙橋捕房將宋金茂帶案謂　爾作事刁猾本應懲責現由爾兄朝春朝海認賠洋銀經人具保當將保單給與閱看金茂稱母親在日遺下田地二畝給與小的作爲娶妻用度後被朝春將地私售所得地價因營運虧折不剩絲毫目下令兄還洋亦係分所應爲明府謂爾兄若不認賠此案不結王恩狗仍欲赴上海縣署控告爾亦難免拖累且爾被王恩狗哄騙私將方單押契交還陷害爾兄全不念手足之情天良何在今王恩狗亦遭縲絏爾須將實情供明如有烟癮不便作事本委送爾往棲流公所戚烟令爾兄供給旅費金茂稱小的現欲作西式廚司不欲仰賴於兄明府問王恩狗將方單押與爾母處爾母死後押契是否由爾檢還供稱一切契據由父母交與朝春手小的豈能私下檢取况此案前經某局員從中理勸令朝春出洋數十元了事朝春不肯以致涉訟明府再三研鞫金茂始供王恩狗之母向小的之母借洋將方單作抵並未繕立筆據問爾知王恩狗共借洋若干供稱不知謂不能抵賴終須令王照還答稱王目下光景拮据不忍令其賠洋謂此案紏葛甚多爾若不將實情供出殊十未便供稱所供均是實　若王恩狗認賠洋銀小的亦當陸續償還明府著將王恩狗帶案謂方單抵押洋數未符除宋朝春等認繳外尙少洋四十元爾須如數理淸不然本委當照律車辦王稱力不從心尙求酌减明府謂限汝交洋三十元不能再少著還押候傳唐錢氏到案核奪○義合公司收租人孫厚卿訴稱前控泰和酒店陳瑞福欠租一節今除收利外尙欠洋十八元八角務請提究明府卽飭包探將陳傳案訊問陳供房租每月祇有十八元收租人欲照十八元八角十八元四角兩等租價合算遂致爲數懸殊尙求鑒核明府着陳交洋十元完案陳遵諭交洋十元孫厚卿稱是處房租本不减讓若陳願住是處請令以後每月仍付十八元四角明府令陳遵照下期另換租摺 
[酬神移賑]  
　　謹啓者敝堂昨奉鎭江糖業敦潤堂大善士俯念山左災區工賑孔亟爰以年例酬神之費移助賑捐而歸實濟由劉保之仁翁交來洋陸十元囑爲彚解祗領之下欽佩彌深當此歲事將闌無論行號人家例舉酬神仰答默佑以介景福苟能仿而行之仁漿義粟感召天和德溥恩周蔚爲家福上下神祗實式憑之一辦心香望風遙祝[  上海六馬路仁濟善堂籌賑公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙省官報]  
　　十月二十四日新任織造英拜會藩司劉進見正藍旗協領德禀見同知余乾耀專丁來省禀知藩司糧道委海運津　局差叩謝通判俞廷瑛禀銷騐收將軍衙門工　差葉佩萱内監試同知過仕　内　給卽用縣尹椿内簾均禀銷武闈産候補縣張芳培禀銷杭府委杭所餘杭勘荒差禤鑑光禀安仁錢二學禀銷武闈放馬差嵊縣訓導陳安吉訓導重諸曁教諭沈德淸教諭華秀水訓導趙浦江訓導凌俱禀辭回學府經歴馮天瑞歸兆鎔縣丞錢鴻聲李如蘭從九品翟志榮支銓巡檢史濟譜典史尹功廷驛丞丁建基俱禀鎖武　差二十五日江南大主考金拜會辭行内閣中書鮑拜會藩司劉臬司唐嘉湖道王俱進見糧道世候補道彭俱差人禀安黃宗均進見海防統領劉杭中協補用副將郭榮桂李成林劉端卿鄭尊友俱禀見遊擊蘇長慶何文友俱禀見川營都守省提游蔡杭嚴衛韋並銷武闈差俱禀安杭府奪差人禀安候補府許星箕禀奉委紫場點名收卷差並銷武闈　門點名差禀見郭式昌時慶萊趙慶祺傅澤鴻吳京培杭理事李並禀知輿圖局委督同縣董量滿營差俱禀見杭同知孟乍理事廷杭通判陸寗嘉分司高黃俱禀安同知夏之時來省禀到過仕舁郭鍾岳錢鴻策通判葉佩萱仁和縣高錢塘縣伍惧禀見通判姚文桂津局候補縣張聲匏津通局俱禀知藩司糧道委海運差禀見叩謝錢德徵黃秉鈞陳文彬並禀知藩司委催前嘉　秦故令銀米差俱廪見常熙亷禀知糧道委閱卷卽銷差卽用縣葉南金禀知藩司委仍辦纂校通行省例差汪淸麒並禀辭赴金　東義四縣催地丁差大挑縣潘　頴均禀見禀銷武闈簾差蘭谿教諭姚湻安教諭葉遂安教諭都江山訓導葉開化訓導均禀辭回學前西安縣丞曹和浩　滿來省禀到府照　黃道奎並銷武闈差縣丞吳鴻儒俱禀知藩糧會委海運滬局差叩謝田澤深主簿沙炳鋆　鳳題典史鄭祖瘐府經歴徐恭立　懃業俱禀見趙國藩禀見禀辭赴狀元橋釐卡差稅課大使俞枚並禀辭赴寍差遣從九品陳振翮巡檢吳望雲俱禀銷武闈差嵇金弧禀奉臬司委雲居山分巡差二十六日將軍吉杭都統常均親拜乍都統忠孝　　長楊均拜會藩司劉差人禀安謝步湖州　張來省禀到佘干霖解京　回省禀到候補縣劉秉衡禀見叩辭回海門釐局但懋祺禀銷京餉差叩見崇文監院許胡俱禀見縣丞袁玉媗禀到京餉本日釘鞘寄存外　巡檢顧基安禀銷武闈差二十七日憲駕已刻开堂會同司道率領新科武舉望嗣謝恩畢赴　揚筵宴前織造明拜會内閣中書鮑　拜道謝　司劉進見運司惠禀銷假進見並銷武闈提調差臬司唐養道世嘉　道王俱禀安候補道彭禀銷武闈監　差補用副將彭　　禀銷　埸　巡呈繳大令禀銷縀守備葛虎臣鳳山門城守營世職稍咸泰艮山門俱禀謝委水門稽查差杭府李差人禀請調理　兩天候補府　祖頤　　　吳京培杭同知孟均禀銷文武闈供給總理差同知姚景慶禀到糧道委閱卷卽銷差仁錢二縣禀安蘭谿縣丞阮　　禀辭赴任　　　　　　府經歴馬世忠巡檢陳祖昭縣丞楊祖炘葛錫爵陳誥府照　　承晟汪楨從九品余慶邦均禀銷武闈差 
[申報舘經收順直山東恊賑所十一月初一日起至初十日止第一百三十五次淸單]  
　　初一日皖桐恭壽平心子助英洋一元又銅洋一元又不留名　　　　　　　日隱名氏助舊書五部計三　約編一三蘇文範一周官情義一公羊傳一有正昧齋書籍一當售見　三元已併數人賑○初七日不　名助洋五元○初九日延旭台　　　　安助洋二元○以上共英洋十一元又銅洋三元 
[上海虹口白大橋北首元濟善堂施醫藥一文愿第十九次淸單並十月分常捐]  
　　嘉善寄來　鼎懋三愿全年王公正渺一粟江宏泰恆榮興四戶各二　　　　　田鮑合興俞義隆張恆盛恊成信和順分號映雪書屋三義吳　懋　林居士耕記師儉堂曹尙德六言堂周述記學古主人臨海郡滋　堂淸河氏　茂　無名氏江上盛節春　錢義太韓少秋勒　棧同興恊沈沈桂潘成裕汪西日新印經書屋汪日新永徵坊　盛油號周鼎元符恊和吳增茂符心悅　德生訃正大耕業堂潘馮雲山和順園榮　　江　茂四十五戶各一愿全年以上共五十戶計五十六愿全年合收洋十九元　另錢七百八十文○天順祥寄來通海縣何署楚北無名氏規元一兩零五分六厘○韋　氏九　月份洋四元蔡芝泉洋一角趙氏銅洋三元○以上共收英洋二十三元一角規銀一兩零五分六厘銅洋三元錢七百八十文○不經收十月份各善士常捐○蘇仁章五百愿錢一十五千文陳　初五十愿一千五百文吳春池錢一千文吳敬堂五百文干岐記三十願九百文梁日三廿五順七百五十文李照記林湘記鄭程先九章號禮　　房五戶各二十願各錢六百文華榮和永義源怡珍居戚益齋湯鴻賓小舫主人養和堂巢子餘巢潘氏九戶各十願各錢三　文　和記豐泰莊致實長洗亮光四戶各七愿各錢二百一十文至　居六願錢一百八十文何日葵華榮昌殷茂庭殷守泰殷許氏殷守源殷恆懷讓德堂湯雲亭九戶各五愿各錢一百五十文梁輝堂王尊　何灑初乾元押裕祥　九　各三　各錢九十文楊方氏楊柳塘張幼山三戶各一愿各錢三十文聚和盛錢一百文洽　恆一百文王樹聲張人彩邵人水三戶合錢一百文唐芝軒五愿五月至十二月錢一千二百文洗景山二愿五月至十二月錢四百八十文恭壽堂徐宗璜昭敏氏松生氏四戶各一願八九十月份各錢九十文隱名氏五願九十月份錢三百文筆喇帳房四願　十月份錢二百四十文禮發押　記二戶各三願九十月份各錢一百八十文碧雲居紀少農黃顯庭陶德寳顧少雲五戶各二願九十月份各錢一百二十文江蓉堂　玉如二戶各一願九十月份各錢六十文靜盧居華克濟守拙子湧鐘氏四戶各二願十月份各錢六十文○○以上共收大錢三十二千四百六十文合併聲明 
 
 
 

Page 10

 
 
[光緒十七年十一月初一日京報全錄]  
　　宫門抄○諭旨三道錄前○發抄硃批四道○東學政裕奏恭報交卸起程日期摺蒙○杭織造　奏奉傳活計謹將各欵接續辦成二批解京交納摺○副都統濟奏恭報回任日期摺○直督李奏請破格優獎片○又奏　補部司片○又奏請獎勵片○又奏揀補守備片○護黔撫黃奏請開復縣丞片○十一月初一日兵部太常寺太僕寺正藍旗值日無引見○肅王等查騐軍器覆命○肅賢子假滿請安○連印等由口外賜奠回京請安○浙江正考官李端遇到京請安並謝授光祿寺卿恩○吏部呈進因搶後○　　軍機容　洪鈞李端遇○發抄○裕祿奏請以恊領多祿調補圍塲總管奉硃批着照所請兵部知道欽此○又　領部軍命免緩引見奉硃批着照所請兵部知道欽此○許振褘奏祗領藏香虔詣河神廟祀謝奉硃批知道了欽此○　齡奏主專額動精額題銷試俸奉硃批吏部知道欽此○○工部左侍郎山東學政奴才裕德跪奏爲恭報奴才交卸起程日期恭　仰祈聖鑒事竊新任山東學政臣秦㴻春於本月初二日行祗山東奴才當將學政開防並文　於初五日派委濟南府學教授劉銘訓齎送務任學政臣秦㴻春　　奴才卽於是日起程回京恭覆恩命所有奴才交部起程日期除恭疏題報外理合缮摺具陳伏乞皇聖鑒謹奏奉硃批知道了欽此○○杭州織造奴才明勳跪奏爲去傳活計謹將各欵接續辦成二批解京交納恭摺仰祈聖鑒事竊奴才衙門上年八月間接奉内務府文開由敬事房奉旨　辦上用賞用蟒袍面旗蟒袍面大小卷蟒　江　　綢紳縐等項共五千六百一十六疋件限於十月内解京等因前來當經奴才因十月到任不及赶辦奏懇寛予期　仰冡恩准遵卽先行織辦繡緙蟒袍面曁縀綢等項二千七百九十五疋作爲頭批於四月二十七日解京交納各在案　才大思前　未辦各件　關内廷應用要需何敢稍涉延緩卽於頭批起解　敬嚴　各工接續赶解並咨商撫臣將應需料工銀兩迅速飭司局赶緊矩解以養接濟現已辦成　緙蟒袍面八十三件蟒縀六十六疋縀紗綢縐等項二千五百六十二疋件分别裝箱封固專差於八月十九日航海運京呈送内務府交納惟蟒縀一項工程煩重熟習工匠無多照單傳派二百二十疋必須年餘方克竣事是以兩批　赶得一百疋先行報解欠解一百一十疋奴才仍當督工加緊攢織務於十月内辦齊補父不敢再遲至所用料工銀俟蟒縀辦齊役貴行造册奏銷所有奉傳活計謹將各款接續辦成二批解京交納各緣由理合恭摺具奏伏乞皇上聖鑒謹奏奉硃批該衙門　道欽此○○奴才濟祿　奏爲恭報奴才進京陛見回任日期仰祈聖鑒事竊奴才前因　盛京副都統任　屆三年期　奏請陛見欽　硃批着來見欽此當於六月初二日抵都仰冡　訓諭周詳跪聆之下眞名欽感遵於九月初一日陛辭後卽　　起程十月初二日馳　　京當卽敬謹恭謁福陵昭陵禮畢於初五日入署任事所有奴才進京陛見回任日期理合恭　具陳伏乞皇上聖鑒謹奏奉硃批知道了欽此○○李鴻章片再據籌賑局司道詳稱留直補用知　隨則　前因丁憂世籍　　　　被灾　賑需員該員歴年任直隸各處　賑認眞得力經前兼管順天府尹臣潘祖蔭　任　尹臣陳瘁奏調北來經臣派　　　玉田豐　　縣辦　冬　賑撫並修濬各河堤工該員並由南省募集巨欵　同　方官組周歴災　躬親散放不假吏胥之　貨因均沾實專全活無數所辦各工一律穩固經費亦極節省現任工撫均已竣　核　勞績非尋常　　　比惟該員已保至三品銜補缺　　　　補用　階　　均無可加擬請破格優獎以昭激勸等　前夾臣查施則　　辦各省　　盡心竭力終始不渝迭經　存　　光緒十三年間　　辦順直賑撫臣力經臣專不奏　以　州　直補用欽奉特　允進士年順　水患爲數十年所未有寳坻等縣　災　　祥　待命朝　保　該員奔走　風雪　淖之中不辭　瘁設以拯　官欵不足募捐　之務以保全民命爲重修辦各河工　　　　　　　　怨其才識敏練誠懇愛民質直好義洵爲牧令中不可多得之員若假以尺寸之柄必能造福閭閻有裨時局旨無仰懇天恩俯准將留直補用知州補缺後以知府用施則敬俟服闋後送邵　　引見恭候諭旨錄用之處出自恩施迎格謹　　具陳伏乞聖鑒訪示謹奏奉硃批着照所請吏部知道欽此○○李鴻章片　正定鎭標龍泉歴部司寗德順　病　　　准部若應用　滿衛守備以都司廾用人　等因兹杳有　用都可秀崑年四十八歲正　旗滿洲明俊佐領下人山東　州　守備俸滿發　直隸以都司升用該員才具明晰以之補授正定鎭標龍泉　都司堪以勝任與　　相符應請淮其補授以裨營伍　飭取履歴各部外　合會同直隸提臣葉志超附片具陳伏乞聖鑒　部核覆謹奏奉硃批兵部議奏欽此○○李鴻章片再爲工年　直水災工撫需欵浩繁　臣奏明開船賑捐由各省督撫飭派官紳　投勸辦並請將　力　員俟畢竣開單咨直按照河工海運　程　尤可獎奉旨允准咨行欽遵在案兹　奉天省將覆辦賑捐　爲出力各官紳開　籌賑局核明請獎前來臣查近年各省选告災祲奉天勸辦賑捐至再至三其勢已成　未各該官紳本無應辦之責又值捐務枯　之時因念畿輔重地遭此奇荒設法招徠苦心籌勸爲時甫及半載集捐賑銀　十四萬餘兩之多洵屬有裨要需自應照案請獎用勵勤勞所有單開之花翎三　銜江蘇試用道　集擬詭加二品頂戴奉天候補知府余濬　候補缺後以道員用候選直隸州知州雙綸請　四品銜儘先主簿奉天東邊道　大　　應洵請俟離大使任補主簿後以　丞用世襲雲騎尉兩生胡應祿請以縣丞不論變　　儘先選用候選縣丞　鴻儒何丕平章勷均請　得缺後以知縣用監生馬銘請　巡檢不論雙單人儘先選用漢軍監生郭永　請以驍騎校儘先補用滿洲監生德進以驍騎校補用養奉錦山海關道　州府知府希　請以道員在任候補知府用候補同知奉天　巖州知州署營口同知王頤勛請　歸知府　　鹽　使銜縣丞銜宋　霈請以縣丞不論雙　月選用前任奉錦山海關道誠勳請從優議叙仰懇天恩俯准照　給獎以示鼓勵餘覆歴册咨部外理合附片具陳伏乞聖鑒訓示謹奏奉硃批吏部議奏欽此○○李鴻章片再通永鎭標三河營守備張錦隆於光緒十七年九月三十日在　天津鎭右營守備任内病故應請勅部開錶所　三　營守備轄境遼闊差務殷築搏練巡防均關緊要　精明幹練之員弗　　任查有儘先補用游擊余士闌年四十五歲由武童投効淮軍　剿髮捻各逆疉者戰功匯保以遊擊留於江蘇　先補用滇來北洋海防差遣奏留直隸補用該員撲誠勤愼能耐勞苦以之借補通永鎭標三河營守備實　勝任亦與例章限制　　應請准其借補　裨營伍除飭取表錦隆病故委騐各結並張士蘭出身履歴　部外理合會同直隸提督臣　志　附片具陳伏乞聖鑒勅部核覆謹奏奉硃批兵部奏欽此○○黃槐　片　再查並准吏部咨貴州巡撫黎培敬咨稱據指分貴州儘先福用縣丞郭煥章到省繳照一案此案分發貴州補用縣丞郭煥章同治十三年九月十一日在部領照硃限一百日於二十一日起程由天津搭坐商船航海放洋遭風阻滯報明地方官准其扣　三　月應以光緒元年四月初一日正展此滿今該員於光緒二年四月二十七日到省繳照計違限一年以上應行議處應　繳照違限一年以上之分發貴州補用縣丞郭煥章照例革職等因當經行司轉飭遵照在案兹　布政使王德榜詳稱竊查光緒十五年三月十六日欽奉　恩詔内開自同治元年　來曾經任用現已革職官員除大計貧贓及居身不職以至失守城池各員外若有事係冤枉被革果有才力可用者在外　該督撫查明詳開緣由奏明請旨等因今該革員郭煥章雖未經任用實因渡洋遭風繳照逾限係　因公罜誤情　尙有可　與大計貪贓營私枉注者不同且查看該員才力尙堪任用可否援引恩詔開復原官留黔補用仍以光緒二年四月二十七日到賓之日作爲到省日期並免繳捐復現兩之處理合詳請具奏等情前來臣覆查無異可否將該革員郭煥章施恩之處出自鴻兹饉附片具陳伏乞聖鑒訓示謹奏奉硃批郭煥章准其開　原官吏部知道欽此 
 
