# 1881 - 347 - 4903105

 

Page 1

 
 
[重印康熙字典出售] [  默石齋主人啓]  
　　康熙字典爲華人通明之書不僅家塾中奉爲枕中秘也第卷帙較繁查檢時似覺周折且近來各坊間所出售者均係翻板烏焉帝虎最易誤人若殿版初印書旣不多而價尤貴亦非盡人所能購置本齋前從京師以重價覓到善本用石印照相法縮小晶成計無部只有三百七十餘葉厚者釘作一本價洋二元薄者釘作四本價洋二元二角部面則通用綾錦外加鐫字夾板紙張則一律白棉字雖細如蠅頭而點畫仍覺分明閱者不費目力墨色前後勻稱雖　弆數百年亦簇簇如新洵爲藝林之珍帙計共印有一萬餘部陸續售罄近又拂石重照較前似更精工盖藝事無過於熟照印旣多益見熟能生巧如蒙賜顧各外埠在經買申報人處代售上海則由申報舘間壁申昌書畵室發兌此佈 
[論中國製造漸精]  
　　奇巧之製首推西人中國瞠乎後也然華人非無巧思非無精藝特以素非所尚故無人焉究心耳自與泰西通商以來中國始覺自顧增漸大有奮興之意創辦船政製造等局仿西人之規矩依樣製造日漸　精其先不過仿其式樣而已其後精益求精乃深知其中之奧　於是所製益復精美昨觀西人自津來信言上海高昌廟製造局所製之巨礮重八墩者刻已運往天津礮架彈子等物咸備皆係華人所自造而其礮之精美竟與英國阿姆斯脫郎砲廠所製無異此眞可喜之事矣夫英國之阿姆斯脫郎砲廠爲海外各國所推尊名聲最爲遠大其中之工匠皆係千百中挑選而出者故其所製之物各國爭相購買幾於不脛而走不翼而飛今乃以爲中國之所製與彼無異則是中國近來之製造不且蒸蒸日上哉夫外國製造之所以精而益箱者蓋亦有故西人以利爲重凡製一物必先求其可以暢銷卽便軍械鎗礮等物西人窮思極想製而成之原不僅恃以爲防禦之具而欲私爲獨得之秘必也求善價而沽諸旣欲爲求沽之計則貨色必更求精妙製作必格外加工以西人之聰明而再加以專心致志極意講求則其所製有不日進者乎中國則製造皆係官屬局中所製之軍械皆以備國家之用製而佳國家受之製而不佳亦國家受之此外又無銷售之路而且官局之外倘有商民私造則有厲禁如是而所製安得精良譬如製一用物將以易錢則必窮工極巧而後可以西遠馳名如無論物之美惡皆有銷塲則離復肯爲美有今中國製造軍火但有國家一路爲之銷塲無論物之美惡皆以歸於　朝廷雖曰　朝廷有賞罰以爲之區別然畢竟實多罰少且　朝廷賞罰有督理之官得之與工匠等毫無所與在局一日則賺一日之工資又誰肯窮思極想以求製造之精美乎故有爲中國計者以爲中國製造之法當仿西人之例有人能山心裁製成精美之物量子重賞且准其一人專利售於他人特軍火等物不可售之匪人必須有官憑而後售與此法如行中國之製造必將更精蓋華人之心思才力本未遠遜於西人倘引之以利自能各盡其心以求噐精而速售此說也余深韙之第華人之心思才力往往好爲詐僞以相欺騙如廣東佛山鎭所造槍礮其外觀直與洋製無異而用之每致炸裂誤事是又不可不防若官局所製則依樣葫蘆恐終不能日進有功欲求與外洋所造之物異曲同工誠有戞戞乎難之而乃上海製造局所造槍礮居然日見精美至於可與著名之英國礮廠相將是誠難得之數矣置以知天下事苐恐無人焉爲之耳人一能之已百之人十能之已千之雖在愚柔尚有明强之效而况非盡愚柔者乎中國近來深知製造之事大有裨於國家總辦襄辦各員亦皆認眞督理料則必選其美工則必求其良製一物也試之又試稍有未能愜心之處必攺造攺作務期恰好而後已雖所費哉項甚鉅　之以時日甚久爲之之人甚衆然苟能所成之物果爲當行出色則國家亦斷不事苛求不吝帑項也今成效之可見者特上海製造局一處耳竊思中國此時製造之處殊爲不少各處皆能認眞倘聞上海製造已臻精美而能奮發興起惟日不足則將來當必有可與外洋並美者上海一隅特其先焉者也書此以誌中國之喜且以告中國各處製造局庶幾共矢勤愼日新月盛勿　上海一處爲止境爲可耳 
[東報譯錄]  
　　○東瀛報言華本月十一日美國輪船阿西亞尼克開往舊金山附坐華人八百名據云自今年西歴正月起迄於今日華人之往舊金山者約已有一萬五千人矣又言日本人之往琉球者刻亦日見其多琉球境內人數約計已有三十萬人人數旣衆需米亦多米價亦復昂貴刻下日本人議將米運往該處以圖濟衆而獲利就九百一處而論運往琉球之米已及十萬担則其他可知矣 
[析津近信]  
　　○本月十八日天津西人來信言津郡鄕間之種植鶯粟者近來日見其盛聞明年滿洲山西陝西三處地方皆將廣種而直𨽻則爲尤甚盖因種植營粟之禁近已漸弛而獲利又厚故人皆趨之若騖或言種鶯粟之利較之爲稻麥豆等類可加八倍惟種過鷺粟之地他物皆不能種必須重加肥澆方可生發否則竟成廢壞也該信又言發信之日該處河道尚未見冰云 
[牛庄凍河]  
　　○十一日牛庄來信言牛庄近已冰堅澤腹其內地河水堅凝老少男女皆可從冰上往來口子刻已冰斷船隻不能出入今年該處凍河較去年爲早故此地輪帆等船巳槪無所見矣然今歲輪船帆船之往來牛庄者較他年爲多貨物進出極爲興旺故生意較前數年尤爲生色也至於哥送信件則自十二日爲始皆由早班遞送矣按本舘前由西報譯得牛庄信息曾言生意清淡今兹西人來信又言其生意興旺所言殊爲兩歧不知前報所言乃就彼一時而論今則合統年計算故覺其較勝也 
[瓷業日盛]  
　　○聞駐九江之英領事言近來九江地方之瓷器較前爲勝格式旣見新奇顏色亦復工雅現在西人之購辦者甚多想日新月盛再三四年該處之瓷業必將大加興旺矣 
[西人卒歲]  
　　○十一月初五日爲西人冬節十二日爲西歴一千八百八十二年元旦此兩日皆逢禮拜日期故西字報已載有本埠各銀行告白皆於初三四及初十十一等日閉行停辦公事云 
[閱操回轅]  
　　○閩浙總督何制軍大閱已畢於十月初七日由延平動身返節十一甘抵省沿途感受風寒誤服人參竟致憲體違和到署後連日延醫服藥近漸復元前據西字報稱欲請病假尚無確信想亦外間擬度之詞耳 
 
 

Page 2

 
 
惟到汀州閱操時因操務不力將汀州鎭摘頂示儆到署後又訪聞盛巡捕疲玩經人告發私受陋規卽將盛巡捕交閩縣看守再行查辦現已飭閩縣考送巡捕一名補缺矣 
[查點兵額]  
　　○福州船政局各輪船上之舵水砲勇人等向不足額或缺十餘人念餘人三四十人不等其每名每月餉銀或八兩十兩十二兩十六兩亦不等所缺之額其餉銀俱蹄管駕獨得故充當管馬者薪水固豐而此項出息比薪水尤多數倍往往充管駕數年卽家擁鉅資矣近日黎星使得知此弊不能不於積皇難返之時畧爲整頓故前月親到振威諸星揚武濟安建勝福勝各船上點名一次振威則缺額念餘名福星十餘名濟安念餘名福勝建勝係小砲船僅缺額四五名惟揚武員缺額四十餘名一時船上無人無從拉湊塞責旁觀者均代爲危之而黎星使於點名後其打靶有中式者均賞銀牌以昭獎勸其缺額不到者免予深究各船皆歌功頌德焉惟濟安船之管駕呂文經卽於次日撤退以後學堂廣東丁憂學生唐佑補充云 
[潑婦可憎]  
　　○蘇城學士街某甲性眈麵蘗不善治生固一闤茸男子也家有妻徐娘半老極善修師爲人洗衣得資養給甲終日在街每遇沽春無計輒向細君索買醉錢妻已深加厭惡一日甲伺妻出將女衣數　及銀飾等私取而去付諸長生庫以償酒債妻歸知其故咆哮一室哭駡聲達戶外迨甲醉歸乃猛揪髪辮捺諸地痛毆無算觀者蟻集咸目笑存之及覩甲氣竭聲嘶幾有性命憂旁人始喝勸以散而該婦猶柳眉倒豎切齒穿齦大有撲殺此獠之勢此本月二十一傍晚事也噫陽綱不振陰氣遽騰是亦風俗之憂也 
[纂修通志]  
　　○江蘇通志一書卷帙繁重兵燹後未經開爹刻奉大憲札委現辦江蘇書局前元和縣知縣會𥡳陶肖農太守守廉設局開辦以重文獻而示後來其任採訪之職者爲郡庠生陳茂才云 
[跳仙宜究]  
　　○吳俗有仙人跳之諺謂誘人投網入坎不能出坎變幻迷離有似乎神仙作跳戯也本月念三日晨蘇城舊學前茅屋中有諸無賴奔騰囂逐爲捉姦之舉但見文禽雙宿清夢方酣而巨縆一莖塵韁已縛有知其事者謂此卽仙人跳之故智後爲地保牽之而去未知作何究竟惡俗如斯所宜亟爲訪究也 
[被毆傷命]  
　　○寍波橫涇潘某日前偷掘族人來順之冬筍當被撞見來順以銕耙擊之傷及要害立時倒斃來順畏罪逃𨓜死者之母赴縣請騐卽經秦邑尊帶同仵役往騐屬實隨飭備棺收殮一面飭捕緝兇再行按律照辦云 
[急病出缺]  
　　○漢陽縣鍾邑尊於月之十九日渡江晉謁督憲當動身時人尚强健及旣见制軍後出轅升輿神色忽變卽在轎中病發赶至江夏邑署坐未逾刻遽而鮮血噴射暈绝復蘇隨從人皆驚惶無措經同寅勸投某尼庵暂憩再商診治渡江豈知到庵之後氣已奄然瞬息溘逝卽據跟隨報知家人親屬渡江就庵棺殮移柩至漢阳城北四川會舘停頓一面照例禀報封印送府急症之不可救如此誠非人所能逆料也 
[松屬院試題目續錄]  
　　○本月二十四日院試松屬華婁兩縣童生正場題　華　其知可及也　婁　其他可能也　通塲次題　鄕　人長於伯兄一歲　通塲詩題　賦得惜寸陰　得陰字五言六韵○二十五日提覆華婁童生文題　無遏糴　作後二比○同日總覆奉金上南青五縣新生文題　然後知松栢之後彫也　詩題　賦得繞山十萬翠琅玕　得堂字五言六韵 
[火患未成]  
　　○昨日午後一點鐘時下海浦左近某洋人之木屋幾致成災盖屋中有火爐烟囱砌於壁間忽烟囱之火延及木頭以致捕房報警幸有西婦及傭人等趕緊取水澆灌得熄止焚去其屋角並聞去年此屋亦由烟囱透火燒出今又有此警故管水籠之西人咸歸咎其烟囱湏將愼爲脩理也昨初聞警時虹口捕房報四下鐘英捕房先報一下繼報三下末乃仍報一下以致救火及探信者往來惶惑不知所向云 
[邑尊相騐]  
　　○昨報列鴛鴦同命一則法捕房報明縣署後因莫邑尊昨晨在英公堂會審故於下午二點半鐘時帶同刑仵官媒人役親臨相騐先傳十二鋪地甲金文詰問於何時身死據稱昨日兩點鐘斃命邑尊又傳花烟館鴇婦蔣濮氏詰其家中共有幾妓金珠於何時到爾家何人荐來答稱金珠乃揚州人王子卿之妻由鐘漢文兪正蘭作中於本年八月十六日荐到取去帶當洋一百四十元立有筆據特爲呈案現在王子卿意欲加價金珠已二十六歲自知年大亟欲從人素與薙髪匠劉桂亭情密固已委身無如劉力有不逮故兩下私購洋烟吞服劉桂亭先死金珠毒發我方得知卽求陳竹坪醫治無效及王子卿到來方始斷氣兩人均周身穿好衣服並頭而死邑尊卽飭將屍身舁下仵作騐看兩屍指甲均係黑色况手指上皆有烟痕的係服毒身死邑尊謂然則可免打針其棺木已經將濮氏買就隨着收殮王子卿稱妻屬有人尚請公斷邑尊謂無甚公斷汝自將妻押錢爲妓更有何設卽飭收殮加封蔣濮氏王子卿均着交保並令王子卿將中人找到聽候發落云 
[假照移究]  
　　○前日本埠到有海州難民男婦老幼共計七十一名欲進大南門經汎弁攔阻旋鬨至小南門外大教塲中內有劉廣民劉景玉温繼年三人持海州路照投上海縣署呈請撫卹莫邑尊親自傳問見照上所蓋之印甚屬模糊似有情弊因取海州所來文件比較果屬不符卽詰劉等此照從何而來劉等見縣尊對印時已連連叩首及至詰問竟一詞莫措邑尊卽將該三人管押行將備文移解海州署請爲核辦其餘難民着地甲查明禀候資遣回籍云 
[案情枝離]  
　　○沈新泰遞禀英公堂控稱娶婦張氏已歴三年我隨洋東出外打鳥妻竟席捲而逃今始探知妻已嫁木匠程仁才媒係隣人開茶館之陸全林及朱本照曾取財禮洋八十八元今將張氏陸全村一併交捕送案請究張氏供沈係我夫今由陸爲媒將我嫁程我未得過財禮陸供開設茶館與張氏爲隣惟知張氏與沈係拚識者前因不睦離異張氏曾經備案至其嫁程我不知情今被誣控云陳太守立查前卷果有張氏所備之案稱被沈姓誘佔現遭毆辱驅逐欲圖他適恐沈又生枝節等情太守詰張氏前所俻案與現在情形大相逕庭何也張氏則稱並未俻案沈又稱　姓爲媒將妻嫁程其筆據稿底呈開况程亦到案請究太守以是案情節枝離飭將張氏交官媒陸全林暫押着自行清理如調處不下再候集訊察斷 
[會訉失火藥案]  
　　○前述會德豐洋行三十三號駁船裝載地亞士洋行火藥泊於蘇州河夜間被竊火藥由會德豐行禀明稅務司照會關道憲經劉觀察札英會審員陳太守辦理並札上海縣會訊昨晨上海縣莫邑尊至會審公廨會同陳太守及英副領事賈君訊究會德豐行西人禀稱失去火藥十桶並將木做之駁船樣呈閱管碼頭人謝錫成供三十三號駁船裝截火藥二千五百桶停泊蘇州河是夜在船看管者係老大袁載及水手王正榮王嘉元鄭忠王福等共五人及至天明袁載來行報稱夜間被賊撬壞四僊門竊去火藥初尚不知幾何及卸貨後始知缺少十桶云袁載供王等四人係我雇用者船裝火藥夜不燃燈泊於內港十分謹愼船傍祗一百十號駁船並泊夜分後王正榮起身 
 
 

Page 3

 
 
小解忽見四仙門已開喚起我等察看始知被竊至我與王正榮王嘉兀睡於船頭艙內鄭忠王福睡在後梢艙內王等四人供與袁同莫邑尊察閱船樣貨艙封鎖四仙門亦極堅國隨商之太守與領事謂深夜船停內港被賊撬開堅固板門豈無聲息老大水手等絕不聞乎太守亦以爲然並謂駁船裝貨失竊理應問諸在船人但事關軍火情節較重應得細察撬壤之門再行核辦邑尊隨派捕役柴樛趙金協同會審署差吳榮及包探陳阿九前往細察情形禀候訊究 
[澈究拐賣]  
　　○金六日報列控被拐孩一案昨晨莫邑尊會訊火藥案後卽請陳太守飭傳買主廣婦韓蘇氏及原媒王楊氏女孩新大等訊理供俱各執如前莫邑尊　韓蘇氏原媒巳到無湏再　候追出身價洋五十四元給領可也王楊氏及女孩新大飭差帶案着王楊氏交出據云王老三及其餘媒証担代等人並傳原告沈炳銓并扭交之張谷生集訊以期水落石出云 
[助賑愈病]  
　　○人有一念之善天必錫之以福斯言信不誣也近有古歙洪子賢者素業布常寓蘇城李藝蘭堂紙號因長子年十二歲於九月十九日陡得寒𤍠症服藥罔效延至是月底竟因濕邪化火𤍠入厥陰神昏囈語肝風屢動諸醫束手莫能救活聞有虛叩神靈許願助賬可以愈病者卽於竃君前焚香祝告謂此兒能邀神佑絕處逢生聞刻下沙洲待俻冬賑孔殷願助洋十元以求災退是夜服藥後果漸有轉機待至天明稍得微汗日來已喜占勿藥矣當卽摒擋十洋寄至申江電報局彚解災區散放此古歙淡仙氏所述者又復曾子捐洋三十元爲弟傷寒症甚危七晝夜不思飲食卽於竃前焚香立願助賬其病霍然又吳興老人許善繼函稱家住浙湖跡覊閩嶠本月初旬同鄕前任將樂縣王璽文司馬爲乃郎納采邀作冰人承送待媒席敬洋四元堅辭不獲隨助入江北風災賬欵正擬封寄適有無名女氏以秋間染病十分沉重病中默禱神明願將女紅及平日所捲煤帋工資全數助賬乃不數日病卽霍然爰將累積之工資共錢一千三百七十文託爲郵寄老人連席敬之四元共易本光洋五元寄申雖杯水車薪無濟於事而無名氏一念之誠疾竟若失亦可爲爲善者勸也 
[二仰山人將歸西江賦詩留別次韻奉答]  
　　○舊雨重逢記隔年書生故態各依然笑談已極交　樂離合都因名利牽送客愁臨桃葉渡賞欣喜値菊花天河梁小別情何限江上征帆一片懸○江城雅集快題襟把酒論交感不禁儘許吟懷盟水月妤將家世繼纓簪琴樽酬唱增離緒書劍摩挲寄壯心君有書劍摩挲圖　記取鳳池須奪得好傳吉語慰同岑 
　　辛已九秋飯顆山樵初稿 
[映雪生書來知瘦鶴詞人爲益聞館延主筆墨賦贈一律卽次東沈灑舲茂才原韵]  
　　○山齊秋去獨低徊吉語初聞笑　開十載江湖名士老滿城風雨尺書來薄遊海國稱盟主跋扈詞塲屬覇才便擬買舟黃歇浦訪君同醉菊花杯 
　　辛巳九秋下浣飯顆山樵初稿 
[武林惜花仙史介映雪生以人著蘇臺紀游草函索題詞得四絕句奉政] [  辛巳小春飯顆山樵初草]  
　　老向江南拾墜欲六朝金粉未闌珊蘭因絮果分明記莫作尋常綺語看　雪泥舊迹怕重尋回首歌塲百感侵襟上酒痕　上句惜花心比愛花深玉局風流不自矜頭銜合署一條冰新詩題徧章台柳声價從今十倍增　江湖載酒自年年風月閑情老未蠲我亦三生狂杜牧畫船舊夢紀游仙余有畫舫游仙詩若干首 
[周君子彝枉顧寓齋以二仰山人墨荷畵幅索詩補題長句錄寄瘦鶴詞人正刊]  
　　○暑雲如火炎威張好風吹送荷花香科頭赤足聊自適閒烹佳茗滋枯腸良友翩然移玉趾開門一見心先喜笑談落落略寒暄文字之交淡似水手持名畫光陸離殷勤索我題新詩披圖不覺生遐想水佩風裳絕世姿多君年少負奇氣君苗筆硯等閑棄三千法律爛胸中泛緑依紅仰高致朅來槖筆柯山隅花事闌珊客興孤他年同結荷花社我住西湖君鑑湖 
　　飯顆山樵初稿 
[郭君連卿鳴皋賢昆季同入泮宮喜以詩賀卽請　晒正]  
　　○偶然小試冠江東十載青燈黃卷功科目初開鵬路近功名難得雁行同彩旗迎處人爭羡桃李門中喜亦冲他日雲程展大志翩翩共入廣寒宮 
　　浦左同門弟顧梅生呈稿 
[藜牀舊主招飲酒樓喜晤瘦鶴詞人口占一律錄呈斧政]  
　　○春申浦上識荊州慰我相思幾度秋鐵網搜存海內事　君著有三備廬贅譚奇書澆盡世間愁　君著澆愁集行世騷壇到處人爭羡鴻跡遙傳名徧留同上江　相對飲暢談早醉意深投　顧梅生求删艸 
[題管秋初悼亡詩後]  
　　○枝生連理正相宜一霎花飛奠挽之應恨仙山無覔處九原路遠爲君悲　鳳折鸞分日漸遙孤檠想是嘆無聊夢回枕上窓敲竹恐有婷婷魂未消　奉倩神傷意已摧那堪囘首憶徘徊憐君只有粧臺鏡曾照姗姗繊影來　爲言且莫苦悲思離合因緣本有時萬事皆教人滿意碧霄圓月少虧期 
　　浦左鋤月山人顧梅生未定艸 
[光緒七年十月十五日京報全錄]  
　　宮門抄○諭旨四道錄前○監督英　奏恭報接印日期摺○川督丁　奏審明按例定擬摺○鄂撫彭　奏排造剝船請留經費銀兩摺○監督徵　奏恭報交卸日期摺○又　奏循例解京交納片○大臣恩等　奏審明請開復處分片○大臣崇　奏叅司員議處片○十月十五日刑部都察院大理寺正黃旗値日無引　見○靈冲堂等各謝調授缺　恩○岐元等各謝賞朝馬　恩○恩麟續假五日○海英假滿請　安○內閣奏泒騐放之大臣　泒出萬青藜徐郙敬信崇勳○召見軍機　翁同龢　○○淮安開監督奴才英瑞跪　奏爲恭報接印任事日期叩謝　天恩仰祈　聖鑒事竊奴才渥蒙　恩命　簡任淮安關監督當卽趨詣　宮門叩謝　天恩嗣於陛辭之日仰蒙　召見　訓誨周詳無微不至奴才跪聆之下欽感五中遵卽起程出　京於光緒七年九月初十日行抵淮安准前任監督徵麟將淮安關關防一顆書吏文卷等項委員齎送前來奴才恭設香案望　闕叩頭祗領任事伏查淮安關兼轄宿海二關分設大小口岸責重事煩在在均關緊要奴才內府世僕知識庸愚循分當差毫無報稱玆復忝膺鉅在益切冰兢且近年稅務情形極爲支絀整飭維艱奴才惟有勉竭駑駘加意經理祛除積習設法招徠不敢畏難苟安以期仰答　高厚生成十萬一除將庫儲錢糧確查　奏報外所有微臣接印任事日期並感激下忱理合恭摺具　奏叩謝　天恩伏乞　皇太后　皇上聖鑒冉奴才經過直𨽻山東一帶秋稼豐登民情綏靜堪以仰慰　宸懷合併附陳謹　奏軍機大巨奉　旨　知道了欽此　○○太子少保頭品項戴四川總督臣丁寶楨跪　奏爲審明遊擊科斂番民財物入已按例定擬恭摺仰祈　聖鑒事竊臣於光緒七年二月二十八日具奏叅革署松潘營遊擊楊世昌藉端搕索一片於本年四月十九日奉　旨著照所請該部知道欽此當經欽遵行　司飭府審辦去後玆據藩司程豫署𣳻司崇網督飭署成都府知府王祖源候補同知周篔等提案訉明擬議解勘前來臣親提審訉緣楊世昌籍𨽻成都係由廣元營兵丁出師遞保花翎遊擊儘先補用收入督標富差光緒五年委署松潘左營遊擊於四月十五日到任何廷玉向充松潘廳所屬南坪團首王者香等均係南坪番民六年三月間甘肅階州瓜子溝逆番古且巴等謀反滋事經署松潘鎭總兵陳濟清以所轄南坪地方與階州文縣界境毗連派令楊世昌帶領兵團馳往該處駐札防堵楊世昌至坪因見各處隘卡房屋多有朽壞起意因公斂錢入已當與 
 
 

Page 4

 
 
何廷玉聲稱培脩隘卡須銀四百兩令其轉向番衆派銀呈繳以便興脩何廷玉遵向番民王者香等共派得銀一百五十三兩五錢呈繳楊世昌收用迨後事平王者香等因見卡房未修疑係何廷玉指官撞搕在向索銀無給正欲控告楊世昌聞知因前繳銀兩已經花用將銀如數賠出交與何廷玉轉向王者香等退還維持陳濟清亦經訪聞將楊世昌撤任摘去翎頂移廳集訉隨據王者香等赴廳喊控經臣風聞委員往查明確飭提人証來省發委審辦因楊世昌恃符狡展禀經附片奏革嚴審奉　旨著照所請欽此行司飭府審辦兹據藩𣳻兩司訊明擬解前來臣覆加親訉據供前情不諱詰無另犯不法別案查律載有司官因公擅自科歛所屬財物入已者計贓以柱法論又有祿人贓各主者通算全科八十兩絞監候又知人欲告而於財主處首還者減罪二等又例載文武官素取猺獞財物犯該徒三年者發近邊充軍各等語此案已革前署松潘營遊擊楊世昌因甘省逆番滋事奉派帶兵馳往所屬南坪地方防堵輒以修卡爲名令團首何廷玉轉向該處番民王者香等派得銀一百五十三兩五錢實係因公科歛入已按照柱法贓有祿人各主者通算八十兩以上罪應絞候該革弁聞知王者香等放行控告將銀如數賠還律得減二等罪應滿徒王者香等係屬番民卽與猺獞無異自應按例問擬楊世昌合依文武官索取猺獞財物犯該徒三年者發近邊充軍例擬發近邊充軍請從重發往黑龍江充當苦差以肅營伍而儆官邪何廷玉聽從泒銀係被楊世倡抑勒所致例不坐罪王者香等銀兩業已退還朽壞卡房飭令該廳勘明禀請籌欵培脩以資防禦無干省釋至楊世昌科歛番民銀兩入已係由該營訪聞移廳訉辦所有失察職名應免開送除全案供招咨部外所有審明遊擊科歛番民財物入已按例定擬緣由理合恭摺具陳伏乞　皇太后　皇上聖鑒敕部該覆施行謹　奏軍機大臣奉　旨刑部議奏鈇此 
　　此本未完 
[江督轅門抄]  
　　○十月初一日知縣葛繩孝上海來　候補道龔郭均禀謝帮辦製造火藥局　陳鳴志謝委金陵內外軍械所　知府陳衍洙謝委籌防局提調差　○初二日典史畢承楨銷河運差　○初三日知府陳衍洙禀知到籌訪局提調差　知縣葛繩孝辭回上海　錢棨良禀知初一日開辦冬防　○初四日運司洪辭回揚州　○初五日知府周光淮查積榖回　藩軾牌示桃源縣典史遺缺以從九蔡迺熙署理　○初六日候補道朱謝委總理兩江營務處並銷金陵內外軍械所差　署江寧縣丞羅樹勳謝委　○初七日直隸州朱廷球銷措資假並謝河運保升缺升用又禀知奉清江轉運局咨調差委奉藩司飭知卽辭　○初八日知縣尋世珍禀辭回大橋厘捐　管帶橫雲輪船薛鳳翔解革員唐葆元赴蘇州回　○初九日同知陳家熊大河口厘捐來　知州陸銑禀知解革員唐葆元赴蘇州回　李振簧禀知直隸州胡維藩于初八日病故　從九余內䂀禀知交卸龍潭司巡檢　回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
