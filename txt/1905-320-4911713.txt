# 1905 - 320 - 4911713

 

Page 1

 
 
[電傳宮門抄]  
　　十月二十七日召見軍機澤公等 
[禁米駁議續廿二稿]  
　　或曰百物之價較前倍蓰米穀亦較前半增其價現在稍有弛禁之說两日幾增價一元假使眞弛將至斗米千錢答之曰國中百物成於民力民力待穀食以爲養穀旣貴矣百物准之而皆騰穀旣賤矣百物皆准之而皆跌故地利之所產民功之所登無一物焉不視穀價之高下爲騰跌此不易之公例而亦地球萬國之所同也今始或人言物價較前倍蓰米穀亦半增其價一倍之一半之貴賤懸殊勢不相敵卽爲南省農民受傷之原本大凡米穀價值必合三成價而其眞乃出（三成價者一田畝之租賦一長年佃者之庸錢一農民所斥母財之息利）今乃百物倍增其價而米穀僅半增其價試思農民終歲勤動而米穀僅半收其價口分租稅出于此婦子食于此鹽酪耕具取于此養老養疾死葬婚嫁給于此尙有餘力足以自存支持農業乎究其歸宿必至于馳心轉業荒廢地利使米之出產漸少米之價值漸高與百物之價趨于平均而後己嗚呼至此而閒民日益加多農業更將衰敝茲非兩害之道乎至現有開禁之說兩日之間幾增價一元讀者試閱近時各報所載商務卽知虛實固無待吾之詞費也 
　　或曰長江一帶梟匪不下數萬人为價平得食易匪徒且有此數米價貴得食難爲患何堪設想答之曰此又知其一而不知其二也梟匪内患之所以充斥者原因不一其大要在於無敎育無恒業彼之挺而走險以身試法者無非以搶刦爲生計米價貴得食難梟匪搶刦之害自必加烈而米價賤得食易遂能保梟匪之馴伏不擾永無搶刦之害乎吾見光緒初元百物皆賤而米價不過二元 
 
 
 

Page 2

 
 
　　左右得食之易莫易于此而何爲哥老會白蓮會鹽梟光蛋等匪屢屢發現于沿江内地也是知梟匪之姓質物賤則搶物貴亦搶初不計較其物價之貴賤而區分其搶刧之輕重今必以農力所出之米遏禁使賤使梟匪易於得食默杜其患非特法律上所不許抑於道德上亦不合也不但此也農民以禁米價賤之故無利自活一旦馳心轉業其愿者或改種鶯粟烟葉以害人其强者或輟耕隴上投耒而起則南畝力穡之民相率入梟匪之黨爲淵驅魚爲叢驅雀此將來最爲可危之象更事者奈何不權其利害之所在而徒爲一方面計乎 
　　要而論之中國荒曠未墾固不能如歐洲貿易自由開弛無限制之米禁而在今日農民收穫之時不可不扶植南省農業發布暫弛三月之社禁接濟鄰省此至當不易之理而爲目前最善之辦法也前日南洋大臣電奏政府稱蘇省連年禁米出口儲積太多擬請弛禁三月以廣商務而裨稅餉等情近己奉旨交戶部議奏米禁之開與不開其權己操諸戶部使其開也則是戶部能爲南省全體人民計而不爲上海一隅計使其不開也則是戶部僅知爲上海一隅計而不爲南省全體人民計也嗚呼彼戶部者素主閉塞不主開通南省農民困苦之情狀豈足以動京曹之慨念乎嗚呼予欲無言 
[滿約可冀早日議結]  
　　二十六日北京電云中國對於日本提出之條欵頗爲和平故該約議結之期當必不遠聞中國政府預備二十兆兩賠償日本日本不願接受將以此欵轉贈中國譯字林報 
[日使訪謁中國親王]  
　　二十六日北京電云日專使爲敦重中日睦誼起見連日訪謁各親王及貝子貝勒譯字林報 
[海叅威華商之損失]  
　　二十六日北京電云海參威中國商會曾電致外務部謂此次俄兵擾亂華商損失之財產數逾十兆两應歸俄國賠償云云外務部現在正與駐華俄使會議此事譯字林報 
[查辦教案之委員已抵連州]  
　　二十六日香港電云美領事及兩廣督憲派往連州查辦敎案之委員已於禮拜日（卽二十三日）行抵連州該委員等未到之前已獲亂黨二十二人現在該處情形頗爲安靖譯文匯報 
[台州閙教警信台州]  
　　台州府天台縣民人不知因何聚集多名與敎堂爲難本月十六日將城東敎堂一所拆毁縣宰某大令飛禀提督呂道生軍門急調副中營勇丁多名飭姚長泰管帶率同前往彈壓嗣呂軍門忽又接得天主敎緊要函據云臨海縣有王錫彤餘黨復糾集多人相率仇敎將大田街敎堂拆毁勢甚洶湧地方大爲震動軍門卽飭正中營劉佐廷管帶帶領勇丁二哨逕赴臨海彈壓未知能消弭無事否（豈） 
[籌修漢新鐵路之偉議陜西]  
　　自伊犂長留守倡議開築伊蘭鐵路甘肅同鄉京官已籌集的欵一百二十餘萬預備經費而陜西同鄉京官亦倡議籌欵接築關隴鐵路以相聨絡茲有陜西安康陳君雄藩因獨抒偉議擬自武昌直達新疆建一鐵道名曰漢新鐵路其工程則由四省合辦其經費亦由四省分攤其路線則自武昌起點循漢江北岸至光化屬之老河口爲第一叚由老河口仍沿漢北經鄖陽入陜境興安府屬之白河至洵陽縣折入洵河穿鎭孝闢子千峪以達西安爲第二叚自西安至甘肅之涇州爲第三叚自涇州至瓦亭驛繞入固原州爲第四叚自固原州出姓德至蘭州爲第五叚自蘭州至嘉峪關爲第六叚自嘉峪關至哈密爲第七叚由哈密分南北二幹西北向伊犂以通俄之西比利亞爲北幹西南向喀什喀爾度波米爾高原爲南幹惟事關四省工程浩大入手辦法擬先提四省舊日義舉善會生息各欵數百萬或千萬於武昌設立漢新鐵路總銀行取存舊日公欵代爲生息並於陜甘新疆酌設子行數處互爲經理銀行立定後卽仿國民義務募欵之法分投勸集統歸鐵路銀行收存次藉富籤吸力招集衆股將來以此言論施之事實則西北之血胍通而東南之輸運亦使矣（雲） 
[札飭查辦荒謬學官安慶]  
　　日前有鳳陽府舉人等聨名投藩轅具控鳳陽縣張敎諭强姦陳姓處女及其僕人入則夫婦出則主僕種種荒謬有關風化等情藩司毓方伯卽批飭鳳陽府查辦略謂據該舉等所禀張縣學與家丁呂升姦賭一切無所不爲本年春丁祭之期復敢擅離職守身居敎職竟敢如此妄爲如該舉等所禀非虛聞之殊堪髮指該舉等志在精勤各有事業果能忍受决不至大聲疾呼爲士林貽誚諒爲情所難隱勢所逼迫以至聨名具控羣起而攻現在該家丁呂升旣經鳳陽府縣嚴提責押該縣學何能置身事外自應一體查究以肅官方而正風化仰鳳陽府先將該舉等所禀情形逐細查復核禀一面卽提該家丁到案切實處究如訊供與所禀相符卽詳請撤叅以示懲儆並查明該舉等平日有無與該縣學挾嫌情事一并附覆察辦毋稍徇隱（詩） 
[贛撫奏陳樂平巨案已奉硃批嚴拿首犯江西]  
　　樂平縣張徐兩姓焚殺童胡兩姓多命一案迭紀前報茲悉贛撫胡中丞已於日前據廣饒九南道及府縣禀報具摺陳奏略謂此事業經臣電飭該道瑞澂於陸軍第二標抽撥兩營督同饒州府弼良星馳前赴各該鄉嚴行拿捕首要及殺人放火各犯按名弋獲照章訊究懲辦並查起張徐两族產業賠還童胡两姓被燬屋物務期罪人斯得數足相償倘張徐兩族仍敢逞强拒捕卽予格殺勿論童胡两姓被害人口已飭該縣善爲撫䘏毋使失所云云現已接奉硃批著卽嚴拿首要研訊究辦以儆刁頑欽此（此） 
[開棺檢驗韓教練官屍身鎭江]  
　　南洋常備第四標敎練官韓樹棨因醉後墜馬斃命週身現靑紫色頗有可疑由韓叔禀報兩江督練處遴派委員來鎭密查月之二十二日午後委員會同丹徒縣郭子華大令曁四標統領龔子佩參戎開棺相騐經 
 
 

Page 3

 
 
仵作用長銀條透入腹内未幾拔出視之發現紅色眼珠暴出大如雞卵驗畢時己鐘鳴五下矣（常） 
[私造關防官犯擬先咨部斥革再行嚴辦江寕]  
　　泰州張牧拿獲私造關防詐冒職官之錢錫光解奉督憲發交江寗府審訊業登前報現經江寗府羅太守提審錢供浙江嘉興人原名寳書報捐巡檢發兩淮試用在揚州揑造督院札委飭查各處敎堂公文自稱知縣圖得程儀銀兩由陶士才私調關防餘供含糊羅太守以錢寳書旣捐有鹽巡檢必湏先行咨部斥革以便再行嚴究通詳核辦（所） 
[札委兼署藩臬杭州]  
　　浙藩翁小珊方伯前因被劾開缺由兼撫瑞留守電奏暫留淸理現翁方伯又求請交卸而新任寳方伯尙在都中故奉瑞留守於二十四日懸牌飭委原兼臬篆之糧道顏小夏觀察爲改兼藩篆并委杭關道崔磬石觀察兼署臬篆聞己於二十六日移交矣）知（ 
[湘省學生禀請留學日本商船學校長沙]  
　　湘省人士之留學日本者類多兼習普通而專習水軍則甚寥寥近有劉明經煥辰聞知南北洋有重創海軍之說因思出洋練習以期効用於時遂卽自備學費禀懇南路學務提調咨送省城學務處遵例考騐詳請撫憲咨送日本入東京商船學校以爲漸入海軍之豫備云（初） 
[禀請自製樟腦長沙]  
　　候選同知仇司馬志遠素講製造之學現以湘省產樟甚夥樟腦爲製造中最要品擬卽就地設廠熬煉藉以開闢利源已經聘雇腦丁赴鄉勘閱先用土法試辦俟辦有咸效再行購機擴充辦理日前具禀撫轅旋奉批飭商務局傳詢該職詳擬辦法並令呈騐資本再行詳復候核（初） 
[議頒度量衡定制北京]  
　　商部各堂久注意於度量衡之制日前復經議飭司員詳細擬訂度衡定制以便頒發各省督撫將軍都統　屬一體遵照（官） 
[商部咨南洋大臣文（爲限制專利事）]  
　　爲咨行事查東西各國近百年來討究藝術研精闡微一切事物無不同趨於新凡國中士民有能創新法得新理製新器實便民而利用者准其呈官考騐得實則給以文憑照許其專利若干年他人不得仿效其獎勸甚至而定例尤嚴必須確係創作從來未有物品始得享此利益所以人人竭思殫慮求索新法用能智巧日出而不窮近來中國風氣初開商民漸知專利之益往往尋常仿製物品率衍禀請專利核與各國通例殊屬不符本部綜理商政提倡不遺餘力所有各項公司局廠凡有關振興商業挽　利權之舉亟宜設法勸辦俾得逐漸推廣間有創辦公司本部准予專辦者然均指定地方其範圍極狹實於力與維持之中仍庽嚴示限制之意蓋先辦之人已經准其專利則雖有資本雄厚者且將坐視壟斷無所措手不特無此辦法且足窒興盛之機殊與本部振商宗旨相背查前年與美日等國訂定商約載明創製之物准予專利執照本部正擬訂定此項專利章程一經奏定施行均應一律遵守現在各省商人呈請專利往往卽行照准或咨部立案辦理殊屬参差亟宜酌定辦法以昭劃一現擬嗣後各省呈請專利者自接到此次部文之日爲止無論華洋商人均湏咨報本部先行備案俟專利章程施行後再行核辦其有未接部文以前業經批准之案應予通融辦理仍將已准各案一律報部惟有年限已滿續行呈請展限者應均按照現擬辦法辦理其有援案呈請專辦者亦應咨行本部核明情形分别准駁切勿卽予照准以免紛歧而維商政相應咨請貴大臣查照通飭所屬一體遵照辦理是爲至要云云（尋） 
[續寓津日人調查表]  
藥種商三三○六三六菓子商四一○三一三豆腐商一二四六三昧線張替一三一四寫眞業四七五一二玻璃製造業一一八三一二嗬囒水製造業四七四一一鐵工業一四二六石磠製造業二九五一四基督傳道一三四七染物業一二四六洗濯業二六五一一公吏四四四八理髮業六八一一一九女髮結一○四四裁縫師二六四一○靴商二七四一一時計商三一一四一五竹細工職一九五一四疊職三五一六辯護士一三四七旅人宿六二一二九五○下宿屋業一一六七湯屋業一一二三室内射物一一五七玉突一一一三雜貨一六五三一九七二料理店六一七二三四○飲食店七一七四一四八貸坐敷業一三一四 
 
 

Page 4

 
 
料理職二二藝妓三一三一酌婦四五四五雜業七一九一四三三職業未定二二三六四二七八遊藝師匠一二一三僧侶一二一三稅關代弁一五一六自轉車業一二一二機械販賣一三一四工藝鑑定一一一商品陳列商一三一四合計二五八六五五五一五二七○ 
[預派出洋大臣行轅文武巡捕]  
　　上海道袁海觀觀察昨悉欽派出洋考察政務各大臣將次過滬故委虹鎭巡局員王二尹篤基及李二尹廷樹爲各大臣行轅文武巡捕（近） 
[製造局總辦禀請出洋考察製造]  
　　製造局總辦魏觀察現因精究機器起見禀准督憲周玉帥親自出洋攷察各種製造故將局務趕緊淸理以備交卸并聞於月初先將眷屬遷移出局云（欣） 
[關讞員覆英總領事函（爲西捕晚堂觀審事）]  
　　啓者昨准來函備悉一是查工部局派來西捕據係爲眼同發落以防需索之弊而本分府以與定章不符並未承認已迭經禀請道憲照會領袖領事據章力爭在案近己奉旨停止刑訊笞杖正在禀請道憲再行照催領袖領事轉飭工部局迅將西捕撤回以符向章乃來函忽云該西捕晚堂觀審閱之殊深駭異此等觀審名目必須奉有明文本分府方能承認然非職官亦不能爲本廨觀審今工部局以所派西捕爲觀審未知何時商准有無存案可稽本分府實屬無從索解尙希查明見覆至曹月生控李顧氏黃莫金一案係於九月十七在本廨進禀二十二飭提二十七日公堂會同德副領事麥判交保候訊十月初三日由孫大令晚堂集訊判斷事在未經奉文停刑以前且華人控告案件照章故由本廨訊判並無分于刑名錢債自設會審公廨至今三十餘年歷歷可考孫大令照章訊判並無不合之處尙祈轉達工部局幸勿再爲干預如本廨有違背定章之處儘可禀明道憲札廨查辦本分府自可擔其責任也此頌日祉（機） 
[中國擬設無線電報之起點]  
　　無綫電報創自義國爲義大利水師人員搿拉細君及麥柯尼君合造旋推廣至歐美两洲日俄一役用以傳遞軍情非常靈捷近日搿拉細君遊歷至滬試行創辦之法由義國巡洋艦麥柯波六號達至中國之海圻號互和通話頗見靈通故有擬在北京及保定府秦皇島三處分設之說按二年前搿君曾在北京義國使署與天津義領事署二處試用此電早有成效是則中國凡海濱險要之區竊謂將來皆當安設此特其起點耳（宜） 
[日皇嘉獎伊藤]  
　　二十六日東京電云日皇因日韓新約告成特致書伊藤侯嘉其克盡厥職 
[猶太人遷出俄境]  
　　二十六日倫敦電云橋居德撤城及俄國南部各區處之猶太人現正陸續遷出德撤之殖民會社刻爲被難之猶太人所困要求保衛其遷出俄境 
[各國海軍業已聚集]  
　　二十六日倫敦路透電云各國艦隊現己聚集於派愛利斯歐洲强國除德國未有軍艦在地中海外咸派戰艦兩艘 
[交換和約攺期]  
　　二十六日倫敦路透電云日俄両國在華盛頓交換和約之事因尙有緊要序次未盡布置不能於明日舉行湏再緩期 
[德國公債鉅]  
　　二十六日倫敦路透電云德諾特茲溪報載稱德國公債自一千八百七十七年後已自三兆五十萬磅遞加至一百七十五兆磅現在除他項要需外海陸軍之費用尤爲浩大故此後湏每年加新稅十一兆五十萬磅云譯字林報 
[土皇已受列强所定之欵項]  
　　二十七日倫敦路透電云列强所定筦理馬基頓財政條欵土皇實已承受 
[俄貧民起亂]  
　　二十七日倫敦路透電云俄佛爾嘎省之報章詳載貧民起亂之情形而稱此次亂事爲不可抵禦之急流地主警察以及官長等俱遭捕獲貧民黨現在遍插紅旗施行刦掠焚毁頗難抵制譯文匯報 
[英艦護送挪威新皇]  
　　二十六日倫敦路透電云丹親王楷爾斯接受挪威皇位後已改名哈康第七英國戰鬭艦愷徹號（載重一萬四千九百墩）亦往護送哈康新皇前往挪京革利斯第阿那 
[韓國現狀]  
　　二十六日長崎電云韓國漢首相前因不肯畫押致被革職且定三年放流之罪現在流罪己由伊藤侯請免其餘各大臣均擬罷職然未蒙允准韓京日來捕獲罪犯之事頗多韓學務部李大臣聲有服毒自斃之說韓京日公使署己經拆除日皇曾致電伊藤侯嘉獎其所定之政策譯文匯報 
[廣智書局贈書誌謝]  
　　順德麥君鼎華新譯今世歐洲外交史下卷一册承接奥相梅特湼之彈壓政策而托始於一八四八年革命之變告終於一八七八年之柏靈條約自是厥後歐洲均勢之局成而亞東從此多事此在研究時事者不可不人手一編也○又新民報社員近編越南亡國史一書紀其國人巢南子所言越人亡國與法人治越之情形語語沈痛亡國奇慘莫可名狀其足以警醒我國民者實非淺鮮昨承貽贈合併道謝（望） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[匪徒連刦公局述聞揚州]  
　　仙鎭迤東七家㲼漕捐局向於綱司橋地方設有分局茲聞本月中某日該分局忽爲匪徒多人刦掠逾日宜陵江都縣所設之徵收漕糧大櫃亦爲匪徒所刧邇日各鄉民完納正在踴躍之際聞所失之數較多是時江都陳大令適因公赴浦隨由署中人電促遄返已往該二處查勘矣（被） 
[張彪與黃以霖之嫌隙武昌]  
　　常備軍統領張彪因練兵著有成效爲張督所信任近則張復干涉文員陞調等事署武昌府黃以霖因陸軍小學堂學武普通學交涉甚不滿於張意因在張督前極力譖黃張督漸爲所動己飭藩司將黃調署施南府當籌議之際適黃奉特旨簡授鄖陽府事遂中止張黃之隙由此益深矣（字） 
[英商小輪失事案擬從寛辦結蘇州]  
　　英商順昌公司慶昌生小輪拖帶同慶船至甘泉縣境鐵牛灣失事淹斃搭客多命一案己誌前報現甘泉縣白大令查核此案以該船烟篷違章多載搭客至二百餘人之多以致頂篷擠倒淹斃多命咎無辭可惟屍屬己由該商撫䘏且慶昌生小輪業因扣鎭沈失從寛免罰水手萬三不善施救應枷號河干示衆己通禀各憲核示矣（榮） 
[鎭江大火鎭江]  
　　鎭郡西門外王家巷南首大生烟館於十月二十四日之夜三鼓後不戒於火焚去鄰居草瓦房七十餘家起火之煙館夫婦並一養媳皆葬身火窟中（常） 
[崑城火警崑山]  
　　二十四夜一點鐘崑山縣城内大街酒坊橋北萬森泰烟作失愼延燒天和燭鋪濟亨錢莊徐祥興肉莊吉泰酒坊西街萬隆烟室及某粥店内有棺木一具亦被燒毁計共十餘家約值三萬餘金（外） 
[滬江官事]  
　　奉派北洋觀操委員李吉和太守前晉自北洋觀畢到申昨至道轅禀辭返省○北新涇巡局員陳二尹爾音近奉江寗藩司委署六合縣典使急欲赴省昨至道轅禀請派員接辦局務○救生局委員陳嵩屏别駕昨日到道禀知奉淞滬釐捐督辦陳觀察委解釐金赴蘇○奉緊縣知縣陳介昌大令其壽因公到申昨至道署禀辭返任（近） 
[尙賢堂定期演說]  
　　三十日下午四句鐘美儒李佳白在新法界石牌樓後三層樓洋房内演說題爲民敎相安之方届時諸君子命駕蒞止先行茗談俾中外友人共聨交誼（外） 
[十六鋪界内擬派巡士按按巡]  
　　十六鋪南北中三局定於出月初一日歸併總工程局辦理迭誌本報茲經各董事飭派十六鋪地甲於前日隨同汪程両敎習至三局界内劃定線路共二十六叚按叚派巡士一人以資巡緝（欣） 
[洋紗認捐未能遽准]  
　　業洋紗之恒裕等前投淞滬釐捐局禀准認包洋紗捐項現爲舉人馮黃中查得恒裕有揑名朦准情事到局禀知督辦陳觀察批飭暫緩准認（近） 
[廨差犯過以後當改押捕房]  
　　英美公廨差役王濤之夥顧林向甬人劉安方李劉氏藉案需索由濟良所女董訪知禀訴公堂並邀被索之人至案質訊關司馬判將顧林管押本廨半年期滿革逐干濤記大過一次在案前日公堂英德副領事面請司馬將顧改押捕房司馬不允並謂該役雖經管押卯名尙未革除未便歸捕房覊押德副領事因面請謂嗣後如遇差役有過務請先革卿名卽交捕房管押以昭公道故司馬當堂面飭各役嗣後當差務各謹愼如再有前項情事立將卯名斥革當交捕房管押云（見） 
[續拿藉捐詐擾]  
　　貨捐局總辦鐵太守前者訪有朱阿坤等藉捐詐擾諭縣將朱獲案訊押邇因尙有趙心泉及阿處等諸人在外招搖肇事故昨又函致上海縣嚴爲拿辦（近） 
[獄斃又見]  
　　昨晨美界提籃橋西獄内又斃押犯施興龍一名由管獄西人報知捕房飭傳地保查明棺殮（古） 
[幸未成災]  
　　昨晨三點鐘裏虹口九十八號門牌毛義昌翻砂作内因打碎火油燈延凉棚當救滅幸未成災（古） 
[新租界火警]  
　　新租界梅白椿路第五八號門牌石庫門某姓家前晚十二點半鐘不戒於火延燒房屋五幢昨早捕房特派中西包探查勘起火情形詎居人已經逃匿無蹤因卽回報捕頭候核（見） 
[造屋違章案述略]  
　　藥局弄口郁姓造屋因不遵新章收進二尺由南局將木匠移縣判飭照章拆進已志本報茲聞郁係孀居此屋落成已久九月中不知如何警察南局忽飭木戔按照新章收進二尺郁姓以開工在先定章在獲不肯遵照故由該局移縣經縣遵汪大令委水利廳及某董會勘委員語甚和平而甘紳喝令木匠具結木匠不遵以致移縣訊斷云（宜） 
[傳訊揑契]  
　　粤人詹紀林因賣地糾葛有串通倪桂華揑造契據情弊現由倪兄榮華以詹不廳誘弟爲非具禀英美公廨經關司馬准詞傳訊（宜） 
[上海縣案]  
　　楊文玉前日投縣喊寃當晚奉汪大令提訊楊　唱戲爲生前有李姓將子送與小的爲徒立有合同八年爲滿甫及二年有餘李子己能串演刻往鎭江搭班每月包洋一百二十元詎置小的不顧求提李姓追償飯食等洋一千餘元大令得供諭謂本縣不能帮爾訛許人財將詞擲還不准○顧茂榮控楊其榮掯單一案昨奉訊究顧供叔母祗生一女招贅楊其榮以婿爲子堂妹前年病故楊己另娶本年八月叔母被楊毆傷身死由小的殮葬所有遺田七畝其方單彼楊覇掯求究大令謂楊旣毆斃人命爾應報請相騐何敢私自殯葬今當著爾具結開棺相騐無傷反坐且爾禀詞之上乃言叔母失火燒死究屬何者爲眞顧始大　叩稱叔母實係燒死楊供妻死另娶仍與岳母同居八月間家中起火岳母燒斃小的夫婦幸從牕口逃出所有岳母遺田小的祇得三畝其餘四畝單地己經親族勸給顧茂榮管業乞鑒大令斥顧年老謊供判照親族所勸分别執業了案○西鄉寡婦梅唐氏喊控現充圖董之梅祖光曾得伊姑孝帛田一百二十畝心猶不足欺凌孤寡奪收田祖並將所雇收租人馬姓毆傷奉訊飭提祖光收押在案有梅之妻父張某偕同族長投求保釋大令提案嚴斥外判具安分結交張等保去如再欺侮孤寡保人并究不貸○殷唐氏隨姦夫王廣勝背逃由本夫殷璜控提王己脫逃昨日拘氏到案訊究氏供受王之愚今願隨夫回去殷亦叩求給領大令判殷具結領氏管束再逃嚴辦（近） 
[總工程局記事]  
　　大碼頭恒源荳行主徐毓吉投總工程局控行仁里房客陳昌信欠租不還等情經副裁判官陳二尹飭提未獲昨將陳叔泰生傳局訊限二天將昌信交案核奪○集水碼頭杉板船戶譚阿瑞金阿三談阿五等前日不知何故在馬路中將福建人李兪圍住兇毆推入浦内由電燈廠小工楊生生向勸不理卽鳴七十八號二十九號兩巡士到來一併拘解總工程局經陳二尹訊飭押候補提帮毆之人究辦○烏山船戶苗聰明前日至會館碼頭喚杉板船戶林阿三擺渡因爭索渡資口角卽喚林阿五林阿弟林阿琴等將苗兇毆受傷經巡士拘兩造至總工程局由陳二尹判各罰洋一元覓保開釋（欣） 
[英美公廨晚案]  
　　玉成土行主王玉泉控川客劉洪都不 
 
 

Page 10

 
 
第十版 
　　還貨銀劉控王與鄭廷齋串做假烟灰騙銀等情前晚關司馬飭提王鄭兩人研訊王供山西人土行係叔父所開與劉往來乃鄭廷齋經手質之鄭供在該店執事劉取之烟灰結欠銀七十八兩現在不知何往司馬判俟劉到案檢呈帳目再奪○呂秀卿控吳敬林及瞿志賢朱文銅等賣地騙銀亦奉司馬研訊呂供前年七月由瞿朱両人爲中兜售吳觀榮之地一畝零當付洋四百元有收條爲憑詎吳延不交地求請追究吳敬林供係觀榮之弟不知賣地之事瞿朱兩人同供此事非觀榮到案難以理處司馬判吳押候人証到齊訊奪○廣東生租泰號主周敦裕吳述曾控上海分號執事李季儀舞弊侵吞鉅欵奉判將李押追在案前晚奉司馬帶比周吳投稱被李侵用銀七萬餘兩挺押不理求請嚴比李供實因帳欵未收求恩寛展司馬判李還押飭差查帳禀核○又訊魏桂生控繆維森抵貨不贖一案魏供本年八月繆將東洋毛巾等貨抵用銀七十八兩由鋆昶泰蓋戳作保寫定一月爲期詎料延約迄今不理求追質之繆供詞移司馬判還押限十天繳銀違千比究○又訊游明章控時仲康不還墊洋一案游供共墊銀五百両時於奉押之後祇還洋三十元質之時仍求展限司馬判還押限半月内趕緊理楚（覓） 
[英美公廨早堂案]  
　　美商費顯洋行控買辦戴子嘉用空銀両奉訊判令交保理處在案詎戴保出之後臨訊不到昨將保人祥豐莊跑街夥葉瑞先傳訊關司馬會同美副領事安立德君畧一研詰判葉暫押候交人銀並保赶緊尋戴交案違干未便○某學堂内師範生汪顧二人因小便違章由捕喝阻不服拘案請訊判各罰洋二元充公○戴生泉在新閘路與繅絲婦人戲謔由捕拘案判罰洋十元充公○川沙鄉人林當金拐賣裁縫楊炳泉之六齡幼孩迭經集訊在案昨晨由探朱桂生解請覆訊楊偕見証歷供拐賣情形司馬以見証確鑿判楊押西牢三年○竺阿榮與陸成春口角將陸頭上擊傷由捕解辦判押捕房十四年○劉裕良在虹口禮拜堂相近摸竊西婦史茄士之鈔票洋二十七元由探解辦判押捕房四禮拜○馬夫顧金生快馬違章由印捕拘至捕房存洋五十元保出昨晨臨訊不到判將保洋充公○王阿瑞與陳起榮口角將陳左目擊傷由捕解辦司馬以原告不到從寛斥釋○董元泰竊黃四當程瑞生家衣服水烟袋等物由探解辦判罰洋二十元充公○以竹竿圖竊衣物之陸三桂由捕送辦判押捕房三天（見） 
[法租界捕房事]  
　　包平和鞋店夥呂壽生昨日有人以匯豐五元鈔票買鞋五雙找出洋三元數角持至某小錢莊兌換察係膺鼎被該莊塡駐假票二字以致互相爭論扭訴捕房捕頭判呂交保俟期傳同莊夥解訊○二十號華捕在途巡見張木林等王人胡閙喝阻不理當將爲首之木林拘入捕房解奉讞員陳大令判罰洋二十元○怡順押店夥王菊生禀前晚上燈時有徐四掩入櫃内僞稱質物乘間竊衣二件送請究辦陳大令判押五天○吳阿根在城河浜攤上竊取水漬洋線爲包探拘究大令判枷號五天○陳金福在途竊皮來一枚内有洋一元一角爲失主拿送捕房大令判枷號二十天○袁桂生在途擺設賭攤被范子祥徐阿寳搶去毡帽一頂當場拿獲扭訴捕房大令判各押五天○王友三至良濟藥房找尋細崽洋東疑爲行竊送究大令以原告不到從寬開釋○周兆生竊對時表一枚由失主送辦大令判枷號一月○趙功臣在城河浜竊水漬洋布爲失主送究大令判枷號七天（居） 
[美租界捕房事]  
　　昨有德人三名在武昌路將工部局所設路燈擊破多盞管夜人秦金生向阻被毆由四百五十二號捕喚同他捕將該德　一併拘入捕房押候送該管領事署訊辦○張方氏行經北四川路被陳阿和東洋車撞傷由捕將兩造一併帶入捕房捕頭以氏僅受微傷一併斥釋○火油船夥賈阿寳駕舟在楊子路碼頭附近因與煤船爭奪停泊之處將煤船夥孔阿順扭毆由印捕一併帶入捕房押候送辦（古） 
[蘇省官報]  
　　九　十七日辦理銅元局物料庫校準廠通判王頤禀辭赴海屬三州縣抽查警察團練差知縣李葆鈞禀謝奉委赴上海各縣守提房捐銀两差謝崇聲禀知奉府委赴元和勘秋成事宜江蘇試用府經歷王廷烈禀知服滿回省江南將備畢業生補用都司蔣昺隆禀知奉撫憲委管帶常備後軍第一標第一營十八日補用副將黃定貴通知奉撫憲委幫帶巡警第一旗辦理善後局提調兼學務處收支知府葛德潤禀知奉委監放常備第三營巡警左右營餉銀差長洲縣　禀知下鄉查勘秋成保甲團練學堂等事宜辦理中學堂敎員知縣宋殿元禀謝奉委赴震澤察看監押差辦理奔牛釐局知縣畢培先專丁來省禀謝奉飭兩季連盈蒙記大功一次委辦東路總察知縣王熙宇禀謝奉飭請補新陽縣缺新選震澤司巡檢朱敬義禀知奉藩憲傳考甄别 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
