# 1887 - 114 - 4905042

 

Page 1

 
 
[古今圖書集成第一批出書告白] [  圖書集成印書局主人美查啓]  
　　本局所開印古今圖書集成截至三月終已印過原書三千八百五十六本尙存未印者一千一百六十四本約至八月間全書可以排竣擬定分裝三箱其第一箱裝明倫彙編並目錄業已裝訂成齋計四百零八本合原書一千三百廿二本其明倫彚編本可早日訂齊因本局所用排手多至數百人排時不能挨次未免前後叅差其餘之書約至十月間可訂齊第二箱至明年正月間可訂齊第三類屆時望交第三批銀五十兩領全書一部計三箱如刻下欲先領明倫彙編並目錄一箱須卽繳第三批粮五十兩其銀仍交申報舘當給以第三次收銀單並第二箱第三箱發書憑單計二紙該書亦向申報舘領取前所出第一次第二次收銀單卽須繳還倘未將第三次銀交到者未便取書特此奉聞 
[石印殿版佩文韻府并拾遺交書告白] [  點石齋王人啓]  
　　本齋代晉記所印佩文韻府一書現已一律告成准於初十日起陸續交至長順晉記其書箱由晉記自置自裝發往各埠諸君就近取書可也特佈 
[中西紀事出售] [  申報館人啓]  
　　是書爲江上蹇叟所著皆叙中西交涉事宜溯自道光季年西人取道東來初則脅以兵威繼則敦夫和好歴數十年之久始得合中外爲一家誠千古以來未有之創局也蹇叟身居戎幕目擊情形因一一筆之於書以成信史知足軒主人得其原本託本舘印以聚珍板以公諸同好諸君現已裝訂完全定於本月二十七日出售其書分訂八本每部價洋六角本埠外埠概由申昌書畫室經理諸君子先覩爲快請就近購取可也 
[發兌石印歴代賦彚告白] [  點石齋代啓]  
　　院試功令重制義而古學亦特設專場拔萃取懮必於此占首籌操勝算卽下而府縣兩試亦招童生報考蓋所重可知矣通籍而後散舘也大考也上惟於賦乎是求卽下惟於賦乎是務御定賦彙一書起周之末訖明之季會萃二千餘年之傑作成藝林之大觀洵非他集所能仰望雙捂室主人印成密行細字本脫胎於内廷初印本精妙無比價洋每部十元正批發在點石齋售在南北申昌京都則在煤市街源豐潤票號世有講求是學者乎祈向各處購取可也此佈 
[火政芻言]  
　　夢畹生旅居滬上者四年驚於火者已二次矣甲申仲冬挈眷初來卜居於北京路之保康里甫三日對門永慶里卽告警聞鐘聲急驅車返則里門已緊閉千呼萬煥門者堅不肯啓𢹞洎火熄門開則家人已心急如焚驚駭欲死矣本年四月初方襆被返浦左惟留弱小守家門而屋後博經里又以火厄告是火起於夜間九點半鐘家人已就枕矣聞呼譟聲披衣而起則窻上通紅火光已上燭霄漢斯時惶急情形幾十倍於昔年之事蓋永慶时尙有一街阻隔火燄難於飛越此次則余居保康里第四進僅隔第五進一層卽爲起火之處故尤覺驚駭十分也當火熾時同事諸君有來救護者而行中諸出店通出馳至則大門已閉無由入内祗在門外徘徊觀望而已翌日予聞信馳回見廬舍依然家人無恙不覺欣然色喜客有過而慰間者談次作而言曰滬上之人十倍於他毕滬上火警之多亦十倍於他埠居民鋪户時時臥不安枕栗栗然懼祝融之降臨不知有術焉能弭患於無形消災於不覺乎予曰滬上雖多火患而救火之術則實爲中國十八行省之冠他處救火惟撓鈎耳汲桶耳舊式之錫水龍耳救者縱極踴躍其如器之不利何滬上則初用西人所製皮龍雖起水遠在一里半里外而呼吸甚便頃刻間卽噴沬如珠且皮龍轉折甚靈火在東則東之火在西則西之推之或南或北隨其所向自能得手應心不似錫龍之須朋力捩轉不能便我指揮也近則更有爇以火者其力愈猛汲水愈多每一噴澆勢如黄河之倒瀉而捕房則更有藥水龍福利公司則更有滅火藥水當其勢若燎原之際一經噴薄火勢卽衰蓋此二種藥水專滅空中養氣養氣旣滅火自不能上災救火之器如此其精救火之法如此其妙又何必舍此而别修火政耶所最應嚴懲者其爲放火匪徒查放火以圖搶也而搶火者宋必皆放火之匪滬上之火起在空屋中者十有八九事後收合餘燼往往見有紙撚及油絮等物其爲放火無疑夫宼盜以刧物也猶且一經就獲不分首從一律斬決然刼其物未必殺其人卽殺其人亦祗殺及禦敝之人苟無不共戴天之讐未必盡一家或數家而殺之也放火者則不然但圖搶得資財不顧人之身家性命設或火發於夜臥起略遲則門已被火堵封勢不免全家煨燼且一街之上一里之中轉瞬蔓延盡成瓦礫放火之害人如此豈宼盜所可等倫哉而我獨怪滬上之官何如此其輕縱也每一火起必經巡捕拘得搶火者多人訊鞫之餘或不認承或則僅供拾物此其中安見無放火者在内官苟細心研訊豈不能水落石出按律刑誅而僅以搶火概之笞責數十數百荷校一月半月釋之使去如鷹脫鞲彼以爲物已得矣財已變矣犯此漫天大罪而僅以笞責了事此後亦何憚而不爲耶我則謂必照去冬衛中丞辦理杭垣搶匪之案處以極弄庶若輩知罪無可逃或者稍知歛迹耳而各里看門之人其情亦可惡而不可恕看門者何由房主雇用使房客每月給錢若干責其看守門户不使匪人出入者也乃平日旣得房客之錢漫不經心致房客家中時時失竊物件責其賠補彼必以無力推辭甚至有稔恶匪徒入内縱火而看門者竟無從覺察此其罪尙可恕耶然此事但當責起火處之看門人而不可責隣近之看門人以他里非其所管也獨是一見火發卽將大門鎖住致家主在外無從揷翅飛回親友之來救護者亦不得其門而入原其心曰以防匪類也然匪類之與正人面貌豈難辨認且房客昕夕出入看門者豈不熟悉而竟任其呼號叩擊一慨擯不容入幸而得免波及耳倘竟火及其居則救者不得入逃者不得出不將盡里内十百家資財百千人性命盡罹此厄乎是其心雖不至如放火匪徒之惡而其罪實不亞於放火匪徒矣乃房主不及知官長不爲究坐令其事後反紏合奸僧妖道托名火醮歛錢以分飽私囊然則人家亦何藉乎看門人哉旣有看門人而反多不臾豈非不用看門人之爲愈哉然此僅就滬北失愼情形而言之若夫他處城鄉鎭集則情形俱各不同旣無皮龍火龍藥水龍之利人手亦未必整齊則一遇火災援救頗非易易我意莫妙於拆斷火路使不致滋蔓難圖然後洒以滅火藥水數瓶則火燄不患其不息然拆斷火路臨危尙可以集事滅火藥水豈内地居民頃刻可以購致則另有一法焉夫澆鉤汲桶舊式錫水龍亦須集捐置備旣置備矣每年仍須修理添辦此其費必由董事取諸捐户則何若以此費改而購樂水或數十瓶或數百瓶多多益善平日儲諸公所貴人管理臨警則取以備用用笔仍集捐補購捐如多集卽多購數瓶則雖不及滬上人手之靈皮龍火龍藥水龍之利而有此藥水實較之撓鉤汲桶舊式錫水龍高出十百倍矣不亦因地制宜之一道乎客稱善而退因爲之筆諸報端曰芻言者不敢以論鳴惟竊附於芻蕘之獻云爾 
 
 

Page 2

 
 
[東瀛佳話]  
　　日本報云本日國憲法向來執一從嚴近今叅照各國稍稍變通由各員先立草案再由内閣大世批閱重加修正目下調查至急付各委員整訂外又聘德國法律顧問官補助之所定法律中第一以皇室關係萬世繼承故其意尤精密其詞極威嚴即使時勢變遷有亂臣賊子作奸犯上而憲法至尊至嚴有足以防制之者誠爲不易之規也前月條約改正會議待全權大臣井上伯特持憲法草案以示各國全權委員各圖委員披覽之餘靡不贊美以爲天下萬千世界得國憲如此設立皇室定能安堵也○長崎控訴院會計主務官兼裁判所書記爲吉田成章氏今次政府因會計事務緊要特命吉田君乘輪赴京聞俟東京丸到崎卽當就道矣○福岡縣筑後回神湊有暗礁近來船多失事當道特命孟春艦駛至該港測量屬實以便通知各船知所趨避該艦測量畢仍冋佐世保港停泊並將鼓輪來崎矣○琉球自改冲繩縣後日本政府派員設立學校以爲移易風俗計冲繩首里所立師範學校生徒由教員逐漸奬勵昔之闊袖銀笄者今皆改爲散髮着誇矣更有中學校生徒亦相率變易計兩學校共四十四名他如首里役所及村役所奉職之人亦有十七名改服照此潛移默化數年後習慣自然風俗可改今開化黨爲人民標準而其黨係一般人民推而廣之未有不以散髮着袴爲時樣也且内地流行洋服官吏商人着者益衆惟洋服裁縫店少洗此服者亦少服洋服者咸呼不便設有人焉入冲繩縣而作此營業其利益當倍尋常萬萬云○熊本縣廳招魂祭向在花岡山舉行熊本偕行社招魂向在法華坂下紀念碑前又在山崎練兵塲皆祭將士之陣亡者也今年二處合併在練兵塲舉行期在五月六日連日鋪設燈旗烟火種種演技供獻甚多更有跑馬打球二節判勝負以出賞品現偕行社祭事委員出有告白今次所競之馬先期到局投票寫明有馬者何人乘者何人欲跑幾多度數願與幾馬並行以及馬之毛色大小一一決定以免後日異議據云此日人數之衆與夫雜技之多幾如山陰道上目不暇給故須先期報明也○渡島官署火災西歴本月十五日午前二點鐘北海道後志國壽都渡島街上所設郡役所警察署裁判所電信官舍俱付一炬延燒民房十五户火種生於郡役所四月十六日長崎得電○廿二日東京來電内閣黑田顧問昨日還朝又法國欽差定於二十八日由横濱搭輪赴中國巡覽九州畢仍由長崎回國○敦賀丸輪船第一次赴天津芝罘回國時搭中國客人三百餘名皆來崎轉至海山崴更有朝鮮搭客數名均通中華語内一名孚上有鐐銬日人異之詢之中國人知係罪囚前年潜謀國事事旣敗罪當夷三族由是逃赴中國駐劄朝鮮公館曾經捕獲旋被脫逃今次再行捕獲故從嚴護送本國以待處決 
[東婦改裝]  
　　日本自崇尙西法以後男子衣服都仿西式天下之善變者固無如日人也近來則善變者不獨男子且見之於婦人據日本報云近時立有婦人社會大率摩擬洋俗貴家女子各以此相競尙身上所穿取諸京都織絍之物足穿巴黎靴頭插紐約簪手袋帽子則取諸敦倫伯靈於是外國婦人見之驚爲世界上盡是同類不禁起敬而日本女子亦遂喜于效顰矣 
[馬戲在東]  
　　東報云意大利國車利尼馬戲上年由上海至日本横濱東京開演觀者數萬人且日皇屢召入宫開演獲利頗厚今者乘尾張丸輪船往中國天津之便裝載各物來崎租居留地大浦廿九番等地方擇於西歴四月廿四日起日日演劇數日卽行特挽鎭西日報館分發各白招人觀看以此戲爲千古僅有不可錯過價定椅位每人二元立看五角三角不等於是日人之好奇者莫不翹首而盻共至云 
[榕垣紀事]  
　　有某家婦花容月貌艶服華裾行至鼓樓前突有游勇攫其簪珥婦厲聲呼救道旁一健漢見而不平追至新美里口始將勇禽獲搜其身畔原物俱存因館以老拳釋之使去○督帶恪靖親軍砲隊正副兩營鍾鎭軍祥開爲左文襄公所賞識由偏裨保至都督願侍戎幄幾及二十年其來閩也約束勇丁布置防務盡心竭力昕夕不遑紳民感戴忽諼特刊德正碑一通建諸山下并爲亭以覆之○清明日城隍神賽會時有妙手空空兒攔人廟中行竊經衆獲拿詰究緣由該竊稱係鄭金波所指使遂由道記司禀府請拿侯太守批示云據禀情節果眞該道紀亦有防患不嚴之咎惟鄭金波旣與匪徒熟識似非善類候檄飭閩縣提集訊究○近有無賴之徒假造軍憲總督關防刊印功牌沿街售賣愚民無識貪圖頂戴往往墮其術中海防廳差役在南臺拿獲某甲搜出木質關防一顆遂解送閩署提案問供聞甲避重就輕頗形刁狡云○前紀楊制軍查得督署浙江兵馬房革書鄒笏舞文弄弊發縣訊供云云現已委巡檢朱福麟押解浙省究辦矣 
[嚴拿賭棍]  
　　賭博之爲害烈矣其殺人也在以梃與刃之外當其甘心伏鑕從首受鉶并無有爲王陵之憐其肥白如瓠而赦之者甚矣銷肌鑠骨無此烈也金陵于賭博一事府有禁縣有禁保甲局又有禁故從無明日張胆樹一幟之雄者亦從無積旬累月廢五木之訣者可見知之者不如好之者好之者不如樂之者前日有驅車于冶山道院之弄者見一巨第高閈而厚垣意其中必有退居林下者拓東山之絲竹領北里之客絃安石不出如蒼生何詎行近其門則多少莽男子手指口畫以出駐足詢之據稱頎而長與黑而陋者皆奉官符以號令鄉里者俗謂值日頭緣近日有淮南人黃刺三在金陵專以局賭爲生鮮衣美食令人莫識其爲僞公子正月間買棹放燈集同人爲簫鼓畫船之夜飲以兩麗者左右侍一客仿張祿之以草具夾飼須賈酒酣出賭具一瀟湘侍者已被酒賭素非所長至是偏以能自詡恐麗者揶揄其慣送人作郡也俄頃此人果棄甲曳兵黃再三誘之以爲使背城借一如田單盡復齊七十餘城亦未可知否則一與一旣未立監佐史一奚能作勝負也此人深信其說曰如卿言則海屋添籌直神仙秘戲耳作寒乞相令小妮子反笑鬚眉太無丈夫氣乃未幾益不可耐遂歛局計此人前後共輸洋一千五十元一笑而散越旦酒醒則逋書如十二金牌刻不容緩於是此人持佛番三百尊浼同事爲之調處意謂從此可作司空表聖之休休亭黃初拒不納旣而幡然改曰姑舍是往者不可諫來者猶可追嗣後每當聲色相聞時此人必有以彌縫之黄以爲得計武斷益甚此人更爲廉將軍之避道見者笑其懦曰是不然兩敗俱傷不如兩賢不厄也上月黄忽惡作據狙伺此人之令子擁至下江考栅前而撾其面道路過者爲不平爭唾黄黄始釋手適次日爲某省圑拜此人乃述往事訴後患同坐者悉怒髮衝冠當下卽稟經營務處移知城内保甲總局局具案飭上江兩縣爲之飭差鎖拿賭棍黄某縣以自上而下不得不多派幹役因此日有邏者在各處屬垣跴緝是日探知刺三在塲故襲其不意以爲銷差計不料已爲叚干木之踰垣而遁矣因先由房主閉門而不納使白魚得脫豫且之網遂歸咎焉房主懼池魚殃及倉猝間不知以情白轉相口角故邏者餘忿未消語次須執牛耳者報以後命方不認鴻泥之爪印云昨聞其已在内橋灣茶肆中拿獲當卽枷號某省之寅館門首或云枷者之面目不類黃刺三殆諺所謂黄狗吃屎黑狗當災與刺三其此斂迹焉可 
[西河盜案]  
　　由蕪入内河之西河鎭地歸宣城縣鎭上店鋪林立人烟稠密上月三十日初更時突來盜匪百餘人明火執仗呼喊聲如雷震各鋪户居民驚惶無措不敢與之相拒惟擊銅鉦以示聲援盜菲東衝西寮搶刦三十餘家始往南陵縣一路而遁清平世界何盜匪之多耶 
[無稽之言]  
　　湖北之廣濟黄梅蘄州等處山嶺袤延容易伏莽近日謡言四起謂該處深山中有齋匪匿跡約期蠢動由是遠近哄傅人心惶惑幸地方官從容坐鎭密派弁役明查暗訪毫無蹤跡於是謡言始息 
[潯陽茶信]  
　　九江來信云初四日到有毛茶數十包聞係南門灣天主堂邊某茶棧在祁門辦到者擇於初六日發女工開揀聞今年各山頭茶莊收價極昂貴恐業苦荈生涯者難獲利益查通山買青每觸一百二三十文毛茶三十六碼合至漢口總在三十三四兩之譜漫江買青 
 
 

Page 3

 
 
每觔一百二十文毛茶三百六十文合至漢口總在四十五六兩之譜寗州買青每觔九十文毛茶二百四十文合至漢口約在四十兩之譜邤門買青每觔八九十文毛茶三十五碼合至漢口總在四十一兩之譜 
[軍門過潯]  
　　長江水師提督李與吾軍閥由江蘇安徽等省江面巡閱水軍於上月二十後行抵湖口閱看湖口鎭標各水師操演陣圖并洋槍打靶等枝畢賞賚有差髓由鄱湖而往豫章會同江西巡撫將閱操情形出奏後仍中由江右起節上駛往湖北一帶江面閱操至本月初四日晨刻軍門乘坐兵輪後有夾板戰船數艘護送抵九江碼頭潯城鎭道府縣各員迎送如禮 
[松試述略]  
　　松江府恩詩農太守定於初七日開考華婁文童昨是晨天未黎明太守升座點名給卷畢面諭留場校官曁各邑廪保略謂題紙旣下限四刻内各童先謄眞小講以備蓋戳若得題後談笑喧譁遲延晷刻以致蓋戳時曳白者概不錄取至晚間四鼓時必須凈場若如往時蝦蟆更起尙復低首吟哦者定須撤卷扶出各童聞之咸恪遵功令一如太守之約云是日試題華亭樊遲未達至樊遲退婁縣則民服至問使民次題祭隣國之政詩題賦得草色入簾青得青字○去年天主教堂飯考童滋閙焚燬近復拓土鳩工蘇松太道龔觀察恐各童恃衆横行仍有前項情事遂嚴申示諭俾各知所顧忌并諭在堂司鐸不許開門欵客下榻留寳以防患於未然云 
[粤省官報]  
　　藩憲牌示准補豐順縣鄧所憙准補瓊山典史沈崧銘署澄海典史周元坤均飭赴新任新安縣丞缺委烟瘴俸滿州判蕭兆勳署東莞缺口司缺委順德紫泥司朱若均調署英德典史缺請以海防新班補用典史徐乃昌詳補 
[指日高升]  
　　上海縣莫邑尊升補太倉州直刺前已詳列報端至前晚十點鐘時縣署接得蘇垣來信悉藩轅牌示現任太倉州吳牧病故遺缺以准補之莫詳芝飭赴新任所遺上海縣缺委蒯光華暫行代理云 
[顯有不實]  
　　控失粮串一事已登昨報當晚送縣後卽由原差解請帮審委員吳司馬升堂研訊甲卽朱如山供稱小的充當廿四保副八圖地保前日持籃一隻錢四十文至陳箍桶橋沈玉山荳腐店購荳栖　將籃寄存伊店迨次日往取則已不見向之詢間遽被沈凶毆致失去藍布搭連袋一個經巡局馮大老爺提訊之下沈雖將搭連交出而檢之尙少粮串二百五十張小的禀求馮大老爺比追沈仍不繳旋奉移送案下乞賜究追沈供朱來購取荳粞四十文小的不允賒欠因之口角並未毆伊所有遺下之搭連袋業已呈案給領並無粮患在内叩求明察可也司馬細加盤詰堅執如前司馬查得副八圖在浦東離城較遠該保旣不收粮不應携串來滬其中顧有不實不盡遂着該保開具各粮户姓名呈候核奪沈暫行交保候示說者謂鄉間地保往往倚勢凌弱魚肉鄉愚今得司馬明察秋毫究出情虚之處此後保正老爺之氣燄或者相衰乎 
[整頓牙帖]  
　　本單牙帖捐局定章凡有新開牙行投局領帖者須先付應繳捐銀一半由局給發收據卽可開張交易餘候局中頒到部帖然後持收據並銀赴局倒換此亦體恤商情之意也兹松滬厘捐局督辦朱竹石廉訪禀請上憲悉照蘇省章程將牙局事宜改歸釐捐局帶辦現經廉訪查得各牙户僅繳捐銀一半未經赴局例换部帖者共有七十餘户之多因卽據實申詳旋經崧鎭青中丞　飭上海縣查辦莫邑尊接奉憲札卽傳牙甲諭話復於昨日出示曉諭並將抗繳捐銀之各牙行開列示後限於出示日起三個月内將一半應繳捐銀赶速繳局例換部帖自示之後如仍抗不赴局繳清者除該牙行押閉究辦外並將前繳之一半銀兩機子充公云 
[意人理絀]  
　　朱懷卿延西狀師羣克投駐滬意大利領事署訴稱朱在意人所開復興饅頭行司帳曾墊付洋八百餘元向索無着叩請究追意領事訂期前日下午二點鐘請英廨讞員蔡二源太守前往會訊朱申訴前因并稱所有帳簿票據清單均已交與狀師惟今日狀師未到被告意人供稱用未時立有合同言明墊洋應用並無限止今祗墊過此數如何遽爾控追太守向意領事言所供殊屬非是豈朱竟開設銀行可以取之無盡乎旣稱立有合同並無限止試問曾否載明不能向索須俟主人自願歸還若無此語理合照追意領事謂朱之帳據俱在狀師處今旣未到請再訂期覆訊核辦可也遂相與拱手而退 
[法捕房瑣案]  
　　本月初一日天未黎明時法捕房巡街捕在四明公所河浜拘到形跡可疑之盛玉山并活雞一頭秤一支又在身畔搜到質票十二張内有棉被七條解案等情曾登前報昨晨王司馬蒞捕房復將盛提案研究仍稱因有人跌落四明公所河中衣服濕透故將捎馬袋及活雞連秤囑我暫携適捕至將我拘住其人卽不知去向所質係自已之物因無錢用是以付押司馬詰其何來如許棉被答稱此是租來暂時質押司馬着先將盛玉山掌頰二十下因其言語支吾復笞四址板着爲交保○前報列直隷人張鳳山在某花烟館吃白烟不給錢睡在該烟館床上不肯出外該鴇等着伊出外不允事吵打碎茶盌等情原告竟未投案張管押到今已逾旬日昨晨提案據供曾做太倉州鹽快王司馬詰其有無憑據答稱有諭單在身畔進捕房時被搜去司馬卽問備捕頭有無憑據通事沈君答稱有一張紙上邊有印信司馬詰張出外何往答稱回太倉司馬卽將張鳳山釋放○巡捕拘到某老虎竈夥某甲到捕房管押據云該夥欲至店主婦床上吸洋烟不允因之爭吵鳴捕捕頭以事離奇着暫押以候解案○住居臨平时之野鷄二寳曾欠地亚士房租洋四元經人代繳王二寳卽行保出尙有尤陳光結欠洋三十元當拘進後大門已經房東鍵釘昨晨據尤稱實無保人願出外當日理楚如無洋請將房内木器拍賣作抵並無怨言王司馬准其出外清理卽爲釋出○前報列陸某扭送陸阿福李阿榮陸阿祥拐孩騙衣一節昨晨陸遣家丁王掌全投案請追王司馬將該三人提案研究據陸阿祥供我實無分在祁宅帮傭彼等到來約我出城看夜戲後因天時已晚不及進城同住客棧次早卽來捉人故一併被拘李阿榮張阿福兩人供無遁飾但一切均推在該孩身上王司馬着將張李兩人各責一百板限五日將當本洋五元繳案不然逢期嚴比陸阿祥旣稱無分着爲交保 
[上海電報總局學堂春季考取學生案]  
　　測量學生○程鋼每例薪二十元陸文漢鄔廷椿曹思煦均十七元謝銘陳文祥吳光照屠方規均十四元○按報學生○韓榮貴錢和生姚訓才均八元賈文英王春生汪誠富沈紹皋均七元李壁經陳光德張書紳沈紹元林士開馬仁勳席慶麟韓章鑣孫廷楨均六元榮寳泉張應第陶柳佳均五元金馥生四元何潤身顧潤生均三元 
再本堂於正月間所招各生已有學成候派者嗣後卽須添招聰頴篤貫已明英屬文法年在二十以内之子弟陸續補額如有願學者可于每日兩點鐘逕赴陳家木橋電報總局學堂投考以便考取傳補有志者幸忽觀望自誤惟向在廣方言館肆業官生概不收考 
[拯濟有方洵堪勸世]  
　　接誦杭城徐柳亭仁丈淦函聆悉令妹文楊式如兄逝世三年今秋適届三周擬鳩資偕其賢郎令姪於清和節候窀穸蕆事延僧追薦以盡厥誠迺禮懴迄未舉行渥蒙貴同事諸公早提有欵似可不需仁丈之資爲此將逐集之洋二十元移作直東賑捐囑登報簡並謝貴同事實惠羡追薦之有资胥聨友誼賴幹旋之多術尤洽親情感切殁存恩周貧乏祗登報牘用誌佩忱上海北市絲業會館籌賑公所愚弟少欽施着昌謹誌 
[壽筵助藥]  
　　敝堂前爲夏令開診在卽醫藥經費甚鉅會登報叩求諸大善士續助一文願長捐乃昨由沈芝翁交來徐申甫大善士懸弧之慶節省壽筵洋十元以助敝堂鹥樂之需拜領之下不特病黎受患不淺卽敝堂亦感激無涯想大善士廣種福田有德者必得其壽當爲三復頌之惟期遐邇聞風接踵興起病黎幸甚敝堂幸甚[  滬北仁濟堂同人拜啓]  
 
 

Page 4

 
 
[遊徐園卽景二則步惜紅生韻卽請鴻印軒主人高昌寒食生指疵]  
　　名園點綴畫難同泉石經綸奪化工廊曲自通風宛轉窗虚好貯月玲瓏鑑亭波爽摇虚白柳閣雲眠避軟紅我欲狂吟題畫壁不知可爲碧紗籠薕踈竹木漸移矄池舘深深遠俗氛簾外落紅飛絳雪闌邊濃艶簇仙雲時園中特丹盛開林泉小憇塵襟袪市隱高風曠世聞鑑亭有額曰市隱願供園中掃花職四時風月好平分文游吟伴紹耘秦蔭朱未是稿 
[徐園十詠步懴情元均]  
　　疏疏籬落帶烟霞高隱由來說此花我擬待延重九日持螯載酒醉陶家菊籬○本是淮南手舊栽小山幽處絶塵埃待他金粟枝頭滿好續劉安招隱來桂窟○君爲阮藉我山濤何日林中共飮遭醉把青琴復三弄一庭風雨譜離騷竹徑○姗姗倩影立蒼苔好把新詩詠玉臺何福能消仙眷屬間君修得幾生來梅喦○嬉春試上木蘭橈柳色青青夾岸遥比似秦仙花月夜畫船簫管唱紅么柳隄泛櫂○桃花漲暖錦鱗肥手筠竿坐釣磯鎭日綸垂魚不餌鷺鷥相對也忘機畫橋垂釣○高燒絳蠟宴華堂綺席杯分琥珀光我願春容常不改殷勤花下祝東皇草堂春宴○樓頭風雨黯春魂悶坐燈前倒玉樽一例天心施膏沐如何花怨草承恩寄樓聽雨○不安一字不名家繞遍長廊數遍花忽地靈通三昧旨一釣新月印窗紗長廊覔句○回闌曲曲繞長溪小立觀魚日漸西爲問流通滄海否莫教尺澤困鯨鯢曲榭觀魚[  文游吟伴少雲氏甫草]  
[江督淮門抄]  
　　三月二十六日署泰州海安司查南崧禀辭赴任○二十七日知縣楊嶽方禀知丁憂回籍候選通判陶寳善謝委查七属保甲○二十八日新授安徽壽春鎭韓晋昌到見蘇州來○二十九日湖南知縣王贊臣禀辭○四月初一日新授壽春鎭韓晋昌叩謝飭知同知張恩灝到聚寳門稽查差知縣盧恩誠禀知奉府委發審差嵗嶽方禀　奉皖岸帮緝差○初二日湖北候補道魏棟湖南來新授壽春鎮韓晋昌辭赴任○初三日鹽大使龔定泰揚川來○初四日湖北候補道魏棟見辭赴安徽揀選知縣曾鎭南由京來藩轅牌示江甯府理事同知恩秀調署海門同知遺缺查有候補知縣黃海崙署理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[鄂渚官報]  
　　三月十八日候補同知高成烈奉藩憲委解三批京餉候補州鍾熊祥奉善後局委解洋欵赴滬候補縣孫長焯奉藩憲委解二批京餉十九日本任天門縣邵世恩奉善後局委赴上海公幹分發試用巡檢朱景薇由湘廻避來鄂藩憲牌示黄岡縣陽邏巡檢員缺飭准補之賊藩臣赴任二十日候補通判沈彤奉委辦牙厘局核對票根護照署黄陂縣黄宗度銷江漢關大關並洋藥局差辭赴任候補縣廖玉麟奉武昌府委赴崇陽勘案候補同知榕盛奉糧憲委解米折銀兩赴荆州二十一日候補州吏目吳芬奉武昌府委巡查江面藩憲牌示羅田縣典史事務詳委宜城縣典史李榮恩宜城縣典史事務詳委羅田縣典史本任長樂縣典史盛寳銛俱調署潛江縣主簿要缺詳請以漢陽縣典史錢寳書升補江陵縣沙市巡檢要缺詳請以補用從九符秉忠咨補二十三日候補同知狄雲章奉調委專辦大關稅務候補縣許之璡奉委會辦大關稅務候補縣杭宗傑奉鹽憲委赴兩淮催鹽候補府經歴張逢原查江武咸蒲驛站冋省委辦新堤厘局候補同知羅金壽禀辭 
[奉題海天三友圖錄呈桂笙仁長兄法家大人教之]  
　　人生不得赤松黄石相從遊富逢海客談瀛洲又恨烟波浩渺不可到孤蹤落落誰與儔吾友何君有奇氣才名横溢達九州足跡雖未遍天下一枝健筆能修五鳳樓英詞偉論傾當世文章經濟能窮搜滬上儼然一都會梯航重譯相勾留東瀛長者有岸老文物頗與中原侔復有少年北條氏學問淹貫才兼優何君夙精人倫鑒賞識豈在風塵求三人形迹判中外何緣覿面開雙眸海天良會不多得繪圖一幅烟雲稠吾與三友亦相識雖欲從之嗟末由河君下顧索題詠使我向往心悠悠公輩定有歲寒操梅與松竹同清遒如此丹青豈渝色後之覽者奕奕晤千秋[  崇川驪睡軒主秋丞愚小弟保溶鈞漫草]  
[奉和高昌寒食生病中寄懷之作卽次元韻錄就有道正之]  
　　故人相戒語何切反復默鑒宋沈瀛故人相期意何厚出處慨思唐劉怦虚中所恃六神宴在黜聰明去健羡萬卷縱横臥大牀蠧食仍然蝨居儴得目篇詩抵斗酒坐令芒角生空腸鷙集雉竄用自笑難與鳴鳳言高翔又况章明句局索解非易易不知總義聨字鳥能包體而分疆悲世期失善惡亦大混得毋鄒屠地粼有北鄉硃赤墨黑視所近譬彼染絳須蘇枋直諒多聞等益友北主庸異南方强君砭我病三致意我却君病一舉觴君病愈日余爲設宴於素蕤閣吾黨讀書尙道義匪如兎園學問徒荒唐[  意琴室主呈稿]  
[上海北市絲會舘籌賑公所施少欽經收山東順直賑捐三月二十一日第一千三百二十三次清單]  
　　現成功德莫錯過機綠救命摺第二千七百四十七號中和堂募章記錢三百文汪順來汪景記汪記江啓記吳記五日各二百無名氏不留名羅記吳記方記詹記三記程記賜記閣記十户各一百共十六户合來洋二元錢二百四十○又五千六百念四號補過人募求病愈洋一元和霖氏隱名氏不留名氏三户各五百文薛美記三百八十陳亨惠張阿福李德大周松記鮑嘉五户各二百陳運周成記蔡忠禎程希雲四户各一百祈悔氏消災氏各五十共十六户由寗波正大局來洋四元錢二百○又七百七十號程倬雲募蘭如不留名善餘堂綿力人詠記五户各五角君懷六角子記四角雲記德懋堂各二角賢生一角共十户合來四元○又二百龍三鑑堂孫一經堂汪合洋一元杭州福润局來○又六千百十四十五十六號三册無名氏募無名氏洋三元又二户各五角又二户各三角又二户各二角共七户合來洋五元○又六千八百十五號張大興募姚延慶錢六百張謫付三百五十莊水龍陳大松姜鳳堂汪雲卿無名氏觸目譬心六户各二百改過氏一百共九户由崑山通裕局合來洋二元錢二百○又八千六百一號臣海浮沈各洗鍋待米人各洋五角董雲泉二角共三户由蘇州通裕局洋一元二角○又二千五百十八號洪毅齋募半愼居省心居東山晝屋徽靡耕夫四户各洋一元補過子六角無名氏退省處各五角有心無力朱正記屋人三户各二角省茶士勉力子知仁居未過時劉潮五户各一角洪毅齋銅洋二元共十六户由沙溪政大局合來洋六元錢七百廿八銅洋二元○又六千九百十九號不欲人知募朱袁氏洋一元朱洪氏五角新記不欲人知各二角清福康羅記勉力人三户各一角字善堂錢二百鼎興一百共九户由道署來洋二元五角○又九千七百七十一號夏日濟募佘凝禧堂洋五元銅洋二元銅洋二元培記錫山獄吏夏崇儉堂三户各一元共四户由無錫全盛局來洋八元銅洋二元○又二千三百四十五號同里厘捐局募樂善堂求病速愈洋六元壽萱堂四元墨耕齋二元福營廬種玉齋祥興乾號元喪紹隆等益隆寺葉容記八户各一元共十一户由全盛來洋二十元○又四千一百廿一號寗波立生號洋十元○又四千一百廿號寗波余源潤洋十元二摺由江天帳房交來○又三千六百七十五號海灾人洋一元○又四千九百六十九號灣頭漕捐局募學童徐榮禾徐榮惠節省逐日點心各洋一元五角尙志堂一元無名氏節省移助求早得子錢二千四百無名氏七百無名氏助帶信資一百共六户由億大局合來洋七元○又三千六百十六號同硯軒洋六元○又四千三百八十號正誠堂追鷹光人經懺移助洋十五元又求女病速愈十元泉氏五元厘夫氏三元柳齋氏宏順堂各二元共六户由鎭江老福興局來洋三十七元○又矣千五百八十二號存心知洋廿元○又一千一百號瘦珊居士石林舊隱王陶菴三户各一元景記淦記各五角共五户由仙鎭億大局來洋四元○又九千四百廿七號溧陽縣署書房由寳順局來洋八元○又四千六百六十二號志遠堂募椿蔭堂十元思誠堂春林友志逺堂三户各二元共四户由揚州乾昌局來洋十六元○又三千五十五號無錫朱葆泰募無名氏二角不無小補二百八十文朱匯記王金鏕樂安氏三户各二百瑞和楊仲安雙喜周敦復蔣玉洲楊芝軒趙吉士杜少山余立本永泰興王蘭坡吳德初十二户各一百共十七户合來洋二元二角○又五百七十四號石城非非子募非非子洋五元兩誠堂劉三元順泰二元又銅洋一元劉渭東二元不留名無名氏宋順昆三户各一元共七户由鎭江福興泣局來洋十五元銅洋一元○又二百六十三號廣生號同事由安慶全昌仁局來洋二元○又七千五百八號萬春懋記募代香金五角無名氏二角又三户各一角共五户由楓涇順成局來洋一元○又一千六百十號九思堂由松江恊源局來洋四元○又七千五百六十五號休邑怡樂居由張堰順成局來洋七元○又七千八百十一號受益居士洋一元又募張鵬壽成戚文張恆之張厚栽胡達鏞五户各一百共六户由杭省恊源局來洋一元虚對開一元○又七千五百十九號潘佑如洋二元蔡祖培一元乍浦全盛局來○又七千二百六十號氷谷生洋二元松江全盛局來○又七千五百十一號盡心氏洋五元作浦全盛局來○又三千八百六十六號垂竿主人募詠蓮洋二元隱名承泰萬和萬春心記義成居易軒有心無力大昌成沛國小子彭城氏清芬書屋綠杉野屋耕古草堂安定氏十五户各一元共十六户由南翔實順局來洋十七元○又六千四百八十三號無名氏銅洋十二元大圑寳順局來○又三百八十三號不留名子如各一元由盛澤永和局來洋二元○又三千三百八十九號客次箬溪人消灾降福人各一元由長興永泰豐局來洋二元○信大棧洋二元又諸友六元浙紹老福興局來太倉岳五市程光銘募諸友洋六元盡心力隱名氏各四元不留名求合家平安朱源記求母康健隱名氏求消灾不留名求消灾無名氏求消灾陸氏也記求合家平安不書名求合家平安朱源甫求合家平安八户各一元楊寳齋隱名氏各五角李阿大錢一百共十四户合來洋二十三元錢一百隱名氏求病速愈合宅平安洋十元蘇州通裕局來惲炳孫求子病速愈洋廿五元蘇州鴻源局來一經書屋洋十元森元絲棧交來金桂山洋十二元仁和凌銜爲女芹姑求病速愈洋五元鄂垣張借申九八元四兩黟縣無名氏求早得孫洋五元汪嘉諫求病速愈四元韻松山房銀五錢三户由九江老福興局來陸仁山求耳病速愈一元吟芳廬潘求長子省悟十元無名氏四元由阜昌參號來楊子新求妻病速愈爛板洋八元江西朝昌局來吳氏十一元吳楙宣求妻病速愈四元揚州福興潤局來高郵丁鏡齋先生募第三十六次逍遥子洋四元錢六千求子壽三元求免灾二元秦淮海堂一元杯水主人錢三百榮茂堂一百共六户由福興潤局合來洋十六元古從善堂求合宅平安十元又求三女病速愈十元凌文司求妹病速愈十元 
 
 
