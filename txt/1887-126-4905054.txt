# 1887 - 126 - 4905054

 

Page 1

 
 
[古今圖書集成第一批出書告白] 　[  圖書集成印書局主人美查啓]  
　　本局所開印古今圖書集成截至三月終巳印遇原書三千八百五十六本尙存未印者一千一百六十四本　至八月間全書可以排竣擬定　　　箱其第一箱裝明倫彚編並目錄業巳裝訂成書計四百零八本合原書一千三百廿二本其明倫彚編本可早日訂齊因本局所用排手多里　　人排時不能挨次未免前後叅差其餘之書約至十月間可訂齊第二箱至明年正月間可訂齊第三篇屆時望交第三批銀五十兩領全書一部計三　如刻下欲先領明倫彚編並目錄一箱須卽繳第三批銀五十兩其銀仍交申報舘當給以第三次收銀單並第三箱第三箱發書憑單計二紙該書　向申報舘　取前所出第一次第二次收銀單卽須繳還倘未將第三次銀交到者未便取書特此奉聞 
[新印石印雲程必備] 　[  點石齋主人啓]  
　　自石印之法行各家選印大小題文往往博採廣搜以多爲貴誠盛舉焉然博而雜何如約面精蕉緣軒主人藏有名輩窗稿及近時試藝千萹同人慕而讀之果皆詞意輕靈理法縝密而題之纖巧偏全截搭凡足以窮手法者則又無不備誠小試穿楊絶技豈可聽其湮没視同覆　乎爰商付石向以供同好然文藝而外古學爲漊故覆精選近時舘閣賦百餘萹分韵試帖四百首重編分類文料初二集二本　之曰雲程必備至選校之　　紙墨之晶瑩大雅自能鑒别無俟贅陳分訂十本用綢匣裝池每部價洋一元八角徑寸明珠精雅罕匹是去年十一月廿三出書倘蒙惠順　向滬上掃葉山房及各書坊曁南北申昌各埠申昌如躉售希至申報舘帳房及鎭江申昌書畫室面議價更從廉此佈 
[發兌石印綱鑑易知錄告白] 　[  點石齋代啓]  
　　綱鑑易知錄一書淺而顯簡而賅讀史入門之易尤勝史略約編等書坊刻漫敗閱者厭目本齋覔得善本情人一律工寫圈點眉批悉仍舊貫茲巳爲恊記儘數售去分訂十二本外加套子定價每部三元五角願購者祈向南北申昌及文瑞樓書坊取閱可也此佈 
[敬印雍正硃批諭旨招股告白] 　[  點石主人代啓]  
　　雍正硃批諭旨一書凡百十有二冊武英殿刋板初印本民間向不多見自經兵燹尤如吉光片羽彌希彌珍而四海臣民轉無以窺建極之精心而致治之謨不著今退補樓主人出其家藏初印本付點石齋石印仿巾箱直行本大小而凡三擡雙擡單擡諸欵式悉仍舊貫不敢輕易聖諭敬印硃字赤黑分明殊便展讀惟是石印工料旣貴而套印硃字尤屬不貲現已擇吉開印準本年七月底出書預定者每部價洋二十八元先交　元掣取書票書成找洋二十元取書一部其未經附股者統定四十元發售每部計六十册外加文本箱子一只提攀鎖匙悉用雲銅隸字顔蓋精八絶倫凡在同心幸早賜顧售股處在上海點石齋南局帳房候敎 
[論番禺楊明府禁賭事]  
　　粤友函來述及番禺縣楊大令最惡賭博明查暗訪獲卽嚴懲并恐差保有賄庇情事諄諄傳諭不啻三令五申用是邑内賭匪漸知警懼而不敢復萌故智楊明府之心於是乃大慰雖然猶不足以慰明府之心也粤人乏好賭天性然哉中國各直省府州縣無不有賭不過市鎭大埠省會繁區賭匪尤多鄉村僻境瘠邑窮城則此風較殺然亦未嘗絶跡也么二三四五六千變萬化而層出不窮者雖婦孺亦能知之以爲玩具而孰知其殺人有不異操刃者卽明知之猶故犯之可知賭之一事隨地皆然無人不好豈僅粤人也乎顧粤之於賭則固有異乎尋常有闈姓之賭其資本竟可以數百萬計他處安得有之觀其乘軍餉爲難之際投隙而動禀請大憲願以若干萬助軍需而僥倖於一試此其賭興之濃爲何如耶幸而會逢其適大憲允其開設而闈姓之賭竟自明目張膽而復有人也别生覬覦又欲請將白鴿　之賭亦援闈姓之例每年認輸捐項若干以求大憲之允許夫所謂白鴿票者卽點千字文之類其賭之數較闈姓瞠乎後矣而其願認之捐則亦不亞於闈姓是其賭興不更濃乎不幸而上憲洞燭民隠立予駁斥不准彼等乃敗興而去然不能公然爲之安知不仍私自爲之試問粤省白鴿票之賭於今果能絶跡否恐未必也又有翻攤打寳其賭之花樣層出不窮其尤不可測度者則架上懸肉數片令人猜其斤兩毫厘無缺失則爲勝否則負如此者亦可以賭廣橘一枚令人猜其中有　瓤瓤有幾核一一吻合者勝若干籌否刪負如是者亦可以賭旣無賭具又無賭場一攤一桌卽可引其入彀此等賭風他處不惟不見亦不聞而粤人優爲之楊明府固有不勝悲憤者然而闈姓一端旣奉大憲奏准在案卽亦無能中止此等大賭不能禁而鰓鰓焉命曰禁賭明府方且自顧而恧然矣然而不能禁大賭但知禁小賭此風又不獨粤中爲然各處莫不皆然雖以上海之地爲租界巡捕梭巡賭禁之嚴較他處爲最而亦不免蹈此積習觀公堂之案凡租界中之賭徒解案請懲者幾於無日不有然究其實則大都地攤紅黑籌等類其人則又皆車夫野　之流　處乎八仙橋打狗橋等處英法兩界之間此拿則彼竄以兾倖免百卒之時有獲案懲辦之人管押數天笞責幾板枷號幾日賭具銷燬此等案子幾於書不勝書賭禁不可謂不嚴矣而深房邃室之中往往有富商巨族聚賭於其中一擲萬金豪興勃發甚至有一夜而傾數家之産　數人之命者此其害人爲何如而從未聞有破獲之事是豈眞捕　包探有曠厥職也哉示人以不能防示人以不可測而藏身之固用意之屈夫固有非外人所能測識者又安得而破其鬼蜮現在滬上此等大賭場豈止一處彼身入其中雖至於傾家蕩産而不敢聲張人或笑其愚之巳甚吾則憫其情有不堪　夫上海租界之禁賭巳屬認眞而猶不免於恢恢之漏若他處州縣之禁賭則更屬具文下車伊始首出告示禁賭必在其内厥後或因賭博之事持標諭單仰役查禁而該役持此諭單卽無異發財之左劵東鄉有若干賭指名而拘不患其不以賄免也西村有若干賭按圖而索不慮其不以賄託也迨該役腰纏旣足欲壑巳盈然後繳票禀覆以爲全行查過實無犯禁之人官則收其票而罷之猶自喜爲令出惟行而不知爲差役輩玩諸股掌之上賭徒經此一番胆氣愈壯而害人愈多此則較之上海租界之禁更爲可笑之甚楊明府知之當益深其憤懣者也夫賭之害人人盡知之而卒不能自绝彼其意亦曰庶幾有勝之一日乎不知我固欲勝人豈求敗易地以觀卽勝之而猶有所不忍第以此等迂闊之談而陳之於賭徒之前則不駡卽笑甚有不顧而唾者矣楊明府明知大賭之禁懽力有所不及但能禁止小賭其心尙有所不安然設或并小賭而不能禁一任差役等之得賄庇護而絶無覺察毫無懲創則未免於心更有所不安於是姑舍其大者　治其小者寄耳目於差保而卽責成於差保差保知官府認眞嚴查密訪斷不能隠蔽於一時則亦將風行草偃認眞禁革小賭旣禁而後由漸以及於大待時而動見機而作天心而果有轉機則終有淨絶之一日不禁企予望之矣 
[上諭恭錄]  
　　四月十七日奉上諭前因京師入春以來雨澤稀少朕於本月十二日親詣大高殿拈香並 
 
 

Page 2

 
 
派惇親王奕誴等分詣時應宫等處拈香虔申祈禱仰荷昊慈眷佑獲沛甘霖郊原霑足寅感實深謹擇於十六日朕親詣大高　拈香時應宫着深惇親王奕誴昭　廟着派貝勒載瀅宣仁廟着派貝勒載漪凝和廟着派貝子奕謨同於是日分詣拈香用申報謝仍兾渥邀鴻貺　雨應時以慰農望欽此 
[蜂躉有毒]  
　　外洋新聞弡述及印度英總督之兵丁與蜜蜂交戰一事殊足令人發噱據云外國清明日印督挈其夫人帶領隨員馬步各兵多人前往禮拜堂堂外本　蜜蜂一羣豢養多年相安無事　日印督及其夫人隨員等進堂瞻禮兵丁等在門外守候並有百姓人等站立觀看忽蜜蜂鬨然麕集向兵丁亂螫兵丁等上前撲捕奈蜂勢衆盛不能禦止其時人聲鼎沸　　之遭其螫者大聲哭喊儼如强宼當前步兵馬丁皆被螫痛苦難當抱頭鼠竄而奔被傷人不計其數一馬竟被螫倒地嗣經衆人設法用火轟去其蜂始得救出衆兵弁痛深創鉅思爲報復計乃俟夜深蜂靜時預備軍械火砲亟往焚其巢穴蜂始驚遁諺云蜂蠆有毒雖以總督親兵尙不能以勝之斯言不益信歟 
[失火類誌]  
　　廣東寳源北街某姓住宅因修理房屋竹頭木屑　積如山十二晚三點半鐘忽兆焚如幸卽救滅不至延及又是日晚七點鐘後香港西約砲臺道第三十五號屋失火亦卽救熄惟是屋已成灰燼矣 
[紅茶近信]  
　　漢市紅茶於十七日開船沽出十一字本舘曾得電音早經錄報兹悉此十餘字俱爲上等老牌之茶故俄商阜昌首先收買十八日雖亦有交易仍未踴躍西商皆意存觀望眞令人莫測高深華商朱大全十七日有長壽街茶兩字到漢當卽出樣茶　評後亦未還價然該號素著名望月稱做茶老手往年茶葉到漢出樣卽售從無　宿今則忽異於昔也又卷有兩字雲溪茶十七日曾沽與俄商順豐行價議二十兩左右尙未落簿該行茶師意欲别行跟盤收買乃至十八日别行無與跟者遂退而不受是亦可異也現在漢江之水雖不大漲然外洋茶輪尙可進來惟裝滿出口或有所窒擬耳十八日午前茶輪已到兩艘一係怡和行一係仁記行第思華商上年做甯祁茶核計虧累有一百數十萬金兩湖則間有數處瓦全然亦虧耗數十萬今屆如此情形恐折閱仍所不免截至十八日新到與前存之兩湖茶共有一百六十五字計二五工十三萬三千餘箱寗祁茶三百九十五字計二五工十六萬一千餘箱查寗祁頭春茶約到有一半兩湖則亦到四分之一矣 
[宫保行程]  
　　彭雪琴宫保由籍起程巡閱長江一帶水師已將漢陽水師閱竣不日駐節石鐘山接閱湖口鎭水師連日九江文武各員以及選鋒新勁開化等營兵弁均列隊江干恭迎十四日湖口總鎭丁燕山軍門率同遊守等員乘坐長龍杉板等船由九江泝流而上往武穴一帶恭迓節麾想旌節抵潯時約在十六七日也又卷宫保自中法欵和後舊疾觸發奏明自粤回湘養疴半年巡閱長江水師扶疾自衡州起程由驛馳奏奉硃批覽奏已悉該尙書扶病起程具見忠悃嘉許之餘彌深厪係着賞給人參四兩妥爲調攝藉資倚畀欽此又聞宫保於經過處恐有無知愚民攔輿凟控先期頒發告示俾咸知曉其示云欽差大臣太子少保巡閱長江水師兵部大堂一等輕車都尉彭爲曉諭通知事竊照本部堂從軍數十年迄今歲逾七址深受江海潮濕手足麻木不仁一切舉動須人扶掖老病頽唐心昏眊屢次乞恩養疴未蒙兪兀兹奉特旨巡閱長江五省水師除水師應行專辦事外所有各省地方命盜田産委曲寃枉等事應歸各地方官並各省督撫秉公究辦本部堂槪不管理爲此特示仰各省軍民人等一體知悉凛遵毋違特此示諭　 
[東粤紀聞]  
　　私宰耕牛原干例禁前日番禺縣楊大令訪聞有等無賴匪徒在各處鄉市設廠私宰牛隻公然擺賣遂飭差拘獲數人繫諸囹圄并傳地保差役面諭爾等如有得規包庇情弊一經覺察立卽從嚴革究決不寛貸役等咸遵諭而退○現署四會縣沈大令辦事勤能案無積滯惟於錢粮追呼甚迫耕種小民不無咨怨大憲痌瘝在抱嫌其未洽輿情遂撽調回省遺缺由瀋憲牌示以原任史大令光溥飭回本任○近有人向撫轅遞禀呈控候補某經廳任性妄爲劣跡昭著去年丁憂胆敢隠匿不報復加捐海防新班等語經吳清卿中丞批示略謂谬員匿喪朦指不守禮法種種荒謬實屬有玷官常仰布政使確切查明照例叅辦○西門外六十六街渠道久已壅塞去臘紳民籌議疏通禀蒙南海縣左堂朱二尹出示彈壓并捐廉助工現在工程業己報竣紳民等恭製萹額一方頭牌二對呈送二尹以表德政二尹謙讓再三然後領受○記名提督熊鐵生軍門來粤投効數更裘葛兹因感受風寒牽引舊疾請假回籍調治聞制軍以軍門統領防營正資得力未便遽易生手向軍門再三慰留未知軍門　仰體憲意否也○南番兩邑考試文童於初四日將頭二塲案揭曉聞南海文童因文理荒謬致遭擯斥者約有三百人之多○西門外第五鋪最樂善堂始们客歲仲夏宣講善書施贈醫藥法良意美實惠及人兹聞以經費不敷將有中止之勢甚爲可惜未識該堂紳董能設法善其後否○現屆秋審之期各縣解到人犯發交南海縣監獄暫行覊禁臬憲傳諭各差役毋得遠離違者重責○前内閣學士兼禮部侍郎銜陳伯潜學士寳日前由福建來粤卽進督轅拜見制軍制軍欵接之下情誼極爲周洽 
[皖塗說]  
　　安慶廣濟橋西數武有小阜曰師姑墩相傳前明某僧荼毗後瘞骨於此三月初喧傳僧忽顯靈一時好事之徒竪旗於旁書大明某先師塚且更附會其說名其艸曰仙草土曰仙土塚邊小塘有水曰仙水云服之皆可愈病以致赴塚拜求者日以千計近日不特塚草擷盡童然如和尙之頭卽汲水者亦大桶小盂絡繹不絶不能如怡紅公子云任憑弱水三千只取一瓢飲以致汚泥泛起臭不可聞愚人之愚眞堪一噱而靑皮和尙齋婆則已欣欣然各飽私槖矣○懐寗某君聽鼓楚南在機器局供事近以疾終差次由介弟及子姪扶親回籍暫賃小新橋某姓　居住一日忽慘死六人原其致死之由據云家中藏有藥水偶啓與外甥一觀甥適口含吕宋烟火星悞墮水中直冐屋頂時適六人聚觀遂皆洞胸而死然嘗按泰西諸藥水中惟强水能壞人肌膚從未有着火卽然致人斃命者或者悞擊藥彈猝釀巨灾恐被官憲飭查故諉之於藥水乎鄙見如此請質之深知其事者 
[帝京紀事]  
　　總理衙門照會各國欽差恭照四月十八日大皇帝恭祀天壇前期入宿齋宫十九日禮成後還宫所有十八十九等日出入正陽門沿途警蹕凡有行人皆當廻避希貴大臣轉飭貴國官商人等勿得行經正陽門以昭愼重○客有自津門來者言李傅相密諭津海關道憲遴委通曉電線人員前往張家口庫倫恰克圖一路設立電綫以便傳遞消息○克西萬壽寺五塔寺西頂廣仁宫均自清和朔日起開廟半月士女往游者踵趾交錯車馬喧闐廟塲各色玩物攤設甚夥倍極熱鬧無如男女混淆甚爲擁擠間有無知之輩品緑評紅指彼顧此往來於婦女叢中故意偎倚因此詬詈層見迭出甚至以老拳奉贈幾有一波未平一波又起之勢誠於人心風俗關係匪輕是在司其責者設法禁止勝造七級浮者矣○本月十九日常雩大祀皇上於前期至太和殿閱視祝牌例由内閣恭繕清漢祝文悉以硃筆堆寫版上兹將祝辭恭錄辭曰維光緒十三年四月十九日嗣天子臣御名敢昭告於皇天上帝曰臣恭承帝命率育寰　民爲邦本深思稼穡之艱難食迺民天惟冀雨啺之時若用蠲吉日肅展明禋兹當龍見之期爰舉祈年之典維皇上帝鑒兹將享之誠用康兆民咸受明昭之賜俾五風十雨黍稷維馨九榖三農順成有慶奉太祖高皇帝太宗文皇帝世祖章皇帝聖祖仁皇帝世宗憲皇帝高宗純皇帝仁宗睿皇帝宣宗成皇帝文宗　皇帝穆宗毅皇帝侑神尙饗○京南武清縣所屬某村於上月杪緝獲拐婦一人因該村土大年家僅夫妻二人是日王赴隣村有事及金烏欲墜突有年僅四旬之婦人入其家中隣人見之以爲看望親友遂不介意及王自他村回見妻尾從一婦而行王詢其　何往並不答 
 
 

Page 3

 
 
言仍隨急走王知有異上前揪住某婦呼喚村人皆趨至問某婦與王妻俱不言語遂以冷水噴醒詰其始末王妻云在屋中見此婦驀然入询問是誰後忽迷　不知如何走到此處衆見某婦確是拐匪搜其腰間有迷藥一包剪刀兩把遂間此等物件作何用某婦堅不肯言衆將某婦捆送本縣王恐受吏役　累請免送官衆人之忿尙不能平遂將某婦舁至葦塘褫其衣褲令在葦地行走婦不行衆將婦推入牽拉十數次而體無完膚矣衆又恐官知覺受累乘夜擲於河内並聞京南各州縣所屬村莊每村或失三五人至十數人不等無論男婦老幼無村不受此害故村人皆有戒心見行路面生之人必詳加詰　方肯放行拐匪如此其多爲牧令者安可不從嚴搜捕耶 
[詳述資遣難民]  
　　昨報難民已去一則其中情形尙未詳確兹悉該難民共有一百八十八名口無論大小男女道憲派員按名資給五百文共放去大錢九十四千文交難民中六個頭目領去分給隨雇船八隻載之出境是日在浦灘發錢時觀者如堵俱頌道憲之德惠委員之周詳云 
[滬城瑣事]  
　　近來城中有等無業流氓三五成羣短及窄袖肆意尋釁至旁晚後尤多手藝帮中稍有糾葛彼必藉端訛詐實爲市廛之害前日有陳金榮等三四人赴新北門内盧家弄口五峯樓茶寮啜茗因會茶鈔致與堂倌紏葛陳等大肆兇鋒驀飛一拳將堂倌毆倒於地該堂倌係寗波人年紀尙輕當卽受傷嘔吐鮮血事爲店主所聞將陳扣住扭送巡防東局局員留司馬飭將陳收押候訊○滬上新到一種匪賴向人家乞取茶水暗以鐵算盤術取人財物前日新北瘦内觀音閣上有口操湘音之四人入内乞茶一杯旋卽稱謝而去少頃某僧查看箱内所儲之洋十五元忽然不見而鎖鑰依然始知乞茶者爲鐵算盤也又聞數日前浦東楊水橋某姓家亦爲若輩算去洋銀五十餘元○昨晨有年約十餘齡之女孩手携棉衣一件在四牌樓中途啼哭有人詢之據孩言年十三歲係蘇鄉人父母俱殁憑姑母荐在城中某糟坊内傭工忽被逐出現欲回至城外醬園弄姑母住處無如迷失歸路等語後有某婦見而憐之當允代爲送去不知該女孩果能珠還合浦否也 
[幸未成災]  
　　前晚蘭芳里某花烟舘内不知如何遺火星於床褥致將床悵及被焚燒一時烟霧迷漫後幸人手衆多得卽撲息左右隣均驚惶　措迨捕房知覺巡捕到來巳經救息隨抄去門牌號頭想當科罰也 
[縣署紀聞]  
　　代理上海縣蒯虎臣大令接篆情形巳見前報昨經蒯大令牌示定於本月二十二日謁廟二十四日查點差役其閱城放告點囚等事尙須擇日牌示也○前任上海縣莫善徵大令卸任後其官眷已于前晚啓程前赴太倉莫大令亦定於今日乘舟前赴新任 
[英界公堂瑣案]  
　　石姜姜稱由鄉間挑竹笋來滬喊賣有陳阿巧向我買笋言定每斤四十文我因伊用二十四兩之秤嫌太重铁賣伊竟行兇將我頭顱打破由捕拘案請爲騐傷陳阿巧供向買竹笋因秤不合故未成交伊忽辱駡與論爭執旁人不服打伊我未行兇蔡太守騐得石姜姜受傷屬實　將陳阿巧押俟石投仁濟　院醫傷再訊○華捕稱鄉孩曹阿林在小菜塲賣竹笋楊阿金持秤向買論價秤笋曹信昨日遇楊買筍侮用雙秤犬受其虧今仍用雙秤遂不肯賣楊硬要買笱爭執間適我看見盤間前情并查得伊秤實以三十二兩作爲一斤據别人言楊專用大秤硬買鄉孩之物再行轉賣圖利爲特拘案重秤呈案曹阿林申訴前因并稱昨有筍八斤被稱作四斤硬買今日又要如是楊阿金供向賣水果今思販賣竹筍與鄉孩初次交易未成昨日不是我向買諒被認錯蔡太守謂楊阿金持雙稱欺負鄉孫情殊可惡着繳償隔日受虧之錢一百六十文再行枷號七天發小菜場示衆錢交曹阿林領去重稱折毁○二百七十四號華捕稱昨見王阿巧擺小賭攤李阿長與之幫忙一併拘案賭具呈案又有二百三十一號華捕稱朱阿和擺荸薺攤與孩子等擲骰因亦拘案王阿巧供以鷄蛋作輸贏不星賭錢李阿長供經過該處被拘並未與王爲伴朱阿和供小木營生乞恕初犯蔡太守隨判王阿巧管押三禮拜李阿長減押二禮拜如有保入准其保釋朱阿和從寛開釋賭具存毁○蔡桂英稱姚阿松持銅洋一元硬要兌錢並有陳阿心助伊恃蠻爲此報捕一併拘案銅洋呈案姚阿松供我不知洋係銅質且據伊言是好洋致與爭執陳阿心供伊等爭執我是解勸捕頭禀姚陳二人專門混用銅洋滋事蔡太守隨判姚阿松笞責百扳再與陳阿心各押一月銅洋劈毁○張仁文稱江北人推車餬口昨遇紀禮成指我行竊金表被拖至法租界我央人找車寓主闕大信到來與之理說不明又被拖至英租界爲此報捕拘案闕大信供訴前因紀禮成供在法租界人家推包車曾邀張爲替工被竊金表遁逃今得尋見蔡太守謂旣據紀稱失主在法租界隨飭一併送法公堂訊理○包探陸阿長稱羅阿金前犯行竊今又混入長發泰安等客棧行竊客人衣服典押今已獲羅吊賊送案長發泰安兩客棧司帳及茶房陳靜菴陳阿五均投案請爲領賊羅阿金認竊求恩蔡太守判羅阿金枷號二十八天期滿再押二月贜父失主分别認領○包探唐靑山稱林德龍夜臥沙遜洋行之空房内由管房人童阿三拘交詰得伊前犯行竊今又遇周錦千冐充我夥將其衣服剥夫等語因指獲周錦千一併送案童阿三申訴前情又有婦人林巧福稱前被己歇之廚司林德龍行竊銀飾交捕送案不認　奉保釋出又到我家言因無奈行竊典洋五元囑我備洋同伊　贖及同至押鋪門口囑我交洋與伊我正候伊豈知伊從押鋪後門逃去今被包探拘拿又言在我處爲廚司由包探押同前來因將前情告知包探投案聲明林德龍供揚州人前犯之事原是該死現未犯竊被周錦千冐稱探夥剥衣周錦千供住居寳善里尙有母親我爲針科憑空被誣蔡太守謂林德龍前案係在去冬交保回籍如何仍在滬上隨問前之保人是誰答稱高陞棧中人太守又謂林旣不回籍又敢哄騙婦人之洋可惡已極判笞一百板遞解回籍周錦千飭差伴同前往其住處查明是否爲針科再行候示○三百三十一號華捕稱張孫在四馬路項大生烟鋪中口角陳阿榮解勸該氏跌撲昏暈將陳拘案該氏現在仁濟醫院不能投質陳阿榮供該氏子在烟鋪内不知如何爭論我爲解勸該氏把我拉住我圖挣脫伊竟跌倒蔡太守隨飭將陳阿榮押候該氏投案質訊○范恒瑞稱陳金瑞冐寫豐順行字條來取皮箱六隻報捕拘案陳金瑞供前在豐順行爲夥今巳辭　皮箱係行中殷來友托我往取蔡太守隨飭將陳金瑞押俟補傳殷來友再行質訊○八十四號華捕稱在詠霓戯園管門有姜德薰硬要看白戯喝阻不依爲此拘案姜供曾到該園情願惠戲鈔伊亦不許致與爭執蔡太守謂姜旣有戲資安有不允看之理可見所言不實判押三天以示薄懲○包探顧阿六稱竊犯應雙柱前經拘案奉判遞回蘇州今又來滬又　張仁泰亦因犯竊奉判自回甯波今已半月餘仍在滬上一併拘案應供實因回蘇不能度日因思來滬謀食不敢再犯行竊張仁泰供兒子病故暫遲幾天回鄉且我年已六十二尙有老妻在蔡太守隨判應責百板仍行遞籍張仁泰送縣遞解○包探戴金寳稱朱小林持假銀荷花瓣向翁瑞春所開押鋪質錢百文後又質錢始被看破拘交捕房搜其住處共有荷花瓣百枝一并起案翁瑞春稱荷花瓣係銅質噴銀混押已非一次朱小林供荷花瓣係友人交我質錢友人現不知去向蔡太守謂朱小林僞造銀飾害人殊堪痛恨判責百板再行管押一月銅荷花瓣存毁 
[法捕房瑣案]  
　　保民兵船水手王保記被陳春生拆梢去洋八元表一隻訊押待查各情曾詳前報昨日包探將又新園浴堂司帳魏富有堂倌馬允廷傳到詰間同稱是日洗澡之人只有皮夾袋一個寄放在櫃上並不知其袋中有洋亦無表寄　司馬着退去命捉陳春生王東生至案研詰王陳堅供如前不認拆梢打架司馬謂陳曰爾係著名拆梢想總是訛錢起釁旣不肯招　將陳春生掌責二十下重責一百板王東生亦責一百板一併還押覆訊○翁阿留與湯阿狗爲索欠打架訊押一節昨晨王司馬莅捕房據翁妻某氏呈帳據翁供稱湯阿狗欠我烟帳二千文還過二百尙少一千八百姜小洪卽小南京欠我烟錢一千五百將外國金鐲抵在我處　湯供祗欠一千六百還過五百尙少一千一百言明每天拔錢四十文據姜供我只欠伊錢二百四十文巳還伊有意吞没我鐲王司馬將帳察閱畢命湯姜二人出去算清帳目還錢再來領鐲兩造 
 
 

Page 4

 
 
均遵斷司馬命一併開釋○某甲在一枝春　開萬來成小烟館前日將東洋車夫某甲拖入烟館甲冒充包探與流氓乙丙等將東洋車夫之手弔起逼伊招認某　偷某處金表一案並將車扣留命其拿洋五元來贖始將車夫釋去車夫奔赴捕房控訴捕頭命包探將中乙丙三人拘入捕房管押以待解案訊辦○昨日有東洋車夫某甲扭乙到大巡捕房據稱有車一輛被乙拔在小巡捕房云云乙稱是車戶包麻皮呌我拔去捕頭命包探至小捕房詢查並無其事隨將某乙管押着甲開明車子號數解案訊究 
[助賑彚誌]  
　　蘇州姚慰祖善士求父病速愈由協康莊匯來洋百元玉山無民氏助洋四十元由陳古翁交來高子猷翁尹乙靑翁募十三戶合來銀七兩二錢八分崑山同昌義寳號仁丈募八戶洋十二元高郵丁鏡齋翁募朱太太錢五十千文合來洋四十八无吳山涂宣裕翁募三十三戶洋二十一元九江德化縣署募十六戶洋十元蘇州百勉氏募十二戶洋二十元望雲小舍主人洋十元南翔洽昌典募九戶洋十无松城不留名募十六戶洋二十七元錢二百文内銅洋一元均有救命摺附來另高奎祥世兄求母疾速痊助洋十元悉奉其令祖尊人之命由譜兄姚守梅封翁募來叉源生洋貨寳號請各幫酒筵折助賑規元一百兩又儋石硯主求闔家平安助直東賑洋四十元内銅洋一元是皆誼篤救災曲盡心力者行見所求必遂用特登報以聞[  上海北市絲業會館籌賑公所愚弟少欽施善昌謹誌四月十九日]  
[題海天三友圖用種榆山人元韻卽博吟香老人高昌寒食生海上浮槎客三君一笑]  
　　岸君與我十年别暮雲春樹空茫茫東瀛可望不可卽海天一色徒徬徨憶昔相識滬江上不覊天馬　可方有時過從樂晨夕漢儀猶見古冠裳相將筆談罄懐抱斐然吐屬都成章岸君雅好詩書畫藝林同調參翺翔愧我墨戯抛磚引寫來蘭竹恣徜徉書換籠鵝詩換蟹無俾蘇王專擅長古硯微凹有餘墨枯木竹　尤老蒼十字楹聮九候寸關尺三長詩畫書十字日本體多謝題識年月詳於今久别各相憶一日輾轉九廻腸海天三友幸圖繪擬從畵　瞻輝光當時贈我畫多少巧取豪奪人珍藏鼎鼎年華容易過三人月影圓如常難得申江重聚首樽酒論文神采揚我輩交情淡如水白首依舊無相忘浙湖蘇生弟凌旭初稿時年七十有二 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十三年四月十五日京報全錄]  
　　宫門抄○上諭一道錄前○發抄硃批四道○陜督譚奏請升補知州摺○又奏請補知縣摺○護西撫李奏請開復知縣片○黔撫潘奏爲甄别各員片○江督曾奏報江北漕糧兌竣開行日期摺○直督李奏海關洋稅各數目摺○又奏爲請旨遵行片○又奏籌撫災區情形片○四月十五日吏部翰林院正藍旗值日吏部引見三十八名國子監二名上駟院四名廂藍蒙七名○長有假滿請安○志元續假五日○順天府奏京師得雨五寸有餘○召見軍機麟嘉師曾高萬鵬李鴻藻○發抄彭玉麟奏巡閱長江由籍扶疾起程奉硃批覽奏已悉該尙書扶病起程具見忠悃加許之餘彌深厪系　賞給人參四兩妥爲調攝以資倚畀欽此○張之洞奏請以陳塏補潮陽令奉硃批吏部議奏欽此○又會同令杜紹唐調署合浦令奉硃批史部知道欽此○又靈山令查榮耀留省學習奉硃批吏部知道欽此○○頭品頂戴陜甘總督臣譚鍾麟跪奏爲揀員升補直隸州知州要缺以裨地方恭摺仰祈聖鑒事竊據藩臬兩司詳稱涇州直隸州知州胡韻蘭病故業已截缺報部所遺係衝疲難三項要缺例應在外揀補查定例州縣應調缺出于現任内揀選調補如無合例之員准於應升人員内揀選題　又查廿省變通章程道府丞倅州縣以及佐雜各要缺將現任各員按照應升官階任内無論有無升案並是否到任實授以及歴俸試俸未經期滿各員准擇其人地相宜者一律升調各等語今涇州直隸州知州爲入甘　站地冲事煩非精明練達之員不足以資治理查現任河州知州李裕澤年五十八歲河南信陽州舉人在箱辦團保以知縣選用中式甲戍科進士以分部主事攺歴知縣銓選簽掣甘肅徽縣知縣光緒五年四月到任經前督臣左宗棠於遴選廉能摺内請以直隸州知州儘先補用調補皋蘭縣知縣九年大計保荐卓異十二年正月補授河州知州據藩臬兩司以該員識卓才明老成穏練在甘有年歴任煩劇辦理悉臻妥恊具詳請補涇州直隸州知州前來臣查李裕澤心地誠篤爲守兼優仰懇天恩准以該員升補涇州直隸州知州實於地方有裨如蒙兪允俟准部覆卽行給咨併案送部引見以符定例謹繕摺具陳伏乞皇太后皇上聖鑒訓示再該員河州任内因軍流犯在配脫逃例有罰俸處分此外並無叅罰案件至所遺河州知州係要缺例應在外揀補合併聲明謹奏奉硃批吏部議奏欽此○○頭品頂戴陜甘總督臣譚鍾麟跪奏爲揀員請補知縣以重地方恭摺仰祈聖鑒事竊據藩臬兩司詳稱甘肅華亭縣知縣潘震補授新疆庫車同知業已截缺報部所遺係間缺曾經聲明扣留由甘請補查前奉甘肅變通辦理章程知縣要缺一項初任候補並揀發委用以及到省在後各員均准通融揀選題補部選各缺道府以至未入流亦照請補要缺章程無論何項缺出擇其人地相宜之員請補等語今華亭縣缺遴選得試用知縣黄政勤年五十三歲廣西樂昌縣拔貢保舉孝廉方正朝考一等以知縣用籖掣甘肅光緒七年五月初三日到省委署碾伯縣知縣因拿獲隣境要犯奏請交部從優議叙十二年委署秦安縣知縣該司等查該員渾厚精明辦事奮勉歴署要缺於地方諸務認眞整飭悉臻妥恊以之請補華亭縣知縣實堪勝任會詳請奏前來臣查黄政勤老練　愼辦事結實仰懇天恩准以該員補授華亭縣知縣洵於地方有裨如蒙兪允仍俟試署年滿如果稱職另請實授該員並無叅罰案　謹恭摺具陳伏乞皇太后皇上聖鑒訓示謹奏奉硃批吏部議奏欽此○○李秉衡片再前任懐集縣知縣陳善寳徵存光緒十一年分地丁銀四千二百二十三兩四錢三分八厘又二分耗羡銀一百二兩五錢五分五厘又五厘耗羡銀二十五兩六錢三分九厘又部飯銀五十一兩二錢七分八厘又停支一成耗羡銀三十三兩三錢三分又稅契銀七十七兩二錢六厘又學租銀二十兩一分八厘又雜稅並盈餘銀一千八百一十兩一錢共徵存未解銀六千三百四十三兩五錢六分四厘延不争繳前經臣奏叅摘頂勒　在案兹據署藩司慶愛署臬司凌彝銘會詳該員陳善寳徵　　解前項銀兩已於被叅後埽數解清兌收儲庫等情前來臣查陳善寳於被叅後業將應繳銀兩完繳清楚尙知愧奮所有原叅摘頂之案相應籲懇天恩准子開復謹附片陳明伏乞聖鑒訓示謹奏奉硃批着照所請該部知道欽此○○潘　片再查前准部咨奏定章程道府州縣無論何項勞績保歸候補人員應以到省之日起扣限一年期滿詳加試看出具考語奏明分别繁簡補用等因歴經遵辦在案兹查有候補知府萬良修候補班前先補用同知直隸州知州徐紹祖候補同知直隸州知州胡開岱補用知州李宗誥補用知縣黄增益俱巳試看一年期滿應行照章甄别據藩司曾紀鳳泉司李元度造册會詳核奏前來臣查該員萬良修辦事勤能徐紹祖老成穏練胡開岱才具明通李宗誥年强才裕黄增益勤幹有爲均堪留省補用除册分送部科外謹會同雲貴總督臣岑毓英合詞附片具陳伏乞聖鑒謹奏奉硃批吏部知道欽此○○太子少保兩江總督一等威毅伯臣曾國荃跪奏爲江北漕糧仍辦河運謹將兌竣開行尸期恭摺馳陳仰祈聖鑒事竊江淮揚徐通五府州屬光緒十二年分冬漕遵照部議仍行河運經委候補知縣兪熙在汜水寳應界首三處設局提前赶辦業　籌議章程專案會摺馳奏在案兹據江安粮道馬恩培詳稱本屆江北漕糧起運正米及徐屬粟米攺辦大米共十二萬五千一百四十二石七斗九升七合備帶七千餘米八千七百五十九石九斗五升八勺　戶四升食耗米五千二百五十六石一斗一升一合七勺以上共米一十三萬九千二百五十八石九斗四合五勺經分派委員雇齊船隻分爲前後兩帮自上年十二月初一日開兌飭各委員陸續運赴寳應氾水界首水次隨騐隨收前帮五起於本年三月初五日由水次開行後帮五起亦於三月初八日挨次開行一律跟艄北上詳請具奏前來臣查運道節節淺阻渡黄入衛毫　把握各船戶莫不視爲畏途况本屆蘇漕增運十萬石需船益多招雇尤非易易該糧道此次辦運之難實非從前歴屆可比臣惟勉以力任其難以重　務幸經該粮道督飭委員多方勸集優給雇值並添雇船助運乃得次第開　辦理尙屬妥速此後過閘渡黄各事宜除飭該粮道按程前進相機赶辦毋任稍延外所有兌竣開行日期謹會同漕運總督臣盧士杰江蘇巡撫臣崧駁恭摺由驛四百里馳陳伏乞皇太后皇上聖鑒謹奏奉硃批戶部知道欽此○○大學士直隸總督兼北洋通商大臣一等伯臣李鴻章跪奏爲牛莊海關續微第一百四結洋稅收支並舊管實存各數目繕單恭摺仰乞聖鑒事竊牛莊海關徵收洋稅截至光緒十二年五月二十九日第一百三結止業經具奏在案兹據奉錦山海關道廣蔭詳稱自光緒十二年五月三十日起截至九月初三日止按英國三個月一結係第一百四結期滿徵收進出口各稅銀九萬三千九百六十九兩二錢五分六厘督飭稅務司曁委員檢齊册檔查照紅簿逐細核對數目相符其解支各項餉乾經費共銀七萬二千七百五十兩三分四厘五毫四絲二忽連舊管項下併計共存銀四萬六千二百六兩八錢七分六厘七毫六絲八忽七微除分項造册呈報外所有牛莊海關第一百四結洋稅收支並舊管實存各數目合欵開單具詳請奏前來臣覆核無異理合繕單恭摺具陳伏乞皇太后皇上聖鑒謹奏奉硃批該衙門知道單併發欽此○○李鴻章片再江西應造剥船三百隻　准部議由直代造當飭天津道胡燏棻購料設廠招商認眞承辦並勒限嚴催兹據該道詳報全數告竣候騐皆係工堅料實一面飭各州縣速募船戶領駕查同治年間代造江廣等省剥船奉旨派駐津騐米大臣就便騐收立時供剥光緒八年代造江廣等省剥船於三月内陸續工竣其時南漕攺章逕運通壩部議若請欽派大臣來津誠恐往返稽遲貽悞漕連令新船先行裝米運通由倉塲侍郎騐收惟是商人承造剥船向例應就津廠騐收立交各州縣所募船戶領駕方可保固若待裝米赴通交卸再行騐收則承造之商人旣以船經裝米離津卸責而船戶又藉口未曾騐收給領並非己物任意毁壞旣不足以專責成轉滋推諉爭執之弊殊於漕務有碍且今昔情形不同光緒八年原存剥船連新船共有二千隻尙可周轉今僅原存剥船一千四百隻新船三百隻共只一千七百隻蘇浙漕米又復增多新船到通騐收必需時日目下沙寗各船連檣進口原存剥船不敷分派皆守候河干亟待新船剥運庶免米色蒸變有悞天庾正供應否卽由臣就近迅速核實騐收俾可立時供剥仍取保固切結送部斷不准稍涉弊混伏候聖裁訓示遵行謹附片具奏奉硃批着昭所請該部知道欽此○○李鴻章片再前因直屬灾區飢黎甚衆經臣奏奉恩旨賞撥江蘇海運漕米十萬石除分給順屬二萬石其餘八萬石作爲直屬春賑核計尙有不敷聲明添籌銀兩湊用隨督飭藩司松椿在於司庫地粮項下移緩就急設法提銀八萬兩以齊要需仍詳察各州縣災區輕重酌量匀撥嚴飭印委確查應賑戶口核實散放並以工代撫不准絲毫弊混據藩司具詳前來理合附片螴有伏乞聖鑒勅部查照謹奏奉硃批戶部知道欽此 
 
 

Page 11

 
 
[光緒十三年四月十六日京報全錄]  
　　宫門抄○發抄硃批五道○直督李奏爲請補知縣摺○又奏爲甄别道員片○又奏爲互調知縣片○疆撫劉奏爲揀員調補知州摺○船政大臣裴奏爲酌加學生薪水片○直督李奏爲叅革副將片○四月十六日戶部通政司詹事府廂藍旗值日無引見○惇王等考騐軍政覆命○銘公曾紀澤恩棠各假滿請安○八額駙請假二十日○烏拉喜崇阿請假十日○侍衛處奏派巡察壇墻派出肅王致麟嵩山安興阿熙敬崇禮○熙貝勒續假二十日○咸公續假一個月○倉塲奏漕船五日回空○召見軍機肅王興廉恩棠恩明○發抄吳大澂奏會辦北洋事宜木質關防銷毁奉硃批知道了欽此○慶裕奏刑部筆帖式久不入署當差革職奉硃批科興額着卽革職餘依議該部知道欽此○奎斌奏濮文昶署麻城令等缺奉硃批吏部知道欽此○又委解第一批京餉奉硃批戶部知道欽此○裕祿奏臬司成允赴任日期奉硃批知道了欽此○○大學士直隸總督一等伯臣李鴻章跪奏爲揀員請補要缺知縣恭摺仰祈聖鑒事竊查寳坻縣知縣王益壽於本年正月初六日病故業經會題開缺應以本員病故之日作爲開缺日期歸正月分截缺所遺寳坻縣知縣係煩疲難三項兼沿海要缺應在外揀選分别調補定例順屬州縣題調缺出先於順屬各員内揀選題補如無可保題再由直屬人員内揀選升調又州縣應調缺出如無合例堪調之員准以候補人員請補又奉旨命往及督撫題明留於該省候補者無論應題應調應選之缺准先儘酌量補用臣等督同藩司松椿臬司陶模在於順屬各員内逐加遴選非歴俸未滿卽人地未宜或垷居要缺一時無可升調之員自應在於候補人員内揀補據該司等查有候補知縣趙欽舜堪以擬補仍先試署具詳前來查趙欽舜年四十九歲山東海陽縣附監生由縣丞軍務出力歴保知縣分發省分遇缺前先補用並戴藍翎加同知銜捐指直隸光緒六年三月騐放四月到省分順天差委業經試看期滿奏明堪勝煩缺該員年强才練勤幹有爲以之請補寳坻縣知縣洵堪勝任雖初任候補人員請補煩缺與常例稍有未符但寳坻河道堤工甚多近年水患頻仍民情困苦正值　求修防撫綏災黎之際必須妥員治理與尋常繁缺不同該員在順天當差多年情形熟悉曾署是缺措置裕如直屬旣無員升調順屬　該員可膺是選向例員缺緊要人地相需准其聲明奏請且與先儘酌補之例及謝錫芬准補寗河縣成案相符臣等往返函商意見相同應請准以該員趙欽舜擬補期于地方有裨仍照例先行試署俟一年期滿再行實授銜缺相當毋庸送部引見理合會同兼管順天府府尹臣畢道遠順天府府尹臣薛福辰恭摺具奏伏乞皇礉后皇上聖鑒訓示再此缺應於光緒十三年二月初一日起限合併陳明謹奏奉硃批吏部議奏欽此○○李鴻章片再道府州縣無論何項勞績保歸候補班人員應於到省之日起子限一年詳加察看出具切實考語奏明分别煩簡補用兹查有二品頂戴儘先候補道世襲雲騎尉佘昌宇到省一年期滿例應甄别據該員禀請核辦前來臣查余昌宇勤幹耐勞勇於任事堪勝煩缺俟有應補缺出照例序補除咨部外理合附片具陳伏乞聖鑒謹奏奉硃批吏部知道欽此○○李鴻章片再州縣情形不一牧令有宜於此而不宜於彼者自應酌量互調兹查直屬安肅縣知縣雖係部選簡缺但當孔道差務紛繁詞訟亦多且旗地轇轕租賦不完書役疲玩必須設法清厘認眞整頓現任知縣葉常芳年五十五歲河南光山縣監生由候補知縣報捐本班儘先照例題補是缺光緒十一年六月到任　員久在順屬當差於安肅情形未甚熟悉現已調署他缺又順屬文安縣知縣係部選中缺並非大道亦無旗地轇轕之事但地居窪下頻遭水患修防堤河疏消積水撫綏災黎均關緊要現任知縣孫錫康年三十九歲浙江歸安縣人由難廕知縣選授新河縣知縣光緒六年九月到任因文安縣知縣桂秀迴避京旗五百里以内遂以該員調補尙未到任現調署安肅縣知縣清厘旗租整頓地方深資其力於文安縣事宜未免生疏據藩司松椿臬司陶模請將該員等互相調補具詳前來查孫錫康才具明幹能理煩　堪以調補安肅縣知縣葉常芳年力强健留心民瘼堪以調補文安縣知縣沼此一轉移間俾駕輕就熟人地各得其宜實於地方均有裨益該兩縣係中簡選缺與互調之例相符臣等往返兩商意見相同應請准其互相調補銜缺相當毋庸送部引見該員等任内並無承審積案承緝盜案經徵錢糧已起降革叅限處分葉常芳僅有候補把總張見武家被刼贜賊無獲一案甫開題叅其餘叅罰案件或在光緒十年十月十一日欽奉恩旨以前應行寛免或未奉部議無庸造册理合會同兼管順天府府尹臣畢道遠署順天府府尹臣薛福辰附片具陳伏乞聖鑒訓示謹奏奉硃批吏部議奏欽此○○尙書銜降一級留任甘肅新疆巡撫二等男臣劉錦棠跪奏爲揀員調補新設要缺直隸州知州以重地方恭摺仰祈聖鑒事竊據新疆布政使魏光燾兼按察使銜鎭迪道恩綸會詳稱新設沙車直隸州地方東南毗連葉城西北與英吉沙爾接壤東北界瑪喇巴什正南爲色勒庫爾城以達瓦罕坎巨堤各回部地廣丁多商賈輻輳各外部往來貿易雜處其間稽查彈壓在在悉關　要應請定爲冲煩難三項要缺該處知州係屬新設應卽揀員請補以重職守查南路新設各缺前在部議准照吉林新章由外揀補一次在案兹查有知府用准補英吉沙爾同知署莎車直隸州知州劉嘉德現年五十歲安徽頴州府霍邱縣人由附貢生報捐雙月選用縣丞投効甘肅軍營於克後吐魯番案内保免選本班以知縣留於甘肅儘先補用歴署濟木隡縣丞奇台縣知縣各篆務嗣在福建茶葉洋藥十三次案内捐加同知升銜新疆五次剿平邊宼案内保免補本班以直隸州知州仍留原省歸候補班前先補用委署吐魯番同知烏魯木齊歴辦邊防善後案内保俟補缺後以知府用先換頂戴調署英吉沙爾同知新疆六載邊防案内保戴花翎又　署莎車直隸州知州事光緒十二年三月十九日交卸英吉沙爾同知篆務四月初三日接印任事是年六月奏補英吉沙爾同知奉部覆准在案該司等查該員劉嘉德有爲有守辦事實心在新疆年久熟悉邊　歴任地方均無貽悞現署斯缺措置咸宜輿情愛戴以之調補莎車直隸州知州實於地方有　等情詳請具奏前來臣查該員劉嘉德廉明果決勤愼耐勞合無仰懇天恩准以該員調補莎車直隸州知州員缺以裨地方如　兪允俟奉部覆卽行給咨併案送部引見以符例章仍令試俸年滿另請銷去試字再該員各任内並無叅罰案件合併聲明是否有當謹會同陜甘總督臣譚鍾麟恭摺具陳伏乞皇太后皇上聖鑒訓示謹奏奉硃批吏部議奏欽此○○裴蔭森片再臣准戶部咨開船政光緒九年支用各欵送部立案册内有南洋監造委員薪水並加給學生薪水查案銷册無此欵項　次亦未據該大臣奏報至委員月支薪水前據該大臣於厘定案内聲稱不得過五十兩之數何以監造委員每上月竟支銀一百三十兩之多應令該大臣將派委監造員名及一切詳細綠由補行奏報等因查閩廠承造南洋快船始於光緒八年十二月經前兩江督臣左宗棠札派熟悉機器由製造學生出身之布政司理問汪喬年駐工監造月支薪水銀一百兩公費銀三十兩一切該員應用之書役紙張等費均在其内又經提調道員吕耀斗以南洋船隻係另欵工程先後禀請兩江督臣札委在工藝成回華學生魏瀚吳德章李壽田楊廉臣等專司其事一切工料歸其調度考核迨十年間德國監造鐵艦學生陳兆翺鄭清濂回華復經前船政大臣張佩綸札委會同儧造該學生等均于船局原薪之外月各加銀五十兩由派委之日起支並先後咨明兩江督臣在於南洋經費項下開支嗣因兩江督臣曾國荃來咨以南洋快船工料旣歸船政造銷所有監造等員薪水亦統歸船政造報以免兩歧自應將此項薪水併入支用册内咨部立案至臣厘定員紳薪水案内所稱薪水不得過五十兩之數者第指未經出洋各廠所員紳而言該學生等藝精製造自應稍加優異以勵其才具查左宗棠奏定藝局章程單内子弟學成監造者卽令作監工其薪水照外國監工辛工銀數發給　所以開風氣而奬異能也近來閩廠製造均係出洋學成回華學生核其所給薪水合原薪加給兩項尙不及當日洋員薪水之半兹准部臣咨令補行奏報相應請旨飭部立案准　除咨覆戶部外謹會同南洋大臣兩江總督臣曾國荃署福州將軍臣古尼音布閩浙總督兼管福建巡撫臣楊昌濬附片陳明伏乞聖鑒施行謹奏奉硃批戶部知道欽此○○李鴻章片再帮帶護軍副營兼理中哨事務兩江儘先補用副將徐得榮於哨勇曾長明張本郭鬥毆不能彈壓迨張本郭身死亦不騐　輙卽殮埋實屬玩違據該　統帶都司張文宣禀叅前來除批令認眞查辦另委妥員接管外相應請旨將兩江儘先補用副將徐得榮卽行革職以肅營伍伏乞聖鑒謹附片具奏奉硃批徐得榮着卽行革職兵部知道欽此 
 
 

Page 12

 
 
[鄞縣示諭彚錄]  
　　鄞縣正堂朱爲示禁事照得本月二十一二十二二十三等日訪聞民間恭　都神會深恐滋事爭閙卽經諭禁在案風聞夜間率用火球火流星及雙聲火砲雙蝶九龍併各種花砲名目不一在民間爭奇鬥勝祗知怡悅心目以逞一時之怏不知敬神迎會理宜誠肅初不在花砲之有無火砲之多寡也當此天晴風燥火燄飛揚一經貽害不堪設想查西門外儲藥局城内開明橋軍裝局均存有火藥砲彈攸關匪細該兩處左近不准點放花砲卽市集人烟稠密處所亦不准任意燃放以防不測而昭愼重除飭差保傳諭各社首實力彈壓並派差看守外合行示禁爲此示仰闔邑軍民地保曁各會社首執事人等一體遵照毋違特示○鄞縣正堂朱爲遵札示禁事案奉府憲札開照得郡城賽會每有裝飾婦女或雇用流娼扮演　劇於風俗人心大有關礙兹值都神會期將届誠恐民間狃於積習不知悛攺合亟查案飭禁等因到縣奉此查是案節經本縣出示嚴禁兹訪聞城廂内外巳有招貼捐助女太保女怡閣等項名目此等惡習實堪痛恨奉札前因合再出示嚴禁爲此示仰闔邑軍民及諸色人等知悉爾等須知迎賽社會理宜誠敬不得再雇靑年女子流娼裝扮沙船抬閣亦不許擺攤聚賭酗酒滋閙如敢抗違定提爲首人並扮會之流娼一併照律懲辦决不姑寛各宜懍遵毋違特示 
[五茸零拾]  
　　有以異術賺人財帛者俗謂之船法其黨羽甚多往往充作難民東流西竄其術　索人家一勺水飲之則箱篋内首師銀洋都入空空妙手某尼正在作無遮大會一經若輩竄入卽被攫去洋四十元稍有盈積之家不當加意提防哉○某生精五木術能呼盧得盧喝雉得雉故與之角者莫不三戰三北前夜在土妓黑妹妹家小試技倆一局戲贏至千金可云壯矣而客邑考童之悞入迷　陣者早已阮囊羞澀火食難支至有不待終試而言旋者賭之害人烈矣哉 
[賽燈餘話]  
　　漢皋礄口正街一帶每年常有好事之人以除癘疫保太平爲名非迎神卽賽燈向店戶寫捐以成其事藉以遂其歡樂醉飽之心而店戶亦以事由衆舉誰肯以區區之貲吝而不與以阻其美名故集貲亦易不意前月十五日燈會方集驟遇官差查拿以致軋毁黄亭擠損衙署其始首事人以爲官必懼我之衆旣而人人瓦解一見官符飛下莫不面面相視惟有逃避爲上策竟致一家失業兒啼女號目某善士念伊等肩販小民無知獲咎遂出貲賑濟免其流離失所現聞得是案已將了結漢陽林邑尊將情節稍輕者八名枷號於仁義司署前示衆儆戒將來約計巳數日矣尙未開釋尙有在押者兩三人猶未發落以其情節較重耳前案如是結束則前車之覆卽可爲後車之鑒乃近日復聞街市傳說土壋等街亦擬迎賽龍燈其首事人等竊竊私議謂若私下迎賽官必根究莫如先聞于官可則行之否則再行禀請務使准而後巳所聞如是然賽會　燈固屬可巳之事何以諸首事人必欲舉行也豈欲吃嫩竹片獨桌酒而後快於心耶 
[瘦鶴詞人以重編滬游日記索題勉成一律錄請桂笙老伯大吟壇指政]  
　　底事繁華擅海濱樓臺金碧浪翻銀淫詩癖酒瓊愁續刻翠裁紅綺思新頻向騷壇競馳騁臾從香國布經綸花花世界非非想流溢緇毫勝寫眞○俚言贈揖竹詞人紅洋浩刼溯前因海上萍飄類此身十里春風花世界一輪秋月玉精神攻書似我功名小彈鋏如君况味貧同是天涯淪落客且甘蠖屈再求伸○時序清和風日晴美偶偕徐醫遊城北徐園口占城北築幽墅林泉樂趣眞偶偕醫國手同現畫圖身澗水明於鏡巖花淡不春臨風一俯仰魚鳥自親人于湖調燭使者汪紹炎炳臣甫初草 
[上海四馬路文報局内恊賑公所經收賑捐四月中旬清單]  
　　十八日鎭江柳少雲靳文泰兩君送謝景宣兄湯併會洋十元同字圖册十本電報總局交來沙市電報局委　黄君小琴經募王鳳記助錢三十千文黄德順陳善夫二戶各二十千文饒和興王雅臣張大順三戶各十千文譚源茂四千文甘義順四千文大生厚廣生同義泰恆吉誠升義泰恆五戶各二千文吉羲榮恆益公一戶各一千文無名氏王慶有延陵堂三戶各五百無名氏一千一百六十文源興和三百文荆沙淮鹽局黄助洋六元沙市電報局四元以上共捐大錢一百廿二千九百六十文又洋十元實　英洋一百十九元○使君受福冊湖北公濟益銀號交來專辦通山茶厘局盛經募通山培德堂助規元廿兩實收洋廿七元○又冊奔牛分防署胡募奔牛折腰客二元又錢六百六十戴萬盛一千四百文萬泰一千文通裕元濟源德隆沈義記四戶各七百王正茂周一卿毛元大沈同昌公茂五戶各五百乾豐泰八百文信盛義隆艾義興劉恆茂謝新潤沈仁記六戶各四百開泰張裕豐朱義豐朱合盛益大昌五戶各三百文以上共捐錢十三千另六十文又洋二元共實收英洋十四元○又串湖北省來卾城四齡童子省平銀一兩○又册本埠泰興洋行募半半氏三角王夢山二角○又册滬報舘交來峰泖遊客募寄雲仙舘寄夢二戶各二角力不足者一角朶仙有心無力人二戶各二百文吳海徐勺隨便八民遭福修竹居媽媽停雲書屋詠梅書屋樂善居士九戶各一百文實收英洋一元七角錢五十二文○又册本埠廣和糖行募不留名五元祥順恆陞無名氏張煦齋懷安堂五戶各一元○陳雨帆善士求合宅平安延年益壽十元○仙女鎭王陶庵先生交來祈求病愈人五元○本日共收英洋一百九十六元省平銀一兩小洋十二角錢五十二文 
[上海北市絲業會舘賑公所施少欽少經收山東順直賑捐四月初三四日第一千三百三十四五次清單]  
　　現成功德莫要錯過機緣救命摺經八千四百五十三號積厚堂瞿洋十三元頴川堂四元湘省劉在田四元陳熙和始平堂興信堂愼修堂三桂堂五戶各二元無名氏四戶各二元張旺德張鄭福成崔秉勛無名氏梁文生孫張氏瞿宣蔭宣祥宣實宣芬十一戶各一元共二十三戶合洋五十元由晉甡　來○又六千九百十五號無名氏二戶各四角又二角共三戶合洋一元○又六千八百二十號蘇州沈公公舘募無力子求腹痛卽愈洋二元都富俊求平安一元六角存厚書屋求平安一元恆樂氏錢四百文共四戶合洋五元由老正大局來○又四千三百五十九號西壩官運局募同心堂洋十元雲台居士壽石軒二戶各二元三戶共十四元由清江餘昌祥局來○又八千九百五十四號姑蘇耕硯居募徐鳳藻爲外祖母穴乏儀移助祈資冥福洋二元王裕通穹窿香燭資移助一元三齡童子一元不立名錢三百文共四戶合洋四元錢二百文由通裕局來○又七千五百二號松江王義聚募李鎭東王裕福無力人三戶各洋五角王欽榮四角劉直棹三角無名氏不留名孫懋富無力人有心人劉銘宗無力人七戶各二角李慶生郭姓無名氏隠名氏四戶各一荷共十六戶合洋四元由順成局來○又五千五百六十九號清江怡盛莊募步雲堂王錢一千文尙志堂龔五百文無名氏三百文胡君實桯兆年不書名三戶各二百文公記二戶銅洋四元共八戶合規銀一兩七錢一分八厘銅洋四元○又五行二百二十七號鎭江隆昌裕規銀二十兩中恊源莊來○又三千九百八十四號楊州何公舘募何繼善堂洋一元百順堂五角厚德堂二角來記錢四百文許劉記二百文共五戶合洋二元二角錢一百文由乾昌局來○又四千九百五十六號邗江窶人銅洋一元由億大局來○又五千五百九十国號裕泰莊募衆興裕泰莊錢一千一百文張記建潘子記湯餘記三戶各五百文胡炳記周煜記陳育記金益記曙吕記張紹記李捷記樊雲記八戶各二百文張子記陳祉記二戶各一百文共十四戶合洋四元○又七千九百二十二號盡力子保母康健銅洋一元無心人求子平安二角○又二百九十五號厦門何仰善堂洋四元○又一千二百十九號郡西恊隆募端效綿薄人洋一元張怡盛五角行素堂周鴻　朱楊氏馮汪許氏三戶各錢二百文張炳榮心懐飢溺人步雲居士戴金氏願種福田人姜菊春力不從心人趙晋卿爲八十一老人求病速愈養彝堂戴鴻鈞十十戶各一百文思振堂銅洋一元共十六戶各洋三元銅洋一元由松江恊源局來○又八千六百二十九號王琴生錢一千五十文吳子桐聶子揚二戶各五百文共三戶合洋二元由蘇府寶順局來○又六千八百七十二　補過氏無力氏洋四元由瀏河全盛局來○東海行誠子由海鹽恊源局來洋六元隠名氏未子身健考進由嘉興全盛局來三十元李子商求保合家平安二元兪小菴求合家平安由朱家角金盛局來一元杭城隠名求嗣人由福潤局來十元虞陽梅記代果然靈由常熟永義昶局來一元范心孚由姑蘇鳴源局來十元李虎臣爲妻王氏子聖域求病速愈由太倉致大局來十元不求人知一元金鑑書屋一元二戶由白茆致大局來以上初三日○現成功德莫要錯過機緣救命摺第八千八百十五號蘇州潘仲溪第一百八次陳善士募世經堂求孫病速愈壽命延長洋二十元由惠泰莊來○又三千三百八十號黎里朱藻夫募南山壽亮甫壽一林壽三戶各錢五百文無名氏沈桐生二戶各四百文無名氏蔣秋岑懐義堂遂五堂沈則漁會寶心記不留名無名氏九戶各二百文玉祥一百文共十五戶合洋四元錢八十文由永和局來○又五千二十號頓誠氏募黄吕氏胡岑氏畹香居黄三戶各洋一元虞寶　黄飛鴻二戶各錢四百文頓誠氏三百六十文陳瀛源三百文王春桂蔣恩波胡蓮塘三戶洋二百文共十戶合洋五光由路鎭全盛局來○又五千六百五十五號惺惺書屋兪文球蔣念修歉懐十三戶各洋一元趙濟衆郁九我二戶各五角共五戶合洋四元由蕭山全盛局來○又五千一百十三號柯橋聿茂募離離子洋三元衣德堂王二元徐潤菴一元五角陳宋氏一元躬耕堂五角陳孟祥虚對開一元戴樹德四現陳梧封三角無名氏二戶各二角共十戶合洋九元虚對開一元錢一百零五文由全盛局來○又九千七百六十六號虞煥章無名氏殷蓉庭三戶合洋三元由無錫全盛局來○又九千四百三十三號金壇義昌公典義昌典錢二千四百五十文葉憲記五百文袁姓四百文吳式記夏源記袁文記吳乙記葛守記五戶各二百文不留姓程煥記鮑榮和汪甘記吳加記不留姓葉運生七戶各一百文張國珩黄坤元二戶各五十文共十七戶合洋五元　戶文九千四百三十二號仁昌典洋三元王裕生汪有心葉憲章三戶各五百文濮卓堂萬仲記容書屋朱德記周懷德未自懷六戶各二百文孫訓記汪柯龍王萬安尤文慰衡德又募兆記六戶各一百文張寶生五十文十七戶合洋六元錢二百六十文以上二摺由全盛局合來洋十一元錢二百六十文○又四千八百二十五號安省司號洋二元不書名一成唐二合洋三元由福興潤局來○又一千七百五十號京口隠名氏募無名氏洋二元薛靜安隠名氏二戶各一元隠名氏錢四百三十五文陳惠生四百文夏慶餘夏有仁二戶各元一百共七戶合洋五元由銓昌祥局來○又七千八百七十五號趙少塘董馥堂募童福錢五百二十六文王孫泉三百六十八文陸景祥二百五十文施大順王月槎鄒韶唐金三和徽生萬隆號朱小山七戶各二百無名氏鄭承訓楊仁山天水氏四戶各一百文方秀峰九十六文陳步蟾五十文共十六戶合洋三元由太倉致大局來○又五千六百號宿遷元和號四元新安氏二元二戶由鎭江政大局來○又九千五百八十七號杭州劉公舘募劉吉園洋二元李湘亭一元王建伯陳壺二戶各五角朱藎臣陳璧蓮左少祈鐘慶遠四戶各二角半蕭嗟嵋譚子丞熊春浦譚榮懐陳柘溪五戶各二角共十三戶合洋六元由恊源局來○朱森求求保母壽登期頤常年清吉由漢口老福興局來洋十五元海陽朱應元求瘰　速痊由晋甡莊來規銀二十兩孔長庚求母毛氏病速愈由江永船帳房來二十元程熙奉母命節省壽衣料移助十元海鹽顧炳奎求病速愈十元金陵隠名氏永病速愈二元重慶祥記黄惠軒由盤記交來洋八元懋新之求病速愈十元鐘麗生爲子壽彭求病速愈由德清全盛局來洋十元懺愁居士爲父病愈十元鍾麗生爲子壽彭求病速愈由德清全盛局來洋十元懺愁居士爲父病愈完願續助由德清恆升昌寄全盛局來十元寗波榮景放生資移賑求保母壽而康由全盛局來十元山陰補愿堂姚十五元邵貢夫求合家平安由桐卿求和局來十元陳篤卿求子病速愈十元葉曉泉求子驚風速愈二元除害代累人銅洋一元○湖州恆裕典何馥泉募苕西補過齋一元詞善堂撥助錢八百八十文查鶴林丁元吉陳文彩沈衫不名無名氏六戶各二百文共八戶合洋三元由永泰豐局以上初四日 
 
 

Page 13

 
 
[上海四馬路高易公舘内籌賑公所李秋坪經收直順山東四月初七至十三等日賑欵清單]  
初七日崇原堂洋廿元○嶺南悔過子爲求葉麥氏病愈五元○初八日余盛局交來浙寗應命來交來友人令郎完婚菲儀移助洋三元○太古昌記梁煥南翁交來福字册葉昌祈萬合興趙廷華冷泰陞胡萬階余復昇葉子田章怡昌行各一元孫燮臣九角共洋八元九角○孟承之一元○初九日漢口茶業公所交來零陵態振荃求保平安一元○初十日森昌局交來孫曉峰募壽字册的梅溪許融泉各一元無名氏羅亷叔孫嘵峰儲德俊各半元黄蔭田六百五十文崔少四文百文無力者二百又知足齋銅洋一元共捐洋四元銅洋一元錢一千二百五十除信力外本所實收到洋五元銅洋一元○邱馥　拾遺移助尖二元○十一日貴州張南平翁募壽字册張塏　二兩張李氏張蒼生各三錢李耀南戴雨亭徐吉甫蘇欽臣周錦臣吳錦五李虎臣牟漸奎趙小亭各二錢田春甫劉玉山向凌雲張竹山李　齋吳錦堂羅春亭李春山各一錢共銀五兩二錢伸規元五兩六錢八分○洽源號交來海陽金沙平遠樓陳振緒善士募壽字册平遠氏十五元寳記十元明德堂八元液記從信堂隠名氏各六元誠豐堂世德堂隠名氏各五元陳黄氏陳積緒陳培蘭陳玉記黄　記陳善昌莊愛攷各四元莊敦本登瀛氏陳麗雲各二元共洋一百元伸規元七十兩○恊源局交來善福堂墨耕齊茹素女各洋一元求名子保安童各半元共洋五元○章錦文賀儀移助洋廿元○十二日永泰局交來杭城陳公舘募河南氏一元衣德堂一元陳尹氏張顧氏各半元杜衣德堂無名氏各錢二百文金氏東來官尹繼善各錢一百文陳辰住胡安官女　八齡童子不留名隠名各錢五十文五歲孩四十文共洋三元錢一千零四十伸洋一元○十三日天津楊問　翁寄來陳芸史翁募陳繼志紫陽氏求夏季家口平安各助洋四元○以上統共收英洋八十一元九角規元七十五兩六錢八分銅洋一元 
 
 
 

Page 14

 
 
   
 
