# 1902 - 237 - 4910549

 

Page 1

 
 
[新印大字本正續資治通鑑目錄出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經提綱挈領尤爲讀通鑑之秘鑰至國朝鎭洋畢秋帆尙書所撰續編爲卷二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記杭州申昌書局海内通碩有留心乙部學者請卽臨購閱可也此啓辯廷寄之僞本朝詔令之類不一日上論曰旨例由内閣及軍機處擬進俟皇上裁定而後施行曰硃旨則皇上親揮宸翰非臣下所敢擬呈曰批摺則御筆書臣下章奏之後如知道了覽之類一經發出卽交指差敬謹齎　若夫嚴密事機恐致或有泄漏則命軍機處緘封愼固用兵部火票由驛飛遞每月兵部將所寄封數及寄與外任何人彚奏一次名之曰廷寄亦曰寄信上諭蓋所以昭鄭重而免疏虞也嘻今之上海天津廣東香港各日報所登出使日本大臣蔡和甫星使奏報學生肇事欽奉嚴加申斥派員密查之廷寄何爲乎來哉各報登本月初四日京師電傳廷寄據出使日本大臣蔡鈞電奏出洋肄業學生不安本分糾衆圍攻使署幸賴日本警察官竭力彈壓藉得無事等語蔡鈞平素措置失宜致滋事端所奏殊無實據該參贊等辦事亦屬輕佻偏執著載振詳細查明覆奏將此密諭知之此夫近年詔令之由電逹者多矣然惟曰旨曰上諭則然耳若夫廷寄則旣　軍機大臣固封交兵部用火票飛遞安所得而由電飛傳其不可信一也抑廷寄者惟於秘密事機用之軍機大臣本未敢漏言至兵部則先已緘封無從知悉若夫外任將軍督撫亦必愼守温樹不言之戒决無有宣示於人者彼各報烏得而知之何從而錄之其不可信二也蔡公旣奉命往駐東瀛深宫必愼簡於先安所得疑忌於後此事卽使封章入奏宜必飭查確實而後定其是非何以方命載振詳查而卽有措置失宜之語其不可信三也所謂叅贊等者繄何人諭中尙未著其姓名而遽責以辦事輕佻偏執豈蔡公叅學生而并叅及叅贊等耶抑蔡公奏調之際皇上已知其日後必輕佻偏執而曲意從之耶其不可信四也圍攻使署一言當京師匪亂時屢見於官署公文各埠報紙其圍攻也出自義和拳匪所謂使署者係各國使臣所駐之節轅蔡公卽甚　　署中豈無明逹人員何致贸然加學生以匪類所爲之事其不可信五也觀本月十五日本報譯日本報所登蔡公告示明明言本大臣寛大爲懷並未奏請究辦何以皇上忽披覽電奏而渙汗特頒豈堂堂出使大臣而告示所云竟多隱飾耶其不可信六也載振者卽銜命赴倫敦慶賀英皇加冕之振貝子今雖事畢遄返而當本月初浣行旌尙滯美洲遲至日來方抵日邦小駐然則初四日之廷寄試問其寄至茫茫大海中耶抑留俟使節東徂然後遞寄耶卽不然而兵部火票竟能遞至外邦耶種種讕言顯而易見其不可信七也以上七事在稍有見解者無不一覽而卽知其僞爲彼各報執筆人奈何未及深思而遽入彼黨中人之彀乎且夫康梁作亂之後謡言亦可謂多矣其始謂皇上被困於瀛臺太后日以毒硝和飯進其繼僞傳宫中凶耗幾非臣庶所忍言迨皇上爲穆宗立大阿哥則又妄　建儲紛紛訕謗然猶曰齊東野語並無根據可求至今春而忽更妙相天開僞繕蔡公致政府密函意欲遽興大獄未幾而貽侍郎奉命赴蒙古查辦墾荒則復僞繕侍郎致榮相之函歴述端王與董福祥招兵謀叛之事洎乎今日而朝廷詔令亦可僞爲噫其心目中尙知有法紀乎哉謹按大清律例刑律凡詐爲制書及增减者已施行者不分首從皆斬監候未施行者爲首絞監候爲從减一等又云凡詐傳詔旨者爲首斬監候爲從仗一百流三千里彼自詡爲維新志士者詎於律書而猶未肄業及之　其心蓋恃有外人爲護身符故先送登日本報章使上海天津廣東香港各日報展轉譯　俾朝廷卽欲明正其罪亦惟付之無可如何耳顧獨不見本報前登祕意交犯約章乎凡有結黨作亂者假充國家憑據者皆在例應拿解之内不得指爲國事犯而庇之彼旣借蔡公口中謂爲糾衆圍攻使署是自認結黨作亂矣旣僞爲皇上廷寄是又假充國家憑據矣幸此事蔡公未及入奏朝廷不　深求否則身雖遁入重洋其能安然無事乎敬告游學海外諸子尙其埋頭攻苦銳意圖　他時畢業回華自有學成致用之處棟梁王國匪異人任切勿吠聲吠影結隊爲非擾擾紛紛自貽伊戚蓋人以警察入節轅爲蔡公恥我以不安本分爲諸生羞也諸生中不乏心平氣和者幸各靜以思之毋恃血氣之勇也可 
[本館接奉電音]  
　　昨日午後京師飛電傳來上諭一道敬謹譯登○七月二十六日内閣抄奉上諭抽釐助餉本軍興時不得已之故近年以來收數雖多而委員司巡辦理未能盡善或至留難商買弊端百出朝廷軫念民艱久擬一概廓清革除弊政現與英國新訂商約加收洋貨進口土貨出口等稅業經定議著卽將各省局卡一律裁撤不再抽收釐金至各省應解留經費將來免釐之後應將加稅進欵如何撥補之處著戶部迅卽咨行各省預先籌畫俟開辦後再行奏請遵照辦理欽此 
[法求築路]  
　　日本某日報云頃得中國京師來電悉法國駐京使臣乘中朝索還鐵路時向政府要求請准由天津築路以逹保定大约政府如不俯允則還路一事亦必多所爲難也 
[中國多才]  
　　南洋新加坡叻報登美京友人來函云美國卜技利大書院年試刻已揭曉中國學生均列前茅有陳綿濤者得超等者四藝此外王寵祐得超等者三藝王寵惠得超等者兩藝又以陳共試六藝四藝得列超等兩藝得列特等爲合院二千五百餘人所絶無僅有人咸歎中國人才　超乎歐美焉 
 
 

Page 2

 
 
P>英員更迭 
　　日本某日報云英國首相另簡他人是以各部人員亦多所更調計司法大臣哈而司培立伯爵樞密院議政大臣笛烏啞痕希公爵外務大臣辣痕是他烏痕侯爵理藩院大臣氣賢痕拔立痕陸軍大臣捕洛獨利之苦印度部大臣哈米而托痕卿海軍大臣而哈撲痕内子爵愛爾蘭部大臣烏伊痕他磨蘇格蘭部大臣拔而夫矮啞捕拔立卿商務大臣席辣而獨拔而夫矮地方政務大臣洛痕餓農務大臣哈痕培立亦關心交涉者所不可不知者也 
[俄督被傷]  
　　南洋新加坡實得力太晤士報登有英京來電云俄國高加輔省忽有無政府黨中人用槍轟擊總督某君連發四槍傷及其頸刻下兇手已成禽矣 
[暹亂續聞]  
　　暹羅芒不里之亂前已譯列報章兹閱南洋新加坡叻報云刻下文吞打灣屋地方亦有匪人起事法人派兵往剿三戰二北匪人一見暹官卽以白刃從事暹民及華人則並不加害所用軍械悉係新式以故人皆謂其亂釀自東鄰又聞日來芒發野人山之南駐有西兵一隊暹廷已令大臣昭不耶士里殺氏前往偵查矣 
[平匪確音]  
　　廣西南寍等處及廣東欽廉一帶土匪作亂前經官軍擒獲渠魁王振綱翁光佳由督辦秦觀察電禀至省本館已將禀稿登諸本月十六日報章兹得廣州訪事友郵示前敵各員弁禀北海鎭總兵潘鎭軍公文所述情形尤爲詳悉爰照錄之其言曰統領虎勇等營廣東北海鎭　鎭憲鈞鑒十五日卑職梁義忠張卿雲會商本府派典史裘錫釗千總鄧定邦蘇漢言把總楊貴友梁世安紳士李懷本等營由卑職等親率兵勇團練三路進攻王振綱股匪於三頂嶺並約左營守備陳玉祥督隊會剿郝哨弁尙禮適亦搜山到此先田夥匪賴德光周廷俸送信爲内應十六日天尙未明各路會齊將全股百數十名擊散陣斬十餘名生擒王振綱一名並夥匪三名奪獲槍械數十毁去射馬曲尺嶺等匪巢合浦西北交界一帶一律敉平賴德光等反正立功可否准其投誠加蒙允准自當設法安置至賴周二匪隨來被脅之三十八人分給護照遺歸農業其餘夥黨尙有四十一人無家可歸擬卽於各團營内設法安插除電請秦督辦轉電外理合禀報憲臺察核卑職卿雲義忠謹禀巧旋由鎭軍致合浦縣張大令遊擊梁遊戎電文曰頃接巧電快悉首匪就擒賊巢平毁具見運籌决策悉協機宜其餘脅從就近禀請秦督辦酌量安置可也左江鎭馬仲平鎭軍於十八日因剿武緣縣匪受傷陣亡忠勇淪逝　堪痛惜瀛箇 
[桂撫過粤]  
　　廣州訪事友人云簡任廣四巡撫王芍棠中丞由京南下繞道滬江乘德國司公某輪船赴香港本月十五日自港中　某輪船抵粤城中文武各官均詣舟次恭請聖安竭誠迎迓大約不日卽須馳赴桂林矣 
[續錄岑大中丞遵旨擬訂山西大學堂試辦章程]  
　　三正齋爲中學堂課程仍習溥通學亦以二日爲一周第一日午前先習十三經註疏各叅所習一經之皇清正續經解次習欽定四庫全書提要次習測繪午後先習算及新譯各國格致之書次習譯次習柔輭體操夜課習性理諸書並温故第一日午前先習正續通鑑明通鑑各叅所習一代之正史次習皇清通典參通考及新修會典次習各　史志政書中外輿圖並叅閱有關考訂所習之一省一　輿圖之書午後先習算及新譯各國格致之書次習譯次習柔輭體操夜課習性理諸書並温故四專齋爲大學堂課程習專門學暫擬區爲四門二十二科餘分年次第設立一經學門内分八科周易學尙書學詩學三禮學春秋三傳學論語孝經孟子學理學附爾雅學小學附詞章學按興學育才致用爲亟本不能擲鉅欵糜歲月以造就詞人然有時潤色鴻業表章墜緒厥賴詞章聖門言語一科與德行政事文學並重傳曰言之無文行而不遠比物此志也故以詞章一科殿經學焉二史學門内分三科國朝掌故學中外歴史學按習中外歴史者若不習國朝掌故習國朝掌故者若不習中外歴史仍不能會觀其通致諸實用然猶分科設教得一則令其兼習則令其專精所以待有志之士也中外輿地學按興地之學習歴史者必須講求本可賅於歴史學内惟欲造就專門絶學仍非特立一科不可萬國輿圖現少善本考訂之書亦不多應令學者先生其部落分合疆界廣狹所在緯度與海口海道鐵路之形勢中國輿圖則令分沿革險要海防邊防内地内河各類詳悉研討三政治門内分七科吏政註中外官制及考察黜陟銓補之法隷之戶政　中國度支出入丁漕鹽課釐稅俸餉倉儲蠲貸荒政圜法又如農務内之種植墾荒漁牧蠶桑商務内之土産物價口岸贸易公司賽會以及各國財政農務商務之屬均隷之禮政註中外典章制度貢舉學校之屬均隷之兵政註中國海防邊防各省險要水陸兵制餉需軍械營規操法砲臺城守保甲民團郵政驛務以及各國兵政均隷之按　政内之海防邊防各省險要等學與輿地學相出入惟此略彼詳各有專注也刑政註中國律例及各國刑律之屬隷之工政註中國河防海塘直省水利船政鐵路機器製造井礦及各國工政之屬均隷之按農工商礦非設專門學堂不可兹戶政内所列之農務商務工政内所列之製造路礦僅農工商礦之大略卽爲將來諸生入專門學堂外交政註中國與各國交涉如互市分界傳教通使游歴一切交際公法約章及各國互相交涉均隷之　外國法律别有專門學堂中國如欲講求外國法律與中律貫通自非設立法律專門學堂不可兹刑政外交政内之所列亦爲豫備入專門學堂章程未畢明日續登 
[行使銅圓]  
　　武昌訪事友人云湖廣總督張香濤宫保湖北巡撫端午橋中丞見鄂省制錢缺乏因命鼓鑄當十銅圓以資補助近已陸續鑄出爲數甚多市中律通行商民俱稱利便聞銀圓官錢兩局已發出五萬有奇亦可見其流行之廣矣 
[優卹宦眷]  
　　杭州訪事友人云浙江候補副將李副戎國棟自被家丁戕害後家屬流寓省會嗷嗷數口無以爲生撫憲任筱沅大中丞聞而憫之慨霈廉泉卹以洋銀四百元交仁和錢塘兩縣主發商生息以資養瞻地下有知當亦銜環結草矣 
[盜犯過府]  
　　松江訪事人云去歲金山縣紳富高望之孝廉家被盜行劫失贓甚巨旋經邏獲各盜解請邑宰訊明分别監禁其情節較重之六犯則詳請上憲按照新章就地正法近日續獲四名批解過府某日府尊余石蓀太守委沈聨棣大令略加詰訊發交婁縣寄禁獄中聞四盜爲何先啓董二矮子解興存洪小四子大約不日卽須解赴省垣矣 
[丹徒决盜]  
　　鎭江訪事友人云月之二十二日上午鐘鳴十一下丹徒縣洪鷺汀大令接奉上憲釘封文立卽升坐大堂飭差由獄提出盜犯四名如法綑綁會同城守營守備王守戎督兵一　押赴北門外斬决聞四犯卽今夏四月某日行劫太平洲瑞和當鋪並槍斃保甲委員李大令之哲嗣者罪惡貫盈法無可貸世之暴戾恣睢者其亦引爲前車之鑒哉 
[鄂垣火警]  
　　武昌訪事友人云本月十六日午前省城發祥巷黄宦家不知如何忽然火起轟轟烈烈勢若燎原警察局勇丁聞警屬集竭力施救又得鄰近營學堂諸將弁奮勇相助祝融氏始偃旗息鼓而去祗焚去房屋二椽 
 
 

Page 3

 
 
[星使行轅紀事]  
　　欽命出使比國大臣楊誠之星使擬於本月二十八日赴金陵勾當公事定期八月二十六日乘德公司某輪船出洋行抵意大利京師拿破黎然後卽附火車赴比京駐節途中約以一月爲期 
[上海官塲紀事]  
　　本任江西巡撫調署廣東巡撫李勉林大中丞將次取道申江赴粤垣履任前任德靜山大中丞聞信札委文巡捕華司馬來申迎謁昨日乘輿赴上海縣署拜會縣主汪瑶庭大令○上月某日直隷候補道潘梅園觀察因公來滬兹已事畢因於昨日赴各署辭行○昨日調署松江府許子元太守由省垣捧檄來申上海縣汪瑶庭大令聞之前往舟次迎謁旣而太守命駕赴道轅謁見蘇松太兵備道袁海觀觀察旋又至縣署謝步大令飭丁擋駕蓋謙不敢當也○日前浙江督糧道陸吾山儲憲因公詣申昨日命駕赴道轅拜會道憲袁觀察繼至縣署投剌縣主汪大令迎入花廳茗談良久而别○駐紥城内九畝地之滬軍親兵營管帶沈賡虞太守於昨日午前命駕詣縣署拜會縣主汪大令聞係互商要公也 
[秋祭有期]  
　　春秋報賽典禮秩然兹逢秋祭之期上海縣汪瑶庭大令特於昨日發出諭單飭役遵照預備計八月初一日祭吳應二公祠初四日祭文昌宫吕祖廟陳吉袁劉四公祠愍忠祠初十日祭文廟黄　祠十一日祭社稷壇海神廟周太僕廟十六日祭天后宫十七日祭龍神廟二十日祭關帝廟 
[尋仇揮刃]  
　　本邑南市著名惡棍凌毛毛混名火燒毛毛近因犯案奉上海縣主汪瑶庭大令飭役拘拿遂逃匿浦東寳山縣境高橋鎭其黨丁聖法家依然怙惡不悛横行無道前日丁因與鄉民陳如生有仇約同毛毛前往行兇拔刃亂揮傷陳手足等處陳負痛匍匐至寳山縣署據實控陳大約不得免於獲案懲治矣 
[六訊包探勒索案]  
　　已革包探陸阿九向朱流福索詐一案迭經英美租界公廨讞員張柄樞司馬會同英總領事署繙譯官迪比南君研訊情形已詳前報前日午後鐘鳴兩下二刻捕頭派包探趙銀河將陸探押解到案司馬與迪君旣升座卽由陸探所延博易律師聲請將經售脚踏車之俞翰卿傳訊司馬允之俞稱原籍上海現在法國駐滬軍營供舌人之職并賃屋法界公館馬路開設快飛脚踏車行倩趙餘慶執事四月某日朱來購馬一匹連鞍凳之類共計洋銀五十六元時尙未知伊名姓後查得徐已付若干外尙少三十四元因與趙往索朱將脚踏車作抵嗣復付還應找之價將車賣與某錢莊主陳玉不久陳卽携車回甬此次陸探案發西包探前來查問并令函致甬上贖回原車陳索洋銀六十五元不得已如數與之始得將車取回本月九號已送入捕房旣而十五號西探禀稱前當巡捕約有十載及拔充包探亦已三年八月五號陸探言及朱將脚踏車售與法租界快飛車行及往查問俞言已售與陳玉第二次始允設法贖回初浼城内某銀樓中人寄陳一信嗣又派人前往始於八月九號將車取到時雖由俞墊付洋銀六十五元後仍歸陸探付出博律師揮令退去傳問方怡新稱向業歧黄與朱交好已閱四年曾與毛郎等同舟赴蘇在虎邱合照小影今年正月二十八日娶親時朱送賀禮洋銀一元有帳呈核六月二十六日行至新閘與朱相遇卽偕至某茶館啜茗朱稱日内定將陸探控請革究問伊陸探如未犯事豈能無端妄控朱稱自有道理旋卽分散未數日此案果發王家庫捕頭稱辦理捕務已閱九年　與朱相識前次朱至捕房報失一馬當令陸探查獲賊犯解案訊供移送縣署一面令朱赴縣備質朱堅不肯往工部局防延律師高易檢呈西園押銀票稱朱至西樓上值堂人阿毛處開燈存烟一錢令出一票票上緑邊花紋與前票無異請爲察核司馬與迪君閱畢謂旣有此票應傳前次　案作證之西園　堂人詰問博律師稱其人已赴崇明司馬與迪君皆嗤其妄中西包探頭目某西人稱朱前供並未赴捕房聲訴蔣再泉陸阿九詐去洋銀十元云云乃係謊語博律師稱朱不認原告大約原告卽局董濮蘭德矣繼而管班馬路之某西人投案禀稱與朱初無一面之緣上年常至墳山察看始得相識去年西九月某日往察墳山行過門房瞥見有脚踏車高懸墻上向朱盤問知伊自置并云此式之車上海祇有六輌男女皆可乘我因心愛是物到處留神今特來案作證並非由朱所囑回憶今年西歴七月某日見朱所置之車忽馳驟於馬路中旋聞已被陸探取去故特據實陳明訊至此已日落虞淵博律師稱尙有見證未到請堂上訂期復訊司馬商之迪君謂所稱將洋銀六十五元贖回脚踏車節陳不到案恐難取信遂著將陸探仍發捕房押候下禮拜一兩點半鐘時復訊核辦 
[懲戒劣醫]  
　　昨晨包探孫阿柄解醫生王旭生並精理男婦大方脉之招牌一面至英美租界公堂禀稱王前曾應某姓之召胡亂用藥以致悮斃其子經小的　請大老爺訊辦奉判驅逐出境不准逗留租界中行醫今王抗不遵繼仍假虹橋下某銀樓懸牌爲人治疾捕頭深恐草菅人命是以小的命送案請懲讞員張柄樞司馬司馬商之德總領事署佛繙譯官飭將招牌發捕房劈毁王押候交妥實人保出取具不再行醫甘結倘敢再違重治不貸 
[上海巡局紀事]  
　　江北某邑人沙阿三之女近被無賴張順發誘匿前日途與張遇扭赴十六鋪巡防南局請追局員賈礎玉參軍研訊之下長賴抵不承乃函送上海縣署請縣主汪瑶庭大令訊懲○昨日南市某砲艇上甲乙丙丁四勇丁相率至潮惠會館前约緒茶樓品茗不知因何觸某某一流氓之怒糾衆毆傷事後投報十六鋪巡防中局請卽究懲局員甲某君允之 
[滬南瑣綴]  
　　本邑南市馬路工程局襄讞委員兼辦十六鋪巡防中局事之黄衡堂二尹忽於前晚染患時症昨日遺丁赴道轅請假調頭攝○寄居南市洽興街之寗波人某甲生有四子其一年甫四齡前日黄昏時倦而假寐不知因何遺火登時烈燄飛騰洎中夫婦見而救援則已焦　額無從療治膚延至昨日遽爾夭殤亦慘矣哉 
[英美租界公堂瑣案]  
　　包探顧阿六解婢女朱阿成到案禀稱此婢行竊主人范故庭家金臂釧一對計重六兩三錢持至榮和銀樓換得洋銀十元報捕後捕頭令小的傳同銀樓夥顧柄南送案請懲范投案訴稱本月十七日家中無端失去金釧詰之此婢言已售與榮和銀樓此釧計值洋銀三九十元榮和竟以十元收買務乞究懲顧供並無此事實遭誣指讞員張柄樞司馬惡其刁狡判押一禮拜追賠洋銀三百九十元違則重辦不貸婢交官媒看管俟顧繳到賠欵再核○包探方長華解蔣阿五到案禀稱此人携帶手槍在途行走經小的查問據稱　途人竊來爲特解案請究司馬判責三百板遞解紹興原籍手槍充公○包探金立生解甬婦張周氏到案禀稱前者張陳氏投大老爺案下控此婦將寄乳之孩售去奉諭緝查兹特傳鄰佑陳佩卿沈朱氏請究沈朱氏及陳同稱張周氏之孩以洋銀五元買來嗣因飲牛亂過多而斃小的及小婦人深知其事尙求　鑒張陳氏猶嘵嘵爭辯司馬斥出不理○包探顧阿六解俞阿元到案禀稱此人至某小輪船上國竊經探夥獲交小的送案請究司馬判責　百叛遞解　籍 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　英美租界公廨讞員張柄樞司馬移送匪犯秦福生並鄧尹氏沈尹氏至縣前晚縣主汪瑶庭大令升堂研訊沈尹氏供小婦人籍隷湖北黄岡縣年二十有三丈夫沈瑞開駕舟爲業本年四月初旬墮至浙江湖州長興縣境某日之晚丈夫因事登岸突被妓船上人秦福生糾同其黨七人一躍而過將小婦人劫去駛至宜興折赴上海泊諸蘇州河挈小婦人至四馬路某茶肆欲售入野雞妓院幸遇戚串爲之報捕將秦等一併拘入捕房其同時被刼之某婦已被售去務求究辦鄧尹氏供小婦小與泰私識已歴五年沈尹氏由郭姓交秦帶至上海自　賣娼並非强劫秦狡不承認大令判責二百板收押自新所船充公鄧尹氏發交某堂暫留沈尹氏交差收管候傳伊夫來案具領○本邑引　港劫案前經獲到盜犯陸文卿徐福生由大令訊供收押旋又拘獲從犯蔡士良一名前晚大令升堂研訊蔡俱小的向爲銅匠不敢爲非今春曾偕張榮榮等與陸口角致被挾怨誣扳求恩明察大令飭差帶陸徐兩犯到案與之對質陸徐同供浦東南匯縣下沙鎭人王勝奎被人挖目及引翔港劫案小的等均未與聞亦不知蔡是否正盜惟曾向小的等訛詐洋銀四元叩求訊究大令復將蔡研詰始供認曾與大阿新皮鞋錦山向　借洋銀惟刼案及挖目之事均不得知大令喝令掌頰五十下收押所中陸徐亦還押○前有卜金甫者控郁吳氏欠銀大令飭將氏交官媒管押限繳前晚提案詰訊氏供小婦人浼人向下商妥不日當投案求銷大令飭仍還所押候卜禀銷始准開釋○南市馬路工程局總辦翁子文太守函送烏山船戶戴小良張祥茂孫小寳等到縣大令研訊之下戴供小的見同帮人之無家室者一經患病憔悴可憐及死後棺殮無貲尤堪　　是以創設同善會每船月捐洋銀一元以備醫藥棺木之用正在刊發傳單突被張祚茂孫小寳二人扯破向之理論反扭小的入工程局今旣送案求恩公斷張供小的在王永德船上爲夥孫供小的在仁生船上爲夥旋又同稱因戴勒捐是以齟齬大令謂戴並不禀明官長巧立名目私自收捐殊爲可惡本應重責姑且從寛遂叱令退去不准再滋事端 
[法租界公堂瑣案]  
　　小東門外同仁昌瞿長順等魚行主聨名控楊裕祥向各船戶勒收規費有違定章等情前經讞員杜枝園大令訊供飭提船牙丁瑞福質核昨日包探將丁提到大令研究之下魚行主孫蓮甫瞿曉滄金蘭圃同訴前情丁供小的前曾用金爲夥嗣因舞弊故另雇楊承充瞿金同供各魚行公用孫專理雜務每年貼船牙公費洋銀一百零八元大令著仍照前議每年貼還洋銀一百零八元由丁分三節收取至各魚船回空時不得再向勒索又以有違租界章程商之法總領事署費繙繹官判罰丁楊各洋銀二十五元以示之儆○張少山將妻王氏向某花烟館抵押洋銀十八元旣而王氏以幼女代押張向領回龜鴇不允控經大令訊供押繳所取帶擋洋銀王氏不服上控道轅昨日大令提案復訊者摀兒陳韓氏速將王氏所存各物歸還仍令王氏繳到所取帶擋洋銀給還龜鴇方准開釋陳鴇乃深深叩謝而退○王裕生訴稱孫阿福在法軍營内治庖曾倩小的執爨旣而西人以孫烹調不甚合宜將伊辭歇而以小的代之孫疑小的暗中唆使邀集流氓將小的曳至某茶肆勒索洋銀二十元小的因訴知西人將孫拘案請究大令判責孫三百板取具攺過切結○蔣瑾訴稱某日由某埠乘某輪船來滬被賊竊去皮箱一口内儲洋銀一百二十元報捕後查獲賊犯王和尙錢阿二今已解案請卽訊懲王錢同供此事實由長脚阿二及阿三起意小的二人惟分用洋銀七元而已叩求恩宥大令著押候嚴比○范象才前控菜市街富興牛肉莊主沈祥林積欠貨欵洋銀三百四十餘元延約不還昨日大令向之研訊沈供欠銀屬實求交人保出赶緊理處大令著覓一殷實之人人銀並保限一禮拜内理楚○曹裕慶訴稱唐獻舟租去脚踏車一輌後因撞壞願償洋銀三十元當時不能照付繕立借票一紙迄今已逾一月向索不理求恩訊追大令著將唐交的實人保出限五日内理楚○前晚湖北人王春林陳雲亭仰臥新開河橋畔經包探拘入捕房昨日解案王陳同供小的等未悉租界章程求恩開釋大令准之○烟妓楊崔氏投案訴稱小婦人家住揚州江都縣境去年九月被丈夫押入鴇兒王陳氏所開花烟館内賣娼言定帶擋洋銀七十元以二十八個月爲期實只取去洋銀四十五元今年六七兩月狎客寥寥以致鴇婦凌虐不堪求恩超豁王陳氏供楊妓有病不能接客小婦人不敢妄肆欺凌大令判罰洋銀十元將楊妓發堂留養○吳王氏陳敬堂被賊竊去衣服二件烟槍二枝報捕後由包探查獲賊犯李阿生吊到原贓昨日解案請訊大令判責二百板贓分别給還失主○偷兒陳小蠻子朱順林潛入招商局來往長江各埠之江裕輪船行竊衣物昨由包探緝獲吊到原贓解案請辦大令判令責陳二百板李一百板 
[美租界捕房紀事]  
　　前者引翔港醫生王旭生用藥不愼悮斃百老匯路某藤器店小孩控經讞員張柄樞司馬訊明判令永不准在租界中行醫術邇者王又在漢璧禮路仁泰銀樓懸壺售技前日午後四點鐘許事爲捕頭查知立派某西探協同華探劉阿炳將王及招牌一并帶入捕房押侯解送公堂禀請訊究○昨日午前賭徒某甲在蘇州路設攤誘賭適爲某號華捕所見連賭具帶入捕房捕頭令押候解送公堂禀請懲辦○前晚小竊楊阿三混入寄居閘北唐家弄之甬人某姓家竊得衣服若干携之而出旋被事主追獲扭入捕房捕頭令押候轉解公堂禀請訊辦 
[蘇省官報]  
　　七月十三日花翎三品銜仍留江蘇　省補用道胡念修通知由京引見回省知縣翁有成王廷揚均禀辭赴江寗文闈簾差宋乃謙禀辭赴甯見制憲花翎仍指江蘇試用同知蔣育棻由京引見回省巡檢藍慶祥由滬見道憲回徐鍾毓禀謝飭知二下六年分冬防案内記功三次並辭壯文闈執事差李芳烈禀謝飭知二十六年分夏防案内記功六次冬防記功四次五品頂戴指分江蘇試用道庫大使曹文淵湖南人禀知奉撫憲騐看到省十四日候補道高廷　通知赴寗見制憲卽辭二　頂戴江蘇試用道五鈺孫浙江人由京來　辭赴浙江同知馮汝禧禀謝奉委調辦藩署稽核文案卽到差知縣郭曾程鄜　雷均禀辭赴江寗文　簾差巡檢何維　禀知奉藩憲飭知奉部註册核准十五日元和縣金昨日禀知自章練塘勘案回通判周南由滬來蔣凱笙禀知赴甯知縣傳鑫禀謝委署奉賢縣事並銷藩署文案周慶賢禀辭　文闈簾　五品銜仍指分江蘇試用知縣蔡延熙禀知由京引見回省巡檢陸貂齡張恩瑞均禀辭赴文闈執事差吳廷楨李宗權童錫珪均禀知赴寗見制憲府照磨陳晉棻禀謝飭知奉部核准藍翎五品頂戴指分江蘇試用府照磨趙孶安徽人由京　看來省禀到十七日候補道劉更年鄧琦辭行赴寗見制憲典史唐正祥銷閶門旱關差十八日藩轅牌示照得揚州府知府許祐身奉旨調補松江府知府現已到省應卽飭令赴任候補道郭本謀辭行赴寗分發江蘇截取同知吳承　由京引見領照來省禀到昭文縣張禀到卽辭赴簾差知縣孫光衍由亦引見回省卽辭赴海運京沽局差朱賡且由瀏河厘局專丁來省禀謝飭知春季連盈　記功一次花翎同知銜仍指江蘇試用知縣張宗良禀知由京引見回省直州判徐光煦禀知奉文核准註册理問姚永福禀辭赴寗府經歴謝瑞　縣丞傅　楊廷弼巡檢高其琛典史楊遠徵均禀　赴文闈執事差指分江蘇試用縣丞蔡安和分缺先巡檢蔡有慶均四川人由京騐看領照來省禀到十九日候補道胡銘業湖北人由甯來調補松江府許禀謝　示飭令赴任通判戴祖詒禀知由京引見回省花翎同知銜蘇試　知縣程開吳江西人由寗來同知銜分發江蘇試用知縣寳頣正白旗人由京引見領照來省禀到奔牛釐　委員候補知縣王敬銘專丁來省禀謝一年期滿挑河期　奉准免比照額統　有盈奉飭照章留辦縣丞邵鳳年由滬公幹回府稅課大使夏爾純府照磨汪自立巡檢詹本胡均禀辭赴文闈執事差 
[邗江官報]  
　　七月十五日同知吳司馬廷桂　幹到揚十六十七日通分司委魏分轉秉樾泰壩監掣府委胡分轉光國南掣委楊分轉葆鈞均署理十八日汪分　　朝由廟灣公幹回分發大使楊鹺尹文　湖南人禀到十九日署經廳　鹺尹委發審差李鹺尹彭庚委解京餉二十日莫觀察绳孫公幹抵揚　　尉榮銷北鹽差 
 
 

Page 10

 
 
[金陵官報]  
　　七月十九日藩轅牌示海門廳照磨黄貴病故遺缺掣得試用從九趙惟榮又鹽城縣十岡　巡檢曹立　現已回籍遺缺掣得試用巡檢　秉生又阜　　草堰司巡檢史書春病故遺缺掣得試用從九余則李均堪以署理正任南贑鎭何明亮見叩謝賞還原銜江蘇試用道崔來臨由京引見到省候補道張鼎祐由蘇回前戶部主事陳昌圻由揚來署金陵營叅將劉柄廷到知縣劉德元叩謝請補阜寗縣牌示知縣張崇光謝委行台照料縣丞何錫康謝委至公堂巡捕差又趙爾枚謝委簾員公所外啓閉差二十日江防同知李上江督糧同知敖下江均禀知督賣試卷今日開厰通判丁大櫞中路栅欄宋瑞東路均奉委文闈彈壓差又馬儉餘辭赴蘇知縣趙宗獻由四川公幹回又朱錫甲叩謝委解翰林院書籍赴京差又唐樹　廖德楙鹽大使程蓉齡均奉示寫履歴蘇中營守備袁子和叩謝補缺奏稿 
 
 
 

Page 11

 
 
   
 
 

Page 12

 
 
   
 
