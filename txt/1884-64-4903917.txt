# 1884 - 64 - 4903917

 

Page 1

 
 
[新印放大直行康熙字典出售] [  點石齋主人啓]  
本齋向用石印照相法照印康熙字典出售業已四海馳名早蒙賞鑒但前此所印者或釘作一本或釘作四本其書之裝潢字之大小雖微有不同而要皆平列三層非一行到底者兹則仍用石印法印成直行字比從前放大三分之一復恐行數稍密閲者自下至上其接頭處容或看在别行故每隔四行界以長墨線以清眉目至點畫之清晣紙墨之匀稱向所印之小字已邀讚歎兹更放大可想而知每部釘作六本外仍加文木夾板準於今日出書價洋三元欲購者祈來申報舘間壁申昌書畫室價買各外埠之賣申報人亦有代售此布 
[招請賣報售書] [  申報舘主人啓]  
　　虞東爲極大省會仕商雲集本舘現欲請一友人在穗垣代銷申報及點石齋申報舘兩處所印之書籍如有粤友屬辦此事斬來本舘面議一切　須　 
上海覔一殷實大鋪作保方可訂定也此布 
[軍械戰艦不可自恃說]  
　　壁經有之有言逆於汝心必求諸道有言遜於汝志必求諸非道傳曰甘言疾也苦言藥也良藥苦口利於病忠言逆耳 
利於行誠以言之甘者其中必苦非可輕以聽之也華人袒華西人袒西此亦天下之通例不得議其偏也邇者耳法人攻越以侮中國之藩屬凡在食中國之毛踐中國之土者無不願中國之命將出師掃除强暴爲越南起衰而振弱俾海外懷德而畏威此人情之常亦天理之正也卽在聯交各與國亦多有不直法人之所爲而深幸中國之軍械足備丹艦精良足以禦外侮而威强敵每每著爲論說述及中國購辦之鎗炮兵舶不難與法人相頡頏而中國人數多於法者數十倍法人雖甚强横恐不足以寡敵衆中國人之聞此說者每擊節稱賞之以爲快談夫談之誠快矣然細核其實則中國之所恃者尙有不可恃者在也英國泰唔士日報著有一論獨與諸說異大都言中國自與泰西通商以來無日不以自强爲念不惜重費向各國購置鐵甲船快船與夫鎗炮之類惟日不足而又自行開製創立船廠曁數處製造局其所有之船頗有與泰西各國不相上下者鎗炮藥彈亦無一不可嫓美於西人而其中尙有一層恐不足以與法人相抗向則盖有器無人器仍不足恃也假如我有寳劍而劍法則初非所習設遇勁敵而撫劍以視則彼將起而奪我之劍以殺我是不啻倒持太阿以柄與人也中國雖有堅利之船而駕駛者無其人則與無船等耳中國雖有精良之鎗炮而無人焉能用之則與無鎗炮等耳雖福州船廠有教育之學徒天津學堂有訓練之水師竊恐一知半解不可委以巨任然則雖有多船其將祭之何哉目下招商局輪船共計有三十餘艘亦足爲大觀矣而其中船主僅有一人係華人其餞則皆以西人爲船主夫中國行駛輪船已多歴年所自歸併旗昌之金利源碼頭其事已越十餘年而駕駛之事仍無多人　練商船尙且如此兵船更可知矣福州各船中國武弁之管駕者不少然無事之時坐收辛俸固尙可以優爲若一遇有事之秋此等管駕諸弁庸足深恃恐一出海洋卽已手足罔措而謂能與法爭乎故各報之誇張中國者皆其於中國如秦人視越人之肥瘠漠然不加休戚於其心者也否則有意以蔽中國之明而爲法人爲間者也中國此時之患不在兵舶之不多而患管駕之無人不患槍砲之不足而患施放之不善苟其聞是言而憬然有所悟趕速招募良材汲汲訓練俾使船如馬命中及遠以是禦外侮而威强敵此則一言之献其所以愛中國者至矣該報之言如此按此說本館早經述及且言之不止一次而言者諄諄聽者仍苦藐藐此亦無可如何徒爲扼腕咨嗟太息不置已耳或者以爲中國近來奮發有爲轉聘西國著名武員爲之教訓指點將來自不難獨當一面倘此時教練尙未成功突有宼至則亦不妨卽以洋教習指揮布置當亦必有破敵之策而不知萬國公法凡與國之中有互爭之事至于兵戎相見則各國皆當守局外之例凡先時聘請雇用諸西人皆當辭職去位若此則中國之船舶軍械仍無人爲之指揮其有不潰敗决裂者幾希彼專事誇張中國者一則長中國之驕矜一則懈中國人之防範以爲西人尙且亟稱我之船堅噐利則我之船誠堅器誠利而深足恃以爲固矣彼長慮却顧時以有器無人爲中國懼者多不免涉於詆排焉爾此則所謂樂石成仇而飲鴆以覔醉者已竊願中朝之愼毋出此也可耳 
[越南要電]  
　　昨日本館自接越南專發來電云前日法軍業已進攻北寍惟法人初意以爲華兵未必衆多及 
前隊將近北寍見華兵如火如荼聲勢頗壯殊出意外云但聞昨晚本埠西人接到越南電信則謂法人己奪得北寗外之炮台一座現在又攻第二座砲台俟奪此二座砲台後卽當在炮台上然放開花砲以攻北寗也 
[朝鮮近事]  
　　中使驕恣已極每人約帶護衞親兵二百餘名憑藉兵權多爲不法事有人啓知國王已將滋事 
者斥逐出宫○尹君泰駿爲親軍右營統領持心思直辦事精明久爲彼國臣民所欽仰近因與中使齟齬革職閒居經多人　保始允其戴罪從公依舊供職聞其被黜時口無怨言復用時面無喜色頗有令尹子文之風也○入春以來天氣和暖冰雪融化道路難行惟水色山光頗明媚可愛耳○正月十四日妓女數白均赴宫謁見國王聚集於宫門外　團花簇眞所謂有女如雲也王御殿上羣妓歌舞於下王妃等亦在屏後觀看賜宴而外更賞賜有差○吳筱帥於正月二十日拜謁國王前後呼擁約數百人道旁觀者寂然無譁較之國王出行時更覺肅穆二十四日國王回拜六營勇丁均排隊迎接迤邐約二里餘哨官壓隊持手本於道左恭迎國王見之喜不可支亦拱手左右答禮○吳筱帥定於正月二十七日乘泰安輪船赴烟台由烟而津見李傅相與之議撤防事節旋約在二月杪○泰安輪船是山東所製造者登州一帶現已籌辦海防陳中丞屢次發函欲此船返烟聽用但祗剩海鏡一船來往恐不够耳○寗波人開有浴堂一所地原藏垢納　亦卽逋逃藪六營逃勇多集於此吳筱帥訪得三人立卽正法以儆浴堂亦被陳茇南觀察封閉朝鮮人聞之悚然○從前臘月杪街上多賣木片燈到處堆積如山最易銷售自洋火通行後本片所製者絶無主顧遂無出售之家聞之商人云洋火銷售最廣獲利亦多○富有商船於正月十九日由仁川開輪聞有數人私帶紅參或數兩或數 
 
 

Page 2

 
 
斤不等捆在衣包及被褥内被稅務司查出盡數充公約値銀七百餘兩按通商則例紅參爲出口禁物煌煌則例傍之國門該商人何竟昧昧如斯耶○晚間盜賊充斥商賈均有戒心間有被獲者皆高人用中國衣冠而僞爲者此皆亂黨中人也嗚呼亂黨不除國欲平治得乎○途中時有小兒數十手持木棍首戴草圈氣象赳赳然盖小兒打棍戲也約至城外空闊處各立旗幟呼喊而前再接再厲勝敗攸分勝者歡呼而逐之敗者奔走而避之亦有設伏於樹林茂密中突出衝擊反敗而爲勝者聞打殺亦不抵償嗚呼以性命爲兒戲國法奚存○離王城一里餘有季姓者久以屠牛爲生月前買有老牛將宰割之刀已霍霍然牛衰憊特甚忽勇力倍增將草繩掙斷先將屠户之幼子觸死復觸執刀者之胸踣而殞命季妻見勢凶猛急將柴門掩閉而門板過薄一觸而進妻乃嚇倒於地牛又觸其乳間迨牛出四處狂奔墜於澗谷亂石中鄰人追逐者爭以亂刀刃之嗣聞季姓妻子之屍不過血漬淋漓惟屠户則腸胃流出口目歪斜慘不忍覩說者謂其中蓋有報應故死法亦有輕重之分也嗜殺者其鑒諸○近海漁户網得一物體具人形而尾長數尺見人潸然涙下搖尾若作乞憐狀有好善者勸令釋放此物乃悠然而去行數矢外復回點其首若甚感恩者豈卽海和尙之流亞歟 
[署督行程]  
　　昨得通州來電稱署理兩江總督曾宫保刻由通啓節今日宿碼頭十五日可到天津云 
[細故釀命]  
　　開平煤山新正初四日出一命案兇手姓羅名川粤人向在煤山包做工人飯食死者係本地人就煤山開烟館者羅向不 
吸烟其伴張二則有是癖結欠該烟館錢一百二十文去臘念八日死者索張掃數歸還刻不待緩時羅施施從外來覩張受窘頗形不悅謂他帳尙可不付何况烟錢死者亦怒謂何物南蠻强與人事此獠直宜撲殺耳因拾薪一條向羅作當頭之棒喝羅亦取雙響洋鎗一具爲禦侮計詎鎗機一動鎗彈已中要定死者忍痛向前羅復發一鎗死者向前愈狠羅不得已復出一刀劈中額顱遂卽倒地延至新正初四日斃命其未死之先已經驗傷成案羅於念九日捉將官裏去矣或謂張實兇手傷者旣死已經携刀投首羅川或貸死云 
[金陵甄别]  
　　金陸鍾山書院已聘定江南春明府主講尊經書院則仍延薛慰農觀察主講兩書院壛擇於二月初二日開課應課諸生 
皆紛紛向江甯府署禮房報名備卷聞每名例給茶資五十文約共百餘千文可見人才之盛矣 
[爲地擇人]  
　　海州在淮安府之北與彭城山東接壤民俗强悍奸宄尤易濳蹤非精明幹練之員不足以資鎭攝正任松聽濤直剌甫經 
到任卽賦仙遊故省中改調章价人刺史署理章刺史向在皖省歴署滁州等處政聲卓著後受知於曾文正公調至江蘇差遣去歲委署儀徵亦復措理裕如想見雙旌涖止夾道歡迎召父杜母之歌當見於今日矣 
[殺人自刎]  
　　蘇護龍街喬司空巷中有某姓夫婦以小本營生婦年輕溥有姿首本月初八日有某寺香火司向婦索五年前欠項錢數 
千文遂致口角婦並批香司頰兩下遂怒憤而出且言明日必有以報迨次日黎明該香司持牛刀一柄至婦家適其夫買物他出婦尙未起床卽將婦猛力用刀戳斃順手將刀向頸項一勒喉管禾斷得不氣絶某歸見滿室血汚婦死男傷卽鳴保報縣二面延請傷科將香司醫治適長邑金明府下鄉勘案未回旋於初十日詣騐當將本夫及病犯一併帶回鞫訊或謂婦與香司係舊識此次索欠係爲絶交懷忿而起則傳說之言未能卽以爲據也 
[春賑待欵]  
　　昨見周大京兆致施少欽封翁書其大意以順直撫項銀米雖已有端倪惟武寳通蘇等處現擬以工代撫仍須酌量加撫需欵較多尙虞不繼云云是則南中善士其各以升斗之水活此涸鮒哉 
[天花盛行]  
　　皖垣北關外縱横數里自元宵節以來各家無論大小男婦皆出天花計閱二十日因是而死者而餘人是以彼處人民現均醵資齋醮以兾消此災厄云 
[通州瑣聞]  
　　通永道薛觀察於正月初三日赴津謁見李傅相初七日回轅初九日進京謁尹憲十四日回轅○現當青黄不接之時災 
黎無處覓食賑務仍宜接辦已續請倉粟一千石散給各廠施放近日領粥者人數較增王恕園二千有奇慈雲寺二千八百餘口吕祖祠一千八百餘口塔庵法華庵七八百口張家灣三千餘口提子村三千餘口河西務有七八千口之多云○去冬天氣頗暖患喉症天花者不少入春以後轉覺寒治二月初四日得雪二雨餘瘟疫或可稍減也○今屇排造裏河船三十隻陸續興作刻將報齊矣○係學憲於正月十八日出京前往永平遵化承總宣化四府州歲試大約端陽前卽可按臨通邑丞憲約在三月中旬下馬○薊州陳小亭刺史前經請假回籍修墓現已到通銷假奉尹憲札飭赴薊州新任定於二月十三日接篆○通州設立電報避已半年矣去冬冰凍後輪船不開電報生意更覺起色兹又擴充線路從通州直逹北京已有人丈量地叚約本月内卽可豎杆接線矣○玉米每石通制錢七千三四百文小米通制錢十千有零麥子價不甚昻紅麥子通制錢七千四五百文白麥子通制錢八千一二百文 
[甘爲玉碎]  
　　京口西門外大閘口有某嫗者年已半百以操舟爲業生子女各一子已娶媳女及笄尙未字也平時一舸烟波妻孥共載 
沙頭吹火竹裏煎茶雖無餘資頗可自給去歲杪鼓櫂至鎭江適當巿廛蕭索絶少商賈往來固已大失所望加以河道乾涸舟不能行株守江頭殊無聊賴母子又有烟霞癖未幾而炊烟斷矣衣履質矣芙蓉膏將不給矣不得已將女送在王福家爲娼得綑帳資以度歲轉眼新年囊資又罄因念媳貌頗風韵不如亦寄娼家合媳女之纒頭供母子之餬口庶可無缺乘間告媳媳曰姑何出此言如憂日用不給我願爲人澣衣每日賺數百文不無小補若必欲我爲娼抵死不敢從也嫗見其志難奪亦聽之媳自此與人澣衣每日賺一二百文嫗意終不快日前密與子商將媳押於某妓家議已定矣忽爲媳所覺私念爲娼則心所不願不爲娼則姑與夫斷不能容不如速死之爲快遂潜取洋烟吞之嫗覺而灌救已不及矣吁一榜人婦耳乃能甘爲玉碎毋爲瓦全殊令人聞而生敬而爲姑與夫者竟以口腹之求迫之於死是眞狗彘不食其餘矣 
[硯歸故主]  
　　豐城劍氣未肯長埋合浦珠華有時復返物之顯晦離合盖有定數存焉觀於紀君之硯而益信矣紀君號雨農河間文逹公後裔也少値亂離先人手澤蕩焉無存每以爲憾長游京華歴各省流連寳肆冀有所遇而終不可得數年來客吳將軍幕中前年大軍楥藩讀節東渡倥傯戎馬日不暇給而風流幕府好結筆墨因緣適有朝鮮殿撰徐秋堂以事來營與雨　修相見禮詢及家世遂出一硯云是得之燕都爲君家故物謹以完璧歸趙不敢自私也審諦之爲純廟所賜八卦硯御銘宛然旁註五小字曰臣紀昀敬藏質竱精潤無與比倫裝以紫檀木盒有分書賜硯二字雨農曾見其先公拓銘中有此一式校認無訛如獲至寳再拜受之愧無以報而秋堂毅然持贈堅不言其原値但云中外隔絶聚散無常此亦一叚奇緣不可不記君濡大筆我附驥尾而得名於願己足不欲斤斤較量也徐君其快人哉後聞雨農在中國不惜重價購奇書以報之并有紀事文詩惜未得讀僅錄其顚末於此爲卽墨侯添一公案徐君聞之當亦首肯也 
[入水取銀]  
　　懷遠輪船失事後屢派福利小火船往取沈銀疉列前報兹聞福利船續行駛往遣善泅者入水取銀及取一銀箱出水適 
 
 

Page 3

 
 
天氣晦冥風浪大作萬不能再入水於是中止待至九日之後仍復入水取出銀四箱連前合計共有五箱計洋二萬五千元昨　載至本埠聞俟天氣晴和尙當再往取銀也 
[締姻貴族]  
　　聞海關道邵觀察之妹與姑蘇吳太史締姻太史因吉期在邇在英租界四馬路西首寳興里賃得公館一所陳設各物煥然一新想屇時百兩盈門定有一番熱閙也 
[捐賑建坊]  
　　去冬施少欽封翁以順直沈災募到浙紹胡張兩善户捐助棉衣二千四百件當卽禀請尹憲專奏今聞接到周大京兆來函己據情具奏奉旨恩准建坊謹將奏稿照錄如左○周家楣片再定例士民人等捐助善舉銀至一千兩者卽准請奬建坊兹據浙江山陰縣在籍紳士刑部候補郎中胡壽鼎兵部學習員外郎胡壽頤奉其母三品命婦胡羅氏命捐製新棉衣一千二百件又花翎升用府張嘉棻遵其胞姊貞女張小姑囑捐製新棉衣一千二百件解交順天府分撥災區核實散放查今年直順地方水災濵河居民猝被冲没衣履全失凍斃堪虞該職紳等遵其母命姊嘱各捐助棉衣一千二百件核計棉衣每件作銀一兩銀數均在一千兩以上與建坊之例相符合無仰懇天恩俯准三品命婦胡羅氏貞女張小姑均於原籍照例建坊給予樂善好施字樣以示旌奬而照激勸謹附片具陳伏乞聖鑒訓示謹奏光緒九年十一月二十五日附奏本日奉旨依議欽此 
[協戎來滬]  
　　淞北營葉恊戎前日帶領炮船三艘來滬停泊英租界珊記碼頭聞今日卽往他處巡緝云 
[新派暗捕]  
　　虹口新捕頭現派暗捕三人不穿號衣日間派一名驅逐乞丐夜間派兩名搜捕小竊可謂講求捕務矣 
[招留病客]  
　　昨接閘北憩安公所來信謂該所於光緒七年仲冬由董事謝君等集資設在閘北烟業公所西首規模雖不宏敞而藥爐 
茶灶咸備其中專收貧病交加道旁垂斃之人或尙能醫治或有家屬亦可代爲信知辦理以來尙臻妥洽入所而復生者頗不乏人如果不起亦卽報堂具棺發埋標記乃近聞滬上小客寓仍有抛棄病客等情實爲殘忍以後中小客寓如再有病客垂危儘可來所報明由敝所司事騐明屬實卽行收入醫養等語具見樂善爲懷救人救人澈爰亟照錄在報以後各客寓見有病容愼勿棄之如遺也 
[串竊續訊]  
　　前報串竊物件一案昨由捕房儀將人贓送案包探康阿順申訴前因并稱派捕守提戴富亭杳無蹤跡盤詰其妻據稱並 
非髮妻係拚　者故未帶案王鳳仙供執如前黄太守問究竟如何給藥與爾答稱我因患病神思恍惚楊同張桂山先與我診　開方配藥煎藥時張在身畔取出末藥一包放在藥罐内稱是安神散不料服後口乾舌燥繼而酣臥不省人事及次日午刻始得蘇醒然已被竊金鐲金飾銀洋等件楊友春仍稱職員矢口不移太守謂原贓均在爾開之鴻年舘取出豈容狡辨又問張桂山在爾身畔搜出之丸藥是否卽給該氏所食張答稱實係戒烟藥又問楊姪楊元通堅稱毫不知情太守隨商之賈副領事飭將人贓仍交捕房再將鴻年館發封飭差恊捕稽查有無違禁之物一面仍拿戴富亭到案究追飾贓至起到之各贓着該氏先向捕房具領 
[糾衆行凶]  
　　陸阿春至英公堂稱因妻不守婦道出賣得洋八十元料理各債業已用罄詎流氓徐見山藉我賣妻有洋爲詞初欲硬借 
洋二十元不遂繼被糾衆將我倒拖至虹橋肆行毆打適逢巡捕拘獲徐見山餘人均已逃散然我已受傷卽送同仁醫院醫治今蒙送徐到案我亦投質并請騐傷徐見山供浦東人向爲亦近與陸阿春同業陸有學徒二名寄養在我處被欠飯資向索無着致與爭報並無硬借情事捕禀確見徐等將陸拖扭毆打黄太守騐得陸阿春受傷屬實隨飭仍投醫院養傷徐見山押候笞責百板荷枷一月期滿開釋 
[禁捉麻雀]  
　　二月十三日卽西歴三月初十日起禁止打獵已由英會審員出示曉諭兹又據平總巡捕頭禀請禁止捉麻雀復由黄太 
守出示云三春莫打飛禽原所以資生化租界歴有常規業經暫禁獵賣惟有他處鄉民膠竿黏捉來界一應麻雀小鳥尙多薰燔變價現據巡總申禁其各凛遵告誡 
[分發人員騐看名單]  
　　籌餉例　簽分發中書科中書陳錫麟山東○籌餉例指省分發同知陳闌棻江蘇安徽知縣謝 
維曾江西陜西藍翎同知銜范德昭湖南福建鹽運司經歴吳迁璋浙江兩淮府經歴沈乃楫浙江江蘇縣丞駱彬仲山東北河陳慶祥江蘇直隷沈慶榮浙江江蘇巡檢賴耀楠廣東江西鄧宗良四川雲南從九品汪廷儀江蘇湖南韓克傑江蘇河南沈承保浙江雲南藍翎徐楊義江蘇甘肅府司獄劉壽朋順天陜西典史鄧文炳湖南廣東馬恒麟山西直隷李嘉猷安徽河南未入流趙煦文江蘇直隸○勞績掣籖分發知州張樹勲雲南知縣鄭業崇湖南○勞績指省分發道花翎二品頂戴何維楷安徽河南同知藍翎劉宗培貴州雲南知縣弓世炳河南江西五品藍翎沈希濂浙江四川王崙安徽江西鹽大使江毓菁四川雲南從九品藍翎蔡桐珍江蘇雲南○孝廉方正掣簽分發直隸州州判馬人鵠直隷○應補呈請分發知州四品銜蔣嘉霦江蘇直隸余文煥湖北四川知縣莊定域順天四川吳觀樂浙江江蘇未入流陳慶桐浙江山四 
[分售彩票]  
　　昨接杭州沈小颿先生來函謂敝會館所售助賑彩票遠處由信局代購難别眞僞不若寄托各埠信實號家代售以冀暢 
銷二千號開彩之後如有中彩善士仍欲捐助者又可繼起等語伏思此策甚善小颿先生於籌賑中眞第一有心人也今卽遵示函托各埠寄去助賑彩票册代售每票定價洋兩元來往信力自給計開杭州厚記寗綢莊胡厚餘老伯蘇州西美巷錢唐金公館湖州人濟善堂紳董　守梅譜兄丁小舫司馬韋吉人上舍盛澤鎭沈天成綢號沈奏雲年姪王得伯孝廉共寄出四册第一千七百零一號至二千號共四百張上海絲業會館籌賑公所施少欽啓 
[上海絲業會館籌賑公所請撥賑捐啓]  
　　謹啓者連讀貴報英法兩會審公堂翁憲子文太守黄憲芝生太守因滬上五方雜處案牘檠 
多兩仁憲爲國爲民中正和平安良除暴洞燭如神案之重者枷杕輕者薄責甚有犯洋塲規例者示罰刻因山東順直災荒之大從來未有方今天下一家天下有福與天下共之天下有患亦當與天下共之前日奉呈捐册二本當蒙鑒納拜懇兩仁憲如遇示罰案件請分撥塡册彚解災區功歸實在諒不以無厭之求見責也今特登報卽請慈鑒二月十三日 
[醉怡生書來訊近狀賦此答之]  
　　一天雲樹引愁長遠道勞君問訊詳爲報故人如海燕春來依舊傍雕梁淡雲微雨早春天轉瞬韶 
華錦樣妍何事東風偏棄我不曾吹暖到青氈[  申左夢畹生初稿]  
[贈曹潤甫司馬]  
　　絶妙才華八斗推知君本自建安來書倉能致通經用武庫同形濟世材久羡文章高骨格兼諳時務愜心裁地靈人 
傑應無愧幾度相逢笑語陪[  小樓主人未定草]  
[答余逹夫茂才卽步原韵]  
　　深致由來屬雅人相逢客路豈無因暮雲望處程途隔臘雪晴時歲序新友結心知敦氣誼酒酣拇戰見精 
 
 

Page 4

 
 
神閒中偏喜供酬唱留得長吟自在身[  小樓主人甫稿]  
[答武林西山樵子依韵奉酬]  
　　我亦思君未見君隔江悵望暮天雲吟懷直欲空千古拇戰何難敵兩軍魚信迢遙憑驛寄鳥聲睨睆到 
春聞爲承宏奬傳佳句盥誦珍如玉笈文[  小樓主人初稿]  
[二洋徑橋怡順昌二馬路祥順公謙祥益瑞林祥代收第五十七次清單]  
　　應求助賑洋五元無名氏助洋一員平安氏助洋四元隱名氏助洋一元萬利翁助洋二元又指　 
隷洋二元隷上子爲妻氏雙足輾轉酸痛求全愈助洋五元無名氏助洋十元葉瑞童子助大錢五百文烟台泰興隆助洋念元東山不留名助洋一員黄邑唐聲如助洋二十元勉力子助洋十元○田儀翁助洋十員大豐號交來浙慈鄭汝　求先父莫福合家平安助洋五元○粤東許愿保身氏助銀廿兩○傅萬育助洋八員○朱氏求病愈助洋兩元○江西灌城養正堂蕭助爛板洋一圓○江西院試無名文童助銀二錢四分○崇川居殿臣冥壽經資移賑僕本寒士自愧心餘力絀未能涓滴濟賑爲恨月之十八日迺先君九十冥壽鄉俗追慶繁費虚文徒事無益念慈灾賑孔亟爰將燄口酬酢之微資移作賑用特備英洋十元以祈先君冥福○雲間擊生孟則甫來書僕窶人也悠忽四旬何何足齒數乃去歲蒙諸君子不棄惠以華裳却固不恭受違素願而蘇申相隔酬應難周爰體諸君子衣被之隆情助災區粒食于萬一謹移筵費英洋十元爲謝丈樂誔陸君子珊洪君春江朱君曜之懋之黄君熙庭陳君樹卿吳君子松程君芝山鄭君鎔卿等以求福藉表微忱壽筵移賑 
[上海官銀號浙紹協賑收解公所二月初五至初十經收第甘八單]  
　　休寗縣正堂董洋念圓又轉託邵正輝諸紳代募屯溪布業念圓零四角恆興典屯溪錢業兩户各十圓 
廣隆典鼎興典同裕典三户各七圓屯溪土業六圓茶漆業李勤業堂曹萬隆曹正隆李長興孫怡泰茶行六户各三圓吟月山房邵胡安仁堂寗振豐胡開文鄭大昌昔鮦文廣元鹽店春和鹽店余裕泰汪怡泰福大鹽店胡立德堂程飴新茶行汪集興茶行永生裕康十六户各兩圓張立生一圓半汪同泰曹永裕典成記胡同文桯仁和黄大源源聚森元盛汪茂記夏同裕寗大昌王萬和胡同仁葉怡興盛昌甡生元記鴻盛資生信茂曹德和和記葛松春葛聚茂寗松盛程廣昌正路程勤泰合記春石義興鼎聚汪益生程靈盈李合興舒大有廣素廿六户各一員椿記仁和兩户各八角胡萬泰大茂正順德馨豫隆章德泰松和春生合順德聚鮑合興同豐萬益義順仁茂德泰煙泰隆泰昌裕和聚和致和漱芳鼎泰會源復興廣順益隆仁昌日隆復新德聚翼農聚泰大興福泰乾泰元泰大盛淇粹三十九户各五角義泰豐大祥太合順鴻記祥新盛合利鼎興同和德茂森十户各三角舒同泰義興源太聚興裕源五户各兩角○道署賑房節省移助三十元○金陵保幼堂五元○力不足者兩元○以上共收洋二百三十七元 
[浙省撫轅抄]  
　　二月初六日布經歴張禀知本日受事銷厘捐總局收支差署布經歴葉禀知受事並接辦牙厘局收支差○初七日候補府張鑑南交缷嘉屬府局回省 
銷差府知事梅炳洵由京來省禀到○初八日壽昌典史鄭期鴻禀見叩辭赴任坐補安吉典史王誦芬禀知防軍局委解軍火軍裝赴寗候補府經歴成邦彦禀知藩委赴定海防營差遣縣丞吕懋典禀知藩司委署金華縣丞禀謝 
[蘇省撫轅抄]  
　　二月初十日元和縣主簿朱錫朋禀知缷事代理元和縣主簿郭照藩禀知接印從九徐兆澐服闋禀到○十一日候補府潘學祖候補縣孫晉恩均禀 
知奉藩憲札飭咨送松滬局差遣准補南匯縣典史舒華湛禀謝奉飭知卽辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[接錄上海陳家木橋金州礦務局内順直山東核奬賑捐公所經收二月初八至初十日第四十五單]  
　　粤東綿邑周循奉母命壽筵費助賑四十圓浙慈頴川氏求脇背痠痛 
速愈念圓沈謝氏爲病許愿先繳五圓孫紹棠爲妻病求愈二圓盧南湘四圓二齡童子鑫源求清吉五角○常州處安思危子穗山氏二次經募同字四千五十號册隨山樵者節省費二圓泰生順號節省年費二圓楊德葆一圓不書名節省零用五角茅龍記尹子美莊生昌王德榮四户各五角敦睦堂錢二圓不書名蘇一圓書穫堂三百文程金生手募菱湖鎭不書名二户二百文曾經淪落人五十文以上十三户共合十一圓○漢口華記募規元一百兩○怡春茶棧募温記春記四圓○石陽一念生八圓○李軍門委解順天尹堂周規元九百念六兩四錢七分六厘○浙撫憲劉委解順天尹堂周庫銀一千兩合規元一千九十二兩又委解東撫憲陳庫銀一千兩合規元一千九十二兩○浙藩憲德委解順天尹堂周英洋二千圓合規元一千四百四十五兩又委解東撫憲陳英洋二千圓合規元一千四百四十五兩○閩省善後局委解東撫憲陳規元六千四百八兩六錢九分三厘○蘭溪電報局經募徐源亨洋十六圓陳振和十圓無名氏林南坡各六圓胡桓四圓積善堂喜晉昌號各三圓張裕茂蓉湖草堂不求聞達孫鶴齡無名氏不出家僧治泉亭長張明奎胡國鈞陳春帆汪裕盛十一户各二圓許麟書蔣谷帆唐敦本堂茂記敬承堂致和堂王九思堂協記沈香濤汪濟謙鄭仁壽堂晋記嚴仁和柳榮英嚴敬修堂晋源胡錦堂四本堂童繼述堂茂源潘元隆世美堂郁明德堂文康方維城應萬春無能道人瑞亨車　正邱彝卿霅溪逸民廣記馬子蔭王覲候愼安堂吳子丹鄭饋生余鳳樓珍珠詞史吕夢白趙廣達恆泰號金媚校史劉樸葊趙湘波周懋森萬昌瑞風波銅馮君傳馬翰習同泰號施奏卿徐文菴趙一大胡耀庭沈英三龐慶堂郁明高李配南泰來號世義堂孫問心氏同源裕乾亨號董馥堂六十五户各一圓張景庭吳士洲楊小泉章鑑泉徐廷俊張培欣應廷旺應祥和唐竹泉杜樹森唐瑞記唐雙源葉復初徐赤溪汪祥順俞其濟福凝堂林天寳周信茂九和樓詒足堂李鴻記天慶樓嚴祿和蔡唐氏廣盛　盛順森倪利生殷元記以上一百五十三户共洋一百五十圓○無力子求保母親康健闔家平安五圓苞記祈保闔家平安五圓天津電局梁榮芳四圓○附核奬楊兆榮庫銀合洋五十三圓一角七分陳諝七十六圓一角四分耿葆沅一百三十三圓四分五厘趙文渚先來念四圓八角六分一厘○以上初六起初十止第四十五單共收規元一萬另一百五十五兩九錢三分五厘庫銀一百廿九兩七錢二分洋四千八百九十一圓銅洋一圓錢三千五百十一文四共合規元一萬三千八百三十三兩七錢八分八厘連前共收規元十四萬三千七百七十七兩七分五厘共解過規元十二萬九千四百六十兩一錢七分四厘泰來短交規元七千六百八十四兩五錢凈存未解規元六千六百二十二兩四錢一厘○十一十二日起解順天山東賑欵 
[上海陳家木橋金州磺務局内順直山東核奬賑捐公所經收二月十一日第四十六單]  
　　中西書院沈贅翁先生續募李嘉麟孫樂文梅文纖三户各二元贅翁續助二元馮 
玉堂馮善亭潘元善李成進四户各一元○杭州同善堂募來二百元○錢塘學姚募杜如心氏還心愿一百元蔣永叔一元○蘇州電報局來東賑補水銀合規元一千七十七兩五錢八分五厘○怡春茶棧酬謝天后聖母念元慈水安素主人求兩子讀書上進四元新安遊客生辰十元履端氏求子病速愈愿念一元王思亨求家平安愿五元○附核奬王正誼庫銀合來規元三十八兩四錢羅寳萌規元三十八兩四錢殷雲鶹庫銀合洋五十九元錢一百殷文謨七十元九百六十○上海電報局二月初七助發蘇州揚州濟寗大津報費共洋念四元七角九分初八發濟寗報費十元九角二分十一發通州濟寗天津報費共洋十八元八角八分○補錄十一月念六安慶府學吳募繳細數吳　元募邱玉亭錢二千丁　生王俊三洪廷甫章宼清四户各一千吳文瑋吳文璟吳文瑄吳文璣四廫各二百阮得明四百炘元洋一元孫介山三元吳咸卿四元吳雲台一元鄭時章錢八百汗考如四百其總數先經登列 
[杭州同善堂經收直東江浙光緒十年正月分捐數清單]  
　　余徐氏安厚堂二户各洋五十元周范氏爲病愈悔過洋三十元四慶堂祈平安洋十元粤東久己有心人還願洋六元三山葉雨記洋五元白雲山人洋四元褟鑑光緜力人杭協記無名氏四户各洋一元共收捐洋一百五十九元 
[鎭江電局代收揚鎭洲賑正月下旬清單]  
　　藩憲譚發泰興江都丹徒三縣庫平銀各一千兩○大共正月下旬收庫平銀三千兩○再春振需欵甚殷敝處所發彩票擇於二 
月十五日在姚一灣本局開彩此奉聞[  協賑同人公啓]  
[揚州復茂恆經收山東順直賑正月分清單]  
　　敦行堂二十元無名氏减饍五元○助賑各件淮南吏隱荼晶眼鏡一付白玉掛件一塊松茂堂鼻烟瓶翎管各四個班指玉牌 
各二件玉釵花抄三件零件一包翠雜色一包玉鶴一支多寳串一掛俟售價或會同各公所編列彩票出售再行登報合併聲明 
[揚州復茂恆並京江義塾經收洲賑正月分清單]  
　　邗字號募啓袁煥章手自願十兩如春元十千文張樍昌六兩無名氏六錢程允翁二千文森記五兩求己子代子求病愈 
平安二元漢鎭六帮荼葉公所共十千文荆油公棧信和二户各一千文無名氏公濟典無名氏億億春和仁豐汪廣和汪元裕同愼祥榮發隆孫德和王源泰怡和永陳永祥同源祥十四户各五百文雲集恆心愧力不足二户各一員不書名二千文無名氏不書名泰興祥褚茂興彭三和德泰厚六户各一千文德生信萬事和二户各一千文洪泰元五百文大和益三百文○福字號募啓李少亭手知足氏無名氏二户各一元能忍齋二元樂安堂四元何子周手駿記盈盛二户各二元德本輔記二户各一元慈記　元復茂源塗記勤茂振茂祥元記忠信昌六户各五百文盧瑞記一元兆經堂振茂祥二户各二千文星興隆何裕豐羅黄生三户各一千文李永泰江雨恩梅春發梁輝堂楊華章羅德義梅春元鮑怡順八户各五百文章子楨恆隆等五十户共六千六百文洋一圓無名氏等五十户共五千文積福堂等八户共八百文季貫之等五十户共五千文楊少農手小嶙珣舘等十户共四千八百文扯洋四元找錢一百文不留名等十户共一千九百文陳臥樓手無名氏五百文不留名一員無名氏三百文○代收鎭字號募啓永善堂五元 
 
 
 

Page 10

 
 
[光緒十年二月初五日京報全錄]  
　　宫門抄○上諭兩道錄前○粤督張奏獲犯審明擬辦摺○陜撫葉奏叅劾各員夾片○二月初五日工部鴻臚寺正白旗値日無 
引見○内閣奏派騐放之大臣泒出靈中堂恩承孫毓汶許庚身○順天府奏京師得雪二寸有餘○召見軍機○○太子少保兩廣總督臣張樹聲跪奏爲盜匪在洋面陸路迭刼打單調派官兵師船圍捕獲犯審明擬辦恭摺具陳仰　聖鑒事竊照廣東香山縣屬澳門洋面時有匪徒窺伺刼掠並向該縣屬各處四寮打單嚇詐先經廣州府知府蕭韶曁　山縣營訪聞禀經前署督臣曾國荃會同臣裕寛飭派記名總兵鄧安邦會同署香山恊副將吉瑞順德恊副將利輝督同遊擊盧滿江都可尹林安鄧鎭邦守備梁國相及署香山縣知縣王照等督飭弁勇兵差統帶師船出洋緝捕光緒九年四月初四日探得盜匪杜亞林等竄與香山縣屬鵪仔河洋面伺刼經總兵鄧安邦等督飭各船弁勇兵差駛往圍拿各排艇見官兵船到施放槍砲逞兇拒敵官兵亦槍砲齊施當塲格斃盜匪二十九名割取耳記三付擊沉匪艇一隻屍身落海漂失生擒首夥盜匪杜亞林陳亞石江亞内陳亞宏賴亞年郭勝帶黄美勝七名並起獲匪艇四隻及槍砲刀械圖章等件餘匪鳬水逃逸查點各弁勇陣亡六品頂戴儘先外委陳雄陞一名勇丁梁彪楊椀二名並傷兵丁李國安梁廷英陳澤棠勇丁黄全得洪滿何鴻光張國旺七名經香山縣騐明生死各傷分别棺殮飭醫起獲　隻槍炮刀械留營備用將各犯連打單圖記解省飭發廣州府獻局審辦兹據廣州府知府蕭韶將各盜審明議擬由臬司龔易圖覆審解勘前來臣裕寛因病請開缺奉旨賞假經臣張樹聲督同司道提犯覆審緣杜亞林等籍隷香山東莞新安鶴山等縣均在澳門撑船營生各犯内有同姓者均不同宗現獲之　亞林陳亞石江亞内陳亞宏賴亞年郭勝帶黄美勝與已被格斃之賴亞掌陳亞有朱亞勤郭烟尿帶均素相認識其餘各糾各夥彼此均不認識賴亞掌陳亞有朱亞勤郭烟尿帶各在澳門洋埠置有漁船一只並未赴縣編烙給照向在澳門附近洋面捕魚爲業光緒九年三月間現獲之杜亞林陳亞石江亞内中至已被格斃之賴亞掌等艇内閑坐賴亞掌談及魚旣不旺貧苦難度稔知香山縣屬土名鵪仔河洋面荒僻時有客船往來起意商同糾夥駕艇前往伺刦得贓分用杜亞林等均各允從賴亞掌隨糾得已被擊斃之不識姓名八人未獲之不識姓名四人陳亞有糾得己被擊斃之不識姓名七人朱亞勤郭烟屎帶糾得已被擊斃之不識姓名十人未獲之不識姓名六人杜亞林糾得現獲之陳亞宏賴亞年郭勝帶黄美勝未獲之陳亞蘇吳亞右六人共夥四十八人分駕各艇開行艇内先經置有鎗刀等件並在海邊撈獲小鐵砲一尊杜亞林並携帶先在澳門不識姓名人攤上刻就之杜華林堂圖章一個藏放身邊四月初一日夜駛至香山縣屬沙邊村地方該犯杜亞林起意糾同陳亞石等共夥十三人各持刀械上岸强刼事主孫吳氏家已被格斃之朱亞勤郭烟尿帶及未獲之陳亞蘇吳亞右在外接贓　獲之杜亞林陳亞石江亞内陳亞宏賴亞年郭勝帶黄美勝及已被格斃之賴亞掌陳亞有入室搜贓將刦得贓物變賣俵分四艇駛逃四月初三日駛至香山縣屬鵪仔河洋面該犯杜亞林起意用所帶圖章造成紙單夥同郭烟屎帶轉糾已被擊斃之不識姓名六人未獲之不識姓名二人各帶刀械一齊登岸向該處張信成李順成陳穗豐王穗生各圍寮打單嚇詐每寮詐得洋銀二元共銀八元分給各艇充作食用四月初四日該犯等正擬駛往各處行刼旣經派出各員統帶師船督飭弁勇兵差探知匪蹤馳往圍捕賴亞掌喝令該犯杜亞林等施放鎗砲逞凶拒敵官兵亦鎗炮齊施自未至酉鏖戰數時六品頂戴儘先外委陳雄陞冒險冲鋒被賴亞掌點放洋鎗砂子致傷咽喉勇丁梁彪楊椀亦各被不識姓名匪黨點放洋槍砂子致傷心坎肚腹均各跌倒船内登時身死並傷兵丁李國安梁廷英陳澤棠勇丁黄全得洪滿何鴻光張國旺等七名官兵奮力環攻當塲割取耳記三付格斃賴亞掌陳亞有朱亞勤郭烟尿帶四名並不識姓名夥犯二十五名因艇被擊破連屍身一併沉溺陳亞蘇吳亞右與不識姓名夥黨十人見勢不支均各鳬水逃逸當將該犯杜亞林陳亞石江亞内陳亞宏賴亞年郭勝帶擊傷連黄美勝共七名一併擒獲起獲漁艇四隻及鎗炮刀械圖章等件解省發府審辦由縣騐明外委陳雄陞等生死各傷分别棺殮飭醫並究出該犯杜亞林陳亞石二名先於光緒八年十月二十九日聽從未獲之吳斗餘起意夥同未獲之不識姓名三人共六人坐駕吳斗餘艇隻在香山縣屬涌口門河面各持刀械强刼事主李冨螽渡船不識姓名一人在本艇板船接贓吳斗餘與該犯杜亞林陳亞石並不識姓名二人過船搜賍吳斗餘點放竹銃致傷事主李富螽額顱落水身死將刦得贓物變賣俵分一次該犯杜亞林陳亞石江亞内又於光緒八年十二月十六日夜聽從未獲之不知姓疏發起意夥同未獲之不識姓名六人共夥十人坐駕不知姓疏發船隻在香山縣屬金星門内洋各持刀械强劫事主彭金盛拖船不識姓名三人在本　板船接贓不知姓疏發與該犯杜亞林陳亞石江亞内並不識姓名三人過船搜贓不知姓疏發用刀拒傷事主之妻彭黄氏右手捥平復將劫得贓物變賣俵分一次查該犯等糾刼各案均據各事主報經香山縣勘騐通詳飭緝其向張信成等打單嚇詐各案飭據該縣查傳各事主到案訊明或因詐贓無幾或畏賊凶横致未禀報各據補具失單禀繳俻案訊據各犯供認前情不諱究詰不移案無遁飾查例載江洋行劫大盜立斬梟示又律載强盜已行但得財者不分首從皆斬又拒敵官兵以謀叛已行論謀叛但共謀者不　分從皆斬各等語此案杜亞林陳亞石江亞内三犯除在内　陸路行劫一二次及拒敵官兵打單嚇詐輕罪不議外該犯等各在洋行劫得贓一次均應照例問擬杜亞林陳亞石江亞内均合依江洋行劫大盜立斬梟示例擬斬立决梟示陳亞宏賴亞年郭勝帶黄美勝四犯各在陸路行劫得贓一次按律罪應斬决該犯等又於被　時拒敵官兵應照謀叛律擬斬立决均合依身犯兩次斬决罪名加以梟示該犯等持强行劫拒敵官兵均屬請罪重大未便稽詠經臣於　明後卽恭請王命將該犯杜亞林陳亞石江亞内陳亞安賴亞年郭勝帶黄美勝鄒赴巿　處斬傳首犯事地方懸　示衆以昭炯戒該犯等訊無另犯别案窩夥與同居親屬知情分贓或住處畸零向無牌保或在隔屬犯案原籍牌保父兄均無從禁約查察杜亞林之父杜敬美久已分居並不知情飭縣傳案照例折責發落該犯等拒捕槍砲係在外洋向不知姓名人洋船購買盜艇在澳門洋埠買造並未赴縣編烙給照亦非由内河竄出守口員弁無從察查火藥係爆竹内剥取鐵砲在海邊撈獲已與洋槍等件同時起獲應與賊一併留營備用打單圖記案結銷毁兵勇李國安等傷暫平復應毋庸議買贓之人供不識名姓無憑提訊查起劫贓照估追賠賴亞掌等已被格斃屍身落海隨流漂失無從撈騐逸紀陳亞蘇等飭緝獲日另結本案共夥四十八人當塲拿獲夥犯七名格斃二十九名獲犯過半兼獲格斃下手　寕外委首犯又事主孫吳氏家被劫一案共夥十三人疎防限内拿獲首夥七名格斃夥犯四名獲犯及半兼獲首犯承緝職名均請免開又事主李富螽渡船被劫一案共夥六人踈防限外僅獲夥犯二名事主彭金城拖船被劫一案共夥十人踈防限内僅獲夥犯三名獲犯均未及半首犯亦未拿獲承緝職名仍飭查明被叅獲犯應叙職名飭行查明另文開報六品頂戴儘先外委陳雄陞勇丁梁彪楊椀捕盜捐軀殊堪憫惻應請飭下照例議卹以慰忠魂此外受傷兵勇及在事出力員弁容俟查明分别另請奬卹餘飭縣會同營員隨時設法緝捕遇有　徒立卽嚴拿解辦以免養癰貽患一面飭拿各案逸犯務獲究報並備錄全案供招咨部外臣等謹會同署水師提督臣吳全美合詞恭摺　奏伏乞皇太后皇上聖鑒勅部核覆施行謹奉軍機大臣奉旨陳雄陞等均着交部照例議卹餘着刑部議奏欽此○○葉伯英片再臣前在布政使任内於所屬寔缺候補正佐各員留心查察平日核其政績官核其政績官聲及其行爲舉止各該員賢否先巳知其梗概欽承恩命書署撫篆更思盡力激揚復與藩臬兩司曁該管道府隨時考核其供職勤愼者固不乏人而庸劣不職之員亦復不少自宜力加澄汰以期吏治肅清茲查有宜川縣知縣孫爾熾任性妄爲累民叢怨延安府照磨湯作賓久病曠職人亦闒茸鳳縣三岔驛驛丞張開　捕務廢　玩視公事鳳縣典史鄭紹芬精力衰頺不能振作向官縣知縣梁濟謙寛嚴失當人地不宜候補同知郭堃質地平庸才難出仕候補巡檢陸成棟性好摴　有玷官箴以上各員經臣訪查確寔未便稍事姑容相應據寔叅劾請旨將孫爾熾湯作賓張開　鄭紹芬陸成棟均行革職梁濟謙開缺撤省察看遇有相當缺出酌量補用郭堃請以原品休致如蒙俞允食宜川同官知縣二缺延安府照磨三岔驛驛丞鳳縣典史各一缺均係選缺陜省現有應補人員擬請扣留外補仍由臣隨時敎誡查察倘查有不職之員續行據寔叅辦以仰副聖主澄叙官方之至意所有叅劾庸劣不職正佐各員擬請分别革職撤省察看及原品休致緣由謹附片具奏伏乞聖鑒訓示謹奏奉旨巳錄 
 
