# 1911 - 200 - 4913815

 

Page 1

 
 
   
 
 

Page 2

 
 
宫門抄 
六月二十九日召見内閣總協理大臣吳庭芝 
論說 
[論内閣行政之不能統一（嘉）（言）]  
前内閣忽由總理發表政綱。雖論者紛紛不一其說。而諸親貴爭權之眞相。固可窺見焉矣。今之内閣。爲親貴之内閣。而不知親貴中。慶爲一派澤爲一派。濤洵。朗又爲一派三派。中之勢力。不相上下。而慶卒爲總理大臣者。縱或出於監國之顧念老成。至誠嚮用乎。而非特爲天下所訾議。實爲組織内閣時逐鹿者之所嫉忌。慶得總理一席後。嘗語人曰。我豈不欲負責任哉。奈無責任之可負何。觀此。二語亦難乎其爲總理矣。蓋就今日閣制所規定而言。而軍事行政。總理大臣不獲參預。其制未。必不有所。仿（攷與德國同）然安知非不甘仰慶之鼻息。而故畫出此政權。以與慶頡頏也。濤洵朗旣與慶相鬨鬩。而慶之憤懣抑塞之懐。終不能與海内人民所共喻。澤之權固與慶侔。而慶之推重度農兩部者。外則。雖似注意於財政實業兩事。而實則齮齕之見。梗於胸中。澤亦於是乎不能無辭矣識者謂此次慶邸演說之由來雖宣佈政綱實别有衝激所致蓋非無因矣。吾知。慶邸雖爲總理。而亦同於守府已耳。尸此廪名。與其齗齗與閣僚爭氣母寗避賢讓位。長揖歸山。以娱此暮年。之爲得矣。 
夫今日組織内閣。者。欲其統一全國政治。以揭櫫一定之政綱也。親貴之内閣。固已不容於立憲之政體上。然苟爲總理者。足以統攝閣僚。而和衷共濟。亦未必無一時刷新之政象。迺慶之庸闇無識。爲輿論所攻擊。固無論巳。而澤之與濤洵朗。又不能驟躋總理之席。雖列於國務大臣。而權限之爭。日有所聞。斯豈前途之幸乎。行見兵權財權之不統一。而馴致成爲三頭政治。而欲合籌一施政之方針。是終不可期矣。自設立内閣以來。尋其政蹟。爲問有如身使臂。如臂使指之敏活者歟。非出於瞻徇。以延緩爲規避。則出於傾軋。以意見相爭競。内閣中之黑幕。早爲内外政客之眼光所透視矣。嗚嘑。内閣爲一國總攬行政之機關。而擾擾攘攘。一任諸親貴之爭權作梗於其間。是欲組成穩健强固之政府者。而反變爲摇動推移之政府。眞喁喁望治者之所不及料矣。即自後更換總理。而閣制不變。則未來之人物。終不出懿親之輩。而環伺於其旁。以覬得繼慶邸後者。正不知幾何人焉。而今之憤然與慶抗爭者。尚何責耶。慶之發抒不完全之政綱。以圖自卸其責者。尚何責耶雖然。吾國其有行政統一之日乎。吾不知其前途之稅駕已。 
要件 
[法部奏派萬國監獄會會員徐謙等考查司法制度報告書（八）（續）]  
[第四節感化制度]  
　　感化院之制。所以預防犯罪。與其懲治於事後。不如防範於事先。蓋敎育以正其本。刑罰僅齊其末。各國於幼年感化事業講求尤力。組織完備者。以英德和三國爲最。英國感化院。分兩種。一授産院。二矯正院。授産院專收十四歲以下放縱游蕩。或將流爲乞丐者。及十三歲以下初犯禁錮及 
 
 
 

Page 3

 
 
第一張第三版 
其他之輕刑者。矯正院專收十六歲以下之犯罪少年由裁判官判定後。得直接送矯正院。兩院。皆以小學敎育爲主。經費由地方會擔任。短人每星期。由國家補助三先令六辨士。由感化生父母津貼五先令。兩院均國家監督。感化生出院後多成良民或至再犯者平均計算授産院男僅百公之五。女僅百分之一。矯正院男僅百分之六。女僅百分之四。故英國成績。爲最優。德國感化院。除收容游蕩少年及幼年犯外。兼收家庭敎育不良之男女。及精神不健全者。以十八歲以下爲限。敎授重德育。院以能容八十人至二百人爲率。行政官隨時監督之。經費三分之二。出於内部。三分之一出於地方會。故其成立必須内務大臣認可。感化生出院後。五年内之行動。仍由地方幼年保護會隨時調查報告本院。和蘭感化院。規模尤宏。組織與一村落無異。故擇地必遠城市。院有田園。有深林。有河。有畜牧。有工作。有家庭敎育量其資質。分科敎授。各國多倣傚之。至其收容年齡限度及歸行政官廳監督。與英德無甚差異。他如義大利感化院。組織不如他國。敎科除工藝美術外。羅馬一院。有敎授電學氣機學者。誠以感化生資格非。無穎異。若僅限於下等工藝。殊非因材敎育故羅馬感化院敎授法。頗有特長。要之感化院性質。與監獄逈殊。無論男女及是否經裁判入院者。概以學生資格待遇之。養其性天。重其廉恥。純然道德上之事非刑罪上之事。此則各國所同也。謹按成年犯罪之矯正難。幼年犯罪者之感化易。自近世發明感化制度以來。歐美各國士夫以及慈善宗敎各家。無不竭力經營。國家又從而補助之。我國監獄雖已改良。而感化事業。尚未興辦。曾於第八次萬國監獄會報告書中。請由法部或民政部先行創設感化院於京師。以爲之倡。一面通行各省。令地方官切實講演。多方勸導。以期培養人格惟欲圖實行。當先定辦法。舉其要者如下。一種類宜分别也。幼年之應受感化敎育者。大别爲三種。一棄兒及跡近遺棄者。如不知父母之姓氏或知姓氏而不能引交。或父母俱亡貧困不能自存。或因父母疾病。或失業。或犯罪入監不能敎養。或父母虐待阻害其發育。或父母不能管敎。流爲游蕩乞丐者之類。二有不良行爲者。如游蕩懶惰及家庭學校不能矯正其惡習者之類。三有犯罪行爲者。卽有違犯刑法之行爲因未達責任年齡不爲罪者。凡此皆犯罪之種子。而爲社會未來之隱憂所急宜敎養者也一法制宜規定也。英國於一千八百五十四年設感化院時。規定十六歲未滿之犯罪者施以感化敎育。其後改正修補至一千八百六十六年發布感化院條例。於是裁判所對於處十日以上自由刑之幼年犯得交感化院。期以二年至五年爲限。但經過十八個月之後。核其情狀。得令假出院。嗣以數十年來之經騐。覺處置犯罪兒童。宜易刑罰而爲感化。於一千八百九十九年規定。凡處自由刑之幼年犯在十六歲以下者。盡送入感化院。不拘禁於監獄。其期定爲三年至五年。此外又有授産院。與感化院。同爲私家設立。國家監督之。而補助其費。其條例於一千八百六十六年發布。收容兒童分爲四種一十四歲未滿之兒童。有游蕩乞食等之行爲。或爲竊盜。或交接妓女或居住妓女家宅者。二前項兒童。父母死亡。或被父母遺棄。或父母犯罪受自由刑處分者。三前項之兒童因父母或後見人之請求。且實有不能監督之明證。及因救貧官廳請求在救貧院苦於制馭者。四十二歲以下有犯禁錮刑以下之行爲者。在院期間二年至五年由裁判所决定之。但經過十八個月之後。亦得假出院。（未完） 
專電 
電一（北京） 
中央敎育會今日（二十九）會議軍國民敎育案爲打 
靶一層頗有爭論姑先審查 
電二（北京） 
學部唐大臣面諭中央敎育會部員討論議案須和平商榷勿稍參成見張會長之言確有至理 
電三（北京） 
某大員密陳中俄改約辦法三端已由外部轉電薩陸兩使以供參攷 
電四（北京） 
内閣以資政院會期將届昨與法制院長商議提出法律案五端飭該院從速預備 
電五（北京） 
振貝子已定有重要位置回京覆命即明可發表　電六（北京） 
陸軍部擬設軍官學堂廕昌主聘德人爲敎習壽勳主用日人爭持未决 
公電太平 
各報鑒當塗連遭霪雨横山蛟發潮急漲圩多潰民命堪虞農會公叩　緊要新聞一 
[中央敎育會第一次審查會詳紀]  
　　二十二日午後中央敎育會開審果會已略誌二十八日本報茲述其詳 
 
 

Page 4

 
 
第一張第四版 
情如下是日審查員列席者爲羅振玉顧棟臣李瑞清孟昭常江謙范源濓恩華胡汝霖黄炎培九人其討論之大旨范恩顧羅皆主以國庫補助爲當務之急由江君謙提出兩個問題謂補助學校使辦學者因有補助之希望而樂於辦學此是一法或以補助敎員使久於其任又是一法究竟此案是何目的當經范君恩君等說明學部提出此案之宗旨實在是謀敎育發達使各處學堂得自無而至有並非維持現狀奬勵久任之意並謂此乃採俄國法並非採日本法於是孟君言旣非奬勵久任則其目的全在促進敎育使各處多設學堂則當討論如此補助是否能歆動辦學者使之自無而至有假如不能則其結果仍如原案補助敎員而止補助敎員則莫若採年功加俸之法較爲簡而易行凡設置學堂在法律上宜有一定之人一定之財即地方圑體是也地方圑體旣負此義務則謀敎育自有下手督促之處故興學只有督促公立之法而無提倡私立之法如謂因補助則私立者多此决非通法江君又言因補助而得多設學堂此目的未必可達因補助敎育之故間接而得多設學堂此目的亦終不可達唯有年功加俸奬勵久任尚是一法於是恩君言年功加俸恩給扶助乃官吏普通應受之權利日本認敎員爲官吏之一種故有此規定本案之意却並不在此顧君言學部已有優待敎員章程如年功加俸之類只須添優　章程不必另提此案現在討論仍當就提案之本意設想胡君因言補助方法却有許多難處如定爲經費支絀至何等程度當受補且則彼且因欲得補助之故而經費永不籌足或且因此而使助欵者有所藉口或日因施與不當之故而起紛爭此皆不可不慮羅君言補助方法却以年功加俸爲最簡捷然非此案本意范君言此皆爲促進敎育起見如别有善法亦並不必拘泥此案孟君因言旣如此則學部開會徵求意見我等自當研究一完全之方法供學部之徵求則鄙意以爲宜請學部大臣以根本之計畫提出於閣議有爲民政部之責任者有爲度支部之責任者則請民政部度支部擔其責任乃爲通法顧君等皆言此完全之法恐緩不濟急此議題終不可取消於是審查長李君謂補助之法各國皆有此議題終當成立江君亦言姑就議題研究黄君又於辦法中商配數條又有會員袁君希濤入旁聽席陳述意見多係辦法因相約於二十四日續議遂散會 
[中央敎育預備會第三次開會紀]  
二十三日午後三點鐘敎育預備會開會會員到有八十人首由會長囑書記宣讀學部允許三十人贊成卽可提出之照會并請衆討論學部續交之第一題敎育經費諮詢案對於此案有某會員謂條文中自治經費内十分之八不甚安當大略言自治内事件甚多若以十分之八辦敎育則餘事可不辦乎似宜城鎭改爲十分之三以至於五鄉則用十分之六以至於八方爲合宜乂有謂十分之八甚爲合宜者又有謂此宜商民政部責成行政長官及地方官者會長謂十分之八十分爲本位八爲客位本位先無客位焉出乎鄙人意見先代部想出方法由學部商度支部預備基本金方可有效並以通州實騐情形細述之當時稱善者甚多最後又有會員謂規定敎育費宜由地方擔負由民政部規定自治經費有自治經費始有敎育經費自治經費者敎育經費之原泉也時已五句半會長問是否延長三十分鐘再討論第二題於是又接議第二題任免小學敎員章程學部會員謂此任免手續關擊即袪中途易人敎授之弊隨有人詢學部會員此不過和理規則上之一條件學部何以獨提出此條學部會員謂此係關乎敎育前途之重要者故先提出次又由學部會員歷述學部訂章及改章之歷史可十分鐘副會長張君謂已逾三十分鐘請閉會並請會長宣告下次預備會之期（卽星期星期二星期四）於是振鈴散會 
[吉林財政之窘狀]  
　　此殆亦不願做官之一因也吉撫陳昭常奏陳試辦宣統四年預算完竣情形其結末云伏念吉省以邊瘠之區承災寝之後又值預備立憲百度維新時代待舉之事正多財政艱難至斯而極維持預算之方在循名責實清理財政之旨在開源節流當初辦四年預算之始臣昭常卽因庶政繁興度支日絀深慮出入相抵不敷過鉅彌補無從故首先與財政監理官及財政局總會辦等一再熟商務督飭局員第一嚴核浮濫以期出入漸臻適合今全部預算册表告成剔出附册僅不敷銀五萬兩有奇尚有關稅收欵未併列入資政院核减之欵未經定案奏咨實非初料所及現所無從籌補者惟附册籌備事項册列銀一百餘萬兩實覺兼顧爲難雖近奉陸軍部奏定各省督練公所章制新軍用欵各有裁减照吉省陸軍現已成鎭凡向章攤解奉省軍政欵項將來亦須改革第籌備之事太多計畫之數較鉅若全恃有限之節减恐不足供無盡之取求况省城長春延吉各開埠局用款强半皆虛懸無着此則微臣夙夜焦思不敢不據實直陳於君父之側者也所賴部臣維持於上疆史綜核於卜應如何通盤籌畫酌劑盈虛之處應請飭下度支大臣國務大臣會同資政 
 
 

Page 5

 
 
第一張第五版 
院確核詳議施行無任悚惶待命之至 
[是何編製國樂之濡遲也]  
　　部已撤矣尚須延聘通才耶 
禮部左參議曹廣權前請整飭禮樂一摺當經禮部等於宣統二年十二月二十五日會奏請飭下出使各國大臣考求樂譜咨送到部以便會同學部各衙門延聘海内知音之士公同考訂參酌古今編成樂律請旨頒行其軍用樂歌請飭下學部將有合於軍用之歌辭及其樂譜選擇編輯　同軍諮處海軍部陸軍部詳加修訂奉旨允准在案現又經禮部等會同復奏略稱考東西列邦國樂一經頒定舉凡陸海軍隊曁外交公讌無不一律通行惟我國國樂迄今未經編製卽前出使大臣曾紀澤所擬國樂亦未經奏定頒行洎自陸軍成立以來則又别製一章指爲國樂各國已有有傳習之者殊不足以表示遵崇埀諸久袁現經出使各國大臣考求樂譜將歐洲及日本等國樂譜陸續咨送前來臣等公同集議詳細研求竊以爲我國朝會燕饗所用樂章典麗矞皇充宜奉爲楷則至各國國樂定義製音類皆别具本原自未可舍已從人輕斁盛典所有應定國樂擬請由臣等延聘通才及諳習音樂人員參酌古今中外樂制詳愼審訂編製專章奏請欽定頒行 
[江蘇又有一名士出山]  
　　廣西候補道莊藴寛以名士而辦新軍與鄭孝胥同時爲社會推許者也去歲曾因交代不清規避回籍疊催未理經張堅帥奏參革職至今一年寂寂無所聞近日不知因何淵源經廣西巡撫沈中丞奏請開復革職處分已奉旨允准想不久當又爲軍界上或鐵路上之一重要人物矣茲將沈桂撫之原奏錄下廣西補用道莊藴寛前充兵備處兼參謀敎練處總辦因經手欵項多未報銷請假回籍延不來省經前撫臣張鳴岐奏劾宣統二年七月十九日奉上諭着暫行革職勒令回省清理經手事件等因欽此嗣該員於九月回桂即經前護撫臣派委調查陸軍財政局司道會同兵備處糧餉局總辦調齊卷宗將該員經手欵目逐條復核確係實支實銷惟未經咨部有案當即詳咨陸軍部曁度支部去後茲准部覆准其立案咨銷等因前來臣查該員莊藴寛所得處分係因經手事件延未清理現在報銷已竣並無經手未完事件相應仰懇天恩准將莊藴寛暫行革職處分開復以示體恤而策將來 
[陸軍形式上之整頓軍械而已制服而已]  
英國本年秋操軍諮府已查照該國駐京公使照會特派科長丁文璽前往已誌前報刻聞丁於軍事學　識頗稱優美而於軍械製造尤加研究現時我國軍械方擬改良由部管轄製造故飭該員前往就近調查製造廠辦法詳細報告以便仿效該員不日即起程前往矣 
　　近畿各鎭兵器窳敗異常前由廕大臣派軍學處處長羅君澤暐前往各鎭檢查業已回部復命聞廕大臣更擬親蒞各鎭實行檢查以便有所把握聞行期約在來月初旬 
　　陸軍部日前曾上封奏係條陳改訂陸軍官佐目兵及武學堂服制事宜其服制分禮服常服二式悉仿德制本月十五日已奉旨依議現聞廕大臣已飭司開具式樣備文通飭各鎭一律仿製服用從此陸軍形式上將煥然一新矣 
[國家銀行代理國庫之通告]  
　　我國解京各項糧餉需索留難吞侵蝕種種弊竇久已彰人耳目去歲資政院提議仿各國國家銀行代理國庫事宜即以大清銀行擔任迄未組成刻下度支部已將此項章程詳細議妥均遵客歲議案辦理昨日特行文外部囑其向各國聲明大清銀钎即爲國家銀行所有國庫收納事宜亦暫委該行代理 
[丁衡甫自請開缺之眞相]  
　　此次丁寳銓自請開缺外間多不知其原因茲經詳細確查丁之開缺實有萬不獲已之苦衷因山西預算當去年編制時潦草含混率行報部及至今年不敷之數實有一百餘萬之譜丁以經手辦理之人不便再與部中交涉故以開缺爲卸却責任之計云 
[日本亦不知海軍信號耶]  
　　法國東洋艦隊派鐵阿斯杜理德少將前往旅順口遊弋并訪日本海軍鎭守府已預先通知矣不料日前該少將乘坐旗艦鐵油鵠旗斯號侵晨駛到旅順口外先升入港之旗不意黄金山信號臺不識旗號遽行升拒斥入港之信號顯示不表歡迎之意該少將因此怫然轉舵暫入大連灣停泊至翌日鎭守府始知此事即遣參謀官赴該軍艦道歉并辯明倉卒錯誤之意然該少將究竟不快即日由大連拔錨向仁川駛去矣案此條係轉錄京師甘報惟日本海軍於交際上素稱講究諒不至如初興海軍之國往往糊塗失禮而遺譏於外人也此說或者有傳聞失實之處亦未可知姑錄之以俟續聞 
[浙路小工激怒鄉民]  
 
 

Page 6

 
 
第一張第六版 
浙路紹線自餘姚至驛亭一帶現正興築所雇小工時竊民間疏果偶被窺見向之喝阻即恃衆辱駡或　肆毆沿路鄉民業已怨聲載道前日各小工又肆偷竊激動公憤各鄉民卽鳴鑼聚集千數百人各執農器拒逐小工因各小工與之對敵遂至騎虎難下將馬渚工程處搗毁兩造各有損傷現工程處已專電杭總公司請示辦法由公司咨呈浙撫請兵彈壓該處地方官亦卽電省請兵惟因省中防兵不敷調撥刻尚未經派往而上海浙路維持會聞悉是耗亦卽電懇浙撫飭屬解散不知若何了結也維持會電稿錄後 
杭州撫憲鈞鑒餘上路線鄉民小工交鬨傷斃多人迫懇飭屬彈壓派嗣嗣弭巨禍而保路工浙路維持會勘 
[京師近事]  
京内各部院官制屢議未决監國迭次催促刻聞慶内閣語人云此項官制必須在八月以前發表并面諭法制院將各部院節略從速彙訂以便交閣議定奪 
某邸以外交事件多有必須機密之處内外大員時有密陳外交事宜摺件往往未到而内容外間已知殊於事實有碍嗣後閣部人員絶對不准洩漏要政聞已飭各該衙門遵照矣 
伍連德醫官已於二十日抵哈爾濱連日與俄國著名醫士沙布羅尾會議防疫辦法併定同往西伯利亞及滿洲里等處考察獺疫業於二十三日同行此外尚有中國醫生數人 
張庫鐵道籌議已久因路程太遠難以同時並舉刻經軍諮府商明度支郵傳兩部先行趕修張灞鐵道以收逐漸進行之效其經費則仍由該兩部擔任俟會同具奏後即可定期開辦 
東督趙制軍近日於俄人擴張西比利亞南北滿鐵路頗爲憤恨現有俄工程師某氏在南滿一帶測勘綫路趙督擬即派人阻止并一面探聽消息如必擴張南滿届時决擬正式抵制以保主權 
游學日本鐵路畢業生李葆華日昨具禀郵部請投効川粤漢鐵路以資練習部中以川粤漢已派有督辦大臣應自行前往遞呈母庸來部具禀業已懸牌批示矣 
陳小石制軍自到任以來日以詩酒自娱每日除作詩之外無所事事所有一般屬吏皆一變而爲詩朋酒友自上月奏請開缺後更覺宦情冷淡惟與一般詩人墨客朝夕聚處所有公事概不過問云 
駐横濱總領事吳仲賢現經奏充駐墨代辦使事所遺横濱總領事一缺外部擬以駐小吕宋總領事孫士頤調補其遞遺小吕宋領事擬以前署横濱總領事繼善試署 
　　外務大臣梁敦彦自奉旨後屢經政府電催而該大臣再三堅辭不欲回國就任頃聞慶邸與兩副大臣商議謂現在交涉要件急待籌辦者甚多鄒署大臣已授專差斷難再派署任該大臣如仍遲延不歸即當奏請另簡以重要職故於十九日又發專電催詢矣 
　　資政院正總裁世中堂現已决意辭去資政院總裁而欲於典禮院占一席地惟政府已屬意於李殿林萬難更易故辭退總裁之舉現時暫不發表云 
　　日前翰林院請將修撰夏同龢銷去察看字樣茲探悉夏前放湖南主考時被言官參劾謂其有舞弊情事當經查辦者查明並無實據奉旨交翰林院察看故翰林院奏請銷去者即系此事而夏本人則仍在粤東任法政學堂監督也。 
時評 
[其一（雯）]  
天下有羣奉以至美之名。而究其實際。絶無絲毫之利益可言。者。如學部交議之國庫補助初等小學經費案是也。天下有羣目爲可懼之事。而究其實際。並無幾。微之危險可。言者如學部交議之軍國民敎育案。而不敢列打靶一門是也。 
是故論事者。當分析推究其理之所極。而不可昧然盲從衆論如以其名甚善。而不敢反對。其事可危。而不敢贊成。則安用諸會員之紛紛討論爲。 
[其二]  
　　世人每譏中國人熱心做官。余謂熱心做官。猶不足爲中國人病也所可慮者。熱心做太平之官。而不願當艱危之任。夫一般做官人所熱中渴望者。莫如督撫。然而錫良則一遇政務之難辦。而已乞退矣。丁寳銓則一經預算之困難。而已規避矣。陳昭常則以火災善後之棘手。而亦欲告病矣。陳夔龍則以屢受輿論之激刺。而亦欲辭職矣。若李經羲之屢請開缺。王人文之拼捨一官。雖皆一時負氣之言。要其心則固感觸於時局艱難。而有不願身當其衝之意。亦非扶危定傾。百折不回之才也。然則此萬斤一擔之干係。將付之誰任也哉。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第一張後幅第二板 
緊要新聞二 
[郵部派員清查粤路股款之先容]  
　　粤督張制軍昨准郵傳部電開粤路收歸國有經奉旨實示籌還股欵辦法業已札派本部候補丞參龍建章赴粤開導股商當經咨行在案惟現查該公司實收頭二期股份數目示據詳列亦未有股東各册呈核其宣統元年及二年進支清册未據報部有案至三年正月以來收支各欵亦無帳目可稽自應趕緊詳查以昭核實茲特並飭該員到粤將公司歷年實收頭二期股份若干股元若干及幹路車利三佛車利利息賣出銀紙得水員雜項進欵另支出總公司工程處購地局行車處材料處廠務處員役薪水名數購買房屋還香港借款本息金元小票利息買入銀紙補水買水各若干分年澈查并將歷年各總協理任内所有一切收支悉按各員交代接收日期劃分列明總數以免淆混除飭該員遵照外卽飭原派之陳勸業道望曾會同辦理並轉飭公司遵照將歷年流水賬簿及一切簿册檢齊候查可也等因督院奉此已札勸業道查照辦理矣 
[川漢改易路線之爭執殊令我有人亡政息之感]  
漢陽商民以川漢路改綫廣水與漢陽商務大有關係日前迭次呈請大部抗爭在案茲因端督辦抵鄂漢陽商民熊佑文等又呈意見書於總商會懇請上達原文錄左竊前張文襄公督鄂時覩鄂渚武漢三鎭勝景天然漢口爲九省通衢商賈輻輳省垣水陸交衝仕宦雲集漢陽昔稱繁盛敗於兵燹元氣未復街市蕭條田地荒蕪按索驛路上通荆襄下接海口來源遼闊舟車必經擬將漢陽建闢商塲作武漢三大名鎭旣壯觀瞻又收利權言念及此籌策無方適值川粤漢議築鐵軌測量路綫勘定漢陽三里城爲川漢鐵路起點上接官昌横接鋼藥廠傍赫山搭橋轉運再與京漢路接飭令前漢陽縣收買民等田地禁止賣與洋商並諭日後地轉繁興民等有意外生計以致民等懍遵官示踴躍爭先未令地方官絲毫爲難茲閱各報度支郵傳等部會奏鐵路幹綫章程川漢以廣水接宜昌置漢陽於不顧揆厥地圖廣水相拒漢口二百餘里貨物搬運大費周章且與原定漢陽發軔至宜昌一綫互比參觀又遠路程數百里何苦舍捷徑而求遼違背原案而翻新異竊恐漢口將見凋零民等一得之見理合公呈貴商會俯賜鑒核賞將下情轉達四省鐵路欽憲仍懇規復舊章免致利權兩失云 
[鄂省綠營定期裁撤之手續]  
湖北全省綠營及練軍本月底一律裁盡所有官弁兵丁恩俸薪餉均由藩庫於二十四日一概發出此後綠營經管事項如押解春秋兩季例貢物品仍由度支公所按期照章採辦呈騐卽逕由藩司派員解京着給薪水川資勿須派兵護送其軍火局火藥庫向駐有綠營弁兵者現在歸兵備處撥派新軍接替該新軍即歸出防案造册至督標派往防守大冶鐵山興國州礦山羊樓峒茶山各弁兵一律改以防營塡紥又模範監獄向有武昌城守營兵兩棚駐守刻已改歸巡防營接守其分守十城門之兵則於閏月朔由巡警接管現在綠營軍裝器械馬匹已經全數交由兵備處分别點收存庫不日卽派騐收營房衙署之委員騐由後即估計變賣以作改編新軍之費茲將鄂督爲裁綠營事致宜昌鹽局李道儒鄖陽鎭鄧鎭正峯兩電附錄如下 
　　致宜昌李道電宜昌鹽局李道台後路防營崇統領齊電悉操防營修築費需銀八百兩准由宜昌川鹽局墊發即責成該統領趕速興工工竣核實開報查宜昌鎭標所管之峽江紅船本由鹽局支欵現已批飭綠營裁後紅船歸李道節制將來紅船經費必可節省此項籌墊營房建築費將來卽於紅船節省項下陸續彌補該統領即面與李道台接洽可也督院佳 
　　致鄖陽鄧鎭電鄧鎭台佳電悉練軍營哨官除實缺兼充已領恩廉恩俸者母庸兩給外其係候補充當者均各給六個月恩薪由該管官造具簡明履歷及到差日期清册移藩司查核一面先將此項銀數電復以憑飭司照發督院蒸 
[勘界維持會又來曲突徙薪矣]  
　　總是在下的癡旅港勘界維持會上張督書云葡人違約濬海兩國現開交涉乘我地方不靖防務吃緊之際葡人藉此取巧預探我政府自顧不暇安能捨要務而開别國之邊釁是以投瑕抵隙繼違約而不恤也况水道交通似爲公法所樂從然萬國能依公法以行其理斷不能違公理以行其法葡人違約者違理也細查前山洋面島嶼紛歧葡人到處可以隨機霸佔至灣仔水陸葡人圖謀日久實爲息息堪虞時至今日葡人可以罔顧約章任意横行今日濬海不已明日又可以伸其權而佔地也萬一再釀事端徒喚奈何而已若非步步爲營實不足以針對葡人之手段也事前不能提防事後必難於交涉倘不以兵力又焉能保障吾圉爲此仰懇憲台迅派陸軍兵輪分防前山要隘等處並請札行拱北關稅司就海關所轄界線加意防範以期盡法保衞海權實爲要圖統希憲鑒 
 
 

Page 11

 
 
第一張後幅第三板 
分類新聞政界 
[官紳嚴禁賭博之熱誠蘇州]  
　　蘇撫程中丞通通札各司道文云中國拒賭公會會員吏部主事陳三立張騫等呈稱賭博之害更甚於鴉片雀牌之禍尤毒於骰寳三立等自宣統元年起約集同志公設拒賭會曾上書民政部及各大憲陳請通飭一律禁賭先後奉文推行在案惟是近日以來公共游戲之塲已禁賭博而公館私第以及衙署局所依然牌聲喧嘩男女雜沓小民偶犯小賭卽罹刑章而稍有聲勢者千金鉅賭莫敢誰何大非立憲時代所應有之事近頃屢讀貴撫都院公牘及示諭於禁賭一事雷厲風行一洗蘇省好賭之風而禁止製造販賣賭具尤爲治本之辦法三立等無仟欣仰惟近日訪聞蘇屬菴觀寺院之中仍有游惰民人聚賭情事屬地方官於禁止造賣賭具一事亦尚僅用紙上空文未能综行杜絶源流上海城隍廟後園向爲製造販賣賭具之大市塲現尚未能淨絶且北京自禁賭以來酒樓娼館旅店茶坊一律盡滅賭風而寗蘇兩屬尚未厲行禁令旅館湖船依舊牌聲相應當此民窮財盡上下交困災荒屢告商業凋敝之秋萬不應有此種奢移淫佚妨害正業之事敬懇貴撫部院重申禁令札飭巡警道轉飭各屬實行查禁拿辦如各屬員有禁賭不力者予以相當之處分庶可使賭害盡去各謀正當之職業造成斯民勤儉之風至於官界紳界幕界軍界學界商界爾來蔑不沾染麻雀之風輸贏之鉅頗駭聽聞蠹國病民無有底止等情到院據此查蘇省賭風素熾迭經本撫院嚴切諭禁已不啻三令五申無如民間積習相沿一時終難盡革自非特定章程刷印多紙再行剴切勸諭各界自行集會互相勸戒互相監督一致進行一面先將該拒賭會章程札派各署局所及各州縣俾各籌議集會拒賭方法出示一體查禁事在必行母得視爲具文也 
[自治所禀辦牛捐鎭江]  
　　鎭城自治公所經濟不充一切進行事件均未能舉辨現該公所紳董與回敎中人商酌擬援南京揚州成案開辦牛捐牢牛一隻捐洋六角所得捐欵即以充回敎學堂及本城自治經費業禀奉邑尊文大令批准不日即行開辦矣 
[大吏關心民事之一斑清江]  
淮揚道奭觀察奉查振大臣電開十一日以後間日一雨昨夜又大雨如注貴屬瀕湖之處玗面恐有破者窪地所種秫豆秋禾有無傷損水勢疫氣糧價近日如何情形請即飭查迅復爲禱近又接准江督張制軍電開寗垣日來時復大雨各處情形如何農務有無妨碍希飭屬查明電復並督率董保農佃加意防護玗隄爲要奭觀察奉文當將近日情形分别報告矣 
軍界 
[張統制臨渴掘井之舉動武昌]  
　　八鎭張統制以此次部員在寗檢閱九鎭極爲嚴峻現該部員已往湘省不日即須來鄂所有本鎭軍官程度太低聲名甚劣者若不自行淘汰難免不被指摘故自十九日起帶同鎭部各員親自檢閱蓋欲及時撤換以爲彌縫之計聞張昨訪悉二十九標二營管帶戴鈞南及三十標二營隊官金善均劣跡多端其部下已預備上禀檢閱員處告發故密飭敎練處幫辦李克果至該兩營設法消弭其事宣諭衆兵丁等如戴金等確有劣跡可至本鎭可令處控訴定按軍法秉辦萬不可詣部員處呈訴敗壞本軍聲譽 
[巡警連日發見私運械武昌]  
　　鄂垣保安門地方昨有某甲乘人力車經過該段巡警見車上包袂頗沉重喝住查看内係鎗桿數支刺刀十二柄子彈十餘排盤詰此物何來答云軍械所友人所贈巡警以軍械子彈係屬禁物何能當作人情當拘至上區經區長訊問據供中和門正街秦興泰銅店亦藏有此物復派警會同前區前往該銅店協拿搜出子彈二十排刺刀槍件甚夥當將人贓一併解送道署核辦矣 
[贛撫撥軍嚴防湘邊之計畫南昌]  
　　贛撫馮中丞電致萍鄉南瑞袁臨楊道佁云現派陸軍五十四標全標三營移駐袁州府屬所有巡防左路各營調赴瑞臨吉安等處查左路所駐袁屬共十三處陸軍雖不能零星分布而防務緊要處所如安源湘東上栗市慈化金瑞蘆家洲插嶺關分宜縣等處似亦未便空虛且每營六百三十餘員名若駐一處恐亦無此房舍總之至少每隊分駐一處希逐一查明某處應駐若干某處房舍能容若干或從前巡防分駐三四處能擇一適中之地扼紥一處可以策應四面亦是正當辦法標統擬令駐萍鄉何如統希妥籌電復院個印 
[蘇省營勇紛紛與巡警衝突蘇州]  
　　蘇垣胥門外馬路站岡巡警與提標水師右營勇丁因細故口角起衅互相毆打（或云警勇另有仇隙起見）並有馬夫流氓人等混雜其間當時大爲鬨閙人聲鼎沸區長得信呼集各警兵到來拿住營勇六人流氓五人解送警務公所訊辦旋奉撫諭以營兵犯事應送營務處訊辦等情諭飭警務公所將營兵流氓巡警人等解送營務處訊辦蘇垣右路巡防巡第一營勇丁數人在城内烏鵲橋面乘凉見有站岡巡警趕逐一測字攤各勇代抱不平即與巡警爭閙甚至互相毆打適有一巡長走過亦被痛毆巡長巡警均受傷甚重立鳴警笛召集各警兵扭住勇丁一人解由西路區長轉解總局讯辦現將受傷之巡長巡警送往醫院醫治俟傷痊再行訊辦云 
學務 
[公立小學學藝會誌盛松江]  
　　松江西外二區公立小學於本月二十七日開學藝會首由校長黄君誦先報告開會緣起大致謂本校開辦　已四年鄙人不學無術貿焉接辦而一般社會頗有恕辭殊深感激第諱疾忌醫恐見譏於君子云云次由學生歷演各節亦覺楚楚可觀來賓近八百人會塲幾不能容頗極一時之盛茲將開會秩序列左一開會二報告開會宗旨三風琴合奏校歌四唱歡迎歌五講國文六表情唱歌（會塲規則）七本國式體操八啞鈴（康勃爾斯）九講國文十表情唱歌（四季樂）十一算術競爭十二手腕運動十三單人球竿十四演講國文十五旗體操十六表情唱歌（清潔）十七敎室體操十八珠算競爭十九二分間體操（粤國式二十浮海生涯二十一混合體操二十二表情唱歌（蜘蛛）二十三手工競爭二十四滿園春色二十五習字二十六風琴合奏進行曲二十七圖畫二十八諸敎員報告二十九唱散會歌　三十閉會 
[濳西小學禀請改辦高等安徽]  
　　廬江中小學堂均已開辦惟西鄉公立之濳西初等小學堂開辦一載有餘各生科學均有進步該堂堂長現擬改作高等小學堂所有一切規模悉遵部章辦理昨已禀由該縣今詳請撫憲核示立案矣 
 
 

Page 12

 
 
第一張後幅第四板 
實業 
[松郡商會會議通源善後辦法松江]  
　　松郡商會於二十八日下午遍邀存户公議辦理通源倒閉事件由商會職紳報告開會宗旨後當舉定代表員宋少穆符茂垣周葵臣程禹疇四人查賬員萬振甫蔣靜園張壽田黄品田四人至經管收賬員則由該莊交出跑街夥虞和卿承乏次由商便宣佈該莊賬情計存欵九萬四千一百十一元欠款九萬九千三百十九元出入相衡反盈五千元之數但賬出茅稚竹手恐多托名浮宕之欵現茅脫逃非嚴緝到案局外恐無從着手衆當决議懸三百元重賞請官購拿以便追究時存户宋少穆君袖出意見書條列辦法請大衆合觀贊成者簽名交由商會執行並言五月初旬該莊雖三十五十元之票已不肯打出乃倒閉前數日復在符君茂垣處誑去二千元萬君振甫處急挪四百元城内錢紳欠該莊三千餘金大衆皆知餘有單契抵押確可歸取者不一其人現聞均於六月十八日前劃歸各錢莊而賬上則並無收到甘莊苦干字樣此直有心欺騙卽如舍親聶姓抵欠該莊二百元今賬上載明欵已歸還詢之聶不知也實亦已爲他莊攫取僅留此殘缺不完之賬目與存户相周旋後此存户各有戒心則殊非商業前途之福符君萬君並先後起言僕等臨時被誑二千四百元亦與倒賬例視情理殊爲不倫天下不濟人之急而受紿者乎不意僕等適當其厄時有某存户起問該莊資本若干股東幾人商會答稱寗波方菊仙三股亭林劉怡汀二股浙紹陳同卿陳子卿二股半（即阜成水煙店東）方奏庭亦占半股共八股股各一千元衆議存户被累股東逍遥事外亦殊非法應禀官嚴提到案責成料理旋議定就商會餘地爲辦事所由代表員查賬員按時臨蒞核議進行是日會議時適接到謝陸兩紳由京師發來電報一通稱學務公欵至重業由方奏庭交出啟新典期票作抵不能與倒賬一例請爲維持云云即由衆傳觀而散並悉先一日有某君者因執有該莊五百元期票倩某洋人來松出塲至商會索欵聲言期票例應照付非存户可比商會員紳數四勸導不聽並稱賬簿旣存商會則已擔付款之責兩造互辯至數小時之久遣人馳詢方奏庭知實某君之欵有賬可檢時婁尊劉大令亦有所聞持片邀該洋人至署理勸現松人輿論以某君借重外力索欵同胞大有責言聞該欵已約定於初十日先行核辦矣 
雜記 
[贛藩陡患劇疾原因江西]  
　　贛藩劉春霖年逾古稀姬妾繁多頻年望嗣情殷研究交合之法日精一日前以財政困難託病禀懇馮撫代奏開缺當經馮撫温諭慰留以資臂助後經該署某科長進言謂馮撫到任已及三載必須赴引將來護院後請退亦屬不遲劉藩頗韓其說格外精神矍鑠照舊辦公現因六月二十三日夜陡患脫病極爲危險一時醫士絡繹進治聞服藥後稍爲見效惟醫士時向人言劉藩因年老精神衰弱房事過密所致此病恐將不起馮撫特於二十五日命輿登門問疾雖未扶病暢談亦見同寅交好也 
[贛省烟官調驗醜態江西]  
　　贛省官塲禁烟日益嚴密業經禁烟總辦警道陸長佑分委各省同鄉調查烟員確無嗜好者加具保結送所查核其在司道局所各處辦公人員均須該管官長加保送查辦理極爲嚴密以致一般黑籍之輩覓結不獲迭與同鄉官大起衝突互相攻訐者亦屬不少現因禁烟總辦禀院定期閏六月初一日在警署調騐大帮烟官黑籍之輩極爲慌恐急時抱佛别無良策一般符壇戒烟之徒如所謂拜廖祖師者遂乘機倡爲三日五日斷癮之邪說以廣收攬一時情急各煙官以其收效極速皆紛紛前往祝禱求戒聞三皇宫戒烟者最多現有一百多人云 
[江北盜匪横行現狀淮安]  
　　阜寗東門外近有大幫災民强搶硬奪無所不爲日前見某鄉民肩負錢四千文呼嘯一聲立將負鈔奪去行不數武卽席地分贓往來行人如鯽不顧也事爲巡勇所見以光天化日如此横行斷不能置之不問追執二人拘送裁判所以便科罪至該屬各鄉近幾無夜不出刧案多者一夕且至十數起以故各鄉村近來出夫巡更每夜鎗砲齊鳴如處四戰之地其莊小夫少者匪徒仍公然前往某夜三更時東鄉王家村地方周姓家又被匪明火執仗刧去衣飾不少云　 
[鄂督禁演新劇原因漢口]  
　　漢口近有醒世聨合社社長温競歐邀集學界中人編演新劇以鼓動民氣茲聞該社已租定棉花街榮華戲園舊址改名爲楚舞台業已佈置完全準備不日開演事爲瑞制軍所聞以該社均激烈派中人所組合所演新曲專於嘲笑怒罵輕侮官塲宗旨頗不純正特飭關巡二道禁其開演並函知各領事通告各洋商不得爲之出面掛旗且不令在租界内開演 
[電請協拿在逃革員武昌]  
　　湖北已革候補知縣吳良弼僞造捐官執照誑騙銀兩不少迭被控告有案去歲承修襄河中段堤工不久即潰經鄂督奏參革職勒令賠繳堤工公欵錢一萬餘串迄今分文未繳潛自携眷在逃刻鄂督查該革員係河南南陽府新野縣人必已濳回原籍爰電致汴撫寳湘帥轉飭新野縣立將吳良弼拿獲解鄂究追以重公款 
[清談]  
　　朝廷又特頒湘賑矣 
濱江各省。水災洊湊。每逢督撫報告朝廷無不立頒國帑以拯黎元。多或十萬少亦五六萬。揆之痌癏在抱之忱。不可謂不至矣。 
　　雖然。盍亦返其本而追思水災之由來乎。不爲清其水灾之源。而徒日事振恤之方。無論當此時事孔急之秋。小東大東。抒岳其空。即博。施濟衆。堯舜猶病。恐亦非朝廷長治久安之策焉耳。 
　　尚願有振興水利之責者一圖維之。否則民命幾何。生産幾何。將長此年復一年。灾害洊至。朝廷之特典。雖可倖邀。而歷朝不復之元氣。恐且日就淪習而不可救藥矣。嗚呼臆嚋。 
[雜錄]  
　　紀龐新刺殺殺嵊縣令事 
龐新故　工子。　字阿三。嵊縣人。豪俠尚氣節。即同治九年三月行刺縣令言。思忠。（言或云嚴）者。是時粤亂初平。瘡痍未復。縣治無衙門令租民室以居。中堂懸簾幕内爲寢室。外爲廳事。因陋就簡。殊無防範。故新斃縣令。直如探囊而取物也。相　新之刺思忠。踰後垣面入。先至思忠寢　。砍之。並及其妾思忠大聲呼救。有女臥複室中。聞聲踵至。新即門外刃之殞焉。復反身砍言及妾。俟氣絶乃去。翌晨被縛。　尚在　髮肆云。或曰新與言令非有深仇疾痛。必欲死之以爲快也。無端而斃之。並殺其一妾一女。果曷故哉。官塲定案。謂新素病狂易。其殺言令。盖無成心。而外間傳聞。亦以一瘋字也之。其實不然。新旣被縳。鞫獄者問何故戕邑令。新曰無他。吾恨其貪耳。吾昨見梨閣演黄金印劇。大俠殺貪官心甚快之。因念思忠之貪。酷暴撗。較黄金印中官殆且十。倍顧無一人焉。起而除之爲生靈稍紓其苦痛。故吾手刃之。且以警告天下之如思忠者。問官不能詰。遂　杭垣殺諸湧金門外。案遂結蓋思忠固恣睢無人理。而是日縣城適演黄金印皆實事也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第二張第二版 
本埠新聞 
[陳子蘅尚可爲裕寗經理乎]  
　　是奸猾之徒也而今安用哉 
任逢莘觀察自奉督撫札委查理源豐潤賬欵後迭催該號經理陳子蘅歸還自欠並帮理經放賬欵陳均置之不睬任觀察無可如何禀知督撫請示核奪茲奉蘇撫程中丞批云據呈陳孝徵即陳子蘅確係源豐潤滬號經理其自欠八千六百餘兩旣未清還經放賬欵亦不帮同清理以致欠户觀望號事歸結無期殊堪痛恨此等奸猾之徒未便稍予寛縱陳子蘅現充裕寗正經理責任重大源豐潤號東前出保單現在號事糜爛信用早失保單亦無效力自應由局妥籌辦理候札飭裕寗局遵照具覆並由局嚴行勒令該經理還欠理賬仰卽移行知照此批 
[租界增加酒捐之恐慌]  
　　英美工部局近擬增加酒捐業已議定章程將次宣佈惟公共租界内酒業同行以年來市面凋敝房租未减若再倍加酒捐更難支持爰集衆會議舉定楊仁良朱光炎華榮飛等爲代表於昨日禀懇公共公廨轉商工部局總董從緩議加以恤商艱孫襄讞閱禀後卽與英副領事翰君略爲商議諭令退去靜候批示 
[孫耳山不跪法堂]  
　　公共公廨前帮審委員孫耳山與曹瑞鍾涉訟一案迭誌前報昨日午後四點餘鐘由本縣田大令升座二堂先傳曹之原告陳鴻賓詰訊據供商人在恆豐莊執事前與同利公司往來被欠錢一萬二千串旋向追索據該公司云所包鐵路土方因工程未竣未便收款如再借給八千串可以將工程趕完收銀料理商人信以爲眞遂又加借八千串詎該公司於工畢領銀之後不將莊款歸結以致轉運不靈已於春間進閉大令問曰同利係屬股開如有虧欠應歸各股攤派何以專控曹瑞鍾一人陳又答稱曹瑞鍾專管銀錢孫耳山責司彈壓是以向曹追問至各股東如何攤還自有曹姓爲之照算商人可勿過問訊之曹瑞鍾供同利公司係由四姓合設商人名下計有三股孫耳山亦有三股黄汪二姓均得二股共計十股如有虧欠欵項理應按股攤還今孫耳山非但置身事外反串莊夥陳鴻賓出頭專控商人一人不知是何理由且公司與恒豐莊往來係由商人與孫耳山兩人合保現在黄汪二股東均不在申應由商人與孫分擔責任乃陳撇開孫耳山祗將商人控告其爲孫之唆串不問可知求察旋傳孫耳山詢問孫上堂行一鞠躬禮立於案側左旁曹曰此係法堂何以不跪孫未置答大令即將粘呈之抄據給孫觀看孫供合股是實虧欠莊款亦不虛惟公司中支應一切悉係曹瑞鍾經手至莊欵並不由職員担保惟介紹往來而已况曹瑞鍾前在公廨所供各節與今日之言多有歧異大令曰旣經本縣集訊祗能就案論案餘事無庸牽涉旋向曹瑞鍾諭曰本縣雇備馬車送爾仍回閘北爾不應在交界處鳴捕致滋口實曹供商人並未鳴捕乃係印捕見車疾馳上前查問致有將差役拘押之事大令諭差陳鴻賓檢交賬簿候核孫耳山交保曹還押候差役開釋後再交妥保 
[書辦私抄案卷]  
　　道署房科洋務書張保泰即張際雲屢次誤公舞弊日前又將戴嘉寳一案之卷宗私行抄出與人事爲劉觀察得悉立傳本轅發審兼縣署帮審員承明府到轅升坐花廳提張訊問張一味諉卸明府曰此案卷宗係爾所辦旣未發出外面何從探悉張始供稱事出無心叩求寛宥明府姑念苦求從寛着具改過切結嗣後務須愼之又愼如違加等併究 
按私抄案卷乃書辦之慣技聞某署未經戒煙之某總書且有將重要卷宗時常抄出以重價售於極有關擊之人普通文件則賣於某處近已有人密告本官亦尚毫無動靜而某總書肆無忌憚如故若張保泰者亦不幸而發覺耳 
[屋地實産彩票之泡影]  
　　字林報云數星期前有屋地實産彩票出現於租界刻聞已經停辦想滬人士聞之必不爲怪且將羣相近慰并聞屋地實産公司之執照已於本月初旬由西班牙總領事收回以致不能舉辦此事於法律上及事實上皆不能容今之取消當爲有識者共相贊成蓋此項彩票如果發行其結果必與發起人及購票人皆有不便而生種種之弊病此上海所曾習見者也 
[查獲私運米石續誌]  
　　江北划船户王扣子深夜載米二十五石運往浦東張家濱大成輪船上販往膠州被自治公所水巡隊查獲解送當值處拘留候訊在案茲經所董查明此米係由洪生碼頭穗禾米行運出賣於天津客商爲數甚多且偷運販賣已不止一次爰即知照裁判員飭探往提行主到案究辦並由上海縣田大令訪知昨即派差至自治公所查問細情再行澈究 
[又獲一批私運米石]  
　　昨聞江海關巡丁在某輪船上查獲私運 
 
 

Page 19

 
 
第二張第三版 
白米一百五十石係販往舟山轉運出口當被一併扣留禀請稅務司照章究罰一面知照該輪船暫停開駛並聞此項米石係大碼頭某米行所託運云 
[著名洋商逝世]  
　　瑞和拍賣行之股東諾益爾君於二十八日逝世年五十有五按氏在本埠西商界中聲聞頗著故西人聞其噩耗咸爲悼惜不置 
[貧民半日學堂舉行畢業禮]  
　　滬南大南門外中道橋南貧民半日學堂係由穆君杼齋顧君翕周等公共發起組織以來已歷三載其敎法參仿日本二部敎授前後二部學生共百餘人成效頗著本月二十八日上午十時爲該堂第一届畢業之期請上海勸學所視學員李君頌唐蒞堂給憑次由李君及校長穆君杼齋敎員袁君頌相繼訓詞王君立才演說貧民入學之利便聞者鼓堂並舉行撮影以留紀念茲將畢業生名次列后（最優等）沈玉祥駱耕生周寄仁（優等）徐金生張全耕潘永福費望志（中等）姜培昌李鐵祥（下等）唐鑫林李建章任芝春 
[洋商採辦牛油之糾葛]  
　　德商利得洋行控同源號經理顧仁鏞出售牛油攙雜最次白蠟一案昨晨十時由公共公廨寳讞員會同德師副領事升座特别公堂會訊原告西人立德與化騐師薛爾惠偕同代表律師哈華托上堂聲稱去年春間向顧定購牛油五十噸議明每担價銀十二兩九錢貨以四十四度爲合用如有不足每度扣銀二錢五分當時立有合同以資憑信詎來貨經薛爾惠騐有水漬灰沙照度扣銀一千兩迨將貨運至倫敦福特反洋行復經化驗專家驗名内攙白蠟三十五噸不能製造肥皂當即電滬退貨除將第三批十五噸價銀四千兩劃賠並退貨估計值銀二千兩外尚虧銀三千六百兩應請究追質之顧延愛理司佛威兩律師上堂辯稱當時交貨已由薛爾惠騐明度數不足被扣銀一千兩被告係照合同辦理况退貨已照二等油價出售决非欺騙不能作禮刑事訴訟應請飭令原告將倫敦化騐專家之騐單呈堂再行訂期會訊中西官會商之下判各退去候禮拜三早堂復訊 
[巡捕調戲婦女之禍胎]  
　　虹口哈爾賓捕房一千零六十七號華捕倪效春向隣婦趙樂氏調戲不遂將氏毆傷詎氏己懐孕三月因傷墮胎爰卽控奉總巡捕房昨將該捕拘解公堂請究氏偕見証石榮仙上堂証明並將西醫生騐單呈閱請究訊之倪供詞推賴孫襄讞與英翰副領事以見証與傷單確鑿不容狡辯着將該捕先行送請總巡斥革再押三月示儆 
[奉天大清銀行經理北上]  
　　甬商武君野苹向在上海義昌成承號爲副經理日前被選爲奉天大清銀行經理已於昨日乘招商局新銘輪船北上矣 
[英副領事請假避署]  
　　駐亥英副領事康斯定君日昨請假赴海參威避暑所有會審公堂陪審一差業由英總領事法磊斯君委繙譯官貝倫君到廨代理 
[提右營重申門禁]  
　　提右營參將楊參戎昨發示諭分貼各城門略云大東門小東門大小南門老西門老北門新北門共計七門業已札由守府轉諭駐門盤查員弁役人等一體遵照城議事會議决關閉時刻壛以每晚十二點鐘關閉如其過限除文武衙署公事對牌以及民間急病請醫穩婆收生准開出入外苦無對牌不准私開 
[城内]  
　　串賣女子○南三區解送民婦王楊氏及張阿生（即陳木生）汪道青（即汪紹卿）至一區分局經德區長研訊王楊氏供浦東人日前挈同女兒大妹往徐家匯母家回至上南碼頭途遇面不相識之張阿生騙至城内縣橋浜汪道青家住宿三天勸氏將女過繼氏不允即將女兒强行領去藏匿屢向索討反欲令出立收條氏因不識字被張揑造字據囑氏加蓋指摹求請究追張阿生供向業漆匠現已失就不得已做此不端之事惟王楊氏之女係交汪道青賣與何人小的實不知悉訊之汪供此女由張領來托小的轉賣是實叩求寛限找尋德區長以張汪二人串拐女孩揑立字據可惡已極判張收押候再嚴究汪交保出外限三天將女交案 
　　女兒可憐○一路五區函送迷路女孩康阿妹至一路分局經德區長訊據供稱因連遭二娘凌虐是以逃至上海找尋母舅不辯路徑判暫送善堂留養候出示召領 
　　索欠爭毆○馮炳榮楊正興二人在途爭毆一區岡巡張錦春勸阻不服帶局訊問馮供楊姓欠小的錢六百文催討無着反肆蠻横以致扭毆揚供祇欠二百七十文並無蠻賴情事判楊如數歸還不准爭吵兩造一併斥退 
　　仍照前斷○王言方控店夥朱小毛違背行規欠欵抛工等情昨經一路分局德區長提訊王供前雇未小毛來店做工預先支取錢七十餘千詎料上工未久仍往他處做工屢　理論一味蠻賴去年秋間曾扭控到案蒙恩訊斷着朱按月拔還洋一元憑蘇宗九担保除付過六元外嗣後分文不付向討動蠻求請追繳訊之朱供欠欵是實因無力拔還求恩寛限判仍照原斷每月拔還一元仍交原保帶出如違提案押追兩造遵斷而退驗收工程○西門内登雲橋南首街道低窪每逢天雨積水盈尺行人甚爲不便日前由該處居民函告城自治公所路政處請爲翻砌即蒙派匠將該路塡高尺許並將陰稱梳通昨已完竣由路政處前往驗收矣 
[南市]  
　　體恤巡警○城自治公所警務長現因節交大暑天氣炎熱所有各區　腰束皮帶着自即日起照章於清晨六時起至午後六時止免其圍束惟夜差仍須照束昨已　諭東棰南三區一律實行矣 
　　後毋肆虐○浦東女孩彩貞年十三歲因被後母虐待逃出昨在董家渡由四十七號巡士查見帶至南區詰知住居洋涇鎭東者詢其父母姓氏不能對答奉飭留候家屬認領 
　　流氓搶洋○南匯航船户馬錫堂於昨日午前携帶花價洋二百元繼又掮櫓一支至王家碼頭某櫓店修理將洋放在桌上正在估價被通州流氓王四尾隨進内搶洋逃逸馬大喊追捕該匪將洋逐漸抛散希圖脫身後由一百三十號巡士追獲檢點拾起之洋僅少一元遂解裁判所訊究王供由蘇州來滬謀事未成流落成此不得已出此下策判戒責二百下留候查辦 
　　揑詞誣害○成衣匠陸鴻生之妻張氏由浦東私逃至南市海潮寺附近母家陸向妻母張王氏詢問不認扭至南區勒限交人繼由十五號巡士查見張氏在途哭泣帶區詰問稱被夫姑押在西新橋地方爲雉妓質之陸稱並無其事實被揑詞誣害旋解裁判所訊供之下因牽及南區巡士黄鳳山判令一併拘留候查明復訊 
[閘北]  
　　毋再玩誤○四路分局管理清道巡警王之儒縱令清道夫將垃圾堆積路旁自氣四溢茲經總局衞生課派員查實傳諭蕭區長責令整頓昨即繕發牌示云該巡　職務廢 
 
 

Page 20

 
 
第二張第四版 
弛本應斥革姑寛着與管理更衣室巡警徐晉陞對調以觀後效所有堆積之垃圾責成徐巡警　率挑除以　疫症　 
　　失火即熄○前晚九時北南林里某姓家忽然起火由衆鄰帮同救熄幸未成災旋據站崗巡警報告四路二區派長警前簇查勘得財失人○寡婦陳金氏之子在　司沈小園處習業逃逸無蹤由氏控奉總局陳裁判集訊判沈繳洋八十元給氏具領前日沈已遵諭繳洋由陳大令傳到該氏飭令具結領洋了案 
　　押追衣服○繅絲女工龔小妹扭控同廠女工張阿二倫竊衣服一案昨經四路分局董區長訊明判張押候贖還衣服開釋 
[英租界]  
　　學徒不端○周榮根李正祥同在三馬路錢松林裁縫店内習業因串竊錢之金表等物貿洋浪用被錢報告捕房派探將周李兩學徒並收贓之廣源押店主陳瑞林併解公堂訊供不諱判陸罰洋十元充公周李各押三月以儆 
　　旣罰又賠○截髮西裝之華人沈順成控被馬夫董榮昌在吳淞路撞倒跌傷昨由捕房將董拘解公堂訊實判罰洋十五元充公再賠原告醫費洋十元押候繳洋開釋 
　　女孩迷路○前日有一身穿花洋布短衫袴綠鞋無襪年約四五歲之女孩一口在新閘路迷途啼哭由捕帶入捕房轉送公廨昨由官媒送案向之盤詰不能言語判發棲流所懸牌召領 
　　兄弟離散○江西小孩周二發近隨其兄來滬謀事前日在百老匯路失散由捕帶入捕房昨送公堂詰悉前情判送江西會館安插 
　　姦騙女予○住居虹口斐倫路三百三十四號星内之通州人姜春扣偕妻梁氏控張炳泉誘姦伊女阿英並指使竊洋十一元匿居四考脫路等情昨由捕房將姜女及張一併拘解公堂訊供屬實德襄讞商之英貝繙譯官判張押三月女押女所兩月期滿交其父母領回管束 
　　驟難訊斷○美商勝家公司控劉名泉侵吞欵項又英商羅白臣控葉薇生不理抵單案内之証人王洪亭昨日均由捕房解至公堂請訊判劉收押王交保候分别訂期會訊傳訊被告○作頭吳錫侯控徐殷氏不付　屋價銀又孫榮卿控黄慶林不理貨欵昨由差探將被告兩人傳至公廨分别過堂候訊 
　　覔保領妻○蘇州人馬潤生之女被王汪氏誘拐來滬押於鴇婦王朱氏所開之么二妓院内爲娼經馬偵悉報請捕房已將汪氏與馬女並王鴇一併拘解公堂訊明將王鴇開釋汪氏押一月女留候其夫王福寳到案再行核奪在案昨晨王投案求領中西官准予交保領回 
　　女匪收押○温曹氏拐賣徐胡氏之十七歲女兒珠英昨經公廨中西官復訊以其同黨業已經上海縣訊辦判氏押女所半年如縣署尚須質訊再行移送訊辦珠英交其母領回 
　　押犯逞兇○匯四捕房押犯徐阿四陶少卿朱　金等將同押犯人王阿堯毆傷被看牢巡捕查悉禀奉捕頭昨將該三犯併解公堂訊實判各照原斷加押三月 
　　小孩攫物○湖北小孩王阿成攫取夏楊等姓小孩金環金項圈由探查獲昨解公堂經中西官訊實判押半年 
　　竊賊入獄○新沙遜泰利等各洋行環控積竊周少卿竊取銅件消贓於法租界興聖街王萬興銅作由探將周查獲昨晨解廨經孫襄讞會同英翰副領事訊明判周押西牢一年半　飭補傳收贓人到案訊究 
[美租界]  
　　屍身飄蕩○昨日上午狄思威路碼頭旁浮來無名男屍一具由捕報告捕房捕頭諭將屍身撈起着保報驗 
　　圖賴房租○瑪禮遜路一百六十二號住户粤婦龍阿梅昨向同居王阿英索討房租洋十元無着扭控捕房飭赴公廨控追 
　　鄰居衝突○沈巧生住斐倫路二百三十二號昨投捕房控被鄰居顧厚根無端行兇致被毆傷捕頭允爲查辦 
　　因何起釁○昨有洪阿二王朝海王田氏三有不知何故在鄧脫路互毆被捕併送捕房押候查明核辦 
[法租界]  
　　妨碍衞生○小販陳阿狗趙小獅子二人出售混濁不潔之嗬囒水被衞生處西人查知拘入捕房詰知係向粤人馬輝庭所開之嗬囒水棧房買來每元買三打半故將馬一併傳至公廨經中西官驗明此水果係混濁不清判馬罰洋兩元充公陳趙二人從寛開釋並着傳諭同類各小販以後一慨不准出里一去不回故將保人後和尚傳至公廨奉判交保限十四天將該捕交案迄已逾限未據交到昨着保將凌交案據稱商人亦是轉保因此未能遵限交人聶司馬商之顧副領事判凌賠償工資號衣洋十三元六角完案偷兒技療○李阿根專事模竊行人財物曾經英法兩公堂懲辦有案詎前日又在某處欲肆故技被探撞見拘捕送廨請究判枷押各一月期滿逐出界外 
[海上閒談]  
當幹路。收歸國有之上諭宣布後。我蘇人大恐恐。蘇路之亦歸國有也。迨郵部宣布蘇路不歸國有。則蘇人又大喜。喜蘇路。將從此歸民有矣。不意北線近因無款建築。而請借債因借債而又發生清徐作爲幹路問題。然則此次之臨時會吾料各股東將不知若何慷慨力爭也。乃觀其結果如此吾無他言。吾惟有慶各股東之血本保全而已。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
第二張後幅第二版 
來件 
[中央敎育會學部交議案]  
[敎育經費諮詢案]  
　　敎育經費關係敎育前途至爲重要設不先行籌畫則地方學堂之設立及維持旣多滯礙而敎育普及更無着手之法宣統二年十月十一日奉上諭前經明降諭旨縮改於宣統五年開設議院所有關於憲法各項法令及一切機關應責成該主管衙門切實籌備學部應籌敎育普及等項着即迅將提前辦法通盤籌畫分别最要次要詳細奏明請旨辦理欽此欽遵到部後於十一月初一日會同資政院具奏資政院議决地方學務章程於十一月二十五日奏陳普及敎育最要次要辦法於十二月十九日具奏地方學務章程施行細則均經奉旨依議欽此欽遵在案是敎育經費自當仰體朝廷敎育普及之旨亟謀擴充並照地方學務章程及施行細則實地推行茲舉數條如左 
　　一經費爲敎育命脈所關自應恪遵宣統二年十月十一日上諭以普及敎育爲宗旨以擴充經費爲進行各省每年應添設學堂若干增加就學人數若干所需經費即由各該地方按年增籌 
二學堂成立在先其經常費用不論爲基本積存之收入或臨時籌集之欵項均按照地方學務章程及施行細則辦理不得移作他項自治之用 
三學堂與自治同時成立應以各收入項下三分之一充學堂經費各地方即不得以經費困絀爲辭停滯學務之進行 
四百治成立時如尚未有學堂應按照本地學童多寡之數分欵存儲以備興學之用但至少不得在各項收入三分之一以下 
五地方學務章程及施行細則中關於經費之規定原爲圖敎育進步起見現值憲政籌備期限縮短敎育推廣尤宜迅速應即設法使此項章程一律實行並宜詳加推求以補此項章程所未備 
[任免小學敎員辦法]  
任用 
一凡任用小學敎員應以檢定章程所定母庸檢定無試騐檢定試騐來定及格者三項資格爲限前一項須有學堂畢業文憑及敎授年滿實力盡職文憑後二項須有提學使司所發檢定文憑 
其緩行檢定地方在展緩年限内任用小學敎員應以有暫充敎員執照者爲限 
二官立學堂敎員由勸呧員長商承地方長官任用公立學堂敎員由區學員或學務員長選擇呈明地方長官酌核任用私立學堂敎員由學堂設立人自行任用但須通知勸學所（其地方自治未成立之處公立學堂敎員卽由勸學員長選擇） 
　　以上官公私立三項學堂任用敎員由地方長官督率勸學所於每學期之前造具姓名年歲籍貫資格及任用年限薪俸清册呈明提學使　司查核 
凡官公立學堂敎員提學使司有見爲不合時得另派合格敎員接充凡官公私立學堂敎員有缺乏時得呈由地方長官申請提學使司選派 
三凡官公立學堂敎員爲地方長官核定任用者卽由地方長官給以任用書交由該管學務人員轉發該敎員收執其由提學使司選派者除由提學使司札派外地方長官亦應加給任用書 
任用書應遵照學部所頒定式刋用　加蓋地方長官印信 
任用書存根册留於勸學所備查（未完） 
[普勸工界同人節浮費以興實業啓]  
　　天下惟富力可以驅除一切不幸惟富力可以造成萬種幸福惟富力可以增益國家之光彩保持世界之和平問富力將何以養之曰惟有大興實業使人人皆有事物物皆有用處處皆振作無閒氏無廢物無棄地國未有不富者雖然今日之世界一機械競勝之世界也機械之力能奪千萬人生活之權一織布機出數千萬恃紡織爲生之婦女皆輟梭而泣矣其餘種種勞作凡可以機械代之者民生被奪之苦無不類是各國製造之機器日新月盛所出之貨物旣精且富能一一投吾民之所好吾國凡百事業一任廢棄固不足以立國即求振作矣而不知改良求進萬不能立足於不敗之地如是者仍不足以立國有志改良求進而無適用之機械助其大興製造於大局終無補欲得適用機械而每辦一事業必向鄰國紛紛訂購空擲如許時日空投如許運費中間且多無數隔膜往往費數千萬金購到機件擱置不用日久成爲廢鐵大可痛心然則欲得適用機器吾國深明機械學理之機匠領袖已不乏其人我國機廠所出機件爲西人士公共賞識而就便訂造亦旣時有吾國機器事業正當力求進取以慰社會之望惟須提倡分工製造則精進益速出貨益富適於應用而價額又可以較之運自外洋者爲廉振興農工商礦開闢種種富源胥於是乎在然則今日所急急者有兩事一爲機械學精進之研究一推廣分工製造基金之籌備機械學研究吾同志已於求新機廠附近設會實行製造塲中活動力亦已漸見發展惟集合巨款似非易事雖然同人等惕心於香烟雪茄耗費之巨廣勸同事實行戒吸並以此項省下烟資共同積聚合力保護以爲後日擴張製造創設公廠之用積聚會就附設於機器研究所内深望我鐵工界同志力顧大局同時立志戒絶烟害將逐日省下烟資堅心積起實行圑體儲蓄每月一繳每十人中公推一相當之人爲收款員每收款員十人中公推一管理存項員各廠各立一積聚機關或數廠合立一積聚機關從長公定凡各同志交到存欵隨給收條收條不可遺失萬一遺失必在三日内邀同證人向會中聲明補制收條舊條作爲廢紙其收入細數表示會内以便存欵者隨時檢閱萬一日後不幸失業或遭遇患難之時可以憑條取回以應急需一旦幸再接事再當勤儉積聚日後公廠成立遇有患難可在公廠度日將存欵作爲資本不得任意提取現在辦法每月一回將收下存欵存放穩當銀行生息如有事取用必先告知管理存項員由管理存項者告知收欵員由收欵員 
 
 

Page 27

 
 
第二張後幅第三版 
告知衆人衆人公允方可由各經收人簽字支取我鐵工界同人幸急起圖之並望一切工界中人當仁不讓力戒香烟雪茄各項耗費實行圑體儲蓄各爲振興本業地步譬如每人每日省銀五分一年卽省銀十八元設有百人同心行此節費儲蓄之事一年即得一千八百元十年卽得一萬八千元若每人每日省銀一角有百人同心行此每年可得三千六百元五年得一萬八千元十年得三萬六千元二十年得七萬二千元三十年得十萬八千元而逐月生出之許多子金尚不在内由是觀之合衆人而日逐消耗國力可以立疲萬事皆無振興之望合衆人而節費儲蓄千萬巨欵可以立致事出自求尤可立辦以此興業何業不興以此邀福何福不得惟我鐵工塲同人倡之惟我同氣相求之各工業同志奮力圖之工業幸甚國家幸甚中國機器研究會同人叩首上言 
海内外熱心君子之表同情者及平素留心機械學能惠敎或聨絡者同人均甚歡迎通信處上海南市機廠街有志里二十五號内 
國外新聞 
[英大臣演說和平]  
　　二十七日倫敦電云財政大臣喬治君曼興堂席上演說謂和平爲國家强盛之第一位吾人設爲大局所逼棄讓英國大而且仁之地位及令人視爲無價值之國則和平將爲辱事大國如英必不能忍受此辱各報皆稱讚該大臣之演說謂可儆戒德人在摩洛哥之進取云 
[美坎交換利益條約簽押]  
　　二十八日倫敦電云據華盛頓電稱上議院已將坎拿大交換利益議案照原稿通過所進修正各條無人贊成業已作罷外間皆信塔孚脫總統昨已批准該約 
[波斯前王之行蹤]  
　　二十七日栢林電云波斯前王之黨與數已日增各國皆作旁觀態度二十八日栢林電云波斯前王已入阿斯脫拉培特城王之黨與及該地之民歡迎甚摯 
[海底島亂事續聞]  
　　二十七日柏林電云駐海底之各國使臣宣稱目下海底己有亂事發現不得不派兵艦前往鎭壓 
[女飛船家試船殞命]  
　　二十七日栢林電云女飛船家摩爾夫人在法國墮地殞命 
[飛船家之新成績]  
　　二十七日柏林電云飛船家陸里丹君在沙龍司地方於十二小時内飛行七百五十基洛米突其飛行之速實爲世界第一 
[摩洛哥爭端續誌]  
　　二十七日倫敦電云據巴黎接阿爾卡柴電稱希里菲安軍隊之法國敎習鐵里愛脫陸軍中尉入境之時爲西班牙斥候軍所毆復拘以見統帶該統帶加以侮辱而後釋之同日栢林電云德法交涉摩事法國各報雖屢載驚人之消息然進步殊能令人滿意駐番士之德國領事已經政府召回柏林襄辦交涉 
　　二十八日柏林電云西班牙政府要求將統帶摩軍之某法將調回因其曾掌西班牙某軍曹之頰且處待西班牙士官極爲無禮故也法政府現巳調查此事 
[德軍在斐被殲續聞]  
　　二十八日栢林電云前外間謡傳哇買羅之總長拂萊肯堡所統之軍隊爲德屬西南斐洲土人所殲該處德員今已承認實有此事性拂萊肯堡則已出險 
[德國偵探之嫌疑]  
　　二十八日栢林電云巴維利亞（德國聨 
邦之一）政府宣稱哈曼爾堡閱兵塲之偵探案日本陸軍少佐吉田當並未預聞 
[英國水手罷工續聞]  
　　二十九日倫敦電云據卡里夫消息該處水手罷工業已調停就緒水手等已與主人商定合同各主人將承認水手火夫之公會 
小說 
[言情小說投海孤兒（七十一）]  
　　愛力森曰。謝君厚意。頃以風浪大惡。守者大懼奔出。吾乃得脫。今舟已埀壞。吾輩趣至密司富士許。請彼且登舢板。或可得生也。司密根曰。此言吾不以爲是如許大舟。尚顚簸欲覆。况舢板入海。安能倖保。我意苟此舟不破。尚以居此爲得。舢板。之險。逾於大。舟百倍也。語甫畢。而船首已觸礁石。愛力森輩亦受激而顚愛力森一躍而起曰。今趣視密司富士。遲且並斃矣。遂力奔入頭等艙。沙遜司密根隨之同入。吾書所謂三人者。其一卽司密根也。馬利亞等旣登甲板。則水手輩爭下舢板。擾亂無倫。迭克司及大副首登舢板亞孟及麥克亨雷繼之。時風浪猶盛。船已漸沈迭克司指揮水手。立蕩舢板而去。水手輩見狀。乃大呼噪。痛詈迭克司及大副。以爲不應舍棄衆人而去。遂亦爭登舢板。且略置食物麵包於船中。水手皆騰躍而下。互爭不已。愛力森亦欲前下舢板。忽有水手見之。罵曰。汝惡運之狗。實爲禍水。汝名不令回舟者。此時已至墨西哥。安得覯此大險。吾輩之遇險汝致之也。愛力森聞之。兀然不動。謂之曰。此時性。命呼吸何有。餘暇與汝論理但求脫死足矣其人未應而他人力呼之去曰速助我下此舢板此何等時。死生俄頃。而猶爲無益之罵詈耶。水手聞言立行。然行時。猶以怒目視愛力森。已而水手皆登舢板置馬。利亞等於不顧。而風。急浪湧。舢板兩艘。已受浪立覆。尚有二艘。隨風斜逝。狀亦至險。此時舟中最後之人。僅有馬利亞父女。密昔司威耳。及愛力森輩六人矣。愛力森罵曰此輩卑鄙乃不值一錢名爲男子乃遇險先逃置婦女輩於不顧尚足謂之人類耶。沙遜曰。彼輩雖行。然尚有舢板未盡。吾輩乘此而行可爾特風盛。即登舢板亦未必得生愛力森曰。吾至願彼輩之先登舢板者皆死於海。試觀此兩舟之覆。非上天示罰之徵耶沙遜曰今且趣下此舢板不爾者。舟沈矣。此時忽有童子。且哭且奔。口中呼曰。密司富士。密司富士馬利亞立應之曰。吾乃在是。童子已奔越而至。則麥根也。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
第三張第二版 
要摺 
[度支部奏遵議鄂督奏請改定度支部銀行爲國家銀行並奬助商辦各銀行摺]  
　　奏爲遵旨議奏恭摺仰祈聖鑒事湖廣總督瑞澂奏請改定度支部銀行爲國家銀行並奬助商辦各銀行以裕財政而利國用一摺宣統三年五月二十六日奉硃批度支部議奏欽此欽遵由内閣片交到部原奏内稱我國財政種種困難惟有亟謀補救之策國家銀行爲財政統一機關機關已定乃能統一度支部設立銀行開辦有年在事各員未知執行規律惟汲汲以營利爲務意在營利則必隨商業爲消長近歲商業不振沿江海各埠市慌迭起該銀行名譽亦因之被累坐是不變竊恐全國財政受其影響將來統一國庫推行新幣責任重大所關尤非淺尠擬請改該銀行爲國家銀行以整頓全國金融扶助監察各種商辦銀行爲職務所有押款匯兌諸貿易非國家銀行所應辦者明爲區别概不准行當使國家銀行永爲財政機關最高之地位惟欲使國家銀行基礎鞏固信用完足自不得不奬助商辦各銀行以爲後盾近來錢莊票號倒閉日見商民交困日趨於敝敢乞飭下部臣對於商辦各銀行施以嚴重之監察予以實力之補助時時稽核其基本金禁遏其非銀行應有之營業及違犯法律之行爲　飭國家銀行允許輕息貸與之優待使存放欵項者得安收其利而無危險之虞使等語臣等伏查國家銀行爲財政要之機關全國金融之樞紐如英之英蘭銀行法之法蘭西銀行德之德意志銀行俄之俄羅斯銀行以及日本之日本銀行等類居全國銀行最高之地位足以輔助財政故銀行學家謂之爲中央銀行顧大半准商民投資其中非必概爲國有也其組織之法如經理國庫發行紙幣或兼辦國際匯兌其一部分則爲普通營業光緒三十年臣部奏請設立户部銀行當時原奏即聲明爲中央銀行基礎三十二年奏改定名大清銀行訂定則例則例内第四條爲營業範圍第五條發行紙幣第六條經理國庫是大清銀行之爲國家銀行早經規定特以幣制尚未實行統一國庫章程亦甫經奏定其不能不暫爲普通營業者勢也年來商業不振沿江海各埠市慌迭起銀行隨商業　長名譽因之受累誠如原奏所言然前年之營口去年之上海近日之廣州等處市面恐慌該行未賞不竭力維持引爲已責臣部亦隨時督飭以國家銀行相期望本年二月間查明該行濫放欵項人員經分别奏明參處續派專員分往總分各行切實考查誠以國家銀行責任最重必基先能鞏回庶信用足以維持固無日不以此爲亟亟也至原奏稱奬助商辦銀行嚴重監察實力補助各節查臣部奏訂大清銀行則例其各種銀行則例亦經同時奏定此次原奏所陳各節均已訂有專條通行遵照在案特以中國幅員寥闊商情隔閡全國銀錢行號考核固慮難週稽察或虞操切頃因倒閉頻仍商民交困旣曉然於不遵規律勢不足以圖存乘此時機自可加以嚴重干涉臣等公同商酌擬嗣後即令實行奏定則例凡銀錢行號新設者必騐明資本舊有者復隨時稽核非經臣部註册不准營業再由臣等飭大清銀行總攬全國金融準盈虛平匯兌其殷實商號亦可酌量貸與輕息之欵使大小相維緩急足恃期漸臻於完全國家銀行地位至商辦各銀行如查驗資本隨時報告預防危險等事其載在則例者地方官吏具有責成應請飭下順天府各省督撫轉飭所屬遵照則例切實稽核報部庶法令不爲虛設市面可期穩固矣所有臣等遵議緣由理合恭摺具陳伏乞皇上聖鑒謹奏宣統三年六月二十日奉旨依議欽此 
專件 
[江蘇陸軍警察隊章制（續）]  
　　第三章目兵任務 
　　　平時注意 
　　第二十條一平時任務禀承上官之命令於管區内輪班巡視按照通則施行第二十一條服務時應注意者須隨時隨地嚴密監視能經持切軍紀於無形之中使不見不聞之處亦能收秩序安寗之效始不忝厥職茲將其應行注意之事開列於左（一）軍人軍屬其行爲不得有違背軍律亦不得犯地方之禁令及巡警之章程（二）商民人等對於軍人軍屬其感情及態度是否善惡（三）軍人對於人民是否能作正式之交接（四）一般社會不得使軍人妄加危害（五）不得使軍對人民妄加要求（六）不得使人民對軍人無端演說（七）不得使軍人與人民互相爭執互相鬭毆（八）不得使軍人出入於妓院賭塲曁一切行爲不正之區（九）糾正軍人服裝禮節（十）解散軍人結游隊行第二十二條如遇軍人與人民爭執或鬭毆須正詞問和平勸解不得妄加盛氣固執偏見其情節輕者於解散後將其事報告於上官若情節較重將閙事之兵帶回督練公所閙事人民交該地巡警官懲辦　第二十三條凡輪船曁民船碼頭及火車棧等處遇有形跡可疑類似逃兵者或身穿軍服欲下船或乘車者須上前稽察倘言語支吾無差之據即帶回公所審辦 
[戰時注意]  
　　第二十四條陸軍警察當戰爭時其任務開列於左（一）拘捕逃兵及無上官命令自行退縮者（二）稽察人民對於我軍及適國之感情　（三）凡遇戒嚴時地方觀察應受陸軍觀察指揮其郵政電報等局來往信件均有監察之責（四）保護人民財産鎭壓兵士搶奪事情（五）拘捕軍民洩漏機密事件（六）搜索奸細措置形跡可疑之居民嚴察從軍之商人（七）監視軍隊經過地方人民是否安寗（八）監視就地徵發有無擾害地方（九）保護交通機關交通道路及營造物　（十）鎭壓内亂人民（十一）監察拘禁敵國之軍民（十二）保護十字會之塲所（十三）受傷之兵救護調治是否得法切實監第二十五條陸軍觀察在單地拘捕軍民除遇拒捕格鬭准用軍器防護已身外不得無端傷害軍民 
 
 
 

Page 35

 
 
   
 
 

Page 36

 
 
   
 
