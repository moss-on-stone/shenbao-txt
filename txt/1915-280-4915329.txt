# 1915 - 280 - 4915329

 

Page 1

 
 
   
 
 

Page 2

 
 
時評 
[共和與試驗（默）]  
　　今之主張君主者曰名共和實專制是謂僞共和不可也若行光筣么來之眞共和擾亂如是更不可也嗚呼我國何嘗行過一日之眞共和哉民國成立雖曰四年然皆草草經過一切共和之政未行共和之法未立共和國之眞精神未嘗實施於國内共和國體之究竟適宜於我國與否未嘗有一日之試驗也憑一日文字口才之短長以試驗學生官吏猶以爲未可况乎以國體之大未嘗加以切實之試驗僅摭拾目前狀况旁人議論而遽曰不適不適豈不寃哉 
　　若夫君主之不適則試驗屢矣成績歷歷在目而今猶欲試驗之嗚呼試驗云乎哉兒戲爾 
[專電]  
　　北京電　將改用陰曆大中華國名不改年號擬爲鼎華有大中華鼎華元年正月初三即眞之說但爲期太遲恐不確仍以陽曆十二月十二即眞說比較可信 
　　北京電　據聞津浦案結果葉恭綽免議趙慶華葉道成均交懲戒徐州站長陸口開交局察看洪少圃擬坐以意圖行賄將來俟交法廷時或科五等徒刑折贖完結 
　　北京電　政府擬速議封爵制　　北京電　參政院昨議違警罰法普通商業牌照稅法民業鐵路法等案均付審查司法官懲戒法審計官懲戒法二案三讀通過 
　　北京電　政府召滬鎭守使鄭來京派統率處參議蔣廷梓往代 
　　北京電　徐相國未痊聞以左丞暫代周樹模續假並有退意 
　　北京電　内外交三部昨會議撤銷各國在内地郵局事 
　　北京電　中央電飭各巡按署設政務評議會 
　　北京電　間島交涉未决日官吏有採自由行動之說 
[譯電]  
　　北京電　財政總長報稱政府現每月收入八百五十萬元支出七百四十萬元故尚可月餘一百十萬元聞日本請中政府派徐世昌及曹汝霖爲中國賀日皇加冕代表　新國旗議用紅邊白地中心用雙金龍盤繞發光之太陽　政府議將警務另設一部不歸内務部管理　北京居民現共有一百三十三萬一千八百八十人 
　（十三日） 
[戰電]  
　　其一（英人路透電） 
　　巴黎電　據里虚電稱敵軍在西美特里亞渡過騷河此軍人數在一軍圑以上德軍圑中有巴伐里亞及普魯斯師圑各一聞軍中砲隊尤爲精强携有子彈甚夥故其炮火非常猛烈（十一日） 
　　倫敦電　雅典來電謂布兵兩師刻在里虚東北二十六英里克尼愛希伐資方面攻擊塞軍（十二日） 
　　倫敦電　里虚來電亦謂布軍刻攻擊克尼愛希代資又官場宣稱布軍刻沿代拉細那河前進已抵里虚東面二十五英里之某處東距里虚至夫拉里亞之鐵路僅十英里但布軍屢次大敗云（十二日） 
　　倫敦電　九日里虚公報謂敵軍於星期四晝夜在西美特里亞與格拉第斯特之間渡多瑙河護以猛烈之砲火敵軍於貝爾格勒陣線進抵大魯白圭鐵路塞軍棄奇浦齊島敵軍大騷河進發已被阻其進攻者大受損失敵軍圖渡特里拉河亦爲塞軍所敗星期五日貝爾格勒戰事終日未止塞砲隊擊沉敵砲船一艘尚有一艘受重損擱淺敵軍以重砲猛轟星期五日西美特里亞至格拉第斯一叚砲火晝夜不止甚爲劇烈然敵軍卒不能進至拉姆以外塞軍不得已棄貝爾格勒退至近處某地點以免該城爲重砲轟毁此城失守於軍事上無重要關係敵軍在騷河哇里伐資附近進攻四次均爲塞軍擊敗大受損失塞軍砲火擊毁浮橋一二座且阻敵軍修理之星期五日敵軍在特里拉河陣線進攻多次無一得利 
（十二日） 
　　彼得格勒電　俄軍在東南戰地獲一大勝戰擊破斯特里巴河敵軍陣線俘敵軍官六十人兵二千人並獲砲四尊機關鎗十架俄軍刻乘勝進攻（十二日） 
　　巴黎電　今日下午公報謂沙歇境之戰事仍在進行法軍俘敵多人勞蘭兩軍互轟甚烈（十二日） 
　　巴黎電　今日法首相在下議院宣告巴爾幹戰局謂俄國亟願聨合英法以救塞國明日俄軍並與我軍並肩而戰云（十二日） 
　　巴黎電　政府本許以戰局眞相報告兩院議員聨合會兹忽變計主儘速於上議院下議院當衆宣布大約乃在星期四日云（十二日） 
　　雅典電　今日希臘首相薩米斯在下議院宣稱希臘政府之政策自歐戰發生以來迄今未變此後將仍如前狀希臘對於目前守武裝之中立對於將來則應時事而轉移前相維氏答稱政府不變其政策則議院中必多數贊成今之問題不在於希臘應否加入戰局而在於何時應擊破布國以增進希臘之利益若布國獲勝則希臘主義將完全消滅矣云云議院遂休會至本月十八日（十一日） 
　　華盛頓電　美總統威爾遜致全國各婦女社會之演說文力言歐戰未完之際美國當守中立不獨可以免禍且可保全他日恢復和平之基礎美國必須保存人道主義云云威爾遜又於某演說文中謂美人所當注意者不僅中立而已今之國民對於美國思想無充分之 
敬愛心者不乏其人嗣後再不悛改將爲衆所共棄云云客籍美人即威爾遜謂爲有聲音而無勢力者視此爲威邇遜與國民搦戰之言論（十二日） 
　　其二（德人德文報專電） 
　　柏林電（由塞維爾轉）十月十一日德軍大本營公報云特里拉河之戰事正在進行德軍於薩巴克與格拉第斯特間陣線渡騷河之舉已告功成卡柯伏與尼里伊伏間之高地已爲德軍占據德軍仍向東進攻德軍已占據多瑙河曲處拉姆前之亞拉特瑪陣地更下至哇索伐止現有砲戰德軍迄今俘塞軍官十四員兵一千五百四十二人獲砲十七尊内有重砲二尊又機關槍五枝（塞境戰况）德飛行家昨毁敵飛艇四架英飛機一架落於波泊蘭希東面德中尉伊墨滿在列里西北由四千邁當之商處擊翻英雙葉飛機一架該員於片刻之間在香巴業松末河附近．摩塞爾高地．毁敵飛機四架哈同俠台爾西面擊落法雙葉飛機一架德軍曾於泊里斯森林南面失一瞭望飛艇（西境戰况）俄軍在杜拉堡前及維特錫東北進攻者已爲興登堡元帥之軍擊敗又在巴拉洛維希東面進攻者則爲里哇波爾特元帥之軍擊敗（東境戰况）林辛干將軍麾下之馬隊逐敵退至比奇明拉雅與維斯魯恰陣線之後且逐走比爾斯加雅伏爾茄北面之敵軍伊齊爾齊附近之戰事仍在進行波士末伯爵之軍已擊敗進攻之俄軍德軍已占據塞里士河拉特基南面之商地擊退進攻之俄軍（東南境戰况） 
　　柏林電（由倫敦轉）十月二十日德軍大本營公報云法軍在亞拉北面繼續進攻且攻擊十月八日德軍所奪魯斯西南之戰壕均受挫而退法軍猛攻沙歇東北至勒維勒東面德軍陣線大受損失僅於數地點進抵德軍第一道陣線香巴業法軍攻擊太胡爾兩方面者大受挫衂昨日下午敵軍無一處得有土地今日侵晨敵軍又圖攻破該地點亦遭失敗（西境戰况）興登堡元帥之軍在杜拉堡西陣線進攻者占據伊魯克斯西面敵軍陣地一處廣二基洛邁當餘俘軍官三員兵一百零七人獲機關鎗一枝俄軍回攻者均經擊退里哇波爾特元帥軍圑無事可報（東境戰况）敵馬隊與林辛干將軍之軍交戰者已棄桀齊爾斯附近陣地而走波士末軍圑所處之陣地未見進退（東南境戰况）德軍已於昨日占據西美特里亞鎭及砲台奥德軍沿塞軍全陣線攻擊者進步頗佳（塞境戰况） 
　　華盛頓電　駐美奥國大使署宣布十月十一日維也納公報云奥軍在貝爾格勒獲艦砲九尊他砲二十六尊來福槍及子彈無算俘軍官十員兵六百人塞軍損失非常重大奥德軍占據貝爾格勒東南西南之砲臺已同在西美特里亞境進發（塞境戰况）俄軍已停止進攻東北陣線俄軍在斯蒂巴河附近進攻者全遭失敗奥軍已在西哇萊斯里士東北及斯蒂爾河下游前進（十二日） 
[東方通信社電（日本人組織）]  
　　東京電　間島問題日本政府對於中國主張之新理由將叙說明目下正在調查中（十三日） 
　　東京電　日德戰功調查會其後調查進行聞神尾加藤兩司令官均將再功一級（十三日） 
　　東京電　石井男爵十二日抵神户今晨八時四十分偕同大隈首相入京朝野名士我至停車場迎接男爵之親任式本日午後二時在宮中舉行大隈首相即解外務大臣兼任（十三日） 
　　東京電　石井外務大臣曾談及戰局之前途並英法財力之偉大此外關於外交上事件則緘口不談該大臣訪英之際與英外相葛雷氏之間似有協定英俄法日四國協同更加强固之事云（十三日） 
　　北京電　國民會議事務局（譯音）委員等本日假阿司脫魯后司飯店招待各省將軍巡按使所派之代表者協議新皇帝問題（十三日） 
　　東京電　文部省展覽會日本畫出品者中有中國人當選者一名（十三日） 
　　東京電　東京市大典祝賀會愈決定於十二月九日舉行是日日皇臨幸該會受賀（十三日） 
要聞一 
[戰局中之俄人賣國者]  
　　字林報九月十六日倫敦訪函云俄京附近哇克太鎭有軍械庫焉規模之廣儲械之多爲俄國所罕有乃於數月前付諸一炬全庫轟毁靡遺以致俄國頓缺彈藥無以接濟前敵於是英法乃以己之所有轉供俄用源源輸運由阿堪遮口岸而至俄京今者俄國軍械漸覺充裕陸軍大臣已有軍械接濟進步甚佳之語然英法彈藥遂因之不足近來西境聨軍之所以不活動者職是故耳凡此消息今始經檢查處許可發表故事雖發生於數月之前而世人至今日始能知之俄國軍火亦有從日本運去者此間傳說俄國曾向日本定購砲彈百萬餘枚迨交貨後始悉尺寸太大無一合用雙方大起齟齬日人出定單證之固依方製造未嘗艄稍誤俄國至是始恍然悟某俄人受德人金錢之運動私自更改尺寸致鑄此大錯今賣國之俄人已有數名正法云云此說遍傳全國至於事之確否則余未便斷定云 
　　字林報云俄國陸軍中佐米愛細達夫氏供職憲兵隊歷有年所爲俄國重要人物蓋俄國憲兵制與他國殊其所居之地位與英國高等偵探隊略同故有漫無限制之權力行動自由不受管轄隊員悉以陸軍中最强幹之軍官充之米氏人極漂亮操英法德三國語言極純熟聞者不知其爲俄人也其才華煥發所交游者多爲上流社會向以保護俄皇防備暴客爲專責迨歐戰發作後米氏呈請俄皇改隸大本營以尼古拉大公爵膺全國軍事之重任不可無特别保衛以防意外也俄皇准其請此爲米氏與歐戰有鉅大關係之始西境聨軍於伊塞爾一役後從德軍員身旁搜查日記若干册内有（我軍賴消息靈通故能無往不利及有此奇異傳遞消息之人我軍遂能事事如意戰事直同戲局）等語其意明明謂聨軍參謀處有私洩軍情之人也前敵司令遂將德軍官日記送呈法大本營是時法國寳將軍適 
 
 
 

Page 3

 
 
將赴俄故抵俄與尼古拉大公爵晤見後即以軍情外洩一事告之尼曰君所言者余早巳知之余深悉此中必有奸人但其人爲誰苦難查悉今當設法得之尼乃擬定僞軍令一道僅使少數舉止可疑者知之於是奸人盡入彀中蓋相距不多時德軍已知俄國之軍令而先佈置戰略以期乘勢應付矣尼遂召集知此僞軍令之人而嚴鞫之米中佐通敵之事乃破米哀求全其生命情　和盤託出尼不允米不能熬刑一一承認且供出同黨姓氏米受德金已歷十載凡俄國要政爲政界少數人所能知者無不爲柏林所悉所有軍事財政之秘密事件西鄰悉能知其底藴者皆米氏所爲也十年來米所得金錢不下數百萬其黨羽僅分餘潤而已聞米曾扣留軍令一道遲二十四小時始遞交任倫柯夫致使德軍得免於難惟米氏堅不承認此事米氏罪狀旣明旋被絞死同時定罪者尚有多人皆顯貴也 
[追祭之國慶日（北京特約通信）]  
　　傷心慘目　閪淡無華 
是日大總統原定照例閱兵因種種關係遂宣告停止但各軍隊已經預備忽然停止於軍事命令上甚有影響故軍隊中仍有觀兵式惟由各軍長官舉行耳追祭忠烈祠典禮大總統特派内務總長朱啓鈐爲追祭官並派在京軍事各機關與祭官十二員政事堂外交部内務部財政部陸軍部海軍部參謀本部司法部敎育部農商部交通部蒙藏院平政院肅政廰審計院大理院與祭官各一員共十六員所有與祭各員於卯初齊集於辰初上祭一律着用祭服此項祭禮在先農壇太歲殿舉行其禮節大概追祭官以下皆具祭服預集祠門内祗候届時贊引引追祭官由中門入至東階下盥手畢升階上就拜位前立與祭官隨入各於階上中檻外序立典儀贊執事員各共迺職贊就位追祭官以下各就拜位北嚮立贊迎神樂作贊行再拜禮追祭官與祭官皆再拜贊跪拜再拜興樂止典儀贊尊帛爵行初獻禮司帛爵捧帛爵進樂作贊引贊詣奠帛位引追祭官入堂中門詣奠帛位正立贊奠帛追祭官受帛拱舉仍授司帛奠於案正中退贊詣奠爵位引追祭官詣奠爵位正立贊奠爵追祭官受爵拱舉仍授司爵奠於　墊正中退贊復位引追祭官仍由中門出復拜位立司祝就祝案前捧祝版至案西先立贊引贊詣讀祝位引追祭官進中門詣讀祝位正立樂暫止典儀贊讀祝司祝捧祝版立追祭官右讀祝辭畢追祭官受祝版拱舉仍受司祝司祝捧祝版安於篚内退樂復作贊引贊復位引追祭官出中門復拜位立樂止典儀贊行亞獻禮樂作司爵捧爵進神位前拱舉奠於墊左退樂止典儀贊行終獻禮樂作司爵仍棒爵進神位前拱舉奠於墊右退樂止典儀進至堂東西變嚮立贊答福胙贊引贊詣受福胙位引追祭官進中門詣受福胙位正立捧福胙二人奉福胙至神位前拱舉退立於追祭官之右接福胙二人進立於左贊引贊飲福酒追祭官受爵拱舉授於左賛受胙追祭官受胙如飲福儀贊復位引追祭官出中門復拜位立典儀贊行再拜禮追祭官與祭官皆再拜賛跪拜再拜興典儀賛徹饌樂作司爵進徹籩豆各一少移故處退樂止典儀贊送神樂作贊行再拜禮追祭官與祭官皆再拜贊跪拜再拜興樂止典儀贊奉祝帛送瘞司祝司帛司爵進棒祝帛酒饌送往瘞坎時追祭官避立西旁俟祝帛過畢仍復拜位立司瘞望瘞典儀贊禮成贊引引追祭官仍由中門出與祭官隨出更衣各退時天雨陰濕氣象愁慘而各種布置亦極簡陋當追祭官退後遽即撤去不復留爲遊人觀矣 
[南京快信]  
　　政事堂電飭齊使速行組織文官懲戒委員會内務部飭令各省設立警務處並擬定經費如下　一警務處長薪俸月支五百元　二警務處辦公費月支二千四百元計全年經費共計爲三萬四千八百元 
　　財政廰准部咨通飭各縣實行整理契稅如民間買賣交易業主如無印契概行不准過户納糧 
　　巡按署選舉審查會昨將關於選民資格手續審查完竣 
　　近日津浦鐵路檢查行旅異常認眞聞係嚴防匪黨挾帶違禁物品 
　　財政部現派胡大崇嚴端爲蘇省釐金稅關檢查員 
　　齊巡按現派員分赴各縣調查印花稅姓名如下　川沙南滙金山奉賢松江靑浦程鵬　太倉嘉定崑山寳山上海崇明海門南通姚炳熊　江都儀徴賓應高郵淮陰淮安施藻翔　泗陽漣水阜寗史樹璋　銅山碭山蕭縣喻信厚　宿優睢寗許晉祈　邳縣蕭揆昌　武進無錫宜興丹陽丹徒吳江吳縣常熟蘇耀宗　溧水高淳金壇溧陽江浦六合趙保泰　靖江江陰泰興揚中如臯東台興化鹽城泰縣徐象先　豐縣沛縣姚元昶　怵陽汪本源　贛榆劉耀東　東海灌雲莫經農 
雜評一 
[用陰曆（無名）]  
　　陽曆與陰曆之孰便人盡知之矣今必改之豈亦以人民程度爲不足耶夫今之商家仍用陰曆者以習慣未久也苟其久之陽曆之習慣自成雖然以此而論誠所謂失肩背而惜一指矣尚何言歟 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國體問題之箇中消息]  
　　選舉財政問題　國民代表會議時期雖不久而財政亦爲必要問題兹悉籌備立法院事務局擬仿照立法院議員選舉費用辦理其辦法大致如下一選舉費用之支出如左（甲）籌備國民代表會議機關及資格審查會費用由國庫支出（乙）行單選制之費用由國庫支出（丙）行複選制之覆選費用由各該省於行政經費或地方自行籌集之款内支出（丁）行複選制之初選費用由各縣籌欵支出　二選舉費用由國庫支出者應由籌備國民代表會議機關編製特别預算呈請總統核定交財政部撥發由各省支出者應由各該覆選監督咨送籌備國民代表會議機關核明咨報財政部前項地方選舉費用應需中央撥欵補助時由該覆選監督聲叙必要情形報由籌備機關咨商財政部辦理　三各覆選舉監督辦理選舉費用支出方法除當選人旅費另行規定外其他一切費用支出總金額由該複選監督擬定相當總數並分款報告呈請核定云然又據一方消息則謂此項辦法雖已擬定然尚不能實行因内中有單選複選之分如照此辦理則雖有經費而仍延時日現正籌畫妙法未知孰是姑並誌之 
　　商會代表選法　國民大會代表組織法案公布後各省商會應出代表五十人全國道路遼遠如何選出此五十代表之方法尚未决定而内幕中人頗有主張即在中央選舉者其意蓋謂現各省商會代表早已到京人數已不止五十人自不患不敷分配然各代表則又以被選資格在京無確實之證據須用種種方法爲之證明尤爲困難昨已推京師商務總會會長馮霖沛向籌備國民會議事務局轉達一切矣 
　　連帶改革事項　國體問題之解决機關雖已定組織國民代表大會而變更之象機局已成所遲者不過爲形式上之一番敷衍故近日腦筋靈敏之一船官僚多已推想及於改爲君主國體後之連帶改革事項並傳箇中人已分項籌備如對外形式對内方針舉凡有關君制各節均已分别計及如何增加如何攺變兹聞其所謂要件者約有四則一國旗國徽爲一國之代表倘國體必須更變時此項即當列爲第一一勳奬以國體即須更變而民族上則仍爲五族一家前此優待條件旣不能更改則勳奬辦法即應一律實行故君主制定則恢復五等爵制度必可望其提前表决一服 
制此事係政府早經提議之件惟以緊要政治日繁未見實行此後若國體决定亦將隨之一併更變一禮制共和禮制與君主禮制逈殊此後各種禮節及各項改訂而辨上下定等威恢復跪拜等亦在其内云 
　　大員更動關係　近日各省軍民長官之更動或喧傳殆徧遽爾中止者或遲之又久始經宣布者非其中消息之有確否蓋因政府對於地方大員更動之際旣須爲政府所許諾又須得各該人之同意而各方面之明薦密保又參雜乎其間遂使每易一人將定而忽改已消而復現者時所不免如閩浙兩巡按使之對調鄂秦兩巡按使之更換喧傳已及數月之久 
上月月杪政府略有定議已將次爲命令之發表矣頃又聞政府以目下因國體問題各地人心浮動地方大員未便再行更動所有閩浙鄂秦各巡按使一律暫仍舊貫稍緩再議云 
　　國慶無暇紀念　京師警察廰因本年國慶紀念日援照舊例在各處佈置彩景以資點染慶典旋以時局不寗各處風聲緊急恐京中或有意外事端或致不肖徒藉端滋事攪治安兹爲保護安寗起見特於中華門内外及西長安街等處加派崗警彈壓一切於昨日復又調派消防隊携帶救火器具在新華門外駐紥以防火險又北京某報載一投稿略云回憶第一國慶日時海内名流皆有賀聨今則相率奔走請願自必無暇及此鄙人閒暇謹擬一聨如左其是賀是弔是歌是哭想讀者當能辨之也聨云弔民生垂絶四年薄命畢竟誰憐對此泡影曇花何來賀悃慶國性常存萬刦輪廻依然故我指計鎗林彈雨再話離情云云是可見京中人士對於國體問題與國慶紀念之一般情態矣 
[間島交涉之東報觀]  
　　中日新協約成立以來日人近在間島地方濫援滿蒙新約以行法權破壞間島舊約而干涉韓民之法治迭經延吉道尹等嚴行抗議並奉准中央政府訓令對於間島之韓人等仍照舊約辦理日本領事等不特不認厥各反責我國以違約之罪日報如東京時事新聞滿洲日日新聞等均時有責我之論調月之二三兩日之東京時事新聞載有間島協約之性質一篇大要均在協約方面立論兹爲錄協約全文以供國人研究至彼所謂一面之理由者姑不備錄 
　　間島協約全文　大淸國政府及大日本國政府顧念善鄰交誼彼此認明圖們江爲中韓兩國交界並妥協商定一切辦法俾中韓兩國邊民永遠相安共享幸福所訂各條款開列於左 
　　第一欵　中日兩國政府彼此聲明以圖們江爲中韓兩國國界其江源地方自定界碑起至石乙水爲界 
　　第二欵　中國政府俟本協約簽定後從速開放左開各處准各國人居住貿易日本國政府可於各該埠設立領事館或領事館分館其開埠日期應行另定　龍井村　局子街　頭道溝　百草溝 
　　第三欵　中國政府仍准韓民在圖們江北墾地居住其地界四址另附圖說 
　　第四欵　圖們江北地方雜居區域内之墾地居住之韓民服從中國法權歸中國地方官管轄裁判中國官吏當將該韓民與中國民一律相待所有應納稅項及一切行政上處分亦與中國民同至關係該韓民之民事刑事一切訴訟案件應由中國官員按照中國法律秉公審判日本國領事官或由領事官委派官吏可任便到堂聽審惟人命重案則須先行知照日本國領事官到堂聽審如日本國領事官能指出不按法律判斷之處可請中國另派員復審以昭信讞 
　　第五欵　所有圖們江北雜居區域内韓民之地產房產等由中國政府與華民產業一律切實保護並在沿江擇地設船彼此人民任便來往惟無護照公文不得持械過境雜居區域内所產米 
榖准韓民販運如遇歉收仍得禁止柴草援引照辦 
　　第六欵　中國政府將來將吉長鐵路接展造至延及南邊界在韓國會寗地方與韓國鐵路連絡其一切辦法與吉長鐵路一律辦理至應何時開辦由中國政府酌量情形再與日本國政府商定 
　　第七欵　本恊約簽定後本約各條即當實行其日本統監府派出所及文武人員亦即從速撤退限於兩月内退淸日本國政府在第二欵所開商埠亦於兩月内設立領事館 
　　又據七日滿洲日報載北京專電云日本政府以間島地方爲中日新約之範圍决將間島舊約作廢無效近因延吉道尹等仍根據舊約以行法權不容日人在間島實施新約上之法權故已電令駐華小幡代理公使向中國政府提出抗議聞外交部對於日本之抗議嚴加辯駁已於五日將所具辯駁書送致小幡代理公使此項辯駁書當經小幡公使電達爞本外務部矣 
[美人經營中國商業談]  
　　北京法文政聞報云初美人對於中國之實業商業並不異常注意近者歐戰勃興美之政策因此似爲一變聞該國商部目下正作偉大之計畫經營中土而北京 
公使芮恩施氏及商務隨員愛納爾達（譯音）實與聞此事今錄其大要如下　建設一極大銀行是爲　　美國商務之所不可少者中國礦業前途大有希望而以錫鋅安質母尼鉛煤鐵六種爲尤多湖南礦苗開採頗易更覺有趣美國製造機械商人可於中國發展營業如承造棉花廠等張家口天津漢口三處苟設立硝皮局則獲利必厚中國每歲所用亞尼林及其他各染料自外洋輸入者達五千萬元目下歐洲商品不能復至中國美國可起而代之又中國所用玻璃自外洋輸入者値金元數百萬近一年來玻璃價値三倍於前美國玻璃素賤不難乘歐戰之時以發展此項之營業自歐戰告始中國鐵路及電氣廠等所用之原料其大部分不能不購諸美國因換閱兑之便利則中國出品如芝蔴如皮如礦質之產品如樹油如花生如豆等昔時之運往歐洲者現可運往美國此蓋美國商部所欲從事經營者也聞目下已有某業各商人發議與華商訂立合同於棉花廠中安置美國所出之機械而設立一極大銀行之說亦宣傳外間雖然此蓋其第一着耳他日者愛納爾達君周遊美洲後勸告諸大資本家勉其經營東亞則美人之極力進行將更有甚於目下者矣蓋昔時彼等對於中國之活動徒虚語而未見諸實事也 
[今後保案之奬叙辦法]  
　　各省各部局之保案近年來最爲擁擠以致京外仕途時有壅滯之患而部中對於各項保案之准駁向無明畫之章程故辦理亦諸多困難兹聞内 
務部特爲規定保案奬叙實官之辦法昨已呈明總統文云竊查近年各省將軍巡按使等迭次呈保淸鄉緝捕河工賬濟以及文武公署僚屬各項勞績人員或請以簡任之道尹存記或請以薦任之僉事知事任用或請以委任之主事縣佐任用歷經批令照准並交由本部核議准駁呈覆在案伏思民國初 
元分官列職規制簡略屢經變更自上年頒布文官官秩令及文官任職令後論資勞以授官量才能以命職分劃詳明立法至善 
惟是京職之僉事主事在外之道尹知事縣佐員額缺分皆有定制階級等次亦極簡單較之前淸京外各官逈不相侔前項勞績人員若均叙奬各職分部分省任用積之日久人數增多階級太少則積功難於進叙員缺有限則需次必致久淹曹司有壅滯之虞職務有紛紜之慮實於旌功課績兩有所妨本部歷次核議各案深知其中窒碍甚多亟宜明定章程以昭畫一而重奬勸擬請嗣後凡有勞績保案除奉令特奬外其餘無論何項勞績均不得請叙各職應照文官九秩分别擬保其未經叙官者以其所任職務之重輕曁在前之資格酌量授官其已經叙官者著有尋常勞績但准加秩著有異常勞績始准進叙一階均不得越秩列保若已叙至上大夫者再有勞績應呈候大總統特令給奬不得擅行擬請以示限制似此辦理庶於官職之區分不致淆錯而勤勞之酬報亦有準繩俾共邀錫命之榮以廣其登庸之路云云十月七日已批令交政事堂飭銓叙局查核辦理矣 
[西報痛言陜匪之殃民]  
　　大陸報載陜西邻陽通訊云陜西南部山嶺之中及東部沿黃河一帶素爲羣盜出没之區凡稍知中國内地生活狀况者類能言之如渭南華陰郃陽澄城蒲城白水宜君中部宜川洛川等城近年以來苻萑充斥閭閻不寗今且蔓延及於韓城矣光復之前各地所受匪害紀不勝紀而入冬之後尤爲慘烈鄉農之有一襲之餘衣一日之賸糧者苟不私納稅金於匪則亦不能保之陜西之匪黨皆哥老會中人也中國他省雖亦有此會然會中尚有良好分子多知自愛獨陜西之會分子惡劣純以刦掠爲生 
一九一一年武漢起義陜西鄉應民軍領袖以哥老會勢力甚大乃請援於該會領袖於是成千累萬之匪會集都會編成軍隊以匪首充軍官徒黨愈衆官職愈大匪旣有所歸依民遂得稍享安寗至於今日革命已成往時軍隊時時遣散且每次遣散兵士輒先知之故挾毛瑟鎗手鎗子彈而私逃者十百成羣比比皆是若輩大半逃回舊巢理 
其故業於是哀哀無告之小民又爲若輩之魚肉矣匪等今在上述諸地殺人越貨擄刦婦女任所欲爲毫無顧忌今日聞有女學生一隊行赴官立學校途中爲匪擄去昨聞有某官員亦在大路同一地點於白晝中遇刦又聞凡過該地者苟挾錢二百 
即不能安保然同州近在三五十里之間且駐有官兵一圑彼等視若罔覩絶未一盡保護人民維持治安之責余（通訊員自稱）嘗問一憲兵軍曹其營長曷爲不出捕匪該軍曹摇首答曰出亦無益 
匪等持有毛瑟鎗手鎗余等鎗皆舊式焉能敵之余曰曷不調兵爲助曰費太巨也地方官旣不能籌欵而紳士又皆以貧乏不能擔任爲辭嗚呼果如該軍曹所言則安分守己之良民與夫吾輩外人均將聽彼虎狼嚙噬矣哀哉陜西哀哉陜西 
[蔡乃煌與華國報之大衝突]  
　　特約員平生 
　　自籌安會發生以來粤省響應其主持者皆屬重要人物日前西報訪函曾謂凌專使福彭孔專使照焱皆是其實重要之人甚多殊不止此近來粤中又有集思廣益會發生此會實即籌安會之分派然不稱爲支會實有深意蓋籌安會受報界言論攻擊已甚而粤省又爲黨人出產地伏 
茸甚多苟發生支會其主持之人難保無意外危險故避支會之名而命名爲集思廣益會非無故也自 
該會成立後内容秘密其組織章程從不輕示於人故入會者雖已有多人而外間亦無從深悉乃十月六號華國報本國要聞欄特登集思廣益社鬼蜮之内幕其辭云集思廣益社爲籌安會應聲内容秘密外間久不識此中爲何如人現查此中主要人物一爲中國銀行副行長梁萼聨一爲三省禁烟督辦蔡乃煌一爲撫慰使凌福彭一爲造幣廠總辦盧乃潼一爲特派員孔昭焱一爲軍署顧問黎鳳翔就中如蔡如凌如孔皆因差遣來粤之便受籌安會特仕組織如盧如黎已早懐發起之意若梁則該會之財政主任也曾記該社未成立前嘗羣聚宴於珠江花舫聲聲帝制談至興高彩烈梁鼎芬拖着辫子施施而來座中談鋒忽歛屏息不聞人聲鄰航聞之莫不資爲談柄此數人皆現任職官敢冒竊民意爲叛國之運動者亦是有故蓋凌梁蔡等皆梁士詒鷹犬而盧黎等則爲前國民黨人物國黨失敗後百計夤緣乃得保祿位今藉此機會亦不外討好權勢保持祿位而已 
　　華國報之言如是自此新聞發布後而蔡乃煌與華國報之大衝突起矣華國報以蔡乃煌凌福彭梁 
萼聨爲梁士詒鷹鷹犬蔡閱至此言大憤六號午即謁凌福彭告以該報之有意誣揑當實行干涉凌對以報紙捕風捉影是無賴人之所聚合不必計較不閱報便不生煩惱何必理會他云云蔡復見梁萼聨梁亦大罵華國報極爲不平蔡梁意見相同於是乃决意與該報爲難蔡即往謁張巡按使聲言華國報之種種胡閙張答以待飭警廰 
實行干涉蔡復往謁龍將軍龍答以該報可惡已極理當干涉於是蔡乃煌欲毁拆華國報之意已經决定維時張巡按見蔡怒不可遏曾以電話通 
告警廰王廣齡蔡乃煌將飭人到華國報 
時亦曾以電話通知王廣齡王婉詞勸阻蔡告以我以私人與之交涉請警廰中立不必理會蔡是時憤怒已極乃着代表二人并帶下人二名到華國報理論謂倘該報强硬出言不遜則以武力對待亦無不可（一說謂到華國報者蔡乃煌亦到場并非代表）維時已入夜數人到華國報局痛加謾罵但是晚因孔聖誕停工該報𨶑然無人編輯司理均不出而理論而警廰已預通知第八區長言是日倘蔡大人府上有人到華國報時當善爲招待婉辭勸止故是晚紛紛擾擾時區長亦已趕到報局一面勸止蔡氏代表一面傳華國報司理人到區此事始爲了結而十號華國報本省要聞欄又登載蔡乃煌擬毁拆本報之可哂其强硬之態度尚如故也其詞云前日本報登載集思廣益社鬼蜮之内幕新聞後是日晚間有自稱蔡乃煌代表者二人到本報稱說該新聞爲蔡大人所不喜本擬即日到報館毁拆姑從寛來說要明日更正如不更正或更正不滿意明日仍以武力對待云云當時記者外出後回館聞之以爲蔡氏爲簡任大員不應有此强横　氣或係　馬尾之流所爲姑置之不料旋有電話來自稱蔡乃煌所言與代表同而聲口尤爲躁切嗣又接警廰電話轉達蔡氏之意亦大略相同至昨日記者聞此事之始末悉蔡氏見此新聞後即向將軍巡按使請封禁本報將軍巡按使以爲不應封禁或有不實可依報紙條例要求更正飭向警廰長商量善法蔡乃向王廰長宣言派人毁拆華國報請警察中立勿爲干涉云云王應長以地方治安所在豈容有此辦法經多方勸解並 
允爲代達本報更正始暫息怒本記者以爲如果登載失實自當更正但不知蔡氏以該新聞中何者爲失實又如何更正而後滿意仍應蔡氏具函來本報照登故記者隨到區長處請廰長轉違蔡氏至昨晚十一點鐘仍未見蔡氏函來特先將此事始末擇要錄出以博閱者一粲明日蔡氏如何來函更正再爲登錄 
　　自蔡乃煌與華國報大銜突而不先不後集思廣益會之章程人物亦於此時傳出其發起人凌福彭蔡乃煌李翰芬何棣生劉鑄伯陳廉伯陳宏萼周長齡屈湘萍區大原岑國樑陳始昌謝仲艮鄧瑶光黃仁壽潘斯鎧顔啓漢等（人多不備錄）多在政界中握有勢力者其宣言之宗旨則確爲國體問題云 
[吉林近訊（化險）]  
　　吉林自新按王揖唐蒞任以來政象極其岑寂而新按亦且不肯輕動舊員故一般僚屬頗呈穏靜態度乃官產處廉懿齋被人控訴後牽連所及旗蒙科之主任亦因而被撤埀幕遽揭突有一齣大戲發現聞日昨王氏親下手諭裁撤辦事不力之庸員統公署五科内計有十三員之多其遺缺補充何人尚未發表 
　　據個中消息政界角色行將大有更變此次被撤之十三員亦不過爲更變之先導近日按憲傳見知事即爲撤換之預備而各道尹到省亦於任免知事大有關係其確保不致更換者不過三四縣而已至各校校長或因資格不合或因辦理不善或因用人不當或因學問隳壞亦將有一番極大變更也 
　　王巡按使以知事一職爲親民之官曾牌示須面核成績日前特詳爲考察擇其人地相宜者更動八縣其餘亦將陸續發表列名如下（一）吉林于芹（二）濱江張曾渠（三）依蘭楊培祖（四）穆稜舒鳳儀（五）舒蘭劉懐岳（六）樺川鄭棻（七）濛江李廷璐（八）綏遠高鐸 
　　前密山縣知事慶康因荒務糾葛曾奉中央命令發交法廰懲辦經吉林地方廰傳慶審訊數次未得結果刻聞法廰會議因慶子介石曾充任吉林地方廰推事及長春地方審判廰長乃父案情不便審理應移轉管轄以符定例其移轉地點現尚未指定 
　　吉林官帖不適時用故議者咸主改革幣制以斯統一上年實行收帖因孟憲彝處置大乖以致中輟前月間東三省中國銀行李經理曾與王巡按有繼續收帖之議兹聞李經理昨因公來省與 
巡按使又有續議王氏極表贊同一俟議定辦法即可見諸實行 
　 
 
 

Page 7

 
 
　　王氏近以東蒙中日新約實行以後關於墾收礦產森林亟宜設法整頓以興實業其入手辦理以調查爲先務現已籌設調查隊不日即可出發請轉咨蒙旗各官一體知照聞該隊業已編成出發在邇說者謂此事果成亦新約履行聲中我國之特舉也 
　　前吉省民政司鄧孝先氏近已由京來吉此間王氏擬先畀以政治顧問後再簡予相當位置惟鄧辭不受暫在交涉傅署長處下榻聞鄧氏實受中央特委來東查辦某項要案者而與政界生活無所關係云 
地方通信 
[蘇州]  
　　拘捕鉅賭續誌　警廰崔廰長訪悉閭門外一帶近有賭徒王榮祖等勾引鄉民開場聚賭抽頭漁利特飭偵探隊會警查明拿辦兹經偵探隊潘隊長查得該賭局係王榮祖零剪老三等爲首近日借潮州會館爲場所輸嬴頗鉅逐日必在馬路上玉樓春茶館内分派規費至下午即行上局當即率同探士多人會同閶區第五分駐所張巡官帶同警士二十名前往會館内將前後門圍住逕行入内拘捕各賭徒等正在興高彩烈之際突聞捉賭之聲閧而散四面逃竄有向後園而逃者有打開後牆逃入隔壁婦孺醫院者經各警探等四面拘捕當場獲住黃福生陸根壽戴子林王阿泉等三十二名並將攤缸骰子籌碼攤布洋錢等件一併獲住解送閶區警署董署長處訊供轉解警廰收訊其開賭之王榮祖零剪老三等均潛逃未獲現經崔廰長諭飭偵探隊派探密捕務獲到案併辦　按此事已據另一妨員報錄前報 
　　飭禁私宰耕牛　昨有胥門外商舖新振源等具禀警察廰以皇亭街昌榮社私宰耕牛謂求飭區嚴行查禁經崔廰長據禀飭行閶胥區警署董署長派警前往查禁具報核奪並聞吳縣孫知事亦已出示諭禁私宰矣 
　　開店之小紛擾　蘇垣每逢新開店舖向有買便宜貨之習慣前日觀前北倉橋堍新　中西藥房兼售洋廣貨開市時有身穿制服者數十人入内或擲銅元數枚硬取一絨氈或擲銀洋一元强購絨布一疋幾有自由行動之勢衆店夥無法抵制乃濳用電話報告該區巡官及憲兵隊立派隊伍臨場彈壓若輩始一哄而散當場拘獲一名由警區移送總廰司法科核辦 
　　又有組織水警第三廰消息　蘇省有兩大湖流一爲太湖有水警第三廰鎭攝一爲洪澤湖乃鹽梟盜匪出没之地警備隊實不能兼顧水道現聞齊巡按使擬組織水警第三廰管轄三專署添配長龍舢舨及師划各船並定購淺水兵輪四艘以便常川駐防梭巡湖面廰長一席聞將委前淸之海州州牧王某充任所有該處舊有之護卡船隻一律取消改造廣艇下月即可成立目下已在籌備中 
　　擬聘飛行家獻技　蘇垣運動大會下月舉行已誌前報聞日 
期尚未確定敎育會長章伯寅君前聞中國飛行家譚根君早晚由港抵滬擬聘譚君届時蒞蘇一獻其技以增進學界知識未知能辦到否也 
[松江]  
　　鄭重選舉之電　國民選舉初選監督接到齊巡按使電飭略謂選舉至宜鄭重各縣無論有何要公勿得進省現已派出委員到縣可逕與接洽云云可見當道之重視選政矣 
　　嚴格對付選舉人　松江縣詳報調查選舉合格人三百十六名册籍到省經省中審查一過南菁學校畢業之吳寳璜張忠永爲不合格楊傳福降爲祗有選舉權而無當選權其高等官吏之耿葆　蔡光輝耿善勛及不動產之周鑄均以不合格被剔故祗得三百十一人定初選嘗選人五名 
　　鄉農報荒　本年七月二十七八等日颶風肆虐四鄉禾棉均受損害上月七寳鄉耆民投松報荒兹屆秋收木棉更形歉薄前日又有莘莊鄉各圖耆民劉金釗等四十餘人詣縣公署禀求知事蒞鄉勘荒並請省憲酌免賦稅李知事婉諭候批始唯唯退去 
[鎭江]  
　　工廠之發達　鎭郡城内慈幼工廠由柳君祝三募歉組織已歷三年成績頗著現該廠所出之布已銷至北路大有應接不暇之勢旋加夜工趕織據聞有組織慈幼第二工廠之說未知確否 
　　查獲猪皮膏　煎熬猪皮膏一項爲掺和做假烟土之物早在禁令之中鎭江煎熬之家有十餘處近又有胡郎山等潛在甘露寺脚下煎熬被人函報丹徒縣公署當經章縣長面諭王警長前往緝查王即督率長警親往查獲胡郎山姚吉林兩人並起出猪皮兩大缸膏渣三桶鐵鏟兩把空洋鐵桶四只缸三口鍋八口刻已備文詳解丹徒縣公署驗收訊辦 
　　查獲假印土　鎭郡城外八區警察查得趙長德携有標記洋藥七包無標記洋藥一包希圖淆混因帶區預審據供係在城外某店所買因將某傳案均不承認因一併解送縣公署訊辦 
[杭州]  
　　統捐局長最近之成績　頃聞財政廰長考核各徴收局長成績其盈餘逾十分之四者爲紹興朱潞乍浦沈灝嘉善魏在田曹娥袁旭永嘉鍾雲龍餘皆平常至餘東關嚴東關杭縣塘栖等則初次接辦無從考其成績而收入最爲短絀者則爲海鹽壽昌田瑞安俞貽遜靑田陳韶諸人並聞威坪殷李銃辦事勤能有更調嘉興之說未知確否 
　　堵塞麻東江之爭執　屈巡按前據諸曁公民郭卿襄等電禀楊作善趙承瀾等聚衆千人堵塞麻東江道貽害民坂請速飭縣開復等情尚未批答旋又接到諸曁江東坂四十八村代表郭卿襄徐鼎電稱楊作善等聨合自治委員刁健百出昨又集千餘人續堵麻東江不法害民請速飭縣勒令開復依法罰辦云云聞已轉飭吳知事查明前項聚衆堵塞情形具復核奪矣然據另一消息則謂省中近又到有定蕩坂關洋兩湖公民電文一篇其文云曁南定蕩坂關洋兩湖累年水災居民流亡禍由麻東江呌之堰坑横受東江倒灌水所致此坑係先人私開不載經野規略與江東坂無涉用是塡復令東江水歸故道救我六萬糧田十萬生靈郭卿襄等幸災樂禍横生阻執以致縣諭停工功虧一簣迫叩飭縣示期完工恩同再造定蕩坂關洋兩湖人十三村公民代表俞長生等叩此事究竟何方曲直須俟吳知事查復後方能明了也 
[濟南]  
　　日司令返靑紀　此次靑島大谷日司令泰山之游於初七日乘濟南車起行初八日早六鐘乘山　登岱直至玉皇頂所有名勝均次第游覽陪行者亦從旁指講一切正午開餐於此晚七鐘回濟而將軍巡按使已於津浦大樓内備中國宴式以餞别焉初九日大谷司令告辭回靑島午前九時將軍率部下各官歡送至重站禮節無異來時王參謀長楊道尹更加送一程至濟南東站將軍復派任參謀直送至靑島蓋便於沿途照料云 
[廣東]  
　　田廰與海道交代　粤海道尹蔣繼伊奉令任命爲廣東財政 
廰長已於七號視事至所遺粤海道尹之缺奉巡按使飭委營務處長鄭榮於同日接印代理屬憭紛到兩署道賀卸任劉廰長已將眷屬遷出司後街居住并聞劉廰長現因營葬其太夫人及爲公子完娶故告假三月暫緩赴京覲見 
　　巡按使調用西員　第四届核准免試知事現署廣西武鳴縣知事温德溥懐集縣知事黎祖瑩貴縣知事張秉彝藤縣知事任祖安署岑溪縣知事陳大章桂林道署科長張德昕等六員經張巡按呈請飭下廣西巡按使調粤差遣任用已奉總統批令温德溥等應准免其考詢以縣知事調廣東任用矣 
[天津]  
　　直省小學之增加　直省小學校自經巡按使通飭認眞整頓後各縣似有奮發氣象兹經調查本年上半年各縣小學校又增 
加一千三百十二處學生增加五萬九千五百四十四人進步頗速聞巡按使擬將各縣擴充小學最多之處及辦理較善者擇尤咨部呈請奬勵以資激勸 
[奉天]  
　　東省之軍制與防務　鎭安右將軍朱子橋氏由京會議要政公畢於上月月底到奉經叚將軍委派招待四員赴站迎迓並預備參謀處爲行園叚將軍於前日午後特邀集宋參謀長張師長 
孫湯兩旅長及其他軍官等在署開一軍事會議最要者爲三省之防務於肅淸胡匪舉辦淸鄉等等討論多時令某參謀擇要紀錄聞朱將軍在奉尚有數日勾留擬俟周某由京到奉後接洽一切方能遄返江省也並聞陸軍部現派諮議官陸軍少將陳幹氏來奉住省垣愛國飯店據云係中央因東三省軍制行將變更中日新約實行防務要塞亦須整頓故派專員調查 
　　電請緩加畝捐　奉天張貞午巡按未去任時曾准財政部電以本年預算不敷二百餘萬擬由各省田賦之外加增畝捐每畝收洋五分以資補救現聞叚兼使以東省各縣多被水災人民困苦流離倘再加畝捐民力未逮已據情電請政府暫緩實行矣 
來函 
[松江電燈公司來函]  
　　頃見貴報新聞欄内載有機器損壞生火無效電燈不能開點等情查是晚因汽門彈簧鬆軟以致放光過遲至當晚九時許照常開點並非生火無效機器受損兹特備函更正希即登載是幸 
雜評二 
[陜西匪禍痛言（默）]  
　　匪本爲中國之特產然未有如今日之甚者也湘蜀滇粤奉甘等省之匪已徧地皆是而西報所紀陜西之匪禍尤慘不忍聞人民何辜罹此浩刧誰任保護之責而竟至於此極耶况乎一般薰心利欲之徒猶以我民之苦爲未足而必欲閙此舉國驚駭之大問題以自擾人心惶恐謡諑紛起而匪益有機可乘商業停滯生計日艱而人益流於匪類然則今日正製造之不暇更何論乎掃除而廓淸之耶 
　　吾尚有最痛心之一語今日我民所受之禍匪耳常此紛擾不已恐將來匪僅爲一種附屬品則我民之苦更不堪設想矣 
　　嗚呼而今而後匪國歟帝國歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[華僑聨合會致籌安會電]  
　　北京　安　鑒國體問題事關重大非徴求衆意不敢擅舉代表現聞有冒稱本會代表至京參與其事　敝會概不承認華僑聨合會會長吳世榮等公啓 
[西報紀李烈鈞由東抵滬說]  
　　大陸報云上海政界盛傳李烈鈞已乘滿洲號郵船秘密抵滬聞近有人以以存儲上海之大批軍火售與日本之中國革命黨故該黨特派李烈鈞等三人携欵三十萬元來滬提取此項軍火云 
[逮獲紫金路刦案盜犯]  
　　淞滬警廰偵緝隊長翟世淸隊員傳明業偵悉前劫城内紫金路陳姓家金飾現洋並以木器擊傷事主陳嫗腦部身死案内之盜匪江北人徐三白大個子王桂卿等近均匿居新大橋南麥根路地方故於前晚帶領通班隊士會同公共捕房中西探將徐等男女八名口一併逮獲抄出手槍及珠彈寄押捕房候解公共公堂預審引渡歸案究辦 
　　又一訪函云本邑城内於今春連出强刧重案兩起除薩珠衖王克記古董舖一案已經破獲懲辦外其紫金路陳陸氏家被刦巨贓殺死事主一案雖經鎭守使之嚴行督緝淞滬警察廰之竭力偵　連累我人根究數月而正盜眞贓迄無着實下落不圖事隔半載案冷已久於衆人淡忘之餘乃忽有人報告案内凶盜竟得戈獲不可謂非天綱恢恢疏而不漏也日前淞滬警察廰據線人某報告謂此案正盜現匿英租界卡德路地方某號房屋内願充眼線領緝等情徐廰長當派偵緝隊隊長翟世淸於昨晨率同 
隊員傅明業張金　赫樹林等前往英租界靜安寺路捕房禀明前情請加協捕捕房准之立派中西探捕協同馳往卡德路某號門牌屋内掩捕當場擒獲盜匪潘六即趙文彬周蘭亭即祁三白大即白永發俞得有即費老王金貴等五名盜婦徐廖氏費彭氏白吳氏等三口並搜出滿貯子彈之七響白郎林手槍一枝一併由中西探捕帶至捕房收押俟今日解請公共公廨預審後再行引渡 
[公堂復訊私造官錢票案]  
　　公共新閘捕房於本月四號午刻得有綫人密報即派令中西包探在新閘梅白克路三德里五百二十八號屋内及愛而近路鴻興里九百九十五號門牌破獲私造鄂蜀等省鈔票機關先後緝獲陳根生（卽陳根賓）陳金生吳德和吳阿和王永淸（即王樹臣） 
並由閘北四區警署緝獲之吳桂芳（即吳桂芬）連同搜獲之私造機器木印紙張以及已印成未印成之各種僞鈔票等一併解奉公共公廨訊供押候禮拜四再訊在案兹悉王永淸（即王樹臣）延請費信惇律師分别函致公廨捕房謂王係江甯駐滬密探至愛而近路鴻興里探詢情形被捕請速訊明將王開釋等語故新閘捕房捕頭昨晨派探將一千人證解廨請究王襄讞會同原陪審西官美畢副領事升座特别刑庭研訊先由政府代表穆安素律師上堂聲請將王樹臣帶案即經王之代表費信惇律師詰據王供稱原籍直隷並非湖北人於去年九月間奉宣武馮上將命令爲駐滬秘密偵探偵察黨人動靜除馮上將外無人知我爲偵探常與黨人爲伍深知黨人情形雇崔玉成張湘傑（即張沛家）爲帮辦此次捕房破獲私造僞票　關該機關去年已得消息此案首要係黨人詹大悲鄧海秋趙振武等我與鄧海秋於民國三年在天津相識而趙振武梁忠海亦因私造鈔票均由我報告破獲惟我將趙振武等破獲後密探已明故稟明馮上將用崔玉成爲探目此次破獲之機關係張錦成李愛海二人爲眼線至我處報告要求賞洋五百元即據情禀請馮上將嗣接來諭批准囑令趕辦供至此由王之代表律師將諭呈案請察堂上察得該諭並無印信向王詰問王稱因事機秘密不便用印是時政府代表穆安素律師聲稱旣稱事機秘密何以封面上書明馮將軍職銜王稱如堂上不信可向將軍署查問且此事曾於十月 
二號面禀鄭鎭守使當時張沛家董心泉二人亦在旁鄭鎭守使允將賞欵於禮拜一二發給迨至四號往梅白克路三德里探聽據人言機關已被新閘捕房破獲該捕房探目陳雲忠因辦梁天標案與之相識故至山海關路陳探家内詢問破獲情形嗣在新閘路遇見王子濤彼云印刷僞票之吳桂芳（即吳桂芬）家已閙出事情至於愛而近路鴻興里之機關當因鄧海秋囑令張金生李矮子二人往租房屋未帶定洋張等適在南京路與我相遇言及其事我欲探其機關允爲借給故與張李二人同往當給定洋二元交與看門婦人取去因李言此處係鄧海秋等作爲秘密機關囑我少往自付定洋後從未去過繼因三德里機關已破故於五號早上至鴻興里探詢致遭捕房誤拘等語並由王之代表律師詰問上海自馮上將外别處將軍有無派偵探駐滬爾等同伴有無妬忌爭功情事王答稱各省將軍派偵探駐滬者聞亦不少至同伴嫉妬爭功之事亦狠多云云訊供至此因時已過午堂上宣諭退庭判被告等暫留匯四捕房候下午二時半繼續研訊 
[最近稅務譚]  
　　印花稅比較增減　本埠印花稅實行以來經上海縣沈知事轉寄南北商會經售以便各商就近購貼在案兹因第一批應行結束而第二批之稅證又將發行惟改定新章實賣實銷縣公署得九五回扣藉補辦公費沈知事體恤商情一律九五收價然聞各機關經售稅證者因悉十月份之票須將九月 
份比較以後有增無減故均不願擔任再售南商會業已辭却趕將第一批稅款結束以便交代而沈知事仍商請各機關照常經銷謂比較一節可歸由公署總機關擔任即令領取第二批稅證發售但未知各機關能否一律允售也 
　　屠宰稅責成警察　上海縣沈知事昨飭地方警察所景警佐文云案奉江蘇財政廰飭　奉財政部飭開牲畜稅爲雜稅中一大宗屠宰稅又爲牲畜稅要項特訂屠宰稅簡章頒發各省遵照辦理等因由廰飭縣遵辦並發部定屠宰稅簡章罰金執照廰定施行手續各一紙下縣奉此查簡章第三條凡屠宰猪牛羊均須先期赴征收所完納屠宰稅領取執照方准宰殺第五條違犯本章程第三條之規定者一經查出或告發每猪牛羊一頭照稅額以二十倍處罰第六條告發漏納屠宰稅者查實後准於所收罰金内提十成之五作奬賞費又施行手續第六條屠宰户逐日所宰猪牛羊由各地方警察隨時查驗蓋戳以重衛生並每五日報告征收所核對如有不符照章究罰各等語是征收屠宰稅金恃警察隨時查察方足以杜漏稅之弊如有違犯簡章第三條之規定者一經查出即行照章處罰其所收罰欵隨時交付征收所掣取罰款執照給予漏稅者收領仍由征收所照章提成給賞以資奬勵合行飭仰該警佐轉飭各區一體遵照 
　　所得稅明年實行　上海南商會日前接上海縣沈知事飭文略謂案奉江蘇財政應飭奉財政部行知定於明年爲始實行開征所得稅並頒發征收章程到縣飭該會迅行查明商界行號貨棧主任名姓每年所得薪水等項若干以便征收等因嗣該會因此項新稅開辦勢必手續紛繁應將章程照錄分佈各業領袖查照後以期會商辦法再行開會公决 
[模範監工場出品之近况]  
　　上海模範監内自工場改組後典獄長李繭生對於囚人工作監督頗勤該監原有工場五所現已擴充至十三所作工人犯計達二百三四十名所出成品亦多可觀就中以縫紉一科所出華洋各式衣物材料堅韌針線細密銷場頗暢因工資比外間減少十之三四故定價稍廉購者遂衆其次則毛巾一科出品大小俱備大號每打僅售洋八角四分銷路亦頗不惡 
　　此次北京農商部開辦國貨展覽會該工場送往陳列之出品計有數十件各科俱偏事前曾在該監陳列供人縱覽據往觀之人言大致均有可觀而尤以紡紬洋枕紡紬帳沿及女監所出之綉屏等手工品爲最特色此輩工犯有此好身手期滿出獄當不患無生計矣 
　　該工場於本年夏初不過規模粗備出品無多曾幾何時已大異往昔籐木製革織席等料成品亦居然可觀進步如此迅速果能精益求精將來發達定可操左劵也 
[承租日暉呢廠之續禀]  
　　滬南日暉織呢廠由商人郭建侯禀准齊巡按使承租紡織毛絨線尚未解决昨郭商又禀齊使文云竊商人於本年九月十八日奉鈞批禀悉該商集合資本試仿毛絨物美價廉足以抵制外貨挽回利權毅力熱心殊堪嘉尚惟日暉呢廠收歸官有合同已奉大總統批令撤銷仍歸商辦所請租用該廠應俟本署將收回買本退還廠屋事宜　理淸楚再向該廠股東商量租用可也仰即遵照此批等因奉此商人理應遵奉批示靜候鈞署收回買本退還廠屋事宜辦理淸楚再向該廠股東商量租用惟商人前次試仿各種毛絨線將銹壞機器逐件修整一面仿製一面招股現在線樣已出多時股本均已招足購齊原料專待開工定貨行號需用出品兩方面均刻不待緩且前月驟　　災廠房屋頂大半吹折若不亟修恐再受日曬雨淋機器各件勢必又將銹壞在商人稍受損失本無齒及而官應未將廠屋退還之前關係甚非淺鮮爲此冒凟尊嚴瀝陳緣由仰祈俯順商情量予變通准商人暫租改製毛絨　廠不獨機器可以保存而廠產亦免棄置况官有合同尚未收歸執業主權仍是鈞署核辦如蒙恩施批准暫由商人承租所有該廠前遭風災吹損之處先由商人墊欵修理於呈繳租金項下扣除將來廠屋退還有期商人俟奉到鈞署飭知遵即退租不敢稍有違背一面再與該廠股東直接商租如此變通辦理於機器實有廢物利用於廠產不致再有閒置是否有當伏乞批示施行深爲德便謹稟 
[法租界之調查户口單式]  
　　法工部局總辦唐登君以法新租界推廣之後店舖居民日漸繁盛究竟人數若干須當調查方知實在現已印成調查户口單於昨日派捕分給界内各店舖居民限於陰曆十月十六晚一律塡明候至十八日仍由局中派捕收回兹將單式照錄如下　法工部局諭民國四年十月十六日夜界内店舖行號客棧眷屬男女大小人數在屋内歇宿者塡寫明白於下　居民舖户知悉本局欲知法租界内華民丁數故特將此印欵空單於中國十月份起飭捕照本局門牌按號各給一紙該家主必須於十月十六晚將此單按款即行塡寫明白不得任意增減俟本局於十月十八日早到來收取應即呈交勿致躭擱此次丁册之事本局欲知其大數照五年之前詳查並無陰探及丁捐之意亦不需索錢文爲此俾衆週知　規條　一於十月十六日夜該家主將此單塡寫明白切勿有誤　二此册限於十八日早上工部局巡捕按號收取家主即行檢交　三塡寫號數當照本局所釘門牌勿誤　四此丁册係爲安民起見自可勿虞當收時並不索取分文如有藉此索詐者立即指明禀究 
[抽剩膏店均須加捐]  
　　法租界内共有挑膏店一百八十六家九月一號由法工部局總辦唐登君當衆抽籖抽去四十七家抽着者限於本月三十號一律閉歇未抽去者聽候調查明白酌加捐銀在案現聞局中議定未抽去之一百三十九家俟四十七家閉歇後分别營業大小均須酌加捐銀若干云 
[添駐軍隊之傳述]  
　　昨聞本埠軍界傳述以陸軍部近查上海松江間所轄防地範圍甚廣且滬杭鐵路直達浙江省垣沿路線亦須派兵防駐至楓涇爲止所駐陸軍第四師第八旅第十五十六兩圑及第十師第十九旅第三十八圑步兵共三圑尚嫌不敷分佈亟應派兵駐防以資保衛現查有第四師之步兵第七旅十三圑所部三營官兵熟請淞滬兩處地理自當仍飭十三圑各營尅日南下駐紥上海松江等處以厚兵力 
[李總司令赴淞查閱砲台]  
　　海軍李總司令近接部飭着將長江上下游各路及各要口之砲台切實整頓以重防範等因除已派委饒右司令察看沿江各炮台布置是否完備外所有吳淞要塞砲台距滬較近自應親往察勘故於昨晨督同司令部參謀副官各一員乘坐永翔砲艦由滬赴淞查閱砲台 
[操演兵士預備檢閱]  
　　上海鎭守使部下各圑營因政府近有派員來滬檢閱軍隊消息奉鄭鎭守使諭飭各就所部預爲操練故各圑營均自本月十五號起一律開操每日兩次午前自七時起至十一時止午後二時起至五時止分班操演各項技術以期純熟 
[學生會演說美國之社會敎育]  
　　寰球中國學生會訂今晚八時　黃炎培君蒞會演說美國之社會敎育吾國自　學以來於學校敎　具有端倪而社會敎育缺焉未講蓋因其道多端措施非易然開化人民之智識其效速於學校美人以自治著聞社會敎育設備之完美震耀寰球今黃君新自美洲歸於該邦社會敎育深心考察崇論宏議將發表於今夕俾關心社會敎育者有所取則焉 
[旅滬江西公會開會紀]  
　　江西近年迭遭水患人民損失財產不下數千萬旅滬贛人於前日特開全體大會籌議導利水勢非疏河不可因分陳意見書於贛省巡按使及京師同鄉官擬請轉呈大總統指撥款項興辦俾成一勞永逸之舉又聞是日並提議所發振損册分别催繳以俾早淸手續 
[國貨展覽品出售准免稅釐]  
　　北京國貨展覽會各省送京之展覽品於會竣出售請免補稅釐一案已奉中央核准昨上海總商會接楊道尹公函云逕啓者本年十月十一日奉江蘇巡按使公署第五七五三號飭開准財政部咨開承准政事堂機要局抄交農商部呈國貨展覽會各省送品於會竣後出售請免補納稅釐以示鼓勵一案本月八日奉大總統批令應准免其補納稅釐交財政部稅務處查照此批等因到部相應恭錄批令並油印原呈咨行查照飭遵可也此咨等因並准農商部咨同前因准此合特抄錄原呈飭即轉飭遵照等因 
附抄件奉此除分行外相應錄同抄件函送貴會即希查照等因昨由總商會通函各出品人一體知照矣 
[南半城築路近聞]  
　　本邑南半城城垣拆卸已竣事差聞該處築路章程亦經工巡捐總局規定擬照北半城一律其最寛處以五丈爲限另加兩旁側石丈許最狹地點定以四丈外加側石以便地道寛廣而備内地電車公司鋪設雙軌之用其路外餘地經丈放局勘定後歸本埠興業公司躉數承買起造市房乃該局訪聞邇來有人謡傳謂大東門以南至大南門之馬路定寛一丈其大東門迤北至小東門定八九尺餘作爲公地等語其實並無此等建議故特飭知路政處趕將路線規定候會同丈放局勘丈後即須開工築路 
[農民反對塡塞宋家浜]  
　　浚浦局近在浦江一帶開挖淤泥並將宋家浜塡築以便交通兹 
因該處一帶農民以宋家浜塡塞後與農田水利有碍故由二十四保八圖地保孫梧汀投上海縣公署具禀請示兹經沈知事批示云查浚浦局塡築宋家浜一案前據該鄉經董禀請滬海道轉函商辦至淸理無糧漲灘浚浦局與沙田局係各分界限如該圖内漲出無糧灘地係在浚浦局界線之外即赴沙田局禀報可也 
[學生請貼學費之不准]  
　　北京大學堂學生沈義日前投上海縣公署具禀請求津貼學費沈知事得禀後查得縣敎育公款處近來經濟異常竭蹶所請實難允准已批飭遵照矣 
[法公廨停訊一期]  
　　昨日禮拜三爲法公廨訊案堂期適聶讞員之夫人孫氏因病逝世須當辦理喪事無暇到廨故咨照法公廨停訊一期 
[兩英領謁見交涉員]  
　　靑島英總領事依克福君昨晨偕同駐滬英總領事法磊斯君特往道尹公署訪晤楊交涉員當由交際科長陳震東引入招待室稍頃復由楊道尹延入客廰茗談良久移時握手而别 
[寳山縣知事來滬]  
　　寳山縣知事張允高日昨因公來滬當赴鎭道兩署謁見鄭楊兩君禀商要公聞日内即須回任云 
[電車公司新購引擎抵滬]  
　　内地電車公司在天津電車公司購就餘剩之引擎一架已由車務總長朱少圻赴津交價三萬餘金旋向招商局愛仁輪船訂定裝運來滬昨已驗關起岸惟因該引擎共重十八嚬壓力太大致該輪起重機損壞當即修理分别起運其水脚共需四千餘金及賠修起重機千餘金計共需四萬餘金云 
[湖北路之火警]  
　　公共租界湖北路七號門牌某舊布頭店於昨晚八時忽爾火發經巡街捕瞥見愱報捕房立飭救火會西人驅皮　車駛往澆息計燬房屋兩間當皮帶車馳往施救時在四馬路撞倒人力車一輛　將車夫撞倒受傷由捕查見車送仁濟醫院醫治聞受傷甚重恐有性命之虞云 
[拿獲領餉潛逃之艙長]  
　　蘇省鹽捕緝私中營部下某　艙長馬龍生前在營部領得本年八日份薪餉　洋二　數十元　職潛沈當中　董營長查　未獲兹得探報知該艙長潛匿上海浦東張家塘家内前日特派隊官黃兆年帶同護兵四名來滬投請當地警區協同前往馬家將該艙長拿獲昨已押解赴蘇交中營歸案核辦矣 
[復訊西孩身死不明案]  
　　僑居北四川路麥拿里二號門牌之西孩身死不明一案經公共公堂研訊詳情迭紀前報前日午後俞襄讞與英領卓君升座公堂復訊捕房刑事科代表牛門律師因事未到而尸屬倫及爾及 
奥人白哲爾仍各由穆安素禮明兩律師到堂代表並訊據奥人白哲爾繼續供明該孫未產之前本已禀奉奥領事允准許伊領回因臨產時適有事離滬迨至回申孩已身死去年白朗姆母女前往新嘉坡後據前在白朗姆處之大司務（即指前次到堂作證之吳行熙）云及該孩未死之前曾見白朗姆有白色藥粉一瓶並見其手調女孩所食之牛乳其中事屬可疑故與約定日期央其作證報告捕房詎届期爽約不至此後直至日前在堂始見該大司務之面祗因其失約後久不見面故於今年二月間將此華文賞格粘貼於北四川路一帶以冀該大司務或知悉此事之人肯出作證且於未貼之前曾函請捕房總巡允許去後因接函復不允祗允由捕房調查且囑赶將發出之賞格收回繼又屢次函詢總巡始終不復故於六月間請奥領事函詢始據復稱已由工部局衛生處開棺檢驗今旣驗明果有砒毒應請察核云云嗣因大司務吳行熙前次到堂作證時不認與白哲爾有甚交接故經白哲爾之西崽上堂供明去年曾見吳來過兩次惟不知所談何事云云中西官研訊至時將七點始宣佈退庭諭候會商核奪 
[火車站又查獲烟犯]  
　　五區探警前日又在滬寗車站查獲私帶烟土犯王得勝王雲冬徐觀貴徐紀邱文彬徐少亭郭菊齡等七名抄獲無印花土四兩餘烟膏烟泡六兩零又烟具三件一併移送檢察分庭預訊還押聽候起訴公判 
[北橋鎭之嗎啡犯]  
　　王福生近在北橋鎭地方爲任滙豐王和尚徐柄濤等代打嗎啡針遇癮爲警一併拘送縣警察所於昨轉送地方檢察廰奉飭分别收押候究 
[查見迷路女孩]  
　　五區一分所崗警於前晚九時查見迷路女孩湯登雷一口帶所後訊據供稱年九歲江北人餘不知情昨解閘北司法科轉送慈善圑留養候查 
[又催艒艒船遷移]  
　　濬浦局以開挖浦江淤泥機器現經挖至滬南商船會館碼頭而三泰碼頭南北沿灘所泊之艒艒船隻屢次催令移泊迄未遷去查此項船隻有百艘之多行駛不易須當及早遷泊庶免阻碍要工故於昨日函由工巡捐局轉飭船捐市泊所迅速催遷艒艒船隻移往别處停泊云 
[飭吏催徴房捐]  
　　二十七舖地甲陶忠投上海縣公署禀稱大南門外一帶商民邇來故意拖欠房捐因此延宕數月分文未收請求提追等情昨經沈知事飭派催徴吏協同該地甲分投前往按户催徴如再抗延再行禀請提究 
[謊騙險銀案移送崑山訊辦]  
　　四川路允康人壽保險公司投公共公堂控崑　區董謝玉書與在逃之殷仲成等謊報投保壽險之丁瑞園病故虚設靈柩串騙險銀一千兩一案昨晨由廨復訊據原告代表愛理司律帥上堂聲稱前堂聲請展期因見證人等均在内地之故現因該見證人等散居四處知照不便請將此案移歸内地官廰訊辦云云俞代襄讞核供商之英領卓君判謝移送崑山縣知事署訊辦 
[串拐無憑]  
　　王白氏王錦祥同控王金標周阿芳張唐氏串拐伊等十六歲女兒素貞十九歲女兒丁蘭一案昨經公共公廨中西官復訊因被告堅不承認而原告並無實在證據遂判將案註銷被告一　　釋 
 
 
 

Page 11

 
 
[雉妓拉客鴇婦納賄]  
　　　州路九江里雉妓張桂寳因在途拉客由六百八十五號華捕　見往捕即由鴇婦吳楊氏欲行賄洋二元求釋當被一併拘入抽房昨晨解由公共公廨中西官訊明判張妓罰洋三元充公吳鴇押女所兩禮拜示儆 
[贅婿毆傷岳父]  
　　船户戴阿寳家居浦東二十四保十六圖塘橋附近祇生一女名林英年已及笄去年舊曆五月二十四日憑戴之舅嫂曹張氏堂妹張戴氏等爲媒招龔龍生到家爲贅婿即於今年二月十九日 
成婚詎龔龍生不務正業專事遊蕩迭將家中財物取出變賣林英向勸被毆戴阿寳聞悉往查龔突於八月三十日將妻父兇毆受傷戴阿寳即投地方廰喊控經檢察官驗明傷痕諭令回去將 
女林英帶案再核一面飭派法警下鄉將張拘獲於昨日解案票 
請訊究奉飭押候原告來案訊辦 
[傳訊不到保洋充公]  
　　雉妓趙李氏因在金隆街拉客被六百五十五號華捕查見往拿即由高小山者出爲霸阻當被一併帶入捕房准各存洋十元保出昨由公共公堂傳訊不到中西官判將保洋充公 
[告訴人無上訴權]  
　　前淸上海縣差役姚德榮又名姚德鎭前在地方審檢廰控方坤全將伊女大新勾誘成姦逃逃並牽涉鄰人朱妙發朱薛氏朱小妹子等一案嗣經該廰訊明判决方坤全監禁四個月大新給伊父領回管束朱等拘役十五天書因在押已久足敷抵消從寛開釋在案詎姚德鎭奉判不服投檢察廰聲請上訴昨經林檢察長批示云查訴訟通例告訴人無上訴權經總檢察廰通令在案該民居告訴人地位所請上訴毫無理由本廰未便照准 
[限繳違背契約之損失]  
　　德商福來德洋行因龔文彬違背契約不交定成絲頭具控公共公廨請追損失銀五百兩等情前日午後由會審官王肇之君與德領裴君升座會訊原告由代表律師偕買辯沈子雲上堂訴明案情請追質之被告供詞支吾中西官會判被告交保限兩個月繳還原告損失銀五百兩違干未便 
[閘北檢察分庭之批示]  
　　烟犯朱錫祖經閘北審檢分庭判處罰金二十元及拘役十天已紀前報前日由李子卿具禀檢察分庭爲朱請求易科昨由李檢察官批示云候轉送同級審庭决定又柏孫氏禀請給領伊女等情亦由李檢察官批云仰即邀具妥保來案將小五子領回可也 
[商人寳鑑出版]  
　　商務印書館新出版之商人寳鑑專備經商貿易之用全書共分八編材料豐富而皆切於實用洵商人必要之書也昨承惠贈一册書此誌謝并爲介紹 
[氣候報告（上海徐家滙天文臺天氣測候報告）]  
　　十月十二日印度支那間之颶風已過安南及暹羅境殊將往瀾滄江流域中國内地天氣隹氣壓上升南滿有氣壓低度向日本海進發 
　　十三日天甚晴揚子口有重露日出時並有重霧氣壓上升 
　　十三日下午四時三十分預測天氣陰晦舟山南微有北風山東及北方微有南風 
　　十三日下午四時前二十四小時内上海氣候温度至高七六．六至低六○．六去年同日至高七九．八至低五四．四 
來函 
[馬佐臣君來函]  
　　申報館大主筆先生台鑒警啓者昨閱貴報載詢儲金發還事敢不直告以副雅意按儲金創議時業經明言不達五千萬即如數加利發還及上海幹事大會所定章程第十一條亦具此意後九月九日開聨合大會上海代表又主發還但因各省代表除二三處贊成者外餘均主張進行於是上海不得不隨多數一致進行然歷時已經數旬毫無進步可言與其徒勞精神被人誹謗不若一概發還以踐前言鄙人已將以上之意告知總事務所請開職員大會公决發還大約不日即有妥當辦法也此事旣承貴報時報及各報鼓吹在前今仍仰仗鼎力以全信用庶鄙人得以稍解罪愆也耑此敬請撰安　馬佐臣謹上十月十二日 
雜評三 
[華僑聨合會之聲明（訥）]  
　　華僑者最稱愛國者也自變更國體問題起泗水華僑等屢電痛陳帝制之害所以忠告籌安會者至矣乃不省悟反以華僑一二人之私電冒爲全體之贊成僑民失望之言何等 
迫切詎猶漠然無動於中耶 
　　嗚呼僑民之心從兹去矣前此撫慰撫慰之功悉付諸流水矣惜哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[籌安會文八股體] [  天台山農]  
　　會曰籌安鼓吹君主也夫會胡爲乎開哉因外國大博士一文耳美其名曰籌安非製造皇帝之機關乎　嘗讀孟子滕文公篇曰揚子爲我是無君也何今之楊度反欲改君主哉蓋一則但知愛身一則不知愛國噫古今二楊氏雖主張無君有君之不同而其邪說誣民一毛不拔則一也　昔宋育仁旣倡言復辟矣今楊度等之開會又何如　巧奪頭彩舞臺演雙摇會矣彼以妻妾爭風醋瓶倒翻乎夫婦此欲帝王登極飯桶吃飽乎君臣　普濟孤魂道場開盂蘭會矣彼以陰司餓鬼披髮出地獄之門此爲陽世貪官磕頭拜金鑾之殿　厥會維何即籌安是　籌之諧聲爲愁籌又算之謂也持籌握算使我愁憤難平彼興高奚烈之徒祗可與酒籌賭籌之游人相提並論　安之轉韻爲寒安又危之對也求安反危令人不寒而慄彼利令智昏之輩不過與同安易安之茶館等量齊觀　新年賭具曰狀元籌籌安之籌何異兒童之嬉戲乎始則君主立憲繼則總統世襲庸醫換湯不換藥可謂瞎話連篇矣　北地優伶曰高福安籌安之安何殊傀儡之登場乎對外則曰總統對内則稱君主野鷄盤頭勿盤脚可謂搶花亂掉矣 
　　最可笑者昔爲創造共和之偉人今爲推翻民主之健將出爾反爾居然隨機應變也前日之是今日之非不禁於籌安會而躊躇久之　所可慮者未做君憲開國之元勳反做朝鮮亡國之奴隷得過且過不如安分守己也一言興邦一言喪邦能無於籌安會而感慨係之　嗟嗟一品補服化鹤重來封爵不久實行公侯伯子男齊獻一姓萬年之頌　五色國旗變龍有日鞠躬行將消滅漢滿蒙回藏應復三跪九叩之儀　籌安會乎吾爲諸君喜吾尤爲諸君懼 
譯著 
[間諜生涯] [  天虚我生]  
　　（十二）航空事業 
　　近年更有一新發朗之事業足以破壞歐洲之均勢者即航空之艦隊是也德國旣以戰鬭爲唯一之宗旨故凡耳之所觸目之所接莫不存一軍事上利用之思想自理廉脫爾發明風車之後即無日不思改良令其生載　之効力初風車之上升僅能留空中約四分鐘今則逐漸進步由極簡單之風車一變而成無畏艦其上升時間可九十六小時而每一小時之飛行尤可至四十八英里之多以較於前其進力之速果何如耶德國當一千九百零八年至一千九百零九年間嘗撥國家特别經費造齊柏林式飛艇十二艘并組織隊伍以司其事舊有者益整理之以適於用故德國名雖僅有飛艇十二而實則三倍之也飛機之站有五一在大西洋沿海一在苞森其他二處則近法國一爲斯忒拉斯　一爲茀郎克福忒而以威廉府一站爲之中樞顧其重要機關實在圮海中之海理哥蘭島此站適當英德之衝防守至嚴一千碼之内不許一人行走故除威廉街人外全世界中實不知其五站之外尚有此一站也以上皆指軍用飛艦而言若商船則尤有多艘吾嘗爲之私計設德國一旦動員令下時飛船出發直可至五十餘艘之多也 
詩選 
[無題戲集詞牌] [  東園]  
　　鳳凰臺上憶吹簫如此江山歸自遥綠意紅情留客住暗香疎影殢人嬌箇儂南浦探芳信多麗西湖奪錦標沈醉東風撲蝴蝶傳言玉女繫裙腰 
[春風戲集詞牌]  
　　春風嬝娜醉花陰大有闌千萬里心燭影摇紅憶蘿月海天闊處碧雲深 
　　換巢鸞鳳贊成功庭院深深一萼紅揉碎花箋靑玉案貂裘換酒醉春風 
詞選 
[古香幔紫薇用吳夢窗] [  時甫]  
　　瓣舒纈碎萼綴珠圓開近霞圃剛及新秋芳事未憐遲暮小字借星宮早輝映丹山　羽似天孫艶錦一幅七襄夜織尤苦　乍回憶玉堂深處悄對薇郎休歎無主顫動高枝蒽爪倩誰搔誤初月上如鈎更不寐宵聽滴露怕風來又吹落紫英如雨 
[後庭花] [  東園]  
　　綠窗花氣淸紅欄竹影横明鏡愁眉怯空房小膽驚聽銀箏離鸞别鵠斷腸何處聲 
[十六字令]  
　　愁明月金陵十二樓憑欄望西北亂雲浮 
小說 
[家庭小說嫣紅刧] [  常覺小蝶合譯天虚我生潤文]  
　　第六十五章（續） 
　　讀吾書者試思之夫理痕者誠實人也今一旦聞其女竟有如此醜行而且當衆宣布無一毫　飾則中心之悲痛又如何耶則已不禁頽然幾暈殆至海斯得退堂而理痕呼吸亦且不續矣温桑乃進而鞠躬且謝鹵莽曰密斯特理痕今哈勃克之罪已白被告感女公子恩德雖没齒亦不能忘今謹備得車輛願先生即偕女公子歸去如何在温桑之爲此語實和靄無倫而理痕則恨毒滿腔正無可洩發聞語乃立轉身而行跟蹌上車坐於安娜之側初不作一語目定而面靑無復類人海斯得繼上且呼威廉曰汝亦 
同行主人氣色甚不佳威廉點首乃亦登車將馳矣忽有一守禮敎徒歎息而前附理痕耳曰此事吾儕自有公論今晚歸願母過事責備汝當念其爲無母之兒也理痕瞪目無言其人乃自去車亦徑馳且下其四面之窓以避途人囑目行不多時威廉海斯得忽皆大呼亟把理痕之臂曰噫奈何如此暈矣：：：言次車立停威廉下車呼派雷幸其居適在街側一召即來則謂理痕已成中風之疾一時且難治威廉乃令派雷伴衆人而行已則先歸以其事報配新斯時配新斯已愈惟足尚跛聞信大驚幾號而馬車亦已到衆舁理痕入室安娜從之而哭顧又羞於見人乃立奔臥室時衆方料理理痕更無暇刻顧及安娜威廉恐有他變乃隨之而行則安娜方伏榻上哭泣已不成聲但言此生已不能再留人世威廉不能勸乃歸告嫣紅然而嫣紅又安能勸安娜哉 
　　理痕病矣而哈勃克則竟以是得生審判長維廉利達因安娜海斯得之言均誠實可信遂請陪審官十二人公議哈勃克果當開釋否衆議可一小時遂認哈勃克爲無罪當堂釋放至於殺小安東尼者果爲何人則爲又一問題無涉於此矣 
[奇情小說秘密汽車] [  東埜譯]  
　　第十章（續） 
　　此時林福醫生從座位上起身說道時候躭擱得久了我還有幾個病人須去診治要告辭了子爵我的汽車如今停在門外你可有功夫同我出去走一遭吸些新鮮空氣　勃立南道我心裏鬱悶得狠原想出去走走承達克透相邀那是再好没有的了於是 
兩位少年向衆人告辭一聲走出議事室來 
　　兩人相將登車並肩坐下命一個意大利籍的駕車夫移坐後面 
林福醫生親自駕車輪機初動緩緩駛過彼撤公園左近勃立南舉目四顧第見林木撐空樓臺　畫雖交秋令而天然景物並没一些憔悴可憐之色冷風一吹神思不覺爽了許多只聽林福醫生說道子爵你方纔和警察長叙談極費斟酌說的句句是實言又句句是不要緊的話你昨宵同我說的什麽承造汽車什麽如期交付一字也不曾漏出省了許多糾轕勃立南道可不是嗎誰耐煩拖泥帶水的和黨人纏得不夠再和警署中人多纏他說到這裏從懐中摸出錶來一看長短針已指出十一點五十五分心裏有些着慌向林　醫生央告道我有些俗務想往太盤街勞倍司化學師那邊走一遭你可能送我一程林福醫生笑道那自然可以你前去購藥麽你受了一夜的恐慌神思擾亂極了須飲服些安神劑纔可平復但你到了那邊不便把昨夜受驚的事實告訴他們他們又不曉得你神經上有若何感觸藥不對症如何可以使得待我和你一同進去開一藥方敎他們藥肆裏配合包管你一服便有功效我各處行醫開的藥方都是向勞倍司藥肆中配合的藥材剔選精良很靠得住勃立南笑道你厚意拳拳只好心領我此去并不爲購藥只因我查訪的事情在那裏有一條線索前去抽一抽看林福醫生道㕭他說了一個㕭字將要問下去一想又覺不便就改口道旣然子爵有要事在身待我直送你去那汽車又繞過幾條街道子爵悶坐車中覺得相對無言冷淡淡的很没意思便又想出話頭來說道達克透你看街道兩旁的房屋或高或低忽新忽古禮拜堂的塔頂譬如一個大圓錐巨紳富翁的住宅屋頂又是方方正正石壁之上彫鏤着許多人物花卉栩栩欲生除出羅馬都城以外世界上再没有這種高古精緻的建築物了我輩瞻仰之餘彷彿還想見當年羅馬帝國全盛時代巍巍帝闕泱泱大風曾幾何時滄桑遽變這些房屋多不是當年故物乃是後人恪守遺風倣古時式樣重新蓋造起來的若要覔眞正古時遺跡只在那夕照斜陽之下荒烟蔓草之中偶見一二斷崖墮壁臥碣殘碑供那牧童敲火野牛礪角一經有心人摩挲賞鑑要生出歷史上無限的感慨呢 
 
 
 

Page 15

 
 
   
 
 

Page 16

 
 
   
 
