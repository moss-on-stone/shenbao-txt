# 1913 - 45 - 4914363

 

Page 1

 
 
   
 
 

Page 2

 
 
社說 
[西藏用兵記十（無名]  
　　（二）（十）殷承璿之不平九月二十二日雲南蔡都督轉殷司令眞電稱前者轉奉大總統電令開江卡失守蠻焰愈張川邊軍隊不力巴塘慮難顧及應即撥援軍進剿逃出難民妥爲救濟又轉奉卅電開大總統令蠻氛日熾川軍應由爐窺裏塘滇軍應由維援巴以收夾攻之益庶可規復川邊各等因奉命之下不覺起舞滇自反正以來援川援黔疲於奔命黔師未還藏警又告明知兵凶戰危而同仇之侶奮發荷戈居留之民踴躍輸餉誠以滇事雖定民國前途危於累卵列强無正式承認之明文日俄有三次協約之警告同處漏舟深恐覆溺而藏事關係國防大局誼切唇齒披髮往救尤屬義無可辭璿在大理軍次奉到前電時値秋雨人馬奔疲未敢稍休枕戈待旦不遑假寐抵鄧川劍川先後接鹽井委員張世杰巴塘參贊顧占文求援急電即星夜督隊兼程而進并飛令前衛司令分道揚鑣右窺裏塘鄉城以爲川軍進窺裏塘之聲援左攻鹽井以救川軍坐困巴塘之危急左軍適與匪遇纔攻筒江即大敗之軍次梅里又猝遇衆擒斬無算當將連捷情形電由都督轉報在案一面又開據兩縱隊右趨中甸左趨維西以爲後盾羽檄交馳急於星火正督促間而尹督阻上滇軍之電忽至謂川軍圍攻裏塘不日可下滇軍無須由維援巴請如原議直抵拉薩云云急則求援緩則忌功延客至門揮之使去於理於情安乎不安况師混成旅以上道出三千里以外糜餉至數十餘萬之多軍行經四十餘日之久欲以一紙空文使廢然而返能乎不能敬告中央璿奉命西征只求國事有濟非敢邀功惟滇軍至此士氣倍奮離弦之箭勢難中止樓蘭未斬誓不復返所可慮者滇爲邊瘠省分自援川黔後已羅掘無方而萬里西征尤賴鉅餉接濟庶可逹直抵黃龍之目的約計一年非費四百萬不爲功應請速飭各省量力協濟則士馬飽肥軍無枵腹之慮並懇明定滇川兩軍進行方略俾各有遵守協力規取以收統一策應之效庶蠢爾藏番不難指日敉平矣璿一介書生謬典戎機負終軍之壯志請纓有期嘆李廣之數奇塞雲無主臨風披瀝不盡神馳政府接電後仍飭滇軍毋前進（未完） 
時評 
[南北統一紀念（無名）]  
　　南北統一一週紀念而南北間之稍有睽違者唯贛省一隅耳今贛督巳派人至京而政府復派人至贛互相疎通是亦可謂南北統一之一紀念　　南北統一紀今日北京各官署懸燈結綵而南京各官署亦懸燈結綵遙相爲應是亦可謂南北統一之一紀念 
專電 
[北京電]  
　　今午十時國務院開茶會公祝統一紀念文官約三百武官五百學界及外賓約九百各官署城樓天檀並結彩三隆福寺護國寺同日開放内部特將東西長安門城隅各拆缺口以便交通共和紀念會仍設天壇内 
[北京電]  
　　蒙古聯合會改稱蒙古聯合進行會巳於十一日在東四牌樓餘園開成立會活佛王公各項人共到三百餘 
[北京電]  
　　打箭爐來電藏番進逼鄕城裏塘一帶風驚鶴唳草木皆兵川軍僅在鴉礱江附近沿途駐紮以資防堵尹昌衡又向胡都督調兵一團開往爐城聽候指揮 
[北京電]  
　　新疆來電喀匪現已竄至扎哈沁旗地預備進犯古城新疆防軍大半駐紮北土爾扈特東北方面兵力甚弱現有陸軍不過數營器械係舊式來福鎗不足應戰請中央速接濟快鎗六千枝機關砲二十四尊聞大總統已批飭陸軍部速撥 
[北京電]  
　　黑龍江有大股鬍匪其頭目曰君子甲携有大砲到處搶劫並聞該匪與陶什陶結拜兄弟聲勢相應中央已飭黑督派兵痛勦未知能從速剪除否 
[北京電]  
　　張士秀李鳴鳳案定明日開審由蔣作賓組織軍法會議 
[北京電]  
　　陰曆初十爲清后誔期袁遣梁往賀書稱爲中華民國大總統謹致與大清隆裕皇太后陛下 
[北京電]  
　　敎育部定十五開議 
[北京電]  
　　財政統一會各省代表已齊 
[北京電]  
　　龍濟光已統率所屬出防梧州並電請中央每月接濟兵餉七萬兩不足之數由該護軍使自籌 
[南京電]  
　　昨日（十日）爲南北統一紀念會各公署機關均懸旗結綵以誌慶祝 
[南京電]  
　　應省長昨奉敎育部電凡警界服務人員須有法政學校畢業出身所有警務警官各學校名義一律取消 
[南京電]  
　　應省長昨改委朱沛赴武進無錫江陰等縣境内清理給還盛宣懐財產 
[南京電]  
　　籌備國會局現商准交通部凡各省司法官廳所發選舉訴訟電報暫照選舉電報成例列入一等記費昨特請省長轉飭各司法官廳遵照辦理 
[南京電]  
　　鹺務銀行刻就裕𡩋官銀號屋開辦俟修理完竣卽可開幕 
[南京電]  
　　十三十四兩日行政公署開會講演日本敎育狀况 
[南昌電]  
　　總統派梁柏年黃九文抵贛與李督面商省長事將使鄂贛對調 
[南昌電]  
　　李督派員於十二日往南康府城設電綫專遞軍事 
特約路透電 
[北京電]  
　　聞德公使已通告六國銀行團如將舉任顧間作爲外交上競爭之舉則德國將要求任德人爲鹽務處顧間德公使昨晚赴津參列天津德領事署成立五十週之紀念典禮 
[北京電]  
　　今日爲南北統一紀念日各界均停止辦公五色國旗滿城招颭各公署與各商店均掛燈結彩頗爲華觀各街道游人甚衆晨間總統府開慶祝會官紳及外人到者頗衆袁總統因患寒疾不能躬臨由海軍總長劉冠雄外交總長陸徵祥及梁士詒蔡廷幹等迎接來賓行禮時奏樂洋洋禮畢乃於庭中進及茶點散會 
[武昌電]  
　　今日爲南北統一紀念日各公署及各學堂均休假以彰盛典 
[吉林電]  
　　延吉哈（譯音）練編混成旅之軍士近忽叛變殺死人民百名本月十日吉林已派兵一營前往鎭壓該處商店現均集款以付軍餉 
[開封電]  
　　此間西人寓所曾於一星期内被刦四次迄今未獲一犯 
[東京電]  
　　今日（十二）下午山本伯爵奉召入宮巳由日皇下詔簡爲内閣總理 
[大阪電]  
　　此間受東京暴動之影響昨晚（十一）亦有激烈之暴動各官僚派新聞社與官僚派議員之住宅均爲暴徒摀毀迨今晨黎明始各散去 
譯電 
[北京電]  
　　今日爲南北統一紀念日政界中人受錫動章者頗衆其中有名人物爲吳景　湯化龍姜桂題叚芝貴胡惟德梁士詒譚學衡那彥圖張動楊度哈漢章等員今日紀念典禮係在國務院公署舉行公署内外裝飾頗爲壯觀文武官員到者數百人袁總統由趙總理代表外人參禮者約二百人行禮時頗形寂靜並無演說場中之人除滿洲王公數人仍衣舊裝外餘皆一律西裝 
[聖彼得堡電]  
　　自稱逹賴喇嘛代表之俄國喇嘛杜其夫已抵俄就奉何使命未經宣明惟云逹賴喇嘛曾命其至俄探問俄國對於關涉蒙藏某某問題之意見俄國洛伏佛萊雅報載稱聞杜其夫之使命乃求俄國居間調和英藏蓋藏人嘗怨恨英人對於中藏交際所持態度之故且聞不日將有西藏少年十五人至俄入各學肄業 
[北京電]  
　　某某數國要求中政府聘用各本國之員充任顧問後借欵問題波折疉起日本公使伊集院君嘗居間調停毫無效果 
[北京電]  
　　𤍠河都統熊希齡已啟程赴任熊氏擬將公署移至赤峯以便保護蒙古邊界 
[柏林電]  
　　據德國外務部某代表聲稱中國大借欵應用之顧問員現仍由各國與中政府進行談判德國今亦要求一度法國之梗議並非反對倫勃君 
[柏林電]  
　　上海德領事白里君已簡爲暹邏公使 
[倫敦電]  
　　海軍大臣邱欺爾今日（十一日）在國會宣稱政府現議於下一會計年度内興造中國江行 
 
 
 

Page 3

 
 
炮船數艘一千九百十四年年底務須造成應用云 
[土京電]  
　　土耳其前任首相哈基君茲奉政府特别使命前往巴黎倫敦柏林三處已於今日啓程 
[芒京電]  
　　據官場宣稱巴丹覺里一役芒軍死傷者二千五百人士軍死傷倒於戰場者約四千人並謂芒軍曾與士軍在太拉巴斯區鏖戰已歷三晝夜猶未停止 
[巴特戈里柴電]  
　　斯克太里地方曾大戰三日芒人自認 
損失甚巨 
[柏林電]  
　　羅馬尼亞之大局極爲危急國民皆力主與布開戰且有反對國王之與動各處皆要求令布爾茄利亞卽行割讓羅國欲得之邊界土地並公然運動推翻内閣因内閣不欲以武力解决羅布交涉之故土政府現派前任首相哈基君赴羅馬尼亞京城私謁布國代表磋商一切 
[墨西哥電]  
　　墨西哥前任總統狄愛士君已推爲總統令總統瑪特洛君已偕眷屬出亡聞内閣業已辭職瑪特洛君向所依賴之白蘭克特將軍已率軍抵此惟不願拒敵狄愛士炮隊與叛兵激戰後業已投降瑪特洛君通告狄愛士君請其設法保護外人 
[威靈頓電]  
　　斯考特君之探險船特拉洛伐號已由南冰洋開抵哇阿瑪羅 
[倫敦電]  
　　據中央新聞電社宣稱斯考特君與其隊友於一千九百十二年正月十八日行抵南極後途遇風雪均遭非命斯考特君之夫人現在舊金山與威靈頓中間海途中自去年五月間接其夫家書後至今未通音問英皇已致電皇家地理學會長寇崇君以表深戚各報社說咸以斯考特君與其隊友之勝亡爲題目下遇禍詳情尙未得悉故均登載各氏肖像行狀及談片等文篇幅極長各報之意該隊或因絕糧而致畢命冒險家沙克爾登與阿門特森二君得此消息極爲震驚皆不信斯考特君等之遘禍全因風雪之故探險家批爾利君曾致電吊慰斯考特君之親屬與英國全國國民辭極誠摯皇家地理學會主席拂里虚菲爾特君曾蒞會演說以與諸勇士作别據謂諸勇士之名字將輝耀全球足爲英人堅忍及口格之模範旣乃宣告延會美總統塔孚脫與新選總統威爾森枃致電英皇吊慰斯考特君之遇禍亞其爾公爵努伯特伯爵各海軍大臣各殖民地代表及其他著名人員宣稱彼等均擬扶肋實行斯考特君之志願明日（十二日）皇家地理學會由寇崇君主度討論實行斯考特君之志願及贍養死者家屬問題現議於星期五日在𫆸保羅敎堂舉行迫悼會 
要聞一 
[新疆方面之警信（北京特約訪員一葉子）]  
　　目相傳外蒙獨立西藏自主以來新疆方面亦頗有動搖之勢卽該地回敎徒之情形亦逐日有異或竟至一旦變生不測未可料也袁總統鑒於蒙藏之前轍頒布回部待遇條例欲於亂患未發以前先事懷柔然工地僻遠而交通不便人口稀薄而風氣未開加之人情風俗與内地異對於革命政變多抱誤會疑懼之念欲以一紙之待遇條例使人心爲之轉移非可得也此不但不能使回部之人民贊成共和也且以共和政府爲南方激烈之革命黨所組織對於邊疆藩屬加以如何苛酷之壓迫亦未可知當清室未扑之時遣派之官吏類多肆誅求而慾壑無厭蓋已不堪其苦矣今革命黨奄有天下遂有一種疑懼之念以爲將以當時之戰費藉五族聯合共和之名義於各藩屬分課徵收邊民如何能擔負云云若政府謀懷柔之策則彼等誤會愈深而分離之念亦愈甚　　此或由於欲使邊疆人民與中央政府分離乃乘回民之疑懼盛播流言欲回民傚蒙古之獨立西藏之自主以行煽惑者自不待言然亦因中華民國疲力於蒙古問題西藏問題不遑他顧而虎視耽耽之强鄰窺隙而施浸潤侵略政策觀俄國之於外蒙初執浸潤籠絡之策以籠絡人心然後移於外交以訴之於其迫壓手段今俄國對於回部之政策正所謂施行其浸潤籠絡政策之時代也迨其政策略奏其效然後公然訴於外交手段以襲踏蒙古之前轍此殆可以逆億得之然則回部交涉之難題發生恐不在遠矣及今不爲之計一日顯於外交之上則雖舌焦唇敝以爭是非曲直亦將與蒙藏同轍又奈之何哉　　新疆之危機如此因其土地窵遠交通不便内地人士多不能詳悉其地之情由譬之以塊肉橫呈於餓狼之前而絕不注意豈不可歎吾人於此就新疆之最近事情聊示其一斑之眞相以促國之人之猛省焉 
[俄國之布置]  
　　伊犂噶爾什噶之地僻遠而廣漠不但自前清以來未沐王化即其住民回族占其多數但知崇拜回敎而無國家之感念俄國人民以與其境土接近交通往來無間遂成自然之感化回部之民漸漸知有俄國而不知有中國者居多俄國在該方面一切布置悉具遠大之企圖收攬人心之浸潤政策箸箸奏效殆可稱爲事實上俄國領域者也前清時代之官吏又不知便利其人民惟誅求是仇俄國政府因一千八百八十一年伊犂條約有自由貿易之權往往利用之以巧爲籠絡回民之計彼知有利不知有國之回民遂輾轉謀歸化俄國而免清官吏之誅求以是之故回族中多棄清國之國籍而入俄國之國籍者由是而視中國官吏如寇讎焉　　回民之惡感旣如是深入而不能驟化而邊疆官吏雖經革命仍不過改換一名目貪婪之慾壑亦未必能一旦盡去以故無論如何稱說五族共和之幸福亦不能有挽回民意思之效力至俄國之所爲則處處從實質上行之虚實相衡之下則總統之回族待遇條例僅僅一紙空文何有於回民之感戴也 
[俄國之懐柔策]  
　　（一）通商票之利用俄國於千八百八十一年伊犂條約以在蒙古各地有自由貿易權於是有俄國商人之資格者關於貨物之輸出有免稅之特權因是在該地之華人在華籍之回民擔負課稅而不能與俄商抗衡惟有羡入俄國之國籍受免稅之保護而已且俄國政府又極表示歡迎之態度以是歸向俄國者特盛此外俄國官吏懷貪慾者又濫用保護權而發給通商票携此通商票者受與俄國商人同一之 
　　保護遂陰與奸商結托而發賣此票以得此票者可免輸出稅而華商及回民皆爭求之此通商票遂至賣買於商人之間矣 
　　回民求此通商票而化爲俄商不但求免輸出稅也甚至有以有此通商票卽可藉俄國之保護以抵抗中國官憲者蓋該票之特權不特可免輸出稅凡一切之納稅及賦役皆可以免故必欲爭而得之遂相率入於俄國浸潤籠絡政策之中而中國官憲雖目覩本國民之相率化去聽其蹂躪本國貿易亦不謀所以防禦之策惟以自求其私利嘗有中央政府派遣之吳可偉在于闐縣收没華商所持之通商票俄國領事以爲此乃蹂躪俄國之權利遂提出强硬之抗議楊都督不得已而革吳職且監禁之月餘始得保釋歸鄕卽去年七月在和闐所起之騷擾亦自此通商票之賣買而發生者新疆都督恒爲此問題所苦　　（二）鄕約之利用噶什噶爾附近有所謂鄕約焉以屬於俄籍之回民組織之受俄國官憲之管轄如中國保甲之制度是若回民而在鄕約中者苟有事則訴俄國領事而受其庇護不問其事件如何中國官憲無可如何祇有束手傍觀而已且俄國官憲對之處置較在内地之各國敎士保護其敎民更易偏袒因是而不問其爲華籍之華商與回民皆爭欲加入至今所謂鄕約者遂爲犯罪而中國官吏亦不能逮捕之窟穴焉 
[俄國之戍邊策]  
　　（一）以糧資敵伊犂人民耕植牧畜而外兼業𤝗獵以故小槍之需用頗多求之華商而不可得乃悉仰俄國人之供給革命之後俄人供給武器於蒙人及回民者愈多新疆附近俄人之爲行商者多業武器之販賣中國官憲不能禁止之因是民間携帶武器者愈多俄國旣供給蒙回民族所希望之武器一面造謠而煽動之以施與民國中央政府之離間策彼等回民一旦爲之煽惑必至各自携其武器而揭樹叛旗中央政府若派遣許少之駐防兵恐終不能防禦徒供彼之蹂躪而已科布多之覆轍不難再見也　　以上三策足使新疆益增其危此俄國常用之手叚也我政府對之果取如何之對抗政策日前所制定之回民待遇條例非不爲未雨綢繆之計然欲以一紙空文而對確實的浸潤侵略政策吾知其難未識此外尚有防禍亂於未發轉其外向使之内附之策否耶（未完） 
雜評一（無名） 
[伊犂之警信]  
　　中國上下可謂只知目前者矣革命之後只知本部不問蒙古也蒙事突起只知蒙古不問西藏也藏效蒙尤只知西藏與蒙古不問滿洲也今滿洲之亂機將發自後當知滿洲蒙藏不問回部也然而抑知伊犂之危機已伏如許 
[斯考脫氏之遇險]  
　　英人斯考脫氏探極而遇險於是歐美之人弔唁開會風動兩洲因知歐美人之能艱苦卓絕者在此此歐美艱苦卓絕之人所以多也艱苦卓絕之人多此所以能建事業於世界也若中國人者祇知於尺寸之地爭勝負擇人已成之功而攫取之對之能無生愧 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[張李案最近之消息]  
　　陸軍部軍事裁判河東此次肇事以張士秀李鳴鳳二人爲原動力昨經趙倜將張李二人解送到京由陸軍部組織軍事審判以蔣次長雨岩爲司法長將原案裁判判明有無倡亂實情再行治以相當之罪聞晋督閻錫山刻已有兩要電呈請政府一謂南桂馨一案須組織軍法會議審查裁判並請將案中重要人犯景耀月一併查拿歸案一謂張士秀捏造假信煽惑軍隊查有實據請示辦法等語政府復電謂張旣確有此等舉動卽將証據送京備審其關係案内人等俟軍法會議成立再行提訊云 
[閻都督謝絕調停]  
　　河東張李案日前聞有吳濂伯王鐵珊孫少侯三君電致晉督擬調停了結旋經晉督電復鳴謝略謂河東張士秀李鳴鳳等私收糧賦抵拒編裁擅捕局長迭抗命令一案錫山顧念大局曲予優容及張李等竟敢派兵圖犯紊亂國憲意圖顚覆政府均有確實証據錫山與張李等誼關桑梓並無嫌隙徒以身任地方爲統一軍政財政起見不能不秉公辦理現此案已歸中央裁判國法具在非錫山所能起滅自由承公等調停雅意至爲紉佩肅電鳴謝希維亮察 
[各營長表明心跡]  
　　河東第一旅各營營長及全體軍士日前遞呈閻都督略謂張李已被中央拿問至誣逮南局長與種種不法行爲俱張李等主謀營長等衹知軍隊應守服命令天職並無與張李等推波助瀾情事惟迹涉嫌疑不能不陳明此案原委併自請解散歸里以輕中央餉糈之負擔閻督閱禀後大爲嘉許已將原呈咨明大總統國務院陸軍參謀兩部核辦矣刻又聞一營營長劉得魁二營營長郝福珍三營營長謝得元等代表軍士日昨亦有公呈閻督文云管帶等未嘗學問自知粗鹵無狀然必加以不白之寃則管帶等實不能任咎現在衝突問題已歸中央解决聞旅長與觀察兩人謀欲卸咎於管帶等之身天理何在十二月二十四日管帶等三人適至觀察署張觀察持一信函拆視甚稱書法頗好管帶等卽移近觀看觀察復袖藏謂有絕大關係不能令汝等同看管帶等懷疑殊甚因再四要求觀察始露信謂無非撤換全旅官長問題因指示管帶等三人均在被撤之列旅長云亦有省城來函言與觀察函意相同彼時管帶等亦不知其詐也迨至孔雲生到運兩日突奉到接受第一旅電報旅長卽於二十六號晚兩點正式命令管帶等帶兵圍攻籌餉局捉拿南局長管帶等欲不從則爲抗命欲竟從則爲亂兵籌思至再始商定允爲出隊而抱定不仇害局長不擾亂地方爲惟一之宗旨至今河東所以獲全者則管帶等三人之意也旅長與觀察初則煽惑管帶等三人繼欲卸過管帶等三人管帶等雖死决不能任咎屢欲呈函我都督辯明此寃因此間郵政電報均有人檢查不敢冒死以聞 
[路政司之新計畫]  
　　交通部路政司司長葉恭綽氏以中國交通事業日漸發逹關於路政一切亟應悉爲籌畫茲將其近日所有新計畫種種分誌於左 
　　（一）車務律之撰修車務於定爲專律各國已通例現已由該部法規編纂處新擬車務律百餘條日内正在協議俟議定後卽由交通部提交國務會議提出參議院云　　（二）造車廠之建築中國以前所辦鐵路所用火車均係購自外國近年惟唐山設有造車廠亦僅足供北方之購用將來各處鐵路興築需車更多故現擬於湖北添設一造車廠以備南方鐵路上之需用 
　　（三）兌換處之徧設各國鐵路沿途多設兌換處以俾行人兌換金錢便於購票現葉司長會商交通銀行於鐵路沿途徧設兌換處將來便利行旅不少 
　　（四）簿記之改良中國各路所用之簿記最不劃一有用中國舊式者有參用外國格式者檢查殊不便易現擬先設一簿記研究所擬定鐵路上所用新式簿記將來頒布各路通用以謀劃一 
[英議員之親華團]  
　　英國下議院議員組織一團體專考查中國時事之進行一月七日開會舉魏沽特爲臨時會長到者有林治韓恩太來奥康拿等先由華人韓汝甲君演說中國受外人之阻礙種種情形謂解决中國問題非鞏固民國不可云云旋全體决議如左（一）贊成韓汝甲君之說（二）組織維持中華民國團以該員爲團員（三）此團日後擴充改名爲會除議員外文學及實學家均有人會資格（四）以考查及維持中華民國之利權爲宗旨（五）凡與本團有同等宗旨者與之聯絡（六）與中華民國國會議員通聲氣（七）團員從議院及輿論兩方面用力以維持民國凡報紙上有誤會之處團員務使逹更正之目的（八）本團之目的在維持中華民國使其於困難期内盡力從事整飭 
聞法國亦有此團之設亦韓君所運動者贊成員有潘列維查列斯佛倫西柏列聖施現英國團中已舉定林治君爲書記員以便交通云 
閩省舊曆新年之小恐慌 
[民政長遇險]  
　　二月四日閩民政長張元奇因公出城道經萬壽大橋有以炸彈炸張者未中衛兵死二十餘行人受傷甚衆橋斷五丈立時陷落現已行人絕跡民政長僅隔弓地幸而得免旋由衛隊護送進署是夜下令戒嚴捕獲二人現由司法官廳秘密鞫訊惟張遇炸出險後患心跳疾刻擬辭職董元亮等力勸其勉强從事勿使大權旁落 
[護閩社出現]  
　　福建近有護閩社出現意在圖爲　　不軌擾亂治安人心甚爲驚惶經都督察覺當於二月一日派出軍警多名在謝殿元家拿獲該社首領陳瑞璨决死隊長錢大聖及陳金發廖國炎李志湯等多名翌日開庭訊究得有眞實確據是夜將陳瑞璨錢大聖槍斃聞主動者係某人訂有私約借欵百萬元付數萬刻尙有副社長參議長謀長暗殺隊長等多人在逃尙未緝獲聞孫都督昨已嚴飭各軍警一體查拿並將以軍法解散該社惟廖國炎李志湯確非護閩社人昨已釋放 
[江北土匪猖獗之一斑]  
　　江北土匪猖獗近日劉護軍使迭接各處報告分錄如左 
[宿遷]  
　　駐宿七十六團團長吳士芬電護軍使云本日第八九連在駱馬湖剿匪由早八點鐘戰至下午五點將匪擊退追至張家宅不意匪勢愈聚愈多四面受敵八連連長張國山腰腿受傷該連排長厲維勝陣亡士兵受傷四名匪斃十餘名傷甚多此次我軍失利實因兵單匪衆請速派隊痛剿云云護軍使當飭楊旅長派馬砲各一連步兵兩連星夜開往矣 
[贛榆]  
　　桑春和商船前在開山被匪架去當經贛榆知事王佐良飭隊會同礮船追緝在潮河口外遇有匪船多隻該兵鏖戰六小時奪回商船一隻黃在春船及小划各一隻拿獲匪船二隻格斃匪徒六名溺死十數名昨已由該縣知事電知護軍使矣 
[交通團歡迎國會議員]  
　　應省長昨接北京交通部來電謂據京漢京奉津浦京張各路局呈稱正式國會開會在卽各處當選參議院議員及衆議院議員均於三月以内齊集北京泃民國締造之始基亦亘古未有之盛事惟議員長途跋鞅掌風塵而京漢京奉津浦京張四路地當孔道尤爲輪轍所必經似應聯合歡迎以昭優待辦法宣言書一通章程九條呈請核示前來查此次國會議員來京爲正式國會成立之先聲有關國家萬年根本之大計該路局等所擬辦法係爲優待議員尊重國會之意自應照此辦理除批准照辦外相應通電各省複選監督通告各議員查照以利遄行所有該路局等宣言書及章程如下 
[宣言書]  
　　溯自共和告成已歷一稔國基甫定建設聿新臨時期内凡百困難規模雖多草創而大業實待恢張我民國萬年鞏固之前途希望於正式之國會卽一切福國利民之大政亦惟悉付託於正式國會之議員是以凡我國民對於第一次國會議員諸君莫不仰慕光儀歡欣鼓舞茲届參議院衆議院議員均已選舉竣事三月以内將聯翩北上齊集京師正式國會之成立在指顧間敬念諸君子負國民之重託掌立法之機關鞅掌風塵不辭跋涉面船北馬旣風土之未諳吳飲越吟復方言之各異賡麟等職司路務責在交通瞻望車塵匪曰面針之導往來行李聊爲東道之供爰集同志共表歡迎 
[章程]  
　　（一）各本路擇定下列衝要地點預派專員會同各該站人員設接待國會議員處專司接待事宜京漢路漢口大智門廣水信陽駐馬店郾城鄭州新鄕衛輝彰德順德石家莊正定保定京奉路瀋陽城營口新民府溝帮子錦州山海關灤州唐山塘沽天津通州津浦路浦口除州蚌埠徐州臨城兗州泰安濟南德州滄州京張路陽高張家口宣化懷來南口（二）自民國二年二月二十日起至三月底止凡第一次參議院衆議院議員由上列四路各站乘車來北京者一律免收車費其餘各站因非衝要地點恕未援照辦理（三）各議員應用之隨身行李及每員如帶有僕從一人亦得免收車費四各議員如滿二十人以上同時到站乘車者均於日行車内尃指一車乘坐但請先一日知照如在二十人以内卽隨時附坐頭等車輛（五）議員到站時應請以議員證書出示接待專員以憑接待（六）議員到站出示證書後待員或站長卽行登記入册妥爲接洽按照人數分贈特别乘車憑證届時導往豋車並贈以歡迎標識佩帶上車俾車上員役加意優待（七）四路所有特别通車臥車亦得優待乘坐但須於開車前二十四點鐘到站接洽以便預留坐位（八）北京前門東西車站及西直門車站亦設接待國會議員處凡到京議員下車時請到該處接洽詢明旅館及運送行李代雇車馬各事宜九以上辦法係由京漢京奉津浦京張四路共同酌定呈奉交通部核准施行 
[江西國稅廳籌備前提]  
　　江西國稅廳籌備處附設省城湖北會館都督招待所内已於一月二十七日成立宣布暫行辦法十條茲特探錄如下（一）江西國稅廳籌備處暫時附設湖北會館都督府招待所内俟擇定地點另行遷移（二）暫刻木質關防文曰江西國稅廳等處關防以資信守（三）本籌備處現在應辦之事撰擬章程規則調查關於國稅一切案卷稽核欵目編定統計及應設分廳支廳事宜（四）前條所開各項職務由處長坐辦隨時派辦其收管案卷收發公文繕校文牘表册及會計雜務等事均派員專管以重責成五財政司未經移交以前擬隨時派員赴司調查案卷應函請司長於各科長員内或秘書指定員名函知本處遇有調查事項即由本處人員與司署人員逕行接洽以免瑣瀆面期便捷六本處開辦以後應通告各縣各統稅局口及省内外征收國稅各機關將經收稅項按月報告本處七先酌派人員到處辦事統名爲辦事員公任職務辦事規則另訂其辦事員薪水因經費無從開支擬先給津貼酌分三等一等六十元二三等以十遞减並另設書記津貼臨時酌支（八）經費暫在大清銀行清理處借支隨時報部九公文程式本處人員用委任令其他暫用公函加盖關防十以上各條係暫時辦法俟財政司將關於國稅案卷移交後再行遵照部頒章程辦理 
[奉省議會又質問張督]  
　　奉天省議會前曾提出意見數條質問都督迄無答覆故昨日該會復向張督提出質問書内容有八（一）對於財政案如何不回答之理由並目下財政整頓之法（二）對於裁員减薪案如何不回答之理由並該案承認與否（三）新官制尙未經參議院議决應請暫緩實行乃於未回答時竟獨斷實行其理由若何（四）收得官銀號之紅利一萬兩其說眞僞用何項名義（五）大倉組之借欵本會否認應提出參議院徵求辦法何故不回答（六）軍務司改參謀長事何至今未見正式之發表到底任用何人（）七宜發表去年度歲入歲出之决算八正金銀行借欵二百二十萬元四國借款四十萬磅當用何種方法償還 
地方通信 
[蘇州]  
　　義人鎗斃鄕民交涉續誌義大利醫生白鈕錫寶開辦義興牢牛公司日前爲偷牛交涉鎗斃鄕民葉徐根委世生一案已紀前報當肇事時由警局以電話通知城内各機關卽由檢察廳長陳哲侯交涉局長陳念祖均到埸會同勘視因白醫生兼充蘇關醫官當即商請稅務司黑澤君電致上海義大利領事來蘇以便將該凶手白醫生送交懲辦前日七號義領事維斯君帶同書記官來蘇卽由陳交涉局長知照警察廳檢察廳並邀同稅務司按照約章將白兇手交義領帶滬拘禁候訊一面由警局嚴緝莊步蟾到案懲治至訊供後一切詳情容再控明續登 
[程督展期來蘇]  
　　程都督赴寧已届旬日輪駐蘇署之期轉瞬卽到現聞都督以十二日爲南北統一紀念此時恐不能來蘇特 
命蘇府人員預備慶祝至程督蒞蘇之期至早須十四日也 
松江 
[私土捕送警局]  
　　昨日火車到站時有亭林人在滬上購得大土廿餘兩私儲小蒲包内携帶來松爲人指交警察人土一併拘解總局聽候訊罰揭告人爲上海南區偵探知其帶土跟蹤來松知車上職員有保護行旅之責不容動手故到站始交警也 
[獲解著名梟匪]  
　　去夏松防水師一營後領哨沈耕雲在奉境大門墩地方緝獲私鹽兩船詎被附近土梟張狗張茂兩弟兄糾黨數十人持械刦奪沈弁竭力抵禦以衆寡殊勢致頭工陳得發一名受傷斃命該梟等犯事後逃逸無蹤本年營長楊純浦君偵悉該梟潛回奉邑卽率眼線等星馳前往將張茂拿獲本月七號解由沈統領訊認拒斃頭工不諱遂備文轉解奉賢歸縣知事訊辦 
太倉 
[盜匪連刧十三家]  
　　距劉河十八里之六渡橋鄕於陰曆十二月二十七夜有盜匪四五十人駕船而至携帶鎗械先至該鄕巡警局將巡士擊傷奪取鎗刀繼卽連刧店舖富户十三家内有徐姓京貨店家中適將嫁女所有裝奩悉數搶去並將主婦灼傷頭面幾遭不測總計各家所失有七八千金之數迨劉河商團聞警時已天明盜已遠颺不及追捕矣 
鎭江 
[活埋軍官駭聞]  
　　揚州第二軍前派軍官夏某前往興化查案行經興邑木榻寺該住持某陽爲歡迎陰挖一坑將夏某及隨從與船户等十四人全數活埋聞該住持與夏某素有嫌怨故下此毒手現有逃回之隨從二人已赴第二軍及興化法庭呈報矣 
[民團戰勝盜匪]  
　　鎭屬丹陽縣地方盜匪蠭起該邑人士創有民團日前該團團勇五十名在南鄕一帶巡緝傍晚時遇盜匪多人卽開鎗激戰團勇大獲勝利斃匪三名並擒獲首盜王某解請縣知事訊辦 
清江 
[軍人鎗斃賭徒]  
　　桃源縣屬之衆興鎭光復後屢有匪警馬團特派排長陳眉生率領所部駐紮該鎭繼因人少不敷鎭攝工程營又派排長趙丙元率隊前往駐紮去鎭附近有某村賭風頗熾陳之隊下時去查訪該賭徒允予酬報請爲保護旋爲趙之部下所知亦思染指因約衆前往捉賭並僞向衆人宣布我等并非禁賭亦是來賭之人衆賭徒信以爲眞將賭具及銀錢取出正擬開場衆兵士忽將賭具等搶去並聲言拿賭村衆力抗之際遂開槍擊傷村人四名小孩一名該地董事星夜報告民政長電知護軍使當由劉護軍使派隊將趙某及犯兵一律提案審訊得實現判决趙丙元縱容兵士致釀數命科以二等有期徒刑開鎗兵士二名科以死罪不日將執行矣 
[師範大閙風潮]  
　　江北第六師範學校自開校後學生時有反對監學李荃之舉動日前忽然大起風潮非以武力對付不可李君立將行李搬出學生尙不肯干休校長徐君公美刻已允另請監學惟開革學生八名記大過者二名其缺額者另招新生補充昨已電告敎育司備案矣 
安徽 
[電燈走火肇禍]  
　　皖垣小南門外舊曆元日夜間有電燈廠某工匠家内因電燈走火沿燒十餘户内有太古洋棚辦理人莊姓從睡鄕驚起急將幼子從火中抱出其婦因救兩幼女不及走出母子一同燒斃慘矣 
湖南 
[湘商會幾受炸彈虚驚]  
　　湘省市面近來銀價日益低落良由現銀不足純以紙幣爲周轉每票銀一兩僅換銅元一百三十餘枚日前商務總會接一公函係用全體軍人名義以銀價低落歸咎於商會之不能維持欲以炸彈相鑿商會閱之不勝恐怖祇得擬一覆函登諸報紙文云敝會昨由郵局遞到公函一件外書趙緘内稱近月餘市面銀價迭次低落貴會全不過問任聽奸商把持使我軍人月餉不足自給且祇銀無現可兌責在錢店何得任其刮削人民似此狼狽爲奸不但我軍人不平卽平民當亦起而反抗際此年底如任奸商壟斷無怪我輩不情倘此信到仍置若罔聞三日内定以炸彈相報貴總辦其思之其愼之决不食言等語後以全體軍人公函署名並無姓字無論是否軍人聞之倍加歉仄惟錢價漲落實視何項缺乏爲高低貨價亦因之而增减現在紙幣充斥銅元不足現銀缺乏盡人知之敝會無術操縱漸等同儕敢請貴報登列俾衆周知是所至禱 
雜評二（默） 
[統一之現象如是]  
　　黔省自去歲唐繼堯帶兵抵任後至今嫌隙未消兩方互相排擊繼而山西張李抗命又繼而福建反對張元奇又繼而江西反對汪瑞闓此數者或因黨爭或因私見風潮迄未消弭嗚呼南北統一以來一年之現家如此 
[贛閩之爭不可解]  
　　贛之反對汪也非僅反對個人並反對分治分治固非李督所主張然亦旣宣言贊成矣贊成而又反對非我人所敢知也閩之反對張也勿論其爲反對個人與分治惟張蒞閩後旣言歸於好似亦可以相安無事矣而又擲炸彈圖暗殺旣安之而去之尤不可解 
[河東本少數人主動耳]  
　　張李抗命時之宣言曰軍隊之公憤也軍界全體之反對南局長也然觀各營長之聲辨實由於張李輩三數人誘逼而成絕非軍隊所主張今主動者旣已解京則其餘自當勿問河東可保無事若過於嚴厲濫事株連或反因之而激變當局者不可不知 
[乞丐與團護閩社]  
　　共和宣布南北統一忽有第二次革命之說流播於社會議者已憮然於人心之好亂而目爲不祥之尤矣　　今日者鄂省之乞丐團閩省之護閩社且接跡發見於新世界封疆大吏迭次懲戒而迄未有已推其源皆所謂羣不逞之徒襲二次革命之流毒推波而助瀾者耳 
殊不知經一次改革卽耗一次國本記者竊有一言以正告　之曰共和時代家國爲公身爲國民皆與有一分子之寄不得志者愼母因是而怏快其或忝膺代表而赫奕一時者亦母祇顧一二人之私日夕以芟夷藴祟爲心坐令此輩有所藉口以釀成民國前途之隠患也 
 
 
 

Page 7

 
 
本埠新聞 
[公堂竟復用弄訊耶]  
　　駐滬領事團以公共租界會審公堂停止刑訊以來匪膽愈大盜竊等案日多一日曾經電請駐京公使准用皮鞭責打盜賊聞業已奉電照准由領事團照會公堂會審官准於陽曆三月一號開始實行 
[閘北烟民快快戒絕]  
　　禁烟局長嚴君以閘北烟民甚多而派員恊警查拿究辦則諸多掣肘蓋以閘北毗連租界及寶山縣境偶一不愼即起越界違章之爭執因特呈由上海縣吳知事核准以後除租界外凡上寶兩縣管轄之地均歸嚴局長查禁業於前日移請寶山縣知事派警協查矣 
[趙蟾文逃山調驗所]  
　　禁煙局長嚴君昨日呈報上海縣知事云本月五號案據調查員王增壽徐士文王文濤喬漢章依報告人侯彬查行打鐵浜地方三百號門牌煙犯趙蟾文（係前清行縣趙豹文之弟）王升二名並證物多件請求辦理前來當卽詢諸趙蟾文堅稱向不吸煙所有土膏及煙具均係表戚章英士之物嗣章英士忽自行來局措詞異常模糊詢以士膏及烟具是否係汝所有之物則稱爲其表戚趙所遺已乃確有烟癮又詢諸王升則稱爲趙氏僕役亦不吸烟成癮局長爲愼重人道起見乃將三人悉行發所調騐以傭人王聚和巡視閱三日據報稱章王二犯吸烟屬實而趙蟾文尙無發癮情事是以於本月九號將章英士王升二犯並證物六件片送檢察廳核辦而趙蟾文則發所還騐仍令王傭聚和巡視並據王文濤徐士文行第二次檢查據復趙蟾文所飲茶湯内似含有嗎啡毒質當將其飲具并茶湯發化騐處化騐旋據復稱茶内含有嗎啡毒質已確鑿有據正擬片送檢察廳核辦間忽據王傭聚和報稱趙蟾文於昨晚（十一夜）越室遠逃查無蹤跡云云殊深駭異除函請巡警局檢察廳查緝外理合呈請知事查核迅賜分移各區轉飭所屬一體查緝逃犯趙蟾文送辦以嚴煙禁再局長辦理禁煙其調騐塲所設備未周監視員役防範不力亦屬咎有應得伏乞知事嚴予處分以爲疏忽者戒 
[改組招商局最近之磋議]  
　　招商局改組新公司一事屢由董事會與新公司磋商條件均誌前報茲將近日兩方面商議各條及函稿照錄如左 
[一月十七日新公司會議四條]  
　　（一）前議漢商賠欵事承示代收國債票一節前日續議出示部文并抄交損失帳略悉部撥國債票共一百三十七萬餘兩應請貴董事會全數代收於議結漢商賠償時七於換立正式合同之時一併交與新公司接收　　（二）查核開送帳略僅有八個月收支數目尙有人欠欠人總略請再開送至客家回用客貨賠殘各船修理等項雖未結算然回用有一定折扣客貨賠殘及修理輪船亦必有約數可計亦請再抄約計總數俾便查核（三）查核帳略八個月共虧銀十二萬餘兩（回用賠殘修理尙不在内）是營業旣已虧本斷無官利之可派前與貴董事會開議盈虧由新公司擔任係指營業盈虧而言何得於開送收支總結虧數項下加註官利尚未在内字樣請即示明　　（四）匯豐押欵事經手人曾否商定該行索有承認憑據曁原訂合同請抄一份示知以便新公司存查 
[一月十七日董事會答復條款]  
　　復第一條漢商賠欵公債票正式合同示成立以前由舊公司向政府催取一俟領到正式合同簽定即交新公司向前途接洽 
　　復第二第三兩條人欠欠人之欵前與貴公司代表議時本有三百五十萬兩左右之說後電告政府亦請政府担任三百五十萬兩無論舊公司應付何項債款何項利息不得逾三百五十萬兩之數 
　　復第四條匯豐事轉户一節業已應允提前取贖補息十萬兩須取憑據一節已由匯豐電問香港總行得復卽告合同送上抄出即日見還並請不可宣布遺失 
[一月十八日新公司復董事會函]  
　　昨接貴董事會答復第二條云云查敝公司第二條所請因查閱開送之帳祇有八個月收支數目并無人欠欠人總略故請再行開送今接答復以爲人欠欠人之款前與敝公司代表議時本有三百五十萬兩左右之說查敝公司代表從前并無是說祇有担任盈虧之議更未確定担任數目盈固無論而所謂虧者自係指營業上正當之虧折而言担任債欠者自係指實在欠人之欵且均須根據各項帳據爲準新公司方可担任議案具在可以復按至第三條因開送收支帳略内總結虧數項下註有官利尙未在内字樣深滋詫異敝公司承認虧折之外不能再有不應担之担任是以專條詢問乃貴董事會答非所問因官利商局結帳盈則固可提派虧則何利这有萬不能於虧折之外復生異議加入官利巨款新公司斷不能承認也爲此先行奉復請將貴董事會昨復第二第三兩條迅賜取銷以免徒生枝節一面仍請將人欠欠人總略卽日開送查核爲盼 
[拿獲九龍山匪首五誌]  
　　混成第三旅李旅長派員拿獲九龍山匪首顧樹銘迭次研訊詳情已屢誌本報茲悉第三旅顧車法長又於十一號晚提訊該匪仍照前堂供狀逐一承認當由顧軍法長諭令錄供生當庭朗誦供狀並飭該匪加盖指摹還禁營倉一南禀由李旅長將迭次研訊供認各情曁現應如何懲辦之處密電都督請示執行 
[地保爲外人効力續誌]  
　　二十八保三圖地保金紀門二十八保十八圖地保陳鳳山唆使圖中各業户將田賣於外人以便築路直逹佘山業經上海縣吳知事訪悉將金陳二人提案研訊收押候究在案茲悉吳知事業已委派科員於前日至西鄉法華鎭迤北一帶調查各鄉民售去田畝若干每畝得價若干及金陳二地保所得中費幾何暗中得賄多少分别查明復候核辦矣 
[報告中西生死人數]  
　　西曆一千九百十一年卽民國元年租界工部局衞生處造報本埠中西生死之人數極爲詳細茲照該局衞生清册所載轉錄如左 
[民數]  
　　西曆一千九百十年十月十五號本局彚造上海租界人丁册籍由洋涇浜北直接租界外層數路以及浦左核計僑寓西人有一萬三千五百三十六人男占六千二百九十三名女占四千一百七十二名孩稚三千令七十一名寄椗浦江船艦内之西人尙有一千七百五十五人之數因往來無定不能列入一萬三千五百三十六人數之内於一千九百十一年六月内調查住居本埠西人有一萬三千七百七十人因一歲中未能稽核清楚滿五載庶刋列明晰由西曆一千八百七十年爲始每五載彚造清册一次所報西人寓滬之人數日有加增如一千六百六十六名增至一千六百七十三名二千一百九十七名三千六百七十三名三千八百二十一名四千六百八十四名六千七百七十四名一萬一千四百九十七名一萬三千五百三十六名是也 
　　同時彚造華民册籍有四十八萬八千零五名男占二十二萬七千一百七十五名女占十二萬九千九百二十四名孩稚十三萬九百零六名於一千九百十一年六月内調查住居本埠華人有四十九萬二千人之數由西曆一千八百七十年爲始每五年彚造清册一次所報華人住滬之人數日益進步如七萬五千名升至九萬六千名十萬八千名十二萬六千名十六萬八千名二十四萬一千名三十四萬五千名四十五萬二千名四十八萬八千名是也 
[死數]  
　　住居本埠西人死亡之總數今歲報告本埠西人死亡總數計有二百七十人有本非華產出於東亞人種亦列於二百七十名死數册籍内惟死數中有二百三十一名之西人已居本埠滿六閱月以外者定爲久居本埠之例與前所載無異因西人有暫作寓公來去無定故人數隨時變遷於統扯死數内不能併行算入計本年一萬三千七百七十人之中死者有二百三十一名係統扯一千人中之死數有十六人零十分之八去年一千人中之死數有二十人零十分之二本年孩稚死者有七十三名（十五歲内爲幼孩十五歲外爲成丁）去年有八十五名本年已冠成人亡故者男爲八十七名女爲七十一名幼年夭折者男爲四十一名女爲三十二名凡久居滬地西人死亡之年齡統扯每人約得四十一歲零三分之數（痘症）於各項疾病中爲最易避免惟今歲未經種牛痘之人患染死者不少（紅痧症）於一千九百零二年禍人最盛至今仍未平靜（癆症）中西人患此死者最占多數以後本處防範是病更宜視爲重要（酒）計一歲中本埠西人嗜此死者七名（肺熱症）九年前此症發現最盛租界内患此病症幾與疫勢無異今葴患染死者四人（痢疾）近時患者較前尙劇今歲死者有十人（臘脹病）西人患染死者逐漸增加因寓居本埠之日本人民數目繁盛（核子瘟）在本埠一歲内拾獲有疫之鼠已較前次爲寡暫寓滬埠西人死亡之原因其最著者係患癆症天痘腸熱症痢疾諸症之故 
　　住居本埠華人死亡之總數今歲彚報本埠華人死亡之總數計有六千七百九十九名去歲有八千五百二十四名前歲有八千三百二十九名再前歲有八千一百五十六名於千分中所得之數統計今歲爲十三分零十分之八其中患痘症死者有一百五十六名患癆症死者有七百八十九名去歲患痘症死者有三百零四名患癆症死者有六百十八名合計今歲所死之人數男爲三千七百九十名女爲三千零零九名孩稚爲三千零零九名皆嫖列册内計男孩死者一千八百四十四名女孩死者一千一百六十五名 
[爭包米稅之公訴]  
　　本埠米稅向由常昭公所志成堂仁穀堂等四公所承認包辦今貨物稅公所總所長孫君欲將此項米稅收回由所中散收已禀奉省民政長及財政部核准將於陽曆正月二十日撤銷認稅旋經南北商會出爲調停勸令該認商於二月十一號起常年加認稅洋一萬元衆已允洽而孫所長則仍有撤銷之令衆情不服業已向省民政長提起公訴矣 
[董事會預備議案]  
　　滬南市政廳定於今日起開春季議事會是以各董事先於前晚開董事會集議交議案件當衆公决三案如下（一）救火聯合會會員黃海林於陽曆二月二號在舊校塲何協和神馬店救火跌斃有功社會應論功撫恤（二）東南兩區清潔沈昌記承包期滿應再招人投標承辦（三）拱宸門内大境廟產公地應召變歸公 
[地棍佔屋賣烟]  
　　上海禁煙局長嚴君前日致函商埠巡警廳云接准曹行鄉鄉董劉東海函稱頃據敝鄉十八保三十二圖曹行鎭寡婦康倪氏面訴被本鎭地棍楊福根硬佔住房私售鴉片好言勸阻反被凌辱等語即經派員讠查屬實函請迅賜會同驚廳派員下鄉嚴密拘拿楊福根到案盡法懲治以全孤寡而除民害勿預宣布致被逃匿實爲公便再前送烟犯多名除吳金泉已蒙拘辦外餘如朱柳汀胡秉庸劉萬生等現均逃匿隣近朱家巷等地方應請速拘以爲衆儆各等出到局准此查楊福根如果確有設舘供入吸食鴉片情事自應查辦爲此遴派調查員王璔壽王文濤前赴貴廳希卽飭警恊查如有實證務將楊福根拿解到案至朱柳汀胡秉庸劉萬生三犯係前次漏網之犯曾奉縣知事嚴令查緝現旣逃匿朱家巷應請一併密提歸案訊辦實紉公誼 
[車夫見財起意]  
　　猪行夥孫錫榮時雇江北人王小招子之黃包車出外收賬詎舊曆歲底孫收得賬洋三千元王已預串匪徒張小素子劉小其子等身藏刺刃暗伏途中迨王駕車至該處故意緩行即被張劉等攔住出刀恐嚇將洋搶去幸有巡捕到來一併拘住送法公堂請究王等供認起意串搶毫不諱飾中西讞員以若輩目無法紀萬難寬宥判各押西牢五年 
[西探違法案又訊一堂]  
　　老閘捕房十三號西探羅區串同華探翁松林門差傳三寶得賄庇賭一案本已訊結將次定斷不知如何復於昨日由英按察司沙司梅君會同公判正紳裴海唔等六人於上午下午接續開庭復訊堂上諭令要證胡呂臣將被告受賄庇賭並呑没抄獲賭洋各情復述一遍即由被告代表德雷司律師將各見證供詞逐層駁詰並要求堂上准令被告供明實情問官准之旋據羅區供稱我在捕房當差十三年素來奉公守法自調至老閘捕房後捉獲賭案數起惟此次最鉅並稱每月工資計銀一百六十兩而開銷則衹須四十五元以故稍有積蓄此次之事實係該賭徒等挾嫌控告實未得賄庇賭乞鑒並由二十一號西探訴稱是晚同往捉賭見門外停有馬車四部我入内後祇見羅區將賭台上盆内所置現洋查抄餘不知情又據華探朱阿巧禀稱未往捉賭之前兩日已在茶肆内風聞香粉弄三十二號係是賭窟是晚訪得實情即告知十三號西探同往拘拿見門首停有汽車馬車各一輛惟我在門首守候迨該西探等將賭徒拘獲我始入内帮同帶入捕房至被告如何受賄庇賭不得而知繼由英國皇家律師威金生起言曰據二十一號西探與朱探所供門外所停車輛多少不同即向朱探詰問曰爾旣先至捕房報告今不控爾而控十三號與華探翁松林等此中理由爾能解釋否朱探答稱並不明白旋由德律師與威律師辯論良久問官以爲時已晚不及嗟商堂斷遂與公判各正紳會議之下宣佈退庭着將被告帶回捕房定期今日復訊定斷 
[捕房搜查賭塲]  
　　公共租界内自舊曆元旦以來有等無業流氓專在妓院旅館書埸等處藉口新年聚賭抽頭一般著名翻戲尤乘間混入肆其伎倆爲害實非淺鮮經英美總巡卜羅斯君訪悉業已諭令新老兩捕房捕頭轉飭探捕分往四馬路一帶嚴密搜查務獲懲辦 
[省釋命案嫌疑犯]  
　　四川路八十一號門牌西醫何理中江鳳池張近樞合設之醫庽内出店山東人李學九於陽曆本月一號夜半被人勒斃當經報由捕房禀奉公堂關讞員與英領康君蒞騐屬實並以同在該醫庽爲出店之楊小勛及伊父楊老和與李之友人劉慶茂均形跡可疑一併拘解公廨於本月四號經中西官秘密研訊判令交保候核在案前日午後捕房復將楊老和父子解廨請究劉慶茂未到卽由關讞員與康君升座特别公堂復訊先由醫生何理中聲稱當日聞李在寓被謀斃命後即與麥梁兩姓友人商酌報捕前往查勘繼據工部局醫院西醫王復新稱本月二號接捕房電話據云四川路八十一號有形似被謀身死之人請往騐看因即前往見尸身臥在床上用被遮蓋當即將被揭起見手足均有繩縛住頸間亦有繩痕舌尖露於齒外其餘别無傷痕顯係用繩勒斃復由老巡捕房三道頭西探潑里司上堂將往查情形重述一遍並禀稱事後曾往楊老和所住之陳家浜及劉慶茂所住之馬霍路偵悉楊劉二人是晚均住宿家中並未出外又因同在該醫庽之江姓醫生適患猩紅𤍠症（卽紅痧）臥病在床故於本月八號特往該醫庽向江詰問言至此即將江所答之言朗誦一遍並將西文供單呈請察核又據在醫庽内專司掛號之韓文炳上堂供稱李學九平素爲人頗極和氣與楊小勛雖有時因操作勞逸不均稍有口角然亦並無仇隙云云中西官質之楊小勛堅稱李被人謀害實不知情堂上間曰爾前堂曾供是晚之門由爾關閉至翌晨見門已開且無損壞痕迹則顯係由内開出並非由外撬門入内然庽内祇有江姓醫生與被害之李學九及爾三人江旣臥病在床决不能起身開門李又被謀身死則除爾之外已無第二人爾云見門已開則開門之人究係爲誰又問平時如夜半有人在外呌喚可開門否楊答稱我睡在三層樓上何人開門實未知曉至於夜半如有人請醫看病亦可開門關讞員得供後卽與英領康君會商僉以該被告等一再研訊並無實在証據未便罪及無辜因即會判楊老和楊小勛父子二人一併開釋另候縣赏緝兇到案究辦 
[吃酒打翻醋瓶]  
　　小南門外倉橋街十號門牌土娼顧毛囡（綽號垃圾馬車）前晚與沈子明王某等在家飲酒忽被姘夫陶桂寶入内撞見將顧毛囡扭住毆打王沈二人見事不佳均各逃逸旋由巡警查見一併拘至第二區警局經陳區長略加詰問判將顧毛囡暫交妥保陶押候解送商埠巡警局核示昨日該處鄰人高少福徐傑峯龔姓等六家以顧毛囡賣淫聚賭不堪其擾同赴商埠巡警局禀請驅逐出境以維風化局長穆君諭候飭探查明再核一面卽飭第二區警局將一千人証併解到局以憑訊辦 
[調查員查拿烟犯]  
　　身穿西裝之汪某偕一友人乘滬杭火車來申隨帶皮箱一隻内藏大小煙具及煙膏等物昨日午後甫抵上海軍站爲調查員抄出證據卽將汪及其友並煙具煙膏解送上海縣公署押候核辦又查獲煙犯楊柳春一名抄出煙具解送到署奉吳知事諭發地方檢察廳訊辦 
城内 
[地方檢察廳批]  
　　（王銘揚訴萬永萬永成等誣告批）狀悉查此案該告訴人呈訴請求之目的僅欲爾將翁元卿籍貫住址查明報告官廳以便行文往緝本廳預審庭諭亦不過令爾帮同訪查並未認爲共同犯罪亦未令負尋覔之義務爾與翁元卿同居數載其平日往來親密之處當亦略知卽亦不難代爲訪查來狀謂萬永成等虚搆事實指爲誣告夫誣告者必須告犯某種不實之罪而官廳認其爲有罪之嫌疑而受理之方能成立誣告萬永成等並未告爾犯何種之罪而爾竟指爲誣告之罪恐彼之誣告不成立而爾之誣告先成立矣着仍遵照庭諭趕將翁元卿原籍住址查明報告以憑移提訊究（殷掌全訴黃阿洪誘拐伊妻再求提案批）狀悉被告旣因另案留押第四初級聽内候將本案卷宗移送就近辦理着卽自投該廳聽候提集質訊可也 
[串賣鄕婦]  
　　廿九保陶家宅鄕婦王閔氏至地方檢察廳控被廿四圖大王廟地方之陳松泉夫婦設計誘出串通販賣等情業經陳廳長派警查明卽於前日派警下鄕拘拿究辦 
（尙有新聞雜評轉入第八版） 
 
 

Page 8

 
 
南市 
[毋再苛罰]  
　　商埠巡警廳長穆杼齋君訪悉本邑各警區每有任意科罰情事以致商民時多怨言爰卽分飭各區長以後凡有科罰事件務須查照違警條例秉公酌罰造册彚報 
[煙賭齊備]  
　　浦東塘橋鎭地保沈某藉口陰曆新年在家開賭並設煙具留人過癮昨被第十二區區長許君查悉報告禁煤局長派人拿辦 
[小兒剝衣]  
　　閘北第三初級審判廳推事董少卿家住西門外泰亨里其子和寶年僅十齡昨晨由鄰居十二歲之蘇州小孩約往南馬頭游玩比至滬軍營前該孩遽將和寶之縐紗皮袍剝下逃逸和寶呆立啼哭由四百八十八號巡士查見帶至第二區詰明卽用電話通知乃父派人領回一面由區飭控偵緝 
閘北 
[甚不自由]  
　　彭王廟鄕民劉松華之女秀英前曾許字姚因夫家貧不能娶退還聘金近又許與某姓不料該女私與王金根姘識闻悉之下欲圖脫逃被父私釘脚鐐禁閉室内前日由王央人理勸願出洋七十元退還某姓聘金故由女母劉陳氏偕同劉王氏帶領秀英來滬向金根收洋行經大統路崗巡見女脚上釘鐐上前盤詰氏等言詞支吾遂卽一併拘禀張區長解送司法科留候訊辦 
公共租界 
[傳訊要證]  
　　已閉門新太和酒館股東張茂林控李松山賬欵糾葛纒訟多年迄未訊結茲張復延代表律師禀奉公廨於前晚傳訊聶襄讞以此案糾葛甚多非朱玉亭到案質訊不能明晰遂判李交原保候傳朱玉亭來廨訊核 
[限理存欵]  
　　已閉大慶元錢莊經理王厚存因不付前滬軍財政處存欵銀一千三百餘兩被控前晚由廨傳訊原告遣代表沈黃上堂請追訊之王供求寬限王襄讞判王交保限兩禮拜理清 
[形跡可疑]  
　　華特路六十八號某粤人家去臘被盜刧去衣飾等物昨由粤探緝獲形跡可疑之姚國賢陳可興二名解押捕房聽候查明核辦 
[並非竊贜]  
　　朱國品昨持金表金練向西華得路同濟當舖質洋該當夥疑係竊贜鳴捕拘入捕房詢係吳阿增託朱代當由吳投案保釋 
[兒子毆父]  
　　湯恩路三十九號住户王某昨投捕房控被其子厚啓行兇肆毆請爲究辦捕頭准之 
法租界 
[大腹便便]  
　　王陳氏因誘拐婦女案發經公堂判禁三月在案茲未滿期勢將生產由管牢捕頭送廨從寬開釋 
[違背煙禁]  
　　葛阿榮私設煙榻售賣燈吃茲爲捕房查知飭探前往抄獲煙槍等具一併送廨請辦萬供詞支吾惟求寬寡判罰洋二十元充公 
雜評三（訥） 
[公堂竟復刑訊矣]  
　　刑訊在滿清時已革除今民國成立一年而公堂反復刑訊夫盜賊之刁猾者一時誠難得確供然文明各國類皆以証據爲重人証物証俱全雖欲狡賴而無可狡賴豈我華人之性獨狡非此竟無以折服耶 
　　雖然内地法庭猶有以鞭責爲能者吾又何言嗚呼 
[董事會議卹黃海林]  
　　黃海林爲救火而死死一人而所以保全他人者甚衆死一人而所以激勱世人者甚衆以視夫偷全畏死祇知己而不知有人者相去奚啻宵壤烏可以不卹 
　　夏君爲救火死已一年矣而繼起者僅有黃君然則能爲社會死爲公衆死者至可寶貴之事也又烏可以不卹 
[敬告禁煙局長]  
　　上海自禁煙以來成效已略著矣今閘北亦歸嚴局長兼辦則閘北之煙民此後自可稍稍斂跡然禁煙之難不難於嚴厲一時而難於有恒力尤難於遇有掣肘之事而不灰心而不使氣處置適得其宜嚴局長肯採納之乎 
G> 
[專治小腸氣立刻見功]  
原局回件無悮遠方托友最妥○立止牙痛斷根藥每瓶四角不論風痛火痛虫痛濕痛及吸烟人牙疳等痛一搽即止且能斷根 
小腸疝氣之症治藥紛紛如欲立刻見効實難其選　來堂所製小腸疝氣膏藥力大效運與衆不同專治七種疝氣無論陰　腫賬陰核偏墜諸醫束手苦痛難忍即將此膏貼於膀胱之處陰　立刻束小其患若失氣鳴賬消步履如飛雖數十年老症無不藥到病除　試　驗百發百中誠治疝之絕世妙藥也每張一元如內服神效疝氣丸可將膀胱寒濕之氣一掃而愈後保不再發一試便知每合一元中盒二元大盒四元賜顧者認明上海河南路三層樓七號洋房彭壽堂交易托郵局匯銀函購外如寄費一成 
[利華洋行現銀專收珍珠格外放盤]  
本行向在上海英大馬路四川路口惠羅公司隔壁十三號洋房三層樓五號由升高梯上樓如蒙光顧格外歡迎且概不扣用金兼收金鋼鑽各種貴重物件此佈 
[真人參鹿茸靈芝野术　海狗腎補血生精如意丸]  
彭壽堂精製真正衛生秘寶○欲充腎氣欲廣嗣續眾強身體欲除百病但服此丸無不如願以償功力極大一補十年之功 
本草載海狗腎為助陽生精補腎益氣聖地藥能補一切虛損癆癈人所共知茲本堂取其精華效以滋補上藥為丸功力更大凡高年陽痿少年色傷以及吃烟人各種虛弱無子等症尤為應夙無比最奇者雖白髪老翁極虧損之身體一服此丸立刻精神百倍氣充盈包能轉弱為強配疾盡除愈老愈健後嗣繁盛况少年服之其精力陽氣之強壯不吉可知倘能連　一料可保永無疾病增素數紀尤妙在性極和平不燥不熱故常服最能豐滿肌膚光潤而目堅強筋骨鳥黑鬚髪因其血肉之品無尅伐之弊尤與陰虛陽虛氣虎血虛等體質　宜此乃本堂濟世秘實再陽萎乏嗣之慈航絕非市上胃名仿售毫無實效者可比一試立分優劣每瓶雙料二元大瓶四元單料一元每雙料二十瓶三十六元單料减半另有參茸芝术海狗精壯陽種子如意酒大瓶四元小瓶二元雙料加倍取效更速○外貼腎煖種子膏藥尤妙每對二元四角○婦婦科調經種子夢熊統為　婦人百病孕子最速每料八元真正海狗腎每條十元真正人參再造丸每料一元參茸衛生丸婦科白鳳丸價同上　上海拋球場西河南路七號彭禱堂交易各埠郵購外加寄費一成 
[裕祥當原衣在裕隆提莊出售]  
本當所當貨物移在裕隆本莊取贖惟滿貨甚多挑選上等原當衣着綢棉單夾粗細皮袄紗羅呢絨時新衣服格外便宜如貨價不合退貨還錢本莊歷經多載素蒙各界賛許貨真價實近因左右提莊林立特再佈告請認明裕隆提莊庶不○英大馬路石路口致誤○第二石庫門便是 
[大英輪船公司]  
今有堅固捷快輪船柯名歴煙社准十二月念七日禮拜三上午開行往門司神戶橫濱等埠貴客如欲裝貨搭客請至黃補難念四號本公司賬房面議船泊浦東怡和旗昌棧碼頭上落利便自後每　兩禮拜開往一次並搭客往橫濱者有特別利益可在神戶轉搭火車直到橫濱不再如收火車養特此奉佈 
[（日本郵船聞往大連灣）]  
本公司經理社滿洲鎭道會之南西京丸每逢農禮四神戶丸禮拜日一准開往大連灣並由火車接連滿洲內地各處船身修固水腳公道客位潔凈應酬周到　各　號欲裝貨搭客務祈　光臨爲幸 
日本郵船會社啓 
[電氣完美]  
電燈○自新式金絲燈泡出現後電燈之光明便利潔凈安適愈覺顯然電費極廉烘暖器具○電氣烘暖器具最稱潔凈便利為他項烘暖器具所不能及運動機○電氣馬達之遠勝乎他項運動機猶電燈之較勝他種燈光且電費較用水汽機等為廉本埠各紗廠及各大廠家等皆將通用電機其發達有蒸蒸日上之勢欲知一切詳細價情形者請至英大馬路四百七十一二號本處樣子房接洽可也德律風二千六百六十號　庽滬西人工部公局電氣處啓　本報印字機純用電機轉動 
[利華洋行現銀專收珍珠格外放盤]  
本行向在上海英大馬路四川路口惠羅公司隔壁十三號洋房三層樓五號由升高梯上樓如蒙光顧格外歡迎且概不扣用金兼收金鋼鑽各種貴重物件此佈 
[公積畜牧種植公司發售勸股分債票廣告]  
中國夙以　業著顧長此不進及今反遠遍於歐洲者何也緣　經濟問題既無獨力之資又無集合之法遂使滿目　山任失地利本公司有鑒於此緣仿　西獎勵農業之法集會招股將股銀提出若干給與中號首以為買股者勸其餘作本公司畜牧種植之貲凡未得中號之票　足連號五張換給本公司十元股票一張庶得以起國民　重寶利之　使貧者皆得享其　利所費無幾生利甚大之公司經法領事署註冊認可●第一會是舊臘念六日●開會已將收數揭曉矣第二會西陰歷二正月二十十五日開會如欲認買股份及代公司經理者請至法界大馬路第六號門牌大洋房取　詳細章程可也 
[宣布亞支奶公司出售展期之宗旨]  
啓者敝公司經理亞救濟毫無奶藥本專為我民烟界同胞公司謀利之見以故國鴉片禁敝利亦願從此停辦以收亞支奶圓滿之結果不意兩月以來敝公司各省分銷處如北京華英藥房天津老德記回春藥房廈門中國藥房四川慶協泰崇文書局同德因支中法各藥房營口廣順漢口福記公記桐記一口陞紫綺堂湖北京山鄧益泰武穴陶生春了安慶孫雨亭泰興黃橋文華齊朝鮮是亦堂等號函電交馳大旨　謂自禁烟認真各處烟界皆恃亞支奶為除癮仙丹萬萬不能停辦又各省城鎮鄉官立戒煙局皆議決服亞支奶藥是以蘇省巡警總局特與本公司專賣上則憑照而各官局來批亞支奶者幾不下數萬打似此踴　歡迎本公司不得不稍變方針暫行接辦為此照常出售展期至本年三月底為止大盤價目格外放鬆務望各省分銷店各處烟界同胞迅速直接通函批購凡批至數十打數百打本公司必與以特別折扣以盡優待之意倘限期既滿底貨一清本公司隨即停辦不再擔任經理之責現前為絕好機會我同胞幸勿交壁失此良藥切盼切　　上海英大馬路壽康里三百三十號亞支奶總經理席裕麒護白　附告價目每聽一打十元新藥加重參苓每聽一元四角打十四元批發格外克已郵票十足通用寄費遠近不加 
[萃昌本當原衣出售]  
本當開設新閘路　二十餘年向售門莊貨真價實久荷　各界稱許緣光復以　市面疲滯存貨及目下新出之貨甚多茲　設　於三馬路石路口坐北朝南三開間門面平價出售綢緞紗羅棉夾單衣粗細皮　如紫貂種羊干尖窩刀玄狐銀鼠猞猁等一切細毛名目繁多不克備載每兩大洋一元不拆不扣貨價不合包退　洋如蒙貴客賜顧無任歡迎之至　萃昌本當白 
[杭綢熟貨加盤廣告]  
各路絲經缺乏市價繼漲增高迄無已時吾杭熟貨造本浩大支絀萬分舊冬雖　加售不敷成本尚屬　殊今不得已同業公議於陰歷丑年元日為始各貨暫加一分　　　恐未週知特此　　布聞　　　會　謹啟 
[蘇省日商正興公司廣告]  
本公司開設東京多年轉運各種雜貨自製靈驗藥品購一元之貨者贈以甲乙得物券酬答惠顯諸君雅意現因推廣起見稟准駐蘇領事分設公司於閶門外大馬路得各處支店分銷以廣招徠所贈得物券與彩票性質大不相同倘蒙代行銷售批價克已特此佈告 
[各商家注意]  
啓者現准海關新章自本年陽歷二月六號起各公司碼頭特設海關進口貨棧凡關章指明應人該棧之貨照章堆人完稅之後一時或未出貨即須另移到棧其棧租上下力餘熙本公司碼頭問章收取外所有　力再向貨主按章加收半價例如向章收銀一錢者再加收五分餘類推該搬　須先付清方能出貨特此佈聞　上海　張家濱輪船碼頭　輪船招商局碼頭　太古輪船公司碼頭　藍烟　輪船碼頭　鴻安輪船公司碼頭　開灣公司碼頭　美最時碼頭　寗紹公司碼頭　日本郵船會社碼頭　日清輪船公司碼頭　大阪商船會社碼頭　怡和經理各碼頭　南滿洲鐵路公司黃浦碼頭　楊子碼頭　仝啓 
[新新舞臺　特請京都初次新到超等藝員]  
鬚生孟溥齊　初六夜空城計　初七夜洪羊洞　初八夜斬黃袍 
花旦劉禹臣　初六夜鴻驚禧　初七夜翠屏山　初八夜雙釘記 
青衣孫喜雲　初六夜宇宙瘋　初七夜別皇宮　初八夜落花園 
超等鬚生孟溥齊京魯一帶久噪盛名唱工之佳臺步之穩膾炙人口超等小面郭一臣南腔北調無一不工噪音清　遏　尤為他人所不可及超等花旦劉禹臣嫩臉羞花嬌音囀鳳所演各劇　娬媚之態為有目者所共賞超等青衣孫喜雲係著名青衣孫怡雲之弟聲調之佳一波三折獨擅勝場以上四藝員滬址均未到過現經本舞臺不惜重資挽友特由京都聘請南下孟君等於初六夜起登臺演唱郭君因沿途微有感冒嗓音失潤靜養數天擇吉登臺再行佈聞 
[新新舞臺　特請京都初次到申超等鬚生]  
陳鑫奎　十一夜三娘教子　十二夜硃砂痣　十三夜李陵碑 
超等鬚生陳鑫奎與本舞臺所聘之孟藝員等一同南下遊歷過滬本舞臺懇請登臺奏技荷蒙首肯茲定於十一夜起演有公瑾之好者請早　惠臨為荷 
[寶亭英法番菜　出售紀念菜私服每張三角]  
本舖開自業五歲偏依蒙　諸客愛願多謝之至今為五歲紀念特售菜券每張三角仍有五菜加水菓茶點此券即日出售陰曆正月初一可用至十五日止諸客速臨購皮菜券幸勿錯過 
乍浦路十四號電話三五三九 
[可貴輪船班期告白]  
本輪故班已於陽曆正月一號起履行嗣後每禮拜二短班由申開往定海穿山每禮拜四長班開往穿山定海石浦海門准期不悮恐未週知敬特廣告祈請　垂鑒 
[津浦鐵路開車時刻表]  
由天津開至浦口 
津總站　上午七點四十五分　十點十五分　下午一點廿分（星期三六） 
津西站　上午八點五分　十點三十五分　下午一點卅三（星期三六） 
滄州　下午十二點二十七分　一點二十六分　四點七分（星期三六） 
德州　下午四點十三分　五點五分　六點卅八分（星期三六） 
濟南　上午六點十分　八點十分　夜九點五十四（星期三六） 
泰安　上午九點二十五分　十點二十一分　夜十二點八分（星期三六） 
兗州　下午十二點二十五分　二點一分　上午二點十六（星期日四） 
臨城　下午二點四十七分　五點三十六分　上午四點卅八（星期日四） 
徐州　上午七點五分　下午一點四十五分　上午六點四一（星期日四） 
福履集　上午八點三十四分　下午四點十分　上午八點七分（星期日四） 
固鎭　上午十點二十分　下午六點三十八分　上午九點卅九（星期日四） 
蚌埠　上午五點十五分　十一點二十六分　十點四十三（星期日四） 
明光　上午七占四十一分　下午一點八分　十二點十分（星期日四） 
滁州　上午十點二十四分　下午二點五十九分　一點五十二（星期日四） 
浦鎭　下午十二點二十五分　四點二十一分（特別車不停） 
浦口　下午十二點三十五分（到）　四點三十一分（到）　三點十五分（特別車到） 
由浦口開至天津 
浦口　上午七點四十分　下午二點五分　上午九點（星期一五） 
浦鎭　上午七點五十五分　下午二點二十五分（特別車不停） 
滁州　上午九點二十二分　下午四點三十六分　上午十點卅三（星期一五） 
明光　上午十一點十三分　下午七點六分　十二點十五（星期一五） 
蚌埠　上午五點五分　下午十二點五十四分　一點四十二（星期一五） 
固鎭　上午六點四十七分　下午二點五分　二點五十一（星期一五） 
福履集　上午九點三十八分　下午三點四十六分　四點十八分（星期一五） 
徐州　上午五點五十分　八點十五分　下午五點四四（星期一五） 
臨城　上午八點五十八分　九點五十六分　下午七點四七（星期一五） 
兗州　下午十二點十八分　一點五十二分　夜十點九分（星期一五） 
泰安　下午二瞇二十二分　五點十二分　夜十二點十七（星期一五） 
濟南　上午七點　九點五分　二點三十分（星期二六） 
德州　上午九點四十七分　下午一點二十六分　上午五點卅一（星期二六） 
滄州　下午十二點二十九分　六點十七分　上午八點十分（星期二六） 
津西站　下午三點二十五分　十點三十八分　上午十點卅九（星期二六） 
津總站　下午三點三十三分（到）　十點四十八分（到）　上午十點四七（特別車到）　 
（下關浦口　渡船　　往來　十二次） 
[滬寧鐵路開車時刻表]  
由上海開至南京 
上海 
下午七點三十五分（快車） 
九點（慢車） 
十點三十分慢車蘇州止下午一點五分（特別快車）四點三十五分客車常州止五點三十四分客車蘇州止夜十一點（夜車）南京止 
南翔 
上午八點三分（快車） 
九點三十一分（慢車） 
十點五六分客車蘇州止 
下一點二六分（特別快車） 
五點六分（客車常州止） 
五點五十分客車蘇州止 
崑山 
上午八點五十三分（快車） 
十點三十三分（慢車） 
下午十一點五二分客車蘇州六點（客車常州止） 
六點四十三分客車蘇州止 
蘇州 
上午九點五十分（快車） 
十一點四十四分（慢車） 
下午十二點四十八分客車到 
二點四十五分特別快車 
七點三分（客車常州止） 
七點二十八分（客車到） 
上午一點十分（夜車） 
無錫 
上午十點五十分（快車） 
一點三分（慢車） 
下午三點三分特別快車 
八點十三（客車常州止） 
上午二點十九分（夜車） 
上午十一點五十分（快車） 
六點五十分（常州客車） 
下午二點十三分（慢車） 
四點二十五分特別快車 
九點十五分（客車到） 
上午三點二十四分（夜車） 
鎮江 
下午一時十三分（快車） 
上午九點二分（常州客車） 
四點二十四分（慢車） 
五點五十一分特別快車 
上午五點二十四分（夜車） 
南京 
下午三點四分（快車到） 
上午十一點（常州車到） 
下午六點十八分（慢車到） 
七點正（特別快車到） 
上午七點（夜車到） 
由南京開至上海 
南京 
上午七點三十分（快車） 
八點二十五分（慢車） 
下午一點廿分（特別快車） 
三點五十分客車蘇州止夜客十一點（夜車） 
鎮江 
上午九點七分（快車） 
十點三十三分（慢車） 
下午二點四七分特別快車 
五點五九分客車常州止 
上午一點（夜車） 
常州 
上午十點五十七分（快車） 
七點十分（常申客車） 
下午一點五分（慢車） 
四點十九分（特別快車） 
八點九分（客車到） 
上午三點十六分（夜車） 
無錫 
上午十一點五十六分（快車） 
八點二十四分常申客車 
下午二點二十九分（慢車） 
五點九分（特別快車） 
上午四點二十一分（夜車） 
蘇州 
下午十二點五七分（快車） 
上午七點二八分蘇申快車 
上午九點四一分常申快車 
下午三點五十二分（慢車） 
六點四分（特別快車） 
一點五十分（蘇申客車） 
上午五點二十四分（夜車） 
崑山 
下午一點四十一分（快車） 
下午八點二五分蘇申客車 
十點四十分（常申客車） 
下午四點五十六分（慢車） 
二點四十九分（蘇申客車） 
南翔 
下午二點二十九分（快車） 
上午九點二九分蘇申客車 
上午十一點五十常申客車 
下午五點五十九分（慢車） 
七點十九分（特別快車） 
三點四十六分（蘇申車） 
上午六點四十一分（夜車） 
上海 
下午二點五十二分快車到 
上午九點五五分蘇申車到 
下午十二點十六分常申到 
下午六點二十七分慢車到 
七點三五分特別快車到 
四點十二分（蘇申車到） 
上午七點（夜車到） 
[售票處]  
經售滬寗鐵路頭二三等特別快車夜車各種火車票英大馬路永安居樓下裕昌玻璃號 
[滬杭鐵路開車時刻表]  
由上海開至閘口 
上海 
上午八點三十分（慢車） 
九點五十分（貨車） 
下午一點正（快車） 
三點卅分區間車嘉興止 
莘莊 
上午九點零四分（慢車） 
十點三十分（貨車） 
下午一點二十五分（快車） 
四點零四分　（區間車） 
松江 
上午九點四十一分（慢車） 
十一點十五分（貨車） 
下分一點五十四分（快車） 
四點四十一分（區間車） 
楓涇 
上午十點三十分（慢車） 
下午十二點二十分（貨車） 
二點三十四分（快車） 
五點三十分（區間車） 
嘉興 
七點四十五分區間閘口止 
上午十一點三十分（慢車） 
下午一點二十五分（貨車） 
三點十八分（快車） 
六點二十分（區間車到） 
杭州 
上午十一點二十五分區間車 
上午二點三十五分（慢車） 
五配二十五分（貨車） 
五點四十分（快車） 
閘口 
上午十一點五十分區間車到 
下午三點五分（慢車到） 
六點正（貨車到） 
六點零五分（快車到） 
由閘口開至上海 
閘口 
上午七點五十分（慢車） 
八點三十分（貨車） 
下午十二點廿五分（快車） 
二點四十分區間車嘉興止 
杭州 
上午八點三十分（慢車） 
九點二十分（貨車） 
下午一點正（快車） 
三點十五分（區間車） 
嘉興 
八點五分（區間車）上海止 
十一點三十五分（慢車） 
下午一點二十分（貨車） 
三點二十分（快車） 
六點四十五分（區間車止） 
楓涇 
上午九點零二分（區間車） 
正午十二點三十分（慢車） 
下午二點三十分（貨車） 
四點零二分（快車） 
松江 
上午九點四十五分（區間車） 
下午一點十三分（慢車） 
三點二十三分（貨車） 
四點三十九分（快車） 
莘莊 
上午十點二十六分（區間車） 
下午一點四十九分（慢車） 
四點十分（貨車） 
五點零七分（快車） 
上海 
十點五十六分（區間車止） 
下午二點二十分（慢車到） 
四點四十六分（貨車到） 
五點三十分（快車到） 
[商務　滙票　二月十二日]  
上海匯至倫敦 
銀行電匯　二先令九辦士六二五 
銀行即期　二先令九辦士六八七五 
銀行四月期　二先令九辦士八七五 
銀行四個月期匯票買進　二先令十辦士三七五 
帶銀電匯四月定貨　二先令十辦士五 
又　六個日期匯票　二先令十辦士六二五 
又　六個日期定貨　二先令十辦士七五 
大條銀　二先令九辦士六二五 
上海匯到法國 
銀行電匯　三佛郎五十三分五 
銀行買進四月匯票　三佛郎六十分五 
上海匯至德國 
銀行電匯　二馬克八十七分 
銀行買進四個月期匯票　二馬克九十四分五 
上海匯至紐約 
銀行電匯　六十八個二五 
銀行買進四個月期匯票　七十個一二五 
上海匯至印度 
銀行電匯　二百零九個 
上海匯至香港 
銀行電匯　七錢三分 
上海匯至日本 
銀行電匯　　錢二分六二五 
股票二月十二日上海股票收盤市價如左 
藍格志　買　七十四兩半 
得力風　買　七十七兩半 
開平　買　十一兩半 
英棬華　買　八兩二錢半 
古拉客船磅　買　十四兩 
金市二月十二日收盤金價 
現華驃金　三百四十七兩 
足赤條金　三百五十四兩 
沙金合赤　三百五十六兩 
錢市二月十二日北市銀拆及銀銅元錢價 
龍洋　七錢二分九 
英洋　七錢三分二一二五 
本洋　七錢三分五厘 
小洋　六錢四分二 
洋找　七錢三分 
錢找　一千二百文 
衣牌　一千二百七十文 
銅元　一百七十六千文 
市錢　一百五十千文 
糧食二月十二號米市各價列開於左 
北幫機白米　八元八角次八元二角 
南幫機白米　八元五角交八元 
常幫白米　八元四角次七元九角 
蘇同白米　八元二角次七元八角 
珠角雙專白米　八元一角次七元七角 
機新洋秞　八元四角次七元八角 
槽新蘆秞　八元三角次七元七角 
蘇同新蘆秞　八元　次七元五角 
機白元　八元五角次八元 
常白元　八元三角次七元八角 
機南幫白陰元　八元　次七元六角 
蘇同白陰元　七元八角次七元六角 
珠角白陰元　七元九角次七元六角 
常小參　五元　次四元四角 
油荳餅二月十二號市 
船牛荳油　八兩九錢五分 
船交荳油　七兩八錢 
船牛籽油　八兩一錢 
船泊生油　十兩零四錢五 
船青中餅　一兩九錢五分六厘 
船泊中餅　二兩二錢六分六厘 
船牛元　三兩九錢四分 
棧洋青　三兩九錢四分 
又　收盤　三兩九錢八分 
輪船進出口期 
二月十二號輪船進口禮拜三 
新北京輪船　由寗波　太古公司 
寗紹　又　由寗波　寗紹公司 
江永　又　由長江　招商總局 
吉和　又　由長江　怡和洋行 
美利　又　由長江　美最時行 
順天　又　由烟台　太古公司 
二月十三日輪船出口禮拜四 
海晏　輪船　開往福州　招商總局 
四川　又開往威海烟台大連　太古公司 
靜次丸又　開往香港　郵船會社 
吉和　又　開往長江　怡和洋行 
恒生　又　開往汕頭香港廣東　怡和洋行 
怡生　又　開往膠州　怡和洋行 
大貞丸又　開往長江　日清公司 
江永　又　開往長江　招商總局 
愛仁　又　開往燕臺　招商總局 
海晏　又　開往福州　招商總局 
二月十四號輪船出口禮拜五 
和生　又　開往膠州　怡和洋行 
長安　又　開往長江　鴻安公司 
瑞和　又　開往長江　怡和洋行 
新北京又　開往寧波　太古公司 
塘沽　又　開往青島烟台大連　亨寶公司 
博愛丸又　開往直放神戶　郵船會社 
二月十五日輪船出口禮拜六 
岳陽丸又　開往長江　日清公司 
近江丸又　開往神戶長崎馬崎橫濱　郵船會社 
飛鯨　又　開往廈門汕頭　招商總局 
鎮安　又　開往香港廣東　太古公司 
廣大　又　開往香港粵省　招商總局 
大通　又　開往長江　士古公司 
二月十六日輪船出口禮拜日 
因幡丸又　開往東洋花旗　郵船會社 
二月十九號輪船出口禮拜三 
開平　又　開往秦皇島　開　公司 
 
[轉聾為聰]  
僕身在中年氣體充實耳聰目明全無衰　自去秋偶病傷寒醫治無法延轉日深拖至三月始瘳而元氣大傷兩耳聾閉聲息無家人竭聲呼　得叫領悟一二開方煎服百無一效報上所登治聾丸藥共有數家依次購服亦無影　　慮若不去此病根終年以往之歲月徒有形表終為廢人異常亦紙愈如見自上海拋球場南首河南路七號彭壽堂耳聾丸仿單云雖十年廿年背尚可還總　堅心購服求以試其法明明衣服　　可　因先　　　　　盒　　　　　　　　　　然直　一無　　　　談交不比異時之附耳聞也惟須先為注意凝神靜候　萬無一失若無端　涉不及預防雖　甚　中不藥之後　一　風耳不敢　斷即來貴堂　買雙料耳聾丸一　　　　　　　　　退居靜室使耳根濟靜以固其氣詎服方半盒而窗外偶語云聲歷　不爽最奇者新來兩女使謀　悶即隔壁商功酌予危坐室中聽得仔仔細細即告諸家人一詢而全體明白自此以後復我原　不作痴聾之阿家翁矣感謝仙藥用肅蕪函　四明陳日升愈　謹　 
 
 

Page 9

 
 
   
 
 

Page 10

 
 
自由談 
游戲文章 
[多妻黨秘密會紀事] [  鈍根虚搆]  
　　廣東人廖禮耕之妾陳五妹被省會議員邱樹人姦佔疊控至大理院大理院以廖本有妻不得更以陳爲妾故廖與陳無夫妻關係之可言陳被邱姦廖無控訴權於是廖大失敗而邱則大勝利廖憤極陰圖報復日奔走於諸大偉人之門欲秘密結合多妻黨以爲抵制先說汪精衛汪痛斥之廖不悛奔走如故卒得胡經武先生之贊成其他偉人之多妻者亦多陰助廖而多妻黨遂於十三月三十二日開成立大會於醋瓶巷公推胡瑛爲主席胡登台報告略謂中國多妻之俗由來已久何物傖奴敢於今日昌言一夫一妻制度鄙人一娶兩妻自謂足與英皇比美不幸被唐羣英等出而干涉幾乎大殺風景女子善妬天性使然固無足怪然未聞有吃他人之醋以張自己之威者唐欲建名女界獨不爲男子計未免不情太甚且干涉之風一開吾輩將如吸鴉片者之動遭檢查尙有安枕日耶同人等所以亟亟組織是黨合謀抵制諸君有所見敎請即登台宣布言已下台 
　　乃有新任駐荷參贊靳志者繼起演說謂人之多智者必多情自古才人名士必多鍾情之女子斷非一妻可以饜其志彼主張不二色者皆愚夫也鄙民此次逼妻離婚之事報紙盛傳其實鄙人非必欲去舊妻祇以格於禁律不如是不能娶法婦耳苟能破除多妻之禁者鄙人又何忍割棄廿年厮守之床頭人畀他人享受耶故多妻黨之成立實爲今日所必要 
　　次載振演說謂僕在前清因娶楊翠喜被御史江春霖參劾罷職其實專制時代皇帝後宮女子數千我儕貴族偶納一寵何不可者然輿論攻擊且不遺餘力今當民主時代言禁妾無怪其然我輩若能擴張黨勢使全國同胞大半爲我中人則其餘雖主張禁妾亦不足爲矣 
　　次徐景明君演說謂鄙人之妾去年跟人私逃幸賴租界之力得以追回若在今日控於本國法庭必無幸矣平心論之昔齊人以一丐者且有一妻一妾鄙人身爲西醫一妻兩妾亦不爲過所慮少年婦女野心難遏一旦故態復萌使我不能控訴故鄙人日盼本黨發逹爲我輩多妻者保障 
　　次尹昌衡君演說謂物色佳麗爲吾輩逹官之天職昌衡不才嘗獨運慧眼拔縫工女置於妾媵之列若令唐羣英輩知之不知又將若何騷擾故鄙見本黨進行首宜對付此輩 
　　次陳振先君演說謂風流杜牧千古艶稱夢覺揚州猶嫌薄倖僕與葵香女史已證香盟將藏金屋不幸爲王勍小子所誤至今言之痛恨故鄙見本黨成立後當以助人納妾爲唯一之責任俾天下有情女人都成我之眷屬 
　　未由廖君起言寄跡共和政府之下欲求本黨之勢力鞏固必不可得無已其速入磨羅門敎（卽多妻敎）藉彼勢力以資保護衆鼓堂贊成又公議致電張振武黃開甲兩君請於鄷都城設立多妻黨支部議畢乃散時已十三下鐘矣聞是日到會者尚有譚人鳳饒漢祥兩君亦頗贊成多妻因恐王昌國女士及娘娘殿尼姑干涉故未登台演說云 
[舊曆新年記] [  東埜]  
　　爆竹迎新桃符換舊今日何日又逢舊曆新年快値新晴忽來舊雨叙談畢相將出游進新北門經舊校場望見五色新國旗飄颺空際友謂余曰周雖舊邦其命惟新殆即我中華民國之謂歟余點首復前行至一家門首聚觀者數十人余等駐足探望堂以内新郎新婦正雙雙交拜行舊式結婚禮庭前人聲嘈雜笑語喧譁甲謂乙曰子識新郎否乙曰舊鄰舍有何不識新郎陶姓舊家子也顧性絕鈍幾不辨菽麥新婦乃童養媳皤其腹聞懷孕數月矣今日之舉具文耳乙笑曰洵若是可云舊店新開丙插言曰誠然誠然不觀大門上對聯乎（一堂新人物兩件舊東西）蓋實錄焉乙曰某君何惡作劇大書特書無隠飾乃爾彼常然張貼何顔之厚也甲曰没字碑解甚文義飾觀而已余笑謂友曰人亦有言人惟求舊器非求舊惟新今茲不相反耶相與粲然時已過午友卽辭去余喚一新式黃包車乘之循舊路而返濡筆記之三 
尊聞閣詞選 
[癸丑元日醉書] [  天白]  
　　海天曙色燦雲霞紅日曈曈透碧紗萬户春聲喧爆竹一樽清酒醉梅花滄桑變換新歌舞景物依稀舊歲華莫向東風愁寂寞佇看大陸起龍蛇 
[菩薩蠻暮雪] [  墨花館主]  
　　風中聲點斜吹面斷崕亂落梅花片冉冉水雲低孤飛凍鳥嗁清光相射冷悄立無人境玉笛起誰家千山滿月華 
自由談話會 
　　鄙人與了靑君擬發起在上逐日刋登投稿諸文家姓氏及小影斯舉仍請示於鈍根先生并候敎於自由談話會諸會員昨讀悲秋君之談話知亦贊成此舉又提議彚編自由談文字請鈍根主任編輯所得售資爲自由談話會經費此法甚善况自由談之文字素爲社會所歡迎一朝得以彚集成册錦心繡口珠玉滿前酒後茶餘誰不手執一册我知是書一出邦人君子必爭先快睹洛陽紙貴可預言也由是神交諸友亦得識面有緣文字海中想此後終有相見之日也否則交無半面望風懷想愁煞人矣質之自由談話會同人能表同情否未識鈍根能許同人之請否[  嘉定二我]  
　　敢望半打大德不逾閑小德可出入敢望諸君子母爲小德所誤 
　　公罪不可無私罪不可有敢望諸君子寗有公罪否則自保太多矣 
　　不能流芳百世亦當遺臭萬年敢望諸君子寗寂寂無聞母貪萬年之遺臭 
　　寗我負人毋人負我敢望諸君子母負人然後人亦不負我矣時勢造英雄造時勢敢望諸君子爲造時勢之英雄 
　　天下不多管仲之賢而多鮑叔能知人敢望諸君子得遇於時母忘能知人之鮑叔也 
　　二我曰久不來自由談話會中談話矣屢欲想與諸君子談話無奈搜索枯腸終無一得今日乘興又來饒舌子[  嘉定二我]  
小說 
[愛情小說嬌櫻記（二）] [  漱馨女士筆述天虚我生潤文]  
　　方郁嬌之來櫻郎謂彼爲友人之女弟乃素諗者比其相見則各帶赧容櫻郎有所問郁嬌輙俛首弄襟咀嚅以對狀若不勝其羞澀者鬈髮如雲覆及粉頰橫波流眄乃於鬢角間覷櫻郎適櫻郎亦覷彼時則又回眸注視於衣邊裙角之間而雙渦中起紅雲一點漸暈漸大直延亘至於蝤蠐之頸手足幾無所措其促偏甚有似乎新嫁娘也由此觀之其不爲素諗可知則櫻郎託辭以謊予者果何意耶吾當時實百思不得其故以詢櫻郎則櫻郎又復紅暈於頰改其前言謂郁嬌之兄非祇一妹初以爲來者爲郁嬌之姊故言素諗惟因郁嬌之貌與乃姊絕似故先未問名而錯認之也雖然櫻郎作此言時其辭雖娓娓可聽然觀其狀味其言愚者亦知其爲飾辭也第予以無甚關係深究之將以予爲妬也乃恝置焉 
　　一日予偶過郁嬌之室文窻六扇掩映於碧桃花底窻之内層障以紗幔遙見人影識爲櫻郎時方清晨訝櫻郎何以至此而反不見郁嬌試於幃隙覘之庸知郁嬌乃曲肱而枕於鏡臺之側聲息喘喘雲鬤斜軃寶釵爲之顫動櫻郎俯憑於几側頸以視郁嬌之額左手撫其玉山之肩柔聲婉氣呼之爲姊而郁嬌不應亦不相顧惟聞喘息有若呃噎其呼吸似不克連續者然其嬌顫之軀因櫻郎推挽其肓而顫之愈甚噫彼二人者之現狀果何事耶予方思之櫻郎乃於袖中出繡巾以付郁嬌之手郁嬌不接引首徐起方露半面吾不覺一見而魂銷彼時即有名畫師在亦必不能寫其娬媚之態於萬一蓋其平日之艶美已無可以形容此時星眼微餳蛾眉略蹙桃顋暈赤櫻唇潤紅一種可憐可愛之狀雖鐵石人見之亦必化爲經火之餳製物矣吾於斯時以愛郁嬌之嬌態甚忘櫻郎矣且忘著書之體裁失先表明郁者蓋哭泣耳夫哭泣亦人事之常因人哭泣面從旁勸慰之者亦人情之常吾甚怪櫻郎又何以諱言之深且不知予窺之久甚復不承郁嬌之有哭泣畢不更奇哉（二） 
[稽滑短篇窮神] [  滌骨]  
　　今日財神誕富翁接財神貧漢接窮神窮神號曰窮極無量天尊傍晚天尊由苦寒天闕下降蒙袂來貧漢門短褐不完腰束破碎無邊帽落底靴貧漢棒香下理拜迎接天尊虔誠致敬天尊不愛臉不好名不顧廉恥天尊無親戚無妻孥無協志者天尊住無宅居無屋路人笑其窮困天尊自慰曰天地爲廬日月爲燈吾自由在耳 
天尊衣敝緼袍千補百結路人笑其沔穢天尊自慰曰剪棄爲裳結草爲冠古道可風吾身猶白白耳 
天尊甘藜藿吃殘饌路人笑其齪齷天尊自慰曰口嗜於人好惡不同朝而入夕而出吾心自清耳 
天尊不知仁義禮智信爲何物告人曰此數者不過外來之物心内之賊無罣礙無罣礙 
何以故天尊曰 
仁仁爲首惡博施濟衆堯舜猶病我立誓永不行一善省却多多矣義匹夫仗義破家傾產亦復自苦我見義則忘得一生受用矣禮禮尙往來未免太形繁瑣我先占人便宜一著人自不與我往來矣 
智智慧爲造物所忌至空乏終生只須不識不知便可常保庸福矣信千金一諾更屬無益我不妨口是心非使在下知我失信永無造門之請矣天尊抱此消極主義遨游於上九天下九淵於是一寒至此斯時窮漢門外又來兩乞丐一打運箱一跌金磚同聲高唱搖錢樹進門來開子新年大發財大大元寶滾進來一年四季稱心如意年年高節節高一路升高長生不老此何人歟？係天尊之顧問官來迎接天尊歸天上去於是天尊隨顧問官打蓮箱跌金磚去 
窮漢追出門仰首望 
此時長夜漫寒風凛凛○ 
文字因緣 
[百字令老友孫君次靑函示五十自述詩二十首謹譜此詞寄賀蓋祝以百歲之意也] [  瘦蝶]  
壽星明處照江流九派寸心轤轆（君近居九江）緬想清標誰得似遮莫前身金粟（生辰爲八月下浣）寄興煙霞主盟風月文酒相徵逐功深學易襟期脫盡流俗試問溷跡塵寰訂交湖海（戊已之問南北兩詩社並峙與君締交者多知名士）幾罪知心曲料得世情參已透一笑胥忘榮辱吟鬢凋靑秋眉換綠舊事休棖觸宜男有兆石麟預爲君卜（君難於嗣續近聞其第二妾已徵蘭夢故及之） 
[先妣李太夫人三十週年賦此誌痛] [  寄塵]  
　　我生自西粤大父蒼梧守及早大母亡父母侍左右方我堕地時吾母年十九生我十四日痛矣不見母忽忽三十週光陰無何有今日拜墓前捧觴跪獻酒椎牛祭徒虚雞豚安適口每念報母恩捫心終負負我忽燱兒時追隨師長後上有叔祖母愛如左右手幾年應試忙功名圖進取丁未入都門長跪見吾舅悲喜忽交集不堪重回首去歲避難歸南北空奔走我今三十一舅父皤皤叟吾父尙康强吾母何不壽鬱鬱墓上松黃土生塵垢墓門紙錢燒吾母有知否悠悠哉蒼天待我胡不厚吁嗟無母人感此愴然久 
 
 
 

Page 11

 
 
   
 
 

Page 12

 
 
   
 
