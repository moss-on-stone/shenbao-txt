# 1915 - 180 - 4915230

 

Page 1

 
 
   
 
 

Page 2

 
 
時評 
[肅政（冷）]  
　　肅政久已備位無事近忽大事參劾社會始稍稍稱道之然不動則已動則必過其分此中國人之根性也况以道人長短揣人意旨尤爲中國人根性之根性者乎故今日京電謂肅政所上條陳立言誕妄致被申斥者即此根性之發現也 
　　夫劍輕用則失其鋒言妄發則寡其效不誕妄而羅列小故尚且如是况更加以誕妄耶我知日後肅政之條陳愈多則其信用愈减至其流末如淸季侍御之賣摺而爲人所賤視則視肅政如無物焉 
　　我見其機我故敢爲肅政諸人戒 
命令 
　　七月五日大總統策令楊積慶給予四等嘉禾章此令又令姚炳義授爲陸軍少將此令 
又令任命方大英爲奉天東邊道道尹未到任以前仍由談國楫署理此令 
又令國務卿呈據銓叙局詳稱遵核率辦事處秘書各員資格請予分别叙官等語徐世襄馮善徵陳詵周嵩堯均爲中大夫范可愚授爲上士此令 
又令國務卿呈據銓叙局詳稱遵核蒙藏院等署參事司長審計官資格請予分别敍官等語任承沅李思浩錢錦孫陸世芬陳官蕃柳旭楊家全葛成修吳學章胡大崇均授爲中大夫張茂烱李景堃均授爲下大夫錢懋勛陳世第嚴鷗客均授爲上士此令又令陸軍部呈准鑲藍旗滿洲都統巴哈布咨擬以崇壽接襲世管佐領請予准襲等語應照准此令 
又令陸軍部呈准吉林巡按使孟憲彝咨擬以常海補防禦請予准補等語應照准此令 
[專電]  
　　北京電據一深知參案内容者云津浦案交通部擅與未經在商部批准註册之滙通公司訂立合同商部屢咨不理即此已足成公罪至葉恭綽等實股有無不可知然權利股恐不能免又該公司利益不可純以賬目表面計算云云現南叚處長葉道繩北叚袁長漪總務科長歸寳熙叚長關瑞麟電路司科長袁長慶均豫備到案須將此等人訊問後乃訊葉前電謂已傳訊不確 
　　北京電沈佩貞處三百五十日徒刑蔣三小姐五十日均上訴 
　　北京電整頓司法除明令外尚有交片到部極嚴厲 
　　北京電吉閩兩巡按均將更動吉擬任張鳳臺閩擬任王祖同 
　　北京電各肅政近日所上條陳間有立言誕妄如程崇信請復拜跪之類昨奉交片申斥 
朝陽電朝陽南川地方鄉民以軍隊拔除烟苗大施反對近日風聲甚厲已連結數十村持槍抗拒並有鬍匪四百名利用機會帮同閙事乘間搶掠現亂民約有二三萬之多交通爲之繼絶熱河姜都統續派隊伍前往彈壓仍未平靜張统領懐斌派員宣慰並請出公正紳士多名分頭勸解許其不辦人民一面令各軍隊排列大砲預備轟擊因之人心恐懼其勢漸解但地方秩序大亂靑苗受損甚多該縣知事早已脫逃此爲口北近日最有關係之事 
[譯電]  
　　北京電袁總統憲法顧問有賀長雄博士已辭職（六日） 
[戰電]  
　　其一（英人諮透電） 
　　巴黎電今晚公報宣稱全陣線殊形沉寂並無步軍戰事所足注意者僅末斯河與摩塞爾河間及泊萊特叢林敵軍礮隊極爲活動耳敵軍曾以重礮在泊萊特叢林轟擊法軍陣地（五日） 
　　巴黎電德軍於亞拉戰事大受損失昨夜猛轟之後進攻兩次第一次乃步兵攻擊初攻時卽被阻第二次乃攻沙歇前法軍陣地完全敗退德軍携炸彈屢離戰壕進撲被迫棄屍多具而退敵軍在曲折防地進攻即爲法軍炮火所阻昨日下午及昨日晚間德軍在邦太摩松境自菲楊海葉至摩塞爾廣五基羅邁當之陣線取攻勢猛轟之後在前法軍所奪泊萊特叢林西部一基羅邁當陣線得有立足地敵軍攻擊雖猛不能進至此線之外德軍進攻里曷泊特高地大受損失而退（五日） 
　　倫敦電加里波里法軍於四日開始總攻擊三日晚間法軍司令柯拉德對衆演說日我軍會合英軍進攻土軍陣線之時機已至凡所奪獲之地寸士不可抛棄各兵士於進擊土軍之際其勿忘日耳曼敵國土國原爲吾友因德煽惑以致成仇今土軍苟有降者吾人當恕之（五日） 
　　羅馬電奥國奮力回擊悉爲意軍所敗此爲全陣線戰情之特色意軍重砲續攻瑪爾波其吐總砲台昨日擊毁汗塞爾砲台奥軍每次回繫輒有大砲掩護公報謂加尼亞境内奥軍步隊擬奪回意 
 
 
 

Page 3

 
 
軍所據之地位進攻甚力輔以機關槍意軍迎敵大敗之奥軍大受損失意軍俘敵兵五百人奪砲兩尊機關鎗一架及來復槍彈藥軍器等甚夥意軍擊敗敵軍後獲地若干俘兵言奥軍近遭損失甚衆（五日） 
　　倫敦電海軍部發表公報如下德公報謂飛機以炸彈擲擊哈維區砲台一節此事不足注意蓋本月三日下午有德飛機兩架出現天空即爲吾國飛機逐走其炸彈皆落海中（五日） 
　　巴黎電公報謂法國郵船加爾台巨號（五六○一噸）在達達納爾海峽希萊斯角外爲敵潛艇發魚雷擊沉救起者六十六人不知下落者六人法國驅逐艦昨在英倫海峽轟擊潛艇兩艘一於没水之前中彈數枚（五日） 
　　倫敦電英國貨船安格羅加尼佛里亞號（七三三三噸）已抵昆斯敦據稱途中爲潛艇所轟擊致被擊死十二人船長在内又傷八人（五日） 
　　亞姆斯特丹電電報新聞謂德潛艇U字三十號日昨在愛姆斯河口沉没今已撈起計在水底三十六小時僅死船員一人（五日） 
　　倫敦電達達納爾英車司令哈米爾登將軍公報報告薩基爾第爾境内大軍前進後戰情謂二十九日黎明時土軍回擊旋爲英軍砲隊及戰艦斯考平號之砲火所擊退估計土軍在克里西亞境内山谷内約損失二千人是夜土軍以炸彈攻繫極北印兵所守之戰壕傷軍官一人印兵憤甚衝擊敵軍揮刀而進頗有效果二十九三十兩日澳軍與敵軍力戰至敵軍潰散而後已據俘兵言土軍屢奉訓令囑取守勢此次攻擊乃安佛提督個人之意二日土軍重砲轟擊之後又擬在薩基爾第爾進攻但英軍槍砲齊施印兵回攻尤力斯考平號發砲亦能命中土軍力不能支雖經軍官嚴督終紊亂而退英軍陣前土兵死屍纍纍哈米爾登將軍估計土軍自六月二十八日至七月二日止陣亡者共五千一百零五人受傷者一千五百人英軍檢獲來福槍五百十六枝子彈十二萬六千四百枚炸彈百枚軍裝若干（五日） 
　　華盛頓電芝加哥某報謂狙擊摩根者其眞名爲穆恩特並非賀特生於德國其妻身死不明後乃離德至美已續娶（四日） 
　　紐约電摩根君可保無碍（五日） 
　　倫敦電平民議院二讀通過註册議案贊成者三百五十三人否認者三十人此三十人皆屬工黨議員及自由黨議員蓋恐該案成强逼軍役之　矢也（五日） 
　　其二（德人德文報專電） 
　　柏林電德國外交部宣布七月五日大本營公報如下英軍在伊泊爾北面進攻者及法軍之進攻沙歇者均受挫而退德軍在泊萊特森林西端轟擊廣一千五百邁當之敵軍陣地前進四百邁當俘未傷之法兵約千名中有步兵一大隊之將弁全體且獲野戰砲二尊機關槍四枝輕炸彈砲三尊重炸彈砲四尊敵飛機昨在不魯日擲下之炸彈落於該鎭最至貴之紀念碑附近（以上西境戰情） 
　　林新干將軍所統之聯軍已抵慈洛巴里巴河全陣線廓淸西岸之俄兵該軍接戰兩星期幾未間斷攻破敵軍鞏固之陣地渡過里斯特河長驅直入敵軍屢戰屢北布格河之敵軍昨夜棄克里洛夫橋端而退俄軍在布格河與維斯土拉河間泊倫加·土洛平·太拉夫斯加·克拉斯尼克附近受挫（五日） 
　　柏林電瑞典各報皆怒俄艦侵犯瑞典主權德國埋雷艦亞爾巴特洛斯號之主要損傷及在駛入瑞典海面時所受瑞典各報要求懲辦俄國軍官且言俄艦發彈一千五百枚中的者僅二十五枚其砲術之劣可以想見半官消息謂塞國政府機關報所載奥國兩次請塞與之單獨媾和一說絶對子虚奥國開戰至今從未請和於人倫敦消息謂宼崇子爵在貴族議院討論軍火議案時承認此十二月内之戰局極爲危急今無一處有轉機之兆全國之大患自無待言敵軍之優勢歷久不變良由豫備旣久而組織復極完備故能利用科學之材料全國之智力以從事戰爭而獲巨利至其東西境之大砲及彈藥則獨占優勢衆莫能及云巴黎消息謂法國上議院議員赫白氏著文謂凡使法國人民茫無所知而導之入於睡夢或樂觀者均不能救國難者也救國唯一之法則在令人民洞明大局之眞相云魯加洛消息鄰塞拉郵報承認麥剛林將軍之軍今僅距魯白林三十五基羅邁當三星期内可抵白萊斯特至里土夫斯克陣線意國各報對於意軍開戰以來全無進步一節均不發失望之言且戒全國當堅忍以待蓋前敵種種困難幾無從超勝之也亞姆斯特丹之亞爾其明日報載有社說謂德潛艇之擊沉亞米尼安號郵船絶對正當俄軍所處之地位日見惡劣西境德陣線安全未破英軍在加里波里半島受絶大之損失毫未得有效果（五日） 
[東方通信社電（日本人組織）]  
　　東京電中國政府頒布懲辦國賊條例日本政府曾求說明茲經中國政府答復謂該條例與普通個人之合辦事業並無何等關係决非排外的意味云云日本政府本不以此條例爲然今旣據中國政府答復如右决定暫視其所爲云（六日） 
　　東京電靑島稅關問題前因中日交涉一時有中止之觀茲該交涉之凖備已成二三日内可以開始交涉云（六日） 
　北京電總統府軍事顧問砲兵大佐阪西利八郎氏近奉袁大總統之使命前赴漢口上海各地（六日） 
　　濟南電靑島電云靑島守備軍制定關於外國人出入軍政施行地域規則本日以第五十六號軍令發布規則如左 
　　第一條凡准出入施行軍政區域諸外國人自今之後須將證明其國籍身分之本國官吏公文呈由日本帝國領事又他官吏查驗或由日本帝國領事乃他官吏發給之證明書均須時常携帶本條自七月十五日始行 
　　第二條居住施行軍政區域内之德奥國人證明國籍身分證明書自本軍政署發令後五日以内至本署請領時常携帶 
　　附則本規則中國人不在此限本規則由發布日起施行 
　　濟南電山東於四月間開始勸募民國四年内國公債因受救國儲金之影響至今猶無成績故財政廳特於日前通飭各縣催促（六日） 
　　濟南電濟南商况近來因受排貨影響貿易殆幾杜絶市景非常蕭索商民殊覺痛苦此次經當局開導商務已漸復活商業之前途頗爲樂觀云（六日） 
要聞一 
[德國戰士與實業之支配談]  
　　字林報云美人某君詳察日耳曼國民組織之手續曾以其親自考察所得者函告其友關於德人可驚之實力及開戰之始戰事與實業之支配言之綦詳倫敦泰晤士報曾節錄其函茲轉載於下德人勢力日見强固各種籌備皆有條不紊故食用品無慮缺乏其經濟方面之情形尤爲最可注意之特色吾人猶未領略此中三昧但知數十年來世人所發明之經濟學理泰半已爲德人所推翻而不能成立耳夫自食其力以本國之所出供本國之所需絶不仰賴外力而能無物不備無事不舉其事至屬難能今德國竟能解决此難題矣德人自稱被等互相流通金錢以此爲貿易之媒介物此爲德國現金不缺之證蓋製造家旣與陸軍通力合作聯络一氣國家可無須籌募許多現金也德國全境之男子無論隷屬軍籍與杏其年齡職業等情皆詳紀於册故政府按圖索驥支配一切毫不困難凡有職業之軍藉中人一旦奉命入伍則其所遺職業如屬重要如有相當之人前往接充决不任其中輟其無關重要之事業非時局所必須且無可支持者乃於開戰時即行停歇至於歇業之人如何安插則國家早有成算如强者從戎弱者務農之類是也德國有若干工廠機械完善佈置整齊平時絶不工作迨戰局旣成此種工廠遂與戰事同時活動通國巧匠得其機關之通告相率來此報名焉今德國無賦閒之人亦無經濟恐慌之象民食雖不爲充裕然可支持至收穫之時苟秋收豐足則戰事愈將延長協約國奮發作戰或能破德然非易事也 
[英船損失談]  
　　華德日報曰六月一日柏林電稱德國各報轉錄瑞典亞爾芬日報之特别社論謂英國頭等戰艦六十艘今已有二十艘爲德國潛水艇之魚雷所擊中云云查開戰伊始英德兩國戰艦所有於一千八百九十八年已經落水及嗣後所建造者其數如下 
　　英國有一萬五千噸以上之戰鬥艦五十艘一萬五千噸以上之裝甲巡洋艦十艘共合六十艘德國有一萬五千噸以上之戰鬥艦十八艘一萬五千噸以上之裝甲巡洋艦八艘共合二十六艘英國戰艦六十艘中迄今所已見列諸失單者共有六艘而德國方面亦失有一萬五千噸以上之戰艦一隻惟上所言英國六艦之損失皆與德潛艇無關耳而德潛艇九號所擊沈之英國裝甲巡洋艦侯巨號亞包奇號與克勒西號等又各僅有一萬二千二百噸不在頭等之列使瑞典報所言如果確有其事則英國必尚有巨艦十四艦爲德潛艇擊沈至若英國海軍部之秘不報告乃其慣技請思其舊日之行徑卽可恍然而悟但他一方面如德國海軍部亦向未報告德潛艇實在之結果至於德潛透艇所獲之結果巨細則適有近日敵船之損失報告可以參證據昨日講透電稱有汽船六隻被德潛艇擊沈以此而言英國商船是共失有九十餘萬噸矣而德國海軍部之不言德國潛艇所滅英國商船苟自有故則其不洩漏德國潛艇對於英國戰艦所得之勝利於世亦必有故可斷言也 
　　英國戰艦不特在德有一敵即在其本國亦有一敵加彼以重創茲據新到之福郎克埠報論述貝根之海戰曰數星期前有報告甚夥來自腦威一律謂四月七八日夜間腦威沿海貝根附近恐有英德戰艦大戰而由海上所來之汽船亦咸謂見有戰艦一隊並聞是日夜間砲聲隆隆但當時此種消息則無人信以爲眞嗣後其結果如何亦未見報告爾今方於黑暗之中見此海戰有一線之光明蓋有致英國潛水艇AE二號所被俘之司令官一信論述北海一戰可證也其信係四月十一日所發今已落於吾人之手據稱蘇披普號戰鬥艦）已沈華留號（裝甲巡洋艦）方沈而德國海軍則未有損失四月九日星期五月受有重創之巡洋艦多隻駛回其中以獅號爲最甚惟官報一概默而不言殊不合乎情理云 
　　英人此信不特證實貝根之海戰且與戰後中立國可靠之消息所謂有大小戰艦受創輕重不等者多隻駛入英國海口修繕一端亦全然相符也而入提尼之傷船最多此外若多佛若泰姆士等口亦皆有破壞不堪之戰艦在塢中修補至於彼時腦威檢查員所以禁止通電討論此戰之故與英國海軍部批駁英國艦隊有海戰之說爭端今亦可想見勿庸深言矣然其公然聲稱德國艦隊於此一役無關則甚有情理蓋旣無德艦又非中立國船必英國艦隊於黑夜之間不辨東西自行戰鬥也 
　　彼時路透電亦略謂在貝根聞有艦隊之砲聲四月十一日倫敦又來電特聲明未有其事而是日克里斯提阿尼亞之路透電則謂各口到有戰艦多隻於是可見倫敦電所謂烏有者未可信也 
[南京快信]  
　　齊巡按以江北素多盗匪刻値靑紗幛起亟應妥爲防範昨飭各縣知事舉辦夏防認眞巡緝 
　　財政部咨謂靑口釐局扣留亞細亞煤油一案業經外部交步解决議定以五成之一充公四成歸還了結胡廳長特飭該局遵辦並將所充油欵詳報覆部查核 
　　銅沛豐等八縣敎育會代表楊懋卿謁見齊巡按使請在畝捐項下帶征敎育二成以資補助 
雜評一 
[多案之北京（無名）]  
　　北京爲都政令所出之地事多宜也北京有平政大理二院訴訟所歸束之地案多亦宜也惟如沈佩貞等之細案亦必雜於北京多案之時北京案之多也宜矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[莫斯科大暴動紀]  
　　字林報六月二十五日哈爾濱通訊云莫斯科半官消息紀六月十日莫斯科暴動情形如下六月十日莫斯科遭遇意外事變紛擾一晝夜害及全城二百萬居民之寗其事變乃由打店而起蓋志在仇待交戰國人民也先是謡言蠭起謂莫斯科德僑竭力扶助國内戰士其行爲實大有害於莫斯科云云近數日内復又發生一種謡言謂莫斯科某某工廠之用人多患腹疾患者疑係廠中德人下毒所致於是聯名禀請行政官卽行開除各廠所用德人行政官以謡言及無稽之談置之不理因是六月九日之晚星台爾及歇拉特兩大紡織廠皆發生騷亂廠工曾聚衆痛毆德人且搗毁其屋此實六月十日大暴動之先兆也次日上午十時有工人一小團聚集某處樹國旗奏國樂團中一人肩負俄皇肖像於是行者駐足而附近居民亦聞聲出視無何四面來者络繹不絶人數乃愈聚愈衆皆高呼俄皇萬歲俄軍萬歲聲撼山岳繼乃列隊赴克拉斯拉雅泊拉斯沙蓋俄羅斯愛國家米林與巴茄斯基二氏紀念碑所在地也萬頭攢動履聲嘈雜國樂高揚歌聲時作此在開戰之初固時見之而半途之加入者復不計其數且有一部分另趨佛區尼愛拉地不街搗毁二糖菓肆肆中貨物被棄途中足踏殆爄有圖携走者輒爲阻止頃刻間打店之謡言傳遍城中遠近來觀者人山人海咸置警察於不顧然警察亦無力干涉羣衆也亂民繼乃往基台戈洛街搗毁德奥商店繼又分兩股一赴彼得夫加街一赴柯斯萊斯基橋而城中響應者紛紛以傳羣衆初猶悉聽領袖指揮領袖乃工黨協會中人携有德奥商店名册故德奥商店無一倖免有悮入者殆知主人乃俄籍則即舍百之他旣而亂民人數益衆分成無數小團於是諸領袖失其約束之力而大亂乃作矣亂民有於被劫之商店覓得烈酒而痛飮至於洪醉者則益狂亂無法初僅搶奪財貨繼則大肆刦掠旋有婦女童子紛由破屋之中覔取値錢之物移往遠處日暮時甚至衣冠楚楚之人亦提負贓品僕僕途中凡商店之名非用純粹之俄字者則雖俄人之產亦爲亂民不分皂白一律毁之故善良俄商此次所受損失其數亦不資焉延至黑夜勢愈劇烈城中紛告火警蓋亂民旣毁宅内之器具復縱火焚屋也消防隊無力撲救故延燒至次晨始已十一日上午三時亂勢稍衰至黎明五時始全平靜然貴重財産之損毁者甚多且有商若干因悉失所有不能存立至住宅商店被毁幾家所受損失共有若干今尚未查明也發難之廠工當時見亂民不聽約束任意刦掠乃不甘附和而與領袖散歸家中次日尚有亂民希圖復逞但當道已召集大隊軍警驅散衆人各劇場及共他公共行樂之所均奉命閉門數日股票交易社及公共會社亦暫停辦事居民於夜間十時後不得出户各街道軍警巡邏者來往不絶今該城治安雖云恢復然入夜防範甚嚴蓋恐亂事復作也莫斯科軍長陸軍少將亞特里亞洛夫已因此事褫職 
[兩大參案之所聞]  
　　鐵路案預審延期滙通轉運公司一事爲津浦路案最關重要之點據聞此案之證據有三一爲該路對於滙通公司之運價祇收八五折统計歷年國庫所損其數爲四百餘萬一爲該路給滙通公司長期免票五十餘張一爲葉次長有一函與滙通公司該公司經理洪少圃除所受勾結官吏嫌疑外日前財政部並有公文至平政院控其率衆抗捐及私運米石等事蓋由財政部復設津浦路釐局時滙通公司曾有招集同業開會反抗之舉也肅政史孟錫鈺氏之被傳作證一節蓋由津浦路某段辦事員劉某曾有挾欵潛逃之事此次肅政史之查辦案謂趙慶華曾爲劉某彌縫逃欵二十餘萬平政院向交通部調卷覆稱無此項卷宗後查知劉潛逃時孟氏尚任津浦路差故遂向孟氏一問此中情節又有房租一欵亦曾向孟氏一詢聞孟氏答稱劉某所捲逃之欵爲數祇七千餘元又滙通公司一案交通銀行協理業已被傳質問聞平政院日前曾有文至財政交通二部請轉飭新華銀行之方仁元鮑星槎交通銀行之吳某楊某交通部員中之權量闞鐸何某到庭候訊不得藉有别項差事托故不到致誤要案又此案自平政院開始預審以來前後開過三次庭有幾次爲不正式之預審其已被傳訊者亦祇趙慶華洪少圃及任鳳苞孟錫珏四人任孟等均屬案中無名之人不過令其陳述一切藉資參證所謂不正式之預審即所以待若輩也昨日（三日）本又擬預審外傳被傳者爲交通部之權量　鐸何某及新華銀行之方鮑等人惟聞昨日並未傳到因之未能開庭云 
　　張弧案派員密查張弧自由津返京後仍寓於西堂子本宅内聞次日卽至公府禀報當即傳諭聽候查辦聞　肅政史等所參劾各欵已由財政司兩部查辦聞司法已派部員林某周某等二員財政部已派方某陳某等二員分頭前至各處秘密調查矣現聞長蘆兩淮商人因張弧已有查辦之信紛紛來京控訴其在任時作弊殃商諸事者蓋聞已舉有代表不日即至財政部平政院遞呈控告又二日天津報云此次中政府罷免財政次長張弧職後駐京五國銀行團以張氏免職恐有碍中國鹽政之進行故懐疑忌並有煩言此事爲袁總统所悉昨派專員與五國銀團接洽並聲明罷斥張弧實係整肅官箴之舉其關於借欵及鹽政等事仍可照約進行毫無變　云云 
[沈佩貞案公開之詳情]  
　　沈佩貞案開庭辯論各節已路誌昨報茲得續函於開庭時情形較　詳盡爰再錄如次沈佩貞等無故侵入郭同家宅毁傷所有物一案由檢廳提起公訴於昨日（二日）公開判卽假第一庭開簡易庭當事人郭同沈佩貞劉四奶奶蔣淑婉證人汪瘦岑劉成禺龔某及沈劉所延某律　蔣淑婉所延蕭鑒章律師均到庭其時沈着靑紗褂靑紗裙髮爲新修飾者蔣穿白紗褂靑紗裙髮飾作雙盤髻垂於頸後劉四奶奶爲中年以上之婦人着月白官纱褂靑紗裙齊立於法壇之前待法官問話首由檢察官陳述提起公訴之理由略謂沈劉二人無端侵入郭同家宅經本人阻止仍不聽從並毁傷客廳陳設等物係無故侵入家宅及毁損他人所有物之俱發罪蔣淑婉與沈劉同時侵入郭同家宅經阻不聽惟尚無毁物等情係無故侵入家宅罪乃由審判長將當事人等一一傳詢審判長對於沈劉蔣三人循例詢姓名籍貫職業有無夫家以何爲生等情除劉四奶奶侃侃而陳自稱係辦學堂外沈蔣皆極囁嚅沈稱並無職業尚未有夫家賴遺產爲活蔣稱並無職業曾唐姓夫已物故現依母家云云旋據沈供稱六月十三號午後七點餘鐘攜同蔣淑婉劉氏及女僕一人往神州日報分館訪汪彭年求更正關於不名譽之記載及至汪宅即投刺入有一少年人導我等入並謂汪老爺現在後面剛到院中又出來一老者向少年人說汪老爺已上天津去了你爲何說在家旣而又出來一位老太太一中年婦人似有孕者均謂汪不在家我說我與汪在上海素相識今日之來也不是要帳也不是打架何必不見我們此時即到一接待室中欲等候汪彭年至夜半猶不鎼汪出俄而有一醉漢闖入室中破口大駡村不可聞即郭同是也旣而又來一醉漢其輕薄一如郭同將我等辱駡打其言有太太們在此旁聽也不必學說總之似在窰子裏之狂態也我們以其撒酒瘋呢姑不與較乃醉漢竟至凌逼並用椅子將我腕部今傷此時已有巡警飛至我即以傷示之郭云他也受傷警察即問伊傷在那裏他說脫了褲子纔驗得出來呢我以其酒後缺德並不計較次日又有人與我們說和所以没告他不料他反到把我告下來這是什麽緣故呢他告我的罪名一概不能承認劉稱伊當日雖曾在場然因在室之一隅故客廳什物爲郭所毁抑爲沈所毁都未目睹語頗支吾蔣稱當日伊經沈佩貞以電話約同前往客廳陳設雖係沈等所毁伊郤並未動手語頗老實嗣由郭同詳述沈等如何率領多人如何闖入客廳如何阻止不聽如何打壞什物如何將伊打傷其詳情已見前報茲不多贅）證人等亦各就所見將當日情形陳述於審判長之前時沈劉等所延某律師起而辯論略謂檢察官提起訴訟之理由一爲無故侵入一爲毁損器物據本辯護人觀之均不能成立何也第一沈佩貞未至汪宅前曾以電話通知旣到宅後又以名片通報則其來意全爲更正新聞並無搗毁人家之惡意此無故侵入之罪所以不能成立至毁損郭同什物據證人之言雖似沈佩貞所爲但證言非出一人其最可信者當以當夜在場之巡警之言爲實巡警至後碎物已在地上猶見郭同與沈佩貞各持一椅作相毆狀則安知非沈佩貞被郭同侵辱不過始有此結果若然則沈佩貞亦無犯罪之意思特爲抵禦郭之凌辱而成此結果耳云云蕭鑑章關於蔣淑婉侵入家宅亦有所辯論均經檢長逐一駁詰並起謂審判長曰現在婦女風俗日壞沈等此次行動實於社會風紀最有妨碍請審判長注意審判長用詢沈等再有無意見陳述沈謂我尚有何言惟我與郭同初無惡感他的醉言醉語亦不能據爲確證乃檢察官竟爲我提起訴訟故意傷我二人和氣殊失法律之本意也况我沈佩貞凡作一事没有什麽不肯承當的就是今日作了明日槍斃也不懼何况爲了這點小事有什麽不敢當的乃竟拿我當重犯收在看守所裏飮食都不自由我的身子也將將要病了語畢不覺放聲大哭慟不可言哭畢以背倚定欄桿用手巾覆面咽嗚不已蔣見沈哭亦不禁哀哀欲啼旣而沈又稱郭同前央人出爲調停時其要求條件如何如何云云言罷又自大哭一時旁聽者忍俊不禁幾至鬨堂大笑蓋其語太穢褻不便爲閱者直告矣最後郭同乃稱尚有附帶私訴卽要求當日被毁物件之賠償審判長囑令補呈遂宣告辯論終結定於日内判决 
[請頒緝獲黨人奬勵規則]  
　　聞有某某兩省巡按使電呈政府以現在頒布之國賊懲辦條例固足以寒叛人之膽而塞内亂之源然此等亡命之徒必係神奸巨猾事敗之後往往托庇外人不易捕獲則此項懲辦條例幾等虚設宜特定一種緝獲亂黨奬勵規則不論何人能緝獲亂黨或將亂黨行止報告地方官吏因而緝獲者均與以不次之賞庶亂黨陰謀敗露較易與前項懲辦條例相副而行實爲至便云云 
[江蘇政聞七月四日]  
　　岐逸預算决定後之警費與敎育費水利近事江蘇三年度預算於卜月底完結自本月至年終爲一特别預算年度各政務悉本原案進行所編送財政部之半年預算案中軍費另案不計外内務行政裁減數十萬爲各縣補助警費敎育行政裁節十餘萬財務行政所屬捐局略有合併實業行政如故各項預備費一律併入經常門内水利費十六萬元仍然存在江南水利局與江北運河事務所各支八萬元本届編成之預算案受直接影響者自屬已受補助之各縣警察而間接有侵害之虞者則爲敎育費所裁補助警費計三十餘萬元此欵改充警備隊兩團之餉實支七十餘萬元專駐江北剿匪然受補助警費之縣分計有三十餘縣並不全在江北警備隊與警察原爲相成而非相反故被裁各縣固未能廢止警務巡按使方迭令認眞籌欵抵補母得玩延各縣以無米爲炊籌畫極爲困難市鄉敎育費取於附稅者年有一百三四十萬元之多附稅本供地方敎育警務之用今則大部分爲敎育所占現警務有廢絶之虞擬從敎育費中劃撥彌補持此議者甚多理由亦不單弱敎育費如果一時驟提三十餘萬市鄉學務之前途更爲悲觀日内舉行會議并與財政廳長熟商辦法以期兩全 
　　寳山塘工經費暫在驗契項内劃三十萬元業飭塘工局開工修理驗契費除已解二百七十餘萬元本年二月起至五月底金庫共收三四十萬元每縣每月收二三千元六十縣併計爲數甚鉅也江北運河挑濬工程機器人夫均已完備前經省庫飭發二萬元尚未領去現擬自淸江浦以南略加挑濬即可航行無阻向來小輪通行運河傾倒煤渣阻礙河道歷經示禁徒託空言無法阻止現爲士杰擇定沿河道中十數處傾倒煤渣派有船夫守候每至一處傾倒卽在關單上蓋一圖記驗關時缺少圖記即加懲罰業已詳奉批准咨行稅務司照辦 
[贛省李將軍赴京覲見]  
　　江西李昌武將軍請假赴京覲見總統禀商軍事要政已奉中央復電照准李將軍即於七月一日上午除時乘坐四人肩與由馬步兩隊擁護出署赴滕王閣上保勝公司保平輪船起行北上所有在省文武各官上自戚巡按使曁馬師長以次紳商學各界領袖均赴河干如禮致送將軍回答極爲謙恭所遺將軍職務暫委本行署參謀長方本仁代拆代行一說謂委師長馬繼增參謀長方本仁副官長楊恩培三人代行者因無明文未知孰是將軍除帶隨員外并有南昌商務總會會長曾秉鈺隨行當李將軍登輪時軍營各隊舉槍奏樂頗爲熱閙云 
[哈爾濱之稅務與商塲]  
　　各工廠反對銷場稅哈埠地方華界租界緊相銜接爲我市面計理應提倡工業振興商務以與租界競爭惟在租界内營業者除納正稅之外只有營業稅餘則毫無别項之擔負而在華界營業者旣納正稅又納營業稅復有七四釐置本捐等名目去年將七四九釐改爲二分銷場稅此稅較從前各捐尤重名爲改章實則加稅各工廠皆不承認而徵收局催促日争日昨工務會總理周義亭會員王元升等面謁該局長陳述不承認此稅之理由謂國家當此財政困難之際凡我國民皆當盡納稅之義務以濟時艱但一埠之中决不能重徵如此項銷場稅在市面零售各種貨物之商家自應遵章繳納若在各工廠製造各貨物之家旣納此稅而貨品由各商家代消者又納此稅是在本地而已重徵矣近年以來我華人所組織各種實業如火磨如油坊等不下二十家無一在華界者即在華界各商家所有貨棧亦均設於租界而現在組成之火柴公司紡織公司等亦不敢在華界設立此何以故皆畏此苛稅故也今此稅必欲迫各工廠一律繳納各工廠亦無他法惟有移於租界而已商等非以此爲要挾誠以終年經營辛苦之所得實不足以供誅求云云磋商良久迄未解决未知能否免稅也 
　　俄糧台將築新市場哈爾濱函云傅家甸西口俄糧台界内自去歲卽有闢爲街基消息迄未實行統計該地共有三萬俄方丈現經著名華包工人姜茂盛姚錫九等向鐵路公司地畝處商允包租二萬方丈建築新市場不日即行開工該市場之形式與各處之平康里相仿將來工程告竣傅家甸之戲園飯館娼寮澡塘定有多半遷入其中恐中國之捐稅又不免大受影響也 
地方通信 
[浙江]  
　　平民生計之打擊浙省鎭海縣第二平民習藝所辦理以來成績頗優近該邑紳士李厚埏願以千金資助擴充方與該所長陳某籌議間忽有人主張歸併於第一習藝所由該所長鄭某一人經辦陳某遂請辭職推其原由蓋因陳氏前任縣署第一科長時見第一習藝所開辦兩年僅得十餘元盈餘藝徒畢業時每人不過數角奬金萬難使其自營生業迭闪批斥整頓終無起色爰經周沈兩知事詳請省吏核准另設第二習藝所參用商行爲辦法以資模範迄今僅十閱月已得盈餘八百餘元因此鄭氏頗存兼併之志洪知事蒞任後因柴橋閙鹽格斃平民一案鄭爲調人有功於縣遂乘陳某請假期内進圖歸併詎陳某辭職後洪知事忽委同鄉李某代理鄭大失望以爲必係陳氏臨别贈方所致怨毒愈甚而李某本一書生未嘗有實業經驗以鄭某同爲學界中人一切遂請鄭某爲之主張並托代爲接算交代於是鄭竭力反對陳前所長辦理成法藉口經常經費不敷將藝帥辭去五名而成續最優之金工木工兩科竟爾停辦蓋因該兩科之打樣師本由陳所長躬自爲之今無其人遂不得不停辦藝徒原額四十名現亦紛紛開除僅留十七名矣聞該所經常費月額二百九十餘元與第一所同前任所長月領亦僅祗此而能容藝師至十餘名之多藝徒且得月給奬金至三四元不等蓋全賴乎多設藝師雇工協作一方得以普及敎授一方得以出品迅速故有盈餘欵項以補經常費之不足也今悉反其事而行之純抱消極主義惟以尅減工資飯食爲唯一宗旨無怪其不能容多人矣惟惜一般藝徒修業已近一年方盻畢業出所得有盈餘奬金自營生業今被藉端開除半途輟業平民生計經此一場打擊爲可嘅耳聞藝徒家屬中有泣告於李紳者李紳擬卽自出鉅資立一貧民工廠俾期永固以利平民而虞紳洽卿亦將於鎭北龍山埠關一貧民工廠以贍無告之民蓋皆有鑒於官辦事業一官一令朝更夕改之不可恃也 
　　反對印花烟土之公電昨有浙民公電致北京大總統各部總長禁烟總會各省將軍巡按使商會敎育會云禁烟功虧一簣蔡乃煌貪汚欺罔創賣印花烟土留亡國滅種之禍國家雖貧亦何必收此毒民之錢爲挹注若云重稅禁因何以處法律試思人民受煙喪身破家者不知凡幾况潮流波及轉瞬禍徧全國外報詆爲自殺政策可恥孰甚信用一失國本動摇應請收回成命立 
 
 
 

Page 7

 
 
誅乃煌以謝天下國家幸甚浙民楊道淵張志純　俊陳素子泣叩　 
　　鹽商借欵案之近訊兩浙鹽商前向中國銀行押借息欵一百二十萬元當經李士偉總裁併案詳部核示兹悉周總長以本年中央政府收支不能相抵思藉商欵補助若此項報効欵概由銀行墊付鹽商於實際上雖已完全滙交而本部统計上仍添一項支出現爲兼籌並廳計責成鹽商勉籌半數現欵尚有不足之欵向銀行押借付淸現尚在磋議中須俟此問題解决方事議及限期曁利息各項云 
　　會議水災善後之先聲頃聞屈勳使以此次金華道屬衢龍江常開各邑均破水災業經籌撥專欵辦理急賑在案惟各該災區山脉之段落水道之源流亟應詳細勘測設法開濬以免秋汛時重被災害業已交水利會將關於水災善後辦法先行開會集議編成議案俟諮議會成立後再行提交付論以期施行便利 
[揚州]  
　　高等小學舉行畢業式江都縣立第二高等小學於四號舉行畢業式計畢業生七十餘名是日周芷貞知事因署中集議公債事未能親蒞特委童樂齋科員代表縣視學李伯樵親自蒞校均致訓詞並由校長兪桂巖等次第演說學生循例答謝禮畢後並攝影以誌紀念聞此次該校畢業之冠者第一敎室爲陳康第二敎室爲周念詒云 
　省委調查欵產將蒞揚省垣經理公欵公產處前經齊巡按使委託曾樸辦理茲曾君已將該處組織成立並委派人員分往各縣淸查調查江都縣公產公欵委員聞已委定趙澂不日即行來揚會同縣知事淸查核辦 
[鎭江]  
　　嚴懲拐匪之批示鎭江紳士張文銓柳肇慶楊鴻發等日前具禀鎭江鎭守使請獲拐匪照上海鎭守　署成案執行鎗斃等因現經施鎭守使批示云禀悉查拐賣子女律有明條所請出示嚴禁並拿獲重懲足徵該紳等痌瘝在抱嫉惡如仇深堪嘉尚自應如禀辦理除出示嚴禁外此批 
　　鼎新倒閉後之糾葛上海鼎新糖行倒閉後經理李小山逃避無蹤致行夥方爕山代押斃命事後方母方宣氏向最有關係之鎭江愼餘安號東本鴻賓交涉由商會總理吳澤民出爲勸解令李每月津貼洋三十元俾方姓藉以生活詎李付過三月即行停止方一家數口過度無責只得仍向愼餘安理論乃李鴻賓置之不　方宣氏遂至縣起訴李亦到庭辯論章知事再三勸李念其窮苦照舊津貼李堅執不允反出言挺撞章知事大怒遂令將李拘押候訊嗣經商會吳總理函懇保釋亦未准許蓋因李鴻賓本係李小山之胞兄又係鼎新股東不得置身事外也 
　　啓民愛國心之宣講鎭江關監督袁思永以國步艱難非多數人民均有愛國心不足以轉弱爲强前經刋印勸告國民愛國說數萬本分散各處俾一般國民咸知國家與人民之關係然恐下流社會於文義不能貫通仍復無濟於事爰請何植之等四人爲宣講員將此項刋印之書分投宣講以啓國民愛國熱忱所有薪水均由袁監督自行籌給 
　　禀請添設分駐所二區公民姜某等以該區境内之新馬路地面遼闊人烟稀少盗賊易於出没非設有派出所不足以資防範且各警區均有派出所之設二區獨付闕如實爲警務上之缺點爰具情禀請王警務長於新馬路一帶擇定相當地點設立派出所一處未知能邀允准否 
　　摇經業要求得遂鎭郡摇經業工人以柴米昻貴不敷成本向各綢號要求加添工價雙方爭持幾至决裂詳情屢誌前報茲悉經曹介之及絲行中之朱勉齋等出爲理勸已和平解决矣 
[蘇州]  
　　木凟鎭搶絲案近聞木凟鎭興福塘鄉民高雲土（即高俊卿）家被盗搶刧白絲一案事主指控水警第二專署第二分署長張毅然爲盗後已獲眞盗三名各情已紀前報此案曾由齊巡按電飭殷道尹查復飭文謂據吳縣木凟鄉興福塘高俊卿禀稱伊家於陰曆四月二十七夜被匪行刼白絲等物經吳區長帶警協拿當獲張毅然等并起獲臧絲即據吳區長聲稱獲犯張毅然即水警張署長等語查閱禀報各節殊堪詫異究竟係何實情仰即據實速復母稍徇隱云云殷道尹立即轉行警察廳派偵探隊潘秀卿隊長會同本署助理員吳某前往查訪確情復候核辦潘吳二君遵往飭查已於前日旋省禀復聞其所查大略係四月二十七夜興福塘高家村高雲土家被盗搶刦白絲二百六十兩鄉民鳴鑼追捕適水警張署長由蘇回木凟船至同春橋聞鑼聲卽督巡士登岸幣見有五六人奔來張即喝令站定該五六人即向僻路逸去旋在途踏著絲包張卽拾得知係盗匪搶刧之贓正欲追捕張雲土即同各鄉民等圍集口稱捕盗張署長詢其因何鳴鑼因言語不通鄉民未能理會張分署長等即趕至鎭上呼喚陸警詎陸警崗位並無一人張分署長遂到區喊出陸警數人馳往向各鄉民詢問乃民等以贓在張手張即是盗爭持不下遂同　赴陸警區至十號肩章一塊係陸警匆忙遺失被鄉民拾獲者嗣經田巡官獲犯三名解廳訊辦云云聞此案吳縣孫少川知事亦已將詳情禀報殷道尹殷道尹以木凟區長吳運熙初報禀内所叙甚爲含糊迨經獲到三犯及潘吳二員往查之後又復上禀代張分署長極力洗刷其中恐有不實不盡故特飭縣移提該巡犯到縣傳同該事主高雲土等按照潘吳二員所訪各節逐一研訊當時情形是否相符再行錄供禀復核辦一面已先行詳復三按使查核飭遵矣 
　　蘇垣救國儲金近况蘇垣自救國儲金分事務所成立以來敎數未見踴躍刻由發起諸人擬於日内冉開大會勸導各界量力存儲蘇州僧敎育會長體山昨日召集城廂内外菴觀寺院僧徒在葑門内王廢基天王寺開救國儲金大會共到千餘人首由西園戒憧寺僧圓通捐助洋三十餘元餘者紛紛認儲頗見踴躍吳縣孫知事接齊巡按使通飭提倡月薪儲金已將六月份各鄉署員及各科辦事員所提薪水之儲金數造册咨送銀行矣 
雜評二 
[莫斯科之暴動（步）]  
　　莫斯科之打店風潮其用意蓋在於仇視對敵國之人民换言之即自爲其國而欲爲其族類消除隱憂以長謀舉國無窮之幸福也當其着手之初樹國旗奏國樂羣謁夙昔愛國名賢之紀念碑而肅然整隊以前行何其雍容以有禮迨至事機旣熟隨鼶響應遂至長官無術以防閑兵警相視而莫敢誰何何其聲勢浩大之一至於此然而中道以還亂徒乘之紛擾繼之發起之領袖竟全失其约束之能力於是不辨敵我惟視金錢而婦孺至隨亂竊攘士夫至逐臭攜贓擾攘一晝夜焚掠達全城舉二百萬憂樂與同之民族一瞬息間盡師於浩刧抑又何其重違人道大反初衷而自遺祖國之痛苦若此其甚耶 
　　以愛國始而終也自擾其國以仇視敵人始而終也自仇其親愛人同類在發起者之初心固萬不料及之也然而世界之人類爲利益社會之行爲恒逆而難爲破壞公衆之惡德恒順而易羅蘭夫人云自由自由天下幾多罪惡假汝之名以行我觀於莫斯科之亂事原委我蓋不禁穆然以思矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[鹽錢被封之聲訴]  
　　上海租界浙鹽棧因積欠鹽課由浙運使啓請交涉員飭行公共公廨查封備抵已詳前報茲將浙鹽棧禀鹽運副使文錄下爲存鹽被封民食無着叩請設法維持事竊商棧存鹽二十五萬餘擔分押通商三井兩處前經奉飭淸查開單報明並乞設法籌銷在案茲會審公廨忽將新南西北四棧一律查封復接通商三井兩行報告公廨來函（已詳前報不贅錄）不勝惶駭查商棧欠課在光復時私鹽充斥言銷停滯逾十閱月積欠課欵九萬六千元奉前運使張飭令先缴一萬六千元自三年春季起至冬季止分繳三萬二千元其前淸積存未運引單二萬四百元暫准作抵尚有三萬七千六百元姑俟營業發達再行補繳詳部立案商棧遵飭辦理惟三年冬季一個月未經照缴事緣亂黨二次肇釁商棧吳淞領港巡船曁法界方板橋分棧均遭殃及共計損失一萬三千餘元節經報明前榷運局長徐曁鈞副使派員查明屬實詳部有案復經商棧稟部懇予抵銷欠浙舊課雖未禀准亦不駁斥商棧尚有蒂欠實由於此綜計前後欠數除運單作抵二萬四百元及營業發逹再行補缴之二萬七千六百元外即損失欵不能攔入目前實祇欠八千元較諸兩浙鹽商有全年分文未缴者自問尚無負疚今浙運使以公欵絲毫爲重非查封存鹽不足備抵商棧安敢抗違除復三井通商兩行聽候查封備抵外合將商棧營業機關停止情形禀乞鈞鑒惟鹽可封而銷不能脫民間一日無鹽即一日有淡食之慮商棧售鹽及居民購食地點均在鈞副使帡幪之内一旦被浙運使全行封禁則脫銷之患即在目前商棧不能擔此重咎應如何設法維持接濟民食之處合亟備文禀乞察核迅賜施行 
[勸用國貨之樂觀]  
　　草帽之暢銷光復後人人剪髮一時流行之草帽遂爲絶大漏巵雖吾國人亦有設廠製造者無如購者寥寥生意未見發達茲値勸用國貨之時一般人士均以置用國貨爲入時而中國自造之草帽亦遂暢銷全國聞滬上業此者三年存貨都已告罄現雖加工趕造仍有應接不暇之勢云 
　　棉紗之發達棉紗一物用途甚廣近自勸用國貨實行後華商各紗廠銷路頓增向例每逢溽暑停機休息今因國人需用孔亟反紛紛添開夜工是亦吾國實業之好現象也 
[調查川沙縣濫用非刑之虚實]  
　　川沙鄉婦顧王氏前因其夫被該縣知事范鍾湘指爲吸烟派警提案濫用非刑以致雙腿等處受有刑傷特赴上海地方檢察廳具禀控訴經林廳長批飭赴蘇上訴在案茲悉該氏已至高等廳上訴當奉核准飭由上海地方廳派員調查並檢驗該氏之夫有無刑傷據實詳覆以憑核辦昨林檢察長已委派宗雲亭檢察官並沈錫卿檢驗員帶同錄事法警等雇舟前往川沙實地調查並檢驗氏夫有無刑傷限三日回廳禀復 
[八大王被擒消息]  
　　鬍匪頭目馬八綽號八大王）前帶羽黨自大連來滬即經宣武上將軍行署駐滬偵緝員蔣蘭屏等偵知就近報告上海鎭守使轉飭軍警留心查緝並電請宣武上將軍通飭蘇省水陸各軍警一體協緝在案前日該匪首偕同黨徒兩名雇坐小輪不知何往經過崑山縣境爲該管水警偵悉密往掩捕當場擒獲馬八一名其黨徒兩名沈逸未獲業將　八解送蘇垣水上警察第一廳收禁以待訊明懲辦昨該水警廳已將據獲匪　情形報告上海鎭守使署知照矣 
[偵探誘騙黨人]  
　　李許氏至法捕房報告據稱其夫李亞東被華界偵探王海淸周達夫閆受恆（即閆國忠）等騙至華界拘解南京請求追還等情捕房以事關越界誘拿當飭探目沈德福　探任水揚將周閆兩偵探拘獲昨解法公堂請究許氏禀稱丈夫隷籍國民黨於前年六月間來申由某花園主聘爲敎習與周閆二人次好婦人住在法新租界白而路四百六十六號門牌陰曆五月初七日丈夫在家王周閆三人前來誑稱某署現已發出牌票將欲拘人須從速逃逸否則必有大害並由王等代雇汽車催速上軍丈夫信以爲眞即偕王等乘坐汽車而去詎被騙至華界解往南京實屬有意陷害求恩伸雪云云中西官以時已過午判周閆二人妥爲管押候開特别公堂訊辦 
[再誌誣良爲盗之黑幕]  
　　崑山縣駐滬偵探孫萬富賄囑張金桂充作眼線誣指錢永發等五人爲搶刦崑山某姓家案内之盗犯解經淞滬警廳訊明送至上海地方廳由林檢察長派員預審判將被累之錢永發等分别交保張金桂收押候究在案茲經查得孫萬富前將商人楊萬元誣爲盗匪私刑吊打致楊受傷曾經來廳禀控有案此次又賄囑張金桂誣指錢永發等爲盗實屬不法已極除嚴飭張金桂限日將孫交案外一面飭派法警嚴緝訊辦如一時無從查拿須移請崑山縣責令保人將孫交出解滬嚴究云 
[駕輪搶刧之嫌疑]  
　　楊樹浦瑞鎔船廠工匠楊金桂陳紹生楊林生顧金道前因私將小輪開駛出外經該廠經理西人麥茂杜查悉報告捕房將楊等四人解送公共公廨訊供管押後楊等又挖洞圖逃經看牢西捕查見於次晨帶領同在押所之嚴小福張臣記等解送公堂質訊判均押候核辦在案昨晨復訊據中西包探禀稱查得顧金道楊林生不知在何處竊得皮箱衣服並搜出鎗彈一包請爲澈究訊之被告各人互相推諉王襄讞商之美領郭君以近來時有大帮盗匪乘坐小輪搶刧情事顧金道楊林生不能將抄出衣箱鎗彈等證明來歷情實可疑遂判顧金道押西牢年半楊林生押一年期滿均逐出租界楊金桂陳紹生各押半年所有起案衣箱等物暫存捕房如一個月内無人認領即與槍彈一併充公 
[鎗决搶刧商店之盗匪]  
　　上海鎭守使署有判决死刑之盗犯田四即帖四一名已於昨日午後三時綁赴西炮台鎗斃茲將罪狀錄下上海鎭守使鄭爲示諭事案據公共公廨緝獲搶刧北河南路烟紙店等案内之盗犯田四即帖四及夥盗帖三即如江兩犯解請訊辦前來發交軍法處訊據田四即帖四供認伊於上年十一月二十七號聽從在逃之白三紏約夥同未獲之陳上才子及獲案之帖三等持槍行刦北河南路烟紙店財物一次帖三在外接贓又於是年十二月初十日夥同陳小才子等持槍行刦北福建路烟紙店財物一次惟帖三被脅同行在外望風等語提訊帖三即如江所供相同查田四結夥三人以上先後持槍侵入商店搶刦兩次實犯刑律三百七十三條第一二欵之俱發罪實屬兇惡昭着罪無可逭應照懲治盗匪法第三條第五欵科處死刑以昭炯戒惟帖三卽帖如江雖屬共犯尚未入門强刦且有被脅情事情節較輕按律減取徒刑移付該管法庭訊辦業經電奉江蘇馮上將軍覆准照辦除飭緝逸盗務獲懲辦外應將田四卽帖四一犯依軍法執行鎗斃爲此示仰軍民人等一體知照此示 
[救國儲金昨日之收入]  
　　昨日（六號星期二）爲中國銀行收受儲金之第七十三日計收銀洋三百十五元又爲次通銀行收受儲金之第四十七日計收銀洋一百四十三元兩共洋四百元十八元連前共計已收銀洋七十萬零一千八百七十四元銀四千四百六十六兩六錢五分八釐 
[部員調查賬目]  
　　交通部因須調查某公司駐滬賬房各項賬目故派部員高壽愷於前日由京來滬並帶有熟悉賬情隨員兩人前昨兩日特與司法行政各機關及商會總協理先行接洽聞已入手調查矣 
[稅務所長實行更調]  
　　上海稅務所所長錢仲瑜君現由蘇省財政廳長調充宜興稅務所長所遺上海稅務所長一缺則委吳選魁接辦聞吳君定於十一日接差視事錢所長已預備移交矣 
[學生會夜館放假]  
　　前晚八時寰球中國學生會夜館放假由伍廷芳君主席報告次由校長楊德鈞君及曹錫賡君西人葛君相繼演說次學生許兆豐國文明誦次吳順榮潘經元孫乃楨英文背誦次天心法文朗誦次邵行慷英文朗誦次凌肇基德文朗誦旋由伍廷芳君給發奬憑聞學生邵行慷徐友仁學行最優得校長楊德鈞敎長徐紉蓀各贈西書一册末由李登輝君演說會畢欵以茶點而散 
[育材小學之發達]  
　　大東門南洋中學預科自改爲育材高等小學後重訂章程積極進行校中敎員對於敎授管理訓練諸端益爲注意故學生日見發達兹定於七月九日舉行三年級畢業式并於七月十一日八月二十二日分兩次招生云 
[湖北難民過境]  
　　湖北廣濟縣逃荒難民男婦老幼共有一百八十八人執有該縣韓知事所給護照於前日抵申至西鄉龍華寺暫駐其代表陳淸山陳玉春等赴上海縣公署要求發給川資沈知事諭候派員查明人數以便發給川資押送出境 
[預防蝗患之諭話]  
　　本邑沈知事因蘇省各屬近多發生蝗蝻迭奉齊巡按使文電督責迅速撲滅母任蔓延當經函請各市鄉經董就近調查有無蝻孽萌生如有發現即令鄉民隨時撲滅在案現因寳山縣境内已有跳蝻發生上實壤地相接誠恐蔓延入境爲害農田昨特傳集各圖地保到縣面加訓諭切實留意倘有發現須隨時禀報設法撲滅母稍大意致遺後忠云云 
[陰溝急待疏通]  
　　工巡捐局據熊子英函請浚溝修路等情當於昨日批答云來牘閱悉查冬靑園路等處陰溝向係接通城濠今因城濠溝道尚未築通以致内地溝水無從宣洩自應趕緊興築以維路政惟城濠工程係丈放局主管據函前情候即轉請丈放局尅日飭匠興築可也 
[淸道夫母許索費]  
　　淞滬第一區警察署董警正出示云照得本署淸道夫役均係按月發給工餉向無另外取給乃者風聞該夫役等有假借名目私向舖户索取規費情事如果屬實不惟人民受其詐欺且與警察名譽有關本署旣有所聞自應嚴行督查防微杜漸除飭淸道稽查員及各長警隨時查察外爲此示仰居民舖户一體知悉該夫役等旣經公家按月發餉所有執行事務均屬分所當然私人自無庸有所酬報嗣後如遇有淸道夫役私行索詐情事即行扭交崗警或本警察署以憑嚴究母得稍有容隱甘受其欺此示 
[海軍操演水戰]  
　　海軍司令部敎練員林君因奉李總司令諭以南琛鏡淸等艦停泊浦江防護製造局所有艦中炮兵水手人等亟應隨時操練以資純熟飭卽遵辦等因故林敎練員特於昨晨七時傳南琛等艦炮兵水手人等與總司令部軍用小輪兩艘舢板六隻開往白蓮涇口操演水戰至十時始畢回艦休息 
[步兵練習鎗操]  
　　步兵第七旅臧旅長近奉部飭着將所部各兵士鎗操及機關鎗操法迅速敎練成熟俾成勁旅等因故於昨日通飭各團營長官遵照部飭趕緊訓練並養機關槍隊長督率士兵於昨日爲始携帶機關鎗十尊自下午二點鐘起至五點鐘止認眞操演 
[警察巡查菜場]  
　　高昌廟警察第三分駐所巡官楊永芳查得廣東街地方每於淸晨菜場上市之際時有扒手偷竊買客財物情事業於昨日起特派警察四名每晨在菜市往來梭巡免再肆擾 
[消弭爭執之辦法]  
　　滬杭車站前由稅務所長派員分設稽征所以便商家連貨就近報驗納稅乃近來該分所員司在車站查驗貨物屢與路局人員齟齬聞該路局長業已函知稅務所長以後查征員在車站棧房等處查貨征稅須給以佩章隨身携帶以便考證而免誤會云 
[紙棧不戒於火]  
　　昨晨六點餘鐘滬南商船會館馬頭第十四號門牌祥泰昌紙棧内不戒於火燬去該棧平房四間聞其中存貨頗多並未保險其所受損失當必不少後經一分駐所派警查究該棧主胡文如與經理人戚樹鋼等當即到所訴稱棧中無人住宿日夜鎖閉實不知因何起火警佐囑暫退去候查明實情再核 
[貨棧失愼續誌]  
　　閘北均濟里四弄糖果店貨棧起火已記前報茲經偵緝隊查得該棧内堆有松子三四百擔因傳店夥陳某及受傷人謝春生至四區警署經姜警正預訊據陳供店主現往天津此項松子係日商押下堆貯棧内棧門扃鎖並無人住宿在内不知如何起火謝春生供寗波人是晚至該里探訪友人忽見該屋窗隙中有火冒出駐足觀看忽有磚瓦墜下擊傷頭額判解送淞滬警廳昨已分别保釋 
[澈查起火眞相]  
　　虹口斐倫路二百三十六號門牌公記米店於本月四號夜間起火經美捕房四十入號三道頭西捕查見即用電話報告捕房立驅皮帶車前往澆息遂將店主粤人程紹源廚司何潤二人拘押昨日傳同見證王光接王國安王月生押解公共公廨請究據中西包探投訴當時捕房聞警即往調查乃該米店樓上火油氣味觸鼻且疑竇頗多實係縱火故將該店主及飯司二人一併拘案請究會審官王肇之君商之美領畢君判見證三人交保被告還押候會勘火場再行訊核迨至會訊捕房瑣案畢王畢兩君即同乘汽車前往火場會勘一週而返 
[珠寳店被騙六誌]  
　　新北門内萬源昌珠寳店被人騙去珍珠一案現由拘案之犯供出同黨蔡金章匿跡法租界内由淞滬警察廳飭派偵探協同法包探將蔡拘獲解至法公堂請予帶回中西官准交來探帶去歸案訊辦 
[釀成命案之原因]  
　　老北門内潘家弄匣子作主汪金生之學徒倪六子被穿心街荳腐店小主胡如林等索詐不遂因毆致斃報經地方廳派員驗明候緝凶犯訊究在案茲經檢察官將汪金生並證人葛順金以及胡母胡高氏一併提案研訊得悉倪六子與胡如林因在老北門外孫家弄花烟間中狎妓爭風積有嫌隙此次實由胡如林糾衆將倪毆斃判將各人分别交保收押候法警將胡等獲案再行訊懲 
[汽車撞傷小孩]  
　　前晚八時許有一汽車駛至楊樹浦路某紗廠門前誤將王高金之七歲男孩名阿甫撞倒碾傷頭額即由該汽車載送同仁醫院請爲醫治 
[朋友認領屍棺]  
　　北四川路虬江路附近有年約三十餘歲之男子觸電身死已紀前報前日有死者之友李阿裕至捕房報稱死者姓吳名阿坤向爲小販住居該處聚賢里一千七百十五號門牌是日出外未歸旋知觸電請將屍棺給領等情捕頭即傳地保偕往義塜認領 
[誣指小孩行竊之辣手]  
　　住居虹口兆豐路二百三十七號門牌之奚永義婦人桑奚氏誣指小孩范阿小行竊珠花將該孩私刑吊打以致手足受傷經人代報捕房將奚與奚氏帶入捕心分别存洋保出昨晨傳同見證蔡阿小胡梅生胡長囝解送公共公廨訊究中西官以被告保出不到判見證退去候飭提被告到案訊究 
[日人控告行兇]  
　　僑居虹口之日本人木村貞吉控王妙法將共妻及用人吉田新無故毆打等情昨由捕房將被告拘解公共公堂經中西官略訊一過判王交保候照會日領訂期會訊 
[再誌丈人女婿之衝突]  
　　倪桂春前至法公堂訴稱娶張氏爲妻先係入贅今將妻帶回家中詎仍私回母家往領不放又被妻父張天寳兇毆求究等情張供因倪不照據賠還用費故將女兒留住家中判倪每月酌貼洋若干元覔保領妻在案今因倪無人作保解請核示聶讞員以旣無保人從寛將案註銷並諭張天寳不准將女另行嫁人如違嚴究 
[姘夫無權干涉]  
　　法租界臨平里同福祥客棧主林文瑞在公共公廨控告南京路德仁里雉妓院龜奴鍾春林鴇婦鍾虞氏串誘伊妾兪阿六留住姦宿等情昨由捕房將鍾鴇及兪阿六併傳到廨據包探禀稱鍾春林因不在家故未傳案繼由原告投訴前情訊之鍾虞氏供稱與阿六係同胞姊妹阿六與林係是姘識據阿立供稱與文瑞私識並未嫁伊爲姜堂上詰林有無媒證婚據當時費去幾何林稱當時並無聘金亦無媒證婚據中西官以林並無媒證不能指兪爲妾遂判將案註銷被告開釋 
[養媳供詞之離奇]  
　　蘇州鄉婦毛尤氏與毛沈氏串通將二十歲養媳毛孫氏押入香粉弄五十六號門牌雉妓院内爲娼孫氏不願業已逃出前日經毛尤氏等在帶鈎橋遇見在途互扭由捕查見詢悉前情一併帶入捕房轉送公共公廨拘留昨由官媒解案請究孫氏之未婚夫毛阿狗投案求領訊之毛尤氏毛沈氏供詞支吾而毛孫氏所供亦多不盡不實中西官會商之下判孫氏仍留濟良所餘人分别押候查明再行訊核 
[强佔女子之失敗] 　 
　　王趙氏之女名和鶯前已憑媒陳毓興許字於沈劉氏之子阿三前日忽又嫁於李趙氏之子李具泮被沈　悉報告五區警署薛警正派警將一干人逮案移送檢察分庭經李檢察官預訊據和鶯供稱我母曾向李姓借錢並無許婚之事不料李竟糾衆强搶請求核奪判和鶯交沈劉氏具領了案 
[女孩並非拐來]  
　　住居义袋角仁德里之張孫氏李湯氏從揚州仙女廟帶來女孩一口名小毛正欲帶往他埠被閘北偵緝隊士蘇升蔡少廷等查獲解經司法科段科員訊據女孩小毛供明前情移送檢察分庭前日由李檢察官預訊該氏等均稱並非拐來判二婦一併交促開釋女給張孫氏具領 
[收没運往内地之烟土]  
　　小輪船舵工邵金發携有小土四匣値洋一百八十元在北蘇州路兜售被探查見以其來歷不明拘解公共公堂訊供管押候查在案昨晨復訊有自稱在某棧爲小工頭之胡順章投案聲稱此項烟土因欲帶往内地囑邵往寄求請給領領審官王肇之君商之美領畢君以胡不應私運烟土至内地販賣本應嚴辦姑寛判將烟土充公被告開釋 
[拆除侵佔出路之房屋]  
　　商人周錦屏控張夢卿侵佔徐家滙附近公共出路興造房屋等情昨由地方審判廳吳推事官開庭辯論周聲訴前情並稱該地内有二釐與張立約載明永遠作爲出路今張違背契約興造房屋請求押令訴除張供如果訴讓則已造房屋必受損失求鑒問官以張夢卿違背契約屬實判令照據拆除母得違延 
[英署書記官囘國]  
　　本埠英領事署書記官福沙君因服務期滿已於前日乘英國郵船歸國聞送行者頗不乏人云 
[不應擅自劃扣]  
　　虹口牛肉店主張秋泉控夥郁阿加私收客賬洋十七元昨由捕房將郁拘解公共公堂訊據供稱因原告不付工資是以劃扣中西官以不應郁擅自劃扣判令交保趕向原告料理 
[店夥舞弊之懲治]  
　　廣茂和土店主楊秀三前至法公堂控稱店夥楊紹康前交來主顧朱雲藻所付之票洋二百二十元購去大士到期收洋無着楊即逸去今始尋見請求追繳等情朱供已將洋七十元付於楊紹康照算祗欠一百五十元楊亦供認私用洋七十元不諱判朱楊併交人銀兩保限期繳還迄今均無保人遷延不理昨日原告又請訊追楊供無力措置求宥判楊管押三月不復追還朱則還押限交 
[被訴人交保候審]  
　　華豐布廠控協隆米店主僧人締禪不理擔保通和號周彥榮貨洋一百九十元又謝榮順控東海輪船股東范榮　　　　　　　　泰不付墊欵洋五千一百十八元九角昨由捕房將被告各人傳至公共公廨分别次保候訊 
[啞子乘間行竊]  
　　前日有一啞子混入河南路大綸綢號内乘間竊取實地紗一疋當被該號夥瞥見鳴捕拘入捕房昨解公共公堂證明屬實判該啞子押西牢三月示儆 
[搶匪禁錮西牢]  
　　流氓周連生前日在福州路攫取王顧氏値洋十三元之金挖耳圖逃由捕追獲昨解公共公堂訊供不諱判押西牢三月贓交原告領回 
[誌謝]  
　　同濟慈善大會昨代哈同君夫人函邀於昨晚八時半至愛　園内游覽記者因與辦事時間抵觸未克應召深爲悵仄書此以達謝忱 
　　七月十日上午九時蘇州省立第二農業學校舉行農學科第一次畢業式昨承柬邀觀禮特此道謝 
雜評三 
[偵探賣友（宇）]  
　　滬上人浮於事較他處爲尤甚而一般困苦無業之人偏麕聚上海冀覔枝棲其流而爲匪者固是難免而因急欲謀生之故受人欺騙以至趨入死路者亦屢有所聞嗚呼亦可憫已顧前之惡偵探往往假代爲薦事爲由以籠絡此種無業之人爲其所賣猶得曰受害者本與其人無若何之關係也今則於平日果有交誼之人而亦設計以誘之以博得一己之腥臭名利何人心之險詐竟若是之日甚一日耶而擇友之道爲尤難矣 
 
 
 

Page 11

 
 
來件 
[中國貧民工業廠簡章]  
　　摶摶大地莽莽神州丁二十世紀商戰竸爭之時代有志之士莫不奔走汗喘痛相告曰方今世界潮流異常激剌我中國所以日趨貧弱者以商戰失敗故而商戰之失敗以工業弗能振興故慨自武昌辛亥革命以來流亡載道盗賊蠭起四民不得安枕商旅咸有戒心内地則搶刧頻仍租界亦莅苻充斥揆厥原因皆由貧民無賴者多有以釀成斯局同人等心焉傷之用特籌辦巨欵擬在寳山縣屬吳淞鎭購地三百餘畝建築宏大廠屋專收失業游民俾學成各項工藝庶幾弭盗賊而維治安一可以絶貧民之失業再可以俾工業日臻發逹將來日見擴充自收無量效果旣利人而復利己維持世局熱心公益裘成集腋所厚望焉 
一定名　中國貧民工業廠 
一宗旨　專收國内流亡及失業游民俾得各成一技可以謀生純以慈善爲宗旨 
一立案　除業經呈明江蘇巡按使外擬再　請農商内務兩部立案 
一辦公費　由發起人籌墊作爲　時辦公費 
一建築　工廠必須建築宏大房屋可容多數流亡及無業貧民以期名實相副 
一地點　設在吳淞其地爲江蘇全省要衝浦江第一口岸水陸交通甚爲便利 
一資本　暂定銀十萬兩由華僑龐舜臣黄愛庥擔認先行購地建廠其餘開辦經費總額擬招集華股一百萬兩爲率嗣後工業發達隨時擴充 
一股份　以一元爲一零股十元爲一整股任意投入由本人交存中國交通兩銀行以揭取收條爲憑至工廠成立後再行換取股票息摺 
一股息　俟開會後另行訂立 
一工藝　先擇絲絨紗棉染織漂洗以及日用化粧緊要品物專收貧民人等學習廠中物亦隨出隨售免耗利息而資營運 
一附設貧民小學堂及所有詳細章程俟開會後再行酌訂 
發起人戴堯章鄭韓卿于一誠潘褧裳高士隱陳澄波王吉人羅卓雲羅儒何聘三嚴松山歐陽蔚 
贊助人　伍廷芳袁承祖劉奎六何建夫温宗堯聶繼芳瞿萬泉張起貴譚伯銘馮國泰朱熙臣湯應時 
來函 
[節錄濬川源銀行來函]  
　　五號貴報載存四川財政之大捕案一則内有濬川源銀行總理黄雲鵬被逮云云查此次川省財政廳新舊次代所發生財政上之關係檢查濬川源與官場往來帳目雖有其事惟敝行與官場往來純係營業性質現敝行營業如常黄君亦照常辦事每日必有電報往來並無就逮之說再川政務廳長吳宗慈已於日前抵申被逮之說似亦不確合併附聞 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[四時做官樂仿宋翁秀卿先生四時讀書樂别裁] [  潘葛民]  
　　山光照檻水遶廊簾幕花香雜粉香沽得靑衫并紅袖竊來勳位及金章蹉跎莫遣韶光老人生惟有做官好做官之樂樂何如利慾薰心病不除麗姝連袂旋四園汗腥銅臭共生輝深院綠陰　玉盞勾欄紅粉侍羅幃碧窗共臥鳳凰侣只因素稔做言趣做官之樂樂無窮霓裳一曲來薰風愁來無計遣秋聲牌匣抽開麻雀　白財視若浮雲薄萬金一博都輸淸床頭賴有金錢在以此求官功更倍做官之樂樂陶陶賭起銅錢興陪高吸盡民脂國脉枯縱然作孽罪予吾運動全憑好手腕逍遥依樣舊頭顱羔裘輿馬眞闊綽一貪足稱做官者做官之樂何處尋數點墨漬黑良心 
譯者 
[間諜生涯] [  天虚我生] 　　 
　　（二）飬成偵探時代（續） 
　　予被逮之原因雖極小彼僅謂予所挾護照爲僞然塞爾維亞實一殺人場也古高有云獲罪政府出獄則可出死則不能此語予蓋實踐之矣予雖未嘗挾有犯罪證據但使被輩覩予與反對臨時政府者長日爲伍即足致予於軍事裁判之席當予被逮時予方與栗考尼區腓大佐及倍爾格來得商人各司太　飮於咖啡館中一警官忽入逮予付從騎亦不言所以逕送予入堡次日復拉予入一斗室其中一人方默坐狀似陸軍大佐見予入亦不多言但曰汝所犯罪爲反對政府及挾帶僞照今判决於日光下時槍斃汝於郊外予聞語初以爲戲及察其色一無笑容且向高顴細目之衛士示意予心乃不禁下沈然亦弗驚立籌對付之策旣而乃冷然曰可但汝見麥歇紹那萊腓區時可爲予致意謂梅零格羅得伯爵傳語候彼（譯者按紹那萊腓區乃塞國之陸軍總長）予語出諸人顔色頓異大佐復絮絮問予予曰吾語祗此多問亦奚益衆乃仍送予入獄午後復有一軍官至語予曰麥歇汝適才所語衆實未嘗慱達然予爲總長戚屬可以進見君如有以語予予當爲君傳遞予語之其人色變踉蹌而去予亦不復置之心曲但靜待好音七點鐘時忽有衛卒二人挾鎗入鎗頭咸加利刃至則立挾予出至獄外庭院中其時尚有衛卒十人及軍官一人整隊而立氣概甚盛予者狀氣乃驟遏知適才口信未嘗達到今則死期至矣口令旣發衆遂圍予而行至一堡外山頂其地有一石屋己塌敗似古廟而廢者今則爲予行刑場矣旣至軍官遂出公文一角向予展誦宣布予罪狀予初弗語直待誦已始曰麥歇請君譯爲文明國語　蓋予弗諳塞語也軍官詫曰汝不諳塞語弗言時爲　語予亦以德語答之曰然軍官曰予初以汝爲塞人耳予曰咨予嘗傳語于夢歇紹那萊腓區今果斬予恐有後悔軍官　請乃不禁躊躇頃之旣而曰吾奉上級命令亦未可背揮其刀令二人抵予於牆毛瑟鎗十枝至是盡舉予至此心魂直向肺海而沉當時情狀亦殊不願言之但覺此十人中鎗苗咸勿凖擬予脇者頃刻又指予鼻顧未令發如是者不知歷幾千萬秒　忽有二騎士疾馳而來向軍官揮手其一人立馳予前以勃蘭地授予予却之二人乃私語似壯士勇予乃不禁大慚蓋于此時苟剖予心而驗之者其色必如死灰嗟乎讀者予於曩時苟有先見之明預料有此危險則亦未必投身蹀報部中受其僱矣然在最初之時予實未嘗夢想及此今吾書當回叙最初之事以與第一章相接 
栩園詩選 
[一半兒揚州春事曲] [  李函秋] 　　 
　　金山亭子水中央下郤蘭撓上畫堂綠柳陰中衫袖香喚檀郎一半兒含糊一半兒響 
　　紅樓曲曲是誰家野陌黄雲遍菜花城郭回頭人影斜踏睛沙一半兒香車一半兒馬 
十分着意綰鉛黄路上行人訝艶粧扶瑟誰家游冶郎俏心腸一半兒低頭一半兒望 
淸明掃墓趁斜暉月白紗裙水綠衣回首孤墳不忍歸紙鏡飛一半兒梨花一半兒涙 
筆記 
[西戍途中日記（四十二續）] [  桐城劉雨沛] 　　 
　　八月初三日午後三時自猩猩峽軍塘易馬西北行上坡行八里經大關帝廟左右轉過嶺入峽怪石嵯峨坡度甚急廟前勒石大書行者下車以免危險峽南北童山東西平川地質砂石無土草木不生惟媒苗甚旺取石就火即燃順峽中西行二十二里至亂房牆出峽沙石仍多惟路漸平山漸小耳其地產金又二十里小紅柳園一老道住官房内司行客茶水井水微鹹其地多狼又二十里自河壩西行過山坡其山氣勢環抱鑛產極夥又二十里沙泉驛宿驛有客店四家軍塘營下各一所另無居人有井二水淸而微鹹猩猩峽與沁城相距自餘里沁城至鎭西之捷徑也是晚予途中作七律一章句云秋雲如畫月如鈎破睡誰封不夜侯石壁崆峒車毂過沙痕深淺馬蹄留狂歌欲喚國魂起尊酒難澆壯士愁茅店鷄聲燈下劍豪情得似祖生否 
自由談之自由談[  延村朦臧] 　　 
　　古有之國家之敗由官邪也官之失德寵賂章也觀今日之參劾案深歎古人不置嗚呼今日何日小民尚且輸財救國身爲官吏竟婪贓營私此等居心毒似虎狼行爲甚於蟊賊以蟊賊虎狼爲民之官無怪國之失敗也曷勝浩歎 
　　一日暴之十日寒之中國人之通病也當交涉初解决時引爲奇恥恨忿填膺呼號奔走聲勢洶洶不可遏止曾幾何時儲金收數日縮國恥聲浪日低整頓政治之聲不聞提倡國貨之風漸息中國人之愛國心竟僅五分鐘乎嗚呼國我長有之我當長愛之自始至終堅持不易徒逞一鬨奚益哉 
小說 
家庭小說 
[嫣紅刧] [  常覺小蝶合譯　天虛我生潤文]  
　　第四十二章（續） 
　　是夜威廉獨晏歸時已十句半鐘密昔司好禮倍登與小愛克均睡道柏斯亦睡唯茀萊克尚讀盡見兄入則曰兄歸何晏耶吾則遂擬與汝商適一事威廉乃笑曰茀萊克汝即不言吾亦知之非沃斯福卽剛白理區耳茀萊克亦笑曰兄豈予入沃斯福大學爲不當耶威廉曰否否汝母急試爲我道爾心中所思茀萊克乃曰威廉今吾年長矣在理以吾之年宜有以奉事今乃轉今阿母劬勞吾心又奚能安故吾意甚願出而任事但吾弗任事則已否則必習法律而習法律之事又非入大學校不可阿兄　爲我思之我果以何法而入大學歟又曰威廉汝不知勃爾與萊根已入剛曰理區耶威廉曰彼家固富何能與吾儕同日語茀萊克曰誠然但柏來之姪亦且入大學威廉不俟語畢即曰茀萊克彼乃亦有力入大學耶茀萊克曰彼雖苦但不妨入學校爲工今吾所希望之路亦即此耳兄吾今意已决必同與栢來之姪入沃斯福爲苦學生兄以爲如何威廉曰佳吾貺汝佳運茀萊克忽不語默默沈思以手弄火爐之鐵鉗不已旣而曰威廉今吾人入學果爲何工作尚未可知但卽與人刷鞋者予亦願之威廉忽笑曰弟此事汝實優爲之茀萊克泫然曰誠然但吾又何敢如此遂以自苦蓋　母因吾人而受苦者亦已久矣吾嘗念安得令吾母勿事操作受吾兄弟供奉威廉曰數年來吾亦何嘗不如是想然今者其時期亦且至矣茀萊克曰汝猶憶吾父臨終時之夢乎蓋吾今者已見前途一線之光明矣此光明非他卽入大學爲苦學生也吾　萊克語至此手中火鉗忽然而墮作震響茀萊克之話端乃與之俱斷 
奇情小說 
[秘密汽車] [  東埜譯]  
第三章（續） 
　　三人定一定神用手帕拭去了鼻涕眼淚里芙呷了一口皮酒又說道麥克你的說話都是懸揣之辭並不曾實驗過我想男　戀愛原　於天賦的本能無可取笑挨周那個人擁資巨萬託跡異邦究竟營何種職務你們可知其底蕴麽這是最要緊的勃豈南答道挨周和我結識雖只爲商業上往來然而我潛心默察這個人高瞻遠矚一定懐抱大志不沾沾在持籌握算中討生活的不過他有遠志没有遠志都是他自已的事情與他的女兒無涉更與我無涉我所私心慶幸的頻年來謝上天垂佑我等使出一知半解居然把那工廠辦得日增月盛到得今日己積有若干公欵立了一個堅固不拔之基茉莉兒倘有一日標梅迨吉遽賦于歸决不至啼飢號寒臥牛衣中對泣那是敢保得定的里芙沉思了一會向勃立南說道我想此事必須和公爵商量我逢着疑難之事每與他計議而行他是個熱心人最肯助人急難子爵不須顧忌得據子爵說挨周舉止濶綽器量寛宏想上流社會以及王侯政界中人多和他熟識我的丈夫亞拉夫公爵或者識荆有素已經參揖過你未來的丈人峰也是未可知呢勃立南道倘果然如此那是更好一但我恐不見得因爲茉因爲密司挨周不曾和我談過所恨這一月以來美人何處天各一方不能把臂言歡問他一個明白子爵說到這裏微微噫氣把萬千心事一齊堆上眉梢 
[天虚我生啓事]  
　　栩自髫年即喜弄翰間嘗自刋數種以資投贈顧印刷不多費　即告罄友朋函素輒無以應近年所作尤復散見於報章雜誌中而衣盒奔走更無餘力自謀梨棗蓋積稿未刋者實已百餘種矣茲承友人等分任紙印之費爰擬自編天虚我生叢稿一部區分四類一爲詩文一爲詞曲一爲雜著一爲說部盡舉生平所作絡繹付刋各成單集茲先印　說部之一哀情小說玉田恨史定於陽曆七月七日出版洋裝一册都一百四十餘頁除投贈題辭諸君百餘部外並托上海棋盤街中華圖書館代爲發行每册收回紙印成本洋二角餘稿續出再當隨時報告再者凡承賜題玉田恨史諸君各贈一册請附郵票三分　致上海交通路通裕里一百十三號中華圖書館編輯部張振之君索以可也惟回件寄至　處務請註明以免誤投泉唐陳栩謹白 
 
 
 

Page 15

 
 
   
 
 

Page 16

 
 
   
 
 

Page 17

 
 
　　中華民國四年西曆一千九百十五年七月七號星期三 
　　舊曆乙卯五月二十五日共五張 
救國儲金 
[中國銀行收欵淸單六月二十二日第六十三次報告]  
　　第三十一册七十號至一百號蔡壽昌來錢三百文合元一錢六分周綬靑來錢一百八十合元一錢李松岩來錢八十合元四分袁亞鵬來錢六十合元三分黄曹氏來錢一百合元五分袁陳氏來錢一百文合元五分季玉來錢二百合元一錢一分陸志道來錢二百合元一錢一分袁學易來錢二百四十合元一錢三分黄祖輝來錢二百四十合元一錢三分張其熙來錢二百四十合元一錢三分襲繼昌小洋二角合元一錢三分沈伯平小洋二角合元一錢三分　芝豐小洋二角合元一錢三分郁士明小洋二角合元一錢三分王雨田小洋二角合元一錢三分樊鼎小洋二角合元一錢三分郭進明小洋二角合元一錢三分施漢槎小洋二角合元一錢三分蘇成先小洋二角合元一錢三分尹德誼小洋二角合元一錢三分張惠林小洋二角合元一錢三分袁　謙小洋二角合元一錢三分龔翼朝小洋二角合元一錢三分　邁麟小洋二角合元一錢三分楊罄吾小洋二角合元一錢三分龔儒燿小洋二角合元一錢三分王銘象小洋二角合元一錢三分徐秉如小洋二角合元一錢三分楊煥林小洋二角合元一錢三分龔法風小洋二角合元一錢三分 
　　第四百二十七册八十二號至一百號鐵業公會徵昌仁同人月薪一百五十元又瑞大同人月薪一百元又慶昌同人日薪二百元又怡昌同人月薪一百元又利昌同人月薪一百五十元裘文照一百元洋貨公會李長生五元又范文樵一元又李培生五元又戴子惠十元周寳記木作一元乾吉代步當五元萬生醬園一元商務順一元義昌成木作二元常州謙信垣提莊五元胡涵淸五元徐謹華一元貿勝國貨號葉秉華十元 
　　第四百二十八册四十五號至一百號鐵業公會鼎　同人　　八十元又茂順周科文月薪二十六元又成豐宋幼琴又二十四元又可熾昌同人又二百七十元又源昌同人又二百元又恒康同人又二百元又陳葆庸一千元又陳培之一千元姚潤身二元泰源米行二元凌志春二元金連奎二元徐志春二元黄韻闌二元周協和二元黄步蘭二元王淸華二元王英華二元王秋英二元王旭英二元周嘉林二元楊恢保二元黄紹成二元吳中行二元吳輔臣二元袁廙台二元鈕懐九二元沈鐘祿沈鐘英二元金仲芬二元吳季吉二元孫抉雲二元王桐生二元吳宿鷗三元邵恢深三元元大醬園三元吳鶴孫三元錢心澄三元沈叔明四元王樸夫五元王鍊伯五元楊秋水五元唐杏生五元費炳如五元倪谷人五元唐緩身五元徐仙槎五元費伯元五元宣逸甫五元陸硯農五元顧桂生五元莊宜雅五元吳江縣市立第一初等小學學生六元張佐虞五十元海門中學校全體學生二十八元楊德淸二十四元楊注千二十元 
　　第四百二十九册八號至六十八號周宗怡五元張頌聲五元邵黼卿五元五雷昉五元錢忍念五元徐晉欽五元吳江愛德女校學生五元袁韞玉十元黄殿臣十元費石嶔十元費伯塤十元王振之十元陶甸夏二十元周公才十元徐挹淸十元吳江私立亮叔初等小學敎員學生十元泰興公典十元莊頌美十元謝谷生十元王騤甫五十元吳江浚河處職員十二元費也敏費也愚五十元唐述卿唐碩甫七十元李金聲一元黄荆孫一元沈玉書一元高幼維一元張辛園一元金叔蕃一元沈仲威一元梅汝雲一元葉奎華一元盛愛初一元唐寛一元周仲澽一元程保純一元王揆一一元王赫一元王緩基一元周筠孫一元石俊雲一元董桂山一元同仁和一元唐子卿一元聚興館一元葉少梅一元朱梅芳一元許岳春一元朱寳鈺一元吳坤生一元熊伯祥一元吳少山一元洽帮一元震秦南貨店一元楊石卿一元葉連甫一元李仲芬一元朱錦安一元張伯英一元劉裁之十元玉壺春茶樓六十一元 
　　第四百三十册六十三號至一百號施長海來大洋五角合元三錢六分施長炎來大洋半元合元三錢六分張德順來大洋五角合元三錢六分袁志山來大洋五角合元三錢六分茅亞靑來大洋五角合元三錢六分胡鑫成來錢一百二十合元六分黄洪濤來錢一百二十合元六分黄瑞來錢一百二十合元六分吳冠臣來錢一百二十合元六分陸紉表來錢一百二十合元六分龔燦範來錢一百二十合元六分郁燕臣來錢一百二十合元六分陸成漢來錢一百二十合元六分黄文會來錢一百三十合元七分龔植三來錢一百三十合元七分毛雲樵來錢一百三十合元七分毛廷鳳來錢一百三十合元七分葉元亨來銅元十三枚合元七分黄念成來錢一百三十合元七分朱鑑靈小洋一角合元七分郁維康小元一角合元七分許上達小洋一角合元七分沈翔小洋一角合元七分袁鳳鳴小洋一角合元七分吳祥雲小洋一角合元七角龔其祿小洋一角合元七分袁志汀小洋一角合元七分蔡鴻詔小洋一角合元七分沈志　小洋一角合元七分陸東山小洋一角合元七分范欽貴小洋一角合元七分黄晉康小洋一角合元七分黄文才小洋一角合元七分郁維藩小洋一角合元七分趙祥鎔小洋一角合元七分陸志新小洋一角合元七分施黄氏小洋一角合元七分閔黄氏小洋一角合元七分 
　　第四百三十一册一號至七十九號蔣復生一元徐壽伯一元沈幼樵一元吳祥興一元朱少卿一元顧仲廉一元孫吟香一元沈源盛一元劉祿欽一元萬春堂一堂劉鈺欽一元金德泰一元徐志雲一元張慰君一元劉文欽一元劉世奇一元顧夢九一元葉三太太一元孫儒哲一元夏詠仙一元費叔文一元金漢升一元沈鶴巢一元沈錫奎一元吳松暄一元朱子良一元杜龍生一元沈亞俊一元許秋明一元倪鑑伯一元吳蘭生一元沈幼生一元沈式如一元沈子和一元愛德女校僕一元黄摯一元沈淑分一元金蘭貞一元沈秀琴一元周吉夫一元殷子蕃一元王益聲一元楊麗貞一元陳俊珠一元沈淑芳一元沈文錦一元沈　培一元楊若枬一元唐韞玉一元王貽貞一元王來蘇一元唐蓉裳一元沈福濤一元陶榮甫一元顧岳臯一元倪公端一元黄寳齡一元張馥潤一元復泰隆火腿店一元協利公司野荸薺一元葆春堂一元稻香村湯雪川一元聚順合記一元趙雪雲一元鴻濟堂藥舗一元仁和泰一元沈祥豐一元錢吉泰一元王金壽一元陳寳林一元兪紫封一元金綬甫一元陸飛雲一元唐紹申一元殿梧生一元費與齡一元費菊溪一元浦東利衆織造工廠三元鄭炎記五元　 
　　第四百三十二册一號至八號同濟大樂房節省端節筵費十元閔漢亭一元閔年生一元徐阿弟一元周四寳一元費仁生一元黄蘭堂一元金林生一元 
　　第四百三十三册一號至三十六號茅黼屏二十元海門高等小學校全體學生十二元楊梅汀十元海門習正校全體學生十元楊五成五元黄黼裳四元海門培文校全體學生四元僧根慈三元黄照公三元陸冠夫三元周子品二元陸蘭玻二元王頌孚二元徐雨時一元沈綿先黄協中黄峯一元施祖昌一元陳鶴鳴一元沈初方一元龔國翰一元黄人龍顧冠軍一元陸賈莊一元劉也飛林幹君一元黄慶緒一元劉靑標一元陶雅菊一元黄笙銘一元顧應成一元郁宰邦郁宰朝一元茅彗激一元徐不揚一元宋紹齋一元黄子方一元陳仕英一元楊雲競一元茅致磐一元吳縣周莊薌貞豐第一塾全塾學生節省點心資三元吳縣周莊第一塾朱爾康一元 
　　第四百三十四册一號至二十六號柏祖盡大洋五角合元三錢六分方賢貞大洋五角合元三錢六分劉世德大洋五角合元三錢六分王與祁大洋五角合元三錢六分嚴文明大洋五角合元三錢六分史良臣大洋五角合元三錢六分黄朝佐大洋五角合元三錢六分袁維平大洋五角合元三錢六分楊斗輝大洋五角合元三錢六分黄紹曾大洋五角合元三錢六分徐學俊大洋五角合元三錢六分蔡涉嶺大洋五角合元三錢六分黄士濤大洋五角合元三錢六分施繼虹大洋五角合元三錢六分周　蓉大洋五角合元三錢六分陳雲漢大洋五角合元三錢六分倪寳善大洋五角合元三錢六分楊燮熾大洋五角合元三錢六分茅佩球大洋五角合元三錢六分黄明輝小洋三角合元二錢孫不元大洋二角合元一錢五分徐志達大洋二角合元一錢五分郁德彰大洋三角三分三釐合元二錢四分楊學文大洋三角三分三釐合元二錢四分黄鍾俊大洋三角三分三釐合元一錢四分張志淸小洋四角合元二錢六分 
　　六月二十二日第六十三日共收儲金銀元四千五百七十三元银十五兩九錢九分連前共計已收儲金銀元六十一萬五千三百廿二元銀二千七百八十六兩三錢中國銀行謹啓 
 
 
 

Page 18

 
 
   
 
