# 1911 - 50 - 4913665

 

Page 1

 
 
   
 
 

Page 2

 
 
論說 
[論中和交涉（王廣圻撰）]  
　　兩國交涉問題。以原因複雜。各執理由。相持不下。迄數十年者。固不乏其例。獨不謂區區設領一事。亦亘二十年。尚難解决。如中和今日之交涉者也。 
　　中國之必於南洋和屬設領也。爲維持商業利益上萬不容已之舉。與英美各屬情勢相同。决非不利益於和。可斷言也。乃該問題交涉之歷史。約略言之。已分四時期矣。蓋自一八九一年許前大臣景澄與和開議。迄一九零八年七月。此提彼拒。影響毫無。可謂該問題之第一時期。及今大臣陸徵祥再度使和。重提前議。此爭彼宕。舌敝唇焦。始於一九零九年西九月杪。得允訂約。可謂該問題之第二時期。嗣於西十二月。送交約稿。然此三月之中波折環生不可思議息壤雖存前言幾食可謂該問題之第三時期。自是迄今。以及將來議成畫押之日。皆可謂該問題之第四時期。該時期之指日通過。似不難拭目以觀。乃據日前傳聞。兩國近來口舌紛爭之劇烈。殊不减於第二第三時期之季。而足令人有注意之價值者。吁可。 
慨也。 
　　尤可慨者。聞兩國紛爭劇烈之點。不在領約。而在附則。夫設領必先訂約。限制已嚴。乃領約之外。復設有附則。以釀紛爭之端。吾儕觀之。竊爲和政府不取。蓋和與各國訂立屬地設領專約。自一八五五年以來。如美如比如那瑞。（兩國未分時訂故仍舊名）如奥匈。如英如葡。如丹馬。如土耳其。如瑞士如西班牙。如暹羅如德如義。如哥倫庇亞。如俄羅斯。如海地。如多迷尼加。如古巴如巴拿馬。如波斯如日本。均有成例在前。最近如巴西墨西哥。亦經定議。即德意志各聯邦。當未成立帝國以前。和亦均與之訂有專約。旣未聞於訂約之先。故生障碍。更不聞於領約之外。别有挾持。顧獨於中國爲特殊之辦法焉。其果視中國云何。 
　　溯和蘭與中國通商。當兩國未立約時。已數百載及中國與英美諸國立。約。和卽援例以請。中國亦慨然許之。此一八六三年天津條約所由訂也。和於是遣使來駐北京。而天津上海等處。亦與英美各國。一律設置領事屈指計之。和之設立領事於中國。殆已四十餘年和其習忘之耶。不然。於中國之和屬設領。何竟極端的不予中國以美滿之結果也。 
　　聞和政府所持之理由。一則曰。中國情形。與他國不同。再則曰。中國情形。與他國不同。其所謂不同者何。蓋中國商民。在東印度頗占多數。故和之猜忌至深。一若此多數之商民。將爲和之隱患。倘再臨以上國領事。更不啻虎之傳翼也者。是以歷任政府。每聞中國提議設領。輙深閉固拒。如防大敵。及知勢難終拒。計無復之。遂以改訂屬籍新律。爲釜底之抽薪。更以此附則條文。爲新律之保障。嗚呼。是果不可以已耶。 
 
 
 

Page 3

 
 
吾思之。吾重思之。中國人民之衆。冠於全球。故經商海外之人。每視他國人爲多。其情形不同。誠有如和政府所云。顧豈獨於和屬爲然。姑就南洋各埠。如英屬之新嘉坡仰光。美屬之小吕宋等處論之。在彼之中國商民。豈少於和屬。均經中國設立領事有年。曷嘗以中國設領之故。而中國商人遂不服從地方治理權耶。并曷嘗以屬籍問題。未經專條訂明之故。而領事到任。發生意外之困難。有如和政府所慮耶。然則和政府欲以此爲理由。其誰信之。（未完） 
來稿 
[擬上都察院代奏治東策（陳嘉言）]  
　　呈爲韓國已亡危及東省謹陳對外治内八策懇請代奏事。竊維大下興亡。匹夫有責。有備無患。經訓垂箴。誠以有備爲不亡之策。而無患乃眞興之基。非泛泛理論也。必有知已知彼之定識。不屈不撓之精神。方可與言籌備。非拘拘成例也。必有目光四射之人才。左右世界之手叚。始可漸泯隱患。今何時乎。環顧中原。俄日逼近於東北。英法窺伺於西南。其他如德如奥各强國。在在皆有喧賓奪主之勢。我國稍一不愼。鮮有不楚歌四起者。綜此各國之野心。其最躍躍欲試者。莫俄日若。而俄與日之比較。又莫如日本爲最。去年春知縣曾往日本。視察一周。觀其口如蜜腹如劍之作用。無一不包藏禍心。前之所以不敢公然發難者。恐與俄再起波瀾。今無慮矣。日俄新協約宣布矣。日韓併邦揭曉矣。前此日本以韓爲藩籬者。今將以滿洲頂替矣前此日與滿間接地壤著今轉直接地壞矣前此僅有少數日人插足内地者。今又有多數韓人矣。在日本惟恐直接交涉之不多。而我國多一直接交涉。卽多一直接損傷。是豈人才之不敵歟。抑國權之未强耳言之可爲浩嘆夫論國權之强亦非一朝一夕之故今旣如此其能聽其不强。而任人宰割乎。抑一面力圖自强。一面公同籌備。易不强而馴致於强乎。吾知我四萬萬人民。斷無喪心病狂。而願爲韓國之續者。此其可深信也。然則公同籌備易不强而轉爲强者。非口頭禪也。必洞悉各國之情勢。某國宗旨何在。必熱權東土之邊防。某項亟宜籌辦。而後再研究對付方針。抱定急進主義。庶或有濟。否則日言調查。日事會議。恐光隂虚擲。轉貽敵人不我待之虞。知縣忠愛之忱。與生俱有。雖明知位插言高之罪。不得不效野人獻曝之謀。敢就管見所及。分别對外治内各四條。敬爲我皇上我監國攝政王披瀝陳之。 
　　一曰速聯與國凡國於地球上。無論强與弱。斷不能孤立寡助。自絶生機。猶人立天壤間。無論君子小人。亦斷不能無二三知已。以相友善。中國。 
至今日非鎖關時代可比若拘成例以處當世是猶執古方以醫今病未有不殞命者矧日俄新恊約已成立於今日耶談救國者咸以聯美爲最相當之政策夫人皆知之矣所有問題未解决者特英與德耳就表面觀之英固與日爲聯盟之國而德與英爲仇讎之國然就事實上騐之英之所以與日聯盟者爲俄耳非爲日也現今日旣與俄重尋舊好將來俄在東清一帶發展勢力由蒙古而及西藏自不待言謂英能表同情决不敢信何以見之見英欲投大資本於錦愛鐵路而其事爲日俄所梗阻其心當更爲之一渙矣德雖在山東佔有勢力而環顧列邦除美國外鮮有與之洽恊者近年來德在東三省亦欲極力擴充貿易我能趁此時機與之交好亦可多一抗日之助孟子云得道者多助失道者寡助今中國不得不權量多寡之間以稍紓三省殘局俾得急事整頓内政爲眉啑之救援此聯與國當以美爲首要美聯而英德自易就範矣否則游移莫决恐日人先我著鞭此外交家所宜急起直追者此也（未完） 
專電 
[電一北京]  
　　東督錫良電奏某國覬觎錦愛鐵路擬出鉅資自由開辦請飭郵傳部速籌趕築奉旨著郵傳部迅即核議 
[電二北京]  
　　外務部屢與英使交涉請先撤退滇邊兵隊英使託詞謂應電商英政府 
[電三（北京）]  
　　樞府以近來謡言大興恐釀變故通諭内外各衙門以後發電非急要事毋須用密碼以免生疑 
[電四（北京）]  
　　庫倫辦事大臣三多電奏庫倫偪近俄境勢甚危迫辦理外交人才缺乏請飭外務部選派熟諳外交人員速赴庫倫奉旨著外務部速派得力人員即日馳往 
[電五（北京）]  
　　樞府奉諭電寄粤督粤省賭禁限期已迫賭餉抵欵著與紳商妥速籌議毋使臨時短少惟須以和平從事切戒苛擾 
[電六（松江）]  
　　華亭縣屬新橋鎭今日（二十六）被淺蒲涇鎭商民 
 
 

Page 4

 
 
福勒罷巿並摀毁新十車梵聯區自治所 
　　按淺蒲涇鎭茶肉兩業抗繳捐欵已於二十三日約衆罷巿見昨報分類新聞欄 
[公電（南京）]  
　　各報舘鑒得紐約電云轉各省議局力拒續俄原約免召瓜分要求即開國會紐約中華公所全體請登報宣布江蘇諮議局 
緊要新聞一 
[中俄將恊商新稅則]  
　　文匯報載二十六日柏靈電云中俄爭端解决甚速各處均爲歡迎俄國宣稱現擬按照一八八一年聖彼德堡條約第十六欵與中國恊訂新稅則 
[請看俄人謬妄之議論]  
　　某東報近日轉載海參威報一論曰日俄戰爭以來中俄兩國之關係不甚融合今已瀕於危機此不止在遠東一地即中俄兩國之全境亦然故俄國民皆知時局之切迫據一千八百四十四年中俄締結之條約有中國對於俄國商業及其他外國商業不加限制之文又一千八百八十一年中俄條約俄國基於最惠國約欵獲得一切權利俄國商人可於蒙古各地隨意經營商業以故塔爾巴哈台伊犁希起恩斯科（譯音）地方俄人經營茶業設立俄國商館甚多然中國漸奪俄國之利益去年四月中國公然組織茶業股份公司於以上諸地獨占茶業全驅俄人之利益其他阿爾泰地方辦事大臣對於俄商民措置亦頗不公平俄政府欲於阿爾泰首府西拉時美（譯音）設領事館保護其司法上及其他之權利辦事大臣巧言推託以避設立領事館之交涉又科布多設立領事問題中國亦堅執不允考一千八百八十一年關於伊犁事件之條約第十條俄國有設立領事於科布多之權利且俄國人於該處營造居家舖倉庫等不少而中國謂科布多無居留俄人不使俄政府設領事館並謂俄人亦無居住該地之權是以居住科布多阿爾泰地方之俄人今有不能受政府保護之狀態云云觀此可見蒙古問題俄人所據無理由之理由不一而足眞可慨也 
[片馬問題之近信北京]  
　　外務部昨日與駐京英使朱爾典商定於二十二日特開交涉談判探係爲該國强佔尼泊爾問題外部關於雲南片馬一案曾連與川滇兩督函電磋商而滇督密電一日至七八通之多已聞在政務處集議數次日昨已與英使開正式之談判矣滇督李仲軒制軍十八日午後有急電致政府略稱英兵侵入片馬本省陸軍不敷調用可否臨時准向鄰省調兵並乞現時先派得力陸軍若干來省保護 
[五督不赴京之原因北京]  
　　政府近以國事多艱施行 
新政應須速訂内外官制故攝政王日前召見慶邸時垂詢一切謂舉辦憲政多與外省大員電商未免隔閡遇有要政應電催督撫大員來京參議慶邸對稱各國職官制度抻害相叅創設之妆應妥愼採擇現增祺業已到京趙爾巽亦北上云云慶邸退出後即電召雲貴總督李經羲兩江總督張人駿來京參與大政嗣後各該督均推宕不前而錫督已通電各督屢次磋商大綱已經擬定大約他日改定當不離此標準故已决定不即來京昨日軍機處忽電致錫良等五督略云恭奉廷諭現在邊防吃緊交涉棘手着該督等勿庸來京如在疑難之處儘可以電會商欽此又聞憲政館館同東三省等五制軍會訂外官制業已脫稿兹聞草訂辦法採用單行省治法内容仍係總督行政大臣下分設度支民政提法提學交涉鹽運等主司另設六司佐治官裁撤普通道缺酌設巡道以上均視省治繁簡爲斷其地方行政官仍以府廳州縣分治改免統屬舊制直隸總督大臣另設審查財政官若干員至一切分任執掌各事尚未妥定完備 
[預算案爲難之確情北京]  
　　預算案頒發後外間多不滿意唯本年預算係屬試辦各省財政官本無基礎而地方官州縣又毫無預備惟勒限尅日呈送不知財政一事欵目已極繁難而州縣官交替無常多屬追查前任之欵往往有甫經到任前後推委而檄文緊近懼干處分不能不勉爲遷就迨咨部之後而更正追加者不一而足部員亦稔知此中爲難情形不肯苛責大約明年開辦必先期預備以求完善本年預算之案殊不敢據爲確定云 
[吾國海軍前途之如意算盤北京]  
　　吾國海軍自甲午一役片甲無存年來决議興復海軍然合各地所有軍艦之數計之其總排水量不過四萬五千七十噸故此次創設海軍部亦僅能就南北兩洋及廣東長江水師舊有之規模以爲興復海軍之基礎現聞該部對於前途一切計畫極爲遠大欲在七年以内建造一等戰艦八隻各等巡洋艦二十餘隻各種砲艦二十艘及第一第二水雷艇隊各若干艘並於全國設四十軍港搆成二十五萬噸内外之海軍力一切經費約需一億五千八百四十萬兩軍港地點亦正在選定之中大約南北兩洋分設三港其浙江象山一港則早經决定惟此項設備總費甚屬不貲就舊有之艇艦及一切官署學校而論由宣統三年以至七年每年經常費雖不過二千五百二十二萬二千六百七十九萬兩而新海軍費宣統三年需三千六百二十四萬五千九百二十五兩四年需三千八百七十一萬一千八百五十兩五年需四千一百一十七萬七千七百五十五兩六年需四 
 
 

Page 5

 
 
千三百零四萬三千七百兩七年需四千六百十萬九千六百五十二兩現值擴張年度新舊兩海軍經費合計每年只需四千萬兩以上至宣統三年以後則每年必逹一億百六十六萬兩矣而宣統七年且須增加二千餘萬兩年計一億二千二百八十四萬兩至是財政雖或不免困難而全國陸軍海軍則可望完成矣 
[三御史與一統制]  
　　胡思敬之新政談胡漱堂侍御現已决作歸計所爲詩詞甚多皆發表其歸隱之意聞日前所上封事論天下大計其中有請皇上勿輕聽新進之言致悮國事等語 
　　陳善同之官制談御史陳善同昨遞封奏其内容聞係條陳新内閣關係重要萬不可草率成立摺上留中另有附片一件係因江皖賑災實官捐宜大加推廣俾得鉅欵聞已交度支部核辦又聞陳侍御所上封奏甚爲秘密疑係關涉外交事件未知孰是 
　　趙熙之路政談趙侍御熙彈劾前郵部侍郎沈雲沛鐵路局長梁士詒及津浦鐵路公司一節僅令盛尚書吳侍郎整頓路政未交查辦故迄今月餘絶無影響趙以前此謝佩賢奏參陳璧聲明大振擬再參沈梁以博厚望現已預備摺稿將次續奏矣 
　　吳祿貞之軍政談吳綬卿都護祿貞以副都統赴保定統制第六鎭新軍昨日上一封奏具言敵氛日惡戰事將起急宜作籌防之計等語其所籌全國軍事上之計畫共分兩層（一）内而軍諮處與陸軍部其組織尚不完全必應統籌全局刷新一切（三）外而各省之各鎭其强梁者恐激而生變其砦窳者亦不堪一戰必應大加整頓并聞吳到鎭後深知該鎭積習甚深難於整頓頗覺進退維谷云 
[錦璦借欵問題之消息北京]  
　　北京某報所得消息云錦璦鐵路自創議以來俄國極力反對百方阻撓日本則狙伏以伺蓋知俄國旣行干涉日本樂守緘默以享其成嗣因美人以資本關係密派代表前往俄京運動俄國當道日本得此消息深慮專制如俄國或爲所動摇遂亦私遣妥員挾金入都餽遣我國某外交大員聞已大著功效故該路事件至今猶壓抑部中不日恐將又起交涉也 
[鴉片廢約難逹目的北京]  
　　中英鴉片廢約之交涉英國國民極表同意而以敎會中人爲尤熱心惟英國政府持之甚堅不肯少讓駐京英國公使仰承該國政府之意旨迭與外部交涉仍持原約逐减之議嗣因外部之手腕脆弱故雖開議數次迄無成議大約立時禁止 
一說恐不能逹到目的也 
[烟册帶回私宅何爲北京]  
　　日前禁烟分所委員翁之銓撤差外間多不得其詳開翁係司理文牘竟將各衙門呈繳名册攜往私宅一時堂官調查烟册該委員不能立時呈送言語支吾堂官以本衙門公事任意携帶回宅殊有不合立將該委員撤差以示懲警 
[敢勸增將軍將就將就北京]  
　　廣州將軍增留守入京初欲取錫督而代其位繼則降格以求欲代魏景桐之缺又不得意甚懊喪日前適監國召見垂詢變通旗制辦法增所奏對頗爲嘉許擬以增充變通旗制處大臣惟增尚不願云 
[萬國美術會應徵之要點北京]  
　　意大利美術最優現定於本年三月在意大利都城開萬國美術大會歐美及日本均已購地建屋預備搜集本國各種美術陳列其中駐義吳欽使亦與意政府商議購地一方咨呈外務部徵送吾國美術惟此次出品條件限金石竹木雕刻及其精緻各品與近十一年中名人繪畫而其人尚在生存者以此會目的專在研究美術進步故古代物品原不足重輕也 
[度部統一國庫之嚆矢北京]  
　　資政院上臘會同度部奏稱查資政院議事細則内載議員欲就各項事件提議應具案附加案語得三十人以上之贊成會同署名提出於議長等語資政院前據議員提議統一國庫章程一案其理由謂世界各國所設財政機關皆分收支出納爲兩部二者分立權限截然不容混合而後弊竇自清吾國財政紛糅途徑雜出推厥由來則以收支出納混合不分之故欲救斯弊非特定統一國庫辦法别立出納機關不可所謂統一國庫者以全國之歲出歲入總彚於統系相承之各種國庫是也今東西各國率用此種制度而以國家銀行爲管理之機關辦法有二一曰存放法以國庫欵項存入國家銀行國家銀行得察國庫收支之現狀預計日後之變動常備帑項若干以應國家支付之需而以其餘貸諸民間使流通於巿面一曰保管法國家銀行别設金庫專代國家保管現欵遵政府之命令經理出納事務查以上兩項辦法利害旣有所互見輕重卽自當相權若設有根基深厚之中央銀行以穩重之法存放庫欵則存放一法實屬利國便民之圖如其未然則母寗保管法之爲愈矣現在大清銀行根基尚未深厚倘採用統一國庫之制自宜用保管法爲原則而别設例外以輔之當庫欵有餘之際可由度支部酌量情形提存若干以生息似此損益折衷可期利較多而弊較少至於官辦鐵路郵電等項固應列入特别會計惟一切欵項 
 
 

Page 6

 
 
仍應統歸國庫出納以昭劃一其有向由他種銀行管理出納者經度支部允准得由大清銀行與該銀行訂立代理國庫契約照奏定章程辦理等語並擬定章程十五條由資政院列入議事日表開議之日初讀已畢當付法典股審查去後旋據該股員會修正條文報告前來復經開會再讀逐條討論多數從同並省畧三讀當塲議决謹繕具清單恭呈御覽如蒙俞允卽由度支部資行京外各衙門並劄飭大清銀行一體欽遵惟事屬創舉關係重大應由度支部將施行細則詳愼擬訂並督飭大清銀行籌備一切再行奏明辦理十二月二二七日奉旨已錄（章程續錄） 
[京師近事]  
　　軍諮處與陸軍部分立以來軍諮處則專辦參謀國防等事陸軍部則專司練兵用人行政等事各分權限自咨留張彪等事出現彼此嘖有煩言故有軍諮處派副使哈漢章廳長廬靜遠陳其彩陸軍部派處長羅澤暐司長易迺謙科長吳經明蔣作賓在陸部會商之舉想此後當可杜種種侵越之弊矣 
　　十五六兩日外部學部會考游美學生第二格報考者共有一千餘名約取錄一百餘名并聞臨時不到者二百餘名以福建人爲最多臨時扣考者六名是日坐號分東西兩座其年齡合格者皆坐東院其稍長而不合格者則編坐西院云 
　　交通傳習所收容學生五百餘人内中廣東籍約占三百左右其職員敎員亦大概皆福建廣東籍外籍僅有一人而學生尚欲排而去之蓋梁某之計畫必將盡其所造就之人分散於各項交通機關然後伊之勢力始能彌滿於中國也 
　　日前東督錫清帥致軍機處專電一件據稱自裁撤奉天巡撫後三省交涉政務殷繁異常棘手擬請復設東三省叅贊一員俾資襄助一切並力保鄭京卿孝胥梁孟亭二人中擇其一以任之聞軍機王大臣閱畢後即於翌日召見時爲之代奏請監國定奪矣 
　　農工商部漙仲璐尚書因現在各省勸業道多經各督撫保薦請旨簡放故部中外放人員甚少刻擬奏請按照新章辦理嗣後凡有各省勸業道出缺請由軍機處將本部郎中員外郎京察一等記名道府人員開單請旨簡放除飭丞參廳詳細籌定新章呈堂核定具奏外並知照軍機處立案 
時評 
[俄人之保商如彼]  
　　自吾國京張鐵路通後。蒙古貨物。由天津輸運。而俄國商業上受一打擊。自吾國蒙古實業公司經營後。蒙古土産。不許外人專利。而俄國商業上又受打擊。俄之不利。正吾國之利也。俄人憂之而遂有六欵之要求。綜此六欵之意。不出二端。一爲推廣。商業。一爲伸長國權。商業之阻礙。莫如課稅。而俄人於第一第三欵要求自由貿易。國權之限制。莫如司法。而俄人於第二第三第四第五第六欵。要求領事裁判。夫吾國許俄人之自由貿易。不自今日始。許俄人有領事裁判權。亦不自今日始。然向約以華俄交界五十俄里爲限得免稅者。今乃要求長城以外及天山左右。向約除已設領事各地。由華官管理者。今乃要求及科布多哈密古城等處。充此條約。必使蒙古無設局課稅之華吏。有棋布星羅之領事。地雖華屬。權盡俄有。猶奕棋者之稍有勝勢而轉滿局全輸也悲夫。 
[中國之保商如此]  
　　中國素以善商聞。外人咸羨之。然而處今商戰之世。常退居於劣敗之地位者。何也。無法律則不足以完固内地之商業。故但聞某公司倒閉。某銀行破産。而無以善其後。無兵力則不足以保護邊境之商業。俄以實業故。開釁於蒙古。英以商埠故。肇事於滇省。而無以折其衝。起視鄰國。戰船如雲。衛商人於國外者。眞有天壤之别矣。 
[俄人要設領事何其易]  
　　俄人要求六欵之照會。其措詞無理强硬。直足令人痛哭。他姑不暇論。卽以要求領事言之。一千八百八十一年之約。旣未許俄人在張家口設立領事。而俄人反以中國背約爲藉口。吾不知竟屬伊誰背約也。乃政府概不與辨。而一一惟命是聽。（據西字報）彼之怒目疾視而來者。今得笑逐顔開而去。嗚呼。我國之外交。尚何言哉。雖然。我恐其猶以辦理每捷自矜也。 
[中國要設領事何其難]  
　　同一外交也。同一要求設立領事也。乃俄人要求在蒙古設立領事。祇須一照會。而事已大定。而我國要求在荷屬設立領事。已經交涉二十年。而猶未認可。何難易之懸殊若此。嗚呼。我何咎焉。咎我國勢之衰弱而已。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘇撫堅持米粮漏海之政見杭州]  
　　蘇撫程中丞上冬因禁米出湖一事迭經浙撫以各屬米缺價昻電請弛禁程中丞堅持成見以爲出湖即漏海張本迄未允許日前復將漏海各弊竇咨行浙撫略謂蘇省食米向賴湘鄂贛皖爲來源而以蘇湖接濟爲大宗仍以餘米接濟浙省之民食例以内河行駛爲要素上年新榖登塲米價轉漲顯係私運出洋雖有直接間接之不同而有碍民食則無異卽經本部院嚴飭營縣於沿江沿海沿湖各口先後拿獲分别懲辦在案惟航路交通隨處皆可走漏第蘇省禁止不免挂一漏萬之譏自應分咨各省以收通力合作之效節經飭司委員密查兹據先後復稱（一）爲影射轉口長江各埠以蕪湖積米爲最多禀請弛禁由輪運到一經放出吳淞則是否轉運出洋卽屬無法究詰牛莊爲日本採米之區烟台膠州爲俄德採米之區均用重價購買奸商獲利甚厚寗波汕頭厦門香港各埠展轉販賣偷運弊亦相等日蕪湖旣經弛禁湘鄂贛皖之米皆灌輸於蕪湖轉運出口（一）爲夾帶出口奸商勾串輪船水手於艙底裝米上用百貨掩蓋非憑眼線通風洋關扦手亦難覺察每次輪船出口必夾帶三五百石不等此查明上海偷運之弊也崇明孤懸海外棉多稻少向由縣塡給護照給商赴内地採運由出口各釐局查驗惟出口之後是否確係運崇則無人過問此查崇明運米稽查不密亦難保無偷運之弊也川沙南匯寶山三廳縣瀕臨大海並無通航港口若欲出海仍以吳淞爲總機關其距寶山縣治三十里有石洞港内通吳淞外可入海奸商間用小船駁運此查明吳淞口石洞港偷運之弊也（一）又有運浙影射出洋之弊紹帮米商來錫販米必經海寗塘上之過塘行與硤石米行接洽繞越太湖過嘉興以逹硤石或由新埠頭進口或由硤石米行接應出鱉子門之尖山口出海此路航船向裝鹽滷進口即以其船帶米出口硤石之東爲乍浦亦可出口然不如尖山口之便捷總之硤石一鎭實爲運船放洋之樞紐此爲間接之出洋也（一）爲沿江出洋之弊如靖江之八圩港六圩港新港口等處均可停泊海舶附近之黃橋鎭爲泰興縣轄境裡下河之米皆聚於此黃橋米行運交靖江駛載海舶此直接之出洋也而米船之纔越出湖則以錫金宜荆爲最甚惟錫金雖有湖口四卡曰大渲曰小泻曰冷瀆橋曰南橋然私運米船由老鴉橋蠡橋陳即創橋横山橋長廣溪至獨出而入太湖又由蠡橋出大小溪港亦可入湖均可將大渲等四卡繞越宜荆出湖之卡三處曰烏溪關曰分水墩曰沙棠港然雙溪定跨高瀆洋溪四處均可通湖並未設卡實爲江浙米麥之一大漏巵除分咨並飭屬嚴密查禁外相應咨請飭屬一體協同嚴禁以維民食而保冶安足紉公 
誼浙撫准文後卽據情札飭勸業道轉飭沿海各屬一體遵照辦理矣 
[俄兵越界閙事案之延宕奉天]  
　　東督日前接江撫電告俄兵越界搶刼並有傷人情事督憲當即電飭江省交涉司照會俄官緝犯復據情電請外務部與俄使交涉照償賠欵并轉飭沿邊俄國官兵嚴禁俄人嗣後母得私自越境以免騷擾而保治安又聞俄國阿穆爾喀蕯克兵隊越界在黑河搗毁府署一案年前迭經外務部照會該國駐京公使質問一切該公使疊接照會並不覆答昨又照催俄使始行照覆云此事公使亦有所不知容俟電詢本國政府再行核辦外務部以該公使有意延宕擬派施丞堂植之赴哈專辦此事俟調查明確後再向該公使開正式交涉日昨已電咨江撫知照矣又聞外部人云現在黑龍江愛琿中俄兩國委員會同調查之黑河案件係因俄哥薩克標統與中國巡警在海蘭泡衝突兩相爭持之事至今尚未辦結 
[日人干涉防疫之一斑]  
　　主權未便干預日人爲防疫事在奉天隨地檢查名舖户人民疑其近於調查羣起反對日昨東督與日頷事談判略云彼此誼屬比鄰共相討論防治方法則無不可若檢查户口則固屬於領土主權貴國未便干涉日領事已允共相討論不再干涉檢查矣 
　　活人未便强埋日本領事小池君致交涉司韓司使函云明治四十四年正月三十一日午前八點時由十間房中央通貴國警務局第七區間有年約二十七八歲一貴國男子羅百斯篤病死在路上本館警察官吏發見後即遮斷交通一面通報第七區請其將屍體收容第七區置若罔聞不得已至貴國防疫事務所請其設法至午後九點五十分始漸派遣人夫數名前來收殮屍體然自發見至此時已有兩三點鐘之久其間由本館警察官吏通知第七區及防疫事務所已十數次始得將屍體收殮如此怠慢之防疫方法實聞所未聞也言之甚爲寒心刻據貴國防疫委員莊景珂云貴國警察官吏至本所通知後當卽派人前往然因見尚未氣絶故不爲收容意欲待其死後再爲收殮云云雖然道路上有患百斯篤人必欲俟其死後再行收容不但有病毒傳播之危險且甚背防疫及人道之本旨故特函奉告務請貴司嚴戒防疫人員及警察官吏認眞辦理以期逹此防疫之目的爲荷 
[鄺佐治行剌案之結果]  
　　昨接美洲來函云前在屋倫碼頭行剌洵貝勒之少年鄺佐治今已被法庭定爲監禁十四年之罪此間大陸西報記載此事稱鄺爲中國愛國俠士略謂裁判官威利士及裁判所之陪審員已判定該俠士爲有意謀殺故處以如是之重罰該俠 
 
 

Page 11

 
 
士或將上訴亦未可知惟偵探長畢打臣則堅稱該俠士曾已自認有意行剌欲以創立中華民國之手叚云 
分類新聞政界 
[提法司移駐清江之建議蘇州]  
　　蘇撫署會議廳議員楊廷棟日前於開會時提議江北淮揚徐海等處地方遼闊民情强悍必須有在員坐鎭其間方資治理蘇省已設有高等審判檢察各廳似可將提法司衙門遷至清江其清江原駐之淮揚道一缺即可裁撤以節糜費惟議長之意不甚爲然是以當時並未議决尚須續議云 
[順直議局臨時會緩開原因天津]  
　　順直諮議局本定於二十一日開臨時會惟雪途泥濘火車又因防疫留騐以致交通不便議員到者不及半數直督擬令於是日行開會禮而該局閻議長鳳閣則以臨時會期僅二十天爲日無多當面禀督座候到過半數時再行開會已蒙照准 
[縣令未諳審判權限之爲難寗波]  
　　鎭海縣孫大令文詒近日具禀提法司署略謂查鎭邑初級審判廳尚未成立所有民事訴訟物價不滿二百兩者刑事訴訟罪該罰金弄以下及監禁一年以下或拘留者自應照則管理其價滿二百罪逾罰金及監禁拘留等項應否飭令歸寗波地方審判廳起訴知縣身膺民社責有攸關民刑各案斷不敢稍存推諉第一應管理而管理審判章程定有罰則安能當此重咎與其貽誤於後孰若申請於先所有民事項下價在二百兩以上刑事項下罪在監禁罰金以上及命盜案是否歸寗波地方審判廳辦理抑初級審判未立之前仍歸縣中管轄應請明晰批示以昭愼重未知法司若何批示也 
[鄂督飭司整頓契稅之原因武昌]  
　　湖北各州縣契稅一捐每年約共征銀二百萬兩專供地方新餉公益之用而各州縣辦理不無弊端是以積欠甚夥縱委員前往守提坐催亦不能掃數解清客歲諮議局提議此項問題呈請清釐契稅積弊急宜劃定徵解例規公布各屬俾資遵守一案昨經瑞制軍核准札飭藩司照刮規則多本轉行各屬遵照 
[沔陽州再請委勘河道情形湖北]  
　　沔陽州蘆林湖上下垸因爭洩水道迭釀燒殺巨案瑞督因永息爭端起見飭在該湖最低地方開一河道以期消洩積水當派委候補知縣林朝經前往會同該州羅牧慶昌週歷勘測兹已測定窰河地方實爲消洩該湖積水正道若由此開河建閘則上下垸居民永無積水之虞乃下垸紳首王作賓等堅執不從以致尚未開工現州牧以此案纏訟多年若非出以審愼則終難和平了結特禀請督師再委明幹大員前赴該處履勘并剴切開導王作賓等就範督工興辦俾可永杜爭端云 
軍界 
[鹽捕營官竟被私販擄贖蘇州]  
　　駐紥吳淞之浙西鹽捕游巡營屈管帶景福日前率帶巡船二三隻至浙江定海廳地界緝私于江洋湖面東沙角忽遇私販船數隻裝載私鹽屈管帶即上前追襲獲鹽船一艘并鹽數十担詎料該帮私販人數甚衆并勾結本地鄕民八九十人與該 
營爭鬭各施鎗砲竟將屈管帶鄭管駕及勇丁等五人一併被匪擄去并刦去洋鎗子彈殆盡該匪亦傷斃二人受傷數人當卽向屈管帶聲擄汝并不難爲祗要將鎗斃二人棺殮及付養傷醫調各費洋二三千元卽將汝等各人放回屈管帶一時無法再三商情至八百元斷不能再少當卽應允該匪等即先將屈放回親赴鹽棧移借八百元如數交付始將各人放回現在該管帶業已回省瀝情禀請總統洪觀察請示洪觀察以匪徒膽敢擄人勒贖襲刼軍械不法用極現已詳請各大憲通飭各屬嚴拿 
[中國江海圖現正待價武昌]  
　　湖北測繪學堂已故提調王肇宏游學東西各國留心國事身故後家屬發其遺笥得中國沿海及内地沿江海圖一套計八百餘張蓋游學東西各國時苦心搜羅冀貢諸祖國而未竟其志者是圖凡海水之淺深沿岸之形勢及軍港之内容一島一嶼無不畢具洵海内未見之秘圖也當經該堂總辦劉香逵觀察禀明鄂督擬撥欵購入聞因經費難籌而止云 
[鄂軍先期舉行細密校閱武昌]  
　　瑞制軍現因陸軍部舉行檢閱伊邇本省陸軍第八鎭及二十一混成協自宜早爲預備以待部閱昨特咨請張軍門轉傳各營一律預備並派兵備處總辦鐵忠敎練處總辦劉邦驥於二十二日偕同張軍門赴各營細密校閱以昭完備 
[陸軍部愼重軍醫資格安徽]  
　　陸軍部近以軍隊設立軍醫平時資以保衛兵士戰時賴以救護傷痍非有專門學識斷難勝任兹已由部擬定各鎭協標營隊軍醫官長出身履歷表式咨請朱口丞轉飭詳細塡報以憑考核並令嗣後遇有應升應調前項軍醫各缺務卽先期報部遴員委充俾昭愼重等因朱撫軍准咨後即轉行各標營隊一體籌辦 
[偵探隊准支捕匪川資安徽]  
　　皖省濱臨長江爲上下游緊要門户蕪湖一埠尤稱商務繁盔華洋雜處良莠難分偵緝匪黨關係重要曾經前任皖撫籌餉添募偵隊以資緝捕所有該隊臨時支用偵探捕匪來往川資等費現已造册咨請民政部核覆尚屬實在應准支銷 
學務 
[太倉中學近况紀聞太倉]  
　　太倉中學堂自唐蔚芝監督辭職後當於正月初十十五兩日假上海江蘇敎育總會開太屬學務公會投票另舉監督以夏君琅雲爲最多數卽經姚直剌備文敦請任職而夏君以方任直隸某校課務聞行將北上礙難兼任爲辭現學生敎習已紛紛到校夏君重復具呈堅辭該堂遂又函電各縣勸學所總董即日到太開會公議至中學經費向以一州四縣五份分攤現寶山以經費本形竭蹶學生又僅數人太鎭已有合併明文崇明地旣廣大學生尤多故迭次開會磋商變更之法聞現已議决崇明認擔百份之二十七太鎭認擔百份之二十八嘉定寶山則攤認百份之四十五以田畝計算稍較均平云 
[寗垣義務法政學堂之先聲南京]  
　　中國今日業已實行立憲將次改爲法治國矣查法治國人民無論士農工商皆應通曉法政自以遵奉部檄多設法政學堂爲第一要義金陵地廣人稠尤以多設爲貴奈官欵公欵同一困乏即間有二三處私家設立又苦學費太鉅寒素之家觀望不前於法政前途大有阻礙兹有陳爵銘馬錦棠諸君聯絡同志合力 
 
 

Page 12

 
 
組織創設甯垣法政學堂不請官欵公欵不收學費并不收入學保證金自行籌備純任義務其課程鐘點以及畢業奬勵各事悉遵部定别科新章辦理與官立法政學堂無異現已禀准設立張貼廣告凡有志法政者不拘有力無力本籍外籍皆可來學云 
實業 
[蘇垣土膏兩業盈虧情形蘇州]  
　　蘇垣禁烟以來膏店生涯已成弩末而土業方欣欣日上卽如去年比較之兩業盈虧大相懸殊緣膏店自連年土價飛漲膏捐又屢次加增有虧累報閉者其原認捐數又須各膏店攤認而各吸户則因膏捐加重烟價日貴不若自行購土熬膏可以免出捐錢以致膏店生涯日清多有難以支持者而各土業無不利巿十倍其中最獲利者爲郭天和上年竟盈至五六萬元次則煜盛祥煜盛豐等或盈萬餘或盈數千元不等即素稱疲敝之郭煜興亦盈至四五千元此該業所夢想不到者現聞巡警道汪觀察有鑒於此已會商禁烟公司司道擬於今春實行土捐飭令零售每兩捐錢若干以補膏捐之缺惟土業素稱强抗此次不識能俯首聽命否 
[杭屬絲巿之轉機杭州]  
　　杭垣絲巿日就式微致業董某君歴年虧累已逹三十餘萬臘底年頭銀根緊急致週轉不靈勢將破産本年元宵後新盤開巿因存貨寥寥一再增價計頭盤生貨絲每百兩四十四千熟　絲每百兩四百六十千細絲每百兩需洋四十六元比較舊臘已漲至二十道於本月十六日一律實行自開巿以後客帮紛至求過於供迄今一星期已售出十五萬兩有奇而上海需貨尤殷鄕絲無從羅致聞該同行集議法擬於二十六日始無論肥細料壞一律增價十道以廣招徠 
[磁業公司發逹之一斑長沙]  
　　湖南磁業公司所出磁品早已遠近銷行其省城之第三分公司生意尤爲暢旺自去歲南洋賽會後所有未經赴賽之餘品均照原碼八折减價出售更有日不暇給之勢現在仍就省城福勝街添設一第五分公司以資推廣除常用碗器均無折扣外其餘美術細磁均以八折扣算聞開辦未久貨物已學暢鎖云 
[鐵路生業已分别錄用長沙]  
　　湘省高等鐵路學堂第一次畢業生許有慶等十七名曾於去歲禀請郵傳部核准咨送萍潭鐵路實地練習秋間咨送回湘以備錄用現由湘路總公司總理余堯衢參議以長昭洙昭兩叚先後竣工所有車務均關重要非曾經實習之人不能勝任特派許君有慶充洙洲車站管理歐君亞尊充易家灣（即昭潭）車站管理胡君日躋充長洙軌道繪圖生現已分别到差辦事矣 
雜記 
[媚神者結果廣州]  
　　佛山通濟橋元宵後一日多有婦女結隊游橋參神邀福以取通濟之義是日有普君墟某婦游橋而歸時已近晚至鑄犁地方突被匪徒要截將頭上首飾搶掠一空該處地僻呼援無應遂懊喪而返又佛山毗連之臨海廟新正後多有婦女聯會參神畫舫相接昨有婦女多輩雇舟而往在正埠對河因船小潮急船身傾側有兩婦翻墜水中幸傍人援救得免聞者均以爲神權之害云 
[馳馬者肇禍福建]  
　　漳州俗例當正月時少年子弟喜爲馳馬之游日昨有某甲馳馬過東坂後街一老者爲其撞倒移時即斃某甲急不之顧疾馳而去經曹大令派差探緝尚無着落現已出示嚴禁馳馬 
[飲春酒者起釁寕波]  
　　定海廳屬六横莊福泰南貨店日前因招客宴飲春酒正值拇戰方酣突有寗城人多名排闥直入計欲拔取座客劉某當經衆客攔阻詰問緣由據稱劉某在鎭海開張米業虧欠寗莊啓元洋欵挽保理處不洽意欲得劉某而甘心衆客答以夜不行事且劉某原有住居此處非拘扭之地衆寗人聞之大怒卽將福泰店内什物搗毁并推倒錢櫃散失現洋正喧閙間該處民團聞聲疑係海盜登岸搶刼卽鳴鑼齊集施救衆寗人始各散去現聞福泰店主以招飲春酒横遭禍辱擬據情禀控啓元莊夥叩請廳主提究矣 
[貪小利者記過湖北]  
　　鄂省軍儲局許星箕觀察去臘因招商承售廢銅廢鐵被莘帥查知飭記大過一次並飭藩司查該局管理稽查各員銜名一律撤差記過以爲玩忽功令者戒嗣經馬方伯竭力代求莘帥允准免議日昨不知如何忽又札行藩司仍將許道記大過一次云 
清談 
[專制歟立憲歟]  
　　專制之國。官民多隔閡。立憲之。國上下多歡聯。歡聯則意無不洽事無不舉。彼此交際。自無予看扞格之。嫌以觀。吾國今。日則何如。一米禁也。商人以爲出湖運浙耳而官則曰運浙即出洋之先聲究之出湖。是否出洋。局外人旁觀。有不可知。而惟是局中兩。方面之斷斷。已有。然者。 
　　一人命也。民人以爲毆斃。而官則曰是固因病以致命者究之病斃歟。毆斃歟。記者未及。身臨漢臯。一擊該車夫之。死狀。第見萬口呶呶堅言毆斃。若不憚以千人之生命。力白其身死之無狀者。誠不知其是何居心。 
　　嗚呼是。盖在上者别有隱情在耳。不然。何其故違衆人之公是公非。欣欣焉以獨行其是耶。而况今日者。處憲政進行之時代行專制。極端之政策。苟非無所爲而爲之。諸大吏亦何爲其然者。雖然吾民苦矣。 
雜錄（五續） 
[永昌府屬歷史上之遺跡]  
　　受降台（又名將台）在蠻暮司地爲前明劉綖將軍建以紀功者。（今淪於英）綖字省吾。江西人少膏縱。時稱劉大刀。自結髮從戎。所著戰功甚多。而其平隴川木邦　暮孟密。孟養諸夷直搗。緬都阿瓦受緬王莽瑞體父子之降。尤爲曠。古第一之偉。勲當萬歷十年十月岳鳳勾合六慰三宣各司並緬王莽瑞體之子莽應裏叛。窺騰越永昌大理蒙化景東鎭沅諸郡事急巡撫劉世曾巡按董裕合奏請以綎爲游擊將軍。移武靖參將鄧子龍於永昌。各提兵五千赴勦。并調諸土軍應援十一月二十六日分道並進而鳳與應裏亦西會緬甸孟養孟密蠻暮兵於猛犯東會車里八百孟艮木邦兵於猛炎復并衆入犯姚關凡十土司之兵計衆十餘萬人子龍堅壁壘靜待。時賊甚盛。綎與子龍伺間突擊之大破之於攀枝花地。斬罕虔與景宗眞。賊各奔潰。綎念賊之搆煽由岳鳳。不得鳳則散且復合。於是間招鳳鳳亦懼願降。綎責其獻所得符印及變暮猛密地如約綎知其誠遂以送鳳妻子爲名。分兵據沙木籠。而已馳入隴川境。鳳降。綎復率兵追緬二將先遁。留沙兵於隴川。綎攻之。鳳子曩烏亦降。綎仍携鳳父子往攻蠻暮平之招撫孟養。移師孟連生擒其魁。於是三宣六慰之地盡復明年春。遂進兵征緬。爲露布以聞初綎之定隴川也以岳鳳有心計。能服諸酋。其子亦狡黠善撫夷。夷盡從之。故推赤心以厚結岳鳳父子而鳳亦感激願盡力於是孟哈思化。迤西思威。木邦罕鳳等。聞綎撫鳳厚。知天朝寛大。俱殺緬使詣綎降。罕拔之子罕進忠。故仇鳳。亦集其餘衆來奔。諸夷望風内附者踵至綎遂與合盟於威遠城以征緬。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[軍機大臣會奏資政院覆議報律第十二條施行窒礙照章分别具奏摺]  
　　奏爲資政院覆議報律第十二條施行窒礙謹遵院章分别具奏恭摺仰祈聖鑒事竊臣等於宣統二年八月二十三日議覆民政部修正報律案請旨交資政院議决一摺欽奉諭旨著依議欽此遵將修正報律案及理由書咨送資政院切議並派員隨時到會發議當經議决咨請會奏前來臣等覆查該院修正頗多就中關於第十一條登載損害他人名譽之語第十二條登載外交陸海軍及政治上秘密事件二條臣等以爲關係人民權利及國家政務者甚大該院議决案實與現行法律抵觸並有施行窒礙之處未便遽以爲然當卽遵照資政院院章第十七條酌加修正將第十一條規定爲損害他人名譽之語報紙不得登載但專爲公益不涉隂私者不在此限第十二條規定爲外交陸海軍事件及其他政務經該管官署禁止登載者報紙不得登載等語咨送覆議去後兹據覆稱第十一條已照提出修正條文議决而第十二條未得贊成改爲外交陸海軍事件及其他政治上秘密事件經該管官署禁止登載者報紙不得登載咨請會奏前來臣等查洩漏機密懲罰宜嚴現行刑律載漏洩機密重事於人絞新刑律分則第五章於漏洩機務罪各有專條如第一百二十九條凡漏洩中國内治外交應秘密之政務者處三等至五等有期徒刑各等語謂之機密重事即不限於外交軍事謂之内政即包括其他政務此項漏洩機務之罪按以新刑律法例第二條之規定雖外國人有犯均應同一科罰亦不問其曾否經由該管官署禁止誠以政務之秘密爲國家安危所繫故中外刑律均嚴定科條所以預防機務之漏洩與外交軍事同一重視並無軒輊於其間也至修正報律第十二條所稱外交陸海軍事件及其他政務悉指通常關係外交陸海軍事件及其他通常政務而言官署認爲必要始得從而禁止其登載若事涉機密當然不得登載本毋庸再由官署禁止竊以報律雖爲單行法律究不能過侵刑律之範圍若輙以言論之自由破壞刑律之限制揆諸立法體例未免多所紛歧今資政院覆議報律修正案第十二條於外交軍事之秘密認爲報紙當然不得登載而於政務上之秘密仍執前議似認爲當然有登載之自由違犯禁止登載之命令者又僅處以罰金是於保持政務機密之意實有未合卽與刑律限制之條互相抵觸若於該院覆議施行恐於國家政務之前途殊多危險查資政院章第十八條資政院於軍機大臣或各部行政大臣咨送覆議事仵若仍執前議應由資政院總裁副總裁及軍機大臣各部行政大臣分别具奏各陳所見恭候聖裁等語臣等爲愼重政務防洩機密起見謹遵章分别具奏並將修正報律第十二條原文繕單恭候欽定至其餘各條臣等均無異議一俟命下即由臣等通行京外一體欽遵所有資政院覆議報律第十二條施行窒碍緣由謹恭摺具陳伏乞皇上聖鑒訓示再此摺係由軍機處主稿會同民政部辦理合併聲明謹奏宣統二年十二月二十九日奉旨已錄 
本埠新聞 
[商學會集議裁釐認捐問題]  
　　正月二十一日南巿商學會研究釐金改辦認捐一事午後三時黃韌之君蒞會會員及各業董到者如紗布花米油荳麵粉海味糖酒北貨烟茶參藥水果笋乾漢帮油麻紙燭木業航業等共五十餘人三時十五分開會先由理事人報告云會中自發開會書後接各業來信大致言釐金改辦認捐一事甚爲歡迎亦有以調查方法爲問者此外有少數商家向恃釐捐爲利藪者稱船户包捐包運其費甚廉有不願儘人調查之意凡此種種請各抒閎論以益商界是幸黃君謂前瑞撫交議改訂釐金原案乃爲變通向日所收之錢數按洋數核算諮議局議復云釐金之害對於商民爲需索留難對於公冢爲隱匿弊混今欲使國家稅額無損商民阻害可除非改辦不爲功查各國有營業稅而無釐金營業稅由商民核實認繳而以地方轉體爲查察機關官吏但總其稅額之成故絶無苛累煩擾之弊今雖未能改辦營業稅然革除釐卡之弊害固不可緩改爲認捐則漸近營業稅之趨向照近年奏銷總額分别各廳州縣釐卡之收數由各業自認繳納盡裁釐卡使本省境内免通過稅之不均以漸合經濟學之公例且局委司巡盡去則取其中飽還之商民以紓商困公家亦可免局用開支而仍於抽釐原額絲毫無損此爲公私兩利之舉呈後得督撫札復俟各業認捐議定切實辦法果於國家正稅無損再行酌核辦理至宣統二年正月督部堂以諮議局呈札飭南洋官報局公布諮議局議决改訂釐金徵收方法後乃從事調查時蘇寗兩屬六十七商會函復賛成者十之七八其餘二三爲有特别情形尚須磋議然皆容易解决之事也惟方事之始當共同組織一認捐總機關羣策羣力使之進行有效又商情有疑阻之處全在商界中人就近開導不致不就範圍今須知釐捐總數如金陵釐局除蕪湖米捐不在認數外光緒三十四年份實收銀六十九萬八千五百零八兩是年蘇州釐局實收銀一百一十七萬四千三百零八兩淞滬釐局實收銀一百十三萬七千七百九十三兩又江北釐局未經查到收數秋七月二十八日在江寗商務總會開全省商界聯合大會討論認捐之得失及辦法是時寗蘇滬通四總會及各分會各業代表到會一百三十餘人四總會代表出席共主其事儲鑄儂君報告諮議局議决進行方法四層（一）研究（二）開聯合大會（三）組織籌辦認捐公所（四）報告結果於諮議局呈請督撫咨部實行當時有稱浙嘉卡捐由各業分認後未及一年商人稱便遂决議實行籌辦江蘇全省認捐事務所於寗蘇兩處其籌辦進行日期自本年正月二十一日即本會開會之日始至二月初五爲印分報告及預備開會研究事宜期中敢請諸君努力前進又統捐與認捐名義各别統捐乃榷官所倡曾見草案加卡多於裁卡而斟酌近時貴價定稅額且聞有二月初一日預備開辦果如此說則統捐之害甚於釐捐願諸君急起直追造福商業繼由姚君蘇君任君等提 
 
 

Page 19

 
 
議各就所屬照釐金實收之數援引預繳幾月辦法籌辦認捐例如淞滬總局三十四年份實收銀一百十三萬七千七百九十三兩（其内有落地捐已歸各業認捐者約五十萬兩）由松太所屬商會認繳而使各業分認則事易辦功易成公請黃君調查宣統元年份二年份淞滬釐局實收總數預備比較蘇君擔任組織籌辦淞滬認捐事務所由商學會函請商會發起召集各業董會同蘇君開事務所成立會公訂承認方法轉由諮議局呈請督撫核准施行衆皆贊成 
[楊侍郎起程入都]  
　　南洋勸業會審查長楊杏城侍郎士琦公畢來滬駐節洋務局業已屢誌前報兹悉侍郎昨已乘坐招商局江新輪船赴漢換乘京漢火車入都覆命 
[新議員辭退兩名]  
　　城自治公所總董議長日前函詢新選各議員允否擔任請即答復兹接曾澤霖復函謂因經理貧兒院事煩責重不克兼任又接郭庭贊復函因乃兄庭楨業已舉爲議員祗能迴避董事會議事會昨即照章會議允其辭退其餘二十八員已呈請監督田縣令分别備文知照矣 
[劃一關卡票單之預備]  
　　關道劉觀察昨接南洋商憲張制軍札文略謂准稅務處來咨以現值清理財政自應釐定章制以歸劃一所有各關卡應用票單應歸中央印刷請將蘇省抽收稅釐票單各戒樣彚齊檢送聽候訂定頒發等情着即遵辦 
[巡捕與混用僞票之關係]  
　　英租界松江路二十號門牌烟紙店夥戌琴生控告城内骨牌作主施桂生混用僞造裕寗官錢局五元鈔票兩紙業由公共公廨判將施桂生押候移傳該作學徒蔣培侯等質訊在案昨經捕房傳集人證解案復訊據蔣培侯供稱本月十九夜曾將骨牌兩副賣於大吉成牌店計洋七元六角收有五元鈔票一紙交付作主不知是僞旋據大吉成牌店主婦王氏投稱所付牌價係裕蘇民錢局五元鈔票並非裕寗旣由總巡捕房捕頭禀稱施桂生在押時有五百八十三號華捕程桂明至施店内通風向索賄洋五元請爲併究訊之程捕俯首無詞孫襄讞商之英領判程捕管押兩月施交保釋放如再有前項情事查出併究僞票兩紙一併塗銷 
[公廨官媒之刁滑]  
　　公司公廨官媒副手王沈氏前日向犯賭婦人顧朱氏索取陋規被駐廨西捕惠勒查悉禀奉讞員於昨日帶案訊究王沈氏供婦人並不在女所當差亦不向人索詐因主婦在押送飯到所遂被誣控是時中西官幾爲所朦旋經捕房駐廨繙譯到堂證明王沈氏確在女所當差已久時常因事到寫字間内因此認識孫襄讞與英康副領事以該氏刁滑已極着卽帶赴捕房攝影備查逐出本廨如再化名混充查出嚴辦 
[賭徒大受驚慌]  
　　小南門外倉橋北首鍾豐泰烟作内前晚紏衆賭博由二級巡長報知警務處派出巡士多名前往拘捕若輩猝不及防紛紛上屋跌傷多人當被拘住夏全福王阿六霍春利董榮全蔡永生等十四名解至南巿裁判所訊明屬實判蔡等各罰洋兩元謝阿虎及頭家莊李氏（卽章徐氏混名荳腐萬貞）與窩賭之錢金氏各罰洋五元一併充公賭具銷毁 
[再誌包造洋房之紏葛]  
　　瑞典婦人喬斯登控木作頭趙桂記包造房屋上竣不交等情前日午後由比總領事薛福德君代瑞典領事蒞廨會同德襄讞升座復訊原告律帥羅銳投稱所造房屋業由原告收回惟未經收回之前該作頭不應將屋擅租與人請追租金銀八千兩趙延愛理司律師辯稱當時實因原告欠找造價銀三千兩故將房屋出租所有租金托普新公司經收議定原被均不能擅自支取應俟結案後再行核算况收租一節早經禀明堂上函知原告前代表博又律師此案已經註銷豈容翻異中西官磋商之下判趙退去候飭普新公司將經收租金若干開帳呈案再候察核 
[徐鳳祥被控無憑]  
　　英美捕房控告徐鳳祥於去年十月十七日阻止檢疫毆打印捕等情業由包探查獲解廨收押在案昨日復訊中西官以並無證據判徐交保開釋 
[城内]  
　　預備迎接糧道○江蘇督糧道惠澤氏將於日内來滬本縣田大令昨已飭派辦差人等預備迎迓矣 
　　假道台之下塲○羽士韓瑞林前因假冒候補道劉玉麟招摇撞騙由縣派差在西門外羊尾橋劉公館内查拿到縣詳奉上憲批飭監禁十年在案兹該犯忽患急病在監斃命遂即禀請滬道劉觀察札委海防廳查司馬於昨日午後二時蒞監驗視飭堂棺殮發壇暫厝一面飭傳同號監犯周春山等訊明並無虐待情隨即到道禀復 
　　均須補禀候示○卞天和昨日投縣城控稱被解卞氏將伊孫誘拐藏匿求請提究又唐雨坤投縣喊控稱有劉四福盤踞滋擾欛屋不遷等情均奉田大令諭飭補詞候核 
　　流氓藉端勒索○鄕人錢阿秋前娶普育堂留養女子臘梅爲妻近被章張氏串通胞弟張阿火與曹鶴山等誘拐出外領至浦東三林塘希圖販賣由錢與押兄錢金全查悉前往尋獲來滬扭控一路分局經德正巡官審訊判臘梅掌頰三百下給夫領回管束章張氏掌頰三百下交保張阿火曹鶴山訊明無于交保開釋惟查有流氓王少山曾藉是案冒充局差向章張氏氏情勒索氏因無錢應付將伊弟張阿火之皮馬甲當洋三元二角付與王少山因即諭飭地中赶緊查拿到案究辦 
[南巿]  
　　子媳私賣房産○木作頭唐裕卿去臘憑中俞小毛等介紹購買不東門外城根劉四福之房屋兩間諸定價洋一百四十元後因延不交屋已將劉父德昌扭至南巿裁判所訊據供稱該産並未允賣亦未知悉旋即提到劉四福同妻熊氏及俞妻嚴氏中証蘇錦福十舖地甲張仁廿三舖地甲錢德等迭次研訊知由俞妻向劉熊氏借取契紙私行串賣劉德昌確未知悉判令分别戒責着俞交還洋一百四十元理明了案嗣因俞母投案任意滋閙復由裁判員集訊着即移送上海縣請將俞小毛母子從重究辦兹諭唐等自行赴縣候質 
　　公廨移提逃婦○公共公廨寶讞員昨日派探持文至南巿裁判所禀稱住居北巿日克路之劉秉墇控告其妾王氏被伶人王祥雲姦佔捲逃一案業已將王拘獲訊供該氏匿居南巿悅賓旅館内請爲移提等情旋即協同人偵探將氏提案着交來探帶回訊究 
[閘北]  
　　小工死於非命○昨晨七時义袋角地方有一建造目來水廠之小工張懷友因打椿機器鐵錘下墜擊傷腦部致命身死當由該 
 
 

Page 20

 
 
公司備棺收殮並給撫恤洋二十元由死者之妻父鄒道生自投四路分局求免報殮具結了事 
　　相煎何太急○寶山縣二圖地保沈晉卿向與其弟杏生不睦時常爭毆前日晉卿忽邀同族沈雪堂沈掌生及外甥沈木金鄰居談勝奇等公禀四路分局控告杏生訛詐逞兇搗毁器具昨經黃正巡官提案質訊杏生供因向木金借用劈柴斧不允反遭肆毆復被誣控求鑒判杏生笞責五百板枷號一月期滿核釋 
　　水巡隊多疑○江北人李二被水巡隊疑爲盜匪張子林陳玉樓之同黨拘解總局經孫裁判訊無証據還押候查在案昨由李之同鄕劉本仁李桂林等呈遞公禀爲李辯白諭候查明批示又魚販吳正藩王玉堂二人前日亦被水巡隊疑爲盜黨拘案請訊押候查核 
　　拔還米價○黃秉彝控王平山欠米洋一百零七元硟不歸還昨經四路分局黃正巡官傳案質訊判王交保出外分期拔還 
　　何嘗欠租○張明生控姚和豐鹹貨店欠租兩月計洋十元昨經四路分局黃正巡官集訊姚供租洋分文未欠有去年十二月房票爲憑張因勒索小租十元未允揑詞誣控求鑒判姚出小祖洋一元給張具領了案 
[英租界]  
　　管棧人不能辭咎○英商太古公司控管棧人范文寶王如生私出棧貨六十七件一案昨經公堂復訊中西官以此事雖無實據王等究有看守之責不能辭咎判令合賠銀二百九十八兩一併交保限一月繳銀以便轉給原告具領如違提案押追 
　　不中不西之無賴○截髮西裝之粤人喬雪甫素無恆業近因在租界内滋擾被探拘解公堂收押在案昨日復訊據供母親係廣東人嫁於西人現均身故滬上並無親屬中西官以喬並未犯事判交捕房帝回安插 
　　新夫婦旋又分離○洪查生控妻父尤玉來與王陳氏串拐伊妻洪尤氏賣於引翔港附近鄕人蔡連寶一案昨由公堂傳齊人証質訊明晣判尤押兩月王陳氏交保着將所得媒洋十二元交還蔡姓洪尤氏交本夫領回完案 
　　倒欠案終難延宕○蕭邦泰因倒欠英商利源通銀兩被控由廨判令交保限期清理在案詎蕭延不措繳經原告禀請該管領事照會公廨於昨日派差協探將蕭提案押候訂期會訊 
　　朱蔡氏本夫又活○俞萬明前控蔡陳氏朱蔡氏母女串騙茶禮洋九十元業由公廨訊明朱蔡氏本夫已故再醮於俞判將蔡氏及前夫所生兩女留候俞具　呈閱一併領回在案詎昨日忽有朱吕卿投案自稱係蔡氏之本夫伊妻被妻母蔡陳氏串同蟻媒俞王氏俞顧氏價賣請將蔡氏領回等情德襄讞准即諭飭官媒將朱蔡氏帶堂質訊氏供朱吕卿確係本夫德襄讞與英翰副領事以其情甚可疑判朱交保兩氏押限一禮拜繳洋九十元給俞具領並候查明朱吕卿是否確係蔡氏本夫再行訊核 
　　王子雲祇得認虧○丹商分逹洋行控四馬路龍興泰旅館主王子雲不還拍賣生財價銀一千一百九十六兩一案前日午後由廨集訊原告代表高易律師上堂譯稱去年龍興旅館因案奉諭拍賣當由被告承買共計銀一千六百餘兩當時祇付五百餘兩尚欠一千一百九十六兩屢索不付應請追繳訊之王供商人承買該棧後所有裝修均被房東拆去是以各股東不願照付求察判王押限一禮拜交銀如違再將生財拍賣不敷若干着王照賠 
　　均有不是○李金發李海元互控騙詐一案昨由捕房併解公堂請爲訊究金發供被海元局騙銀洋海元供被金發藉端圖詐德襄讞商之英翰副領事以兩造因賭博起釁均有不合判各押兩禮拜以儆 
　　開釋病犯○過犯吳榮才因復來租界由廨訊實判揮新閘捕房半年在案兹因在押病劇昨由捕頭禀奉中西官諭令開釋自行醫治 
　　串拐女子○陸范氏控倪阿大紀陳氏串拐十九歲女兒陸金金等情昨由捕房將倪與陳氏拘解公堂押候移請青浦縣查提人証到案訊核 
　　圖賴房租○英商新瑞和洋行控婦人孫林弟欠租私逃等情昨經公堂傳訊屬實判氏交保限一月理楚 
[美租界]  
　　丈夫何以爲情○石雲生昨在吳淞路調戲唐關榮之妻張氏被唐瞥見扭控捕房捕頭將石申斥數語從寛免究 
　　塌車夫被拘○塌車夫某甲昨將垃圾傾棄七浦路上被管理街道西人查見鳴捕拘入捕房請爲究辦 
　　人盡夫也○蕩婦陳傅氏前與無賴王阿發姘識近又與某甲有染　居百老匯路昨日被王尋見將氏痛毆由捕併送捕房押候查辦 
　　自尋煩惱○郭阿根昨至捕房報告小的家住密勒路九百五十四號門牌前晚被姘婦某氏來家滋擾請爲究辦捕頭以事涉暗味斥不准理 
　　失竊報捕○天潼路七百二十七號潘莊氏家昨晨失竊綢皮衣服數件報告捕房請爲查緝 
[法租界]  
　　押交被拐小孩○姚阿大與姘婦花陳氏串拐同居朱文奎之另孩阿囡被朱控奉公堂將姚收押陳氏交朱帶出找尋在案昨日復訊朱供已與陳氏同往常州姚阿大家内找尋無着詢據家屬稱阿大並未回去求請嚴究訊之姚仍不承認聶司馬以姚前曾供明回過家中今旣未回顯見情虚說謊判仍還押着交該孩到案方准開釋 
　　房客不近人情○新沙遜洋行收租人投廨控稱本行所置之普安坊房屋現須翻造所有租户徐阿根朱王氏張哀氏等房租除遵諭讓去三個月外計徐尚大洋十一元朱欠二十一元張欠十八元向索圖賴請爲追究筤之徐等同供求恩寛限判一併交保限三天付清 
　　幸無拐騙實據○揚州婦人王楊氏日前拐帶男女兩孩擬乘金華輪船赴粤被探獲住解解訊問氏供係由賣花阿三在南京給洋十元囑令代送判將兩孩發堂該氏押候查辦在案昨又復訊聶司馬以該氏查無拐騙實據判即開釋兩孩由堂留養候核 
[海上閒談]  
　　嗚呼。我中國近日之編置海軍何如矣。購艦何如矣。器機何如矣。訓練何如矣。我祝我海軍之國旗。將來飛揚於歐洲各國之口岸。不然徒見他國之海軍。在我國海口登陸操演。而不見我國之海軍。至各國海口登岸操演。寗不懼哉。 
　　日本稱歐美貨物曰舶來物。沿舊名也凡舶來物輙貴於土産。中國則素名外洋來者。日洋貨洋貨。有東西洋之别。西洋貨堅緻而價亦貴於東洋用西洋貨者恒自誇華美夫日本以資本不充。故出品不逮歐美。卽其自待亦不敢與歐美齊驅。獨怪中國實業不逮日本。而形式必倣歐美。鐵路也。銀行也。規模闊大。非日本所能及。雖欲不貧。烏可得哉。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[欽定報律]  
　　第一條凡開設報館發行報紙者應由發行人開具左列各欵於發行二十日前呈由該管官署申報民政部或本省督撫咨部存案一名稱二體例三發行時期四發行人編緝人及印刷人之姓名履歷及住址五發行所及印刷所之名稱及地址 
　　第二條凡本國人民年滿二十歲以上無左列情事者得充報紙發行人編輯人印刷人一精神病者二褫奪公權或現在進止公權者　　第三條編輯人印刷人不得以一人兼充 
　　第四條發行人應於呈報時分别附繳保押費如左一每月發行四回以上者銀三百圓一每月發行三回以下者銀一百五十圓在京師省會及商埠以外地方發行者前項保押費得酌量情形减少三分之一及至三分之二其宣講及白話報專以開通民智爲目的經官鑒定者得全免保押費若專載學術藝事章程圖表及物價報告者母庸附繳保押費 
　　第五條第一條所列各欵呈報後如有更易應於二十日内重行呈告發之人有更易時在未經呈報更易以前以假定發行人之名義行之 
　　第六條每號報紙應載明發行人編輯人及印刷人之姓名及住址 
　　第七條每號報紙應於發行日遞送該管官署及本省督撫或民政部各一分存查 
　　第八條報紙登載錯誤若本人或關繫人請求更正或將更正辯駁書請求登載者應即於次回或第三回發行之報紙更正或將更正書辯駁書照登更正或登載更正書辯駁書字形大小及次序先後須與記載錯誤原文相同登更正書辯駁書字數逾原文二倍者得計所逾字數照該報登載吉白定例收費若更正辯駁詞意有背法律或不署姓名及住址者毋庸登載 
　　第九條登載錯誤事項由他報鈔襲而來者雖無本人或關係人之請求若見該報更正或登載更正書辯駁書應即於次回或第三回發行之報紙分别照辦但不得收費 
　　第十條左列各欵報紙不得登載一冒瀆乘輿之語二淆亂政體之語三妨害治安之語四敗壞風俗之語 
　　第十一條損害他人名譽之語報紙不得登載但專爲公益不涉隂私者不在此限 
　　第十二條外交陸海軍事件及其他政務經該管官署禁止登載者報紙不得登載 
　　第十三條訴訟或會議事件按照法令禁止旁聽者報紙不得登載 
　　第十四條在外國發行之報紙有登載第十條所列各欵者不得在中國發賣或散布 
　　第十五條論說譯著係該報創有註明不許轉登字樣者他報不得抄襲 
　　第十六條不照第一條第五條第一項呈報發行報紙者處該發行人以五十元以下五元以上之罰金呈報不實者處該發行人以一百元以下十元以上之罰金 
　　第十七條不具第二條所定資格充發行人編輯人或印刷人者處該發行人以五十元以下五元以上之罰金其編輯人印刷人詐稱者罰同 
　　第十八條違第四條第一項者以未經呈報論 
　　第十九條第四條第四項所指各報其登載有出於範圍以外者處編輯人以五十元以下五元以上之罰金 
　　第二十條違第六條第七條者處該發行人以三十元以下三元以上之罰金（未完） 
[度支部酌擬試辦全國預算暫行章程]  
　　第一條自宣統三年起試辦全國豫算悉按照本章程辦理第二條各省應編國家歲入預算報告册地方歲入預算報告册並比較表送度支部限於四月十五日以前送到各省文武大小衙門局所應編造國家歲入地方歲入預算報告分册並比較表限於二月初十日以前送清理財政局彚總編製第三條在京各衙門及所轄各處直接徵收之欵應編造預算報告册及比較表限於四月十五日以前送度支部第四條度支部彚齊在京各衙門歲入預算表册及各省各邊防送到國家歲入預算表册覈定編製全國歲入總預算案並將上年預算歲出總數册咨送内閣會議政務處恊議分配奏飭各主管預算衙門分編歲出預算報告册主管預算衙門如下外務部民政部度支部學部陸軍部海軍部法部農工商部郵傳部理藩部第五條各省應編國家歲出預算報告册地方歲出預算報告册並比較表按照各主管預算衙門所管事項分别咨送各該主管預算衙門並將全分表册咨送度支部統限五月十五日以前到部各省文武大小衙門局所應編造國家歲出地方歲出預算報告分册並比較表限於三月初十日以前送清理財政局彚總編製第六條在京各衙門應編造歲出預算報告分册及比較表按照主管預算衙門所管預算事項限於五月十五日以前咨送各該主管預算衙門主管預算衙門所管事項另行規定第七條各主管預算衙門應將京外送到該管事項國家歲出预算表册連同本衙門及所轄各處歲出經費按照内閣會議政務處協議分配之數覈編所管歲出預算報告册及比較表限於六月底送度支部第八條度支部彚齊各主管預算衙門所編歲出預算報告册及本部所管預算報告册編製全國歲入歲出總豫算案奏交内閣會議政務處覈議後送資政院議决（未完） 
國外新聞 
[埃及發現金礦]  
　　二十五日倫敦電云斯丹逹晚報載華盛頓消息謂近有某領事報告埃及金礦情形據稱安蘇安及他區之礦苗較開列福利亞及澳大利亞之礦尤爲豐富不日可居前列 
 
 

Page 27

 
 
[德國户口增加]  
　　二十五日倫敦電云去年西十二月一號德國户口共有六十四兆八十九萬六千人查一九零五年時僅有六十兆零六十四萬一千人近五年内增加查分之七有奇 
[英國議院近事]  
　　二十五日倫敦電云國會議案已舉行第一次宣讀贊成者三百五十一人反對者二百二十七人聯合當爲之歡呼不置（以上譯字林報） 
[德國皇太子將赴意國]  
　　二十五日栢林電云德國皇太子及皇太子妃駐游埃及及考夫後將於西四月間代表德皇德后赴意參列意國立國四十年之大慶典 
[俄皇注意東事]  
　　二十五日栢林電云俄國新任阿穆爾州總督戈逹的君赴任之前曾經俄皇召見於韓民請入俄籍一事曾面諭辦法並令與日敦睦邦交 
[美日新約之阻力]  
　　二十六倫敦電云據華盛頓電稱上議院已將美日新約延擱批准該問題大約復將於上議院提開列福里亞之上議院已通過條陳請國會勿與條約同意（以上譯文匯報） 
小說 
[軍情小說湘纍怨（四十七）]  
　　王大老爺見了。便走上一步道。這個罪弁。雖然犯法却究竟圖佔未成。求督師開恩饒恕。以觀後效。楚督師聽得王大老爺和他討情。方才說道。旣是王大老爺和你說情。是你的造化。還不謝了玉大老爺。那武弁對著楚督師叩了一陣頭。又對著王大老爺叩了四個頭。楚督師喝令中軍帶他出去。割耳游營。呌合營的人看看。再犯者軍法不貸。王大老爺見事情已經了結。便也起身告辭。楚督師那裡肯放。留著談了一回。又細細的問了一會和革黨交戰的事情。着實贊嘆了一回。方才送他出去。王大老爺在萍鄕住了幾天。看着那些將士。千方百計的搜尋賄賂。寃陷平民。直弄得那班百姓。賣兒鬻女。蕩析流離。眞個是地慘天愁。神號鬼哭。都說革命黨雖然閙事。大家卻都没有受什麽害如今官兵來。了倒反把這些百姓芟夷薙獮到這步田地。更兼那班萍鄕的劣紳。一個個都把平日和他不合的人。寃寃屈屈的誣陷做革命黨人。那縣監裡頭。監的那班革命黨人。成千成百的禁著。寃屈死的。也不知多少。竟有幾個無辜的村莊。被那些軍士放火。把房屋燒成白地。對着帶兵官。只說是革命黨的窩穴。王大老爺。 
看了道般慘狀。心上二十四分的不忍。竭力的和傅觀察藺觀察說。要他們認眞禁約軍士。藺觀察聽了王大老爺的說話。倒還常眞的把手下軍士禁約一番。傳觀察聽了這番話兒。心上狠不以爲然。非但不聽。倒反把王大老爺譏誚了幾句。王大老爺没奈何。只得上了一個禀帖給楚督師。又擬了幾條禁約軍士的章程。楚督師雖然和王大老爺面子上狠是要好。究章爲着那擅責武弁。當面挺撞的那件事兒。心上有些芥蒂。見了這個禀帖。也隨隨便便的置之不理。王大老爺只得又去拜那幾個各省的帶兵官。苦苦的勸他不要濫殺平民。那幾個人聽了。非但不聽。反一個個都笑他迂闊。 
來函 
[梧州審判廳摧殘廣西新報始末記]  
　　梧州有山谷者投稿於廣西新報題曰審判廳成立之感言其文曰吾國數千年專制相沿莫能改建吾同胞蟄蟄馴伏相安無事一若政非專制不可生存環海溝通鄰邦唾罵一則曰野蠻再則曰老大神明帝胄何胎此惡劣之譏此固政府爲之抑亦同胞所自取也僑寓海外同胞承辱最先蒙污最切捐生命以激勵同胞者不乏人傾家資以謀公益者不乏人緘電交馳呼號欲絶旣不避政府之斧鉞復不畏官吏之羅織集會結社甲斬乙伸頭顱纍纍血流大陸如是而九年立憲之明詔以頒國會之提義始建亘古未聞之司法裁判所亦駸駸然出現於吾國雖然立法司法行政三權鼎峙爲立憲國之本質爲人類社會扣生相養相維　繫所必要有一不備立見滅亡徵之泰東西各國其立憲者如此其專制者如彼是非政體之結果乎吾國今幸創見其可幸可喜可珍可貴不待言矣然以鄙意所見則仍不能謂其毫無遺憾也京師各行省審判廳旣成立者不敢臆議惟就吾省所成立之現象觀之則有一憂一喜之兩觀念吾省審判廳現在成立者惟臨桂蒼梧兩屬吾前爲臨同胞喜今竟轉爲　屬同胞憂何則審判廳成立則凡人皆受同一法律保護訴訟者免跽跪之勞去囚獄之慘且批判迅速訟費有規可免曠時無需浩費種種更宜不勝縷　比較從前州縣其簡繁難易不啻天淵此可喜者也惟是法律之規定訴訟之手續極其嚴密如上訴抗告缺席判决一分判决與夫期間之猶豫故障之申明及其他强制執行諸多規定皆未聞知此可憂者也余何爲而憂也余於桂林聞友人相語曰改此鬼法吾輩更無噍類何如州縣之爲愈　叩其故曰候半日寂無人聲州縣六房豈如此鬼室耶又曰吾友某君被誣强姦不識上訴期間限五日致不能上訴寃抑遂無日以伸余曰寃哉某友因以默誌於心今者來梧不敢不敬而告之使蒼梧同胞知有所警而早爲之所亦未始非愚者千慮一得之意也審判廳見報即致函詰問其言曰頃閱　報内載審判廳成立感言一則不勝駭異報内所稱上訴抗告缺席判决期間猶豫故障申明强制執行等皆未聞知此可憂也云云查抗告係上訴中之一種於上訴外言抗告已屬不識法理上訴詳奏頒章程第五十八條至六十七條缺席判决詳第三十九條期間猶豫故障申請詳第六十五條强制執行詳第四十一條至四十三條以上各欵部章所訂甚明而省章闡發其義尤極詳悉本年廣西官報經已登載並有白話告示明告解說張貼城墟何得云皆未聞知旣味法理又復亂談殊屬荒謬又報内所稱上訴期間限五日致不能上訴云云查奏定章程第五欵内載上訴刑事十日民事二十日並除去在途之日計算等詔官報曁白話告示内均已揭明省廳照章辦理豈有五日不能上訴之理乃該報擅改十日爲五日並指奏頒法律爲鬼法莠言亂政律有明條夫期限亦敢謬改則寃押莫伸一節誣妄可知報館爲輿論代表普迪法律知識亟須研究此則雖　寄稿而有違背法律淆亂政體等語亦在不准登載之律除速將山谷　名住址函覆本廳聽候傳訊外並將此項辨誤書全文遵照報律即於次號登載是爲至要（未完） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
