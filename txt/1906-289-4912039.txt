# 1906 - 289 - 4912039

 

Page 1

 
 
   
 
 

Page 2

 
 
[學務芻言]  
　　中國變法以來。十年於茲矣。若軍事。若外交。若警察。若實　。革新之詔勅屢頒。國事之陵夷猶昔。而其最强人意者。莫如敎育。何也。官立公立各學堂。據督撫之奏報。州縣之禀詳。固林立而櫛比也。然天下萬事。蓄精神者見效多。模形式者收效寡。累數十百具之傀儡。斷其。一綫則不動。驅羸弱尩瘁之病夫。鬥一頑童而勝者。無精神故也。吾國煌煌奏辦之學堂。果能刷厲奮發之精神。而不僅僅講求觀瞻之形式乎。吾斯未能信。吾敢進一言。 
　　吾見各省學務之册報。必曰某屬設學數十所。每所設額數十名。多 
則自百餘名至二百名不等。而懸匾土榖之祠童子六七之塾比比。焉。此何說也。吾聞學校通則。其依次遞升者。必以習過何種學業。能及何等程度。高懸一格以爲衡。乃敎科未頒畫一之書。而考驗適合。同等之度者。比比焉。此何說也。吾見學堂成立伊始。其妄任總理之。攷語。非曰素諳學務。卽曰熱心敎育。乃因颟預而起學生之風潮。借校舍面爲烟霞之窟宅者。比比焉。此又何說也。吾聞吾蘇某某兩校。年易其總理。則年易其章程。辭退一敎員則任缺一學科。乃四年倏。屇畢業之期。而授憑得預優等之選者。比比焉。此又何說也。凡斯種種。百態千形。記者向在學堂。或目見之眞。或耳聞之。碻或身受之切。皆由潛心觀察而來。非好爲放言高論以聳當世之觀聽也。夫敎育爲國家前途所關。學堂乃人才消長之紐。立憲預備。瞬息十年。需才孔亟。賴此實多。而新政之成效顧如是。最强人意之敎育顧如是。今著學部。已告成立。催辦高等及實業學堂之文牘。絡繹於二十行省。此不可謂非振興學務之舉也。然吾國辦事。凡在始創之初。必有風行雷厲之象。而於著手之先後。補救之方法。要未嘗稍事講求。竊謂今日之患。不在高等學堂之不多。而在蒙小學堂之太少。不在專。門學堂之不能廣設。而在普通學堂之不能認眞。値茲民氣發揚之際。又爲立憲預備之時。得有名之英雄一。不如得無名之英雄百。有能治人之人一。不如有能自治之人百。以普通之智識。成優美之風。俗。以社會之發達。進國家於富强。此證諸各國而皆然者也。今學部。固。有振興學務之心。則願以千慮之得。爲芻蕘之獻焉。 
　　一整頓小學宣布立憲之詔曰視入格之高下。定實行之遲速。誠哉吾國民資格之急待養成也。夫養成人格者。將使人人有運用政治之能力。愛護國家之觀念。雖立於被治之地位而皆有自治之精。神。故敎育之普及。實爲今日維一之要點。就四百兆人計算。成人與兒童。爲百與七之比例。則全國應有兒童二千八百萬人。卽應有能。容百人之小學二十八萬所。無論寥寥各學。有若晨星。而此寥寥者。且如兒戲焉。吾聞蘇省某令。去年調任之時。具報告於督撫。謂其所屬已立小學四十所。督撫嘉之。列諸薦牘。遂得奬而去。乃今年其所屬之某鎭。吾友有新設之小學。訽之則亦預算於四十之列者也。此亦可見吾國學務之一班也。欲求其弊。莫如於地方自治之中。寓興學育材之意。庶務則責成各地之區董（舉行地方自治必先公選區董若今日之圖董不如其無也）敎務則責成本地之簡易師。範及前派之速成師範畢業生。而以地方議會監督之。學部隨時派。員查察之。雖完全美備。未能一蹴而幾。以視委任於藉名漁利之劣。紳。敷衍苟且之官吏。相去或有間矣。未完 
[本館接袁鐵兩帥赴湯陰閱操專電初六日午刻到]  
　　彰德專電云袁鐵兩大臣於初五日九點鐘由彰德專車赴湯陰縣五里村閱操两軍獨立馬隊十一點鐘在五里村東田地衝鋒二點鐘兩大臣旋節（合） 
[西報評讚秋操之進步]  
　　初五日彰德府來電云秋操第一日先作騎兵交戰式其戰策定以北軍迎擊由楊子江沿鐵路而進之敵軍按照以上行軍總方略南北兩軍之騎兵共一千一百人不受總軍節制當於湯陰縣東二英里會合惟以塵沙蔽目相隔遼遠故兩軍交戰時情形未能詳悉然其成蹟已頗可觀南軍向前行至末一里時次序極其整飭北軍恪守其應行之陣式最後始圈成迥環形頗爲嚴密輿論皆以謂此次秋操兩軍交戰佈陣較之去歲爲勝且各軍兵士亦有進步直督袁世凱練兵大臣鐵良皆親臨簡閱譯字林報 
[俄員尙不允日本人直北滿洲]  
　　東報載長春電云俄官尙不允日本官員前往長春以北長春日本官員已屢次照會俄員詰問迄無切實覆文有日本人數名已在哈爾濱得俄官允許開設店肆哈爾濱鋪户景象皆頗窮苦日本人之去其地而往南滿洲者已不少矣譯文匯報 
 
 
 

Page 3

 
 
[南滿洲鐵路獲利之巨]  
　　東報云大連灣電信謂目前南滿洲諸路進欵每日可得日本洋二萬二千元譯字林報 
[浙撫批准將地方公款附入路股杭州]  
　　浙省各屬地方公欵向係發商生息茲經士紳公議悉數提出附入路股長興各紳董亦聯名禀縣請提客墾繳價入股陳大令允頤卽具詳浙撫旋奉批示云此案前據該司呈復長興縣客墾繳價解存司庫欵内前經動支洋六萬四百六十元零又湊動租餘洋一百六十元零彙同備儲公欵洋一千三百七十九元零合洋六萬二千元又於大義富三倉榖價内動洋四萬元統計共洋十萬二千元一五合銀六萬八千兩放給通益公紗廠作爲經費嗣據先後解還即以五萬兩交杭州府發典生息一萬兩放給管理大義富三倉樊紳買榖進倉尙存銀八千兩歸全浙鐵路公司作爲股分生息又提一萬二千串給蔣思蓁領回建倉其餘存湖州府庫錢六萬串曾據報明分發各典生息旋據禀明改給錢八千串後經追回洋三千三百二十元前項發給杭湖二府存本積有息錢若干能否提用飭府會商紳董議覆在案茲核陳令來詳此欵解司共錢三萬九千二百二十串零其留縣發曲生息之六萬串據稱一半充作六項善舉一半撥爲購榖備荒其六項善舉中書院賓興公車等欵已撥作學堂經費餘欵均歸要舉旣難移作别用而六萬串存本又因本邑市面藉以周轉亦未便提撥惟蔣思蓁等原領建倉經費今共追起洋三千九百元應與存司錢五萬九千二百餘千均撥作路股每年七釐生息約可得洋四千數百元充該縣城鄉小學堂警察之用泗安小學警察常年經費亦卽在内酌撥旣官紳會議意見相同自可照准惟本部院再三詳核陳令所稱解司錢五萬九千二百餘千之數已與司呈六萬零四百六十元零之數不符而查核二十五年三月惲前藩司詳放通益公欵則六萬二千元者均係客墾繳價又與司呈二項共洋六萬二千元者不符其因何不符之故與未放通益公以前有無生息統應由司查明禀復一面仍由司將該縣解存原欵於前發杭州府存黄等欵内如數撥回其從前有無生息與放給通益公每月六厘之息及此次存典之息歷年共有若干一併核提連同湖州府縣所存洋三千九百元即飭該府逕解杭州鐵路總公司換塡長興縣公民記户其留縣存典生息錢六萬串每年取息若干購榖備荒並育嬰恤婺及現充學堂經費每年支用若干未據開列具報殊屬含混自應飭令開列欵項詳晰禀報以備查考其蔣思蓁欠繳洋四百元亦飭照案勒限嚴追以重公欵該縣地連三省土客雜處自非多辦小學堂舉行警察不足以資治理而宏教育所有應行事宜地方官及城鄉鎭日後如何收存股票分領息銀撥充用欵由司轉飭該令邀集學界商界公同决議禀候核奪恭奉上諭預備立憲庶政公諸輿論進化由於合羣此後地方公事斷非一二紳士所能專也仰布政司查照分别辦理仍飭該縣限文到十日詳復切勿違延（委） 
[徵兵與日人衝突案和平了結蘇州]  
　　昨紀蘇省徵兵與日本人衝突一事茲悉受傷之日人名陞田在養育巷開設藥鋪當被毆後經徵兵敎習日本人某君極力排解事後由日領事飭延東醫鳥谷部眞人醫治驗明受傷數處均無大碍敎習某君復出爲理勸償給醫藥費洋三十元和平了事所有肇禍之三徵兵由管帶判押黑房二星期以示薄懲（悅） 
[蘇省徵兵又與鄉人衝突蘇州]  
　　蘇州葑門外大塘地方本月初三日由鄉民集資搭檯演戲時有新征砲兵甲乙丙三人擁至檯上觀看當被某鄉人麾逐退下甲等憤憤不平遂於初四日糾合全隊一百數十人馳在報復誤將附近某藥店夥李某毆傷該處鄉人卽鳴鑼聚衆互相哄鬭併將各處木橋拔去斷其歸路當被縛住五人其餘各徵兵卽將號褂脫下藏匿懷中始得四散逃逸當夜衆鄉人將所綑五人解至元和縣署竇甸高大令略　情由飭交該營管帶目行看管現李某傷勢沉重祇存一息已報經督練公所及竇大令派員詣該藥鋪驗看矣（康） 
[皖省擬開陸軍小學安慶]  
　　皖省武備學堂四班生現屇畢業初二日由皖撫蒞堂命題攷試給發　憑此後卽擬遵照新章將該校改爲陸軍小學另招新班入堂肄業（多） 
[蘇省設立測繪學堂蘇州]  
　　蘇撫陳筱帥前日諭飭督練公所各總辦擇地建屋設立測繪學堂聞額定四十名專收官家子弟云（且） 
[禀請開辦法政學堂南京]  
　　兩江學務處沈鳳樓觀察現擬辦法多條禀請江督在省垣設一法政學堂招考官生入堂肄業（長） 
[江蘇學會致學部及督撫函稿]  
　　敬啓者蘇省居江海之衝學堂萌蘖氣候較早然驅策進化端在合羣是以去年秋冬間集議海上組織江蘇學務總會經謇等呈明在案頃者學部奏定敎育會章程益臻完備所以齊一全國之觀聽意甚盛也惟蘇省發起旣早此期年之中所歷階級不有紀載則事過輒忘而内地困難情形一省之間如秦之視越機關旣未交通敎育益難普及蘇省如此他省可知卽全國可知今届九月將復集蘇省人士於海上謀所以遵照部章並因地制宜爲一歲之改良者因甄錄會中文牘彚爲一帙非侈言箸述也凡以示蘇省學務之階級歷歷可數已如此或起於前或仆於後尙有不知何所爲起且仆者主觀者增無限繼長增高之希望客觀者益不勝優勝劣敗之咸情亦一時得失之林也查部定章程第六節内載凡往來函牘均依次檢存又凡會員全體或一人關於會務有所設施建議皆詳紀之等語夫旣欲有所設施而建議矣則必有兩方面之是非然是非有公有私有大有小今姑置私且小者弗論其事關公衆爲大局所影響者依事直書戒吾心之所欺求吾心之所慊使聞吾言者或有如吾心戒欺求慊之一日則亦驅策文明之大助力也良知之學重在知行並進居今之世舍和行並進尙安有所謂學務哉敢布區區附呈文牘一册希俯賜存覽並引而進之則幸甚（助） 
[考試留學生等第名單]  
　　最優等九名 
陳錦濤　美理科　顔惠慶　美文科哲學謝天保　美醫學　顔德慶　美工程施肇基　美法學　李方　英法學徐景文　美醫學　張煜全　美法學 
 
 

Page 4

 
 
胡棟朝　美工程優等五名 
　　田書年　美法學　施肇祥　美工程陳仲箎　美醫學　王季點　日本工業廖世綸　日本工業　 
　　中等十八名 
曹志沂　美法學　黎淵　日本法學李應泌　美醫學　王鴻年　日本法學胡振平　英法學　王榮樹　日本農學路孝植　日本農學　薛錦成　德法學周宏業　日本法學　陳威　日本法學權量　日本商學　董鴻褘　日本法學稽鏡　本法學　富士英　日本法學陳燿西　日本學　羅會垣　日本農學傅汝勤　日本醫學　徐廷爵　美商學 
[附不列等才十名]  
　　宋發祥　歐陽祺　邱中馨　張鴻藻　郭鐘韶屠師韓　陸家鼐　陸家鼎　范鴻泰　葉基楨（宫） 
[議飭州縣條陳辦理民事新章北京　]  
　　近日議政王大臣會議地方自治辦法深恐紳董程度未盡及格反多貽誤要公擬即咨照各省督撫飭令實缺候補州縣官員按照地方情形籌議裁判民事選舉紳官各事妥訂辦法章程呈由各該督撫叅酌核辦以收預備立憲之效果（上） 
[奏請南田島免設縣治杭州]  
　　浙甬之南田島前由陳部郎在都禀陳形勢謂可改設縣治開作軍港奏奉飭令浙撫查明詳細奏覆在案茲閩督會同浙撫復奏請以寗波通判移駐該島分防無庸改設縣治至開作軍港一節尤關重要已奉政務處行知尙須詳加測勘考察情形再行奏請核辦云（荷） 
[准撥庫欵十萬賑濟皖北水災安慶]  
　　今歲皖北各屬水災甚重迭見報端日前皖撫派員查看災區輕重以五河宿州渦陽爲最曾據情電奏請由藩庫動撥正欵十萬兩以資賑撫旋接奉軍機處廷寄奉旨准如所請（感） 
[南斐洲華工慘遭不測]  
　　初五日倫敦電云南斐洲約翰布革地方東七英里東細滿礦山有華工二十三人因進礦洞時繩忽中斷以致紛身碎骨 
[駐哈爾濱美領事之行程]  
　　文匯報云美國新簡駐哈爾濱領事費修已於西十月十六號由長崎起程前往海參崴 
[哈爾濱設立華俄總會]  
　　文匯報云哈爾濱現設一華俄總會其意在聯絡兩國人民之交誼 
[大連濟航業之發達]  
　　文匯報云大連灣來函謂有外國輪船公司兩家派經理人在大連灣布置輪船來往大連灣上海事務 
[俄相對于設立國會之政見]  
　　初六日倫敦電云俄國首相司徒來賓議論將來國民院選舉事宣言俄國不能有議政國會因俄政府必須在各黨之外也 
[意大利報章評議德意奥聯盟]  
　　初五日柏林電云意大利報章於德外部大臣前往羅馬游歷時評論德意奥三國聯盟立言頗爲懇切　 
[新加坡發行新鈔票]  
　　初六日香港電云新加坡貨幣律例業已頒行貿易出入准用金幣新鈔票亦將發行矣 
[俄國不認籌借洋債]  
　　初五日柏林電云俄國官塲不認俄國　借外洋新責之謠傳 
[俄國第二國民院成立之期]  
　　初五日柏林電云俄國首相司徒來賓宣言第二國民院定於一千九百零七年西三月四號成立 
[輪船遇險沈沒]  
　　初五日柏林電云有輪船一艘在海參威悞　水雷沈沒死者三百人 
[法國新内閣人員]  
　　初五日柏林電云法國内部大臣京來明案組織新内閣尙未完備陸軍大臣一職現舉陸軍大將畢克奎補授外部大臣一缺擬簡前任駐華公使吕班補授各報皆反對之譯文匯報 
[俄國輪船失事]  
　　初五日東京電云禮拜六俄國輪船進來耶葛號在烏蘇利海灣誤觸水雷以致沈　搭客不知下落二日人遇救者僅二十人 
[美國擬添造戰鬥艦]  
　　初五日東京電云美國海軍部擬建造戰鬥艦三艘以期勝於英國新艦德來得諾脫號 
[法國組織新内閣]  
　　初五日倫敦電云法國内部大臣克來明索已允立　新内閣 
[台灣居民人數]  
　　東報云按照最近調查之户口表台灣居民現有三兆零三萬九千七百三十五人 
[英法立約保護局國]  
　　初五日倫敦電云英法兩國在西二月間訂立保護歐西亞尼喀洲新希此來斯島之條約業已簽押 
[法與摩洛哥有决裂之勢]  
　　初五日倫敦電云駐紮愛爾其亞國細的貝愛撥斯地方之法國軍隊已奉命準備開隊南進陸軍大將粱德已駐節於愛因細夫拉地方矣 
[俄皇歧視亡國之民]  
　　初五日倫敦電云昨日俄皇降旨准各項俄人服官從政惟猶太人波蘭人仍不在其列此旨發布後俄皇復申諭農民謂如不服從軍役則仍堂治以嚴竣之律法譯字林報 
[奥外部辭職之原因]  
　　初五日倫敦電云奥國外部大臣高羅初斯基伯爵因與匈加利内閣意見不合業已辭職譯字林報初六日倫敦電云奥國外部大臣高維初斯基伯爵辭職已蒙奥皇允許譯文匯報 
[贈書彙謝]  
　　江蘇學會學會贈江蘇學務總會文牘初編一册編中所載公私文牘錄自乙已九月發起時訖丙午七月止一年中會務之組織與夫蘇省學界之狀况藉此可見一斑○商務印書館贈中學堂計學敎科書一册是書爲美　羅林氏原著元和奚君譯述循其原意求合國性吾　讀之亦足以補助知識固非僅適宜於敎科也○時中書局贈瑞典式體操敎科書兩册此書係日本體育會編纂元和范迪吉譯述篇中課程分三學期敎員按法以授之足爲武術改良進步之助○日本東京富山房贈世界讀史圖一册計圖三十有三測量實確繪畫精良另附略說一册學者按圖索解其於古今事跡尤易瞭然（望） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇府接印蘇州]  
　　新任蘇州府何太守已於初五日卯時在本署接印長元吳三首縣及印委各官均於辰刻詣轅伺候（且） 
[優級選科開課蘇州]  
　　蘇省師範學堂添設優級選科招生考選等情歷紀前報茲經該學堂庶務長葛德潤禀准蘇撫於初五日開課（且） 
[警察總局奉頒違警新章鎭江]  
　　署鎭道榮觀察前日奉江督轉發京師巡警部新訂違警章程多條飭交鎭江警察總局照刻多張遍貼通衢並發各屬已辦巡警之區遇有與警章違背案件悉遵該章程辦理以歸劃一云（再） 
[鎭郡擴充習藝所鎭江]  
　　鎭郡習藝所開辦以來頗有成效現因該所地方不甚寛大議定另建巨廠以圖擴充（再） 
[請欵開辦江洲義賑鎭江]  
　　丹徒縣宗大令於初四日邀集紳士籌議賑撫洲圩各處災黎辦法業已禀請省憲酌撥欵項（拜） 
[鎭道派員查荒鎭江]  
　　鎭屬各縣今夏雨水過多田禾淹沒昨由常鎭道榮觀察派員分詣各處查勘開辦賑撫（再） 
[奉省建築迎賓館奉天]  
　　奉省交涉局西偏舊有仕學館房屋現已改造迎賓館以便外賓來奉游歷者得以憇息（丙） 
[再續前浙江試用知府瞿倬禀浙撫稿]  
　　關係某一人之得失者小關係通省州縣之觀聽者大輕重倒置手辣心　憲台愼重民命整飭官方知必不忍出此也某亦明知聶前憲係樞府姻親雖已開缺罷害誰肯投所忌然是非公論决非勢位所能淆我憲辦事認眞夙負廉正不阿之望即以前次叅案而論甄劾允當外間輿論翕然人人有所忌憚爭自濯磨在憲台毫無成心不過爲國家收去邪任賢之益若聶前憲之舉動舛謬司馬昭之心固路人知之矣因見司詳批示謂無確實寃抑旣無諱縱枉被叅劾即屬確實寃抑情用再　陳禀瀆憲聰伏乞俯垂毫察奏請飭部照例核辦庶寃抑申而是非大明不勝迫切待命之至 
　　敬再禀者竊嘉興事主沈本義被盜一案獲犯張續林等六名審係栽贓誣陷寃斃多命皆由陳令廷勛管帶親兵之倪四寶即倪鋆又名倪心和一人爲罪魁禍首人人皆知特寃情不能上達鈞聰耳前次提省由司委員提質猶蒙寛未用刑乃昨聞忽在管脫逃若無栽贓誣良重情何以數月安然一聞陳令撤任查辦之信即有此事是不陳令暗囑潛逃爲要案久延之計憲台明鏡高懸知必有以燭其隱矣查奉旨交審之案例有定限此案延宕已逾半年該犯倪爲案内最要之人現旣脫逃一日不到案一即日不能質訊應請嚴札勒限陳令廷勛押父一面嚴飭仁和縣龔令赶緊派人查提務獲歸案訊辦俾免要案審結無期重干吏議此則不僅爲禾案受誣寃斃之民呼籲巳也至某上年被聶前憲以盜案迭出任意諱縱奏叅革職實係　嫌誣罔黹於正禀確切聲明恭讀憲台司詳批示有並無確實寃抑情形未使率行奏陳之語查某嘉興任内旣無諱縱盜案例不應叅即係確實寃仰鐵憑例應由督撫隨案聲明若有意苛駁不爲聲請結案後亦准本員赴部吉理督撫均有降二級調用私罪處分若承審官廻護原參不爲昭雪同干例議是此案某被參之確實寃抑併有關係我憲台曁承審各員考成又不止某一人爭是非得　已也 
[警察權歸府管理鎭江]  
　　鎭江保甲向歸府署主持及改爲警察一切用費均係道轅籌墊故實權圑在道憲掌握茲榮心莊觀察以道轅撥給警費全賴米釐一項今米禁不開釐捐無著祗得飭鎭江府承瑞卿太守另籌房捐接濟此後用人行政亦責成該守管理云（妙） 
[札禁家人管帶巡警直隷]  
　　直隷警務處司道日前札飭各州縣云爲通飭嚴禁事照得禀定直隷州縣巡警試辦章程第二章第四節内載招募巡警中鄉長老成公正之人保舉身家淸白素未犯罪者爲合格又傳習所章程第五節内載挑選學生應取身家淸白者各等語業經分飭各該州縣一體遵辦在案是招募巡　挑選學生均非身家淸白者不能入選亦以警政之　不特保全國之治安實以定人民之秩序今國家特設專部明定新章分職設官何等隆重前聞各屬以不識字之武弁汎官管帶巡警已屬冒昧業已分飭嚴禁在案乃近聞各屬有以家人管帶巡警者尤屬不知政體况今日之巡警卽他日之官長天下有官長驅使家人之理斷無家人管帶官長之理各州縣如有此等情　迅即斥退更換切勿姑息自干未便自奉到此次札飭後倘有仍以家人管理巡警者一經查出定行詳請記過决不寛貸且巡警學堂學生轉瞬畢業卽可分派前往管帶也合亟札飭札到該州縣立卽遵照辦理母違此札（霜） 
[皖省預備添練馬隊安慶]  
　　皖省新軍現擬添練馬隊需馬甚殷惟無熟悉買馬之入前日適有蘇省督練公所科官吳樹昌請假回籍皖撫闪電商蘇撫懇准暂爲調用以便飭令承辦旋接復電照准業已札飭該員卽日領欵起程矣（甲） 
[景鎭實業改良之影響江西]  
　　贛屬景德鎭工商雜還人物繁盛瓷務尤其大宗所异規模樸陋未進文明近有方李諸人組織閱報社一所多數社會大爲感動說者謂景鎭瓷業久播中外今則行之不遠其比較漸差之中則以不知改良不謀抵制故茲旣以報帋爲開導風氣之基礎此後瓷業中人革除舊規研究新理將見改良之機關由此闢抵制之實力由此充何患無競勝東西洋之一日故此舉之成立不特可爲景鎭前途祝兼可爲中國工商界前途祝也（助） 
[整頓火柴重慶]  
　　重慶火柴廠共有六家彼此爭攬無不虧折近因無可支持相與集議禀請商務局公立一火柴公司不復賤賣以爲利益均沾之計一面並商濬川源官銀行如再滯銷不敷周轉准與通融接濟以維商業（近） 
[謀財害命重慶]  
　　合州草壩塲河邊八月初四日有黄李王三人喚舟過渡催迫舟子速行整理櫓橈許以銀一大錠舟子疑有異托故上岸入塲投報當經派人擒拿驗其衣褲皆有血痕詳細盤詰同供曾爲營勇犯事開除現囚無錢作於初二日在江北廳頭塘地方見有黄屠户之雇工謝老么背負紋銀二百兩到合州買猪是以尾隨至靜觀塲同宿次早行至瓦店嵐埡上抽刀殺之適爲挑米路人呼喊亦被傷未死等　因卽捆送合州州主遂帶差押往屍所相驗旋以屍身在江北界内卽將人卷移請江北崔司馬究辦通詳（近） 
[常德府捕獲搶刧首犯湖南]  
　　常德府武陵縣於月前絞决夥刦之胡香山等犯二名前據供稱此案係該處之婁福保爲首起意約同搶刧其時婁已遠颺在逃未獲迨聞胡等已經伏誅以爲案已了結復潛行來常日前爲縣役捕獲到案經縣主慶子才大令飭卽監禁以憑訊辦（時） 
 
 

Page 10

 
 
[派員坐收廣德煤稅安慶]  
　　廣德州屬煤礦甚富　　職商吳某禀准給照開採現已出嶐煤質甚佳商努局總辦已派員前往該處按照定章坐收出口煤稅矣多 
[奉天操員抵豫河南]  
　　奉天將軍現委省垣巡警局總辦姜思治爲赴豫觀操員昨已抵豫（斯） 
[楓涇鎭開辦平糶嘉興]  
　　今秋雨水過多嘉屬早稻歉收米價騰貴近有楓涇南鎭紳董沈椿程世敏尤施賢等禀請嘉善縣徐大令通詳　憲於八月念七日開局平糶以惠貧民（助） 
[上海官事]  
　　主事徐壽慈由通州來昨至道轅拜謁直隷候補道嚴義彬到道謝步前廣東淸遠縣李光襄禀辭赴寗土膏捐局委員知縣劉定恭禀辭赴安徽警察南局委員黃蓉繁禀銷南局差警察南局　鹽巡檢丁沅現因另有差委到道禀銷遺差另委日本畢業　縣丞陳祖武接辦禀知卽日到差塘橋巡防局員潘嘉馴禀銷病假三品銜勞績班試用直知州黃黼由京引見回籍前日過滬到道禀見水利局委員崔鴻翥禀請續假二天候補知縣孫鴻猷禀銷工巡監工差（宜） 
[恭送局員]  
　　閘北巡局員唐二尹由道札改委浦東三林塘巡局差昨日二尹出巡局時聞店鋪有燃香燭放炮竹者並有圖董及客民董衣冠恭送（力） 
[補習學社開課]  
　　振華堂洋布公所設有補習學社延聘中西敎員於每晚課同業子弟兩小時初五日爲開課之期各董及監校敎習率學生百數十人行開校禮畢由郁董屏翰蘇董葆笙袁君恒之西敎習鄭君崧生監校費君水如次第演說復合攝一小影以留記念（助） 
[總工程局禁佔街首傳單]  
　　董家渡至小南門一帶現正興築馬路該處店鋪所設欄杆櫃檯地閣等類皆侵佔街道有碍工程昨由總工程局分發傳單通限九月底一律坼除如違嚴罰 
　　附傳單照得總工程局現已出有布告南區馬路大街以及裏街專處各項大小店鋪裝設櫃檯欄杆因爲整頓路政均須拆進門内門外器具物件亦須一律搬除格外通融寛限限至九月月底槪行遵照局章幸勿逾限抗違事關地方公益便利車馬行人爲特廣發傳單不憚煩言預告（尺） 
[總工程局南區分辦處收捐廣告]  
　　照得本分辦處五月開辦到今巡警路燈淸道一切公費浩繁因向店鋪居户酌收地方月捐七月開捐收取掣給捐票收執貧苦小户免捐按季分發免單此項捐票免單務各謹藏勿失倘有銀錢糾葛以及竊物滋事來訴本分辦處或赴總局控告均須持有捐票或持免單爲憑自應秉公辦理不取規費分文如其無票無單槪行斥不准理捐户各有捐票貧户各有免單有事前來訴告不准頂替借用商民恐未週知特此預行廣告（尺） 
[工程局整頓巡警]  
　　總工程局警務長現將駐防所及西南專 
兩　巡士整頓當卽繕發條程張掛各區以期一體遵守如遇區長及上官警員該巡士均宜正身站立　自今日起所帶捲棍槪令深藏衣内不使露迹如有危險事故方堪出用違者一律記過（尺） 
[派員專司公廨簽稿]  
　　公共公廨關司馬日前禀請上海道以公廨收發簽稿請派候補人員專司其事瑞觀察因于昨日札委從九臧淸揚到廨接辦並聞司　添派司事一名以助臧君（孝） 
[貧病覔死]  
　　南京人湯掌寳向以硝皮爲業僑居英界厦門路第四百十五號去年得癱瘓症生計斷絶前日取剪刀自刺喉　　刀小復一刀立時殞命捕房飭二圖地保投縣報驗掌寳之母曹氏以自尋短見與人何尤卽帶媳顧氏投上海縣求請免驗王大令准如所請遂飭具切結存查云（孝） 
[誣控被斥]  
　　西鄉武生徐繼達投上海縣控王少園王紀堂假造告示斂錢已奉王大令提集原被訊係誣控除當堂申斥著具改過誣控切結外續又發出堂諭略謂徐繼達原控王少園王紀堂造示斂錢各情實屬牽强無理案經　縣訪查茲提集察訊王少園等旣非村　呈首且係農懦决非能造僞示之人即王紀堂所欠徐繼達歷來店帪爲數無多並非不認償還何敢藉示硬扣徐繼遠亦斷無聽扣之理此等誣控本應澈究反坐姑念一經指斥卽　首　咎從寛取保釋回仍隨時察訪能否知悔另奪云云（宜） 
[美界火警]  
　　前晚八點鐘美租界天潼路桃源坊　弄李姓家露檯上忽然失火經救火會驅車救熄僅燬左右比隣三露檯似 
[上海縣案]  
　　大刀關勝即徐關勝一犯前夜復經本縣襄　洪明　提訊詰問糾人拔出辛囝囝一案仍不供認明府喝跪鐵鏈踏扛熬刑不　只認在金匱縣拒捕開槍轟斃一侖明府判還禁再鞫○本年元旦夜糾搶浦東陳朝桂米店首紀　四到案承認王大充蒞任復訊盡翻前供刻經明府提案先訊同案夥紀徐家延劉三俱稱是夜十二點鐘薛四同在烟間吸烟薛四張東山以掏會爲由哄小的等下轉用石撞開米店大門夥刦得贓乞鑒薛四一味狡賴明府喁令鞭背二百下强辯如故明府判各還禁候再審○道探解犯龍星堂徐海靑左老五等三犯來　觀察發縣訊押令提復訊龍供廿七年分汪前憲亦疑小的是龍節之獲案遞解　南湘　　原　　復來滬在龍華開小南貨店被拿徐供湖北人在南碼頭開蘊髮店七　夥　　小的有嫌誣拿左供湖北人在滬挑售磁黑住南門外可訪可查明府詰無爲匪　　判還押候禀道憲核示○前由浦東正八圖地保將胡孫氏解縣訊同不認糾衆至平糶局搶米該保孫和汀將氏子胡阿兆解案阿兆供帮人　船出外　月餘昨回浦東此事實不干預明府判收押再訊（宜） 
[總工程局記事]  
　　乾泰豫板木行出店蘇生金飾　洋木途至高　　木作被木工阻止口角毆傷由駐防所巡士拘　兇證朱阿新范　　解局局董　所　甚重命送縣請辦○戴肇熊前控木作頭吳俊卿停工　挾判候飭查在案昨復提訊判限吳於十月初十日完工　告先給銀三千兩俟工竣再給一千兩了事○賣魚人蔡嘉庸失去銀洋雜物疑同居人陳　林偷竊扭控到案訊判陳出外帮同找尋○高阿茂竊瑞認洋貨號銀洋布疋判押在案蝗提張阿牛至案　認竊取注姓家　　　服飾物等件並同竊瑞記號什物判著押候遍回原　再行　辦○駐防所　解前竊三和里顧姓家物件之李阿福判押七天（尺） 
[公共公廨晚堂案]  
　　王友才　成衣匠王繭臣呑沒衣價　堤究追前　奉襄讞孫明府提訊王供今年四月間交洋一百三十元來　購買衣服運至牛莊銷售詎王以連陞商輪　沈覆沒爲詞將衣價洋銀呑沒茲悉連陞並無此事有伊之書 
 
 

Page 11

 
 
信爲證求追訊之王蘭臣供與周阿才及友才等人各出股洋三十元在牛莊開設新店一切進出皆友才經理小的來滬辦貨趁連陞船北上該船不到牛庄至烟台停行屢駁船登岸風大船覆後到上海赶卽寫信與友才因測字人悞寫連陞覆沒求察明府以信函確鑿未便狡辯判押候追繳如違未便○前木作頭魏秀卿控戴靜波　賴找價銀八百八十兩訊供飭估各情已詳本報現經公正人估計各工除氶　内不計外逐件檢估工料値銀二百兩之譜魏秀卿所控不寶由戴飭丁投案禀復明府判令退去候復訊核奪○張裕堂前控周阿珠圖賴存洋訊供押傳趙小州到案再訊在案前晚張投稱已由友人出勸令周折償洋一百元各願罷訟銷案明府　之周阿珠　釋完案（力） 
[公共公廨早堂案]  
　　法商古邢湯力前投美捕房控司賑吳偉仲用空銀兩由捕房將吳提案關司与著將吳交保旣而汉商又投本管領事署法讞員陳楚生准出牌　至　閘捕房移提昨早復解公廨襄讞孫明府與美白副領事會訊明府察閱提票係控吳違背合同明府以中國體面商人案非刑律照章只用俯單不用牌票查此案原告燧森洋行控吳偉仲違背合同係屬錢榖之律應換傳單判吳仍交原保聽候傳訊白君據情傳諭法探遵照而去○北浙江路復興小客棧主黃福生將病客抛棄身死黃即逃逸捕房將棧夥鄔小弟管押各情已詳本報昨據包探米順陸恊庭將黃拘獲解案明府判黃罰洋二十五元棧夥鄔小弟開釋○葉鴻祺控兒子葉　槐忤逆請提案訊究昨由包探徐阿華將　槐提案明府判押候過堂嚴辦○桑乃卿控許錦明欠銀明府判許交保候傳齊人證再行會訊○陸貴全與顧阿銀互控抛工不付工價等情到廨判押候過堂訊奪○徽州吳秉衡投南市工程局控方阿巧價賣髮妻等情因方僑居英界備文移提遂判將方交工程局來差帶去歸案辦理○匯四捕房以北山西路開設小客棧之厲阿德陳松林顧馮氏楊阿甫等庽客不登賑簿傳案請究明府判陳沈二家各罰洋三元楊罰五元厲抗不到案着再往傳知○粤孩蔡恆詳前日在閘路攫取女郎蔡阿妹耳環經傍人獲住交捕解案請究訊之蔡恆祥供父親在自來水公司寫字小的初次犯案求恩判發押捕房一個月○船户張恊恭控周阿福竊錨由探王阿巧解辦判押十四天○李品生周雙嘉在南京路相打由捕拘辦判各罰洋一元開釋○雉妓潘寶珠前晚在南京路拉客由捕解辦判罰洋十五元○包探何阿春以過犯李桂期滿放出前晚又至張阿狗家圖竊拘案請懲判押西牢六個月○沈德福控王進生盜賣祖產由包探陳金標提案判押候過　訊奪○張子祥控李良明攫取花瓶李供張向小的借印子洋二十元圖賴誣竊明府判父保候查明再訊○婢女綠英江北人年十歲前夜半在途哭泣五百二十號捕帶入捕房昨早解案婢供在桃源坊葉姓家爲婢因打駡逸出明府判發幼女所留養○李楊氏控朱阿華行竊鈔票現洋金戒皮衣等項請追經明府訊得所控不實判斥不准理一併逐出○陸長裕控周土生來家詐擾前經送請究辦奉斷給川資回籍茲復重來索詐胡閙求究明府判周管押七天（力） 
[法租界公堂案]  
　　翻戲賭棍王少卿夥騙徐金生洋三千元除追交外王尙短交洋三百元保出不理原告一再投追昨期由保人將王子志生交案供稱父親在蘇有事一時不能來申官判限兩月將洋分交違于押追○陳　生控看作塲人府五私盜木植案茲經查無　在證據昨期提案一併開釋○王阿根行竊顧進根木塲松板奉判押捕房半月○揚德成母子在輪船被陳阿二竊去背心等物報探拘案判押廿天○售貨攤至　王亭　買王　生鋼鍋　　　等　由探一　　訊官判王　二月趙罰洋十元　給方廷　陸庭　熊　軒各失主具領○章長法控姚錦堂　木判押五天○朱桂泉竊皮衣押一月○張阿二竊錢表銷　　　　林　　氏　探　訊氏供張竊之表係房客某　　官判交　　　洋一元張押　房一月○過記　萬法由探拘辦判押七天○鞋底作主計　恩　學　王老五授　控稱被　　連搶鞋底廿雙報探拘案請究　供同行某中　去由　芳　通知官判押交戴芳庭到案　辦○西國坟丁姚芝亭見　阿根舊貨攤有　坟所之鐵　一　報　拘訊丁供此　由妻子買下不知竊贓陳明府從寛開釋　給姚領去（臨） 
[美租界捕房事]  
　　某日人乘曹道士東洋車在海寗路揚長　去曹向索車資反被兇毆由七百二十號捕將兩造併送捕房旋由該　人照　車資丁事○　人龔兪氏在西華得路某西人家爲傭昨投捕房報稱洋東　次調　不遂反被兇毆捕頭以無人作證飭投該管領事署控訊○管阿和昨曳塌車至西華得路將方王氏所挈之小孩攎跌並碾斷右臂由七百六十三號捕併送捕房　飭　送醫求管押候送辦○僧人鎧義與婦人麥林氏將　司捕房包探陸恊庭攢毆當由包探揚掌　帮同拘入捕房奉飭僧押候送辦氏送廨押究○　阿元報稱流氓小張榮等多人來家强借不遂被毆奉飭後如再來鳴捕拘辦○小車夫張阿川被塌車　倒碾傷右足由五百八十九號捕將兩造併送捕房旋經塌車主周阿四繳洋六元養傷　事（似） 
[更正]  
　　前月本報載楊州紳士陳重慶張允顗爭地興訟節茲悉此事並非直接興訟合行更正（僇） 
來函 
[奉揚仁風]  
　　揚州張靜生經招蘇路股欵所有洋元申水除開支二十七元二角外餘洋七十元零七釐各股東　將該洋捐入徐海賑捐各股東旣享路益又種福出可謂一舉兩得而張君之實事求是亦可風矣 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
