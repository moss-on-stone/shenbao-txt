# 1882 - 328 - 4903443

 

Page 1

 
 
[覆豈必山農書] [  申報館主拜啓]  
日前接誦瑶緘祗聆種種諸承關愛感何可言惟望雙鯉時頒以匡不逮是所盼禱至於尊寓住址亦乞詳細信知俾得覼陳一切專此敬覆順頌述安不一 
[縮本史記出售] [  點石齋主人啓]  
學者抗心希古淹通經籍尤貴博覽史齊從前廿四史有大板而無小板寒素之士未易購置且卷頁旣多舟車携帶亦嫌不便本齋有鑒於此不惜重　訪購原板初印廿四史用照相石　法縮成袖珍本公諸同好由記現已印成訂爲四本外用木套板擇於本月十八日出售每部價洋二元五角此書雖係縮本而字樣較本齋所印之康熙字典加大故能使閱者了然於目　異掌上螺紋毫不費力且紙張潔白裝潢精工價值旣廉取携亦便洵爲史書中最善之本其餘各史當按次照印式樣與史記一律届時當再出告白以便諸君來購分之則部居各異合之則先後同揆想海内賞鑑家必以先覩爲快也售處仍照曩例請卽賜顧爲幸 
[書堂京畿道梁侍御疏後]  
報銷一案惟軍需爲最鉅亦惟軍需爲獨難誠如侍御之言積數年而一銷或十數年而一銷其銀數動至數百萬千數百萬不等也竊謂凡事之有成例者皆屬虚文若寳按之並無出入試思外省年造一年之案如錢糧奏銷一節每年於上下兩忙必有截數稽核之期而次年四五兩月間又歸總册報一次藩司催取各屬册籍而所送之册州縣未有定式往往不能一律參差舛錯批駁再四必以年例規費　諸司房而後司房代其繕寫乃與司册相符其中款項有移東就西者有田後超前者總之規費一到不特册結合式而州縣之考成亦可保其無礙矣至於各屬　齊而司册始定出詳具奏飭派承差齎京交部而司事中發出程費及部費隨同帶京部中照例收訖雖司官略爲繙　　堂核准然後咨覆督撫但無非虚應故事而已其中之錯與不錯安有如許空閒而一一稽核者乎故外省之視奏銷爲鉅典州縣慮課之殿最書吏恐欵之紏葛皆部中之牽掣使不得不慎重也夫此第年例之當耳逐年相接旣有欵式可憑復有帳目可核而一年之中或有數任接替挪移虧空交代未清造册之時須一一彌縫勿使破綻畫令庫底有懸宕之款而不使册上有參錯之條司縣書胥往夾函牘或須劃抵或須撥補已覺千頭萬緒不勝　屑矣而况軍需更極浩如淵海也哉盖軍需所收欵項本無額定本省惜支庫欵者有之動用厘金者有之他省之協撥者又有之尤其煩者捐欵之專濟一事用者而不能專在一省收之或委員四處設局或他省捐局帶收移解匯劃借墊撥還人不一人年非一年其中苟有弊混已不知其弊混者何人展轉吹求不能窮詰此等案卷亦旣置之高閣無人爲之細核而報銷到部册上自必羅列綱目奇零瑣碎以歸於總不清而清之不結而結之設非移動彌補含糊影射則此帳斷難門筍夫此移動之際一欵不實則逐欵皆非實數　譬如有一欵用則某軍營用之而籌解本自他省今因别欵不能合符而不得已而　此欵截撥之假如籌解之省早以解某軍若干報出而此册到部或會逢其適而兩案相值豈非數目不符必被挑剔耶夫其不符者實因經手者旣不一其人由流溯源不知錯于何始如必一一根究則曩日文案委員隨營書識以及經理收支之人或年久物化或筮仕遠方而欲齊集一處以清理十年念年前經手之事吾知推諉遺忘在所不免而况乎并不能齊集也旣無如此辦筮勢非移動彌補不可長者截之短者伸之可减者减之可删者删之可浮冒者浮冒之而一切弊混不清之迹均一筆句銷矣此固車需熱銷之大槪情形也外省特慮部中之桃剔於是不惜巨萬之銀以作部費部中亦明知外省必慮已之挑剔於是特居奇貨以索部費盖尋常報銷有年例卽費有常數也軍需報銷則一事一例一省又一例故無常數大抵以銀之多寡爲權衡也同治以來軍務省分皆有此項報銷卽無不有此項費用其先部中經書之所得繼而司員亦分之繼而司員以上亦有之何也以成數之欵爲費用則儼然賄賂矣猶得曰潤筆乎哉人情貪財無分貴賤至震而驚之曰數萬十數萬是豈經承帖寫奸胥小吏之所能否蝕耶報銷不止雲南一省而雲南之費乃至十三萬此朋分之所以及乎大臣也侍御謂開單報銷免造細册可以絶書吏之伎倆按之軍需之年久經手之人多固宜如此辦法以存國家政體然可惜者咸同以來軍務省分至今日而十九報銷所餘無幾臺諫諸公未嘗早以此言進坐使朋分之人無不飽其欲壑耳愚以爲欲絶弊端當自專責成始自今以後苟有軍務必派一人專司軍餉之出入而事後卽責其人造報庶幾欵目清疏無虞挑剔不特書吏無權卽儼然爲曹部之長者亦末由希冀也已 
[電報照譯]  
　　本月十五日倫敦發來電報曹土耳其之捫等鳥主現在欲得哥勒金地方　稱如不將該處交出卽當發兵攻取故目下土廷已調兵前往哥勒金以資防守也 
[越境緝私]  
　　外國新聞紙言俄德兩國交界之處近出一事緣有俄國兵之緝私者一日越境至德國地界濳伏旣而有客二十人結隊携帶私貨經過其地俄兵隨卽放槍撃斃數客在本國界内之俄兵聞聲亦至撃傷該客不少俄兵自知越界千禁欲將屍首拖回突有鄕人出而擱阻與俄兵對壘鄕人愈聚愈多俄兵寡不敵衆遂反奔而回鄕人乃將屍首收殮因此一事奥德兩國皆以俄兵越境殺人頗有不悅之意未識將來作何了結也 
[縱火被獲]  
　　香港西字報言初八日有華人身藏刺刀并火油一罐火藥一包又有油條數根自來火一匣欲至萬目廟相近某家縱火正在將下毒手適有巡捕頭兩名行經其地見卽上前捉獲該華人拔出刺刀意圖拒捕捕頭急將刺刀撃落因而獲住詢係與某家口角起　擬縱火爲復仇計乃帶入捕房洗待訊辦某家遭此暗計而適遇解星不逢劫煞亦云幸矣此等匪人官府當予以重懲庶幾人知畏法也按該報所云重懲僅言當街鞭責　則尙不足以蔽辜照中國律例放火焚燒人家房屋照兇惡棍徒律當立正典刑或可殺一警百也 
[營口巿風]  
　　營口前有元盛福店因虧空荒閉店夥避匿經海防廳寳司馬帶同書役親往點驗將貨物變價開發各票每票錢一吊先付二百八十文票上盖一圖記餘俟店主相塲再行理直聞該店開歴多年生意茂盛本資殷寔今年因當手之人賭輸甚鉅無可彌補遂往鄕　躱避店事乏人主持不能周轉以致逼倒寳司馬查點時所存錢貨 
 
 

Page 2

 
 
抵付支欵短亦無幾而封閉之後差役偷取店夥私搬遂十去其六故開發不滿三折矣且營口風俗凡店舖有倒閉之事須歸大會蹲理大會者卽該行之輩事也會中人皆以有事爲樂每遇一事必故意拖延及事有就緒而無益之花費已屬不貲如此情形安能望巿面之興旺乎計近今三年之内巿風頽壞不可收拾荒閉之店接踵而起惟會中人則利巿三倍云 
[蝎毒害人]  
　　奉屬自東山鄕進開踪城之大道離城五七里野曠人稀道傍有大柳一樹濃陰蔽日下設石塊以便行人憩息今夏忽有人經此倦而偃臥少頃竟死次日又死兩三人半月之間歇此而斃者不下二三十人咸莫知其故七月二十三日有老人肩荷一筐筐中置老雄鷄一盖赴巿求售之所剩者劉樹下不知死人之事危坐息力而筐中雄鷄狂鳴似欲飛躍上樹　甚勇猛老人用勁按住疑樹上有何異物致鷄如此及審視則驚駭欲絶　步奔避行人皆駐足而觀見柳樹又上伏一蝎子長有二尺餘衆方悟昔之死人皆中蝎毒故也此風一傳人遂相戒無敢經過不旬日霹靂一聲樹已震碎有胆大者飽飲雄黄酒前往驗視見樹空處撃死大蝎兩枚約重五六斤小者無數嗣後行人遇此雖失樹蔭可免意外之患矣 
[縣試終覆]  
　　昨接蘇友來信言今歲蘇属童生之應縣試者甚多長元吳三縣共有千餘人三縣均於十一日終覆各提章生在縣署扃門面試吳縣提三十名長洲提二十四名元和提二十名云 
[蘇垣氣候]  
　　蘇垣自初一至十四日陰雨連綿不寒不燠十四夜朔風陡勁寒月照人林木怒號窗櫺震撼寒衾似鐡曉夢難成次日晨起寒威殊甚寒暑裘已降至三十五六度街上行人多有披輕裘而戴風帽者又聞十一日爲周堂吉日蘇城之嫁娶者彩輿絡繹皆在泥淖中行俗謂甲子日雨則一冬多雨然耶否耶姑以質諸占騐家 
[正朔同遵]  
　　閱大小之春秋駒光易駛數軒轅之甲子鳳紀更新凡兹薄海之臣民咸奉天家之正朔每歲時憲書欽天監頒到樣本卽由各省藩庫請　鈐印通行兹聞癸未年時憲書刻已告成蘇省理問署已會同首縣出示諭禁私造并於元都觀設局頒發矣 
[寍郡復設借錢局]  
　　甬江創設借錢局經宗太守出示曉諭係專爲旅寍波之福建人而設已列前報比聞宗太守以困苦者非獨福建人卽他處窮民亦有因飢寒而陷人匪類者情亦可憫於是太守復有借錢局之設籌錢一千串另出告示亦仿揚州辦法設局於郡廟安懷堂擇公正紳士專司其事局中章程除開烟鋪吃洋煙無家室及僧尼等不准借給外其餘悉照甬江借錢局章程辦理宗太守之樂善不可及而能擴充善念則尤不可及視世之靡不有初鮮克有終者其優絀何如耶 
[馬販失利]  
　　浙省武闈向於十月初一日開塲首考馬箭次則地球又次則步箭技勇等然後入闈給卷默寫武經并試龍門箭一支俗謂之陰功箭是也是夜卽行發榜故得失皆可自决今歲於開考之日卽值凍雨連綿日夜不絶馬路中泥　陷足不能試馬中丞諭以攺試步箭俟天晴路燥再閱馬箭不紏朔日一雨竟成十日之霖各屬步箭技勇盡已考畢而試馬猶屬無期武闡以步箭爲最重猶文闈之产藝也各武生之於步箭中一二支者自知絶望都已收拾回去不願再考馬箭以省旅費而考試之馬其自養者百中不過兩三非百紳大富之家不能　則皆貰自馬販其貰價自二三十元至百餘不等如遇名駒上駟範我馳驅者大都不惜重價爭購之盖此種馬善知人意每馳至箭靶近處則其行略緩使騎者得視之親切箭無虚發也各路馬販以鄕試爲大宗生意皆不惜重本購辦而來不料經此一變致歸去者十去其三而且晴霽無期躭擱省垣旅資將竭以致進退兩難無不憂形於色矣 
[布店盜]  
　　揚州西北門外交界之處有一大布店初九夜三鼓後忽被盜劫盜衆先自店後牆上跳下急開店門放入匪徒數十人將店夥捆縳　絮塞其口遂恣意搜羅扛去布數百束大錢三十千文銀洋若干幸有一徒賊未入時先往登厠得免於縳升屋鳴鑼隣衆大集賊方滿載而去賊去後衆夥急鳴保甲正不知如何迫辦也 
[節孝雙全]  
　　楊州本城及裏下河各屬自八月下旬起至今未有三日之晴沙洲蘆葦盡爛米商多阻雨不得前進柴米遂大貴窮檐陋巷之民貧迫爲丐其不能行乞者且至餓死舊城某姓本係士族數日絶米其八歲幼子正在病後遂飢餒而死其長女年甫及笄貌甚美見父母餓已垂斃私托媒媪賣身易食父母初不肯女堅請遂售於某長隨得銀二百兩甫下轎入室坐人見女面色青紫未及詢問女已倒地亂滚須臾噴血而亡某家駭極奔告其父母邀之俱來在女懷搜出一昏云賣身救貧免親餓死實出本心至失身非類志所不甘惟有一死以全名節與伊家無涉切勿仇閙使我地下含恨亦萬勿請旌以彰此醜云云所書其長不及備録若此女者旣能全孝復能全節不意巾幗中有此完人 
[闈墨悮傳]  
　　傳聞今科順大鄕試第十七名陶君玉珂闈中原擬以九十名位置之旋因取中之十七名某君二三塲偶有微疵遂以陶君易之惟某君之文先已發刻後雖換刻而刻字匠已刷印不少是以坊間所售之本尙是某君之文居多也 
[令節停公]  
　　明日爲美國令節之期駐滬美國領事官停辦公事一日亦中國逢節慶賞之意也 
[竊盖被獲]  
　　本埠擬用旨來氷各處裘設銅柱以爲噴水之具上有銅盖用鍊鎖住不料近皆匪徒竊取是盖英界所失尙少法界則幾至盡失巡捕知之遂留心伺察前晚果獲住一人係曾業木匠者捕至其家搜覔尙有數具存留乃一併起出今日諒解公堂請究矣 
[衣鉢淵源]  
　　浙江庚子科正主考爲成子旬通參名觀宣通參房師爲趙魚門刺史名鉞仁和人刺史房師爲劉矗峯司馬直隷人魚門刺史因病歸里矗峯司馬官浙江總捕同知年老乞退流寓杭州是科揭曉後子旬通參率諸新貴先謁魚門刺史刺史又率通參並諸新貴謁矗峯司馬一時傳爲佳話本科浙江副主考朱小唐太　名琛鄕榜房師爲劉玉延太守名至喜浙江候補知府太守鄕榜座師爲平景孫觀察名步青亦浙人　今科榜後想朱太史必脩謁見之禮後先輝映可謂藝林盛事矣 
[俄使抵滬]  
　　前日招商局之海晏輪船由津回滬有俄匣公使附輪而來聞當換坐輪船遄歸故國也 
[送匾酬醫]  
　　山陰朱滋仁先生懸壺滬瀆時望日隆不愧近今和緩陶小農司馬前患傷寒瀕危者屢延朱診視數劑而愈陳寳渠太守偶染清恙其舅包君傷寒幾殆其侄女亦係危症皆延朱診治手到回春故十七日陶陳二公同日各送匾額一方陶額曰壽人濟世陳額曰神而明之親及等或往道賀清音宴待賓主盡歡是日高朋滿座觀者塞途陳陶二君皆親到道謝頗極一時之盛云 
[同醫]  
　　聞本埠裏虹口公平繅絲棧内自設機器引自來水以供繅絲之用近因天寒　鐡管之水凝冱不通遂雇小工用棉布紥護鐡管正在𦆑紮間而布條忽爲龍頭上之機器所捲該小工恐西人見責急欲取下而卒不得手有甯人姓秋名蘭者年已三十見而助之詎布未得脫而秋之衣袖亦爲機器所捲秋將手急縮而機器力猛勢疾已將秋之腕臂絞斷人卽昏暈幸西人適至卽爲解救送入同仁醫館騐治又外虹口琼記碼頭泰和輪船上裝燈之奉化人某甲素嗜杯中物昨日酩酊後忽在鐡欄干上跌下撲通一聲人已入水迨旁人救起　已昏迷亦 
 
 

Page 3

 
 
送該醫飷　治矣 
[關提逃婦]  
　　錢錦榮投上海縣署控妻潘氏捲物潜逃初則查緝無蹤及訪得被人誘拐在英租界兆榮里之山鳳家攺名汪桂芬爲娼曾向認領又遭地棍吳湘泉卽銀匠阿四覇阻求請移提訊究等因范邑尊已准詞備文移請英界公堂派差協提人証歸案候訊矣 
[交捕候比]  
　　胡雲奎在泰和輪船被竊銀洋一案當經法界公堂將私縱徐蘭亭之繆福全及夏蓮生熊錦亭管押究迫各情均列前報昨日復解公堂請訊據胡雲奎供稱繆福全有手巾包一個寄於南誠簡間壁扇子店内該店夥現在外面可與紂質太守卽着傳進據李同發供繆福全常至　店買物因與相識手巾包由伊放在店中並未拆開不知中有何物太守命取視則手巾包中僅有小皮袋一個舊襪一雙太守謂此人乃租界中著名拆梢汝等生意之人何得妄與來往姑不深究着卽退去又謂熊錦亭汝自稱姓熊但外人皆謂爾不姓熊爾可實說熊錦亭堅執如前太守着將夏繆熊三人交捕管押再候嚴比 
[贖妓轇]  
　　本埠租界中每有游手好閒之輩或誘良家婦女或與妓舘勾通慣作嚴合之山冀得漁人之利卽俗所謂白蠋蟻也其狡獪伎倆如鬼蜮之不可端倪如虺蝎之不可狎近稍不自檢鮮有不墮其彀中者如前期法公堂庭訊時有楊文者禀稱出洋一百八十五元爲烟妓周銀珠贖身詎出洋後被白螞蟻唐太平聞格不放請爲傳訊翁太守准詞傳人而唐太平避匿不出令其襄唐周氏偕周銀誅到案據周銀珠供稱二十歲家中　弟今在馬姓處爲娼實不能甘太守謂不願爲娼爾意若何周銀珠俯首不語太守問唐太平現往何處唐妻答稱不知又詢尙有趙文宣與陳三兩人今在何處楊文答稱趙文宣現在城中惟陳三則不知其行蹤太守謂趙文宣係原中旣在城中着將原被三人一并送縣辦理 
[送縣候辦]  
　　有謝三者在城河浜一帶向往來船隻私索陋規每船索錢二百五十文各船户不肯逕投法捕房伸訴遂由捕房解謝三請訊翁太守問　三爾作何事答稱在西門至新北門沿城處支更太守問應歸何舖管轄答稱應歸大東疲巡防局太守　旣稱在西門相近地方如何又歸大東門巡防局實属胡言着將謝三送縣候辦 
[英界公堂瑣案]  
　　王桂方投英界公堂稱因失去年僅五齡幼子徧尋無着旋據陸炳坤來云可代爲包尋初言需洋二元繼又索謝洋五元正深疑怪當有隣人謂失去之兒卽被陸誘匿圖酬故將其交捕送請究辦陸供與王貴相認　今伊失兒曾願帮同尋覓原是好意並未說要酬謝反被混指拐騙陳太守飭將陸炳坤押候覆訊察究○巡捕解送在路爭毆不休之許眞甫趙幅明二人請讯許供與趙合開薙髮舖因趙齷齪不堪無人照顧伊欲將店併歸於我當以力有不及謝之詎趙卽將剃刀勒傷頭顱以死相嚇遂扯往同業公所中評論途次爭扭由捕拘案請賜恩斷趙供與許合開店舖因幾日前有人喚剃死人頭髮在店之人皆不肯去許乃令我前往嗣後許又大出謡言謂我剃過屍頭以致無人過問實難度日只得向商將店歸伊獨開我則另往他處伊尙不允是以忿極自戕是實陳太守訊供之下謂　造旣欲投往該業公所評論飭差送之前去諭令請同業司事秉公議奪不得偏私致再𦆑訟○惠捕頭至公堂禀稱據花烟舘傭婦鄭馮氏投訴云日前有粤人到舘吸煙去後失竊衣裙等件并遺落紙煤頭一札顯係放火圖竊匪人昨夜是人復來故請柱拘管押拘回之後又有妓女來告云前往之人頭面有刀傷痕今係悮認請釋等語然旣非其人豈容妄指爲特送案請判罰以儆鄭馮氏申訴前因被告張刚中供到伊花煙館尋友平空被交捕房管押一夜情實難甘陳太守謂鄭馮氏妄指誣告情殊不令着罰洋二元撥充醫院經費張阿中開釋○　捕解送互相爭毆之方在橋余中茂二人請訊方供係鋸匠因被余爭做工作以　毆打被扭落髮　適逢捕至拘案余供工作被奪與之理論被毆頭面受　微傷髮亦拉落　多　騐至方之髮辫係癩頭假設的陳太守騐明古固假辫余則受傷属實　判罰方洋半元給余養傷不准再行𦆑櫌取咎案結 
[更正店號]  
　　昨報會訊小票案丙有上店字號曰憶德者兹聞　係易　字音相近以至聽者報錯用特更正　　前贈李　　四絶託之湖州舊守蓋以避謗云爾蒙耀卿先生猥並激賞　以和章文字因緣如是如是清天一粟相見存期更賦俚言 
[用當桃李]  
　　海上游蹤幾歲年風花過眼一雲煙美人芳草三閭感采到崇蘭已泫然絲竹中年　偶存情天無賴種愁根垂楊一道催游騎忍過批杷舊日門歌殘子夜月如霜短曲凄　韻自長誰料天涯知已在有人才筆邁江郎三生石上前因證却喜河陽鬢未華何日聯裾黄歇浦秋風同品紫雲芽[  無已詩孫初稿]  
[接録鎭江電報局江浙同人代收皖浙沙洲賑捐十月上旬清單]  
　　樊廣順鴻奏行二户各十千文章怡昌九千文沙榮生無名氏同和行無名氏四户各五千文作周行四千文汪鳳來李榮春楊承明德春行葉記五户各三千文無名氏苦心人二户各二千文無名氏王雲江無名氏福茂喻是記同裕德許記無名氏八户各一千文此册令銀五十兩柳芝軒募天津五百二十四號　册玉森堂十四元永壽堂十元實勝堂　會堂戴孝友堂王三户各二元許宅阿蘭阿　一元五角富玉台洗門花女姚體仁袁如陳娣陳宅黄棟材吳宅唐宅敬恕堂郝郭仁堂慶祁瞻五槐　堂王姚小　無名氏書帶草堂積相堂宗範堂柳十八户各一元黎氏陸宅清和張純德堂席四户各半元陳寅谷募三百一號册姜人鏡不留名户各一元無名氏八百文葉藻卿募二百九十三號册潯溪子二元無名氏孫錫蕃純記南陽氏嘉駿五户各一元張翔青慕二百四十九號册　棣華一元夜不遺三角祈聰明二錢無名氏六百文無名氏原闔家平安愿平安愿册健四户各五百文愿子無盖願母康强願添壽數三户各四百汶此　合洋五元　子開募浙江諸善士五十元晋源募三百三十四號册大豐二元無名氏東海雙鯉居恆昌布號無名氏萃豐愼號福記號六户各一元又募三百十八號册俞道深二元無名氏五百文三無名氏九百文二無名氏四百文七無名氏七百文余有忠于有德余有富吳有泰周仁和共八百文此　合洋五元又募二百五十三號册鎭江稅務司穆恆慶堂汪兩户各五元李士理三元知足子梁占峰愛春堂嚴郭潤德堂富日阿不書名吳錦記亨昌葛雲深九户各二元潤生氏無名氏毓川氏懷德堂省過子自　氏壽萱草堂芝山氏無名氏不書名伯孫氏世忠孝堂黄義興寄蘋道人悟一氏知止氏金振興梅庄氏藍莊氏澹情主人聚星堂廿一户各一元又寡三百四十七號册無名氏下元安瀾處十一元申昌莊十元敬心氏五元無名氏應隱名氏祥裕莊　立賓乾豐莊五户各二元申云記祥記蔣德懷公興順萬源昌永泰祥震泰張梅記朱颶臣西二小十户各一元無名氏三户共三元義源無名氏二户共一元乾源募仙鎭元康手二百廿五號册可繼堂十元又無錫智仁手三百五十七號册家保昌十元又蘇州復祥三百六十七號册十元又又三百六十六號册公記五千三百五十又圖　記二百文合洋五元又蕪湖裕泰手三百五十二號册裕泰十元無名氏運長裕莊二户康二元振隆振和德成大萃升恆同記穗豐祥同興店鄭洽記汪裕隆九户各本乙元裕興仁一元又蕪湖盛康手三百四十號册崔氏八錢六分盛康十元義大揭正大兩户各六元省非子德泰二户各　元鼎泰中興隆楊靖臣李益茂恆泰元信和同豐張聲遠元昇無名氏萃升恆瑞和同和十三户各二元又丹陽寳豐手三百五十九號册寳豐廿元吳午亭李靜山二户各二元正昌元廉振源恆　源隆同昌萬同益裕滋德楊尹炳元豐無名氏無名氏謙吉正大義大十六户各一元又郡伯森順手三百廿七號册森順三千一百文恆裕三千文恆豐二千文鼎和　順二户各一千五百文鮑興隆青芸齋劉甡　三户各一千文生和庭記仁德三户各八百文成義興六百文大昌源大生德蔣泰源德春同昌通昌楊恆泰德義無名氏九户各五百文江聚泰四百文張慎德堂五百千耕餘堂二元○社册○王爵棠四百紀喜亭一千張瑞岩二千一百隙　谷二百王乃亭二百張芷湘四百芥航四百六淨一千八百蔡守愚二百吳雲溪溪三百張廉臬二百孔弼卿四百應子衡六百念二張册頁四千六百文○以上共收沙洲賑銀五十兩八錢六分本洋廿三元英洋一千四百六十六元五角錢九百五十四千四百文 
[江督轅門抄]  
　　十月初七日知縣程錦澄由楚回又葛毓清缷丁堰厘捐回均到知縣柏蘭　均　　河工○初八日候補道陳鳴志票謝部覆留兩江補用南捕阮銷上江兩縣發審差○柏九日通判涂壽驥銷河運差並謝七年分保獎 
[蘇宥撫轅抄]  
　　十月十七日州吏目陳圻禀辭奉委卦鎭江府屬緝捕差委代理長洲縣　史單世昭禀知接印長洲縣典史趙晋恩禀知交缷 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
　　光緒八年十月初八日京報全録　　宮門抄○發抄旨十二道○川督丁奏應試劣生脅衆滋事請嚴查懲辫摺○將軍銘奏叅革雲騎尉片○將軍崇奏查勘工程擬請興修摺子○十月初八目刑部都察院大理寺正黄旗值日無引見○絪貝勒假滿請安○内務府呈進三九盒○關防衙門奏十五日大高殿拜表謨公行禮○召見軍機○發抄劉長佑奏交缷督篆起程北上日期舉旨知道了欽此○又儘先叅將張官南等留滇補用奉旨兵部議奏欽此○任道鎔奏禹城縣民人于學塘毆傷親父于化堂斃命案定擬奉旨刑部速議具奏欽此○又副考官檀璣請假就道赴津省親奉旨檀璣着賞假二十日欽此○又酌量變通京控案件奉旨着照所請刑都知道欽此○任道鎔奏在任候補令曹州府經歴周其琛期滿堪以知縣補用奉旨吏部知道欽此○又臨清工關期滿短敝稅銀請免賠奉目工部議欽此○又臨清户關期滿短徵稅銀請免賠奉旨户部議奏欽此○林肇元奏銅仁府地方被水派員查勘及分别籌欵賑恤情形奉督知道了欽此○李鴻章奏東海　第八十八結徵收洋稅數目奉旨該衙門知道單併發欽此○又山西歸化關稅項短絀擬請援案撥補奉旨該衙門議　欽此○又丁憂高州鎭張得禄服闋赴闕候簡奉旨知道了欽此○陳世杰奏請將節婦蔣姚氏等旌表奉旨均着准其旌表禮部知道欽此○○太子少保頭品頂戴四川總督臣丁寶積跪奏爲鄕試應試劣生因塲事道例辦理不便私圖藉衆洩忿滋事拔毁號栅咆哮爲堂凌逼官　槍燽題紙亟應嚴查懲辦以肅法紀恭摺仰祈聖鑒事竊維川省士氣囂凌已成痼習每逢鄕試臨　點名率皆擁塞喧譁從無遵用照入籨依次聽點應名領眷意國乘亂混領謂之接飛卷改以爲揚内割　　頁之用弊竇極深入塲後多不歸號東西混雜將坐號任意掉換畧無顧忌歴詢之從前鄕試據云塲内自龍門至朋遠樓甬道兩旁均有酒館茶肆飯舖烟館排列以至嚴肅乙地竟同街巿寳駭觀聽而當時應試之刁劣生監不令查禁一禁則聚衆　閙是以承辦　官不敢過問也臣上科辦理監臨痕　此弊稍加整頓　僅將塲内之烟茶酒館及不歸坐號並任意掉換等項極甚　弊先爲革除尙不過十之二三在安分士子咸知率從而刁惡之徒實大不便輒有怨言本年舉行壬午科鄕試當以掄才大典必應認眞辦理因　　籓臬提調監試各官謹遵科塲條例先期逐欵申明示諭各士子遵照用杜朦混作奸之弊乃該士子猶有不遵於頭塲查獲東西寳號之士子數人薄子戒　至十一　二揭點名又有石泉縣貢生周冕一多係頭埸割截卷頁貼出復行朦混入塲經提調官立時查出將其暫交承辦内供給官成都縣知縣耿士偉暫行看管候臣點名畢提訊　臣查訊屬　因業已封門仍飭交該縣看管俟開門發出交咸都府審辦臣等回堂之後有土子數人拉壞號栅木簽十數根以便出入自由適該縣耿士偉路過經見勸令各　坐號毋犯塲規更不可拉壞號栅數語善言勸誠乃突有不安本分士子數十人遂籍此謂該縣擅辱士子並將交縣看管之周冕亦謂係該縣私押簪責立時脅衆數百人將號　全行打毁乘勢推入至公堂大肆喧嚷將堂上應用器物併行毁壞又以碍瓦木石抛擲打入臣甫經聞信卽出堂督同提調監試等彈壓　士子仍恃衆不服抛擲如故臣當飭巡役將在前跳舞無狀之馮藻鏡羅文涵踈驤瀚三人拿獲其時隨從之二三百人亦多知懼相率濳散歸號僅有首先滋事之數十人猶敢在至公堂上硬向提調逼索周冕並當斱拿獲之三人釋放甚敢逼　將該縣耿士偉交伊等手自懲辦經提調正言斥責該士子尙故拔取至公堂案上筒内之籖於公桌上亂打該提調一面　諭一面將該土子等面貌熟認並令堂上各員役等將滋事首人留心認識其直入至公堂上逞横之人查係馬珍璧周兆熊周　艾本元陳綸全等數人餘數十人相隔較遠均不辨識時該士子愈閙愈厲直至四更臣赴内簾門請出題紙送至公堂分派各管號官承散放甫經領出堂下而該十子等多人狄將題紙搶去棄入水缸内復取出將打毁號栅之木簽架火焚燒數百張並聲言不准散給意在激衆助惡居心尤爲可誅伏思國家設科取士冀拔眞才故科塲條例定制極爲嚴切原冀士子等知功令森然恪謹遵守無或干犯以罹重罪乃川省士習浮動素慣生事只知自便私圖毫無忌憚跡其兇横情狀不特目無官　抑且篾視典章若再姑容不爲嚴究將士氣日壞日甚以後承辦科塲各員惟有吞氣忍辱一切聽其自爲餘則無可措手相應據寳奏明將當塲拿獲之馮藻鏡及認識之馬珍璧等八名並周冕一名卽行斥革嚴行審訊此外尙有多人應俟將現獲之人追究得實並再確切查明傳案提同質訊務得實情照科塲條例嚴行懲辦以遏囂風而儆將來庶幾四川之幸至此次塲事臣初恐提　監試及以下執事各官稍有玩忽不法可以爲該士子藉口之處當覆詳加查考以憑　叅懲處乃迭經查明當該士子滋閙之時並無一人一語　　各該員等遠誤塲事情　 
弊卽彼時再三詢其滋事之中該士子等均無詞以對惟是一味恃横信口混駡是各該員等並無違誤已可共見惟此等狂悖不法之　 
徒皆由臣平日待之甚寛督飭不嚴所致應請將臣交部議處至此次滋事始終僅此數十人雖初次約有數百人實皆由此數十人誘脅勉從逾時卽各知畏累相率潜散歸號未經復出此外各府廳州所屬各士子均皆謹守規矩安靜在號無論如何搕閙並無一人出號附和合併陳明以别良莠免被牽累所有應　刁生不便私圖脅衆洩忿滋事應行確查懲　各緣由謹恭摺具陳伏乞皇太后皇上聖鑒訓示謹奏奉旨已録○○銘安等片再據琿春副都統依克唐阿咨據雲騎尉富珠倫呈稱奉派帶領兵役在堆撥房看管匪犯郭占郭幅二名每夜督同訪範至大月二十一日夜三更不意匪犯郭占乘職等睡熟訊脫刑具踰窗逃逸比及驚覺喊同值班兵等尾　無蹤等情呈報隨派員勘騐踰窓形跡屬實查郭占係委員賈元桂拿獲曾經俱認聽　盜首張洛五等在俄界昻邦畢拉地方持械搶刦殺死高麗多命例　斬臬之犯除派官兵嚴緝　獲外請將該雲騎尉富里布先行咨叅前來奴才等查該城新設副都統衙門尙未修成監獄人犯俱在班粥看管該雲騎尉奉派看管斬梟重犯宣如何督兵嚴加防範乃竟漫不經心以致要犯脫逃實屬異常疏忽難保無賄縱故縱情弊相應請旨將雲　尉富珠倫先行草職以便提同值班兵等解省嚴訊照　懲辦仍勒限四个月上緊緝拿俟限滿有無弋獲再行核辦除咨札所屬一體　緝　咨飛刑部外理合附片具春伏乞聖鑒謹奏軍機大臣奉旨富珠倫着先行革職仍勒限嚴緝餘依議欽此○○奴才崇綺興恩跪者爲敬　查勘　寖配殿等處工程情形較重勢難延緩擬請興修會同恭摺奏聞仰祈聖鑒事竊奴才等前准興京副都統咨據永陵掌關防報稱框西配殿三間後坡中間据擔　損折飛　　落椽望杦檩亦有　朽較重據福陵掌關防報稱茶房三間頭停全行滲漏前後坡瓦片脫節四面飛楷墜落祠幪損壞棚壁脫落　望柱木門窓坎　均有　朽油色爆落鋪地磚殘缺烟筒　塊　嵰台時走錯扇水磚亦皆嵰爛攄昭陵掌關防報稱貴妃園寢茶膳房二間前後坡坍塌飛　墜落　檩木植　爛大木落地兩山墻張閃大春損　版棚𡮦朽磚地　爛門憲坎框均行𡮦爛油色爆落果房二間頭停滲潘瓦片脫落　檩椽望木植　朽前後檐墻膨閃土桂　爛兩山墻張閃大梁　沉磚地　爛版棚𡮦朽門窻坎框損壞油爆落各等情詳奴才等隨卽會派司昌分往詳細獲勘均稱情形較重確與原報無異恭查三陵關防所報工程均逾保固年限情形旣重勢難延緩核對吉方立成本年方向相宜而應枉緊　整方昭慎重茲擬修永陵西配殿三間應揭瓦頭停添换木植椽望拆砌墻垣歸安座台條石油飾彩　見新修理照例核　估需物料銀一千二百五十三兩六鑖九分九厘匠夫銀二百四十八兩三錢零四厘福陵茶房三間揭宜頭停添換木植椽望拆砌　垣歸安座台條石油飾彩畫見新條理照例核算估需物料銀一千零四十九兩七錢一分八厘匠夫銀二百零一兩五錢二分昭陵貴妃圃寢茶膳房二間　房二間共四間揭究頭停添堆木植重砌墻垣油飾彩　見新修理點例核算估醫物料銀八百三十二兩三錢七分匠夫銀九十四兩六錢五分七厘以上三　共估需物料匠夫銀三千六百七十九兩八錢五分八厘查同治十年正月二十四日内閣奉上諭嗣後着仍照章三陵　修俗工估需銀數在萬兩以上堵奏請派屬承修如在萬兩以内者卽由盛京將軍　同工部侍郎辦理毋　聲明請旨欽此欽　在　今此三處工程共估需物料匠夫　三千六百七十九兩八錢五分八厘自　遵皆仍照爾章由盛京將軍會同工部侍郎敬謹與修如蒙俞允卽請旨飭下欽天監師於本年十月内選掃吉期奴才　　　行知到日再行敬謹遵修其配殿　需琉璃料件由盛京工部節令燒造運用所有工料銀雨按照奏定折减章程以一半制錢二五實銀二成五票銀由盛京户部庫存項下動支除將估計清册咨送工部查核外謹將查　各工勢難延援擬請興修緣由會同恭摺具奏伏乞皇太后皇上聖鑒　示　行　奏奉旨已録 
 
