# 1889 - 351 - 4905993

 

Page 1

 
 
[賑物求售] [  申報館協振所謹啓]  
　　本舘自籌辦賑捐以來屢承諸善士以書籍珍奇助賑亷泉分惠感泐五中現計積有剡原文鈔十部金綱經墨蹟一部漢玉　一隻壽字中堂一　士女中堂一軸泰西美談一部津門維記一部原榻萬年宫碑玄秘塔碑銘靈飛經三種石印七十二家評註楚辭一百册邃懷堂詩文全集十一部石印求治管見七百册伏望諸君子慷慨解囊速臨購取庶幾楊枝一滴得以灋遍蒼生乎 
[本館經辦江浙賑捐啓] [  申報館謹啓]  
　　霪霖匝月江浙兩省紛紛報災困苦情形不堪言狀而浙省爲尤甚本舘現擬經收捐欵先其所急一俟集有成數擇要往賑四方仁人君子屬　　浙兩省歴年辦賑之勤勞捐助之踴躍而此時灾近剥盧當必有惻然動念者請卽將捐欵送交本舘掣奉收條隨時登報以昭信實一面棠解　愿妥爲散放早辦一日多活數命不勝盼　之至 
[圖書集成局告白] 　　 
　　啓者本局所印古今圖書集成早已裝釘齊全由預股諸君持票來領尚有未經提取者亦望及時取去以饜先覩爲快之心現在局中尚有若干部留存每部定價銀二百五十兩如有合意者請移玉申報館帳房購取可也此布 
[香港及南洋各埠分設理事官議] 　　 
　　今華民謀生之途可謂廣矣今華民謀生之難亦可謂極矣向時歐西未及通商無輪舶之馳行無火車之飛駛民間見聞未廣安土重遷足跡不出乎里閭見聞常囿於耳目亦惟勤一手一足之烈農自爲農商自爲商已耳道光季年西人事起五口通商之議定民間漸與西人相來往始知海外别有世界其謀生之易較中國實判雲泥於是有輕去其鄉航海而往者顧除猪仔之被誘以去者外苟非貲財富有十萬纏腰斷不能遠涉洪濤經營於數萬里外亦惟翹首西望羡他人之满載而歸爾旣而香港讓與英人貿易地距廣州伊邇一日可以往還因之富者挾貲以行於彼設肆貧者亦可藉傭夥餬口終歲得無凍餒之憂由是欣然而來翩然而往不數十載華人之數已較西人而倍之且十數倍之邇來南洋各邦如暹邏𠰴叻檳榔嶼葛羅巴蘇門荅臘等埠皆有西人之車轍馬跡土人性貪而懶不便指揮乃招雇華人前往工作已而華人愈聚愈衆其稍有積蓄者往往不思復我邦家衣于斯食於斯長子孫於斯買田宅於斯居然如世外桃源别有天地焉特是獲利固勝於中國而一切刑政俱與中國各殊往往華人與土人不各西官曰是必由我斷曲直華人與西人涉訟西官曰亦必由我判是非甚至華人與華人有所爭衡旣無華官以保護之察奪之則亦惟任西官援西例以詰訊雖有寃抑亦無昭雪之期近且西官苛立新章將華人盡法禁阻華人亦惟俯首忍受無可如何噫我國家之柔懷遠人可謂無微不至凡有來華作客者偶被華人所侮無不立時查辦務持其平豈有宇内蒼生而反任其漂泊異邦受人欺辱乎或曰是冝限以時日召之回華依然農自爲農商自爲商俾得安居於故里則應之曰是則不能西國每以地廣人稀爲憂故工作皆資夫機器中國則歴來人满爲患中年勤動常苦一飽難謀苟一旦驟增數萬數十萬生靈無以謀生亦惟聚而作亂耳反不若任其力食於海外有此一條生路庶不致羣聚爲非然則將何以善持之曰非分設理事官不可華人之客於歐西各國者未必如南洋各埠之多猶且　簡使臣設理事維恃謫護以奠其生南洋惟星加坡一隅設有理事此外俱未經設立付之闕如今宜始自香港以迄暹邏檳榔嶼葛維巴蘇門荅臘火奴魯魯等埠逐一分設以保衞我庶民俾華人與土人不和華官得與土官斷曲直華人與西人涉訟華官得與西官判是非至華人與華人有所爭衡華官可逕援華例以折服西官不得揷身於其間若是凡隐海外人民庶得免寃戴覆盆無從昭雪乎或曰旣有領事則必建廨字延幕友設吏胥所費不貲何從得此巨欵將欲支自星使乎則出使經費有限不得多所報銷將欲支自總署乎則素無成例可援恐干部中駁斥籌思輾轉不誠難之又難乎曰亦是何難之有各埠旣有華人豈無富有貲財者設肆其間以權子母卽貧而力作者所得亦較勝於在華今宜量爲抽捐以充經費華人旣得所保衞豈區區者而有吝於心所患者大吏或以無案可援不肯據以入告耳苟入告焉豈有不立時俞允者哉或又曰僕聞昔者星加坡未設理事時郭侍郎曾銜命過此告以爾等覊身異域日受西官之箱制使者意良不忍此行當奏請設官治理庶得奠爾室家華人對以此間西官情誼周摯愛民如子民等隸其宇下大有此間樂不思閩之意似可不必設官今若香港及南洋各埠諸民皆存此意豈不多此一舉反不美觀乎曰是亦無須憂此從前西人規模初創亟須借助於華人是以待華人甚優從無凌虐之事今則華傭日衆土人皆深惡而痛嫉之嗾使西人設法驅回以專其利西人漸漸創爲苛例使華人不得安居南洋各埠爭效其尤網羅益密華人皆痛心疾首日盼中朝之援出火坑一旦見理事惠臨有不簞食壺漿爭先迎迓者哉而尚何虞其不樂華官保衞也因爲此說以告有保民之責者 
[朝鮮近事]  
　　王宫之内修造樓房係美人繪圖華人作工今則改用日人矣○春間衆華商至外道埰買雜糧頗有利息今又請領護照採辦大米○朝人每晩必飲每飲必醉醉則倒臥街巷或長嘯高歌姦引頑童此誠陋習也○朝人洋布行向有舊例不准他人兠賣惟零沽者不與計較今則零沽亦不准矣○有華商欠債不償被債主取回貨物因以强搶等詞赴官控告幸被巡員阻住爲之調處始免雀鼠之爭○道憲因漢　火災過多往往連累商民着龍山領事派人至上海購辦水龍刻已回漢矣○華商盖造房屋侵佔待道被龍　領事拆毁該商心尚不甘伺道憲出署時攔路喊寃道憲拿交領事府子以笞責○朝人患羊癎風跌倒街路終日無過問者可見其心之忍矣○道憲傳諭巡員令於各商號家選擇年力精壯者隷水龍會三人取一五人取二不許推諉夜間倘有火災不到者責罰○日人於漢城東南隅買地一區是處雖有房屋然已破裝不堪矣○華人零沽小商某其子在某巨商號學習生理秋間病斃　以其子身死不明意圖婪索遷延月餘經大衆調說借洋百元遷柩内渡○華商德興號向在漢城西街被火後遷於南街新盖房屋頗壯觀瞻○王恐世子攝政人材不敷任用議定今冬大開科塲廣收人材○漢城南街鮮店失火去巡廳不遠水龍立卽撲救　焚三四家○王於冬月初一日出宫臘於東郊初二日清晨始返○夏間各外道零沽小商並游勇等經 
 
 

Page 2

 
 
道憲拿獲到漢今又四散奔亡矣○華人李姓者無依無靠服鴉片烟死於朝商店内○道憲恐巡查差員或有疎虞又派署中心腹隨員四名每夜率領親兵往來稽查○貢献禮物備辦齊全國王委派官弁赴京呈納○朝官與朝官相遇於路各以扇遮面而行此固彼國之禮也○在朝華商各業皆備近又設剃頭棚一處前所未有也○日人每　由仁赴漢由漢赴仁遞送信件○華商某號持護照至黄海道採辦土貨該處人不通買賣只得懊恨而返○冬令多雨似七八月間氣候之不齊如此○鮮人土音呼野雞爲國王雖其字不同而其音實相類若在華人早知避諱矣○年關將近鮮商拐騙華人錢貨者日多一日○華商裕增祥號歴年買官參由邊門内渡販賣今被鮮人由水路先至上海廣東一帶銷賣及華商到時買主業已買過皆不再買卽或少買亦必揹價因此虧耗不少今華商已來鮮控告矣○今冬天氣過暖鮮地所產皮貨甚劣不堪備用○殷實華商三家各領護照至黄海道採買土物經過黄州鮮官將護照扣留謂須有朝鮮護照方准買貨三家遂將情形告知華官未知作何辦理○在漢華商買到朝人零星雜貨因華船未到具禀於官准其裝日輪一次○王宫之内不知何人暗下地雷被王識破執二太監餘黨悉散 
[租園助賑]  
　　兩廣會舘在金陵之四象橋係謝子受觀察爲領袖觀察自庚辰需次江左見兩粤人士之宦游此地者日衆而無朋簪觴聚之所殊不足以壯百越之鉅觀由是首先創議繼乃醵貲於仕商中之有九者不三年雲斤月斧金碧輝煌實爲各直省會館之冠冕其地又踞秦淮九曲之一畫船簫鼓繚繞欄前左帶八府塘塘廻環如菱花明鏡引水爲池亭臺花木又爲省會内欣絶無而僅有每當春花秋月借景生情居此者幾疑爲神仙福地前月謝觀察以蘇浙賑捐開局欲修卹鄰之誼因邀衆在會館商議適有求賃會舘之戲園來潤色昇平者觀察乃令每月納租金一百元卽以此項全數助賑衆皆首肯現聞事已成交賃園主人定於來年正月初二日爲袍笏登塲之第一日云金陵向無戯　有之自儀鳳始然儀鳳時常滋事園主不勝其擾往往門庭却掃笙歌頓歇盖非常之事無非常之人不足辦也 
[拿獲逸盜]  
　　金陵旱西門外前日有江北擔雞者數人正在較斤求兩忽有似公門中模樣者將此一千人全數扣住腰間取出公文一角　須報明地方官查騐起解大約係六合縣之馬快來緝浦口盜案者據稱浦口與金陵僅一江之隔該處向有城半面依山爲塹城樓三座譙麗翼然江行望之迥北門之鎖鑰也城内額設都司一員距鎭數里鎭上生意全恃江北之負販爲大宗客之來者或御車或驅騾皆自操鞭策望其眉宇誠不足以副腰腹然往往挾千金以牟什一故緑林客多伺之道左出其不意小試焉以爲常一日有東夥兩人御朱輪一輛上載小錢兩梱用麻袋捆扎計各二十五千一搭連内本洋六七十元旣至街卽在某店市小物件當找錢二百文客欲俟投宿旣定再來找付店不可客乃取洋在櫃上易錢付訖臨行口出大言曰窮措大休小覷俺俺車上物大足張此店面不料緑林客早尾其後至是聞言益信其爲多財之賈探投某店夤夜卽糾合二十人僞充巡緝私土之弁兵也者入店指索頃來之兩客店主不知是僞引至客房任其搜括見止有洋數十元蕭然喪氣急携其洋奪門而去衆始知盜爭挈械躡其蹤適斜對門有武卡一座卡勇十人七人者已上夜屋内二人一支更者在簷下傳鼓盜欲過不敢乃鳴鎗擊其燈墮地支更者驚問爲誰又一刀從頭上劈過支更人急閃在一邊大呼有盜屋内人已擎鎗出纔數聲上夜之勇齊回由是街市上各自爲備盜前後被阻止得折回思奪小巷衝出詎巷口早已塞满且有持鎗以逆者爲首之盜見勢難脱乃手十二門洋鎗令一人舞九節鐵鞭輔其後果被衝過僅獲落後二人事主某客亦衣短後在塲衆疑其面目生疎同被禁住翌日某統領又派兵在左近緝獲爲從者兩人一并解交六合縣研訊當將兩客撫慰釋放次訊盜始知伊輩皆受雇而來允事後各人給雇值五元今贓未到手而事機已破爲首又逃總求恩免又訊知都以賣鷄爲生平時常在金陵貿易故捕快遂帶眼線到此偵伺數日矢不虚發中必疉雙不可謂不善于破案目下惟爲首之犯尚不知其下落云 
[布號倒閉]  
　　金陵花牌樓地方有新開之宏大布號生意認眞過者咸知其泉源之有本上月胡義隆縀號忽然倒閉宏大被空銀四五千兩由是諸存戶各向宏大支銀宏大轉向胡姓催逼一如鏡花水月可望而不可卽宏大主不得已卽行閉門一面自投上元縣請官管押家眷亦各星散諸存戶遂移行李於其室相守已經匝月宏大主竟一籌莫展究不知如何結局也 
[觀察仙逝]  
　　金陵籌防局總辦章藴卿觀察爲人精核皖人士之以同鄉禮晉謁者相對面冷如冰而詞氣之間更有一種雲泥路隔萍水無緣情景因此人皆畏之以包孝肅目之有姪號北九遂比之爲包北九上月忽得膈食症百治罔效竟於十一月廿三日丑時如梁武帝之呼荷荷而殂生榮死哀　察有焉 
[山陽賞格]  
　　今秋山陽縣出一命案迄今正兇未獲山陽縣特大令誠恐該犯遠颺懸賞購緝用物照錄報端以廣傳播山陽縣正堂特爲懸賞緝拿事案據光緒十五年九月十三日城内鄉地尤登科　稱九月十二日初更時分身等聽聞人聲吵嚷查據王女投稱伊　陳王氏家傭工陳王氏内姪王大隆來家閒談吃飯說其母王吳氏要來令伊開門探望未見忽聞陳王氏聲喊動刀戳傷伊卽轉可王大隆用刀向砍被嚇倒地王大隆卽棄刀跑逃詎陳王氏咽喉受傷旋卽身死等語身等往查屬實理合報騐等因據經騐訖禀報並曾營飭差緝拿在案迄今兇犯未獲誠恐遠颺除加差嚴緝外合亟縣賞緝拿爲此格仰諸色人等知悉有能拿獲此案正凶王大隆賞洋三十元聞風報信因而拿獲者賞洋十元持格請領捐廉　待决不食言須至格者 
[揚屬歲試紀事]  
　　揚州府屬歲試日期早經登報兹悉楊大宗師通州試畢於上月十一日按臨泰州盖揚州貢院向在泰州也文旌登岸後於十二下學𢫈香講書十三日考試　屬生員經古賦題自有歲寒心賦以南有丹橘冬猶緑林爲韻詩題賦得濯錦以魚得魚字五言八韻擬韓昌黎嗟哉董生行十五日考試闔屬童生生經古賦題舌耕心織賦以王勃所至金帛豐積爲韵詩題的皪梅花草棘間得梅字露筋祠五古又牌示十四日老府東高三屬生員十六日江甘興生員十八日儀寶泰生員至闔屬文童亦係分作四塲考試二十日試江甘儀廿二日試高寶廿四日試興東廿六日試泰州約計嘉平月朔文塲可以竣事初二日卽可接考武塲矣 
[九江試事]  
　　江西學政龍文宗於十一月十四日按臨九江舉行歲試十五日行香放告十六日考生童詩古十七日六學生員歲考十八日覆試生童時古十九日考德安瑞昌彭澤三縣文童二十日覆試一等生員二十一日考德化湖口兩　文童二十二日調覆安瑞彭文童二十三日考試教官并補歲考考貢二十四日調覆化湖文童二十五日總覆二十六日考武童步箭兼發新生案二十七日又考武童步箭兼補武生歲考二十八日考武童馬箭二十九日考武童技勇十二月初一日出五屬武童案初二日起馬按臨饒州○龍文宗嚴以御下寛以待士生童各塲並不搜檢且准斷燭俾得各盡所長出題新巧絶倫俾杜絶夾帶陳文之敝○二十六日文宗牌示云德化縣文童頭塲堂東三十五號該童犯規攺坐堂西惟卷中文理尚爲清順爲前列中出色之作本院雖有愛才之心亦不敢顯違功令深爲惋惜飭兩學將該卷註佾生册以示鼓勵予有厚望生其勉旃益見文宗作育人才之至意 
[皖垣雜志]  
　　委辦運漕厘務史蓮督太守奉大憲檄委署理和州篆務所遺差使經阿方伯札委本任和州羅輔生直刺接辭直刺奉委之下卽交卸和州篆務赴省謝委然後束裝前往當差○沈仲復中丞莅任以來講求士習整飭戎行善政所施口碑載道邇來率同營務處丁潛 
 
 

Page 3

 
 
生觀察逐　箭道中閲看緑營兵丁操演亦有備無患之至意也○前任安慶府經廳楊構堂少尉之太夫人於月前逝世　於十一月二十四五兩日開弔二十六日出殯一時吊者雲集熱閙異常 
[袁江官報]  
　　新補東海營都司蕭都戎光勝於十一月二十五日由省抵浦謁見漕帥隨卽捧檄履新○前署清河縣張大令沇清於十一月二十八日回省○調補淮安軍捕通判鄧通守心茂於十一月二十九日由江寗來浦謁　漕帥旋卽赴任○調補江寗南捕通判盧通守宗清於十一月初九日由淮上赴省垣○候補同知姚刺史夢麟於十一月初十日赴漕轅禀知起服回工○候補遊擊何游戎士元奉漕憲委中營馬步隊帮帶差○候選布理問吳推官吏寛奉漕憲委學習文案○候補遊擊歐陽游戎　松奉漕憲委淮海水歸左營管帶差○候補鹽巡檢袁巡政興哲奉漕憲委赴善後局差遣○候選訓導丁廣文荀奉漕憲委赴淮郡稽查義學○候補直隸州許刺史佐廷奉漕憲委總理稽查豐濟倉事務差○候補閘官任君壽康牽道憲委馬邏巡緝差缺 
[憲示照錄]  
　　籌辦蘇浙賑捐滬局二品銜分巡江南蘇松太兵備道龔二品頂戴直隷候補道沈三品銜安徽補用道　二品頂戴江蘇候補道胡三品銜江蘇候補道吳二品頂戴江蘇候補道聶爲出示曉諭事光緒十五年十一月十二日奉欽差大臣兩江爵督部堂曾札開照得江蘇之蘇松常太浙江之杭嘉湖等處濵臨湖海間多湖蕩本屬水鄉西成較晩本年八月以後陰雨延綿始則低田受害乃淫雨四十餘日高阜之稻粮棉莖受傷發芽老萎殆盡寗屬及沿江州縣皖省鳳陽泗州等處旱稻間有登塲晩禾亦不免被淹浙東西各屬先被蛟水繼以淫雨被災尤甚至杭嘉湖等處桑株半被淹浸倒壞該處客民衆多情形尤爲岌岌朝廷撥帑賑撫分飭彈壓卽經欽遵辦理本爵部堂復將蘇浙等處災重欵絀各情馳奏請仍開辦賑捐藉拯災黎以定人心惟災區太寛爲日甚長現屆隆冬啼號更慘本爵部堂軫念民艱不忘寢饋亟應多方籌勸以期多活災黎仰副朝廷德意應卽分派大員在金陵上海分設捐局作速妥爲勸辦除分别咨行外合特札飭遵照廣爲招徠各處官紳商富樂善好施一唱百和傳爲美談該道等誠心勸募定更踴躍輸將一俟捐有成數隨時禀報聽候分撥接續濟賑所有該捐生等捐輸銀兩由局收解者均　彚案核奬倘有捐助鉅欵本爵部堂當爲奏請從優奬敘以示鼓勵而資興感具隨局辦事各員卽由該道等遴派禀報仍將開局日期具報等因並刊發關防一顆奉此本道等遵於十一月二十日在上海設局開辦除分别申報咨行外合行出示曉諭爲此示仰紳商人等一體知悉今年蘇浙兩省水災甚重不减於道光十三年窮黎困苦人所共知亦無待贅述朝廷宵旰恩詔屢頒兩省紳商各自募賑以救其鄉閲時亦久聖慈廣被好善之胥同本道等欽感之忱已非一日兹奉飭設局統籌務望各處紳商人等同抒樂善之素懷藉解倒懸之民命捐欵無論多寡自數十金至數百金不爲數千金　數萬金不爲多銀兩由本局收解者均爲彚　請奬具欵巨者立卽禀請專案奏奬俾得各受榮名抑且永貽陰德望切盼切特示 
[法界火敬]  
　　昨晩十點鐘時捕房鳴鐘告警分明五下探係法租界興聖街失愼其時租界各洋龍紛紛馳往灌救得卽熄滅閲係三十七號花衣店　上起火迤東燒去五六幢西至吉人樓茶館止至十一點鐘卽已烟消焰熄至其細情容俟探明再錄 
[携墊候訊]  
　　昨晨關道憲龔觀察松海防同知劉司馬上海縣裴邑尊詣城隍廟拈香觀蔡行禮方畢忽有王得勝突如其來亦要叩拜爲護勇喝阻十卽將墊子携之而奔護勇追上將墊子取回土與護勇爭毆裴邑尊飭差將王帶回訊辦 
[監守自盜]  
　　利源鐘表鋪主李賢友投英捕房報稱夥友陳桂生竊去金表二枚銀表五枚自鳴鐘一架包探陳阿九查得陳已住姑蘇急難提棨李因向陳之薦保人李開祥理說開祥情急吞烟意圖自盡經人解求筣免身亡隨由該包探派夥往蘇查得陳已將各贓售去避匿無蹤同業人王明林曾分用贓銀遂將王帶同滬上捕頭命一併解送公廨蔡太守飭將開祥及王暫行管押諭令李投公堂候訊 
[縣案彚錄]  
　　鄭紀氏扭控媳婦龔氏背夫私奔叩求究辦前日經帮審委員詹明府升堂訊究鄭氏稱小婦人生子四人第二子名阿桂於十九歲時娶龔氏爲妻詎該氏性情輕簿屢次私奔小婦人迭次訓誡怙惡不悛上月初竟隨隣潛逃在外四處尋覔殊無蹤跡前日因事到靜安寺忽然遇見媳婦當喚阿桂到來扭住送案究辦阿桂稱妻子不守婦道不願領回叩求發堂龔氏稱文夫性甚頑劣時被痛打不得已而避匿叩求鑒宥明府命紀氏將龔氏鞭　一百下命阿桂再鞭王十下責畢明府餾令領回管束紀氏不願具領明府乃飭父官媒看管候示○尢姜氏前控寡媳宗氏不安本分當經提訊責令領回管束前日姜氏投案喊控經詹明府升堂訊究姜氏稱媳婦宗氏自蒙責番領回之後初尚相安近日仍萌故態竟將房屋私自出賣叩求究辦明府着候飭傳地保到案查明核辦○陳顧氏許大有將女兒擅自　醮與王姓爲妻由蟻媒林天順說合一案迭紀前報前日經詹明府升堂訊究林稱此案業經勸妥小的貼洋十二元給子顧氏叩求鑒宥明府判令林出洋二十五元許出洋五元并飭王姓出洋二十元給顧氏具領完案如王姓不愿出洋卽飭提案訊辦 
[英界公堂瑣案]  
　　宋　生向宋立生索欠爭毆由巡街印捕拘入捕房捕頭解送會審公廨蔡太守飭押候訊斷○某甲本與陳吳氏有私比翼鶼鶼儼同伉儷兹因口角互扭至捕房捕頭命將甲暫行管押該氏飭包控陳阿九解送公堂蔡太守諭令發官媒收管以待與甲質訊○包探沈金隆見湯松泉持洋槍質錢因卽拘至捕房捕頭命解送公堂請訊蔡太守飭暫管押○汪杜氏扭邱柳溪至公廨訴稱邱誘開烟館吞沒本錢蔡太守飭該氏繕其訴詞邱暫行押候訊斷○慶豐當夥潘宏生以源成質鋪夥吳冠三至期不付票洋扭至公堂控訴蔡太守飭將吳管押候訊 
[法界捕房瑣事]  
　　昨日下午有小工數人在新北門外新開河附近火焚棧内挖得零物分派不公因之毆鬥某甲乘忙亂之際取物遁逃衆人見而尾追將甲擒獲抛擲河中其時潮水正漲勢甚滔滔幸工部局木工在河于工作見此情景急將行兇人獲住其一其餘見勢不妙紛紛遠颺木工遂囑船夫用篙將甲撈起連拘獲之人送入捕房備捕頭命將行兇人暫行管押俟堂期解案究辦又有二人亦至是處棧内挖得淡菜一簍正欲携之而去適有包探夥瞭見將二人獲交巡街捕帶至捕房○流氓朱禁租某甲棉被一床押錢花用甲向索無着口角忿爭朱反將甲痛毆巡街捕　之拘至捕房管押 
[病愈助振]  
　　天南遯叟昨交來英洋二十元因妻病愈通違愿指助蘇振者敝所拜領之餘謹爲災代謝似此心存利濟行見諸福駢臻正不僅勿藥有喜也[  申報館協振所拜志]  
[來啓照登]  
　　寍慈北鄉歲遭凶歉　萬飢民嗷嗷待哺歴經諸善士諸同鄉飢溺厪懷慷慨集捐用拯餓殣邇舉冬賑尚可藉以敷衍轉瞬春來兼遇閏月爲時久遠捐貲易罄相繼爲難不得不効發棠之請倘蒙仁人君子囊解相施務祈寄交上海北市濟陽里公大錢莊寗慈收捐公所　解災區卽掣收條并俟彚齊列報憑以核實谿闔邑公啓 
[上海文報局與昌棧高易行三處協賑公所刊布光緒十一年至十三年止粤蘇直東賑捐徵信錄公啓]  
　　啓者敝三所自光緒十一年 
 
 

Page 4

 
 
夏間經收賑捐分解粤蘇直東等省至十三年止共計規銀五十八萬八千一百九十兩另八錢五分二厘早經繕造徵信錄因侯放賑諸君報銷彚刊一起以致稍遲現經嚴佑之先生將十一年分粤賑報銷張雪堂劉蘭階張廉泉三先生及江寍公所將十一年十二年分蘇賑報銷潘振聲嚴佑之金苕人三先生將光緒十年六月起十四年三月止東賑報銷金苕人先生將光緒十二十三年分直賑報銷先後交到合印刊呈公鑒除經分别寄呈外恐有未周特再登報聲明如有輸捐善士處漏未寄奉者卽行函示以便補寄至於十三年八月起豫皖賑捐徵信錄亦已付刊一俟刊就卽行分送先此奉聞伏乞公鑒[  上海文報與高易協賑所同人拜啓]  
[收解同登]  
　　時值冬寒災區尤苦嗷嗷侍賑急等燃眉此正倒懸待救之秋而善士濟貧之侯也粤省愛育善堂前因各省災祲屢來鉅欵藉救生靈此次蘇浙水災業經匯寄二批曾登申滬兩報日昨又由愼和祥號匯到第三批期票二千元合規銀一千四百四十兩代領之下欽感莫名當此災民千萬淪落無依東徙西奔飢寒交迫荷蒙源源接濟殘喘復延此德此恩不獨蘇浙災民感激無極也謹代災民望雲叩謝○再啓者敝所於十一月廿八日會同文報局彚辦浙江第二批賑銀二千兩至杭垣同善堂辦賑諸公總收分别散放合併聲明十一月廿八日上海四馬路高易籌賑同人陳德薰等誌 
[與滄浪軒主游楊樹浦大花園歸途車中口占]  
　　花園景物醉西風車馬紛紛夕照中異獸珍禽皆眩目遊人快覩各爭雄映雪館主席元惠稿 
[秋興八首]  
　　落葉紛飛東復西朝朝對景自含悽不逢龍女將書寄欲與鮫人迸淚啼涉世恨多煩惱事悲秋吟徧感傷題鄰家尚肯賒佳釀拌得間來醉似泥○刮目應看舊阿蒙鏡前一笑樂何窮本非精衞難銜石不是畸人亦御風廷草只　隨意緑海棠終帶斷腸紅荒居久已無隹客一任塵埃满室中○隻手扶危力未勝欷歔訣别酒如冰紅蠶抵死絲猶縛緑䗶成灰淚尚凝永愧非烟遭屈辱差言弄玉共飛昇依然不改英雄槩斬破情關第一層○知已平生有幾人一回思憶一傷神得來瑶草非無福買到明珠反　眞立誓　難酬宿願懴情何必哭殘春蒲團坐着終宵穩纔是金剛不壤身○大抵交情海樣深誰輕曰璧重黄金連枝賴有相思豆故物猶餘未典琴花爲　　無傲骨人惟才大轉虚　明知飲啄皆前定倦鳥何妨返舊林○身世何嘗不可憐萬緣岑寂學枯禪笙歌隊裏回春夢羅綺叢中悮少年崑有緑珠甘墮節幾曾紫玉慘成烟茫茫着我千秋後企慕芳徽亦枉然○何須潦倒慨窮途把　高陽舊酒徒僕面風霜城上草驚心歲月并邊悟處囊權作毛錐子出胯方爲大丈夫從此湔除脂粉氣銅琶鐵板學髯蘇○神仙許我住瀛洲蹤迹原如不繫舟愧乏功名書竹帛只餘談笑動　侯閉門且鍊十將劍失路休嗤季子裘會向金臺求駿馬天涯海角了恩仇[  高太痴稿]  
[江督轅門抄]  
　　十一月十四日候補道周家騎謝委會辦支應局差知縣皮壽頤辭赴下關厘局邢毓馨銷靖江厘捐局差○十五日署盱貽縣黄國城缷事○十六日山東知府何泰臨見○十七日署淮安府羅章缷事○十八日直隸州胡雲衢銷下關厘捐差○十九日馬光勛缷署泰興事並謝飭知准補沛縣調署南捕通判盧宗清謝飭知任事 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[五十自壽述懷用袁翔叟壽詩韻勉成俚句六章錄呈方家吟壇郢正並乞和言]  
　　丈夫七尺歲寒身暫借蓬廬效隱淪作客不堪愁裏老封　偏是夢中眞門高閥閱承先澤價重驊騮逐後塵索得簷前梅冷笑黄金浪擲竟忘貧拔劍狂歌易感秋債臺　級倩　修十年棣萼抛廬阜一夕曇花萎海陬阿女殁於滬上今兩月矣報國杜陵虚有願出關鄧禹枉多謀庚辰奉公至烏魯木齊大營鴻嗷遍野渾河决時東省水災高日難禁涕泗流海市樓臺蜃氣昏焚香掃地鎭吟魂碧梧挺秀孫枝長阿孫今十齡矣丹桂流芳祖蔭存好約耆英開壽寓狂邀風月拓名園杞人垂暮憂天切要把芻蕘獻　尊瀛寰遍歴九州城又向春申江上行藏器願爲知已用抒懷肯對　流傾　如蠖屈平生恨舌辯雞談四座驚千里鄱湖歸未得故園松菊已榛荆臨流獨奏伯牙絃一曲清商一裝然命值迍邅非自棄才逢抑塞更誰憐也知精衞難塡海果否媧皇擅補天薄宦風塵逾廿載清心已愧　山泉慚無補世且投閒人海藏身絶俗攀半榻琴書詩四壁一庭花木屋三間籌添大衍鴻鈞轉信盼中男雁字還笑舉霞觴邀月醉千愁萬慮合全删[  已丑小陽月古西山民李根源舲仙甫稿]  
[申報舘恊賑所經收江浙賑濟十一月廿六日至廿九日止第十三次清單]  
　　廿六日麥宏煊求平安十元洪步雲錢六百四十文鄭朝正錢二百五十李展臣錢五百文左博文錢二百五十徐兆熊錢二百徐煥文錢二百八十文無名氏錢二百四十文陳松年錢二百文李仲明錢一百文張廣茂錢一百文徐沐庭錢二百八十文陳益泰錢一百文康安樂錢一百文以上十三戶來洋三元　西蔚豐厚同人求平安順逐洋二元勉力齋洋二元克復齋洋二元補拙齋洋二元無名氏洋二元聚沅公記洋一元蔣沈倪公記洋一元仰止山房洋二元培厚牙洋一元益源堂　一元八齡童子錢四百文吉瑞亭錢四百文無名氏錢二百七十文以上八戶來洋七元吕惇堂錢五百另五文見善必爲士祈消災降福二角心與力違士祈家宅平安一角種德居士求子讀書長進長命百歲三角誼念桑梓求合家平安洋一角心存惻隱求諸事順遂洋一角補過子求延年益壽洋二角三晋源票號交來超慈室銀五十兩昇萱堂銀三十八兩慈航山人銀二十兩延齡堂銀十六兩裕後堂銀十兩祈訣山人銀十六兩會仙堂八兩履亨堂三兩性命兩得人銀五兩大還書屋一兩今是軒銀十兩曰昇號銀四兩延僧記銀七兩虔記銀一兩誠拜堂銀三兩懺字銀九兩超昇山房銀二兩慈靈菴十兩昇列堂銀五兩隱記二兩界字八兩清净山房十兩極樂山人銀九兩長明堂銀六兩報恩軒銀十四兩遺羹永募人十兩岡極號銀五錢市隱山人銀五錢形記銀八錢神室銀三錢俱字四錢妙有山房二錢謙記銀一兩道泰三錢合字七錢眞記九錢思記三錢親字二錢罪字五錢人號四　以上四十戶來銀二百七十六兩申規元二百九十五兩另四分務慈堂洋一元售金石屑一部洋二元五角○廿七日售光世韋來舊畫軸洋二元王　馨堂洋二元羣賢居　一元衆志堂洋一元心願氏一元王蓉甫虚對洋一元不留名舊書一部求安氏洋廿元補過氏諸大善土洋四元○廿八日朱樂道堂洋十五元不留名洋二元大昌洋二元濟陽氏洋一元東海氏一元東泖敬義堂劉爲病危險許愿全愈洋廿元郭藩善士代募仁和了願子洋四元永益壯洋一元王永昌錢五百文徐雲逵錢五百廿文以上三戶來洋二元泰豐祥洋二角梁文炳洋一角盛永發洋一角許恆興洋一角胡玉山一角江　興洋一角譚聚生堂洋一角楊逢春二角葉正春洋一角周亨甫一角汪恆昌洋一角汪興洋一角萬成洋二角龔介甫一角邵連章洋一角程紹賢洋一角王青陽洋一角龔禮簾洋一角熊少光洋一角鼎豐復號洋二角張緒賢洋一角王青高二角王艮州一角吳正興一角譚周臣一角任楚卿洋一角陳大倍洋一角朱錦山洋二角江尚發洋二角黄帮　洋一角丁完初洋一角宋文善洋二角耿旣聰洋一角吳碩鰲一角方榮慶堂洋一角金恆隆洋一角陳文慶堂洋四角楊承厚堂洋二角金傳經堂洋三角陳保貞洋二角金式榖堂　二角楊映奎二角王文巍二角章輔庭二角　鳳之洋三角謝鳳兮三角張燮亭洋一角李保元洋一角劉鴻基洋一角王内元洋一角王内元洋一角五江恊盛洋一角楊海山洋一角　卿之二角吕雨田洋一角薄訓常洋二角　忠鉞洋二角劉之亭洋一角張傳德洋一角程鵬翥洋　角胡兆臣洋一角無名氏洋一角楊吳姚洋一角五分曹汝權一角程長裕一角無名氏一角鄭梧罔錢五百王桂榮洋一角王筱恋一角陳杏春一千黄永成錢四百文馬世恩堂洋二角無名氏錢二百五福堂洋四角芮德興洋二角無名氏錢二百程汝齋洋九角五分以上七十七戶來洋一元本洋十二　氷平安洋六元吳丹壑洋二元楊杏生洋二元○廿九日　左禮溪太原氏十二月吕宋票二條五千四百另二號八千五百號太原無名士又吕宋票一條二千二百六十五號　敏志錢一千心願錢七百隆山記錢二百無名氏錢二百又四百文又二百又張記錢一千文鎭記錢一千文仁記錢五百五十文以上九戶來洋五元程朱氏發肝氣舊病求卽愈洋　元謝幅佑錢二百文陳穎川堂錢二百文常平安堂錢一千文莫留餘堂錢二百文以上四戶來銀一兩另五分徐敏愼堂洋二元徐三吉洋二元賀許氏銀五兩賀梅生銀五兩賀秉衡銀五兩賀樹仁銀二兩賀鳳九銀二兩賀慶貞銀二兩温州正和局洋五元寗人傳寶常洋五角曝書閣主洋十元夏生記洋五角王財記洋五角　繼福洋二角鮑禮甫二角張雨汶三角王大有二角主鎭記洋一角管年墉洋三角李鳴岐洋三角林筱葆洋三角彭偉生洋五角陳石菴洋五角桂卿五角鐘授德五角吕世泉二角陸在高二角羅鄭氏一元杜阿福五角王松林洋三角張松林洋　角黄雪堂洋二角王雲堂洋兩角李位新洋五角姚傳順洋四角洪家駿洋四角余鴻年洋二角方保洋二角林加官洋二角馮世明二角吕氏一元刋江乙林居洋一元吳益生交來知足軒洋二元黄畹夢生對六付售洋三元隱名氏諸公名對廿九付洋十四元五角又中堂九張洋四元五角又屏條十一付洋十一元許海珊海上忘機客灶神馬一百十張洋四元四角金陵無名氏洋二十元安豐隱名氏洋十元○共收洋二百三十一元四角銀三百十七兩○九分本洋十二元虚對洋一個錢五百另五文十二月份吕宋票三條舊書一部 
[海寗附賑捐藪第一次清單]  
　　本所開辦以來疉大善士槪賜解囊除隨時掣奏收票彚解附賑外合再刋報徵信仁漿義粟饋貧之德紫隆　厦大裘庇寒之願斯溥謹代災黎百叩鳴謝計開承德堂宋捐米一百石棉衣一千件惠迪堂徐捐米五十石指助海寗城中疆恕集將廠鄂岸運商洋二百四十元隱安早堂張二百　陳秉彝　洋一百元沈惇裕洋五十元務本堂蔣洋五十元傘墅邨農洋廿元福生義莊煤炭公所思補拙齋爲善最樂四戶各洋十元福昌敦大成湧記二戶各洋五元寶善廬　茂堂一　三　各四元黄省三義成隆昇榮泰莊三官工資萃和　盛和仁成行八戶各洋三元復德宏生余錦甫大隆尤子均恊盛居敬堂碧雲居恆足堂九戶各洋二元萬生德源立大順成榮昌萬豐萬和黄敬斐三和升泰謙記恆大成源和仁元恆和純庵崇善堂古宜陽氏復源丁福潤松茂同益彚成福昌成三增廿五戶各洋一元以上收洋七百九十四元付棉衣洋一百三十元另四角付托久大辦米洋三百元十一月廿九除付結存洋三百六十三元六角下月解付聲明[  寓滬募海寗附賑公所同八謹啓]  
[掦州復茂恆代收轉解山東浙江賑欵清單]  
　　五名氏善士洋二百五十元泰興李三十元極陞清灾十六元馮鍾氏求子病愈十元劉雲衢求合家平安亷姪聰健十元康周四十元無名氏十元張太太錢二千錢永椿發記五元幼身一笑廬三元袁鳳英一元爲了細秋延壽三元朱順卿十元栢莊　一元　蝶仙爲子歲延壽六元王雪村三千文無名氏二十元三高堂王元餘慶堂來揚鎭捐册共湘平銀二十兩周春雲二元大善士錢四千二百細秋菴主人五元金受君四元王者香一元無名氏銅洋一元丁錫疇二元趙王　錢二千無名氏五元如　二元張煜廷二元懷手求病愈十元翼手求平安五元無名氏二元陸嚴氏二元無名氏四元汪寶忠三百文丁連生丁連喜各一元保合家平安二十元無名氏七百文存營代母二元春發永羅少春各二元馬昭成三十元元康手顧潤生十元白沙錢聚奎堂求病愈一元六慶堂一元李萬慶錢六百文無名氏二十元海陵信者一元無名氏一元郭印山堂一元徐鳳姑延齡二元錢二百文康客八元安豐無名氏病愈六元隆記二十元青手十元興化酬神十元無名氏四百文不留名二元肖厘氏二元孫德生三元元康手二元存德堂十元小鎖平安二元無名氏求病愈五元高永祥一元無名氏錢六十三文又二元又收水災圖四十一號册東臺合順一元恆遠十元無名氏十元無名氏二十元吳廷熙一元無名氏錢四千　百五十文無名氏錢四百無名氏二元又收桶捐洋共二十三元錢一千四百二十文又助浙江賑李均求症速愈十元陸張氏同子開泉二百又無名氏五百文無名氏錢四百無名氏五百　無名氏一元慶子虔求冥福十元無名氏一元李均急求速愈多進飲食十元○敝所除起解外仍求諸大善士源源接濟俾資續解合併聲明 
 
 
