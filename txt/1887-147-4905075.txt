# 1887 - 147 - 4905075

 

Page 1

 
 
[古今圖書集成告白]  
　　本局所印古今圖書集成一書今年八月底可以印竣所印共一千五百十部非同木板可比此法不能添印此大舉若非承各股友投股集印實難舉辦恐日後繼行非易故本局所存未賣之書必欲漲價前此招股之時來投股者共計一千一百五十股並後定每部二百兩售出之外尚存書二百部今擬先售五十部定價二百五十兩其餘書後當再行定價特此布聞[  圖書集成印書局主人啓]  
[新選大題文富開印告白]  
　　近來所出石印大題又非将舊文互相傳抄卽将庸惡淺薄濫竿充數雖自稱幾萬篇面仍不能備題徒耗紙墨甚無謂也醉經室主人深知諸弊恥與人同廣延名宿專選時下罕見之窗稿擬作硃卷課藝凡已見于刻本石印者槪屏勿錄名之曰大題文富得文萬五千篇每題一文並無其二亟付石印以供揣摩至于字畫清晰校對精良較他書格外認眞刻卽開印年終成書賞鑒者請向四馬路仁濟醫舘南隔璧德昌質鋪内取閲樣張可也此佈[  點石齋代啓]  
[精選石印巧搭網珊出售]  
　　自泰西石印之法盛行大題小題選家林立靡不搜羅宏富集成藝林之大觀惟巧搭一書從無專選巨帙以供揣摩未免闕如茸城頌萱室主人竊有憾焉爰取同人名手搭題窗稿以及歴届歲科試藝各省書院傑作羅致極廣剔選極精計得巧搭文四千有奇交本齋石印名之曰巧搭網珊其已見於向時石印諸書中者槪從割愛准於十二月十五出書每部分訂八本定價洋四元四角在上海南北申昌及各書坊外埠申昌發售如願躉購者問法大馬路南申昌面議價從格外此佈[  點石齋主人啓]  
[石印增廣四書小題題鏡]  
　　講義主疏解行文之法不詳制藝主行文疏解之功殊略操筆爲文於胸無明鏡難矣是書於小試疑難題無所不載先明作法次列摘句間附僻典論題理則簡而明論文法則該而備實兼講義制蓻二者之勝第原版久患模糊　近時坊間所售者舛悞旣多脱漏亦夥識者憾焉今卷石山房主人購覓善本再三校勘於原本之固陋者潤色之簡略者推廣之洵稱有美必臻無瑕可摘顔曰增廣四書小題題鏡倩善書者一例寫竣並加圈點以醒眉目交本齋石印計装訂八本外加錦套每部價洋一元八解准於五月内出書售處在上洋南北兩申昌如欲躉售請至英大馬路南高陽里萃昶祥縐荘及本帳房面議可也[  點石齋代啓]  
[論近日拐匪衆多之由]  
　　上海一隅五方雜處輪船來往四通八逹藏垢納汸則查察匪易高飛遠舉則逃避無難故匪徒之聚也爲最衆然未有若近日之尤甚者近來拐賣之案無日無之陳竹坪先生以保赤爲心時復費心費力代失孩之家招尋不惜重費懸賞以覔往往失而復得者有之然數日之前一日之中尋得兩孩又失去三孩陳君爲我言之幾於怒髮上指盖拐匪之多至於如此也余自遷居祥春里僅兩閲月耳而前後聞失孩者巳有三人一則卽在祥春西里年祗五歲一則在會杳　中年九歲皆女孩也一則在平安南里乃祥春里之斜對門一男孩七歲忽焉不見其父母號泣高呼慘不忍聞其後不聞在珠還之信何拐匪之神通竟如此之廣大也或以爲陳君不惜重賞故旣失之孩多有送回者又未嘗有絲毫食言此或可爲失孩者幸顧此等匪徒拐孩以去亦不過售錢而已近日某家女孩之失以父母素所鍾愛不惜重賞務求必得自五十而增至六十又增至七十彼拐匪伏而伺之譬如在洋行聽拍賣之價俟其價已還足乃出而拍定安知此等拐徒不匿於四近探得賞洋豐足而挽出一人送孩以獲賞仍不啻賣於他處之值或賣出尚不及此數而送孩之人又不便執而窮其根柢恐後此再有失孩縱懸賞購緝人将裏足不前惟有一經有人送到照賞格之數酬之而拐匪豈知天理以陳君之實心實德雖曰可以感頑而起懦要亦不足以回若輩貪殘之性吾恐此輩中人竟有竊以爲得計者矣蓋懸賞購緝實爲尋訪之妙策所謂失之東隅收之桑榆也此陳君之力所能爲也必令拐匪聞風匿影不敢留蹤於滬上此保赤之上計也而非陳君之權所能爲也夫推原拐匪之所以衆一則由於賭塲之盛無業游民日見其多一則由於烟館之多蟻媒痞棍有藏匿關説之地一則由於妓寮之盛凡有幼孩皆有出售之處一則由於輪船四通八逹可以遠售於他境有此數者而孩之遭刦者所以多也然欲絶此數弊亦未嘗甚難特無如無人焉以陳君之心爲心而有權者不肯用其權有力者不肯盡其力則固無可如何耳賭場之害人也最速朝爲富人暮卽可成貧士欲求反本苦於無資則百計謀財而拐之機動蓋竊物必在晚間且必須身入其室拐孩則白畫亦可動手且見則誘之不必身自胃險也今上海之賭塲虹口獨盛恃其非巡捕耳目所能及又恃其人數衆多巡捕亦恐有寡不敵衆之慮不敢動手而於是明目張胆爲此陷人之坑彼租界中及城内深房邃室非不聚賭然彼等雖負尚不至計出於拐孩惟新老賭臺人類最雜此種匪徒往往混迹其中苟欲驅而禁之不過一紙照會一聲號令耳賭徒雖衆究不敢與捕爲敵倘以全班巡捕臨之未有不驅逐盡凈者矣如此則杜弊之一端也大小烟館在本埠租界不可以數計而若輩蟻煤痞棍往往羣聚於其中凡有密謀秘計交易過付無不於烟館乎需之有此便易之會所拐案之所以多也今欲盡禁烟館其勢不能則惟有暗派巡捕於各烟間時時密查暗訪凡見有前項蟻媒痞棍相與密談卽緝聽而拘獲之懲一可以警百以後不敢在烟館聚謀則少一窟宅又杜弊之一端也至於妓寮則本所當禁特以地屬租界西人藉此以爲招徠商旅开收燈捐之計故不能禁然不能禁其不開又何妨禁其不買乎夫禁之者非曰不准買也凡妓館欲買女孩必先報知公堂捕房果其來歴分明根底確鑿者聽其交易但令具結以存案其不報者罪之将所買之人發善堂如此則來路不清者無從出脱而拐匪之計竊又杜弊之一端也若夫輪船往來則更斷不能禁惟有於出口進口之際認眞稽查前者已曾舉行然始勤終怠恐所不免則當時時警省刻刻勸勉必令出入各船無一遺漏而後已則彼拐取男孩携至遠地鬻爲人奴或如閩人之購爲螟蛉者其風必将漸絶此又杜弊之一端也此數端者事則皆所易行特其權則不在下而在上陳君雖有善念卒嘆爲有志未逮而有父母斯民之責者曾未聞起而行之嗚呼是則可悲也已 
[本館接奉電音]  
　　昨接在京友人發來電音有本月十一日旨二道敬謹譯登○閏四月十一日奉旨殷如璋着恊理京畿道事務欽此同日奉旨稽察廂白旗漢軍旗務着德本去欽此 
[輪船失事電音]  
　　昨日上海接到外洋電報云德國輪船公司之阿德輪船在印度洋面失事所有船上諸人有水手四名逐浪而去其餘則皆經救起電音止此其詳細情形容俟續聞再述 
[京師近事]  
　　客秋内務府因南苑圍墻坍塌甚多而工程過鉅無欵可籌因商諸户部查得歴任海關監督虧 
 
 

Page 2

 
 
欠欵項而久未繳賠者約銀百餘萬兩擬以交一免三章程入奏以兾各欠員踴躍完繳撥供南苑要工刻聞各員賠繳者甚屬寥寥自上年九月入奏至今半載餘有惟繳八九萬金之譜户部堂官因尚有半年限期令承辦司員具稿嚴催諒不日當飛咨各督撫轉飭各員一體遵照矣○閏四月初一日起六部各員皆鄉于清晨七點鐘入署十二點鐘散去如有會議要件於禀帖内定以時刻云○前報紀都察院奏叅西城正指揮張吉貞於兵丁李瑞自縊身死一案延不詳報有心隱匿交部照例議處一節刻聞吏部擬以卽行革職處分不日卽具摺入奏矣○現經御前大臣傳諭各項人員擇其精通蒙古語言文字者保送以備聖上諳逹之選可造具履歴清册咨送侍衛處彚齊揀選以備帶領引見恭候欽定○特派大學士恩承刑部右侍郎薛允升前往廣西查辦事件一則已見邸抄兹聞恩相國薛少司宼於本月初三日清晨進内恭請訓示隨于召見後由樞垣發交封间抄稿數件至本月初四日卽啓節出都云○初三日爲英國君主設帨之期駐京各國使署俱高懸國旗以伸慶祝總署人大臣亦備紅柬差弁送往致賀英欽差備柬答之誠哉禮尚往來之道也○南海步營所派彈壓工匠弁兵其初爭欲承充當因其拇名除正俸外可月支銀二兩也自上月匠人交閧案内責革技勇兵二十五名各弁兵恐再出事端紛請辭差而去該管官未准所請謂如不願充當此差必須連技勇兵一併告辭方可目下該處弁兵進退維谷大有如坐針毯之勢云○前八旗文武京俸米經户部開放米票云云目下期限漸滿每石價　仍十六七千有奇是以不能不售而買米票者預防爭論錢票因言明雖按錢數核價然須照市價折給銀兩俾免郷爭云○沿西河小范地方自去歲迄今刼掠客船幾至十餘起之多因小苑係武邑献縣四邑毗連之區尤易藏奸且有砍頭會匪百數十人有意與舟子爲難致刼船之憲層疉如山雖官爲嚴緝無如盜風過熾舟行咸有戒心近聞在該處緝獲刦船會匪八名訊供詳申就地正法梟示該處以照炯戒云○宣武門内長安街大栅欄柳姓兄弟同居上有老母柳之弟婦烟睱癖重堂上不能約束只得故作痴聾婦有小鬟名菊花者心腹人也婦吞雲吐霧漏巵難塞所有積蓄皆令菊花變價以購阿芙蓉上月十六日對門族人娶婦柳母令婦前往致賀無如婦首飾全無飾辭推阻時已下午姑三次催促婦　口難開濳赴東廂房自縊而先将此情明告菊花菊花懼自願地下從命遂亦擊頸繩上迨家人聞聲急進見兩人懸梁赶爲救下灌治而已無　返魂矣報官後越三日詣騐無傷而案尚未結迄今兩柩仍未瘞埋也　　 
[接錄吏部恭列清單]  
　　謹将臣等遵旨檄議革職留任閩浙總督兼管福建巡撫楊昌濬等奏請将臺灣改設巡撫並設審司布庫大使司獄各官籌議臺灣改設行省事宜臚列清單恭呈御覽○一臺灣奉旨改設行省必須與福建聨成一氣如甘肅新疆之制庶可内外相維等因欽此查新疆新設巡撫關防内稱甘肅新疆巡撫臺灣本係福建巡撫應仿照新疆名曰福建臺灣巡撫凡司道以下各官考核大計閩省中總督主政臺灣由巡撫主政照舊會銜辦理一切賞罰之櫂仍不能分庶可聨成一氣内外相維不致明分畛域等語吏部查臺灣本係福建管轄今奉旨改設行省據該督等奏福建巡撫請仿照甘肅新疆巡撫關防改爲福建臺灣巡撫常川駐紥臺灣凡司道以下各官考核大計閩省由總督主政臺灣由巡撫主政照舊會銜辦理自應准予所請相應奏明請旨准将福建巡撫改爲福建臺灣巡撫常川駐紥臺灣嗣後遇有福建臺灣巡撫缺出欽奉諭旨簡放其應否授爲都察院右副都御史加兵部侍郎銜之處臣部按照各省巡撫定例奏明請旨辦理其司道以下各官考核大計閩省由總督主政臺灣由巡撫主政照舊會銜辦理倘考核不實将該督撫照會題事件例分别議處○一原奏内新疆新設巡撫關防内稱甘肅新疆巡撫臺灣本係福建巡撫應仿照新疆名曰福建臺灣巡撫又陜甘總督關防内有兼管甘肅巡撫字樣閩浙總督關防應否添鑄兼管福建巡撫字樣吏部查該督等所奏係爲因時制宜起見自應准予所請仿照陜甘總督關防改鑄閩浙總督兼管福建巡撫字樣關防併請一併新鑄福建臺灣巡撫關防禮部查例開文職印信關防由吏部議准撰擬字樣到部付鑄印局鑄造又各省總督巡撫關防均清漢文小篆銀質長三寸二发闊二寸承宣布政使司印清漢文小篆銀質直鈕方三寸一分厚八分布政使司庫大使按察使司司獄司印均清漢文垂露篆銅質直鈕方一寸九分厚四分各等語今閩浙總督楊昌濬等以臺灣改設行省奏請内福建巡撫仿照甘肅新疆巡撫改爲福建臺灣巡撫常川駐紥臺灣又陜甘總督關防内有兼管甘肅巡撫字樣閩浙總督關防應否添鑄兼管福建巡撫字樣旣經吏部議准應如該督所請改鑄閩浙總督兼管福建巡撫關防并新鑄福建臺灣巡撫關防各一顆其添設福建臺灣布政使一員布庫大使一員按司獄一員亦經吏部議准應一併添鑄臺灣布政使印布庫大使印按察司司獄印各一顆俾昭信守俟命下之日中吏部撰擬字樣到部臣部卽行鑄造頒發所有原頒閩浙總督福建巡撫各關防應俟接到新鑄關防之日由該督等照例鑄字送部繳銷○一學政向歸臺灣道兼理光緒元年間曾有歸巡撫兼理之議現應查照前議由道将學政關防文卷呈送巡撫管理文武鄉闈援照安徽赴江南彚考之例仍歸福建應試中額亦仍舊例将來生聚日繁文才日盛再行酌核奏明辦理禮部查臺灣學政事宜向歸臺灣道兼管光緒元年據辦理臺灣海防事務大臣沈葆楨奏福建巡撫移駐臺灣請将臺屬考試統歸巡撫主政咨逹事件亦逕由巡撫辦理當經臣部會同議准又光緒四年總理各國事務衙門會議福建巡撫丁日昌奏遵照舊章輪赴臺灣巡查摺内以現議督撫輪流赴臺並不拘定年限所有臺屬考試自應改照舊章仍歸臺灣道辦理其逹部事件仍呈由福建學政轉咨以專責成等因各在案今閩浙總督楊昌濬奏臺灣改設行省将福建巡撫改爲福建臺灣巡撫常川駐紥臺灣所有臺灣學政事宜應查照並議由道将學政關防文卷呈送巡撫管理文武鄉闈援照安徽赴江南彚考之例仍歸福建應試中額亦照舊例係爲因地制宜起見擬如該督等所奏将臺灣考試事宜統歸巡撫管理卽由台灣道将臺灣學政關防文卷呈送查收其一切造册解卷咨逹事件亦逕由巡撫辦理以專責成至所稱臺屬鄉試援照安徽赴江南之例仍歸福建應試及中額仍舊之處亦應如所奏辦理兵部查臺灣學政應歸巡撫管理並武圍考試各事宜均應如所奏辦理○一旗後滬尾兩海關向歸将軍管理近年所徵税項均撥充臺餉現在臺灣旣改設行省該兩關事隷臺屬可否援照浙江之制改歸巡撫就近監督應請勅下福州将軍查明奏咨辦理户部會同總理各國事務衙門查福建臺灣之旗後滬尾兩海關於咸豐九年十二月間據福州将軍閩浙總督福建巡撫等會奏臺灣口岸關市完税一摺内稱閩省福州厦門等口原設海關係由福州将軍衙門兼管分派口員專司徵納臺灣雖無原設海關第同一徵税課税自應統由管理閩海關之福州将軍兼管檄委該處之通商道員兼理所收税銀按季解由福州将軍另欵存儲嗣於同治六年據福州将軍英桂奏請将所收税銀就近解存臺灣府庫仍歸滬尾口造報又於同治十三年據辦理臺灣等處海防大臣沈葆楨奏該口徵收税銀專爲臺灣海防軍需之用各等因均經奏咨在案今據該督撫等奏稱現在攺設行省該兩關事隷臺屬可否援照浙江之制改歸巡撫就近監督請飭下福州将軍查明奏咨辦理等語係爲因地制宜起見應如所請将臺灣旗後滬尾兩海關收税事宜改歸巡撫就近監督以一事權仍請飭下福州将軍閩浙總督福建臺灣巡撫等一體遵照嗣後該撫務宜遴委廉幹妥員實心經理務期税務日有起色涓滴辦公以裨軍餉至按結造報收支一切事宜仍當會同福州将軍閩浙總督等查照洋税定章奏明辦理并分咨總理各國事務衙門曁户部查核備案以重税課[  此稿未完]  
[憲批照錄]  
　　江漢關道武批劉培德禀訊得劉小杏領該職資本在湖南開匯源號錢店光緒八年倒閉據該職供時已回籍江西由湖南咨追變産歸還湖南各號劉小杏如果無虧卽不應躱避不向東家算帳難保無侵　情敝着卽赶緊向該職算明經手帳目再行訊斷 
 
 

Page 3

 
 
[宫保行程]  
　　前紀彭雪琴宫保将至江西省城一節兹聞宫保於本月初二日下午三點鐘乘坐砲船駛抵章門自李顯之中丞以下均往拜謁水陸兵勇列隊江于恭　如禮宫保卽命各兵回營母庸伺候命首縣出入母庸鼓樂升砲日夜母庸起鼓支更並母庸供給筵冥宫保入滕王閣與撫藩臬糧鹽各憲相見禮畢依次而坐宫保今年七十有二鬚髮已白而精神矍鑠顧盼生風不减疇昔李中丞請住行臺宫保辭以船上較便又以公事請留憲駕初允三天再留始允五天旋有湖南會館員董請明日演劇　駕宫保辭之少頃用茶點而退聞宫保先年到江皆不住行臺少留半日卽往他處辦差之簡便爲向來所未有寔足以挽回積習砥礪廉隅此次因有公事遂允暫留旋卽入城拜會李中隬商酌要公並親拜各憲出城回船時已十二點鐘矣次日詣湖南會舘篤枌榆之誼叙桑梓之情事畢李中丞邀請便席暢論公事相得甚歡自是潘臬各憲逐日均請便席以伸誠敬均盡歡而散宫保聞於初七日起程云 
[民變餘聞]  
　　雱都縣民變一案迭經列報兹聞奉委查辦之賀芷瀾觀察元彬業巳回省銷差聞爲變之某武弁迩至瑞金縣現經拿獲解至贑郡據供伊本不敢妄爲早欲親出料理奈族某主謀不許出寨以致持守日久有煩兵力各憲據供一面購拿其主謀之族某一面禀明撫憲卽行飛章入告候旨辦理又聞四月十四日申軍門道發會同各管帶進兵攻剿某武弁以衆千餘人出寨拒敵因無火器不能抵禦被我軍槍砲齊施鏖戰少時傷賊百餘人賊遂敗潰富卽攻入寨内搜捕餘黨生擒數人其户屋器物槪付一炬歴三日夜烟燄熄 
[戲棚高矗]  
　　車利尼馬戲在天津開演俟演畢卽當來滬先派威路臣到滬布置一切此己列報兹悉威君己在上年開演之原處搭盖戯棚将次工峻其棚較上年更覺寛大想騄駬驊騮蛇猴獅虎又将獻瑞於春申不禁拭目俟之矣 
[傳聞異詞]  
　　前報列閔行厘卡查騐煤船翻獲私鹽扣留一節當因人船被扣時報經釐捐總局札縣詣勘縣中曾傳集通班鹽快前往然事之緣起不盡如前報所云蓋閔行鎭向有鹽捕駐紥煤船過卡時厘卡中巡丁在煤底翻　私鹽巡丁遂不免留難而鹽捕營則以爲查私係鹽捕之責無須卡役干與彼此爭論厘卡竟令護卡勇了在艙看守鹽捕營亦不復理論竟将鹽船解送松郡督銷局騐收及至由縣查探情形請吳司馬到卡則督銷局己将私鹽騐收仍令将煤船解回歸還厘卡查辦矣 
[濬河紀事]  
　　會議濬河一事屢紀前報兹悉侯家浜已于前日竣工河水淪連不復薰蒸穢氣黑橋浜亦於昨日興工開濬所有五老峯前及穿心街房屋後面一帶蓋河木板前日經邑尊派差恊同各鋪地甲押令各鋪户拆卸凈盡蓋恐有碍工程也 
[又委催科]  
　　縣署帮審委員吳端甫司馬下鄉催科旋滬情形己詳前報昨日蒯邑尊又委吳司馬至西鄉閔行一帶嚴催司馬已於昨晚黄昏時乘舟啓行云 
[醫眼成訟]  
　　二百五十號巡捕至英公堂稱據印度人禮瑪門言向陳思高胡定禹索找醫資被辱爭閙囑将陳胡送案禮瑪門稱是英屬印度人現住寳善街爲眼科因陳思高荐胡定禹到我處包醫眼睛言明銀百兩二次收過洋四十元業已全愈向找銀兩圖賴反被辱駡是以報捕拘案陳思高供弨興人現在寳善街開絲線店與禮瑪門是對隣友人胡定禹患目疾由我荐到禮瑪門處醫治曾言包醫銀三十兩二交付過洋四十元且胡目尚未全愈禮瑪門忽稱須銀百兩向找屢次到店吵閙我言並未許過銀百兩如食前言卽是鳥龜禮瑪門誤爲駡伊烏龜大肆咆哮我無奈奔至大東門外邀胡到來禮瑪門又以我避面竟同巡捕來禮瑪門甚至入我内室找尋以致眷属受驚成病旋我仝胡到時得知前情仝向禮瑪門理説爭執伊又喚捕同到捕房解案胡定禹供山東人由陳荐至禮瑪門處醫治醫資付清目疾未愈昨據陳來告知禮瑪門欲加醫資故與同來質對伊友持蠻蔡太守商之賈副領事以禮瑪門所控向找醫資毫無証據豈容任意吵閙直入陳思高之内室殊屬非是賈君深以爲然惟禮瑪門係英屬印度人着陳胡投英刑司署控告可也太守隨諭禮瑪門所控不准至陳控禮瑪門照章赴英刑司署請究 
[女堂訛詐]  
　　傷風敗俗無過女堂烟館較花烟間更甚自小東門鳳仙台烟館女堂周小大肇事之後經前任上海道憲照會領事官嚴禁嗣雖有復蹈斯轍者均經會審讞員拘案重辦雖不能盡絶根株而此風已爲稍歛　來故智復萌小東門一帶女堂烟館鱗次櫛比明目張瞻前日有成衣匠某甲携有縐紗一包約計十餘尺至小東門戲館街某女堂烟館中吸烟去時甲已半醉乘興入内調笑女堂倌見伊酒醉以爲可欺開燈之後串出乙丙等人重約甲出外飲酒其時甲早酩酊不能自方手中之物已入他人槖中甲以縐紗非已物失去何以對人立時酒醒向女索還而烟館不認初則口角繼而相扭甲無可如何祗得扭送捕房計共三女二男昨晨由小東門捕房解到大自鳴鐘捕房備捕頭詰訊之下擬管押後解案該女堂恐一經到堂究不妥當隨稱情願賠償自行料理捕頭允之卽行放出不知在後如何也 
[縣案彚錄]  
　　李阿興引誘海防廳署婢女至小東門外某烟館吸烟經人瞥見指拿送縣候訊一事前日經蒯邑尊飭将在押之李阿興及婢女阿七解案研訊劉司馬飭堂場指拿之輿夫陳錦山赴案伸訴情形李供小的向以撐船爲業現在無事不敢爲非阿七因出外買定勝糕一時迷路小的代爲指引並未同伊入館吸烟詰之該婢阿七供稱年十四歲餘語含混邑尊又将李阿興反復研鞫不肯直承邑尊喝令重笞一百六十板押候復訊究辦婢交陳錦山帶回候核○本城東街袁瑞甫有祖遺房産十餘間有兩間昔年憑中抵歸朱頴生得價錢百餘千當由袁出立筆據訂期取贖嗣因袁延約不歸朱遂於今春赴縣控告當經前縣莫大令集訊斷令袁瑞甫将房變賣歸償朱之借欵袁遵斷具結旋奉交保出外将房變價普理詎袁有族叔袁理卿覇阻不依不許将房售賣而縣中限期逼近致瑞甫之妻袁季氏情極吞烟旋經救治得生李氏又匿不見面案延迄今尚未了結及蒯邑尊榮任後朱頴生又赴縣投催並以袁理卿出頭掯阻請爲提究當經蒯邑尊准詞飭提昨日将袁解案蒯邑尊當飭交差以待傳齊質訊 
[英界公堂瑣案]  
　　華捕稱昨見鄉人劉阿二與劉阿二桃賣鹽斤突遇謝步雲冒充巡鹽勒住鹽斤再圖索賄故将劉阿二劉阿二及謝步雲一併拘案鹽共一百八十九斤亦提案劉阿二供寳山縣劉家港人與族弟劉阿二來申賣鹽遇謝勒鹽又要剝衣爭執間遇捕拘案又有劉阿二供與同蔡太守問二人均姓劉而名阿二乎或有分别乎二劉答稱非但同姓名且同是三十二歲别無他名謝步雲俯首求恩太守隨判冒充巡鹽之謝步雲笞責二百板又諭劉阿二等販賣私鹽本于例禁今姑從寛将鹽撥充棲流公所爲流民火食之用斥釋可鄉如再賣私鹽獲案重辦○川沙婦人費奚氏控媳私逃被蔡雲祥領入花烟館該媳則稱被姑領至滬上託徐其林送入朱姐之花烟館内爲娼朱姐亦不承認該氏媳到過伊家蔡太守本欲将此案移縣因該氏求免遂止以上各情巳列前報兹因費奚氏患痧回鄉昨由太守飭将蔡雲祥等帶案太守諭以是案疉經訊供揆度情形費奚氏托徐其林将媳送入朱姐家爲娼屬實不過爾等串令朱姐不認耳今姑從寛先飭蔡雲祥朱姐先行交保又諭徐其林曰設准費奚氏領媳爾能否具保不再縱媳爲娼及不凌虐情事徐答稱可保隨飭将徐其林及該氏媳分别管押候費奚氏投案發落○包探稱昨見葉金榮與一婦人調笑爭執将葉拘至捕房婦人住二馬路一百七十三號房屋因被葉説有許多齷齪話含差不敢到堂葉金榮供爲東洋車夫與婦人素來識面昨被誣指我説伊穢語遂致口角蔡太守以原告旣未投質隨飭葉金榮保釋○旗昌洋行在徐家匯地方收買蠶繭前日由出店人楊金才装繭四簍時有自稱北關舍人席裕東者前往查捐爭執間同至租界被楊将席交捕旋由捕房一併送英公廨由蔡太守略詰情形時　旗昌洋行東函請保楊如奏傳喚卽行交案太守准保惟席雖供明北關舍人第不知是否亦應交保席稱附近有絲業會館可保 
 
 

Page 4

 
 
太守隨飭差送席至絲業會館楊送旗昌行再行覆訊絲繭存堂 
[法捕房瑣事]  
　　趙雲卿者不知其爲何等人前日在某烟館呼吸烟霞旋來一母夜叉将伊扭進法捕房訴稱被欠銀二百兩久假不歸祗得請官究理捕頭将趙研詰趙則欲言不言不知其中有何暗昧而作此態也捕頭着暫押以候解案昨晨有人欲将趙保出料理或云此婦現爲趙二之妻與趙雲卿有何轇轕俟解訊後再述○積竊王桂生莫阿狗屢次犯竊經法公堂嚴懲釋放未幾本月初又犯案拘獲管押捕房昨晨王司馬蒞捕房将王莫兩人帶案以其兩人怙惡不悛各笞二百板據法包探嚴頌眉禀稱該兩人係從英界拘來今英捕房派包探陳阿九秦少卿兩人來稱英界某洋行失大衣時辰表等物恐亦是王莫兩人所竊請将二人帶去研問王司馬准其帶去詰問明確再行歸案懲辦 
 
 
 

Page 5

 
 
   
 
 

Page 6

 
 
烟錢餘者服藥五錢可以除鎗烟癮深大者十天定能戒绝欲戒者卽請來局包戒爲盻外埠未便來局須函至上洋打狗橋寳　街口姜衍澤對門本局原班寄　計元號拌烟藥每两價洋二元二號　每两洋一元用法細詳仿單倘蒙賜顧須認明坐落仿單藥瓶只此一家　　分局　東鍾洪南啓 
　　黄太史臨袖珍九成宮 
　　黄敬輿太史書法久重寰區所臨九成宮醴泉銘尤爲得意之筆近來坊間翻刻木板早失眞傅茲從京都覓得太史親筆手書用石印法照出絲毫不爽并用綾絹裝裱精雅可愛賞鋻家　必先睹爲快也價洋六角寄申掃葉千頃各書坊法大馬路南申昌發兑 
　　隨票奉送跑馬人 
　　本行香港分設信購指明上洋棋盤街抱芳閣對門今售七月呂宋票全張半張照市分條七角拆票克巳 
　　英六月大票 
　　專售大　雙張十二元單張六元四開分條照市紳商賜顧原班回件上洋棋盤街中 
　　痧氣丸 
　　本號在　親自監製濟世痧藥紅靈丹運來發售每洋一百二十罇並洋廣各貸俱全諸尊光顧價値相宜此佈上海二馬路口全亨廣洋貨號啓 
　　石印袖珍四書匯講 
　　四子書惟學庸指掌獨窺閫奥論語合講搜羲精詳孟子備旨抉理明晰茲匯鈔諸　附以典林名日匯講書巳告成價定陸角欲購者請至法天主堂南首義昌號帳房面議 
　　感德 
　　夫人之有烟霞癖者誠如監中罪人雖天大之事非過足癮不能動也雖有奇花異朶亦無心賞　也僕會經歴其　當盡其中苦昧不可不將始末以告於衆昔　年未三十性喜洋烟漸自上癮不以爲意迨屈不　身髏日見瘦弱百病叢生　有公事萬難早起今則年逾半百更覺血竭精衰惟最可慮者妻妾滿前膝下尙虚覓藥求神终不見效掳醫　云君妻妾多人豈俱不能生育者乎實君之精力單弱之故也若不戒烟求嗣之念休想矣予日戒烟當用何藥醫云君不聞廣東詹誠德槍上戒烟膏乎今上洋亦有　堂分店不難往購之予日　卽託胡萬昌　局寄去紋　十两購得三香戒烟膏五两　錢依法匀入烟国用之一月零數天竟將念餘年之大癮居然讔斷根除何幸如之最可喜者戒烟之後閱該堂仿書載有人参補血生精丸每两價銀四两零姑購服之果然大效未數月妻妾先後受孕去冬産男女各一若非吳君少棠之指示及該堂之妙藥不知今生後事交於何人也無可報德特登報誌謝此啓湘鄉麗川弟李書紳白 
　　韻海大全出售 
　　此書就合璧原本將韻府悉行增入又添以對偶檢韻角山樓類腋連註并詩句題解彚編　集以及詩賦各二千餘首較近時合璧運珠更加廣博誠韻學之大全也至墨印之精工紙張之潔白尤爲士林所珍賞現巳　訂成書外加紅木夾板每部價洋六元售處在蘇州上海掃菓山房并各書坊外省在京師錢錦盛京莊杭州蔣恆記綢莊湖北公濟益官　號以及福建九江天津廣東安慶漢口寗波南京掦州鎭江各電局四方諸君子均可就近購取躉售向上海後馬路儀隆棧而議格外克巳特此告白仁壽室主人啓 
　　洋琴出售 
　　茲有新調八音琴其聲幽雅精緻價極便宜四調每只銀十两如欲買者速至本行面訂此佈增茂謹啓 
　　大呂宋公司英六月大　出售 
　　英六月份大　　張十二元單張六元四開三元分條七角　設二萬五千號頭彩六萬元二彩二萬四千元三彩八千元其　各彩另列章程　票　送開期　　　四月十三日在呂　開彩卽晚有電　到申如得彩欲隠　名者悉　其便　處寄買　　　明呂商公司　　　乞　明　　　式回件　　是要　啓大呂宋公司分　各洋行列　呂　　　與必得廣　和天成中建　萬　同得利天生同○ 
　　日知錄集釋 
　　精選小題　　 
　　賦彚一書自漢迄明所有名家賦鈔均依類　入因卷頁浩繁坊間久無完本今出售本石印分訂十六本共两套碼洋十元○小題嫏嬛共文八千首且一題祇選一篇又　宗海等不同題必求備文無不佳石印分訂十二本碼洋五元半○日知錄集釋久巳行世因木刻不爽目又難携帶石印縮訂四本並加錦套價洋两元以上三種各臻美備購者紛紛巳將告　如欲躉售及批拆早臨點石齋面訂南北申昌及文瑞掃葉等書坊零售雙梧書屋啓 
　　石印小榙徑寸珠時文 
　　是編　輯諸名家以及近時名宿小搭文二千首益衡文本智珠之明故選文無遺珠之憾爰以石印法縮成袖珍本句頁載文四首方雨之紙　若聯珠顔其名日涇寸珠每部六本外加綢套價洋二元四角小搭珠華洋一元六角小題萬選錢一元六角無情巧搭二元巧搭清新二元小搭香艶六角上海棋盤街裏閣廊芸　閣發售 
　　新出石室秘笈兵　五　 
　　是書由石室中所得久爲名抄　秘本○黄帝　奇經製八陣　法以　　尤諸葛武侯按　魚復坡亦此法也○太公　六稻其法能奪天地　化之　鬼神不測之妙○黄石公三咯卽　橋進履以授子房日讀之能爲王者師○孫子十三篇○吳子六篇均爲兵家寳貴世所罕有故無諭防邊防海水　陸　请兵法則有古今中外之殊讑用法雖萬變不　此五書之宗也惟願埶兵　者熟讀而深思之每部一元六四馬路文海堂啓 
　　湘烟小錄 
　　是書係陳小雯司馬悼口姬之作誄　夢玉詞附焉阮文逹公會歎賞之茲重刋出售每部洋五角寄售萬卷樓各　坊 
　　輪船往來淞滬 
　　往來淞滬輪船名飛雲飛　今由本號買定倘有前帳一切未　等情概與本號無涉每日上午九點半下午三點半由十六鋪碼頭開往吳淞由淞回滬照滬開時刻同此佈虹口生昌號啓 
　　屈臣氏分枝藥局在楊州城内多子街坐南向北小引 
　　敬啓者本藥局創設於香淺四十餘年承蒙仕商賜　紛至沓來日不暇給又慮各省鎭埠路途遠涉購藥不便故陸續分枝多店今特再分一局在揚州城内多子街其货色價銀與原鋪一律相同俾得貴客就近採買至於各藥中或專治一症或兼治數症或统治各種雜症俱逐欵詳列招單内並有新著藥書派送如有欲知其藥治某症請到各分局問取藥招藥書一查便悉倘賜顧者祈細認各藥俱有紅黑黄三色龍麟伴塔印貼招牌爲記乃是眞貨庶不致悞屈臣氏大藥房老號謹識補在香港福州上海濟南府城厦門淡水長沙沙市安慶福建城京都小呂宋佛鎭汕頭粤城内粤城西天津鎭江梧州北海建寗杭州英京寗波九江江西城烟台澳門掦州海口南京蘇州漢口洋街又流通　開張 
　　有病無病俱可診視 
　　門診三角出治二元 
　　余家五代精習醫理脉究太素學恭造化能識终身窮通焉夭富貴得失指下了了臨診便知並治一切内外至危極險疑難大症硯設三馬路外國墳山同慶公老棧醫士李雲舫識 
　　正隆號 
　　本號開設寗域鼓樓後西首大街坐西朝東門面發兑桑葚膏此膏得至仙人傅授效騐如神專治男婦肝腎虧損女人白帶子宮虚冷不孕男子精漏精寒不育等症及一切諸瘋癱痪筯骨疼痛眼目昏花脾胃怯弱陽損陰耗之痼疾服之無不精神倍加諸症霍然矣賜顧者須認明本號招牌爲記庶不致悞每洋一元桑葚膏十两正隆號主人謹識寄售上海十六鋪東昇水菓行 
　　天下奇方 
　　　閲申報有崇明　　　馬俊購得上洋中和里内　　德號　上戒烟膏在鎗上吸食居然斷　等　然　染烟日久欲戒無方姑　申友往購始悉該膏名　　戒烟膏每两一千二百八十文且能代烟　　僕　一月面　　　　妙藥也　　　　　　　　　　此佈　　　　　具 
　　專發烟膏 
　　開張上洋寳善街北榮錦里口精製各種烟膏價亷貨眞較衆考究清膏每洋一两三陳膏二两公膏二两二冷籠二两四熱籠三　平頭外加凡承賜顧認明牌號四月　八開市 
　　赤脚大仙魚膘種子丸 
　　此方係雲南大理府周姓年老無子遇異人傳授此方服至月餘自覺目明身健髮黑鬚烏久服連生七子壽至九十有七此方專治身體虚弱老少酒色過度頭眩耳鳴神昏目暗腰膝酸痛四肢無力自汗盗汗下元虚損夢遺精滑陽痿或男子精寒腎虚陽物不舉不能久　元陽衰敗或女人血寒氣弱子宮久冷赤白崩帶經水不調久不受孕服此立效有子者服之亦可却病保元每两洋一角减附桂每两洋八分上洋英巡捕房對門廣東接元堂何均年監製 
　　紙局告白 
　　本局用　器造紙數年於茲幸蒙　君纷賜顧诚本局造紙其法悉本外洋上等紙張纯用棉料　滑堅久用以印書墨色尤佳歴久不　試觀外洋書籍有藏之千數百年者初無磨減潓漫之患則本局之纸卽可以類推且中國纸張年久尙虞　蝕洋紙書籍從無慮此可知本局之紙視中國有過之無不及者印書各家欲汞經久不　尤宜以本局之紙刷印謂予不信請　試之上海機器造紙　局啓 
　　漢口樂菁堂書藥房 
　　本堂向分設漢口新街專　本藥房虔製眼藥精奇水并各種妙藥神效無比久　馳名遠近今　移洋街仁濟醫院斜對門開張　　本堂自　銅板　本以及木板　　書籍其價均照上海本堂之例不加分文仕商賜顧者請　近購取可也 
 
 

Page 7

 
 
 
　　 
 
 

Page 8

 
 
   
 
 

Page 9

 
 
[光緒十三年閏四月初六日京報全錄]  
　　宫門抄○諭旨二道錄前○發抄硃批六道○御史方奏爲溝洫要工承修未久已形淤塞擬請責令賠修摺○晉撫剛奏爲甄别各員片○又奏爲捐助晉賑銀兩片○皖撫陳奏爲據實甄别摺○織造癀等奏爲减厘一案懇恩免其核减摺○東撫張奏爲派員至祭泰山片○水師提督彭奏出洋督緝仍相時轉厦督練兵勇摺○閏四月初六日工部鴻臚寺廂監旗值日兵部引見二十名廂黄蒙二名廂曰蒙一名正白漢四名廂紅蒙四名○荘王服滿請安○清安假滿請安○齡公請假十日○倉摥奏漕船五日回空○召見軍機荘王周德潤恩佑善慶○發抄譚鍾麟奏校閲春操日期奉硃批知道了欽此○又遊擊陳登桂病故奉硃批知道了欽此○又知州王恩覃芿滿甄别奉硃批吏部知道欽此○又查明鄒洪勝保案更止奉硃批兵部議奏欽此○增潤奏常税一年期滿徵收數目奉硃批該衙門知道欽此○榮毓奏廣恩庫上年收發銀數奉硃批户部知道單併發欽此○○掌湖廣道監察御史臣方汝弨跪奏爲溝洫要工承修未久已形淤塞擬請責令賠修以警浸漁而重帑項恭摺仰所聖鑒事窮維京師人烟稠密街道偪　每遇大雨時行全仗溝洫溝洫流通始免壅遏侵灌之患朝廷特設溝渠河道大臣每歲不惜惠帑修治防患天然慮深且遠迨俟該部以歲修巨欵不資奏改爲歲以一萬二千金按年分叚興修於節省之中仍存疏治之意届時恭請欽派大臣監修責成綦重也上年係大臣四員分叚興修迄今甫及一年不但溝水淤塞如放抑且變本加厲於從前未經蓄水之區亦形淤積現已将化石橋溝牆浸塌丈餘若不責令賠修誠恐日久必費大工彼時修之則無欵可籌不脩則爲惠甚鉅就此保固限内責令分賠該商必無從藉口且淤壞之處尚屬無多此時施工亦較易爲力也惟是疏濬水道暗溝視明溝爲通塞内溝與外河相表裏去年溝洫興辦之時正外河疏通之候何以淤滯清形視前尤甚推原其故則工程之用力未能專壹耳前歲挑挖護城河工程極大仰蒙誫　特派張曜一軍疏治閲時九月一律暢通其所以能然者事權專也去歲承辦溝洫係分派四人四人又分派各商聞木商竟有派至七八家之多者人多則各思取巧而又無人督率一切聽商人自爲其中剝削層層弊端種種此所以四人之分修不若張曜一人之獨任而久河已收功内溝終無效也伏查化石橋一溝實爲全溝之關鍵南北長約在三百丈外受城西北面諸水又合正陽門以西宣武門以東諸水咸匯於此每遇盛漲溝澮皆盈具有高屋建瓴之勢全賴此溝疏通一切自無壅塞橋南二丈外卽逼近水關上年承修時若能不分畛域節節疏濬先将水關内口門淤泥淘盡自南而北再将化石橋水口疏清揆之情事並非人力難施無如事權旣紛入懷觀望各商等又恃無人稽查明偷暗减無怪帑項虚糜功無實　也現届夏初時令雨水尚少若令各該商赶緊賠修旣免日前　灌之患亦免日後欵費之繁所謂事半功倍此其時矣若遷延日久設遇雨水連綿橋口旣爲泥所淤水關又爲泥所滯水　宣洩不特全溝浸塌卽南面一帶城根不無可慮此又必然之勢矣臣曾詢及附近居人皆云木修以前春令時此溝尚無蓄水之處今則全溝穢淤不堪　致溝堤爲之浸倒此尤耳目昭著　免民之繁言者也臣思國家當庫儲支絀之時不廢溝洫之政爲大臣者斷無人竭力辦公焉肯早率從事無如事權不專積習難返卽有實心任事之人介難以力爲整頓伏請聖斷嗣後再届興修或專責之溝渠大臣或責之步軍統領衙門騐收之時專派員辦理嚴定承修騐收各官處分責成旣專可杜一切觀　推諉之弊抑臣更有請者此次如責令賠修應請於溝堤兩岸各築長墻藉資保護旣免居民作踐又免人畜陷溺臣爲愼重溝洫卽省帑項起見是否有當謹恭摺瀝陳伏乞皇太后皇上聖鑒施行謹奏奉旨已錄○○剛毅片再地方鹽務正佐候補試用人員凡缺應具題有例應於到省後分别年限察看俟其滿時奏請甄别留省補用歴經遵辦在案兹查有孝廉方正試用知縣李熾到省二年期滿候補知縣葉汝源河東試用鹽經歴毛鳳德均到省一年期滿據藩臬兩司詳送前來臣查該員李熾留心吏治葉汝源公事明白均堪留省照例補用毛鳳德穩練謹愼堪以煩缺補用考以大清律例各該員俱能講求例意除履歴清册咨部外理合附片具陳伏乞聖鑒謹奏奉硃批吏部知道欽此○○剛毅片再晉省上年汾河漫溢沿河一帶州縣猝被水災經兩江督臣曾國荃關懹舊治倡　官紳捐集巨欵兩次委員解到賑銀二萬三千三百兩双據廣東布政使高崇基匯到勸助粤省捐賑銀三千五百兩春節經如數兑收派員分角被災較重之陽曲太原等十三州縣會同地方官妥爲散放俾災民實惠均霑據工賑局詳請具奏前來除由臣咨取兩省捐賑官紳職名到日再行照章奏請奬叙外所有兩江曁廣東省捐助晉賑綠由理合先行附片具陳伏乞聖鑒謹奏奉硃批　道了欽此○○安徽巡撫臣陳彝跪奏爲據實别以肅史治仰祈聖鑒事竊臣忝膺重寄受事三月有餘每念民生之休戚　乎吏治之濁清吏治之濁清繫乎大史之舉錯知人不易夙夜戰兢不惟有實事求是不敢存一毫　憎之私而己兹查有東流縣知縣王聚奎嗜好頗重聲名平常望江縣知縣何榮楠徵粮聽訟均欠講求舒城縣知縣張成瀚年力己衰志不在遠以上二員均未便姑容應請将東流縣知縣王聚奎勒令休致望江縣知縣何榮楠舒城縣知縣張成瀚均係正途出身應請改爲教職歸部選用臣爲整飭吏治起見是否有當伏乞皇太后皇上聖鑒訓示再以上各缺安省均有候補人員應請扣留外補合併聲明謹奏奉硃批另有旨欽此○○江南織造奴才廣英杭州織造奴才齊克森布跪奏爲光緒九年以前統减五厘一案籲懇天恩免其核減恭摺仰祈聖鑒事竊查三織造衙門絲價一案歴奉部議减成辦理迭經各前織造縷陳未遵辦情形上年兩江督臣曾國荃調任江蘇撫臣衛榮光目擊其難會商護理浙江撫臣許應鑅聨銜奏邀俞允嗣經部議光緒十年以後經緯絲價應照江蘇撫臣衛榮光所議上用减一成官用减一成五厘三處一律照辦至七八九三年除業經按照十年銷過各案不計外其未銷者應照各該年奏准經緯絲價統減五厘等因惟查杭州七八兩年分織務係奴才廣英前在杭州織造任内　辦九年分係連明任内經辦江南七八兩年分係文琳任内經辦九年分活計有文琳任内經辦有貴存任内接辦者歴届所辦絲價均經三織造會銜奏請欽奉諭旨准照市辦理在案所有動支銀兩當時照數給發無存且在部議奏减絲價之前勢難核減正擬具陳間恭閲邸抄蘇州織造奉曾亦因九年以前未　絲價奏請免其核減奉旨所有光緒九年以前各案未銷絲價養免其核減該部知道欽此並准蘇州織造恭錄咨會前來伏查三處織造事同一律合無仰懇天恩亦将九年以前木銷各欵一併統免核減出自鴻施施謹恭摺具奏伏乞皇太后皇上聖鑒訓示謹奏奉硃批着照所請該部知道欽此○○張曜片再每年四月十八日致奈泰山歴　欽頒香供由巡撫番臬兩司内酌量一人前往致祭本年香供業經内務府奏派郎中英瑞齎送到東臣謹檄委臬司福潤於四月十五日恭齎香供前往泰安如期登山敬謹陳設致奈以仰副聖主爲民祈福之至意理合附片奏聞伏乞聖鑒謹奏奉硃批知道了欽此○○福建水師提督奴才彭楚漢跪奏爲循例出洋督緝仍相時轉厦督練兵通恭摺具陳仰祈聖鑒事窮照案奉上諭嗣後沿海水師各提鎭着於每歲出洋時具奏一次俟巡洋往返事畢卽将洋面如何情形據實具奏等因欽此欽遵在案奴才當将上年出洋督緝曁洋面安靜情形先後薛摺奏報在案伏查閩省洋面南至粤東北逹浙省海道袤長港汊紛歧緝捕巡防難容鬆懈歴經奴才親統帥船會督水師各鎭将在洋實力巡緝邇來雖屬安靜然海洋遼闊盜蹤出没靡常未敢恃其敉謐稍形疏忽必須嚴密防範方可無虞滋擾爲害商漁奴才渥荷天恩忝膺重寄首當殄除盜匪務使地方靜謐奴才遵於光緒十三年三月十三日乘坐琛航輪船親統厦字等號師船馳赴南北各洋面嚴密督緝無論大小島嶼遠近港　必皆躬視周歴往返梭巡並嚴飭各營舟師按地曾哨眞巡　處稽查勤惰分别勸懲俾知奮勉兼按叚查騐懸持保護船隻告不章程有無損壞　令沿海居民恪守舊章協力保護以昭愼重如有盜蹤濳匿窺伺立卽窮追掩捕務盡根株以安良善所有轄洋汛地及各要口一切應辦事宜隨時咨商将軍督撫臣辦理務求布置周密奴才巡歴洋面仍相時順道轉厦會同道臣籌商諸務保固地方並親督各營員弁兵勇訓練操防期於各色技藝精益求精　營伍洋防咸有起色以仰　聖主綏靖海疆之至意除巡洋往返事畢再将洋面情形據實陳奏外合将循例出洋督緝日期並相時轉厦督練兵勇緣由恭摺具奏伏乞皇太后皇上聖鑒謹奏奉　硃批知道了欽此 
 
 

Page 10

 
 
[襄垣瑣綴]  
　　蕪湖久未得大雨田疇龜坼河水亦清淺異常農民望澤孔殷幾如孩提之盼慈母至月初始連得甘澤河水驟增數尺秧田新緑亦復葱翠可觀惟山水過多浮橋覓被冲散行人來往無不揭厲興嗟云○自奉憲舉行圑練以來嚴密巡防城廂均極安謐各鋪户亦皆置備防禦之具刀叉矛戟森列如林鐵匠製造不遑莫不通宵工作云○江中從上流浮來男女屍各一具女屍已被牲畜齕去一膀富由救生局撈獲備棺成殮瘞諸山塜○各防營每日早晚操演放鎗打靶及各項雜技倍極認貫街上　防局更招圑勇數十名附於西湖池後小營學習母人月給工錢三千文俱由各店鋪捐集如有爲非作歹及技藝不精者立卽革除添補事由各店鋪會議所望公平舉辦有始有終不致虎頭蛇尾則保衛桑梓其功豈淺鮮哉 
[蕪城草色]  
　　張丹叔廉訪聨桂奉旨補授廣西按察使陛辭出京後於本月初四日便道回邗江每宅翌日乘輿分拜本城印委各員各員亦以次答拜聞廉訪勾留數日卽須前往粤西其瀛眷並不同往云○前湖南巡撫李中丞明墀殁後其靈輛安厝淮揚寓所本月初四日卯刻發引登舟回江西原籍先一日請程尚齋都轉點主郡中文武官紳曁江西會館中人咸往叩奠憲柩用龍槓舁以三十二人儀仗執事無不鮮艷　齊内有黄亭數座中儲御賜諸珍柩前紙絹紥成人馬皆有傔從之形惜是日黎明大雨傾盆不免沾衣欲濕耳所過之處設祭者不可以數計而以江西幫中人爲最多蓋重桑梓情也翌日靈舟啓程由公子扶送而去○邗上某甲某校書之護花鈴也自恃爲香巢牙爪不辭一頂緑頭巾祗知倚翠偎紅並不顧聲名狼籍一日有小本經紀人某乙偕友貿貿然來龜摀見其衣　不甚鮮昻加以白眼乙怒定欲步上妆樓一覩盧山眞面甲聞言怒甚暴跳而出大言曰此處有乃公在容爾小么麽前來囉皂乎蓋平日旣受龜鴇豢養之恩至此不能縮頭不出也龜鴇見有聲援卽脱却緑簑衣攘臂而起欲将乙等綑送保甲局請懲嗣經人再四哀求乙等始得脱身而去 
[穗石叢談]  
　　上月二十五日申刻太平横街五巷柳姓家不戒於火維時烟霧迷空火星四射水龍聞警紛來撲救未至燎原然街隣人等己敬惶無措矣○王魯鄉廉訪於廿五日由南海監獄提出人犯五名番禺監獄提出人犯一名恭請王命押赴市曹處决首府兩縣及四營将官均往監視行刑沿途兵差排隊護衛氣象嚴肅聞所斬者皆著名盜匪云○廣西潯州府王太守賡榮月前由京來省當經制軍飭令赴任太守卽於廿五日乘利濟輪船馳往廣西履新矣○慶字營勇日前由砲臺回省駐紥撫標箭道由該營官帶赴校場逐日操演○廣西候補道蒋觀察澤春歴練老成勳猷卓著經制軍檄調來省派委製造礦政善後各局差深資得力聞觀察勤勞過甚政躬積有弗豫現已請假一月藉以節勞調攝○張香濤制軍現於城西源頭鄉購得吉地一叚縱横百十丈擬設立書院名曰廣雅俟落成後請梁太史鼎芬主講專習經史算學以及天文地理有裨實用之學制軍嘉惠士林可謂有加無巳矣○南番兩縣科考文童業将全案揭曉南海案元爲潘君永年番禺案元爲曾君保嵩兩君皆老斵輪手士林均無異議○闈姓商人因抽收經費任意增加被人控告制軍委員查明顯有加抽情獘核計加抽之數巳有四十萬兩有零責令如數呈繳否則革退聞該商現復飾詞遞呈冀圖倖免未悉制軍如何批示也○近有人向督轅呈詞請接辦闈姓所繳餉銀較現辦之人爲數更巨未卜能否准行制軍己批飭善後局司道妥議詳辦矣 
[令色絪緼]  
　　楊丹山直剌鳳朝雲南廣南府人也以名進士出爲縣令歴任沭陽銅山上元等縣卓著循聲爲上游听器重洊升直剌於上年四月間到　州任迄今歲琯甫周政聲洋溢士民愛之如慈父母繪其小影勒諸貞珉以慰瞻仰之忱而致馨香之祝乃歎金鑄賈島絲繡平厚古之人洋　專美於前矣 
[東海潮聲]  
　　日本條約攺正會議前已總結惟發布當需歲月今聞今臘明春卽可發布其早實出意外盖爲司法大臣催逼速出也除着司法部裁判所搆成圖本整理事務外又雇新　外國人四十餘名充分改正各務本國人亦多於中襄辦事屬重大卽大審院長檢事長控訴院長亦備案内一應諮問照此人衆成功自易○仁川通信日本　　書記生距仁川二十五六里運送煤炭至海軍其日所乘之帆船途次擱淺進退不能自主由他船報　卽由富田重五郎坐小汽船富丸運煤往該處○西歴五月初十日午後二點鐘有中國兵艦四艘入仁川港領事官鈴木君偕譯官谷書記赴各艦訪候臨别各發砲相送 
[多言多敗]  
　　鎭海劉阿三在甬江大道頭凉亭下開設飯店其夥某甲家與劉某同甲因劉久不歸家詭言劉妻與人有私劉聞之信以爲眞歸家不問情由将妻痛毆妻大受屈辱　甬與甲理論經人解勸令甲陪禮息氣然劉雖聽人勸止而其妻猶詈罵不已甲謂旣已服禮汝仍不肯休将逼我於死地乎當夜濳吞洋烟而臥夜半聞其喉中有咯咯之聲知必有變急爲灌救巳無及矣着人通知甲家甲之家屬糾集多人前來索命将赴縣喊寃劉始畏罪挽人求和願以厚殮超度外又出洋銀百餘元事雖得寢然家貲已蕩盡矣 
[浙西談藪]  
　　杭省綱鹽局裁撤後併歸運司專管尚留書差數人在局以辦未了各事現已一律告竣所留書差數日内當卽盡行撤去也○三書院三月　課仍有訕詈戯謔之卷查得王有慶一卷尤爲荒謬許方伯札令監院将名扣除並飭該學教官查辦聞俟瞿宗師回省時卽令該學詳　斥革也○衛靜帥會同許星臺方伯蕭杞山廉訪於閏月初一日親臨考棚考試三書院四月朔課分三門點名人接一卷進者不能復出較甄别時尤爲　肅防弊亦極認眞一府兩縣亦同憲委之員親在點名處彈壓各生童頗守規矩卽扃門出題後監塲雖祇委員亦均靜坐作文繳卷放牌一　嚷閙豈非上令下行之效歟　城東潮鳴寺中向聞有狐從夫露形近則晚間必出在大殿上瞻拜菩薩漸至左近街巷游玩一周而返有時日間亦或露形並不爲寺中之崇談者藉藉諒非寺僧之造言也 
[圌山蘇跡]  
　　前月三十日傍晚招商局某輪船上水旣抵鎭江搭客爭先上落而各行棧亦不無飭夫運貨喧闐擁擠頭緒全無以致恊興昌信局夥取到信袋及零物方欲一躍登岸竟被衆人擠墮江心猶幸該夥素日善泅未卽沈下爲水手所見赶速設法救起不致隨波逐流與魚鼈爲伍云○前年有輪舶購米至粤東以賑飭黎或載至天津充運營月餉彼時不獨江廣各米行生意暢旺卽堆棧各屋亦無閒空之區下至肩挑食力者每人日可得青蚨若于翼利之所在人爭趨之此事一傳江北淮揚徐海及山左各處之壮丁咸孑身投鎭江以求食力年來大憲諭令出洋之米歸蕪湖採辦致京口米市頓覺清寥食力之人無民事事其返里者固不乏人而溷跡逗遛者亦頗不少若輩性成蠻悍往往成羣結黨魚肉懦愚　方之小本經營多被若輩强賒硬欠拊膺長嘆無可如何若得有司訪聞懲一儆百則閭閻受惠多多矣 
[安慶雜聞]  
　　皖中探悉彭雪琴大司馬将臨皖境閲視水師柳恊戎金源卽飭各将弁督率兵勇先期操演以待大司馬臨閲各将弁逐日督率弁兵在西門外大校塲操演旌旗耀日矛戟凝霜洵不愧節制之師○西門外小巷口側有陳福來雜貨鋪開設至今巳二十餘年矣其初獲利頗厚推爲是業之巨擘數年以來不能如從前之興旺蓋由市面清淡所致也上月二十八日更柝三下忽有賊從後院踰牆而入挖洞入室濳至帳房臥房将銀洋衣服竊去仍由後門而逸店中人皆不覺也及五鼓時店主好夢初回見房門大開遂大驚披衣起視則箱簏巳開又至帳房門亦開知係失竊卽将各夥一一喊起檢點所失銀洋衣服約值百餘金繕具清單次晨鳴保一面告訴查叚委員一面赴懷寗縣左堂蕭二尹處請緝賊犯未知能破案否○調補河南開封府卸任江蜜府孫海琴太守於三十夜三更乘招商局江永輪船到皖次早乘輿入城其公舘在天台里太守係安徽桐城縣人從公淮水久别家鄉此次錦旋凡宦海舊交故山清侣先後踵至握手言歡門外旌麾絡繹不絶○自春徂夏雨水調和菜子甚爲暢茂菜油價因之跌洛春間菜油每斤計價百文有餘現在每斤僅六十餘文可謂賤矣○前統皖垣水陸馬步各軍黄琴軒軍門於上月初一日仙逝巳登前報舊時部由驚間噩耗經送軸者以絶於門可見軍門平日待将弁以眞誠與士卒同甘苦雖鶴馭西歸猶令人感戴如此○上月廿三以後迭降大雨綿綿延延至初四日又大雨一畫夜低洼之處竟成澤國江水陡漲五尺餘農人咸盼早放晴光庶不碍於東作也 
[續辦掩理]  
　　吳江同善堂董事金栻會同震澤同善堂董事談熊江經辦浙江嘉善界南蘆奎塘黄家灘一帶附近各吁自光緒十三年二月二十五日開工至四月二十二日止共掩埋一千二百三十二具震堂同時掩埋五百零三具除震堂經費談董自行籌付外所有出入細數連第一次并刊徵信錄呈衆善士台覽金栻識 
計收第二次捐數江蘇臬憲張捐洋一百元梅花草廬錢捐洋一百元棗花書屋費捐洋二十元朱春庵捐洋二十五元共收洋二百四十五元入上年存洋二百二十三元又錢五十文除買罈堂工往來船隻司事火食各項共用洋二百八十七元兑出洋十一元錢十一千一百文實存洋一百七十元錢一百七十文留於本年秋季接辦掩埋用入第三次徵信錄如有善士助捐請逕交吳江縣同里鎭東談磨坊弄金君小蘇處代收掣取收票不悞 
 
 

Page 11

 
 
　　太憨生去冬承遥寄佳章屬題　游紀豔詩草余以未讀大集無從著筆遲未報非其懶慢亦非因無半面素而遽各一紙書也今知文 
[從來滬敬次原韻先呈一詩]  
　　難得君憨似我癡元句爲小杜風流不諱癡未曾謀面早郵詩書傳鴻雁來千里巢寄鷦鷯等一枝君安硯吳中余槖筆滬上浪迹塵寰心自壮逃名香國世誰知天涯豈易言同調珍重周旋翰墨時[  意琴室主拜稿]  
[薄游蘇臺偶成絶句]  
　　醫宗久失漢京傳辛苦生平著一編陸九芝封翁精翳宗法仲景著有世補齋醫書自昔活人千百輩若非成佛必生天季星匪文本舊游平原况復擅　流連床不覺清談劇夜雨瀟瀟聽未休下傝世補齋中與吳佩生趙晉卿兩孝廉劇談不倦折檻誰旌直諫臣右丞宦興亦逡巡朱壽卿大令王襄卿廣文同集鳳石侍瓄席上今宵拚得酕醄世路矣凉莫問津我别名園十稔　偕佩生　顧氏怡園重來添得樹扶疎落花滿地憑誰拾鬢影衣香畫不如舊雨欣從意外逢西村莫漫羡歸農怡園晤童氷孫直判延以西村歸隱圖爵題故人幾輩慳良覿風雨吳獲唱懊儂同年秦佩鶴葉菊裳及　槃仲刺史皆出遊未返倪君聽松陳君叔夫均訪而木晤畫船簫鼓泛清波優孟登塲舞且歌兩事都如名士餅私心夫免怨滂沱唐君芝田約作竟日遊以雨不果書齋夙昔忝皋比載酒今朝臾問奇門下士唐春岩曉岩酒量皆好人亦懇摯一曲驪欹倍惆悵開樽重約菊花期客言此别太怱怱我道人生類轉篷獨往獨來無倚著解衣磅磚對薫風[  丁亥四月下浣九峯樵隱李廷楨泐於崑山舟次]  
[别友]  
　　又作淞江一度游白雲深樹渺子愁野烟漠漠　啼血芳草萋萋各繫舟舊地那堪三載别　交還似昔　不天涯消息君休問一舸歸來葉落秋○暮雨潇潇孤舟軋軋悶可知矣十九日去　陵卅里晴霽初開宿雲　歛喜約同人舍舟郊行心境豁然卽景成詩以誌鴻爪春晴路便爽風日氣氤氲溪闊添新水山開歛宿雲花村鳩喚婦柳渡鴨嬉羣買酒逢漁叟相招醉夕曛○舟經嚴子陵釣臺漢室紛爭日桐江獨釣時羊裘明主識星象近臣疑千古高風在雙臺落日遲先生不可見山水勳人思○舟夜扁舟一葉下江濵烟水茫茫愴客神深夜不辭孤對月故鄉應有未眠人○口占歲月去悠悠驚心兩鬢秋韶華同駛電身世等飛蝣情味刀頭蜜功名水面區人生一夢耳奚事苦　○錢塘江夜泊最好錢塘泊風潮兩岸平烟花三月暮漁火隔江明水與天同色宵沉柝自鳴情人愁永夜獨坐聽鼉臾○錢塘江卽事一由琵琶韻自幽相携並坐木蘭舟憐卿亦是孤棲燕顧我渾如逐浪鷗此日桃花崔護感　年緑葉牧之愁天涯多少相思涙都付江　日夜流○續題小樓吟飲圖兼以誌慕春申勝境好探尋爲訪詩囊與酒襟明月滿江名士飲小樓一角雅人吟無緣得遂瞻韓願竟日常懷御李心我是十年空面孹愧無佳句結知音○桃源趣聽吳新卿詞史清謳新從香國識嬋娟卿是珠宫小謫仙自昔鍾情惟我輩卽今相遇亦前緣愁眉深鎖情無限笑頰徵渦態更妍滄海遺珠誠實錄果然芳訊不虚傳近小藍出侍者著滄海遺珠記新卿影事甚詳新粧　約冠群芳艷絶眞堪比海棠細語柔情饒藴藉曼歌低唱摠悠揚未　薌澤心先醉爲誦芳名口亦香也向桃源探樂趣卿卿曾否識蕭郎[  休甯拜月生就止稿]  
　　昨偕小樓主人遊徐園結搆精雅饒有畫意游目久之俳徊不忍去口占二律以誌鴻泥卽博園主人一粲升呈高昌寒食生小樓主人回 
[政]  
　　纔得桃源許問津偶偕摩詰憇吟身自然幽雅宜高士何必周旋累主人未晤園王花森勝於開緑堃琴書飛不到紅塵園丁管領須珍重莫讓風光占味蒓譜張氏味蒓園安排硯匣與詩籖几淨窓明半捲簾絆客滕羅如有意親人魚鳥兩無嫌座中只合談風月廚下何煩問米鹽時小慺主人借座延賓料理瑣事暢我題襟先入畫敢誇一字一酬縑[  崇川驪軒主木是草]  
　　崔君少山東臺名士暫客申江工詩善畫于山水花鳥之外尤妙寫眞更精畫馬驪睡軒主屢爲余津津道之日昨見訪得挹平采清譚片 
[刻彼此傾心因賦一律以伸景仰之意錄請高昌寒食生曁驪睡軒主同政]  
　　絶妙丹青手如何世少知料應深好古未必肯趨時騏驥原難識鶯鴦自有詩更欽君雅量不鄙虎頭癡[  武陵漁隱就正草]  
[贈崇川驪睡軒主錄請高昌寒食生大雅正可]  
　　七載皋東别天涯幾問津不期申浦上同作未歸人顧我鬢如此把君詩更新何時同翦燭杯酒話風塵[  東臺少山崔寳善甫稿]  
[和西湖花隱見贈元玉]  
　　少日詞壇譽早馳神交千里竟如癡欣從萍水聨今雨怕問桃花悔售時将母不遑同别涙索居何幸慰新詩會當載酒城西路賞析奇疑足我師[  東臺少山崔寳善草]  
[驪睡軒主别七年矣今晤海上不禁狂喜率成一律爲贈錄就高昌寒食生大吟壇點鐵]  
　　雲樹頻年望眼賒那堪咫尺又天涯新詩幸得窺鴻印舊雨重來感歲華名士丰神還似目美人遲暮不須嗟相逢最是他鄉樂同上江樓賣酒家[  古歙竹漁洪陶稿]  
[喜晤西湖花隱詩以贈之]  
　　春江花月甲寰中得箇詞人作寓公明志不妨甘澹泊君書生本色無申江綺習依人最易老英雄厲杭故國生同　盧駱騷壇拜下風我愧離君兼索處羡君詩句滿郵同[  古歙竹漁洪聊甫草]  
[和古歙竹漁詞人見贈元玉]  
　　惆悵東塘别夢賒相逢海上寄生涯羡君倜儻神如舊愧我銷磨鬢已華客裏舌畊同落拓愁中心事共咨嗟而今未了窮途恨故國人來倍憶家[  崇川驪睡軒主漫草]  
[步蟾官朱煦庭仁丈哲嗣丙君世大兄米芹誌喜請諸大詞壇拍正]  
　　文章下筆工斟酌正寸晷風簷振作洋風簷振作洋洋脱稿覺身輕待登榜親朋雀躍傳來捷報家庭樂師友具資攻錯從今努力儘加鞭也不讓天台有綽[  錢塘愚弟施則忠倚聲]  
　　崇明女愛寳年十四歲誤墮落致遠街花烟間中據隣　云老鴇貪賄逼便失身矢志不從不堪凌虐服烟膏以畢命爲蔡太守風間移請 
[縣尊檢騐屍軟如綿衆止昭彰是可哀也賦詩弔之]  
　　自傷薄命溷風塵豆䓻含苞惜此身抗節那堪荼毒甚好留清白了前因鴆膏飲恨有誰知太守偏能訪得之雪爾奇寃彰爾節應教譜入採風詩[  菊陶未是草]  
　　陸君慕唐海昌名士也今年春爲吾鄉釐卡幕友與余傾盖如故惜别怱怱未遑　餞率成七絶三章以註依依不釋云爾錄請諸大吟壇 
[郢政]  
　　機雲才調本超倫筆底烟霞不染塵何幸畢塘來榷税三生石上証前因把酒論文未幾時驪歌遽唱　何之臨行細想無他贈且折江干　一枝從此離懷兩地縈何時得踐范張盟痴心欲與君今約肯否來生作弟兄[  鳥溪石振聲友梅氏未是草]  
　　同鄉朱煦庭先生哲嗣丙君世兄應丁亥科試蒙瞿入宗師錄取入程庠聞之欣喜對偶參用雙聲疉韻呈海上忘機客北濠居士吟壇郢 
[政]  
　　髫齡頴悟親朋羡發軔欣然遂顯摥編榜都增桑梓色南林獲雋者不少先鞭喜挹藻片香囊傾慷慨培　澤煦庭先生待人接物仁厚有餘卽災區賑欵常常佽助早抱文孫筆運英明擅勝塲恰喜我家膺捷報翩翩分列此遊庠菊人姪孫係揀發知縣嘉慶庚午科舉人午峯族伯之曾孫前署常鎭道吟蕉族兄之孫江蘇候補知縣幼吟族姪之子也亦入泮忠節竹生族姪之姪孫釐侯姪曾孫蒙瞿大宗師錄取名列一等[  霅溪趙炳藜謹擬於青藜閣閏四月初九日]  
[丁亥初夏因公來滬辱承小樓主人寵贈佳章依用奉酬]  
　　樂善情懷彼此同協恭濟事賴和衷三年望有成功日千里來乘破浪風海物承筐漸不腆邭筵飛盞樂無窮花天酒窖笙歌地爪印長留踏雪鴻[  古滃孫玉瑞雪湖氏稿]  
[夢畹吟壇申江名士也丁亥閏月把晤有緣賦此奉贈以博一哂]  
　　吳越聨交誼雲山慰素思謙謙君子度落落古人期著述何曾少功名尚未遲逢君無所贈漫賦五言詩[  海昌太憨生徐慶齡稿]  
[答文游吟伴少雲仁兄卽次原韻錄請夢畹生政刊]  
　　牧之詩派絶人羣我愧何能及此君北里空增新懊惱中山莫繼舊功勳明始祖中山王有大功勳姜凉客况清於水湖海神交氣似雲承賜佳章宏奬勵筆枝横掃五千軍乾坤太窄路難行大抵人情半紙輕典到琴書同轍抛殘花月悔長征荆州門下聨新契乙酉冬日同在韓司馬幕中黄歇江頭續舊盟爲問西山賢大令可曾憐及越書生海昌太憨生徐　齡　筆 
[贈海昌太憨生錄呈夢畹生政刊]  
　　景仰文名已有年年年酒地與詩天鹽官聞望心先契工部才華筆亦仙湖海訂交原有自風麜　面豈無緣願君挾策維揚去君将赴揚州莫向申江聽管絃　[  嶺南吟香館主孔繁僖草]  
 
 

Page 12

 
 
[贈霧褁看花客昕伯大吟長]  
　　豪名震耳似春雷造鳳經綸吐鳳才建白詞高超董賈題紅句好薄鄒枚酒邊風月留佳話腕底琳瑯盡妙裁他　瞻韓來海上願隨杖履樂栽培○再贈夢畹詞丈並乞賜刊俚句欣邀玉尺衡敲成一字感難名論将翰墨推三絶修到梅花定幾生已往雲烟藏錦篋君題詠甚夥子一一抄藏傳來珠玉結詩盟生平未願封医事惟願階前一識荆○和于松堂司馬小樓吟飲圖原韻到此眞堪雅事尋憑窗遠眺豁脑襟挾仙抱月堪豪飲刻燭揮毫任醉吟摩詰規模稱怏意仲宣車笠訂知心如君詩酒風流冠爭説天涯盡賞音泗水護花館主張倬景房氏求是艸 
　　五家兄隨使英俄曾寄以詩而意有未盡再疉前韵遲其歸卽索姊丈王硯雲水部妹情徐萊臣比部姊丈楚南黄棣園同和敬求夢畹生 
[粲政]  
　　一夜秋風大樹摧亡弟宰武林時夢仲父授以紙有大樹飄零一夕秋風之語零丁豈不望兄回如斯債劵紛紛集豈忍家書暗暗催但爲我朝壮行色莫将清俸寄歸來兄得祿無多若再寄歸不免辦公拮据遺笑於外人矣惠連未醒西堂夢野渡迢迢婪尾杯時余館蘇卓峯司馬家顔其室曰杯渡慈航○暮春寄懷百花祠住持病僧行脚任天涯君亦和南奉百花不盡巵言常日出獨憐杯渡受風斜謂夢畹翻翻　卷勞紅袖隱隱鐘聲隔絳紗更有清輝解人意移來花影繡袈裟○鷗所吟長去冬以詩寄念感戀至今始　次韻報之素心天上月旣東又北極微上海棠陰薄暝櫻花葉娟娟情天圓皎皎志河碧餘光二三分輝我蓬門壁低徊竹西亭山銜不盡没也憐幽窗陰不僧不俗客自歌還自和一管枯枝筆擲與碧翁翁漫天舞風雪[  病脚僧合十草]  
[上海四馬路文報局内恊賑公所經收賑捐閏四月旬清單]  
　　初九日本埠天順祥寶號交來受福册公字七十五號京都丁少山董子餘全芸　三若同募天和金店助京平銀一百兩又七十一號募百練堂董子餘知不足齋悔過齋四户各助京平銀十兩祈安氏京平銀七兩尚知非子承京銀三兩共實收申規元一百五十兩八錢○受福册八十七號毗陵恆怡號交來隱名氏不書名隱名氏三户各二十元甯遠堂邵　安居隱名氏保安軒四户各　元實收英洋一百元内有銅洋一元○受福册公字一百五十四號江西省吳良甫先生經募時時　善社助洋十元殳瑞生因友胃症殳蒋氏因久病姚君因血症三　各一元童槐君因反胃助爐坯二元半溪草堂瞿鬯軒二户各爐坯洋一元朱庶近堂爐坯洋二元吳連桂因久病爛腿四元金緘三爲母祈疾全愈四元李啓祥爲妻張氏因痰喘等症未卽愈二元行素堂因瘋痰助錢十千文昌銀六兩四錢竟成堂求合家清吉　銀二兩三錢○高郵丁錢齋先生募第四十三次謝張二君經手十六户共助五元公興典三元又同人十二元又錢二千文公字册三户助錢一千二百文恆德典三元又同人七元同興典三元又同人十二元同字册七户二千文會稽沈公舘四元以上實收英洋五十四元○使君受福册劉李氏因病求速痊助銀二十兩○又册金壇姬古愚先生　陳之錦二元陳受封嚴逸帆菜根香書屋謝培德史慶賢蒋國清李洪茂七户各一元叚　興潘維坤無名氏史臘富四户各五角○本日共收英洋一百八十七元規元一百五十四兩八錢曹平銀二十兩九三八平銀信兩七錢爐坯洋六元銀洋一元 
[上海三馬路與昌恊賑公所陳竹坪經收山東直隸賑捐閏四月初六日至初九日第六百五十至五十一二三次清單]  
　　隱名氏求生産隱妥洋十元鮑遠記一元知心字兩元無名氏五元心安老人爲求合家平安四元金菊主人求病全愈洋兩元周百川兩元周　士二角恊生庄嚴介人兄交來行佑氏爲求病痊洋五元彤利銅洋一元黄政卿先生交來黄王氏趙黄氏各一元何清泉先生交來存敬堂洋十元洪泰南北貨號陸先生交來尚義堂吕四元胡善士銅洋七元○菱湖戴沂川先生寄永　局來陳胡氏祈夫病速愈洋十二元朱錦章求母病速愈一元浙寗求解堂續助洋十元漢口泰和祥募來塔册第一萬八千二百六十五號鄭省吾錢二千黄惠卿四千顔壽芝一千二百項竹坪金玉堂陳永光三户各一千孫泰和怡藏隆無名氏九户劉德軒十二户各五百崔逹廷四百張輝山三百無名氏二户鄭子芳黄華堂黄誠卿楊煥泉汪澤章劉炳南胡壽明張德垣讓忠杰更文㐾十二户各二百文以上三十二户共洋十八元蕭山蒙養書屋銅本洋一元常熟三里橋厘卞寄來黄隱名氏銅洋五元○塔册第一萬八千二百另四號隨緣氏馮羽氏各一千文隱名氏無名氏不留名思道齋彭城氏樂善軒六户各一元師古齋有心無力氏無名氏三户各五百文百忍氏永善堂各三百無名氏一百以上十四户共洋十元由立大庄交來○新册第七萬三千二百七十五號補過子弟十七次慕何乃鈞洋三角謝壽昌鍾筠生郭崧山羅宗伯四户各二角朱雲升蒋珊珊沈子卿陸桂生陳　甫鄭芷香戚金生魯芑生秦國泰九户各一角以上十四户共洋兩元○四天共收英洋一百元銅洋十四元小洋二角合併聲明 
[上海北市絲業會舘籌賑公所施少欽經收山東順直賑捐閏四月初三四五日第一千三百六十四五六次清單]  
　　現成功德莫要錯過機緣救命摺第一千七百六十四號安徽太平府署史募蕉主人永主人二户名洋五角又四千六百十九號又募和保四角陽保猗猗望雲九畹無利號五户各一角龍保竟保合一角共九户合洋二元○經亨沐亨　求母馮氏病體全愈康强平安由馮錦元來洋一百元劉夫人求病速愈由常州賓順局來五十元卓門朱氏求子病愈二十元沈登明求病速愈由浙寗永義昶局來十元元利行由浙寗恊興局來十元沙市無名氏由盤記交來十元雲間了蔡居士求妻病速愈四元許仰恭求病速愈由泗涇全盛局來二元鴻儒一元○蘇州潘仲溪第一百十三次募祝俞氏求病速消除身體健由晉和庄來洋一百元以上初三日○現成功德莫要錯過機緣救命摺第五千六百十六號無名氏洋四元張君森一元二户由蘭溪同源代金華廣和寄恆利局來○五千八十八號汪雲臣洋一元一角五分李祥輝凌拙齋金來泉沈澤禾汪鑑波王香溪徐啓源蒋堯階季曉江候仙舫錢吉齋劉恊堯侯琴山陶致祥翟漁臣十五户各一角九分共十六户合洋四元由寗郡正大局來○遂庠由信泰號寄蘭溪恊興局來洋二十元恆豐源綢庄謝筵資移助十元婁東有心無力子求妻産後全愈由太倉致大局來三元楚南彭子洤由無錫鴻源局來一元以上初四日○現成功德莫要錯過機緣救命摺第一千七百十八號濟平分典同人募無力求平安了愿洋一元退思軒錢六百求闔室康寗求萱堂康健二户各四百平陽氏二百六十文無名氏二百節省酒費勉力氏二户各一百共八户合洋三元由嘉定老正大局來○又五千九百九十四號章恆謙吉堂募朱景文堂洋一百元朱少坪四元無名氏醉經山房二户各二元四户由九江老福興局來○又四千六百九十三號姜堰金陵厘捐局趙午橋錢四百文又嘉寶慶堂三百文履安春生敦復敦臨坦之有心無力子醉花書屋孫鳳翔顧雲鋤不留名無名氏十一户各二百無名氏三户各一百共十七户合洋三元錢二十由全泰盛局來○又三千一百九十四號武陽保嬰局募鄭湘溪洋一元邵楚惟錢五百文王再膄四百文無名氏養拙軒潘駿聲延陵隱氏無名氏戲采軒無名氏王成谷無名九户各三百汪秉彝二百有心無力方子瑞九不足三户各一百共十六户合洋五元由常州全盛局來○又七千七百五十二號隱名氏求母病速痊洋十元○又四千三百二十一號公和茂劣子募金陵不書名洋二元錢五百三十五文由政大局來○又七千五百五十七號吳禹門洋一元又募吳叔户錢五百文徐菊齋三百六十文曹沈氏沈逸巢吳菊圃三户各三百文不留名陳春泉石月泉林子亷張逸庭楊士卿六户各二百孫春山一百共十三户合洋四元由楓經順成局來○唐鴻經求病全愈續助由練塘陳春山寄全盛局來洋五十元譚寶槐爲母姚氏求病速愈二十元陳娶五求病速愈由蘇州老人和震記來洋二十元武林思補堂濮氏求家宅人口平安由杭州正大局來十元王惕齋由龎耀甫來二元嚴孫氏求病速愈由如臯孫堯欽寄老福興局來二元周敦睦堂由江西全泰盛局來銀一兩三錢四分○泉塘劉干琰洋二元仙潭無名氏二元二户由杭垣湖墅永濟官坊盛仲安寄正源局來○張夢隆翁陸蒋氏求壽洋二十元由乍浦許大隆寄全盛局來○信孚號募李用侯洋七元六角六分李德遠七元三角五分李承志堂二元四角四分李菊儀堂三元陳紫君堂二元常誦芬李竹寅二户各一元李錫侯一元錢二百文無名氏一百文共九户合來錢三百文金飾八錢五分售見洋二十五元四角五分由萃泰號交來以上初五日 
 
 
 

Page 13

 
 
   
 
 

Page 14

 
 
   
 
