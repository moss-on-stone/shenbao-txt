# 1905 - 69 - 4911460

 

Page 1

 
 
   
 
 

Page 2

 
 
[電傳上諭]  
　　二月十一日内閣抄奉上諭孫家鼐奏假期届满病仍未痊懇請開缺一摺孫家鼐著賞假兩個月安心調理毋庸開缺欽此 
[電傳宮門抄]  
　　二月初十日皇上召見軍機大臣及崇啓論公債票中國急宜自購當西歴一千七百十三年時法國公債日日增起其民紛紛擔任各國紛紛爭購有一理財家非爾斯著一論曰嗟乎他日亡我法國者必公債也吾國家共同之母財而分其利於各國何以能久其長子名喜利者侍於側竊見之退而著一論曰吾國其興於公債乎國内國外互相爭購則所得公債愈多以投之於生利之地用之於開源之處其興也勃矣次子名約克林兒者見其兄之說於是亦退而著其論曰吾父所言未開化之論也吾兄所言半開化之論也夫公債者國民所當擔任也非國外之民所當擔任也吾民有愛國心則恐外人多購吾票而奪吾利也於是舊起而力自爭購以杜塞其外溢國斯興矣吾民無愛國心則任公債之消於外人坐視其利之外溢而不力爭挽囘焉國斯亡矣其論出非爾斯見之欲殺其　子二子逃於英然當時則風傳其二子之論爲名言國民爭賣國債益力據其時統計表每人約負擔三百三十四圓有奇故至今稱法國爲負擔國債最重之國記者讀史至此不禁愀然曰嗚呼彼非爾斯之論施之於今何如哉喜利之論施之於今何如哉約克林兒之論施之於今何如哉今日者國帑空虚負債累累羅掘之術已盡上下之心不信於此而猶欲行公債則非爾斯之言將驗於兹乎然財政雖窮而亦不能束手以待斃也爲當局計誠不能不用公債法今直督之創行公債票使果爲開源計生利計則喜利之言安知其不信於今也且於此可以驗民心焉試辦公債票章程第九條有此項公債無論何人均准其轉售轉兌認票不認人等語購票者於是異常踴躣日商大倉三濟兩洋行首先定購每張一千兩之票三百張西國某某洋行亦皆爭先購賣合東西兩商已逾六十萬兩據隔昨天津之報告又謂第一期公債官商承認者已越過一百二十萬兩之數卽以逾額之數納之於第二期内記者統計購票之數國内之官商與國外之東西商其數約略相等故尙未足以驗民心此次公債之利息第一年七釐以後每年遞加一釐其息不可謂不重東西商人之所以極力爭賣者正以其利息重也外人購票愈多則其利權愈喪利權愈喪則國愈不支然則官商而有愛國心者與其以一國之子金盡爲外人所奪取則孰若力自承購以收外溢之利權乎况當局者定此准其轉售轉兌認票不認人之專條也非欲吾民轉賣於外人也正欲吾民之目賣而示之以信也夫使他日當局者而無信則勢必國内所購之票盡售於國外旣售於國外勢又不能不償是欲驅區區所剩之利源而盡以納諸外人之手當局者諒不出此夫吾人亦豈不知外人購票之多足以喪我利權也而所以鰓鯢過慮者則恐上之失信耳今旣示以大信爲收回利權計有不樂購者乎然則約克林兒之所謂公債之亡國與興國驗之於愛國心者今其時矣或者曰子爲此說爲政府計也亦計民之財力盡乎記者以爲不然觀於今日官商承購之數則知民之財力猶足以自認也夫論國家之利害當自其大考遠者論之試思政府所用之財非吾民之財乎今公債票旣不能停止中國又不自購則勢必外人盡購之是自取吾民之財以奉之外人也可乎不可嗚呼吾亦何恩於政府而必代爲之計哉 
[鐵嶺將失]  
　　二月初九日東京電云鐵嶺將失因日軍已抵該處僅十英里之地矣譯字林西報 
[俄防鐵嶺]  
　　二月初九日倫敦電云俄人在鐵嶺挖掘壕溝建築砲台預備防護具甚急譯文匯西報 
[俄殘兵向吉林退去]  
　　二月初八日橫濱電云東京軍務中人謂盛京俄軍傷亡之數如此之多以日軍用前攻旅順十一寸徑大砲所致所發之彈將潰退之敵兵每次必撃斃數千鐵嶺現已占據柯魯拔托金將軍之殘兵現向吉林而退譯太晤士報 
[俄軍敗退情形]  
　　二月初九日倫敦電云自西歴二月十八日至三月十一日止俄軍運往北面之受傷兵計有四萬七千五百八十一人俄將柯魯拔托金於初六日報稱俄軍退路甚爲艱困所經境地皆係河道兩岸又極巉削因之軍車祇能逐輛渡河而追逐之日軍又時時增益其力砲撃不斷故退時甚也又云有俄軍兩聯隊一聯隊祇存一百五十人一聯隊祗存六百十九人餘皆傷亡矣按俄每聯隊計四千零二十四人譯字林西報 
[日報論俄人戰敗情形]  
　　二月初九日東京電云東京各報謂戰事已入第三期内但尙未能有議和之望以俄國决定續戰之計非至於不可收拾不肯罷戰也惟俄國現時難處不止一端觀其現情譬如設賭旣以之誘人一時難於停止刻下仍誇 
 
 
 

Page 3

 
 
　　言組織新軍遣往戰地但恐此軍與波羅的海隊相同棼亂不齊行止不定日人已翹足待之矣總之俄人之内情及满洲之外患必有變局業已有益於日人各報又以爲俄國戰敗之故因偵探部不全之故柯將軍用兵之才亦遠遜日帥大山岩也又謂俄人之喪失以至短之時計之非半年不能規復譯字林西報 
[俄將已認大創]  
　　二月初九日倫敦電云俄柯魯拔托金將軍於初六日發電自認俄軍之傷亡者已有五萬人譯文匯西報 
[日人思俘獲柯將軍]  
　　二月初八日橫濱電云東京最近之消息謂满洲俄軍有三分之二或死或傷或爲俘虜日人又竭其全力思俘獲俄將柯魯拔托金并其屬弁倫敦歐洲及美國各報皆云目下停戰之期已至若續行戰事必令俄國之名譽益損本埠傳言俄政府已將柯魯拔托金將軍撤回俄皇將治以戰敗之罪但以本處人之意見度之柯將軍戰敗之故以重砲及圍攻砲之不敷也譯太晤士報 
[英報論俄人亟宜請和]  
　　二月初九日大阪電云英太晤士報紀俄軍盛京之敗無異满洲全軍盡行覆滅其餘之英國領袖各報皆謂俄國最妙之政策莫如與日開議和局内有一報訕笑俄政府尙不認不久將有議和之消息殆俄仍大夢中耶譯字林西報 
[俄農民暴動]  
　　二月初十日倫敦電云俄克爾斯克省之農民殘殺地主九人此舉蔓延甚速按克爾斯克省在俄國商境之中該處農夫在俄國境内素性最爲忠悃今革命之舉延及是處故在俄爲關繋最大也又該省民人計共二百三十八萬四千八百零四人譯文匯西報 
[日俄國債票價之漲落]  
　　二月初九日東京來電云日本在倫敦之國債股票價值已長而俄人之國債股票價值日跌此理財家所宜注意者也譯字林西報 
[盛京戰事猛於勒普齊之戰]  
　　二月初八日東京電云近史最大之戰事爲一千八百十三年勒普齊一戰當時與戰將士計有四十七萬二千人此次盛京之戰兩軍共計八十五萬人刻下日本掌大權之人不認俄國已向日本有請和之語譯太晤士報 
[日給俄軍醫酬資]  
　　二月初九日東京電云日本官報刊登日皇上論令雇用日本權限内之俄國軍醫士并給以酬資譯字林西報 
[日親王定期赴德]  
　　二月初九日東京電云日本海軍副提督阿立蘇茄活親王爲日本常備海軍之司令官將於　四月初由橫濱起程赴德俟德太子婚時卽爲日皇之代表譯字林西報 
[法大臣擬整頓邊防]  
　　二月初九日倫敦電云法國藩鎮大臣克勒捫忒爾君因遠東時局已變故擬於西歴九月赴越南整頓邊防譯字林西報 
[彰武縣亂事詳情奉天]  
　　新民府屬彰武縣武臺門外土匪圍困縣城等情已誌前報兹悉此次之變實因俄軍迭在該處橫暴肆虐地方官袖手旁觀士民憤激致肇是亂旋經該縣周大令士藻電報新民府派遣警兵往剿反爲土匪撃退其後勢益猖獗官兵殆難下手兼之彼處之馬賊隨聲附和到處掠劫地方愈覺糜爛吉林三合屯地方近有土匪聚衆萬餘人揭竿起事亦與彰武之匪聲氣相通其勢甚大吉林將軍日前曾派統領金某統率馬步三千馳至三合屯剿辦與匪交仗二次一敗一勝各有死傷又馬賊頭目馮麟閣日前偶率部下由小林胡前往奉天至彰武縣忽與俄兵二百五十名相遇衝突之下俄國士官被擒數員殺斃俄兵數十名並有生牛若干頭爲馬賊所獲其後彰武縣派出官兵二百名亦爲馬賊撃破 
[宜昌上游一帶亂象武昌]  
　　湖北宜昌府上游素爲各會黨窟宅之地如紅帮青帮及川漢哥老會咸聚集於此近日該地方忽黏有揭帖大抵皆不外仇教之言並有將軍統領各名目聞有去歲施南閙教之餘孽從中煽播彼處教士已將所得揭帖呈示官吏故該地官吏通飭合屬嚴設兵防且四出偵探以窮會黨蹤跡不知能弭亂萌否也 
[閩匪須防福建]  
　　近日福建汀州府武平縣屬龍溪等鄉一帶會匪甚多以榮華富貴四字各立會黨名目其頭目爲陳榮山謝華山潘富山鍾貴山四人皆僞封元帥官軍迭次剿辦至今尙未能殲除該處界連江西粤東兩省探聞閩督憲恐會匪肆竄已咨移鄰省大吏飭屬嚴防矣 
[潮汕鐵路閙事犯正法廣州]  
　　鐵路閙事一案前由地方官拿獲鄉民十餘名解郡審訊中有楊姓陳姓二名供認下手刺死日人本月初二日二點鐘省委及地方文武各官將二犯解至葫頭市閙事地方正法聞温欽甫觀察擬於辦兇後必得日本領事認明了事實據始爲該公司禀請開工一面晉郡辦理鐵路善後事宜云 
[潮汕鐵路案將結廣州]  
　　潮汕鐵路滋事一案前者日人要索給銀二十一萬嗣經當　再三磋商始允减去三萬五千元計給卹欵二萬五千元賠欵十五萬元業經立據了事惟日人之意此事必須由委員經手而委員不允與聞故尙相持不下 
[淮撫清欵江甯]  
　　巡撫衙門必有庫儲以備緩急今江淮巡撫係以漕督改設舊無存欵撫轅遇有正用轉輾撥借未免需時淮撫恩藝帥因咨請署督周玉帥在江屬公欵項下撥銀十萬兩解送撫轅存庳以備支應正用免誤要公 
[天津銀行代辦公債票計數天津]  
　　天津銀 
 
 

Page 4

 
 
　　號代辦直隷公債所有二月初一日第一期各處訂購票數及本期收銀塡發債票號數開列於後訂購大票百套者五十一分合銀三百六萬兩訂購大票七十套者一分合銀四萬二千兩訂購大票五十套者二分合銀六萬兩訂購大票十套者二十二分合銀十三萬二千兩訂購大票四套者五分合銀一萬二千兩訂購大票一套者八十二分合銀四萬九千二百兩訂購小票一套者一百二十分合銀七千二百兩以上第一期訂購債票者共銀三百三十六萬二千四百兩除本期收銀一百二十萬兩内塡天地元黃宇宙字第一號至三號共銀十八萬兩洪荒日月盈昃字第一號至十二號共銀七十二萬兩辰宿列張寒來字第一號至七號共四萬二千兩閏餘成歲律呂字第一號至十九號共銀十一萬四千兩露結爲霜金生字第一號至七十一號共銀四萬二千六百兩夜光果珍李奈字第二十一號第一百一號共銀一千二百兩暑往秋收冬藏第一號至二號第三十一號至三十九號共銀九萬三千兩指薪修袩永綏字第一號至二十一號共銀七百二百兩以上本期共收銀一百二十萬兩其餘分歸第二三四期兌收 
[整頓火藥局江寗]  
　　署江督周玉帥以金陵洋火藥局曾於光緒十二年奏定常年額支經費銀五萬二千餘兩而每年所造粗細槍砲火藥等項至多不過四五十萬磅左右且辦法亦頗未當但火藥一項爲軍需要物製造稍有不精最易誤事亟應認眞整頓自本年起飭由兵備處妥議章程選員接辦所有該局製成火藥槍砲等項隨時會同軍械所考驗具報并於槍藥箱上註明何員監造是何年月何匠所製以便查考又該局另有經售各處鋪硝之事每年究竟可銷若干可得餘利若干亦應一併查明復奪已分飭遵辦矣 
[招考醫學京師]  
　　太醫院前曾奏請整頓醫學於會考之外量加招考一次無論满漢舉貢生監俊秀人等精通醫學者面加考試排列等第咨部註册經部議准並請將此項招考人員由咨部註册之日起遇有缺出除服满假满開復應補人員不計外與會考人員分别相間輪用等因奉旨依議現已出示招考有願考者親赴太醫院報名聽候定期考試考取各員請旨按班録用其備取者聽候挨傳另行辦理限至二月二十日截止逾限概不收錄 
[擬添約束俄兵第六條辦法]  
　　約束俄兵辦法五條已由上海道與俄總領事磋商現尙未定兹聞五條外擬冉添一條如俄兵因公來申辦物等事除由俄員跟從照料外俄領事須給予印照俾工部局巡捕易於稽查事畢回船若不奉照卽屬私來由捕拿解會同中國官員審判 
[議詳公堂修攺章程]  
　　會審公堂修改章程業經議定上海道袁觀察已將議定章程申詳兩院聞議中有不令律師到堂辦理訟案俾承審官得全訊斷之權云 
[屠讞員准期來滬電文]  
　　日前上海道袁觀察電致寗垣請飭會審委員屠興之别駕速來滬上現江藩司黃花農方伯已電覆上海道略謂屠倅已迭催速行現赶清交代准十五日赴滬惟該倅尙須赴蘇領飭知如尊處能請蘇撫憲將飭知寄滬則到滬卽可接任如何電示莞 
[委關令代理公堂會審]  
　　會審委員黃耀宿司馬經江督周玉帥叅劾奉上諭革職永不叙用上海道袁觀察以新委讞員屠興之别駕來申尙須數日而黃司馬已經革職又未便令其再行訊案爰於昨日委道轅譯員關絅之大令代理公堂會訊 
[江督致上海道電（爲震旦散學事）]  
　　頃據上海馬良電云震旦生因種界爭競退學致費無歸請援手等語弟茫然不知望派員查明情形代籌辦法以盡地主之義并電復馥佳 
[美人自戕]  
　　大馬路晉隆洋行經理紙烟之美商名勿司克者於昨日午前在靶子路住宅自以手鎗撃斃不知何故午後美總領事卽往相騐定於今日午後出殯 
[湖北留學日本學生致内地學生書接初八日稿（論粤漢鐵路事]  
　　其尤闕緊要者則在省城組織一中央機關立中央機關有必要之條件第一借官欵不可用官辦内地風氣末開官力百倍於紳力而向用官辦事虚文多而實際少久爲地方所畏忌且今日所爭乃地方安危之關鍵自辦之與代理其切與汛固相縣也宜從此一事全以他人任之使咸曉然于我地方人亦有責任也從此破一往倚頼之心將來地方當辦之事正多也今此事但求與大府以權力不從旁掣肘遇有與紳爲難之處乃請其處理而以劉黃諸公公正廉明紳士爲總理則地方人望組織地方財團爲機關之根據者此其一第二望諸學長以叅議之資格規畫一切辦法劉黃諸先輩不過居號召之機關而非能深明外勢及熟知公司一切條件也此時擬定章程劃明權限非諸學長不可是總機關處以劉黃諸公居其表而我諸學長運籌於其中爲機關之靈鑰者此其二弟三亟須刊布章程定明股份以便募股因此事關重大先正總機關之名號不然人有願入投者不知此舉何名又不知一股份若干又不知此事如何辦法有章程有股額則人知所適從然後將此章程分散各府大紳巨户使之自相圑集爲機關之規則者此其三弟四總理者先以若干股份自任以昭信用向來招股之難在提議者先自不名一錢但指名欺人信用毫無其敗宜也若劉黃二公先以若干股自認使入之人相信不疑又恐紳力不能獨任不得不頼官欵禀求大府指撥的欵以壯聲威亦萬不可少之舉也爲機關之實力者此其四總機關旣立以後如何辦法則我在卾諸學長必有卓見無俟同人之嘵嘵矣抑尤有進者此時欲辦鐵路湖北尙無此專家求之中國亦萬 
 
 

Page 5

 
 
難得不能不借材外國然客卿斷不可久任一面迅建基址一面自求人材湖北學生派往比國者非七年後不能回國此何能待即在鄂聘洋員開路礦學堂亦恐利少害多查湖北學生之在日本各學皆有學人唯路礦一門缺如今者四川人在此業已組織一班學期三年湖北同人已有擬附入或另開班者此事同人已任辦此交涉我學長可建議由湖北官派學生專學此科三年之後卽可赴路實騐六年之後卽可楚材楚用矣派此門學生尤其妙於普徧各州縣因凡有礦之地與應建路之地多係交通不便之地其地旣僻其人尤頑固將來或恐有風水之爭阻撓大計故沿江之州縣其人尙可緩派而深閉之州縣其人必須先派現計省城學堂六十九廳州縣之人蓋無處不有就中選其志向堅定行信謹實者東來留學似尤爲根本之根本也派此等學生之程度求其普遍各地之人則普通尙屬難言惟算學一門必須略有所得算學優者來此可得事半功倍之效因現在新開之鐵路一班以算爲弟一重要之科學如算學毫無門徑必事半功倍之勞也但其年齡必實過二十歲以上者不然少不更事事業一無可期矣此同人之意見也以備芻蕘之採望切學長合同商籌賜我回音將湖北現情及劉黃諸公之辦法及諸學長之高見指示一一以慰期望是所至禱 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鐵良奏遵查江蘇等省營伍砲臺及武備學堂情形摺接初十日稿]  
　　又駐紥金陵省城之南洋常備右軍分一二三四右後步隊六營砲馬工程各　營步隊一二三四四營每營官弁兵夫二百二十三員名右後兩營每營官弁兵夫五百零六員名砲隊三百九十七員名馬二十二匹馬隊一百五十二員名馬一百二十五匹工程隊四百二十三員名砲馬隊三十年攺練步工隊三十年七月改委兩江補用副將陳煦亮充全軍統領除守營患病計步砲馬工共到操兵一千二百三十餘名用奥國曼利夏搶刺刀彈盒背包水壺等項俱備步隊習日德操法官兵尙屬强壯軍服亦均整潔惟化排時兵丁轉折疾除互有出入步代亦過遲緩操散隊官長不知率領之法兵亦不知自尋地看遲　推諉强曳成行左顧右盻語音嘈雜站跪臥各項撃法高下不一歸隊時有托槍者有挾槍者皆於軍律不合砲隊用兩磅子哈乞開斯砲一磅子快砲大小不一馬亦雜色隨砲子藥車祇有數輛且不齊全官兵體質尙存惟皆不諳表尺亦不知砲件數目及拆卸各法管帶葉天奎年老而庸發令瞄凖高低未能合度砲馬亦驚跳不安其爲新備無疑馬隊兵尙强壯化排不成行列且亦不知陣式環繞多次遂作中止不走時哨長有落後者馬毛色夾雜疲瘦者多工程隊站列一隅據云不能步操是蓋誤認工程之名以爲專事工作而不知尙有助護砲各事且溝壘梁等學亦不講求該軍於省城東門外演試行事多未合法其右後兩營操法尙不及此查該軍雖係新營然皆舊兵攺編故習仍存統領陳煦亮年力精壯器宇尙好於新操雖不甚明晣尙有用心已屬其加意教練俾期攺觀又駐紥金陵下關雨花台等處之南洋續備護軍分左右前後四三旗每旗官弁勇夫二百九十員名二十六年閏八月成軍提督銜總兵羅吉亮充全軍統領除守營患病外計到操六百零八名習日本操用比國快鎗佩有刺刀皮盒等　官兵老弱者居半其年壯者亦皆不諳操法所設教習皆係自强軍目勇並無學堂出身者官長教習袖金任意粉飾與他軍歧異操法欹料錯落殊欠整齊瞄凖不識表尺者甚多前旗管帶李清貴素不知操調練時擅離隊伍赴演武廳後坐息聞調倉皇而至左手舉刀右探刀鞘不知所措管帶爲一營表率愚謬至此難期得力當飭將該管帶開差示儆統領羅吉亮平日旣廢弛營務臨操又托病不到前署兩江總督端方業　該統領撤差另委營務處候補道朱恩黻接統又駐紥金陵下關之注南武威新軍分左右翼兩旗每旗官弁勇夫二百八十九員名總辦將備學堂候補道陶森甲兼充統領除守營患病外計操兵四百十名用毛瑟鎗隨有刺刀彈盒等仵習日本操各兵皆皖北人著灰色軍衣所操大隊進退轉折尙屬熟悉散隊臥撃多未如式頭目領排不持軍器官弁領隊尙爲得法兵丁亦能拆卸槍仵惟操時未久輙至喘息蓋係力弱之故又駐紥旗營之江寗駐防常備續備各一營每營官兵五百零八員名常備係二十六年正月成營續備係二十九年二月由常備精銳營攺編歸江寗將軍節制除守營患病外計到操兵三百六十名用格於斯舊式槍隨有刺刀彈盒每營中有砲隊一哨用一磅子輕快砲兩磅子克鹿卜砲均習德操衣帽與京口兵同軍衣多未扣鈕不合身者甚多操靴新舊式樣不一軍械半屬銹澀官長佩刀各異多係自備另有差委數人皆手持馬箠入伍隨行兵丁强弱參半官長不諳操法教習亦皆無學問步操化排時前後排相距祗三四步其餘身法槍法步法禮法多不如式瞄準不諳表尺且有起落不靈者操砲時哨官驟令放砲不先瞄凖於理未合體操亦不及程度查該兩營兵丁加以淘汰尙屬可用惟官長於兵事太欠講求故無起色已由江寗將軍永隆等將年老官長更換數員並田前署總督端方酌撥新式槍砲俾期認眞操練安徽省駐紥省城之常備軍分前後左右四營每營官弁勇夫五百零五員名三十年三月成軍按察使濮子潼充全軍統領除守營患病外計到操兵一千五百六十五名用老毛瑟槍來復槍兩種操法計採德日所長軍服長短不一槍枝銹澀者甚多背包水壺等仵未備化排不成正角前後距離或遠或近操法多未如式操散隊時官長不向前率領衝鋒時走便步皆不合戰理惟兵勇强壯者居其大半惜官長不盡知操教習又未能得人統領臬司濮子潼經理雖極認眞究以實任監司兼辦此事似有未宜又　紥省城及攔江磯前口各砲台之安徽續備軍步隊中前左右四營每營官弁勇夫二百八十六員名馬隊一營官弁勇夫一百二十八員名戰馬一百十匹三十年四月成軍總兵費金組充全軍統領用老毛瑟槍應佩零件未備習德國操步兵老弱者居多軍服旣不整齊軍械復多銹澀馬隊號衣戰裙均極殘舊入老 
 
 

Page 10

 
 
　　馬疲廢弛殊甚統領費金組身弱多病聞自奉委後久未到營一切操法均未諳悉難勝統領之任又駐紥省城北門外之武備學堂練軍分左右兩隊官弁兵夫二百七十四員名武備學堂提調安徽特用知縣譚學衡兼充統帶哨官等均係學堂教習學生兼充三十年二月成軍兵士皆選身材合格年少識字者充當且多官紳子弟長江水師提督程文炳之子亦在其中用鄂造小口徑毛瑟槍佩有刺刀彈盒等件除守營患病外計到操兵二百六十一名軍服合式操靴上布下皮能履泥淖槍枝精潔裝朿鮮明軍容肅靜安詳身法步法槍法單人小隊中隊大隊及散隊跑步秩然有序兵房亦高敞光潔便於居處每日尙有内堂功課訓練兼施亦臻精美並該軍成營未久進步甚速固由於官兵均知向學亦係統帶譚學衡認眞教練勞瘁不辭故能致此又駐紥蕪湖之安徽常備武衛副中營官弁勇夫二百八十八員名又駐紥蕪湖城及東西梁山砲台之續備精健前左右三營每營官弁勇夫二百零三員名均於二十七年十二月攺編成營福山鎭總兵李定明充各營統領兩江補用副將李振標充帮統所用槍枝種類不一均係舊式習德國操軍容軍服極不壯觀兵丁老弱者居半點騐時號兵與正兵雜處散隊後倒荷槍枝暄闐震耳軍紀異常懈弛統領官長於新操茫無閱歴教習亦近濫竿蕪湖爲通商鉅埠似此營伍不特不足以備緩急且恐爲外人訕笑仍未完 
[縣試二覆案]  
　　鈕建桐　諸壽康　王兆魁　何煥其朱　贇　楊景斆　周文焯　周元清　王　暉　周　競戴　仁　郁　崑　陳　錕　陳樹基　瞿文彬　徐震東陳晉鋆　顧　型　翁大銓　顧　昕　鄭忠鉅　唐志鵬陳泰來　楊　傑　王文翰　李國瑞　施福森　翁　翔奚維塤　陸鴻基　高　志　楊書瑞　張佐辰　裴邦藩夏建藩　樊書瑞　顧書瑞　顧鏡清　朱　祥　沈聯桂曹錫恩　朱東海　胡鵬祥　樊書勳　唐書紳　梅　堅吳樹基　唐祖烈　曹　堅　朱榮錦　樊書文　喬國英張鍾岳　黃　亮　王臨堅　龎　傑　朱昌麟　張之翰朱起鳳　倪增梅　楊心正　终覆定於十二日 
[嚴禁槍船擾民]  
　　松江府田太守近以所屬各營槍船時有擾累商民之事因禀准省憲妥定章程昨日札由本縣汪大令出示曉諭略謂所有各屬槍船現已一律編號不准再有擾民之事而民間亦不得私造槍船如違一經查出定當鋸罰 
[清潔免病]  
　　去冬申地城廂租界小兒因天痘流行夭殤特甚實由室中不潔所致現在工部局醫官與董事等會議清潔之法印成傳單交租界内各房主著收租人逐户清查室中務須收拾潔淨不准稍有污穢如遇不服查驗准收租人指名控究倘有隠匿不報惟房主是問 
[蔬通積水]  
　　南市各街道自連日風雨水積成渠昨日由同仁輔元堂董撥匠在各路疏通溝道裏馬路新馬頭迤南一帶逢雨大時水可没踝行者咸須　道 
[豆船撞沈]  
　　船户張某日前裝載黃豆二百一十石行至浦東周浦相近突遇松江東埠頭號航船迎面駛來不及避讓以致撞沈幸人口未傷現聞該船主已向航船上索賠矣 
[駁船罰鍰]  
　　日前駁船總管帮朱坤在浦江中查獲不肯縣旗釘牌之駁船户丁裕發陳毛毛袁老大嚴阿炳等十人拘解水利局高司馬判各船主分别罰鍰共繳銀十三兩業已榜示頭門矣 
[英界失愼]  
　　前晚一點三刻時五馬路怡珍茶居後弄内森康東洋莊不知如何起火延及貼鄰吉羊軒烟館盡付一矩惟鄭德成土棧葉宏泰襪店怡珍茶居僅焚去樓面計共毁去房屋十餘間各家均保有火險云 
[不允開釋]  
　　費烈律師投公共公堂禀稱日前有無錫縣差人在租界違章拘人被捕房拿奉判責押示儆敝律師查此案原告孫錫康係無錫縣鄉人在該縣控妾捲逃該縣出有牌票來滬拘拿因該差吳蓮不識孫妾因此帶同姪孫崇梅指認在該原差係屬公人役應知租界向章不應擅自拘人此次懲辦是自取其咎惟孫錫康孫崇梅均係鄉人不知租界章程並非有心違背乃崇梅判責二百板押六月錫康押二月似此懲辦實不公道應請將二孫開釋或者重行訊究襄讞委員孫耳三明府與英副領事德爲門君互商良久德君謂案經判定未便更攺費律師謂此案所判甚不公允現在錫金公所董與錫帮商人共抱不平如不將二孫開釋務須上控德君曰准其上控可也費律師告辭而去 
[上海縣案]  
　　躺槳船户游鶴鳴等數十人投縣喊控陸家渡　　 
義渡夫頭孫瑞華張阿海霸阻生計等情翌日由義渡局員將孫張两人函解到縣經汪大令訊究張供現充夫頭躺槳船曾因犯事不准載客近因太古碼頭不准停泊咸聚於陸家渡乞鑒孫供小的前當夫頭禀退後由張接充遇有公事小的帮同承辦游供小的等有躺槳船三十四艘在浦渡客今遭張等覇絶求究大令以張等不應霸阻喝令笞責哀求得免判自後由客喚雇何船過渡彼此不准爭奪違干提究張孫二人交保○徐樹珊投求驗傷亦經大令訊問徐供有祖墳地二分一毫因開築馬路另在江灣買地擬將祖墳搬遷詎有顧大春串同地販將老墳地盗賣不遂糾流氓來店將小的毆傷求驗大令核得所控殊不近理判退去候查○前據某姓控被楊寶生吞没銀兩一案奉汪大令押追兹據呂玉泉禀願保出清理經大令傳訊楊供家有祖屋一所約可變價四五百元呂供保楊出外清理大令判准呂具結保出如不清理惟保是問 
[會訊案二則]  
　　英商瑪禮孫延高易比律師控華民姚顧氏盗賣地畝拔去界石一案迭詳本報前日午後兩點半鐘英副領事德爲門君蒞廨會同讞員黃司馬覆訊高易比律師及姚顧氏所延担文律師先後到堂先由担文律師聲稱此案已經堂上詳細研詰但有可疑者數端第一層是控盗賣但旣是原告之地則契據必在 
瑪處被告如何能賣如果並非原告之地則姚顧氏權操諸已他人 
 
 

Page 11

 
 
第十一版不得顧問且案縣日久並無可靠之見証到堂是其可疑者一大凡商購地向章於一月之内至該管領事署掛號今瑪購地數年並未掛號祗有契據並無方單是不能憑信者二姚姓售地於地販翁通海竟有不相干涉之陳姓串出洋商勒價銀七千兩反欲藉端控告訊其此地四址其所呈圖樣毫不符合是不能憑信者三現在瑪旣無道契又無方單盗賣之地何在請堂上將姚顧氏註銷完案言至此高易比律師亦言曰瑪禮孫於西歴一千九百零二年買進此地之後適欲回國故托其弟某掛號轉契詎知其弟遽爾病故道契尙未轉出但旣有永遠租契注明單大地小坆未劃出至此地四址前由古柏律師至鄉踏勘後到堂所述與原告所呈之圖亦相符合現請仍照原告禀中著姚賠銀五千两并償訟費且欲姚聲明有地五分是瑪禮孫產永遠不得有爭佔情事所有别端關係已有許多口供不必贅述籌語司馬商諸德君遂相約退堂俟再訂期下諭○中和洋行控掮客葛榮昌私收保險銀兩已誌本報昨日午刻英德領事會同孫耳三明府研訊原被告律師來满及賀立克先後到堂由賀律師傳訊王文炳王供是日葛榮昌持來帳目寫華英兩文沈葛均未簽字惟收條上是沈少卿簽字其付出之銀見沈取八百兩葛收二百兩又傳中和洋行西人研訊供稱火後兩天沈少卿與繙譯王姓同來卽囑少卿簽字後將銀付與王手是時賀律師亦訊該洋人供稱照行中規矩不得由掮客收錢恐其從中漁利葛榮昌時常看見開帳後惟王姓曾至樓上捕頭又向中庸洋行買辦蕭楚臣訊供蕭供去冬起曾辦山東路火險十月間由葛榮昌兠來名阿慶者保銀二千兩被焚後由少卿之弟阿銀來過數次惟尙未賠銀賀律師亦將前供摘問數語畢捕頭又傳婦人名阿銀又名阿金者訊供阿金供前住山東路三百四十號房内曾托沈少卿之友葛榮昌至中庸洋行保得火險銀二千兩遇火後由葛與該行買辦蕭姓約我至秋月樓後又約至恊成祥烟室内蕭言收票付我銀向我收言至此遂相約退堂俟禮拜五十一點鐘再訊 
[公共公堂早堂案]  
　　日前大英輪船公司控陳子山用空銀一千三百兩經捕房將陳送案判押候會訊昨日該公司延哈華托律師到案聲訴前該公司洋經理人亦到案候質陳子山供收下之帳陸續交與帳房招利山收入商民祇用空銀六百兩哈律師又稱原告以陳在行三十餘年尙稱誠實請問其能還若干卽請斷結陳供已與買辦李習榮商妥措還三百兩德君以陳不應用空行中欵項判管押一年明府以爲過重德君執定不允遂從德君之判○英商考與洋行控華人程濂堂保人章芝山以茶葉抵銀不贖一案歴經會訊判分别現欠歸還在案昨日又將中人陳永林傳案陳供爲中是實但旣有保人擔保似與中人無涉明府判陳交保候核○張阿弟卽顧阿堂混入王瑞雲家圖竊爲王扭交包探王阿巧於昨日送案問官判管押西牢三月並作苦工○周阿福行竊東洋車一輛並絨氈棉被各物爲包探逮案判枷一月○某洋人控瞿裕桃圖竊中包探送案請懲判管押一月○老公茂紗廠女工頭曹金寳控女工池張氏竊纱由探拘案判責手心五十下 
　 
[公共公堂晚堂案]  
　　張紹雲控吳阿桃等串吞地價前晚奉襄讞孫耳三明府研訊張紹雲供前年將祖遺田單托吳阿桃爲中售得價洋二千一百元小的收洋一千元吳取中費洋二百元尙有找洋九百元向吳索取一味游約求追吳供田單一紙由小的至　科局查明費洋二百五十元現因道契尚未轉出以致價未找付所墊升科局查費亦須張償還明府判所用查費各認其半待道契轉出後著吳卽將應找之洋如數繳案給張收領各其遵斷結完案○邱子卿控朱鳳山圖賴代借洋一百九十元前由黃司馬將朱提案訊供斷令朱先還洋一百元其餘九十元分二三四三月拔還著暫交保傳見証之廣福寺僧到案覆訊已誌前報前晚亦奉孫明府提訊邱供此洋由小的經手向廣福寺僧借來惟借據由小的代出故其洋亦由小的代還定成和向供在廣福寺住持二十五年七月　由邱向師傅借洋一百元其年八月師傅因病圓寂卽由邱將洋分兩次還清僧人雖未經手確是目見明府以朱鳳山不到無從質訊著俟朱到案時再行覆訊 
[法公堂案]  
　　法商巴吉控華人瞿阿美不交田單一案屢紀本報昨日飭提瞿阿美及伊母瞿談氏伊兄瞿阿榮並地保沈春中人蔣文梅等解堂復訊瞿阿美供小的實受中人地保之愚致有此事太令著將所收定洋一千元先行交案另罰洋一千元瞿求恩寛免大令與魏繙譯衡情酌斷判地保沈春山著罰洋五百元瞿阿美罰洋三百元蔣文梅等罰洋二百元一併交保限五天内措繳○管馬路西人或皮與外國成衣店主徐寳山因索帳互控一案迭經訊問以供詞各執著各邀見証到堂復核昨日徐偕某律師到堂代訴西人或皮邀同西捕到堂質証大令與魏繙譯會商著下禮拜復訊定斷○戚升前控李昌候以僞點銅錫抵押銀三千餘兩過期不贖等情奉前讞員魏大令訊供交保出外理處延入未結昨日原告役稱李屢次保出玩延不理求請嚴追大令姑從寛典著交的保趕緊理楚如再玩延定予嚴比○韓幹廷控店夥余阿興將狐皮統子送出一去不回後至蘇州尋回奉大令訊供押追昨日原告投追余供店内學徒亦分用洋三十元求准保出理處大令判交的保限十日内先繳洋五十元○王金有控房客何云樵搬遷時失去花瓶一枚價值甚鉅奉大令訊供押追昨日陳寳堂投案代交洋二十元求准交保出外向原告商懇大令准予交保著再交洋三十元了案 
[美捕房事]  
　　昨日蘇婦高劉氏投捕房訴稱在百老匯路法人某甲家爲傭今已辭歇甲將衣箱扣留不放請爲查究捕頭令某西包探前往查問甲稱因中國新年送氏洋銀五元若如數付還方允將衣箱交出捕頭令氏自投駐滬法國總領事署訴控○昨晨某西人投捕房報稱僑居西華德路某號房屋夜間被賊竊去衣服請爲查緝捕頭令包探前往勘明被竊情形再核○馬夫程連福因欠蔡忠義米洋若干由蔡投控公堂飭差持票至虹口捕房恊同包探 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
