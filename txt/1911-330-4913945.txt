# 1911 - 330 - 4913945

 

Page 1

 
 
   
 
 

Page 2

 
 
[本館特别宣言]  
　　刻苦困難皆爲鍜鍊英雄之具一事之得失一日之短長不足論也况兵貴知彼乃有備志必受挫乃益堅本報宣載漢陽失守之電實具激厲各省將士之心詎意區區下衷不蒙鑒亮有投函謾罵者有登門囉唣者甚有横肆醜詆指爲受漢賊之運動揑造電報者而尤奇者資政院某議員受袁世凱巨金來滬運動解散民黨一電卽本報所揭載乃昨日有一傳單附會其詞轉謂某議員以巨金運動申報及某某等報主張君主立憲云云試問豈有身受運動之人而反指訐運動者之姓名者耶此尤可以不辯自明矣總之本報宗旨何若記載何若逐日報紙具在可以覆按本館同人亦明知此等舉動全出少數人之誤會但衆口悠悠殊與本報名譽大有關碍爰亟宣言如右伏惟公鑒 
又啓者漢陽失守消息先見於各西報而本報亦接有此電即海上各日報亦莫不載有此電揑造之説寗甘誣枉今將電底原稿鑄成銅版刋印報端以供衆覽閲者鑒諸 
 
 
 

Page 3

 
 
[專電]  
　　今早（十二）蘇軍攻進南門鎭軍進太平門各省聯軍陸續猛進全城光復 
　　聯軍於十二日上午十點半鐘光復南京全城城内各處皆懸白旗 
　　獅子山及各險要砲台均豎白旗 
　　張勳於勢難支持時懇救停戰并勿傷其性命民軍不允遂進佔全城 
　　民軍進城後張勳及其部下均降 
　　張勳之降民軍知其僞現已拘禁 
　　聞張人駿鐵良均避匿日本砲艇 
　　民軍攻克全城後民心寗靜外人皆安（以上南京）　　俄廷召廓使回國清監國大恐以此事關係滿蒙歸路必絶電致駐俄陸使探詢意見並召袁世凱胡惟德商議一切 
　　清内閣調第三鎭陸軍保衛北京並聽命赴各處援助 
　　清政府派田文烈赴津佈置保衛大沽 
　　清廷新借款於十一日簽字以鐵路作押 
 
 

Page 4

 
 
清内閣擬即發表新官制（以上北京） 
[公電]  
　　南京徐總司令鎭軍林都督浙軍朱司令蘇軍劉司令滬軍洪司令濟軍黎統頒江陰各軍均鑒南京光復賴諸公指揮之勞士用命之力東南大局從此敉平謹祝聯軍萬歲中華民國萬歲章炳麟宋敎仁黄興程德全陳　　其美湯壽濳張謇唐文治伍廷芳趙鳳昌温宗堯虞和德李鍾珏朱佩珍王震于佑任范鴻仙鄭贊成文印 
　　南京送浙軍司令官朱鑒江寗光復謹爲貴軍祝大成功惟當人心尙未鎭靖之際亟宜請貴軍嚴加防範以防不測陳其美黄郛同叩 
　　南京探投鎭江林都督鑒南京光復爲大局賀鄂事緊要亟待應援臨淮關須有勁旅駐守旣可進取又可爲援鄂之策應且將來中州重鎭非公莫屬此間同志咸推公先進兵臨淮繼圖開封諒邀鑒允應带軍隊曁籌備一切望酌核賜示章炳麟宋敎仁黄黄興同叩 
　　丹陽轉送劉統領之潔鑒南京光復極賴偉籌但寗垣不宜多駐軍隊望將蘇軍陸續退駐句容丹陽之間仍嚴加防範乞查酌並電復全文印 
　　南京送徐總司令鑒南京光復悉賴偉籌爲大局賀前備犒師洋十萬元應於何日送請執事分給候電覆以便派員運交全文印 
　　武昌黎都督鑒南京光復聯軍尅日來援黄興文 
　　南京徐總司令鎭江林都督浙軍朱司令蘇軍劉司令滬軍洪司令濟軍黎統領江陰各軍均鑒南京光復謹賀目下因敵兵有南下江北之信且浦口賊敵未滅林都督又已公推爲出征臨淮總司令故衆意推蘇州程都督移駐江寗爲江蘇都督一以資鎭守一以便外交謹聞章炳麟宋敎仁黄興同叩（陳其美湯壽濳張騫伍廷芳李鍾珏虞和德于右任去電同） 
　　各報館鑒寗城已於令日（十二）十時由我軍克復鎭軍政府文 
上海都督府並各報館鑒頃堯化門電云江浙聯軍聞漢陽變事衆心憤激擬公舉鎭軍林都督爲援鄂總司令統精兵萬餘人定一星期内出發鎭軍政府眞 
　　各省軍政府都督並各報館鑒聯軍苦戰七晝夜昨經鎭浙滬諸軍攻奪天保城要地賊膽已喪請人説和本日（十二）復經蘇軍佔領雨花台攻入南門又鎭軍攻入太平門已將南京省城光復民軍陸續入城卽刻安民詳情續報此皆羣策羣力所致楨實無絲毫之力善後諸務極繁務求諸公推舉都督以圖長治久安俾楨歛身歸隠没齒銘感楨文 
　　滬軍都督鐵路總管樸各報館鑒南京城文日（十二）光復浙軍游擊隊會同淞軍分佔獅子山砲台及清凉山火藥軍械各局俟搜索清凈後即率大部隊入城詳情續告浙軍司令官朱 
　　各報館鑒自光復後城鄉漸靜正擬徵兵適數百人自宿遷來願備戎行棄而害民誠不若收而利用乃入伍後妄肆要挾硬借强買摘去肩章四野搶刧市境騷然夜不能寐并有先據清江次攻淮城回攻宿遷之説地方人民竊竊憂懼經都督及民政總長密查得實將首領陳興之正法當夜擊斃匪黨數十名傷者醫治餘解回籍衆情歡慰浦地安靜清江各團體公佈灰 
[譯電]  
　　武昌軍火糧食頗足尙可久守（十一日九江電） 
　　奉天陸軍某統制殺死民軍運動人及嫌疑人數名紅鬍子卽與清軍宣戰以爲諸人復讎旋擒殺清軍多人乃退現趙爾巽已派兵追之旦夕將有激戰遼陽巡警隊悉已逃散與劉下河（譯音）巡警聯合卽在該處宣告自治附近巡警與軍隊從之者頗衆 
　　本溪湖亦有民軍起義現有清軍往攻該處 
　　今日十一點鐘遼陽城外曾有大戰聞有民軍欲圖攻擊奉天已有數人爲清軍所殺 
　　聞民軍現謀暗殺趙爾巽 
　　民軍運動家現擬在横濱及各處募捐日洋三十萬元（十一日東京電） 
　　黎部督與清政府商議停戰上五日業已商妥外 
 
 

Page 5

 
 
間咸謂此次暫停干戈係出於黎部督之要求以便各民軍領袖商議是否承認袁世凱所擬之條欵 
（十一日北京電） 
　　民軍外交總長伍廷芳君昨謂彼與黎部督並未通信亦未知黎有函致彼與否伍君對於革命事業頗爲沉默不多發言旋問以停戰之事伍日此事確實與否余不之知記者告以此電係直接由黎部督發來確實無疑伍日停戰之説余亦不持異議復問以黎袁究應開議乎抑應續戰乎伍不明答僅日余固願和余爲主持和平之人然今日之戰係因眞自由而戰余未聞武昌請外人干涉之事余亦未與列强通函余接北京信知滿州暗殺黨懸重價購余首并謀刺民軍中有名望之人此種野蠻殘酷之人格低賤卑鄙之思想與吾人程度大異而暗殺黨首領則爲載濤輩云 
[閣電]  
　　十月十一日北京内閣奉上諭内閣代遞陳夔龍電奏請更換巡警道等語直隸巡警道葉崇質着開缺留於直隸另補言敦源着補授直隸巡警道欽此袁世凱秉鈞暑名 
同日奉旨内閣代遞孫寳琦三次電奏請罷黜治罪並取銷臨時政府各等語現在朝廷領布憲法信條實行改革政治與民更始該撫未能仰體此意熟權利害徒事張皇辦理殊屬非是本應加以嚴讉惟念該撫世受國恩不應　謬至此自係被人迫脅並非出自本心近日以來該省已取銷獨立名目地方各事亦漸就緖是該撫尙知愧悔亟　補救姑事寛容仍着留任効力務須妥定宗旨毋再爲浮言所惑此次該省首先反對獨立統制吳鼎元等及該省紳商均屬深明大義忠毅可嘉均着先行傳旨嘉獎並迅即督飭地方官紳悉心布置保衛治安該撫自當激發忠誠力图報稱以維大局而贖前愆欽此監國攝政王鈐章袁世凱署名 
要聞中國光復史 
[南京光復捷報]  
　　滬軍都督府通告（其一）頃接得南京來電云本日十一點三十分鐘時南京全城光復（其二）頃得南京確電民賊張勳業已就獲（其三）接得南京戰地捷報謂張勳已經擒獲降者甚衆按以上通告三則均於十二日午後發出 
　　蘇軍都督府電上海南市政廳程都督鈞鑒南京光復全省軍民懽聲若雷恭賀捷喜 
　　南京電報局電上海總局局長鑒民軍進城商民甚喜按此電於十二日午前十一點三十分到滬 
　　鎭軍林都督電滬軍都督陳鑒吾軍本晨（十二）十時已進南京城請轉知各省都督鑒述慶侵叩 
　　聯軍徐總司令電上海分送陳都督湯都督程都督諸同志吳淞李司令均鑒和密令早八時奪天保城後張人駿鐵良派胡鎭令宣由雨花合出至蘇軍劉統領處議和要求四事一不傷人民性命二不殺旗人三准令張勳率所部北上四准令張駿鐵良北上鄙意一二四件均可許之惟第三件萬難應允午間美領事由火車至堯花門見林都督所言物同當告美領事一張勳暫拘一俟臨時政府成立再釋二張勳所部概將軍械儲放小營徒乎出張三由聯軍派員監視將張勳全部遣散四張勳曾搜括庫欵八十餘萬須責令繳出充餉如至明午十二時無滿意之答復仍立用重砲轟城美領尤卽入城商酌但恐拘禁一節張勳難尤仍不能不用兵諸明見以爲何如乞示敎以便答復楨眞 
　　蘇軍洪司令電滬軍陳都督鑒先鋒隊於初十日夜佔領紫金山天保城兩處據獲機關砲兩尊擊賊軍黄管带一名生擒廿餘人當塲擊斃六七十人我軍陳亡三人重傷四人輕傷十四人本日犒軍明早合力攻城承點叩 
[南京戰報（特别通信）]  
　　初十日下午兩點鐘時清軍放火焚燒西州莊毁去民居不少可憐無辜寗人又受一塲大劫 
　　三點鐘時下關一方面有極大之炸烈聲大約係附近之火藥局爆炸所致 
　　是日下午有民軍數人勇悍絶倫攀登紫金山與清軍終夜轟擊直戰至十一日清晨六點三十分鐘紫金山卒爲民軍所得　　又據另一消息此紫金山大戰係由民軍三隊會合進攻民軍冒猛烈之砲火而進其勇殊不可及 
按紫金山不特足以控制極遠之城垣且俯瞰明陵平原爲幕府山 
 
 

Page 6

 
 
砲台砲火所不能及民軍得此全城囊中物矣 
　　張勳現率殘軍固守下關郊野以沙袋在滬寗鐵路車站附近築成短牆並在四處開掘土坑大約將埋地雷炸藥等物 
　　民軍供給糧食之法甚爲敏捷無論何地何時欲需食物卽以簡單奇妙之法砌成戰竈數分鐘内即可製備多數之食物 
　　鎭軍自初十日著手猛攻天保城至十一夜卽占據之繼并攻毁皇城砲台 
　　駐守鎭江之巡防軍已於十一日下午開往清江以截北軍來寗之路 
　　初十日下午四時有車兩輛滿載軍火又有一小輪滿載來福鎗開至常州後於十一日晨開往南京 
　　十一日晨五時有專車六輛離滬三輛滿載軍火兩輛載六寸口徑大砲一輛載炸彈入箱均將運至南京交付民軍 
　　初十日張勳喬裝至滬卽於其夜回至南京此事據認鐵張之西人口述但該西人不允宣述張賊如何抵埠究因何事而來且如何能不乘火車而回至南京 
　　民軍風聞張賊滬懸十萬元賞格捕之惟滬上防守甚嚴張賊未必敢前來送死想係傳聞之訛未可知也 
[其二（第二信）]  
　　十一日晨獅子山上砲台高懸白旗民軍佔領全城 
　　民軍自初十日清晨佔據紫金山後夜間六時至八時復攻擊太平門旋將清軍擊退卽佔據之 
　　當初十夜民軍轟擊太平門時一彈擊中獅子山因之火起闻守獅子山砲臺之張軍與民軍砲臺互擊甚烈 
　　民軍入城後張勳蹝跡傳説不一或謂已逃或謂業已被擒又有一説則謂張勳於最後數分鐘曾向民軍懇求停戰並勿傷其個人及部下之性命民軍不允張勳及其部下遂被擒 
　　各國兵船現下椗下關三英里之上中國兵船則在三英里之下游弋白旗飄揚氣象極佳 
　　由鎭江至南京沿路均見白旗招颭空中 
　　初十日下午有雙烟囱巡洋艦一艘溯江而上十一日晨復有三艘隨之而上滿載軍士大約係駛往武昌協助防守者 
[黄興之感動力]  
　　昨日下午三下鐘張園開籌餉大會來賓有千餘人另有商圑會友三四百人保護會塲先由交涉總長伍廷芳君登壇演説目下正在戰事吃緊之際所需軍餉浩繁全仗愛國同胞熱心毅力担任捐募云云次由黄蔭白君演説漢陽失守情形并謂上海爲軍事上最關緊要之處各處軍火均資接濟故今日之上海實爲各處之總機關然而儲國有盡需要無盡是宜急輸捐欵以爲趕製器械購置糧食之用此等切要这舉亮爲我愛國同胞所樂從昔日俄之戰日本人民無論男女莫不助捐踴躍故得最後之勝利一躍而爲世界强國今我漢族爲脱離異族虐待起見而興義師人人有枕戈瀝血報仇雪恨之心是可見我民團結之力不讓日本極望諸同胞盡力捐助如金飾珠翠等物皆可化無用爲有用豈不愈於無謂之彰身哉次由沈縵雲君之代表宣布意見書告退財政長略謂縵雲現在急於在南洋羣島向同胞僑民勸助軍餉故不暇兼任此事請即另舉賢能衆乃公舉朱葆三君爲財政總長郁屏翰君副之（尙有副長一人姓名未詳）至是滬軍都督陳英士君偕武漢前敵總司令黄興君蘇州都督程德全君至會初會衆皆不識黄君經陳都督向衆介紹全塲一致起立爭願一覩威儀一時拍手擲帽之聲如雷而起且有躍起大呼以示歡迎者良久始止陳都督首道遲到之歉程都督繼之演説亦甚剴切動人程退於是黄將軍登壇演説先謝同胞諸紳民贊助之功繼謂漢陽雖暫失守而人心團結必能指日克復我同胞不必引爲深慮惟失守之原因不可不知一由於軍士之不精練昔日部曲傷亡殆盡新招者雖有三鎭之多究不及老於軍事者之靈變二由於軍火之不充足漢陽兵工廠當日官塲管理時極爲腐敗光復後我軍僅得少數鎗彈大砲等一無所有而虜軍機關砲頗爲劇烈我軍不得已而退守良由於此現在精鋭已經全聚武昌各兵士預備野戰俱出城駐紥所有居民已早令遷避一空以免慘遭砲火之苦今鄙人特來此地籌集軍餉添足器械運赴前敵總之人心如此無堅不克區區漢陽請拭目而俟恢復可也惟此次虜軍所以有此精良之軍火大半由某國暗中資助吾同胞不可不永以爲念也次 
 
 

Page 7

 
 
袁恆之君演説亦極言捐助軍需之必要終由葉惠鈞君演説謂上海大資本家甚多而捐助現銀尤以廣有市房者最爲輕便鄙現　捐房租銀三個月爲數當已不少鄙人爲此言不畏諸財翁見怪惟諸財翁當思吾輩若非軍人捍衞則房屋財産早已化爲鳥有尙得今日從容安享家庭之樂收房租入囊槖耶又指陳英士程德全君而言日陳都督乃公僕程都督仍菩薩吾輩非此二君盡力保護恐吾輩所居之地已爲漢口南京之續矣葉君言淺俗而意懇切聞者莫不感動是日臨時助捐者有三萬餘金之多并有大逹公司願將三個月内収入盡數捐助軍餉亦有五六千金之譜吾民好義可敬可賀説者謂此次會衆認捐之踴躍固由民軍捨身救民有以致是而黄興君之到會尤足使人感動云 
[武漢乞師要電]  
　　其一各都督均鑒聞諸公悉鋭攻金陵頓兵堅城恐非上策現在敵健力攻漢陽應請各都督速派勁旅刻日會師漢陽翦滅此虜金陵自下是否乞復湘都督譚歌印 
　　其二各省都督鑒漢陽血戰五晝夜敵軍抵死進取我軍漸退因守漢陽城中勢極急迫事關大局懇屬師分别遺派海陸軍隊星夜來援至盻至禱元洪叩麻印 
　　其三各省軍政府鑒鄂事萬分緊急老軍已盡新兵無用漢陽危在旦夕有彈乏槍有五生七砲乏彈請貴都督火速調精兵援救以免武昌有碍鄂軍軍務部叩印 
　　其四火急蘇州都督程漢陽龜山已失武昌危險不言可知最上之策一面分兵救武昌　全力出奇兵攻北京北　定武漢當不難恢復願貴都督圖之鄂督黎叩 
　　其五火急各軍政府都督鑒連日漢陽劇戰因我軍力單薄半係新募之兵不能支持只得退保武昌武漢關係中國全局武漢危即全局牽動元洪當督率將士誓以死守以維大局惟敵人以全力爭武漢我同胞必以全力援助方能取勝務懇大都督迅速調柭老練之兵携带槍彈并機關槍新式快砲星夜來鄂援助或另分兵他出以牽敵勢統希裁奪施行并祈示覆禱切盻切鄂軍都督黎元洪虞印 
　　其六至急各都督鑒敝處血戰六晝夜敵兵恃火器較利悉力進攻漢陽城恐不能守我軍擬堅守武昌城中待援事關大局危急異常懇即分别遺派海陸軍隊星夜兼程來援禱切盻切元洪叩陽　　其七各都督鑒鄂事緊急因老兵多陳亡新兵不足用故屢戰不勝漢陽已失槍砲子彈又將告罄應如何救武昌定天下惟贵暑骘藎籌如何布置請速復鄂督黎叩印 
　　其八各報曁各都督鑒漢陽失守各省宜火速赴援民國成立然後人民之權利鞏固全國之幸福無量琇黔人也留學在浙目聞此信卽欲回黔招集義勇黔人以善戰聞見有苗兵可用惟往返需時緩不濟急計惟有先祈各省合力同心速選精兵赴援武漢二面由各都督會銜專電滇黔速調勁旅海陸分馳誓必滅而朝食如此則滿虜必殲泣血士禱旅杭彭啟琇叩 
 
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[皖都督存亡絶續問題]  
　　舊都督已去皖省自潯軍俶擾後都督一席即由李恊和兼理一切事宜近以皖省大局糜爛庫儲空虚難以收拾聲言鄂省戰事未停亟應前往助勦所有皖省都督一席請速另舉賢能以肩斯任惟各兵士餉糈尙須皖省籌發始可離皖云云當經商會籌给錢五百串文米三百石送往該軍始允拔隊上駛至初八日李都督始率隊去皖然尙有駐皖軍隊餉項無着殊爲可慮是日四句鐘黎宗嶽由蕪籌到銀洋數萬來皖以助軍需人心始定 
　　新都督未來皖省都督一席尙待擇賢茲將維持皖省統一機關處佈告維持情形照錄如左同人等與父兄子弟在水火之中非一日矣前之二百六十八年滿廷爲政自無幸福可言自九月十八日宣告獨立以來至今十有九日未受自由之福先受自由之禍馴至黄煥章所統軍隊據此生亂我又嬰於禍網李君協和者爲收拾潯軍名譽而來以都督名義爲吾皖驅除功成事竣整旆西旋往事已矣來者何如省城爲南北適中之點而上游密邇武昌吾八府五直隸州視此爲治同人等待罪郊次謹與父兄子弟約自佈告獨立之日起至將來完全政府成立之日止其間訂爲維持時代應代負維持之貴任者設三處一會日軍政處日財政處日民政處日参事會三處發生之事件由參事會議决施行綜其名日維持皖省統一機關處一線共和萌芽於此至吾三千萬人之生命財産爲個人都督之代價同人等不忍爲也虚此一席以待完全議會成立再行推舉賢人庶合共和性質敬渝我盟及其他之絲毫圖利者我四萬萬人共誅殛之布告如律令 
[贛省金融界之惡感]  
　　恐慌之原因贛省商務總理曾秉鈺鄒安孟栛理龔士材運動官塲把持商會各商團啣恨日久現因借用大清銀行款目一百多萬勢難歸楚軍政商學各界開會之後大抱不平必欲查封曾等産業備抵軍餉初六夜間市面營業徒起風潮若輩所開壽昌同春恆萃恆豐恆昌乾昌恆孚晉豫怡豐福愼安十家錢曲兩業紙幣極多紛紛馳往取兑人山人海擠倒可　彭都督深恐牽動大局土匪蠢動分派軍隊飛往彈壓始獲無恙茲將是日開會情形照錄如左 
　　開會之情形贛省軍政商學各界於初五日遍布傳單定於初六日在百花洲開特别大會是日會塲到者千餘人首由葉和伯演説開會宗旨並宣布張元懋曾秉鈺龔士材鄒安孟四人之事實大致謂曾等與張元懋狼狽爲奸焚焼官銀號一切簿據等語次舒交光演説財政之關係謂現在軍務吃緊餉源易絶非將各項財政認眞經理後患何堪設想鄒曾龔三人所欠之欵爲數已逹四十餘萬兩今軍政府不追繳欠欵徒從事於募捐是何道理僕謂宜將鄒等存款提出暫濟軍需不足再行募捐大衆駐掌舒君説畢後有余心之登台演説聲明賬薄存欵存官銀號並未焚燬所焼者官錢票耳極力辨白鄒曾龔等之無罪於是大動公憤同聲喝打余見勢洶洶恐遭不測遂抱頭鼠竄而去次胡嘉猷演説辦法略謂官銀號簿據焼燬與否姑勿具論而此項存欵理應追繳以佐軍需切要辦法莫若各界公舉代表專辦此事據鄙見宜派人將鄒曾龔等先行拿住暫交軍政府押繳存款倘已逃走即派人查封該商産業總之無論如何我銀號欵項萬不可絲毫損失任彼奸商倒騙諸君如以爲然卽請舉手表决於是到會諸人幾無一不舉手者當時舉定代表六人軍界胡嘉猷張宗杰胡棣山何雲章學界龔自沅商界涂秉忠當塲宣布遂搖鈴散會 
　　總協理之剖辯江西全省軍政商學未列名諸君賜鑒昨閲傳單以前經部督委涂君秉忠往大清銀行查出存款一百餘萬兩其中存於曾龔鄒三人者四十餘萬兩未免逾報然有賬册及票據摺據可憑不待贅辯惟該行來贛開辦亦係營業性質存放各款自有主權豈敢相强鄙人等謬承該行信用往來已歷四年深知鄙人等所用之款或分存各典接濟貧民架本具在或轉放各商營運生活底藴并然絶無駕虚浮扯之弊不然該行總辦經理數易其人豈能徇情不究始終信用乎此不待智者而辯也今含混統指三人合之爲鉅款以聳聽聞其餘數十户皆不提及用意誠不可知夫商家係營業性質名譽與信用並重彼此往來互相挹注以遂生機揆諸環球各商莫不相同鄙人等往來用欵似亦營業之通例而非有特異之商情也至 
 
 

Page 11

 
 
涂君續奉命令查官銀總號欵項不知都督出於何故旋即調回此中情弊一言難盡云云此爲財政部長與之接洽者賬簿具在各有專責必應條分縷晰由伊報告再候調查初四日已經軍政學各代表到會聲明涂君亦自知之似與鄙人等絶無干涉張君元懋接辦民國銀行首由財政部長與民政部長主張再三挽其充任以資熟手藉易清理曾龔忝在商會倉猝之際爲維持商務早日開市以安人心起見是以亦經從旁贊成乃指爲運動甚至目以狼狽爲奸未審言者果何所據在鄙人等所受誣衊雖不足惜然風聲所播竊恐大局不無妨碍是以不敢緘默特用説明尙祈諸公詳加研究以明是非大局幸甚鄙人幸甚鄒安孟曾秉鈺龔士材同啓 
[新桂林之軍隊風潮]  
　　桂林九月十七日官民恊議宣告獨立十九日由議院宣布定二十一日子時在皇城議院前行告壇禮事前一二日巡防隊因不願剪髪已多鼓噪適桂林某報論説力贊新軍於是外間之謠言亦紛紛而起商店居民咸有戒心二十日午前雖多謠諑然市面安靜如常迨至十點二十分鐘忽聞鎗聲隆隆十五隊首先起事查該隊管带舒潤本駐紥於城隍廟禁烟公所醫藥局三處亂時先由駐紥禁烟公所及城隍廟兩處之數棚持槍擁至王總統衙門向衞兵力言王之不是互相爭辯叛勇即行開鎗衞兵僅八人開鎗相拒勢將不支遂退回二門之内時宋帮統尙傑管带十三隊駐紥總統署内聞警卽行束裝出而對敵僅發一排鎗亂黨即退分東西兩路逃竄十三隊勇亦分路追逐於十字街上下兩路及皇甫坪等處兜截叛勇敗後遂沿途擲卸槍碼號衣等物自顧生命亦有仍荷槍枝亂竄者其駐於醫藥局之叛勇聞　事之信砲遂持鎗分途一赴議院搗毁器具一赴電局拆毁機器合攻總統衙門不料彼黨已被擊散於是不能混合遂散漫於各處遇無辮者即行擊斃當時第一隊與第十四隊亦將響應事爲宋帮統偵悉又飭該隊勇前往分别圍困勒將軍裝各件一律繳還後各給銀十二金飭令各回原籍次日天明後道途仍有勇隊駐守城門不開似致行人買寳多所不便至九句鐘時文昌門略開以便挑水少刻仍閉惟麗澤門則洞然大啓叛勇盡出十三隊又分隊堵截勒繳軍械始令出逃有不服者立行槍擊王總統於午刻乘騎巡街臨桂縣亦即出示安民並聲明十五隊反叛與他隊無涉沈都督隨亦出示安民去 
　　又一訪員云此次廣西獨立軍學紳皆欲舉王芝祥爲都督因土平日對於各界恒自言其有恢復漢族思想先由議長甘德藩爲各界代表親往藩署對王芝祥面陳桂省大都督非公不可惟王以碍於沈秉堃假意拒絶議局遂不敢請王又恐失此機會十六夜十二時忽在署中命人書獨立旗無數議局皆不與聞於十七日辰刻將旗遍插城垣内外大書廣西全省國民軍恭請沈都督宣布獨立命人送旗至議局議局卽將旗棄擲於地十二時沈親往議局宣布條欵沈俱一一應允議局遂公認沈爲都督王始大失所望適鄂軍政府電促援兵北伐王又欲爭功自願往鄂請領新軍往鄂會同北伐防軍守城議局以防軍人品不齊難免生事倘有變故廣西一隅必遭蹂躪僉以新軍駐城防軍遠征方可王又大失所望於是王與議局遂積成一大惡感十八夕宰猪數十頭犒勞防軍謂之日此次獨立皆新軍之功汝等無用獨立已成必須淘汰議局派汝等遠征皆置汝等於死地耳防兵第十四十五兩隊皆平日招撫匪類絶不明大義遂起背叛且藉以搶劫云 
[蘇閶言論機關之近狀]  
　　臨時州議會記事十一日下午元妙觀方丈開臨時州議會城鎭鄉自治職員到者六十人議長周祖培主席先議五潨涇鄕自治提議該鄉汎防裁撤前日出有盗案請以房捐撥作招練民團案事關治安提出作爲緊急動議議决代移民政長核辦次宣布抄錄都督指令城自治職員吳本善等呈云呈悉州議會職任權限應俟省議會議决公布遵行前經明晰批示該職員等以城鎭鄉自治職員組織臨時州議會互選正副議長而議員無從得確定之名額究非正式機關惟資格確係公民當州縣制未經頒布以前自應姑准備案一俟州縣制公布應卽重行組織又蘇州臨時州議會呈云據報成立情形業於自治職員吳紳本善等呈批示矣至請頒鈐記應俟正式州議會組織成立後再行刋發議决旣奉核准備案承認本會會員確係公民資格應卽繼續議事以爲臨時言論機關遂照章投票選舉審查員計被選者爲用炳勳吳本善汪恩錦徐分陶惟坻程鑣朱惠元姚銑胡如玉朱世華陸基龔鼎王宗保胡寳書孔昭晉汪之松趙振鷺陶治元陶廷寳孔憲髙吳理杲蔣鴻元張炳翔等二十三人又蘇紹柄蔣雲階陸錫疇徐浩然錢鼎五人同得八票須俟下日開會抽籖選定！人餘四人作爲候補審查員云 
 
 

Page 12

 
 
　　公權研究會批詞自治公所組織臨時州議會後有前出使奥國參贊汪鍾霖等號召多人組織公權研究會與之反對公推汪爲代表具呈都督刻已奉到批詞云臨時州議會本非正式機關該代表等毌庸鰓鰓過慮也 
[杭垣商市之悲觀]  
　　浙軍昨日有圍轟江墅等處典當傷斃路人情事卽經衆典商漏夜公禀都督於十一日起一律停市詎初十晚一句鐘即有游勇紏合就地匪棍購買洋油揚言糜焼拱埠典當幸巡警驅散未肇巨禍今晨江干及大學士牌樓等處仍有兵匪多人怒各當不開放鎗轟門者多次各典商終恐不免於十一日下午全體晋謁湯都督力求維護均經都督剴切撫慰並陳辦事掣肘内容一面電飭虞標統親往各典履勘酌量撥隊駐守惟各典夥連日逃散卽欲開市其勢大有爲難現各典商以湯都督及虞標統等熱力維護公議如果撥隊守衞全體安業决擬捐助軍餉一萬元查明同行二十三家照每家架本公同攤派分五個月繳齊均經多數認可又聞絲綢兩業亦於昨日由業董宋鴻範周梅卿等發倡捐民軍餉需洋五萬元其捐法亦擬查明每家資本及營業底數秉公籌措一俟計畫確定卽行具禀軍政府請示云 
各埠通信廣東 
[南雄人心之恐慌]  
　　南雄州城自九月二十三日樹民國旗後屢次發電至省城胡都督處請其速即旅人到雄然日久未見派到人心惶惶南雄州官亦欲缷任但各商學界恐一時無主故極意挽留有大盗數十人假冒民軍迫勒曲江縣封船來雄本州得此消息人心更不知所措連夜集廣善堂韵議二十六日遂一律閉城各商店亦多閉門者是日午後有生面二人入城守城兵勇搜其身中有身藏火藥紛數包者即拘送到衙究辦餘見勢不佳遂大隊飛逃現仍戒嚴日夜巡緝寢食不安連日南雄至始興江一带凡船過必搶統計前後三五日已搶去貨船六十餘只云 
江西 
[電拿挾貲逃走之會長]  
　　前清勸業道傅春宫當光復時引避多日嗣因紅十字會成立到會場認捐一千元得舉爲正會長乃自當選後竟將議會捐册簿據携入私宅匿不見面忽於初五日捲逃紅十字會女子看護講習所捐款一萬二千兩並票根賬簿連同眷屬附輪潛逃以有十字會簿籍故得出境後經該會查知隨即禀報都督府電知九江分府將傅及其家屬扣留並聞已將其私宅内會計賀鎰傅及家丁髙潤泉裁縫章長貴拿獲送審判廳管押矣 
[開辦南新禁烟分所]  
　　南新禁烟公所業於初一日聞辦所有兩縣分所經軍政府查有熊某前辦禁煙差使尙稱得力現已札委辦理斯差並擇定南昌府學衙署作爲辦公之所於初六日開辦由公所刋刻南昌新建兩縣禁煙分所鈐記發給該員遵用矣 
鎭江 
[關税暫行辦法]  
　　自民軍光復以來鎭江關税務司戴樂爾君主守中立所有海關一切税項現在暫由太古怡和兩公司人收轉交上海匯豐銀行存儲以備將來撥還賠款 
[舉定臨時議長]  
　　鎭江臨時議會初一日在商立學堂選舉會員當即舉定三十三人另候補者七人現臨時議會處移設在敦本小學堂内昨日由各會員互選議長聞楊子磐得票最多大約議長一席爲楊所占云 
蘇州 
[痞棍搶米宜懲]  
　　香花橋有某姓家在門首擺設米攤初七日突來老虎黨多人（蘇地附近地棍强賖硬買者名老虎黨）恃强擢搶報由中路民團局馳往彈壓獲犯八人解送警區區官略訉即釋該黨愈無忌憚翌日紏衆擁至該米攤報復又經民團聞警會同商團馳救擒住綽號小無鍚一名係屬著名痞匪迭奉監禁有案該團局恐解送軍政府將照軍律嚴辦仍將小無鍚解交中路三區拘留一面反嗔怪某姓攞設米攤連日滋事疲於奔命以後民團不任保護云云聞該區長今已將小無鍚釋放附近住户咸有戒心云 
[民團募捐爲難]  
　　蘇城五路團局光復以後經費浩繁五局團董乃刋布募啓分送各業代表勸捐無如商業蕭　無力再認此項捐欵兼之團局巡防祇及城内是以城外商舖尤多反對各代表明知無從强迫而又碍於各團董之情面不得不將捐啓暫行接受莫不大費躊踷云 
[歡迎中華國旗]  
　　十一日下午四時由武昌頒到中華民國國旗蘇城軍警及各商均列隊至車站歡迎護送都督府暑聞旗式係十八團星不日即將升掛云 
[清談（東吳）]  
　　英雄事業志士心腸能謀萬世之幸福不計一日之短長納爾遜何以戰勝拿破崙華盛頓何以脱離英吉利不必事事皆順手也不必因一事之不順手而諱言　其意决其志堅事事求實際人人戒虚驕則最後五分鐘必有逹其目的之一日 
漢陽居四戰之地僅憑一腔熱血持慈善人道之義當虎狼蠻悍之兵輾轉六晝夜矢盡援絶兵單城孤始不得已而退守此不足爲黄黎諸公辱也余謂且足爲黄黎諸公之榮昔俄羅斯力守旅順雖卒爲日人所破而歐洲各報莫不重之皆謂非戰之罪誠以論人論事不在區區得失間也 
黄黎非有三頭六臂非能絶地通天同爲人類同係肉軀祗以熱血騰湧寗冒水火白刃之險爲我四萬萬同胞購自由則安得不爲之宣布其事俾我同胞皆知黄黎二公者乃四萬萬漢族之自由神也若必秘其事而不宣没其功而不彰抑亦大負黄黎二公之苦心矣 
　　今黄司令已親自來滬籌募餉械以爲克復漢陽會師北伐之預備果有崇拜黄黎敬愛黄黎者宜各心黄黎之心事黄黎之事事事求實際人人戒虚驕一舉手而直搗黄龍矣區區克復漢陽云乎哉 
 
 

Page 13

 
 
   
 
 

Page 14

 
 
   
 
 

Page 15

 
 
[拍賣押欵首飾]  
准於十三日下午二點鐘在老北門外同義善會拍賣金銀首飾鐘表大小棉被帳子銅錫器具一應另星什物等貨不計拍後當付現銀出清此佈　恊記公司啓 
[白帽蛋糕上市]  
本號自製外國冬至白帽蛋糕裝璜精緻華麗奪目專運廣東風腸南安臘鴨糯米枝乾生晒桂圖新會甜橙廣西沙田柚金絲蜜棗滋補蝦士蟆批發各色蜜餞糖菓中西茶食送禮各物一應俱全如蒙　賜顧取價從亷此佈　大馬路同安居啓 
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[保釋滋擾本館之嫌疑人]  
　　毛占奎陳鳳武林金廷羅秋泉孫宗貴周春林邵維仁蕭韓四等八人於前夜有人在本館囉唣時（詳情見本館特别宣言）被捕房中西探捕拘去昨解公共公廨訊究先由本館代表人到堂聲訴此事主使之人早已逸去彼等八人是否聽唆滋鬧因人多不能指認中西官質之毛等八人均供在塲觀看並未幫同毁物問官以此種舉動有礙治安擬從嚴究辦本館代表人以彼等無知附和代請寛宥問官遂着毛等八人各存捕房洋十五元交保暫釋候下禮拜六再訊嗣本館聞知毛等由捕房带回後内有四人無從覓保本館卽派人前往併請釋出 
[程都督商議軍務]  
　　蘇省都督程德全前晚八時由金陵起節赴鎭江乘火車來申以市政廳爲行轅隨行者有憲兵數十名及軍官參謀鈕惕生君等昨晨乘馬車往北市拜會外交總長伍廷芳君商議要事聞須在滬小作勾留磋商軍務及籌餉事宜又悉浙省都督湯壽濳亦已蒞滬與程都督會議要公 
[吳淞軍出發之盛况]  
　　吳淞軍政府續派新招兵隊一千名於昨早十句鐘包車裝赴南京助戰當由吳淞車換坐寗車時上海各團體预先在站饋送麫包茶食者絡繹不絶又有中華民國饋送軍食聯合會送餅乾二百箱當由統带官黄得超等代各軍士以簡單言語答謝十句二十分鐘汽笛一鳴車輪轉動當時送行各團體拍掌聲歡呼聲爆竹聲立時鼎沸振動耳鼓車上各兵亦脱帽回答軍容頗爲壯盛 
[都督府電書一束]  
　　鎭軍政府通電蘇州常州上海杭州南通州各軍政分府鑒今晨續接江北來電清江之變係士匪乘危作亂業經拘獲首要正法餘匪竄逃敝處日派兵鎭撫尊處援軍請暫來鎭鎭軍政府林眞印　　蘇參謀軍政廳來電聞京口偵獲漢奸兩名身畔搜有鎭江機關部印照顯係得之我軍傷亡兵士乞多派幹偵嚴密查察以杜隠患眞 
　　劉崧衡自殷家匯來電鎭軍政府來電云尊處電稱有三輪爲敵運大宗軍火赴漢濟敵囑沿江一带偵捕但此事頗涉外交請尊處速通知在滬各國領事以後往來商戰各艦槪予沿江各軍政府在地址派員檢察如果爲敵載運軍火得以捕獲勿論内維軍情外固邦交乞速施行布告沿江各省皖軍政府湘顧問官劉崧衡叩眞　　桂軍政府來電蒸奉黎都督急電漢陽不支退保武昌義憤塡胸寢食俱廢不迅派兵援助漢族何以爲人敝省步隊兩營馬砲工辎各隊早已由湘進發迭經電催星夜馳援續編援隊不日開發各省聯軍進攻方畧並望隨時電示桂軍政府榮廷芝祥叩眞 
　　皖軍政府來電漢陽失利天下恫心吾輩此時有進無退望急電催各省全力援鄂敝府今晨已派精兵兩營前往當急練兵助戰惟内部初行就緖槍彈糧餉正慮缺乏擬請尊處撥濟新槍一千枝子彈五十萬顆銀元五十萬枚以副助鄂之愚忱所有償還皆係皖省負擔銀元倘難足數則請介紹滬商或各公款一切手續與汪君翰岑于君右任交涉立候電示隨當派员來滬解欵事急情迫盈虚相濟靜候核察皖軍政府黎叩蒸　　吉安共和府易順豫來電光復敬賀敝府已遺代表潘薑靈君赴滬執有正式憑據由陳伯嚴君介紹乞恉敎 
[製造局紀事]  
　　製造局於初九日午後因濟李平書君由金陵來電略謂茲奉攻寗徐總司令諭飭添取砲彈速即解寗等因當由軍械處配出十二生口徑大砲二尊砲彈四十箱卽於是日六點時由局雇輪載至新閙港詎於十點鐘時爲光復隊所見詢無文憑即行扣住旋由船户回至局内報告卽經製造局招待員李英石施耕尹二君立赴該隊告明此係攻寗聯軍電飭添解之砲始由該隊長允予放行其時已夜半一點時矣遂卽商請滬寗車站特開專車趕解車至髙資鎭地方卽爲攻寗聯軍所見莫不拍手贊美大呼金陵可得全在此砲遂即舉旗護送至寗即由徐總司令請張玉發君於前日午後轟陷城墻大軍遂得魚貫而進 
　　李總理奉飭承造炸彈曾誌前報茲已於初十日造成五百個十一午後試放頗能合法業已將情報告各軍政府准可備攻北京之用 
[滬寗車站記事]  
　　駐紥南川虹路消毒所蘆棚内之决死隊左右二營軍士五百名已於昨日由統带李君率隊乘火車開往南京 
　　滬寗火車上本繪有五彩龍旗業已一律刮去 
　　前晚八時江蘇程都督由寗乘專 
 
 

Page 19

 
 
車來滬閘北商團及各團體均在車站排隊歡迎 
[閘北商團會勵志書]  
　　處二十世紀竸爭時代國度愈文明軍備愈修整軍人資格亦愈髙貴除陸海軍外具有軍人資格者惟我等商團是商團者將以保國保家保衞地方商業者也當其入團練習之時則有兩要義一在嚴守紀律一在熟練伎能軍人口性端貴沉靜軍師命令在所必遵不尙浮囂不事虚矯有勇知方庶乎可矣此所以當嚴守紀律也軍事知能未可驟幾故操練時期至少以三年爲度蓋習練兵式數月可卒業而射擊（卽打靶）一法爲軍人命脉欲其百發百中談何容易此所以當熟練伎能也願與諸君共守兩義（下略） 
[擊斃洋行買辦續誌]  
　　漢口某洋行買辦蘇人趙錦交號晝堂（昨報誤趙爲邵）由漢附日輪南陽丸來滬被人鎗斃已畧紀昨報茲將當時情形及昨日中西官驗屍籌事詳列於後 
　　趙在船時屢見有人在旁盤旋已知有異故登岸時即與一西人同行該西人並與之提携皮包突有一人身穿黑呢袍頭带西式便帽即向問訊并畧訽漢陽戰事趙以共人表面頗爲殷勤初不爲意遂亦與之略談數語而散其時輪船碼頭人多於餉刺客突至其後猛轟一鎗槍身勢將傾跌當經同行之西人將趙扶住閲九分鐘始仆於地迨該西人扶入汽車早已氣絶華印捕聞警兜拿刺客又將槍口向上疊放二出面逸趙屍即由汽車送往斐倫路工部局驗屍所交西醫檢驗傷痕一面即由該西人投赴美捕房報告 
　　昨午後二點三十分鐘公廨王襄讞會同德頒師謀君蒞所檢驗見屍體業已赤身體質亦頗結實鎗子係由背後右助而入上穿臟腑由左頸而出故死後尙有血漬由口中流出美捕房亦派八十四號西探及華探目石錦榮带同包探朱掌貴等到所照料一切惟八十四號西探乘馬車到所時與一頒而長者之西人同來或謂此係襌臣洋行之大班也 
　　中西官到所後即至驗屍室畧視傷痕約五分鐘即至憇息室密議一切至其詳情則不得而知 
　　死者有一妾於昨晨曾乘馬車至所一次與西醫以西語相問答英話頗爲嫺熟其衣節亦純似女學界中人午後一點三刻又乘五十八號皮篷馬車到所竚立約一刻鐘始去公廨慮趙無家屬收殮故带有封條以備發堂棺殮旋由家屬自行備棺並請免封中西官准之 
　　至死者究因何故被殺則言人人殊或謂趙係軍裝買辦與漢口清軍頗有關涉故被民軍追踨來滬以致殞命或謂死者與刺客有特别交涉致被鎗斃與民軍無涉然事無確錠未敢遽信爲眞故兩存之以觀其後 
[推定外交人員]  
　　全國外交總副長業已舉定伍廷芳温宗尭二君所有滬軍政府交涉司亦已推定許繼祥蔡少嚴二群繙譂事宜則請詹嗚岐陳旡我二君擔任 
[條陳對内對外之要旨]  
　　聞有人函致軍政府財政部長極言對内對外關係之重要對内則寛籌軍餉固結軍心對外則預籌鉅資備償洋欵（指賠欵洋債而言）俾軍事利於進行外人無所藉口後有條陳理財籌款要目八條亦皆要言不繁爲目前當務之急云 
[王統带維護治安]  
　　滬軍營統带王雲華君昨日示諭云照得本統带現奉上海民政總長李照會統带滬軍各營業已到營視事查上海爲水陸交通樞紐海内戰事方殷防務異常辦重凡我軍人尤宜恪守紀律以綏靖地方爲專責本統带駐滬有年與斯土父老子弟感情素篇頃復待罪滬營意在開誠布公軍民互相聯絡共保治安當爲帮人君子所鑒許除隨時試勉所部軍士外合行出示曉諭爲此示仰商民人等一體遵照又示云照得本營駐滬有年夙以防衞閭閻維持治安爲專責現當海内光復戰事方殷滬上爲交通樞紐防務尤宜辦重矧中外視綫所屬軍人資格尤宜竭力保持爰與我軍人約自後務須恪守紀律謹敬奉命一切練習防範事宜悉循舊章毌得始勤終懈致負本統带整應戎行綏靖地方之意合行出示誡勉爲此示仰全營軍人一體遵照 
[派艦運送餉械]  
　　鎭江林都督因需兵艦運送軍械糧餉曾請滬軍都督商借茲聞陳都督業經商由海軍司令部允准於初十十一等日飭派駐泊製造局前之甘泉兵輪及列字魚雷艇由滬駛赴鎭江候載餉械 
[洋布業中之熱心人]  
　　業自滬軍都督府成立以來洋布中諸君迭次慨捐巨款已見前報茲悉該業中李慕唐曹式如畢品三諸君近因各處招練新軍尅期北伐餉需浩繁刻不容緩特於日前徧勸同業中人節衣縮食籌積欵項聊作涓埃之助以盡國民之責該同業中人皆具愛國熱忱均表同情故日來投都督府助餉者絡繹不絶并聞李曹二君願將馬車什物等項變價助捐以爲之倡該業董事袁胡邵諸君公甚贊成斯舉云 
[商團擒獲流氓續誌]  
　　閘北商團會員偕同巡邏隊等往虹橋鎭拿獲演唱花鼓淫戲之王阿金王順生陸順裕華榮夕朱阿生及婦人張陸氏又玩戲法之宋友琪宋友秀陳有才呂金福徐金貴第十一人解押總局已記昨報前日經孫科長分别提訊據王阿金供向在法界演唱日前有名子莊者來邀小的等六人往該處開演每晚共給洋四元五角宋友琪等供向遊江湖住居船上科長以花鼓灘簧江湖把戲不獨男女混雜有傷風化且難保無乘間姦拐搶掠等事未便寛怒諭飭收押聽候嚴辦 
[海關記事]  
　　滬關及蘇杭二關華洋員司司扞巡人等薪資向於西月底由清關道署簽送劃條到關給發今清關道旣將一應公欵交由領事公會收存則此項薪資清關道已無從應付故昨由墨税司於收入税餉項内提撥應付又鄂省民軍起義後所有江漢關供事人等大半星散亦有逃避來滬者墨税司以該供事等本由滬關派往今旣來滬仍令在滬關辦事應給月薪仍照漢關給發以示體恤 
瑣聞 
 
 

Page 20

 
 
[城内] 　　 
　　堂訊規則○司法長黄君擬定堂訊時各探丁應守規則業已發貼照錄如下一每堂由開訊單書持單上堂點何人即在旁唱名遇有口音聽不清晣者准其傳話此外不准多言一監所中先行提出令在爛外候訊凡押監者歸偵探押所者歸所丁本堂新案亦分别带候一由值日探丁一人聞換其人即將其人带堂聽訊訊畢持訊單到當值處聽候照判指揮辦理餘值日探丁專在櫊外看守人犯倘人數較多歸上日輪探丁栛同管守均担責任一不輪值各探丁亦應在堂伺候除管守並带人犯外站堂連黄子餘徐星福二名須有八人或六人不准再少一站室須整齊不得叅差及交頭接耳一堂上不准插嘴如有事故須至案前回明一觀審之人如入欄内各探丁即令退出不得任意么喝 
　　調充醫員○義武憲兵隊司令官徐君昨出牌示云照得本軍成立以來醫官一缺尙屬虚懸茲查丁君夫鶴曾在日本留學軍醫是其專門堪以調補斯缺所遺第一隊第三分隊長即以劉漢商升補其遞遺第一隊第三分隊正班長查有該隊軍士陳少卿曾由陸軍退伍堪以拔充 
　　司法裁判案○川沙閙事案内之徐大阿弟前經川沙廳丞押解過道寄禁上海縣監内時適上海爲民軍光復徐仍在監内現川沙民政長方鴻錢君備文來滬上海司法長以徐大阿弟業經陳宗美等聲明被累出具保結在案因由裁判員提徐訊明當堂開釋顧志清控剃頭公所行頭楊阿大趙永奎將公所基地抵款不還經裁判員訊據顧志清供楊等將公所基地抵去洋一千五百元去年楊等已將基地售去還過六百元尚釫九百元本利無着求追質之楊阿大供稱實因公所集欵艱難衹有餘地二分求斷判餘地二分作價六百元着地甲徐春喬帮同立契清楚餘欠限二個月着楊阿大再繳洋三百五十元 
[南市]  
　　馬夫受罰○都督府前站崗巡士郭錦章與馬夫陳某互相扭毆解至諜報科經應科長訊據郭錦章供在府前站崗見馬車塞路上前唱阻該馬夫不服將警毆打致被傷及頭額等情旋經傳令科當堂証明該馬夫違章歇車並扭毆巡士殊屬非是着罰洋三元當堂贊給該巡士以爲克勤職務者勸 
　　察出破綻○滬軍都督府諜報科員查得近有馬翼冒稱通州軍政分府敢死隊幹事員來滬至軍政府禀請陳都督給發札文當被察破立刻拘留昨已解送市政廳收押候訊 
　　增加酒捐○民政總長批吳淞上海焼酒髙梁認捐公所同吉酒行等禀去來牘閲悉煙酒糖等項本在應捐之列該業從前每年認繳錢一萬六千串文賠墊至七千餘金現在情願照繳並以前章每担二角五分今釐卡裁去請每担加收三分此係消耗品徵收　不爲過應准照辦惟收款係銀元而解欵係錢串殊不相稱應以原認錢串合銀元每年認繳銀元一萬二千三百元仍按月匀計預繳即着備具保証書呈送以憑給示試辦　　失火罰洋○關橋南堍萬順祥烟膏店及萬興粥店後弄起火幸即救熄由探拘到店主蔡永與蔡子才粥店夥王長根質訊推諉當即派探查得火由住居潮源茶樓樓上之後隣楊瑞卿家因賭遺火拘楊訊明屬實判兩蔡同楊各罰洋十元充公 
　　都督府批示○李雲卿禀批據陳組織商等學生隊一事熱心爲國殊堪嘉尙然大敵在前内務未整之際紛立名目似欠勘酌該生旣熱誠爲國不能深明時局所請百難照准朱榮錦禀批據陳軍事調查部并臨時軍事醫院一事似甚緊要惟各處赤十字社及臨時病院成立已多一時暫已彀用現下南京漢陽軍務甚急姑俟　　趙應伯呈批擴充軍隊一事言讑極是惟本府擬先練一師已派定師長吳紹麟籌辦責有專歸似毋庸再議 
[閘北]  
　　幸尙有毋○吳海觀曾於六月間因與莫坤山鬥毆經總局判押改過局一年在案前日由其母吳陳氏禀求開釋孫科長准予提案訊問一過從寛釋 
　　竊賊收押○王阿二行竊永順里陳仁生家棉袍子逃往租界由捕房拘解公堂轉送總局經孫科長提訊屬實我押十天示儆 
[英租界]  
　　不應起訴○公共公廨近接近俄總領事來函以俄商李培獲夫與華商髙福山定魚科葛請予傳訊等情讞員因髙住居南市移請滬南民政總局恊傅去後茲據該局復稱此案俄商一面已由蔡秋林付欵出魚毫無關繫有蔡之禀帖供詞可証且已禀明前上海道照復俄領在案該俄商貨已出清銀已收足絶無起訴理由應請轉商俄領將案註銷云云關讞員得復後聞已據情照復俄總領事查照矣 
　　尙須澈查○英美總巡捕房控甬人嚴寳順在四川路虚設保裕保險公司驅取保費一案前日午後由廨復訊先由捕房代表侃克律師上堂譯稱該公司賬據及公行經理火險等合同現已一併吊案請爲澈冤嚴延律師徐思義辯稱該公司本由陸樹藩經理陸分手後由嚴接辦所有失事未賠之欵因另有交涉所致且因試辦三年期限未到是以未曾註册並非欺騙應請察核關讞員商之德師副領事判嚴仍還押旣查明再訊 
　　補傳人証○德商地亞士洋行控鴻裕紗號股東王步青定貨不出一案前日午後由廨會訊原告洋人投訴貨係該號夥趙子長所定延岩不出應向該號主究追訊據王供貨係趙與陳益泉所定請傳二人質証王襄讞商之德裴繙譯官判王交三千兩人銀並保候補傅人証再訊 
　　反覆控告○英商立德榨油公司控益昌號主沙某與劉某不交承定花子七千一百十七担一案前日午後由廨復訊原告代表德雷斯律師譯訴前情請追虧損洋一千二百餘元訊之沙延愛理司律師辯稱此案前經堂上斷令賠償因沙不服上控今原告復又控告殊爲不合聶襄讞商之英翰副領事以此案前曾斷令賠償後因沙與劉另有紏葛着歸華案辦理在案遂判沙劉二人一併押候商明核奪 
　　因保自戕○粤人李焜培向在廣東路伊叔李德所開之泰安客棧内司賬已有入年不知何矿忽於前日夜半用手槍自擊傷及右太陽穴旋經其叔得悉送往仁濟醫院醫治無效身死嗣由總巡捕房派探李星福與二十七號西探往查當將手槍一支槍彈六粒一併带回捕房禀請捕頭核示後因李德不欲報驗即於昨日備棺收殮送往廣肇山莊暫厝 
　　追還衣物○沈瑞忠控妾施氏捲逃一案昨由捕房將氏拘解公堂經王襄讞會同德師副領事訊明判氏押候函致閘北三路二區警局查吊衣物俟檢交原告領回後再行將氏開釋 
　　是否夫婦○黄耿氏控被黄洪英用斧砍 
傷等情昨由捕房將黄拘解公堂訊判黄先押六禮拜並着於下禮拜六带常訊明兩造是否夫妻再核 
　　串拐女孩○李王氏控楊利心蕭林氏李黄氏串拐四歲女孩小二子等情昨日由探將三人拘解公堂訊供一過判分别押候將孩交案再核 
　　私賣軍器○劉永泉在北蘇州路開設皮鞋店未向工部局領照並出售軍械經印捕查悉將其店内所有指挥刀八把一併带入捕房昨將劉傳至公堂訊明判令將刀充公　　暫釋証人○魯怡標謀斃髪妻吳氏案内之証人魯王氏曾由公堂論令交保在案嗣因無保飭仍還押昨由捕房將氏與魯併解公堂請示判氏開釋魯押候核辦 
 
 

Page 21

 
 
　　男女無恥○髙清濤控山東路和記川帮棧小主周三奸騙伊妾徐藴玉一案由廨判將周與髙妾並大姐余林寳分别押候查究在案昨經聶讞員會同德裴繙譯官復訊兩造均由律師到公堂代辯中兩官以男女均屬無恥　周押三月徐藴玉押女所一月期滿准髙領向官束余林寳押七天以儆 
　　保人賠累○石路六百五十號門牌某衣莊主陳炳奎控秦逹卿竊取值洋二百元之衣服逃匿等情昨由捕房將秦之保人顧才如將秦緝獲仍着到公堂作証 
　　賊贓待認○楊金山王水泉陳德興吳少寳等竊得值洋六百元之衣箱六只藏匿于吳淞路陳蔡氏家由探查獲將各人拘解公堂被判收押在案昨經中西官復訊明白判陳德興與蔡氏交保材押四月王押兩禮拜吳無干開釋贓存捕房如兩月内無人認領一併充公 
[美租界]  
　　幸未燎原○江西路二百五十二號夏子卿家烟囱内昨晨冒出火星由鄰衆帮同救熄報告捕房請爲查核 
　　累及妻子○徐阿德曹大林昨扭張馬氏至捕房控稱該氏之夫張安芝前以代荐某洋行買辦爲由騙去洋二百元請爲查究捕頭諭令徐等自赴公廨具控 
　　學徒逃逸○西華得路七百六十五號鞋子店主昨至捕房報稱逃走學徒孟全生一名請爲訪查捕頭准之 
[法租界]  
　　戲館窘迫○吉祥街歌舞臺戲館近因生意清淡欠繳工部局地租銀二百七十五兩四錢及招牌月捐等欵該局西人屢向園主陳駱卿收取推諉不理因此控奉公堂飭提訊追陳即遺林菊軒到代案表先交洋六十二元餘求寛限聶讞員商之西官判限七天交清 
　　並不與聞○小東門外王四所開之花烟間日前被人拔去烟妓一口曾誌前報前日該烟館搗婦王蔣氏遇見張金標以拔妓之事彼亦與聞故即拘住喚捕送廨请究張供曾至該妓院尋歡惟拔妓之事並不干涉判押候查明再核 
　　體面偷兒○少年朱小和身穿華服專在電車上摸竊搭客銀錢什物已由黄公堂辦過數次前日又在法界電車上摸竊周大桂身畔所藏洋三十二元當被覺察拘住送捕解廨判押捕房兩月 
　　巡丁獲賊○張阿生陸阿福曾阿福等俱偷竊太古棧内金針菜白糖等物爲巡丁拘住送廨請辦中西官提訊屬實判各押七天 
[海上閒談]  
　　漢口某洋行買辦趙某。漢人也。而甘爲清軍接濟軍火。其居心直欲自殺吾漢人 
　　今武昌軍政府探知其秘。派人尾隨至滬擊斃之。趙某之心。應可無憾矣。何也。趙固漢人。以漢人而爲軍火所殺。其目的固仕是也 
 
 
 

Page 22

 
 
   
 
 

Page 23

 
 
   
 
 

Page 24

 
 
自由談 
游戲文章 
[處置張勳法] [  鈍根]  
　　張勳獸踞南京。横行慘殺。人民受其害者不可計數。吾同胞咸切齒痛恨。欲食其肉而寢其皮。昨日民軍克復南京。張勳已披擒獲。是宜亟定處置之法。然欲實行食肉寢皮。則一担獸肉。不敷分饗。一張獸皮。不能共寢。惟有變其方法。以逹吾同胞洩憤之目的。今以愚見所及。擬得處置法五條。知未完善。尙祈海内熱心。人賜敎焉 
　　一用藥水浸張勳於大玻璃瓶使其屍體永遠存留。如動物標本然。置於交通之處。無論。何人過而見之。皆得盡情醜駡 
　　二將張勳晒乾。磨爲粉末。每入分給少許。灑於飲食中。如胡椒然雖食之無味。亦實行食肉之意也。 
　　三將張勳倒縛柱上。置燈芯於其水眼中而然以火。該賊腹中滿吸民脂民膏。然火。爲燈至少能歷數月之久。各處同胞。均得來觀以洩其憤。 
　　四張賊萬惡。死後應放地獄。然地獄爲佛家寓言。斷無其事今擬即在陽世仿造刀山油鑊諸物使張賊親受痛苦。最好俟新舞臺演目蓮救母時。用張勳爲眞彩吾同胞觀之豈不快煞 
　　五割張賊之舌。并斷共兩手。令民軍牽之遊行全國。如賣猴戲然人見之必罵。而張賊不能還口打之而張賊不能還手。日喂以狗矢。而張賊不能不受。（待續） 
[鎗花女校章程] [  來稿]  
　　宗旨。本學堂以世界女子。良心未昧。不能日進於妓女之流。故設鎗花女校。欲使女界無一老實者爲宗旨。 
　　敎習本學堂特請女流氓女騙子爲正副敎習。最滑頭之老搗爲帮敎。 
　　入會凡有毒心辣手。亂人家室。途人皆知其爲雌老虎者。卽可入會爲會員。 
　　資格。口舌靈便。體格苗條。面皮厚老遇事不露馬脚爲合格。 
　　科學本校逐日講授女子鎗花敎科書。妓院鎗花歷史。 
　　權變事將敗露。宜另出鎗花。推罪他人。 
　　秘訣凡與同黨人言語。必須咬。耳朶。切勿昌言不諱。以致洩漏。 
　　畢業本校畢業不限年數。凡能學至開口無眞心語。即爲畢業　　希望畢業後出嫁。務望蠱惑其夫兇待其翁姑。離間骨肉。使人全家不安。俾揚本校之仁風。 
　　奬勵在校能時耄其裝束。出外能大其吊膀子者。立予奬勵 
記者按右稿雖語涉輕薄。然實因痛恨時俗有慨而言。勿僅以游戲文章目之也 
海外奇談 
[大賽飛船] [  欽]  
　　西十一月六號。美國飛船家洛及司。在加利福尼耶省派薩地那地方。得黑司脱五千元之賞。此次賽法乃由兩方面交駛。數人自東向西。數人自西向東。洛及司乃自紐約向勞阿恩其爾司飛行者。此次飛行爲歷史上最長最得手之飛行。當時觀都有數百萬人之多。紐約特開專車數輛載運搭客至各處觀看云 
瞎費心思 
[清廷之變稱半打。] [  七寶張一]  
　　攝政王變失政王。濤具勒變逃具勒。慶親王變弔親王。盛宮保變衰宮保。鐵良變鐵銹。端方變端扁 
[易數難逃] [  古堇六九山人]  
　　按梅花易數。恆以數起卦。茲以光緖三十四年。用八約之。餘二數。合兑卦。又以宣統三年。不滿八仍作三數。合離卦。然則兑上離下。疊成澤火革。故有革命之舉。豈非數定難逃乎。再以三十四年加三年。得 
 
 

Page 25

 
 
三十七數。以六約之。餘一數。爲初爻發動。乃用來尅體。占日凶。清其殆哉。按離爲火。文明之象。兑爲澤喜悦之象。故義旗所指。秋毫無犯天下響應。民情悦服。易日。湯武革命。順天而應乎人。漢其興矣 
[空心湯𥻱半打] [  張和尙]  
　　清廷滿望袁世凱挽回危局。豈知袁來了反不如前。譬如吃了一個空心湯𥻱 
　　袁世凱得爲内閣總理。統轄全國兵權。自嗚得意。如今盛傅被刺。譬如了一個空心湯𥻱 
　　張勳孤守南京。妄想獨霸一方。詎料爲民軍克復。譬如吃了一個空心湯𥻱。 
　　馮國璋得買二等男爵。正　歡喜。豈知滿政府即日推倒。譬如吃了一個空心湯𥻱。 
　　盛宣懹竭力運動。必得尙書而甘心。豈知做尙書的結果如是。譬如吃了一個空心湯𥻱。� 
　　張和尙瞎費心思。擬成一稿。寄到申報館衷登自由談。倘然不登出來。譬如吃了一個空　　心湯𥻱。（其實這個湯𥻱。倒是實心的。就作了足下的酬勞罷。鈍根注） 
心直口快 
[假革命軍半打] [  維仁張一]  
　　爭功奪權者非眞革命軍貪生怕死者非眞革命軍。苟且圖安者非眞革命軍。意氣用事者非眞革命軍。虎頭蛇尾者非眞革命軍。擾亂治安者非眞革命軍。敬告今日之革命軍。人人勉爲眞革命軍。毌爲假革命軍。前程浩浩。後顧茫茫。一番大事業。均望諸此浦之革命軍。一附誌 
[讀詩一得] [  淵淵]  
　　可憐無限生靈血。染得將軍頂上紅。此張勳之屠戮同胞也 
　　當年。屠戮難追憶。此日昏霾尙未開。此旗兵之奸擄焚殺也 
　　武將文官總舊僚。佷他反面事新朝。此黄帝子孫之甘心爲漢奸也仇深報復知何日。不信黄魂喚不回。此愛國男兒之理也 
　　老大離家少小回。鄉音無改嘴毛衰。此瑞澂之割鬚也 
　　少小雖非投筆吏。論功還欲請長纓。此學生軍之北伐也 
　　獸奔鳥散何勞逐。直斬單于釁寳刀。此革命軍之眞相也 
　　一拳打碎黄鶴樓。一脚踢翻鸚武洲。此愛國男兒之武勇也 
　　手執鋼刀九。十九殺盡胡人方罷手。此愛國男兒之本領也 
　　悲風血氣。滿山河。師克由來在協囤 
和此假仁愛者之主和議也 
　　來生再作來生事。不殺讐人死不休。此愛國男兒之英雄性質也 
　　洗兵條支海上波。放馬天山雪草中。此愛國男兒之鐵血主義也 
　　小小身材短短衣。髙簷能走壁能飛。此暗殺黨之手叚也 
　　牧童樵子爭拜掃素。車白馬來相弔。此愛國男兒陳亡之留名也 
　　一失足成千古恨。再回頭已百年身。此漢人之忠於滿清也 
戲攷[  吳下健兒]  
　　太原府。一名洪洞縣。又名蘇三起解。有公子王金龍。挾巨資作狹邪遊。遇名妓蘇三。一見傾心。定情之夕。爲之改名玉堂春。而蘇亦深情欵欵願同偕老。從此兩情缱綣。揮金如土花晨月夕。眞箇魂銷。久之牀　金盡壯。士無顔。而勾欄惡搗。即加白眼。逐王出院。王擬回家摒擋悉索。捲土重來。而祝融無情。已付之一炬。王遂無家可歸。流落卑田。惟日唱蓮花落。沿門求乞耳。適爲賣花郎金哥所見。（昔在妓院曾得王賞金五十兩）報知蘇三。蘇不勝傷咸。乃囑金哥約王至關王廟。已即裝作腹痛。携金而往關王廟焼香還願。（劇名廟會）甫入門。見一衣衫襤縷者。伏於門側。即王也。遂以白金三百兩贈王。叮嚀而别。王乃埋頭螢案。終日吚唔。力圖上進。蘇三回院後。即杜門謝客。搗毌强之再四。蘇以死自誓適有當豪忱延林。欲置小星。搗毌即以蘇許之。誑蘇以王及第還卿。欲迎歸金屋。蘇不知其指鹿爲馬。喜不自勝。隨之而去。入門後。沈之大婦皮氏。見蘇丰姿娟秀。意不自安。妒心一萌。殺機頓作。伏毒麵中。與蘇三食。不料沈因飢腸雷鳴。先自取麵食之凈盡。七也流血而。死皮氏誣蘇毒死親夫。控之洪詞縣又賄以臣金。蘇遂屈打成招。以死罪定讞。時值秋審。即解往太原府面去。崔靈芝演此劇。所唱秦腔。蒼凉哀艷鳴咽幽怨。如聞髙漸離變徵之聲。做工亦靈活超脱。得神之至 
小説 
[短篇小説未亡道] [  嘉定二我]  
　　星斗密佈。江風浩蕩。黄浦江中一汽船。鼓輪自上而下。後拖一官舫。聲勢甚盛。旌旗髙颺。大書欽命尅拾掯勒未亡道 
　　舟過急流。忽聞胡哨一聲。無數舲艋。蜂擁而至。持械登舟。割其拖索。汽輪自去。而官舫則仍在也 
　　盗魁持刃而言日。我與若。均盗也。盗劫盗物。以若之道。治若之身也且若之盗。盗民之脂膏。殺人以得財。是謂殺人之盗。我之。盗盗盗之財。與民除害謂殺盗。之盗。我與若。似是而非。道有不同者也。 
言畢。指挥衆人。肆刦一空。吹铜喇。叭。打鐵綽板。髙唱大江東而去。 
斯時也。黄金與白刃交加。紅道與。黑盗共濟。黄金耶。白刃耶。紅道耶。黑盗耶。一幅絶妙快意圖。安得寫。生者一繪之 
　　二我日。勇哉綠林健兒。快哉綠林健兒。以盗刧道。道其不行矣夫。奈何 
 
 

Page 26

 
 
   
 
 

Page 27

 
 
   
 
 

Page 28

 
 
   
 
