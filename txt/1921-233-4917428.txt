# 1921 - 233 - 4917428

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[直軍攻入岳州（冷）]  
　　鄂省戰事繼續未已調和之人雖不息於道調和之言雖不絶於口然而兩方之備戰更急兩方之作戰更力今又聞直軍攻入岳州矣不知將激戰以逼和歟抑因調和而至速戰歟和與戰之間宜若必有關係也 
　　直軍之宣言調和至少之限度必須湘軍退出鄂境今乃入岳州是直軍轉進湘境矣似非推已及人之心也　岳州雖人對湘戰事固屬勝利而川軍下臨宜荆要擊之來亦難無恐是以全部戰事計勝敗尙難逆料也故直軍苟誠有和意戰勝之後自宜各返佔地以踐已言而其外對鄂情形自以鄂民之公意是從如是則湘鄂之局易解而南北大局亦可從此進謀矣 
[命令]  
　　八月二十六日大總統令本年九月十一日爲秋丁祀孔之期著派國務總理靳雲鵬恭代行禮由内務部敬謹預備此令 
　　又令任命龔積柄爲山東財政廳廳長此令 
　　又令任命陶思澄署山東濟南道道尹此令 
　　又令國務院存記之周秀文著交内務部酌量任用蔡培王伊文著交財政部酌量任用此令 
　　又令財政次長代理部務兼鹽務署署長潘復呈請將花定榷運局局長么聯元免去本職應照准此令 
　　又令財政次長代理部務兼鹽務署署長潘復呈請任命孫高蔭爲花定榷運局局長應照准此令 
　　又令内務總長齊耀珊呈准兼署奉天省長張作霖咨請將綏中縣知事王懋官試署岫巖縣知事劉培荃試署安圖縣知事李丙吉北鎭縣知事馬夢吉開通縣知事劉藻麟鐵嶺縣知事陳藝康平縣知事趙宗謨營口縣知事郭進修試署蓋平縣知事趙孚試署突泉縣知事張延厚試署開厚縣知事章啓槐遼陽縣知事霍型武試署本溪縣知事史久騄試署梨樹縣知事王士仁義縣知事王鴻遇撫順縣知事裘炳熙官東縣知事熊埴昌圖縣知事程道元錦縣知事朱佩蘭免去本職均照准此令 
　　又令内務總長齊耀珊呈准安徽省長咨省會警察廳試署警正黎在符懇請辭職應照准此令 
　　又令内務總長齊耀珊呈准安徽省長呈請任命侯懷遠試署省會警察廳警正應照准此令 
　　又令朱長安晋給四等　禾章此令　　　　　　　名 
 
 

Page 8

 
 
   
 
 

Page 9

 
 
   
 
 

Page 10

 
 
[專電]  
　　漢口電中路湘軍寢（二十六）晨由蒲圻猛攻中伙餔並有飛機在直軍陣地飛繞吳佩孚寢晨六時由右路返省十時趕赴中伙餔督戰隨帶去射擊飛機氣槍二十支由二十四五兩師及十三混派分路迎擊湘軍不支寢晚克復蒲圻縣城湘軍退保茶庵嶺感（二十七）晨直軍尙在追擊中右路城陵磯方面亦有激戰直軍由江元江利江貞永安四艦掩護衝鋒未分勝負楚同楚泰楚有江犀四艦感日駛回休息（二十七日下午五鐘） 
　　漢口電岳州勘日（二十八）申初由直軍攻下（二十八日下午九鐘） 
　　漢口電海部軍法司長鄭寳菁奉命到鄂宣慰海軍並與吳籌商海軍軍餉吳感晨六時返省擬卽赴右路督攻城陵磯 
　　漢口電蔡成勳第一師王懷慶第十三師聞已開抜南下儉（二十八）可到漢直軍第十四混旅徑（二十五）寢（二十六）分批到漢 
　　漢口電吳佩孚委杜錫鈞兼武漢警備隊司令魏聯芬京漢路南段督辦 
　　漢口電川軍大本營在宜昌北霧渡口約一師兩旅已有一部進據距宜昌南岸約四十里之曹家畋漾（二十三）與趙榮華旅開始接觸同和商輪寢日自宜返漢運回避險商民甚衆（以上二十七日下午五鐘） 
　　天津電直軍幾已全數開赴陜鄂大名空虚奉軍第一師長鄒芬特越 
派步兵一團往大名駐守 
　　天津電馮玉祥因吳新田與陳樹藩有系統關係電京請調吳部第七師援鄂中路曹錕擬另派直軍十二十四兩混成旅入陜塡防馮已同意（以上二十七日下午十一鐘） 
　　天津電閻相文突然出缺曹錕懷疑已派諮議王毓芳赴西安密查眞相（二十六日下午三鐘） 
　　北京電閻相文以明令優卹所兼二十師師長以閻治堂陞任 
　　北京電馮玉祥電閻督因陜事無辦法二十三夜服毒自盡今日閣議命馮代（二十五日下午二鐘） 
　　北京電曹派趙玉珂來京商陜局善後今日專車赴陜調查閻盡眞相（二十七日下午五鐘） 
　　北京電曹錕電收復失地多恃海軍出力請特獎（二十六日下午六鐘） 
　　北京電曹電鄂事吃緊靳旅傷亡過多擬募練補充兵四團現已派員趕編又添編十六混旅亦已着手編練靳雲鶚亦因傷亡過多請准予補充（二十六日下午一鐘） 
　　北京電曹電董旅馬（二十一）日由官埠橋進攻激戰至敬（二十四）日佔領馬橋車坪山一帶復追擊至毛坪店斃敵無处算（二十七日下午二鐘） 
　　北京電鄂訊駐廣水孝感鄂軍第一旅敬夜譁變砍斷電線拆毁鐵路經信陽州王旅及漢鎭杜使派隊堵勦擊散交通徑（二十五）日修復 
　　北京電趙倜電新鄭土匪猖獗嚴令豫西豫北防軍限十五日肅清　　北京電熱姜電請對湘言和 
　　北京電奉軍兩營二十五晨由張口開回南苑（二十六日下午三鐘） 
　　北京電法部提出太平洋意見（一）收回領判權（二）修正條約上待遇不平等點（三）宣布懲治盜匪法之撤廢軍人干預司法之遏止但東省特别法庭法官爲軍隊拘去仍未釋放金塊仍未按法律處分 
（二十七日下午一鐘） 
　　北京電各部院太平洋籌備會均成立（二十五日下午二鐘） 
　　北京電日使訪外長要求取締兩湖官民軍砲擊日艦及商船事又催速撤消中美上海等處無線電合同（二十六日下午三鐘） 
　　北京電財部風潮潘挽盧學溥李光啓蘇世樟赴津勸張潤普回京但財部公債司人員仍不到署 
　　北京電二十三日使團在葡使館會議决議（一）宜昌務使中國官吏今後負保護外僑完全責任（二）漢口今後不准有反對現政府政策之舉動之華人居住及活動於租界内（三）凡因兵變之督軍等逃入漢口租界今後决不容留二十四日午符禮德以此正式通知外部 
　　北京電美使覆外部使館電台竪立數年日英意各署均有電台來照要求撤去碍難照辦 
　　北京電奉張電虞電促令向外蒙派兵查優林到奉答言含混未能接收庫哈確有添軍在北鄙駐守必要惟據俄邊探報除舊黨各處蔓延竄擾外赤軍共和軍尙無逾軌行動嗣後請准在滂江索倫二處添兵嚴守餘俟交涉解决再議（二十六日下午六鐘） 
　　北京電陳柏年失蹤案史悠明復到查無實據（二十六日下午二鐘） 
　　北京電施使電魯案詢據美政府云可由中國提出美願贊助列入議案（二十六日下午二鐘） 
　　北京電顧使電太平洋會議日代表已派出我宜速定（二十六日下午六鐘） 
　　北京電奉張薦鮑貴卿爲吉江護軍使（二十六日下午六鐘） 
　　北京電胡使電延屬日軍用電話商准陸軍省撤銷（二十六日下午二鐘） 
　　北京電東三省運糧接濟俄荒俄事研究會否决（二十六日下午二鐘） 
　　北京電赤代表對檢查文件昨提四次抗議外部除駁復外允另籌相當解决法（二十六日下午二鐘） 
　　北京電贛西形勢萬急飛催蘇軍應援（二十六日下午二鐘） 
　　北京電徐專員携現欵五萬並藥品赴鄂犒師另獨獅刀賞各統將（二十六日上午十二鐘） 
　　北京電閻相文自盡傳爲郭部所逼（二十六日上午十二鐘） 
　　北京電臨湘已爲魯軍收復惟袁州被李烈鈞佔領（二十六日上午十二鐘） 
　　北京電政府因贛防吃緊迭商蘇皖赴援恐緩不濟急仍請曹使統籌全局（二十五日下午三鐘） 
　　北京電法部薪俸亦五月未發部員决議本月不清實行罷工 
　　北京電沈領電赤政府聲明此後對中國商船决不再行檢查惟對襲擊我艦之艦長尙未照辦已向赤政府續提抗議（二十六日下午二鐘） 
　　北京電日使催行延屬中日會巡辦法部已復文駁拒（二十六日下午二鐘） 
　　北京電小學敎職員因欠薪赴院部請願（二十六日下午六鐘） 
　　北京電本日令祀孔派靳代 
　　揚州電旅部勘日（二十八）獲黨人陳士英（二十八日下午六鐘） 
[公電]  
　　劉鎭華通告閻相文出缺電各報館均鑒陜亂頻年民生塗炭督軍閻相文廉勤清惠夙著聲威持節西來億兆跂首喁喁望治異口同詞受事以來治軍撫民威愛并濟昧爽即起夜分未眠食少事煩不自暇逸從容燕語盟心誓天當爲秦民力謀康樂私利封殖寗死弗爲愼惜名器以待有功戚屬干求非才弗錄昭昭此心質諸天　文武僚屬咸所飫聞郭匪兇狡累歲稽誅負嵎鳳岐毒流右輔設計擒斬不勞一矢大　旣夷萬家欣喜方慶關中得此賢帥孑遺老弱重覩昇平何意天未悔禍竟不假年勞勤旣殫形神交瘁重以大局艱危陜事紛糾積憂成痗咄咄書空語不及私咸關軍國死志早决秘不告人帳下健兒未喻深旨但慮心疾不疑有他廿四黎明鎭華甫起驟聞飮藥亟往撫視遺書在案口不能言馳延西醫百計灌救毒發過甚和緩無靈延及日昃溘然長逝家屬遙隔屬纊無人哀挽青門詹人雨泣遺愛所結公論僉同鎭華袍澤夙同患難與共歸喪故域扶植遺孤慰撫軍民輯和新舊故人有託後死奚辭披瀝始末通告海内庶戡定之績著於生前尸諫之忠昭於身後現正會同馮吳兩師長張參謀長曁各旅長督飭所屬維持秩序地方安謐堪紓遠念除影印遺書分送外合將出缺前後情形詳電達覽乞賜亮詧劉鎭華宥印 
　　馮玉祥等爲閻事通電各報館均鑒陜省不幸兵禍連年疆土分裂民生塗炭閻督蒞陜後本救國救民之心抱息事寗人之旨寛猛相濟威惠兼施巨匪郭堅久稽顯戮陜吏人民寃憤莫伸閻督毅然正法陜民咸慶更生方幸陜局略定統一可期重整破碎再造三秦孰意天降奇凶變出意外半月以來閻督因積勞之故身體違和仍復夙夜治公無間晷刻遂致精神疲乏飮食銳減而中夜徬皇關心民隱陜省財政竭蹶萬分旣不忍妄取諸民又不忍久困軍士兼之結束軍事情狀複雜閻督不願負國不願負民且不願負友咄咄書空積思成痗痛國家之多難憫百姓之流離慨然謂身膺重寄惟有誓死以報國民左右雖信其言之誠而不料其意之决詎意於二十三日夜半就寢後潛自仰藥殉國比及黎明侍從覺察即遍延中西醫士百般救治迄無效果延至二十四日未刻出缺由衣袋中檢出遺書書我本願救國救民恐不能統一陜省無顏對三秦父老之誠商民聞之無不飮泣所幸陜省現狀一切如常深恐遠道傳聞不明眞相謹此電聞師長馮玉祥吳新田參謀張紀旅長張錫元閻治堂同叩印 
　　南京王浩如來電申報轉皖同鄉公鑒各省爭行自治皖闕如奚與立國未亡省先喪事急矣惟皖賢治皖可圖存邦人君子幸共提挈挽狂瀾否必同盡謹宣言惟鑒納王浩如叩勘 
世界路透電 
[法德善後總長之會議]  
　　二十七日巴黎電法國善後總長洛歇爾氏與德國善後總長賴齊諾氏昨日在維斯巴登之談話今日仍繼續進行巴黎各晚報得悉此項談話今夜可了兩總長於談話時取同一步調諸專家現正在討論條約之細則談判之主要問題爲以貨物賠償方法按照倫敦條約法國每年應得德國所賠償之數或貨物或現金百分之五十二以應法國急需今料德國起初將多交貨物以抵延期之付欵法國將付還所欠之貨欵另加五釐利息惟德國對於此點頗有反對而對於規定之利率尤甚此事殊不易解决時報載稱德國代表昨日表示感想謂彼等今尙未確知何者爲其所欲蓋德國政局殊不清明德代表之態度實有感於斯也再德國馬克價格一再低落德人深感其困賴齊諾氏已屢次言及匯兌問題今晨集議後諾歇爾氏稱草約業已議妥規定德人協助修復兵燹區域德人自設公司承辦原料並議定將法人之受戰禍者分别等第以便施工洛歇爾氏又稱議定書之草案亦商妥惟關於恢復工業恢復牲畜者尙待考察車輛事宜大致同意惟煤價之規定猶在討論中 
[國際聯盟會之各國代表]  
　　二十七日巴黎電國際聯盟行政會人員已陸續行抵日内瓦石井子爵現正忙碌草具上西萊西亞問題之報告希滿斯氏已於今日召集波蘭立陶宛代表會議以期覔取談判之新基礎行政會將於星期一日上午十時在國際聯盟總部開第一次會議行政會如令德國提出對於上西萊西亞問題所持之理由德國將以何人任代表聯盟秘書處尙未得悉哈伐通訊社日内瓦訪員關於此節探悉波蘭方面並不主張應享聯盟公約規定之充分權利波蘭一切信賴行政會如能如他方面解釋其論點則即滿意云法代表維維亞尼氏因於聯盟修正公約委員會擔任職務且須於九月一日在裁减軍備委員會會議主席故已請諾白勒美爾氏代表參與行政會將九月五日國際聯盟議會開會時維維亞尼氏擬親自與會 
[印度叛變續記]  
　　二十七日倫敦電每日電聞探悉印度政府因瑪拉巴之叛變性質嚴重恐將蔓延日廣已得印度事務大臣孟台格氏之同意决議以嚴峻手段處置對於近今印度事變負責之有名人物蓋覺政府忍耐已臻極度也 
　　二十七日瑪特拉斯電瑪拉巴境已宣布戒嚴知事巴蒂氏於八月二十二日由巴爾加率兵赴巴太比旣下火車徒步往見前進之摩浦拉斯人巴蒂氏警告羣衆如有敢行至鐵路者即加槍擊但羣衆仍一擁而前巴蒂氏乃下令開砲轟擊死傷若干未悉但其數必衆晚間得有消息謂摩浦拉斯人一隊向柯太巴拉進發志在攻擊副知事署巴蒂氏即率隊進抵該處巡邏市内支拉巴爾支里之警署昨日被攻案卷悉燬孟西夫斯法庭亦被毁案卷盡失目下雖未擾及居民但人心殊爲驚惶 
[印度探險隊]  
　　二十六日西姆拉電印度愛佛萊斯山探險隊向西北兩面之行動業已告竣並未發見登山巓之途徑東北方面俟時季風退後或尙稍有希望探險隊之總部已移至距該山東二十哩亞倫河之加太地方以圖繼續進行一切所發見之新地一萬方哩已測量完畢 
[各國近事記]  
　　十八日馬尼剌消息司法長巴里特斯氏頃由上海歸來據稱上海菲列濱銀行之地位已視前鞏固該行雖損失美金五百萬元但力能履行義務故信用益堅該行大約將繼續營業云 
　　二十七日倫敦電Ｒ三十八號飛船之前段已撈起覓見英美人屍身各一具 
　　二十七柏林電學生二人被疑與謀殺歐士白格氏案有關已在哇芳堡被逮 
　　二十六日華盛頓電重要官員方面隱露意見謂美國參議院及德國衆議院批准德美和約時將嚴重考慮美國撤退來因河戍兵事 
　　二十七日紐絲綸哇克倫電泰晤士報主人北巖貴族已抵此間大受歡迎 
太平洋路透電 
[日本之勞工條陳]  
　　二十四日東京消息大阪工業聯合會上書内務省略謂國内時起勞工風潮多由工業不振之故苟不設法補救則失業者日衆後患不堪設想故資本家宜派代表資本家與勞工利益之委員會討論發展工業方法但非政府輔助殊難收效茲請政府興辦下列數舉一設立勞工部二制定勞工聯合會法三設立勞工爭端仲裁法庭四增設公共通信局五鼓勵官辦事業六制定勞工保險法據中央報載稱内務省决議考慮上舉各節國外要聞 
[菲律賓通信（春）]  
　　考察敎育團報告 
　　菲律濱考察敎育團員顏君文初葉君青眼將先回岷希蚋華僑敎育會特聞大會請二君報告經過情形到會者六七百人座無立足地顏君報告長江流域葉君報告黄河流域自夜七點半起至十一點至始散會顏文初君演說云本團此行受華僑敎育界委託回國考察敎育旁及社會實業情形所到地點爲上海杭州南通蘇州無錫鎭江南京天津北京山西等處廣州本來也想要去因爲到香港時聽說廣州學校已經放假所以由香港直達上海本團所到各處受盡各界歡迎歡迎本團 
同人就是表示對我全體僑胞的誠意此行水陸往返幾及萬里經過地方十餘處歷時祗二個月時間過於短促故參觀心得甚爲有限今夜這三四小時要把二個月經過情形詳詳細細報告於熱心諸僑胞前也是萬不可能的事不過就記憶所及說些大槪情形更有一句話須先聲明的本團此行考察敎育目的專注重在小學方面有許多中等以上的學校辦理甚爲完善因限於時間未及參觀很是可惜至内地實業情形及社會狀况僑胞皆甚注重所以也略略調查同人自香港起身到上海費三天工夫考察上海小學敎育現在舉特别的來說一是旦華學校因爲他地方狹小學生四百除人每年經費祇四千多據校長對我們說他對於國民學校是注重人格敎育不注重職業敎育把全校學生組成旦華市有市議會市裁判市行政事事由學生自動敎員居於指導地位目的就是養成學生公民 
 
 

Page 11

 
 
的習慣敎授上很爲活動二是南洋公學附屬小學有莊麗課室校裏經費由交通部接濟敎育費不與外界受同一影響課室裏注重嚴肅宿舍膳堂皆潔無微塵校外有大操場張有童子軍營幕全校學生差不多都是童子軍第三就是職業學校岷埠有幾個僑胞的大名也列在發起人銅牌上初入門時耳目所接觸的全是一個大工廠規模數日間在上海看那貧苦無職業的很多今忽然見着這種學校精神上爲之一快這種學校希望在各都市多添設千百十個那點綴中國式繁盛都市的花子就可漸漸減少那乞丐國的臭名也就可洗除（菲大學校長湯彬氏最近旅行中國錫以乞丐國之名該校最大部份爲鐵科本科琺瑯科每年得利可抵校中開消現在把那捐欵做擴充事業僑胞狠有幾位要想在家鄉興辦職業學校那上海職業學校可供取法的很多餘外就是尙公小學的分團敎授式萬竹學校的商店股務及其他各校辦理多很有精神論起上海社會有高大的房子熱鬧的馬路如龍似水的各式車馬不過商業握在外國大手裏還有三層最傷心的第一街頭巷角大　臺游戲園瀰望皆是紙烟廣告其勢力幾與鴉片並駕齊驅那文明機關若學校若報館大多數以紙烟供客所見火車中嫋嫋婷婷的閨秀街道中鳩形鵠面的乞丐都有一枝在口第二就是苦力多旅客一出門就有黄包車團團圍住百項勞働皆供過於求第三就是妓女多穿的花紅柳綠恰似熱帶地方的花蝴蝶從前華僑踏到上海不免花天酒地目迷五色終日困在温柔鄉裏那正經事業甚麽考察呢調查呢皆抛在九霄雲外有的身染梅毒心裏不甘就說了祖國許多壤話本團住大東旅社每日見此種可憐賣娼女子來來往往不絶惟近來祖界當局已着手分期禁止將來必能日漸減少（未完） 
國内要聞 
[吳佩孚主戰之目的]  
　　武漢通信社消息云吳佩孚此次對湘决以武力征服究竟將湘省征服之後西南各省是否爲其後援而與北方一角勝負吳氏征服湘省之後其宗旨又將如何均爲最切要之問題爲一般所注目者頃得軍界消息吳佩孚勵兵秣馬努力進攻已將城陵磯佔領正向岳州進攻城陵磯與岳州相隔咫尺朝發夕至城陵磯爲岳州咽喉岳州又爲長沙門戶城陵磯失岳州必不能保岳州不保則長沙亦無救矣吳氏首先計劃限一星期直搗岳州近見軍事順利有限一星期攻取長沙之說惟城陵磯旣已入其範圍欲得長沙直易於反掌外間對於吳佩孚此種行爲頗多疑義據與吳氏接近者言謂吳自受任兩湖巡閱使後深欲展其抱負於長江方面但湘省未就兩湖範圍勢力不能普及正與王占元之在鄂時相同且貽人以半邊巡閱之誚故决意征服湘省行使兩湖巡閱職權彼將來如將長沙攻下湘少勢必與之講和爾時無論何項條件不能不俯首承認其第一要義即在承認吳氏爲兩湖巡閱使蕭耀南爲湖北督軍吳氏征湘之策略其要點即在於是（聞吳氏最近計劃决於取得岳州後與湘言和其和議地點即在岳州由湘省派代表與議至夏斗寅等或予以位置之調劑以解此糾紛而實行統一兩湖俾得行使兩湖巡閱之職權將來巡閱使署亦即設於岳州）然湘省方面趙恒惕受湘軍將領之責難及西南各省之詰問自已頗爲不安而鄂人蔣孔夏諸氏以爲此次鄂人再不得勝利永無翻身之一日决計以死力抵禦以定此最後五分鐘之勝負現將各路軍隊紛紛調集岳州又於臨湘磯帶（在岳州附近）建築砲臺尙可於萬分危急之中暫資抵禦此項砲臺如能即時築就岳州或可保守不過視北軍之進攻如何耳至後方援軍連日由趙恒惕迭電催促李烈鈞軍隊全部抵岳沈鴻英軍亦抵衡陽不日即可至岳而川黔兩軍又牽掣於鄂之西部使吳氏四面受敵不能兼顧孫文現亦以飛機六架援助湘軍（粤省飛機從前只有三架攻桂時擊壞一架只有兩架近又在英德兩國各購兩架合舊有爲六架）吳氏方面本有飛機惟形勢甚小不能作戰只可窺探敵情而已雙方備戰情勢極爲險惡自茲以後當有最劇烈之戰鬭發現於湘鄂間在西南則欲顧全西南大局不惜調兵遣將助湘攻鄂在北方亦欲顧全北洋體面囑直軍爲猛烈之戰鬭彼此相持各不讓步將來必至釀成南北間之劇烈單爭不過此時尙未明白宣布耳故吾人對於吳佩孚之武力攻湘認爲即牽延南北戰禍之媒介蓋湘屬南鄂屬北湘失南必爭鄂失北必戰爲當然之事實固毫無疑義也 
[鄂戰中之兵變聲]  
　　大陸報二十六日漢口電云吳佩孚軍隊已將湘軍逐往中伙舖之外汀泗橋與中伙舖間之湘兵尙未全退趙傑赴咸寗助戰海軍攻打城陵磯之說現經否認北軍尙未佔領城陵磯聞海軍今日已開始進攻據長沙外人消息星期三日衡山到粤兵七千由桂省而來行將開赴長沙吳佩孚要求漢口商會增收一月房租指助軍費房客出四成房主出六成預計可得十二萬元定陰曆八月一日起收湘省趙恒惕現亦照此辦理又一電云廣水鐵路業已修復京漢車復通官塲報告稱孝感無亂事惟孝感站之南鐵道被毁變兵爲第一旅三隊兵士昨晨譁變時司令因事往英山變兵先在蕭家港車站發難搶去車站洋八十元後刼附近商舖數家黎明後分竄德安大約將與自稱湖北自治軍之土匪相連合廣水聞已被搶沿路車站現由漢口派兵保護官派調查員現已經過孝感蕭家港花園而往廣水並電請漢口多派軍隊前往前搶宜昌之第二師第六第七第八營空額本在山東招兵補充但僅募足一大隊駐紥南湖雖已開始訓練然三月未發兵餉蕭耀南接任後以新兵訓練未精無需用槍砲之必要故决計收回其槍械以供前敵之用乃新兵誤會認收械爲遣散之先步遂羣情紛擾星期三日將及半夜時槍聲忽作變亂發生搶刼小商舖並要求發給回籍路費但亂事不大變兵旋向東橋散去或將竄往武穴蕭耀南現已派兵追擊之同時駐紥武建之兵士五百人表同情於南湖兵士亦叛變但無槍械司令追至虹橋勸令回營否則蕭督必下令正法變兵乃回蕭督軍隊現戒備頗嚴漢口安靖但外縣則因兵士屢變大爲惶恐 
　　武漢通信社消息云鄂省西南兩方戰事吃緊省垣附近防務空虚駐南湖（距武昌十五里）之留守第二師第二團軍隊忽然於二十四日晚九鐘譁變　最先鳴槍各軍士君起響應砲兵兩大隊以機關槍排列燃放聲震城垣蕭耀南據報當派隊往前方彈壓該軍等見勢不支遂各逃竄彼等施放機關槍時經一點餘鐘之久此等軍隊係王占元舊部聞係受某方面之指使云 
[川軍已進窺宜昌]  
　　武漢通信社消息云川軍入鄂取得巴東後即由秭歸方面進發該處軍隊甚少無力抵禦現聞川軍已下秭歸進攻宜昌情形甚爲危急施宜鎭守使趙榮華昨又來萬急電請派兵赴援吳使蕭督除已電令前方軍隊妥爲防禦外并急電王承斌及曹使速派隊來鄂二十四日早得王承斌來電謂即日率隊南下援應一切聞該師到鄂决以援助宜昌防止川軍不赴湘鄂戰線昨巴東之歸州亦有電致蕭耀南略謂巴東完全爲川軍佔領不日即行東下情勢異常危急請迅派勁旅以資防禦蕭氏得電當即電商吳子玉業派兩混成旅（鄧旅）到宜昌防堵馮玉祥軍隊亦有援宜之說又據另一消息川軍取得巴東後窺宜甚急趁北軍尙未完全到宜之際長驅直入以便佔據宜昌連日運送糧秣械彈絡繹於途其前方軍隊確已已至秭歸一帶進攻宜昌現在前方已有接觸據聞川軍兩師預定計劃係以一師攻取宜昌以一師進取荆襄使北軍不能面面兼顧而北軍方面除施宜鎭守使趙榮華之一旅外所有鄧旅及馮王各師均未完全抵宜其間或已開拔或在籌議進行北軍此時實無抵抗川軍之能力只取守勢故前方小有接觸並無劇烈戰鬥將來北軍陸續開到宜昌川軍指日東下兩方必有最猛烈之戰事聞北軍方面决以宜昌爲大本營川軍大本營即在巴東又聞黔軍亦編有援鄂軍不下萬餘人業已由黔邊出動進窺鄂境此說果確則鄂省戰禍恐益將延長矣 
[馮旅入陜後之戰情]  
　　昨接西安來函云馮旅入陜自過渭南後始遇戰事七月二日李鳴鐘所率之第一梯團在楊郭鎭遇敵激戰兩小時敵軍敗退李團追擊奪獲槍械馬匹甚夥是日追至牛思廟次日追至猴子頭將敵擊潰張之江之第二梯團於四日準備進攻藍田不期敵已聞風遠遁僅遺溝壘是日各部隊繞南山而行六日李團攻擊灞橋漲團攻擊敵寨鎭張維璽攻擊草灘上午九時開戰兩方砲火均極猛烈至十二時灞橋之敵不支敗退於十里舖復戰馮旅用砲火猛擊至下午二時李團遂佔領韓信塜距西安僅三里許秦軍在城内固守由城上向下射擊馮旅用砲火猛攻至三時城上遍挿白旗忽有一軍使出係劉鎭華省長所派馮旅長玉祥遂與該使約限陳樹藩即時出城馮旅乃派捷足兵四十名繞城埋伏於西關外迨陳出乃截擊之奪獲輜重馬匹甚多張維璽在草灘破敵之後乘勝追至蒲楊村將敵包圍一日後乃用砲轟擊敵爲秦軍第一混成團卒不能支遂完全繳械投降給資遣散李團追敵於咸陽係秦軍第一混成旅亦完全投降後調至臨潼一帶給資遣散其秦軍第二混成旅逃至興平被靖國軍圍困第二混成旅逃至乾縣亦受圍困均已投降矣現所剩者僅漢中之秦軍第三混成旅而已馮旅現駐咸陽刻正進行收不如無意外枝節發生陜局不難肅清也 
[太平洋洋議之兩團體]  
　　北京發起華盛頓會議中國後援會電各報館均鑒自凡爾賽和議締約倐逾兩載我國人痛正義之未伸感待遇之有差隱憂所及知必且波及遠東曁太平洋之安寗而爲世界平和之累茲幸我最親善之美大總統招請會議華盛頓將解决遠東曁太平洋諸問題以爲軍備限制之前提凡我國人當自覺所處地位與所負責任作熱烈之同情出最善之努力以冀畢凡爾賽未竟之功而爲人類永久安寗之一助尤應捐除對内異同一致對外效英倫愛爾蘭往事聯全國爲一體爲國家之後援誠以此機不可再逸實我國榮瘁分歧之交點亦國人能力優劣所由决也同人不敏竊本斯意結集同志將以國民資格隨海内外諸賢後竭其愚昩鞭策政府貢獻國人茲當成立伊始特電布意企聞明敎華盛頓會議中國後援會汪大燮孫寳琦張一麐錢能訓王家襄谷鍾秀于寳軒陳寳泉沈瑞麟文羣張耀曾等宥 
　　南京發起太平洋會議研究會電上海申報館轉各報館及各公團均鑒此次太平洋會議實關係我國存亡外人因恐牽涉東亞大局均積極研究之不暇凡我國民應如何協力同心冀挽救於萬一乃回顧當局鬩牆之戰方酣外係之來莫禦自伐人伐言之心傷計惟有趁此時機合全國之人考求自立方法盡全國之力保留自强地步必使外人咸知我國民已有圖存之决心則將來會議時庶足爲外交上有力之後盾同人等爰發起太平洋會議研究會暫設會所於南京城内門帘橋敬祈各公團分别研究合力主張俾大多數之趨向得以表現則裨益國家前途實非淺鮮倘荷見敎尤所歡迎張援季通吳濟時董永成王師曾王景常馮世德吳福康徐灜鄭立三勘 
[劉湘促進省憲之通電]  
　　川省省憲問題以各方意見紛歧迄無端倪昨劉兼省長特通電促進其文如下共和告成十年九亂夫豈人心浮動實由大法淪胥蓋憲法爲一切法制之本源右不及時修明譬如斷梗飄蓬東西靡定一遇利害相反制作殊趨遂不惜各以違法相詆訶甚且至於兵戎之疊見在中央固失其統一而地方亦因以分崩寇略侵凌伊於胡底夫欲平秩社會猶必首重法規而况組織共和可不創垂典範蓋必備舉主權在民之實而後可納凡百軌物之中且人民爲立國要素往哲夙有格言地方係自治初基歐西早垂先例更可知言國家憲法者未有不胚胎於地方制度者也夫吾國之皇皇大憲產出旣莫知其期則所以保吾境而息吾民者舍省憲其將焉屬若於此之制定又復稽時是雖出積年之漩渦仍未入正當之途軌前車已覆來軫方遒世固無無法之國家而亦寗有無法之省治國旣以無法而召分爭省亦焉能以無法而得安集賊民朋興喪亡無日湘爲此懼寢饋難安故自去歲戰事告終即迭有宣言倡制省憲而其應如何制定則以謂宜一聽諸全川人民之公决絶非一二私人之臆見所得主持而乃衆說紛糾訖靡論定湘始尙以爲對此根本大法遲廻審定亦屬事理當然苟可以奠定鄉邦進求聯治雖稍稽乎時日正所以永我治安不圖遲之又久垂及一年湘省憲法旣早告厥成浙省後起亦草創就緒而内顧吾川則益言厖議雜莫就軌途互相詆諆聞者瞀惑夫吾川省憲川人本皆有建議制定之權惟困無統納衆意之機關遂致無正當解决之辦法近觀湘浙遠鑒鄰邦兩兩相衡能無内疚當此舊法失效新法未生以幅員二十一萬八千四百八十方里之遙人口三千二百一十九萬之衆而乃建設無可據之圖本羣進無可指之目標杌隉危憂寗可終日湘久歷戎行未遑民治權攝川政本非素懷惟期省憲早成依法另選俾一切行政皆有遵循湘亦得藉卸仔肩稍輕疚累斷不忍令根本大法長此遷延於意見紛歧之中致我全川眞正民意久無實現之時會旣以誤川兼以自誤爰於就職之始即勤求學人博徵往論較其主張約有三種一謂宜師兩院制憲之成規由省議會制定二謂宜化各方冰炭爲水乳由多數自治團體會擬三謂宜參照湖南成法由省署設立籌備處籌備一切始以容納各方意見爲初步終以實現全民意思爲依歸三者主張雖各有殊而冀望省憲早成用心則一夫茲事體大討論固不厭求詳而待治正殷時機又豈容久滯一年以來各方爭執終日讙呶其成效亦略可睹矣究之此等繁重之手續應如何極力籌備始可期於敏活此等盛大之典範應如何妥爲制定始足饜於人心湘也不才本無成見願與邦人君子一商榷之臨電神馳佇候明敎兼省長劉湘叩齊 
[雲南中法銀行之交涉]  
　　法文報之論調 
　　大陸報譯載安南某法文報紀雲南中法實業銀行事略謂七月二十五日午後華人若干强入雲南中法實業銀行内携食與俱以示存欵不付决不出門之意法領事聞之即往視由一時至十時半法領事備受華人詆責最後一華人視其手表而語法領事曰現已過十時如再過半小時不付現欵則吾人各將唾爾之面種種污穢之言不堪登錄同時華人並擊某法警之頰又捋行長之鬚而曳之後又聲稱自取財物並燬其屋法領事不得已出一華文通告允於次晨全發存欵二十六日照此辦理將存欵付清後始克閉門八月六日公文報告此事有省憲派員勸令散去但示威者不從省憲旣無能恢復秩序而示威者又有極端行動之趨勢故領事准行長允付華人存欵等語聞當時越南總督屢接無線電信該支行發給存欵是否領事擅自命令抑奉有總督訓示無從知之然法人在雲南之顏面已喪盡無遺矣據私人報告當時在銀行滋鬧者僅十五人省憲竟不能制止此十五人寗非異事以法國之領事而受此奇辱苟不雪之將來奈何宜進兵雲南挾所有之飛機戰車大砲以俱行則不待兵入省城而昨日不能彈壓十五人之當道將匍伏於法旗之前矣云云 
[續紀閩侯地檢廳之烟案（福州通訊）]  
　　福建閩侯地檢廳關於陳厝鄉陳扁扁烟案檢察官李振軍書記官高時鎣（前報時作湜誤）均有詐取嫌疑情形詳紀前報嗣該廳對於高兵供有關係之法警張云燾雇員謝家駒及地審廳錄事姚貽勳承法吏江源浩均下不起訴之處分謂陳鐘慶對於被詐事實絶對否認而高時鎣所陳别無有力證據也而對高則以僞造并行使公文書盜用私印文詐欺取財等數罪俱發起訴（盜用二字係根據檢察官所云）送請同級審判廳預審承辦該案推事劉明敭自八月十三日起開庭數次預審終結諮詢檢察廳意見後已决定交付公判矣查高前在日本留學時已發生竊盜案福建留學生界羣引以爲恥回閩後由其中表現充厦門道尹陳培錕介紹入廳充任斯職至去年上季已短空千元左右迨謝案發生某某等逃滬該廳懸有賞格千元高乃運動前往失敗回閩後不數月即價買田壋妓女月香爲妾所費在二三千元以上閩人之爲書記官者凡數輩類皆潔身自好之士獨高之行爲如是實爲害羣之馬此次數罪俱發嚴科其罪夫復何言唯李身爲檢察官私印竟被人盜用烏能不負責任且日前某報載李之私印被高盜用者凡三十餘起事經旬餘李不敢向之聲明更正其爲縱容朋比非徒一時失覺也又明甚矣至對於陳扁扁之方面日前派檢驗官王章彩前往稱確有烟癮經其子鍾慶發函延請律師在城内南軒集議反對後該廳又下一批示洋洋千數言中有本廳良心所在斷不因案經牽涉官吏予以違法栽誣若謂散布流言先發攻訏即足使法庭有所顧慮而不復進行斷無是理如是不服即刻日另請醫生驗視取具證狀送候核辦等語大約有一紙醫生證狀即可了結又據某方面消息高即付公判將來必减至無可减而後止蓋起訴張元燾等四人窮究陳扁扁與重科高時鎣均恐不足爲李振軍脫卸而司法部參事高子萊高之族兄弟也疊次函電爲之緩頰亦不敢不稍留面子故將來之判决可以預測其程度地審檢兩廳之用心亦良苦矣然而如司法獨立何如人民權利何 
　　尙有要聞二及地方通信轉入後頁 
雜評一 
[陜閻尸諫（默）]  
　　陜閻之自盡或云憤索餉不得或云爲郭部所逼而觀馮劉通電則儼然李純之自盡也病亦猶李純之病遺書亦猶李純之遺書憂國憂民之口脗亦猶李純憂國憂民之口脗故李純之自盡謂爲尸諫而今日閻相文之自盡亦曰尸諫 
　　然李純之死至今猶有人視爲疑案者而閻平日之爲人與李不類閻所遭之境遇更與李不類則欲以李臨死之文章鈔用於今日閻相文之死未免去題太遠而愈使人懷疑耳 
　　以吾人料之近來有勢力之軍閥表面上莫不威權赫奕氣燄薰天然苟一窺其内幕則又皆奪權爭寵怨毒叢生肘腋盡伏戈矛心腹隱成仇敵蕭牆之禍隨時可以爆發惟能彌縫得法或調和較早始足免一時之破裂若無手段應付則鮮有不陷入危難中者吾嘗謂軍閥之倒將來不倒於人民之攻擊而倒於内部之自争閻之下塲如此或亦此種潮流中之一人歟 
 
 

Page 12

 
 
國内要聞二 
[萍煤斷運風潮暫告結束]  
　　萍鄉煤礦因路局加價過分兼以停運爲要挾萍礦亦以停工爲對付情形已誌前報此次路礦决裂最後期限原定本月二十日爲彼此斷絶往來之日路局方面則至二十以後完全不運煤焦機件鋼鐵木米等項槪照通常客貨且須先收運費再代運輸萍礦方面則對路局需用之欵一槪停止不再接濟寸銅片鋼亦不供給因株萍路局每月須向萍礦預支三萬元此外如機車修理需用材料亦純恃萍礦轉讓有種機件湘省近處無從購買遠方購來旣有緩不濟急之憾預先貯存更有備不勝備之難至欵項一層在路局亦早爲注意曾向湖南某團體商借現洋若干萬以爲停運之准備惟某團體以供應浩繁無可設法謝之遂致路局原定計劃未能實現正在進退爲難之際適於十八號接到陳贛督一電大意謂當此軍事吃緊之際萍礦工人員司共有數萬如果因罷運停工别生事端試問誰負其咎且當此兵亂期間亦非應當加價之時云云株萍贛段奉此自無異言湘段則由方鎭守使將原電轉去想在此財政困難之秋當亦易於就範但雙方意見尙未諒解則來日尙長難保此種短劇不再接演第二幕也 
[淮場商致鹽務署電]  
　　爲運商反對改定銀盤事 
　　北京鹽務署鈞鑒場商鹽價自奉丁司長諭知奉署長令准以五錢二分改定銀盤已經多日運商竟以停稅停運恫嚇官廳藉以要挾查本年春間商等因錢價日賤不堪其虧呈請運使分所暫停收價當時司所均以國稅所關堅不允准商等忍痛遵行不敢違抗何以此次運商呈請停稅即任其爲所欲爲不加裁制商等百思不得其解夫錢價因劣幣而低落凡百商業均得自由增加售價以補其虧塲商旣不能自由加價若仍强迫塲商以錢賤吃虧則運商轉以錢賤獲利天下寗有是公理此次鈞署按照五錢二分核改銀盤不獨根據四年成案無可非議即以近年錢價通扯亦適得其平運商苟稍具天良不應再有異議近聞運商舉派代表入京藉詞朦混鈞署若受其欺則商等即無死所現在商等已得全價之鹽應靜待運商掣運照交其未經繳價之鹽運商若不遵令繳銀惟有誓不交鹽訴諸法律解决且運票者前清一執照耳與國同休足矣清亡而不與之偕亡則民國之待運商者可謂天高地厚乃該商等不知感激動以停運抗拒國家稅收至重即取銷其票權實屬咎由自取商等爲國稅引岸民食計即當組織公司納稅趕運以維大局情勢迫切即求電示遵行通泰濟南塲商公恒茂大德等公叩漾 
[杭州快信]  
　　省憲法會議明日（二十九）開大會二讀省憲法草案第一章至第四章 
　　省憲會議補充附屬起草員昨選出許壬莊景仲何紹韓李光玷黄强吳球徐晋麒張嘈許倬雲朱鴻達蔡信芳童杭時裘英忻壹田稔沈肅平羅騷計宗型江步瀛余壽堃李振夏沈宗周趙洲朱憲章　　省敎育會今日（二十八）開臨時評議會到許漢章胡墨仙等二十人首議援助清華學校留級案决電該校董事通融辦理次全國敎育會聯合會開會地點本界協進會改指鄂省衆否認决仍在廣東舉行三敎育委員會案經省憲會議打消再提付二讀會討論 
　　省憲討論會今午後開臨時大會 
　　上虞全體工界昨向省憲會議提出意見書一勞工立於省政府特别保護之下二關於工價時問及勞動條件之規定勞工與工主立於同等地位干預之三產業恊作社省政府應特别提倡并扶助之 
　　西湖葛嶺關係古蹟前由顏染兩業醵支修復葛仙祠宇及二聖殿初陽台抱樸廬諸名勝嗣後即向縣承糧充作該業會館經官廳收回現全體公舉代表要求杭縣發交保管已擬定辦法呈請省長核示 
[南京快信]  
　　江都縣知事王聞長電省署車南二壩均啓水勢仍漲今日（二十六）狂風又起邵伯大堤岌岌可危迭據勘報災情奇重乞速撥欵援救 
　　淮安縣知事王元章電告湖水陡漲運河水將平堤 
　　淮陰縣知事朱光瑩電省署近日沂水到境兼値大雨河水有漲無落誌存三丈七寸能否免險實難預斷又泰縣寳應睢寗武進丹徒南通丹陽吳江江浦六合江陰靖江崇明等縣亦均有同樣電報告省署 
　　揚州圩决災民數千圍集縣署報荒與警備隊衝突傷災民數人王省長昨已派員往查 
　　泰縣知事鄭輔東電告貧民鬧米當即平靜 
　　嚴財廳長赴滬籌欵昨日晚車由滬回 
　　齊督王省長昨晩七時在軍署西花園公宴新任駐京美使施休門氏各機關長官均陪席至九時散席 
　　沛縣知事于書雲迭被控告省署有改委正任灌雲縣知事彭世祺署理消息 
　　海州鎭守使白寳山電省報告在窰灣設立剿匪司令部於本月二十五日成立 
　　皖警處長程文沅由滬來轉輪赴安慶淮北統領蘇得勝禀辭回防 
　　山西軍械局委員邵鳴一由上海押運子彈機械六十四部共裝七十二箱來浦候車運晋 
　　浦口商埠督辦孫多鈺昨由滬公畢返寗 
　　松江青浦兩縣會呈徐國士捐田建立義莊王省長以行誼可風准予立案 
　　風雨不止江潮泛漲米榖來源稀少白米每擔現已漲至十一元尙有步漲之勢 
地方通信 
[嘉興]  
　　二區覆選揭曉二區覆選監督成本樸因病辭職沈總監督以該區覆選期迫所遺職務令委殷濟充任現殷氏已於二十七日蒞禾接事當即佈告各初當選人知照一面將投票場所佈置就緒二十八日上午在明倫堂舉行投票下午開櫃檢票結果季開福（乾孫海鹽）蔣方震（百里海寗）任鳳岡（茂梧海寗）馬義新（敬銘崇德）沈濬昌（耆洛桐鄉）朱錦榮（超羣平湖孫以鈞（秉恒加善）張楚英（嘉興）王敖仁（蘭生平湖）蔣世芳（蘭仙嘉興）顧紹鈞（一鳴嘉興）沈本（菊生平湖）潘保潤（靜瀾嘉興）高小瀾（平湖）於畏三（海寗）計十五名省議員當選足額又汪山（周南加善）爲第一名候補當選尙有候補當選十四名决明日續選　　農民紛紛報荒嘉興四鄉本月内四遭颶風兩遭大雨河水𨺗� 
漲五六尺低田淹没盡成澤國田禾腐爛收成無望連日各公團及各農民紛電省中請求派員履勘以定災情縣署方面亦連日接收荒稟已有多起汪知事將於日内派員勘定後彙報上峯派員覆勘 
[鎭江]  
　　丹徒開辦平糶丹徒縣張知事以沿江各洲風水爲災田禾淹没米乏來源價格飛漲每石已貴至十二元人心惶惶恐有奸民乘機煽惑滋生事端昨特函致商會轉令米業董事不再漲價一面籌欵派員赴上江產米之區採辦秞米一俟運鎭設立兩局開辦平糶以濟民食 
　　江北開壩後水勢江北運河水勢迭漲澎湃異常車邏五里兩壩業已先後開放以資宣洩惟下河東台鹽城興化等處適當其衝早稻雖已登塲而多數晚稻悉遭淹没三縣各鄉村莊房屋被水冲壞不計其數損失頗鉅下河各港壩水倒灌冲坍三縣圩岸凡百餘處居民紛紛攀登樹木牲畜淹斃亦復不少水勢之大誠十數年來所未有云 
[揚州]  
　　公民痛陳保壩弊害江都公民焦汝霖等二十六日電呈王省長云江都一縣北濱湖南濱江江水暴漲洲圩已成澤國今湖水又復泛濫北鄉全境又嘆其魚問何以致此不得不痛心疾首於運河工程局之虚糜鉅欵置上河人民之生命於不顧按照興化縣志所設誌樁過一丈五尺即須趕開各壩上下河兼籌並顧下河一律須種旱稻立秋後五日即當割盡今上河水誌已達一丈八尺左右立秋後已過十餘日方始開一壩水不能减致遭沉災下河人民動輒數千人保壩我江都人民馴良雖有多人赴壩上呼籲直置之不理今百數十里以内已斷炊烟牲畜廬舍與之同盡男婦老幼在大風雨中無可棲止爺娘妻子哭聲雲霄伊誰之咎張韓督會辦爲吾鄉先達本不敢漫加菲薄然碩學高年已成無用平日用人如麻事前未聞有所規畫外間並謂不肯開壩韓會辦爲泰縣人士亦有私產不惜違悖情理自爲保衛此等小人之心原未敢度君子之腹然空穴來風民岩亦不可不畏今者事已如此惟有呼籲於我省長之前目下應如何勘災并應如何籌辦急賑至於日後應如何爲我江都人民保障是否按照歷來誌樁成案辦理均請明白曉諭以釋羣疑霖等世居北湖黄珏橋公道橋鎭一帶先人田廬墳墓均遭水害目擊心傷不勝悚惶待命張韓二公所謂我雖不殺伯仁伯仁由我而死食少事煩尤宜自愛自誤誤人竊爲我鄉賢惜之我鄉歲出四角八分一兩用以濬河而孰知竟爲保壩是我鄉民不啻出資自殺我省長若不秉公查辦以平民氣則是絶我江都之民命謹率災民九頓首以待後命江都公民焦汝霖胡子竾阮恩霖江子壽王仕良焦楙戴琦周恩慶黄錫三廬國昭葉守謨曾蔭祿省議員任桂森胡震等公叩 
[徽州]  
　　第五區省會覆選結果第五區省會覆選定期八月十一日上午八時下午六時在徽州舊城投票至十三日始行完畢全區計初選當選人一百六十名應產出議員八名候補議員八名茲將各當選人姓名列后許道立（歙）余武繩（歙）潘家驤（婺）胡耀祖（休）江家珩（婺）葉光宇（歙）吳正塵（續）胡炳衡（續）以上當選議員胡培蔚（休）江家瑂（婺）洪泳村（歙）梁毓藻（休）倪化麟（祁）柯楚（績）曹四中（歙）許其仁（歙）以上候補此次選舉除學生監視團外尙有公民團維持秩序尙稱嚴肅唯胡炳衡與胡培蔚以廢票關係尙在爭執中 
來函 
[嘉興田文淵等來函]  
　　各報館鑒嘉興縣署二十三日之慘劇文淵等均在參觀席中見知事高聲喝打警衛用武行凶選民奔竄夷傷均屬目覩情形茲閱報載縣知事汪瑩漾電巧飾彌縫深爲駭憤原電分選民爲二類一曰激烈派一曰明理人敢問被毆流血者爲激烈派乎爲明理人乎該知事必曰激烈派也天下有明理人而用武傷人乎藉曰此一般明理人皆强有力者者則膺激烈派之徽號者身手亦當不弱何以結果受傷明理人無一受傷而受傷者係槍剌槍柄豈明理人是日到所隨帶武器預爲縣知事干城之助乎曰欲搶票匭則票匭固無恙也曰互有跌衝微傷則何以未聞受傷者雙方指訐而皆曰縣知事汪璧喝警毆打乎又曰雙方用武該知事兼司法執權所在應當塲拿辦何以當時並不拿凶事後亦未追究主名循繹電意若曰彼被傷者爲激烈派傷人者皆明理人借子之矛攻彼之盾正合本知事下懷也原電又曰褚輔成等五人恐遭衆怒派人保護夫彼五人者向初選監督依法質問該知事受其窘則有之彼大衆何怒爲逮毆辱之餘復加圍守不能自圓其說乃美其名曰保護其詞愈遁其情愈顯該知事休矣一手不能掩衆目武力祗能快一時文淵等目覩情形公理所在難安緘默特電辯正伏候公評嘉興公民田文淵姚昌燕石傳和張銘伯吳其章王鳳岡周善楨陳文洲田耀章周同文錢陳權戴鴻鄭明陳履熙費國澄陳炎周楨沈仰高趙泰祺同啓 
 
 

Page 13

 
 
   
 
 

Page 14

 
 
本埠新聞 
[電請變更舊松府屬欵產辦法]  
　　省長公署解决處理舊松府屬慈善敎育欵產辦法日前經六縣士紳召集會議以處理未公表示否認茲復提出意見電呈江蘇省長曁六縣知事云謹肅者案查二千七百十二期省公報載鈞署訓令第七一五九號解决舊松屬敎育慈善欵產一案辦法曁勒限清歸拉收又指令第一四八三三號指令敎育廳長滬海道尹呈復召集七縣士紳會議舊松屬敎育慈善欵產一案情形計發辦法四條令飭轉行知照各等因奉此伏查此案以原有欵產在原有地方辦原有事業固七縣所共同主張也奉金上南青川六縣與松縣主張不同者祇在共同監察權一點現奉鈞署頒發處理辦法於六縣人民所視爲最要之點似多未荷采納爰於八月二十二日開聯席會議公同討論僉以日前道尹公署召集七縣士紳會議並未用表决方式是官廳對於人民自决之權已根本剥奪何得謂不能自决此未能承認者一敎育欵產旣許組織聯合會而於慈善則否此未能承認者二劉增祥等原呈中有府縣洒掃田與融齋書院等字樣原係包括府學田及他書院在内全案俱在詎無提及斷章取義遺漏良多此未能承認者三慈善董事不由六縣推舉或六縣知事委任獨由松江縣知事聘任能否盡孚衆望且六縣所爭議董而以董事餌之似六縣人民純爲私利起見此未能承認者四各縣截留之府產租息及松江縣拉收之各縣田租當然分别清理歸還惟舊府屬書院停辦以後及歷年所收之敎育田租何以不令交出於聯合會此未能承認者五綜是數因惟有合詞籲請鑒察俯准將前令酌予變更或省長提交省議會議决以昭平允而資結束實爲公便云云奉賢金山上海南滙青浦川沙六縣公欵公產處勸學所曁各代表聯合會姚文柟等叩有 
[楊思鄉優待敎員基金已立案]  
　　上海縣知事奉敎育廳指令云呈及附件均悉該縣楊思鄉經董爲普及敎育優待敎員起見籌備成績獎勵金及遺族恤金基金思慮周詳規畫宏遠該鄉敎育當可日起有功該捐戶等慷慨捐助亦屬熱心敎育均堪嘉許察閱章程及辦法亦復簡要周妥應准備案並候據情轉呈省長核示飭遵仰即轉知此令 
[贛同鄉議組自治團體]  
　　江西省議員胡廷鑾姜伯彰昨通告旅滬各同鄉云啓者自治潮流風起雲湧各省急謀進行吾贛何能獨後連日晤及旅滬同鄉僉謂應先從組織團體入手以立基礎而利進行茲訂本月二十九日午後二句鐘開會磋商一切辦法届時務乞駕臨惟同鄉住址星散未及一一徧請遇便并祈轉邀爲禱 
[津浦水勢漸退消息]  
　　滬寗鐵路總局昨日接以津浦鐵路局來電略云該路南段路綫新橋車站至曹老集等處鐵路上面之水日漸退去刻下已現出軌道該路工程司前往察勘情形損壞之處甚多惟軌道上石子被水冲刷已盡泥土尤形鬆浮現已飭匠動工趕緊修理聞預定本月三十一日即陰曆七月二十八日可以通車云 
[皖官紳請募皖北災賑]  
　　張文生昨致中國濟生會電云本年入夏後霪雨兼旬淮流暴漲皖北之壽縣阜陽懷遠鳳臺五河等十餘縣縣被災最重近日又復風雨大作冲毁壩堤淹没田廬一片汪洋盡成澤國人口牲畜漂没無算離居蕩析徧地哀鴻實爲數十年未有之奇災雖經電呈中央撥欵飭由淮泗李道尹派員散放而災廣欵絀救濟爲難夙夜焦思憂心如擣素仰貴會慈善爲懷不分畛域用敢瀝陳災狀伏希俯念飢黎派員分赴災區趕辦義振並請於貴會中附設皖北災賑公會廣爲勸募以期集腋成裘謹代數百萬災民九頓首以請臨電不勝迫切企　之至皖淮水利協會致華洋義賑會中國紅十字總會函云敬啓者竊以皖北濱淮區域頻遭水患尋厥本源實因長淮未導雖云支河間有疏通沿淮均築堤壩而一經霪雨依然汪洋恣肆禾稼墳廬同歸淹没本年七月底兼旬大雨潁之阜潁霍太毫蒙渦鳳之鳳懷靈宿定壽台泗之泗盱五天等處河堤盡潰禾稼果豆飄漾無餘且兩岸村莊農民牲畜冲没無着者不計其數又於八月十五二十一兩日自晨至暮狂風暴雨愈演愈烈一息不停民間房屋倒塌大家八九堤壩絲毫不存且潁沙睢澮及支河旁流十餘處同時淘湧浩瀚均與淮滙水勢更大上下千數百里全成澤國向不受水岡阜亦皆水深六七尺不等較諸民國五年之水約大三倍有餘即以歷年水災衡之亦從來所未有况本年夏間二麥歉收民食已憂不足經此大水兼受黄河入沙匯淮爲患益甚是非兩月其勢不能驟殺瞬過白露補種雜糧已失其候一交冬令豈止樹皮草根饑不擇食必致餓殍盈野載塡溝壑來日大難後患何堪設想除函請本省長官地方富紳急籌賑濟外素仰貴會慈善爲懷五年皖省水災去年北五省旱荒均蒙鴻施拯救派員各處查放衣食全活無算仍乞一視同仁慈航普渡凡我皖北十八縣之災區數千萬之哀鴻共戴生成恩同再造功德無量矣皖淮水利協會柳汝士等啓 
[鄂同鄉籌議兵水災賑]  
　　旅滬湖北公民自治會因原籍兵水兩災特於昨日下午三時許開會討論挽救方法先由會長汪君報告梓鄉一帶兵水兩災情形略云吾鄂自迭遭兵變後繼之以湘鄂戰爭所有戰地災民橫被無情砲火已屬可慘不料此次風潮用兵者又作爲一種軍事計畫以致淹斃人民牲畜無算兵災未已繼之以水天災人禍天豈欲將吾鄂冲洗無存同歸於盡耶言時聲涙俱下繼陳君華安謂現在桑梓兵水兩災吾人惟須妥議挽救災民辦法滬上各處同鄉一遇梓鄉或他省災荒巨欵立集不幸吾鄂如此奇災吾人當盡一份子之力以資挽救云云嗣岳劍豪君謂吾鄂同鄉旅滬不多茲事體大非杯水車薪所能濟不若電告旅京津同鄉諸大老登高一呼或尙有濟衆均贊成遂擬稿拍發宣告散會電文云北京天津同鄉會分會轉黎前總統周樸老夏仲老曁諸同鄉先生均鑒吾鄂四境戰禍未了繼以水災所有情形諒有報告望念桑梓無辜慘罹浩刼請以挽救垂斃災民知所急務事關鄉梓定有同情登高一呼萬民共望除函陳外請迅籌援救方針無任迫切之至旅滬湖北公民自治會汪炎等公叩 
[傅宗耀修正招商局章之原呈]  
　　傅宗耀呈交通部云具呈輪船招商總局董事傅宗耀呈爲船長船員遵議章選任海軍軍官請將船東責任制限一併規定以循公例事竊宗耀被舉修正招商總局章程正着手辦理間接委員會會長施督辦肇曾由京來函主張本局輪船之船長及航海輪機各員應用本國人以重航權並議此項人材遵奉交通部大部民國八年所頒之暫行章程逕商海軍部派員到船候補擬有章程交會討論又據海軍部委員許上校繼祥來局云各國商船官員均爲其海軍後備軍我國航業只此商局純用外人實爲國際上之垢辱今擬遵章改任本國海軍人員對於國際地位海軍前途功同再造並述海軍切望商局照辦等語查船員雇用洋人在領事裁判權未撤之時本難依法約束且引水營業憑商船船長之資格選任水險價率又因船長之國籍居奇爲人的問題而二三大害關係國權者隨之凡有血氣莫不知恥宗耀在商言商於主張撤換洋員之間對於政府保護商航不敢不通籌兼顧要在循乎公例不以自重其累爲衡查各國通例船東若以自已之故意過失而使他人蒙其損害者又自已之與他人爲某種之行爲而負其義務者此損害之患應由股東賠償固理之當然若關於船長之行爲或船員所加之損害而使船東負無限之責任實爲過酷各國對於是等之塲合均將船東之責任制限之焉日本海商法稱爲船舶所有者之責任制限（見日本海商法第五百四十四條）英美海商法稱爲Ｌimit　of　Shipowners 'responsibtlliy其立法之意以船東爲在陸上於監督遠在海外之船員極爲困難故規定船長船員及特種之職員非船東之所得隨意而選任之者必有一定之資格者選任之海軍下等中級艦員之資格即得充商船船長此爲各國通例本局對於選任本國海軍艦員資格一層有例可循無須討論施會長肇會并議俟其在船候補於航運及稅則熟諳後方予補充則藝術一層亦甚可靠特本局於此船長船員有相對之關繫不能無責任之制限海上發生之事本諸天時人力多屬不測當事者負重大之責任蓋一日不能無法以爲保障也查美國海商說凡航海中所生之損害屬於船長船員之行爲廳候船舶到達最終之港口時計算損害之額苟於同一次之航海中更有他損害之發生合兩者之額較船現估之價値爲小者船東得以船抵償或照損害之金額賠償二者選擇其一其相較爲大者則以船抵償即可卸責其船舶因之沉没者則船東之責任隨之俱盡若沉没之後尙有殘存之物即以此爲賠償日本海商法亦循之例謂船爲法定之物謂抵償爲委付主義可以法定之物爲委付或以金錢代爲委付其無物可以委付者免之此指該船航行之時錯誤之咎全屬該船而又遭沉没而言德國海商法謂船爲海產苟海產自身干咎即以自身負責船東則無責任法國海商法亦認此主義惟英國海商法規定兩船互撞所生之損害其航行全錯之船所有應償損害之額應憑該船未受撞以前所値之價以金錢賠償即免船東之責任此爲舊法其現法規定航行各錯之船按總噸數每一噸償英金八鎊其損害有關於之身體生命者則爲十五鎊但損害無論如何重大滿額賠償爲八干磅即得以免船東之責任然亦採責任有限之主義日德法美之立法政策在獎勵置船之營業學者稱爲船舶主義英國立法之政策在推擴運輸之招徠學者稱爲金錢主義或稱爲噸數主義本國遠洋及近海之船舶航業在萌芽時代似應採前者之主義至各國船員以本國人爲限期與船東共守本國之律而政府方得施行監督之法此爲通例而又以船東與船員有特種之關係故法律對於船東責任同時一併規定宗耀衡審於權利義務之程旣不願本局外溢利權爲國際之垢辱亦不忍航務失所保障爲營業之畏途海商法爲國際的之法律本國航商之責任制限應依大陸主義抑依英國主義亟應規定俾用人及保險兩事　資解釋合亟仰懇鈞部俯念海權及航業相互之關係航業爲大部四政政之一迅賜會同交通部海軍部將前次請求提出國務會議對於船員責任制限一節先行暫爲規定俾一舉而數善俱備除呈交通部海軍部外謹陳下情是否有當伏乞鑒核示遵謹呈海軍部交通部輪船招商總局董事修正章程委員傅宗　 
[兵工廠電部請欵]  
　　上海兵工廠因陸軍部欠欵過鉅槍砲等廠實難維持以致不能照常工作故工人每星期祇輪流挨做兩天惟翻砂廠（即機器廠）因各處定造機器工程較多碍難濡滯故仍照常上工茲聞謝總辦以中秋將届所有部欠之欵急待需用曾迭次電部請欵竟毫無效力聞擬親自晋京要求當軸速撥巨欵以清積欠不識能達到目的否 
[上海醫院培植看護產科人才]  
　　南市公立上海醫院去年招收男女看護生爲男女界擴充職業成績尙佳今聞該院仍擬續收若干名唯須心慈志堅品端體健高小程度之男子及粗通文理年在三十上下女子之毫無家庭牽累能獨身自立者仍照向章授以看護學及產科學及實地練習由院供給膳宿免收學費成績優良者實習之後酌給津貼云 
[縣商會常會紀事]  
　　上海縣商會於昨日午後三時開常會到會董葉惠鈞姚伯棠王伯塘吳芹甫胡訪鶴王杏塘傅佐衡瞿鶴鳴等首由會長姚紫若姚慕蓮報告開會宗旨畢即提議蘇省第二次物品展覽會一事自經各勸導員分投勸導以來應徵者尙稱不少足見我滬上工商各實業富有之區出品亦較他處爲豐富其有未盡徵集者諒因未知展覽會堪以發展商業之先導故耳然全省商業物品應徵足以考證我國實業亦即足以研究國貨惟望各會董等注意輔助以卜榮光云云次將各業認稅應行增加問題略事討論畢至五時半即行散會 
[菸酒聯合會常會記]  
　　中國菸酒聯合會昨開星期常會因陳良玉赴京未歸公推陳祝三爲臨時主席張少孚提議現我兩業組織之菸酒交易所正式市塲地點聞尙未覓就現在所有法大馬路之臨時市塲雖已佈置而終未適宜應趕速另覓相當地點并望我業早日開幕事關菸酒營業前途請由會函致交易所請其注意楊存良起言此事聞交易所中理事會已一再討論正在尋覓祗須委託主席在理事會口頭陳述衆皆通過次俞葆康提議現在大勢所趨營業方針必須必須改良菸酒交易所爲菸酒業改良營業这導線凡我菸酒業中人應詳加討論各抒所見務使此後營業上得美滿之效果邱雲程附議通過次由西菸領袖等報告湘戰發生西菸等來貨頗受影響情形至五時始搖鈴散會 
[昨日洋釐又漲]  
　　昨日洋釐又漲至七錢二分七釐半緣通崇海與太倉周浦一帶新棉及無錫常熟同青角等處新米均將次上市需用必巨雖南京杭州兩造幣廠日出十餘萬元然運往北省者佔十之六七到滬寥寥之故今後之釐價即達到七錢三分亦未可知云 
[最近之標金市價]  
　　邇來標金市價跌多漲少蓋因各保險行此次北蘇州路各洋棧焚去之絲繭賠欵數約五百四十餘萬兩尙有雜貨賠欵二百餘萬兩如此巨大損失與國外匯兌頗有關係華商方面之銀根勢必一鬆而先令及各銀行結價因此見硬致今日（二十九日）金價恐有續軟各國匯兌亦須變遷然現貨烚赤已二三星期未有大宗交易業此者咸不樂觀 
[花行預備開秤]  
　　南北市各花行於夏季時循例歇夏停秤茲届新花將次登場出月初間即可見新開秤故老公茂及三新等各行昨已預備佈置一切以便開秤收買云 
[北貨受水災影響]  
　　北貨一業如瓜子紅黑棗胡桃等品爲正宗產自山東直隸淮海徐州亳州等處因各產地皆遭水災收成大受影響現聞該業各行家近接該處貨客等來信紛報荒歉狀况故駐申津帮等莊所有陳貨各品居爲奇貨均不肯輕易開價故近日市上各貨開盤已皆略高也 
[浙省秈米可望豐收]  
　　浙江嘉興平湖農田種植秈米爲大宗現據自嘉來申之友人述及該處本年田禾於正伏時天氣盛熱可卜十分年歲旋經兩次風潮田間雨水過多不無損害據各近鄉之農人談述尙有八九分可望陰曆八月初間可以見新預料市價較上年有增無跌也云云 
[學生總會與京代表團之辨難]  
　　全國學生總會通電云各省各團體各報館並轉海外華僑各團體各報館均鑒本會以内政外交危險萬狀學生爲國民份子興亡有責不能無所討論以貢獻我全國同胞適届本會評議會常會開開之期用依據會章召集第二届評議會討論一切重大問題爰於本月十四開成立會最大問題爲（對於太平洋會議提議案）與（否認北庭及準備否認北庭後之方法）關於太平洋會議提議案已逐條討論全體通過至關於否認北庭及準備否認北庭後之方法案於本月二十六日正式開會討論歷三四時之久大多數主張否認北庭惟北京派出之評議員唐世芳提出反對復經幾度辯論最後主席付表决除北京杭州山西三處派出之評議員聲明放棄表决權外全體可决此案遂告終止及二十七日上午本會常會開始唐世芳以昨日業已通過之一否認北庭一案提出覆議當以附議者不足法定人數未能成立唐世芳老羞成怒大聲宣告退席不獲遂一再託詞請假主席均未予允准而林寳慈在住室草一紙條致唐世芳佯稱有友人來訪唐又據以請假衆識破其爲揑造仍未見准唐乃不告而退蔣志澄（北京派出之評議員）亦取同一之行動且七月八日理事會開會討論（否認北庭及準備否認北庭後之方法）林寳慈加入表決並極力主張準備否認北庭後之方法二十三日理事會開會上海派出之理事以準備否認北庭後之方法一層（以理事會不必議及聽評議部自决爲理由）提出覆議贊成者僅南京派出之理事南昌派出之理事以不足三分之二否决而林寳慈不惟不贊成覆議案且口頭提出（組織理想上的聯省政府）二十四日理事會開會林寳慈允於下次繕具（組織理想上的聯省政府）之提議書不料二十六日理事會開會林寳慈忽翻七月八日表决之案本會評議部　唐世芳蔣志澄挾懷私見故意搗亂并認林寳慈態度曖昧存心破壞由三分之二以上人數可决取銷林寳慈之理事資格及唐世芳蔣志澄之評議員資格深恐外界發生誤會特將顚末情形撮要披露按服從多數爲代議制度之原則蔑視法律乃時局糾紛之總因吾學生界鑒於黨派惡習更應確循軌道尊重法案况北京學生頻年奮　精神實爲各界所共表同情其派出之理事及評議員個人違反公意暴露弱點本會同人疚慚交并想北京同學當能本同舟共濟之義作亡羊補牢之圖至於是非曲直自有公論望國人共鑒别之中華民國十年八月二十七日中華民國學生聯合會總會 
　　北京學生聯合會出席全國學生總會代表團快郵代電云各報館轉各省學生聯合會各團體均鑒五四以來學生救國奔走於外交敎育已屬不得已之情形若更涉及政治臭味更非學生所宜北京學生抱定力爭外交促進敎育而外凡關涉政治意味問題皆不願過問此次總會開會討論否認北政府并承認南政府案敝代表團以其徒增外交困難且與北京學生平素主張違背雖經表决通過不敢附和提起覆議訖無效果不得已宣布退席表明態度二十七日已宣言陳述諒邀鑒察查總會所屬學生會有六十餘處之多此次評議會到者十五處及至議决否認北政府案與會者僅十四處除北京山西杭州表示反對南京未加入表决外贊成者僅廣州福州貴陽成都重慶安慶蕪湖上海南昌留日十處以省區而論不及全國三分之一以組織總會之單位而論不及六分之一當然不能代表全國儻此後總會發表此種議决案主張敝代表團誓不承認再彼等二十七日通告謂敝代表等破壞會塲秩序取消理事評議員資格查對於議案不能盲從宣布退席實爲會議所許何得謂爲破壞即讓一步言之假如彼等所稱亦祗能照章行事查評議案細則十九條二十條僅有停止發言命其退席無故二日不到會請派出之學生會另派代表等規定并無取消各地學生會理事代表之權力彼等不明法理濫用職權其通告所謂蓄懷私見故意搗亂態度曖昧存心破壞等語不啻自寫供狀表明私心敝代表團認此行動爲破壞總之约章更認爲輕視北京學生聯合會之尊嚴不得不鄭重聲明免淆觀聽總會開會以來敝代表等無不委曲求全結局如此良用疚心但取重舍輕情非得已我國人尙祈鑒之 
[滬杭車昨日運來之銀鈔]  
　　滬杭甬鐵路上海南車站昨日（二十八）由杭開滬之早快車在杭州造幣廠裝來新幣四萬五千元分裝九箱係上海中國銀行二萬元鹽業銀行二萬五千元又臨平站由塘西鎭永泰號裝來鈔洋三千元係上海兆豐莊又嘉善愼昌裝來現洋三千元永孚裝來現洋三千元係上海衡九莊又嘉善安久運來現洋五千元係上海衡通莊又松江信餘運交上海致祥莊鈔洋二千元以上共計現洋鈔票六萬一千元均於當日由運送處裝儎榻車分别送交矣 
[白爾氏昨未飛行]  
　　美國飛行家白爾氏原定前昨兩日在江灣跑馬場駕駛飛機獻技詎前日因天時不佳改定昨日實行開演故昨日觀客異常擁擠詎昨日風勢仍惡故又掛牌停演以待風和再行奏技而淞滬支路局昨日上午已在站上先發佈告矣又昨江灣跑馬場飛行家白爾氏施行汽車比賽觀客均乘汽車往觀於是軍功路上車馬絡繹於途詎有某某兩汽車行至天通菴鐵道附近橋間該兩汽車互撞彼此受有重創一車撞在浜内一車倒於馬路而乘車者亦略受微傷云 
[大風潮後氷廠之損失]  
　　浦東高橋及南碼頭一帶所有氷廠計七八十家浦東方面共計一百三四十家本月間兩次風潮各該廠均被水侵没氷已融化成水雖經設法挽救然已十餘二三成氷屑而已該廠等皆承接寗波浙江等處魚腥及長江菜館等氷箱生意據云共計定貨有三四萬元已交不過二三成茲已無從交貨故大費交涉云 
[公共租界檢查行人之加嚴]  
　　公共租界麥警務長以近來界内越貨傷人之案又有發現昨特通令所屬各捕房捕頭轉飭中西探捕對於檢查行人身畔有無私藏危險物品之事宜加嚴密俾暴徒不易溷跡以保公安各捕頭奉令後即傳諭全體探捕人等一體遵照辦理矣 
[上星期洋布運往各埠之調查]  
　　上星期中運往各埠之英美日本本廠疋頭其花色計有原色市布白布漂布洋紗絲光布泰西緞等類共計十五萬二千三百十三疋計運往寗波四千五百零四疋鎭江六千零零六疋南京八千二百八十疋蕪湖六千三百三十二疋九江五千一百十疋漢口四千九百四十九疋宜昌重慶一萬五千一百八十疋高州四千九百四十七疋烟台四千零十四疋天津一萬五千一百三十五疋牛莊九千五百九十七疋大連六千九百三十九疋福州三千一百九十四疋香港一千八百五十疋高里七千六百零四疋蘇州四千零八十五疋本地三萬二百二十五疋其餘别處一萬二千三百六十四疋云 
[漢口路聯合會集議房租問題]  
　　漢口路商界聯合會爲討論房東加租問題昨日下午一時開第二次會議到會者七十二人正會長呂靜齋主席歐陽福疇紀錄主席報告現在上海房租太貴生意難做產業家與經營家背道而馳房客之苦房東不知困難問題難於解决請諸君從根本上着想奚占一謂現在市面表面上極爲繁盛内容實多困難房東與房客本有密切關係此次加租太鉅力難擔負非敢抗拒實出於不得已之苦衷始來請求主席設法商懇房東取銷加租俟生意稍佳再行酌加無不遵從黄正鑾代表謂姬買辦人極道德慈善爲懷此次加租或另有原因斷不得加如許之多請主席函致總商會與納稅華人會顧問長一致向該行商請酌免以維市面姬君當無不贊同也康德全代表謂主席將現在本路各商困難實情轉達總商會華顧問爲維持市面及保全小本經紀免致破產俾房東房客兩有裨益范文正所謂少收幾粒多收幾年即是理也張雲樵費榮生顧成林張東明于子良輔章黄石峰陳玉書任文韻張有金喬子美任棟臣徐永和程术芝朱樂平各代表僉謂此事關於各商店有切膚之痛主席所言須與房東情商和平解决無不贊同萬一無美滿之結果請主席將各商困難轉達總商會請其出而維持主席謂今日來會人極踴躍諸公尙有未曾發表意見者請發表僉謂大家無非請求主席向房東婉商緩加房租别無他言遂議决再致函房主俟得回信後再行通告各商店議畢而散 
[中華武術會第一期徵求成績]  
　　南市中華武術會日昨（星期六）晚揭曉本届第一期徵求成績是晚到會者吳山王一亭顧馨一葉惠鈞張麗雲陳琴軒陳維新孫道勝謝碧田諸人以及男女來賓約有五百餘人開會秩序由該會會長王一亭主席副會長報告次吳山陳維新二君演說大致謂武術之眞價値在能衛身衛國非若袁世凱之用黷武主義竊取政柄以稱雄所可同日而語云云次各隊長發表成績結果朱浩生陳樂山滕克勤高子雲朱少沂等組織之武功隊得二千三百三十一分爲第一張佩珍羅芸泉傅炳裕陶亮公等組織之武安隊得七百五十五分爲第二陳勇二任矜蘋胡世朗等組織之武水隊得六百五十五分爲第三尙有武山隊得五百六十分武威隊五百分中央隊田時霖一百分王叔炎二百分得第一之武功隊並由王一亭顧馨一二君特奬二百分計共得五千三百零一分成績頗佳聞各隊均備第二期之競爭以决勝負當更有良好結果嗣劉明智君表演火棍及該會參與遠東運動會之運動電影均大有可觀畢時由王叔賢致謝來賓歡呼而散 
[海寧路商界聯合會開會記]  
　　海寗路商界聯合會於八月二十七晚在本會所開職員會議公推虞兆芳主席王烱吾記錄首由主席發言本會第三届選舉在即應如何辦理請衆討論余仰聖君謂擬刊正副會長評議員幹事員三種選舉票分發各會員蓋章選舉楊枕谿附議主席付表决通過又議定九月十一日開選舉大會後由主席報告有名稱商界聯席會送來改選上海各路商界總聯合會總董預選票一紙迫令鄙人選舉鄙人竊思本會（海寗路商界聯合會）並未加入該聯席會又未派員列席當答其無選舉之必要彼等謂旣不願選預選票上只寫鄙人個人姓名又蓋本會信札圖章非本會正式圖記鄙人自知一時頭腦不清以致違背手續今日常衆辭職僉謂旣未加入該聯席會議又未在該會預選票上選舉辭職二字不成問題况本會第三届選舉在即請收回辭職原意云云遂散會 
[百老滙路商界聯合會開會紀]  
　　百老滙路商界聯合會午後二時搖鈴開會公推許廷佐爲主席朱佐卿紀錄首由主席報告遷入新屋佈置一切略有端倪不過裝備俱樂部内中一切物件其中秩序彈子室閱報室藏書間拳術部象棋與圍棋并有笙簫管笛均高尙之游藝足以娛樂而騁懷 
 
 

Page 15

 
 
[申報第四張]  
公推徐瑞懷爲出席聯席會代表及本會附設施醫局業已期滿議决明年五月初一日起開辦七月底止該路義務夜校於陽曆九月二十號開學大會日期表决十月一號開正式大會議畢茶點後搖鈴散會 
[輔仁會聚餐紀]  
　　輔仁會係醫界丁涵人馬濟仁袁依琴吳少侯所發起專以研究學術聯絡感情爲宗旨昨爲第三届聚餐舉行於悅賓樓到者二十餘人一時觥籌交錯即就席間討論進行並推定會計文牘幹事等各員俾專責成云 
[勤業校友歡送會紀]  
　　西門勤業女子師範校友會歡送章君度范季華二女士及同學王君昭文赴厦門大學女子部集美師範就任敎職於昨日下午二時開會校友到二百餘人擠擠一堂頗極一時之盛由校友史采珍主席報告開會宗旨錢啓秀致歡送詞並王昭文女士答詞不外感謝朱校長培植同學雅愛等語次由章范二女士致謝詞再該校敎員梅師母及學生朱鶴德曾玉華朱鍾英等均有演說大致均惜别及敦勉爲社會服務爲敎育盡力爲人格吐氣爲母校爭光等語而學生之演說尤爲淋漓盡致開會告畢攝影聚餐而散 
勤業校友歡送會攝影 
[李佳白博士抵滬]  
　　尙賢堂總理李佳白博士由美乘天洋丸來滬已於八月二十七號下午九時抵埠本埠中外名流曁該堂董事會友各團體以及學生等均往新關碼頭歡迎京官江朝宗與博士交誼頗深亦派代表（前財政部員）張元昭君前往致詞聞李博士現下暫寓大束旅社六十五號旬日間即擬赴京是以各界人士歡迎開會須俟李博士由京返滬再行舉辦云 
[國貨維持會訂期開會]  
　　中華國貨維持會現因購置城内高墩路會所事已經完竣所有辦理情形及收支數目亟須報告以資結束特訂九月七日下午一時舉行大會昨已預發通告請各會員届時出席矣 
[紗布交易所買賣本所股之理由]  
　　紗布交易所理事長穆藕初覆陸友白書云友白先生大鑒日昨自韜光避暑回展誦偉論感佩莫名股票本屬指名證劵不入物品範圍專營物品之交易所而兼賣股票湘玥誠不敢認爲正當尊函所述極表同意惟敝所今日之所以未能免俗者亦自有說敝所自開營後疊據經紀人公會請求以物品交易所條例第六條物品交易所由中華民國人民以股分有限公司組織之但應有當地同業行廠商號代表之人數及股額五分之三以上又同條第二項物品交易所股份之轉移應以章程按照前項規定限制之方法其股份增加時應有當地同業者有承受之優先權各等語依此則本所股票若任令證劵市場隨意買賣其結果勢必多數股份全移轉於非同業之手其與上開法條立法上限制之精神必至極端違背因之請求提議暫由本所自行移轉等情經理事會議决僉以該會請求尙是顧全同業權利維持立法精神姑予照准暫行試辦且俟大部買賣股票條例頒布後再行照辦如有流弊自當停止其買賣此敝所允准暫行試辦買賣本所股票經過之事實也辱承賜敎敢布區區專此奉覆云云 
[姚局長諭催拆卸舊屋]  
　　滬南工巡捐局姚局長前據路政員查報方浜路舊校場轉角顧姓房屋年久失修岌岌可危當此次風災時頗多危險等情當即咨函該管警區傳諭顧姓業主從速拆卸在案事後又據公民陳錦濤等聯名呈稱顧姓之屋實多危險恐一經坍倒傷害生命請即傳諭速拆以免肇禍等情該局即行批示在案並即傳諭地甲催令顧姓業主赶速拆除另建外並着調查境内各處地方如有舊屋欹側可危者一體限令拆去以避危害云 
[諭飭各茶肆即日停唱淫詞]  
　　南市城廂等各茶肆之雇灘簧唱演花鼓淫詞者經淞滬徐警廳長通令各區署所嚴行禁止並吊回執照外又派員查得共和春華園綺園等依然陽奉陰違日來照常演唱肆無顧忌昨由該管區署所派警傳諭各該店主務須即日停演如再抗違定予詳請警廳長嚴加懲罰云 
[禁迎昭天侯神會]  
　　城廂内外近因起建盂蘭盆會及迎賽昭天侯神會最易滋生事端淞滬警察徐廳長據滬城各紳董具呈請求嚴禁後故於昨日通飭所屬各區所一律傳諭禁止如果商界中文明建醮亦應先期報告如敢抗違拿辦不貸 
[滬杭路又多一轉運公司]  
　　滬杭鐵路現除註册各轉運公司外復有浙商所組織之承興轉運公司係在該路承運機件電氣各貨每年運費約繳五六萬元現已遵照鐵路定章繳納保證金五千兩認爲正式轉運公司准於九月一日起成立並經鐵路准許運費槪歸現付其由起運站照繳或由到着站再收悉聽該轉運之便云 
[各被告交保候訊]  
　　英商泰隆豐泰柏來三家洋行在公共公廨呈訴樂振葆金子珊董仲生不還所欠英金一萬六千四百零二鎊又喊釐洋行訴亞昌鐵號殷瑞祥欠銀八百八十二兩又美商大來洋行訴唐子培榮西林侯俊明宋幼琴共欠洋六千八百四十五元四角又美豐洋行訴永康蛋廠胡翰丞不理損失英金二百五十七鎊又美豐洋行訴汪新齋陳樁權各欠英金一百九十一鎊又美清公司訴老義隆張號功欠洋五千元各案均由駐廨中西包探連日將各被告傳案諭令照章交保聽候訂期照會英美兩國副領事蒞廨會審 
　　華商開泰絲廠股東王子琴訴張佐邦覇持查閱該廠賬目又奚仙嵩訴曹全福欠銀五千五百兩又劉均若訴婦人孫春芳取去値洋七百元之衣飾三案亦經由探將被告傳案諭令分别交保聽候排審 
[函請查弔日人失贓]  
　　前住北四川路崇德里六百零九號門牌向在吳淞路八百六十二號門牌日商田北洋行爲式拉夫之廣西人高文斌（即高春發）於本月十二號車送白色夏絲葛六十餘疋至英租界天津路某綢莊時乘間捲取値價洋四千五百元之綢貨挈同妻女棄家逃逸業經該洋行懸賞二百元報請閔行路捕房包探蔣阿林與日探太開大往拿未獲當將高家所剩器具什物車至捕房稟准公堂先給該洋行具領茲經包探譚鳳池侯松山與一百十三號西探目使密司查明此項贓物質當於城内于家塘興昌典當惟該處地屬華界係在公共公廨管轄範圍以外捕房未便貿然往吊原贓故特據情稟奉公廨池致淞滬警察廳移傳興昌當經理訊核矣 
[妄喊捕盜之訊釋]  
　　甬人應言甫日前手携布袋兩只内藏大洋一百元在法租界黄浦灘地方飛步奔跑當由徐丁友在後大呼捕盜故由二百九十八號三號兩華捕上前將應追獲連同徐丁友一併帶入捕房昨解法公堂請究先由兩華捕上堂稟明前情詰之應言甫供民人與徐丁友同在厦門來申抵滬時有三十六個黨强指民人私帶烟土須出酬勞洋若干元方能了事故此奔逃不知如何徐忽大喊捕盜等語質之徐丁友供民人與應同在厦門來申由應奔跑後三十六個黨即向民人索欵故此情急大喊捕盜求請恩宥中西讞員判以姑念鄉愚從寛斥釋抄案之物發還 
[被逐贅壻之吵鬧]  
　　滬城大東門曲尺灣六十二號門牌婦人徐孫氏生有一女前曾招贅閔木金爲子婚成婚之後因閔染有嗜好致氏不悅屢訓不改故下逐客令另招邵桂生到家同居茲爲閔查悉前日突至氏處吵鬧一言不合互相毆打由崗警拘送一區二分署奉馬警佐訊供之下飭送地方檢察廳訊究 
[緝獲逃妻姘夫]  
　　海潮寺居民項志餘之妻袁氏今年二十四歲因與近鄰王富生私識在家諸多不便六月二十八日即相約偕逃無踪刻爲項志餘探悉匿居徐家滙地方昨日同母項姜氏往查屬實投報二區三分所請求拘辦迨該分所飭警往拘則該氏已乘隙逸去祗將王拿獲該所以兩造所陳各執判解地方檢察廳訊奪 
[墮胎案請求復訊]  
　　女子何阿好與學生四川人丁連士私識後懷有身孕由丁購藥爲之墮胎事被女之姑母劉霍氏所悉控由公共公廨訊明兩人所爲皆屬慘無人道判丁押西牢三月女禁女監二月現丁不服判决提出理由延律師稟請公廨要求復訊矣 
[男婦深夜在途私語之可疑]  
　　向爲包車夫之江北人陳阿二前晚與某傭婦等在兆豐路黑暗處喁喁私語被三百九十一號等華捕瞥見上前詰問該傭婦等見有捕來急即逸去而該捎等以陳深夜徘徊路隅且有同伴遁去恐非安分之人即行將陳拘捕而陳情虚乃將身畔之大小洋一元九角向捕行賄希圖買放致被該捕等一併拘入捕房稟明捕頭押候解究 
[汽車撞傷行人二則]  
　　某號汽車於昨七時許駛經湖北路撞倒揚州人王子金碾傷足部由老閘捕房四百五十一號華捕到來將汽車號碼抄錄另雇車送王子金投仁濟醫院醫治又昨晨九時一刻有三千八百十九號汽車駛過撞傷六歲女孩王阿寳倒仆於地由滙司捕房七百九十號華捕前來抄錄汽車號碼另雇車送王阿寳往同仁醫院醫治即據情報告捕頭候示 
[李菊林服毒圖盡]  
　　安徽人李菊林昨晨因事呑服生鴉片烟自盡經其家人察覺當送往醫院救治至下午毒發垂危復經家人舁歸未識能保全生命否 
[旅客自縊身死]  
　　蘇州人王瑞生年三十五歲於舊曆六月二十五日來滬投三馬路大雅旅館十六號房間居住并携同鄉女子丁黛玉同宿昨晨王瑞生送丁女出旅館門後於七時許即在所居房間内自縊身死逾時由茶房察悉報告店主及賬房等該旅館乃詭稱寓客發急痧即僱人力車送往仁濟醫院及紅十字會北市醫院求治兩醫院見係死人不允收留正在馬路上徜徉爲巡捕查見稟知捕頭將屍車送騐屍所候示公堂核辦 
[小工被毆受傷]  
　　趙玉山向在浦東爛泥渡各洋棧爲小工前日有居德山李漢清李信志等各小工向索工賬起釁彼此用武趙寡不敵衆致遭居等毆傷頭額等處流血滿面由警到來將雙方一併拘送三區警署轉解檢廳騐訊核辦 
[行李内查獲煙土]  
　　有劉重郎者前日乘某輪船由外洋來滬該船抵埠後經海關中西托巡登船調查當在劉之行李中檢獲烟土十餘磅立將人證拘入水巡捕房飭解地檢廳訊罰 
[拘究違犯烟禁之主客]  
　　常熟人柳金培在楊樹浦路二千八百七十一號屋内私設烟具容留黄貴鳳開燈吃鴉片又江北人張阿大亦在附近二千二百三十號屋内開設燕子窠容留劉阿興開燈過癮均被探目楊阿泉包探張玉嶺偵知協同一百二十號西探搿勃脫往將以上四人連同烟具一併拘入捕房稟明捕頭押候解廨訊究 
[混用鉛質小洋之敗露]  
　　鄭正喜昨持鉛質小洋至新閘大沽路一千零十二號電燈店内混用經店夥察悉鳴到四百四十一號巡捕將鄭連同鉛角一併拘入捕房捕頭命押候查明鉛角來歷以便解送公廨請辦 
[滬寗路局緝獲竊煤賊]  
　　滬寗路吳淞貨物棧房由閘　煤礦公司輪船裝來之煤每月約有數千噸被小工偷竊缺少者日有所聞客商受害不淺昨日滬寗路局派督察長楊少良率領路警三十名會同淞滬警察廳第六區巡官及長警十名至廿家村内抄獲煤五十二大籍及竊賊男六人女一人一併解至警署楊君將一切情形報告局長矣 
[美孚洋行購緝分行逃夥]  
　　本埠美孚洋行日前得漢口分行報告該分行經理孫和笙私用距欵潛逃因即稟請公共公廨出票飭緝並恐其日久遠颺緝捕不易故復懸賞洋二百元稟由麥敬務長簽發賞格購緝矣 
[緝獲積竊]  
　　積竊王阿根王榮之王阿大張可生王正生陳阿根侯西榮等迭次行竊公共租界内中西舖戶居家之金銀衣飾等物劕洋分肥昨爲包探陸根生將以上各人緝獲帶入捕房押候吊齊贓物再行解廨訊懲 
[誌謝]  
　　昨承中華圖書館贈一百二十四期禮拜六二册又儉德儲蓄會贈第三卷第一期儉德儲蓄會月刊一册書此併謝 
專件 
[江蘇省敎育會第十七次常年大會會務報告（十年一月起八月止）（續）]  
　　（二）與各團體協爭事件（京晉皖各校罷課事一北京山西安徽各處學校罷課後本會對於北京國立八校迭電外交財政敎育各部請容納京校敎職員聯合會意見迅速解决對於清華學校及山西各校分電勸告上課對於安徽各校致電皖省議會勸其謝罪邦人以息風潮嗣因清華學校宜布因學生罷課延長修學年限並據該校學生家屬來會報告該校處理此次風潮有失當處又一再函電外交部及該校董事會請持平解决（四六七八月）（南洋英屬地頒行學校註册條例事）南洋英屬三洲府四洲府頒行學校註册條例危及華僑敎育進行並迭據華僑代表來會面述詳情本會即一再電請外交敎育部向駐京英公使嚴重交涉（一月至七月）（南洋菲律濱政府頒行簿記條例事）此項條例頒行經商該地華僑即有根本動搖之危因聯合中華職業敎育社中華新敎育共進社公電外交農商敎育三部請嚴重抗議（三）代辦事件（組織遠東運動會委員會）本年遠東運動會在滬開會本會函請敎育廳籌備各敎育團體加入辦法得復即委託本會辦理遂組織委員會推郝伯陽郭秉文章伯寅王小峯顧拯來吳志青楊聘漁陸佩萱張天培張叔良張小崖王壯飛朱了洲龐醒躍沈信卿潘競民姚麟書徐卓呆諸君爲委員郝君爲主任商定加入上海全城聯合游戲運動大會及新式徒手操兩種會畢後由會請上海美術學校錢文鼎君繪孔子父叔梁紇手抉偪陽城門歷史圖一輻贈與五項運動第一之中國選手杜榮棠君（二月至五月）（組織代辦南洋烟草公司選送留美學生委員會）南洋兄弟烟草公司及簡照南君本年第二次選送留美學生額定上海十名廣東五名上海方面即委託本會辦理當即組織委員會公推余日章穆藕初楊補塘許建屏朱成章五君爲委員余君爲主任此次招考報名者二十八校七人實到二十六校七十人正取十人爲潘序倫（約翰大學）周厚樞倪尙達（國立南京高等師範學校）王家驤祝隆惠（約翰大學）李安（復旦大學）張　文（稅務學校）馬景行（東吳大學）嵇儲英（北京大學）張潤田（北洋大學）（六月至八月）（組織選送同濟醫工專門學校江蘇免費生委員會）同濟醫工專門學校額設免費生内江蘇四名規定由敎育廳會同本本會選送當即函請敎育廳派員會商辦法得復委託酫辊主挂切因即組織委員會推沈信卿章伯寅賈季英朱德軒張繼高五君爲委員已分函本省各中學及甲種工業學校每校選送一人定九月三日起考試（七八月）一選送海商業儲蓄銀行學生）上海商業儲蓄銀行本年招收學生四名託由本會代爲考選計考取時化小學校旦華小學校第二師範附屬小學校貧兒院國民科各一人（七月）（四）轉請事件（小學自製理科敎具展覽會出品請敎育部給奬）本會附設理科敎授研究會發起小學自製理科敎具展覽會規定各項出品審查等第請敎育部分别給奬即爲轉呈已批准定明年八月十日至十四日開會（五）推舉代表事件（華東敎育會年會）十五日至十七日爲該會第八届年會先期函請本會推舉代表共同列席當推沈信卿郭秉文張叔良章伯寅陸規亮劉海粟六君前往並請沈郭二君報告本會會務（二月）（省立學校聯邆邆）推沈信卿君爲贈爾代表（澄衷學校二十周紀念會）（同濟醫工專門學校醫科組織之醫學會成立會）以上兩會均請本會推舉代表前往致詞當推陸規亮君前往（均四月）（科學名詞審查會）本年分病理化學物理動物四組本會推吳谷宜俞鳳賓二君代表出席病理組陳聘丞陳慕唐吳和士張子高四君出席化學組許肇南胡剛復二君出席物理組秉農山君出席動物組（七月）（六）講演（袁觀瀾先生）一月十四日講考察歐美教育狀况（狄雷博士）三月二十六日講共和國的敎師四月九日講近世選舉之趨勢四月二十三日講中國宜採海約翰開放門戶主義此次講演會係本會與中華職業敎育社中華新敎育共進社合開 
　　丙本會收支狀况另刊詳細報告 
來函 
[眞如洪蘭祥致滬寧車站車務總管函]  
　　韋燕車務總管先生大鑒謹懇者眞如車站前以踏步設置不妥鄉人高士卿因此隕命僕曾於去秋八月致函台端請爲改良旋蒙派工改築水門汀行客上落咸稱便利先生熱心車務無任欽佩惟有不得已於言者再爲先生陳之以促路務之改良諒亦先生所樂聞也眞如早車十點五分滬車東下翔車西來斯時欲乘車至申須越軌道至北首月台伺候如翔車按時駛至所待不過數分鐘或因他種關係不能按時駛至竟伺候至數十分鐘亦常有之事而月台上無遮棚旁無坐椅風雨雪日廻避無所徬徨鵠立凄然欲絶僕受此痛苦者屢矣用特函陳台端請將此首月台遮棚從速築就以便行客而重衛生不勝盼禱之至專肅奉聞祗請公安洪蘭祥拜上八月二十七日 
雜評二 
[自治與南北（訥）]  
　　自治是否需藉軍隊之力如曰不需則直吳之軍隊不必駐湘趙之軍隊亦不應駐豫魯之援軍不必來川粤之援軍亦不應來此其理之顯然者 
　　自治是否需分南北之界限如曰不需則不必依賴北政府亦不必依賴南政府北政府軍閥用事固不合於自治南政府非常總統亦不合於自治此又理之顯然者 
　　然則鄂人而果欲得眞自治則北軍假自治名義以佔據鄂境者固應拒之即南軍張自治旗幟以佔據鄂境者亦應拒之北方政府指揮之軍隊不認爲有援助誠意即南方政府指揮之軍隊亦不能認爲援助誠意鄂人應以自力求眞自治自治而挾有南北黨浜之成見即非眞自治苟無黨派成見即不宜對於南北軍隊有迎拒之分而嘵嘵焉代南北爭是非者何爲哉 
公布攔 
[江蘇高等審判廳]  
　　民庭判决汪張氏爲莊產涉訟對於本廳之决定聲請窒礙一案（决定主文）本件聲請照准聽候定期審理陸佩華與楊陳氏爲債務涉訟上告一案（判决主文）本件上告駁回本審訟費歸上告人負擔金道生與金　氏爲養贍涉訟控訴一案（判决主文）原判撤銷被控訴人在第一審之請求駁回訴訟費用歸被控訴人負擔邵沈氏與朱玉峯爲債務涉訟控訴一案（决定主文）本件控訴駁回陳漢庭與周榮慶爲基地涉訟上告一案（判决主文）本案上告駁回本審訟費由上告人負擔陳余氏與廖德鈞爲田產糾葛上告一案（决定主文）本件上告駁回穆湘瑤爲選舉訴訟聲請延期一案（决定主文）本件聲請駁回八月二十八號 
[江蘇高等檢察廳]  
　　批示朱希雲律師呈一件呈請登錄由呈悉仰候呈請司法部核准令遵此批證書登錄費存周傑一件呈爲選舉訴訟請求依法辦理由呈悉查本案業經本廳决定並令行崑山縣遵照辦理矣此批八月二十八號 
[上海地方審判廳]  
　　判决主文（民一庭）一件决定張金氏爲張志林與張本金等因築笆涉訟和解聲請更正一案主文本件聲請駁回聲請費用歸聲請人負擔一件决定吳鑅泰與吳朱氏爲房屋涉訟案件聲請判理一案主文本件聲請照准一件决定施詒榖與孫本立爲田土涉訟控訴補缴訟費聲請受理一案主文本件聲請照准一件判决嚴樹昌與嚴伯勳等田贖涉訟聲請再審一案主文本件聲請管轄錯誤駁回本案應由南匯縣知事公署調查裁判（民二庭）一件判决施勝發等與陳木泉爲田產涉訟一案主文本件訴訟不合法駁回訴訟印紙費發還一件决定胡伯生聲請撒銷假扣押一案主文本案本廳民國十年六月二十二日所爲之假扣押准予撤銷一件判决潘德武訴邵阿榮等因租屋糾葛一案主文邵阿榮鄧禮和卞宗坤各向潘德武租賃坐落本城石皮弄平屋一間着即各自遷讓潘　武其餘關於房租之請求駁回訟費潘德武負擔四分之三餘四分之一歸邵阿榮鄧禮和卞宗坤負擔一件判决卜金火訴楊保寳等因屍棺糾葛一案主文原告人之請求駁回訟費歸原告人負擔以上八月二十六日 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
遊記 
[杭湖小駐記（九）] [  吳靈園]  
　　及半途南屏鐘聲起南山洞洞然重著而沉中於心際似飽經世故老年人緩緩發吻來勸我輩少年者速即回頭去嘗寂靜滋味不必復往對岸羣囂中討生活南山寂北岸鬧今日之情勢已成我等游湖寂鬧皆慣我等殆爲騎牆派可以湖中居矣槳激水破月輪碎動兩岸之燈火下垂湖底作玉欄湖水玻平北岸櫳燈光尤明凈西園等人影幢幢百千電火下映湖底在三里外觀之深不見底類水中有數十層之西屋倒植又若湖底西屋燈光較淡而水面燈光較顯水面之西園旅館皆爲湖底西屋之屋頂花園宛揚譬之以珠冠水下爲流鬚即垂珠亦近似距不一里湖水顯微皺如細魚麟人聲嘈雜車行累累皆赴大世界將岸湖中燈影爲湖上燈影幻椒一丈湖中渺然以湖上之燈光離水多也步行返寓過大世界汽燈如月爛於電星之中路旁駐觀者多企足翹首軍樂作聲震耳宏宏游客續續入門趾高氣揚爲狀殆欲飛舞也大世界興矣在西湖一旁添一種特異之聲色西湖之幽美如故不足爲西湖累杭人多樸實我以數日來觀察絶少浮蕩子能不見溺於此游戲塲以敗其素行我今勿能知我將待諸半年以後 
　　七巧日即陽曆八月十日晨鐘鳴八下二人走往永安坊保佑坊清和坊瀏覽巿街店肆外飾與滬地異幻成一種色彩蓋大半無陳列門面宏壯石庫爲多登城隍山寺廟相接無慮十數稍一游步急從南麓下雷峰塔在望而天特熱不肯遽反覓路前進出清波門約三四里始得近然已困頓萬狀矣坐塔下褫衣塔高二十丈相傳爲吳越王妃黄氏所建以藏佛螺髻髮故亦名黄妃塔 
筆記 
[墮溷記（三）] [  張乃豐]  
　　翌晨宋促明霞起俟其梳旣畢即挾之登車疾馳而去未幾車止於一門次宋力曳明霞下挽之至門内復登樓入一室明霞見樓下器物凌亂污穢不類富者居而樓上則陳設華燦誠有上下床之别室中立一胖婦人即昨夜在旅館中所見者方摩挲睡眼曰爾等來何早也言時即至明霞前挽其臂入别一室去旋復獨出此時之明霞見此鬼崇狀况知必有異顧已身陷重圍焉能突出亦惟靜心以覘其變久之一婢方入室喚明霞出至前臨之室明霞見胖婦人踞榻而坐喚明霞前謂之曰爾已由爾兄出而吾出三百金售與吾爲養女今者契约已訂成雙方均不容反悔矣爾旣爲吾之養女事事當隨吾意而行脫敢稍違者吾之皮鞭子當雨落於爾身立使爾身現條條紅痕如天空長虹也言時即出其身旁之皮鞭擊桌作巨響又曰爾善歌否不則當潛心學習脫三月而藝不成者吾當鞭爾至死須知爾之性命已完全操之吾手吾即殺爾亦不啻斃一犬也明霞聞言大　心知已隨入烟花不禁深恨宋之無良又深惜已之一身勢將任人輕薄何以對吾父更無以對吾母然而事已至此無可挽回亦惟挺身而出力任未來之艱夺耳嗟乎明霞居然爲一假意迎人之妓女矣此身久處花叢情亦漸與習移天良銷滅殆盡淪落天涯之父苦度光陰之母均不復在其意想中日惟繁華是務已忘却其本來面目矣環境之誤人有如此者可不懼哉明霞每當錦繡被身豪客滿前時謔浪笑談備極狎褻而恬不知恥反自豪對客之手段有高人一等者并嘗揚言於衆曰天旣生吾以美貌若僅爲一人所私有不肯公諸羣衆是負天也俗語有云好物共賞吾表此旨乃抱公開主義有愛吾者吾必不之拒也以故其生涯獨盛轟動一時人非不鄙其所爲且羣以名妓稱焉有富商王某者年已過百老興猶豪嘗於席次見　霞驚爲國色頗欲納爲簉室以愉晚年顧恐以年歲關係見惡於明霞乃逕往商於其假母假母志在得多金無所謂人的問題也王商旣願出重價焉有不允之理乃言明萬五千金迨爲明霞所知果不欲下嫁此老人然爲假母之威所懾亦無如之何明霞遂從王商而去充其妾媵矣王商愛明霞甚築金屋於靜安寺路舖陳至華美恩遇明霞無微不至凡明霞所欲者未嘗少靳明霞之飮食起居固已躋諸至高之境昔日之姊妹行有知其近况者無不羡其得所 
劇談 
[崑劇談（下）] [  孤潔]  
　　記舊曆七月二十一夜小世界所演白羅衫 
　　蓋夫人幸獲逃生徬徨無歸値王某宦游是地爲初生女覔乳傭得蘇夫人詢知爲命婦不忍屈置令其女認爲義母遂安居焉是日方與王小姐閒步園中聞有官長至即向前聲訴以下爲看狀繼祖方坐堂皇即有跪門告狀者視狀詞則蘇雲也雲雖被陷遭人撈救至是聞巡按清正始敢告發繼祖閱狀詞稱被徐能推入江心心中十分驚訝忽聞奶公在堦下自語道一十八年揚子江中事發了有天理有天理益發大疑因喚奶公層層盤詰始知已非徐能之子而前此井邊訴苦老嫗實即已之祖母也昨日園中訴寃婦人實即已之母也今日跪門告狀人實即已之父也有生一十八年認强賊爲父憤恨曷極而奶公家中且藏有幼時所包裏之羅衫一幅至是事乃大白乃召徐能馬大李二至將並戮之云情節極奇惜白羅衫全本坊間竟無印本各曲社及戲班所演唱者只此數齣因縷述之以告有崑曲癖者 
新聞 
[幻緣（上）] [  海秋]  
　　當此薄俗澆漓之秋而廣東鄭哲園先生獨娶一已故女子爲室頗繫一時觀聽記者以其影響於世道人心者至鉅故詳述本末亦足供酒後茶餘之談助也 
　　一夫人之歷史夫人姓楊氏名幻辭香山人甫二齡而遭父喪家業蕩然饔飱不給孀母挈之寄食於外家稍長即通文字工女紅舅父重之俾入邑中女學期年以貧復中輟嘗自嘆曰有母而不能自養生女胡爲遂勤於針繡盡以十指所入供其母顧性復介介戚屬有資助者悉婉却之雖饑寒交逼不妄受人一物也如是者十餘年以孝聞於鄉里問名者爭相聘持不可其戚屬有居於廣州者遂於前兩年往省謀所業曰上者吾力所未逮無已扶傷救死吾其爲看護婦乎遂投身光華醫院爲看護婦月得四金半以奉母半尙不敷爲衣履之資而刻苦自勵供職凡二年勤敏慈祥院中病者咸德之不幸竟以暴疾卒現先生爲述其行狀表於世云二先生之困境先生隱居講學高臥南洲久矣不復作入世想近因屢經變亂居常苦饑彼邦學界乃謀設國文專科以主任講席屬之半年捨之去專科亦隨輟去歲桂系要人爭爲羅致先生不願乃就廣東法校講席不三月復捨之去粤軍返粤其門人有在陳省長幕者故陳省長首召先生位以秘書先生姑依之而非本志也其致友人書有驅饑出走旅食朱門數十年傲骨清風掃地殆盡等語實則仍一骯髒書生本色今復有此奇事聞者咸嗟嘆之 
小說 
[社會小說衆醉獨醒（四一九）] [  瞻廬]  
　　第六十二回乍合乍離前因後果不緇不磷衆醉獨醒 
　　談論中間大賚便介紹一位女士和玉如相見這位女士是誰便是玉如的姨表妹張錦心女士錦心和他母親張師母也是應着大賚的徵聘前來辦理新村到了湖北忽忽月餘所有村中的新事業劃分三大部一是建築部二是家政部三是敎育部張師母充當家政部主任錦心充當敎育部主任惟有建築一部尙不曾聘定主任所以一切事業尙不能積極進行後來大賚報告錦心說建築部的主任已經聘定杭州蕭君振亞前來承乏蕭君畢業大學工科於建築上很有經驗此番前來定可勝任愉快但蕭君因有他事覊絆須一二月後才能就職這裏需才甚亟刻不容緩另由蕭君舉薦賢才暫時庖代錦心當時唯唯諾諾卻不曾詢問大賚前來庖代的姓甚名誰此番介紹相見會面之下才曉得來人不是别人卻旧救已脫險的何葆眞先生 
餘瀋[  湯受武]  
　　天下之最傷心事莫過於素心人死噩耗傳來肝腸寸斷噫聰明絶特之士事事皆能知而獨不知有死使知人有死則一切作爲必索然自返而悚然自止嗚呼死生之理故未易明瞭脫使今之奸雄時時知死之在前則亦足以自警矣 
 
 

Page 19

 
 
   
 
 

Page 20

 
 
常識 
常評 
[實力] [  覺]  
　　凡事貴有實力無實力而徒有熱心無益也不能儲蓄實力而謬託熱心日皇皇奔走於不明是非利害之社會自困之道也 
　　有實力之人本預定之計畫以行事不必求助於人而凡事皆能自解决之且人知其確有實力也往往樂爲之助而其事因之愈易解决 
　　無實力之人心粗氣浮無預定之計畫往往無一事不挿身其間旣挿身其間矣往往好唱高調能言之不能自行之及有人焉與之平心商榷又往往不能滿其意至詰以如何滿意則亦無確定之主張旣無確定之主張則實際上人已無從爲之助力即竟不求人助而此等人中於虚憍之氣决不能養成其實力 
　　欲養成實力必先量力量力云者當審吾力所及能左右人否能不激人起抵抗之力否設人以抵抗之力加吾吾尙有力以抵抗其抵抗力否即有力以抵抗其抵抗力矣亦當審吾所竭力以圖之一事究能達吾之目的否如曰未之審也吾所竭力以圖之一事究能達吾之目的否如曰未之審也則非特無實力者必至自窘即有實力者亦未名浪費矣 
道德 
[國民應有之態度] [  如一]  
　　民國創建迄今十年矣此十年中國政日非羣德日敗推其原因實由國人無共和精神使然而國人之所以無共和精神又半由其相互對待之態度不當致之愚因撮個人平日之感想述國民應有之態度 
　　一言語簡明誠實使人易了解易記憶不囁嚅含糊不疾言遽色 
　　二體態厚重端正不輕浮不躁急不羞怯不張皇 
　　三動作活潑縝密不遲鈍不粗暴不鹵莽 
　　四容貌溫厚和藹不冷笑不怒目不啍鼻輕人 
　　五自已尊重時思彼亦人我亦人勿自貶爲人下人勿以資鈍家貧業微灰心尤戒諂媚權豪趨奉搢紳官僚 
　　六待人寛和時思我亦人彼亦人勿自命爲人上人勿以門第財產權力陵人尤戒輕賤勞工鄙視貧苦親友 
　　七可親而不可犯不以傲岸之態自異於人亦不以卑屈之態示怯於人不欺人而亦不欺於人不以非禮之行加諸人亦不忍受人不義之侵侮曲從人無理之要求 
　　八自已之主張非至確認其非時必實行之勿以他人之毁謗排斥即舍已從人同時尊重他人之主張勿自恃權大力　　（一）投稿本增刋者其材料除衛生道德法制 
經濟四項外增科學雜綠問答三項仍以有關常識者爲限共有語涉攻計個人者恕不登載　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦草字跡不易辨認者佳構亦從割愛　　（一）登穰酌定甲乙兩種報酬甲種兩元乙種一元惟盡稿不在此例其願取酬者投稿時須署名蓋章於標題下（但署名不蓋章以不願取酬論）如登載一月後無人指摘共轉錄他稿者至隔月一日（陽曆）可即向本館取酬其取酬時之署名蓋章須與投稿時同 
　　（一）間答一項專爲喜閱本增刋都君實有疑義藉便討斌起見當擇要登載恕無報酬 
　　（一）投稿者如不顧取酬或不顧將所署之名發表者請於原稿註明附函恕不作答 
　　（一）投稿登載時本增刋得酌量增删其字句　　（一）投稿不登載者原稿恕不發還 
　　（一）凡投挿盡稿須用鋼筆或毛筆洋紙墨繪大小不拘盡法須整潔錄後酌酬惟得增减潤飾或不用原稿另絶重繪註明原名 
强而强人同已 
　　九月守正不阿之精神獨立不撓之氣槪無論何時遇公正則助之不袖手旁觀遇謬妄則抗之不徇私偏袒 
　　十善與人同勿獨善其身坐視他人爲不善過勿憚改勿因人責備出於憤激而怙惡不悛（乙種酬） 
[西方格言（一八三）] [  謝介子選譯]  
　　首領之最眞維護者即其對諸執事之愛感（勃勞達溪）Ｐlutarch） 
　　機會自來者不可失（土耳其諺） 
　　母俟受問百後答（英吉利諺） 
　　一圈破全鏈斷（德意志諺） 
　　是非之間甚微（英吉利諺） 
　　公布爲已所有無人能取之（丹麥諺） 
　　君履不適即與君僕（英吉利諺） 
　　欲速難得佳果（意丹諺） 
　　僅屢云抱歉殊不能即償債也（英吉利諺） 
　　無論何事皆思爲者將不能爲一事（加泰蘭）（Ｃatalan） 
經濟 
[革除社會上迷信費用之管見] [  碧波]  
　　我國人迷信神鬼之性牢不可拔於是對於種種迷信費用核計之殊足令人駭絶如禮懺道場打醮燄口朔望香燭迎神賽會祀節送竈燒香焚錫箔化錢糧等等耗費每年每戶下均計用去至少需十元我國以五千萬家計之則年需耗五萬萬元苟此此欵興辦敎育提創實業則國家蒙福寗有底止雖然此亦不過下走一已之妄想耳國人夢夢以有用之金錢施之鬼神頭上則願寗肯犧牲於公衆第苟能及早覺悟幡然變計將此種費用悉爲革除每家每年另以此項應支之費備爲儲蓄亦未始非善法也（乙種酬） 
[答客問] [  志垚]  
　　客有問於余曰據一般人之觀察學校生徒中之成績斐然材堪造就者率係貧家子富家子之高材者殊不多覯與之趾者奪其角殆造物之故弄狡獪乎曰是不然彼冨家子自恃冨有可供揮霍畢生之衣食住固無需乎學而後得不知學且不欲學也故其入學也類皆受父兄之强逼欲博一紙文憑藉以敷衍門面耳何嘗用心以求學哉縱有資稟聰穎者亦復耽於宴安消磨志氣其不如人也殆多財之害非造物之薄待之也貧家子之處境有如破釜沉舟可進而不可退非求一技即無以自活故其爲學也心無旁騖一志專攻其成也乃無財之助非得天獨厚也世之爲父母者倘能善處其財母予以所恃吾知貧富子弟未必不相及也客曰有是哉彼世之營營擾擾務求多積以遺其子孫者聞子之言亦可以少休矣（乙種酬） 
法制 
[商號轉讓之方法及效力] [  何振華]  
　　商號旣經註册即受法律之保護發生專用之效力並得有價値而轉讓之實益故商號權爲財產權之一種商號之轉讓亦即專用權與財產權之轉讓也其轉讓之方法及效力略舉如左 
　　一轉讓之方法商號權轉谬習慣上本母須當事者先行斌册而後可凡有意思之表示即重轉讓然欲對抗第三者其方法必須先行註册蓋商號轉讓註册之效力實比商號註册之效力爲大是爲商人通例第十一條之例外故不論第三者之知情與否亦不問其註册已經公告與否苟旣註册即對於不知情而無過失之第三者亦得爲對抗之條件 
　　一轉讓之效力凡註册之商號得單獨轉讓於人亦得與營業一併轉讓於人但商號與營業如一併轉讓而當事者兩造並無特約時則轉讓人在十年之間不重於同一城鎭鄉内爲同一之營業此保護受讓人之利益也若定有不爲同一營業之特約者其特約範圍關於區域不得過本縣之管轄區關於期限不得過二十年逾此範圍其特約無效是又爲移讓人謀生域外及日後復業計也（乙種酬） 
[竊電氣者亦成盜竊罪] [  汪自修]  
　　竊盜罪之成立以竊取他人所有物爲要件此物字專指有體物而言電氣力也非物也偷竊電氣不能爲竊盜之目的物故淺識之徒或有以爲不能成立竊盜罪者不知電氣雖非有體物而其效用則與有體物相等偷竊電氣以所有物論故我國新刑律特設專條以規定之也（刑律第三七八條） 
　　鳴呼我國人民道德淪落心術險詐凡點用電燈者往生偷竊電氣例如以十六支光電燈泡偷換以二十四支者甚有以五十支電燈泡偷換以百支者彼等以爲費旣減省光又倍明自鳴得計此亦事所常有無可諱言者也不知一經查覺即構成刑律上竊盜之罪縱有時電燈公司從寛議罰了事此乃倖逃法網不足爲常例也故特輯爲常識登諸報端俾一般人知所注意幸勿誤會電氣非物而慣行竊取自蹈刑章也（乙種酬） 
衛生 
[服藥與煮藥的研究] [  冷眼]  
　　在平常人心理以爲服藥與煑藥有怎麽研究的價値其實大錯服藥與煑藥非但有研究的價値並且間接與醫生直接與病者是極有關係的 
　　大約人身可以略分三部 
　　一心肺胸膈咽喉等處爲上焦 
　　二脾胃脘腹大小腸等處爲中焦 
　　三肝腎膀胱子宮等處爲下焦 
　　（甲）凡上焦的病服藥宜于飯後而緩則可使湯藥不直過病所而逗遛於膈上 
　　（乙）凡中下焦的病服藥宜於飯前而速則可使湯藥越過上焦而直至於病所 
　　（丙）凡新病則服藥宜急不使病邪深入而糾纒不清 
　　（丁）凡宿病則服藥宜緩所謂王道之功不期於一旦也 
　　以上所講的是服藥至於煑藥呢簡單的可分二種 
　　（子）輕清之藥如麻黄薄荷等則宜於武火速煎若久煑則氣味走失而力量薄弱矣 
　　（丑）滋膩重濁之藥如熟地三甲等則宜於文火久煎務使其氣味盡出則力量雄厚矣 
　　又如靈異貴重之品如犀角羚羊牛黄等則不宜與衆藥同煑必另燉一處使藥性不雜然後可保其獨異之性 
　　以上所講的雖極簡單然讀者能一隅三反亦可以知其大略矣 
雜錄 
[職業與才能] [  先知]  
　　今日社會有一不可思議之現象即青年在學校畢業以後多不得相當之職業賦閒家居有人浮於事之嘆而社會方面欲興辦之事業又往往以缺乏人才而停止此種情形爲過渡時代所不能免而中國今日爲特甚一事之興也奔走運動冀謀一位置者常千百人至求眞正人才足與事業相稱者則百無一二是故青年不得相當之職業其最大之原因乃在青年無相當之才能足爲社會所信仰夫中國今日百業方興需才孔亟青年苟具有卓越之才能社會將歡迎之不暇又安有職業難之嘆哉不患無職業祗患無才能願吾青年三復斯言（乙種酬） 
問答 
[問治濕氣]  
　　頃有友人雙足患濕氣甚劇年必一發率在四五月間深以爲苦未知有何治法敬請海内方家指敎 
小說大觀包天笑先生主任 
[大廉價附贈書畫屏聯]  
　　每册有五彩時裝妓女照片精美簡峭短篇小短 
　　售每册有趣味醲郁長篇小說筆記劇本詩詞哥曲 
　　第一第二第三三年每年四册减售三元第四年三册售三元每年均附贈名人書畫屏聯一元購兩年者售五元八角贈屏聯二元購三年者售八元五角贈屏聯三元購四年者意十元五角贈屏聯四元書畫屏聯數十種陳列店内請任選擇郵費每册一角上海棋盤盤街文明書局發行 
 
