# 1882 - 170 - 4903286

 

Page 1

 
 
[論賽蘭格錫礦]  
　　本報前載西蘭角開採錫礦一節所謂西蘭角者綠以西字譯華文不免音同字異其實卽賽蘭格也自開辦以來股分票價已日見增長原價每股一百元先收五十元刻下已漲至七十五元五角若合百元之數計之則已貴至一百五十一元矣股分之漲如此則該礦之興旺可知聞此事係大狀師担文所經理與賽蘭格國主立有合同本館見其合同所載極爲明晰而内有數欵爲他處開礦合同中所無者盖别處開礦其地定有限期假如議定一礦地定限十年爲期期滿則仍將地收囘而所開之物尚有未盡取出之時地遽歸去頗不合算故人猶以爲憾惟賽蘭格之礦地則並無年眼惟賽國如有公事需用此地若干畝則不拘何時可以劃還而仍以大小相若之地相易若賽國别無公事需地之處則可以任憑開採取不竭而用不窮是眞美利之無盡藏者也至於開礦所需一切事宜統可自主諸屬便利吾知該礦之興有可以預卜者巳夫近年中國風氣日開合股紏集公司等事亦屢有所見西人所糾之股往往樂於附股尤其踴躍且嘗以未獲入股爲憾故刻下西人舉事益覺易易賽蘭格礦務特其一端耳然以三年之中選地一千英畝而於二十四月爲期必須認眞開辦則其功程之廣闊亦可想見此等大舉非有胆有識者烏足肩兹重任担文狀師毅然爲之不亦可見其能當大事乎大凡五金煤礦之類皆宜深挖而不宜淺求卽如中國之煤礦向來亦有開採之處無如不用機器全資人力所挖者僅在浮面而不能深益加深故所挖之煤每每不佳斷難與洋煤爭勝今開平煤礦開採以來悉仿西人運以機器而一日挖煤如許之多且愈挖愈深煤質愈好雜之洋煤中有過之無不及卽此可見今日之煤所以過於前時者實以取之之道得也若担文狀師以西人而總辦開礦事務駕輕就熟其事愈覺匪難現在尚在創始而章程明備施措咸宜所立合同無懈可擊不特西人皆信爲獲利之原卽華人亦莫不以爲有益無損競與入股至今股分早已盈溢而股分票價尚在有漲無跌他日之興旺有不可以預决者哉本埠自來水公司中西人之投股者亦復有增無減盖以中國風氣日漸開闢其視公司股分皆以爲奇貨可居往往一股分票出爭先購買故價亦易於抬高然亦必其事果有可以獲利而後衆人趨之若鶩若所創之業無可生色或辦理未能妥善經手不得其人則亦未必其足以哄動也賽蘭格之錫礦其礦地旣有一千畆英地之多其開挖必能期諸久遠而况經理之人則爲担文狀師悉心妥定諸事井然賽國主又樂爲襄助一切礦務均可自由自主絶無掣肘之處如是而該處礦務有不蒸蒸日上者乎天下利之所在人必趨之此常情也旣知其有利可獲則雖絶域殊方尚且不憚遠赴矧近來各處公司但憑經理之人爲之經營承辦入股之人初不必親自到楊惟憑股票息摺以收取餘利而股票又可自作買賣有較原價漲至一二倍者卽不必志在餘利而股票轉輾售賣其利巳屬不貲此近來興大事舉大業所以較前爲易也雖然賽蘭格之錫礦其興旺固可决矣然賽闌格之外錫礦當亦不少卽舍錫礦而外可創之業當亦不少就中國而論煤礦銅礦現在開辦者甚多而股分價亦漸漲所願自是而後繼長增高推行盡利舉事易而獲利厚此則所不勝盼幸者爾 
[諭旨恭錄]  
　　五月初三日奉上諭慶裕奏神靈顯應請頒匾額一摺廣西省城内龍神廟城隍廟及臨桂縣屬之廣福王廟向著靈應光緒六七年間雨澤愆期迭於各神廟祈禱旋卽雨暘時若禾稼幸免損傷實深寅感着南書房翰林恭書匾額各一方交廣西巡撫祗領敬謹懸挂以答神庥欽此 
[本館自已接到電音]  
　　本館於昨日接到在津友人專發電音到本館有五月初七日諭旨五道敬謹譯登○五月初七日奉上諭步軍統領着麟書補授欽此同日奉上諭直隷天津道員缺着額勒精額補授欽此同日奉上諭恩承奏懇恩開去每要差使一摺恩承着開去總管内務府大臣步軍統領並毋庸管理神機管事務以示體恤欽此同日奉上諭劉長佑着來京階見雲貴總督着岑毓英署理張兆棟着署理福建巡撫未到任以前着何璟兼署欽此同日奉旨朱逌然補授詹事府少詹事欽此 
[摘錄東報]  
　　長崎新聞紙云日耳曼興俄國兩有不合日國頗思遑兵於亞洲奈東部無屯集兵船之處今聞日國不惜重資欲向日本買對馬島以備屯聚兵船往征俄國之計此皆巿井傳聞其確否不得而知也又云日本外務衙門每月常泒兵船一隻駐紥高麗以衛商民兹聞日廷現加派二艘分駐三口所派定者係迅鯨飛電雷電此三船常川駐紥云又云中國現擬在高麗元山港設立領事官一員以爲日後辦理華人通商事務也 
[津信摘登]  
　　文匯報載有天津西人來信云開平煤礦刻下每日可出煤九十墩至一百二十墩皆係佳煤所開新河由開半通矣北河者目下尚未竣工如河道濬通則每日可出煤二百墩至二百五十墩礦務之興旺亦可想見矣該信又言欬處尚有鐵礦現在奉憲諭停止開採殊不知其何故採鐵機器前已購齊所費已頗不貲而竟徒費無益良可惜也 
[皖垣苦雨]  
　　本月朔皖垣天氣躁熱隨致陰雨連朝初三四五三天雨勢傾盆倒峽自朝至暮檐溜不停街衢水湧端陽佳節興味索然江水陡漲數尺米價長錢三百文低窪之田淹没已多農人望晴綦亟云 
[本埠官報]  
　　昨晚上海縣莫邑尊起程晉省聞有公事面禀撫憲云寳山縣王明府因丈量江灣左近地畞來滬駐於海防廳署内聞昨晚卽動身回署云西門外巡防局委員朱森庭明府璜在滬多年政聲卓著前年奉憲委辦法界會審事宜遇事持平人皆稱道弗置去歲委署丹陽縣主簿事藩轅曾已懸牌上海道劉觀察以明府奉公勤愼且巡防差務亦關重要未便遽易生手因請藩憲攺委昨閱本月初二日轅門抄知丹陽縣主簿缺現已攺委試用縣丞王君印茂華署理而朱明府則仍留上海差次一轉移間而人地均得相宜在上憲洵有灼見矣 
[定期團操]  
　　西字報登有本埠西商團練兵頭告曰一紙云擬定禮拜三卽本月十三日飭各兵於下午五點三刻咸赴工部局曠地取齊然後至跑馬塲外面試演大操其今年春季各兵試演洋槍應得賞項亦於是日頒給荼火軍容又見一番熱閙矣 
 
 

Page 2

 
 
[馬戲六誌]  
　　前晚與昨日下午本埠新到之馬戯均按期開演其人之趫捷馬之靈駿不特中國人從未目覩卽泰西各名班亦罕有其匹其中之最出色者用木棍一根兩端各繫以繹而懸以棚頂一人立於棍上或起或坐或跪或伏或作商羊立或效鴝鵒舞圈則或旋轉或擺盪演至極危險處令閱者驚心動魄深恐其自上顛越然卒好整以暇從容而下此眞絶技也又有一十五六歲女子眉目清秀腰細如楚宫妃衣則斑駁陸離殊足眩目先坐於馬背馳驟繼則翹一足而斜飛宛如弱燕受風輕盈可愛終則或鑚圈而過或超躍而馳馬愈快而技愈神西人靡不拍手呌絶又有三人層累而矗立高欲與棚頂相觸俄而居中者跳下而最上者卽接立於在下者又頂並有一幼童亦雜在其中演出種種奇技以視京斑伶人有過之無不及也餘如三幼女拉胡琴一任翻觔斗倒立而手上琴聲仍應絃中節又有一女子騎一騮色馬在臺徐步戯房内則各樂迭作而馬能如其音節以按拍所謂與人一心者非虚語也其餘各劇㺯不勝書今爲禮拜日晚間開臺想觀者愈形濟濟况熊虎猴象諸獸亦世所罕見亦宜一擴眼界也 
[扛夫命案]  
　　昨日十二點鐘後法租界太古碼頭有寓居長裕泰棧之仁昌號欲送銀三箱至生泰錢莊而門口小車與扛夫爭攬生意兩不相下小車夫趙經邦奔撲上前被扛夫將手中扛棒攩戳不料扛棒一頭係尖式適戳於趙經邦右太陽穴正在致命之所立時仆地當經法巡捕巡緝到來卽將扛夫金大捉去經法捕頭研詰據稱因裝銀起衅係金掌泉先爲動手法捕頭又飭包探將金掌泉獲到受傷人送仁濟醫館逾時卽因傷斃命捕頭卽着包探投縣請騐并將凶手送案而草邑尊正欲因公晉省聞報卽於午後四點半鐘帶同刑仵書役親臨相驗先傳屍妻趙王氏并其幼子趙狗仔訊問據趙王氏供稱年四十六歲兒子狗仔十二歲原籍江北於同治五年間到滬住八仙橋丈夫趙經邦年四十八𡷫推小車度日小婦人昨午在家得人報信稱丈夫被人打死現在仁濟醫館爲此投案伸寃法捕頭亦帶同通事包探將所獲之金阿大金掌泉張兆榮金德順姚仁金并杠夫頭趙阿興等六人解到屍場逐一研詰彼此推諉祗稱彼等小車夫自相爭裝生意致鬥歐傷命我等不過上前相勸等語莫邑尊謂旣與爾等無于捕房决不前來無端拘爾卽飭仵作檢驗據報趙經邦屍身並無别傷祗右太陽戳成一孔的係被扛棒戳傷致命身死邑尊復離案親自看視無悮惟凶器未曾取到故復傳所拘到之六人再爲研究各人仍執前供趙王氏求請抵償莫邑尊准爲辦理當令尸親具自行收殮切結而死者之長子趙桂卿亦是推車生意在外聞信趕到時正在具結之時重復寫過命趙王氏及長子趙桂卿畫押因棺木未曾買到邑尊着赶爲速辦并將扛帮頭趙阿興交十二舗地保金文看管諭令趙阿興速將凶器查繳及查明究竟何人爲首以免拖累多人金掌泉等五人卽着原差姚泰帶回管押待趙阿興查明禀覆後再行核辦 
[銅匠自裁]  
　　本城西門内有銅匠店夥王龍發係丹陽人素有煙霞之癖苦於手藝營生所覔蠅頭不敷食用於昨日午後忽尋短見用切菜刀向咽喉一抺傷闊痕寸傍人力救將刀奪下傷處血已噴溢乃舁至仁濟醫館求治未識能無恙否也 
[斷纜啓釁]  
　　初九日晨本埠裏虹橋有本地船二隻將纜繫於橋之欄于上適有一寜波石頭船趁潮過橋不暇顧及橋面有纜一人竟被纜繩牽帶落水幸石船人多卽爲救起因恨繫纜無理恐傷後船之人以刀割斷其纜詎本地船人大怒糾合數十人將石船上毆傷一人兩造約往茶館評理而本地人已各遁匿無蹤寜帮人僅將其空船二隻扣留不知如何了結也 
[領妓回籍]  
　　粤鴇郭亞占家之妓女一名潤金一名陳圓金前後同投英界會審署求請超拔從良等語已列前報兹悉粤人郭阿全投案聲稱陳圓金是我堂妹被人誘賣爲娼現得遇見在郭鴇家求請斷領陳太安諭候訊斷昨晨係夏領事會審之期郭亞占投案聲稱陳圓金係向蘇氏處買來計身價洋三百二十元郭阿全係是客人冒認爲妹現在情愿自將陳圓金潤金均帶回原籍婚配不再爲娼潤金則求請超拔從良陳圓金供有丈夫陳銀濤現在原籍今遇見親兄郭阿全願與同歸郭阿全供在康濟輪船當火工認見妹子求賜領回夏領事謂郭阿全認陳圓金爲堂妹陳圓金認郭阿全爲親兄殊見矛盾况郭旣爲兄妹何致與之相好復敢圖領查郭係向不安分者請爲懲辦以儆二妓則令郭亞占帶回原籍擇配太守允之飭將郭阿全管押俟郭亞占帶回潤金陳圓金回籍再行發落該二妓同稱情願死在大老爺案下决不願再從鴇去郭亞占見二女不肯隨去亦無法奈何夏領事乃請將二女暫交官媒明日有厦門輪船赴粤飭捕押同下船太守允諾似此辦理二女之幸乎抑二女之不幸乎 
[領遠迷失]  
　　有住居法界玉露春相近之婦人張曹氏投法公堂訴稱於昨日五點鐘時遇見一孩在途啼哭係是失路者卽詢其居址年歲則茫然不知因恐被匪領去將兒領回旣至家内細思收留迷失恐被兒之親人疑爲拐帶因携兒赶赴捕房聲明捕頭嘱到公廨請示及到公堂則兒父高德壽已在沿街鳴鑼尋覔矣因與偕來翁太守詰之高德壽據稱住居雙鳳樓後因走失五歲小兒名金林故在尋覓今知蒙張曹氏收留帶仝到案爲此詣案求領翁太守審明屬實當堂著高德壽將兒領去 
[控追竊洋]  
　　昨日法捕房解送甄又谷一名於公廨原告韓劍春控稱表兄甄廣元素以駕船爲業收養幼孩甄又谷在船迄今已歴多年今被甄又谷偷洋二百元逃逸訪悉在申爲此找尋到滬上小東門尋獲送捕解訊翁太守詰之甄又谷據供在甄廣元處已有十五六年前月間因在鎭江偷得洋二百元卽由鎭江起岸從陸路至上海在途共用去洋三元到滬後在小東門外被花烟館搶去洋九元尚剩洋一百八十八元旋留起洋十八元外尚存洋一百七十元封固留存於小東門外大街匯德錢莊係於本月初二日寄存後又陸續支用洋五十五元錢五百文祗實留匯德莊處洋一百十四元有零所取之洋一概陸續用去惟尚存匯德之洋分毫未動今被尋到惟乞恩施翁太守詰之匯德莊主史桂松呈出流水草簿一本滚存簿一本現英洋四十一元據稱四月三十日甄姓來寄洋一百元是日適逢月底故往北巿收帳店中惟剩妻小與學徒等實因不知檢束故將彼洋悮爲收存等語太守以該莊主適逢月底往北收帳情尚可厚然逐日到來取洋何不將洋還彼况且旣屬素不相識存洋店内恐防物議儻可原物交還何得收入帳中且彼所寄者乃是本洋今簿中祗載存英洋此又何說兼之查核所呈帳簿草流一本寫至月底則日子攺過甚屬糊塗而滚存一本細檢所載自四月底前則按日而結從三十日起並不結算帳簿又覺拆過隨諭令史桂松將所問情節明白回話而史但堅執如前太守著將甄又谷及史桂松管押諭韓劍春待甄廣元到滬投案再爲核辦 
[吊核確據]  
　　前報疉列同生泰烟館楊寳林與張蓮桂互認店主控告而楊寳林以尚有妻小住居在内今烟館無著妻小亦不知去向等情訟於法公廨經翁太守諭令兩造各邀原盤之人到案再爲研鞫昨已集訊張則邀陶福泉及俞潤泉到案據俞潤泉供書寫盤頂據與裝修帳是實及翁太守將前期徐萬春所呈盤據張將抵洋三十元之筆據給看俞潤泉供認此據實由伊所寫太守問楊寳林着汝邀到姓錢之人可曾仝來楊寳林則稱下跪之陶福泉乃是我邀來翁太守聞言甚爲詫異謂前期庭訊楊寳林稱烟舘係從羅家灣錢姓盤下出洋三十五元而張蓮桂亦照楊供無異及覆訊張稱從羅家灣陶福泉盤下今邀到者卽自稱陶姓而汝亦就稱自陶福泉盤下實屬糊塗隨卽研詰陶某據供本開 
 
 

Page 3

 
 
煙館因母病收店回家故將店盤與暢姓干姓及一女人名金寳者得洋三十五元翁太守得詞卽詢金寳現在何處各人均答不知太守着陶福泉開盤出裝修細帳楊寳林前曾呈過帳單着爲繳案楊稱藏於身畔今已遺失太守令其再開又諭粤人張蓮桂以所有在徐處抵洋之盤頂據此係要件待核當另書借據將原據收回於下期呈案如徐萬春不肯付交可令其隨堂給領以淸轇輵張某唯唯遵諭太守令各人均爲退去惟留認書筆據之俞瀾泉令其暫候以憑細詢也 
[次貨斷罰]  
　　恒豐昌洋貨鋪之秦某赴英界會審公堂控稱曾向元亨洋行定買野鷄牌一品紅言明須俟將此貨售完方准再行另賣違則罰銀一千兩立約爲憑今知同業之瑞康鋪夥奚某將紅硃裝入野鷄牌瓶内混賣以僞亂眞請爲提究由德國副領事穆君照會陳太守傳到奚某訂期於昨午後會訊秦申訴前因并稱知奚將紅硃貯入野鷄牌瓶裏共有二箱巳向其買來以作憑據奚稱因紅硃瓶均碎故向元亨行言明貯入野鷄牌瓶裏貼有西文字樣載明貨係副號並無以低貨圖混況恒豐昌曾將礬冒爲天源祥牌子顔料出售也元亨洋行東稱奚將紅硃貯入野鷄牌瓶内確係知照於我况其西文載明副號似無不合原告總以不能混其牌號爲詞且稱如定貨售完則事與我無干矣陳太守商之穆副領事斷奚罰銀一百兩云 
[舟子被傷]  
　　英界會審署據張雲谷控稱同弟合摇碼頭船餬口昨有韋姓雇我之舟到輪船運物韋以我弟搖船太遲遽肆毆打我爲勸阻詎韋抽出東洋扇子刀戳來傷我右耳傍因將船摇回碼頭喊救遂由巡捕獲韋請辦華捕禀聞張呼喊即上其船詎韋見我到便携刀投水圖逸被我扭住扇子刀呈閱韋供係湖北人在客棧招接客人昨因其搖船遲慢令其從速不允致爭並未逞兇陳太守謂韋旣是棧夥緣何隨帶兇器殊非良善情堪痛恨喝責一百板管押二月着張投醫院醫傷 
[指竊逞兇]  
　　劉和尚經其妻扶到英界公堂禀稱在二擺渡擺水菓攤昨到頭壩地方茶肆内尋人索欠突被一粤人從背後扭住髮辫指我爲賊與論一味恃蠻并有其同伴手持鐵尺將我亂打以致左足及小腹旁均受重傷幸巡捕到來獲住爲首扭辫之人餘則逃去我由捕房送至醫院據醫生云傷痊之期尚難預定請騐傷究辦粤人楊姓供失去衣服知被劉竊向間不認致爭並未逞兇平捕頭稱楊曾因賭案送辦殊非安分之人陳太守謂楊指竊無憑豈容逞兇問其伴侣爲誰楊稱係同鄉人在西國皮鞋店生理却不知其姓名太守謂旣與爲伴豈有不知姓名之理顯見刁猾隨飭捕帶同楊姓指提帮兇之人再行究辦諭劉仍投醫院醫治 
[養媳吞烟]  
　　本城内也是園浜西弄中有徐氏婦賃屋而居一家數椽其子習成衣業於前年爲領一養媳年在髫齡而婦凶悍異常日肆駡詈稱拂其意卽以鞭撻從事百般凌虐身無完膚該媳伶仃幼小苦楚難勝久存自盡之念密購阿芙蓉膏藏之室中前日乘姑有事出門進房哭泣半晌卽將洋烟吞下一時毒發命在呼吸適遇隣嫗到來見房門緊閉内有作惡聲大驚呌喊鄰衆咸集將房門撬開一擁而進見媳臥于床上面色如土知係吞烟有一能事隣婦央人找其姑回家一面令人買羊一頭宰殺取血灌救俄而胸中作痛將烟汁吐出得以無恙然毒雖吐盡人尚不易復原事後報信於女家據聞媳母大怒欲邀集親串前往理論不知如何了結容俟續登 
[揚州湖上卽事]  
　　湖心依舊水無波湖上曾經玉輦過百萬金錢餘瓦礫九重碑字没煙蘿西風古寺疎鐘晚落日平原荒草多野老向人誇故事平山十里盡笙歌○廢井頺垣枉斷腸枯楊無力拂宫牆小橋流水日初落深院無人花自香過眼煙雲原夢幻今年風景更荒凉枝頭小鳥怕人見飛入緑陰深處藏[  誰園舊主未定草]  
[壬午仲春隨左爵相來吳請假省里賦此一律述感]  
　　頻年詩酒兩相違燕子歸時我也歸白到船頭逢駭浪紅生江口映斜暉鍊成壯 
胆虧千里贏得征腰瘦幾圍依舊蓴鱸徵逸趣湖山無恙故人稀[  吳門野鶴惜花生初草]  
[題蘆蟹畫册]  
　　莊生變幻無不可夢作蟚蜞見眞我江湖滿地任横行朝來擁劍江頭坐秋風九月天上來拱手大笑蘆花開腐儒爾雅讀未熟横戈壯志誰知哉錢昆王吉長已矣人間何處覔知已斷港爬沙暫屈身肯抱蘆花甘冷死君不見兩鰲如山東海東蟠胸寳氣驚飛龍驚濤萬里攅戈去蘆花一夜吹作三秋蓬[  誰園舊主未定草]  
[贈月僊校書和原韻]  
　　未許春光度玉門空將筆墨一留痕臨風朗誦憐香句恐入深閨亦斷魂無端艶事話東墻舞榭歌樓獨擅塲漫賦綺懷聊作贈東風借得寄心香[  六橋外史初稿]  
[美人睡起]  
　　睡餘珠汗濕紅紗猶托香腮帳半遮緩起簾前還小立枕痕纎甲印桃花○美人刺繡點點楊花滿繡床珠簾欲下燕歸忙停針細嚼殘絨唾莫把閑情惹恨長[  花館主人戯草]  
[蘇省撫轅抄]  
　　補五月初二日牌示丹陽縣主簿王善錄期滿遺缺當經詳委補用縣丞朱璜署理嗣據因差繳委遺缺以試用縣丞王茂華堪以改委署理知府潘學祖由寜回禀知派蘇差委直州吳政祥謝委署太倉州事從九戚同禀謝請補太湖再頭司缺○初四日同知梁懷光禀奉飭請借補蘇州布庫大使缺縣丞宋天錫銷福山河工差府經俞同慶謝委署婁縣主簿事○初五日知縣黄綏禀知川沙公幹並上沙金提漕項差辭○初六日候補道李慶雲辭赴華亭勘塘工直州蔣煐禀知奉姿蘇城厘局差試用縣丞劉光燦江西人禀到 
　 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒八年四月二十九日京報全錄]  
　　宫門抄○發抄旨四道○侍講張奏臺諫尸官革員怙惡請旨懲處摺子○川督丁奏叅革知縣訊辦夾片○又奏請開復知縣處分夾片○將軍崇奏請獎勵夾片○大臣劉奏請飭部更正獎案夾片○又奏請飭部核准駐册夾片○將軍崇 
奏遣撤差委各員夾片○閩撫岑奏爲陳明夾片○四月二十九日理藩院鑾儀衛光祿寺廂白旗值日無引見○惇王恭王各謝賞紗葛恩○吉和假滿請安○召見軍機○發抄左宗棠奏兩江忠義第八十二案請旌奉旨馮東曙等均着照所請交部分别旌卹單併發欽此○又試用通判戈揚無力補交捐欵請照巳捐銀兩核獎奉旨該部議奏欽此○又卽用令吳成周補崇明令奉旨吏部議奏欽此○又儘先叅將郭占元借補壽春鎭標右營都司奉旨兵部議奏欽此○○者日講起居注官翰林院侍講臣張佩綸跪奏爲臺諫屍官革員怙惡請旨懲處以澄言路而警澆風恭摺仰　聖鑒事窮三月初間伏讀上諭給事中師長灼於伊子師岱及家人等在外招遙結交司坊官說合公事等情未能覺察並移送案件遲延實難辭咎着交部照例議處刑部候補主事師岱行止不端物議沸騰着卽革職等因欽此臣伏惟師長灼以受賄被糾情節甚重臺臣以罪坐其子不復深求事下考功遂就公罪議處准其抵銷留任如師長灼僅屬散官雜職原其一眚俾得補過滌瑕實亦聖朝愛惜人才之意但給事中以建言爲職彈違紏慝必正已乃能責人陳善抒忠必明理乃能慮事該給事中供職有年建白甚尠聲名本在下中近以教子乖方顯干吏議名爲失察跡近縱容雖復寛典倖邀而志氣頽唐鋒棱摧損關門恐懼豈復敢言天下事哉聖明廣聽言路需才仗馬寒蟬豈容濫玷倘仍毛舉摭拾藉解緘默之愆而其人旣已見輕於時卽其言安能見重於上乎若謂賄入旣無左証才具不過平庸未忍以卑幼之瑕疵絶其畢生之仕路此則飭回原署降補他官稽之舊章非無明例豈可任龍鍾昏瞶这流久司耳目横據南牀爲投老養閑之地也伏懇宸衷裁奪將刑科給事中師長灼酌予開缺量加懲處以肅臺綱至其子師岱雖經禠職聞猶怙惡不悛古銘猷一案城南萬口喧傳謂師岱與該舉人之弟挾有微嫌故勾結番役數十人刼毆其兄以洩宿憤此乃巨豪大猾之所爲若不遏絶其原深恐報怨取仇少年互相慕效放縱輕俠之徒紛紛復出殆非轂下所宜也步軍統領衙門番役必當盡行送部應飭刑部將該革員一併拘傳審訊以懲惡習如以事涉暧昧不值窮治卽請飭令巡城御史將師岱刻日驅逐回籍交地方官嚴加管束無令結納囘邪敗壞風氣夫罷一師長灼則清要臺官益知修身踐言之義懲一師岱則貴游子弟皆有懷刑歛迹之心似於朝右紀綱都會風尚均有裨益臣區區之愚固非因一人一事冒昧上陳也是否有當伏祈皇太后皇上聖鑒謹奏奉旨已錄○○丁寳楨片再據成都府知府王祖源詳案查前據代理新繁縣知縣張楂具稟該縣貢生彭嘉春具控滇捐局委員張人綱挖補執照假冒撞捐一案當卽行提人証到案據張人綱供係新繁縣人同治十一年由監生報捐府經歴隨營効力克復貴州靑黄等城出力保舉知縣遵例捐指湖南並加同知銜光緒四年十一月由滇捐局飭委赴成都府屬一帶勸捐五年三月彭嘉春報捐雙月府經歴加五品銜並爲其母捐請四品封典共議損銀五百另四兩當交過銀三百兩因無四品執照將八品封照洗刷改塡四品並將用剩破照塡成五品升銜一併交給彭嘉春收執後經彭嘉春查明照係挖補控縣稟奉批飭提省審辦查張人綱奉委勸捐任意挖補填寫難保别無假照撞騙情事再三研詰供詞支離顯係恃符狡展詳請叅革審辦等情前來相應請旨將湖南候補知縣張人綱即行革職以便飭府確訊究辦除咨湖南撫臣外理今附片具奏伏乞聖鑒訓示謹奏軍機大臣奉旨着照所請吏部知道欽此○○丁寳楨片再本任華陽縣知縣顧懷壬任内未完交代銀二千一百九十三兩一錢四分八厘二毫經臣彚案奏明請旨將該員摘去頂戴勒限兩月完繳在案兹據布政使鹿傳霖詳該員顧懷壬已將欠交銀兩依限如數完繳並無蒂欠尚知愧奮詳請開復等情前來合無仰懇天恩將顧懷壬原叅摘頂之案勅部查銷出自鴻慈除咨部外理合附片陳明伏乞聖鑒訓示謹奏軍機大臣奉旨着照所請該部知道欽此○○崇綺片再查奉省前於光緒二年十一月由神機營奏調教習副都統銜叅領祥順等二十三員名教練各隊嗣於七年七月經調任將軍岐元將教習祥順等遣徹回京仍留教習常年巴彦春春明巴彦泰英林德壽海泉成全穆克登額北凱等十員名在奉教練各隊奏准在案今該教習常年等教練各隊俱已成就自應遣撤回營照章各給一個半月口糧俾作川資至常年等十員名在奉教練隊伍多年始終勤奮　無微勞足錄請由該管營酌量從優鼓勵各以應升之缺升用以昭激勸理合附片具陳伏乞聖鑒謹奏軍機大臣奉旨知道了欽此○○劉錦棠片再關隴肅淸案内經大學士前任陜甘督臣左宗棠列保之補用守備查春華請免補守備以都司儘先補用奉旨允准欽遵在案兹據總理行營營務處統領老湘右軍陜西題奏道羅長祜禀稱該員查春華於攻拔古牧地堅巢克復烏魯木齊迪化州等城隨摺案内誤以補用遊擊開作底銜請免補遊擊以叅將儘先補用並請賞加副將銜嗣於攻克逹圾城及托克遜堅巢並會克吐魯番等城隨摺案内由副將銜補用叅將請以副將遇缺推補克復西四城新疆肅淸隨摺案内由推補副將請免補副將以總兵交軍機處記名遇有總兵缺出請旨簡放並請賞給赳勇巴圖魯名號光緒五年賊　紏衆犯邊官車追剿獲勝隨摺案内由總兵請交軍機處記名遇有提督總兵缺出儘先題奏均奉諭旨允准欽遵各在案惟查攻拔古牧地一案該員以補用都司誤開作補用遊擊懇以題奏提督仍攺爲記名總兵將提督一級抵補遊擊一級禀請附片奏明更正前來查該員自從軍　關以來迭克各城打俠奮勇尤爲出力合無仰懇天恩俯准將查春華於攻拔古牧地一案攺爲免補都司以遊擊儘先補用攻克逹圾城一案改爲免補遊擊以叅將儘先補用仍加副將銜新疆肅清一案改爲免補叅將以副將遇缺推補仍給赳勇巴圖魯名號賊首糾衆犯邊官軍追剿獲勝一案攺爲免補副將以總兵交軍機處記名遇有總兵缺出儘先題奏飭部逐層更正註册以昭核實而示獎勵出自逾格鴻施謹附片具陳伏乞聖鑒訓示施行謹奏軍機大臣奉旨覽欽此○○劉錦棠片再蕩平金積堡賊巢寜靈肅淸戰功案内經前任陜甘督臣左宗棠列保之藍翎拔補把總李占請免補把總以千總儘先拔補並加守備銜換花翎於同治十年十月初三日奉旨允准欽遵在案查李占元原名占先彚保單内誤繕占元應請更正又新疆南北兩路一舉蕩平戰功案内列保之選用同知吳超然請以知府分省歸候補班前儘先補用查該員底銜係同知銜分省歸軍功候補班前先補用並賞加知府銜又同案列保之廪生羅延慶請以縣丞分省遇缺卽補查該員曾由廪生於攻克瑪納斯南城戰功案内巳保訓導歸部不論雙單日遇缺卽選並戴藍翎光緒五年七月初一日奉旨允准此次應請將底銜改爲藍翎不論雙單月遇缺卽選訓導羅延慶攺請免選訓導以教諭歸部不論雙單月儘先選用又同案列保之附生武緯請以從九品分省補用查武緯實係文童彚保案内誤作附生應請攺由文童以未入流分省儘先補用又同案列保之四品頂戴員外郎銜候選主事唐化成請賞給四品封典於光緒六年正月三十日奉旨允准嗣准吏部咨查唐化成係屬京官應按照本職加級另行奏明請獎等因兹改請賞給五品封典據各該員禀請奏明攺獎更正前來臣覆查無異合無仰懇天恩飭部核准分别註册以示獎勵而昭核實除咨部查照外謹附片具奏伏乞聖鑒訓示施行謹奏軍機大臣奉旨該部議奏欽此○○崇綺片再光緒七年正月間前任將軍岐元等奏調吉林佐領慶廉記名防禦富清驍騎校富倫常山來奉差遣富倫巳于上年閏七月間請假回吉現據慶廉常山富淸亦均禀請回吉當差當經照准遣撒並發給該員等一個月薪水俾作川資又上年六月間奏留押解洋砲委員吳明鑲杜濬魁廉誠等隨營差委杜濬魁廉誠先後禀請回籍現值餉需不敷之際並將該委員吳明鑲及隨同押解砲位之守俻朱明新王新柏一併遣撒分别發給薪水以示體恤所有遣撤差委各員緣由理合附陳伏乞聖鑒謹奏軍機大臣奉旨知道了欽此○○岑毓英片再案准部咨閩省囚犯所需棉衣等項准其在　自理贖鍰銀内動銷如有不敷卽動存公銀兩支給等因歴經遵辦在案兹據署按察使葉永元會同署布政使張夢元詳稱光緒六年分司監及内地九府二州册報共給過囚犯棉衣等項銀三百兩零六錢並無收有自理贖鍰應於耗羡存公項下支給等由請奏前來臣覆加查核尚無浮冐除咨部外謹附片陳明伏乞聖鑒謹奏軍機大臣奉旨知道了欽此 
 
 

Page 10

 
 
[光緒八年四月三十日京報全錄]  
　　宫門抄○發抄旨三道○上諭一道錄前○浙撫陳奏甄别各員請分别降革摺○又奏漕船全數兌竣放洋摺○閩撫岑奏請再展停分發摺○浙撫陳奏大員在籍病故片○又奏請　表片○閩撫岑奏請開復　擊原官片○晉撫張奏爲調署州縣夾片○將軍金奏章京期滿回京夾片○四月三十日吏部翰林院鑲紅旗值日無引見○六額駙續假十日○倉場奏漕船五日回空○召見軍機○發抄銘安等奏盜匪結夥闖獄立時拿獲正法並審明疏防官兵請照例免罪奉旨刑部議奏片併發欽此○又監禁人犯姜公善等帮同堵禦立將盜匪趙枕訕等拿獲請量子末减奉旨覽欽此○又降調之已保都統銜記名副都統五常堡協領雙壽可否將原保都統銜記名簡放副都統註册奉旨着照所請兵部知道欽此○○浙江巡撫臣陳士杰跪奏爲甄别庸劣各員請旨分别革職改降以肅官方恭摺仰祈聖鑒事竊維政治之得失視乎官吏之賢否故欲安民宜先察吏臣到浙以來督同藩臬兩司將所屬各員細心考核察能稱職克守官箴者固多而庸劣不職知知自愛者亦復不少兹查有候補同知祝師紳心地不明嗜利忘義義烏縣知縣盧璲采嗜好甚深公事疲玩泰順縣知縣袁績慶辦事糊塗操守平常新昌縣知縣劉庭芬聽斷偏執不洽輿情臨安縣知縣孫　仁性情狡猾徇利多偏前署孝豐縣事候補知縣吳鑾聽斷草率任性妄爲烏程縣教諭孫惟溶𣉟好已深聲名復劣安吉縣教諭沈祖同嗜利糊塗干預公事秀水縣知縣黄兆槐靑田縣知縣陳樹庭均才具平庸學問尚優海寜州知州楊春池天台縣知縣李觀璧均才力不及以上十二員未便稍辠姑容據藩臬兩司會詳揭叅前來相應請旨將祝師紳盧璲采袁績慶劉庭芬孫維仁吳鑾孫惟溶沈祖同一併革職黄兆槐陳樹庭均改教諭歸部銓選楊春池李觀璧均以府經歴留淅降補所遺義烏泰順新昌臨安秀水靑田海寜天台各州縣員缺浙江現有應補人員應請扣留外補除仍隨時察看遇有不職之員再行叅劾外所有特叅庸劣各員謹會同閩浙總督臣何璟恭摺具奏伏乞皇太后皇上聖鑒訓示謹奏奉旨已錄○○浙江巡撫臣陳士杰跪奏爲恭報海運僧船全數兌竣放洋恭摺仰祈聖鑒事竊照浙省光緒八年起運七年分漕白交倉正耗等米五十二萬三千四百餘石已據糧道詳報頭批米二十萬一千三百餘石於二月初四日放洋業經奏報在案又截至二月二十六日將二批米一十八萬二百餘石内輪船裝運米七萬九千三百餘石商船裝運米一十萬八百餘石配船四十隻陸續開放今於三月十六日將三批掃數米一十四萬一千八百餘石内輪船裝運米六萬四千九百餘石商船裝運米七萬六千八百餘石配船三十三隻陸續開至崇明十滧地方候風放洋赴津交缷總共正耗米五十二萬三千四百餘石分裝輪船商船全數起運據滬局委員禀報前來臣覆查無異除咨飭沿海水師實力迎護外合將本届海運漕船全數兌竣放洋日期恭摺循例由驛具奏伏乞皇太后皇上聖鑒謹奏軍機大臣奉旨知道了欽此　○福建巡撫臣岑毓英跪奏爲閩省需次人員仍形擁擠懇恩再停分發二年以崇銓政而疏仕途恭摺仰祈聖鑒事竊閩省前因候補試用道府以至未入流曁鹽大使等官較之額缺多逾數倍補署無斯差委亦難遍及前經督臣何璟援案奏請將捐納勞績兩班停止分發三年以冀逐漸疏通旋准吏部議覆應自光緒七年四月十五日奏明奉旨之日起准暫停止分發二年轉行遵照去後兹查自停分發以從各班人員已補實缺　續報事故離省者雖有數十員而各項指捐人員乘將停未停之際爭先禀到以及丁憂服滿起復囘省各員陸續到閩殆無虚月按數乘除所减無幾各班仍形擁擠臣前奏請考試各官分别去取以淸仕途轉瞬停發年限届滿若仍照常分發各項人員自必紛至沓來人員愈衆更覺整頓爲難合無仰懇聖恩俯准將捐納勞績道府以至未入流曁鹽大使等官指分保留候補試用人員自本年四月十五日一年限滿之日起再停分發二年俟限滿稍得疏通再請循舊分發具已指捐保留尚未驗放驗看到省者一律停止至各項正途例應掣籖人員仍請照常辦理以示區别俾在省各員補署可期差委易及自必益加磨濯於吏治民生均有裨益據署藩司張夢元署臬司葉永元鹽法道翁學本會詳前來除咨部查照外臣謹會同閩浙總督臣何璟恭摺具陳伏乞皇太后皇上聖鑒謹奏軍機大臣奉旨吏部議奏欽此○○陳士杰片再前内閣學士兼禮部侍郎銜李品芳係浙江東陽縣人由翰林洊升内閣學士道光二十三年丁憂回籍服闋告養嗣因足疾未痊乞假在籍前於光緒五年重遇鹿鳴欽奉上諭賞給頭品頂戴欽遵在案今於光緒七年十一月十三日病故據藩司德馨轉據東陽縣詳報前來除咨行外理合附片具奏伏乞聖鑒謹奏車機大臣奉旨知道了欽此○○陳士杰片再據候補道馬駟良等禀稱同鄉現存節婦朶曰氏雲南昆明縣人係師宗縣教諭白文溶之女儒生朶履中之妻浙江卽用知縣朶如正之母年十九歲歸履中爲室姑已先殁事衰翁以孝聞道光十七年履中身故氏年三十歲經營殮塟教子成名現年七十五歲計守節四十五年又巳故節婦朶劉氏係處士劉灝之女卽朶白氏之媳又童朶如璋之妻如璋身故氏年二十一歲孝事孀姑歴久不懈殁年四十二歲計守節二十一年又據永康縣知縣趙德漳詳稱同鄉江西安福縣烈女李班姑係浙江補用巡檢李鈺之女幼字本籍儒童王敏生爲室尚未過門隨父差次事母至孝光緒六年夏間聞知王敏生在籍病故該烈女卽絶粒以殉時年一十八歲職等誼屬同鄉見聞較確未忍聽其湮没各具事實册結援案請奏前來臣查節婦朶白氏朶劉氏一門苦節兩代全貞同堅金石之心各勵冰霜之志烈女李班姑事親至孝賦命奇窮旣嫻女誡於閨中願補婦功於地下均符年例宜沐旌揚合無仰懇天恩俯准旌表以彰節烈而維風化除將册結咨部查照外謹會同閩浙總督臣何璟浙江學政臣張澐卿附片具奏伏乞聖鑒訓示謹奏軍機大臣奉旨均着准其旌表禮部知道欽此○○岑毓英片再已革前署艋舺營守備留閩儘先補用遊擊李仰山因欠放兵餉致該營兵丁于光緒二年間乘前撫臣丁日昌經過艋舺時欄輿喊控經前撫臣丁日昌奏叅革職提訊在案兹據台灣道劉璈詳稱查得該營兵餉係前故守備朱拔高虧空未發並非該革員任内所欠實屬因人連累嗣後此項欠餉復由該革員代借墊放清楚情尚可原並查訪該革員在任時操防緝捕均屬認眞其才亦堪造就請開復原官仍留原省補用等情具詳前來臣查革員李仰山前署艋舺營守備任内被兵喊控欠發兵餉旣經由道查明係屬因人連累情有可原可否仰懇天恩將已革前署艋舺營守備留閩儘先補用遊擊李仰山開復原官仍留原省補用之處出自逾格鴻施除咨部外臣謹會同福州將軍臣穆　善閩浙總督臣何璟附片具陳伏乞聖鑒訓示謹奏軍機大臣奉旨照着照所請兵部知道欽此○○張之洞片再吉州知州一缺地居萬山之中著名磽确土客雜處光緒三四等年迭遭大祲户口逃亡過半一時難以復業維時署該州之武鄉縣知縣吳葵之查辦荒地草率不清以致現多棘手應將武鄉縣知縣吳葵之仍調署吉州知州印務責令該員再行核實淸理以觀後効所遺武鄉縣知縣一缺卽以吉州知州陳寳楨調署各專責成由藩臬兩司會詳前來除分飭遵照外理合附陳伏乞聖鑒謹奏軍機大臣奉旨知道了欽此○○金順片再奴才前據伊犁粮餉章京覺羅鍚昌禀稱竊章京前由刑部筆帖式緣事革職後于同治元年查辦廢員經軍機大臣揀送奉旨給與九品筆帖式職銜發往伊犁頂補糧餉章京由部給發執照卽令赴任嗣行抵庫爾喀喇烏蘇軍營伊犁尚未收復無任可到曾禀請伊犁將軍金順咨明以光緒三年十二月十八日在軍營繳銷執照之日作爲到任日期　案今扣至光緒六年十二月十八日止三年期滿理合禀請給咨回京赴部帶領引見等情據此伏查奴才前于光緒六年五月初一日附片具奏該員于克復烏魯木齊各城案内曾經改擬以九品筆帖式不論雙單月五缺後選用准戴藍翎又於克復瑪納斯南城案内請免選筆帖式以主事簽分六部儘先前選用並如員外郎銜嗣于精河打仗出力案内請免選主事以員外郎遇缺儘先前卽選並換花翎等因奉旨錫昌着俟送部引見再降諭旨欽此欽遵各在案兹該員三年期滿照例給咨回京赴部帶領引見以符定制謹附片陳明伏乞聖鑒謹奏軍機大臣奉旨吏部知道欽此 
 
 

Page 11

 
 
[光緒八年五月初一日京報全錄]  
　　宫門抄○諭旨三道錄前○發抄旨四道○浙撫陳奏請展停分發摺○閩督何奏爲臬司給咨北上片○學政張奏科試完竣摺○江督左奏揀員另補都司摺○通政使嵩奏爲請旨查辦摺○將軍岐奏爲副都統丁憂回旗穿孝摺○將軍金奏請飭部核准註册片○五月初一日户部通政司詹事府正藍旗值日無引見○禮王等盤查三庫覆命○前任廣東巡撫張兆棟服滿請安○内閣奏泒驗放之王大臣泒出怡王瑞聯邵亨豫許庚身○兵部奏泒查齋之大臣派出謨公尚宗瑞明魁符珍長春富勒渾泰瑞聯岳林○吏部呈進月官卷○召見軍機張兆棟○發抄崇綺等奏懷仁令章樾與懷德令張雲祥對調奉旨吏部議奏欽此○譚鍾麟奏秦州營守備余興魁等調補下馬關守備等缺奉旨兵部議奏欽此○又儘先都司李元成借補凉州右營守備奉旨兵部議奏欽此○又儘先都司石雲程借補鐵爐川營守備奉旨兵部議奏欽此○○浙江巡撫臣陳士杰跪奏爲浙省地方鹽務候補試用人員壅滯實甚懇恩勅部一併停止分發三年以冀疏通恭摺仰祈聖鑒事竊據布政使德馨詳稱浙省前因仕途擁擠奏准暫停分發一年自光緒四年十月十五日奉旨之日起扣全五年十月業已期滿此後指分浙省者紛至沓來計六七兩年中新增幾及三百員壅滯更甚推原其故蓋因浙省停分期滿正值别省續停分發其已捐他省而改發浙江者不一而足現查道員二十三員知府六十餘員同通州縣幾及五百人佐雜則一千有奇統計在省人數已有一千六百餘員除其中有差缺者十不得二兹復有加無已以盈千累百之人閒居省城困苦情形旣覺可惻而營求怨謗亦所不免且積累過深一旦得有差缺尤恐未能廉隅自飭於吏治實多妨碍熟籌疏通之方惟有自停分發絶其源庶可清其流前僅停止一年爲時甚暫旋停旋開於事尚無大補查從前不准多停者爲其有碍捐務故各省奏請祗准一年今捐例已停無所窒碍似可多停數年以冀逐漸疏通應請以三年爲期限滿自行分發以免日增日益靡所底止於澄叙官方不無裨益等情又據鹽運使惠年詳稱兩浙鹽務額缺運判經歴庫官以及各項大使統計祗四十缺今分發到省者已有一百七十餘員頗形壅滯擬請援照地方人員之例停止分發三年俾得疏通等情前來臣查該司等所詳委緣實情合無仰懇天恩俯准勅部將捐納指省勞績保留及捐納勞績簽掣省分道府以至未入流並鹽屬運副運判大使各項候補試用人員一併停止分發浙江俟三年期滿再行照舊辦理其進士卽用拔貢優貢錄用人員以及俸滿教職期滿教習孝廉方正截取進士舉人並京員截取等項由部統掣各省者仍請照常配簽掣分非由部掣簽捐納保舉指分浙江者雖前項各班亦請停止是否有當理合會同閩浙總督臣何璟恭摺具奏伏乞皇太后皇上聖鑒飭部核覆施行謹奏軍機大臣奉旨吏部議奏欽此○○何璟等片再署福建臬司本任督糧道葉永元於光緒六年分大計案内保洊卓異又糧道任内歴俸已滿八年均應晉京引見兹據藩司張夢元詳請出具考語給咨北上臣等查該道年健才優辦事明敏於刑名洋務均甚熟悉除給咨赴部聽候帶領引見外謹合詞附片具陳伏乞聖鑒謹奏車機大臣奉旨知道了欽此○○浙江學政臣張澐卿跪奏爲浙省科試完竣恭摺仰祈聖鑒事竊照浙江上年歲試完竣接辦科考業將考過九府情形專摺具奏在案光緒八年正月初六日奉旨知道了欽此臣於開篆後起程出省先赴衢州次鹽嚴郡愼密關防悉心校閱兹已一律竣事兩府文風衢州爲優嚴州次之地方則山多田少息養垂二十年情形尚難復舊生員科試人不加多童生仍有不能滿額之處臣每值正塲督飭廪保認眞稽查於兩府盤獲槍冐各一名先後交該提調官照例懲辦覆試嚴州童生時查出筆跡不符者一名扣除另補士風本尚樸厚加之整飭自不敢復蹈前轍發落生童必勉以學期有用勵志潛修以仰副聖主取士遴才之至意至生監錄遺優生會考各事宜循照向章次第辦理臣經過地方春雨霑足東作方興民情安謐堪慰宸厪所有微臣按試浙江科考完竣現已旋省緣由理合繕摺其呈伏乞皇太后皇上聖鑒謹奏軍機大臣奉旨知道了欽此○○太子太保大學士兩江總督二等恪靖侯加一等輕車都尉臣左宗棠跪奏爲陡路都司員缺揀員另補恭摺仰祈聖鑒事竊查接管卷内安徽都司員缺經前督臣劉坤一以游擊儘先都司許和生請補旋准部咨以周象臣馬雲龍龔茂洪易得勝四員均經改獎俟補都司後以遞保升階儘先補用應仍歸都司班序補名次係在許和生之前是否於此缺不宜應令覆奏到日再行核辦等因自應於該四員中另揀請補　龔茂洪現已因病請假囘籍周象臣已調補提標後營守備實缺易得勝現在標候補而於此缺人地均不甚相宜未便遷就請補惟查有副將銜叅將儘先都司馬雲龍年四十二歲江南金匱縣人在籍隨同辦團積功若保藍翎儘先千總續於克復嘉常等府　保案内同治三年九月十五日奉上諭千總馬雲龍着以守備儘先補用並賞換花翎欽此又於蘇車分援浙皖閩三省迭克湖州長興等城案内五年八月二十九日奉上諭守備馬雲龍着以都司儘先補用並加遊擊銜欽此七年八月問投入督標中營候補是年是月于任賴捻股肅清案内奉上諭馬雲龍看免補都司以遊擊儘先補用並加叅將銜欽此續奉　知于剿平西捻案内彚保九年四月初二日奉上諭馬雲龍著以叅將仍留原省儘先補用並賞加副將銜欽此嗣奉部議改爲俟補都司後再以叅將仍留原省儘先補用並加副將銜等因親老乏人侍奉光緒六年十月間攺發提標中營候補臣查該員年力强壯人亦安詳並遵照新章查明前在他省並無叅革矇保情弊堪以請補是缺合無仰懇天恩俯念員缺緊要准以馬雲龍補授安慶營都司員缺於營伍地方均有裨益如蒙俞允俟部覆至日再行給咨送部引見恭候欽定除將該員履歴切結咨部查核外謹會同安徽巡撫臣裕祿恭摺覆陳伏乞皇太后皇上聖鑒訓示冉前摺内聲叙業經過遊擊班之趙勝文武鳳翔單有德楊萬泰土化詳圧友仁六員應俟飭取過班履歴到日再行送部註册合併聲明謹奏軍機大臣奉旨兵部議奏欽此○○通政使司叅議奴才宗室嵩溥跪奏爲隠匿逆倫重案請旨嚴飭查辦以肅官方而重民命仰祈聖鑒事竊奴才風問順天府豐潤縣所屬孫唐　莊民人孫世才酗酒迷心持刀將伊親父孫宗德砍傷斃命伊胞兄孫世有間聲往救亦被伊戳傷殞命當經隣佑地保人等報縣請驗該縣知縣吳積銞希圖規避處分並不悉心檢騐勒令鄰佑地保私行和息具結完案等情奴才聞之不勝註異伏思國家愼重刑名凡屬案情重大無不按法懲冶以肅倫紀而正人心該縣職司民牧遇有逆倫重案宜如何愼重以期無枉無縱乃因規避處分任令梟獍之徒倖逃顯戮道路傳播竟有殺父不抵命等語實於人心風俗大有關係况近在畿輔有此舞弊劣員未便姑容奴才聽聞旣確不敢壅於上聞相應請旨飭下順天府府尹確切查明按律懲辦以整紀綱而警效尤奴才爲整飭官方愼重民命起見是否有當伏祈皇太后皇上聖鑒謹奏奉旨已錄○○奴才岐元跪奏爲副都統現丁父憂請假回旗治喪穿孝恭摺仰祈聖鑒事竊照光緒八年三月初三日准黑龍江將軍定安咨開兵司案呈鑲白旗依鏗額佐領下現任成都副都統托克湍之父食半俸恩騎尉巴通阿現年　十九歲於本年正月初七日因病身故等情咨行前來除據情轉咨副都統托克湍知照外伏查該副都統於光緒六年九月到任上年曾經署理成都將軍舉凡旗務邊防辦理均臻妥恊兹因親父巴通阿在旗病故該副都統應照例除去往返程途日期請假百日回旗治喪穿孝該副都統任内應辦事務現由奴才暫行兼理所有成都副都統托克湍現丁父憂請假回旗治喪穿孝緣由理合恭摺具奏伏乞皇太后皇上聖鑒謹奏軍機大臣奉旨知道了欽此○○金順片再五品銜選用中書科中書王懿棨前經奴才於克復瑪納斯南城案内保以本班歸部卽選並戴花翎繼於西北兩路肅淸案内兩次改獎知州知縣花翎均經吏部議駁核與定草不符應與所請之花翎一併另核奏明請獎等因前來正在核辦閒又准咨稱嗣後凡滿漢京職在外省出力曁出使外洋著有勞績應保官階班次者如本職並無外官應升之階卽按依品級考所載次序以該員對品在前一項之外官作爲該員現在官階分别異常尋常勞績均仍照定章保獎等因具奏奉旨依議欽此恭錄咨行到營自應欽遵辦理伏查中書科中書係從七品京職其對品在前一項之外官卽係正七品正七品外官僅有知縣按察司經歴兩項前保知縣業經議駁祗有按察司經歴爲該員可保之階查該員屢次打仗力斬悍逆洵屬異常勞績合無仰懇天恩准將五品銜選用中書科中書王懿棨免補本班以按察司經歴歸部不論雙單月遇缺儘先前卽選並賞戴花翎勅部核准註册出自高厚鴻慈謹附片具奏請旨軍機大臣奉旨吏部議奏欽此 
 [ 
 
 

Page 12

 
 
   
 
