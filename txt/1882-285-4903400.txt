# 1882 - 285 - 4903400

 

Page 1

 
 
[訪購淵鑑類函] [  申報館主啓]  
　　啓者本舘現欲購淵鑑類函一部務須殿版初印更須潔白棉　如藏書家有此書可讓祈先將樣本寄示或託友交來面與議價均可此布 
[今昔海防異勢論]  
　　前代海防之制止爲備倭而設故於沿海府縣置衛所等兵而以都指揮使領之層層布置巳覺其密而有明一代倭雖時出宼擾終無大患胡宗憲俞大猷戚繼光諸公偉然人傑得以成平倭之功固其規畫之善而亦未始非時勢使然也蓋當時日本國欲卽云强悍而從來不與他國搆兵惟高麗爲其世仇然弱小不振同處東海之上所謂封疆之削何　蔑有而終未聞高麗受其大創則日本之國勢亦可知矣况乎中國之大而謂其有狡逞之思耶平秀吉者薩峒摩之　人也其沿海鈔掠乃日本之盜而旁擾於中國者是時日本未與中國通商如今日之聯合故秀吉屢宼而日之明廷　禁也且亦勢所難禁耳觀於近時薩峒摩人猶有不靖而煩日廷之興討者三百餘年其土人之飄掠爲生巳成習俗而風氣桀驁幾於朝命不行則亦何怪當日之亂爲日廷所不能防制耶然秀吉初無大志沿海一帶被其搶焚迨中朝中師而巳擾及他口出没無常去來不定防不勝防故中國之民時時憂之緣明以前海防之制未立乘虚黿襲視欺豆　焚掠儼然大宼耳後經衛所設齊處處有備始不敢如前猖獗而秀吉旋死薩峒摩之黨亦衰倭患於是遂巳若以今日海防之勢與前事相衡則難易判然而胡戚諸公之所爲者殆不能收效矣夫同是海防也前爲倭宼今卽不止倭宼而沿海之布置何嘗不可用其成法耶不知輪船之制車興於百年間往來之國旣多且强千百倍於明之委矣互巿之局卽無中變而邊防不可一日廢且猶有强大之國意不專於通商而欲陸則陸欲海卽海者而謂海防可不亟籌乎泰西諸國並列同盟其俗簡練軍實海中尤切於陸路商船出入之地有兵船游奕以爲保衛之具商貨屯集之所更有兵船駐泊以爲鎮撫之資是今日之大勢海防之軍有事則用以敵愾而無事則藉以壯商旅之色示國家之威也中國近於商務日事整頓充地力之所出與人事之所增數十年後不難直追歐洲諸國而駕而上之將來輪帆所至無間四洲商旅往來輒成都巿苟無兵船以爲游奕駐泊之用則商人何所恃乎故不特爲禦侮計而始重海防也譬如以前代之法行之某郡設衛幾設所幾某口置船若干用兵若干以爲此海防也昔日以之成大功豈今日不能收大效而不知衛所之兵與船可以待倭之來而擊之者苟倭不來而徒見其無用也要之今日之海防不在能守口而在能出洋前明之都指揮使領守備幾員千總幾員把總幾員者固無論巳就令船皆火輪鐵甲器皆洋鎗水雷而僅之能守隘口使敵不輕入仍未盡今日海防之用也蓋今日之海防固非於無事時備有事之用而實時時可資其用者也國家之大勢視通商爲强弱民間之生計視通商爲盈虚但使商務足駕諸國之上財用之源日出不窮四洲之上皆視我爲旣富且强之國卽有不敢輕量之意而自無妄生覬觎之心外患不興則内地雖有伏莽如癬疥之疾耳從此太平之業可以千百世矣故曰海防以衛通商也治亂之機興衰之故將以商務爲樞紐焉此古今之一變局也目前海防之策次第施行南北洋大臣主之而沿海各省督撫輔之其事理之未盡者又合羣策羣力以成之鄙儒不識時務輒以前明成怯詹詹焉言海防之制此枘鑿之勢也而試策命題以東南濵海多士瑋異之材朝經暮史之餘或亦講求有用之學而熟於海疆形勢　抒所見以立言顧其所問者仍不過爲前明備倭之策則雖滿紙敷陳曾何補於實事哉 
[埃事電報]  
　　本月初二日倫敦發來電報言埃及湯打地方近日又有擾亂之勢搜獲私藏軍械不少云又言阿拉比就獲之後例應訊鞫阿拉比擬延請英國狀師爲之剖辨而埃王不准所請現在英國留駐之兵均歸將軍愛立生管轄矣 
[東報雜錄]  
　　日本報言前者日本有霍亂之症極爲利害現在時交冬令此症巳覺漸減乃近日復出一症日本謂之格革此症亦復兇險有某處人都患此病者綜計有三萬人殆亦秋瘟之類也又言日本某處有墳一區係二百年前之物墳旁有一極大古松前日因遇暴風突被吹倒有人見樹身裂成一縫中則空洞而該處人仍欲將其樹扶而築之正在動手之時忽樹中竄也白蛇一條約長七尺許衆人見之驚駭四散及歸家後各患大病迄今未愈是亦可異之事也又云近來日本扒手頗多皆係衣服都麗與官商無異在神户至横濵往來輪船中混充搭客藉此扒竊客人物件行路者尚其慎防之哉又言該處者米業公所爲米業中人相聚議事之所其實則多係妙手空空與中國錢業中之空盤無異近爲官憲所訪聞於某日派巡捕百人伏於該公所左近俄而有一百三十人至公所議盤巡捕等出其不意掩入公所盡數拘獲解官訊鞫内止兩人實係正經作贸易者其餘則皆係賣空之流故現在尚须按律懲辦也 
[琿春近聞]  
　　琿春西人來信言該處有日本商人開行在彼近來忽然倒閉計虧空銀二萬七千羅卜緣有俄官在該行定購磚塊立有合同約期交貨至期而無貨可交因此閉歇刻下俄官將該行噐具等件拍賣約僅值五千羅卜所欠尚鉅故現在該處各商人皆以日本人爲欺而不肯見信也又云琿春近來街道皆經修整較從前殊覺寛坦天氣亦晴多雨少邇日秋高氣爽出游者愈覺適意前者該處常有命盜等案時見行刑現在則亦無之惟某日有某醫生不知何故忽然自盡聞者頗懹疑懼也 
[招致律師]  
　　粤人伍君秩庸向爲大狀師前經香港總惄邀入議院兹聞總理衙門亦問其名延之來京在總理衙門辦事伍君巳許之矣按伍君熟諳洋務於西國律例尤爲諳練總理衙門得此譬助於通商謂事必大有裨益也 
[聘請礦師]  
　　字林報言近來中國安徽省礦地甚多經開辦刻下又聘請德國某礦師前赴該處詳細察　某礦出某物以便隨時開倸也 
[北京近事]  
　　北京西人來信云英國水師提督抵京之日西國各公使咸往拜會並邀請宴樂是晚極形勢閙提督於二十年前曾經到過北京今次復來盖不勝今昔之感云 
[叢禁惡習]  
　　滬上有所謂台基者引誘良家婦女攺名失節最堪痛恨曾經官府嚴行懲禁類多陽奉隂違尚 
 
 

Page 2

 
 
謂租界則然耳不料清江地言鴿籠之害真是異曲同工蓋　稱婦女之沿街賣俏者曰放鵓鴿而巢有故雄不能引歸此翼於是弋利者代謀一枝以爲和鳴之所名曰鴿籠草屋三兩間内設床榻俾效于飛其卑小穢惡較之海上台基一則鋪陳耀目香巢依玳瑁之樑一則傀儡登塲陋室等蝸牛之角固烏而不如人也遠甚然爲害則初無人禽之判目蹤跡詭密頗不易除目下清河楊邑尊洞燭其奸巳嚴加查辦如地保四隣知情容隱者查明同罪經此雷厲風行諸人皆有覆巢之戒將見野鴛戢翼免致鴆毒害人矣 
[席珍待聘]  
　　揚州梅花書院自晏同甫先生捐館後巳聘周子愉先生暫攝館務風聞徐仁山觀察巳力薦方子箴先生爲該書院山長又聞有三先達二在鎮江一在儀徵皆退居林下者亦可膺講席之選然主善爲師大憲固自有權衡也 
[訛言未確]  
　　昨接楊友來信言該處訛傳押銅板船之總辦張觀察於八月念三日丑時疾終舟次是以揚州府程太尊巳發電音禀達上憲矣或云觀察暈絶二次尚未氣絶傳說紛紛姑照錄所聞云爾 
[捐廉修墓]  
　　宋先賢周濓溪先生墓在九江府城東關外譚家坂岳武穆太夫人墓在府治西關外沙河歴朝以來皆派地方官春秋祭祀但深山窮谷中每有牧豎樵童踐踏其上非所以示桑梓之敬恭表名賢之邱壟也彭雪琴宫保往來長江目擊心傷命湖口鎮丁軍門邀同水師各營官捐廉修葺他若九江鎮軍九江關道及府縣各官均捐廉襄事刻下丨軍門巳泒兩哨員弁督率工匠修理圍墻約三里許青石打脚火磚蓋面高約二丈餘并於墓前葺修祠宇規模宏敞從此廟貌千秋豐碑十丈隴岡表上可識姓名柳季墓旁永無樵採矣 
[武塲赴考]  
　　江南武闈考試闈考試例在城北之小營平時地偏於北頗形寂寥今届大比之期武生殷實者巳陸續而至賃房覓寓頗不乏人故凡武生所應用之弓馬等店巳紛紛開張卽如各色考舖除書坊筆墨店外均由貢院遷移赴彼東牌樓漸覺冷清而洪武街日形熱閙矣 
[謄錄出闈]  
　　上月念八日江南謄錄生出闈云今科卷子謄寫其爲認真稍有草率内監試卽發回再謄盖監臨早有示諭不准苟且以誤人功名然謄錄生並無怨言者以監臨寛厚待人心之怕感手遂忘其勞焉聞說頭塲於辛工飲食外每名各給錢五百文弍塲三百塲二百此項皆監臨捐廉賞給是以受惠者皆歡欣而頌德也 
[整頓水利]  
　　湖北沔陽地方今夏因堤工閙事彭中彭中丞調兵前往彈壓擒拿首犯就地正法事巳平定卽將大隊撤回催酌留砲船旱隊一二成以資防守聞中丞現擬奏請在該處建閘築壩疏濬舊河一画調能員李芊生刺史爲沔陽州牧以便佈置一切節前懸牌大約闈差銷後卽可赴任又查得該處舊有河道可洩上流因年久淤塞成陸特委張藕芳司馬前往踏勘　勢情形聞估計開掘工費約需銀十四萬兩方足敷用想奏准後卽可開工興辦也 
[秋雨漲水]  
　　漢江水汎自秋初漸退至七月杪巳將退盡此時江水大約在三十尺左右而農家尚欠雨澤待至八月初九日甘霖大沛鄉愚慰望秋成可望嗣後十八日夜間風雨交至旣驟且狂江上船隻莫敢稍展帆櫓二十五至二十七復連日隂雨江汎大漲陡增二三尺念八日晴念九日仍雲翳蔽日西風速寒聞寒暑表巳在七十四五度矣 
[馬韁纚手]  
　　前晚六點鐘英租界老總會行門前停馬車一輛馬忽狂跳馬夫控勒不住而馬韁全纒於手臂不能解脫馬遂拖車及人而駛馬夫倒地車從身上碾過嗣經旁人將馬扣住始將馬夫救起送醫傷云 
[釣船走錨]  
　　昨日九點鐘時虹口公司碼頭有金陵製造局船兩艘載砲來滬停泊該碼頭將砲十餘尊並砲架砲車等件正在雇工起岸適浦中上流泊有金福順寍波釣船因走錨順流卸下致將该處木碼頭撞壞並將載砲之船梢碰幸砲船堅固未受大傷但釣船勢難退轉十餘人力撑無益乃出洋四十元急雇小火輪拖挽斯獲仍回故處也 
[講茶坍屋]  
　　本埠虹口鬥鷄場相近荒塲一片甚爲熱閙而所聚皆唱書花鼓及賭攤點心攤之類日夜不散前夜九點鐘時該荒塲中　 
有某甲誣稱某乙挖竊伊袋押票一時附甲者甚衆將乙拖扭共全第一樓茶館吃講茶該茶館之值堂者喝阻不住衆人擁上致將廂房樓一間擠坍壓傷數人幸皆不致殞命惟薙髮匠一人受傷最重該茶館主因人數太多不能細認祗將首先肇衅之一人混名千里鏡者扭送捕房管押再當解案訊辦云 
[賭棍被獲]  
　　前夜本埠襄虹橋堍有小賭檯正天摇攤被巡捕偵知往捉賭徒猝不及防被捕獲住一人並將賭具一併解入捕房云　 
[自縊續聞]  
　　昨報列學徒自縊一節兹悉浦東人徐炳生現在英租界二擺渡地方雲古齋表畵店習業縊死後卽經徐父本立趕來知照三圖地保向店主姚榮卿理論旋由地保及兩造親友調停令姚姓出炒一右二十元以作備　成殮舁柩回鄉之費事巳了結矣 
[奉憲提人]  
　　兩江總督兼南洋通商大臣左爵相訪得在滬營生之寍人某某以洋商出面包攬捐稅從中漁利等因札飭蘇松太道提解來轅候訊云云邵觀察查得此二人均住英租界地方轉札英會審員提解聞業由陳太守飭差往提矣 
[好善可風]  
　　棲流公所收養流民其章程佈置合宜早爲遠近所推許是以助捐者源不絶雖由該局司事實心行善足以感人亦滬上好養成風故從之者衆兹據該公所司事薛君狹函云徐雨之觀察又助捐洋一百四十元雲隱舘主人自願於八月起按月助捐洋五元巳將八月分之捐洋送交公所照收矣囑登本報以申謝悃 
[英界公堂瑣案]  
　　潮州人鄭阿良初到滬上在英租界福泰煙館帮工前夜鄭至東金隆里口某土店探親突有德仲堂妓館中男女傭人蜂擁而至將鄭扭打扯破衣服鄭測臺無頭緒旋被拖至茶館始知該傭婦人等因有人持石抛窗致碎玻璃爲此赶獲及鄭剖明其悮該傭等情願賠衣了事鄭謂無故遭毆必須理譣曲直嘵嘵不休傭人等乃　詞誣控捕房捕碩派捕拘鄭管押當夜由鄭之友人到捕房保出向該妓院理論龜鴇等自知情曲曾許服禮賠衣言明於昨農均投捕房乞免及往而時巳太遲捕房令鄭至公堂侯示至解訊時該俯婦王氏仍執前詞鄭則俯首無言陳太守隨判鄭荷枷半月王氏又代請免辦云巳調處明白鄭仍不語太守隨攺判押鄭七天以示薄懲觀審人知其事者莫不抱忿謂妓院之欺侮平人也然鄭始終不出一聲太守又安知下情乎○斂婦羅氏訴稱有坭水匠許渭生借住在家被竊去天青小呢皮馬褂及衫褲布疋等件報捕緝獲在許渭生身邊搜得原贓布疋餘贓不認送案　追許供另有人名阿金者竊取該氏家衣同往質錢四千又祗給我錢六百八十文阿金現巳不知去向陳太守問衣押何處許稱係阿金往押不知其處术守謂許渭生殊屬刁猾原贓己獲豈容抵飾隨判荷枷二月如交還贓件或交出　供之阿金當再從寛發落布交賅氏領去○輪船水手建人丁阿土與香港人徐阿心口角爭執徐竟持刀戳傷丁姓由捕送丁至同仁醫院醫傷拘徐解案由陳太守飭將徐押候受傷人投質再行訊斷等因巳列前報兹據丁投案聲稱被戳右肩左臂等四處傷巳痊愈奈因受傷醫治船巳放洋殊難度日徐供將他誤傷只求恩斷陳太守墮判罰徐洋十五元給償丁姓外再押三月以儆起案小刀三柄存毁○洪憩 
 
 

Page 3

 
 
堂控稱子名榮生年祇六歲被王秋華誘去價賣招尋無蹤現將王父王行開扭案請究王行開供兒子王秋華出外久不返家地不知其有無拐賣洪姓小孩之事陳太守飭王行開交保着將王秋華交出昨據洪自尋獲王秋華交捕解案洪則申訴前因王秋華供友人張姓拐得洪姓孩子同領至大東門外十六舖地方將孩價賣與廣東人周姓計價洋廿元祇分得洋三元陳太守謂王秋華旣巳供明孩在十六舖周姓家内飭卽押候備文送縣究辦諭洪自行投質王行開斥釋○妓女陸小寳禀稱前在法租界新街地方爲娼曾被王阿徐用馬口鐵罐暗藏火藥放火幸事未成訴捕拘王解送法公堂懲辦今移居英租界五福弄内詎王又來尋釁擲石毁窗由捕拘案請辦王則俯首無詞陳太守遂飭將王阿徐押候過堂笞責枷示以儆○日前新泰興洋東雇用細崽吳東生自請停歇及洋東查點箱籠失去第一號皮箱一只報捕查緝無着曾由薛捕頭請陳太守給諭向招商局各輪船樓尋昨日果將吳東生解案禀稱曾在江天輪船尋見該細崽并搜得洋東之舊布衣十餘件及洋酒一瓶銀洋五六十元尚少皮箱一只時辰表一只該洋人申訴前因并稱因妻亡無人經理以致箱籠缺少却不知内係何物至吳東生自幼充當細崽迄今巳有九年吳供起案舊衣係洋東遺棄者銀洋乃自巳工銀積存及向友人湊借回鄉之用並未行竊司副領事請將吳東生暫押再行細查起案之件先交洋人領去又據該行管事人上堂稱吳並未竊籍或者東家歸從外國來時遺在輪船抑外國未經常來事屬可疑殊難指實太守謂俟查明覆斷可也 
[考察彗星]  
　
　數日來屢測彗星見其仍在原處其度似留而光芒不减於前大抵彗星體質必借日光而成故近日則光度與形度俱增遠日則光度與形度俱减所謂晨見東則指西夕見西則指東也前者雲閻徐氏曾著高厚蒙求一書其言彗孛之星多在月輪天下去地最近故此彗始出之時其形甚低而其體甚大由於彗居最下一重也又地上清蒙之氣宛如水與玻璃最能變幻形體西書載清蒙之氣入夜爲多惟當晴明暗夜之時則清蒙之氣愈重而於水上爲尤多第不能障蔽人目而但能移易星體使之映小爲大升卑爲高故星座之出入每廣大於中天者職此故也此說見於秦文恭公蕙田五禮通考中非僕臆說也又隋書姜岌亦言地有游氣故參伐在下則其間疎在上則其間密古之所謂游氣卽今之所謂清蒙氣也故此彗於始出地平之時於曠野觀之其形加大者實由清蒙之氣變幻人目故也度其行度必需兩月而滅蓋此彗遲留不動必待去日躔甚遠然後斂光也或謂彗出東方東方必然有事余曰不然先儒柴紹炳有言天人感應之際甚微而事變如響未嘗不疾而速故春秋之世星孛東方不如宿度是時吳日敝兵竟爲越人所乘今彗雖出東方實加宿度故知應在楚豫而不在東方也八月十五之夜爲彗始見之日而南極老人黄明闊大旦見丙方與彗爭光與天官書所謂老人見治安者若合符契也刻下八月下旬太白典赤有光照見人影留於氐宿度内宋史天文志太白照見人影者歲豐戰勝又四更時鎮星黄大而明躔於昴宿歲星黄白而大作作有芒舍於觜參皆爲治世昇平之瑞年豐民樂之徵則雖攙槍示警終可遇災以興如周宣王之旱不爲災漢明帝之日食无咎也而或者猶謂天道遠人道　無與知也且說多有效有不效殊不知天人之際實相感通苟以談天者爲渺忽無徵則必流於王安石之天變不足畏矣昔張華爲兩晉名人見中台星坼以爲天道幽遠不如靜以待之未幾遂赤其族苻生見太白入井以爲太白入井自爲渴耳曷足怪乎遂成苻堅之謀此列彰彰較著載於史策者也他如晉文得位歲在實沈武王克商歲在鶉火裨竈以歲淫元柺害鳥帑而知周楚有咎梓慎以星見大火而决宋鄭必災五星聚井而漢祖以興太白經天而秦王有事上星集牛女而晉元王吳四星聚觜參而齊祖王魏景星見箕尾而慕容復燕此九卓卓者豈可謂非天哉豈可謂非天哉凡此猶曰古昔之事也至於近時所目覩耳聞者咸豐四年歲在斗牛爲吳越之分而向公保護蘇常粤逆雖踞金陵不能東竄同治五年歲復在斗牛而東南數省盡享太平可知福德所在其應如響猶曰巳入之事也至於我□皇上御極以來光緒元年歲在角亢其光黄大而明天下皆受□皇恩之渥蓋角亢爲列宿之長歲星爲福德之星故□恩科蠲詔屢自天來也光緒二三年間歲在大火祈木於夏秋傍晚之時卽能晝尼至盜緒四年歲復在斗牛又於夏月夜半之時黄大芒光照見人影推原其故歲星爲人主之象晝兒與照見人影皆爲國祚無疆帝德遐昌之象中間水旱偏災不害爲治蓋堯有九年之水湯有七年之旱亦不害爲堯湯也又如本年四月日食九分有奇推步日躔在於胃度胃主倉廩日食爲隂侵陽故五月以後浙江安徽兩廣江西同月大水與左傳日食常爲水之占不差毫髮占霅又謂日食在胃倉廩空虚人民飢饉故安徽水荒甚于他省蘇府年豐而米價翔貴者皆日食在胃之所致也幸有本白黄光歲星黄耀故米貴一月而其價卽平新榖登場而農民無病也吾儕生值昌明遭逢盛世當君臣一德之時朝野咸熙之會正當鼓吹休明頌楊聖德抒野人献日之忱效保章占星之法坐井觀天之譏在所不顧談天雕龍之目亦何敢當至於此彗之質或謂木星所變或謂水星所化皆非深知天道之言僕朝推夕察亦巳歲一周天見夫今歲金木土三星皆在天上而水火二星伏於日下此則得諸實測實驗並非大言欺人故的知此彗爲火星所變無疑且其柄色赤天文家所謂赤彗者也則火星所變之說夫何待言豈有水星所變而爲早占者乎抑豈有歳星在天光明而變爲彗者乎此皆似是實非之言閔者不辨自明也用是抒草茅愚昧之言質諸當世高明之士僕不敢以一知半解之言以欺天下亦不敢以焦董管郭之學自炫技能也若聞此言而來正誤之書見此說而惠教言之贈則僕亦不敢自以爲是願竊比於子路之聞過伯玉之知非而不勝欣幸者也[  琴東觀象居士拜識]  
[來信照登]  
　　敬肅者弟需次浙中二十六年矣其間祗權篆龍邱數月丁丑以牧令北上引見出都道出申江始得拜讀貴報自此無日不閱常見報中助賑獲報其應如響前曾屢次勉力助賑數十元三兒之病危而復安多延數載去夏始亡弟膝下祗有一孫性聰明敏慧七月間水瀉十餘天骨瘦如柴精神不振醫云其病頗重弟無計可施因對天發愿雖典質度日亦必勉助安徽賑捐十元禱告後三日瀉漸止因卽措寄英洋十元交蘇州桃花塢公所昨由陳翰仙親家將賑票寄到之日小孫胃口大開大便又結居然進補精神亦振漸可復元真是有求必應今將賑票呈覽並求刊列申報俾同志之士能不因貧慨然勉助賑務不無小補也[  秦耀奎頓首八月念五日]  
[接錄蘇電局桃塢同人經收元魁會第十單]  
　　順天○張承紱仁和優郭祖康江隂附張善繼呈貢監○江南○趙鼎臣涇附王禧生江寧附沈來寛通州附詹嗣英儀徵官范大舄和州職傅興江寧附曹善臻溧陽廩晏宗慈儀徵附胡恩培江寗附張堅元和附干長華上海附朱德淵婁附王承熙青浦附歸同昭文附趙西彝丹徒廩李壽銓丹徒附張麟至高郵附翁熙孫常熟官史悠瑞陽湖附○浙江○高鵬年仁和副金瑞仁和附金春霖仁和附徐承敬仁和職唐華年仁和附李嘉禧錢塘附許之晉錢堂官沈邦達錢塘附程兆嘉又附黄履貞餘杭廩王序蘭衢州廩羅道權西安附項炳珩臨海拔吳曦升紹興附吳曦升又姚锷山隂附林景綬鄞附李藩鎮海副葉璠山隂附丁邦柱石門附王積浩平湖官秦謙德慈溪增黄景常嘉興附章春來歸安附徐諤臣紹興附吳廷華嘉興附黄訒杭州附徐潘鎮錢塘附○以上五十位各捐程儀一元捐募賑欵九元共洋五百元 
[蘇電局桃埠同人經收元魁會第十一單]  
　　江南武闈華國章金匱武庠○江南○張維章安慶附朱景祺鎮江廩翁熙孫常熟附李鐘熙嘉定附程祖伊新陽優國姓京口駐防監吳君陽胡附丁思耀昭文殷崇文昭文季和鈞常熟附錢宗翔常熟附蔡君弼又劉宗藩陽湖附柏長華上元附葛士清上海廩桑芬上海職徐福璋松江增楊起泰上海附朱樹滋上海附曹鍾濚又陳柟嘉定附○順天○蔡家炘合肥監吳彬江隂監○浙江○沈星梅嘉善附陸壬林又優許乃銓烏程廩丁乃昌湖州稟王大同杭州附沈善成桐鄉附沈善豐又廩丁爾耆歸安職陳文煐桐鄉副夏書紳又廩夏恩綸又副鄭文升又歲鄭俊章又歲黄鐘烏程歲沈壬林桐鄉廩沈恩培又增邱占魁烏程增沈衛秀水附沈琮寳又職嚴曾銓杭州廩嚴曾鑑仁和 
 
 

Page 4

 
 
附馬徵海寧附倪鍾祥又廩張爲杞歸安增吳寳卿石門增馬培瀛鄞監○以上五十位各助程儀一元募賑九員洪洋五百員 
[蘇電局内桃同人經收元魁會一萬號外第五單]  
　　江南陳世桓兀和附陳玉祥元和優吕德驥陽湖附趙翼清又馮士俊金壇附朱兆霖蘇州附朱鼎元又楊殿奎金匱附蔣君太倉附余其德無錫附吳廷楨又蔣炳章蘇州附史致　武進稟薄禮崇吳縣附陶維坦元和附余德年休寗附徐駿上海附董紹文江寗附錢熙元金匱廪楊鏡清金匱附汪光烈祁門職陳世標吳縣附○順天○葛存　嘉定附劉持義武進監○浙江○王鼎祺杭州附陳訢珠山隂附俞承啓杭州孫樹仁餘杭廩孫樹禮又周錫齡錢塘職王德音瑞安歲汪恩黼杭州附吳昌綬仁和附馬裕潘鄞監王棟仁和附顧鴻昇平湖歳孫存佑仁和附吳昌綬仁和附周積蘭桐鄉附劉旣潮又附沙善祥又蔡廷傑又金槞桐鄉增謝承烈桐鄉附朱文潮又陸　霖又陸榮勳又濮傳薪又廪徐之椿桐鄉廩沈伯榮又○以以五十位各助程儀五角募賑四元五角洪洋二百五十元 
[蘇電局桃埠同人經收元魁會一萬號外第六單]  
　　順天○陶玉珂秀水職蔡寳興桐鄉附○江南○秦賛堯松江歲朱昌鼎華亭優潘修榖蘇州附周亷鍔常州附○浙江○朱元動桐鄉廪盧福基桐鄉附姚以榮又曹欽安又廩曹欽榮又附鍾寳焜又徐煥綸又增胡以莖又徐師錫湖州附王徐芬桐鄉附沈善明又增董嶧烏程附董鼎鴻歸安附吳福熙烏程附沈　徵烏程廩湯敬熙歸安附閔岾生烏程附嚴文煇又歲馮爾銘又廩蔣錫綸湖州廩周雲桐鄉廩孔憲繩又附周善敦又孔繼昌錢塘廪許開第海寗附查光熙海寗副沈清藻又廪馬光熊又附馬祖培嘉興附屈元曦石門廩李𢡟樊海寗廩朱世英又葛懋萱又 
洪熙杭州廩王晋蘍會稽附○以上五十位各捐會五角募賑四元五角共洋二百五十元 
[蘇省撫轅抄]  
　　九月初三日准補寳山縣主簿吳庭瑞禀辭赴任候補理問張伯鴻禀知辭奉藩憲委赴金陵武闈差從九陳寳濓禀知奉委赴金陵武闈差 
[和明茶園]  
九月初六日演三家店湘江會鐵弓緣開山府喜崇台桑園戲妻頭二本雙釘記五家坡大十面　　 
九月初六夜演破洪州大報仇玉堂春泗洲城拾玉鐲天水關董家山别皇宮金鴈橋擒張任 
[天仙茶園]  
九月初六日演嘆皇靈清河橋惡虎庄寄柬探窰送銀燈挑華車鍘包勉　 
九月初六夜演雅觀樓朝金頂鳳凰山樊城長亭獨占花魁全爲本善燈得戲道 
[天棧茶園]  
九月初六日演滾皷山摘纓會三搫烏盆計淮安府清風亭龍鳳配醉寫英雄會 
九月初六夜演借趙雲望兒樓戰太平平貴算糧鳳凰　花園贈珠血手印取西川背板橙賈家樓 
[禮拜二拍賣]  
啓者本行于禮拜二卽九月初六日十一點鐘在本棧内拍賣象牌小呢象牌羽毛虎圈嗶嘰等貨如各寳號合買者届時請來訂定可也此佈九月初四日錦名洋行啓 
[禮拜二拍賣]  
啓者於今日兩點鐘在本行拍賣洋針四箱水漬牛油四箱淨牛油四箱燈筒花紙金木紗襪什物不計此佈乾泰行啓　 
[禮拜三拍賣]  
啓者本行于禮拜三卽九月初七日十點半鐘在本棧拍賣各色雙鳳人馬羽毛各色雙鳳小呢馬頭嗶嘰七磅二四八磅二六茶瓶標七磅八磅四茶瓶孔雀原布素洋紅布餘貨不載如各寳號合拍買者至時請來訂定可也此佈九月初五日怡和行啓　　 
[路貨聲明]  
是禮拜所拍之八磅四紅茶瓶布十五其貨係裝太古船來因該船尙未抵埠大約須下禮拜一二方能上棧貴客臨拍時留意是禱猶恐未盡周知特此布報怡和行具 
[禮拜三拍賣]  
准於禮拜三下午兩點半鐘在外國牢間東隔壁自來水厰内拍賣粗細舊鐵管大小鐵板鐵條白鉛箱汲水機器一部一應舊木料等什物不計此佈隆茂行啓　　 
[禮拜四拍賣]  
啓者本月初八日卽禮拜四十一點鐘拍賣路燈　Ｍ羽毛　Ｒ色哩嘰七磅藍人鎗八磅四洋房雙人藍人鎗原布九磅十二紅人鎗巿布六十四綿藍雙路燈漂布七磅藍人鎗挺市洋標等貨特此佈聞九月初三日元芳行啓　　 
[嘯園分售處舊書印色]  
七經恆解十元史記評林九元揚州畫舫錄有圖三元闕里文戲考三元輟耕錄四元中山傅信錄二元天元歴理三元讀史快編五元陳檢討四六二元又寄售眞正漳州印色每匣一元如要者請至上洋三洋涇橋敝處交易可也 
[利勝和呂宋票减價]  
今有英十一月票出售每張五元七角分半亦可如蒙仕商賜顧至大馬路抛球塲東首遠處信購原班卽奉並收紅票格外克己此佈上海利勝和行啓 
[考籃脫手]  
八月十八江表船驀地啓輪僕單身上船遺失大考籃一隻綿綢帶紮縛簽貼凝桂堂陳紀記籃内除書籍物件外有借人窗　數本最爲抱恨其遺失在下關躉船或在二十夜進口上海輪船或上岸時太古碼頭係同伴代攜不能指實如有拾得肯賜擲還或先通信囑爲走領祈到本埠老白渡合興永北貨行查對後願酬洋十元决不食言陳紀記白　 
[照本古帖]  
漢西嶽華山碑世所少覩僕前在海寗陳府覓得原本迄今數十年來未見有二實係珍藏之寳現仿西法照相縮小三成字蹟與原本無異用綾裱紅木面裝潢每部實洋八元如購原本價洋三但元寄存上洋石路北二馬路對巷興隆里嘯園書局發售慈東漁隠謹白 
[地址出租]  
啓者本行有地基一方出租坐落英租界大馬路西會審署後自來冰厰出灘空地約二畝另倘貴客欲租者請至四馬路本行帳房看圖議價可也此佈隆茂行啓 
[安徽虚心子神相]  
能知三代榮枯直斷終身休咎先騐巳往直斷將來如有不准不取分文兼精命學如外埠寄批由局半月寄奉寓棋盤街東首五馬路大方棧内啓 
[招認票夾]  
九月初五十點鐘拾得外國票夾一個内有票等如要至抛球塲後應錦華洋鐵店内取 
[建昌生]  
英十一月票出售每張六元半張三元兼收逐月紅票格外道外雹來信原班卽奉賜顧請至二馬路橫街九章斜對門　 
[萬勝祥票號]  
英十一月票出售全張六員半張照算遠處信購原局回件專收紅票格外克己並陳呂宋烟發售此佈上洋抛球塲 
[困學紀胃翁注編目]  
上書翁注最稱詳善然仍舊總目苦無子目臨時猝難檢閱今特今類編目務在詳析并翁注中事實亦條爲出之最便檢閱不論困學本大板中板袖珍洋板並皆合用自爲必備必需必應補售之册價計并五角賜顧者向申文玉山房甯城羣玉山房及各書坊購取可也文玉山房吿白 
[蘇少娣像]  
此像有益於家庭妯娌價洋一角又格言琴條四幅所畫士女皆忠孝節義共有字無字兩種每種價洋一角在上海北巿文瑞樓掃葉山房發售　 
[必達利啓]  
按月呂宋票出售價照巿澳門票每條洋一元或股份四號洋一元章程前已登明今不細詳如有惠購信致大馬路北並分售常熟南潯此佈 
[書院吿白]  
啓者本書院之敎會學生向未誦西文現議一體敎授如有入塾　每月貼脩洋兩元其衣　鋪陳仍歸本院存備此佈萬航渡聖約翰書院具 
[蘇城照相發財]  
本舘内有寄售英十一月份呂宋大票每張六元半張三元得彩紅票十足兌現外埠信寄護龍街藥橋南首廣義昌照相舘　是迎有來啓 
[英十一月份股份票出售]  
啓者本行接售英十一月股份票額定二千號每號收洋一元半號亦可分售開彩照呂宋早七天准於華九月二十日三點鐘在本行當塲摇拈决不更期頭彩至十彩共有三百七十九號得彩合呂宋票三百三十三張冀其彩額繁多得者較便派五號内可得一號獲小彩中亦著二條一切章程載明仿單惟望　顧者占股份之元魁獲呂宋之大彩豈非一舉而兩得焉　　　　 
祇開開近速務請　貴客早來購取遠處局寄原班回件寄售四馬路老盤記棧對而大發呂宋票號亦可購買無悞特此佈聞　洋棋盤街北靑　坊隔壁西商公益洋行謹啓上 
[上海電氣公司]  
啓者本公司現照條再發第二次新設股份二百五十股每股計銀一百兩如有人欲購此股者請送信并每股先付銀二十兩至公司購取以下禮拜四卽九月初八日下午四點鐘爲止來信上并須寫明每一股情願申出銀若干兩以便將各信彙齊照派股份但本公司亦不盡憑申銀最多者泒　股份也電氣公司辦事人立德啓　 
[合利]  
英十一月分票出售價照大巿並大普國二百八十二次票全張分半四八開均可分售此票得彩甚易如蒙賜顧來函卽奉並收紅票格外克己上洋棋盤街北首便是 
[廣惠和呂宋票]  
今有英十一月票出售每張價洋六元半張三元並收兌紅票格外克己兼票呂宋烟仕商　顧請認本號招牌只此一家並無分出此佈上洋棋盤街北首廣虔惠和啓 
[聲明]  
啓者茲因寳善街廣發呂宋票店緣賣小票業經禁止停歇今將生財什物盤于廣和接　仍賣呂宋　票倘有廣發前帳未了不與廣　之事特此　　廣和號謹啓 
[望洋行呂宋票]  
英十一月份票出售仕商賜顧請至五馬路東首遠處指明信購原局鬰奉此佈 
[甡源榮記呂宋票]  
英十一月票出售全張六元分半　算　收逐月彩票克己何現如　　顧或信　請至棋盤街北首 
 
 

Page 5

 
 
[西洋跑馬票]  
啓者本行創賣跑馬彩票業蒙領事照會按期開彩向無錯悞迄今巳有五年之久衆商均獲樂利莫不洞悉現届期卽自應出售額定三千五百號每號計洋二元半號四開均可分售準於華九月十九日三點鐘當塲開看抽取焉名待三日跑馬畢照式對號毫無私偏其得彩數目甚多上下俱有附彩得一號竟有兩號之彩章程列后以上得彩共計三百三十號之數凡賜顧紳商務祈速來購取外埠原班寄回彩洋八五扣兌現行此佈聞福記洋行應加能興啓 
[天成行報喜]  
今接香港本莊發來信巳知英十月票頭彩二萬四千三百八十五號二彩一萬二百七十號三彩一萬二千七百另九號本行專收得彩紅票格外克己認明棋盤街口便是　 
[萬有利]  
本號自運英十一月呂宋票出售價照大巿格外相宜全張分半均可專收紅票克己現兌外埠信購由原班卽奉兼售陳呂宋烟發仕商賜顧認明三馬路永裕棧隔壁便是　 
[大彩喜報]  
接香港信報知英十月份頭彩第二萬四千三百八十五號二彩一萬零二百七十號三彩一萬二千七百零九號均是申地售出得主姓名住址容後再登上洋同得利啓 
[登報賀喜]  
得彩號數報己登及不再重赘惟本行英十月附票頭彩蘇州護龍街中少卿陸費先生所得二彩京江研農吳君所得三彩本埠九如諸君所得特登報章先爲預賀此佈滿所欲爾洋行啓 
[補肺魚肝油]  
此藥專肺經及五贜虚損身體瘦弱者皆可效騐且能開潤色順氣益神賜顧者請認本藥房招牌庶不有悞科發藥房啓　 
[日昇長吕宋票號]  
本行自運十一月票出售全張半張均可價照大巿並收紅票十足兌現外埠由局寄帶原　卽奉賜顧請至棋盤街北首洋房内此佈　　 
[聲明]  
啓者小東門外裏洋行街成吉烟館蔡姓與黃姓合開前月歸併與蔡姓所有黃姓帳目及　項等與蔡姓無涉刻巳改换和泰招牌特此聲明和泰啓　　 
[怡和隆呂宋票]  
今有英十一月數宋票每張六元半張亦右外埠均託各信局寄寳以便買客往返代售局名前巳登明今不赘述倘賜顧請速至本行購　不悞惜和隆行啓 
[喜報]  
昨閱香港信云呂宋電報十月頭彩二萬四千三百八十五咓號二彩一萬零二百七十號三彩一萬二千七百零九號對號單約月初抵申廣豐洋行啓　 
[奥商人和公局啓]  
現售英十一月提存股票每張一元購票八號一切章程悉照舊例前巳登明茲不再述四馬路復泰棋盤街瑞和蘇寓北濠頭擺渡口復泰分莊均有代售十月對單大約重節左右可到此佈奥商琴靜啓　　　　 
[易得呂宋票]  
本行自運十一月票出售全張半張亦可價照大巿並提存呂宋票十張分作卅股出售全股收洋用元半股四開均售如大小　彩照股均派兼收紅票較衆楷宜請至棋盤街北首此佈 
[呂宋票]  
英按月呂宋票出售全張半張均可價照大巿承蒙信顧原局帶奉務望指明本號招牌庶不致悞只此一家並無分出兼收得彩紅票卽兌現洋格外克己望平街外國墳對面萬利棋盤街北首洋屋内必得運亨通致富同啓 
[舊書寄售]  
唐宋業書念元杭氏七種五元李氏遺書四元六朝文歸三元王氏日抄紀要五元天一閣書目十元梁章鉅讑語旁證六元陳祥道禮書五元平津舘本尙書今古文注疏六元彭元瑞集四元經韻樓文集五元豐類稿五元張怡亭詩文集二元劉鴻翺全集五元足要聖濟總綠六十四元由上洋寳善街文海堂書局代售　 
[鷄籠煤出售]  
啓者本行今有鷄籠煤另躉出售欲買者請來本行可也此佈馬立師行啓 
[重校宦鄉要]  
是書恭紀敬避字　並章奏稟啓品　稱呼咨移批駁滬表詳文以及月令千支婚裏禮節莫不詳晰洵宦鄉家之要領也連泗三角竹紙二角寄蘇州千頃堂上海文海堂萬卷樓三　坊出售 
[聲明]  
本堂創製戒烟參片誠心利濟近有無恥之徒仿造假冐效學　出以及將僞樂唭騙仕商殊不愛臉居心射利豈有良劑誠恐因本堂而悞諸君貴體故不敢不吿也凡蒙賜顧者須認明二店招牌在内廳　易庶無舛誤老鋪在姑蘇閶門内宋仙州巷西口分鋪上海棋盤街老巡捕房對面餘外埠及各省並無分出彭誠濟主人謹啓 
[新到漢]  
徐靈胉云未有目不覩漢唐之書徒記特尙之藥數種而可爲醫者興念及此能無　乎是以特出家蒙書本重行校刊公於世以慶流德漢　𥞒中藏經内無法　每部連史紙五角至太四角唐廣成先生玉函經書中專論脉理辭　義深每部連晚二角半躉售均另扣如欲購閱者新向上洋萬隆洋行裱房並各書坊購取可也　 
[秋季紳發兌]  
滿漢文武八角附袖珍廿一史約編一元白紙一元二角增補記事珠二元上洋抛球塲並城内掃葉山房謹啓　 
[拍賣日期]  
啓者本行准於每禮拜四在本行内拍賣各貨此佈元芳吿白　 
[上洋瑞和洋行售票]  
今有英十一月呂宋發財大巿並代售人和提存股份票每月均有出售半張起碼蒙仕商賜顧者請至棋盤街北首遠處託局寄購原班卽奉無悞此佈 
[廣源祥呂宋票]  
本行自運英十一月呂宋票出售全張五元八角半張均可並兼專收得彩紅票格外克己兌洋倘貴客賜顧請至上洋五馬路公順里便是或由局寄原班卽奉 
[太古源呂宋票]  
英十一月發財票出售每張六元分半　算外埠欲購信寄上洋寳善街中巿原班卽奉 
[得彩元减價]  
英十一月份呂宋票全張五元八角紅票克巳兌現如蒙賜顧原局回件祈指明棋盤街靑蓮坊北隔壁福來康同啓 
[寍紹源號呂宋票]  
英十一月出售全張六元分售均可並收紅票兌現遠處購票原局卽寄勿悞分設紹城福禄橋源號萬利同啓 
[旗昌恊呂宋票]  
本行按月發財票出售今有英十一月票每張洋六元分半照算外埠欲購信寄上洋三馬路慶和里原班卽奉 
[萬寳來]  
英十一月呂宋票出售全張六元分半張照算遠處由信來購原班寄奉專收彩票格外克己鋪在上洋二馬路中巿 
[同福來呂宋票]  
本號開設抛球塲西首自運英十一月票全張分半均售價照大巿外埠賜顧原局帶奉不悞同和啓 
[和順十一月票出售]  
今有英十一月票出售全張六元分半亦可寧波在江北岸新和順分售寓王天成廣貨號内此佈和順洋行啓 
[地基召租]  
啓者今有地基一塊約三畝坐落英租界浙江路新橋下如合意者請至錦名洋行帳房面議可也 
[科發洋行呂宋票出售]  
本行自運英十一月呂宋票全張分半均可賜顧者請至抛球塲東首遠埠信原班寄　科發行啓 
[杭城有利號]  
英按月呂宋票出售每張六元分半亦可兼售老德記藥水粉蒙賜顧者請至杭省大井巷環翠樓料對門寄局不悞 
[財呂宋票]  
本行自運英十一月份呂宋票出售價隨大巿全張分半均可仕商賜顧請至上洋棋盤街北首信局購取原班奉寄 
[同發馥記]  
英十一月呂宋票出售全張半張均可分派並售普國票全張四十元半張四八開照算如仕商賜顧請至上洋老巡捕北遠處着局寄下卽付原班勿悞此佈 
[新設警船浮示諭]  
大清各口巡工司畢　爲通行曉諭事照得本巡工司前奉　總稅務司赫　憲剳行以沿海沿江建造鐙塔浮椿等事或係創設或宜改移或有增添或須裁撤營造旣有變更務卽隨時彰明出示通曉各處俾得行江海船隻周知徧喻等因茲本　工司查山海關稅務司所屬界内遼河口地方現設警船浮三個合將期情勢開列於左 
計開 
一奉天府遼河淺灘之西邊設有黑色尖圓式警船浮一個上置黑色上窄下寛式條編帽 
一奉天府遼河口中沙之西邊設有紅色倒尖形警船浮一個上置黑色球式條編帽一奉天府遼河口内港西淺灘之東南角設有黑色尖圓式警船浮一個上置黑色長方兩頭尖式條編帽 
爲此合卽遵行出示通曉各處船隻其務宜留心詳記以免疎虞勿忘勿忽切特示光緒八年八月三十日第一百五十三號示 
[姑蘇分設寳昌祥皮貨舖]  
本號自運關東囌囉索倫紫貂銀針海虎玄狐窩刀藏獺甘尖京　各口粗細俱全其價格外克己包退回换倘蒙賜顧請至上洋北巿抛球塲坐東朝西石庫門内庄抄發擇於九月初八日開張交易特此佈聞本號謹啓　 
[新刻書籍發售]  
張亨甫全集四元林春溥竹柏山房十五種八元永嘉業書四元正誼堂叢書拾四元復初齋集三元陳壽祺左海全集白紙八元硯𦓯緒綠一元日知錄之餘五角急救奇方五角上海寳善街公順里文海堂書局啓� 
[聲明]  
啓者前設立德律風今至八月三十日止南北兩局均己停歇各行號店往來銀洋帳目至九月初一日均已一併清訖恐有圖章在外各友私用與本號無涉此佈德律風主啓 
[杭省萬倍利人設兩號]  
英十一月票全張六元半　算並克己收紅票賜顧請認老號遷鼓樓灣望月樓南新開萬利土棧内新號仍留裕大參局信購卽奉 
 
 

Page 6

 
 
[倍利納股份票跑馬票]  
本公司售出十月股份　八月念二日開彩衆所目覩頭彩第一千三百卅七號係合利呂宋票號潘姓南巿利康莊沙船主三人合得二彩第九百六十一號李德記所得三彩蘇城支姓本邑唐鈕兩姓三人合得今接售十一月股份票三千號全票收洋二元半票四開均可分售准於華九月十八日開彩頭彩得呂宋票一百廿五張二三彩之下共有五百八十五號得彩之多章程數目註明仿單惟開期在近望爲速購　又出售秋季跑馬票三千號全票收洋二元半票四開均可分售准於華九月廿一日開彩摇對號碼馬名頭彩得洋七百五十元二三彩之下共有三百四十八號得彩之多且有中一得三之法另有仿單註明章程數目如蒙賜顧望爲速購外埠信寄原班卽奉請至棋盤街北首倍利納洋行 
[專辦軍械機器]  
啓者本行在滬專辦各色銅鐵鋼砲前後膛洋鎗銅帽鎗子礮彈　黃粗細火藥棉花火藥白火藥及礮彈鎗子餅藥各種機器又德國新式大小挖泥及電綿水雷開礦各種機器又英國各式油水機器均由本行在華經售以上各物本行有漢文說略價單以便取閱現設英界五馬路倘　貴官紳賜顧祈臨小行觀樣議價物旣犀利異常價亦格外公道此佈德商新派利洋行啓 
[上海蔡同德堂]  
本堂自運各省道地藥材精製門巿飲片虔修丸散發兌野山高麗人參採辦暹羅官燕關東毛角鹿茸增製各種靈騐膏丹杜煎虎鹿龜驢諸膠四時沙甑花露神效藥酒按方修合虔誠炮製凡仕商賜顧者須認明上海北巿抛球塲後坐西朝東石庫門内壽星爲記便是今擇九月初八日開張特此佈聞本堂謹啓　 
[西商跑馬票]  
秋季跑馬發財票每張洋兩元分半亦可以馬分五色靑黃花白黑當塲跑勝按馬奪彩如購者另有章程單呈鑒跑畢一禮拜將對號單寄奉諸公光顧向上洋五馬路東棋盤街購取並有英十一月呂宋票出售價照大巿遠埠由局原班寄奉不悞聚寳公司啓 
[景有利呂宋票]  
英十一月票出售全張六元半張照算倘外埠仕商賜顧由局寄購望指明上海棋盤街北首原班卽奉不悞此佈 
[東洋眼藥]  
光明精琦水 
此藥專治眼　紅腫白　　赤　痛交迫澁滯難開羞明騐光翳膜遮睛眵涙昏花等症以及瘧毒上攻風氣傳染遊絲飛入沙塵眯目睫毛倒挿跌打損傷或風寒暑濕所致一切新舊眼症勿論男女老幼均用此藥水滴入眼胞内每日二三次症輕者卽日全愈重者五六日奏效百試百應極　靈騐又有𧪼書寫書刻字彫像等人平生多費目力者堂用此藥水早晚點眼其目益明年老亦能燭照不衰眞是東海仙方用過者無不稱其妙大抵眼疾新者易治久者難期速效切勿因循過去以貽後患務請　諸君若有限患速來本堂購取藥水每瓶取價一百念文其價甚亷其效甚大可謂濟世良劑若有　貴客要代售者批發章程别有仿單遠所則可由信局封寄倘蒙　紳商賜顧者請認明本堂招牌東　仙傳字樣爲記庶不致誤　上海北巿河南路老巡捕房對面　樂醫堂藥房　岸吟昏謹啓 
[書發售]  
　刻仿殿板三通一百元廣板佩文韻府六十元又蘇板四十元漢魏百三名家十八元眞西山全集十四元鎔園叢書十二元十萬卷樓叢壽八元兪蔭甫全集五元顧亭林十種二元五角在陶先生全集一元二角陳氏讀書記一元朱氏讀書志一元詞學叢書二元孔校大戴禮記二元草堂詩餘一元二角類經纂要一元昭代名人尺牘四角明季牌史一元六角晋略三元武備切要三角定菴文集五角近來新刻各種書籍及家藏秘本均巳全備　諸君鑒賞者請至上海二馬路千頃堂購取可也 
[思痛記出售]  
是書紀專予向年陷賊時事雖毛舉摭拾而與金陵摭談等書參觀各有詳略之不同現付剞劂氏刊印每部訂成一大本託申昌書畵室發賣價洋每本二角李小池啓 
[恊記呂宋票]  
英十一月份票出售全張六元半張亦可收兌紅票格外克巳外埠仕商賜顧由局寄購原班卽奉認明票後本號圖章以杜假冐棋盤街北首 
[安徽煤鐵礦務局吿白]  
敬啓者本局於光緒三年集股開辦安徽池州府貴池縣煤鐵礦務己歴六載近於該處各山探得銅鉛煤鐵之礦甚多且極暢旺已禀蒙　各憲批准刻日帶同礦師前赴各山察看明白禀報核辦現經遵批帶同德國礦師法朗眞前往細察礦子鎔騐成色擬卽開辦議定增加股本請老股續股　諸君卽携前次股票速赴上海本局面議增股一切事宜是爲至要增股限期定於九月底截止過期卽便另招他人補額毋悞大工專此佈聞本局現設上海鐵路橋坐朝南便是安徽煤鐵礦務局謹啓 
[聲明]  
啓者茲有友人托寄國記招商局濟和船棧保險計十八股規銀一千八百兩第七十號股票一帋息摺一扣又壁記招商局濟和船棧保險計四股規銀四百兩第九號股票一紙息摺一扣在閩於本年七月廿三口由有利輪船寄滬易换新章票據不料該船開行出口失事將前項票摺一併失落當向上海招商局言明前項遺失票摺作爲廢紙不作爲憑另請發新章股票及息摺爲據並巳禀上海縣衙門存案誠恐有人拾得前項失落票摺妄圖希冀特此聲明光緒八年月日上海蔚長厚啓　 
[看書卽知戒烟法]  
此書蒙　克王爺賜章鑒定　倉塲督憲宗室鐘　曁　上海道憲沈　賜序最奇者服藥後膓中積滯烟油悉由毛孔而出故能除心癮愈百病增飮食豐容顔冬月手足不冷夏天身體不熱鬚髮竟可轉黑旣痿復能種子每兩價銀一兩每癮一錢服丸三兩除根惟藥丸無凸凹形者卽係假藥另有　狐騷臭藥每料一元三日除根　雀斑藥半元十日退清　髮秃藥六角半月重生　淋　癬藥等二角　瘧　痢　瀉　目疾等藥一角　賜顧者送書一本上海只此一家金陵另有一鋪其餘省城各碼頭並無分鋪上海北門外吉祥街如意衖金陵城内土街口生生堂同啓 
[天津匯豐銀行吿白]  
本行存本洋五百萬元公積洋二百三十五萬元自上年在天津紫竹林設立分行廣招中外商務凡上海香港福州漢口厦門安南曁外國之倫頓孟美可而克搭橫濱神户新金山牛約呂宋新加坡老英等處無論零躉匯票俱可由津匯兌押欵及將銀存息請至本行面議可也特此佈聞 
[管毓壽堂家傳明定丸]  
前將此丸藥性理登報後承仕商賜顧頗多僉稱有效凡在童年攻讀記悟欠佳及壯年善忘之人按仿單疊服數料不特卽增記悟并且能長精神每料十粒計實洋六角除本宅出售外餘惟上洋棋盤街北首四馬路口城濟堂戒烟丸店一處寄售蘇城平江路胡香使巷管家園管宅啓 
[壬午科江南浙江闈墨]  
歴科闈墨向歸公所刻行今用鉛板擺袖珍特候原奎到隨卽開工印完定價發各省寄售未及週知先行佈吿蘇州崇德公所謹啓　 
[松月樓東洋茶室]  
本樓精選東西佳茗細點異常出色賞光者口頰生香無不稱羡諸君賜顧請臨四馬路新水慶里第一家便是 
[新刻紅樓夢廣義]  
褒貶全書人品用左國史漢莊騷筆法其文辭韵語眞所謂跨囁曹劉含超潘陸者也每部價洋二角寄在上海各書坊代售特此吿白 
[新刊步算筌蹄]  
以三統四分大衍授時時憲各法推算經史集其大賊并附筆算捷法每部四本實洋一元四角寄在上海北巿寳善街綠蔭堂書坊發售　 
[新書出售]  
長洲宋于庭先生博極羣書所著四書纂畜等書巳播藝林惟過庭錄一種評校四部略如困學紀聞爲生平精力所萃未有傅本今會稽章氏精爲校　六書字體點畫無訛好古者必先覩爲快計四本價洋一元四角又增補精校趙註水經註念四本洋七元寄存上海味三堂醉六堂兩書坊購取 
[新出滬上評花錄]  
是書皆詠滬上名妓之詩不特衣香髮影恍入靑樓而吕綠題紅尤能令讀者心醉每部一角半寄售上海公順里文海堂書局半痴生啓　 
[西商公註洋行减價]  
本行開張上洋棋盤街北靑蓮坊隔壁專運英十一月呂宋票出售全張五元八角分半照算以廣招徠仕商賜顧請速來行購買遠處局寄原班回件無悞此佈 
[森潤寄售呂宋票]  
本號寄售呂宋發財票每張六元半張三元仕商光顧由局寄購原班卽奉上海五馬路此佈 
[開平煤磚出售]  
本局有自製焦炭火磚出售價錢相宜光顧者請至招商總局問便知壬午八月十七日開平礦務滬局啓 
[敬請卽來財]  
英十一月分呂宋發財出售每張五元八角分購半張照算光顧請到盆湯衖萃昶祥綢莊購取可也立發公行啓 
[公記呂宋票减價]  
英十一月票全張洋五元七角半張照算遠近信局原班寄奉諸君賜顧請至上洋老旗昌街平安坊同昌利内 
[集祥呂宋票]  
茲售英十一月呂宋票全張六元半張照算並收大彩紅票格外克己遠處信購定當原班卽奉上洋棋盤街集祥啓 
[新到外國平菓]  
本號自在金山揀選新鮮平菓以及自運東洋漆器洋廣雜貨發行如蒙惠顧幸祈光降爲荷棋盤街北永生利啓 
[倍利納呂宋票行]  
本行自運英十一月呂宋票出售全張半張均可分售收兌紅票格外克己貴客賜顧請至棋盤街北倍利納洋行 
[申昌棧呂宋票]  
英十一月票出售全張分半均可價照大巿格外相宜遠處寄購原班卽奉無悞上洋棋盤街北　 
[老祥記]  
英拾一月呂宋票出售全張五元八角分半照算收紅票遠處賜顧由信來購原班回件指明二馬路九章斜對門　 
[寍紹呂宋票]  
英十一月票出售全張六元分售均可並收得彩票遠處買票原局卽奉不誤紹城廣豐祥寗波寳大行 
[頭彩附彩報喜]  
接香港來信英十月份頭彩下附彩經本號售出得彩姓名容後再登今發售英十一月票均照巿價拆庄定票面議並收兌大紅票格外公道虹口中廣大利就發啓 
 
 

Page 7

 
 
[伯日中無二價○樂善堂藥房各種妙藥○葛洪时後有千金]  
本堂虔製各種丸散膏丹藥水俱係祖傳秘方揀選道地上等藥料濟世爲懹如意修合務期藥到病除同登壽域專望各方　紳商代爲售賣以廣銷路凡零售則定價劃一躉賣則减價亷讓本堂不過只收回藥本工資而在代售者殊爲格外利潤如有　貴客願代售者批發章程另有仿單祈到本堂取閱若在　所可由信局致書來問本堂卽日將仿單寄呈以便查閱所有照碼折扣等情形均列於仿單内若合尊意請速商議茲將各種藥名并價目開列於左千金保眞丹最能益精補髓添氣力壯筋骨久服能百病消除四肢强健元陽充固壽高多子眞海上仙方也每瓶一元五角 
聖惠戒烟丸務期能制烟毒而復元氣無論癮之新久輕重俱服此藥皆能戒斷兼治諸虚百損神效非常每　二角 
徐福玉壸丸此係東海徐眞人遺方最能壯元陽滋腎水專去上部之邪火而補下元之虚損服之功效莫測每匣五角 
廣濟至寳丹專治時疫中署霍亂吐瀉腹痛絞腸等一切痧症服之奏效如神夏天備急之藥莫踰於此每瓶二角五分 
人參大補丸專治身體　弱精神疲倦或房勞過度下元虚損或久病初愈元氣未復等症服此最效每匣價洋二角 
經騐截瘧丸專治諸般瘧疾無論久近輕重不拘陰瘧陽瘧隔日三日等症俱用此藥脫然全愈萬無一失每匣一元三角 
順氣化痰園專治一切咳嗽吐痰喉痛聲啞久嗽不止痰結喉胸間咯之不出氣喘心悶不得安睡等症服之立愈二角五 
滋腎回春丸最能益精補髓壯元陽滋腎水耑去上部之邪火而治下元之虚損眞　生種子兩全之靈藥也每瓶洋一元 
神效消毒丸專治楊梅瘡下疳便毒及一切花柳壽等症初時須用此藥除根永無結毒之患百試百騐幸勿輕視洋三角半 
托裏消毒飲專治楊梅結毒經久不愈骨節疼痛或過服輕粉手脚攣痛百藥不效等症服之全愈無不神效每瓶洋五角 
四仙追蟲丸專治諸般蟲疾面色漬瘦飲不進口吐清水有時腹痛發熱惡寒小兒疳積口鼻紅　等症宜服之一角五分　 
萬應玄眞膏專治諸　風濕氣血凝滯骨節疼痛手脚冷痹及跌撲損摥等症貼此其痛立止應騐如神每張十六文　 
神仙玉容膏專治冬天面皮皺破手足凍瘡夏日汗斑及男婦年老面生縐紋等肌膚一切諸病俱用此　擦神效每盒十四文 
神效導滯丸最能導滯瀉火若有男婦飲食積滯大便不通胸腹脹滿頭痛耳鳴等症俱用此藥大便卽通精神爽快也每服一角 
破鬰平胃散耑治宿食留飲吞酸吐水　雜多噯面色萎黃胸膈痞悶或口臭難聞夜卧流涎等症一服卽愈每服十四文 
消疳活幼丸耑治小兒疳積蟲疾等症大凡幼孩而色黃瘦靑筋暴露眼帶藍色或不思乳食者用此尤效每瓶洋五角 
小兒凉膈散專治小兒雜病並可免漫驚風若有幼孩吐乳大便色靑等症豫宜服此藥可以保無虞每包價錢十六文　　 
神仙無憂散專治傷風惡寒頭痛鼻塞咳嗽聲啞飲食少進或風邪閉住不能發表等症一服卽愈神效無比每服念六文 
痔瘡除根丸大凡内外痔瘡均不外濕熱藴積熏蒸腸臟所致俱服此藥症輕者一二料卽愈重者四五料除根每匣五角 
痔瘡卽愈膏專治痔漏肛門奇癢肛邊腫痛肛内結核大便艱難血出淋漓等症俱用此膏大有神效一百念文 
五淋二妙藥此藥有兩樣一治淋症初起陽頭紅腫莖内痛如刀割者一治小便點滴白濁如膠欲出不出者每料四百廿文 
癰瘡斷根藥專治諸般頑癬並治繡毯風不拘久年近日俱用此藥搽擦患處不過三五次而全愈永不復發一角五分　 
狐臭卽除散狐臭一症大抵大便秘結人及閉經婦女多有之此因五臟鬰熱所致此藥一擦立除如拭每盒一百五十文 
頭痛立止膏頭痛多是風氣上攻也須將此膏藥一對用自己口涎舐濕貼上兩大陽穴其痛立止無不神效每對七文 
牙痛立止藥　專牙齒疼痛無論風熱邪火蟲牙等症俱用此藥其痛卽止立見奇功每瓶價洋二角五分 
暈船安神藥士商行族坐輪船或帆船若遇江海風烈船身　揚頭痛目眩嘔吐煩悶者宜服此藥以免暈眩諸症二角五分 
海龍湧泉膏專治下元虚損五勞七傷手足麻木腰脚軟弱遺精白濁等症俱用此膏貼兩足心神騐異常每對三百文 
風濕塗擦藥凡男婦風濕腰脚　腕膝盖脛踩等處骨節疼痛或麻木者用此藥水日塗一二次其痛立除矣每瓶五角　 
此外尙有痧藥眞寳丹耳痛卽效油　　拔毒膏湯火傷藥刀傷合口膏等藥品繁多不及備載倘蒙　紳商賜顧者請認明上海北巿河南路老巡捕房對面樂善堂藥房招牌爲記庶不致悞　東灜岸吟香謹啓　 
[漢品沙普呂宋票]  
英十一月票出售全張洋六　半張照算仕商賜顧請至本行購取遠處信購原班回件兼收彩票卽兌現洋此佈漢口華配行啓　 
[旗昶泳]  
英十一月　出售全張六元半張亦可并售大普園　　　　　宜指明東北三　　中本行購取當班奉　决不　悞 
[天益成]  
英按月呂宋票出售價　大巿信購原局卽奉并代客買　輪船煤銀礦等公司股票招做押欵利息相宜如蒙賜顧請至大馬路發　　　　 
[棧房召租]  
今有新造湖絲雜貨大棧房一所坐落寜波路廣　公所間壁德順里内如欲者至新關後福德里帳房面議寳和祥啓 
[呂宋國君大發財票]  
本號由香　莊奇到英十一月分呂宋票發售價照大巿得彩紅票向本號卽兌現洋格外克己倘蒙貴客賜顧無論多寡托局信購原班寄回無悞來信指明棋盤街北首便是盈豐德記號啓 
[普國第四次對單]  
大普國第四次對單巳到如有得中大小彩者請卽來領洋换票如未得彩不必换票再看下次可也此佈和順洋行啓 
[僧醫]  
楊樹浦太平寺觀枝僧善治異症應騐如神貧病送診給藥每逢三六九午後到石路三馬路口天泰棧若患沉疴速來醫治　 
[洋房招租]  
白大橋南　　德里口第七號洋房一座平屋數聞前租麻湖行如合意者請至本公司面議租價公道寳源祥公司啓 
[聚德呂宋票]  
本行寄售英十一月票全張六元對開均可兼收紅票格外克己光顧者請至棋盤街北首　城　和坊　　紙號内德朢仝啓 
[復泰老行售票扄]  
英十一月票全張六元分半三元分條足洋六角半經售人和公司提存股票每張一元起碼半張　諸君賜顧請至本帳房購取是荷遠處信購原班卽復並祈細認圖章庶免假冐此佈四馬路本帳房經理啓 
[新書籍發兌]  
橫雲山人明史稿十二元白紙巾箱本增篆康熙字典附敦證四元白紙原板沈文躉公政書一元二角三魚堂集八角絶妙好詞箋四角白紙增補袁文箋正五角原板得月樓賦四集四角續刻五經鳴載二角徐氏金　要略四角本事方釋義四角成注傷寒論二角半吳醫彚講三角增圖陽宅十書四角王餘尺牘二角依樣葫盧一角半逢山塾謂五角小題清雅二角半泰　水法三角袖珍日知錄集釋一元六角四書會要錄一元二角足本經義　聞四元原板畫史彚傅四元清河書畫舫一元四角杜詩汪釋一元古文選八角王註全七家詩五角硃批七家詩四角七箋困學紀聞一元墨林今話四角玉盆賦九角徐靈胎醫書八樓一元半原板聖武記一元金臺書院四集七角三朝墨準三角半春草堂三種八角五經鴻才七角新選直省墨顆二角半知愧軒二角硃批六朝文　一角新刻繪圖針炙大成六角陽宅　衆四角倘蒙賜顧者請至上海北巿抛球塲並城内掃葉山房啓 
[生生堂再聲明]  
上海有假冐本堂招牌之店前已聲明現有外面自立堂名而暗中假冐者似此以僞亷眞寄買之客無從分辨四方主顧如交信局寄買須囑誠實無欺爲要此佈 
[名利全]  
本號今有英十一月呂宋票出售價照大巿收兌紅票格外克巳開設上洋棋盤街北首分設湖北沙巿鼎豐昌廣貨號内 
[萬福來]  
英十一月呂宋票每張價洋六元半張三元遠處來購原班寄奉並有舊呂宋烟發售諸君光顧請至英大馬路望平街口 
[呂宋票開巿出售]  
英十一月票出售價照大巿由信購取原班寄奉兼收紅票格外克己承蒙賜　决不有悞上洋湧南路三馬路口西商　記洋行啓 
[永吉大發財票]  
英十一月票每張六員分半亦可並售大普國票全張四十員分半四開八開均可仕商賜顧請至棋盤街北遠處信購卽班回件本行啓 
[請試電氣燈]  
啓者本公司請求精益巳將一載巳蒙工部局　允先用十盞設於　　現已議定埠於各處添置恐各寳行號未及週　特登報如蒙合用請至本公司帳房面議可也此佈電燈公司啓 
[興記减價]  
本號歴來並無分設别埠今售英十一月呂宋票每張五元八角專收得彩票照巿格外克己賜顧祈切指抛球塲東首 
[同春榮發財票呂宋烟]  
出售英十一月份呂宋票價照大巿半張亦可外埠信購原班寄奉併售頂好呂宋煙賜顧者請至四馬路聚豐園間壁同春榮啓 
[豐和呂宋票]  
本行自向呂宋採辦按月發財票出售今英十一月票每張價洋六元半張均可分售外埠欲購信寄五馬路原班卽奉收兌紅票格外克己 
[敬贈徴信錄]  
啓者安徽清節堂徴信錄業經刊印成本佈送恐難周到凡在外官商善主有願校閱者祈賜函由輪船信局徑遞本堂卽由信局寄呈不誤　 
[拿能行呂宋票]  
現售英十一月票每張五元八角半張照算本行售票多年併無分設外處現有無耻之徒串賄信局私拆信票假冐本行票欺騙諸君非淺蒙光顧細認明加添圖記始後如有假冐男盗女娼 
 
 

Page 8

 
 
[新疆輿圖風土攷出售]  
是書於乾隆年間得來所載西域等處風俗土宜以及人類道里無一不詳惜原板巳失竟不復見特將舊本抄出并繪輿圖所有舊訛處均以更正校對無訛茲托點石齋石印縮成一本想博洽者間之莫不欲購而觀之以補博古通今之一闕耳每部計實洋三角九月初五日出售倘蒙諸君見愛請至上洋抛球塲後街源昌永綢莊内購取可也此啓　 
[輪船往東美國各埠]  
啓者本行納格約唛魯輪船於禮拜三卽華九月初七日下午兩點鐘開行往長崎西門舍革神户橫濱旣到橫濱在　埠卽有拷撥地克輪船接赴舊金山各埠如各寳號欲裝貨及搭客者請來本行訂定可也開去之日貴貨單不簽名字此佈九月初一日三菱公司啓 
[新開泰康煙膏减價發]  
本號開設上洋寳義街戲舘西首自運原庄大小洋藥精製頂上煙膏克己提名不惜工本以　久遠蒙仕商賜顧格外仰攀外埠信局可寄原班回件不悞　兩二陳二兩小　膏二兩公二兩二冷二兩五廣二兩　熱膏三兩一錢除清均六成　灰外加平頭 
[房屋空地召租]  
茲有四馬路沿浜地約三畝上有房屋三十餘幢並餘地現未完工如改大馬房極便又法界東德銘里樓房十四幢連披其地一畝零或另行改造或欲租地又徐家匯巿東地皮四十餘畝三處一併召租價極相宜長短均可合意者請至大馬路憶盆里謹記帳房面談　　 
[集祥號頭彩喜報]  
昨接香港來信得知英十月呂宋票頭彩第二萬四千三百八十五號二彩第一萬零二百七十號三彩第一萬二千七百零九號此頭彩並上附彩均係本號售出其姓名籍貫容後申報棋盤大街集祥號啓 
[萬應臭虫藥]  
凡有木虱俗名臭虫患此者恨無法除之本藥房秘製此藥洒在牀沿其虫聞氣立斃無不應騐每瓶洋三角賜顧者請至本藥房購辦可也上洋科發藥房啓　 
[新開廣大票行]  
英十一月呂宋票出售全張分半均可價照大巿兼收紅票格外克巳各埠信購請寄棋盤街北靑蓮坊口 
[佛羅斯貢𫒗製補益藥水]  
此藥專治肝勞肺癰咳嗽癆療飲食停積胃口呆滯身虚體弱心悸多驚陰損陽虧宗筋不舉或病後元氣未復精神萎頓或烟癰過深形容消瘦或舊癮新斷體質虚赢以上諸病皆須及早補益此藥性味和平不凉不燥服之沈疴立起痼疾頓　億萬病軀凡名醫對之朿手者此藥起死回生眞有换廻造化之功仁壽斯民之益也　諸君賜顧者請至上海大馬路晋隆洋行購買　 
[胃氣痛藥]  
凡患胃氣痛者此病最難醫治故醫家所棘手本藥房秘製此藥服之定能神效並可除報屢試屢騐賜顧者須認明本藥房招牌庶不致悞上洋大馬路科發藥房啓　　 
[鬆膊鼻煙]  
吾粤家藏頂舊鼻煙以梁家馬家爲最然所存亦屬無幾士大矣嗜此者得之如　異寳焉茲有鬆膊牙花舊烟雨瓶寄存上海金利源碼頭利興號代售每瓶價銀二百兩正合意者請移玉趾爲盼 
[利興號]  
本號專辦琿春埠正熊胆苓芝草人參鹿茸精工自製熟熟茸末發兌諸君光顧請認上洋金利源碼頭利興號招牌爲記 
[松江橋記呂宋票]  
今有逐月份票全張六元分售亦可并收　票克巳現兌别處寄購原班回件西門外日昇昌京鞋鋪便是 
[頭彩呂宋票一百七十五]  
啓者本行開張在棋盤街北首運售呂宋票價照大巿今又推廣生意設立十一月份股份票出售定額三千號全票收洋二元半票一元准華九月念二日在本行當衆開彩决不更期頭彩得十一月份呂宋票一百七十五張餘彩仿單註明共有五百五十號得彩之多卽不得彩者亦各給呂宋大票一條他行莫及盖本行意欲使買票者旣得小彩於前亦可得大彩於後而發財豈能限量哉如不欲得呂宋票八五扣現開期近速務望早降如此便宜遲則恐不及也此佈西商美亞士洋行吿白　 
[往長江客位價目]  
搭客每位自上海至　通州　五角　江陰　八角　鎭江　一元二角　宜徴　一元六角　南京　一元六角　蕪湖　二元七角　大通　三元二角　安慶　三元七角　九江　四元六角　武穴　四元九角　漢口　六元　光緒八年四月十六日　招商局太古行怡和行同啓 
[三彩誌喜]  
英九月份呂宋對號單巳到得彩甚多其三彩乃本行售出半張杭州　　橋匯局　　梅翁所得另半　德大號錢君代友所得爲本行所沽之票屢有大彩須得者之　運然亦不　諸翁號興耳今售十一月票　客函購　　　明回件信封後有洋房圖記四馬路廣豐行棋盤街廣豐新號同啓　　 
[湖南新到]  
祝由科專治一切疑難雜症應騐如神治内病符到病根永絶治外症不用刀針卽能移去承蒙賜顧者自備香燭只取號金一百六十八文壇設四馬路南首正豐街口福興公棧内 
[聲明影戤]  
竊維我等信局因有匯票提單銀洋重件寄遞故向章開設新局必須五家殷　鋪户向各老局作保由老局環肿公所再由公所互保　憲案禀請給示方准開張以杜奸徒捲逃撞騙倏開倏閉等弊今有怡和昌新局查係同業停歇頑夥所開因無　　　 
人互保恐客家聞信見疑遂影戤怡和洋行飾情登報我等各老局昨向該行洋東訽問已悉從中影戤情節想不日内卽當水落石出矣茲閱申報該新局反敢云由别局寄帶或有遺失咎屬自取之謊然我老局誠信遠近皆知向無悞客信件歴歴可查今逢怡和開班自着妥夥押解愼重巳極非該新局飾情聞客詭稱公司可比且其不以誠實營生妄恩登報虚揚恐從中難免而無不良之意因我業向有互保攤賠之責故不得不聲明以供衆覧長江衆老信局公啓 
[金陵世醫]  
余患漏管數載困倦異常遍視諸醫皆不見效今幸友人指示張秉衡先生家傅八世專治漏管痔瘡等症余卽赴醫未經一月全愈精神陡爽無巳爲感特此報揚陵省城南許家巷分滬現寓四馬路盤記棧東首對面庽次陳厚齋謹啓 
[彩票祥遷移]  
本行今遷移在大馬路中杭省今亦遷移在衆安橋此大街杜泰豐金箔鋪内嘉郡仍在厚生土棧内今售十一月份票價照大巿兼售大普國票價照向例專收彩票格外克巳貴客賜顧交局購取當班回件無悞上洋杭省嘉郡彩豐祥仝啓　 
[呂宋票出售]  
啓者今有英十一月分呂宋票出售每張洋六元分半皆可拆售欲買者請來本行購取可也别發行啓 
[新開憶得票號减價招客]  
本號創設上洋棋盤街北首自運呂宋發財票茲因初創書爲减價以廣招徠而冀衆顧今有英十一月票出售每張價洋五元八角分半照算倘蒙外省各埠紳商賜顧者祈請函致本號首局認明招牌當可原班寄呈庶不有悞 
[英十月呂宋股份票誌喜]  
啓者本行英十月股份票業經准期開彩所得大彩刻均來行領彩照兌頭彩八十四號係四馬路黃浦灘電報局黃耀宗馬良濟兩君合得二彩四十四號係小東門外大街太和　貨行王儷笙先生得三彩四十一號係四馬路盤記絲茶客棧石柏齡先生得惟當日此種小號人皆不喜所納者因號巳滿無可擇取今百號之内連中大彩甚爲可異得主均在本埠就近一處便可深悉也茲英十一月大票已到本行股份票業經接售仍定三千號全號收洋二元半號亦可分售不獲彩各得大票一條開期較早七天准定華九月二十日三點鐘在本行當衆開彩决不更期惟開期近速請諸君卽來購取爲荷特此佈聞上海河南路三馬路口西商福記洋行啓 
[德豐祥呂宋票]  
本行寄售英十一月份票每張六元半張均可分售貴客光顧者請至大馬路抛球塲後便是分設湖城德豐行啓 
[一聲雷]  
一定發財 
本行寓申江棋盤街北首公興京緞莊内自運呂宋票發售全張分半均可兼收紅票照巿格外克己遠處賜顧信購卽奉　 
[九月初五日錢洋行情列左]  
新會劃收巿　七錢三分四厘 
本　　　洋　八錢一分 
　拆　收巿　四錢五分 
洋息銀收巿　三錢五分 
洋　找　頭　七錢三分六厘 
錢　找　頭　一千零五十文　 
貼　　　新　四元 
卡　　　錢　一百五十一千文　 
衣　　　牌　一千一百三十文 
[九月初五日各絲巿行情列左]  
朱永盛　錦翖　三百六十七兩五 
錢宏順　春翖　三百五十七兩五 
正泰　　單義　三百五十兩 
萬豐　　荷豐　三百四十五兩 
賣庄　　七里　三百二十七兩五 
今巿共成交一百餘包 
[九月初五日匯銀票行情列左]  
銀行現銀票五先令一辨士三七五 
六个月期票五先令二辨士八七五　 
商人票六个月期五先令二辨士八七五 
[九月初五日進口船禮拜一]  
北京　輪船　由長江　太古公司 
北海　　又　由汕頭　太古公司　 
安利　　又　由長崎　　招商局 
[初六日出口船禮拜二]  
北京　　輪船　晚往長江　　　太古公司 
地林　　　又正午往長崎神户橫濱禪臣啓 
魯士丹拿　又　晚往長崎神户　　怡和啓 
新南陞　　又　晚往烟台天津　　怡和啓 
海琛　　　又　下午往寜波　　　招商局 
[初七日出口船禮拜三]  
納格約　魯輪船下午兩點鐘往東洋美國各埠三菱公司　 
這臣　輪船　日往香港　　　　老太古 
央思　　又　晚往香港省城　　禪臣啓 
鷄籠　　又　晚往烟台牛庄　太古公司 
北海　　又　晚往汕頭　　　太古公司 
[初八日出口船禮拜四]  
寳生　輪船　晚往香港省城　　怡和啓 
公和　　又　晚往鎭江九江漢口怡和啓 
 
 

Page 9

 
 
[廣東梁愷悌堂蠟丸]  
本堂虔製膏丹丸散藥酒發兌藥正方　工精力厚荷承惠顧請祈細辨小兒回春丹八寳驚風散每丸錢八十六文心氣止痛丸每个洋二角半雙料參茸衞生丸每匣一粒洋一元加料參茸衞生丸每匣兩个洋一元參茸衞生丸每匣四个洋一元雙料參茸白鳳丸每匣兩个洋一元加料參茸白鳳丸每匣四个洋一元參茸白鳳丸每匣六个洋一元延年益壽酒每瓶錢四伯八十文三　鹿茸種子酒每瓶四伯八十文棋盤街廣東愷悌堂啓 
[同得利减價]  
啓者呂宋票一業原屬本重利微大巿六元定價固難减削近因設店太繁甚有倏開倏閉故逐月票額多寡消路俏滯勢所不免偶有初開店家雖登减價仍以疲俏隨時申縮使遠處託購懹疑不定小號新創以來逐月屢獲大中等彩頗旺登報之外已蒙各處　紳商惠然光顧今英十一月票限定减價一月每張五元八角以副　諸君雅意遠近一律無欺並收紅票小彩十足現兌大彩面議並無分店在外賜顧者請指明上洋棋盤街北首此佈經理洪藍亭謹啓 
[大普國集七次大票出售]  
今有第七次普國票出售每張計英洋四十元四開八開均可分售共有票七萬三千五百票内有得彩二萬七千六百號之多開期英十月廿五卽華九月十四日起至英十一月十六卽華十月初六止現存票無幾如欲買者速卽請來購取可也今將得彩數目開列於後　頭彩一張得英洋六萬二千五百元二彩一張得英洋三萬七千五百元三彩一張得洋二萬五千元四彩一張得洋一萬五千元五彩一張得洋一萬二千五百元六彩一張得洋一萬元七彩二張各得洋七千五百元八彩三張各得洋六千二百五十元九彩念張各得洋二千五百元十彩五十張各得洋一千二百五十元十一彩一百張各得洋七百五十元十二彩二百五十張各得洋五百元十三彩五百張各得洋二百五十元十四彩一千張各得洋一百念五元十五彩二萬五千六百七十張各得洋三十六元二角五分和順洋行啓 
[眞大有發財票]  
茲有英十一月份呂宋票出售全張半張均可價　大巿貴客賜顧請至棋盤北首認明招牌不悞各埠信購原局帶奉恐有假冐特此佈啓 
[貨圓價實上海大馬路老德記起首藥房童叟無欺]  
戒洋煙精水雅片産自印度毒性雖酷外洋珍爲必需之藥品多吃亦能致命不知何人作俑裝在桿上吸其氣味頗覺爽快迨乎上癮則脾胃　蒸已慣不吃如患沉疴此際欲戒無方追悔莫及本藥房旣製戒烟白藥粉行世今又製戒烟精水均各効騐異常服法另詳仿帖其價每瓶計洋一元 
清香洗牙水此水於清晨　洗時用牙刷醮拭則齒色潔白香味撲人牙亦永不朽壤婦女用之更增美麗 
光澤潤髮水此水之妙非功專潤髮能益血補陰人或髮黃而不烏烏而不潤短而不長者悉皆奏效泰西婦女日用裝飾自然光潤無比且能落髮復生 
必止痛藥水此藥專治百般疼痛内則胸心肚腹外則全體皮膚或蛇咬虫螯凡有痛處皆効 
玫瑰胭脂水此水力能通經活血潤澤皮膚婦女點唇搽面美艶頗增寒冬搽之則不患凍　百試百靈 
扶原種子丸人之虚弱有陰陽之别倘陽或虧而但補陰不惟無益抑且有害此藥無論陰陽凡涉虚者投之皆効 
萬應清凉丸此藥專治暑濕固結腸胃或熱毒鬰於腠裏以致熱象畢臻或患瘡　此藥服之奇功立見 
金鷄納霜丸此藥性味和平功力甚大專治各種瘧疾不拘一日兩日並四日兩頭三陰瘧疾皆極効騐 
花枊清毒丸此藥專清熱毒無論内　外感但口燥便艱者服之皆效倘花柳失足致犯者亦属相宜　 
嫩面香水粉凡人旬有滯色或起油光將此水粉照法搽之立能滯退色鮮芳香可喜婦女裝飾更爲相宜 
小兒代乳粉世有生産之後或産婦體氣虚弱乳汁不多小兒則待哺嗷嗷殊堪憐憫如服此粉代之功勝眞乳　 
玫瑰擦牙粉凡牙齒不潔日後必易朽腐非特旁觀不雅自巳食物亦多未便此粉搽之立能潔白芳香永不蛀壤 
扶陽種子酒凡患陽分虧損者勢必陽萎不振見色流精此酒飲之立能奏效若藉以恣淫則咎由自取 
口香戒酒糖此片旣能醒醉又能辟除泛　若飲酒過多或食噁吞酸者服之卽安常人含之滿口芳馥 
小兒疳積糖凡小兒面黃肌瘦腹大而露靑筋甚則雙目不明名曰疳膨食積如患此症速來取藥自可逐漸回春　　　 
文武癡癲藥瘋癰一症有文武之别俗稱痴子此藥專治文武痴癰不拘近起遠年照法服之卽愈 
痰飲咳嗽藥咳嗽之症種類甚多然終不離乎肺病此藥不拘何種咳嗽服之皆騐賜顧者切勿膜視 
治咬髮癬藥此癬初起頭皮極痒日久則髮漸落而癬日增婦女患之殊不雅觀此藥搽之立能全愈 
秘製瀉血藥泄瀉之症或稱澼痢或稱便泄此藥投之立能奏効若瀉而帶血或盛瀉血者服之更騐 
治損傷膏藥人　鬥毆失手跌撲損傷勢輕者此膏貼之卽不必另匯傷藥若勢重者尤須外修内補方能妥洽 
本藥房於道光二十二年上海通商之初首先開創所製各種藥水藥酒丸散膏丹皆係精益求精不惜工本是以按病給藥立見奇功業己遐邇馳名消路日廣但存濟世婆心並非貪圖利益另有照相藥水鈹金藥水嗬囒水檸檬大小腸氣夾帶搜瘋氣箱分量杯避風鏡牛痘刀牙刷洋刀並外科應用一切刀針器具新式巧樣磁瓶及粧臺各種玩物一應俱全尙有無數藥味曁應用物件不及備載均各貨眞價實老幼無欺倘蒙　仕商賜顧須認明老德記招牌庶免假冐遠處望托信局　帶自當照信發藥决不延悞此啓　又有乳瓶剪刀發售本藥房只此一家並無分出來者務認招牌庶免假冐　老德記藥房具 
[收回股份票]  
啓者寗紹所售十月份股份票奉　道憲諭禁業巳祇遵在案今將售出之票照數收回於八月念二日起諸公所有買去之票仍在寄售處退票還錢自後開彩得與不得槪不作憑與寄售處無涉當此未曾開彩之先得失皆無明見奉遵　憲諭禁止此佈西商羅瑞有洋行啓　　　 
[二彩誌喜]  
頃接香港來信知英十月分頭彩二萬四千三百八十五號二彩一萬另二百七十號三彩一萬二千七百另九號其二彩并副彩均由本號售出得彩諸公俟對單到申再行登明同和同福來啓 
[茶捐將停]  
茲本號代辦閩省茶捐請　現聞部議定止仍侯　上諭到日卽當止截　諸君有志顯揭趁此便宜望早來號報捐并庚辰年部照領軸已到望各捐生早携實收來换部照勿延爲荷粤東西榮巷香港上環　上洋法界同愼長啓　　 
[聲明]  
啓者小號近因銀貨進出户頭繁多未便槪立經摺倘蒙各寳號相信交易者除經摺支取往來外其餘必憑内帳房條字盖印可以付發凡門外作場無論遠近毋許自出字條支取財物雖有作塲小印槪不認帳望各寳號留意自幸曹洽順帳房啓 
[輪船往來上海吳淞]  
啓者本行今有輪船名羅利於本月初三日起每日早七點半午後二點鐘由上海開往吳淞再由吳淞來上海早十點下午四點半鐘客位資每位大錢一伯文來往按時風雨無阻仰望各客商常臨搭趁是荷特此佈聞新泰興洋行吿白　 
[元利同運來發財票]  
英十一月呂宋票出售全張價隨大東　貴客賜顧請至五馬路裏角郎認明招牌不悞各埠信購原班寄奉恐有假冐特此佈啓 
[召盤]  
恊和長號烟膏開設二馬路石路口今因股東回籍欲將招牌什物召盤如合意者請來面議是荷 
[三點承記票行]  
本行開設有年馳名四海素來劃一童叟無欺向無分號早己登明諸君諒可洞悉近因遷移三馬路陳與昌絲棧後面恐遠處未及週知現售十一月呂宋票曹時讓價每張五員八角分半照算藉以廣爲招徠兼副諸君盛意請早來購取可也 
[ＣＬＬＡＨＳＲ　ＡＭ　Ｔ附票出售]  
本商專辦各種貨物兼售呂宋票價値照巿並附票每洋一元購票八號零售亦可彩數票上註明兌洋九扣如荷賜顧局寄上海棋盤街廣豐新號對過泗涇路第五號洋房内交易原班回信勿悞英商滿所欲爾洋行白 
[心發呂宋票]  
英十一月份票出售價照大巿全張半張皆可並收逐月得彩票克已兌現遠近賜顧請至望平街中巿可也必發啓 
[新設保險公司卽扣三分之一]  
新設保險公司所有中國貴和皆物銀兩等項往來槪可保險本行在中國贸易多年甚爲妥當如有賜顧者其價格外便宜卽將其價銀現扣三分之一今將各埠頭開設計香港省城上海天津烟台牛莊漢口九江鎭江一切等處倘有貴客賜顧請至本行面議特此佈聞同治十三年六月吉日太古洋行謹啓　 
[上洋天成行]  
英十一月份呂宋票每張六員分半均可並收得彩紅票格外克己兌現仕商賜顧認明上洋棋盤街北口便是天成行啓 
[大有利票號啓]  
本號出售逐月呂宋票全張半張價隨大巿紅票十足兌彩外埠信購請寄至上洋寳　街寄奉不悞 
[寄售秘製止痛葯水]  
啓者本行現有大美國百德里未司醫生寄售秘製止痛藥水無論内外症應用如神立時見效内症如夏日發痧腹瀉瘧疾傷寒筋骨疼痛等外症如湯火刀傷毒瘡蛇蟲咬刺等並皆奏效此藥在世上行用巳五十年試過者靡不稱讚價又公道藥瓶外有中國字枹紙治病者更可一目瞭然或買一瓶或買一箱均可隨便也上洋大馬路晋隆洋行啓　 
[機器軍械出售]  
啓者本行在滬專辦軍械歴有年矣屢蒙各省各局委辦一切貨價無不相宜近來英國製造之法較前更屬精巧今有新式銅鐵大炮來福洋鎗大小銅帽細火藥挖河機器大小各種俱全倘有貴官紳應需各種各式　至小行視樣面議價目格外公道特此佈聞同治十三年六月日地亞士行啓　 
[九月初三日各茶巿行情列左]  
　　元芳行 
金記　　　元　三百十九　箱　二十　兩 
益隆　又　屯　四百八十　箱　十八兩六 
志記　又　又　一百四十八箱　二十八兩 
怡和　又　州　四百二十二箱　十八兩五 
怡和　又　又　一百十　　箱　卅兩另五　 
蒙正　　平水　四百十九　箱　廿兩另五 
仁記　又　又　二百三十九箱　廿兩另五 
　　生源行 
瑞春　　　屯　四百九十五箱　廿兩另五 
春芽　又　元　二百八十五箱　廿兩另　 
同珍　又　又　三百二十　箱　廿兩另　 
[九月初五日各股份巿價]  
招商局　　二百六十四兩 
　　原價一百兩收起 
仁和保險新設七十二兩 
　　原價五十兩收足 
　和保險　　七十一兩 
　　原價五十兩收足 
平　銅礦　二百五十兩 
　　原價一百零五兩收足 
開　煤礦　　二百廿二兩五 
　　原價一百零五兩收足 
　　　　　　一百零五兩 
　　原價一百兩收足 
自來水　　　三十五磅 
　　原價　　　足 
電燈　　　　一百廿四兩 
　　原價一百兩收足 
長樂銅礦　　二百廿五兩 
　　原價一百兩收足　 
賽蘭格　銅一百三十六兩 
　　原價一百元收足 
公平經絲　　九十五兩 
　　原價一百兩收足 
鶴峰銅礦　一百七十一兩 
　　原價一百兩收足 
中國波璃粉股份五十三兩 
　　原價一百兩先收五十兩 
　　　　　　一百念元 
　　原價一百元收足 
亲造紙公司　一百兩 
　　原價一百兩收足 
　　浦東棧碼頭一百零二兩 
　　原價一百兩收足 
叭喇糖公司　五十兩 
　　原價五十兩收足　 
上海保險公司五十兩 
　　原價一伯兩先收五十兩　 
電報　　　　一百八十九兩 
　　原價一百兩 
 
 

Page 10

 
 
[光緒年八月念五日京報全錄]  
　　宫門抄○上諭一道錄前○選戰○閩督何奏請兼襲輕車都尉世職摺子○江撫李奏道員出缺遴員接署摺孱○通政使劉奏留員差遣夾片○廣西撫倪奏揀員請補同知摺○閩督何奏撫臣履任需時援案奏請學政代辦鄉試監臨摺子○内務府奏爲奏聞摺○陜督譚奏察看道員夾片○八月二十五日户部通政司詹事府八旗兩翼值日無引見○恭王續假二十日並謝看視恩○崇絢謝授廣東遺缺道恩○阿公請假二十日○内閣奏派騐放之王大臣派出肅王瑞聯童華徐用儀○兵部奏派演放水師砲位之大臣派出八額駙希朗阿○侍衛處奏派保和殿監試之王大臣派出頭班禮王八額駙福森布玉書奕功○二班奈曼王岳林載瀾承榮總豐○召見軍機崇絢○光緒八年八月分選單知縣廣西宜山陳炳星江西甲縣丞浙江餘杭張廷桂直隷供縣主簿浙江德清蔡祖福順天監巡檢廣東海豐陳名珂四川監○○閩浙總督兼署福建巡撫臣何環跪奏爲兼襲輕車都尉世職恭摺仰祈聖鑒事竊原任兩江督臣沈葆楨前在江西巡撫任内因浙院賊匪屢次竄擾江西省城調撥兵勇次第掃蕩並生擒首逆殄除巨酉同治三年十月十一日欽奉上諭加恩着賞給一等輕車都尉世職並賞給頭品頂載等因欽此嗣沈葆楨歴升兩江總督於光緒五年十一月初五日在任病故兹據署福建侯官縣知縣俞秉焜查明沈葆楨親生嫡長子侯官縣學附貢生沈瑋慶隨侍任所於是年十二月扶柩囘籍守制欽奉上諭沈葆楨長子沈瑋慶着賞給舉人准其一體會試等因欽此因哀毁成疾未經請襲世職於光緒六年十二月二十六日病故具報詳咨在案沈瑋慶在日生有六子長子沈翊清現年二十二歲於光緒五年間科考取進侯官縣學附生委係沈瑋慶親生嫡長子故員沈葆楨嫡長孫呈請兼襲一等輕車都尉世職由縣提訊族保隣佑人等並無揑飾情事取具圖册供結加具印結遵照新章徑詳前來臣查道光十六年欽奉上諭嗣後承襲一二等輕車都尉及騎都尉世職比照雲騎尉恩騎尉之例准其以文生員兼襲應試等因欽此今原任兩江督臣沈葆楨嫡長子沈瑋慶巳故嫡長孫沈翊清請以文生員兼襲一等輕車都尉核例相符隨經騐看得沈翊清年富學勤有心向上應否准予兼襲相應請旨定奪至該世職現在尚未服闋除將圖册供結送部查核外謹恭摺具陳伏乞皇太后皇上聖鑒訓示勅部議覆施行至世職各員續奉部行新章　　爲奏合併聲明謹　軍機大臣奉旨該部議奏欽此○○頭品頂戴江西巡撫臣李父敏跪奏爲道員因病出缺先行遴員接署恭摺奏聞請旨迅賜簡放以重職守事竊江西督糧道兼巡南撫建道吳世熊現年六十五歲浙江仁和縣人由河南試用州同因豐工合龍並歴年勦匪出力洊升江蘇徐州道調補今職光緒三年八月二十日到任前據該員禀稱因患肝氣左臂拘攣頭昏骽軟心悸腹鳴飲食頓減請開缺囘籍調理並由司查明具詳前來經臣查喜試用道范鳴龢勤慎練明堪以委令署理當卽檄飭遵照正在繕摺奏報間又據報該員吳世熊於六日二十一日因病出缺臣卽親見其隨任親丁稀少殊堪矜憫當飭府縣帮同該故員家屬妥爲料理身後事宜所遺督糧道員缺緊要相應請旨迅賜簡放以重職守除另行恭疏具題外臣謹會同大學士兩江總督臣左宗棠恭摺其奏伏乞皇太后皇上聖鑒訓示謹奏軍機大臣奉旨知道了歛此○○劉錦棠片再户部額外主事陳兆甲於光緒七年十一月間　假出京赴甘肅徣資前來哈密軍營臣察看該司員篤實老成能耐勞苦目前邊事需才合無抑懇天恩俯准留於臣營差遣之處出自逾格鴻慈謹附片具奏伏乞聖鑒訓示施行謹奏軍機大臣奉旨着照所請吏部知道欽此○○廣西巡撫臣倪文蔚跪奏爲烟瘴同知需員籲懇如恩俯准揀員補援事竊照太平府明江同　羅超崧奉文准其告病開缺於光緒五年十二月十七日奉旨作第五日行文之日起按廣西照限一百日减半計算應扣至光緒六年二月十二日作爲開缺日期應歸二月三十日截缺所遺員缺係煙瘴題調三年俸滿撤回内地候升之缺例應由外揀選籍隷廣東福建湖南雲南貴州等省人員調補該處地當邊要現值賊氛未凊邊趽又關緊要非精明幹練之員弗克勝任臣查内地實缺同知雖有籍隷五省之員於此缺人地未宜復與藩臬兩司於籍隷别省實缺同知内逐加遴選非現居要缺卽人地未宜一時實無可調之員伏查定例州縣以上如遇例應題謫缺山及煙瘴地方俱准陞調兼行又道府以至同知知州如係奉旨命往或督撫題明留於該省候補者無論應題應調應選之缺該督撫擇其人地相宜悉准先儘補用又定例廣西桂林府龍勝通判思恩府屬之百色同知各項缺出該督撫於内地揀選廣東等五省人員調補如無合例堪調之員准以候補人員請補一律於籍隷廣東等五省人員内揀選又於奏補　色廳同知案内接准部咨百色直隷廳同知員缺無讑　補請陞時均先儘籍隷廣東等五省人員揀選如果實係人地未宜准其聲叙　以别省人員揀選　龍勝通判等三十三缺請調請補請陞亦應一律變通比照百色廳同知之例辦理以歸畫一而資治　等因在案今如平府明江同知係煙瘴題調邊疆要缺按例應以籍隷廣東等五省人員揀選調補查内地實缺同知及應補應陞同知班内雖有籍隷五省之員與此缺人　均未相宜未便稍涉遷就兹遵照新章於籍隷别省應補人員内揀選請補查有候補同知綬麟年五十七歲正白旗漢軍文濬佐領下人由監生於咸豐二年考取謄錄卽於是年十一月充補國史館朕錄七年遵例由捐職鹽大使銜在捐銅局報捐雙月知縣是年四月議叙列爲一等經吏部題覆照例以知縣雙月兩班後選用同治元年應順天壬戍科鄉試挑取朕錄五年簽掣廣西興業縣知縣六年下　　省隨飭赴本任十二年十一月調補凌雲縣知縣飭赴調任十三年二月交卸興業縣事因在興業縣任内勦辦金鈎嶺土匪案内保奏請以同知補用十二年十一月二十一日奉硃批着照所請獎勵欽此十三年八月二十五日到凌雲縣任十月二十七日問訃　生母陳氏憂卸事回省請咨回旗守制十二月到京光緒三年正月二十七日服闋起復三月初十日欽派大臣騐放十六日領照起程是年六月十三日到省該員才具明練勤幹有爲能耐煙瘴以之請補太平府明江同知實屬人地相宜該員雖非籍隷五省例得聲明請補據署藩司國英署臬司慶愛會詳前來相應仰懇天恩俯念邊疆要缺需員准以候補同知綬麟補授太平府明江同知于煙瘴要區可收得人之効如蒙俞允該員係軍功保舉奉旨以同知補用之員今請補缺銜缺相當全免查叙叅罰毋庸送部引見合併陳明謹會同兼署兩廣總督臣裕寛恭摺具奏伏乞皇太后皇上聖鑒勅部核覆施行謹奏軍機大臣奉旨吏部議奏欽此○○閩浙總督兼署福建巡撫臣何璟跪奏爲撫臣履任需時援案奏請學政代辦鄉試監臨恭摺抑祈聖鑒事竊照本年福建舉行壬午正科鄉試例應巡撫入闈監臨新任福建撫臣張兆棟聞於六月初旬出都順道回籍由陸路逕抵瓜洲再攺由海道來閩臣得信後當經咨商總理福建船政臣黎兆棠匀撥官輪馳　瓜洲守候並致緘催但撫臣張兆棟近日行抵何處能否闈前到閩均難預料現在試期伊邇所有應辦闈務臣巳督同司道次第辦理妥爲預備權臣以總督兼權撫篆政務殷繁且時有各國通商及台防要件須與省局司道隨時面商妥辦勢難分身入闈如臣在闈中而撫臣抵省則交卸亦覺未便溯查同治九年與光緒五年前督臣英桂及臣兼署巡撫任内時值鄉科均請學政入闈代辦監臨迭經奏明在案此次亦宜先事籌及臣與福建學政臣崑岡熟商如撫臣張兆棟闈前未能速至應卽援案請以學政臣崑岡入闈代辦監臨以重試典除分咨外臣謹恭摺具陳伏乞皇太后皇上聖鑒謹奏軍機大臣奉旨知道了欽此○○内務府片總管内務府謹奏爲照例奏聞事准户部咨稱崇文門稅務監督於本年八月初一日一年期滿所有正監督本部自行辦理外其副覽督員缺應行文内務府等因前來伏查光緒七年閏七月二十五日由内閣抄出奉旨崇文門副監督着志和去欽此欽遵在案今崇文門稅務監督於本年八月初一日一年期滿除正監督由户部照例題奏外其　監督缺臣衙門或於司員内揀選二員帶領引見抑或恭候訓示遵行謹將前三届崇文門副監督各員另清單恭呈御覽爲此謹奏奉旨巳錄○○譚鍾麟片再准部咨道府同通州縣無論何項勞結保奏歸入候補班人員以到省之日起予限一年詳加察看出具切寔考語分别繁簡補用等因歴經遵辦在案兹查鹽運使衔甘肅遇缺儘先題奏道易孔昭於光緒七年五月二十日到省連閏扣至八年四月二十日試看一年期滿由藩臬兩司出具考語詳請具奏前來臣查易孔昭年力富强才識穏練堪以留省補用除將履歴清册分分送吏部軍機虎查照外理合附片具陳伏乞聖鑒謹奏軍機大臣奉旨吏部知道欽此 
 
