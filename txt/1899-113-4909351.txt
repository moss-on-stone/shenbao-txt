# 1899 - 113 - 4909351

 

Page 1

 
 
[翹盼仁施] [  申報舘協振所謹啓]  
　　天災流行國家代有然從未有如去年山東諸郡縣之甚者山東地居北省田疇瘠薄小民本貧苦不堪平時終歲鞠劬猶苦難謀一飽至去年而霪霖洪水稠疉而來滾滾波濤赤地千里民生昏墊家室蕩然不特田穀顆粒無收卽雜糧亦無從下種以致飢黎載道餓殍纍纍存者枯瘠如柴朝不保暮死者胔骼狼藉盡飽烏鳶甚至家有小孩欲易數百錢而不可得傷心慘目莫過於斯本所籌振有年雖極艱難斷不忍半途而廢正在羅雀掘鼠支絀萬分而皖之鳳潁毫渦江北之徐淮海諸處又洊飢疉告其慘象竟與山左相同籌振之艱至斯而極因延名手繪成災象印册勸捐於二月十一日隨申報分送所望寰中義士海外仁人减日用之資爲行善之舉多則盈千累日少至百文數十文但祈早沛甘泉卽可多拯垂斃飢民之命眼前功德食報無涯他日者五桂三槐公侯萬代實本　所韾香以祝者爾肅此布陳伏維德鑒 
[黑米說]  
　　邇者姑蘇有人掘地得黑色之米媵函寄眎本館執筆人其粒圓而小似係張堰一帶所産色灰黑質頗堅爾時惟略志數語於報端蓋不欲弔詭矜奇類於干寳搜神之記也閱數日有大樹將軍後人議論恢張洋洋灑灑郵寄本館乞登報章大旨謂遍稽史籍見宋史五行志載熙寍元年益陽雷震山裂出米數十萬斛齎至京師信米也其色黑如炭太史占之謂年必饑按熙寍元年卽王半山越次人對之時其後柄用愈專新法愈盛悠悠千載貽爲口實當時天降災晉未必果由於此不料七百年後竟有撓亂國政隂行新法如王半山之康有爲卽有黑米如熙寍朝之異以古揆今若合符節云云是以黑米爲妖孽之徵意若以爲天之所降也或曰秋燈叢話中曾載康熙乾隆年間有掘地而得黑米者夫康熙乾隆皆全盛之朝其時物阜民康熙熙皞皞而地中亦露黑米是則謂爲國家之禎祥亦無不可或又曰諺稱鴉片爲黑飯兹之黑米天實爲癖嗜阿芙蓉者生煮而食之可除烟癮嘻此則無稽讕語眞不值有識者之一噱矣又有以三指作生涯者引證醫書謂康熙甲子年武昌郡廣福坊掘得黑米數十斛堅如石炒研爲末治膈症如神本草則言此名陳倉米卽朱公米不特治膈症且可療卒心痛及脾疾乃同道中有與之不洽者盡情辯駁謂陳倉米俗名老米又名火米李瀕湖曰火米有三有火蒸治成者有火燒治成者又有畬田火米與此弗同勿得治療民疾蓋以米之陳者其性寒冷煎煮亦無膏膩令人自利總之其色變黑無味無性不堪入藥嗚呼噫嘻相傾相軋之風天地間無處蔑有論黑米然卽非論黑米亦何獨不然哉僕初以爲此米必當時有人遺棄地中日久年深漸漸變壞旣不關乎休咎亦禾必可以療飢至於入藥餌以治病人則本草所言大半出自附會烏可貿焉嘗試致視性命如草菅乎及觀益聞格致匯報所言始恍然大悟矣匯報初言大約前人掘井埋米後未取出迄今代遠年湮變爲炭質亦無足怪旣而又曰無錫亦有黑米聞自地中掘得此處前有米房一所後經火焚遂致焦米入土年久變黑今已變爲炭質且又入地多年藴毒亦所難免人食而死殆卽此故蓋以答梁溪許君米中含有緑氣食之必死之問也聞之泰西格致家炭質係天壤間無用之物米每一萬分中祇含炭質六百四十三分其餘爲小粉質七千十百七十五分糖質六十分油質四十三分鹽質六十八分水質一千三百四十分無華名之零星各質寥寥無幾故食之有益於人今之黑米旣盡變爲炭質則凡小粉質糖質油質鹽質水質及無華名之零星各質皆已銷耗淨盡宜其食之無益而反有害誠以凡物皆有格致之理寓乎其中此理旣明卽不煩言而自晰彼或以爲災異或以爲禎祥或以爲可戒烟或以爲可療膈症卒心痛及脾疾皆叩槃捫燭之見烏足以語於斯至謂今者天災流行淮北山東哀鴻載道天蓋生此黑米以慰斯飢則是昔者當飢饉洊臻時有食觀音秎而腹脹致斃者寄語千萬鳩形鵠面者靜心待振欵之頒雖黑米遍地叢生亦愼毋以此爲饋貧之糧遂致轉瞬間慘塡溝壑也 
[德藩過潤]  
　　鎭江訪事友人云德國親王亨利由滬乘結天安兵艦溯江而上本月十四日之晚九十鐘時行抵京口時常鎭通海道長久山觀察預飭水陸各防營在江干排隊鵠候迨旌節戾止升砲鳴槍以申敬意俄而長觀察會同新湘全軍統領陳宇山軍門江勝各營官及洋務局委員邵文炳大令水陸總巡周錦堂都戎皆出城迎迓親王旋命啓輪上駛赴白門游歴 
[催解地丁]  
　　杭州訪事人云浙省辦理地丁奏銷現由藩憲詳定於五月二十日截止各屬欠解之欵已由惲方伯札委候補人員分赴各屬催解統限於五月望前解清催提委員銜名附列於後杭屬齊司馬憬琛何大令黻章嘉屬史别駕悠揚張大令光第湖屬鄧司馬爾耆王大令賡夔寗屬李别駕濵黄大令福元紹屬侯大令資森吳大令躍金台屬劉大令永安金屬楊大令葆光黄大令安海衢屬汪剌史煦嚴屬余大令文鉞温屬胡大令祥鈺處屬唐大令濟各委員於奉札之後卽日禀辭分道而往 
[匯解要欵]  
　　揚州訪事友來函云兩淮運食各商認領昭信亂票銀共一百萬兩迄今定　已過而欠繳之數尙多運司江都轉接奉督鹽憲劉峴帥札文略謂據金陵支應等局祥稱蘇滬兩厘局欠還四國洋欵九萬二千五百兩滬關勢難久墊擬請轉飭淮運司於淮南岸食各商繳收昭信票銀項下撥還歸墊旋據該司覆稱昭信票銀現　收數寥寥不敷撥解可否另行籌辦察核情形自係欵難　集解恐稽延起見據經復飭支應籌防兩局另籌辦法以應急需兹據該兩局復詳以淮商共認昭信票銀一百萬兩内除淮北二十萬兩准由運司繳收抵解各欵外尙有人十萬兩首經淮運司曁鄂湘西三岸督銷局先後解到十八萬餘兩尙有六十餘萬兩之多今擬可局分籌辦理計還四國洋欵力萬二千五百兩應令鄂湘西三岸督銷局於淮商繳存股票銀兩項下各籌撥二萬兩運司於繳收皖商曁運食各商股票銀項下籌撥三萬二千五百兩共符原數均解滬關歸還墊欵並據滬關詳稱此項欠還洋欵已於去年由關措付勢難久墊各等因到本部堂據此查現在歸還各項要欵自以繳存昭信股票銀兩爲大宗舍股票銀外將何籌措該局所議司局分籌應卽准如所請除分别行知外合亟札飭札到該司卽便遵照江蓉舫都轉捧閱之○以司庫收儲股票銀兩尙不敷解正擬傳見各員會商適又接滬關電催請將籌撥之三萬二千五百兩迅匯到滬等謂都轉隨檢查庫存昭 
 
 

Page 2

 
 
信票銀實數儘止三萬尙少二千五百兩先行設法湊足於本月某日兌交三晉源匯票莊匯解至滬一面詳報督鹽憲並咨請支應籌防兩局立案存查 
[禁售洋槍]  
　　金陵訪事友人云城内府東街一帶每有銅匠製造洋槍私售當安徽臬司李筱軒廉訪任江寗府時曾出示嚴禁並將各鋪一律標封人始肅然不敢違犯近日各銅匠故智復萌仍有私售者事爲劉嘉樹太守所聞特頒告示禁令重申如敢故違從嚴究辦清盜賊而靖地方此中關繫豈淺鮮哉 
[竊槍正法]  
　　鎭江訪事友來函云駐紥北門外之江勝中營後哨勇丁某甲日前將營中後膛洋槍藥彈乘間竊出意圖暗售被哨官所見將甲拘住始將洋槍藥彈交出然檢查之下尙少洋槍數桿詢已售與鹽梟某乙得洋若干遂由哨官告知營主轉禀長江水師提督總統江勝全軍黄芍巖宫保以擅竊軍火罪不容誅遂於十二日發出令箭飭該營主將甲绑赴荷花塘正法並將首級在營門口懸竿示衆 
[盜案續聞]  
　　温州訪事友人云前月二十七日之晚館頭航船被盜搶刼一案略誌前報兹悉是晚船主陳日祺載客三十餘人駛至楊府山塗左近被盜八九人駕杉板船尾追及之各持槍械一躍過船刃傷陳漢文頭顱血染衣袖計共刼去贓物約值三百餘金事後投報道鎭縣各署永嘉縣秦鹿苹大令立卽會營詣勘嚴飭緝拿聞已將杉板船主某甲獲案吊出各贓惟盜匪則未能一一指出不知能弋獲否也 
[鳩兹火警]  
　　蕪湖訪事友人云本月十六日曉鐘甫動曙色初分城内魚林街某姓家忽報火警時南岸保衛營勇丁巡夜未歸急往施救附近各洋龍亦各汲水灌澆萬丈飛泉從空噴射吳回氏力不能敵始偃旗息鼓而逃計燬茅屋十餘椽旣而南岸南關口又兆焚如亦經各勇竭力救熄然合計兩處被災者已不下二三十家矣 
[温郡官塲紀事]  
　　温州訪事友人云本月初六日温處鹽厘局總辦黄子畬觀察府尊潘掬顔太守牙厘局總辦戴子開太守督辦温台土藥局金墨臣大令温州衛關虎臣守戎皆由省垣禀見撫憲劉景韓中丞事畢同乘招商局豐順輪船命駕言旋分道回署○温州鎭劉吉泉鎭軍聞閩浙總督許筠菴制軍壽期伊邇特於本月初八日乘官舫由瑞平進發遵陸赴閩竭誠祝嘏並禀要公 
[鄂省官塲紀事]  
　　武昌訪事友人云總辦宜昌川鹽局趙蔚青觀察現丁内艱所遺差務由督憲張香帥委陳馥辛觀察接辦趙觀察當將局内交卸事宜料理清楚扶櫬回浙江原籍近日道經鄂垣隨赴督轅謁見香帥請給咨文回籍守制○前署襄陽道篆清白泉觀察近爲二䜿所侵參苓罔效遽賦騎鯨官塲中咸往弔唁素車白馬絡繹於途○由紅關至青山一帶堤工現委恩别駕玉會同督撫二標中軍及愷字營護軍營各統帶督率勇丁認眞挑築已於本月初七日開工矣 
[潤州官塲紀事]  
　　鎭江訪事友來函云德國親王亨利由膠至滬小住征驂定於日内起程遊歴長江各埠鎭江爲藩旌必由之地十二日常鎭通海道長久山觀察預飭洋務局員邵大令派辦差人等在六吉園碼頭搭蓋綵棚鋪陳一切新湘各營亦預備迎迓兩國交誼之殷於此可見矣○淮揚海道謝子受觀察日前因公赴寗謁見劉峴帥兹已事畢乘坐官舫導以小火輪遄回清江節署十二日道經京口舟泊大馬頭鎭城文武各官咸赴江干迎接翌晨觀察舍舟登岸乘輿往各衙門答拜迨鐘鳴十二下始揚帆渡江向北而去 
[珠江春月]  
　　廣東訪事人云南海縣董邑尊本擬於初十日交卸嗣因有未了之事故尙須略稽時日也有盜名賴九者年未弱冠兇悍異常緑林豪客皆推之爲長各處行刼之案皆其羽黨所爲月前桂洲盜案卽其所刼是處有典肆一家墻垣堅固賊覬覦之終不得手賴九竟明目張膽出字糾約於某日來刦鄉人初不爲意不料是夜果率領其黨數十人明火持械蜂擁而至鄉勇不能抵禦被傷數人相率逃避賴遂刦掠多家并打入典肆搜括其贓而逸翌日禀官捕緝現在尙未破獲也○番禺縣屬南岡鄉烟戶繁盛有廟一所崇祀元帝每於三月設臺演戲以答神庥本屆初六日招某菊部演劇四鄉之來觀者紛至沓來不料匪徒欲行搶掠乘夜深時縱火將戲棚焚燬翌日不能開演人皆敗興而返○源頭鄉離城三四里有繅絲廠一所資本甚鉅貨物頗多賊匪垂涎已非一日初七晚有匪徒數十人乘長龍杉板船驀地而至將廠打開刦去各貨聞所失約值三千餘金云 
[厦島春風]  
　　厦門訪事友人云前者福建陸路提督楊西園尙書秉節赴省垣謁見閩浙總督許筠帥籌商營務至上月二十二日遄回任所文武各員皆詣接官廳恭迓如禮○本年春初天氣亢旱至杏花時節居民多染時疫發熱爛喉閱三日痰中雜以血絲雖有良醫無可救藥有邱姓家旬日中死者三人余姓父子妻女四人相繼逝世聞此症鄉間患者尤衆豈眞刼數難回耶吁可哀已○方都戎繩武辦理鹽館事務已歴有年近患時疫遽爾騎鯨寓所袛有一妾年僅二九向供青衣之役自去春始納諸簉室至此痛不欲生潛服阿芙蓉膏殉節似此深明大義不誠添香侍史中難能而可貴者乎○媽祖宫前同文書院肄業者多至一百四五十人大都年在弱冠左右彼處妓寮林立每日至午後四點鐘時諸校書徙倚門前黏花惹草少年情性未定每易入其彀中院中董事知之禀請地方官嚴行驅逐地方官不忍過殺風景諭令日晡後不准彈唱以免淆惑人心 
[統制蒞申]  
　　新簡黑龍江副都統壽山統制陛見出都乘太古洋行武昌輪船南下前日抵埠假法界萬安樓客棧暫駐行旌昨日乘輿至洋涇浜全安客棧拜會福州將軍增軍帥午後進城詣各當道投剌聞統制小作勾留卽須附輪船至海參威遵陸至省然後擇吉履新 
[豸節鶯遷]  
　　江海關道李健齋爵觀察於昨日清晨十點鐘時由蘇回滬本城文武各官均赴新閘碼頭恭迓觀察登岸後排齊全副執事由大東門入城逕至道轅海防廳劉司馬上海縣王大令保甲總巡戴明府以及文武印委各員均詣轅禀謁觀察之夫人聞定於二十日由金陵來滬故道轅辦差人等已往金利源碼頭伺候恭迎矣 
[五馬履新]  
　　前升科局總辦許朗軒太守奉兩江督憲劉峴帥檄委署理淮安府篆卽將局務交卸赴蘇謁見各大憲事畢回滬料理行裝於前日起行赴淮安定於二十九日接篆臨行時上海縣王大令以及各同寅均往恭送行旌 
[開徵上忙]  
　　本邑應徵已亥年上忙錢糧已由王欣甫大令擇定本月二十九日開徵並著糧差傳齊各圖地保來縣諭話 
[天章輝映]  
　　漕米爲天庾正供轉運長途殊非易易欲資呵護端賴神靈去年升授江穌臬憲陸春江廉訪任督糧道篆時以上海縣境向無海神專廟歴屆漕務告竣僅就滬北天后宫致祭殊非以昭愼重也爰商請前江海關道蔡和甫觀察擇地南巿薛家浜橋堍江蘇海運滬局東首建廟一所奏明立案經蔡觀察委工程局總辦朱森庭明府督工興造已於去年十月中旬告竣裝塑神像由董事王君介眉筮吉本月二十五日恭迎入廟前日下午四點鐘時海運局總辦張子虞太守偕朱明府恭奉皇上御書康錫安瀾匾額一方迎入廟内懸挂正殿蓋以隆廟貌而崇祀典也 
[濬河定期]  
　　昨爲開濬河工設局之期首董曹寄耘司馬率同各鋪董事齊集果育堂商議應辦一切事宜午刻縣主王欣甫大令鳴騶而至與各董面商良久擇定二十三日築壩凡有人願承挑運者卽速赴堂報名承攬以便卽日興工 
[議辦漁團]  
　　上海縣王大令前日照會漁團董事蔡正蒙等内開爲照會事奉前署府正堂張札奉署按察使司朱札案奉總督部堂劉 
 
 

Page 3

 
 
札開光緒二十四年初八日承准兵部火票遞到軍機大臣字寄沿江沿海將軍督撫光緒二十四年九月二十九日奉上諭前經諭令各省辦理團練保　其沿江沿海一帶港汉紛歧尤爲奸宄出没之地亟應興辦漁團保甲以資聯絡近年各省籌辦海防亦曾議及此事迄未認眞辦理著沿江沿海將軍督撫通飭所屬將漁團保甲章程各就地方情形一體妥籌舉辦仍將如何辦法先行具奏將此各諭令知之欽此遵旨寄信前來等因承准此合就恭錄札行札司卽便通飭所屬宜力舉辦仍先將如何辦法刻日妥議詳候復奏毋稍違延切切並將發去火票一張存儲彚繳此札計發火票一張並奉撫憲札同前由各等因奉此查江蘇地勢長江貫於中大海環於外濵江濵海之民比比以漁爲生興辦漁團誠地方切要之務本署司前議保甲章程内曾略及之今奉諭旨嚴切誥誡自應聲明辦法俾資遵循當兹興辦之初先飭各屬查明境内共有船若干號按地分叚編列字號加以印烙每船給發旗幟船照各一於旗上大書某縣漁團字样船旁釘板粉書某縣漁團第幾號其船戶姓名船夥名數以及防宼器械均於船照内逐一註明如鳥槍洋砲關係軍火者更須編號烙印以杜流弊另將各船彚造底册一套塡註之明晰一如船照遇有遷移及新增等項均隨時報明分别增删地方官於每年冬季逐叚調騐換照編造一次仍仿照保甲成法以十船爲一牌十牌爲一甲甲設甲長以統牌設牌長以箝散戶而散戶之中又取具連環保結一船有犯九船連坐使其互相約束目應不至爲匪凡經行之處遇有盜匪搶刼客船卽前往救援能獲盜犯照保甲獲盜章程按名給賞每月責令會哨一次在沿海者與外洋内洋師船弁兵會哨在沿江者與長江水師弁兵會哨藉資習練而壯聲威大綱旣舉加以信賞必罰庶凡令不虚行漸臻實效除詳明外合亟札飭等因到府奉此合就轉飭札到該縣立卽遵照各就地方情形妥爲舉辦不得視爲具文並將遵辦緣由先行具報切切此札等因到縣續奉札開奉署臬憲朱札奉總督部堂劉批司詳遵飭核議沿江沿海興辦漁團事宜請核示由奉批據詳已悉仰卽通飭遵照辦理並飭各該地方官務須約束書役毋將藉端需索爲要仍候附片具奏另行抄稿飭知並候撫部批示繳排單存銷又奉巡撫部院德批如詳辦理仰卽通飭沿江沿海各廳州縣一體遵照仍候督部堂批示繳各等因奉此合併札飭等因到府奉此查此案前奉臬憲札飭卽經前署府分别移行在案兹奉前因今就轉飭札縣立卽遵照務須約束書役毋得藉端需索爲要等因正在核辦間又奉府憲濮札奉署臬憲朱札案奉總督部堂劉札開照得遵旨妥籌舉辦漁團緣由經本部堂於光緒二十四年十二月初二日會同江蘇巡撫部院德專差附片具奏除俟奉到硃批另行恭錄札行外合行抄片札飭札司卽便轉飭所屬一體遵照辦理毋違此札計抄片等因奉此合極抄粘札飭等因到府奉此合就抄粘轉飭札到該縣立卽遵照辦理萬勿稍涉粉飾延玩等因下縣奉查此案前奉府憲飭辦業經照准貴董禀覆又經批煩籌議妥章送候察核在案兹奉前因合行抄粘照會爲此照會貴董煩爲查照希卽會同籌議章程送候察核舉行望速須至照會者 
[大令騐屍]  
　　南京人涂永寳年六十有二向當營兵其子名廣森現在金陵陸師學堂爲教習涂與媳某氏賃居法界後新街二十號屋内媳有外遇時時出外不歸涂屢戒不悛將媳扭入捕房請辦捕頭以其媳現在家内不應謊告命禁押四點鐘卽予釋出涂因此懷恨遂於十七晚將媳刃斃翌晨爲二房東知悉報知捕房將涂拘押命包探偕四圖地甲報縣請騐王大令適有要公於昨日下午始帶同胥差刑仵人等臨塲相騐大令升座後法包探嚴頌眉將涂永寳並斷尖兇刀一柄解案倩訊涂永寳供媳婦不守家教與外人有染訓斥數言反敢挾刃恐嚇小的奪刀還剌故手掌中尙有傷痕大令視之果然乃命將氏屍身禠去衣服飭仵如法檢騐旋據報稱喉間連剌二下深入喉管以致斃命凃承認不諱當塲具結大令飭將屍身棺殮交地保暫厝義塜將涂帶回縣署照例訊辦二房東張阿海及同居張立生均交包探帶回捕房候過堂解縣質訊兇刀帶回存庫騐畢鳴騶回署報時鐘已近六下矣 
[嚴懲放火]  
　　美租界榮生昌外國成衣店主毛桂土有心放火圖得保臉銀兩英廨讞員翁笠漁直剌訊明之下以此風斷不可長卽詣道轅禀明以憑嚴辦昨日早堂毛倩律師佑尼十到堂申駁先由舌人傳言此案雖已訊明尙未定讞本律師例得到堂申辯直剌答以此案本分府已與梅繙譯會訊兩次據毛前堂供認家屬於二月十二日遄回寗波起火之夜毛又不在店中種種情節支離槪可想見前日本分府與梅繙譯曾親往踏勘詳觀形跡却係毛家起火且地上遺有竹絲木花均用洋油浸透及向前後鄰居詢問衆口一詞皆稱火由毛姓家起本分府業已訪查明確有何可辯佑律師曰此案一切細情未及詳悉惟昨日午後毛倩其友囑令來案代辯貴分府雖已訊明可否遲至下禮拜一定斷直剌答以不能此案已無疑義今已斷定管押捕房一年不賠保險銀焚餘各物現存捕房儘可給領如貴律師有不服之處請赴道轅上控可也遂商之繙譯梅爾思君梅君深以爲然佑律師乃唯唯而退 
[滬城火警]  
　　前晚十點半鐘本城小東門内益慶橋高三益紙店因煎藥火炭爆入碎紙内致兆焚如霎時烈烈轟轟赤熛怒煽當經更夫鳴鑼報警城廂内外各洋龍馳往灌澆時適東南風大作火勢愈猛遂延燒老春和襪店大有銅錫店鼎豐洋貨店汪勝成絲線店嘉太銅錫店某姓豆腐店某肉店直至童涵春藥鋪以圍墻甚厚致免此刼共計燒燬房屋二十餘幢至十一點餘鐘始熄本邑王大令聞報之下卽率同各官臨塲督救近鄰有保險者數家皆未殃及昨日保火騐西人進城觀看稱爲幸事 
[失火未成]  
　　前晚虹口天潼路某姓店中人因持火油燈捕捉蜰蟲以致火延蚊帳霎時光燄炎炎幾致不可收拾幸店中人尙未就寢帮同汲水灌救未致成災誠大幸也 
[賽會誌盛]  
　　昨日係新閘金龍四大王賽會之期天朗氣清惠風和暢會中人皆興高彩烈午前九點鐘時排齊全副儀仗繞行新馬路池浜橋黄家庫跑馬廳靜安寺等處乃折回過新閘橋至太陽廟一帶然後回廟所過之處觀者人山人海擁擠異常會中除尋常執事外有十逍遥香亭清客絲竹等類更有白絹紥成之龍燈一條玲瓏剔透悅目賞心聞所費頗屬不貲勞民傷財甚無謂也 
[巧過偃師]  
　　英回技師逹而克以搬演傀儡戲著中邇者航海來申就虹口百老匯路豐順水手館對門獻技其中木偶類皆鮮妍靈動栩栩如生所演藍樓夢全本傳奇兒女英雄絶世無兩正不第魚龍變幻謂爲偃師再生也寄語青樓妙選白袷名流盍乘此風月良宵共賞瀛西奇術乎 
[皖北災電]  
　　嚴筱舫觀察席子佩善長楊子萱施子英太守均鑒弟十二抵鳳謁次山觀察談及各處災情與弟沿途訪聞無異其連年被災之宿州渦陽詫州太和鳳臺靈壁五河八處最重災民大小口二百餘萬渦太兼遭劉牛之亂廬舍焚燬屍骸載道積骨如山枕藉數十里不能分掩以土蒙蓋瘟疫漸作慘不忍聞其存者流爲餓殍塡塞道途鳩形鵠面無復人狀死亡無算其次懷遠鳳陽泗州阜陽潁上眙盱霍邱七處災民大小口亦不下五六十萬待振孔殷雖有官欵不敷尙巨仍祈諸公慨念時艱源源接濟將二三批捐欵速匯多多益善功德無量弟辦太和蒙城兩處約有五十萬口急不可待回件逕逹鳳潁道萬轉致可也顧文翰叩○此電顧夢臣善士於十五日發十九上午接到所叙災情不忍卒讀當此青黄不接之時災區如此之廣災民如此之衆若不及時拯救何堪設想然各省徧災疉告籌墊籌捐業已精疲力盡點金乏術無米難炊全仗海内仁人之力庶救人救澈或稍可補萬中之一也源通官銀號義振所嚴信厚電報總局賑所楊廷杲絲業會館仁濟堂兩振所施則敬申報館恊振所席裕福謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[弄巧成拙]  
　　騙子朱錫臣誆取某洋人支票銀一千五百兩由前英廨讞員鄭瀚生大令訊明判押捕房半年嗣由朱母某氏至洋人處一再懇情洋人乃函致英廨請從寛典遂改押一月不料朱意猶未足旋竟冐繕陳巽倩太史信函欲求交保出外直剌訪悉太史已於正月間乘招商局重慶輪船北上情弊顯然不勝大怒想須從嚴懲治矣 
[毆傷請騐]  
　　鄉民周其生舁胞弟周新觀到縣控被周子英等毆傷請騐王大令於前日下午升坐花廳提訊周其生供浦東人邇因左近祥全廟香巿甚盛故同弟新觀在廟前擺設點心攤有周家渡口賭棍周子英挾嫌前來尋釁並糾領惡丐數十人擁至攤上共吃點心計錢九百餘文向索價值卽將弟新觀兇毆受傷故特投案求請騐究周新觀供與兄同大令飭仵作騐得周新觀傷勢輕微判令回去候飭差往查實情禀候核辦 
[馬路工程局瑣案]  
　　前者新馬路四海萬新茶樓執事人周某失去銀表一枚報請捕房查緝昨日由探夥拘獲賊犯王阿連解請工程局會辦司徒貽芬司馬研訊王供寍波府屬鄞縣人失業無聊出此下策此表已質於小南門外倉基弄口恒茂質鋪得洋銀二元五角司馬飭探持片至二十三七鋪巡防局請盛雨村二尹派地甲協同查吊原贓卽命失主當堂認領判責王一百板具改過結驅逐出　　糧米船戶洪桂發控江北人殷芝亭將划子船一艘私行撑去經工程局委員司徒司馬將殷提案研訊以所供情節支離著還押捕房屋　查明覆訊昨日由包探唐關泉據情禀覆司馬提殷至案諭以爾擅取他人划船本應重辦姑念無知判責五十板從寛斥釋 
[英界晚堂瑣案]  
　　義商延昌洋行主赴該管領事署控張錦和之子永法佔地造屋前日下午鄧文道繙譯駕蒞會審公廨與翁笠漁直剌會訊延昌洋行西人訴稱前在升科局購買廿七保一區十圖充公基地七分二厘八毫今欲過戶納糧詎爲張錦和佔造房屋張已物故請訊其子永法質之永法供此地本係祖産向租與朱阿九耕種房屋一間亦係舊建有田單契據爲憑檢呈鈞鑒見證人王信山供此地却係張永法祖傳並非升科局充公之地朱阿九供向租張姓之地耕種並未佔造房屋剌史得供之下商之鄧繙譯判張朱二人交保候傳各地保到案復訊○何太生控曹麗淵及其夥汪籫臣定買棉紗延不出貨亦經翁剌史與鄧繙譯會訊何供去年六月曹命汪向小的處購買棉紗二百包當收定洋四百元限兩個月爲期小的轉向益利行掮買至七月廿八日付洋二百元出去棉紗十包後因紗價日賤曹卽延約不出去年與曹說妥許償小的虧本銀二千二百八十兩迄今分文不交益利行西人轉向小的索取被累不堪求請究追汪供在曹麗淵所開之利記號内爲夥去年小的向怡和行定買棉紗二百包當付洋四百元因不諳西語偕何同往至七月廿八日付萬裕莊票洋二百元托何提出洋紗十包至八月内又往出貨洋人忽稱逾期不來已將定洋罰去仿何復串同益利洋行硬向小的索銀二千二百八十兩但此項貨物小的係向怡和洋行定買與益利毫不干涉因至怡和洋行詰問洋人洋人稱罰去定洋此事已了何太生何以又來索取虧本銀兩求察曹供與汪同剌史以兩造供詞各執均無實據著一併管押候向怡和行問明再行核奪○鄧繙譯控華民曹杏生卽金秀章欠銀四百兩挺押不交昨日亦經翁剌史提案訊追曹供向操鼓刀之業前年在張娘娘肉莊内爲夥張曾將曹姓田單在鄧繙譯處押銀四百兩由小的代寫筆據並非小的所借今覊押已有一載求請交保出外清理剌史判曹於十日内繳銀五十兩然後省釋○美籍商民杜富貴投該管領事署控鴇婦江王氏誘拐伊女爲娼經美繙譯巴乞特君蒞廨會訊杜供向居石浦親生女帶弟去春二月杪被人誘拐至申賣與麥家圈江王氏野雞妓院内爲娼改名王桂鳳經小的尋獲意欲領回而江王氏不許願每年給洋六十五元小的不允是以控案求請將女給領江王氏供王桂鳳去年由其生母押在小婦人處爲娼當收去洋銀六十五元言定每年照此爲例並非小婦人誘拐求恩明鑒王桂鳳卽帶弟供年十八母親賭負無錢因將小婦人領至上海押與江王氏處現小婦人愿隨父親回籍剌史商之美繙譯判帶弟交其父杜富貴領回江王氏從寛開釋 
[英界公堂瑣案]  
　　包探洪阿寳禀稱竊犯陳安慶前因犯案懲辦已非一次今又與同黨馮阿慶連竊方樾生嚴福海陸沛中吳家福四家綢布衣服四十餘件送案請究方等四失主投案領贓馮供曾代質衣服數件並非同黨讞員翁笠漁直剌判將陳管押二年馮管押三月贓給失主分别領去○包探石金榮拘解天后宫前擺設賭攤之張阿三王洪裕到案禀請訊究直剌判各枷號三日發犯事處示衆○包探胡瑞龍禀稱小工馬阿三竊取自來火公司鐵軌數根售與莊官生經小的查明送案請究自來火公司洋人投案請辦馬供鐵軌係做工時陸續積下今旣獲案叩求施恩莊供收買竊贓自知不合後當痛改前非直剌判馬責三百板莊罰洋十五元○包探朱阿高拘解在途扭毆之男婦陳阿五姜金氏到案禀稱伊等在路胡閙故特送請訊究陳供被氏行兇不敢多事姜金氏供與陳相識多年今欲分離故與理論直剌以事涉暗昧一併逐出 
[法界捕房紀事]  
　　崇明縣舉人蔡霽峯售賣沙田糾葛涉訟經讞員朱明府押候交保出外邀中証到案復核迄今無人具保帶案復訊蔡求交學師看管遇奉傳喚來案候訊且稱原告谷寳瑞與舉人素來莫逆此次竟聽某米店主王某唆使强以洋商勢力相壓去年谷向舉人借去毛巾廠保險單抵押銀兩今尙未還明府謂此案干涉洋商本分府未便專主著還押候查明是否干涉洋商再核○蘇人俞蘭生因貼票虧欠巨款迭經責懲挺押不理昨日提案著重責一百板旋據金三子金王氏等代求寛限情願帮同清理已向原告商懇於十天内措洋繳案明府允之飭將俞還押候核○流氓顧秋生因訛詐被控明府著先發改過所監禁半年期滿再責五百板○賭棍陳榮卿糾賭騙錢明府著照原斷枷號一個月期滿責放○范秋園控陳協榮强佔妻女明府著照原斷將陳枷號一個月期滿重責六百板發改過所監禁一年○船夥陸寳生　取裝運之水烟一箱報捕查獲吊到原贓明府著照原斷枷號一禮拜發一林豐門首示衆期滿責放○英昌機器作學徒甘官田繕立假票向往來各戶騙取洋銀明府著照原斷枷號半個月期滿責放○三和南貨店主梁樹元代寫假票著罰洋五十二元過堂再核○偷兒陳阿三陸鼎祥著照原斷陳責二百板陸責五十板一併釋出 
[美界捕房紀事]  
　　粤人鍾明松携其梅鶴稅居虹口青雲里某號房屋前晚忽失衣服疑係包車夫陳阿三所竊立卽扭赴捕房請究捕頭令探查明再行核辦○昨晨跑灘賊周保生至外虹口公和祥碼頭竊取舊鐵數十磅正欲逃逸爲某號印捕所見立將人贓帶入捕房押候解送公堂禀請讞員翁笠漁直剌究辦○前晚某西人由英大馬路雇坐某號東洋車至靶子路揚長而去向索車資西人反出利刃將車夫剌傷手臂血流如注痛極呼救爲巡街印捕所聞卽將西人拘入捕房捕頭命送該管領事署請辦受傷之車夫則送同仁醫院求治 
 
 

Page 10

 
 
[金陵官報]  
　　三月十一日理問龔鳳藻由江心驛資遣難民回稅課大使陳崇榮禀知候補通判陳文鄔於初十日病故平鏡輪船馬儉餘辭赴丹徒日拖責○十二日委辦駐滬文報局候補道常牧辭赴差帶太湖水師正前營許和生辭知縣楊激雲謝委保甲總局提調差又楊昌祥禀知奉撫憲飭知分寗差委又徐樹森禀知知縣周懋曾聞電信丁父憂縣丞章德森禀知奉江西督銷局委到湖緝私差卽辭鹽大使陳鈞到由揚解餉來委署湘陽營千總王錫麟謝委○十三日候補道松峻辭赴蘇見撫憲知府石作楨謝委兼辦公裕官銀號並禀知初二日聞局先收各釐卡解欵通判丁相郁謝委南五六叚保押差運判彭世榮奉示考試泰興縣韓愔辭赴蘇知縣楊激雲禀知交卸南五六叚保甲並到　申局提調差又陸秉璋指縣丞侯慶勛到由京來從九鄧逹瀛起服回省 
[蘇省官報]  
　　三月十一日藩轅牌示照得陽湖縣典史陸　撤任遺神查有試用從九品楊光藻堪以署理知縣劉樹仁吳熙均由常州公幹回又王培鈞禀銷華婁青三縣催兌差又劉芝蘭禀知赴寗見制憲又夏書紳禀辭赴海運津通局差府經　徐可範禀知奉撫憲札飭派蘇差委縣丞楊寳書禀謝奉飭甄别加考咨部留省補用○十二日留防太湖營務處管帶新中水師飛划營副將歐陽成松辭行赴江澤一帶會哨准補淮安府許寳書由上海來禀到丹徒縣王禀到同知王用龢禀辭回常昭内河厘局通判蔣凱笙禀辭赴海運津通局差又吳兆楣禀辭赴宜荆厘局差又戴運寅由上海來巡檢楊培之禀知赴滬見道憲卽辭川沙同知司獄王侃押解秋審人犯來省禀到卽辭從九楊光藻禀謝奉委署理陽湖縣典史事正任寳山縣典史羅啓祜禀謝並謝奉藩憲飭知調署宜興縣典史事撫標城守右營中哨哨長王顯堂千總張順陳相林姜有貴均禀知奉委防護司府兩監秋審差管解靜平輪船把總簡傳斌禀知赴清江接浙學憲○十三日同知熊良瑞禀銷海運滬局差並辭赴南京見制憲又王秉忠由木瀆釐局差次來卽辭知縣李葆鈞由滬見道憲回又楊炳震禀知奉首府委赴吴江公幹卽辭又馬瑞熙由上海來禀謝奉委海運津通局差卽辭署七浦司巡檢邱恩溥禀知交缷回省並謝汾湖司巡檢事署昭文縣百茆司巡檢陳其瑞禀知交卸回省調署宜興縣典史羅啓祜禀辭赴任南路一叚楊寳書二叚胡毓驊中路一叚胡敬禮二叚薛觀北路二叚劉騫閶胥門外三叚胡廷珍四叚葉爲驥均禀謝奉委夏防巡查差准補常州府督糧通判楊培由滬來禀謝奉飭赴任遊擊銜儘先補用都司胡昌寳禀謝飭知奉部核准前帶飛划水師新中營迭獲斬梟盜犯彚案保奬加一級記錄八次帮帶撫標中營水師卽補都司夏大明禀知赴南潯查哨會哨儲憲羅辭行赴寗○十四日前湖南臬憲蔡希邠江西人由湖南來赴浙准補淮安府許寳書禀辭赴任同知趙曦耿禀知出巡又梁孝熊禀知奉委蘇關稽查洋藥差丹徒縣王禀辭知縣武麟禀謝奉委江隂厘局差縣丞邵鳳年禀知奉飭派蘇差又馮臯由滬來調署汾湖司巡檢邱恩溥禀辭赴任西路一叚徐鈞東路一叚汪承祖閶胥門外一叚劉炳二叚王登瀛水巡黄桂仙均禀謝奉委夏防巡查差○十五日新任蘇松太海關兵備道李光久到船泊胥碼頭代理宜興縣郭曾程專丁來省禀謝奉委改爲署理知縣何榮烈禀知湖北賑捐報捐同知銜又陳曾培禀知在淮徐海賑捐報捐同知升銜州判高士彬禀銷海運滬局差並辭赴寗見制憲委署崇明縣縣丞彭錫恩禀辭赴任縣丞朱成榮禀知奉撫憲飭知派蘇差委巡檢鄭興貴禀謝奉委閶胥門外上叚水巡差從九方維城禀知由松江押解人　卷宗來省北路一叚主簿楊世輔西路二叚從九張恭壽中路二叚典史薛觀閶胥門外三叚胡廷珍均禀謝奉委夏防巡查差藩轅牌示三月分在省候補佐職月課定於本月二十三二十四兩日考試 
[閩省官報]  
　　知州恆春奉委調辦松政厘局知縣廖鴻緒缷辦深滬厘局委署福安縣典史　佳霖禀謝鹽塲塲程源清奉委洋墩官運局准調福清縣南日縣丞蔡錫章禀谢本任平潭同知萬署厦防同知駱騰衢奉興泉永道委辦厦門通商事務鹽塲張調夑奉委幹寨官運局署南平縣典史程福昌年半期滿遺缺委試用巡檢李咸庚署理 
[刊江官報]  
　　三月初四日方鹺尹期委泰州南門掣騐差○初五日署通分司官分轉兆　禀知赴任○初六日戈分轉璧委鄂崖聽差胡别駕維藩委解京餉陳鹺尉鈞委解金陵餉起程○初七日儀棧提調任分轉杰公幹到揚○初八日姜鹺尹祖勲委草埝閘吳鹺尹元魚委繆灣鎭均緝私差○初九日湖北胡叅戎兆有解餉來○初十日高郵州章剌史邦直缷事回吳鹺尹錫眞委新關卡丁分轉士年銷鄂岸差遣回揚許鹺尹懋賞委解甘肅餉銀起程朱鹺尹蘭起復回淮儀棧提調任分轉禀辭○十一日丁分轉乃鎔由泰屬差次來徐鹺尹讓立辭回十二圩差次 
[上海六馬路仁濟善費開廠施粥經收施粥捐正月初一日至二月三十日止清單]  
　　初一日隠名氏大善士花洋十元隠名氏賀太太洋各三元隠名氏花洋一元銅洋一元無名氏洋一元○初二日李阿根洋十元○初六日鄭梅溪洋十元○初七日蘇州汪銅生洋一百元無名氏洋二十元蔡和記保合家平安洋五元孫智澄洋二元張松雲洋一元○初八日鄭司証洋一元鴻昌木行銅洋廿四元隠名氏三升米票十五張○十一日不留名求母病愈洋十元王心容洋四元同昌太均太厚雙福成張福旺　戶各洋一元李阿發銅洋九元○十三日王維賢洋十元高左書林銅洋六元○十四日神戶全益號洋五十元積善葉記洋八元○十五日行德氏求合平安洋五元過懷先一元○十七日關錢氏洋十　　　名銅洋二元○十九日金占春小洋一十角杏花樓洋三元銅洋四元顧莘堂銅洋二十元元記銅洋三元隠名氏銅洋二元○廿一日無名氏小洋五十角吳維　洋二元○　　　　朱氏保子平安洋三元○廿五日杜子嘉洋五元○二月初一日姚琢軒洋一元○初六日裕茂土行銅洋廿六元○初八日張錦文洋十元無名氏洋三元吳張氏洋二元　　　　瑞順絲廠將廠内地上收入亂絲夑價移助白米二石五斗六升以上共收洋三百十元銅洋九十七元白米二石七斗一升 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年三月初八日京報全錄]  
　　宫門抄○懿旨一道上諭三道錄前○湘撫俞奏爲遵旨查明疆臣被叅各節據實覆陳摺○三月初八日理藩院鑾儀衞光祿寺正藍旗值日無引○○見○阿公琦侯各假滿請○安○李端遇續假十日○恒壽向萬鑅楊傳書預備召見○内閣奏派稽察本章 
派出綿文○召見軍機恒壽向萬鑅楊傳書○○頭品頂戴湖南巡撫臣俞廉三跪奏爲遵旨查明疆臣被叅各節恭摺覆陳仰祈聖鑒事竊臣於光緒二十四年九月初七日承准軍機大臣字寄八月二十四日奉上諭前據御史宋伯魯奏叅兩廣總督譚鍾麟臬司魁元等貪劣各節當諭令陳寳箴查奏現在該撫業經革職卽著俞廉三於接任後按照所叅逐一認眞確查據實具奏並著咨行陳寳箴將所奉諭旨全案卷宗迅卽移交以憑核辦等因欽此遵將派員前赴該省密查情形奏明在案恭查准前湖南巡撫臣陳寳箴移交光緒二十四年七月二十八日奉上諭有人奏疆臣昏老悖謬阻抑新政釀亂四起請嚴懲褫革一摺據稱兩廣總督譚鍾麟年逾七十兩目昏盲不能辨字跪拜皆須人扶恃粤東環海千里武備尤重該督到任後首以裁水師學堂撤魚雷學堂爲事裁撤輪舟二十八艘棄置不用近日疉降詔書舉行新政及停廢八股該督考試書院故出八股題學堂至今未立其他商人禀請開礦築路等事則必逐之全省有談時務者不委差使吏士以此相戒又最畏聞盜屬吏莫不諱言禁出花紅盜益猖狂將軍督撫署旁白畫搶刼一縣刼案歲以千計去歲高雷大亂調兵剿捕至今餘黨横行雷瓊間與黎匪合攻破崖州之六安州同城文武各官敗績逃回未聞奏摺故有三月間高明縣城陷之事頃又陷信宜若聽該督尸居勢將全省蹂躪等語督撫膺一方重寄粤省地濵海疆彈壓撫綏尤關緊要譚鍾麟久歴封圻受恩深重若如所奏種種昏謬情形實屬大負委任著陳寳箴按照所指各欵嚴密訪查如果屬實速卽叅奏另片奏臬司魁元收受賭規知縣李家焯縱勇爲盜知府王存善充當厘差勒索工商各得規費番禺知縣裴景福遇案受賄種種貪横粤中官方之壞皆此數貪吏爲之而譚鍾麟倚爲腹心等語著陳寳箴一併逐欵確察據實嚴叅毋稍徇庇原摺片均著抄給閱看將此由五百里諭令知之欽此移交到臣當經委員前赴廣東逐一詳查兹據查覆前來臣復就粤人之服官湘省及湘中士紳往來粤東者密切詢訪互相印証謹就查悉情形據實陳奏如原叅譚鍾麟年逾七十兩目昏盲不能辨字屬員手版須大手紙背文書須人口誦拜須人扶持藩臬晉謁不及數語舉恭卽送一節查譚鍾麟素患目疾延醫調治時劇上年曾因目疾增朦自行奏請開缺在案疾甚之時偶因屬員呈遞紅紙手版字跡過小難於覩視令於銜名之側另黏白紙小簽以省目力文書間或使人口誦拜跪亦覺艱難病勢輕减隨卽如常並非常年需人念誦扶掖藩臬兩司及道府州縣各官禀商公事反復籌議往往歴二三時之久惟候補人員並無要務循例晉謁數語卽退事亦有之又原叅該督到任後首以裁水師學堂魚雷學堂爲新政學徒星散魚雷銹衂黄浦山下廣厦穹宇付之荒凉寥落撤輪舟二十八艘若估值變賣尙可得價乃每輪派二人守之閱今三年鑪鍋機器皆已朽壞一節查水師魚雷兩學堂並船塢均在新州海泊對面向委道員督辦並聘有洋教習在内從前創定名額水陸師學生共二百名加以委員工匠勇丁執事人役約千餘名薪水工料所費不貲譚鍾麟到任之初適值部撥歸還洋欵爲數甚鉅而調赴北洋之　甲等兵輪多被燬壞僅有存者爰議裁併以節靡費而資週轉遂將購自德國之魚雷並魚船責成道員林賀峒與洋教習督率挑留之員生工匠人等揩擦並未銹衂現計駐堂督辦委員文案各一員水陸師學堂學生三十五名另自備資斧學生二十餘名水雷廠學生八名魚雷廠洋教習一人學生數名合之工匠勇役不及百人屋多人少自不免荒凉情狀其廣庚等兵輪自北洋回至廣東機器諸多傷損修理不易籌欵尤難出示招買無人承受船中所存鍋爐等件非一二人所能看守均已起存船塢將船裁撤並非棄置任令朽壞所裁十八艘亦無二十八艘之多又原叅近者屢奉詔書舉行新政言學堂商局鐵路者再三言開礦産練精兵者四五粤省未嘗奉行且諭旨停廢八股該督於考應元書院舉人故出八股題學堂至今寂然其他商人禀請開礦築鐵路馬路開自來水者則必阻之一節查時務學堂農工商局省城均經設立省外各屬有因經費無出未經開辦者韶州高州兩府屬之煤礦肇慶府屬之金礦均據商人禀准開採未經阻遏至鐵路係奉旨修築現在洋工師勘路已由湘入粤更非督臣所敢阻撓惟上年有富紳張姓因鐵路禀見譚鍾麟目疾正劇未能接見外間私議遂有該督臣不喜時務之言其甄别應元書院舉人文題係子曰不知命無以爲君子也全章事在奉旨停廢八股未接部文之前又原叅奉旨准行小輪該督則准收不准開於是粤民多借外國旗倩外國人坐鎭一節查光緒二十一年奉旨准行内洋小輪譚鍾麟曾將前撤之輪船十八艘出示招商承領修整機器無事許其在内河搭客運貨海面有事仍聽收回官用不得索補修費商民欣然樂從迨小輪旣行各口厘稅减色由釐局委員禀經譚鍾麟飭令善後局收繳中有奸商藉口領船修理費用鉅金尙未塡還邀求償補未獲允准遂賄串香港洋商出頭代索並坐於該船掛外國旗號攬載行駛出入關津莫能詰問旋飭局詳定章程仍聽原商領輪拕船搭客但不許載貨漏厘各小輪往來埠頭必先赴局報明俟會同厘捐總局確查指報之地果與内地之關卡無礙卽發給執照准其行駛經過内地關卡仍與民船一體停輪報關聽候查騐如無夾帶貨物方予放行指報不符批飭不准或有商人自製小輪接送船客亦照官輪辦理其未經赴局報明領照及違照駛過内河埠頭關卡不行停輪候察者官輪攔回追銷執照商輪充公此粤省現行小輪章程原奏所稱准收不准開或卽因此傳聞致誤又原奏該督最畏聞盜屬吏莫不諱言進士黄燾禮請辦團練則被申飭花縣知縣祝掄請調兵則嚴敕花縣大盜張環雖獲殲除而餘黨鯉魚仔至今聚衆横行一節查花縣盜匪張　竊發於該縣潭浦地方事在光緒二十一年九月間在三水縣胥江地方拿獲鯉魚仔亦於二十二年九月間在三水縣胥江地方拿獲解省正法二十三年張環餘匪鍾坤鍾豆皮等復聚衆刦掠花縣知縣祝掄禀報語涉張皇曾經批飭旋調捷字營勇馳往捕獲盜匪多名解省懲辦進士黄燾禮請辦團練當卽檄行合屬認眞舉辦並無申飭之事又原叅廣東捕盜向賴花紅鄉民出之該督不識民情禁出花紅故盜益猖狂行刦輒三四十家今年正月勘輪渡於空山得贓二十六萬其始但黑夜行刦財物於鄉曲民家繼行刦於白畫兼擄人口徧及通省多刦官舍將軍督撫署旁槍聲震數里西城黄昏道絶行人各鄉渡船盜每月抽稅十金五金不等一節查西城一帶係旗營駐防地面向來行人較爲稀少不盡因盜賊充斥之故禁出花紅一層訪查未得實據至各鄉渡船盜匪按月抽稅則委無其事惟粤東盜風素熾城鄉村巿獨刼連刼之案層見迭出雖屢經被獲懲辦而盜燄迄未稍衰光緒二十三年十二月二十三日晚香山縣輪渡被刼失贓十八萬有奇當經差勇捕拿得存現銀六萬餘兩未失該省督撫當將各員弁分别摘頂撤任勒限嚴緝先後獲盜二十餘名懲辦原奏所云今年正月刼於香山得贓二十六萬卽指此事而言又原叅去歲高雷大亂仝石城餘黨賴渣尾横行雷瓊間行刼商船殺斃人口十一日與黎匪合亂於瓊州十八日攻破崖州之六安司城據城一月燒去州東西溝口等處汛房焚燬鑑湖山脚等村莊至今糾合儋州等處黎匪招集游勇據崖州多巷村等處叅將陳良傑敗績知州李懷清逃回未聞奏報故有今年三月高明縣城陷之事廣西釀亂皆成流賊疏防於先飾功於後今賊徧地如故又陷信宜此摺未完 
 
