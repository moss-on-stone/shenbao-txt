# 1919 - 83 - 4916563

 

Page 1

 
 
   
 
 

Page 2

 
 
   
 
 

Page 3

 
 
時評 
[奇異之矛盾（冷）]  
意思有矛盾者言語文字有矛盾者事實無矛盾者也不同一之事實或有矛盾者同一之事實斷無矛盾者也何也無者不能同時而爲有有者亦不能同時而爲無陜西戰事之有無旣有矣决非無旣無矣决非有二者不能同時並存也然而北京方面必說其無三原方面必報其有豈非矛盾中之至奇異者乎 
况乎此其矛盾也非一次非一日矣積而至於若干次若干日乃至今次今日而仍依然 
命令 
三月三十日大總統令迭據張瑞璣電陳陜省一律停戰各軍隊分駐地方曁陜民疾苦情形詳加披繹實深憫惻陜省連年匪擾人民受害已深張瑞璣身歷其境言之特爲痛切殘黎無告瑣尾流離本大總統昕夕　懷難安寢饋著財政部迅速撥銀五萬元交張瑞璣會同地方長官公正紳耆妥爲撫恤仍將辦理情形隨時電聞以副綏輯窮黎之至意此令 
又令特任何佩鎔署湖北省長此令 
又令陸軍總長靳雲鵬呈請任命賈德桂爲陸軍第二十七師步兵第一百七團團附應照准此令 
又令陸軍總長靳雲鵬呈請任命丁鴻順爲陸軍第四混成旅步兵第二團第一營營長孔憲雲爲第二營營長均照准此令 
專電 
北京電協約公使聯合照會外部中政府於一九一一年五月二十日與德國訂定關於粤漢路借欵合同按照該合同德國應享權利自對德宣戰後旣已詳明取消請中政府將來與德媾和後毋使德人繼續其應享權利務使斷絶其萌芽至粤漢路需欵賡續修造協約國願擔任代籌云云聞部已呈由國務院電知各專使並交外交委員會議復（三十一日上午十鐘） 
北京電政府已將參戰損失電陸提出和會總數約六百兆對於生命損失每名要求償金千元（三十一日下午二鐘） 
北京電陸使電告歐會情形并就詢國内和議有無進步由府交院速將近狀詳覆 
（三十一日下午二鐘） 
北京電張嘉森電告倫敦國際聯盟大會已將中國提案通過任公抵法電告謁威總統接談甚歡（三十一日下午二鐘） 
北京電烟酒大借欵因某方面反對甚力張督辦派徐恩元要求美商改借爲墊徐日至美使館急欲促成爲掌財政計 
（三十一日下午三鐘） 
北京電龔心湛赴津後錢又託田赴津勸旋昨晚田回言龔允本日來京謁府院再定去留（三十一日下午二鐘） 
北京電自龔一怒出京府院卽派田郭赴津挽留昨徐樹錚又往勸駕聞龔尙無回意 
（三十一日下午二鐘） 
北京電張瑞璣電劃界改東日舉行各由原防退五里 
（三十一日下午二鐘） 
北京電院復蘇齊陜省由張監視劃界戰事决無再開希轉促南代表繼續開議（三十一日下午二鐘） 
北京電華文日報載某要人在私宅連日密議擬迫脅罷免長江三督以該派中人繼任如徐不允另有最後對付法此次某某督軍與某巡閱使均派代表蒞會（三十一日下午二鐘） 
北京電張敬堯電接熊督辦電已在滬與各團商會募捐惟堅辭督辦名義請再明令慰留（三十一日下午二鐘） 
北京電宜昌電南軍駐菓坪之林鵬飛已被唐克明槍斃第七團長已被禁錮第八九兩團願投降北軍繳械歸農已由駐宜王總司令將槍械子彈盡數檢收團長劉克運劉元龍送省資遣（三十一日下午二鐘） 
北京電攸縣張旅電茶攸一帶謡言四起張總指揮進京未回萬一發生意外恐難鎭懾請飭張速回防（三十一日下午三鐘） 
北京電陜陳樹藩電敵軍所佔寗廣一帶擬作中立地請電南方飭彼軍退出以免衝突 
（三十一日下午三鐘） 
北京電開封電官産處長郭光麟擅將安陽文廟及師範校堪原武學田盜賣政府已澈查（三十一日下午二鐘） 
北京電新疆電俄人仇視俄境回人俄邊近頗不靖 
（三十一日下午二鐘） 
北京電伊犂電俄領呂巴仇視俄屬塔塔爾人派人將塔塔爾商人嘠比託夫拿去 
（三十一日下午二鐘） 
各通信社電 
北京電二十七日北京警察由日警察由日警察襄助拘獲韓人三名後即交與日警收押次日轉送天津審訊華警此舉復開中國所從未承認北京領事裁判權之問題稽諸前事中國曾不允將在京被拘之英民送交英警但自將被拘者解往天津送交天津英國當道今韓人一案是否開一成例抑僅爲順天時報所倡主義之政治上實施此乃人所願知者也順天時報無論言及中國抑或日本輒稱之曰我國據日人方面云被拘之韓人三名曾從日人處竊取一百五十元（二十九日）路透電 
北京電外人方面可恃消息否認蒙古獨立行動之說日人擬誘蒙人派使赴巴黎和會之謀業已失敗蒙古總理已宣稱蒙人雅不願聞再活佛曾到赤塔之說亦屬不確而過激黨危及蒙古邊界之報告亦不爲人所信（二十七日）字林報 
北京電某要人謂促開和議令不致招反對昨日（三十）申時下令係依修正稿發 
北京電某使館電謂興市岐山各地仍有戰事（以上三十一日） 
北京電徐世昌電長江三督軍向唐少川擔保陜西定無戰事但外人方面消息實鷄尙在劇戰 
北京電參戰軍擬分三期編成九師十二混成旅（以上三十日） 
廣東電據衡州消息吳子玉接唐總代表二次通電當卽電質陳樹藩是否仍在進攻及有無扣留電報情事俟回電來再定挽救方法又吳對於和議始終堅持到底云 
廣東電永州譚延闓電有吳子玉似尙不知北方主戰派近情現正切實調查北方實情 
（以上二十六日）以上平和通信社電 
北京電田文烈徐樹錚赴津勸龔財長回京 
北京電洪述祖改判死刑後艷日（二十九日）送分監候部核准絞决人心大快 
北京電蘇省議員徐瀛等電劾中央代表王克敏吳鼎昌勾結三井洋行用陸部護照運米至津再運大連徑赴日本請懲辦 
北京電鮑督電江省防務吃緊非撥參戰軍前來不可 
北京電張作霖電請調回前方軍隊以防蒙患 
（以上三十一日）以上中華通信社電 
北京電丁乃澄回京報告與武鳴洽商情形聞此行頗有效果 
北京電張瑞璣來電西路匪患仍熾擬商于右任雙方合剿免生誤會 
北京電徐恩元運動財長甚力元首意仍留龔如龔决退則屬諸張壽齡　 
北京電政府以蘇省堅持米禁不允粤糴反資私運殊非得計迭電蘇當道籌所以拯鄰歉杜商奸之法北京電政府得報韓僑擬假道黑頂子襲攻朝鮮京城昨特電吉督防阻 
北京電日人防範韓民暴動時有越權之處當局將申明國際條例以弭釁踹（以上三十日） 
北京電院將張瑞璣電轉各省後各督紛電請促開會并詢開議日期 
北京電外蒙在大烏里開第二次會議獨立事已證實元首令徐樹錚即日率兵出關 
北京電蒙事政府認爲内亂除派兵鎭壓外并向外團聲明理由 
北京電將依蒙藏院呈請給予外蒙各部長那木那蘇倫等六員寶光勳章（以上三十一日） 
以上中孚通訊社電 
北京電昨日參戰督辦處開秘密會議議决關於參戰軍西北邊防軍之駐在地及軍費之辦法四條如左由徐樹錚提出於徐總統一置西北邊防軍總司令部於張家口將洛陽之兩混成旅移駐察哈爾將宣化及廊坊之兩混成旅移駐綏遠城二蒙古之烏德滂江兩地之軍隊各增加一混成團三參戰軍三師於濟南德州間駐一師於張家口北京間駐一師於洛陽保定間駐一師四參戰軍之軍費仰給於將成立之三百萬元之借欵（三十日） 
北京電劉鏡人由海參崴電致政府聲請承認波蘭政府政府擬於明日開國務會議决議之 
北京電駐天津之美軍司令官於二十九日訪問日本領事館承認本月十三日美兵闖入日本總領事館毆擊日人之事實聲稱已將該兵從嚴懲辦表謝罪之意日美兩國當局對於此案交涉進行極爲圓滿不日即可完全解决（三十一日） 
北京電美國有欲圖天津德國租界之意最近暗中對於中國官場運動甚力（三十一日） 
廣州電沙面電報局長吳曾清（譯音）數日前在中國街逮捕現被監禁於督軍署内其原因未詳或云因其私通北京政府或云因錢債關係其說不一中國官場派黄某繼其任本月二十四日英領事派巡捕二名逼令黃某即離沙面黃致書於廣東領事團訴英領事之不法聲明電報停滯不能負其責任現在中英兩國官場正在辦此交涉（此處電文稍有不明）聞英國方面之主張謂華官捕拿吳曾清（譯音）手續上有不當之點任命電報局長係屬中央政府之權限且沙面電報局長尤須先經英國官場承認後始得任命地方官隨意任命礙難承認云云（三十日） 
東京電駐日意國大使定於三十一日回國歸任期尙未定（三十日） 
東京電日本政府於本月二十二日命日本駐法大使松井慶四郎將承認波蘭國之意通告波蘭國大總統（三十日）以上東方通信社電 
東京電日政府於今日開外交調查會會議内容爲山東問題及撤廢人種差别問題（三十一日） 
東京電日本下關門司間將於六月開始用運船裝運貨車據云該貨車運船一晝夜單道可運送車四百輛（三十一日）以上共同通信社電 
 
 
 

Page 4

 
 
   
 
 

Page 5

 
 
   
 
 

Page 6

 
 
公電 
宿遷來電申報館鑒田團長棠坤駐宿剿匪奮勇直前歌日冒雨渡河攻克陸家集黑夜追奔擊斃大股生擒匪首唐大宜胡三何某截獲被擄男婦百餘人衣物牲畜無算漾日攻入大尹莊連奪十餘圩塞深夜躬冒風雪露陣包圍斃匪百數擒十數匪亦置諸法連日追至楊圩丁圩王圩羅圩陳圩高宅圩綿亙二十餘里節節圍困匪勢窮蹙聞須掃盪無餘始回防次光復以來僅見此役特電懇登以伸謝悃宿遷紳商全體啓卅 
美國無線電 
二十九日巴黎電美英法意四國之駐外公使與外交總長合組一新議事會與法總理英意首相及美總統會同解决和局之重要問題分立各類相機進行此新議事會中無日本因日本代表中未有駐外公使新議會之目的促和議之早日告成 
二十九日華盛頓電美國戰勝公債券之條件較諸任何公債爲最優待分期繳欵另有辦法期限可展長六個月自五月十日至十一月十一日惟五月十日之前必先繳十分之一作爲第一期定欵 
二十九日華盛頓電農部今日通告云美國農人用新式之自動耕耘機者倍於上年按上年美國所製約三十一萬五千具 
二十九日華盛頓電美國内外貿易公司報告云美國與各太平洋口岸之商業大盛本年第一月份各太平洋口岸輸進美貨値價一億三千三百八十八萬七百六十九元上年本月只八千三百九十萬六千八百零六元各口岸輸入美國値價一億三千九百八十七萬七千六百零三元亦較上年本月多六千二百萬元日本八月中輸入美貨一億九千七百六十三萬二千七百二十八元亞洲本部消耗美貨三億三千三百零八萬七百六十八元 
二十九日倫敦電美軍官李加生旅長近被任爲俄北美軍總司令不日自倫敦前往率領工程衛生全隊並瓜代軍若干名此項美軍乃駐法美軍中自願効力於俄國之北境者非調由美國云 
路透電 
[歐洲和會近記]  
二十四日倫敦電巴黎公報云高等軍事議會今日議决所奪敵國海底電線之將來地位並採納美國關於西里西亞委員團之建議 
二十六日巴黎電聞四大國代表嗣後擬每日開會兩次或在威爾遜總統寓所或在喬治氏克勒滿沙氏寓所至已得切實之結果始已法國外交界聲稱目下似須限制發表之公報昨日無公報但由同一方面探悉今所討論之重大問題以賠償戰爭損失居首列所議各點多已解决惟關於須向德國要求之數各財政專家意見不一須由高等議會决之其他討論問題爲關於匈牙利革命過激黨主義傳播事宜歐洲東南俄迭薩方面等處紛擾事宜法德界線事宜福　上將昨亦參與會議 
二十七日倫敦電今日巴黎公報云國際聯盟委員會昨日開會由威爾遜總統主席任定歐蘭都氏牧野男爵斯末資將軍哈何斯大佐爲考慮聯盟會設在地點問題之委員會國際聯盟委員會審查約章修正文已畢 
二十六日巴黎電英國某大員謂彼料與德媾和條約四月中旬可以告成 
二十七日巴黎電英人方面有責任者之言論謂國際聯盟約章必須載入和約以和約言及聯盟會所委任國將接收前德國殖民地之故 
二十三日巴黎電今日法國各報載論抨擊發給法國各報之議和消息過於簡略並勸列席和會之各國政府表示信任其人民之意並博採輿論儘力使民衆與議和事業相聯合各社論並注意白里安氏於衆院討論改革選舉制時所發之演說白謂全國當覺法國經此戰爭政客必有新政見他日公共生活一經恢復則國民必不　滿意於空泛之　文也 
二十五日巴黎電波學懷氏提出國際聯盟修正之計畫使法國得受充分軍事上之保護法政府殊贊成之其中主張設一協約國國際陸軍參謀處長駐巴黎籌畫一切 
二十三日巴黎電日本提議以廢除人種差别一欵加入國際聯盟約章該欵須在以定稿呈諸世界之前承認日本並非要求另列一欵惟請於序言中之適當處加入承認各簽押國人民一律平等一語 
二十六日華盛頓電巴黎美國議和代表致電白宮文曰和會進步之大實較表面爲甚 
二十五日巴黎電和會今已省悟趕速完畢事業之必要按和會之所以召集者乃在與德締結和約耳威爾遜總統法總理克勒滿沙氏英相喬治氏意相歐蘭都氏將逐日密議儘力議定各項條件俾可於下星期杪以前送交法國現有理由可希望此事當能成功蓋各要人對於海陸軍及接濟食物各條已得同意也二十二日巴黎電日本代表團之通信部主任松岡氏發表談片謂國際聯合會之建立必以同會各國民間之平等爲基礎此層絶未有可以拒絶之理由質言之如此層果被拒絶則過半數之人類將視此爲切實否認平等公允待遇之證而國際聯盟會之基石將用以動摇云云 
二十七日丹京電柏林消息德代表歐士白格氏於十九日在斯巴質問關於英相喬治氏與法外交總長畢勛氏所發將來與德人議和時無所磋商德人惟有接受或拒絶和約而已等語一事福煦上將電覆謂喬治與畢勛皆未發此言論 
二十四日巴黎電星期日晨間威爾遜總統乘摩托車赴戰地游閱經娘子路穿行夏陀蒂愛爾與蘇瓦松而赴拉翁與芒第第愛等處芒第第愛即德軍築壘安放大砲轟擊巴黎之處也威爾遜總統云此行頗可得經騐而知戰禍之慘並可詳悉法國人民所受之非常荼毒 
二十二日巴黎電克勒滿沙氏與福煦上將今日曾與捷克斯拉夫軍總司令斯台法尼克將軍會談關於俄迭薩戰局消息並未云及協約軍將委棄該城一節東方陸軍總司令愛斯泊萊將軍奉命調查時局星期四日已抵俄迭薩 
二十五日巴黎電巴黎輿情謂和會必將儘速採納援助波蘭以拒過激黨由東進攻之計畫駐法波蘭兵自三月十五日起待命出發今當立即派往波蘭 
二十四日巴黎電戰爭中協約軍死者共約二百五十五萬人法國以各國所死人數與户口比較法失百分之三.三七英失百分一.五意失百分之一.三五美失千分之一.三 
[匈加利近狀]  
二十五日倫敦電維也納消息英國委員團照會奥政府如維也納能維持治安則協約國所供給之糧食將大增其數聞匈京協約國委員團人員均被拘禁二十五日巴黎電晨報載稱俄國過激黨由電話請匈國勞兵政府拘禁法國委員團人員因勞兵會委員團曾在薩洛尼加爲法人覊留故欲以此相交換也匈京消息前首相維克爾氏業已就逮 
二十五日丹京電昨日匈京消息加羅里伯爵告别其内閣時以匈國革命歸咎於協約國之盲行今日柏林消息匈境協約軍已由齊斯河右岸之斯其定及瑪羅斯河右岸之亞拉特退走 
二十六日倫敦電各國視匈國所取之行動爲直接與協約國抗衡皆要求以嚴厲手段對付之俾得安奠大局並謂巴黎之開秘密會議即因此故威爾遜總統克勒滿沙氏喬治氏歐蘭都氏今在巴黎之會議儼如一軍事議會云 
二十五日瑞士京城電奥前皇加爾乃由英人沿途保護行抵瑞士 
二十六日柏林電克拉哥消息羅兵兩軍團已越過匈國東加里西亞邊界 
二十七日倫敦電路透社探悉匈政府已釋放各協約國敎會中人惟法人則仍被拘留爲質因過激黨人爲法國所拘也法政府已要求立卽開釋 
二十六日丹京電今日匈京消息協約國委員團通告匈國勞兵政府謂前　提出之哀的美敦書畫定之界線並不視爲政界界線　照新决議僅　一中立區域以便防杜匈軍與羅軍之衝突耳 
二十六日柏林電大柏林勞兵會全體會議電賀匈政府並允力加輔助至社會主義處處可保勝利而後已 
二十七日巴黎電各報謂孟琴將軍將予以近東要任俾事急可在匈邊及俄國西南指揮戰事 
[德國近狀]  
二十五日丹京電美船一艘載糧七千五百噸駛抵亨堡 
二十三日倫敦電商部宣布禁止金幣及金條之運輸出口現且印發一種普通證狀許金條入口其數無論多寡 
二十七日丹京電昨日柏林消息徴實政府擬向國會建設一國家裁判所審訊與戰爭有關諸人之說前首相郝爾韋格博士及魯登杜夫將軍皆在内二十六日柏林電某報載稱政府現正組織一國家裁判所查究開戰時及戰事進行時一切事端 
[英國和後之兵備談]  
二十五日倫敦電陸軍大臣邱吉爾氏今日在下院述及俄國現局謂末滿斯克境絶少戰事該處防營能使協約軍以甚經濟之方法扼守遼闊之陣線愛沙尼亞軍之勝利雖由英國助以軍火然亦足證過激黨在荏弱過激黨大軍攻入匈境之說未接官場徴實電文但羅馬尼亞大局殊爲岌岌過激黨之前進足令人心爲之不安羅馬尼亞爲抵拒過激黨主義之屏障故彼望協約國將努力保救該國邱吉爾氏又詳述英國以軍械輔助西比利亞柯爾恰克海軍大將及南俄台尼金將軍之情形庶俄軍可自行禦敵不必調動英軍末謂印度邊界方面現密佈英兵小支隊遏制過激黨之密使可免有激烈戰事 
二十五日倫敦電邱吉爾氏今日在下院答覆反對黨評詆軍役議案謂今非重募兵士服役兩年餘則無法瓜代印度等處之領土軍與其他軍隊政府必盡力儘速依據志願應募制重設新軍邱吉爾氏否認連來因河駐兵十師英國駐兵四師共有九十萬人之說且謂近今埃及發展之時局甚屬可危故宜懇請會集各港準備免役之兵重回服役助其同志脫離禍害埃及全境今已呈實際叛變之狀態吾人今將要求德國將陸軍減至十萬人並不得編練童子隊若吾人過分減小兵力則德國恐難承認此議歐洲大局日見嚴重頗形紛亂吾人萬不能將前四年犧牲數兆生命所得之結果投諸虚牝云云 
[英法工人問題]  
二十七日倫敦電全國路工聯合會代表今日集議决定接受政府所提出之條件 
二十七日倫敦電威爾斯南境鑛工之不合憲法罷工風潮現蔓延可驚聞有八萬人賦閒要求完全核准鑛工聯合會所提出之條件 
二十七日倫敦電鑛工將於四月九日十日投票表示意見鑛工聯合會將於十六日考慮投票之結果二十六日倫敦電鑛工聯合會决議請會員受納桑基氏之報告且謂此事須投票决之二十五日巴黎電法國鐵路工人聯合會書記提出三項要求(一)工値每月至少二百佛郎(二)每日工作八小時(三)法國鐵路收爲國有限五月一日以前答覆 
要聞 
[歐戰中之一秘史]  
法國會宣佈戰前撤兵之經過 
法國無線電社巴黎通信云一九一四年七月三十日法政府聞德軍向法境進行即諭令防邊軍隊由邊疆退走十基洛邁當以避衝突當時總理國務者爲維維愛尼氏此事前未發表故外間鮮知之者直至本年一月底國會討論戰局之源流時前總理維維愛尼氏始公佈之參議員安石蘭氏痛言抛棄十基洛邁當區域之失計謂白里葉礦區本爲法軍砲火所及苟當時法軍發砲自行轟擊歷三四日之久則區内鐵　與工廠定被轟毁不致以此資敵而戰局亦不致多延時日六個月内或可告終云云維維愛尼氏答稱參謀部於一九一四年一月業已决定如遇戰爭白里葉流域即須委棄當戰禍將作時原議撤兵二十五基洛邁當霞飛將軍七月三十日曾電告政府曰爲外交上理由起見邊界不可發生衝突斥堠兵不得越行規定界線之東而陸軍部總長麥細密氏同時亦有訓令曰爲確得英國協同進行起見法兵苟未經正式之攻擊不得越過决定之界線八月二日霞飛將軍聞法疆爲德兵侵犯十七次之報告電告政府曰禁止越過界線之令今已取銷但爲國家外交與道德起見開釁之責宜全由德人負之故法軍僅扼守邊疆驅逐德軍而不越界追擊之維維愛尼氏宣述以上電文畢發言曰吾人豈願因雙方斥堠兵之偶遇竟開慘戰乎吾人欲昭告世人法國甚願和平但若受逼不得不戰則將爲公理正義而戰耳衆聞此言全場寂靜前總理續言曰普恩賚總統曾致書英皇喬治此文當時由報章披露惟英皇覆書則迄未發表其文曰法國劃地扼守自加限制雖碍及軍事防務亦所不恤此種限制余殊嘉之前總理言至此感慨激昻大聲言曰所最要者吾人當使世人咸知吾法人爲維持世界和平計曾有軍隊退出邊界以避釁端之重大犧牲君等以爲偉大高尙之美國對於吾人此種篤守信義之大表示而不爲之感動乎美國加入戰局之最後决議得非爲吾人此舉所促成乎彌天戰禍孰負其責史家固能言之但法國從邊界撤兵十基洛邁當一舉已予世人以法國極願和平之鐵證矣 
[南北和會應速開議之外論]  
字林報云上星期吾人即有理由以爲中國和會一二日内定可繼續開議雖以吾人所知除非南方幡然變計開議正遥遥無期和會因陜省破壞休戰致停職務但現據劃界專員報告戰事全停無可藉口此項報告應可視爲確實不生問題和會諸人果希望能爲國家辦事即須復開會議查第一次開議距今約七星期而討論中斷今逾一月迄未得明白之根據如中日軍事協約參戰借欵與參戰軍等問題曾經和會是及第因陜事不能進行同時北京政府已發表密約内容而對於參戰借欵與參戰軍亦採取一種切實之地位至其得當與否可勿論也此雖爲極關重要之問題然尙非和會因以召集之眞正基礎問題今中國處於極危險之境苟願及時據有國際同盟會之適當位置則積極進行實爲必要之圖重大問題有待於討論者甚多如財政民政軍事之改組即其一斑此不獨與中國關係極大卽與世界亦有莫大之關係今則此類問題尙未討論及之參戰軍之應解散爲衆共認將來軍事善後事宜一經决定即可着手解散之但在善後事宜未經决定之前和會不可不發表其意見而指示舉措之方針若和會因旁枝叉節而離其主要目的無論其所受之事若何緊要中國將受其害矣今中國尊嚴已大受影響和會之未能專力於國家根本大事已使人疑及中國處置已事之能力此種事態將延至何時惟視代表之氣質與國民之忍耐如何而定國民現已表示不堪再忍之氣象若國民果决計自爲之則代表不將進退維谷乎南方代表當具有充分之常識而知軍事善後非一蹴所能幾當先由和會一致議决然後逐漸行之並知總統總理雖願覩和會之克告成功然亦未能無所棘手而即實施軍事善後事宜如果了解及此則應採取遠大眼光儘速開會勿使和會爲細事所阻撓致中極願和會流産者之計也 
[北京通信(桂生)]  
蒙事危急之消息 
謝米諾夫與某國煽動外蒙革命及組織新政府之種種行動近日消息日惡而政府對之雖屢開會討論迄今尙無切實辦法大概政府對付之策不外兩種其(一)派人與富陞阿勝福等疏通并宣慰其他外蒙王公堅其内向之心其(二)由吉黑等省先行抽調得力軍隊擇要駐守勿使亂事蔓延第一辦法除電吉林督軍公署參謀長某君使與富疏通外並擬派帕勒塔那彦圖兩蒙王爲宣慰使第二辦法除電吉黑等省抽調軍隊馳往嚴防并擬以國防軍之一部出動西北邊防而令徐樹錚統率之外傳徐氏不欲與外蒙開戰之說尙非事實日來徐氏正在積極活動上書總統有所主張今日西北邊防緊急徐氏所編練之國防軍顧名思義當然不能辭其責矧可藉此活動延長國防軍之運命徐氏機警人焉有見不及此彼謂徐氏畏避者眞笨伯之談也惟是政府對於外蒙雖有上述兩種辦法然除發去數電託人與富陞阿勝福疏通及由吉黑抽調少數軍隊外並無有更進一步之辦法宣慰使固一時未能出京而國防軍之出動則更不知何日乃謝米諾夫與某國則更積極進行詭謀百出令我防不勝防况我又實在毫無防範者耶據昨日（卽三月二十九號）某最高機關得接確實報告彼等曾於陰曆二月十九日復在大烏里開第二次會議議决辦法七條如下（一）公舉覺賴博克圖在海拉爾地方組織蒙古及布利雅臨時政府（二）公舉代表赴巴黎和平會議請願承認外蒙古爲獨立國由某國擔任從中介紹（三）將來正式政府地點設在庫倫或海拉爾（四）臨時政府設各部分理政務（五）册封謝米諾夫爲郡王（六）謝米諾夫近日招兵二千名歸富陞阿所部者專充保衛臨時政府之用（七）在大烏旦設武備學堂敎練軍官以某國八爲敎習以上七條實爲謝米諾夫與某國煽亂外蒙之新法又聞在大賚境内突有蒙匪百七十餘名盤踞路營事大屯等處搶掠並聞泰來南已聚有蒙匪四百餘并有某國人多名在内指揮一切云云 
附中美通信社消息如下有由庫倫來京之兩西人談及蒙事實况謂中國方面報告謝米諾夫在蒙運動及庫倫政府之舉動未免過於鋪張外蒙近數月來之情形殊形靜謐因謝米諾夫曾派代表至庫運動而蒙古王公旣不接見又不聽其提議加入謝氏組織之政府至於活佛亦無受謝米諾夫及某國人之運動彼乃一瞽者現居庫倫凡蒙古王公及外人之在庫倫者莫不以謝米諾夫欲組織一俄政府將來歸併蒙古於該政府至蒙人同意與否皆非所計也現在某國軍官之到外蒙者頗不乏人其隨滯者有剃頭匠僕人及小販商其中有與謝米諾夫共事者有專爲某國政府面至者但蒙古人峻拒不納故不能得何等之權利現惟勸庫倫政府之外交總長派代表至巴黎要求承認蒙古獨立其代表旅費一切皆由某國供給又由某國顧問相伴同往但此事亦爲庫倫政府所拒却至於報載庫倫用兵一事亦殊不確第一因外蒙雪深四尺勢難行軍第二蒙古並無大砲即小槍亦不過一萬枝而已故彼等除自已防衛外絶無他志云云又聞前星期四國務院開會議决籌備三百萬元以爲派遣三師赴蒙之費日内財政部正向某國交涉徐樹錚近在張家口設總司令部並派遣重兵駐紥熱河及察哈爾各處但尙未派兵赴蒙 
[防不勝防之俄激黨]  
政府近接英俄日三國公使通知俄國過激黨現以二百餘萬盧布遣送十萬華工回國使在我國散布過激主義云云政府得此消息後業電邊省各區長官飭其嚴加防範 
聞陳都護等日昨聯銜入告謂俄境西林金斯克過激黨六千人繞過恰防越境至蒙界克里特地方搶刦恰城至庫倫已宣告戒嚴 
政府近接黑省鮑督連翩報告黑河一帶激黨猖獗請增兵援防等語當卽專電奉天張督令其速發勁旅應援昨已接其電覆謂奉電祗悉當經在署開軍事會議現已議决派吳俊陞部下二旅前往助防惟開拔在在需款務祈速撥欵到立卽開拔政府已將此電交龔總長速籌急匯仍恐吳師過單復議决加派刻駐北苑魏宗翰所部全部會同馳黑駐防 
[傅敎育彈劾說之由來]  
近日北京大學敎員學生等所發行之出版物多從新思潮方面主張鼓吹以是大招一輩舊思想者所反對其視此等出版物之作者幾於大逆不道屢次欲藉不正當之勢力加以壓制此等暗潮醞釀已非一日最近此輩舊思想者仇視益深日前張君元奇竟赴敎育部方面陳說此等出版物實爲綱常名敎之罪人請敎育總長加以取締當時携去新青年新潮等雜誌爲證如敎育總長無相當之制裁則將由新國會提出彈劾敎育總長案並彈劾大學校長蔡元培氏而尤集矢於大學文科學長陳獨秀氏陳氏係老同盟會會員革命之役厥功頗偉於中西學問造詣甚深平日於中國學間及内典亦頗致力近來更專注於學術方面一學長地位之得失在陳氏初不措意故自此訊傳出以後大學方面即有陳氏辭職之說蓋陳氏辭職而後仍可於學術思想方面盡力而同時可以免外間對於大學之攻擊但大學方面一般主張以爲一學長之去留在陳氏個人固無十分關係但以全國最高學府不應受外間無理之干涉故不以陳氏之去職爲然又據新國會中人言彈劾案之提出須得多數議員之贊成此次彈劾傅總長之運動乃出於參院中少數耆老派之意見决難成爲事實張元奇向傳總長之警告不過恫喝而已 
[京漢路珸質問之答復]  
中美新聞社二十八日北京通信云外交團前因接各方面報告謂京漢鐵路對於各商家分配貨車有歧視之事於二月十九日照會外交部請注意改良外部於三月二十一日答復抄附交通部關於此事之復函茲將原函譯錄於左據京漢路局報告該路運輸問題年年加甚自歐戰開後内地商貨日多貨車日見缺乏加以去年南北戰事各省調兵運赴前敵及運送軍需紛紛不絶近數月來前敵軍隊又陸續運回車輛旣少路局無法只可將貨車暫供軍用因之沿路各站商貨擁擠各洋商行家函電交馳請分撥貨車奈無法應命又其時該路忽然缺煤應用臨城煤礦遭水淹没不克照常供煤福公司煤爲白煤不合機關車用正豐（譯音）煤礦出煤甚少因此沿路各煤礦中只有井陘煤礦可以供給本路用煤經路局與該礦屢次商磋得將合同展擴儋又須添撥車輛供該公司應用方可倘路局不能設法助該公司則不特各界商人受損且鐵路因無煤不能開行人民必需之食物亦將阻擱則爲禍更烈路局無法不得已於去年七月間與井陘訂一臨時合同規定每日由路局撥車一百輛供井陘之用其中四十輛運煤於鐵路六十輛歸該公司自運貨物之用但因車輛缺乏致每日撥車之約不克實行井陘時時向路局質問至每日撥車百輛尤爲困難路局不得已乃下令凡在石家莊以南之商貨車輛只可開至口口河爲止卸貨後即以空車開至井陘供該公司之用洋商不知此事内容故一致責備路局目下路局已向京綏路商借貨車本路運輸事務年年增盛路線共長官里一千二百里（每里合華尺三千一百二十五尺）而貨車只有一千二百輛其不敷應用不言可知洋商所需之車不能如數供給更可知路局只能盡力調集用所有之車此外無能爲役現擬除向他路租借車輛外擬再以本路之壓艙車暫借運貨之用又陰曆新年向例停止營業本路局並不停止以疏通堆積之商貨沿本路南段洋商轉運公司均急欲將貨物裝運本路現擬分别緩急陸續供以貨車此等貨物大槪交由轉運公司代運並不商諸路局故此等轉運公司如增高運價路局不能負責路局對於漢口領事之報告已發表一解釋之宣言總之一二年來本路業務年益增盛而軍事運輸又絡繹不絶本路所有車輛之數已如上述絶不能如量供給本路之需要但自歐戰開後無法添購車輛本部（交通部）以該路局所述一切均係實情中外商人同受損失本部深爲憂慮現擬力謀添購新車以救缺乏茲抄奉該路局宣言請轉復各使館可也 
[新國會之劾龔案]  
公債違法問題 
龔心湛之八年公債輿論一致反對現新國會議員杜棣華等已提案彈劾蓋自二十七日新衆院演成武劇之後安福與已未兩派水火益烈大約此案無論成立與否龔之財政一席蚤晚必見動摇也原案职下財政總長龔心湛自就任以來毫無建白其違法發行八年公債迭經各法團奔走呼號陸議員等提出質問均置若罔聞觀夫報載駁覆唐紹儀君文日電尤　强詞奪理議員等謹依法提出彈劾理由如左查臨時約法第十九條第四項前段規定國會有議决公債之募集 
 
 
 

Page 7

 
 
之職權蓋以國會爲人民代表政府欲向人民舉債非經代表機關議决不足以劑其平此立法者之深意也乃財部此次發行八年公債不於七年度國會閉會前預行交議又不俟八年度國會會議開始時聲明確當用途以求通過竟敢於國會第一次閉會與第二次開會僅距離十有六日之短期内逕請大總統以敎令公布施行是其蔑視國會蔑視約法蔑視人民當爲識者所共喻然猶美其名曰變通手續（見文電）試問此變通手續四字果爲約法上規定之例外乎抑行政機關有此自由裁量之特權乎由前之說則先將約法修正也可由後之說則財部摧殘約法也無可諱言夫以國家根本大法一財政總長即足以摧殘之地球上號爲民主立憲國者固有如是之咄咄怪事耶姑讓一步言之軍費政費迫如燃眉必俟國會議决發行恐無以應付目前之勢則文電所謂舉募内債本非咄嗟立辦之事民國三四年間所行公債皆累月經年始獲集事之說將何以自解無怪乎人言嘖嘖謂此項債票已持向銀行抵押巨欵也不然舉募内債旣非咄嗟立辦之事何以不先不後必於此十有六日閉會期内逕請以敎令公布乎此其違法失職卽此已足以證明况舉行公債必以預算製定爲前提東西各立憲國每當與債之初先自製定預算審核預算書中歲入不敷歲出之數若干有不能不舉債爲理由以求國會議决或以歲出入雖足相抵另有特别緊急用途有不能不舉債爲理由以求國會議决斷無有漫然發行公債使人民負擔加增而不使代表人民之國會議决也今也八年度預算未經提交國會審議而公債已先自發行矣豈財部已知八年度歲出入相抵不敷之數適爲四千萬元乎抑國家另有特别用途急不暇待乎不過曰支欵日增收欵日減每月出入不敷也（見文電）財部總握全國財政不研究支欵之何以日增收欵之何以日減運用其心思才力以圖補救之方而對於每月出入不敷卽欲舉債以應則應將年債改爲月債每月計算出入不敷之數發行公債一次方不至有竭蹶之虞否則寅月去而卯來該部將恃何術以應付也卽再讓一步言之每月出入不敷可以舉募内債應付倘遇非常事變又將恃何術以濟其窮彼必以爲尙可大借外債也夫遇國内非常事變固可以借外債反之國際遇有非常事變再欲舉募内債吾恐驪山烽火人民將因不信任政府而無以應其危險尙可言乎又况頻年内閧商業凋殘民生困苦流離不堪言狀財政當局不從根本上整理着想徒欲使人民負擔加增是直陷國家於破裂而已此在預算未經交付國會審議以前漫然發行公債其紊亂財政辜負職責更無可以諱言也右述種種理由財政總長龔心湛發行八年公債不交國會議决實屬違法失職謹根據約法第十九條第十二項議院法第三十四條提出彈劾案請求大會公决提出者杜棣華蘇應銓陸才甫等連署者王訥林卓楊潤等五十餘人三月二十八日提出 
[馬可尼公司承造電台契約]  
三月二十九日外交部非公式發表民國七年交通部與英商馬可尼公司訂結承造無線電台契約全文如次（按此約内容前據路透社消息已略載本報此係全文）本合同於一九一八年十月九日由交通部代表中華民國政府下文稱政府與馬可尼無線電報有限公司係依英國商律註册之有限公司以下稱公司訂立所有條欵分列於左第一條政府爲謀西安喀什噶爾問安全之通信擬購買並建設三台無綫電報機器公司允墊給政府購買及建設此項電台所需之經費二十萬鎊政府卽向公司訂購馬可尼弧光最新式無線電報機三台每台變壓器入力爲二十五啓羅華脫並擔保有日間通信距離七百英里第二條每台機器須各項完備並係特别製造故每件機器之最重分量不得過三百五十磅以備易爲中國内地運輸每台内應具有完備之發電裝置一套能於支流機兩端發出并保持二十五啓羅華脫之載力其直流發電機須足敷十盞六十華脫電燈所需之電力原動機係用石油開動並供給機械或電氣的開動器油塔及通流冷水裝置電鑰板上供給各種必需之電鑰調整阻力器測量機器可鎔綫接線頭可鎔線並供給可鎔綫之備用品以資更換無綫電發報機係最新式樣其發電鍵對於報生並無危險收報機係最新放大奥定式能兼收减幅及連續電浪各種備用品除照尋常單獨電台供給外并於每台加備收報機燈泡十二個燈泡絲圈電路内低壓電瓶兩套及蠕動電路内高壓電瓶二套每台供給三百英尺高鋼格子塔三座連同鐵環灣鈎拉綫絶緣物等項天綫之製造則依照近時實騐最良者并加給天綫綫條若干足敷平時修理之用地下電量照實騐最良者本項所用各項材料由公司供給平時維持及修理用工具每台供給一套至詳細程式連每件之價目一俟由倫敦郵寄到後即當供給並每台備具接綫圖連同每件機器動作說明書全份以上所載訂購之三台機器將分設於喀什噶爾迪化蘭州三處公司擔保所供給之機器能使喀什噶爾與迪化間之通信晝夜暢達惟迪化與蘭州相距過一千英里故祇能保夜間通信暢達以後如必需於哈密或他處設一中間電台保持蘭州迪化間通信日間暢達者政府允照以下所開價格向公機購買此台機器公司將以最新放大奥定式收報機一副贈於政府在上海支付付清運脚及保險費此項收報機應由政府裝於西安電台以備收受蘭州發來報務之用嗣後政府如見設於西安之發報機不能與蘭州通信者則政府應向公司照彼時此機之市價購買應需電力之發報機器第三條每台機器價値在英國海口交貨爲二萬二千鎊由上開經費二十萬鎊内除去三台機器價値六萬六千鎊外尙餘十三萬四千鎊政府爲運輸及裝設上述訂購之三台無綫電機器時需要者公司即現行墊付所述之經費十三萬四千鎊爲運輸及建設及相類用途不時需要者可由政府指定之主管官員出具需欵文書並經公司所薦管理工程司簽字公司收到此項文書後隨時墊付但公司有權支付自英國海口起所有機件之運費及保險費此項開支有正式單據以證明之再應特别注意者墊付所述之經費十三萬四千鎊是否足敷運輸及裝設之用公司并不擔保如因此項用途需增添欵項者由政府撥給之（未完） 
[京華短簡]  
昨日（二十九）星期六閣議上午十點餘鐘開議劉海軍仍未到其餘閣員均列席討論要案（一）答覆新衆院議員陸家　質問發行八年公債案議决照財部所擬各節修正後咨送國會（一）新疆遣送土耳其人案議决照新疆督軍擬具之辦法辦理（一）陸軍大學校校長胡龍驤辭職議决照准并以熊秉琦繼任其外尙有例案一二件議畢散會 
昨日（二十九）國務會議討論蒙古問題時龔心湛與靳雲鵬因出兵費意見各異語言衝突不歡而散龔以内外交逼當日下午到部急繕辭呈即夕送至公府聞東海仍將照例慰留 
陸專使近有電致政府請政府調查各國在華之駐兵數目以備在和會討論時之參考政府已通電於有關係之各省區令彙報各處駐兵情形共分十處（一）辛丑和約所允屯駐外兵（二）東三省外兵（三）漢口外兵（四）遼源日兵（五）膠濟日兵（六）蒲犁外兵（七）東三省日俄領事衛隊（八）東三省日警（九）厦門日警（十）各使館衛隊所有此十處駐兵之數目機關名稱及南滿中東路護警分佈辦法一併詳細彙報 
據日人消息烟酒借欵進行者爲張小松張岱杉二氏直接向美商貝林馬蕭磋商可望成立總額爲美金一千萬元（扣還前次墊欵）年息六釐九五扣用抵押品爲全國烟酒稅之收之用途籌設烟酒製造廠所有顧問技師均聘用美人 
政府接駐威領事邵恒濬報告略謂海參崴會議護路問題業已解决阿穆爾至雙城子一段由日本派兵保護中東路沿路全由我國擔任保護薩貝加爾由美國擔任保護至技術會已移至哈爾濱開會會長司第温已先期赴哈爾濱詹天佑日内亦將由威帶隨員赴哈參預會議 
國民外交協會成立以來除發表宣言書外復分别上書各國政府國會及巴黎平和會議措詞均極懇墊並就外交事項擬成辦法若干條請願政府採擇電示陸專使提出巴黎平和會議請求列邦承認其要目如左（一）贊助國際聯盟之實行（共關於組織之主張共分六項（二）撤廢在中國之勢力範圍訂定實行方法（實行辦法共分五項）（三）廢更中國所受不平等條約及以威逼利誘或秘密締結之條約合同及其他國際文件（四）定期撤去領事裁判權（五）改正海關稅則以自由制定爲原則其特列事項以對等協定輔之（列舉主張七項）六取銷庚子賠欵（七）收回租借地域改爲通商市場 
[萬國拒烟會之宣言]  
北京萬國禁烟會事務所發出通告云中華地廣民衆實冠環球固應强盛無匹矣而際此時猶未見其强盛者厥故雖有多端究其致弱之由莫如鴉片流毒之爲甚也昔張香濤撫晉時有言曰晉民無分男女老幼悉吸鴉片可見晉省如是他省可想見也自中英結約禁烟以後政府及各省有志諸君或按法嚴禁有犯重懲或結會勸導以遏其毒如此禁勸諸君勞怨弗辭殫竭心力者誠以不達到禁止淨盡之目的不已也乃十餘年來京外種者販者吸者雖覺悟去染改圖自新者日有所聞乃甘心自暴以身試法者亦屢見不鮮甚至成箱盈裏之土各路運來偷運暗售之法詭奇百出此方偵破彼復繼來眞有如鬼如蜮防不勝防之勢其禁烟未凈之情形爲何如耶不但此也烟患未已嗎啡繼興富者有任意隱吸坦懷不懼而貧者甚至扎嗎啡針體無完膚嗟乎流毒若此則國民之前途豈堪設想當此之際思之令人疚首痛心所以禁烟之事愈努力前行而不止也兹者中外有志之士深念烟毒蔓延之害慨顧國民陷溺之苦發起組織禁烟之會名曰萬國拒烟會以禁凈全國烟土及嗎啡之類爲宗旨且此事已與英政府商議以冀預向在法國和平會提議禁烟之法令而爲禁行之助理法固善也然事之有最要者中英結禁烟之約以後而京外種者販者吸者全行凈盡方稱至當之辦法乃快寰海之人心然則又有不合於事者禁令已十載餘試問各省種烟者約有多數而販者吸者與夫嗎啡之來曾有已乎若此不已何以對前約而向和平會提議又何以救國民乎種販吸三者不已尙何言乎禁此所以萬國拒烟會之興起也東單牌樓北煤渣胡同東口内路北萬國禁烟會北京事務所啓 
[天津拒毒會之近狀]  
拒毒會以近來市上購求代烟藥品等物甚爲困難有癮之人狼狽可憐若聽其自然殊非人道是以該會議决定籌辦戒癮醫院請定中西醫員籌議方法即日開辦聞每次施治五十人以兩星期斷癮聞該會已呈請官府請指借公共房屋物件以資應用詳請若何再探詳報 
自拒毒會開辦以來一面組織内部機關一面設立分會除由該會直接函請直屬各縣縣公署商會農會勸學所敎會等就地籌設外併奉省令責任各縣即日招集全境士紳籌設分曾茲悉各縣均已陸續將組織分會情形具報該會已有安平縣首先成立昨已由拒毒會認可發給分會執照承認爲該會分會之一矣預計直屬各縣分會成立之期當在不遠矣 
拒毒會所訂團體入會章程意在聯絡天津向來正道營業之各藥房等團體互相共濟而設現除天津中英仲記九洲金陵四家之外其餘彼此觀望未入會者尙居多數 
據拒毒會事務所報告現在該會共有會員二百三十人内有外人六十七人 
拒毒會之仙部之組織局外人知之者甚少茲由拒毒會抄得職員名單照錄如左名譽會長曹銳名譽副會長格夫趙天麟張汝桐王章祜嚴智怡汪士元丁乃揚趙從蕃姒錫章廉隅陳彰　邵箴黃榮良陸長佑翁敬棠體德滿費來德徐世章董事部正會長邊守靖副會長山理牧師總幹事章元善記載書記宋壽恒通信書記劉守榮會計饒斌森董事孫仲英孟震候張伯苓雍濤陳芝琴李寰生伍德海（在假）密大夫赫立德 
[奉天新問題]  
奉吉新暗潮奉天某報載吉坦歸客談云吉林孟督軍與張巡閱使因派别不同時常發生意見前此張孟二人因各轄一方嚴守邊界如風馬牛之不相及自東三省巡閱使發表後張已有統治吉黑之權　孟表面不加反對而暗幕中仍如水火茲將近日奉吉間之暗潮例舉如下（一）張使上次派員到長春組織巡閱使行署該地官長不爲援助且要求從緩組織（二）奉省臨江縣巡防營哨官帶隊越界剿匪而吉林駐華甸縣之陸軍竟指爲越境行刦將某哨官綑去（三）吉林陸軍某營軍官私運烟土行至伊通懷德交界被駐懷奉軍捉住旋經吉林陸軍帶隊奪回（四）奉吉兩省紙幣不能通用以上數端不過就所知者言之其密秘之暗潮尙不知若干也 
邊防大會議張使前擬請孟鮑二督選派代表來奉開邊防會議專論對蒙辦法茲又以察哈爾熱河二特别區域對於蒙古與三省所處之地位相同應須加入邊防會議昨已分電姜田二都統届期派員列會以便協力進行又聞使署迭據黑龍江鮑督軍急電請奉省添派軍隊助邊中央亦以東北國防重要特令第九師師長魏宗瀚赴海參崴籌備防務日前蒞奉後張使因即召集張作相汲金純吳俊升馬龍潭張景惠等一班重要軍人開緊急國防會議籌擬對於黑省及蒙古東邊設防辦法會議後魏宗瀚師長即於十八日由奉起程赴海參崴部署邊防汲師長馬鎭守使劉旅長張團長蔡旅長等各軍人亦均於二十日紛紛回防聽候調遣大約須俟開三省二特區大會後方能决定辦法 
[湘省匪禍之慘狀]  
湘省匪患從前僅西南兩路最深中路極少至長少等縣則幾不知匪禍爲何物自民國成立以後中路始患多匪自去歲南軍退走則爲患尤烈矣近則除土匪以外不肖軍人亦多刦掠最近如東鄉之鴨子舖月湖堤一帶竟有身着軍服手持手槍口操北音者多人攔路刦搶一日之間得贓至數千元地方農民見其兇惡情狀未免不平起而圖抗乃該軍士等竟開槍亂擊致農民黃菊林馬蘭亭二人立被擊斃雖已呈報官署而官署亦無如之何又如土匪楊昌熾一股前此已受招安經張督改編爲清鄉隊顧其種種行動較爲匪時尤爲兇惡蓋受招安之後即可彰明較著假官軍勢力以欺壓良民也除殺人越貨外又發出不兌換軍用券七八萬串勒令商民行使並以賤價向鄉民勒購榖米運省出售以圖漁利地方巨户如朱鞠尊余堯衢蕭漱芳等家且被其强迫開倉勒糴榖米數百石地方居民不勝其擾已紛紛呈請張督派員查辦聞張擬即日派隊下鄉將其解散以靖地方至西路匪氛亦較前益熾辰州酉水流域自南關以至王村共百餘里不僅陸路寂無行人即河中亦絶無船隻蓋以沿河兩岸山嶺複雜盜匪出没不常也現在已經黔軍盧旅長派兵數營沿河駐紥以資鎭懾又保靖自上年鎭協兵事後盜匪甚熾刦殺之事無日無之其取財方法多將各巨户家主擄去殺之剁爲數塊而勒令其家屬用錢贖屍每塊須銅元若干始能贖去該縣巨紳梁洪盛卽係如此慘死又永順匪勢亦張地痞散兵時復私開公口近日外龍堡某寨有向某龍某等聚集三四千人假辦團爲名秘密組織永保山順時水聚義堂等名目聯絡痞棍分别作爲大弗二弗使之四處散布證書斂錢入會地方人民之有身家財産者莫不入會以爲護符其會中之地痞游民散兵潰卒則日事刦掠到處橫行刻下已經馮玉祥旅長商同湘西各軍首領派隊痛剿矣 
[江蘇三稅所長之自辨]  
江蘇無錫稅務所長太史格上海稅務所長陳超衡下關稅務所長張壽鎬呈江蘇省長請派員查辦文云呈爲懇請派員澈查以明心跡而釋羣疑事竊所長等迭奉鈞署通令禁米出省本省仍照常流通等因節經擬具稽查辦法並將經過米糧數目呈報在案乃近閱各報登有奸商在滬錫各埠購買米糧一百二十萬石私運出境每石出費兩元運動上海無錫下關等稅所又南京大江南日報載有上海無錫下關稅所各得二十萬元酬報等語所長等披閱之餘莫名駭異伏思此次謡言之所由來大都因鈞署扣留由浦口裝運出省之米以爲此項米糧或由上海或由無錫等埠運至下關經過各稅所不予禁阻即指爲串同私放殊不知本省照常流通奉有明令滬寧火車路綫由上海而蘇州而無錫而常州而鎭江而下關均在本省境内腹部由上海無錫等處裝運之米各稅所當然不能違令禁運商人運輸自由通行無阻何用出費運動卽下關運至浦口仍係本省境内亦不在禁止之列至浦口裝運出省之米向章在浦口貨捐局報捐起運與本省稅所無涉事實具在理至顯明本可無庸置辯惟適値鈞座厲行禁米出省之時深恐道途傳聞以訛傳訛於禁米前途影響甚大且於所長等個人名譽關繫尤匪淺鮮用特合詞懇請省長派員澈查如果所長等實有賄串情事則請按法嚴懲决不敢仰邀寬恕所長等爲明心跡釋羣疑起見是否有當伏乞鑒核施行謹呈 
[南京快信]  
院令各省軍政各機關人員自四月份起搭發八年公債二成聞李督齊省長盧護軍使均主反對省議會昨又電滬唐朱兩總代表請續開和議俾大局早期統一 
李督昨接吳佩孚張宗昌來電稱南軍確未增兵湘西張敬堯代表蒯毅昨日晚車由滬回甯 
王巡閱副使前日由滬回寗茲聞和議將續開王使准今日午車赴滬軍署參謀長何恩溥昨晚車由滬回寗𥞊陵公司昨接同鄉京官來電稱鳳凰山鐵礦借欵條約因農商田總長拒絶簽字現尙擱置 
禁米查騐處改設下關車站四月一日成立 
敎育廳昨通令省立私立各中學校成績展覽會定四月二十五日在南京舊府西侯花園舉行 
官産處有歸併財政廳說曾處長任　蕩營墾務事宜李盛鐸在京運動贛同鄉電各省同鄉會解釋城門山鐵礦並無抵押外債情事旅寗贛同鄉擬推代表赴京切實調查 
日本金谷範少將昨赴明孝陵雨花台各名勝遊覽今日早車赴滬 
軍民兩署昨訓令銅山豐沛各縣知事及駐防軍官保護軍河工程局测量隊 
江寗齊鎭守使舊曆三月十五日四十誕辰軍界已預備邀請京滬各伶來甯演劇 
地方通信 
[蘇州]  
路燈議改煤油燈蘇州市公益事務所於昨日（二十九下午二時召集各界開會討論茲將議决各條錄下（一）路燈一項經到會市民全體提議改燃洋燈由公益事務所函請各公社調查本區曁附近各地應設燈數並管轄路線查明後即委託各公社辦理（二）開辦費規定每盞一元共約二千三百　經常費每月每盞一元以原有電燈費抵充（三）開辦費先由各公社支墊三個月後再由市公所將所收房捐歸還惟經常費則由各公社先向市公所支領一月以資應用（四）上開三項由市公所通知各公社俟覆函贊成即便實行辦理 
常熟請欵修監江蘇高等檢察廳近據常熟葉知事呈報據管獄員趙華庭呈稱東西輕罪三監内外監牆因去冬今春雨水過多致被衝損傾斜裂縫坍塌堪　又西監井灶亦因年久失修頗有坍損之象東號地板朽爛不堪亟須分别修理以固監防并請派員騐明飭匠核實　價撥欵修理前來知事當派庶務會同趙管獄員騐勘無異相應具文呈請撥欵修整以重監防 
　塔連刦五家之盗案吳江辛塔市肆繁盛地方富厚前晚忽來盜匪多人明火執杖連刦五家携贓呼嘯而去事後調查共計損失二萬餘金就中某姓正舉行婚事被搶最巨現已報由該縣轉報省道署通緝矣 
督軍核發商　文憑蘇州商團公會會於上年冬將畢　團員二百九十一名彙造清册由會塡就文憑二百九十一紙呈送鎭守使署轉詳督軍署聽候蓋印頒發茲經李督軍核准分别蓋印並以將來軍民分治以後此事應歸省公署辦理故特咨會省公署備案一面將文憑郵寄鎭守使轉交該會分發各員收執 
飭查冒用華人名義之敵産蘇州交涉員奉財政部電稱敵國人民存留之財産無論動産不動産均由該管地方官廳接收管理誠恐敵國人民爲規避管理假託各種名義希圖隱匿亟應切實清查以便收管云云楊交涉員以蘇埠租界前於民國六年九月據前吳縣孫知事皇送一　表祗有英義法日本等國洋商租地此項租地給　　徴收年稅民國以後改由縣署一手經辦至於華界商塲及内地洋人購置不動産其投稅騐契等事向由縣署辦　未據報告有案特飭吳縣温知事查明境内租界商塲内地各市鄉有無敵産及可以證明向係冒充華人之敵産趕將所有契據存根檢抄兩分送財政廳及本公署備核温知事已通令二十八市鄉董事查復矣 
軍署通告和局情形蘇州商民以和議停頓懸旗表示亟求和平蘇常鎭守使署昨奉李督軍訓令略云和議停頓後蘇滬商民懸掛白旗大書速求和平等字樣足徴人心厭亂但中央維持和局始終如一陜西事委員業已來電證明停戰想和和會當可續開合行令仰該使通告商民勿生疑慮 
[無錫]  
米油市近况近因米禁加嚴偷運不易私販暫停購辦連日米市每石下跌一元最近開出高糙粳五元中等四元八角次貨四元不等高洋秈四元二角五分中等四元一角高白米五元五角至五元白洋秈四元八角小麥一項逐日到貨有四五千石河存三四千石麵粉廠家因粉消呆滯進貨胃口極爲清淡麥市因之逐逐下趨現市高杜麥三元九角重一百四十八斤中三元七角重一百四十五斤次三元三角重一百四十二斤黃豆消路與來源均形平平各堆存積無多本地油廠因無利可圖不貪進貨據該業中人預測出月必能轉機現在荳餅消路尙佳南河豆開出四元三角荳油一物入春以來消路甚佳以浙蘇帮爲大宗各油廠加工趕造還屬供不應求牛莊油市面步漲開出九兩一錢五分本坊大　每擔十六元五角油消雖暢廠家仍無利獲也荳餅向以東洋消路頗暢近來廣潮帮亦購辦不少現市青中餅售開一兩七錢五分大連餅每斤一兩零八分半中餅每千二百五十八元小餅每銀元合重五百九十兩中餅價目較之賤市每千實昻三十元有零云 
[杭州]  
機料房罷工此間機料房各東夥連日同盟罷工要求各莊户加給工價暗潮甚烈現已由觀成堂綢業董事金溶仲等出爲排解並請官廳設法維持可望和平了結 
青年團開大會浙江青年團籌備會昨日邀集各維持員開會於平海路省敎育會會所計至是日止已入團之維持員共達二百三十餘人到會者一百三十七人先開預備會於樓上决定董事用推舉法次開正式會於樓下公推許緘甫爲臨時主席經子淵報告籌備經過情形次討論簡章定名爲浙江省會青年團簡章逐條略加修改通過團約如下（一）博愛互助（二）守法不欺（三）惜時盡職（四）耐勞尙儉（五）愛潔衛生次由張萍青等將預定董事之名單二十餘人交由主席宣佈復經公衆决定推舉黃元秀伍崇仁吳憲奎馮學臺阮性山熊飛吳恩元高怡益倪文浩蔡元康何春熙金溶仲周繼瀠阮性存陳純許炳堃十六人爲董事董承光程宗裕秦炳漢經亨頤葉謙錢崇潤六人爲候補董事再行定期開董事會實行招集團員開會成立云 
[安慶]  
蘇皖開河洩水之爭執蘇省蕭縣人民開河道洩放龍岱兩湖之水洩入宿縣致兩縣人民幾起爭鬭經省公署咨請蘇省飭令停工並派委會勘迄今尙未解决近聞銅山縣人民開挖奎河亦由宿縣放水刻由宿縣官紳電請省長速電蘇省長飭令停工一面令前勘龍岱兩湖委員邀集宿靈泗五各縣士紳親往奎河流域勘明情形妥商辦法以免妨害皖境云皖議會又請加鹽價皖省議會又將鹽觔加捐案提議修正咨請省公署公布當經呂省長咨復云查省議會暫行法内有議决本省單行條例但以不抵觸法律命令爲限又修正鹽稅條例不得以他種名目徴稅　前省長於交議此案時亦聲明通過後須咨中央鹽務主管機關公布施行原以案關國家鹽政續經財政部提交國務會議議决取消業經咨復在案此次　會修正究竟是否在修正鹽稅條例第四條限制之内仍應呈咨國務院鹽務署核覆省署未便公布執行 
雜評一 
[財政總長（默）]  
龔財長之逃僅爲被彈劾僅爲與靳衝突則或可挽回之也若爲無錢而逃則雖返京依然無錢依然不能敷衍此財長之一席故勸返亦無益也 
龔旣以無錢而退則繼其任者果有籌財之方法乎借債果有十分之把握乎果有把握矣不因反對而中止乎今日欣欣然以爲有後援而來安知後日不一籌莫展而卽爲龔之續乎是故今日無論挽留其舊與敦勸其新均不易易也 
從前之財政總長爭爲之而今日之財政總長避之惟恐或浼從前之財政總長祇慮國會之不同意而今日之財政總長即欲同意而不得質言之今日有借債能力者卽可歡迎爲財政總長其他皆可弗論然且無人願爲試問中國之財政爲如何景象乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議停頓中之消息（三）（十）]  
星期一仍未開議 
平和通信社消息南代表頃接張瑞璣自三原來電僅言現正磋商修復電綫俾三原與上海可以直接通電戰事是否停止仍未提及云唐總代表頃致朱總代表函略謂閩省劃界事在厦門一帶南方可與臧致平童保暄接洽惟福州等處尙爲李厚基重兵所駐須分别與李直接磋商等語唐總代表頃覆唐總裁繼堯電大致謂所述各節均深欽佩至於參戰軍等問題當始終堅持决不疏懈云 
聯合通信社消息昨三十一日星期一爲南代表發布二次宣言後第十五日即朱總代表允許商業公團總可開議之日北代表對於南方宣言所指各項始終毫無解答南代表爲求議决案發生效力起見不肯輕率開議至傍晚六時愚園南代表辦事處已接三原來電聞該電係張瑞璣君致唐總代表者電中有陜戰事未全停劃界亦無辦法等語日間唐總代表對於雲南唐督軍艷電已有答覆大旨謂公能以武力爲後盾極所欣慰此間所提各案自當堅持到底以副雅望云云前月三十日各報曾載唐總代表具函抗議北京政府向美國借欵一事茲經調查當日愚園辦公處經擬具函稿送請唐總代表簽字時唐君親批决無其事無庸抗議故此函繕就未發蓋銀行團代表某君過滬時曾向南北代表面言和議未成以前决不供給借欵而美國人士盼望吾國和議早成之心尤切决無於此時供給北京巨欵俾充戰費之理唐總代表於美人此種好意知之確信之深故不待調查知决無其事也國民通訊社消息唐總代表前對於長江三督及吳佩孚師長電告第二次宣言理由某督軍固始終對於和局盡力者也當接唐通電時極表滿意又不願茫無辦法輕易答復延至今日聞特令其顧問某君等向南代表某君接洽略謂陜西之不停戰和議不能進行致令全國人民失望殊背其始終維持和局之苦心今擬電北政府另派妥員至陜查辦二月十三日以後果有何因致令戰事繼續不絶須切實查明以别是非並一面請求南北代表繼續開議以慰全國國民喁望等語聞南方各代表得某督此種消息均表示滿意惟唐總代表因病尙未出門即由章士釗胡漢民彭允彝李述膺四君向唐傳述此意唐亦極謂然大致以某督軍此種辦法公論尙存派員查辦尤昭平允已由章士釗代爲答復前途矣和局停頓商民呼號久無確切之辦法得某督軍此舉可謂於沉悶中另放一曙光也同日張瑞璣自三原來電與李代表述膺略謂目今一面與于右任總司令晤商一面與陳樹藩交涉並言劃界情形困難而於實行停戰一層未及言明此種消息傳來益令人疑實叢生捉摸不定也 
唐總代表致朱總代表函敬啓者比得陜西于總司令十九日來函稱東路爲北軍佔去戒方關山吃緊劉世瓏宣言决不停戰興市一兩日必有劇烈戰爭俟張劃界員抵渭南時定派人請彼親往前線觀戰西路乾縣之圍愈急二十日來函言各處戰爭仍未停止云云前日晤商彼此均企望和議繼續進行似此情形陜事固并未解决即停戰與否亦屬問題又三原距西安甚近張劃界員何尙無切實報告察之各方面輿情望和如歲深望貴總代表鼎力負責排除一切障碍俾吾人得繼續開議以安人心大局幸甚 
二十三日陜西戰報頃李代表述膺接三原二十三日專函云乾縣戰事仍甚激烈據該縣守軍郭王兩支隊長二十一日報稱陳部張鴻遠對人言非攻破乾縣誓不停戰日來地雷時發已將該縣南城樓轟倒乘勢猛攻登城四五次均被我軍擊退刻下異常吃緊今日（二十一）敵軍送省傷兵約百餘名云云涇陽以西之敵已退却興市之圍已解 
于右任致南北代表書（續昨）十九日（一）相橋 
無戰事（二）交口無戰事（三）關山戰情如十八日（四）興市據四路司令岳維峻本日晚報告云據職軍援興市各隊楊李張三支隊長報告稱我軍繞敵後路已將蒲城縣西五里許之漫川河一帶佔領現尙在激戰中五路高司令已抵興市當時敵即東潰被守興市之康支隊長尾追現圍敵於申家莊該敵即揰白旗求降但不肯繳械正在交涉中該莊村小糧少敵甚恐惶請酌奪等語維峻卽同鄧支隊長帶隊前往相機處置軍　之敵已向史家坡退却劉世龍連來數函聲明顧退原防如能如約向同州退却似不應窮迫以維和平可否之處涵候示復等語已飛令准如所請相機辦理矣（五）縣本日晚據赴乾縣密探報告敵仍四面包圍挖洞數處據民人云有兩洞已穿至城内距地面尺許未即挖透俟地雷發時即破開由城内地中出矣别處所挖甚多皆被截斷地雷不數日即可按好云云槍砲之聲日有所聞城内糧　甚足兵心尙安日内或不至有意外情事（六）岐山無消息（七）鳳翔方面無報告二十日（一）相橋無戰事（二）交口無戰事（三）關山情形如十九日（四）興市劉世龍因我軍來援擾其後路已稍退但仍未停戰（五）乾縣據本日密探報告陳部張全印十六日函省稱乾縣地道業已掘成數處前向乾縣城内掘一地道已達城内地反上係專派兵士潛入留有小隙故意不掘透俟將地道用地雷轟開時此處地道之兵即掘透地皮出而内應開始總攻擊日期定於十六日云云現無確實消息（六）岐山無報告（七）鳳翔無報告（八）滇軍葉官長已於十九日開赴　縣一帶防堵該處矣（九）據軍路密探本日報告十六日抵華縣格子鎭遇見奉軍由東運來子彈一百餘駝每騾子彈三箱約三四百箱又有二套車五十餘輛每車裝子彈八箱有步兵兩營護送晋省十七日到潼轉回云云（十）本日晚據西路密探報告阡都村駐有敵軍馬耀羣之隊已與駐程村田司令之第二連一二排駐社樹備補二運之一二排開始攻擊戰鬭似有渡涇河之勢槍聲甚烈云云此二處爲涇河渡口距三原四十里已飛令加隊嚴防矣以上各條係陜西最近情况嚴尙未停可按而知所有京滬謡言絶不足憑願代表諸公留意焉于右任上言二十二號旅滬舊國會議員致唐少川函少川總代表鈞鑒敬啓者和議停頓有停頓之原因原因未盡消滅則和會不能開議此理至易明也案執事公文書所宣佈有云參戰軍收束參戰借欵停支諸問題不特會議中雙方代表所主張而皆爲眞正民意之所在及和議成否之樞機北京政府一切不顧成軍日亟該欵雖經友邦忠告不必動用仍繼續提支甚至軍事協約雙方代表認爲應即停止乃時效協定書竟於三月一日簽字他如本會南北代表公同議决暫緩發行之八年公債北京財政部仍進行不已和議期内不得有戰事爲萬國公例而北方犯之表面停戰并不實行於再三抗令之陳樹藩袒庇而不肯懲辦參戰軍與一切禍國喪權妨害和平之計劃更着着進行置雙方代表之公意於不顧似此情形和議從何處說起然則爲和議停頓之原因者北廷不收束參戰軍一也不停支參戰借欵二也不停止軍事協約三也不緩發非法公債四也不停止陜西戰事五也不撤辦陳樹藩六也凡此六端有一於此即無從開議固不獨陜戰停否問題已也則今日就使確實證明陜戰業已停止而參戰軍未收朿參戰借欵未停支軍事協約未停止非法公債未取消陳樹藩未撤辦違約攻陜諸軍未撤退和議仍無從說起也不但此也所貴乎議和與夫西南之不反對執事之主張和議者亦欲藉尊俎折衝之力貫澈護法初旨而已非求空言爲塗飾觀聽之具也然則和平會議之議决必須發生效力而後可今觀和議先决問題并經雙方代表公同議决一致主張之收束參戰軍以次諸問題徐世昌等一切不顧着着進行誠和執事所言和平會議毫無效力即專就陜西戰事而主北廷屢次下令停戰朱啓鈐且正式聲明自二月十三日以後負完全停攻之責而慘戰如故今則全陜靖國軍覆亡略盡靖國軍轄地所存無幾又何停戰之可言更觀錢能訓所發關於和議諸電或隱匿事實或飾詞抵拒揶揄呵斥直視平和會議如無物北廷舉動毫無誠意事實顯然則護法政府此後無論提出何項和平條件雖由和會議决亦不過如今日之徒託空言已耳議决旣無效力則議猶不議和猶不和執事何貴有此空言護法保貴有此枝節故由前之說停頓之原因未盡消滅不能開議由後之說北方之誠意未經表示則不必開議消除停頓之原因非取得切實之保證證明北廷於和會主張絶對履行者絶無開議餘地彼北廷若能尊重和會於執事所舉六端一一實行則可認爲誠意之表示否則雖日日開會於事何補徒貽笑柄耳日來滬上一部分人屢爲舍本逐末之論調希望即日開議一若和議一開即可安坐而達和平之境者此直於事實未暇深考者也前此執事提出四十八小時限期北廷置諸不理以事理論限期旣滿即應宣告决絶執事乃一意委曲遷就雖執事不肯决裂之苦心固爲海内所共見而論者猶或非之今所舉諸端係執事公文書所宣佈以執事之老於事務當不願於已所發表之主張食言而肥重貽口實也敬布區區尙祈察照順頌鈞安旅滬國會議員張浩劉盥訓馮振驥劉成禺茅祖權李燮陽胡祖舜張我華李　陳則民丁象謙褚輔成彭介石彭養光羅上霓陳九韶楊銘源范鴻鈞杜潛王法勤張書元王試功周震麟同啓 
寰球中國學生會第十四次年宴大會中部之攝影在東亞旅館 
茲將主席左右之名姓開列於左張獬甫李桂森李桂森夫人彭濟羣刁德仁博士朱少屏美副領事沙約君李登輝主席法副領事韓君吳藴齋錢新之周詒春博士吳永珊留法華工監督法人蘇理榮倪兆春某君楊錫仁 
田應詔等通電各報館鈞鑒兵戰頻年蒼生水火億萬殘黎微命若絲和議續欲進行倒懸切勿悞解乃讀廣州参衆兩院皓日通電謂北庭忽發行八年短期公債四千萬元以鹽稅餘欵向銀行團抵押巨貲禍國之行殊堪駭異究竟此欵用途是否即爲遷就他人以戕同類之策姑弗深言第念凋敝之餘民力枯竭休養生息元氣尙恐難蘇良心苟不盡亡坐觀瘡痍載道誰忍於饖溺之中而復强加以重負巧取橫歛索解莫由且募集公債擔負契約未經合法國會議决而行無發生效力之理似此違背法律專擅行爲以言媾和誠意安在同人顧念前軫彌深隱憂致民於死敢言秦政非苛借債而亡竊抱不臘之懼特共聲呼乞同否認大局幸甚國民幸甚田應詔張學濟胡瑛林德軒胡學伸叩儉 
[學生會第十四次年宴紀]  
昨晚七時寰球中國學生會第十四次年宴在東亞旅館四樓中華廳舉行中西男女來賓到者二百餘人開會程序約如下述主席李登輝君報告謂第八次徴求團結果得新會員六百零一人合舊會員一千五百五十四人共得二千一百五十五人全團積分共數逾一萬分（以納費每元爲一分）較第七次增多三倍一萬分中内有捐欵千元乃北京徐總統所捐助者名譽團長蔡廷幹正團長錢新之副團長聶管臣盡力處誠非鮮也以言决算去歲一年總收入爲二萬一千四百四十八元二角五分其總支出爲一萬六千三百七十六元九角四分比較十年前收入增加十一倍有半支出增加十倍有奇云以言事業日夜校肄業者五百人演說方面每年除聯合各大學開演說競爭會各獎品均由本會發給外更由本會敦請名人演說如敎育袁次長等均曾蒞講留學生方面出發者如北京河南等地派遣出洋之官費生凡取護照辦醫照購船票等事均由本會畀以全部或一部之助力清華校游美各生亦假本會爲辦事所去年一年前後約計逾二百人其歸國者由本會介紹部設法以次取得相當職業綜其所得亦在百人以上而各工廠各銀行各學校等函託本會物色相當之專才者尙見蟬聯而踵至也本會於介紹外並常開會聯絡感情如出洋學生等曁美使苪恩施博士美總統至友克蘭博士諸君均經本會延欵於先又如去冬戰勝紀念亦經本會倡導以聯絡各學校舉行故去歲敎育部頒給區額有（學子津梁）四字之褒隆焉（二）金永清女士綱琴獨奏奏畢掌聲雷動（三）倪兆春徴求團團長錢新之報告數語（四）許鴻　朱少屏一　　獎計獲得永久　章者爲沈韞石岑心叔周金箴徐士修袁　登陸子欣曹潤田章行嚴郭仲良張季直劉剛吾　桐蓀謝　　顧　一諸君得金牌銀杯者爲錢新之許亞痴張鶴隱湯韵韶蔡耀堂諸君得銀杯者爲聶管臣李登輝朱子橋周靜涵宋漢章劉大鈞沈叔玉吳和士諸君得銀盾及會旗者爲唐露園朱友漁歐彬楊先芬孫粹存顧天放宋銘黃張鼎成沈輔倫諸君得分最多之一隊爲聶管臣君得優勝旗一方由湯韵君代表領取（五）丁文愛楊錫珍女士唱歌（六）美副領事沙約君英文演說略謂列席諸公雖非同校同年而鄙人對茲歡忭之情却與赴各大學校同學會或同年會者相若（七）法副領事韓威德君演說操華語極純熟全場鼓掌（八）陳曼雲女士鋼琴獨奏（九）赴法華工會長荻蘇理榮演說亦操華語（十）周詒春君演說大略（甲）十四年前李登輝君之髮全黑今則皤然一老者髮中之血均消耗於本會建設事業之中衆大鼓掌（乙）上海之有新戲自本會始本會第一次編新戲名爲十年後这中國及今民主政體竟成實事此本會同人實具有先見之明者也（丙）本會爲最清高之俱樂部吾人擾擾於貨利斤斤於物質方面每日必須有一二小時爲精神上思想上根本之修養列席諸公何不徐向本會中求之（丁）留學生出洋易歸國便難設法如原料品入機器製造甚易求銷路則甚難也但學識之輪入東西兩半球之接近惟留學生是賴此後留學生欲求敵用必須由本會介紹部將中國情形介紹與留學生以應其需求俾其漸適於實用云嗣經李君報告謂本會介紹部此事已著成績云（十）（一）刁作謙君演說謂十年來進化甚速可於今日女賓之多證之十年前一品香會宴時女賓祇李登輝夫人及顔惠慶君令妹兩人云（十）（二）李松泉君演幻術一套而散到會人名明日續登 
[求和無效後之商業公團]  
星期一和議未開星期三再商辦法 
商業公團聯合會前因朱總代表函約推舉代表前往晤談經該會推舉虞洽卿鄒靜齋張讓三湯節之四君赴北代表辦事處會晤後朱總代表謂下星期一總可開議而對於南代表所開各種條件皆無解答對於八年公債尤多方辯護該聯合會明知此種答覆爲不甚可靠惟朱總代表旣言之鑿鑿亦只姑妄聽之俟至星期一　其能否開議再爲區處至昨三十一日星期一之約期到來商界中人多方探聽以爲今日或當開議矣乃竟杳無消息德總會之會場仍屬門可羅雀　其無人遂有多數商人奔走駭汗前赴公團聯合會探問將來辦法該團幹事以將來辦法吾人雖有准備但究竟如何實施須由全會多數人共同負責現時不便查布云云下午特開幹事會議公决定於星期三（卽四月二日）開全體幹事評議職員大會决定辦法比卽印刷通告分途送達矣 
[民議聯合會議開團體聯會]  
民議聯合會於昨日（三十一號）邀集各會員開會討論籌開團體聯合會以資促進和議午後二時該會名譽會長朱菱溪會員謝復初陳濯江沈卓吾陳耀卿鄭月波陳尉秋施瑾王鏞笙李仲掦崔通約戈竣藩吳衡之舒軼凡各團體代表如洞庭西山旅滬同鄉會代表羅飴葛伯誠四川同鄉會代表馬少奎陜西同鄉會代表揚銘源救國團代表温立華僑平和期成會代表朱遐九華橋聯合會代表吳應培外交後援會代表李齊民等數十人先後蒞止逐一簽名畢卽入會議室二時半開會由朱菱溪爲主席首述開會宗旨及連日與各團體接洽情形並主張速開聯合大會請衆討論楊銘源起言亦主速開大會愈早愈妙能本星期實行更佳惟開大會須先推籌備員要齊民起言請各團體於聯合會議時須注重外交派人赴歐訴於和會楊銘源又言對外事件須各團體聯合後開大會時逐條討論舉定有名望之人赴歐陳請方爲有效繼沈卓吾言對外事件請各團體於星期五各開一會討論意見俾開聯合會時付衆公議至開會地點應請公决後函致該管官廳請求彈護繼馮復初言頃聞開會地點擬借法租界尙賢堂鄙人亦甚贊同未悉諸君意見若何經衆一致同意全體起立舉手遂决定借該堂爲惻大會地點議定後謝復初復請各團體各舉籌備員若干人公同辦理籌備事宜衆亦贊同繼華僑平和期成會代表朱遐九言李君因事不能來會乃請鄙人代爲致意對於開會手續地點日期當趕緊籌定現旣商妥自應迅速進行繼四川同鄉會代表馬少奎聲請到會同人决定大會名義朱遐九言前擬用全國兩字現可不用請衆决定名稱可也遂由衆互商良久始决定用團體聯合大會字樣旋復討論進行各事至五句鐘始散 
[平和期成聯合會所接來電]  
（長沙電）删電敬悉陜戰未已和平停議海内咸以戰禍蔓延爲虞亦屬應有之心理惟是和平希望中外一致雖有波折不過稍延時日終必趨於軌道比者雙方爭點厥爲陜戰現劃界專員已經前往陜事不難即日解决爭點已去和議自然重開此時不過經歷一種階級耳諸公熱衷和局至深欽佩敬堯亦同此素心苟有爲力之處自必極力贊助維持以成一　之功特此電覆張敬堯巧（蘭州電）删電敬悉憂國至言言之愴惻生民邦本一髮千鈞若再破裂何堪設想分應合力砥礪微忱張廣建敬（雲南電）奉讀删電以和會停議陜戰愈劇就對内對外痛切指陳以喚起全國之主持冀達和會告成之目的鷙忱毅力極深佩仰當和議宣告中止時堯深恐和平破裂戰禍重開曾縷舉内外情勢之交迫以通告於我國人冀得轉圜之地今已浹旬北方當局對於陜事各問題仍無切當之解决以致我國人心理所想望及國家生存所倚賴之和平會議仍擱淺而莫或推移軫念前途惄焉如擣茲幸貴會順風而呼全國響應倘天佑吾華障碍盡去和議重開保立國之資格循政治之塗軌不禁馨香祝之特此布復統希公鑒唐繼堯有 
[熊希齡電辭各項職務]  
日前熊秉三致北京電云北京大總統鈞鑒昨報載奉令督辦湖南賑務等因無任感悚桑梓之義何敢推辭惟希齡因親老弟病侍養難離本月夏初家慈决意回鄉希齡必須躬奉反與逕歸故里以遂終養之忱所有現充京畿工賑及運河工程等各項差使均擬概行辭卸免曠職守湖南賑務正在　始重要攸關希齡家住沅州相距千里交通不便萬難兼顧特電陳情敬懇俯鑒愚忱准如所請另簡賢員以圖救濟而惠災黎無任迫切待命之至熊希齡叩禡 
[江蘇軍民兩長覆唐少川電]  
米禁案礙難再交省會覆議 
唐紹儀氏接南京來電云少川先生鑒巧電悉粤飢請糶迭准燕蓀桂莘諸公來電分應接濟惟蘇省禁米出境歷有年所本届省會開會議决仍請申禁案經公布礙難再交復議至深歉仄希鑒諒爲荷李純齊耀琳卅 
[冒名收管德人小學之盤詰]  
公共租界威海衛路威廉小學校爲德人所組織以敎僑滬德童者也此次遣送敵僑接管財産該小學校亦在接管之列管理敵僑財産局曾據該校董德人斯梯夫來函謂伊臨時被遣校中器物一時未及清理請派員前往接收等情該局因正在接收商行無暇及此故未往管詎此時間中竟有人假冒敎育部僉事沈商耆於上月十三日往與該校董斯梯夫接洽自稱奉遣送局督會辦命前來接收該校斯梯夫氏信之遂將鑰匙交伊收管財産局初未之知曾經派人前往調查惟見該校門首貼洋文字條一紙上書德人不准入内字樣昨因商行接收已畢故由執行科主任陸達權與副主任邵樹華等協同公共捕房西捕頭等令該校董斯梯夫引導前往接取詎校門已鎖閉當破門入内檢查器物計失去鋼琴一張及桌椅等物約計十餘件正查詢問而冒名接收之人適至遂當場扣留駁詰之下俯首無詞惟究其姓名堅不肯說第據其隨來之一人言該人許姓伊父業棉花住居新閘地方云云陸主任詢問後遂將該二人指交捕頭帶回捕房看管候核茲將陸主任盤詰該人之問答語錄下（陸主任問）爾由何人派來（答）德敎員臨時面托代管（問）有無憑據（答）無（問）德僑財産應歸中國政府收管爾知道否（答）因見報載故曉得（問）爾旣曉得何以私相授受 
 
 
 

Page 11

 
 
（答）一時錯誤（問）據校董說爾稱奉遣送局督會辦命而來然否）答（我未說係校董誤會（問）校中物件缺少搬在何處（答）不知道（問）大門鑰匙是否下鎖（答）下鎖（問）無論所失物件是否由爾搬去爾旣經管大門鑰匙應當負責至此乃無詞以對 
[軍警查無過激黨到滬]  
日昨淞滬警察廳令派在站密查俄國過激黨首莫某之警士於各車到站時會同憲兵對於西人下車先詢國籍如係俄人問伊有無護照已紀昨報茲悉近日所查到滬之西人均係商人並無過激黨在内已據情報告各該長官矣 
[痒症流行漸减中之警告]  
近日氣候漸暖痒症流行病之微生物爲日光之天然的能力所殺滅流行病勢遂衰未患者固可無恙即已染者亦可喜占勿藥惟醫學家猶恐天時或有變動警告新痊病人務必愼避風寒小心飲食否則乍遇日前天氣或致變本加厲釀成PNEUMOMIA肺大葉炎云 
[新國會議員電告被舉赴歐]  
總商會昨日接北京參衆兩院議員王世澂金紹城吳德潤等公電云總商會鑒比京開萬國議員商業會電致我國外交部請派員與會在案世澂紹城德潤現經兩院公推赴歐候船即發所有我國國際商業與比京會議有關係者應請預先蒐集材料俟到滬時趨謁台端面商辦法王世澂金紹城吳德潤陷 
[最近金融市面之變遷]  
國外之金融市面自歐戰告終後金銀價時有抵觸即如美國逐日電報之大條銀價向例每星期一素無報告昨日忽有來電長二五滬上之鎊價亦長半辦士東匯理因縮小豈知反加長二五此種變遷均與向例不同以致是日期貨驃金之價漲跌不一（市價參觀商務欄）金業中人咸謂通商以來罕有之市面也 
[函送華貨運瑞調查表]  
南北市兩商會昨日均接上海縣沈知事函云逕啓者案奉實業廳訓令開案奉農商部訓令開爲令行事准交通部咨稱本部前訂運往歐洲各國調查表式函由外交部分行派駐各國公使領事先後照式塡具釜山丹麥温哥華等處華貨輸入調查各表業經陸續咨送在案茲又准駐丹顔公使函送駐瑞京名譽總領事照式塡報華貨運至瑞京調查表四份到部相應抄錄原送表册咨送查照辦理等因前來合即抄錄原送調查表四份令仰查照用資參攷此令等因奉此並附調查表四份到廳除分行外合即抄錄奉發調查表各三紙令行該縣轉知商會查照此令等因並奉發調查表到縣奉此合亟檢同原表函送即希查照爲荷 
[圖南輪船上查獲大批烟土]  
招商局圖南商輪近自香港開駛回滬於上月三十日清晨進口停泊法租界金利源碼頭江海關稅務司威厚瀾氏先據本埠某禁烟會西人密報接香港敎會電告該輪帶有大批烟土二百八十只請嚴行搜查等語故該輪下椗後即派中西扦巡多名登輪搜檢詎檢查兩次未獲威稅務司核對該船存關圖樣惟火艙現狀稍有不符遂於昨日清晨七時加派幹練西員復帶扦巡前往該船將火艙鐵板挖起審視板下發現一穴遂命人入内搜索當檢獲大土一百八十只内六十只完全無缺餘俱壓匾劈開估計市價約値七八萬金遂用蔴袋裝儲運回關棧存儲現威稅務司正在飭傳該輪船主查究私運之人務得主名從嚴懲辦 
[大塲鎭大閙尸塲案續誌]  
寶山縣大場鎭附近鄉間巡警日前因捉賭毆斃葛杏元由屍父葛省萊報請該縣張知事蒞鄉相騐因檢騐吏報係皮鞋誤傷以致該處鄉民大動公忿羣起毆辱知事張知事逃回署中將屍屬聚衆吵閙行兇等情電詳蘇州高等廳請示辦理在案茲悉葛杏元屍身至今未殮該處左近巡警現均回寶山縣城中不敢前往站崗而蘇州高等廳據禀後電飭上海地方檢察廳長林仲立派員前往覆騐林廳長即委沈檢察官沈檢騐員等率同法警前往該鄉相騐行至閘北太陽廟忽有人奔來將沈君所坐馬車攔阻報稱今日該處屍場上糾集農民約二三千人聲稱官長如果再騐不合法將以激烈手段對付請爲審愼云云沈檢察官至此恐往前不利乃中道折回返廳禀報當經林廳長以電話商請淞滬警察廳長徐輔洲派游巡隊警士四十名來廳協助同往徐廳長以本廳所屬警士撥派出外辦公司法官廳無商借之必要須俟上級官廳命令方可允准因以轉禀上台請示辦理覆之延至昨日下午尙無確實信息未知如何結果也 
又聞松滬處護軍使以寶山縣張知事往大場鄉勘騐命案被鄉民聚衆毆辱並以穢物抛擲實屬蠻横已極惟究竟因保起釁眞相未明亟應澈查故於昨日特派憲兵營委員前往詳細調查並令密查此次爲首及附從各人以便飭緝懲辦並聞王道尹昨日亦已派員往查云 
[黃包車夫迭犯搶案之懲處]  
匯司捕房包探陸連奎奚德安與四十號西探目瀋林士（譯音）查獲在公共租界漢口路九江路北山西路甯波路等處僻靜處所攫取西人克拉客（譯音）等六户値洋四百餘元金戒鈔票現洋呢帽等物之黃包車夫戴小四子王守章李小二子喬小五子陳德裕顧四明吳榮法朱書淦八人解經公共公堂訊判押候查明訊究在案昨由該探等在典當押質等舖吊出贓物傳同原告西人克拉客將各被告解廨復訊卽由奚包探上堂禀稱被告專門拖拉酒醉乘客西人俾可至僻靜處所施其搶刦伎倆今將吊出金戒等贓物呈案請究並由原告克拉客投案證明當時被刦情形詰據戴等各被告直認乘人酒醉搶物不諱俞襄讞核供商之英包副領事判爲首之戴王兩人各押西牢二年其餘六人各押一年期滿一併逐出租界無主各贓暫存捕房限一個月内着失主認領逾期充公 
[寓客携帶僞手槍之禁押]  
派駐老閘捕房專查特别事件之中西探目在廣東路正豐街四百八十八號門牌五洲旅館内查獲天津人張桐（卽張三）楊德勝（即楊裕標又名老大）楊祿財吳阿裕等四人搜獲假手槍一支刺刀一柄一併解送公共公廨訊押候查已誌前報昨晨由捕房將全案證解廨研　先由中西探目上堂禀明前情並將僞手槍刺刀一柄呈案請察繼由五洲旅館茶房張金堂供稱本月二十一號晚泡茶至被告等之房間内見楊德勝執有手槍後藏於抽屜内我即退出報告捕房是實訊之張桐供稱曾由在逃之徐某糾往搶刦當即拒絶並無搶刦情事楊德勝供稱僞手槍刺刀係在逃之徐某向日本商店買來圖刦其主人財物等語又據吳阿裕供稱是晚由楊德勝邀往賭博並不糾黨搶刦乞鑒質之楊祿財供詞推諉關讞員核供商之英卓副領事以被告等雖無糾搶實據然均非善類判各禁錮西牢九月示儆僞手槍刺刀充公 
[嘉善縣水警移提刦案犯]  
嘉善縣水上警察第二隊副隊長董建勳於前日下午七時許帶同探警眼線等渡浦至浦東爛泥渡三區警署報稱謂有盜匪安徽人梁得勝杜友仁二人曾於去臘白畫持械搶刦嘉善縣屬西塘鎭航船搭客財物二萬餘金並嘉善縣公署錢糧船一艘得贓逃逸匪首張阿羅業已就獲供出梁杜二盜匿居貴署境内十八間地方務請協同緝捕等情當經曾署長飭派駐紥華棧派出所長警朱寶生周鵬飛等前往將梁杜一併拘獲轉解警廳歸案訊辦 
[關於大來築岸之南滙縣批]  
浦東白蓮涇口由美商大來洋行建築碼頭前經塘工局等以其駁佔灘岸呈請上海縣公署轉呈交涉公署請向美領事交涉上海縣沈知事以該碼頭建築之先由塘橋鄉經董接洽辦理故令行該經董查復核辦在案而南川耆紳以白蓮涇口係南川水道交通之咽喉關係數邑利害事在必爭且當時川南士紳張伯初傅佐衡等呈請上海縣交涉時建築工程尙未告竣乃該項工作不　停止反積極進行故據情分呈川南知事移咨核辦南邑耆紳傅恭弼陶元斗泰始基徐守清陳檄等所呈已經杜知事批示原文錄下據呈已悉美商大來洋行駁佔白蓮涇口岸阻碍交通事關上南川三縣利害應准如呈咨請上海縣知事查核辦理仰卽知照此令 
[南川紳士拒絶賴豐熙]  
省令崇明縣知事賴豐熙調署川沙曾誌報端茲悉川沙南匯等縣士紳以賴氏前在南匯任内於辛亥光復時唆使暴徒戕害民黨搗亂地方旋欔取公私各欵三四萬金潛逃迄未清理此次捲士重來深恐川沙人民遭其蹂躪故特聯絡紳商各界開會討論拒絶方法 
[海軍學員均須補習飛潛學]  
福建馬江所設之海軍飛潛學校開辦後海軍部以飛潛學識爲海軍軍人所必要對於飛潛二艇機械之搆造配置應由專門學校敎授將來海軍畢業學員均須入學補習故特由部令飭海軍總司令及各海軍學校校長查照應將所有以前未經學習飛潛二學之學員按照班次查造清册咨送到部以備分别派送飛濳學校補習藍總司令奉令後已遵照辦理矣 
[滬杭路紀事三則]  
沈韋二總管北上滬杭甬鐵路車務副總管沈成栻君奉交通部電派充運輸會議秘書即日北上等情已誌前報茲悉該路任局長復委沈君與車務洋總管韋燕君參預第七次中日聯運會議所遺軍務副總管職務委任該路車務總巡察楊先芬代理至韋君職務則委洋副總管李綽生代理沈韋二君准於今夜（一日）十一時由北車站特掛頭等花車一輛赴寗轉乘浦口通車北上 
開駛夜車之預備滬杭鐵路籌備開駛夜車先後選擇站員及鈎夫分路夫派往各站實地練習已誌前報茲悉該路車務總管昨特通飭各站略謂開駛夜車所需燈盞文房器具及電報材料均須添備應用每月究需若干仰即造具預算報告以便轉咨材料處購辦火車逾時之整頓滬杭路局長任筱珊以近日行駛快慢各車每段所定時刻遲至數小時之久方能抵站以致乘客嘖有煩言値此預備開行夜班客貨各車之際亟應整頓爰定取締機師懲罰規條嗣後行駛車輛到站如逾額定時刻一次者記大過一次倘有三次大過即當斥革以重路政而便行旅昨經分令滬杭兩站長飭遵矣 
[救火聯合會集議改劃區域]  
本埠救火聯合會前於民國三年間因改良火政議定將全市火政劃併七區各在適中之處建造龍所添購新式救火器具籌備迄今將届五載而第一至第三區龍所雖已建築器具未得完全四五六七區不但器具未購抑且龍所未建推其原因建築龍所購備新式敎火機等每區約需銀三萬以上七區共計二十餘萬日後常年經費尤須三萬以上爲數較鉅不獨欵項難籌竊恐全市人民無力負擔近該會以倘因費鉅而中止實屬有違初心然旣如此困難不若改劃區域易於進行是以昨日下午三時在會開職員會邀請各職員並各區董各主任及各領袖等集議此項問題一再討論其結果决定南市救火會改併爲四假定名稱爲東西南北四區以大碼頭自來水公司原址爲東區滬南海神廟爲南區西門外第三區爲西區邑廟東首第一區爲北區以上所擬地點均爲東西南北之適中交通亦便其原有二四兩區可作爲分龍所舊時器具仍照常儲備在各區未經完全成立之前仍以舊時名稱行之現將大碼頭之東區海神廟之南區先行着手進行將來購辦器具一切由聯合會合力籌備所有東區南區職員即由第六區職員會同原有各救火社先行賡續辦理俟成立時再行分區改組日後各店舖之救火月捐亦擬歸聯合會統一收取平均支配各區以昭劃一 
[聶允文今日北上]  
全國商會聯合會評議員烟酒聯合會駐京代表聶允文此次來滬經民議聯合會推爲臨時交際主任協助進行現聶君接京會電促返京故特函致民議會辭去 
交際職務訂於今日起程北上 
[請追敵僑抵欵案兩則]  
普愛堂前延巴仁律師爲代表至法公堂控德國人希羅司不理抵押地契銀四千一百十五兩有零請求訊追被告未到判着將地契交案再核在案昨又傳訊原告律師稱原告前將此據持至荷蘭領事署轉換道契尙未轉出日前由原告函致荷蘭領事署索取道契嗣接復函内稱須由本人到來方能交付故原告又向被告理論詎被告置之不理請求堂上核奪中西官判聽候核辦 
張燕如昨延達商律師爲代表至法公堂控稱德國人柯柏夫人於數年前以德册道契一紙向原告妻子抵借去銀九千兩迄今核計本利銀九千七百二十兩請求訊追繼據張妻某氏稱道契已由婦人轉抵某錢莊計銀五千兩故未帶案現有借據呈請察鑒中西官判退去着原告於三天内將道契呈案察閱再行核辦 
[少年宣講團宣講紀]  
少年宣講團游行宣講隊陳子和顧雲翔王維民申夢世李謀邦等昨日（三十日）赴浦東六里橋宣講題（儉樸爲人之美德）（公共衛生）（愛惜光陰）等聽者百餘人并分　各種白話印品各舖户亦分送之以補宣講所不及返申已薄暮矣 
[喬士勞亥特君之近况]  
上海泰晤士報主律喬土勞亥特君近聞已因事辭職與該報脫離關係且有另創一報之說按勞亥特君在英曾任各報主撰歷十五年在香港辦報歷十三年其間曾獨任兩大報筆政者數年自泰晤士報電港特聘來申主筆迄今將近三載勞亥特君經騐甚　現以獨力籌欵辦報其前途之發展當可必也 
[滬紹水木業公所之近訊]  
滬紹水木業公所每届春季必開大會循例選舉今届選舉開票江裕生得一百四十七票爲最多數照章當選正所長張效良得一百四十六票張曉卿得九十三票爲次多數當選副所長其餘顧蘭洲等得票多寡不一惟悉江裕生因去年加價風潮横遭无妄早有辭職之心而張效良等僉以江君歷年辦事熱心深資倚賴并因該業起造殯舍已定夏曆三月二十日興工江君前有附設養老院之成議公益前途頗有關係故經一致勸駕懇其勿存去志云 
[洋商定購國貨疋頭]  
鴻章染織廠自織之國貨絲槍緞絲羅緞　嘰線呢蔴紗等品花樣新鮮銷塲漸廣近湖南長沙長江各帮向定數百箱昨又有某洋商亦向該廠定貨預備運往海外是亦國貨前途之好消息也 
[駁船違章攬裝客貨之衝突]  
駁船帮新閘浦東爲北帮英法租界浦江爲中帮十六舖迤南爲南帮業已各定界限酌議規章設立事務所不得越界攬裝客貨日前有中帮劉阿林金阿三沈和尙等三船向閘北某麵粉號攬裝二千包事爲北帮李和尙查知遂與劉等約吃講茶爭閙之餘繼以用武李爲劉等毆傷昨日由北帮領袖周元春邀同中帮領袖葛長生在事務所評論擬罰葛等出洋一百元葛等不允變方相約數十人在新閘橋某茶肆吃茶勢甚洶洶尙未解决 
[慈善團副經董辭職]  
上海慈善團副經董凌伯華近因經營海參崴實業事宜將副經董職務辭退業經呈請縣公署備案昨日下午一時凌君邀同姚子讓莫子經陸崧侯等蒞團（同仁輔元堂）將一切銀錢重要事件逐一檢點清楚聞副經董一職由該團董事會公推賈某繼任 
 [P營長親自緝私> 
蘇屬緝私第二營薛營長訪聞上海縣西鄉梅家弄虹橋等處現有大帮梟匪販運私鹽將次過境故於昨日督率弁兵查緝 
[禁竊自來水與龍頭鐵蓋]  
淞滬警察廳徐廳長昨發佈告云案據商辦上海内地自來水股份有限公司呈稱爲呈請事竊敝公司於各街道旁所設之高龍頭本爲地方消防及無力裝用自來水各户零散購水之用於市　火政　居民食用所關非小統計全市所設此項　頭不下百數十處而各處總官枝管上而之啓閉機關名曰凡而者大街小巷約計所設數將及千自鐵價騰貴高龍頭上之鐵蓋鐵練凡而上之　蓋時時爲宵小所竊敝公司雖亦派員隨時查察而地方過廣黃皆深夜查不勝查一經被竊　頭内之機括零件即易損壞不　而凡面則易爲泥土所塡塞縱隨失隨補不特工料所費不資而已失尙未查見之處設遇消防其貽害何可勝言至於不裝龍頭隨時偷用自來水之事尤曆見疉出偶一查見向之理論時或侍　不服而以歷來習慣水火爲尋常之物故在旁觀者視之亦以爲不過私自取用何必過事計較殊不知敝公司向黃浦取水雖無成本但由渾水而沉濾爲清水由清水而分别灌入總管枝管無不藉機械煤火之力而沉濾時之挑沙洗沙等等日需人工百數機械煤火人工食用每日所需即成本也以成本所製之貨寗能隨偒任人取用顧以全市四周遠至龍華之廣闊加以深巷曲弄耳目難周查者自查竊者自竊以查見者米能十之一故甚至水木作頭以千兩萬兩之鉅價爲人包造房屋亦時有偷水之事蓋水作化灰等等用水浩繁即被查見亦不過照章補價而已况在貪小之輩其有不樂於出此乎此敝公司之絶大漏巵而無善法可杜然商業血本所關又不能聽其自然不思補救素抑我廳長保衛閭閻不遺餘力敝公司亦託在軿　之下而各段崗警旣蓋夜輪班又近在左右設有此項偷竊自易覺察用特呈懇廳長俯念地方消防食用　商業血本所關敢請核准分飭各區署分所長警所有敝公司設有高龍頭凡而等處隨時查禁偷竊而左近人民偷水等事亦希隨時查察禁止衛地方而維商業實紉公誼再敝公司每月派員向用户收取水費時有無知蠢愚或恃人衆或推婦女抗不照付如有雖以理喻之處亦乞附近警士出爲排解勸導免致多生枝節則尤感戴特併附陳均希察奪施行等情據此查裝設龍頭鐵蓋爲掩護水管之需關係消防火政與夫用户水利至爲重要旣據禀稱近來各區署境内竊盜鐵蓋以及用户偷水之事層見迭出本廳負維持地方專職對於該公司呈請各節自應設法偵緝查禁以遏竊風而杜流弊除通令各區所　遵照外合亟出示佈告其各一體周知切切此佈 
[承造營房逾限竣工之申斥]  
龍華操塲建造砲十團二營軍房一百八十五間原限二個月造成應於本年二月終工竣乃自開工後天雨連綿迭次呈請展限當經寬限於三月底完工至昨日届時屋面上磚瓦仍未鋪竣師部參謀處以逾限一月之久殊屬違背合同昨特傳承包之裕泰營造處工頭至部嚴加申斥限令半月内竣工如再延悞定當究罰 
[本夫捉姦被毆]  
住居西門内夢花樓路之沈福生前憑媒娶周蘭勛之女爲室於去年九月間成婚周氏年十七歲完姻之後不安於室暗與混名瓦爿餖餅之王阿福通姦賃屋三在里時由沈與沈母孫氏偵悉前往拘拿反被王糾黨將沈兇毆經沈孫氏報告巡警將王與周氏一併拘送二區警署轉送地檢廳訊究 
[兩和誘案之宣判]  
虬江橋開米店之譚榮泉控諸鑒芳姦佔伊妻張氏由警拘送地方審檢廳訊辦在案昨日午後經刑庭長端木棻會同賀檢察官開庭研訊之下以諸鑒芳和誘罪業已成立判監禁三個月張氏監禁二個月以儆此案訊畢問官又命提救濟會函送在樂生輪船上查獲陶效朱誘拐女子葛阿玉一案到堂略詰一過以葛阿玉早經其交葛阿才領回管束不究惟陶和誘罪成立判令監禁三個月以儆 
[大紅不知去向]  
住居閘北夏家弄之江北人許春宣前憑媒聘娶同鄉趙裕琴之女大紅爲媳前日許扭趙至四區警署控稱媳婦被趙藏匿向領不放請爲訊追張署長質之被告據供民女屢屢被許凌虐苦不堪言刻下不知逃往何處生死未卜請求澈究張署長　一併轉解司法科核辦 
[私賣鴉片之懲罰]  
王子卿在公共租界阿拉白司脫路二百五十四號半門牌屋内私開燕子窠（供人吃食鴉片）又何阿金亦在北蘇路八百八十九號門牌屋内私設烟榻均被滙司捕房包探金福壽奚德安與西探目潘林士（譯音）先後查悉往將王何二人連同烟膏烟具一併拘入捕房押至昨晨解送公共公堂請究經中西官訊悉前情判各罰洋一百元無洋各改禁錮西牢三月以儆抄出烟膏烟具焚燬 
[墊欵限期理楚]  
張裕良前延賚美律師爲代表至法公堂控金志伯不理墊欵銀兩請求提案訊追經中西官核准飭傳去後金避匿不到判令改傳爲提在案現爲原告遇見將金扭至捕房昨解法公堂請訊先據原告律師聲稱原告前與被告訂合同後因被告乏資購料由原告陸續代墊去洋一千零七十元有奇又銀三百餘兩當由被告出立某錢莊五百元之期票及二百兩之本票各一紙届期往收無着請求嚴追詰之金供認欠洋因前途欵未收到故未還清請求釋出寬限理楚中西官判金交一千兩人銀並保限十四還清 
[車公司控告頭目晙衆罷工]  
黃包車公司洋人昨延逖百克律師代表至法公堂控住居法租界之黃包車頭目花執金金三兩人唆使各車夫聚衆罷工以致釀成風潮等情被告亦延巴和律師到堂聲稱此案手續　律師尙未調查完全請求展期再訊詰之兩被告供商人等亦待放租車子度日豈有唆使罷工之事請察中西官判兩被告各交尋常保出外候展期七天再行核奪 
[誘匿藝徒索詐之懲儆]  
鎭江人周阿毛因將虹口百頓路鋼匠王阿榮之藝徒張金海誘匿後復串同甬人王阿銀以代尋爲由向王圖詐尋費洋三元經王察悉報捕飭探將周拘解公共公廨訊押在案昨晨由廨復訊即據中西包探上堂禀明前情遂將周與王阿銀及學徒張金海解請訊斷經中西官向被告等研訊明白判周押西牢年半王阿銀無干開釋張金海交其師領回管束 
[懲辦搶飾匪徒併誌]  
匪徒李阿茂前日在滬西麥特司脫路攫取婦人顧張氏金挖耳圖逃經氏鳴捕追獲人贓帶入捕房昨解公共公廨經中西官訊實判李押西牢九月期滿逐出租界贓交原告領回 
匪人曹小明李小連串黨在唐家弄（北福建路）先後攫取婦人察吳氏邱周氏頭上所戴金壓髮金挖耳携贓圖遁被該氏等鳴由管門華捕何德標及五百七十七號等巡街捕帮同攔獲帶入捕房昨解公堂經中西官訊供屬實判曹李二人各押西牢三個月以儆贓給兩原告領去　 
來函 
[蔡文森來函]  
敬啓者閱滬上各報廣告欄登載秦彩士所製止咳丸廣告有蘇州高等醫校校長蔡文森鑒定字樣閱之殊深詫異秦彩士所製之藥鄙人從未鑒定過且鄙人所承乏者爲江蘇公立醫學專門學校並非高等醫學校此於學校及個人名譽均有關係特此敬請貴館登入來函攔俾免蒙混無任感盼文森謹啓三月三十一日 
[長沙來電]  
三月二十一日報載湘西公民電稱曹典球等經紀水口山抵押借欵等語竊敝社長曹公返湘後盡力梓桑絶無經紀水口山借欵之事兼任湖南礦業會長維持礦業中外咸知伏乞鑒察長沙實業雜誌社叩陷 
雜評二 
[寳山騐屍風潮（庸）]  
屍場聚衆滋閙事所習見大抵鄉民無識以爲人命關天不妨逞一閧之氣爲示威運動其屍屬則痛於死者之慘旣懼寃不得雪又見地方官之勘騐跡近失出不能如其志願怨憤之餘激成反動加以流氓地痞之附和加功而遂致扄肇事矣 
寳山大場鎭此次騐屍風潮至於知事被毆固非尋常滋閙可比特命案之釀成乃由警察捉賭而起警察爲縣知事之直接部屬鄉民旣憤警察之蠻横又懼知事之袒護挾此兩重心理對於知事之勘騐不免先有一種逆億迨相騐之後果不出其所逆億之外而怨毒遂一發而不可制不然寶山之民俗固非以强悍著者何以此次之風潮乃如是其劇烈也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（五十七）] [  一之]  
他國僑民之在美者多有爲其國家協助之處第一爲（鼓吹政策）常有與各大報館通聲氣者加日員河上氏等著長篇之英文論說送稿付登此項英文論說或爲日政府解釋嫌疑或爲日僑發抒意見此等喉舌機關不必純粹借重外人本國專員隨時隨事俱有自由表白之能所以日本之外交家雖在海外尙得恃輿論爲後盾非若我國之外交界殫精疲神昕夕無寗息反覺心有餘而力不足也 
第二爲（客卿政策）各國人士以客卿資格遠適異邦如我國公府顧問各部洋員之類大抵隱有外交上特别作用最近如美國古德納日本有賀長雄二氏已曾於我華政局發生極大影響此皆足爲客卿隱具作用極大明證日本今日雖未能使美政府多聘日員爲顧問但各部散秩如股員等頗有日本人在其中如農部日員田中博士兼任中央大圖書館編訂之職於美國學術界頗占優勢每日本有新書新報發行莫不由是進輪入美並足備美政府之參考也同部股長史文閣博士去歲以美國答贈國花代表資格赴日本備受日政府優禮日本各雜誌且更播爲美談謂日本先以國花（櫻樹）專員　贈美京故美政府有此答禮然他日史文閣君設一旦遄返美京美京紳士中恐又増一袒護日本之健將矣 
我國政府之於海外　入幾若風馬牛不相及也即令有人能破美國之成例首以中國籍民進向美政府占得一席亦豈能勞當軸者之青眼而爲之一援手耶若彼日本政府之注重日員任職海外並優遇其同部股長以鞏固此個人原有地位而間接爲兩匣感情上學術上留地步可謂無上之妙策矣然在其他排擠傾陷之政府固萬不能舍近而及遠舍私而就公也 
老申報 
[鬼蜮伎倆（見光緒二年正月十三日）]  
日耳曼郵來新報陳有一詭秘陰惡之事爲新報向來所陳喪良事内無有更甚者十二月十六日在私麥黑分城由碼頭將貨裝入船名莫色兒者係將開往美國之大火船也當集人衆多皆紛紛從事忽轟然一聲地震大撼倐忽之間烟已　散則碼頭上已死者六十人重傷者一百有餘也内一人旣亦受傷猶見其復以手槍自打欲尋短見者爰即拿住訊問之則供認日我在莫色兒船原擬欲裝假貨多件向保險行以大價保銀另備有小箱内實以自轟之物又加以引火機關閱七日可自行燃轟以冀船至中洋可轟毁全身沉没也不料機關遺失有今日之不測云云噫嘻此船出口往美國勢將有二三四百人不等而此人以已一人之射利而險置數百生靈於不問今古鬼蜮之伎倆未嘗有加於此者也然所更惡者旋探此人經向匠人訂定又作機關箱二十枚故其鬼謀而不知足已可知矣當拿住管守之時欲行治傷以冀可以訊辦而犯人知事已敗露惟求自死其傷處敷以藥便以手撕除以致人雖受重傷身且臥於床亦　於縛以　練以　其自盡之志也問其串通者何人仍堅不肯吐逾時日不多則因傷死焉西人聞是事皆寒心相顧自問曰素來船隻出洋無復有蹝跡生靈盡杳然者安知不由此類鬼蜮之計而所致然耶此後船　衝海又何以保其不内藏此等鬼蜮之機關乎 
常識 
[春之華草] [  許醉農]  
春光明媚春氣融和瑶草　花釀出一團春意彼千紅萬紫一望成畦者究何花乎請縷述之不敢謂詳盡也 
風信子南美産多年性球根草也春時水仙謝去風信繼焉白根抽花簇生如鈴花蕾成穗頗具幽香色有紅白黃青諸種而紅白映射尤富麗鮮華秋季以砂粒塗於鱗莖植花　中實腐肥及細砂否則植鱗莖於水盤或水苔類上亦可迨到翌年念四番風信候風信子遂應風而花矣其植於水盤中者照耀清水亦有澹蕩若不勝情之致 
撫子宿根草也有一重八重大輪小輪之别日本名之爲矮生撫子四季撫子美女撫子八重美女撫子四種花有紅白藍綠等色白者淡白有　困之狀如黯淡慵妝不勝羅綺紅者嬌紅如醉恍然苧　仙姿初逢物色羞態可掬而風將揉藍雨欲流翠亦是不凡秋時播種早春開花弗論植於花壇花缽均宜遠避高温及潮濕另有麝香撫子石竹均與撫子類似栽法亦同茲略 
三色　西人酷愛之有黃白紫三色微風吹來摇曳花壇中如小蛺蝶作對對飛也晚秋摘其芽揰砂土中略施肥料暮春三山神廟（古蹟圖四十八） 
寺在奉天城内爲全城最大之寺院 
月三色　遂與陌上之花競放 
櫻草花色艷麗香氣馥郁中外人氏咸喜栽之東方之國尤甚種法普通秋季下種十月間行分根法植於花臺或花鉢施液肥迨翌年桃李笑春風之侯櫻草亦開花矣 
勿忘草分一年生二年生二種花分青白桃紅等數種花時置盆於籃懸於室中花葉紛披别有綺麗小兒女多摘之贈其意中人若　毋忘儂毋忘儂也而受者則拴之襟上表示勿忘也秋分前後播種於苗床至本葉達四五枚時移植花壇翌年自春至秋不絶開花其期可謂長矣 
金盞花我國之原産有單瓣重瓣之别花如金盞色比鵝黃佳種也凉秋九月下種至本葉三四枚時移植翌年春暮開花 
菖蒲一名燕子花宿根草也其葉如劍摇動風中時與萬縷柳絲婆娑而舞同一風致春間抽花作紅白黃紫諸色亦有小蛺蝶欵欵飛之致焉春分前下種苗床至四五寸長移植池邊或花盆中繁殖最妙用分根法土壤宜濕潤此外尙有玉蟬花溪蓀殊類似菖浦焉 
矢車草以花形如風車而得名色有淡紅炎紫二種而均有白邊鑲之淡白輕紅如村女學裝饒有野趣此花秋時播種至本葉三寸左右移植花壇翌年春暮開花長年毋庸施肥否則花形反醜 
百合花葉披淺綠花展輕黃淡雅風神道家裝東春季將土塊充分耕耘作一小孔中實細砂乃以百合麟莖放下終則覆土植於缽中若置温室加温促之可使春暮開花百合花香色俱佳嘗見某說部載某國人竟有用之爲徽章者云 
鬱金黃法國名花之一也葉似水仙而稍寬闊根有麟莖而異百合入春自莖抽花作漏斗形色有紅白黃紫之别花有戰瓣重瓣之分花謝後約於梅雨前後用鱗莖分離法藏于乾燥細砂中至秋季再植苗床冬日防霜雪如是三年方能開花花時千朶叢開如七夕囇錦衣爛然月下的是佳種 
此外尙有牡丹芍藥等國色天香吾人類能道之茲姑從略一俟花事闌珊春光老去殘鶯意盡新葉陰多記者當略述夏之花數種進一帖清凉散爲諸君却暑如何 
小說 
[市車秘手] [  雄倡]  
柏日然足下適不言尙有一禮拜之延此一禮拜中儘足有爲秘書曰安保彼奸猾之不遄行柏曰今且試述此文牒及公文箱之外狀見示曰箱爲本色深黃色所製外加普通金鑲之柄握及勃拉摩所出之鎖至於文牒有仍爲隱號者有已經　繕者作長方形一小束縛以棉紗之帶而隱號詳解亦並在其内柏曰足下亦知此亞蘭德安居者曰知之彼乃不類他人之爲間諜者行蹝詭秘居無定嚮彼則自奉豪侈賃宅於阿笨尼間恒見其臨最馳名之大餐肆並亦名隸一尊貴之俱樂部柏點首秘書曰君意當時彼奸徒胡以能暼然遠逝願聞高論柏曰今試懸揣其事其始彼奸徒亞蘭德旣屢造部中此秘密之交涉或已略爲所聞餘事則但相機而動可矣吾固不恒讀報然昨夕報中有新聞一則適經我寓目中言奚部之福動爵方遄赴徑克利中乃姪成年之跳舞會是則非至今日中午勳爵殆當不能遽歸此新聞亞蘭德當必見及因遂出此詭謀事固簡易然亦巧妙極矣秘書微呻曰吾固亦知勳爵之有此行然吾乃如　發之人竟已忘儴矣柏曰足下固不足深責足下乃爲電話傳呼而報中所紀又往往不實且政治家容或臨時忽爾變計亦時時有之亞蘭德者殆即恃此而得售其奸欺足下自部中赴培克雷街當必經其路轉處是處偪狹乃適宜於彼奸之行事彼摇手嚮爾之人自屬其羽黨一見即辨爲汝其摇手者實即以示其同黨謂足下已行近矣其人或竟未悉其魁渠之謀但有遵率而二車之互撞亦然蓋夙計如是君自茫茫耳亞蘭德者殆以資餌其御者使默爾受令而無所問御者如約而亞蘭德已身則靜俟於彼路隅復預料若攫取爾公文箱時爾饿猝禽其肘腕則於指節之背預縛一利器以備不虞此利器吾則决以爲鬭鷄所用純綱之剌刀鬭鷄之人在塞爾維亞中有數處固甚盛行也刀小而曲其尖甚銳而其鋒之利乃直同薙髮之刀適足下見示之創即正如爲此物所致者也秘書曰吾明矣彼乃自傳此電話設穽陷我然彼何由遽脫乎事在數秒鐘間吾在大學時亦能奔迅得一等獎牌顧以地如彼以時若此亦未能飛越而過乃吾出自車中時並不見一人影而舍此二車時亦别無他車往來其間柏累堪吃吃笑曰吾始以爲足下應熟識倫敦之地然觀足下似初未知有所謂藍司唐隧道者此隧道洞黑偪狹其路口適當爾事出之處不逾一碼許亞蘭德者固必由此潛遁迨君窮追莫獲時而彼殆蕭然方行於克爾成街挾得爾公文之箱四顧覔車作歸計也秘書大聲呼曰噫吾何瞔瞔乃初未思及此隧道旣聞明論心始恍然今君計將安出吾苟可爲力者幸容我自效或足稍償前失 
[自由談之自由談] [  不冷]  
蒙事發生軍事家之好題目也然即財政家之難題目也於是靳徐方洋洋得所而龔張乃欵欵出都矣 
 
 
 

Page 15

 
 
   
 
 

Page 16

 
 
   
 
