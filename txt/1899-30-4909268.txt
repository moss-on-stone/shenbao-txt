# 1899 - 30 - 4909268

 

Page 1

 
 
[閱報諸君覽] [  申報主人啓]  
　　邇者紙墨一切逐漸翔貴其價幾倍於往年若不梢事變通卽不免入不數出是以本館　定自明　　正　　出報之日爲始每張收取工料　十二文　　　　诸　鑒此下忱照常賜購至於　　懦頴甄綜見聞自當詳益加詳愼之又愼以仰副諸大雅之　情也肅此預　諸　垂鑒 
[醫書問世] [  屬書集成局代啓]  
　　六科準繩一書爲前明金　王肯堂先生所　遠宗古聖名著醫林前由書肆友人倩零　排印以廣流傳幾易星霜已空篋笥茲又　付手民　前益爲精美每部四十八本分裝六套實價洋銀六圓又景岳全書爲明張介賓先生所　立諭精卓醫者宗之每部二十四本分裝兩套碼洋三圓世有欲於杏林橘井中獨樹一幟者請臨三馬路申報館申昌書室及各書坊購取以　揭摩可也 
[外臺秘要出售] [  圖書集成局啓]  
　　是書爲唐王刺史燾所輯刺史在臺阁二十餘年蒐求古今奇方凡一千一百餘種哀成四十眷鈎元提要卓暮　效宁孫中丞刻之於前明程敬通先生刋印於籎岐黃家久已奉爲圭臬惟板本久已散失巿無流傳本局由口本覔得初印原書用新　給字排印　墨精良校　祥愼現已工竣碼洋兩元五角在申報館申昌三洋涇橋煥文書局文淵山房棋盤街江左書林十萬卷樓曁漠口　文順記湖北省城煥文書局發售此佈 
[愼防火藥擊禍說]  
前月杭州水星閣火藥庫被災毁屋至千餘　傷人至數百口肢骸滿地瓦礫盈塲慘目傷心莫此爲甚自是以後凡有管理軍火之責者無不慄慄危懼加意隄防邇者松江紳董耆儒願按畝　捐以供　局遷移之費蘇垣大憲則　　　查在省火　以免疏虞歴見報章無非爲愼重人命起見乃說者謂人之遭灾與否自有天意存乎其間非人力所可挽回亦非豫防而可免禍卽如杭州之事先由葉二尹世琦管理藥局歴二十餘稔並未遭意外之災乃嚴馨人少尹甫蒞是差卽罹此厄一家數口靡有遺孑豈非在數者不能幸逃而不在數者自夢魂安適乎獨執　人以爲不然　火藥爲行軍要需實係最危險之物平時儲藏謹愼猶或惴惴於心苟漫不留神卽不免一發難收猝然整事聞葉二尹老　持重馭下嚴明自護勇以迄門子更夫在在愼重小心故得以案穏廿餘年無　無　葉君少年得意不免趾高氣楊意者每事從寛其下漸怠惰玩忽以致偶遺星火成此飛災攷之道路傳言或稱勇丁溧夜賭錢因爭論而致債事或稱火　積之過久因鬱悶而致上炎議論紛紛莫衷一是卽尖訪人所報亦皆模梭兩可掠影浮光核之宫塲傳述情形頗不　合至事後大憲如何奏報此時尙未得聞恭讀本月十三日綸音亦祗謂廖壽豐奏浙江省城火藥局失愼請將管轄各官分别議處一摺候補副將　道登候補從九嚴　　疏於防範均著卽行革　候補通判徐光有兼　之責亦難辭咎著革職留任以示懲儆等因草　小臣旣未明當時如何　事情由亦未悉事後如何籌曾善　之策紛紛議論半皆影　模糊惟是往者已不可追矣而當此筐軍　武之時火藥旣不可一日　無卽不可一日而不求保術之術　　　巿旣人烟糊密固不宜於皮藏遷至山顚水涯自爲正理願遷之　是也然舍城巿而就荒　之區安保其必無如前　所言匪人乘𨻶往倫以致　火之事在城巿猶易於防守若地居荒僻　匪人倫之固易卽逃亦不難雖閭閻可慶平安而局中典守之人不更多所顧慮乎嘻是說也特因噎廢食之見耳在大吏祀火藥爲鄭重之事　員弁以監察設兵勇以巡邏日則嚴禁閒人夜則通宵擊樓凡若此者皆以愼防維也彼奉委之員弁奉派之兵勇所司何事而可諉爲地居荒僻不能防匪人之竊取些微乎抑又聞之泰西之儲火藥也必在地窖之中中國苟做其法而儲之地窖旣深倫竊自難於得手且卽因偷竊而遺星火亦不致驟然轟起毁屋傷人况也窖掘之易成不妨將火　　儲數十窖卽使一窖被火或不致累及他窖悉付焚如倘松江而果將局遷移固可用地窖儲藏之良法蘇省方在查勘攺　亦正在此時至杭州則火藥雖經焚燬無存晵已派委各員購料重製他日者　工建局亦可攺而用地窖儲存無讑山顚水涯防守嚴則無虞禍患卽仍設局於城巿苟皆改用地窖禍患當亦可稍殺於前舞　之言或有一得羣公衰衰　采擇而施行焉則誠億兆民人之福矣 
[本館接奉電音]  
　　昨日上午京師飛電傳來上諭一道敬謹譯登○十二月十七日奉上諭本日引見承襲恩騎尉之一品廕生富察堪署加恩賞給額駙品級欽此 
[九志渦陽亂耗]  
　　金陵采訪友人云日前兩江督憲劉峴帥接准安徽巡撫鄧小赤中丞飛咨内開渦陽土匪倡亂請兵會剿等因當卽遴件衡軍三旗護軍兩旗親軍兩旗星夜飛馳而往各軍統將捧檄後卽於本月初六日拔隊起程按衡軍共五旗除派出三旗外尙有兩旗坐鎭省垣未幾安徽大吏又飛電咨稱土匪縱橫蔓延蒙亳加之皖北民心不靖賊氣所至響應者多非厚集雄師不能安輯峴帥遂飭留省之衡軍兩旗火速赴皖會同前次派往各軍　除醜類嗣是以來皖省疉次電咨總不離乎匪勢日熾等詞峴帥爰復調駐紥鎭江之江勝四營續往剿　十四日侵曉拔隊赴皖江迨望後始得吿捷電音略謂江省諸軍刻尙未到某日皖中某某等營整隊　攻大獲勝仗殲匪頗多若能所向有功匪徒卽不難剿除凈盡峴師聞之快慰無極立卽由電陳奏以慰宸厪 
[川電吿捷]  
　　蜀匪余蠻子勢窮力盡將所擄華教士釋回昨已紀諸報牌矣兹得武昌采訪友人飛書相吿云本月十二日亥刻湖廣督轅接四川藩司王芍棠方伯吿捷電音知初六七日方伯督帶重兵進剿連破隘口及堅卡四處直擣賊巢余匪自知螳臂不足以當車率衆遁入深山一面遣使乞降并將華黃二司鐸交出方伯遴派員弁送二司鐸往渝城交法領事收管現仍駐軍龍水鎭聽候諭旨准其歸命與否此匪敉平誠地方之福也 
[靑島近聞]  
　　烟臺訪事友人云德人佔據靑島後有闢作通商口岸之議兹聞彼處人言及德國公司輪船近已裝運貨物入口銷售鐵路工程師亦於某日戾止大約來春卽當開辦矣 
[械鬥駭聞]  
　　武昌采訪友人云湖北荊州府駐防旗丁與漢民積不相能往往因細故微嫌釀成巨案近日湖廣督轅連接荊宜施道及荆州府電禀略稱旗丁某甲因事與漢民齟齬以致糾黨槭鬥槍傷漢民七人雖經地方官馳往彈壓而旗丁仍聲勢洶洶督憲張香濤制軍恐有意外之變立委札鳳池視察連仲　太守迅速馳往荆州秉公辦理又以江陵縣劉巨川大令有辦理不善之處飭藩司懸牌撤任遺缺委李淸溪大令　危 
[省釋無宰]  
　　松江訪事人貽書本館云兇犯　升堂經上憲委趙　湖大令至松會同訊實年内尙需轉解省 
 
 

Page 2

 
 
垣认尊濮紫泉太过以時將歲暮不忍使鄰証人等無辜受累因於本月初九日飭府經歴孫叅軍傳集研訉十一日太守親自升堂飭提鄰人夏姓証人張三姑地保張某屍父翁某並陸犯之姘婦王包氏詳詰此安緣起諸人咸據事直陳良久太守飭暫回家復提陸犯到案語之曰此案省中大憲均已洞明卽本府雖初來亦早盡知底藴汝刁此次若再狡　莫謂不能加以嚴刑也陸犯聞而戰栗俯首案下將供詞重述一過蓋上指模太守飭還華亭縣獄收禁以待定期起解 
[鳳闕簪毫]  
　　京師訪事友人云金臺書院每年例須甄别二次藉以考察人才此次由順天府府尹陳大京兆示期十一月二十五日考試生員二十七日考試童生以硯優劣而定去留○五城察院衙門向於封印前查核内外兩坊自本年正月起至十月底所轄境内共出竊案幾起分别已獲未獲詳細禀報並將應行督緝之前任現任各城憲銜名繕具淸册呈送都察院轉咨吏部查核現已遵例舉行矣○匪徒徐狗兒在十間房某烟館誑騙某公子所佩對時表及衣袋中銀票公子訴諸有司飭差嚴拿迄今歴二十餘日尙未破獲城憲大怒索　益急於是司坊各官懸賞購綫設法偵求旋由北城坊捕役李永探知徐匪匿跡内城大公主府第馬號中遂偕眼綫前往尋見佯與殷勤誘至城外東北隅時勇役已濳伏於途見徐至一擁上前得卽捦獲解交坊署禀明城憲城憲就南橫　圓通觀水局提訉徐匪供稱小的向與某公子相識偶爾借用對時表及銀票並無攘奪之事城憲怒其狡展著重責數百板徐匪仍矢口不移因飭差役解回坊署收禁候再刑訉聞徐匪尙有開槍傷人重案一經訉實終須按律科罪也○欽天監爲招考事照得本監候補肄業天文生現在懸額充補無人例應奏請招考經本監於光緖二十四年十一月二十三日具奏本日奉　旨依議欽此查考試肄業生例由各省舉貢生監以及俊秀人等考試取中後挨次傳補歴經辦理在案今本監肄業天文生現已懸額爲此出示曉諭各省舉貢生監以及俊秀人等如有情願報考者取具五六品同鄉京官印結限於十二月初五日以前赴監投卷毋得觀望特示○吏部爲片覆事准户部片查東陵禮部員外郎覺羅海敷將鄭工九卯捐納單月選員外郎籖分吏部行走慶珍擬選於光緖二十四年十一月二十四日引見奉旨補授相應片覆户部以憑核辦左翼前鋒統領恩爲咨行事照得禁城重地理宜潔淨以昭嚴肅所有値班官兵各項蘇拉茶役人等各於所司之地務須打掃乾淨不准任意堆積爐灰穢土並於牆壁肆行塗抺種種一切有干功令本統領奉命値年前經禁令重申嚴行誥誡相應咨行景運門轉行右翼前鋒營八旗護軍營飭知内廷各項値班官兵於附近地叚芟除乾淨以昭嚴肅除派委員章京不時巡察外倘再有前項情事或經該章京禀知或被本統領察覺定將値班官兵從軍懲辦决不寛貸特示○各處街巷向由五城營汛搭蓋窩棚派令兵丁支更守夜以資巡緝現當隆冬盜賊繁興防範尤須嚴密當道諸公爰商之步軍統領及各營官自本月初一日起至明年二月秒止每夜派撥弁兵分投巡查城内各街道則仍由步軍統領衙門諭令協尉官廳督率兵丁嚴行稽察○趙來制錢短絀巿道日艱操錢業者幾有銅山西傾洛鐘東應之勢上月某日崇文門内東四牌樓東豆腐巷泰興錢店及宣武門外將軍教塲胡同恒豐錢店皆因虧折甚巨相繼閉歇雖經廳官拘押嚴追而鋪主苦於無可彌補受其累者實非淺鮮恐一至年終更不知作何景象也○五城粥廠自本月初一日開杓後　其事者見東省飢民之就食者紛至沓來爰於每城各添一廠此外如黃村樹林東壩蘆溝橋淸河等處仍照常施給刻由都察院派出科道各官會同各城御史妥爲辦理並督率丁役分投彈壓 
[津沽雪浪]  
　　天津訪事友人云邇來天氣異常亢旱冬至前雖得雪兩次僅能點綴詩情畫意加於土脉終未膏潤地方官念切民依於本月初一日起小禁屠宰擬卽竭誠求雨是晚薰壇之際玉宇晴和了無雪意至二鼓後忽聞鴛瓦窸　有聲瞬息間七十二沽一白無垠已盡變銀裝世界早起玉尺評量深約四寸是日嚴寒特甚至初三日雪始融化道路泥　頗有行不得也哥哥之嘆然農民無不額手相慶曰是　豐年之佳兆也○上月二十九日津蘆鐵路第三次火車由馬家堡開行至郎坊忽占脫輻之爻雖未傾覆傷人然坐客已受驚非淺司事者急爲部者依舊行駛惟到津已略遲兩點鐘矣○冬不藏陽人家小兒女最易傳染痘症本年自十月初旬起患此者甚衆至十月下旬痘皆色紅而漿足九日回頭至十二日而痂結迨十一月初旬後痘多黑陷約及六七日於灌漿之際卽便夭殤河東劉姓同院數家殤至十口目下已漸稀少且得渥沛祥霙或可根株盡絶矣○德國租界擬大加推廣除令從闪各房客一律遷移外並于今夏將沿河各屋拆卸靡遺俾將地基加高培厚丈量旣定然後興工聞毗連是處之朱家胡同亦擬租以開馬路已由德工部局董倩人前往淸丈德領事亦函致津海關道查照上中下三等房屋核給價値如前辦理未知道憲允准否也○入冬以後津城迭次走水俱未成災居人疑有縱火情事十一月某日曾獲火匪一名送縣究懲不意二十五日之晚河北三太爺廟後某姓家復被匪徒種炎幸尙未熾當塲捕獲一人事主以是處密邇督轅爰卽恊同地何送請究辦此賊亦可謂瞻大如天矣 
[烟海濤聲]  
　　烟臺訪事友人來函云團練爲戢奸禁暴之要圖自奉旨飭辦後省憲卽札飭各屬一律舉行近復委員會同現任州縣認眞籌辦頒貼吿示勸諭民間同心協力以靖地方是亦古者守望相助之遺意也○本月初二日于氣驟寒北風大作口内各小船不及防備以致碰撞沈沒者頗有所聞時有某輪船突被風浪甩激衝至新關碼頭船主見勢不佳立卽鼓輪駛至對岸芝　島暫避飛廉氏眞惡作劇哉○西府流民之來烟就食者實繁有徒每日赴粥廠領粥一次稍資鼓腹雖未享饔飱之樂然亦受惠多矣○歲聿云暮各鋪裝卸貨物日漸稀少凡舢板駁船半皆覆諸岸上以免泛泛中流無人看守乃無業貧民輙穴地棲宿舟下聊避風雪語云舟居無水陸居無屋不謂寒乞之徒亦竟得此雅趣 
[之江浪影]  
　　杭州訪事友來函云本年杭地銀根大緊錢莊往來均須解現不能調期各業中藉莊欵爲營運者無不束手無策竹竿巷某醬園經營已數十年生意頗佳現因資本不足無可調度以致閉歇○點銅錫爲製造錫淊之用杭地銷塲頗旺上月下旬每擔跌價五錢不料旬日之間又驟漲二兩業此者不免大有盈虧矣○常州人某甲向在分水縣劉大令署中當長隨同公子輩扶柩回籍去年重復來杭寓居板兒巷某客棧年餘未得枝棲資斧吿罄典質一空棧主下逐客之令不得已依於舊日同事某乙家乙擬代集川資送之回里甲以了無生趣乃至江干萬松嶺下投繯自盡此本月十二日事也是晚乙盼甲未回頗爲疑慮次日聞有男子自縊急往探視果甲也遂買棺收殮　寄殯房如乙者亦可謂克全友誼者矣 
[山陰郵語]  
　　紹興訪事友人來函云自上月十七日得雪後天時和煖無異三春農民曝背南擔煖勝黃棉之襖本月初十日朔風怒號砭膚刺骨蟄居重樓複室中猶復瑟縮生寒鳶肩雙聳傍晚萬道玉龍翺翔空際啓窓四望則高下亭臺一白無際恍入珫　　界中翌晨卽高掛銅鉦浮雲掃淨農家者流負暄閒話僉謂明歲年書大有可操劵卜之已○時當冬令宵小繁生月之初九夜理魚四躍時第七棚　勇巡至後觀巷督見有人蜷伏暗處知爲匪類急趨視之杏如黃鶴而王姓後門磚牆已挖成一孔遺有零星物件蓋妙手空空兒方肆其鑿璧伎倆聞巡勇至懼而奔逃也 
[潤州臘鼓]  
　　鎭江訪事人來函云賭博之禁雖嚴而陽奉陰違者仍復不少常鎭邇每道長久山觀察因札飭丹徒縣及保甲局水利廰各官重申禁令如再查獲卽予重懲○皖北渦陽縣飢民滋擾勢甚猖瘚徐州鎭總兵陳鎭車鳳　近奉大憲檄飭親督練軍前後兩由徐州拔 
 
 

Page 3

 
 
隧起　本月十三日午後四貼鐘時行抵瓜洲口泊舟大馬頭鎭軍舍舟登岸拜會瓜洲鎭總兵　鎭軍鎭軍延入　談良久而别翌晨憲舟卽解纜溯江而上○鎭江電報局所轄廿露港八濠兩處水綫不無損壞局員陸君禀請滬上總局憲派洋匠來鎭興修○天寒歲暮匪類無計營生往往變穿窬爲縱火圖刦財物令人防不勝防本月十二夜三鼓時有匪徒種火於小馬頭南首某姓茅簷卜幸卽覺察未致成災俄而西首王姓詹下又見火起王已夢入華胥鄰婦某氏方倚牀刺繡聞聲出視見一人由檐下疾趨而出因卽大呼迨比帮坌集則火已飛駕而上幸多人襄同施救不致燎原然屋面已焚去半邊且被搶去衣服一包迨巡防局勇查夜過此則匪徒已不知去向矣○南門外高莊某氏婦家惟一子本月某夜有賊撬門入室婦從夢中驚醒急持木棍捕賊賊揮刃相迎致被刃傷數處其子聞聲而起從黑影中當頭一棒將賊擊倒得卽拘獲至天明送縣請懲王邑尊略加審訉卽飭釘鐐收禁並下鄉勘騐聞婦受傷過重恐難免性命之憂也○著名無賴王大元近充小工頭目每自恃人多横行街巿見者爲之側目而娼寮烟館受其荼毒　尤敢怒而不敢言本月某日王在小街假冐武弁以查夜爲名突入土娼某氏家氏不辨眞僞瑟縮如蝟時有狎客四人爭先逃遁跌仆受傷移時始知其爲米元章之贋本河豚因協同地保至洋務局控吿委員李君派差將王拘獲次日禀明道憲長觀察觀察亦知王作惡多端此次不能輕恕遂飭丹徒縣王大令訉明重辦○三元巷某妓館有一九歲女孩名曰翠蘭一日在門前嬉戲倐忽不知所之假母失此錢樹子惶急異常雇人偵尋迄無所見未知能珠還合浦否也 
[縣示照登]  
　　欽加四品銜補用直隸州調署上海縣正堂兼襲雲騎尉王爲出示曉諭事據果育堂職董姚文　等呈稱竊羅家灣果育堂義塚旁建有殯舍兩所計共十六間原爲一時不能營葬之家暫行寄厝起見並不取費邇來屯積甚多本年冬至催埋除陸續遷去外尙有一百二十餘具　在該殯舍坍毁不堪亟須淸釐傾柩方便酌量修造禀請曉諭柩屬速行領葬等情到案據此除批示外合行出示曉諭爲此示仰諸色人等一體知悉爾等如有棺柩停寄果育堂殯舍者赶緊領回安葬以來年淸明爲止逾期不領一律由堂代埋義塚倘該柩屬藉詞阻撓定卽提案嚴懲不貸其各凛遵毋違特示 
[騐屍續述]  
　　前日上海縣王大令命駕往楊樹浦察騐浮屍已登報牘兹悉當日大今旣至屍塲升座地保徐良圃禀稱本月十五口小的見河内有一浮屍因卽撈起見有傷痕不敢隠匿是以報請大老爺騐視惟至今尙無屍屬來認亦不知其伺故身死大令飭仵作騐視良久唱報死者年約二十餘歲身穿緊身棉襖棉　髮辫繞在項項週身復用麻繩紥縛係被人勒斃腰肋有刀傷一處乃死後所戳委係生前勒斃裝入　袋抛入河中大令復照章親視一周然後諭令地保請某善堂給棺收殮發封禁記厝壇待認一面嚴飭差保限三日内務將兇手緝獲究辦及回署時已日下西山矣 
[美界火警續志]  
　　美界火警已誌昨報兹悉是晚之火係北河南路第二百二十七號門牌崇明人某孀婦所開春興飯館樓下火油燈因繩斷而墜以致蔓延不可收拾救久會各西人驅英美兩界皮帶車飛馳往救約歴一點鐘之久祝融氏始返斾計共焚去左右鄰樓房四幢内有潮州人所設之怡隆烟膏店及某姓雉　店皆遭殃及春興節於五日前倩禪臣洋行保火險銀八百兩昨日虹口捕頭恐有别情特飭包探將主婦拘入捕房押候查明然後解送公堂禀請核辦 
[書院散學]  
　　昨爲本城梅溪書院肄業諸生歲暮散學之期淸晨松海防同知劉乙笙司馬上海縣王欣甫大令命駕至院由院主設筵以欵主賓酬酢　洽逾　席旣撤出筆墨之類分賞諸生殷殷朂勉然後辭别而回 
[鹽梟不法]  
　　鹽梟董必富之　黨帶領槍船五艘盤踞北新涇聚衆賭博潘義昌布莊主潘某見而喝阻若輩惡其多事刼至船上放棹而去不知所之昨日潘之家屬接梟匪來信謂已將人藏匿爛泥渡須出洋三千元贖回似此目無法紀有地方之責者可不及早搜捕以安閭閻耶 
[縱火無憑]  
　　陳王氏投英界公廨控新閘德茂花行縱火經署理讞員鄭瀚生大令訉押在案前日午後大令會同德總領事署繙譯官福君升座提訉德茂行主陸菊庭倩律　斐烈潑到堂申辯陳王氏供德茂花行房屋係小婦人之產數月前行主陸菊庭將夥友亂歇棧内祗剩花衣數十包後進房屋四間倩義記保險行保火險是晚火起于四間之内非有意縱火而何求恩究辦更夫陳銀泉供稱德茂行貸棧内向來棉花存積不多大約不滿三十包之數初八夜十二鐘時小的巡至門首忽見後面第三間棧内火起霎時冒穿屋頂不可救滅陳錦榮供銀泉是小的之父小的在虹口殺牛作當屠夫是夜從虹口　家時父親方巡更小的因出外等候旋聞德茂樓上有搬物聲逾半點鐘時卽見行内紅光滿室火勢上炎當倉黃歴亂時各夥友將鋪蓋物　裝　盛花衣之大竹籃内扛連出外陸菊庭供監生賃屋醬園弄另住是晚兩點鐘時夥友來報行内失火監生急往視探火勢已衰翌日淸晨監生携保險單往義記領銀突被巡捕拖住求恩明鑒大令與斐律師駁詰良久謂陳王氏所控縱火並無實據不准理追著卽從寛開釋 
[上海縣署瑣案]  
　　前者法界公尝移送鄭元均胡光利互控一案至縣前晚襄讞委員馬明府升堂提訉黃光熙投案禀稱湖北漢陽縣人在漢口榮昌油行爲夥祥順昌號主羅福仁與胡光利誼屬至親前者兩人來購椆油一百桶提去後行卽倒閉羅裝貨他往被人控押黃陂縣署胡帶油至滬因卽函知坐莊之鄭元均囑爲查獲時棧單尙在胡處央人作保始得將油提出胡供小的在周家口開設店鋪油向漢口祥順昌購來與羅福仁並非親戚彼等謀呑此油竟敢揑情誣控尙求明斷明府謂此事須待祥順昌號主羅福仁　案訉明是否各榮昌賒取此油方能核奪今羅旣押黃陂縣署可將爾解往併案核辦隨飭原吿自行投黃陂縣候示○前日蔡斗寅以堂弟新薌及張和尙朱松林洪德海等盤踞滋擾扭控至縣晚間馬明府提訉斗寅供稱小的年　十一歲本邑西南鄉北橋鎭人在鄉間開設京貨店與堂弟新薌早已分產伊現居閔行前來借貸已非一次今春經親戚理勸小的給洋銀一百元了事不料近日率局無賴張和尙等又來索擾爲此情急扭案求究蔡新薌供年六十三歲在閔行開设水果店命途多蹇不得已而向堂兄稱貸當時有祖遺木器並未分析被伊呑沒是以向之理論至張和尙等三人雖由小的雇去並未吵閙張等三人同供小的等由新薌喚令同往不敢滋擾明府見張等三人形同乞丐知非善類喝令各責二百板枷號一月發頭門示衆並叱將新薌笞責斗寅以年老求免　府准之大加申斥飭具攺過結呈案 
[英界公廨紀事]  
　　盛小林自稱鐵路公司總辦佯爲姚德化代謀差使騙去洋銀一百元被姚控諸公廨署　讞員鄭瀚生大令因念盛係仕途中人諭令交保淸理乃盛出外後任意逍遙竟置之不理乾日姚復扭案求追値日差據情入禀大令飭押候訉究○甬人居小安日在花天酒地中恣情行樂人皆不知其所操何業近日忽冐充仁濟善堂司事在外募捐被騙　已不乏人事爲堂中董事查知倩人留心查察適周又向某號勸捐因卽扭送公廨請訉大令著押候嚴辦○德商地亞士洋行控慶農洋貨號主趙冠慶定貨不出山德總領事函致公廨昨日大令飭差將趙拘獲押候訂期會訉 
[美界捕房紀事]  
　　本地人某甲在外虹口琼記棧執役前晚竊取棧内黃荳十七擔倩人挑往某米行售事爲包探洪阿寳所見拘送捕房押候解送公堂禀請訉辦○昨晨小竊王某不知在何處竊得皮袍一件携至吳淞路某押鋪質錢爲包探所見解入捕房押候解送公堂禀 
 
 

Page 4

 
 
請懲辦○昨有偷兒某甲至吳淞路某棧内竊取木板數方爲巡街印捕所兄解和捕房押候解送公堂禀請究辦○昨日錢阿四混入西華德路某姓家圖竊被事主扭交三百十三號巡捕帶入捕房押候解送公堂禀請訉辦 
[好行其德]  
　　自鴉片流入中國愚夫愚婦往往因一時怨忿服此以致傾生報牘所登幾於無日不有靑浦衛君守廉好善士也曾與聞嘉定徐　聞韶同受業於陳大善士竹坪學習施救之術有服此者飲以吐藥頗能著手成春當兹臘鼓聲中輕生者必多於平日因暂寓本城邑廟羅神殿爲人施救以結善緣如有往延者無論雪夕風晨無不飛速命駕而往且立誓輿金藥價自行捐備不取分文是誠可謂好行其德者矣本館爰樂得而記之○ 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[越試三志]  
　　紹興采訪友人云本月初七日熊太守考試諸曁新昌兩縣文童正塲諸曁已冠首題不識有诸曰有之未冠首題强恕而行已冠次題欲貴者未冠次題旣富矣詩題賦得鵲噪新晴得新字新昌已冠首題作新民詩云周雖舊邦未冠首題言語必信已未冠次詩題均與諸曁同初九日考試餘姚嵊縣文童正塲餘姚已冠首題非其財者也孟獻子曰畜馬乘未冠首題親親仁也已冠次題賤貨未冠次題嘉善詩題賦得冬可愛得衰字嵊縣已冠首題維民所止詩云緡蠻黃鳥未冠首題敬長義也已未冠次詩題均與餘姚同 
[厦門歲事]  
　　厦門訪事人云近日時有匪人刨掘墳墓被人指控者不知凡幾上月十六日厦門港鎭南關大路旁某姓所停之柩被人撬壤適爲府署公人所見拘獲三人禀官訉實想必予以重懲也○本年十一月二十三日爲西正月四號各國旅厦商人定於是日賽馬請各六憲往觀○某君前經上憲委當稅厘局提調差現已期滿攺委陳少楷司馬模來厦辦理局中支應委員則委黃秋澄二尹承乏已於十二月初一日任事矣○提督楊西園尙書恐營務廢弛每月必親自校閱四次上月二十六日飭各營將領督率健兒在大教塲會操○某日省中來電悉潘憲牌示厦防同知駱小甫司馬騰衢飭回平潭本任遺缺委前基隆廳同知方樾亭司馬祖蔭署理旋探悉方司馬於初六日偕惲觀察附元凱官輪船來厦定於初十日接篆 
[獲賊類誌]  
　　前晚英界同慶里妓女蘇若蘭房内忽有妙手空空兒掩入搜羅各物已飽所欲猶　伏牀下及妓擁衾而臥聞有窸窣聲側耳聽之又聞呼吸聲心知有異因卽披衣而起瞥見一人不覺大駭狂呼賊無可躱藏挺身而出扭妓倒地以手掩其口大聲曰若勿聲張有聲張者當揢其喉斃之一時蝦兵蟹將聞聲驚覺飛步入房將賊獲住搜其身畔則金銀各物纍纍然已飽腰囊問其何以尙不出外豈尙貪心未足耶賊言大門已閉無路可行將待天明徐圖出路乃縶而送捕房押候解送人堂禀請訉辦吁知進不知退此賊亦可謂笨矣○有某甲者衣服麗都舉止闊綽時至興讓街口永成昌烟店購物因與店夥稔偶或駐足閒談固不疑其以三隻手爲生活者也前晚結帳時忽失錢五千五百文羣相驚訝一再尋索憶及甲曾入内小憩心竊疑之聞其常在四馬路某番菜館飲啖倩人往探果見甲以錢五千餘文向換小洋銀因卽投報捕房捕頭立倩包探李星福將甲拘獲押候解送公堂禀請訉辦意雞鳴狗盜之流而奢豪如此宜乎廉隅自矢者終年裋褐不完矣 
[馬路工程局瑣案]  
　　成衣匠陳松林誘拐震澤縣人金仁龍之孫順生來滬賣與閩人陳姓金探知其事前日乘舟來滬在英租界大馬路將陳扭獲旋赴南巿捕房控訴捕頭王榮培解請工程局總辦朱森庭明府研訉金供稱小的向業繅絲孫男順生年甫四齡本年八月初七日被陳松林拐去尋訪無著致兒媳憂急成病前日小的來滬詢諸某木行工人始知陳住英租界是以扭案請究陳供稱小的係本邑浦東顧家路口人年二十有二向業成衣本年秋間流落震澤縣境蒙金憐而招留小的一時糊塗將其孫拐帶來申倩同業張進生賣與南巿太平馬頭賣檀香之閩人陳姓爲子八月初十日成交得洋銀三十元實因貧迫所致叩乞恩寛明府命捕頭將陳交十六鋪地甲帶往傳陳姓及經手之蟻媒到案訉究未幾卽將張進卿及賣檀香之閩人柯忠洪塔拘獲解至捕房捕頭盤詰之下牽涉城内四牌樓徐開榮等人遂倩公差帶至城内巡防中局禀請局員黃二尹派勇將徐及李蔡氏拘案管押昨日上午解請朱明府覆訉金投案供訴前情徐開榮供年五十有四寗波府屬慈谿縣人在城内開設成衣鋪雇陳姓爲夥前者李蔡氏之表弟陳松林挈一小孩囑其表姊求售其表姊倩小的之夥陳姓代售陳倩小的介紹賣與閩人陳姓共得身價洋四十四元五角小的分得洋銀二元當時費去代筆洋一元茶飯資洋三元五角張進生李蔡氏與小的之夥各得洋二元其餘交陳松林收領李蔡氏供年三十有六浦東人本年八月某日陳松林領一男孩至小婦人處稱由西鄉買來費洋十元因貧無聊賴浼小婦人轉倩陳姓及徐開榮賣去得價若干並不知悉事後由松林之兄酬小婦人洋銀二元張進卿供小的將此孩經賣與陳姓現聞買主已往福建小的分得洋二元柯忠从惠安縣人借住陳姓處賣孩之事並不知情洪供在陳處爲夥於十一月某日來滬收買小孩之事並不與聞惟知九月間由陳將所買之孩托人帶回福建明府以陳不到案碍難訉斷卽飭差甲拿陳覆訉○寗人林金寳家在南巿老太平馬頭因栅夫王阿根向索規費互相爭閙被三號巡街捕拘入捕房由捕頭解送工程局請訉朱明府研訉之下林供年七十歲在太平馬頭爲煤米掮客王阿根强索費用是以扭案請究王供不敢强索明府謂王旣有守栅之責自應循照定章每晚二更後卽下鍵乃本委屢次查見深夜洞啓玩愒公事莫此爲甚且又瞻敢索人陋規不法已極遂判責五十板以儆 
[南巿捕房紀事]  
　　前日傍晚五點鐘時江北人張大至毛家弄碼頭畔浙米突被徐福卿撞翻以致扭結不解經巡街捕勇拘入捕房捕頭將徐禁押一點鐘時然後釋去○昨日偷兒戴阿寳攫取鄉人某甲所携海參一包被巡街捕勇所見拘入捕房由捕頭押候解送馬路工程局禀請訉辦 
[法界案牌]  
　　甬倡李文卿在花烟館鴇婦文蘭處爲夥曾給身價洋八十元入門甫及七日竟於前晚乘間濳逃擬附江天輪船回里事爲包探夥役某甲偵知解入捕房捕頭以此倡由英界逃出遂於翌晨派探送回英界捕房○太古全洋棧主周監卽周全益虧欠銀二十餘萬兩無可彌補乘間濳逃經各債主具控公堂讞員朱明府將其夥周錫琪禁押捕房日内經潮帮董事出爲排解擬歸還銀九萬兩約定明年三六九月分三期拔付各債主均首肯因卽將錫琪保出求銷 
 
 
 

Page 10

 
 
   
 
