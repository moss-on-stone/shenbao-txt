# 1887 - 112 - 4905040

 

Page 1

 
 
[古今圖書集成第一批出書告白] [  圖畢集成印書局主人美查啓]  
　　本局所開印古今圖書集成截至三月終已印過原書三千八百五十六本尙存未印者一千一百六十四本約至八月間全書可以排竣擬定分裝三箱其第一箱裝明倫彚編並目錄業巳裝訂成書計四百零八本合原書一千三百廿二本其明倫彚編本可早日訂齊因本局所用排手多至數百人排時不能挨次未免前後叅差其餘之書約至十月間可訂齊第二箱至明年正月間可訂齊第三相届時望交第三批銀五十兩領全書一部計三箱如刻下欲先領明倫彚編並目錄一箱須卽繳第三批銀五十兩其銀仍交申報舘當給以第三次收銀單並第二箱第三箱發書憑單計二紙該書亦向申報舘領取前所出第一次第二次收銀單卽須繳還倘未將第三次銀交到者未便取書特此奉聞 
[石印殿版佩文韻府并拾遺交書告曰] [  點石齋主人啓] 　　　　　　　　　　　　　　　　　　　　　　　　　　　 
　　本齋代晉記所印佩文韻府一書現巳一律告成准於初十日起陸續交至長順晉記其書箱由晉記自置自裝發往各埠諸君就近取書可也特佈 
[新印石印雲程必備] [  點石齋主人啓] 　　　　　　　　　　　　　　　　　　　　　　　　　　　　　　　　　　 
　　自石印之法行各家選印大小題文往往博採廣搜以多爲貴誠盛舉焉然博而雜何如約面精蕉綠軒主人藏有名輩窗稿及近時試藝千萹同人慕而讀之果皆詞意輕靈理法縝密而題之纖巧偏全截搭凡足以窮手法者則又無不備誠小試穿楊絕技豈可聴其湮没視同覆韻乎爰商付晉向以供同好然文藝而外古學爲尙故覆精選近時舘閣賦百餘萹分韵試帖四百首重編分類文料初二集二本額之日雲程必備至選校之精滋紙墨之晶瑩大雅自能鑒别無俟贅陳分訂十本用綢匣裝池每部價洋一元八角徑寸明珠精雅罕匹是去年十一月廿三出書倘蒙惠順　向滬上掃葉山房及各書坊曁南北申員各埠申昌如躉售希至申報舘帳房及鎭江申昌書畫室面議價更從亷此佈 
[新出石印典制分類文稿告白] [  點石齋主人啓] 　　　　　　　　　　　　　　　　　　　　　　　　 
　　近來石印小題文之多坊間不下數十種從無别開生面獨出新意者宜畫樓主人仿四書類典之例分類四十有四專選名稿窗作得文二千餘箱精抄精校交本齋石印一切數見不鮮之作槪屏弗錄旣足以資揣摩之助亦足以補類典之缺自是一舉兩得想海内女人當亦有目共賞焉約四月中旬成書裝盯十册價洋兩元五角上海售處在法大馬路南申昌蘇城在婁門内平江路魏家橋南潭子里吳宅如欲躉購面議可也 
送嚴佑之先生赴濟南序 
嚴廣文佑之先生辦賑多年實心實力人所欽仰前年因病南旋近又敦請出山不日仍將北行赴濟南辦理賑務並帶賑銀二萬五千兩以去賑所諸同人設席爲之餞行僕亦叨陪末座是日天雨街路泥濘出門幾爲之裹足衹以欲一晤嚴先生爲快主人又殷勤再速遂昌雨而往往則同人已畢集嚴先生精神風采不減當年談賑務娓娓不倦人席之後座中能飲者僅一二人餘皆把　酬應而已嚴先生亦不甚飲小食淸談殊可樂也言及近來賑捐頗不若從前之旺輒相與唏嘘施君少欽曰捐數雖細而樂爲善舉老則亦不乏人可見人之欲善誰不如我其感人者深也日前聞有二事最奇者一則以傭　而捐洋八百元其一則以丐媼而助洋二十元是亦可異而可敬者矣蓋有陳孝子者專查各處貧民而暗中施濟冬月則以米分給於人正在俵分之際資忽不繼不得已而中止某傭婦聞而往詢其故具以乏資告傭婦慨然以歴年所積傭資八百元傾囊助之又有一丐婦年六十餘持洋二十元至陳孝子之門請其至某處查視放賑某處卽該丐媼所居之里也其言曰此地貧苦者實繁有徒如其放賑必求稍爲寛裕如恐費有不足請以此二十番補之此洋乃老婦歴年丐食所積藏以爲身後之費者覩此嗷嗷之狀殊不忍見姑先移緩就急身後之資再以圖之異日視其洋則色澤黯然蓋埋諸土中業經日久者也臨行諄諄致囑訂期相候陳君諾之乃去　卽查至該處則該媼已迎門而俟見其室内有子孫媳女人口頗衆陳君入門媼卽暗與搖手陳君悟其意不復提昨日事媼乃導陳君往歴其鄕貧戸果多因竭力施助全活不少之二人者不亦超出乎尋常者哉刻下滬上各賑所捐數雖微而源源而來者仍日有所得固由於善人之衆而感於觀聽者亦半焉嚴先生曰目前賑務固爲强弩之末然得諸君子多方勸募不憚舌敝唇焦故觀感興起者尙有其人積少成多居然亦有成數所最難者放賑之災區旣廣查放頗不甚易斷非一手一足之烈足以濟事然苟所用一不得法則攸關非淺不必其有侵挪等弊也其人而非熟手則不能用其人而不樸誠則不可用其人而不靈便則不可用其人而不耐勞苦則不可用前此辦賑之時此等人何嘗無之但一番經歴不願更爲馮婦者有之若新用之人則往往驅遣不靈辦理不實稍一疎忽其弊滋多此其所以難也謝君綏之曰然夫人之所以願爲其事者大都爲利耳賑務中人則無利可圖又别無調劑之法彼以爲出力多時而一無所獲則未免不能興高采烈無怪人人視之爲畏途然以近日賑務一時不能停止則需材孔亟又不得不廣爲招致無如能往者或不勝厥任勝任者皆不願前往此則嚴先生之心力所以愈覺交瘁也王君心如曰嚴先生以一身肩大任無佐輔之人而辦理多年措置裕如受賑者實惠均沾放賑者纎毫不漏勞勩固不待言而災黎之感恩者當不知幾輩則力雖瘁而心甚安焉余鼓掌曰善哉有諸公之多方勸賑籌措巨金以行此義舉卽有嚴先生爲之承此仔肩此亦所謂相需甚殷而相遇非疎者矣况有嚴先生爲之創則聞其風而承其流者亦豈竟無其人卽曰爲邯鄲之學步或未必可稽繼起而風行草偃感動當亦無難徐以俟之人材當蔚起耳於是洗盞更酌盡歡始散歸則陳竹坪先生適杜顧遂以席上所言告之陳君曰嚴先生之爲此言蓋實意非撝謙也自開辦賑務以來如嚴先生之實力實心不憚况瘁者能有幾人及今而苟得更有如嚴先生其人者先生或稍可息肩乎大都創行一事必有辦理此一事之人賑務固創舉也有此創舉自有行此創舉之人　 
如嚴先生者可謂天造地設不可無一不可有二者也霧裏看花客因謂余曰嚴先生此行携巨欵以拯災民其意中純是一片慈祥愷惻諸君子今日之餞非所以重嚴先生重嚴先生之此行爲救災也子盍有以贈之俾益壯其行色乎余曰唯唯遂卽席上所聞備記簡端卽以爲序 
[本館接奉電音]  
　　昨日下午三點鐘時本館駐京訪事人由電飛傳本月初六日諭旨四道敬謹譯登○四月初六日奉上諭湖南永州鎭練兵員缺看任祖文補授欽此同日欽奉慈禧端佑康頤昭豫莊誠皇太后懿旨近日京城銀價易錢易票任意低昻而物價不減兵民受累據戸部奏稱由民間竊議制錢一出大錢將廢各鋪所開錢票恐將來虧折紛紛收回遂致錢票現錢價値懸殊等語規復制錢仍准搭用當十大錢本年正月諭旨甚明何至民間仍未曉喻總由奸商從中把持牟利蠱惑愚民狡獪情形實堪痛恨現在戸部擬定章程將來通用制錢之時每當十大錢 
 
 

Page 2

 
 
准折抵制錢二文官民購買物件及各行商賈均照此出入不准稍有參差其捐項税務亦照此折抵數目搭成交收庶大錢制錢相輔而行不致偏廢所籌各節均係爲便民起見着照所議辦理該鋪商應各安業無虞虧折所有銀價易錢易票俱當折照巿價統歸一律不得任意漲落致累閭閻經此次宣諭後倘再有奸商播弄取巧紊亂錢法一經查出卽着該地方官按律懲辦決不寛貸將此通講知之欽此同日奉上諭四川鹽茶道員缺着延煜補授欽此同日奉旨榮惠着補授大理寺少卿欽此 
[預備致賀]  
　　羅馬教化皇自爲神父行持彌撒以來於今已及五十年故各國現均預備致送禮物以伸賀悃西報言所備者皆係珍貴之物想届期必有一番熱鬧也 
[甬鄕大火]  
　　月之初四夜初更時甯波南鄕毛楊相近之下毛八塘地方大火四路延燒紅光上燭霄漢在城水龍因路遠不及住救僅有隣村各水龍赶急赴救而路途亦遠疲於奔命及到埸火勢已熾况杯水輿薪無濟於事約焚兩時之久共燬去百餘家約計房屋二百數十間並燒燬出洋捕魚船四五艘燒斃耕牛數頭又初三夜西鄕藕纜橋韓姓亦不戒於火燒燬房屋數十間何祝融氏之不憚煩耶居家者其早爲備禦毋臨渴而掘井也 
[定期秋審]  
　　蘇省現舉秋審之典除淮徐兩府由該處巡道另行審外其六府三州所屬各廳州縣應行秋審人犯均已陸續流員柙解到省由首府分别監禁聽候撫憲示期提勘所有府縣各衙門應派執事人員均經先期榜示兹奉撫憲崧中丞示期於初五日會同藩憲臬憲將各犯提集勘訊計各屬人犯共有三十七起一俟覆勘明確由撫憲題奏請旨懲處仰見國家鄭重民命再三推鞫薄海蒼生當曉然於刑期無刑之意矣是日撫藩臬高坐大堂中軍守備分站堂階總捕長洲東角門元和吳縣西角門各有職掌自堂至門兩旁勇弁　立計犯四十名每名賞錢二百蓆一條葵扇一把椒袋一隻饅頭四个第一起係上海絞犯一名當堂放枷例減一等第十二起係海門絞犯三名第十五起係陽湖斬犯絞犯二名餘則每起一名第二十三起係嘉定絞犯葉楊氏一口是奸夫殺本夫不知情不首告者各起審畢均仍發監 
[浙撫回轅]  
　　衞靜帥岀省閱兵各情疉登前報兹聞憲節由上江乘船于初四日已刻抵江干之上馬頭閱視錢江水師約下午可以進城回轅云 
[松事述聞]  
　　松郡府試於初五日取齊恩詩農太守於初六日詣校士館牌示初七日開考先試華婁兩邑文童○求忠書院掌教仙逝後經恩太守禀請蘇撫憲另聘山長現聞崧帥特延常熟陸芸生主政來主斯席云 
[獲犯類誌]  
　　前日蘇省接到電報知逃犯孔廣雨已在泰州獲住○初四撫標水師營统領龍協戎殿揚所派舢板巡緝匪類由太湖一帶跟追匪船一艘該船有匪徒十餘人形跡可疑直追至胥門外石暉橋河中各舢板將匪船緊緊圍在垓心號砲一聲一齊躍過匪船奮力擒拿該匪徒　處潛逃共十三人全數弋獲當經統領龍協戎派弁押解進城徑赴臬憲衙門投收張廉訪隨卽委員隔别研訊直至漏下三鼓臬憲飭將受雇搖船實不知情之四名先行釋放其餘四名仍發交水師營看管待質又五名飭發長洲縣分别監禁再行審訊 
[水線達閩]  
　　臺灣水陸電線刻已動工聞劉省帥與包辦之英德商人定議於本年四月内一律完工淡水之水電線則徑達福州省城並不接至厦門凡厦門有事電傳則由福省轉達此後海中孤島傳遞音信亦可捷於影響較之從前之動多暌隔者豈可同日而語哉 
[廈門火警]  
　　廈門火患本不多見近來無論大家行棧攤頭小戸以及居民人等以洋油價廉而光亮均喜用之因此常有失愼之事三月二十六夜八點鐘時磁街某油燭店因樓上刷貼錫箔紙遺火其中衆人下樓晚餐而樓上巳烟火冲天不能施救當卽延燒至皮鼓街對面合燒至十點半鐘時祝融氏始行返旆共燒二十八家房屋數十間厦門税厘總局後樓花廳貼連皮鼓街幸風火墻高未致殃及否則局中貯存厘金數萬兩一被延燒倘有遺失則各員賠累不堪設想矣是時奎道憲親臨總局督勇施救撲滅廈防廳及五廳中軍參府等皆帶兵勇民壯彈壓惟勇丁貪財者多不免將物件檢拾奪取更有匪徒搶刼近段隣居多有被搶者幸洋税關之洋水龍及關署扞子手各西人奮勇登高拆斷火路方能撲滅西人之救火出力誠勝華人萬萬也 
[利權獨攬]  
　　淡水茶巿日旺往來茶貨人客絡繹不絶得忌利士公司之輪船往返臺厦香汕各埠獨擅其利去歲商務局雇船與爭皆致先利而得忌利士亦多虧折今年僅該公司之海龍福建科麽沙三船載客往來利權更大近日聞有發記洋行有代某行經理船隻來厦專赴臺厦一路與得忌利士船爭利又聞劉省帥仍擬雇船來往臺廈香汕四埠復設商務局交張叔和觀察經辦得忌利士公司恐利權被其所　遂邀集闔廈茶棧商人議立合同訂以三年爲期凡有茶葉統歸得忌利士公司輪船載運每仵二五箱茶僅收水脚洋銀一角茶箱板每件水脚五分鉛錫紙料每担水脚一角不准配裝别家輪船過臺茶葉不准配裝别船來廈如茶棧將茶貨交别家輪舟載運者卽照所裝箱件之水脚銀補出罰償得忌利士公司至茶帮人客搭船往來船價定以每年自二月初一日爲始至三月底爲止秋季茶葉收巿自九月初一日爲始至十月底止每人船價僅收洋銀二元至四月初一日及十一月初一日起凡搭該公司之船往來臺厦者每人收船價洋銀四元業經旗昌洋行代得忌利士公司與厦門各茶棧訂立合同簽名禀由領事官簽字加蓋關防不能違約説者謂從前厦門欲與該公司議讓茶葉每箱減收五分水脚銀該公司不允今因恐有别家輪船來廈爭利始肯減去五分每箱收銀一角鉛錫箱板均照减嗣後各茶客所裝茶貨水脚旣已大减利息自可加厚生意諒能興旺而該公司與茶棧議定包載全臺闔厦茶貨水脚雖已減收然利權實大况訂以三年爲期不能與别人議約裝載卽使裝載别人之船該公司亦要照所裝件數向該茶棧收還水脚更爲一網打盡然則商務局與發記洋行兩家可以及早另籌善策不必雇船來厦與彼爭利矣唯有搭客一層則聽人自便該公司未能包攬然於春秋茶葉起落之季茶客往來船價僅收二元其價亦廉卽别船與之爭奪而亦味同嚼蠟矣該公司之獨攬利權可謂算無遺策者矣 
[襄垣瑣綴]  
　　安徽藩憲阿嘯山方伯札行蕪湖縣略謂州縣經徵錢粮例應分忙依限徵收諭令各業戸親身赴櫃照章完納給串歸農如有抗欠及包攬等弊應卽查明隨時嚴懲究辦本司查該縣徵收錢粮有等刁生劣監從中包攬每將業戸應納一兩錢粮者僅取四五錢允爲代完實則盡入私囊愚民惟利是圖不問有串無串只知錢粮已完無不樂從以致錢粮缺額日甚民欠日多若不嚴子懲究何以裕國課而儆刁風等因錢孟超明府奉札之下立卽出示涌衢俾諸人得以知曉彼刁生劣監包攬錢粮者庶幾無從措手矣○長江水師提督李與吾軍門於上月下澣自太平府乘兵輪駛赴上游巡閲江防兼閲安徽江西湖北湖南四省水師操防事宜聞自岳州閲起從上而下俟上游閲竣再閲江蘇水師○駐蕪英領事在乙酉冬購買江口雨耕山基地以爲建造衙門之地因山上荒塚纍纍買時言明各墳皆歸賣主胡姓遷移至上月領事署開工建造向胡姓催促令將山上下之墳一併遷移胡姓以當時祇言山上歸伊遷移山下不在此議意存諉卸領事官司葛蓬君因照會雙錫五觀察札飭錢孟超明府會同洋務局員文勳臣直剌前往丈量想日後界限分明必有善策以處此也○調署涇縣事惠明府恩交卸甯國縣篆後挈同瀛眷起程因内河水淺乘舟由外江至蕪小住數日於月初換坐宣船前赴新任○邇來火警頻聞蓋因天時久旱茅擔板壁易於引火之致 
 
 

Page 3

 
 
錢孟超明府防患未然會同保甲總巡沈榕靑别駕出示諭飭居民將草屋赶緊用泥塗拭以免火患並派地保挨戸催飭限五日内一律塗拭如違提案責懲是亦未雨綢繆之道也○無湖縣衙門歴年巳久尙未規復舊制自大堂以下都是瓦鑠荒塲不但不足以壯觀瞻且亦不足以示嚴重錢孟超明府特招匠役將四圍基地用三合土築成崇垣庶免閒雜人等任意往來○皖南鎭標派有練軍一哨駐防蕪湖管帶官莫慶堂都戎約束士卒號令嚴明前日訪明有本地棍徒勾串營兵在於土地巷一帶開場聚賭貽害良民立將營兵棍責革除一面出示勸諭各項人等謂賭博乃盜賊之源各宜改圖生業勉爲良民如再開場聚賭定卽捉拿送縣懲辦若都戎者其深得養兵衛民之旨也歟 
[賽馬停公]  
　　下禮一二三卽初十十一十二此三日爲本埠西商春季賽馬之期各銀行定於此三日内自九點鐘開門付銀至十一點鐘卽行閉門海關於九點鐘開門十二點鐘閉門停公英工部局及英領事公廨均於此三日内停辦公事云 
[上海縣署瑣案]  
　　前日明某署家丁在小東門内購洋布若干丈付價訖將物暫寄店中旋倩某甲持票往取該店以非原人不肯付下以致互相爭執打做一圑隨被執送總巡局馮剌史詰得緣由一併移送縣署辦理○潮州人吳阿良前因販私被獲搜出隆吉隆泰等土行送私手摺一扣遂送縣笞責荷以巨枷前日滿期着具改過切結交保備查 
[可免相騐]  
　　手足相殘一事已四次紀錄報端前晚莫邑尊復傳梱業楊仁茂曁死者之嗣母姜張氏舁棺之姜和尙等多人研訊姜張氏供稱小婦人夫故無後因撫永春之次子卽福全爲嗣二月二十八日福全發痧身死時小婦人在場目覩姜等同稱福全故後經小的等爲之穿衣殯殮實係因痧斃命可具甘結備查楊供亦相符邑尊復詰屍父姜永春永春堅執前詞邑尊以各人所供相符惟順榮等報稱謀害大相懸殊因又將順榮並死者之母舅殷桂林研訊二人言語模糊盤詰再三始言發痧而死邑尊謂爾等起滅自由清殊可惡本應嚴辦姑且從寛着各責四十板勒令各具死者實係發痧叩求免騐切結交保出外倘有别情向各人是問夫毆斃之與發痧顯有天壤之别然旣衆稱爲發痧當必無悞又奚待相騐爲哉且卽相騐亦仍不過發痧而已矣 
[會訊改期]  
　　西人斯特白爾控馬夫王永彪一案本訂於昨日午後二點鐘時再行會訊因適値西國月杪因之未果俟擇定日期再行詰訊 
[不肯保妓]  
　　妓女金彩娥欲嫁王玉英被鴇掯阻喊控復由蔡太守飭該妓交保候斷巳列前報兹據王玉英投案聲稱該鴇糾集多人欲與金彩娥尋釁幸知風先避未遭毒手前日禀明央地火洋行之范姓保妓我與范的係相識范言妓女之事未便干預深恐生意有關因之未允另央陳姓作保太守令退下候示 
[幼孩交領]  
　　華捕至英公堂稱昨有失路小孩現特送案請訊該孩供不知姓名呌順發住法租界醬園弄家中尙有父母昨因出外玩耍以致走失蔡太守隨飭値日差王良帶同該孩至該處查問交其父母領回卽行禀覆 
[英界公堂瑣案]  
　　華捕稱昨見趙阿榮投河尋死援救送案請爲安插質之趙阿榮供因貧病落魄自尋短見蔡太守隨飭値日差持片送趙阿榮至棲流公所醫治再查問其籍貫年歲有無家屬以便安置○英茂洋行西人投英領事署訴有地基租與華人陸阿小耕種按年租金三十六千文上年祗收十八千今年亦未付請爲傳追由賈副領事照會蔡太守飭差傳陸阿小未到由其子陸富寶投案西人申訴前因陸富寶供父親租此地基巳久向來每年租錢十八千文今該地已歸英茂行要加租至三十六千文寔在無力西人又稱此地基按年須繳年租錢所收十八千尙屬不敷設嫌租貴儘可退下另行召租太守商之賈副領事着陸富寶再找上年租錢八千文以後着照付如彼此不洽或收回或退下均須於三个月前言明兩造遵斷而退○鈕小寶稱小本營生曾用陸錫卿帮忙被捲去錢二千八百文我確無力受虧向索不還爲此報捕拘案請追陸錫卿供曾與帮忙並無工資因取伊錢七百餘文並無二千八百之多今錢已用完無從措還蔡太守令陸錫卿交還錢文否則管押七天以儆○包探秦少卿稱昨見李玉衡在錢莊以銀兑洋察得共銀三塊皆是銅質爲卽盤問尙有二塊已經兑洋拘案請究李玉衡供湖北人因病來滬就醫寓新閘地方之同福安客棧遇蘇人陳少林言有銀五塊彼已用去二塊尙有三塊父我兑洋我不知銅質蔡太守髓飭該包探將李玉衡帶回捕房着同指提陳少林俟下禮耳一再行解訊假銀存堂○巡捕解送因賭擾毆之錢阿狗葉春元請訊錢阿狗供向葉索取舊欠錢數十文不付口角並非因賭擾釁葉春元供前欠伊錢早已還訖諒伊記錯又向我索故與爭論現已自行理明不再饒舌蔡太守以錢阿狗葉春元旣非因賭釁起細微姑免深究一併斥釋 
[法捕房瑣案]  
　　野雞婦女王二寶因其姘夫吃醋肇釁幾至打架由法總巡捕頭飭法包探王榮培將二寶拘到解訊等情疉詳前報王二寶曾欠臨平里租洋四元經房主控告昨晨王司馬蒞捕房據某氏婦投案呈繳洋四元據供王二寶本屬蘇鄕人現擬令伊回去卽日動身所欠房租今代交案請將二寶保出王司馬准詞着令保去惟不得逗遛在滬致干未便○前報列柴樛雲控陸子香誑騙珠翠班管一節經王司馬研訊之後着管押交保料理昨晨王司馬在捕房時原告投案請追司馬着提陸子香到案詰問據陸供願將産業變償但必須親自出外求懇將妻弟代爲管押我出外卽行料理司馬謂本着交保何致無人肯保足見平日爲人着先掌頰二十下聊示儆戒赶緊料理不然此非尋常事件當爲嚴辦○寗波人倪德誠投案訴稱家住老北門内習電報局生意現奉派往朝鮮正擬收拾行李詎於初二夜半失竊被偷衣服報捕後承法包探查到木匠四人爲此投案王司馬詰之解案木匠侯錦亭侯德寶蔡小弟王福南四人認竊不諱法包探將四人身畔搜出之質押票并英洋十一元一角呈案據倪德誠禀現在急欲動身王司馬卽將搜到之洋及所質之票着先行贖取餘候嚴追吊贓昨晨司馬蒞捕房將四人提案逐一研問分别笞責四人中蔡小弟進内偷竊王福南爲之指引故重責後仍爲管押再行解案 
[招領大圑屍棺]  
　　今接大圑干隢滄先生來函云鄕人在泥城直東橯起一屍騐得年約三十光景身穿元色領衣元色棉襖藍短衫藍褲因日將西晡未辨何料腰圍藍絲褲帶棉襖外有藍絲武帶當卽棺殮標記元號又東南灘人亦橯起一屍年約四十外有髮肢體將腐身穿馬褂大約羽縀面子其裏及内襯衣服被水浸去亦卽棺殮標明二號兩屍衣服現已由舟帶申倘有親屬認實便可至大圑領取棺木俾得魂歸故土云[  初七日三馬路陳與昌協賑公所謹啓] 　　　　　　　　　　　　　　　　　　　　　　　　　　　　　　　　　 
上海四馬路高易籌賑公所報解直東賑欵並將收解總數開列呈鑿○謹啓者敝所於三月廿九日報解第二十九批直隷規平銀一千五百兩正又於本月初四日墊湊第三十批庫平銀一萬兩合伸規元一萬零九百兩交托嚴佑之大善士帶赴東省查放均會同文報局陳與昌三公所合解已經登報奉佈兹自光緖十一年六月開辦至本年四月初四截止合共收得銀洋除將銅洋槪解交與昌賑所鎔化外實得規平銀六萬零六百八十八兩二錢八分九厘合共解出規平銀六萬四千三百九十二兩零三分除收之外實墊解規平銀三千七百零三兩七錢四分一厘現經湊墊尙須籌集巨欵續解伏乞善士仁人早賜囊金俾資接濟不勝叩禱拜禱之至謹此奉告希惟德鑒李朝覲秋坪氏頓首拜啓四月初五 
 
 

Page 4

 
 
[蘇省撫轅抄]  
　　四月初二日首府魁禀知本日考試長元吳三縣文童正塲候補通判奇齡禀知奉飭派甯差委撫憲崧官太太於四月十七日之老太太於四月十八日均壽辰○初三日候補縣唐贊彝禀知淞滬局委解餉赴揚州金陵回來省○初四日調補南匯縣袁樹勛禀辭赴任○初五日委署長洲縣敎諭趙性禾禀知初四日接印任事縣丞戴修璋服闋回省禀至巡檢施文殿禀知奉委婁齊分卡差 
[江督撫轅抄] 　 
　　三月二十一日唐賛彝由淞滬解餉來鹽經歴江一鶚上海來禀知水利局差峻○二十二日新授安徽臬臺張岳平辭赴任藩轅牌示山陽縣丞解世純於大記案内糾叅遺缺查有候補州判吳廷榜前往摘印理又悔安司巡檢王璋於大記案内糾叅遺案缺查有布倉大使查南淞前往摘印署理○二十三日督轅牌示四月初七日換　凉帽○二十四日未入朱邦燦禀知奉委解餉赴淮○二十五日代理上元縣訓導劉守純謝委署泰州海安司查南崧見委謝藩轅牌示海州學正夏如椿在任病故遺缺查有試用訓導孫崇晋署理 
[浙省撫轅抄] 　 
　　四月初一日鍾守鑅禀知防軍局委赴湖南查探硝磺價値差署仁和訓導馮金墉禀受事前署永嘉縣承石方洛交缷回省禀到○初二日郭文塏禀銷守催金衢嚴順直賑捐差回省禀到縣丞張善及禀知臬司委寗紹台公幹禀辭○初三日鍾匯禀辭赴直隸探硝磺價値差莊齊泰禀知防軍局委江蘇查探硝磺差主簿沙炳鋆禀知釐捐局委富陽絲捐差叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[福垣官報]  
　　本任建甯縣劉玨卸辦琯頭分卡同知李煐經通商局保舉現奉准部覆矣縣丞顔孟翬奉委代侯官赴鄕税契知縣李溥霖赴沙埕厘局府經李烺委辦汀州車子卡巡檢桂嘉樹奉委史港卡縣丞胥兆熊委辦崇安坑口卡侯首府於本月十九日在貢院扃考越山書院各生監文童同知倪惟欽知縣章光國何紹堂羅葆元金毓麟武頌揚廖鴻緖陳增郝士珍李瑄汪文瀾陳受頤姚維寅丁振德布經歴管元善縣丞王詠年均奉委閲卷候補道楊正儀觀察丁祖母期服學憲聞於四月初四日回省文巡捕聶維瀾業已前往迎接從九品李森華禀明赴臺措資 
[英雄末路] 　 
　　金陵石壩街有寓公某甲者實降人某之也前數年降人以罪死皖中附其羽翼者一時各鳥獸散甲亦去歸其宗不復謂他人父謂他人母矣上年甲自以提督來金陵歸標投効初到省牙檣錦纜照耀河干甲則闊綽非常出入乘緑呢轎用偏佼八人蠻靴窄袖左右扶掖而行雖前呼後擁不及軍符在手時之一呼百諾然揚鞭一過道中塵爲之起金陵久不見專閫之威儀至是反疑其假昌虎頭燕頷將擇肥而噬者因此常有人瞰其所爲久之知其不過如黨太尉之好一副金眼睛尙非柳下跖之佳子弟遂置不問詎去冬忽有謂某缺當代　甲借人力以探取者但一斜角封必再倍于馮外郎所買之鈫數而後可甲嘿然其人又曰久聞垂棘之璧與屈産之乘府藏所有也今能割愛亦未始不可以報命甲拍案躍起其妾笑曰是娟娟者且不惜他何吝焉者如其教遂引甲相與酣飲於花窟中俾甲得自明其意甲益信指日高陞矣一日夜過半所約不至卽花叢蝴蝶亦姗姗其來遲甲不知其有異猶敦囑言者促之至三日並言者亦杳無蹤跡於是其所識附耳低語曰是殆與君以利交者金盡交絶又何望黄鵠之或返哉甲武人性如熾炭聞妓言怒眥幾裂妓又問比比者家安在甲孟浪殊未問其爲桃花岸爲黄葉村祇得喪氣而歸纔入門則室中人已知其被騙交謪之聲不絶於耳甲進退維谷拔劍欲自刎侍者急抱其手則鋒鋩已入寸許血流如注甲並不呼痛天將曙伺守者倦而假寐自爪其傷斷吭而殞江寍縣親臨相騐訊家人以死狀家人乃具述顚末且求江甯縣爲死者雪被騙之寃當塲陸大令曉之曰爾家被騙固然然未得騙者之實據又未知騙者之主名呼牛呼馬誰肯俯首承讞者况死者殺人已多殺人之父人亦殺其父殺人之兄人亦殺其兄夫殺人而自全其首領冥冥之中安知非福於是其家人卽爲棺殮有知其事者謂甲佐降人守滁時年少漁色羅充下陳者至三十六春眞一怒而駢誅數命一笑而污徧全家天網恢恢若例以蹊田奪牛之罰尙未饜談因果者之心云 
[武林箔巿]  
　　杭城錫箔行運各省府縣亦一大宗生意也成本不必過鉅惟工資頗大獲利不厚近年錫價有貴無賤箔價起落不時銷路亦滯故去年業此者無不虧折今歲點銅到者甚少每一百斤價漸增至四十八元淸明節後巿上無貨可購故頁子每塊價洋亦增至十二元七八角且均囤貨居奇不肯出售卽有銀錢不及流轉者情願將貨押洋而不肯貶價出售因此箔價亦遂遞增　大每百塊價洋九十二元次細對每百塊價洋一百零四元好紙每百塊價洋一百零五元各莊購貨甚難以致無貨出運回來頁子作坊及箔鋪歇夏者均於立夏節俟陸續歇手回籍今作坊以點銅斷貨一過淸明大半歇手箔鋪以頁子價貴且購取亟其艱難故相率停工計到立夏時節城内打頁造箔者當無一坊一鋪矣 
[望崇山斗]  
　　蘇州紫陽書院山長潘順之侍讀遵祁以道光丙戌入泮越二十年乙已始入翰苑得編修卽乞鍜歸時年方四十也歸而閉戸著書又四十年于兹矣同治初元省城規復兩書院中丞延聘主講紫陽文風由是蔚起洪文卿陸鳳石兩殿撰皆出門下山長誘　獎勸諄諄善導三吳甲第蟬聨鵲起有由來矣今歲山長壽臻八秩門下士咸擬登堂祝嘏以申敬愛之悦山長辭不許長公子辛三觀察觀保上體親心擇於三月廿八日預行慶祝門生故舊所有饋遺一槪辭謝但見一門之内蘭桂滿砌簪　盈床以視李鄴侯之富貴神仙何多讓焉 
[旗員卓異]  
　　本年爲官員軍政之期例應保薦卓異人員帶領引見兹將兩翼前鋒營八旗護軍營卓異各官銜名抄錄如左左翼前鋒營卓異二員隨同辦事前鋒叅領阿星阿前鋒校保山右翼前鋒營卓異二員隨同辦事前鋒叅領德安前鋒校常林廂黄旗護軍營卓異三員隨同辦事護事叅領瑞玉護軍叅領永明隨同辦事護軍校鳳明正黄旗護軍營卓異三員隨同辦事護軍叅領承緒護軍叅領額勒布護軍校舒英正白旗護軍營卓異三員隨同辦事護軍叅領玉厚隨同辦事護軍校廣英隨同辦事護軍校文安正紅旗護軍營卓異三員隨同辦事護軍叅領常恩隨同　事護軍校奎聨護軍校希凌阿廂白旗護軍營卓異三員隨同辦事護軍叅領玉明隨同辦事護軍校廣壽隨同辦事護軍校雙瑞廂紅旗護軍營卓異三員隨同辦事護軍叅領台裴音隨同辦事副護軍叅領興全護軍校吉玉正藍旗護軍營卓異三員隨同辦事護軍叅領普祥隨同辦事護軍校常玉護軍校福昌廂　旗護軍營卓異三員隨同辦事護軍叅領慶安護軍叅領兼委司鑰恩福護　 
軍校常壽保 
[助賑愈病] 　 
　　京江劉翰屏先生來書云小女忽患急症四肢冷逆諸藥無效急禱灶神先助賑洋一元竟能於諸醫棘手之際起死回生其殆救人自救之理乎彼信巫媚神而無實據者何不學我窮人也力不從心敢登報章以勸來者 
[雲間郭孝廉友松先生七十徵詩啓] 　 
　　物莫壽於天地惟人之壽足與天地參周易繫辭傳稱天地人爲三才人與天地同其才卽與天地同其壽顧世之論才者輙以小慧私智當之非震於文藝之末卽徒以發皇揚詡見諸事業者爲才而於才所從出之本略焉果爾知才之有爲而不知才之有守則人之有才何足以配天之高明地之博厚而與天地同悠久也哉古之人以才著者若辛陽二氏子其德備詳於傳説才美如周公亦以不驕吝爲尙三代以下後漢諸葛忠武號眞才子至考其才所從出則以淡泊甯靜之學爲本蓋才之有爲者發乎動而才之有守者存乎靜動故得智者之樂靜故得仁者之壽壽之本卽才之本此人之所以與天地參歟婁邑郭孝廉友松先生蚤歲知名於學靡所不究道光中卽以才雄大江南北四方公卿大夫以及提鉛握槧之士無識與不識皆知雲間有郭先生逎先生劬學安貧晚而彌篤登賢書後一應春官試還卽杜門吟嘯作壽畵易粟自給於外問勞心弋利之事無所與人亦無有以浼先生者才如先生可謂有守矣兹届丁亥三月四日爲先生七十壽辰廷楨等於先生行則視祖父居則同里閭角逐名塲後塵學步先生均不以爲不才而棄之時相藕貫素有文讌之樂及期將約朋輩洗杯斝置酒於嘯園爲先生壽獨念人皆知先生之才之有爲而不知其才之有守知有爲者之發乎動而不知有守者之存乎靜則又烏知先生之壽視乎先生之才而以才之本爲壽之本者其理固可與天地參也攄其微告作爲詩歌是所望於吾黨多才之士 
光緒十三年歲次丁亥二月同里後學李廷楨耿葆龢徐應芬沈宗文湯復蓀尹熙楝朱昌鼎錢尙廉陳乃績顧薰楊兆椿黄金鑄仝謹啓 
[奉題海天三友圖長律二十韻藉誌欽慕卽呈法政]  
　　萬里矜遊興三生訂賞音相逢話萍水契結苔岑名士山中屐仙入海上琴壺天誰小隱香國自長吟爲數蓬瀛侶能傳藥石箴韓康擅方術徐福幾迫尋策杖辭蒼島浮查指碧潯北條耽嘯傲東閣快登臨縱目極霄漢昻頭空古今神山初日照故國暮雲深客裏憐靑眼天涯愜素心盤桓偕水部觴詠擬山隂拔劍歌相和開樽酒共斟騷壇推領袖讜論見胸襟合詠温如玉相期鑄以金室宜虚白對塵謝軟紅侵攝影欣開鏡披圖慶盍簪因緣證鴻雪姓字播雞林佳話千秋著淸標四海欽梅花如許伴松竹共森森[  丹徒劭軒未定稿] 　　　　　　　　　　　　　　　　　　　　　　　　　　　　　　　　　　　　　　　　　　　 
[春暮感懷錄請高昌寒食生夢畹生兩吟壇正刊] 　 
　　婪尾光隂杜宇催覊愁歴落獨徘徊半生事業隨流水滿架圖書付刼灰先君著書甚夥癸丑之難并所著足以自娛之室文稿蔬香舍詩詞稿均付一炬新舊淚痕襟上在離奇情態夢中來自憐老去猶飄泊對客難將笑口開○暮春天氣漸淸和客子天涯感慨多花事闌珊靑帝去人情衰歇白雲過只饒酒債兼詩債不是愁魔卽病魔漫怪蕭郎憔悴甚老來禁得幾番磨[  武陵漁隱初稿]  
[和如臯吳菊人茂才見贈原韵并誌喜晤] 　　　　　　　　　　　　　　　　　　　　　　　　　　　　　　　　　　　　　　　　　　　　　　 
　　良朋偕客至把晤有前緣吳君與驪睡軒主至契寵錫裁花句欣逢飛絮天詩情推杜老雅度仰坡僊自愧盲詞陋空教污薛箋○贈崇川驪睡軒主海上萍飄久何緣得遇君温文兼爾雅直諒復多聞攀鳳稽中散換鵝王右軍虎頭縱痴絶見瓣香薰[  武陵漁隱初稿]  
[春暮感懷恭和舅父武陵漁隱韻錄請高昌寒食生夢畹生兩吟壇正之]  
　　詩思終朝擊鉢催欲留春住且遲徊鵑啼月下何悽切燕語梁間自去來飛絮光隂愁太速惜花心事未全灰緑肥紅瘦園林晚幾處柴扉叩不開枝頭兩兩鳥聲和喚起征人旅思多景物怕逢三月暮鶯花孤負一春過苦無得酒驅愁陣喜有新茶破睡魔久問豪情與壯志天涯飄泊久消磨[  西湖花隱稿於歇浦夢杭州室] 　　　　 
[空庭人靜四顧寂寥偶爾回頭則見弱影依依旅懷棖觸因記放翁詩有回頭語孤影句卽拈影字賦成一律]  
　　趨步相依不暫離回頭 
偶爾見丰姿孤吟寂寞燈前伴薄醉歸來月下隨面壁常親如共語臨流狂笑却同癡空庭四顧荒凉甚憐我憐卿小立時西湖花隱初草 
 
 

Page 12

 
 
[題小樓主人吟飲圖卽次元韻]  
　　雲海相望杳莫尋瑤章盥誦滌煩襟仲宣有恨登樓賦摩詰能詩當畫吟小築亭臺供遠眺爲貪風月靜塵心飛珠唾玉羣仙詠三百篇來此嗣音[  朝魚金嘉鎭東農氏]  
[奉題小樓吟飲圖謹依元韻寄呈松堂司馬吟正]  
　　登樓逸氣想千尋墨染毫端酒染襟把筆捶琴剛鴈過引杯看劍忽龍砛天開圖　一江水人倚欄杆萬里心誰識小中能見大哦詩滿幅况唐音[  楞華丈室主香海熊光]  
[上海三馬路與昌恊賑公所陳竹坪經收山東順直賑捐四月初四五日第六百十八九次淸單]  
　　蘇州太湖救生局孫歟芝宋珊室兩先生寄來葉秋生爲子媳求病速愈洋廿元朱丁氏求病全愈洋十元項張氏爲生外症卽消完愿洋五元歐陽瘐垣洋四元消災解厄銅洋一元五戸共來英洋三十九元銅洋一元○新册第七萬另七百七十九號瀏河隱名氏募源記庄洋十元履和室五元又七萬另七百八十五號募雲窩澤十元居安吉五元以上兩册共來洋三十元由永昶局寄到○蘇州吳中勉力子將懺資移賑求保張公冥福洋四元又問心子求免訟災四元又頴川後裔將懺資移賑以保先考妣冥福洋四元以上共來洋十二元○新册補過子第十二次募吳少山朱雅泉方芝泉陸少亭無名氏隱名氏綿力子施鏡蓉趙小洲長康隆順昌張少甫李雲亭碧雲軒主寶硯齋筆耕子巢得勝吳勝發得月樓錢迺芬胡子菊廿一戸各錢五十以上合來洋一元○代失物人祈福銀鐲一只計重一兩七錢二分無名氏二元勉行氏一元無名氏五元隱名氏洋五角林國翰求四男平安二元李球求病速愈四元鄭陳氏雲山春觀三戸合洋一元新册第五萬另三百廿三號思貽先生錢八百游藝居士二百二戸共來次錢一千○乍浦知過必改士洋二元瀏河藴吉齋銅洋一元移種福田册溧陽梅渚鹽棧汪建齋先生募來臯唐達記瀾東補過氏各二角汪學禮四角武林安定氏心與願達各一角以上共洋一元○兩天共收椯洋一百元銅洋二元小洋五角銀手鐲一只計重一兩七錢二分次錢一千合併聲明 
[上海四馬路文報局内協賑公所經收賑捐四月上旬淸單]  
　　初二日道署帳房王家賓徐子靜二君送謝景宣兄湯餅會四元施少欽封翁送謝景宣兄湯餅會十二元福州電局委員周貢甫先生送謝景宣兄湯餅會番洋八元○謝綏之先生送吳芳伯翁之文郎湯餅會二元謝綏之先生送仁濟醫舘黄春圃先生之文郎湯餅會二元○受福册公字八十八號瀏河潘惠孚先生募承志堂承永堂謹記裕記亘記丹記良記八戸各五元實收英洋三十九元銅洋一元○使君受福册江西二套口厘局募小補堂一元無名氏繼善堂存厚堂逸名氏樂善堂樹德堂純武堂七戸各五百文洪玉亭修省齋閻潯生三戸各錢三百珠樹堂隱名氏不留名從善堂樂道山房無知子休修堂七戸各錢二百餘慶堂隨緣堂安安道人張百忍堂三槐堂彭老堂周耀堂後彫堂三友堂慶善堂無名氏樂安郡崇生闕里堂成德堂首煥章十五名錢一百實收洋八元○又蘇城筆耕齋主人募百勉記五元尙義堂金邱啓記二戸各二元○又淸江正和號募怡怡堂十元種福堂四元怡怡堂崇訓堂恕行氏三戸各二元吉慶堂百忍堂恆德堂忠增堂四戸各一元可憐人王子相人二戸各五角柳溪人句曲山樵陳龍彪高夢九四戸各錢三百自得知錢二百共收英英廿四元又本洋二元○又西覇公茂鹽棧募慶延生節省日用資移賑五元○本日共收英洋一百另五元爐坯洋八元本洋二元銅洋一元 
[上海四馬路文報局内協賑公所經收賑捐四月上旬淸單]  
　　初三日天水氏太原氏送謝景宣兄湯餅會一元○華利輪船交來漢口唐翼衢先生爲内子患病許願助四十元○仙鎭藩錫堂善士募沈氏七五老人求佑七五小孩易養易大還願十元○杭州電報局募第三十一次賑欵貽燕堂趙權石山房二戸各二元仁壽軒王胡中孚錦繡書屋雲畊堂汪補不足無名氏六戸各一元游寶病愈四元○無名氏求神靈佑女目疾速愈三元○陳大善士求病速愈二元無錫道長巷鄧若蘭翁一元○孫溪滋四元秦叙盛秦緖業合一元梁榮泰二元○受福册公字三十五號崑山正心崇善局交來湯鑑庵翁募隱名心願十六元不留名沈氏平安二戸各四元○使君受福册金壇姬吉愚先生募惜蔭軒無名氏二戸各一元陸仁富禓復興周恊興慶豐號包云齋許泰豐六戸各五角○又白鶴江通源號夏益三翁墓通源號節省財神酒筵一千六百葛滋生遊子禱椿萱平安黄雨時祈人口平安周琢章祈速愈吳幼如五戸各五角實收洋四元又　五十五謙吉祥號募留餘堂隆求合家平安一元留餘堂陸求病愈積善居士沈陸氏病愈三戸各五角不知名求福壽徐元祥三戸各三角人所原知過改俞增甫三戸各二角○本日暴收英洋一百十五元錢五十五文 
[上海北巿絲業會舘籌賑公所施少欽經收山東直賑捐三月十九日第一千三百二十一次淸單]  
　　現成功德莫要錯過機緣救命摺第一千六百三十三號桐華舘募壽萱室保平安洋四元桐華舘二元盛朱氏求病速愈一元三口由海鹽恊源局來洋七元○　五千五百三十二號汪宏村募誠心堂錢五百文汪琢之王福斌鹽棧汪宏村念慈子五戸各四百文林萬盛王益卿各三百文葉許氏銅洋二元共九戸由丹陽全昌仁局合來洋三元銅洋二元○又六千八百十二號汪子鑒募汪敦仁堂十元汪黄氏八元汪倪氏汪子鑒三戸各四元汪朱氏二元又銅洋一元程汪氏二元汪潘氏汪程氏汪寗氏汪王氏汪莊氏汪理堂六戸各一元江徐氏錢二百文李楊氏金氏孫氏二戸各一百文共十六戸由協源莊來洋三十六元銅洋一元錢五百文○又三千九百六十八號源豐典募贖愆人洋一元　五百文五敬堂一元三槐堂求平安二戸各五角哉信五百文平安二百文松亭堂吉人金一本堂汝南少太堂求平安無名氏平安九戸各一百文程銅洋一元共十六戸由揚州福興潤局合來洋五元銅洋一元錢二十文○又一千八百九十四號戴自堂募覺悟子洋二元省我省齋一元知愧軒無力人紅杏山莊愛吾廬主惜哉此叟梯霞書屋六戸各五角共八戸由武穴敢大源局合來洋六元○又五千四百五十二號無遇知由九江招愜局寄政大源局來洋二元○又九千七百八十九號補過齋募謹如君命人洋二元不留名無名氏有得氏三戸各一元補過齋銅洋三元共五戸由丹陽政大源局來洋五文銅洋三元○又九千七百八十六號祥和號募不書各五元許卲三元不書名三戸各一元不書名六戸各五角共十戸由常州寶順局合來洋十三元○又七千六百號聽海卿記錢一千文記四百文不留名三百文不書名不留名二戸名二百文共五戸由平湖全盛局合來洋二元○又七千五百四十三號鼎豐募林五角徐三角黄沈金朱葉五戸各三角葉康俞陳張方葉七戸各一角共十四戸由乍浦全盛局合來洋二元錢五百二十文○又七千五百十三號楊芝庭募椿嗣震六元毛蘭齋二元周景庭一元楊紹諸求病速愈一元珙四戸由乍浦全盛局來洋十元○又八千四百二十五號吉餘由杭州正和局來洋一元○又九千八百十六號大同號募沈聘棠三角邵起棠胡文壵何德生三戸各三角費樂山樓禮鋆金少慶馮夑堂陳阿春陸振才六戸各一角張紹鏮張紹善張紹承李宗堂馮開豫五戸各一百文馮其逵六十二文共十六戸由嘉興正和局合來洋二元○又七千二蚕二十九號嘉記泰記二戸各三百文柳記子記二記各二百文立記一百五十文芷記竹記昆記卿記旭記鴨記心記霞記八戸各一百文吉記心記祿記三戸各五十文共十六戸由屠鎭全盛局合來洋二元○又七千八百七十八號公興順募杏林書屋金玉記賜玉堂李潤記四戸各錢二百文懷錦堂心餘力欠子長生居章順記陳佩記五戸各一百文共九戸合來　一元錢二百六十文○又二千八十一號隱名氏　二元錢一百文熙舞記二元淸華堂惠記景春記慕記四戸各一元隱名氏錢七百三十文鳳文記守仁記目女志記俊松記恩記曉瑞記六戸各四百文樊求記三百文雨記二百文陳花記桂奎記各一百五十文共十七戸合來洋十二元○又二千九百六十五號南□董大全藥號各友洋四元由全盛局來○又三千七百二十八號法蘭西銀行募張書記張全山朗山氏退思氏十二琴齋五戸各一元陳雲記雙山琴顛承德堂補讀軒勵志書屋五戸各五角敬信堂四角敬德　信德堂胡開一子勤氏無名氏景齋敬義堂敬恕堂八戸各二角明記壽康無力無名氏胡廷記五戸各一角共二十四戸合來洋十元○又七千三百四十號春生典募友益堂張古樸子二戸各一元黄璧笙朱啓昆二戸各二角方記錢七百五十文姜蘭坡科記九如堂張戴吟濤詠德堂孫兆熊六戸各二百文張爾咸一百五十文孔浩翔桂懋齋存仁堂鮑李靜山至德堂介眉堂六戸各一百文共十八戸由新巿永和局合來洋四元四角錢六百文○又三千五百六十八號同吉祥募李敬和洋一元無名氏六角蔣逢初四角呂坤和三角程康候二角周顯記一角五分沈芝翁一角卲洪如五分無名氏錢二百四十七文蔣良育銅洋一元共十戸合來洋二元八角銅洋一元錢二百四十七文○又一千三百二十六號力不從心願氏募德源楊可憫氏王記三戸各一百文問善卿泰楊不忍氏定九施麟解無力六戸各五十文共九戸合來錢六百文○又四百二十二號王同和洋八角無名氏六角隱名氏勉力子二戸各四角憫荒客樂助善室居愛蓮居四戸各二角共八戸由吳淞全盛局來四開洋十五元○又六千十一號悦來公記洋二元求合家平安人一元求安氏錢四百文彭城氏二百文貧命氏一百五十文延陵氏微力氏錢氏三戸各一百文共八戸由黎里永和局來洋四元○又八百七十六南通三泰典募秋卿氏洋二十元汪書穀敬求病愈十元移花接木三元汪振遠二元葉立夫王偉夫吳琴堂汪書穀戴覲光胡秉常立渭仰合七戸各一元孫凝瑞江茂如程瑞澤葉銘澤李培卿吳藻卿孫越堂吳致祥八戸各五角共十九戸合來洋四十六元○又三千三百八十三號呂善士幕隆記洋一元才記錢一千文齋記六百文　記五百文端記公記惟記養記鞍記五記常記七戸各銅洋一元共十一戸由黎里永和局來洋三元銅洋七元○又五千一百二十三號趙名時洋一元由紹東老恊興局來○又五千一百八十一號會穀有心無力人募保佑平安人一元遂初堂余楊氏二戸各一元韓兆連五角毛瀛州無名氏二戸合九角余桂軒余許氏二戸各三角余興生余傳朱氏孫余氏孫嫁生五戸各二角余玉衡徐錦臣張福慶三戸各一角共十六戸由紹興老協興局來洋五元虚對開一元四開四元○又九千六百八號莊黄氏求病速愈洋十元一厘主人求孫女痘花平安四元二戸由蘇州恊源局來洋十四元○又二三百五十二號金德泰募隱名庚花記二戸各錢三百文隱名氏匿名隱名三戸各二百文合記隱名合記三戸各一百文無名氏七戸各一百文隱兆氏銅洋一元共十六戸由同里全盛局來洋二元錢一百二十文銅洋一元○又九千四百十四號壽禮變價洋十一元五角無名氏洋二元銅洋二元二戸由江隂全盛局來又二千九百九十九號留有餘洋五元○又一百七十二號武陵氏洋五元求牙痛速愈一元二戸由蘇州全盛局來洋六元○又八百三十九號陳作之募坦記德記淮記最記大記五戸各洋一元○又九千四百七號金耀先葛東海募惕夫洋一元無名氏四戸各一元郭聲譔壽記合一元無名氏二戸各錢一千文濟美堂無名氏二戸各五百文魁王堂四百文無名氏積善堂二戸各三百文無名氏二戸各二百文無名氏德善堂隨緣葛姓四戸各一百文共十九戸由江隂縣署寄鴻源局　洋十元錢五百文○又八千六百四十七號陶鄭氏求病速愈洋四元由蘇州鴻源局來○又七千七百七十四號侯季記募徽記求弟病愈洋一元寄記二角半惠記二角培記愛梅居士侯季記怡怡氏四戸各一角巧記計記金記三戸各五分共十戸合來洋二元○又二千八百七十五號無名氏募劉四記俞欽乃陳東升王裕貴四戸各洋一元周記隱名氏無名氏三戸各一角隱名氏氏錢三百文榮吾氏二百文王曾庸孫步汪久記榮前雲頃鎭三劉隱名王香七戸各一百文共十六戸合洋五元五角○又六千六十一號玉記毓記新記三戸各錢二百文雲記全記文記星記福記三記六戸各一百文金記小記姿記順記四記長記潤娥七戸各五十文共十六戸合洋一元錢五百十文○又三千一百七十七號源裕莊募吳春如洋三角無名氏鐵道人陸寶榮鄭丹卿四戸各二角半周聘如蔣奎聯戚雅芳徐幼卿　笛漁五戸各二角共十　合來洋二元四開一元錢一百零五文○又五千十九號會稽山隂人氏洋八元由餘姚全盛局來○又三千五百七十號隱名氏四元○又四千四百二十一號七千三百八十九號閲報人募眔善堂樹德堂二戸各洋五元悔道人協盛孫儉堂江星五樂善鄭帶年求平安子七戸各一元陳豪三角周雲閣心居二戸各二角共十二戸合庠十七元角○又五千五百九十號泗源溝官鹽店募無名氏存心堂二戸各洋二元淸愼堂一元公善堂錢四百文共四戸合洋五元錢四百文由鎭江全泰盛局來○又五千五百三十三號陳甸卿募四百三十四甲子老人洋一元八秩開二老人一元二戸由鎭江全泰盛局來洋二元○又一千百四十七號養吾軒募有心無方子洋四元養吾軒一元二戸由平湖協大局來洋五元陸維善求合家平安萍一元南通州沈竹居三十元無名氏由肇康號來十元四川無名氏五十元王汝霖求長女病速痊洋五角衡作賓求子病速愈五角二戸由南匯義繭生寄寶順局來洋一元蔡繼祥求子病速愈五元佛山朱莘田爛板洋十元東余氏由松江聚昌寄順成局來四元曹齒德堂求病速愈由璜徑永義昶局來五元師儉堂求母速愈并求父母增壽十年由揚州老福興局來一元長沙壽萱書屋十元隱名氏求父扯康健五元陳仁房十五元盧敦實求三子病速愈六元張氏求病速愈一元王姓一元汪汝琳爲母病重求保轉機並求速愈五十元朱松筠殷殿春無名氏不留名董朱氏五戸合洋二元由鎭江政大局來以上十九日 
 
