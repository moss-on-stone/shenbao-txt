# 1910 - 146 - 4913405

 

Page 1

 
 
   
 
 

Page 2

 
 
   
 
 

Page 3

 
 
 ]HH [ 
上論 
[監國攝政王鈐章四月二十六日内閣奉]  
　　上諭河南開歸陳許鄭道員缺着江瀚補授欽此 
上諭雲南景洱鎭總兵員缺着王世雄調補謝有功着調補山西太原鎭總兵欽此軍機大臣署名奕劻世續鹿傳霖假那桐吳郁生 
宫門抄四月二十六日召見軍機丁麟年 
論說 
[行政綱目彚評（續）（昨）（錄憲志日刊）]  
　　蓋委。任云者有二義。一爲有權力者之委任。一爲權力相等者間之委任今必使督撫直轄於部臣。而後有委任之効力可言。而據立法者調停於中央與地方之間之理論言之。其能有此魄力與否。吾不敢知矣。又彼所謂間接官治者。得自定法律。與命令。命令爲地方官應有之權。至於制定法律之權。歸之地方官吏。吾未之聞也。且間接官治與地方官治。亦豈得爲如此明確之區劃者。各部分設於地方之專門學堂。固應統一。地方之中學堂普通實業學堂。其所應統一者。至不少也。今概以。屬之地方官治恐未有當。此特其一例耳。 
其四原著之政論 
原著於政論之與官制理論有關係者。稍稍涉及。而其中不能無疑義者有二。 
（一）其論鹽制也。則主就塲徵稅法。以中國今日鹽制論之似未可行。蓋鹽之出於塲也。每斤亦不過二三文。而賣價乃至五六十七八十文者。則以稅重耳。中國各處鹽。制不一然大要製鹽者爲一業。總商爲一業。散商爲一業。散商之下。小販等等復各爲一業。國家制課雖重。而以分擔之級多。故徵取雖繁。而定額之收入。不患不給。此財政家所謂轉嫁者也。今以無數之轉嫁之所分賦者。欲盡以責之塲商。如何能濟。故此法雖自昔政客所稱道。而卒不能行以其於事理不合也。 
（二）其論路政也。謂各國咸趨乎國有主義。於理中國亦宜仿行。夫各國之所以趨乎國有主義非一朝一夕之功也民辦之効果已著國家之財力已充。於是乃據法制。（大概各國於民辦鐵路必制定法律於數十年之後國家得以何種條件贖還觀日本及德國律自知）而收有之。至如草創之初。國家財力未裕。待辦之事方多。民辦一節。正國家所獎勵之不遑。安有摧抑而禁止之者。故我嘗。謂今文明國家之官業。蓋多經三種時代。一爲官業模範時代。二爲民業勃興時代。三爲國家獨占時代。獨占云者。非盡取民業而壟斷之也擇其性質之必須國有者而獨占之耳。其贖收之條件。又必予人民。以優越之利益。不致沮害國家之信用。及人民之熱心。今吾國。政論之弊。乃坐以第一時代。而欲超躍至第三時代。而其所償於民者。又不足補人民固有之利。其不血脉僨興筋骨耗散而死者。幾希耳。奈之何揚其波而助其燄也。又本著於國有之外。分爲省有。列於地方官治。以地方團體獨占事業。吾嘗屢聞之。以地方官吏。而得爲公共事 
 
 
 

Page 4

 
 
 ]HH [ 
業之所有者。吾未之聞也此或其筆誤耳。 
[其五結論]  
　　記者於本著涉獵所及。所具懷抱如此。至其詳細之意見。當待他日陳述然有不能已於言者。本著所述。純爲理論。不涉具體的官制。其將以爲制定官制之張本無疑也。然記者不敏。竊以爲本著似不足以爲新中國之新官制之張本。蓋本著之内容。曰按諸行政學理。國家所應有之事務。以分配於現有之機。關已耳故往。往所舉不足以賅盡文明國家應有之事務。而於本國本有之制认爲各國行政所無者。則又嫌其過於拘泥。不爲特及。故若何種事務何種機關。應行增加。（如各部之技術官及行政裁判所之類是）無有也各種事務所萬不應屬於本機關者。則間及之本機關之萬不應有。則不及也。（如郵傳部民政部之參承二廳皆廢而法部二所獨存之類是）中國制度所必須存立。而亦自有中國之理論之可言。則不及也。非常之原。黎民所懼作者或有萬不得已之苦衷歟。（完）專電 
[電一（北京）]  
　　近日樞垣時有機密要電與東南各督撫往還 
[電二（北京）]  
　　皇太后昨又以人參丸賞給鹿中堂 
[電三（北京）]  
　　外部尚書梁敦彦語人曰攝政王與我感情未甚壞然我不自退以後辦事必無所適從梁爲此言因與那相有意見 
[電四（東京）]  
　　日本外務次官石井於陽歷六月二日夜請卸任淸國公使胡維德晚餐小村大臣亦擬於六月六日請宴 
[公電（南京）]  
　　申報館轉各報館南洋勸業會念八開敎育工藝美術農業武備等六館五月初旬開通運醫藥參考京畿曁南等館中旬開東三省鄂湘閩粤豫魯晋秦甘蜀贛皖及緞業等十餘館陳列已竣裝飾即完勸業日報 
[公電開封]  
　　新汴撫寳棻二十六日抵汴二十八接印 
[公電（蘇州）]  
　　新蘇撫程德全念七辰接篆 
緊要新聞一 
[革黨匿名投函之可駭]  
　　字林報載二十五日北京電云此間各使館近均接到自稱駐滬革黨之匿名函件内謂該黨旦夕將有大舉各駐使如不協助政府則本黨决不與外人爲難設不如約必將一律屠殺云云其函傳遞詭異函面之郵章已經塗抹而南京各領事近來亦接有同式之函以故使館中人均爲不安 
[革命黨大會於香港]  
　　日本通訊云東京國際新聞協會得確實消息謂近來香港地舟中國革命黨大集會議首領孫文昨已至港在該處某活版部印刷英淸兩國文字檄文二千紙每日由該黨人至所自行密校絶不假手外人情形殊爲秘密日昨并電招日本著名壯士宫崎寅藏糾集同志三原某兒玉某等數十人先後赴港以日淸兩國革命黨員合會於香港又不知將有何種舉動云 
[滿洲問題惹起各國之紛爭]  
　　字林報載二十五日北京電云南滿洲鐵路公司理事某君近答覆寳林公司在倫敦泰晤士報所登投函畧謂日本拒築錦愛鐵路之說并無絲毫證據未便承認日本僅欲沾潤該路財政及供給材料工程司等諸項利益並願由該路某點築一支路與南滿洲幹路互接藉以振興滿洲經濟之利益總之中國發逹自有土地内之利源固其應有之權日本從未欲圖干涉云同日倫敦電云鈕約泰晤士報因塔孚脫總統對於滿洲問題毫無振作特著論說痛斥其非畧謂美國於遠東諸務已轉入迂途將見勞而無功又謂近得實證知德美東方之利益幾相同等此必曾經外交上之舉動協助其公行政策致有此效力云 
[哈埠俄官議捐華人身稅哈爾濱]  
　　哈爾濱函云俄國駐哈總領事在交涉局會議時曾向吾國要求以哈埠内俄人僑居營業無論商工各界均已捐有人票獨華人向未納捐現擬在哈華人一律須在鐵路公司捐領人票一張如無人票卽加倍議罰藉以清查人口第應先由貴國出示曉諭云云關道施植之觀察答以此事體大須禀商督撫憲核辦本道未敢擅專 
按海參崴伯力諸埠華僑居留俱有人頭稅以其地已屬俄領也五站黑河等口華人入境俱有照費以係國界也哈爾濱爲吾領土俄人在哈埠中第有租界尚非旅大借租地之比此次要求蔑視吾國土地生權未免太甚當道胡不即嚴斥之又何禀商之足云 
[蒙藏要地亦將添設官缺北京]  
　　政府近議東三省邊要各處添設官缺業已著有成效亟宜推行蒙藏各處以立改建行省之基礎兹聞擬即電催綏遠西寗伊犂三處將軍及四川總督駐藏大臣 
 
 

Page 5

 
 
 ]HH [ 
　　等依照。前頒東三省民官章程在綏伊靑海及川藏交接各緊要處所試行設治如果實有窒碍之處准其按照原章酌量變通云 
[各省水師人員定期調騐北京]  
　　海軍大臣洵邸與軍諮處朗貝勒陸軍部壽尚書會商擬將各省水師副參遊都守五項實缺人員調京查騐擇其熟習海軍者量予拔升其年老及不堪造就者則分别開缺另行位置現已按照陸軍部官册咨行各省先將已補實缺而未引見之五項人員分八月十一月兩期咨送來京以憑查驗 
[澤公不允協濟審判廳經費北京]  
　　直督陳小帥因開辦全省審判廳據藩臬兩司會詳需欵一百餘萬之巨直省庫藏久已告匱如此巨欵一時實難籌措而各廳又必須依期成立轉瞬九月爲時已近昨日電致度支部商請籌欵撥濟之法聞澤尚書以部庫同一空虚無可接濟擬仍令自向本省籌劃云 
[旗丁授田墾荒之預備北京]  
　　變通旗制處近已議定八旗生計辦法昨日行文各省將軍都統速將駐防旗丁詳細調查食餉若干閒散若干經營商務農榮者各若干有無失業之人並本省官荒確有若干一一詳細開報以便按省按防授田開墾 
[蘇屬紳商爭持鹽觔加價益力蘇詶]  
　　蘇松常鎭太五屬商會紳商等前因浙鹽陡改洋碼食户受困曾將窒碍情形由蘇商會領銜分别電請督撫憲奏請緩改另具公呈在案嗣經督撫憲將鹽政處復電抄行知照該紳商等以鹽政處據浙撫一方面之詞而浙撫偏徇引商之請致食户受此减去六文之虚惠反增暗折加價之實累實於幣制民情多所窒碍爰再聯合電請督撫憲妥籌善法維持並續具公呈籲請主持辦理兹奉陸護院先行批示云查浙鹽改用洋碼已迭次會電鹽政處量爲變通迄未允行據呈前情自爲卹民弭患起見候電商督部堂再行會電鹽政處酌辦希即知照務仍勸諭商民各自安分靜候核示辦理不得藉端生事是所至要 
[江蘇敎育總會咨請保護學堂]  
　　江蘇敎育總會咨請江督蘇撫曁寗蘇兩提學通飭各屬保護學堂略云敝會疊據各地方報告毁學情形類皆以調查户口奸民造謠波及學界竊謂調查户口僅立憲政體入手之一端而維持學堂固地方長官分内之一事果未辦者逐年推廣自足助敎育之進行苟成立者亦聽摧殘更安有普及之希望原調查之所以易肇釁端者實由從前之辦理保甲久成具文一旦實行編查事非習慣每多誤會其偏僻之地又素視學堂與敎堂無異聞一二無稽之言隨聲附和星火不息遂至燎原而稍有設備之學堂及熱心紳士之家因此先受其禍擬請通飭各廳州縣於從事調查之前必預撰淺近示諭剴切勸導并遴選公正士紳先行四出宣講使鄉愚知籌備憲政斷非爲抽丁派捐起見疑懼旣消謠言自無從煽惑一面將官立公立私立各學堂加意保護庶幾有備無患不致再生意外之事似於憲政及敎育前途兩有裨益 
[中日報界第二次大會誌詳]  
　　昨日午後六時上海報界同人筵請日本報館記者團及日本官商以答昨席仍設宴於扆虹園日賓除藤瀨君志保并君鄭君馬塲君根津君荻野君岩崎猛君不到外餘如日本總領事有吉君日本記者團總代表加籐君及三谷君伊東君秦君鈴木君河野君半田君木幡君大原君高比良一君井手君佐原君西本君薜君浮田君渡邊君中烟君巿川君中村明君後藤君尾崎君河上君皆川君大野君東亞同文書院大原信君（係根津君代表）均先後蒞止由報界同人肅客入座首由楊千里君代表報界宣讀祝詞并發揮意義（祝詞錄後）次日本總領事有吉君起言楊君所言極爲愜意東亞和平大局祇須中日兩國保持無藉他國之力誠爲至論即兩層意見余亦甚表同情并希望聯絡機關之從速成立後領事復以國民一分子名義申明已見謂中日兩國報界均須有改良之處日本報紙雖於西洋文化畧知一二然於中國情形則尚茫然一無所知故所言每多隔膜其實中國報紙與從前不同從前中國報紙一任外國報紙譏評均漠然不顧今則日本報紙之議論一字一句皆能留意而日本報界尚未之知此日報之未悉中國情形也至中國報紙對於日本情形亦不免有誤會之處應請兩國報界加意改良言畢復聲明今日尚有宴客事不能久陪遂先出席次日本記者團總代表加籐君起言楊君所言設一聯絡機關一事爲免兩國報界誤會及交換智識起見極爲贊成此次渡淸各記者皆能代表本國各報表其同情惟如何聯絡之法不能預定或在北京或在上海或在他處開一大會須俟回國後與各報商定再行函告上海日報社長西本君起言如商定辦法應函覆何報狄南士君答言可覆上海日報公會衆咸贊成次海軍少佐加藤君演說畧云余非報界中人於報館情形不能熟悉然極願觀兩國報紙鄙意以爲兩國報紙均有不然之處日本報紙祇有兩派一派專事反對政府一派專事取媚政府均爲不合至中國報紙亦未盡善於道德兩字未能注意蓋報紙關係甚大或對於個人名譽或對於社會事業或對於兩國交涉偶一不愼即足以敗壞個人名譽社會事業及兩國交涉諸君須愼之又愼也（按上海各報記者於道德二字自信頗知留意今加籐君所言道德二字尚未切實發揮記者深以爲憾）次井手君起言諸君皆有演說名論余愧不能聊吟詩一首以助諸君興趣（題爲中國報界諸君招宴有作）詩云嫋嫋南薰萬綠新夕陽會客笑談親交情不怪忽相熟爲弟爲兄報界人演說旣畢舉杯暢飲酬酢盡歡而散時已八時半矣 
各報館同人祝詞今日已爲我中日兩國記者交歡之第二次盛會第一次之歡會兩國記者皆以誠懇相見皆公認爲國民交際之始皆以爲有裨益於兩國之邦交及東亞和平之大局第二次歡會當共持兩國 
 
 

Page 6

 
 
 ]HH [ 
記者所希望之目的共同進行以結永久之好夫兩國國民交誼之殷篤實視兩國間交涉之事實以爲祈嚮而言論機關實足爲兩國外交家之依據兩國記者交歡於中則上以融兩政府之意見下以通兩國之感情無爾詐我虞無徇小忘大亞東大局自保平和以免列强之窺伺他日兩國記者聯合而成協會實以今日之歡會爲左劵之操也 
[東京通訊]  
　　日俄新協約之秘密目下日俄兩國政府捐棄夙嫌締結新約内容異常秘密聞於日本對淸對美之政策及俄國對德之關係殊甚複雜故兩國擬照秘密結約辦理不欲公然發布於世界 
　　日本南淸艦隊之行動日本駐泊中國之南淸艦隊由寺垣中將率領第三艦隊所屬共軍艦五隻近將分泊於長江一帶聞因謠言南京博覽會開幕時恐有意外之變故嚴密預防也兹將各艦預定駐泊處所列下須磨陽歷六月九日由日本佐世保拔錨至六月十三日到南京明石（現旗鑑）司令及幕僚乘坐二十四日自上海出發至南京 
宇治十一日往漢口任警備隅田十三日至長沙警備伏見二十二日自上海出發至南京遡江而上 
　　日僧將與中國僧寺連絡日本東京本願寺大谷派法主准於六月二十九日由長崎出帆來華先至上海本願寺别院執行宗祖大遠忌法要大典事畢將巡游江浙與中國僧寺連絡 
[京師近事]  
　　駐法公使去年奉諭仍著劉公使聯任近公使來京陛見月前業經請訓惟外務部以部中方須人辦理外交事務現擬專摺奏留 
　　楊晢子京卿已於前日到京遍謁諸大老力陳此來雖由憲政館電促然自問兹材斷難勝任且此次反對拒欵甚爲鄉人所不諒故决計不作出山之想諸大老雖慰留再四楊京堂去志甚决不久仍擬東游聞郵部徐尚書亦有電致沈侍郎託其代爲挽留楊已婉詞謝絶 
　　葉恭綽辭差出洋一節已誌前報兹悉此舉可奉批准鐵路局局長一差林炳章朱啓鈐陸緒聲等均運動甚力據個中人云此席非朱啓鈐莫得蓋徐尚書極屬意之且朱徐本有戚誼云 
時評 
[其一]  
　　記者觀於今昨兩日中日記者團之歡讌而生無窮之感嘅焉日俄戰爭以來。日國挾戰勝之餘威。以與中國交涉。而中日兩國國際之間。即時起齟齬吾兩國新聞界。因受此影響。而捐感情者無限。今者共叙一堂。互通情愫。則繼自今以往。吾兩國記者團。夫亦可以盡釋前嫌而言歸於好矣乎。 
雖然。國際新聞界交通之妙用。固不僅此往來酬酢。藉盡交際之歡誠已也。報紙爲世界輿論之代表。其天職在主持世界公理。以蘄全世界日趨於和平。故對於倚恃。强權蔑視公理擾害世界和平幸福之。交涉亟宜發正當之言論。以繩愆糾謬。而自盡其責任。要不可爲國界所拘。致蹈於言論偏私之弊記者經此盛會。深願吾兩。國新聞界。自今而後。勉副此責任以維持世界公理而保障東亞之和平則吾兩國記者團之名譽。足譽。足與日星河嶽而常昭其爲榮幸。寗有旣耶。敬進一言。以爲兩國記者團壽。 
[其二]  
　　上海城自治公所。以總工程局改設之故。獨先蘇屬各廳州縣成立。此固上海人足以自豪者也。 
顧自治公所成立數月矣。而總工程局之名。尚依然存在忽爾自治公所。忽爾總工程局參錯迭見。炫惑觀聽。異哉不意自治胚胎最早之上海。乃有此駢。指之自治機關。 
或謂自治團體。對於人民照章不能直接出示諭。故留此工程局以爲煌煌出示曉諭之地步。 
或又謂自治團體無裁判權。今上海自治團體有裁判權。故不能不留工程局。 
雖然。工程局裁判官。固已明明改爲自治公所裁判官矣。若夫戀戀於向日出告示之權利。而使自治團體貽駢指之。誚以滬上自治職之明。諒不應爾爾。 
然則上海總工程局之舊名未消滅者理由果安在耶。敢問 
[其三]  
　　勸業會開幕之際。怱謠言蠭起。官塲調兵保衛。防患之道。固應爾爾。然而參觀人竟有因此裹足者。 
今日西字報又載北京公使館及南京領事館接有自稱上海革黨所發之函件。謂日内將有大舉。如各國帮助滿政府。須與洋人爲難云云。此等匿名函件。明係淆亂人心與恐嚇官塲之慣技不值識者一笑。倘革黨果有舉動者。詎肯預爲宣布耶勸業盛會。千載難逢願有志觀光者。勿爲謠言所惑。而瞻顧不前也。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 ]HH [ 
緊要新聞二 
[馮啓鈞亦有今日耶武昌]  
　　日前湖北諮議局呈請鄂督將革道馮啓鈞所置不法地産充公不能作抵虧欵瑞制軍當以其産業多係與司道合資所購一經查充殊多未便故躊躇未决現聞制軍又以諮議局所請礙難擱置不究爰傳該革道至署面詢究有地産若干係與何人合購馮即據實禀復並云其名下地産之在漢口者已押于漢口交通銀行武昌地皮則全數押在湖北官錢局所得之欵概抵在任公私虧空制軍恐其仍有隠匿昨特札飭藩學臬三司勸業鹽關三道會同確切查明該革道武漢地皮究有若干是否盡載諮議局所呈册内有無遺漏綜計武漢兩處共有地皮若干方原購價值若干按照時價約值若干所稱已押于交通銀行等處之語是否屬實此外有無隠匿務須得其確實情形並向交通銀行官錢局調查契據執照件數一併詳細禀復核辦此事關係重大幸無徇飾含糊云云將來調查明白之後或全數充公或准抵償虧欵現在尚無一定辦法至委該司道會查原因蓋制軍明知馮之地産與該司道交涉甚多委其會查即命其自相淸理之意也 
馮革道前歲經辦江鄂陸軍會操鄂軍軍需用欵至一百二十萬之多現在報銷尚未辦齊迭經瑞制軍限令造送逾期仍未辦妥兹聞又展限二十日如再延緩即須發府看管從嚴根究至此項報銷久未辦結原因由於承辦物料之葉某侵蝕欵項頗鉅現在葉已逃避未將細帳交出致無憑造册報銷又聞葉某從前在警局執上路燈煤油之役爲人機辯譎詐貌似有材馮遂拔之爲差弁大得信用前次經辦秋操軍需竟侵吞公欵至七八萬元事後被馮查知責成其彌補葉一味延緩故報銷久擱未辦葉某之意逆料瑞制軍抵任馮道必敗乃棄之而遁又以平素受馮斥辱心頗憤恨故將馮之所置地産淸册私獻于諮議局某紳遂使馮受盡今日之困難云 
[五天王之巨魁正法武昌]  
　　徐升徐盛徐花子寗寳珍王松保五劣弁本自號五天王而此五人中尤以徐升兄弟父子爲最窮兇極惡彼黨中稱爲巨魁自鄂督將其拿辦後早有正法之信因其黨徒衆多恐釀意外暫緩用刑兹已將其黨羽捕獲不少餘黨紛紛逃避不敢在武漢匿跡瑞制軍見其黨羽已散知無他虞乃于二十五日午後五旬鐘時發大令一枝交轅下武巡捕帶同戈什差弁數十人及敎練隊親兵二百餘人至首縣署傳諭卽提徐升徐盛徐花子三犯正法李大令遵即調度令派來各差弁親兵攔住縣署兩頭門不准放一閑人入内一面至模範監獄監視該三犯上綁（模範監頭門卽在縣署二門内）賞以酒食卽在縣署頭門内斬决以昭愼重聞徐盛徐花子二犯就戮時面色絶不改變惟徐升尚滿口呼寃縮項不伸致斬三刀其頭始落直至行刑已畢外間始聞信往觀云 
[杭垣錢業虧倒案彚誌杭州]  
　　新宫橋大街萬興錢莊與鼎記同日倒閉虧空六萬餘金查係店主許春釗起意黑吞先期捲逃業經勸業道二次札飭杭紹二府從嚴拿辦迄已兼旬查無影響而該莊虧欠織署臣欵彬尚衣北上期迫一再向道府催辦現董觀察第三次嚴飭紹府從嚴查封家産備抵原文略云查省城萬興錢店虧負巨欵店主許春釗與管事楊兆增等同時逃逸疊經札府行縣嚴拿迄今未據詳復殊屬遲延查該店欠人之欵共需六萬金之巨而店主管事先期脫逃店中分文無存顯係携欵而去實屬情同搶奪若不從嚴拿辦將何以安商巿而儆效尤合亟札催札到該府立卽飭屬查照後開姓名嚴拿究追一面專札山陰縣速將許春釗房屋財産查封備抵詳候核辦母再徇縱致干未便按該店倒閉後首由織署鳴保嗣因衆商不服改由縣署發封賑簿等件交存商會俾例淸理本日總商會週年選舉忽有小同行五六人向會中要求謂該店自地保管守店中零星生財時有短少將來衆商受虧愈甚可否由會發封派人管理等語經協理顧君婉詞謝却謂本會係議事機關無行政性質率行干預恐招物議未便照行云云 
省在壽豐錢莊自去年虧倒至今尚未淸結曾奉增撫札飭勸業道札府提押經理沈某要案兹由撫憲前委之王令賡夔將議定淸理辦法禀復勸業道畧稱除去年十二月二十一日以前到文公欵已解五成外現於本年三月底核計收帳即將前次未解五成公欵一律解淸至人欠各欵公議隨收隨交浙江興業兩銀行存放以免再誤各户存欵此次先付六成由各存户持摺至壽豐莊開具淸數向商會接洽然後至銀行照單付欵其餘尚欠四成仍由公議展限至六月底止以三個月爲期再行酌量交付四五兩月每逢月底派人查帳一次届其照現收數儘數攤分倘有餘欠應如何補足再由商會邀集各該股東公議决定辦法等情董觀察以所擬淸理各欵辦法尚稱公允當即詳報撫憲察核昨日奉增中丞批云據詳壽豐錢莊欠欵辦法尚屬公允惟限滿六月以後倘有餘欠應責令各股東照數攤還不得以人欠之欵尚未收齊藉詞延宕如不遵辦即由該道按照商律科辦以儆效尤仰即照會商務總會知照 
[開照鐵路初勘記奉天]  
　　奉省開原海龍一帶爲産糧之地該地紳商久有敷設鐵道之議以開原南逹遼河可恃作運輸機關吸收商品也嗣有張春命等大肆運動欲敢爲鐵海借此招搖狂　巨欵案發後此議遂息而德商禮和索欠交涉至今未已現開海紳商重申前 
 
 

Page 11

 
 
 ]HH [ 
　　議聞已集有巨欵禀由督帥咨請郵傳部以鐵海所經概係山地修築爲難且距離較長需費必多不若開海之便昨奉部咨已飭東省札派安東鐵路查察經理處黄委員國璋偕同工程師前往開海及鐵海兩綫就地踏勘以昭確實該員已起程先赴鐵嶺擬由鐵起勘直往海龍再由海起勘開海路線而回行程約需一月之久 
分類新聞 
政界 
[長元吳董事會定期成立蘇州]  
　　長元吳城自治董事會前經投票舉定總董董事曁名舉董事十六人呈請撫憲加札委用在案兹悉該會於日前奉到札文特先於二十五日在干將坊讓王廟内開預備會提議各項事件詳細研究以便交付議事會公議現定於五月初一日成立 
[新任蘇撫抵蘇蘇州]  
　　新任蘇撫程中丞於本月二十二日由漢口乘輪起節二十三日抵鎭江小作勾留二十五日早乘火車起程下午四點鐘抵蘇文武官塲咸出城至車站恭迎新軍全協馬步各隊及太湖水師飛划水師巡防陸師各軍均排隊迎接各路巡警亦出隊恭迎中丞抵蘇後即逕行進城入署云 
[蘇垣開辦平糶詳誌蘇州]  
　　蘇城辦理平糶歸紳經理各情迭記前報兹悉此項米石業經農工商局督辦王觀察仁東會同滬道蔡觀察派員分赴各處購到洋秞米陸續運蘇由藩憲示諭定價每石洋四元九角不增不减飭令各縣屬紳董合具印領領回平糶至期繳欵其舂白袋脚一切經費應由本地公欵内開支等因經首府何太守照會顧紳彭紳孔紳陶紳等經理於蘇城内外分設六局均歸豐備倉董潘濟之總理其事中路設元妙觀太陽宫内東路設豐備倉内南路設雙塔寺内西路設都城隍廟内北路設春申君廟内閶門外設永善堂内業於四月二十四日一律開辦由各紳分派司事駐局外另由米業飭令各行舗輪流派夥按日到局經理斛量各事並由各路巡警局分派巡長巡警在局彈壓照料連日老少男婦前往購米者頗形擁擠云 
[武漢巡警改良一斑武昌]  
　　鄂省警道黄小農觀察因前任係爲警務廢弛被參故到任後極力整頓將武漢巡警各專局改爲專區每區又分而爲二第一區駐正巡官第二區駐副巡官均與公所直接以免隔膜之弊又遵照部章添設暫駐守望所一班凡遇各衙署局所學堂敎堂以及各街巷生出特别事故須派巡警彈壓者卽隨時增設此項守望所事後裁去以重警務至各區巡官現均不准兼差而公所中之科昌課員被淘汰者亦復不少大概因不諳警務之故惟現今經費奇絀一方面言實力整頓而一方面又須收束塲面誠一最困難之問題也 
[請咨蘇撫驗放食米結果杭州]  
　　浙屬缺米民心惶惑業經奏截京漕撥辦五府平糶惟紹屬各縣近受省垣錢巿影響現銀奇絀米業尤局由宋茂盛等公禀層憲請咨蘇撫驗放各情大略已誌昨報兹悉該商等所禀畧謂已買存貨突被該省截留則未辦者尤屬無望想蘇省疆吏顧念大局當能慨濟鄰飢共維齒唇等語當奉增帥批據禀紹屬米缺價昻該商等今春在無錫購存榖米正在裝運突被截留等情究竟係何月日購存若干買自何家行號截留若干有無確切憑証並未一一聲叙礙難電咨着卽明白另禀核奪 
[浙撫愼重淸訟之通飭杭州]  
　　浙撫增中丞日前特札各司道云案准都察院咨開本院咨交各省案件向章定限三個月將已届例限各案行文咨催迨至半年如查有尚未覈結者開列淸單咨復本院分别彚參嗣因各省京控案内有多年未結之案關係地方民命豈容任意遲延亟應將本年三月以前本院及步軍統領衙門咨交各該省之案開列淸單註明各案事由年月無論曾否咨請展緩者務卽一併迅速咨報到院其有實係原被告及人証不齊亦應核實聲明仍將未結各案之承審官銜名先行開單送核倘有逾限不結者一律遵照諭旨從嚴奏參懲處以儆玩泄等因到本部院據此除通飭各屬遵照外合亟札飭札到該司立即遵照並將承審查辦各員銜名逐案詳叙事由開單詳報以憑尅期咨送母任違玩致干未便 
軍界 
[軍人參觀業會規則鎭江]  
　　駐鎭江三十五標統帶敖正邦君頃奉南洋陸軍第九鎭徐固卿統制札開以南洋勸業會爲中外視線所集軍人入會參觀軍紀風化皆應遵守否則動作乖常精神不振不特隳壞名譽抑且貽笑大方特通諭各營隊非假期不得出入會塲倘有驕横不法亂及秩序卽以軍法從事敖君奉札後當即轉飭各營一體遵照 
[統制約束軍人之嚴厲吉林]  
　　駐長陸軍三鎭曹統制深恐兵丁放假日期出外滋事於十二日將各協標營官長目兵傳至大操塲諄諄訓飭謂對於商民必須公平交易對於巡警必須互相敬愛並服裝整齊舉動端正以後如有在外滋事一經查出定惟該管官長是問聽者無不悚然 
學務 
[鄂省各屬學費之恐慌湖北]  
　　湖北籤捐局每年撥解學務公所經費銀六萬元以爲省城各學堂用欵現因籤捐彩票逐年遞减票額至宣統五年即須停止所有撥解學欵亟應另籌抵補昨馬積生學使特具詳督院以本公所分年籌備表内宣統三年省城設立優級師範第一類學堂又開設高等專門第三類學堂又建設高等工商業學堂四年設立優級師範第三第四類學堂又設立圖畫手工傳習所又設醫學堂又開辦高等工商業學堂五年開辦測候所又開辦兩湖高等礦業學堂均經列表詳報學部有案是此三年中一切建築開辦常年經費約而計之其數總在十五六萬元以外而師範專門實業高等原有各學堂應添班招生經費尚不在内以言出欵遞年如此增加以言入欵則逐年如此减少本署司何敢有五日京兆之心置九年籌備之事於不問可否仰懇俯念學欵奇絀籌備爲難准將籤捐局每年原撥經費札飭藩司鹽道關道及官錢局合力通籌以免中輟聞瑞制軍以鄂省學務正須設法擴充自應合力通籌設法抵補當批允札飭該司道局會同妥籌酌欵詳復核奪以重學務 
[揚府中學經費之困難揚州]  
　　揚州府中學堂收入欵項全恃八屬串捐爲的欵歷經各屬收解府署轉發該堂支配本年春季解到捐欵 
 
 

Page 12

 
 
 ]HH [ 
　　爲數無多半歸前欠加以今年添招新班用度較繁三個月開支計有二千餘元之多所短之數皆向益大錢莊挪借該莊前因周轉不靈以致倒閉不但堂中無可通融而且結算欠欵約計千元以外屢索歸墊經濟支絀萬狀擬向他莊交易而前莊帳尚未淸日來一切食用開支無出岌岌難支昨已咨請嵩太守嚴催八州縣趁此辦理奏銷之時迅將所收串捐掃數解淸 
[獎勵捐欵興學職員安慶]  
　　蕪湖縣境河南小學堂應需經費全恃捐欵爲挹注現因需用浩繁以入抵出頗形支絀頃有職銜許仁熱心學務願捐鉅欵撥充該堂作爲學費經該堂堂長吳雲呈請蕪湖縣轉禀省台酌予獎勵以昭激勸 
實業 
[繭行果戰勝絲業矣杭州]  
　　前日嘉興縣職商胡毓駿等聯名具禀各憲以近年洋商兢入内地收買蠶繭不但利權外溢絲巿亦因之减色商等爲挽回漏巵起見擬在縣屬適當鄉鎭自行設行收買以資維持各情卽經由道札縣調查去後日前據該縣宗令彭年詳復謂該職商等請在縣屬石佛寺添設益昌繭行便民興商别無何種窒碍且與前年職商錢永安上年職商吳廷獻等禀辦嘉綸鑫昌各行事同一律與絲業無害與商巿有裨擬乞准予立案等語本日奉勸業道憲批據詳已悉新設繭行關係捐務應已奉有釐餉局批示今詳文内並未聲叙仰嘉興府核明行縣轉飭遵章辦理以維商業 
[金華商會禀控劣紳杭州]  
　　杭州撫藩勸業道憲鈞鑒查部頒米行牙帖内中祇載每兩收賣主名下牙用錢文並未塡明規額現有劣紳籍此索詐商情憤激乞查照定章速賜電示祇遵金華商務分會總理王贊元議董陳寳錢俊宋棠汪志光程世榕丁文樾宣各業董廖鴻勲等公叩 
雜記 
[學董敲詐者鑒州]  
　　吳縣浦莊鎭董兼小學堂長俞武功前因見某姓獲賊即帶賊至該鎭某木行敲詐洋數百元事後被木行告發俞則稱該洋係罰欵充學堂經費等詞至縣申辯事爲提學司樊文宗所悉以該董俞武功劣跡多端特飭將董事及小學堂長撤革仍交地方官嚴加管束並一面通行各州縣一體知照 
[地痞怙惡者鑒湖北]  
　　漢口著名地痞楊某綽號納力牲情横暴矯健異常向在沙家巷十人館一帶土娼門户夥同襄陽帮刀痞等某某短衣軍服手執東洋刀一柄冒充陸軍兵勇滋生事端該處花叢莫不畏之如虎而且借鋪安寢吸食芙蓉磕詐銀錢被害者不下數百户稍不遂願卽時將房中擺設器具打碎一空平日種種行爲不勝屈指有時勾引靑年子弟鬥賭紥抬徹夜通宵破産傾家者盈千累百因之人人痛恨見之者足爲之軟鼻爲之酸又放極重利錢三十竿本錢一月不還即堆成百餘串此錢俗名士地黑無賴少年往往墮其術中而不悟日前爲張虎臣軍門所聞大爲爲怒以此等行徑不唯擾害閭閻並且敗壞陸軍名譽若不拿獲懲　將何以保衛地方特札飭漢鎭專凡馬都戎嚴密緝捕已於二十一日六點鐘在十人館土娼某家拿獲當卽發電禀請憲示鎖解省垣聽候軍門與各憲商量懲處 
[烟霞膴仕者鑒杭州]  
　　省城禁煙公所因聞東陽縣廖大令鳴韶麗水縣顧大令曾沐均染煙癖並未遵戒謂當此功令森嚴豈容再有吸烟之員濫厠仕列亟應調省查騐以覘實在業已移請藩司札飭各該府將該令等尅日送省查騐並由府先行委代云 
[米荒造酒者鑒鎭江]  
　　鎭郡西南鄉各造酒作爲數甚夥亦消耗米糧之一大宗也日前因米荒特甚議予禁止地方官長頗以難於著手爲憂幸各造户皆因造出之酒與其消耗之米榖互爲比例實有得不償失之患現已紛紛自行停止工作矣 
[雜箸]  
[哈雷彗星說（三續）]  
奇異之暗合然彗星之出現。每有世界之大事件。隨之而起。不可不謂爲有奇異之原因。據拿來齊雜誌所載。彗星出現之年代。如紀元六十六年。大逹斯王陷。聖地而起戰爭三百七十三年。哈斯族侵入意大利。四百五十一年。安濟拉王侵入科爾轲及意國。五百三十年。薩克遜人侵入英蘭。千六十八年。諾爾蔓人侵入英蘭。千三百七十八年。羅馬敎會大分裂。千四百五十六年。土耳其人占領君十坦丅堡。千五百三十一年。英國與羅馬法皇之關係斷絶。土耳其二次包圍維也納。千六百七年。英人之美國殖民地建建設。千七百五十九年。克愛培古陷落。皆與彗星出現。一一若合符節云。按本年英皇崩御。適彗星出現。亦屬一奇事。 
[文苑]  
[湘省飢民肇亂竹枝辭]  
　　大令煌煌誅亂黨。藩司猶　卹金錢。可憐無限民間血。博得靑天兩字　。 
毁校仇新擅主權。路人遙識孔靑天。煤油敗絮充軍火。肉袒三郎最象賢。（孔靜陔第三子亦助飢民） 
楊花撩亂逐春風。管領潭州土木工。莫道么麽無会倆。南山霧豹吐霞虹。（楊少尊綽號三豹子） 
國帑虚糜饟重兵。心寒胆破噤軍聲。他年外患如窺　。獻地何勞動遠征。 
莽蕩乾坤浩刦來。敎堂。租界賸寒灰。長沙元氣餘無幾。地小難容避債臺。 
殘骸枕藉恨千重半是行人半菜傭。畢竟乾兒能報効。槍留半段示軍容（乾兒指沈令） 
[探險錄]  
[西部蒙古游歷談（再續）]  
二莫屯驛莫屯驛山岳圍繞。塔奇勒　圖鄂博山最高。土人甚爲尊崇。卽曩山也。有郵站。由喀喇沁人管掌。均係土謝圖汗統　帳幕疏落各幕蒙人。三年交代一次。附近牧草甚肥。莫屯驛之西。有孛克杜烏拉因山與杜爾彼利金烏拉山對峙。爲壁嶂。山遠嶙峋車行甚難。過二山後。卽　野茫蒼西方遠望巴彦烏拉山脉。紅色斷崖。斜陽反影。恰似熖柱直立者。然巴山南方屹立呼查陀羅海山。山下有鹽澤。蒙古人鹽户不少。遂過阿勒塔圖烏拉山。阿山極急　。且石塊如劍鋩。車行極窘。余在車中。頻爲頻搖。頭彚甚。休息多時。始克續行。山下芳草簍萋。游牧民牧羊者頗多過哈爾勒圖鄂博邱右方沿巴彦烏拉山脈而行。景緻漸變化。至於諾謨琿戈壁沙漠云三諾謨琿戈壁諾謨琿戈壁。因有諾謨琿井故名。曠野蒼茫。雜草茂生。黄花點綴。甚足娱目。渡阿巴逹蘭圖溪。至於逹母哈畢爾噶驛。驛中有喀喇沁部帳幕十八幕杜克逹部十一幕。哈佈蘇爾哈部六幕。華人業農者時與蒙人。以茶與羊絨駝絨相交換云。　 
四建母哈畢爾驛　入逹母哈　爾噶以來地勢變化。烏蘭德爾附近景緻最佳。余忘車行傾軋之苦。至於修夫杜驛休憇。 
五修夫杜驛修驛歸土謝汗部各種游民雜居。治績紏葛。頗形棘手驛外卽穆壘戈壁沙漠曠野。一望無際。中通一。溪爲巴牙穆壘戈壁之界。薄暮溟溟。望見和和碩山趍烏蘭德利丘。即　拉克搭勒曠原鹽澤甚多澤邊有羅斯驛。即投宿焉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
要摺 
[軍諮處奏續派各省參謀人員摺]  
　　奏爲照章加札派充各省參謀人員繕單恭摺仰祈聖鑒事竊臣處奏定陸軍參謀章程内開各參謀官均直隷於軍諮大臣所有各鎭協參謀官及參謀處總辦帮辦差缺均由臣處遴員派充隨時奏聞歷經辦理在案查現在各省參謀處總辦帮辦及各鎭協參謀官在本處定章以前或係遴派陸軍出身人員或即以本省現任司道及候補文職派充體察各省情形自應姑准照舊供職惟臣處統轄全國參謀人員關係軍國重要事宜均由各參謀官直接報告亟應加札委派方足以備考察而專責成所有應行加札委派各參謀官緣由謹繕單恭摺奏聞伏乞皇上聖鑒謹奏宣統二年三月二十四日奉旨依議欽此 
謹將加札委派各省參謀人員銜名分别開單恭呈御覽近畿分省補用道聶憲藩直隸日本士官學校畢業生陸錦江蘇補用道袁世輔江北武備學堂畢業生鄢玉春安徽分省補用道唐啓堯江西補用道張季煜河南特用道胡翔林湖南按察使周儒臣福建按察使鹿學良福建鹽法道陳瀏廣東日本士官學校畢業生吳錫永廣西候補道莊藴寛雲南日本士官學校畢業生胡景伊四川日本士官學校畢業生吳鍾鎔陜西 
巡警道張藻新疆鎭迪道榮霈奉天日本士官學校畢業生管雲臣伊犁候補知府賀家棟西藏四川候補道羅長裿以上各員均派參謀處總辦直隸日本士官學校畢業生童煥文浙江武備學堂畢業生楊立言四川日本士官學校畢業生施承志 
吉林兵備處帮辦陳璩章以上各員均派參謀處帮辦第一鎭 
武備學堂畢生黄式梴第二鎭日本士官學校畢業生賈德耀 
第四鎭日本士官學校畢業生趙學方第五鎭日本士官學校畢業生上官建勲第六鎭軍官學堂畢業生魏宗澣第八鎭分省補用道劉錫祺第十鎭日本士官學校畢業生王麒第二十鎭 
日本士官學校畢業生犁本唐以上各員均派正參謀官第二混成協武衛軍學堂畢業生聶慶恭第二十三混成恊日本士官學校畢業生程濳以上各員均派一等參謀官第二鎭陸軍速成學堂畢業生高臯言第三鎭軍官學堂畢業生孫岳第四鎭武備學堂畢業生王鳴珂第六鎭軍官學堂畢業生夏文榮第八鎭將弁學堂畢業生陳雲岫第九鎭日本士官學校畢業生蒲鑑第十鎭試用通判吳夔第十九鎭副軍校吳際昌第二十三混成協 
將弁學堂畢業生余道南第二十五混成協日本士官學校畢業生曾繼梧第二十九混成協參謀學堂畢業生熊炳璘第三十三混成協日本士官學校畢業生姜登選以上各員均派二等參謀官 
第一鎭陸軍速成學堂畢業生穆山第二鎭武衛軍學堂畢業生邱福銓第三鎭武衛軍學堂畢業生賀德昌第四鎭陸軍速成學堂畢業生武殿奎第五鎭水師學堂畢業生方汝梅第九鎭將弁學堂畢業生恩福第十九鎭陸軍小學畢業生許琨第二十鎭陸師學堂畢業生郭麔以上各員均派三等參謀官 
本埠新聞 
[釐局防範偷運鮮繭之批詞]  
　　淞滬釐捐總局批候選道畢以培禀云查繭捐定章凡設繭行先行報明就近局卡由卡派令司事在行監收設立循環印簿將逐日收買繭數核實登記照章報繳商販起運時責令經辦行户檢齊原捐聯票驗明貨數換給護照加貼印花方准起運此照祇運乾繭不准塡運鮮繭等因是鮮繭數目祇准塡寫聯單俟烘乾出運方可倒換護照原章之意一以杜洋商直接之害一以防小販偷運之弊用意至爲周密若如所禀各小販領帖混以鮮繭報捐殊與定章不符自應分别查禁惟年來繭斤銷路甚廣自上年婁縣楓涇境内報開裕成繭行本年金山境内又復報開裕豐萬康利大公洽大振興洽亨六家繭行蠶桑之利繁興而烘灶之設有限則於蠶政前途亦多關碍總之私販必應嚴禁烘灶亦宜多設開行之家宜赶築灶旣不可壟斷以居奇亦不應朦混以取巧即責成五庫釐卡委員迅赴婁金二縣各繭行確切查勘早明定章示諭各繭行一體遵照一面於平湖洙涇新埭各小輪嚴行稽查如有私拖漏捐即行扣留從重究罰除飭五庫釐卡及貨捐局分飭遵辦外仰即知照此批印照發還 
[引翔港又出盜案]  
　　前晚十二時半引翔港北巿萬星槽坊被盜匪二三十人由後門入内將店夥五人盡行綑缚搜刧錢洋衣服約三百餘元並刃傷店夥兩人迨捕房聞聲奔往救護各盜匪已聞風遠颺矣 
[勸業會審查長赴寗]  
　　南洋勸業會審查長農工商部侍郎楊士琦由京來滬已誌本報兹悉侍郎因開會在即已於昨日上午乘滬寗專車赴寗巡警總局騎巡隊巡邏隊及滬上文武各官均至車站送行 
[女工催索工資之急迫]  
　　乾康絲廠女工前日聚衆至公共共廨請追工資已誌昨報昨晨該女工一百餘人復至公廨喊稱乾康絲廠經理人已往無錫收繭請傳廠主到案諭令給發寳讞員諭候派差飭令廠主電致無錫迅催經理人來滬按名照給各女工始各退出詎一時人多擁擠内有女工張李氏被駛過之汽車撞傷脚踝痛極倒地當由同伴代爲雇車送往醫院醫治 
[買辦不甘爲出店控告]  
　　張鼎元昨晨具禀公廨據稱前在溢記洋行爲買辦共墊銀一千餘兩兹洋東忽然將行收歇墊欵無著業已呈請英國公堂飭追在案所有行中夥友辛資洋東亦未給發而出店陸揚之忽以商人與紹興美孚火油公司買辦徐萼樓串賴工資洋六元五角並紏衆行兇等情投案朦控但徐久在杭州何能帮同行兇此事有損名譽應請傳陸質訊究辦寳讞員諭令退去候查明核奪 
[丹國君主壽誕]  
　　昨爲丹國君主壽辰公共公廨寳讞員將捕房瑣案訊畢後即乘馬車至駐滬丹領事署慶祝以敦睦誼 
[靑年會開會運動]  
　　中國靑年會體育部全體定於二十七日午後二時起在北四川路底老操塲開運動大會無論何人均可往觀 
 
 

Page 19

 
 
 ]HH [ 
[城内]  
　　勒限遷居○楊嚴氏具禀一路巡局略謂施伯勛於去年五月份起央中向氏租借房屋一幢每月租金洋五元當時先付頂首三個月計洋十五元以後分文未付結至本年四月底止共欠八個月計洋四十地求提押追等語德巡官准即將施傳案訊問施供一時無力求寛限拔還判限本月底搬遷如違收押 
斬除葛藤○蕭紀福前日被姘婦朱吳氏扭至一路巡局喊控氏供與蕭姘識已十五六年生有子女兩人前年紀福另娶于氏之洋五元詎去年蕭于氏之母不許紀福貼洋以致吵閙已非一次求鑒蕭供貼氏膳資已有多年今小的失就在家無錢應村以致涉訟判蕭措洋五十元交朱吳氏領回以後不准滋閙 
超拔妓女○新北門外花烟館妓女朱金紅前日與鴇婦趙劉氏口角致遭毒打該妓女逃至城内北區喊寃鴇亦追隨在後經該區陳副巡官一併解至一路巡局審訊朱金紅供年十九歲山東滕縣人去年三月間由父親帶至上海賣於趙劉氏花烟館爲娼因不善逢迎時被凌虐今日又遭毒打求請超豁趙劉氏供朱金紅係伊父朱四玉所賣立有憑契今因不受管束希圖逃逸因此追赶到案求請給領判趙劉氏罰洋三十元朱金紅發普育堂擇良婚配 
官事○鈞和兵輪管帶馬庭樹昨日到道禀知赴吳淞口預備迎接德國聯邦布倫帥額君后道署法文繙譯陳大喦禀請病假三天 
[南巿]  
　　驅逐攤擔○十六　等處菜攤及水菓食物攤前經總工程局定以午前十點鐘爲限不准逾期再擺詎各小販現又違諭不遵設攤如故因由巡員率同巡長巡士沿途騙逐如違究罰 
遷讓有期○顧洪基去年在工程局呈控王家碼頭租户鐵店主顧耕福積欠租洋數十元覇不遷讓由局飭探傳諭限期今正遷去詎迄仍違抗不遷由顧囑托王慶堂到局代催昨日傳訊顧耕福供　於五月十四日遷讓判具結存查 
學徒疏忽○大碼頭同和烟紙店學徒宣義生於本月十六日淸晨携洋五十元至比隣昇鳳園老虎灶内兌換銅元適茶肆主王德安在樓上與人鬥牌令其稍待詎宣將洋藏在胸前即行瞌睡未幾被人竊去當卽回告其師魏道觀向王追究無著控奉工程局於昨日提訊王供小的實不知情湯裁判以所控無憑將宣申斥交魏帶出查訪並諭王帮同尋覓 
船户詐擾○向泊滬北新閘河内之網魚船户吳周氏上月間被同業朱長富藉詞該氏所設之家堂冲犯以致伊子出痘夭殤遂紏同李直脚沈友發黄阿虎任意滋詐氏已允給十元尚不滿意又被勒寫筆據約定四八兩月再分給洋三十元氏卽移泊南巿王家碼頭暫避其鋒詎朱又尋來索洋不遂將船扣住並强逼伊女作妾周氏因不堪其擾控奉工程局湯裁判提朱研訊判戒責二百下押候補提同黨訊究一面傳管帮來案再行訊斷 
茶房被寃○皖人汪貴三前日乘大福丸輪船往漢口由茶房沈才福搬運行李汪到船後因失去衣服八件正在查問適有小工黄阿大在彼圖竊卽行扭獲連同該茶房送至工程局經湯裁判訊知巳由該船副買辦償還洋兩元判沈開釋黄戒責一百下拍照驅逐 
[閘北]  
　　乳傭自盡○江西婦人熊劉氏年三十一歲向在車袋角某姓家爲乳傭前日不知何故與主母口角爭閙氏卽潜吞洋烟以圖自盡迨其主覺察車送仁濟醫院已不及救治中途斃命遂將屍身車回嗣由屍兄劉克美屍弟劉克順以該氏身死不明同至四路分局求請伸雪黄正巡官即飭十一圖地保報縣請驗再行核奪 
浪子認罰○新閘路陸同慶藥店小主陸正海前晚在新閘橋路見住居茂仁里之女子薛阿寳出外購物陸卽尾隨其後百般調戲被崗巡查見一併拘入四路分局經黄正巡官訊明以陸輕薄可惡喝令戒責陸一再叩求自願認罰從寛判罰洋廿元押候繳洋再釋 
誘拐女子○住居川虹路之蘇州婦人吳陸氏昨至四路二區控被虞徐氏誘拐伊女阿秀與堂倌居阿根偕逃無蹤當由藍副巡官移解一區昨經黄正巡官集訊因原被供詞各執判徐氏還押候補提人証再訊 
[英租界]  
　　流氓就獲○流氓楊小河南因在閘北犯案逃匿租界由控查獲昨解公堂請究旋由巡警總局派偵捕隊官持文投廨請爲移提歸案德襄讞商之英森繙譯官判楊交該隊官帶回訊辦 
設攤誘賭○流氓李松生朱巧壽陳長根在天后宫内設攤誘賭被捕一併查獲昨解公堂訊實判各押兩天賭具銷毁 
贓賊並獲○字林西報館控陳星來竊取銅招牌消贓於王芝春由探將陳王一併查獲並吊到原贓昨解公堂訊明判王罰洋十元充公陳押一月 
情虚行賄○金陳氏控朱正明何金榮王陸氏串拐三歲小孩阿毛曾誌前報兹朱等串令邱阿福裘蔡氏賄求原吉禀銷被探查悉昨將邱與蔡氏一併拘解公堂請究寳讞員商之英康副領事以此案由美領承審判押候下禮拜二解訊 
兜售彩票○粤人謝阿生在虹口兜售湖北彩票由探查見將謝拘主捕房昨解公堂訊實判罰洋十元與抄獲之彩票一併充公欺騙當舗○河南路萬濟當舗控朱和生將僞銀絲圖質昨由包探將朱解廨訊實判押七天僞銀絲充公 
偷兒收押○范雙全竊取婦人凌蘭英家金飾致凌怨忿削髮爲尼曾誌前報昨晨由廨復訊屬實判范押兩月以儆 
騙子還押○吳新發趙吟甫陳有福徐和生因串騙保險銀兩由廨一併收押在案昨日解案請爲復訊判押候下禮拜一訊核 
改傳爲提○應雨卿控陸炳忠欠銀一案陸屢次不到昨晨由探禀明公堂改傳爲提移傳被告○朱炳卿因糧串紏蔓被控由上海縣移請公廨於昨日派探將朱傳至公堂交保候訊 
賠償修費○洋人卜内門控馬夫謝阿計陳三林駕車不愼撞壞汽車昨經公堂訊寳判謝陳合賠修費洋四十元了事 
如何　斷○英人古柏律師控陳月山朦止道契昨日午後由廨會訊原告投案訴明出價購地被陳朦止道契各節陳延愛理司律師代爲辯護孫襄讞商之英雅繙譯官判兩造暫退候會商定斷 
[美租界]  
　　跌斃免驗○昨報載小工跌斃一節兹悉該小工姓祁名阿和係通州人前日傍晚上海縣田大令蒞騐時由屍妻徐氏投案求免自行棺殮大令倠之飭氏具結備查 
乞人倒斃○漢碧禮路永祥里口昨晨倒斃乞丐一名由捕報告捕房飭傳該圖地保查明收殮 
未必再來○住居北四川路一千八百九十一號之徐晉山咋至捕房報稱前　有黄阿庭紏同流氓多人來家滋擾圖詐經隣衆勸散恐其復來請爲究辦捕頭允候查核 
沿街毆打○李阿章昨在北四川路與洗衣司某甲互相扭毆被捕一併拘入捕房押候查辦 
控追辛工○北四川路某四人家出店夏阿友昨投捕房控被洋東拖欠工洋屢討無華捕頭諭夏自赴該管領事署控訴 
[法租界]  
　　馬夫可惡○郭淡常昨至公廨訴稱商人所用之馬夫陳阿根駕馳車馬動輒加鞭飛馳喝阻不聽前日家眷坐車出外看病陳又疾馳竟至車馬傾覆妻子跌傷並有碎玻璃嵌入肉内幾有性命之虞另有東洋車夫四人亦被撞傷更有一小孩受傷尤重馬亦因傷斃命爲此送案求請從嚴懲辦判陳收押候受傷人醫愈再行嚴辦 
學徒可惜○大馬路呂義泰烟筒店學徒袁庭生前日竊取烟筒五支被店中人覺察 
 
 

Page 20

 
 
送至捕房飭派包探吊贓送廨請究袁俯首求恩判押捕房七天贓交店夥鄔有豪領去潜逃已久○甬婦某氏去年私自來申在英界某姓家帮傭至九月間忽又走出不知去向近由其姑胡張氏偕子順金託親戚陳阿四訪知在英界馬立師地方某樹柴店内往領不放故將薦頭邱阿堂徐掌福扭入捕房送廨請究判各收押候提該氏到案訊辦何嘗藏匿○周姜氏控薛李氏將許爲養媳之女兒招弟藏匿經公廨中西官判氏交保候查在案兹李氏在押尚未保出昨又傳訊原告仍偕見証到案堅稱被氏藏匿氏則極口呼寃判開釋出外帮同找尋 
妓女貧窘○小東門一枝春街烟妓王小妹近向陸蔣氏租賃房間應客嗣因無人過問難以支持私將蔣氏之褲竊取藏匿蔣氏查知後卽向索還借洋十元及租金七元無著扭訴捕房解廨請究王妓供家住常熟張家橋地方丈夫耕種度日判發堂留養候夫屬具領 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 ]HH [ 
要件 
[福建諮議局紀事綱要]  
　　本局前次刊布紀事綱要已邀公覽兹續將二月十五日起至三月二十九日止本局紀事綱要再行公布 
一本局建築事件之交涉（去年開會中因本局建築事久延無期時諮議局籌辦處已撤無專司其責者特提案議决以催促之議决案旣呈督後高等學堂與本局同在一處門關位置頗有異議至本月興工欲逕變更本局議决案本局以自改議决則被限於閉中無覆議之權聽其變更則一議决案破一切議决案將隨之俱破用特以議長副議長常駐議員之協議請於當局極力圖保全此議决案現仍在交涉中） 
二測繪貢院全圖呈送督部堂（即因前項事件而起） 
三擬定本届會期應提議案之議題（先就本年應提議案之大略擬定議題徵集材料實行調查） 
四徵集南洋參議員意見書及議案（已於三月發第一次函） 
五徵集各府議員議案（意在彚輯各議員議案之異同以免遺漏及重複之弊彚輯後擬仍俟各議員到局後公同酌定提出與否及提出之先後緩急） 
六開研究會十三次 
七開協議會七次（均詳協議會速記錄業經另行公布） 
八派員往淸理財政局抄錄全省出入欵表册文件（擬先以此項表册文件備考一面詳細調查事實以爲議决豫算之準備） 
九收督部堂劄文二十六件 
十收各府人民陳請建議書六件（不合格四提出協議會協議二詳協議會速記錄） 
十一上督部堂呈文公函共六件 
十二收各衙署局所移文共三十件 
十三收各省諮議局函并各府縣各團體信五十六件 
十四發各衙門局所文書函信共八件（關於人民緊急陳請代爲轉逹事） 
十五發外省諮議局及各府縣各團體函信共一百四十四件 
小說 
[中國偵探小說繡衣盜（七）]  
　　第二回忤軍機尚書致仕慶春宵元夜觀燈 
馬尚書不知道是什麽人。回過頭來看時。只見一個身軀高大。熊腰虎背的大漢。雄糾糾的站在他背後。頭上帶着一頂紅纓帽。身上穿着一件黑縐紗羊皮袍。散着鈕扣。繫着一條腰帶。脚下穿的黑布快靴。好像是個公門中人的打扮。背後還跟着兩個人。都穿着短衣服。横眉立目。搖頭晃腦的不像是安分人的樣兒。都對著馬尚書。目不轉睛的看著馬尚書摸不著頭腦。便問道。你們幾個是什麽人。無緣無故的把我拍一下。這是什麽原故。說罷。只見那戴紅纓帽的人。對著他鼻子裡哼了一聲道。我們明人不講暗話。你也是個明白人。難道還不懂麽。馬尚書聽了這幾句話兒。更覺心中詫異。不知道他們講的。究竟是那一路的話兒。便正色說道。我和你們向不相識。什麽明人不講暗話。又是什麽明白不明白。究竟你們是什麽意思。那戴紅纓帽的。冷笑一聲道。你在别人面前。裝個糊塗。希圖就此搪塞過去。也還罷了。怎麽在我面前。也裝起糊塗來。難道你打算裝一個糊塗。就是這樣的算了麽。老實和你講。你陸老爺的眼睛裡頭。不擦沙子。你不用打算和我打什麽哈哈。馬尚書聽他不倫不類的說出這幾句話來。又自已稱什麽陸老爺。不覺勃然大怒。大聲喝道。你這個混賬東西敢是個瘋子麽。滿嘴裡胡說的是些什麽話兒。那戴紅纓帽的人。聽了馬尚書這幾句話兒。不由得哈哈一笑道。好好。你裝塗裝得狠不錯。索性開口罵起人來。看你明天到了大老爺的堂上。還裝糊塗不裝。糊塗還罵人不罵人。馬尚書還没有開口。早見他圓睜兩眼翻轉面皮。伸出手來一把抓住了馬尚書的髮辫。大聲說道走。你陸老爺没有多大的工夫。和你講話。馬尚書見他平空動手揪起髮辫來。心上又驚又氣。連忙也大聲說道。你們究竟是什麽人竟敢這般大胆。你睜開眼睛認認我是什麽人。難道靖江的馬萬里。你們都不認識麽。此時快些放手。是你們的便宜。如若不然。你們一個個都小心些兒就是了。清平世界你們敢於無故訛人。回來呌你吃不了。兜著走呢。不知後事如何。且待下回分解。 
[英員出探南極]  
　　二十五日倫敦電云斯考脫君近决議往探南極其從者已乘脫拉洛伏汽船出發斯君則擬乘某郵船隨後啓行在開浦湯會合 
[英國政黨宴待羅斯佛]  
　　二十五日倫敦電云下議院國民黨議員已在卡爾登旅館公宴羅欺佛君由該黨領袖賴特芒君主席 
[德民歡迎皇太子]  
　　二十五日倫敦電云德國皇太子代表德皇理政一星期昨日大受國民歡迎皇太子閱操歸時有瘋癲之俄民以裝豆錫罐擲於其身當時羣民僉環繞車前狂呼致敬皇太子乃被逼棄車徒步回宫二十四日柏靈電云德國皇太子代表德皇與比君會宴帕斯丹時其酬酢之詞僉以敦睦邦交爲勉 
 
 

Page 27

 
 
[居留島心戀希臘]  
　　二十五日倫敦電云居留島政府哀懇列强勿阻其與希臘聯合蓋該島非隷屬希臘則政府必難成立云 
[法人掌握摩國稅關權]  
　　二十五日倫敦電云法國管理摩洛哥稅務員已按法摩條約收納摩國關稅十成之九而留其一成歸諸摩王 
[意外務部大臣離德]  
　　二十四日柏靈電云意大利外務部大臣已離柏靈德國各報紀載該大臣蒞德事狀極爲情摯（以上譯字林報）善舉 
[筵資移助善舉]  
　　啓者賈君典三四旬大慶本擬設筵宴客嗣因諸親友謙辭遂將該項備筵之資洋二百元以一百元助海州振捐以一百元助孤兒院經費以爲諸親友遺福語曰作善降祥賈君有焉 
滬南商務分會上海孤兒院啓 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
 ]HH [ 
來稿 
[留東江西同鄉會特派代表拒債救路意見書（再）（續）]  
　　何不曰招股招股者路局之所有事非我江西全體自認義務之事也何不曰派股派股者官吏强制之事非我江西全體自任義務之事也何不曰勸股勸股者旁人規勸之事非我江西全體自任義務之事也以由吾江西全體心理之自作用天良之自發現不由人偪不由外鑠以爲責無旁貸誼無容諉能寫股者則非自暴自棄不冩股者則爲大恥大辱熱力在於拒債實力在於任股奔走喘汗互相詔告激爲風潮創成輿論士大夫之不認股者且將爲鄉人所不齒而兵丁減餉以任股必不讓於楚軍乞丐走卒皆樂出其餘食以購股自認必不讓於江浙風潮所趱挾奔濤萬丈之勢以撲人無人不落其旋渦之中無論熱血之士易爲震盪卽凉血之徒亦披捲入孟子曰至誠未有不動者也風潮果何物哉抑亦發其至誠之具耳 
然則驅使此風潮釀造此時運者何人尸之哉當新造未成之前現局將覆之際必有一握其樞機之物以爲吾江西全省謀拒債謀任股足與鐵路現局當事對抗者則鐵道協會是也鐵道協會以何人組織之以擔任股金多數之紳商組織之一面鼓盪全省人士之志意咸任股本以爲完全公司成立之本一面將現局歷年腐敗之狀報告天下一面將當事奸邪背章狥私蝕公欺衆借債危路之罪禀告於郵傳部而疏逹於天聽一面將現在股東會之確已出金有股票有收據者仍作爲新股不負其先行寫股之苦衷惟其以紅股得爲股東者調查之後皆必取消不使有一毫冒濫之弊其爲當事所侵蝕確有數目可以推知者則藉其産業以賠償産業不充則禀之有司處之以刑事之制裁使奸邪不得有逍遙之樂路局不得無補救之術是皆鐵路協會之所有事也至於協助鐵路協會以進行者尤有二端一曰演說利害鼓吹民氣也一曰擔任實股迅速開工也江西僻處於腹地上海報紙必遲六七日而後至故所以鼓吹民氣者恃報章不如恃演說陶勲臣一老兵耳非有過人之智拔類之才第以素聞演說志氣激昻拔刀斷指振動全鄂故一呼而集股千餘萬是故演說不盛開利害不詳悉則無以發一省之熱力而拒債之目的不逹任股之精神不振更無以團結一盤散沙固若堅城而有造路之實力也至於所以擔任實股先行開工者則我省奏辦之初按照公司章程有限至某年不成則郵部收歸官辦之語歲月飄驟正值今兹今歲而無建立之實績則郵傳部收歸官辦我江西全體至於此時雖使股本充實更無用武之地郵傳部豈有資本彼又以借外債爲長技者路局一歸官辦則江西人不得而言之外債來而不敢拒外兵至而不敢抗蹂躙我土地人民而無法術以抗之及此時奄奄一息以死何如及今轟轟烈烈自負責任聚集股本迅速開工足以塞郵部干涉之口而絶一省將來之禍哉 
小說 
 [P短篇小說某侍郎（驑）> 
　　京師之某胡同。地至寛廣。爲車馬往來之要塗。行人紛擾。終日不息。苟數日不雨。則街衢間之塵土。隨風揚起。彌滿於空氣之中。棘鼻迷目。幾不可耐。騾溲馬勃之馨。時時觸人鼻觀。 
在此喧擾之頃。忽華車一輛。自南而产北。車飾至嚴凈。駕一純黑之健騾。昻頭聳。耳神駿可喜。御者亦爲。二十許之少年。揚鞭四盼。意氣甚得。車絶影而馳。若風雨之驟至。一瞬已至數十步之外。 
車中人方面重頤。服二品冠服。御墨晶目鏡。端坐車中舉手自捻其頷下之。鬚左顧微哂。氣概兀然。不可方物。識者指爲某部之侍郎。 
車馳至某胡同之北。高第巍然矗立道左雕甍畫棟。金釘浮漚。大門之外車馬紛然。來者踵趾相接。肩背相望。蓋某大員之私第也。 
侍郎之。車至門外。遽止侍郎蹣跚下車。出手版一。字作端楷。細如蠅頭。極目力裁可辦認。侍郎執手版。疾趨門者之前。鞠躬附耳。作數語。音吐之細幾如蚊蚋之嗚。乃不能聞其爲何語。 
門者睅目皤腹。面有怒色。力搖其首。大聲以謂之曰。今日决不。見汝速去母多言。 
侍郎聞門者之言。木然退立。不能出一語。有間乃進揖門者。怡聲愉色陳請至於再三。又自袖中出紙裹一事。授諸門者之手中。 
門者得紙裹益怒。力擲紙裹於地。怒目以視之曰。汝某事某事。所得多矣乃以此區區者貽我。此何爲者。語已。力揮之出。掉頭不視。侍郎俯首唯唯無敢抵抗。 
記者。曰侍郎國之大臣也。而區區一至卑。極賤之門者。竟呵之如犬豕詈之如僕圉。是何故耶。吾蓋深思至於三日。而卒莫得其故。雖然。門者之驕蹇無禮。固不待言。而侍郎之巽婉無倫。以順爲正。亦可謂極中國之選矣謙謙君子。卑以自牧侍郎有焉。 
 
 
 

Page 35

 
 
   
 
 

Page 36

 
 
   
 
