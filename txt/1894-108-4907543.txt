# 1894 - 108 - 4907543

 

Page 1

 
 
[蒐求大淸一統志] [  圖書集啓]  
　　大淸一統志一書囊括古今搜羅宏富本局擬蒐求原本重付手民諸君子藏有四百廿卷或五百卷者如張割愛當不　善　以沽　俟　成　壁返原書酌量酬答或與本局合股同印以廣流　本局一　尊裁不膠成見世有　　　曹倉之富者幸毋金玉　音也手此飯陳　祈雅　　　 
[新印徐氏十三種告成] [  圖書集成局啓]  
　　吳江徐靈胎先生雍乾時才子也精於醫理與始蘇葉天士齊名而又天分過人於書無所不覽著有醫書八種曰難經經釋曰醫學源流論曰神農百草經百種錄曰醫貫砭曰傷寨論類方曰蘭臺軌範曰洄溪醫案曰愼疾芻言要皆洞明透關足爲軒帝　臣此外又有外科正宗專專關醫奥妙雜箸四種一爲道德經註一爲陰符經註一爲樂府傳聲一爲洄溪道情本館覓得原刻精本用鉛字印成紙墨釘工較尋常格外精美茲巳竣事卽日出售計八種分裝八本碼洋一元一角外科正宗三本碼洋四角雜箸一本碼洋一角二分如欲全購十三種則另加鵭套祗收碼洋一元六角諸君子請移玉上海申報館帳房三馬路申昌書室及各埠申昌或經售申報處購取可也此佈 
[新印温病條辨] [  圖書集成局代啓]  
　　温病條辨一書爲淮陰吳鞠通先生所著條分縷析精括詳明誠岐黄家所必　者也本局用新式鉛字排印刻已告竣寄語杏林橘　中人尙其家置一編以供揣摩之妙乎訂成四本每部碼洋六角欲購者速至蘇申掃葉山房江左書林及各外埠購取可也 
[暹羅世系考]  
　　暹羅東南洋海岸大國也世稱恭順克盡小國之禮我朝定鼎燕都皇威有赫薄海内外罔不震服順治九年十二月暹羅遣使請貢乾隆朝緬甸不臣得暹羅夾攻屢捷而緬甸始貢阮光平篡黎宼沿海及暹羅助黎滅阮俘獻海盜而南洋息警其忠勤有足多者暹羅立國甚久晉書始著其世系而梁書所載較詳以西史考之則於近事更加明晣與中國記載有互證叅觀之益西史謂暹羅上古沿革不詳自西歴一千三百五十年考之始有記錄其時馬太保達在位子孫相承二十世歴二日五十一年是爲第一朝其故都猶地亞城卽在斯時建築此百年中其國屬於康部若地分四十一屬每屬置一大僚界限南北一千四百年前北路户口繁多逮都城南遷居民皆南徙於曼谷自是南路編尸日盛一千五百有二年歐羅巴人始知有是國始至其國者爲法蘭西人一千六百有三年扶拉恩丹代立傳子孫僅二十八年民情不附王爲下所廢是爲第二朝一千六百三十一年扶拉勒叅卽位傳四世爲兇徒所弑尋其子復位傳九世歴一百三十八年是爲第三朝自一千六百九十年至一千七百五十六年國中王位杌隉不定一千七百六十七年爲緬甸所滅相傳是時有豪傑達格沁者具有雄略率兵伐緬甸恢復故土還於舊都衆推立爲王改紀國政增修吏治養士練兵其國漸振一千七百八十二年其將法馬臘卽位是爲今王家之始請於中朝封爲暹羅國王相傳至今甲兵强盛規模開擴以今視昔輿地較爲恢拓雖底乃失林全部未能遽　恢復而康部若一部實爲膏腴佳壞所謂失之東隅收之桑棆也按南曰暹北曰羅斛其曰界限南北則暹與羅斛未曾合并之時也查康熙朝黎羅有奸人賄土用事招法蘭西人至康熙二十五年法兵守港口於是國人殺王遂法軍而更立新主乾隆朝暹羅數被緬兵湄南山谷諸處悉遭蹂躪近海各地皆爲割據其曰王位杌隉不定蓋指此也所謂豪傑達格沁者卽指鄭昭而言法馬臘者卽鄭昭子華也惟緬滅暹羅當乾隆三十六年應在西歴一千七百七十一年而此云一千七百六十七年鄭華受　朝封當乾隆五十一年應在西歴一千七百八十六年而此云一千七百八十二年先後微有不符未知傳聞異辭抑或别有所據要自元明以來暹羅世系略具於兹矣夫暹羅自晉扶南立國以來至梁而始大至唐而衰至明而復盛綿綿延延以迄於今雖代更世變非一姓相承固數千百年舊國也乃新加坡據於英東埔寨據於法强鄰逼處日見削弱今法人又從而搆釁卒以卵石不敵割埠請和昔人謂西人志在通商不在土地由今觀之果何如哉蓋西人之取人國必先之以通商以侵奪其利權繼之以割地以削弱其國勢迨至權去勢衰則終之以夷滅英之取緬法之取越其蓄志皆匪伊朝夕蓋其思深慮遠心志堅忍定計於百年以前而收效於百年以後曷嘗不利人之士地哉夫緬甸越南此二國者暹羅之唇齒也緬甸亡而西與英爲鄰越南亡而東與法爲鄰暹羅孤立於中迫於英則爲緬甸之繼逼於法則爲越南之續岌岌可危之勢不自今日始矣顧暹羅沿海各地俱爲英所奄有湄南膏沃英豈無意而數十年來相安無事不越雷池一步者其故何哉蓋英今日方持盈保泰志在守成不欲以備多力分有鞭長莫及之勢使英有餘力暹羅早折而入於英矣然則暹羅之所以至今存者亦幸而免耳法爲普蹶以來數十年中生聚教訓元氣已復銳氣方盛鴟張狼顧欲大啓其東封其旣得越南而不敢遽逞於暹羅者懼英之議其後也知英之不足忌然後坦然爲之而不疑知法之有志於暹羅久矣暹羅見逼於英而猶可以爲善國者徒以據海濵形勝擅懋遷之利足以自立耳今形勝膏腴之壤一旦爲他人有則藩籬盡撤堂奥可危目前全土雖獲幸存亦如巢幕之燕暫而不能久異日之滅於法也必矣嗟乎暹羅立國數千年素恭順中國在我朝尤爲不侵不叛之臣乃日逼强旅惟削弱是慮惟危亡是懼有心者載筆至此不禁爲之長太息也 
[本館接奉電音]  
　　昨由京友電傳上諭一道敬謹譯登○三月十六日奉上諭吳大澂奏特叅貽悞地方之州縣請旨分别革職開缺一摺湖南署武岡州知州卽用知縣黄濟川於會匪抄搶禀報遲延因循貽悞桂東縣知縣黄世瑤遇事太寛信任門丁均著一併革職新化縣知縣王慕修辦事遲鈍緝捕未能得力麻陽縣知縣呂懋恒秉性優柔才具稍短均著開缺另補以肅官方餘著照所議辦理該部知道欽此 
[歡聨中外]  
　　新任駐京法國欽差於月之初六日到天津初七日李傅相宴之於水師營務處兼請駐津各領事官並津海新關稅務司等中國官憲之與席者則前出使美日秘大臣崔惠人星使長蘆運使季都轉天津道方觀察津海關道盛觀察海防支應局李觀察招商局黄觀察軍械所張觀察鐵路公司伍觀察武備學堂聨觀察蔭觀察山東海防營務處李觀察前出使俄國叅贊羅觀察水師營務處藩觀察張觀察羅觀察院署繙譯曾君關道署繙譯羅君並傅相之四公子是日午後六點鐘入席中西珍錯雜陳並奏西樂侑觴洋洋盈耳賓主交歡而散時已八點餘鐘矣初九日法國欽差答席恭請傅相並四公子及水師營務處羅稷臣觀察於駐津領事署内陪坐者除駐津各領事外並有德華美昌兩洋商醫生伊爾文稅務司德璀璘法國兵總等西國官商共十九人亦奏西樂侑酒勸酬交錯備極歡娛聞法 
 
 

Page 2

 
 
欽差尙須小作勾留然後晉京履任 
[觀農敦俗]  
　　鄂俗淸明後第一日亥自制府以下均下鄉行勸農禮本届三月初十日天氣淸和惠風翔洽湖廣總督張香濤制軍與湖北巡撫譚敬甫中丞帥領司道府縣衆官出東門至先農亭致祭畢遂至東郊叱犢躬耕一循勸農舊例旁有田舍翁鳴鼓唱歌或抑或揚洋洋盈耳禮畢制軍等齊至先農亭小憇片時然後依次而歸漢陽府逄太尊亦於是日帥衆官往東郊勸農其禮節大略相同 
[三令五申]  
　　南昌府倪太守南昌縣周明府新建縣何明府會銜出示略謂奉撫憲德面諭上年楊家廠失愼卽經督率弁勇撲滅雖災由數定亦因街市逼窄兩邊鋪面天棚搭蓋緊連之故當經諭飭地方隨時淸理街道各商民等置若罔聞兹由官籌費於楊家廠挖造水池以防疎虞而垂久遠所有應行禁止條欵飭卽簡明示諭等因除贊成地保兵役稽查外合列條示禁一各家蓋造民房店屋應照原定界址案磉不准越界侵佔如違除拆令改造外仍治以侵佔官地之罪　一太平水桶責成該鋪家併地保按叚滿儲淸水隨時挑換不准淺漏或放積汚水違者究治一通衢巷口不准擺設菜蔬熟物等攤抯礙冠蓋行人一街道不准出恭遺尿堆積瓦礫穢物並不准在街心晾曬婦女衣服一糞車小車不准當街停歇阻礙行途只准在寛闊地叚兩旁駐足歇力一猪隻不准沿街散放曳尾泥塗沾汚行人衣履以上各條均爲便民起見爾商民等務宜一體奉行如敢故違定卽查拿究辦 
[漢皋賽馬]  
　　本月初七八九等日爲漢口西人春賽之期一連三日天公做美各西人采烈興高觀者亦蜂屯蟻集第一日賽八次一次五次皆阜昌洋行勝二次六次勝者爲順豐洋行七次八次則波樓館獨擅勝塲其餘太平新泰二洋行各勝一次第二日一二三次捷足者爲某醫生二四六七次出人頭地者係順豐阜昌新泰波樓餘四家惟第八次縱馬跳坎則推怡和洋行首屈一指第三日賽數較少於前二次奪得錦標者惟瑞記阜昌醫生稅務司順豐其第六次係各行馬夫呼羣引類絶靷而前又是順豐行占得先籌云 
[領地墾耕]  
　　濱角來信言有日本人姓佐藤者於日前趨謁暹羅外部大臣諮詢日本人寓暹情形欲推廣兩國商務其意擬在暹羅領地墾耕並欲訂定年期然後招人開辦現有日人數名已抵濵角盼望消息倘邀政府兪允尙須招募數百人以當耕作之役按佐滕曾往新加坡檳榔嶼麻六甲西冷哥大小吡叻等處淹留數月擬在此處廣置園塲種植胡椒加非以圖美利又聞有日本巨商擬創一公司招集股本數百萬元專募本國工人出洋耕作近年日人之往馬　及舊金山墨西哥者已屬不少此舉倘獲如願則日人又多一謀生之地矣并聞佐藤擬在濱角勾留一月以俟覆音一面往内地遨遊相機行事想能速底於成也 
[災餘叢述]  
　　蕪湖訪事人云上月二十七夜江口吉祥寺後大火延燒居民二百餘家已登前簡事後積善堂首先施散蘆席按户十張計發三千餘張次日又有合肥李幼仙觀察挨户捐發靑蚨四百八十文迨後道憲慨捐鶴俸二百餘元又經幕府合捐二百金共得五百元於廿九三十兩日親自督同委員前臨火塲按各給發每户自一元至三四元不等蓋酌其人口之多寡被災之輕重爲區别時有某甲者獨不體憲意與委員齗齗計較如賣菜傭之論値並出言頂撞委員怒甚面禀道憲當塲掌頰數十下以巨校梏其頸尤而效之者始嘿爾而退至是災民量柴數米重結蝸廬不數日又竹籬茅舍錯落如黄葉村景象矣又有張姓者係河南人在英領事山麓開設柴篷有胞弟闊别多年去冬由故里裏糧來蕪省視乃兄順帶皮衣數襲售作川貲計洋蚨四十一翼交張妻代收是役張之柴篷並居室悉付一炬張思來日大難不如卽將弟之存欵呑沒詭稱倉卒間被人將箱底倒去而將此項洋銀令妻纒繫腰間次日弟見箱物具在獨洋蚨不翼而飛追問經手搬箱之曹某曹因跡近薏苡欲彼此解衣聽搜迨至妻則燦燦番蚨固在腰間當衆檢點恰如其數於是觀者咸指張爲天良泯沒共欲贈以老拳後仍由其弟代爲解圍其事始寢夫煮豆燃萁不免唾駡今且巧偷豪奪行於同氣連枝之人世風之不古乃如是哉 
[拐風孔熾]  
　　近日蘇州拐匪甚多失孩剝衣之事幾於時有所聞本月十三日下午蘇州府署前某燈籠鋪及鄰近某某等鋪之男女四孩年皆十歲左右麕集照墻後嬉戲忽來甲乙二人向四孩曰盍隨我至前面一玩乎四孩以其人素未謀面皆不之睬二人遂以掌拍四孩之肩曰去去四孩目瞪口呆恍若寒風凛冽毛骨皆悚一時身不由已隨之偕行至花家巷中二孩足絆巨石而仆豁然甦醒遂相謂曰我等遇著拐匪矣盍作速歸家報信於是飛步反行家人得悉竭力竊追至半途則見二孩渾身精赤彳亍而來詢之則云一時甚覺糊塗迨醒來衣服已不知去向矣意者拐匪恐前二孩脫身後未免有人追來是以僅剝去其衣服耳同時干將坊巷葛姓子年已十二亦被匪人剝去衣服迨回家時尙呆若木雞經其母連掌數下始得蘇醒但云在王廢基被一人拍肩二下登時昏迷一任其將衣服剝卸適有某某經過始得歸家不然不堪設想矣噫拐匪如此猖獗有地方之責者宜如何設法嚴防也哉 
[屍棺暴露]  
　　天津掩骨會向於每年春秋兩季修理城廂附近無主孤墳掩骼坦胔止不殊西伯之仁澤及枯骨近聞會中人云此會係爲義塋而設緣盛殮棺木旣不能厚掩埋入土尤不能深年湮代遠日炙雨淋朽骨飄零幾令人不忍注視爰集同人於春三秋九等月爲之掩埋至於有力之家暫厝之柩固不敢代爲干預乃歴年以來於東西南三面荒塚中輙見巨棺和頭金字爛然或半厝半埋或竟棄郊原任其破裂此豈仁人君子之所忍出哉大抵津城風俗於喪事務極奢華並不稱家之有無出殯之執事幢旛音樂僧道不容稍缺而於舉襄之後卽在郭外停柩棄之如遺侈一時之美觀致九京之抱恨律以入土爲安之義不知爲人後者亦曾有愧於心否 
[蠶叢淸話]  
　　川省厘金前被言官叅奏業經欽差查辦明晰劉制軍現出六言告示云抽厘原爲濟餉征輸首在恤商日久因利生弊藉端訛擾多方每遇不肖員役假威很若虎狼塡票大頭小尾减抽賣放得贓浮收勒索苛罰匿報盡入私囊局員家丁司事串同上下欺罔現經言官奏禁欽奉諭旨煌煌各省積弊旣重川疆應嚴禁防凡爾官吏商賈各宜恪守王章倘敢勾通違犯按律治罪當堂○重慶古岡順德等棧專寓廣東商人其交易銀色秤碼一切俱有定章歴久不紊近因廣東字號創立新章渝城行店意多不洽齊集公所會議凡蘇貨鋪乾菜行藥材行均不准與廣帮交易違者重罰現已數月廣帮貨物屯積如山零星發售頗形遲滯想必當變通新法方能懋遷盡利也○巴縣鄉間某甲偕同監正某乙入城禀送竊賊耿鶴峯大令以乙有不合之處飭行鎖押候訊乙情急呑烟自盡其妻以伊夫事不干已因押斃命遂向道府衙門喊寃奉諭俟委鄰封州縣相騐後再行核奪○美國寛仁醫院某日失去藥料數瓶旋經馬教士在鎭臺轅門某醫生處獲得眞贓衙其來由據稱係醫院司事文姓送給教士以不應私相授受交坊捕看押令其賠銀方予釋放 
[下春潮]  
　　廣東巡撫劉芝田中丞去歲在任出缺呈遞遺摺後典禮極爲優渥賜祭一壇硃批遺兩江總督親臨祭奠禮部咨文到日適値峴帥病體新愈未可以風委署藩司胡方伯恭代三月十二日金陵劉寓預備鼓樂砲手及一切鋪陳之物俟方伯駕臨祗迎而入隆隆者響於外鏗鏗者作於内素車白馬蹌濟一庭誠盛舉也○三月初旬金陵省南鄉某姓被盜搶去衣服首飾洋銀約値數百元當由營縣履勘屬實購線嚴拿越二日有保甲局親兵數人路過水西門見彪形大漢五六輩舁箱籠登船情形頗爲詭秘就而詰之言語支吾親兵知非善類一聲喝拿早有三盜逸去二盜方欲舉步被親兵圍住縛以鐵練解往保甲總局略訊口供堅不吐實總局當卽備文送縣時値上江兩邑舉行縣試想由帮審委員代鞫也至於供詞如何容再補錄○金陵城北東嶽會向例三月十三日舉行是日適天氣不佳在會諸人午前在附近之處遊巡半 
 
 

Page 3

 
 
日午後見濃雲密布頭上催詩首事飭令人役散去改期再賽蓋亦於佞神之中寓愛物之意也 
[武陵問俗]  
　　杭州金袋巷王某承藩署掾之乏年方弱冠家計裕如本月初八日爲完姻吉期婦家係撫院吳姓書吏粧奩亦復豐厚詎料彩輿行至半途新婦在輿中狂哭不已繼以怒罵旋從輿中一躍而出經隨從人等强拉之入并在輿前多方防護婦仍呌駡不絶比入門雙鈎翹出輿外而繡花履已化作雙鳬飛去矣啓簾視之則新婦横臥輿中口喃喃不已髮鬢蓬鬆横珠墮身上紅衣則已撕裂大半維時觀者人山人海滿室滿堂主人急命喜娘掖入香房以觀其變有謂路遇鬼魅者有謂衝犯喜神者議論紛紛莫衷一是而新郎以好事多磨忽忽一樂脫去衣冠往外便走幸經親友拉勸始止婦入房後逢人便打見物卽毁送親人及氷上人見勢不佳乘機逸去主人猶以爲偶中邪祟急許願禮懴并煎金銀湯灌之如石投水毫無效騐至晚主婦向喜娘再三盤詰始知新婦素患瘋顚業已痊好後因吉期在卽赶作針黹以致舊疾復發迄今半月餘矣恐露風聲將伊閉置一室直至今晨始放之出將衣飾與之觀看云汝要穿戴須好好做人不計吵閙伊一一應允方謂並頭效綢繆可無慮矣不意半途又變了卦也主婦云旣係如此何不與我家言明或改吉期亦無不可如今新人雖來尙未成禮不能算我家之婦次日主人邀同媒妁至女家退婚女家初猶抵賴迨詰知喜娘已和盤托出其辭始塞旋經親友調處令其暫回母家調養俟痊好後再行擇吉成禮限以一年如過限不愈任憑退婚云○浙省運署前有河一道水深莫測兵燹時在此殉難者不可以數計兩岸向有石欄後因日久傾圮存者無幾以致黄昏陰雨之時每有滅頂之患去年惠菱舫都轉禀請中丞撥欵重修使行人無虞失足三月十一日下午三點鐘時忽聽雷聲隱隱霎時間大雨如注有輿夫某適在運司河畔濯足驟見雨來躍入河中幸運署頭門下避雨者齊聲吆喝有善泅水者急奮力將人拖起則已氣息奄奄不能作聲� 
矣灌以薑湯移時始甦詢以何故落水則云我濯足時明知是河及見雨來忽然兩眼昏花誤水爲岸又見前面有一少年招我躱雨故隨之而往也比聞衆聲吆喝心始略淸而招我之人已不知去向矣� 
[甌海春濤]  
　　温州近有匪人屢在縣前大街一帶縱火初一夜德興皮布店被人放火幾至冐穿屋頂幸卽覺察得以立時救熄初三夜魚更四躍匪又在某店門楣澆灌煤油並以鑤花木屑爲引適三元館麵店中人過此見而大呼鄰右畢集竭力撲救尙未成災然人皆慄慄危懼徹夜派人看守縣署亦派差役往來梭巡○瑞安縣白門地方武童張喜星因姦佔武生林培之女於初四晚被族衆捉姦一絲不掛裝入猪籠舁送琴堂朱大令訊悉奸情喝令笞責五百板繫諸狴犴一時傳爲笑柄○五馬街某甲之子甫五齡因在街頭嬉戲偶然跌仆遽被拐匪扶起懷抱以走甲子見係生人大哭不止旋經某鋪夥詢問來歴拐匪知事不諧棄孩逸去拐匪之多如此家有驪珠者其愼之○温郡每届上已舁東嶽忠靖王神像出巡本年輪應華蓋山値會擇於初八日迎神駕出廟旗傘儀仗競尙新奇眞君堂扮串客沙帽河放烟火遊人如蟻萬炬輝煌頗見昇平景象 
[甬東雜記]  
　　寍波西門外高橋地方有東嶽宫每年於三月初七至初十等日奉東嶽大帝偶像游歴西門外大卿橋望春橋集士港鳳岙市高橋等處今年好事者踵事增華極形熱閙其會中器物之佳不遜於都神會之彤雲社且有女子扮演擡閣是以哄動多人城中男婦多有買棹前往者道署之官眷亦乘坐官舫往觀是日也天朗氣淸惠風和暢港中游船鱗次衣香𩯭影玉管金簫亦極一時之盛也○婦女入廟燒香早經示禁近來年輕婦女仍有結伴拜佛結歡喜緣者輕年子弟故意捱近身邊以冀一親薌澤甚至言語謔浪入耳難堪婦女無知固不足責而爲家長者何計不及此耶○謀毒親夫一案業經鄞縣楊大令定讞後釘鐐收禁前已錄報兹聞初九日飭差將淫婦史王氏姦夫陸阿五解府府尊錢太守當堂勘審後還禁鄞縣監中○南門外某姓兩叔姪因事口角姪忿極用刀自戳鄰人赶救尙未氣絶急延傷科至家調治不知能保無恙否也 
[嶺南春色]  
　　廣州將軍繼述堂留守接得家中竹報驚悉介弟仲山部郎在京仙逝情深手足悲感異常擇於本月初四日在光孝寺設位誦經以伸哀慕督撫司道以下各員弁均往吊唁○刻届文會試之期購闈姓者日有數千人省中共設票廠十家莫不擠擁喧闐大有應接不暇之勢向例四月初旬放榜前截卷兹大憲以近日電報消息靈通截卷過遲恐滋流弊擬限至三月十五日爲止商人以限期過促收卷無多實於餉源有碍遂據情禀請緩至四月初一日未曉大憲能允所請否也○南海西樵山有士子數人向以舌耕餬口現聞試期伊邇遂於初一日雇舟來省是日風狂雨驟波浪掀天舟子無力把持全船覆沒幸得他船援救僅救起三人有某甲者其蹤杳然不知漂流何所殊可哀也○本月初六日好事者舁城西渡頭北帝廟偶像出遊儀仗輝皇眩人心目另有綵色數十件綵馬百餘匹更以優僮扮成戲劇熏香傅粉宛如十五六好女郎寓目者無不歎爲觀止惜是日細雨霏微沾衣欲濕會中人不免帶水拖泥稍殺風景云○某日有一人年近而立衣服麗都小立學轅前仰觀所懸牌示忽昏暈倒臥氣弱如絲旁觀者知其染時疫也急急爲之施治奈贜腑已絶少頃卽一命嗚呼聞其人係新寍縣文童旋經親屬棺殮舁去○學院提調前經大憲札委張墨園太守太守有他務不能到差大憲乃另委候補府德載之太守接辦 
[三韓紀事]  
　　高麗訪事人云有華商貨船爲颶風所逼停泊江原道被鮮人搶奪舟人赴京在商務署控告照會漢城府至今尙未將匪徒緝獲也○有鮮人自全羅道携重資赴京中途被盜流落漢城不能作歸計宼盜充斥民不聊生何以爲國○二月十三日午後三點鐘笠洞禹姓家忽遭回祿封姨助虐火焰披猖殃及鄰里十餘家皆成瓦礫○十四日國王幸儲慶宫至晚六點鐘方回時則急雨狂飛隨駕諸人倉皇奔走儀仗皆不能整肅○十六日日本某商歇業所存貨物擬於十二點鐘拍賣○國王借西人銀十萬兩大約爲宫中修造洋縷之費○十八日漢城府署被盜官府將捕役追比迄今尙未破案○十九日有日本商人自仁川雇船裝糧因所載過重行至匡海船自沈沒所載雜糧被居民搶奪日人逼令鮮人賠還索洋二萬元○廿一晚仁川口三里寨有日人與鮮人爭毆呼朋引類不下數百人擲石如雨互有損傷○廿二晚六點鐘暴風倐起龍山民船多遭傷損○朝鮮二月間旣准糧船出口日人裝運仍如曩昔舳艫相接絡繹不絶糧價由此昻貴○廿四日國王開科取士八道士子齊集漢城廛市因之生色○廿五日順明輪船由龍山赴仁川行至麻浦大霧迷漫撞損鮮人之船致傷舟子二名○廿六日午後五點鐘日本租界某商號失愼○華商永安堂被盜搶刼失去現錢貨物約値百餘金近日商户守望相助爲懲前毖後計也○江原道人某甲糾合里中惡少搶掠村莊鄉人患之統領鄭公以兵往剿烏合之衆一鼓而潰中被縶入京師卽時正法○三月初一日國王出東郊觀兵　 
[鶴市閒談]  
　　蘇州人李某於本月初十日下午貿貿然至道前街阿泉飯鋪内出洋票一紙計洋八元向之索取阿泉適適然驚曰小鋪開設以來從未出過洋票君從何處得來請向何處去領李聞之勃然大怒敲擡拍凳誓欲取洋阿泉不得已喚地甲至告以情由地甲卽拉李至茶肆啜茗詢以票所自來李謂是票實由養育巷某烟膏鋪夥某甲轉託並不知其來蹤去跡地甲卽至某烟膏鋪細詢根由該鋪夥並不抵賴　是票係拾之途中者緣不辨眞𧸛特央李持往照對耳於是阿泉不肯干休定欲查其究竟旋經甲乙二人爲之排解罰令李備香燭鞭爆登門� 
服禮其事始寢○葑門内　廟附近李姓嫗年逾知命本月某日忽產一寗馨兒狀貎魁偉而左脅下多生一手運動自如五指具備閱一晝夜而殤○葑門内中新橋河内前日忽來一舟載一男子一少婦一少女年皆二十左右捕役某乙見而疑之向之根究男子自稱陳墓鎭人偕嫂妹至杭州進香乘便尋覓胞兄言語之間頗有慌張之態乙愈疑遂令舟子停橈拉男子登岸至某茶肆啜茗詳細盤究方知男子係著名蟻棍婦及女 
 
 

Page 4

 
 
均陳墓鄉人此次實被誘拐偕遁不知其行將何之耳當被乙獲解縣署請辦未識作何判斷也　 
[浙撫行程]  
　　新簡浙江巡撫廖大中丞壽豐由京南下傳聞已抵天津將航海至申江遄回嘉定珂里然後擇吉赴杭州任所緑軿繡　行將輝映於六橋三竺間矣 
[劣油宜禁]  
　　花子油用石灰點之其色頓淸攙入豆油幾不能辨相傳食之能生種種疾病小兒不能出痘前數年喉痧症甚行或謂係石灰所點花油所致後經當事者訪知密飭包探向各油坊盡數搜出用以然點天燈復後重罰鍰其弊始絶邇米日人玩生射利之徒仍蹈前轍想賢長宫當出示嚴禁以杜流弊也 
[滬南巷語]  
　　唐紀榮者湖南產也僦居滬南徽州會館附近向作打線生理早出晚歸前晚因親串家有喜慶事故至十二下鐘始回甫入門見燈火熒然心疑有賊檢點物件失去衣包一個尋至披屋聞窸窣聲撥薪視之見一婦蜷伏其中衣包尙在唐欲送往巡防局請究婦磕頭如搗蒜唐亦不爲已甚遂縱之去○有莊梅生者向作煤炭業居於小東門内夜闌無事同業友人孫姓糾至某處賭博無如五木無靈輸去洋銀七十元另繕票洋八十餘元約前日一併歸還無如囊槖空空不能踐約遂效周赧王之築臺以避各賭徒登門索欠聲勢洶洶莊妻某氏謂夫君每月在外所得辛工只三四元悉供博債置家用於不顧爾等尙不滿意勒書借票計取豪奪豈爲友者所忍出乎如不將借票交還富同赴縣署一判短長各賭徒知不可以力爭遂紛然散去 
[胠篋破案]  
　　蘇州齊門人某甲素以胠篋爲生近泛吳江之棹作滬濵之游前日寍波輪船將欲開駛搭客某乙自掮鋪蓋一副登舟後以忘帶物件重行登岸甲卽乘間將鋪蓋竊去至新北門外護城河畔某押鋪質錢鋪蓋外裹棕薦内藏縐紗夾衫等物押店夥許當洋三元甲不允旋加至四元正在爭論適法包探因有别案至店吊贓見甲形跡可疑拘入捕房經克捕頭盤問認竊不諱命將鋪蓋暫留捕房待失主認領甲則押候解送公堂請訊 
[美界捕房紀事]  
　　前晚九下鐘時江北人兪德甫王秀桂偕往裏虹口閒游忽地互相口角拳來脚去各逞威風兪眼角被傷血如雨下巡街華捕聞聲而至一併拘入捕房捕頭倩人送兪至同仁醫院凂西醫爲之敷冶王則押俟送請宋通剌訊辦○昨日午後寍波木工張春福貿貿然行至大址界五十八號及一百十三號印度捕疑是賭擡望風人解赴捕房捕頭向之詰問據稱妻子物故敌柩厝分水廟木業公所此次携冥貲往化事畢而歸捕頭不信著押候解送公堂請宋通剌判决 
 
 
 

Page 5

 
 
善治遺精丸○夫精者腎中之眞水也全賴眞火以養焉此火寄於腎間行於三焦人於瞻經能温百骸通七竅合五臟六腑之精氣而聚於腎中皆此火也本堂存心濟世謹遵祖傳治病求本虔治此丸善治遺精能添精種子療腎水枯竭心火上炎銷鑠肺金脾土不運肝胃不和形容枯瘦夜臥多溺夢遺滑精陽痿等症早晚每服三錢七日全愈每兩英洋半元極重八兩包好中外仕商試騐多人遠處信資自給 
　　治遺精膏藥○五藏各有藏精無停泊之所蓋人未交感精涵於血中未有形狀交感之後慾火動極周身流行之血至命門變爲精以泄焉一身至寳尤宜寳貴世人未明此理或先天不足後天失調勞心過度酒色内傷致患遺精等症此膏藥治遺精爲主無論新久貼命門肚臍兩穴各一張七日全愈無病貼之種子益壽每張洋六角功用甚多另詳仿單 
 
 

Page 6

 
 
   
 
 

Page 7

 
 
專治男女煩心肝陽上升驟覺頭暈最險有行路時忽舉步倘恍如魂不附體之形每料兩元專治男女吐血有雖醫好奈逢節氣及小勞動仍吐者服之斷根每料七角南晝錦管可壽 
 
 

Page 8

 
 
   
 
 

Page 9

 
 
[好事終諧]  
　　陳某不知何許人現充某葡官三畫庖人之職挈眷寓於澳門之桔仔園生一女方届及笄之年姿首娟麗而性情蕩冶不知自檢對户有梁某者年逾弱冠尙未有室亦一顧影少年也與女眉語目挑已非朝夕洛陽女兒對門居纔可容顔十五餘之句可爲此女詠也陳妻以女年旣長欲爲相攸女聞之深恐蔦羅有托則意中人不能如願相諧因告於母曰如爲兒議婚非對户梁某不可陳妻亦微知其意祗得將就成事令媒嫗求婚於梁一說卽合然艱於聘錢婚約旣成親迎尙有待也去歲陳栘家於澳中爐石塘横街　吉慶里自是女與梁不能旦暮相見劉郎已恨蓬山遠更隔蓬山一萬重陳女意切懷春不能久持一日晨起理妝甫畢卽乘間私奔梁匿而藏　陳自失女遍訪不獲乃出帖購覓梁復串同其友某甲令將女之蹤跡報陳冀領花紅陳得信詣梁視之女果在焉如數以花紅謝甲而梁不允將女父還反控陳於葡官揑稱陳妻虐待其女女實難堪故私從未婚之夫以免被虐女亦到堂質証葡官不察以梁乃女之未婚夫從之何害遂俯如所請梁以爲一紙官符判合鴛鴦之牒兩家訟獄難翻雀鼠之爭矣陳恨女以帷薄之羞貽家門之醜且不甘女之誣揑梁之騙婚將倩白於東人轉向葡官求情言陳女挾帶私逃誣控其母並梁匿女脅婚串騙花紅葡官廉得實情判梁將女歸　准於華歴十八日備辦聘儀如訂婚時所約之數迎娶陳女如過期准陳將女另配梁自知理虧而無力營娶遂略備聘儀於十八日備彩輿到陳家迎娶陳惡其儀物太少不允遣女登輿相持久之一時兩家爭論聲人夫催迫聲及音樂鼓吹聲喧閙不已加以接嫁者在堂催妝者在室待嫁者在樓環觀者在户議論者有之嘲笑者有之詈篤者又有之女在樓上憑窗俯瞰觀者莫不譁然愈聚愈多不下千百人至暮尙無定議遂停彩輿於户外翌晨梁祗得將屋變價備足聘儀草草完婚聞者咸爲捧腹　 
[歡喜成空]  
　　南海九江鄉西偏有李某者以兩肩餬一口而素性勤儉衣食而外尙能積累錙銖現逾弱冠之年經父母聘定本鄉關氏女爲室於上月廿四日迎娶雖蓬樞桑户草草完婚而親友之隨喜者亦不乏人故當紅燭雙停尙不十分冷落迨次日黎明鴉娘龍媼皆欲俟新姚妝罷出拜舅姑不意破曉猶覺寂然欲尋從嫁之人亦不知何往入視新郎則一枕羲皇高眠未起有排闥出視者見屋後方塘畔似有慘緑少年蹲伏不動上前審視始知卽昨宵挽鹿而歸者芳魂一縷業已銷散多時乃卽報知坤宅備棺成殮而從嫁之媼則早知其事不妙乘間逃脫故尋之不獲也或謂此女囿於鄉間逃嫁之故智甘以一死爲謝或又謂其適犯凶煞爲鬼物所祟議論紛紛莫衷一是然而紅鸞方照白虎旋臨在某甲辛苦半生贏得一塲懊惱不知其何以爲情矣 
[續調海運員名單]  
　　倉帥調委海運委員銜名曾經列報兹又續調直隷候補知縣蔡寳璵吳永趙元壿順天府教授石耀宗廣平府經歴臧良圻候補經歴毓霖試用縣丞惲學基景州學正趙韞輝候選學正李廷馥行唐縣教諭魯恒祥候選教諭劉誌鎔王佩賢張藴郭爲霖鄭珍李珊梁宇安候選訓導楊家璧郝芹廷解槓元平山縣洪子店巡檢徐上雲候補從九品汪宗金共二十二員聽候差委 
[勸助册捐]  
　　謹啓者敝堂施醫樂以療貧病就診實繁需欵較鉅歴年用項賴設一文愿册廣爲勸募庶抵濟施今年仍發多扣蒙申報館主人飭价附送仁人義士卽已見册輸捐曷勝欽佩第綜覈原册收回者不及十分之一當此施醫開局經費尙窘爰祈諸君子隨緣樂助同心共濟或運蓮花妙舌或推菩薩慈腸雖疆域攸殊派册不無脫略而苟有裨於生靈諒亦相忘乎形迹解槖勿拘多寡終教願慰庚呼傾囊悉屬矜全行見福由已造惟鶴病與魚鱗並困待救孔殷而鴻恩偕駿惠齊頒呈功有藉敢布微忱統希垂鑒上海虹口元濟善堂董事唐廷桂等拜啓 
[江寗官報]  
　　三月初六日常塗縣湯沅宜辭督轅牌示淮安城守營中軍守備馬祺華病故遺缺係弟四輪弟五缺儘先人員本部堂查有儘先都司李長年借補○初七日特用主事沈琬慶到城守楊辭赴旬容鎭江一代看操奏留廣東候補遊擊朱長發到廣東來六合厘捐直隸州克昌專差來省叩謝十九年委解京餉酌委州縣一缺　判許之奇揚州來投文候甄别分省補用縣譚鴻均到藩轅牌未沐陽縣王之全接壤廻避遺缺查有分缺間用知縣龍璋堪以署理○初八日水歸學堂兼下關掣騐前淮揚道桂城内保甲局候補道丁提督郭寳昌劉靑煦金陵營叅將謝詩才奏留廣東候補遊擊朱長發知府許寳書到由蘇見撫憲回直隸州劉運吉謝委鎭江木厘分局差　辭均見縣丞張存彝禀知奉大通督銷局張道憲委官亭緝私卽辭赴差○初九日候補道王立淸到由蘇回通判許炳常揚通兩𡱆曁海門廳知縣尋世珍江寗府𡱆均奉藩司委查積榖差卽辭蕭縣王敬修辭准補泰興守備張鳳悟應先飭赴新任現署該麟守備彭春爾卽回省另候差委無采營守備仇祖賢應行撤回另候差委所遺員缺查有有江寗城守右營千總馮金桂調署所遺千總員缺查有奇兵營把總黄景福候補千總甄在洲堪以遞行署理藩轅牌示興化縣與史王景霖病故遺缺查有試用從九品丁均平署理　　 
[江西宫報]  
　　二月二十四　贑州府賈孝珍禀到署寗都州文聚奎缷事淸理交代回候補同知蔣　昌缷辦鄱陽角山卡回縣丞張善錫起服來江吳步蟾由德興催墊欵回候補府葉佩蒼委辦瑞洪卡通判王葆鋆委辦撫轅文案差城守左哨千總萬士餘禀任事○二十五日候補道繆德棻禀期服假知縣張麟委辦景德鎭緝私卡王正煇回鄱陽正卡署湖口縣萬世毓禀謝委候補府許炳瑋委辦軍裝所補用縣郭立朝許寳蓮俱禀謝記功一次周景祁由袁州吉安二府屬測繪輿圖回劉至健委友敎書院點名楊承曾由贑州府屬測繪輿圖回縣丞王國香往弋陽等縣催道欵首樹藩缷辦瀘溪卡按知張照榮由九江就醫回銷期服假主簿劉樹奎未入施恩溥俱禀謝拔委一次寗都吏目韓效宗缷萍鄉典史事回禀謝飭知署祈建生米司向世淸禀謝委並謝儘先酌委一次○二十七日候補府羅光廷委辦吉安分局徐元霖蘇州由順直賑捐奬加三品銜補用縣徐嘉霖友敎書院巡綽吳寳鎔禀銷假李祥和解九江關餉由京通判薛鍾翰翰翔解漕折由京回知州邱承榮禀謝記功一次弋陽縣蔡體乾據報丁憂以試用縣豐泰酌委署理○二十八日童少爺巨源禀見羅毓椿委解地丁進京兪官忻友敎書院散題收卷鄒祥霖記大功一次吳啓典解鹽餉由金陵回盧來源由泰和公幹回章葆由贛縣催編審軍丁册回張錫鋆往九江措資 
[救災卹貧]  
　　謹啓者滬南被災貧民撫卹情形詳登報章早邀公鑒今續奉到苕溪不留名善士助洋一百元隱名善士洋五十元胡雨林醮資移賑徐依仁堂各洋二十元博陵子聯甡號無名隱名金鄭氏五户各洋十元伍小記洋七元無名氏六元無名氏求喘嗽漸鬆衡香舘主隴西後人德生義恆裕公慶豐昌德興祥義茂和八户各五元德興周長順通善記王訖存養齋主五户各洋四元未田人洋三元天元昌還讀廬公和隆無名氏梅里順記五户各二元金步餘一元六角陳記醒記尤記合一元四角王畹九春源祥各一元先後祗領具徽大君子痌瘝念切推解情形憑善念以迓天和積陰切而資冥福默消災厲永保平安除由敝堂彚送輔元堂散給外謹登報章叩謝鴻慈○上海六馬路仁濟善堂董事施善昌等謹誌 
[上海北市絲業會舘籌賑公所施少欽經收順直山東賑捐二月廿四至三十日第三千八百六十至六十六次淸單]  
　　二十四山陰淸白吏子孫祈合門淸吉洋十元無名氏洋十元趙顔氏求眼愈由源同莊來洋六元龔門唐氏求病速愈六元再益堂三元湖南益陽縣學有心無力人洋二元松江廣大募不留名謝不留名汪不留名吳勉力子四户各洋一元○如臯角斜公局募莫釐無民氏蘊香氏有心無力氏不具名無名氏造周堂無名氏仁者壽八户各洋一元節省菜資徐星堂持恕軒位思堂四户各洋五角共十二户合洋十元○高郵丁玉軒募無名氏洋四元天心默鑒票錢三千文奉母命戒賭錢五百文十笏堂錢三百文○二十五日海昌應筱梅求諸病速愈洋二十元無錫王葆　堂求病愈洋十元○二十六日硤石恆豐查濟寛爲考芝庭公妣祝孺人歲冥壽懺資移助以資冥福洋二十元失眼人銅洋四元楊蕚照求母病愈安眠洋一元○二十七日胡愼裕善士由無錫義茂莊託同康莊來洋一百元沛國子爲張君求冥福五十元董莊氏廿元保安氏十元黄石港汪源興募未書名十户由江裕船合十元管孫氏爲孫求病速愈五元無名氏銅洋一元○廿八日松江無名氏十元洙涇張春之求舊症速愈四元○廿九日蘇垣鹽公堂蘇源求家平安孫男鑅川痧後平安四元寳和莊來王晴嵐善士募　縣叚少滄漕平銀廿兩維揚關俊卿大善士募瓜揚等處土商衆善　錢一百千文豐縣敬逢源諸善士十八千文廣東賴蘊翁募無名氏廿千文陳雲　六千文黄炳陞曹席珍各五千文季惠卿無名氏王道深三户各三千文童甸侯二千文無名氏五户各六百文季垣李龍川各三百文傅從典李頌普李世恩三户各二百文聚盛油坊萬興號閣維羣楊傑三　公法竇公興李祥麟李源深八户各一百文徐公升一百七十文王鳳柱三十文李桂馨李桂山各五十文共三十三户合規元一百三十六　四錢○三十日江西鉛山縣署陳督　　士求妻莊氏吐紅胄痛速愈洋一百元杭州隱名氏因子求名出外求保平安十元陸幼園四元梁洗氏保子五角　 
 
 
 

Page 10

 
 
 
愈頭目瘋木球每二角半小兒疳疾糖每匣二角立愈凍家藥每匣二角暈船平安水每瓶半元立止哮喘烟每厘二角烏軟鬍鬚藥每匣一元神效遺精丸每兩半元立止遺精膏每張六角補身延壽餅每匣二角百花露香水每瓶一元與衆不同祇圖濟世不取厚利京都同德堂 
 
 

Page 11

 
 
   
 
 

Page 12

 
 
[光緖二十年三月初九日京報接錄]  
　　禮部崑等奏爲請旨摺○御史安奏嚴杜冐籍片○又奏請將冐籍舉人扣除試卷片○御史德奏宗室人員變通選途片○湘撫吳奏已故提督建立專祠片○閩督譚奏閩省新案交代已結各案摺○○經筵講官禮部尙書臣宗室崑岡等謹奏爲請旨事光緖二十年三月初六日内閣奉上諭御史安維峻奏本年來京補行覆試之辛卯科舉人李柄珩係四川南部縣人冐入新疆迪化縣籍衆論確鑿新疆巡撫陶模恐甘肅京官扣阻以咨代結經禮部議准請分别懲儆並將李柄珩會試卷扣除著禮部查明具奏欽此欽遵到部查新疆舉人李柄珩前據甘肅新疆巡撫陶模給咨會試並請以咨文作抵印結准其覆試等因經臣部查各省舉人覆試均取具同鄉京官印結赴部投卷惟新疆僻處關外現在並無出結京官該撫所請係爲體恤邊遠士子起見擬請准其投卷覆試於光緖二十年二月十九日具奏奉旨依議欽此今據該御史安維峻奏稱李柄珩係四川南部　人冐入新疆迪化縣籍自應由臣部行文新疆巡撫查明該舉人曾否呈明入籍俟杳覆到日再行辦理惟查定例各省舉人有因籍　未淸應行查辦查均由臣部將試卷先行扣除此次舉人李柄珩據該撫咨送覆試文稱該舉人係鎭西廳附生民籍臣部因係邊遠士子與他省不同是以據咨代奏准其以咨文作抵印結投卷以示體恤欽奉諭旨允准旣據該御史奏稱該舉人係冐入新疆籍所有此次會試試卷應否扣除之處恭候命下臣部遵照施行爲此謹奏奉旨已錄○○御史安維峻片再前大學士陜甘督臣左宗棠奏請入籍十年者准其應試原係以廣招徠藉實邊疆土地爲一時權宜之計乃自奏准以來入籍者仍屬寥寥土地之荒凉如故而官塲則以爲大開方便之門或自家子弟或幕友親戚公然冐入學籍顧使地方實有其人令土著之人藉資觀感猶可言也乃應考時紛然偕來入學後飄然遠颺所謂博士弟子者徒空名耳又使本人應考土著之人不能爭勝或可生其愧奮之心乃籍已冐矣而入塲者多屬槍替則不惟冐籍而又冐名鄉試之日百端舞弊官塲互相徇隱士子不敢禀揭甚且至公堂執事人員送點心什物直呼某號某生而予之視朝廷功令毫無忌憚如是而弊竇安得不深本籍士子之心安能帖服及來京覆試本籍舉人向出結京官聨名指揭爲京官者屈於督臣勢力不敢攻發卽其呈都察院轉咨禮部行查本省督臣取具地方官印結則揑爲入籍已過十年蓋冐籍者非其同鄉子弟卽其幕友親戚誰肯自首者至冐籍者之三代自入學時早已揑造與其服官父兄之名逈然不同是爲倖進之故先不有其父母卽其父母病故並不呈報丁憂不孝之他日安能作忠而爲大方以期欺人者則謂天下一家何此疆爾界之分旣與朝廷淸查籍貫嚴防跨考之意大相悖戾且謂本籍乏人大吏有意招徠試問冐籍諸人果家於何地稍有天良者度不敢飾詞以應也伏查甘肅額不敷取進者惟蘭州府屬之渭源寗夏府屬之寗夏甯朔慶陽府屬之合水環縣秦州屬之兩當固原州屬之平遠擬請將此數處學額或扣留或裁减任缺毋濫且歴任學政有將不敷取進之學額暫擬人多州縣取進者可否廣爲推行其已經取進之冐籍諸生勒令及早改歸原籍緣冐籍中式舉人者歴經改歸原籍有案欲澈底澄淸似宜早爲之所免致紛紛舞弊至其餘府廳州縣本籍人數甚多每科可中之卷以額滿見遺者多則百餘名少亦數十名是其明證又每開一科地方差徭供應苦累實甚乃本省中額除滿洲駐防二名編號一名外僅三十九名復任令他省人紛紛攫取統計三十六名將迫一榜人數之多是　朝廷例定中額所以體恤邊方寒畯者地方官吏且得爲冐籍通融揆之情理豈可謂平應請旨申明嚴禁冐籍舊例嗣後如有此等情弊一經發覺除將舉人照例斥革外並將監臨以下各官照例議處至覆試時出結京官倘有徇情納賄爲冐籍私行出結等弊經本籍人揭出卽治以應得之罪似此認眞整頓庶幾弊絶風淸邊方寒畯得以霪被天恩卽科名益昭貴重矣臣生長甘疆見聞確鑿謹附片具陳伏乞聖鑒訓示謹奏奉旨已錄○○御史安维峻片再淅疆本籍舉人胡尙誠本年覆試仍取具甘肅京官印結在案至李柄珩實係冐籍並非寄籍撫臣陶模以咨代結專爲袒護李柄珩起見而以胡尙誠借作陪各其心術巧詐一至於此胡尙誠知以咨代結之有礙仍行取結京官坦然予之可見公道自在人心李柄珩旣倚該撫之力又對人言新疆會試中額不在甘肅九名之數此等狂妄之談本無足深究但其平日之不安分卽此可以槪見可否飭下禮部將李柄珩會試卷扣除仍照冐籍例懲辦之處伏候聖裁謹附片具陳伏乞　聖鑒訓示謹奏奉旨已錄○○掌福建道監察御史奴才德蔭跪奏爲宗室贊禮讀祝等官選途遲滯請飭量爲變通以歸畫一恭摺仰祈聖鑒事竊查光緒六年宗人府等衙門議覆御史文靖奏稱開廣宗室仕途各條内擬請添設太常寺宗室讀祝等缺曁陵寢宗室贊讀各缺並聲明宗室讀祝京缺升途應　宗室贊禮郎之例歴俸期滿准以宗人府六部主事選用其陵寢新設宗室人員升途按照滿洲八旗贊讀官之例歴俸十年以上准揀選防禦歴俸三十年以上以應升六品官選用惟向來宗室人員原無入選防禦之條而家屬户口更無出京之例所有升途誠與八旗不同若照八旗人員歴俸三十年以上始准以六品官選用則與京缺人員歴俸期滿卽以主事選用章程彼此兩歧又查宗室京缺雖以主事歴俸期滿准其應選似覺推廣而仍有遲滯十餘年不能選用學習二十餘年不能補缺者何故是誠以八旗缺多人少而宗室缺少人多仍形滯塞况前次增添各員不乏可造之材若待年久特恐精力漸衰不如及時効用之爲得也可否請旨飭下宗人府等衙門將此項宗室人員選補章程妥議變通辦理庶免向隅而歸畫一奴才因有稽查之責是否有當伏乞皇上聖監謹奏奉旨已錄○○吳大徵片再已故頭品頂戴記名提督前陝西延榆綏鎭總兵劉厚基湖南耒陽縣人咸豐五年以武童投効湘果軍營轉戰衡永郴桂一帶十年隨營援蜀先後力解大邑縣綿州眉州之圍克復丹稜縣城同治元年收復靑城縣毁鐵山寨生擒逆首周廷光又在　爲州獲勝肅淸川境二年四月管帶湘果中營右營秋間由陝進剿漢南三年正月克復城固洋縣二城三月連平各處賊壘生擒逆首曹燦章陝南一律安謐四年二月統領莫毅全軍五月克復階州陣斬要逆是年閏五月備補西安恊副將六年攻統陝西撫標親軍馬步各營五年五月狪逆竄入秦隴追逐出境迭攻要隘掃穴擒渠七年八月署延榆綏鎭總兵嗣奉旨補授斯缺先是克復綏德鄜州宜君甘泉諸城駐軍延安府收復扈章等匪馳赴榆林力籌防剿邊境肅淸光緖二年丁母憂奉旨改爲署理三年正月積勞病故計在軍營二十年大小五百餘戰克復二十餘城由武童洊保頭品頂戴記名提督陝西延榆綏鎭總兵任内建書院增膏火修城垣振賓興立義學以培寒畯創痘局以全嬰命購駝騾代民運糧散牛種資農力稼此在任之政蹟也其於原籍耒陽縣報効餉銀永廣文武學額捐置田租作爲義莊及闔邑生童賓興卷費凡有義舉無不力任病歿之日紳民感戴呈經前陝甘督臣左宗棠奏准於西安省城及榆林任所捐建專祠在案兹據留甘卽補道陳澍鑾等公懇在於該故提督原籍耒陽縣由紳士捐建專祠歲時歸地方官春秋致祭由縣詳請具奏前來臣查已故記名提督前陝西延榆綏鎭總兵劉厚基旣經左宗棠奏奉恩旨准於陝西省城及榆林任所建立專祠兹據原籍紳士以該故提督力任義舉保衛桑梓思其遺澤感不能忘由縣呈請建祠專祀係山愛戴之公除將淸册分咨禮兵二部查照外理合據情奏懇天恩准將已故記名提督前陝西延榆綏鎭總兵劉厚基於原籍耒陽縣建祠專可以順輿情而隆報饗謹附片具陳伏乞聖鑒訓示謹奏奉硃批著照所請該部知道欽此○○太子少保頭品頂戴閩浙總督臣譚鍾麟跪奏爲閩省新案交代已結各案開單仰祈聖鑒事竊照閩省新案交代業經開單奏報至十九年六月底止兹據福建藩司將光緖十九年七月起至十二月底止半年届滿二叅限内已結各案交代分晣開單詳請具奏前來臣覆查無異除咨部查照外理合恭摺具陳並繕淸單恭呈御覽伏乞皇上聖鑒謹奏奉硃批户部知道單併發欽此　 
 
