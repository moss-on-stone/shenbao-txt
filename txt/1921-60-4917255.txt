# 1921 - 60 - 4917255

 

Page 1

 
 
   
 
 

Page 2

 
 
   
 
 

Page 3

 
 
時評 
[最近之滑稽談（老）]  
　　盧永祥反對選舉北京聞之而大遽安福聞之而大笑或謂浙督旣表異於北京固不妨反對選舉而浙江旣未獨立亦不妨遵行選舉向日通電廢督軍不妨身爲督軍今日通電廢選舉固不妨躬行選舉也鄂人治鄂鄂人所倡也夏壽康長鄂鄂人所推也曾幾何時開會反對省長者爲鄂人出頭告發省長者爲鄂人一言以蔽之受督軍之豢養而供其驅使者亦無一而北鄂人督軍專北京孱鄂人賤於是鄂人治鄂一變而爲鄂人亂鄂 
　　李烈鈞在湖南猶酣睡於臥榻之側湖南惡之數其包運鴉片之罪然長沙當局曾有專賣鴉片之計畫則亦魯衛之政也故狗極跳牆人極造反政府窮極無聊則儘力搜括無所不爲今日北京如是今日反對癵洋者亦未必不如是 
專電一 
[北京電]  
　　財部連日與各銀行商號借小欵均在十萬以内到手卽涸部庫僅存十萬（八日下午四鐘） 
[北京電]  
　　援庫副司令鄒芬加任總指揮索餉二十萬（八日下午四鐘） 
[北京電]  
　　曹錕電政府直軍援庫事權不一張庫西道步兵僅能雙行通過砲不能行且餉欠甚鉅請示方略（八日下午四鐘） 
[北京電]  
　　某系首領接恐嚇函謂若將衆人血股浪投於不經濟之政府願與君同歸於盡（八日下午二鐘） 
[北京電]  
　　院錄華洋義賑會反對重征一成電交孫寳琦核（八日下午二鐘） 
[北京電]  
　　滬初選發現遺棄入塲劵案院電王瑚查辦（八日下午二鐘） 
[北京電]  
　　蘇同鄉會决議軍額實裁四分一初選舞弊無效再調查投票（八日下午八鐘） 
[北京電]  
　　旅京蘇同鄉對本省選舉舞弊案主澈底清查（八日下午五鐘） 
[北京電]  
　　本日令王達另候任用夏壽康督辦京東河道（八日下午六鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
[北京電]  
　　劉存恩鄂省長令下 
（八日下午五鐘） 
[北京電]  
　　本日閣議靳主席財周亦到（一）盧學溥辭職照准張淵普繼公債司長（二）證劵交易所課稅條例通過（八日下午五鐘） 
[北京電]  
　　哈爾濱電巿政會開會董士恩宣言此次被任巿政局長係根據一九一四年巿政協約關係俄議員苛氏異議謂一九一四年以來中俄兩國人民外新加入英法日意荷五國卽爲七國自治機關監督權與管理權不同巿政不能由中國獨有管理性質此問題將交參事會解决（八日下午二鐘） 
[北京電]  
　　　　黑孫電自西比利亞東部各國撤兵實際上雖有結束但俄新政府方在東部力圖發展遂致日本尚未完全撤兵查近俄人每請我國在交通上援助如達至我國電線乞爲轉接須將電稿檢查如請伊爾庫次克與滿站通車仍應定出限制餘俟結約後再行舉辦（八日下午六鐘） 
[北京電]  
　　巴黎損失賠償股吾代表鄭延禧聲明我國現時尚未與德恢復外交且未簽德約凡因該約發生之賠償損失問題未便與簽字各國一致辦理請勿提出討論嗣該股答覆貴政府提交對德索償清册本股議决不轉送德政府章祜請裁撤該機關令鄭回國 
（八日下午二鐘） 
[北京電]  
　　巴黎顧使電行政會閉幕卽赴英（八日下午二鐘） 
[北京電]  
　　月内到期日債有二千萬無術清償據胡使電告日政府許酌量延期但欲以某項交涉迫我讓步作互換條件（八日下午三鐘） 
[北京電]  
　　軍探在東安飯店旅客李月明房内搜出炸彈五枚 
[北京電]  
　　敎職員以欠薪旣不攤還二月正薪亦不照發又將提出總辭職（八日下午三鐘） 
[北京電]  
　　津浦綫又園地方發生鼠疫巳由京派遣醫員往勘 
（八日下午三鐘） 
[北京電]  
　　甘省議會電屢電中央懇阻蔡軍入境未蒙示覆現聞蔡將帶兵來甘羣情憤激務懇設法阻止否則惟有另謀相當對付 
（八日下午五鐘） 
[北京電]  
　　政府諸要人與日商三井洋行東亞拓資會社出資千萬合組順正利中兩公司專營販賣土貨開墾直隷一帶荒地施種雜糧以山東山西直隷三省礦産抵作資本（八日下午五鐘） 
[北京電]  
　　國内蒙平泉銅鑛凌遠森林由蒙人李某與外商議借欵四百萬合辦林鑛公司（八日下午一鐘） 
[北京電]  
　　銀行公會連日接各處反對月五日百萬墊欵惟有否認其事之一法（八日下午一鐘） 
[北京電]  
　　政府電阻鄒芬來京鄒來電遵在烏得催各軍前進並派方參謀代表進京報告一切 
（八日下午二鐘） 
[北京電]  
　　張口電俄匪進攻叨林巳擊退叨廟内查獲軍器多件據該廟大二喇嘛稱係俄匪帶來是該喇嘛導匪之首請以軍法治罪 
（八日下午二鐘） 
[北京電]  
　　黑孫電東（一日）匪闖入蘭西佔據縣署拘禁知事等要求收撫卽派楊團馳剿江（三日）晚克復被匪擄去商會副長一人及印信公欵等又電烈臣微（五日）赴奉與張使會商設防（八日下午二鐘） 
[北京電]  
　　府接探報安福黨擾亂計劃以張樹元爲蘇魯總司令以青島爲根據地劉洵爲副司令由滬策應現張劉正在召集舊部 
[北京電]  
　　政府擬築張烏軍用輕便鐵路業由交部與參陸部議辦法 
[北京電]  
　　新疆楊督以兵力單薄請中央另派他隊防堵烏里鴉蘇台（八日下午二鐘） 
[北京電]  
　　部復顧維鈞政府與勞農政府始終並無意見往還日人傳布軍事協定絶無其事希向聯盟會口頭聲明並保證不僅現在無此舉卽將來無此事（八日下午一鐘） 
[北京電]  
　　政府電顧使國際聯盟二次開幕在卽我國應將魯案提出但應先提二十一欵抑或直卽提出魯案其中含有至大研究若據國内形勢觀察雖多主張提二十一欵惟國外輿論尚未明晰希卽先與我國赴歐各代表協商如何探察各國輿論如何可使各國協力扶持迅速電復以謀内外一致積極進行（八日下午八鐘） 
[北京電]  
　　傳吉鮑决不回任張作霖保吳俊陞繼（七日下午二鐘） 
[北京電]  
　　自治制度委員會討論省與中央權限分配問題决定中央主明定省主保留（七日下午二鐘） 
[北京電]  
　　今午丹使入覲呈遞國書 
[北京電]  
　　俄勞農政府派遣代表來華巳經閣議照准由部正式答復 
[北京電]  
　　張景惠來電請停發外人游察護照（七日一午二鐘） 
[北京電]  
　　上海租界特别法院組織法巳由法部提出俟外部與使團協定後卽呈請公布（七日下午二鐘） 
[北京電]  
　　皖省長决定暫不更動倪道烺卽出京（七日下午二鐘） 
[北京電]  
　　徐召汪士元諮詢要政汪今早車來京（八日下午六鐘） 
[北京電]  
　　姜桂題來電催餉詞極危急（八日下午六鐘） 
[北京電]  
　　頃使團會議政府四號催提關餘反對者多無結果 
[天津電]  
　　庚（八日）省署開急募振欵會英美法意日比領事均以曹銳對春振辦法（一）災民自謀生活（二）借給災民種子 
[天津電]  
　　田中玉庚（八日）返魯任 
[天津電]  
　　遵化附近新到直軍三營奉軍五營兩軍距離極近 
[天津電]  
　　曹省長决發行二百萬銅元劵設因利局貸債災民耕種總局設省銀行内各縣設分局 
[天津電]  
　　梁士詒陽（七日）來津進行大借欵如無成卽返京與史蒂芬接洽（以上八日下午十鐘） 
[漢口電]  
　　省議員李華穠等以中央有將在鄂德國公産押借日欵三百萬風說向省署提質問請咨商督軍協電力爭 
[漢口電]  
　　金鼎在義劵局領欵十萬元真（十一）日赴施就任 
[漢口電]  
　　劉承恩長鄂說似可靠夏省長陽（七日）更調大批知事 
（以上八日下午五鐘） 
世界路透電 
倫敦德國賠欵會之决裂 
[七日倫敦電]  
　　今晨大會關係重要故有羣衆聚集蘭開斯特厦外見喬治氏乘車而抵齊聲歡呼並環之而大喊曰「請使彼等賠償」西門士博士在大會之宣言復申述德國不能接受巴黎之提案並謂雙方意見相距甚遠欲使賠償問題得完全解决至爲艱難故德人不得不將提出完全賠償新計畫之思作罷並决議仍主協定臨時辦法德國擬於最初五年繳付協約國所規定逐年應繳之欵且擬繳付等於出口稅百分之十二之欵蓋徵收出口稅百分之十二一舉實未便實行也西門士民續稱此項絶大付欵必須其一大部分有借欵供給之始能照付德國之提出此議蓋以爲西萊西亞舉行公民大會之結果該地必仍屬德國協約國施於德國商業之取締例必將廢除此二條件乃德國允付此巨欵所必要者西門士接言吾人應否於今日提出此議此全在協約國决之諸君如以爲可則吾人擬竭力協同協約國專家儘速制定延亘三十年之賠償計畫諸君如必欲吾人提出賠欵總數則吾人須請展緩一星期俾商諸柏林内閣西門士氏又謂巴黎决議與德國答案不相契合非德國意圖避免義務或蔑視條約也此僅爲德國經濟組織之能力問題德人自星期四日起不遺餘力希圖解釋答案之精神消除乖誤另籌方法以獲了解按照協約國之宣言巴黎决議願讓步遷就但吾人雅不願於五年期滿之後利用協約國遷就吾人之意但願於事實上依照和約之規定耳若此種意思竟被視爲德國有意拒絶則誠誤矣西門士氏願依據和約條欵計算賠償全數以求解决又謂喬治氏所稱德國犯罪之言不得視之爲條約根據西門士於是申述彼方避涉及戎首問題蓋以此事可使雙方了解更爲棘手也要知佛蘭克福特和約乃以戰敗國應付戰費之見解爲根據而非向有罪方面索賠也誰負世界戰禍之責唯歷史解决之彼非欲爲德政府脫卸責任惟戎首是否僅有一國是否僅爲德國此則凡爾塞和約未嘗最後判决也吾人因曾簽字於凡爾塞和約故吾人視此約爲合法吾人匪特承認戰敗且巳畫押於判决書矣喬治氏曾言此爲巳經判决之事但按諸任何法律受判者如提出新證據仍可推翻定案也西門士繼言其四次旅行兵燹區域之感觸　大多數德人亟願協助善後事業獨惟協約國對於德國處置此種艱難事業之提議懷抱疑慮耳至於喬治氏謂德國之稅輕於協約國一節此說實根據協約國專家乖誤之計算西門士至是乃引述國際聯盟會說帖所開之數目以明德國擔負實重於英國法國西門士又警告協約國勿向德强索賠償逾其所能付之數並指懲戒辦法非和約所許且背國際聯盟公約德國雖尚未加入國際聯盟但巳簽定聯盟公約故彼願代表德政府懇請聯盟議會反對協約國所擬施諸德國之懲戒辦法末稱懲戒辦法如有不能奏效者勢必另施新法終必準備强暴之新狀態但各國今莫不欲舍强迫而求自願的互助以脫共同之困難蓋共同之困難唯共同之努力始能消除也德國願於此事比衆格外盡力請協約國輔助德國覔取履行其義務之方法此唯雙方各派專家會同研究始能得之云云喬治氏以簡短之答詞述大局之嚴重且謂協約國被迫所予之答覆棋其性質確無可疑惟今日午後將有相當之答覆云大會乃於午後一時三十分延會午後四時三十分復行開會喬治氏起向德代表團宣言謂協約國中立國與德國皆言切實解决懸案之必要而對於賠欵總額之决定尤深期盼凡有穩健常識者爲世界和平興盛計皆知基礎不堅而欲建設於其上事必無成故不得不求世界最高利益連德國在内者之根本方法德國答案完全失敗非至吾人獲取德國切實無疑之解决提議後吾人與德國無和可言西門士博士之答案似承認巴黎最初五年賠欵之案但仍恍惚不定蓋若上西萊西亞公民大會不贊成歸德則全盤辦法仍歸不能實行也讓步言之公民大會竟贊成歸德矣吾人竟依允關於德國商業之條件矣然五年後將如何乎吾人旣無成議又無限定之最低總額且併協議賠欵總額精確之手續而亦無之故此情勢不僅完全空泛且亦使人不安蓋德國今所允之償付非出自其稅項但爲公債耳德國旣以其將來收入爲抵則其此後數年之收入勢必加以執掌權庶最初五年之賠欵得以照付吾人於此謀取一種擔保但吾人所得者悉爲不充分之擔保也德國縱無西萊西亞其人民猶較英國多逾十兆英國因戰事之故現有失業者百萬人並須籌集恩俸金五百兆鎊是以如德國履行巴黎决議其付與協約國之總數僅占英國一國戰費四分之一耳若以法國言之則尤可驚法國除須籌鉅數之恩俸金外且須籌一萬二千兆佛郎以修補兵燹區域故德國今年所須爲各協約國籌集者僅占法國債務九分之一耳乃西門士博士猶以德國犧牲經濟爲言足見德國尚不知時局中之重要事實也西門士博士不欲負和約所根據之戰事責任但欲修改巳定之裁判窺測其意殆欲於五年後開始談判此則協約國所不能討論者也德國苟不根據其責任之了解準備行事則决不能議定一種辦法而望其發生爲歐洲和平所必要的信任與好意之空氣巴黎會議因欲確定解决之策故巳將協約國之要求减削不少吾人願與德國討論每年賠欵之年限及百分十二稅項之變遷方法但吾人立即要求者（一）解决續付之數或解决可依照德國的興盛而自决定此數之原素（二）商定付欵方法以免將來發生異議今余敢謂西門士博士非自由行事之代表但爲勢所迫不得不爲不願付債之一種輿論發言耳事宜立即切實解决乃德國答案閃鑠延宕協約國遂不能不决定立即實施懲戒矣英相喬治言畢西門士博士答稱協約國奈何不稍緩須臾俾德代表得商諸柏林内閣恊約國所議德貨在協約國納稅一節固可同意但德國輿論因此節列入懲戒條件之内將不贊成之再協約國欲研究償付方法之意亦所歡迎但惜雙方聯合之專家委員會可詳察此事者將在爲實行懲戒條件所造成之惡空氣中而集議耳故德國代表正式嚴重抗議懲戒條件之實施 
[七日倫敦電]  
　　大會巳告終協約國巳拒絶德國之答案决議施行在巴黎議决之懲戒方法大會散後即發出電報命軍事行動應於明日開始占領地内新稅制定星期四日實行德代表將於明日午後二時啓程回國 
[八日巴黎電]  
　　協約軍巳於今日拂曉占據杜塞爾道夫英軍中有騎隊與坦克戰事比軍全屬步兵法軍乃以步騎工砲隊組成並携有武裝摩托車此項軍隊連夜以摩托載重車及小艇隊運送當比軍過來因橋時英法軍由柯洛業橋端沿右岸進發自東南兩面入杜塞爾道夫台約特將軍之司令部巳移至距杜塞爾道夫西三哩之勒斯地方 
[八日倫敦電]  
　　巴黎電稱據杜塞爾道夫半官消息第一法支隊巳於昨晚由該處進抵占領地邊界之彭拉士鎮柏林巳有電報徵實此說由柯洛業開出之英兵一支隊巳在附近將參與占地之舉台約特將軍爲協約軍之總司令 
[八日倫敦電]  
　　每日電聞外次訪員聲稱昨晨協約國代表討論喬治氏所提出之賠償計畫内有輸入國應徵收德國出口貨貨稅一條當時駐倫敦日使林權助氏曾發演說贊成法總理白里安氏所主施用武力之必要喬治氏則主張俟諸法皆窮再施軍事懲戒此爲林權助氏與英國意見相反之第一次 
[八日柏林電]  
　　德總統與總理發出通告略謂吾人世界大戰爭中之對手國今欲以亘古所無莫可履行之要求加於吾人及吾人之子孫榮譽與自尊觀念不許吾人簽字數世經營尚不足以執行完備之契約協約國續占德境是破壞凡爾塞和約之行爲吾人無以自衛不能以力拒力但吾人尚能呼號庶幾仍承認義聲者得聞知公理現爲强權所摧滅吾德國人民對於外來之强暴宜以莊重沉肅高尚之氣概應之不可因激刺而有無意識之舉動但忍受之信託政府政府必夙夜辛勞不稍安逸至强權爲公理所制服時而後巳 
[六日巴黎電]  
　　法報評論哈定總統就職演說詞謂可使德國絶其美國出助之希望 
各國近事記 
[八日君士坦丁電]  
　　聞國民軍巳占據巴土地姆 
[八日芬蘭京城電]  
　　革命政府所發之哀的美敦書勞農政府置之不顧克朗斯太軍隊巳開始轟擊彼得格勒 
太平洋路透電 
東俄近事記 
[七日海參崴電]  
　　海參崴無線電臺巳一星期未接莫斯科之電報赤塔政府領袖克拉諾斯奇柯夫氏現抗議日兵運動於三十俄里區域之外青木將軍巳抵此間代西原將軍統帶第十一師日兵農黨社會革命黨少數黨决議反對解散海參崴議會赤塔外交次長哥傑夫尼哥夫氏巳抵此間謀圖增進列强與遠東民國間之經濟政治關係赤塔地方反對希伯來人之運動聲勢日大 
香茂號失事情形 
[八日香港電]  
　　英艦加里塞爾號駛抵此間述香茂號失事情形謂該船碎爲三段完全喪失加里塞爾號於星期日晨間七時駛抵香茂號失事地點見英艦福克斯格洛夫號巳泊該處惟時風浪甚大救生艇不易卸下八時左右卸下之小艇救起華人多名但因東北風大作海浪猛撲失事之船致有多人不能遇救加里塞爾號之統帶官伊文斯大佐其義勇之行非筆墨所能稱讚大佐以摩托艇拖一小船靠近香茂號當時船首餘有數人力竭不能自保大佐乃脫衣泅水繫纜於身泳登失事之船一一救起之僅有一人因遠不能及大約此時仍留原處大佐旋近香茂號之中段不意摩托艇之推動機與碎木等物纒結于是大佐復脫衣入水由水夫名白頭者助其清除粘附推動機之物大佐救起之人共約百名香茂號所屬之公司其經理之子亦在遇救之列 
南方近事記 
 
 

Page 7

 
 
[八日香港電]  
　　六日廣州開公開大會討論關餘問題到者數百人演說者謂關餘屬於中國中國有向外交團提回之權某演說者主張如外交團再不理會則國民當實行抵制提出外國銀行之存欵不買外貨但此舉無正式政府不能實行故今急當選舉總統组織政府云大會通過决議案關餘無論如何必須提取並呈請軍政府與國會選舉總統 
北方近事記 
[八日北京電]  
　　聞中政府决議不接見勞農政府代表 
[八日北京電]  
　　華人消息拳亂禍首瑞王巳潛回北京 
[八日北京電]  
　　順天時報載稱俄國里斯加蒂士基將軍昨晨啓程赴旅順口時在前門車站爲華警所拘按該員爲謝黨重要人物近今俄國守舊黨在北京開會謝米諾夫與恩琴等羽黨到者約三十人即由該員主席若輩因住於某外國旅館故不便拘之 
國外要聞 
[美當局之德國賠欵意見]  
　　中美新聞社譯紐約時報云美國政府當局對於恊約國要求德國賠欵條件細加考慮認爲失敗因德人無力應付故也據美國方面最扼要之意見則德國賠欵并利息萬不能超出一百萬萬金圓以外彼等研究此事巳歷一年之久數月以來即持此意見當日首相會議决議將巴黎和會及波洛業會議所定之數撤回一般人殊不以爲異固知其應加修正又逆料日前所簽定者仍須重改不過時間問題而巳華盛頓當局不但以對德　件爲不可行且謂協約國如不早定一得當之數提出一公平合理之要求則其所得於德國者將愈少而歐洲將愈受苦痛矣有一專家發表意見以爲祇有兩策較爲公道可行（一）定一得當之數爲德國所能應付者恊約國不但須審察德國之能力并須注意彼等自身經濟上之利益職是之故不宜使德國之對外貿易入於逆境（二）定一巨額迫令德國應付一方面則將協約國對外貿易巿面完全開放以供德國一國經營協約國并須停止工作合此兩策觀之則後一策似太不合算蓋恊約國即能多得德國賠欵而彼等之工業則將因之全毁殊非善策一般人咸謂如必須德國付此巨額之賠欵則惟有將英美法及其他出口國之對外負易盡歸彼一國所有是故協約國不如一算彼等究能許德國貿易擴張至何種程度德國究能應付幾何然後提出要求萬不可堅持巳見而徒使協約國與德國同受其累也今日又有一美員於對德出口稅問題加以評論略謂因要求德國於對外貿易上付出口稅一分二厘致使賠欵問題不能遽决苟將此稅抛棄則德國或能應付賠欵之數雖未敢必而應付利息則力或能至須知協約國不能將一鳥盡去其翼復令之飛亦不能擠擰檬之兩端而復欲得其汁也此問題首應從經濟方面著想不可再帶政治意味協約國對此賠欵問題應從三端加以考慮（一）德國果能應付幾何（二）要求德國付此巨數之賠欵於協約亦有損否（三）請世界銀行家會合佔算德國能付幾何蓋此等銀行家如不信任德國有應付該數之力則亦不願收受其賠欵單也美國方面以爲德國决不能付一百五十萬萬金元之巨額至多在一百萬萬左右如使協約國盡奪其工作之資本則雖五百萬亦不可得即入其國境佔領其鐵路與稅關亦未嘗不可而所得者僅爲不值兩銅幣之紙馬克不能得金馬克也美國意中謂當寛德國以五年之期此五年中不必付欵令其努力工作重振工商則五年以後協約國即可向其索取賠欵免其利息譬如一人負巨債而長禁獄中則彼將永無理償之日德國亦猶是耳 
國内要聞 
北京通信（穆） 
[鄂省長易人之醖釀與現内閣地位有關]  
　　昨日閣議通過調夏壽康爲京畿河工督辦任劉承恩爲湖北省長本擬今日下令而因鄂人方面尚有問題因以暫擱然一般人都料此命令必下劉必往夏必歸即湖北人亦多云然也 
　　湖北省長問題從前鄂人拒孫王占元拒夏巳鬧得風潮不小夏氏到鄂終是勉强不獨督長水火事事受王占元之牽制王且收買一部分鄂人聯絡不得志於夏之胡鄂公鄭江灝等三五政客日爲倒夏之運動湖廣會館之全武行新華門之倒夏擁夏同時請願觀者多目迷五色即鄂人之不屬此兩派者亦辨不出誰是誰非因此政府方面得藉口於倒夏有人而倒字擁字視同代數式上之正負以爲可以相消鄂人方面如何佩瑢如傅嶽棻如劉承恩凡有省長癮者又乘此機勢各顯神通視省長爲鹿而逐之且多先求容於王占元以得其一保爲妥倒夏派亦利用上述諸人以求逞其技此兩月以來鄂人内部之紛糾而造成更換省長之因者也 
　　靳内閣之命運完全懸於督軍之手而兩月以來中部督軍之聯合又似以湖北爲中心去臘八省聯合之事各省代表集於漢臯而電徵曹錕同意者又爲王占元故王之地位似有左右中部之勢近則盧永祥反對選舉之電一發再發此間人頗謂仍由八省聯合而來且張宗昌之敗王占元亦與有力故靳爲維持内閣計第一著旣聯絡齊燮元允其僅裁白寳山馬玉仁之兵而不動其新增之四旅以博得江蘇之如期選舉以破長江之完全聯合第二著即設法拉攏王占元爲擒賊擒王之計而拉攏手段則先從換省長着手以爲王氏感情之惡自撤換孫振家始今去其所欲去之夏壽康庶可挽回一二也距今十日以前曾令范源濂赴津謁黎黄陂告以夏壽康控案多起不能得多數鄂人之同情政府擬將撤換不得要領而返又派劉恩源謁周樹模亦如所以告黄陂者意在請周勸夏自辭周亦未允故夏氏地位之不保外間巳多料及然提出閣議如此其速者則内閣動摇之情形日甚一日有以促成之也 
　　顧數日以前所謂新省長也者尚非劉承恩而爲王占元兼任蓋王氏自兼說在夏壽康未到任時即巳有之王氏之意最好自兼其次則必能受使令者蓋今日各督對於省長之共同心理也王氏之欲自兼　曾有間接之表示府院兩方面皆有重要人爲之說項駸駸將成事實蓋范源濂謁黎劉恩源訪周仍帶有王氏兼任之運動也乃黎周口氣對王甚不滿而距今數日前又有孔庚陳定遠高元藩等十人赴國務院對於王氏自兼說大表否認對於内閣犧牲夏拉攏王之計畫當面揭破且曰吾輩非專擁護夏用夏亦非鄂人請求今政府不宜自埋自搰其一變而爲劉承恩尚是此種關係自政府言之當自謂顧全民意（實則顧黎周二人老面子耳）而王占元之慾望仍恐未必滿也 
　　劉承恩湖北人前清時之舊式軍人在廣西多年民國五年陸榮廷保堪任廣西省長者三人劉居其一被黎黄陂圈出任命此次經王占元之一次保薦曹錕且爲之致函當道保其長鄂然當湖廣會館毆鬥時劉巳聲明不幹今之通過閣議殆猶是曹王保薦之關係而政府亦以爲此人曾經黄陂任用黄陂或可不至反對而劉氏生平亦無甚劣跡不至如何佩瑢傅嶽棻之滿身瘢垢鄂人或可不拒也 
　　劉氏通過閣議之後張國淦即聞之即以電話告黎黄陂周樹模（或曰張係當局所託以疏通者）而黎周皆表不贊成之意張即述兩人之意往告某當局謂同是鄂人並非拒劉亦非擁夏但鄂人之意在民政與軍政分離須爲省長者脫離省軍方面之關係劉爲王氏所保鄂人對此甚不放心故非對人而有反對實對用劉之原因而反對也以是此項命令迄今晚仍未發出而京津道上政府方面之人及擁護夏氏之人皆絡繹不絶蓋政府仍欲得黎之認可也 
　　黎黄陂爲夏赴任之有力者曾面語夏氏謂君不去則君負我君去而我不爲後盾則我負君黄陂當日亦非絶對認長鄂爲非夏不可者特以爲夏一赴任則鄂潮可息耳然黄陂忠厚長者自不肯負夏氏故范源濂往見時曾面囑其致聲當道勿聽小人播弄致壞鄂局其詞頗爲嚴厲今之對於更换省長其不贊成亦仍如與范談話時所謂駟不及舌者也而在京鄂人自倒夏一派外亦多趨向黄陂故此事尚未易解决然黄陂實巳先受王氏一反噬王日前來電謂黎元洪私助藍天蔚蓋以報其擁夏拒孫之仇且欲加一恫嚇使於以後之省長問題不敢開口也（三月六日） 
北京通信（野靈） 
[蘇省裁兵問題與旅京蘇人意見]  
　　江蘇當李秀山在任時曾自招四混成旅當時政府但承認其軍隊並未承認餉需之供給此次中央核减軍隊之公文通行後不得不敷衍政府面子遂就白寳山馬玉仁所統之江蘇暫編第一第二兩師稍稍裁遣其所定之額係各裁一團即兩處共六營當發表此項命令之前齊招自馬到省白先至齊告以裁兵事白允之馬初聞而疑以白之兵多於巳何以裁减之數同且對於其他軍隊皆不裁何以獨於省有兩師而裁之因於進省之先赴揚見張韓馬諸紳諸紳謂吾省全省人民方大倡裁兵之說君爲本省人爲愛鄉計似不能不稍稍犧牲馬雖武人性尚伉爽聞此數言大感動當即答稱諸公旣如此云云我决不敢持異議入省晤齊遂自行承認並有督軍欲裁幾何玉仁無不遵命之語於是蘇省所揭櫫之裁兵主義至是乃得見諸實際然一問其所裁人數不過六營耳節省經費全年不過四十餘萬元耳以歲出一千一百餘萬元而所省僅此此蘇人之所以未能滿意也月前該省旅京同鄉爲此事曾集議數次巳多表示不平近該省淮揚士紳周鈞聞溥魯偵王文藻等又有函電致旅京同鄉會大意謂馬伯良師長以淮人鎮淮頗能爲地方造福此次會議裁兵尤能慨然念國省財政艱難以蘇人愛蘇之心首先贊成令人欽佩惟淮泗毘連皖豫四通八達素苦匪患近因湘鄂粴贛散兵紛紛潛回難免不再勾結竊發轉瞬青紗幛起軍隊恐不敷用馬師長此次熱忱愛蘇可爲公私交盡惟念江北鎮廣兵單不能不預爲防範可否乞電當局暫行緩裁且蘇省財賦冠於東南而籍隷本省之軍隊且不能完成一師爲吾蘇全局計似不免相形見絀云云據聞除函電該會外復有數函分致莊思緘張仲仁諸人故該會同人接到此項電函後益促起研究蘇省裁兵問題之興味其大多數人意見所表示者（一）以馬師緩裁不能主張因旅京同鄉旣以裁兵爲旅幟今對於本省所統之兵突然主張緩裁恐蘇督將藉爲口實將來裁兵更無希望即非蘇人之白寳山亦可援例請緩（二）仍應極力主張裁减一切軍隊即無分主軍客軍凡在江蘇境内者皆當一律减去若干成原定六日下午在江蘇會館開會討論旋又改期八日大約此次開會之後對於政府對於蘇督必有一番表示也 
[政府派之内閣談]  
　　靳閣辭職之喧傳近日巳漸沉寂惟時局紛擾財政困難究竟内閣前途如何頗爲國人所注意昨據接近政府之某要人云靳閣本年之最大難關厥爲財政而所亟急者則爲内債外債軍費三項内債之整理辦法巳經閣議通過按照三四年公債及七年短期公債辦法飭部會同公債局認真施行現巳開始辦理大約三月内當可見成效外債到期本息最重者爲日本然此係安福時代所發生日本方面亦自知其失策故并未十分催付大約可以從緩磋商軍餉問題權在各督因有召集財政軍事會議之說惟最近中央與各省信使往來皆有完滿之解决現閩督代表胡恩光鄂督代表魏聯珉等均巳返京報告各省對於中央財政之情形均能諒解則此節亦無甚問題惟靳閣裁兵計畫各省能否一致實行此時尚未敢逆料但内國銀行團墊欵之聲明亦以裁兵爲首要各省如不願中國陷於破産當可勉强遵從政府對於節流辦法除議裁駢枝機關及淘汰冗員外并限於三年内各省疆吏毋須再薦舉人員要求政府錄用免得位置供不應求並防各省濫舉之弊此項電文日内即可發出靳閣理財上之計畫大略如斯現正開始次第實行尚未見有若何阻碍當局斷無灰心之理至統一問題約可分爲三部（一）川滇黔（二）湘省（三）粤省而尤以滇省爲最堪注目蓋川滇黔聯絡之主動係爲顧口珍顧與中央本有往來近所以未有表示者實以熊克武位置問題尚未妥協中央若將熊之位置解决則川滇黔自無問題湘省雖以閉關自治爲名然至川滇黔傾向中央時自可一致行動故日來統一之進行祇注意於川滇黔方面將來或以熊克武爲三省巡閱或任爲川督而以劉湘爲會辦另將劉積之他調相當地盤均在討論中惟以關係複雜暫時尚難實現惟選舉一事日期巳迫大約秒省恐未能一致完成然手續上之展緩亦不過在十日二十日之間并非於命令有所變更亦非於選政有所阻碍至盧浙督第二次所發江電對於選舉問題雖有所論列但此係安福黨徒之從中作崇頗聞盧氏江電未發之先曾徵長江各督之同意各督對之極爲冷淡至今並未致覆足見與大局無若何關係總上各方面情勢觀之靳閣辭職之舉必不至實現也 
[伊滿通車巳解决]  
　　中俄通車交涉業巳解决通車條欵巳由中東路局及赤塔代表在滿洲里車站簽字業於五日有第一次通車由滿站出發惟此事雙方交涉頗久所訂條欵中間又經一度修改兹錄孫烈臣與政府當局最近商洽文電如次「院部致黑省電」皓哿兩電均悉所擬約章十二條大致均商妥協惟條文中有尚須斟酌者經各部往返協商詳加修正列舉如下第二條國界問題暫應以愛琿條約爲憑若照原文微嫌掛漏不如全删現在過激主義各國防止綦嚴擬將第二條原文改爲凡遠東共和國人民進入中華民國之境如經中國邊界官員查明其人含有過激意味又如俄人所運物品或印刷物等意在作爲宣傳過激主義之用者一概禁止其入境或流通第七條黑龍江省官廳所發護照句赴俄護照不僅由黑省所發應將黑龍江省四字改作中國二字同條末叚稅率不得過高云云嫌無標準應自兩星期句下改爲又華商在遠東共和國營運進出口貨物所納捐稅不得超過俄商在中國所納進出口貨物之稅數第八條中華民國句下删黑龍江省四字第九條反對中華民國及黑龍江省政治句删黑龍江省四字第十二條首行删黑龍江省四字於人民加得自由三字持有黑龍江省最近交涉員護照句改爲持有中國官廳護照字樣遠東共和國人民下亦加得自由三字遠東共和國外交部護照下加經中國駐俄領事館簽證者十字查無違禁物品始准入境之始字改作均字入境句下加但所有過江小票及入境居留票等捐費一概廢除等字因黑河等處現正因俄人勒繳票費羣起反對也以上擬改各節似均有重要關係事關訂約討論不厭求詳倘尊意贊同即希轉飭鍾督辦遵照磋改並見覆爲盼國務院外交部内部交通部印「孫烈臣致院部電」敬電奉悉頃據鍾督辦毓東電稱勘日與俄代表計第六次會議磋商修改將第二條加入七條首叚九條十二條照改並免去過江小票及入境加留票等捐費中俄須一律照辦惟七條末叚關係稅率據云各國稅率均自由增減中國稅率係限制辦法想不能限制於各國旣七條照此改定而八九兩條之黑龍江字樣可均改爲中華民國彼此亦予修改權利方爲平等並請遠東政府核示如我政府允可貴委員能否有權即行簽字等語查彼之要求改換黑龍江字樣亦係歷來條約上關係應有之手續似亦未便嚴抗等情據此乞核示速盼示覆孫烈臣冬印 
[京滬航空之進行消息]  
　　航空處所辦之京滬航空現正積極進行所需開辦費巳由飛機墊欵中指定的數二百萬元支配一切以形勢度之所定六月一號之開辦期當可履行因此事與外交上有連帶關係不能喪失信用也據丁錦語人謂此次所辦之京滬航空實際上不在賺錢其唯一目的乃欲引起國民對於航空事業加以信仰譬如中國之初辦郵政僅以不失時刻爲一要素發達之希望自在最後也云云至該處所以先辦京滬綫者其理由有三（甲）北京爲一國都城首辦航空自當於此發軔上海爲全國之大商埠得風氣之先信仰航空者必較他處爲甚（乙）航空界之所必需者（一）氣象之報告（二）無綫電（三）適當站台現北京與上海兩處均有氣象台對於第一項建設不費分文有事半功倍之效至於二項除京滬兩處原有無線電外沿京奉津浦滬寗三路綫電訊亦極其便利可無事多設且航空爲交通事業之一自當於舟車交通處設立站台以事聯絡今經過天津南京鎮江等處亦正與第三項吻合（丙）京滬交通於此可縮短二十餘小時利益極大有此三大原因此京滬航綫首先創立之由來也據航空處人言以平均速度計之北京至上海之行程大約六小時加以沿站之停頓（旅客上下添換燃油）有八個半小時即綽有餘裕此項來往京滬之飛機预計需十四架蓋京滬兩處每日各開駛一架凡十四架正合一週之用也但此爲前途發達而言否則减爲八架京滬雙方改爲隔日開駛一次飛機大小雖不能一律平均總可搭客十二人每人取旅費一百八十元合之可得二千圓以此爲標準每月僅以搭客而論可收入十二萬元且携帶郵件及代遞重要貨物尚不在内（郵年一角八分貨物重率照郵寄包裹加三倍計算）京滬航線凡站台十三計大站二北京上海中站四天津濟南徐州南京小站三蚌埠鎮江蘇州此外尚有設於鐵路旁之小站四處爲修機添油之用者上海站台設在虹橋北京站台設在清河南京站台設在下關濟南站台設在城外商埠其餘各處大約亦在鐵路車站附近將來飛機開駛時京滬氣象台每一小時報告氣象一次以防風雨不測對於天時上可爲旅客擔保無虞此外尚有特别之保險另須向旅客取費如飛機或有測則由航空處付十倍以上之賠償云 
[北京敎育之危象]  
　　現在北京敎育界又簸蕩於愁雲慘霧之中各學校經費奇絀支持實形困難敎職員巳三月未領薪俸因知同盟罷工未必能發生若何效果故祇好暫時維持昨聞北京大學哲學系學生某君言前日該校蔣夢麟代理校長在該系授課時對學生云「我敎的這本敎育心理打算四月初可完可是現在恐怕不能等到授完我們學校就要停辦了我天天跑到敎育部去要錢總是不得要領再經兩三個星期政府若還置之不理那我們只好停辦别無他法可想」聞蔣君至敎育部索欵時范總長曾謂「我現在竭力去設法到了春假若還設不着法兒就請各校提前放暑假」云云觀此可知敎育之險象矣　　尚有要聞二及地方通信轉入後頁 
雜評一 
[鄂贛皖三省長問題（默）]  
　　鄂贛皖三省長問題之結果如何足以覘三省人民之能力鄂之夏壽康究能始終維持否贛之趙從蕃究能安然到任否皖之倪道烺究能毅然拒絶否此皆非其人民有堅强之能力不能獲伸一省之公意蓋今日鄂之對夏贛之對趙皖之對倪皆有兩派之活動或挾督軍之力或藉議會之衆或引政府要人爲援助或憑黨派士紳以運動迎拒進退間各奮其全力以角逐而結果尚在不可知之數然吾人可預言者今日之三省長問題爲民意與勢力之戰最後之勝利而在勢力三省將從此益陷於黑暗之域最後之勝利而屬民意則三省前途將漸入於光明鄂贛皖人民其努力自勉之哉 
 
 

Page 8

 
 
國内要聞二 
[湘省通商銀行復業]  
　　湘省通商銀行因新正以後久不開幕致長沙巿面大起恐慌連日以來該行票幣各屬亦不能通行軍人持此票銀竟至等於廢物駐在各屬軍隊乃紛紛來電詢問辦法使該行再不復業即難免不生重大事故趙恒惕林支宇鑒於環境境險象特召集各界要人迭次會議討論救濟之方現在官商合力進行巳有眉目（一）所借米鹽公股項下之公債六十萬元巳委左宗澍等往北京領出向金城銀行押得現欵二十萬於日昨電匯來湘（一）去歲湘政府向該行押欵之時原約於該行本年開幕以前撥還五十萬元以資應兌故除前項押欵外復由財政廳籌撥現欵十五萬元又由軍政兩界抽薪入股約十萬元（一）商家認而未繳之商股因官廳再四迫壓復經商會屢次勸導連日續繳者巳及十五萬元以上各欵合計巳有六十萬元該行發出票幣其未收回者僅七十餘萬元有此大宗基本自可應兌故該行即定期三月三日開張五日開兌巳經發出通告當不至再有更改惟該行雖巳定期開幕然政府方面僅能活動一時以積欠軍政餉項太多非百萬以外不能應付而該行在此巳失信用之時殊未能多出票幣致招危險現在湘政府决照民元籌餉成例向鹽商按票借欵每票三千元分期認息歸還仍以公産抵押以湘省鹽票四百十二張計之約可得一百萬元以外巳派員與各鹽商接洽勢在必行惟鹽商以連年軍事影響票商咸多停運每票抵借三千萬難辦到巳定日内開會商定借欵數目福州通訊（遂夫） 
[省會臨時會開幕紀禁烟調查員到閩厦門蔡温光之被刺案]  
　　福建省議會臨時會本定於三月一日開幕嗣以手續未完改於二日舉行是日上午十時李厚基曁道尹廳長局長知事等均蒞會議員出席者五十餘人旁聽席亦甚擁擠其間足紀者有三（一）該會開會詞「今日爲民國十年福建省議會臨時會開會之期計福建省議會停閉未開迄今巳五年矣軍興以來民困多端雖有函電到會本會均爲轉達官廳而邊僻之地呼籲莫聞者殆不可以僂指數今當全省統一刷新政治之始人民疾苦必須一一周知故本會臨時會之開非特彌數年來之缺典實則應全省各縣屬之要需凡我官民當能共體此意也夫利民之道不外三端始必有以保安之繼必有以阜殖之又必有以掖進之試問今日各縣果皆安謐與否此不待考覈而知則盡力於維持治安秩序之道當自今而益奮非隨兵事一息而俱息也數年以來民力全殫物價數倍甚至生活必要品無一不列於稅目之中此非振興實業先裕來源則竭澤而漁民且立槁本會爲民請命一面當紓民力一面當營民生此則目前須臾不可緩之計劃也至於牖民育才非專恃學校而巳養人民之政治能力則所學見於所用所用亦儲爲所學故急當使民治精神日益見諸實際本會抱此宏願特於開會之始略述大概其詳則具諸議員之提案及諸父老伯叔兄弟之請願惟我行政官長及全省公民共鑒之」（二）李基厚頌詞「今日爲福建省議會開臨時會之期厚基復得與諸君子聚晤一堂極所忻慰憶自民國五年貴會開第二次常會時厚基親聆敎益立法行政契合良深歲月遷流至今巳逾五稔迭更事變險象環生地方人民重蒙痛苦每一念及實爲疚心兹幸閩南各屬完全收回地方秩序均就安堵適當武備告終文治更始之時貴會有請開臨時會之舉厚基情殷望治無任歡迎即定期依法召集此後民隱之應如何宣達元氣之應如何回復以及一切政事之應如何整理厚基自當隨時商榷進行以期副諸君子屬望之盛意」（三）副議長鄭豐稔及議員等演說鄭之演說大抵爲閩南各地屢遭兵匪焚掠商民婦孺遷徙流離情形請以後加意撫輯聞者爲之滬下然究竟議員能否盡代表人民之天職長官能否盡保護人民之責任目前皆未敢知蓋言之非艱行之維艱姑拭目以觀其後可也 
　　内務部特派專員四人到閩勘察罌粟一節前報業巳揭載兹查該員巳於三日坐飛鯨輪船到閩禁烟總局特派其會計庶務各員到馬江迎候該員全屬福建人林襄閩侯人（即丁震改派者）王大亨晋江人邱功祺汀州人陳德彝惠安人均住於城内浙江會館不日即分道調查但未知其果爲李權之續否也 
　　厦門柴米捐風潮現雖以柴捐豁免米捐減收二成暫告平息然人民之怨咨政府與啣恨包捐人之心理尚無異於昔日乃素與藍番萼等朋比爲奸之石碼蔡温光（綽號蔡軍師）者近復向漳州當局運動介紹函件冀到省要求當局俾便死灰復燃外面則聲稱前赴臺灣事爲厦人所覺日前搭象江小輪赴厦由厦赴鼓浪嶼交涉署領照歸過三坵田地方時後隨一人持短槍向其施擊同行者計五人首爲某局員次爲連某之父子三人蔡中槍時尚能步行數武向連求救顧人地生疏均不知醫院之所在嗣由某局員指導舁至河仔下醫館療治然巳無及矣兇手至今在逃未獲說者皆謂是爲柴米捐之反響也 
[杭州快信]  
　　省長臂患瘋痛尚未愈勘閱蕭紹塘工决議展期 
蔣邦彦昨謁各當道並擬接篆後招考辦事人員二十名代理菸酒事務局長畢奎聞巳改代爲署許引之俟交卸運篆後將另畀相當位置 
　　阮性傳昨奉委充浙西菸酒專賣局長 
　　縣稅小學費分配規程民國六年廢止後曾飭各擬補助條例按照辦理現各縣多有尚未覆到者昨下令催報搶刦筧橋鄉農民俞啓標家之盜犯王阿毛經法庭判决死刑昨巳呈請省署即日執行槍斃夥盜朱寳新處徒刑十二年 
　　龍井紹昌隆章等各茶行准下月五日開巿本届出産較上年爲優細茶行盤每斤約五元左右 
　　杭縣王知事以省城米價向聽墅河行情至多不過增價水脚二三角自上冬迄今城内米價與墅河相差殊甚每石竟有加至六角八角或一元者未免跡近把持昨函杭總商會傳諭各米商嗣後加收運費每石不得過三角 
[南京快信]  
　　戚揚由潯乘招商局江安輪於昨日下午六時抵寗齊督派副官陳廷謨曾章林趙瑞祺赴下關輪船碼頭歡迎七時入城齊督即在署設宴欵待旋乘夜快車赴滬　　 
　　省立法政專門學校校長錢崇威單毓華均堅辭不就現有委王汝圻消息因學生反對故仍未發表 
　　秦淮兩岸妓女昨假同春舞臺開游藝大會門票一元及販賣物品所得餘利全數撥助北省災賑英美烟公司八九兩夜亦假該舞臺演放李純出殯影片票資助賑上海山東工賑利濟有獎券局坐辦袁慶萱昨咨軍民兩署呈報繼續發行利濟券仍照章在滬設局請飭屬保護兩長以未准内務部曁山東省長咨行過署無憑核辦除令滬海道尹轉知該局於未奉部咨以前暫緩發行外昨特備文咨請内務部查明見復 
　　武進縣屬東鄉保安鎮衆院初選搶票槍斃團練一名王省長昨派委員姚某往查 
　　南京總商會昨又電京請收回改貼印花成命 
　　楊晟昨由滬來寗即轉車赴京 
地方通信 
蘇州 
[房屋徵稅之先聲]  
　　政府現因財政奇窘應付無術擬興辦房屋稅以裕收入巳將擬辦簡章頒行省公署飭令徵求各界同意後再行訂期試辦兹摘錄簡章要點如下（甲）徵收範圍房屋稅之徵收擬就都省會商埠先行試辦然後再推行於各城鄉鎮（乙）徵收方法房屋稅之辦法按間計算按月徵收（丙）徵收稅率擬按房屋之高下區爲三等一等者月徵二角二等者月徵一角五分三等者月徵一角但洋式房屋另行規定以所占之面積及層數爲準 
[衆議員之逐鹿者]  
　　衆議院議員初選當選人各縣巳陸續揭曉第二區衆議員額定九名聞來蘇組織當選者巳有多人如孫某於去冬即派俞某等由京來蘇布置大半預付定洋陳某亦巳在蘇預爲商定多票又常熟沈某亦巳携同伊妾並帶鉅欵來蘇托人購票其餘如蘇人彭某程某以及吳江上海崇明等縣尚有數人大約共有十二人之多 
鎮江 
[華洋義振會成立]  
　　駐鎮英領事樂民樂君與駐鎮交涉員賈君倡設本埠華洋義振會業於英領事署開成立會兹於六日午後二時復假商會開會籌募賑欵各界要人到者甚衆當場華商共捐大洋五千六百元聞各西商捐輸之欵爲數亦鉅逕解北京總會核實散放以拯災黎 
江寗 
[衆議院初選當選名單　]  
　　江漢周延芝陳光祖王國梓劉玉生陳良知沈甲三雷光　楊淦泉施元龍陶宣三徐堃錫陶保晋龐振乾朱積祺周滙川葛廣鈞葉楚卿張卓伯王文亮季俊許瑔亮劉昌威唐仲三陳國鈞馮克敏曾文斌張陞巫惟瀚余秉國陳石卿嚴少陵郄大純于緯文王介卿王懷之趙名壁續廣鑑葉承鈞朱祖年楊光奇馮子新章東甫王佑生陳國海王子英朱茂如施良棟藍存釗劉長庚虎縵卿宋文猷吕少琦陶悅匯吳昌華袁明慶沈時濟陳潤姚培之李道章常經文徐順榮馬守成包超張星耀王恭燦鄒禮元樊吉甫周啓祥成壽軒陳有志李國銓梁秀珊張尊榮趙耀亭吕發銓王恭亮馬玉洲田梓田候補當選人如下王煥章徐少華蔣伯衡李應南張同書邵承恩王以莊郭仁雲唐慶昇張同海孫月三 
清江 
[淮安選舉風潮]  
　　此次江北各縣衆院初選事前皆不免有風潮發生如選民冒濫之質問散票不週之質問凡所應有罔不盡有然至三月一日投票期至大都風恬浪靜穩渡無虞惟淮安一縣則發生絶大風潮該縣原定三日開票不謂是日票匭未開之際突來學生一百餘人將匭票一搶而空一時舉室譁然莫知所措現初選監督王知事正在派警查緝搶票主動人物内幕情形尚未明瞭 
寗波 
[四中校長風潮]  
　　省立第四中學因更易校長發生風潮昨校中敎員巳聲明全體退職其宣言書云原煒等傭於郡校歷有年所此身一日在校即盡一日之力職責攸在毋敢荒棄邇來省中新易校長官廳委任自有權衡惟道路藉藉皆言宋校長係成城社中人該杜一名校長公司巳見七邑敎育聯合會電文蒞事以來怪異迭出用人處事失當諸多原煒等念吾甬敎育界夙稱純潔敎員身爲學生表幟尤宜束身自愛不敢爲激宕之談尤不敢長媕阿之習謹於七日宣告脫離除電呈敎育廳外敢抒胸臆以告於吾敎育界惟垂鑒焉民國十年三月七日張原煒郁黼祥董世楨洪允祥張謙楊占春蔡和鑑童第德林世欽葉懋宣楊貽誠虞放張綺孫士愷胡懌余德華應崖張琴阮增輝 
 
 

Page 9

 
 
   
 
 

Page 10

 
 
本埠新聞 
吳淞商埠局布告 
[全埠暫依前清所定範圍爲界]  
[界内土地建築不得自由處分]  
　　吳淞商埠局昨發第三號布告云查自闢商埠章程第七條内載自闢商埠界内之土地及建築事項非經商埠核定無論中外人民不得自由處分等語吳淞地方現巳設局開埠全埠界劃暫依前清舊案所定範圍北自寳山縣南石塘砲臺東西大路之南起跨藴藻浜南至陳家宅止東西進深三里爲界西面浜北以泗塘河爲界浜南則以泗塘河對岸起距浦進深三里爲界合行布告人民一體知悉凡在舊定界内興修河渠道路及一切建築之有關交通者均須先具圖案經本局核定方得動工除咨行江蘇省長曁松滬護軍使分行特派交涉員淞滬警察廳寳山縣知事外恐未週知特此布告陽曆三月八日督辦張謇 
[聯太平洋會之路政計畫]  
　　大陸報云聯太平洋會路政股幹事定九日赴無錫考察馬路工程並應榮宗敬氏之請往梅園觀梅七日王正廷在集議時報告路政股自去年十一月後共會議五六次進行頗带上次會議時測量部長波威爾氏提出在嘉興石門杭州莫干山西太湖宜興無錫常熟嘉定上海等處建築長共二百六十哩馬路一條之計畫並擬築一支路由宜興而達南京此路不與滬寗鐵路成平行線惟在數處與鐵路相接不日將各處馬路圖樣付諸石印但路線儘可更易今尚未决定也擬築之路寛五十英尺兩旁各十英尺中間實爲三十英尺云 
[航業消息零拾]  
　　昨日招商局之廣利輪船裝往廣東有現洋三十萬元又有新銘號裝赴烟台洋四萬元而浙江中國銀行昨有現洋三十萬元運至滬行云 
　　近數月中上海方面運輸太平洋之貨物頗爲清淡獨天津塘沽大連等處輸運太平洋之貨額忽然大增大都以雜糧及油類爲多故現時赴美各輪均須先往華北然後取道大連以至東洋即在上海開班之船其出口貨亦從北方駁裝轉運者爲多至於進口貨因先令關係大受影響現滬上各處棧房存貨均巳擠滿後來之貨幾有卸屯無地之暵此種景象誠本埠商業上所罕見也 
　　俄國義勇艦隊雖與新經理之振華公司雙方面各經理輪船十五艘惟因修理船舶費之涉訟問題尚未解决故新公司所經理上海至海參崴之三輪仍無開班期至老公司方面在上海艦隊内之各項開支用度自輪舶停駛後即由該國政府津貼補助故仍照常進行與振華力爭云 
　　新旗昌洋行經理之美國王予商輪公司本年新加蒙古王子號MongolisanPrinee一輪於一月十號在紐約開出刻巳駛抵東洋本星期内可至上海該輪之運量在各王子輪船中爲最巨 
穆湘玥之植棉報告 
[庚申年經過情形及進行方法]  
　　植棉委員會會長穆湘玥致華商紗廠聯合會書云會長會董曁諸會員均鑒謹啓者本會籌畫推廣全國棉産及改良棉質迄今巳二年於兹矣第一年因本會成立較遲故於匆遽之間僅辦六塲由玥暫行兼管前曾具報兹不再贅惟此舉關係棉業前途至爲重大須得專員全力灌注積極進行方克有濟兼任其事則難期實效故於上年（即民國九年庚申）三月七日常年大會通過是案「本會農塲以簡單切實爲主總塲常年經費及各分塲常年經費每年各不得逾一萬元總塲及第一分塲地價開辦費等亦不得逾一萬元」後旣得此確定經費遂由董事會核准聘請前省立第一農校校長過君探先爲主任專力辦理遇有重大計畫則受成於本會决定進止本塲及各分塲詳細情形與各塲賬目巳由過君另函具報在案查云年總塲各分塲開辦費及常年費共計用去三萬五千七百五十八元各塲收數因有數種關係收花尚少約得子花六百擔合花衣二百擔約值六七千元之譜收支相抵尚未軼出預算範圍之外兹就見聞所及將去年經過情形約述如下（甲）去年棉塲直轄者計十三塲津貼包辦者三塲代辦者一塲共計十七塲因紗廠地址之關係及布置時間之匆促塲地未克嚴行選擇故十七塲中地質不宜植棉者間或有之如浙江杭縣五十畝安徽郎溪六十二畝湖南常德四十畝三處完全失敗此爲收穫不足之第一原因 
　　（乙）前年美棉歉收因多數勞工投効戰地撲滅害蟲不敷調遣兼之暑天酷熱過度妨害棉株生活以此原因美棉良種遂少種子不甚佳良則發芽力不足多有按時播種以發芽力太不足故不得巳重行播種本花以圖補救者且大部分美棉種子運到太遲以致内地交通不便之地播種愈苦失時此爲收穫銳減之第二原因（丙）去年新棉採收之初棉價尚高美棉售四十五兩左右通棉三十三四兩本會各塲因内地交通不便故軋花較遲遂失善價嗣後棉價恐難驟望起色此收入欵項不足爲第三原因（未完） 
[元月份出口雜貨之统計]  
　　據本埠某出口洋行報告出口雜貨元月份花色甚多數額均不大兹將該月份上海出口統計錄之於下（此統計根據海關每日報告册凡原貨出口及貨物在上海轉船者均包括在内）麵粉一三九九噸花生油七五噸礦銻一八一七噸大黄九噸桐油六五七噸鵝鴨毛一六七噸草帽二二五七九四頂豆油三八四噸全蛋黄二九噸棉花五二七噸生油八三二噸蛋黄粉五八噸頭髮二七擔花生四九五噸濕蛋黄三八六噸猪鬃二○○三擔芝蔴一二二一一噸乾蛋白一二九九○五基羅牛皮四二九噸苧蔴二○四噸鮮蛋六九三三一二○只 
一週中之紗花巿况 
[棉紗]  
　　本星期來紗巿仍未見好各客帮如漢口野雞汕頭香港牛莊天津等帮購進甚少惟川帮則仍有辦貨考紗巿不振之原因大半由於大阪紗價疲弱之故大阪紗巿日見疲軟巳迭誌前次報告本星期中又形跌落兹據大阪最近之電訊報告昨日開盤價計三月期一百九十元四月期一百九十五元十仙五月期一百九十八元六月期一百九十九元七月期一百九十九元九十仙八月期一百九十七元十仙至晚刻收盤價又跌落六七元以致人心益爲疲弱云昨日交易所雲鶴標準跌去二兩十六支亦跌去一兩至一兩半不等川帮仍有購進約計各牌紗七八百包其他如汕頭烟臺江西野雞等客帮購進不過一二百包本埠印紗亦稍有成交約三百餘包日紗客帮亦有辦去綜本週中巿面甚形不振將來是否即能振起須視三品價格爲轉移惟目前據大阪電訊神户大阪之存紗雖稍巳走動仍是存積甚厚且因匯價關係輸出甚少故一時難以看好也最近本絲價格計二十支一百六十兩至一百五十一兩十四支一百三十兩十支一百二十二兩至一百二十兩其中二十支紗因貨缺故價可看好云 
[棉花]  
　　新年以來棉花價格平疲巳迭經報告考其原因所在由於美棉跌落里物浦及纽約巿面不振之故最近紐約來電中等米特林美棉現貨價計十一元四角較之上週報告之價又跌四角之譜期貨五月份十一元六角七月份十二元零五分十月份十二元五角六分較上週亦巳跌落矣綜本週之中花巿頗形平疲星期六日閉盤價格計通花二十三兩本花二十二兩太倉二十二兩五錢陜花頭號二十五兩昨日售開之通花價二十三四兩說者謂美棉期貨價甚穩定且二月中旬客帮將辦進大批棉紗是紗廠方面不久將有需要花價前途不致大疲云棉業交易所於上星期六開幕是日花價上午漲二三錢下午即跌三四錢云 
[最近之糖巿]  
　　今正以來糖價漲多跌少皆因來源不多供不應求之故况連日國外匯率大縮業此者莫不暗虧昨日太古又開出上擋糖四千餘包價尚平定惟下擋○　PX　積存尚多各客帮與各行號鮮有成交故「二七半」價略跌現售十一兩「二温半」十兩八錢青赤糖現貨不多價則堅固觀察目下巿面不致有大升降也 
[茶油價格看漲]  
　　湖南洪江所産之茶油運來滬上後除由内地江浙等處購辦外餘銷洋莊爲製造化裝品及藥房等用惟來源不多故各油行家兼做每擔價在十四兩左右近星期以來日本商人在漢口收買因存底亦不多故轉向上海購買前日某洋行買進四百餘件價爲十五兩較前好起兩許惟存貨將罄價尚看續升之象 
[北帮米商查報庚申年到貨]  
　　去年上海米荒來源大爲減少南帮公所業於日前派員調查將庚申全年總共由産地來貨查明計有五十三萬石比較前年少三四十萬石巳誌前報兹悉北帮常錫公所查核上年度來貨共三十餘萬石往年平均有八十餘萬石僅及半數惟常州唯亭不在其内業由該公所報告仁榖公所以便查考 
[平望商會電請力爭兩新稅]  
　　上海縣商會昨接平望商會事務所快郵代電略云印花稅改章加貼及所得稅籌議實行兩種政策敝處商界歷經開會協議全體反對誓不承認惟恐團結力薄弱務請台端一致力爭堅持到底爲各會倡除電省長曁財政廳外謹再代電貴會希即示復爲盼吳江縣平望商會籌備主任孫成叩 
[花邊徵稅巳令取消]  
　　無錫花邊商人反對徵稅迭誌本報兹悉該業領袖接寗電謂張實業長亦主張花邊不應徵稅並由旅寗錫人向省長及財政廳長請求取消巳由財廳令行無錫稅所取消矣 
[法租办界狀劵店遵諭停止營業]  
　　法租界各獎券店前經捕房飭探按户蓋章限於本月八日（即昨日）停止營業巳誌前報兹悉各票店業巳　照限期於昨晨一律停止營業矣 
[俄船歸俄僑事務局承轉]  
　　許交涉員昨奉稅務處電開查管理上海俄僑通商事務局業由該特派員組織成立嗣後關於俄船進出口事即由該總辦執行職權照章將船單代轉海關辦理除令代理總稅務司飭遵外特電遵照辦理 
[交涉員再請救濟留法學生]  
　　特派江蘇交涉員許秋颿爲留法勤工儉學生事昨特二次代電各省敎育廳敎育會云各省敎育廳敎育會鑒代電計達查留法勤工儉學生人數達一千六百人之多漂流於五六萬里之外糧學兩絶生命瀕危若不速籌救濟方法即與愛護青年維持人道保存國家體面培養學生人才四項主義顯相違背沅焦思切慮竊以前電主張籌欵接濟及醵資護歸兩端詞意尚嫌簡略請再引伸其說如下一積極的救濟此項留學生應由各縣地方官敎育機關詳速調查其家資如何其殷實者速令其家屬自行設法匯欵至法俾母輟學其貧寒者速由各縣敎育欵産經理處籌匯學費俾資造就如力不足時再酌撥地方公欵補助之或勸導明達紳富擔認捐助俾完成其留學志願此積極之說也一消極的救濟如各地方官及敎育機關因留學費巨力難按年籌撥及捐助則必須爲一次之救濟速查明此項留學生人數籌撥縣敎育欵或省敎育欵酌量支配彚寄我國駐法公使署請求切商法政府發給特别廉價船票迅予遣歸以篤邦交庶免流落外洋貽彼邦之輕視此消極之說也諸公敎育關懷夙所欽慕維持救護諒表同情伏願宏巳飢巳溺之懷俾獲收羣策羣力之效佇希明敎無任神馳再赴法勤工儉學生護照巳奉外交部電令以後停止發給希轉告一體知照爲荷許沅八日印 
[愛多亞路巨刦案之詳訊]  
　　公共租界愛多亞路三十六號半門牌源大號於上月二號夜被盜十餘人持械入室搜刦去鈔票現洋二千八 
百餘元金珠飾物羅卜票十五萬五千五百元以及田單契據等物逃逸經該號主潮洲人陳子芳報經總巡捕房派探范德孚耿德標與九百八十號華捕等追獲通州人張賢生一名搜出實彈手槍一支旋經特别機關華探目鍾星南張芝卿與西探目壳羅香續獲張之同黨陳阿大王保林二人抄出羅卜票三千四百八十元並金簪六支金戒一只併解公共公廨奉飭一併收押嗣王保林畏罪在牢自縊身死報經中西官驗明棺殮標封厝壇候尸屬認領各情迭誌本報昨由捕房將張陳兩人解送公廨原告陳子芳不到由其代表律師上堂陳述前情並稱此案發生後即經捕房將第一被告張賢生拿獲搜出手槍子彈將其拘押惟事主被刦方單十餘張如請官廳補給頗費週折故原告出有賞格追查原物至特别包探緝獲之陳阿大王保林二人王巳畏罪自縊斃命起案之贓物係在陳阿大身畔搜出查原告方面證據完備請爲嚴辦云云並據中西探目相繼投訴將被告等緝獲吊出原贓巳由事主認明情形並將被告等在捕房承認之供單呈案又據見證姚漢榮季信郎先後上堂證明當被刦時有盜黨二人執手槍恐嚇一即張賢生一係前爲包車夫之周阿福業巳被逃等語讯之張賢生供稱在捕房所供錄有供單然我是日適因酒醉由老鎗麻皮邀我在江西路轉角處把風並未至事主家内是實質之陳阿大供稱海門人前因盜案牽涉經公堂訊押西牢三年至去年正月釋出住居閘北此案發生前二十天飯司阿根與王保林言源大爲販賣烟土生意號内烟土甚多故王與老鎗麻皮起意糾同在逃之王阿福等十餘人預備往搶烟土不意搶取銀洋金飾羅卜票等物所有分得之金飾銀洋羅卜票巳被捕房抄去至於方單乃被王保林等扯碎抛棄求宥經俞襄讞核供商之美丁副領事判張陳二人還押候會商於禮拜四宣佈罪狀 
[萬國紅會會長代表將來滬]  
　　萬國紅十字會會長特派代表凡爾納氏視察美利堅日本中國等紅十字會狀况并代表國際聯會楠森博士公幹本月初抵北京曾於三號由紅會正副會長汪夑蔡廷幹開晚餐會歡迎四號下午并介紹謁見大總統七號乘專車出京南下來滬將於今晨抵此昨日紅十字會總辦事處巳接到北京總會公函囑妥爲招待云 
[友華銀行銀巿報告]  
　　中美新聞社譯友華銀行八日報告云昨日倫敦銀價近期漲七先令八便士遠期漲五先令八便士紐約價漲至五四倫敦紐約滙價三九○此間今日定價與昨日同午前巿况堅定午後稍鬆動交易價金鎊三先令一便士金圓六○半昨日倫敦銀價之漲因印度買銀之故 
[景昌公司絲巿報告]  
　　中美新聞社譯景昌公司報告云本星期横濱生絲巿而穩固畧有交易繅絲商爲經濟所迫不能再保留存貨多以低價秘密售出上海中國機器絲巿况更堅定當地交貨亦活動其買進繭貨者僅有不恃政府補助之數絲廠特别大號交易價銀一千一百四十兩七里絲存貨甚少巿况堅定上號貨畧有交易土色絲因日本要求停止巿面沈寂各貨巿價如下機器絲特别大號銀一一四○兩特别號一○二○兩中號九二○兩七里改良絲八五○兩巿號八一○兩土色上號四九○兩巿號四六○兩 
[外洋輪船進出口行程紀]  
　　昌興輪船公司蒙梯格爾號由温古武開來今日（九日）下午二點鐘可扺虹口公和祥碼頭明日（十號）下午二點鐘即須離申開往香港福來洋行之西愛生號巳於昨日開往美國之西雅圖上海並無出口貨惟於大連天津轉運黄荳雜糧一千一百噸芝蔴油三百三十噸又有愛魯乃號自美國之寳提滿城開出後刻下巳至日本之横濱昨日來電報告謂於十四號可至上海船上裝有鋼鐵條及雜貨二千二百噸又有西　乃號係由西雅圖來滬與愛魯乃號同時至申船中載有香烟烟葉五金等一千一百餘噸該兩輪來滬後因上海無貨裝出故均須至天津塘沽及大連等處又有中國郵船公司之尼羅號自本月四號從新金山開出將於二十八號抵上海此次該輪來申後便須開往星加坡小吕宋香港等三埠與中國號南京號取同一之航線云又有維昌洋行刻由瑞典國開來貨輪兩艘均滿載洋紙及機器等項一名錫蘭一名朝鮮其朝鮮號係本年第一次派行來滬大約四月十號進口至於錫蘭號有九千噸之巨係在出月七日到上海云 
國内輪船運貨進出口之調查 
[進口貨]  
　　（長江）太古公司之大通輪船昨由長江各埠運來大豆餅四千塊小豆餅二千六百件紙頭二千四百零六件皮蛋一百缸皮桐油一百六十桶白豆七十四包鷄毛七十一件礦砂四十桶砲竹二十二件銀子四箱苧蔴十件雜貨一百四十一件又寗紹公司之寗紹輪船亦由長江裝來靛青九百五十八桶烟葉三百五十件白米三百五十七包苧蔴二百八十七件小麥一百八十四包菜子一百十包蛋六十擔藥材三十九件洋瓶二十六件又轉甬貨藥材六十七件（烟津）招商局之新銘輪船昨由烟津運來之貨有水烟九百零一箱水菓六百三十五簍紅黑棗三百四十九包綠豆二百包瓜子二百四十四包藥材三百七十三件杏仁七十一包羊皮四十件桃肉一百九十五包綢貨六十四件粉千三十件蚶千二十五件驢皮十件（港粤）招商局之廣利輪船昨由港粤裝來之貨有車糖二千零二十二包葵扇二千零三十件檀香一千三百四十件甘蔗二千零四十一件圓荔千四百九十九箱白籐三百五十件花樹一百三十八件冬菇一百五十件牛皮一百七十二件小牛皮一百十五件綢貨一百七十件蔴袋五十件漆油十桶雜貨一千二百九十一件 
[出口貨]  
　　（寗波）招商局之江天輪船昨日裝往寗波之貨有棉花二百五十包洋布七十六箱洋臘六十五件蚶子五十八件麩皮五十三包車油三十五桶瓜子四十包鹹魚四十五包靛青四十桶白糖二十二包粉干三十件草包二十五件藥材三十九件橘皮十一件香烟十五箱雜貨九十三件（長江）三北公司之華利輪船昨日裝往蕪湖之貨有洋火三百聽洋燭一百箱洋紗五十五件瓜子三十包帶絲三十四件糖十九包海帶二十件元干十二箱疋頭七件雜貨一百十六件裝往浦口之貨有洋火梗四百件糖二百四十包氷糖三十包帶絲二十四件胡椒十五件紙頭二十一件雜貨六十九件裝往九江之貨有赤糖二百二十二包圓干一百三十一箱海帶一百八十一件青鉛一百零五件紙頭七十二件洋酒二十七箱肥皂八十箱瓜子五十包檀香一百零三件拷皮三十件氷糖十八包鐵器二百九十五擔雜貨一百四十八件裝往漢口之貨有紫銅五百八十一擔釘桶二百五十桶香烟五十七箱瓜子五十八包紙頭十一件洋火匣一百零六件鐵器五十七件雜貨四十七件（烟津）招商局之新銘輪船昨日裝往烟臺之貨有洋布三百四十八箱紙頭二百十二件青蔴一百九十五件白米一百三十包水菓八十二簍靛青五十桶牛皮四十件銀子八箱雜貨七件裝往天津之貨有糖一千五百九十九包紙頭一千三百九十件白米六百包水菓九十五簍洋布五百六十七箱鐵六百二十六擔牛皮五十九件蔴袋二十件雜貨九百六十三件（港粤）該公司之廣利輪船昨日裝赴香港之貨有黄豆一千五百四十包皮蛋二百缸土布一百四十四件土酒二百壜生梨二十件雜貨一千一百件裝赴廣東之貨有黄豆四千五百廿四包生仁七百七十四包乳腐七百十甏竹葉三百九十六件綢子二百三十一件白樊三百三十六包石膏一百十五包土酒一百三十壜雜貨八百四十五件 
[急募振欵會所接之函電]  
　　松滬護軍使何豐林昨復上海聯合急募振欵會公函云逕啓者頃接台函并附抄函電稿各一件均巳誦悉貴會因滬上籌辦急振正在進行電呈府院請求取消重征之命權衡輕重陳述商情極爲周至鄙人旣忝在名譽會長之列似毋庸另電也特此奉覆上海聯合急募振欵大會昨接北京來電（譯文）畧云厘金附加稅現今同官廳發生問題結果如何不能預定但災民亟求振濟甚爲急迫希望上海可得超過一百萬數之振欵以備急振因此種効力並無政治關係無論如何此乃一種極顯明之　善事業拯救災孩之生命云云 
[女界義振會董事會紀]  
　　三月五日本埠女界義振會開第十一次董事常會會議事件如左（一）會計股報告自二月十三日起至三月五日止計收捐欵洋一萬七千九百九十五元又游藝劵資洋三千零九十二元又補收戲資洋八百四十元共收洋二萬一千九百二十七元（二）文牘股長盛彭清淑因病請假文牘股副未到公推會計股代表（三）孫邦堯報告三月二日至急募振欵大會會議情形（四）勸募股長林盛關願提議急募振欵大會十九日舉行游行大會本會擬用一特别表示以便各界注意是否請公議公議贊成（五）會計股代表文牘股報告前接北京大總統夫人來函云巳代募到捐欵一千三百三十三元該欵巳交北京駐京事務所又接北京孫副會長來函云慈惠章一案巳由國務會議議决凡捐助一萬元或經募三萬元以上者由大總統發明令給予寳光慈惠章凡捐助一千元或經募三千元以上者由部呈明給予金色慈惠章凡捐助三百元或經募五百元以上者給予銀色慈惠章云 
[工界發起加工助振]  
　　中國工會現因北方災情奇重急待春振昨特發起工界籌振辦法擬山各廠工人自行向資本家請願每日添加工作一小時以一星期或兩星期爲限每日加工應得之工資本家扣存撥充振欵本埠及浦東工廠林立工人在十數萬以上果能一致贊成所集之數當非尠也 
[義務生爲災民服務]  
　　閘北滿洲路三畏里青夜國民義務學校校長孫道勝以上海聯合急募賑欵大會爲喚醒同胞急行助賑特有大遊行會之舉擬將該校學生加入遊行以盡天嬂昨將該意宣諸學生當時學生報名者有六十名惟恐年幼不克遠行特選出三十八名加入遊行並委陶笑舫籌備各種旗幟以便引各界注意一面由孫校長向上海聯合急募賑欵大會廣告部接洽 
[商界總聯合會集議聯合籌振]  
　　各路商界總聯合會因本月十三日爲聯合急振籌欵大會舉行游行會亟應加入爰定於今日（星期三）下午七時開二届十二次董事會商議加入人數及一切辦法昨巳通告各路董事届時列席討論云 
[百老滙路聯合會開會紀]  
　　百老滙路商界聯合會昨日（八日）下午二時開常會公推李澤源爲主席施獨舟記錄由主席告華洋急賑會來函謂各團體多有加入本會應否加入經衆議决贊成加入主席謂旣云加入如何辦法如何佈置應即預爲籌備當場公推李澤源爲本會加入急賑會代表張印奎周榮奎爲籌備員經衆通過遂宣告散會 
[家庭日新會開會紀]  
　　前日家庭日新會在體育場開會黄冰佩女士值主來賓有美國傅步蘭夫婦及盲童學校敎授盲者張君三時入座請傅步蘭夫人演講由張君通譯其大意謂兒童在摇籃内巳須施以敎育敎之法當寓於遊戲日常亦宜令其練習作事如使自曝其小枕被服等又練其腦當令其手指習工作云言畢又出盲童學校盲童所作之手工物品與衆觀看如結線之花邊穿成之珠絡及作成之盆墊檯布述黄任之君在南洋來信謂斐律賓現正荷花盛開孟尼拉（斐之都城）水族館中有巨蟒日須食犬一頭云云最後開演國音留聲機而散巳六時餘矣 
[青年會徵求會消息]  
　　青年會今晚（九號）八時又值徵求會第三次揭曉之期届時除發表各隊分數外並請名人演說兼演新奇活動大寫真五大本兹由會員科發出通告届時請全體隊員曁新舊會員早臨參觀并望將所得分數趕速繳進去 
[鄉民被人暗殺之請騐]  
　　西鄉曹行鄉農民許雲齋舊曆本月二十七日携帶銀錢出外買物當晚未回直至二十八日上燈時經人報告謂被人暗殺倒斃於曹家橋地方周身受刀傷多處死者之妻龍氏同子堯生等聞耗趕往察看屬實昨晨協同該處地保即死者之姪許克明同投上海地方檢察廳具詞聲請派員相騐並緝兇犯歸案訊懲譚廳長據禀後諭候次日往騐 
[殯舍寄停棺柩之限制]  
　　法捕房查得界内各會館殯舍寄停之棺木多年未經柩屬領回安葬者甚夥現届天氣炎熱難免穢氣四溢殊於衛生大有關係故於本年起祗准柩屬領出安葬不准再有新柩入舍寄停並聞限於兩年之内須一律出清云 
[少盺宣講團游行宣講紀]  
　　少年宣講團總部於前日（六日）派第二游行宣講隊張蘋周甘梅嶺李行素等往本埠閘北漢中路中宣講（勸戒吸紙烟）（地方自治之真理）（公共衛生）（讀書之緊要）（庫倫之失守）等題聽者二百十餘人頗爲動容該處以江北居民爲多各講員又用彼處方 
 
 

Page 11

 
 
語詳爲講解尤得歡迎講畢舉行通俗游藝（吹笛唱歌）（打鑼唱春）間接勸導（該團印有改良小調數種）更能引人入勝久聽不倦宣講畢後舉行露天學校照章授課學生共三十四人至晚方畢同團下星期日（十三日）出發者爲第一二隊云 
[南貨店夥被毆受傷殞命]  
　　浦東大團鎮祥豐南貨店夥邵某被毆受傷於前日午後因傷身故由該店通知邵之家屬投縣請驗並請緝兇伸雪 
[滬寗車軋斃鄉民]  
　　昨日滬寗鐵路由無錫開滬之區間車駛至唯亭車站相近有一年約六十餘歲之鄉人在軌道中行走被車頭軋爲二段當由該車車長將屍移置路旁立派路警招尋家屬備棺收殮 
[投浦圖盡之遇救]  
　　紹興人許榮貴今年二十五歲由籍來滬尋親謀事昨因訪親不遇川資告罄進退兩難頓萌短見於下午在太古碼頭投浦自盡當爲水巡捕房巡船查見救起解入捕房奉梅捕頭諭送地檢廳安揷 
[汽車傷人兩則]  
　　昨日下午二時許有二千二百九十六號汽車駛經馬霍路撞倒浦東人陸仁裕碾斷足骨由新閘捕房一百四十四號印度捕瞥見前來押令汽車載送陸仁裕投仁濟醫院醫治旋即帶該汽車夫入捕房稟候捕頭發落又昨晚六時許有常州人杜鴻陽行經新閘路被某號汽車撞跌臂腰背等處受傷當經新閘捕房一千一百九十三號華捕到來抄錄汽車號碼另雇車送受傷人往仁濟醫院醫治一面歸報捕頭候示 
[據人勒贖犯巳獲P ] 
　　張六仁控丁書堂張家林等糾衆數十人將伊妻丁氏擄去藏匿勒案洋五百元並牽涉張子元等一案前奉地檢廳將張家林等拘案訊供判押候再拿逸犯在案昨午又據該廳法警在浦東將丁書堂並徐福生等二名先行拿獲行至半途丁等竟敢拒捕經該警等竭力護解到廳奉諭釘鐐收押候審 
[米販失敗潛逃]  
　　上年米價飛漲陳貨售賣一空以是至新貨上巿後米價仍極堅固一般米販預料開正米價必漲正可囤積漁利有李某等於去年臘月向内地楓涇平湖等處收買白米四五千石訂於本年正月交貨又在上海搜買二千石打包存放浦東陸家渡洋棧不料近來銷路不活巿價逐漸低落李乃將棧貨託人易名脫售損失巳三千餘元迨至正月底所訂期貨又届到期内地公順等行均派友來滬催出李無法對付遂於昨日相約該行夥同往四馬路某菜館沽飲甫至半酣即託故遁逸一去不回該行夥守候至十時該菜館收巿不到詢其家屬亦巳避匿矣 
[發現假冒調查員之懲毖]  
　　日前有寓居南巿十六舖老榮康客棧之通州人項錦銘張連培因被崇明人朱西春帶同形似小工之王得貴等多人至項張兩人臥室内自稱搜查烟土調查員强將該兩客行李檢查毫無確證即由茶房張記報告崗警到來將一干人帶入第一區警署轉解警廳司法科訊究在案兹經徐警廳長檢閱案情以事關冒名調查員騷擾行旅亟應從嚴拿辦以儆效尤而保治安昨特面諭該管警署王金山署長仰即傳諭境内各旅館客棧等一體遵照嗣後凡遇旅客帶有違禁物品者必須迅行報告本管署所以待撥警查拘倘或故意隱匿遲延未報一經覺察查獲確證者定提該棧主併案嚴懲惟本廳所派偵緝隊士及稽查員等或便衣長警出外檢查事故者執有憑照以備查考而杜僞冒等因王署長奉諭後遵即分别傳諭周知矣 
[假名查土攫飾之控究]  
　　公共捕房巳革華捕劉永山羅劍章宋魁五因悉住居滬西麥特赫司脫路五百五十九號屋内之劉培高販賣私土前日同一千三百十七號上差華捕杜洪鈞突入其家檢查烟土乘間攫取值洋五百三十元之金鐲鑽戒等逃逸事後由劉培高報告靜安寺捕房捕頭轉禀麥警務長派棎王松濤白忠祺李三福與西探開納往將以上四人先後拿獲因杜捕忽爾患病送請工部局醫院醫治餘人收押昨解公共公廨即據中西包探投訴前情請爲展期容俟調查證據再行解訊云云經關讞員核供商之美丁副領事判被告等押候查明下禮拜二解訊 
[警探被誣之查復]  
　　松滬護軍使署前據姚啓明呈控警探朱寳生丁德豐朱仁泉等詐洋一案曾經批令淞滬警廳集證澈訊具復在案徐廳長當查傳該原告姚啓明匿不投廳候質旋即出示布告予限十日内來案質訊詎姚依然避匿故由徐廳長調查該原告之原呈内舉有見證混名小湖北者即楊小湖北係爲公共租界懲辦七次之積竊過犯現又竊取太古洋棧白鉛皮十四箱案發經水巡捕房拘解上海地檢廳訊判處以徒刑四個月執行收押分監當飭司法科將楊小湖北提案訊據供稱此次姚啓明所控警探詐洋一案全屬子虚因姚窩藏竊案贓物並有唆竊情事爲警探朱仁泉等拿辦以致挾恨誣控當姚未遞呈詞之前挽友來監向我商議假充目覩詐洋見證許我酬謝當時我未應允拒却而去以後不知如何揑名朦控等語親自繕寫供狀並令蓋印拇指備案並巳查得該原告現又在法租界犯有竊案業由捕房獲案訊押六個月期滿永遠逐出租界有案則姚啓明之挾嫌誣控足以證明况朱仁泉係爲本廳一等偵探前因辦理查緝肇和兵艦開砲攻擊案曾奉獎給八等文虎章又屢次破獲本外各埠盜刦案犯呈奉内務部核給二等警察奬章至此次被人誣控實因查緝盜賊各匪過於嚴厲致遭挾嫌而起並詳加調查確無訛詐係被誣控格節呈復軍使請爲將案撤銷矣 
[警廳招領男孩]  
　　淞滬警察廳昨發招領傳單云本廳今收有迷路男孩一口將姓名等項開列於後仰該親屬速來認領切勿自誤計開（姓名）金楚寳（年歲）十五（住址）寗波（面貌）和尚頭歪嘴（言語）不清（衣服）短瘦袖青洋線緞棉袍元色柳條裕褲白洋布襪灰色燈草絨鞋（特徵）聲啞似有神經病常以左手撲右手背（迷失地點）軍工路（迷失月日）三月八日（留置處所）新普育堂（親屬姓名）父金友生 
[女拐匪請求復訊之不准]  
　　去年十二月十四號串拐價賣虹口鴨綠路五百四十七號門牌沈伯錦家六齡女孩招弟案内之女拐匪廣東人梁鄧氏經捕房獲解公共公廨判押女所二年迨至前日續獲曹李氏到案亦判押女所二年後鄧氏忽延律師代表到堂請求減輕刑期謂彼非主謀要求准該氏到堂重行述供當時原審中西官以案經定讞彼告人聲請復訊旣無新證據與充分理由未便照准着仍照原判執行 
[妓院違章之科罰]  
　　浙江路六百五十號門牌妓院内因容留未報名之妓女懸牌應客被專查妓院之三十五號西捕查悉以其違章請廨出單於昨協同八百二十五號華捕將該妓院龜奴張金高傳至公堂並禀明前情訊之張龜供詞推諉中西官核供以張故違定章判罰洋五元充公以儆 
[婢女投捕房求援]  
　　虹口有恒路三號門牌周姓家二十歲婢女蕪湖人張金才因遭其主母虐待前日下午乘間逸出自投虹口捕房要求超豁經捕頭詰悉其情飭將張女轉送濟良所候派探查明解廨請示 
[昨日公共公廨訊案紀]  
　　昨晨公共公廨民四庭先由俞寳讞會同英義兩國副領事包羅二君訊理川沙人丁潤庠訴其庶母丁奚氏與弟潤濤（又名純濤）不分其故父丁子乾之遺産案據原告律師稱此案巳於去秋由雙方公舉六人爲分析遺産訂有合同詎被告延不遵照合同將契據財産交與該公正人等分配是以到堂請求飭令被告將契據財産交由公堂派員分析云云而被告之律師兩人對於原告請求均不贊同「結果」本案所有財産契據各件着於七日内交存公堂派本廨理賬洋員迅速照合同分配報告核奪合同抄件附卷丁純濤交保關係俟契據交齊後准予撤銷保單次由俞襄讞會同英包副領事傳訊（一）妓女花三寳訴鴇婦薛尤氏迫娼請求自由案該鴇延甘維露律師到堂聲明原告現巳出院故要求免予被告交保而原告之律師亦不反對「結果」准薛尤氏自行具結出外隨傳隨到並不准再向原告糾纒（二）朱嘉昌訴應頴生股欵糾葛案（三）沈九成訴蔣少峯王鳳生不理賬欵案以上兩案之律師以公堂尚有他案訊理請將此兩案各改期一禮拜再訊「結果」分别照准（四）婦人樂吳氏訴其夫樂全棻另納一妾將伊虐待抛棄請求離婚並追奩資及赡養費案據原告之律師向原告詰據訴稱自前夫故後由翁將我嫁與被告爲妻過門時隨帶有現洋一百二十元被告向極貧苦得此欵項景况逐漸見佳　其於去年五月間另納一妾後即不給我日用之資向索反被毆打曾經報過楊樹浦捕房云云並邀見證婦人到堂作證質之被告供係與該氏姘識及其夫故後出洋一百五十元向氏之翁購買有其翁董某收據爲證並延律師代辯「結果」兩造旣非正式婚姻本案應即註銷董姓收據一紙附卷 
　　又午後民四庭山俞襄讞會同日林副領事訊理（一）羅潤之訴吳福昌違背訂購洋紙合同案「結果」原禀註銷反訴着詳細具禀聽候訊核（二）婦人季氏訴林奶奶不還借欵案「結果」被告不到原告提出確實證據並證人口供證明應判令林奶奶償還原告洋一百元利息洋十三元並繳堂費借據附卷 
[查封裕記莊房屋]  
　　城内魚行橋裕記小錢莊於去年年底倒閉虧欠各項往來存欵八九萬元該莊主顧鳴臯父子逃匿不理經各債權人在上海地方審判廳起訴等情曾誌前報兹經各債權人查得顧父子南匯原籍置有田房業産甚夥近在租界託人改易業户或作抵押情事除偵查確實另赴公堂起訴外並呈請地方審判廳將裕記莊之自産房屋先行發封備抵巳奉核准昨日午後該廳派書記官督同承發吏前往目的地實施查封矣 
[女子指控行兇取飾]  
　　女子鄒毛頭昨延巴和律師在法公堂控稱原告係良家女子於上年間有朱道衍向原告聲稱家中並無妻子故鄒毛頭與伊同居迄今巳歷七月本年二月十七號忽有被告之母親及妻子等率領多人至原告處不問情由扭住兇毆當時原告被毆受傷昏暈在地所有價值六百餘元之金飾珠花等物均被奪去旋由捕房得悉飭探到來將原告送至醫院至今始愈至於被告之妻如若知悉伊夫有外遇之事儘可設法解决豈能爲此不法行爲現悉被告稟詞内承認行兇取飾應請堂上按照新刑律傷人罪懲辦外並請追還飾物及損失洋一百五十元被告朱道衍由賚美律師代辯稱原告與被告同居以來被告每月貼償鄒毛頭用費洋二十餘元因原告至被告辦事處吵鬧被朱之朋友瞥見至被告父母處報告故由朱之妻子前往原告家中彼此口角互扭有之並未奪取飾物等語中西讞員會判之下判各退去聽候傳齊人證到案再行核奪 
[串攫珠花]  
　　丹陽人季春林前日與嘉定人高金生在西藏路串攫婦人陳氏值洋一百四十元之珠花一朶逃逸由氏報捕飭探將季高兩人緝獲昨解公共公廨經中西官略訊一過判均押候查明再訊 
[攫取金鐲之嫌欵]  
　　住居法新租界道德里内之巡人顧胡氏前晚出外購物行至里口突被身穿元色馬褂之人上前將氏手上所戴之金鐲一副强搶而逸當由該氏大聲喊捕適有某號郵差到來上前帮同拘獲木子公一人帶入捕房昨送法公堂請究先由原告稟明被搶情形繼由見證上堂稟稱是晚民人目見被告逃至竹笆内旋復出外即被民人拘住送案是實詰之木子公供民人向在某公館當差是晚出外至竹笆内大便因聞得有喊捕盜之聲故此出外探望即被郵差誤指爲盜况當時搜查民人身畔並無贓物請求查察中西讞員會判退去聽候查明再核 
[私設挑膏店之科罰]  
　　法捕房頭總巡兼西探長石維也君偵悉界内寳裕里等處有人私設挑膏店秘密售烟實屬有違禁令爰於前晚帶同包探等前往按户抄出洋烟數千盒及烟土等物甚夥並將各店主李永卿李阿五楊益卿三名一併帶入捕房諭令交保聽候訊核昨日傳至法公堂請究先由石君上堂稟明前情並將烟膏呈鑒詰之李等供認私賣洋烟不諱中西官判李等三人各罰洋五十元充公洋烟銷燬 
[懲罰燕子窠主客]  
　　本邑人黄順寳吳寳林同在廣西路二百六十五號屋内開設私烟間被老閘捕房包探姚錫卿查悉於前日稟明捕頭協同西探往將黄吳兩人連同烟客金仁榮王老四王阿二傅寳生胡洪生陳阿二丁阿三王阿四余阿大等及烟具一併帶入捕房昨解公共公廨經中西官訊實判黄順寳吳寳林各押西牢二月烟客各罰洋五元充公烟具銷燬 
[賣烟吸烟之懲儆]  
　　常州人王金林在虹口東嘉興路一千二百三十七號屋内私售燈吃佯烟前日爲哈爾濱捕房捕頭　畢生訪悉率同華探管宗餘往將王及烟客張小桃陳炳林楊顧氏與烟具一併帶回准氏存洋保出餘人押至昨晨解由公共公廨中西官逐一質訊之下以王違犯禁判押西牢一月張迭因吸食洋烟獲案科罰尚不悛改經着拘禁七天陳罰洋三元與氏之保洋一併充公烟具銷燬 
[查獲旅客所帶烟土]  
　　彭東興私帶烟土一百二十兩昨由外洋乘某輪船抵埠正擬携土登岸間爲海關扦巡洋員登輪查見彭形色慌張立將彭之行李搜查檢出烟土當將人證解入水巡捕房由梅捕頭提訊一過諭將彭押送地檢廳訊辦烟土一百二十兩着送往海關候燬 
[兩積竊分别押儆]  
　　行竊公共租界汕頭路六十五號李阿龍北河南路五百三十三號陳協順北成都路十號陳王氏唐家弄四百八十七號俞阿毛梅白克路二百十七號王阿三温州路一百十七號方仲言愛文義路四十號秦娥清梅白克路四百十七號余李氏又五百七十五號王榮州寗波路二百號胡慶生七浦路六百八十零半號陸如明又一千零五十六號周長貴成都路二百二十四號錢張氏東唐家弄六百四十一號王殷氏福建路七百十五號某姓海寗路二千一百十號沈陳氏唐家弄六百四十五號唐潘氏等男婦各家衣飾之馮金生浦根壽昨日滙司捕房連贓獲解公共公廨由中西官訊實判馮押西牢一年浦押西牢六月期滿驅逐出境贓交失主認領 
[閘北陳姓竊案巳破]  
　　淞滬警察廳偵探前日午後在邑廟緝獲積竊岳步樓等押送到隊詰據供認本年正月初四夜在閘北一百間地方陳聲于家竊得金銀珠飾並衣服等物均巳質洋花用等語奉諭將各贓先後吊齊申送司法科研訊一過於昨備文轉送地檢廳訊辦一面着各失主投廳領　 
[誌謝]  
　　昨承商務印書館惠贈第二八三期英語週刊及第七卷第二號婦女雜誌各一册又銀行週報社贈一百八十八號銀行週報一册均此謝謝 
雜評二 
[選舉之弊（訥）]  
　　熟於選舉舞弊者謂倒棺材之一法爲最兇不必出外運動也不必僱人奔走也祇須安坐一室中出其自巳所有之票從容納之票匭中而毁滅匭中他人所投之票如此一轉移間他人所奔走運動種種勞苦不啻皆爲彼一人出力法未有再工於此者惟此種倒棺材之法非辦理選舉者不能弄此巧妙故一般選舉人雖羡之又嫉妒之崦亦莫可如何以言兇真兇矣 
　　雖然損人利巳舞弊中之最喪良心者也哀莫大於心死倒票於棺材之中不啻自納良心於棺材之中耳何兇之足云然而今日則倒棺材之風大盛棺材可倒選舉亦可休矣 
公布欄 
江蘇高等審判廳 
[民庭判决]  
　　一件汪三福與沈徐氏因養赡費涉　控告一案（判决主文）原判撤銷汪三福應提出十畝之田租爲小汪沈氏瞻養之資汪三福應償還沈徐氏醫藥費用二十四元九角七分奩物櫉一個箱子一個應歸小汪沈氏自由支配徐沈氏在第一審其餘之請求駁回本審訟費由兩造平均負擔▲一件施兆麟等爲田土糾葛不服　明縣知事所爲查封命令提起抗告一案（决定主文）原命令撤銷本案發還崇明縣知事公署調查更爲適當之處置▲一件成小福等與王嘉盛爲田産糾葛上告一案（判决主文）本件上告駁回上告訟費歸上告人等負擔以上三月三日一件吳朱氏爲墳地糾葛不服上海地方審判廳决定聲明抗告一案（决定主文）本件控告駁回控訴訟費歸控訴人負擔▲一件胡毓麟與沈范氏爲存欵涉訟請指定管轄一案（决定主文）本件聲明應發上海地方審判廳迅予調查裁判▲一件黄慶元與龔鈞等爲田産糾葛抗告一案（决定主文）原决定除開生工本部分外撤銷發還上海地方審判廳另爲適當之裁判其餘抗告駁回▲一件黄象珩與黄藻榮爲會欵糾葛上告一案（判决主文）原判撤銷發　上海地方審判廳迅予更爲審判以上三月四日 
上海地方審判廳 
[判决主文]  
　　（民一庭）一件判决王毓俊與屠金山匿徒糾葛涉訟一案主文原告之請求駁回訟費歸原告負擔▲一件决定朱學詩與朱家富等爲蕩田抗告聲請受理一案主文本廳民國十年二月十一日之决定　　之本件抗告准予受理▲一件判决張新富與俞雲卿因債欵糾葛一案主文俞雲卿應償還張新富借欵本洋一百二十元又利洋五十元四角訴訟費用歸俞雲卿負擔▲一件判决高永康與張文佐等因私訴糾葛一案主文原告人之請求駁回訴訟費用歸原告人負擔▲一件判决薛文彩與沙繼珍等因贖田糾葛控訴一案主文本件控訴駁回本審訟費歸控訴人負擔▲一件判决鄭大囡即張鄭氏與張介福婚姻糾葛一案主文原告人之請求駁回訟費歸原告人負擔▲一件判决張萬常訴　芝上等欠欵糾葛一案主文　芝上欒正鑑應償還張萬常洋十四元欒正鑑應償還張萬常洋十七元錢二百八十張萬常其餘之請求駁回訟費欒芝上負擔三分之一欒正鑑負擔三分之二 
（民二庭）一件判决馮朝冕興唐坤成因田畝涉訟再審一案主文本件再　之訴駁回再審訟費歸再審原告人負擔 
[批示]  
　　一件鄒洛書狀交扣押費由准交此批▲一件張金生等狀保陶聚生由准保此批▲一件施肖梅狀領查封費由准領此批▲一件李福康狀請銷案由狀悉准予銷案賬簿一本並准來廳具領至請領諸杏生交案之保證金一節着將該債務人邀同來案以便訊明核發此批▲一件錢其祥狀交欵洋由准交此批▲一件裴孝仁狀請寛限由狀悉限於隂曆二月初三日以前繳清勿得再延致千未便此批▲一件奚阿坤狀請撤銷由狀悉此批▲一件吳壽根狀請傳案由狀悉候傳債權人來案訊奪此批▲一件文東華狀請收管抵地由狀悉着即來廳候諭此批▲一件沈蔡氏等狀次扣押費由存　支用此批▲一件褚晋剛狀請移廨執行由狀悉巳於本月七日當庭谕　　子褚瑞庠矣此批以上三月八日 
上海地方檢察廳 
[批示]  
　　陸月卿狀悉仰即偕證來廳候訊此批▲胡白玉狀悉案經却下爾兄白根亦經省釋仰即知照此批▲朱竹亭狀悉候訊明核辦此批▲趙鳳卿等狀悉所訴是否屬實候集訊澈究此批▲彭桂松　　案關系爭河水係屬民事着自向同級廳請求本廳礙難准理此批　周年發案經起訴礙難准釋此批▲魯阿毛爾戚葉氏被周年發汽車撞傷身死律應究辦乃爾反歷代周年發辯訴並請免究是何用意持斥此批▲張老四着自向水巡隊聲明本廳礙難照准此批▲王德狀悉候偵查明確再行核辦此批▲陳定謨狀悉仰即補具理由書以憑核轉此批▲卞長根狀悉仰於本月十二日來廳候訊此批▲鮑杏泉狀悉此批▲史淦泉狀悉候派警傳案訊究此批▲黄海山狀悉准予上訴限於五日内補具理由書以便呈送江蘇高等檢察廳核轉此批▲林夏氏狀悉候傳案核辦此批▲曹炳樹狀悉查此案正予偵訊本廳未諭交保所請不准此批▲孫偉生狀悉所訴如果屬實亦係侵權行爲核與損害侵佔等罪狀不相符特斥不准此批▲邱大寳狀悉案在偵查所請應毋庸謹此批▲陳燮臣狀悉案在偵查所請礙難照准此批以上三月八日 
滬海道尹公署 
　　一件崇明外沙各界代表施滋培等呈爲法理兩便致令一致環照飭縣核辦俾順輿情由據呈巳悉查此案現據崇明縣知事呈復當經指令在案仰即查照並候省長批示此批▲一件崇明縣外沙公民沈韶琴等呈爲紳蔽官明新署失置請飭縣停建派員重勘以定永計由呈悉旣據逕呈仰候省長批示祇遵此批▲一件崇明縣外沙公民盛鳴和等呈爲縣長有道城紳無行請求轉陳以明真相由據呈巳悉仰即逕呈省長批示祇遵此批 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[歐游日記（十四）] [  北大留英學生于世秀紅梅]  
　　九月一日天氣酷熱至九十二度船仍向西南行入亞丁海灣水平如鏡一望無垠下午三鐘見左側小島二三即非洲之海濱也右則羣嶼叢雜不可數計類皆砂石所積之秃山無草芥無森林較諸南洋及科侖布諸島有不可同日語者但斯時也白雲微布天涯海面呈淡青色平瀨燦爛而光澤雲霞映耀而呈秀小洲横堵港灣曲抱風帆出入其間海歐翺翔其上友人愉然笑曰真美景也旣而日矄欲暮雲淡生烟山脈連绵不窮圍環如門户輪船三四艘列行港前時恰六鐘計自科侖布行八日夜二千百三十海哩過比連米島即入紅海口據云埃及山中水出銜泥沙成淡紅色流入海中故名紅海未知確否紅海長二百哩寛由百哩至二百哩小島及珊瑚礁最多此處爲世界最熱地點六月至十月爲尤甚華氏表百零五度爲常蓋兩岸多沙雨澤稀少故也二日右側時見小島峻立海中船行穩靜惟太陽直射氣勢炎炎風自西北來亦銜暑氣華民表至九十四度船面尚可支持一入艙中則汗流浹背矣 
　　三日舟行曲折而向西北仍昨平靜惟酷熱更甚至九十六度太陽下至百十四度汗流無時或止晚不得寢作長夜談四鐘始返艙中 
　　四日風較大水聲淙淙波痕疊疊而舟行仍平靜特暑氣逼人稍覺悶苦耳 
筆記 
[飛絮沾泥錄（上）] [  鑑湖笑我]  
　　勝清季世長白山一帶馬賊蠭起有號飛將軍者勇冠儕輩其女紅娘子擅技擊尤驍健姿首豔麗皮相者不知其懷驚人藝也或忤之夜亡其元以故諸匪相顧色戒不敢犯江左陳生美主姿有璧人之目性孤冷不慕榮利喜作汗漫游足跡半天下時方有關外之行道出某縣猝爲紅娘子刦去覊諸斗室三日不得食矣一日飛將軍命人傳語令出千緡自贖期以一月生家世寒素自知難措籲其末減堅不許姑作書求援於友知事無濟思乘間逸去時方上弦月色皎潔生睡不交睫夜旣逾午驀聞板扉彈指聲甚以爲異旣而聲又作生歎曰其爲鬼耶異鄉覊客幸毋椰揄聞户外有人一笑板扉　然闢生驚視則紅娘子立門次見生倩然笑生前揖曰書生落拓潦倒窮途不幸復遭無妄之災脫開籠見放當終身持誦般若心經矣紅娘子微囅相對良久紅暈於頰低語曰今有二途任君自擇妾雖　質倘不見嫌願得爲偶則請與君偕遁妾雖孱弱老父亦未敢尼妾鼠輩更匪妾敵不則惟圖自贖耳君奚擇焉生初聞而駭繼而笑久久不答紅娘子知旨復曰然則君願贖矣實告君即令備千緍自贖妾亦有術尼之顧瓜果生摘不適於口乘危相挾良非所願不嫌自媒者徒以旣覯君子願偕老耳今若兹復何言言次汛瀾欲涕生仍不語紅娘子摇首曰鐵漢哉初不料君丰姿翩翩冷情乃爾言巳翩然出扉亦未掩生躡步隨之則斗室之外粉牆高丈許牆盡處有小扉巳下鍵矣斯時萬念俱灰因亦聽之入室倚短榻假寐盡袪思慮轉得安眠 
雜錄 
[笑匠之羅克] [  雪芳]  
　　善演滑稽影戲者舍卓别靈外殆以羅克爲首矣羅克名海羅爾羅義特HaoldLloyd所演諸劇咸新穎可喜羅克輒飾爲跳脫之少年博人軒渠美人尊之曰笑匠Laughsrnitb幕甫歛電影乍陳每見其宛宛如一天真爛縵之童子實不知其平時之沈毅與劇中時逈若兩人也羅克微時初無名迨後演劇在吸烟之際燃及炸彈之火線轟然爆烈而羅克忽沓人乃念之稍有聞名矣 
　　羅克自述曰我今成立矣然炸彈爆烈一役迄未能忘之也余當時被炸傷一臂盲一目自念從兹我之境遇殆與炸彈俱烈不復可追甚悔演此惡劇然經羅士醫院諸名醫之診治竟得回春盲明傷痊仍與未罹創時無異吾乃欣然頗欲專爲影戲之主人不復自演以杜後患然此志至今未償仍勤於播演供人一笑即此薄技亦勤苦未嘗自怠始有此績殆數易寒暑矣吾生於臺佛Denver童年即傭於白河施篤公司維時影戲之聞名者曰彭肯即主任編演於此公司中吾從其學彭肯則授吾以最流行之小曲而吾家人則頗不願吾學劇强吾返而入學顧吾蠢甚無尺寸之益乃輟學投身於一劇塲充台前售糖菓之童子 
新聞拾遺 
[還珠] [  隱厂]  
　　寗邑洪武門外居民趙某有子名鳳生九歲時獨至張王廟看戲至晚未歸家人四出尋覓渺無踪跡迄今八載趙亦不復介懷矣不料前日忽來一少年向趙跪下口呼父親趙大訝亟詢故少年曰余名鳳生八年前被一和尚誘至下關乘輪至蕪湖火神廟該僧命我呼其爲父供我讀書至十五歲學習布業屢欲逃脫奈該僧看管極嚴無機可乘今因該僧逝世始得乘間逸回云云趙大喜昨特設筵宴請戚友以慶父子重逢之喜云 
[離魂] [  吳秉恬]  
　　閘北某姓家昨有追薦事建設道場其鄰一婦人自言能視鬼（俗稱鬼眼）謂有黑影無數環繞台前面目隱約可辨最奇者則某里某翁亦在其列衆聞其言疑信參半姑往探之知翁方臥病是夕睡甚酣夢中喃喃囈語恍惚與羣鬼爭食說者謂此爲離魂症病必不起云 
小說 
[社會小說衆醉獨醒（二八四）] [  瞻廬]  
　　第四十四回走羊腸有心謀弱女脫虎口無意遇書生林姓姊妹聽了很詫異都問道替婆子揉脚的是誰聰生搶着說道大正月裏我要請他吃門閂的便是他姊妹倆聽了一發不懂拉着慧姑呌他講個明白慧姑便把青巖一樁樁的笑話講給他們知曉善珍笑道怪不得那夜老三酒醉歸來把他娘當胸扭住說甚麽老太婆把我當做驢兒騎不服禮不肯干休原來事有來歷醉人嘴裏句句都是真話（然則醒人嘴裏句句都是假話矣哀哉）慧姑道這個計謀定是姓伍的指使毫無疑義昨天學校裏開會我也見姓伍的和那張老三一般人都混在來賓席裏便曉得他不存好意說時又將怎樣在林姓家中窺見張老三進站怎樣和王媽途中談話曉得老三和青巖結交怎樣送蓮芬飛霞出門見老三和幾個無賴在巷口舒頭探腦一一講個透澈朱氏道好女兒虧你嘴兒紥得緊把我瞞得鐵桶似的直到今天才說明慧姑道我怎敢早說一來怕娘替我擔驚受嚇二來伯娘把我拘束得緊輕易不放我出門善寳詫異道那個姓伍的曾在學校裡演講敎育獃頭獃腦笑得人肚皮怪疼他是個又朽又腐的學究怎會想出這般毒計慧姑歎道善寳姊有所不知現在的國事正敗壞在一般學究手裡多少學究式的官僚學究式的政客都在那裏舞文弄法作奸犯科紙片上的說話無非引經數典爲國爲公方寸裏的心思都是肥巳瘠人自私自利面目是學究心腸是强盜像五青巖一般的人所在多有......朱氏道好了好了你又要滔滔汨汨借題發揮了話雖如此你今天要到車站上去他那邊怎會曉得難道他未卜先知熟悉奇門遁甲慧姑呆想片响也揣摸不出什麽意思王媽拍手道我可猜得了那天劉公館裏打發春梅到這裏來說奉主母之命向太太謝步順便送行談話中間太太曾把這事告訴他據我看來定是春梅走漏的消息（閱至此乃知四十一回邦平娘子所說謝步送行之話並非閑文）朱氏道便是我告訴了春梅這怪東西怎會知王曉媽笑道太太有所不知這怪東西和春梅兩個早有許多不好聽的說話朱氏正待盤問恰聽得外面叩門聲響王媽心去應門没多時早見這位虎口脫險的張錦心女士提着皮包徑向裏面來彼此都厮見了錦心見着慧姑便說慧姑你好險些兒桃僵李代把我葬送了這句突兀話把衆人嚇個一跳林善珍一時心靈便道不好不好我可害了這位姊姊也正是 
　　虎賁中郎其貌相仿遠而望之是一非兩 
[餘瀋] [  鵑]  
　　影虚幻者也然花影上身月影瀉地亦彌覺其生人依戀殢人情思設一旦得此花得此月則復何愛於花影月影哉 
或有不得花不和月而徒以花影月影自遣者其可傷爲何如 
 
 
 

Page 15

 
 
   
 
 

Page 16

 
 
常識 
[本增刋三次修正投稿簡則]  
　　（一）投稿本增刊者其材料除衛生道德法制經濟四項外特增雜錄一項仍以有關常識者爲限其有語涉攻訐個人者恕不登載 
　　（一）投稿者　末須開明姓名曁詳細地址最好黏一名片每句請自加單　若　幅過長及　寫潦草字跡不易辨認者佳搆亦從割愛 
　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至月之一日（陽曆）可即向本館取酬其取酬時之署名蓋章須與投稿時同 
　　（一）投稿者如下願取酬或不願將所署之名發表者請于原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
　　（一）凡投揷劃稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
[成功者百訣五版]  
　　沈有乾君成功百訣兹經敎館五版每册仍收回印本銀五分合銅元七枚外埠函購加費一分寄售處中華職業本育社 
常評 
[說思] [  漸]  
　　思篆作　許書大小徐本均作从心囟聲爲形聲字段氏玉裁據韻會訂正之曰从心从囟爲會上意字王氏筠仍大小徐之原本而兼采段義曰兼意則爲形聲兼會意字按囟象堖形見許書堖字注堖即腦之本字蓋心腦合用爲思而心囟與思均雙聲則謂之會意兼形聲亦無不可 
　　凡關於思想之事東方學說謂之用心西方學說謂之用腦實則均但舉其一偏按之生理心爲發血器有所思則血入於腦正如韻會所謂自囟至心如絲相貫不絶也 
　　許書囟思心三部聯屬其義甚明可見我國造字之時其精妙之處實與近今科學之原理密合特非好學深思者未易心知其意耳 
公民常識 
[選舉舞弊由於敎育不普及] [  句容濟民]  
　　中華民國成立以來巳七度選舉矣（衆三參二省二）其舞弊情形不一而足如不事調查揑造選名把持票證明售包辦躉填合投刁紳劣董從中漁利此國人之所共知無可諱言者也至舞弊程度漸次進步而道德墮落愈趨愈下今者監督官陽奉隂違監視團訦毫無實力揭示黑幕公電交馳在上者置若罔聞舞弊者肆無忌憚公民人格參政公權無端喪失可勝慨哉推原其故由於敎育不普及人民知識淺陋能力薄弱農工商界則蜷服威勢之下敎育界有隨聲唱和附炎趨勢者有清逸孤高不屑過問者長此以往伊於胡底予以爲敎育普及則人民知人格必爭當仁不讓庶幾可廓清此弊也乎（乙種酬） 
衛生 
[鼠疫之預防] [  政]  
　　鼠疫症原名百斯篤急性傳染病中最猛烈且危險之症一經病毒傳染殆無挽救之餘地距今十年前即西曆千九百十年十月至翌年十一年四月間於滿州大流行連綿數月直掃天津積屍塞巷慘不忍覩今也北滿一帶又突然發現勢甚猖獗迭見報傳吾人聞今次之警鐘追思往年之凄慘敢不奮然振起講撲滅之策乎 
　　鼠疫症者其本元一如其名爲鼠族間之流行病然其病毒人類亦得感染之故往往先由鼠類之蔓延終至人間之流行所以欲謀本病之根本消滅首宜於流行地檢查鼠族有無本病發生如檢查之結果證明有本病原菌存在則竭力設法撲殺之是猶望瘧疾之滅跡主以去蚊爲根本的預防也執是以觀甲處發生鼠疫症則凡自甲處到埠之船舶必有是等鼠之匿居行貨起岸不免病鼠同時上陸故欲免甲處鼠疫輸入他處宜於港灣及船舶停留地設衛生檢查所專司來船内之鼠類搜捕撲殺之職 
　　個人預防主爲預防注射可分血清與苗液二種血清之效力勝於苗液約注射後二星期内有效經此期血清中之有效成分（抗體）次第排泄於體外遂不得不重復注射而苗液則反之效能雖無血清之顯著但可持久約一年許故折中之法先注射血清經二日注射苗液妥當效大爲現今所競用凡劇盛流行地之一村一落之居民患者之家族看護婦院役防疫員發見本病人之同車或同船搭客均應敦勸其注射或由官廳設立預防注射所專供貧民免費注射百斯篤菌侵肺所發之肺百斯篤（又名百斯篤肺炎）最危險最易傳染蓋患是病者咳嗽不絶含有强毒之病原菌隨時連同泡沫而飛出或直接或間接附於他物（塵埃衣服日用品）以傳染故在肺百斯篤流行地於路者乘車者及與病人近接者務宜戴用呼吸保護器（西藥房中有出售之）能於無形中减少傳染之力不鮮今者北滿之流行旣非腺百斯篤又非皮膚百斯篤而係肺百斯篤則此呼吸器之採用亦一急務 
　　肺百斯篤流行時務宜守規則的生活法吾人經驗上感冒之發生得以助成肺非斯篤故晨起臨風深夜行路及空氣不潔煤烟觸鼻之處均應避之若一旦咳嗽發熱時决不可輕易置之亦不可購藥舖出售之感冒藥服用必須受診治於醫師以博一最後安心此外流行地之飲用水果實菜類牛乳等飲食品必沸後三四分供食如是縱有百斯篤菌之存在亦可經煑沸之滅殺矣（乙種酬） 
經濟 
[美婦之治家譚] [  章麗珊女士]  
　　本篇係譯美國母範雜誌其意爲貧苦夫婦治家之談話願讀者審察之正可爲治家立業之模範也 
　　彼之談話曰吾夫婦結褵七載後窮極并一鉛幣而無之所引以自慰者惟身體健全愛情甚篤而巳吾夫婦俱操工作吾夫每星期得傭資十七元除一元作零用外餘均交余收存余竭全力工作日得不過三角有奇耳余生三子均極壯健方長子生時吾夫婦即討論其將來如何决議俟其長大即使其出外傭工而吾夫婦於每星期可有餘蓄一元有餘照此計算六年内可積資五百元吾夫因此勤儉自持從未飲酒吸烟余則縫時式之衣製兒童玩品以售諸巿寓所每月租金拾元雖褊陋然一切布置極精潔宛如每月租金須十五元之房屋伙食由余自理極節省結果每星期可積蓄一元五角而滿五元後余遂存於儲蓄銀行迨生三子後余家頗覺興旺而每月應付儲蓄欵不因之減少以後計存入銀行之欵巳滿七○○元七釐起息計每年可得利息四十九元即每星期約可得一元余夫婦遂計議與銀行訂立契約每星期存欵改爲三元二角五分照此推算六年又三月後儲金可達一千三百元然余慮吾夫苟攖病則進欵旣少又需特别支出則此計畫難成於是余於吾夫食品竭力注意務求新鮮而富於滋養料者凡一切不衛生之食物如酒類等皆屏而不食惟余思辛勤之餘不可不少游玩因議每星期内觀影戲一次於夏季往公園散步吾夫曰此殊不必吾等年富力强如今日之境遇巳頗快樂儲蓄之欵取之如銖錙何等艱難設稍稍有餘便欲游玩花費吾輩五六十歲時將何以自養將來三子婚娶成家其費又何自出乎余聞言大感遂罷議焉余意與其以浪費驕養吾子致吾夫婦年老不能傭役時使吾子負供養之責不如少壯時勤儉積蓄以財産貽之吾子俾吾夫婦年老時有以自奉以免吾子負供養之責也（乙種酬） 
道德叢話 
[西方格言（一○八）] [  謝介子選譯]  
　　爲國而死實爲甘美（英吉利諺） 
　　血濃於水（德意志諺） 
　　人血一色（英吉利諺） 
　　一斵不能斷橡樹（西班牙諺） 
　　借欵則爲債權者之奴隷（富蘭克林）（Glinklin） 
　　麵包爲生活之原料（施域夫突）（Swift） 
　　人當勇惟毋巳甚（英吉利諺） 
　　黑牛生白乳（德意志諺） 
　　以盲導盲同墮於溝（英吉利諺） 
　　不能見日者真盲人矣（意大利諺） 
化學常識 
[金屬之硫化物非全是黑色的] [  桴亭]  
　　在三月二日申報家庭常識中有篇關於雞蛋染黑銀針之解釋（原題記不清了）内有一句話說「凡是金屬硫化物的色都是黑的」這話没有完備這都字恐怕人家誤會特爲補正并舉數例以明之 
　　硫化鎘CdS色黄 
　　兩種硫化銻Sb2S5Sb2S3都是橙色 
　　兩種硫化錫SnSSoSz都是椶色 
　　硫化錳MnS肉色 
　　硫化鋅ZnS白色 
　　黑的有硫化銀硫化鉛硫化汞硫化銅硫化金硫化鐵硫化鎳（乙種酬） 
雜錄 
[說煤] [  顧康樂譯]  
　　煤爲近世工業上之主要燃料煉金銀鑄鋼鐵及一切機器造作皆恃乎煤鐵路縱横火車運載海洋之中輪舶往來所藉以轉輪機者亦恃乎煤每歲全世界用煤不知幾千萬噸需要尤犬故開産亦尤廣兹略述煤之成因種類組成三項如下 
　　煤係古代植物遣骸經地殼變遷移動漸漸埋没於地面之下層受地心熱力起化學作用自然分解　氱二質發散於外殘餘之炭質與泥土混合加以上層壓力結成煤塊故細察之煤中含有木紋影像煤之種類凡五 
　　（甲）無烟煤（AnthraciteCoal）質硬而脆其色黑有光澤火力極强因其生成時期最古故含炭最富計炭質百分之八六揮發物六灰六水氣二 
　　（乙）瀝青煤（BituminousCoal）色黑燃之則發長熖内含炭質百分之二六揮發物二九灰六水氣三其生成時期較新 
　　（丙）燭黑煤（CannclCoal）燃時多烟且有碎裂聲亦名鸚鵡煤（ParrotCoal）常用以燒成煤氣供本生燈及自來火之用含炭質百分之四五揮發物四○灰二水氣三 
　　（丁）褐煤（Lignite）其生成時期更稚火力甚弱含炭質百分之四三揮發物四三灰八水氣六 
　　（戊泥煤）（Peat）不易燃燒其成分中含有植物之葉莖等内含炭質百分之二丸揮發物五二灰一水氣一八（乙種酬） 
識字捷法 
[應用字] [  濟滄]  
　　北乖也篆文作　从二人相背又方位名與南方適相反背又奔也敗走也又音背違也分異也 
　　佰相什伯也从人百百人之長曰佰仟佰與千百通 
　　侵當作侵漸進也从人又持帚若埽之進又手也又朘削也越分占取也如侵奪侵吞又潛歸掠境不令人知曰侵又歲凶也一榖不升曰歉二榖不升曰饑三榖不升曰饉四榖不升曰荒五榖不升曰大侵五榖者黍稷菽麥稻也其性質不同雜植五榖懼旱澇不時預爲之備冀可不至饑饉耳又侵尋同浸尋寢尋又貌不揚曰侵亦作寢 
 
