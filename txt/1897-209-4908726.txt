# 1934 - 209 - 4908726

 

Page 1

 
 
[出售中東戰紀本末○又續編○文學興國策○續編有李中堂籌商和戰密萬字圖書集成局代啓]  
　　廣學會著中東戰紀本末八卷本忠愛之忱獻治安之策除售罄重印價仍一圓五角外林蔡二君重輯續編四卷取價七角内如東征電報京外諸公密摺俄日各國條約西報叢説等類皆萬金不換之秘本百思不到之眞詮同在申報館申昌書畫室格致書室美華書館四馬路大吉樓古香閣廟園五鳳樓出售書中於中國重大新政東洋搆釁實蹟歐洲交涉近情臚列無遺今禮部議准鄉會試策問歲科試經古皆兼時務題目此二編與泰西新史攬要時事新論文學興國策同爲考据所必需凡連戰紀初續編文學策同購者每套二圓專購文學興國策二角時事新論六角 
[新印大字本子書二十二種增附鶡冠子告成] [  圖書集成局代啓]  
　　二十二子爲秦漢古本文筆深奥稽古之士靡不涉獵行于世者以杭州局刻本爲最善惜卷帙繁重定價甚昻寒士力有未逮徒興望洋之感近時坊間所行石印本字跡細若蠅頭全部僅八百餘頁今二林齋主人覓得初印善本倩本局用大號新字排印成書以公同好體例悉照原書計共二千四百餘頁用潔白連泗紙印價精工裝成三十六本每部實洋四元此書旣便誦讀更便舟車惟所印無多遲則恐難應命蘇州綠蔭堂上海文瑞樓蕪湖汴梁文苑山房出售 
[瘋犬傷人説]  
　　犬曷爲而發瘋也曰觸毒所致也毒何在曰在其涎凡犬之瘋者目赤而尾下垂一或不愼被其所傷毒入肌膚卽致不可救藥天下之毒蓋莫甚於斯也古來治瘋犬所傷之藥見於載籍者幾於罄竹難書有友傳一方用眞紋黨參羌活獨活前胡紅柴胡炒枳殻桔梗茯苓甘草撫芎生地榆生薑紫竹根濃煎温服謂爲其效如神然竊以爲此種輕淡描寫之方烏足以治虎狼之症幸而治愈者特犬之非瘋者耳若眞發瘋安所得乞靈於草木哉西醫則謂瘋犬噬人倘僅撕破其衣尚不致於爲患若毒因皮破而入肉則傷後或十日或一月或一二年其病狀必無端發現初發時喉間紅腫津核脹溢氣管紅而多潺涎肺腫血積脑脉中腫至第七八九對脑氣筋胃與肺胞及自和脑筋皆生炎傷處綳緊不舒惡水流出疼痛難忍惡寒發熱肢體麻痺漸至精神疲茶驚懼憂愁斯時按其脉細而遲冷汗若雨淋瞳神散大渾身筋抽搐心跳不寍口液乾枯聲音低啞然飲以茶水則涓滴不能下咽且多恐懼之狀久之病愈重畏水如仇狂妄糊塗見人便咬或則呌嗥如犬吠聲而疾已不可爲約閲二三日卽畢命矣治之之法當初噬時急以銛刃　患處作十字形用烙鐵燒紅烙之或以銀丹卽西語所謂各息的者用力磨擦使所傷之肉悉墮落或可保全其性命然稍遲片刻卽其術不靈或曰昔年英國某醫報内載一法用機器針射咕咧哩入皮肉因之得愈否則進以緑養水哥羅方遮西稔諸品雖難保命亦可免其痛苦或曰醫者急以口吮去其毒血而以布帶緊紥傷之上下部免致毒入廻血管散布滿身然醫書中雖歴歴言之終未見有因之治愈者近日法國醫學博士派司托啞路氏創一新法云可期盡善盡美路謂被傷之人大約自五十日至八十日而毒發亦有速至二十日遲至一年半年或十年二十年者其法購一兎以圖鋸穿其顱骨種毒於兎脑中兎卽罹瘋狂病而斃待其旣斃則剖取脊髓置罎中俟乾燥倍加肉汁製爲乳汁形然後漸漸射入患者之皮其始用乾者歴十六七日換濃汁再歴十四日換稍稀之汁半月而疾可免刻下行之巴黎而有效乃逐漸推廣分設醫院於印度美利堅俄羅斯土耳其諸處以療被傷者橘井杏林其澤可謂廣矣德國人患犬之易成瘋毒也乃製爲金箍嵌犬口内俾犬卽中毒瘋發亦不至於噬人顧豢犬者皆厭其艱難不樂如法布置然瘋犬性極狂暴雖主人素所珍愛者亦一見卽噬倉卒中防範難周故惟有防之於未然始得免於此禍也上海各租界工部局董有鑒於此下令巡街各捕見有無一之犬一律拘而斃之好善之華人則謂爲傷殘物命商請局董准按日載而之吳下設棧豢養以全物命而迓天和然觀瘋犬之爲害若斯則竊以爲與其全物命而人或遭災何如嚴禁令而人免災生意外乎因見本月初二日本報載去冬牛莊海關税務司海勃君被瘋犬所噬至西貢求醫及愈而復發以致歾於關署中特爲之博攷醫書詳求治法冠諸報首以告天下之猝受其殃者或謂滬上各藥肆製有專治瘋犬藥每劑祗須錢百餘文服之頗奇騐此則齊東野人之語非鄙人所敢知也 
[本館接奉電音]  
　　昨日下午京師飛電傳來上諭一道敬謹譯登○七月初三日奉上諭協辦大學士吏部尚書李鴻藻守正不阿忠清亮直由翰林荷先朝特達之知入直上書房同治元年欽奉懿旨在弘德殿授讀穆宗毅皇帝恩禮優加薦擢卿貳簡授軍機大臣朕御極後晉贊綸扉先後三十餘年辦理一切事宜擘畫精詳殫心竭力前因患病疊次賞假諭令安心調理方冀醫治就痊長資倚畀遽聞溘逝悼惜良深著賞給陀羅經被派貝勒載濓帶領侍衛十員卽日前往奠醊加恩予　文正晉贈太子太傅照大學士例賜卹入祀賢良祠任内一切處分悉予開復應得卹典該衙門查例具奏靈柩回籍時沿途地方官妥爲照料伊子刑部員外郎李焜瀛一品廕生李煜瀛均著賞給郎中伊孫李宗侗賞給舉人准其一體會試用示篤念藎臣至意欽此 
[示興西學]  
　　特授廣西梧州府正堂加十級紀錄十次劉欽加鹽運使銜督辦梧州厘務補用府正堂譚爲曉諭事照得作人必資乎興教而立教尤重乎因時邇來各省振興西學比比皆是此間旣開港通商華洋雜處將來交涉事繁不能不亟開風氣以備他日之用兹定在梧州府城内傳經書院延請熟諳西學二人爲教習先分課語言文字算學兩門以次而推廣之經禀明各憲批准在案惟欵項籌備無多洋書紙筆各須自置每人收銀五元代爲購辦如尚未敷由公欵補足以後再置隨時酌行自十五歲至廿五歲俱聽來學不論所何籍但期成材以有濟於時藉以仰副大憲厪念時艱儲材備用至意除移蒼梧縣知照外爲此示仰各家子弟知悉其有志西學者准於六月二十二日起到蒼梧縣署禮房報名限十日内報齊再五日内示期在學院考棚面試作論一篇不拘長短用覘筆性務各依期齊集聽候幸勿觀望自誤切切特示 
[願美國]  
　　美國紐約農人報云古巴民人屢圖自主俾得與日斯巴尼亞相抗并求美國保護攷美爲自主之國不難收古巴爲屬地美國駐古巴領事數次來函言及古巴地利每年産糖十一兆墩且地屬膏腴宜於耕作惟地利未盡墾闢除土人種烟之外尚多荒蕪不治者令人望而嘆惜現在土人種蔗榨糖之地十分肥沃聞種至百年之久卽可無須田料惟需鉅本耳彼處人有種咖啡者收成常豐税費本無多而取利甚厚計其販往外洋之數可知至粟米蔬菓所産尚豐惟麥種之不能生想亦土宜之未辨耳至此島計長共七百七十五英里上游廣一百五十英里下游廣三十英里今欲收取其地以增美國版圖似無容過泥祖宗不攻取人地之法也説見香港循環日報 
 
 

Page 2

 
 
[漢臯火警]  
　　漢口采訪友人云鎭上英租界後有地名十大家皆蓬户桑樞星羅棋布六月二十七日之夜四鼓時某姓家忽不戒于火霎時間蔓延無際致燬鄰屋三十餘椽貧窶之人呼天訢苦眞有慘不堪言者不知賢有司能加意撫戢之否 
[諭辦賑濟]  
　　廣東訪事友人來函云嘉應州屬南口荷田泗都長灘摺口西康書坑一帶於五月廿七日蛟水爲災冲壞民户淹斃人口甚衆現在被災各民流離失所慘不可言由州直刺電報禀請大憲賑濟藩憲張方伯委南番二縣親到兩粤廣仁善堂向紳董面諭該處電報情形囑爲賑濟該堂紳董飢溺爲懷卽先由電匯至港嘉義賑公所銀一千元由公所轉匯往該處賑濟并四出長紅報告請同人樂助俟捐集有成擬卽源源付往矣 
[閙捐傳聞]  
　　寗波訪事友人來函云傳聞餘姚士匪劉某聚衆千餘借閙漿捐燒燬民房業經餘姚縣張大令電報撫憲外一面又發電到寗禀請提道二憲發兵彈壓現聞陳軍門吳觀察已撥營兵二哨馳往彈壓以期解散其詳細情形俟探明再述 
[嚴緝火匪]  
　　寗波訪事友人來函云寗郡乃通商口岸五方雜處良莠不齊近有不法匪徒溷跡郡城晝伏夜出隨身携帶洋油紙撚並硫磺火藥等乘夜放火希圖燒燬房屋該匪得因人多手衆時肆搶財物居心兇毒莫此爲甚業經提道二憲分派營勇在城廂内外嚴密搜捕刻經府憲程太守面諭六柱保甲委員督飭差保認眞查拿一面派撥衛安營緑豆勇徹夜梭巡訪緝外大張曉諭軍民人等如能將前項眞實匪犯拿解來府者定卽按名數多寡分别給予重賞本府捐廉以待决不食言此等放火匪徒一經獲案無論爲首爲從俱照土匪洋盜章程禀請就地正法不使一名漏網如有知情容留之人亦當從嚴懲辦爾等毋庸慮其其報復却顧不前也 
[厘局示諭]  
　　廣東厘務局以本年丁酉爲大比之期各府士子雲集省垣各船户所過厘卡恐有藉端夾帶等事故特先爲曉諭出示云照得釐金爲餉項要需絲毫不容走漏迭奉院憲札行毋論何項官差及赴試文武考生船隻往來絡繹誠恐奸商勾串船户水手人等夾帶貨物包庇走私致有結衆逞强恃符闖越於釐餉大有關碍亟應嚴行申禁除通飭釐廠遵照認眞稽查外合行再出示曉諭爲此示仰各屬應試生監船户人等知悉爾等來省應試船隻務須恪遵功令嚴飭船户水手人等經過廠卡照章報關聽候查騐放行毋得藉此夾帶包攬走漏倘敢恃强闖越一經盤查定卽從嚴究辦該廠司巡亦須認眞查騐毋得留難滋擾擾致生事端各宜凛遵毋違特示 
[加課優奬]  
　　杭州訪事友人來函云浙省學政徐季和宗師於上月二十日預考七月分書院加課到者三百七十餘人廿六日發案全行錄取共給奬洋七百元前存之欵祗有四百七八下元不敷者由宗師捐廉加給首名奬洋十元超等三十名以次遞减特等各奬洋三元一等各奬洋二元備取各奬洋一元於廿九日當堂發給諸生莫不歡欣鼓舞舞深頌宗師之嘉惠士林振興文教也 
[松筠菴延秋記]  
　　京師采訪友人云雛伶陸三寳秀外慧中善於酬應長筵廣座舌妙粲花葢今之王稼紫徐紫雲也家于前門外陜西巷湘簾棐几幽雅絶倫屋後石頭胡同由歹人趙某開設寳局六月中旬某日三寳招集賓從演唱鼓兒詞值趙家寳局已停留趙姪曁夥黨看守聞隔院箏竽疊奏筆管聲揚不禁蕩魄醉心羣登屋簷下瞰三寳惡之然敢怒而不敢言祗得婉詞勸阻謂座有女客請勿袒露以窺如有閒情請過寒齋小坐可也趙姪等人勃然變色揭屋瓦向下亂抛座客畏其兇鋒立時星散三寳忿甚潛赴北城坊署以被刼控呈次晨吏目金君率同差役臨騐見窓壁破碎瓦片滿地狼藉信其所控不誣派役登屋詳勘則四隣屋瓦互有毁傷詰之三寳三寳對以不識抛瓦之人爲誰役正躊躇間突於屋脊上拾得銀鑲紫金錠搬指一枚上刻名欵乃宋某小字也素識宋爲趙家寳局夥遂率同夥役多人踰垣徑入趙局拿人趙姪等驚而脱逃只宋被拿解官嚴訊○派審玉田縣巨案之司員八人日在吏部騐封司推鞫將被叅之薛公子濟收禁南城司署請徐中堂啓尚書傳刑具嚴訊旋中堂以時當盛暑諭令暫緩用刑故雖日日研求而公子尚未受責云○京師銀價日低錢店萬難獲利自春租夏閉歇已不止一二家端陽節後内城新盛正錢店主人逃逸票存甚夥受害者亦甚多六月十七日前門外大街廣豐錢店驟被各人取錢擁擠支持半日供應不及掌櫃者驚惶無措至上燈時濳出後户而逃被中城官役獲住交司收禁封錮其門三里河永順烟錢店聞之料次日力不能支乃於是夜投南城司請封十八日街巿傳言關閉錢店兩家一時持票取銀錢者攘往熙來大有舉國若狂之槪已初前門外觀音寺天和茶葉錢店銀錢不繼索錢者環門前路爲之塞鋪夥一味支吾旣而脱身至店後越東家墻而去櫃上只賸一老年夥友支應移時取錢者愈聚愈衆漸露怒容且有口出不遜之言者老年夥見勢不佳亦越墻以遁黠者知事已變一擁而入則後院已闃其無人爰將鋪中器物挪運一空掌櫃者見勢不佳奔赴鷂兒胡同中正司署揑報被刦銀錢午刻司役奉諭封門至則店門已無只得取招牌擋其門將十字封條粘貼旋獲搶取器物之人十六名帶之回署當晚指揮升堂訊問見持有錢票者卽於次日開釋否則暫寄囹圄中 
[無雙亭看花記]  
　　揚州采訪友人云磚街頭碧薌泉茶社開設已數十年水檻延秋石窓貯月風生七椀香沁心脾以故盧陸之流昕夕車盈户外上月廿四日清晨茶客雲集忽聞砉然一響幾如地裂山崩蓋屋外危墻因連朝被暴雨所侵以致坍下也茶博士某甲正在以竹爐活火小瀹龍團奔避不遑被壓於瓦礫之内幸茶客一擁而出未遭殃及然已有身帶微傷者誠災生无妄也事後社主令人將茶博士扒出已氣絲僅屬一息奄奄立延傷科治之不知能保性命否○徐凝門外蔡姓柴篷遇火延燒對河房屋被災各户半多貧苦小民驟罹此災不免桱身無地遂擁至蔡家囉唣蔡已先時避逸不知所之衆情洶洶正在進退維谷比鄰哈某聞聲出勸謂此乃天意諸　尋彼何爲况我亦遭刼災祇有自認晦氣耳衆聞之誤以爲爲蔡作説客者蜂擁至哈宅不由分説將其陳設搗毁無遺現有好行其德之人或散給錢文或施捨蘆席更有煮雙弓米以餉者各災户有此生機想可安靜矣 
[書院招考]  
　　湖北采訪友人云鄂省兩湖書院肄業諸生尚不敷額湖廣總督張香濤制軍特出示云爲招考補額事照得兩湖書院本年經本部堂重定學規立定課程分列經史地算各門聘請各教師幫分教師曁東西兩監督每日齊集講堂分門指授隨時接見當面詢考改月課爲公課簿核分類之多寡定等差之高下以期陶鑄眞才儲爲國用數月以來士之蒸蒸向學者頗不乏人惟查南北省肄業諸生或因事故請假或因去歲年終回籍尚未來院未便懸缺久待合行出示招考爲此示仰湖北湖南兩省廪增附各生一體知悉如有年在二十五歲以内才優質敏志定力堅絶無嗜好能受範圍者限十月内備三代年貌藉貴入學年分手本赴兩湖書院監院報名寫山聽候東西兩監督示期傳見察看給卷年歲務期眞寔如自揣不能如上所云者無庸報名投考以免紛擾一俟選有數十名卽而試一次示期在兩湖書院講堂中兩監督面加考核已取者行知各學查其有無假冐方准入院肄業未取者仍照舊章槪不資遣傳見及應考之時該生等務須整肅衣冠隨帶筆硯刀得自誤切切特示 
[湓浦濤聲]  
　　九江采訪友人云伏水大漲對岸封一封二等鄉堤埝岌岌可危德化縣梁蔭南明府惄焉憂之禀請九江鎭總兵宋珮箴鎭軍撥出勇丁悉心搶護鎭軍派新勁營管帶劉清泉叅戎督奉所部携帶餱糧於六月二十八日馳往以畚鍤從事○九江前營遊擊周梯山遊戎奉檄調署南昌撫禁中軍叅將所遺游擊一缺上憲以本營守備丁仰之守戎暫攝已於六月初一日接任矣○湖口水師中營遊擊王吉階遊戎恭逢軍政大典於五月某日請咨北上所遺篆務上游以左哨都司黎羲齋都戎兼署○日前九江關道誠果泉觀察赴金陵謁見劉峴帥面禀 
 
 

Page 3

 
 
要公至六月初二日乘招商局江永輪船遄返 
[奉委勘災]  
　　湖北采訪友人云漢陽府屬新灘沌口諸處地形插下昨今兩歲水患迭遭田間顆粒無收災民皆嗷嗷待哺漢陽府余堯衢太守惻然憫之札委何明府慶濤星言速駕查勘災之輕重並登記民數以便振撫流亡誠關心民瘼之食二千石也 
[秦淮櫂歌]  
　　金陵訪事友人來函云自上月大雨後河水頓漲聞新橋附近之地有水從地中湧出勢若原泉倐忽間已深至數尺居民咸以爲蛟紛紛遷徙奔避不遑及移時往時水仍如故并未增長於是人心始定按此間地極卑下患係潮水浸溢蓄無所洩所致耳○學憲按臨科試定於七月初一日取齊已列前報近日州縣各生童負笈偕來絡繹於道往歲考棚口信府河房屋因與考倗相近故皆寓此今忽遭水各生童遂覓上游居住所有白酒坊石灰巷廚子營等處考生叢集密若繁星凡居民之寓考者無不利巿三培考棚内丹雘一新院落中五色彩篷及室内所有陳設亦均辦就以俟憲旌蒞止聞宗師於初一日起馬果爾則涖省當在初二日午後也○俗傳民間一産數男例得報官以憑查驗旌奬南城外東鄉某甲年近而立以耕種爲業於去冬集資娶同村某氏女爲室甫經數日卽結珠胎旣而腹漸皤然上月二十五日坐蓐一産四子首出者落地胞裂呱呱作聲餘皆似卵形剖而出之俱男也家中人以爲不祥乃詢諸比隣長老云虎生三子必有一豹人生三子必有一貴現四男同産誠佳兆也甲乃轉憂爲喜云○省中米價因久旱不雨已增至英餅四圓有奇自前數日迭降甘霖每石已减去一角據米業中人云倘再晴霽數日則所入之貨必多此後價目當有減無增矣 
[浮屠阻客]  
　　鎭江訪事友人來函云招隠禪寺建自前朝寳刹莊嚴琳宮幽靜過其地者咸謂清凈世界迥殊熱閙之塲自經兵燹銅駝荆棘頓成蔓草荒烟克復後衆檀越醵資建造後殿三楹爲諸僧焚修之所欲求如昔之曲徑通幽處禪房花木深則草創維艱終不能舊觀頓復矣前常鎭道黄觀察祖絡捐廉銀數千兩重造大雄寳殿前後兩進每進三楹琳宮貝闕精雅嵯峨夾道松篁緑陰四罨寺東舊有寳塔高出雲表四面玲瓏登其巓者遥望大江帆檣如織金焦聳翠勢若錦屏恍惚置身畫圖中飫飲山光水色刻當炎威酷烈火傘當空墨客騷人咸欲借福地伽藍爲避暑招凉之計或甲碁一局或分韵拈詩雪藕調冰不少流傳韻事箇中人咸比之爲吳中消夏灣久之城廂惡少亦不免混跡其中頭陀惡其喧囂一律婉言謝却而于于而至者仍復絡繹如梭浮闍黎計無所施乃飭小沙彌用洋油一桶遍灑廻廊左右臭惡之氣觸鼻難聞遊者始悵悵而返 
[蒙垢吞烟]  
　　松江訪事友人來函云茸城西郊沈姓茂才與金某同屋而居金妻某氏固白璧無無惟居無事時與茂才閒談而沈婦頓起杯弓蛇影之疑與藁砧尋瑕抵隙時或指桑詈槐金亦聞而生疑不免與床頭人反目沈在本城某宅爲西席東南頗形契合金因往訴其東人東人以西席如此行爲何以爲後生之率乃將沈辭去沈本寒士藉此爲仰事俯畜之資一旦失館非但無以爲生而且有玷聲名因寫成寃書數行潛購阿芙蓉膏吞而畢命其前生之寃孽與亦由其妻之不能賢德有以使之也 
[廣文拜客]  
　　上海縣儒學宣琴山廣文回滬接印已登前報昨午廣文因有要公駕至縣署黄大令延入花廳晤叙良久始行辭别 
[捐廉施醫]  
　　本埠浦東斗姥閣向經各前任上海縣捐廉每年夏季設立醫局派董經理兹悉該堂董事朱某棄世今屆由黄大令派洋涇鎭重事趙君舉辦局務前日禀請照舊捐廉大令俯如所請慨捐鶴俸該局業擇於本月初二開局施醫並延請内外男婦各科醫生至局鄉民就診者絡繹於道無不頌大令之德不已也 
[設所查疫]  
　　和國駐京便臣某君咨請總理各國事務衙門札行南洋大臣轉飭江海關道内開本國現與英法兩國在通商各口岸開設稽查瘟疫公所業已集成經費請貴國酌量資助并傳諭各口岸華醫如有願入會者開列姓名彚登日報以便給憑等因現已由劉康侯觀察札行英界公廨傳諭各醫生遵照矣 
[定期開弔]  
　　出使義比大臣龔仰蘧星使殁於滬上天后宮側行轅昨爲二七之期家屬延釋子誦經上海縣黄愛棠大令置備祭筵赴靈前致祭聞開弔之期爲本月二十六日 
[復訊獄犯]  
　　上海縣内監犯人周大才等糾同在監犯十三名各拜盟打架等情昨日本報已略紀之矣兹悉典史蔡少尉提訊在監犯人陳香祝徐如貴趙阿茶汪子勤沈德興張阿三等堅不承認拜盟等事惟周大才打架有之各犯狡展異常少尉飭令各責二百板加上雙鐐飭令還禁各禁卒須加意防備毋稍疎忽致干咎戾 
[命婦歸櫬]  
　　前任兩江總督沈文肅公之長媳某氏旅居泥城橋外新馬路因病殁於客邸青年矢志皓首完貞前日公子輩扶櫬回籍道經法界讞員鄭大令誼關桑梓特假鴻運樓酒館設筵路祭並咨照捕房派探協同會捕局線勇分赴碼頭一帶照料洎鐘鳴四下登招商局新裕輪船旋里安葬 
[諭捕捉狗]  
　　法總領事白君以華人所畜之犬終夜狺狺擾人清夢諭令捕頭轉飭各捕限定時刻自上午六點至十點鐘下午八點至十二點鐘一聞犬吠立卽拘入狗籠裝至八仙橋西首紅房内盡數殲斃 
[失足墮浦]  
　　滬南大碼頭外灘錦祥米行内學徒某甲年已十八昨日往船上簽樣偶一失足墮入浦中遽爾淹斃當由行中雇人將屍身撈起倩人訃知屍屬一面先行備棺成殮 
[拿獲兇犯]  
　　前有浦左人被人戳死一節拘獲行兇人陸掌華等分别監押嗣有續獲要証張掌華交差看管詎料乘間兎脱經原差具禀黄大令飭役購線往崇明某地方緝獲於昨日解至縣署黄大令飭令看管候訊 
[一朝之忿]  
　　羅姓叔姪二人由琴川載西瓜來滬繫纜老閙橋畔投振大水菓行求售至昨晨八點鐘已售罄而繼其後者銜尾而至行中人令二羅將船退出以便他船攏岸羅不允值行人褚雲香惡之與之爭論以致互扭成團二羅聲勢洶洶將褚推墮蘇州河中至今尚未撈獲行主見已肇禍將二羅扭交巡街捕拘送英界新巡捕房禁押旣而訪知褚之家屬在嘉定縣境方泰鎭遂遣人往告並訴知二圖地保陸召江尚未知如何料理也 
[提人不易]  
　　本邑楊樹浦大純紡紗廠雇磚瓦匠張登賢修築陰溝朱財寳以張未辦公差不得承攬糾集同業聨名控議上海縣署黄大令屢次飭差查拿未獲前日嚴桂徐連二公差往楊樹浦訪查張之下落午後四點鐘許訪知張匿蹟大純廠内因持票投巡防局禀請派虜恊提李葆初二尹允之卽遣甲乙二勇丁會同十三圖地保顧悦善前往將張拘獲禀明二尹解回縣署行至楊樹浦橋西首張乘人不備奔入捕房旋有多人將差勇毆擊顧保及甲勇見勢不佳首先奔逸惟嚴徐曁乙勇竟被拘案二尹聞之飭役持名片往捕房索取捕房中人不准二尹正詫異間顧保禀稱張與包探施奎江有戚誼施探投局禀稱此項人證應解公堂禀請訊辦以故暫禁捕房二尹大怒謂張居於租界之外現亦在租界外拘獲况有縣主大老爺　票本委派道憲親兵護送豈竟不能假道於租界中耶遂命輿詣道轅面陳一切不知劉觀察如何核也 
[英界公堂紀事]  
　　王幹臣太史輯有格致古微一書被書賈翻刻改名格致精華太史見之因函致江海關道劉觀察轉札讞員翁明府 
 
 

Page 4

 
 
查辦明府飭差往提翻刻者到案訊究○許用和扭控李枝潤圖賴票據洋銀明府著將李押候訊斷○周耀松扭馮巖芝至公廨以串吞會欵等情控請追給明府諭令押候訊斷○吳阿二張阿二在途爭毆由一百八十號華捕拘入捕房捕頭令轉送公廨明府飭押候訊究○鍾阿二扭　劣子小和明府飭押候訊究○三百三十號華捕奉捕頭之令解送在途爭毆之張東甫陳洪氏請訊旋有某甲者出爲排解兩造亦豁然悔悟願甘息訟明府准之 
[美界捕房紀事]  
　　江北人王麻芝陳阿連向在浦左某火油棧當小工某日竊取火油若干箱失主報捕後捕頭遣包探洪阿寳查獲帶入捕房押候解送公堂禀請訊究○前晚偷兒周少甫溷入北四川路第三百九十六號門牌某姓家竊得布衣若干件途經包探竇如海拘獲解入捕房捕頭令押候解送公堂禀請訊辦○昨晨偷兒毛林生竊取北四川路第一百六十九號門牌某姓家報時鐘一架事王當塲拘獲交五百三十四號華捕帶入捕房捕頭令押候解送公堂禀請訊究○浙江寗波府屬某邑人陳洪氏曾而其姊張洪氏貸取洋銀六十餘圓屢次向索無力歸償昨日索之過急致奔至蘇州河畔躍入清流幸卽經人救起不致兇占滅頂之爻旋經三百零三號華捕送至捕房捕頭令解往公堂禀請訊究 
[湯餅筵資移賑]  
　　月前李時泉仁丈喜得麟兒渥蒙令親友貺以文褓錦衣再三辭卻仍荷撝謙不得已設湯餅宴以答隆情而諸君子飢溺爲懷謂川鄂奇災待哺孔急與其叙話碧筩歡臚消夏孰若睠言青草術寓回春仁丈傾聽之下怦怦於中以筵費洋三百元充川鄂賑欵頭角崢嶸伸賀悉循夫嘉　心腸感奮移資乃合乎毛詩况溽暑薰蒸飲食在所宜節從權挹注不特愛物抑且濟人實主聨歡洵爲匡時者進一策焉[  上海北巿絲業會館籌賑公所制施則敬謹誌]  
　　 
 
 

Page 5

 
 
   
 
 

Page 6

 
 
啓者本廠歴來自製磺强水硝强水鹽强水及各種藥水發客又有洗衣洗面之肥皂賜顧者請至本廠面議可也　 
 
 

Page 7

 
 
   
 
 

Page 8

 
 
仙台丸　　早晨四點三刻開往烟台仁川長崎釜山元山海參崴　郵船株式會社 
西京丸　　輪船　早晨五點鐘開往長崎神户橫濱等埠　郵船株式會社 
 
 

Page 9

 
 
[上海縣案彚錄]  
　　八鋪地甲禀報某順昌被人毆傷身死等情屢經黄大令研訊各犯狡不承認　　令會同蔣刺史提集各犯訊明實係凌景星毆傷身死范惠如錢阿桂夏云祥均係無辜開釋在案已列前報前日屍兄葉福源投案禀稱兄弟順昌被凌　　等毆傷身死業蒙訊明小的情願具結求請照例嚴辦大令一再開導諭曰爾弟身死現已凌景星供認明白與范惠如無涉業已釋放惟凌患病在押不能到堂畫供著家丁持供赴所飭凌畫供聽候詳辦葉順福具結了案○前准晉成等各莊呈控王松泉虧欠巨欵一案經黄大令訊供收押在案原告肖雲卿又具禀求追前晚蔣刺史提訊肖供在晉成爲夥王松泉欠莊銀六千餘兩至今分文不繳目下伊央人料理祗須保人妥當不難清理明白求鑒王供現押在所不能料理可否求恩交保出外理楚原告處已經央人説妥刺史准如所請飭令再覓妥人來案具保○地保姚元正投控張大生匿糧一節前晚由蔣刺史研訊張供本地靜安寺人耕種爲業父親經手沈姓田畝按作納糧並未抗缺况此項田畝已轉售與陸姓爲業小的奉傳之後詢問地保姚元正云並無控告求請查究刺史得供飭差查明禀復再行訊奪○前據林顧氏同子福福等抬受傷人林全郎等赴縣喊控被流氓羅掌寳等用刀戳傷一案前晚黄大令提到羅掌寳升座訊問先據葛月樓供是地保奉票協同憲差逯羅詢伊認明用刀戳傷林全郎不諱大令命提羅掌寳訊問供本地十七圖人撑駕擺渡舟爲生前晚小的與鋸匠三人過浦林福福走在前面被小的推跌至地至本月初一日小的與王金生吳阿二才郎華郎等數人過浦到林福福家内才郎華郎各帶有小刀華郎戳傷年輕人才郎戳傷年老人小的亦被林福福等打傷求騐林福福供是日由廠中六點鐘放工出來半途遇見羅掌寳硬要小的走快被推倒地就將小的毆打路人看見解勸走散至初一上午羅又糾領四五十人擁至家内將父親及沈昌郎陳妹郎用刀戳傷已蒙將父新送醫院診治現在傷勢頗重叩求究辦大令得　飭仵騐得羅掌寳並無傷痕著掌頰四十下鞭背六十下收所押候提齊人證再行訊奪 
[上海巡局紀事]  
　　南巿十六鋪南首新馬路梁東昇水菓行内昨日午後有一年約二十餘歲之徐阿生潛入樓上竊官紗褲一條爲夥所見當卽拘住解送十六鋪巡防北局請究經局員楊聘侯二尹立卽升坐提訊據供南匯縣人年二十有四因有素識之某姓客人住該行樓上上樓找尋二尹謂爾上樓找尋客人携取紗褲何用徐供詞支吾二尹以徐阿生年輕犯竊可惡已極判令重責一百板具呈改過切結著勇甲驅逐出境不准逗留○南巿大東門外大王廟北首寳生酒店有餘屋一間向租與徐孝祥開設吉雲祥鞋鋪積欠房租錢若干千由房主投十六鋪巡防北局控追並請押遷經局員楊二尹准詞提徐到局研訊之下判限三天迅卽遷去如延比究○日前有吳杏林替開設棕榻店之沈海和在城内某氏婦處假得洋蚨二十翼每月五分起利約期一月歸還至期往索沈無有吳邀同中証沈錫才顧狗狗催索滋擾沈投十六鋪巡防中局控訴經局員蔡二尹提集訊供知吳盤卜重利實有不合判令罰備水缸四只充作太平缸以儆効尤○崇明船户周周郎收買花衣寄存蔣金壽　巡勇查知某女工由華順大純二廠竊出因將周蔣拘送巡防局請懲局員李葆初二尹飭一併看管候提行竊之女工訊辦旋經局差查明女工係劉某氏因將其夫劉順卿及唐星甫拘送局中禁押傍晚二尹飭差持函將周蔣劉唐一併解送上海縣署請辦 
[英界捕房紀事]  
　　偷兒某甲屢次犯竊昨由包探趙銀河拘獲在身畔搜出當票若干紙當卽解入捕房捕頭令押候送公堂禀請訊究○浙江寗波府屬某邑人張阿祥前在某洗衣作爲夥及歇出後不務正業尃與無賴爲伍昨日竊得某姓衣服經包探黄四福查獲吊出原贓拘入　房捕頭飭押候解送公堂禀請訊究 
[法而房紀事]  
　　法大馬路乾大錩銅錫店主諸學堯上期投法公堂控晉源莊執事范老炳串同其友陳月湖等股開錢莊吞没資本銀一千餘兩求提究追鄭大令准詞出票提到陳月湖陳記生解送捕房捕頭命押候補提人証解送公堂訊究○小東門外德園浴堂與泰和客棧毗連棧主别開生面在浴池屋搭成一橋以便寓客晚間出入有劉盤盤龍癖者可借此爲捷徑事爲巡街捕瞥見以深夜出入有違租界章程禀知捕頭飭傳該店主照章科罰 
近來大題文之富類出不窮曰三萬曰五萬曰十萬以多爲貴究不知從中是何意味購閱者自能鑒本齋舊存時藝窓稿向無晷暇未曾行世茲値大比之年倩友多方選校共成三萬餘篇顏之曰大題付諸石印以公同好裝訂卅二本每部價洋四元八角并新出石印經藝頹腋此書選自粵東傾其精按經典類目次第編排得文二萬餘篇誠士林中之囊括也裝訂八本每部價洋一元上海大馬路總湖南湖北漢口蕪湖各分莊及各書坊發兌 
 
 

Page 10

 
 
啓者本局刻在浦東楊家渡地方建造馬頭棧房已經竣工現在各輪船及帆船均可停泊所裝各貨亦可運入棧房其費格外公道所保火險之費照市一律如欲知詳細情形者請問經理馬頭人米爾登或本局可也　　招商輪船總局啓　 
 
 

Page 11

 
 
   
 
 

Page 12

 
 
本報彙合中國各報而擷其精選譯東西洋各報而補其要首　旨次奏議附章程公牘之屬次中外交涉條則次各省要務次各國要務次各國電報次中外新聞事之未見明文未爲定論者入此類次中外通論必關實事者乃錄次本館文編次本報撰述此外更搜求中外新書要件附報印行月有中外大事表歲有總表用白紙六開本精印七日一册約三十葉上下逢房虛昂星四星期出報零閱者每册一角六分定一月者六角定一季者一元四角定半年者二元二角定全年者四元准七月間出報本埠卽可向本館定閱外埠自各恊興信局及各代派時務報農學報之處均可定閱另有詳細章程已附六月廿一日時務報分送各地代派時務農學報諸君惠函及賜敎本館者卽請逕寄上海新馬路德華里本館 
 
 

Page 13

 
 
   
 
 

Page 14

 
 
[光緒二十三年六月二十一日京報全錄]  
　　宮門抄○缺單○步軍統領榮奏爲拿獲糾夥偷拆官房賊犯請旨交刑部會同宗人府審辨摺○提督董奏爲請假回籍省親並起程日期摺○御史恩等奏爲旗員身家不清占官井訛賴民財抗傳不到請旨斥革摺織造莊奏爲留員辦理織務片○粤督譚奏爲揀員　補守備片○六月二十一日工部鴻臚寺八旗兩翼值日宗人府引見十一名吏部三十名户部五名都察院六名國子監二名正藍滿十九名○隆恩謝授太僕寺少卿恩○忠清阿由籍回京請安○肅王續假二十日○定公續假五日○雙瑞瑞寛預備召見○召見軍機雙瑞瑞寛○六月分缺單小京官翰林院孔目金漢章改教刑部司務蔡思榮呈請分發通判河南懷慶府呂慶垌丁知縣直高邑董振玉故江西萬年姜本立故陜西保安鮑城堉丁清澗唐濟濬草山西五台員桂選修墓縣丞江西永新姜海　丁巡檢江蘇銅山蔣志植丁如臯樊恭億病典史湖南寗遠楊仁和故四卅彭山王綸選草○○奴才榮祿等謹奏爲拿獲糾夥偷拆宫房　四直　角樓木植　犯内有出職覺羅請旨交刑部會同宗人府審辦恭摺仰祈聖鑒事竊據右龔龔尉德雲等督率恊尉興濓步軍校文興等會同西直　城上值班驍騎校連續佐領富明泰雲騎尉豐保門領鳥林佈門千總長春等帶同弁兵將糾移偷拆官房並西直門角樓木植賊犯小劉卽劉祥恩小剛卽剛榮煥小連卽連城小榮卽榮奎曁知情銷贓之覺羅恩三卽恩祥並買賊之韓二卽韓吉昌事後分贓之小雙子卽伶志拿獲起獲現贓木植等物傳同該門門甲玉連並在城值班之馬甲喜壽富春先後解送前　奴才等飭司員詳加審訊據小劉卽劉祥恩供係正　旗漢車馬甲本年三月初三日夜與存子文呂來子小六兒松來子吉三小剛至北順城街後街地方將素識小雙子原住之坍塌官房二間木料全行　卸運至恩三家内賣銀分用屬實又於五月初七日夜與小連小榮小剛由西直門内南馬道上城至角樓東南砲眼潜進城樓偷拆樓板六塊　北　道栅欄遞出携贓逃逸不料被官人將伊等拿獲連指獲之恩三等併起獲現　木植等　一併解案夥犯文子卽文英聞與楊姓鬥毆在案下涉訟實不知存子等逃往何處小剛卽剛榮煥供係宛平縣人與小劉等結夥偷拆官房並西直門角　木植均得　分用屬實小連卽連城供係正白旗漢軍世襲恩騎尉小榮卽榮奎供係廂紅旗滿洲閑　均供與小劉等結夥偷拆西　　　樓木植屬實恩三卽恩　供係正紅旗閑散覺羅本年三月初三日夜素識小劉等將偷拆北順城街後街地方官房本料運至伊家收存代爲賣給韓姓得　十五兩分給伊　一兩二錢花用現經指獲解案韓二卽韓吉昌供係正黄旗漢軍馬甲於三月問用銀十五兩買得恩三大柁二架二柁二架柱子五根檩子十根排山柱一根排山榜子四根後不料恩三犯案將我供出連木料起獲解案的小雙子卽雙志供係正紅旗滿洲西直門門甲從先在北順城街後街地方官房内居住現已搬移本年三月初五日素識文子等向伊告説於初三日夜將伊前住官房二　本科偷拆均運　恩三家内賣給韓姓得銀十五兩　給伊錢十吊花用屬實玉連供係正紅旗滿洲西直門門甲本年三月初三日夜被賊將本門門　雙志前住之北順城街後街地方官房二間木料偷去喜壽供係正　旗蒙古馬甲本年五月初六日跟同本旗驍騎校連續在角　　　　　堆值班初七日夜　賊　城由角　東面砲眼潛進城　偷拆樓板六塊富春供係正紅旗蒙古馬甲本年五月初六日跟同本旗佐領　　泰在西　門角　朱　堆值班初七日夜被賊上城潛進　　偷拆樓板六塊今經獲賊飭傳伊等赴案識認贓物各等供　小劉身充　　　　　城内地面結夥偷拆官房木植復敢上城偷拆樓板　　　視刑章有干法紀小連身襲世職輒與小剛小榮等上　偷拆官物恩三身係覺羅知　存贓復代爲銷售韓二身充馬甲輒敢收買贓物均屬不法小　子　供事後得財亦顯有避就亟應一併嚴切訊究　　門甲王連馬　喜壽　　均飭令回旗當差聽候刑部傳質夥犯文子卽文英因與楊汝林鬭毆案已送部應由刑部查訊外相應請旨將小劉卽　軒　小剛卽剛榮煥小連　連城小榮卽榮奎恩三卽恩祥韓二卽韓吉昌小雙子卽雙志等七名交刑部會同宗人府審明辦理未獲之存子　　　兒　犯　　　　　　補送刑部爲此謹奏請旨○○太子少保尚書銜總統十軍甘肅提督奴户董福祥跪奏爲恭報奴才起程日期叩謝天恩仰祈聖鑒事竊奴才於本年三月十三日承准軍機大臣字寄光緒二十三年二月二十八日奉上　董福祥思親念切　於至　　在軍務已平日應准如所請以遂孝思著賞假兩個月回籍省視所統各營著選擇部下得力之員暫行代統假滿後卽著迅速世營認眞訓練嗣後仍遵前　添募　營以足二十營之數該提督毋庸來京覆命將此諭令知之欽此跪聆之下欽　莫名正欲料理奏報起程適准督臣電寄以其昨河州逸匪雖已　除殆盡而回民捐欵尚未繳清又芷飭拆毁華寺之拱拜恐共觀望商令略緩起身當飭各該道儘力督催並電達　務處陳明在案現據道員張成基等禀報華寺拱拜已拆毁凈盡捐欵今已交齊地方安靜除會同督臣恭摺具奏外奴才卽定於本月十九日由營起身各營原有分統人員然皆分駐一隅未使更調其留駐平番者祗親軍及副親軍等馬步數營可毋庸派員代統應行事件當委管帶副親軍營前先補用副將張行志代拆代行遇有緊要及應奏事件仍包封遞至奴才行次自行辦理添募隊伍容奴才與督臣熟商但便餉力有餘則　營自易仍飭各營勤加訓練奴才一俟假滿卽當迅速回營不敢少耽安逸所有奴才起程日期及感激下忱理合恭摺具奏叩謝天恩伏乞皇上聖鑒訓示謹奏奉硃批知道了欽此○○巡視西城御史臣恩順臣楊崇伊跪奏爲旗員身家不清私占官井訛賴民　抗傳不到請旨斥革恭摺仰祈聖鑒事竊臣城於三月初三日奉都察院劄交民人于錫芬呈控前浙江於潛縣知縣文王卽趙文玉一案四月二十六日又奉劄　商人劉文福呈控趙文玉一案據于錫花供稱趙文玉新置大角胡同住屋將官井一口連街圈入宅内小民挑水　生現在失業是以上控片查順天府據覆此井載在順天府志實係官井屢傳趙文玉質訊該員抗不到案因移會步軍統　衙門轉飭右翼押拆　砌墻屋復還官　官井該員竟敢抗不遵辦實屬目無法紀查趙文王係已革内務府郎中慶寛民間胞弟久　外官充當家丁冐入旗檔　相知　選補於潛縣缺到任後　　卽便回京自慶寛查抄後由東城移屆西域今被人控告恃符抗玩以致案懸莫結應請旨將前浙汪於潛縣知縣文玉卽趙文玉卽行革　飭刑部嚴傳歸案審訊　　飭下步軍統領衙門會同臣城將官街牆屋押拆勒令還出官井以儆官邪而安民業應否銷除旗檔之處候旨遵行是否有當恭摺具陳　　皇上聖鑒謹奏奉旨欽此○○莊健片再奴才衙門所屬司庫筆帖式庫使笞員向例五年　　　報内移府揀員吏換如有常差得力歴經奏蒙恩　留任在案今查司庫那昌於光緒十八年三月十八日到任起扣至本年三月十七日已　五年期滿自應皇請更換惟查該員當差愼勤織務熟悉　值開辦赶運并另傳一切緊要活計督催工匠練染織辦米便遽易生手　援歴次奏留成案艱懇天恩俯准將司庫那昌暫留二年於織務不無裨理合附片具奏伏乞聖鑒訓示謹奏奉硃批著照所請該衙門知道欽此○○譚鐘麟片再准兵部咨　東南韶連　標左營左軍守備缺係陸路部　少缺應用儘先人員　補等因茲於儘先守備班内揀除徐　松寗瑞周林正棟林　祥李宏恩彭俊英未報回　　明　米准註册不計外查有潮州鎭標僅先守備范　芳年五十八歲廣東大捕縣人由勇目遞保把總於克復雲南騰越廳城出力保准以守備儘先補用回粤收　部註册序補該員營務練習前在外省軍　並無叅革朦　情弊合無仰懇天恩俯准以范蘭芳補授南韶連鎭標左營左軍守備俟部覆到日給　送部引見以苻定制　　　　東　　　提督臣張春　附片具陳伏乞　　勅部　覆施行謹奏奉硃批兵部議奏欽此 
 
 

Page 15

 
 
[光緒二十三年六月二十二日京報全錄]  
　　宮門抄○諭旨七道錄前○湘撫陳奏爲道員勤能請旨奬勵片○直督王奏爲道員仍飭回原省補用片○湘撫陳奏爲籌欵接濟偏災並補救情形片○府尹松奏爲假期屆滿病仍未愈懇恩開缺摺○提督董奏爲遵旨補募營旗緣由片○直督王奏爲甄别道員留省序補片○將軍延奏爲都統接印任事片○六月二十二日内務府國子監侍衛處直日無引見○溥良等考試拔　覆命○怡王續假五日○溥侗請假十五日○唐景崇請假十日○恩慶續假十日○克凌額海秀預備召見○内務府奏派致祭雷　派出啓秀○召見軍機克凌額海秀○○陳寳箴片再現任辰永洗靖道廷杰臣於前年冬甫抵湖南時適該道所屬保靖縣境有地痞糾衆爭　互鬥殺人之事地方官禀報稍涉張皇道路訛傳人情驚擾廷杰聞信卽星速親往措置條理井然禀報到省心竊異之以爲似此舉動近日監司中不數覯也上年七月經臣檄飭查辦芷江匪徒文到之日卽單騎攜一健卒就道兩日抵沅州府城微服直入府署人無知者於是夜與署知府事連培基籌商辦法密傳沅防毅安前營營官關成茂前署芷江縣朱士黻同至府署以向所訪聞匪徒姓名確詢首要及出入道路區畫已定次日卽分投扼要往拿不數日間首要多所弋獲傳諭團保户族訪查各匪蹤跡與統帶毅安營總兵劉福興分派弁勇購綫密拿凡所指捕鮮不就獲自初秋以至臘中其訪拿各匪與所推鞫緩急輕重必求折衷至當無被擾之族鄰無株連之良懦及爲匪所誣扳被逮縲絏者廷杰常戒諸弁目以此事較臨陣殺賊奮勇直前者爲尤難故事平之後地方有感頌而無怨歎　其才性果决而不粗疎精敏而不苛刻在沅州差次幾六閲月兼顧任内公事旣無偏廢尤不以久役在外爲勞託詞推諉卒至積年伏莽剷除殆盡後一切均已布置就緒乃始銷差返署其公忠之誼尤爲臣所感服該道自以爲民除害本地方分内之事又久知諸匪情狀非奉指揮不敢輕於發難以此引爲内疚堅不敢仰邀保奬然其任事本末臣何敢不以上聞可否仰懇天恩傳旨嘉奬抑或由臣奏明送部引見俾其性質才具得邀聖明洞鑒以爲量才器使之地出自鴻慈逾格謹附片具陳伏乞聖鑒訓示謹奏奉硃批廷杰著陳寳箴傳旨嘉奬欽此○王文韶征再湖南儘先補用道張鴻順於光緒二十年五月赴部引見二十四日奉旨著以道員仍發湖南儘先補用並交軍機處記名請旨簡放欽此二十一年八月經臣奏調北洋差委欽奉諭旨允准先委會辦北洋機器局務於製造槍彈等項均能悉心講求督率員司工匠妥籌辦理嗣調派會辦鐵軌目路總局亦能不辭勞怨認眞整頓現在津榆鐵路奏明歸併蘆漢總公司經理該道並無經手未完事件自應准其仍回湖南原省候補據該道禀請具奏前來除給咨外理合附片陳明伏乞聖鑒敕部查照謹奏奉硃批吏部知道欽此○○陳寳箴片再湖南省屬各州縣上年秋收雖及中稔而被旱被水之處或至顆粒無收此等偏災於通省土司若無大害惟貧民專以耕稼爲生舍此無可謀食地方蓋藏素少告糴尤艱察其危苦激迫之情不能不妥籌接濟查永順府屬之桑植縣澧州屬之石門縣皆與湖北鶴峯長樂等州縣接壞素爲湘省邊隅貧瘠最著之區去秋復因旱失穫山僻運艱糧價尤極騰踊饑民採蕨和草煮食勢將餓斃而桑植一縣爲甚臣仰體皇仁亟與司道設法籌款於本年二月間遴委員紳馳往桑植附近之澧州津巿採運米榖會同該縣知縣王餘慶設局平糶確查極貧户口酌量賑濟先後共發銀三萬兩其石門縣惟北鄉最爲困窘採蕨者日千餘人以達近縣尚可採買接濟因籌解銀五千兩暫交該署縣王以宣買米平糶臣復飭礦局於該縣開採銅鑛隠寓以工代賑之意仍俟秋收屆期察酌情勢分别辦理此外衡州府之衡陽清泉永州府之零陸東安祁陽等縣亦各有偏災已飭該道府督飭各縣率同地方紳士量爲籌齊並委卸署永州府事候補知府朱其懿親駐祁陽督率籌辦永屬民情較爲强悍現在尚屬安靜如以後暘雨不忒年榖順成可無他慮第自入春至今將五閲月陰雨連緜晴霽時少各屬春種豆麥損失過半低田多被水淹高處田禾因久雨蒔藝過時尚難滋長且有蟲傷之患惟盼迅速暢晴庶猶可收效桑榆耳臣自維奉職無狀乖政召戾覩此民艱懼愧交集惟有隨時審度情勢率同司道極力維持補救以求仰慰宸厪所有籌欵接濟偏災地方及現在久雨情形理合附片具陳伏乞聖鑒謹奏奉硃批知道了欽此○○奴才松林跪奏爲奴才病勢增劇難以速愈籲懇天恩俯准開缺回旗調理恭摺仰祈聖鑒事竊奴才因感冒咳𠻳行動痰喘氣促之症當於五月二十一日具摺奏請賞假一個月調理在案滿望屆時就痊銷假供職何敢一再瀆陳自棄乃自拜摺後侵尋订褥醫藥迄未見功痰湧氣喘日逐增加晝夜失眠委頓殊甚伏念奴才年未六十蒲柳之質自問未卽衰頽豈敢遽萌退志無奈福薄災生病日增劇若竟勉强戀棧微特素位貽譏涓埃無補且恐曠誤職守負疚彌深再四思維惟有仰懇天恩賞准開缺回旗調理倘得仰蒙福庇到京後醫治痊愈卽當泥首宮門求賞差使斷不敢稍躭安逸自外生成所有奉天府府尹一缺並懇迅賜簡放以重職守奴才俟奉旨開缺後卽當將奉天府府尹印信移交兼尹依克唐阿兼理不勝急切待命之至謹恭摺瀝陳伏乞皇上聖鑒訓示謹奏奉硃批另有旨欽此○○董福祥片再奴才所部上年經督臣商定裁併後復遵旨募補成十六營於本年二月十五日奏明在案原奏曾聲明其中或以一營分爲數旗或以一旗分爲數哨而所派之旗哨官多係當日營旗官略一增加不難成二十營之數以故成營之日卽派提督張進昌總兵張銘新何得彪趙達元副將姚旺張行志黨志振洪瑞丁際清叅將石慶良各帶步隊一營直州知州張儒珍副將董陞官王時應貢生安豐各帶馬隊一旗提督薛成德叅將姚義千總喬兆福把總張連傑各帶馬隊兩哨營務處道員張成基帶　隊各一哨何得彪張銘新薛成德皆各爲統帶並親軍步隊四哨小馬隊一哨砲隊一營共砲步隊十一營五哨馬隊四旗十哨以兩旗爲一營　哨亦爲一營彼此牽算合爲馬步砲隊十六營嗣因丁際清請假以提督趙有正樓帶其衆上年商定裁併其時西寗鎭總兵何美玉寗夏鎭總兵王鉞安及署循化營叅將朱廷芳步隊三營原在所裁之内督臣因察其可用定議留之旋飭何美玉改爲一旗自十一月後悉由督臣發餉本年督臣因部議裁兵騰餉仍復撥還而奴才所部各營募補已定未便多收因酌量收得何美玉一旗朱廷芳一營自五月後仍由奴才發餉隨飭何美玉步隊仍補足一營並令薛成德馬隊補足一旗河州事定張成基馬步兩哨索請裁撤又裁去安豐馬隊一旗姚炳義張連傑馬隊各一哨又裁去砲隊四哨祗留一哨仍歸入親軍併爲步隊一營餘皆如故實共步隊十三營馬隊四旗五哨以旗哨牽算仍合成十六營王鉞安一營旣遠在寗夏應仍由督臣統轄欲遵旨更募四營以足二十營之數然餉項難籌以未知督臣能否酌定也各營分布河州西寗循化大通碾伯張掖武威以至山丹一帶奴才督飭操防未敢少憚然相去遠者或千有餘里於訓練殊多不便且一遇徴調勢不能於數日之内卽便起程以此晝夜不安當俟假滿回營悉心籌畫再行奏明辦理謹附片具陳伏乞聖鑒訓示謹奏奉硃批知道了欽此○○王文韶片再道府州縣無論候補試用人員應百到省之日起予限一年詳加察看出具切實考語奏明補茲用查有二品銜侯補道王仁賓到省一年期滿例應甄别據該員呈報前來臣查王仁寳樸誠敦篤熟諳河務堪以繁缺補用俟有應補缺出照例序補除咨吏部外理合附片具奏伏乞聖鑒謹奏奉硃批吏部知道欽此○○延茂　片再查新授三姓副都統慶祺於四月初六日抵至吉林省城十六日由吉起　馳赴三姓新任旋據該副都統咨稱於四月二十五日抵姓二十六日　印任事等因前來查照向章凡新任日外城副都統等到任應由將軍衙門將接任日期隨時據奏茲據咨報接任日期除由該副都統專摺叩謝天恩外謹附片陳明伏乞聖鑒謹奏奉硃批知道了欽此 
 
 

Page 16

 
 
[光緒二十三年六月二十三日京報全錄]  
　　宮門抄○諭旨四道錄前○湘撫陳奏爲湖南省賑捐再行展緩半年造册請奬緣由片○御史華奏爲藩司驕貪不職據實糾叅摺○閩督邊奏爲查明藩司被叅各欵據實覆陳摺○皖撫鄧奏爲委員署理知州片○府尹松奏爲保薦賢員片○將軍延奏爲察看委員片○六月二十三日理藩院鑾儀衛光祿寺鑲黄旗值日無引見果勒敏會章良培各假滿請安○瀾公因伊子謝指婚恩○劉恩溥謝放江南正考官恩○補用道府潘學祖等謝恩○意公興伯慶福綿宜椿壽各請假十日○延侯續假二十日○李中堂續假一個　○玉麟恩鏞預備召見○宗人府奏改派致祭太廟後殿派出鄭王○召見軍機潘學祖玉麟恩鏞○皇上明日辦事後還宮○○陳寳箴片再光緒二十一年湖南長沙衡州等府所屬州縣被旱成災經前撫臣吳大澂及臣先後奏請照直隸現辦章程勸辦捐輸以資賑濟經部議奏俟一年限滿卽行停止等因奉旨依議欽此咨行到湘當卽轉飭開辦刊刻實收章程通飭各屬遵照辦理並咨請直廣東福建浙江貴州山西陜西四川江寍江西江蘇等省及由籌賑局咨請兩淮鹽運司湖北荆州府轉飭湘人之服官各省者量力報捐請奬各該省官紳知湘賑緊要推廣勸辦非湘人而樂捐者尤衆隨卽匯解捐欵銀兩前來由籌賑局核收分撥災區賑給前據局詳經臣咨商各省所有代辦湘省賑捐收納各捐生銀兩是否卽由各道就近請奬以省周折抑或由湘省彚案造報去後除直協撥賑欵商明查照昔年晉邊成案自行奏咨請奬又准兩廣總督臣譚鍾麟咨明代辦湖南等省賑捐由廣東歸併一局統收分解卽由粤詳咨户部核奬外其餘各省多未咨復查各該省距湘道遠所有各捐生請奬履歴清册刻難齊全不免有稽時日恐於限外請奬或干部詰據籌賑局司道詳請奏咨展緩半年造册請奬經臣附片奏明奉旨允准在案兹復據該司道等會詳轉瞬將屆展限半年期滿各省捐生應造請奬履歴清册尚未齊全刻難依限辦理應請奏咨再行展緩半年造册請奬俾急公好善已繳賑欵各捐生同邀奬叙免致向隅等情前來臣覆核無異除咨户部外所有湖南省賑捐再行展緩半年造册請奬緣由理合附片陳明伏乞聖鑒訓示謹奏奉硃批知道了欽此○○河南道監察御史臣華煇跪奏爲藩司驕貪不職據實糾叅懇請飭查懲辦恭摺仰祈聖鑒事竊一省吏治繫乎兩司而用人理財藩司尤重福建布政使黄毓恩在任數年驕恣貪詐地方公事漫不經心士民鄙惡僚列姗議臣旣有所聞義難緘默閩省自總督以下禁絶門包獨該藩司坦然婪索無論實缺署缺長差短差價皆數倍尋常合各署所裁不足以供一署或未足其數雖十謁不得一面門丁高二高三最爲信任出入輿從儼然命官不肖官員至與結拜兄弟奸商猾吏無不引爲爪牙庫欵之出入差缺之子奪皆可上下其手大小高之目遠近皆知而黄毓恩陽爲驕蹇故受縱容之名陰恣取求豫留諉卸之地税厘局提調平元煃善後局支應唐雨時皆與高二高三深相締結朋比爲奸該二員本著名狡猾專善夤緣署中婦豎悉與交通故特爲黄毓恩所親昵平元煃管厘税局甫一年卽擁貲鉅萬唐雨時把持局務經督臣叅揭後怙惡不悛仍出入落署遇事招摇前在福防同知任内藉開河道備水龍苛斂民錢激成罷巿皆其子唐祖蔭助父爲虐現唐祖蔭恃有引援捐納知縣指發閩中閩民聞之尤爲切齒此皆黄毓恩庇護劣員縱容家丁廣通賄賂之實迹也查黄毓恩歴任優缺以財自雄不以官職之得失爲重輕但視贓私之與受爲習慣不畏官謗不顧考成無事則驕蹇滑稽有事則模稜推諉閩省民窮財盡加以强鄰逼處教案頻興舉吏治營制税額商務地産無不宜及時整頓加意講求以黄毓恩偃蹇其間上之督臣無以資指臂下之屬吏無以見短長國計民生貽誤匪淺相應請旨飭查懲辦以肅官常而重地方是否有當伏乞皇上聖鑒訓示施行謹奏奉旨欽此○○頭品頂戴閩浙總督臣邊寳泉跪奏爲查明藩司被叅各欵據實覆陳仰祈聖鑒事竊臣承准軍機大臣字寄光緒二十三年三月二十四日奉上諭有人奏叅藩司驕貪不職據實糾叅一摺據稱福建藩司黄毓恩驕恣貪詐婪索門包門丁高二高三最爲信任税厘局提調平元善後局支應唐雨時皆與之締結朋比爲聿等語藩司爲通省表率責任極重所奏如果屬實必應從嚴懲儆著邊寳泉按照所叅各節確切查明據實具奏毋稍徇隠原摺著抄給閲看將此諭令知之欽此遵旨寄信前來臣謹卽密加察訪並證以平日見聞原摺所叅各節有確實不虚者亦有傳聞失實者如原叅該司婪索門包無論實缺署缺長差短差價皆數倍未足其數十謁不得一面門丁高二高三最爲信任官員結拜兄弟滑吏引爲爪牙庫欵出入差缺子奪皆可上下其手各節查官員縱容家丁收受門包本干例禁臣抵任後卽示諭禁止該司衙門依舊收受補署人員多至洋銀七十餘元較前不止加倍厘差向無門包亦加出四六八元不等按數取盈勒掯在所不免在該司未必有意縱容然非平日信任門丁亦何敢恣肆至此該司家丁以高二高三爲最著高二不堂出署高三派充門丁與人交接往來頗有聲勢惟官員結拜兄弟事無左證無從指實至庫欵出入向有定章派委差缺亦須開單商定門丁尚不能上下其手又原叅税厘局提調平元煃善後局支應唐雨時皆與高二高三締結朋比爲奸平元煃管局一年擁資鉅萬唐雨時被叅後出入藩署遇事招摇前署福防同知歛錢罷巿其子唐祖蔭助父爲虐現捐知縣指發閩中各節查平元煃唐雨時前充局員與藩署家丁形迹較密尚無朋比爲奸實迹平元煃工於牟利管理厘局頗招物議惟無營私確據而人言鑿鑿斷非無因唐雨時被叅後查無出入藩署招摇之事前署福防同知勸捐水龍備救火灾因催捐過急致有鋪户多家同時閉門旋卽照常開設尚未激生事端伊子唐祖蔭年甫逾冠未聞干預公事上年由福建試用縣丞改指江蘇至現捐知縣指發閩中訪查並無其事以上各節均已逐欵查明竊維藩司爲理財用人總匯必須廉勤公正方足表率僚屬整飭地方黄毓恩人頗開爽在閩數年尚無貽誤惟性近疏放馭下太寛於門丁倚勢招摇恣意婪索毫無鈐束咎實難辭應請旨將福建藩司黄毓恩交部議處候補同知平元煃聲名甚劣未便姑容應請以府經歴縣丞降補唐雨時尚無出入藩署招摇之事惟業經叅刻降補應卽勒令回籍不准在閩逗留伊子唐祖　旣無助父爲虐情事亦未捐指閩　毋庸置議所有查明藩司被叅各欵緣由謹恭摺覆陳伏乞皇上聖鑒訓示謹奏奉硃批另有旨欽此○○鄧華熙片再代理泗州直州知州鄭葆清現經飭回靈璧縣本任所遺泗州係沿河要缺應卽委員往署以專責成查有候補直州知州陳先覲幹練勤能講求吏治　以飭委署理據藩臬兩司會詳前來除檄飭遵照外謹會同兩江總督臣劉坤一附片具奏伏乞聖鑒謹奏奉硃批吏部知道欽此○○松林片再查奉天驛巡道志彭由廣西平樂府知府奉旨補授於光緒十七年十二月到任該員才長識卓處事和平律已謹嚴志趣甚卓驛巡任事將屆六年一切地方情形深爲熟悉伏查前任府尹恩福松林興陞三員均由驛巡道奉恩簡放該道志彭倘得仰邀聖眷俾子遷轉一階足資倚任奴才非敢意圖見好代爲仰乞鴻慈第平日考察該員志彭行政處事勝於奴才數籌人材可取不敢壅於上聞可否施恩伏候聖裁謹恭摺附陳伏乞聖鑒謹奏奉硃批另有旨欽此○○延茂等片再查吉林候補知府王昌熾堂主事凌雲前經查辦案内奏明將該二員由奴才隨事考察如其人品心術稍涉不端卽當隨時甄劾業蒙允准在案嗣經隨事考察該員等尚堪造就遂將候補知府王昌熾派委營發審局　以　厘積案堂主事凌雲派委練軍文案處責以繫頓營務該二員皆能激發天良不辭勢瘁再加以裁成誘掖均屬可造之才應請先行銷去察看字標以示勸勉謹附片陳明伏乞聖鑒謹奏請旨奉硃批吏部知道欽此　 
 
