# 1921 - 66 - 4917261

 

Page 1

 
 
   
 
 

Page 2

 
 
   
 
 

Page 3

 
 
時評 
[財窮與中國（冷）]  
　　方今政府之財窮巳甚矣雖然余以爲此與中國之前途無至大之關係也何則雖有所害其益亦足以稱之蓋中國今日各種之弊害實由於分財而成質實言之中國之所謂政宦中人者實無治理中國之心與才不過爲支配中國之財而巳故財窮而盡此輩無所希冀亦澄清中國之一源也 
　　閱者有疑於我之言乎試觀今日財之費於曹張者何似庫亂不能平敎育巳絶費而曹張之索欵電猶日至也假使多財亦不過爲此輩揮霍耳不如其窮 
 
 
 

Page 4

 
 
   
 
 

Page 5

 
 
   
 
 

Page 6

 
 
命令 
[三月十三日大總統令]  
　　署司法總長董康呈請任命王仁湛署浙江第一高等審判分廳推事應照准此令 
[又令]  
　　署司法總長董康呈請任命蔡兆齡吳景濱署吉林延吉地方審判廳推事由必嘉署甘肅臯蘭地方審判廳推事周不顯署陜西長安地方檢察廳檢察長劉以茀署安徽懷寗地方檢察廳檢察長喻建勝署安徽懷寗地方檢察廳檢察官王天偉署山東高等審判廳推事林緝鐸署江蘇第一高等審判分廳推事戚運機署江蘇上海地方審判廳廳長譚辛震署江蘇上海地方檢察廳檢察長劉通三署福建思明地方檢察廳檢察長丁履綏署綏遠都統署審判廳附設地方庭審理員均照准此令 
[又令]  
　　署司法總長董康呈請任命廖立元署吉林高等檢察廳書記官長應照准此令 
[又令]  
　　署司法總長董康呈署福建高等審判廳書記官長靳裕華因病懇請辭職應照准此令 
[又令]  
　　兹修正有獎實業債券條例公布之此令 
專電 
[北京電]  
　　曹張文（十二）元（十三）連電催餉按曹軍由財部直接發放者每月八十三萬其由中央歲入内截留者及直財廳國家收入内撥用者尚不在内張軍由部直放者每月六十八萬凡截留應用及由中央擔認二分之一及三分之一兩種尚不在内（十四日下午一鐘） 
[北京電]  
　　鄒芬來電辭援庫副司令後張景惠亦表示辭總事令聞出奉張意謂對外蒙事不應由東省負責（十四日下午七鐘） 
[北京電]  
　　謝黨福列查斯基等共被拘四人均在東安飯店福氏之妻赴各使館求情奔走兩日結果美使克蘭於十日致一私函於總長略稱謹以私人名義致函於貴總長座下聞有俄舊黨米氏被憲兵拘捕後現在東安飯店監視中查此案敝使并無干預之意味但據伊妻來敝館哀求謂并無罪案應請貴總長廉察其情但敝使毫無爲米氏求情之意不過將本人所見伊妻之情形奉告而巳十日下午外部又接荷蘭公使歐登科來函云謝米諾夫柋表米氏等被拘在東安飯店想貴政府亦異常優待但據其妻子來署哭訴謂無故被寃但敝使不知此事謹將此情函知貴總長云云但此函未申明私事外交部主事夏維松在東安飯店連日偵查證明此四人與謝米諾夫有往來書信中有毁謗中政府語且希望恩琴占領庫倫憲兵對此節認爲恩琴關係之鐵證請外部答覆美荷兩使 
[北京電]  
　　優林代表赤塔政府提出會剿庫倫俄黨辦法政府昨交主管機關詳議核復（十四日下午二鐘） 
[北京電]  
　　黄成序電告率騎兵一營保護商民六百餘人由庫抵綏遠之五原縣請電蔡成勳飭縣資遣 
[北京電]  
　　外息勞農東局長陽松將在俄華工會請彼政府没收華商財産文交華領事徵同意並調查華橋在彼莫伊三城借八百萬金羅卜華領以工會係無賴工人所組不能代表華商爭拒甚力 
[北京電]  
　　院處令奉黑派軍一團駐海拉爾專任稽查聯庫舊黨秘密機關部（十四日下午一鐘） 
[北京電]  
　　吳俊陞孫烈臣均隨奉張同來十六早可到京（十四日下午二鐘） 
[北京電]  
　　農部昨開華僑選舉會議决定大綱三欵（一）華僑之在各島者應以民國三年前巳在各領館註册存案者爲限（二）電令南洋羣島各領詳查各駐在地華僑人數（三）投票及辦理事務所仍假商品陳列所（十四日下午二鐘） 
[北京電]  
　　琿案日政府主交張作霖全權解决因張贊成日本所提四項故（十四日下午一鐘） 
[北京電]  
　　敎部昨晚凑集一萬元補發敎職員去年十一月分欠薪全月本日各校得照常上課 
[北京電]  
　　財長專員到滬息借美欵一千萬决視該欵成否爲進退 
[北京電]  
　　駐德張允愷電覆德政府允不根據舊約通商免牽涉魯案政府以中歐賠欵問題未决非訂約時機但對於德政府允許將中德債務除外甚同情俟適當機會卽進行頃部派翟某通知德代表 
[北京電]  
　　唐在復電外部海牙和會雖因國際聯盟减少權限但嗣後海牙會議仍將第三次舉行該會有裁判各國不平等事件現赤塔政府及波蘭巳有提案吾國應執何種態度請示（十四日下午一鐘） 
[北京電]  
　　内部擬在京奉京漢京綏各車站添設臨時検檢疫處 
[成都電]  
　　省城秩序如常東北路現均爲重慶來省之軍駐紥劉部退到西路將改編制劉湘不日卽將來省（七日下午一鐘） 
[松江電]  
　　縣境各校長因學租被攘寒日向縣總辭職决删日全罷課 
（十四日下午八鐘） 
世蜀路透電 
協約軍佔領德地後情形 
[十一日巴黎電]  
　　佔據來因各城之協約軍並未遭遇意外法員决議爲貧民設灶備食衆甚感慰普魯士之治制顯不爲工界等滿意 
德商會之抵制英法比貨 
[十三日柏林電]  
　　據斯土特加特消息瓦敦堡各商會因怒協約國施行懲戒條件巳發表聯合請願書主張商店居民應抵制英法比商品迨可厭之計畫取銷而後巳 
美國新總統戰後政策 
[十三日華盛頓電]  
　　據確實消息哈定總統關於解决因戰爭發生諸問題之政策與威爾遜之政策無大異點哈定總統將堅主整理關於雅泊島及美索波太米亞委託管理權之爭端惟誠切希望可得和平解决 
戰時之流質毒藥 
[十三日倫敦電]  
　　美國化學戰務科之某員聲稱發明一種流質毒藥僅須三滴觸及皮膚即足致命此種毒液由附於飛機之噴筒中噴出如雨之降凡飛機所過之路無一得免製此毒液之必要原料可無窮盡將來天空戰事之可怖於此可以想見 
國際法廷之動議 
[十一日巴黎電]  
　　國際聯盟會秘書處現懇請在會各員從速批准聯盟會所通過關於設立國際法庭之動議案俾聯盟會得於下届會議選舉裁判官及設法儘速開庭辦事 
美國之商業政策 
[十二日華盛頓電]  
　　商部總長霍佛氏發表商部未來政策如下（一）爲工商業服役而非督制工商業（二）藉商業機關之協助提倡商業（三）依美國與各國間更密切相交之方針竭力推廣對外商業（四）不使納稅者更增擔負霍佛氏宣稱美國必須勤事工作消除廢材改良出貨之方法改良勞工之關係一言以蔽之增進全國之功率俾與外國相競爭爲對外商務計鐵路與海上運輸當視爲一事云 
各國近事記 
[十三日華盛頓電]  
　　聞哈定總統巳擇定北美雜誌記者哈凡氏充駐英大使 
[十三日拉泊爾電]  
　　軍盤里比亞號將由此間啓椗作環球之行擬取道巴拿馬赴日本中國 
[十一日巴黎電]  
　　上海絲業代表十二人巳抵里盎參觀陳列會里盎絲商協會招待頗周導引諸代表參觀彼等有關係之廠所多處 
[十一日巴黎電]  
　　駐法中國公使星期日晨間可抵巴黎 
太平洋路透電 
[十四日北京電]  
　　最近消息徵實庫倫華兵被殲之說前傳罹難者三千五百名尚不止此數叨林失守訊未見官塲明文惟該地連日無消息傳來故衆信恩琴之兵巳據有該地張家口居民多携貴重物品來京政界則以爲張家口不致受敵攻擊張作霖曹錕現請政府准在奉天保定設立飛機處奉天者由張管轄保定者由曹管轄 
[十四日北京電]  
　　外交部照會日使署謂中政府反對外人寓於九江英租界外 
國外要聞 
德國特約通信（王光祈一月二十日） 
[德國對華之外交（二）德國在華之學校政策]  
　　吾國自海通以來列强勢力乘機侵入國内其始也或藉武力之助或賴傳敎之力以發展其海外勢力其繼也各國皆知欲開發中國實業與培植本國勢力勢非先取得中國人之同情與了解不可欲得中國人之同情與了解非先從敎育入手不可於是各國對於中國之政策「變而爲學校政策換言之向者欲以歐美日本人統治中國之理想至是一變而爲歐美日本式的中國人統治中國之理想矣現在歐美日本學校巳遍設中國各地向者各國之勢力僅及於中國之官僚政客及商工兩界今且進而及於一般青年向者僅及於中國之物質界今且進而及於中國之思想界矣夫外國人若以傳播該國文化爲使命而至中國設立學校吾人當歡迎之不暇若以學校爲培植該國政治勢力之工具則非吾人所敢贊同矣 
　　美國退還庚子賠欵設立清華學校頗能得中國人之同情是其學校政策成功之證近來他國亦有退還賠欵以興敎育之說記者非不贊成此舉惟記者有不能巳於言者即希望一般受此敎育之青年須具一種判别力不以小恩小惠而忘却吾人之重大使命所謂大國民之風度者即在此公私愛憎之間一毫不苟而巳若明斯旨然後請談德國將來在華之學校政策 
　欲明德國將來在華之學校政策不可不追述德國戰前在華學校政策之計劃欲明德國戰前在華學校政策計劃之由來又不可不略述德國語言在中國之形勢 
　　英國與中國通商最早故英語在中國商界上巳成爲普通用語世界上適用最廣之語言當推英法德三種法德兩種在歐洲大陸巳成爲普通官話有如吾國之北京官話適用於中國全國英國語言則在海洋上極占勢力吾國自海通後首先輸入者自以英語爲最便又因留美學生日有增加於是英語在商學兩界遂占極大勢力德語在中國之勢力遠不如英語即就醫界一界而言在一九一五年據德人所調查中國有醫院三百三十三所其中便有三百八十四人屬於英美式的醫生而德醫僅占極少數目中國有醫學專門學校二十六所其中便有十三所屬於英美式其餘數校僅有少數德人參加夫醫學爲德國最擅長之學問記者旅居上海時常見德醫某某之金字招牌映入吾人眼簾其見重於世也可想而知然其勢力較之英國尚瞠乎其後此外更無論矣 
　　德人常推究德語不能盛行中國之故第一中國人最重實際利益其習外國語也將以謀生而非藉外國語爲門徑以研究高深學術英語流行旣廣則其　　也較易故羣趨於英語一途戰前青島大學曾畢業學生數十人當未畢業時即有數人私請學校代爲謀事其結果學校代爲竭力設法始安揷數人其大部分尚賦閒居於此可見德語應用不廣之一斑故後來青島大學遂有不能不增加英語一科之勢第二德國洋行之在中國者以不用精通德語而又有智識之華人爲原則蓋恐華人窺探其機器秘密一旦了解自行設立工廠該洋行便不能長此專利故寗肯僱用不懂德語或毫無智識之華人因而曾習德語而又有智識之華人益感謀生不易於是相率棄德語面改習英語此德語不能盛行中國之第二原因也以上兩種觀察皆出德人其言或有過當之處然德語之不能與英語爲敵亦可略見一斑 
　　在歐戰前德國在華之勢力逐漸增加遠東方面遂形成爭覇之局面然德人亦自知不能與英競即以語言一項而論巳非德國所能爭勝而欲使華人與德表示同情又非從語言下手不可因之在華德人遂紛紛回國鼓吹在華設立學校之種種理由頗得該國政府及各大工廠之贊許於是青島大學及同濟學校等等遂相繼在華開辦矣 
　　據戰前德人計畫以爲英國勢力在長江流域如欲取而代之宜先在上海辦一學校以扼長江下游在漢口辦一學校以據長江腹部此外成都長沙等處亦分别設立學校則長江流域便可入其掌握之中除上海方面巳有同濟學校爲實現該計畫之一部分外漢口方面則地基業巳築好籌備亦巳妥當旋因歐戰中止進行又德人以中國廣東人民極爲優秀將來欲大有爲於中國不可不先結納廣東人故擬在廣州設一規模較大之學校以訓練德國式之中國人才總之學校政策巳爲德人戰前經營中國之主要工具其所計畫之學校雖多然其重要學校則爲青島上海漢口廣州四處其餘天津濟南長沙成都香港各處非其注重之地也 
　　自大戰後青島爲日人所據同濟歸中國辦理漢口則空築地基廣州則徒勞夢想所有從前種種計畫至今思之不過衰草斜陽頽墻破壁令人憑弔而巳 
　　以現在德國經濟狀况而論實無力恢復舊日計畫其原因有二（一）馬克匯價大跌曩日在中國只須用一個馬克者今日非用二十馬克不爲功換言之今日敎育費用須二十倍於從前敎育費用此種浩大欵項實非今日德國所能勝任（二）德國國内學校因經費缺乏之故多瀕於破産佛蘭克大學去年因缺乏經費幾至不能開學即一例也故德國即或有如此鉅欵與其用之於中國敎育不如用之於本國學校所謂德國在華之學校政策者實非戰後德國旦夕所能辦到之事 
　　雖然德國人决不因此而灰心也全部之學校政策雖不能實現而一部分之學校政策則事屬可行現在德人之計畫第一擬鼓吹中國當局於醫工各專門學校加設德國語言一科醫工各科爲德國擅長科學以此鼓吹中國中國必樂爲採納將來習德國語者漸多則德國思想必能深入中國青年之腦中矣第二派遣德國敎習到華擔任敎務當大戰後德人生活艱難多擬赴國外謀生日本於此時乘機聘請廉價之德國軍官多人前往日本練兵中國非軍國主義之國家無德國軍官用武之地於是德人欲乘中國人士號稱講學之時多派敎授來華即或中國學校不肯多出薪金亦可由德政府略爲津貼蓋此種計畫亦實現學校政策之一部分也第三歡迎中國學生留德美國歡迎中國學生留美巳收極大效果近來留法學生增加英國方面亦有歡迎中國留學生之建議德人因之注意於是惟以近來德國糧食房屋均形缺乏故此時入德留學辦理護照等事德國駐久領事往往加以留難一俟糧食房屋稍形充裕便可歡迎大批中國學生留德也第四凡往中國擔任敎授之德國人皆須兼習中國語言蓋德國敎習若不了解中國語言其所接觸者只有學生而不能與中國羣衆接談戰前法國在土耳其設立學校甚多然而歐戰開後土耳其仍與德國連絡此無他法國人未能與土耳其羣衆接觸之故耳故德國敎習兼習華語以與中國羣衆連絡亦爲廣義之學校政策 
　　以上四端皆德國在華學校政策之預定計畫記者嘗謂中國將來必有兩種敎育競爭一種是各國厲行學校政策無論在華籌辦學校或招致中國青年留學各樹黨援各親其國其目的專以發展該國政治爲主一種是各國學者爭播各國文化無論公開講演或散布著作各立門户各守師說其結果中國青年思想界爲各國文化競爭之場前者則中國將爲各國政治之殖民地後者則中國將爲各國文化之殖民地吾可愛之青年乎君等曾一思君等之重大使命乎須知君等係改造世界之人而非被世界改造之人也 
國内要聞 
[庫亂内幕之各面觀]  
　　字林報九日北京通信云政界外之人今盛談政府擬派大軍克復庫倫政界中則除内閣作無謂之討論外不聞有準備征庫之說陳毅雖時與北京通電但所陳各節皆不發表且所用者爲密碼消息無從走漏時局之有此變象凡熟悉恩琴之運動者皆能言其原因恩琴之從事準備張作霖縱未實在暗許然確係知情按一九一九年謝米諾夫氏曾派此魯柯夫將軍駐海拉爾充軍需長及提倡俄蒙商務局局長比氏所提倡者不限於商務當其在任之際一面提倡亂事一面於海拉爾至庫倫之大路上置糧站與軍庫多所駐黑龍江蒙古邊界之中國軍官屬於張作霖部下者熟視無睹佯爲不知恩琴謝米諾夫在蒙之作戰也日本之欲在滿蒙設一緩衝國也張作霖之欲得一根據地以施復辟之謀也臭味相投今均將達其目的駐庫倫之華兵與官吏其行爲向不得中外人士之同情今乃爲謝張與日人計劃之犧牲物謝黨與日人從此可以出擊西比利亞東部而張作霖亦可隨時内犯矣張之權力能左右北京政府故内閣爲面子起見徒作克復庫倫之空談至於陳毅等之告急電文則無一閱讀之也北京政府中趨奉張作霖之輩實不欲克庫倫張作霖在京勢力一日不倒則遠征軍無出發之機恩琴志不在久據庫倫不過欲以庫倫爲進攻恰克圖之根據地耳他日恩琴退出外蒙則外蒙將歸張作霖直接管轄凡此各節乃在實行最後攻擊以前張作霖與謝部軍官在奉天會議及庫倫陷落後白衛軍領袖在北京會議所决定者北京會議俄國領袖之與會者有謝米諾夫加浦爾恩琴安倫柯夫維里比士基之代表其主席爲赫萊夏蒂資基氏兩日前於將離北京時爲中國警察拘獲蓋爲庫倫華軍司令之友所告密也俄黨人决議於庫倫陷落後應在多木斯克恰克圖海參崴區域大舉攻入西比利亞恰克圖方面由現駐庫倫之恩琴軍隊獨當之此種計劃即將實行蓋多木斯克境巳照預定程序實施反過激之運動矣庫倫陷落後之情形京人士迄未知之惟據逃抵買賣城之難民電稱當時華兵東南兩面之退路均被阻塞且昧於西面之情勢故於喪亡及半後向北逃走今巳抵買賣城者頗多而尚有大批兵士駐紥後地附近又據某方面消息庫倫外人都未離境安好無恙書至此不得不再一論張作霖焉夫張負保護庫倫之責乃對於該處漢人與防軍之命運竟漠然無動於心此在復辟消息未作之時張與謝黨在奉開會以前此間華人巳嘖嘖稱奇矣迨張協助日人剿殺間島境内之韓人於是顯要人員如吳佩孚輩咸疑張贊助日本將滿蒙改爲緩衝國之計劃此緩衝國殆將爲帝制的緩衝國恩琴之由海拉爾入蒙也張作霖部下之軍官皆知之且比魯柯夫將軍在海拉爾招集柯爾恰克舊部軍官數近二千中國當道未加干涉加以張作霖之復辟運動北京官僚贊助之者實繁有徒故京中華人皆知恩琴之運動庫倫之陷落與夫復辟運動全屬預定之謀一方面爲西比利亞日人與俄國守舊黨利益計一方面爲張作霖利益計二者實有相互之關係也 
 
 
 

Page 7

 
 
外人之中國時局觀察 
[復辟之謡言又起黎黄陂之談話]  
　　字林報八日北京訪函略云謡諑紛傳致起北方將有驚人事變之印象不獨北京如是即廣州亦有此傳言而華人之應知時事者亦料數月内或數星期内北方將有戰事造成此時局者爲經費奇絀北京與仰賴北京政府之督軍雖巳勉力渡過年關但費用迄須籌措政府信用迄未增進今日艱難並未異於新年以前顧閣員在數月前有辭職之說曾對人稱年内辭職未免難以爲情故擬稍緩今新年巳過乃閣員戀棧如故顯有得過且過之將此種事態爲南方及各省所不解故有代表到京調查真象據黎元洪云張作霖與張動所主持之復辟行動卽時局之真相據黎意見復辟勢所難免終必失敗其發現愈早愈妙留心時事之華人皆知吳佩孚與張作霖今春必有衝突某方面謂吳將首先發動而與反抗北京政府之學潮同時發生吳將率領學生軍以撲北京此舉將激怒張作霖蓋張在京勢力最大必調兵入直隷而以恢復舊制自命也或謂吳佩孚定六月間縱兵入京或謂復辟運動進行巳遠各省軍人與張作霖氣味相合者早巳知之故贊同復辟之表示無時不可發生决不俟至六月以後以南方所知吳佩孚一旦崛起於河南必佈告天下擁黎元洪復位其第一目的在將徐世昌與安福餘孽逐出北京如此則可得與張作霖衝突之理由記者以此種徵兆南北俱有事關重要乃往謁黎元洪叩其意見黎當然未便承認吳佩孚有擁之出山之意或自認與聞吳謀但晤談之後記者請其證實或否認此種謡言黎並未切實否認此中頗有意意味可尋黎之言論當爲人所注意故錄出之黎曰吳將軍與余並無直接往來亦未交換函電但余知其對余常抱友好態度吳在豫時不承認徐世昌爲總統間致函電輒稱先生余僅見過吳佩孚一次此尚是若干年前吳以隨員資格隨曹錕到鄂時事惟余信其誠摯不愧爲軍人也如吳與張作霖果有衝突則當因奉督運動復辟而起復辟今旣難免則望其早現俾得掃蕩之也雙方衝突曹錕必隨吳爲轉移因曹之兵即吳之兵無吳即無兵也北京政府實巳破産所扼要者在無債可借若早無外人借欵則北京現有政府早巳倒矣現竭力以種種抵押品謀得小批借欵刻與日人磋商以漢口德租界爲抵聞日人允借三百萬元但北京則所索甚奢據謡言張作霖允以曹錕爲徐世昌之繼任人此舉徒使曹錕貽人笑話並見張作霖將承其後耳至於復辟之謀如竟成功則張作霖必不功成身退人人皆知復辟非爲清室利益起見但爲張作霖與其同類之本身利益起見因若輩今自覺現處地位爲甚危也云云以上議論雖未表明黎氏再入政治生涯之意但黎之注意時局亦可顯見同時黎之同鄉數人與黎接近且力唱鄂省自治者皆密告其友謂黎隨時有出山之望焉 
　　鄂督王占元之爲鄂人所不喜幾與張敬堯在湘時無稍差異王在京運動撤換夏省長夏雖爲省長而許多宗卷則爲王扣留不繳夏爭欲得之據鄂人言此種文件轉入夏手則湖北行政上之事實將被披露而王在鄂之地位愈將摇動矣鄂人又責王經營湖北鑄幣局視爲巳産漁利甚豐鄂代表在京運動去王藍天蔚在長江流域之活動未始不有感於此黎元洪不認指使藍氏並向王占元索取黎藍間關係之證據但說者謂他日吳佩孚開始行動則吳之同志將同時在鄂動作以助鄂人逐王也鄂省有事影響將及於江蘇齊燮元之督蘇張作霖與有力焉齊氏任命後張獨馳電致賀直隷系則不贊成齊氏督蘇曾擯其代表於保定會議之外今吳佩孚與浙督盧永祥接近可視爲齊燮元之大敵故說者謂直鄂蘇三省將同時有事焉總之中國將無和平此爲人無間言之問題軍閥政客杳無和平氣象惟地方自治之潮流近頗勃發若軍人之政治上勢力竟被剗除則中國之實在和平固甚有望也據衆推察復辟運動必不成功何則證諸前事擁護共和或保全民國之事業其利極大且爲軍人飛騰之終南捷徑故反對復辟者不患無人也復辟運動即使成功亦决不能改良中國之現狀何則從前皇室之鞏固不恃兵力而恃視朝廷爲神聖視上諭如天命之遺傳習慣過去九年中之試驗雖未足造成德謨克拉西然亦足打破皇帝神聖之遺傳觀念矣奉一滿人稱之爲帝而欲使陸軍爲之馳驅效命乃不可能事自袁世凱死後未有能以武力統一中國者今後縱北洋系自相分裂無能爲力然若假皇帝之尊借陸軍之力以收統一全國之功亦必無效然而北京居然有許多政客與青年加入復辟隂謀以爲救中國之道非此莫屬焉兹聞北京軍界言南苑第九師將調往江蘇其主旨在助齊燮元一臂之力以防浙江之襲擊云 
[中央財政之窘况]  
　　中央財政狀况近來巳窘至絶地頃據財政界某要人云當上月底内閣動摇未定之時靳氏曾在私宅召讌政界要人及各銀行家爲一夕之談話比時除由靳說明减政辦法而外并請求銀團每月承墊若干當時各報均有記載詎料近日各處對於此事頗多反對北京銀行公會對於政府要求本極爲難今外間旣有責言遂藉口反對之說决定不再借墊本月庚日（八日）曾有通電聲明其電略云前次政府當局對於本會說明整理内債之理由及辦法時曾言及每月軍政費擬减至五百萬元前日當局召宴亦祇聲說减政辦法始終未曾提及向銀行團商借欵項銀團亦無承借之議報紙所傳實係誤會特此奉告希即鑒察等語銀團態度觀此可知矣目前財政情形旣無法轉圜而中央之窘因以益甚於是日前又派伍陶諸人到津代爲設法惟結果僅成一種以股票扺借之十三萬元一日之用尚且不足故近來財政之維持益覺困難不堪上月政費至今尚多未發放各機關人員除次財兩部及烟酒署外無不愈窮而尤以敎育部爲最緣京中各校職敎員薪水除二月五號補發去歲十月及十一月上半月份外迄今分文未發一般敎員盼欵如望歲連日又有聯合罷工之活動各校長聞訊頻赴敎部敦催范總長以政府爽約除擬自巳辭職以外亦無辦法連日范總長之告病假據說即爲辭職之先聲以上述情形而論則中央誠有患貧之嘆政局之長此維持殊恐未易也 
[京學界敎育費獨立之運動]  
　　北京敎育界以政府積欠各校經費至三個半月之久且對於將來之敎育經費亦無確實辦法不得巳而起爲同盟罷工之運動昨日（十二）高等工業學校開敎職員大會討論敎育經費問題結果議决辦法三條（一）自下星期一日起（十四日）暫時停止職務籌議一勞永逸辦法（二）公推代表通知大學以及各專門學校（三）因敎育事業隷屬部内經費支絀事實上實難發展且有多數富於聲望之敎育家及銀行家雖欲盡力輔助亦不便越俎代庖嗣後擬將敎育事業歸之公共管理遠如英國之各大學近如交通部之交通大學設立董事會關於一切重大事務如經費校長等皆由董事會决定如此則敎育事業可以離部而獨立庶幾一勞永逸敎育之進行不致再有妨碍當將此種辦法通函各校徵求同意原函如下逕啓者敝校今日開敎職員聯席會議對於部内欠薪問題决定辦法數條附呈公覽素諗貴校敎職員諸公休戚相關甘苦與共諒必有宏謀善策子以贊助也專上順頌公綏至北京大學方面亦於昨日下午四時在第二院開會山姚憾主席首由陳世璋發言力數政府對於敎育絶無維持之誠意提　要求政府一方面指定的欵一方面將積欠薪水補發並以罷工爲後盾繼主席宣讀李石曾來函略謂敎職員同人不可爲消極的罷工而當爲積極的罷工即先調查政府中可靠的收入（如郵費加價等）要求撥爲敎育經費如不得要領即實行積極的罷工於罷工於罷工之後當對政府爲種種抵抗之行動鄭壽仁等表示贊成繼陳啓修提議對高等工業爲同情的罷工次黄佑昌提議一面罷工要求政府指定敎育經費一面向法庭起訴追求積欠薪水繼陳廷璋鄭壽仁等發言略謂敎育經費不過佔政府支出百分之一政府反不一爲　措致國家每年數千萬之收入盡供彼輩武人政客之揮霍此時非實行停止職務訴之國民殆無其他辦法繼胡適發言略謂罷工爲重大事件所要求之目的須足以與之相應而後可現在根本問題在政府各部各以本部之收入爲私産彼此不能相通如農商部交通部皆以本部之收入爲其私産此次國立各校其經費之支絀爲向來所未有政府於固有之學校不與以維持而交通部反自新設交通大學同屬國家機關而畸輕畸重若是此際宜請求政府（一）以後各部收入不得作爲各部私産（二）指定交通部直轄各鐵路收入項下每月撥付國立六校經費蓋政府對於敎育經費一文不付而對於不急之務如翻印四庫全書則耗至四百萬元設立航空年耗至數十萬元毫無吝惜之意政府膜視敎育如此非指定的欵經費問題决無解决之望云云後由陳廷均提出决議由胡適略爲改正謂自三月十四日起暫行停止職務要求政府於直轄各鐵路收入項下撥付敎職員積欠薪俸及國立六校常年經費主席付表决全體贊成隨選出委員鄭壽仁陳世璋馬叙倫王紹瀛王星拱陶履恭何基鴻周象賢顧兆熊譚仲達李大釗十一人以執行上述决議案並宣告在北大敎職員而在其他國立學校兼職亦一律罷工聞法政專門高等師範等校將於今日開會討論此問題該二校之敎員多與北大相通開會之結果必不免於與北大高工採一致行動據聞政府方面數日前因探悉各校發生罷工之運動巳於十一日將專門以上去年十一月份後半月之薪水撥付各校中小學各校之經費則按月照撥但敎育界以爲非求敎育經濟獨立即勉强含忍亦終無良結果故態度甚爲堅决范敎長聞此消息巳托病請假頗有去志 
[王寵惠氏之修改盟約談片]  
　　國際聯盟會行政院中另設修改國際聯盟規約委員會現任大理院長王寵惠君被推爲該會委員巳承諾就職現王君赴歐在即昨日上午十二時北京某報記者特與約談於大理院雙方問答如次王君先言將於下星期以内由京啓程先赴上海候船出發此項委員會會期約自四月至六月終故此次赴歐預期須八月可以歸國大理院院長職務照章由刑事庭長潘昌照君代理某記者問修改聯盟規約各國之提案如何我國有提案否王君言該會對於各國提案之收受期限係至本月底止聞現在除一二小國外其餘尚未提出惟外交方面未接詳細之報告故非抵法後不能盡悉我國對於聯盟規約當然亦有認爲不盡圓滿應行修改之處現則除國際聯盟協會曾有一提案外（按係關於國際間各國政府不能以强力爲資本家執行債權之件）政府方面尚未正式提出某記者問美國新内閣對於國際聯盟將來之關係先生之觀察如何王君言此事余現在尚不能發表詳細之意見惟路透電所傳美國海軍無線電消息謂駐美法使現正竭力與美國政府磋商接受修改之聯盟盟約問題此事頗可注意此次修改聯盟盟約委員會亦將以此問題爲討論之中心惟美國現尚未爲國際聯盟會會員不能提出修改盟約之案故惟有由法美兩方以外交上之方法先事磋商至於美國新總統哈定氏之態度依其所表示者測之固非絶對不能承認國際聯盟者惟附以種種條件而巳云云王君現正準備起程故公私各事極形忙迫 
京聞拾零 
[曹張又有來京風說]  
　　政府前以財政困難有須各省諒解之處故曾有召集財政軍事會議之擬議而曹張兩氏入京之說亦隨之而起嗣經信使往來中央各項之難點各省巳有大半明瞭故兩種會議驟歸沉寂但昨據政界消息謂曹張二氏因財政問題擬於二十日來京此事係由當軸電約雙方覆電均巳從命大約無特别事故日内即可起程云 
[赤塔允還黑省佔地]  
　　當滿清光緒時代與俄劃西伯利亞界線後被俄羅斯佔據黑龍江沿江之六十四村落上年經黑省議會議决請政府向俄交涉索還佔地兹聞此案現由劉鏡人委員長向俄代表優林提出交涉當由優氏致電俄政府兹巳復電允准退還中國但候中俄通商施行後方能實踐 
[政府所擬各省兵額]  
　　裁兵一事各省人士函電紛馳要求政府實行當局亦因財政窘迫擬遂各省人士之請願决議逐漸推行刻巳將全國兵額察度各省情形預定分配數目如下直隷六師奉天四師吉林二師黑省二師山東二師山西二師河南二師湖北二師安徽一師一旅江蘇三師浙江一師一旅福建一師一旅廣東二師一旅廣西二師一旅湖南一師一旅四川二師江西一旅雲南二師一旅貴州二師陜西二師甘肅二師一旅新疆一師一旅通計全國三十九師十旅但此項計畫不特西南諸省難以辦到即奉天直隷方面亦未必能通過也 
[上星期六之閣議例案]  
　　十二日星期六國務會議例會閣員除薩海長范敎長因病請假未到由次長列席外其餘均到自午後十二點一刻入席二點散會顔外長張内長進府報告據院秘書廳公布議案共計三件（一）内務部提議地方行政會議經費概算書議决照辦（二）財政部提議察哈爾都統請增加公署經費擬准自十年一月起月增三千元即由察區財政廳按月籌撥議决照辦（一）財政部提議察哈爾都統請增加察區財政廳經費擬准自十年一月起月增八百元議决照辦 
[津浦路報告防疫情形電]  
　　津浦路桑園車站附近各村落發現疫症巳於本月九日起將由楊柳青至桑梓店各站停止開車兹錄路局致交部報告疫情各電如下（一）交通部總次長鈞鑒昨接美醫士柯德仁函告桑園及吳橋縣境發現疫症業將飭派車務段長及醫官調查預防情形於孺電陳報在案兹據桑園站長報告近日桑園及左近村落發現一種時疫頭暈心悸咳嗽吐血即亡尚無施救之法疫死者張家窪有二十餘人齊莊七八人河西巷三四人本鎮東園内楊姓七人其親戚因探病傳染者二人等語本路現爲杜絶疫症蔓延起見巳飭車務處暫將安陵桑園兩站停售客票以防傳染並於該兩站張貼告白聲明原由一面電飭警備隊加派妥警會同車務人員嚴禁登車本路醫官昨巳携帶防疫藥品前往各該站籌備一切現復電飭邱正段長朱醫官會同與柯醫士接洽對於該兩站切實妥擬防止辦法此外各列車經過該站亦應一併施以相當之防範除俟酌定再行電陳外謹電請察核世章沆屬「八日」（二）交通部總次長均鑒本日先後接到美醫士柯德仁洋文兩函譯據略稱因接報告桑園地方發生疫症經即前往調查該處及直隷所轄之吳橋縣境十二村莊之間因肺疫殞命者現巳將及百人幸天氣漸暖將易防止但若不即爲撲滅深恐蔓延可否將桑園安陵兩站暫停售票以免傳播鄙人對於鐵路防疫甚願贊助等語查桑園發生疫氣尚未據該站報告因本日洋文華北明星報載有此事先巳電飭德州車務叚長查報並派衛生稽查携帶防疫藥品前往確切調查具復兹接柯醫士函稱前因除再飭派車務邱正段長鴻勳朱代理總醫官家振即晚乘夜車前赴該處詳確查明究竟有疫村莊距雖車站遠近有無停止售票之必要積極籌議預防辦法再行電呈核辦並電復柯德仁醫士外謹先電請察核世章沆孤「八日」（三）交通總次長鈞鑒本路桑園站左近及吳橋縣境内發現時疫業將辦理情形並於安陵桑園兩站停售客票辦法於孤屬兩電陳報在案頃據車務處轉據直隷防疫處醫官羅賓天津租界防疫醫官博浪聲稱凡染受此種疫症者約須五日方始發現僅將安陵桑園兩站停售客票恐防遏難周不能完全收效請求自天津至濟南一律停止售票庶防範可期完密等語查本路天津濟南均屬最大車站若停售客票實有困難現在酌定辦法自三月九日起楊柳青至桑梓店間各站均暫行停售客票其由天津總東西三站上車之旅客前赴桑梓店以南各站下車者仍照常售賣客票各次列車照舊開行但各客車經行楊柳青至桑梓店間除上水之站外其他各站概不停車此項辦法擬即廣發華洋文各報並分電直隷山東郓民兩長轉飭一體嚴加防止並通電所屬軍隊母在停止售票各站上車往來以免傳染謹電請鑒察再安陵桑園兩站巳派醫官多帶防疫藥品依法嚴密防遏並經商請海軍醫學校遴借優級醫學生六人來局分派隨各次列車往來查察以期周密合並聲明世章沆屬二（四）交通部總次長鈞鑒兹據車務邱正段長鴻勳朱代理總醫官家榆自桑園電稱查桑園一帶發現疫症確是肺疫據傳一人由關外傳染到桑距桑十五里之張家窪得疫死者二十餘人距桑八里之齊莊得疫死者十餘人桑園本地至昨日得疫死者九人今日死者一人未死者二人現在疫勢雖然稍輕但尚有續病者亟宜防範以免蔓延勳榆即日返津面陳一切榆擬回津籌備藥品明日再往辦理設防各事並據面稱内務部派醫官俞樹棻統一救災會派美國醫學博士楊懷德均經接洽各等語除仍飭朱醫官迅將藥品備齊即日前往並加派關醫官景鏗同赴各該站妥籌切實防止並將辦法隨時具報外謹電請鑒察世章沆屬王 
[南京快信]  
　　省公署因十年度預算册急需交議有定四月一日召集省議會臨時會消息 
　　本省六十縣全巳電省報告衆院初選事竣王省長昨電院部呈報覆選依期進行 
　　各縣選舉舞弊案省署昨日令上海江寗各地檢廳依法受理並聞王省長巳密派委員多人分往各縣調查情形以便呈復院部 
　　旅寗贛同鄉昨續電府院請促趙從蕃速赴贛任另電京滬同鄉一致勸趙勿畏難觀望願爲後盾 
　　津浦路浦口管理局昨接濟南來電報告桑園一帶疫症稍殺巳無蔓延之慮 
　　省署昨電滬海王道尹迅速查覆蘇州河畔大火損失以便咨部察核 
　　警處長王桂林之父實未病故現病勢巳稍痊軍民兩長特電津促王返寗銷假以重職守 
　　嚴財廳長准今日午車由滬返寗 
　　齊督派參謀長劉玉珂赴奉祝張作霖壽 
　　銅山西農會改選會長致釀風潮省署巳派員往查 
　　實業張廳長通令各縣知事多設植棉試驗塲委託熱心植棉之人代爲試驗藉以研究植棉方法俾農民有所觀感 
　　昨晚八時十廟口陳某家失慎幸未延燒惟陳某之幼子慘被焚斃 
　　尚有要聞二及地方通信轉入後頁 
雜評一 
[外人之言（默）]  
　　外報之中國時局談或者出於神經過敏不免有過甚者歟不然以今日而違全國之人心主張復辟適足爲反對派驅除之籍當不若是之愚也以今日而欲挾外力之援助行彼復辟之政策適足以自招無窮之外患當不若是之不顧利害也使外人之言而果一一成爲事實者國必大擾人民必大危武人雖好亂决不至無人心若此吾故謂其或者過甚也然而此種論調言者非一人亦非一日矣則又何爲也歟 
 
 
 

Page 8

 
 
國内要聞二 
[鄂省長更換後之新潮拒劉聲浪漸高]  
　　鄂省長改任劉承恩劉巳先期到鄂據某方傳說謂劉之先期出京乃政府所授意蓋自省長易人消息傳出後旅京鄂紳頗多表示反對即武漢各法團如省議會各團聯合會均先後電京請勿無故更張致滋紛擾政府爲敷衍王督面子勢不能不撤夏又恐撤夏命令一下旅京鄂人必多方阻止劉之出京武漢各界亦必拒絶劉之反鄂故取迅雷不及掩耳手段隂囑劉氏於六日晚搭車赴鄂命令甫下人巳到省雖然阻止亦巳不及此乃政府敷衍軍閥維持假威信之苦處而劉亦欲藉以覘鄂中之風色故亦樂於先行自命令到鄂後即赴省署晤夏夏優爲接待面懇早日接篆俾卸仔肩劉雖遜謝不遑然早巳垂涎欲滴矣現在反對聲浪日漸加高省議會巳有青電至京留夏留夏即所以拒劉略謂夏省長蒞鄂未久政績昭著突然更易不解何故任疆吏如置棋以地方爲兒戲羣情惶惑緘默未安請即收回成命以維鄂局云云領銜者係屈劉正副兩議長列名議員有五十餘人至漢口各團體聯合會與漢口商會會董聞亦有電拒劉依此形勢觀察恐不出三日必有拒劉團體出現但劉氏一方旣有王占元爲之援助固可不虞有重大影響也 
　　夏壽康才本凡庸人極忠厚到任僅四閱月而所受激剌則不知凡幾故對宦途况味早巳視同苦海前日一度與劉晤面後除囑各員趕辦交代並催劉氏接篆外又電京力辭京東河工督辦之命並有請准即日去鄂交代委沈政廳長代辦之說第劉巳準備日内接任或須俟交代完畢方可成行此外官塲有一舊例即於臨行之先委放幾許差缺以巿恩於屬僚俗謂之起身砲夏於初七日發表當陽等十三縣知事與縣佐蓋亦未能免此詎新委知事赴某署辭行某當道竟不認爲有效囑勿赴任而夏於昨日又新委漢陽等八縣知事及縣佐數缺將來之能否到任尚屬疑問 
　　夏氏自囑沈政廳長督率各科員趕辦交代後異常忙碌現巳與劉商定擬於十五日晨刻接篆昨晚巳發出通知矣至省署得要職員不免有所更動沈政廳長巳提出辭呈繼任者以逐鹿人多尚未决定據與劉接近者云劉頗屬意於前湖北實業司長屈德澤及彼在廣西巡按使任内所用之政務廳長張漢屈張皆鄂人業巳來省大約政廳長一席决不出此二人之外至外傳胡鄂公李如棠陳寳書等皆有危望之說實屬一方面之揣測决不可信其他如選舉事務廳長饒鳳璜自治籌備處長李開侁等均向夏省長辭職夏雖極意慰留而劉氏夾袋中或巳别有人在且倒夏派及崇正俱樂部人物日來對於新省長行轅露彼輩足跡胡鄂公昨巳到鄂即投剌拜謁陳紹龍楊伯壽等亦有十二日返省之電告將來或又有幾許攘權奪利之事供新聞之資料也（三月十一日） 
滇省會對唐繼堯態度 
[追詰提欵拒絶調人]  
　　昨日（二十三）省議會因總司令部有緊急事件發生特派顧問李燦高到會要求召集各界開會磋商當經省議會臨時派人四出通知於午後一時開會（一）討論唐氏提欵問題（二）討論李烈鈞派代表來滇調停問題關於第一問題因唐氏弟兄出走時即巳提去富滇銀行現欵五十萬而沿途如蒙自河口等處亦各被提去百十萬不等此外去年財政廳長繆嘉壽赴滬曾帶去購備槍械費百餘萬難保不再爲唐氏提去故經衆議决由省議會嚴電追詰唐氏責令交還外另致繆嘉壽電禁止唐氏私提第二問題係李烈鈞聞唐氏去位深謂不然特派代表楊益謙張懷信及盛榮超回滇調停討論結果以唐氏之出走對於雲南各界毫無表示即唯一之民意機關如省議會亦未得與聞顯係潛逃且省内現下秩序治安安堵如常殊無調停之必要故决議發電拒絶李烈鈞代表入滇以免别生枝節 
[粤洪兆麟被剌案續聞]  
　　洪兆麟被剌一事巳見前日廣東通信兹據香港某報所載大致如下兇手聞係一女子自稱爲魏夫人率伴往探洪夫人一見洪面即拔槍轟擊但連發二槍皆未命中卒被洪一脚踢翻該兇手遂就缚經洪秘密審訊據稱係受人賄買先交三千金事成再給以現洋萬元云云事發後洪即由電話向魏某語問某答詞有兄詎忘記去年十二月某日在省長公署某事一語一說謂此事與陳某人關省署巳將其拘留惟總怀噙部迭開二次軍事議會均以事體重大迄無辦法究竟真相何若所傳牽涉陳某魏某是否屬實一時尚難斷言也 
[杭州快信]  
　　省農會昨（十三）下午開評議會提議本年度預算决定案修訂評議會章程案三才學校租用本會騰出阮公祠舊址案嗣後每月第一星期開職員會第二星期開評議會案經衆討論逐條通過 
　　湖心亭暗殺一師校官王民臯妻徐氏身死一案今日（十三）杭地審廳集證覆審宣告辯論終結凶犯徐剛等（向充軍官）即日宣判徒刑 
　　戚揚定明晨東渡回原籍龜山 
　　省垣各水菜販反對地户聳恿牙行改收洋盤案現巳和平解决惟牙行轉運上海鎮江等處各地貨獲利頗豐由地户自行設法抵制集股六十份創設協興公行昨巳成立行巿仍奮概用洋盤 
　　沈省長臂痛未愈巳改延浙江病院院長韓清泉療治署内公牘由政務馮廳長批閱 
　　杭州籌募北方旱災振欵會昨經省敎育會曁男女青年會推定總幹事許緘甫副幹事伍立夫（西人）王璧華女士即日在青年會成立事務所籌備經費由名譽會長沈省長補助六百金 
地方通信 
松江 
[勸學所長辭職]  
　　松江縣立各校長各勸學員各學務委員及各巿鄉學董等因奉金等縣假七縣慈善敎育聯合會名義拉收松江學租王省長辦理此案亦復含糊其辭欲委諸地方自决因於十三日午後在圖書館開緊急會議共籌對付方法勸學所長張彬士出席該會報告維持力乏無顔戀棧之意並謂辭呈巳於今日繕送即日與勸學所脫離關係所有本所事務請各勸學員駐所維持至各校欠領之二成學欵請即來所補領以清界限諸君對此問題毋庸議及挽留且予去志巳决决無挽留餘地云云張君言時極爲憤慨言畢即離職出所各員見所長辭職無不面面相覷莫贊一辭繼而各該員復開秘密會議結果未詳 
[三中實行分食]  
　　松地各校學生飲膳都未改合食制之舊現省立第三中學校因合食制有碍衛生决於本月十四號起實行分食每生每膳各予三菜云 
[僧人同盟罷工]  
　　禪門舊例各僧禮經一天由各住持僧按日給予工資二百四十文兹各僧因生活程度日高要求住持僧加足三百　詎各住持不允所請爰於昨日同盟罷工矣 
蘇州 
[飭查選舉控案]  
　　吳縣初選監督温知事昨奉省長電令畧謂現據西山公民呈稱此次初選投票竟日祗有一票衆所共知當經眼同管理主任本山行政委員劉澍當衆封匭詎是夜即在行政公所由某等主張組織秦紹益徐正明兩名將空白選票揑繕五千七百餘張悉數裝入匭内送至縣署迨開匭揭曉果然當選種種舞弊請予澈究等情合亟電仰該知事即速查後核奪温知事奉電後巳轉飭西山劉委員查明具覆矣 
[將開籌賑游藝會]  
　　蘇州華洋義賑會籌備員因北方災情重大特於前日假青年會事務所開茶話會討論進行事宜到會者如龐天笙潘振霄沈挹之巴克蒙黄勝卿諸重華等諸君集議多時商定聯絡城内外各界領袖組織籌賑遊藝會約在清明前舉行先設籌備分部以利進行 
揚州 
[高郵初選題名]  
　　高郵縣衆院初選舉當選人四十三名業巳呈報第一區覆選監督兹錄其姓名如下稽鳴山三○○六票曹相炎二九七票徐益齋二七六○票龔六鍾二七四五票徐祖培二七三二票吳潮二六六七票錢蘭森二六一七票耿光國二五九七票徐得萬二五八一票王鴻藻二五七一票從友生二五四七票顧得恩二五三八票居王秀二五三三票晏震東二五二八票周致祥二五四一票師崇春二四九八票居澤民二四九七票楊鴻章二四八七票顧德釗二四七五票劉建三二四七四票張曾助二三九六票居永廟二四五四票孫一飛二四四九票董增六二四四一票金龍文二四三六票湯輔臣二三七四票姚文煥二三六六票丁少甫二三五六票陳寳森二三二六票徐錦鈞二二五九票張蔭軒二二三九票張世彤二二八○票關法坤二一四九票吳克寛一七六八票李泮芹一五六二票夏詩傑一五三九票丁文彪一五○八票賈光甲一四五九票李朝楨一四三二票董增傳一四謁八票王　嘉一三五四票曹鳳儀一○一○票房緒昌一○○九票 
南京 
[六合縣初選揭曉]  
　　六合縣本届衆議院初選當選人巳於五日揭曉計二十五名任壬侯述曾張汝欽徐一篙李禹九俞長烜張竹泥張鍾祁谷守基朱德東沈慶溡王正熙王晉笙沈有倫任有倫李維張肇炘董濬項文啓潘立業李書城金柏舟貢吉從張樂山伏爾昌候補當選三名徐繼達黄進陸沈立聞本縣巳有三人競爭覆選將來不知鹿死誰手也 
清江 
[淮隂發生選舉訴訟]  
　　淮隂初選揭曉後計當選三十四人中五巿張良嗣以底册無名取銷由二巿錢某頂補現四巿吳其愷以候補當選人中伊得票最多内有二百張係三巿人所舉因開匭時有人運動三巿中人凡舉吳票報廢致當選名次反居錢下日昨特向初選監督提起訴訟巳批准受理又五巿中有張振聲者亦當選之列嗣以現年未滿二十五歲（二十二）經人告發幸選民底册該巿名張振聲者尚有一人於是用冒名頂替之法而他一張振聲遂一變而替此一張振聲矣頗聞雙方訂有頂替條件惟事涉秘密具體尚不能詳 
杭州 
[浙學界定期大募賑]  
　　浙省學界仿北京旱災紀念日章程由省敎育會發起聯合杭州男女青年會幹事組織杭州籌募北方旱災賑欵會自前日由省敎育會召集中等以上各校長在横河橋女子蠶桑講習所開聯合會議後昨（十三）下午二時復在青年會開聯合幹事會到會者女青年會幹事麥小姐黄式琴夫人阮石麟女人張葆慶夫人葉慎文夫人男青年會幹事伍立夫姚韶聞戚正成鮑哲慶王華恩省敎育會幹事許緘甫李俊夫許漢章唐小瀾葉適今等十五人當由許缄甫主席報告十二日下午校長會議時在女子蠶桑講習所開會擬於三月二十六日下午舉行大募欵巳經確定之十四校願任義勇員者約七百人童子軍兩隊並擬在杭嘉江墅火車上募欵是否可行請討論次由伍立夫阮石麟夫人許缄甫許漢章等互相討論公决日期改定四月三日（星期日）上午九時起至下午六時止次討論各種進行手續改名爲杭州籌募北方旱災賑欵會分函各校請即日組織分事務所並推定沈省長爲本會名譽會長許緘甫爲本會總主幹伍立夫阮石麟夫人爲本會副主幹文牘部長王華恩幹事唐小瀾葉慎文夫人經濟部長張葆慶夫人鮑哲慶葉適今庶務部長許漢章戚正成黄戒琴夫人各部職務推定後即日宣告本會事務所成立即設青年會内自明日起每日下午四時至五時半均須到會協議籌辦一切比散會巳鐘鳴六下矣 
 
 
 

Page 9

 
 
   
 
 

Page 10

 
 
本埠新聞 
選舉訴訟開庭紀 
[被告沈寳昌未到候補傳人證再審]  
　　楊春綠在上海地方審判廳控上海初選舉監督縣知事沈寳昌並上海巿經董陸文麓以及各調查員等選舉舞弊等情曾奉審判廳示期陽曆本月十四號上午十時開庭審理並飭吏先期分别送達通知在案昨巳届期鐘鳴十下該廳民一庭庭長陶嘉春率同書記官開第一庭審理第一被告沈寳昌並不到案祇有第二被告陸文麓到案候示問官命原告楊春綠出庭據供本地人年三十四歲住貝勒路業律師今年三月一日爲衆議院初選投票之期上午九時我即往第一區投票所（即救火聯合會）投票甫到該所大門口則見外面有三四十人爲一組共有三組均交頭接耳形色可疑咸從入口處進出口處出出而復入其有四五次後聞該組中人云奔走乏力須往吃茶或吃飯一切入塲券任意亂抛我乃分投拾起内中有一兩張一疉者有五六張一疊者有幾十張一疊者檢點共二百四十五張尚有數十張在地爲巡警取去我以選舉一事定章何等森嚴今若此腐敗所以自巳不願投票遂乘車復至西門外公共體育塲（即第二區投票所）參參觀甫到大吉路林蔭路口則見前面有五六人同行手持入塲券數扎向前奔跑忽墮下一扎失者竟不知覺我即上前拾起點查共三百二十三張其時巳到十一點鐘乃回家午膳至下午二時又至二區分所投票處（即天后宫）及至鐵大橋北首但見一老者將一扎字紙投入廣益善堂門前竹製字紙籠内我向籠中取出亦是入塲劵計四十八張三共計六百十張並本名下未投之票一併呈案此項入塲券内中聯號者不知凡幾請察問官得供向原告曰爾所控之證據如何答共有四種第一種遺棄之選舉入塲券六百十六張第二爲錢祿臣錢森桂錢少卿王鑑冰朱志如朱寳珍等或二三人同名或三四人同名之入塲券十二紙第三爲沈恩孚在各報上所登之調查一得紀第四爲報載法租界商業聯合會會長葉貺辰答復之函謂法租界查無沈恩孚其人據此情形足見選舉之弊竇今原告爲尊重法律起見依據選舉訴訟法第九十條之規定於五天法定期間内提起訴訟云云訊至此官命第二被告出庭據陸文麓供年六十六歲上海人住唐家弄現爲上海巿經董官問曰今日沈寳昌何以不到供稱沈寳昌今日不到有一訓令給我今特呈閱此外有一區投票簿二十一本二區投票簿十七本二區分所投票簿十三本上海巿選民册二百十本又補遺册四十九本分裝三皮箱亦併呈到案此次原告所控各節大半錯誤查今届選舉其調查期限只有二十天當因爲時侷促多派調查員分區調查猶恐其中有錯故由初選舉監督沈寳昌除宣示外又登申報新聞報通告（言至此將報紙呈騐）如有錯悮之處應由選舉人自巳聲請更正且查上海巿選民共有五萬一千三百六十名迨至三月一日投票第一區實到一萬六千九百二十六人第二區實到一萬三千六百八十五人二區分所實到八千八百五十一人總共實到三萬九千四百六十二人尚有未投票者一萬一千八百九十八人若云各區之入塲券刋有「他人拾得作爲無效」故入塲券一種並不慎重乃重人不重票惟上海巿人民衆多且調查期間甚短難免調查不周或有錯誤或有重複云云原告聞言起而聲稱被告陸文麓供難保没有重複是巳承認選舉人名册巳有舞弊之處若謂選舉人名册經宣示確定即不能變更或推翻則選舉法第八十二條第一項豈非多此一種規定原宣示期間之立法用意是爲遺漏或錯誤而設應請庭上注意至謂入塲券是不重的殊不知入場券即選舉法第三十二條之選舉通告爲杜絶他人冒名頂替而設何得不重該第二被告所云重人不重票試問上海巿選民有五萬餘人之多各調查員俱皆認識乎原告並當庭聲請下次開庭須將重複之錢祿臣等六人沈恩孚等二人一併傳案作證併將被告沈寳昌責令到庭對質訊至此時巳過午問官宣告退庭判令原被退去聽候補傳人證到案再行審理兩造所呈各證着分别存案候示 
新垃圾橋堍大火四紀 
[捕房方面之調查]  
　　新垃圾橋堍北蘇州路北西藏路轉角上海公棧起火殃及彚記豫康公安（即安記）承記等洋棧及恒昌德碾米公司損失頗鉅詳情迭誌本報兹經捕房方面查得各堆棧被焚之貨其保險者約共四百餘萬未保之貨約計三百萬之譜恒昌德保有火險四萬該處房屋本係中國銀行之産共計保險四十萬兩（連同未焚之屋）云 
[各絲廠爭辦乾繭]  
　　滬地各絲廠以此次上海公棧等各棧房被焚大宗乾繭預料繭價必然飛漲且抛出之絲事在必解故均爭先赴無錫等處採辦乾繭以得着人先鞭昨聞久居元元兩絲廠派出杜錦山沈蓉村二君同掮客程蘭卿瞿翰臣等赴錫購進二百餘擔運申合計繅絲成本元九百一二十兩後又放盤七八兩共進二千餘擔總合繅絲繭本每擔扯元九百五十兩又在本埠買進宜興乾繭八百擔價元一百七十兩江隂繭三百擔價元一百五十三兩嘉興繭百餘擔價一百五十一兩豫豐絲廠派友在錫託鴻盛絲廠經理繆少卿代買進常州繭一千二百擔價一百六十五兩合申繅絲繭本九百七八十兩無錫振藝等廠聞上海消息亦購進當地夏繭約一千六百擔合計繅絲繭價七百五十兩上海協源絲廠亦在錫買進一百五十擔價一百四十八兩該地存繭爲之搜羅一空云又聞本埠絲廠家莫某於起火之次日即乘滬寗早車赴錫收買乾繭價祇一百四十兩左右（錫繭價與滬價相差每擔元十兩因錫繭裝滬必需運費關稅保險等雜費故也）迨錫商得悉滬事後即漲起每擔二十餘兩莫某於瞬息間照巿價盈餘數萬兩而錫商之巳售於莫某者莫不懊悔云 
[金融業之關係]  
　　此次北蘇州路大火燒燬棧房多家棧中存貨如絲繭洋布羅糧等被燬一空關係巿面異常重大且存貨俱巳經在各銀行錢莊做有押欵以是銀行錢莊於前日在公會開會以持解法辦法巳誌前報兹悉錢業會議結果此次被燬貨件其中向錢莊巳做押欵者計七十五萬而銀行方面則押欵貨頗屬有限目下各錢莊爲慎重起見議决辦法凡各莊所做之押欵其保險單若二三家保險公司合保者應分别向該保險公司關照以免有誤又據錢業中人云現在銀拆鬆平故金融巿面尚不致大受影響苟在銀拆較緊之時其恐慌將益大云又聞此次被火之棧房均係上等貨棧故保險者大都外國行家中國保險行接受極少其中安利保險公司受損最巨計一百零二萬保泰保險公司三十二萬云聞錢業今日又在公會開會凡有此項押欵之莊家一律與會瑞妥商辦法云 
[近兩週間進出口輪舶之噸量]  
　　最近兩星期中船舶之進出口日本貨之運入中國者日趨發達兹將本月一日至十三日止兩星期中之各國進出口輪舶噸位查誌如次（一）日本進口輪船三十五艘共四萬八千六百四十一噸（一）日本進口輪船三十五艘萬三千九百零八噸（三）美國進口輪船六艘共二萬三千零零八噸（四）南洋各地及小吕宋香港等處進口輪船十艘共三萬一千七百三十一噸至出口船隻在此兩星期中計（一）日本二十一艘共三萬六千二百七十三噸（二）歐洲十一艘共五萬三千一百零一噸（三）美國十艘共四萬四千六百三十六噸（四）南洋各地及小吕宋香港十一艘共三萬六千三百三十八噸上列進出口各輪大抵進口來者均爲實足噸量之貨物出口船則除日本一路有貨運出外其歐美與南洋各埠不過運裝十分中之二三耳故出口船之噸量非貨物之數也 
[航業消息零拾]  
　　中國郵船公司之南京號於本日七時可進口抵申裝來有大通銀行之大條銀五百四十七條又招商局之新康輪船裝往烟臺有現欵二十三萬元又廣大輪船從香港裝來英國之金鎊一箱 
　　太古洋行之駁貨小輪向有二十三艘自去年至今又添造十五艘 
　　紹和洋行經理葡萄牙郵船第一次來華之葵里門號自一月六日在烈斯奔開出後原定二月底可至上海刻因沿路停滯過多以致展期一月須本月月杪方可來申　　自英國格林公司改造摩託新輪以後歐洲各船廠均接踵仿造藍烟囱公司去冬新建之七輪均用摩託輪機其中噸量最大之卡爾執斯號現將落成該輪共有一萬零五百噸現總公司巳有電到滬謂再遲兩個月此船可開至上海云 
　　駐華英國巡洋艦在去年之停泊滬港者祇有十艘現時共有二十一艘較上年巳增出十一艦兹將所增各艦名錄下（1）Cairo(2)Tarantula(3)Curlew(4)Titania（5）Ambrose（6）Alacrity（7）Bliiebeli（8）Foaglore（9）Hollvwell（10）Majnolia（11）Marnzion 
[上海航空會定期開會]  
　　上海航空會將於三月十七日星期四下午五時在博物院路五號亞洲文會舉行第一次會議所有應議之各項事件如下（一）開幕禮並施行草定章程（二）公舉一辦事委員（三）其餘一切應議事件會員如有一切問題並事件在會討論急須知照該會名譽秘書聞該會會員不限國籍其臨時名譽秘書爲恩特胡君通信處在新康路三號 
中國飛行家試騐水面飛行機 
[四川吳蜀奇君試演在南巿求新廠]  
　　新自法國歸來之吳蜀奇君隨携水面飛行機一具由黄警頑君請於今日下午二時在南巿求新廠試演此項飛機係一年來法國之新發明飛行機飛行率至速此次在申實爲第一次試演届時定有一番盛况聞吳君不日歸川開辦水面飛行機以免蜀道難行云 
[關於上海造幣廠借欵之消息]  
　　上海造幣廠借欵由銀行公會讓售之五十萬聞巳於前星期在公會支配計錢業二十五萬東陸淮海江蘇勸業等五銀行各得四萬正利華大兩銀行各得兩萬永亨銀行得一萬云 
　　又一消息聞上海造幣廠借欵銀元現巳舉出董事九人爲盛竹書（浙江興業）宋漢章（中國）錢新之（交通）倪遠甫（鹽業）李馥蓀（浙江地方）陳光甫（上海商業）秦潤卿（錢業公會）方　伯（東陸）及張武鏞（江蘇）諸君云 
近一週中米麥雜糧油餅巿况 
　　米巿略有轉機小麥需要大旺 
　　雜糧均有起色油餅巿况平疲 
[米]  
　　本星期來本埠米巿雖價格仍然鬆動然客帮銷路頗屬暢旺較上一週中之情形巿面巳略趨定勢其原因所在固由於銷路漸形活動然本星期初天氣隂雨河下雖有到貨而未曾開斛故巿面漸形平定也最近白梗米價格巳在八元之譜薄稻來源稀少價漲二角以外最近開出之價計七元七角五分云白尖白元尚稱平穩白元價八元二角之譜白尖七元六角左右較上星期尚無大殊惟消路旣然活動價格立定自屬意料中之事云 
[麥]  
　　麥價異常高昻因麵粉巿價大漲之故今後粉銷當令麥巿隨之而漲實必然之勢云綜本週中成交之明光小麥懷遠小麥等不下萬包左右俱屬廠家購去以供製粉之用價格因以日高較之上週所報告之巿價漲起數分最近價格計懷遠小麥三兩七錢八分至三兩七錢五分明光小麥三兩八錢七分至三兩八錢二分漢口小麥三兩三錢二分據雜糧業中人云今後麥之需要益旺巿面更看高昻云 
[雜糧]  
　　雜糧巿面本星期來仍極好客帮銷場甚暢以是價格亦有進步大連荳巿又漲以是本埠荳價亦甚有升色據最近大連電報該處荳價計現四兩一錢一分二月期四兩一錢四月期四兩一錢四分五月期四兩一錢八分較上週巿價漲起一錢之外生仁洋莊廣帮均有去路價亦步步見好山東碭山徐州等貨均有銷路較之上週又見好象最近開出之山東生仁價計四兩六錢六分碭山生仁四兩七錢徐州生仁四兩五錢較上週尚少上落洋莊採辦看勢不至停止是以價格仍然漲高芝蔴近來洋莊亦有採辦價亦平穩其中以九江黑芝蔴及徐州白芝蔴銷場爲尤好聞歐美巿面上價格巳稍漲起故今後之巿面亦可望有轉機最近白芝蔴價五兩七錢餘黑芝蔴六兩五錢其他雜糧花生銷路稍少價平疲他如南京明光菉荳奔牛赤荳漢口遲荳蠶荳本帮廣帮均有去路以是價亦平穩云 
[油餅]  
　　本星期中本埠油餅巿面頗爲清淡交易甚屬寥寥大連豆油據最近電報價計九元生油久無交易近週中惟廣帮稍有辦去價尚平穩計夾倉生油價八兩二錢輕皮生油價七兩八錢較上週稍疲餅巿暫看定局惟本廠餅曾有數百片成交價計一兩二錢七之譜餅銷特旺故價看高昻云 
[食糧儲棧請定限期之呈文]  
　　淞滬糧食維持會孫瑞等因米商藉口儲棧爲商業習慣朦請總商會照覆縣公署呈覆省長謂無議及罰則之必要深恐自此屯積居奇漫無限制頗不謂然特具呈省長請定儲棧時期以兩月爲限原文如下省長鈞鑒下車兩月民隱勤求臘鼓聲中米價步退長官造福勝於團體維持萬萬矣瑞等同居淞滬地方謹援匹夫有責之義又念人生日食所關本其良心組織幸成立伊始適逢福曜南臨不惡而嚴有形悉照羣情益奮效果易收蔀屋臚歡與有榮焉道尹行縣轉飭商會遵奉鈞令將囤積私運并議罰則懲前毖後益戴鴻慈惟申報支日登載南北米業董事集議詳情（原文裁呈）擬請私運就地充公純似抄襲成文而將大宗囤積居奇與米業商棧存儲故作一例談論亦未能仰副德意力杜奸貪竊有憾焉謹按正當米商儲棧之客貨巳據該業董自稱係營業性質則逈非内地榖倉可比原利於新陳遞換以紓財力且各處來貨航軌均甚便利本無大宗久囤之事理極應規定儲棧的期以兩月爲限違則處罰議章立案藉杜業外影射龔斷至懲處私運誠如王道尹飭縣原文謂奸商走私百計以圖一逞等因則公家與團體偵察百密難免一疏偶有查獲充公倘奸商仍乘間偷漏儘足償失亦何憚而不爲應請重加指令米商儲棧明限的期違則科罰緝獲私運除充公外再照巿價核估成本全數勒罰庶足寒膽歛跡敝會謹懍出位之戒非同越爼之謀就會言會勉盡天職敬希霽納并賜進行 
[縣商會函告反對新稅]  
　　日前滬商會接得平望商會來函内開查詢滬上各業商對於所得稅附加貨稅以及印花稅加貼等問題如何辦法希即照復以便聯絡進行等由兹經縣商會將滬上各業商反對附加稅一事曾經南北商會開聯席議决計否認而所得稅及加貼印花稅等亦均一致反對刻尚未能解决等情據情函復該會查照矣 
[滬寗車運貨來滬雜紀]  
　　昨日（十四日）滬寗路火車由無錫裝來裕昌絲廠頭號絲九擔森泰頭八號絲二擔源康銀彌彌頭號絲二十二擔近日滬上各繅絲廠紛紛至錫收買乾繭故巿上繭價比上星期每擔巳漲起十六兩矣花生近因加稅故滬寗路車運滬之貨甚少但洋莊銷路甚佳滬上存貨價因此　漲昨日滬寗杭二路車裝來雞蛋四百六十件芝蔴二千餘包 
[蘇社理事會紀事]  
　　蘇社在無錫開常會後於前日來滬昨日（十四）開理事會到會者爲韓紫石黄伯雨王丹揆馬雋卿沈信卿錢强齋張孝若吳寄塵儲鑄農朱德軒會議事項如下（一）公推張季直爲主任理事黄伯雨爲上海總事務所主任韓紫石爲揚州分事務所主任張孝若爲南通分事務所主任朱德軒爲文牘主任此外張仲仁爲研究主任方唯一爲調查主任沈信卿爲出版主任黄任之爲講演主任均照舊（二）請裁軍費議决與京同鄉一致主張請裁四分之一本社備具呈府院參陸部文推張仲仁君在京就近呈遞接洽（三）請設籌備自治機關議决呈請省長通令各縣參照南通自治會組織方法各就本縣情形擬定組織方法呈請省長核准施行（四）請籌辦全省道路議决先推黄伯雨馬雋卿君與省長面商辦法再用公文（張嗇老來電並序入文内）（五）本社出版及經費議决每季一期經費由理事會籌集 
[章太炎最近致川湘粤滇通電]  
　　重慶熊錦帆先生劉但兩軍長長沙趙總司令廣州陳總司令雲南顧總司令均鑒自西南各省恢復舊疆頑愚之見即以聯省自治相勗幸協同情各守多地其間步驟本分三期有省自治而後有聯省自治有聯省自治而後有聯省政府節次稍差便爲躐等廣州欲亟設聯省政府鄙人巳斥其非矣今者根本法律雖未形成而客軍退於境外長官出於土着巳定自治之式互相聯絡理亦宜之夫旣以聯省自治宣佈所聯者不必問其屬於南北而不得不以省民爲限今西南自治各省之所聯者又蘭及於東南東南各省本無自治其督軍有一出於土着者乎其省長有一出於推選者乎以客軍之威力制在藉之人民此與唐繼堯陸榮廷所爲原無大異在内則深嫉自治之名而代表之赴川赴湘赴粤者又倣託聯省自治以爲號碔砆混玉紫色亂朱諸公豈應聽其簧鼓就中如反對選舉一件心僞事真無妨嘉許即西南各省與之連界者互防盜寇恤以簡書此亦不足深怪至聯省自治四字名器所在豈可假人若近知本省人民之複業而遠忘他省人民之陷隍聽其姦欺加之粉飾不巳甚乎此鄙人所爲諸公儆者也章炳麟真 
[皖省檢查郵電之反響]  
　　旅滬安徽自治恊會等各團體因安慶禁止集會檢查郵電認爲非法舉動昨開聯席會議公决去函請爲取消原函如左偉丞省長鈞鑒迭據省城報告並安徽各界聯合會公函均稱省城軍警因恐人民有指斥倪嗣冲及其子姪之舉動禁止人民集會且由省署曁軍警機關派員檢查郵電等語不勝駭異查人民集會結社曁書信秘密爲約法賦子之自由除依治安警察法認爲有害公安或善良風化時得限制集會依戒嚴法在戒嚴區域内司令官有權拆閱郵信電報外如有禁止集會及拆閱郵電之事即違憲行爲刻下省城非戒嚴區域其商會敎育會律師公會等法定團體曁報界公會敎職員聯合會學生聯合會等職業團體合組之各界聯合會集會斷無違法舉動乃因防制人民指斥倪嗣冲及其子姪之故悍然禁止集會檢查郵電厲王監謗秦誅偶語無此横暴不謂乃自貴省長出之敝會等一再開聯席會議一致認此等舉動爲絶對非法除電呈府院外敢請貴省長立予改正否則法律上之責任無可避免也此頌公綏旅滬安徽自治協會新新社旅滬學生同鄉會皖民公社救國代表團同啓 
[逆倫案定期開棺相騐]  
　　張欣生謀斃親父張駕雲一案業經高等廳派委儀徵縣檢騐員顧新三來滬並由上海地檢廳譚檢察長擇定普益習藝所旁荒地作爲開棺相騐之處候示期相騐在案兹悉此案業經譚廳長定期本月十八號（一說十七）上午九時開棺相騐十六號上午函請地方警察並淞滬警察各三四十名會同本廳法警等同往浦東二十四保北六圖聖堂地方將張駕雲墳墓扒開起出屍棺扛運來滬置放隙地候是日相騐昨午巳備文分别通知並飭匠在該處建築竹笆二道並搭蓋蓆棚矣 
[麥根路暗殺全家案七誌]  
　　滬西叉袋角居民海州人陳萬福與其弟萬祿兩家於本月二號晚被暴徒擁入實行暗殺開放手槍擊斃萬祿之妻張氏並彈傷兩陳及萬福之幼子根生事後由捕房將死者報官檢驗傷者送院醫治並陸續缉獲關係人六名解經公共公廨命押候訊究各節巳六誌本報兹悉受傷人除萬福根生當時經西醫驗得傷無大碍即爲以藥敷治創處業經出院外惟陳萬祿一名因傷及頭面頗爲沉重故尚在院前日又經醫生詳細察驗槍彈實係從嘴唇射入穿過舌端喉際而從下頦洞出以故日祇能飲牛乳數盞質堅食品尚不能下咽據醫生云再俟兩三星期創口當可痊愈不致有生命之憂云 
[令飭袁浦塲肇禍鹽警交案]  
　　奉賢袁浦塲鹽警槍斃鄉民姚阿金及十五歲鄉童陳秋生一案迭由該縣紳民呈請江蘇王省長滬海王道尹及江蘇高檢廳函請松江運副勒令該塲將肇事鹽警送案訊辦迄又數月尚未將肇事鹽警送案省道各署咨文運副非但未將鹽警次案且須聲請飭縣追究私販至槍斃鄉民爲鹽警行使職權認爲格斃現王省長王道尹以此事國法俱在民命攸關無論如何均須照章將人證送案質訊明白方足以昭折服聞巳咨請鹽務署迅令該塲將肇事鹽警交案以符法治云 
[約翰同學會上海支部聚餐會]  
　　約翰同學會上海支部昨（十四日）晚七時在青年會會食堂開本年第一次聚餐會到省者爲該校敎職員及會員共計六十餘人先由會長劉鴻生君致開會辭旣乃請校長卜舫濟博士演說博士略云在歐美遇及約翰重要舊生若施肇基及顧維鈞等人並與美國社會人員商議募捐等事現募得金洋若干卞學期可開辦機械科與商業科博士演說畢討論會章報告本年上海支部進行事宜於五月十四號將在校中開懇親會後選舉同學會顧問會員七人迨至散會巳十時矣 
[滬杭甬全路各站長之大調動]  
　　滬杭甬鐵路管理局前奉交通部令飭將全路各站訂定等級分配員司以資鼓勵一案業巳飭下車務處籌劃進行近由車務總管召集全路各段稽查會議訂定共計全路三十餘站分作五等上海南北站及杭州列一等站日暉港拱宸橋南星橋閘口嘉興閘口貨站列二等站松江楓涇嘉善王店硤石長安艮山門列三等站　橋臨平許村斜橋石湖蕩莘莊新橋新龍華老龍華列四等站周王廟明星橋梅家弄列五等站並將站員人等薪級訂定以站級爲比例而分配之共計調動全路站員約四十餘人實爲該路收歸國有以來之大調動當經該管領袖呈明局長核准業於昨日（十四）發表分飭遵照故日來各站奉調員司紛紛結束經手事宜預備交接矣 
[莫干山聯運事宜之籌備]  
　　滬杭甬鐵路於上年間曾將浙省武康縣屬莫干山避署會向西人收回自辦車輪聯運並設鐵路旅館擴充一切營業頗爲發達現悉該路局長趙燧山以清明將届此項聯運事宜亟須籌備進行除向該山西人方面補到地契完糧過户外並派定王正源爲莫干山聯運經理另以軍務稽查英人丁孟氏輔之俾使與避暑西人接洽一切至於此項聯運票價因車價旣實行增加故輪轎等贊亦須稍增日來正由該路運輸人協同商訂 
國内輪船運貨進出口之調查 
[進口貨]  
　　（寗波）太古公司之新北京輪船昨由寗波裝來之貨有竹木三百件乳腐七百壜土酒四百甏香粉五百十八包茶末七十五包牛皮五十三件棉花二十包掃帚三十件草蓆七十件藥材五件雜貨六件又新寗紹輪船裝來蠶豆二百六十七包竹笋一百四十二簍棉花一百三十九包礬一百三十包棉紗六十件布頭三十件竹器一百零四件雜貨二十一件（長江）三北公司之長安輪船昨由長江裝來小麥五百六十六包白米二百四十七包紙頭三百三十四件機棉花五百包苧蔴一百五十六件綢子九十一件桐油五十桶鮮蛋一百四十六擔運子三十四包牛皮十三件藥材二件轉甬藥材五十八件（烟津）招商局之新康輪船昨由烟津裝來生梨四百三十簍紅果一百十件水菓十簍蝦油五百九十簍石棉三百件烟絲三百件紅棗二百六 
 
 
 

Page 11

 
 
十八包黑棗一百二十五包鹹蘿蔔一百包瓜子胡桃六十七包蚶子四十件藥材一百二十九件桃仁一百九十一包杏仁九十五包野絲綢子七十四件金子一箱羚羊角三箱甘草四十六件沙參十四箱（港粤）該局之廣大輪船昨日港粤裝來甘蔗二千零四十件　二千一百八十包檀香水一千五百二十六件點銅九百塊元荔五百五十八箱藥材四百九十三件白　四百九十二件牛皮二百二十八件烟葉六十件銅器三十二件橙子二十六簍雜貨一千三百三十一件 
[出口貨]  
　　（寗波太古公司之新北京輪船昨日裝往寗波之貨有糖一千一百三十八包麵粉一千一百包烟絲一百十九件洋臘五十件靛青二十五桶葵扇九十件藥材十六件柴油十二桶雜貨九十五件又新寗紹輪船裝往寗波之貨有麵粉八百二十一包花生六百七十七包石粉二百包棉花一百四十四包甘蔗一百三十件洋釘一百零二桶胡桃一百三十包洋布一百零九箱柑子九十三件鹹魚一百五十件瓜子七十二包茹粉四十包花磚四十九塊雜貨三百八十六件（福州）招商局之飛鯨輪船昨日裝往福州之貨有白米九千五百四十五包豆餅四千塊黄豆七百四十七包麩皮六百五十包蝦油五百九十桶洋布二百八十三箱蔴五百三十件皮油一百零九桶生梨一百七十五簍芝蔴六十四包花生二十包田料一百件銀子一箱鐵三百四十五擔雜貨七百七十七件（烟津）該局之新康輪船昨日裝赴烟津之貨有白米四千二百二十八包麵粉二千包香烟八百五十八箱柑子六百四十簍洋布四百九十箱洋夾子七百件茶葉四百零二件紙頭一千三百件洋紙六百三十八件洋燭三百零五箱土酒一百壜蔴一百件機器一部蔴袋五十件竹頭四百六十件紙邊十七件鐵管十五件鐵一千零七十六擔漆十桶雜貨一千三百零三件 
[友華銀行銀巿報告]  
　　中美新聞社譯友華銀行十四日報告云上星期六日倫敦銀價近期張一又四分之一便士遠期漲一便士紐約價漲至五六半倫敦紐約匯價三九○又四分之三此間今日定價金鎊三先令金圓五八日金八二巿况其始堅定午後大鬆動收巿時金鎊賣出三先令二便士又四分之一金元六二倫敦銀價之漲由於印度賣進之故 
[上海民新銀行定期開幕]  
　　河南路抛球塲中上海民新銀行定於本月二十五日上午十時開幕昨由該行正副經理馮忠敷馮浦柬邀各界届時前往參觀 
[中孚銀行九年份營業狀况]  
　　中孚銀行九年份營業報告摘錄如下春間各銀行在滬舉行營業會議公同决定方針對於各項放欵主張格外收縮即對於各項押欵亦主張慎重一年以來本此進行幸免隕越國外押滙至年終時幾巳悉數收回放欵則注重抵押而存欵總數仍較加增儲蓄事業亦頗發達本年上下兩期全體營業均獲盈餘統計共收利息滙水餘水國外匯兌損益雜損益等項五十四萬四千二百三十八元三角三分除去總管理處與京津滬漢四行各項開支及攤提開辦費攤提房屋地皮攤提器具裝修等項共計二十五萬九千三百八十七元九角八分外共實盈淨利二十八萬四千八百五十元三角五分比較上届約增百分之二十七此爲本行九年分全年營業之大概情形也云云 
[浦東花邊公會定期開大會]  
　　無錫包征花邊稅一事經錫滬花邊同業竭力反對後財政廳巳有令取銷兹浦東花邊公會尚恐再有此事發現爰又定期集議善後辦法兹將該會長陶少棠所發通告錄下敬啓者花邊爲普及貧苦婦女之手工亦提倡對外貿易之一端以其利益言之直接補救貧苦婦女之生計間接實裨省國兩庫早見部令免稅保護在案兹迭接無錫花邊公會來函竟有錢某趙某向財政廳包捐線網花邊事財廳出示批准於陽曆三月一日起征無錫同業相率停工輟業竭力反對聯絡我邑共圖進行云云敝會聞之不勝惶恐爲未雨綢繆之計不得不謀抵制之方爰懇張嗇公電省取消爲無錫之後援蓋包稅一成浦東必受同等之利害且我邑嚴家橋地方釐卞抽捐前巳發現敝會雖巳囑緩終非久安之計業與無錫代表浦君等商榷善後辦法共同籌欵呈部註册此乃公私兩利想先生必樂於贊成也兹定於隂歷二月十一日即星期日下午二時在浦東公所（南巿馬家廠）開全體大會務希早臨共策進行爲荷 
[屠宰稅准免投標]  
　　上海縣沈知事昨致縣商會公函云案奉財政廳指令開據上海縣知事呈屠宰稅由滬寗蘇三帮合認商會請免予投標轉請鑒核由奉指令據呈該縣屠宰稅與内地各縣情形不同非滬寗蘇三帮屠業合辦難期允洽旣稱尚無流弊應准免予投標他縣不得援以爲例仰即知照此令等因相應函知即希貴商會查照爲荷 
[汽車撞斃婦人]  
　　昨日上午十一點餘時有年四十六歲之婦人徐氏行經法新租界愷自邇路突有某號汽車行駛到來不及退讓被撞倒地碾傷腰部奄奄一息後由巡捕到來將氏扶上汽車車入捕房奈因該氏傷勢過重中途氣絶身死旋由捕頭諭飭車送同仁輔元堂騐屍所聽候稟請中西官檢騐核奪 
[工界音樂會之同樂會]  
　　天潼路西工界音樂會成立巳一年專籍音樂以開發美感常設法爲會員謀適當之娱樂除公餘學習音樂外每季必舉行同樂會一次萃各種音樂於一堂爲莊重之演奏十三號晚該會舉行春季同樂大會頗爲熱鬧正會長霍守華副便長盧煒昌皆有精警之演說聽者感動兹將秩序補錄於下（一）宣佈開會（二）銅樂演奏（三）粤樂絲竹合奏（四）京樂演唱（五）正副會長演說（六）梵音合唱（七）西樂管絃合奏（八）粤樂雙月琴合奏（九）滬樂琵琶胡琴合奏（十）梵啞鈴中國揚琴合奏（十一）滬樂雙胡琴合奏（十二）諧劇（十三）滑稽祝福（十四）銅樂演奏聞該會擬於陽曆四月間租儹戱院開一中西音樂演奏大會藉籌經費以增設書報室及彈子房浴房目下正在籌備云 
[敦品會開始徵求會員]  
　　青年敦品會爲周世勳等所發起迄今二月今聞該會定本星期一起開始徵求會員凡有志入會者可函達該會索取志願書填寫然後始允入會該會宗旨爲不入游戲場禁止賭博拒絶烟酒能守此戒者始可爲會員臨時通信處在龍華孤兒院 
[振遠東莊洋貨公所之通告]  
　　振遠東莊洋貨公所昨發通告云近來先令短縮滙水日昂以致 
凡百營業莫不受其影響日見彫弊由是而金融之停滯日甚巿面之周轉益艱瞻念前途危險日甚惟際此時機自應亟圖補救以資維持敝業同人有鑑於斯爰特公同議定凡蒙各客帮寳號惠顧交易每逢大小月底一律按照交易之數概收莊票七成所有支票概不收用再每逢年終結賬抺尾及硬讓等情公議於本年起一律取銷照數收足事關維持用特豓聞尚希鑒此苦衷曲爲原諒以維巿面而安營業務望俯賜贊助查照辦理至紉公誼 
[農部派員調查工業]  
　　農商部工業試驗所因欲施行試騐章程所規定之職務特派技術員汪度自京來滬調查工業函請中華國貨維持會爲之介紹當經該會加派職員孫寳輝引導於十一十二兩日同往商務印書館馬玉山公司錦華錫紙廠中華興記香皂廠海華線毯廠達豐染織工塲物華絲織公司中國化學工業社等國貨各業次第參觀十三日午刻即往通州調查聞南通調查畢後尚須回滬再行參觀其他各廠云 
[縣署給發衆院初選當選人證書]  
　　上海縣公署昨致各經董函云逕啓者查衆議院議員選舉法第六十二條載凡應選者由初選監督給與證書等語上海衆院各初選人三十一名業經分别通知並據依限答復一律應選自應給與證書除分致外相應將證書函送即希貴經董查收轉給並取具收證送署備查爲荷 
[縣商會催填表格]  
　　上海縣商會前將南巿各業商之入會者編成行名表式存會以資查考迄今數載未經詳細復查間有代表更調牌號換用者均須分别清查編造於僵議時知照巳列席之各業代表將印刷之辛酉年表格分别調查照式填送到會兹因各代表尚有未經填送者爰由會函催各該代表迅行照式填造務於即日送會以便彚總編訂勿再延誤爲要云云 
[官場移春筵助賑]  
　　海軍蓋總司令昨交涉員等十七人軫念北方災况春賑孔殷共移春筵之資合計洋一千四百五十元作爲賑項兹錄許交涉員等致上海聯合急募賑欵大會函如下當兹春賑孔殷需欵尤亟同人等公同籌商共移春筵之資合計洋一千四百五十元作爲賑項送請察收醉飽何心且節酢酬之費　　在目藉伸節縮之懷應自比於勺水繊塵聊稍佐夫泰山河海望即轉匯災區量爲分布無任企禱之至附清單一紙送希惠鑒并煩分給收條爲荷云云計開藍建樞杜錫珪王賡延姚煜徐國樑趙慶華劉冠南俞壽璋沈會昌關炯聶宗義許沅以上各捐洋一百元共一千二百元李修梅愈應望陸紹宗張鑑文陳其壽以上各捐洋五十元共二百五十元總共洋一千四百五十元 
[籌費埋浮厝棺木]  
　　西鄉漕河涇城隍廟壇基自前清迄今尸棺埋滿竟巳棺上加棺會經該處地方公民唐錫瑞等擬文呈請江蘇第二監獄長　詳高等廳請撥監外餘地擴充　基迄今日久未見高等廳批准於是該公民等籌集經費發出通告所有該地浮厝之棺限於本年清明節前着各尸屬前往認領並允扶助瘞埋經費一俟清明後决定另覓基地將各該尸棺實行掩埋云 
[金星連日出現]  
　　本埠連日午時可望見金星無須借遠鏡之力星期日午後二時曾明白見之在天頂線之稍南處凡留意者不妨於本星期内天氣清朗時仰視之其星光最皓潔時爲本月十七日金星出現在日出二時半後故在午後二時半觀之則見金星適在甚近天頂線之水午線云 
[又新呢絨公司減價]  
　　四馬路大新街口又新呢絨公司於去年曾向英　各廠訂購各項呢絨嗶嘰花紗羽毛等貨甚多現巳陸續運到該公司主任以邇來滙率雖然短縮而各貨巿價並不增加且時届春令正合第塲暢旺之際特於即日起削碼廉價三十天以便疏通存貨 
[警廳長今日考試巡長]  
　　淞滬警察廳長徐國樑昨通傳各區所隊着令一二等巡長定於本月十五號（即今日）上午九時身穿制服來廳聽候本廳長面試擇優記名巡官遇缺升補仰即知照等因各警正佐隊長奉令後巳轉飭各該巡長遵照矣 
[憲兵司令委員不日來滬]  
　　京師憲兵秦司令派委來滬考察憲兵第三營士兵操學各術課定於三月十五日在滬校閱等情巳誌前報兹悉秦司令所委考察委員爲總務課長華子桐副官長周書銘二員奉令出京後因經過漢口業於十一日將漢口之第三營十一連各憲兵考查事竣十三日由漢乘輪來滬准十六日考察駐滬第三營營部及第九第十兩連各憲兵之操學術課云 
[泗安先築草軍房之核准]  
　　陸軍第十師步兵三十七團所部三營除第一營現駐杭州艮山門防守外其團部曁第二營駐於浙省之海門惟第三營則駐紥台州藉以保衛各該地方治安兹浙省盧督軍以該團各營均距離省垣過遠現查湖州嘉興間之泗安地方離省較近防務亦極重要　自應令將步兵三十七團團部及該管三營一併調駐泗安防守曾飭該團團長陳景初君遷調在案現由陳團長查得泗安並無公共房屋應先建設草房迨至調駐以後再以兵力代工建造碍瓦軍房旣省工費又速工程故將擬辦情形前日由陳團長親赴浙省面呈請示巳奉盧督軍允准照辦矣 
[冬防水上游緝隊展緩撤消]  
　　江蘇水上警察廳趙廳長近令第一專署等略謂去歲隂曆十二月組織冬防水上游緝隊原定本年三月初間撤銷兹因各鄉地方不靖搶刦之事時有所聞特通令各該區署展緩一月并令知各隊長率領巡船認真梭巡以安航旅 
[警廳長預防招摇之公函]  
　　江蘇淞滬警察廳近函本埠各機關畧謂查敝廳事務殷繁時有與各機關交接之事往來文牘以及達復信件雖經鄙人親自閱看出名蓋章第恐有人假借名義在外招摇不能不先事預防爲此通函奉達凡敝廳因事函達之件均由鄙人出名蓋章以昭憤重如無鄙人出名蓋章概　作爲無效并希將原函退回是所至荷 
[典當橋提前竣工]  
　　浦東南匯縣境北蔡附近之典當橋年久失修於去冬由該處　民募捐雇匠開工興修全以泗門汀泥築造原限本年舊曆四月間竣工乃該橋爲川南鄉民赴滬必由之要道自開工以來行人均須船渡深感不便故由承造該橋之紳董高德甫衛誠甫等催令工匠務於本年舊曆二月底竣工以便行人日來各匠日夜工作甚爲忙碌云 
[南倉街小火警]  
　　滬南南倉街倉基弄某號門牌住户某姓昨日上午十時許因午炊遺火積薪頃刻濃烟迷漫火勢上騰幾致成災幸由近隣急發電話通知附近各救火會立驅救火器具到塲設法施救巳由四隣帮同灌救得即熄滅僅焚去披屋二　及柴薪等類餘未殃及後由崗警查知將起火某姓帶入該管警所聽候照章間　 
[汽車傷人三則]  
　　公共租界南京路山西路口前晚夜深有某號汽車駛過撞倒寗波人蔡大根跌傷頭部當由老閘捕房二百零三號華捕瞥見抄錄汽車號碼另雇車送受傷人往仁濟醫院醫治一面持傷狀單呈報捕頭候示又有某號汽車於昨日下午五時許駛經愛多亞路三洋涇橋塊將在路行走之寗波人郭阿仁撞倒跌破頭顱血流被面由老巡捕房一百二十六號華捕查見□人力車送郭投醫院醫治一面抄録汽車號碼呈報捕頭候示又昨晚七時許海寗人倪恊林行經二馬路遇某號汽車駛來一時不及避讓致被撞傷倒地當由老巡捕房一千一百五十五號華捕到來將該汽車號碼抄錄另雇車送受傷人往仁濟醫院醫治 
[滬寗車碾斷孩足]  
　　昨日（十四日）晨滬寗路麥根路車站因到貨物車之時忽有江北小孩在車底上因車頭機發動致碾斷足一隻當由該站站長將傷孩送至滬上鐵路醫院請治 
[婦人糾衆行兇]  
　　婦人董老二向與俞阿七姘識賃居法租界新橋街地方上月間被俞妻金氏得悉偕同胞姊王金氏等婦人六七人前往寓所將董老二扭住兇毆致傷頭額血流如注後由巡捕得悉到來將以上各人一併帶入捕房當將受傷人送往醫院醫治旋將俞等解廨奉諭交保聽候原告傷痊再核在案昨因原告傷愈故由捕房將人證一併傳至法公堂請究先由董老二稱婦人於上年間至北京旋由俞阿七函催婦人來申與伊租屋同居詎俞妻竟糾同多人到來行兇求究二房東胡戴氏稱婦人是日目見俞妻糾同多人前來行兇後由婦人報捕拘案是實詰之俞金氏等供認行兇不諱中西讞員判着被告罰洋二十五元充公外再賠償原告養傷費洋五十元以儆 
[藉端拆梢各押年半]  
　　停泊蘇州河内之石灰船户周杏根前日投總巡捕房指控徐金榮陸惠寳索詐洋十三元四角不遂將其兇毆等情昨晨由探將徐陸兩人拘解公共公廨即據原告偕證某磚灰行主李煥章投訴由李介紹將石灰一百三十四擔價賣與德羅洋行被告兩人每擔强索陋規洋一角不與行兇請爲訊究云云訊之徐陸兩人供詞推餧經關讞員核供商之英包副領事以徐陸兩人不應藉端拆梢判令各押西牢年半示儆 
[催繳南滙朱革警執照]  
　　南滙縣公署警探朱耀勳前經該縣朱知事飭派來滬迎提在逃要犯忽於中途脫逃久未弋獲當由該縣警佐翁養源呈明朱知事將該探卯名開除在案嗣朱被革後未將偵探執照繳呈該縣撤銷故由朱知事昨派法警來滬飭傳朱革探到署限將執照繳銷以免冒混 
[昨日公共公廨訊案紀]  
　　昨晨公共公廨民四庭由俞襄讞會同美丁副領事訊理（一）婦人錢四記（即馬錢氏）訴巳拆姘夫馬汝霖不還存欵案先是馬汝霖控告該氏登報譭謗請追名譽損失銀一萬兩因迭次傳訊馬皆不到故判註銷並准氏進行本案兹由原告錢四記之律師譯畢案情即向其詰據供稱民國二年我與母住居白克路人和里之時由人介紹馬汝霖前來認識同遷於　嶺路住居我始改姓爲馬所有家用概由彼供給時馬知我有錢放債因囑我將欵存放伊經理由土行變相之福康隆莊内陸續存至七年冬間共存本洋九千餘元馬向我云本利合計巳有銀一萬兩並給我存摺一扣因我不識字故由馬將摺内所寫讀與我聽詎至八年七月初三以後馬不復常來我處家用亦不供給雖由我母屢往相見然馬或給以數十元百元交母帶轉彼縱偶一來我處亦不過畧給家用之資即託詞而去嗣我因欲向取存欵之利息挽親串寫信給馬將摺持與戚串閱時始知摺内所寫祗存銀一千兩方知當時受馬之愚故函請馬來然終不至迨至九年十月初二日戚串告知馬登報聲明福康隆巳閉所有該莊賬目均巳由馬理楚之事我以其所代存之欵未還一面致函與馬一面登報嗣馬曾屢次派其司賬蔡姓等來願出三千兩與我和解並給我三百兩之支票一紙然我未允等語並將存摺支票等證據呈察「結果」被告馬汝霖具結出外改期七天續訊原告呈案證據附卷（二）四川人王厚安延甘維露律師聲請破産案王向在漢口路二十九號門牌開設廣居棧去年因不理所欠高源泰之欵巳被控由公廨將該棧發封生財變賣兹據王供稱欠人之債計銀六千兩洋五千元而人欠者祗三千五百元兩抵懸殊無資償還以故聲請破産「結果」着聲請人登報七天期内如無人來案反對再派本廨理賬員將賬目理清准予破産可也（三）豐易公司訴蔡成明不付房租請飭遷移案「結果」限被告於一個月内遷移出屋 
　　又午後民四庭由張襄讞會同美約副領事訊理（一）婦人湯張氏訴陳榮庭不交生財請追損失案「結果」展期一月着被告將生財交還原告否則償還損失洋二千元（二）住居虹口嘉興路之松江寡婦程王氏請求給諭執管其故夫程雪門之遺産案因有程少山反對故此案尚未結束兹又有程寛如遣其妻程郁氏偕代表律師到堂反對要求加入本案被告之列「結果」准程寛如之妻程郁氏加入本案被告（三）汪仲賢汪政平聲請破産案「結果」着聲請人登報十四天如無人反對即派本廨理賬員清理賬目（四）沈增記延朱斯芾律師訴楊晉記不還股本洋二千元案訊明兩造均係承大桂圓號股東該號業巳盤頂與人所有蝕耗之欵實係巳故經理朱幼卿與在逃司賬施省三挪用被告旣無擔保關係且股東共有有六人當然不能責成個人賠償「結果」註銷（五）鴇婦姚陳氏訴妓女花再春不還借欵案該鴇之妓寮設在寗波鄞縣花妓在彼處賣娼時有借欵糾葛故該鴇控於鄞縣官廳妓乃逃避來滬以是缺席判决被告償還洋三百六十五元七角六分該鴇奉判後追踪到申將妓尋獲送交公廨「結果」花再春交四百元舖保候函致浙江鄞縣審判廳派警前來移提歸案訊究 
[地檢廳請協傳案證]  
　　上海地方檢察廳致函公共公廨以江北人梁國全控訴宋金屋略誘一案需蔣子元顔少芝兩人作證本案定十四號下午開審查蔣等住居租界請爲協傳等情以故公廨於昨晨出單將該證人傳案訊明自願前往作證李襄讞及英赫副領事遂命蔣等照法定期間自投檢廳候質 
[吃講茶滋事之科罰]  
　　楊仁生張昌海陳春根徐漢章路阿水等因在虹口吳淞路一千五百七十三號門牌萬陽樓茶館内與周小裕評論曲直將周毆傷並搗毁該茶館器具被捕解由公共公廨押候訊究巳誌本報昨經中西官飭將楊等五人提案續訊之下以其不應滋事各科罰金三元並賠償萬陽　之損失如無力繳洋着各改押西牢七天示儆 
[控告毆傷案之稇解]  
　　楊阿寳周阿如同在公共公廨以刑事起訴金阿根王阿來糾衆持械毆傷等情業由捕房將金逮案交保出外候訊昨晨華探目劉森堂將王續獲連金一併解廨請究經雙方代表律師上堂陳明案巳和解請求註銷中西官遂判准予註銷被告開釋 
[行兇毆捕罰十元]  
　　浦東人袁金桂前日在黄浦灘站於要道經一千零三十八號華捕查見以其礙路向理不服反被行兇打失警笛等物旋由二百九十七號華捕見而帮同將袁拘入捕房昨解公共公廨經中西官訊明以袁不應行兇判罰洋十元充公無洋改押西牢七天示儆 
[聚賭牌九又行兇]  
　　山東人王鳳林住閘北寳通路海門人陸希郎家小工爲活前日有通州人胡三寳崇明人陳三元等在陸家聚賭牌九王自外歸來見胡正在推莊遂以銅元一枚爲下注胡不許致起衝突互毆之下胡奪得陸家菜刀一柄用刀背擊傷王之腰部並鼻孔流血如注同居山東人劉長勝上前解勸適五區崗警聞聲趕來當將王胡等五人一併拘獲昨解司法科核辦 
[冒刋圖章取物之查究]  
　　閩人林建會昨因冒刊新北門外民國路林三租皮絲號圖章至南巿鹹瓜街寳昌參店冒取銀耳等貨適因該店於三日以前巳有人冒用林三和名義取去貨物值價數十元之譜至在查追時林建會又來冒騙當場察覺將人扣住知照林三和號主林宜傑到場立喚崗警拘解第一區警署旋據林宜傑聲稱日前尚被在北巿某綢莊冒騙綢貨請爲究懲等情王金山署長詰得林建會供詞狡猾飭即申解警廳司法科訊究 
[各被告交保候訊]  
　　美商森昆洋行在公共公廨呈控益大五金號經理張志寅定貨不出請追損失美金洋一千四百七十五元又新茂洋行呈控恒慎號陸企賢不理欠美金洋十六萬五千九百元又德士古煤油公司之經理信孚洋行呈控林芹舫不理欠銀二萬五千兩又日商安部洋行呈控林補青水祥麟定購東洋棉紗貨到不出請追損失銀一萬零六百兩又徐桂廷呈控姚祥堂欠洋五千元又柳玉堂呈控王定國沈少江各欠銀五千兩又黄承禧呈控方叙庭抵單不贖又恒記呈控沈恭甫欠洋又姚仁章呈控姚生品欠洋又吳松甫呈控楊雨亭不理欠欵又婦人李仁弟呈控王煥文將伊押入妓院逼良爲娼各案連日由駐廨中西包探將各被告分别傳案均着照章交保聽候訊核 
[攫取金挖耳被獲]  
　　甬人王阿培在虹口新記浜路搶刦行路婦人張王氏頭上所揷金挖耳一枝飛奔圖逃經氏大聲喊捕由探劉文軒與行人李子榮帮同攔獲帶入捕房押候解廨請究 
[私設挑膏店]  
　　何即炎王阿金兩人邇在法租界鄭家木　街地方私設挑膏烟店秘密售烟事爲法捕房西探長石維也君偵悉帶同包探前往抄出烟膏及盒頭烟數千盒帶入捕房交保候究在案昨日傳至法公堂請究先由石君上堂稟明前情詰之何等供稱此項烟膏實係料子不敢私賣求宥中西官判何罰洋五十元王罰洋三十五元充公抄案之烟一併銷燬 
[竊取焚餘白絲之押儆]  
　　前晚有寗波工人王金生在北西藏路四五號門牌被焚洋棧之火塲内守夜時醫焚餘之白絲二十五絞竊取而逃當經該膏捕房包探陸連奎拿獲人贓並查得該工人係瑞和呌貨行所雇於昨解送公共公廨請究由中西官訊悉前情以王監守自盜判押西牢三個月贓交失主領去 
[出店串竊華絲葛之押儆]  
　　洞庭山人王小狗前在南京路八十九號門牌福興恒綢莊爲出店替工時串同在逃之張阿林竊取值洋九百五十元之華絲葛二十疋質洋四百五十元嗣因分贓不匀被張阿林開槍彈穿面頰王即至蘇州天賜莊某醫院求治詎爲福興恒經理得悉報請總巡捕房稟廨備文派探周志仁前往協同該處警署於前日將王小狗移提來滬吊到原贓昨晨解送公共公廨即據周探與原告相繼上堂訴明前情訊之王小狗供稱實受張阿林之愚曾分給張洋二百六十元尚貪心不足用手槍將我面頰擊穿求恩寃宥中西官核供判王押西牢年半贓交失主領回 
[誌謝]  
　　昨承公利洋行惠贈五彩美女月份牌十二張又商務書館惠贈第十八卷第三號東方雜誌及第十一卷第二號少年雜誌各一册誌此併謝 
來函 
[元和號來函]  
　　報載北蘇州路前夜大火元和有生仁千餘包堆存上海江蘇銀行西棧保險單子尚未做出等云查江蘇銀行貨棧敝號向未過貨物報載恐係傳聞之誤爲此具函特請好賜更正元和雜糧糖號謹啓 
雜評二 
[墾荒新公司（訥）]  
　　自外人借欵之門絶乃另闢一借欵變相之新途徑如近日所傳順正利中兩大公司之出現搜羅直隷一帶荒地以與外人合辦大規模之墾荒事業是猶以爲未足則更擬在江北一帶收五萬頃之荒地以組織此同樣之公司蓋此種公司名爲合辦實則外人出資而中國居其名目前旣有費可用將來又有利益可分故當局自爲計視此爲無上之妙法而不知國家權利之喪失實大也政府窮極無聊但貪圖目前之利苟有法可設者無不極力張羅固不暇計其飲鴆止渴與否然我人民則可不稍稍注意之歟 
公布欄 
上海地方審判廳 
[判决主文]  
　　（民一庭）一件判决虞士才與虞林狗等　　苗控訴一案主文本案廳維持本廳民國十年一月十四日之即時判决聲明窒礙後之訴訟費用歸控訴人負擔▲一件决定施龔氏與龔沈氏因債務糾葛控訴一案主文本件控訴駁回（民二庭）一件判决陳順元與陳瑞章租屋糾鍻控訴一案主文本件控訴駁回原判關於租欵　免之部分撤銷陳順元應償還陳瑞章民國八年隂曆年底止房租洋一百二十一元及自民國九年隂曆正月一日起至出屋時止以全年十二元計算之房租本審訟費歸陳順元負擔▲一件决定曹大福與卑子維因領女涉訟聲明抗告一案主文本件抗告管　錯誤應　本廳呈送高等審判廳核辦▲一件判决　小毛與王介眉因會欵糾葛控訴一案主文本件控訴駁回本審訟費歸控訴人負擔 
[批示]  
　　一件李永興等狀請續予執行由狀悉候派吏執行此批▲一件俞鑑堂狀領田畝由准領此批▲一件沈根興狀交欵洋由准产此批▲一件何公逹狀爲負欠避匿請求備案由據狀巳悉毋庸備案此批▲一件張順寳狀交欵洋由准交此批▲一件陸　　狀請執行由狀悉候　案勒交此批▲一件　炳奎狀請發還賬簿由狀悉准予來　具領此批▲一件　松記狀請執行由狀悉巳飭吏執行矣此批▲一件黄　其狀請免執行由狀悉准予暫緩執行此批以上三月十四日 
上海地方檢察廳 
[批示]  
　　金樹杭案巳訊諭并將爾妹阿寳交　　母金朱氏領回矣此批▲姘金金據訴爾子所開設之華昌利皮鞋店被姜阿　等　立項錢單據　　前妻倪氏簽字改換姜仁興　號請求拘訊等情　係商事範圍着自向同　廳具訴本廳礙難准理此批▲陳阿三狀悉候提案訊　此批▲徐達　狀悉案正偵查未便准保此批▲陳鳳仙等狀悉所訴各節核與遺棄條件不答仰向同級審廳起訴可也本廳未便准理此批▲王張氏狀悉仰　　　來　　訊此批▲姚金有狀悉候傳訊核奪此批▲顧東海狀悉　巳起訴　　　　審　核辦此批以上三月十四日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[歐遊日記（十九）] [  北大留英學生于世秀]  
　　十三日天氣清凉淡雲四布早八時復登岸過紙畫店入買風景片十數張經理者爲中年婦人言語温純招待惟謹物有定值標牌陳列來者任其觀覽而無監視情形亦乏遺失之虞其人民誠實信用可知片刻出遇中華民國駐馬賽領事館探詢之始知爲法國所設治理馬賽三百餘人之華僑及來往該埠華人出入境事與中國政府無大關係華僑在此僅操舟中事惜無商業上意味小談數語而出冒雨返船午後一鐘船行尋原道而出長堤略有風浪晚飯後經里庸灣船渡摇動天亦清冷乃返艙中 
　　馬賽在北緯四十三度十七分東經五度二十五分位法國之南端爲水路之要塞軍事視如門户更爲該國第一商港往還歐亞船舶多停於此自蘇彝士運河通行後益擅重要其地勢背山面水寒暑遽烈潤澤多雨物産豐富不次新嘉坡科侖布故其商業亦特繁盛每年貿易達一億一千鎊以上輸出品多粉類油石鹽等輸入品以榖類煤皮革羊毛沙糖咖啡等爲大宗人口約五十五萬有奇共中五分之一爲意大利人貨幣以佛郎爲單位約合華洋一毛二三歐戰後經濟雖不甚充裕但物價不甚昻貴特衣冠减少華麗而巳余第一次踏歐士見其建築交通社會人情等每與東亞懸殊兹撮其要者而記之 
　　建築壯麗一切修造不惜重資務求堅固而利人民此西人特長之性質也街道平坦整齊廣闊清潔組織如羅網隨處通行高樓七八層爲常例避浪堤費五千萬佛郎尚在修築之中他如紀念碑禮拜堂銅像博物館等則工程細緻歷經年所風蝕雨侵而不凋更足驚異者也 
交通便利 
　　鐵路四達電車交馳更佐以摩托車馬車等遇水而建橋樑逢山而穿隧道無遠近無高低通行無阻指顧可達神也速也便利云乎哉 
筆記 
[重圓記（上）] [  碧梧]  
　　「造化小兒誠太惡作劇矣吾與畹雲旣有昔日之好合何以中道仳離旣仳離矣何以復有今日之合此一離一合之間不知灑却吾二人幾多情滬受盡無限凄凉青衫落拓紅袖飄零吾不能不歸罪於造化小兒而銜之切齒也雖然昔日之合殆所以締結吾二人用情之緣中道仳離或所以堅吾二人之情而今日之合即所以成吾二人之好事然則造化小兒雖作弄於前而能重圓於後吾不猶當感之耶恨於何有」此數語者爲吾友古園所常道蓋誌共與畹雲遇合之因果者古園嘗舉此詳情告吾吾今請得而記之 
　　古園家貧幼從塾師讀性聰穎師甚愛之塾有女生周畹雲者與古園年相若貌明媚舉止亦活潑可喜處學友十數人中獨與古園最相得問字猜謎樂乃無翅二人居本同里因是出入必偕行止俱共不知者咸疑爲兄妹否則無此親近也而學友中狡黠之輩復稱之爲小夫婦美姑交并不免時加誹謗更進讒於師前謂古園曾撫畹雲之腰並親其吻有玷學規當斥退之幸師明逹知爲僞不之理實則二人天真未鑿情竇未開腦海中固無一毫邪念屬雜其間乃巳遭人疑忌然則又何怪日後風波之迭起耶 
　　光隂荏苒倐巳數載古園畹雲年俱長漸萌情愛之思一日爲暮春天氣二人課後偕至塾師後園游園地不廣而雜時花草頗見幽致古園忽見彩蝶一雙掠花而過不禁心有所觸顧謂畹雲曰蝶雖昆蟲爲動物之下等者然雙飛雙息未嘗或離吮花露以爲食棲葉底以爲巢其樂趣之濃郁當非人類所可幾及雖然吾之痴想則甚願與妹終身厮守一若此蝶也古園爲此言本屬無意而畹雲一點靈犀巳有所會雙頰暈紅目古園不作一語古園覩狀方悟失言亟亂以他語後恐畹雲怒巳輕薄作此挑逗之言此後形跡或致疎遠中心乃至不寗詎意畹雲非不之怪而自是以往與之益見親密言語中每雜情話偶或互和詩詞亦多纒綿悱惻之句蓋二人於不知不覺間巳俱陷入情網矣 
劇談 
[嚼劇（二）] [  厚生]  
　　新村正一劇行世有日作者姓名惜吾未悉然其取材結構誠吾國罕覯之劇本也竊見村正之擅作威福也久矣旣無學識以洞徹事理又無智力以從事果斷在在因循惟求得黄白物逞一巳之欲望斯足矣一旦發覺則惕然驚懼深恐禍之及巳如該中所述之舊村正周翁是也唯其畏也愈甚則奸人之恫嚇也彌急故劇中之吳二（即新村正）利其富厚足以示私悅其忠誠藉以圖利彼竟以滿面春風三寸蓮舌博得新村正之高位棄親戚友誼於不顧置親身子女於户外鐵不心腸始有壘裀之座嗚呼誼屬秦晉猶遭反目其他則又何說甚哉名利之惑人也 
　　此劇分五幕尤以第二幕叙述洋奴收租一節更爲驚動直將貧民慘况摹得窮形盡致聲涙俱下幾於人人奮懑有搏刀斬曹之勢第五幕寫無恥紳士爲新村正豎仁政碑送萬民傘更覺我國民智卑鄙駡煞一班趨炎附勢徒矣 
新聞拾遺 
[奇緣] [  立德]  
　　淮隂王營鄧姓織布廠有帮機工之杜姓孀婦山東籍年邇六旬老樹春發忽與同廠徐州人年巳八旬之崔某結不解緣於本月五日假座何姓醫生家行結褵之禮時爲二次交拜令兩家子女亦參拜認親詎崔子竟不允呼婦爲母旋赴該處第五分所報告馬署員請出取締嗣後滕縣帮機董聞悉以杜婦不安婦道有玷同帮名譽當即驅逐出境一對白髮鴛鴦遂各自東西云 
[惡劇] [  陳毓濟]  
　　滬風每届大小月底傍晚時每有一般鄉婦挑竹竿喚賣長錠兜售城内外街巷前日城内東街有某家頑童將一婦所担之長錠經背後戲以紙火燃之少頃錠燒漸烈火近婦身而婦不知也仍高呼長錠幸路人告知急卸竿視之則錠巳悉成錠灰童亦逃去鄉婦無可如何痛哭而歸 
小說 
[社會小說衆醉獨醒（二八八）] [  瞻廬]  
　　第四十五回運急智履險如夷起異心轉憂爲喜惟有這位何葆真先生路見不平竭力相助我經他援救出險没有相當的酬報難道也當做太空一塵洪爐片雪不成要是尋常人援我出險我便重重的出資酬謝倒了郤一樁心事偏偏他又是高尚青年不求人報臨别時又不曾說甚麽通信地點便要設法酬報也敎人無從措手一樁心事没時了郤這便絞亂了我的腦筋...這幾句話郤又引動了慧姑的心事忽的回頭向林姓姊妹倆設道兩位姊姊援我出險我也没有甚麽報答我的腦筋一發比錦姊姊絞亂得緊姊妹倆聽了局促不安一個道這是同學應盡的天職直得甚麽一個道慧姑姊是我們的恩人一輩子報答不了昨夜的事......朱氏道好了好了恩也不須掛齒怨也不須記懷講了多時大家都嘴乾了喝一杯茶再議别事旁邊站立的王媽笑將起來道阿呀我可昏了張小姐來了多時茶都没有送我只光着手在旁邊呆聽你們發抖我也陪你們發抖你們發笑我也陪你們發笑要不是太太這麽說我不曉得立到何時才休說時挪動小脚自去料理茶湯林姓姊妹起身告别朱氏和慧姑相送出門又說了許多感謝的話不須細表回到裡面重和錦心談話慧姑取了一套衣裙呌錦心把泥汚的換去授給王媽去洗濯錦心道換便換了洗郤不要洗一套泥汚衣裙恰是今天遇險的紀念品理當中存慧姑笑道錦姊姊這便自相矛盾了你說把方才的事看做太空一塵洪爐片雪怎麽又閙出甚麽紀念品來我且問你太空一點塵保存到幾時不變洪爐一片雪保存到幾時不融快快下一轉語來（靈心慧舌如聞其聲）錦心一壁換衣裙一壁笑道你怎麽和我參起禪來我方才有言在先表明宗旨何須下甚麽轉語急可忘德不可忘保存這套泥汚衣裙是記德不是記怨朱氏點頭道錦心的話委實不錯記德不記怨論理也該如此可歎目今時世皂白不分人心險到極點有甚麽公是公非倘有是非玉如這孩子也不曾横遭慘死了錦心道我在新村也聽得玉如有跳海消息畢竟是真是假你們總該知曉 
[餘瀋] [  聲]  
　　天不可無銀漢雙星地不可無明山媚水百卉不可無夭桃穠李人類不可無名伶妖姬新聞不可無笑話艶史明知無益於人徒念衆生辛苦因而造作樂園 
　　向天涯海角處殷懃尋去必有廻腸盪氣的知巳向心頭眼底處殷懃搜去必有賞心悅目的文章一步不出門動曰世無知巳巳是時下名流的惡習一點不用心動曰苦無文章是新聞記者的自欺矣 
 
 
 

Page 15

 
 
   
 
 

Page 16

 
 
常識 
[本增刋三次修正投稿簡則]  
　　（一）投稿本增刊者其材料除衛生道德法制經濟四項外特增雜錄一項仍以有關常識者爲限其有語涉攻訐個人者恕不登載 
　　（一）投稿者　末須開明姓名曁詳細地址最好黏一名片每句請自加單　若　幅過長及繕寫潦草字跡不易辨認者佳搆亦從割愛 
　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至月之一日（陽曆）可即向本館取酬其取酬時之署名蓋章須與投稿時同 
　　（一）投稿者如下願取酬或不願將所署之名發表者請于原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
　　（一）凡投揷劃稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
[本刊啓事]  
　　（一）硤石章洪元衣莊章麗珊女士所投「蔬菜有補血之功」一篇查係抄襲百科全書曁婦女雜誌酬金照例取消嗣後並得將上月薄酬一併停贈 
　　（二）惠稿諸君無論常投初投每篇稿末均請開明詳細地址（勿寫於信紙上信封上或他處）並黏一名片 
　　（三）自二月份起所具薄酬隔月給領巳載第三次修正簡則一俟啓事發表後請逕向會計處領取可也 
常評 
[有權而不能用之民] [  覺]  
　　我國號稱民主而國民皆有權而不能用此所以少數之人日日談民治而終無由實現也 
　　所貴乎民權者貴其能監督政府而巳監督政府之權當付之國會而選舉國會議員時有公權者方視爲利藪則其自身尚須受人之監督烏能選出政府所忌憚之議員組成强有力之國會以監督政府 
　　故曰我國之國民皆有權而不能用也如曰能用之則國民中不應有放棄公權而選舉不投票者不應有利用選舉而賣票買票者不應有坐視買票當選之議員以刑事犯爲國民之代表而忝然承認之者故曰我國之國民皆有權而不能用也 
道德 
[投稿者注意] [  康樂]  
　　各處報館書局爲增長閱者興味與交換智識起見有投稿一欄其辦法至爲妥善惟投稿者每不依規則任意亂塗此項稿件徒勞作者心思决不登載也兹將投稿者所應注意者述之如下 
（一）投稿不可抄襲他稿 
　　巳於他種雜誌或報章登載者不可改頭換面再作投稿資料如被告發非惟取消酬資且損失名譽何利可得 
（二）譯稿宜綠原名 
　　多數稿件係釋譯西洋書籍或雜誌如將洋文原名寫出編輯者與閱者可以原書參考 
（三）署名不宜用别號 
　　投稿署名每有用别號者此即有抄襲他稿之嫌疑否則直書大名何懼之有 
（四）稿紙勿零碎狹小 
　　在千字以内之稿件宜用一紙印刷排版時不致錯誤如紙張太多易於顛倒最好每行字數與報紙每行字數同 
（五）寄遞郵票必須粘足 
　　他埠投稿每有以一分郵票寄遞到後因欠資受罰試問受稿處願補資領取否當然不取（乙種酬） 
家庭常識 
[論培養常識宜自兒童時期始] [  王季梅]  
　　人當幼稚時期吸收智識之能力最富而記憶力亦最足所謂幼學如漆者是也爲父母者宜利用此時機以培養其常識則長大時智識必日形豐富試觀西人之訓育兒童凡可以開其智識者無一不爲之注意彼其人長大時之能作事能發明未必非根基於此返觀我國父母之對於兒童非過於放任即惟事拘束更無培養常識之注意致有年巳弱冠尚痴呆如木鷄者而欲求其長成時之有能力豈可得哉故兒童時期常識之培養爲不容緩矣兹更論其培養之法如左 
（一）利用玩具 
　　兒童無不喜玩具者而優美之玩具實能養成兒童之常識如輪船火車飛艇國旗以及皮球陀螺之類於游戲之中咸寓科學深意啓迪兒童之智識洵非淺鮮彼歐美人對此極爲注意即此理也 
（二）利用談話 
　　人非生而知之所有智識皆由聞見而來苟幼時無良好之訓導則長大時智識必不能健全故此時言語之敎導至爲重要爲父母者必時時告以待人接物立身修巳之方及古今名人事實中外風土人情等以使其明達世務兼以養成其偉大之思此種敎育入兒童腦筋最深不可忽略 
（三）利用實物 
　　兒童喜新奇舉凡天地間事事物物恒覺其甚有趣味爲父母者正可利用此心理以啓發其考察宇宙萬類之思想譬如冬日天氣何以嚴寒樹木何以零落霜何由來雪何由成必一一語以真理不可雜以乖謬及迷信之談於將來研求科學上大有關係 
（四）利用書報 
　　兒童旣能讀書識字則當利用書報以啓導之蓋世界文明進化學術日新所謂常識亦無日不在進化之中而非一成不變者也舉凡言語所不能及之智識無不可於書報中得之近人所編兒童用書及雜誌等甚多可擇其趣味濃而程度合者使之觀覽 
　　以上四者爲僕個人一得之愚是否尚望閱者有以敎之（乙種酬） 
衛生 
[神經系之衛生與其病態] [  冠雄]  
　　人爲萬物之靈此一語也東西均巳承認而無誤矣間嘗思之人曷爲而爲萬物乏靈乎良以具有一副極其可貴之神經系也然則吾人之神經系應謀所以保護之不然一有疾病自累累人人生之希望無由而達到人生之職務無由而完盡徒然食息於宇宙之間豈非一廢人歟嗚呼天下可悲之呈孰逾於此故神經系之衛生亟當研究兹將我所實騐之方法列爲數條如下（一）刻想深思足以疲神故以節用腦力爲第一要著（二）食飽傷神故以節省飲食爲第二要着（三）置腦勿用莫若睡眠故以睡眠爲第三要着（四）積鬱抱恨最所深忌故以圖覓爽快爲第四要着以上四項切實照行神經系之衛生蓋亦可矣否則未免生出病態不一而足如有所謂白痴（Idiocy）瘋癲（Insaniry）癱痺（Paralusis）神經衰弱（NerwrusProction）是也白痴因兒童産出以後腦髓不克充分發育頭蓋骨呈畸形智力甚低者也瘋癲因腦髓雖云發育而對其特殊機能有妨礙時則逸出常軌構設種種奇想令人莫可究詰癱痺因神經系統内之血管破裂放出血餅抑制神經但其症候每視血餅所在之位置而有差異故有知覺癱痺（IsnaaryParalysis）運動癱痺（NotooParalysis）完全癱痺（CoinpleteParalysis）之分焉神經衰弱大約由於用心過度睡眠太少有以致之（乙種酬） 
科學常識 
[職業衛生採光法（上）] [  芍]  
　　從事於室内職業者多近視原係世界的通病而我國之患近視者乃特多考其原因固由於不良之習慣而來然採光之關係却非淺鮮故草是篇以供職業家之參考 
第一光度之標準 
　　光不足則易於近視光過强則易於眩目故光度之檢定乃不可忽光度者發光體照其光於四周各距一公尺（前稱密達合部尺三尺一寸二分半）之平面之光量也 
　　發光體距受光面愈遠則光度愈減設距一公尺處光度爲一則距二公尺處光度僅四分之一距三公尺處光度僅九分之一而巳故云光度以相距一公尺爲準 
　　光度之單位以特製之燭光定之英國標準燭製以鯨蠟燭長四公分半（前稱生的合三分一二五）此燭照耀一公尺外平面之光度謂之一燭光詳言之實當稱一公尺燭光標準燭不能常得則所謂一燭光之光度殊不易知其明度何若但可以馬車燈燭之光例之亦無大差 
　　上等洋燭之光度○九二燭光 
　　衛生上最小光度十燭光（不足此數則易致近視） 
　　生理上最大光度五十燭光（過此以上則眩目） 
　　室内平均光度每方尺三燭光至五燭光 
　　右表所列之數皆以發光時在一公尺前言之設有十燭光之電燈懸於桌上高三尺處是爲最低光度設高六尺則必易用四十燭光以上之電燈方能適用今之新式裝燈法多用矮脚燈頭裝電燈於天花板上則向之用十六燭光者必加至二百燭光以上始能保其原有之光明故電燈費將多至十倍以上即燭光之增加與距離之自乘數爲比例原距桌三尺計十六燭光高至十二尺則加遠四倍四之自乘數爲十六必十六倍其燭光也17×4=17×17=256（乙種酬） 
經濟 
[蠶豆葉可製靛青] [  黄世英]  
　　廢物利用這句話是人人明白的不過有因爲經濟上的關係所以不去實行他我今提出那蠶豆葉製靛的方法豈不是廢物利用麽因爲五六月裏的時候蠶豆多巳結實早經摘下他的葉和梗遺剩在田間任他腐爛或者刈他來當柴燒現在我有製靛的法兒到也覺得棄之可惜他的製法簡便且無用資本倘得實行到也是農業界的副産品 
　　蠶豆葉在未老的時候盡取而乾燥之到了冬天在一間屋内底下鋪了很厚的稻草使得温暖（向陽的房屋最好）上面將蠶豆葉舖上以六七寸厚爲度用清水洒之又加鋪六七寸再用清水洒之如是堆積十層上蓋蘆簾並壓以石類每隔一星期澆以水使他下滲令得醱酵經三月後就成了黑塊靛了 
　　將他染布其色不亞於山藍木藍蓼藍槐藍等靛四川土靛内常雜豆葉靛亦不妨礙銷路况此製法極易業晨者曷不照此法試驗之（乙種酬） 
雜錄 
[鋼琴與風琴之保護法] [  凱庸]  
　　歐風東漸洋琴（指鋼琴與風琴下倣此）漸成爲家庭一種娱樂品我國解撫之者近亦頗不乏人惟琴價頗昻苟不求所以保護之良法則經濟上之損失甚鉅故譯斯篇以備用琴者之參考焉 
　　一洋琴最忌潮濕必須放置於乾燥地方毋令露天受潮爲妥 
　　二不用時須密蓋勿令灰塵飛入琴上勿置針釘或餅餌因針釘與餅屑每易落入琴鍵致發生顫音或嘯音 
　　三琴上勿置書籍或其他重物因琴鍵受壓過重每發沙音四無論用否每三個月必須移轉一次以均其力其音乃諧五放置須距離牆壁少許（一）可免受潮（二）可免發音擾及隔室（三）發音較緊靠牆壁爲佳 
　　六抺擦須以潔凈絲巾不潔者每留劃痕不易平復 
　　七琴鍵按下不起即爲受潮現象因内部關鍵漲大故也（此篇譯何司頓百科顧問）（乙種酬） 
 
 
