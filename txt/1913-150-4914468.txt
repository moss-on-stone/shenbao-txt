# 1913 - 150 - 4914468

 

Page 1

 
 
論說 
[英國承認問題（譯日本報）]  
　　英國之視西藏殆伯人之於蒙古托名於中國宗主權之下而實際則盡驅逐中國之勢力於西藏之外將以反抗中國之對藏施政焉且於其時要求依據此主張以訂結關於西藏之新條約并宣言中國若不承認則英國不承認中華民國此即英國欲以西藏問題爲一承認民國之報酬也不惟不欲以無條件承認苟其有機可乘英國尚欲擴張其權利此可知英國外交方針之所在矣 
　　此議英國曾於去年八九月之交提出而政府之答復絶不承認凡中國對於西藏有行政警察軍事之權無須新訂協約亦并無在印藏國境間遮斷交通主張不能以西藏問題爲承認之條件要求英國舍西藏問題速行承認民國英國亦傲然不之應屢次交涉而主張終不能貫徹不得已全然引兵退出於西藏之内達賴亦遂回復其權西藏且舉其獨立自治之實英國之主張事實上殆已貫徹矣於是英國之行動亦加俄國之對於蒙古英兵之駐屯於藏境者今已達於數千名以上云 
　　不寗惟是英國復於片馬境界問題强爲佔領於其權利綫之擴張有增無減而不肯讓一步焉 
　　最近路透電有云英國外務次長雅格蘭氏在下院說明之曰 
　　承認民國政府之遲延决非政府之本意但英國希望中國與英國及諸外國之關稅條約中國政府有十分之正式證言若中國政府承認止點英國即承認民國政府 
　　其所謂關於關稅之條約爲關於中英條約中之關稅事項與否此中殊不明晣恐欲實行中英條約第八條必當並行第二條所規定之貨幣統一 
 
 
 

Page 2

 
 
蓋關稅增率美國曾爲我國盡力然在英國卽以法貨鑄造（即貨幣統一）爲附帶條件苟不實行此事則增稅之事不能得其同意英國所持之態度如此故遂對於增稅之事而反對之矣至今日猶以此爲言而欲得中國之證言毋亦以中國情勢不安所致歟 
　　要之英國對於中國之態度與彼美自六國借欵脫退且即時承認民國大異論者有以爲一爲公正廉明一爲貪欲横肆而無可比儗者雖其野心勃勃或亦自以爲就本國之根本上觀之如是乃爲正當且爲本國利益乎然則英國之承認民國前途尚遠且或恐其以承認之條件尚有出於吾人意料之外者未可知也英國之外交遠大周到且又强硬常冠世界非偶然矣 
時評 
[北方之暗殺案（無名）]  
　　亂根固宜消滅牽涉不可太多北方之暗殺案拘捕之人現已不少或則累及於報館或則涉及於議員其被獲之由雖不可知而其事之重大已足與宋案相頡頏矣 
　　使其事而果眞確有不得不拘捕之勢固非中國之福若在嫌疑之間而當事者株連而及亦豈中國之幸哉中國人之恒性非有不及卽過其分能到恰當之地位者甚屬難事我甚望北京政府能宣布此暗殺之内容及被拘者罪證以示天下 
　　否則政府卽曰不得不然能無使天下疑慮乎宜乎國民黨人之憤激矣 
[專電]  
　　北京電　今日六時四川國民黨參議員謝持被軍警執法處派員拘拿國民黨憤激此時衆議院國民黨議員正在紛紛退席恐不能開會被拿原因未詳惟據推測自前日地藏寺拿獲暗殺黨後昨日塘沽又解到一名十六日黎明又在天津車站獲孫某一名皆係牽連而發疑此案亦與有關係 
　　北京電　昨日衆議院請段總理出席說明拘謝理由電話未達到後電復已釋放據國務院覆張繼書謂想係該管不知謝爲議員卽以嫌疑已飭釋放如有須審訊之處另行通告詞極鄭重謝確因暗殺黨嫌疑拘捕余歷訪問該管官署皆支吾不肯明說問其昨日搜檢謝宅掘及地板究竟搜得何等憑據亦不肯答聞謝曾爲前川督張培爵重要之人 
　　北京電　昨日衆院因爭借欵違法案必須開三讀議决李國珍發言國民黨極力妨害於其左右派二黨員李言亦言李止亦止京報名爲哼哈二將此爲最近發明之新法 
　　北京電　十五日陸軍部呈袁總統案查陸軍各級實官歷經授補惟補定証書因格式未定尚未頒布現証書格式將次印成除改事他業及業經褫職或准其自辭各員旣失軍官身分卽槪行扣發外查前南京留守黄興於元年九月授陸軍上將雖迭據文電請辭而准辦與否未奉正式命令此次應否發給証書請批示云云奉批黄迭經辭職應將該授官命令取消無庸發給 
　　北京電　昨日反對政府報載政府已與俄使訂定蒙約割棄甚多但以余所聞兩方協商確有進步前已電及内容甚秘但聞中國允俄在外蒙不移民不派兵不設官而俄在内蒙不得侵及但内外蒙之範圍尚未確定故亦並未訂成草案且此案如决亦須交國會通過决無逕行訂約之理 
　　北京電　内務部近派部員檢查電報昨電因涉軍務被總局指令更必展轉未及拍發仍與交涉請其明示範圍及根據聞時報訪員發電昨亦同受指摘 
　　廣東電　總商會及七十二行商會聯電京商會及兩院贊成大借欵願舉袁爲正式總統 
　　南京電　昨日美國實業團十三人來寗此間商會已在商會歡迎 
　　南京電　應省長令無錫縣知事召集縣議事會開臨時會趕緊編製預决算册送會交議 
　　南京電第一師令部現派某營開往龍潭鎭駐紥藉資防範 
　　南京電　江蘇全省改辦貨物稅定於七月一日實行 
　　南京電　應省長現因丹陽縣知事蔡肇元在奉欠解欵項實係因公虧累特據情咨復奉督准予豁免 
　　南京電　現有葉某等集資擬在浦口開辦電車 
　　南京電　省議會於今日（十九）開臨時會 
[特約路透電]  
　　北京電　上星期内拘獲炸彈嫌疑犯六人當道毫未聲張聞曾於各犯身上抄出炸彈炸藥等物 
　　北京電　昨日衆議院會議大爲擾攘當時復討論贛兵行動及贛湘兩省禁米出口事旣而提議京畿執法營務處拘捕議員事辯論頗爲忿激某議員謂代理國務總理侵犯議院神聖之權利須令到院解釋惟段託辭政務煩劇並未到院後復提議對付五國借欵辦法亦無結果遂紛亂而散 
　　北京電　陸軍部欲塡發黄興上將銜之證書請示政府政府答稱黄旣屢辭不如作罷 
　　北京電　據平報載稱升允已爲庫倫活佛之寵員現覬覦首相之任升主内犯惟俄人忌之派偵探窺其舉動 
　　北京電　聞伍廷芳君不日將抵北京 
　　北京電　華醫某氏及郝爾博士均患紅痧現已漸有起色蓋注射六百零六劑後熱度已大减也 
　　武昌電　此間今日（十七日）大火燬屋數百間南門外某屋焚斃二孩中國砲船之兵此次亦登岸助救實爲創見之舉 
　　武昌電　自革命後各項捐稅僅收得十成之二現命人民儘本月底前繳足否則嚴懲 
[譯電]  
　　倫敦電　卡生君於裴爾法斯特體操堂開幕時向衆演說謂愛爾蘭自治案必以武力拒之惟此當用爲最後之手段烏爾斯特大軍必如何始須用武則當由彼及其同僚决之又謂此項事件不能當衆討論如至不得已則吾人將綜理全境政務云 
　　巴黎電　法國衆議院今日討論政府于三年兵役議案未經通過之際應否有權挽留二年役期已滿之軍隊旣而投票表决信任政府同意者三百十五票反對者二百四十票一 
　　海牙電　據當道宣稱有水兵百名由荷屬東印度運往某處遣散内有九十七人抱反對軍政主義 
　　倫敦電　倫敦復發見炸彈五枚一在海斯汀教堂會堂坐席之下諸彈之引火線多經取去雖無效用然足令人震恐 
　　倫敦電　德國外務部大臣赴維也納與奥國外務部大臣討論政務之後現已回國 
　　柏林電　奥國首相在下議院詳陳政局情形據謂巴爾幹戰爭目下雖有和平解决之望然尚不能稱爲完全平靜各邦對於媾和之手續因意見歧出互起衝突布國力促從速簽定和約而塞希兩國則欲列强擔保將來種種之事務始肯簽約列强現正在疏通各邦之意見 
[公電]  
　　西安電　大總統國務院參衆兩議院財政部司法部陸軍部黎副總統各省都督民政長省議會各法團各政黨國事維持會各報館上海各報館均鑒前由鳳翽聯銜通告大伸公論力闢邪說之元電拍發後迭接吉林都督陳昭常貴州都督唐繼堯廣西都督陸榮廷各電極表贊同均願列名合再奉聞陜督張鳳翽諫 
要聞一 
[五月十四日之參議院]  
　　下午兩點三十分振鈴開會議長張繼主席因不足法定人數不能開議衆皆默默而俄延至二十分之久張聯魁首先發言謂現在法定時間已過請議長報告出席人數議長謂現在出席者一百二十人不足法定人數張聯魁謂如此則應延長鐘點議長始宣告延長二十分鐘某議員謂可勸導各員出席張聯魁謂前日國民黨通電各省簽有本員名字此事與本員無關何以竟私簽人名本員甚不贊成蔣舉清謂張君所言簽名一節自有張君友人代簽張聯魁謂此事已過亦無可挽回但願以後如有私電若不經鄙人認可私簽鄙人名字則鄙人萬不承認某議員謂時間已至是否延長時間請議長聲明議長謂再延長三十分鐘朱兆莘謂眧有應協商之事應開會協商不得在院外協商院内重大事件况參議院規定每星期一至星期五均應開會今何以只星期一三五開會議長是否違法蔣舉清謂朱君解釋雖善然法定人數不足一毫不能發生效力至於開會日期乃去年修改今暫仍舊星期一三五開會正式院法尚未議决朱君此質問更無理由議長謂時間又至是否散會衆謂宜散會遂宣告散會 
[擾攘聲中之借欵]  
　　借欵雖已成立而反對者日事紛呶現得各方面對於借欵之意見如下 
一政府對於借欵問題質問兩院　大借欵已爲兩院反對大總統以此次借欵政府費盡多少心血始克成立各議員不諒政府之苦衷逞一時之意氣以推翻該案爲絶對之目的昨日特召閣員會議决定質問兩院者三事此三事如兩院不以此次解釋爲然則無論兩院持如何之辯白决不答覆其三項事實如下一此次借欵據事實上斷定究爲政府違法之舉動否一民國現在情勢究竟應行締結此項借欵之條件究竟能獲勝利否 
　　一英使對於借欵問題之聲明　大借欵成立之後各方面紛起反對某國公使又復從中破壞外交團對於借欵問題多數均以維持爲主義因某國公使反對以致不果昨日外交部接到英國公使來函一件聲明四項問題如下一五國當認原訂合同爲有效一關於私人函電之阻止大借欵者認爲無效一私人團體因阻止借欵生出交涉事項者應由中政府擔負責任一商定交欵時期 
　　一電飭各省財政司來京總統府消息日昨通致各省要電一道探其内容係飭各都督轉飭各該省之財政司卽日來京聞其原因係大總統擬提出三項事件與該司等特别討論大致如下 
　　一籌畫各省財政維持法 
　　一籌議攤還洋欵辦法 
　　一報告大借欵成立與破壞之關係 
　　一蔡羅對于借欵問題之遠見　北京國務院財政部武昌黎副總統民政長各省都督民政長均鑒前接張王兩議長宥電謂政府借欵不交院議違法專行當卽致電院部詢其内容及何項抵押如何用途兹准財政部宥電宣布此次借欵條件已得前參議院之同意並詳述爲難情形查賠洋各欵曁各省外債積欠甚鉅外人開單追索無法籌還勢必至於破産政府明知飲酖之非計而其勢實出於不得已凡在中外豈忍遽相責難惟政府有亟宜負責者二事一全國鹽政宜速設法整頓務使鹽稅所入足敷償還本息以免外人干預鹽政一宜確守行政方針將政費妥爲支配並將此次借欵用途嚴予限制以免浮擲再各省所欠外債均由此次債額内劃還是中外目前情形喘息可以稍定尚望共體艱難力除浮濫保持現時之財力拓展後日之財源則埃及印度之覆轍或可倖免臨電迫切敢盡戇言統希鑒亮　佩金同叩印 
[中俄議訂條約之大綱]  
　　中俄兩國關於外蒙交涉磋議已久此項條約業經外交總長陸徵祥與俄國駐北京公使提議或云雙方已經簽字或云尚未兹將約中重要條件亟譯如下 
　　一中國政府允將下列劃出之界線以北外蒙各地歸外蒙自治其界線如下（甲）白東經綫九十五度起至東經綫一百十七度止爲自西至東之外蒙自治界線（乙）自北經綫四十七度起至北緯綫四十九度止爲自南至北之外蒙自治界線一在北緯綫四十九度之西以東經綫九十五度至一百度爲分界二在北緯綫四十七度處以東經綫一百度至一百十三度爲分界三在北緯綫四十八度處以東經綫一百十三度至一百十七度爲分界 
　　附註以上所書界綫係由北緯四十九度之東經九十五度爲起點由此往東至東經一百度向南至北緯四十七度與東經一百度交互處再往東至東經一百十三度向北至北緯四十八度與東經一百十三度交互處再往東至東經一百十七度爲止統計所劃出之面積約有五十萬英方里之之譜綫形恰如凹字之上表所謂中蒙之界綫也而俄蒙之界綫則槪未題及 
　　二以上所劃出之界綫圈内中國政府得派一代表常駐該處代蒙人辦理外交事宜但不得 
 
 
 

Page 3

 
 
侵犯界内蒙人之自治權 
　　三中國軍隊不得駐於劃出之界線以内但可酌派少數軍隊以爲中政府所派代表之衛隊 
　　四華民不得在以上劃出綫内開墾植民 
　　五俄國在以上劃出之界綫内有開礦租借權 
[奉天省會與日領爭韓僑問題]  
　　韓人近來之入滿洲者非常增加卽以今春而言由安奉鐵路在奉天車站下車者已有二萬餘人且彼等與從來韓人在滿洲一帶作工者旨趣全異多將鄉里資財盡行賣却携家族老幼麕集到莊以爲永住計畫因此奉省各屬人民頻電都督府及省議會請速籌善後政策以資限制現今韓人之移住滿洲遂爲全省一大問題目下奉天省議會已提出二議案一嚴禁人民賣當土地于韓人二限制韓人歸化及防止其侵入未開放爲商場各地日本代理領事以此事爲無端剝奪於韓人之移住權絶對的不能承認擬日内提出抗議並已密電駐京伊集院公使請其方爲維持矣 
[地藏寺之拘人案]  
　　京師於十三號下午一時京畿軍政總執法處高等偵探喬自山稽察委員郝占一率領偵探二十餘名並由南營都司王雲卿派兵同至山西街地藏寺保和會事務所拿獲破壞黨五人並搜出形似三砲台煙盒之危險物二枚及有關係之書信多件探悉五人姓名爲徐雲谷劉慶齡鄭一孫王新和周道興五人被擒之後供出楊國慶劉寳貴白雲山三人亦經喬等在棉花八條胡同拘獲矣 
[京師人海之魚魚雅雅]  
　　總統府發還石獅子　此次總統府移往三海其修理布置均係提調兼衛隊統領梁某一人總司其事嗣以開闢新華門需石獅一對軍官朱某希圖迎合上意以前清鎭國公毓亨府門石獅雕琢極工擬將其刨運前來梁竟聽其所爲派人前往强搬現經毓公具呈總統以府門石獅無端被妐刨運請卽發還以符優待條例等語袁總統閱呈大怒已命迅速發還嚴飭梁之昏瞶並令將朱某重加懲罰以爲胆大妄爲者戒聞該石獅昨日已發還用數百工人以巨繩拉運至西四牌樓天已昏黑停止一宵大約次日已搬回毓公府矣 
　　流氓搗亂律師公會　前晚十鐘後律師公會内突有多人打閙嗣經詢明係因流氓劉某勾誘會内僕人張某在外冶遊并常約間雜人役在該會賭酒博戲言動猥褻經該公會門役陳明職員將其驅逐如是者數次該流氓挾忿已久百計勾引張僕逃匿再謀破壞乃於前夜紏集多人奪門入内毀壞窗格門户尋毆職員該會門役立報巡警到會彈壓初來警長一人勢力不敵竟被横毆後速召巡警十數名猶拒捕至二小時之久始將該兇帶去律師公會在通衢要道又屬公益團體該流民等竟敢如此暴行亦可謂胆大矣 
[史司長壟斷東陵墾務之面面觀]  
　　東陵内外荒地九千餘頃前經玉豐遵密四縣公舉代表紳士呈請國務院咨由直隸民政長核准由人民集股招墾藉以安插貧民地價槪充行政經費一切章程諸屬妥洽乃不意一般之惡劣官僚希圖利已竟於中途慫恿改爲官辦均被實業司長史履晉一手包辦先備價由公家買歸以爲居奇之計次後小民之欲買地者均須由該司長手再購因將來中地下地亦作上地出賣所收之利必厚各方面情形如左一發起者之失望原發起人以此舉爲侵奪民利欲提議於省議會緣改官辦後委發起紳士四人爲調查員所有以前經理此事用去費用數千金均置不問至隨同提倡之人除四君外亦未委用尤爲不公於是各謀種種對待恐不能因其壓制遂默爾而息耳一旁觀者之暗爭陵荒之利爲官吏之垂涎者甚衆自被史佔買後他人均無從分潤遑論人民以故反對者日衆現在八旗生計會亦深抱不平云一當局者之驚心史某自被各方面攻擊頗不自安倘再有人反對不已卽擬辭職云 
[北京大學文理兩科畢業題名錄]  
　　北京大學文理兩科生舉行畢業考試由該校呈請教育部派員蒞校會考由校長何燏時督同各科教員評定總平均分數分别發給證書呈報教育部立案兹將姓名錄下 
　　文科學生　史學門　甲等二十九名　陳漢章（原名焯）　史　鼎　袁其袚　倫　叙　劉鵠書　胡　靖　馮肅恭　鄭恒慶　股　珍　蔣乃曾　田世謙　郭步瀛　李雲錦　張達瑔　高鳳岐　李寳賢　梁鼎元　閻孟祺　閃欽辰　楊桂山　韓路卿　葛會澧　張煥文　齊國榮　李濬瀛韓友澤　田良顯　萬錫璋　張彭賢　日本研究生一名　菊以龜次郎　文學門　甲等二十八名　姚梓芳　繆承金　余　賽　韓彝章　劉詠湊　劉傳純　孫百英　章廷華（原名擷華）　　鄧　鞏　劉　哲（原名式馨）　鄭滋蕃　高翀漢　童德禧　劉魯曾　張同書　王　峻（原名俊臣）　侯冶平　林楩枬　孫孝宗　蔡　璐　李蓉航　王家鶴　周鉅煒　唐宗郭　孫其湛　方敦素　吕　崇　乙等五名　李鍾英　馬櫆楨　陳鴻藻　王樹屏　賴　機　修業生一名　曾載疇　經學毛詩門　甲等十三名　管　鍇（原名祖貽）　常贊春　譚凌雲　蘇繼武　李毓岱　黄澤莪　蒙啓勳趙贊元　陶士麟　陳作霖　蘇德廣　鄒鎭治　萬青選　日本研究生一名　淺井周治　經學左傳門　甲等十四名　張念祖　劉際熙　段　洙　寥昺文　朱奉閑　張叙瀋馬汝驤　陳鑑周　陳長鏃　麥崇熹　竇維瀋　何夀謙陸大中　王士靄　降等生一名　莊厚澤　經學周禮門　甲等六名　黄步瓊　劉復禮　黄式澹　虞兆清　陳　瀛　李桐音　降等生一名　徐道政 
　　理科學生　地質門甲等二名　裘　傑　鄔友能 
[津商反對遷省之激昻]  
　　天津商務總會於十三日下午三點餘鐘開各行董事會公推孫俊卿君爲臨時主席由文牘宣讀災商代表催促進行說帖一紙讀畢經衆討論大借欵業經告成應由商務總合及京津保善後協會雙方推定代表晉京索取賠償遂公推卞君月庭楊君志青趙君子元三人爲代表京津保善後協會亦將定期開會推舉俟協會將代表推定詳細磋商進行手續又有董事報告謂現聞省會有議員一百餘人提議擬將行政公署及四司并省會均行遷移保定之說查行政公署爲一省行政之樞紐若一經遷徙所有關於行政機關均須牽動直使我華洋通商大埠變爲荒凉之區非但内政外交事事掣肘卽街市生意勢必大受影響種種受害莫可言喻云云於是各人籌議對付之策僉謂此案如果實行應卽絶端反對全體罷市詞色間頗形憤懣云 
[雜評一（默）]  
　　議員之新法　議員對付之法可謂層出不窮矣有叫駡法有拳足法有避不出席法今又有哼哈二將以亂聲浪之法議員之法愈奇而國會將愈紛擾矣 
　　西人謂叫囂避席等狀態我國亦有不足爲奇惟哼哈二將則恐外國未必有也 
　　議院内閣與政府議員　此次發表之西藏議員多非國民黨與進步黨所提出者故人目之爲政府議員 
　　夫議員不入於黨派而超然無所屬者我聞之矣然未聞其不屬於黨派而屬於政府者也 
　　前此總統欲責籌欵之任於參議院故外間有議院内閣之說今反之而又有所謂政府議員出現矣議院内閣云者以議院而隱操行政權也政府議員云者以政府而隱操立法權也此爲絶妙之對偶此爲民國之創聞 
　　鄂公民會與鄂總商會　鄂公民會反對政府者也鄂總商會贊成政府者也鄂議員提出質問公民會之後盾也鄂商民發布傳單總商會之後盾也各相援助各相鼓動以入於是非競爭之場是亦不可以已乎 
　　公民會也總商會也省議會也武漢商業公會也武漢自治公會也總之皆鄂省之公民而已夫以一省之公民而竟見不同如此爭執劇烈如此又何怪各省之紛紛不已乎 
　　天津商民與遷省問題　天津商民因省議會有遷移行政公署於保定之議恐商業市面受其影響於是開會反對議以罷市爲要挾其亦不思之甚矣 
　　上海漢口非省會了而商業市面皆較省會地點爲盛然則通商口岸商業市面之盛衰豈在此區區行政公署盍　返而求其　乎 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[鄂議員與商民意見之衝突]  
　　總商會之後盾　武漢總商會日前已聯名通電全國各省埠商會及海外華僑團體請勿助破壞兹市上又有一種傳單署名爲武漢商業公會及武漢自治公會同啓兹將傳單錄下　爲通告事近日武漢地方各商相繼閉歇錢洋異常低落以致人民無故驚恐謠言謂不日定有戰禍追溯原因實由詹大悲劉藝舟等每日開會演劇煽布謠言意存擾亂治安以爲坐觀國家危亡地步言念及此實令人痛心疾首目下雖曰選舉未定按我鄂而言本省軍隊甚稱足備又有北洋及蘇州各軍隊在鄂協力保護况副總統日前告示云該軍隊已奉大總統之令歸我湖北節制調遣北兵協助定無變動之虞已可槪見凡我商民自應各營商業何以置權利而不問輕聽詹劉二人憑空結撰之詞互相驚恐自失利益似此驚謠若不剴切通告我商民不知恐慌伊於胡底嗣後務望同胞抱定宗旨各營商業勿以謠傳自失權利倘日後詹劉二人再開會演劇力圖破壞大局我等勿須到會往觀以免被其煽惑自受無謂之警恐况我等均有身家生命一旦被其擾勲不惟財産有失誠恐將來有性命之憂自此以後惟望諸父老兄弟愼之勿使伊等謠惑此佈 
　　公民會之後盾　鄂省議會國民黨議員桂厲鋒趙光弼方震陳豫等十餘人因黎副總統派軍警干涉公民大會極爲憤懣昨連署提出質問書如下爲質問事頃接湖北公民會傳單云借欵成立關係存亡特布等因議員等查人民有言論著作刋行及集會結社之自由約法昭然豈能違背况該公民等此次發起大會係因討論借欵問題業已先期呈報警廳派警保護在案其宗旨正大非秘密結社集會可比其不應干涉者一天下興亡匹夫有責况公民等本其愛國之熱忱磋商救亡之至計貴部督苟有天良應如何發揚鼓舞以振民氣其不應干涉者二滿清末造厲行鐵路國有政策吾鄂人民羣起反對公推張劉宓三代表在京在鄂所至演說以痛哭流涕之危言喚起國人之迷夢卒以民氣激昻取消前議是言論集會之自由在專制時代亦未予以苛禁矧兹民國焉可擅派軍隊爲摧抑民氣之舉其不應干涉者三吾鄂倡義首在發展民權該公民等發起斯會正所以盡國民之天職貴都督遽加干涉揆諸倡議初心實所未喻其不應干涉者四議員等代表人民對於此等違法之干涉大惑不解謹援據省會暫行法第十九條提出質問書希於三日内答復以釋羣疑 
[川省黨爭與官民爭]  
　　省會開茶話會之艱難　川省議會停滯至今未聞有良善解决議長已電中央辭職未便出而召集本月十七號各黨聯絡開茶話會議員到者八十餘人國民黨議員以議長尚在訴訟期間應先推臨時主席共和黨議員以推臨時主席爲不合法極力反對之兩黨爭執未决而散十八號復開二次茶話會議員到者百餘人是日研究臨時主席問題共和黨仍推胡駿而國民黨以胡駿訴訟未終了照通常法律關於個人訴訟亦應廻避萬不能推胡駿雙方爭執幾至鬭毆時已午後三鐘經多人調停最後始得兩黨各舉代表之結果翌日代表舉定始能訂期開茶話會云 
　　川北又反對觀察使　川東反對觀察使已誌前報兹悉川北觀察使楊湘擬不日起節故川北人士於昨日上書於楊大致請其緩日出發略云前宣慰使張瀾夙負重名維持地方秩序不爲無功然一般輿論猶以此種機關爲贅瘤且多牽制紛擾之弊觀察雖與宣慰不同而其爲臨時機關不愜人意則一也且此種官制各省旣多反對而我川東南西各道亦不公認大勢所趨已可槪見人民負擔對於民國當然從重然籌款猶非易易况改組下級機關更多觀望紛歧迂緩之弊必層見迭出反有妨害於行政之統一也官制官規國家大政必經正式國會通過然後官吏得實施其權利人民乃有遵守之義務於臨時政府期間内行此未確定之大政恐目前施行不日取消旣失國家之信用更啓人民之驚疑何如就職時期出諸鄭重遲遲赴任之爲得云 
　　粤省近事紀要 
　　越南華僑慘象　粤報云越南河内自有炸彈發現後專以捕拿華人爲事計河内已捕去十餘名海防則捕去四名河内某君已由龍州逃走其餘華僑之巨商均列名捕拿並聞凡被捕者另組織法庭訊問關閉重門不准延律師到案又不宣佈罪名至監禁之法另以一屋居之說者謂越南起事與華人無關而乃捕拿華人以代越人受過殊不解也聞被拿中如關鏡清被刑最慘云 
　　電請維持華國報　黎副總統來電云廣州胡都督鑒接廣州華國報電稱本報轉載上海某報論贛督事奉警察廳停版兩星期該報向來持論穩健不爲激烈之談素仰執事尊重輿言請力與維持是所切盼元洪庚 
　　各縣水災情形　都督府内務司派委全西岩等查勘從化清遠水災已見前報兹聞該委員等業於初六日將從化災情查竣飛報到省初七日由從化馳赴清屬琶江之官庄墟查勘初八日續到一區之湯塘關前一帶查勘聞該處縱横百數十里間受災頗重基圍崩决沙壓田畝所在多有其湯塘墟旁舖户被水衝倒者凡十餘家該委等分别列記昨已查竣返省請設法籌助矣又聞該兩縣災情從化較重其被災地方實爲瘠苦所致而清遠則受雹傷烟樹頗多損失救災公所各善董已分途前赴災區詳細調查返省佈告定今日午召集全體會議妥籌善後矣　内務司奉都督指令云據佛岡廳知事呈報屬内吉河地方水災勘明損傷田畝甚多衝决基圍陂隄房屋次之淹斃男丁三名請發欵賑卹等情應由該司彙入清遠從化水災案内一併會同財政司籌欵酌發分賑　都督指令内務司長云據廣甯縣知事曹鴻荃飛呈報稱四月二十五日未刻迅雷烈風繼以滂沱大雨瞬息間山水驟發城東外東西兩河潦水同時漲發平地水深二三尺低窪之處屋宇多被水淹當經知事親督縣兵警察冒雨分投救護附城各鄉苦練根大連洲田基衝缺約五丈餘米倉洞西門水田基各衝缺二十餘丈大霧寨白廟洞路基衝缺數丈其被淹田畝秧苗自多受損關帝廟前石橋衝缺一段石路冲缺十三處附近泥牆房屋衝塌六十餘間合將附近情形飛足馳報察核等情據此查該縣屬現遭水患尚不甚重惟衝塌泥牆房屋六十餘間居民蕩析顚連殊堪憫惻應先飭由該知事勸令屬内殷富醵資周卹並由該司會同財政司酌撥卹欵以拯災黎 
[贛公民聯合會紀事]  
　　十二號公民聯合會開二次職員會到會者約四十餘人首由主任賀治寰報告昨日覆電岑春煊等藉資聯　事次宣議本會章程經衆議决尹會員云本會進行在精神上不在形式上儘可不用謾駡激烈之字而賀君云前次决議宣言書由各報館擬刋現未履行可否由本會書記擬刋衆贊成又云現當擬電告國會議員限於接電後三日内提出彈劾案如不提出則取消其議員資格衆未贊成次何子奇發言本會已致函省議會何以不答覆曹和濟答云本會去函後省議會已開過談話會彈劾案則早經議會一再電國會並請由議長覆函到會賀又云本會去函省議會已議决由議長覆函乃至今不覆咎在議長現擬將大會議决條件遵照法定手續再提出議案於省議會衆贊成次邱士珍發言省議會爲法定機關不以公民聯合會所議事爲激烈如議會力所能及無不贊成但以法律爲範圍賀君又提議再以本會名義致電參議院衆贊成至六句鐘搖鈴散會 
[贛垣近事紀]  
　　九江開鐵礦之辦法　李都督飭司放欵四千餘元派委實業司次長李國樑購定九江城門鐵礦地址五百餘畝擬定辦法七條預備開採一擬用土法掘採鐵砂經售運滬運漢預訂合同以爲銷路二調查漢陽大冶成績並永新土爐練鐵成法以爲模範三本省現與漢陽鐵廠公司交涉訂售鐵砂將來如有挑剔擬俟出産豐富自行購置機爐鎔鑄以供本省鐵路之需路局可資挹注利權不至外溢四礦山交通不便則礦質雖佳搬運過鉅成效難期宜購小輪拖帶運船以期迅速未設機爐以前擬租賃或向軍政司借用五訂造寛平厚板駁船裝運礦砂現因庫帑支絀擬雇用普通民船六該礦新開並無房舍堪以棲息動工尚需時日擬從速建築廠屋及礦工宿舍完竣卽行募工開採七九江必設堆棧以便起卸礦砂目前暫擬租賃民房設立過載處又編德化城門鐵礦籌辦理由及方法七條並預算年需經費五萬九千八百六十四元另開辦費二萬元 
　　沙河築馬路之計畫　駐潯騎兵團團長文錫宸以沙河地方道路難行非修築馬路於騎兵交通大不便利前經呈請都督轉發軍政司核辦現復將各包工人等及圖式價目檢同團委各員清摺專件一併送呈軍政司鑒核因沙河修築馬路不獨便於騎兵交通卽無論何種軍隊動作欲向九江方面開進至沙河下車再由沙河開展均可收便利之效惟修馬路工價或由軍政司派員到潯直接與該包工人等商議抑或酌示數目由該團長就近磋商辦理已呈軍政司核示辦法矣 
　　司廳爭警權之激烈　贛省外屬警察近由警視廳爭回直接管轄内務司根據約法不甘放棄提出議案呈請李督咨交省會秉公决定而警視廳亦具警察亟應獨立直接民政長理由先後交會以故内務司警務科長郭文濬邀集吉贛兩屬議員在西園辦館開談話會警視廳衛生科長劉與人亦極力鼓動九臨兩屬議員在五湖明月樓開談話僵是以次日二讀此案兩造辨論甚爲激烈經議長宣付表决警權仍應隸於内務司以致劉與人代表在會旁聽目睹失敗情形乃垂頭喪氣而返惟聞劉氏仍在運動復議此案云 
[張弧之淮北鹽路譚]  
　　兩淮鹽運使張弧現呈財政部文云竊維治鹺首在疏銷疏銷必先利運兩淮鹽引出場河道挽運均形艱緩而淮北較淮南尤甚本司蒞任之後卽經派員前往淮北鹽河周歷查勘設法補救然欲規久遠尤宜别求根本辦法查淮北板浦中正臨興三場産鹽運至西壩水程二百數十里前清初改票鹽例於糧艘過竣之後開放雙金閘運河之水灌輸以入鹽河從前五六月間伏汎水漲船雙暢行本無缺水之患乃近數十年來水勢變遷情形逈異運河則水小底深鹽河則前淤後溢自清河西壩壩至安東大關又自大關至蔡工等處計長一百三十里河勢層級而下高低相距差至一丈有餘幾等建瓴之勢鹽河六壩在蔡工以下每遇水大之時蔡工以上河道止敷轉運而武障河龍溝各壩已有溢滿之患卽公家不爲開放而附近居民以妨碍農田爲辭亦必偷挖强開禁無可禁河水雖漲已爲各壩宣洩無餘前清同光時代尚有趁水趕運之說近時則鹽艘年少一年船隻不敷雖有時機無從利用是以壬子年底結算海屬應運西垻票鹽積至一綱半之多不能將場到垻淮北各岸存鹽極少以致汝光皖北先後借運蘆鹽垻棧課厘因之日絀若再不因時制宜經營運法則北鹺將無振興之日本司熟揆現勢詳體商情竊謂非聯絡隴秦豫海路線無以挽積困而利鹺綱誠以治鹺之道不外疏銷緝私輕本三端而興辦鐵路尤於此三者最有裨益請爲鈞陳之淮北現行額産五十萬引内止綱票鹽應行三十六萬引江運濟南十四萬引又有淮南皖岸督銷局經營之江運滁來全各口岸向運北鹽每年約五萬引上下向例均應由海州内河盤至西垻分别轉銷當其盤運之時均恃此淤墊之河道少數之鹽船溯流而上曠日持久勞費無算往往岸銷暢旺需鹽孔殷而場運節節阻滯時慮脫誤且船户習積日深呈報淹銷幾同成例近年以來濟南鹽引有鑒於此不得不改由海運若鐵路旣興轉輸迅捷旣可杜揑淹之弊又得免楨壓之虞此鐵路承運有益於疎銷者一從前淮北運鹽大都在夏秋之間一律趕運到垻中途縱有私鹽但能於數月之中嚴密巡緝尚可稍收效果乃自河淺船少之後船户夾帶愈多塲境透私日甚局卡兵役互相勾結賄賣包底因緣爲奸况河道港縱横查緝尤難周密自不如改運鐵路俾散漫零星皆可整齊畫一稽查便易透漏無從此鐵路承運有益於緝私者二至鹽河淺阻每須攔河築堰灌塘起駁成本因而加重且往往抛耗鹽觔大爲官商之累如由鐵路承運旣可尅期將事舉凡無益之費均可悉予蠲除此鐵路承運有益於輕本者三本司考查旣確復飭淮北官商會同勘測並詢之靖揚鐵路工程司據稱勘明路綫自靖江以至大伊山而中止而太平而新浦路長二百四十四里原估建築費約需洋四百萬元左右近雖工貴料漲當不至大相徑庭等語查淮北鹽引以産銷最旺之年約略通計每年轉運作四百萬包每包運費一角應收入洋四十萬元卽就運鹽一端鐵路餘利已有把握振興鹽務增拓公收洵屬交相利用現聞隴秦豫海業已查勘路綫海清一叚當在此路範圍惟慮定綫之時或生歧議似應及早定規以免更換綦難爲此備文呈請並將測繪路圖一紙附呈仰祈鈞部察核迅賜轉咨交通部查照力予主持准歸海清一路提前派員察勘早日興工以利鹽運而便交通并祈指令祗遵實爲公便 
[蘇省司法界近聞]  
　　蘇省司法籌備處長蔡冶民君到任後近日已將各屬審檢所帮審員陸續分别委派前往開辦因此近日司法界人員紛紛來省到處面求位置者日繁有徒惟均欲就地方審檢廳之法官而多不願就幇審員者蔡處長以現在各處地方廳人員皆由高等廳主持審檢所人員則由本處委任等詞却之 
　　蔡處長到任後現擬執全省司法行政之權仍照張前處長辦法以籌備處之名義行提法司之實屢與高等總廳楊陳二君面商楊陳二君皆婉詞却之以爲近日委任地方各廳人員多係高等廳獨裁主持蔡處長不以爲然已於今日（十七號）赴寧面謁應省長商酌辦理 
　　洞庭東西兩山地方分廳裁撤後因地方士紳力爭變通辦法暫設辦事處由吳縣地方廳派出審判官一員檢察官二員分赴東西山辦理公判事宜原屬特别性質現經司法部復電與部章不合未便准設飭令從速取消聞蔡處長與高等廳商酌以該辦事處已經開辦擬俟暫辦數月後再作計較云 
地方通信 
[蘇州]  
　　紅衣人疑團冰釋　蘇垣西區警士拏獲紅衣褲人訊係瘋病後解軍政司訊斷等情已記前報兹悉此事警廳長石軼羣君派令偵探隊張隊官清澄前往盛澤鎭查得此人姓錢名阿大因前曾過寄近鄰董姓又叫董大寳實係有瘋病之人家住在盛澤落鄉東汲港地方張隊官當卽前往其家查看僅有老嫗一人卽係錢阿大之母現在患病家中貧苦不堪據該老嫗云其子患瘋日久紅衣褲係其自做我因有病不能將其管束等云張隊官昨已回省呈復石廳長轉致軍政司派人將錢阿大押送回家交其母收管矣 
　　程都督移節來蘇　都督府消息程都督因七十九團軍士風潮因定於十七日乘滬寗快車來蘇籌商改編鎭撫事宜本城軍警及各團體聞此消息咸紛紛至車站歡迎矣 
　　搬運公司夫役之伸寃無地　浦口搬運公司夫役因與津浦鐵路局爭奪搬運貨物被護路兵警開鎗恐嚇斃命一事迭記前報兹悉日昨該公司中人湖北人吳炳陞及楊子輝洪二等多人赴蘇州高等檢察總廳具呈聲訴以鐵路會辦違法致巡警鎗斃平民現下屍屬家屬盡被拘押拖累不堪求請核明辦理以雪沉寃云云經廳長陳哲侯君批云訴悉公司夫役聚衆滋事巡警長官以職權派警彈壓並無不合何得指爲唆使殺人至巡警裴傑三有無防衛過當之處現由江浦地方檢察廳開始預審自應靜候處分所請應毋庸議此批 
[鎭江]  
　　發覺統捐之弊竇　駐鎭運北統捐局長金嗣芬日前呈報本年一月至三月所收煙酒捐欵每一稅單或百數十文或數十文國稅廳長於檢查時頗疑其瑣碎迨調查商人繳稅單及經過他處所報稅額乃知皆係百數十千或數十千之弊查實確據約有一萬七八百千之鉅單廳長卽電金來省面詢金推諉捐票由仲肇良經理旋又電促仲來寧仲稱不知昨見單廳長大被申斥並飭警察送交江寧檢察廳按律治罪現聞仲之家屬到寧擬起訴與金對質並請某律師代爲辯護矣 
[南京]  
　　十七團私運營内餘鎗破獲　陸軍步兵第十七團團長曾振卿的部三營原駐南京現經奉令調駐徐州昨第一營業已前進惟第二營第三營尚在束裝卽日擬隨曾團長赴徐團内尚餘槍械子彈若干昨由該團在漢西門外僱一民船將所餘鎗彈裝舟運往上海行至下關爲殷子順所知卽報告軍務司派兵追將該團軍裝船隻一併扣留交憲兵看管一面將船户及押載人解送都督府軍務司訊究據該船户供稱實係僱船裝運軍械至上海並言定船價洋三十三元船户因係軍營公事故特應允云云當據供稱原由並派科員雷光華前往逐細查騐呈覆矣 
　　農會與電話局爭舊驛　江寧縣農會於光復後曾經呈請都督撥借上元典史廢署爲該會事務所已奉令准在案惟未及遷入爲貧兒院用去復於去歳九月間呈請租借金陵舊驛爲農品陳列所當奉指令事務所卽附設其内其時該驛内住有貧民數十户經該會派員照管催促數月始行讓出本年三月間經該會大加修理遷入辦公不料電話局呈請省長撥歸該局應用現該會以金陵舊驛性質無論爲省有縣有旣經承租於先自應享優先權利若非法攘奪當另籌對付方法云 
[安慶]  
　　派員赴中央請餉　皖省柏都督近以本省財政支絀各當軍餉已兩月未發軍士望餉甚殷曾派員至大通正陽等處提解鹽欵尚不敷用昨聞又派孫君平甫前赴中央要求大總統發給餉項尚未知能准如所請否也 
　　蛟水爲災不淺　皖懷各鄉前因霪雨兼旬山洪暴發各圩田秧苗均被衝毁殆盡詎青草塥地方昨又呈報發蛟四圍田廬均被淹没請往災區踏勘 
[雜評二（萍）]  
　　浙民政長與粤教育司　異哉浙有注重禮教之省長而粤省偏有廢止讀經之教育司何今日行政見解不同之一至於此 
　　然吾竊思之經之爲物迂拘繁冗朱省長以注重禮教爲前提誠所謂纂言而獨鈎其玄者彼粤教育司必從而廢止之其設心亦未嘗不是也特廢止手續以驟不以漸不使人潛移默化趨入於天演淘汰之一途而必出以强迫之手叚勒令解散嚴加懲罰宜乎抱殘守缺皓首窮經者之紛起反對也 
　　抑余竊有進者四子六經之菁華在義藴不在句讀四千年來奉孔教爲一尊默守死讀遺其精華而佔畢其糟粕所以誤我神州學子者非淺鮮也今幸海内求學家公理大明知經之所以饜飫乎人心者在彼不在此則教育大家窮經巨子何不刺取經籍中孝弟謹信愛衆親仁諸大旨編入小學中修身教科以植童年之根柢而培人類之道德然後推而廣之刺取東魯述作之微言大義有裨於世道人心者列入中學校之國學教科與國文一科分途競峙以简括爲主要繫千鈞於一髮或亦所謂博學詳說而一貫之以約於浙省長粤教育司之政見不觸不背而適劑其平者乎 
 
 
 

Page 7

 
 
本埠新聞 
[禁烟大會旁聽記]  
　　昨日午後四時萬國改良會全權代表丁義華君發起在中國青年會開禁烟討論大會蘇都督派曹福賡君爲代表黄克强上將派耿覯文君爲代表伍秩庸陳英士嚴濬宣（上海華界禁烟局長）林大成（係前清林文忠公之孫）君等亦均蒞會此外來賓不下千人先由宗教家俞宗周君宣布開會理由後由丁義華伍秩庸陳英士曹福賡耿覲文嚴濬宣林大成徐維繪諸君相繼演說兹將演說詞及俞君宣言大旨錄下 
　　一丁君　首言鴉片流毒亟應盪除北方現有二次革命之謠予亦深表同情惟予之所贊成者係指鴉片革命而言中國各省禁烟成績頗爲昭著予甚欽佩卽英國亦未嘗不佩服慨自印土輸入中國以迄於今中國金錢流入外洋者已有四十萬萬之多華人如欲保護自由保護名譽保護精神一躍而爲第一等共和國須知苦海無邊回頭是岸也今欲掃除煙毒非將各埠煙土悉數銷燬不可予雖美國人而心繫中國不啻如我父母之邦予以中國内地禁烟成績測之卽足知中國實有振興之希望云 
　　二伍君　首言鴉片之害最爲劇烈亟宜驅除繼言三十八年之前予在外洋有英國丹那君發起一禁煙會會員都上下兩議院議員並發行一種報紙爲提倡督促機關嗣以力有不逮英國土商又多方反對中國從前厲行煙禁致與英人開戰現在吾國能力斷不致再與英人搆釁所幸英人亦已明知鴉片一物實屬有害予意購盡銷燬能否辦到殊難預測不如與英人婉商使之將已經運華之土運回由吾國貼以運費較爲和平尤省財力 
　　三陳君　土商狃於營業之習慣以爲此項營業實衣食之源不改正當營業但能否禁煙全視决心人有决心何利不興何害不革故吾人對於此事宜有决心庶不負丁君贊助之盛意云 
　　四曹君　曹君言予爲程都督代表臨行時曾向程都督請示機宜都督謂公議辦法總應贊成曹君並謂滿清時代曾從五大臣出洋在英時曾與英相某君之子痛論鴉片之害某相子謂華人旣喜吸煙並自種烟英商販土不過爲金錢主義予謂今有人將引刀自刎或將投河自盡忽有人見其將自刎或投河也不惟不救反奪其刀而砍之或推其人而下之可乎哉現在英政府對於吾國一方面恐得罪於清議對於土商一方面恐有成約之牽絆頗覺左右爲難故當亟乘丁君贊助之機會堅忍其心以除煙害則萬事均可有爲云 
　　五耿君　耿君爲黄上將之代表其大旨注重在道德以維持法律並引伶人小呌天由南回京在崇文門被搜烟膏烟具一案爲事實法律亦竟歸無效云 
　　六嚴君　禁種禁售禁吸三者爲治標之法自内地厲行煙禁以來雖未能盡絶根株究不敢公然違抗欲絶根株非治本不可治本非廢約不可現在内地於禁種禁售禁吸三者辦理已不遺餘力若援中英煙約（中國如能不到七年將烟禁絶印土卽當停運）一條爲根據英人當無所藉口此對於條約無所用其顧慮者又正當營業國家本應保護但煙土爲毒害人民之品國家有製造法令之權如鼠疫然一家發現鼠疫國家欲免傳染不得不將此屋燬除斷不能以姑息而任其傳染流毒無窮國家對於禁烟亦復如是此對於土商無所用其姑息者又土價之漲半由於個中人之抬價半由於個中人之投機供過於求則自賤求過於供則自貴如前清時之蟒服補子然在前清時則甚貴今則不值一文又如軍械然前年光復時一應軍械均非常昻貴時局平靖則價自平落從前每箱印土約值七百餘兩一經禁絶則自然不值一文無要求賠償之理由故對於土商之損失亦無所用其賠償者現在上海存土二萬箱約值五千萬兩擬一併收買不論華商洋商貼以五分之二（每箱千兩）給以五釐國債票以免流入内地製成無數罪犯云 
　　七林君　林君先說乃祖從前禁煙之歷史繼言現在禁煙之必要以竟先人未竟之志 
　　八徐君　略述意見二條　一要求中英政府將現在吾國各埠之土一律銷燬　二禁止吃煙全場贊成 
　　九俞君宣言　本會同人以爲中英二國如能會商將各埠囤積之土收買公同銷燬實爲商務及振興實業均有裨益爲高尚道德之表示並當呈請中央政府籌商此種辦法再同人定用各種方法阻止囤積各口岸之土賣於華人因鴉片一物實爲中華民國貧弱並破壞最大國恥之根源也 
[宋案今日觀]  
　　應犯仍欲吸煙　宋案要犯應桂馨自前日下午由淞滬巡警一區押所移解地方檢察廳模範監獄後該犯卽索香煙吳獄官告以獄中規則頗嚴各種香煙向來不准遞進遂以自已所用之皮絲烟袋給應吸食應不接受繼復要求吸食鴉片吳獄官以現在煙禁厲行若准罪犯吸煙尤違禁令嚴詞拒絶准其按日給服戒煙藥丸抵癮惟聞該犯尚在吵鬧云 
　　巡警擔任防守　應朱兩犯收禁模範監獄後防守之責仍由巡警擔任所有應犯在獄起居服食諸事仍由穆警長派令湯潮海江鳳興李寳田三君妥爲照料計分四時爲一班輪流承值 
　　防範串供圖賴　應桂馨收入模範監獄之後其以前收禁之嫌疑犯蔣瑞生虞振寰二人卽由代理檢察長葛君諭令調入第一看守所以免串供圖賴 
　　預審時之詰問　聞前日預審應犯時曾由推事詰問曰爾旣任江蘇巡查長之職何以於武犯傷害宋教仁之後任其潛匿爾家並不解辦豈非爾唆使行刺之確証乎應犯無辭可對 
　　捕房派探詢問　前日下午應朱二犯提解入城後英法捕房各派包探先後至地方檢察廳詢問兩犯覊禁何處定于何日開審當經司法巡官俞幼伯告以應朱兩犯現在模範監獄隔别禁錮俟法庭布置完備卽當公開訊理届時審判廳自當先行知照云 
　　法庭之佈置　審理宋案法庭業由地方審檢兩廳議定將民刑兩庭拆通改設現已開始興作探其規定辦法係將原有之法庭及民刑兩庭（該廳原係法庭居中民刑兩庭分居左右）中間隔板一律拆除二庭合而爲一敷設桌椅並自法庭以至頭門裝設栅門二道第一道設於二門内公生明牌樓之下第二道設於舊宅門前第三道設於法庭前以資防範限星期五（五月二十三日）竣工以便開庭審判並聞法庭旁聽劵業已印就千張不日卽須分送 
　　蔡廳長查閱案卷　高等廳新委地方檢察廳長蔡季平君昨日午前九時與高等檢察長陳福民君同蒞該廳調查宋案卷宗旋與代理審判廳長張清樾君晤談良久而别聞蔡君定於十九號（卽今日）到廳接任云 
[吳知事將實行道歉耶]  
　　上海縣吳知事昨致市議會辭職各議員及各公民各團體函云上海市議會董事會先後辭職經已答復慰留嗣奉省長眞電用意正同又經照轉通知並函請縣議長將門禁一事妥爲調停在案兹接復函已商定解决辦法並悉十七日午後三時先行啓門爲此通告市董事會議事會諸君查照一面照常任事並訂於十九日（星期一）午後五時在市政廳開談話會希即準時蒞會爲盼 
[請求懲戒張汝霖]  
　　上海縣議事會致縣知事函云查法官以法律懲戒罪惡維持社會之秩序爲原則若以犯法之人而朦任之將來判决何能使人民遵守尚何獨立之足云前讀六十一期省公報内載都督通令各檢察廳民政長據提法司呈稱有如臯律師張汝霖教唆庇匪已成刑事嫌疑犯毫無疑義等因及閱本月十二日地方審判廳通告有高廳推事張君汝霖駐滬督促進行等語經本議事會臨時提議議决派員調查據報告張汝霖自認確爲都督通令緝拿之人且無正式銷釋前案之確証張汝霖旣受本議事會調查卽有明日離滬之說刑犯朦任法官高踞法庭尚復成何世界應請縣知事電請都督省長迅卽電令上海縣知事移請檢察廳就近看管聽候澈究以肅法紀又上司法部電云司法部鈞鑒上海地方審廳通告載由高等廳長請高等審廳推事張君汝霖蒞滬督促進行等語查如臯張汝霖前因梟匪毆死兵士案内教咬庇匪經前提法司呈請都督通令緝拿載江蘇公報有案以在逃之刑事犯竟居監督法庭之地位人民大辱法院蒙羞請按律澈究以肅法紀上海縣議會議長莫錫綸篠 
[召集省議會議員]  
　　上海縣知事奉省長通令云内務司案呈接准省議會咨開本會本届常會已達八十日法定之期業經閉會等因准此查本届預算案亟待議决施行本民政長按照省議會暫行法第二十二條之規定認爲特别緊要事件兹定於五月十九日召集全體議員開臨時會除咨行省議會外合行訓令各該知事迅卽通知各該議員查照此令 
[城内又遭大火]  
　　新北門内張家路（舊名盧家弄）榮寳齋刻字店樓上於昨日上午九點一刻鐘不戒於火登時冒穿屋頂又因該處街道狹窄自來水射擊力尤甚薄弱以致延燒隔鄰磁器店並延及對面房屋各救火社以水力不足無可施救乃傳電話向法捕房商借火龍器具並接用法界自來水遂將皮帶由新北門通入又在永安街拆城處由法界火龍取水噴激始得熄滅惟已焚去房屋七八十幢矣 
[新軍艦之差使]  
　　駐滬海軍司令部前日接到海軍部電令略謂長江一帶近來謠言盪起人心惶惑應卽調派新軍艦肇　迅即開往長江往來游巡以資防護等因聞李總司令已飭該艦於十九號午前由滬出發矣 
[改組警廳之手續]  
　　淞滬警廳長穆君昨日出示云爲布告事照得本廳屬各署各分署水巡隊之所在地前因改定名稱業經布告人民一體知照在案惟是與人民直接者固各署及水巡隊之責任而與人民間接者或專司緝捕或戒備匪人或防護監獄或輔助崗巡尤端賴乎偵探騎巡巡邏警備及公署守衛各隊兹特一律改定名稱以符議制而資進行爲此布告一般人民希卽知照此布計開　閘北偵探隊（卽前閘北巡管警偵探隊）　閘北騎巡隊（即前閘北巡警騎巡隊）　（）浦東騎巡隊（卽前商埠巡警騎巡隊）　閘北巡邏隊（卽前閘北巡邏隊）　警備隊（卽前商埠巡警警備隊）公署守衛隊（卽前商埠巡警守衛隊） 
[製造局員司之浮文]  
　　製造局督理陳洛書君前日奉陸軍部電令謂該督理陳榥業奉大總統任命升授陸軍少將電飭知照等因合行令知云云兹爲該局各廠員司所悉聞定於今日齊集謁賀云 
[申團長辭職]  
　　混成第三旅所部步兵原分第一第二兩團兹因第一團團長申振剛呈請辭職由李旅長命令第二團團長胡作虞暫行代理業已呈報都督矣 
[婦人夜行遇暴]  
　　公共租界内匪徒充斥攔路行刧之案迭出不窮雖經捕房嚴行拿辦若輩仍不稍斂跡前晚八時有住居天津路九十三號門牌之婦人顧沈氏偕鄰婦王氏出外購物行經寗波路突來匪徒數人攔住去路攫取沈氏臂上所帶值洋一百八十元之金鐲一副圖逃該氏大聲喊捕被匪擊傷頭額一時流血不止王氏上前帮助亦被敺倒在地隨卽逃逸該氏等不敢窮追旋投老閘捕房報請飭探查緝不識尚能弋獲否 
[寰球中國學生會演講記]  
　　前晚寰球中國學生會請前教育總長范君源廉演說民國建設上學者之天職一題由主席楊君錦森報告學生會演說部新訂辦法擬於每星期邀一有實學有經驗之人演講各種專門之學以境進聽者之學問其後范源廉君起立演說略謂國家並非人民亦非土地全然屬於精神民國已採用民主政體民主政體之基礎旣不能謂爲危險亦不能謂爲穩固何以不能謂爲危險吾國向有民爲邦本民爲貴之語此民本民貴主義數千年來已深印於國民之腦筋何以不能謂爲穩固民國在種種方面尚未完善此爲國民所公認今民國建設之後蓋有兩種責任一爲對内一爲對外對内之責任卽數千年來之歷史若何可以利用以謀民國之利益對外之責任卽爲條約上習慣上之義務何者應卽遵守以謀民國之利益此種建設上之事業吾等不能全然效法他國蓋各國各時之情勢不同斷無一制度吾國可以採用而謂爲完滿然則其建設上之責任實在吾輩從事學問之人學問一事吾國遠不如異邦吾輩急當自根本上着想力圖學問之增進庶能爲民國建設鞏固之基國人在學問上應各習一門以冀集合之後成一完美之學問如各種顔色支配得宜卽能成一美觀之顔色畫云云演說旣竟楊君錦森代學生會全體申謝范君并宣告以後擬邀請吾國有學之士演說專門之學下星期四請法律專家王君寵惠演講憲法問題云 
[通俗宣講社宣講紀]  
　　通俗宣講社於十八日午後二時假座新閘愛文義路勝業里啓明初等小學校開第三十四期宣講會先由袁頌豐君報告繼由汪春鑑君宣講勤儉儲蓄方法朱旣醒君宣講勸子女入學以啓智識梁幹臣君宣講人生須重道德汪龍超君（少年宣講團代表）宣講勸戒迷信以節糜費袁頌豐君宣講林肯軼事其間由啓明小學校奏唱戒吃紙烟歌並分贈各種印刷品散會已四時矣 
[城内]  
　　縣知事批　（二十五保十五圖地保顧耕祥稟批）查本署辦理印契規則第十條載印契發行後倘有私用白契成交作爲無效察出提罰又准縣議事會議决整頓辦理印契第十六條私用白契該地保蓋有戳記或簽字者查出後即令補用印契除照繳契稅學費外仍責得業者加倍罰繳其地保所得之費仍全數罰充市鄉公所公用各等語此案顧錫榮擅用白契旣因飭吏傳訊領換官契究竟契價若干契稅學費繳存何處仍應照章倍罰成立白契之時何人冐保簽字所得之費亦應全數追出罰充公所公用來呈均未切實聲明已屬無憑核辦况又涉及顧錦榮顧張氏地價之和解恐有旁敲側擊情弊該保立於公務人地位始而報告謂私立白契繼而請銷謂理還地價案情互異起滅自由更屬無此辦法應候飭吏查明批飭各節究竟此事如何發生如何和解該保有無其他干預切實具復再行察核辦理可也 
　　女犯瘐斃○蟻媒張吳氏前因拐案發覺由地方審判廳訊明判决監禁二年在案邇來該氏在監患病醫治無效於昨晨斃於獄中經楊檢察官等蒞監騐明委係病斃卽令善堂棺殮 
　　相驗女屍○小南門永興橋東白糧倉前昨晨發見年在四十左右之女尸一口由十九舖地甲報告地方檢察廳下午經楊檢察官帶同檢騐吏等前往驗明委係因病身死因無家屬出認由堂棺殮發封厝壇 
[南市]  
　　終難漏網○南倉街陸合興缸草店主陸少荃同妻王氏及女秀林均因私吸鴉片經禁煙局調查員查獲烟具將陸王氏及其同居之席金氏并搜獲之烟具解局發交第一初級檢察廳預審判令陸王氏等拘留限令交陸訊究在案兹已逾月甫將伊女秀林拘案並由法警續獲陸少荃到廳在其身畔搜出烟泡經檢察官預審之下着卽暫留限令繳呈保證金二百元到案保出候示 
　　拐賣婦女○無賴李景梅趙德勝等由阜寧縣誘拐俞王氏來滬卽往西鄉徐家匯乘泗涇航船誘往泗涇地方販賣適被巡士查見拘至十五區詢問屬實移送淞滬警察廳訊究 
[閘北]  
　　婦人認罰○閘北禁烟局調查員蔡喬二君前日會同二區長警查獲吸烟犯趙金波許宗山及婦人王王氏解經司法科移送禁烟局調驗嗣將趙許二人解送檢察廳判令各存保證金交保候再傳訊惟王王氏逮案後卽有人担保出外認罰了案 
　　違禁吸煙○南林里九弄第二家住户趙瑤軒因私吸洋煙前日被調查員會同二區長警前往查獲搜出烟具十二件解經司法科移送禁烟局調驗 
　　私售丸藥○一區張區長前日接上海縣知事函開准禁烟局長呈據調查員報稱閘北大統路德茂祥煙紙店小菜場立昌祥洋貨店等三家寄售戒烟丸均未請領執照等情當將各店所存藥丸共五瓶送交禁煙局化騐一面呈報司法科飭傳該店主等到案究罰 
　　小孩迷路○一區巡士前日在洪安里口查見迷路女孩一口名梅香又八區巡士查見迷路男孩方志興先後解送司法科移文惠兒院留養候領 
[公共租界]  
　　添裝龍頭○滬西戈登路捕房捕頭禀奉卜總巡商准工部局西董籌撥的欵於該捕房後面隙地建造監獄業已竣工惟押犯洗澡雖設有冷水龍頭熱水則在外購來殊欠便利兹復經該捕頭稟准卜總巡添設熱水龍頭聞不日卽可開用云 
　　預防瘟疫○時交夏令衛生一道亟宜講求以故英美總巡卜羅斯君昨特通諭各捕房捕頭招雇工人令將華捕住宿舍以及押所一律洗刷清潔遍澆袪瘟藥水俾免傳染時疫 
　　移提强盜○盜匪周掌生俞德勝曹金寳因夥刦浦東楊家鎭仁元雜貨店及松江某當舖巨贓逃匿虹口經美捕房探目石金榮將該盜等與盜婦夏張氏一併拘解公堂分别管押在案兹經各該事主得悉分别禀請地方檢察廳昨派梁偵探持文投廨聲請移提歸案關讞員諭候飭令捕房將該盜等帶堂再行核奪 
　　協提女犯○蘇州婦人徐金姐近在崑山地方犯案逃滬兹經該處檢察廳偵悉昨派法警持文投廨聲請移提關讞員准卽轉飭捕房派探協往將該婦提獲准交來警帶回歸案訊辦 
　　臭蟲害人○老垃圾橋南首高福里火警已略誌昨報兹由老閘捕房捕頭派探沈阿岳張全林陸桂山等前往查得係二百六十七號門牌婦人莊氏家因捉臭虫火燃蚊帳所至穟將該氏帶入捕房經捕頭詢明並不保險准即開釋 
　　幸未燎原○前日傍晚浙江路恒昌祥煤炭店因所堆之松柴坍下致將火油燈撞翻火遂蔓延幸經隣人帮同救息未至燎原事爲老閘捕房捕頭查悉恐有别情飭探往查禀候核奪 
 
 

Page 8

 
 
[散拿吐瑾延年益壽粉]  
惟賴散拿吐瑾可復爾腦力與精力 
每日有用散拿吐瑾之大補食、而得新鮮活潑之腦力者、不下數萬人、若爾亦如彼等之身體軟弱、精神委頓、腦筋衰弱、腸胃諸疾、則亦宜服此散拿吐瑾、以試其果有使精力復原之功否、如此則爾必將感激散拿吐瑾之德、亦如彼等數千著名人士之來函贊頌矣、即如下文所述英國貴族掃石蘭特高活爾公爵之言曰、余覺己身所受散拿吐瑾之益、實匪淺鮮、故作證書以表此神奇之藥、僅於兩月間、即愈我疾云、 
為一萬五千醫士所贊揚 
散拿吐瑾為世界惟一之妙劑、能使腦筋吸受極大有力生發之燐質、能使身體肌肉膚　吸受天然長力之　素、維也納大學堂馮珊騰醫學博士云、散拿吐瑾為絕妙之良劑、於腦筋衰弱、身薄氣衰者、最有裨益、德國栢靈大學堂吐　爾醫學博士云、凡患腦筋衰弱者、服散拿吐瑾、能立使精神充足、氣力復原焉、 
此大補品能復爾精力 
請君聽諸醫之勸言、自今日為始、即購散拿吐瑾服之、若爾未能常享天然之康樂、或未能常得固有之活潑、則更宜亟服此散拿吐瑾、因此藥能立使爾精神充足、身體强健、故宜於今日即購一聽試服之、散拿吐瑾各處大藥房均有出售、 
[祥茂洋和]  
啓者標地TheButePlanlationsLtd橡樹有限公司為淸賬事將老股更換新股並加充新股如有股者未曾換名湏於陽曆五月念四號以前持股份票到本行寫字間換　庶免有悞特此佈告　祥茂洋行廣告 
[（壯陽秘寶）培元種子丹]  
此丸十分靈騐敢稱壯陽秘寶凡患先天不足後天失調陽痿精衰元陽不舉等症服丹數分功效立見且精神百倍世有嗣虛請嘗試之每兩一元 
上海拋球場北首廣東杏林軒啓 
[京都天寶齋嫩面玉容散]  
此散治男女面上黑氣油膩烟色酒刺雀斑暗晦等患每晨搽擦自然嬌嫩滋潤淸秀眞嫩顔妙品也每瓶大洋二角每洋照拆六瓶雙料每瓶四角每洋三瓶舖設上海二馬路中市西鼎新里口 
[論腦與胃]  
北京總頴之博學士查得因用智力過度以致胃弱腦衰者之獨一良方惟韋廉士大醫生紅色補丸也人身之腦必須有豐裕不斷之滋補以助其職守若用功時間過長或操勞憂思過度則腦力必賴其血從胃中吸取分外之質料以補益之如是則胃部擾亂必將顯其不能供應腦筋之所求而發現胃不消化胸隔刺痛腸內風抽必中鬰結等患矣蓋腦與胃有密切之關係於未幾時前曾顯示與北京宣武門法政大學校學員劉璧臣先生知之茲將劉君自述之言錄左云○余幼時肄業學校性喜勸讀當國家改行新法時已讀過西國法律及敎育等書袛因用功過度以致胃口减少腦力遲鈍食不消化身多疾病心中鬰結不堪後聞數人各述病狀與余相同為　韋　士大醫生紅色補丸所治愈余遂於北京藥房往購數瓶按仿單服之未幾大有影響數禮拜後身體復原腦亦活潑如前自覺用功更添興趣屈計余病獲愈之時是丸第一瓶尙未服罄也　韋廉士大醫生紅色補丸為極有能力之補劑已使無數之患　腦力癱疲　夜不成寐　諸虛百損　陽萎不舉　胃不消化　皮膚炸裂　以及婦科諸症而得氣力復原精神煥發矣　中國各處商店凡經售西藥者均有出售或直向上海四川路八十四號韋廉士醫生總局函購亦可每一瓶洋一元五角每六瓶洋八元郵費在內 
[不死藥]  
爛喉痧為喉症最兇險之病本館喉症回生散提病出外一貼平安每年救人無算每瓶五角又痢疾亦危症也無論似痢非痢或紅或白一服立止每痢丸一服洋二角又時疫及一切兇險急痧以神功濟衆水救之每年救活數萬每瓶一角又諸虧百損不足之症亦能死人以每功濟衆補丸治之立刻强健神瓶七十二丸價洋一元二角欲賜顧者請至南京路及跑馬廳耀華購取 
[（管子城）合舘遷移　相]  
淸談古今相法合叅中西命理敬演六壬大課遷寓三馬路石路東首美仁里口門內 
[曾受臣針科來申]  
僕由蘇州東善長巷十六號移居上海法界八仙橋西長浜嵩山路口坐南向北二百六十三號門牌特此通告 
[洋房招租]  
坐落法界巨籟（二）路三百五十五號屋內裝有電燈自來火並冷熱自來水管餐間臥室計七大間僕人房間沐浴間花園花房俱全欲租者問壳件洋行 
[（一瓶斷根）心肝胃氣痛]  
此散不論何種心肝胃氣痛痛極雖忍一經服下馬上止痛縱有遠年幾無可治之頑症以及結核成塊胸腹腫脹等氣痛即服此散限定一瓶包能斷根每瓶一元小瓶半元 
上海英大馬路畫錦里廣東杏濟堂啓 
[漢口　黃陂正街　後花樓口]  
本號加練永字十足赤金改良新樣金銀首飾中西器皿條錠葉金西法鍍金一切精益求精兼收各路荒金如蒙　各界惠顧格外克已請認明本樓麟鳳雙鳳商標為記庶不致悮 
[上海萬有裕南北腿號廣告]  
開設在英大馬路望平街西首 
四月初開三先行交易　吉張 
火腿為中華國出產之大宗惟浙江金華府所產者為最著亦講衛生飮食之精品也本主人自上祖迄今歷百餘年在金華擘畫經營悉心研究其生涯之廣　規模之產遠早已名馳中外特請加法精製南北各種火腿香肉現今共和伊始凡以振興實業注重衛生提介國非為本是以格外擴張特於上海繁盛之地　　　　　　　　　　　　　　　　　　　　　　　　　　　　　　　　　　　　　　點再設分號應售門市零躉批發其貨色之道　價値之從廉宏　牟利以冀久遠招徠凡　士商　　　同胞光顧惠臨無不克已以酬雅愛也謹此佈告　萬有裕主人謹白 
[上海鄭寶泰土棧大小洋藥零躉批發廣告]  
本棧開設上海英租界寶善街東首萬濟當弄內已歷數十餘年專運大小洋藥向以原箱運銷各埠馳名遐邇茲因滬上設售門莊林立本棧亦不能不因時制宜故特於增設零貨批發以廣招徠如蒙　惠顧無不格外克已以　　諸君之　意也此啓 
[商務]  
昨逢禮拜各銀行均休息一天各國匯票及股票等無市不錄 
[錢市]  
五月十八日北市銀拆及銀銅元錢價 
龍洋　七錢三分七八七五 
英洋　七錢三分七八七五 
本洋　七錢一分 
小洋　六七四分 
銀拆　二分 
洋找　七錢二分 
錢找　一千二百文 
衣牌　一千三百文 
銅元　一百七十六千七百文 
市錢　一百五十千文 
[油荳餅]  
五月十八日市 
船萊生油　十一兩五錢 
船牛籽油　七兩八錢五分 
船洋河靑　三兩三錢四分 
[糧食]  
五月十八日米市各價開列如左 
北帮機白米　七元七角次七元 
南帮機白米　七元五角次六元九角 
常帮白米　七元三角次六元六角 
蘇同白米　七元一角次六元五角 
珠角雙專白米　七元一角次六元七角 
機新洋秈　七元五角次六元六角 
機新蘆秈　七元三角次六元五角 
蘇同新蘆秈　七元一角次六元五角 
機河南秈每二百磅七元　次六元 
機白元　八元九角次八元四角 
常白元　八元六角次八元三角 
機南帮白陰元　八元五角次八元 
蘇同白陰元　八元二角次七元八角 
珠角白陰元　八元四角次八元 
常小麥　四元七角次三元八角 
[輪船進出口]  
五月十八日輪船進口禮拜日 
甯紹　輪船　由寗波　寗紹公司 
新北京又　由甯波　太古公司 
瑞和　又　由長江　怡和洋行 
長安　又　由長江　鴻安公司 
景星　又　由煙台　怡和洋行 
五月十九日輪船出口禮拜一 
華平　又　開往天津　開灤公司 
博愛丸又　開往神戶橫濱郵船會社 
神戶丸又　開往大連　郵船會社 
寗紹　又　開往寗波　甯紹公司 
廣利　又　開往香港廣東招商總局 
江華　又　開往長江　招商總局 
大貞丸輪船　開往長江　日淸公司 
新北京又　開往甯波　太古公司 
奉天　又開往威海煙台天津太古公司 
吉和　又　開往長江　怡和洋行 
廣濟　又　開往寗波温州招商總局 
新銘　又　開往烟台天津招商總局 
五月二十日輪船出口禮拜二 
春日丸又馬崎長崎神戶橫濱郵船會社 
西江　又開往烟台靑島天津亨寶公司 
岳陽丸輪船　開往長江　日淸公司 
甘州　又開往烟台牛庄大連太古公司 
瑞和　又　開往長江　怡和洋行 
德生　又　開往膠州　怡和洋行 
吉生　又開往神戶新架波吉利吉打怡和洋行 
甬興　又　開往甯波　甯紹公司 
海晏　又　開往福州　招商總局 
五月念一日輪船出口禮拜三 
西京丸又　開往大連灣　郵船會社 
大通　又　開往長江　太古公司 
安徽　又　開往香港廣東太古公司 
五月念二日輪船出口禮拜四 
丹波丸輪船　開往香港　郵船會社 
大利丸輪船　開往長江　日淸公司 
五月念四日輪船出口禮拜六 
襄陽丸又　開往長江　日淸公司 
筑後丸又　開往日本各埠郵船會社 
[靑州水門汀]  
靑州水門汀有限公司所出之水門汀為東方最上之品素為香港政府所信用用以製造陰溝管避火甎避火泥及瓦片等物堅美無匹近者新牌疊出每易魚目混混珠　貴商賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉告 
新旗昌洋行謹啓 
[新鮮牛痘苗到己　東京角倉牛痘館製造]  
總經理上海河南路老巡捕房北東亞公司書藥局 
 [F滬寧鐵路開車時刻表 
由上海開至南京 
上海　上午七點三十五分（快車）九點（慢車）　十點三十分慢車　　止　下午一點五分（特別快車）　四點三十五分客車　州止　五點三十四分客車蘇州止　夜十一點（夜車）南京止 
南翔　上午八點三分（快車）　九點三十一分（慢車）　十點五六分客車蘇州止　下一點二六分（特別快車）　五點六分（客車常州止）　五點五十七分客車蘇州止 
崑山　上午八點五十三分（快車）　十點三十三分（慢車）　下午十一點五二分客車蘇州　六點（客車常州止）　六點四十三分客車蘇州止 
蘇州　上午九點五十分（快車）　十一點四十四分（慢車）　下午十二點四十八分客車到　二點四十五分特別快車　七點三分（客車常州止）　七點二十八分（客車到）　上午一點十分（夜車） 
無錫　上午十點五十分（快車）　一點三分（慢車）　下午三點三七分特別快車　八點十三（客車常州止）　上午二點十九分（夜車） 
常州　上午十一點五十分（快車）　六點五十分（常州客車）　下午二點十三分（慢車）　四點二十五分特別快車　九點十五分（客車到）　上午三點二十四分（夜車） 
鎭江　下午一點三十三分（快車）　上午九點二分（常州客車）　四點二十四分（慢車）　五點五十一分特別快車　上午五點二十四分（夜車） 
南京　下午三點四分（　車到）　上午十一點（常州車到）　下午六點十八分（慢車到）　七點正（特別快車到）　上午七點（夜車到） 
由南京開至上海 
南京　上午七點三十分（快車）　八點二十五分（慢車）　下午一點廿分（特別快車）　三點五十分客車常州止　夜客十一點（夜車） 
鎭江　上午九點七分（快車）　十點三十三分（慢車）　下午二點四七分特別快車　五點五　分　　常州止　上午一點（夜車） 
常州　上午十點五十七分（快車）　七點十分（常申客車）　下午一點五分（慢車）　四點十九分（特別快車）　八點九分（客車到）　上午三點十六分（夜車） 
無錫　上午十一點五十六分（快車）　八點二十四分常申客車　下午二點二十九分（慢車）　五點九分（特別快車）　上午四點二十一分（夜車） 
蘇州　下午十二點五七分（快車）　上午七點二八分　　快車　上午九點四一分常申快車　下午三點五十二分（慢車）　六點四分（特別快車）　一點五十分（蘇申客車）　上午五點二十四分（夜車） 
崑山　下午一點四十一分（快車）　下午八點二五分蘇申客　　十點四十分（常申客車）　下午四點五十六分（慢車）　二點四十九分（蘇申客車） 
南翔　下午二點二十九分（快車）　上午九點二九分蘇申客車　上午十一點五十常客車　下午五點五十九分（慢車）　七點十九分（特別快車）　三點四十六分（　申　）　上午六點四十一分（夜車） 
上海　下午二點五十二分快車到　上午九點五五分蘇申車到　下午十二點十六分常申到　下午六點二十七分慢車到　七點三　分特別快車到　四點十二分（蘇申車到）　上午七　　到 
 [F滬杭鐵路開車時刻表 
由上海開至閘口　 
上海　上午八點三十分（慢車）　九點五十分（貨車）　下午一點正快車　三點卅分　區間車　嘉興止 
莘莊　上午九點零四分（慢車）　十點三十分（貨車）　下午一點二十五分快車　四點零四分　區間車 
松江　上午九點四十一分慢車　十一點十五分貨車　下分一點五十四分快車　四點四十一分區間車 
　涇　上午十點三十分（慢車）　下午十二點二十分（貨車）　二點三十四分快車　五點三十分區間車 
嘉興　七點四十五分區間閘口止　上午十一點三十分慢車　下午一點二十五分貨車　三點十八分快車　六點二十分區間車到 
杭州　上午十一點二十五分區間車　上午二點三十五分慢車　五點二十五分貨車　五點四十分快車 
閘口　上午十一點五十分區間車到　下午二點五分慢車到　六點正貨車到　六點零五分快車到 
由閘口開至上海 
閘口　上午七點五十分慢車　八點三十分貨車　下午十二點廿五分（快車）　二點四十分區間車嘉興止 
杭州　上午八點三十分（慢車）　九點二十分（貨車）　下午一點正快車　三點十五分區間車 
嘉興　八點五分區間車上海止　十一點三十五分慢車　十午一點二十分貨車　二點二十分快車　六點四十五分區間車止 
楓涇　上午九點零二分區間車　正午十二點三十分慢車　下午二點三十分貨車　四點零二分快車 
松江　上午九點　五分開（區間車）　下午一點十三分慢車　三點二十三分（貨車）　四點三十九分快車 
莘莊　上午十點二十六分區間車　下午一點四十九分（慢車）　四點十分貨車　五點零七分快車 
上海　十點五十六分區間車止　下午二點二十分慢車到　四點四十六分貨車到　五點三十分快車到 
[日本郵船會社]  
啓者本公司春日丸輪船準於五月念日卽禮拜二上午十點半鐘開往長崎馬崎神戶橫濱等埠小包收到禮拜一客票賣到禮拜二九點半鐘為止　倘蒙各寶號如欲裝貨搭輪者務祈　早臨為幸 
郵船株式會社啓 
[大英輪船公司]  
今有固堅捷快輪船柯名歴煙社准十二月念七日禮拜三上午開行往門司神戶橫濱等埠貴客如欲裝貨搭客請至黃補難念四號本公司賬房面議船泊浦東怡和旗昌棧碼頭上落利便自後每隔兩禮拜開往一次並搭客往橫濱者有特別利益可在神戶轉搭火車直到橫濱不再如收火車養特此奉佈 
[（日本郵船開往大連灣）]  
本公司經理南滿州鐵道會社之西京丸每逢禮拜三神戶丸禮拜一准開往大連灣並由火車接連滿州內地各處船身修固水脚公道客位潔凈應酬周到　各寶號欲裝貨搭客者務祈 
光臨為幸 
日本郵船會社啓 
[老太古公司]  
倫敦崙格西火陰公司　柯里仁火險公司　叭喇定火險公司　變哈其火險司勞公司　家定火險公司 
啓者本行經理以上五保險公司事務現可代客保廠屋棧房及各屋內所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保請駕臨面議可也特此佈聞 
[三級鞋帽莊本廠自造眞橡皮鞋底與衆不同]  
本號製造各界新式特別改良天足中外靴鞋聘請名師早已研究改良新法仿製外洋皮鞋戰靴中外帽格外玲瓏荷蒙　各界主顧無不歡迎稱美今增本廠新出國品橡皮底各式靴鞋研究做法與衆不同可保耐久堅固以昭信識小號批發交易格外克已外埠貴客函購亦可隨局寄回可也開設上海英大馬路五雲日升樓東首香粉弄口第二百五十三號門牌　諸君請認明雙獅奪球商標為記庶不致誤各省均有分銷處　本店主人謹啓 
[治白濁血淋刺痛眞正當日立止]  
感謝懷德堂淋濁靈藥 
○名不虛傳　的係名醫○ 
余患淋濁之症已二月有餘受累不堪小便時痛如刀割紅腫欲破苦不勝言請醫診治無效購各藥房之丸丹服之反出血淋重症心中十分憂悶○蒙友指示六馬路中市朝陽萬年樓西恆和堃酒油店隔壁懷德堂王雨香先生醫治○卽服先生珠黃止痛止濁丸每盒一元最奇者服丸三點鐘後其血淋立止其痛亦鬆接服先生珠珀白濁立止丸一元其症卽安然全愈蓋懷德堂之醫藥乃上海眞第一靈效也該堂花柳掃毒珠黃丸及小便腫爛生肌丹每盒一元亦極靈極速之丸也後馬路興仁里錢業成蘭生誌謝 
[永年人壽保險有限公司廣告]  
東方最穩固最完美之壽險公司莫如永年持一永年公司之保單不啻置一可貴之產業也閣下有之乎總公司設上海廣東路十號 
上海總經理烈士啓 
[織襪機器批發]  
新到粗細襪機大小各種襪針兼售絲光洋線漂白染料及織襪應用什物一切如蒙賜顧　移　五馬路十一號門牌恒泰號電話一七九九 
[黃順泰遷移四川路騰鳯里內]  
本號收買廣東自來水通商銀行浙江錢路粵漢鐵路各種股票代客買賣格外克已特此佈告 
電話二千四百六十六 
[×金泯瀾大律師遷居英大馬路泥城橋西福源里]  
一弄廿二號洋房電話四另七二號 
[浙江餘姚史氏閏一二三房修譜]  
本房子姓在外地者速來詳報姚邑南城譜局 
[儒醫楊裁駐滬]  
我吳楊　裁　名光烈夙以高才稱於鄕博覧羣籍工書善醫深窺靈蘭秘奧二十年來品方諭藥經驗良多燕越之間活人甚衆性愼而謙喜慈善事每謂人命至貴豈可視同藥鵠聊為嘗試其言彌可深思今君駐滬懸壺當能推仁人濟世之心除聲價自高之習此則僕等所敢斷言者也　　　具有同情敢告病家幸祈注意　醫寓二馬路安康里北弄　王同愈　貝仁元　尤先甲　潘祖謙　葉昌熾　吳理杲　包公毅　程鍾　同啓 
[製造嗬囒水機器引擎等仲出售]  
茲有上等製造嗬囒水所用之機器兩部其一部晝夜開工約可出水至六百打一部亦可出水三百打迎自來火引擎一部質料堅固靈捷異常並應用之沙漏水缸及零星物件一切俱全又瓶子一千餘打該物主情願廉價讓去如有意欲購者請逕臨本藥房接洽看貨議價可以格外便宜此佈　四馬路中英大藥房代啓 
 
 

Page 9

 
 
   
 
 

Page 10

 
 
自由談 
游戲文章 
[戲擬檢察廳公訴白居易文] [  蝶仙]  
　　案據浮梁茶商史五桂訴稱竊商人曩在京師娶得教坊女子花褪紅（見藏園九種曲）爲妻相安已久禍緣停舟湓浦商人因赴饒州買茶商婦獨居艙内偶弄琵琶詎有九江郡司馬白居易送客到此大張筵宴酒闌將散忽聞琵琶聲卽倚醉喝問商婦胆小便不敢彈亦不敢答詎白司馬喝令舟子將船移近商婦船邊重張盛宴傳呼商婦前去侑酒商婦自念從良已久不肯應召乃白司馬倚官託勢一疊連聲狂呼不已商婦被其强迫不得已乃抱琵琶過船纔彈兩三聲而白司馬已樂不可支狂稱商婦於伊有情胆將商婦輕攏漫撚旣抺復挑甚至水漿迸出尤敢以刀鎗威嚇脅迫成姦東船西舫惕於官府淫威遂亦無敢聲張致被擄掠而去比商人回船不見商婦訪問鄰船始悉前事據鄰船人稱是晚江心月落之際商婦告辭欲歸復被白司馬喝住强令再彈一曲嗣聞商婦哭泣白司馬亦假作慈悲號啕大哭後遂不知所終云商人初猶疑信參半以爲堂堂司馬爲民父母决不致於强佔民妻及見坊間發行印刷品内刋有白居易所作琵琶行一首事　昭彰句語確鑿並有蔣心餘所著四絃秋傳奇一種堪以佐證爲此取具證物提起刑訴仰求察核俯賜追還商婦賠償名譽並料以應得之罪無任禱切屏營之至等語據此檢查琵琶行一首確係白居易親手所撰人人皆知是爲本案重要之證憑察核辭句其云千呼萬喚始出來是屬强迫可知至銀瓶乍破水漿迸鐵騎突出刀鎗鳴等句似不能確認爲猥褻脅迫之證但後文有云整頓衣裳起歛容則其情節實已顯然若果未彼猥褻則衣裳何用整頓若果未經睡倒則何起之可云若果該婦甘願則又何復歛容相問其後又云莫辭更坐彈一曲又云感我此言良久立卻坐促絃絃轉急可見當時該婦已欲興辭復被攔阻觀其立則曰良久觀其坐則曰卻坐可知懾於威勢之下欲行不得閱至篇終亦無放歸字樣則該婦竟被强掠而去自無疑義該詩一首不啻白居易親筆供狀並有蔣藏園曲本佐證確鑿案無遁飾查白居易身爲地方長官胆敢倚官托勢强佔民妻實屬知法犯法斷難寛貸律已犯及姦非罪更浮於略誘合行提起公訴移送貴審廳希煩公開審判按律處分以重法律而保民權再白居易詩内自稱司馬查民國官制無此名稱中國人民白姓亦罕其爲滿族家奴亡清官吏要無疑義且其詩句中有帝京之稱保非宗社黨人并請注意此咨不列等審判廳長胡禮圖二 
劇談 
[紀十二夜之中舞臺] [  丁悚]  
　　是夜應友人之招往中舞臺入座甫八時已告人滿案目招呼聲座客談話聲暄甚迨粉菊花之逛廟出場喧始稍殺粉菊花唱做俱可觀表白尤佳特兩肩高聳嫌不雅觀耳江夢花之祭塔好在夢花生成一付苦臉去白氏頗合身分至行腔使調亦極自然無懈可擊王又宸之空城計聲音太低而運調之佳殊愜人意三句（再探）頗得老譚神氣（那馬謖）一段搖板甚佳至（我城内早埋伏有十萬的神兵）一句更佳惟（全在此琴）之琴字不見出色（我本是）慢西皮一段無疵可摘二六一叚則從容不追而出之甚好及司馬退後連連遙望一種疑慮之狀表得秋毫無遺（人說司馬多才能）一叚搖板弗及老貴之得神劉永春起司馬懿唱做俱佳見孔明城樓扶琴酌酒其一種疑惑之狀態令人叫絶蓋春來演翠屏山之算帳一叚與潘巧雲吵鬧欠缺精采及（石三郎）一段慢西皮因嗓子乾枯不見出色卽（謝過了潘老丈恩高義好）一句唱至（潘老丈）時須恭身拜下乃合戲情蓋乃唱至（恩高義好）始徐徐拜下實爲缺點嘗憶春初在女丹桂觀桂雲峯與蔣連奎合演是劇桂雲峯唱此叚甚佳今蓋春來反不若桂之氣槪及觀新蜡廟則蓋春來之扒扛工夫較七歳紅而過之蓋因長於武功也 
劇本考實 
[斬貂蟬] [  便便] 　　 
　　劇演吕布旣敗貂蟬爲關公所得公惡其蠱惑乃數蟬罪而斬之此齣荒誕不經决爲後人增飾無疑夫貂蟬並無其人演義因傳婢而附會前考鳳儀亭事已詳言之矣惟蜀志公本傳註引蜀記云曹操與劉備圍吕布於下邳公啓於操欲娶吕布之妻公許之臨破又屢啓於操操疑其有殊色先遣迎看因自留之公心不自安觀此則又與劇情相反編劇者殆以公識大義殺人而奪其妻基合必不肯爲故反蜀記把云編爲是劇以表公之不好色耶誠如是其意固甚美也然而矯枉過正娶布妻固公所不爲殺布妾亦公所不爲均之一誣公而已矣且卽如演義所云使貂蟬誠有其人則能犧牲一身以誅漢賊所謂女中豪傑者非耶公方欽佩不暇安忍斬之故此齣最爲無謂我願今之善演關公戲者删去此齣愼毋誣蔑聖賢也二 
小說 
政治小說 
[鐵血男兒（一百二十八）] [  常覺　獨鹤]  
　　烏曰僕率一軍乘勝逐北滿擬痛創敵兵迫令退避三舍詎援軍忽至敵勢復張現我軍僅萬餘千人欲以拒土奴十萬之衆正不得不臨事而懼也黛執烏手曰儂於世界風雲不甚了了但覺土人凌弱暴寡至於此極非特大背公理抑且有違人道君盍乞援鄰邦則歐洲列辟中必有激於義憤慨然相助者其亟圖之烏悽然曰僕久已馳書各國矣此次戰事暴俄實爲主動恐列强憚其威勢未必肯仗義執言僕目前一綫希冀尚在英國舍此更無可望黛曰君先是曾大有造於英想英人於此必有相當之酬報烏正色曰僕前爲英政府戮力戰事亦職所當盡略著微勞安能望報今兹乞援於彼亦願泱泱大國一持公道勿任鯨吞蠶食者得以横行無忌耳然而王者不作公理蕩然在僕雖作如是想固未可恃黛曰英人倘不肯一施援手又將若何烏曰果爾祇得取决民意如萬衆一心咸願死戰亦惟有置成敗　鈍於不顧拚孤注之一擲而已黛曰儂意英人决不遽作秦越視天惡凶人土烏能逞君其勿慮 
　　語至此忽聞庭中蹄聲得得須臾一軍卒入躬身謂烏曰謹聞陛下一小時前有火軍一輛滿載哥薩克兵爲數約五百人駛至西俄交界處要求入境龐猛隊長答以已奉陛下訓令戰事期内凡係俄國兵士無論爲數多少非有陛下允許狀不能越界俄兵官無以應乃出俄國政府公文一紙呈驗謂係奉調來西京保護使館者龐隊長復告以西奥司境内現狀甚安保護使舘一事西政府自負完全責任况土西交戰無與俄事何致令俄人有意外之損失俄政府實無調遣軍隊來西京駐紥之必要俄兵官又稱旣奉命而來斷無中途折回之理龐隊長謂我亦係奉政府命守邊此際萬不能放行詎俄兵官詞窮理屈竟思自由行動即發令命其部下强奪西奥司火車欲自行開駛龐隊長復與力爭謂據此種態度係蔑視邦交有意侵犯將以相當手續對付俄兵官置不理龐隊長見此事非可和平了結乃遵照陛下前此防俄密令立時將所有土西接壤之火車及鋼軌悉數轟毀現軌道已壞十餘里其在俄境者亦多被毀即使從事修築非數星期不能竣功當轟炸之際俄兵不及趨避傷數人焉二 
言情小說 
[麗綃記（十六）] [  栩]  
　　麗綃當斯之時憤恨直欲一死比見雪晴諸人旣已離已而去俯視一泓之水即欲投身而入而其愛情之神又趣而詔之曰勿可死死於翟愛之家禍翟愛矣而良心之神曰嗟乎我愛翟愛而何忍於禍翟愛哉方躊躇間若霞已盈盈而至麗綃見若霞之至羞愧實無以自容則惟以鮫絲之帕掩面而泣投於若霞之懷若霞撫之曰妹幸勿以我爲外人此一雙之條脫我已代翟君承受今請以我之條脫加於吾妹之腕麗綃聞言殊弗自解則仰面呈其愕異之容曰姊何言乎時雪晴已至從而笑曰妹固未嘗終讀其書趣來我側與妹觀之言次坐於欄杆之側以碎紙鋪展於膝上攬麗綃於懷而使之觀且以指引而示之麗綃讀竟則轉悲爲羞紅潮暈於雙頰直不可以自堪則仍借嬌啼以自掩飾而哭於雪晴之懷雪晴曰妹胡悲乎我則以爲至可喜之事自今以後吾妹且爲吾家人矣妹不嘗言願與我共其畢生今則此願不虚而霞妹又爲汝所一刻不忍離者又何不喜而轉悲乎若霞曰天下惟薄倖郎最使天下人切齒爲恨然而喜尤又非可與一般薄倖之人同日語也彼固知我翟君深者托吾妹於翟君正其痛愛吾妹之深而惟我翟君則矯情過甚今日襆被而避諸海上彼蓋不知喜尤之有是心也今我思之當以促翟君之返爲第一義麗綃曰姊誠知翟君者妹至今日亦不得不傾我所欲言喜尤之爲人我固早識之矣我之歷史苟不以告吾姊則我欺天矣今請姊勿哂我容我述之二 
愛情小說 
[自由花彈詞（六十五）] [  天虚我生]  
　　萬書怕他姊姊又說雙關話兒疾忙搶先說道件件都依只求姊姊和舅父講了便去說合儷簫應允因便自去見他父親說是...... 
　　愛蘭曾許嫁徐郎　甘抱衾裯列次房　古例皇英原可比齊人猶有兩糟糠　那竇公夫婦都情願　待我嚴親作主張慕嘉聽說雙眉縐　說......一馬由來配一鞍　雖說多妻原不禁　也只恐愛河容易起波瀾　我是个無兒伯道安天命尚不置金十二行　况是你夫妻年正少　我女兒豈必是莊姜　小星終不是閨房福　休得要曲意徇他薄倖郎 
　　儷簫道爹爹的意思雖然如此但是女兒想來他們已是有約在先竇老夫婦也都願意只指望抱个孫兒繼續他竇家香火也是和我爹爹的思意一般徐郎旣和愛蘭夙有深盟若是爹爹不許一則旁人看來還道女兒量小二則徐郎旣不滿意伉儷之間也怕存了惡感倒不是个閨門之福所以女兒想來總得求我爹爹給他完了這一叚姻緣秦公見他女兒如此也就没的話說因道只怕竇公夫婦未必願意將女兒與人作妾姑且蒙着我這老臉央那楊若華去探他一个口氣再說他便...... 
　　相携秦保出門牆　來到金閶女學堂　早有司閽人報進若華迎迓入中堂　先談幾句寒暄語　然後把來意從頭說一場　誰料若華先接洽　說是竇公方與我商量　旣然你兩家願結朱陳誼　仍就是我作冰人亦正當　你甥館果能容二女　那女英料不妬娥皇　有情眷屬應如此　羡煞你後福三多樂事長 
　　慕嘉道旣是竇公曾來說過那是再好也没有的了便煩足下轉爲訂定婚期仍借貴校做個禮堂諒無不許若華道這是極便的事小兒世空是定在冬至這日或是同日舉行豈不省事慕嘉道原來世兄已定了婚了若華道他是自由結婚的算不得正經但是介紹人終得有上一位所以我正想來煩你老哥做一個現成的冰人不知可否秦慕嘉道這个應得奉命但不知是那一家的小姐若華嘆口氣道唉說也慙愧我那小兒呵 
　　他是重幃祖母太矜憐　所以是放浪形骸年復年　我夫婦若然加管束　我母親總說我性情偏　因此上心猿意馬無覊勒　野草閒花處處牽　他是名譽早經全喪失　更從何處結良緣　因思訪覔個何東吼　行使那閨房管理權　自古男兒多懼内　倒比我爹娘約束更加嚴　聞知他兩下都甘願　所以是索性成全了此孽緣二 
文字因緣 
[題自由談] [  詩仙]  
　　博采兼收匪一涯不拘奇怪與莊諧文章都是東坡手嬉笑居多駡亦佳 
　　著作從來重自由自由談裏興偏稠客嘲賓戲滑稽傳有稿何妨一例投 
 
 
 

Page 11

 
 
   
 
 

Page 12

 
 
   
 
