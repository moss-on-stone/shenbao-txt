# 1885 - 226 - 4904438

 

Page 1

 
 
[四十八號畫報出售] [  申報館主人啓]  
　　上月二十一日招商局各輪船換挂龍旗氣象一新圖之以志欣幸其報旨之書譜一圖豕一圖羊均係任君早長所繪筆墨之妙賞鑒寡早有定許無煩贅述准子初六日出售後附淞隱漫錄圖說一則此布 
[重印青樓夢告成] [  申報舘主人啓]  
　　吳門爲山温水膩之鄊七里山塘鶯花如織釐峯慕眞山人捃其艶影著爲奇書顏曰青樓夢都六十回本舘曾取而印之數便寒暑早巳鄴架一空兹特重付手民較前尤覺較對精工裝潢古雅定子今日出嘗仍釘十本價洋五包諸君子蓋循曩例購歸以供酒後茶餘之消遣乎 
[新選石印小題宗海] [  點石齋主人啓]  
　　盖以億兆人之衆十八省之廣各塾師命顥課徒又經刻意剛改以成傑搆者日不知出凡幾惜乎各人據爲窗作秘不示人故雖時下選本疊出騰颺之仍是此竄彼竊陳陳相因間有佳文亦數見而不鮮文匯舘主人獨闢新裁爰集同志各出平時所作小題窗課並取歴届試草以及各處社謖各省書院課與名家稿本時賢摘本親自校讎嚴定去取凡文不極其佳而題不極其難者概置弗錄其己見於小題文藪小搭珠華等集者更不闌人一文并不相犯一題滲漆經營力闢雷同力避習見約之又約情之又精得文一萬六千餘首分爲初二兩集交本齋石印約八月初告成揣摩家其亦聞亟竊喜也乎此啓 
[諭遣撤勇營之難]  
　　日長無事炎歊逼人知已二三縱談時務客有偶及去歳法人肆擾海口各省督撫籌辦防務招募勇丁至和義克成乂卽紛紛遣撤見諸各日報中俾敵國知我中國地大物博人材衆多庶有不敢輕犯之心而和局可以常保也余日子弟知調募勇營數日成師其事爲甚易集而不知事後遣撤管勇之難也夫勇者何也不隸軍籍臨事召募授以器械教練之而使赴敵者也其事與兵無異而其人則與兵不同大抵以本地之人爲本地之防有事則編成行伍無事仍退散爾農故有鄉勇土勇練勇之稱自嘉慶初年川陜兩湖教匪事急劉清創爲堅壁清野之議居其老幼於砦中而出具壯丁以殺賊各保其界而人自爲戰於是賊在外竄無所侵掠無所歸宿而勢日竊蹙矣此非所謂鄉勇者乎其明效大騐至於如此自後天下復享太平民不知兵者又五十年東南數省當時不經教匪之亂尤不識用兵爲何事以故各標營兵疲弱己極器械銹損而不修陣法生疏而不講兵丁皆有家室之戀月餉不足養贍乃各習生業以事經營雖名爲兵實與居民無異道光之末紅巾賊起各路守備皆虚以故賊勢宛如破竹不守而逃不戰而潰卒成不可收拾之勢和張二帥進薄金陵連營數百里賊堅持不下其時曾文正公方圑練於湘中□顯皇帝睠念東南再三敦促欲文正出圖江南之賊而公卒不敢躁進及至江南大營中途潰敗賊下蘇杭篇地膏血數省之中無一兵可以禦敵公乃不得己勿筯諸將四路進剿而自牽精兵駐於皖中此爲鄉勇出境討賊之始不三四年而長江上下果然肅清金陵老巢應手傾覆於是知各省之標兵不及湘中之練勇從前減兵增餉並無成效此時舍兵用勇果樹大勳輕兵而重勇遂爲同光以來用兵之積習然吾觀當日克復金陵文正奏請遣撤湘中勇營十成之三四乘九帥告病回湘之便卽令部勒歸南疏中之意大抵以大功旣成各勇均係湘中土著久勞於外理宜放之歸里使復故業厥後各勇南歸亦不聞有流爲盜匪情事以此言之有事則招之以實行伍事後則散之以歸田里亦復何所慮者而不知在文正之時爲文正之勇則可以隨招隨撤苟非其時與非其人則遣撤勇營一事誠不能不大費躊躇也客曰今之營勇何嘗非有事之時卒然召募者哉亦何莫非以此省之勇調防他省者哉何以見其不可也曰文正之在湘中招勇訓練盖己二三年其始愼重不肯出師正爲招勇之意止在保衞桑梓而不在出省殺賊旣己出省幸而成功試思賊巢傾覆之時大營齊進各勇搜括賊館及拿獲賊酋數日之間在所不禁竟有頓致千金者湘中居家勤儉祖孫相傳不能積累至中人產一旦腰槖有餘浩然思歸一聞遣撤之令莫不欣喜就道其尚有在途滋事自罹刑辟乎而况部勒之者之爲九帥也聞有累功歴保至於叅游都守者或部議未復或答知未領各勇掉頭不顧文案中人迨後持以饋親知頂名替代不一而足盖爾時之勇既遂欲富之願卽無欲貴之心其實情如此也試問今日所招之勇至遣撤之時情形若何其來者卽歴年各省所撤之　强爲盜賊法綱幸逃弱爲平民食力自給一旦聞某處某官䜿旗招募不逺千里而來亦只圖得月餉數兩其如同治初年之富貴則未敢設想也乃不及數月而又忽然下撤退之令豈非與始願相違哉餉金有限又無弋獲來則飄然而去仍孑然而欲其安分守法不流爲匪也難矣前日報述臺灣現撤防勇每名發給餉銀一月又加給川資四元似此辦法以視不給川資復欠月餉者相去倍蓰然兩者并計不滿洋蚨十枚苟其離家千里安有餘資爲歸後小經紀之本乎且其來時大半身無長物異鄉飄泊習慣自然能保其必返故鄉乎然則其不至於流而爲匪者亦幾於希矣竊謂嗣後辦理海防亦旣各岩各辦則招勇一事祗宜以本地之人作本地之防則庶乎易聚而易散否則海防不至於開仗而事後轉流爲匪人去敵國之患增地方之憂竊爲用兵得所不取也客於是唯唯而退 
[本舘接奉電旨]  
　　昨晚十下鐘時本館在京訪事人飛電傳來本月初十日諭旨一道敬謹譯登○七月初十日奉旨邵曰濂補授光祿寺卿欽此 
[鳳城秋信]  
　　向例賃住官房原與民房無異乃近有不肖之徒私賂收租人轉相授受甚有拖欠房租至十數年者刻户部更定新章准欠租之户在部具呈以十年租價銀作爲認買之價七成實銀三成官鈔陳欠之租准以京官俸銀抵銷惟嗣後不得拖欠云○全盛德雜貨店開設前門外西月墻淡司帳某甲前因嗷食洋烟辭歇將去盜印店號圖記數張思以賠箭傷掌櫃六月中旬甲至通州素識之批貨行將南來蔗糖儘數批購囑發京中行中人素與甲稔又有全盛德圖記因卽信而不疑廿一二日遂雇小車運貨至都店中見此貨突如其來大爲驚詫檢點包數暫且收存都中他號之赴通購糖者聞被全盛德全數購夫急來央懇分批全盛德遂索值甚昻大獲厚利失馬得馬禍福相依暗中播弄誠何益哉○辦捐諸銀號各有舖夥日往户部捐納房探聽公事俗名跑衙門本年六月中某銀號跑衙門之某甲偶來私宅謁見某司員面陳捐納房公事語涉嫌疑次日司員入署誚讓書吏書吏知事起于甲乃於門首横設鍵本以絶諸號商之往來竊謂科房爲辦公之地外人本不應擅到然使書吏辦事秉公毫無虚隙則又何懼旁人之漏洩春光耶○本月初二日午刻有一山右人頭薰羽纓帽在内廷太和殿上往來偶見銅鶴銅龜等爐戲彈以指經昭德門 
 
 

Page 2

 
 
值班官兵聞聲趨至將其人捆信報知司鑰長解赴景運門值班大臣禀請究辦八額駙訊詰之餘其人供稱姓劉山西人現年三十三歳曾在義豐糧食店爲夥現在無所事事今日信步閒遊致被官兵拿獲額駙諭交東華門外偏吉步軍校暫行看管卽令景運門檔房備文解交步軍統領衙門徽辦○善厚帥遴派隨營委員德侍衞喜帶同官兵十餘員名於本月初二日抵京前赴神機營投文請領行營餉銀當經文案處回堂擬於初四日開庫兌放至期委員卽護餉回通○本月初一日爲禮邸誕期該府護衞官員俱穿補褂五品以上皆挂珠分班叩賀前往祝嘏之王大臣事馬盈門頗執閙○北海己興工開挖挑泥人夫計六七百名之多○北京人孫文華夙以出口販馬爲業本年春間携同陳四赴口北塔子溝等處購騾驢五十餘頭以便回京銷售六月初行至居庸關外時將昏暮天氣隂霾突遇騎馬賊九名持鎗劫奪二人見寡不敵衆權作蝟伏以保蟻命賊遂搶去馬騾三十餘頭事後赴本管地方官署呈報經官騐明蹤跡飭差緝捕孫守候十餘日無奈先將搶剩馬驢趕回京師容再前往催緝云 
[豫章述要]  
　　前日劉芝田方伯接到電信奉命出使英俄接曾襲侯之任成謂中朝調回曾襲侯帮辦海軍事宜如果屬寔則海防多一重臣海軍水師當創立訓練日有起色中國之福也惟鄉試在卽提調一切急需熟手方伯在江多年辦理裕如本届之外提調仍須方伯一手經理以收駕輕就熟之效想俟試竣始可交卸起程屈指計之方伯之抵英俄當在冬閒襲侯之回吾華當在明春矣○鹽局憲張子衡方伯現擬於中元之前建盂蘭盆會道場七天超度幽孤佈施冥福方伯捐貲百千湖南之仕江者共捐貲二百千定于湖南會舘設醮壇想届期當有一番熱閙也○新授山西臬憲嵩書農廉訪前由潯回江連日自中丞以下先後備席迎賀送行并飭戲班演劇侑觴一時冠蓋紛紜履舄交錯頗極其盛昨廉訪己登舟解纜入都陛見矣○安仁縣有楊姓孝了者因親病久不起百醫罔效計無復之割股爲羹以進病頓痊所謂匹夫一念之誠可以動天地而泣鬼神者信不誣也 
[賭案擬結]  
　　柴橋内吕宋人前因開賭拒捕鎗斃哨官一案經福建提臺彭軍門疊次照會日斯巴尼亞國胡領事官請查照條約嚴究兇犯並窩賭爲首兇棍按照各國之律懲辦並詳禀總署照會日國駐京欽使辦理聞己核定窩賭爲首之萬年依諾擬罰洋銀若干並監禁一年行兇之犯在逃俟獲後按律懲辦 
[寗郡市面]  
　　近來寗郡市面異常清淡無諭大莊小鋪均無生意卽如夏帝一項此係應時之物各店咸謂旬日之間僅售得十餘千文其有數日而無分文生章蕭索虧本必多目前如此將來何以支持哉 
[急症可駭]  
　　甬上今年三伏天氣甚凉入秋以來病症雜出間有飲食如常無端暴亡者近如江東晋泰當之某夥因典事忙碌身體微倦遂歸家養息甫臥床上詎兩脚一伸卽神志瞀亂急延醫治無藥可救至天明己入幽冥矣醫家亦不知何病大約夏月伏隂鬱結五内一時閉塞不得透發耳保身者宜如何珍欇哉 
[役宜懲]  
　　京口德星宮側隙地被災諸民曾擅移火匪站籠勢欲私斃未成己登報章逾日憲批回鎭卽將火匪祁長發在籠站斃惟檀移站籠之事經府飭縣查獲造意之人旋民衆供出名楊洪者逮案訊後擬子常帶鐵鎗示儆又聞楊洪於堂訊時復供出瓦木匠三户亦須提案究辦且有不肖差役向災民需索訟費民衆苦之前日有多民意欲持香入城禀訴想良有司以保赤爲懷斷不使衙蠧藉端擾害也 
[行轅事宜]  
　　錫欽憲昨日仍未出轅前晚八點鐘時招商局總辦盛杏生觀察另有要公赴轅禀見昨晨邵觀察命家丁赴轅呈遞手版禀安文武印委各員亦紛紛赴轅禀安銑憲概子免見惟莫邑尊則仍伺候至下午四點鐘回署並聞邑尊於昨日下午時又飭備民船兩艘用小火船拖帶並派幹丁赴省以便　憲隨員乘坐云 
[龍門書院預行七月課案]  
　　超等　朱逢甲　汪人驥　沈葵　龔源逹　陸世准　李鍾珏　夏曰琖　趙履福○特等　秦德楙汪錫增　秦贊堯　沈祥鳳　衞家鉁　秦勳昌　王賡颺　李廷楨　尹熙棟　沈祥龍　袁康　姚元鈺○一等　姚文楙　汪廷材黄錫恭　朱作霖　張瑞南　臧毓麒　劉汝鈞　朱樹新　錢成鑅　姚文倬　鄒宗勳　王鳳儀　倪澐　陳昌陛　蘇紹炳　項文瑞邵曾鑑　沈芸　王廷樑　崔文瀾　韓柳文　蘇紹基　王仁業　龔其鎬　鮑德粦　陳玉祥　黄方鴻　唐日章　孫照　李祖恩 
[龍門書院决科案]  
　　超等　汪人驥　李廷楨　沈祥龍　秦德懋　臧毓麒　秦贊堯　朱昌鼎　朱逢甲　○特等○夏曰琖　鮑德麟　章家祚　沈光琮　沈葵　朱昌泰　陳昌陛　秦勳昌　韓柳文　李世捷　沈功章　陳昌熾　黄裳　沈芸　王廷樑　王賡颺　陳玉祥　顏維清　黄報廷　邵曾鑑○一等　沈祥鳳　兪錫瑞　唐日章　黄觀保　黄方鴻　沈恩孚　王鳳儀　龔源達　陳世垣　李祖恩　姚文倬　劉文濬　龔其鎬　王仁業　王汝舟　陳宗璠　顧忠宣　劉汝鈞　崔文瀾　倪澐　孫照　臧道鳴　鄒宗勳　尹熙棟　朱作霖　王觀國　馬文堯　華賡熙　張寳琪　朱作梅　朱維璋　沈功枚　許慶堯　胡承晉　袁康　陳輔國　黄繼香　朱炳麟 
[己頒紅諭]  
　　英會審委員黄芝生太守調任川沙撫民同知正任川沙撫民同知羅少耕司馬調署英會審員等因節列前報兹聞黄太守昨命家丁發紅諭至川沙擇於二十二日接印任事然則兩署之書役人等行將彼此迎新送舊殊有一番忙碌并聞羅少耕司馬以會審署有葛藩甫大令權理故交卸後尚須暫緩履新大約在丹桂飄香時方可任事也 
[細鞫餅師]  
　　某委員在萬安樓客棧中被家丁沈蓮芳王占奎串同陳伊喜等竊去銀兩由法包探拘陳送縣各情早登前報前日下午草邑尊提陳研訊陳供原籍山西於光緒六年來滬素來安分營生月與沈王兩人並無一面安有串竊銀兩事情邑尊問爾現在作何生意答稱在一枝春茶肆門首設餅攤前月二十五日因事赴江北後餅攤卽行停歇旋於本月初五回來邑尊謂何以伊等失銀之日爾卽將攤停歇顯見爾串竊無疑陳稱實係小的出門後店中虧本無可彌補故由夥計停歇伊家失銀時小的並不在滬盤詰至再堅執如前邑尊問畢飭曹行交保侯查核辦 
[劣子送懲]  
　　大東門外震　未行小主人陳介庭游手好閒不務正業屢經其母苦勸終苦置若罔聞邇來與滬北某妓狎携雲握雨密若漆膠其母知之遂將介庭看管在家弗令外出前日下午該妓竟赴家中百般吵閙並欲索洋數十元其母忿極倩人逐妓出門並將伊子扭至縣署莫邑尊准卽飭差押候究懲 
[西案彚登]  
　　西人大立多與陳氏在法公堂互控各情曾登前報昨大立多偕十七號西捕到堂呈上購買烟館生財之發票並所立潔據白副領事送與翁太守太守謂烟館本洋人所開因違英界章程故由該婦出面白君問此事應如何訊斷太守謂憑據上冩明不願管業故將福園頂與陳氏作洋八百元立此爲憑照中國例斷該烟館現旣被洋人賣去應照原價賠償白君詰之大立多據稱現有王燕卿借據一紙亦寫 
 
 

Page 3

 
 
我名太守謂王是烟舘之夥據因用虧帳項而立並非借劵大立多又呈出在漢口時陳氏因烟舘各事囑伊來申料理之函太守詰訊之下陳氏供稱寄信時店己歸於小婦人牌號福翼後又租與别人改名寳園時小婦人尚從大立多因租店人圖吞生財故囑伊出場帮助豈料伊後來竟瞞起小婦人將店拍賣大立多又呈西字收房租票據一紙稱西歴五月十五號付洋十二元烟館旣是伊業爲何要我付租陳氏稱房租是寳園所付太守問寳園主人是何名姓租據寫付誰人因何房租由洋人付出陳氏稱寳園租與吳錫齋因吳拖欠房租洋六十元房東要將門封釘英公堂有案可查租烟舘時租據卜寫小婦人名姓後涉訟時亦是小婦人投質蒙限五日付租遲則要將生財釘起故央大立多付租不料付後竟潛將生財拍賣太守問英公堂控案約在何時答稱在三月十一日太守將情向白副領事述明并謂吳姓欠租有伊料理不必由大立多付洋諒卽爲賣生財起章旋再將兩造研詰一番仍然堅執時十二點鐘己過捕房解犯未訊白君政體亦稍有不舒遂商於下期禮拜六卽本月十三日再訊○福泰麵包店主法人某至法公堂訴稱雇用徐南鑑爲西崽清晨飭伊送貨詎伊遲遲始送致被退還生意因之清淡又在伊箱内搜出我之手巾等物爲此送請究懲徐供小的有潔淨手巾無端被東家取去一時急須拭手故將換下者暫時一用行中有一舊箱小的將老東家存下之板刷空瓶等放在箱中並不携往别處另有鐵鎚一個前向隣家借來偶爾遺忘亦放在内算盤一具小的由棋盤街永升店中買來可以查問惟曾取東家香水用過至送饅頭一事實情路途遥逺因有一家遲送並非偷懶伊結欠工洋一元本月内又做十七天應得工洋三元四角共計洋四元四角且小的被其拳打脚踢右肩上受有傷痕叩求騐視洋人稱送饅頭儘可坐車免致悞人時候現在生意己被伊弄壞太守謂零星物件諒必因貪小好玩放在箱中至送物遲悞之事歇伊生意則可豈可卽行毆打該洋人不認毆打惟稱因不服使喚推伊一下太守謂彼等貧苦之人出外傭工不過圖得薄俸豈可欠付辛工詎該洋人非但不給尚請判罰太守不允白君亦謂旣己服侍不好何必再給工資太守辯駁至一點餘鐘謂時己不早且待下期再詰遂着將徐交保 
[客寓聚賭]  
　　前晚四點鐘時二十號革捕巡至吉祥街吉如里聞金德興客寓中呼盧喝雉之聲達於户外疑有失愼情事人内稽查見係聚賭常將爲首者拘押捕房昨己經人保出矣 
[僞藥案結]  
　　大英醫院藥房之西人麥葛利署控信局私售僞藥傳訊各情己登前報昨又覆訊麥葛利署投案申訴前因該藥房之買辦顧松泉仍執如前恆利信局執事人干維福送信人邸小餘及開種德堂丸藥舖之姜夢熊各訴前因張左亭仍供姜託我轉訐曹梅嶺冋顧松泉購辦白藥粉二兩計價洋六元曹亦供明姜訐張張轉託我與顧購藥惟我與張從中各得微利分用得洋半元而己顧松泉又稱五月初三日張來向我購辦藥粉每兩價洋三元計付藥粉二兩收洋六元惟不知張輾轉賣與信局夥邱小餘寄往永康縣境之藥粉是否原藥現雖呈案然難辦認或者攙和潙藥從中漁利亦未可知目種德堂素有假冒各種藥粉欺人利己之聲名况永康縣之松德堂旣託信局寄信到我藥房購辦何得擅白拆信反向種德堂購藥而仍冒我處之招牌加封顯見獘竇葛大令問干維福曰爾等信局全憑信義豈容作獘利己雖供明送信人邱小餘所爲然局主用人不善及爾旣爲執事失祭之咎難辭且問局主是誰王答稱主人沈舒福大令又問顧松泉曰爾旣稱永康寄來之藥粉難辦其眞假深虞僞藥害人爾當另備藥粉寄往顧答稱謹遵憲諭邱小餘又稱因知姜開之種德堂内藥粉卽係大英醫院之貨而價值便宜爲此私自拆信改向購辦原屬非是然己訊明固係大英醫院之藥姜又稱因知張左亭之友人曹梅嶺向醫院購藥價可從廉是以輾轉札託略沾餘利决不敢將僞藥欺人西人又稱我處之藥粉價目毋論逺方本埠定價劃一並無叅差或者伊等疉向我處購藥再以僞藥和入從中取利則壞我聲名務請重辦以儆大令商之易繙譯判邱小餘姜夢熊各押兩月張左亭押一月曹梅嶺减押半月王維福押限七日内交到局主沈舒福罰洋百元充山東兩粤賑欵再追該藥肆備交永康縣境之藥粉價洋十元以儆 
[扣獲賭徒]  
　　包探顧阿六至英公堂稱靖逺大街間壁之小弄中長利洋行房屋内向有木椀賭塲屢次獲案懲辦詎若輩愍不畏法仍有木椀賭塲昨由捕頭派我及中西捕前往獲住婦人王羅氏及沈永生等二十二名并木椀賭具銀洋兩元大錢三千餘文一併解案請辦麥總巡捕頭禀前次捉獲木椀賭塲賭徒内有婦人徐張氏管押在案因患病保出此次獲有王羅氏係屬改姓實在卽係徐張氏葛大令逐加研詰　氏稱因住居賭處附近乘凉誤被拘案沈永生等二十一人均稱誤拘不認開賭與賭大令問包探曰此等人是否均在賭處拘獲又問前次拿案是否原處該包探答稱此等人均在賭塲拿獲至是處係在前次捉賭之間壁大令又向各人曰爾等均在賭處被獲尚敢抵頼且賭有開賭與賭之分别罪名亦分輕重或者間有適逢其會而被拿者當從直供明賭首是誰可從寛開總若隱匿不肯供出爲首之人則將爾等均照賭首辦理判各笞責三百板再各枷號三個月各人面面相覷均無以答大令一再訊詰仍各支吾不言隨飭將該氏發交官媒收管其餘各人一併押候覆訊究辦賭具錢洋暫存 
[助賑踴躍]  
　　華利輪船帳房徐君松佳勸募各同事集洋四十一元囑爲移賑敝同人不勝感悅謹代災黎叩謝查招商太古怡和並各行輪船粤人之業其事者屈指不少誠能如徐君之痌瘝在抱首先捐助則早賜一日災民卽早活無算吾知聞風興起不難集腋成裘功德豈有眼量哉[  協畀兩廣籌賑所啓]  
[加費助賑]  
　　元亨洋行拍賣水漬貨僅數箱鄭桂峯翁以賑項孔亟議每箱加賑費二兩以廣善舉承諸公慨然允諾卽交來規元十六兩並囑登報以昭信實具見利濟同心曷勝欽佩查滬地每旬拍賣水漬貨物不少務乞名寳行仿照鄭公好善之心一律舉行不難集成鉅欵想善與人同鄭公等開其先必有以步其後也[  高易公舘恊賑兩粤所啓]  
[上海三馬路與昌絲棧陳竹坪經收廣東廣西賑捐七月初九日第三十六次清單]  
　　山隂孫聚堂善士完願指助廣西洋肆十元純泰莊交來懷永堂洋十元善與人同洋五元五角紫英交來心不留名洋五元錫山棉力子洋一員又銅洋一員海寗章求小兒患病平安洋五元王增鑫王忠有送南戲鴻堂開張賀儀移助洋一員傳經堂送南戲鴻堂開張賀儀移助洋一元楊州福興潤局寄來竹南劉洋二元鄷敬房洋一元昴迪臣求病卽愈虚對洋一元汪隱名錢三百三十九文永泰號經募承源堂盛節省冥壽費移賑洋廿四元永泰號募來滬字單潤記號洋六元盛炳梓王敏惠兩户各洋二元烏鎭緑蔭書屋士經募滬字單由張同盛寄來樂善居愼思堂王二户各洋五員求名子讀書求聰明子求病痊子邯鄲生立志書院賓興費移助力不從心人錢立志書院賓興費移助五户各洋三元黄繡記洋二元結善緣子河陽氏橘蔭茶香室主求毋長壽安定胡懷玉書屋敬和堂主人枕善居惜隂書屋主八户各洋一員昧書堂主人昧六堂主人　川子夢華舘主四户各洋五角蘇州福來康經募滬字單由協源局寄來蘇聞福泰記洋二元祈平安子祈母壽人兩户各洋一元與字一百廿六册硤石永康典　募人和莊成美堂兩户各洋一元昭德堂成美堂楊查氏徐榮伯貽榖堂凝和堂六户各洋五角程慈善錢五百文周世培錢四百文范子京錢三百文無名氏錢三百五千文蔣潤之查同壽雨户各錢二百文溱數錢二百九十文以上七户共錢二千二百四十文合洋二元南潯正茂絲行經募滬字單頤養人眠雲居士不留名不具名無名字隱名字不署名釣鰲童蓬萊山人浩然生潯溪人少年女閨中秀仁心人十四户各洋一元雨白書屋無名氏兩户各虚對洋一元不知名老漁翁南林散人苕溪釣叟樂善書屋自愧人溪南小築七户各小洋二角安定居士銅洋一元五角與字一百五十九册松江程公舘經募由恊源局寄來無名氏無名氏兩户合洋二角松竹舊侣貞卿善微老人三户各錢一百文芝史錢七十文修心人德卿儀卿三户各錢六十文石湖釣徒錢五十文吟梅主人不留名力薄子芸史蕊史容與齋六户各錢四十文順卿薇史兩户各錢三十文以上十六户錢合洋八角○共收洋一百六十八元五角虚對洋三元小洋十四角銅洋二元五角錢三百三十九文另有上海新北門内老泰山堂藥店助純陽正氣丸一千服又前廣東接元藥店助痧藥三百瓶廣東梁悌藥店助痧藥五百瓶又平安散五百瓶合并聲明 
 
 

Page 4

 
 
[浙省撫轅抄]  
　　六月二十七日黄祖經由紹回省禀到候補縣江澄禀辭赴乍浦點收軍械差未入流宋凌章禀知臬委科場保甲差○二十八日知府徐士霖禀銷金属查辦牙帖差回省禀判通判張彥玉禀知厘捐局委辦青田厘局差左元鼎禀辭赴聞堰厘局縣丞洪恩培由京騐看來省禀知○二十九日前署孝豐天目巡檢方祖培禀知交卸回省禀到新斑先用巡檢蔣頤從九品李善元俱由京騐看來省禀到○七月初一日周之德上城通判郁晋培下城俱禀知本日到科場保甲總巡差縣丞李榕禀知厘捐局飭知括蒼厘卡己人併處屬兼辦無庸前往銷差○初二日桐廬縣沈禀安候補縣宋熾曾禀知臬司委赴新昌公幹叩辭○初三日運副土維煜禀知運司委鄞慈奉鎭鹽局兼餘姚督銷差沈壽銘禀辭回籍守制從九品朱承彝禀知藩司飭知吏部核準起服○初四日兵部武選司主事王炳經親拜辭行進京教習知縣常熙廉由京分發來省禀到○初五日蕭芳澤禀見辭赴箬裏厘局正任嵊縣潘彬禀謝藩飭回任禀見許國瑞禀知藩委解京餉並搭解禮部咨取書籍差典史李繼昌交卸孝豐典史回省禀見○初六日候補同知吳軾禀銷嚴属牙帖差回省禀知潘委催嘉属匠减零兵等米石差 
[蘇省撫轅抄]  
　　初六日護理撫憲譚定於七月初七日午時在藩署接印蘇藩司缺己委臬憲李署理其蘇臬司缺以候補道朱之榛署理○初七日藩轅牌示照得江隂縣典史李達三病故缺輪應分開缺間前典史李炳堪以頂補新任藩憲李於本日申時在臬署打印新任臬憲朱於本日申時在金太史塲公館接印○初八日候補道汪　安現奉委辦善後海防事宜候補通判陳世濂銷騐催貴州京鉛差周麓禀知奉委解甘肅新餉差○初九日縣丞劉華貴禀知奉委臬轅監印差 
[江督轅門抄]  
　　七月初四日鄧裕生禀知四處城墻開工知縣張應銘禀知奉委帮辦内供給差代理六合縣瓜埠司方榖辭赴任陳典抄呈 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路高易公舘恊理兩廣賑捐所經收七月賑欵清單]  
　　初七日隱林氏五元屠用椿二元○怡昌號募三百零六號册怡昌號十元陳西林歐陽梓二户各五元以上三户計十二元○初八日韋文圃翁募一百四十四號册無名氏三元京兆氏莫釐樵子無名氏無名氏棉力氏不留名獃逸子同生八户各一元無名氏國恩三户各半元阿和季雲山問居士三户各二角以上十四户共十二元六角○新大古募一百三十四稱陜桂亭垂綸子鄭翼之三户各二元陳象陳集二户各半元鄭潤昌一元以上六户共八元○陳孟熊翁募一百三十七册留名記一角陳樂生亮漢秋汪渍如玉和祥蕭平坡薛三鏞陳文韜香山樵子八户各一元汪維喬林煥文陳六橋三户各二元汪培生兪繡村余翰詞蘇養田留名記陳欣榮六户各半元未十仕物規元五兩以上十九户共一十七元一角規元五兩○初九日謙信募三百九十六號册吳琼輝再助四元吳群琛二元吳捷元吳殿元吳子益陳惟功簡　黄著六户各半元以上八户共九元○悅生棧募七十九號册鄭福蘭堂再助十元不留名鄭敦如鄭難棠莫鍾生陳耀堂黄寳書鄭仕卿鄭嘉圃鄭子田鄭竹舟十户各一元郭壽階李揀臣袁敬之黄肇楊錢貽光譚鶚昇鄭秉良鄭秉康陸子溪九户各半元鄭觀漸簡炳李萬鐒鄭阿楊黄叙倫王長庚六户各二角半鄭學成燕亭弟子鄭氏姑娘鄭莫氏四户各二角以上三十户共二十六元八角○悅生號募七十號册袁星垣一元半梁景雲一元無力者杜紹祺陳廣和陸煥光莫國麟楊春榮六户各半元袁德陳鳳陳瑞鄭煦四户各二角半以上十二户共六元半○水公司募七百零七號册王敏川戚如桂李抱生范承基四户各錢三百文馮和甫趙漱香黄荷譜李成趙小園五户各二百文陳求身體平安八百文以上十户共錢三千文○德興行募七百零五號册黄晴軒求合家和氣平安八元黄彩石三元楊藝香黄桂芳黄桂生黄笙如鉄城旅客求週年平安黄敦善堂求合家和順六户各一元黄薰南求心願再捐五元黄守常黄庭幹許元禛許阿露簡炳華盧萬禮趙四隆芳同八户各半元炳仕都澹文壁二户各二元黄有才吳有生蔡俊階三户各二角迎紫草堂四角以上二十三户共三十一元○三參公司募七百零二號册蔡芹生二元鄧澤有間卓堂二户各一元蔡宅蔡志和二户各半元以上五户計五元○鄭程先翁再募三十二號册鄭氏無力子各二元無名氏楊氏二户各一元以上四户計六元○德興行黄浩川一元以上統共洋一百五十元規元五兩錢三千文 
 
 
 

Page 10

 
 
   
 
 

Page 11

 
 
[光緒十一年七月初四日京報全錄]  
　　宮門抄○浙撫劉奏海運完竣援案請奬摺○署滇藩史奏恭報署理藩篆日期摺○陜督譚奏防營左旗開拔出關改募馬勇緣由片○川督丁奏平反斬决重案各緣由摺○滇臬熊奏恭報接署臬篆日期摺○新授晋撫剛奏爲恭摺交卸滇藩日期摺子○七月初四日工部鴻臚寺正藍旗值日無引見○致麟承綬塲差覆命○桂公景善各假滿請安○怡王請假五日○伊崇阿海英各續假十日○召見軍機醇王○○頭頂戴浙江巡撫臣劉秉璋跪奏爲海運完竣查明尤爲出力官吏援案懇恩分别奬叙恭摺仰祈聖鑒事竊照浙省杭嘉湖三府屬漕粮改由海運每屇事竣歴將辦理出力之委員書吏曁商船牙埠人等擇尤請奬在案兹查光緒十年起運九年分漕白粮米各局員悉心經理計自津次開斛以後逐日兌剥分起運通至五月中旬一律交兌全完本届米數顆粒無虧米色悉皆乾潔辦理尚屬妥速所有在事各員書吏或綜稽運務籌畫精詳或派船騐兌晝夜辛勤或歴涉重洋俻嘗艱苦不無微勞足錄又杭嘉湖該管知府督飭所屬首先全完催科得力似應將府縣等一併量予奬叙據督糧道廖壽豐會同署布政使孫翼謀核案開册詳請奏奬等情前來臣覆核無異除出九稍次之員給予外奬並商船牙埠人等確查另辦外謹將尤爲出力官吏酌擬奬叙繕具清單恭呈御覽合無仰懇天恩俯准給奬以昭激勸理合恭摺陳請伏乞皇太后皇上聖鑒訓示謹奏軍機大臣奉旨該部議奏單二件併發欽此○○布政使銜署理雲南布政使按察使捷勇巴圖魯臣史念祖跪奏爲恭報微臣署理藩篆日期叩謝天恩仰祈聖鑒事竊臣於光緒十一年四月初十日接奉督臣岑毓英撫臣張凱嵩會檄以布政使剛毅奉旨簡授山西巡撫所遺印務委臣署理遵於四月十三日交卸臬篆准剛毅將印信文卷移交前來當卽恭設香案望闕叩頭謝恩祇領任事伏念臣江左庸材滇南承乏甫陳臬事遽綰藩條責在理財用人時值防邊籌餉至若擴充礦務勸諭捐輸吏治講求民風變革皆屬當前要務深虞駑質難勝惟有益矢愼勤遇事禀商督撫臣認眞經理不敢以暫時攝篆稍涉因循以期仰副高厚鴻慈於萬一所有微臣署理藩篆日期及感悚下忱謹繕摺叩謝天恩伏乞皇太后皇上聖鑒臣謹奏軍機大臣奉旨知道了欽此○○譚鍾麟片再關外自張曜一軍調赴近畿防營不敷分布應行增募查省城原札武毅左旗本係調補新疆布政使魏光壽舊部該司赴新疆本任禀請隨帶出關以資得力臣己批飭如請將武毅左旗開拔關外該旂月餉截至三月底止由關内支給坐粮餉四月初一日以後由新疆照章給領武毅左旂所遺防地應添勇塡札當委前帶旌善馬隊之總兵崔偉于南路招募馬勇一百二十五名改爲武毅左旂馬隊白四月初五日成旗之日起支口粮所有武毅左旗開拔出關改募馬勇緣由理合附片陳明伏乞聖鑒訓示謹奏軍楷大臣奉旨該部知道欽此○○太子少保頭品頂戴降三級留任四川總督臣丁寳楨跪奏爲三合縣捕役妄拿良民誣補爲盜招解到省委審得實平反斬罪並捕役李斌於取供後在府監病故恭摺奏間仰祈聖鑒事竊臣據按察使如山詳據潼川府審解三台縣賊犯馮體意白書在途攘奪得贓拒捕事主彭正桐身死並推跌傷彭正桂平復一案到司因提訊犯供翻異發委審辦去後兹據署成都府知府黄毓恩督同委員行提人証卷宗到省訊明馮體意實係良民並無攘奪得贓拒斃事主情事係三台縣捕役李斌奉票緝賊畏比妄拿教令認承搪案得實平反正審解間該犯李斌在監病故委騐取結核入正案議擬由司核詳前來臣覆加查核緣李斌籍隸三台縣向充該縣差役與馮體意卽馮閨素不認識馮應長係馮體意族叔馮體應係馮體意胞弟於光緒九年十月初八日彭李氏之夫彭正桐與其胞兄彭正桂挑負棉花前赴景福院塲變賣行至甯家溝地方被一賊一攘奪棉花將彭正桂推跌受傷並將彭正桐拒傷身死擕贓逃逸彭李氏報經三台縣知縣翟本初會營勘騐派差李斌嚴緝具文通報先是馮體意於是年二月聞赴射洪縣販賣線子在馮應長家寄住六月十三日馮應長夫婦赴天泰棧飲酒馮體意乘間私取馮應長紅契典約押錢使用嗣經馮應長查知追問馮體意不能抵賴央緩贖還九月二十八日馮應長因馮體意屢次推緩將馮體意扭交射洪縣差役范友看管稱欲控追馮體意慮恐到官受責適馮體名赴射探視馮體意令馮體名代爲措錢贖回契約於十月初九日在射洪縣城乾元公舖内設席請憑差役范友並毛福興等八人將契約交還馮應長收明俯禮了息二十八日馮體意貿畢回家維時李斌因承緝彭正桐案内兇賊日久未獲彭李氏不時赴縣催案畏受比責起意隨拿一人承認搪案適馮體意回家行至半路與李斌撞遇李斌卽將馮體意捉住誣稱欄攘彭正桐棉花拒斃事主馮體意不依分辯李斌告知情由教令馮體意暫行承認俟將正賊拿獲定卽保釋保充差役並以如果不肯暫認卽欲私行弔拷之言向馮體意唬嚇馮體意信以爲眞又懼弔拷當卽應允李斌卽將馮體意帶案該縣翟本初提訊馮體意自認攘奪得贓拒斃事主不諱當將馮體意審依攘奪殺人者擬斬立决例擬斬立決由潼川府知府廉恩審解到司提訊犯供翻異發委成都府等審辦嗣據該府委等究悉前情禀請分飭射洪三台兩縣查明取結先後將案証馮應長馮體名差役李斌解省發夜該府委等訊明馮體意實被李斌妄拿唬嚇誣服詰無私刑弔拷情事亦無另犯誣良爲盜爲竊不法别案正審解間詎該犯李斌原帶寒病進監醫治不愈因病身死檄委成都縣騐明審擬取結詳府慈據成都府等核入正案議擬由司核詳前來臣覆核無異查例載捕役人等奉差緝賊其人本係良民妄行拿獲逼勒認盜照誣良爲盜例分别强竊治罪又誣指良民爲强盜者發邊逺充軍等語此案李斌奉票緝拿攘奪彭正桐棉花拒斃事主案内兇賊無獲輙因畏比妄拿馮體意教令承認搪案幾入人罪實屬法無可貸查馮體意私取馮應長契約押錢使用係屬一家與眞正犯竊不同白應以良人論李斌合依捕役人等奉差緝賊其人本係良民妄行拿獲逼勒認盗照誣良爲盜例治罪誣指良民爲强盜者發邊逺充軍例擬發邊逺充軍業經在監病故應與訊無凌虐情弊之禁卒陳陞均毋庸議馮體意私取族叔馮應長契約押錢業經贖還俯禮了結並據該府委等及射洪縣洪錫彝先後查訊明確實非攘奪彭正桐棉花拒斃事主案内正賊應卽提禁開脫刑具取保省釋犯係帶病進監病故管獄官例無處分所有承審失入斬决重罪應議職名係三台縣知縣翟本初審轉官係前任潼川府知府廉恩平反斬决重罪應叙職名係署四川成都府事夔州府知府黄毓恩委員卽用知縣彭修候補直隸州知州但祖蔭候補同知丁茂慈相應一併開送除仍飭嚴緝正賊務獲究報並將全案供招咨部外理合恭摺具奏伏乞皇太后皇上聖鑒勅部核覆施行謹奏軍機大臣奉旨刑部議奏欽此○○布政使銜署理雲南按察使迤西道臣熊昭鏡跪奏爲恭報微臣接署臬篆日期叩謝天恩仰祈聖鑒事竊臣於光緒十一年四月初十日拷奉督臣岑毓英撫臣張凱嵩檄飾以按察使史念祖現在署理藩篆所遺臬司印務委臣署理卽於四月十三日准署藩司史念祖將敕書印信文卷等件移交前來臣當設香案望關叩頭謝恩祗領任事伏念臣楚北庸材知識譾陋前於署臬司任内奉部文以臣邊道八年俸滿循例調取當奉督撫臣奏留暫綏北上春間交卸幸遂瞻天之願正當首路之時兹復臬事再陳深覺悚惶倍切查雲南係邊徼要區臬司爲刑名總匯凡禁尋詰奸平情察獄在在均關緊要如臣檮昧深懼勿勝臣惟有矢愼矢勤遇事禀承督撫臣力求整頓斷不敢以暫時攝篆稍涉因循以期仰酬高厚鴻慈於萬一所有微臣感激下忱謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○新授山西巡撫奴才剛毅跪奏爲恭奴即才交卸藩篆並起程日期仰祈聖鑒事竊奴才於光緒十一年四月初二日在雲南藩司任内接到撫臣張凱嵩行知奉上諭補授山西巡撫當經具摺叩謝天恩籲請陛見伏念奴才滿洲世僕識淺才疏上年調任滇藩凡用人理財各要件俱禀承瞀撫臣悉心經理幸免隕越兹蒙卑疆寄亟思趨詣關廷跪聆聖訓惟新授雲南藩司沈鎔經到任需時奉督撫臣奏明檄委臬司史念祖暫行接署奴才卽於四月十三日將雲南藩司印信文卷移交署藩司史念祖接收奴才交卸後卽於四月二十四日自漢起程迎摺北上所有奴才交卸藩篆並起程日期理合恭摺具奏再此摺係借用雲南藩司印信合併聲明伏乞皇太后皇上聖鑒謹奏軍機大臣奉旨知道了欽此 
 
 

Page 12

 
 
[夥役發痧]  
　　錢照林刨棺遭毆致斃一案屢登本報日來原差汪敬偵知沈春山之伯父渭卿等仍匿新閘左近因派夥恊同十一圖地保徐仁照等赴彼明查暗訪晚間卽守臥蘆葦叢中至昨晨夥役某陡患痧症一息奄奄旋經同夥倩人抬回未知能否無恙也 
[英界公堂瑣案]  
　　西捕至英公堂稱昨夜有一起婦女爭毆不休拘案請訊妓女王少卿供原籍山東人遭匪人誘賣與王吳氏處爲娼計身價洋四百元迄今己有四載今因生意清淡曾欠女傭王沈氏洋三十七元係張馬氏爲中向我索取未付豈知昨夜該氏等邀同假母王吳氏前來定欲我歸還就被伊等三人毆打致失翁翠壓髮荷花瓣等件由捕拘案王吳氏供出價洋四百元買王少卿非惟無利可得反致積欠洋二百元故向言明自行料理贖身因欠王沈氏之洋向索不還該氏邀中向我理論我只得同至少卿處理說豈知少卿連我辱罵土沈氏張馬氏各訴前因王少卿又稱王吳氏處賺錢不少今因清閒王吳氏就串同欠主逼索葛大令謂王少卿爲娼四載獲利諒己不少今姑判發堂婚配王吳氏暫交官媒着呈賣契候卽塗銷王沈氏張馬氏均各管押七天以爲索欠逞蠻者儆所有被欠之洋三十七元俟該妓由堂擇配着娶主理還給領完案○粤婦嚴阿虎控被一小旺誑去時辰表洋傘書茄烟等貨洋十八元半報捕拘案請追等因巳列前報昨據西人白朗至英公堂稱開洋貨店被王小旺取去各件價洋無着報捕拘案己由我妻氏投質奉飭查明原物之存否再訊今由捕房查得時辰表被押洋九元己經吊到原贓送案此表作價洋十三元半其餘傘烟等貨均己無着祗值價洋五元請追小旺供如前詞并稱表己交案尚少之傘烟價洋五元容再措辦如數清還葛大令商之易繙譯表交該西人領去惟着還押鋪半本王小旺管押半月期内着繳洋五元否則再行重處○華捕禀稱昨午有船户李阿虎陳阿春在旗昌碼頭之浦灘傍赤身游泳該處所泊之船大半有婦女殊不雅觀且租界中赤身在河港洗澡實干禁例爲此拘案李陳同供均駕舟爲業因熱極洗澡不知租界禁令以後决不敢再犯乞施恩大令姑念李陳均屬無知從寛開釋嗣後如再違禁定干重辦不貸 
[法界公堂瑣案]  
　　前報列捕探等在鄭家不橋打狗橋一帶拘獲賭徒賭具散錢等物昨解公堂翁太守訊詰之下判責陳阿金一百板枷號一月朱阿全僅十四歳狡展不承太守以其年幼從輕管押三日○日前有某營勇扭送同營彭義生到案請追被竊之衣服零星彭供紬衫是自己之物紬褲出洋兩元向劉姓買來太守謂然則何以有人控告答稱實係徐光軒之褲被劉竊去賣與小的太守着包探送回本管管束詎包探送去時營中不肯收領寫給字條一紙言彭劣迹多端早經革退請照例辦理可也昨日遂仍解案太守着責六十板以儆○前有專竊天津輪船之津人佟三經公堂判令管押捕房旋經兎脫業復就擒翁太守判責三百板送縣遞妥回籍 
[上海四馬路浦灘文報局内協賑公所粤閩江浙募賑册啓]  
　　敬啓者廣西之桂林梧州潯州南寗四属廣東之廣州肇慶兩屬數十州縣同被水災飄没廬舍人口難以數計自道光十三年以來耒有如此次之甚者廣東雖號沃壞於防餉悉索之後籌欵惟艱廣西則地瘠民貧防兵雜處安輯撫綏尤關重要幸公忠大府仰體朝廷德意賑卹有加廣東受育堂諸善士者先勸捐銀米以助官賑在滬之文報總局廣肇公所果育善堂絲業會館陳與昌棧洋布公所高易公館先後籌捐協濟並以地逺災廣商由同人敦請揚州嚴佑之諸君携帶籌墊各欵馳赴粤省助賑此後隨時務濟每月至少需三萬金尤有刻不容緩之勢正在籌議閒疊接奉天山東江蘇安徽江西湖北湖南四川各省偏灾之處紛紛來函縷述災狀待援迫切滬濱地限一隅物力己難徧給同人轉艱勸善羅掘幾空而側耳鴻嗷雖逺猶近同此方寸誰忍恝然旣巳與聞不敢不勉隨同人之後重作將伯之呼用特徧叩薄海内外之仁者以親及親以友及友無論何人無論若干無論如何勸募伏求推惻隱之本心俾艱難之共濟幸甚禱甚至一切勸賑之說今日巳言不勝言恕不復贅附錄收解條議於後並求仁鑒○一捐欵請交上海四馬路浦灘電報局後文報局内上海協賑公所同人彚總起解掣取公所圖記兩聯收票尊據并逐户詳登申滬報每日結數每旬總結以資徵信○一在現賑離先其所急自應儘解嚴佑之諸君倘每月所收不止三萬金即當酌看情形分撥他省以期寡惠同沾○一捐欵不論少寡自數十千文至數金一體代爲收解但此係民捐民辦並不核奬○一凡公所所用帶墨紙張一切費用均另有措備决不在捐欵内開支分文○一捐欵須隨到隨解如有以物件助賑者務請變易銀洋交至公所照來原數掣票○一凡向辦鶯賑之署堂局所均己函託代收如有捐欵俱可交托彚解各以收票爲憑俟彚交公所後再行登列申滬報以昭信實○附啓者同人前年在全州局内經辦直東江浙賑捐除繕造徵信餘外兹將總數開列於後○收欵一收捐規銀十八萬八千三百七十兩一錢九分一厘五毫一收核奬規銀一萬另二百十六兩四錢五分三厘五毫○支欵一解東首十四萬五千四百五十五兩七錢另九厘一解直省十二萬七千四百三十三兩二錢三分一厘二毫一解各省規銀五千九百九十三兩一錢一分三毫一支條衣七千三百廿兩零六錢二分四厘一支核奬加捐未收三百廿六兩二錢一分六厘一支輪船沈失洋合規銀七十三兩一支移交文報局五百四十三玫七錢六分四厘○收支各共二十八萬七千一百十五兩六錢五分七厘五毫分文無存○在外公所内一切開銷共銀四百五十六兩四錢四分五厘又洋九百九十一元錢二百七十七千一百五十三文均由同人自備飲食烟茶約計三百六十元由金州局捐什○電報費四百六十二元六角二由電報局捐助○客位及棉衣賑銀水脚約五百兩輪船招商局捐助公所同人盛杏蓀鄭待鶴王錦棠經蓮珊謝銳止附啓 
 
