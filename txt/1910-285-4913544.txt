# 1910 - 285 - 4913544

 

Page 1

 
 
   
 
 

Page 2

 
 
門抄 
[九月十八日召兒軍機鐡良王壽彭] 交旨 
[九月十二日軍機大臣欽奉]  
　　諭旨郵傳部奏派員查明湖南湖北路工曁股捐各欵情形一摺知道了欽此又奉諭旨盛宣懷奏捐資籌建上海圖書館成立請賞匾額書籍一摺著賞給御書匾額一　　方欽此又奉諭旨御史崇芳奏京城銀鋪號關閉多家請飭部維護並籌善後之法一摺著該　衙門知道欽此論說 
[書各省督撫議覆行政經費摺後選]  
　　夫財政爲施政之基礎。曩之立此方案者。曾不計及。故一二年來所在粉。飾因。循其甚者更益之以滋擾。今以趙御史等之建議而有此分别議奏。之舉。不可謂慧不幸中之。幸。也抑嘗攷之歐。美日本。彼其分年進行之方。事業。則限於一部年期則僅以三四年六七年爲常而吾國竟取國家全。部。之行政。欲畢其功於九。載之間非眞具有偉大之魄力雷厲風行之。精神者。曷克及此顧。以救亡。圖存。在此一舉。故吾。國民雖自始已。知。其繆。戾而不欲直鳴其非。抑以此次之。覆奏。乃對於。前此九年計。畫之財政預算。使當局諸。公眞能以。公忠體。國之精心爲通盤籌畫之舉。則於已往之。覆轍。未必無。補救。而此空中樓閣之九年計畫或幸而不至破壤。斯則國家。之大幸也。兹事爲國家根本問。題不欲自安緘默。用敢勉效。蒭蕘。尚望政。府諸公之一垂聽焉。各省督撫之對於此事意見不一。今先臚舉各覆奏之要點如左。第一直督陳夔龍之主張曰。此時但當擇其事之直接關係預備立憲者。專精畢慮以赴之。其餘關於行政之事。惟當嚴覈名實。隨時酌量施行。庶足紓財力而　皇猷至其所謂直接關係憲政之事項則清釐財政。編查 
 
 
 

Page 3

 
 
户籍。釐訂京外官制。編纂法典設審判廳。地方自治是也。前四者或已分投舉辦或定限繤嚴皆可尅期　事。現在疆臣極應措注而需欵較繁者則爲設審判廳及地方自治。此二者所短之欵約七百五十萬兩。至如直省敎育巡警實業三者。前二項不足之欵在五六百萬兩左右。後一項則謂當廣興民業直督又從而斷之。曰事關内部行政。無論立憲以前。立憲以後均應視其國力以爲設施。初不必劃歸预備範圍之内也。第二魯撫孫寶琦之摺中。旣預算法務行政警務行政敎育行政之經費。謂均計每年應籌經費約五百萬金。此外如地方自治。改定官制。添練陸軍提倡實業等。一時極難懸擬。無從列表。約畧計之。亦須四五百萬。至問其欵之從何來。非曰如何籌定。尚無把握即曰不敷之欵。尚少撥濟之方。末後又從而主張之曰。大抵憲政要端。祗明大權之作用。設統治之機關。今資政院成立。即爲將來國會基礎。已具參與立法規模。其餘改定内外官制。設立審判各廳。則於行政司法事宜。亦無不權限分明。綱維備舉至如巡警敎育祗爲内政之一部。進步本無止境急卽難以圖功。但責成主管官司。實力經營。似不必限定如何成绩。强萬有不齊之衆。就一定不易之規。未完 
來稿 
[順直紳民爲國會事呈請直督代奏稿]  
爲時局危迫。人心驚惶非開國會難圖挽救。據情泣懇代奏事。竊以人有。災害。未嘗不呼天。有疾苦。未嘗不呼父母。此情之流露。抑之不可。無君子。小人而一者也方。今國勢阽危有如累卵。爲魚爲沼患切剥膚。東望榆關。三省已非我有。北顧蒙古。俄人勢漸侵凌。四面楚歌。逼人。慘淡。而保護黃。河以北之密約。又逐次發現。直隸片土已陷荆棘之中此有耳者所共聞。有目者。所共覩。無容深諱矣。况復頻年水旱。民不聊生。飢饉頻仍。洶洶思動加以稅則不良。負擔日重新。政之名纷立舊。日之弊未除。人民之積怨。已深官吏。之痺頑。如昔内無内閣。負其。責任。外無專。權以應緩急。亂端四。伏如響。應聲。雖有賢良不足以善其後。蓋激則生。變變則必危。急則思。逞逞則。必烈古今合轍。無足怪者。一旦内憂外串。相繼而來。朝野離。心衆。庶背德。神京咫尺。全局必。摇誰與執。千戈。衛社禝。者皇帝御字之初。雖疊降明詔。重申國是公天下之心。不可謂不至矣。然而上窺官府之舉動。俯察。預備。之成效。大有令人失望者孟。子所謂今有。仁心仁聞。而民不被其。澤上無道揆。下無法。守朝不信。道。上不信度。君子犯。義小人犯刑。正此時也。急則治其標。緩則治其本。若不急以公天下。之心。施公天下。之政。召集國。會。與民共。治深恐轉至宣統八年。則徒虚懸一夢中之國會明。日黃花。雖欲開而勢。有不能。非民等好。爲不。祥之言勢有。必至。理有固。然雖欲紛飾。太平。情何克。已特此不避忌諱。據情上陳。至於開國會之種種利益。不開國會之種種弊害。已經各省代表言不一言。兹不復贅。惟此忠誠迫。切欲罷不。能謹合詞哀籲。泣懇代奏。專電 
[電一北京]  
　　度支部向美國銀行借欵千萬備補賠欵維持金融 
[電二北京]  
　　鄂境川漢借欵問題郵傳部議卽派員往各國政府磋商改訂 
[電三北京]  
　　度支部尚書以预算係屬試辦指摘必多决議先將大綱交資政院覈議 
[電四率北京]  
　　都察院代遞直隸官紳奏請收回開平煤礦摺奉旨留中按此則與昨電略異係另一訪員所發 
[電五北京]  
　　郵傳部尚書有兼充川漢鐡路督辦大臣之信 
[電六北京]  
　　鐡良今日（十八）請訓南下 
[公電南昌]  
　　各報館各省城曁上海城議事董事會鑒國事瀕危非速開國會莫救代表圑屢請願政府恐人民程度不齊故遲允若人民聨合籲懇當可得請城鎮鄕自治爲下級圑體眞正人民代表由各省各自治聨合堅圑協贊代表圑哀請諒感天聽敝會任聨敝省各自治乞各貴會各聨本省彚結總圑派代表入都如同志速電覆南昌城議事董事會公叩巧 
[公電南京]  
各報館鑒十九晚勸業會塲舉行全國學界提燈會南洋勸業會嘯緊要新聞 
[太后亦有速開國會之意北京]  
　　國會代表自上攝政王書後連日接上資政院及慶邸書奔走號呼僉謂非速開國會不足以救危亡風聲所播流入大内日昨隆裕太后特在長春宫召攝政王進内垂詢近日資政院議案如何情形王對以議案均未完備月初暫時休會至十二日始行開議太后又詢呈遞請願書時有割股斷指事信乎王對有之係奉天學生太后聞奉天二字似有所動不覺默然久之旋謂伊等忠愛熱忱諒非沽名實迫於時勢爲之耳吾亦知此事關係重大不可 
 
 

Page 4

 
 
草率從事惟聞廷臣中有意反對者亦屬不少究竟有人能將國會速開之得失及利弊關係一一斷决否若仍似是而非懐挾私見須當早自定見切勿爲浮言所撓王唯唯出即在三所召見樞臣以懿旨告之并飭速電各省督撫及各部大臣將縮短國會期限問題詳細解釋統限於半月以前十日以後電奏以便博采衆論從長計議至外間喧傳交資政院議决一說殊屬不確 
[國會代表謁見那徐兩相情形北京]  
　　十二日早九鐘代表李芳文耆等往謁好相談有兩時之久代表等謂相國對於國會曾表贊成之意乃兩次未蒙允准不聞相國力争而署名於軍機之列兹之求見戕以求示賛成反對之决心如眞贊成則祈相國力争若别有救亡之策亦祈開誠宣布那相答以時局如此誰不知國會之必要者且吾宗祖坟墓盡在東省尤爲關懷故某對於國會無不贊成但我國政體軍機雖副署實無完全責任言次談及東省情形文君耆李君芳痛哭失聲衆代表皆失聲相國亦涕洟不止謂此次某當極力維持云云代表遂向相國伏地叩首時至十二鐘辭那相赴徐中堂府晋謁亦談有兩小時初徐中堂詢問代表一年内開國會可否即能辦到陳君登山詳言一年内必可辦到之理由語極切至代表等并痛言外患之危急民心之惶惑語次李君芳泣不能仰中堂亦慘然垂浪力表同情隨即辭歸 
[瑞督誠一時錚錚者北京]  
　　各省督撫賛成請開國會及設立責任内閣者本不乏人如鄂督瑞東督錫粤督袁蘇撫程晋撫丁吉撫陳江撫周皖撫朱等皆持是議而發起此事者則爲滇督李仲帥旋因各督撫公推領銜仲帥忽以模稜之詞藉口反對刻聞鄂督瑞莘帥以兹事關係全國存亡已有函致京僚慨然擔任領銜不日卽行聨銜入告瑞督誠一時錚錚者矣 
[王侍讀痛抉京官弊病北京]  
　　翰林院侍讀王榮商請禁賭博並定京俸章程兩片已見交旨兹將原片探錄於下（一）請禁官塲賭博再博簺之戲自古　有之但中國今日乃存亡危急之秋稍知忠愛者將臥薪嘗膽之不暇尚忍及時行樂耶乃民間之賭禁頗嚴而京官之賭風仍熾其號爲能員者薪水愈厚則賭興愈豪及其入署辦公不過敷衍塞責甚至學堂子弟相率效尤每當休息之期君以飲博爲事人才敗壞尤可寒心臣到京時曾有嚴禁賭博之請而查拿旣慮其騷擾規勸又未肯聽從惟有請旨申明例禁凡違禁聚賭者准同鄕官指名嚴參庶若輩咸知畏忌而賭風自息矣（一）請定京俸章程再近年京官薪水漫無限制丞參以下之所入有較尚書侍郎而更優者驕奢淫佚習爲固然運動鑽營昌言不諱國家酬庸之典徒供若輩揮霍之資即使府庫充盈猶恐後難爲繼况百姓之脂膏已竭而京官之囊槖日豐清夜捫心能無愧怍相應請旨飭下政務處議定京俸章程力求撙節務使旣禀稱事而不至盈满爲災庶士大夫咸知物力之艱難相與專心供職士氣漸静而國用亦稍舒矣 
[魯撫亦思出洋考察耶北京]  
　　萊陽事變魯撫孫寶琦種種措置失宜魯省京外官紳莫不切齒前經三次呈請都察院查辦均無効果因之人情更形激烈現又聨名陳請資政院核辦孫撫得信自念昔爲興辦新政之人頗邀時譽今因萊陽一案聲名一落千丈就使運動他調總覺無謂不若奏請出洋藉避怨謗聞有某京僚得該撫來信謂已决計奏請開缺大約即以出洋考察爲請開缺之題目云 
[中國鐡路借債北京]  
　　郵傳部刻正編訂鐡路借欵表兹探得已立有合同之各路借欵確數詳錄於下京漢借欵比國法金一萬二千五百萬佛郎撥分餘利二成折扣九扣京奉借欵英國英金二百三十萬磅并無撥分餘利折扣八九扣正太借欵俄國法金四千萬佛郎撥分餘利二成折扣九扣汴洛借欵比國法金四千一百萬佛郎撥分餘利二成折扣九扣滬寗借欵英國英金二百九十萬磅撥分餘利五分之一折扣第一批二百二十五萬磅九扣第二批六十五萬磅九五五扣道清措欵英國英金七十九萬五千八百磅撥分餘利二成折扣九扣廣九借欵英國英金一百五十萬磅並無撥分餘利折扣九四扣以上各路借欵均五釐行息經理銀行用費二毫半 
[開海鐡路機料亦准免稅北京]  
　　郵部具奏畧云據開徐海清路局禀稱職局開辦以後旋派工程司等分投履勘一俟路綫勘定即行興工所有需用機器材料有來自外洋者有購自各省者稅釐運費實屬不資此路欵艱工鉅不得不遇事撙節以期克底於成查各省鐡路購用機器材料均經先後奏明免稅職路事同一律擬請援照成案一律免稅等情當即咨商稅務處去後兹准復稱開徐海清鐡路擬援案免稅自可奉明辦理惟仍須聲明確係建築所需並以三年爲限等語查該路不日開工購置物料自不容緩據禀欵艱工鉅係屬實在情形吉長張綏兩路亦於去年奏明免稅該路事同一律而籌欵之艱則更甚於兩路擬請自開工之日爲始准予免稅三年以節路欵而重要工九月初二日奉旨該衙門知道 
[川京官呈請抄追路欵（續）]  
　　放出之欵一不經銀行票莊過付二不憑保欵抵押三不訂合同約據四無存放通行劃一章程五溷用商簿官册各處歧異六從無徵信報知或任意添改簿册或兩地不逹行情此次上海五錢莊於六月十五日旣經 
 
 

Page 5

 
 
倒閉四川　公司仍有滙欵接濟典章情事凡此種種不合情形如據官法則事權所屬責有攸歸若依商律則總理之進退由衆股東公舉總理之事權由董事局規定一有不合憑衆舉發卽應辭退未有受職則獨攬其權溺職則不任其咎之理股欵至重論官法則由司局監守督撫核銷論商法則須交銀行經理保息保欵嚴定章程按期報告未有所屬犯監守自盜之條而該管可以脫身事外不坐徇私失察之咎之理此次滬欵倒閉後同鄕京官特開會議樹枬反飾詞缷責謂典章此次失敗與已無干若如所云則問駐京總理不知問駐川總理不知問駐宜總理更不知設將來成都重慶漢口等處相率倒閉諸總理勢必仍諉爲不知是直以千餘萬之鉅欵皆擲諸至危至險之地而無從着落試問總理所理何事經手人虧倒串騙不問總理更問何人亦安有占公司最高機關獨攬進退職事之全權而亦可諉爲不知之理况典章去年曾經虧倒鉅欵而樹枬知情故縱以致胆大妄爲放如許重欵於陳逸卿一人之手今除虧倒外並以股欵作他項營業以公司代他人擔保不但悖蔑商律實屬目無法紀樹枬身爲總理一誤已罪無可逃再誤實形同串騙無論新律舊律官法商法民事刑事據律文引比以法理推斷川路之破壞股欵之虧騙罪實歸於喬樹枬一人現據宜昌開工報告由宜昌至香溪二百七十里即須開支一千一百餘萬積存之欵勢將立盡而存放公欵之經手人逆知陸續支盡銀完工完權利坐失難保不相率串倒席捲無餘再一遷延存欵即化爲烏有不但川路前途絶無可望並牽及路政全局險不可言職等誼關桑梓兼爲大局隐憂擬請飭下郵傳部逐將以上各節澈底查辦先行分電川督蘇撫查封施典章財産補抵押追以防遠颺海外並將總理喬樹枬職務撤銷仍查封家産備抵總之虧欵太鉅私弊太多川民血本所關要以追賠爲斷不能聽其居心朋騙得以法外逍遥更請就部遴派妥員會同公司董事尅日提取公司存欵摺簿字據緘蓋印章以免隐匿塗改朦混别生弊端並援照商律交由同鄕官紳士商迅即投票公舉正副總理會同部派員核實存欵確數是爲下手要着即公同規定切實改良公司辦法以圖補救職等爲維持川路股本起見籲懇據情代奏　按此摺都察院並未代呈但交郵部飭查不知何故現聞京官已預備　二次呈請矣 
[官商集議維持滬市情形]  
　　昨日江督張安帥邀集南北市商會總協理議董工程局董錢業滙票業曁各業董事籌議維持滬市辦法當由衆紳商獻議補救市面以籌得現銀爲要著兹擬向滙豐銀行借銀二百萬商借商還請官爲之擔保又發行債票三百萬（内提若干還折華人執持正元等三家莊票之欵）另外請江督籌借五百萬此欵或由部指或借洋債共合成一千萬兩或交大清交通兩行會同商會專做押欵或另設市政局由藩司道台會同商會經理抵押散放窺江督之意似亦頗然其說惟聞有某銀行董事杭人某不知是何居心抑或被人運動先向江督進讒謂市面尚不十分危險運動借債等事全由少數甬人意欲自便私圖因此江督不免猶豫幸北市商會周總理向江督揭穿謂聞得頗有人在大帥前陳說市面并不危險然市面至此實在危險已極今日特令各業董事齊集請大帥自行詢問實情當由錢業董事朱君進言現在市面往來已不流通非有大宗現欵斷不能挽回現勢至是絲廠董事亦言廠家已有五六家停工若無巨欵接濟全埠四十餘廠停工者恐將及半此時許多工人無所得食鋌而走險殊爲可慮其餘麵粉花紗印刷各業董亦皆繼起陳說大致相同江督頗爲動容惟總以先入之言猶豫未能即决允爲斟酌辦理然而市面恐慌至此惟願江督自抒卓見勿爲浮言所惑以速救垂危之局則幸甚矣京師近事 
政府力阻東督借債一節已載昨報專電兹悉東督所借之欵係由馬昔何列（譯音）銀公司代表業已訂立草約計欵一千萬兩週息五釐九五核算期限二十年　　聞京師商務總會以各處市面恐慌皆緣一時不及接濟所致現擬聨合各行商集資一千萬元組織一大商業銀行庶各商店可以緩急相通藉資維持　　蒙古實業公司前日在燈市口德昌飯店行開幕禮已見前報聞該公司原定集欵一千萬已由各王公及諸逹官並蒙古王公等認股二百萬調金仍珠觀察還爲總經理擬先從調查入手　　十二日資政院第四次會議各省陳請事件有關於加稅問題者有關於修改諮議局章程者有關於提議禁烟辦法者末係國會請願代表孫洪伊等陳請速開國會尤爲關係全國利害事件惟因政府議案甚多是日皆未議及　　聞德國太子來京以京城建築甚古自元以來屢有移改擬詳加閱視以備考証我政府聞之以内外在周圍數十里恐有損壞之處又從前民間因運私酒夜間令人扒城而入所經之處城磗多被抽去特飭民政部派員速行修理昨日已由部員會議辦法矣　　前福建道監察御史安侍御維峻因甲午年間參劾李鴻章李蓮英等革職發往軍台効力年满釋回現因起用廢員經甘肅原籍给咨赴部引 
 
 

Page 6

 
 
見業已到京昨又接到甘督長少白制軍來電派該員就近代充資政院甘肅委員以備顧問時評 
[其一]  
　　官之所以令人欣羡者以一介寒士。往往不數年而成富家翁。　　於是。讀書者寗磨終身之鐡硯。挾貲者甘。擲汗血之金錢以爲。　　將來之希望與代價。正大且厚。而未可限量也。而於是候補者。　　紛紛矣。　　然天下何事不可爲。又何事不足以致富。寗待官哉。幸。而得則　　貽子孫造　之錢。不幸。而失。則不。值黃侍御之一唾。 
[其二]  
　　得志於政府。則作威福。不得。志於紳民。則請。開缺而猶不肯損。　　失威嚴也。則又生出種種題目以自爲掩飾。　　其酬世之道則工矣。苟能。移此心。思以治。民又何事開缺爲。 
 
 
 

Page 7

 
 
   
 
 

Page 8

 
 
　　　 
 
 

Page 9

 
 
   
 
 

Page 10

 
 
緊要新聞二 
[各督撫與憲政館往來電]  
　　東督致憲政館電憲政編查館鈞鑒按諮議局章程第二十一條第二欵應議决本省嵗出入預算事件奉省宣統三年地方行政費預算底册已札清理財政局呈核轉交諮議局惟現准度支部電試辦預算照章先將局存地方行政經費底册一分送交諮議局所有本部核增核减之欵已由貴處允許者一併鈔案彚送以備參考等因電内但云參考無交局議决字樣應如何辦理乞酌核示遵良庚　　憲政館覆東督電奉天制台鑒庚電悉奏定清理財政章程第二十條地方行政經費係局議决希照章辦理憲政編查館灰　　浙撫致憲政館電憲政編查館鈞鑒會議廳規則第十三條會議日期由督撫指定分别召集兩科人員届期到廳會議是否兩科分自召集分自會議抑兩科合議其第十五條所謂兩科會議以到會員過半數之同意爲議决者是否指兩科會議共同表决而言祈速電示增韞支　　憲政館覆浙撫電杭州撫台鑒支電悉會議廳兩科分别召集自應分别會議其十五條所稱仍應分别議决憲政編查館虞　　魯撫致憲政館電憲政編查館鑒會議廳規則有諮議局議决案件經審查科審定應行公布或更正施行等語是否指諮議局之議决案件督撫視爲未協者得有酌改更正之權再議决之案如調查需時或牽連他項問題於本會期内裁奪不能確定者可否劄覆議長及常駐議員或緩至次年會期答覆統乞示遵寶琦東　　憲政館覆魯撫電濟南撫臺鑒東電悉會議廳規則所稱公布或更正施行等語係指局章二十二三兩條公布及更正而言至該局議决案件督撫視爲未恊應查照局章二十二條二項辦理其裁奪期限即另文通咨憲政編查館微　　江撫致憲政館電憲政編查館鈞鑒查上年十月六日鈞館覆皖撫電内開諮議局議員出缺以各該府直隸州複選候補當選入依次遞補等因惟該府直隸州如無此項候補當選人可否以他府直隸州之複選候補當選人借補仰惑必須就該府直隸州舉行補選再補選時係僅就初選當選人補行複選抑仍須補行初選均請核示樹模徑　　憲政館覆江撫電齊齊哈爾撫臺鑒徑電悉仍應就出缺議員之本府州初選當選複選希即查照此覆憲政編查館虞 
[浙撫仍請撤銷駐防議員杭州]  
　　浙省駐防議員熊文前因旗案牽連革除世檔業於本届常會由軍憲移請撫院劄行諮議局知照該局以情節誤會當卽照章呈復不能承認該議員亦照常列席兹十六日諮議局復准撫院劄稱九月初十日准杭州將軍瑞函開敬啓者兹據新補駐防專額議員錫章禀稱此次接到杭府照會當至諮議局報到已於前月二十八日赴過預備會定明席次旋據該局來函云現熊文亦已到會且錫章之補入議員尚未奉到撫院劄文請從緩到會等情據此查熊文業經銷出旗檔在案斷難仍認爲駐防之專額議員現錫章旣據杭州府照會理應遞補應請閣下速劄諮議局遵照召集該員即日赴局辦事並希將熊文之議員取銷是爲至要等因到本部院准此查駐防議員熊文革去文生旣經銷出旗檔自應撤銷議員所有遺缺應以駐防候補議員第一名錫章遞補前據杭州府繕具知會書照會該紳應　詳經劄行在案兹准前因爲此劄行諮議局希卽召集該員即日赴局與議並將熊文之議員取銷 
[新會馬熊村土豪猖獗駭聞廣東]  
　　粤東廣州府屬新會縣有一虎狼鄕名馬熊村距城之南約十餘里陳氏聚族而居丁口頗繁數逾四千大半不務正業性狡且悍富者以放債訛詐爲事貧者以恃强行刧爲生海則渡船受其害陸則行客被其殃附近鄰鄕長熊孖冲石疻梅樹營白産熊等無不受其荼毒田園農利侵創過半即年中所植之禾稻柑蔗薯芋等食物亦須受其勒抽方保無虞約計長熊等五鄕年須繳納該虎狼鄕陋規銀三千餘兩行之已數十年更可駭者莫如近日白産熊村被其没族一事緣白産熊村居民林還于光緒三十二年揭銀四兩五錢于該虎狼鄕人陳信厚書帖存據未幾信厚死其子將遺帖頂與同鄕武生陳爽信即私將帖内四兩五錢字碼塗改爲四百五十兩光緒三十四年林還備銀贖帖爽信佯作驚訝狀曰數百金巨欠烏得以數兩圓子討贖乎林知若輩非可理喻遂忍氣吞聲而歸孰知此後爽信日率匪類二百餘擁至村中聲稱討債與林還爲難林還知非好意暫向别處引避匪等乘勢將該村民屋財物刦掠一空村民被擾不得安居相率扶老携幼遷往别處而匪等隨將屋字拆毁據爲已有其未拆者祗有一神廟六破屋耳又縣城南有小村名石冲者居民約百餘亦被該虎狼鄕匪類擾害原因本年二月念二日該村民林舉欣見同村孀婦林趙氏年少貌美擬誘姦之孀婦不從致相齟齬後由耆老斥責罰鍰了事乃舉欣之妻林陳氏以夫被罰爲恥隨服阿芙蓉膏畢命而陳氏乃該虎狼鄕武舉陳天喜之录立即紏率村中匪類千餘人各手軍械擁至石冲村將陳氏屍頭部力砍數傷並剌穿前胸以鷄血塗飾傷口誣爲被人殺斃乘勢大肆搶刧復將屍身禀官瞒驗指控爲林姓子弟謀殺至今案猶未結又前五年附近該虎狼鄕之崗背鄕蘇某者香港某洋行買辦也富有家資因營居旋里爲虎狼鄕匪類所聞紏衆數十膽敢白日擁至蘇某家硬將蘇某捉去幽禁于土豪陳懋培家中濫用私刑勒索重金始將蘇某釋 
 
 

Page 11

 
 
回蘇出險後據情控之大吏札飭新會令督率兵勇下鄕拿獲該土豪父子至案詎料匪等神通廣大不知如何仍得倖逃法綱而今日之禍遂愈烈矣分類新聞 
政界 
[會議禁烟辦法厦門]  
　　閩省去毒社社長陳韻珊太史及某太史某君三人於初七日來厦調查厦門禁烟事宜初八日厦門去毒社施社長開歡迎會並提議調查各事厦門道郭觀察厦門廳趙司馬均與會旋决定辦法如下一籌欵由道廳担任二選用理事社員三調查烟籍發給牌照唯厦門爲通商大埠恐未易調查也 
[浙東匪亂警電彚錄杭州]  
　　温守請添兵勦匪電杭州撫憲鑒永樂黃太交界之大台門地方聚匪數百四出搶擄現經營縣擊散深慮西聨永匪再結太匪三股匪合恐禍愈烈迅請添兵勦辦知府斆典等同叩　　又新昌縣請兵電杭州撫藩臬兵備各憲鈞鑒竊知縣前因台嵊匪勢猖獗四出劫掠新邑界乎其閒時遭竄擾已禀請撫提憲撥兵駐防未蒙批示昨有台屬大帮土匪二百餘人身穿號衣手持槍械聚集縣轄鏡愕鎮按户勒索不遂卽鳴號開鎗分赴各鋪户擄掠裝載回台幸未傷人已獲台匪徐三端一名容另禀辦惟綠營裁撤地方空虚警察初辦難以禦患而台匪迫於台屬緝捕緊急嵊匪被官兵擊散以隣爲壑恐切剥膚乞速撥大兵勦辦一面添調防營扼要長駐以遏亂萌合邑幸甚新昌知縣蔣嘉唫謹禀寒　　吳方伯復蔣令電餘姚送新昌蔣令電悉迅卽就地籌辦巡防嚴密堵緝撥營一節應候撫憲示遵藩元印 
[建築審判廳之預備長沙]  
　　湘臬周廉訪前經勘定長沙協衙門作高等地方兩審判檢察廳地址曾札委首府兩縣爲工程委員其所需欵項已由司庫項下撥銀六萬兩存放官錢局應用兹臬司以籌備憲政限期迫切亟應即時興工爰特札行首府戚守飭令即日前往估計工程所有恊署左右各民居均令尅期遷徙 
[自治籌欵之計畫安慶]  
　　安徽無爲州襄安鎮奉辦自治費異常困難刻經該鎮紳徐雲具禀該州請于該鎮販運米糧稍抽捐欵以充經費 
[推廣四鄕巡警鎮江]  
　　丹徒縣自治公所以四鄕巡警尚未設立擬先行籌劃經費於大港諫壁高資等處推廣巡警以衛地方聞已議有端倪矣 
[限期催繳報册長沙]  
　　湘省清理財政總局以各府廳州縣及各局所所有本年春夏兩季報册前曾札行催繳迄今多未繳呈現在部限伊邇亟待彚編爰於曰昨再行札飭嚴催並限於奉文五日後將正二三四五六等月報册一律呈繳勿再遲延軍界 
[预備秋操之一斑江西]  
　　江西陸軍警察營管帶吳乃楫前因請假回皖料理葬事所遺職務由院委韓君祖繩暫行代辦現吳回贛銷假謁見馮中丞當奉面諭飭回陸軍管帶之任預備隨赴秋操塲帮同辦理 
[添派水師保護商船湖北]  
　　鄂督瑞莘帥以望山門外鸚鵡洲鮎魚套一帶江岸素爲商船停泊要隘匪徒出没時有所聞兹查駐防兵輪紛紛出差防地空虚特檄荆襄水師陳統領調長龍砲艦一隻舢板砲艦四隻駐泊該處 
[札委浙西鹽捕營統領蘇州]  
　　浙西鹽捕前由汪頡荀觀察兼統兹以汪觀察簡授蘇省巡警道事務繁多未暇兼顧現經蘇撫程中丞查得巡防營務處坐辦洪觀察爾振堪勝此任特咨商浙撫會同下札委統洪觀察昨已謝委日内當即到差視事學務 
[上虞紳士禀請究結閙學案杭州]  
　　紹屬上虞縣官紳苛捐辦學致南鄕十九都等處鄕民聚衆暴動搗毁城鄕學校事後函電紛馳官紳互訐迭經上峯嚴飭前署府包守三次親查并責成洪前縣回虞專辦緝捕善後諸事已迭誌本報日前復經合邑紳學界舉人徐紹謙等聨名公禀各大吏略謂此案匪民紏衆毁學迄今未辦一人後禍方殷來曰大難現在洪令因患病日久不能來虞僅派幕友前來面告原委並交到緝捕赏格五百元由紳等暫存殷實錢莊隨時備給似此宕延學務大受阻抑爲敢籲求憲恩可否變通另委幹員赴虞督緝抑或飭府委員隨時會縣就近查拿懲究云云業奉中座核准批飭藩學二司嚴札該府督縣緝拿是案首要並以洪令患病不能赴虞則該府縣責無旁貸仰即督飭葉令妥速勒拿滋事首犯嚴懲以寒匪胆而維學務至洪令交到賞格洋元應如何存儲備發並即核飭遵辦 
[縣令笞辱法政學員之公憤杭州]  
　　前月二十七日湖屬孝豐縣署突來一吳姓者頂門拜會自稱警務公所稽查員該縣潘令未悉來因當即延見據云奉楊道憲特委調查湖屬警務並指斥該縣巡警種種腐敗語似要挾潘令疑之婉辭索閱委札答稱在寓當即忿忿辭出大令愈疑立派幹差往探而吳某已去如黃鶴始知確係僞冒立飭將同寓之周尚德鎖拿到縣指爲同黨勒交匪犯周供係法政學堂講習科第三班畢業學員原籍黃岩此次因戚友之招由省來孝與吳某途遇同投逆旅焉知彼爲何種人而無端指爲匪黨寗非怪事詎潘令怒其挺撞不容分辯當堂笞責一千板鎖押内班候辦幸親友極力緩頰始允何釋日前狼狽回杭通告同鄕同學激動公憤謂周某果爲匪黨亦當調查確據追繳文憑通禀上峯懲究又值禁止刑訊時代該縣令强暴剛愎弁髦朝旨笞辱學生實屬目無法紀業於昨日聨名公禀撫轅環請澈底查辦以懲酷吏而雪奇辱云 
[争捐風潮安慶]  
　　皖省清眞學堂以争捐停課業誌本報兹悉此事之原因巡警道卞觀察前以省城回敎每多屠宰病牛殊於衛生有碍特設公所一處招僱獸醫按曰令宰户將應宰牛羊送騐如確未受病方准宰售其公所經費按每牛一頭捐錢六百文羊捐錢百文收捐後給予執照無照者即以私論詎該宰户等前已認捐清眞學堂之欵較此捐爲多因只認此捐竟置學捐於不顧該堂執事聞之指爲私宰立即送縣懲究致各宰户不服報經警局率領多人前往該堂理論該學堂亦率學生等約二百人赴學司處喊禀兩不相下未知張提學卞觀察將如何斷結也 
 
 

Page 12

 
 
雜記 
[起解姦拐定讞之犯官蘇州]  
　　江蘇候補縣丞程文賢姦拐前常州府知事鄧熺之媳陳氏同逃一案業經蘇州府審定將程文賢革職發往新疆効力贖罪由左廉訪復審詳咨已奉法部奏准飭將該犯官即行起解現經蘇提法司左廉訪派委候補知縣曾渤會同城守營某武弁押解該犯官赴河南巡撫衙門投收聽候另行派員解赴新疆日内卽須起解 
[商會總恊理公推連任安慶]  
　　安慶商會總理張杏書君協理吕賢銘君現因一年期满照章應即另舉特於本月十三日在商務總會開選舉大會咸以張吕二君任事以來　心公益未便遽易生手極力挽留仍請接任現張吕二君雖再四固辭但衆意堅留恐難却此職任也 
[提議廟産舉辦自治鎮江]  
　　鎮屬太平廳地瘠民貧地方自治經費難籌勢難舉辦兹經該廳紳董周立三等提議以該境無僧廟産甚多擬悉數提歸舉辦自治經費刻已具禀省吏請示 
[飭查書吏舞弊湖北]  
　　襄陽縣生員曾廣德以該縣書吏萬子壽舞弊取盈借公飽私等情禀控督署經瑞莘帥批云書吏差役舞弊取盈疊經嚴申例禁據稱該縣書吏萬子壽種種貪蠧於收納錢漕清出造册田産稅契更换保甲無不於額例之外多所需索甚至下鄕亦復轎馬絡繹歇家保户名目繁多如果屬實擾害無窮亟應嚴查澈究仰北按察司即飭襄陽縣按照該生所開各條逐細查明據實禀復 
[核准移撥警費長沙]  
　　湘撫楊中丞前據巡警道桂夢九觀察禀稱湘省每年額支巡警經費銀數約在六萬兩上下錢數約在六萬串上下活支數目隨時支領歷由善後局移解現在該局旣已裁併其前項經費可否仍循善後局成例飭由財政公所接續照例撥解楊撫據禀後當即檄飭藩司暫行照舊移撥 
[議事會估築議塲湖南]  
　　湘省武陵縣自治公所所董等以議事會本年必須成立爰擇定向日考棚爲地址將東棚拆缷建築議塲現正估計工程佈置一切所需欵項約在二千餘串之譜 
[查覆自治所長之劣跡杭州]  
　　衢屬江山縣自治研究所所長徐鍇違法妄爲劣跡昭著經紳學界先後上控飭由監督澈查確鑿照章撤退詎徐紏合其黨周鎔等二十餘人揑情上控至再至三而尤痛恨勸學總董毛雲鵬小學校長毛翬等誣爲攬權把持滋事煽惑等語危詞聳聽即經藩學兩司曁自治籌辦處先後電飭該府就近遴委愼密查辦當由崇太守派委周梓椿會同該縣陳令常鏵三次密查當以該附生徐鍇因撤退所長遷怒各界居心險詐懷挾私憤輒敢揑情纒訟實與學務進行憲政前途大有關碍禀復崇守詳報各憲請予從嚴懲辦 
[禀請免派宣講員安徽]  
　　皖省籌辦地方自治前以調查户口恐鄕愚無知疑議滋事故於上年經上台札委宣講員分往各縣宣講解釋羣疑惟各州縣多以經費難籌爲慮地方绅商亦晴有煩言刻由太平縣令上禀籌辦處懇請免派歸自治員董就地分講以免籌欵而順輿情 
[抽收妓捐之辦法長沙]  
　　湘省巡道桂夢九觀察前以警務經費支絀曾禀准撫部院規復妓捐定期於九月初一起一律抽收已誌前報兹聞桂道另訂新章札飭各巡警區叚先行詳細調查造册詳報然後再行分别等級填發執照其等級概由各妓娼自認並不抑勒一等執照每年收捐費洋四十元二等三十元三等二十元月捐每妓娼一名一等每月收洋四元二等三元三等二元其一二兩等每家門首給發號燈一盞並擬將各妓娼等級編列字號妓户擬編蘭芷二字娼户擬編桃李杏三字一律釘立小牌以示區别 
[電咨協拿著名會匪長沙]  
　　湘撫楊中丞日前電咨鄂督瑞制軍略謂頃據武岡州蘇牧禀稱已緝獲著名會匪正龍頭蕭老冒提訊供出副龍頭心腹當家紅旗巡風等二十六名已放會票至一萬五各張之多並已約期起事等語除電飭該牧就地正法並通飭各屬協拿餘匪外竊思武漢商民雜處航路交通誠恐該匪等附輪逃匿相應電請飭屬一體嚴密查拿母使漏綱 
[創設貧民生計局安徽]  
　　安徽鳳臺縣鄭大令以本境貧民甚多會紳集議創設貧民生計局凡無告之民及無資營業游蕩貧民如有抯保均准赴局借錢作爲資本營業謀生視借錢之多寡按日抽還俾濟民生現大令已具禀撫轅擬將該局列入交代以垂永久清談 
[維持市面]  
　　今以維持市面亟亟設法或借債或撥欵此誠救急之法也。惟救急之。法可暫而不可久。當此上下交困。岌岌可危之時。所爲維持之法。豈可不爲可。久之策。留借賠欵。散放各處。此日使用。之法將來償。還之法。使商民自謀。而官爲監。督之。不愈於臨渴掘并。枝枝節。節之所爲。乎寓言（續 
[疑怪（仙乎）]  
　　或進策曰。宜最遠年溺器。熾之以炭。俟溺氣薰蒸即以溺器之口。掩覆其口若鼻。第使穢氣觸腦。當可復甦矣。伴亟從之。穢氣從生口鼻竅直貫丹田。乃克驀然醒連作噴　不已主人曰。妙哉。救急良方。莫善於此。今而後西人之觸鼻冰。固不能獨專其美矣。唯惜器已熾炭。熱度過甚炙之至微傷。唇傍儼塗紅暈。環繞小泡如貫。珠輕按之。不勝痛楚。喉間作惡。嘔吐狼籍。涕兒睡兒。流箇不了。生額筋悉現徐伸其氣罵諸人曰。若等何因而作此恶劇耶主人曰。不爾。安可復生。甫得性命。即咎醫師。人之無良。抑何至此。母惑夫近人之無不畏學堂敎習者。生曰。吾何因而至死。頃間不過偶然之昏亂耳主人置不與較。唯勸使安。寢紛擾竟夕皆覺疲懑。旋次第偃息。生甫閉目。又覩怪狀猛然狂呌。同寓皆醒亟趨前問故。生曰彼。彼又尋到我矣。及問何人尋之。則又默然諸人相視而笑遂退。不半刻仍復爾爾。主人責之曰君屢驚呼其意何居耶生曰。彼眼巨如燈。牙排若鋸。撲吾榻而牽吾限者適從何來遽集於此。主人曰君帳以外。祗吾非在幸母疑神疑怪再擾同人之清夢也由是以爲失常性而癲僉任其自號自呌迨黎明後。纔覺其寗睡自此寒熱　作或明或昧主人以山居不便調攝輿之還舍生母素溺愛。覩乃郎病狀憂甚亟爲之延醫診。治醫察病源知爲驚恐過度致然投以伏龍肝硃砂茯神等湯。驟不見效。然亦有時而清醒偶見母坐病榻旁。手撫其額曰。今晨寒熱已少退宜必漸可痊愈生半睁倦眼顧其母曰。娘乎。見病果漸痊乎見爲惡魅所　恐未必遂如母言。奈何。因歷言所見母曰。是誠易與凡鬼侵人。無非志在求食。倘有以祭之。或　之使退。當可占勿藥于俄頃。何戚之爲乃從案上檢時憲書。授之曰。爾可按起病日辰。說給娘聽。當必有以禳解之也生檢　第某頁讀曰。甲子曰得病。係撞着遊魂野鬼宜用紙錢三百果酒水飯。向東北方送之大吉母喜應曰。據此當無他碍俟日近黃昏。母可以照行。隔苍王九媽。工于禱鬼娘即浼其効勞如何。生曰。寗可信其有。不可信其無兒往嘗亦石信鬼。自經目擊。乃信其確。可致意其虔誠將事。庶幾藉此以驅除病魔乎。從此或聘祝巫。或延術士。法鼓銅鐃喧閙不息。詎竟限然經綿於病榻。而敎　山行遇鬼之新聞。遂遍騰于隣里。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[資政院旁聽錄]  
[十二日議事（續）]  
　　一百十四號此案今日本係初讀行政委員對於議員疑問祇可說明不必從事辨論請付法典股審查衆贊成　　七十二號今日交法典股審查明日開審查會十四日爲星期此案當於十七日報告議長詢議塲是否十七日報告有人謂報告太緩議事細則當於審查二日後行第二讀會　　七十三號答議事細則謂二日後可見至少須二日至多幾日並未規定似於章程並無違背遂决定十七日第一讀會　　宣布政府提出著作權律議案（秘書長述原案）民政部委員說明本律大意　　一百三十七號第二條有關於敎科書者歸學部審定云惟敎科書之不能審定者並不准其出版非版權問題也　　民政部委員答覆限制出版係消極的此律係積極的故敎科書之出版限制當别律規定之　　七十六號問著作權律是否即出版律外國出版自由然有妨碍之出版物律有罰金此條應否加入　　答著作與版權本係一事惟出版律範圍較狹著作權律範圍較廣即有妨碍之出版物並不禁其出版而限制其著作權　　一百三十七號檢定與審定是否有兩機關旣有兩機關則著作者不能得確當之保護　　一百十七號頃所質問皆因民部但有著作權律而無出版律究竟民部尚另有出版律否如無出版律應將頃所討論者注意　　一百二十九號第六條數人共同之著作由各子嗣繼續與十五條最後死者之子云云則數人中必有不均平處且有衝突　　答覆第五條係子嗣繼續之規定第十五條係起算年限之規定並無衝突議長宣布交法典股審查衆贊成决十七日報告　　七十三號提議頃議兩案皆省了朗讀恐不甚宜此後上奏文或可省而條文必仍請朗讀爲是有贊成者數人　　一百十七號每案是否省了朗讀可臨時决定現在應提議之條正報律條文仍請朗讀　　一百三十七號頃七十三號提出朗讀意見已有三人以上賛成成爲議題請議長諮詢公决　　議長遂詢對於汪議員提出不省朗讀條文之意見贊否如何衆皆請朗讀　　議長遂令秘書官宣讀修正報律條文議案由憲政編查館委員述右案大意略謂報律自光緒三十四年頒行後將及二年此二年内政府體察報館情形諸多不便報館亦有提出不便利之處遂由民政部上奏提出請飭下修正奉旨依議現在修正之條件一爲每天出版以後呈該管衙門閱定二爲處罰之等差第一條原律限制過嚴無此時間且即能實行皆由政府閱定卽無所用其報律第二條從前無處罰之所現在統歸審判衙門司法獨立後卽易於實行也又有修改者則保押費是也可以限制一種無資本而不擔責任之報紙且以提倡正當言論之發逹尚望諸君之賛成　　一百三十二號第十二條關係秘密太無界限使報紙甚爲難　　一百五十二號報律原文有不得挾嫌等語甚覺妥當今修正案改爲損害他人名譽之語不論有無事實報紙不得登載云云反覺混淆近年道德墮落人品卑下猶賴報紙感動稍使奸骫自警有此條文以後將不能辦報　　一百五十六號言與前員畧同謂旣有此條卽不用更正辨駁之律豈非自相予看現在政府旣設更正辨駁之條以限制挾嫌誣詈者此外如並無挾嫌情事卽所謂公論所自出政府正宜提倡何可從而限制之哉委員答覆十二條原文有未經官報發刋公布者現改爲未經公布公布有數種方法如有一交旨事由單報館即可載出似較原律已多便利至於第七條第十一條之抵觸則原律爲記載失實修正案改爲錯誤又寛一層若十一條之範圍太廣則好在政府今日已將本意說明並無有嚴限報館之意不過防範損害名譽者而已　　一百九十號第十二條所謂關係秘密概不得登載是將報纸效用全行失去歐美報紙費大資本至我國採探新聞者無論何種文件皆先揭出以見其報紙魄力之雄厚照此辦法限制國内報紙全無可以見長之處是提倡外國報紙之發逵非提倡本國報紙之發逹也　　一百二十九號保押費究係限制性質原律有認爲開通民智不交保押費則如白話報等即可多出於通俗敎育極有裨助有此限制則此種報紙又無從辦起矣議長宣布交法典股審查　　一百十七號今日爲讀案之始下次即爲第二讀會審查報告在交查二日後行之本無限期今日交查有三案不妨由法典股寛定一日期七十二號法典股審查長定十九報告議長宣告散會明日開審查會十四星期休假以後排定日表再行通告本埠新聞 
[源豐潤滬號上商務總會節略補錄（爲暫停收付事]  
　　敬略者竊商號經營滙業分支十餘處存放官商公私欵目爲數較鉅隨時周轉務求信實本年滬市貨物滯銷金融阻礙六月以來錢莊紛紛倒閉銀根牽掣市面爲難商號放欵驟難收回存欵尅期照付各埠聨枝滙票尤爲紛紛齊集蒙上海道憲撥發維持借欵又檢齊産業期票等值銀三百三十餘萬兩陸續呈送道署蒙撥借發商生息公欵維持三月之久現下銀根尤爲緊急商號正在竭力設法周轉甬號突然被封消息散播速於置郵各埠震驚商號聞耗祇得通電各號即日暫停收付分别清理相應呈請貴會備案謹略 
[浙西水師兵輪業已修竣]  
　　浙撫增中丞前以浙屬湖防水師四 
 
 

Page 19

 
 
 [H第二張第三版> 
安兵輪船身日舊不足以壯觀瞻特飭由周統領派弁駛至上海囑令虹口元昌船廠修理嗣因該廠延不竣工曾經浙撫札飭滬道轉飭公共公廨派差傳諭該廠赶速修理在案兹悉該兵輪已於月初修竣由廨禀奉滬道轉詳浙撫業奉增中丞札委陳管帶携修費銀五百兩來滬交明該廠即於前日將該兵輪駛回浙屬防次禀復矣 
[示勸商鋪掛高招牌]  
　　上海縣田大令昨出示諭云案准地方公益研究會函開城内各街道自翻砌加高後所有各店舗招牌有碍行人經會集議擬將招牌掛高離地木尺八尺爲率如房屋低矮者設法掛進以便行人請出示諭並飭舖甲勸諭一律遵照等因當經示禁在案迄已日久各舖户均應照辦乃昨日本縣因公道經四牌樓見該處街道業已填高兩旁店舖招牌更覺低垂有碍行人除照會范毛兩董事勸諭各商舖將招牌懸高外合行出示曉諭 
[公益會整理城區路政之建議]  
　　地方公益會昨日致函城自治公所略謂新闢之拱辰門即俗名小北門以及九田地新築馬路未設路燈行人諸多不便轉瞬冬令宵小出没恐黑暗中有搶攫路人衣服情事昨晚敝同人集議應請貴公所添設路燈再九畝地南北所築名支路草萊叢生有一二條祇見有草不見有路若不及早芟除聽其滋蔓所砌石片勢將浮動且宵小於草莾中尤易潛藏恐滋竊案應請轉知路政處赶緊僱工刈割以利行人而資保衛 
[自治公所接辦路燈之手續]  
　　本城清道路燈移歸自治公所經辦後刻由路政處將路燈電燈分别整理並在城中設立事務所以便議辦一切聞所董接辦此項事務所有收捐名目仍照前章並不更改昨已出示曉諭地方各户並申報滬道劉襄孫觀察查照矣 
[警局禁止炒栗攤之機器唱戲]  
　　一路巡局昨日發出示諭一道略謂各處炒栗設攤每置有留聲機器開唱戲曲其意原爲招徠主顧起見惟租界華界情勢各殊城内街道狹隘近又通行車輛若置唱戲機器多人圍聽途爲之塞非特有擁擠之虞抑亦易於碰撞致生危險合即諭禁自後即不得再置留聲機器開唱戲曲以免擁塞而便交通如敢故違即由各長士干涉制止拘究處罰不貸 
[中虹橋興工改建]  
　　西華得路橋（即中虹橋）本係木質現因電車由此往來英美工部局爲預防危險起見將此橋改造水門汀以期堅固稳妥業於前日開工動築所有舊時電車軌移置偏處仍可通行云城内 
失火旋息○昨日午後三點十五分鐘城内虹橋西首徐新源南貨店　房内因煮飯失火頓時冒穿屋頂當由中城救火社及南三舖等各皮帶車馳往竭力澆救旋即息滅僅焚燬灶屋一間餘未殃及店主徐某已由七舖地甲及巡警帶至四區請究矣　　押限措交○婦人喬氏前投縣控母舅張老山經手倩作頭王炳仁包造房屋計定價銀六千六百兩將舊料抵作三百兩陸續被張舞弊洋七百九十五元求　當經集訊奉判押追在案前晚帮審委員承明府又提張訊問仍求寛限明府判張押限十天繳洋如延干比　　私售燈吃○公共租界與華界毗連之地名老鼠浜近有羅意臣沈求遠等在彼私設秘密房屋售賣洋烟與人燈吃事爲公共捕房察知以該處地屬華界應由華官管理因禀由英領事照會滬道飭縣查禁昨日田大令已奉到道署札文當即派差前往調查候禀復核辦　　報驗病死○二十五保三圖地保唐金坤昨投上海縣禀稱小的圖内有沈湏侯因病身死由捕房查無屍屬飭小的投案報請相驗田大令據禀即委捕廳趙少尉代往相驗矣　　縣批兩則○曹阿香禀批楊景華以田單央爾兌帳阿松經手向爾姐抵借洋念元旣經查明係屬僞製將軍交由該民人代討楊景華京邀人調處豈肯再聽其延約且揚景華之子楊全林知單在爾手何以復問爾兄張阿松取贖爾兄亦豈肯將自己田單作抵爾又稱原抵之單被水沉失核察情形全係空中樓閣明係下等訟棍伎倆不准特斥抄黏擲還黃錫恩禀批據稱江松如業已回滬避匿海寗路華慶坊奏順卿即秦稻薌家該處是否華界未據聲叙候查明飭提訊追江松如未到案以前該商何能交保至呈叙秦順卿有原保字樣究係何事爲江松如作保亦未叙明碍難併提特斥　　一路巡局批詞○民人陳庭玉禀批糜錦錩旣經該民貼費遷房又抛存靈位檯桌何爲據稱該租户意圖藉此敲詐該民又何以測知究竟情實若何著七舖地甲查明處理禀復核奪無延此批監生程祥禀批文美齋欠該生布價據稱先無交易且商界往來貨欵朔望即須結清何以時經一年猶未歸楚該生亦任其延宕所禀是否不虚着候傳案訊奪此批南市 
候移商會○布業香記等十一户在工程局被同業朱壽記號主朱壽芝虧欠貨欵銀三萬餘兩逃逸無蹤该司帳沈金生亦避回南匯家内當扭出店人趙連舟至案控究訊不承認判押在案兹該　告又查知朱前托協記布號主張春熙將套布一百件存在招商局棧内欲做押欵未能成交由朱將棧單扣抵欠銀三千餘兩請爲傳訊昨經湯裁判傳張訊供願將該單繳案官判候將此案移請商務分會查明該號餘存布貨變價並將帳目收理歸併先行攤還號欵外再行飭探至南邑移提朱沈訊究趙仍還押候示票費難定○總工程局昨抵倪國幹禀云禀及粘章均悉小車有經理約束之人豈不甚善惟令其月繳票費銀元五元斷難强之使行且南市小車無多欲以此項票費開銷外作設立學堂善舉等用亦恐奢愿難償如别有妥善之法可另行禀請核奪可也　　准其給示○總工程局昨又批修車同業莊新泰禀云禀及行規均悉候給示俾共遵守惟事輛以堅固爲主嗣後修造之費如有增减應禀明示遵此批行規附　　歸還茅蓬○船户吳妙生控歇夥項阿榮透支工洋一元反紏人攫取茅蓬請爲訊究昨經陳裁判傳訊項供　吳欠去洋九元五角屢討不信是以取物作抵判吳交還洋十元令项將所取之物迅即歸還閘北 
開門揖監○北洋巡警畢業生鄭鳴岐偕表姊顧翟氏投四路分局控丐婦陳劉氏捲竊棉被衣服一案經黃正巡官訊判鄭交保候查在案昨奉覆訊問官以鄭與翟氏不應容留來歷不明之婦女情實可疑判鄭罰洋五元具結保釋劉氏竊衣屬實判責手心二百下逐出　　因賭鬥毆○江北人李三在南川虹路開設老虎灶專以聚賭抽頭爲利前晚又紏集張小龔子等二十餘人聚賭牌九張因賭負與同賭之人口角鬥毆由崗巡將李張二人拘入四路分局昨經黃正巡官訊明判李罰洋五元充公具不再犯賭結交保開釋張從寛斥釋　　尚須見証○黃厚炎扭王炳南至四路一區控圖拐妻室施氏一案已詳昨報昨奉黃正巡官集訊王狡願不認判仍還押着黃邀到見証朱咸生再行質訊　　猶待查明○胡阿金扭陳雜生至捕房控被竊去東洋車一輛解由公廨訊得原被均住華界移送四路分局押候訊辦在案昨經 
 
 

Page 20

 
 
黃正巡官復將陳同黨周得標提案訊供不認判一併還押候查明覆訊英租界 
早堂停讯○昨日禮拜四輪應美領蒞廨陪審美領因是日另有要公不能到廨至十句餘鐘始用電話知照寶讞員得悉後即傳諭各捕房捕頭飭將人犯分别帶回著於下禮拜二解訊　　賭犯遞回○羅马尼亞國人舒鮑詞因在京師犯賭由津海關道派警押解來滬着令遣回本國經公廨飭留總巡捕房俟有便輪即行押回各節已迭誌前報兹悉寶讞員查悉昨有公司輪船放洋即派差恊同八十三號西探將該西人送至四馬路外灘新關碼頭押登公司輪船回國矣　　又傳主婦○英租界北香粉弄六十八號門牌余生記號因保險起火曾經老閘捕房派探將該號主余元來拘入捕房旋經保出候核在案兹悉昨日復由老閘捕房請廨出單飭傳該號主婦余錢氏解廨聽候質究　　尋獲逃子○廣東香山　人陳金元近日私來上海匿居虹口百老匯路九百五十三號屋内前日經其父來滬尋見報明捕房捕頭以陳不應背父逃出着押候解廨訊核　　雉妓拉客○鴇婦張陸氏因縱令雉妓拉 
客由捕查見違章於昨禀奉捕頭卽請廨出單傳讯　　誤收賊贜○北浙江路新昌押　櫃夥方治平因誤收珠飾等贜物被包探金福壽查悉回禀捕頭業已禀廨飭傳　　論價衝突○王金英錢阿大昨向新閘路陳惠文肉店内購肉因論價不合始而口角繼而扭毆由捕查見將三人拘入捕房奉飭併留候解訊　　快馬違章○馬夫陳阿三王阿四因駕車疾馳違章由捕一併拘入捕房留候解廨訊罰濫傾垃圾○邱正卿楊邵元蔡西如等各家均因逾限傾倒垃圾違章由捕查見禀奉捕頭業已請廨出單傳讯矣　　收買贜物○姚阿顺因收買洋人所失銀器具等贜物被包探周志仁查獲昨將各贜吊存捕房禀明捕頭即請廨出單傳訊　　私拖坐客○包車人施阿三昨因私拖坐客被捕查見違章當即拘入捕房奉飭押候解究　　竊案四起○范張元昨竊陳金壽衣物當被包探拿獲拘入捕房捕頭飭押候究張阿明王根生王阿四昨因串竊翁友良家衣物被探將三人查獲一併　押捕房候究南京路福利公司尖竊絞練等物報由捕房昨經包探何正喜將竊賊陳玉如查獲拘人捕房押候解辦汪成金竊取趙順泰木作内木植昨被包探李阿三查獲人贜即拘入捕房押候解究美租界 
　　不究縱姦○北四川路二十二號楊徐氏昨扭包承卿至捕房控稱伊女被包誘姦成孕請辦據包供稱實由該氏自願捕頭以兩造均屬無恥之尤一併斥逐不理　　虐馬被拘○馬夫徐阿生昨午駕卑過北四川路用鞭將馬痛擊被行路之某西人警見以徐居心太忍有違　章鳴捕拘禀捕頭請爲懲辦　　手攜兇器○何阿三昨日携刀一柄行經楊樹浦路被捕查見以其違犯警章拘押查辦　　攔驗活猪○小車夫王富明昨日裝載活猪二頭經過西華得路巡捕疑係病猪拘送捕房驗明開釋法租界 
險銀紏葛○楊洪川私收人和　險公司保險銀兩一案前經公堂將煬之保人提案限令將楊交案訊究前日捕房將楊拘獲解訊據稱姊丈徐玉田之保險銀一百二十五兩由公司買辦徐子莊囑商人往收所有收條亦係徐買辦所給並非私製險銀收後當交徐洋六十元銀二十四兩五錢並未吞没是實質之莊供楊所交之欵係别户帳銀並非徐玉田名下所有徐之險銀實已被陳私收中西官得供曾判楊押　商辦　　繳洋開釋○汪樹堂前偕中保朱松二投廨控包厚德借洋一百五十元逾期不還向索圖賴經公堂拘包訊實奉判押候着交昨日包將洋如數交案經官判包開釋洋給原告具頑完案　　竊取金加○李朱氏與胡寶長素有戚誼近被胡竊去金印戒兩枚查悉向論胡自願償洋四十元當交十元詎餘洋延不交措因此扭赴捕房解廨請辦聶司馬以胡旣難赔償判押兩禮拜示懲　　贅婿　親○王阿金前托王祥卿爲媒娶周萬氏之女爲妻當時言定入贅過門養者現吉　將届王竟頓悔前議遽於前日紏約多人將萬氏女搶回成親萬氏婦情急萬分以此事皆由王祥　播弄所致故卽具禀公堂將兩王傳廨審訊中西官詰悉前情以王阿金不應悔議效搶親惡習姑念無知從　交保將周女送還岳家定期完婚照議養　具結存案備查　　西　誘姦○施祥華之妻陳氏前被隣婦徐陳氏約出游玩一去不歸訪無著落未幾忽由某老嫗將氏送回施見妻疲　已極向之詰問據稱破細思祥信誘匿該嫗處奸　嗣日忽患病該嫗恐遭不測遂私下送回施遂投控公堂將氏及隣婦拘訊奉判氏給　華領回候補提開台基之某老嫗及姦夫到案訊究 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
資政院議案 
[著作權律議案（政府提出]  
　　第一章通則第一條凡著作文藝美術等物而專有重製之利益者曰著作權稱文藝者詩文學本樂譜筆記說部戲本皆是稱美術者圖畫帖本照片雕刻模型皆是第二條凡著作物歸民政部檢定惟關於敎科書籍歸學部審定之第三條凡願受檢定或審定者應由著作者備樣本二公呈送民政部或學部其在外省者則呈送各該管轄衙門隨時申送各本部覈辦第四條著作物經檢定或審定後卽由民政部或學部咨照農工商部註册給照受本律保護第二章權利期間第一節年限第五條著作權歸著作者終身有之又著作者身故得由其子嗣繼續至三十年第六條數人共同之著作歸數人公共終身有之又死後得由各子嗣繼續至三十年第七條著作者身故後子嗣將其遣著發行者著作權得專有三十年第八條凡以官署學堂公司局所寺院會所出名發行之著作權得專有至三十年　第九條凡不著名之著作著作權得專有至三十年但當改正眞實姓名時卽准用第五條規定第十條照片之著作權得專有至十年但專爲文書中附屬者不在此例第二節計算第十一條凡著作權均以註册日起算年限第十二條編號逐次發行之著作應從註册後每號每册呈報日起算　限第十三條著作分數次發行者以註册後末次呈報日起算年限其呈報後經過二年尚未接續呈報即以旣發行者作爲末次呈報第十四條第五條規定以子嗣呈請立案批准之日起算年限第十五條第六條規定以數人中最後死者之子嗣呈請立案批准之日起算年限第三章呈報義務第十六條凡願受檢定或審定之著作呈報時應用本身姓名其不著姓名之著作呈報時亦應記出本身眞實姓名第十七條凡以學堂公司局所寺院會所出名發行之著作應用該圑體名稱附以代表者姓名呈報　其以官署名義發行者除依第三十一條第一項規定外應由該官署於未發行前分别咨報民政部或學部存案第十八條凡擬發行無主著作者應將原由豫先登載官報及各埠著名之報限以六個月内無出首承認者准呈報發行第十九條編號逐次發行之著作或分數次發行之著作均應於首次呈報時豫爲聲明以後每次發行仍應呈報　第二十條第五條第七條規定其子嗣當繼續著作權時應赴該管衙門呈報第二十一條將著作權轉售抵押者原主與接受人應連名到該管衙門呈報第二十二條在著作權期限内將原著作重製者應赴該管衙門呈報并送樣本二分第二十三條凡已呈報註册者應將呈報及註册兩項年月日載於該著作之末幅但兩項尚未完備而卽發行者應將其已行之項載於末幅第四章權利限制第一節權限第二十四條數人合成之著作其中如有一人不願發行者應視所著之體裁如可分别即將所著之一部分提開聽其自主如不能分别應由餘人酬以應得之利其著作歸餘人公有但其人不願於著作内列名者應聽其便第二十五條蒐　他人著作編成一種著作者其編成部分之著作權歸編者有之但出於剽竊割裂者不在此例　第二十六條出資聘人所成之著作權歸出資者有之第二十七條講義及演說雖經他人筆述其著作權仍歸講演者有之但經講演人之允許者不在此例第二十八條從外國著作譯出華文者其著作權歸譯者有之惟不得禁止他人就原作另譯華文第二十九條就他人著作闡發新理足以視爲新著作者其著作權歸闡發新埋者有之但略加修正或加入音訓句讀註解圖畫者不在此例第三條凡已註册之著作權遇有侵損時准有著作權者得向該管審判衙門呈訴　　　　（未完）小說 
[小說奇情鸚鵡禪（五十六）]  
　　霍蘭德夫人曰斐德蘭之父。藹其有容。君子人也。其子若何。吾未敢臆度第數聞其訪吾夫。且以雪白之銀。取墨黑。之煤以至難得之錢。易不可必。得之。物吾滋不懌其人矣。巴維來加布蘭丁夫人曰。寗獨斐德關即琴宜。亦豈。可謂之佳人吾年少時卽深恨與衆特異之人諸君當知顧影自憐。吟風弄月之閨秀。外觀實勝常人。逈非餘子碌碌可比。實則其心亦較餘。子爲更狠。凡諸惡德無不具備。琴宜貌美而驕人。其内容安知若何者。斐德闌。又善蠱惑女人。同惡相。濟聚奸夫淫女於一。堂其結果可知。矣來珠兒曰。已矣勿談此污人耳鼓之事。今請諸君少爲我籌一良策。助吾垂斃之可憐蟲。言已。命侍婢進食。於是一呼羣諾。翡翠之碟。瑪　之盤。玉杯象箸。粲乎隐隐。各陳其所。少頃而旨酒嘉餚。及菓食餅餌之屬可數十種。以次第列諸客之前。於時中天日麗。古寺鐘初蓋午餐也。琴宜至來珠兒家後。遇醫士侖支於會客室。侖支。慧人也。知琴宜此來。於來珠兒必無幸即剴切述病人險狀。以阻其前往。曰來珠兒命如一線。稍有拂意之事足致其死又曰窺其意。實無所戀一心惟在斐德蘭。久病之軀驟動愛情而又不可即償其願。其病勢宜不可收拾。他人窺見其藴者。咸曰俾斐德蘭娶之。成就此一對美满姻緣。何如。夫此誠佳妙之事。勝吾藥萬倍。抑此豈易爲者。無論斐德蘭之意若何。且獨無他人。先與彼有成約耶　　琴宜赧然曰。此事不成者。彼必死乎曰必死琴宜默然無言。悄至已所住之室。大慟而哭。自思按侖支所言。斐郎已如爼工肉。耽耽者大有人在。吾與之争者。來珠兒死矣。死則吾心滋不安。然斐郎之人。又安能令吾心一刻忘耶。且吾見男子多。未有如斐郎貌美而心慧者。回憶在辣特而氏時。 
 
 

Page 27

 
 
我有煩憂。彼能知。之我有歡悅彼能共之。比翼連理之盟。言猶在耳如此大事豈成兒戲。久之。忽心血潮來。忿然曰。彼亦未必好。人吾欲立約。彼時游移彼爲我故。時時出其陰險手叚勸人售地。已乃從中獲利。凡此種種。雖曰有迫而起然其心不正。其事不磊。落光明。於吾心亦殊不安。已矣已。矣吾其。長與彼絶琴瑟之歡以此讓來珠兒乎言至。此又粉涙淫淫滴羅襟幾满。國外新聞 
[葡國新政府已得敎主承認]  
　　十六日栢林電云葡京總主敎已承認共和政府十七日倫敦電云葡京來電謂葡京總主敎已正式通告承認共和政府 
[德國電車罷工]  
　　十六日柏林電云德國勃立孟地方電車工人同盟罷工 
[德儲歷斐律濱風傳]  
　　十六日柏林電云德儲或將往游斐律濱但此事尚未决定 
[法國鐡路罷工已平]  
　　十六日柏林電云法國鐡路工人罷工就數端而論乃成一無君黨之舉動現在所有罷工同盟會已决定照常工作矣 
[土耳其内閣衝突]  
　　十六日栢林電云土耳其内閣因預算陸軍兵費一事致起齟齬現首相正在竭力排解 
[法國預算收支適合]  
　　十六日柏林電云法國財政預算出入可以適均 
[飛行艇竟不能自美逹歐]  
　　十七日倫敦電云紐約來電謂接得皇家郵船脫倫脫號主所發無線電信知威爾猛及其所帶之船役於昨晨五句鐘時經伊救起該飛行艇業已棄去威君遇救之處乃在緯線三十五度零四十三經綫六十八度零十八又十六日栢林電云飛行術家威爾猛究在何處尚無消息又電云皇家郵船公司輪船脫倫脫號在摩司柯德望見威爾猛所乘之飛艇陷於危險之地懸旗求救計歷三小時始將該艇及船役人等曳至船上船役幸皆無恙威爾猛及其船役人等於相去赫德雷斯海角三百五十英里之處遇救該艇於六十九小時之内駛行八百五十英里其遇救實爲萬分幸事蓋該艇所行之路非通行之海道而脫倫脫號因來往紐約古巴闢此新航路適駛經其地也（以上譯字林報） 
[英艦來華遲延之原因]  
　　十七日倫敦電云毛爾泰海口來電謂英艦紐克綏爾號本定西十月十五號起椗駛往中國近忽查得艦内有損壞之處已駛回修理須八日方能告竣（譯文匯報）來函 
[沈仲禮觀察上商務總會總協理書]  
　　敬啓者日前美國實業圑來華考察猥承執事曁諸議董公推鄙人爲專辦員總司接待是以對于美圑諸君晋接最密相與上下其議論有所演說一一由鄙人傳譯尤覺耳熟能詳美圑諸君以爲此次來華實欲推廣中美兩國商業使日見進步以臻美满之結果其一片至誠無僞之意往往情見乎辭即其參觀上海機器印刷絲紗各廠咸謂中國工藝家智力優美良堪頡頏東西各洋其所以難于發逹者實由資本不足未能大張旗鼓之故倘充其材力一致進行將來突過歐亞操劵可待如查需資吾美商會極願籌借以助他山中國實業家其有意乎幸早圖之云云其殷勤譖歎逈非虚與委蛇迨赴寗時鄙人復承安帥函飭相陪偕往沿道周旋猶時時引以爲言拳拳雅意良足感焉美國商業發逹財力雄厚陵駕歐亞吾中國習聞之矣考其煤鐡二項出産素盛顧因用度綦宏多多益善而西美各埠已處極邊與華盛頓都會之區距離較遠水陸轉運需費孔多是以所用煤鐡往往購之他國嵗數不資吾中國東西相望　隔祗一太平洋交通尤便觀于漢陽鐡廠訂定合同及聞此次至津復與開平煤礦新訂至大合同均可引証（未完） 
　 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
　 
 
