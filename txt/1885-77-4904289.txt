# 1885 - 77 - 4904289

 

Page 1

 
 
[三十三號畫報出售] [  申報舘主人啓]  
　　自法人侵犯甬防遠近商民皆欲尋消問息本舘深知諸君殷盼故正月十五日之戰特派友人附江表船前往觀戰兹將該處海口形勢山名地名砲台營盤内口外海兩國兵輪駐泊處所攻擊情形一一描繒朗若列眉閱者不啻身臨其境親觀戰事現巳列入此次三十三號畫報以供衆覽畫報之口仍送畫　兩圖一爲山水任君伯年所繒一爲人物沙君山春所繒筆致超妙大可寶貴畫報仍然九圖末附淞隱漫録圖說一則閱者鑒之此佈 
[委查接濟問答]  
　　接濟法軍肉食雖未有確據可查然以本埠人之深知其中底藴者言之則固明明有之蓋利之所在人必爭趨上海五方雜處良莠不齊豈無貪法人之厚餌而爲之役使任其採辦者官憲雷厲風行則奸徒知所儆懼斂跡潛蹤或不敢恣其鬼蜮若旣處不易查拿之勢而又值不欲深究之官則此輩之胆愈壯而貪利者必日益加多以粤省有彭欽憲張制軍之嚴厲而猶有黄某其人况本埠旣不申禁於先時又不嚴稽於要地而謂若輩皆守食毛踐土之義無齎粮資宼之入噫直自欺耳本報前已論列其事非謂所指情形字字確鑿而於淞口派船搜查一節則極爲周妥蓋行船章程船中按人備食計日儲糧不過少亦不過多目下戰事亟亟不特軍火等物宜申禁令勿使出口卽粮食蔬肉凡可以資敵船之用者皆屬軍需苟一併查拿亦不爲過香港等埠英官出示本該糧食而言而西人肉食重於榖食牛羊等肉與糧食無異也各國恪守局外之例華官派船搜查本係分内之事則無論何國商船於出口時稍停片刻以待查騐何敢違者吾知此舉若行法人行將絶食矣故甚願官憲採納吾言也友人聞此議者爭先相告曰前日道憲曾委上海縣英法兩公堂并加委馮直刺柱貳尹查禁接濟甚爲緊要度必有善法妥章而使若輩無所遁跡或者淞口派船之說竟屬可行貫事求是大有厚望聞租界牛羊肉莊號共有八家惟金培記一家領帖開張故昨日保長傳齊八家公推金培記出面到案頗有戒心子無言官憲之勿查也余曰嘻子亦聞此事昨經縣署訊過但當堂諭限五日一交帳而已乎夫接濟敵糧此爲何事而明白昭著登諸帳簿之上若輩雖係粗愚計不爲此拙事按期交帳有何益乎聞漢奸所販牛肉皆係醃過而羊則以活者其餘麵包雞蛋往往一次數萬磅數萬枚價皆昂貴以故去年終諸業皆歎冷落而此輩獨得豐盈不義之財居然安享殊可慨也友曰不然此盖道憲用意深遠不忍明示之罰而使陰自改悔苟曾接濟及早輟業有不禁而禁之效而無紛瑣擾累之弊所謂執簡御煩者也且安知五日交帳不更明查暗訪以待其證據顯然而後驟獲以正其罪乎前此未聞派員傳諭今法事將及一年而甫有此舉道憲固有成竹於胸中若眞虚應故事掩耳盜鈴則亦何爲　派五人如此張皇風厲哉曰中國官場行事往往虎頭蛇尾嚴於始而懈於終斷無蛇頭虎尾寛於前而緊於後者旣經當堂諭過不押不查則該牛羊行家遵憲飭五日交帳亦何樂而再事瑣　哉竊意去年粤東經彭欽憲嚴遂法人勿准逗遛上海不卽仿行一任法官居住彼得施其鬼蜮之謀以利昭漢奸爲之役使傳報消息接濟粮食皆有居中策應之勢目前卽使憬悟奸謀亦徒悔恨而不敢言倘於接濟一事認眞辦理竊恐法人又將藉口局外之地設計阻撓而此等漢奸神通默運又復百出而不窮將來絶不能絶轉至貽笑他國故甯以不睹不聞者處之耳凡事有人力亦有天命委心任運智者取焉吾輩並無事權徒騰口說若一朝居位其處事也應亦遲回却顧不敢輕舉妄動苟舉今日之言以相印證有不覺啞然失笑者正不必喋喋向人也友聞余言默然而退顧念吾輩世守儒業深沐皇仁當此之時有所見而不能行正不必有所知而不敢言彼則曰無接濟也余則曰有接濟也彼又曰吾何由得其接濟之實而獲以懲之余則曰吾請與子至乎接灣之處而靜以待之行則非吾所知言則是吾之分要亦各盡其所當盡而已何爲附和其辭而曰無接濟哉 
[英將奏捷]  
　　字林西字報載有倫敦本月初五日發來電報云英將格來罕與埃及亂黨四千人大戰於海星地方大獲勝捷亂黨死傷甚衆隨卽奮勇追勦按海星地多山去淡美十六英里格來罕將軍前於是地已奏膚功至此又有是捷該亂黨當不難指日蕩平也 
[購煤違例]  
　　西報言法國新兵現仍陸續道經星架波馳赴東京月之十六日法船名格嘉由鴉機亞士地方行抵星架波載有軍兵千名購煤後卽偕輪船嘉芝馬鼓輪而去戰船馬干爲之護送但此戰船於初四日由星架波往海防於十八日又轉回購煤八十四墩有違英示盖英廷前已下令出示凡中法戰船在英埠購煤後須俟三月後始能冉購而此船僅越十餘日又購煤斤英官已下令不准交煤於馬干戰船而某公司私自着蛋民供給經船政司將蛋民拿獲數名供由某公司所使該公司恐不能謝其咎也未知將若何辦理耳說見循環報 
[法人狂言]  
　　香港西字報云孤拔出有告示於正月念七日送至台北大略言現議攻取台北地方當據有其地凡華人財産等物概無所動惟設有人與法相攻法人亦當與之對敵云云按此等各示眞所謂大言不慚其言之不怍則爲之也難吾有以知孤拔之必無成功也 
[淡水續聞]  
　　淡水戰事昨已據本館訪事人來信照登於報兹閱文匯報言傳聞正月間中法開仗華軍死傷約有一千餘名又閱香港西字報云正月廿二三日法軍近逼望望山乘夜進兵以攻華軍之不備守更者皆酣睡並無覺者法軍趁勢前進然放機器砲彈如雨下華軍紛紛逃至鹿島村該村離望望山約有七里而居民則有逃至板卡者是役也華軍死傷約有一千餘名當時有一哨弁臨陣逃避被營官梟斬以徇按望望山甚爲高峻可以望見四處想卽本舘訪事人所謂要隘處也至華軍死傷之數則與文匯報相吻合云 
[法人受創]  
　　文匯報載西貢法字報云法人攻取諒山時兵弁之死傷者約有九百人可見兵凶戰危法雖偶爾得志而受創固已巨矣 
[西報照譯]  
　　晉源報言法人現雇德國船隻在基隆鎭海兩處裝運煤斤該報旣有此說爰照譯之其是與非本舘不得而知也 
 
 

Page 2

 
 
[殃及池魚]  
　　漢皋萬壽宮被災一事曾列報中昨又得該鎭來函言灾後東西南三面墻頭高至四五丈屼立未倒至初二日泊暮閧然一聲幾若山崩地裂右首之墻向外坍下墻下卽往來孔道適有五人行至其地壓死三人靠墻低屋小民櫛比而居某姓一家九口皆罹斯厄無一得生此外又有某青樓土娼若鴆槃荼方擁客作陽臺戲亦卽壓斃雙雙又一家壓斃男女兩口事後查悉統傷男女十六名口除九人已死外其餘七人亦均殘廢城門失火殃及池魚誠可憫也 
[火政宜修]  
　　津郡於元宵前後四兆火灾本報已曡列報端以備居民留意乃接訪事人來信言上月二十三日晨溜來廠朝鮮公館又見吳回肆虐午刻警鑼紛報則鼓樓北某家失慎也少選杏花村下影相館又烟焰漫天倐忽間燎原勢盛猶幸事在日間水龍得力不致盡化灰飛然紅孩兒游戲神通一日間竟三試其技亦已防不勝防矣火政之修其可緩乎 
[皖省春瘟]  
　　皖省自上月二十以後春瘟大作不論鋪户居民及肩挑人等患之頃刻立死不及施救有飮食未畢而卽斃者有行路不及回家而倒斃者無日不有數起民困未蘇繼以瘟疫何造物之不仁也 
[虎口逃生]  
　　聞皖中某軍門因甬洋有戰事卽於上月下旬派某弁往鎭海偵探軍情某弁乘輪至滬由滬搭某船以往比至中途遇法兵船阻截遣人上船細查搜出華人多名卽逼令登舢板載至法兵船上禁錮之將使其充法兵也其有不願者則百般磨折之某弁乃操華言與其船上通事語以詭計得免間關跋涉始達皖中眞少陵所謂辛苦賊中來也某弁嘗謂人云所見法船上之兵約有五百餘名法人不過百餘名餘則皆係華人而充法兵者且視彼之船砲不能有加於我而我之水師不能勝彼者蓋彼之兵官大率心精力果而我之駕弁則每以惜死僨事豈可盡歸咎於船砲哉該弁之言如此可以備當軸者之考鏡特詳誌之 
[嶺南拾聞]  
　　生菓行因牙捐由外人承抽以至約齊歇業制軍大怒意欲嚴懲彭欽帥聞之深恐過激生變因而阻止一面諭知牙捐局准各行自繳自抽以免枝節越日復委南海縣張邑尊面勸各商民安分謀生不宜自悮商等見欽帥體恤殷勤咸歌頌不置麥麵行亦因抽厘罷巿刻大憲已出示免抽矣○省中舉辦海防以後各大憲虚衷摶採無論官紳士庶皆准赴營務處條陳時事以備採擇施行雲南補用巡檢陳君兆瀛見軍餉緊急禀請按户勸捐以户之貧富分捐之多寡責成愛育堂總理其事營務處委員披閱之餘批斥不准所有批詞節録於下海氛不靖薄海同仇凡食毛踐土之倫無不毁家以抒國難故捐輸示下慷慨樂從足見朝廷厚澤深仁感孚有自若照所請挨户勸捐事同托鉢殊失政體况籌餉爲國家大事而假其權於愛育堂顧名恩義其謂之何所請均屬無當着將原呈擲還○陳都戎慶年究心藝術十有餘年於泰西火器頗能精益求精某觀察深爲賞識向督撫各憲竭力保薦張制軍行知營務處查看該員材藝如何酌量委用想坐而言者起而行不難誓掃匈奴膚功克奏也○鄉民設局辦團原以保衛桑梓而不肖紳衿往往恃勢欺人藉肥已槖聞香山縣某鄉落某紳因訛詐不遂擅派練勇刑責鄉民日前被人控諸臬署批飭香山縣確查禀覆以便提究從此成而冠者當匿跡銷聲不敢再肆負嵎之性矣○炮臺上兵士雲集苟非約束嚴明往往易滋流獘彭欽帥諭知營官嗣後楚淮粤各軍不得越營探訪各營亦不許私留外勇如有此弊一經察覺立正軍法并將此示刊列營中使各勇知所警戒○舊歲稔山一役各會匪漏網尚多去臘營兵續獲匪黨五名解省審訊前日撫憲親提研究供認不諱隨卽恭請王命押赴巿曹正法並遴派各員分解首級梟示犯事地方以昭炯戒○粤秀山後荒塚纍纍有某丐者結　而居已有年所前日忽爲差役拿去衆皆莫解其故嗣訪悉此丐曾在鄉間謀害一家三命被人告發避居於此昨爲仇家訪知以致拿獲天網恢恢疎而不漏信然○粤華粤秀兩書院向例二月初三日同時甄别張香濤制軍治兵之暇鼓勵人材改於二月初二日甄别粤秀書院初四甄别粤華書院俾可分期赴試不致顧此失彼想諸生童定能爭自濯磨以副栽培之意也 
[乍浦防務]  
　　法人窺伺鎭海致乍浦居民紛紛遷避其大略已録報中昨又接乍浦人來信所述防守事宜頗爲詳細用亟照登如左據稱乍浦爲浙西海口前月聞法人騷擾鎭海居民幾遷避一空所存者祇有行鋪以及窮民而已然防守實爲嚴密計水師盧協戎成金諭陳中軍飭砲兵兩營守保安城唐家灣天后宮等砲臺練軍一營守軍工廠統領楚軍姚觀察有志新中等營守運頂山余協戎宏亮湘軍水師守良莊杜協戎春林撫標副營守瓦山吳鎭軍建昭撫標護兵等營爲東西接應澉乍營務處萬軍門重煊協左張紳天翔募民團以及城守龍都戎開亮駐紥城内卽着各營晝夜整備似此嚴防眞不啻銅墻鐵壁故閩糖温台各貨船仍有進口巿面尚不致冷落云 
[洋藥捐章]  
　　洋藥一項稅釐實爲中國餉源大宗前報蘇省於此項捐釐另設落地捐局期於釐務稍有生色計大土每隻捐銀六錢合制錢一千文小土每斤捐銀二錢合制錢三百三十文業由牙釐總局詳准新章開辦在案至前奉户部行准開源節流第四條内推廣洋藥捐輸所稱發給華商行票經過關卡分别照騐另納稅厘等語查蘇省向章責令華商於運銷地方之局卡先領認捐單填寫商人姓名及赴何處辦貨若干數目沿途照騐註明經過月日加戳放行到地赴局報捐繳銷認單如無認單以偷漏論新在胭脂河頭所設之落地局卽作爲入蘇首卡照章抽收捐厘刻已一律遵辦又部議發給行店坐票按年捐銀二十四兩每年換票一次無票不准開舖售賣亦擬遵照開辦至認捐單現奉部章改爲行票每票定以十斤爲限現擬先用藩司衙門印票發給俟部票到時再行接用卽將認單名目删除此近日蘇省辦理洋藥釐捐之新章也又聞福建浙江兩省係按洋藥每百斤抽收釐金銀二十兩藉濟餉糈云 
[捐輸設局]  
　　新開各省海防捐輸按照實銀八成上兌業奉大部議准通行各省一體開辦蘇省已於二月朔日卽就藩司衙門設局奉譚方伯委令蔣直刺煐辦理捐輸事務想有志顯揚者當必踴躍輸將也 
[部章飭議]  
　　户部奏准通飭各直省督撫開源節流十二條均有期限陳覆昨接蘇友郵音知刻已奉曾爵督部堂將原奏及章程十二條刊刷成書分别散給各印委衙門及各局員飭令詳晰逐條議覆詳由院司核轉以便依限覆部等因此乃部定整頓新章期在必行各省有理財行政之責者當必實力奉行以裕餉項而杜糜費也 
[扃門甄别]  
　　秣陵爲人文淵藪城中有二書院曰鍾山曰尊經尊經專考本地人鍾山則兼考客籍每年二月初二日舉行甄别本届孫海岑太守極爲認眞隷業生皆就兩廠作文並無交頭接耳等積獘與考者兩院共有二千五百餘人云 
[首縣履新]  
　　新任上元縣陸春江明府元鼎聞定於二月初五日接篆任事 
[山左消息]  
　　近日傳聞山東曹州府屬有難民巨萬結隊横行每至村鎭硬索舖户供應其中良莠不齊岌岌乎勢不終日或謂業經長嘯而起形同跳梁矣此係得諸傳聞姑録之以符有聞必録之例 
 
 

Page 3

 
 
[貞女于歸]  
　　未婚守節本朝方氏譏爲非禮然于例亦得請旌則未始非無于禮者之禮也本埠埠門外甯波會舘附近林家宅林姓聚族而居村中林某之女幼曾許字靜安寺畔秦姓子筮期今正初六日結　合巹不料屆期壻病莫能興旋竟不起訃至女痛不欲生告諸父母願過門守節戚友知其志已堅遂勸其父母憑媒議定子前日黎明由秦家迎娶至門抱木主行交拜禮遠近聞知觀者如堵時新人花團錦簇與吉禮無殊餪房旣畢卽易衰絰哭拜夫座泣皿椎心見者莫不下涙聞女姑亦守節多年撫孤成立一旦霜凋蘭玉其悲慘不問可知得此賢婦承歡庶衰年可以稍慰乎 
[丁祭略誌]  
　　前日係上丁春察之期本邑文廟例由道憲主祭威儀隷隷鐘鼓喤喤祭畢而歸曙光甫動此盛儀也合亟恭列報端 
[太守丈地]  
　　前報列邵道憲委翁太守勘丈地基一事兹悉昨日下午二點鐘時太守偕英領事署曾繙譯前赴虹口飭傳該處地保帶同册書逐暇詳細勘丈聞須丈量數日方可清釐也 
[上海縣示]  
　　特用府在任候補直隷州江蘇松江府上海縣正堂莫爲出示曉諭事照得捐納貢監及在籍候選人員遇有丁憂事故死應具結赴縣呈報其由貢監加捐職銜仍在亦應照例呈報歴經各前縣差查示諭在案誠恐日久玩生不能必無匿喪情弊除飭查外合行查案示諭示仰前項貢監銜職人等一體知悉如遇丁憂事故均卽遵例備具供詰赴縣禀明聽候核轉詳咨一經服滿亦應報明詳咨起復倘敢隱匿不報一經察出或被告發定卽照例詳辦毋違切切特示 
[瑣事二則]  
　　昨晨有一西孩偶携手鎗兩支至泥城外玩耍迷失路徑莫辨歸途經東洋車某甲見之送至老巡捕房俾招父母認領同一車夫也而好行其德懷保爲心以視前報所列欲搶婦女首飾者良莠之分何啻霄壤哉○虹口鐵路之北地多荒僻屢有不法之徒將電綫磁瓶抛石擊碎該圖地保屢遭電報局委員嚴加申斥諭令加意稽查前晚偶至鐵路廢基見一人拾取石塊正欲抛擊磁瓶遂卽上前獲住解入電報局中諒今日當送交地方官懲辦也 
[不法宜懲]  
　　虹口下海浦梅家巷地方某小茶肆日中聚賭抽頭夜間演唱淫戯不分男女不别良賤蜂屯蟻聚舉國若狂各處流氓聞風往賭且有舞弄刀鎗試演拳棒等事前日有某甲懷資往賭衆謂伊上年曾混用銅洋尚未掉換豈容入局再賭遂與口角爭毆甲見勢不佳抱頭鼠竄而去似此聚黨胡行非地方之福想臨世者必當訪實嚴懲也 
[尚待熟商]  
　　英工部局定增茶館月捐惟老虎灶生理細微由黄太守諭令開單呈候核奪在案昨日開老虎灶人齊投公廨候示太守　俟美國易繙譯詢間工部局曾否查爾等明日再來候示太守又與易繙譯及麥總巡捕頭一再商議以昭公允 
[株連議罰]  
　　美領事查得義茂廣貨鋪所售牛奶冐充美商牌號經黄太守傳該鋪主張茂祥訊問據供牛奶向永發洋行買來太守因飭傳該行經手人質訊等因節列前報昨由捕房傳到永發洋行之徐永明供稱此種牛奶係從興隆洋行拍來共有八十三箱張茂祥曾來拆買太守隨商之易繙譯謂徐永發明已承認售與張茂祥姑酌减張茂祥罰洋五十元徐永明着罰洋一百五十元押令繳洋以充善舉 
[裁衣案結]  
　　原告田阿金偕妻龔氏昨又到案訴稱妹子金珠幼曾許字尚未過門因之挈同來滬傭工詎正月十八日私自歇出不知所之至初六日始偵知與奸夫同住念一間頭正欲叩門而奸夫已從後越墻意圖遁去追至墻外得始就擒翁太守詰之解案人據供姓徐名湘洲在念一間頭擺成衣攤興昌里某姓本是主顧前日伊家大姐至我處託製布短衫件伊等卽破扉而入聲稱捉姦太守復詰金珠據供是晚至徐處催取布衫並無别事龔氏稱旣云催取布衫爲何日間不去徐旣不犯奸何須圖遁太守着將男女二人暫爲帶出開導阿金夫婦謂現在二人旣不肯承不必捕風捉影爾妹旣已許字當卽領回遣嫁待其以後悔過自新阿金叩頭遵斷太守着將兩人帶進嚴加申斥交田領妹回家徐交保開釋 
[不認爲首]  
在新碼頭左近獲到顧子春一名立卽解送縣署至晚邑尊提案研訊顧自稱職員據供年已五十七歲十三歲時來滬回業沙船生意安分營生並未犯法邑尊謂爾稱職員是何功名答稱曾報捐從九品又問船帮鬧事是否由爾爲首答稱職員不敢鬧事惟起事之先各船主曾經聚議意欲聯名禀商局董朱某議至多時迄未能决詎各船夥不問情由竟敢糾集多人滋鬧公所職員等聞信卽欲上前喝阻詎人多口雜無可如何至職員自已並不多事請問局董便知邑尊又謂此事旣非由爾所爲爾可知爲首者究係何人答稱實不知情研詰至再矢口不移邑尊飭卽收禁顧再三叩請從寛邑尊遂飭交差看管候查明再行核斷 
[英界公堂瑣案]  
　　華捕稱昨見任桂福被姚阿三所駕運馬車撞倒碾傷右足故將姚拘案黄太守騐得任桂福受傷屬實判罰姚阿三洋一元給任養傷詎姚退出時又扭任大肆咆哮太守以姚吵鬧公堂喝除罰洋外再笞八十板以儆○林阿三稱開酒店昨有嚴阿六等酗酒尋釁致被打傷頭顱是以訴捕拘案黄太守騐得林阿三受傷屬實判嚴阿六押候笞責百板陳阿三王關和各罰洋一元給林養傷○捕頭稱梁永發投捕房訴由伊母交時辰表向王松園所開押舖質錢旣不受質又不還表顯被吞没等語及傳王則稱並無吞表之事當看梁邀伊母卽有何郭氏到來查該氏並非梁母可見揑謊圖詐爲此一併送案王松園供稱我舖向不質鐘表安有吞没之理請爲究誣梁永發供母親梁王氏現亦到案另有鄰人何郭氏托我將表往質因該舖不肯受質與論爭執今求恩斷梁王氏供梁永發是我子鄰婦何郭氏令其質表以致生事惟求施恩可郭氏稱令梁永發質表竟被失去反誣押舖吞没黄太守得供之下謂梁永發誣指押舖吞表理應懲辦姑念年幼無知該氏等亦屬女流恪外從寛概行斥退○工部局巡察西人好司稱前曾出示諭禁打獵昨見鄉人許萬友肩挑麞四頭顯係違禁特令巡捕拘案請辦黄太守商之易繙譯謂許萬友違禁原應判罰姑念鄉人無知從寛開釋起案之麞交捕房帶回○包探秦少卿稱積竊楊阿二昨持西式帳簿扮作洋行送信人模樣闖入西商住宅圖竊適被看破交捕請究不知有無别案黄太守隨飭該包探將楊阿二帶回捕房俟查明有無别案再行核辦 
[瑣案彚登]  
　　捕房解送甯人張榮生請訊翁太守問所犯何事通事禀稱係西捕從洋人阿三家捉來到時身上祇穿衫褲足襪履據云其人將睡由捕擒獲查阿三本娶有中國婦人西捕至時該婦已往小東門去張供本習醬園生意現適失就賃居六馬路煤炭店中欲向該洋人借貸錢文不知已往漢口驀被西捕褫我衣服兼被踢傷太守謂旣云意欲貸錢主人不在何事匿留隨詢包探該婦曾到案否答稱未到太守着將張暫押候訊○魏杏生偕母魏郁氏倩人將父魏三丫頭扛抬到案訴稱在小東門外擺赤沙豆灘被江北人林小六仔打毁我灘毆傷我父因卽鳴捕拘伊送案父親抬請騐傷林供並非由我毆打實係江北人小俞仔行兇原告亦曾知道翁太守謂旣已傷重着抬往縣署請騐林亦送縣歸案辦理○孔阿榮偕母孔葛氏妹孔阿順投案訴稱家住十六鋪行仁里内母妹同在洋行街某藥行揀藥而回被郭李氏同二婦人將妹拉 
 
 

Page 4

 
 
去關在其家樓上由母親趕去領回郭李氏供稱福建人伊父經手借去洋元自已亦有借欵現均圖賴不還孔稱我父已去世六年翁太守問郭借欵可有憑據郭從身畔取出小摺呈閱其中所載旣非借劵又非帳目不倫不類信手塗鴉于副領事謂太守曰此婦時在浦灘呼喚似有瘋狀太守遂着交捕帶回暫押俟往醫院騐明有無瘋症再核○前報紀林張氏由陳阿金等介紹出洋三十三元撫吳阿虎爲螟蛉子一案昨日巡捕獲到案中人二阿姐解案請訊二阿姐卽蔣李氏供稱阿虎係我孫由我子與某花烟館大脚娘姨阿大所生阿大故後兩虎由多女阿玉撫養阿玉現已嫁在嘉興嫁時將阿虎賣在林張氏處翁太守指定蔣李氏問阿虎曰此是何人答稱是祖母賣我之時伊同阿玉來取洋元阿玉非我生母太守謂蔣李氏曰阿虎係爾子與人姦生不能認作孫兒限三日内將身價繳案蔣李氏陳阿金均着交保阿虎仍交原保令林張氏暫爲領去 
[來信照録]  
　　啓者正月三十日貴報載皖垣宮塲瑣事内有癸未翰林王太史祖畬奉左宮保委湖口後路糧臺事務正月二十五日路過皖省入城拜客各憲登舟答拜云云又前閱正月十二日江甯轅門抄有翰林院庶吉士王祖畬到拜云云殊屬詫異余自通籍假旋甲申三月主講宿遷書院冬間回里從未出門兹擇於二月中由太倉啓程赴宿開課忽有人於千里外冒名疉次拜謁督撫自稱差委其奉札眞僞無從懸揣惟查癸未同年並無同姓名者細思之下恐有假冒招摇情事不得不專函奉懇貴館登諸報章俾各大憲知余並未出門如再假冒儘可拿辦也特此奉懇卽請文安王祖畬頓首 
[酬李芋仙刺史贈題小樓醉吟圖録請正和]  
　　無限幽情一幅箋錦囊佳句共流傳凌雲筆底才何富聽雨樓頭客未眠結賞隨時依酒 
國寫懷幾度樂花天得閒好踐遊春約滿眼芳華競鬪妍[  小樓主人王恩溥初稿]  
[贈何君瑞棠]  
　　颯爽英姿卓犖才逢塲不數酒筵開知交幸締十餘載暢飮定須三百盃珠履客隨新雨集瑶琴曲奏好風來君善琴與君相對添豪興詩句何煩擊鉢催[  小樓主人王恩漙初稿]  
[江督轅門抄]  
　　正月二十九日南捕通判鄧心茂禀謝兼署北捕通判○三十日胡汝純朱湘唐如楨禀知城内撫卹局撤厰通判甘恕見奉委解福建後路粮臺餉赴湖口○二月初一日知府陳善禀知琑廣東偵探差南捕鄧禀知兼署北捕並任事藩轅牌示徐州府教授胡壬源期滿遺缺查有試用訓導韋鑑堪以署理○初二日丹徒縣馮壽鏡到見分省補用知州陶必良到見○初三日通判甘恕解餉赴湖口分省知縣胡紹麟湖南來巡檢孫正愷蘇州來均禀到 
[浙省撫轅抄]  
　　正月二十九日兵部軍機處金差人謝步候補府于鋕勛禀知厘捐局飭知以捐數盈收准照章留辦叩謝府經歴胡元溥禀知防軍局委解軍裝赴蜜叩辭○三十日典史李緒賢未入流范啓泰俱禀知防軍局委解軍煤赴甯波叩辭○二月初一日督辦厘捐總局兼海防捐輸事務署布政司孫曾辦厘捐總局兼海防捐輸事務候補道盛厘捐局提調兼海防捐輸事務候補府林祖述俱禀知本日開辦海防捐輸俱禀安 
[蘇省撫轅抄]  
　　二月初四日候補縣湯學江滕恩沛府經歴何慶墀上海來禀知滬局漕糧停兌奉飭先行回省銷差從九品陳漣上海來謝委署蘇州府照磨事 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[清畏人知]  
　　皖南道梁觀察之榷蕪湖關也未抵任時與安慶府成太尊爲同部僚友最相善遂假館于府署太尊見其輿服卽供張以新呢大轎觀察遜謝至再又擇府署之偏舍移行李其中自令廚人造湯餅爲食却一切酒肴識者謂觀察深知關務習尚奢靡故先以儉約使不令而自從旣到任事事務求實際拒絶請託關例書役有夘夘有額缺額缺之外其不在夘者又倍于正額缺此等人皆注其名于籍由總辦進退之總辦者官之親信管家也代官駐關上關事無大小皆須聽命于總辦而後行總辦曰可官亦曰可總辦曰否官亦曰否故總辦之權侔于官而人之奉總辦則幾幾乎不復知有官矣去冬總辦沿例謂某口岸期滿可以某清書代觀察查知某清書係越次而進者遂大怒停其籖派又有某委員者同寅中素推爲捷足者也至是轉展乞得八行書意謂指日當惠我好音矣欣欣然挽總辦爲之先容總辦纔啓齒觀察卽叱曰汝殆爲某作青鳥使耶汝可傳語某且俶裝歸終我任毋望復捧尺一檄某大沮向例年終各項均有陋規海南之明珠江東之薏以雜然而前陳箇中人所稱爲宦槖者卽此物也觀察預呼總辦戒之曰我來此已弊絶矣如風不清將何以謝獲譴者于是衆曉然于君子之德如冰在水不敢以非分干昔胡威謂臣父清畏人知臣清畏人不知今觀察口不言清而心中絶無阿堵物是殆超超元箸别有見地者與 
[竹西談藪]  
　　揚城缺口街猗園主人魏君深憫愚氓每因細過吞服生烟施治無方遽歸泉下因延請善於灌救之人無論風晨雨夕聞報立卽携藥往治靈騐異常大有著手成春之妙藥資不取分文近已救活多命邦上人民咸稱道弗置易云積善之家必有餘慶敬爲主人頌之○黄漱蘭大宗師於正月二十五日由江陰起馬按臨淮郡計程月杪可抵邦江江甘兩大令均於三十日出城恭迓迎至瓜洲口未見駕臨日暮始返想翌日憲節總可到揚也○揚州城守營徐守戎連日在校場閱視洋鎗打靶親自教習餘力不遺尤能不避猜嫌留强汰弱觀者舉欣欣然謂揚營軍伍廻異曩時可從此蒸蒸日上矣○日前東圈門某公館接到金陵來電有法人欲入長江之語邦上人民頗爲慌亂街談巷議耳語紛紛近日接各日報見並無其說始各安堵如常○本月初一晚銅龍三下灣子街某姓梳篾店幾兆焚如時夜已深工人俱經酣睡不防灶前遺火燃着柴薪遽然轟發隣居瞥見破扉而入合力灌救始得火滅烟消誠不幸之幸也○揚俗新正例弛賭禁負販肩挑之輩乘此新年無事皆麕萃作牧豬奴戲夜以繼日喧鬧不休近各賭徒以其有利可圖也落燈節後猶然陣設迷魂事經保甲局訪知因卽出示諭禁云照得抽頭聚賭久于例禁現在元宵已過士農工商均應各歸本業不准再事賭博倘有不法棍徒故違禁令開塲聚賭局騙愚民一經查拿或被告發定卽從嚴懲辦不貸其各凛遵毋違特示足見局員之留心民事不同故事奉行云○前日揚州營徐守戎在小校場閱視洋鎗隊見響聲先後不齊立予當塲申斥並示諭該管教習等限一月内教演純熱不准再有參差具見實事求是校閱認眞云○某銀號司事某甲風流自賞裘馬翩翩初二日午後行至新盛街忽來男女二人衣裳藍縷鵠面鳩形驀地將甲揪阻馴至互毆旁觀者見之不雅竭力解勸據男子自稱姓胡昔年甲開官硝局欠胡錢文今狹路相逢以致兩相爭執然其中是非曲直究非外人所得深知也 
[皖垣官報]  
　　正月念八日藩憲牌示貴池縣典史缺委獲港司洪登雲調署遞遺獲港司缺委試用從九朱爕元署理又示蒙城縣典史缺委候補縣丞孫烆署理無爲奥龍巡檢缺委試用按司獄劉道鈞署理 
[閩省官報]  
　　營前稅厘局委員巡檢高崇暉因案撤辦總局詳委巡檢高延禧接辦前甘肅同知劉兆奎委辦福鼎華稅局前浙江台州府候補知府陳乃瀚委辦崇安轉運局巡檢凌寳印委辦平潭華稅局從九屠炳星委辦白湖絲稅厘局分卡松政稅厘通判張洪元延平掣騐關鹽塲金振聲溪排厘卡巡檢陳鋆同安茶厘吳曦興泰里巡檢任德溥連城縣典史曹廷献崇安縣胡炳升霞浦縣劉秉清均卸事到省通判張世儀丁袒母憂於上月二十二日禀明大憲藩憲牌示照得崇安縣胡炳升調省察看遺缺應以知州陳銑署理又本任龍溪縣饒書纓應仍飭回本任供職又新竹縣徐錫祉患病請假遺缺道委代理是缺之同知彭達孫署理又嘉義縣張德迪委辦東硝遺缺應以現署恒春縣之同知羅建祥署理前羅源縣饒書升現奉大憲飭知准予開復同知周士榮調辦撫署文案候補周懋琦鹽塲葉蔭南均就閩起服禀謝大憲咨部註册調署興泉永道奎樂峰觀察廿六日由省起程赴任藩憲牌示咨補將樂縣典史趙潤初咨補福鼎縣典史余勳均奉部覆准應卽飭赴各新任供職同知葉紹章奉委省會保甲提調佛曇橋縣丞班前知縣張家㵌現已准補連江 
[粤省官報]  
　　候補府劉懌禀知調辦梧州轉運局試用通判江椿齡禀到京來試用縣丞向式恭由江皖採辦倉榖回廣西候補道蔣澤春往石坑查勘堵海事候補同知陳紹猷禀辭解餉往南甯候補通判童朝珍禀服闋回從九品洪麟徵奉督憲札委惠州洋藥稅廠典史艾榮清由京到省禀見兩院補用縣左新前奉委會辦西關茶膏局補用巡檢李大綬禀往越南偵探補用縣鄭崇業奉撫院委辦文案試用直隷州王清傑奉委同文館差補用鹽大使賈潤沛奉委土火藥局監製大挑知縣楊崧年禀知開操魚雷新選永安縣吳兆張由京到省禀見兩院連山廳榮紀禀謝飭知赴任補用通判向熙奉善後局札委解軍裝往龍州從九品陳光衍禀知委蘆苞厘廠補用縣蔣希曾禀知押解清遠捐輸囘省茂名縣姚成熙禀見兩院辭行赴任長甯縣陳善慶禀到卸事回省補用同知沈宗濟奉運憲委辦鹽厘局試用同知格通額奉關憲委辦長洲洋藥稅廠藩憲牌示准補佛岡司獄殷田准補連平州吏目傳明良新選按經歴齊鼎煌均飭赴新任茭塘司缺委新選河泊所魯文墀署南番河泊所缺委先用典史蔣金鏞署海豐鵝埠司缺委試用典史雷樹基署曲江平圃司缺委從九品張福齡署陸豐典史缺以先用典史方策詳補 
[賠修江墈]  
　　九江九華門外江墈坍塌數丈經金邑尊立傳包修之匠人笞責管押已列前報兹聞該匠當堂求釋情願賠修邑尊允之於是鳩工庀材畚挶雲集邑尊每於晨餐後親往監工現已完竣該匠所費已不貲矣 
[上海絲業會舘籌賑公所施少欽經收山東賑捐正月廿九至二月初三日第五百八十七至五百九十一次清單]  
　　亷讓居二十元吳縣張一誠酬愿二十元○俞公舘助富貴源頭同字二次四千二百三十五號册因算交代節省酒席費十元○黎里毛君秋涵募萬善同登昌字四百八十二號册張敬之蒯慶堂申賓三守樸居谭春樵殷秉齋戴吉甫七户各一元迮筱亭半元○又募富貴源頭同字二次一千七百六十九號册汪滌齋一元葉城山錢四百文郭永盛二百文黄姓五百文○又募富貴源頭同字二次一萬五千六百三號册宓不留名三元以上共三册合來洋十二元錢五百五十文以上二十九日○耐久主人爲三子病危許愿後漸安先助五十元砌花軒蔣祈保産母平安十元施先　求母病速愈十元莫釐無力子求舊恙安痊完愿五元怡怡氏求保母親康健二元蘇州無名氏一元八開一元新安民求佑各事平安八開三元○九章綢緞號募昌字一萬八千五十一號册九章號十元琴譜氏五元柳汀漁隱潘季記敦吉堂三户各二元福蔭居一元勉省氏二元錢七百四十文共合二十四元錢七百四十文○黎里黄元芝孝亷募册無名氏四元葉綬卿二元無名氏一元汝絲竹一元共八元由沈怡如兄交來原信註明内有銅洋一元○老太古行募昌字一萬四千八百四十號册沈醉亭翁八十大慶壽禮移助十元○蘭言室募昌字一萬一千三百六十三號册濡墨軒十元○湖郡仁濟善堂紳董伐募捐册隱名氏祈保平安五元以上三十日○横湖末吏保母病愈酬愿二十元孫雅堂求子病速痊二十元廣東陳姓望母月月平安十四元鎭江裕豐典十元周詠春求保慈親在甯波府城内水仙廟界下永保平安十元氷谷生荅心愿陸元惻隱氏得孫移湯餅資五元慈東汪求改過平安還愿五元求病愈人吳秋厓爲子病痊還愿耕餘圃陳宗培將同事席費移助章士　將同事席費移助江建益求久病速愈平安氏酬愿七户各二元蘇城頃宅求狂症速痊洪子賢將舊友席費移助陳壽生將鄉友席費移助南徐無名氏四户各一元○無錫濟順分典黄君烈文募富貴源頭同字二次一萬四千五百七十二號册休邑璜川贻仁堂程陳氏祈去疾身健六元○恆泰號募昌字一萬三千八十五號册恆泰各友二元○常州信成公典助昌字二千六百三十五號册錢十千文合來洋九元○張君茂卿募昌字一萬一百三十五號册張復良求服藥見　二十元以上二月初一日○蕭山存心堂一百元棠蔭書屋二十元廣東潮陽黄大本求母身體康健益壽延年合宅平安十元許漱石氏爲子患病求愈愿規銀五十五兩四錢二分八厘王樂山五元吳禹門爲妻病稍輕還愿並求全愈四元河東裕成氏求萱體常泰三元又愿細君心疾霍然三元東籬侍者二元晋陽兆增氏願芝女病體速痊一元○安徽巴君道明募昌字六千六百四十三號册鼎興典十元汪永青三元邱履端程樹棠胡舜言三户各二元貽懷居李白石橘香書屋余安甫松壽軒胡衡之居易齋何南臯　堂張志　胡厚培合九户各一元萃貞堂錢七百二十文孫大安五百文寶善堂五百文汪達璋二百五十文邱必松二百五十文以上共十九户合來洋三十元○忠德堂陳募昌字一萬一千四百三十一號册壽安堂張陳氏四元婁門路巡查唐功茂二元忠德堂陳德甫一元共七元○硤石恆受號募昌字二千五百六十五號册審山逸士五元父病求痊五元黄硯珊隱名氏謙睦堂鼎昌園頤昌園五户各一元共十五元以上初二日○百不能齋主人求弟病速愈先助十元江蘇無名氏十元莫釐壽蘐室喜酒移賑三元謝第病愈還愿二元梁顧氏求病愈許愿每月助半洋一元味梅舘主畫潤助賑一元○錢庠姚君靜菴募昌字六百八十六十號册社同心堂求保目疾平安十元○鄭祥泰號募富貴源頭同字二次一萬四千五百九十三號册望嗣子節省雜費移助十元鄭祥號各善士七元○虞陽沈君叔庚募無名氏本洋二十元上次山東賑捐忘記姓名十三元張建勳王鳳鳴夢蝶軒謝三户各五元時蘭書屋四元慶德堂謝三元思石山房沈三元周蔭堂芸舫許起元堂史鐵松庵胡江夏堂王丁穆翁宗紉蓀饒輔臣朱諟銘九户各二元曹純甫塔影廬張居易主人鄧友笙四户各一元以上二十一户共本洋八十元合來曹平銀五十六兩八錢批見規銀六十兩六錢九分四厘○揚君禹庭募昌字五千四百七號册蕭葆誠力不足者力不足者高胡承恩力不足者譚五户各一元陳宣庭三元共六户均係濫印洋八元○又募富貴源頭同字二次五千四百七號册劉宗沛鍾胖郭錦城劉森春萬隆泰源福美開元生合廣和興大川生信和聚興福有銘昌合李錦昌郭義和同茂合義美隆翕和義誠和智和合八户各濫印洋一元兩册共合濫印洋十六元計重十兩十錢六分○高郵丁君鏡齋經收第十五次賑欵存仁堂錢二千文四知堂三千百忍堂同記五百文源記一百文夏夏氏求夫病愈一元○又募昌字一千四百三十二號册孝先堂江二百文王雨人二百文尚義堂邱五百文宋又祁安定堂歸耕堂徐姓賜書堂不留名不留名不留名八户各一百文○又募昌字一千四百五十二號册不留名徐二百文○又託五五房募昌字一千四百六號册王五房募九户二千文以上三册並散户共合來英洋八元本洋一元○潘郁氏祈求病去延年助賑彩票一帋計洋二元此票留存如得彩仍助賑以上初三日 
 
 

Page 10

 
 
[光緒十一年正月廿八日京報全録]  
　　宮門抄○陜督譚奏遵議軍流等犯量爲變通摺○又奏土民自請改土歸流緣由摺○將軍慶奏爲自請議處片○黔撫李奏請議叙夾片○蘇撫衛奏審明定擬摺子○正月二十八日吏部翰林院鑲藍旗值日無引見○吳大澂續昌請訓○徐樹銘等謝照舊供職恩○長春謝調西安左翼副都統恩立溥偀謝調鑲白蒙副都統恩○崇善謝授錦州副都統恩○掌儀司奏初一日祭奏先殿澤公行禮○召見軍機吳大澂續昌徐桐○○頭品頂戴陜甘總督臣譚鍾麟跪奏爲遵議安置軍流徒犯量爲變通恭摺仰祈聖鑒事竊准刑部咨各省軍流徒犯脫逃日衆亟宜變通整頓應令各就地方情形妥議具奏等因咨行到臣當卽轉行陜甘兩省按察使並咨關外各大臣悉心籌議兹據甘肅按察使譚繼洵詳稱甘肅現在安置軍流徒犯共八百七十餘名繁庶州縣至四十餘名偏僻之區或十餘名六七名不等前年因脫逃日衆嚴定章程州縣於照例議處外加以記過主守提責革役而逃者如故固由主守拘束不嚴實因配所窮苦無以爲生檢查犯册未見配所有家而逃者若分别情罪如尋常命案情有可原者發配之初概令携帶家口到配或充衙門夫役或聽傭趁自食其力其無家者或籌給資本數千貿易爲生只在署前不令遠離如係積滑盜賊兇惡棍徒本難望其遷善改過令州縣添造軍流所常川鎖禁加帶脚鐐責成主守嚴加管束再有疏脫將該管官加重處分主守加等治罪至於附近近邊邊遠三項應如部議删减酌留極邊足四千里及烟瘴充軍兩項爲滿流加等之罪實得情法之平等語詳請覆奏前來臣覆加查核與陜西按察使張煦所擬大同小異除陜西已由撫臣邊寳泉會銜具奏新疆情形臣與劉錦棠往復緘商聯銜覆陳外所有遵議安置軍流徒犯緣由謹繕摺具陳伏乞皇太后皇上聖鑒飭部彚核施行謹奏軍機大臣奉旨刑部知道欽此○○頭品頂戴陜甘總督臣譚鍾麟跪奏爲岷州林口土民具控土司科派太甚自請隷州爲民飭查屬實籲懇俯順輿情改土歸流恭摺仰祈聖鑒事據鞏昌府知府顔士璋詳稱岷州林口土民后哈哇等聯名具空土司后振興科剥噬民不能堪情願攺歸岷州爲民並黏呈后振興劣蹟多欵具詳請示前來臣當卽飭司委員前往確查旋據委員候補知縣賈汝謙禀稱遵卽改裝易服親赴林口堡嚴密訪查該處土民衆口一詞不願歸土司管轄情願改隷岷州以免苛虐並查后振興無端科派需索土民挾勢欺凌擅行查罰各情與土民原呈所控無異比卽傳集該土民等至鞏昌府知府顔士璋會訊據后哈哇等四十餘户士民同供土司暴虐受害甚深情願歸州爲民取具甘結存案臣復飭司將后振興提省發蘭州府覆訊據后振興供父后裔盛原襲林口土百户同治十年病故應由振興承襲因兵亂未經請襲仍管土司户事務林口民八十餘户現祗存四十餘户后哈哇等所控各節皆係相沿陋規按户攤派並無拆毁房屋犁平墳地之事今衆土民旣不服管束土司亦願改土歸流等情由蘭州府訊明詳司核轉前來臣查林口土百户后希魁於順治十二年授外委司户其孫后榮昌於乾隆七年實授土百户沿襲至后裔盛已閱十世其子后振興於后裔盛病故後未請承襲輙自稱土司横徵暴歛致所屬土民不服情願改土歸流自應俯順輿情准該土民后哈哇等四十餘户改歸岷州編入民籍由地方官約束再查例載凡改土歸流土司傾心向化率屬内附由督撫疏請改隷民籍授以守俻千總把總之職准其世襲其年富才優者隨營効力等語今后振興以應襲之人未經請襲輒敢率意妄爲致衆情不服情願改土歸流旣非率屬内附者比應不准其承襲第其親支别無可襲之人而其世職又不便遽革可否俟后裔盛親支有人改授百户相當之職令其承襲以廣聖朝寛大之仁並可懲土司獷悍之習是否可行相應請旨飭部覆核示遵所有土民自請改土歸流緣由謹恭摺具陳伏乞皇太后皇上聖鑒訓示謹奏軍機大臣奉旨該部議奏欽此○○慶裕片再奴才慶裕於十二月初三日會同固原提督雷正綰馳報甘軍到防日期摺内繕書雷正綰於十一月十九日跪聆聖訓查雷正綰係十月十九日請訓一時疎忽悮寫十一月十九日期前摺係奴才慶裕主稿應將奴才交部議處謹附片具奏伏乞聖鑒訓示謹奏軍機大臣奉旨慶裕着交部察議欽此○○李用清片再據善後局司道詳稱據興義府知府吳宗蘭轉據府属舉貢紳耆莊南華等禀稱興郡迭遭兵燹所有路道廟宇多燬於賊肅清後以籌欵維艱久未興舉光緒九年安義鎭總兵周壽昌以花江兩峯山路上下三十餘里石梯傾圯行旅苦之卽捐廉二千七百餘兩倡首修復又以府城關帝火神龍王城隍等廟均關國家祀典欹頽敝敗殊不足壯瞻而妥神靈復捐廉二千一百餘兩分别培修現已一律落成伏查捐修道路橋梁在一千兩以上者例准建坊今周鎭所捐之銀已在四千兩以上爲數甚鉅雖周鎭係二品在員未敢仰邀議叙而紳民等受其利賴未便聽其湮没可否詳請奏明准其三代建坊以示優異等情由府詳局核轉前來臣查周壽昌倡首興修花江山路及培補府城廟宇捐廉至四千八百餘兩之多爲數甚鉅實屬樂善好施合無仰懇天恩俯准勅部議敘以順輿情而昭激勸除咨部查照外謹附片具陳伏乞聖鑒訓示謹奏軍機大臣奉旨着照所請該部知道欽此○○頭品頂戴江蘇巡撫臣衛榮光跪奏爲審明逆倫重犯及同謀首從各犯分别按律定擬恭摺仰祈聖鑒事竊據海門廳同知李春藻詳報民人施亦菁聽從陸坤富謀殺親父施洪達移屍圖詐等情一案當以案關逆倫批飭押帶犯卷至省發交臬司督飭審辦去後兹據臬司許應鑅督同署蘇州府知府桐澤並該同知李春藻提集犯証審明擬議解勘前來臣親提研鞫緣施亦菁陸坤富陸春富均籍籍隷海門廳已死施洪達係施亦菁親父陸坤富陸春富係同胞弟兄與已死施洪達素識無嫌施亦菁在楊二染店學習手藝每年止得辛工錢六千四百文施洪達平日吸烟游蕩時向施亦菁索錢花用無則卽向毆駡施亦菁以進錢無多　　　應富受　逼心懷怨恨陸坤富稔知前情因前向俞尚信借錢不允挾有嫌隙起意商同施亦菁謀殺施洪達移屍圖詐光緒十年七月初三日陸坤富尋向施亦菁告述　情　亦　如則畏懼未允嗣陸坤富又以詐得錢文定必分給六成只須令其事後控告毋庸動手之言向其慫恿施亦菁因屢被其父凌逼相待嚴刻又圖從中分錢一時糊塗亦卽允從九月初一日陸坤富復邀其兄陸春富帮助許分錢文當與施亦菁陸春富約定是夜將施洪達誘至村前空地殺害起更時分陸坤富携帶尖刀先在村外等候施亦菁陸春富尋見施洪達揑稱赴竹行鎭聽人說書施洪達允往偕出村外行抵田邊陸坤富卽乘施洪達不防將其揪住仰面按倒在地囑陸春富揪住兩手施洪達喊呌陸坤富用刀先戳傷其咽喉施洪達不能出聲兩脚猶能伸動陸坤富又將其左右腿戳傷施洪達當卽殞命施亦菁在旁並未動手陸坤富令施亦菁前往認定俞尚信田界自與陸春富將施洪達屍身檯至俞尚信田内安放各散次日陸坤富同施亦菁往向俞尚信訛詐未遂施亦菁投保報廳騐訊獲犯究出實情經批飭解省由司督飭審明擬議解勘經臣親提復鞫據供前情不諱詰無起衅别故及另有同謀加功之人案無遁飾查律載謀殺父已殺者皆凌遲處死又謀殺人造意者斬監候而加功者絞監候又例載子毆殺父之案審明後恭請王命卽行正法各等語此案施亦菁因其父施洪達相待嚴刻胆敢聽從陸坤富謀殺親父施洪達身死移屍圖詐實屬形同梟獍自應按律問擬施亦菁合依謀殺父已殺者凌遲處死律凌遲處死該廳距省在三百里以外臣審明後照例恭請王命飭委升任臬司許應鑅會同臣標中軍叅將崔萬清卽在省垣將該犯施亦菁先行正法仍將首級解回犯事地方懸杆示衆以昭炯戒陸坤富因挾俞尚信借貸不遂之嫌輒敢起意商同施亦菁將其父施洪達殺死移屍圖詐殊屬不法亦應按律問擬陸坤富除移屍圖詐輕罪不議外合依謀殺人造意者斬監候例擬斬監候該犯商同其子謀害父命陷人逆倫情節較重相應聲明請旨卽行正法陸春富聽從其弟陸坤富謀殺施洪達斃命下手加功合依謀殺人從而加功者絞監候律擬絞監候秋後處决地保黄順訊非知情揑報應與不知謀情之店主楊二地　俞尚信均毋庸議屍棺飭埋兇刀案結銷毁除供招咨送刑部外所有審明定擬緣由理合會同兩江總督臣曾國荃合詞恭摺具陳代乞皇太后皇上聖鑒勅部核議施行謹奏軍機大臣奉旨刑部速議具奏欽此 
 
