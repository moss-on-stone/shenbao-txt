# 1891 - 157 - 4906516

 

Page 1

 
 
[重印聖武記出售] [  申報舘啓]  
　　聖武記係邵陽魏厭深先生所纂先生抱經世才不獲見諸行事乃借史館秘書私家箸述薈成是記自開國龍興以迄道光年間洋事條分縷析無不詳載於其中曩所印者早經售罄兹復排以新鉛印以潔白紙張每部十本碼洋六角卽日出售有欲討論掌故者請向本埠申昌外埠申昌及經售申報人購取爲　此佈 
[得彩求售] [  申報舘協振所啓]  
　　本舘恊振所集腋社二次彩票其第一彩乃嘉興朱夢廬先生所得兹以其文孫偶患驚風願將所得彩物仍交一舘代售助賑冀求速　計文徴明山水册頁一部伽南香朝珠一串連翡翠佛頭記念俱全望江龍申題草虫册頁一部古銅香爐一只紅頂一座漢玉五件如有合意者請速來購取其價亦可格外從亷旣得珍貴之物又有施濟之名一舉而二善備想痌瘝在抱者自必踴躍樂輸也 
[勸募順直山左急振啓] [  申報舘恊振所同人拜手]  
　　順直山左洪水爲災自去年四月以來一片汪洋數千里盡成澤國災民遍地轉徙死亡男女屍骸蔽江而下其幸而不死者飢腸轆轆　無粗糠下咽有不視息難延漸將　斃者乎伏念本舘勸辦賑捐商後江浙福建諸省　蒙大君子慷槪輸金今兹畿輔嚴疆齊　名境遭兹　沛何忍不復解囊特肅短等附陳苦狀如肯玉成美事巨欵槪旋則　善降祥福報可操左券已 
[論節省當在平時]  
　　逢節索逋之法中國市例所通行也無地不然無店不然平日欠帳至此必淸必訖其有節間稍爲掛欠者亦不過零屋微數且必多年主顧而後可否則必一律淸償無所面情也其在謹愼爲懷者挹彼注此固無憂不足其平日不知限制任情揮霍者至此卽不免有避債無臺之慮今歲端節市上銀根較往年爲更緊西商行棧素稱殷實近亦疉次倒帳旗昌牌號爲開埠以來首創之洋行生意之盛牌子之老萬不料其或倒者今亦忽然倒閉不亦可見市道之日衰乎茶葉一業爲中國出口之大宗一歲盈虛恃此數日今聞漢口茶市洋商於羣茶聚集之際每担割價十餘兩至二三十兩不等名曰打板不願割價則蔣原茶退還多方抑勒以致中國業茶者虧折約有七八十萬茶商虧折雖與别項無傷然茶務爲生意之大宗大者旣動小者安得不搖玉韞山輝珠藏川媚市道亦然焉富商大賈藏其市出其塗銀根自然流動市面自然日旺若富商大賈先已倒閉虧折則小者將何賴焉故邇日銀根之緊較往歲年終爲尢甚然銀根之緊　由各處倒閉虧折之多而過節之難則實由平日不節之所致吾嘗謂過節之節卽節用之節平日用度至此而一結其帳用財之節亦至此而一見其實昔人命名之初要未嘗無意於其間也今之人多不欲顧名思義節期一過依然任意所之或喜馳驟則馬車行亦可記帳或躭烟霞則鴉片舘亦可欠尾如取如携不禁不竭意甚適也用至便也日復一日漸積漸多光陰迅速節期忽屆則皇皇焉欲借無門欲避無路杭顔硬挺實爲無賴之尤短見輕身亦覺可哀之至人生幾何所宜及時行樂値兹令節艾旗翻緑榴火吐紅泛蒲酒於淸樽競龍舟於碧水何一不足以遊目騁懷而乃坐困愁城解圍無術是非節之逼人實人之負節也夫一人之身或奢或儉各隨其遇平日日進無幾粗　　足以果腹韋布亦足以蔽體安步亦足以當車一椽之屋五畝之田亦足以養天年而傳後世而一經稍有積貯便若前後兩人珍羞之味惟日不足錦繡之衣因時屢更出必轎馬居必亭臺當其窮奢極欲旁觀未嘗不忻羡之而孰知外强中乾胸無成舁一至節期將屆百債蝟集而後因愁成海淸夜自思前日某欵可省某事可緩皆以一時高興至今日而無可復追自　自戒謂過節以後必當事事從儉步步留神斷不致再有浮費以致節間受苦不知旣過此節則又日久漸忘可省而不省可减而不减者又復逐漸增多至下節而依然如故此非故爲苛論人情亦實有然焉蓋富則逸貧則勞舍勞而處逸也易旣逸而返勞也難富則榮貧則辱先辱而後榮順境則庸俗之子皆能處昔榮而今辱逆境乃中人以下所難堪非特飫膏粱者難甘蔾藿安羅綺者不習疏布卽平日賓客歡娛僮僕飽煖一朝而欲悉歸淡泊實有所不能者故節期一過縱恣自如實亦勢使然也且不特一人一家然也推而至於國似亦有然髮逆未平軍餉無出於是創爲厘捐一歲所入數逾千萬藉是以平定各處計亦甚得洎夫大功告成兵革旣息而此項竟未撤裁至於今歲入捐欵不減昔日有此巨欵府庫宜可充牣矣而國家用度仍憂不足厘捐以外復創各項捐輸晉地荒歉則開捐海防需費則開捐鄭工猝發則開捐山左順直水災未奠則又開捐捐例常開實肇造以來所未有而國庫猶時虞告匱蓋外禦内撫固無一可緩　國用之不足實亦勢使然也嗚呼所入之數有定所出之欵無窮順其勢而不知節將何以繼其後乎量入爲出古　昭然過節而忘節者曷不一再思之 
[諭旨恭錄]  
　　四月廿九日奉上諭前因京師入夏以來雨澤稀少朕迭次親詣大高殿並詣宣仁廟拈杳分派貝勒載㴻等恭詣時應宮等處拈香數日以來雖陰雲時布尙未渥沛釀膏現在節屆芒種農田待澤尤殷實深寅盼允宜再申虔禱以迓甘霖朕於五月初二日親詣大高殿拈香時應宮着仍派貝勒載㴻昭　廟着仍派貝子奕謨宣仁廟着仍派貝子溥倫凝和廟着仍派輔國公載澤同於是日分詣拈香欽此同日奉上諭河南歸德鎭總兵員缺着楊玉書補授欽此 
[江西警電]  
　　昨日下午時有電音傳來滬上云江西省吳城鎭忽有匪徒作亂焚燬天主耶穌各教堂房屋大姑塘匪人亦從而煽禍官吏督兵彈壓不料兵竟反戈相向與官吏爲難電音簡略並未言及事起於何時然而時事阽危卽此已可槪見矣本館又攷吳城鎭爲南昌府新建縣所轄鎭上駐有主簿一員大姑塘爲九江府德化縣所轄設有巡檢衙門云 
[續述武穴鬧事情形]  
　　武穴地方濵臨大江亦小小通衢也輪船往來過此必停泊片刻以便上下客貨故江漢關必派西國扞子手一二人常川住此以司稽查各國教士亦於此地設堂傳教二十餘年相安無事不料四月二十九晚六點鐘時突有無數流氓向衛士禮教堂詢問爾堂中收買小孩究有何意堂中牧師二人俱已外出惟西婦二人並小孩二三口在堂有一洋客小住堂中將俟輪船抵埠時乘輪上駛西婦不便簽語遂託洋客出外應酬　意流氓等 
 
 

Page 2

 
 
不由分說遽爾拳足交加忽一巨石擲中洋客之頭登時破裂倒斃於地流氓上前爭砍幾成　　西婦携帶幼孩逃避不及致遭毆打幾罹不測幸經堂中教友救護得以無恙江漢關扞子手聞喧閙聲恐是失愼立卽馳救出門未及數　突被流氓扭住肆行毆打扞子手奮力挣脫躍入江中流氓排立江岸未肯卽退扞手在水多時不能久耐泅至岸邊復被流氓拖起毒毆　命　堂燒燬一空自六點鐘起至二點鐘流氓始散西婦始携小孩乘坐德興輪船到漢赴英領事署泣訴情形英領事立卽照會道憲由　憲禀明督憲初一日委員馳赴武穴查辦至初三日正午已將二人屍身運赴漢口張香帥諭飭委員具倌裝殮暫厝西國墳塋此係漢口訪事人所述合亟錄登以補前報之所未備 
[先事預防]  
　　初二日湖廣總督張香帥札諭漢黃德道謂近來目蕪湖閙事以後沿江各埠俱有惡黨與教堂爲難之事大槪以洋人謀害小孩一事煽惑愚民激成事變彼則從中漁利乘機刦奪爲此諭令該道轉行照會各領事官飭令教堂暫勿收養小孩俟平靖無事後再行收養可也孔觀察接奉憲札已於初二日分别照會領事矣香帥又密諭武漢文武員弁及各營統領嚴密防範以衛地方使惡黨不得乘隙思逞 
[御園夏景]  
　　内閣滿票簽爲傳知事准奏事處傳出四月二十八日皇太后駐蹕頤和園是日應遞如意之王大臣等各遞如意一柄於前二日交奏事處等因奉此相應傳知各衙門轉行遵照所有應遞如意之親郡王貝勒貝子公曁滿漢文武二品以上大臣等各將應遞如意一柄　行派員於二十六日晨交奏事處遞入　　並各將銜名恭書小黃綾牌敬謹於穗間拴繫○欽差管理烏蘭哈達稅務例由理藩院司員内揀擬正陪帶領引見恭候簡派三年　滿另行更換此定章也現屆更換之期經理藩院揀擬正陪二員於四月二十三日帶領引見本日奉硃筆圈出烏蘭哈達稅務着理　院員外郎志彬去欽此○理藩院爲片行事前經本院咨取八旗考試貼寫筆帖式兹准各旗送考人員赴院投卷本院定於四月二十九日考試相應開單片行貴旗赶傳令送考之人務於是日黎明穿常服自備筆墨並持卷票前赴本院滿檔房報到聽候點名考試並令識認官是日赴院伺候入考時識認事關考試萬勿遲誤○新任太僕寺少卿松少司馭安詹吉四月二十八日午時履任先期經主簿廳示仰合署官員吏役人等至期齊集本寺伺候○兵部爲知照事武選司案呈陝西延綏鎭屬吳堡營都司現在出缺應歸部選按照輪選及奏定章程正三五七九十一月都司缺出應用漢藍翎侍衛以都司用三員如此月無缺下月抵選本年三月分並無都司出缺今四月出有一缺應以漢藍翎侍衛抵選查有名次在先張宴淸年三十九歲直隷人由癸未科武進士藍翎侍衛行走四年期滿引見奉硃筆圈出以都司用欽此應將該員擬選此缺相應知照貴侍衛處轉傳該員於四月二十四日赴部騐到二十五日赴天安門外朝房預備掣簽勿悞○兵部爲咨行事武選司案呈東便門門千總培亮推用衛千總所出門千總一缺應用科班正班人員查潘蓉秀年三十一歲正藍旗漢軍人由己卯科武舉癸未科原挑單好死爲二等以門千總推用應行擬補是缺爲此咨行正藍漢都統轉行飭傳該武舉卽日赴部騐到勿得有悞○内恩豐倉開放内廷各項他坦首領内監曁香燈媽媽番役等應領本年正二三月口分老米計共放二千二百餘石俱以大車載出倉門沿紫禁城墻出東大栅欄求售糧行米局諸人均頭戴羽纓帽溷集東華門一帶以銅管逐袋揷入抽騐米色每石售得松江銀一兩五六錢○廣州將軍繼述堂軍帥格兩屆任滿奏准入都陛見四月二十三日携眷入朝陽門回花針胡同舊宅旋卽恭繕安摺二分差弁齎赴南海交奏事官分行呈遞皇太后皇上前並繕具淸書緑頭銜名牌一分齎交軍機處於膳前呈覽隨於寅正趨詣西苑門外與諸寅僚坐叙片刻卽由内傳令第一起入見上於勤政殿中召詢粤地兵防交涉諸要政軍帥敬如所問以對約二刻詢答始畢軍帥卽退出西苑乘輿回宅午後往各要津處請安○各部院曁各直省具題本章例由内閣彚呈滿漢内閣學士中各派一人爲之稽察俾昭愼重而免遺漏近因祥仁趾中書侍郎麟升任倉塲侍郎所遺稽察本章一差應卽奏派經内閣開列滿閣學銜名淸單請派奉硃筆圈出内閣學士霍穆歡欽此○禮疗鑄印局主事職銜彦忠現已升補儀制司主事遺缺應由鑄印局兼行筆政中遴員詳請奏充刻經鑄印局掌印高副郎蔚光保以在局行走之儀制司筆帖式瑞浚充補詳禀各憲核准繕摺具奏奉硃筆禮部鑄印局主事職銜着准其以筆帖式瑞浚充補欽此 
[吳門火警]  
　　本月初四日蘇州胥門内某宅因煮角黍火力太猛致烟囱中宿塵皆着火星蓬勃紅光直透層霄幸左右隣人竭力爲之施救火始告熄不至成災宅中有七十餘歲之老媼臥病在牀受此大驚至天明而逝語云福無雙至禍不單行其是之謂歟 
[金閶會景]  
　　姑蘇訪事人云每歲三元令節地方官必預期出示除府縣城隍神外其餘槪不准賽會以免滋生事端廼好事之流每喜藉事招搖煽惑祈田稻則有會袪瘟疫則有會驅蝗蝻求雨澤則有會斂財聚衆眞有如端木氏所謂一國之人皆若狂者今歲五月初二日適逢金危危俗謂財神誕期羣舁偶像出遊謂之路頭會會中除尋常儀仗外有開導嚮道暗八仙對子馬勅印頂馬後擁翡翠傘珊瑚旗玉茶箱金香亭招財利市劉海撒金錢所過之處人皆踴躍迎接以期廣進財源直至玉兎東升而一路鬢影衣香猶是如雲如水事後聞有因家中被竊而懊悔不及者或有小孩失去難對藁砧者其餘尋娘覓妹遺簪墮珥之聲亦復不絶於耳樂極悲生誠何益哉 
[營口魚書]  
　　今年荳子存貨太多幾如山積一任買主揀擇油坊之買荳打油者皆獲厚利刻下荳價油價均極便宜惟荳餅則依舊高抬價値也○不雨經旬河水枯涸農田龜坼雜糧無從播種趙邑尊關心民瘼設壇虔禱不知蒼蒼者肯早沛甘霖否○上年營街貿易獲利者甚多今年添設鋪戶多家市房租賃一空新開者以雜貨鋪爲多其次則推銀爐徧覽廛市氣象爲之一新非復昔日可比太古洋行新建洋棧數所規模闊大臨河一帶屋宇雲連幾無隙地從此市面日有生色此誠極可喜之事也○近有靑州河間等處流民轉徙至營壯男一携雛童二三手執箏琶歌唱小曲往來於小街僻巷間居人少見多怪一聞絲竹聲便側足圍觀聳耳傾聽更有大家眷屬以一聽新聲爲快每遣雛鬟呼之入室令其献技至則先呈戲目請點乍閱之皆係正經戲劇迨至撫節按歌曼聲徐度則皆靡靡之音有桑濮遺風焉此亦傷風敗俗之一端爲民上者曷其奈何勿禁○營口開埠之初三江帮貿遷至此獨開風氣之先然三江會館建在葢州商人頗以爲不便前年在營口創造三江公所以便同鄕紳商不時集議近蒙合肥相國親書匾額一方錫名曰駿集堂大筆淋漓懸之廳事洵足爲三江帮生色矣○前次湄雲兵輪送原任昌圖府高雨人觀察靈輀赴津至誠觀察太夫人之靈輀則尙在署中並未發引云○署理營口海關道希太守仍駐悅來店藉資辦公至新簡之善觀察聨現任山東督糧道到任尙需時日也 
[揚城火警]  
　　揚州西門外六七里司徒廟地方烟戶數十家有街有店　不寂寥每逢三六九日鄕人載貨而來列市求售尤爲熱鬧俗所謂赶集也上月三十日夜三鼓時某姓家遽遭回祿烈烟冲霄光照數里一時鄰近人家皆從黑甜鄕驚醒此處離河甚遠居人又無救火器具相與束手無策平時日用之水皆取給於池塘近以日久無雨塘水盡涸坐視赤煙之怒煽付之無可如何是時封家姨又相助爲虐雖將火路拆斷依舊延燒直至東方欲曉始行熄滅被燬瓦屋草房四十餘家僅有六戶因相距稍遠得免波及餘則同付一炬矣又初一日午後東關外凹子街某姓家因午炊遺火光焰熊熊此處離水較近又得本街水龍竭力澆灌立時撲滅然瓦屋草房二十餘間已爲祖龍收去此皆由於天氣乾燥以致火警頻聞居家者其可不曲突徙薪預爲防範哉 
[嚴禁痞棍]  
　　邗上靑皮地棍各有黨羽平日橫行市肆無惡不爲兩江總督劉峴帥下車後訪悉情形札飭保甲總局嚴密查拿趙觀察 
 
 

Page 3

 
 
奉札遵卽遴派幹役暗訪明查一面出示諭禁略云奉兩江總督劉札飭揚城地方痞匪肆無忌憚着卽查拿等因查揚城　棍　經本　查拿乃該棍等不知悛改仍復肆情滋擾實堪痛恨用再出示嚴禁爲此示仰該棍等知悉自示之後其各悔過自新另圖正業倘仍不知悛改一經訪拿到案惟有儘法嚴懲等語不識該棍等見之能知所感懼否耶 
[川督咨文]  
　　四川總督劉仲帥咨會湖廣總督張香帥大略謂據川東道張華奎禀稱奉總署電開子口單如係洋貨入内地則稅已納淸無論何關之單皆准放行如係土貨出内地本應在出貨之口納稅但重關初設尙無洋棧亦無關旗船隻前往暫時應照向章辦　等因查英商太古英商公泰向已開設洋棧至關旗船隻此次續約本有自備雇用等名目是關旗船隻亦已齊備仍應遵　自征餉稅又按昔年鎭江九江漢口三處初設洋關長江統共章程第一條内載出口土貨均由各該關查騐自行徴稅等語此又重關一開應卽行征稅之明証也且每歲關費約在四萬餘金向由川省籌墊川省庫儲無充若旣經開關仍不自征稅餉又何從籌欵歸還此又重關宜自征稅之實在情形也况洋商　貨出入新關皆與領事交涉現在英國代理領事官祿福　尙未奉到英大臣印札不便辦事俟該領事官接札辦事之日凡有出口土貨卽行遵照總署應在出貨之口征稅之示照章辦理且已開口岸而用未開口岸之章程辦理一切事宜核之約章處處窒碍關章旣不一律華洋商人影射朦混因緣爲奸從此百弊叢生益恐難於究詰仰懇查核批示並請飛咨總署核復等情據此當經本部堂批據禀所議甚是仰候據情分咨等因咨會前來咨院行關轉移等因照會各領事咨文甚長因係節其緊要處登之俾坐賈行商得知新關規制云 
[古潞新談]  
　　興石海游匯東二倉憲被議後於四月十四日接到邸抄十五日輕騎减從北上都門十六日停騐一日十七日應收漕米委沈常二廳憲　爲騐收新任祥許二倉憲於二十日出京通永道楊藝芳觀察江蘇糧道景月汀觀察浙江糧道世敬生觀察山東糧道善星垣觀察曁常沈二廳憲京通十三倉監督北壩委員一百二十五家經紀書差等均在西門外天成庵預備茶座恭迎憲駕鐘鳴三下祥倉憲乘坐駿馬許倉憲端坐緑轎先後駕臨入座少憇然後排導入署循例接印一時賀喜者脚靴手版絡繹如雲觀者亦人山人海咸以一覩風采爲快○四月二十一日祥許二倉憲至壩騐米是日提騐江蘇第十六起漕糧江蘇第十七起漕糧前半起二十二日提騐江蘇第十七起漕糧後半起浙江第十二起漕糧江蘇第三起白糧米色尙稱乾潔惟剥船戶欠數較前仍不稍减○裏河五閘爲運糧必經之道日前正在運糧時閘板忽然折斷河水大至船不能行遂致各閘號房米積如山聞是日有大龜一具背如傘後有無數小龜隨之波濤洶湧勢如箭激以致閘板被其衝毁此龜誠猖獗矣哉○入夏以天氣亢旱屢經官憲設壇祈禱尙未渥沛甘霖四月十六日雨師稅駕惜爲時未久卽放晴　刻下燥旱異常農人望雨之情且過於望慈父母蒼蒼者天其亦眷顧斯民而霈然下雨耶○前有八里橋搶女一案女之嫂氏曾供出賣菜傭張秃子入夥搶刦當時拿獲刑訊數堂供詞狡展後　匪徒已將女售與京師某妓寮計銀一百兩正在付價時女啼哭甚悲妓寮义桿向其盤詒女將被搶情形和盤托出遂將售女之匪徒扣住　知營汛捆送通州林直刺卽派捕盜營練勇十名轎車二輛逮提到案聽候訊供核辦○東關斗行王某有伯道之戚遂撫螟蛉年甫三齡珍惜倍至鄰右某甲之子年已十一一日王子在門前玩耍口銜竹竿甲子自後推之戳傷王子咽喉登時殞命王某痛子情切赴州喊控州尊准詞將甲父子拘案喝令重責王以甲從子爲非嘵曉不已後經人調處令甲出資爲王子從豐殮葬始得言歸於好斬斷訟藤○宣講聖諭廣訓看似具文實則裨益無窮楊藝芳觀察選派靑靑子衿六人分設六處每月舉行六次對衆宣講　者均肅然起敬 
[糧價陡漲]  
　　皖中亢旱已久官憲俯順民心設壇祈禱無如驕陽未歛甘㴻難期腁手胝足者未免憂心如擣糧價爲之大漲正不必長安市上有居大不易之歎也 
[竭誠開導]  
　　欽加四品銜升用直隷州正任南匯縣調署上海縣正堂卓異加一級袁爲曉諭嚴禁事照得本縣訪聞近有不法之徒遍貼匿名揭帖胡言惑衆實屬胆大妄爲湏知各國通商以來各省教堂載在條約相安無事已十餘年矣近日長江一帶間有游兵散勇煽惑地棍流氓造言生事一唱百和燒毁教堂其始但爲逞强迨事後官兵嚴拿懊悔無及在游兵散勇以及地棍流氓本屬不法之輩並無身家可戀一經拿獲問以斬梟罪名原不足惜而地方無辜良民受此無窮之累其何以堪是皆由無賴之徒謠惑肇釁徒逞一時凶猛不顧地方受害推原其意游兵散勇不過圖財土著居民反遭罪戾情殊可憫本邑城鄕市鎭教堂極多文武官員均有保護之責本縣權篆斯土旣聞境内有不法之徒謠言生釁深恐釀成事端反使我民受累合行出示曉諭爲此仰各圖紳士以及居民地保人等知悉該紳士等近在鄕聞耳目較周遇有聚衆生事者好言開導力爲解散如其不遵或將爲首之人捆送來縣以期消弭無事凡在我民各有身家幸勿爲無賴之徒所惑古云忍得一時之忿免得百日之憂鄕村市鎭土著者多客民究少在土著者能知大義游勇地棍無幾自難生事自可力息浮言若附和同聲不顧日後之累則自投法　悔之已遲苟或有不平之隱衷不妨由公正紳耆禀之於官照會各國領事以理諭之最爲　體所恨上海城廂内外無業游民極多屢奉督撫憲及道憲嚴札密拿生事之人本縣不忍觀爾等犯事之後苦受官刑特將是非利害各層詳加明辨勸爾等各安本業共享平安要思蕪湖各處滋事之人已經明正典刑身首異處而無辜受累者更不可勝言實皆愚民無故生事有以自取之也本縣不憚苦口婆心勸戒爾等無非愛惜爾等身家性命爾等宜細思之現在造言之人已經密訪名姓暗地嚴拿决不稍縱倘能從此息事本縣亦當諒其改過自新不加重誅也否則密拿到案加以重刑法律森嚴毋貽後悔其各凛遵特示 
[盜犯成擒]  
　　包探顧阿六至英公堂稱昨有眼線人向小的言及南匯縣盜案中之要犯彭家才董阿水現住租界客寓中上海縣袁大老爺行將簽票拿人恐被知風逃遁囑先協拿等語立卽將彭董二人拘獲送案捕役趙金之夥稟稱袁大老爺前在南匯時緝拿盜犯彭董等尙未弋獲今知彭董匿跡租界由南匯縣備文到滬簽票密拿適眼線人由南翔一帶暗隨彭董等來滬報知包探得以成擒蔡太守諸訊之下彭家才董阿水同供小的係合肥縣人向曾當勇不敢爲盜太守飭將彭家才董阿水押候送縣核辦 
[縣案彚錄]  
　　上海縣袁大令飭拿著名流氓陶金榮陳咸咸等到案訊責此已詳登昨報前昨兩日又經該差在小南門外二十三二十七鋪及董家渡十六鋪等處先後拿獲趙德紀卽小德紀盛毛郎王阿奔周金生毛侯生朱阿銀卽玉器阿銀陳阿林羅阿囝卽先鋒阿囝徐阿海張炳坤卽李倉麻子大狗仔小狗仔等十二人一倂解送到案奉飭收所候訊○浦東人孫二觀家前晚被陳修三與其妻竊去衣箱一口内有衣服十餘件至黎明時始行知覺當卽報捕旋由捕役將陳夫婦拿獲送案袁大令升堂提訊孫二觀求請領贓陳夫婦供稱係鹽城縣人初次犯竊叩乞施恩大令判令分别管押聽候備文遞籍贓給陳領 
[英界公堂瑣案]  
　　包探唐寳榮稱耶松船廠失竊銅機器三件値洋六十元查被王阿六行竊售與林阿其將王拘獲同至林處吊贓林言業已鎔化王出售時但照廢銅作價所値無幾此種機器爲船廠不可少之物須在外洋定造殊費周折王阿六認竊求恩林阿其供開銅器店誤收竊贓只求施恩蔡太守判王阿六枷號一月期滿管押一月林阿其旣不能將原贓交案押　賠償洋六十元○公和祥棧房西人偕更夫投案稱凡輪船傍岸時用鐵索繫住首尾貫以螺絲釘鐵鎖昨夜被人將螺絲鐵鎖竊去幸其時潮水已平船未移動否則何堪設想查獲行竊之王 
 
 

Page 4

 
 
阿福交捕送案王阿福供另有人將鐵鎖交我蔡太守問其人爲誰王支吾其詞太守判掌頰一百下枷號十四天原贓給西人領去○前紀吳忠泰控被同押人犯蔣金桂行竊布衫蔡太守飭俟將士明帶案再行覆訊昨據包探黃四福稱已將李士明帶案查布衫係蔣金桂行竊蔣與吳初時押在一處繼將蔣改押虹口捕房見吳所失布衫穿在蔣身上因之送案吳忠泰申訴前情蔣金桂堅不承認李士明供吳忠泰失竊布衫由捕查明係蔣金桂行竊不知蔣如何誣報小的太守判蔣金桂笞責一百板布衫給吳忠泰領去仍交捕房照原斷管押包探顧阿六稱王葉氏失去五歲女孩報捕請查嗣在客寓中查見顧阿增領有女孩啼哭不止情殊可疑當將顧阿增獲住由王葉氏認見女孩查顧阿增初在該氏門口將女孩拐　抱至相識之王氏處兠賣未成王氏給顧阿增四開洋一枚今王氏現亦來案王葉氏稱丈夫逝世後因膝下凄凉撫一螟蛉女雇乳媼撫養迄今已有五歲前日下午在門口玩耍被顧阿增拐去及包探尋見關照前來向女孩詰問據言顧買枇杷與食致被拐去王氏供與顧阿增有一面之緣前日顧抱女孩至言與孩有葭莩誼因孩幼失怙恃意圖出售我答以不欲買孩顧又言孩飢餓難忍遂給以四開洋一枚仍將女孩抱去顧阿增供詞支吾蔡太守以顧阿增拐孩圖賣可惡已極著押候備文送縣照例懲辦王葉氏領孩暫退如逢縣傳自行投質○鎭江人周李氏稱兒子周年寳卽連寳子現在天津人所開德聚成鞋底作丙習業因被店夥劉三卽劉啓香强逼鷄姦次晨兒子回家哭訴因此報捕拘劉送案周年寳供被劉嬉戲用指挖傷前夜又被鷄姦劉三供在張姓所開德聚成鞋底作爲夥與周嬉戲並未鷄姦包探黃四福禀捕頭命小的送周至西醫院騐明鷄姦屬實蔡太守飭將劉三移送上海縣究辦着周自行投質○包探高利卿稱緝獲積竊朱阿狗吊到衣物失主係陳隆順等三戶送案請辦陳隆順邱瑞山林才根等各報失竊衣物朱阿狗供認連次犯竊蔡太守判笞三百板發捕房管押一年贓交失主分領○三道頭四捕稱昨夜在三馬路見唐杏生手携摺扇女子張桂卿大聲呼喊遂將唐杏生拘案張桂卿供昨夜至鴻園聽書行經三馬路突被唐奪取摺扇情急乎喊由捕拘案唐杏生供在西人處爲出店昨夜行經該處有人奪取婦女之扇飛步狂奔此婦且追且喊奪扇者從小的身旁擦過將扇抛　希圖卸禍以致小的被拘太守問西捕曰當時如何拘拿西捕稱見扇在唐手此婦大聲疾呼指唐奪扇太守謂扇在唐手無從諉卸但係駱駝骨黑紙　値價無幾唐係有業之人何致奪此不値錢之物揆度情形其爲調戯無疑判唐杏生掌責一百下扇還原主○范江氏稱昨夜在路行走　入拔去銀簪三枚極聲呼喊其人抛贓　逸及追獲交捕拾得銀簪一枚尙少二枚華捕禀稱該氏指彭阿允拔簪彭不承認不知究竟如何彭阿允供小的係廣東人現在一家春番　館營生實未拔簪蔡太守飭將彭阿允押候查明是否一家春店夥再行核辦 
[法捕房瑣事]  
　　揚州女子陳銀珠前在李魏氏所開花烟間内爲娼與伶人陳世中欵洽將謀脫藉該氏在法公堂與陳世中涉訟經葛同轉將陳銀珠暫發善堂令該氏尋見銀珠之夫陳水發再行核辦此已詳諸前報日前陳水發投遞禀詞欲將銀珠領回同轉閱禀之餘卽命包探往果育堂將銀珠帶出押候解案發落○前晚有兩人在酒肆放懷痛飲如長鯨之吸百川爛醉如泥復至小東門外某花烟舘尋歡取樂烟妓以其酒氣　蒸頗不耐煩以白眼相待二人遂效灌夫之駡座當烟出外鳴捕將兩人拘入捕房管押一宵紅日東昇宿酲始醒捕頭以事起細微麾之使去○東洋車夫某甲將車上照會售與某乙嗣被車主所知將二人扭入捕房捕頭訊以甲不應私賣車照着押候解案　究○某甲在飯店中修五藏殿適某乙將黄魚骨擲來誤墮甲身上因此詈駡肇至用武扭入捕房管押一宵昨晨經備捕頭訊明原委從寛釋放○有兩人在新街某花烟館飽領烟霞風味不名一錢竟欲揚長而去被龜奴鳴捕將兩人拘押捕房捕頭着交錢二百文始准開釋○甯春里某姓婦與隣家某婦口角某婦之夫助桀爲虐經巡街捕查知將男婦三人一倂拖押捕房昨晨始得釋放此可爲播弄是非者戒 
[助賑求佑]  
　　謹啓者頌奉到韓同茂交來山左卽墨隱名氏洋四十元爲媳病求愈特助順直賑濟祇領之下莫名欽感竊以助賑救災乃救命之錢獲報捷於嚮應今隱名氏善士解囊輸欵不求人知尤爲廣積陰功具此善念不惟病魔却舍卽占勿藥行見康强逢吉永保平安除恭篆靈符備函奉復外乞登報章再　謝悃[  上海六馬路仁濟善堂籌賑公所施善昌謹誌]  
[名醫施診]  
　　謹啓者陳君篤　錫邑之世醫也懸壺滬上門庭若市名布遐邇無庸費述敝堂施醫給藥歴有年所本年時令不正貧病更多惟陳君業精岐黃心存普濟故訂定於五月起每逢一七期撥冗拔早來堂施醫二十號然後回庽再治門診專爲貧病起見臨期如有棘手之症到敝堂先行掛號免致臨時擠軋具此一片濟世之心尤屬可欽可佩除具柬恭請外乞登報章以供衆鑒上海六馬路仁濟善堂　事施善昌謹啓 
[江督轅門抄]  
　　五月初二日大通督銷丁葆元回局候補道雲逢耀謝委會辦善後　委署鹽城縣王敬修謝委知府正澧奉司委　海防捐輸局　○初三日候選道徐建寅　知今日下午照常生火督憲劉制軍諭五月初六日起免穿外掛 
[蘇省撫轅抄]  
　　初二日縣丞董守謨禀知奉委赴常昭内河公幹卽辭准補丹陽縣典史龍普霖禀謝飭知赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十七年四月二十九日京報全錄]  
　　宮門抄○諭旨兩道錄前○署浙藩龔奏接署藩篆摺○署浙臬唐奏接署臬篆摺○浙撫崧奏委員接署藩臬篆片○署江督沈奏遵旨删减請奬辦捐人員摺○又奏叅庸劣人員摺○又奏揀員借補都司摺○又奏鄕鎭火灾飭員解欵撫卹片○又奏薦保候補人員片○四月二十九日内務府國子監正紅旗値日無引見○鄭王等盤查顔料庫完竣覆命○意公由西陵回京請安○容山假滿請安○詹事府代奏李殿林謝授右賛善恩○克公請假十五日○淸安請假十日○榮安慶秀預備召見○掌儀司奏初一初三日祭奉先殿濓貝勒漪貝勒行禮○召見軍機麟書榮安慶秀現換麻地紗袍褂○○二品銜署浙江布政使按察使臣龔照瑗跪奏爲巷報微臣接署藩篆日期叩謝在恩仰祈聖鑒事竊臣於光緒十七年二月二十八日奉浙江撫臣崧駿札開藩司許應鑅奉旨來京另候簡用所遺篆務委臣署理藩司許應鑅於三月初八日將印信文卷委員齎送前來臣當卽恭設香案望闕叩頭謝恩祗領任事伏念臣皖江下士知識庸愚臬事時陳愧涓埃之未報藩條暫綰益兢惕之彌深查浙江爲繁要之區藩司有旬宣之責舉凡整飭吏治籌畫餉需在在均關緊要如臣檮昧深懼弗勝惟有殫竭愚忱隨時隨事禀承撫臣認眞經理不敢以暫時攝篆稍涉因循以冀仰答高厚鴻慈於萬一謹將接署藩篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○二品頂戴按察使銜署浙江按察使金衢嚴道臣唐樹森跪奏爲恭報微臣接署臬篆日期叩謝天恩仰祈聖鑒事竊臣於光緒十七年三月初一日奉浙江撫臣崧駿行知浙江布政使許應鑅奉旨開缺來京另候簡用遺缺現委按察使龔照瑗署理所遺臬司員缺委臣接署以專責成遵卽交卸道篆於三月初八日抵省初九日准龔照瑗將浙江按察使印信文卷　交前來臣當卽恭設香案望闕叩頭謝恩祗領任事伏念臣楚南下士浙東分巡曾經三攝刑條愧涓埃之未報兹復疉權臬事祗兢惕之滋深查浙江之訟獄繁多臬司爲刑名總匯舉凡詰奸除暴察吏安民在在均關緊要如臣檮昧懼弗克勝惟有振刷精神倍加勤愼隨時禀承撫臣實心經理斷不敢以暫時署篆稍涉因循以期仰答高厚鴻慈於萬一所有微臣接署臬篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○崧駿片再於光緒十七年二月二十八日准吏部咨正月二十二日奉上諭浙江布政使許應鑅着開缺來京另候簡用欽此欽遵咨行到浙所有浙江藩司篆務應卽委員接署以專責成兹查按察使龔照瑗勤正明爽堪以署理遞遺臬司員缺查有金衢嚴道唐樹森熟悉刑名堪以署理其金衢嚴道遺缺查有候補道鄒仁溥勇於任事堪以署理除分飭遵照外理合會同閩浙督臣卞寳第附片陳明伏乞聖鑒謹奏奉硃批吏部知道欽此○○署理兩江總督安徽巡撫臣沈秉成跪奏爲蘇皖捐賑出力各員籲懇天恩俯照删定之數給奬以昭激勸恭摺仰祈聖鑒事竊光緒十四年開辦蘇皖捐賑出力各員經前督臣曾國荃開單奏奬欽奉硃批吏部議奏嗣准部咨江蘇山西兩省員數太多查與前次奏奉硃批未符請旨飭下遵照前奉硃批再行删减准予每省各酌保數員按照定例請給奬叙奏明辦理等因於光緒十六年十月二十五日具奏奉旨依議欽此仰見朝廷於鼓勵人材之中寓鄭重名器之意欽佩莫名遵經督飭司道再三核减共已删减十三名此外各員當民力艱難之際値捐輸弩末之時竭誠勸募不遺餘力捐至十餘省之廣數逾二百萬之多竟能通籌互濟拯救民生有裨荒政實非淺鮮查曾國荃前次奏奬時以收捐放賑之多寡核定奬數山西則捐數獨多江蘇則賑務獨煩用員旣屬不少請奬較他省爲多今以十一省統計已删至八十餘員實屬無可再减至鹽務人員雖部章不能得地方勞績惟兩淮係兩江所轄鹽務報捐亦鉅今外省人員均經奏保兩淮僅保三員似亦不便獨令向隅據賑捐局司道彚開淸摺請奏前來謹繕淸單恭呈御覽合無仰懇天恩俯如所請勅部照擬給奬以昭激勸而示鼓勵謹會同江蘇撫臣剛毅恭摺覆陳伏乞皇上聖鑒訓示謹奏奉硃批吏部議　單倂發欽此○○署理兩江總督安徽巡撫臣沈秉成跪奏爲甄别庸劣不職各員恭摺具陳仰祈聖鑒事竊惟爲治之道察吏爲先江蘇候補人員多於他省其中爲守兼優老成幹練者固不乏人而流品不齊不免有庸劣之員濫登仕版臣自上年十月間奉命權篆兩江莅任以後於所屬各員中留心考察其才具尙可有爲而辦事未能盡愜者臣無不隨時誡飭勉以循良未敢以一之微求全責備其實在不堪造就之員應卽據實叅劾以期仰副聖朝澄叙官方之至意查有江蘇試用通判馮燦性情狡詐不守官箴江蘇候補知縣楊文熙任性妄爲不知輕重以上二員實係庸劣不職臣見聞旣確不敢以交卸在邇稍子姑容相應請旨將江蘇試用通判馮燦候補知縣楊文熙均卽行革職以肅官箴所有甄别庸劣不職各員緣由理合恭摺具陳伏乞皇上聖鑒訓示謹秦奉硃批另有旨欽此○○署理兩江總督安徽巡撫臣沈秉成跪奏爲揀員借補陸路都司員缺恭摺仰祈聖鑒事竊准兵部咨江南蕭營都司曾玉勝准其借補宿州營遊擊所遺蕭營都司員缺應用儘先人員旣據該督扣留應令迅揀合例之員請補等因臣查是缺都司轄境遼闊向爲匪徒出没之區彈壓巡防均關緊要非精明幹練熟悉營伍之　難期勝任謹查有記名總兵兩江儘先補用副將龔錦標年四十九歲安徽合肥縣人由行伍於咸豐九年投營効力在安徽江蘇浙江等省迭著戰功荐保兩江儘先補用副將凱撤到標光緒九年升任浙江撫臣劉秉璋咨調到浙委帶防營旋在鎭海縣出力案内奏保十年六月初八日奉上諭龔錦標着俟補副將後以總兵記名簡放遇缺題奏欽此事竣遣撤回標十三年前督臣曾國荃請以借補江西撫州營都司員缺經部議駁存俟下次缺出再行補還委署廣　營都司認眞巡緝捕獲著名會匪經曾國荃存記酌量補署各在案該員熟悉營務有勇有謀以之借補是缺都司洵堪勝任覈與借補定章限制亦屬相符合無仰懇天恩俯淮以儘先補用副將龔錦標借補江南蕭營都司實於營務地方均有裨益如蒙俞允候部覆至日卽行給咨送部引見恭候欽定除飭取該員出身履歴及前在他省並無叅革朦保情事切結咨移部科外謹會同漕運督臣松椿恭摺具陳伏乞皇上聖鑒訓示謹奏奉硃批兵部議奏欽此○○沈秉成片再據安徽鳳頴六洒道王廉等禀　壽州之正陽鎭於本年二月二十七日申刻居民晚炊失愼時値大風該地方文武員弁竭力施救難以撲滅延燒至次日寅刻始得救熄被災商民八百四十餘戶焚燬房屋三千五百四十餘間並未傷斃人口經該道曁者壽州知州王萬甡先後籌撥錢文查放急撫略資補救惟念該鎭自頻遭水患以後民生本苦加以此次又遭烈火臣災顚沛　離情殊可憫亟宜加意撫恤臣　蘇浙賑捐案内現尙存有餘欵當卽飭局動撥銀五千兩作爲加撫被火災民之需並飭江寗布政使　委妥員刻日馳往會同該地方官率同董保確查戶口將所撥銀兩核　散放毋任稍有弊混以期實惠均霑事竣造報所有動撥賑捐餘銀加撫被火灾民緣由　　部查照外理合附片陳明伏乞聖鑒訓示謹奏奉硃批知道了卽署飭廳妥爲撫恤毋令失　欽此○○沈秉成片　再思　有表率之責邑令爲親民之官治理所基關繫　淺遇有老練之材自應稍示優異以策後效而勵　　兹查有江蘇　補知府　裕城篤官幹練才識兼優到省年久　勞績存保知府熟諳吏治民情並研精　約歴辦交涉案件因應咸　　署上元淸河江　各縣　　皆以廉謹勤能稱　前督臣沈葆楨　　　保蒙　恩存記有案又江蘇候補知縣舒霖心地明白　事精　　省二十　　志在　篇遇事勤奮歴　　中發　工程　　　　周　　　妥協以上二員均　出衆近年　　浙等省捐　　務及　辦　　　　　員　　　　　　心　方　　　　　鉅　　　則　　　　臣　加　　　　　令中出色之員足以勝　　　　否抑懇　　　　　　　　　　知　胡　　　　　　舒　　　帶領引見恭候諭旨錄用之處出自　　慈謹附片　請伏乞　聖鑒訓　謹　奉　硃批胡　燕舒霖　着交吏部帶領引見欽此 
 
