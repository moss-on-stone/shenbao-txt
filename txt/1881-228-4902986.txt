# 1881 - 228 - 4902986

 

Page 1

 
 
[士子不可輕辱說]  
　　半月之前本報錄辱士去任一節事由西報譯出但云士子見惡於郡守輙行責打為學憲聞知深怪郡尊之不光詳革而遽辱及斯文言於督軍欲請會恭云云而此士子所犯何事郡守又何以若是鹵莽其細情不得而知意此案猶有傳訛不可卽為確信也乃揆度其淸則此等事亦往往而有觀於學憲之庇護士子遽爾咨會督轅請其開恭則可知此士子所見惡於府尊者未必果犯重案而且實與府尊有私嫌故若是草率致貽學憲之怒耳否則府尊所差者不過先無詳革文書而該士子實有應責之處一面訊責一面具詳亦未必定候批准而後可以刑訊也蓋案情重大候批遲延而應傳質訊之人均已到案若必拘泥則訊時或有恃衿狡展頂撞問官諸情狀其將何以審也故地方衙門於案內有生監為正犯為要證者本有如此辦法下至縣署有不及專詳學院但移請教官開送入學格眼卽屬暫革而訊時可以刑責也信若是也學憲固亦無怪於郡尊而制軍雖善調停又何必因學憲一言遽令請御耶故决知其事之細微且因私憾而辱之也夫生監之體統莫尊於前明其恃巾服而出入官衙處鄉里而教唆　事者故無論已卽使束修自好敦品勵學之士地方官亦甚畏之賓興鄉飲儒衣儒冠者無不分庭抗　其居鄉之氣　亦復不凡迨至　本朝已漸殺　勢矣葢明制學額取進極少每學道考試充附者無過十人廪增缺各四名而已讀書子弟不得盡為秀才於是　門中人皆高自位置不屑下與凡民為伍而官長之待之愈重今則學額二三倍於前如近十數年又復加　取進考童逐漸稀少進學乃益不難而人之視之亦以為草芥功名無甚榮顯且取進日多流品日壞士習不端見輕於世因而人亦揶揄之使學中果皆敦品勵學不與外務雖貪暴之官何從相辱哉故論士子之貴重今已非昔況又不安本分身入訟庭以觸怒於官長則其被辱亦誠自取之也雖然為士子而與官長相見固非其分結怨招尤所在不免特為地方官而忒輕視夫士子則又莫謂窮酸措大竟無袒庇之人也葢士子雖多而　國家所以取之未嘗不重有教官以率之有學政以臨之地方官卽甚　惡於其人獨不為教官學政地乎學政地乎學政專任採風教官職司訊諭黌序之中有此不肖之徒方將引以為恥一旦被辱於公庭之上何以為情　有因擅責生監而同學中人羣起與有司為仇而教官學政憑衆論而為之申理地方官撤革以去者然則罪不當刑例不當革豈可輕心妄動橫肆戮辱乎故此案誰不　底裏而郡尊之鹵莽固不能無咎學政之咨請恭革亦其自取焉耳夫士子之習不可輕易變革山僻小縣紳衿不多生監之涉公事說人情亦既為濫觴矣定例凡教唆人興訟罪至於軍流若果訊得確實或被本人供出雖其功名不止生監亦將按律痛懲為地方除此棍徒此卽教官學政不能曲庇舍是則本人自犯之案情節重人有可比照之例方待詳革辦理今此士子不過　郡尊自有私嫌宜其不肯屈服而學憲又曲徇之也盖士子固宜束身自愛而地方官亦不可輕於責人幸而督憲調停令其自請御任該士子亦可平其心氣倘遇　厲之督撫因此細故而遽列彈章則以一時粗莽之氣致宦途顧播之憂亦甚不值得亦嘗觀集刻善書中有居官五誡一曰五不打有婦人莫輕打士子莫輕打之語誠以婦人以廉恥為重與士子之以聲名為先者無分乎軒輊也而謂訊獄之時尚可以粗心暴氣將之乎哉 
[彗星又見] ○彗星見於東北屢登於報今日漸已韜光茲閱字林西報言邇日又有一彗星在西北方光芒四射因亟錄之以告深於天文者 
[呂宋地震] ○地震之事見於日本及小呂宋地方最多近閱香港西字報言小呂宋國於日內又遭地震其勢尚輕人物皆未損傷云 
[自稱皇兄] ○近閱外國新聞紙見俄國目下有一事頗與漢時衛太子之事相類因照譯之據云俄國近有一男子自稱為俄皇之兄云因先時建言皆以便民為主故與先皇意見相忤下之獄中其後卽傳說已死於獄而其實則余固在獄無恙現在得聞逸出云人固未之信也而尼希利士黨人乃附而和之刻下從之者頗不乏人俄廷聞之飭令捕獲無可蹤跡云 
[兵船行程] ○前報言英國拉不暈兵船開往外洋茲悉該船先至厦門由厦門至小呂宋然後開行回國也 
[大猴誌異] ○日本報言本月初六日有華人帶一大猴子至日本頗極壯觀日本人之欲購者爭先往覩後卒為一日人買去得價洋五百元聞此猴能啖肉噉朵無異於人云 
[假鬼嚇遷] ○美國某地有以房屋賃於人者房租未獲收取令其遷居又不允無可如何房東之殳因與二子商議二子曰必設一計使之自願移出乃妙殳令速為設法二子乃商諸醫生借骸骨一具一人用繩將骸骨穿成人形執其繩頭坐於屋上骸骨墜下正當後門拽其繩卽跳躍作勢一人則扣扉數聲隨卽避匿賃屋者之妻初聞扣扉聲猶不遽聞俄而扣聲又作因開後門視之突見枯骨跳躍作勢搏人驚而却走其夫繼至亦狂奔而回桌椅絆足踣而復起由前門逃出隣人問之則以有鬼告有胆大者不之信復往覘之見枯骨跳擲果如所告亦駭而奔於是不敢復居將傢伙物件搬移他去其子乃還骨於醫生而告成功於殳二子之計亦狡矣哉 
[新守印續聞] ○署揚州知府程雨亭太守接印信息曾經列報茲悉太守於七月念二日夘正接篆權住揚州清軍府同知新修署內官眷在金陵俟秋凉何公之柩回籍後乃接內眷至揚署云 
[剪辮又傳] ○南昌近又風傳有剪辮之事聞城廂間數日內被剪者已十餘人惟多經紀小民故言者雖極詳明而聽者亦不甚介意非如丙子年間蛇影杯弓驚疑不定也又聞中有候補某弁之女孩年僅十齡亦為所剪然事隔數日了無他異而說者則謂某家近遭狐擾種種變怪莫可殫述祈禱劾治迄無成效其女孩之失辭也大約狐聞近事襲而為之非必果為邪術所致云 
 
 

Page 2

 
 
[城都近信] ○前月二十四日早八點鐘時傳得四川城都府內天色昏黑先如雲霧密布漸密漸黑一如昏夜人皆詫異無敢有往來者至十一點鐘復明亮地又微震逾刻卽止云 
[劇盜劫人] ○蘇城　門外行春儈　楊姓雜貨店店中祗有母女二人看守突於七月十八夜三鼓時被盜破門而入槍去衣飾等物約值百千之　並劫去其十四歲之女先敷目有　巡鹽船一隻艙內五六人軍器畢具停於門前河內不介意迨槍後翌晨此船忽不見方悟其為盜四處探尋杳無蹤跡現已報縣緝捕　木破案近日蘇郡盜風甚熾時有所聞類多槍船大約非遊勇必鹽梟之類惟望賢有司設法重懲庶使閭巷小民得以高枕無憂也 
[跌悶重蘇] ○有包性者年十八歲浙紹之上虞人也在湖州城內邵文順絲莊隔壁之練坊為生一日於午後出門買藕三片回至練坊門口一跌不省人事手足不動二遍不通語言不出雙目緊閉毫毛不開遍請時醫莫可療治旁觀者皆以為斃矣惟胸脘尚熱所為一息僅存也俟至第二日黎明始延包蘅村茂才往　　才卽荇洲主政之哲嗣家學淵源非若土中只壳者流可比茂才至始按寸口繼按跌陽謂衆曰此乃暑邪入肺理肺則愈若以為心窮不通投以牛黃清心鮮不立斃爰為開方一服而聲音出毫毛開汗大泄次日易一劑而服之則二便皆通其病若失矣昔徐靈胎先生有云夫醫一　耳今茂才之技若此殆亦可謂神乎其技歟 
[申禁賣空買空示] ○欽加布政使衙江甯分巡蘇松太兵備道劉為再行出示永禁事案查前准蘇藩司來咨滬城錢業有影射賭賽情獘遺累無窮大為市塵之害例載奸民賣　買　設局誘人賭賽市價漲落其賣空者照用計詐欺局騙人財物律計贓准竊盜論罪止杖一百流三千里買空之犯照為從律减一等各等　咨道申明例意嚴行禁絕以淸其源等由當經行縣查禁並因有等巧　市儈囤積銀洋收取拆息暗中空買空賣設計罔利疊經由道諭　　　飭令各錢莊安分營運不得違禁漁利並出示諭禁各在案又奉護撫憲譚札准浙江撫院譚咨上海錢業奸商將統市銀洋霸住湖絲阻銷咨飭查辦出示永禁等因並蒙護撫憲發示永禁除飭上海縣照繕多張分貼曉諭外因思上海為華洋各商互市之區全賴銀洋流通始得貿易興旺從前各錢莊每有空盤買事同賭博沾染之人或蕩產傾家或逃亡自盡咨雖由於自取實則被誘使然曾由前道嚴切查禁嗣圔空嚴禁止又有市儈將銀洋囤積居奇價值任意高下拆息隨時加重巧為取利復經本道再三告誡在自愛者固已恪遵禁令而玩法者仍舊設計妄為實屬不顧大局除飭縣委各員密訪查拿　犯嚴究外合再剴切出示永禁為此示仰滬市各錢業人等知悉自示之後如有空賣空買等獘一律永遠禁絕凡遇賣買洋銀必須公平交易當日以現銀現洋彼此交割清楚不准空盤成交重算拆息亦不得囤積抬價龍斷霸持本道節次曉諭不憚煩言無非為保全爾等身家性命力挽市面頹風起見倘再執迷不悟仍蹈前轍已經訪聞或被指告定卽查拿懲辦决不寬貸其各凜毋違特示 
[失愼未成] ○英租界石路中同慶里　金福妓家某妓近生一子前日滿月剃頭殊為熱鬧及夜間九點鐘時送神某傭人在庭中放鞭砲致攬燒凉棚諸人驚惶無措惟圖搬運　　　人聞聲探觀則火已延及右隣潘秀寶家之凉棚幸有吳姓家近因于屋頂晒醬菜故門前豎有長梯該家傭人及談文卿家傭人等卽將梯搬至火　處登高拆卸凉棚不致成灾然諸隣已受驚不淺矣並聞吳姓家妓女金秀寶適出局回家甫至　口出轎被掮皮箱之人撞　跌斷翡翠押　簪子等件掮皮箱者認知係顧姓家傭人向論索賠不允同訴捕房巡捕頭令其自行料理如調處不下再為送案請訊尚有某　　于搬運之際致遭失物云該處長三妓館鱗次櫛比如遭不測則銷金窟中何堪設想也○又前晚三馬路瑞蓮　打醮高懸九連燈光芒四　其最上之燈籠忽被燃着觀者慌張呌喊幸卽時落下不致成禍然燈已灰燼矣邇來租界中佛會醮壇除各會館年例舉行外各街各　　于到處皆有不可計數事端之生固意中事也○又日前本埠某姓家娶妾當彩輿進門時着僕人放雙響炮燃至第三個無聲僕以為藥線中斷隨手將炮插入褲帶正圖另放豈褲帶內之砲藥已燃着頓從褲襠放出一聲響亮而僕已跌暈趕為扶起醫治則已皮破血流藥毒攻心越目卽斃僅此數日間而砲竹及燈火之遺害已若此人尚可玩視之乎古檇李棣華堂諸人適有預防大患二則郵示語語中肯爰為錄之左　以備　覽　爆竹一物古人用以毆疫癘近人誤會用以敬神明要知牲醴不　尚難致神饗區區爆竹能邀神福乎其最易致禍者莫如流　　炮雙響之屬放餘紙壳火星未滅一着茅屋無不立致焚如余目擊已非以此大則貽害數百家小則數椽付之一燼罪有所歸不在設放之人乎謹勸同人歲時祭祀應買花砲敬神者將其錢或捐於牲禮中或捐於香燭上則不致貽害於人必能獲福於神也○又世俗祀神每用佛馬始則供諸中堂衣冠肅拜繼則焚諸道路人畜摧殘且有餘燼吹入蓬戶致召焚如者竊謂神明之道有感卽通奚用佛馬為哉如必欲用之　　潢成軸祭則供之舉則藏之可也倘無力裝軸或用紙包藏以待下次再用不但不致褻神且亦省費胡勿照法行也　古槜　棣華室主人謹識 
[棄婦可憐] ○昨有華捕送一婦至　　　禀稱此婦在路哭啼據云患病無依其夫另有所私棄之不顧故為送案請予安插該婦石曾氏供係北京人丈夫石永甫唱戲為生今去　玉寶相識久不囘家以致飲食房錢均無著落不能存身探得夫與玉寶同住小東門南首往尋時夫從後門逃去我又患病意欲回　　　響是以悲痛云陳太守得供之下謂本分府送汝至法公堂請提汝夫着令收領何如答稱丈夫躲避不知去向恐難提到太守謂然則本　　給發用資送汝回籍如何答稱已有同鄉人見憐願湊資送我回籍又恐我夫向彼索人是以不敢太守謂夫既不相顧而有同鄉人資送　籍有何不可隨賞給錢二百文令雇坐東洋車而去該氏叩謝退出 
[盤問得贓] ○廿七日所列竊案類詰係內有王趙氏控已歇之出店周寶生竊其枕頭箱內銀飾英公堂訊時周不承認稱為錢長順誣指陳太守飭將周錢二人同交捕房帶回查明實在再訊昨據包探康阿順禀稱盤詰周寶生至再方始認竊謂物已押洋四元錢三百四十文押票銀洋俱在伊住處錢則用去帶周前往取得洋元押票吊到原贓今一併送案請辦周至是始俯首無詞陳太守怒其狡賴誣人判管押二月贓交王趙氏領去所有押本當將洋給還　　尚少錢三百四十文令王趙氏找給錢長順無干釋放 
[控竊小洋] ○靜安寺地方開酒店之洋人投英公堂訴稱崽王中谷時竊賣下之四開八開洋報捕後已由包探搜得四開洋七枚八開洋十二枚十六開洋二枚人臟送案請究　太守詰之王中谷據供並行竊其四開十六開係我自己者八開洋則從美記行細崽王阿順處借來巡捕頭禀稱王中谷已在捕房招　今乃　供陳太守飭傳王阿順到案詢問據供王中谷向借八開洋十二枚是實餘不知情隨判押王中谷二月四開十六開洋交洋人收領八開洋給還王阿順云 
[派捕點物] ○念七日報列細崽　　一案昨由陳太守會同賈副領事庭訊開酒店之西婦及西夥某並細崽奚新泉宋金茂等均各 
 
 

Page 3

 
 
　　執如前太守商之賈君飭奚投捕房候派捕同往點交傢伙再行禀候核斷云 
[兩造飾訴] ○洪耀德投訴英公堂稱在妓館司帳昨夜金阿發向樓窗拋擲磚石喝阻不依反被毆打致胸前右腳受傷訴捕拘送求究金供並未　磚實因在路與洪碰撞爭論起見我被毆傷右臂是實陳太守飭騐得洪姓之傷較金略重隨判罰金洋一元給洪養傷完結聞兩造另有隱情所供均屬虛詞實因洪之相識某大姐現又與金拼識故洪向金尋寡云 
[同仁輔元堂分居來稿] ○本局現收到張義記洪萬椿裕記立生泰祥順毛源順朱椿茂張慶記利昌永順許老榮陸壎記何忠富十三戶公助建式四寸厚棺材一十六具木料修工漆工料等一併捐助理應敝局出具收條緣各股略有大小用特登報以　善戶咸知耳 
[光緒七年七月十七日京報全錄]  
　　宮門抄○發抄　旨四道○順天學政孫　奏試竣出闈摺○陝撫馮　奏揀派提調片○川督丁　奏恭革恭將審辦片○大臣劉　奏總兵飭赴本任片○江督劉　奏請補都司分則對調摺子○又　奏調署知縣片○廣西撫慶　奏請暫緩知縣赴部片○又　奏　開復知縣摘頂片○又　奏甄別知縣片○七月十七日禮部宗人府欽天監廂藍旗值日無引　見○麟書請假十日○錫祉續假二十日○侍衛處奏派口外賜奠之大臣　派出永順○召軍機　○發抄　恭親王等奏工部員外郎李方豫現在服闋仍令該員在軍機處額外行走奉　旨知道欽此○淸安等奏屯田動用籽種並加種數目奉　旨知道了欽此○○戶部右侍郎提督順天學政臣孫詒經跪　奏為陳明試竣出閳恭摺仰祈　聖鑒事竊臣仰蒙　恩命　簡放順天學政於六月十九日釋服後二十一日入闈歲試八　文武生童於二十三日考試滿洲蒙古漢軍文生員二十五日會同左翼副都統臣長春右翼副都統臣海英監試御史臣達林臣方學伊考試滿洲蒙古文童生二十七日復會同臣長春等考試漢軍文童生三十日接考滿洲蒙古漢軍武生員本月初一初二日會同副都統臣明秀接考滿洲蒙古漢軍武童生臣悉心校閱遵照定額招覆滿洲蒙古文童生七十名又廣額十七名招覆漢軍文童生三十名又廣額二十三明當經查對順天府府丞原取試卷筆跡不符者共扣除十四卷補錄招覆至覆試日按名查問其年貌三代不符及與正塲文字不符者又扣除三十卷除將頂替各卷交提調官照例查究外其應補廣額人數查閱遺卷實已無可錄取例得有缺毋濫臣惟童試為士子進身之始安得視同兒戲因素聞八旗童試頂替入塲已成積習曾先期咨明八旂都統嚴飭派出之識認官認眞查察並曉諭各童生俾知臣此次考試力求整頓之意奈各旗恭佐領領催等與文人素不相習無從識認徒為具文旗學廪保不似漢人有認保挨保之分未嘗專予識認之責教官雖具保結而八旗童生向不進謁安能辨其眞偽　各處屯居旂童及奉天而原籍京旂者尤屬漫無稽考以致各童生胆大妄為肆無忌憚實屬不成事體相應請　旨飭下禮部於八旂童試再行變通舊例嚴定章程詳議具　奏務使頂替惡習無所施其伎倆庶可遴拔眞材至此次武童生各塲尚屬安靜臣遵照定額取進滿洲蒙古武童生十名又廣額一名取進漢軍武童生八十名因本屆人數無多例無廣額茲已事竣出闈理合具　奏伏乞　皇太后　皇上聖鑒謹　奏奉　旨已錄　○○馮譽驥片　再學政考試各屬如遇考棚在外縣由督撫派委知府充當提調歷經遵辦在案查西安府屬考棚向在三原縣城內現屆學政考試西安府屬生童人數較多計須一月有餘方能竣事該府係省會首郡政務殷煩時有發審委辦事件現任知府李楹　難兼顧考試事宜查有候補知府劉鳳玉堪以派充提調除行司檄飭該員前往妥為彈壓巡察外謹附片具陳伏乞　聖鑒謹　奏軍機大臣奉　旨知道了欽此　○○丁寶楨片　再據重慶府知府沈鋐調署巴縣知縣高培榖禀稱訪聞軍功恭將周立和行蹤詭秘有偽造關防印信文件在途撞騙情事隨派差將其拿獲起出總統霆軍湖南提督鮑超調辦海防札文一件空白印封四個又前貴州巡撫黎培敬咨兩廣總督移文稿一件又四川藩司印文保舉行知兩件印封兩個印文空白行知十三件空白印封八個又統帶貴州道標威定全軍木質關防一顆均係偽造等情經臣札飭提省發委審辦去後茲據調署成都府知府王祖源具禀督同委員迭次研訊詰以所執各處印文係商同何人如何偽造曾否撞騙得贓堅不供吐實情顯係恃符狡展查周立和係永川縣人與咸豐十年由勇丁投效前四川提督胡中和營內先後保至花翎恭將乃敢偽造統兵大員巡撫藩司關防印信文件撞騙招搖實屬不法由藩臬兩司詳請奏恭嚴審前來相應請　旨將軍功保舉花翎恭將周立和卽行革職以便嚴審確情按律擬辦謹會同署提臣唐友耕合詞附片具陳伏乞　聖鑒訓示謹　奏軍機大臣奉　旨周立和着卽行革職嚴審按律懲辦該部知道欽此　○○劉錦棠片　再頭品頂戴儘先　簡放提督陝西陝安鎭總兵一等輕車都尉世職奇車博巴圖魯余虎恩在湘軍效力二十餘年身經數百戰屢摧大敵迭克名城其勞烈昭彰歷經奏報有案實統將中最為出色之員臣前以邊防稍鬆餉源口絀將所部老湘左軍馬步等營裁減歸併餘存勇數無多已分交陝西漢中鎭總兵譚上連道員羅長祜兼統駐防阿克蘇島什兩城無須更設專員統帶臣查余虎恩勇銳血誠老於戰事任以專閫重寄必能整飭戎行緩急足恃現已交卸營務並無經手未完事件相應請　旨飭赴本任以重職守謹會同護理陝甘督臣楊昌濬陝西撫臣馮譽驥陝西固原提臣雷正綰附片陳明伏乞　聖鑒訓示施行謹　奏軍機大臣奉　旨知道了欽此○○頭品頂戴兩江總督臣劉坤一跪　奏為揀員請補陸路都司分則對調恭摺仰祈　聖鑒事竊江西瑞州營都司　通病故出缺日期業經恭疏　題報接准部咨所遺係陸路部推之缺應令揀選儘先名次在前之員請補等因臣謹在儘先人員內逐加遴選查有游擊銜儘先補用都司朱桂生年四十三歲袁州府萍鄉縣人由武童投効軍營迭著戰功遞保藍翎守備又於湖南一律肅清案內奏保咸豐十年三月初九日奉　上諭守備朱桂生着免補守備以都司儘先補用欽此復於保固麻城太湖二縣案內保加遊擊銜並換花翎咸豐十一年十二月初一日奉　旨允准欽遵各在案同治八年五月間至標該員朱桂生年力正強營務熟習堪以請補瑞州營都司惟該員籍隸袁州府相距斯缺在五百里以內例應迴避查有文英營都司劉廷鍈年四十八歲直隸冀州人由藍翎侍衛選補今職同治十一年六月到任該員劉廷鍈年力正健訓練認眞堪與朱桂生對調朱桂生部冊儘先名次在前第一名查明並無在他省恭革朦保情舉劉廷鍈於文英營都司任內亦無承緝嚴恭案件與例章均屬相符合無仰懇　天恩俯准以儘先都司朱桂生補授瑞州營都司與文英營都司劉廷鍈互相調補寔於營伍地方各得其宜如蒙　俞允劉廷鍈係寔缺都司調補都司毋庸送部應請　勅部換給札付朱桂生俟部覆至日再行赴部引　見恭候　欽定除將各該員履歷咨移部科外謹會同江西巡撫兼提督銜臣李文敏恭摺具陳伏乞　皇太后　皇上聖鑒訓示再前於高鐘奇請補萬安營都司案內聲明該員朱桂生營務生疎尚須歷練現時閱五年有餘該員奮勉學習一切營務均已曉暢熟悉是以勝任合併陳明謹　奏軍機大臣奉　旨兵部議奏欽此　○○丁寶楨片　再　犍為縣事候補知縣韓鏗吾調　達縣知縣所遺犍為縣缺兼轄井廠現辦官運票厘政務尤煩查有射洪縣知縣孫秉璋精明練達堪以調署該員正署各任內並無經徵未完錢糧展恭及承緝盜案已起四恭案件據藩臬兩司會詳前來除批飭遵照外謹附片陳明伏 
 
 

Page 4

 
 
　　乞　聖鑒謹　奏軍機大臣奉　旨知道了欽此　○○慶裕片　再奴才接准部咨宣化縣知縣姚淸臣於同治十年二月補授隆安縣知縣光緒元年正月調補今職連　歷俸十年例調取相應　文該撫給咨赴部引　見等因自應飭令請咨赴部惟宣化縣係南寗附郭首邑五方雜處向稱難治現値辦理善後清除伏莽該員姚淸臣任事實心情形熟悉一切正資整頓未便遽易生手查該員前因　大計卓異甫於光緒六年送部引　見回任未及一年合無　懇　天恩俯准該員暫緩　部責令將地方善後事宜認眞妥辦期收治効俟南甯善後事竣邊境捕務漸鬆再行送部引　見以符定制據藩司范梁臬司崧駿會詳前來理合附片　奏請伏乞　聖鑒訓示謹奏軍機大臣奉　旨着照所請吏部知道欽此　○○慶裕片　再前任全州知州黎炳森徵存光緒元年分地丁銀二千五百六十兩七錢九分五厘耗羡部飯銀二百一十兩四錢二分二釐兵糧米折銀一百五十三兩一錢三分二釐停支一成耗羡銀三十九兩七分七厘共銀二千九百六十三兩四錢二分八厘延不解繳經前撫臣涂宗　　奏恭摘頂戴勒追在案茲據藩司范梁臬司崧駿會詳該員黎炳森徵存未解前項銀兩於被恭後已掃數解淸兌收儲庫等情前來奴才查黎炳森於被恭後業將應繳銀兩完繳清除尚知愧奮所有原恭摘頂之案合無　懇　天恩准予開復出自　逾格陽慈謹附片具奏伏乞　聖鑒訓示謹　奏軍機大臣奉　旨着照所請該部知道欽此　○○慶裕片　再前准部咨嗣後道府州縣無論何項勞績保舉歸入候補班人員令該督撫卽以此項人員到省之日起子限一年詳加察看　奏明分別煩簡補用等因在案茲查有候補班補用知縣陳茂圓業已到省一年期滿據藩臬兩司出具考語詳請留省補用前來臣查候補班補用知縣陳茂圓年力正強辦事穩練堪以簡缺補用應請留於廣西俟有缺出照例請補除將該員履歷送部外謹會同兩廣總督臣張樹聲附片陳明伏乞　聖鑒訓示謹　奏軍機大臣奉　旨吏部知道欽此 
[蘇省撫轅事宜] ○七月二十五日牌示照得署宜興縣典史萬選期滿遺缺查有試用從九葉承福又署新陽縣巴城司巡檢盛金鏗期滿遺缺查有分缺前先補用巡檢王啓曾　　江與史楊永培期滿遺缺查有試用未入阮士傑均堪以署理　知府余慶祺辭赴都　府經鄒衍譚起服回省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
