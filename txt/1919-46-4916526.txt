# 1919 - 46 - 4916526

 

Page 1

 
 
   
 
 

Page 2

 
 
   
 
 

Page 3

 
 
時評 
[參戰軍之聲明（冷）]  
　　政府對外聲明參戰軍不用於内争對内亦將宣告參戰軍不用於内争聲明與宣告果足以博人之信用否耶 
　　我非謂政府之聲明與宣告不足信也特以往事言之一年來之借欵無一不聲明宣告不用於内争者後何如乎所謂各種之實業借欵無一不聲明宣告不用於政費者後何如乎然則僅僅聲明與宣告而未有假使用於内争有若何處置之保證者雖聲明宣告無益也何也歷來政府之信用如是也今之政府决不能不受歷來之政府之累而得相當之信用也 
[專電]  
　　北京電政府照會公使圑聲明參戰軍並非供内争之用 
　　北京電徐已將參戰軍改編主旨對外聲明並擬對内亦下一種宣告解除各方誤會 
　　北京電本日閣議籌商收束軍隊辦法（二十二日下午五鐘） 
　　北京電政府已密飭許張兩援陜軍就現駐地點分别防守母再進攻致生誤會（二十二日下午五鐘） 
　　北京電政府函詢協商各使遣送敵僑回國登岸地點究竟指定何處卽日示復免致轉生疑慮（二十二日下午二鐘） 
　　北京電虞和德電此次來滬運德僑船向裝工人惡劣擬請擇安分德僑免遣（二十二日下午五鐘） 
　　北京電八年公債擬先用敎令公布再交國會追認但發行尚未定期而各省藉口欠餉紛請撥付爲數已逾千萬龔因此極焦灼（二十二日下午鐘） 
　　北京電湘財廳長電請撥濟中國湘行百萬元轉貸茶商以維茶市批交總行議復　　北京電龔財長爲整頓丁漕計特派姚貽慶赴蘇調查　　北京電陳遐齡電藏番猛攻川邊巴塘危在旦夕請速撥兵馳援（二十二日下午二鐘） 
　　北京電頃太平湖開會龔心湛出席報告財政困狀提出開源節流兩法一發行八釐公債要求通過否則惟有辭職衆贊成王揖唐聲請徵求各政圑同意未便以多數黨制少數一自下月起行政機關減薪二成衆反對未表决卽散會（二十一日下午三鐘） 
　　北京電財部擬將各省實業敎育兩廳併入省署辦公以節糜費（二十二日下午五鐘） 
　　北京電閻錫山派員來京購美利奴羊一百頭牛十頭運回晉省籌辦畜牧（二十二日下午五鐘） 
　　北京電唐繼堯祖母病故主座飭送匾聨以示優異 
　　（二十二日下午五鐘） 
　　香港電粤漢鐡路公司昨日開 
股東會議重舉總協理招人投標承攬鐡路專利權惟十九日軍政府交通部曾禁提出專利之議命於三月五日之前告成選舉並案交通部所有六十萬股之選票而不呈騐股票故會議之際主張與不主張專利之議者争辯甚烈會場秩序大亂無結果而散聞交通部主張速行選舉乃欲於和議告成前接管該路藉此營利（二十一日下午三鐘） 
　　香港電國會議員多人發電反對日人在江蘇購米謂自用尚不敷未便供給外人　　（二十一日下午三鐘） 
　　香港電外交後援會擬定章程其宗旨乃在協助巴黎和會中國代表取銷各種不正當之密約保護國家南北各黨皆可加入（二十一日下午三鐘） 
各通信社電 
北京電從可恃方面探悉哈爾濱與庫倫兩處現有交涉日本擬接收外蒙古之俄國權利　　北京電聞留美回國之學生刻被淘汰不容其置身政界而留日學生則受優待（二十一日） 
　　　以上字林報　　北京電調查全國兵數約有一百四十五萬编列詳表寄交朱總代表參考　　北京電昨日（二十一）徐東海召梁士詒曹汝霖商鐵路統一案　　北京電公使圑得于右任電謂北軍尚攻陜某國且協助餉械釁開自北陜不負各公使圑因以此詢政府復謂無此事　　北京電　徐東海表示國防軍决不用於對内因段祺瑞必聽余言徐樹錚必聽段言云　　北京電八年公債票即日發行（以上二十二日） 
　　　以上上海平和通信社電 
　　北京電鐵路統一案閣員與外委會發生衝突其内容仍不外親美親日之關係總統意將此事暫擱電巴黎五代表徵意見　　北京電財部商小借欵結果美商已承認將正式訂約　　北京電中華工程師學會會長詹天佑倡建之該會會址房屋將次竣工詹訂俟赴西比利亞勘路回京行落成禮　　北京電閩省長一席聞開出兩人徵李厚基同意其一爲張元奇張已出京赴滬　　北京電黑督一日來三急電開因俄亂黨已與日軍接戰請示辦法并請派參戰軍或邊防軍協防　　北京電閣議粤乞糴案蘇以二十萬石爲率皖以三十萬石爲率一律免稅仍照完釐　　北京電步軍統領軍械庫借用之財政府緞疋庫地方經協約國民協會呈准借用已予騰讓現李階平統領商允陸部將該庫所存朽廢器械一律變價另築庫址　　北京電减薪案因總統理均不贊成已打消　　（以上二十一日） 
　　北京電院接朱啓鈐電知陜事列爲和事第一案昨特急電告知陜督務遵五條辦法實行免碍和局　　北京電唐紹儀反對八年公債院電朱啓鈐向唐說明發行公債理由并告知國會定後當交國會追認　　北京電裁兵問題現已商有具體辦法聞合計南北現有各軍照一百師計算實行裁去一半留五十師恢復三年原額　　北京電院電閩陜湘鄂各省調查現駐駭地南軍翔實數目視與南方所告兵數符合與否以爲裁兵標準　　北京電院電朱啓鈐陜省北軍自二月覃日宣布五條辦法後决未進攻三原仍由南軍佔駐望轉唐代表（以上二十二日）以上中孚通信社電　　北京電民國八年七釐公債案因各方面之反對將延期發布（二十二日） 
　　北京電日前日美兩公使將中東鐡路共同管理事件通告外交部昨日外交部答覆兩公使云在西北軍事行動未息之時期中贊成兩國所提議之共同管理辦法（二十二日） 
　　東京電原首相在貴族院答坂谷男爵關於鴉片問題之質問曰此事雖有人言似係我政府之過失其實嫉妬耳各國皆有以種種方法將鴉片私運入中國之事我政府就於救濟之道曾施相當之取締中國官場之取締法不能毫無疑問我國對於嚴禁私運鴉片入中國口岸之事已於上月十八日經内閣會議决定卽與青島關東州之官憲交涉其施行方法現正在研究云云（二十二日) 
　　東京電得確實消息云近雖喧傳日本在媾和會議提出之撤廢人種之差别之議案已被否决但實則因於正在提出國際聨盟案之際再提出此案恐將惹起議論故仍保留日本之主張國際聨盟規約雖已得十四國委員之贊成在委員會議畢但尚須得其餘十二國之贊成且各國政府亦須交立法機關協議後方可答覆故該規約將來尚有修正之餘地日本政府之意見以爲至少加入聨盟之諸國須相互廢止差别的待遇至於野蠻人種則屬另一問題主張首先由日本自行開放門户而提出於媾和會議插入國際聨盟案中云（二十二日） 
　　東京電日本衆議院選舉法改正案於本日在樞密院通過（二十二日）以上東方通信社電　　東京電中日秘密條約内容如左兵器借欵（一）中國由太平公司購入日本製軍器（二）日本先以值三千萬元之軍器即步槍（三十八年式）二萬五千枝機關槍五千枝山砲野砲機關砲速射砲十二時砲一百六十門及用於此之彈藥車輛工兵器具革類等以一時賣却之形式由太平公司經手供給中國（三）中國政府不用右之軍器於内争（四）太平公司對於中國政府有供給武器之優先權（五）中國軍隊招聘日本將校爲敎官（大正七年一月協定）參戰借欵（一）本日銀行圑贷與中國政府金二千萬元（二）中國以此借欵編成參戰軍三師圑充國防之用（三）中國爲編成參戰軍由日本招聘敎官（四）日本銀行圑每月交付中國金三十萬元（大正七年二月協定）由右約日本銀行圑於昨年已交付其中之三百七十萬元然爾後以中政府有將此欵用於南伐之虞故遂將其餘額貯存滙業銀行尚未交付日現内閣以在今日事情已變預言有將解消或破棄之時期（二十二日共同通信社電 
 
 
 

Page 4

 
 
   
 
 

Page 5

 
 
   
 
 

Page 6

 
 
 ]HH [ 
公電 
雲南和平會皓電上海平和期成會轉張鎔西先生鑒眞電敬悉蒙公允諾代表同人感甚如遇回滬就近代推同鄕一人蒞會重要事仍請公主辦雲南和平會會長德潤正芬奎同叩皓　　成都黃復生通電復生近因軍事會議應命赴省途次先後接准鄂西靖國軍總司令唐克明曁鄂西靖國軍總參贊蘇成章等江日通電得悉蔡總司令濟民因變被戕不勝驚詫惟據唐總司令電述蔡君死難詳情係由蔡部孫梯圑長胡左路司令等釀變圖逃無故攻擊敝軍敝軍僅爲正當防禦及蔡總司令下命停擊孫胡又不服從以致蔡公卒爲亂軍所害而成章通電則謂係出敝軍方化南等蓄意謀陷兩電情詞各異渝利相距路遥復生奔走在途化南亦久假回籍是非眞僞不易明瞭當已電令方部確查具報尚未得覆復於簡陽途次接奉煦公佳電内開頃據利川蔡總司令部屬姚汝崎報稱川軍方縱隊長化南所部與駐利川蔡總司令濟民軍隊於一月儉日在利倐爾起釁竟將蔡總司令濟民斃命驟聞之下不勝詫異但此間距利程途有數百里之遥其中事由尚未得其眞象現已派員赴利確查一俟查實即行續告特電先聞等情前來閱悉之餘殊深詫異此中眞相究竟如何此間殊難懸揣合亟電令該總司令就近派員迅行查明具報爲盼等因查敝軍駐川以來與各友軍感情素洽此次偶因孫胡釀變遽啓衝突實屬出人意表而蔡總司令熱心衛國翊贊共和竟爾因變墜死自應分查眞象嚴懲禍首以慰英烈而快人心除遵令派員往查具覆以憑轉呈核辦外特先電陳統祈亮察黃復生叩篠　　湖南辰沅永靖各屬公民通電北京大總統國務總理廣東軍政府政務會議非常國會各省督軍省長省議會商會報館上海和議代表諸公均鑒據路透電報稱日本干涉我代表在巴黎會議不能獨立發言又不許我發表中日密約中國政府如同意則七年九月參戰借欵二千萬元中未付之一千七百萬元可以照付否則將取消借欵契據並索還已付之三百萬元等語竊思國家存在首在主權主權苟失國脈隨亡對外獨立發言即此主權顯著之要端我國此次派遣代表早經各友邦之承認彼日本以同種關係反藉口於區區借欵竟欲蔑我主權削我國體悲痛恥辱莫此爲甚前者南北搆釁出於政見偶殊閻牆禦侮古訓昭然矧今棄戰言和自應共策羣力雪兹羞憤爲今之計莫若將參戰借欵及中日密約迅速消毁並將已借之三百萬元由南北共同籌償或由國民捐付縱令全國破産亦所不惜况此區區之數中國雖貧而爱國心富想不難凑集也誠以借欵則喪盡主權而速亡母寗破産而或救止於萬一華元之存宋拒楚可爲殷鑒事關國家存亡不忍縅默臨電涕泣萬祈一致主持民國幸甚同袍幸甚湖南辰沅永靖各屬紳學商工農民公叩馬印 
[法國無線電]  
　　二十一日里昻電國際工制委員會於星期五日晨集議由龔貝氏主席國際公有橋梁鐡道河道副委員會及戰事責任副委員會亦同時開會和平大會委員會於星期五日下午在外交部畢勲氏辦公室集議法國第二委員係塔爾狄賢氏代替克勒满沙氏　　二十一日里昻電法國國務總理克勒满沙氏之體質續有進步看護克氏之醫生允許克氏於星期五日下午在臥室接見閣員醫生輩視克氏已出險且信克氏或可於下星期之初重行視事云　　二十一日里昻電現傳美總統乘艦喬治華盛頓號仍向波斯頓進發惟因海中氣候不佳無艦護送蓋鐵甲艦新墨西哥號因抽水機損壞而落後護送之滅魚當艇亦不得已而與美總統乘艦分離海軍總長逹尼爾氏已令巡洋艦一艘往迓喬治華盛頓號　　二十一日里昻電黑斯溪士丁報接末尼克電據稱普魯士親王喬興及其妻已被逮惟該親王絶未預聞星期三日之事變現由軍士守衛解至普魯士邊境　　二十一日里昻電巴黎討論報接給耐佛電據稱波蘭軍在加佛爾附近擊敗過激派獲有大勝奪獲大砲一百五十尊火車十輛子彈及食物無算　　二十一日里昻電二月二十一日巴黎倫敦問匯兌率英金一鎊合二十六佛郎法國公債劵市價如下三釐公債六十四佛郎五○一九一七年四釐公債七十四佛郎七五一九一八年四釐自由公債七十四佛郎五○一九一八年五釐自由公債九十一佛郎一五路透電 
[法總理被剌誌詳]  
　　十九日巴黎電克勒满沙氏被剌之詳情如下克氏驅車過市時剌客預先狙伏道旁一躍而出連發五彈均穿車筵而過僅有一枚擊中克氏警察聞聲擒捕剌客復被擊傷二人始得成擒設非警察急將剌客擁走則羣衆將起而毆之克氏車夫亦受微傷剌客名柯丹生於公班業州據有名醫士宣稱克氏中彈處乃右肩之後部彈雖深入但未傷及臟腑柯丹年二十三以製篋爲業屬於尚武之無政府黨與克氏車夫並坐之兵士一人曾以短銃擊剌客是日午後克氏精神頗佳且與福煦上將長談克氏謂彼於前一晚返宅時似曾見剌客徘徊途中　　十九日倫敦電波拉勞氏今日在下院答覆韋巨胡特氏之質問謂狙擊克勒满沙者其發六彈中者僅一而克氏仍能自制步行回宅且直至醫士勸其安眠後始行就寢據醫士云一二日於内即可復起（衆歡呼） 
政府聞警即發電安慰之議長請代表全院發一特别電文此事有背成例但政府擬考慮之（衆歡呼） 
　　十九日巴黎電今日午後三時克勒满沙氏之狀况殊爲安静惟熱度稍增克氏現静養不接見賓客　　十九日巴黎電今晚克勒满沙氏精神甚佳致電喬治氏謝其由電話慰問並謂創已漸愈惟據醫士聲稱克氏之傷勢二三日内殊難發表斷語藍辛氏爲克氏受傷後最先往訪之一人據稱和會重要事務酒能就詢於克氏不過微緩耳且和會事業條理井然今仍可進行而無間斷云豫料五大國代表會議將於明日開會由畢勛氏或貝爾福氏主席　　二十日巴黎電克勒满沙氏夜睡甚安 
[德國内情記]  
　　二十日丹京電末尼克消息德前皇之子普魯士約奇姆親三被拘疑與某陰謀案有關　　二十日丹京電柏林消息昨日所傳商肆用人罷工一節今已解决妥洽　　十七日倫敦電巴黎電稱獨立社會黨赫斯氏在國會主張與波蘭調和國防部總長諾斯基氏稱德國榮譽必須擁護以抗波蘭之帝國主義波森存積糧食甚多皆係大地主所給與德國者苟德國不克得此存糧則將何以支持目前難關殊難逆料諾斯基氏又稱軍會現竭力阻止義勇兵與波蘭人交戰獨立社會黨員聞此言鼓掌稱讚 
[俄國戰事内狀]  
　　二十日倫敦電路透電社探悉俄國各戰線之現局如下北俄末满斯克與亞昌格爾之地位未變聞過激黨現集兵該處其數倍於嵗首之時但目下無取攻勢之象東部陣線之西比利亞軍現將右翼自乞爾定向北展至烏斯萊姆斯柯伊該地現有戰事西比利亞軍在稍南繼續取反攻勢頗爲得手南部陣線台尼金將軍已獲昨電所傳之大勝利斯太夫羅波爾全省已無過激黨蹤跡過激黨現扼守陣線其左翼止於裏海台尼金將軍且佔據格羅斯尼可貴之油池且於彼得夫斯克地方湯姆森將軍之前鋒相接敗走之過激黨因交通不便處境甚爲不安豫料台尼金將軍之志願軍將獲更重要之勝利桐河之大軍前星期沿薩里新至瑪里哇波爾全陣線激戰哥薩克兵士氣不振故過激黨頗佔優勝惟巴克末克東面左翼曾取反攻勢遏阻敵軍之進步俘虜千人獲砲兩尊勞兵會第二師已全覆滅該師幾全以華兵與萊特兵编成 
[英國罷工之善後]  
　　十九日倫敦電喬治氏接急電請速至巴黎明日在鑛工大會演說後即擬出發　　二十日倫敦電南韋爾斯鑛工投票解决應否罷工計主張全國罷工者三二九○三票反對者七九九○票　　二十日倫敦電貝爾伐斯罷工風潮已息船廠今日復行工作二十五聨合會除兩處外已接受裴利貴族之調停條件現每星期暫行工作四十七小時俟全國决定船廠每星期工作鐘點再照新章辦理 
[各國近事彚記]  
　　十九日倫敦電巴黎公報云協約國國際審查港口水道鐡路副委員會昨日開會討論英法代表提出國際管理河道之草約二件其大綱似可由有關係之各國贊成該委員會商定以英法比代表組織起草股編訂修正之草約　　十八日巴黎電休戰委員現討論減少德國軍備之計畫一面减少其軍備一面尚須縮減其製造槍砲與火藥之能力故德國軍械廠須消毁或改組若干協約國並擬禁止德國駐兵於某某之數省　　十九日倫敦電今日下院開會時議員藍白特氏質問有權代表英國贊成媾和條件之全權代表是何數人波拉勞氏答稱首相及余此外尚有貝爾福君巴恩士君及殖民地代表一人波拉勞氏又答另一問題謂虐待英俘之敵人主要罪犯英政府現有名單但必須會同協國對付之　　十九日華盛頓電衆議院已通過陸軍經費議案其數逾美金洋一千兆元參議院所加召集臨時常備軍五十四萬人一欵曾預先删除議案中規定承平時所募之志願兵以十七萬五千人爲限所募之兵役期一年並無預備兵該議案現復送回參議院　　二十日巴黎電法國所用戰費至一月三十一日止共英金七千二百八十兆鎊其中七百二十兆鎊乃自捐稅所得五千七百兆鎊乃出借募要聞 
[參戰借欵餘額交付說]  
　　字林報二十一日北京電云國務院已知照日使署接受日本願以參戰處借欵餘額交付中國之議聞此欵業已付出故政府有此接受之照會　　字林報十七日北京通訊云兹聞國務院從徐樹錚之言决定未經批准之參戰處借欵未繳之數一千七百萬元如可交付不妨收用按日使小幡氏前赴外部時曾問中國願否批准參戰處之借欵合同如願批准則未繳之一千七百萬元可以付出如願取消則已繳之 
三百萬元卽須付還其意蓋欲中國接受此欵批准合同庶歐洲和會之中國代表不能復有作爲以牽掣日代表之行動也總統與總理曾反對此議並披露合同今此欵若竟交出則殊無理由可言此事顯屬可疑縱謂不欲反抗上海和會議案或約束總統亦當有明白之解釋北京國會今已停議不能謂得國會之同意苟無充分理由何能在此時借此一千七百萬元之鉅欵且參戰處借欵合同旣爲送交和會文件之一卽可視爲在清理中之事件若仍繳欵則旣屬不正當之手總且有破壞立法效力之影響但國務院背後一般軍閥中人拚死要錢者固悍然不顧此也　　按上海唐總代表聞是說已嚴電向北京政府詰　　問電文錄本埠新聞中 
[北方所聞之和議問題（一士）國防軍]  
　　北方總代表朱桂莘近聞有電轉述南方總代表唐少川之意所有南方要人之地位及各首領之地盤問題均不得於和議未開議之前先行議及論者以爲唐氏此舉西南各首領必不能與相一致然自我儕觀察之唐氏殆對於北方所認之事實問題表示一種反對之態度而於南方所認之事實問題將來開議後必步緊一步究不知此番和議可得若何結果也夫南方所認之事實問題蓋莫重於國防軍之取消公府爲此屢開密議認爲事實上萬難辦到而又認爲和議中萬難不議之問題因發生後列之三說　　（一）改編說此說係取消國防軍之名稱將現編之各　師旅按照現有各師旅之次序分辊正名曰某師某　旅特簡師長旅長以統轄之（二）部轄說此說係取消國防軍籌備處而仍留國防　軍之名稱但一律歸陸軍部直轄不更由段節制　　（三）歸納說此說係將此項問題不先議及而納入裁　兵議題中通盤籌議　　由第一說不啻將國防軍根本打消固爲段派所反對由第二說仍不能不令段將軍權交出恐亦未必能承認即第三說之結果亦不利於段氏不能不慮段派之有異議東海爲此日前曾約河間入府欲請其會同王聘卿向段氏勸告河間特示難色未之敢應也　　自公使圑會議國防軍問題多數容認南方取消之主張然結果終以徐觀形勢之推遷再行討論而散夫國防軍之取消與否我儕固亦認爲一重要問題於公府集議時所認爲事實上萬難辦到者亦明知其不易辦到不觀此說甫傳而段派中之種種策畫極力進行必欲逹其保存之目的即段亦幾不能發展其自由之意志也然觀南方現狀與一時之輿論又似有不逹取消目的不止之勢則和議前途正未可遽抱樂觀矣 
[參戰處與國防軍]  
　　關於參戰處問題聞巴黎陸顧王三專使昨有專電逕逹政府略云各國專使對於我國之參戰處於停戰之後借債購械練兵頗致疑問今又改爲國防處聘訂某國下士爲敎練似尤不甚满意望從長計議以善其後但聞該處督辦段合服現方以南北和議開始取消國防軍有爲議案中第一要題之說深恐會議席上遽行决定裁撤前日特擬具詳细理由書說明國防軍訓練之必要即日泊員携帶滬上交由朱總代表提出和會又據軍界消息段芝泉督辦現責成曲同豐馬良陳文運三師長趕緊訓練參戰軍隊將來訓練成師後再行移交政府節制至取消此項編制則絶對不能承認現該軍總司令部官制已經規定每月應需常欵爲三十萬元已由段督辦核准日内即可成立刻正忙碌募兵聞一師圑長李景林昨由曹州招來新兵七百餘名帶往北苑訓練又一師旅長程長發於前晚十點半隨京漢車赴河南仍爲募兵事宜 
[統一鐡路問題之新潮流（三）]  
　　最近發生之統一鐵路問題已有牽動政潮之勢據某方面消息此問題之發動外交方面亦與有力曾由某某兩使館參贊在中外委員會（中外委員會係駐京各使館參贊及中國外交部參事司長國務院參議等所組織專爲討論中外交涉各項問題每星期在外交部新公所會一次）提出建議其辦法大致以中國無論何項鐵路及新路線抵借外債均須經各國組織之銀行圑審查承認方能成議不能向一國單獨秘密承借即以前中國向他國訂立之軍獨借欵仍須交銀行圑審查分配公同擔負以謀借欵之統一而免生偏重之勢是項議案該委員會已討論數次現正列表調查各鐵路之借欵契約以備研究討論惟交通部以此項議案與交通事業前途關係最重十三日交通部總長曹汝霖特爲此事向外交部質問該委員會提出此種議案何以事前並不通知該部派員與會將來設或發生窒碍誰負責任務將此項議案曁討論情形知照該部外交部則以是項議案係使館參贊之一種建議尚無具體辦法自無通知該部之必要故近日關於此項問题交通部與外交部頗有争執惟上述消息與外間所傳由公府外交委員會提出者不同姑備一說而已現京師輿論界對此已非常注意大致研究系一面頗表贊成而安福派之機關報則極力反對兹錄各報消息如下以供閱者之參考　　晨報消息日來輿論界對於鐵路統一問題空氣漸爲緊張當局方面亦正在籌畫辦法以該問題内容複雜頭緒紛繁内外利害均須兼籌并顧故尚須再經幾次研究方能定奪日人通信社謂外交調查會因會員某君極力反對已致電巴黎陸專使取銷前議云云係一種揣測之詞至英美方面鼓吹該案亦自有種種理由其表面上則以爲中國歷來財政專以借入外債爲應付救窮之惟一方法而借欵抵押擔保品尤以鐵路收入盈餘及建築新路爲最多甲國得一路權則乙國爲維持勢力均衡起見勢必起而傚尤循此不止則中國四百餘州將盡歸於列强勢力之範圍其結果即爲無形之瓜分故爲中國計乘此機會非將各路外債設法統一則勢力範圍牢不可破圖際地位即無由昇進上述各節爲英美方面提倡此論之表面理由至其裏面則以歐戰之後日本取得中國路權不少深恐於遠東均勢及各國在華經濟利益有所窒碍故不若打破現狀旣可以博中國之同情又可以維持從來之均勢因是駐京英美各使日來對於兹事極爲注意頗聞其意見以爲中國無論將何項鐵路及新路線抵借外債均須各國組織之銀行圑公同擔負以期借欵之統一而免有所偏重至我當局方面所擬方案則其要點係注重於運輸管理各權一方面已着手調查各路之借欵契約以備研究討論惟究竟我所提出者各友邦能否盡如所主張而予以贊助實大可注意耳至政界内部對於此案之暗潮仍未平息聞日前交通當局特爲此事向外交部質問　　亞東新聞消息統一鐡道提案主持者確係舊交通系赴歐中之葉譽虎王景春及留京之關子廙而同系首領梁燕蓀頗持反對論調日前出席鐵道協會並有演說同系所見不同亦頗費解然主持者爲舊交通系則已確定不易至此案之發動確由某國某雜誌主筆及某國現充我國某部顧問條陳某部由某部次長譯成漢文遞交外交委員會即由該會逕電巴黎專使囑提議案而留歐之王葉二氏暗中爲之聲援當外交委員會討論此案時曹交通長因事缺席嗣聞議决已去電專使即於國務會議痛陳利害錢總理認爲非再三考慮不可當卽電陸專使囑其暫緩提出我國鐵道命脈尚有研究之餘地也　　京報消息鐵道統一問題在政府方面確已屢次討論聞尚未有决議討論之内容絶對秘密不能宣布日人數傳此案已經打消之說政府亦未加以否認故政府態度絶未表示也就外人方面言之最可注意者爲日美二國美國之贊成此舉甚爲鮮明西報所紀載者最少亦可以代表其一部分之意見再加精細之推考即能發見其大旨也至於日人方面如其政府之沈默鐡道界及某大银行之贊成某三銀行圑之反對而在華日人之與論則俱有反對之表示再就日本國内之與論觀之大阪朝日新聞創率先援助中國立此統一大計劃之說是亦旗幟最鮮明者也統一案發生之原委殊不一其說據十六日大阪朝日新聞云中國傳說擬收回外資所築鐵道然後交各關係國共同管理（恰如外人之管理中國關稅）此案將提出巴黎平和會議良以此等外資所築鐵道形成各國在華之勢力範圍百爲分割之端中國政府對於此事有何見解尚難明瞭或者竟然在平和會提議各國共同管理亦未可知然此乃中國自身之問題而非外交圑方面之事假令中國果有此項提議各國是否承認尚屬疑問但以日本所處之地位言之因刷新對華方針之結果或率先援助斯案云云又十五日東京時事新報云京津一帶英法報紙近今頻有將中國鐵道交各國共同管理之議論即北京之英美法外交界中人物亦有主張之者而美國使館一等書記官丁家立博士主張尤力中國政府之鐵道政策若果爲交各國共同管理或更進行先向各國交涉再作爲巴黎平和會之問題亦未可知如能奏效則必設各國共組之鐵道委員會以監督各鐡道不過此事雖欲進行尚有幾許曲折耳云云此日人方面之說也據某方面消息美國莫根銀行圑代表阿卜脫氏昨日午前十時二十分鐘抵京矣又日本正金銀行代表小曰切氏赴歐矣此皆與本問題有密切之關係而阿氏尤堪注目因本問題之第一步在北京决定如其進行則最後必在巴黎决定阿氏之來必携有美國方面較爲詳細之意見與辦法與我國政府商議此事所謂第一步之决定已逹如何之程度今尚無明記之自由也　　又安福派之公言報消息某鐵路局長利用外國顧問聨絡在京某某兩國人士設法於此次歐洲和平會議中由某國提議將中國所有全國鐵路歸某五國共同管理其入手方法一方面令某顧問及旅京外人各與本國私能函電詳細商榷並慫恿各種西文報紙爲之鼓吹一方面運動前交通次長某氏偕同出洋借考察交通爲名親赴歐美相機遊說進行神速頗有事在必成之志一月二十四日鐡路協會開幹事及評曦員會其議題中忽有統一中國鐡路一案首由副會長關賡麟報告謂近有在京之留美學生出身者三十餘人運動旅京英美人士設法在歐洲和平會議由美國提議將中國鐡路仿照鹽務稅關郵政等辦法歸英美法日俄五國共同管理現在同人對於此事分贊成反對兩派贊成派即王景春君渠意此項計劃業經運動成熱我國即欲反對恐力有未能旣已不能反對自應利用之爲宜本會梁前會長士詒則極端反對本日親自到會對此問題抱有主張現在就請梁前會長登臺宣布報告畢即由梁士詒君登臺演說大致謂鄙人對於此種辦法與葉玉甫王景春兩先生之意見絶端相反即就關稅而論中國自歸外人掌管以來實業卽無發逹之希望蓋關稅輸出入貨之稅率有國定協定兩種國定稅率則稅率之輕重因貨物之給需而定可以獎勵國貨抵制外貨此爲各國通行之制至協定稅率則本國無自定稅率之權必至外貨暢銷國貨不能發逹此爲我國獨有之制而我國之所以採用協定稅率雖由於條約之束縛實由外人管理之故以致難於修改深堪痛恨至鐵路運費其性質與關稅相同而效用更大於關稅國民可用之以獎勵國貨及抵制外貨者也使統歸外人管理則運費之高低均須由外人制定勢必增高國貨之運價而減輕外貨之運價將見外货暢銷而國貨永無發逹之希望矣是我四萬萬同胞之咽喉全被扼制國之不亡烏可得乎云云梁氏在路政界上資格最深據其所談鐡路歸外人主辦有亡國之虞實係救國良言廼某局長不知自返仍復積極進行自身則活動於外而又有科長劉某胡某等爲之籌劃於内一月三十日交通部某顧問招請某二三國使館館員某氏等又某公司代表某國駐北京技師某氏在其住宅集議首由某顧問提議謂中國鐵路欲使中國自行管理萬無發逹之希望如欲發逹非完全交由外人掌管實無善法此事將由某國提出於巴黎和平會議公决辦理云云並由其所擬之意見書徧示列席諸人當時某公司代表極端贊成並約定二月七日在其住宅繼續開會迨二月七日在某代表住宅集議除上次列席諸人均到場外並有某某兩銀行駐京代表某氏等會議時某顧問及某代表要求在會諸人簽字於會議錄作爲正式在京各國關係中國鐵路人員之公同决議擬即郵寄和平會議以備一種提議資料爾時頗有反對之者是日會議似無甚結果而散乃聞外交委員會中有美留學生曾任閣員之某某等勾結某派竟有大借外債統一鐵路之建議朦准政府電陸專使囑其提出和會此事幸爲曹交通總長察覺急開國務會議詳陳利害國務院對於外交委員會建議亦一致反對立電陸專使取消前電據聞提出此案之人實爲外交委員熊希齡汪大夑二氏而非周自齊云 
[中東路之管理問題]  
　　各國聨合管理西比利亞鐵道及中東鐵道之辦法其大綱已有成議惟尚須在海參崴集合各國代表開會議一次然後正式作最後之决定聞開會之時吾國僅以各國中一員之資格參與其間政府所有對於此事之意見當於出席會議時爲正式之表示現在則雖擬有辦法亦無從着手又聞政府昨日接到吉林省長郭宗熙篠日來電内稱頃據傳參贊號電中東鐵路事件在崴開議協約各國互資研究請特别組織提議約章當附入國際委員會共同公决等因事機迫急究應如何應付之處乞迅示機宜並請行知劉使接洽一切爲禱　　北京某報近載海參崴消息西伯利亞鐵路協議現在已經開始實行設置三種機關（一）監管處（二）技術部（三） 
軍事部每機關均由各聨軍國派遣代表一人中國爲聨軍國中之一當然亦須派定三人惟我國旣爲聨軍國之一此種協議我國何能不聞不問乃此次東京協議並未預先知照我國僅將次定文件通告我國政府殊爲憾事况中東鐵路在吾國領土之内更不能認爲俄路適用共同管理之方法吾國委員劉鏡人氏對於此點曾經電請政府力争迄無效果現聞中東鐵路路警問題日本頗希望由彼擔任劉鏡人曾電告政府請政府力争警權政府復電亦頗注意不知結果又將何如也 
[北京之遣送敵僑消息]  
　　遣送敵僑一事近已陸續進行醫生前經閣議通過不在遣送之列日昨陸軍中將李　自大津發電至京請 
 
 
 

Page 7

 
 
將德醫容光一員留津暫免遣送此事當可照准惟原充井陘煤礦總理之德商漢納根現在拘禁房山津局已令其於二十五日就道但該德商昨特致函曹省長謂接奉通告遵當啓程爲日已迫亟需欵項料理一切名下財産已歸農商部完全管轄私人經濟實屬困難務請爲公平之協助墊借十二萬元俾利遄行等語曹省長昨特據以請示政府究不知該德商何因而有此鉅欵之要索也　　又一消息天津德人代表漢納根日昨欲拍電美總统威爾遜電局拒之於是漢氏收回該電聞其電文大意謂遣送敵僑回國雖屬正當辦法但德人意欲同時啓行而天津火車不足且由上海開往歐洲船隻未必一時能備若德人因船不備不得回國而拘留上海母甯此時拘留天津之爲愈至於遺送德人之命發之稍遲彼等未能準備一切亦一難行之理由也聞公使圑已悉其事許發此電日内當由中國遣送敵僑委員及公使館書記官就此種情形詳加討論此外並議及凡德國婦人無倚靠者准免回國 
[京華短簡]  
　　吾國現在之外交問題極爲繁雜而以中日間爲尤甚外交圑關於此事上星期中曾開會議一次某使提議中國近日各項交涉非關於各國即關係歐戰應將中國與各國交涉一律移至歐洲和平會議公同解决云云聞各公使多表贊同大約此議已經决定惟外交部方面尚未正式得有此項消息又據公府消息外交委員會連日會商解决山東中日間各種問題聞已經决定者爲膠濟順濟路草約决意暫不宣布惟值此民氣正在愤激之時此項正約亦暫不簽字稍俟國際間問题解决後再行提議　　前次國務會議通過軍政費减發二成東海對人談及殊不謂然故近日各機關要人入府時有上緩辦條陳者有上所發八成請全給現洋稍資彌補者有上服務人員薪俸在百元或六十元以上者請减二成餘仍全给以示體恤者有上每機關預算請減二成至人員薪俸由各長自行支配官者有請免減二成改搭八年公債票二成者是以此案雖經國務會議通過而實行尚在擱淺然龔財長則志在必行刻正在紛争中　　中國對德奥未宣戰之前曾向奥政府訂造魚雷艇一艘付欵之後工作已竣甫經起運值斷絶國交此艦遂爲奥政府之所收現在歐戰議和此艦當由奥政府交出聞日昨海軍部即將此案提出國務會議請示辦法院中即飭海軍部將從前訂時一切憑證詳細開單逕咨外交部電知專使提案要求賠償　　協勝紀念建築籌備處以建築協勝紀念牌坊急待進行已屢次開會集議辦法聞已决定將中央公園大門内之格言亭拆去就其舊址建築牌坊是項建築及一切費用約費三萬元已得政府許可將於三月上旬即行開工昨日下午四時又在中央公園董事會開會討論一切進行事宜到者三十餘人大學校長蔡元培君及法人鐸爾孟諸名流均與會當時議决將於開工之日延請各部要人外交圑及中外名人與在京紳商學界參與開工禮式並於開工之日在中央公園内結彩張旗以點綴盛舉　　近日京漢路上之列車忽行缺乏究其原因係移往山西協豐公司煤礦運煤因現今交通總長曹汝霖氏即爲協豐公司中大股東之一故貨車運貨乃能便利自如惟因此影響致漢上貨物停滯中外商人嘖有煩言近由漢口各國領事呈報各國駐京公使請與吾國交涉聞各公使已有此項照會向外交部提出 
[東京通信（心危）]  
　　　普通選舉運動之擴張 
　　　　我國留學界對外之宣言 
　　　　　朝鮮學生運動之處罰 
　　　　　　日本實業家之捐助華人敎育 
　　普通選舉運動自憲政會尾崎行雄竭力提倡後東京方面則有十七學校同盟會之發起目下議員爲此種運動所激起者殊不乏人而報紙之鼓吹尤爲同聲一致議會中選舉法改正案提出時必當有一番激戰也其學生會所定進行方法（一）直接上奏（二）對於三百八十一議員個别訪問要求同意（三）於十九日集學生二百餘名往訪原首相要求撤回政府提出改正法案（四）運動貴衆兩院阻止政府案之通過（五）尾行於議員之後勸其贊成普通選舉又發給白色徽章於勞動者商店徒弟等凡表示贊成者卽時佩帶以表民意此種運動誠爲日本民主主義風起潮湧之徵象其勢力漸擴張於勞動界昨日尾崎氏往西京運動有同志社大學及勞動等圑體參加名爲（普通選舉期成勞動者大會一沿途演說聽者塞途聞尾崎行雄當初於普通選舉主張最力嗣以憲政會中意見未能一致其提出議案不過減輕納稅資格而未能撤廢故當時有尾崎氏脫黨消息但目下尾崎氏以勞動黨之組織一時雖未能成立然苟能逹其普通選舉之目的則自己必爲勞動黨首領而於其憲政之進步上大有可觀矣　中日新交涉發生後日本人每疑華人爲排日其實吾人之主張正當權利固不容躊躇者也日來留東學者關懷祖國聨合各校友各同鄕會代表籌議辦法并已集得巨欵將至滬發電於講和會議表示態度以要求權利兹得其對外宣言書錄如左今次驚天震地之歐戰已由主持正義人道之聨合國獲最後之勝利德之軍國主義全然打破世界人民無不竭誠歡迓此新生之曙光今後欲謀世界之和平自必以履行國際的民主主義爲各國共同之目的强母凌弱衆母暴寡所有國際間一切不平等不道義之事實足爲戰争之起因者須從根本上廓清之庶幾國際間之均勢旣立而各民族得向自由發展之途徑共謀世界和平之鞏固美大總统所倡之國際聨盟說即本此精神而出之者我中華民國人民素以保愛和平聞於世界尤當本此精神　勉追從列邦之後以促世界和平之實現但今東亞確有種子將爲擾亂我國和平及世界和平之導線者我國人民不得不掬誠謹訴於列邦政府及人民之前日本立國東亞自歐戰起後乘列邦無暇東顧之時遂脅迫我國締結種種不平等之條約有損我國主權而貽將來羃際紛糾之隐憂若不早圖破除則將來之世界大戰争必發生於東弄今請縷列於後（一）一九一五年五月九日中日條約應行破棄（二）青島應以無條件交還（三）一九一八年中日軍事秘密協約應行解除（四）各種借欵條約當然作廢（五）各地駐屯軍應卽撤退今日東報載留美學生亦有致電巴黎之舉學生有此現象亦爲國民外交之一種也　　在日之朝鮮學生自和議後其運動脫離覊絆已非一次其主動者爲各大學學生目的有二即利用民族自决主義以恢復三韓種族更有一說則謂將要求參政惟屢次集會均爲日警所干涉主動者均逮捕警廳卒以違反出版法被檢事起訴探其内容係因朝鮮學生印刷宣言書議决文並譯成英文送各國駐日大公使並上下兩院議員及其他知名之士結果遂於昨日以違背出版法二十六條凡出版變壞政體紊亂國憲之文書圖畫其著作者發行者印刷者處二月以上二年以下之輕禁錮附加二十元以上二百元以下之罰金判决宣告者如左崔八鏞徐椿各禁錮一年金度演金喆壽白寛湶尹昌錫各九月宗繼白金尚經李琮根各七月十五日　　日本股票掮客望月軍四郎年來積資巨萬一躍而爲富翁矣日前由青山師範校長介紹於經營成城中學校長柳澤博士願捐助四十五萬元於該校之中國學生班以圖該校之發逹成城學校與我國留學生關係最深以前於該校畢業卽可進其陸軍士官之預備後以陸軍學生均由國内咨送故入學漸少近旣有望月氏之慨助則必竭力擴充無疑也據聞望月氏之動機因於去嵗遊美見美國厚待我國學生故願捐助鉅欵以圖中日親善之實現云 
[打箭鑪最近之西訊鑪西藏匪之活動]  
　　字林報一月二十二日打箭鑪通訊云川邊宣慰使防劉師長出兵雅州進窺建昌故决計增厚東方兵力以資抵拒乃調一營馳守清溪但兵行甫及一站而佳音已自清溪傳來據稱劉師長已解交三萬元送至川邊查陳宣慰使與劉師長本有成約陳允退出雅州劉允按月接濟軍餉第一批固依期交付而第二批則遲遲未交以致引起暗潮今此欵雖逾期始付然陳之疑念遂因此消釋而開赴清溪之兵亦即調回東事至是已見鬆動惟鑪西事狀則愈棘手河口知事屢來急報據稱鄕城藏匪圍困裏墉電局被毁河口亦覺吃緊陳宣慰便接報後即派賀少佐帶兵一營往援裏塘此後時局日緊援兵陸續出發迄今往剿鄕城藏匪之兵已逾千人兹有傷兵數人由察木多取道巴塘遵南路行而至鑪城傳述裏塘情形謂一月四日行抵裏塘藏匪許其步行不加干涉五日藏匪進攻裏塘交戰數小時邊軍投降該處邊軍約百餘人旣被没收器械且被拘禁而裏塘文武官吏皆成俘虜藏匪旋大事掠搶估計所搶財物約有數千駝之多中國商人損失頗大街中房屋略遭焚燬藏匪最注意之物厥維槍械雖華兵之槍旣舊且陋藏匪亦珍視之計在裏塘所得之槍支不下百桿想持武裝之藏匪又將多百人矣裏塘旣陷巴塘之交通遂斷須繞道建昌等處而行始可相通故巴塘之形勢亦甚可危記者前函曾謂巴塘有邊軍七百今知不然僅有二三百人餘皆駐紥相隔五日路程之延慶（譯音）聞劉贊廷（譯音）已由察木多回巴塘而英領事亦隨後可到想能鎮定不可恃之軍隊而整頓一切也鄕城藏匪除攻裏塘外聞派匪一股進取巴塘當被擊退但恐將招集大股以圖一逞據河口消息藏匪有窺伺鑪城之勢去嵗冬間當道聞鄕城藏匪活動之說曾乞助於駐絨巴岔之藏兵司令藏司令却之謂依照新約鄕城等處係歸中國管轄故未便與聞云云鄕城藏匪獨於此時攻擊華兵其故令人難解去年西藏軍隊與華兵交戰於察木多時鄕城藏匪若乘機起事則成敗正未易知乃於其時束手作壁上觀迨西路戰事旣停中藏暫立條約後始揭竿而起殆欲對於北京拉薩兩面皆表示獨立歟鄕城藏匪與拉薩藏兵絶不相同鄕城藏匪係烏合之衆盜徒游兵　雜其間人數雖衆戰力殊薄據識者云一敗即潰所可慮者爐軍未到以前地方已將受其茶毒耳 
[王占元與鄂西北消息]  
　　南北和議開幕伊始其中因牽涉會議至今尚未解决者僅陜閩軍事與法律兩問題耳兹聞王督以陜閩問題尚在互争之際前線郓隊亦未撤退特擬定折衷調停辦法呈請政府明令停戰並電李蘇督轉電西南同時下停戰之令雙方各派得力人員實行畫界其一切問題應由和平會公判畫界後無論何方軍隊有越攻行爲應以匪論鄰省得派兵剿捕至對於倡導國民制憲之意見王督亦以值此和議萌芽之始若速行斯舉恐多阻礙業已電致熊氏勸令制憲問題俟和局底定後再行舉辦此時不可進行致礙和局　　鄂西之争執自經寗李督通電調解雙方均表示讓步軍事已入於和緩然尚未正式解决故西南迭次來電均併入陜閩問題中要求先决王督亦已贊同至先决方法則仍照李督所擬之五條件切實踐行至將來政權之統一軍事之收束地方之善後仍待和會折衷處理惟鄂西戰區非若陜閩之寛廣劃界停戰勿庸另派專員監視即由前敵雙方將領辦理刻正積極商榷南軍黎天才柏文蔚兩司令提出意見擬仿湘南湘西成例擇適中地點合組臨時維持會各派代表四人擔任劃界及監視撤防爲止以示對等主義北軍司令王懋賞則以兩軍對峙恐有接觸意欲先行退開五十里其退出地域即作爲中水地點由圑防及武裝警察維持治安無另設維持會之必要目下仍在通電協商中鄂西畫界分防各事旣已訂期履行惟聞王督軍頃電中央謂鄂西收束軍務及撤防事宜原擬着手辦理但川東等處之川滇軍隊仍有東下之勢恐或發生誤會擬仍令戰事一面堅守原防一面收束後方軍務果無問題發生再撤前防庶免兩誤等語又似鄂西風雲尚在閃倐未定時也　　鄂軍停止援陜以後仍因負有白河平利等縣警備之責遇有匪患發生亦須時加剿辦乃聞王督頃忽電令張鎮守使聨陞謂奉中央電令鄂軍援陜除仍遵照前令停止進行外所有應剿之匪在此議和期間亦着暫缓剿辦云云蓋恐因此種軍事行動招致誤會甚或牽動全局也 
[鄂軍事善後劵之内幕]  
　　鄂省剏辦之軍事善後劵業經國務院批准試辦一年日前王兼省長委任何財政廳長兼充總辦省署實業科僉事張賡陛兼充主任分委彭光熒爲劵務科長李燧爲收支科長又科員六人事務員十五人租定漢口前花樓熙泰昌茶棧間壁鳳台賓館原址爲事務所定於下月十九日發行日内即將章程佈告週知一時與論頗多以稗政目之而一般希望發財者已有躍躍欲試之概更有前在武漢業彩票之商人亦已廣爲鑽營希冀獲分銷之利據最近調查知此舉發動於張僉事張自兼財政廳總稽核以來亟欲以理財之術求麦見於當局乃以其前清會辦湖北籖捐之經騐感觸於近日漢口上海慈善塘工等劵之風行遂以鄂西軍事善後名義上其獎券條陳於當局經過國務院覆准即行開辦雖值省議會開會斯間亦未咨會交議在各議員無不深諒財政支絀而返之良心上主張雅不欲代人受過且以人言可畏故有人主張從别方面著手籌得與此項彩票餘利相等之辦法即提案咨請官廳停辦俾免顧此失彼之虞又聞主其事者近已慘淡經營着手防弊即如分銷票額一事深恐有人取巧對於領銷限制極爲嚴重以致有分贜不匀之謡又有與某錢莊訂立合同包銷二萬張之說因之已人言嘖嘖矣然究其壽命之幾何則尚可知也 
[關於和議之湘城消息]  
　　南北和議問題刻下雖因陜西戰事小有波折然逆料和議開幕必不稍緩故湘和平期成會催令該會代表沈克剛陶懋頣兩氏迅即啓行以便於開會前趕到頃聞該代表等已拼擋就緒定十五日由省首塗已由湘期成會電逹京會駐寗辦事處及李秀督查照以便接洽矣　　長沙總商會去嵗曾兩次開會推舉參預和議代表當經全體通過定爲三人除已推定陳國鈞外其餘二人則公推陶鎔青蕭萊生等六人任其互選現因和議開幕在即而該會代表迄未確定因於日昨再行開會比由陶鎔青提議以本會事務繁多若推選多人於本會會務不無妨碍不若即由陳君一人代表赴會較爲稳便全體均極贊成遂催請陳君即日就道　　北京和平期成會長熊秉三氏前託前任長寶鎮守使梅韾來湘與湘南湘西各要人會晤交换意見梅氏來湘後即歷訪實慶武岡衡陽郴縣零陖各屬與譚組菴吳子玉程頌雲趙炎午周次功諸人接洽一切現在所事已有頭緒將轉起湘西與田鳳丹周芋僧等會晤適奉中央電令以和議不日開始催其迅速返京梅氏得電後即由永返旆入京覆命　　張敬堯督軍前議將前敵司令部撫慰處取消改爲湖南善後籌備處自兼督辦而以徐清泰爲處長並請湘省士紳發起善後討論會輔助進行現又以善後事項由官廳主辦究多隔閡不若逕由湘紳自行辦理較爲合宜爰將該處改爲善後局請由湘紳朱鞠尊擔任主辦吳雁舟王莘田擔任會辦原設之討論會亦即取消另就局中設立評議會請由曹耔谷勞勉存等多人擔任評議員俟朱由漢返湘即行開辦 
[紀山西之民政村制與區制]  
　　山西督軍兼省長閣伯川氏自前年兼任以來勵行民治設立種種輔助機關百端經營至今頗著成效當其入手之初有所謂興三利除三弊行三事者卽水利蠶桑種樹禁烟天足剪髮畜牧植棉造林是也設考核處以考核知事承辦之良窳設實察所實察辦理之成績雷厲風行文武并進各趨於同一之正軌又以地方制度之不完備通令編制村制村内居民凡足三百户者設村長副各一人其住户尤多者得酌增村副至四人村民在二在户以下得察度情形聨合鄰村合設一村村之下設閭以二十五家爲一閭設閭長一人此項村長副閭長均由村民加倍推舉送由知事選委並呈報省道公署備案村長副之職務一承行政官之委託辦理傳布及進行事項二本村民之公意陳述利弊事項三辦理職務内應行報告及特别發生事項閭長隷屬於村長副之下受村長副之指揮執行職務均係名譽職不支薪水其辦公費依照舊日習慣分令村民攤派令下凡八閱月金省均告編竣時正七年十二月上旬也村制旣竣復令設區每縣以三區至六區爲率派員專理劃區事務區設區公所設區長一人（此項區長須由區行政講習所畢業後由省長派委）助理員三人區警六人區長以承受知事命令督飭所管區内村長副辦理調查登記各種行政事項爲職務月俸二十元區公所經費由田賦項下每正銀一兩酌加附加一角或二角爲全縣各區經費全省共計三百八十一區城區由警佐兼任區長鄕鎮之警佐則由區長兼任由省長曁敬務處長分别加委目下各縣區公所均已成立舊設縣佐勢同贅疣當道已悉令調查聽講遺缺由就近區長兼理綜觀上述閻氏之盡心民政已可見一斑此當局日前所以有明令嘉獎之舉也 
[杭州快信]  
　　軍民兩長准管理敵國人民財産事務局來電以一月十六日内務部通電對於敵僑所有傢具准許變賣但發現可疑情形仍當報由本局核示查可疑二字範圍甚廣如危險物違禁物或非其所有及有債務關係等類均在此列恐執行官廳於文字解釋無所依據請速分飭查照　　浙江平和期成會代表毛雲鵬准明日（二十三）下午乘特别快車赴江寗各界領袖已預備赴站歡送　　省議會議員陳若瑟前提出議案請禁妖巫神方省署查是案民國二年曾經前民政長飭屬示禁現又死灰復燃顯係地方官廳奉行不力昨已嚴令警務處通飭查禁　　崇德敎育會長兼貧兒院長徐乃宣故違縣禁日夜演戲並借用敎育會圖書館研究會及小學校各機關爲劇場停止辦公哄動遠近觀客痞棍麕集昨經公民徐受孚等三十二人電呈到省已飛令該縣嚴禁查辦　　司法部訓令查近來各級審廳主任推事判决文件每將主任二字抺去致本部無從考核成績何憑獎懲應飭各屬嗣後一律註明不得忽略　　寗波警察廳長嚴師愈對於去臘附郭某盜案緝捕不力現奉省令飭記大過一次已行高檢廳轉知警務處查照　　高審廳昨委陳德新充衢縣承審員　　省城大有利電燈公司經理俞煒集股在餘杭城區創設普照電燈公司昨已由該縣吳知事將章程附件曁註册等費轉呈咨部核示 
[南京快信]  
　　李督齊省長因地方對於米禁羣起反對現亦主張拒絶開禁馬湘伯等態度亦變聞一俟省議會臨時會開會經大會否决後軍民兩長即根據省議會否决案嚴詞抱絶　　省署派赴各縣調查米穀委員已全行回省報告調查狀况聞地方反對弛禁者十居八九　　統一鐵路問題寗垣各界頗爲注意聞日内將在地方公會開會徵集意見預備交省議會臨時會討論寗垣敵僑二十一名准三月一日遣送回國　　泗陽又有匪警馬玉仁鎮守使已於昨日遄回防次　　徐州鎮守使張文生電告軍民兩署清鄕事宜已責成陳旅長段道尹籌辦　　財政次長李思浩昨由滬來寗准今日下午乘車北上沙田局長劉焕委李鴻才充本城分局長鄭宗麟充奉賢縣分局長地方通信 
[蘇州]  
　　軍米運京之行知蘇城稅務公所錢所長昨奉財政廳訓令奉財政部令開略謂陸軍部現派趙子明赴蘇省採購軍米四千包擬分兩批運至北京永定門存儲給發軍隊食用分填護照二紙計每紙二千包每包計重二百六十斤發給該員持往分批起運該項軍米自應援案免納釐稅捐項合行令仰該廳長轉飭所屬各關卡遵照等因奉此合亟通令各該所遇有前項軍米經過騐明照货相符即於照内註明日期加戮施行仍按季填表勿漏　　取締私塾吳縣温知事近據縣視學龔鼎呈稱竊視學赴鄕視察私塾到處林立塾中敎師大都半途改就毫無學識而鄕民無知其不弟送入學習者頗多爲學校之障碍者猶小貽誤青年者實大前行政長官有見於此曾設法取締在案詎日久玩生已設之處取銷無多未設之處遂漸添立殊於敎育前途大有妨碍理合呈請循案辦理現經温知事核准刷印布告分往各鄕實貼一面查照布告中所叙隨時稽查　　下忙展限二十天吳縣下忙已届限满照章即應加徵由省議員孔昭晋等函請温知事轉呈財政廳請予展限一月已誌前報兹悉縣署已奉到指令准予展限二十天現已轉行徵糧處及洞庭東西山行政委員一體遵照辦理　　稅及於糞蘇城挑糞一項向分地段均有産主管業與糞行逈異調查吳縣牙稅委員王夢周君誤認糞段爲糞行呈請財政廳飭縣責令各糞段一律納稅領證温知事奉文後即轉飭壅業公所遵照辦理旋據該公所將歷來情形并與糞行不同之點詳細辨明復請免予領證仍照舊習於産業移轉時遵章納稅過户等情當經温知事以事屬實在轉呈財政廳核示 
[鎮江]  
　　商會會議警政鎮郡商會董事胡健春陸小波陶實夫于受六張補勤陶季臣等以各商繳納警捐而警政並無進步擬欲秦與會議以促改良日前公函到縣倪知事已照轉警局並聘訂各董爲該局參議二十日午後倪知事函請各商董各議員及各圑體要人蒞局會議到者三十餘人首由倪縣長報告謂警政應興應革之事頗我胸中多毫無成見諸君如有高見可資整飭輔助進行所有出入欵項請警局吳科長報告吳將出入表等件宣布大家傳觀次由商董陳警政之弊並改革方法先從節流入手如水陸總巡機關裁去可以節省三百數十元即以警佐兼任不支薪金馬路工程處現正籌議修路暫置免議警捐處又本局裁去不辦事之員數名督察員薪收捐員薪均歸劃一各區公費減去十元各區拘留口糧一律裁去如有拘犯送歸總局警察服裝觀瞻所係擬每月截留約七百元作爲服裝費縣署墊出之六七千元及欠電燈費一千數百元亦擬每月截留約三百元作爲歸還之用（燈費前欠另與該廠籌議以後各燈换泡通明即按月照給）餘數約六千元即以此數爲警局區各員警薪餉費用之支配人力車屠宰稅各捐欠欵以上月截數責令分期措交本月起如有短欠者概不給照其六千元之支配公推吳科長核實撙節支配並公推胡健春于受六兩警董於二十五日三時在局公議其餘應興應革之細目嗣後陸續會議再爲整理後王君蔚卿起立報告由朝陽樓之東至城内大市口九百餘丈之新馬路修築費經估材料人工約需四千餘元現僅一千六七百元不敷甚鉅請縣長設法籌墊倪知事以無欵可墊辭次議三公司人力車太壞應即改爲黃包車該公司如能辦到即由陸小波籌墊不然即另籌鉅欵組織黃包車公司舊車營業即行停止公請王君轉商廣平安平交通三家辦理至南馬路之修築向歸省欵應請縣長備文呈請辦理六時散會 
[揚州]  
　　謀斃親女之嫌疑舊城缷甲橋園通菴苍内王姓旁隙地二十一晨忽發現無名女屍一具有朴蓆包裏草繩捆縛屍身有無傷痕無從詳察惟面部紙白無血色兩眼圓睁情極可疑嗣經有人疑爲缷甲橋頭李大砲茶爐之女女素有痴病其父恒欲殺之當往偵視李女已無蹤跡遂拘李解區報縣騐究　　塲商請飭領運濟南塲商大德通泰塲商公恒茂等前奉運署令催交商領運以濟鄂省岸銷該商等以現有鹽引百萬餘擔積存圩棧足敷鄂商配運特稟運署催飭該商趕運云 
[南昌]  
　　有人收買雙鈔本城雙鈔與輕質單鈔經商會議定一面准作爲七折行使一面呈诅官廳出示禁止入口然販運者以自外省運來成本爲六折零加以水脚等費亳無好處遂將已經運來而尚未行使市面者仍舊運出其已經流行市面者亦情願以七折或七五折收回有人推測謂所收回者必係運往距省較連縣分仍以十足混用也近日各街市之收買單雙鈔者甚多以故價格陡漲單鈔每百枚值舊銅元九十四枚雙鈔每五十枚值舊銅元八十二枚一說謂近有湖北人專以賤價收買爲搬運漢口武穴等處之計其收買地點以章江門口之小錢攤爲最多雜評一 
[今之財政（默）]  
　　自來長財政者結果無不陷入於四面楚歌中者也然而未有若此次龔心湛之陷於楚歌竟如是之速者龔之初上台也自以爲有關餘可以騰挪有次長爲之布置乃不謂到部而後庫空如洗借外債則各銀行不應借内國短期公債則西南又表示反對而坐素軍費者紛紛甚至如陸長靳雲鵬面責幾有難以排解之勢楚歌爲已甚矣不得已而議減薪其策已末然而總統反對總理反對被减之部員又紛起反對楚歌之中又起楚歌龔於是益束手無法矣然自上台至今計其日僅將匝月耳而乃被逼如是其亦爲龔所为料者哉　　嗚呼吾觀於龔一殺那間之歷史而中國財政之狀况畢露今之羨操財權者亦可以已矣 
 
 
 

Page 8

 
 
   
 
 

Page 9

 
 
   
 
 

Page 10

 
 
北方議和代表之一 
吳君鼎昌肖像 
吳鼎昌字逹銓四川華陽縣人前清時曾留學日本卒業於高等商業學校歸國後曾爲北京法政學堂敎員本溪湖鐵礦局總辦江西大清銀行行長革命時任上海大清銀行監督南北統一後任北京中國銀行籌辦員三年任天津造幣廠監督政治堂諮議長國務院參議兼造幣總廠監督後又任財政次長南北議和任爲北方代表之一本埠新聞 
[和不會議紀事（三）]  
　　昨日會議情形昨日（二十二）上午九時南北總代表曁各代表合體入席繼續會議陜西問題朱總代表謂張瑞璣君業已晤見彼於陜事極爲熟悉允於日内赴陜相機辦理實行劃界等事以紓民困其後彼此對於五條辦法條文詳加討論由和平會議正式函請張君前往今日張君尚須與朱總代表接洽旋會議軍事問題唐總代表謂全國國民對於中日外交疑慮日深應請兩方代表聨電北政府宣布日本軍事協約并各種附件俾國民瞭然朱總代表謂在南京時適外交事件發生曾向政府建言自當向政府索取軍事協定各约國民外交爲政府外交之後盾應由本會致電北京遂互相談話而散　　劃界員訪謁二總代表日昨劃界員張瑞璣於午後三時往訪唐總代表午後五時往訪朱總代表籌商赴限劃界要務　　星期日停止會議今日爲星期日故南北和議由雙方同意暫爲停止以作休息星期一照常會議聞仍當研究軍事外交問題云　　錢幹丞復朱總代表電朱總代表密哿二電悉陜事自五條辦法覃日通電以後北方軍隊次第收束三原涇陽一帶因係于右任駐在地迄未向該處進攻原爲將來劃分地步滬上所傳三原尅復之說確係訛傳明日會議請公抱定五條辦法覃日以前當然不受五條拘束覃日以後自念停戰併請明日當由兩方代表推定張瑞璣以正式電告中央即日照辦此事便有結束特將眞實情形據告罷訓哿　　李督關於陜事勘電五條辦法如下一陜閩鄂　　西雙方一律嚴令實行停戰二援鄂援陜軍隊　　即停前進擔任後方剿匪任務嗣後不再增援　　三閩省鄂西陜南由雙方將領直接商定停戰區　　域辦法劃定後各呈報備案四陜省内部由雙　　方總代表公推德望夙著人員前往監視劃界分　　區五劃定區域各擔任剿匪衛民母相侵越反　　是者國人共棄之　　唐總代表致徐東海電萬急北京徐菊人先生鑒本日路透電載北京國務院通告日本使署願接受參戰借欵餘額一千七百萬元查歐戰已停參戰不成理由前已有電抗議况現時和議已開若再提取外欵是否欲和議進行抑欲横生障碍請即核奪唐紹儀叩養　　兩總代表致張瑞璣函敬啓者前准雙方商定解决陜事辦法五條其第四條内開陜省内部由雙方總代表公推德望素著大員前往監視劃界分區等語本月二十二日會議經雙方總代表公推執事前往陜西按照五條辦法實行監視劃界分區并察看情形妥爲辦理並希隨時報告本會此致張先生瑞璣　　岑西林等致李純電南京李督軍鑒　麻電均誦悉現雙方總代表擬推張君瑞璣赴陜主持已函請張君前往矣特聞岑春煊伍廷芳唐繼堯唐紹儀孫文陸榮廷林葆懌元印　　廣州國會議員致唐總代表電唐總代表鑒報載公有欲聘請國會議員爲平和會議參贊之意未審確否查憲法會議正在開二讀會議員負有議憲職責萬不容放棄現因離粤者多致議憲人數不足此間正設法催促回粤若再紛紛離去充任他職卽常會亦恐不能開議國會前途危險孰甚或謂我公以容納國會意思乃有此舉然國會意思除開會議决外斷非少數人所能代表全體如平和會議有聘請參贊之必要請公另行物色萬勿以議員加入突靈等良不顧和議方且開始而國會先自涣散無以全護法之初衷夙仰我公尊重國會對於維持開會人數諒表贊同用貢愚忱敬希察納蔡突靈宼遐李載賡鄭愾辰陳嘉會陳堃禹瀛曹振懋李積芳席綬路倫鴻裘章陶李漢丞徐焕南彭邦棠李式　盧元弼陳篤周唐支厦田永潔賴實嘉違經受向元亨趙宣丁超五李含芳唐睿劉治洲王覲彤林還超耿春宴王鴻賓徐繩曾尚鎮圭陳承箕魚顯清楊樹璅傳諧張知競趙振宵吳覺逹陸祺凌毅梅星五張士才王汝梅丁騫李瑞李素譚正羅黼李景泉武俄瀬經效石斌王家駒盧仲琳王安富雪洪道　文治龔焕辰中炳炎劉芷臧張烏煒童杭時丁齊生張善興王葆眞朱家訓靳錫襏蔡兵東畢鼎琛叩　　聨合通信社消息昨（二十二日）爲和平會議正式開幕後之第三日會議結果頗佳（第一）爲陜西問題已小有結束兩方代表均承認按照李秀山督軍所擬辦法五條由和平會議兩方代表會請張瑞璣君赴陜逐一實施張君當晚即可成行以後俟得張君報告再定行止因北京政府昨日有電致北代表切實聲明三原涇陽兩方確未進攻南方認爲有誠意之表示故得有此结果（第二）爲軍事外交問題此問題原屬國防軍問題第以國防軍關係對日外交故雙方協議以軍事外交爲議題謀根本解决之法會議結果兩方代表同意電逹代京政府將中日軍事協定全案及附帶條件全部交和平會議宣布全國俾國民得爲政府後盾以利外交進行唐總代表又另電北京阻止參戰借欵餘額一千七百萬元之支付動用云今日得北京消息段派於國防軍一事已不欲把持到底最近頒發各級軍官之委任狀仍沿參戰軍之名義未稱國防軍即爲表示暫局之意思云云　　平和通信社消息今日（二十二）平和會議續議陜事朱總代表再聲明自覃日（十三）後如有戰事當負完全責任嗣議畫界辦法决定由唐朱兩總代表正式委任張瑞璣赴陜以全權辦理畫界事宜抵陜後如何情形由張隨時電告酌定辦理繼議外交事唐總代表所有提議朱均同意常即致京兩電一請將各密約及附件提交會議宣布一請將參戰借欵餘欵一千七百萬元停止交付雙方所議皆甚融洽一般人對於和議前途認爲可以順利一行云明日停會一日以後每逢一三五日開正式會二四六日開談話會　　中孚通信社消息二十一日散席時唐紹儀聲言翌日議參戰軍事二十二日開席唐君仍先將停戰辦法五條内之三四兩條提出辯論（一）謂第三條原文爲閩省鄂西陜南山雙方將領直接商定停戰區域辦法區域旣可商定則依上年十一月十六日停戰令前之兩軍佔領區域爲準當然在可商之列（二）謂第四條原文爲陜省内部由雙方總代表公推德望夙著人員前往監視區分旣云内部决非僅限於陜南似與第三條有異此番旣由張瑞璣擔任監視任務必使其有區分標準朱啓鈐辯云監視員以能使現在兩軍各就目前所在地方實行停戰并互讓出中立地俾監視員可以立足實行監視其任務即爲完了似說不到區分即無所謂標準也唐君又云萬一張瑞璣畏難不往奈何朱君云可互以企望和平誠意勸其前往唐至此遂不續辯繼由唐君報告關於參戰軍二事（一）此間多盼望取消軍事協定否則因對日惡感恐釀風潮（二）述松井奉到日本參謀部訓令全文（此應守秘密）述畢要請朱啓鈐會電中央將軍事協定全約（此處尚有談話應守秘密）寄閱朱因口氣不同承認各自發電不必會銜惟聲明如原约寄到後中央有指定約中應守秘密之處兩方宜共負秘密責任唐亦承認遂各擬電稿互换閱看後隨即簽發唐又要求另電請停付日本未繳　　戰借欵千七百萬朱亦承認各擬電稿互閱拍發 
[和平聨合會宴集報界紀事]  
　　昨日下午四時全國和平聨合會宴集上海新聞記者於一品香列席者二十九人首由黃膺白報告和平聨合會發起以來之歷史並論我國今日政治上急須改良之事甚多本會聨合南北各省省議員商會敎育會代表本其渴望和平之熱诚揭築最多數之眞民意供獻當局惟望言論界諸公提携匡助云云次由邵仲輝君起立答謝並祝和平會各代表將來能極端主持公論勿爲威力所脅權利所動末由萬福華君更述聨合會之組織及各省代表之意致相同毫無私見差堪欣幸惟本會爲徵集民意機關各報館爲宣揚民意機關鄙人深願此兩種機關互相結合互相監督如車之有輪相輔而行云云說畢賓主酬答極歡五時許始散 
[和平共進會代表謁美領事]  
　　前日（二十一日）下午三時半世界和平共進會代表徐紹楨丁象謙兩君同訪駐滬美領事薩門司君晤谈之下薩君極爲贊許并擬轉逹本國大總統及駐京公使徐丁兩君始興辭而出臨行時薩總領事更贈徐丁兩代表以威爾遜大總統肖像各一張以爲紀念徐丁兩君旋訪駐滬美國按察使羅丙傑晤談之際羅君態度極爲懇摯亦允盡力云 
[華僑平和期成會接南洋電]  
　　南洋望加錫聨合分會來電云上海華僑平和期成會鑒貴會發表眞正民意貴澈和平主張甚佩懇切實進行盡國民責任敝會願爲後盾 
[陳貽範因病乞休]  
　　江蘇特派交涉員兼江蘇管理敵僑財産事務分局局長陳貽範連日因辦理遣送敵僑及管理財産等事務殊爲忙碌日前經駐滬和蘭總領事邀宴本擬於公畢前往詎自遣送局回署驟然暈倒於地不省人事經各科長扶起略見蘇醒然頭部疼痛當即送回公館延醫調治據聞似中風症狀日昨病勢仍未見减對於署務殊難應付自須休養除將署務委秦陳二科長代行外特電外交部曁軍民兩長管理敵僑財産事務局曾局長等轉呈國務院乞休兹錄原電如下（其一）北京外交部鈞鑒昨在署忽暈倒於地逾時始蘇現頭部仍舊暈痛不得已陳請大部立予解職藉資休養所有署務已暫派總務科科長秦銘直交際科科長陳世光代拆代行陳貽範叩養（其二）南京軍民兩長鈞鑒昨在署忽暈倒於地逾時始蘇現頭部仍舊暈痛除已電請外交部立予解職一面暫派總務科科長秦銘直交際科科長陳世光代拆代行外所有管理敵國人民財産事務局局長一職應請轉呈國務總理立予解職藉資休養陳貽範叩養（其三）北京管理敵國人民財産事務局曾局長大鑒昨在署忽暈倒於地逾時始蘇現頭部仍舊暈痛除已電呈省長轉呈國務院立予解職外謹聞陳貽範養 
[關於遣送敵僑之消息]  
　　遣送敵僑事務局前因各處敵僑來滬候船回國特在南市吳淞法租界等處設立待船所四處俾資駐足現因該四處暫駐敵僑未盡便利用特酌量改易除南市普益習藝所及法租界同濟學校兩所未改外現將第二待船所改設於新北門外華法民國路之大旅社第三所改設於小南門外中華路羣學會矣　　該事務局因遣送來滬候船回國之敵僑近紛绥來滬惟各處遣送來滬時類皆派有軍警護送故特擬定辦法此後陸路來滬敵僑一經到站即歸路警及滬地軍警押護到指定待船所駐宿其護送來滬軍警即由原車轉回無須逗遛以省周折　　該事務局昨接奉天等處報告計有奉天敵僑十五名定於本月二十一日啓行營口三名定於二十二日啓行湖北一百九十名天津七百餘名均定於二十五日啓行先後來滬囑爲隨時接護云云該事務局接到報告後除轉致警廳派警接護外均已派定接護員届期前往接護分送待船所駐暫候船開起行矣　　津浦鐵路三號客車載送由北南下之德僑男女共三十五名行李五十八件前日抵寗後即由寗垣遣送敵僑分局派撥護兵十六名於昨一併搭乘火車護送來滬均以習藝所爲暫宿以便候船放洋　　遣送敵僑第一批行將起程以致留居吳淞之同濟德文學校敎員（該枃德敎員遣送三分之一）昨携眷屬來滬候船並採辦路上應用物件以資預備　　遣送敵僑事務局督辦盧永祥會辦蔡廷幹昨接内務部電略謂免遣敵僑關於曾經規定年在六十嵗以上者及醫士並協約公使等保留等僑可母庸電部請示云云　　又聞該局昨據敵衛琴納（譯音）柯磊（譯音）聲請欲往南京與親戚會晤約一星期返滬按照定章本已停止旅行嗣經蔡會辦特許即飭檢查所給照派員護送　　又聞敵僑梅色（譯音）昨到局聲請欲赴浙屬莫干山完姻請予照准亦經該局督會辦准予給照惟據該敵僑稱須一星期始能回滬其婚期係本月二十三號恐往已不及云　　管理敵僑財産事務局對於接收敵僑財産手續現經規定辦法先從接收洋行入手在租界者應委託工部局派警協助並雇用專家照單點收以昭大信點後用該局騐訖封條封存之如個人財産係簡單老無需專家點收即由該局派員會同工部局人員前往照章點收仿照從前點收軍械手續辦理云生落華界敵僑財産亦經該局與松滬警察廳商定由該局派員會同警廳人員辦理　　滬海道尹公署接奉江蘇督軍省長電開頃接國務院電開查敵國人民財産條例均應接收管理惟究應如何處置日後始能定奪現時祇能妥爲保管萬不可遽行使用以免有短少毁損等情事致損國家名譽特此電逹至職司保管之地方官廳並請切實誥誡須知此頂財産旣歸國家保管其性質即無異官産損害官産觸犯刑章事涉外交尤宜注意等因除分行外希即轉令查照辦理云云王道尹奉電後已轉各機關查照遵辦矣　　淞滬警察廳長徐國樑昨接南京李督軍電云頃奉國務院令遣送敵僑回國經過省分嚴飭防衛等情飭電飭所屬軍隊嚴密防衛外特電該廳長轉飭所屬各區一體遵照妥爲防衛云 
[没收敵船修理完竣]  
　　海軍司令公署上年接海軍部訓令接管没收之奥國軍艦利捷號（譯音）因没收時時期迫促事前未及防範致收管時艦上緊要機件已被損毁已失駕駛之力現因德奥降服此項没收之敵國軍艦利捷號由部飭令海軍藍總司令駛入江南造船所勘修改作淺水砲艦行駛長江上下游一帶尚堪應用現該艦業經江南造船所承修完竣經藍總司令派員前往該艦試車機械尚靈每一分鐘可行十一邁（一邁計英里三里半）較諸新造之利綏號船身機件尤爲堅固並由藍總司令遴委海籌副長林培熙接充該艦艦長已呈報海軍部核辦矣 
[敵僑欠債案析告勝訴]  
　　本埠德華銀行清理處在公共公廨控德國人可可爾司不理欠銀四千五百兩等情前日由廨傳訊先山原告代表律師上堂譯明案情繼據被告可可爾司供稱原告所控數目我已承認但是項欠欵係向該銀行購買馬克洋二萬元未曾付清之代價然已將此項馬克作抵現原告旣不將抵押品交還又欲追償押欵豈非我費去馬克兩倍之價值仍不能得其物品故我須將此中情形函告北京財政部請示要求堂上展期再訊云云原告律師聞之起而聲稱該被告之抵押品乃係公債票且又押在德京總行上海行内實係欠欵本案控告時被告卽云函告財政部及至今日猶以此言搪塞希圖遷延故原告不能原諒被告旣已承認控數應請追償後由清理處給伊收據俾其回國可向總行支取抵押品否則惟有請求給諭將其住處發封備抵譯畢向被告詰據供稱住居四川路二十五號門牌屋内物件並無價值等語王襄讞與美丁副領事核供會商之下判歸原告勝訴姑寛暫緩執行當諭 
[英屬華工來往消息]  
　　英屬駐滬招工處昨由太古公司盛京商輪從外洋運回華工三百餘名抵埠後即赴該處報到經買辦陳志雲會同洋主任孟納司按名點騐畢諭令向會計處照支工洋分别遣散惟東非洲各工匠因賬未寄滬飭俟該處賬單郵送到處即當訂期佈告照數核發其他各工匠汽車夫均於昨午十時分别給發清楚又該辦事處因小亞細亞阿非利加白色拉等處需用鐵匠車床匠鎮匠甚殷故於前昨兩天飭令已報名各工匠前往祥生等廠考試工藝檢騐體質預備於月初訂覓艙位運遣出洋以應該處各廠工作惟能購艙位若干名即按數派遣云 
[一星期之金融調查]  
　　自夏曆新正以來本埠各外國銀行之大條銀來滬祗有四百條上下十七日後並無續到據云榜價仍須四先令八辦士而大條銀價四十七辦士七五兩較尚不符合致難繼續來華計此一星期間除中交等銀行往來於寗波清江杭州蘇州鎮江無錫等處之銀洋外各外國銀行並無銀兩進出口今將我國各銀行各錢莊逐日進出口洋銀列左（十七日）中國銀行從杭州來洋五萬元蘇州來洋五萬元（十八日）中國銀行又從清江浦來洋五萬元客帮山各路來洋五十萬元（十九日）中國銀行由鎮江來洋四萬元蘇州來洋二十萬元無錫來洋六萬元交通銀行裝赴漢口去洋十萬元（二十日）中國銀行由蘇州來洋十萬元（二十一日）各錢莊由蘇州來洋五十萬元又鎮江來洋三十萬元無錫來洋四十萬元又松江來关二十萬元又嘉興來洋二十萬元中國銀行從寗波來洋五萬元（二十二日）交通銀行由無錫來洋六萬元中國銀行由九江來洋十萬元先令自十七十八二十一等日均改縮半辦士現掛牌四先令八辦士東滙本係四錢五分因鎊價頻縮已改長至四錢六分二五大條銀價二十一日改縮一二五爲四十七辦士七五香港滙水亦於二十一日改爲六錢七分美國金洋十五日調查時尚掛一百十四元昨亦回至一百十一元但歐洲和議未告終之前各國之進口（來華）貨尚難恢復四年前之狀况故國外滙水亦須徐徐而進也墨洋之價本在七錢二分龍洋七錢一分九釐二五此一週間各埠來源甚旺用途除花米外餘均寥寥故墨洋最高（二十日上午）爲七錢二分零二五龍洋七錢一分九釐七五昨已回小至七錢一分九釐三七五墨洋七錢一分九釐七五銀拆亦頗平稳常在二分至四分蓋春季之銀拆年年如此也本月份驃金之價十七日上午鎊價未改動之前爲二百二十一兩三月份二百二十二兩八錢迨先令改縮後本月份漲至二百二十三兩五錢三月份二百二十五兩嗣後鎊價雖又縮去一辦士驃金之價祗漲銀七八錢至一兩數錢蓋此數日間各外國銀行結進结出之東滙與鎊價乍硬乍軟所以驃金之價無大升縮也現貨赤條上届调查時曾言二百九十兩之價卽在目前十九日竟漲至二百九十兩烚赤二百九十二兩緣到貨不多各帮購者甚廣之故二十日迄今因北路之沙子金銷有續到致價略回小昨日爲二百八十九兩烚赤二百九十兩恒孚等銀樓飾金之價因此自四十二元漲至四十三元五角泰亨源四十二元昨日星期六調查本埠華洋各銀行所存銀兩及大條銀之概數照錄於下麥加利存銀二百零四萬洋一百二十五萬滙豐存銀六百十六萬洋二百二十萬正金存銀三百五十一萬洋一百十萬道勝存銀二百六十三萬洋二十四萬通商存银三十萬洋七十萬東方存銀一百八十萬洋四十萬花旗存銀一百六十六萬洋八十八萬華比存銀五十三萬洋二十萬和蘭存銀二十一萬洋八十二萬中國存銀二百零八萬洋四百五十一萬台灣存銀八十萬洋二十三萬住友存銀十五萬洋五萬各錢莊存銀一百八十五萬洋一百六十萬交通存銀五十七萬洋一百八十一萬有利存銀三十一萬洋十八萬三井存銀三十五萬洋十三萬三荾存銀三十三萬洋十三萬朝鮮存銀六十四萬洋三萬中法存銀八十五萬洋四十七萬友華存銀三十五萬洋三十二萬總計存銀二千七百十二萬洋一千七百二十五萬較上届（十五日）多存銀二百十萬洋亦多存二百五十七萬其中華商方面存銀四百七十九萬洋八百六十二萬洋商方面共存銀二千二百三十三萬洋八百六十三萬尚有聚興誠金城四明浙江地方興業滙業上海商業中華商業豫源永亨中孚廣東鹽業等華商銀行所存之銀不在其内 
[一週間之鎔銀數]  
　　調查本星期自十六日至二十二日止北市泰亨源等各銀號共鎔化由厦門運來雜洋三十五萬二千四百枚又從粤省運來廣角七十九萬角又本埠廢銀五萬餘兩共烊寶紋六千六百零五隻核申元三十四萬八千數百兩 
[廠布暢銷消息]  
　　江陰常熟定及本埠浦東閘北徐家匯等處各織布廠所出之絲光布平灰布及色格白格等布自去秋以來　於不三省一帶之營業甚爲發逹惟紗價與染料價仍昻故布價較去春每疋漲銀二三錢不等今正以還海參崴大連等處本銷我國之小布邇因小布出數甚稀是以紛紛來滬向愛工社匯綸程泰安理華等布廠改辦色格白格絲光等布約二三百箱市上現貨頓即暢銷現各廠有存貨者已無多家云 
[紗廠聨合會對於植棉事宜呈農商部文]  
　　華商紗廠聨合會自前月大會議决廣设植棉場及紡織機工專校後兹聞該會對於植棉場一節已在積極進行并組有植棉委員會推聶雲台穆藕初榮宗敬劉柏林徐静仁等爲委員昨有上農商部一呈對於植棉事宜頗有重要之建議兹錄原文於下爲呈請頒示騐棉嚴章取缔棉種輸入酌撥值棉經費延聘美國棉業專家事恭讀鈞部公布整理棉業局章程規畫周詳力圖振發具見政府重視棉業之至意欽佩莫名竊查我國棉花攙水並基他各項僞質久爲中外所詬病滬漢等埠雖均設有騐棉專局無如積弊太深終難除革百斤之棉浸以五斤之水不數旬而全棉盡廢其中阻華棉之銷路關係實非淺鮮查天津騐棉局成效最著遇有攙水之花一律火焚售者受者均處重罰就表面觀之似覺辦法過厲然不如此實無以絶奸商及愚農嘗試之心擬懇仿照天津章程由官商合辦騐棉局嚴訂懲罰以收正本清源之效此應請頒示騐棉嚴章者一也（未完） 
[總商會整理新幣之呈文]  
　　上海總商會上北京財政部呈文云呈爲上海錢業謹陳整理新幣意見據情轉呈並參社弊管見懇請迅賜察核事竊據上海錢業陳述整理新幣意見書内稱治國之本首重財政理財之方尤當以統一幣制爲唯一之要素俾國家嵗入嵗出有所準繩故歐西各國定制謹嚴毫無差異尊國家之威信也我國前清以降未諳世界大勢因無睘法可循有用元寶有用塊紋有用制錢省自爲政各不相謀外人遂起而覬觎以不率用之墨西哥銀元通行全國握我金融相沿已數十年之久近更以銅價昻貴有在山東等處廣收我國舊有制錢以博厚利致令我國幣制專供外人漁利可危孰甚慨自前清末葉湖北爲彌補財政開鑄龍圓各省聞風興起卽視爲生利之途成色則參差不一通用或限於一省反不如外來銀圓可以遍地流行也由前之說不自鑄銀圓固不便於民由後之說即自鑄銀圓亦無利於民聞去年江蘇造幣廠竟獲利銀至數十萬兩之鉅誠爲列邦所無先聖謂財聚民散殊切隐憂且此次新製銀圓雖對内得以流通而對外迄未收用嘗與外界各銀行討論及此僉以中國製造銀幣祗有空布條例而不實行監制通行愈廣流弊愈多似此漫無底止將來商業受虧何堪設想爲今之計欲求橷幣日增墨銀日减惟有整理新幣之一法整理之法不外乎畫一成色從嚴監視推廣鎔鑄明定火耗否則國人縱莫可如何外人必有所藉口多方窒礙防不勝防實有不忍言者商等猶是國民份子事關國計民生何敢缄默謹將愚見所及謹陳如左（一）畫成色以堅信用應懇政府通飭各省所出新幣按照公布條例製造一定成色許所在地商會中國交通兩銀行及其他銀錢各業得以隨時赴廠監視以昭大信並許延素有經騐之化騐師當場化騐倘有成色與國幣條例不符應請政府嚴予懲辦庶外人不至藉口國人亦深信無疑（一）推廣鎔鑄以資流通請政府頒定鎔鑄國幣條例凡有生銀鎔鑄銀圓每千元應納火耗若干不專限中國交通兩銀行無論銀錢各業正當商人均可代爲鎔鑄使國幣日漸流 
 
 
 

Page 11

 
 
行墨銀無形消滅將來改革幣制亦易着羊以上該錢業謹陳意見兩種請轉呈前來本會伏查國幣條例第五條各種國幣定有重量成色不容稍有參差第十二條以生銀託政府代鑄一圓銀幣者每枚定收鑄費庫平六釐是政府本可代商鎔鑄該錢業所陳畫一成色推廣鎔鑄實爲請求整理新幣起見於國法商情均有關係本會又查國幣條例施行細則第九條第二欵成色舞弊在官人員罰金五十元以上三千元以下夫以國幣流行各省務使人民深信無疑尤須對世界各國以圓化銀以銀製圓不受絲毫之虧耗一人舞弊全國失信决非三千元罰金所能懾服查前清私鑄國幣厥咎何等重大應請鈞部呈明大總統頒示訓令如敢違法不合成色嚴舟懲治宣布中外以期人人知而歛跡不敢輕於嘗試此關於銀幣應請鈞部采擇施行者一也本會又查市上近來發見一分銅幣其重量僅一錢四五分不等較之國幣條例一分銅幣重一錢八分者相去三四分是項銅幣文曰中華民國開國紀念幣花紋字樣均與舊製相同惟其銅片薄而減輕攙合混用商民受害不特國幣受其影響而外人亦引爲訕笑傳聞銅片係由國外運入復在中國内地機器軌成花紋字樣若不設法禁制嚴加防範幣政益不堪收拾應請鈞部咨行稅務處通飭海關稅務司從嚴稽查凡遇銅片進口一律充公並請通飭各地方官廳認眞密查倘有通商各口岸及内地各區域不論中外人等如有銅片用機器軋成銅幣以及私自鎔鑄務須分别嚴重懲辦實力奉行似不難設法防制此關於銅幣應請鈞部採擇施行者二也綜之國家幣制關係全國信用稍一不愼不獨外人有所抑制即國人亦遭害無窮值兹現銀枯窘關係尤爲重大本會有陳述利害之責理合據情一併陳請仰祈俯賜察核伏候批示祗遵謹呈 
[鴨綠路之命案]  
　　落差越捕肇禍自戕死者共三人 
法捕房一百十號越捕於昨日上午八時落差後不知因何至虹口鴨綠路二十三號門牌内突出手槍將某西人及粤婦某氏轟擊嗣該捕亦自擊一槍三人均中要害先後身死法捕頭得悉前情立即前往查察肇禍情形以憑核辦　　英文滬報云一百十號安南巡捕於今日午前十時後往鴨綠路二十三號晤其所歡某華婦詎見有一美國人與該婦同處遂怒不可遏遽開槍猛擊致將兩人轟傷該捕見已肇禍即回槍自戕捕房聞報即派人將傷婦送至同仁醫院而美人則抬送公濟醫院療治聞二人傷勢皆重安南巡捕之屍身已送至騐屍場候騐聞美人名依撒克森係輪船機師云 
[顧家宅發生越貨傷人案]  
　　寶山縣境顧家宅地方黃玉麟家前夜十二時許突有匪徒數十人明火執仗撞開大門入内將銀洋衣飾刦掠一空并槍傷事主携贜逃逸事後由該處四十九圖地保報請張知事蒞騐一面咨請滬上各機關協緝匪盜云 
[盜匪犯案纍纍]  
　　盜匪盛江郎王阿三陸金章李福岐（即李阿四）童文惠陳元海陳福生劉阿桑潘振生路寶金陳炳龔榮甫黃阿水王阿四許芝卿沈連甫周世泉陸阿二因先後持械糾黨夥刦文監師路九百九十四號門牌周廉甫北山西路三百二十三號門牌楊國襄新閘路一千二百五十四號陳子蘭西華德路二千七百零六號俞錦榮等四户金珠衣飾現洋八千五百元並拒捕開槍彈傷范林郎鄔安平胸部左目分贜逃匿華租兩界由在逃之盜黨小崔矮子將周廉甫家失贜内之珍珠三百九十二顆消贜與蘇州人沈衡山沈孫氏轉售與漢口路三百十三號門牌萬昌珠寶號被特别機關華探目張芝卿匯司捕房華探目馬阿美等將盛江郎等十八名連同收贜之沈衡山沈孫氏分别移提至廨訊判路實金陳炳先行錄供備文詳解護軍使署按律懲辦其餘十八名口均仍押候查明澈究在案嗣經滙司捕房包探奚德安查得該匪等尚有於去年三月三十號槍刦東西華路三十九號唐榮禮家值洋一千元之衣飾四月十八號浙江路一百九十五號華老三陳姚氏李陸氏家值洋二千四百元之衣飾現洋五月二十六號北京路顧家弄一號單吉臣家值洋二千三百元之衣飾銀洋而陳福生一名尚有於正月十一號在東西華路開槍轟擊九十八號印捕柱姆星情事且尚有同黨陳阿三匿居北海路一百五十六號張施氏家因卽禀明捕頭協同四十號西探目泮林士前往將陳阿三與施氏一併拘獲昨解公共公堂經張襄讞與日副領事林出君訊據中西探上堂禀明前情並據特别機關西探目壳羅香華探目張芝卿偕同淞滬警廳偵探投案聲稱本案内之李岐福一名因在華界亦有重案要求交給該探帶回質訊云云中日官得供會商之下判李岐福准予先行函送淞滬警察廳俟訊明後再行送回本廨質訊陳阿三等十九名着分别還押候下禮拜六研訊 
[廣泰號被搶]  
　　昨晚八點時法租界大馬路五百零五號門牌廣泰號突來盜匪兩人以購物爲由擁入店堂各出手槍嚇禁聲張當將賬檯上之大洋二十餘元搶取而逸後由事主報告捕房立飭探目黃金榮包探任何坤前往查勘一週回禀捕頭諭令務獲該匪等到案究辦 
[自治禁烟會宣言及簡章]  
　　本埠紳耆穆抒齋莫子經賈豐臻毛子堅黃鎮磐曁南北商會正副會長等發起全國自治禁烟會已紀前報該會暫假法租界白爾路四百三十號爲臨時辦事處俟開大會另定會所兹將該會發起之宣言書及簡章錄左　　全國自治禁烟總會宣言書嘗謂錮疾不除無以養健全之體魄執迷不悟無以發自助之精神故顓制之民惟知被治冥頑之族莫由奮興此覘國勢論種性者所同慨也溯自鴉片流入毒害浸淫吸髓敲精蠹民病國忍辱含痛垂數十年今者烟約已满存土已焚我政府禁烟之决心已可大白於天下吾人於此不將满志而無事躊躇乎雖然未已也良以流傳毒卉漸漬已深私土充盈固非烈火所能盡嗜好中人山來已久沈疴未起更非文誥所能興起視斯民嗜烟成癖官廳罰辦日有所聞而峻法嚴刑未能絶跡者何也一則逹官富室習染成風位高多金法令熟視若無覩一則奸商居奇外人包運營私舞弊漏巵惟日見其多由是腹地邊省著名烟區因爲厚利之所趨不恤私種而亂法窮其流弊不可爬梳豈焚土之初心所能料及此哉此吾人所以怵目驚心終夜徬徨而不能瞬息自安者也（ 
未完） 
[花邊公會開會紀]  
　　浦東花邊公會前日在陸家行事務所開會討論先由會長謝酉山報告花邊損失已據同業報告與無錫花邊公會報告損失彚呈農商部核奪次提議對内取分任對外取統一辦法請同業公决贊成者二十四廠次提議整頓貨物二法（一）爲同業工價一律（二）爲女工存 
保證金與獎勵金問題次由副會長陶少棠報告有寗波花邊公會姚玉書介紹華美廠陳耕棠與張殷二君入會聨絡敝會極表歡迎又由陶籲門向同業徵集贊成工價一律及存保證金與獎勵金之意見書凡十三廠其理由及辦法如下（一）工價一律之後可免同業中工價互相傾軋做手無從取巧（二）扣存女工保證金與獎勵金者爲整頓女工貨物精良起見並杜女工時常改變工廠之弊（三）前項理由當向女工剴切述明俾免誤會其手續可於每次花工上扣存二成存满二元爲限年終發還又女工照樣錯誤一種者工價上扣一成又過限五日至十日者又扣一成十日至二十日者扣二成聲明過限不在其例凡女工准限以前交貨而花色潔白者當加一成以資獎勵 
[萬國商圑賽跑紀]  
　　昨日（二十二號）下午三時爲萬國商圑各隊舉行賽跑之期中西隊員在靶子場西江灣路公園後門爲起點地以三英里（約十華里）穿鄕賽跑是日與賽者如英國商圑愛比隊各二人花旗隊各二人日本隊八人西捕隊四人中華隊王乃剛錢玥張宗錶唐瓊相馬毓仁李繩祖蔡均和陳家祥八人該中華隊葛正隊長派副隊長徐通浩爲代表墍正棚長郝伯陽陸鴻飛三君爲監視員各隊之總監視員係工部局議董西人甩脫而君（譯音）商圑步隊長西人匹利秋君（譯音）均各依時而至議定每四人爲一隊共列六隊此次跑賽各隊以及個人均以一次比决優勝至時笛聲一鳴各隊奮勇前進各顯其能約半時先後而返是役結果由該監視員甩脫而君等報告優勝次序最占優勝者第一係西捕隊獲獎大銀杯一隻第二海關隊第三日本隊至個人最占優勝者第一係海關斯梅登君（譯音）獲獎金牌一面第二第三均西捕密克蘭及甩脫二君各得銀牌一面聞所備獎品由西人體育圑所贈各隊員得獎後無不喜形於色旋各歡騰而散 
[杭州火車站擬通隧道]  
　　滬杭鐵路加入六路聨運以來營業日臻發逹而杭州城站尤爲交通薈萃之區乘客上下日見增多該站僅有天橋一座上無雨篷列車到站搭客旣形擁擠雨雪之天尤多不便該路局長任小山上次赴杭時見此情形特飭養路工程師莫老尼君擬仿滬寗路蘇州站建築法即在該站舊有橋地下建隧道以便乘客上下卽遇雨雪亦免淋漓之苦目下莫工程師已繪圖呈請局長察核矣 
[坍屋慘劇斃一小工傷一木匠]  
　　浦東楊宅陳某家近建造平房二間昨日清晨八時泥水匠在内粉飾牆壁之時該屋忽然倒坍當有小工胡學才不及逃避致被壓傷頭部血肉糢糊登時斃命並壓傷木匠名阿華一名舁送仁濟醫院醫治當經該管三區警署曾署長得悉飭將作頭劉阿三拘署收押一面飭令地保陸佩生投報地方檢察廳請求相騐午後三時林廳長委派沈檢察官毛檢騐員帶同錄事法警等渡浦蒞場相騐死者委係壓傷腦部致命並無别故旋據胡小妹上前供稱死者是係阿叔寗波人年五十六嵗家内並無父母兄弟亦無妻子兒女情願自行收殮求免發封沈檢察官准之事畢回廳禀復核辦 
[松江縣民呈控知事之道批]  
　　滬海道尹公署昨批松江縣公民張永祚呈爲縣知事溺職殃民徇私違法開摺呈請派委查辦由呈摺均悉摺稱各節均屬片面之詞如果屬實自可由被害人依法控告無待人之代爲聲訴至征收賦稅縣知事具有責任支配用度之權爲縣知事所固有又必有册報可稽在上則有財政廳監督自無公布之必要惟所稱治權旁落地方私烟充斥及其他有碍善良風俗各事候令知該知事按照原呈所指各節嚴密查辦認眞整頓具報核奪此批 
[救濟婦孺會懸匾紀]  
　　中國救濟婦孺總會剏辦七載救回被拐婦孺已逹二千餘人之多其成績昭著彰彰在人耳目前由松滬護軍使盧子嘉將該會歷年報告册咨送江蘇督軍江蘇省長請爲察核兹於本月二十一日奉督軍省長咨復該會成績洵屬熱心善舉有功社會自應題給匾額以昭激勸等因並頒到匾額一方文曰苦 
海慈航四字於此可見該會成效之卓著矣 
[學校近事彚誌]  
　　牯嶺路務實中學開辦已歷十五載本届開學學生逹二百餘人昨日（二十一）下午二時開敎職員會議决聘力星垣擔任敎務主任程石堅擔任管理又以體育之提倡在今日不容稍緩特聘黃滌之擔任國枝敎授又以開校後各處學生之來學者仍絡繹不絶故擬添設敎室一所以免後來者之向隅餘討論教授管理等問題四時後始散會　　少年宣講圑附設之尚新小學校實行國民義務教育本年始業已於十七日舉行來學者較去年增加四分之一共有六十餘人本擬擴充校舍因尚可容納一時不舉行俟經濟稍裕再當籌議　　浦東奉賢城市第一國民學校去春自委朱醒華接辦以來對於校務爲頗熱心曾得章省視學傳令嘉獎現悉今年添聘教員推廣學級又借右鄰飾孝祠設立工作部小商店童子軍事務室等較之去年當更進步　　浦東倪家宅私立育新兩等小學校於本月十六日行開校禮敎員倪瀾深倪樹良倪濟生俱准時到校十七日開課聞學生之陸續到校已六十餘名矣 
[青年會今日之演講]  
　　四川路青年會每星期例有德育演講之舉今日午後七時半請青年進步雜誌主筆范子美君蒞會演講（基督敎與歐洲之和局一並請國語講遵會唱詩班全體唱詩凡我青年盍往聽諸 
[小學敎員今日開普通研究會]  
　　上海縣敎育會勸學所昨致各學校函云本月二十三（即今日）上午十時在本會開普通研究會即希貴校普通研究員蒞會集論早至是幸 
[國貨維持會之交誼會]  
　　中旺弄中華國貨維持會昨日午後三時開春季會員交誼會到會者徐春榮王介安項松茂王漢强戈朋雲王子鈞吳善卿蕭楚南馬文彪等數十人均海上工商界之鉅子會長楊小川因有地事未能到會由副會長王介安主席述開會旨趣大略謂一年之計在於春今日之聚會雖爲會員聨絡交誼然實爲本會計畫今年發展之方針云次由戈朋雲舒蕙楨吳善卿陳灜洲王子鈞王漢强等相繼演說多係戰後工商業競争之偉論至五時半始散又昨晚該會舉行春季員叙餐會云 
[看守所長定期履新]  
　　地方檢察廳第一看守所長楊桂亭因該看守所深夜脫逃要犯陳德寶張魁俊兩名經上峯論令撤差遺缺以江寗地方廳看守所長汪維藩接充等情已誌前報兹悉汪已於昨日由寗來申當詣地方廳稟見林檢察長請示聞汪暫寓北市某旅館定於二十四號接差視事云 
[鴻章染織廠開幕]  
　　义袋角鴻裕紗廠由粤商創設以來已閱兩載所出十六支寶鼎牌紗久已暢銷國内兹聞該廠連年營業甚爲發逹特於廠基擴放三十餘畝糾足資本銀二百萬兩向英美國定購各種織布及絲槍羅緞等機器展設鴻章染織廠聘王南林爲總理業於本年新正出品所織之絲槍羅緞絲羅緞花線呢線呢絲　嘰細格中格　嘰愛國布柳條花紗五彩線毯等類花色鮮明質地匀净不亞於舶來品該廠置電機織布機四百部男女工人數逹一千餘名今日爲該布廠開幕之期晚間設宴於馥興園束邀中西各大商家約四千餘人聚宴届時當有一番熱閙也 
[水警偵探執照遣失作廢]  
　　駐滬水警第二廳第一區第三隊隊長王壽良昨發佈告云案據探弁陸寶生聲稱前蒙核發偵探執照素向隨帶在身以資緝捕匪盜乃於本年二月十六日因公前往租界蘇州路地方忽然遣失誡恐悮入匪手藉此招摇生事報請核辦等情據此查前項執照係屬專司緝捕不准干預外事今旣遺失應即作廢除另行核給辦公執照並分致淞滬警察廳曁公共公廨等一體查照外合行布告仰軍民人等一體知悉凡以後發現本隊所給探弁陸實生夏衣肖像之執照者已作無效切勿受愚特此布告 
[已革地甲化名朦充之批斥]  
　　本城十五舗地甲張欽因病於本月十八日身故兹有潘憲壽投縣呈充昨經沈知事查得潘憲壽原名潘思明前充八舗正甲於民國三年四月間因查封李姓房屋辦理不力斥革後又化名潘視義希圖朦充當由洪前知事批斥不准有案故仍批斥不准昨經批示另行招充矣 
[輪船上查獲拐婦]  
　　東洋公司熊野丸輪船停泊下海浦昨晨正欲啟椗放洋由救濟僵調查員余杏鏞率同偵探高金林登輪偵查當查見蘇州拐婦吳楊氏拐得二十二嵗蘇州婦人沈楊氏二十一嵗上海婦人王沈氏該員即逐一詢問彼此言語不符知係拐帶乃將吳楊氏等三口一併拘解水巡捕房轉送地方廳請辦下午經檢察官提案研訊一過判將吳楊氏等分别收押候究 
[私售鴉片烟]  
　　潮州人吳阿榮在華記路六百八十三號門牌屋内私自出售鴉片烟膏被探葛祖元查見將吳拘入捕房押候查明解究 
[汽車夫毆打妓妇之懲儆]  
　　廣西路福致里妓女林香玉前晚應某客之召偕侍女老四乘坐包車往雲南路會樂里堂唱甫至里口突被愛爾近路李姓汽車夫汪福生手揑喇叭恐嚇口角起釁互相扭毆該妓跌仆於地致失金鐲珠花等物當由六百六十六號華捕與包探管宗　查見將汪拘入捕房昨晨解送公共公堂經俞襄讞會同西洋閘領事施君訊據原告林香玉偕證老四上堂訴明當時被毆失去金鐲珠花情形請究質之汪福生供詞推諉中西官得供以原告所控毆失金珠飾物　據不足惟被告行兇屬實判押西牢兩禮拜或罰洋二十元充公以儆 
[公廨懲辦烟犯]  
　　虹口西華德路東桂芳一百四十六號門牌屋内之甬人嚴小娘因私設烟具容留屠金生王阿興劃阿惠等在内開燈喫烟過　被滙山捕房包探張林泰查悉協同西探前往將嚴與屠等三人連同烟具一併帶入捕房昨解公共公堂經中西官訊實判嚴押西牢兩月屠等各押三天烟具銷燬 
[夫妻父子之互控案]  
　　邱朱氏前延巴和律師至法公堂控丈夫邱全生抛棄妻兒不顧家用等情判候覆訊在案現邱全生延逹商律師反控妻悍子逆昨日傳訊先據逹商律師聲稱邱子志明曾於前年間向伊父行兇現有各證人在堂可證請核旋據證人戚長大供民人開設木匠店與原告貼鄰前年六月間邱子志明將伊父方單取去不肯交還後由民人前往理勸志明始將方單交與民人由民人轉給邱全生其時邱全生略加訓責志明竟上前扭住希圖行兇經民人上前解散是實又據證人羅木生稱民人與邱全生係屬親戚前年六月間志明來家邀民人至伊家理勸當由志明將方單交還後向伊父行兇是實又證人王子艾供詞相同逹商律師稱邱朱氏日前至證人戚長大家聲稱如果至公堂作證定須死在汝家等語原告被妻兒欺辱至此應請堂上訊究被告見證潘羅氏供稱邱朱氏係婦人之妹前年間因全生私自納妾致起衝突伊子並無忤逆是實中西讞員判各退去候再覆訊核奪 
[偵獲捲欵潛逃之賬夥]  
　　本埠愼昌洋行收賬夥友係寗波人徐某去嵗收到賬欵三千餘元捲逃赴抗改名余二人投資於杭州城站左近之就是我照相館爲股東深居簡出意謂可保無事不料日前該行洋東至杭探悉行踪來滬票明公堂昨由公堂派捕兩名乘滬杭火車往杭投文會同一區六分所警探至照相館將徐捕獲當即押解來滬歸案訊辦 
[宰猪作夥用刀傷人]  
　　昨晨九時有大康肉莊夥曹振升至宰猪公所吳記作塲内催宰猪只因與作夥陸小連生口角起釁突被陸將手中尖刀行兇剌傷曹之醫際血流如注當將陸扭住由崗警帶至一分駐所飭將傷者送至上海醫院醫治旋據醫生云受傷者血出過多須三禮拜力可痊愈當即如法敷治後即由王署員飭將原被一併移送地方檢察廳請爲騐訊 
[打碎托力克眼鏡]  
　　成衣匠丁玉川强欲至塘山路逹豐織布廠内觀看各女工織布由該廠用人黃鏞出阻不服互相口角後遽起行兇將黃之面部毆傷並將所戴之托力克眼鏡擊破玻片陷入肉内一時血流如注經人代報捕房派探陳廣義將丁拘入捕房押候解究 
[不攤債銀案歸民事訊斷]  
　　李耿齋前延逹商律師爲代表至法公堂控稱李前將洋四千六百元交與倪祖庵托伊出場公攤與各債權人詎倪取洋後分文不攤向倪索還原洋始終不肯交出實係欺騙取財請歸刑事案訊辦判候下堂諭飭遵在案現由中西讞員商明堂諭以原告所控刑事證據不足將案註銷原告所控銀洋應歸民事堂期訊明定斷 
[縣署之兩布告]  
　　上海縣知事公署昨發布告二道一爲保護依周塘路旁樹木一爲保護開浚盛家岡黃泥浜河工布告原文照錄於下　　（其一）爲布告事案准滬北工巡捐局函開依周塘馬路工程從平凉路起至張華浜一帶業已一律竣工所有該路兩旁餘地亟應栽種樹未以固路基現届春融伊始敝局正在督飭工匠於該路兩旁插種小樹誠恐附近無知鄕民或有故意移拔及放牛踐踏等事殊於路政有妨敝局爲防患未然起見擬請台端於該路附近地方張貼布告使來往鄕民咸知禁戒相應函逹即煩台端查照辦理見復等因准此除函復外合行布告仰該處人民一體知悉不得將路旁樹木任意移拔並放牛踐踏致　路政如敢故違定予查究不貸其各遵照母違切切特此布告　　（其二）爲布告事案據馬橋鄕經董廷奎呈稱竊據本鄕十三圖圖董鈕永祥來稱圖内盛家岡黃泥浜兩支河近來淤塞沿河田畝灌溉難施上年冬間由永祥邀集圖中捆業會議開深以興農利當塲議定按照沿河田畝平均分攤並定陰曆正月十九日案壩興工誠恐無知之徒藉端生事懇請轉陳鈞署給示保護前來查十三圖盛家岡長二百七十丈南至俞塘北至陳家河黃泥浜長三百三十丈南通俞塘東北至紫岡邇因河身濃塞沿河農田受害匪淺該圖董鈕永祥集議　深開浚水利農田起見爲特據情函請俯鑒馬橋鄕十三圖盛家岡黃泥浜兩支河淤塞情形准予給示四張以保河工而利農田實爲公便等情據此除指令外合行布告仰該圖人民一體知悉須知開浚河道爲裨益農田水利起見現值築壩興工如有無知之徒藉端生事及任意阻撓等情定予查究不貸其各遵照母違特此布告 
[淞滬警察廳批示三則]  
　　張毛毛毛等批據呈流氓陳長福等糾衆搶花各節何以遲至二十餘日方始舉發詞多枝節顯見含有别種原因惟浦江一隅近來攫物滋事之風屢見迭出案關妨害秩序虚實均應澈究仰候派警查復核辦可也　　錢鐺禹批呈及保單均閱悉查該民購買朱阿福橡皮包車因恐其來歷不明取有啓和烟紙店保單作證是擔保人於賣車人一方面負有重大之曹成今包車旣爲朱阿福竊來業經捕房给與車主張企堯具领則交人追價應惟啓和烟紙店是問准即派探傳訊可也　　馬阿二批據呈已悉查該民與陳實林素　　　　隙陳寶林憑藉何因而遽爾拆梢滋事其爲該民之受人口實可以斷言惟案開流氓行兇虚實均應查辦旣經報區有案仰候令行四區警署查明核辦可也雜評二 
[和會之陜事成績（庸）]  
　　争持不决之陜西問题經前昨兩日和會正式討論之後南北意思仍未有完全接近之跡象雖具體情形吾人未能詳瞭然即其所傳之大概推之北方尚未肯容納南方之意思也　　錢内閣致北代表之哿電雖聲明覃日以後北方軍隊次第收束然一則曰三原涇陽一帶因係于右任駐地迄未進攻再則曰覃日以後自應停戰夫僅指于右任則于右任以外如郭堅樊毓秀等似示認在劃界之列也僅言覃日以後停戰則覃日以前之戰事彼固視爲當然而兩軍之劃界且將以覃日駐在地爲準也由前之說則覃日以後陜西是否全部停戰尚有問題由後之說則南方所要求之恢復上年停戰令前之狀態根本上已加以拒却南方代表之提案若據哿電以觀北方似亳未有可以接受之意思劈頭第一事件而南北意志之距離如此和會之進行不亦從可知哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（二十）] [  一之]  
　　昨述四類特别殯葬處與我國有極不相同之點我國地價低廉故迷信堪與術者可以遍山得地隨處營葬迨後子孫離散兵亂頻仍終不免暴骨原野毁塜易主此散漫無定點之害也美利堅寸土寸金地價之昻殆什伯倍於我國故無論建新宅營新塜不得不有疊床架屋之謀例如靈廟一座内可葬三人或六人或更多於三人六人者其棺均高下疊置非如我國之平置也窖室墓庫亦無不然記者曾見某氏靈廟内約分二十格每格開時一如殯庫口徑小而内壁甚深凡一格中已置棺者口蓋即行密封銘勒姓氏生卒年月而後儼然石室堅壁迨各棺以次入葬上下層疊之狀頗似輪船中之高舖低舖凡曾見輪船中各房艙者必能想像及之也因地價之低昻而有疊葬平葬之分此其不同者一　 
　　又在我國内地凡聚族而居之大姓田宅廬墓萃於一方雖歷數千年而絶鮮荒塜無主刨棺毁骨之慘此因家族關係而一切賴有永久之推持也美利堅各處家族思想不能如我之堅强悠久乃不得不有賴於社會而墓地營造公司幾成一種社會之事業矣西方之事事有賴於社會正如我華昔時之事事有賴於家族也西人尚公德而古代之中國獨以私德稱國民性之不同自非一朝一夕之漸矣曾湘鄕常云一國之風氣始於一人心理之微而終於不可制禦者也予於東西各别之國民性亦持此說因國民性之各有所安而有家族關係社會關係之偏重焉此其不同者二 
　　至美國墓地必須以葬費外更增全額十分之一爲存欵繳由墓地營造公司代有生息之原因亦不獨每年逐時派人護視墓穴而已即如千百年後驟有意外事故必須將各古塜遷移往他處時其遷移費亦復於營葬時預先包括在内美人之爲公衆謀福利可謂周至盡善矣更有進者凡各富室特建靈廟或墓庫則其墳前之點綴所費亦不資如蔭木如飾花如藤蘿之屬墓地營造公司均經偏有塲師按時培養整理故須於應納之尋常存積金外須更納有特别之存積金凡納特别之存積金者每年除培養整理外在外國各佳節如清明冬至等季候均由公司中人於墓前掛花圈及爲種種之貢獻焉是以偏重社會之國家無子不足爲身後悲在我國如先施樂園如新世界種種娱樂上之營業莫不效法美國他日漸染美風或更有起而營此墓地公司之事業者斯固營業上一種極新之途徑也我國人民苟得以强有力之法律爲後盾則他日各個人之所享受自屬不可限量否則人生斯世顯晦無常即幸而終身富貴亦不能瑣瑣爲身後謀也况乎一生禍福尚不能由我自主者乎 
老申報 
[遣散出洋工人]  
　　（見光緒元年十月二十八日） 
閱香港報知該處又有招工之舉行踪秘密人莫能窺其涯涘本月初十日已定議由香港搭火船起行或有得此風聞者已初九日之下午矣無可爲計遂於街衢間遍縣揭帖謂某南北行招工已五百餘名行期忽迫矣且歷叙工人往安南東京地方傭工以兩年爲限每月工銀八元至六元不等况陰謀詭計更過於前次招工往亞齊之舉云云東華醫院及各街坊諸紳董聞之有勇而智者急設法遣散而招工之事始獲阻止按東京新埠地磽瘠而民貧苦斷無需乎工作况華人居此者甚多何必至港招工其中弊端誠有不可思議者得請紳董股法止之功德烏可限量然該工人等自遭遣散餬口無方遂向代招工之南北行主曾順義胡建德索食甚急二人因權給膳資至十一日諸工人復往且索盤費并云二人曾以洋銀五千元交與招工頭目分散工人今因衆人不去彼遂入私囊是區區者而不予畀予必自取之但曾等謂此非已事特爲所誣指耳因往東華醫院乞紳董代爲緩頰工人即擁隨而往紳董不敢越俎而謀故禀報華民政務司遂派帮辦三名華差一名保護二人到署審訊并命工人訴冤工人旋又同去政務司勘得各情因判諸工人暫留醫院其盤費食用由順義給發至如何斷結則尚未獲確聞也 
 
[晋大將軍温嶠之墓（古蹟圖十九）] 墓在南昌距城二十里之青雲譜地方 
常識 
[不眠症之治療法] [  翔叟]  
　　不眠症爲一最可怕之事蓋人經一日之勞苦其精神之喪失不知幾何故必須酣睡一夜方得補足之而人於是乃得有第二日工作之精神今乃罹此不幸夜中不得安眠使其精神不得絲毫補充則是人第二日必昏亂疲乏不能從事於所當爲之事且於衛生上大有妨碍戕賊身體其害莫大焉然欲防止此病必先明其病原而後施以適當療法方可醫治得手否則事倍而功小其妨害睡眠之原因約言之大都爲腦之作用如 
　　腦部充血多思慮多用興奮劑如烟酒茶之類致腦大興奮又過於勞動過於安逸與消化不良均足使人陷於不能安眠之狀態欲療治之則當養成良好之習憤於夜間九時登牀晨六時起身食品當食其易於消化者如牛乳雞卵之類其不消化者屏棄之晚餐後隔三句鐘方始就寢茶酒烟等興奪劑不可多用精神不可過勞與過逸嚴戒盡寢注意運動就寢前最佳當入浴一次散步二三十分鐘禁止閱書深思等用腦力之事飲酒一二杯（不可過多）食水果數枚就寢時足部宜温暖枕稍高且捐棄一切雜念則必安然入睡鄕矣但或有時施行上法剦不呈效力則不得不用藥物以治之所用之藥多爲催眼劑如服阿片丁幾或注射嗎啡雖有催眠之功用但易中毒故不宜常用或有用抱水格魯拉爾Ｃhloralumllydratum 
四瓦橙皮舍利别（一種糖漿）四○瓦蒸餾水四○瓦相混合之液服一二匙以治不眠者但其有良效之治法爲以臭曹一五瓦橙皮舍利别一○瓦水三○瓦相混合於寢前服三小匙者 
雜錄 
[寒星試劍室閒話] [  郭劍萍]  
　　近年我國敎育家盛倡社會敎育然多以圖書講演爲必要方針而視博物館動植物園爲非急務實則百聞不如一見博物館動植物園之效力固不下於圖書講演也我國向無此項設備北京之萬牲園祗供獨夫遊玩於國民毫無利益邇來雖行開放主義然内部設備多不完全若持與歐美相較益足徵吾國敎育尚在幼稚時代也 
　　動物園以柏林動物園荷蘭動物園倫敦動物園爲最大柏林動物園有一千四百餘種自海外殖民地送來之珍禽異獸皆充實其中入塲費每次需五角每月第一星期日則减收一角二分荷蘭動物園珍奇固多飼養動物尤有天然之妙如飼養雉雞則築有山梁飼養腽肭獸則築有冰山使觀者恍如身處其境誠壯觀也倫敦動物園有二千五百餘種猿猴類尤爲特色其他奇異動物爲吾人所未經見者極多凡此種種皆足以啓迪國民智識而增長興趣也 
　　上海博物院有二一在虹口博物院一在徐家滙天主堂路虹口博物院之博物室設在樓上陳列珍禽異獸水族蟲介頗多更有古代樂器金石弓矢等物室外並有太平天國時親王李秀成之大座椅其樓上爲藏書室卷軼浩繁然比較徐滙藏書室猶不及其搜羅宏富也徐滙博物院爲天主敎耶穌敎傳敎士所辦發起者爲法國韓伯禄司鐸清同治十年春成立院中上層置珍禽水族蟲介下層置異獸等内以麋鹿種類最夥韓氏曾著說鹿一書經法國翰林院審定備案院中諸物中最難得而可貴者爲一小白蛇據云係前在四川峨眉山所得計全地球祗有同類者四尾其一在美國博物院中餘二尾在歐洲上層博物室之旁又有一室專蒐集中西動植物科學善本内有華文古本多種均大有價值現院中主任爲柏永年司鐸每日午後准人參觀比聞已遷移至盧家灣震旦大學内云 
　　植物園與地理氣候風土最有關係故寒帶地方不能有熱帶植物熱帶地方不能有寒帶植物就法國里昻論其地近北緯四十六度熱帶植物萬無生存之理然法人不惜鉅資造成許多玻璃温室以容置熱帶值物里昻植物園固儼然一收羅萬有之陳列塲也由此觀之以不能生存之物而能使之生存學理之應用眞神乎其神哉 
小說 
[滑稽家庭中表（四）] [  雄倡]  
　　婦乃大嗽至久密司忒側其首曰聽之此何聲也婦以手自拊其胸曰我耳我殆中寒矣密司忒曰否非特此也乃别有一聲響如丁當之音婦曰然則汝或特設想而然我則一不之聞密司忒仍爲雍容閒雅之態曰或然則復交义其足以背抵榻默然吸烟久之時而進酒時作詭笑如是可二十分鐘已忽蹶起步至爐次於鐡格上叩去其烟燼言曰我吸烟畢矣語聲至嚴冷婦夷然曰汝尚欲更吸一斗乎密司忒作兇怒聲答曰否我雅不欲語次俯身拾取攬爐之鐵杵復曰吾且小有勾當婦躍起於座間墜其棉紗並翦囁嚙言曰汝猝有何事者威廉汝殆狂易發矣曰否我乃非狂我特欲踐我今晚未出前之夙諾耳言已遂趨至橱前以鐵杵微叩其上層玻璃門者再發聲如雷曰爾撅豎之宵人汝出汝出旣寂無應者復曰汝聞吾言乎爾鄙夫趣出婦呐呐呼曰威廉汝句汝何事者密司忒大聲曰少須更與汝語婦曰威廉橱門旣閉彼何由得出密司忒曰嘻吾忘懷矣乞其見恕言次遂旋轉門鈕大啓橱門曰今汝出矣乃少退卻立瞪目以視似橱中果匿生人然者而橱内醬罐之側架上但見一狸狌欠伸而起惺忪四顧婦呻曰汝幸勿死之汝恒愛此猧兒每當汝歸時彼恒趨迎汝安忍遽置之死語次大笑則此狸狌已一躍而下舒其四體徐步嚮主人如已銹之自動機器就噢其手中挺出之鐡杵似欲叩其用意安屬者 
[自由談之自由談] [  不冷]  
　　○南北東西南方代表之辦事處在静安寺爲租界之西北方代表之辦事處在黃浦灘爲租界之東南北東西其亦各據一方之象歟 
　 
 
 

Page 15

 
 
   
 
 

Page 16

 
 
   
 
