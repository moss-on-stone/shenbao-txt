# 1882 - 222 - 4903338

 

Page 1

 
 
[招請繕冩書籍交人啓] [  點石齋主人啓]  
　　本齋現印各種書籍有應抄冩者有應　修者諸君子丹鉛素擅不吝惠教希　惠然肯來潤筆富從　致送此佈 
[聘請鴻儒] [  申報舘啓]  
　　本舘現欲請一司筆墨友人　　　　　　　兼校對書籍如有順俯就者祈先　時論二篇并將眞姓名及住　　　封固交至本帳房釁由館主人　　　是首　一指當再修函敦請面議一切望勿託人說項并勿先移玉　惠　是所盼禱 
[論上海賭風之盛]  
　　賭博之害爲官憲所必禁而往往禁令一出卽弊竇叢生故事奉行者衙門之積習也虚聲恫喝者宫府之排塲也通衢之中高懸條告入境而問禁者知使君之嚴厲竊喜其地方風俗之良矣然而事有出人意外者沿街擺賭趕會開場一國之人好賭成風先有地甲衙役等人爲之護庇錢力通神清官亦無所施其技雖　煌告示不過曰此成例耳分防之廳官同城之捕衙且有藉以補鶴俸之乏者此賄之能事也夫若輩豈不畏法乃并無可畏之法則亦樂得明目張膽毫無顧忌矣有廉明之　吏犯則必懲懲則必重使賭徒不敢復萌故智而差保亦無從受賄四境之中居然無開塲聚賭之人充縣令之權奉豈必謝不敏者顧小賭顯而易拿而大賭隱而難捉沿街擺攤止數十百文之輸贏卽開塲抽頭亦下流無賴之所聚而搢紳之家門第富麗有巨賭焉深房密室重門而後入管家小子内外奔走官府卽欲捉拏而望風通報早已收拾無蹤且現任長官非年誼世交慶弔宴會何能無故而入紳衿之家就使訪聞確切及其進門主人必已迎謁請坐待茶寒温數語苟叩其來意或竟囁嚅而不能言如其威望赫然風厲素著此際方略作規誡之語而已不敢輕躁妄動也蓋室中之賭必無証據可尋也故往往嚴禁地攤寛容門第明拏頭局而暗縱搢紳懲千百文之賭而不能絕千萬金之賭勢之所限然也乃觀於現在上海之賭則更有出人意計者洋塲之上五方　處設賭之人固多赴賭之人亦夥而恃局賭精軟賭者廣施技術以誘害人何止千萬輩洋塲周圍不滿十里此輩　足謀生既如恒河沙數而英界法界凡有會審公堂者二捕房四五亦可謂周密矣巡捕包探以緝獲爲能事細搜密訪時以賭徒解案請懲重則移縣重辦輕則分别科罰雖犯者自犯獲者自獲其深房密室之中千萬輸贏之局固與他處無異非官府之權所能　獲况洋場妓館林立宴會笙歌出入之人無從稽考大塲闊賭尤易混淆并非巡捕包探所能偵知然竊謂擺攤與開塲者自當蹤跡盡歛而孰知賭風之熾無有過於今日者有以銅錢兩枚旋作字幕蓋以木碗而令人試猜者分其名色而爲四門其押資之大小悉隨赴賭之人通宵達旦男女僧俗無所不有大者一擲千金小者脫衣作抵其害可知矣此則異於地攤而近於開傷者也而公堂之上從未有破案送懲者何也至於明目張胆大開塲面又無如虹　之摇攤　問此道中人謂開塲者皆廣東人頗有財力湊出資本千萬金咄嗟立辦赴賭之人如果幸勝分毫不至短缺現錢進出大小隨意故好賭者皆樂挾資以往而且一年之中常川開設絕無間斷惟風雨則去者畧少平時無慮數百人有新臺老臺之别居然生意塲面以招牌之好否定赴賭之多寡焉自上海通商以來不知陷溺茯中者若千人矣而捕房包探以賭犯解案從無獲自新臺老臺者盖虹口之西北一帶地漸荒落該賭設於田塍村屋之間所謂老臺者更有一木橋相隔聞橋之西爲寳山界如定計往捉頗覺周折既非租界又屬鄰封中外官皆聽之勿問卽有别起賭案被獲風聲吃緊該黨更爲狡兎之窟暫移避禍統計掽股之人與場上照應四周望風不下數百家賴此衣食然則一年之内誘騙人財不知幾十百萬矣嘗有客居上海者以資斧不繼日赴該場一博頃刻卽歸果然藉以開銷然赴賭之人日凡數百而久而不輸者亦屬僅見之事誠可謂覊旅之一大阬穽矣雖然本埠官憲非無捉拿之權所以任其開設者以諸爲首之人久　上海聲氣廣通無處不可以賄護而又地方僻靜門徑散漫捕之者頗難下手故也然有木盌之賭而下等人流於竊盜有新臺老臺之賭而上等人亦傾及身家其禍害殊有加於地攤小賭不此之禁而偶拿小賭以塞責於地方何益哉 
[倫敦電報] 　 
　　前月三十日倫敦發來電報言阿卑雙地亞地方近日殊爲安靖然則埃亂或將少弭乎 
[日本戎備] 　 
　　日本傳來消息云近來日人預備軍裝器械大有整軍經武之意其額外兵丁均經召集該兵丁等亦復同仇敵愾樂於戰鬥守禦炮臺防堵海口皆有赳桓氣象擬與高麗相從事卽上而官紳中而商賈下而編氓亦皆有用兵之志僉謂高麗辱我使臣須令其賠禮服罪否則定當以兵戎相見似此上下一心恐士氣之奮不啻百倍矣 
[津沽近聞] 　 
　　天津西人來信言及高麗亂民毆辱日本花房公使日人擬大興問罪之師刻聞中國泒馬眉叔觀察帶同兵船兩艘一小兵船前往高麗並聞尚須續泒兵船繼往美國亦有兵船一艘駛至高境不知是否欲助高麗以禦日本刻下津人紛紛議論殊不能衷一是然以鄙意揣之中美各國但當綏平高亂排解日難或不至卽與日兵交綏也 
[美使抵京] 　 
　　前報列美國公使楊君由港啓節北上兹悉美使已於前月二十六日抵津卽往拜會張振帥振帥卽日答拜美叅賛自京至津恭迎使節遂於是日一同啓行晉京矣 
[捉獲會黨] 　 
　　前報曾載安南西貢地方有華人結聯爲會法國人擬行查禁一節兹悉法人現在查禁此事愈加盡力一日有華人聚集會議突爲法人掩捕盡數捉獲計會中人四十二名并會首一名及其所存洋八百二十五圓悉行搜去規擬科罪定爲充發遠處其搜得之洋曁房屋器具等盡行充公云 
[寓客病斃] 　 
　　湖北黄州府廣濟縣伍家樓人伍映嵋别字雪樵年二十八歳以難蔭起家官至守備於六月十九日乘大沽輪船由上海到天津帶有行裝並文憑履歷及投户兵兩部文書殆係晉京驗看者而其人文弱不類武家因路上感受風寒在船卽病紫竹林同泰棧有伴上船接客招伍寄住棧中詎伍既入棧病益劇棧主陳某舁送於西醫施醫院求治住院三日西醫知其必死於念三日促令陳仍舁歸棧延至晚間竟死死後陳檢衣物有銀七十六兩餘除 
 
 

Page 2

 
 
買棺盛殮外尚存銀五十五兩餘告知地保將柩浮厝道傍銀物暫收候其原籍人來領伍未死時有在津業薙匠之高春和來棫看視死後高取去伍之衣服九件翌日復　領銀陳不敢與恐生枝節乃協同地保並高赴縣禀報請示邑尊何明府詰其何不早禀陳稱己告知地保邑尊當將地保責懲　有别情謂當開騐裁奪此係廿四日事也惟聞邑尊諭驗後至廿六日駕尚未臨或謂已作罷論矣 
[營兵滋事]  
　　前月二十六日晨天津紫竹林有營兵與賣包子之某甲兇毆被巡捕獲解一案查該兵係在砲船上者是日上岸游行至紫竹林法國租界時正早市各攤横列該兵丁向甲購取包子攙使小錢一文甲請換兵不許致相動武甲素善拳勇兵不能勝回船糾黨七八人各挾刃持械前往報復蓋不知租界之章程也見甲卽舉器攅毆甲格以手械爲之折地下適新鋪碎石有拾石擲甲者中額受傷甲始昏撲該兵等復用刀回刺　腰間血流如注市人大譁巡捕亦至將兵捉住惟一捷足者走脫餘數人並刀械均被獲送法領事署復由領事一并送請海關道懲辦聞兵丁中兩人尚穿號衣云 
[硤石近事]  
　　硤石爲浙江海寜州之大鎭聞有許姓者居東關廟左近習拳勇以賭爲業常有數百人相附和日事鬥狠故有好過火焰山難過東關廟之謡曾在市心姜家塲聚賭抽頭不知是何神通州署差役從不顧問近聞爲某紳所控將姜場之賭暫行收拾雇得大船數隻在鎭之四鄉肆賭成在山前後搭棚呼盧喝雉有時優及隣縣鄰鎭今年以水災甚重鄉民車水時多頗形窮困然見利心動亦人之常情儘有典衣質屋以兾獲彩而償夙負者無如負者多而勝者少往往痛哭覔死慘動行路又路仲鎭亦復如是然尚不若硤石明目張膽肆無忌憚并聞許欲與沈某相打日懷洋槍兩支刺刀兩把恐將釀成巨案也又有與許朋比者賀某亦海寍州人特藏春色以　烟爲名實則勾引客商藉以漁利被其害者亦不知凡幾此不第與風俗有關牧民者其愼勿視爲等閒也 
[開河續議]  
　　浦口河工自吳小軒統領督隊開挖將及一載僅將猪嘴山一叚開深數丈若欲開至河底尚不知有幾許工程蓋緣鑿石開山其工本鉅又兼自下運上費力尤多故浦口河工大有愈挑愈難之勢加以海防需人吳統領奉調後河工遂至中止識者頗深惜之近聞左侯相整頓水利續有開挖之議並聞此次開工不先在猪嘴山一叚動手首由江口開挖按段留壩俟第一段寛深如式卽將江水引入然後開挖二段其土卽用空船載至江心傾入隨水東流既省自下運上之力且不佔兩岸民田民地用工旣少獲效甚速眞有事半功倍之利足見大工克舉在治法尤在治人若浦口開河視吳統領之先其所難誠不如此議之省工省力也吾知此議若行誠千載無窮之利又不獨浦民之深受其惠矣並聞句容之赤山湖亦輕各紳耆聯名禀請開挑業輕委員前往履勘大約需費亦多若能不惜巨欵爲一勞永逸之舉亦句高上溧四邑之美利也 
[美員升任]  
　　美繙譯哲君深通華文華語辦理中外交涉事件均能持平服衆兹聞美廷將升哲君爲本埠副總領事俾得益盡所長云 
[節期停公]  
　　昨日爲西歷八月十五日西人名謂大瞻節乃聖母降生之辰法人有懸燈結綵以誌慶者故法界會審公廨亦停辦公事一日云 
[軍門赴防]  
　　前月二十九日劉幹臣軍門自漢口乘江永輪船至滬卽換乘豐順輪船去天津赴山海關防所矣聞軍門兩足不良於行步履須人扶持想係久在軍營重受傷濕所致戰塲辛苦王事馳驅宦海中故每望南山而興羡也 
[馬戯行期]  
　　本埠車利尼馬戯已定搭法公司輪船卽當開往香港矣故出有告白言昨今兩晚所演各戯格外簇簇生新價亦較前減讓云該戱班在滬開演已及兩月前曾發人至廣東福建兩處探度擬將前往祇以歳逢大比士子赴試者紛　　來恐致滋生事端以故中止蓋不僅爲廣東之水災福州之官府不允保護也目下香港諸人望該戯之來己不勝懸懸爭欲以重覩爲快想該戯班前赴香海生意必然出色聞香港開演之後將至印度出外洋不知何日重來滬上諸君清興未闌曷不一爲寓目耶 
[落水類誌]  
　　昨日本埠公和祥碼頭小工某由小船失足落水幾於滅頂幸有西人見而拯之又有一小工臥於碼頭偶一轉側跌入浦灘灘上水甚淺何不至於淹斃而該小工之頭臉則已跌破矣畫寢者奈何不擇地而睡也 
[吞洋遠逸]  
　　六月三十日報載醮媳滋事一則兹悉母家並非圖分身價祗因陳秀林當時不先知照故糾人將曹珊舟拔去現在復經朱治　爲首將陳秀林亦一併拿住帶歸誑稱母家須得身價方肯完結陳恐滋訟允付洋一百五十元始得釋放詎此項洋銀朱竟獨吞七十元　　八十元分給衆夥該媳之母家分文未得是以欲與朱爲難而朱則已遠颺矣 
[西醫神技]  
　　徽州人陳某年二十八歳向在英國兵船爲業近因左目生翳投同仁醫館療治當經西醫用金針開瞽法先將雲翳剝去遂　　物如再加調養當可復原此西醫誠神乎其技矣 
[瘋狗傷人]  
　　本埠太平碼頭昨晨有鄉人某申肩負麻袋内裝私鹽三十餘斤從浦東擺渡過江行至該處突被瘋狗咬傷兩足血流及地　又被鹽捕乙丙兩人所見將私鹽携去某甲臥地良久大聲呼痛旋經就近之薙髮店紷藥敷治扶下渡船空手而返 
[戯園閙事]  
　　英租界大馬路西首之久樂戯園演戯者均係粤省伶人前夜有看客竟至臺前立看致將餘客遮住彼此口角爭毆營戯　之西人勸阻不聽反被打傷頭顱當報捕前往而閙事人均已四散無從拘究受傷西人只得自行醫治云 
[米行失竊]  
　　本埠南市老曰渡地方有穗和米行於昨晚四更時被賊竊去凈洋三百二十五員次洋十九員當時並未覺察及晨起見有壁洞始知失事查核除洋銀外餘物均無恙旋經該行夥盛錫榮報案求請飭捕追緝未識能破獲否也 
[觀妓喪身]  
　　昨報列浮屍又見一節兹聞淹死者係浦東高橋鎭某藥鋪之夥同二友人來滬遊玩躭擱北市之某客棧前幾日午後一點鐘時三人同遊於沿浜一帶　新街南口見有妓女與客爭毆欲互扭投水是人在浜沿呆看竟失足翻身斯時潮適漲足卽遭滅頂及經人打　獲起已輕氣絕其二友均不知去向致由捕房報堂棺殮現由其親屬領去矣 
[訊刦案]  
　　王三省之松江航船在土山灣被刼各情迭經列報兹悉范邑尊於前夜升堂訊供王三省衣冠上堂邑尊見其頭戴晶頂問是何職銜土答稱從九邑尊謂從九何戴晶頂王又稱前曾在營効力蒙薛撫台保舉五品軍功邑尊　初報行舟被刦又報遊勇挾嫌成仇及騐屍後又在肇家浜河中撈得一屍並不投報竟將屍遷移自便因各處地保阻止始行報案亦未言明耶係航船之夥及赴騐又經屍姊攔驗求免案情種種不符顯有别情着卽從實供招王堅執前詞邑尊先喝除帽復令掌頰及問船夥某甲供詞亦屬支吾邑尊復喝用刑見其仍然狡猾隨飭分别管押候覆訊察究 
 
 

Page 3

 
 
[英界公堂案]  
　　周四明至英界公堂稱在虹口開薙髮店晦晚八點鐘時有山東口音者十餘人袖中藏刀突然到我樓上據　欲尋逃婦當卽開示無人伊等尚守住門口不去爲此報捕祗獲二名送案請究當有江北婦人王黄氏投案稱住居法租界新街地方因女兒逃遁訪明被洋行傭人馬姓藏匿在該鋪樓上因前往查問路遇隣人戚浩元潘阿六招同往尋並無十餘人亦無持刀者戚潘二人同供山東人現在新街開餅店昨遇隣婦王黄氏招我等同去尋女女未見反被捕拘實所不解云哲繙譯謂邇來山東人之持刀闖禍者層見疉出殊屬横行今既據王黄氏供稱尋女卽屬情眞亦應報捕豈容糾衆持刀妄行請將該氏及戚潘二人各押三個月以儆陳太守略子從寛改判二月云○徐慶保禀稱昨到茶館冲水因銅壺碰一婦人卽被辱罵復有吃茶人將我扭打致傷甚重短初被扯破訴捕拘案請究何阿慶供因徐碰此婦人向論反加辱駡傍觀不服故將伊推倒是實並未逞兇陳太守以何阿慶多管閒事且驗得徐慶保受傷屬實隨判罰何洋二圓給徐養傷賠衣案結○有金長林者口操嘉興音熟羅長衫京鞋團扇昨至公堂稱借居在李進才家因新拚一婦同住詎李不容罰點香燭吵閙之際乘間被竊去衣服三件訴捕拘案請追并稱滬上拚頭甚多何李獨不容我等語况我借住逐月亦給房錢李供金在我處借地下榻詎前夜竟領一婦人同睡被我知覺與之理論罰點香燭伊反誣稱失竊報捕陳太守聞供之下大怒謂金無恥可惡卽行驅逐着李毋得再容金借住亦不必與之饒舌聞金狀似衣冠中而供詞俚鄙如此可發一笑 
[枷責遊棍]  
　　前夜有年約十七八歳之女人狀似使女行進老北門有輕薄子四五人跟隨調戯女置諸不理及至舊教塲有一人胆敢伸手摸索女大怒一手批其頰一人復繼進醜態百出女極聲喊呌路人聚觀甚衆咸抱不平若輩始懼而退旋有傍觀人知若輩均係游手好閒疉次闖禍因開名報知近處巡防局員按名拘獲三人送至縣署各判責荷枷三月發頭門示衆 
[元魁奪標會桃塢同人續啓]  
　　捷啓者敝同人原因皖災重大籌賑艱難議設元魁奪標會籌捐十萬元聊資小補惟以一局經收事太繁重各局經收又難考覈遂復會商天津上海同人議定直隸山東山西三省鄉試諸公捐欵概由天津廣仁堂同人經收掣票浙江安徽江蘇三省南北鄉試諸公捐欵概由蘇州電報局内同人經收掣票此外兩湖雲貴陝甘河南四川福建江西各省分南北鄉試諸公捐欵概由上海電報局賑庽同人經收掣票將來發榜之後應得程儀亦俟三處彚合統算後各就原處憑票兌付以取簡便而免混淆至於截止停收之期原因嚴明經佑之曁敝同人等均擬赴試鄉闈故以七月底爲限刻因皖賑艱難七月以前萬難竣事佑之明經已不赴試揚鎭常三屬沙洲又被風潮亦宜籌卹江北救命墩需欵尚鉅同人等義舉共襄半途難止今此一科祗得舍己芸人視輕求重暫爲諸君子代收程儀衆災民代收賑欵不復耗三塲心血矣惟是青錢萬選宜著先鞭與會諸公助欵仍祈七月以前捷足交到倘以邊省遠道郵致艱難則請以八月底爲限過限交下不便補收先此聲明諸乞元鑒[  桃塢同人啓]  
照錄江陰黄丹港陳張王三君致姚彦森司馬告災書○彦森先生大人閣下别後因送到蔴糕一萬一千有零所雇之船裝載不下故又呌小船一只隨同開行於次日一早抵圩塘之澡港口詢諸土人云此次風潮緣東北風大作故被災情形江南較勝遂於澡港官渡局雇過江船一只將所帶蔴糕白米飯乾裝好開至黄丹口察看轉瞬卽到所有黄丹港之上自烏泥河至桃花港下自利港至羅白港一帶圩岸盡行冲塌水自十七起至廿二始退沿江兩岸居民猝不及防隨水漂没者不可勝數刻下被淹遺黎盡移高阜處搭篷暫宿或十餘人聚於一處或三五家共做一墩困苦之狀實難言喻計冲去田禾十分之七八冲去房屋十分之五六有器皿盡冲去者有無鍋灶者十之六七隨將蔴糕協同本地冷金榮謝順章等雇人挑好沿門給發計自聚興圩連字圩五圩六圩獨圩等下自永樂圩永定圩永盛圩永年圩東興圩靴子圩東興二圩新沙圩等皆沿門目睹困苦不堪者酌量給放自凌晨起至初更止始將麻糕發完尚有靠利港口之數十餘家露宿高岡耔粒　存者今日擬將白米飯乾再行給發俟發完後再赴黑沙等察看一週以上皆余目睹情形伏祈諸善長設法秋冬煮粥以延殘喘否則如此情形如有待斃之時而無再生之日矣諸希酌奪是荷手此佈上并請善安弟陳常張文慶王宏昌頓首六月二十八日 
[見義勇爲]  
　　古虞天水康樂居主人富而好禮風雅士也偶來滬上游聞江皖水災甚亟卽揮手二千金交電報局公寓轉解灾區散放從前豫晉協賑滬上輸捐者盈千累萬不乏其人自去歳通泰募賑得四明濟陽公提倡二千金後近時如斯巨欵實爲威鳳祥麟不數數覯見義勇爲有足多矣再聞譙國造紙公司每股勸捐一兩已先墊解將見各公司當仁不讓施當於厄中澤哀鴻其有來蘇之望乎本館善善從長因濡筆記之 
[助賑産安]  
　　桃塢主人來函云病家許助皖賑旋卽病愈還願者十日以來有數十家之多實己書不勝書故僅將捐欵登入收單不復將原函刊報兹接求安室主人來函云前朝得第二子産母幾入危途虔向東廚司命神前默禱如轉危爲安願再助賑一百元片時卽獲平安今特如數繳上等語聞主人暮年得子大郎受胎之日卽主人發願毁家之日繼思毁家助賑總有限量不如分半管運可以子母相生焚香禱天三占皆吉於是割家産之半以助豫賑留其半以事貨殖明年遂舉一子生意又甚獲利遂無年不助賑無年不助善舉迄今又舉第二子産前已曾捐洋百元故曰再助也是說得之莘野耕夫確確鑿鑿實非神道設教云爰爲登報爲世之無子求子有病求愈者勸 
[浙省撫轅抄]  
　　六月二十六日嘉興府許禀謝飭知回任禀見○二十七日嘉興府許禀見叩辭赴任前署石浦同知黄瀛海交卸回省禀見 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[治癲狗齩傷經騐救急神效方] 　 
　　每年驚蟄後桃花正開蟲蛇出洞霜降後梅花正開蟲蛇入洞其出也必呼氣其入也必吸氣吐納之毒氣常流於洞口犬性喜嗅適感觸其毒從口鼻吸入遂病癲名猘犬春夏日桃花癲秋冬日梅花癲犬性義而善守癲則不識人不守家頸硬頭低耳落尾軃直向前行不能返身顧後闖入人家不拘生熟遇人見犬無不齩好犬被齩卽觸毒而癲若人不善避或被齩或啣衣卽觸毒氣設自昧不覺未經蚤治或治未中肯急則七日發作緩則七七日至百日定當發作卒病心腹絞痛如刀割裂神識不清痛劇中心無賴自抓其胸襟嚼其舌齧其指齩其膚肉甚至嚼衣服磁瓦不過二三時卽死慘狀難言欲辨病證是否須以葵扇卽蒲扇向病人得扇見風卽身縮戰慄畏甚又急鳴鑼聞聲卽驚惕不安確是中癲犬毒無疑卽騐犬是否病癲亦以葵扇風試見風卽戰慄又以鑼聲試聞聲卽亂竄確是癲犬無疑當其觸毒尚未發作一聞鑼聲其癲卽激發矣人與犬皆然僕曾見數人患此在旁觀皆不忍入目束手無策徧考方書並無起死回生良法間有先用螌蝥　音班謀　及草藥攻打追逐惡血從溺激出痛割難禁雖不卽死亦於死中求活似此誠非良法也道光二十六年冬僕在湘潭經過沙灣目擊一米船帮夥卒病心腹絞痛心無依賴亂抓亂齩百藥罔效醫亦不識爲何疾萬分危急會鄰船醴陵人以葵扇向病人一扇大呼曰殆哉此中癲犬毒發作死證也能謝六千錢我有祕方立可治愈船主哀告當帮夥者身工無多允謝四千船帮人咸苦勸謂救人急難是大善行醴人以不遂所索竟袖手不救由是衆怒甚僉惡其忍執醴人縛其手足置病者側醴人畏抓齩其身甚自悔願治不索謝請解縳毋與病者臥衆不允謂　忍人也得縛解定食言必傳出眞方能包不死乃可醴人亦無如衆何始報用大劑人參敗毒散加生地榆一兩紫竹根一大握濃煎如病人牙關已緊須用鎚擊去門牙急灌一劑盡而神識清醒兩劑盡其病若失此僕所目擊經騐者據醴人云凡癲犬來家或遇諸途不及趨避或被齩或啣衣感觸毒氣自覺有恙長扇風畏鑼聲或在七日進藥一劑至二七日嚼生黄荳試騐有無留毒如嚼荳時口作生氣令心欲嘔是毒已盡除不必再服若嚼豆時口中不生氣如食熟豆可吞不令心惡　嘔急冉進一劑　三七日仍用黄豆　前試嚼服至三劑留毒必盡除永保無患卽好犬被齩於未發癲之先亦用此方再加烏藥一兩濃煎拌飯與食斷不致癲僕迨後照方施治應手取效卽孕婦都可服愈不惟保其無虞且無他患屢經神效方之靈騐不可思議每有途遠奔直寒舍求方迨得方購樂還家遲遲莫及病者已斃僕聞之殊甚慘悼不置兹特細述得方緣由與效騐如響斯應刊刻印送冀知方者多隨遺卽可施治更乞善士仁人廣爲傳布方列於後　真紋黨三錢前胡三錢桔梗二錢撫芎二錢羌活三錢紅柴胡三錢茯苓三錢生地榆一兩獨活三錢炒枳殻二錢甘草三錢生薑三錢紫竹根一大握湖南人呼爲紫竹贛州人呼爲黑竹濃煎温服　前見貴館四月十八日報中詳及癲犬齩人斃命一節無法救治殊爲可慘今得閱浙省歸安縣江涵暾先生所刋送筆花醫鏡一書分部所列内外各方原爲鄉僻山陬各地不及請醫看治須查所列各方對症醫治應手取效迨後列有癲犬齩人一方詳述被齩試騐各情今特照所述抄錄務祈貴舘登入胡中廣爲傅播裨山陬海澨均各咸知照方醫治亦救人救犬[  錢塘穎川氏謹拜求]  
[讀徐古春先生六十述懷詩卽步元韻] 　 
　　我亦於今花甲年蹉跎事業悔從前論交澹泊方能久涉世慵愚豈是賢老屋三間防俗客傳家一硯抵良田羨君湖海英豪銀不被區區塵網牽○虚衷到處似虚舟舊雨相逢半白頭除却箸書無别好恍如造物與同游豪情更喜吟身健覔句何難信口酬潞國精神衛公筆香山會裏足勾留○書生戎馬出塵時慷慨曾經露布馳不惠不夷風雅士良醫良相故交知閒雲野鶴原無恙流水高山竟賞　　北會看傳令望瑶章珍重冩烏絲○生春妙手應無匹眷屬教遷南海濱桃李門多栽自遍詩書腹有志先伸秋深萟苑看高捷春醼瓊林要問津古佛定臻無量壽是翁矍鑠養天眞○娟娟凉露溼羅衣遠隔申江信亦稀旅舘每看千鷁集嗣君正自五年歸繁華夢少無拘束文字緣深孰是非簿宦浮名皆可筆入情言語最依依○鐘鼎山林藏與行此心慣共白鷗盟時尋方樂三年艾莫更躊躇四海名畫卷詩箋常目賞商談雄辯最心傾道緣深處人緣廣坐養天和步履輕[  壬午秋初奉賢寄鴻宋雲階草]  
 
 
 

Page 10

 
 
   
 
 

Page 11

 
 
[光緒八年六月二十三日京報全錄]  
　　宫門抄○上諭四道錄前○發抄旨五道○御史邵奏京僚逞臆紏彈阻遏言路請旨申儆摺○護國公奕奏爲奏　請旨摺○大臣文奏爲審明定擬摺○大臣廣奏假滿病仍未痊請開缺調理摺子○湘撫除奏調署知縣片○六月二十三日刑部都察院大理寺廂藍旗值日無引見○許庚身邵曰濓各謝放正考官恩○記名總兵岑有富謝恩○誠端請假二十日○穆隆阿續假二十日○德福請假十日○正黄蒙奏派備查壇廟派出惠王○召見軍機岑有富○發抄張樹聲奏山　關一年期滿動撥銀數奉旨户部知道片併發欽此○又請將遵奉遺命捐修書院之監生高通故祖高寛照例建坊奉旨着照所請該部知道欽此○又派員出口買馬請飭部給禀奉旨該部知道欽此○又三等侍衛王泰來京控案審擬奉旨刑部議奏欽此○又督率修治河工出力之前福建布政使王德榜等請奬奉旨覽欽此○○巡視西城掌湖廣道監察御史臣邵積誠跪奏爲京僚逞臆紏彈語多誣陷恐開阻遏言路之漸請旨申儆以振台綱仰祈聖鑒事竊臣伏見本年三月間内閣侍讀學士文碩因河南斥革生員一事奏叅言官挾私妄奏撫臣查覆瞻徇得旨交都察院堂官會同禮部兵部查奏本月二十日奏上奉上諭葉蔭昉李鶴年既據　明並無挾私瞻徇情事均着毋庸置議等因欽此仰見朝廷權衡至公曷勝欽服臣維國家設立言官職司耳目知無不言斯爲盡職聖祖仁皇帝嘗諭都察院諸臣曰凡事關國計民生吏治臧否但有確見卽應指陳其言可行與否酌自在朝廷雖有不當言官亦不坐罪等因欽此埠煌天語載在台規乾隆間本省科道於本省大吏劣跡不行入告重則議處輕則停升蓋所以導之使言而戒其不言者如此其至也此次葉蔭昉風聞言事意在恤士類而廣皇仁所引又湖北成案本非妄言且以本省人論本省事正爲恪遵寳訓何得謂之挾私而文碩並未見葉蔭昉原奏但憑臆揣之詞鍛鍊周内入人於罪反以整飭紀綱維持風化爲言譬之作文不顧本題而以他題之文强相扭合所謂誣善詞游也事經查辦明晰既大彰公論亦足以折服文碩之心而臣之區颧所慮者近歳以來皇太后皇上軫念時艱　次詔責言官竭誠獻納科道諸臣感激思奮於大僚賢否時政得失咸有指陳苟利國家遑恤嫌怨今葉蔭昉不過爲士子乞恩語侵學政而文碩已以假公濟私爲說斥其巧詐指爲莠言甚至謂擾亂朝常交通聲氣張大其詷顯違禁制此端一開嗣後有彈劾大臣則誣爲攻擊條陳時事則詆爲紛更欲加之罪何患無辭是言官不言旣無以副詔書而盡臣職而言者又必受人誣謗而挫損其風棱在忠讜之士固不以自危若中材則必藉口於不得盡言而相率於緘默此豈朝廷諄諄求書之本意哉竊謂方今聖明在上衆正盈廷縱有亂政之辨言豈能逃當陽之燭照而以該學士之逞其萋斐誣詆台臣紊亂是非淆惑觀聽大爲紀綱風化所關臣於葉蔭昉雖屬同官然近歳大小台臣皆有被劾去位者臣初何嘗置喙况葉蔭昉是非已白何待臣言惟文磒之逞臆紏彈實爲言路通塞所係且恐誣搆排陷之風從此而起不可不防其漸相應請旨申儆以振台綱伏乞皇太后皇上聖鑒謹奏奉旨已錄○○奴才奕謨等謹奏爲奏聞請旨事竊察六月初四日奴才岳林出班奴才德福進班初五日卯刻據闕左門值班司鑰長豐紳率同值班章京桂存呈報初四日亥刻見有人一名闖入闕左門當經官兵拿獲察詢該犯不服盤問口出不遜或聲稱赴都虞司去又稱赴藥房去顯係支吾等情禀報前來復經奴才等訊問該犯聲稱係内務府廂黄旗明光管領下閑散名曹泳仁年三十二歳餘與該章京等所報無異伏思正值嚴申門禁之際該犯胆敢夤夜闖門實屬藐法已極若不從嚴懲辦不足以儆衆心而戒效尤除將該犯送部外相應請旨飭下刑部嚴行審訊從重治罪以昭烱戒爲此謹奏請旨奉旨已錄○○奴才文緒祿彭跪奏爲審明帶隊營官擾勒民間照例分别定擬緣由恭摺仰祈聖鑒事竊照上年七月閭據呼蘭額依渾段内牌民于匯川等聯名以帶隊官額爾果春等遇賊並不接仗到處令民預備公館殺猪宰鷄違者鞭打等情經交該都統審辦委員查明實有兵過之處食物未經發價當由該兵口分補還將額爾果春營總伯昌驍騎校忠德一併送省審辦仍前狡展曾經奴才等奏叅革審奉旨着照所請該疗知道欽此欽遵隨卽督同司員詳加鞫訊緣額爾果春係北團林子廂白旗德順佐領下驍騎校委爲操兵叅領光緒七年閏七月初間盜匪突入劫掠北團林子駐防委營總伯昌奉札帶兵一百三十名前往勦辦泒額爾果春帶兵址五名導引十一日午後到劉英窩棚屯該匪正在劉英院内盤踞約有二百餘名官兵合力攻擊至黄昏時候賊勢不支乘黑闖出官軍跟追十五日至姜家歳子地方擒斬數名賊又竄入佃民柴姓院内四圍土墻鑿孔槍炮由裏向外施放我軍不能進前圍到五更時分風雨暴至賊掘後墻一擁闖出官軍未能得手賊匪竄逃依吉密河口編筏渡逸營總伯昌整隊赶到因水勢泛瀾無橋無舟官軍難渡且四無烟户是以撤隊回至萬青山屯歇住是夜二更有民人仇慶福來營喊報家被賊擾額爾果春轉報委營總伯昌傳問距仇家四十多里黑夜隔河衆軍難過令待天明集木成筏渡河勦辦而匪已遠遁委因官軍連日追匪不及投店兵馬困憊額爾果春到處令民間殺猪宰鷄預備飯食馬匹拴繫不嚴殘食禾稼民出怨言額爾果春聽見用鞭責打並未禀過伯昌知道以後分隊追賊遠遁該員等並未到子匯川家居住額依渾叚内賊匪亦未到過該處滋擾于匯川希圖緩租假口出首編呈揑冩多人聲言退佃起意挾制先在該副都統前控告未經受理又來省控經前將軍定安批准又復呈懇悔罪不願退佃當交該副都統辦理委員查明官兵追賊之處吃食未經發價如數由口分内補還並查出驍騎校忠德帶領兵丹二十名前往援剿因泥途遷延未到經民人修中利在該副都統前控告一併送省審訊此全案之實在情形也兹經反覆究詰各供前情不諱自應擬結查律載斷罪無正條援引他律比附定擬又律載守邊將領私自令軍人擄掠財物者將領杖一百罷職發附近充軍又例載直省刁民假地主公事强行出頭逼勒平民約會杭粮聚衆聯謀歛錢搆訟縣光棍例爲首擬斬立决等語此案已革驍騎校客爾果春與營總伯昌引導追賊雖無退縮情事惟官兵所到之處勒民預備吃食馬匹殘傷禾稼不爲禀明伯昌管束反行用鞭責打暴謬已極已革騎都尉伯昌帶兵追賊到處接仗均未大挫兇鋒剿辦亦屬不力迨經牌民請兵救獲並未卽時前往於額爾果春勒擾民間又復毫無查問實屬畏葸懦弱無能是該二員厥罪惟均法難寛縱除管束不嚴輕罪不議外應將額爾果春伯昌照守邊將領私自令軍人擄掠財物者將領杖一百罷職發附近充軍律擬杖一百發附近充軍係屬職官發往新疆効力贖罪驍騎校忠德奉派帶兵援勦任意遷延爲民藉口控訴亦屬不合業經革職應請免議副都統博棟阿咨請省兵五百名加之本處練軍一千名戰守足可有恃乃以二百餘賊竄入僅委伯昌帶兵一百三十餘名剿賊以致到處皆不得手民遭搶擄匪得飽颺調度未免乖方應如何懲處係二品大員奴才等未敢擅擬恭候聖裁牌民于匯川於賊匪未經竄入該屯該家属亦未被擾官兵亦未到　骸處胆敢出首興訟揑冩八九十人希圖受理意存挾制假口退佃寔求緩租迨經批准又復投呈悔過情尤可惡惟所控尚屬有因自應量從末減于匯川應照直省刁民假地方公事强行出頭搆訟照光棍例爲首擬斬立决罪上量减一等擬杖一百流三千里以儆刁玩案既質　擬辦呈内揑冩人證同已逃未到案之修中利等概免傳提以省拖累除全案供招送部查照外所有審擬緣由是否有當理合恭摺具奏伏乞皇太后皇上聖鑒　奏軍機大臣奉旨博棟阿着交部議處餘着刑部議奏欽此○○奴才廣壽　奏爲假期已滿病勢未能速痊懇恩開缺調理恭摺仰祈聖鑒事竊奴才前因舊疾舉發屢次蒙恩賞假調理並將部旂各缺派員署理原冀尅日就痊卽行銷假供職無知旬月以來患處尚未平復伏思奴才一介庸愚受恩極重當此時事多艱具有天良曷敢不竭盡心力勉圖報稱惟自揣病軀一時未能速愈久曠職守寢饋難安萬不得已惟有仰懇天恩俯准奴才開缺俾得專心調理奴才正在中年倘托福庇醫治早痊無論何時卽當泥首宫門求賞差使斷不敢稍躭安逸自外生成所有奴才假期已滿病未痊愈懇請開缺緣由謹恭摺具陳伏乞皇太后皇上聖鑒謹奏奉旨已錄○○凃宗瀛片再巴陵縣知縣鄭桂星調省察看所遺篆務應先委員接署查有准補武岡州知州黄世煦明練慎勤堪以調署據藩臬兩同會詳前來除批飭遵照外理合會同兼署湖廣督臣彭祖賢附片具陳伏乞聖鑒謹 
奏軍機大臣奏旨知道了欽此 
 
 

Page 12

 
 
   
 
