# 1895 - 239 - 4908033

 

Page 1

 
 
[珍物待購] [  申報館協振所拜啓]  
　　本館協振所自經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲廉泉旣能廣積陰功且可增輝藝圃誠一舉而兩得也計開朱漁珊帖一部高澹游山水一幅米南宫字手卷一軸天青縀馬褂料一件 
[張氏醫通告成出售] [  圖書集成局代啓]  
　　醫通一書爲長洲張君路玉所撰會集前人方論精而且詳挈領提綱分門别類康熙朝○南巡至吳家以書献深當○上意尋○命醫院校勘置之○南薰殿於是流布日遠然肆間坊板未免魯魚亥豕之誚本局覔得原刻精本用新式鉛字以潔白連四紙印成裝訂二十本出售每部實洋三元欲買者請向蕪湖文苑山房及本埠博文書局購取可也此佈 
[論開民之智四續前稿] [  此稿未完]  
　　飲食衣服一以養身一以蔽體人皆知之而不知所以養生之故蓋由於人之思慮動作皆有所消耗不得不藉飲食以補其缺乏而所補之物又分長肉與生熱二種肉不長則飢膚必致贏搜熱不生則血脉必致凝滯皆足以傷生此外又需潔凈之氣以供呼吸之用良以身内之血遍體運行一週則不免有穢濁之物攙雜其中必自肺以呼出之此爲血中之濁質所成呼出之後必吸清氣以補其缺而血乃由紫以變紅紫色者穢濁之血也紅色者潔淨之血也人無清潔之血則百病叢生不可救藥故飲食尙可暫缺而呼吸則不可偶停誠以氣爲血用而血爲人用而供其職者惟肺與心心之力能令血流行於脉中肺之力能令血之濁而紫者變爲清而紅者此亦造化之妙用也當今之人昧於此理飲食之物但取滋味之適口而不計養身之功何物爲最大常多食無益之物撑腸滿腹消化不及卽足以成病亦不計長肉生熱何物爲獨多往往夏時多食生熱之物而冬時多食長肉之物反其道而行久則必受其害城市之中自穢不堪發爲惡氣居室之内堆積霉爛之物並不洗滌亦發惡氣又有一房之内聚集多人氣之清者變濁又不肯開窓以通風氣則無病之人亦將煩悶而頭暈矣若有病人更不相宜所以天氣酷熱之時疫癘流行死者不可勝計也吸氣之外其最要者則惟飲水水之爲用甚大能令人體軟潤能消化諸物食物在胃中變血藉水以消化之血含水而行佈遍體補其　少之質又將用過之質瀉出至血管之門滲入大小腸而大小腸藉水衝之至於身外所以消化養身通血大小便之事無水不成而水之種類可分爲蒸水雨水河水井水泉水海水等而蒸水最淨雨水次之河水則有清有濁清者可飲濁者不可飲大城内之井水常有穢物隨水而下飲之不宜泉水近於坆墓者飲之亦不宜凡日用之水近於溝渠處而取之者飲之必有大害海水含鹽飲之不宜惟供洗浴之用則有益於人身凡人常飲凈水可以郤病延年多飲不潔之水卽爲疾病之源而世人每忽略此事但知挑取污濁之水以白礬消化之澄清之以供飲食之用而不知水中尙有惡質爲白礬所不能去者仍存於中水色雖明飲之亦有害也至於衣服則不專爲蔽體而設大抵人身之熱有　定之度不論天時之冷熱不宜過多過少惟熱之性情易散易傳又因空氣之熱尋常小於人身之熱故必有材料在身内化合補其傳散之熱令身内之熱不减少身外則全賴衣服護身之熱冬時以皮爲衣令身内之熱不易外散夏時用白色之衣阻禦日光之熱令其難入人身冬時用法蘭絨爲裏衣令身熱不散如不用法蘭絨則用棉布勝於麻布因傳熱遲而能收汗也材料之外尙須知顏色之不同黑色之收熱散熱較甚於白色夏時穿黑衣較之白衣更熱冬時穿黑衣較之白衣更冷故衣服以淡色者爲宜今世之人非不講究衣服惟徒知外飾之觀美而不計氣體之相宜竟有四季之衣服已經完備而貼身之裏衣污舊不堪者且因洗浴之不勤而皮膚汗孔皆爲塵土垢穢所閉塞而汗氣不得暢行牀上被褥亦不能厚薄適中寒冷之時並不加羊毛毯而仍用絮被貧苦之家竟有終年用席而不用褥者自以爲家寒之故祗能如此而不知平時枉費之錢亦屬不少苟能稍知節嗇則置辦被褥爲禦寒之具尙非難事豈不勝於飲火酒以得暖用脚爐以温被耶此外婚喪喜慶之事亦多繁文縟節而不能切中事理風水一說尤覺害人不淺言之直堪痛恨今人於出殯一事往往花費多金而不惜及至停棺之後二三十年不葬者所在多有豈非以風水之選擇誤之耶甚可歎也 
[上諭恭錄]  
　　六月廿一日奉上諭前因給事中褚成博奏請招商承買各省船械機器等局當經諭令户部議奏兹據奏稱中國製造機器等局不下八九處歴年耗費不貲一旦用兵仍須向外洋採購軍火平日工作不勤所製不精已可槪見福建船廠歲需銀六十萬鐵甲兵艦仍未能自製湖北鎗砲煉鐵各局廠經營數載糜帑已多未見明效如能仿照西例改歸商辦弊少利多等語製造船械實爲自强要圖中國原有局廠經營累歲所費不資辦理並無大效亟應從速變計招商承辦方不致有名無實南洋各島曁新舊金山等處中國富商在彼僑寄者甚衆勸令集股必多樂從著邊寳泉譚鍾麟馬丕瑤遴派廉幹妥實之員迅赴各該處宣布朝廷意旨勸諭首事紳董等設法招徠該商人如果情願承辦或將舊有局廠令其納貲認充或於官廠之外另集股本擇地建廠一切仿照西例商總其事官爲保護若商力稍有不足亦可借官欵維持其辦理章程應如何斟酌盡善以杜流弊之處卽著該督撫等悉心妥籌詳晰具奏欽此○七月初三日奉上諭德馨奏知縣擅自離省請旨革職等語江西贑縣知縣鄭季春經德馨以難勝繁劇另指請補廣昌縣知縣乃該員於贑縣開缺後擅自離省實屬謬妄廣昌縣知縣鄭季春著卽行革職以肅官常餘著照所議辦理該部知道欽此同日奉上諭額勒和布奏假期届滿病仍未痊懇請開缺一摺額勒和布著賞假兩個月毋庸開缺欽此同日奉上諭倉塲衙門奏遵查豐益倉開放營米並未積壓並聲明部札到倉日期一摺著户部查明具奏欽此 
[禁苑秋聲]  
　　六月廿六日值皇上萬壽廿五六日推班内廷演劇京班名角如呌天兒孫菊仙黃胖兒等凡在南府食餉有名者皆傳進伺候演戲廿五日辰刻皇上入座聽戲升座後御前太監隨侍左右臺上演　祝神仙戲文數闋皆御筆點出者兩旁敞軒比列賜諸王貝勒貝子公一二品大臣聽戲皆在　内廷行走者此外不得與焉侍座王大臣等朝上謝恩然後各占一楹席地而座從人皆不得入自辰至申戲停筵散次第退出東華　各歸府第廿六日五鼓皇上御乾清宫受王公文武大臣朝賀文者中堂武者領侍衛内大臣領班皆穿花衣次第殿前　三跪九叩禮祿秩稍差者皆在午門外排班叩賀禮成不賜戲者退出朝食賜戲者依舊如廿五日規矩俟　皇上入座後換次謝恩入座聽戲申刻始退散是日禮部專司禮節都察院有稽察禮儀之責故兩署堂司各員差使較繁焉○廿六日京 
 
 

Page 2

 
 
師文職如順天府尹堂丞堂率屬下自大宛兩令曁佐貳雜職學官在附近關帝廟叩拜龍牌候補各員到者隨同叩拜武職如海甸之中營副戎南北左右四營之叅戎各率標下官員弁員以及効力世職等官亦各於附近廟宇叩拜龍牌照外官儀注故是日黎明府縣營汛文武各員弁皆自四鼓入署轅門鵠候迨叩拜時則鼓樂喧闐香花縹緲按秩爵次序排班而進行三跪九叩禮云○崑中堂現丁内艱未滿期歲照例停升停轉當禮部進中堂本時中堂預自　叙明白榮仲華大司馬本任步軍統領例不兼轄兵曹當補授尙書時曾面辭恭邸此二公卒轉恊揆兼夏曹者蓋一以品學優長一以政事諳練故皆蒙　帝心簡在破格眷顧云○前報户部赶辦歲入歲出一節悉十九年分者誤爲二十年分者亟宜更正兹將户部堂諭照錄於後北檔房傳付今届應辦十九年分歲出歲入著北檔房傳諭各司處按照上届格式欵目於五月二十日起一同舉辦並著印稿司員各於本司處司員中擇其公事明白行走勤奮者回堂請派數員與印稿司員精心考核如鹽漕關稅各項欵目卽著各承辦司員按省各辦一分付送省司彚核登記以免重復而昭畫一統於八月底辦齊呈堂閱後發交北檔房與各省造送新册一一核對如逾限不齊卽照例記過决不姑貸其各詳愼時事如各項奏銷有尙未到部者應卽催令造送赶緊核辦再本部各司處所造十七年至十八等年歲出歲入開列撥支原係已撥未銷之欵如各省是年奏銷業經到部應由各司詳細核對按欵删除勿得再行重叙特諭 
[剿匪籌餉]  
　　甘省回匪作亂皇上簡派董軍門往剿已登前報邇來賊勢猖獗狄河事棘楊制軍昌濬因所有防營不敷分布現又招募添調若干營旗每月行糧坐糧需銀廿萬兩擬先儘本年防軍新餉欵内動撥不敷之數暫由司庫存儲各欵陸續借墊等因具奏奉硃批户部速議具奏欽此經部請旨允准電知該督矣 
[虎口餘生]  
　　析津信云奉天向多富户除房園地土外貨財充積百萬一紫標千萬一黃標自去年慘遭兵燹流離遷徙資財被搶幾至一空而房屋田園亦復鞠爲茂草現在和議告成復我邦族有自保陽回路過析津擬乘輪船向牛莊進發者箱槓不多而包裹如岡如陵不下百數十具逆旅中人覩其行李詭異叩客作麽生客泫然曰予奉天之避難人也薄有家財去年避難入關輜重被掠財貨旣罄細搜箱槓無一瓦全現賸區區均係兵刼之餘搜羅未盡者故無箱篋非敢故作慢藏也聞故鄉戚屬由富而貧由貧而困不知凡幾荆棘銅駝語罷令人酸鼻 
[馬夫受辱]  
　　津信云中日議和以來日艦停泊招商局下碼頭閱時已久本月初三日有華昌洋行馬夫臨河洗馬回顧兵艦上似有相識之本國人乃自言曰不謂日兵内乃多本地狼也本地狼者津郡口號蓋謂人之無良也日人聞之以日語易中語相謾駡馬夫亦隨聲詬詈日兵忿甚下船欲鬥馬夫自顧力弱不敢接手僅搶其號帽而逸究因牽馬累贅後面追兵又急鋌而走險急不擇路飛奔上岸正撞墻隅遂被日兵捉去扭至船側船上又來數十輩各執木棍盡力撲打至斷木棍二根渾身現青赤色後一日人掣出佩刀將馬夫髮辮齊根割去然後分散幸有與馬夫素識者送信到行行主命數人舁回見受傷太重忿不可遏立著摘去號牌以示不肯輕易了事倩人往德領事處送信領事立卽命駕赴行查騐又到船察勘遂乘輿至津海關道署未識如何了結津信如此未知確否姑錄之以俟續聞 
[漸復舊觀]  
　　天津訪事人云中日和議告成後日本公使及領事官同日抵津公使晉京而領事駐津辦理商務一如囊昔惟商人之到者遲遲吾行現在日商三井洋行及武齋號一律興工丹堊煥然以便　門貿易 
[劣勇伏法]  
　　析津城畔遞來郵簡云關外駐防各營近以和議已成次第遣散此輩飄泊道途藉端滋事不一而足當遣散之前經劉爵帥奏請凡遣散之勇每名發給恩餉一月遠道者發給恩餉兩月　朝廷軫念輿情可謂無微不至矣不意本月初三日天津河北窰窩地方有一散勇竟於白晝要截行路之某甲持刀斫傷二三處搜羅幾徧僅得京蚨一千六百文意猶未慊復將衣履剝凈甲恐害性命未敢喧嚷迨勇去後呻吟之聲聞於嚝野見者告知地保遂入城禀官當經營務處委員領同縣署捕勇兼程前往幸相去不遠得卽拿獲各官以散勇愍不畏法膽敢白晝行刼卽應立正典刑及嚴訊之際又復審察情形則面有刺字痕方知前曾犯案被獲嚴懲押滿解回原籍研鞫至此愈覺罪無可逭遂飭令就地正法以警效尤 
[浙水官塲紀事]  
　　候補縣丞夏二尹敬宜前經臬憲委派鳳山門稽查差刻奉牙厘局憲派充湖墅厘局司員所遺稽查一差另委布經歴史恭軍廷亮接辦又艮山水門稽查委員趙二尹璜期滿另委候補府照磨侯參軍覲光接辦○丁碩甫觀察前奉撫憲廖榖帥委赴澉浦酌撤防軍給資遣散并挑選精銳仍留防次及監造新築砲臺於上月下旬來省謁見中丞面禀要公刻已禀辭回澉○新任藩司胡方伯接印後於初三日奉到撫憲札知委督辦營務處及防軍牙厘塘工等局而營務處并委臬司聶亷訪會辦○管帶防軍中哨馬守戎調梅前奉統領委撥礮船三號護送趙展如中丞之瀛眷赴蘇已於初三日回省銷差○處州府同知鄧司馬淵修在任病故當由府尊謙太守貴委員先行代理現已禀報到省請委接署業由藩憲委候補同知齊司馬憬琛署理○前署某縣之某大令本世家子其封翁曾任海關道宦囊充裕大令以買礦務股分虧折鉅萬又以大八成報捐知縣家資已去大半及綰銅符清苦異常而大令享用素優所得不敷所出前年調署别缺未能到任又回籍變賣田產以作背城一戰之舉署未半年仍回本任去年病故虧空官項無力完繳太夫人亦卽仙逝幾乎無力扶柩回里本年奏銷案内必須嚴追家屬由藩憲委張大令聲匏赴常催繳現張大令回省銷差言及實屬家產盡絶無力完繳宦途苦况眞有不忍言者矣 
[江州客述]  
　　原任九江總兵周德泉軍門殁於任所本館已迭登報章兹届七七之期其公子少泉茂才召集比邱僧在大堂誦經以期超度又命紥帋匠紥就房屋一所閈閎高大如鎭署一般在署前焚化於初六日開幃設奠初八日扶柩登舟回弋陽原籍安葬文自關道誠觀察武自鎭軍宋軍門以次各官咸往吊唁素車白馬絡繹於途○每歲中元節民間焚化楮錢用申報本以及賑濟孤魂者皆所費不貲九江香紙店十數家惟周國珍鄭鼎懋生意爲最盛派人在興國州坐辦紙張雇船運送月前雇得梅家渡之船裝紙一千三百餘塊於廿七日行至距九江三十里之陸家嘴地方遭風覆舟經該汛砲船將人救起并撈得紙張數百塊置諸岸上飭舟子赴店報信迨回時則紙已被匪人搶去該店現擬報官請究也○庸醫沈益明向在湖口城隍廟爲住持僧因不守清規還俗買得保劄一副夤緣在前任水師湖口鎭柳馥堂鎭軍處充當戈什中衡遊府王吉階遊戎嫉惡如仇深惡之護鎭篆時逐出無所歸遂以醫術營生其實脉理不知也有崔委員之夫人感冐時症倩沈投以藥卽將七個月之男孩墜脫刻下夫人聞尙難保全似此庸醫殺人人奈何信之也○九江龍開河地方土民於初一日起至初七日止在楊泗廟建醮祈保平安署理德化縣王涵之明府擇於初五日進署文武各官咸往道喜○卸署德化縣彭星階明府接到家報驚悉封翁在籍仙遊於初五日在公館安靈哭泣并召僧道誦經文武各官咸往弔唁 
[丁簾秋影]  
　　金陵訪事人云近日傳聞張香帥因下關江口某渡每逢江水泛濫有碍行人甚至緊要公文由輪船傳遞者往往因之遲悮是以札委工程局在是處建造高大浮橋橋式格外新奇凡遇船隻過橋只須將橋頂拽開雖有高大帆檣登時可過云○候補府沈仲禮太守敦和前奉督憲札委辦理水師學堂訓練各學生藝皆純熟上月二十九日禀知張香帥自七月初一日起至初十日止舉行考試至期各學生皆戎裝而至站立主試官左右聽候點名然後各盡所長以邀刮目太守於試畢分别等次奬以重金○土街口某茶園有神行賭棍楊牛子與衆流氓茗談適緝捕營某勇前來楊卽戲之曰丘八子蓋金陵人呼兵之隱語也勇知其譏諷正色斥之不期觸動虎威楊卽飭衆流氓毒毆拳如雨點 
 
 

Page 3

 
 
勇料寡不敵衆奔回本營向哨官泣禀旋邀約多人不持軍械每人手上祗帶一戒指或兩手兩枚齊集茶園逢人便掌其頰或擊兩膀詎知戒指内嵌以藥水鍊就之針一經著膚頃刻異常腫痛楊等受此大創遂不顧性命各以短刀斫之勇亦多受重傷旣而兩造均往上元縣請騐不知朱大令如何判斷○城西善司廟供奉都天大帝偶像好事者於上月二十六日賽會酬神旣而流寓之楚人復仿鄉人儺之意迎賽龍燈謂爲驅除瘟疫自七月初二日起至初四日止首事者知省垣重地金吾不肯放夜乃於日中向各處游行燈共數十架皆以五色綵縀紥就分爲青龍白龍黃龍間以各色魚燈蓋取魚龍變化之意所過之地鑼鼓大作砲響連珠三日之間甚形熱閙究不知瘟神疫鬼眞能退避三舍否 
[細故釀命]  
　　京師訪事人云宣武門外香爐營二條胡同有王氏婦稅屋而居比鄰田姓銓曹書吏也某日田姓子隔墻擲石誤墜氏家金魚缸中缸爲之破水濺紗窓氏忿甚向田理論田不服大肆詬詈氏忿益甚以頭撞門勢欲與之拚命田亦不肯相下捽氏之髮拳足交加氏亦潑辣略不求饒反以石擲碎田家窓上玻璃田見事不可解奔向司坊喊控氏聞信吞服阿芙蓉膏躃𨇨至田姓家比差役到來舁之赴署而氏已於中途斃命矣司坊因命案重情申請五城會騐大約必須送部方可了結也 
[析津試事]  
　　今年歲考天津縣試文武兩童均經竣事現在天津府沈太尊示期於七月初七日開考文童十六日開考武童初五日文童齊集擔登負笈以及躍馬彎弓之士均已于于而來矣 
[讕言可笑]  
　　杭友來信云杭地時疫流行如㿜螺痧子午痧之類往往施救不及醫家俱爲束手而小孩之患急症者尤多說者謂刻下修整六和塔破壞風水小孩適當其災不知何人傳述用紅緑黃三色絲線打成一繩繫於孩之頸上可免殤亡於是一唱百和大街小巷之嬰兒無不繫三色絲繩於頸以此厭勝不知出於何典而愚夫婦之信從者幾致牢不可破殆以所費不多而於嬰兒雖無所益究屬無損是以咸樂於從事也然近日所聞夭亡者仍指不勝屈豈皆未繫此繩耶抑繩之不足壓邪耶 
[盜刼商船]  
　　甬友信云日前有閩商由寍波雇船裝載花包駛出　海口外當被海盜攔刼閩商開砲抵禦奈盜船衆多四面圍住閩商約有十餘人盡被殺却無一得生所有屍身悉被抛棄海中盜遂將花包連船刦去盜風猖獗至此有緝捕之責者將何以善其後哉 
[月湖清話]  
　　寗郡近奉撫憲札諭舉辦圑練已於本月初一日爲始分爲六叚每叚巡勇二十名每夜巡查以爲居民鋪户可以高枕無憂矣不意日來竊賊繁多居家鋪户被其害者實屬不少惟偏僻之區爲尤多推原其故一因各處栅欄未交冬令槪不關鎖一任若輩之獨往獨夾毫無阻隔一因每更巡查立有限定路程並不將大街小巷嚴密梭巡使宵小之輩依然竊發以致閭閻不能安枕則可知虚應故事並無實濟也○三角地捧花橋下朱某年前娶得一婦貎美性淫近與某甲有私乘朱因事出外遂捲取衣物隨所歡而遁效姮娥之奔月迨朱歸家不見其妻四處尋覓杳無蹤跡情急欲圖自盡雖經旁人解救得生然日來如醉如痴情類癲狂無刻不以人財兩失爲千古恨事也○當上月酷熱時患吊脚痧者時有所聞邇來天氣頓凉而疫癘流行較前尤多死者不知凡幾居民以疫癘之多恐係今歲未奉五都元帥出巡之故於是集衆公議定於十三日起迎神三天徧行城廂内外以保合郡平安又延道士在報德觀設壇於十一日起建禳疫大醮七永日並請地方官出示禁止屠宰以冀默迓天庥○上月間雖得雨數陣而四鄉田疇未能深透早禾現雖收獲而湖白山尖野稻晚青等種均須以水灌漑農人咸以桔橰從事以致河水漸涸沿山一帶田多龜坼農人望澤孔殷幸自巧夕陰雲四合次日卽雨師稅駕迄今連綿不絶河水漸漲農人無不欣欣然有喜色惟天氣甚凉已有秋末冬初景象矣○初五日提憲張軍門出西門迎接恩賞福字卽去歲皇太后萬壽所頒賞也軍門行三跪九叩禮將福字供於香亭用八人舁之鼓吹入署復行三跪九叩禮畢將福字供奉中堂次日爲軍門七秩壽誕屬下各員特召梨園子弟爲軍門祝嘏軍門初尙不允旋因屬員固請不已始勉徇其意惟屬員所送壽儀槪行璧還亮節清風軍門有焉○前報畏罪自盡之鄭殿魁當經道憲吳觀察飭慈谿縣檢騐當飭屍親鄭永熙備棺收殮具結銷案兹聞死者之母鄭王氏以子死不明赴府具控錢太守收閱呈詞顯係訟棍所唆提鄭永熙到案嚴究繕詞之人供出鄞縣生員王詩賡奈王已聞風逃逸太守飭役將鄭永熙管押俟王到案方可釋放 
[靈柩過滬]  
　　前狼山鎭總兵統領章字全軍朱軍門鴻章夏間在金山衛營次病故現由家屬盤櫬回里道經滬上在天后宫前河干停泊本城關道憲黃幼農觀察上海縣黃愛堂大令鳴騶前往躬親弔奠各營武弁亦往設祭一時素車白馬絡繹於途 
[英界小火]  
　　前晚一點半鐘時雨絲風片綿綿不絶忽聞捕房鯨鐘怒吼旋分四下急出探訪知火起於三馬路鼎豐里後第二百五十三號門牌之披屋内一時烈燄熊熊冐穿屋頂救火會中人聞警馳至急開自來水管竭力灌澆得以息滅共焚去披屋三架查其起火之由據言該處適在建醮因煮半夜膳遺火積薪中以致肇事當時捕房曾將醮主傳至捕房詰問情形委係無心失愼並無别故當卽斥釋 
[不免殘廢]  
　　浦東人某甲年約成丁在楊樹浦某繅絲棧肄習機器工匠昨晨不提防被機軋傷右手竟將指四隻齊根軋斷皮肉雖連骨已分離經人舁至同仁醫院看治 
[縣差建醮]  
　　今秋時疫流行刻下稍息本縣各差役集資在縣署土地祠延召緇流數輩建啓醮壇終日金鐃法鼓鐘聲不絶云 
[嚴懲差役]  
　　本縣糧廳差役盛全辦事不妥經縣丞吕蘭階二尹傳案嚴訊之下重笞一千三百板諭令嗣後格外小心認眞辦事如違定予斥革 
[斥革捕役]  
　　本縣捕廳差役任順現奉捕廳蔡季卿少尉以任辦公不力斥革不准復充 
[縣案一則]  
　　馬秉義控顧蘭亭誘拐伊妹巧姐藏匿不放一案前經夏明府庭訊之下顧不供認以兩詞各執飭差保查明確情提到巧姐方可定讞俱紀前報兹經差保將巧姐訪提到案奉諭提齊原被併訊前晚夏明府集訊馬訴稱妹子被顧蘭亭哄誘入其彀中隨　新閘賃屋同居名爲帶髮修行男女共居究屬不雅欲領回管束叩求恩斷質之顧蘭亭供係巧姐自願並不誘匿語詞一味支離終屬含糊以對巧姐供年四十二歲素喜茹素誦經曾拜壽聖庵住持念倫和尙爲師現與顧蘭亭意氣相孚故賃新閘房屋起立家庵爲考終清凈之地明府曰爾是女身與顧同住家庵不倫不類究屬非是現今爾兄要爾回家判令馬秉義出具結狀領回管束顧蘭亭申斥數語亦著具結嗣後不得干預此事飭退完案 
[巡局三則]  
　　荳腐邦之著名流氓小連生前曾糾合黨羽到小南門外水城門前陸錦榮所開荳腐店内尋釁拆梢打毁物件攫取銀洋陸卽據情控訴上海縣黃大令准詞飭提訊辦該流氓知風遠逸屢提無獲前日又有同業之張全福與陸錦榮妒業起釁竟糾小連生等復將陸店打毁一空并將陸之夫婦毆傷而散陸卽就近投赴巡防局訴寃禀求提究矣○本城縣東同豐槽坊近來每多失竊查緝無獲因之加意防守前晚果有一賊挨進作塲行竊被作夥當塲拿住盤問姓陳年約三十左右向來亦是生意中人近因失業無依不得已行此下策問其前竊贓物何在支吾以對遂喚汛捕解送巡防中局請究委員楊二尹訊究之下供出前竊之錫漏斗等物藏在某處當飭捕役起到原贓給失主具領笞責四十下從寛釋放驅逐出境○砌街匠朱松華南翔產也現在西門外五里橋地方租賃蔡桂松凌銀海兩家房屋私開烟館與銀海之妻龔氏有染銀海畏其兇横忍不敢言鄰居張某之子張增濤斥朱非禮隣里不容朱挾恨生計暗令龔氏避匿佯謂銀海曰爾妻被增濤恐嚇逃走須訴地 
 
 

Page 4

 
 
保著伊尋還銀海訴知地保顧成基向張理論責令張罰酒六席清音三天香燭服禮了事張允許後龔氏卽回張方知被詐心實不甘并聞悉朱松華前經高昌廟巡防局委員魯介彭二尹訪拿未獲之人是以卽投巡防局控告未知如何懲辦也 
[法捕房紀事]  
　　偷兒某甲在小東門菜攤上竊錢二百五十文爲失主當塲拘獲人贓鳴捕送入捕房押候堂期解訊○八仙橋某小烟館爲烟客某乙擊碎玻璃窓兩塊向理不服拘送捕房捕頭斷賠錢三百五十文卽予釋出○睦和里房客某丙將屋轉租與某丁居住積欠房租洋十二元逃逸丁又招某戊設榻其家每月帖錢三百文收租人將戊拘送捕房請追房租捕頭訊悉原委命將戊押候交到欠租之某丁以便究追戊准釋放○新街某小烟館二人進内同榻吸烟其一竊槍而遁爲店主知悉將同來之某己拘入捕房押候解堂訊究 
[美界捕房瑣紀]  
　　粤人吳祺初者小工頭目也携妻李氏賃居美界天潼路永平街第八百三十八號屋内有蕩婦小字阿儿者與吳結露水緣不止一日繼復挈至已室儼若妻妾詎阿川心懷叵測暗與吳商欲將李氏謀害事爲鄰右所知卽告知李氏於前晚奔告捕房捕頭准詞立遣包探張阿五將阿川拿解捕房吳已有所聞故得脫逃未獲捕頭卽命張探將蕩婦阿川並原告吳李氏併送英公廨請讞員訊辦○江北人胡老三某日在招商局總棧碼頭竊得對時表一枚已售與寍人許阿大所得洋銀揮霍已盡事由包探竇如海查悉於昨晨將胡老三窩贓之許阿大一併拿解捕房捕頭詰其失主係誰胡不肯認竊堅稱由碼頭上拾得捕頭命押候解請英讞員訊核○蜜勒路第七百四十六號門牌有紹興人某甲居焉前晚被偷兒溷至室内翻箱倒匣將金銀首飾細軟捲取一空東方旣白甲甦後見墻門大啓知爲空空兒所算追之不及奔告捕房捕頭許飭包探查緝○押犯王清山前因犯竊經捕拘解捕房讞員判令覊押兹者押期已滿捕頭飭包探范進才於前晚送至法界附江寛輪船解住漢口原籍 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂案]  
　　二百十七號巡捕拘解潘榮　控楊沈氏阿福及營海泉等串謀店業向論被毆等情屠别駕　訊之下潘供年　十四歲係本邑人向在嘉興府某大人之小輪船上充當水手今已停歇小的因前妻逝世中饋乏人曾於光緒十二年憑張媽媽　卽楊沈氏寄母主婚娶醮婦楊沈氏爲繼室當時沈氏携有其前夫所生之男孩阿福言定由小的撫養成人將來藉依靠老繼而經小的央人舉薦阿　　朱某所開車木桿店内學藝所有請師謝師其費用均由小的料理迨至去年小的與喬二各以資本洋四十元夥開隆順興　本　　所有　　均歸阿福與喬二經理至去年底阿福與喬二因意見不合復經身出洋四十元將喬二拆出訪店卽由小的出面改易　順記牌　初尙相　無異繼而因該店資本不敷又經小的向友人借洋五十元塡下遺今五月間小的歇業來家居住未及數日沈氏與阿福無端屢　　的尋釁　串同夥計管海泉將小的毆逐　許進内上月二十九晚小的回家未及進門卽遭阿福與管海泉兇毆幸經鄰右人等出勸未遭　　後有巡　到來拘解案下求懇作王沈氏供湖州人卜居治下有年因本夫　世遺下一子阿福小婦人因夫故無依日在湖絲廠工作始得撫養幼子成　其潘榮華係丈夫之朋友雖時常來往小婦人並未與之　識實遭誣控求鑒阿福供小的年二十一歲因自幼父親棄世向由母親撫養成人　由母親之姊妹門舉薦習學車木匠手藝前年起小的曾與同業喬二股開一店嗣因虧本喬二情愿拆開由小的獨開官問爾獨開後改易是　牌號答其時小的適在嘉興其招牌由潘榮華擅自改取潘順記及小的回家得知卽向潘理論以致爭執求鑒别駕謂楊阿福曰爾旣自開之　因何用潘順記招牌顯見其中另有别情阿福尙嘵嘵置辯别駕大怒以其供詞刁教著重笞五百板遂謂潘爾與沈氏等今後各走各路不准再有吵閙情事潘又稱小的尙代阿福借洋五十元存作該店資本今求追交旋有阿福之鑒　　泉插嘴曰此欵係潘榮華賭錢輸去别駕拍案大怒謂管曰伊等之事與爾無干爾不應在公堂上插嘴實屬不安本分著掌頰二百下責事各具遵斷切結存查並派原差帶回兩造將各物點交　白以後各自東西如違重究不貸人証一併斥釋　鄭子　　　仰先圖賴土價銀兩一案前晚由屠别駕提訊鄭供湖北人向爲土行生理前　莊曾欠小的土價銀七十餘兩旋卽逃逸後由房東將莊店生財拍　後公灘派得洋十元除收尙欠六十餘兩迄今分毫無着日前在　遇見向索不理爲此扭案究追莊供寗波人前開土店該欠是實祿小的一時無力歸還尙乞寛限料理别駕得供判莊具限於年内分期拔清延十提究判畢飭各具遵斷切結存查兩造皆遵諭叩首而退○　婦陳俞氏曾於日前失去金　首飾二十餘件屢尋無著昨忽在傭婦吳周氏吳金氏二人牀上尋出珠花一支金鑲珠押髮等共五件當卽扭交包探　少卿昨晨解案陳俞氏投案供稱此項首飾均係他人暫寄不料認眞日前失去但家中並無别人進出故失後會向吳周氏等盤問堅不肯認今原贓已在尙求追究餘贓　之吳周氏吳金氏同供小婦人等向來吃素不敢作非分事所有起到之誠不知何來尙求大老爺代爲伸寃則感德無涯屠别駕再三研詰堅執加前遂據情商之薩副領事著將吳周氏等留候過堂復訊以便澈底根究薩君韙之○秦包探解湖南人方祥到案禀稱此人昨持縣棉衣服數件在途行走小的見其形跡有異故解精訊究方供湖南人向來當勇現已裁撤此衣係在浙江湖州之　林鎭取來别駕謂失主何人方一味指東話西毫無實供别駕見其狡猾異常　柔中尙有重大情事遂判令押候過堂復　○積竊李阿生犯案　　曾經遞解今又潛來滬上竊東粤婦陳氏之綢衣數十件並金戒二枚及陳小弟之布衣二件得物卽將金戒兌去購辦各種衣服昨日投大馬路某客棧住宿適爲包探黃四福所見向之究問李亦直認不諱常將客　吊齊傳同失主於昨晨解案陳氏陳小弟投案請領失贓質之李阿生供年廿二歲寗波慈溪人向來安分去年間始竊物至今共犯過三四次如今叩求恩典别　訊得李委係老賊未便從　遂判令笞責五百板交捕房管押兩個月贓物交還失主分别認領○包探何瑞福禀稱江蘇　　　　理肥皂之洋人日前曾托趙陳氏之子趙錢臣購買金約指一枚計洋二十餘元不料錫臣購買後並不將戒指交與洋人私自質洋十五元　用比　　　向追究早已避匿不面遂投報捕房至小的往尋則其母陳氏仍稱伊子尙未回家情願代償當本洋十一元餘洋只得俟伊子回家後了理寺情爲此先將趙錫臣之母陳氏解請訊究洋人亦投案申訴並請將托購之金戒給領質之趙陳氏供小婦人並不知兒子作此不端之事今已將衣物拚當洋十一元可否先償　本餘俟尋獲兒子後冉行了理别駕准之遂著具結限交伊子　　 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十一年七月初一日京報全錄]  
　　宫門抄○大臣劉奏請議卹道員摺○新撫降奏委署驍騎校片○又奏請更正總兵等銜名片○又奏審擬挾嫌謀命案摺○署湖督譚奏委解恊滇餉銀片○大臣載奏補拜唐阿片○七月初一日吏部翰林院正紅旗值日無引見○吏部呈進月官卷○召見軍機○○欽差大臣兩江總督臣劉坤　跪奏爲道員積勞病故籲懇敕部從優議卹恭摺仰●聖鑒事竊查臣行營軍械所總辦花翎　品銜江蘇候補道羅廷玉係現任天津鎭總兵羅榮光五子先隨巨在江南委辦保甲及管　巡緝各師等差甚　得力上年丁内艱回湖南原籍經臣　以以人事君移孝作忠之義於本年春問飭調到營委辦軍械所事務該員認眞整頓嫌怨不辭現值各防軍分别裁留收繳槍砲子　等項其間不等損壞短少該員以此項槍砲極爲貴重將來尙有應用之時督同各委員嚴密檢查不使疎漏一面雇匠修整妥愼存修　夕從公迄無暇咎該員前由陸路兼程北上沾受潮濕兹值天氣溽暑由是感冐日深初時頭面發燒胸膈飽悶旣而不能飲食不能語言醫者投以寒凉遂至四肢　絶於本月初一日身故彌留之際猶殷指　以委員經理軍裝爲請居心忠篤至死不忘據該委員禀報前來臣查該員年力正富才具亦優職守尤極愼勤歴練老成自可爲濟時之用遽聞病故憫悼良深合無仰懇天恩勅部將已故花翎二品銜江蘇候補道羅廷玉照軍營積勞病故例從優議卹以慰忠魂而示鼓勵至可否照二品銜賜卹之處尤爲逾格鴻施謹恭摺具陳伏乞皇上聖鑒訓示謹奏奉硃批羅廷玉著交部照軍營積勞病故例議卹欽此○○陶模片再據古城城守尉克蒙額呈稱右翼蒙古四旗驍騎校雙喜感受風寒醫藥罔效於光緒二十一年五月二十八日在　病故等情臣覆查無異相應奏明開缺另行揀員請補現　右翼蒙古四旗驍騎校員缺查有正黃正紅旗年滿部缺筆帖式成壽堪委署除給委並咨部外謹會同伊犁將軍臣長庚陜甘總督臣楊昌濬附片具奏伏乞皇上聖鑒謹奏奉硃批兵部知道欽此○○陶模片再據記名總兵譚寳元禀稱該員於蕩平金積堡案内由藍翎把總保儘先拔補千總並換花翎加守備銜蕩平西寗府城案内誤由守備保補用遊擊克復烏魯木齊等城案内由遊擊保儘先補用叅將又將寳元誤繕寳源新疆南北路一舉蕩平案内由叅將保儘先推補副將新疆五次剿平邊宼案内由副將保記名總兵均將寳元繕作寳源又據副將銜留陜西儘先補用叅將劉星輝禀稱該員於克復甘肅靈縣案内由把總保儘先拔補千總並戴藍翎蕩平金積堡案内誤由都司保留陜西歸標儘先補用遊擊關隴肅清案内由遊擊保留陜西儘先補用叅將並加副將銜新疆五次剿平邊宼案内復由副將保請勇號又據留甘儘先用叅將文福基禀稱該員於克復陜西綏德縣等處案内由外委保補用千總並戴藍翎陜西全境肅清案内誤由守備銜千總保儘先補用守備關隴肅清案内由藍翎守備保補用都司將福基繕作福田新疆南北路一舉蕩平案内復由花翎遊擊銜都司保留甘補用遊擊新疆六載邊防案内由遊擊保留甘儘先補用叅將均請附奏遞减更正各等情前來臣覆核無異合無仰懇天恩俯准將譚寳元於蕩平西寍府城案内由守備准保遊擊改爲由守備銜千總保以都司補用克復烏魯木齊等城案内由遊擊准保叅將改爲由都司保以遊擊儘先補用新疆南北路一舉蕩平案内由叅將准保副將改爲由遊擊保以叅將儘先推補五次剿平邊宼案内由副將准保總兵改爲由叅將保以副將儘先補用並將各案所繕寳源改爲寳元劉星輝於蕩平金積堡案内都司准保遊擊改爲由藍翎千總保以守備留於陜西歸標儘先補用關隴肅清案内由遊擊淮保副將銜叅將改爲由守備保以都司仍留原省儘先補用並加遊擊銜五次剿平邊宼案内由副將准保盛勇巴圖魯勇號改爲由遊擊銜都司仍給勇號文福基於陜西全境肅清案内由守備銜千總准保守備改爲由千總保以守備儘先補用關隴肅清准保都司案内所繕福田改爲福基新疆南北路一舉蕩平案内由花翎遊擊銜都司准保遊擊改爲由都司保以遊擊留甘補用飭部分别遞减更正其劉星輝於蕩平金積堡案内所給三品封典仍照案註册以實官階出自鴻施除咨部外謹附片具陳伏乞聖鑒訓示謹奏奉硃批兵部議奏欽此○○頭品頂戴甘肅新疆巡撫臣陶模跪奏爲審明挾嫌謀命一死一傷按律定擬恭摺仰祈聖鑒事竊前據署迪化縣知縣劉兆松詳報客民張鈺詳卽張坤挾嫌謀殺何鳳儀身死並殺　張益平復一案當經臣批飭審擬去後兹據署該縣知縣劉澄清議擬詳由迪化府知府潘效蘇提訊解經鎭迪道兼按察使銜丁振鐸審轉前來臣親提覆鞫緣張鈺詳原籍陜西邠州光緒年間出關與已死何鳳儀曁受傷平復之張益均同鄉熟識光緒七年張鈺詳受雇陜商韋耀開設之恒益公鋪内幫十一年冬歇業韋耀仍令幫收外債十三年五月韋耀有事旋陜因在省城五道巷置買店房一所託張鈺詳經手修葺計用工料銀六百兩十四年七月韋耀來新算明交清迨後韋耀病故店房遂交其胞姪韋成德經管張鈺詳卽在各處幫工至十九年二月復與張益夥開大和堂藥鋪經數月張益見張鈺詳出銀較少時相口角商同算帳分夥張益獨自另開廣德堂藥鋪張鈺詳因與有隙是年十二月間張鈺詳尋問韋成德聲稱從前代修店房尙有外債未清須再核算歸還韋成德聞知氣忿卽稱張鈺詳先年幫管恒益公鋪事亦有長支銀兩彼此爭執二十年正月各以前情控縣該署縣劉兆松屢次傳訊因兩造簿據均不實在諭商總何鳳儀劉壽亭等查明禀覆核斷何鳳儀等查悉張鈺詳帳屬子虚韋成德亦係藉詞何鳳儀交給銀兩走向懇求何鳳儀校理斥責張鈺詳愈加忿憾五月十二日該縣差催覆審張鈺詳自知情虚起意將何鳳儀殺死洩忿十三日上午張鈺詳身藏小刀走至南關何鳳儀家說稱邀請進城商議訟事何鳳儀立起讓坐張鈺詳乘其不防用刀很戳何鳳儀胸膛聲喊倒地鋪夥鄭光明趨救張鈺詳乘間携刀逃逸何鳳儀隨卽身死張鈺詳走至南街由廣德堂經過觸起張益分夥舊嫌念殺人總須償命不如將張益一併殺死遂徑至鋪内向張益迎面作揖張益回禮張鈺詳用刀戳去張益舉手回格致傷其右臂膊將欲逃避張鈺詳揪住胸衣又連戳傷其胸膛右乳肚腹等處張益用衣扭刀喊鋪夥張寳光等赶攏將張鈺詳抱住奪刀綑縛　約送縣維時何鳳儀乙妻　鍾氏赴縣喊報劉兆松押犯分别詣騐訊詳卸事劉澄清到任據報犯病醫治就痊提集犯證覆訊據供前情不諱議擬解府詳經兼臬司審明轉解臣覆審無異查律載謀殺人造意者斬監候又謀殺人傷而未死造意者絞監候又名例律載二罪俱發以重者論各等語此案該犯張鈺詳向韋成德訛索因被商總何鳳儀公禀斥責有嫌起意謀殺洩忿藏刀前往何鳳儀家乘其不防戳傷胸膛殞命復因與張益分夥二罪一斬一絞均係監候自應從重尙擬張鈺詳除謀殺人未死絞監候輕罪不議外合依謀殺人造意者斬候擬斬監候秋後處决照例先行刺字雖據供親老丁單應照例毋庸留養見證鄭光明救阻不及應與公平具禀並無不合之劉壽亭均毋庸議張鈺詳韋成德帳項均不實在已由縣斷結立案杜絶後累無十省釋屍飭領埋兇刀案結銷燬是否允恊除全案供招咨部外所有審明嫌謀命一死一傷按律定擬緣由謹恭摺具陳伏乞皇上聖鑒飭部核覆施行謹奏奉硃批刑部議奏欽此○○譚繼洵片再前准户部咨議令州省月恊滇餉銀二萬三千兩自光緒十五年九月起每日减去銀五千兩改由湖北在於鹽貨等厘及司庫各欵内按月恊解銀三千兩江漢關六成洋稅項下按月恊解銀二千兩如六成洋稅無欵應准在四成洋稅項下湊解等因查湖北司局奉撥前項恊滇餉銀經本任督臣張之洞及臣先後附奏在案兹據署湖北布政使龍錫慶會同善後局司道詳稱現於司庫項下動撥長沙平銀六千兩善後局欵内動撥長沙平銀六千兩作爲本年四個月協滇餉銀均發交雲南催餉委員知縣吳本義領　　滇等情詳請奏咨前來臣覆核無異除分咨外理合附片具陳伏乞聖鑒冉湖北巡撫係臣本任毋庸會銜合併陳明謹奏奉硃批户部知道欽此○○載信等片再恭查陵寢遇有茶膳上人香燈拜唐阿等缺出例應奏補今慕東陵内務府出有膳上人一缺奴才等公同揀選得拜唐阿全增食錢糧十六年年四十四歲堪以充補理合附片奏聞謹奏奉硃批知道了欽此 
 
 

Page 14

 
 
[光緒二十一年七月初二日京報全錄]  
　　宫門抄○署江督張奏部駁叩閽案犯復加核擬摺○七月初二日户部通政司詹事府廂曰旗值日無引見○毓秀假滿請安○召見軍機●敬信○○署理兩江總督湖廣總督臣張之洞跪奏爲部駁叩閽案犯復加核擬恭摺具陳仰祈聖鑒事竊查接管卷内江蘇客民戴永魁以湖田請辦升科遭誣等情赴京叩閽一案前經刑部將該犯戴永魁審依充突儀仗例擬軍因所控之案本省尙未訊結奏交本任督臣劉坤一訊明如所控得實照例發配儻審有别情另行從重定擬等因光緒十九年四月初八日奉旨依議欽此並准刑部將該犯咨解到寗當經劉坤一以卷查此案已據徐州道訊擬詳咨乃該犯復以前情赴京叩閽實屬刁玩惟案内人証均在徐州若予提寗審辦殊滋拖累飭發該道就近審辦去後嗣據徐州道沈守謙審明戴永魁之父戴廣齡控案業已訊結將該犯仍照部議擬軍並發縣監禁俟獲逸犯王玉洗等質明辦理等情詳經劉坤一咨准部駁以查此案牽涉濵河湖田事關墾荒升科各節頭緒紛繁自咸豐年間涉訟迄今已數十餘年前經戴永魁之父戴廣齡京控有案嗣據戴永魁赴京叩閽由部奏交該督提犯集訊自應嚴行根究各前案業經審明擬結戴永魁仍敢架揑虚詞妄行奏訴卽應將該犯另行從重治罪若所控並非虚誣亦應照擬充發檢閱徐州道原詳旣稱戴廣齡案業已訊結詳咨該犯在部所供未結係因不知所致並以該犯所奏情節皆輕從重照部擬發近邊充軍是該犯所控情節已立案不行卽當徑行發配乃該道又稱控情較重據戴永魁供係逸犯王玉洗交給呈詞令其赴京叩閽恐係狡供避就應發縣監禁俟獲王玉洗等質明辦理查待質人犯原因現犯稱逃者爲首所避罪名較重故暫行監禁俟緝獲逸犯再行質訊今戴永魁所供王玉洗交給呈詞如果王玉洗到案質訊屬實亦止應科王玉洗主使及虚誣之罪該犯仍罪止擬軍其　虞避就已屬毫無疑義該道旣將該犯照例擬軍又不肯徑行實發意涉兩歧從來無此辦法該督於此等交審重案率憑該道詳　朦朧了結據以咨部殊非愼重刑章之道本部未便率復且案係奏交應令該督飭屬詳核妥擬奏明辦理等因又經轉行徐州道另　查核妥擬詳辦去後兹據該道沈守謙核明擬議詳請奏咨前來臣詳加覆核緣戴永魁籍隷山東鄆城縣同治八年其父戴廣齡　山東黃河决口原籍田地被淹帶同來蘇寄居銅山縣睢圑種地旋因原籍田地涸復卽令回籍耕種與管帶飛騎正營叅將李秀　　已故于圑董于衍啓並其子于啓賡副董于衍明郭繼德李玉𤦎均素相識亦無嫌隙江蘇銅沛兩縣及山東魚台縣交界地方向有　山昭陽兩湖咸豐初年黃河豐工决口濵湖田地被淹水涸變爲荒田經山東曹州濟南等府屬客民來此墾荒立圑自衛卽以首事之姓名其所居之圑計在銅沛境内共有唐圑北圑北趙圑南王圑南趙圑于圑睢圑侯圑卽刁圑等八圑所墾湖地分爲上中下則自七年起由徐州道派員設局徵收租錢解交徐州糧台充餉造報同治四年訪知刁圑及南王圑交通捻匪情事並據沛縣文生王獻義及張其浦等赴都察院呈控奏交審辦經前督臣曾國藩訊明奏結將通捻之王刁二圑客民驅逐回籍退出地陸百五十餘頃撥作銅沛兩縣學校公用其唐趙等六圑安分客民所塑湖地一千六百餘頃由前潛運督臣吳棠頒發部照執業六年徐州糧台歸併支應所六圑歲徵租錢由道按月造册詳送督撫並結金陵報銷總局彚册報部核銷光緒九年湖田董事胡蘭芳等以民積榖備荒湖圑事同一律議定每年每畝捐錢三十文隨同麥租完繳由湖圑局禀經前徐州道程園熙批准照辦於徵收麥租串内加藍紅戳旋據圑民以作一季呈繳力有未逮請於麥租隨繳二十文秋租隨繳拾文截至十二年止所收十一年麥租隨繳之欵尙未過半卽據圑董圑民赴道公禀請子停捐又經前徐州道叚喆批飭湖圑局將已收捐欵發還各圑董自行購榖存儲未收者責令該董收齊其由秋租帶捐之每畝十文槪行停止並出示曉諭嗣後不再收捐十六年據于圑圑民鄧其祥等以歴年歉收請將圑董于衍啓收存積榖飭提散放段喆當以十六年麥收尙稱中稔何致急待賑撫批駁未准一面飭查該圑及各圑捐欵發典生息如遇災歉隨時酌辦先是光緒十二年土民所種睢于及南趙三圑界外新涸地畝初收麥租客民有藉端爭地情事經　　訪聞飭委李秀嶺前往駿苗並帶隊彈壓十三年客民佔種睢趙兩圑界外新涸地畝因與土民相爭土民趙閬仙等與客民睢朝見等在府互控經徐州府知府桂中行申徐州道叚喆提同土民董事張汝田卽張玉田訊明斷令客民不准界外佔種所有已種之田撥歸土民管業　還佔種結案十四年客民王玉洗等因圖控准升科卽以湖田開墾已逾三十年應請升科入官應試等情揑增畆數　就呈詞令戴廣齡張德芳進京赴户部控准咨行徐州道查辦旋據銅沛廪生權汝泮等赴道呈控湖圑窩匪並勾張德芳等冐請升科佔額跨考應請驅逐等情節經該道叚喆以各圑客民業已奏准留徐州果窩匪有據自應責董交辦何能槪加驅逐剴切勸諭並以六圑荒田墾種多年例當升科入籍然不分清界址土客總難相安會同前升任江寗藩司許振褘詳經前撫臣黃彭年咨准部覆令飭公正印委各員查勘劃界核議升科等因十五年王玉洗等又以八圑共地五千餘頃按年繳租差保　禀等情令戴廣齡等赴都察院控經咨解回寗發道歸案審辦並由江寗潘司委員分辦銅沛兩邑勘丈事宜旋因圑地積水難以施　禀經前督臣曾國荃　前撫臣剛毅批准緩辦十六年六月據于衍啓以張德芳馮士斌郭修儀張爲習王牛家姬茂堂詐錢肥已等情禀經前徐州道叚喆飭提張德芳　避未到派差往提並面諭李秀嶺撥身四名同往於七月十二日將張德芳提到訊明旋於九月及十七年四月先後本任督臣劉坤一以據客民楊會元戴廣齡趙樹芹畢自敏等赴轅禀呈張德芳供由李秀嶺挾私誣陷等情批飭徐州道查提質辦又經前署道嵩慶　訊張德芳供認歛費非伊出頭李秀嶺與伊素無嫌隙亦無挾私誣陷等語禀復並光緒十六年十月趙樹芹卽趙書琴與于衍啓各以河南客民王成德開設天泰仁雜貨酒店虧欠潛赴銅山禀經訊明光緒元年趙樹芹在十圑圩内向于衍啓借地一塊蓋有草屋十數間五年王成德租開雜貨酒店又添蓋瓦屋五間因出票虧欠於十六年十月初四日夜潛逃除器具變價抵還各欠外尙欠地方公欵票錢一百千文斷令將王成德瓦屋五間由于衍啓及各莊長議明公捐錢一百千文買作十圑義塾呈繳歸欵將票銷燬其蓋草屋一槪折讓仍歸于衍啓管業王玉洗等先因不准佔種趙圑界外涸田心懷不甘並因李秀嶺曾往驗苗彈壓格管湖田幫同張汝田等爭佔地畆故揑李秀嶺將客民續開湖田八十餘頃所種之麥招伊親眷張汝田等邀衆分收並領黑隊樹旗在圑聲稱如敢不讓全佔原田又據土民揑控誣詳謂王刁二圑僅有三百頃地昧良吞租復以于衍啓于衍明郭繼德李玉𤦎不肯帮爭新涸揑爲李秀嶺悉奴設謀助虐並李秀嶺差虎子悉奴帶兵夤夜將張德芳槍架刑禁郭修儀等具禀求保一同收押馮士斌等在藩司禀控李秀嶺抗違升科硬架張德芳批回未訊復全刑禁趙書琴並無初議升科李秀嶺又差于衍明等將其家產房　　都勦挑及分派兵役將請辦升科各人緝拿謀害等情作就呈詞因戴廣齡目不識字揑稱仍徐催請升科令赴都察院衙門投遞咨解回省發道訊明咨將戴廣齡張德芳擬杖聲請押候王玉洗等到案質明辦理馮士斌郭修儀吳多榮楊乃祥均擬笞罪詎王玉洗刁瑞　蕭敬堯復以張德芳等京控各情並添砌于衍啓等與李秀嶺懷挾私見差令李玉𤦎帶隊眼同委員成策逹將張德芳索捆拿去李玉𤦎幾次要殺經差弁　文煥　住解徐收禁戴廣齡京控遞回李秀嶺懷恨撥擾將其　禁並不准保又串囑于李郭楊等公舉于肇慶爲董揑控混禀于衍啓等於同治九年及十一年藉指升科爲名每年每畝　　二百文吞用肥已私用紅戳帶捐積榖請發不理　得按年按畝按季科歛等情書就呈詞往尋戴永魁向述戴廣齡與張德芳因大衆公舉請辦升科被誣陷害將來必致傷命伊等戴永繼在籍以先列戴永魁之名赴本省各衙門呈訴未准之語令戴永魁攜帶呈詞赴京叩閽並因戴永魁未有用資當給現錢十二　戴永魁因早年回籍耕種不知控案實情又以父被管押亦不知案經訊結一時情急　未細訪卽照王玉洗等控情各節赴京在道　叩　閣奉發刑部審擬交本任督臣劉坤一劄發徐州道提訊據供前情不諱將戴永　仍照部議擬軍聲明該犯現供情節均輕誠　　供避就應行監禁　　逸犯王玉洗等質辦經劉坤一咨部議駿行令詳核妥擬　明辦理等因[  此稿未完]  
 
