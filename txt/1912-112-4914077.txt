# 1912 - 112 - 4914077

 

Page 1

 
 
評論 
[用人與舆論]  
　　南北統一以後劈頭第一大事即選舉國務員此乃一定之手續今着國務員己次第北上各自組織其内部此又爲一定之手續亦即爲國務員就職後之第一大事當參議院選舉國務員之際新舊猜忌南北兢争曠日持久費盡心機始克選定今日各部之組織其新舊猜忌南北兢争度亦不讓於昔日之選舉國務員顧國務員爲政府之長官舉國之人莫不注目其被選也有大總統之推薦有參議院之同意雖其中人物未必能盡洽人意然組織政府亟不能待卽亦不敢過事苛求况旣有大總統之推薦參議院之同意手續旣繁監督亦嚴即有不當尙無大謬若夫各部之組織以及各部以外之行政官吏其選擇委任旣無嚴重之手續必欲一秉大公事事得人恐第爲國人之希望而非寶際所能驟臻然則今日之用人亦但望母大拂乎與論而已 
　　夫人之是非毀譽至不易定往往甲以爲是乙以爲非又或昔日之所是爲今日之所非即毀譽之來亦未必盡能一致故毀者自毀譽者自譽往往而有面國家之用人其唯一之標準則在處理政務之得宜初不必爲是非毀譽所左右今之用人大都以此籍口而曰某也其才其學實足以治某事棄瑕錄用未爲不可不知同一是非毀譽出諸悠悠之口與見諸與論者不能同日而語其出諸悠悠之口者或者好惡不同未可輕聽及至與論一致是其人己有定論若國人皆以爲不可而必欲用之則大拂乎與論無論其才其學未必眞能於事有濟卽使才學出衆用之至當然旣爲與論所不容則自當以與論爲重屏而不用蓋一已之所决不如衆人所見之明而况今日之用人又未始無私意於其間安可不以與論自警乎 
　　或謂一國之執政者固當尊崇與論而一意迎合與論亦所當戒殊不知是非未定之時必無所謂與論其能成爲與論者必在是非已明之後若當此之時猶復甘冒不韙獨斷獨行其危險之狀殆不可思議世之以迎合與論爲戒者容或有之要亦指政策而言非所論於用人就我國今日之用人而論惟國務員之委任尙有一定之手續其他如各部各省之官吏其任用也既無確當之標準又無一定之手續取舍之間一任私意其流弊之所届正不知伊於胡底爲今之計用人雖不可預存成見而拂乎與論爲衆人所唾棄者則决不可任用苟不恤人言濫行委任是己有輕視與論之心將来之行政即未必有所顧忌而民國之前途尙可間乎記者竊願執政諸公自今以往遇事當以與論爲指歸不可再事武斷而所以表其尊崇與論之心當自用人始 
[大總統命令]  
　　四月二十八日 
　　大總統令現在貴州都督已任命唐繼堯署理楊藎誠應開去都督缺侯將所部駐常德軍隊由湖南都督派員會同妥籌布置後即行來京另有委任此令大總統蓋印唐紹儀署名 
[專電]  
　　二十九日袁總統在叅議院宣佈政策注重攺訂礦律整頓關稅减輕田賦劃一圜法裁撤厘捐與辦實業及聘用外國顧間員發行短期公債券諸大端 
　　參議院昨日（二十九日）開院後於茶話時新舊議員大起官派民選之争故今日（三十日）已不能開議 
　　附中國通信社來電參議院移燕於廿九日官派民選各員混合開院贛鄂議員位號多至八九席顯違約法各民選議員大憤禮畢開會質問前議長無詞又因民選員到院十六區己足法定數遂當塲决定純由民選員改組准備開議中國通信社　 
　　叅議院議員因不满意於議長林森大起齟齬故須展期再行開議按此電係另一訪員所發 
　　叅議院仍須改選議長湯化龍最有可望 
　　叅議院規定每日上午開大會下午爲審查會 
　　東三省馬賊胡匪勢益猖獗政府擬派段芝貴姚錫光爲東省勦撫使前往勦辧 
　　劉冠雄接收海軍部後查得部中虧空公欵甚巨擬向載洵交涉 
　　唐總理致函各國公使謂已與比國公司開議註銷借欵合同惟比人要求已付之欵須在大借 
 
 
 

Page 2

 
 
欵内撥還 
　　聞俄兵己佔據伊犁之廓里扎地方　　施肇基堅辭兼署財政總長 
　　昨日北京報上發現一種告白文曰袁唐鑒舊人用否早宣布勿含糊敷衍致人倒懸諺云寗斬立决不願斬監候下署十一部員無運動者總代表白（以上北京） 
　　同盟會南京支部幹事分為五大部熊傳弟爲總務科長陳交海交際科長胡肇安政事科長巴澤憲理財科長方培良交事科長已呈留守（協理）給委任狀 
　　懷遠連宵大雨平地水深數尺乞振甚急（以上南京） 
[公電]  
　　上海日報公會電　北京袁大總統曁交通總長鈞鑒歌電請飭京電局遵章减费仰蒙照准同深感激惟納費一層京局仍持現付顯分畛域違背向章報館受累匪淺應懇飭下京津等處電局凡滬報訪員領有電政局執照者此項電費一律由滬結算以免歧出謹肅電陳伏乞迅賜准行上海日報公會叩 
　　廣東都督電　北京袁大總統参議院各省都督鈞鑒陳都督以代理期過汪精衛本為正任謝不肯來於昨日請省會另舉都督經省會衆議辱舉漢民權理粤督陳督仍任軍統綜理粤省軍事謹此電聞粤都督胡漢民叩感 
　　湖南都督電各省部都督各師旅長各司長各報館各團體均鑒湘省特别議會解散各報喧傳軍隊干涉傷斃議員皆非事實湘省自反正之初令各屬選舉議員大縣三人小縣二人來省組織議會定二十日會期卽行解散定名特别議會本非常設機關會猝之間旣無選舉法之可循召集會期甚迫故各屬所舉議員或由本籍推舉或由旅省諸人具呈荐舉皆不一致嗣議員要求選舉常駐議員遂繼續至今及鄂議會發起國會議員要求臨時召集湘省遂多異議發起湘民研究會不允極端反對同時有發起維持會遂政衝突羣往議局責令解散并無軍隊干涉傷斃議員之事惟當時延闓設法調停無如議員己經四散補救無方特恐傳聞失實觀聽易淆爲此將本末電知務希鑒察湘都督譚延闓豔 
　　南京陸軍第二師師長電　袁大總統陸軍部總次長黎副總統各省各軍師旅長各報館鑒軍隊林立商民受困先志不忍擁兵以固一已之位置呈請南京留守府即日解除兵柄以節國帑陸軍第二師師長朱先志叩卅 
　　安慶議會電　黄留守副總統各省都督議會各報館均鑒鸦片流毒全國痛恨禁種禁運非雙方並進禁吸殊難今禁種雖已實行禁運尙待改約敝省已電總統總理各部總長次長速與外人磋商改約問題以中華民國元年爲鸦片進口終止之日救國救民此實急務希諸公贊同協爭必得達目的而後已皖議會豔 
　　山東臨時議會電　袁大總統黎副總統黄留守各省都督各議會各報館公鑒現煙台議會己移濟南嗣後凡有函電文件請逕達濟南爲禱山東臨時議會公叩豔 
[譯電]  
　　據由江孜轉來之拉薩電稱西藏目下仍在交戰藏人共有一萬人内有不持器械之喇嘛義勇隊若干是役藏人死九百名華人死三百名目下尙有華兵一千一百名困於拉薩之南鄕爲藏兵四面圍住達賴喇嘛之眷屬均爲華人拘獲太喜（譯音）喇嘛之大臣已赴拉薩居間調停矣（西姆拉） 
　　香港某西報代表在粤謁見孫中山君談及借欵問　據稱四國如欲乘中國經濟困難之時阻止中國之進步則國民必動公憤將在國内自行籌欵接濟政府蓋今日中國並非乏欵特無集欵之良機關耳（香港） 
[要聞一]  
　　袁總統在参議院之演說詞 
　　北京電信云本日叅議院行開院禮除行政官及議員外尙有外人多名惟各國公使均未至院内滿懸共和新旗袁總統於十時抵院全院之人高呼歡迎總統旋卽登台演說詞頗嚴正節錄如下 
　　余旣負有重大之責任即不能作理想之談故惟述其平易而能實行之各節而其最要者則新政府成立以後必維持内部之治安以求進步保守國際之邦交以固根基而已 
　　余今主張積極的進行十年來所抱持之政策决不輕易雙更余惟就能力之所及為之惟諸君須知欲求屋宇之安寗必先基礎之鞏固此一定不易之理也 
　　目下我國最重要之事爲財政問題去年中國歲入共銀二萬六千萬兩尙不敷用現因商業疲滯税項減收致無力解付外債且因共和初定新增用欵甚巨故今不得不借用外債措施各事也 
　　政府現正籌畫改革財政辦法查關税釐金及其他人欵抵付外債者每年計銀五千萬兩而庚子賠欵係以關税鹽課作抵故現已與各國籌商裁釐加稅及减輕出口税等事合各處海關常關計之每年約共收銀四千四百萬兩增税之後當可收銀六千萬兩則已足敷解付每年抵出外債之數所望鐵路及他項生利借欵將來能以赢利拔還本銀最善否則鹽課一項仍須負其責任耳 
　　又查各省共有借欵一千萬兩庚子賠欵一千二百萬兩均於春季到期並未解出此欵擬由將來大借欵内撥付至大借款之用途余將詳訂一表昭示通國惟此借欵訂成後非一時所能交足今擬發行短期公債分以濟目前之急將來即以所收借欵償還以維持國家之信用 
　　鹽課今宜採用西法加意整頓即此一項可增歲入銀五千萬兩其餘應須改革之事尙多固非一時一言所可盡也 
　　余意時局稍定並擬修改地丁錢糧税則以期減輕國民之負擔并將舉行清丈田畝重訂税章並畫一幣制等事惟中國現少財政專家不得不聘用客卿以資臂助財政部宜聘用外國財政專家指點編訂豫算案及報銷事宜則始能確當而無乖悮也 
　　共和成立尤以振興實業爲第一要事故特分立農林工商諸部俾可分門辧事以鼓勵各項實業之進行并可由部撥款補助商民及設立學校培育人材等類中國爲著名農國我國民務須認定此點加意注重農務以臻富强之域其礦律余亦擬重修並將編訂完善之商律云 
　　所慮者各省軍隊林立耗費甚巨故今政府己命財政陸軍兩部會商解散善策　　此後之國民悉有宗敎自由各宗敎一律平等惟是全國風俗不一而國民無公心軍隊無道徳各處交通又不便皆足爲統一上之阻礙者也 
　　近年各國對華政策均持和平公正之態度且甞表示願助中國之進步我國國民均應知感從前所訂條約均宜遵守國際上之信義一律履行 
　　國民數千年來困於專制之下今日建成共和歡樂何似内閣總理及各部總長其才具皆爲余所信仰之人深望國民竭誠助之以　國家之發達 
　　演說旣議長林森起而作答旋在院前合撮影而散外間皆謂袁總統之演說殊爲得體此蓋表示政策極重要之宜言也 
[新政府組織種種]  
　　連日國務院會議各國務員列席者均不甚發言惟唐總理及宋總長說話最多人稱爲唐宋時代宋常言我長農林部鹽爲地上之物茶屬於林業範圍鹽茶兩税均應歸入農林部主管以一事權唐謂俟財政長來京再說 
　　唐總理調用從前内閣承宣廳人員到國務院辦公計共九員雷延壽黄彦鴻汪保傅鴻恩伊密揚阿松海秦樹聲吕式斌曾文玉内有旗人三員蓋以示不分界限之意 
　　國務院成立劈頭第一問題卽爲財政而財政總長旣未北來此紛如亂絲之財政何從說起因有暫命度支部首領周自齊署理總長之議周自齊極力推托云須急往山東赴都督任經各國務恊商遂由周首領派前右参議王璟芳丞参上行走曲卓新筦榷司長張茂烱三人逐日赴國務院遇有各部關於財政之事用備諮詢 
　　法制局局長業己發表委任章宗祥充當章君以民國初立法制關係重要極思認眞辧理一洗從前腐敗之習其所調用人員均係東西洋留學生茲將員名列左　朱獻文　汪有齡　余棨昌　恩華　徐秀鈞　汪爔芝　胡礽泰　林行規　楊蔭杭　胡貽穀　陳介　　敎育總長蔡元培此次辦理學務除酌留學部舊人外尙在各處網羅知名之士現蔡因羅致之人尙未到京而學務又不能久延乃先派人接收學部事務以便着手開辦其所派接收人員如下　白作霖趙允元接收總務司事務陳應忠劉唐紹接收專門司事務陳清震王章祜接收普通司事務路孝植王家駒接收實業司事務陳問咸柯興昌接收會計司事務崇貴陳琦接收司務廳事務彦德劉寶和祝椿年李春澤接收督學局事務高步　接收圖書局事務　常福元接收名詞館事務 
　　新政府已經成立日來各舊部正在紛紛交替其各部員司亦均大行更動然據聞所有委任各員仍係暫局俟三個月後尙須由本部總長甄别一次始能確定去留云 
[内務總長辭職不成]  
　　内務部司員因新舊用人問題全體辭職而趙總長以志不能達亦擬自請辭職己兩載前電茲聞趙總長己向袁總統說明此意當經袁總統慰留并謂據現在規則國務長之進退應視參議院之贊成與否以為决定現參議員尙未到齊然開院之期已近應暫勉留以待參議院開院時能否通過然後决定據現在職權内辭職一節允許與否實所不能云 
　　另函云内務總長趙秉鈞本己决定呈遞辭職表其言為唐紹儀所聞知頓悟趙氏所爭在保全地面上之安危非爲見好司員起見卽與趙約决不干涉部中用人權並敦勸其從國家前途上著想萬勿辭職趙與唐本無芥蒂遂亦不復作辭職說矣 
[大借欵轉圜之原因]  
　　自比國借欵發生後六國借款團即不肯交欵對於唐總理亦大減信任之意即袁總統上次答覆公文亦無效果袁總統見事機危急前日復以個人名義致函某國公使請其轉圜略謂各友邦既經贊成中國宣布共和自以援助中國新政府使能維持秩序改良政治為急而借款交納實爲目前處置軍隊及其他刷新政治之要著云云各公使顧念友誼又感總統之誠懇始有續行交欵之意 
　　又唐總理以六國借款團責其私借比欵有失信約特到各使館聲明謂借比欵一事無所謂誤會亦無所謂失信約貴四國代表所以不借欵於中國者因預算不能成立之故但預算條例須經叅議院開院通過始能成立必欲如是非遲至一月不可而此一月之中遣散軍隊及行政經費不有借款何從籌借所以不待四國借款合同成立交付欵項而又借欵於比國以應急需故無所謂失信且一面借比款濟目前之急一面仍與四國商訂合同亦無所謂誤會四國公使無辭以答而四國借欵之事遂有轉圜之望矣 
[借欵抵押物之大會議]  
　　國務總理唐紹儀於二十四日上午八鐘餘偕同在京國務員等齊集迎賓館與大總統特開會議聞所議除爲二十三日總統府交議核訂新借欵之草合同條文及未發表之廣徴政見命令兩事外其餘重要問题即爲討論新借欵之抵押物探其所議以擬用賦稅者居多數其擬以鹽務作抵之議將行取消惟此項問題出入甚大是日未能决定尙須接續開議研究利害方可公决 
[舊部署風潮迭起]  
　　袁大總統因國務院刻已成立所有各部事務應即向新任總長交替舊有部屬人員一律解散以便新總長另行委任現各部人員聞此消息大起反對其理由係謂政府前當需人之際力爲挽留數月間多不發薪現在新任有人即揮之使去殊覺欺人太甚聞已議請大總統先行撥給解散欵然後方肯交替公務并聞日前海軍部不允辦理交代即緣於此而他部由是亦漸有暗潮發生云 
　　交通部施總長二十二日到部祗留四十餘人次日復到署將所留各員逐一點名餘倶解散并諭各錄事限二十三日當堂考試分别去留詎解散各司員暗中鼓動各錄事以官制取銷皆屬平等須將留部及新來各員一律考試分定等级萬不能以一人意旨卽指某爲科員某爲錄事是共和反勝於專制矣随將堂諭揭破由承參廳善言解勸始散次日復全體到署會議擬具公呈一通每廳司局處各舉代表二人由各代表發言向總長質問秘書長某聞信再三歡慰維時已三鐘半總長尙未到署遂將公呈先遞秘書長處旋總長到署當將公呈交閱井面述衆人反對理由總長無可如何即將所發布告取銷并謂將來辦法與司員一律决不畸重畸輕其事乃寢 
　　自共和宣布後各部署朋分公欵之事不一而足弼德院其最著者也茲聞叙官局亦因此略有風潮該局人員近來到署者甚少敌今年應領春俸凡有未到署者概由局長扣除惟却未退還度支部均經飽入私囊現未到署各員大爲不平正與張爲嚴重之交涉 
　　又吏部從前各員凑繳愛國捐一萬兩從前度支部有憑原給收條將銀兩發還捐主之案不意吏部將此收條遺失以至未向大清銀行領取現在叙官局清理案牘忽尋出此收條遂由禧斌榮堃崇彛普壽等四旗員將一萬金領出秘密瓜分現爲圖局人員所知皆欲利益均沾競爭之風潮正烈 
[謁見大總統之禮節]  
　　凡第一次直接謁見者國務員議長有務約依務約時刻無預約者臨時通告到大門投刺門者持刺入授傳宣官啓大總統候命延賓門者即引賓至内門傳宣官引賓入接待室（國務員則入國務員辦公室）以待傳宣官先啓大總統臨延見室再引賓延至延見室入門向大總統立正前行一鞠躬禮大總統答禮延坐各就坐待者進茶傳宣官退止室門外待者皆退出啓事畢賓興辭向大總統立正再行一鞠躬禮退至室門外止復立正傳宣宫引賓出 
　　凡因任命或爲代表及其他事故第一次從國務員謁見者自投刺至延入接待室同前（國務員則入國務員辦公室從見者則入普通接待室）俟大總統先臨延見室傳宣官引從見者從國務員至延見室門外從見者止 
 
 
 

Page 3

 
 
俟國務員先入致辭大總統命延賓從見者入門國務員介紹向大總統立正前行一鞠躬禮大總統答禮延坐從見者俟大總統國務員各就坐然後就坐待者進茶啟事畢（無事者問對畢）從見者先興辭向大總統立正再行一鞠躬禮大總統答禮從見者退至室門外止復立正傳宣官引賓出 
　　凡因介紹第一次謁見者（從介紹人自投刺至退出悉如前節）其介紹人不同見者投介紹書時仍加介紹人刺先由介紹人所委託或大總統所派秘書接待即代行介紹人之事凡國務員隨時謁見及凡得常見者大總統隨意延見概免行禮 
　　凡因任命或為代表非第一次謁見者延見時止行一鞠躬禮興辭時之一鞠躬禮免凡因國家典禮或大總統典禮謁見者依其日所預定禮節行之 
[京華短柬]  
　　外交總長陸徵祥已有電來准期回國聞陸回國後將來駐俄使事擬以劉人鏡繼任惟劉現在駐荷一時尙難離任昨又經陸來電所有駐俄使事已暫以参贊官鄭延禧權署總統覆電許可想陸氏不日卽可到京矣 
　　大總統以外交顧問一席關係重要非有熟悉中外情形及條約者不堪勝任而有此資格者僅伍廷芳梁敦彦二人惟伍自願出使美國故昨日有電致梁請其迅速回國但聞梁現逍遙美國頗不欲歸未知肯就斯職否 
　　烟台都督胡瑛於前晚十一時由塘沽乘晚車到京卽住六國飯店擬勾留十日後再回烟台聞胡瑛此次來京係與袁總統磋商陜甘西藏善後辦法又據總統府員云袁總統擬將胡瑛任命陜甘都督　西藏經畧使否則駐日公使三者必居其一　　内務總長趙秉鈞昨謁袁總統提議此次兵變賠償商家損失之事謂一再調查仍多揑報即折半核算爲數亦鉅當此庫帑匱乏凡百待舉之時斷難做到不如以營業之大小爲貧當剔分上中下三級下級先行給發銀兩以蘇商困上中二級俟覆核確實度支稍裕後再行斟酌辦法袁氏亦以爲然已命度支部籌此欵項之一說京津保三處兵變調查商民損失數約四千萬政府現擬按六折賠償發給二千四百萬債票分作十年攤還云 
　　度支部原有三庫一銀庫一縀疋一顔料其銀庫自係歸度支部管理而緞疋顔料二庫刻有裁撤消息至該兩庫所存物件無非香燭帋帛大抵皆關於宗廟祭祀應用之物所值無幾聞該總長擬派員前往詳細調查所有物品或歸入皇室酌用或變價辦公一俟查明定妥辦法卽將二庫一律裁撤 
　　察哈爾副都統何宗蓮此次來京面謁袁大總統商議察防事宜聞以察哈爾缺係屬满缺頗不願居嗣經總統慰留任命爲陸軍副都統仍著其回察哈爾鎭守故何宗蓮昨已回張家口矣 
　　山東余都督擬委任張樹元爲登萊青道惟省議會以張樹元曾取銷獨立抵抗民軍大爲反對電請大總統撤換並聞擬將山東登萊青道改爲鎭撫使云 
要件 
[邊藏最近聞見錄]  
　　西藏地方外人謂爲世界不可思諸國以其藴藏甚富從未發洩凡羡之極也又謂西藏者與日本有密切之關係以與圖觀之日與臧相去數萬里何以云然乎蓋以西藏者英俄所垂涎者也若一旦入於俄或入於英世界强國必牽動而起瓜分之念以擾亂東亞之和平日本雖强仍東亞一小國耳荀與列强相接壤恐亦難支持也故其重視西藏也如此嗚呼日本鄰國耳尙重視西藏我國人當如何我川人又當如何惟藏邊情形諸多隔膜本報昨承友人寄贈邊藏最近聞見錄一册最可實貴特按日登諸報端聊綴數言於前望我熱心君子讀之慨然起經营之念則幸甚幸甚 
　　川邊藏之分界　川藏向以江卡東北之寗靜山爲分界處山有界碑東屬四川西屬西藏自趙爾豐充川滇邊務大臣後原擬將烏斯江以屬（烏斯江距拉薩三百三十里）劃歸内屬駐臧大臣聯豫以其有碍個人之權利力阻之僅劃至察木多以西之恩達歸邊務大臣管理故今日以打箭爐至察木多以西之恩達爲邊察木多至　利由爲藏 
　　邊地之概狀　前清光緖三十一年巴塘肇鳳全被害由四川出兵討之番民　　巴塘歸流自是鄕城石渠三岩籌　次第削平昌都乍丫　對等處一律改土免其徭役課以賦税　有分職方興未艾直可謂　國新設之一行省 
　　邊地之學務　藏番内　垂三百年文字語言尙未同化前清光緖三十三年設學務　局於巴塘將學務爲五路路再分區凡有設治委員之處設初等小學一所官話學堂若干所據上年報告已設男女學校一百六十餘所内計高等小學一初等小學十八官誥學校一百一十二女子初等小學三女子官話學校十八實業學校三專門通有學校三男幼穉　二女幼穉園二男女學生凡四千三百七十三名入學制度多主强迫惟番民腦筋單簡進步甚速敢　有自關内聘往者有將　悉番語之號書塘兵改充者其全部分之常年經　現以六萬金爲率 
西藏之學務拉薩亦有學務局設於前清光緒三十三年前後立有初等小學四蒙發飬學校八漢文學校二半日學校一藏文傳習所一分設於拉　後　江孜靖西江達工布山南達木等處綜許常年經費約在千金以内攷其成續一無足觀以邊地學務較之　有霄壤之别（未完） 
[清談] [  東吴]  
　　記者昨以國家盛借外債主張稍撥給飬軍隊之需移爲接濟商民之用甚有感於商業之敗壞而言也 
夫中國商業上海稱首軍興以後商業上之損害亦以上海爲最巨蓋上海爲中外交通之地商貨之營運旣廣金錢之需用自繁金融機關斷不可有一日之窒滯今南北商會總恊理爲維持地方治安計旣以個人名義擔保滬軍政府借款矣而商業之盛衰與地方之安危尤有密切之關係則推其熱心毅力之所至安知不將别設方法以爲此數千萬之商人地耶此固商會總協理之責任亦領袖商家者之所有事也 
小說 
[俄王之偵探　（六十二）　（無名）]  
我纔抱了密烏蘭爾的腰渡過了小溝向那對岸上去余心中自悔方纔看見他們時爲何不便追上致失時機後來又想當時我尙未起疑心直等他去後始見這被掘的泥土並非我的差處余又想起那兩個人的裝束一個是穿鼻烟色的還有一個是穿天青色的那穿天青色的人我記的甚清頭上戴着便帽甚和别人不同余二人且行且前走入林内此時暮色已昏林中甚是黑悶余等等林而過已到樹林旁邊的草地上遥看遠山隱隱與天相接暮色中尚能辨别細看前面並無半個人影余默計那兩人逃走之時約先我二十分鐘此時想已去遠勢難追及因向密烏蘭爾道我想送你回去我還要到那鄧弗離見那檢察官報告這事務追捕那兩個害人的的密烏蘭爾道正是我今也要回去了我想從那馬棚旁邊小門内進去勿使他們見我這狼狽情形於是我在前引導擇路而行走了一程那路途崎嶇甚是難走余因挨着密烏蘭爾的手說道這邊路上不好我扶了你走罷密烏蘭爾便授手於我我便扶住了他覺他身上抖我便問他道你身覺的冷麽我望你回去不至受寒密烏蘭爾笑道這是不要緊的我常常如此凍慣了的我常乘車出行遇了大雨都是這渾身潮溼郤從來不曾受寒生病我因問道我想你見了這女屍出了你的意外不是你心中想的那女人麽密烏蘭爾道正是 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[慈谿迎會大風潮]  
慈谿鄕民賽會入城於二十日二十七兩日先後毁署及焚毁民政科長胡君良　家住宅兹訪得各節詳情分錄如左肇禍之原因　先是四月甘日餘慶會入城至縣署要求銀牌已肇毁署之端次日買柴會至南門縣知事王君卽派隷隊至南門强勒勿令入城鄕人恨已切齒於是會衆謡　紛起知事王君當請常統領處派兵防護以免肇事故常統領遂於二十五夜親帶防兵到慈次日慈城進出各會足有十餘社是日常統領派防兵向東門西門南門守護初意欲阻遏各會入城　因是日晨有永昌會强欲入城人數衆多武器林立勢甚凶惡常統領親蒞南門以爲賽會與民同樂究非土匪可比若一激事變恐難設想是以聽其自由入城嗣後東南西三鄕各會陸續而來雖羣至縣署尙無吵鬧情形至晚各會均散不料甘七日有城中永寗會函鄕白龍社入城先至紫閣廟打午齋因人多飯少不敷所食已將飯碗桌子摀毁殆盡遂蜂擁至縣署大堂二堂吵鬧聲言欲得民事長胡良箴而甘心經常統領王知事出而勸諭並給飯金均不聽受遂將麟門公案敲毁旋卽出縣署一體擁至驄馬橋下胡民事科長家衆情洶洶肇出拆屋燬物之慘劇究其原因實由胡君任支部總務科時親自率役下鄕緝拿花會過於嚴厲此次賽會進城一般棍徒多混入其間再未賽會前數日胡君曾傳永寗會柱首禁其不許在城中紫閣廟打齋以免肇事令其到西門外横碧橋菴打齋之說因此怨上加怨遂有挾衆借端拆燬胡宅之舉 
　　焚折胡宅之兇勢　常永寜會擁至胡君家破門直入先將屋内器皿物什物　毁繼用長竿石柱敲屋將衣服布紗等物均移至室曠之處焚燬未及一時而住屋均傾倒於地幸家眷等聞警先逃尙未遇害當折屋時常統領王知事雖親至彈壓無如衆情洶洶勢不可遏 
　　鄕衆受傷之情形　當會衆至胡宅初動手時卽有人報告駐紥就近之巡防兵防兵乃鳴號出隊至胡宅保護其時鄕衆已畏怯不敢再動不意有最狡者防人見防兵植立不動並未拿人胆敢奪取兵士所持之槍故兵士以刺刀抵敵致傷二人随卽送醫院醫治時適常統領聞信趕至禁止兵士傷人（有傷一人則殺一兵之說）遂致匪胆大張乃將胡宅肆行焚燬而數十防兵等譜無用矣 
　　焚拆後之要求　焚拆胡君住宅後會衆以受傷三人雖已送入保黎醫院醫治恐有性命之虞後有龍燈四絛會衆約數百人及嶽帝偶像復抬入縣署向王知事索命嗣經常統領王知事至大堂内向衆安慰並謂三人如果性命不保則自有辦法及時已更深鄕衆始漸散去聲言明日再來吵閙 
　　全城之罷市　次日早晨（二十八日）卽有會衆多人鳴　三街强令商舖一律閉門若不得胡良箴之頭不能交易賣買設或官吏令爾商舖開門定將死屍拾入商店各商舗均唯唯承命故今日全城商店均未闭門而居民之雇舟遷避者全城爲之一空 
　　會衆之聚議　鄕衆永寗社自前晚在縣署吵鬧後一夜未散昨在西門外横碧橋庵聚集多人紛紛私議以爲再舉之計 
　　防兵之調集　分府長常統領目擊各會衆滋事情形知必有匪徒混跡其間非有重兵不足以資彈壓爰於昨夜電知寜波司令本部當卽由隊官王殿甲君文案謝秉臣君執事官張東生君先以兵一隊星夜馳往一面調集駐紮田洋周黄古林鄞江橋之兵及砲兵一隊於昨日均陸續赴慈以防意外蠢動 
　　地方官之電禀　寗防常統領及慈邑王知事電浙都督云都督鈞鑒本日慈西亂民假賽會入城闖毁縣署碎裂國旗并揭搶胡紳良箴家一空比經知事會同統領審愼維持得免蔓延惟亂民野蠻性成猶敢張惶思逞刻已調隊整備隨時相機勦辦以遏亂萌謹先電聞容再詳陳知事王蘭芳統領常荣清及分府叩沁 
[丈亭鎭遭大搶刦]  
　　慈谿丈亭地方爲　慈姚三縣交通要津市店繁盛四月二十六夜突來匪徒五十餘人均操餘姚口普連刦店舖至二十八家之多受傷者三人其中一人傷勢甚重恐有性命之虞刻已由保黎醫院醫生馳往醫救一面報縣嚴拿矣計錄遭刼之店如左升大雜貨店錦成雜貨店茂興錢店元茂灰店小空手醬貨店定章鹹貨店復愼米店恒來南貨店永興米店晉和南貨店養生藥店鞋匝店太林鹹貨店元和錢店頣豐烟店含香雜貨店餘昌南貨店萃興糖坊 
[處州又有保辫會出現]  
　　處屬宣平縣鋤頭會滋事情形已迭紀本報兹悉龍泉知事李爲蚊昨又急電浙都督云龍邑訟棍季樹功積犯湯有光假名尙武會聚衆千餘人與西鄕保辫會聯絡毁吴紹唐蔡起瀾家復閧署脅迫索還罰欵破烟賭禁阻霸錢糧勢甚猛近來宣匪擾亂（即鋤頭會）各縣多事巡防不敷分布前公報載軍政司派省兵駐各縣龍事急蛟病危乞速派兵緝拿鎭壓并就近派員代理並電覆龍泉知事李爲蚊叩沁 
[漢口照妖鏡]  
　　漢口商店民房當起義時多向各洋商保有火險此次兵　徒各商民以與尋常火災不同非保有兵險不能向保險行索償故皆自認晦氣並無索賠妄想聞近有某國律師之舌人某因亂後交涉案件寥寥無幾遂異想天開慫恿各商民向保險行索賠險銀經各保險行預算須賠二千餘萬元亦擬要求民國政府賠償以爲乞鄰面興及間接獲利之計故向各險户曰兵燹被燬房屋在瞅洲原有賂償之例然須待吾西人與革政府交涉結果如何方能定議於是一班無愛國心商民以保險有幾希之望皆欣然色喜現聞各保險行業已延請律師赴北京將此項未賠之保險費列於各洋商損失中向政府索賠矣 
　　漢口商界前以政府財政困難所有兵禍損失本無求償之意兹忽由商會産業集合會商界維持會公舉宋偉臣金次坪萬　伯等六人爲代表赴京要求賠償開倡斯議者係一般虧欠官欵之徒明知不能達到目的實欲藉此爲將來一已抵制官欵地步非眞存心爲業户也而各業户商人因見京津蘇寗兵燹所有商民損失均蒙該地當道略給撫卹以爲政府必不令漢口獨有向隅之噧總可望稍有撫卹兩方各有用意所以近日調查損失均各奔走若狂云 
　　漢口被北軍焚掠之初清太后曾假作哀矜嚴諭申斥馮國璋並　由内府撥銀二十萬兩發交地方官撫卹漢口商民其時北軍之在前　者一兩月間均無錢放餉北京府庫一空如洗有此巨欵已供餉需豊有　錢爲收拾人心計乎况彼時漢口商民均已逃　卽有欵亦無從發放清太后此舉直誑人耳自南北聯和以後黄開文又復爲江漢關監督嫉之者遂謂此二十萬撫卹金被黄吞没與論不察群附和之日前鄂省軍界某團欲創某軍事學校苦於無欵衆議向黄開文索討此撫卹金爲經費竟紏合多人持手槍至黄處索取黄以該處並未存有此欵對待言語之間不免激烈衆怒扭黄出擬帶至武昌押追乃黄所居係法國租界當時巡捕以其違章拘人卽聚集多捕將衆與黄一併拘赴捕房嗣經領事訊明担保黄寄居該租界内不逃囑衆仔細查明究竟此欵已否撥交黄處尙未查明詎昨又有社會　萬鈞具禀當道擬辦普清大工廠於鄂垣以謀貧民之生計請　黄明文　卹　爲　辦及常年經費黎副總統以此欵是否屬實已飭内務司轉詢黄開文掳實呈復核辦刻　黄已成驚弓之鳥深恐續有人來無理取　已將其眷属送往上海俟此事辦清之後卽辭職他去矣 
　　暑夏口縣事之徐蘭如君本一書生佐治員又不得其人故　任未久笑柄百出頃阳内務司有委馮某按任之信現在牌未出委札未下已先有人向馮運動求差說事馮亦以夏口知　自居預在朱姓妓院購定妓女金紅爲其臨時太太武昌軍政各界之娶妾或包娼者朋輩皆以臨時太太調侃之緣上有臨時政府産出臨時官吏臨時議會爲比例也）計身價錢一千八百串風流宰官亦云闊矣 
[鄂鈔票新舊兼用]  
湖北官錢局發行之　票頗得商民信用軍與以後該票幾成為不兌换之實幣猶在市面信用不衰近財政司因軍餉缺乏又仿該票武在申新造二千萬張發行市面然舊票係日本所造暗中有水印花紋與官錢局字様新票無之以致人所視爲僞造市面極爲阻滯即官家所設兌換所因恐奸徒僞造亦多方審查始收近日各屬商民咸不用此項新票屢與駐紥軍隊大起衝突財政司以似此情形殊與金融機關有礙昨特出示略謂此種官錢局新票係因前民國根基未固爲一時權宜之計一俟幣制劃定卽行連舊票一併收回另發新民國鈔票此刻無論新舊有無水印一律作用不得刁難干究並飭各屬官署税局關卡收用新票不得挑剔以維信用云云究未知仍能博民間之信用否也 
[四川省議會開會之先聲]  
　　四川省議會屢議不决日前又經總政處召集各法團在都督府清白堂開會研究各方面均望速成不事爭執聞已决定陽歷七月初一日開會（即舊曆五月十七日）四川地方遼闊其稍事稽緩者亦不得不然也至選舉方法則議由每州縣農工商敎育自治五團體各舉四人共二十人在該地方投票複選二人省城則各舉一人不再複選似此辦法简便易行且流弊亦少惟望投票得人則四川前途之大幸也 
[川都督辭職不果]  
　　四川尹都督自受任以來誅趙擒傅厥功甚湋近因舆論對於顔宣慰父子及實業部長王國輔皆不滿意尹都督有骨肉之親不便處置故有辭職之說現聞當事諸公已開會挽留矣　　另函云四月八日成都街頭忽有揭帖言奉都督電諭請軍警紳商學界午後一鐘到東較塲聽都督披肝瀝膽之言以决其去留届時尹都督立於最高桌上演說只許軍警人物入塲普通人均不許濫入演說良久檯上高呼報界代表）報界聯合會并未奉都督傳單并未舉有代表（學界代表及普通人入内聽演說當由都督演說略謂諸君能許昌衡任都督之職否則舉手表决衆多舉手又謂諸君若以昌衡爲不能任職亦請舉手衆亦有舉手者惕總監乃揮舉手之人另列他處特與調和然都督語意間頗憤恨報館衆遂有謂宜封報館者又因商會反對王國輔事都督意疑爲樊孔周一人之意遂突有人謂樊孔周爲商界壞人非請都督正法不可（本日商會亦於是時會議并未舉人赴會聽演說）一時人聲喧雜市面亦頗不寗靜而報館更汲汲自危總監特派警兵數十人以保護天民報社随又出有傳單報館仍着開設并着各分廳嚴加保護云 
[川都督與報館交涉]  
　　天民報　四川天民報於四月八日因登載王國輔事爲尹都督干涉該報受此一番驚恐羣以爲報館本主張公理乃自有報反見恨於尹都督到東校場演說惹起一切謡言最後又承總監保護之意派兵前來而一般人又不知其中理由反疑爲將有暴動互相驚怪則是有報反不如無報矣以後擬即停版以安衆心云 
　　四川公報　四月八號午後五時四川公報亦因登載王國輔事奉有總監命令飭分廳嚴加保護登時即來有警兵荷槍而立不移時又奉有總監命令一紙（四川公報着仍開設係都督命令一切兵民人等母許藉端擾害如違定按軍法切切此令）該報同人竊以爲始而議封現時可免無事也乃不移時又奉有封條二紙立將該報封禁其硃語爲違反報律衆議封禁該報同人方私議不知違反何律及何項事故乃不移時總廳行政科長闕君又前來揭封矣細探來歷乃知封禁本在前封條係由都督府庶務局向總廳索來發交分廳執行者且據云係爲保護起見暫時封禁也總監聞信立往都督府面求都督承都督允許乃有着仍開設之命令也惟封條發交在前而展轉稍遲故反在着仍開設命令之後以致離奇而不可究詰也 
[升允家屬已赴甘矣]  
陜函云升允家眷前時在陜雖升煽動甘軍與民軍爲敵圍乾州攻鳳湃陷醴泉擾三淳彼此相持數月之久而張都督於其家屬始終保護秋毫無犯及秦隴議和嫌怨既釋恩誼有加現已於四月十七日（即壬子三月初一日）派兵護送出境俾其安抵蘭泉是升雖有負於秦秦固無負於升也 
[陕西近聞錄]  
　　鈔票暢行　陕西軍用鈔票從前不甚通用近日以來鄕民春徵輸糧均以鈔票便利竟有手持現銀現錢兌换鈔票者故日來金融機關大爲活動因之市面亦較前稍蘇矣 
　　勒捐被控　商州毗連南山素爲盗賊出没之區富户大商多受影響軍政府前派李金聲前往該處捐乃該員不　都督衷竟用硬强手段勒捐苛派致該州不勝其擾昨經民人華直舉等特來財政部具控聞已批准派員查辦矣 
　　强迫剪辫現在共和已成政府剪髮之令連篇累牘而一般頑固者流猶徘徊觀望非用强迫手叚不可軍政府有鑒於此故日昨於各街衡要口皆派人持剪把守凡來往人民之有髮辫者均攫其尾而剪之寄語我同胞其速除此贅物勿自投发網也可 
　　防疫醫院　陕西醫士張秀峰君等創設秦邦防疫醫院於四月初二日假江蘇會館開會研究想諸公極力提倡當必不日成立矣 
[辰州拔烟之暴動]  
　　辰州電云長沙都督民政司司法司鑒逢時連日會同委員彭宏毅龍汝翼下鄕督拔烟苗昨日忽有痞徒糾鄕民一二千人來城要挾聞信馳視中途被多人攔截挺先開導胆將逢時扭住另有痞徒往後向委員兇毆逢時遇救幸脱委員因拚救不及立時斃命現正嚴拿首惡懲辦並設法出示解散鄉民委員熱心竟遭此惨已會紳先行從豐棺殮縣城祗有兵三十名勢甚空虚謡風未息乞電催周鎭刻速多派軍隊前來彈壓以免再有意外正電禀拿間獲陳四豹一名供認鳴鑼糾衆不諱仍在復訊確供卽予正法以快人心合並陳明餘呈詳溆浦縣逢時楊鴻謨叩福 
[晉軍自陕回]  
　　晉軍政府前奉袁大總統電調晉軍援陕及抵朝邑陕中業已議和遂駐朝邑藉防土匪刻因甘肅軍隊退出陕境升允馬安良及囘敎徒均已一律就範承認共和陕西一帶現已平靖無事故晉軍馬步三營已於日前開拔仍回運城駐紮矣 
[刺韓案已水落石出矣]  
頃有白汝灝者由滬電皖都督云韓衍一行險之小人慣於刀筆挑起南北意見致令衝突若不即行槍斃實不足以除禍根灝於四月十七號將該賊槍斃現聞累及無辜故特電達孫都督得電後立將前次拘留之嫌疑犯李桂芳等七人先行釋放一面電請滬都督緝拿該犯務獲解皖懲辦云 
[皖屬商民之呼籲]  
　　舒城縣所設茶厘堵卡原爲徵收六霍兩屬茶引而設然每年所征不過千餘金在公家所得無幾而商民所攬實多昨經該縣議會特電孫都督懇將此項堵卡裁撤以恤商艱若慮商販出境則北不越六安南不越五河實於稅欵無碍未識孫都督能准予所請否 
　　皖省自去歲潯軍擾亂後業經商會議决准將所有舖屋租金自去歲九月後至臘月底止一律减半收取今年則滅收七折以三個月爲限禀請都督出示曉諭在案嗣經商民以商會所議各絛乃少數商董贊成非全體公决并未分晰已搶未搶有力無力及能開不能開各等次第殊不足以昭公允昨由商會議董周兆熊等復開會公同議决辦法數條禀請都督頒示遵行以平與論云 
[南京近事片片]  
　　客軍陸續開行　駐紮城内前巡道署及糧道署兩處客軍現已紛紛開差惟尙未全隊起行因寜省人心不靖酌留數營藉資鎭壓 
　　師長分兵剿匪　第九師師長鄭爲成日前因事辭職繼任者尙未到差忽値碭山大幫土匪起事未知有無宗社黨從中煸惑勢甚梟張徐民紛紛遷避鄭師長派隊星夜奔赴前敵剿撫兼施漸就敉平現又奉大總統電飭調兵痛剿單縣土匪業已分兵前往矣 
　　典業又遭波及　二十七日上午大中橋森元典忽有某軍二十餘人手持破壞衣服强當索洋内有皮背心一件硬欲質洋五元旋起衡突該典遂請憲兵及警備隊彈壓某軍老羞成怒毆傷警備隊排長一名幸皆徒手否則不堪設想矣 
　　分籌旗漢生計　寜垣内城旗人自光復後卽設難民生計局二十五所爲該旗存活之資計有三十餘人逐日按名給米六合兼有漢人亦因度日維艱附從在内惟近因欵項支絀祗能購米十六石僅敷當日之糧餘欵尙無着落聞擬設法將漢旗分爲兩事另設工藝廠在前都統署内男女各别一俟經濟有着即行聞辦 
[京口新紀事]  
　　吴耀南假冐軍官招摇滋事被憲兵查悉拘解軍事執法處審實確係砲隊已革之兵胆敢身着軍服假充軍官藉端敲詐有毁軍人名譽當卽呈報駐鎭第十六師師長顧忠琛君於二十八日宣佈罪狀將吴在小校場按照軍律用槍擊斃以儆效尤 
　　丹徒民政長張翼雲君履新伊始當卽詢問主計課長潘晉侯君該課收支股處現銀尚有若干潘君答以不足一萬張君頗爲躊躇爱於日昨備文詳報蘇都督籌備縣自治需欵若干籌備市自治需欵若干以及各項學校本署佐治各職開支一切行政經費勸必需欵務請都督格外設法維持又申請都督擬將丹徒貨物税公所所取捐欵酌量截留以濟要需而資進行未知都督能否承認也 
　　丹徒民政長張君頃奉程都督指令丹徒轎業代表吴魁等禀奉批查轎業以能交通便利爲主不得任情龔斷據禀各節是否屬實仰該民政長參酌舊時習慣現在情勢妥定持平辦法以息兩造爭端至徐松及轎業代表四人被拘一節係司法範圍以内之事應由代表等呈請司法官應辦理該民政長傳諭知照此令 
[贛江魚鱗片片]  
　　調查礦務　武昌電云南昌李都督鑒漢冶萍公司中日合辦既經取消應由贛卾積極籌辦以杜覬覦查該公司内容複雜糾葛極 
 
 
 

Page 7

 
 
多敝處現擬入手辦法一面派員赴滬調查一面電告中央政府以爲籌辦根據惟事關兩省派員電告均應會同辦理現敝處擬派調查員陳曾赴潯由潯電約貴處調查員結伴赴滬其絜銜電文亦由敝處主稿是否可行統希電復元洪叩 
　　縱兵搶掠　廣信電云南昌都督及軍務政事各司長鈞鑒駐廣豐龍溪防營哨長陳桂延等開會煽亂本月七號縱兵搶掠紳士祝懷仁等十餘家復搜勒英洋六百七十二元遷營而去土匪陳瑞春祝興周等乘機驟聚懇飭新統領府知事從速保護龍溪被害紳士祝懷仁祝丙拱祝慶華祝南樛等迫叩（由廣信發） 
　　警察統一　警視總監伍建威副監吴照軒電云江西各府轉各縣鑒外府縣警務暫歸警視廳統轄内務司考核業經都督通電在案所有各府縣現充警務人員履歴長警人數姓名年籍敎練所巡警學生名數以及出入經費薪餉數目辦法简章務即分晰造册逕報警視廳以便查考 
　　賣地交涉　贛垣德外荒地一片光復之時被民團官長私買與美國敎會業經李督拿獲隊官陶又瀾胡嚴狗子等發案訊禁現美以美會駐贛佈道使高長丁華等照會都督謂於德外購得荒山荒田三百餘畝承買專爲建設豫章大學校並無影射轉售洋商及個人私業請照備案以釋羣疑等因當經李督發交外務局嚴重交涉矣 
[本埠新聞]  
　　商會借欵記聞 
　　西報云商務總會與捷成洋行訂借欵馬克五百萬圓聞已於日前由該行交付若干該欵由中央政府擔保以六個月爲期常年七厘起息每百實收九十七其三　歸捷成洋行作爲　錢此欵聞係爲上海軍政府付還所借各商欵之用闻商會現尙與三井洋行商借欵項其合同尙未訂定其數非三百萬兩卽三百萬元云 
[查核大清銀行帳目情形]  
　　委查大清銀行帳目總覈員陳子琴吴　周熊甫清查員包　文黄和卿鄭植初徐俊甫等爲呈復事竊子琴等於四月十一日奉委任狀清查大清銀行賬目等因即於次日會同至假定查賬處駐滬通商交涉使公署檢點賬籍簿據凡涉嫌疑之處先經查照在案又經南北商會各代表監視蓋戮以　關防然後人手清查至四月二十六日大致查有頭緖所有賬薄脱　磨改及收付欵項不合規則之處共計十一欵都督於二十六日親臨查賬處會同公正人查賬員該行經理人詢問質對經公正人承認查帳員所查各欵係屬　實子琴等　將查明各欵另　清單呈請鑒核大致如是如欲澈底清查必須依據該行賬簿　造表册逐欵核對非經年累月所能　事應請另委專員查核辦理非子琴等所能勝任查其賬薄格式非中非外不舊不新核其薄據賬法似未齊備既沿襲乎票號又彷佛乎　莊於銀行性質固不完全與號莊情形又不相　此實　　所由也所有子琴等奉委清查緣由理合　單呈復伏　　　察楼施行並准銷　謹呈 
[謀則害命之日人解滬矣]  
　　謀　高德洋行　客　佑　之日本人馬利啞埋犯案脱逃　記前　兹悉西探八十四　日探中川已於昨日上午將該　迭記前報兹悉西探八十四號日探中川已於昨日上午將該兇犯拘解回滬送交日領事署押侯究辦 
　　又西報云謀　　佑泰之森山係於星期六日爲泰昌輪船船主在蕪湖拘獲今知森山當日並未　該船逃脱實於星期三日乘夜班車至寗因有人曾在浦東某輸船見有如森山形狀之人報告領事署故卽發電至寧垣及其餘各埠森山於星期四晨抵寧寓日本旅館舉止不要見者疑之且並未改名自稱爲鑽石商人住上海有恒路其父處在寧時曾至數處　售鑽石並以數粒贈與女伴彼告館主謂將乘泰昌船赴漢已爲定一房　彼寓館時　出其鑽石示下女忽有一粒落於地下尋而未得彼亦毫不在意但囑下女尋得後可留自用於是人皆紛紛議論後爲日領事所聞遂發電至滬間該人之情形旋接回電確與森山相符然彼已登泰昌丸離寧矣因蕪湖無日本領事乃發電至船公司命嘱船主扣留其人船公司接電時該船正將離蕪乃由船主與船員搜獲維時森山雖挾手鎗並未抗拒卽被　登岸由南陽丸輪船押至南京略由日本領事訊問據稱此事實彼一人所爲無庸抵賴至所失贓物及死者所用零物多件在其身上搜出其贈人及旅館下女所獲之鑽石亦經領事署派人挨户取回當將該犯於前夜由滬寗火車押解至滬聞審明口供後將解往長崎定罪 
[浙軍過滬]  
　　浙軍步騎各營兵士現由金陵乘坐嘉寗輪船准於今日抵滬先於昨日午後四點時由江孚輪船装載浙軍到滬計砲兵一營第一營營長傅其永工程兵一隊隊長朱練　重兵一營營長白釗憲兵隊兵士一隊隊長劉其英及砲兵第六團團長張國威井矣士官佐共有一千四百八十五人另有馬匹一百九十六匹並遇山砲十四尊各兵士均有佩槍一支並子　等件均由製造局碼頭起岸以滬杭火車站前隙地暫紮浮營遇夜并由虞洽卿君發起會同浙江旅滬學會及嘉紹甬湖同鄕會定於今日午後二時在滬杭火車站前特開浙軍凱旋歡迎大會會埸　有旗彩並備軍樂隊等頗爲熱閙該軍士卽須於今期山滬乘火車回杭云 
[曉諭税契辦法]  
　　上海縣民政長吴山示云爲示諭事案奉都督府令據民政司財政司會稱四月初八日准江蘇臨時省議會知會於四月初五日議决田房洲漡税應另訂新式契紙截清年月在示諭施行以後所有民間買賣一律通用新式契紙其當帖牙帖照此辦理並擬請諭令各地方業户凡絕價購置之産業前來領用官紙報納税脊從示諭之日起六個月内將原契及他項可以作証之舊單串票檢呈該産坐落地方民政長驗明按照新章補完契税加黏新式契紙惟限满未據補完者訴訟無效知會公布等因准此查田　洲　契及典當牙行登綠憑証先經另訂頒發在案兹准前因除咨復外合行公布該民政長卽便遵照分别示諭俾衆間知此令等因奉此查田房印契及典當牙行登錄憑証前奉頒發卽經公布實行在案兹奉前因除移知審判應照辦外合行出示曉諭爲此諭仰上邑各業户一體知悉須知另訂新契施行以後凡絶價購置産業領用官紙投税者後示諭之日起六個月内將原契及他項可以作証單申呈候驗明按照新軍補完契税曆用新式契紙惟限满未　補完者如遇訴訟作爲無效其各遵照毋得自誤切切特示 
[南市電車之計劃]  
　　南市十六舖外　沿馬路現　創辦電車兹悉該公司之繪　由十六舖橋沿浦灘馬路迤南至董家渡碼頭安設軌路兩道俾得電車一來一往惟自董家渡朝南至滬杭火車站安埋軌路一道中擇路之寛闊地方另設支路三節以便電車來往避　再由車站至高昌廟製　局一路亦擬接通以便客商來往較捷亦可得以振　　市市　昨經該公司飭令華洋工程　持　由十六舖　往南一路測量聞須卽日開工與築云 
[陳仲㻦案之餘波]  
　　公共捕房控探夥張阿三（卽蛇皮阿三）串间王三太（卽王金生）沈阿才（卽沈桂元）並郁阿甫等誘拘住居麥根路之前清浙江鹽運使陣仲瑀（卽陣玉麟）一案昨晨由廨傳集人証並將押在西牢之馬夫張阿來沈來元带出一併解案請究先由九號西深與華探李星福投稱此案發現後外面與論有謂包探夥得賄洋一千元帮同將陳誘往界外拘押等語兹奉捕頭諭往調查此事實由住居新閙路賣酒釀陣金發樓上同居之流氓鍾金林（卽丫頭金林）與阿懸爲首同謀者共有四十餘人彼等在未興事之前一二日同在附近聚興館店内聚飮尙欠該館店洋二元　角故將該店值堂人與金林之外甥女王金子及陣金發一併傳案惟金林阿　在逃未獲其黨王三太等逃匿城内往捕時王之同黨包頭田竟敢持刀圓截致被逃逸業將張阿三等各人拘案請究卽由陣金發女孩王金子聚興飯店值堂人並陣仲瑀家看門印人先後上堂証明當時情形並據馬夫張阿來供稱是日有一不識姓字之人來叫馬車一輛言定價洋一元五角稱往接一客人以四點鐘至六點鐘爲限當配車随至平江公所附近等　旋見王三太等摊一年約五十餘載之人至馬車内卽將小馬夫沈來元推倒由張阿三駕車加鞕疾馳逃往華界當時雖聞有警笛之聲未見巡捕攔阻迨至閘北馬車皮件等均已損壞當時有人允賠豈知車價均無者落並未串同誘拘請爲明察小馬夫沈阿來與張所供略同訊之張等各人一味推賴並由錦記馬車行主王金生與李竹亭等十餘户具呈公禀以張沈兩馬夫均奉訊辦張判押西牢一年半沈押一年實遭寃累環求恩釋王襄識核供會商美强副領事判張王沈郁四人各押西牢半年張沈兩馬夫仍帶回捕房候會商美總領事酌核辦理 
[派輪梭巡江面]  
　　滬防全軍李統領昨日通示云爲通告事照得瀕浦兩岸盗案迭出居民風鶴驚心夜不安枕鄙人忝司防務未能先事預防且愧且　若不急圖補救不特無以對鄉父老並何以自對竊以爲欲弭盗患須除盗源欲除盗源須搜盗窟查邇來盗案大抵皆外來客匪與本地莠民勾結而成使客匪無莠民則無處窩藏何從混入使莠民無客匪則未　伎倆何敢横行故除盗之法必從搜查盗窟着手俾盗匪無藏身之所方能絕此根株兹特　本管鈞和兵輪薰管带督率所部梭巡江面專事搜查然軍隊半属容鄕人地生疏訪察或慮遺漏父老久居鄕里宵小出没見聞校爲周詳如盗魁之緃跡盗黨之姓名盗窟之地址倘有所知務望不避嫌怨随時密報該兵輪管帶俾得有所把握共促進行惟薰蕕判若天母母俠嫌面誣指爲桑梓除此　害雖招怨而甘心竊願與諸父老共勉之謹告 
[申明紀律之示諭]  
　　滬軍營管帶楊　堂君昨出示云爲出示曉論事照得本管帶案奉統領滬防水陸全軍李檄委接辦斯營分駐地方極爲遼　曾經出示布告以促進行第人類不齊其中安分守己者固多而任意肆行者恐亦不免或則恃强賒欠或則藉勢招摇酒肆茶寮成羣結薰種種積習在在堪虞若非誥誡重申何以肅戒行而明紀律除派弁輪流　嚴外合再出示曉諭爲此示仰　營人等一體知悉兩等均係在營年久程度頗高仍宜格守營規痛除積弊互相勸遵勉爲善良至於購買物件月有薪糧母席拖欠該舖户亦宜公平交易不得高抬時價致啓争端倘敢故違一經本管帶訪羣明白定卽分别懲處决不姑寛其各懔遵母違特示 
[民生國計會添設支部]  
　　本埠民生國計會如福建楊州邵伯鎭南京鎭江等處均已分設支部兹復派令孫君志强并頒鈐記一縣前赴湖州會同吴君難元等組機湖州支部并將吳與長興德清武康安吉孝豐六邑總括在内其機關部設在湖州北門内塔河街機業公所一切應辦事宜均已部署妥善而入會簽名在頗爲踴躍擬於五月十二日午後一時邀集各界假石文館特開成立大會昨由孫君報告本埠民生國計會總部查照矣 
[公廨失散案卷]  
　　英美會蕃公廨二堂等處房屋前經外交團商准關讞員飭令工部局打樣西人測繪改建擬將各項辦公處歸并一所以資聯絡兹悉駐廨檢察西員麥丁以寫宇間最爲緊要擬先行改造於昨咨請工部局復派打樣西人禮智到麻測量開該西人因　至答記科案卷房致所諸歷年卷宗失散不少各書史未便與校遂由全　呈請正副讞員轉致領事　請爲查究 
[整頓江海常關]  
　　江海常　税務總理吴潤如君昨將税品定爲消耗必需兩項名目列表分等收税其辦公人負時刻訂於每晨九時至下午五時止除星期停止半天外各辦事員如有要事請假祇許每月每人兩天過此按月加倍扣薪又聞吴君擬在南市地方設一税務裁判機　　於在　員役違章漲　留　　　匿報等弊卽可就近訊完云 
[貨物税公所遷移]  
　　上海地方貨物税總公所向設市政應内刻因該　組織市船課及整理地方諸務地位逼窄不敷展布是以將該所遷至萬聚碼頭商團體育部樓下卽滬防全軍司令部舊址昨已遷入辦公矣 
[尙賢堂演說大會]  
　　五月二號禮邦四下午五句半鐘尙賢堂開中外敎務聯合會請俄國寇賽林伯爵演說東西各敎相同之常理寇君爲哲學大家理想淵深此來遠東已　十二月專務研究東方之人顧及其旨趣届時將　其素所心得貿中國前途之所必要爲大衆陣之凡關心時局留意政敎者届期可至法界　昌路該堂與會無須入場劵云 
[注重兵士操演]  
　　滬防水陸全軍李統領兹於前日午後二點時命令第一營兵士及鈞和兵輪全繼各兵士齊集司令部演練各項操法以觀成績又以本部所轄之滬軍營及滬防第一第二第七第八等水師各營本部均駐滬上各該營各兵士之操演長官之是否認眞訓練皆應派委密查爰於前日札委本部一等副官莊君誼爲駐滬各該營總稽查 
琑　聞 
[城　内]  
　　押犯圖逃　前晚八時許城内上海第一看守所内盗犯沈鶴卿竊犯沈連生顧雲德張南樓起意爲首持做草鞋之鍾頭將總栅榚門猛繫略有損壞希圖脱逃幸經看守役某甲奮勇將沈鶴卿用　箍　住並看守目劉瑞軒李泉林及巡警將大門關住一面發吹警笛號召駐紮外面廊房内滬防第七營兵士進内彈壓始得無事該所所長吴運昌當起釁時駭　幾於手足無措日昨已奉張檢察長飭將沈連生等四犯提案訊究惟尙未發落 
　　民政長批示　江北同鄕工黨會正副會長倪圍幹王樹穀禀批禀悉稽查船隻等事應由行政官應執行現在浦江既設水面巡警自可随時稽察所慮容留匪類一層如果該船帮確有所見儘可随時報告以憑懲究所請由會按船釘牌實属不明權限　近把恃應母庸議此批 
　　地方檢察廳批示　徐趙氏呈訴伊子徐小毛受愚聳聽訴求從寛究辦由批爾子小毛爲吴國卿備工因　主失去花盆疑女　顔周氏夫婦竊取喝令爾子將顔周氏等帮縛當時行爲實係　於　主之威嚇并非出於主動等情查從犯與正犯之區别立法本意當以實施行爲是否重要助力爲前提初不以意思之發動爲標準案經起訴爾子行爲是不在可恕之列着侯審判公開辦論可也此批 
　　地方審判廳批示　張陣氏訴費增祥借欵落空案批據訴爾前次所遞狀詞並無以費炳泉爲費增祥之叔父求吊禀底查閲等語狀底具在詎可控翻所訴殊屬冒瀆仍斥不准陸子山所訴費增祥侵占銀錢之案經本廳按照刑事附帶私訴委任鑑定人清算侵占帳目判令保証人等將費增祥房産二所變價召賣得價履行債務確定在案如費增祥實有久爾債務該氏儘可另行提起民事訴訟以便查追斷不能以已經確定之另案不充分抵押使契據而曉曉煩瀆也仰卽知照此批 
　　商請派捕照料　滬軍都督陳英士君聞知浙軍全部定於今日九時卽五月一號浙軍全都兵士三百人回杭行經英法租界故由浙軍兵站局函禀都督府卽派本府繙釋員　鳴　前往英法總巡處接洽請爲派捕照料并知會各捕房准如所請矣 
　　都督府執法科批示　民人陶小欽呈批據稱第十團敎練所號長罰宗高虧欠飯食錢一節倘所控屬實自應清追以全血本仰該民人可逕向第十師師長處呈請追給可也此批 
　　都督府批示　羽士康友梅等禀批來禀閱悉宗敎之存自有至理斷非賴髮髻衣冠表異人羣始足爲保存之劵該敎末流以誦經續斗謀食人間已非玄門正法社會進化道敎雖不可廢而恃此以爲生計恐將在天然淘汰之中至世俗延聘羽士决非視髮髻之有無以爲去取所靖殊屬顧慮歷代道家均特政府爲宗門之護法自不得不遵定制致遣化外之　剪髮一端事關體制本在内務部行政範圍之内當有定章頒布仰卽靜候部示頒發後確遵辦理可也此批 
[閘　北]  
　　保護小孩之示諭　北段第一區區員張光烈昨日發出示諭云照得兹奉警務公所函間以現在時交夏令各區轄境内小孩在途游戲者威群結隊到處皆是稍有不愼卽爲車馬　倒跌傷身體寳屬答由自取應責成該孩家屬嚴加管束免罹不測再嗣後各區長警如有引致迷路小孩該家屬到區認領時應罰洋一元以上兩元以下之罰金以爲疎忽者戒等因含　曉諭仰本區居民一體遵照母遵 
　　並未行兇　順金林王氷年因　北剪辦風潮時在場　兇毆打二區巡警張日升當被拘送警務處候辦在案前日午後解奉裁判所訊供據稱均在美捕房充當華界是日在旁觀着並未行兇孫所長一再駁詰執供如前奉判仍一併押候查明再行訊核 
　　判令還洋　周榮春控萬雙林往來紏葛一案前日又經孫所長復訊之下判萬還洋一百五十元另如兩造不服准予上控 
　　請追本利　寡婦李嚴氏控吴阿六不理抵欵一案昨經孫所長傳訊原告投案請追本錢一百四十元及利息訊之吴供與原告係親串此項抵款係父親在日抵借等語奉判交保限期清理 
[英租界]  
　　刀傷弊命　浦東洋涇鎭人湯仁福現年三十一歲前日下午行經戈登路附近北窰地方突被仇人用刀猛戳倒地大聲喊呼當由隔河老嫗李黎氏聞聲唤同鄰人前往觀看兇手卽乘間逃逸此時渴尙能開口據說被某某等四人　紏往搶取附近某姓家不允致被截傷家有姘婦小孩並求代報捕房卽經該氏報捕飭探往拿兇手未獲遂將湯車送醫院醫治無效於昨晨襲命報請公廨王襄讞會同美强副領事蒞驗當由李黎氏偕探捕禀明前情卽經中西讞員飭檢驗吏驗得死者共受刀傷七處係喉間一刀致命飭塡明屍格因無屍屬報堂棺殮並飭緝兇解辦 
　　原臧確鑿　盗匪俞四德等同黨王大因持刀圖害吴榮生被探將王及其姘婦嚴陣氏一併拘解公堂分别訊押在案昨晨由廨復訙據盗匪潘學成陣阿三供稱雖則相識並不同黨惟據被刦事主沈蘭生上堂証明起案之皮馬　實係原職並由王之二房東朱氏投稱起事後王即逃匿餘不知情關讞員核供會商美海副領事判潘陣兩盗仍照原斷還押王與陣氏仍分别押候復訊核辦 
　　夫妻離異　盗居天津路二百八十二號居户粤人鄒崑控妻高氏私逃一案昨奉公堂訊明以原告自愿雌異着具結呈案准予離異並令交保限七天貼氏洋三十元准氏自由 
　　婢女求援　天津路蔣姓家婢女陣蘭喜因遭主人凌虐逃至濟良所求援昨晨由所解訊據供年十五嵗江西人並供明被虐情形奉判發濟良所留餐 
　　女孩迷路　女孩王金子因不辦路徑昨由官媒送案請示據供年十三嵗山東人家有胞兄餘語不清奉判留候認領 
　　保人雖做　比商義品澄銀行前以席德耀不理担保湯子壯押欵銀兩控奉公廨訊斷在案兹緣席德輝心不甘服延德雷司律師於前日午後王襄獻借蒞廨觀華案之比愛副領事升訊華人民訟案時上堂要求堂上准予上控中西官會商之下諭限兩禮拜繳呈公堂值銀一萬五千兩之契據作爲保証方准照章上控晉泰米店主周成章控顧全卿担保彭玉亭押欵本利銀八百餘兩不允代賠一案於前日晚堂由廨傳訊原告延穆安素律師上堂聲明案情請追質之顧延聖文律師到堂辯護王襄讞研訊多時以彭未到案與觀審　　領愛君判頒交原保候傳到彭玉亭下禮拜一再訊 
　　形跡可疑　清江人李長子李陣氏張　氏趙董氏同居虹口梧州路一千七千百號屋内家有十四歲女孩大了頭十五歲女孩張金甫五歲女孩小了仔二歲女孩小叫子五歲男孩臘月子四歲男孩小四子前日被包探張子卿查見以其形跡可疑一併拘入捕房分别拘留昨解公堂訊供明晰判李長子押三月李陣氏押女所一月大了頭留候認領如三月内無人投領者改發幼女所留飬其餘男女小孩均係張楊氏趙董氏等所生着各具結領回 
　　押店被罰　北浙江路福康押店夥范榮記合順押庐夥陣桂記均因收押西人失物違章經捕房查悉昨將二人併傳到案訊明判范罰洋三十元陣罰洋二十五元一併充公繳釋 
[美租界]  
　　認領遺物　前報記怡生輪船搭客某甲於途病斃抵滬後由中西解員蒞所檢驗所遺行李留存捕房候認各情前日下午有南市鹽碼頭穗祥米行主投捕房聲稱死者係該行出店趙阿文遺往大連灣收帳近因日久無信西詢該處始知其情云云捕頭准將存物給予領回 
　　電車肇禍　前日下午有六歲男孩岳阿琴在西華得路被四十二號電車　倒磕落門牙三只並傷面部由捕車送同仁院療治再查 
　　碾傷足面　洪德生昨在海寧路被　阿四所拖東洋車撞倒碾傷足面由捕併送捕房核辦 
[法租界] 　 
　　各有不是　法商牌民弗均前控陣菊人之用人扛抬鐵箱在途碰傊脚踏車一案已經公堂傳訊判候查明核斷在案兹經中西官查得原被各有不合昨晨傳案當堂將案註銷斥退不理 
　　拍曹鉛瓦　立與洋行控陣小賣不出洋鐵瓦定貨一案經公堂判限一月交保出貨後因届限不出復又展限七天若再遲違准由原告將貨拍賣昨又已满限當　保人來案判照斷將貨　原告拍賣 
　　出外理楚　吴理卿前被劉愼卿控欠洋三百七十元　賴不還一案當由公堂判令交保料理迄已三月吴仍在押案懸不了昨期又傳到原告集訊令覔保出外寛限一月理楚 
[來函]  
　　清浦公民施恩霈辦民政長錢覆城廂董事會書 
　　軼才先生大鑒前接知單令恩霈隨諸君子後審查選舉人名册不避嫌怨妄有所獻開罪錢君誠非得己然亦經審查諸君子同意非恩霈一人之私言也今讀錢君覆先生之書謂查市鄕制選舉章程人名册上如有錯誤應由議事會公斷並無審查名目并謂派員審查仍用满清舊制乎抑民國新制乎云云恩霈　陋不學知審查一節非满清舊制城鎭鄕地方自治選舉章程中所有亦非民國江蘇暫行市鄕制選舉章程所有惟當錢君辦理諮議局選舉時曾倡爲審查人名之事先生不過師其良法而已今錢君忽以满清舊制民國新制相詰責一若自忘其所倡也者豈便於已則用之不便於已則訾之乎然要之爲愼重選舉起見未得即謂之違背章程也至錢君所引市鄕制人名册錯誤各語查此條原文係對於宣示選舉人名册後而設本人雖認以爲錯誤遺漏取具憑證聲請更正然在當時或不列册之原由並非錯誤遺漏故須由董事會移知議事會公斷否則憑證既具董事會即爲更正可矣何庸再由議事會公斷今錢君既引此條則請先生將選舉人名册即行宣示錢君儘可不列册内俟錢君以爲錯誤遺漏聲請更正然後由先生移知議事會公斷以合條文之意可也惟有一事不能無疑者满清舊制時之城議事會議員早已缺額逾三分之一未經補選足額不知即能改變爲民國新制之市議事會乎抑此缺額之議員民國新制尙能許其開會公斷作爲有效乎此則須還問之屢引章程之錢君非恩霈之所敢附和也如謂正以議員缺額故須辦理改選則此時已無議事會更安有發生公斷之事錢君第見章程中有議事會公斷一語而不知本區情形已不適用特不知先生聞之將移至何處議事會請其公斷乎錢君謂恩霈營私武斷彼處有確實證據而彼之吸食鴉片謂恩霈舉何實證夫吸食鴉片不過證之於所聞所見耳錢君二十年老癮人人知之人人能言之且亦爲汪某舉發之若必欲攫取其烟槍烟具或代烟丸藥等物以爲實證而加暴行於錢君則錢君所近與周旋之若某若某或者優爲之而錢君所悔當時誤與周旋之恩霈則尙不願出此惟恩霈今之所以齗齗者一則以與錢君既辱有周旋之誼不能知而不言一則以錢君須本身作則方足以鞏固法律若必以錢君列入册内則凡因煙癖而不入選册者皆將以錢君爲詞試問先生將何以解說錢君亦將何以解說乎乃不蒙錢君所諒一則曰舉何實證再則曰任情攻擊嗟乎如錢君言是欲胥吸食鴉片之人而盡入選名册也是欲以錢君一人而破壞市鄕制所規定之消極資格也尙復何言尙復何言但錢君書中既迫今恩霈控訴調騐似不能不謹從其命敢請先生轉告錢君亦將恩霈營私武斷之事控之法庭何如敬覆 
[旅滬常州同鄕函]  
敬啓者常州中學堂監學前軍需官陣大復君購槍被誣横遭殘穀幸蒙南京黄大留守暨軍事裁判各長官秉公確訊而利泰洋行徐六均經手人王子良兩君特撥冗赴寧當堂質証收欵符合陣君毫無弊端徐王兩君特爲陣君辯冤而於吾常州治安大有彭　同人固深威激且民國初建文明裁判爲中証人者餉得　如徐王兩君挺身出証實於法庭前途具無限幸福誠足爲新社會之模範焉用請貴報登入來西門内藉伸　悃敬顧　佳旅滬常州同鄉薛雲順　倬袁　忠等二百八人叩 
 
 

Page 8

 
 
[工商勇進黨本部通告]  
謹啓者本黨自創辦以來辜甫月餘黨員已遂千　具見人心　　咸樂寶成　工商為富國之基　非羣策羣力不足以資研究昨經本黨營業科開會議決凡工商兩界如有特別新發明製造品儘可交敝黨研究以資擴充無量企盼特此通告 
[注意電燈]  
便利　費廉 
電燈之光明之價廉之便捷已盡人皆知無論何處皆可裝用請凡住宅店舖及廠棧如有房屋尙未裝缐者務實即速裝置裝就後即可用電燈電扇電氣熨斗及一切電機等其利也益不勝枚舉　欲知詳細情形者請　駕臨英大馬路四百七十一二號本處樣子房接洽可也　德律風二千六百六十號　本報印字機純用電機轉觔 
公共租界工部局電氣處啓 
[古今第一婦科續嗣容易降生丹]  
京都天寳齋○婦科種子仙丹○服後受胎極速○如不信者有法可度素未生蛋之鷄餉以此丹半月後蛋自生矣虛言欺人罪我惟天 
夫婦人固無不育之理不育者即有病也然病多起於月經月經不調則非受孕之兆氣血不知發致經俟失常諸恙所以潮生不續嗣勢所發難也同義凡經水不調前後無常或腹痛躉積或崩血過多或　謚七精致　清志或感及鳳寒致濁營衞或體盧盜汗由止或血桔及肌黃面瘦白帶　瀉胸腹脹悶五卿虛捐子宮寒冷動精即洩受面復出等癥此皆體虛血虧所致故種子之羅所　來也此丹係葉眞人所傳能調和婦人衝上之血乎定肝鬰之氣去慶生新開　解悶煖宮止帶聚精旺血固本調經有卻病且　之功凡婦人望子者茍能連服一月中進不問斷無不應手而得素未生育之婦服後一舉成孕晚年經　血枯常服且能育子旣孕服此產發雙胎反婦科聖藥積子仙丹也每料一近價洋八元半料四　　碼二元　女婦婦服此　產無父軟骨之子切忌切忌幸勿輕視　另有參茸海狗腎扶　種子衍愛丸專治　子陽萎精衰服後卽奏奇功雙料每兩二元罩料每兩一元○眞鳥骨鷄白　丸每！五　遺　　須旗郵政局最妥信局屢次作弊上海二馬路中市西鼎新里石庫門內交易京都天寳齋啓 
[華商　羅威藥房　推廣營業通告]  
本藥房各藥品由浙江　醫生三十年經驗良方秘製發行志在濟世功效神速藥料道地且能取此藥產實行抵製　外來各貨以期挽回利益各藥之精良效騐之快速已爲各界信用去年義國之萬國博覽會斯生會均得頭等金我牌之獎足證本藥房出品確有格化之實學醫家之經騐又能實事求是而服泰西各國出品有勝之而無不及非　平常謀利者專事舖張最吹爲也茲民國大定照論軍民在在需用藥品者甚多本藥房欲以自製良好出品貢獻於我民國同胞不得不思推廣之法以期暢銷一分本國出品即可杜塞一分外貨漏巵無論　近各埠有欲批發經售或爲發賣之總經理者可得特別之利益速請惠顧爲盼本藥房不日特派推廣營業之代表王寳泰君於舊曆三月半可抵京津一帶再由漢口長江至　粵外島各埠推廣銷路王君所到之處無不登報布告以便經售諸君就近棧洽爲　先行登報預告幷開列各種藥品以便選取各省各藥房各洋廣貨寶號有願代售本藥房出品者務請通函以便與代表接洽可也批發經售特別　　特此通告民國同胞受用本國出品者請　鑒焉 
紅血輪補藥　大瓶三元小瓶二元 
慶勝丹　袋六分小一角二大二角 
羅威鷄眼水　每瓶二角 
和肝平胃藥　每瓶三角 
膨脹利濕藥　每瓶四角 
淸血化毒藥　每瓶五角 
避疫點舌丹　每瓶二角 
暈船平安藥　每瓶四角 
子宮導濁丹　每瓶八角 
痧氣奪命水　每瓶二角 
劉製血案　每瓶一元 
紅血輪補丸　每瓶一元五角 
羅威跌打去瘀藥　每瓶四角 
羅威鷄拿丸　每瓶一元二角 
羅威生化湯　每瓶四角 
羅威保赤丹　每瓶一元 
羅威補勞丸　每瓶一元五角 
羅威白濁藥　每瓶四角 
羅威爛耳藥　每瓶二角 
羅威頭痛片　每瓶一元 
劉製去瘟避疫水劉製腎素　每瓶一元 
固本子宮丸　每瓶一元四角 
羅威火泡藥　每瓶三角 
外科拔毒水　每瓶三角 
喉癥保命丹　每瓶八角 
生津潤腸丸　每瓶一元 
血淸保安丸　每瓶一元半 
傷風解表丸　每瓶三角 
沐浴海水晶　每瓶二角 
兒科疳積糖　每瓶四角 
雪花精　每瓶四角 
劉製腦素　每瓶一元 
第一中國牙粉　瓶三角　袋二分 
羅威玉樹神仙　每瓶一元 
羅威牙痛水　每瓶一角半 
羅威補精丸　每瓶一元半 
羅威退熱水　每瓶三角 
羅威葆肺露　每瓶五角 
羅威安睡丸　每瓶一元 
羅威眼藥水　每瓶三角 
羅威泄瀉藥刀傷黑草霜　每瓶四角 
華髪膠　每瓶二角五分 
舊曆三月初四日上海羅威藥房啓 
[購拏吳繼卿少序之子兄吳君蔚廣告]  
查吳君蔚即炳聲亦號虎巨浙江餘杭燕人係前淸湖關道吳景淇號繼卿之親子前淸江蘇　　知府吳煥聲號少序之胞兄曾在　　鎮股開永元錢莊虧欠往來欵目甚鉅除　陳二股東巳如數歸　外吳君蔚名下實應認　莊等銀五千七百九十八兩八錢一分莊等因其久　不　遂於宣統元年冬任蘇商會交涉繼在　和縣控告後又在連方　　　　　無如吳君蔚始終避匿僅聲由繼卿少序　內轉送商會覆函並挽潘紳商莊等關說一味　　　　是繼卿少序明知君蔚踨　抗不交案　有證據現在繼卿少序家室徒滬吳君蔚更不知　往何處以致案懸莫結除容由莊等自行探明繼卿少序住所移控　令交人外爲此　急購　無論　色人等有能知吳君蔚下落通風報信因而　　　　祥一百元或　　送　除正常　用外　洋二百元莊等　欵以待決不食言　已假定蘇州　門西中市德馨里錢業公會爲通信處此佈 
　　當　蘇州各莊啓 
[現銀收買上等精圓珍珠及貴重各件]  
本帳房設在法界密采里內廿八號禮拜日禮拜六照常交易用金易用金每扣三厘 
經理人謝其潮啟 
[利榮洋行現銀收買精圓珍珠]  
本行在申多年備足現銀愿出重價收買精圓滿圓眞珠不拘零星均收所估之價比別家格外克巳並是現銀交易諸君如有出售者請臨二馬路三號便是 
華經理陳鴻楚金元茂同啓 
[出售小輪廣告]  
本局有小輪一雙名雲　現停在本局碼頭出售變價如各幇商號行棧諸家有願受售者請儘四月三十號內開明標價投函本局以憑公開定奪船價當卽繳付特此佈告　公鑒 
輪船招商總局啓 
[上海萃豐衣莊新到各種黃呢花色嗶嘰]  
本莊設立曆有四拾餘載專辦各省水陸軍服軍帽禮刀以及民國　用等件久已馳名　去秋光復後尤精　究以副熱心諸君之雅意特向外洋運到各　貴呢元　灰色軍呢時樣花呢嗶嘰新式羽紗雪青紗料均已到　兼做特別新出中國　　方　　花　　綢貢緞　緞府　花　紡綢新式便服特　西洋名司法製西式大衣便　接辦皮件皮　皮鞋　　零購格外克已價廉物美製造精良非別家可此也仰請　軍學紳商各界　諸君惠顧　移玉至棋盤街平和里口便是　勝榮幸　得律風一千九百六十八號 
[英大馬路拋球塲西　南方公司軍裝洋貨廣告]  
於陽曆四月十八號卽陰曆三月初二先行交易擇吉開張 
海上乃通商巨埠各業爭勝出奇超出環球惟眞假潿迹稍有不慎難免漁人之欺本號法管鮑之誠信斂　木之　通創設軍裝服式洋廣雜貨力　信實尤以精　貨色爲方針推廣名譽爲宗旨近來統一民國振興實藥易服剪　百　維新是以本號承辦軍學各界服式西帽皮靴尤加精益求精泰西綢緞紗羅時花蓆法布疋香皂水無美不購以副　惠顧雅　價目格外克己較之祇　漁利者　乎不同一經評　方知言之不謬也願購者注意焉 
[茂生保險公司謹啟]  
本行向在英國列優坡創辦皇后火險公司計有六十餘年自分設上海三馬路以來歷有年所凡經理保險一切事宜務須公正保　從廉格外克已　　不測　　　　故　爲中外紳商所信從今因　址翻造房屋遷移於四川路五十三號江海　後面　常　　如　　賜　　保險者　至本賬房接洽可也　經理　桂生謹啓 
[杭州分申其昌土棧於本月十三日先行交易擇吉開張]  
本棧開設杭州四十餘年專辦大小洋藥寄售川雲各土貨選　頂高定價一劃一批發公道零剪槪照箱諸君賜顧無不格外　已以廣招徠特此廣告 
上海分棧開設法大馬路東首與聖街口坐北朝南雙開間洋檯門面便是 
[永年公司新法保壽出現]  
啓者本公司將發行新保單一種為中國前此保未有名曰還費保壽單保後如遇不測除賠償單欵外並將所付之保費盡數歸還按此類保壽所別公司從未在中國發現然而利益甚厚人皆藥保欲知詳細請認明廣東路十號向經理烈士詢問可也　烈士啓 
[銀箱]  
新貨隨到 
價廉物美 
頭等保險銀箱銅櫃拷比天秤各樣手提大小俱全新到特別玲瓏各色異樣現已光復市面興隆必需之品預防盜賊水火之隊價格外克已如蒙賜顧駕至 
上海棋盤街金隆里口第五百三十五六號門牌　亨達銀箱洋行 
[會德豐拖船費漲價]  
本行各項拖費向來克巳茲因開支倍增是以經各茶議定準自陽曆五月一號起一律賂行加增其價如下 
尾船上海拖至吳淞洋五十五元吳淞拖至上海洋五十五元 
尾船上海拖至大花園洋廿八元大花園拖至上海洋廿八元 
沙船上海拖至吳淞洋五十元吳淞拖至上海洋五十元 
沙船上海拖至大花園洋念五元大花園拖至上海洋念五元 
[立止婦女白帶最速之法]  
彭壽堂秘製婦科白帶靈丹○立服立止○神效異常○立止經期腹痛丸婦科眞正參茸白鳳丸均每匣一元○郵票不收 
婦女白帶一症大傷元氣此症因　濕熱滯　月經期或憂思怒　動情即洩寒痰凝聚　　受濕以致脾胃不和腰酸肚痛面黃肌瘦頭帶　花久則百病　生漸尤其　症本堂獨秘立止白帶靈丹不論新久赤白帶下服之即愈屢試屢驗其　如憑功能　中宮之濕提下陷之無化痰解　淸火調元是以帶下即止腹痛立愈連服七日包能脾胃健旺飲食加　月經調和身體強壯非特止　止帶之功實有廣　延年之妙○每盒一元○中盒二元大盒四元 
上海拋球塲南首河南路三層樓七號洋房彭壽堂啓始創眞正萬應如意油批發公道 
[尋人賞格]  
甘肅人馬　魁年約三十歲頭戴西瓜皮帽身著藍竹布棉襖白布　褲元色布鞋子外穿月白竹布長衫新受瘋癲毛病於本月初八日出外至今未歸倘有仁人君子知其下落通風報信因而查獲者　洋十元將人送到者謝洋二十元決不食言特此布告 
庽法大馬路首善里源合泰行內耕和鈺謹啓 
[漢口分此福康隆記土莊]  
本號開設漢鎮歷經數十餘年自運大小洋藥川雲本土　色之認真早已名播寰宇不特　贅茲因禁煙期限日追本君存積各貨甚鉅而遠年宿膏所貯為尤多是以格外克已不願身本以期速了而符禁煙期限去秋在法大馬路卜鄰里口分設應酬門市　不暇給今特設二馬路望平街東首紅磚洋房一家以便賜顧 
諸君就近購辦幸勿失之交臂也 
[程謹記吳氏聲明]  
近聞外間流言敝處開設錢莊不深詫異氏因前次股開莊號　受大虧豈肯再爲嘗試巳　　孫如有久合　等事切勿奪允免　　轍特此登報聲明 
[上海三馬路東書錦對門朝北石庫門內源昌成珠號專收精圓珍珠告白]  
本號發兌珍珠寶石一應俱全專收上等精圓珍珠物質精美價值不論如若成交即兌現銀特此佈告 
[共和時代大文章初編出版]  
是編為上海李右之先生所輯先生在滬教育有年著作頗多若小學唱歌集若古文新範若革命時代大文章均風行一時近復輯成是編取民國成立以後南北統一以前之文字名曰共和時代大文章以為紀念現已出版足備各學校應用每冊定價洋一角五分尙有古文新範及革命時代大文章兩種定價每部三角存書無多幸速購取 
上海棋盤街著易堂書局啓 
[介紹花柳病醫生真靠得住]  
胡蒓香醫士○包醫○白濁○橫痃○梅瘡○住二馬路石路西鏡中天首○誦清堂醫藥室 
自濁下疳梅毒等症西醫謂之花柳病吾國素無專科自海通以來妓院林立而毒氣　橋傳染諸多患之者每多貪速求效　之者又皆　藥亂投一個失足貽害終身至可慘也吾友儒醫胡　香先生素精岐黃面花柳病學尤為注意研究病因醫因醫之所在貫通中西治法在申臨診多年凡他家所不能醫愈　棋者如久年燈淋濁以及楊梅瘋痛透頂穿算一切海毒　　均可包醫全愈奏效如神弟等介紹多人百無一矣仰欽之餘用敬告世患毒者　姚文欽　席正青　彭梅伯　張達卿等同言 
[覺民報出現]  
體例兼用白話宗旨注重民生　發行所　上海三馬路三百九十六號　出版期　陽曆五月十號　廣聘訪員　招訂代聘 
[商辦山東嶧縣中興煤礦有限公司廣告]  
敬啓者本公司股東常會向定四月初一日現又屆近常會之期公司應議事件甚多且章程亦須同加研究務請　諸位股東於陽曆三月底以前惠臨　　莊總礦俾於四月初一日常會公同會議決籌鉅款竭力方進行以期早收美滿效果是為盼禱除知住所股東另具專函報告外特此登報聲明 
中興煤礦有限公司董事會正副經理公具啓 
[上海新開　公和土莊　擇於舊曆二月十九日開張]  
本行向在香港督　大小洋　　有　年　各　　　賞並設份莊在四川　南　甘貴州等省採買各處本土　分設上　法大馬路吉祥街口東首雙開間石庫門面現今中外　成　煙期限不遠因小行存積各士尙多意　　運至於貨色之　　目　目當特別以　更聘請廣東名師精製各　煙膏發客貴客賜顧認明本行牌號　記照不致悮　此登報本主人白 
[海鹽何頌聲啟事]  
閔行萬昌官醬園何氏創於前清同治十分分營業向稱　達及至光緒庚子年先嚴梅村公　各園分　作為　記頌記叔記三股公共之產迄今子孫繁指漫無結東現經視　議決將各　支配勻幫定為各園各守除上海萬春醬園認為　記頌記叔記三股公共產業外頌聲　得萬昌官園為樹人完全之營業　後盈　與　記叔記無涉特登各報以清界限而供眾覽 
[精益眼鏡公司]  
上海英大馬路中國第一次自製吒力克鏡片泥城橋東便是 
吒力克鏡片　係科學發明最有益之鏡片茲將其最大之功用數端略述于左　一該鏡片四傍上下之光能浓目瞳之族轉而無分毫之差別一該鏡片係灣形式戴之環繞眼目能使灰土不易揚入　一該鏡片形式灣凸故能裝配貼近眼目而與眼毛並不觸礙　一該鏡片即照於日光之中戴者亦無眩目之苦　力克為寰球最有名之鏡片其利益其功用斷非平面鏡片所能及惟戴者能盲其詳茲　略述數端耳 
經協理張士德　劉致祥啓 
[商辦湖北水泥廠股份有限公司]  
敝公司寳塔牌水門汀現經意大利都郎萬國賽會老驗一等第一英國國家化騐拉力一千另三十磅實爲中西第一等貨色有驗單證書爲憑價廉物美倘蒙　賜顧無不格外克已此佈　上海總批發所四川路三十六號　電話三四三一 
[冬令要藥鹿頭爲記]  
補身牛肉膠汁○玫瑰香蜜糖 
衛生牛奶精○秘製生髮油水 
百補鐵質酒○淸香傅髮水 
萬應咳嗽藥○凍瘡未巳潰藥 
潤膚洋蜜糖○搽皹凡士林 
其餘如香水香粉香皂以及頭刷木梳剃鬚刷子等類無不齊備而且價廉物美因名目繁多筆難盡述倘蒙諸君賜顧請移　玉大英大馬路黃浦灘口老德記大藥房便是 
[拔毒止癢癩疥瘡藥]  
此藥無論何種疥瘡小孩黃水瘡濕毒一到止癢頭尾三天便無痕　大盒半元小盒角半 
上海拋球場北首廣東杏林軒啓 
[（青島皮酒）]  
現歸　昇泰號　售外埠賜顧諸君祈向下開各號購訂可也寗波　山號宜昌　昌號南京下　昌記漢口昌升泰鎮江昌星期泰威海衛　泰號蕪湖晉泰號九江和昌號 
[電件之利用瑞記洋行]  
本行因在德國本廠增添機器出貨日多而且加工改良益臻美備藉供中華各行號廠棧之用　賜顧諸君請加之意焉　至於本行之新式燈炮較滬上分銷者尤見特色蓋用電極省燈光極明早　英工　局本洋行各西人住宅之嘉許　諸君一試便知毋庸贅述 
計開價目如下 
最新電燈泡 
二百磅至二百二十磅二十五枝三十二枝五十枝燭光每只銀八錢 
一百枝熾光每只銀一兩二錢 
四百枝燭光每只銀四兩 
一千枝燭光每只銀十四兩 
一百零五磅至一百十磅 
十六枝二十五枝三十二枝五十枝燭光每只銀七錢 
一百枝燭光每只銀一兩二錢省用電十分之八可用三千鐘 
半新式電燈泡二百磅二十五枝五十枝燭光每只銀三錢半 
半新式一百磅二十五枝五十枝燭光每只三錢半省用電十分之三 
[德商順發洋行]  
德國老美女牌啤酒　登錄商標寳星為記 
本行經理老美女牌啤酒已蒙　各界同稱讚美各埠早經馳名此酒之功用毋庸再贅如蒙　賜顧認定寳星為記庶不致貽悮仕商各界承荷　購辦移玉　本行帳房接洽可稱價廉物美衛生有益之品以副　各界諸君之雅意如不信者請嘗試之方知言之不謬也　上海英界博物際路十一號德商順發洋行廣告 
電話一千九百八十四號 
[美容藥料　花顏水]  
妍媸本天賦而成無可以更易之也今且有可以人力施之者何也然其本來且有美容者預爲保持之醜陋者也時爲修飾之若問保持與修飾之善法則條理開列於左方花顔水爲皮膚科學專門大醫小島亨先生經歷多年苦心研究確從皮膚上考究得來之聖劑早己馳名本國各地今本藥房特遵先生之方細求材料精工配合運來各國俾大衆得沾其益凡欲保容者請勿等聞視之　美容藥料花顏水之特色花顏水最近盛行於歐美兩洲 
凡男婦自爲維持其臉上者　確有不可一刻缺少此化粧藥水　故一時有曰　欲求自己顏容　美須要重看花產水　將一瓶花顏水融解二十倍之清水而常爲使用　即可全治皮膚病如　面皰　雀斑　粉刺　酒刺　汗疹　頑癬　煙氣　紅點晦色　油光　痙等　均得轉惡成美至於女子擦敷白粉若先使用此　藥水　非唯融化之妙　且能豫防白粉中所含鉛毒也　芒香馥郁葉風勃勃　能令人發生一種愉快者則其人必爲常用花顏水故曰交際場面　確不可缺此花顏水乃兼備衛生與經濟　爲化粧用最良之妙品且比之　白粉　花露水　等化粧用之材料之價格廉而功乃大幸勿疑之　花顏水可滴數點溫水或涼水中　卽依化學的作用　盆水如牛奶成白　香風發生胸間覺快　致使用不斷乃可除去醜貌換來美顏如鮮花　故其名曰花顏水論其功効實可謂近世最新化粧用之第一品　花顏水最有効兒童　或遭蚊咬嚙臭蟲或患汗瘡與一切皮膚風癢　均可搽敷患部立見功効　青年之男女臉上發生小瘡或雀斑等患　均可以花顏水擦敷每天三次　必可保痊愈也　花顏水凡各埠大藥房均有代售　可就近採買試用　然最要認定美人將花顏水滴下于洗面器中之商標以防僞物諿誤是幸 
花顏水藥價大瓶洋一元　每打洋十元小瓶大洋五角　每打五元 
發售大阪淸谷順和堂大藥房代售海四馬路東滬洋行上海三馬路太英大藥房上海廣東路普國大藥房上海廣東路花　大藥房上海河南路美華大藥房上海三馬路中外藥房上海虹口吳淞路恆春堂大藥房天津東亞藥房回春藥房北京華英大藥房北京中西大藥房保定怡大洋行奉天大德生藥房營口中西大藥房其他各埠大藥房均有代售或直向 
上海河南路東亞公司書藥局採買可也 
[注意（特色電泡）注意亨生電燈公司老旗昌寗波路口廣告]  
新到　新式　費牢線永遠堅固能用三千鐘不變色大小濁光均有並有十八　電線各色　線花　一切電料名目繁多從發另　　格外克已兼裝　　用電燈凡商家公館立裝尢為清潔玲瓏裝置迅速 
電話一零零三 
[同永泰雲紗拷綢批發]  
本號歷年由廣東運來各款名樣紗綢　　綢等　發貨式　備格外克已如蒙賜顧請至英界北京路清遠里同永泰　　可也 
[乍浦路十四號寶亭英法番茶]  
本館開設數年荷蒙中外紳商惠臨久已　炙人口公司大茶每客五　如水菓茶點取洋半元禮拜六日備用東洋炸　黃　魚湯如有襯會及開會誚客卽一二百客均可承辦價從亷預定勿悞 
電話三五三 
[壯陽益精　種子大力丸]  
此丸重用海狗腎參茸等貴　品製煉而成專治男子精力衰弱陽事不舉諸虛等症一服此丸乾剛立展身強似　　男子壯陽種子聖藥也每盒一元 
上海　錦里廣東杏濟堂啓 
[待聘]  
今有某君遂於國學　　海上名校教員富有經驗如學校公司紳富等欲聘爲國文　書記等職請向法界洋滬浜五十五號中法新　報　唐君接洽 
[眼疾無憂瞽目重明奇方]  
世人之有瞽目摺天有日月也眼自有病則近不能監察　不能瞻眺久而不治　將淹為殘廢人矣本藥房竭數十年心血始得此中外奇方名曰光明眼藥能統治眼科七十二症縱使遠年不愈瞳人生　白星白珠紅眼　皮卡痛如刀割或痛不可忍以及痘後日疾只須將此藥日點三次雖　目亦能豁然開朗　千古不傳之秘寳也每瓶洋一元上海三馬路西市鼎豐里內鍊雲藥房 
[維持國貨推銷廣告]  
啓者本號售江陰織造各種新花絲光電光文明各布以及　　　等　銷各種極蒙　賞近因新出花式甚多特登報廣告如荷　惠顧零噸均可價概廉際此商戰競爭時代全賴熱心同胞樂購為幸　英大馬路德馨里後緝仁號謹啓 
[怡昌洋行遷移廣告]  
本行向辦外洋五金疋頭雜貨在中國三十餘年久己馳名各界均　　　今遷移二馬路北　四川路第七十七號門牌卽福利公司後背便是如蒙各界　貴客賜顧及信　　件均　移玉此處無悮恐未週知特此佈告 
江西路美商怡昌洋行告白 
[復愼號遷移廣告] 　 
本號由江西路移至四川路八十四號倘有函件請寄該處可也 
[京漢鐵路局廣告]  
啓者本路票車來往北京　口間原分三日需行晚間住宿彰德府馬店站上下搬連行車及調換車輛等事巳費周折而且宿站地點區分不甚平均其由北京至彰德府一段路綫較長極力　趕以致經過小店多不停車旅客尤覺不便現本路改良車務　分北京至順德府為第一段順德至郾城為第二段郾城至漢口為第三段即於第二段問連夜開車往來京漢計程兩日可至並更定行車時刻開遲到早以期利便客商茲將改良各特色條列於左一尋常票車改為尋常快車連夜開行兩日可到仍照票車收費並不加價凡往來北京漢口間既省一日之山寨鍋擱又免宿站換票之勞頓一尋常快車由北就開至彰德府及由郾城縣開至漢口兩段凡經過大小各站一律停車以便搭客上下惟由彰德府至郾尤其縣一段系　開行夜車　　大站停駐　二彰德府駐馬店間每日仍開往來票車各一次用輔衣車所不及凡客商不願夜行及欲料夜車不停之站均可附搭此項票車來往且使彰德駐馬兩站附近之商棧仍可照常營業既便行兼排商務　此外星期二五等日所開之直達快車晚夜爲直達臥車亦係　　到早前加速其來往北京石家莊　保定府開及來往彰德府駐馬店　各項票車開停時刻亦一律酌改並於直達臥車及尋常快車　代客包運行李　將各項列車開停時刻表列後定於陽曆五月初一日卽壬子年三月十五日實行此佈　計開　真達臥車　每星期二由北京開行星期三到漢口　每星期五由漢口開行星期六到北京　上午十點三十分由北京開　下午二點四十五分到漢口大智門　上午十點十五分由漢口大智門開下午三點三十分　北京關門　尋常快車往來北京漢口間每日開行時刻　早八點由北京測　次日下午六點三十分到漢口大智門　早七點由漢口大智門關　次日下午六點到北京　尋常客車往來彰　府駐馬店間每日開行時刻　早八點三十五分由彰德府開　下午七點零六分到駐馬店　早七點五十五分由駐馬店開　下午六點三十五分到彰德府　尋常客車往來石家莊北京　每日開行時刻　早六點二十分由石家莊開　下午二點二十五分到北京　上午十一點由北京　　下午苯點　石家莊　尋常客車往來保定北京間每日是開行時刻　早七點三十五分由保定開　上午十點五十九分到北京　下午三點由北京開　下午六點二十五分到保定府 
[楊協興土棧第二次查獲冒牌聲明]  
啓者本號開設上洋小東門外陸家石橋　　已三十餘年歷蒙賜顧諸君所推許去年四月間有人假冒小號牌號以假貨混售業經破獲送　訊辦在案不料近日又有假冒之人乃於舊曆二月初七日在法大馬路三百八十七號門牌協大挑膏店查出假牌烟膏甚多解送法公當　明罰辦具結尤恐再有假冒混售故於卽日起改換銅印藍色仿單以杜　混望賜顧者認明不誤 
[鋉雲大藥房　植民秘寳　強種聖品　寒谷養生　丹]  
人如陰暗寒谷○得此丹酒服之○忽得春光明媚○治陽萎得弄璋○效騐靈若仙丹 
本藥房秘製此種丹酒　用真正老山人壽關東鹿茸海狗腎幷各種益補貴品上藥煉就此種丹酒藥性和平不燥不熱老幼　宜四時可服專治男子陽痿不舉舉而不　　堅不固或精消如水精冷如水感未交先洩洩而不射　年輕損　　虛百損五勞七傷夢遺滑精腰酸骨痛四肢乏力服　立　　弱之人服之轉弱爲強白髪老翁人　陽足宛如幼年　田種玉龍　可發　　種子功效　速此乃本藥房　得　寶非他家大　欺人　無　　可比當服能補命門益丹田關腎健脾活　壯筋培元固本養精鳥髪黑髪轉老還童卻病延年之功○寒谷春生丹每兩二元每料二十兩洋三十六元單料半○寒谷春生　每大瓶　四　小瓶三元此種丹酒藥質與用功概仝欲康　　 
上海三馬路小藥　斜　　　　　　　　內 
[上海四馬路美大軍裝公司先行交易擇吉開張]  
革命軍與共和　立軍用服裝剪髪易服萬眾　汴四海維新本公司　時創業設　精製秦西上等呢絨聘請寗幫頭等藝師自造海陸軍服　衣操　中西男女衣　　帳旗　水瓶飯鍋定購秦西名　按　車輛皮件一切工程器具等齊備門莊　售中西紗　綢緞各式　鐘表洋琴新法遠鏡各式花毯毛巾香皂香水其餘花色繁多不及細載　凡軍商學界男女同胞文與用具無不　備並陳列軍界醫用之品以　採辦者　尤購　　　創設四馬路中市三間洋臺門面坐南朝北便是須不致悮　德律風三千三百三十三號 
 
 

Page 9

 
 
自由談 
游戲文章 
[香姑娘傳] [  愛]  
　　香姑娘生長木中身似琵琶而略短性喜趨炎交夏則出結黨横行於床第之間與夏二子爲友聲應氣求此唱彼和與之狼狽爲奸極相和好入夜如不速之客私奔之女不避嫌疑深入幃幄之中枕衾之畔不論生張熟魏貿然與結肌膚之親營營擾擾長夜作療饞之計由是人頗厭之見必擊殺香姑娘似不知人之生厭也前者仆後者繼不獨黄昏擾人清夢卽於白晝座上亦如以錐刺股痛加針砭人於是設種種殺機以待之如溺之於水也投之於火也日本人更製一種立斃藥使飲鴆食脯必至靡有孑遺而後己不料其傳種之速蔓延之廣爲蝗蝻所不及故終不能盡絶根株也香姑娘但畏潔若明窗净几室無纖塵如米元章之有潔癖者彼必無從託足不敢爲蠶食之謀也物必自腐而後蟲生如香故娘者尙能蹈人瑕抵人隙爲得步進步之計凡世上有千百倍於香姑娘而欲吮我膏血者宜若何爲之預防使彼不得逞其大欲也哉 
[新女界雜詠] [  息影廬]  
　　三從邪說太心偏自古欺人是聖賢地下劉郎知到否如今列女重平權（自由） 
　　絶世奇觀未易描釵光鬢影咉庭燎從兹多少金龜女辜負香衾事早朝（參政） 
　　髠髮居然女丈夫何妨蹤跡混屠沽從戎擊鼓知卿可祗惜韓王世上無（從軍） 
　　終身不字誓三光美玉居然韞櫝藏頑石化夫心易轉背人偷覓畫眉郎（無夫） 
　　無臺酒肆與茶樓到處强捐聒不休反道昨宵勤賣劵日高三丈未梳頭（勸捐） 
　　青裙白履鬭時妝笑靨迎人賣報章北往南來車站路行人錯認是山梁（賣報） 
　　無媒婚嫁始文明奠雁牽羊禮早更最愛萬人齊着眼看儂親手挽郎行（結婚） 
　　何須舞袖與歌喉老臉登塲不怕羞一幕纔完頻送目滑頭争上换衣樓（演劇） 
　　頸拖白練接腰間彳亍街頭自往還面首三千應嚇煞問卿何忍遽投繯（頸帛） 
　　繡鞵端合襯凌波底事偏敎革履拖爲怕巫山新雨後累儂濕了襪兒羅（洋鞋） 
海外奇談 
[金銀出水] [  慶霖譯]  
倫敦有善泅者數人某日在海内撈得金銀條極多約値金磅六萬磅之數查係大英輪船公司啞興挪號沉没時所遺後一日又撈得金銀絛計値金磅一萬五千磅按啞興挪遇險時船上載有金銀條共値七萬五千磅今已完全尋獲不謂丢在水中之物竟然撈得回也 
[天文家利用飛艇] [  頌斌譯]  
　　栢靈函云德國有某天文家曾駕駛飛艇觀測日大總統　肖象 
蝕甚爲明瞭且謂將來欲測日月星辰之體積風霜雨雪之預朕以及氣候之變遷雷霆之起伏無不宜於飛艇中測之以較平地更確十倍也然側飛艇術之發明其有功於天文學豈淺鮮哉 
尊聞閣詞選 
[醉後放歌] [  定耕]  
身無疾苦卽神仙耽情時酒樂餘年蠅營狗苟萬千輩轉瞬白髮生華顚頗思追踪古賢達風流倜償眞無匹不知何處是他鄉但得主人能醉客居停程君識解自超羣每於花晨月夕取酒行歌　微醺勸我時取一樽□中聖心遊廖麻如閒雲終歲勞勞胡爲者甘爲子孫作牛馬藜藿子弟賢者多膏梁紈袴智者寡吾人行樂貴及時辜負韶光半是痴人生三萬六千日悲歡離合復參差世人安能盡作百歲想倘遇三十四十歸泉壤生前未得一快心死後徒然咎既往君不見東隣某某昨蓋棺一病羅年我心酸又不見西隣某某驟患疾物化　頃我心惻何如白日放歌醉酒破迷關不求神方修藥駐童顔日日邀約同心友相與豪飮陶然酪酊醉卧百花間 
[綺緖四首]  
　　玉樓夜半度宫商窄袖温香細細嘗數載凝神空冷落暫時顚面敢清狂天邊明月憐宵短席上新歌愛汝長底事修眉頻蹙黛情埸從古易滄桑 
　　步上鞦韆怯又嬌綵繩緊握草眠腰須敎年歲遲遲長忍使容華暗暗銷柔浪千重驚失色相思百鍊慣無聊來生頣作釵頭鳳永伴伊人　寂寥 
　　道是無情却有情留人打點掩重門言談妄想雲輕薄擁抱方知玉軟温膩髮綠鴉誇極目冰肌紅汗最消魂慙儂素性難勝飮辜負葡萄酒满樽 
　　别緖　牽綺緖濃蘅蕪西去海棠東幾疑弱骨無人曉差喜深開有夢通簾　低垂春草色爈香静挽落花遲遲日影攔杆上多少間愁不語中　 
心直口快 
　　唐氏南使費金二十五萬二千餘何其鉅也撫膺捫心都是民脂民膏用之安乎苟稍儉約移充軍餉白下吴閶之商民卽不至受兵士之殘害余於清夜思之眞覺唐氏太忍心 
　　上海軍隊之長官未卜出之舊營兵士爲多抑出之陸軍學生爲多往往見此輩袒其胸襟散其領鈕或秃其頂曳其鞋何蔑視風紀如此夫舊兵士不足責如爲學生則吾爲全國陸軍哭矣 
　　小東門外與棋盤胡同間常見兵士彳亍留連不忍去是諴使吾同胞見之傷心外人見之觸目敬語吾神聖軍人幸自愛也 
　　又見有一般軍官肩雙金線雙星肩章佩名譽與戰勝勳章左襟佩一檢查印布隨諸兵士後此種怪現象眞令人難解若爲檢查也宜便衣暗查之若爲同遊也何必以堂皇檢查印布爲豈藉此更增其風頭耶吾不解 
　　上海軍隊之多幾等於南京蘇州而吾從未見此輩兵士遇其同屬或其官佐以禮節相敬者今歲元月吾至烟台見彼處有禁衛軍三營多魁偉雄壮之士而途次不論遇其同屬與客軍俱立正行舉手注目禮非但彼處之軍人即警察亦然余常聞人云北軍劣南軍優觀此而疑之原夫軍隊之優劣在精神與親愛觀滬軍於敬禮一端足徵其優劣矣雖然是在長官之敎育 
　　余何人斯余滬軍北伐先鋒隊一記室耳余亦軍人又何翹吾軍人之短然而共和雖成來日正長全賴諸君出力屬望既切責備不得不嚴俾吾軍人幡然悔悟努力自愛製成東方最强之國始不愧神聖軍人之稱也[  醜魂]  
紙上空談 
[求婚告白] [  揚州小杜]  
　　當此國民進化之際男女宜得結婚自由然如西俗之借交際以物色人才頗費時日不如直截爽快徵求夫婿或懸訪美婦滬濱報館林立果能倡議添設求婚告白一門舉凡定閲全年報紙者概免刋費俾一班怨女曠夫速遂于飛之願而國家前途亦得享人才輩出之盛也 
戲攷[  健兒]  
　　雄黄陣一名盗仙草　　許仙受法海指點知白氏小青俱係蛇妖乃於端陽節酒中暗下雄黄苦逼其飲以試眞僞白氏不忍過却勉飲之唾於帳中未幾藥發頓現原形許仙入房見一白蟒昂首出白帳中吞吐長舌状至可怖許驚死小青急唤醒白氏而告之白氏囑小青姑秘其事自往南極山翁處懇求仙草以期起死回生適仙翁出外止留鶴鹿二童守山白氏即述來意求二童憐惜苦衷以救已死之夫二童靳不與白氏即用武以劍砍傷鶴童擬盗取仙草仙翁適同山白氏即屈膝稽首訴苦衷哀求賜草仙翁以白氏與許塵緣未満憐而與之白氏持歸醫許竟得回生又作法施術化帶爲蛇而斬之以解許仙之惑九陣風演此劇飲酒一塲唱工抑揚頓挫調頗動聽盗草時帶打出手尤見多材多藝如此能唱能做之武日滬上實不多得 
小說 
[短篇寓言鎭山狐] [  冷]  
某山多獸類而狐尤衆一狐黠甚羣獸奉爲鎭山王山之南平沙莽莽曠無居人衆獸乃因其地劃分區域若爲某學堂若爲某局所以狐曾漫遊都門閱歷頗富每事必諮詢焉狐性褊急遇事輒持己見久之與衆獸時有齟齬乃謝事穴居然凡聞衆獸設施諸事無不腹非而口訾之蓋猶未能忘情也武漢起義各省響應狐每覽報載清延勝則色然喜民軍勝則戚然憂剪髮之潮流起羣獸中若獅若虎等咸勸其剪尾狐怫然曰是烏可余之有尾亦猶滿官之有辫也余於清延曾以夤緣得受光緖帝金頂服式之睗今若剪尾則此燦燦之金頂將無用矣誓不剪除爲忠清者表率獅虎等知不可勸乃止會山後某池有大龜曳尾泥塗久爲衆所輕侮爰聘狐爲顧問狐以飢驅故亦貿然應之竊念其尾茸茸去之不忍留之則不雅觀忽發奇想剪去其半餘納之帽中聊以欺飾衆目從此爲元緖公効奔走儼然上客矣無何衆獸以民國成立凡百維新即大開會議召集全山獸類重行組織治理機關舉狐爲某會參事員狐喜甚然以狐尾尙未剪除恐爲一般開通者所鄙轉展思維殊無善處歷數日保尾之念卒爲熱中之心戰勝乃乞靈於并州剪揮淚除其尾就某會職焉 
 
 
 

Page 10

 
 
   
 
