# 1882 - 7 - 4903123

 

Page 1

 
 
[曾侯日記出售] [  本舘謹啓]  
　　曾侯以尤　　　　　　　才奉　命出　英法　國并以俄國議和之事畀之不踰年而和議克成中俄好合　此可見經濟才猷有違過乎前賢　已前於友人　　　　侯　錄日記一卷自戊寅九月初一日起至己卯二月二十六日止皆記奉　命出使諸事而於外國之　敎風俗尤爲留意不　以筆　　　　　爲之排印成書以　共賞茲已告竣訂成一本收回工本洋一⾓正於本月十五日發賣售處仍照　例想諸君必以先睹爲快也 
[論本埠地貴]  
　　經言有人斯有土　土斯有財土之所以能生財者亦以有人故也上海一隅爲瀕海之處素來荒蕪不治城外皆係田畝絕少居人自通商開埠以來以城外爲租界經西人整治修葺然後成爲一大都會而居人益衆地亦因之益貴是亦必然之勢也前者粤匪之亂江浙兩省富商巨族避亂而出皆以上海爲桃源兩省精華薈萃於此因而房租大貴眞有寸金田地之說其後髪逆蕩平乃漸有遷回故士者而房屋亦漸有空曠繼而遷回之家故鄉經匪蹂躪滿目荒凉不堪居處不若旅居上海之適意於是復有搬出者又有創業在上海雖將家眷遷回而仍以上海爲外宅若此者亦往往而有以故房屋之空者復實至今日而愈形熙壤矣且前者房租雖貴而地價則尙不甚昻近來地價日長如昨所載下海浦老閘新閘直至靜安寺一帶地皮有人爭買地價益昻新閘一帶離馬路近者每畝先不過百餘兩今則加至四五倍不止雖馬路遠者每畝先不過百兩今亦加至五倍而且爭相購買不惜重價此何故哉盖本埠東南一帶限於黃浦無可設法惟向西北一邊推廣故老閘等處向係曠野之區現在皆起造房屋煥然一新而且有屋宇尚未完意而已有人租定者有窗壁尙未齊全而已有人搬入者此其相需孔殷者固不患居住之無人也房屋旣有人居則獲利自必加厚以故前者賤價售出之地皮刻下皆思贖回重賣以冀貿利而買地者亦不顧地價之貴而必欲得而甘心焉不可見上海之地其興旺正未有艾哉或者乃謂地價旣貴則購地造屋以出租者亦必將租金加重僦居之人雖多係商賈經營之流而所賺有限設房價日長不免仰屋而嗟則將舍此他適或還鄉國或換碼頭若此則居者勢必漸少恐數年以後房屋不無閑曠其將奈何然此可無過慮也前者髪逆竄擾之時其避居上海者不過暫爲流寓故肅淸之後漸有遷回故土現在寓居上海之人則多係立有根基創成事業或爲行商或爲居戶皆有此間樂不思蜀之意卽有腰槖旣盈欲動還鄉之願者亦斷不至如前此之多而且速而况遠方之人每每以上海爲樂土道路則坦坦蕩蕩絕無偏頗不平及積穢不凈之處夜間地燈明亮無異白晝宵行不煩提燈巡捕梭巡宵小無從混跡陰溝深開積水不至壅滯將來自來水成功之後各家皆得淸潔之水以資食用其利賴益見無窮正不僅碼頭總會信息靈通居者稱便而已也雖曰房租稍貴然在上海旅居之人譬如能出房金每月拾元者其所賺者每年必不下數百金設或貴至拾陸七元以至二拾元而房客亦不至拾分竭蹶如因房租太貴而思遷回决無此理矣至於他方之人慕上海之名者實繁有徒不啻以上海爲極樂之鄉而急欲以一到爲快則將來之移居上海者亦復有人然則購地造屋者又何慮居者之無人耶又何慮地價之貴耶吾知現居上海者以此地爲安土而不肯决然舍去未到上海者以此地爲樂郊而必思一駐遊蹤地之利將愈見其不窮是直不難爲購地者操其左券也噫上海不過彈丸之地而一經開埠通商以後日新月異至於如此各省通都大道不知凡幾倘或有人力加整頓認眞管理當亦不難使之興地利而聚人民顧奈何使上海一區獨擅其利竊願有志於地方者益加擴充也夫 
[恭録　諭旨]  
　　○十月二十九日奉　上諭李鴻章奏紳士勸捐助賬據實奏聞等語直𨽻山西河南等省前値旱荒經謝家福等倡集鉅資分往賑濟實屬好義急公江蘇生員謝家福着賞加國子監學正銜廪生嚴作霖着賞加國子監助教銜以示獎勵欽此同日奉　上諭李鴻章奏永平府知府李秉衡前於冀州任內疏防劫案四叅限滿吏部議以降一級調用該員未到新任輒將其前任加級攺爲紀録聲請開缺與例章未符等語着吏部明白廻奏欽此同日奉　上諭李鴻章奏請調員差委等語廣西候補知府吳熾昌着慶裕飭令該員迅赴直𨽻交李鴻章差遣委用欽此○十一月初一日奉　上諭丁寶楨奏重修井神廟宇請加封號並頒匾額一摺四川富順縣自流井神廟前經燬於兵燹現經該省紳商捐資修建廟貌重新者南書房翰林院恭書匾額一方交丁寶楨祗領敬謹懸挂以答神庥餘着照所議辦理至所請勅加封號之處著禮部議奏欽此○初二日奉　上諭刑部奏職員逃匿請旨革拿一摺廣東候補鹽大使黃文瀚與已革工部主事黃河淸通同舞弊盜賣捐案移獎於事經發覺以後請假離省顯係聞風逃匿黃文瀚着卽革職並着順天府府尹兩江兩廣各總督江蘇廣東各巡撫飭屬一體嚴拿務獲送部歸案訊辦欽此同日奉　旨𥡴察正黃旗滿洲旗務着志文去欽此○初三日奉　上諭吏部奏遵旨明白廻奏一摺直𨽻永平府知府李秉衡前在冀州任內疎防劫案四叅限满照例降一级調用其冀州任內加級於簡放知府後攺爲紀錄該部係屬照章辦理李秉衡着仍遵前旨送部引見欽此 
[皇孫行蹤]  
　　○英皇孫抵香港後於初四日港中大放燈火以資皇孫遊樂層層照耀映入海中正如七寶浮屠光明四射又如金蛇萬道游泳於波心亦人觀也至初六日皇孫啓行至廣東省城初八日英領事邀請多人在花園　玩皇孫及同行之各兵官皆至並有陪客不少晚間則邀至公廳宴飲并點放烟火以娛心目聞不日卽當囘港至十一日卽中港盛行從印度囘國也 
[美報譯錄]  
　　○美國新聞紙載有俄國電報云安集延地方於四個月之內有回人兩次叛亂殺死華兵二百名後經華兵剿捕誅戮叛賊四百名云該新聞紙又言奇篤一案尙在審訊並召集諸醫令其詳視奇篤究係是否患瘋也 
[東報雜錄]  
　　○日本有刑司名篤固帶理者因受賄三百元爲上憲聞知提案訊實罰監禁七年云說見日 
 
 

Page 2

 
 
報以司刑之官而自罹於刑何其貪墨至此該報又言日本　砲兵所居營內忽患時症與　　無異一日有兵十二名同患此症急令至醫院調治已斃其一刻下皆令移居他處矣查所以致此症之故據云恐因所食之物不能如法柴火不敷所用以致此疾也又言上海近有僞造日本洋圓甚多眞僞殊難辨認必須詳細騐視方可分別故駐紥上海之日本領事官目下查辦此事欲查出究係何人僞造云又言高麗向用本國制錢而中國制錢不准攙用現在高人往往以華錢攙雜混用每百計攙至四十文故在高麗兌換錢文不可不愼也 
[琉臣殉義]  
　　○東瀛西字報言有琉球遣臣兩員前往中國京都一則自刎而死一則絕食而死大約因日本夷滅琉球一節故爲此舉更甚於秦庭之哭矣刻下中國卽以華禮優給葬埋深爲敬禮中國之重視此琉球人殆以兩人爲國効死忠烈可嘉　欲令日本交還琉球之意此時中國日見强盛日本水師尙未精美恐不足與中國抗衡也該報所言如此然中國則未聞有琉球人在京都殉義之信未知確否姑照錄之 
[欽使行期]  
　　○新　簡出使日本大臣黎欽憲由京來滬旋往金陵均經列報兹欽憲已於日前返滬聞定期於出月朔日帶同叅贊隨員等附輪也洋矣 
[火裏餘生]  
　　○金陵城東大樹城地方兵燹後荒凉殊甚半作蔬圃近有一僧自蜀中來年已及耄苦行募化就當年正覺寺舊址搭盖茅庵數間廟夕諷誦與一老道人共處數夜前功課已竣辛苦酣眠乃佛前香上之火落於蒲團上竟致延燒物件烈焰飛騰道人從夢中驚覺急喚老僧踉蹌奔出僧驚醒亦欲逃生却因袈裟衣缽等件均在箱內趕卽扭斷其鎖取出各物而火已封門毫無出路僧自分必死適見後面有空缸一隻怱忙中將餘水傾出推翻其缸藏身於內霎時水龍齊集救滅正擬尋老僧之屍乃缸內忽有喊聲啓視則僧在也竟無恙問其火盛時如何躲避僧言其時并不覺𤍠且知草屋易於救熄故藏身於此以圖僥倖云按該僧於急難之際尙不捨其衣缽豈眞佛祖所傳耶苟無此缸卽徵圓寂噫幸矣 
[船沈續聞]  
　　○本月十三日報登貨船沈沒一節兹得寍友來信稍有不同爲續錄之據云該船于本月初九日早五點鐘時由滬開行船載客人與柩四十九具並鉛錫等貨駛至鎭海關外𣿨浦洋面誤觸礁石船被截斷沈沒棺柩或沈或浮聞貨物約值一萬六千元而船上共有二十餘人獲救者僅七人其餘均與波臣爲伍云 
[懲辦開賭]  
　　○寍郡西門弔橋下及呼童巷之茶館前有聚賭情事經宗太守拿辦已列前報今則日久玩生聞福泉軒緒潤軒和元軒金桂軒四家茶肆又復開塲聚賭晨夕呼盧喝雉公然無忌該處地保葉行芳密禀府憲宗太守飭差一併封閉提館主張安保等到案責枷示衆又諭該保留心查察如有私開及易地聚賭情事卽據實禀報拿辦否則干咎云 
[蘇臺雜録]  
　　○長元吳三縣月前發孤老口糧其經費出自冬漕地脚米中亦遺秉滯穗之意也向例此項口糧隨報隨給並無定額緣每名每月不過四五百文食此者皆極貧極老全無倚賴茍其稍有生機决不敢揑名冒領前月杪吳縣署中給發貧糧有問其姓氏年歲不符卽行扣除者被扣之人引領而往徒手而歸頗爲失望其或書吏藉端侵蝕歟抑或縣中慮有冒領情弊不肯虛縻升斗將欲澈底淸查俾窮民均沾實惠歟○常州某姓翁寫居齊門外木圍左右授徒十餘人年逾花甲鰥居無子有勸其納妾者數年前娶一醮婦未三月而舉一男盖婦之前夫遺腹子也產後婦之夫家以亡者無可繼嗣乞於翁請還其珠翁始不允旣而曰鬼猶求食予之納婦原爲求嗣起見今妻人之妻而復子人之子恐人情不順天理亦所不容乃置襁褓而始還之厥後婦無所育翁亦聽之至前月杪有偉丈夫乘馬造翁廬口操陝音年約三十餘歲間翁姓名五體投地詢之則翁之子也先是翁固有子被擄於庚申之難久而不返疑其已死至是始歸識者以爲翁能不奪人之嗣故天亦不絕翁之嗣云○某甲者旣癖於烟尤耽於酒每出門非深夜不歸上月二十八日甲酒至酩酊時已二鼓出自胥門醉臥曠野突遇一賊露刃相　以膝踞腹徧搜身畔無所得將欲剝其衣服正在爲難忽有犬狂奔而至且吠且𠺕賊以刃斫犬犬抵死不釋已而賊被犬噬負痛而逸甲旣得免視犬受傷甚重聞是犬甲昔質於屠狗之家出入相隨形影不離人謂甲有此犬可愧天下之背恩而反噬者矣○蘇城丐戶極多强討惡索無所不至店戶知其害而無如何每屆三節向有搶鮮之舉遇見蔬担魚攤輒擇肥而攫鄉人側目莫敢奈何歴經總捕府保甲局臨期示禁而此風仍不少殺所最可悲者時逢冬令貧戶傭工晨起瑟縮購買早點蹣跚鬧市中往往有惡丐之狡者伺於途　手攫去奔逐不及惟有望空號罵而已本年寒信初交卽有此輩沿途搶奪市塵見之不敢代追恐有報復之舉然窮簷老稚殊覺可憐矣○吳中本年節交冬至始起寒威初五是同雲密布巳有釀雪之色迨初六辰細雨迷濛凛冽殊甚午刻六出花飛隨雨而下是爲本年祥　之初見也○保甲巡查之設所以詰奸禁暴除莠安良以襄州牧之煩戲而作商民之保障者也蘇郡汪明府歴辦保甲有年卓有政聲去年調辦城中東路總巡城東一帶地方地匪頗多自明府到局後訪拿痞棍多起從嚴究辦自是懲一警百地方安謐幾於夜不閉戶路不拾遺現在將屇瓜代之期該處商民感沐德政除公送萬民傘及德政牌外更擬聯名具禀上憲懇請明府留辦保甲事務亦見明府惠澤及人不啻棠陰載道矣○借錢局創自揚州有益貧民實非淺鮮現在蘇郡某紳捐錢五千千文設局於元妙觀前柴河頭省曰因利局其章程大旨與揚州合轍兹已於前丹間開局矣○戲劇之有崑曲始於吳郡而盛於京都自二黃绑子紛沓梨園於是喜新聲而厭古調者遂掩耳欲走鄙爲過時法曲風會日漓君子於此觀世變焉蘇垣向有曲局各據一社集時下之喜音律者彈絲品竹作竟日歡謂之拍曲子蓋一板三眼必期合拍按腔也然此中品類正自不齊上而賢士大夫中而紈袴子弟次之則唱淸音以餬口者亦得並坐而鼓瑟簧遇人家有喜慶事並可投刺相邀齊集奏技如是則品更下矣吁時不再來業當自擇以今曰而言崑劇正不獨廢有用之居諸也亦司謂悖時之舉動矣高山流水知己難逢敬告英俊少年尙　速歸正業乎 
[倒塌行店]  
　　○漢鎭店鋪稠密如銀樓洋貨鋪等均設於鬧市五色陸離互相誇摺惟銀錢舖與之相反每多設於巷底茲聞漢鎭錢業今年自春至冬尙稱安靜惟十月望後有兩跳打錢莊倒塌其虧空數亦不多現在莊主業已自行投縣前日經漢陽縣右堂問後卽詳縣審辦矣其餘花行之倒閉者行主現尙避匿以待講帳云 
[喜事被鬧]  
　　○鎮江人吉姓住居揚州十月念七日娶親女大家爲揚人仲姓兩姓皆係望族同住舊城大東門內是夕綵輿初入門突有一人奮臂而前直搶轎頂紅玻璃燈衆爲勸阻其人卽揮拳毆打左右披靡新娘幾爲拖出識者知係瓦匠孔三素無賴而稱拳勇者主人急請衣冠數輩出勸之半勸半制新人方得登堂成禮主人因係喜事不願與人爲難反邀孔三飲酒孔三將頭一摸又肆咆哮言頭上大帽爲主人搶去猝又肆橫打破陳設多件主人及客皆大怒一面遣人遠報保甲局一面正欲將孔捆縛忽其兄孔大率同剃髪匠陳某彈棉匠張某銅匠　某並進　六七十人一　而入經闖新房喜　業婦等護定新人女客之釵鬟及外邊之桌圍椅披坐墊一槍而空客之胆大者猶支持帮勸 
 
 

Page 3

 
 
膽怯者早已逃散新人驚厥主人怒極立刻馳赴保甲局詳報一切委員卽率局勇地保人等入門查看幾於受困幸有甘泉縣役數人同來吆喝彈壓羣始就拘帶回審寔責孔三五百小板餘各責三百板并移縣存案如再滋事定予重辦云然孔等雖受懲處而主家之物巳不可得而償矣 
[怨聲載道]  
　　○昨由外省寄到一信並未署名據云邊見某縣城鄉徧黏招貼其詞云我等倡家烟館賭塲賊窩自某靑天蒞任以來極蒙慈愛從不輕辱蒲鞭雖父母之育子女其顧復不過於是我等書吏捕役仰蒙垂念飢寒准令與倡烟賭賊四行合夥管生籍資衣食體恤周至蔑以加矣我等感戴仁施末由報答謹合議醵銀十萬兩於省城購地建立循吏祠一所恭奉某靑天神主春秋祭祀聊表葵衷旁立除良安暴會館一所爲我等六行祭畢燕饗之處擇派首事住守供奉香火以垂永久凡隣府隣縣有公祖父父堪以祔祀者敬祈各行夥仁兄義姊開具官簿姓名籍貫政蹟親送會館首事以便添設神主一體供奉是所拜禱又一聯云罌粟映人紅桃縣風流更種羣花娛衆目萑符隨意綠蒲鞭雨潤不鋤伏莽損婆心額曰化被草木又一聯云倡如狐盜如虎博徒如象吏役如狼解網沐深仁誓小人不忘獺本立則鵠趨則鳬榮遷則鷺特𥴱則鶚銜環𥡴厚報祝循吏相牽雄飛額曰恩及禽獸噫吁怨咨如此彼凡父母斯民者可以省矣 
[遷怒問官]  
　　○蘇省季宦後裔某來滬寓居英租界佛照樓前日午後四點鐘時季同舟子行經石路全桂戲園門口舟子故有哮病見山東人擺有藥草攤與之買藥因論價爭執季隨爲之調停給價錢八十文山東人不允兩相口⾓以致山東人用武適有巡捕到來將山東人拘入捕房管押禮拜四晨捕房將山東人解送英公堂華捕禀稱買藥之人未到陳太守訊諸山東人供名陸子良擺藥草攤其人買我藥草不付價錢向索反被毆打陳太守以買者未到諭陸以後不得滋事斥釋昨晨季帶僕至英公堂陳太守正在會訊季乃坐候訊畢便上前問曰我被人毆打受傷失物其人已交捕送案如何辦理大守謂汝緣何不來述明情節昨已將其人訊供斥釋矣季聞言大肆咆哮諸般非笑太守仍從容理答見其情詞可異乃訊之于其僕據云主人本有病今實因遭辱氣忿太守允卽飭差提陸究辦始出去旋大守令差將陸子良拘案押候訊辦 
[關提人犯]  
　　○前日上海縣署准甯波定海縣差丁福投到公文內開有定海民人嚴阿才投敝署控妻張氏與薙髪匠張阿毛有私知風當塲捉獲將其髪辮剪下請辦等情前來當提張阿毛管押而嚴張氏乘間逃回母家竟與其父張文安母某氏三人同逃飭緝得張文安在上海巡防北局充當廚司爲此移請添差協提該男女三人發交敝差帶回歸案辦理等情莫邑尊接閱來文派差拘齊人犯卽交來差帶回定海矣 
[賴欠致命]  
　　○前日下午有婦人卞劉氏同十六舖地甲投上海縣署報稱丈夫卞文林在沙船當者民船主名袁溪我夫於前次出海貿易曾墊用洋二百數十元及回滬向船主袁溪算取囑待下次付給乃今次囘滬再索則袁溪竟敢賴去我夫氣忿私吞洋烟於十五夜毒發施救不及而死求爲臨騐辦理莫邑尊謂據爾所供乃係自盡並無別情可以免騐至墊洋一節袁溪旣以無憑不認另有人知情否答稱有中人吳士榮及籣姑娘兩人知之今吳在外候傳邑尊飭傳詢問供與該氏同邑尊謂命案實由爾等釀成殊屬可恨飭爲押起候傳到蘭姑娘再爲核斷又諭卞劉氏將屍收殮其洋令候如數追還云 
[捕獲拐犯]  
　　○本埠縣署捕役於前日下午在小東門外吊橋北首見有操崇明音者四人携一十齡光景女孩在彼閒談形跡殊屬可疑上前盤詰彼等便思卸身當卽一併拘拿計有三男一婦并一幼女送縣禀知經帮審委員王別駕訊究據幼女稱名阿桂今年十歲被彼等引誘下船開來上海不知何爲別駕問其姓民答稱不知及詰三男子一稱陸萬郎一稱張阿大一稱杜桂生初不認拐研詰至再乃供該女由陸萬郎拐出交與張阿大而杜桂生爲推車者故一同來滬甫經上岸因張阿大之拚識婦居於滬北同在商酌存身地方被捕夥眼見拘獲等語別駕又詰該婦據供與張阿大相拚識初未知其作此等事後始得悉卽思與彼分拆惟尙未說明我本有舊相識廣東人係燒洋烟者別駕謂汝要拆拚可當堂拆開庶無轇轕但汝須將張阿大平日所爲並此等事作過幾次從直供出卽爲釋放答稱隨張阿大未久其事不得深知惟聞伊母在崇明乃素作白螞蟻者別駕得供判將陸萬郎杜貴生張阿大三人各責三百板管押該婦暫交官媒收管幼女暫留署內以便盤問一面泒差赴崇明查訪失女之家并是案情由待其禀覆再辦 
[債逼自盡]  
　　○四明公所西首褚家橋浜西有鎭海人王某在彼開設酒店不用夥友祗一學徒年約十二歲王某店中資本亦自四處挪移開甫匝月共欠人洋四十元有零被人欠去亦有二十餘元以欵抵欵不過短洋十餘元無如索債者絡繹於門而自出索帳竟分文無收十四日爲小月底衆債蝟集吵鬧不堪王某羞忿交加十五日竟吞阿芙蓉膏畢命其家有母妻各一遺書請其母將田地變價了欠并謂妻現懷八月之孕待分娩後無論男女求母撫養妻今年祗二十歲守節非易可令攺醮等語其人之死亦殊慘矣但家中旣有田畝可售何至爲區區債項遽尋短見是又令人不可解也死後經該學徒通知隣人尋到其兄華華棺殮云 
[領棺完案]  
　　○前月念八日報列鴛鴦同命一則法捕房得上海縣署照會提王金珠前依之鴇婦某氏并在枷之兪正蘭一併交去經莫邑開庭訊問兪正蘭作何生意因何案枷於捕房答稱在左營當勇而邑尊早知其在滬卽駁以左營在滬上否飭爲掌頰乃稱實情在滬帮人擺京貨地攤因欠人洋二十四元無償被控致爲責枷業已滿期又傳金珠現在之鴇蔣濮氏詰問仍供如前邑尊又喝掌頰四十將王子卿申斥謂本當𠪬辦姑念爾生意中人着當堂具結好爲領棺囘去不准逗遛又將蔣濮氏申斥亦著當堂具切結不准再開花烟館勒令回籍如敢不遵倘得訪聞或被告發定當提案重辦一併釋放 
[獲賭判罰]  
　　○前夜虹口捕房之美捕頭督同中西捕全美教堂前日耳曼公館後面房屋內捉獲賭犯四十名其中廣肇甯波蘇州杭州上海等處人均有又起得現洋七十餘元與金戒指玉器賭具等件昨晨一併送英公堂請理薛捕頭稱查得廣東人楊作九陳阿蘭係爲首聚賭者上海人邱坤雲經管賭賬其餘徐阿可張阿過王鳳林王德富劉松林鄭長榮屠阿七王亞立王早立徐阿全等十名皆係賭徒尙有沈燦徐桂春孩子馬德德等二十七名皆在賭塲獲住該賭犯等均不承認惟孩子馬德德供從父駕船來滬船停老閘碼頭我同客上岸閒走被捕誤拘陳太守商之賈副領事隨判楊陳邱等三人各罰洋五十元徐阿可等十名各减罰二十五元其餘沈燦等二十六名各罰五元均令捕房帶回繳洋卽釋孩子馬德德飭差看管令其父投案領回起案之銀洋先提四十元充捕頭獎賞獲賭出力之中西捕餘洋及金戒玉器等件皆存捕房俟罰欵繳齊再行分充善欵 
[更正]  
　　○十五日索規判押一節其中汪仁才係被告一邊人盖余有亭訴被鄭松林方阿原及汪索取行規也 
 
 

Page 4

 
 
 [P光緒七年十月二十六日京報全錄　　　　 
　　宮門抄○教職單○諭旨十一道錄前○浙撫譚　奏交卸撫篆日期摺○又　奏委署司道片○又　奏裁撤勇丁數目片○又　奏請　恩頒　御書並請鼓勵片○又　奏籌欵添買倉谷緣由片○閩督何　奏道府各飭赴任片○江督劉　奏請攺復營制片○又　奏甄別知府片○將軍吉等　奏校閱官兵秋操情形摺○閩撫岑　奏請開復知縣頂戴片○十月念六日理藩院鑾儀衛光祿寺正白旗値日無引　見○睿王假滿請　安○恭土六額駙各謝封固愉公主　恩○珠爾遜保德克吉訥各謝廣授副都統　恩○福謙謝授直𨽻永平府知府　恩○志和請假十日○穆隆阿恩　各續假十日○召見軍機　福謙○皇上明日已初至　太廟行禮○○光緒七年十月分教職單　教授山西蒲州任其駿汾州甘肅洮州廳李繼洛蘭州甘肅蘭州趙佩珠凉州廣西桂林文萬選南甯　舉河南河南祝裕光州附浙江紹興方儒棠寍波福建泉州吳穆福州廣東潮州陳子驥廣州俱甲雲南雲南張學醇曲靖廪　正諭吉林寍古塔徐龍雲順德舉直𨽻萬全周學程奉天舉江蘇高郵州將萼常州舉山東恩縣劉景伊泰安舉山西沁州劉昻華　州舉湖北漢陽哀雜榖黃州舉　訓導直𨽻無極馬步瀛廣平舉安徽　溪鄭承鐸六安州歲安徽旌　吳其信徽州舉山東陽　王彭年濟南舉山東陵縣趙玉齡靑州歲河南濟源汪以錕開封歲陝西同官羅彥芳漢中舉湖南醴陵羅文　　州歲廣東長樂王家琭𤧶州舉新興李文治廣州舉臨高岑紹尹肇慶舉四川資州卿元瑞成都歲　復諭直𨽻衡水王桂山順天副安徽靑陽陶鴻儒太平副浙江分水周寶滬紹興舉湯溪蔡士魁處州恩福建泰甯王啟東永春恩湖北通山周炳黃州副竹山熊天鈞黃州舉廣東遂溪謝佩熙廣州副四川　　周志元重慶拔　復訓順天大城侯本臨天津江蘇奉賢周慰曾常州山東鄒平傅賡安東昌四川瀘州李映芝叙州河南南召楊　彰德俱廪福建武平郭士榮龍巖歲江西南昌黃家郇南康廪湖北漢陽杜宜詩荆山廪廣西永寍梁華潯州舉廣西永安馬孚武太平歲　○○頭品頂戴升任陜甘總督浙江巡撫臣譚鐘麟跪　奏爲恭報微臣交卸撫篆日期繕摺具　奏仰祈　聖鑒事竊臣奉　旨補授陝甘總督當卽具摺叩謝　天恩並將閱伍回省日期　奏報在案一面赶將應辦事件料理淸楚兹於九月二十六日將浙江巡撫關防並鹽政印信及　王命旂牌文卷等件飭委杭州府知府龔嘉備寍紹分司運副季綸全中軍叅將唐湘遠送交護撫臣德馨接收視事臣卽於是日交卸除恭疏　題報外謹將微臣交卸撫篆日期恭摺具　奏伏乞　皇太后　皇上聖鑒謹　奏軍機大臣奉　旨知道了欽此　○○譚鍾麟片　再臣欽奉　恩命升授陜甘總督浙江巡撫着布政使德馨護理所有布政使員缺自應派員署理以便交替而專責成臣與德馨會商按察使孫家穀堪以委署藩篆遞遺按察使員缺查有鹽運使惠年堪以委署所遺鹽運使員缺　有杭嘉湖道豐紳泰堪以委署遞遺杭嘉湖道員缺查有試用道員吳家珍堪以委署除分檄飭遵照外謹會同閩浙總督臣何璟附片具　奏伏乞　聖鑒謹　奏軍機大臣奉　旨知道了欽此　○○譚鐘麟片　再浙省防勇舊存九營去年募足二十營餉若不足自當陸續撤减現巳遣散四營除派往温台捕匪七營俟事勢大定再行酌減外餘擬每營裁勇丁百名以紓餉力練軍十營擬留温州海門定海各一營提標爾營省城　營其餘悉令各歸汎地防守臣與署提臣張其光面商意見相同現當交卸應由護撫臣咨飭遵照理合附片具陳伏乞　聖鑒謹　奏軍機大臣奉　旨知道了欽此　○○譚鍾麟片　再杭州西湖孤山之麓乾隆間　敕建　文瀾閣珍藏　欽頒四庫全書圖書集成及全唐文各種書籍准士子謄寫誦習此邦士人得以涵濡　聖教者垂百年咸豐庚申辛酉省城再陷全書散佚時有五品銜主事丁中與其弟江蘇候補知縣丁內不避艱危潛拾殘編深藏僻地迨省城克復繳存杭州府學編集書目尙存一萬餘册臣前守杭州時深嘉其志已卯冬奉　旨調撫浙江到任後訪聞該紳兄弟頻年留心收繳又增百數十册並照四庫全書目錄徧覔底本冀陸續補抄以復舊觀統計將及九成其苦心孤詣實爲人所難能而費資竭力固無論矣惟原建書閣兵燹後僅存遺址臣上年秋購得圖書集成一部欲庋置府學而其地狹隘不便士子翻閱查勘籌欵修復泒丁丙等經理其事今幸煥然一新將所存府學書籍移藏其中而丁申兄弟又以家藏全唐文一部益之現經另派舊事看守酌給紙筆之費令該紳等將底本依樣抄補期復鉅觀以副　朝廷右文之盛治聞當日閣名係　高宗純皇帝御書可否仰懇　聖思頒賞文瀾閣三字俾壯觀瞻至丁申兄弟於兵戈擾攘之際尙能搜求遺書購覔底本俾後進之士得窺　內府陳編其卓識迥越尋常所費亦難以數計可謂篤行敦本之士矣查丁丙爲大學士左宗棠撫浙時保舉知縣隱居不仕杭城善舉悉賴以經營直𨽻山西兩次賑捐出力均堅辭獎勵不求利祿淡泊可風合無籲懇　天恩准將五品銜候選主事丁申加四品頂戴以示鼓勵出自　逾格鴻慈冉浙省亂後各府縣志書蕩然無存現雖先後設局補修而文獻無徵恐庚辛之變紀載失實應請　特旨頒給平定粤匪方畧一部尊藏閣中庶修志者有可查考迂疏之見是否有當伏乞　聖鑒訓示謹　奏奉　旨巳錄　○○譚鐘麟片　再浙省自遭兵燹額儲倉答蕩然無存同治五六年間省倉買存二十萬石年久紅朽現經管理紳董創設礱房爲推陳易新之計折桂在所不免省坥重地亟應增儲紳舊行挪借洋十萬元由該紳董分投採買以實倉儲所借之欵在於善舉項下收有成數陸續發邇墊歸嗣據呈報共購谷十萬石先後運到因舊倉不敷存放添新厫八十間分別收儲並建礱房碓房看倉屋十三間共用洋十一萬五干餘元計每石合紋銀不及八錢所買谷石及添建倉厫均經委員逐一騐收巨出省巡閱時親往查看均係乾潔飽綻實儲在倉房屋亦皆工堅料實該紳等辦事核實條理并然誠能始終如此庶幾有備無患除飭將新舊存谷統歸紳士妥愼經管以專責成外謹將設法籌欵添買倉谷緣由附片具　奏伏乞　聖鑒謹　奏軍機大臣奉　旨知道了欽此　○○何璟等片　再新授汀漳龍道聯興准補汀州府知府廷愷均已到省應飭各赴新任以重職守據藩臬兩司具詳前來除會檄行知並批飭遵照外臣等謹附片具陳伏乞　聖鑒謹　奏軍機大臣奉　旨知道了欽此　○○劉坤一片　再狼山鎭標中營守備舊制本係內河水師之缺前於奏攺江蘇水師營制案內曾經撥爲外海水師南匯營作爲輪船副哨守備嗣經前署督臣張樹聲以狼山陸汛　祗遊擊一員把總－員於向來營制未符奏請將移撥南匯之原設狼山中營守備一員仍留狼山管理中營錢糧各事宜經部行查該守備一缺原係水師現旣管轄陸汎是否攺爲陸路之缺應令體察情形奏明辦理等因迭經飭鎭會同查明妥議詳辦在案兹據狼山鎭總兵楊明海江甯布政使梁肇煌署江蘇按察使郜　　會詳查狼山中營舊制本係內河木帥新章案內將中左右掘港四營遺出　汎均有支河汊港撥歸管轄酌留陸兵五百名另調千把外委分駐各汛並將泰州營陸路遊擊移調通州作爲狼山鎭標中軍遊擊經復設巾軍守備一缺業將遊擊攺爲陸路之缺所有守備自應一律攺爲陸路至腹裏支何汊港仍令該營兼顧等情詳請具奏前來臣查狼山中營遊擊守備千把外委所管僅有陸兵並無師船守備係屬遊擊中軍自應攺爲陸路之缺以免兩歧所轄支河汊港查係腹地仍應責令該營兼顧俾專責成謹　　江南提督臣李朝斌附片陳明伏乞　聖鑒敕 
 
 

Page 5

 
 
部議覆施行再是缺守備陳榮前由原制內河水師升署東海營都司業已奉部覆准給咨送部引　見所遣狼山中營守備底缺此次新攺陸路之缺應請由外容臣酌量揀補合併聲明謹　奏軍機大臣奉　旨兵部議奏欽此　○○劉坤一片　再捐納道府循例分發人員試甲一年期滿應行察看才具分別繁簡奏明留省補用等以茲據江寍布政使梁肇煌等會詳試用知府胡廷玉年二十五歲江西都昌縣舉人同治甲戌科會試中式進士　朝考二等奉　旨以內閣中盡用五月到閣九月措資出京光緒五年正月遵例在江西愼捐局報捐知府分發江蘇試用六年五月初十日經　欽泒大臣騐放奉　旨以知府發往七月十八日到省分寍差委計自到省之日起扣至七年七月十八日試用一年期滿詳請甄別具奏前來臣查胡廷玉到省試用一年期滿應行甄別補用該員年壯才優堪勝繁缺知府之任合無仲懇　天恩俯准將試用知府胡廷玉留省以煩缺知府補用謹會同護理江蘇巡撫臣譚鈞培附片陳明伏乞　聖鑒謹　奏軍機大臣奉　旨吏部知道欽此　○○奴才吉和富爾蓀跪　奏爲遵例校閱官兵秋操情形恭摺仰祈　聖鑒事竊查每年秋季後查閱官兵各項操演技藝隨時奏報歴經遵辦在案兹屆秋操之期自應遵例查閱奴才等於本年九月初十日赴大方并地方砲營校閱銅砲抬砲格林砲打準於十九二十等日前往教塲校閱原設大陳官兵馬步箭演放過堂槍洋槍打準及新練之洋槍隊陣式並一切雜演刀矛技藝其中嫻熟者分別獎勵各生疏者卽飭該管官隨時教訓奴才等仍當不時督飭該管官勤加考核按期操練務期精益求精悉成勁旅以仰副　聖主整飭戎行之至意再乍浦駐防現住省城官兵僅有五十餘員名隨時操演技藝尙稱熟習合併聲明所有遵例校閱官兵秋操緣由理合恭摺具　奏伏乞　皇太后　皇上聖鑒謹　奏軍機大臣奉　旨知道了欽此　○○岑毓英片　再前署詔安縣周世駿前因欠解徵存光緒六年分地丁銀二千一百六十九兩零耗羨銀四百五十一兩零米耗銀一百七十一兩零任催罔解經督臣何璟於上忙案內彚同丁憂馬巷通判金相等員　摺奏叅摘頂限追在案兹據布政使陳士杰會同署按察使葉永元詳稱周世駿於被叅後將所欠丁耗銀兩已據照數依限完解淸欵彚入光緒八年春撥曁七年奏銷隨本公費各册內造報詳請開復原叅摘頂處分等情前來臣查該員周世駿所欠丁耗銀兩旣據照數依限解淸尙知愧奮合無仰懇　天恩俯准賞還前署詔安縣事候補知縣周世駿頂戴以資觀感除咨部外謹附片具陳伏乞　聖鑒訓示再閩浙督臣何璟出省巡閱未及會銜合併陳明謹　奏軍機大臣奉　旨着照所請該部知道欽此 
[蘇省撫轅抄]  
　　○補十一月十三日牌示靖江縣葉滋森告病遺缺查有卽用知縣朱昌霖　以題補　牌示代理按察司獄郡致忠到任已逾三月應卽查照新章另行委署查有候補班儘先補用巡檢夏文熾堪以酌委署理 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
