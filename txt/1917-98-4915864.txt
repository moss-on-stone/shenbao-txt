# 1917 - 98 - 4915864

 

Page 1

 
 
   
 
 

Page 2

 
 
時評 
[軍事會議之命意（冷）]  
　　我甚不解軍事會議之命意何在也軍事會議則會議軍事而巳無不解也惟軍事會議而曰因以取决外交則實有不可解者 
或謂軍事會議不過如政府會議政府因各省督軍不悉外交眞相恐於議會通過之後仍有反對者故先集督軍而疏通之使歸一致非謂軍事會議即决外交問題也斯言也不爲無理雖然督軍與政府文電日通使命日至外交眞相豈至今尙不得知而必集至+ 
北京方始有效乎此即我之所謂不可解也然則軍事會議之命意果何在乎 
[命令]  
　　四月十四日大總統令任命謝邦清爲上海製造局總辦宋振綱署德縣兵工廠總辦此令又令交通總長許世英呈技正曾子模另有任用請予免職曾子模准免本職此令 
又令交通總長許世英呈請任命韋以黻爲技正應照准此令又令江蘇省長齊耀琳呈考核各廳縣政績分别舉核等語省會警察廳廳長王桂林精明幹練應變有方淞滬警察廳廳長徐國樑膽識過人勤勞備著江甯縣知事吳其昌學優才裕政通人和均着以簡任職交國務院存記署淮陰縣知事趙邦彦才長心細勤政愛民署睢陽縣知事彭世祺持躬質樸爲政愛勤試署沛縣知事于書雲誠樸無華講求治理試署邳縣知事李時亮持躬廉潔處事安詳均給予五等嘉禾章署太倉縣知事温紹樑操履謹嚴經驗宏富着給予六等嘉禾章署松江縣知事李恩露識力冠時才堪應變調署靖江縣知事藍光策沈毅有爲長於緝捕署江都縣知事周光熊才具開展聽斷詳明署銅則縣知事唐宗源才識兼優因應咸宜均着傳令嘉奬前署儀徵縣知事白士藝擅釋盜犯咎有應得着交文官高等懲戒委員會依法懲戒以示懲儆此令 
又令據司法總長張耀曾呈四川撫邊屯殺人犯李青則判處死刑惟情節可原請予宣告減刑等語本大總統依照約法第四十條將李青山原判死刑減爲無期徒刑此令 
[專電]  
　　北京電軍事會議昨日政府又接各處來電田中玉蔣雁行巳起程來京唐繼堯派葉荃趙世銘代表楊增新派錢銅代表劉顯世派王文華並其弟衆議員顯治會商張作霖派楊宇霆定明日開會二十日實行議事 
北京電國際評議會决定本日起鹽稅不再分存德華提交中行存儲 
北京電德要求展長辛使歸期辛未抵德前不允顔使啓程迭託中立國轉向交涉無效 
北京電協約國招工政府擬特設機關自辦現内部商由外部先將惠民公司撤銷 
北京電王揖唐自俄歸國昨巳抵津段總理派許世英往迎急速還京籌議要政 
北京電顧使電告美國重要軍港宣布戒嚴者巳有四處並編持别艦四大隊即分泊四軍港一面已與協約國接洽行將聯入戰團 
北京電今日府開兩院議員遊園會元首明日在居仁堂召開特别外交會議將提出意見付軍事會議取决 
北京電陸巡閱今晨赴津或云赴魯游岱俟軍事會議開會仍來與議 
北京電津浦路購車舞弊案部派廖光宇曾鯤化查覆言該路總務處長童益臨有舞弊事而不及副局長盛文頤昨許世英聲言必澈底根究 
北京電馮副座與中原報交涉議員對馮冬電提出質問指爲濫逞威權弁髦司法 
北京電交行因國會議决取消其代理金庫權特披露自元年至五年七月底止政府共欠該行達三千萬 
南京電張勲准十六日入京萬繩栻李慶璋吕鳳山偕行 
南京電靳雲鵬今日（十五）抵甯促馮副座北上　 
[外電]  
　　北京電召集各省督軍或代表來京與會之軍事會議大爲衆所注意政府欲向各省當道說明其外交政策而消弭反對乃有此會議如得各省當道之同意則國會中之反對更不能阻礙政府之行其政策惟此會由倪嗣冲建議發起而倪之態度頗不明晰故有數方面不以此會議爲然倪刻偕其子寓於天津聞即將赴濟南金陵會晤張督軍與馮副總統（十四日）路透電 
南昌電江西督軍李純刻啓程赴京參列軍事會議（十四日）大陸報 
漢口電漢口德國僑商豫想中國將傚美國行動與德宣戰忽抱悲觀已將所存貨物拍賣並將所有地産售去（十五日） 
濟南電張督軍十三日奉中央政府電召匆匆入京聞其入京係以參列軍事會議爲其主要目的一說謂因對德問題督軍堅持反對加入協約政府爲謀疏通意見並决定最後之方針故有是命（十五日） 
濟南電近有宗社黨於青島方面活動曾由某國購買多數軍裝將圖大舉等說實係希圖離間中傷者之謠言（十五日） 
漢口電王督軍今日午前啓節入京所有督軍事務由第二師長王金鏡代理省長則由政務廳長何佩鎔代理（十五日） 
北京電王揖唐近由歐洲歸國現在天津茲應段總理之招擬於明日來京聞段總理欲使王氏於軍使會議時說明歐洲現狀 
（十五日） 
北京電今日午前十一時先農壇舉行故黄興氏國葬祭典各方面之代表者及參衆兩院議員等參列者甚多禮儀極盛（十五日） 
北京電吉林孟督軍恩遠爲赴軍事會議於本日入京（十五日） 
東京電俄國新政府聲明此次戰爭實無領土的野心日本朝野上下對此頗爲注意日本外交界之觀測以爲此係俄國社會黨所主張並非單獨講和之意蓋由其所抱平和主義之見地以侵略領土非爲戰爭目的不可爲侵略的戰爭新政府於此主張亦無異議故因此次戰爭之結果領土之領有當爲别一問題以明俄國非有侵略領土之野心而出於戰至單獨講和按諸俄現情實爲不能有之事如此次之革命其主因即爲反抗親德派之舊政府因此彌魯科夫派急進派無論社會黨勞慟黨等均能協力一致從事革命實情如是謂其提起單獨講和之議可斷其必無也云云（十五日）東京電日皇諭派侍從武官迎氏前赴南洋占領地慰問防備將卒並視察情况巳定本月二十三日由京啟行（十五日） 
東京電西班牙國政府八日宣言對於美德十日宣言對古巴與德國均守嚴正中立（十五日）以上東方通信社電 
[戰電]  
　　倫敦電英帥海格將軍報稱昨夜英軍在聖康丹與坎白萊間進攻激戰後佔據自哈狄柯爾至美桑柯特闊陣線上之敵軍陣地英軍於夜間在魯斯西南襲擊得利敵軍在泊洛格斯特里附近襲擊爲英軍機關鎗所阻（十三日） 
倫敦電英軍大本營路透訪員今日電稱英軍之攻擊現正直向前進今日戰事甚爲劇烈今晨公報中所云及之進步廣約九英里平均深約一英里英軍且在維米山脊大得利德軍自稱其陣線未爲英軍所破乃屬虚言實則英軍今已越過興登堡陣線三千碼且於亞拉周圍攻破德軍舊陣線深可八千碼英軍砲火異常猛烈使德軍之砲位不相呼應現料德砲若干尊復將落於英軍之手（十三日） 
巴黎電今日下午公報宣稱今晨法軍攻擊聖康丹南面德軍陣地雖遭劇烈之抗拒仍能奪獲松末與拉菲爾至聖康丹路間之戰壕線數道俘敵若干人獲機關鎗數架愛恩河與香巴業境均有砲戰敵軍在凡爾登境掩擊兩次均遭失敗倫敦電德國公報云英軍猛攻安格萊與奇凡希德軍回攻亦甚劇烈英軍在自亞提茄夫萊勒路至斯加泊河進攻兩次均爲德軍所敗德軍在亞拉東南屢次擊敗步馬隊之進攻法軍在聖康丹南面進攻受挫（十三日） 
倫敦電海軍部宣稱英國醫院船格洛塞斯特開特爾號（七九九九噸）於三月三十日至三十一日之夜中在海峽中央未受警告爲水雷擊中船中之傷兵皆遇救星期三日柏林公報曾宣布該船爲潛艇擊沉故關於此事之疑慮皆爲消釋海軍部宣稱英國醫院船薩爾太號（七二八四噸）星期二日在海峽觸水雷沉没船中並無傷兵醫士五人看護婦九人皇家軍醫隊之辦事員三十八人不知下落（十三日） 
華盛頓電聞美國海軍官員開會議决美國海軍所取第一步舉動乃巡查大西洋海濱及加里皮海大約日後尙將爲協約國擔任巡查大西洋南北兩部美洲之方面俾協約國軍艦得以騰出從事他役（十三日） 
倫敦電聖保魯敎堂定本月二十日舉行美國加入戰局之獻告禮英皇英后駐英美國大使均擬參與（十三日） 
倫敦電路透電社得悉英國允每月以煤十五萬 
 
 
 

Page 3

 
 
噸供給西班牙西班牙則報以礦質及橘之收成一部分並許租用西班牙船隻（十三日） 
倫敦電德國社會黨若干人巳赴瑞典京城與俄國社會黨接晤兩國社會黨且巳在丹麥京城舉行會議丹麥各報宣布所謂德國之媾和條件内有割佔俄國西部以達達納爾海峽作爲中立地處突厥保護權之下衆視此項條件僅屬探試人心之物（十三日） 
哲斯特電美國班錫爾伐尼亞省愛狄斯通子彈廠爆炸兩次死一百七十五人傷數百人爆炸之力使子彈向四面紛飛其肇禍原因疑出德人之陰謀據哲斯特電稱第一次爆炸起於榴霰彈部分之室内時有女童百人正在裝置砲彈隣近諸屋共儲彈約三萬枚第二次爆炸全屋皆毁且起火甚熾消防隊奮勇撲救火勢遂未蔓延一面從事檢覓焦爛之屍及救出受傷之人分送兩醫院院爲之滿故巳組織臨時醫院兩所（十三日） 
要聞一 
[東京通信（四）（心危）]  
　　各國對於加入條件之意見 
四月十日東京朝日新聞云美德宣戰之於中國加入戰團問題必有相當之好影　惟近今中國内部頗有借題發揮將戰否問題作政爭之具者當局諸公遂徬徨歧路進退失據及美國宣戰段總理復奮然欲起焉北京協商各國公使鑒中國現狀上月三十一日集會討論今後進行方策終乃電致各本國政府請示辦法各國政府俱以爲俟美國宣戰後視其影響及於中國者何如然後擬定辦法故旬日以來各公使猶未接到此項訓令今者美巳宣戰中國猶不追逐後塵足見其影響之小此際各協商國政府間雖無成議然美旣宣戰不得不指示駐華公使以進行方針矣對於中國提出之條件亦有速覆之必要段總理謂聯合國僅許以好意對付一語不足服反對宣戰者之心故希望得具體的答覆本月二日段訪日本林公使亦述此數語並希望承諾三條件之全部協商諸國以爲條件之全部當然不能承認如七分五釐之關稅英國孟謙斯太地方反對極烈惟實價五分則各國意見大體一致認可間有持異議者然可望有結果也至於庚子賠欵中國希望延遲十年各國意見俱謂可延遲至戰局和平又中國希望撤廢天津二十里内華兵不許入境之約各國意中當華兵有入境之必要時許之入境惟希望撤退各國之鐵道守備隊等則不能允耳各國意見之大　一致有如上述獨改正關稅問題與日本關係最切即如改稅率爲實價五分亦非另附條件不能承諾本月九日下午日本之外務財政農商三部當局者會議於外務部幣原外務次官小幡政務局長及中村通商局長等亦列席焉三部人員對於改正稅率爲實價五分無甚異議惟於附加條件則所見頗有出入當時乃决定大綱遺其細目於他日再議好在答覆中國時不必詳舉細目也是日會議之結果俟與英俄法諸妥協後再行訓令林公使駐華各公使之具體的答覆大概如此協商國旣主張從實價課稅五分然對於段總理聲言之改關稅爲七分五釐亦諒其處境困難不得不出此要求故將别求他法以代償其願卽如使大借欵早日成立在成立之前多付墊欵或另設他法務期有利中國亦未可知云 
[日本總選舉之三方法]  
　　大阪朝日載稱日本此次總選舉以政府黨候補者之夥多當選必不在少數其形勢恰如與反對黨同知政友會而政友會亦欲使其當選者駕乎憲政會之上以示威於政府故兩者關係迄難圓滿現在離選舉日期愈近政友會倘不幡然變計則於選舉殊有苦痛之感故日前原敬總裁親與寺内首相屢次會見於有關係之方面儘力運動其結果首相之意似稍活動最近元田肇氏等似已定具體的方法向首相與遞相及其他之員從事協議其方法大約如下（一）政府對於二重候補者意志膸斷絶之（二）各大臣竭力往各地方游說（三）就違反者之檢舉對於政友會會員宜無伸縮而此項方法於本月七日在首相官邸與關係選舉之各大臣及法制局長等協議之後大體已容許政友會之要求現已準備盡最後之力量以求必勝就上述之結果第一層自可照辦即第二層岡田文相及其他閣員多巳前往各處惟於第三層檢舉之伸縮則松室法相不免有强硬之異論似此層終難辦到要之今後之事實如何不可不大加注意耳云云 
[軍事會議之各方觀察]  
　　日來政府有召集全國軍事會議之舉此項會議本於三月以前即有召集之計畫陸軍部擬有軍事會議條例凡會議列席之資格開會之儀式應議之要案均巳有所籌畫後以種種原因遂至延緩而未實行近旬以財政方面外交方面軍制方面益覺此項會議舉行之必要且如財政警務等亦巳由部召集會議而亟應力謀統一之軍務反付闕如實爲缺憾適値外交許久不决亦可借此機會共同討論會議實行之計畫遂以决定但外間所傳軍事會議云云而一方報告則謂尙與内容稍有未符此次致各省電並不用召集軍事會議之名義故與財政警務等會議又微有異蓋爲非正式的會議不過言軍事待决者多請大家來商量一番而已至於所待商量之要案其一軍費問題如何可使適合於預算其二軍官之升叙等級紊亂巳極巳往者固無法可以澄清而未來者宜以資格勞績爲標準定一限制之法其三各省情形不同辦法不能一律欲待各督軍或其代表到京互相報告交換聞見以謀統一之方此會議時討論之要案也外間言此番會議與外交問題極有關係此說不爲無因當此第三步如何進行解决極形困難之時能聚集各省軍事長官共同研究自可爲解决之一助若謂政府將全頼此解决外交則政府確無此意蓋政府自身内閣與其相對待之國會自有解决外交之責任但能知軍界長官之意見如何則解决必爲較易所謂軍事會議與外交之關係如是而巳此次與議人物可認爲重要者江蘇馮副總統湖北王督軍安徽張督軍直隸曹督軍奉天張督軍河南趙督軍山西閻督軍察哈爾田都統趙田均定期即日來京馮巳有電稱不能來京但確已表示可以贊成政府方針之意閻錫山昨日已到張少軒來電何日開議則何日到京蓋朝發可夕至也新任兩廣巡閱使陸幹卿近日本有赴任之議段總理已留至開會而後出京會議之期當在本月二十以外二十七八以内此項會議消息傳出而後外人方面頗有揣測之詞如日本人之共同通信社言曰中央特别軍事會議定於十六日開會已有各省督軍代表先後到京正在凖備一切茲據某方面消息云該軍事會議之目的雖討論軍事問題及對德宣戰問題然實係藉此鞏固北洋派之結束以威嚇南方派現民黨方面對此憤慨謂政府决定對德問題一聽軍人派之主張則何有開設國會之必要云其言是否姑無論但政府則不可不於此注意也又東方通信社上海電云政府以討議對德問題召集各省督軍擬開軍事會議以圖疏通意志之報頗喚起滬上人士之注意識者間俱深諒政府之苦衷然以軍事會議而議决軍事以外之外交問題是表示民國最高權在軍人當局者於此不可不熟慮將來政府與國會竟陷於如何地位要而言之於政府以外更設由各省成立機關以與國事其結果頗費研究云云此言亦有可以注意之價値 
[憲法會議紀事]  
　　九十三條後之增加文一百四條之修正案十一日午後一時憲法會議開會議長王家襄主席開議憲法案第九十一條國會議定之法律案大總統如否認時得於公布期内聲明理由請求覆議如兩院各有列席員三分二以上仍執前議時應即公布之第二項未經請求覆議之法律案逾公布期限即成爲法律但公布期滿在國會閉會或衆議院解散後者不在此限吕議員有修正案討論之下修正案原案均否决遂再付審議討論第九十三條法律非以法律不得變更或廢止之衆無修正表决通過議長謂向議員乃祺動議於九十三條之後加一條其條文爲國會議决之决議案與法律案有同等之效力說明理由後褚輔成提出修正案一時爭論頗劇表决不足四分三否决遂宣告第九十四條法律與憲法牴觸者無效無討論表决足法數通過第十章標題會計無修正表决足四分三通過何　謂向議員及褚議員之加一條旣有人謂爲憲法中不可廢棄者請付審議何以不付表决議長謂原案修正案均被否决方再付審議今無原案可言秦廣禮謂旣無原案亦可提出修正案則再付審議會亦事理之當然是時議場大起紛爭王玉樹動議投票表决附議在三十人以上宣告投票表决無原案之修正案亦適用憲法會議規則第三十五條贊成者投白票反對者投藍票開票結果除廢票外得白票二百九十七票藍票二百六十八票以白票爲比較多數報告畢遂延會 
十三日午後一點憲法會議開會議長王家襄主席兩次延長時間始足三分二法數報告參議院議員請假在七日以上者戰雲霽等五人均無異議衆議院七人亦無異議遂開議議長謂前會投票結果第九十三條之後增加一條决定適用規則第三十五條有人提議再付審議附議者請起立起立者五十人以上議長以付審議付表决時在場人數五百九十九過半數三百人起立人數二百九十二人不足半數有人提起疑義反證表决令反對再付審議者起立起立人數二百五十二人證明前次表决多數遂開議第九十五條新課租稅及變更稅率以法律定之雖有修正係加但書與本條無關係遂以本條條文付表决起立人數五百五十九人已足四分三法數通過議員王之籙修正主張將原案第九十六條改作第九十五條之但書其文云但現在租稅未經法律變更者仍舊徵收無討論即付表决起立人數三百三十六人不足四分三法定數否决馬驤又動議加但書文云但未經法律變更者仍舊徵收無討論卽付表决起立人數一百五人不足四分三法數遂開議第九十六條玉玉樹主張删去以爲租稅未經法律變更照舊　收乃當然之事不必規定於憲法之中云云說明後無發言者即以全删付表决時在場人數六百三人起立人數三百四人不足四分三法數文以原案付表决起立人數二百人不足法定數否决遂開議第九十七條文云募集國債及締結增加國庫負擔之契約須經國會議定無發言者卽以原案付表决起立人數五百七十四人巳足四分三法數通過議員某君又動議增加一條文云凡直接與國民有負擔之財政案衆議院有先議權無討論即付表决起立人數四百八十三人已足四分三通過第九十八條國家歲出歲入每年由政府編成預算於國會開會後十五日内先提出於衆議院第二項文云參議院對於衆議院議决之預算案修正或否决時須求衆議院之同意如不同意原議决案即成爲預算無發言者兩項一齊表决起立人數五百七十八人已足四分三通過第九十九條文云政府因别項事業得於預算業内預定年限設繼續費表决起立人數五百六十二已足四分三通過第一百條政府爲備預算不足或預算所未及得於預算案内設預備費第二項預備費之支出須於次會期請求衆議院之追認無發言者即以原案付表决起立人數五百六十四人巳足四分三通過第一百一條左列各欵支出非經政府同意國會不得廢除或削減之（一）法律上屬於國家之義務者（二）履行條約所必須者（三）法律之規定所必須者（四）繼續費宋淵源以爲第一項與第三項無甚區别要求起草委員會說明委員長湯漪及委員孫鍾說明後即付表决起立人數五百五十人巳足四分三法數通過第一百二條國會對於預算案不得爲歲出之增加無討論即付表决起立人數五百六十三巳足四分三法數第一百三條會計年度開始預算未成立時政府月依前年度預算十二分之一施行無發言者即以原案付表决起立人數五百五十三人巳足四分三法定數通過第一百四條爲對外戰爭或戡定内亂不能牒集國會時政府經國會委員會之議决得爲財政緊急處分但須於次期國會開會後七日内請求衆議院追認議長謂本條修正案凡七其删去國會委員議决者乃當然之事不必說明其餘尙有五個修正遂由陶保晋凌越相繼說明修正主旨後議長宣告休息二十分休息後繼續開會延至四點二十分始足法定人數開議首由陳銘鑑發言略云贊成廖君宗北之修正案取消其所提之修正案童抗時提出修正動議附議者不足三十人不成立田桐復動議主張全删附議者在三十人以上成爲議題遂由贊成反對者相間發言何雯首先發言大致贊成本條全删陳家鼎亦贊成修正案張知競則贊成原案湯　又謂贊成廖宗北修正案蔣羲明亦贊成修正案發言畢議長謂現在報號發言者均係贊成修正案者可以不必發言取消報號秘書點查人數衆議院方面巳少十三人不足法定數議長謂衆議院今日到會者四百十五人休息後請假者十三人尙餘四百二人而現在在場者只三百八十六人只可延會但延會後衆議院方面人各留一名刺以備查考可也遂散會時五點三十分 
[報紙法案巳交到參議院]  
　　報紙法案巳由國務會議議决於昨日（十二）交到參議院此法案由内務部簽註修正後更經法制局之修正者也其文加下第一條用機械或印版或化學材料及其他方法印刷之文字圖畫以一定名稱繼績發行者均爲報紙第二條報紙之種類如左一日刋二週刋三旬刋四月刋五季刋六年刋第三條發行報紙應由發行人開具左列各欵呈請該管警察官署認可（一）名稱（二）體例（三）發行期（四）發行人編輯人印刷人之姓名年齡籍貫履歷住址（五）發行所印刷所之名稱地址警察官署認可後給予執照並將發行人原呈及認可理由呈報本管長官彚呈内務部備案官署議會刋行之公報及專爲研究學術刋行之報紙不適用前二項之規定第四條中華民國人民年滿二十五歲以上無左列情事之一者得充報紙發行人編輯人印刷人一國内無住所或居所者二精神病者三褫奪公權尙未稪權者四現役海陸軍軍人五現任行政司法官吏六學校學生第五條編輯人印刷人不得以一人兼充第六條第三條所列各欵於呈請警察官認可後有變更時應於十日内另行呈請認可第七條每號報紙應載明發行人編輯人印刷人之姓名住址第八條每號報紙應於發行時遞送該管警察官署存查第九條左列各欵事件報紙不得登載一淆亂國憲者二妨害公安者三悔慢元首者四敗壞風俗者五國會會議事件按照法令禁止旁聽者六預審未經公判之案件及審判之禁止旁聽者七外交軍事及其他政務經該管官署預行指定範圍或臨時禁止登載者八煽動曲庇贊賞救護死罪人刑事被告人或陷害刑事被告人者九記載他人之私事而損害其名譽者（未完） 
[退回買土决議案之爭議]  
　　收買烟土决議案前日國務會議時已議决退還國會茲聞此事曾屢經國務會議討論聞其大意謂約法第十九條第一二三四項關於議决權規定甚爲明晰收買烟土係一種行政處分不在國會議决權範圍之内政府又並未因收買烟土發行公債與約法十九條議决公債之募集及國庫有負擔之契約亦不相涉至約法二十二條重在公布施行收買烟土一案政府正在派員查辦之中將來如何辦法尙未决定萬難公布且此係臨時事件不能常有之事收買與否政府决定行之可耳何用公布云云伹聞昨日此消息發布後一般議員以爲收買存土用元年之八釐公債此公條債　非現時發行然此票不用可無負擔此票發出即國庫不能不擔負責任國會之過問非在職權之外又有謂此咨未達兩院雖未知其措詞何若但政府對於國會之决議案法律上無退回之根據恐此一議案又不免生政府國會間之爭執也 
[南京快信]  
　　段總理擬邀馮張入京參與軍事會議聞巳派靳雲鵬來寗敦促 
省議會昨日（十四）選舉會到六十餘人不足法數未投票散會 
齊省長昨派政務廳長曹豫謙在金陵春宴水利局副總裁潘復財廳長胡翔林金陵道尹俞紀琦江北運河工程局長馬士杰江寗縣知事吳其昌均陪座 
張一麐昨日由寗乘晚車回蘇 
今日爲國葬黄上將之期馮副座午前十時親至　盧寺遙祭 
女飛行家史天遜昨日午後在小營駛演飛機四時上駛距地約七千尺以上歷十餘分鐘始下聞今日（十五）將於紫金山頂駕機演放炸彈省立各學校十四五兩日均放假各與生排隊赴小營觀演昨晚七時小石壩街龍王廟兩處火起經消防隊馳救旋卽撲滅 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[外交問題之各方面疏通]  
駐京美使於日昨前往總統府謁見黎大總統通告美國對德宣戰事宜並謂依自己意見並不贊成美國宣戰貴國亦以第二步爲止不宜宣戰等語嗣經昨晚大總統特招致吳景濂等民黨領袖於總統府對德問題訓諭謂本大總統對於德第三步並非反對但今日時機尙早俟國内輿論統一後再行决定未晚云云 
大總統於日昨（十二日）晚五時三十分特在居仁堂備設上等西餐筵請各政團重要分子十人爲梅光遠解樹强阮毓崧孫鍾吳文漢駱繼漢張知競黄雲鵬田應璜張伯列至七時二十分始各盡歡而散據聞黄陂此次招筵各政團厥有四大原因爲磋商中德應否宣戰問題催促民國新憲法早日宣佈問題疏通某某兩要問題（有謂關係發行公債者未識確否）以及添任内務總長疏通國會意見問題又聞段内閣以政府欲實施完全之政策須由各方面一致進行庶無阻滯茲因加入問題反對者頗多現擬派丁士源文羣南下疏通商民意見嚴智怡疏通軍界方面又聞昨日政府有長文密電分致各省軍民長官略以中德業經宣告國交斷絶感情已失此時即不加入戰團於中德國交旣無裨益且轉失協約各團提携陷於孤立之地位將來歐戰議和我之對外方面更爲困難若我國加入戰團中德形勢阻隔亦不至實際戰爭即對歐戰之補助亦必有相當條件以爲制限决不至鹵莽從事致貽國家以不利况對德方針旣經宣言與美國取同一行動今美已對德宣戰若我國遷延不决有違國際信約且退縮蒙羞殊失獨立國家之價値云云未知各省長官經此解釋後意見將何如也 
[農交兩部之預算審查]  
　　交部特别會計取會計取消本日（十二）上午九時五十分衆院預算委員會開會政府委員出席十餘人委員長褚輔成主席宣告繼續審查第九欵農商部所管臨時門第一項農商部經費第一目本部臨時經費審查報告以該部委員對該費並無詳細說明故議核減十二萬餘錢崇愷主維持原案並請政府速詳細說明後再表决馬驤謂審查報告以該部說明不清理由本甚充足但本國實業不甚發達而此項調查費僅十餘萬巳屬少之又少主張維持原案主席付表决審查報告通過第二項全國水利局經費第一目查勘江蘇運河旅費照原案第三項直轄各機關經費第一目中央農業試驗場經費審查報告主裁表决多數第二目至十六目照原案退過第四項附屬各項經費第一目二目均照原案第五項各省實業經費馬驤主張仍照經常門辦理俟歲入議决後再議衆無異議主席宣告農商部所管已審查終了前議財政部所管稅務司經費時衆以非有分册查核不可現財政部已送分册本院油印分配矣可否提出討論馬驤謂稅務司一項每年開支一千五六百萬元之多故上次因此分册未敢倉卒議决現雖分册送來而頭緒繁多亦非頃刻所能了然且諸多名目尤非詳訽政府委員說明不可故主張交第三科審查俟報告後再議衆贊成主席遂宣告續議第九欵交通部所管審查報告請審查委員說明張僅要報告審查經過情形主席宣告逐欵審　第一項交通部經費第一目本部經費審查報告主減五六五八四衆無討論多數表决通過第二項育才經費一目二目均照原案第三項各省交通經費一目至十二目均照原案接績議臨時門第一項交通部經費一目本部經費審查報告核減四五九九二主席表决多數第二項育才經費一目各學校經費審查報告擬減四六一○馬驤謂凡學校經費本席素持寛大主義且弊　甚少主照原案主席先以審查報告付表决少數嗣以馬說維持原案付表决多數通過二目東西洋留學經費照原案第三項各省交通費一目至六目均照原案主席宣告交通部所管已審查矣而附屬之路電郵航四政特列會計應付討論但有先决問題審查報告主張取消特列會計有無異議請先討論解决後再行逐欵審查林伯和王葆眞均贊成審查報告政府委員說明此特别會計乃根據會計法而來此屬法律問題可否在預算會討論經王荷眞馬驤辨駁後主席以審查報告付表决全體通過主席謂旣取消特别會計則凡支出當併交通部收入移財政部現就便利起見應照原册逐項討論第一欵交通部部管支出第一項本部借欵還本一目至四目均外債應還本金照原案第二項本部借欵利息及扣折行用一目至八目均照原案第三項本部特别行政費一目查勘路線費審查報告主移臨時門衆贊成二目交通印刷所開辦經費審查報告主裁主席表决多數三目交通會議經費審查報告主裁馬驤謂此項經費五年度已經開支不過此會議係臨時性質應移而不可裁主度以馬說付表决多數四目交通博物館照原案五目顧問薪津審查報告主減三○○○○衆贊成六目航政奬勵補助費中國航業幼稚此項奬勵固可保存惟據委員報告並未實行故主裁羅綸主留十萬元馬驤質問政府委員此項是否實行開支奬勵委員答只開支四五千元馬驤謂旣曾開支下年或可望其實行主照原案移臨時門羅綸取消十萬元改爲一萬元主席表决多數馬驤謂旣一萬元表决多數應說明中詳具理由衆無異議七目統一鐵路會計會審查報告主裁多數可决八目秘書經費照原案第四項收歸國有各路欵股債欵本息及用費一目浙路照原案二目蘇路照原案三目湘路照原案　目川路照原案五目皖路照原案六目鄂路審查報告以内有一部分應移下列第六項二目内衆贊成七目晉路照原案第五項協撥未成各路墊欵利息及經費一目協撥同成鐵路經費照原案二目協撥寗湘鐵路墊欵利息審查報告第二節内減三○八四主席表决多數三目協撥浦信鐵路墊欵利息及經費審查報告第二節山減六○○○衆無異議第六項還歸以前積欠各欵本息除應移加上四項六目一部分外所列二目均照原案第七項雜費一目滙水二目兌換虧損審查報告兩目合併改爲滙兌虧損經費照原案主席表决多數三目雜費照原案第二欵營業之歲計支出第一項各路營業及歲計支出一目各路營業支出審查報告具四種理由核減四一六○二○一主席付表决多數第二項電政營業支出一目電政營業支出審查報告主減一七○六七一表决多數二目電話營業支出審查報告主減三二○○八多數可决第三項郵政營業支出一目郵政營業支出審查報告以調查分册有應核減者故主減一四三四二二衆贊成時巳十二時十分宣告延會 
[實業學校校長會議之籌備]  
　　實業學校之設所以養成學生職業上自營之能力祈合於社會之應用而學生畢業適用與否要視學校辦理方法如何各省自實業學校令頒布以後甲乙種農工商業學校報部有案者今達三百二十所有奇據敎育部視察人員所報告及京外敎育界所論列其能苦心擘畫求學校辦理之完善者殆不乏人然學生畢業後於實業界有自營之能力者尙不多覯而學校之所研求不能直接發展以供社會之需用實業敎育與實業界乃仍隔閡而不能通若夫校欵支絀設備簡單師資缺乏實習畏難凡此種種尤進步遲滯之至大原因以今日國民生計之日蹙物産發展之阻滯非凾籌補救殆不足以自存然則用欵雖絀而勉求措置之適當設備雖簡而務求訓育之精勤就人力所經營博社會之信用以期達校欵充裕設備完足之的不可謂非今日之要務也至於培養敎師搜輯敎本實習意興之鼓勵成績良窳之比較學生畢業致用之企圖皆與實業敎育有至大之關係兼籌並顧事甚繁賾非得躬親其事者面加討論交換意見末由知其因革損益之宜而收龜勉程功之效敎育部因此之故擬於本年十月在京召集實業學校校長會議並由各省區辦理實業學校人員就該部所發各問題及其他應行討論事項豫爲詳細籌議並可先期調查計畫以爲會議備庶得失利弊所在得以互相探討策勵實行而實業敎育之功用亦可漸期達到月之五日該部已將會議規程十一條討論問題五條分咨各省查照矣 
附實業學校校長會議規程第一條敎育部爲圖實業敎育之改善使各校長交換意見討論方法特開實業學校校長會議第二條實業學校校長會議由敎育總長主持開設於敎育部第三條會議期間以二十日爲限伹敎育總長認爲必要詩得延長其期間第四條會議時期由敎育總長定之第五條會議之實業學校校長由各省行政長官按照甲乙種農工商各校每種遴派學識優長富有經驗者各一人來京與會如本省無此種學校者缺之但甲乙種實業講習科仍視同甲乙種實業學校第六條實業學校校長赴會之旅費由設立各該校之省行政長官以公費支給之第七條與會之校長經本省行政長官派定後應將應興應革事件豫先討論或集合本省各實業學校校長公同研究以爲赴會之準備第八條會議開始與會各校長應將該校辦理狀况及本省實業敎育情形陳報敎育總長會議期中各校長得依學校種類分組討論第九條敎育總長得派部員於會議時出席討論但不加入可否之數第十條凡會議决定之事件辦法具報敎育總長分别採擇施行第十一條會議細則由敎育總長另定之 
實業學校校長會議豫行討論問題（一）實業學校普通學科與實業學科聯絡之方法（二）實業學校體察各地方狀况及應時勢需要之要點（三）實業學校應如何注重實習使學生確能施諸實用（四）實業學校應如何注意管理訓練養成學生樂就實業界職務之習慣（五）實業學校應如何與實業界聯絡俾畢業學生得有相當之職務 
[漢口德租界之租稅章程]  
　　漢口德國租界之租稅章程係依該租界自治章程第二十五條之規定於一千九百十七年（即民國六年）二月二十八日所議决者茲經國際政務評議會於四月九日譯出以供改爲特别區域後之參考其文如下第一條漢口德界爲自治行政之目的應徵收之租稅如左（一）土地稅（第二條）二（租賃及享用稅（第三條第十條）（三）自來水附加捐（第五條）（四）進口及出口稅（第十條）（五）船舶稅（第十二條）（六）准牌稅（第十三條（七）停車地捐（第十四條）第二條凡租界内每一起地由土地所有人每歲納地値百分中八分之三之土地稅第三條租界内一切居宅及租出或自己享用或不用之地每歲應納估定之租賃價格或享用價格之百分五之租賃及享用稅如宅地係中國人所有應納該地價格百分八之稅該居宅或地歸土地所有人自己享用或置之不用或已聲明稅由自己負擔者此稅旣由土地所有人繳納否則歸承租者及其他有享用權之人繳納每一舖户每月應繳舖捐兩元第四條土地稅及租賃與享用稅每年十二月由巿參事會估定以備下届會計年度徵收之用巿參事估定稅額得由自己酌用鑑定人之意見且得令納租義務人提出關於估定時必要之報告第五條租界内爲彌補本年修理自來水之費用起見本年增抽地價百分中四分之一爲土地附捐由土地所有者繳納之再增抽租賃及享用價格百分一之租用附捐此項租用附捐當然可由承租者及有享用權者繳納之第六條繳納自來水附捐後納捐者得於全年之每一個月自由使用自來水其水量以第五條内所納附捐十二分之一爲限　水價計算定爲每千英國格蘭（合華四三八八升）合洋五分第七條全年之土地稅及租賃與享用稅及自來水附捐均應向巿金庫繳納繳納後取回收條第八條如承租人承押人及其他有享用權者所應繳納之租稅自收到催稅命令後十四日以内尙不能繳納者則土地所有人應負其責第九條納稅義務人收到催稅命令後一月以内仍不能繳納者應由參事會向漢口領事館或領事審判廳起訴以收此稅捐 
[鄂議會爭席潮之暫息]  
　　鄂省議會三度六議員問題遷延不决致連日不能正式開議選舉議長亦難進行茲聞王副議長信敷因急求議長之産出無論有何障碍决計委曲求全已將彼派素所主張之杜戴丁列席退讓但詹趙梁亦不列度均候電請國務院爲最後解决此議巳於十一日大會决定如今後能將議長選出則詹大悲已不復能競爭國務院必承認詹梁趙復職爲有效否則恐尙有波折惟聞詹頗有去志擬於日内晉京别就趙梁二人則擬守議度不去此爲未來之情形茲將十一日會議狀况詳紀於右是日下午一時省議會開會議員列席者七十三人杜瑞壽丁榮學梁鍾趙鵬飛均與焉由王副議長主席議員李宗唐起言旅京鄂人現在爲漢冶萍事組織清理處已將章程函送到會此事關係重大本席擬提前報告程國璠謂此時本會内部尙有事未决漢冶萍案應俟議事時再行提前討論劉賡藻李法陳士英杜康鶴池澤民盧慶墀均以未到討論時機對於程國璠之言極表贊同於是杜瑞壽丁榮學均聲請議長簽定席次王副議長言現在席次無空實難抽簽如謂杜君等列席則梁君等當然退席杜丁同言本席等係補朱燦時歐陽景東之缺何得謂無空席趙光弼言應請議長注意非議員無發言權杜瑞壽言議長六日曾言俟下次開會時簽定席次此語應生效力况瑞壽等係經省長召集與詹梁趙復職之事風馬牛不相及豈有遷延數月不能列度之理應請從速决定否則瑞壽等决不再坐此一百零四席以外之位惟有暫借議長之席云云王副議長言表面看來杜君等與梁君等之席固屬毫無干涉究因否認撤銷復職案之故致相關連今天惟有請梁趙杜丁四位一律退席杜梁二人頗有爭執王副議長言可否仍由同人根據法律研究四位暫時退席梁鍾漢更以屢次未發詹梁趙三人傳單爲議長違法應付懲戒於是更由張國恩熊周屏胡潛劉賡藻趙光弼劉楫傅作楫葉蘭彬李法等反復辯論卒由黄德馨主張電詢國務院對於參議院議决　大悲張國恩關於復職請願案究竟如何辦理俟電復到鄂解决多數贊同並請杜丁梁趙四人退出再行表决隨經王副議長就黄君主張付表决計列席六十八人起立者六人多數遂飭秘書廳草擬電稿卽日拍發並决定六人在未解决前均不出席公費亦一概停支卽搖鈴散會 
[陸榮廷赴京後之粤財政（續）]  
　　觀來往電文如此則裁兵之事督軍省長皆巳協同一致矣惟此事不能操之過急目前所最難者粤東盜賤如毛各軍隊多調出清鄉倘一聞有裁撤消息藉端譁潰則兵與賊勾結地方受害不淺故省長現已定有計畫清鄉時期畫定陽曆六月爲一結束目前先將警衞軍實行改編巳議定編改游擊隊六營以攻剿各江股匪日來周之楨所部四營王傳善所部兩營皆相繼奉命返省聽候改編此擬留存者也其不留者則决定俟各軍底餉清發後卽行裁汰聞現擬先裁汰六營昨特通令王德慶李福林唐維炯李次臯各統領於七日在軍司令部商議清餉裁軍問題聞已籌有辦法矣而最難清理者則惟滇軍譚代督以借欵成立滇軍編遣有期該軍積欠月餉雖經前時列册呈報但距今兩月有餘現在實數除陸續解繳外自不能依照前册計算昨特分飭財政廳長曁張鎭守使將該軍餉項核至三月份止共該實數幾何再行列册呈報聞借欵一經交到即當先從編遣滇軍入手但箇中又傳出一消息目前借欵實在收入者不過百餘萬財政上雖可一時活動然不能全恃以清理軍餉因粤東軍隊名額大約六師有餘故將來根本解决恐仍不能免於大弛賭禁矣賭之禍粤人人能言賭徒雖屢請開賭均被當道嚴掠唯粤財政旣屬困難每月軍政費又增至百五十萬諸項捐欵羅掘俱窮每月所入仍不敷所出甚鉅陸督軍爲整核軍餉計曾主張弛賭自晉京後亦逕將不得已情形直達中央頗聞中央有核准之說不知確否但粤中承賭巨商盧某等數十人巳到省分寓東亞西濠兩大酒店連日邀請政界人員飲讌外間均謂爲運動包承賭餉而西關又有桂人新成立銀業機關聞其股東乃在梧州承辦賭餉者今將到粤包賭人言藉藉皆謂弛賭禁爲不能免之事然歟否歟則請騐之於異日 
目前財政上可恃之收入尙有一種亦在當道籌議之中卽舊案重提之錢糧附稅是也日前財政廳長嚴家熾已呈請朱省長電部准予全數留粤其呈文云竊照前奉財政部電飭倡辦錢糧附稅擬比向來收數約加三四成一案先經議定將正項及帶徵連合併計定爲一條取銷從前正耗羡雜等項按照各縣所徵實數統一徵收另照核定實徵銀數附加四成當經呈奉咨准部復照辦嗣因另議清賦致將此案暫時擱置復因本省獨立並將清賦一事亦未果行昨經廳長查明案由並以清賦稽時擬請查照加成原案先行舉辦呈請省長核咨在案查此項附稅前奉財政部核復文内聲明巳列五年分中央專欵銀一百萬元應即全數解部等因現查粤省自上年軍興以來庫藏掃地餉需浩繁每月收不敷支爲數至一百餘萬而内外新舊各債迄今巳達一千五六百萬元欠支各欵尙有六百十餘萬元此次辦理五年度預算奉財政部規定粤省解部專欵當經電呈情形奉復核准六年六月以前本省中央專欵准其全數截留補助善後之用此項附加田賦固在前項專欵之外然現在擬請援照前案辦理實因本省財政難以支持欠發者亟待清釐不敷者宜圖補救於此設法開源亦應請准全數留粤彌補虧欠俟將虧欠清理後再照前案辦法按成報解以符原案 
[廣東之對德問題]  
　　駐廣州德領梯格斯與北海德領梅賜享已於九日携眷乘坐寳璧兵艦赴港並由當道派委曹兆貞江隱農兩員護送聞該員昨日有電來省謂寳璧兵艦已於十號安抵香港德領現擬乘搭廣利商輪赴滬等語後經當道復電該員隨輪護送至滬母稍疏忽一面飛電駐滬交涉員妥爲接護 
廣東陸軍臨時檢查所昨派出檢查員鄭柱會同廣惠檢查分所檢查員全福貞外交局委員張繼龍警察廳稽查員茹有泉並衞兵八名於上午十一點鐘由天字碼頭乘輪赴沙面分向各處次第檢查計查得魯麟洋行有布郎寗手鎗一枝獵鎗一枝長短鎗共九枝勿啫士洋行有曲尺鎗一枝鳥鎗一枝小手鎗一枝雲車士打短鎗一枝長鎗四枝禪臣洋行有手鎗一枝十三響一枝駁壳一枝德華洋行曲尺一枝獵鎗一枝德人鄔度家有快鎗一箱五枝統計長短大小鎗共三十一枝經將查訖證分别交付該德人存據并將此項鎗枝交警察廳妥爲保管 
廣東報界致北京大總統國務院參衆兩院電云絶無戰備及戰鬭力妄議加入協約人心惶駭且供給糧食物料華工流弊甚大懸崖勒馬惟諸公賴廣東天職報羊城報總商會新報商權報南越報華國報人權報七十二行商報國報新報共和報快報粤報中華報社采風報地方時報天游報等叩 
德艦青島號自行炸毁後當道飭由黄埔船廠將其修理價共二千餘元現由該廠工匠勘得尾艙炸毁之處内層木質雖已洞穿惟外層鐵板無恙其餘貴重機件前年早已解卸損壞不多尾艙内層現由該廠將瓊崖最上柚木修補頗爲精工約於月底即可完全告竣 
[潯路股東開會紀]  
　　贛省南潯鐵路本月十號開股東大會午後一時各股東到會李督軍戚省長均派代表蒞會當未開會之先忽由省長署轉來旅京同鄉趙惟熙鈕傳善饒孟任三君電勸暫緩開會以免新舊股東或起衝突致礙路政進行（原電錄後）各股東閱電後公議先開一臨時談話會研究今日之會議是否中止僉以今日人巳到齊事已備具實不能因此一電忽然停止惟京電旣有解决辦法應推代表赴京會議今日除報告公司經過情形及公推代表外餘事均可暫緩决定後乃搖鈴開會公推程君道存爲臨時主席按照提議事件第一項請公司會計科長趙藍田報告會計經過情形及現在事實當由趙君報告云潯路自光緒三十年十一月開辦起至民國四年底止共收入洋一千一百十四萬零二百六十二元八角一分民國三年度增加洋六十七萬三千零零二元一角一分（即係李總理任内經手之數）減去五年度逐欵洋四千五百三十二元零九分連前滾結共收洋一千一百八十萬零八千七百三十二元八角三分又自開辦起至民國四年底止共支出洋一千一百一十四萬零三百六十二元八角一分民國五年度增加洋七十九萬七千零六十一元九角七分減去懸記洋十二萬八千五百九十一元九角五分連前滾結共支出洋一千一百八十萬零八千七百三十二元八角三分民國五年度支行車進欵共洋二十三萬四千六百二十八元六角六分除去行車用欵洋一 
 
 
 

Page 7

 
 
十二萬二千五百五十七元一角六分結餘洋一萬二千二百七十一元五角民國五年下半年束亞與業會社借欵息洋二十餘萬元未付本年上半年息洋又將届滿本路零碎債項歸還者約四十七萬餘元自本年二月起全路薪工多未支發所有包工各欵亦多未給鄙人對於會計事務可負完責其能均非所知次由程主席宣告陳永懋謝味餘袁秋舫三董事及監督羅朗山辭職函劉貽波云今日爲推舉代表赴京商議不作爲股東大會諸君辭職不能有效次曹公度之質問羅朗山報告及朱俠平之議案均無如何表决後留貽波又請主席推舉代表赴京之議付表决（衆起立）當場提出程道存龔梅生黄棣齋蕭夢白張芝珊五人衆贊成遂搖鈴散會茲錄京電如下南昌戚省長羅財政廳長鑒并請轉南潯路股東鑒本月十日開會之事務求同鄉諸君暫緩舉行此路關係吾省存亡倘新舊股東稍有衝突生出意外枝節將何以善其後望路局諸君化除意見以吾省之生命財産爲前提勿徒拘泥一時之事實若在贛開會新股東恐難承認盼路局諸君速派代表來京另行籌議辦法謹貢一言諸維鑒察趙維熙鈕傳善饒孟任佳印 
[蕪湖快信]  
重慶德領事貝特克氏於十二日午刻乘江永輪過蕪警廳派江岸巡官高海亭護送至寗 
蕪湖總商會討論倪省長鹽斤加價問題巳擬具意見書向省議會請議一面函請安慶正陽大通三商會一致力爭 
今日（十二）爲國葬巳故蔡上將之期此間軍警行政官廳及各機關均於午後二時在湖南會館設位致祭 
安徽籌賑交際員曹伯衡刻由省來蕪組織游藝展覽會募捐救濟皖北災黎業於十二日午後在大花園開茶話會各機關到者四十餘人當場認銷戲劵二千張計洋二千元 
渦陽縣災民傅永和等男女一百六十餘人前日由南陵來蕪沿途鄉鎭被其騷擾不堪刻經縣知事余詠南派差設法資送出境 
湘省商人黄俊等集資十萬兩組設華隆紅茶商號採辦湘省紅茶直接運銷美國財政部爲奬勵國貨出口起見所有由湘赴滬沿途經過釐局應准免稅放行皖財政廳奉財政部訓令已轉行各釐局遵照辦理 
[審檢所准裁後之浙司法界]  
　　知事判案效力問題高等廳昨致司法部電云北京司法部鈞鑒佳電敬悉遵即轉行惟省長越權處分旣經明令撤銷各審檢所旣於本月庚日明讼裁撤除未據報之海寗等二十七縣在未奉佳電以前以知事名義所爲審判應遵江電認爲無效外所有業據報裁之餘杭等四十四縣於三月文日起至奉到佳電日止以知事名義所爲審判是否有效抑應分别奉到禡電前後異其效力之處乞電示旋得司法部復電云杭州高等審判廳眞電悉業據報裁各縣以知事名義所爲審判爲便利人民起見應分别禡電前後異其效力司法部元 
高審廳長辭職未准浙高審廳長經家齡因齊耀珊省長越權擅裁審檢所一事感受痛苦前日特託故辭職電呈司法部總次長云家齡猥以凡庸過蒙拔　受任以來方冀竭誠　報不料近日觸發肝陽舊病非靜養不能就痊惟有懇請轉呈大總統迅簡賢員接替母任迫切待命之至聞司法部復電云浙廳正資整理總望勉爲其難力任艱鉅萬勿遽萌退志 
地方通信 
[北京]  
　　留法儉學會招生北京留法儉學會現設預備學社主旨專爲儉學會員赴法留學而設學課則以法文爲主科附以留學須知之講演蓋將以介郷留學也如有志肄業者可至北京宣武門外儲庫營民國大學内與該會接洽 
[南通]  
　　烟禁聲中之南通通邑自印花土發現後私賣鴉片者城廂巳百有餘家禁期旣届警局曾派員密查造摺以備查禁惟摺中所列碍於情面者居多將來能否認眞辦理尙未可逆覩現印花土店雖已遵令停褒而城廂尙積存烟土共有三萬餘元嗎啡尤夥且以後偷運者亦未必即無其人當局雖飭令查禁務取嚴厲而日來發覺之案則猶未一見據外問傳說且謂吕四等處仍有烟苗發現盧知事日昨已遴委張區員赴吕四餘東餘西單司法員赴劉海沙徐區員赴三益四甲盧知事則親往海門會同劉知事查勘聞海門悅興鎭地方有施姓者私植烟苗前日適爲省委查見特派施警佐前往拘辦詎施姓聚集多人竟將施警佐扣留軟禁在家現劉知事已飭軍警前往嚴捕云 
[清江]  
　　學校比賽足球揚州第五師範學校足球隊由該校校長率領來與浦地省立各學校比賽足球於植樹日下午三時在南門外校場先與第六師範比賽請某西人爲公證是日大風簽定位置五師居上六師逆風至五時止兩校各勝一球無勝負次日至第三農校比賽請第九中學校敎員某君爲公證又各勝一球 
[南京]  
　　組織留學法政同學會吾國留日學生以畢業東京法政大學者爲最多前清末年曾設同學會於北京現由劉烈卿鍾叔進劉祝羣趙威叔戴伯閑諸人於江蘇省城組織同學會昨日就法政專門學校開談話會到者四十餘人議决事件如下（一）設事務所於四象橋浙江會館（一）推定臨時幹事以尹崧生戴伯閑任文牘劉祝羣阮蘭叔任庶務鄒笙虞錢强齋劉烈卿趙威叔任交際王晋民鍾叔進任會計（一）定四月二十二日在浙江會館開成立大會 
[杭州]  
　　省會十次會議記昨日省議會第十次會議沈議長主席到會議員一百二十四人議長報告蔡元培等請補助浙江旅滬競雄女校經費一案孫鏘請建王公祠一案及張廷黼等請免徵百斤以下家釀之酒捐一案並本會提出歸併師範講習所及修正農事試驗場兩案均與預算有關本席認爲應當從速付議依據議事細則變更議事日程提前付議一致贊成遂先議歸併師範講習所案經審查股報告審查結果孫如怡起立贊成衆附和遂照報告通過繼議修正農事試驗場草案由提案人莊景仲說明理由馮良翰起立贊成主張併付財政股審查與預算同時報告何紹韓附議衆贊成遂付財政股審查繼議添設省立第三第四苗圃議案政務委員說明理由後毛蒙正等贊成馮良翰反對莊景仲王廉附和遂由議長付表决時在席人數一百二十二人起立者五十五人省數由李傑提出異議反證表决總數同前起立者五十九人仍復少數胡炳旒動議投票表决議長報告在席人數一百零八人遂以投票方法表决結果除李芑聲明放棄投票權外人數與票數符白票得五十四藍票五十三贊成多數案遂成立付庶政審查繼議修訂浙江外海取締船舶規則衆無異議付法律股審查繼議修正浙江外海水上警察廳取締護船規則案同付法律審查繼議籌設省立女子産科講習所案由鄭凝說明理由金燮錢宗翰主張付審查遂付庶政股審查繼議變更植樹節建議案羣主付審查又議請執行五年度預算案並返還興業銀行繳公債劵股票案一致主張照原案咨送遂散會 
[嘉興]  
　　衞隊鎗斃良民嘉興北門外中街一帶近因火警頻聞（半月來竟有十餘次之多）一般商家咸擬舉行賽燈以爲解禳雖事屬迷信然係禾邑習俗官廳恐生事端屢行諭禁並令各警所隨時勸止乃各長警不善處　　用强力濫行拘禁本月十四晚下午七時許該處有孩童數十人紥成紙傘紙燈集合迎賽由中街進蒲鞋弄走臭水兜當爲第三警察所長警陳某等所見奮力追趕孩童受驚而逸并有被追跌入河中者於是孩童家族及各商家等紛紛至警所質問愈聚愈衆警佐金林恐生事端急用電話告知縣署曁水警署長並步兵第一團請求出隊彈壓當由張知事帶同衞隊前往各商民以該警佐竟請知事帶隊拘人羣不甘服好事者立將該警所頭門搗毁張知事所帶衞隊見勢不佳即放鎗示威有一彈擊中鄉民大脚阿三之肩穿入喉管頓時血流斃命旋水警署長俞肇桐亦率領水警　隊前往步兵第一團團長陳肇英亦派兵前往彈壓始寢其事現阿三家族巳赴縣喊寃不知張知事如何辦理也 
[江西]  
　　李督軍定期晋京贛省李督軍爲中央召集軍事會議事赴京參與原定本月十號啓節後因籌備未全遂改爲十六號隨行人員顧問程道存參謀陳用甲曲巖秦說秘書芮世第許崇藩一等副官石錦川譯電邢致臻軍需郝受田承啓張朝魁魯希文又傳達長帶傳達十人衞隊長率衞隊二十名並派本署副官吳修雲爲前站料理人員先行赴海已於十一號離省並聞李督軍預計在京勾留約三禮拜始行返贛 
省議會臨時會開幕贛省議會改此次開會爲臨時會至八月一日再開常會茲已於十一號舉行臨時會式是日午前十二句鐘李督軍派代表參謀長何恩溥戚省長陳政務廳長羅財政廳長何道尹水陸兩警廳長均蒞會議員到九十餘人男賓三十餘人女賓二十餘人下午一句鐘開會議員就席後由任議長引導各行政官入席任議長報告開會意旨略謂此次本會成績較前爲優報告畢樂作仍由任議長導各行政長官出席各議員起立向國旗行三鞠躬禮復由議長介紹議員與行政官相見行一鞠躬禮復位後再由任議長讀本會開會詞又由督軍何代表致祝詞議長致答詞南昌金知事華祝代表省長致祝詞議長致答詞禮畢至空廠攝影然後散去 
[漢口]  
　　絶德事件之雜聞德國駐重慶領事日前來漢要求勾留兩日向漢口荷領事辦理移交曾經王督軍核准嗣期滿乂接續請再延期共躭延六日之久始於十日乘招商局江孚輪下駛王督派蔣秉忠副官率衞兵十名護送至九江而返湖北留德學生有武昌程明溪黄岡劉希文竹谿吳毅夏口李子青四人均民國三年官派往德留學昨已由歐回鄂（據聞係由俄西比利亞鐵路轉京奉京漢二路回鄂） 
[廣東]  
　　豪賢街之謀殺案老城豪賢街第一百一十號住户鄧詹氏忽被人謀殺聞死者係西樵沙頭鄉人年五十有四賦性靜逸不與子媳同居其子鄧時中現在紫金縣署充收發員媳則住天平街餘居里六號鄧詹氏獨居屋内并無婢僕惟該屋業主有女僕名二婆者夜間返屋與之陪伴查該屋共有一廳二房一小樓樓梯在頭房之後樓上有天櫳一度通出晒棚死者住居樓上床位與天櫳相距二尺床之側有衫木三抽桌子一張横列窗口樓下頭房即爲二婆住所月之四日下午五時該屋業主某氏因有祖先在此奉祀特携品物往祭至則室門半掩闃然無人甫至梯口即見鄧詹氏横臥地上兩手僵直初尙疑其中風當向街鄰喊救隨召該街更夫入内審視察悉死者手上有京青舊布帶緊纏長僅四尺身上血跡模糊胸部被剌四傷已經殞命傷口各深寸餘闊約八分梯下有白巾一方滿塗血迹遺擲地上梯後有黄色假皮襌帶一條長可二尺當由更夫馳往天平街奔報伊媳鄧阮氏到宅伊媳以屋内財物均巳一空乃向死者堂姪鄧士阜借銀五十餘元購棺收殮仵作人等以其死於非命不敢釘棺伊媳以年少無知未向警區報案惟檢察廳長巳於九日下午派員前往查勘查得天櫳及窻門等處均屬緊閉并查得鄧詹氏生前最善積蓄存有金銀衣物約在二三百元左右詎死後所有財物均已一空現已據情呈復檢察廳長察核矣 
雜評一 
[取消交通部特别會計（一子）]  
　　特别會計本爲一種除外之法除外法之解釋適用自以狹隘爲原則非有大不得已不能破此原則凡郵電輪路等於作業之一部分亦往往參用特别會計者利僅在便於經營而流弊則甚大蓋無特别之必要而漫焉開列必致國費失共通之便利或有餘於此而不足於彼奪財政上之伸縮力國庫旣不融和害且中於金融巿場焉故各國不敢輕用此法即用之亦必兢兢以法律嚴爲之防也 
記者於預算提出時曾促國會注意於此點今交通部之特别會計果已經審查會取消矣雖於臨時性質之事業或不免稍有所障碍然於通常國費利益實多故此舉不可謂爲不當也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[南洋公學擬建圖書館之呈文]  
　　文通總長許世英因據上海工業專門學校校長唐文治呈擬建設圖書館請予提倡代呈大總統文云爲上海工業專門學校議建圖書館請予提倡據情代呈仰祈鈞鑒事竊據本部上海工業專門學校校長唐文治呈稱竊聞瑯嬛福地天府有文瀾文滙之編委宛書堂私家有尊經　經之室斯誠儒林之盛軌不徒藝苑之美談邇者八方棣通萬國鱗萃上海地襟吳會富擅商衢析支渠搜之族重譯欵寒之儔　　來同觀瞻是繫於是通人達士有請建圖書館之議然學校之中藏書闕如無以卜抒國光下饜羣望識者憾焉夫才智之聰明不衷乎正則易惑於歧趨學業之廣博不導以純則漸流於偏嚮比年以來士騖詭書家談新學旁搜歐墨之迹遠擷希埃之菁然或入主出奴弁髦經典放言高論糟粕詩書慨國粹之寢微較秦燔爲尤酷又况隣邦象寄巨賈雞林亦頗購遺編徵古籍張八索列九邱麟麟炳炳蔚成鉅　攘攘熙熙庇彼廣厦嗟楚材爲晋得愧阹字軼倉篇亟宜大啓鴻規廣開虎觀洽中西爲一貫布方策於千秋用以昭示先型餉遺後進茲有交通部所隸上海工業專門學校舊名南洋公學創設最久成效聿彰今歲新曆四月爲該校二十週紀念之期僉議建設圖書館垂諸久遠顧當文化競存之會適値公私交困之時欲儲萬卷以羅胸難集千狐而求腋因念爲山一簣分壤從泰岱峰而來導水九流借潤自星宿海而下伏惟我大總統敎思廣被文德誕敷敢乞代呈俯賜提倡俾該校圖書館得資成立庶幾闢藍田而採瓊玖咸知什襲以藏仰夏屋而溯權輿爭願瓣香以奉不勝懇誠待命之至再是校圖書館係仿各國成例注重工業專門各書與普通圖書館性質不同合併聲明等情查該校舊名南洋公學創設最久成效甚著茲因二十週紀念　建圖書館係爲作育人才振興文化起見其欵項難籌須資募集亦係實情除由交通部酌籌欵項創辦外倘蒙大總統俯賜提倡則觀瞻所繫自易圖成而垂不朽理合據情代呈伏乞鈞鑒訓示施行謹呈 
[鐵路總管理處開會預誌]  
　　滬寗鐵路總管理處係由局長兼領議長及怡和滙豐等代表議員組織而成照管理處定章每届年終結帳後必須開常會一次藉以提議一切改良路事江局長蒞任後尙未開會現届上年營業收支帳略結束之期約計全路盈餘五十餘萬元應照章開會報告且員司奬勵金一項業由洋總管提議辦法經江局長彚核華洋員司奬金總數計共七萬五千餘元爲數較巨擬即於開會時徵求各議員意見以定取舍如得多數同意再行呈部核辦又聞部頒公用乘車證規則洋總管有反對之說亦擬提出會議以總管理處原定權限爲後盾會議日期原定十五日嗣因手續繁多預備不及巳改定二十三日開議云 
[建築保護鐵路橋梁之兵舍]  
　　滬　鐵路各處緊要橋梁前奉部令飭由各軍隊就近派兵保護惟各橋梁地　荒僻並無民屋可以租借兵士　番防守殊屬不便且遇風雨更無掩蔽之所曾由各軍隊函商江局長籎於各橋梁左近添蓋兵舍若干問俾資應用經轉飭徐工程司照辦現巳將蘇州段内之青陽港崑山大橋鎭江段内之新豐站寳蓋山洞無錫叚内之一百三十三一百六十九各橋梁分别添建兵舍於日前一律竣工由徐總管報告江局長請爲轉函各軍隊分别遷入以資保護 
[冐稱工黨發電之查究]  
　　製造局總辦李鍾岳因事調京由陸軍部另調德州兵工廠總辦謝邦清來滬接充迭紀前報現聞有陳應深者用中華工黨名義致電政府不承認謝氏爲該局總辦並謂已由工黨舉人擔任局長等語前日中央特電令盧護軍使就近查究盧君得電後即派稽查員李某至法租界霞飛路工黨總部調查有無其事該黨領袖韓恢以工黨恢復後迭經宣言專注重民生事業不干預政治問題且黨員中亦無陳應深其人昨日特致函盧護軍使聲明一切並請嚴行查究原函略謂本黨之設原爲工界謀幸福起見其宗旨專在維持人道提倡實業除關於民生公益之事外舉凡政治上問題概不與聞曾經登報聲明並詳載本黨宣言事實具在歷歷可攷日昨貴署派稽查李君至本黨詢問謂有陳應深者拍電政府否認新任製造局局長電中並稱工黨巳另行舉定局長等語聞之不勝駭異竊以政府任命局長與本黨毫無關係本黨旣無干涉之理由斷無此種荒謬之舉動且本黨黨員中亦無陳應深其人該電究發自何所應請嚴爲追究除由本黨派人協同調查外務希貴署嚴密查緝依法懲辦倘以後再有假用本黨名義干涉政治者無論是否本黨黨員本黨概不負責並乞隨時通知以資協助調查云云 
[會勘烟苗前之警廳集議]  
　　淞滬警察徐廳長近接江蘇齊省長電略謂查勘各屬烟苗一事自英公使所派專員陶樂爾君隨同部派各員及本公署所委之記名道尹俞壽璋等出發以來巳在沿途各屬境内詳細察勘聞該專員等行將來滬大約一星期即可抵申次第會勘務卽遵照飭派警員追隨查勘等因爰於昨日午後一時召集所屬各區署所警正佐在廳開臨時會面諭預先佈置並至各該管區域内花園及菴觀寺廟會館公所等之曠地查勘有無罌粟盆景限三天内呈復如查獲此項盆景毒卉一經報告勘實自當特别加奬以彰勤務云云 
[焚燬烟土之預備]  
　　海關施監督查得本關各卡迭次所獲烟土業巳兩次焚燬現據呈報續行查獲者爲數巳巨爰定於明日（十七）在浦東陸家嘴海關空地當衆焚燬業經咨請軍政各機關届期派員監視並請憲兵營酌派憲兵到場彈壓現憲兵營長張輔漢派憲兵四名届期前往浦東彈壓 
[輪船搭客私帶紅土]  
　　前日有一輪船由外洋進口經巡捕房目何阿春等登輪搜檢當在王留陳納二人行李中抄獲私帶之紅土各數磅卽將人贓帶至捕房由梅捕頭略詰一過將王陳兩人函送地方檢察廳請爲訊辦烟土送關候燬 
[續驗赴法華工之手藝]  
　　道信公司前日試驗赴法華工體質經誌本報茲悉此届華工報名共有四百餘人業由西醫士伽年分别試驗計取合格者二百名惟因此項華工赴法均入軍械廠工作故於昨日又在虹口東有恒路滙昌棧内試驗手藝經法丁程司陶履德偕同華總理梁耀卿親自監試聞所取華工手藝均極精良云 
[烟酒同業惶急中之常會]  
　　昨日（星期日）烟酒聯合會例開常會各埠代表曁兩業商人紛紛到會午後一點餘鐘振鈴開會首由總代表陳良玉將各方面來函摘要宣布畢請衆公决旋由洪少楚王闓敷俞葆康等起言此次烟酒署鈕督辦利祿薰心甘與我商人爲讐各處來函均已認爲公敵惟本會宗旨總須從法律上解决應將專署不應設立公賣不應存在之理由細加研究詳爲說明以破鈕氏之謬說冀政府之覺悟昭天下之公論夫公賣名稱不當及專賣之窒碍難行苟非利令智昏則雖三歲小孩亦必知之今鈕氏爲保存位置起見不惜倒行逆施謀個人私利爲政府歛怨觀其理由書中之最有力者以百二十萬之製烟廠爲特設專署之根據是認專署爲一製烟廠而設聞民國五年全國公賣收入實不過八百餘萬元而支出則多至二百餘萬元專署爲財政上駢指機關烟廠乃營業上專利性質即照鈕氏之主張而論因辦一百二十萬存本之煙廠而年耗此二百餘萬專署之開支此種利益不知從何處計算我想政府與議會諸公斷不被鈕氏一人所蔽現在急應搜集各　資料趕緊上書大總統國務院參衆兩院依據法律詳陳利害一面照各方面之主張分别進行以爲後盾云云衆皆贊成旋經推定起草員即日起稿再行開會公决儘日内辦齊交總代表携京分别呈遞議至此時逾五鐘搖鈴散會 
[籌欵築路之困難]  
　　楊樹浦依周塘築路問題自沈省議員一再呈請馮副總統齊省長核准取消工巡捐局與浚浦局所訂之包築合同自行籌欵興建後卽經省公署飭令上寳兩邑知事會同當地紳士設法籌措當由沈知事邀同上寳兩地紳董開會磋商因欵巨難籌曾經呈復省署要求抽撥公欵半數先行開工嗣經省署查得近來省庫空虚即半數亦須六萬數千餘金再四籌畫實無餘欵可撥爰又訓令上寳兩知事會商各紳董自行設法籌措以期早日興工是以沈知事復邀各巿鄉經董會議籌欵方法迄未决定聞各董僉以此項路欵若省署不允籌撥則須籌十三萬餘二縣分攤爲數尙鉅况巿區籌欵爲難鄉區豈能負擔是以數經會議仍無結果云 
[宜昌德領事行將過滬]  
　　朱交涉員咋奉督軍署電開現有宜昌德國領事巴克樂君及眷屬同乘招商局江寛輪船來滬轉乘中立國郵船返德該輪抵滬　希即派員照料等因現因江寛輪船行將抵滬故由朱交涉員函致淞滬警察廳及憲兵營等俟該輪抵埠時即派警士憲兵前往碼頭照料 
[緝私鎗船獲盜]  
　　前夜十時有盜匪十餘人各執手鎗利刃經過浦東趙家本橋擬至南滙境内搶刦適有鹽捕緝私營第十二號第八號二鎗船停泊趙家木橋西港口河内當爲張艙長所見疑係販私之人帶同兵丁各執鎗械上前詰問各盜即開放手鎗往東奔逃當場追獲王得桂高長有許老五等三名並在身畔抄出六響手鎗一支滿裝子彈訽據王得桂答稱清江人年三十餘歲因南滙盜首楊某前日來信呌伊帶十二人往南滙去搶某紳家楊在南滙有船三只等語質之高長有許老五供亦相同當卽押解來滬禀明蔡統領立派張良臣坐安濤小快輪拖帶鎗船六只開往南滙緝拿盜首楊某一面將獲犯王得桂等押解地方檢察廳訊辦 
[包車夫承認串刦]  
　　工頭得勝家住閘北恒豐路恒通里三十號門牌日前被匪多人敲門入内搶去銀洋百餘元事後由張報告閘北偵緝隊經傅隊員前往查勘以張所雇包車夫阿大情有可疑當卽帶回隊内再三盤詰該車夫供認糾匪串搶旋在共和路毛雨廷家拘獲同黨徐國愛龔得勝蔡金山（卽蔡老五）徐大漢子樊其如等五名又在法租界吕班路文德里五號關長春所開之理髮店樓上續獲徐國興金茂宣（即老白）馮金山三名寄押法捕房聽候移提歸案訊辦 
又據法租界訪員報告昨晨有内地探警至嵩山捕房聲稱本月九號閘北恒通里張德生家被盜刦去首飾等物茲經偵悉盜黨匿跡法新租界吕班路文德里五號理髮店内請爲協拿該捕房捕頭即飭包探許福卿協同來警前往該處拘獲徐國興金茂宣馮金山三人解入捕房由捕頭略加詰問諭令收押聽候備文移提歸案訊辦 
[孤兒院桃花大會之盛况]  
　　昨日（十五號）爲上海龍華孤兒院十周紀仿特開桃花大會男女來賓座爲之滿午後二時開會主座報告開會宗旨首由該院孤兒奏琴唱歌以娱來賓次由高翰卿君報告該院十年來之歷史又交由該院孤兒試演成績均有可觀又次由馮副總統代表王道尹讀祝辭又次由江長川君演說略謂天下之人最苦者莫如孤兒何也蓋孤兒食不能自謀衣不能自給若無人以急濟之則不免流爲盜賊然則何法以急濟之曰上海一地人口約有百萬若每人一天能助銅元一枚則百萬人中可得銅元百萬枚無患一般孤兒無衣無食矣言時聽者皆解囊向講台抛擲又次由美國總統代表費啟鴻博士演說略吾中外人士當人人解囊相助以養成一般孤兒使異日在社會上得有生活之能力云言時鼓掌之聲不絶於耳又次由該　女生唱英文歌聲音清脆悠揚可聽又次仍由王道尹演說略謂往日一般官僚只知身家不顧公益殊爲可憾嗣今以往鄙人亦當提倡孤兒院以盡天職演畢鼓掌如雷末　主座祝福盡興而散 
[禁運制錢之部文]  
　　海關監督公所奉財政部訓令略謂准山東省長電開日人在東省販運制錢一事日領事藉口條約祗有禁止出口明文内地販運係買賣貨幣性質並無不合又以吉長鐵路成案有出口嫌疑與東省情形全然不符不但不允没收且不承認禁止雖屢向交涉罔就範圍上年五月間外部鑒於地方時局准照所請將扣留制錢易給銀元本係格外通融權衡輕重起見乃日領事堅欲發還原錢我之提出理由與所擬處分彼均一概否認交涉再四只允於不帶護照者由我扣留制錢發還銀元其有護照者非將原錢發還不可懷芝自到兼任屢據該領事要求均經拒駁無如積案甚多意外之患在在堪虞不得不酌予通融急圖根本補救之法此現在地方應付困難之大概情形也查東省銅元本不敷用向賴制錢以爲輔幣自日人收買價復日高金融旣入恐慌利權長此外溢若不急起直追關係前途實巨此急應設法辦理者一人民販運制錢本有定章乃一經查獲卽有日人干涉指爲代買雖應充公諸多窒碍此急應設法者二前者某領提出抗議謂制錢出口不惟損失中國之經濟且有其他影響若我不能禁止特恐無詞以答此急應設法　三數月以來如齊河歷城各縣自日人收買制錢被刧被殺之案層見迭出日領追贓索恤交涉棘手長此不止後患方殷此急應設法者四今日領旣不　稍加取締地方交涉日處困難前准外部來電謂已照會日使轉飭切禁至今竟毫無效果應請會商外部速向日使交涉善後之方提前解决等因查制錢禁運法令約章規定綦嚴前清咸豐十年中英通商章程善後條約第五欵第一項内稱銅錢不准運出外國惟通商中國各口准此口運至彼口照現定章程遵行該商赴關報明數目運往何口或令本商及他商二人聯名具呈保單或聽監督飭令另交結實信據方准給照别口監督於執照上註明收到字樣加蓋印信從給照日起限六個月繳回驗銷過期不繳銷執照即按其錢貨原本照數罰繳入官等語又光緒二十二年中日通商行船條約第九欵内稱凡各貨物日本人民運進中國或由日本運進中國者又日本人民由中國運出口或由中國運往日本均照中國與泰西各國現行各稅則章程辦理等語是銅錢一項海口禁運旣爲中英條約所明定又爲中日條約所援用内地禁運亦有法令明文除咨復通行外令仰查照辦理 
[漁户禀請查辦緝私巡船]  
　　漁船購鹽以備鹹魚向有定章近有張永順等外海漁船六艘因船中購有粗鹽被吳淞瀏河兩處緝私巡船指爲販私扣留船貨各漁户以粗鹽爲鹹魚之用並非販私且該巡船越境勒船心不甘服遂公禀漁團總長電請緝私營祭統領將船釋放嗣該漁户等以船中雜物均巳無着故又具禀蔡君請爲查辦其文云竊民等向操漁業每届春汛將船駛至山東落鹽裝回分配數船爲捕魚鹹魚之用歷數百年於茲而鹹魚進港　行銷售逢關納稅上裕　課下便民食乃本年閏月初突有瀏河吳淞兩處巡船越境拖去落鹽船六艘鳴鎗示威不分皂白押駛吳淞船貨充公然巡船雖有缉私之責而粗鹽係爲鹹魚之用與販私大有區别且查緝向有界限何能越境勒船形同盜賊事後雖蒙通州漁團總長張公深知船户向有購鹽鹹魚之例電請緝私統領飭將原船釋放詎巡船無賴哨官苛索不遂竟致船内動用雜物一掃而空成何世界况歷届秋汛海蟄上巿皆以粗鹽鹹成千萬户視爲養命之源似此情形則船户之生機垂絶漁户等爲善後計禀請查辦以儆效尤而维漁對云云 
[魚雷艇派往烟台]  
　　海軍　總司令查得北洋烟台等處防務緊要所駐軍艦不敷防範故於昨日飭由第一艦隊林司令派遣軍艦兩 
 
 
 

Page 11

 
 
艘迅往該處洋面遊弋當即派定建康豫章兩魚雷舴卽日出發以重防務 
[衢州防軍改派北兵]  
　　浙省衢州向有駐防軍隊二連現奉楊督軍命令撤消另派北軍第二營第一第三連步兵前往駐紥所有撤消之浙軍步兵二連各發恩餉兩月於前日用大駁船三只無錫快船一只由小輪拖帶來申搭永利商輪開往温台等處原籍退伍 
[新任稅務所長來滬]  
　　新任上海稅務總公所所長高莊凱業由江寗乘車來滬於前日傍晚至稅務所與吳靜山所長會商交代事宜聞已訂定二十一日（陰曆本月二十九日）接任現吳所長正在趕備移交頗形忙碌云 
[中學校招生應取嚴格主義]  
　　滬海道尹公署接省署訓令云案准敎育部咨開據全國敎育行政會議呈送議决案内有請限制中等學校招生資格一案内稱定章中等學校學生入學資格除高等小學及與高小同等之學校畢業升學外有程度相等者亦得攷錄入校之規定細繹規定此項資格之意義原爲招生困難者稍予以伸縮之地及自修素裕者寛圖進學之階意本甚善乃近來各中等學校招生往往有濫收之弊不特程度未齊敎授必多窒碍且中學爲普通學校之樞紐此時根抵不固畢業以後影響於將來人才敎育前途固大而當中等學校招生時現在肄業高等小學者或至違章跨攷躐等而升則各高等小學校之編制學級亦必受其牽動殊失部章規定之本意查敎育部令有高等專門各學校招收新生時未經中學及中學同等學校畢業之學生不得逾定額十分之二之規定現在粤省高等小學畢業之學生爲數漸多供事給求以前中學招生困難之問題經解决擬卽比照高　專門學校招生辦法略加限制凡中等學校招收新生未經高等小學及高小同等學校畢業之學生不得逾定額十分之二而此十分之二之學生尤必從嚴取錄庶可稍杜濫收之弊是一面整頓中等學校一面即以維持高等小學一舉兩得與高等專門限制招生之意相吻合等語查部章中等學校學生入學資格有高等小學畢業同等學力者亦得考錄之規定原以學生中有平時自修雖未經學校畢業而程度實屬相當者自不得不與以升學之階藉資深造乃近察各省中等學校所招學生合格者固居多數其藉口相當一語任意濫收種種流弊如該原案内所述者正復不少長此以往殊於敎育實施方面諸多窒礙現雖暫不比照高等專門加以一定之限制但收考之時務須確核程度從嚴錄取不得稍事遷就以重學業而杜冒濫相應咨請貴公署查照轉飭所屬中等各校一律遵行是爲至要等因查本省對於中等學校招收新生向取嚴格主義前於訂定中學校學則時並經規定志願入學者須先呈驗高等小學畢業證書試以入學試驗等語咨由敎育部核准有案准咨前因嗣後各中學校仍應遵照中學校學則規定辦理其餘各中等學校雖暫時未加以一定之限制並應取嚴格主義必取合格學生期副大部防杜冒濫之意除咨復外合行訓令該道尹分令各該縣知事暫行所屬各中等學校校長一體遵照 
[豆米雜糧同業之集議]  
　　本埠豆米认糧同業因午後同業彚巿在四馬路杏花樓殊不合宜特公請該業董事張樂君訂於本月十五日下午二時齊集同業開會公議另擇相當地點以便改移茶會巳誌昨報昨日爲該三業預定開會之期其會場地點本定大束門外仁榖公所嗣因地點稍遠臨時改至龍德橋堍龍王廟計三業同行到會者共一百六十餘人於下午二時開會先由張董報告開會理由請衆公同討論經衆會商之下以新北門外雲外樓遊戲場現在停歇未開該屋頗爲寛大地處南北適中往來便利以之借作茶甚屬合宜惟彼此商借商需時日應先以四馬路清蓮閣茶樓暫作彚巿俟雲外樓商借妥洽再行遷移衆情允洽遂議定請張董擔任與雲外樓屋主商借 
[花邊業擬設公會]  
　　浦東一帶花邊公司邇來日漸發達南滙縣境已由倪菊裳等創設公司六七處女工生計頗現活動之象惟同業散居各處團體未能一致進行故由倪君等邀集同業發起組織公會刻正擬訂章程部署一切昨日通告各同業定於本月二十六號（即陰曆三月初六日）午後一時假本埠小南門救火聯合會開會集議進行方法以期早日成立 
[沈僉事參觀圖畫美術學院]  
　　敎育部爲同濟德文醫工學校解散一事特派沈商耆僉事彭年來滬辦理善後事宜沈君庽江蘇省敎育會星期日下午一時至西門外圖畫美術學院爲私人之視察該院長劉海粟君適赴龍華野外寫生未及接待由敎務長丁慕琴君函授部主任劉庸熙君招待參觀各級敎室曁標本模型陳列室各部成績及一切設備均蒙贊許沈君對於美術極欲提倡並謂敎育部六年度預算已將此項學校加入云 
[松江同鄉會開會紀要]  
　　松江旅　同鄉懇親會昨日（星期）假城内邑廟勸業場二層樓開春季大會並選舉職員到會者約百餘人由幹事吳叔釐君一一招待至十一時振鈴開會公推吳叔釐君主席報告開會宗旨及經過情形繼由會計張伯延君宣布入會諸君之會費及一切開支帳項次由吳確生君以書記一職巳届瓜期請另推舉各會員以吳君任事以來布置周詳不宜遽易　手至張伯延吳確生兩君旣有種種爲難同人等亦未何挽留因推舉張松邨君爲書記吳蔭芝爲會記乃振鈴閉會全體攝影再開聚餐會至下午三時始散 
[青浦同鄉會將開春季大會]  
　　青浦旅滬同鄉會成立以來業巳半載有餘茲於昨日刋發通告訂期四月二十二號即舊曆三月初二星期日下午一時至四時在三馬路河南路轉角華報館三層樓上該　事務所開春季大會報告會務並會同攝影以留紀念 
[浦東同人會亦將開會]  
　　浦東同人會昨發通告云本會現定於陽曆四月二十六號卽陰曆三月初六日午後一時起特假小南門火鐘樓救火聯合會開春季大會届時務請蒞會至深盼企會議順序如下（一）報告會務報務（二）重選職員（三）演講職業敎育（四）浦東公所之進行（五）續議棉花騐水問題（六）組織花邊同業公會 
[舊貨店幾兆焚如]  
　　英租界北福建路第二百十九號門牌李仁記舊貨店因有小孩傳染痧痘於昨日傍晚七句鐘時在樓上煎藥不料遺火棉絮中登時濃烟四佈幸經華印巡街捕瞥見急用電話報告捕房立驅救火車到來撲滅幸未燎原 
[收復江陰之酬勞]  
　　淞滬警察徐廳長上海縣沈知事昨均奉到督軍省長會銜令文云現准銓叙局咨開案奉國務院飭開奉大總統發下江蘇督軍請奬收復江陰等處出力人員勲章一案業經本局核議具呈於五年十二月二十日奉令惲寳惠給三等嘉禾章張詧孔廣增傅崇恩吳金聲馮家佑于有富均給三等嘉禾章周良給四等嘉禾章此令同日復奉指令呈悉張詧已另有令分别給章陳調元朱熙張仁奎徐國樑温朝詒趙會鵬張　朔王光熊　鎭均著傅令加奬餘如所擬給奬此令又二十七日奉令劉殿臣奚鴻賓沈寳昌孫錫祺倪文德陳思均給予四等嘉禾章此令各等因應即抄錄呈單並依照勲章收費細則塡發惲寳惠等勲章憑單三百六十張檢同履歷表三百六十張送請查照轉發並希取具履歷咨復本局以憑註册相應咨行查照辦理等因並單表各三百六十張抄件五張到署准此除將憑單履歷表分别令發各該員遵照祗領自行赴局換領並照塡履歷送署以憑彚咨外合令該廳縣一體知照 
[訪查女子之傳單]  
　　淞滬警察廳昨日刋布傳單云案據四區警察署呈稱於本月九日據居民侯鳳山報稱竊民京兆人客居閘北長安路第一百三十九號民女越姑於陰曆閏二月十一日午後三時出外買物一去不冋連日四　追尋無着難免被人拐騙民情急萬分敢求迅飭探警隨時偵查不勝感戴並開具年貌籍貫衣服等情據此除飭長警隨時偵查外理合備文呈請鑒核等情據此合亟通傳各該署所仰即飭警一體訪查該民女越姑蹤跡爲要此傳計開侯越姑京兆人年十五歲面白無麻左目上眼皮下一黑痣身穿舊元花緞棉袄席法布背心布鞋大脚上門牙稍凸 
[荐頭店婦串賣女子]  
　　住居大南門陳篐桶橋之顧　生前因家貧難以度日將十七歲生女阿文送至左近凝河路卞劉氏所開之荐頭店内托荐帮傭詎該氏即串同匪類將阿文帶住哈爾濱賣於妓院爲娼一面由卞劉氏前往顧關生家謊稱阿文荐至西門外林蔭路某姓家後旋即逃逸無蹤等語顧　四出訪尋杳無影響近阿文央人函達上海救濟婦孺會請求　援該會接函後當即派員前往哈埠將阿文帶回並由該會派探虞占順偕同阿文前往凝河路將荐頭卞劉氏拘獲交由崗警帶區轉送地方廳訊供後諭着卞劉氏收押阿文暫交該會留養候屬具領一面由林檢察長飭警往查此事實情禀覆核辦茲據該警　稱查得卞劉氏以開荐頭店爲由專事誘騙婦女串黨販運出口得價分肥且查該氏姘夫爲帮匪中首領因此受害者畏其兇横不敢告發云云現林君巳面諭承審之檢察官從　根究矣 
[耄年娶妾之掃興]  
　　南京人戴某年六十三歲現在江寜會館爲司帳家住閘北有餘里一弄第六家因膝下尙無子嗣日前央媒說合聚江北人某姓女爲妾當出身價洋百元女年祇十八其父母聽信媒婆謊言謂戴年僅四十以外因此允許女過門後見戴巳龍鍾鬚髮皆白不願與之同房終日啼哭經親友人等再三解勸堅執不聽戴無可如何將女送回了事 
[請禁客民損害農林之指令]  
　　浦東一帶客籍遊民邇來成羣結隊夥掠植物損害農林經洋涇市農會會長倪士清呈請上海縣長出示嚴禁等情已誌本報昨沈知事指令倪會長云呈悉查此案昨據該會議員楊文琮呈同前情並擬具共保田禾及樹林規則請爲示禁前來當將所擬規則抄發該巿經董曁該會妥議復奪在案茲據前情候先行布告嚴禁並咨請淞滬警察廳查明辦理 
[魚攤主違背警章]  
　　南巿第一區警署董警正查得南巿華界與法租界接壤之陸家石橋舊址每日午前各種菜蔬魚攤往往違背警章逾時擺設殊於路政有碍爰特嚴行取締限午前十時一律收歇如再違抗定行拘罰詎昨日派警傳諭時有魚攤主徐意寳不服傳諭當即帶署照章科罰 
[滬西發現毆斃男尸續誌]  
　　徐家滙附近某學校後面隙地上發現無名男尸一具經該圖地保報請地方廳派員驗得該屍受有拳傷致命而死因無家屬判令由堂棺殮聽候緝凶懲辦巳誌昨報昨由地方廳林檢察長函致淞滬警察廳及地方警察所請飭探警協緝凶犯並面諭本廳司法警長梅南枝選派幹警四出緝拿務獲解究 
[寃家狹路相逢]  
　　向爲打金箔之沈玉堂與同業劉子林素有仇隙前日彼此在途相遇不問情由互相毆打沈力不敵稍受損傷遂投地方廳禀請驗究檢察官以沈受傷甚微判令回去自醫所控各節候調查究竟傳劉到案冉行核辦 
[爭奪魚池之衝突]  
　　北新涇馬家角圖董馬天榮家有一畜魚池近被何家宅鄉人楊恒鈞意圖佔奪日前巳起衝突前日楊又糾同程迪鄉等多人至馬處尋釁馬亦集衆抵禦事經四區四分所張署員得悉立飭通班長警到來衆始逃散惟將馬天榮程迪卿二人拘案該圖董前曾充當民團局長家中藏有舊式前膛鎗七支大關刀二十五把長鎗二十餘桿單刀五柄當爲巡警搜獲一併解送閘北司法科押候訊辦 
[缺席判决後之執行]  
　　顔冠三在公共公廨呈控嘉興人華國英徐畏三張徵祥等不理欠欵損失洋一萬五千五百元銀五百兩迭經公廨傳訊因被告等抗不投質業已缺席判决　提被告等到案勒限繳銀在案茲於上星期六由探將被告華國英拘獲解送公廨請究卽由原告代表律師投稱被告屢傳不到巳奉缺席判决今請按照堂諭執行訊之華國英供認欠銀屬實請求交保料理關讞員商之義副領事羅君判華交人銀並保限兩個月照原告控追之數還銀如違提究 
[債務展期訊理類誌]  
　　趙叔和在公共公廨呈控譚西庭不理欠銀一案上星期六由關讞員會同義副領事羅君傳訊據被告代表朱斯芾律師上堂譯稱被告染病已久　得湖州原籍來信知乃父病故故扶病回籍料理喪事不及投質　請改期訊理等語旋由原告代表律師聲稱此案前巳由堂上核准展期兩月今被告律師又請展期敝律師不表同情請即開訊中西讞員即會同簽判云姑准再展期一個半月倘届期被告再不到案應即照章缺席判决此判 
金鴻書控金秉奎不理欠洋七百四十元上星期六亦由公廨傳訊原告代表海德禮律師上堂請追旋　被告代表律師投稱被告因事往周浦原籍應請展期研訊中西官判候展期訊理 
周鷺汀被陳仲呈控不理欠欵上星期六由聶襄讞會同英卓副領事傳訊據被告代表斐斯律師上堂譯稱此案已有人理勸雙方均願和平解决應請暫緩開訊中西官判候展期訊核 
[日商索償損失]  
　　日商伊籐洋行在公共公廨呈控福建路潤昌祥洋貨號經理陳福潤私押竊贓洋紗請追損失銀四千五百兩上星期六由會審員玉肇之君會同日副領事加籐君傳訊據被告代表朱斯芾律師上堂譯稱被告因病在日本醫院醫治有藥方呈案請求展期研訊旋由原告代表律師投稱被告並無委任狀托付代表律師故請求改期一層敝律師不能承認中日讞員會商之下判准展期一禮拜再訊 
[被訴人傳案交保]  
　　蔡春林在公共公廨呈控薛正益私用賬洋及損失洋四千九百八十八元又貿孚洋行控蘇値三私取賬洋一千一百十一元又朱慶章控朱煜生不理借銀一千兩又女子王桂英控周樹生停妻再娶又林除氏控倪毛甫冒用貨欵又朱啓宇控陳錫昌不還定洋又田施氏控田向梓田向文吞没伊故夫遺鞋襪店業等案業經捕房將被告各人傳至公共公廨請爲核示中西官諭令分别交保候訊 
[保人賠償借欵]  
　　吳宏炳至法公堂控稱前開牛莊之陳錫三曾代顧杏生擔保向商人抵借洋三百元又張文榮亦爲顧擔保抵借去洋一百五十元有坐落二十五保四圖内之印諭契據及保人蓋章之抵押據爲憑今顧避匿圖賴請向兩保人訊追陳錫三供我因與顧相識曾代作保惟當　並未受得中金請察張文榮供與顧素不相識因有吳姓囑我蓋章以致受愚應請察核後由原中陳鴻德胡菊亭投案同　顧杏生前向原告抵借時所借之洋均由商人等　手交於陳張兩人收去轉交顧杏生是實中西讞員　判陳錫三賠償原告洋三百元張文榮賠償一百五十元着交人銀並保限十四天繳洋如後遇見顧杏生准予扭案控追 
[要求覆訊之徒勞]  
　　王金福前至法公堂控吳雨生掯贖田單請求訊究吳稱地係民人之産前　租上租於原告耕種是實中西讞員以原告所控無憑遂判將案註銷後王又具　請求覆訊當奉批准於昨日集訊王金福訴稱民人控追之田單實田祖上押於吳之祖上已有五十餘年每年均由民人完糧有歷年糧串爲憑應請察核吳雨生供原告所納之糧係於租據上書明除糧找租不能借此朦混中西讞員問原被兩方面誰有買據吳稱該地已售於工部局所有買契已一併交付得主而王於買據一層則置之不答惟仍堅執前供聶讞員商之法副領事判照原判將案註銷 
[破獲西棋盤街之賭窟]  
　　公共總巡捕房五十號西探總目安姆斯脫郎偵悉近有人在西棋盤街某么二妓院隔壁某姓屋内聚賭抽頭當於前晚九時不動聲色率同西探西捕乘坐汽車前往拿獲賭徒王阿福等數人連同賭具帶入捕房除將爲首之人拘留候究外餘人准各存洋保出聽候公堂傳訊 
[罰欵無力措繳]  
　　周吉生曾將仿冒振勝公司新出之黄包車牌香烟託賈阿香售於烟紙店主王其方由王轉售於張錫林所開之烟紙店内在櫃零售當被該公司主人偵悉報告捕房前往抄出冒牌香烟數萬支解送法公堂訊判張王各罰洋一百元周罰洋三百元至原告追償冒牌損失一節着各交尋常保出外聽候復訊核辦在案昨由捕頭到廨禀稱張王兩人現已繳洋保出獨周無人作保亦不繳洋請爲核奪詰之周供實因貧苦難以措繳求宥中西讞員以周旣無洋判押西牢三月了事 
[省釋勤勞守法之監犯]  
　　孫小揚曾於上月十二號將攙水牛奶在巿混售被工部局洋人查見扭解法公堂訊判罰洋三百元嗣因押追不繳改判禁押西牢三個月在案昨日西牢捕頭至廨禀稱孫在牢内工作甚爲勤勞毫無過失可否請求省釋中西官准如所請向孫略詰數語着卽釋放 
[偷竊救火器具]  
　　竊賊林茂竹行竊救火會中救火龍頭二個携贓至後馬路向舊貨店求售爲老閘捕房包探查見向之盤詰據稱此項龍頭係在城内第三區　三分所洋龍間内竊來該探遂將人贓拘入捕房捕頭以案出内地飭探將人贓押关定區二分駐所當由王金山警佐提訊後飭傳該分所領袖王海慈到署先行將贓具領該竊犯移送總廳訊辦 
[無賴攫取珠花]  
　　無賴王阿四前日下午在福建路小久弄内攫取行路婦人所插之小珠花一朶　逃當經該婦鳴捕帮同將王追獲帶入捕房押候解送公共公廨訊究 
　　木作收買賊贓 
　　美租界武昌路六十七　門牌某木作主金阿蘭出洋二元七角收買北四川路某木行失竊値洋十五元之油木一根被饶侯松山查見將金帶入捕房押候訊究 
[西崽撞見竊賊]  
　　本邑人沈瑞庭前晚闖人虹口蓬路三十二號門牌某西人家竊得西崽顧阿福之衣服兩件圖逃被顧撞見鳴捕將沈拘入捕房押候查明解廨訊究 
[小酒店深夜賣酒]  
　　海寗路一千　零九號門牌甬人葉元芝所開之小酒店深夜賣酒被捕查見以其違章回禀捕頭請廨出單傳案訊罰 
[違章停放車輛]  
　　虹口天潼路某東洋車店主湯茂昌因蔣車輛停放馬路上拆卸修理違背工部局二十四條章程被捕查見向阻不服回禀捕頭請廨出單傳訊 
[再誌繡雲天之賽燈會]  
　　四馬路繡雲天之賽燈會其内幕布置業已略誌前報茲悉昨晚陳賽各式燈彩較前尤多内有彩傘數柄亦係纸料紥成剌出各種花紋凡人物風景花奔等品無不惟妙惟肖如紅樓夢西廂記等圖畫尤爲剌繡家所不及其他各種大小燈彩不遑細載聞此次预賽燈彩係從浙省内地各處商界徵集而來事雖游藝亦美術之一大進步也 
雜評二 
[地方之自治力（庸）]  
　　依周塘築路問題工巡捐局原議由浚浦局包辦地方人士以借欵建築關係主權或有太阿倒持之弊也出而反對賴省議會之力相持日久卒達收回自辦之目的亦可謂躊躇滿志矣乃又以工欵無出延未解决今且以擱置聞 
海塘工程屬於國家有政固應由國庫（或省庫）負擔若海　之外闢置一路　純爲地方交通事宜倚賴省欵已非絶無疑問且卽使如願指撥而其餘自籌之半數尙在虚懸無薄之間則　大工程亦正難期其成效未得之也則全力以爭之及其旣得而進行之方又一籌莫展甚矣地方自治力之難言也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[自由談人名詩] 　[  楓隱]  
讀嫉俗所著自山談人名對妙造自然工力悉敵惜其未能聯缀成句爰擬六律藉博諸君一粲 
節交驚蟄野農忙　覺郊原富景光嘯虎風狂花言勒飯牛露濕草芽香漱冰池泮知魚樂讓竹泥鬆露笋長極目烟橋春水闊碧波如鏡浴鴛鴦（右春景） 
紅稀綠暗滿城隈水白山青畫本開小蝶曬衣長夏至瘦　帝　喚春回竹軒避署堪垂釣蔆沼乘凉屢舉杯何物堪酬書癖子召侯瓜熟勝楊梅（右夏景） 
梧桐廬畔葉飛時破曉扶笻望水湄　子著時孤島峙白雲覆處　　　　 
片帆移黄華徑裏堪携酒紅樹山邊可詠詩此際名心覺旡競自甘守拙老臯比（右秋景） 
不署頭銜隱蓽門初冬風景滿杉園勵吾寒柝來深巷警衆霜鐘遞遠村三徑西風無蝶影五更寒月返梅魂紫裘豈及羊裘暖擾擾營生笑彼昏（右冬景） 
自由談創栩園翁萬　青錢一紙中怒駡笑嬉堪樂志清奇濃淡契孤哀裘成狐腋皆非我筆繼麟經號素公我賦俚辭聊補白詩成休笑句難工（右贈栩園） 
媚世奇謀孰起予祇緣嫉俗性情　浪游四海誰堪友力學三更尙讀書萬事總須求務實一生從不識逃虚楓橋卜築稱楓隱但合寒塘學釣魚（右自嘲）（二） 
家庭常識 
　　毛巾用之日久色每變黑若遍擦以肥皂然後入鍋中煑數滾取出搓之即潔白如新 
日常所用之茶盃隔宿每留有茶痕若於洗滌時取食鹽少許擦之則汚痕盡去 
麫製漿糊每易餿霉若於調製時加入明礬樟腦食鹽各等分之碎屑則可免此患 
冬日對鏡鼻息偶呵其上則迷濛如對重霧苟經一度呵氣而拂拭之更取以鑒面雖再呵重氣其上亦無糢糊之弊（栩按御眼鏡入浴室亦然） 
取箬葉剪成方塊泡以沸水用擦錫器約擦半小時將泥水拭乾然後束一紙捲頻頻揩之則愈揩愈光亮 
落花生性凝膩不易消化且能釀痰每多食喉間必有作酸之苦故凡人至多不可食三十結以外（栩按杭州紅木小件舖中有一種花生鑤出售鑤而食之頗饒風味） 
人每有因嗅漆氣而生瘡　頭部腫大如五石瓠雖無甚妨碍然可憎也若用芥菜煎湯洗之即愈[  嫉俗]  
清明前後荷適下種其種法有一定之手續有周子癖者不可不知其法先於缸底平鋪乾泥繼以苜蓿（即草頭）每缸約半斤及鷄毛頭髮少許鋪在泥面以杵揉　使堅後再灑乾泥深約占缸二分之一然後可將荷秧均匀鋪平一圈於上不必求多多則不易發乃以銅勺將河泥輕輕沓入勿使秧有走動深約占缸四分之三而止并置於日光充分之處曬至河泥面作龜裂形方可加水則夏時其花必茂又按荷花最喜潔若於發花時加以搗爛之蟛蜞其水必濁而臭且其花必萎非所宜也 
皮膚有起無名筋核者可用楓樹果煑鷄蛋在患處輕輕輾摸之其蛋要煑老切勿損傷一刻鐘換一次六七次即愈 
治疥瘡用陸地根明礬鷄爪黄蓮根串蜈蚣猪油搗爛用稀布包擦即愈　 
治傷筋用生韮菜搗爛敷患處一宿即愈此方較尋常弔藥爲靈小兒游風可用破雨傘置諸火内燻之又方用油善富脚（即灶前竹架燈）煆灰用蔴油調搽亦有神效[  仲鳴]  
聯話 
　　某君贈妓富金聯云我富才華卿富艶兼金聲價斷金情穩麗可誦近時妓院中贈聯多嵌名字於其内而字極生澀亦必苦費思力而爲之以爲　如是不足以稱能手也 
嵌字聯不露痕跡巳非易易若嵌字而兼集句且能渾成者則尤難之又難矣昔天涯恨人贈别都中名妓春美聯　獨有宦遊人秋月春花等閒過與君離别意良辰美景奈何天嵌春美二字天衣無縫非所謂文章本天成妙手偶得之　耶又有贈雪珠一聯與上聯工力悉敵聯云曉風楊柳初日芙葉憐取眼　人雪膚花貌參差似　歌管樓台秋千院落不知身是客珠箔銀屏迤邐開（栩按此聯大似八股家之截搭題）[  警衆] （二） 
泰邑寓公李殿撰承霖之孫某爲人落拓不覊有名士派視阿堵物幾如糞土最喜接交寒素其始擁貲甚厚緣不善事家人生産且好揮霍邇來頗覺拮据然花天海國中經伊偶一停蹤輒留韻事前有采薪之憂忽招余友夏君至其家示以生輓一聯並託其從速代書以備預爲表示用其聯云數十年模模糊糊愧無杜牧文章流傳世上　一轉世轟轟烈烈不有汾陽福壽莫到人間　余獨賞其雖在病中仍有一種雄健之態流露毫端則生平之豪氣逼人自在不言之表彼世俗之委靡不振畏死倖生者亦何可與同日語哉[  書癖子] （二） 
短篇小說 
[哲理小說良心（二）] [  小青]  
　　極克性嗜　蒱初爲銀行中司計入欵頗豐顧以好博之故每至不給厥後假貸都窮遂潛用其所司之資當其私取之際原思一時權宜暫假以獲博進不意賭運惡劣屢戰屢北久博終不得盧以故歷時未幾盜用之欵已積纍纍極克大憂自知虧耗巳巨彌補亡策而清結期邇又不能免主者發覺果一旦秘露則盜欵有罪在法必　鐺下獄夫以極克處境席豐履厚久耽逸樂且性習奢靡慣於安亨又惡能勝犴牢之苦因是中懷惆悵刻無甯晷輾轉籌慮卒莫得自全之策巳念與其罪發被逮躬嘗鐵窗味曷若一暝不視庶足免刑辱之楚死志旣决遂隱置一鎗備乘間自裁正當其時忽聞其季父病故之耗季父本多金生前雖忤視極　不甚睦洽而死後遺産或者能稍獲分潤因立趨奔父喪變易其自殺之策以爲老人資富果事霑溉必足以彌補盜欵免遭罪譴不期遺囑宣　復失所望凡死者所有悉授其嫡子保羅極克竟不名一錢極克失望　焉若喪百思無術復萌前計乃引鎗躊躇忽又牛希冀之念默忖死叔富領今乃悉歸共從弟保羅設保羅遄死則承替無人巨資必將屬己果爾匪特自救足以清償私逋而未來歲月尤可以遂意揮霍有此一念極克生機復現自殺愚計倐變而爲殺人智謀乃隱自佈策靜俟保羅來歸蓋保羅一死萬物皆極克囊中有矣海崙那少息横眸察敎師顔色黑司登嘿然如故似解非解俯首仍不置詞海崙那復續曰保羅者爲一温馴寡過之少年姿態英挺遇人頗和藹衷禮惟性喜游歷雅慕駱魯濱森爲人方十八歲時忽自投身水軍習爲破浪乘風之術其父竭力沮止保羅弗聽遂離家航海閱兩年艦遭火患保羅受灼額角遂留燒一瘢顧雖如是　仍不稍挫其壯游之志勿語至此黑司登驟仰面間曰幸恕唐突君於此事胡由深悉底藴瑣屑廢遺詎不異乎海崙那亟曰此亦非奇凡吾所述一一均得諸極克之友初無增損君豈以事涉瑣碎逾疑吾讕乎黑司登微笑搖首曰非是君詞固實吾不疑君　惟言之歷歷彷彿嘗親歷其事使他人聞之或不能無所疑耳語竞作强笑自揜復出錶俯視若以避海崙那目光海崙那勃然似怒然猶强制其狀不即暴露乃婉聲答曰先生此言究何所指得母謂極克之事即吾所親歷今此方自供爰書實則人縱禱昧又何致自揭罪狀先生何多疑乎黑司登復嘿更出其錶狀似不願更留蓋此時夜巳近午天寒凛冽屋外風聲怒吼虎虎震耳而雨點如拳爭撲肆前玻璃之門厥聲尤　瑽弗絶自肆門外囑路燈幽黯作慘碧之光道上泥濘封砌不良於步行蹤都絶黑司登不待詞畢復取冠欲行海崙那見狀又起而挽沮言曰先生少留吾今當簡縮其事不爲繁複容吾盡其辭也 
經常君西湖月樵君鑒乞示住址以便通訊栩白 
 
 
 

Page 15

 
 
四十年前之鉅案 
[楊月樓案（九）（續昨）]  
　　公道老人勸息爭論平心而論不幸己家有此大變果喜人宣揚出醜乎至謂秘之則頭銜已綠宣之則頭銜不綠然則娼妓之夫通國皆知實宣而不秘矣亦可謂頭銜不綠乎夫談人閨閫文帝尙以爲喪德况揚人家醜而使之傳播於公庭里巷哉持平子尙不忍斥韋某爲頭銜巳綠吾揣其意不過不欲逞己之口以致傷人之心賢父子反謂持平子頭銜巳綠未免擬不於倫矣今粤人不爲韋某少留置身地反護王氏以爲韋家寳此更非予所能解也至於月樓更不足汚人齒牙筆墨矣夫日日言例而日日誘人於罪陷己於法此近日訟棍之惡習也賢父子何必效顰倘若不信請閉門讀律方知余言之不謬不然自己事事犯律反欲事事以律責人此端木子所謂多見其不知量也吾觀賢父子所引各例皆巿井口談之例非朝廷頒發之例以之恐嚇鄉愚則有餘以之聳動正人則不足也總之持平者天下之公義也詈駡者村婦之醜猠也士君子形諸齒牙尙且不可况何施諸筆墨細玩賢父子詞意似不肯自居粤人更何必代粤人文過而寒清議乎此舉本非美事此案又多疑義更何必張作謾駡愈顯遁辭知窮賢交子責人不應連篇累牘顚倒是非又何以尤而效之加以詈駡乎夫持平子所論公也賢父子所詈私也且以天下人不屑爲之事而誦揚惟粤人獨能爲未免太藐視粤省全無曉事之人更非忠厚之道也其中關人罪名損人聲名之處略辯數條以爲忠告至若詭立婚書等事惟王氏至親密戚始能知其底細我等外人不必辯其眞僞更可不復預聞賢父子責持平子事不干已誠哉是言然自己作千餘言騚詈他人如何其明於知人而暗於知己薄於責己而厚於責人殆利害切身痛癢關心故父子同爲此膚受之愬不平之鳴歟果爾恐不但哇陳仲子之鵝肉亦必將嘔周公瑾之心血矣故奉勸賢父子保身自愛尙可留以詈别事勿遽因事不干已之故以致傷己可辦事之身也賢父子所言自謂皆例亦知例有駡人笞一十之條乎傳曰無瑕者而後可以戮人韋王氏諸人固不足責但論粤人之氣節果能無瑕平賢父子之惡詈果能無瑕乎請自反而思之聊齋有言從此不作詩亦藏拙之一道也吾願移以相贈但忠言往往逆耳亦未知肯聽否也其餘原論具在有目共知一覽而定知賢父子之涵養學問歷練見識亦無俟予之多言也雖然天下之有卓識無私心者當亦不少細觀數論必能辯其是非聽言信行亦能别其曲直使粤中先達見之應亦怨恨賢父子之好事而喜翹人過也肯　藥石請勿再言此論頃刻書就即欲付刋故語多雜沓不成片段雖有戇直之風毫無修飾之處閱者諒之余非好辨者也特以上海爲通商最盛之地外國諸君來游於此者甚衆能識華字通華文者亦不少即喜閱申報者日有數十人前見此事初起邑侯始訊之曰外國諸君已笑華人喜爲非分之事華官好用非法之刑今觀賢父子二論所引律例更將謂中國何以有此非情非理之律例賢父子果欲賣引詞藻乎抑欲謗毁國家乎余亦不敢强作解人也中國素稱敎化覃敷人文蔚起之邦不意一旦竟至於此豈不貽笑於外國乎是敗壞中國之聲名者賢父子諸人不得辭其責也豈不深可歎息歟予故特爲論辨亦聊以存中國之體統不至令外國諸君笑中國上下之人皆爲糊塗虫而巳豈甘心與人弄筆墨哉 
[尊聞閣筆記]  
　　航海餘談（見本報甲戍年正月十九日） 
客有航海歸來者歷叙所遭合座爲之色變天風琅琅海山蒼蒼氣象如在目前重洋波浪一葉扁舟眞令人有不堪設想者語及星色加船失事一節覺風濤一拍檣楫全傾傾耳之餘猶是黑風吹海之時也至魚龍之詭異山海之離奇不特目所罕經抑且耳之未遇又足令人色然驚而黯然慘者則以全船二十八人均遭汨没伊爲碩果之僅存也客蓋游於檳榔嶼者地鄰亞細亞洲東西南三面瀕海其北與暹羅接壤海口有鳥名檳榔嶼焉爲英國所管轄士民醇樸土物繁庶多閩廣人贸遷於此其地常熱雖嚴冬祗　單夾之衣土産檳榔椰子波羅胡椒等物由星架坡西行計程兩日可到邇來赴之者如水歸壑每歲往者計一萬餘人覔食爲之少艱客去而之他輾轉貿遷趁太平行船駛至安南海面觸礁汨溺卽去年錄報之星色加船也當觸礁時海昏日暗檣傾楫摧船中二十八人知勢不可回遂將船桅户纜編作本筏葉船而登希圖遇救或得傍岸亦可賒死乃載沉載浮越一晝夜而颶風作矣木簰一葉滄海萬重業巳雲水爲衣蛟龍並窟更復風狂海立心膽爲摧一晝兩夜颶風不停而船主死顚播之餘飢火欑心寒風砭骨越日而八人並死先是號哭呼救之聲與波濤相應至此而死幾及半其未死者僅留一息呼籲並不聞聲聽死而巳狂　少息又逾三日飄見一山滿望　岸卽有生機突竪一物形狀如蛇粗可合抱而長二丈許腰際有翅如一扇風帆挾筏而行瞬息千里回首石山如滄海一粟幾幾乎不可復覯水天一色絶處逢生者至此又雖生猶死矣尙存十九人自此日死一二人或三四人鬼火燐燐隨波上下八日死亡殆盡所僅存者客之一息後得泊岸地爲南洋海島風日清美樹木森翳時維臘月而彼處儼如春夏之交丐於居人得麥餅酪酥不啻瓊漿玉液假得席地回憶乘桴浮海　身猶震動心猶怖慴不安也又云天一生水水生萬物九洲萬國　在水中而水中之鱗族獸族　類尤繁黿鼉蛟龍虎豹獅象鱗鬣備具今衣之海龍海虎大抵滋生海中也其言如此居兩月後遇有便舶土人集貲以送之歸客滄海曾經每向人述其梗概 
花叢談屑 
[和張少卿虎阜題壁四絶句（惜花逸史）]  
　　（見本報壬申年十一月十八日） 
吳門張少卿校書者風情月貌傾倒一時蕙質蘭心流傳七字余見其題虎阜寺壁四絶句意甚悽惋語極温存雖使蘇小復生亦當首肯井讀玉峯樵客和韻音節悲凉令人嗚咽可知名士傾城艱於遇合千載如一轍也特少卿旣捐舊好用博新　今秋爲清和觀察携之旋里彼時蕪香館主曾作花燭詞八首至擬以紅玉之歸韓元帥盼盼之適張尙書想觀察應白首相偕不渝終始矣茲又聞夢醒樊川依然薄倖則一寸眉峰更不知愁添幾許矣余旣愛其才又惜其遇因和原韻以當長門之賦云 
媧皇無計補情天剩得花枝伴月眠惆悵題詩分彩筆當初一面竟無綠 
擬嫁張星路不前新懷舊夢總相憐那堪回首長隄柳萬縷情絲綰兩邊 
虎阜清凉　水濃畫橈一去渺無蹤不知此後門如海望斷蓬山又幾重 
畫眉無意更悽惶令我同廻九曲腸一樣天涯悲冷落潇潇暮雨聽横塘 
神話 
[乩詩（見本報甲戌年三月十六日）]  
　　聯芳閣主人生而潁異稍長慕神仙術飄然有出世之想爲人磊落有逸氣喜奇略好談兵尤工於詩似不食烟火人語弱冠後常扶乩一夜吕祖駕至降壇詩曰渺渺齊烟丸點遙碧天如水一枝簫旗杆無數紅雲繞騎鶴宫門事早朝蒼茫天外亂峰開萬里光寒背月來畫角聲中秋色老夜深扶醉上龍堆又曰子前身爲峨嵋山道士應劫來此十年後可復歸元處幸自愛勿墮落也臨行賜信符一道每焚駕輒至嗣應伊都護之招從軍徐豫問轉戰千里積勞日深遂不起然回憶舊事止及十年殁後信符遂失伷駕亦從此不復至矣 
 
 
 

Page 16

 
 
   
 
