# 1921 - 310 - 4917505

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
[因餉於國（冷）]  
　　孫子謂因糧於敵今中國之武人因餉於國其不愛國而視國如敵也不其宜哉古之藩鎭及割據之徒其所以擁兵自肆者其兵之餉皆須自籌故兵雖衆或以餉之故而不能不有所限制今之武人則不然兵由我用而餉則國家任之故兵不厭多 
今之列强其所以有限制軍備之會議者亦以養軍之費須由用軍之人自行供給列强旣不能各因軍費於他國則自不能不謀減少軍費之方法今中國之武人又不然軍則我招之費則向國家索之故軍何必減 
嗚呼豈但不減也當此之時且尚紛紛招兵 
命令 
　　十一月十二日大總統令任命張永成爲將軍府將軍此令 
　　又令　任命杜文泳爲將軍府參軍此令又令　陸軍總長蔡成勳呈林西鎭守使米振標懇請辭職米振標准免本職此令 
　　又令　任命慮香亭爲陸軍第二師步兵第五團團長楊鎭東爲步兵第七團團長謝鴻勳爲步兵第八團團長此令　　又令　任命吳泰來爲陸軍第二十九師步兵第百十三團團長此令 
　　又令　陸軍總長蔡成勳呈請任命吳崇貴爲陸軍第二十九師騎兵第二十九團第二營營長徐海亭爲陸軍第二十九師輜重兵第二十九營營長均照准此令 
　　又令　内務總長齊耀珊呈准吉林少長孫烈臣咨請任命劉克羽試署長春警察廳警正應照准此令 
　　又令　李升培晋給二等大綬寶光嘉禾章此令　　又令　劉光興給予三等文虎章此令 
　　又令　秋洲郁三郎給予四等嘉禾章此令 
　　又令　丁鑑修榮孟枚朱光忠均給予四等嘉禾章此令　　十一月八日大總統令參謀總長張懷芝呈請会命馮英署察哈爾都統署中校參謀應照准此令 
　　又令　陸軍總長蔡成勳呈請任命林樹春爲察哈爾暫編陸軍第一混成旅步兵第二團第一營長崔芳霖爲察　爾暫編陸軍第一混成旅少校副官均照准此令　　又令　周錚晋給二等文虎章徐振鵬晋給三等文虎章此令 
國内專電 
　　北京電　昨法美兩使訪顔問究否赴美顔答頗思前往因國内事繁故尚未定（十三日下午八鐘） 
　　北京電　外部將全權憑證電美今日京中謠言吾代表未有憑證被拒入會實神經過敏之談施顧王十日來電巳商定三人一同列名並以華字編號謂減縮軍備會議請柬上原無中比葡荷（十三日下午八鐘） 
　　北京電　英外相海相均言日本人口過剩應許其經營滿洲且謂滿洲本非中國領土等語此等言論關係吾國甚大政府巳去電顧使糾正而東省當道與人民竟無所聞日本有朝鮮台灣樺太正可移民無移殖滿洲必要滿洲自唐以來卽屬中國英相不諳東方歷史故有此言（十三日下午八鐘） 
　　北京電　財部本署九月分薪巳籌到十三萬各署大譁謂經手自便羣向爲難明日財部有熱鬧文章　　北京電　法官斷炊約十五發昨董康向振業借五萬倪道杰要求擔保品董言只有將訴訟費收入作抵倪言上項打官司之收入數目靠不住法庭不能招攬訴訟仍不允投資（十三日下午一鐘） 
　　北京電　財部擬設債務委員會僉謂一篇濫賬非半年不能清算　　北京電　施顧連電政府宜將裁兵計畫電美但政府不辦（十三日下午一鐘） 
　　北京電　今日十六師所招之華天新兵由副官吳省三率領來京　　北京電　昨田中玉電院爲曹州匪熾請添招新兵（十三日下午一鐘） 
　　北京電　蕭耀南請將鄂師擴充實數請招兵陳光遠爲防粤請欵招輸送兵（十三日下午一鐘） 
　　北京電　曹錕派副官長周夢賢到京索欵今日赴津聞交部在津籌到四十萬（十三日下午一鐘） 
　　北京電　吳佩孚電京友此次北上暫不入京所有保定會議純粹接洽對南方針幸則廬山會議速成不幸則先拒敵軍後開廬議請告各界對於保定會議勿懷疑慮佩敢聲明該會决不牽涉外交與内政（十三日下午一鐘） 
　　北京電　哈埠劉景山電部日俄大連會議續開赤塔加派陸軍總長布慮西爲全權畀以實行權查布氏係德人（十三日下午一鐘） 
　　北京電　東路美監管員盧賓斯華監管員裘維瑩巧日（十八）入京調查京奉京綏京漢津浦及膠濟南滿各機廠并參觀鐵路陳列所此行係太平洋會議所囑託（十三日下午一鐘） 
　　北京電　張作霖元（十三）電秦華爲保定會議代表（十三日下午一鐘） 
　　北京電　新楊電科城俄黨勢極猖獗現哥匪傳染各屬紅當近復灌輸毒線遍佈觸機卽發倘勞師勤遠恐乘釁生危况科城荒畯遠阻動衆多艱果欲用兵請先籌餉械增新當漸圖恢復 
　　北京電　田中玉電趙劉莊一帶盤踞土匪千餘曹州鎭使派張團進剿陣亡邵營長等多名巳令吳旅率隊前往協剿（十三日上午十二鐘） 
　北京電　長春日兵毆斃農民案經日領半决凶手拘禁五年撫卹家屬五百元（十三日下午一鐘） 
　　北京電　新聞大王威廉云中國南北軍閥政府非吾之反中國人民乃是吾之友因人民富於和平之根性者（十三日下午一鐘） 
　　天津電　徐世章爲某項要政文（十二）晚來津、 
　　天津電　魯田督有動搖說　　天津電　冀南鎭守使周符麟剿匪不力有撤換說 
　　天津電　奉張派軍官段方鑫等元（十三）晚過津赴魯募兵（以上十三日下午十鐘） 
 
 

Page 9

 
 
   
 
 

Page 10

 
 
國内專電二 
　　蘭州電　甘肅組織省參事會不日成立（十三日下午七鐘） 
　　蘭州電　省長派員查勘冬苗極認眞明年甘煙禁可卜肅清　　蘭州電　甘肅紙幣信用昭著自張廣建攫盡現金官銀號停止兌現金融停滯商情恐慌潘省長到任以六折抽籤兌現市面少爲活動　　蘭州電　省議會查辦財政廳丁道津案巳全體通過（十三日下午七鐘） 
　　漢口電　蕭派張聯棻赴保代表祝曹壽並列席會議 
　　漢口電　張福來文（十二）電蕭趙恒惕愈失指揮各軍能力宋鶴庚聯絡粤軍積極倒趙程潛黨徒在湘潭組織北伐軍供給所湘局混亂請速定方針蕭覆稱我軍須遵守吳使命令維持趙地位阻止粤湘軍聯絡如有必要時可率軍戡定　　漢口電　聞京漢南段督辦夏昌熾反對以鐵路收入充軍費吳電請交部免職保馮澐繼任 
　　漢口電　第十八師駐南湖山砲營元（十三）乘江通輪赴宜運去砲彈甚夥（以上十三日下午五鐘） 
　　香港電　元日（十三）第八甫火警焚數十間 
　　香港電　陳炯明令禁各報稱省會非法 
　　香港電　英德縣城大火焚燬甚多　　香港電　伍廷芳徐紹楨及各機關要人國會議員等因孫删（十五）出發桂林已約同赴梧歡送 
　　香港電　鍾秀南元（十三）就財廳職 
　　香港電　李烈鈞林森通電巧（十八）追悼林修梅（以上十三日下午十鐘） 
　　滁州電　津浦自烏衣至福履集等站奉交部電禁米及雜糧出境（十三日下午七鐘） 
國外專電 
　　華盛頓電　大會開幕禮甚簡單肅敬縮減軍備與遠東問題兩委員會巳成立哈定泛言大會宗旨休士提出美國積極限制軍備案中國代表施肇基稱中國在大會有大希望（十三日） 
　　華盛頓電　日代表加藤稱美國提案範圍甚大以此爲討論基礎未始不宜日本現尚未籌及答案（十三日） 
特約路透太議專電 
　　十二日華盛頓電　今晨十時半華府會議　　開幕首由哈定總統之牧師阿白納銷氏致禱祝詞祝世界自今日起享受無窮幸福繼由哈定總統演說稱大會將左右世界衆聞其言大鼓掌美總統言至「大戰爭中之破壞文化何能認爲正當乎」衆亦大鼓掌總統繼稱「吾人百兆生靈欲有更少之軍備而無一人欲有戰爭」衆皆起立歡呼會場中五光十色海陸人員皆全穿制服旁觀席中盡是世界各處之海陸軍與政府要人而就座於議席者則穿外交禮服哈定總統旣出休士報告以英法語爲大會之正式語言法代表白里安氏起而謝之英代表貝爾福氏提議推休士主席並謂哈定總統已予大會以先導及「簡單·誠實·榮譽」之格言美國旣爲大會之招待主自應舉美人爲主席 
　　十一日華盛頓電　各代表皆視休士氏之建議爲嚴峻透澈甚於所料惟一般輿論皆謂此項建議縱須修正可謂討論之甚好基礎各代表贊成休士氏聲明裁減限度之意思英海軍委員對於休士氏建議案之遠大性質與準切細則皆大以爲異法總理白里安氏曰此乃極佳之起點休士氏立以事之眞相布告於衆而提出爽直之議案意代表山塞爾氏盛稱休士明白勇敢之言論並謂美國將其計畫公布於衆其誠摯可欽佩 
世界路透電 
[美總統之華會開幕詞]  
　　十二日華盛頓電　今日哈定總統開會詞略謂大會之結果將左右世界之命運此會爲二十世紀之良心覺悟之徵兆文化之號召非僅來自美國且亦起於厭倦戰事渴望友交之世界凡有思慮之人民莫不欲覩戰爭爲人共棄美國以不自私之手腕歡迎諸君吾人不懷畏心不蓄惡念不疑人爲我敵不　征服他人我所有者我自饜足人所有者我不覬覦我僅願與諸君合作非一國所能獨爲之更優秀更高尚事業耳尊榮無須屈國體無須抑但余願得心志之混合共努力少預備戰爭多享受和平而巳人縱不爲更優秀之感想所觸動但異常代價之事實及經濟之狀况亦足見縮减軍備之必要矣余不獨以好意與大志歡迎諸君且具有大信任焉吾人集會爲人道服役余望有保障之一種了解並望有减輕擔負改良秩序之約束如是則世界安矣云云 
[美代表之限制海軍計劃大綱]  
　　十二日華盛頓電國務卿休士氏述美國限制海軍計畫之大綱擬定四大原則（一）已成或在計議中之海軍　張程序所列各巨艦一律停止建造（二）拆除某種舊式戰艦（三）統括言之有關係各國之現有海軍力應注意之（四）應以巨艦噸位爲計算海軍力之具並應叙明輔助艦之相當配置照此建議英國應停造化特式新艦四艘拆毁其所有頭等二等喬治第五式戰艦日本應將議造而未開工之戰艦兩艘戰鬭巡洋艦四艘之計畫作並議拆毁巨艦三艘與在建造中之戰鬭巡洋艦四艘及所有二等無畏式戰艦十艘美國應拆毁在建造中之戰艦十四艘並定造之戰艦十五艘休士氏言及補換程序主張此後十年内不造巨艦並限定軍艦補換之最高噸位擬許英美兩國各五十萬噸日本三十萬噸附以條文凡二十年之舊巨艦得許補換惟建造用以抵補之艦不許逾三萬五千噸休士氏計畫中現定立即拆毁巨艦六十六艘共一百八十七萬八千噸協定成後三個月内英國之海軍將餘大戰艦二十二艘美國將餘十八艘日本將餘十艘三國所有巡洋艦小艦隊旗艦及驅逐艦之噸位總數英美各四十五萬噸日本二十七英噸英美兩國之潛艇每國各九萬噸日本爲四萬噸英美兩國各許置飛機運送艦八萬噸日本四萬八千噸凡現有噸位不逾規定限度之國於補換開始前無庸拆毁其多餘之艦十七年之巡洋艦得以新艦抵補之驅逐艦·小艦隊旗艦·及潛艇滿十二年時均可以新者代之飛機運送艦滿二十年時亦可以新者代之飛機建築之限制未經詳細開明惟宣佈應定管理改商船爲戰爭用途之條例現有不設武裝之水面船舶在五千噸以下者不照協定條欵辦理各種輔助水面船舶其龍骨已安置者均可造成之加入協定之國應各以關於建造及補換之詳情通告其他各國美國之計畫如由大會採納則協定成立後三個月内美國之巨船將剩美里倫號加里福尼就台萊西號埃達化號密西細比號新墨西哥號亞里索那號班西爾凡尼亞號哇克拉化瑪號尼伐達號台克才斯號紐約號亞康薩斯號維哇明號烏太號佛洛里達號北達柯太號如拉瓦爾號共五十萬零六千五百噸英國之巨艦將剩皇權號皇橡號剛毅號拉米里斯號報復號伊里索伯后號華斯派愛特號勇敢號巴漢號馬來由號班波號印度皇號鐵公號瑪爾波羅號歐林號喬治皇號森土林號愛傑克斯號化特號名望號擊敗號虎號共六十萬四千四百五十噸日本之巨艦將剩永藤號伊勢號山城號金剛號春名號桐島號等十艘共二十九萬九千七百噸 
　　十三日華盛頓電　休士氏在大會演說時說明此會僅以大國爲限因大國支配世界軍備而能限制之也但他國在遠東亦有關係故請比利時中國荷蘭葡萄牙與會所以擬討論太平洋與遠東問題者非欲妨碍限制軍備之協定但欲使各國關於在遠東所用之原則與政策有共同之了解而袪除爭端以助成限制軍備之協定耳休士氏又追述十六年前羅特氏提議限制軍備前德皇不贊同聲稱不願與聞一事休士氏稱就美國而言限制軍備之影響爲美國拆毁已成戰鬭巡洋艦六艘大戰艦七艘及已下水之大戰艦兩艘美國新巨艦之噸位在一律造成時當共爲六十一萬八千噸而應拆毁之大戰艦噸位除台拉瓦爾號與北達柯太號在外共逾二十五萬噸英國亦應停造化特式新艦四艘共十七萬二千噸又拆毁其他巨艦十九艘英國所應减之噸位共爲五十八萬三千噸日本亦應停止海軍之建造内有大戰艦八艘巡洋艦四艘而尚未開始之工程亦應停止日本尚須拆毁巳下水之陸奥號建造中之金剛號等巨艦三艘又正在建造之大戰艦四艘日本所應拆毁之艦共七艘此七艘在造成時之噸位共二十八萬九千一百噸日本又須拆毁所有舊式二等戰艦等十艘共十五萬九千八百二十八噸英代表般休士之言可謂有膽深望其有美滿結果英海軍專家現正集議休士之建議 
[華會選舉職員]  
　　十二日華盛頓電　貝爾福氏舉休士氏爲大會議長　　十二日華盛頓電　前駐海士美公使葛萊特氏被推爲裁减軍備大會之秘書長 
[華會中之英法態度]  
　　十二日巴黎電　哈伐通信社華盛頓特别訪員電稱英代表所處地位甚爲錯綜英國大約將宣布願爲美國之友一面仍爲日本之聯盟國美國各界如謀阻止英日繼續聯盟此種希望恐難實現但英國政界頗願明白規定盟約在何事勢應加施行俾限制盟約之範圍 
　　十一日華盛頓電　白里安氏與維維亞尼氏今日謁見參議員洛志氏於私宅會談大會事歷一小時之久旋對於談話之結果皆表示滿意維維亞尼氏謂大會之事業可以速竣又稱主要事業約在十二月十五日可畢惟詳則當由專家隨後訂之白里安氏謂彼入大會切願得一共同了解予世界以胸襟之和平以代武裝之和平大會未必不有於規定一國之利益如何可爲共同之利益後而於數星期内散會某日員今日宣稱日本之蒞會深信大會必能成功而將奠定國際協約之穩固基礎使軍備限制成一簡單之事軍備擔負大有妨害日本實業發展之勢日本之欲減輕擔負與各國同故日本代表願於可消釋誤會之任何正當政策及於可保國家安寗之任何限制軍備計畫追隨其他各國吾人確知吾人之地位吾人凖備任此地位自言之吾人欲世界從大會本身察知吾人地位而定自己之判斷 
太平洋路透電 
[日本之新内閣與新領袖]  
　　十三日東京電　今日正午高橋子爵受命組織新内閣高橋定今日午後一時行就任禮内閣大約將無更動高橋之任首相衆殊滿意蓋此舉足徵軍閥之乏權力高橋將襲行原敬氏之外交政策 
　　十二日東京電　高橋子爵巳被舉爲政友會領袖 
[日本之急進宣傳]  
　　十三日東京電　昨夜大阪大捕社會黨社會黨陰謀張貼廣告廣播急進主義被拘者約二十人確數未悉國外要聞 
[日本新内閣發表]  
　　高橋是清組閣　　東方通訊社十三日東京電云高橋藏相於今日午前十時進内參見拜受大命午後行親任式高橋於行親任式前對於十二日新聞記者之質問聲明新内閣爲原内閣之延長所有施政方針毫不改變又十二日東京電云任收拾時局之責而專在熟考中之西園寺公因於大體上以藏相高橋子爲首相斷爲最適當故謀諸山縣公與松方侯山縣松方因豫有請西園寺收拾時局之關係各無異議西園遂於今晨招高橋藏相向之陳述原氏斃於兇刃内閣雖當總辭職然目下内外時局皆頗重要對外關係旣複雜華府會議又已開會日本之地步立於極重大之地位全權簡派後現始接衝在内則各種政務正有可望進步之際而忽來時局之糾紛則爲國家言不可不謂非常之不利然由憲政之本義考察之以首相斃於兇刃之故内閣之倒不過貽一種惡例余故由現内閣閣僚之意向與與黨政友會之潮流及一般世潮之趨向觀欲推舉足下爲候補首相得元老之同意而奏請之當斯政局多難之秋務望勉肩重任高橋於熟考以後乃於今日午後答覆承諾至是内閣問題始告一段落而於十三日午前九時聞將有大命降下午後一時當舉行親任式矣然當斯内外多事之秋閣員之不變動而在新首相下協力一致始終全施政之重責以盡最善之努力確聞業巳决定故藏相當兼攝首相事云又十三日東京電云本日午後一時舉行高橋子爵總理大臣親任式其他閣員全體留任高橋新首相並奉兼攝大藏大臣及管理臨時海軍大臣事務之命高橋藏相之就新首相任爲收拾現下時局當然之結束一般社會皆以好感迎之唯有人許之曰新内閣處此事變之際恐不免短命云 
　　日新　首相　高橋　是清 
按高橋是清舊仙臺藩士故高橋是忠氏之長男生於安正元年七月二十七日慶應年間出横濱研究英學明治二年入明成學校後任大學少敎授尋擢爲文部省十等出仕歷任大阪英語學校農商務省專賣特許局長等二十五年退職爲秘魯銀山事件之全權委員前往秘魯同二十五年入日本銀行漸次進升爲該行副總裁兼横濱正金銀行總經理後委爲日本銀行總裁大正二年二月爲山本内閣之大藏大臣三年山本内閣瓦解速帶辭職明治四十年列於華族授爲男爵大正七年九月原内閣成立再爲大藏大臣因日德戰爭之功而晋爲子爵 
[維也納通信（中一）]  
　　中歐貿賽記歐洲大戰而後俄羅斯之情狀似處六十年前洪楊時代顚倒錯亂不成其爲世界其餘世界列强最可憐者莫如分裂後之奥國記者平居常自思設我中國亦如奥之陷於絕境爲中國人當得何法以謀自救此種疑難非身抵奥國詳審彼都人士積年累月之行爲動作不易妄下斷語奥國言財政者亦衆矣紙上空議隨在皆是而其主要弱點均不外乎「不求自助但求外人之助」一語嗣奥財長迭次周歷英法各大邦首都終不能於借欵事得有良好結果奥人士乃稍稍悟知倚賴外人之非計與奮力自救之不容緩終以其美術上工業上具有一得之長尚能於山窮水盡時别設良法使呈剝極泰來新氣象而記者渴望甚久之濟世宏謨乃竟於無意中得之其樂可想 
諺有之曰「戲法盡人能演人人巧妙不同」謀國之道何獨不然予所謂奥人士自救方策就表面言本屬不其奇特蓋即於一千九百二十一年九月舉行「維也納萬國貿賽」WienerLnteinationaleMesse之盛黄也「貿賽」德語Messe意爲年市出於拉丁文「彌撒」missa乃敎堂瞻禮告終時常用口號尋假借爲「宗敎節」之通稱古者年市大抵在大宗敎節舉行故年市Messe即爲宗敎節missa一音之轉年市中古時頗盛行近則如德意志之賚百籍城Leipzig法蘭西之里昻城Lyon均甚著稱歐戰而後中歐各國幾視此舉爲恢復原狀之不二法門故各地貿賽接踵而起者甚衆茲據調查所得分列如下表 
　　七月三十一日至八月廿八日利卡（俄境新邦「科崙」京城）農工貿賽 
　　八月十三日至二十一日内圉山（捷克）萬國貿賽 
八月十五日至九月卅日布壇陛（匈牙利京城）鐵工業及機械工業八月廿八日至九月三日賚百籍（德國）普通貨樣貿賽九月一日至八日百納（捷克京城）萬國秋賽九月三日至十二日萊　（南斯烈夫）貨樣貿賽九月四日至二十五日維也納（奥京）萬國大貿賽九月十日至十九日内發（俄境新邦「乙崙」京城）農業貿賽九月十一日至十月二日步佳留（羅美宜京城）第一次羅國貿賽九月十二日至二十四日蘿桑（瑞士）食品貿賽九月十四日至二十五日密興（德國耙陽首府）鎔鐵貿賽九月十五日至十八日基爾（德國口岸）北部貿賽九月二十四日至十月二日克納治（奥國）普通貨樣貿賽九月二十五日至十月一日福郎府（德國）秋季貿賽九月二十五日至十月五日獅山（波蘭）東方貿賽九月羅森堡（德法間小國）農品貿賽九月宜安泊（義大利口岸）貨樣貿賽九月華曉（波蘭京城）匈牙利貿賽九月三十日至十月三日亨堡（德國口岸）出口木器貿賽十月一日至十五日里昂（法國）萬國秋賽十月四日至七日百靈（德京）第一次淡巴菰貿賽十月八日至十六日百靈（德京）睥酒及各種佳釀十月十八日至二十一日百靈（德京）第三次化學工業貿賽以上各地貿賽如德之賚百籍法之里昻爲時人所注目固不足異而維也納有萬國會賽此届本爲破天荒第一次初不料其竟與賚百籍里昻各城鼎足並立竟令此試行貿賽之首部忽爲有聲有色之大商埠也按維也納萬國貿賽圖標本以WIM三字首聯合而成極類中國篆文「木」字其一切會務欣欣向榮之徵兆尤可引用說文「冒地而生」之義以推論其將來然此僅爲無意中巧合之事尚有視此爲更巧者則將令遊奥各國人士瞠目結舌而不能答矣蓋奥京林園之勝由來巳久林園中野栗樹之多亦幾乎布滿全城野栗於春五月開花分紅白兩種五月中宗敎節最多而奥京景物亦以五月爲最美然五月而後從無再放靑葉以至兩度開花者惟在一千九百二十一年九月十一日草塲Prater正中萬國大貿賽開幕之始草塲口栗樹林一部忽於枯枝著靑葉而放白花華燭千行繽紛如蓋說者謂今年九月天氣之熱爲從來所未有栗樹兩度開花殆以此故然何以不先不後而巧值此開會時乎天時亦如人事其榮其瘁每有不可思議者在 
維也納萬國大會賽僅以九月十一至十七之七日爲期此外附設戲劇音樂電影書籍美術印刷等數種會賽尚須在會期前後各延長一星期其期以九月四日爲始至九月二十五日爲止會賽正式開幕實爲九月十一星期日上午十時先期由會塲籌備事務所向各界遍發禮帖請衆賓於是日着便服赴奥京最大園林「草場」Prater中大圓屋南口曠塲觀禮大圓屋德文名「絡通臺」Pot 
unde建於一千八百七十三年爲五十年前奥京萬國博覽會遺留之紀念物歐洲大陸專爲賽會事業而設之大建築無有視此爲更勝者法國里昻宫大樓記者亦曾往游論其意匠之精與夫環境事物之堂皇美奂巳覺遠不及此而此一圓屋包藏於極大林蔭中更將令人回憶十年前夜游南洋勸業會三牌接柳陰下遙望可及之燈火惜乎奥國會賽性質與博覽會不同僅至下午五時而止戰前街市燈景盛觀僅聞奥人士談論及之「白頭宫女在閒坐說元宗」對此茫茫不能無感（未完） 
 
 

Page 11

 
 
國内要聞 
[北京通信（觀靜）]  
　　紀念日之各界大運動今日（十一日）爲世界大戰之停戰紀念日又爲華盛頓太平洋會議之開幕日北京方面之表示慶祝者（一）各機關各居户均懸掛國旗（二）行政機關間有放假休息者（三）各報紙均休刋一日其最可紀念者則爲中西兵士所合組之游行提燈會此則已於昨晚六時行之與會者計有七國軍人下午五時五十分齊集於北京飯店前之大操塲六時十分出發其排行之次序首中國·次美·次英·次比·次法·次意·次日共七組多者約百人少者亦五六十人皆手執高桿掛燈由集合地南行至崇文門内西行經過東交民巷時外國婦女童子出户或憑窗而觀者甚衆間有擊掌表示歐迎者旋出前門繞出東西車站復入前門由中華門北行至天安門小立數分鐘即東歸至原齊集地而散游行之際秩序極整齊中國軍人亦復奕奕有神就中高唱國歌者頗多尤以日人爲最高興沿途觀熱鬧之人甚多憲兵警察分途林立蓋皆爲彈壓而來同時東交民巷中大放花盒花砲聲隆隆不絕據聞各外兵今日復在意操場大開運動游藝會以資娱樂至今日都門各界活動情形可分兩項紀之如次（一）爲中央公園之國民外交大會該會發起者爲北京各團體國民外交聯合會·太平洋問題各團體聯合會議先兩日即有人在公園任籌備先一日即有啓事徧登京中各報並將議事次序預訂一單在各報上披露所有宣言書及提案意見均經预預爲印就請國務總理及外交總長臨時蒞會宣布政見先之以公函繼之以電話但届時無一人到者（外長派有代表到會）其議决忠告政府事件（一）外交公開（二）勿違反民意（三）太平洋未開會以前有應注意之兩事（甲）不得輕開兵端（乙）不得擅借外債此外復有議决通告駐京各國公使事件分致國内外電文大旨末復議推舉代表代表分兩種（一）赴府院陳述意見（二）赴各使館交換意見除在公園開會外並擬分路講演學生及市民均可臨時加入是日公園開放到會之人極多會塲設於社稷壇一時半開會由李景龢登高向衆演說手持議事次序單逐條加以說明鼓掌之聲雷動大致對於兩會執行委員會所提之意見三種（即一）忠告政府事件（二）通告駐京各公使事件（三）分致國内外通電大旨）無一不予贊同惟最後推舉代表一層因意見稍歧未能通過當塲演說者除李氏外有俞誠之·鍾少梅·瞿世英·方夢超等八九人其大意無非解釋此次太平洋會議議與我國利害關係並言政府不可靠須國民自覺日人野心勃勃尤勝於歐洲之德國云云又有謂政府從前對於我們開國民大會即派兵警驅逐今日忽然不加干涉實在因爲他們應付不了所以要我們來作後盾者有謂政府實在靠不住即直呼某某之名而指摘之者有謂昨晚各國兵士高提燈籠游行慶祝他們紅燈皆是血色染成之者所語均極沈痛中間忽來一外交部代表胡君振平·衆即請其登壇乃胡係南人所語不甚明晰羣衆心理又以其爲政府中人頗感不快有高呼「不要你講」者斯時復來一某職員向衆爲胡解釋謂胡君今日代表顔總長向大衆道歉聲明不能到會之意餘並無話說語畢將退胡乃又謂有話說隨向某職員耳語數語某職員復以傳音桶向衆宣言謂顔總長代表宣布外交方針有三條（一）倮全領土（二）尊重民意（三）經濟自由衆不甚注意亦即退去斯時會將散有提議出公園齊集於天安門外以備游行迨至天安門人數略減旋即東行赴外交部嗣聞外部休假乃改道游行東交民巷一周而散有謂於天將昏暗時曾赴總統府者但此說尚未徵實（二）爲學生界之活動前兩日北京學生聯合會關於此事曾在法政專門學校開會一次由出席國民外交聯合會代表報告中央公園於十一日召集國民外交大會預備情形次即議定斯日活動方法（一）通告各校請各校同學届時參與公園大會（二）講演（三）散發傳單此外復議定發布宣言書譯成西文廣爲分布今日中等以上各校有完全放假者有放假半日者有以團體排隊到會者有學生個人自由到會者但團體排隊者居多（約十餘校）皆執一紙製小旗上書文句色色形形不一而足中國大學有一横　上書「世界眞正和平實現了嗎」十個大學同時並發有英文宣言題名爲『休戰日中國大學學生之意見『（TheViewofTheStudentslrUniversitylfChinaonAmuisticsday）又有大白紙一方貼於西單牌樓上書「願世界眞正和平增進人類幸福比較似覺新穎除學生團體外女界聯合會亦係排隊入塲並有講演組特立成一隊者皆前導之以大旗如法專則以女學生兩人持旗行於前而擔講演任務女生亦特别出力焉講演地點有在中央公園内有在天安門前直至下午四時半始各散去本日軍警在會場及沿街者對於演講游行等毫未加以干涉當三時左右并有南苑飛機翔於天安門上空中往來盤旋距地頗近時從機上擲降紙片以爲慶祝之點綴焉（十一日下午七時） 
[太平洋計論會電賀華會開幕]  
　　本日（十一）爲太平洋會議開幕之日我國朝野人士無不聚精會神切望我國提案之成功以保持遠東永久之和平昨日北京太平洋問題討論會特電美總統及我國代表團祝賀會議開幕并致其希望之意兩電原文如下一一致美總統電」華盛頓哈丁大總統鑒閣下發起之限制軍備會議及遠東會議際茲開幕伊始本會敬祝會議之成功俾達到太平洋及遠東之永久和平焉中華民國太平洋問題討論會「二致中國代表團電」華盛頓凱露旅館中國參與太平洋會議代表團十碼施顧王代表曁代表團諸公同鑒華盛頓會議開幕伊始本會議以熱誠祝諸君努力奮鬭俾達到太平洋及遠東永久和平并改善吾國在國際上之地位海天翹企謹賀成功太平洋問題討論會理事葉恭綽等同叩 
[北京敎育會風潮之經過]  
　　京旗派與保定派激戰國聞通訊社消息云北京敎育界自前清時代即分京旗保定兩派互相競爭當時京旗派原占優勢但自民國以來京旗派因智識的關係勢漸衰落保定派遂起而代之而京旗派人物乃團結於北京敎育會中以爲退守之計但保定派以有統一京師敎育之意對京旗敎育界人員自如冰炭之不容保定派中堅分子王道源·據有學務局有年乘此時會乃起而與京旗派宣戰旗鼓相峙已非一年惟學務局之設置原爲暫行辦法民國七年時敎育會方面巳以地方敎育徑歸地方自辦之主張取得當局之同意决定一俟地方自治舉辦以後即將學務局裁撤兩派之爭於是乃不得不集中於敎育會今年春間爲敎育會改選職員之期保定派乃期以該派人物全數加入敎育會但以手續未合雙方大起爭執而京旗一派自以勢孤更另邀外援凡北就私立各校人員一齊邀集入會以相頡頏初時京旗與私立派得勝握得正副會長保定派不甘當與敎育部專門司司長陳寶泉等結合挾敎育部學務局兩種勢力於今年夏間組織促成北京合法敎育會籌備會以爲進取之地步步步逼緊敎育會方面以不能忍受乃於秋間提起行政訴訟於平政院控告敎部之違法處分但當保定派鼎盛之時京旗派私立派又無實力平政院裁决結果敎育會方面遂終歸完全失敗保定派人物昨日遂以促成合法北京敎育會籌備會名義正式將此事經過情形報告各處其文云「查本年四月間本會因少數分子違法選舉曾奉敎育部批令取銷另准會員劉耀曾等組織促成合法北京敎育會籌備會茲緣該少數分子對於敎育部之處分竟提起行政訴訟於平政院業於十月二十七日由平政院裁决維持敎育部原判本籌備會亦於十月三十一日奉到平政院裁决書因本案裁决之結果該非法職員徐汝梅等當然溯自敎育部批令之日止即已證明並無執行會務之資格及占有會所之能力處此會務中斷之際允宜有維持之方當於十一月一日由本籌備會第十次會議公决即日代行北京敎育會全部之職權並於十一月二日將本會會所派員看管惟北京敎育會圖章該少數分子尚未肯即行交出巳於本籌備會議决作廢除將來改選職員後另刋新章外所有現行事務暫用促成合法北京敎育會籌備會之章至因北京敎育會名義圖章所爲之行爲及派出之代表應即作爲無效誠恐該少數分子猶未免與各機關各團體有所接洽致淆聽聞用特詳陳始末即祈查照爲荷」惟聞敎育會舊有分子京旗私立兩派人物對此不甘屈服近正在籌議對待保定派方法日前並巳通電全國敎育聯合會請其聲援一面復擬再以聯合會員名義二次呈控日昨全國敎育聯合會覆電對平政院裁决認爲處分違法堅不承認敎育會舊有分子因此陡然氣壯恐風潮尚未有已也 
[東三省通訊（續）（隱）]  
　　各文電宣布畢遂於六日上午十一時假省議會舉行祈禱大會到會者有各機關人員·各界男女信徒·及非信徒·男女兩師範學校全體學生總計約在千人以上雍雍穆穆肅靜無譁自省垣會塲所罕見首由基督敎會長老李和卿主席報告開會宗旨謂今日全球各國因太平洋會議開幕在即均於是日舉行祈禱大會希望世界永久和平故我告垣亦於今日一致祈禱但今日之祈禱係精神上之舉動非形式之聚會望與會男女界諸君以眞誠之心祈禱並以我國上古三王二帝之禱告爲引證繼英牧師倪斐德演說世界及東亞與中國之關係詞意懇切繼交涉員孫其昌致詞略謂何爲有太平洋會議之發生鄙人以爲前爲慘殺世界今上帝有好生之德　使美總統哈定發起此會爲世界圖和平爲人類謀幸福吾人當具誠心誠意祈禱以冀和平與幸福之實現古諺云作善降百祥作惡降百殃此種因果即冥冥中有上帝在故凡横行者係一時的非永久的以古今中外之横暴者可以爲鑑今之太平洋會議旨在削除世界之横暴至希吾人眞誠祈禱云云繼省議會議員袁維山·政務廳長代表譚長序·男師範敎務主任王奠安·省立講演所主任矯浮塵·實業廳長代表謝中·省會警察唐科長·吳督察員·農工校學生王煥章·相繼演說詞意與上略同不外乎常此太平洋會議祈禱世界和平之實現無全行紀錄之必要姑從略繼由主席代表讀孫交涉員之禱文曰「本日恭逢貴會舉行世界人類祈禱大會其昌敬以二事祈禱於上帝之前曰（一）好生惡殺爲人類之通性亦上帝之心理其有違反天道自殘同類者必爲上帝所不容惟願世界人類互相親愛各泯猜嫌永無爭殺攘奪之事以體上帝好生之心應得長邀天眷永享幸福（二）此次美總統哈定發起太平洋會議實稟承上帝之使命以增人類之幸福與會各國代表如不能本此進行亦必遭上帝之譴責惟願與會之時尊重正義人道虚衷討論以確定世界永久和平之其礎」又繼由高大夫·宋長老·趙叔平·李廷序·戴振中·諸君先後率全體會員祈禱畢時已鐘鳴三下遂散會 
[武穴之兵又變]  
　　武穴爲湖北下游之重要商埠商業異常發達去歲張敬堯部退武解散改編全埠幾乎不保幸賴商會籌欵湖北第三混成旅極力維持得不靡爛然商民已飽受虚驚今春商業略見起色不意王占元失敗該部又退至武穴商民又一夕數驚後吳佩孚來鄂孫傳芳之上游總司令發表該部殘軍調赴上游只留近畿第十八師三十六旅之一部駐武商民方慶苟安詎料於本月十日夜十一時軍隊忽又譁變死傷商民數人各業損失達數十萬元之多今晨（十一）商會出而維持未知如何辦理善後也據聞全埠錢業損失四家布業十餘家而以德泰綢緞店損失爲最鉅餘如寶成布店東受傷寶成銀樓東中鎗斃命可謂慘矣 
[唐州通信旅行記者（抱一）]  
　　第七次全國敎育會聯合會始末記　　議决案十五件　以學制系統案改革地方敎　　育行政案爲主要　明年在山東舉行第七次全國敎育會聨合會以先在上海開全國商敎聯席會議故展緩至十月二十七日在廣州開會以十一月七日閉會計開大會六次審查會九次談話會五次講演會一次代表到會者廣東廣西雲南福建湖南江西安徽江蘇浙江山東河南直隸北京京兆山西吉林綏遠共十七省區三十五人廣東省敎育會會長汪兆銘爲主席副會長金曾澄爲副主席收到議案共三十件除否决緩議自請撤回等外計通過十五件其目如下 
 
[第七次全國敎育會聯合會開會攝影]  
　　學制系統草案 
　　組織客觀測騐法研究會案 
　　推行小學設計敎學法案 
　　暫行限制課本采用名詞及度量衡案 
　　編輯地理敎科書應將本國流域改爲四大流域案 
　　擬訂兒童敎育標凖案 
　　倡辦職工敎育案 
　　將年來國恥事項插入國民學校三四年級敎材案 
　　改革地方敎育行政制度案 
　　增加小學敎員薪俸案 
　　學校經濟公開案 
　　促進敎育經費實行獨立案 
　　將世界語加入師範學校課程案 
　　以停付德俄賠欵撥爲敎育專欵案 
　　援助華僑敎育案 
議决之結果有通函各省區敎育會者有通函各省區行政機關者有函駐外公使者有發布宣言書者有函書肆者有函北京總稅務司銀行公會及整理外債委員會者獨無陳請政府施行之件是爲一種特色各議决案除停付賠欵撥充敎育專欵案係明確的决定外其餘咸抱研究態度多留實施機關以討論斟酌餘地一變前此不問可行與否輒以「議决施行」四字包掃一切之習慣是爲又一種特色 
各議决案中自以學制系統草案爲最占重要余將以專訊詳述之而改革地方敎育行政制度案亦認爲施行一切問題之主要案件此案由浙江提出議决之條文省區敎育行政機關設敎育長官一人設參事會定參事員爲七人但得視地方情形增减之省區敎育行政長官選派二人省區敎育會推選二人省區立學校及私立中等以上學校推選三人任期四年每二年改選半數其權限爲議决敎育行政之重要事項由敎育行政長官爲其會議之主席而執行其議决案縣設敎育局立董事會定董事爲五人但得視地方情形增减之縣行政長官選派一人縣敎育會推選二人縣立及其他公私立學校推選二人縣敎育局設局長由董事會提出陳請省敎育行政長官委任任期三年此項草案由各省區敎育會及行政機關會同討論施行并將經過情形互相通告此其大略也廣東省敎育行政巳行委員制無行政長官較參事會制尤高一層此案取折衷制不廢長官而設參事蓋和平改進派之主張也 
此次開會期内特請美國孟祿博士來粤計在大會期内開講演會一次談話會三次所討論者皆屬根本重要問題博士本敎育行政專家此會得其助力不少尤爲本届一大特色 
第八届聯合會已决定明年十月十日在山東舉行痛外侮之憑陵欲爲敎育界作其朝氣良有以也 
本届到會代表姓名全錄如下雲南劉鍾華李琛廣東汪兆銘金曾澄鍾榮光江蘇黄炎培沈恩孚袁希濤河南劉維藩齊眞如王繼賢京兆武桓邰蘭波安徽江辛高語罕山東谷振東郭葆珍福建鄭貞文吳賓　林炯湖南方克剛北京徐汝梅浙江王犖胡炳旒許倬雲吉林奚國鈞江西龍欽海吳樹枬蔡漱芳山西張秀升冀頁泉綏遠于效仁趙端年廣西雷沛鴻直隸楊桂山 
[尚有要聞二及地方通信轉入後頁]  
雜評一 
[外人論中國軍閥（默）]  
　　北巖談話云中國有軍閥即無民國新聞大王威廉云中國南北軍閥政府非我之友中國國民乃我之友可見中國軍閥見惡於世界已至其極矣 
　　世界欲求眞和平須先剷除世界之軍閥主義此次太議而能達此目的世界之和平乃眞能實現中國欲求眞和平須先剷除國内之軍閥政府我國民而能達此目的乃能與各國同享和平之幸福 
我國民不能自剷除勢必引致各國代剷除外人厭惡之論其見端也蓋軍閥派之在我國非特爲擾亂和平之根源抑且爲擾亂財政之根源軍閥派一日不剷除則財政一日不能整理財政一日不能整　即一日不能免各國之監督軍閥一日不能剷除亦即一日不能免各國之共管今日幸災樂禍之國方以此時共管爲有利於我倡暫時放任論以達彼永遠共管之目的而我國喪心病狂之軍閥則以人之暫不共管我爲幸方欲乘此無人約束時以達彼擴張權利之目的内外之現象如此太議之前途可知我國民尚夢夢不知所以自盡其力將以邀天幸耶嗚呼 
 
 

Page 12

 
 
國内要聞二 
[南方要人之北伐論]  
　　粤軍凱旋各方要人均來廣州子昨謁某要人問以北伐之感想據云廣州政府爲發展計自不得不北伐我輩站在廣州政府方面的人自不得不贊成北伐但北伐有眞的有假的假的且勿論如西南各省同時出兵做到一致對北四字則北伐當然是眞的然西南六省滇黔勢窮力竭湘趙態度絕不明瞭川軍號二十萬亦不過一部分加入此際劈頭一問題即援桂滇黔贛各軍能否悉數驅使出發而已蓋北伐第一要打吳佩孚第二惡打張作霖非出兵十萬不可粤省全省軍隊約共八萬人然現在廣西軍除沈鴻英一部逃往湘境外其餘散兵流寇之嘯聚於深山大澤中者尚不下三四萬人（桂軍號六萬人此次繳械僅得萬餘桿即此可以推知）若輩窮無所歸倡爲亡省謬說以期達其報復目的現各地散軍仍蠢蠢欲動吾意留守廣西至少須三萬人廣東與閩贛湘毘連防閩防贛防湘約須萬餘人所餘四萬人以之分布八十餘縣恐尚不足何有於北伐故非就現在桂省之滇黔贛各軍再招民軍以補充之不可然於此仍有二大難題一爲錢的問題現粤省借欵有二曰實業借欵曰市政借欵實業借欵二千萬計劃在開黄浦商埠據最近消息恐難辦到市政借欵一千五百萬雖尚在磋商中究亦緩不濟急萬事俱備祗欠東風此其一一爲械的問題以十萬人計平均每人每日祗發一響亦須子彈十萬粒方足一日之用全恃廣州兵工廠接濟非加工鑄彈一年或半年以上杯水車薪曷克有濟此其二此二大難題未能解决北伐云云以愚觀之非切實準備尚恐未易實現也然此係事實問題並非手段問題事實必須全盤打算手段則否盲人瞎馬夜半深池旁觀以爲至危而當局則自謂憑虚御風冷然善也有志事竟成固非淺識人所能了解耳 
[廣東之敎育進行談]  
　　年來粤省敎育衰落極矣非從根本上大加整刷無以謀普及而圖發展邇者敎育委員會對於全省敎育事項業巳籌定改良計畫多種以備次第施行茲特條述如下（一）義務敎育之施行義務敎育爲國家根本敎育該會决定儘於民國十六年一律施行惟有連帶關係者數事如經費之籌措敎員之養成課本之改編凡茲種種問題現已在籌商中果得完滿解决則義務敎衣可如所定計畫以施行矣聞於義務敎育施行後并多設補習種種學校以備財力不足升受中等敎育者工餘補習俾完成其相當之知識技能畢業年限無定（二）革新學制之試騐學制統系改革該會業已具實行决心惟取漸進主義擬於明年在廣州市内擇其辦理較爲完善之公立學校如第一中學二十四高小等畫爲試騐區改制試辦將來行之數年按之事實新制確比舊制利多而弊小乃通令全省一律改組（三）普通敎育之改善普通敎育内分中學與師範兩種該會因中學舊制所定科學過於普通於生活上之應用社會上之要求往往不能相應難免學非所用之譏故决議實行分科制主師範敎育亦以現下職業敎育方法中積極進行將來完全成立敎育之需要必多故亦議定實行分科制以爲養成敎員之凖備（四）農業敎育之方針農業學校原分甲乙兩種該會以其範圍太廣實用難期現議决注重實用方面將甲乙名稱取消斟酌地方情形以爲設立標凖如順德饒蠶桑之利即於該地訉立蠶業學校潮惠豐甘蔗之産即於該地開設糖業學校務使學生學成出校便可本其所學貢獻社會至於學理上之研究則俟諸專門學校焉（五）敎授儀器之添置敎授須重實騐此爲一般敎育家所承認吾粤興學之初經費不敷類輒因陋就簡儀器設備多不完全并有付諸闕如者此實爲學校中之大缺點該會擬令行全省學校查照敎授上必須之儀器未完備者從速添置闕如者設法購辦以期達到實施敎育之目的（六）學校圖書館之訉立敎授所用課本因有年限關係不能過求詳盡祗於提綱絜領略述概要而巳若徒恃此課本敎育而無輔助學生自修之機關則學術上研究難期精密此所以有學校圖書館之計畫也現該會已奉省長核准撥欵五千元自行設立一圖書館以爲各校倡並分函中外書肆索取圖籍目錄一　　　　　　　　　　　　　　　　　　　　　　鑒定之後乃按照學校程度編定圖書種類通函各校查照購置至組織圖書館又慮各校職敎員未諳圖書館管理法復於本年寒假内在省開一圖書館管理養成所每校徵集職敎員一人到所練習以一月或四十日爲期使瞭然於管理圖書之内容俾回校之後儘於一年内將圖書館組織成立（七）分科視學制之决定委員會視學制度曾將分區視察改爲臨時指派然對此辦法猶未以爲滿足蓋鑒於通才難得視察或有未週報告容有不實故擬改行分科視察制聘任專才分科負責而職務則注重指導輔助主義對於學校彼此儼如師友非專以監督考查爲畢事然此項計畫因視學人員增加與經費成正比例現當庫儲奇絀之時實行之期或不有不稍爲延緩也 
[再紀孫陳之行踪]  
　　陳總司令炯明昨已返省歡迎之盛爲從來所未有查隨行軍隊爲憲兵營長羅輝焜所部陸軍第二師第七團紀澤波所部警備游擊第二路第一統領林子雲所部其前隊之輜重營全部已於昨午称行抵省留桂駐防者爲葉舉熊略陳德春楊坤如魏邦平等部以葉舉全部駐防南寗以熊略一部駐防武鳴以陳德春全部駐防龍州以楊坤如全部分駐貴縣横州至永淳一帶以魏邦平全部駐防潯州至梧埠各地其餘則班師回粤又廣西全省善後督辦前經南寗軍事會議决定擬以葉舉充任茲聞葉氏以西江善後責任未完不欲遽就該職最近消息將以第三師長洪兆麟擔任如成事實則洪部亦必酌留邕垣聞陳總司令之意原擬將廣西善後事宜交還馬省長劉震寰協同辦理以符桂人自治之本旨惟廣西散兵猖獗反側未安深恐粤軍軍返斾或有異動故不得不撥留勁旅鎭壓一切以免桂系死灰復燃此粤軍留桂之原因也 
孫中山由邕返梧後以許崇智李烈鈞李福林各部均巳凖備軍實决定於十日前後由梧移節桂林與李部長會商大計李已派員到梧歡迎大元帥行轅設在桂林舊諮議局昨陳總司令凱旋過梧時孫與熟商允備北伐軍實各事大致就緒惟孫前擬在梧開一軍事會議以取决進行方針特電約唐　賡與會茲聞唐已於昨日（六日）由港首途赴梧聞唐對於北伐極表贊同至回滇之說則顧品珍近已有電表示與聯軍一致進行此說當然取消李部長聞亦將赴梧與唐把晤會議軍略則孫中山赴桂之期又將展緩大約必須中旬方能成行也 
[吳佩孚離漢赴保（漢口通信）]  
　　宣言决不入京吳佩孚此次凱旋而後勾留旬日籌畫軍餉整頓稅收已極忙碌顧其所籌維於彼所希望者則距離尚遠蓋目下南來直軍欠餉達三百餘萬而結束援鄂時所設各機關及其先時所借墊各欵亦不下百餘萬乃在鄂以嚴厲手段責令魏聯芳四處張羅不過百餘萬其中借欵佔五十五萬由財廳撥出者僅五十萬元及銅元二十萬串而已據吳前日對各團體領袖言北行以前須將軍費籌有眉目照上述計算尚無眉目可言八日在查家墩行轅開聯席會議曾面囑劉承思魏聯芳速籌現欵三百萬劉魏羅掘俱窮亦皆束手雖有懇請商會出面向銀團商借之擬議而承借無人亦成畫餅耳至其開源辦法則在徵稅食鹽一包原擬加徵運費一兩嗣因所加過重改徵一元而鹽稅向例繳銀遂改爲每引加徵運費銀四兩二錢每引六包正適合每包加徵一元之數省議會七日開茶話會對於此議曾一致表示反對並巳致函吳蕭請其取銷原議而吳籌餉心切巳令鄂岸榷運局於今日（十一）實行加徵據榷運局每年所銷爲五十萬引約可加徵二百餘萬兩運費加高鹽斤自然加貴小民受累自不待言此外百貨捐另行估本及稅局換解銀元之議尚未實行吳因其夫人劉氏二日在保定逝世曹使又迭電促其北上故昨十日午後又在漢口行轅召集重要會議結束前數日未决各事並於鄂邊防務皆有詳細討論散議後當即分電岳州張福來宜昌孫傳芳查照原定十日晚間專車北上嗣因調度未畢始於今晨成行牛前七時三十分由查家墩行轅到循禮門上車蕭劉兩長及軍政界要人先期均集循禮門候送吳到站與衆周旋並演說鴉片賭博廢時失事之害蕭劉皆犯内病頗覺自愧至七時五十分遂登車啓行隨員及術隊共百餘人呂秘書長郭副官長則留漢辦公據吳對送行某君言此行决不入京靳閣雖迭軍奉邀余爲避却齷齪政潮故巳去電拒絕一俟在保料理余夫人喪事及祝曹使壽辰畢即遄返洛陽大約返漢之期須在半月内外云（十一月十一日） 
[雲南政局之危狀]  
　　顧總司令品珍回滇以來對於一切軍事政事尚能極力整頓而滇省一部分人以其擅用軍人爲縣知事及劉祖武一身兼任政務財政兩廳職爲顧氏自背軍民分治之初旨而顧之所以委軍官爲縣知事則謂因雲南各屬近日匪類猖獗不得不暫爲從權以期易於剿辦也近日政學系黨徒潛行回滇者運動鼓吹組織第三政府　亦因此大受嫌欵以爲顧與政學系有關係故並未拿辦其實顧對於廣東政府眞心擁護並無虚僞兼之滇省軍界人物爲民黨者居多數輿論界亦專爲廣東政府鼓吹人民尤趨嚮廣東政府則顧氏對於孫中山雖欲不擁護而不得不料滇省近日忽有一種謠傳謂唐蓂賡暗自運動極欲回滇實行驅顧不免復生戰端以致人心恐慌坐臥不寗記者初以唐君歷來淡於利祿敬重桑梓當顧君旋滇之日即慨然引退今日雖在港賦閒决無知相殘殺遺禍桑梓之理因之對於此事不甚注意乃今日忽於總司令部獲見電稿一紙閱之果與前事有關茲特錄之如下「滇軍官電詰唐蓂賡」香港唐蓂賡先生鑒日來迭接探報咸謂我公意圖搗亂陰謀破壞圖滇計畫積極進行並有密派親信來滇招撫吳學顯編給剳付之說波譎雲詭謠言紛紜蓁等雖深信公之愛護鄉邦必不出此然而人言嘖嘖似非無因惟恐公之左右近侍或有假公之名以陰行其禍滇之實者是不敢以不告夫吳學顯者滇省之積匪吾民之公敵我公委曲招撫自一至再其衣之食之皆全滇人民之脂膏在吳匪旣屢受我公之寛仁厚享人民之供給應如何激發天良改革就範不圖狼子野心猝起變亂焚殺搶擄所過爲墟通計人民之損失軍實之消耗爲數十年未有之巨刼是誠我滇民亟欲得而甘心者我公同爲滇人寗忍好民之所惡利用民賊以禍桑梓是知公或不出此也且自湘軍新挫敵燄方張我西南各省當此危急存亡之秋方同心禦侮之不暇豈容再張匪燄自擾人民况滇爲西南護法之中堅公又爲西南護法之巨孹又安忍以一已之私圖而置大局於不顧是知公必不出此也惟事關桑梓大局知而不言不特負滇且負公矣萬望我公本翩然遠引之初衷遵時休休養庶滇民亦可於積年糜爛之後從事肅清水火袵席胥出公賜如必暗招逆匪勾結世奸擾亂我疆圉破壞我秩序是將欲置滇人於死地竊恐三迤人民雖愚未必甘受蹂躪蓁等雖不武而保護桑梓責任所在自當竭力從事也謹布區區尚祈鑒察楊蓁耿金錫金漢鼎李選廷楊希閔華封歌蔣光亮楊兆榮朱德項銑趙燧生楊池生唐淮源楊如軒祝鴻基范寶書王秉鈞朱世貴范石生羅樹昌周人文同叩宥印 
[杭州快信]  
　　省議會昨開會因爭論推選國民外交會代表問題有某議員希圖被推代表運動同黨不許任鳳岡動議大起衝突議塲秩序紊亂一鬨而散 
　　外海水警廳長亦偉良此次來省係奉省長電召會商禁米出洋事宜連日在省署磋商辦法今日已起程回防　　台屬海門向設有查米局由該縣選任士紳呈請省長加委開辦至今漏海案仍層見迭出現沈省長改訂辦法責成外海水警第二區王署長會同駐臨陸軍切實查禁嚴定奬懲就地勢豪不准干涉同務 
　　杭州錢市昨午後六時始開出現水每百元漲至一元零五分今日跌减 
　　高審廳委王德馨充鎭海縣承審員昨辭行赴差　　餘姚商人吳金貞等朦運苦滷行銷杭地經蔣運使查獲已飭仁和塲將苦滷等悉數充公罰辦原有滷船騙逐出境一面會同餘姚塲妥訂取締辦法 
　　象山參覯團員張行齋仇水心方雨林等昨由南通返浙來杭參觀一師·女師·緯成·杭縣·二高·二國等校 
[南京快信]  
　　省議會昨日休會今日星期定十四日仍開選舉大會恐亦未必有佳果 
　　軍署各　　　督巳　查完　　　　　　　　　　　　　磺糧服雷電台營各局所月杪檢閱駐省　第六師及第三混成旅約下月初　出巡 
　　吳縣公民章崙等呈軍民兩署控蘇州警察廳長李明遠苛扣肥已不顧地方治安請密委查辦 
　　齊督昨派主任參議曲巖赴津參與保定會議　　張一　昨由寗赴滬 
　　海州鎭守使白寶山昨因公由寗赴徐　　前廣西督軍陳炳焜由京來未入城卽轉車赴滬　　陸軍部派委員趙忠信在蕪湖購米一萬包昨咨省署請飭各關卡驗照放行 
　　警界連日假同春舞台演劇助賑售洋三千餘元全數撥充賑濟 
　　日本敎育視察團團長津四元德偕同團員十九人來寗游覽各名勝今晨轉津浦車北上 
地方通信 
[蘇州]  
　　江浙水警會哨　江蘇水警廳長趙會鵬近與浙省水警請定於即日在平望鎭會哨以資聯防并於前日面諭第三區宋區長率領師船一百數十艘淺水兵輪數艘開往該鎭預備會同操演矣 
　　電省反對裁警吳縣省議員錢鼎宋銘勳馮世德等以吳縣郭知事藉口預算不敷將市鄉警察大加裁汰昨特電省反對其電文云南京督軍省長鈞鑒吳縣十年度地方預算經郭知事交各公團審核後未經大會通過率行定案已屬違法邇以縣警察費被裁甚鉅並不另籌抵補方法任情折　尤屬乖謬查吳縣市鄉　察成立已近十年雖無優良成績而於維持秩序保衛治安尚稱得力統計常年經費連偵緝隊及服裝費在内約銀六萬元有奇本届預算公議分成支配内務行政費占附稅十分之三警費一項遂减列爲三萬元在審查會方面　爲酌盈劑虚以期收支通合起見第該知事負有地方治安之責究竟吳縣警費是否可以大加裁减即使裁減能否可從　統入手要當體察情形通盤籌劃俟預算確定後核其實减數目與現定警費總額能否相抵如果實有不敷亦應另籌抵補之法方爲正辦乃該知事不此之圖遽將縣屬偵緝隊完全裁撤冬夏服裝又聲明不再製辦並於上月杪傳知各警察分所長自十一月十一日起按照原有警額每名每月折支餉銀一元三角八分甚至一分所折實薪餉比照原領數目有僅敷設一分所長一警察者似此滑稽辦法實所罕聞按該知事歷膺繁劇自負頗深竟舉止乖方若此其爲不明事理者抑負氣出之耶非他人所能知之矣夫警察之與地方關係其大吳縣西濱太湖東連滬凟地勢重要　際此冬防將届豈能以削足就履之方作因嘡廢食之舉鼎等爲維護各市鄉治安起見用特據實縷陳務請鈞座令行警務處長轉令該知事迅將所定籠統折減辦法尅日取消一面督同各警察分所長考察地方情形擬具裁併意見書召集城鄉士紳開會公决以昭愼重而弭隱患謹此電陳吳縣士紳錢鼎宋銘動馮世德蒸 
　　呈報遺散難民　婁門外跨塘鎭前日到有大隊難民騷擾一節已誌昨報茲已遣散昨由吳縣郭曾基知事將遣散情形呈報蘇常王道尹並電呈南京省公署電文云南京省長本道道尹鈞鑒本月十一日午後四時探悉縣屬外跨塘地方有多數難民　取食物　　處　　干涉以　言衝突致起爭圖等情知事得訊時適參興鎭守使署會議立派承審員陳贊舜一等警佐那延齡馳赴該處並經而請水警廳警察廳分派水警騎隊共同前往辦理茲據承審員陳贊舜等而稱外跨塘地方於十一日午前九時安徽宿縣難民二百十九名行抵該鎭因攫取食物商　出面干涉雙力誤會致起爭鬭並將稅務所所丁趙佳夫趙叔平毆傷贊舜督同檢吏騐明受傷人趙佳夫等勢甚輕微詢諸商團及圖董諸人究係何人毆傷亦無主名可按稅務分所代表包錡旣不欲嚴行根究地方商董亦祗願早爲遺散當經贊舜等會同水警廳警察廳曁偵緝隊隊長第九分所長備船兩艘並酌給錢米由偵緝隊隊長潘國後警察分所長徐冬芝押送出境等情正電呈間　外跨塘商農代表陳銘石王寶興陳啓高張德甫等呈同前情除批示外理合將外跨塘難民滋擾及派員勘辦情形電呈鈞座鑒考用慰廣注吳縣知事郭曾基叩文印 
[南通]  
　　長江下游治江會成立會詳記運河督辦張嗇庵前與太湖督辦王丹揆爲濬治長江事發出通函江蘇下游九縣各公園推舉代表定期來通會議組織治江會業誌前報昨午（十日）由江陰·靖江·常熟·如臯·太倉·南通·海門·寶山·崇明九縣代表鄭立三等四十餘人在本縣城南俱樂部開談話會當經公推王督辦爲主席復由張王兩督辦詳述開會之主旨及濬治長江下游之理由並分發籌備濬治長江啓及計畫先治下游辦法其提議事件經各代表詳加討論結果（一）名稱定爲長江下游治江會（二）地址會所設於南京省城至施工機關視施工地點爲轉移現在先就南通設立工程籌備處（三）備案由下游九縣代表呈請省長及太湖運河兩督辦會呈中央立案（四）籌費依照原定（一海關附加稅二請撥本省振欵三分之一並請中央防災委員會撥欵補助三地方畝捐四請撥沙田繳價）除去第三項暫緩實行餘照原案辦理（五）支欵分機關測量工程三項俟預算草出再議議畢由主席宣告十一日仍就俱樂部開成立會各縣代表依時蒞止由該會職員振鈴開會即由九縣代表就代表中公推南通代表張退庵爲主席討論本會辦法大綱七條及呈請立案文稿均照原文通過其辦法大綱照錄如下一宗旨本會以濬治長江便利交通發展商業消弭水患爲宗旨二範圍本會先從長江下游九縣入手暫以九縣爲範圍三地址本會設於南京省城至施工機關以工程地點爲轉移先就南通設立工程籌備處四組織本會分執行評議兩部執行部採委員制以江蘇省長運河太湖兩督辦爲委員長委員無定額由委員長視事之繁簡委任之評議部由九縣農商敎育水利各法團各推代表一人組織之五辦法先從測量入手俟測量告竣再定施工程序六經濟（甲）請政府籌　的欵（乙）由地方量力補助（丙）所有籌備經費由各縣設法籌墊以甲乙兩項爲擔保七附則如有未盡事宜得提議修正 
[鎭江]  
　　六中開運動會　鎭江省立第六中學本月十二日在該校操場開運動大會城内外各學校均往參觀塲中佈置尚屬齊整其運動順序共分二十四項所演各節精神活潑極右可觀由上午九時開會直至午後六時始學 
　　省委勘災竣事　蘇省今秋霪雨爲患鎭屬丹徒揚中丹陽三縣爲尤甚金壇溧陽次之各縣紳民先後電省請求派員履勘並籌欵放賑當經王省長檄委候補知事五員來鎭分赴各縣履勘災情刻巳一律勘畢該委等均於日昨回省銷差矣 
[揚州]  
　　令勘鹽城水利　兩淮丁運使近據鹽城縣上岡市商會農會敎育會代表邵培等呈稱該市北七灶宋家堆黄沙淤塞有碍全縣西水入海流路請飭開濬特訓令該縣趙智事·新興場知事·就近派員會勘核議具報 
　　美漢添築校舍　揚州美漢中學係敎會所辦設立已十有餘年近因學級日增校舍湫溢不敷所用特租賃校旁民地建築校舍日來已從事營造矣 
[徐州]  
　　令具放振切結銅山前由省議員楊勉齋等在振務處請發急振欵二千元交由縣署分給各鄉村莊惟欵少人多每村莊祗攤振欵二三千文亦有數百文者致對於被災者無甚裨益刻省振務處訓令各縣取具擴災區域各董切結曹知事已分函各董具報矣 
　　附郭發生刦案　銅邑南後劉莊劉傳義家昨晚突被土匪數十人搶刦一空臨行時尚尋找劉之幼子因早避匿未得抱去現已報縣請緝 
[寗波]  
　　華洋義振會開會紀會稽道尹公署昨日下午開華洋義振會到者中西來賓三十餘人舉定會長二人一中一西中會長黄道尹西會長甘稅務司董事中六人屠鴻規費冕卿陳南琴余潤泉嚴廉　胡詠騏西人四人巴先生梅立德郝培德趙主敎書記則定中書記二人一由董事内選出陳南琴被選爲書記一由黄道尹委署内科員任之西書記則梅立德被選并議定名稱爲華洋義振會因上海將於十六日開華洋義振會故甬地先事成立以備派代表加入加入以後即以甬地之會爲上海分會昨日當派定代表中西各一人中胡詠騏西郝培德胡代表擬定今日下午赴滬郝代表則稍遲赴滬至會中通信地址暫假道尹公署會中職權則對於振欵有募集保存之責而對於工程則有監督之責 
[嘉興]  
　　縣署集議平糶　嘉興縣署日昨召集各區自治委員集議平糶辦法列席者十餘人會議結果以今冬爲日無多且調查尚需時日又以刻下田稱尚有幾成可以收割生計亦可暫行維持預料來春米價勢必加漲决定明春開辦平糶惟所需米石應於今冬籌欵向鄰省採辦存儲 
　　查獲無照燒酒　嘉善楊廟鎭某糟坊昨日將無照燒酒六十　運由販户廉阿二押運至海鹽界銷售行經嘉興南堰地方被公賣局司事任某探悉令其停船查看該販户不理加速行駛任某遂由海鹽塘追至餘賢鎭鳴警將該船扣獲當用電話告知公賣局旋將酒船押回局中聞此項燒酒將全數充公價格約值三百餘元本函 
[蘇議員胡震來函]  
　　頃閱本日貴報載蘇議會爭潮緩和一則内言九日談話會鄙人主張除兩張外另由各屬各推一第三者俾便大家互選　謂鄙人起而代表淮屬不勝詫異按九日談話會鄙人因事他往并未赴會且係揚人何能代表淮屬合行專函請即隨時更正以免誤會胡震謹啓十一月十一日夕按是日所載談話會紀事胡震均係吳鴻璧之誤特訿勘正 
 
 

Page 13

 
 
   
 
 

Page 14

 
 
本埠新聞 
[赴粤敎育會代表昨巳返滬]  
　　袁觀瀾黄任之君等九人先歸本届全國敎育會聯合會在廣州開會各省敎育會代表均由滬赴粤昨日各省代表先有九人返滬餘人尚須稍遲方行昨日抵滬者如次江蘇黄任之·沈信卿·袁觀瀾北京徐堅白福建鄭心南湖南方小川由西張秀升·冀貢泉安徽江辛諸君 
[紀昨日國民外交大會之狀况]  
　　一言以蔽之曰悲觀國聞通訊社云全國國民外交大會於昨日下午三時在寰球中國學生會開各公團代表談話會到者約八十餘人首由羅正誼報告大會經費謂本會收入欵項龍華孤兒院捐洋十元各籌備員墊洋二百三十五元合計兩共收入二百四十五元支出項下自十月二十四日起至十一月八日止支出三百三十九元七角自十一月九日起至昨日止約支三百三十元兩共約支六百六十九元七角此外電報費約需百十餘元統共支出一千七百餘元除收入外實欠一千五百元云報告畢蔣吉雲謂應報告籌備情形羅正緯即推湯漪報告湯云籌備情形實無可報告則將預擬議事日程宣讀一過孫鏡亞謂談話會不能决定宣言書及章程當有人主張推定主席後再討論乃公推楊春綠主席楊謂不明瞭以前情形無從主席應從北京代表中推出當有人謂大會爲各處代表所共同發起之事不能專推北京代表亦有人謂如嫌情形隔閡即請籌備嗣報告經過情形更有人謂楊春綠旣不願主席可另推湯漪主席湯亦不允楊春綠又推王紹　以代當時爭論頗久李傑謂楊春綠屢次在會塲主席今日何以獨不擔任楊不得已始允主席湯漪又提議推舉臨時書記羅正緯即推湯漪王紹鏊兩人王方欲辭喻育之即起立反對謂會塲上一人不能推舉兩人並另推孫鏡亞爲臨時書記因此又有爭執經衆解勸始决定請湯漪孫鏡亞兩人擔任主席即宣布按照議事日程討論事務所之組織趙南公謂應先討論章程羅正緯謂須先討論組織大綱章程起草方可根據汪劍農謂可將大會如何組織先行交換意見再推舉章程起草員孫繩武主張將談話會改爲大會當時汪劍農王紹　喻育之等均有發言會場中情形甚少秩序有三四人同時起立發言者而每一語出呌囂劈拍之聲震人耳鼓有人謂只須討論事務所如何組織者有謂籌備員職務不能即爲終了須待大會方可交卸者有主張推舉臨時幹事者有主張今日可討論開大會日期者衆語紛紜大可卒聽主席謂可將能否將該談話會改爲大會問題先行决定衆又大譁謂絕對不有承認祁大鵬謂最好將各問題分别討論其時會場中每一語出起立批駁者必有數人雖有人提議應請主席維持秩序然主席巳無力維持秩序爭辯久久姑决定籌備員不能即行交卸當再酌定日期地點召集大會今日僅可發表意見不能議决事件後有江蘇民治促進會代表夏芷芳發出四次提案方欲登臺申說衆又加以禁止謂今日不能提案夏大憤欲聲明大會中不能禁止代表發言衆謂並非禁止須有限制夏不暇辨論大呼出去！出去！當即率同多人退席當時隨夏而出者又四五人秩序大亂主席無法結束即在黑板上大書『宣告散會』四字孫鏡亞謂主席無權宣告散會復有人將四字抹去塲中爭論甚久始稍安靜公吉雲登臺演說謂吾人來此只本良心主張不知其他如果如此紛亂實足表示中國人民之弱點而貽國家民族之羞語甚激昻末又謂吾人秉良心主張但知一致否認北京賣國政府有代表中華民國之資格而巳後又有湯漪毛一豐等相繼發表意見大致對於宣言書章程有所討論至六時始散散後有數團體代表鑒於本日開會之情狀知外交大會前途已陷悲觀頗有思宣告退出之意云 
[東俄赴美代表之談話續聞]  
　　外軍干涉爲東俄發展之大便世界新聞社譯大陸報云東俄赴美商務代表團團長葉西哥夫氏（工程師熟悉遠東事情）團員施克佛司基氏（前東俄外交次長）及喀拉凡夫氏（新聞家並爲遠東經濟問題研究者）均已於昨日乘亞細亞皇后號輪船由滬起美據團長葉西哥夫氏言遠東共和國重造及進步之大梗爲外兵之駐在西比利亞茲記其談話如左『我幼稚共和國之努力於維持和平秩序發展經濟生活恢復及擴張生産者輒遭外國武力之干涉外軍之駐在違反遠東共和國人民之意志屢經憲法議會及各省會明白表示經濟生活之不能恢復地方秩序之不能維持實以外兵不去爲主因然我國國民决不承認外國干涉吾之内政因此種干涉之結果我共和國失郤通海之路不能利用吾人之天産致陷於十分困難之地位經濟生活之發展幾全不可能且外軍之存在足使國内各舊黨與皇黨乘機重行作亂藉外兵保護擾亂國家屠毒人民凡注意俄國遠東政治之外國人均有機會得以目覩一種事實即凡已脫離外國干涉之遠東區域内亂早於一年之前終止人民得以安居樂業受本國憲法與一般法律之保護而在外軍佔領之沿海省内則舊黨謝米諾夫與麥考羅夫繼續行其殺戮搶掠之舉動且得外軍公然之保護此乃彰彰之事實也在沿海省之新黨近復開始活動因該處人民實不能再忍耐久處於此恐怖之境不能再容許此舊黨政府此政府之種種暴舉爲人民所深悉麥考羅夫政府近曾暗殺遠東共和國駐海參崴之代表齊特林有其他多人此種不能忍受之情形阻止經濟常態之恢復者無非外兵之存在爲之厲階也美國政府與他國協同派兵至西比利亞然於一九一八年八月二日之宣言亦曾簽字允許一俟捷克斯拉夫軍隊撤盡後美軍亦即撤退并保證不干涉吾國之内政與領土美國政府已於一九二○年二月間撤退其軍隊然至今尚無正式宣言聲明干涉已經終止故干涉亦依然存在此干涉之存在美國政府與美國人民必須自覺其負有責任華盛頓會議以解决國際大事爲務關於太平洋和平之鞏固亦爲其應解决之事遠東共和國旣未經列强承認對於會議中之决議絕不能負責吾人信苟非駐在吾國之外軍完全撤退並切實確定不干涉吾國内政之主義則太平洋和平之永久維持問題决不能滿意解决故吾人以爲會議中討論太平洋問題時必須聽受遠東共和國人民之發言並予以相當之注意吾國之經濟生活巳爲干涉及内亂所枯涸欲其恢復必在外軍撤退之後至於發展吾國之天産如漁業礦務森林等則外國資本之參加乃屬必要遠東共和國政府現正專心注意於此事所訂憲法及各項法律均有許外資參加之規定美國資本家今日正可爲大規模之投資以參加開發吾國之富源也 
[日總領事更迭三誌]  
　　十三日上海日報云昨日本埠總領事館接到公電則山崎總領事榮轉布哇火奴魯之事業經决定氏現爲高等官三等昨已晉昇爲二等爲勅任官預定來年亟速赴任後任亦經决定天津總領事船津承乏云 
[續誌邢家木橋之大火]  
　　焚斃十三人一說焚斃二十二人邢家木橋左江北草棚前晚忽遭大火焚燬草屋至三千四百餘間之多已誌昨報茲將其火後情形訪錄於左　　苦民露宿　自前晚焚燒以後三千四百餘間之草舍忽變瓦礫之塲苦民四五千人均無居所扶老携幼三五成羣躑躅災場附近亦有蓬首枵腹席地而坐臥者情形至爲可慘亟望慈善家有以善其後也 
　　死傷人數　當火勢盛時其中有婦孺曁年邁人之不及逃避而葬身火穴者計有十三人内小孩七人少婦二人老年者一人靑年三人其餘流離失散者現尚不知其數此焚斃十三人之屍體業由灰堆中扒出巳不成形幾如焦炭四肢分離慘不忍睹内中有一新嫁娘成婚未久臥病在床不及救護亦遭焚斃此外由火中逃生受傷者亦頗多 
　　外人參觀　昨晨往觀火燒塲者人由人海外人亦不少俱各携婦孺前往觀看亦有携攝影機往攝火塲全影並焚斃之屍體者目擊如此巨災皆嘆惜不置 
　　餘火未盡　自前晚六時半起至昨午後福新里尚在烟火彌漫之中閘北救火人員正在設法擈滅皮帶置入邢家橋河中以抽水機抽水灌救然華界自來水缺乏屢當炎起不克應救實爲憾事有謂華界救火會不及租界救火會者此屬不明眞相者之誤會其實吾華界救火會人員之熱毅力殊不亞於他人也 
　　草舍重建　昨午後江北苦民中略有餘資者已在原址收拾灰燼重搭草棚而被害較重諸人啼哭悲傷莫知所措屍馬中之無資收屍者巳由施材會代爲設法殮埋五區二分所蕭署員李巡官仍囑警士分段照料難民云 
　　代乞賑濟　沈卓吾爲滬北火災致各公團乞振書云昨夜滬北邢家大橋大火被焚千有餘家失所者萬有餘人本屬窮民又值此冬寒之際衣食住都無着落不獨凍餒堪憐萬一挺而走險亦不可不防也夙仰先生熱心公益敬乞擴己飢己溺之懷作登高之呼俾流離頓連者有所託命謹代災户九頓首謹上此請中國紅十字會小川議長先生華洋義振會諸位先生中國濟生會惠鑒通如崇海同鄉會沈卓吾拜啓 
　　紅會調查員之報告　紅十字會新理事長莊得之君素熱心慈善接任以來對於會務尤積極進行一聞邢家木橋大火災消息即派方菊影夏鳳池君帶同救護汽車馳往災區調查兼救護傷者茲將方菊影君報告書錄之如下爲報告事十三日下午淡等奉命往邢家橋災區地方調查災情即遵於是日下午四時偕往該管警區第一分所要求該巡官撥警一名導往災地惟見一片荒場餘烟繚繞悽凉滿目慘不忍覩淡等當向被災難民詳細調查據稱該處地方約共有草棚三千餘户東至狄思威路南至嘉興路河浜西至楳屑路北至東洋花園空地爲界所有草屋盡付一炬每户草棚約居民大小男女七八口不等起火之時爲十二日下午六時半至十三日午刻始熄迨淡等往調查時北面餘燼尤未盡滅災區之中有棺木大小五具據災民聲稱約焚斃大小男女二十二人内有六十餘歲老婦一人二十歲男子一人十三歲幼女一人十二日甫成婚之婦女二人一年十六歲一年二十歲餘未詳尚有被火灼傷首臂之十一歲男童蔡三一名（高郵人）淡等擬即帶回北市醫院醫治無奈該家屢不肯聽勸雖說之再三終未允往淡等復向災民中年長者及警官叩詢據稱被災之家確有三千餘户難民總數在二萬以上因江北今年歉收故多來滬謀生致每家皆有親戚寄居因之人口倍增云淡等再詳察災地情形檻樓老幼羣聚瓦礫塲中萬頭攢動不明其數所餘僅有灰燼食宿皆無着落是晚災民須皆枵復露宿淡等復訪諸附近商店居民所云被災人數亦頗相同至警署則尚未能有詳確證明淡等理合將災地調查情形據實陳報所有調查災區情形謹此繕具報告書恭呈理事長莊鈞鑒方淡夏鳳池十一月十三日七時 
[民厚里收租人與住户衝突]  
　　毆傷女住户　搗毁會場聯合通訊社云昨日上午十時民厚里收租人五六人帶同守門巡捕向第一百三十號住户胡子貞家收租並揭去拒絕加租字樣適值男住户均已外出由女住户接洽祗願照未加房租支付收租人不允該住户即至房客聯合會報告一切詎收租人不問情由即行毆打該女住户並搗毁會塲器具物件當即喚呼印捕至捕房判送至仁濟醫院騐傷經醫生證明傷痕屬實並給騐傷單一紙現該住户已自行至伯特利醫醫院治不識有無危險該女住户被收租人毆打時并失去金首飾二件云 
[太會慶祝餘聞]  
　　滬江大學於十一日放假一天上午七時半開慶祝大會由該校學生會會長米福康君主席該校政治及經濟主任敎員演說大致演述五列强之位置及需要中國所宜預備者言之綦詳聽者滿意八時半全體學生往隣近鄉村如沈家行引翔港虬江橋及楊樹浦一帶演講太平洋會議之意義之由來之關係以及我國前途之利害學生中洞悉時勢善於言語者無不殷殷告誡一般鄉人頗受感觸大欲爲中國爭先演議畢即全體到尚賢堂加入游行大會 
　　寶山甲師二年級生四十五人曾於日前出發赴滬蘇錫崑四地參觀敎育於十日返校十一日（和平紀念日）開歡迎會請二年級生報告各地敎育狀况後由一年級生表演啞口劇「覺悟的軍人」形容盡致新劇「遺産累」描寫社會遺産制度之不當劇分四幕（一）逐子（二）設計（三）破計（四）團聚頗饒興味散會時並分給茶點云 
[唐文治等請將奬餘振蘇電]  
　　北京内務部財政部均鑒本年江蘇水災遍及五十四縣爲從來所未有不早設法救濟弱者盡塡溝壑强者挺而走險後患不堪設想文治等目擊心傷欲籌欵放振而東南之民力已竭百計張羅仍屬杯水車薪無濟於事查得上年西北旱災曾由大部議准發行義振奬劵每月在上海開奬已有十餘期所集之資大半皆吸收蘇民之脂膏今西北之振務早告結束坐使此項奬餘屯膏莫逮而蘇省嗷嗷待哺之民轉不得稍分餘潤殊失情理之平應請飭下辦理義振奬劵處速將此項奬劵餘欵改歸蘇振之用以北振之餘補南振之絀即以蘇人輸出之資還以救蘇人之命想大部衡情酌理必能俯如所請無任急迫待命之至唐文治汪鳳瀛王清穆邵松年費樹蔚等眞 
[浚浦局答覆交通部函]  
　　說明海寗寄宿所交部名義係工人擅用江蘇特派交涉公署近准浚浦總局來函略謂接十一月二日大函并附交通部公文一件茲將所詢各節答復如左請轉呈交通部爲荷（一）關於調查上海港口及其進行將來之發展（其中包含杭州灣之測量）本局設立測量處甚夥誠如交通部函内所稱（二）鄙人（海工程師自稱）或本局有責任之職員并未准將交通部之名稱加之何處或産業·或工程之上或在何標號如來函所言者（三）鄙人曾調查有一標號如交通部所指示者在海寗地方本局所僱工人之寄宿所此標號爲彼等擅自取用者（四）主任之工人曾經問及何以用此標號據爯伊常爲地方各官員曾詢問伊之動作惟知浚浦局爲政府機關伊思即隸屬於交部故用此標號當可免將來之查問（五）總之此事鄙人甚爲抱歉此標號現已除去而所犯之工人業經調回訓斥矣 
[紀昌興公司之太平洋航業]  
　　坎拿大昌興輪船公司在太平洋航路内往來中國之各郵船中開行最早該公司本爲坎拿大至美國之鐵道公司所兼營至今該公司以遠東航業日趨繁盛而使用船舶益加增多故上月份已將公司名稱更定爲坎拿大太平洋汽船公司（華文仍名昌興）且該公司於去年着手擴充所添造之船均係一萬以上至二萬噸左右之大郵船刻下均將落成至一九二二年當可一律開行矣茲將其全部船舶噸位訪錄於後藉供參考 
　　船名　　　　噸　　量 
　　蘇格蘭皇后　　　　一　　二五○○○ 
　　坎拿大皇后　　　　　　　二五○○○ 
　　中國皇后　　　　　　　　一九○○○ 
　　法蘭西皇后　　　　　　一八五○○ 
　　亞細亞皇后　　　　　　一六八五○ 
　　俄羅斯皇后　　　　　　一六八五○ 
　　不列顚皇后　　　　　　一四○○○　 
　　日本皇后　　　　　　　　六八○○ 
　　印第安皇后　　　　　　　六八○○ 
　　蒙抵格爾　　　　　　　　六八○○ 
　　明納度賽Minnedosa　　一四○○○ 
　　塞卡迭維亞Scandinarriao　一二一○○ 
　　表抵古摩Metagama　　一二六○○ 
　　卡爾西康Ｃorsicao　　一一五○○ 
　　格倫配亞Grampian　　一一○○○ 
　　斯古泰亞Scotian　　　一○五○○ 
　　西雪里亞Sicilian　　七三五○ 
　　派脫律亞Pretorian　七○○○ 
以上十八輪均爲載客之郵船總計二十四萬一千六百五十噸尚有麥泰淮·曼思文號等貨船猶不在内其中如蘇格蘭皇后·法蘭西皇后·坎拿大皇后·中國皇后·不列顚皇后號等均新建者不久盡可完成也 
[滬閔南柘汽車公司創立會記]  
　　昨爲滬閔南柘長途汽車公司開創立會之期上午十時各股東到會者已足法定人數當即開會秩序如下（一）公推臨時主席（二）報告籌備情形（三）通過公司章程（四）選舉董事及監察人預先擬定創立會議事規程（一）本會議提議事件須得到會股權三分之二以上之同意方得議决（一）如有提議事件須先提出意見書（一）表决用投票法主張可决者於議决權票上寫一可字主張否决者於議决權票上寫一否字（一）通過章程須逐條朗讀如有異議時即用投票表决之（一）議决事件須記入議事錄由主席簽名蓋章當即公推張逸槎君爲臨時主席並舉吳靜存方炎初朱恂如爲紀錄又舉監視投票及開票員四人爲毛子堅劉子瑜張景垣沈步瀛等遂由主席報告籌備處經過情形次由該公司正主任李英石報告本公司之立案現已呈縣由省達部惟未奉批回繼報告開支一切費用係廣告費佔多數並購置上海車輛基地·職員薪資·及雜用各欵之賬略次由副主任黄譜蘅君報告所定路綫經過沿途各市鄉·及各縣公署均能極端贊成即辦事各員亦祇支夫馬費而不支取薪水一切籌備費用均甚撙節且現設籌備處因在普益習藝所並不支給房租此爲本公司之優點惟進行事業原當早日成立因測繪事宜甚爲繁瑣非一時所能辦竣至購車購地等事似可於開創立之後選出董事方能籌議進行又由周工程師報告現在路綫更改情形及一切工程狀况又由黄副主任提議謂凡認股者巳繳定銀而未繳第一期股欵者自應按照公司條例規定之　法再行登報通告定於十一月終爲止如逾期不繳者准照公司條例辦理又由張主席擬徵求各股東意見末由會計顧君報告籌備處收支細賬事畢由各股東投票選舉董事十五人監察人四人旋於午後三點時開匭檢查得票最多數者爲李平書·李英石·沈夢蓮·黄譜蘅·喬念椿·狄楚靑·徐輔洲·顧岫雲·張逸槎·顧韾一·姚紫石·劉子瑜·周惕生·秦介侯·祝伊才·陳梅心等十五人當選爲董事又選監察人四人爲張敬垣·喬念椿·毛子堅·安生等舉定後因時已六點餘鐘乃定於今日（十四）午後二時開董事會推舉正副會長遵散會 
[商品陳列所之昨訊]  
　　團體参觀　日昨星期日爲該所特别觀覽之第三日商學各界團體聯袂偕往者甚爲踴躍除學界西區學校南洋中學類思師範學校中國公學四明公學等三百八十餘人及商界團體六十二人外猶有二千六百餘衆均係憑由該所預送特證前往參觀藉以研究云　　賀詞照錄　又該所開幕時收到各處賀詞不下百有餘處茲悉有吳興介老因陳列所之之剏辦實爲提倡國貨之最大宏圖有感而作茲錄原文如左 
我中華數千年來政尚專制抑商爲四民之末暴歛苛征惟商是困工藝隨之不能發達商業因以浸裦自海通以後外洋舶來品炫異矜奇充塞市肆國人喜新厭故趨之若騖國貨幾至一蹶不振今幸專制剷除共和成立國家有重商之趨向商品有專利之條文工藝日有進步商業漸　發達我商人一躍千丈誠足豪也然我國地大物博交通不便甲地之物乙地容有未知同在一省亦相隔朠雖因推行之不利而見聞實有以囿之國内且然遑論國外處此商戰時代其不爲天演淘汰者幾希矣上海爲通商最巨之埠我商會握全國商務之樞今設商品陳列所徵集全國天産物人造物搜羅宏富應有盡有集於一所之中使入所參觀者激發其競爭心研究心改良心見聞旣廣知識自闢工成之商販之精益求精愈推愈廣非但國内到處流通運銷國外亦必日見其盛則挽旣失之利權而立國家富强之基實惟我商品陳列所是賴是安可以不賀 
[一週間之紗市狀况]  
　　成交紗數　近來棉紗市面日見疲軟印紗日紗及英商紗廠均無售開三品紗價竟跌至二百三十餘元是以本紗價格亦跌五六兩至二三兩不等印紗無到貨本紗售開僅五百餘包小包紗因各區銷胃冷淡本週中開出亦僅三千包較上星期大减價計二十支一百三十七兩七錢五分十六支一百三十三兩二錢五分云 
　　進口印日紗　本星期中進口印紗計四千四百七十六擔日紗計四百二十三擔自元月迄今進口總數計印紗十三萬九千六百擔日紗十萬零七千一百零七擔本週中運往各埠者計印紗九百七十二擔日紗三百七十一擔計運九江印紗六十三擔漢口印紗七十五擔日紗六十三擔宜昌重慶印紗三十擔天津印紗十五擔牛莊印紗二十四擔香港印紗九十擔日紗一百五十八擔本地印紗四百五十擔日紗一百五十擔其餘别處印紗二百二十五擔本週止本埠計存印紗二萬六千二百三十九擔（尚有一千四百五十四包未出）日紗十萬零九千五百五十四擔云 
[兩日間滬杭車運來之現洋]  
　　滬杭甬鐵路上海南站前昨兩日由杭裝來現洋其數如下十二日由杭州造幣廠裝來新幣十萬元係上海日夜銀行六萬元中國銀行二萬元鹽業銀行二萬元又松江甡源運交上海鴻賚現洋三千元十三號由杭州造幣廠裝來新幣八萬五千元係上海日夜銀行六萬元中國銀行萬元惠興銀行五千元又楓涇棣華運交上海衡通現洋一千元又嘉善同裕運交上海同豐現洋六千元以上兩日間共運到現洋十九萬五千元均先後運抵上海南站卸車當由運送處分别運送矣 
[買米打包之消息]  
　　米價恐難低落本埠自新米登場之後米價仍不見十分跌落雖近日銀根之緊高機新粳常在十元零五六角昨日有自無錫來申米客謂錫地近數日又有人在彼收買打包並向同里唯亭等處託行家搜羅致蘇同糙粳底盤甚堅每石仍須七元六七角前日滬上亦有人託某行收買白米打包子有一千餘石上北市洋棧中候輪船裝出若是私運者不能杜絕米價恐不能低落也 
[油市之近况]  
　　牛莊封河將近各沙船將次返滬故牛莊豆油籽油日來采菽堂貿易所開出甚旺昨日各字號開出牛莊豆油輪貨沙船貨共有一千六七百件籽油存底不厚來貨亦少故開盤步步見漲每開祗二三十件輒漲二三錢昨日開盤每擔漲至十兩零四錢大連油亦開三百餘件豆油之價較前盤漲三錢因大連價不漲之故生油則反鬆動緣生仁新貨出數尚旺洋莊不動是以生油夾倉靑口均有裝到現豆油各行家爭先購買預備度臘封河後看漲出售因上海存底大小　豆油祗四千餘件是以預料今冬價格必漲也 
[各業工團組織聯合會]  
　　國聞通訊社云各工團聯合會昨晚在中華全國工界協進會討論各籌備員所定之代表團名稱及章程原發起 
 
 

Page 15

 
 
　　各國體代表史觀濤王化民楊化萍王奠世等以與組織之初衷及上海之現狀不符要求將名稱及章程大加修改以趨切實比時勞働組合社書記部代表李震瀛李啓漢等以爲旣經籌備會通過乃法律所訂可以無庸討論於是雙方爭論許久結果以投票表决詎知雙方各以五票相對最後主席朱定一以爲依議塲通例凡議案至雙方均等時由主席加票以便調劑當由某團代表出而反對李啓漢等即要求實行原發動之協進會代表楊化萍因宗旨不能相符遂宣告退出會議另謀進行主席亦謂合會事尚未實行雙方已不能諒解如此鄙人係協進會代表忝任主席今該會已退出議會鄙人主席資格亦完全打消請從此退席與諸君各行其道最後又由原發起人及中華工會染藝公所工商友誼會公同進行貫澈初衷云 
[小學敎育研究會開會紀]  
　　本埠小學敎育研究會於昨日上午九時在尚文路上海縣勸學所開理科（調製牙粉法）曁珠算科研究會與會者有縣立一高和安等十二學校校長敎職員等共十九人九時開會由李頌唐主席發表開會應議事項討論結果議决如下　一件調查珠算敎科書函請各校報告用書或檢送講義到會其不用書及講義者請報告敎學概况再行開會討論一件調查商界上特别應用的算法請由各校擔任珠算敎員及畢業生之服務商界者着手調查報告本會以備研究一件使兒童手指熟速的方法函請各校擔任珠算敎員於本月二十七日以前報告經騐所得以備開會研究附註范罕波君發明調製牙粉法並分配用料成分如左炭酸鎂百分之六十炭酸鈣百分之二十薄荷精百分之二研究畢時巳過午遂散會 
[中華靑年救國社宣言書]  
　　嗚呼同胞亦知今日吾人所履之地位爲何等地位所處之國家爲何等國家乎人民猶是山河猶是而獨此國家之資格與國家主權已將隱列强審判之下而促其命運取亂侮亡中外古今毫無二理人不亡我我先自亡夫復何言夫復何言痛自辛亥革命功敗垂成袁洪憲乃得假共和之名實行盜竊對外則大舉外債以條約賣國對内則大施運動以金錢賣民遂使數千年留胎之道德　喪無餘帝制旣敗辟匪又興而收漁人之利者乃相繼以起一魔王去一魔王來而所持宗旨除借債賣國外别無政策其間依草附木爲魔王之爪牙皆得分賣關賣路賣鹽賣礦之餘潤而裹腹以去大則數千萬小則數百萬鳥跡獸蹄充塞要道西南各省或樹護法之旗或作地盤之計同牀異夢未能集事用兵數載益滋糾紛丁戊之間談國事者尚有其人乃經一再波折之後無不心灰意懶噤若寒蟬而一般普通人民又復如幕燕釜魚皥皥熙熙旣不知國家爲何物更不知奴隸爲何名日營營於投機事業而自樂其樂平心論之今日吾國之財政曥爲破産時之埃及今日吾國之人心則爲合併時之朝鮮有此政府有此社會國安得而不亡哉比者太平洋已開會矣國際共管之說業已披露於報端一國倡之列强和之輿論空氣滿目陰霾大禍臨頭瓜分在即同人等欲欲哭無廟欲吁無天乃本匹夫有責之决心在上海組織靑年救國社雖明知蚊　負山蝘蜒渡海未必能俱達目的然將死之鳥其鳴雖哀已困之獸其鬭必烈吾輩一息爲中華之民即當一息愛中華之國我兄弟乎我姊妹乎印度安南前鑒不遠吾同胞而不惜牽鼻絡頭接踵於安南印度使祖宗廬墓子孫種類永墜奴籍前已否則赤縣神州前人創之後人讓之凡有血氣誰肯甘心今日之日寗爲玉碎毋爲玉全同胸同胞速起速起存亦由我亡亦由我黄帝有　實式憑之 
[俄國盲詩人講演紀]  
　　美日兩國在遠束地位之比較　　日本對亞洲今後所馭之政策昨日上午瓦時寰球中國學生會邀請俄盲詩人演講詩人幼即盲目年十五肄業於莫斯科盲童學校旣而轉學於倫敦盲蒙學校未久即赴緬甸列年復游印度等地後乃僑居日本今年以有共産黨嫌疑爲日人逼追出境遂西渡至中國無以謀生當在日　曾習摩術用自傭於本埠日人之實費治療院昨日在寰球中國學生會之演講其題曰近代之憂患由袁萬英女士當塲譯述其言曰在上海公衆前演講余覺爲余生平所　諸難　之一緣諸君之旨趣意見以及言語均爲余所不悉故也余曾於日本演講日人之聽衆余深知其習尚且余愛之尤勝於愛吾俄人故於彼等前講演余頗引以爲樂惟余今日到此則不知余講演如何而始可以使諸君等聞而生趣亦不知如何發言而爲諸君等所不願聞無已則惟有擇一般人所關心之問題略述數語而已近代各强國之憂患悉集中於遠東情事日美兩國尤爲其中之最大關係人及競爭者現方互相圖謀解决關於此情事各大問題之解决以確定其自身之地位惟據余之見解則兩國之地位於前數年之中固早已决定一時之間决無何等會議能再更變其地位當余去年由海參嵗赴赤塔時曾經遇種種日美國人共同活動之地柯爾恰克高梅關夫謝米諾夫等當時均自命爲俄國之救主亦在彼活動美國對於共産黨及過激黨兩方均持同一之態度但保持鐵路及人民之財産使不受雙方之侵害日本則一意維持謝米諾夫又不獨陰助謝氏而已且對於共産黨及彼信爲屬於共産黨一方之人民加以種種之慘酷行爲其結果則美國於交戰雙方均得若干之良友於農人則得若干之好感而日本則非但爲共産黨所嫉恨且遭反過激派之嘲笑農民方面則更恨之如仇因此仇恨遂致發生全球震恐之尼港慘劇日本在世界任何地點苟樂爲者則儘可舉行若干會議惟會議之結果則終不可望也以彼之巨大海軍以彼之强健陸軍其所毁滅者直東方各國之同情已耳以彼在高麗之罪惡在中國之暴戾豈尚能望遠東之同情或好意耶日本以繁複之手腕在東方已廣植恐怖的壓迫及政治罪惡之種子此種子面日漸變成遠東人民之仇恨吾人令權舍此仇恨而不言而述日本今後之地位日本之地位蓋甚明瞭彼今日苟不維持其强大之海陸軍以爲其保持其勢力之計則必盡棄其亞洲之地盤（未完） 
[轉運公司夥友帶土之追究]  
　　路局限公司交出人犯　公會取銷該公司名義滬杭甬鐵路杭班早慢車於上星期查獲永興通轉運公司夥友夾帶烟土一案經站長稟報局長核辦後任局長以轉運公司用人私運禁品實屬知法犯法按照定章除將轉運公司取銷外並限將私運人犯送交地方官廳依法懲辦惟查永興通係屬私家轉運未經鐵路訂有合同無所用其取銷故特飭下路警局立限該轉運公司將人犯交出以便連同贓物轉送地方官廳訊辦並聞永興通公司在路局方面雖未訂有合同在轉運公會業已註册目下公會方面以該公司私運禁品破壞會規與同業名譽有關當由同業會議將其名義取銷驅出公會以爲同業之不自愛者戒云 
[金業交易所開幕紀]  
　　昨日金業交易所開幕市塲布置完備中西官紳及來賓之道賀者絡繹不絕松滬護軍使署參謀長汪幼農代表護軍使到所觀禮商界如朱葆三沈聯芳王一亭姚紫若謝蘅牕吳麟書徐慶雲銀行界如席立功宋漢章席聚星朱子奎等亦皆蒞止各欵茶點上午十時由理事長施善畦請滬海道尹王賡廷舉行開幕典禮並偕同理事監察人秘書各科科長曁全體所員經紀人對國旗行三鞠躬禮禮畢理事長讀開幕詞大致謂金業與他業情形不同他業先有交易所而後有經紀人金業先有經紀人而後有交易所故交易所與經紀人　諸伯叔兄弟相親相愛必能和衷共濟云云次由經紀人公會致頌詞因係同業不尚諛詞彼此互相勉勵而已次由來賓　子英致頌詞畧謂金業交易所發起最早譬如婦人懷孕遲之又久而始産生先天旣足所生之子無不健全今日開幕不啻湯餅之會此後如何保養如何敎育如何使之成偉大人物如何使之長生不老全在理事監察人各　員各經紀人大家向上做去便可成功云云嗣由理事長讀謝詞答謝來賓直至下午四五時始各盡歡而散 
[亞洲交易所創立會紀]  
　　亞洲物劵交易所昨日午後一時假座總商會議事廳開創立大會公推袁思永主席報告籌備經過情形繼由會計主任張孟定報告籌備處帳略次全體發起人經紀人投票選舉職員計當選理事者爲袁思永伍嵩如朱詠裳倪學寛張孟定賈蔭希朱聖功俞紀琪周芝良顧錫華國楨十一人候補者爲鈕公毅朱允昇廉南湖郭滄洲四人當選監察者爲莊景洵汪伯奇樓敬森高厥侯四人候補者爲伍澤民劉寄懷二人檢票唱名畢即振鈴散會時已鐘鳴六下矣 
[五金交易所宴會紀]  
　　上海五金交易所於昨日十二時假座四馬路一家春宴請各經紀人到會者有理事長傅瑞鑫常務理事戴耕莘張運濟錢芳洲俞馥棠曁全體理事監察人經紀人等約百餘人由理事長傅瑞鑫·常務理事戴耕莘等先後演說略謂本所自籌備迄今已達三月於茲經過情形當荷洞悉茲不贊述爾來各項籌備業已就緒關於經紀人事項念待接洽故今日　請諸君到此共同討論以利進行望諸君子各抒偉論旋由經紀人協商定今日下午二時在該所開會選舉會長議决一切爲始業之準備聞該所擬定於十二月一日開始營業云 
[雜糧油豆餅公會新屋落成開幕之預備]  
　　上海華商雜糧油荳餅公會在新開河民國路營建三層樓新屋業已落成定於陰曆十月二十八日開幕昨日星期經會長葉惠鈞會董陳子彝願士璋蔡裕焜陳煜明袁祝三江文炳等召集各職員於午後三時開預備會經會長葉惠鈞報告開會宗旨並云房屋内外部現已一律工竣開幕日期業已訂定二十八日是日適逢星期中西兩賓參觀者必衆應多派定招待員接待俾多簡慢乃分派同業司月等行家善於交際酬應之友三十餘人届時招待並預備陳設茶點及冬柏大牌樓綵旗等又飭文牘科預備請帖邀官商學各機關然後散會 
[工藝女校之校董會]  
　　前日即星期六下午三時新重慶路民國女子工藝校開歡迎校董會是日在校學生共計二百四十餘人校董到到者有袁履登·戴耕莘·胡象美·沈爕臣·厲樹雄·謝敬虚·吳蔭培·姚方定·陳旡咎諸君首由主席白宗磊君報告一切次唱歡迎歌行禮校董訓詞學生謝詞一堂濟濟洵美且盛閉會後茶點而散 
[房客聯合總會函謝法領]  
　　聯合通訊社云上海各路房客聯合會總會因法總領事有取締法界房東加租之明文昨備函伸謝云敬啓者一九二一年十一月二日貴總領事有取締房東加租之命令頒布恭讀之下感佩莫名（中略）開廣厦千間無華無陋庇平民百萬有室有家吾廬可愛盛德咸欽敝總會善鄰有志恤貧無方敢效衆志之成城不願一夫之失所幸逢明令懲彼貪獠塞壟斷之途全萍飄之客一枝可奇腹咏心歌寸楮申請頸　踵舉茲代表各路房客嗚謝伏乞鈞鑒不宣法蘭西大總領事先生上海各路房客聯合會總會啓十一月十四日 
[泰和里組織房客會]  
　　九江路毘連南京路之泰和里一帶爲聨絡鄰居感情起見發起房客聯合會於昨日開成立大會到者百餘人當時推定代表加入總聯合會以資應付 
[縣商會談話會紀]  
　　昨日上海縣商會開第二十次常會到者有會董孫永年吳芹甫姚伯棠王杏塘樓其楔瞿鶴鳴馬驥良等後副會長姚慕蓮由京返滬與正會長姚紫若商榷以今日本擬開會現會董到數未多遂改開談話會由兩會長將最近各機關送來函件當衆宣示後繼即聲明提議各案尚無緊要事件爰略事討論决定列入下届開議旋即散會 
[忙銀請緩繳納]  
　　民國十年份上海縣下忙錢糧業經知事沈寶昌於前月一日開始徵收限定十一月終結束茲結束期限將届各花户投櫃完納者尚不滿半數沈知事考查歷届各地保與各花户拖欠上忙等錢糧者爲數亦鉅因飭各催徵夫下鄉催繳各市鄉經董等以本年上邑各鄉秋收歉薄農民度日艱難本年冬漕雖稟准縣　詳報上台减成去後而下忙之銀尚難即行措納現在惟有稟請縣長暫緩催繳俾農民等得寛限日期從容籌措呈繳云 
[華商電車添用賣票學生]  
　　華商電車公司近查各路行駛車輛乘客擁擠頭二等坐位每車以一人賣票實難兼顧手續稍緩即不免遺漏且與行車時刻不無緩慢殊與營業交通俱有關係故由該公司營業部商准陸總理招集學生二三十名分派各車輛跟差練習一俟手法純熟後即可補入正班其服務多年最有經騐之賣票人則次第升入排車及查票等責任云 
[仍請崗警注意清道路燈事]  
　　華界城廂内外清道路燈事宜自經淞滬警察廳移還滬南工巡捐局接辦後已由該局另組路燈清道處委主任葛似耕等專管與警界方面脫難關係故各區長警對於前項事宜已無查報之專責不復顧問於是地方人民每有逾時傾倒垃圾等類無所限制現經該主任查悉前情實與進行職務有所窒碍已商之姚石蓀局長咨請徐警廳長仍通令所屬各區署所請予協助須傳諭各處崗警凡遇地方清道及夜間路燈電燈不明等事發生者亟用電話通知以使由局派員從事整理云 
[緩遠副劵開奬紀]  
　　昨日綏遠工賑善後有奬副劵第十三次開奬之期在西門外方板橋共和彬戲聞内舉行自上午九時開始至午刻十二時始竣茲將五大奬號碼及經銷各票號錄下頭奬九千四百二十號本埠善中二奬二萬三千四百十三號無錫連中元轉本埠有利源三奬三萬四千七百九十九號本埠大善元四奬六千一百七十九號杭州分局又四奬七千四百八十八號本埠大善元五奬一萬八千三百九十九號蕪湖分局又五奬二萬一千二百十一號本埠大得利 
[昨晚望平街之火]  
　　公共租界山東路（即望平街）一百七十三四號門牌開明印刷所内於昨晚七時許突然起火霎時冒穿屋頂當經救火會派員携帶消防器具駕駛皮帶車到塲吸水澆灌至七時半鐘漸見熄滅除開明印刷所外其南鄰之崇文印刷所北鄰之華洋印刷所及墊子店均被延燒該管總巡捕房捕頭於火起時即派通班中西探捕到塲彈壓迨火熄後用將調查起火情形據情歸稟捕頭核示 
[無軌電車下之新鬼]  
　　昨日上午九時許公共租界無軌電車二百零七號駛經福建路撞倒紹興人陳一聲身受重傷由老閘捕房二百零三號印捕抄錄電車號碼另雇車送受傷人往醫院醫治旋即傷重身死經捕房將屍送往騐屍所候今日稟請公堂相騐 
[汽車又撞傷行人]  
　　江西人錢蔭生昨日傍晚七時許行經白克路被某號汽車撞倒碾傷腿足經新閘捕房八百九十八號華捕前來另雇車送錢投醫院醫治一面抄錄汽車號碼呈報捕頭候示 
[小販黑夜溺斃]  
　　昌興公司日皇后輪船於前日到淞停泊口外三夾水方面前日夜半有淞滬一般售賣衣服雜物等人就淞僱得帆船前往該輪上船營業有淞人劉阿寶父子二人專售瓷瓦器物當在帆船搬物上輪時值夜半黑暗之際偶一不愼失足墮水慘遭溺斃三夾水方面頗爲遼闊打撈尸身毫無蹤跡其子哀嗚回家痛哭不已 
[愷自邇路烟紙店被搶]  
　　法新租界愷自邇路第一百八十一·一百八十三號門牌南萬生烟紙店於前晚十點時正在結賬突來盜匪二人跳入店堂袖出手槍嚇禁聲張當被在賬檯上搶去大小銀洋五十餘元而逸迨至探目徐阿東包探張專泉魏志餘等聞悉趕來匪已遠颺當即詢明該匪等面貌服色後回稟捕頭諭令務緝該匪等到案究辦 
[輪船被扣追究經理]  
　　中法輪船公司昨延博勒律師代表投法公堂控稱公司中有輪船一只往來上海宣昌等處現因該輪私藏烟土致被宜昌官廳查悉扣留惟此項烟土實係經理人金某所購現金已逃逸無踪請求堂上飭傳金之保人穆子相鄭梅慶兩人到案訊追中西官判聽候提金到案再核 
[准移文指提官成德]  
　　官成德拖欠陳馥昌貨欵逃避經陳延律師稟由公共公廨將本案有關之莊票傳諭出票之錢莊暫行止付現陳已與莊家商妥並查得官成德係避匿江北淮安轄境故復由代表律師請求公堂將前給止付莊票諭單註銷外並請備就移文以便派人偕同包探前往指提官成德到案訊追業經公堂分别核准矣 
[私用客賬者希望和解]  
　　楊茂如私用曲國賢賬欵二百餘元被控由公共公廨訊實判决監禁西牢半年如能繳洋准予核减刑期在案楊自入西牢迄已三月其家屬不忍渠久　囹圄故訉法向曲和解前日曲具稟公堂以楊已將欵理清請求核示原審中西官已定於本星期四將被告帶案核奪 
[逆子逆媳可恨]  
　　住居閘北邢家木橋之高郵人戚永茂前日具呈淞滬警察廳稱伊子長富皮匠業與帮匪爲伍娶媳劉氏秉性悍潑故民時遭子媳凌虐前日又因細故起衅將民民辱駡該管五區一分所崗警某係民子同帮弟兄適在門前經過不問情由將民毆打之下拘入該警所由該所官長訊問一過即予釋放但民受子媳忤逆心實不甘請求提案嚴辦等情昨經司法科段科員提到成長富夫婦質訊收押聽候偵查核辦 
[車水捕魚之糾葛]  
　　北新涇朱家宅鄉民范受金范受文范受祿三人前日扭錢家宅鄉民錢章起吳桂生二人至四區四分所控稱民等昨晚在田旁溝内車水捕魚詎錢等糾同多人各執田器鋤扒之類將民等毆傷腰肋等處謂爲究辦經李署員質訊之下錢等供日前曾與范等約定共同車水捕魚而范等昨晚潛行動作故向理論云云奉判一併轉解司法科核辦 
[指控偵探誣竊索詐案之傳訊]  
　　李煐泉前在江永船上失竊銀洋三千元當時報捕請緝嗣警廳偵　馬良才指王金山與此案有　將王金山王黄氏並黄姊黄小三子等解送警廳發科訊供將王金山押查後王黄氏投護軍使署稟訴被該偵探以查緝失洋爲由將丈夫私押到今不釋又向婦人索許洋二百元方保無事氏不得已付給英洋一百元詎馬尚不干休但氏家無餘蓄被許之洋乃向陳長生等絡續借來凑給而馬取洋到今已有多日丈夫仍押未釋因此不甘來轅上訴請求澈究以雪沉寃何軍使據稟後以控關警探詐欺虚實均應深究令飭警廳長徐國樑查明提訊詳報徐廳長奉諭後派警將單開借給王黄氏英洋四十元之陳長生十元之宋大媽三十元之陳文卿六元之劉大媽十元之何阿二及馮家相等六人於前日下午一併傳案發交司法科派員提訊一過陳長生等同稱馬良才有無許欺民等並不知悉雖與王金山王黄氏夫婦交好並無此項洋元往來問官得供判令分别押候覓保再核 
[饅頭不合衛生]  
　　北四川路一百四十二號門牌某饅頭作因所製饅頭不合衛生被衛生局西人查見以其不顧公衆衛生因即摘錄門牌號數咨請捕房轉稟公廨出單飭傳該店主粤人蕭鐘春到廨訊罰云 
[仿冒牌號之罰賠]  
　　英界湖南路德泰成五金號前因仿冒法商百司洋行松鼠牌鑤鐵在市銷售爲該洋行查悉延巴和律師代表投法公堂請追損失被告亦延律師代辯稱此項鑤鐵由張阿毛持來兜售詰據張供實係德泰成畫成松鼠圖樣囑令民人仿造判候下堂諭飭遵在案昨經中西官商明堂諭判日訊得此案被告德泰成仿冐牌號罪已成立着罰洋一千元充公外再賠償原告損失一千兩交保限繳 
[拆梢黨不得了]  
　　陳長林李虹全沈子福等前在蘇州路河畔向船户戴國安拆梢不遂攫取粗紙案發陳逃避無踪沈等解由公共公廨訊辦前日新閘捕房包探周少蓮將陳查獲帶回稟收捕頭命押候提同在押西牢之同黨解案訊懲 
[妓寮須標明執照]  
　　西棋盤街一百九十六號及一百六十三號又山西路一百十號三處雉妓院鴇婦丁趙氏陳王氏秦王氏等均不將工部局所給取締妓寮執照懸於顯明之處有違定章經專查妓寮之中西兩捕查悉已據情稟請公共公堂出單飭傳該鴇等到案訊究矣 
[私娼拉客被拘]  
　　私娼朱金寶吳阿鳳王桂寶吳三寶王老三董老五等均未向工部局報名請給照會前晚擅在路上拉客被巡街捕查見先後拘入捕房由捕頭詰悉前情諭各存洋十元保出着自投公廨候訊 
[尚有本埠新聞等轉入後頁]  
雜評二 
[救國抉微（旡用）]  
　　憂時之士羣言救國以國不救將垂危而至於亡也雖然救國之道原有定程不可過度過度之救國國未得其救而先蒙其擾决非初料所及長此不變吾恐國不亡於賣國竊國者之手而亡於救國者之手矣 
何以言之果欲救國必時時以國懸於眉睫之前發一言必先自審曰此言果能救國否不致爲救國之障否行一事必更自審曰此行果可救國否不致爲救國之梗否如其爲救國之障焉則吾之言其收之爲救國之梗焉則吾之行其巳之非吾之言不可言吾之行不可行言吾之言行吾之行國將亡於吾之所謂救焉 
嚮者慮我國無救國之士缺救國之心今也不然慮我國多救國之士富救國之心多救國之士富救國之心何爲其將促國於亡也曰多救國之士則人欲救一國欲達救之目的須先破碎其國家富救國之心則國必由吾救欲償由吾救之志願亦必先破碎其國家此爲當世救國之士所疎略而未慮及者記者特表而出之庶今而後之談救國者稍殺意氣而平靜以商榷也歟 
 
 

Page 16

 
 
本埠新聞二 
[奇怪訃文之發現]  
　　本邑人姚子樑之母前月病故於西門本宅近日大發訃窆封外　某大老爺字樣訃内大書顯妣「皇清」二字特印紅色以表白其居心尤甚者竟大書宣統辛酉年八月某日壽終字樣令人閱之不勝奇異不意民國屈指已將十年尚有此種怪象出現也茲　錄原文如下不孝文梀等罪孽深重不自殞滅禍延顯妣皇　誥封恭人晉封太夫人待旌五世同堂恩榮壽母濮太夫人痛於宣統辛酉八月二十五日戌時壽終内寢距生於道光己丑五月二十二日刻時享壽九十有三不孝等雜視含斂遵禮成服謹筮十月十九日辰時恭扶靈柩合塟於二十六保十并十三圖墨字圩五百八十九號亥山已向兼乾巽分金顯考皇清誥授朝議大夫郎中銜隨帶加一級晉贈資政大夫二品銜軍機處存記直隸候補班前道欽如同知銜署理富陽縣知縣同治辛未科大挑一等分發浙江儘先補用知縣咸豐已未恩科並補乙卯正科江南舉人上海縣儒學附生潤生府君之墓叨在年寅世鄉學戚誼哀此訃窆以聞不孝孤哀子姚文棟文　泣血稽顙齊衰期服孫明煇泣稽首 
[扒手毆人]  
　　周佩章前日下午在南京路某號電車上被湖北人湯金廷摸去皮夾一隻周覺察下車追拿湯行兇毆周旋由總巡捕房包探周志仁到來將湯拘入捕房稟明捕頭諭着押候解究 
[石擊頭顱案]  
　　揚州人朱恒林前日用石擊破新閘路四百四十九號屋内劉春義之頭顱經劉控由該管捕房將朱拘押候劉傷愈再解公堂訊辦 
[路刦金挖耳]  
　　婦人許陳氏前晚因事行經北河南路突遭鎭江人對正林將氏髮髻上所揷之金挖耳一支攫取飛逃經氏狂呼捕盜適包探陸連奎迎而而來遂帮同將劉追獲連贓一併拘入滙司捕房稟明捕頭諭令押候解廨訊懲 
[傭婦作賊]  
　　蓬路一千八百三十六號門牌居民管子英家所雇之傭婦陳盧氏因於前日竊得其主價值一百八十元之金表金練各物質洋經管查悉報由捕房包探費克倫前往將氏拿獲吊出原　拘入捕房捕頭略詰一過諭令將氏轉押公廨廳候解究 
[傭婦被嫌欵]  
　　婦人朱王氏在新牯嶺路十四號門牌童斗家爲傭前日其主失竊價值八千元之金珠鑽石等飾物朱王氏與其夫朱阿生均涉及嫌疑由該管捕房包探王梅生協同西探拘入捕房分别收押候解公堂訊核 
來函 
[施成來函]  
成對　一商二次校長風滿　不問聞於開校之始業已呈稟省長在案在校中亦有明確之表示蓋學生員笈入校以求學爲言旨非以滋事爲前題捫心自問光明磊落深不愧爲堂堂七尺鬚眉男子邇有少數心理不明之同學毁成爲賣校賊者此事關係個人名譽甚大故不得不加以辩正未知該少數心理不明者能否證成一切賣校行爲以供獻於全國父老一評論耳茲成并就個人意見所認爲賣校賊者略述一二以備全國父老評判之資科依賣校賊發生原因之不同可得下列之三種有受人利用而昧其天良者此其一有朝秦暮楚而喪其廉恥者此其二是皆由於其自私心發現出而主動者也亦有自無主張隨波逐流而自暴自棄者此其三是由於不明事理誤入邪道而出於被動之地位者也但此謂之賣校奴則可若謂之賣校賊則不免爲過也要之前二者要皆有所利於己而爲最可惜者一般隨波逐流之迷途靑年因一時之誤未會顧及前途耳施成啓 
[田預鈞來函]  
　　啓者昨貴報登載有商校同學會宣言内稱預鈞受賄被逐及退學情事閱之殊堪詫異查本月七八兩日預鈞曾三次赴校與同學接洽甚多並未聞有驅逐等語受賄之事預鈞與陸氏曾少接觸預鈞何人陸氏何人而可賄賂受授乎即退學一節預鈞旣未犯過校中更無明文此中含沙射影在預鈞本不屑辯惟恐見者不察反生誤會特請更正以昭實在無任盼禱專此順頌撰安田預鈞謹啓十一月十三日 
　再昨日本館尚接有第一商校學生潘潤夫等十四人一函係蓋有「江蘇省立第一商業學校學生啓事用章」之方木戳方經發刊適又接一商商學生池廷揚潘潤夫等函内蓋「潤夫」二字之小章究章孰眞孰僞無從臆測故均不披露嗣後關於一商事本報當就事實采錄如僅屬一二人爭意氣或無關宏旨之文稿函件概不付刊閱者鑒之編者附啓 
公布欄 
[江蘇高等審判廳]  
　　民庭判决　蔡長庚與蔡萬金爲佃田涉訟上告一案（判决主文）本案上告駁回本審訟費由上告人負擔陳鳳池聲請救濟一案（决定主文）本件聲請駁回黄振聲與黄景明爲棉花涉訟控訴一案（判决主文）原判關於判令許庚孚償還控訴人洋二千元之部分撤銷發　崇明縣知事公署迅予依法更爲審判陳佘氏爲田産糾葛對於本廳决定聲請回復原狀一案（决定主文）原决定更正之本　上告應予受理張長庚爲田畝涉訟不服江寗地　應决定再抗告一案（决定主文）本件再抗告駁回再抗告費用由再抗告人負擔萬少山與楊銀林爲　田涉訟上告一案（判决主文）本案上告駁回上告審訟費歸萬少山負擔徐天生　聲請解釋一案（决定主文）聲請人告爭田畝之部分應向吳縣知專公署請求補充裁判以上十一月十一號 
[江蘇高等檢察廳]  
　　批示朱學明等狀悉據　各節案係田租糾葛廳屬民事節圍本廳未便受理該民如有不服另向同級審判廳具訴可也此批黄竹樓狀悉該案第三　不屬本廳管轄已轉送日　地方檢察　辦理去矣該民逕赴　　　　可也此批李祖元狀悉查此案巳令交第三分監照判執行所請發回原縣之處應毋庸議此批李師　狀　抄件均　本案究係如何情形　候令行南通縣知事查復核奪此批顧龍奎狀悉本案業巳發　原縣照判執行在案仰即知照此批蔣柏松不服高審廳决定提起再抗告呈遞一狀馬萬　請求句攝原告傳集證人研訊呈　一狀趙厚　請求補傳人證或派員調查以明眞相等情呈遞一狀沈小安子叩求分别傳拘以免寃誣呈遞一狀巢堃爲趙　山案因時間衝突請求延長早遞一狀陳桂生不服决定聲明抗告一案呈遞一狀蕭宜連等對於主冕廷案　具理由呈遞一狀金一明再就事實上補陳種種不符情事以證原判之偏頗失入等情呈遞一狀以上八狀業經本　本明函送同級審判廳核辦仰即知照此示以上十一月十一號 
[上海地方審判廳]  
　　判决主文（民一庭）一件判决陳陸氏與蔡忠聚等欠欵糾葛一案主文　忠聚蔡良坤　償還陳陸氏本洋三百元利洋三百元訟費歸蔡忠聚蔡良坤負擔一件判决孫芝珊與曹佐臣等因執行異議糾葛一案主文本廳民國十年九月二十日因執行曹佐臣楊煥章與孫訪梅契約糾葛案内查封之二十六保十併十三圖墨字圩第二百六十九號孫贍安户則田七分六釐四毫又二百七十一號孫贍安户則田一分一釐八毫又三百七十六號孫克家户則田六分六釐九毫孫永茂户則田六分又三百七十號孫克家户則田二畝五分四釐三毫又前面民産四間應認孫芝珊有優先受償之權曹佐臣楊煥章不得爭執孫芝珊其餘之請求駁回本案訴訟費用除逾格洋十五元發還孫芝珊具領外餘歸原被兩造各半負擔（民二庭）一件判决姚安伯與王紹成爲欠欵涉訟控訴一案主文本件控訴駁回本審及本判决前之上告審訟費均歸控訴人負擔一件判决李阿大即吳義大與金芸田因田土糾葛控訴一案主文本件控訴駁回本審訟費歸控訴人負擔一件判决劉毛弟訴葆少堂田界糾葛一案主文葉少堂在劉毛弟絕買葉少堂一分六釐七毫五絲田上拔去南面界石二塊應照蕪址豎立回復原狀訟費歸葉少堂負擔一件决定李　翔與趙子求房屋糾葛控訴一案主文本件控訴管轄錯誤應候呈送高等審判廳核辦以上十一月十二日 
[上海地方檢察廳]  
　　批示　戴玉龍狀悉仰侯執行此批韓連生狀悉候傳訊此批汪澄章狀悉此案業經訊明與刑事無涉至該民與王艾氏究竟有無夫婦身分應歸民事解决仰即知照此批張駕記狀悉繪　委任狀均候併送同級審判廳核辦此批陳錫武狀悉仰於七日内補具理由書以便轉送高等廳核辦此批劉徐氏狀悉候送同級審判廳核辦此批周士榮狀悉本案早經判决毋庸多凟至存案布疋仰速來廳具領此批陳阿二狀悉候傳訊核奪此批葉　茂爾弟與李才均經判决確定執行在案前巳明白批示至爾弟不日執行期滿釋放所請應毋庸議此批以上十一月十二日 
[淞滬警察廳]  
　　批示　陳嘉卿　來呈巳悉查本案業經查訊明確火由陸大賢之妻執炊疎忽所致當援引　法三十二條第七項罰金以儆矣該民等旣爲池魚殃及情狀可憐惟事出天災亦非陸大賢有意疎忽所請賠償損失之處應毋庸議此批沈瑞咸呈悉查該民之弟沈老炳染有嗜好注射毒質藥水前經訊問屬實當爲廓除　疾起見即經處以拘留今該民顧念手足之情自願送堂　治照貼飯資事可照准仰候備函送往可也此批楊雲卿據呈已悉查該民因胞弟新寶不務正業給資立契斷絕關係純係民事範圍應向司法衙門訴請備案仰即知照此批邱公望呈悉准於飭區隨時禁止可也此批仇家松等來呈已悉查本案已於前呈内明白批示矣仰即知照此批 
 
 

Page 17

 
 
   
 
 

Page 18

 
 
自由談 
閑話 
[美情識小錄] [  李荔]  
　　歐美兒童稍解識字即知收儲各種郵票或購求各種小片畫圖彙粘成帙條理井然所謂小片畫圖均經着色精印歐美各書肆頗多特别製售者内容或爲城鄉風景全套或爲各國國旗全套或爲動物花卉全套同時並印有一小册留出圖片空白遇風景預註地名遇動物花卉預註雞犬桃李等名令兒童自行校閱而以圖片粘貼空白之上我國各書賈爭印混淆黑白信口雌黄之雜書而獨未注意於此等全國所需求諸通行品誠可慨嘆北京湯校長嘗廢然曰生爲中國兒童至不幸兒童敎育品設色之雜亂與圖畫之無興味無學理均爲他國所罕見實則今日世界各國人士常識之缺乏未有甚於我中國者圖畫不過其一端耳 
歐美人民於收藏郵票郵片外尤喜收藏五金類裂成之泉幣徽章奬章褒章紀念章等物歐洲古代所製泉幣形式甚陋近世則花樣翻新每一貨幣或一徽章奬章紀念章之上均有其特製之圖案與特有之取義鑑藏者非獨如我國之一味好古并可得觀摹之益發審美之情其間養性怡神處與我國習詩者之耽吟咏善書畫者之弄柔翰頗覺相似 
筆記 
[沉珠記（中）] [  余空我]  
　　吾挾此念以慰珠兒珠兒聞之東泣不可仰吾思此非佳兆吾以此告之者慰之也而反益其悲吾乃窘甚不覺涙涔涔下矣恐爲珠兒見則返身遁去歸而思之覺珠兒虞境彌復可悲則盡情而號家人以吾或與羣兒忤也咸來慰吾繼審其非是又哂吾爲痴吾念珠兒吾心乃愈悲彼珠兒除吾以外慰之者誰耶吾自此乃避不與面恐撩吾悲也由今思之此實大誤殊無以對珠兒吾卒業小學便一鞭北上擔　於三山二水間從此雲天萬里人各一涯靑梅舊侣亦淡焉忘之矣迨吾倦游歸來則物是人非重門深掩舊侣告吾謂珠兒嫁矣嫁之日挾母俱去吾爲之唏嘘久之念綠葉成陰珠兒或有託矣則又爲珠兒幸閱三載吾養疴於海上某醫院一日偶他出一老嫗蓬首垢面雜人叢中求乞吾忽有所感諦視之則驚而呼曰汝非珠兒母耶老嫗睹吾呼亦失聲呼曰君非（句）言訥訥不能出諸口吾曰是矣嫗奈何至此珠兒何在耶嫗聞吾言頓涙下吾思珠兒或不幸耶乃呼嫗曰汝母然此地非可久談曷隨至吾所嫗曰諾吾乃導嫗行旣至醫院乃命嫗坐而畢其言嫗含涙言曰嗟乎珠兒死矣珠兒之死他人死之耳其實非他人死之者予也予悔之晚矣嗟乎疇昔之日予以爲珠兒當偶彼富室則予之後福正無量詎知有今日耶君或知珠兒已嫁珠兒嫁則嫁矣實小星耳珠兒之夫非他即現今鼎鼎大名富豪汪某之二公子也先是予有族姊某傭於汪歸而炫其富於予予聞而美之姊謂妹果羡之者則富可立至予急叩所以姊謂珠兒長矣吾家二公子現已卒業大學雖巳娶然一朱未饜二公子意二公子私語予謂汝能爲吾物色佳麗者金帛所不惜也予意果以珠兒歸吾家二公子者妹不將立富乎予聞姊言乃立　予姊速以書達二公子而珠兒之局乃定矣二公子覆書謂個女郎果可兒者則速携之來惟不許聲揚蓋二公子現任某某會會長方以禁納妾相號召勢不能納妾也 
藝談 
[照相話] [  朱天石]  
　　古人刻詩體例類用編年蓋所以存藝事進退之跡竊意吾人照相亦當年備其一亦用以覘容顔變遷之狀耳此在西人本所優爲若吾國則鮮有注意及此者予十三歲後即本斯旨而行七年以來童騃之態日減天性之眞亦日汨不期自然流露竟可於照相中窺事一二以待將來必更有可觀也 
照片旣佳題名亦不可不稱蓋每每有寫情之照而畫龍點睛純賴於標題之數字也瘦鵑之願天速變作女兒圖妙極能道出世間痴男子心事 
泰西選色純用照片憑一紙之功頓播美名於世界快事韻事當無逾此此正照相之所以可貴否則將何以集四方之人於一堂而試判别其妍媸美惡哉 
昔王嬙中畫工之毒致掩其美姿失其寵御終且從番人以終此誠王嬙之不幸設在今世攝影術旣發明眞相殆無可掩更何致有此一重公案哉吾於是誇二十世紀之文明前數年情人之媒介多以照相訂婚之證物亦多以照相而未婚夫婦尤視照相爲無上珍寶未曾相見先相識心香供之眼涙溉之眞不愧第二生命也今則社交公開之說旣大昌男女覿面非艱恐其珍惜照像之心理亦將減一熱度矣 
雜錄 
[麗湘閣雜撥] [  陳家慶]  
　　九十秋光去已過半宵來伸紙酌恨斟愁冷月蝕簾霜蛩如雨天寒翠袖時怯衣單紉姊猶倚窗挑繡余塡如夢令二闋云衫薄輕寒宵透漫向小窮挑繡新月倩人扶怕照影兒消瘦紅豆紅豆種向晚秋時候永夜殘更向盡畫閣簾波不定四壁透蟲聲遞到滿天秋訊風緊風緊鴈字潇湘驚冷 
昔人詩云涉江采芙蓉蘭澤多芳草采之欲遺誰所思在遠道綠玉硯姊有秋江芳怨圖繡秋美一束欲遺芝姊而作也余爲戲題虞美人二　其一云冰輪一片清於畫寂寞窺簾夜綠波江上又殘秋　有靚妝無語正凝愁香魂吹斷西風冷一樣相思病夢中休認舊梨雲秀　可堪消受藥爐薰白居易長根歌有芙蓉如面句故末句借用其意焉其二云海棠開遍閒庭院月共花移轉彎彎眉月正如鈎鈎起一泓清涙一腔愁夢回怕見秋顔色怨别脂凝碧曲欄應念釣遊人曾共瓜皮小艇冷波心 
小說 
[劇賊胠篋記（四九）] [  一圭]  
　　辣弗里司笑道這就奇了我方且來問你你爲何反問起我來抺根基道你莫裝腔做勢了我以爲你必然曉得那人的去處你若硬說不知我可要搜你的房屋了辣弗里司道很好你們儘管去搜我且把我各道門上的鎖匙都給你們好讓你們搜個仔細我聽了辣弗里司這番話不知道他存春甚麽意思委實令我疑惑當下我拉拉他的衣袖暗示他說話要當心些但他並不理　我祗管向抺根基司說了多少話後來又把我拉到裏面一間房裏這間房裏本没有一個人他就向我道你用不着這樣欵惑我說這番話自然有我的用意你以爲他們眞個去搜我的房屋麽但據我想起來你若不離開這裏他們必然不去搜我道但是你呢難道你要離開這裏麽辣弗里司道我正是要離開這裏我道現在就離開麽辣弗里司道正是一些工夫也不能躭擱了他說完這幾句話也不等我回答就仍舊回到前面房去我聽得他說道我有要緊的事必得先走了但我的朋友却在這裏我把我房屋中的煤氣燈完全開着等你們去搜我又聽抺根基說道你如此待我們我很感謝你辣弗里司走過以後抺根基仍舊在窗前不知忙些甚麽我祗管坐着心想辣弗里司如今跑到那裏去了難道他去知照抺根基呌他快些逃走麽我正想着忽聽有一個人咸道這窗口是甚麽不是繩子麽抺根基道窗口那來的繩子把繩子掛在窗口是甚麽意思呢在第幾個窗口呢方纔說話的那人正是那位經理如今又道在第六個窗口停了片刻又道第六個窗口正是辣弗里司的窗口 
餘瀋[  南徐李心齋]  
　　花經雨露之滋潤乃吐其奇英愛之者惜之護之培養之以賞心而悅目詎一轉瞬間花容憔悴不禁飄零之感矣 
美人亦然當春風二月荳䓻稍頭亦不減花之　麗也曾幾何時而中年而暮年一變而爲白髮皤蟠之老嫗矣紅粉之與骷髏相距又豈遠哉 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
常識 
常評 
[四良] [  覺]  
　　何謂四良曰良心曰良貴曰良能曰良知其說皆出於孟子何謂良知良能孩提之童之愛其親長而敬其兄是也愛親之心根於仁敬長之心根於義者是也何謂良心仁義之心是也何謂良貴人人之貴於己者是也天爵是也此其說亦皆出於孟子 
今之人因不知良貴之可貴而失其良心因失其良心而良知良能亦漸消歸於烏有 
試更以孟子之言證之其言曰古之人修其天爵而人爵從之今之人修其天爵以要人爵旣得人爵而棄其天爵此可見世風之日下矣今之人則更有先棄其天爵以要人爵者實先棄其良心而已實先棄其可貴之良貴而已於是所知所能皆爲斵喪其良心之利器仁者可化而不仁義者可化而不義人人如此國雖欲不亂其可得乎 
然則今之談救國者將何道之從曰舍人人喚起其良心外蓋無他道也良心喚起則所失之良貴亦因之而恢復固有之良知良能亦因之而發展人人如此國雖欲不治其可得乎不此之求則空談救國何爲 
衛生 
[街道與河道之改良] [  歐抗霞女士]  
　　上海居民有廣衢大道以行車馬有自來水管以供飲料當不復知内地街道之狹隘與河水之不潔矣吾國内地之所謂大街者其街面廣不及上海之弄而崎嶇不平泥濘滿地差可容足遑云行車街道旣如是　所恃以轉運貨物供給食水之河道亦任其淤積不加開濬吾不知人民對於切身利害之事何竟漠然若無覩也竊謂街道與河道不僅於交通衛生上關係綦重而與國體文化亦有影響各地之所謂市民公社工巡捐局等職守所在安能放棄不問乎間嘗加以考慮覺有多項改良並不需經費工程而可成功者爰述如下爲内地居民告 
　　（甲）關於街道之改良 
（一）房屋翻造當限令房主讓退至阴定之地點（按各地雖早有此律而董事者祗圖飽囊不顧公益故讓退地步極少街道仍未放寛） 
（二）沿街當禁止小販設攤店舖陳列貨物之櫃亦不許占至街道 
（三）衖口街角當禁止堆貨（如木行之木料）小便及倒拉圾等 
（乙）關於河道之改良 
（一）河面無論闊狹當禁止木排竹筏之堆積泊船之地亦當指定 
（二）河内當禁止洗灌穢物如便桶等（嘗見兩女傭一洗便桶一淘米籃而同據一石爲之食不下嚥） 
（三）河道非垃圾桶凡污穢齷齪之物皆不可傾入以免河水濁臭河流淤滯之弊（乙種酬） 
[笑之衛生] [  謝澤民]  
　　人生最大之目的可一言以蔽之曰求快樂而已芸芸衆生熙來攘往或運心思或操力役無非求名求利以滿足其欲望所謂滿足欲望者即求快樂是也不寗惟是山清水秀鳥鳴花笑燦爛綺麗之景亦造物設以供人之一笑而達其生存之目的耳故笑之衛生實關重要舉例以明之 
一助消化食品入腹由腸胃之蠕動而行消化作用似無他求者然精神界之感情與有重大關係吾人於飲食之後如煩悶憂慮必覺胃口硬塞此即妨碍消化之明證倘大笑數次使心中快樂則消化機能暢達無阻食品之養分盡入血管無停滯之患營養旣足身體自日强矣 
二除疾病今人有病必延醫服藥不知有不待醫藥而能治病者笑是也美國瘋人院使小丑作滑稽之談以愉瘋人遂大减瘋人之顚狂程度有一瘋人忽大笑十五分鐘笑畢暈倒及醒而瘋疾愈矣吾人如常歡笑則病者可醫未病者常保健康延年益壽之方人人皆有何必外求哉故西諺云笑之功効勝於服藥旨哉言乎 
推笑之關係尚有大於此者凡事業之成功多在歡樂多笑之人彼雙眉不展鬱鬱募歡抱悲觀主義無進取之心者終身無成功之望矣因在衛生範圍以外容另述之（乙種酬） 
道德 
[觀影戲之雜感] [  定一]  
　　中秋日晚上公餘無事約了友人同往影戲館裏去看戲購票入塲見有西人數人余幼時素愛觀西人之一舉一動乃覓座於西座之旁其時尚早余乃默察國人與西人之異點且西人能利用時機愛惜光陰實我國人所不能及者余因此生感今把我所見後發生種種感想分列於後 
影戲未開映之前國人無所消遣乃互相談笑作爲消遣之好資料此亦常情而反觀西人則不然或有閱報紙書籍或有針結絨件（此生活係西婦做的）以作消遣可見西人愛惜光陰且能及時利用令人可敬此國人所不能及者我深願國人以有益之事作爲消遣品勿使虚度光陰 
影戲正在開映時見有中國小孩舉其兩手在電光中手影照入戲片上實令人厭惡面回顧西座中未嘗弗有小孩何以不爲此舉可見西人敎育之普及雖小孩亦能知公共道德實令人可敬此國人小孩所不能及者我深願　人應使小孩知公德之重要勿使損失人格 
在休息數分鐘時則有許多聲浪如小孩啼哭聲談笑聲拍手聲咳嗽聲不絕於耳觀之皆出於中座中而反觀西座中則聲息全無偶有談話則必低其聲浪不使人厭此等事我國人亦不能及者我深願國人應具公共道德且應知光陰之可貴（乙種酬） 
[西方格言（二一四）] [  謝介子選譯]  
　　遇事當審慮草足以僨事（施太邱）（Statiug） 
從容與長生有如兄弟（德意志諺） 
用過其所當用必將欲省無從（英吉利諺） 
有生即當知所以爲生（意·德·荷·諺） 
全鑰不能繫於一人之帶（英吉利諺） 
錢之形圓而性流（法意諺） 
美名居昏暗中亦生光彩（英吉利諺） 
多言者少成事（荷蘭諺） 
留少許待來茲（英吉利諺） 
戰爭爲惡魔之子（莎士比亞）（Shakespeare 
日用常識 
[皮鞋油製法] [  餘姚徐祖同]  
　　皮質内含有少量之油質故皮鞋之新製者能抵抗水分使不滲入但用之日久皮之毛孔内油質逐漸發揮乃失其抵抗水分滲入之能力故皮鞋必須時常塗以鞋油保護皮膜始能經久鄙人所用鞋油均係自製其光澤與耐久與舶來（鳥比仁）相頡頏且黄黑均可適用製法簡單費亦較廉茲將原料成分說明於下一得之愚願效芹獻冀塞漏巵於萬一想亦諸君所樂聞歟 
原料　無水酒精（普通火酒亦適用但光澤略遜）五十分松節油三十五分紫草茸（即舍來克）十二分白蠟二分樟腦一分 
製法　將原料置銅罐内加蓋密閉之以銅罐置鍋中鍋内加水八分滿用烈火沸騰之銅罐内攪挫一二次使各質易於融化一小時後取出放冷澄清其液去其滓渣即可用矣但忌　水若專用於黑皮鞋可添靛油少許（乙種酬） 
雜錄 
[母之通病] [  萓百]  
　　家庭敎育於母敎最有關係古人且重胎敎其爲慮遠矣近今知識進步爲母者亦不少受過新敎育之人然普及二字去之總覺太遠以余觀察所至經騐所及覺子女幼時戕賊於知識淺陋之母之手者十猶八九也今略述大概庶幾聞者傳說誥誡稍稍喚醒若輩爲幼童幸福之基礎乎嘗見有兒童兩三分食時長者幼者爭欲多得每致喧擾其母在往陽爲奪長者所得以與幼者而以目示意長者陰則取而還與之且加多焉以爲惟一調停之法而幼者習豪奪長者慣巧取矣又嘗見令幼兒穿衣兒或不欲母乃詐言兄與姊欲來奪衣而穿快快穿好勿爲奪去故作呵叱其兄姊狀則又以妬忌自私之惡陰中之矣或幼兒觸於桌之角躓於户之限因痛而哭爲母者欲急止之卽以手擊桌以足跌户限代爲宣洩不平且擊且言曰爾物實在不好要打要打於是兒啼乃止豈知異日與人接觸遇有不合意處總見得他人不是不復有反觀自身之研究驕傲粗率大抵由之而起又或夜啼不睡則以猛虎及凶惡之物恐嚇之使之佈而就寢豈知常令驚恐腦筋每多收縮之害久慣屈伏長成亦少奮鬥之力是故由前言之欺騙之法當改宜徐徐以理喻之久之自能領悟而遇事有研究之良習慣已養成於無形矣由後言之恐嚇之法當改宜用優柔和緩之聲音手術若歌吟撫摩等類使之安恬而自入睡鄉則腦筋不受損害異日思想可望得充分之靈活矣凡若此者可以類推熱心之士宜廣爲傳說俾幼兒未入學校之先免去一番無形之戕賊亦造福之一端也（乙種酬） 
來函 
　　讀貴報十月三號衛生欄鳳賓先生所譯瘋犬咬之說明歸結治愈一人約歷三星期之久其費爲十五元之鉅似此貧寒之人何以能辦（被犬咬者貧人居多）敝處視瘋犬咬一症甚屬平常因三十年前有人發明一方方用人參拔毒散一兩（藥店有配成的）生地榆一兩紫竹根一大握煎服立愈所費不過一百餘文亦不費時日現敝處家居多種紫竹以備此症應用百不失一雖極貧寒之人亦可治療望即登之報端普傳世界並望讀此報諸君將此方謄下粘之　上廣爲傳說或石印分散爲世界滅此毒症功德靡涯矣 
再者敝處鄉人多以紫竹根作水旱烟袋帶在腰内路遇瘋狗出紫竹根迎之瘋狗即行他避其畏紫竹根如此鄙人前清末葉亦曾入本省優級師範衛生一門亦少講究然此理終不可解並希博雅君子研有心得者告我爲盼河南王修政 
 
 

Page 23

 
 
   
 
 

Page 24

 
 
   
 
