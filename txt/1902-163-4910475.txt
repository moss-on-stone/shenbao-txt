# 1902 - 163 - 4910475

 

Page 1

 
 
[勸募江皖等處急振] [  本館恊振所啓]  
　　去年江西各屬始則洪水成災繼又旱魃爲虐高原下隰顆粒無收千萬哀鴻嗷嗷待哺雖蒙深宫軫念頒給帑金大憲推恩發施米石無奈災區甚廣普救爲難垂斃飢黎朝不保暮而皖省之和州無爲州含山縣等濱江各處亦因圩堤潰决室廬牲畜均漂没於洪濤巨浪中告振之書急如星火若不綢繆未雨曷以延旦夕之餘生伏求四方大善士救人救澈或傾囊以佽助或量力以佈施庶救振所得以接灣源源百萬窮黎或不至盡填溝壑作善降祥之說古有明徴他日福佑之來當可爲諸善士操劵卜也肅此禱求諸維德鑒 
[特延名宿赴浙江文瀾閣重校九通啓] [  圖書集成局謹白]  
　　本局用新鑄大號鉛字排印九通全書原本浙江局刻嗣經勘悉浙刻本校對未精訛舛甚夥登報訪求武英殿本疉承四方藏書家惠函相告得有杭垣丁和甫孝廉家藏杜氏通典鄭氏通志馬氏通攷元明兩刻本字體精美足佐校讐而各處賜假　殿版九通類多殘缺不全尚難訂正全書以饜藝林之屬望因思杭州文瀾閣貯有殿版九通全帙特延沈師徐雷君曜兩孝廉爲總校唐益吾拔萃李梓青方蒓秋兩明經瞿五飛茂才爲分校同赴西湖重加校訂俾是書得成完善無别風淮雨之訛已印訂發岀之皇朝三通他日當另印校正之紙附呈諸君子重行裝訂或有破碎缺頁希先開示明晰交原售書處轉寄補呈本局區區之心想薄海士林必能同垂鑒亮也此啓 
[續陜撫升竹帥擬訂大學堂詳細章程]  
　　學堂條規第一條大學堂内恭祀至聖先師孔子曁本省諸先賢先儒每年延師開學散學之期由總教習教習總辦提調率領學生分班恭詣行禮其每月朔望則由總教習教習率領學生行禮並宣讀聖諭廣訓一條第二條每年恭逢皇太后萬壽皇上萬壽皇后千秋由總辦率領諸生齊班望闕行禮第三條學生每口三餐分加冬夏各有定時每晨夏令七點鐘冬令八點鐘在各房早餐十二點鐘午飯夏令六點鐘冬令五點鐘晚咸赴飯廳會食肅靜無譁眠起亦有定時凡早起夏以卯初冬以辰初晏息夏以戌正冬以亥正息後一律滅燭住飯房門首各挂名牌一方以便稽查第四條學堂假期年假准給一月以開印封印爲起止清明給掃墓假一月端午中秋各給假一日假滿卽回不得延曠每月初十二十三十三日准予休沐省親治事卽日圖堂其距家道遠不願請假者聽如於假外遇有慶弔等事必須岀堂者須由家長報明不得僅以本人口說爲憑如無家長或遠隔不能代陳亦須同班學生作保方准給　第五條學堂爲禮法之地應對乃弟子之職各學生於總教習前均執弟子禮升堂則揖退亦如之尋常相遇垂手侍立於堂内各實亦應一律致敬第六條學生在堂講授之時各宜端坐靜聽如有未喻許其就前從容質問其在舍讀書遇有欵義亦　　時請質若同時有論難者必俟問者語華答者意盡然後以次問答不得釐論以致嘈雜不清此不但堂規所繋抻亦學養攸關最宜切戒第七條書樓未建以前先擇一室存庋中外經史政藝各書委員經理以備諸生查關此書總分兩類一爲考查之書只准諸生赴藏書處杳檢不准携借一爲誦習之書准其携至講舍摘鈔書凡幾卷立限幾日眼同委員登註簿内閱畢依限　還限同登時銷號如有毁汚及遺失者查明責令賠償第八條稽古莫如讀書通今莫若閱報無如中外報章大都失實　之徒亂人意現准政務處咨會每月彚編政要一册刊行各省將來即以此册　印多本道交學堂俾諸生傳觀據以考求　政第九條學生非尋常日食之物不准携久學堂各房灑掃及瑣屑事務雇有齋夫堂差伺應學生不得私自　人如寄家信由委　　齊飭送學生不得任意遣堂差外岀如齋夫等不服役使語言無狀准學生逕告委員禀明處置第十條教習　導諸生以明廉恥知羞惡敦崇禮讓激發忠良爲第一要義其有違犯堂規不敦品誼不守禮法及梗頑不率不能守其課程者或量予記過或降列等次或開除名額應由各教習商辦總教習會同總辦提調秉公核辦其父兄不得到堂辯論違者治以妄訴之罪 
[議减償欵]  
　　昨行外洋來電云各國政府見中國財源日涸籌措惟艱因議將和約中所定償銀一律酌减惟所减之數尚未議定容俟日後再詳 
[美德同心]  
　　廣州中西新報云頃得外洋來電略謂邇者美德兩國異常輯睦其意蓋因日英俄法等國均已聨盟故亦有互相聨絡之意也 
[永行苛例]  
　　美京華盛頓友人來函云美國上下兩議院刻已議定華工入境章程其嚴更甚干嘉罅寛尼省人所擬大約此例一定卽須永久施行矣其例維何一除將來另立别例外悉照此例永遠施行二一千八百八十八年九月十三日所立之例第五欵至第十四欵除其中第十二欵外一槪續行三此項禁例並行於美國各屬土四此項禁例並禁止寄居各海島及屬士之華工來美凡華工之寄居各海島及屬士者除檀香山外限於此例施行後一年之内一律註册至飛獵邊註册事務槪歸管理飛獵邊事務之委員兼理 
[古巴立國記]  
　　廣州安雅書局世說編云古巴一國向屬西班牙近始得以自立遂於西歴五月二十日推巴爾瑪氏爲第一世伯理壐天德宣布治國經猷按古巴於西印度諸島中地輿最廣與美國弗羅利逹相隔加斯比海全國分爲六州首府曰拜那人口二十一萬五千九百八十一凡扼要之處均有鐵道連絡國土得三萬六千方英里略與葡萄牙等人口一百五十七萬二千八百其三分之一裔岀黑人物産以糖與烟草爲最多其他材木果實載運岀洋者亦頗不省當西歴一千四百九十二年有閣龍者尋獲此島東北岸然尚誤以爲日本地至一千五百一年西班牙人占 
 
 

Page 2

 
 
而有之一千八百十八年宣言准島中人操贸易之權一千八百八十六年禁止販奴自一千八百六十八年至一千八百七十八年國中亂起羣思脫去班人覊絆一千八百九十五年亂又作於是班人發大軍二十萬討之亂黨蓳四萬人力不能敵而美國人民與亂黨同情者日益彚適有美艦名黑童者在拜那港失事以致禍機蔓延一千八百九十八年四月美人要求班國退兵文未到而班政府已與美國絶交旋遂釀成戰事旣而班人大敗桑德阿港及島之東部均爲美占隨於是年八月十二日於美京華盛頓議和十二月議定班人將古巴讓與美國美政府乃以將軍烏德氏爲總督知拜那等六州軍事一千九百年十一月麥荆來氏方爲美國伯理壐天德刊定章程以示議會撮其大要一美國不得與各强國訂約破壞古巴自立之權及占取古巴壤地二美國當照巴黎所訂美班約意十涉古巴内政三目下方以軍政治地須照官廳所發之令而行四美國大伯理壐天德如欲在其地得有屯煤之所及海軍灣泊處可隨時或租或買但有關涉古巴自主之權者宜再加考訂五當以古巴歳入之項經營内政不必另舉公債古巴憲法會議諸員閱之皆不以爲然乃於去年四月十四日派員至華盛頓互議兩國行政通商之事委員仍依前議五條歸國復命洎十二月十三日遂選舉巴爾玛爲古巴伯理壐天德 
[海外官商慨捐秦振請頒宸翰並賞翎枝摺]  
　　頭品頂戴尚書銜陜西巡撫奴才升允跪奏爲南洋各官商共捐鉅欵以濟災區懇恩給予獎叙以昭激勸恭摺仰祈聖鑒事竊查陜省上亢旱成災需欵甚鉅創設義振捐册遍行勸募遠至外洋各商埠亦復推廣不遺兹准外務部咨准岀使英日比大臣羅豐祿咨稱前接陜西義振捐册當經函飭新嘉坡領事羅忠堯等會同勸辦兹據該領事與横濱副領事謝榮光各認捐銀以爲之倡並婉勸坡埠同濟醫院各商董集捐洋銀一萬二千一百一十九元除報費等項支用五百六十五元外實得洋銀一萬一千五百五十四元匯票呈繳所有醫院商董由該領事等禀請援案奏懇御賜匾額至代理新嘉坡總領事官布政使銜廣東補用道羅忠堯倡捐洋五百元又勸捐逾萬代理檳榔嶼副領事官二品頂戴鹽運使銜儘先選用知府謝榮光會同勸捐復自捐洋銀一千五百元雖皆聲稱不敢仰邀議叙究未便没其微勞擬請量予奬叙各賞戴花翎以示鼓勵等因由該大臣呈請外務部咨陜核辦前來奴才覆查該領事等曁坡埠同濟醫院商董遠在外洋情殷鄉國捐募各欵共計銀元一萬一千餘元折合庫平銀七千六百餘兩實屬好義急公有裨災振查捐振請奬章程勸捐銀數至六千兩以上者惟其隨案請給内獎又查光緒四年横濱華商捐助晉振十年西班牙古巴華商捐助順直振欵二十年檳榔嶼捐晉邊振欵均經前直隷總督李鴻章奏請頒給該會館該公所御書匾額奉旨允准各在案今同濟醫院勸捐鉅萬事同一律合無仰懇天恩御賜同濟醫院匾額用昭激勸至代理新嘉坡總領事官布政使稀廣東補用道羅忠堯與代理檳榔嶼副領事官二品頂戴鹽運使銜儘先選用知府謝榮光旣各認捐以爲之倡又能婉勸坡埠商董湊集巨資亦屬著有微勞核與隨案請給内獎章程相合該大臣擬將羅思堯謝榮光二員均賞戴花翎相應一併奏懇恩施照擬給獎如蒙聖慈俯允不惟該領事等感奮有加並可爲將來集欵外洋者勸是否有當謹恭摺具陳伏乞皇太后皇上聖鑒謹奏奉硃批著照所請欽此 
[爲民興利]  
　　南昌訪事友人云上月某日江西農工商務局總理柯遜菴方伯及劉幼丹觀察會銜岀示曰現奉撫憲札開遵旨舉行新政凡勸農惠工通商諸事皆應次第施行委本道會同本司總理局務業經會商詳准委員設局開辦在案查農工商三項改治權輿當强根本江省地大物博人民殷蕃風俗儉質東南行省之中應稱雄富乃坐擁利源而患貧滋甚推原其故實由風氣未開小民畏難苟安不知講求生財之道旣無法程又無督課以致荒萊滿目游手旅行棄地棄貨茫然不覺夫地利如此其廣人力如此其多而其計日促到處皆然比比昏情亟應振興本司道遵奉憲札將農工商務逐層考核凡開墾種植製造等事切近可行者皆悉心諏訪一俟彚有成編卽廣爲刊刷傳布以期開導民智各興自然之利并飭地方官設局勸辦延請紳董督責志在有成不得視爲具文兹當開局伊始事在集思廣益凡官紳商民有能條陳農工商事宜者准隨時具呈來局不拘體格不准書差人等需索分文路遠者由地方官代遞俟本局核詳飭辦官紳辦有成效從優保獎以示鼓勵爾人民等須知本局開辦一切專爲利民之事槪不擾累毋聽謡言毋狃積習安業樂生日新富有是則本司道之所欣跂也除札飭地方官遵照外右行示諭爲此示仰通省官紳商民人等一體知悉毋違特示 
[擬平鹽價]  
　　南昌訪事人云江西銷鹽各分界限贛南甯各屬銷粤鹽廣饒各屬銷浙鹽建昌各屬銷閩鹽茯價均賤於南瑞袁臨吉撫九南各屬所銷淮鹽今春撫憲李勉林中丞曾咨會粤浙閩各大憲凡行銷江西各屬之鹽請每觔加價十文以示平允至淮鹽原價太高每觔加收四文說者謂此一舉也法誠善矣特恐私鹽轉因之充斥耳 
[學堂遷地]  
　　武昌訪事人云鄂中經心書院在三道街文昌宫左近兹督憲張香濤宫保以院中齋舍無多不敷學生入處擬遷至三佛潛閣自强學堂而將自强學堂改爲方言館移設農務局内農務局講求耕織之學似於城巿不甚相宜擬度地武勝門外建造學堂以便諸生心肄業其經○書院舊址則改設化學堂屈指榴花照眼時當可一律遷徙矣 
[觀察蒞鄂]  
　　武昌訪事人云新任湖南衡永郴桂道譚觀察啓瑞係現任糧道譚伯臣觀察之介弟由陜西携眷赴任道岀鄂省禀見督撫兩憲暫　糧道署中大約小作勾留當卽赴湘接篆也 
[蘇州試事初志]  
　　江蘇提督學政李大宗師按臨蘇郡已志報章兹得姑蘇采訪友人續函云宗師旣入試院卽於翌日牌示塲期計五月初十日謁廟放告十一日考合屬生員經史時務算學十二日各學生員科試十三日考試常昭崑新江震六縣童生經史時務算學十四日覆試生員經史時務算學兼生員補歳考十五日考試江震崑新四縣童生十六日考試長元吳三縣童生經史時務算學十七日考試常昭二縣童生十八日提覆江震崑新四縣童生兼覆試生員十九日考試長元吳三縣童生二十日提覆常昭二縣童生兼第一塲考選優生二十一日提覆長元吳三縣童生二十二日第二塲考選優生兼貢監錄科二十三日總覆新進童生二十四日獎賞二十五日起馬 
[東甌試事]  
　　温州訪事友人云上月某日浙江提督學政張大宗師按臨温州示期十七日考試生員經史時務題爲禹貢貢道總匯大河說盡罷去胥吏以生員筦六曹得失如何論興工爲强國之本論問軍機之權比漢三公唐三省長官宋中書權密同異若何問中國之喪海權先曰於失海險海險之失於何代成於何人能言其略否德謨額拉阮籍陸雲用意異同說上官憲法十七條平議公法元始曰性曰理究與中國儒者之說異同若何問西史稱古時義國雖山田犖觕其受耒與原隰等此農學何以能如是之精試求其故問羅馬盛　 
 
 

Page 3

 
 
不多養兵而守國甚易其故安在問巴斯尼能辨强小一點之巴拉西德此小一點究係何氣所成問西醫神妙不測之技中國亦嘗有之能於古史中一一指岀否　能以布以航地賚賜以　興邦論孰爲最偉　格致家謂小行星皆日所生試廣其證有三四五緑淡輕養配成雜質元質以兩糖水配分劑任取幾分配之問能成若干種雜質有椭圓鏡長徑五寸短徑四寸八分光由周之一點射與法線成角三十度求鏡面内被折若干問電力與水力測算之法理有相通者亦有相破者孰同孰異試詳舉以對問委人邀撃吳使於成山宋人破完顔鄭嶺努於石島海道其形勢若何問凌敬說夏王取懷州河陽踰大行徇汾晉鄭圍自解其說果行勝敗之數當如何問東漢南宋太學生氣節最盛朝廷養之有素耶其時風聲習尚然耶試求其說問先儒多咎宋人助元滅金宋不助元元遂不能滅金否宋不滅金元遂愛宋不攻否十八日考試闔屬生員永嘉四書義題子張問政一節樂清子路問政一章瑞安仲弓爲季氏宰問政一章平陽子夏爲首父宰問政一章玉環顔淵問爲邦一章通塲經義題景員維何 
[杭試有期]  
　　杭州訪事友人云本月初九日杭州府署接奉浙江提督學政張大宗師札文著於五月十九日舉行縣考六月十五日府考等因府尊宗子材太守遵卽備文通飭所屬各州縣及各學教官著卽遵照辦理一面申詳兩浙運司曁鎭浙將軍以便傳諭商童旗童同日扄門考試 
[茶巿誌聞]  
　　漢口訪事人云自新茶入巿至上月二十二日止兩湖各山共到茶八百七十八字計二五箱三十三萬四千六百件售岀八百四十六字計二五箱三十一萬四千二百件寍祁各山共到茶八百四十六字計一五箱十五萬一千六百件 
[隋苑青蕪]  
　　揚州訪事人云舊城四望亭爲郡中名勝之處近已頺廢不堪祗以時事艱難未遑葺治近經兩淮運司程雨亭都轉籌集工費涓吉本月某日飭匠興修亭之南有文昌樓與亭對峙亦擬重加丹艧經之營之不日成之緑楊城郭中又添一登臨之所矣○新舊城各河道日形淤塞運憲程雨亭都轉派鹽捕營曁五衞楚軍各勇劃叚興挑其應用各物及犒賞等費均由都轉給發不捐民間分文嗣因撫憲恩中丞簡閱師徒暫停畚鍤迨事畢仍興工疏濬上月某日已一律竣工矣 
[茸城芳草]  
　　松江訪事人云天時不正癘疫叢興凡染喉痧及霍亂吐瀉者歴一週時即登鬼籙甚有如佛字橋髮辫店東門外石灰行一家兩口同時斃命者歧黄家飛輿往來利巿十倍天災流行非生民之福也○邇來米價飛翔貧民終日勤劬難謀一飽華亭縣林霨生婁縣屈吉士兩大令勤恤民隠會詳上游請准在四鄉籌欵平糶倘日後米價益昻則城廂亦需一例開辦日内方延見城鄉紳董籌撥的欵誠惠民之善政救時之急務也 
[總辦回申]  
　　日前江蘇海運滬局總辦林質侯太守由滬乘某小輪船赴蘇垣謁見各大憲面禀要公事畢即於前日乘舟返滬視事如常 
[陳訴案由]  
　　本月初四日浦東唐橋附近由中有一無名男屍經地保報請上海縣主汪瑶庭大令騐明屍身刀傷歴歴因卽飭差嚴緝兇手迄今數日蹤影杳然嗣悉死者姓楊名阿榮向以編製藤器爲業其叔楊某在南巿商船會館司閽楊於胞兄病故後卽占取其嫂王氏爲室亂倫蔑理固已罪不容誅乃氏更淫蕩性成與某甲有私遂暗設兇謀將楊刃斃迨案發甲即不知去向氏亦逃避無蹤現已由屍叔查悉情由奔赴縣署陳訴矣 
[米業議事]  
　　邇來本埠米價飛翔每石售至洋銀八元數角升斗小民幾致難謀一飽蘇松太兵備道袁海觀觀察關心民瘼札飭上海縣主汪瑶庭大令傳米業董事某君至縣諭令傳知各米行平價岀售不得龍斷居奇昨日米業中司年司月各行主邀集各米行執事人在大東門外龍王廟議事 
[倒屋傷人]  
　　前日本邑西鄉徐家匯天主堂工料房中有工人某甲者鍒升屋頂運斤成風屋忽傾頽磚瓦紛紛如雨下以致壓傷屋内二十餘人内有十餘人均因傷重殞命噫慘哉 
[美租界捕房紀事]  
　　前晚妙手空空兒王阿大掩入楊樹浦路某木行内行竊布篷等物携之而岀適爲包探錢榮堂所見連賊帶入捕房捕頭令押候轉解公堂禀請讞員張柄樞司馬訊辦○前晚賊犯張阿元混入穿虹浜左近某姓洗衣作内行竊衣服若干件携至某押鋪質錢後經包探倪順泉查獲弔岀原贓帶入捕房捕頭令押候解送公堂禀請懲辦○昨晨小竊楊阿寳潛入蘇州河中某姓船上行竊衣服携之登岸適爲某號巡街捕所見連贓帶入捕房捕頭令押候解送公堂禀請訊究○前晚虹口捕房押犯某甲忽患時疫勢已垂危捕頭令某號華捕送至同仁醫院求治 
[四月分選單]  
　　通判廣焉潯州趙師鼐安徽舉知縣廣東增城胡光鋪江西監河南汜水孫金章奉天附沈邱陶琪江蘇附山東蒲台胡希林安徽廕廣西陸川倪光熊順天監來賓徐作楫順天廪甘肅成縣吳茂書江蘇監福建南平姚步瀛河南拔山西襄陵鳴振廂黄貢州判雲南姚州胡永暉四川副縣丞直隷赤城徐品端福建廪吏目直隷開州陳瑛四川廕巡檢湖北荆門賴光庭四川監安徽太湖顧賡唐浙江監州庫大使順天通濟庫王鼎銘浙江監典使山西祁縣馬文光河南監順天東安劉國才四川吏員直隷宣化陳永年崔映祥俱四川監湖北房縣劉壽彭順天監 
[仁恩洋溢]  
　　日前本館協振所承錢大善士交來李老太太助長江災振洋銀五十元又苑人助洋銀三十五元又樹德堂助江西振捐洋銀五十元又贖罪子助江皖急振洋銀二十元又無名氏助洋銀一百元又萍來隠名氏助振欵龍銀二十元又烟臺寓滬源成逹號助洋銀三十元當此青黄不接之時飢民待哺嗷嗷正苦無以爲繼承諸大善士囊金慨解源源而來俾億萬哀鴻皆得起溝壑而登袵席行見德洋恩漙身受者淪股浹髓聞風者慕義傾忱詩詠九如書陳五福報施之捷左劵可操拜領之餘謹書此以鳴謝悃 
[救疫至寳]  
　　天災流行時疫大作温凉並進百無一生日本樂善堂主人岸田吟香先生惻然憫之虔製衞生至寳丹以療斯症凡有患霍亂吐瀉及癟螺絞腸弔脚諸痧者服此無不立時奏效誠杏林之秘寳蓬島之仙方也昨承執事人小林君新六以數盒見貺爲志數語以爲災生二豎者指示迷津 
 
 

Page 4

 
 
   
 
 

Page 5

 
 
　　工海九華堂　扇莊今　　對門三層樓洋房交易　 
　　奏辦湖北籖捐彩票頭彩五萬元五月二十三日開彩 
本局奉　湖廣總督部堂　奏明開辦第四會額設票三萬張每張售洋六元中彩共三千六百二十三號計八張有零中彩一張以八成零派出彩銀之高比各公司爲優准期五朋二十三日在漢口開彩得彩紅票憑本局對號單核兌銀元本總局設在漢口鎭上海分局設在南市久大碼頭吉祥弄各　貴客如欲領額承銷請來面訂此佈○外埠往來信力票力本分局一槪不付統歸自給龍洋啞板槪不進出 
　　雲錦公議 
茲　因　出　新　絲　經　陡　漲　四　分　鈿　公　議　以五　月　朔　起　各　貨　先　行　暫　加　二　分　五　釐鈿　俟　六　月　議　定　新　盤　再　行　登　報　謹　此佈　聞　雲　錦　公　所　啓 
　　戒煙第一聖藥 
　　泰西安利醫生新製經騐戒烟甘露聖藥靈效萬分戒脫　無數○大瓶十元中瓶五元小瓶一元實價無扣函購信力自理 
市上各種戒烟丹片多如恆河之沙大抵用土皮烟灰合成服後卽不得吃烟不服則又思吃烟是無異以藥代烟將來虫積滿腹百病叢生其患豈可勝言哉獨本醫秘製戒烟甘露聖藥並非用以代癮乃待過足烟癮之後用藥和花送下其藥力能隨烟直入五臟六腑四肢百骸將週身烟虫烟積烟毒一掃而空立刻神清氣爽面目光潤雖二三十年老癮服後不一日非但不思吃煙并能延年種子海外華人因吃烟不便服此而戒脫者何止千萬人開胃健脾固精補腎殺虫消積解毒駐顏除痰止咳種種切效筆難盡述本醫士豈屑於此圖利特欲與沉淪苦海者共登彼岸耳如購大瓶分兩較便宜服法詳仿單上海四馬路望平街大隆公司經售 
　　京都天寳齋馳名衍慶酒容易扶種補陽子身 
　　此酒名揚中外壯陽種子咸稱第一○鋪設上海二馬路中市西鼎新里石庫門内交易○近因假冒疉見購者切宜留意 
此酒有奪天造化之功本齋獨得之秘方内用親自揀辦眞眞大山人參關東鹿茸海狗腎並各種滋補貴品上藥製成藥性和平不燥不熱老幼咸宜四時可服專治男子陽痿不舉舉而不固或精薄無子未父精泄或泄而不射諸虚百損五勞七傷夢遺滑精腰酸骨軟四肢疼痛無力一切等症雖白髮老翁以及壯年體弱之人將酒日飲一杯弱者當能轉强老者賽如幼年身强體健之　服　　　立刻雄壯堅如鐵石房事任情歡　百戰百勝屢試屢效此酒常服補命門煖丹田開胃健脾舒筋活絡培元固本養精烏鬚黑髮返老還童却病延年多子多壽壯陽種子　十分靈騐敢第一絕非是誇口矣大瓶四元中瓶二元如購十瓶照市九扣遠埠購者另用洋鐵瓶套千里可寄勉慮打碎之悞○另有第一靈騐參茸海狗腎扶陽種子衍慶凡　料每料洋三十六元每兩二元單料减半○壯陽煖腎種子膏每張一元功效同上○眞眞自運關東海狗腎每條六元不折不扣○另有調經必孕丹每料十六兩洋八元○遠　　者信資自給 
　　始創真方人参鹿茸靈芝野术海狗腎汁龍馬酒此酒大補身體壯陽種子奇騐無比煖腎固精神效莫敵 
　　廣東宏仁堂始創參茸芝术海狗腎汁壯陽種子龍馬酒萬分靈騐與他家之徒託空言毫實效者有天淵之别一試立分玉石無庸細述 
壯陽種子之藥到處皆有而往往不能見效者一因未精製煉二則無良方眞藥之故欲求如本堂所製龍馬酒之頃刻可以見功不獨絕未之見且絕未之聞盖此酒製煉因砒衆精良而用藥尤比丿認眞其功用之神奇好在可當面試騐如逾二刻而效者非但不足爲奇且可原洋奉趙若非實有奇效焉敢誇此大口無論體質强弱年紀大小只須略飲少許立刻陽物雄壯堅如鐵石雖衰弱老翁竟可任意房事百戰百勝况少年飲之其精力之强盛不言可知且藥性補而不燥滋而不滯絕非霸烈宣淫之品故日飲一杯弱者立能轉强老者無異少年久服烏鬚黑髮齒落重生補命門堅筋骨培元固本開胃健脾去濕追風滋陰養血凡諸虚百損五勞七傷夢遺滑精腰酸腿軟等症服則立愈眞延年却病壯陽種子第一奇藥也大瓶四元小瓶二元雙料加倍如用雙料則藥力大而取效愈速如購十瓶九扣○參茸芝术海狗腎汁壯陽種子龍馬丸每料雙料丁兩卅六元每兩二元功同酒單料减半○　貼煖腎壯陽種子膏更妙每張一元二角調經種子卽孕丹每料八元○北冰洋眞正海狗腎每條十元如假退換廣東宏仁堂鋪分上海丹桂戲園南首　西轉灣正豐街中　便是假冒甚多認明　號地　勿誤函購送書爲憑以防假冒遠路託郵政局匯銀函購或滬友代辦最妥信局不可靠至要至　 
　　包愈内外痔瘡立見竒功 
　　廣東陳恒德堂始創熊胆珍珠人參藘　龍化痔丸此丸獨重用熊胆珍珠人參盧專治一切惡痔服之立刻消患無形不靈還洋 
凡患痔瘡之症雖風濕燥熱四　受傷所致實肝脾腎三經虚損而成日久則生管成漏破孔穿腸膿血淋漓痛癢難堪本堂志在濟人不惜重資修合家藏秘方以眞正熊膽珍珠人參蘆爲主佐以舒肝健脾補腎行氣固本培元等妙品專治一切内外惡痔服之立刻定痛消管生肌硬塊化軟根除蒂落再服一盒永不復發最奇者愈後非但永不再發且喜身强體健飯量加增屢試屢騐凡醫藥不能見效但服此丸藥到包能病除眞化痔除根之仙丹也如重者宜服正號其功更㨗每合正號二元副號一元○假冒甚多購者認明○外埠函購信力自給○分設上海英大馬路萬康醬園對門德仁里内石庫門廣東陳恆德堂謹識 
　　吃鴉片之人不可不一試 
　　泰西新法戒烟溥濟水泰西未士括打秘方創製如敢冒效定卽禀究加以重罰售處在虹口白渡橋北仁智里十三弄括打藥房 
人皆知吃鴉片有癮至問其何以成癮則雖吃烟數十年之人不能盡知盖鴉烟用燈呼吸臟腑先受火毒烟氣旣入由腸胃達於四肢上頂下　無一不到卽無一處不有烟油油生積積生虫虫生諸患是名曰癮制之之法要在殺虫消積去烟油解火毒又必有良方妙藥斟酌盡善人人皆宜使烟雖戒去而元氣毫不受傷然後癮可得而斷也市上戒烟藥所以不能斷癮者一以妄加參茸烟毒未清先行峻補名曰培元實同痼毒一以攙入烟膏或煉鴉片咸粉放入藥内頂癮雖便受毒愈深故吃烟者愈多戒脫者絕少亦以無良方妙藥之故也本主人未士括打夙精醫理自來中國卽欲爲吃烟之人定一良方俾除困苦精考數年博稽同志每製成一種戒烟藥卽與有癮者服之凡歴百餘次經過老幼男婦新癮老癮不止數百人屢經改易藥品始行酌定是方製成此水務期人人　宜絕無流弊先在澳門施送數千瓶服者俱能戒脫盡人皆知無庸贅述但工本頗貴不得不取回藥資今定售價大瓶二元小瓶一元再本主人所製各藥零賣皆有定價躉批可以從亷惟戒烟溥濟水命名之義實欲普濟中國吃烟之人立誓不從中取絲毫之利卽登報之費亦敝同人捐助如蒙各處醫院善堂官紳善士代消或購去施送無論千瓶萬瓶價同門莊一律並無折扣區區苦必尚希鈞鑒服法照常吃烟一毫不改或喜用熱茶或喜食水果均任各便惟過足癮之後照烟癮一錢服此水一錢頓頓如此癮大照加此水味甘微鹹入口芬芳卽不吃烟之人亦可試服並無妨碍如不欲戒烟之人常服此水保不上癮面上亦無烟色遇有呑食生烟之人用此水一二瓶灌服亦可回生凡用此水戒烟三日之後便覺煙味漸淡半月之後精神大佳體强身健百病消除面色轉潤而烟癮已不覺自斷矣奇購託郵政避最爲妥當本藥房祇有上海一家其餘各埠並不分售寄賣 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[添設華捕]  
　　本邑南巿馬路工程局總辦翁子文太守近就裏馬路添設電燈隨禀蒙蘇松太兵備道袁海觀觀察批准由十六鋪迤南至大馬頭添設華捕二十名日夜梭巡街道 
[上海縣署瑣案]  
　　宏茂昌襪店主韓茂春控陳榮昌假冐牌號前晚縣主汪瑶庭大令升堂研訊陳供父親在大東門外如意街開設宏茂昌襪店後因生涯清淡改名源和今由小的接管又改名宏其昌並未冐用宏茂昌牌號韓供小的在英界寳善街開設宏茂昌襪店歴數十年附近雖有洪茂錩等牌號十餘家然皆音同字異推陳所開宏茂昌字音皆同顯存魚目混珠之意今將陳所刊包紙呈閱大令察得陳有意假冐大加申斤揮之使去○前者木匠孟壽生行至八仙橋被同業顧桂堂戳斃大令臨騐後飭差拘顧到案訊供收禁兹又提到作頭傳羊羊研訊之下傳供孟向在小的處爲夥與顧交好後因事口角經小的勸開不料某日竟被顧戳斃至因何起釁小的並未目覩不敢妄供顧供小的與孟同業素無仇怨今年三月孟糾令小的登會小的以無錢對至初七日小的在别處摇會得彩孟偵悉來借洋銀小的未允十九日又來强借小的堅詞却之至二十二日傍晚停工孟糾領多人伏於路側迨小的道經其地孟首先躍岀將小的扭住凶毆小的見孟衣袋内藏有鐵鑿知伊心懷不良遂暗中取岀乘勢戳其腿際及小肚腹等處不料卽仆地而死大令謂旣是鐵鑿所傷何以傷痕驗係斜尖式供此鑿本係斜尖是以傷痕如此大令謂孟糾約多人爾僅一人何以格鬥之下爾不受傷顧供餘人均圍住閒觀並未動手大令再三研詰堅執如前遂飭還禁於獄○前有范厚齋者冐稱圖董在外招摇撞騙事經大令訪聞飭提到案訊取口供收押候辦前晚飭差帶案研訊范崩角階前籲乞開恩釋岀大令飭交地保圖董連環保去 
[英美租界公堂瑣案]  
　　台州鞔工與湖北銅工糾衆互毆一事已紀報端昨日包探劉光震投公堂禀稱此事已由捕頭帶同中西探捕拘獲許紀成許成九張世泉等人解請究治成九供小的因學徒之事與紀成口角事後紀成糾衆持械在馬立師房屋左近將小的兇毆幸探捕到來未遭毒手紀成俯首求恩讞員張柄樞司馬商之美副領事官海君判令將紀成笞責五百板管押一年張世泉訊無干涉當堂省釋○殷寳雲控稱五年前在漢口價買吳氏爲妾携至杭州至今正忽不見迨四月某日遇諸英界青蓮閣詰知已墮烟花昨向龜奴潘雲喜取贖　龜堅不允從是以報捕送案請究吳氏供小婦人被陳姓誘來上海送入潘龜所開妓館賣娼司馬飭殷捕具禀詞氏及潘龜押候訊明核奪○流氓黄阿坤携蕩婦張王氏至月桂里振源小客棧姦宿經包探方長華拘案棧主婦王張氏供稱日前小婦人因事下鄉棧夥不知租界章程任從伊等姦宿司馬判令將王張氏責手心一百下客棧發封○包探王長桂禀前晚有某甲者帶一女子云係妻妹至寳善街天寳客棧姦宿經巡捕拘入捕房捕頭略詰情由卽行斥釋兹令小的將棧主王階章解案請究司馬判罰洋銀一百元○包探李星福解積賊沈阿根到案禀稱此人行竊高甫卿家衣飾報由小的拘獲吊岀原贓送請究辦司馬判責四百板押捕房二月○包探劉阿炳解洪阿毛到案禀稱此人攫取西人密司甫之帽適爲小的所見是以拘解請懲司馬判責三百板押捕房二月○包探竇如海解夏文炳到案禀稱此人持僞銀至公估局混用報由小的送請究懲司馬判責五百板押捕房半年期滿遞解湖南原籍僞銀鎔毁○包探竇如海解徐雲卿至案禀稱此人行竊邵阿記家布五匹司馬判責五百板遞籍○包探葉盈堂解積賊高金標到案禀稱此人行竊公昌鴻陳萬利王裕山等家衣物報由小的拘解請究司馬判責五百板押捕房一月 
[法租界公堂瑣案]  
　　信孚洋行西人投法總領事署控華人徐關榮筯田悔議等情總領事據情照會讞員杜枝園大令提到徐關榮及中人徐春榮徐秀榮姚竹亭昨日升堂研訊信孚西人供稱向徐永遠承租田一畝計洋銀一千四百元先付五百元立有定單今徐子慶林忽欲悔議請卽訊懲徐春榮等同供此事係地保姚俊串唆所致已在寳山縣控陳大令飭一併押候傳到地保訊該○蔡關崇訴稱小的曾用洋銀四元買揚州女子劉小妹爲婢後因言語不通交王陳氏送還巡捕見之疑爲來歴不明致被拘案王陳氏供稱劉小妹由宋姓購以爲媳後由廣東人買去旋岀洋銀一元囑小婦人送還不知何意劉小妹供父名老劉現在蕪湖本年二月被宋姓誘至上海大令飭將一干人押候帶同劉小妹指提宋到案訊核○錢毛毛訴稱小的向以灌園爲業邇來改販楷杷同　錢和尚陳秋生藉端訛詐是以鳴捕拘案錢陳同供實因向索賭欵起釁大令著各責一百板以示薄懲○壽州人劉長生在汴中拐帶男孩六口冐穿親兵號褂由漢口附某輪船來滬包探以形跡可欵連所帶腰刀二柄箱籠一口鋪蓋一副網籃三口及六孩解入捕房昨日解案請訊大令以其罪大惡極未便從寛飭送上海縣署嚴刑訊鞫六孩暫送某善堂留養○上月二十二日蔡增泉顧海林控張杏泉持刃行兇攫去金約指一枚質得洋銀五元大令訊取口供飭張照倍洋銀五元押候繳案後開釋迄今日久挺押不繳昨日大令命提到案著减賠三元如再挺押定予嚴懲○陳成德控租户楊夢初積欠屋租二十有三月詳洋銀五十七元五角大令著押候繳清○陸阿六冐充英界包探夥向竊賊訛詐被包探拘獲解奉大令訊供姑念初犯從寛省釋○包探禀稱王根寳行竊烟槍梁阿木行竊氷糖今特一併解案請辦大令判責王二百板梁一百板○新北門外某飯店主侯敬章前投縣署控匯德豐駁船公司買辦趙三和積欠會欵洋銀數百元縣主汪瑶庭大令岀票飭提隨由公司執事西人將趙送案備質迄今日久案尚未了昨日縣差持票投公堂禀請滬包探協提費繙譯官以兩造均住租界中著原告投公廨訊核 
[邗江官報]  
　　四月二十九日李鹺尹傳慶龔鹺尹干坦熊鹺尹易亁均委北鹽差　五月初一日泰燭黎分轉公幹到揚　初二日履鹺尹善從省回孫鹺尹務本由淮北來揚錢鹺尉祖琛銷中富局差 
[四月份經收月捐清單]  
　　道署三四月洋四十元隠名氏洋十元怡情軒唐傑臣翁龔府三四月三户各洋六元陳善亭翁洋五元泰昌洋四元戴季蒓翁李光琴翁韓潤生翁贸孚四户各洋三元豐泰賑房朱葆三翁徐貫雲翁譚幹臣翁韓山曦翁南順記戴生昌祝源昌順泰三四月復泰三四月燮昌三四月萬順源十二户各洋二元源豐潤洋一元八角莊源大洋一元六角永裕成三四月小洋十二角戴運來翁滬江第一樓存濟堂何瑞棠翁徐俊良翁蘇寳森翁老悅生新順記大觀樓錦章信昌隆愼餘堂鼎興道信申茂可熾三四月可熾順三四月金松泉翁三四月信義公三四月瑞昌順廿户各洋一元嘉綸洋七角中和洋行帳房洋六角五分久成九章北天成泳記傳梅發二三四月五户各洋六角萬有全益昌李珊記龐竹卿思補齋隆昇梁煥南湯蓮生章佩華通濟十户各洋五角恆升大昌三四月裕泰三四月萬椿三四月祥順三四月五户各洋四角亦新園其萃樓春園尹梅生恆泰施德豐徴昌怡昌熾大晉昌恆茂復記十二户各洋三角青蓮閣鴻運樓義盛一壺春生六怡隆六户各洋二角源通官銀號錢一千八百和康壽康晉和餘大愼餘元甡元茂衍大恆益氷豐存德鉅亨恊昇宏大宏元源吉寳和寳順承裕正大升大彚康崇餘永康瑞大晉大延源義善源福康兆豐恆德仁大久大協餘源利森康厚大源餘瑞元鈞康壽豐鎭昌惠餘永順三月永順四月和順鉅元怡豐寳豐鼎康五十户各錢六百張家鶴錦章大章九和宏章泰元成義森昌七户各錢三百怡大金合順五雲日昇樓怡本莊四户各錢二百協成祥永愼萬興鉅康四户各錢一百英法美三界一文捐大洋一元小洋一百廿七角五分錢十二千二百廿六文以上總共收大小洋一百六十七元五角鹺四十七千三百廿六[  滬北天后宫前廣益善堂司董嚴信厚龔心釗施則敬朱佩珍唐榮俊葉貽釗等謹誌]  
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年四月二十九日京報全錄]  
　　宫門抄諭旨均錄前○山西巡撫李奏爲九江關一年期滿短收額外盈餘銀兩實因商務不旺洋稅侵占懇恩照案免賠摺○兩江總督劉奏爲兩淮已故江運司任内交代錢糧摺○宗室會奏爲假期届滿病難速痊懇恩開缺摺○雲貴總督魏奏爲武員不職請旨革究片 
江西巡撫臣李興銳跪奏爲九江關一年期滿短收額外盈餘銀兩實因商務不旺洋稅侵占籲懇天恩照案免賠恭摺仰祈聖鑒事竊照九江關稅每年應徴正額銀十七萬二千二百八十一兩三錢六釐盈餘銀三十六萬七千兩共銀五十三萬九千二百八十一兩三錢六釐自咸豐三年賊擾長江關稅停徵同治元年接准户部咨以接到部文之日作爲開關日期設法整頓扣足一年由該撫據實奏報如有虧短切實聲明由部酌量情形覈辦又同治三年接准户部咨該關常稅旣被洋稅侵占應從同治二年開徴起截至一年關滿止將洋商所運土貨另册登記查明實被侵占若干於關滿時造册送部以憑查核等因具奏奉旨依議欽此又九江關應徴各國風篷夾板等船料銀兩光緒十九年秦户部奏准自光緒十七年十二月關期届滿爲始每年准其寛免銀二萬兩以示體恤又江西等省解京額木過關歴奉奏准免稅放行由關另册開報又被災各省採辦振濟米榖與夫商賈運赴災區平糶米石船隻過關行文免徴稅料均經騐明放行又各省營調遣裁撤兵勇運解軍需餉銀採辦軍糧煤炭以及被災難民等項船隻過關免徴稅料節次奏經户部議准作正開除各在案兹據升任九江關監督明徴詳稱九江姑塘兩關稅務該關道自光緒二十六年閏八月十二日接徵起至一十七年八月十一日關滿止計收正銀二十二萬四千四百二十八兩八錢九分五釐耗銀一萬七千三百九十九兩三錢三分九釐五毫共徴正耗銀二十四萬一千八百二十八兩二錢三分四釐五毫各國風篷夾板等船共過四百十四隻按關例覈稅應徴船料銀二萬七十九兩請照　寛免銀二萬兩又中外失和各省入衞援軍及添募防營事後裁撤共免裝勇船隻應完船料銀二萬三千九百三十二兩一錢又江西省解京額木採辦修復京津電線桿木免徴木稅銀二千三百九十二兩三錢三分又免徴各省營運解京需餉銀採辦軍糧煤炭以及振濟平糶米榖與夫被災難民等項船料銀九萬九千五百五十九兩六錢又二十七年分湖北督銷局應解鹽稅銀一萬五千兩未准解到應請作正開除以上寛史徴抵額各數連徵存正耗共銀四十萬二千七百十二兩二錢六分四釐五毫除耗銀一萬七千三百九十九兩三錢三分九釐五毫不入比較外實在短收額外盈餘銀十五萬三千九百六十八兩七錢八分一釐伏查九江關例徴稅課僅祗船料鹽茶竹木五項並不徴收他項貨稅而盈餘原額多至二十六萬七千兩本係從前稅務旺時所定道九年間卽徴不足數兵燹後情形旣迥不如前又復添設新關分徵洋稅而盈餘定額並未减輕且所徴稅課同以船科鹽木爲大宗長江通商後輪船暢行减價攬載向之雇用民船者莫不改附輪船光緒初年過關輪船每年尚止四五　隻近則增至八九白隻輪船大逾民船十數倍侵占常稅何止十數萬金祇爲定章所格未能清抵盈餘虧額此外風篷夾板等船亦大逾民船數倍按照關例覈稅暗虧之數亦屬不少光緒二十年以前江省内河未行小輪商旅往來内地尚須雇用民船自定内港小輪新章以來公司輪船日增内河民船亦日見稀少是以現徴船料止及旺時十之一二木植一項從前悉係紥簰下駛完納常稅近來川楚木筏均被夾板等船跨帶在江漢報完洋稅過九江僅止騐票放行故木稅日衰一日亦成弩末鹽稅自改章歸各省督銷局徴解每年本不過解到銀三四萬兩現在鄂岸鹽稅旣經停解而湖南等省亦均截留一成奏解洋欵其餘茶笔兩項奉非常稅大宗近年錫蘭印度等處均自栽種茶樹用機器焙製行銷甚廣中國茶葉銷路遂致漸滯稅收亦因以衰减攷之海關劉易册茶稅年短一年卽此可見至竹稅向本無幾通年不過數十兩該關道目撃時艱挽回無術祗得督　員役實力稽徴奈本届適當北方　　之後商賈示氣未復夏秋間東南各省又被水成災收成歉薄以致贸遷稀少稅源短絀現在一年期滿共徴正耗銀二十四萬一千八百數十兩實已不遺　力涓滴歸公其盈餘原額未能足數委係洋稅侵佔曰甚秋成减色所致所有本年短收額外盈餘十五萬三千九百數十兩詳請奏懇准免賠繳等情前來臣查該監督明徴經徴關稅尚屬認眞惟該關原定盈餘額數本較他處爲重今届一年期滿徴收未能足額實因適當北方兵燹之後商賈元氣未復夏秋間東南各省又猝被大水收成歉薄以致贸遷稀少來源不旺時勢使然並非稽徴不力合無仰懇天恩俯准將短徴盈餘銀兩免其賠繳以示體恤岀自逾格鴻慈除咨户部外理合恭摺具陳伏乞皇太后皇上聖鑒訓示再據該監　聲稱此案於上年十二月初十日交缷後卽經造具各欵清册自帶回省嗣復細加查核中多舛錯又經寄轉九江查案更正另行繕辦是以岀詳稍稽合併陳明謹奏奉硃批户部議奏欽此 
太子太保頭品頂戴兩江總督管理兩淮鹽政臣劉坤一跪奏爲兩淮江故運司任内交代錢糧遵照改題爲奏恭摺仰祈聖鑒事竊查據兩淮鹽運使柯逢時詳稱案奉户部札開各省地丁總歸藩司各處鹽課統歸運司責任相同凡藩司交代必將任内收放錢糧交盤岀結呈送巡撫具題分送部科查核嗣後運司交代亦令照藩司交代之例將舊官任内收放錢糧新官交盤岀結造具四柱清册呈送巡鹽御史具題分送部科稽查等因伏查故運司江人鏡計自光緒十六年三月二十二日到任起至光緒二十六年三月二十九日岀缺日止徴收支放正項錢糧曁新票課釐備還瑞記洋欵分别管收除在造具四柱交代册結詳請核題等情當經臣於光緒二十六年六月二十三日專摺具題並將册結分送部科查核各在案兹於光緒二十八年正月十二日准内閣漢本堂咨具奏各省具題本章分别收存有發還各摺片於光緒二十七年十二月十一日奉旨依議欽此鈔錄原奏並將原題咨送前來臣查前任已故運司江人鏡交代錢糧一案題本旣准咨稱未經進呈自應遵照改題爲奏除飭赶緊補造册結呈送再行核咨外謹恭摺具陳伏乞皇太后后上聖鑒勅部查核謹奏奉硃批户部知道欽此奴才宗室會跪奏爲假期届滿病難速痊籲懇天恩俯准開缺事竊奴才前因感患痰喘之症屢次請假荷蒙恩准感悚莫名現届夏令久病氣虚行步需人扶掖多方醫治精神難遽復元伏思奴才年甫五十有四自揣精力尚不至十分衰頽值此時事艱難正當報効乃福薄災生病體纒綿一時實難痊愈惟有仰懇天恩准其開缺俾得安心調攝儻宿痼漸司就痊卽當泥首宫門求賞差使萬不敢稍耽安逸自外生成所有奴才病久未痊籲請開缺緣由謹恭摺具陳伏乞皇太后皇上聖鑒謹奏奉硃批另有旨此魏光燾片再准署雲南提督臣蔣宗漢咨管帶西防義字左營補用遊撃何金福前自騰題調回大理練習洋操經會同迤西道松堮查騐該營額數短少各兵箕斗復多不符並據該道禀揭等情當經札行雲南營務處司道布政使林紹年等詳請奏叅前來臣覆查無異相應請旨將管帶義字左管留滇儘先補用遊撃何金福卽行革職歸案查訊究追以儆效尤而肅戎行除咨兵刑二部查照外謹會同雲南巡撫臣李經義附片具陳伏乞聖鑒訓示謹奏奉硃批著照所請該部知道欽此 
 
