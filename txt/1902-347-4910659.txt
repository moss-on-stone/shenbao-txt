# 1902 - 347 - 4910659

 

Page 1

 
 
[雙璞齋四書五經義增價啓] [  圖書集成局白]  
　　自八股攺試經義承學之士驟遇更張輒以師承無自爲慮此次各省榜發所刊第三塲開作頗因體裁有乘致爲有　者所訾議况現在各省歲科試經義列爲首塲苟非出色當行尤未易破壁飛去雙璞齋主人嘗謂作經義之法疏解聖經當用説義正義之例徴引史鑑兼及時事當用衍義講義之例爰取古今名儒碩彥經義諸作彚而選之题有禾備則敦請通材博雅分任操觚搜採富而抉擇精迥非市上所售者可比現由本局用新鑄鉛字排印成書都計五十六卷爲文三千篇装釘二十四本原定洋銀二元四角現因所剩無多每部酌加四角欲購者請速臨申報館購取可也 
[論暹法齟齬事]  
　　鳴呼吾觀於暹法交涉事而知以弱小之邦立國於今日地球上者其勢固有未易也攷暹羅地處亞洲歴代以來皆朝貢中國自本朝康煕年間貢使被刧方物之獻遂不復至乃轉而親密於歐洲初恃英人爲護符繼藉法人蔭庇犧性玉帛不憚供億之繁暹王又遣其儲君遊歴各邦藉堅盟好其求保宗社之心亦可謂至弁盡矣惟是介乎兩大兼顧實難稍有違言猜嫌卽起曩者暹人以受法侵迫英不肯出而保全於是怨望頓生遽以附英之心轉而求媚於法法人知勢有可藉爲之肆其詭詐重訂新盟雖其詳細章程未曾宣布然觀西報所載前任法國理藩大臣及外府黨人首領致書法之太唔士報館略言此次若攺議暹法約章當遵守章程數則一使暹人将瀕海之地讓與法人至高崢海峽爲止二勿淡芒及洪高兩鎭中凡有法人之案須歸法國自行治理三前定劃出暹地二十五里爲太平疆界悉仍其舊四所訂法民之旅暹者歸法國自治一節必當詳細批明并將越南東京及金邊國所產華人均包括在內五凡隷法籍之人歸法國自行治理六所訂暹國延法人至官署辦公一節必須切實舉行不得如前浮冐總此數則暹國權利實已盡失至法國酬報暹羅之處則惟歸還千得奔一地而法國殖民黨國民黨人猶嘖有煩言謂法佔其地多年一旦棄之甚爲可惜不知此地雖曾入法國版圖然一千八百九十三年暹法盟約附件早已載有法佔是地不過暫局将來必當歸還之語是則所要挾者多所酬報者少不亦昭然可見乎或曰法人之所以爲此要挾事雖近於恃强然亦有所迫而然者蓋當一千八百九十年前有安南人革的爾者因事被暹羅監禁法使臣采夫苗司君索之不肯交還又有柬埔塞人十二已被暹人監禁旣又欲爲演試炸藥之用其人不從欲求法人保護暹人阻之十二人卒死於非命以致死者家屬紛紛至法領事署求爲索賠註柬埔塞卽前報所譯之金邊按之輿圖實眞臘也夫以法國所屬之民而暹人竟虐待之如此卽勢力相均之國猶将憤不能平况以法之素稱强盛乎宜乎此次約章凡法民之旅居暹羅與夫越南東京及金邊國諸處之人凡有案件均歸法國自治而不肯稍爲遷就也夫暹人之於此約受虧誠甚矣然英人於此何竟袖手旁觀而不一爲計乎不知英之兵力固甚精强然近數十年來頗思保泰持盈久不以拓土開疆爲事况此次法人旣其勢洶洶而與法素暱之俄羅斯亦遣海軍提督某君添派艦隊於上月之杪駛抵暹羅盤谷府是其志在必成已可槪見英亦何必因一不甚親附之暹羅而與俄法兩國遽開釁端歟嗟乎以積弱之小國居數大國之間處處守公法執約章謹愼小心或猶可藉牵制爲保全之計若忽舍彼而暱此棄舊而圖新首鼠兩端已爲非計况於所暱之國又未能不卑不亢虚與委蛇勢不至盡失其權不此嗟乎暹之事誠不可追矣彼小國而介於各强國間者其亦觀此而知所自儆哉 
[本館接奉電音]  
　　昨日午前京師飛電傳來上諭一道敬謹譯登○十一月十七日內閣抄奉上諭 
貴恒奏假期届满病仍未痊應請開缺一摺貴怛著賞假一個月毋庸開缺欽此 
[宮門抄]  
　　十一月初四日禮部宗人府欽天監八旗兩翼値日無引見阿王等查騐前枝覆命山西 
正副考官曹福元等到京請安陳同書松林奎聯預備召見召見軍機及曹福元陳同書○初五日兵部太常寺太僕寺侍衛處値日無引見睿王等看視獎賞覆命有泰謝授駐藏辦事大臣恩陳璧等前往西陵請訓松林奎聯預備召見崑中堂續假二十日徐中堂請假十日順天府奏京師得雪一寸有餘太常寺奏派恭請神牌還位先期告祭派出禮王睿王恭王醕王又奏派看視牲隻派出醕王特圖愼召見軍機及有泰奎聯○初六日刑部都察院大理寺廂黄旗値日無引見榮中堂假满請安陳同書謝交軍機處存記恩裴維侒因伊弟補知縣謝恩松林海秀預備召見召見軍機及松林海秀 
[電傳] [  宮門抄]  
　　前晚及昨晨迭承京師友人飛電相告云十一月十一日皇上召見軍機大臣及袁世 
凱朱延熙叚友蘭是日並無明發上諭○十八日並無明發上諭皇上召見軍機大臣及丁振鐸恒翁張仁熙遞封奏一件 
[德艦赴委]  
　　美洲委內瑞拉卽危地馬拉國與英德失和一事昨已譯列報章兹得英京倫敦來電悉德國有 
軍艦三號已於西歴本月八號駛赴委之怡路磨司苦之獨洋面委國大伯里聖天德卡司托洛深冀列邦居間調停習日又得倫敦來電云本日德人又遣巡洋艦名立托利捕氣搖痕者展輪望委之鐵他愛鐵進發蓋至是而已第三次派出兵船矣 
　　 
[要求委國]  
　　日本某日報云西歴十二月九號英京倫敦電傳上海轉逹東京云英國以委內瑞拉奸民內訌 
占奪英人所設火車鐵路并將船舶拘留以致睦誼顿乖稱兵以討目下委人意欲行成英國乃以數事要挾一將所留船舶釋放二將所占鐵路交還三英人於民變時所失財產利益若何議償四擅專失和之地方官若何處置至委人允諾與否刻尙未有所聞也 
 
 

Page 2

 
 
[記勿酋倡亂緣由]  
　　香港循環日報云邇者阿非利加洲蘇馬里蘭酋勿武刺無端作亂英國舉兵剿之按勿武刺原名亞兒毛夏勿盍 
多勝勿者何英言瘋狂也武刺即酋長也彼俗凡往麥加朝回教祖師之墓而歸得於名上加亞兒毛夏勿五字毛夏勿卽回教祖模罕麥德之名蓋傳譯互異也勿酋本蘇里曼阿丹部落人昔年曾居紅海之濱鴿花奪村馬美刺埠距英境一百七十西里年將强仕身長而　面黑如炭曾往麥加朝拜數次隨在麥加結一教會名之曰毛夏勿沙里時在西歴一千八百八十七年註此等教會彼教中人所在多有迨歴數載由衆舉爲蘇馬里蘭回教之酋凡人欲入彼會必先矢誓不以會中秘事吿人并向之約法三章一會中諸人須照所定時刻誦經禮　二會中諸人須日夜專心治教事三會中諸人不得私嚼葛葉註葛樹名亞刺伯人及蘇馬里蘭人皆喜嚼之嗜同鴉片勿旣爲酋長卽晨夕紛更不安本分而又防人訾議故託神異以懾衆心自言二百里內外他人一言一動彼悉知之實則陰布腹心四出偵刺遇有議其舉動者召之至前斥之曰汝於某月日時在某處私議吾短果有之乎其人愧服謝過乃釋之由是互相傳播驚以爲神一時願隸會中者其數漸衆勿酋又時遣部下分赴鄰近諸部落肆行剽掠美其名曰取財助教及積資旣富由意法兩國分購精利軍裝貯諸蘇馬里蘭以自固然其時志願未奢軍力亦未足也迨後刦得亞比西尼亞軍械乃雄心勃發獨據一方至一千八百八十九年四處風傳勿酋忽患瘋狂人乃名之曰勿武刺蓋即以其所受之病名之也一日病猝發開槍擊其侄悞中仗馬從此性愈狂暴曾戰勝某部落擄其稚子投諸火中又嘗操刃剖婦人之腹其殘虐殆無人理鄰部不堪羣向駐守阿非利加洲境之英統領求保全英統領致書勿酋勸其勿擾隣疆致累我英邊圉書中詞意極爲婉轉孰意勿酋得書暴怒以爲英將以力壓我覆書統領不但大言欺藐且有辱詈英國之詞旋又調發大軍侵掠非洲東境窺其意蓋自恃地皆沙漠隔絶水源他人不利軍行故敢顧盼自雄有旁若無人之槪然英以天下莫强之國久綀百戰之兵舉而加諸蕞爾彈丸地我知大軍一到彼兇暴滅絶人理之醜虜不難立卽獻俘王廷矣噫如勿酋者謂非自取滅亡而何 
[葡皇赴英]  
　　日本某日報云東歴本月八日得英京倫敦來電悉葡萄牙國皇於本日警嗶幸英修兩君相見之禮 
[觀兵蒙賞]  
　　本館派赴日本長崎訪事人云此次日本九洲大閲本國多遣将校來觀事後日皇俱錫以勳章以聨交誼耳韓國叅将李 
學均賞勳二等旭日章叅領李熙計賞勳三等旭日章叅尉盧伯麟賞勳四等旭日章俄國陸軍大佐哇拉拿烏哇司旣賞勳三等旭日章陸軍大尉客敏司其賞勳五等旭日章德國陸軍大佐富哇西由利拼柏槐賞勳四等旭日章陸軍少佐哈矮而肯哈音賞勳四等旭日章陸軍中尉立台而撾利由司他音賞五等瑞寳章法國陸軍中佐矮而拉篷司賞勳三等瑞寳章陸軍大尉西由而西盈賞勳五等旭日章意國陸軍大尉　豈欲曰泥賞勳五等旭日章陸軍中尉蒲利哇司旣賞勳五等瑞寳章 
[華物赴會]  
　　日本某日報云此次日本開設勸業大博覽會中國山東福建兩省大吏各派員齎送物產東來倩駐紥神戶之理事官蔡 
君薰爲之介紹直送會中執事人員一面由三江公所董事擇地安置計山東送到繭綢蠶絲草帽緶景泰年製磁器玉河柞繭高日麥满豆鹽粗粉絲細粉絲黃絲白絲沙參小鐵絲薏苡仁掛麫红棗核桃柿餅白果獨葉龍芝草芝麻貂皮銀鼠皮灰鼠皮當門子鹿角老山人參大黃甘草花椒胡麻大小豆餅西口麻菇各邑六機绸牛荘豆各種菸葉綿麻褔建送到各種漆器各邑著名茶葉罐儲食物福州席各種織成之物大约東歴新年可以布置齊備矣 
[臺人不靖續聞]  
　　臺番作亂日人稱兵往剿前已譯列報端兹得日本大阪来函云此項番民起於臺北日將遣駐守鲭江之第三十六 
聨隊會同臺灣守備兵入山搜捕戰於白布篷及蘇魯社附近少尉松山氏以下九十一員名陣亡旣而第九師團長某君電逹政府大略謂某日兩軍相見肉薄血飛少尉松井氏以下十七員名皆遇害中尉藤林氏以下七十三員名負傷是役始於東歴十月中旬迄今歴五十餘日始稍稍奏效然尙未能一律敉平也 
[撤兵期近]  
　　日本某日報云海軍中佐外波氏由歐洲查攷無線電報而回乘備後丸抵長崎隨於東歴十二月九日上午十一下鐘時 
轉乘博愛丸至神戶有人以上海撤兵之事詢之博愛丸總理人某君言此次英德法諸强國皆已準備運兵船如無他事牽運則再閲月餘所有戌兵胥可載回本國矣 
[定期] [  還蹕]  
　　京師訪事人云兩宫聖駕暫駐頤和園定於十一月十六日警蹕還宫先期由步軍統領衙門傳諭沿途 
地方官所有蹕路經行之處預備一切以伸敬忱 
[飭定茶税]  
　　聞之京師友人云曰前外務部因整頓茶税事宜札飭總税務司曰光緒二十八年九月二十六日據申稱毆海關税司詳 
稱出口未經烘烤之生茶向照舊則徵收二成新定茶税每百斤徵銀一兩二錢五分仍减二成每百斤實徵税銀一兩並請以新則開辦之日起将徵逾一兩者照發存票查此項生茶一經烘烤卽减二成斤重是以舊則照减二成税銀現雖奉行新則似應照此核减請酌核示復等因本部查未經烘烤之生茶舊則原减二成現旣更定新章自應照此遞减二成每百斤收税一兩其徵逾一兩者照發存票辦理除咨行户部轉行産茶省分外相應札行總税務司轉飭各關税司遵照可也須至札者 
[瀛眷抵津]  
　　聞之天津友人云直隸總督袁慰庭宫保之瀛眷由汴中珂里行至徳州官場偵知亟派慈航伏波兩小輪船前往迎接本 
月十一日鼓輪抵津旋於午後四點鐘時乘輿入署 
[粤西亂耗]  
　　香港循環日報云廣西叛匪其大股啸聚泗城南寗太平等府另分數小股出没於思恩慶遠柳州各處匪會頒布僞令凡 
掠得快槍及無烟火藥者受上賞銀錢雲茶次之自餘粗重貨物則或取或棄悉由自便遇官兵少卽揮戈以抗多則退伏山谷中上月某日新任賓州知州某刺史行抵貴縣所携行李曁快槍十餘桿被劫一空繼復刦掠卸任賓州知州某刺史得快槍五十餘桿月初某日在羅城縣北與某營统領唐君開仗勝敗未分隨相率向慶遠府天河縣進發目下由貴縣至南寗河道梗塞潯州府武宣縣境凌角灘澄盞灘鐵帽川及柳州府馬平来賓象州諸縣所屬巖村金鼓口扁携灘游匪往来幾不可以數計或就河邊建築砲臺以與大軍抵拒運江鹿寨馬平各地被劫榖米七十餘萬石山貨油溏猪羊無算洋紗布疋綢緞約值數十萬金柳州府柳城羅城融县游匪亦甚多和睦墟全遭焚燬唐君帶同所部克勇前往鵰剿迄未得手探聞馬平匪目粱果周有黨羽二千餘名象　匪目温土生有黨羽千餘名左江匪目陳秋有黨羽四千餘人李四有黨羽三千餘人何大有黨羽二千餘人黃某有黨羽三千餘人類皆分據要隘建碉築堡如虎負嵎以致桂林象郡間徧地匪蹝幾無一寸乾凈土猖獗至此尙不知何 
 
 

Page 3

 
 
日始可敉平也 
[文星照淛]  
　　杭州訪事人云前者福建副主試吳太史蔭培回籍省墓道出杭垣小作勾留即馳回姑蘇珂里至本月十一日正主試載 
星使昌回京覆命節抵武林杭州府宗子材太守率同仁和錢唐兩縣主赴碼頭迎近星使假八旗會館蹔作行轅旋拜會護理巡撫誠果泉大中丞及將軍都统織造司道各官隨於十六日起節入都 
[懐柔遠人]  
　　昨日浙江嘉興府屬平湖縣某大令飭役解送朝鮮遭風難民金蓮才等十四人至蘇松太兵備道轅文開該難民等在乍 
浦口外遭風而溺幸得援起合卽送請資遣回國等情道憲袁海觀觀察飭發上海縣署經縣主汪瑤庭大令飭差導至西門内關帝廟安置按口給以鹽菜銀聽候購得船票押送登程 
[命案讞詞]  
　　美國某兵船水手戳斃耶松船塢工人賈阿榮一案經上海縣主汪瑤庭大令命駕往美總領事署會訊情形已登昨報兹 
聞大令旣戾止卽會同譯員白保羅君升堂訊鞫受傷人宋四生楊裕春趙惠生堅稱小的等皆被洋兵戳慯是日洋兵乘醉入塢遊觀賈阻之致被拔刀戳斃當事亟時小的等向之解勸亦被戳慯諸兇手同稱並未入塢肇事大令與白君飭宋等指認宋等同稱辨認不清兇手遂始終狡不承認白君云候將洋兵供詞繙譯華文送請察可也大令領之隨握手而别 
[上海縣署瑣案]  
　　月初楊樹浦人莊妹郎被人戳斃由屍父莊明山報縣請騐縣主汪瑤庭大令蒞騐屬實拘到情節可疑之族人莊海 
林莊炳銓訊不承認收押所中前晚升堂復訊海林供小的向在义袋角某麫坊爲夥久不回家妹郎係小的堂兄並無仇隙惟前者伊父造屋占及小的客堂外餘地稍與口角然斷無將伊致死之理炳銓供小的向當小工近日與妹郎並未口角實不知被何人謀害大令喝將海林鞭背五十下炳銓鞭背二十下還押候核○前有周伯漁者被其父周長吉送縣請辦大令飭收押所中近日長吉復遞禀求辦前晚大令飭差帶出略訊數語發交攺過局收禁兩月○前者大令奉蘇州府向子振太守函開據王榮生扭控龔福生拐伊女孩賣與上海貨捐局隔壁篾作店主顧司務請煩提顧訊交女孩解案等因因卽提到顧茂茂顧雲亭兩人訊不承招交人保去兹又補提周慶生及二顧復訊茂茂供小的並不開篾手店且從未買過人家女孩雲亭供小的在貨捐局左近開篾作店前年周轉租小的家樓面挈同其妻及子女来住月餘後卽遷去不知是否買有女孩周供小的生有一子一女斷不再買女孩求鑒大令謂来函明言拐匪供出買女孩之人年三十餘令爾等皆五十左右顧不相符惟事非質對不明因飭雲亭及周聽候發給公文投蘇州府署備質○前有劉姓者遣其僕許升控陳信甫騙去巨欵等情大令提陳訊究交人保出料理令已日久避匿不理前晚飭提保人陳蓮保著交蓮保供小的在城内開設店鋪與信甫相識故爲之具保令信甫往安徽採辦茶葉小的業已函催求再寛限惟許常到小的店内强索硬借滋擾不休叩求大老爺作主大令曰許如再来纏擾准爾扭案訊懲惟爾須速追陳信甫来案料理如延未便 
[馬路工程局瑣案]  
　　前日某漆店僕人衛起林挑漆兩桶行經滬南王家馬頭誤將羅榮春所設水菓攤撞翻以致互相毆擊由某號巡 
街華捕拘入捕房轉解工程局總辦翁子文太守倩襄讞委員黃衡堂二尹研訊以事起細微從寛斥釋○積竊馮阿二前經黃二尹訊懲釋出未久又於前日至某輪船上行竊被包探黃量海所見拘案請究馮一味求恩二尹命押候交出同黨然後核辦○前日江北人陳萬金張大隆在恒豐木行結算賬目突起爭端旋經行主送至捕房轉解工程局黃二尹研訊之下陳供小的雇張爲夥肩荷木植令因結算帳目無端被張擊落門牙求恩鑒察張供小亦的被陳咬破指頭二尹訊得二人各有不合申斥一番叱之使出 
[南市捕房紀事]  
　　前晚川沙人馬阿寶身穿西捕所用油布號衣至董家渡劉源順油坊竊取洋銀九元小銀錢十枚坊夥劉寶安瞥見 
扭交六號巡街捕解入捕房捕頭令押候解送馬路工程局禀請總辦翁子文太守訊究○昨日某姓豆腐店夥韓阿根錢阿茂與店主算帳不知因何在馬路中互相扭毆被六十五號街捕拘入捕房捕頭令押候解送工送局禀請訊究 
[英美租界晚堂案]  
　　前者殷菊亭投英界捕房訴稱孫金相盜賣書籍捕頭令包探李星福拘解公堂讞員張柄樞司馬略訊口供飭卽 
管押前晚升堂研訊殷供與小的孫金相宋桂華合開成記釘書作伊等竟將小的所攬之書盜賣現已查悉共有四十五部之多會經中人調處未妥是以情急交捕解案請追孫供小的與宋殷合開釘書作一切帳目雖由中人核算尙未明白遽被殷扭押捕房小的並無盜賣情事宋所供與孫相同司馬飭將殷宋押候交人保出赶緊邀同中人將帳算明禀復候核 
[英美租界公堂琐瑣案]  
　　包探李星褔解沈壽芝到案禀稱此人竊取虞永和銀樓内銀首飾四件報由小的查獲連贓送請究懲讞員張 
柄樞司馬商之美總領事署白繙譯官判責手心四十下贓給失主具領○包探倪順泉解王嘉祥到案禀伊稱會由美領事囑辦公館中器物近忽私刊美公館圖章鈴于字條向各店支取銀錢貨物計四十九次之多現已查出僞字條九纸故由小的送案請究司馬判責五百板枷號三月滿期之後遞解回籍○包探陳金標解李壽華到案禀稱此人行竊沈桂元家衣物故由小的送請究懲司馬判責五百板押捕房二月○包探石錦榮解郭海青到案禀稱此人行竊彭錫卿家衣飾報由小的拘獲送請究懲司馬判責五百板遞解回籍 
[東災續誌]  
　　啓者頃接尙理卿兄自山東来函云敝省沿河州縣連年被淹成災仰蒙東南助振諸君源源接濟災民得以全活至今桑 
梓關懷同深感篆本年田禾暢茂方期共慶有秋詎知盛漲難容南北兩岸堤又先後漫决兩口大溜直趨口門致惠民浦台利津化海豐等縣一片汪洋平地水深一丈餘至七八尺不等村莊廬舍冲毁極多被災窮黎其不及奔避者無福矣餘均子然一身或擠處破廟之中或露宿殘隄之上男號女哭慘不忍聞目前已多飢斃之人轉瞬天寒歲暮必更死亡相繼雖蒙周中丞撥欵派員查辦急振而户多欵少所得無幾非求閣下迅賜援救實屬不堪設想爲特專函奉懇伏祈籌集鉅欵并約查户諸公来東散放俾溝壑餘生羣沾實惠弟誼屬地主謹當掃榻以待等因祗誦之餘莫名焦急查以上被災各屬則敬自光緒九年至十六年助辦義振多次深知該處地瘠苦户鮮蓋藏連災年歉頻仍已不免有啼飢號寒之苦今復慘遭巨浸秋禾顆粒無收其待哺情形必較往年爲尤急惟有仰乞四方善長慨發慈悲及時賜助體天地好生之德爲子孫積福之方則敬翹首望風不勝急切待命之至上海六馬路仁濟善堂盆湯弄絲業會館協振公所施則敬子英甫再謹啓 
[急呼將伯]  
　　敝堂每至歲暮承各善士慨助米石散給貧民今已節届長至冰雪嚴寒目擊諸窮户嗷嗷待哺誰不心傷乃百計勸捐而 
數終無幾敬求仁人君子憐其枵腹發此慈心分一飯之恩造百年之褔則施惠於今日自食報於他時也乞附報章伏祈鑒照滬北天后宫前廣益善堂司董嚴信厚龔心釗施則敬朱佩珍唐榮俊葉貽釗等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
[浙江票上海頭彩又來真正名不虚傅十一會票廿五日開彩]  
茲啓者吾業辦各票以來惟上海一埠大彩爲最盛而浙江恊濟票設額少而得彩多然大彩又來兼之開彩至公無私所以購票諸君源源而來小行亦沾利益也今售第十一會票定於是月廿五日開彩全張五元分條照算○十六浦萬寳源○萬有利○萬有源○萬有餘○裕豐源○大發源○同得利○廣有利○快發財○通源○財運來○新北門○和得財○必得成○天來福○果得標○致大茂○老北門○濬寳源○源源來○廣悅來○廣萬元○萬利昌○天成○財有利　　　　　　　　　　　上海同業公啓　 
[北洋順直大票頭彩誌喜]  
第十八會北洋順直大票頭彩第四千七百號並上附彩由本號門莊售出得主台銜容後聲明現售第十九會顧直大票十二月十四日開彩全張六元函購原班回件北佈　　老北門萬利昌分號啓 
[授仙立止遺精益壽膏方御愋煖腎壯陽種子膏]  
京都天寳齋鋪分上海二馬路西鼎新里石庫門內發兌馳名丸散膏丹藥酒○修合雖無人見存心自有天知此膏道家所傳選三十六味貴品煉成能治男子遺精白濁陰虚陽痿腎竭精冷陽不轉興婦女赤白帶下經期腹痛子宮寒冷血枯陰虧等症貼此男先止遺女卽除帶諸恙漸漸驅逐元神充足養身之捷法莫敵於斯也每張洋七角○純陽祖法遺清必愈丸每料洋三元每盒洋一元此丸治遺精實有中流砥流砥柱之力功能延臄益壽盖人欲得弄璋貼此易如探嚢取特能煖丹田鎭玉池固元神療虚損功難盡言養龜存精百戰百勝誠種子仙膏保身聖藥兼治各症詳載仿單每張洋一元如照市九扣用後舊膏退回作價二角○扶陽種子衍慶丸雙每兩二元單料一一丸苟能試服雖朽敗之體復如　年無異欲種藍田之玉宜服衍慶之藥湯餅之會誠可預賀也 
[失單聲明]  
本月初十夜鄰右失愼殃及本號當時間有取出者而慌亂中亦經遺失有廣東枕箱一口內儲四牌樓登雲橋及縣西等處房契田單八套所有業戶則田列後計二十五保一圖十六圖長字圩一百十號業戶張黃藻則田四分九厘二毫又二十五保一區五圖得字圩十六號業戶張容照則田四分三厘又房契五紙又二十五保一區十圖談字圩一百十二號業戶徐永和則田九厘六毫附潘星橋原契五紙又二十五保一區五圖得字圩十五號業戶曹鶴廷則田七分又二十五保一區十圖談字圩一百零三號業戶孫　川則田一分又縣西本宅紅契單全套登雲橋紅契全套四牌樓房契全套又元和縣都地二圖烏鵲橋直街葑字三百卅九號平房十間業戶馬愼安其餘已難細檢除在縣備案外深恐他人受愚爲特登報聲明如仁人君子拾得送還者定當重謝决不追究其知風報信因而獲得者當酬洋卅元另有白皮箱二口內均儲綢緞惟一口內有銀錠一只金圈一副洋四十元及綢农等件如送還者當以六折估計酬謝决不食言　　　　　　　　　　　　　虞德記顧繡號啓 
[串謀典股]  
啓者氏先夫陳雲泉於同治季年在青浦縣屬珠街閣鎭與高姓合創彙豐公典迄今巳卅餘年近因架本過鉅今春加進錢姓一股由氏次兒嘯記出面另訂合同陳高錢各出資本制錢二萬千立有議據三紙資本股摺三扣各執爲憑本年九月間因氏兒嗜雲患病臥床被長房不肖次孫郇膏乘間私將合同擅取出外迨嘯兒病痊查知請究向追飾詞搪塞遊移延宕氏因思雖合同與股摺並重而資本股摺猶爲要據今股摺尙在僅維合同諒無大害今見本月十七日申新報吿白聲明有彙豐公典陳嘯記一股全數替與錢姓等語深爲駭異竊思典商大業數萬鉅資卽或歸并頂替必須出面訂立合同之人當面簽字今以無知年幼之人私相授受豈能作准孫兒郇膏目無尊長私行盜賣公產浪費堇消果屬不肖而錢氏甫經入股歸并太急似非無串謀勾誘情弊倘或援與授同科之律恐亦難辭其咎今合同旣失暫以股摺作憑一面仍向追究並在上青兩縣具禀存外先此聲明諺云有錢勿置　轕產倘祈錢氏三思毋貽後悔特此謹白　　　　　　　　　　　　　　詒穀堂陳張氏仝男　雲謹啓　 
[大减價十天]  
本號因存貨過多銷路不暢故特定於十五日起至廿五日止茲有時花羽綢蓆法絨布檳榔咈布絨毯線毯虎毯新花絲巾夾邊巾東西毛巾衛生衣褲洋傘絲襪線襪絨襪男女手套外國枕頭大小花磁面盆痰孟機器火油爐火酒爐盆杯碗各式燈罩白罩玻璃高脚盆三格皂缸杯子新色大小粉罐香水香皂方打閙鐘風琴八音琴大小千里鏡皮袋洋夾要貨玩物保險吊燈檯燈鐵脚磁脚檯燈檯花大小鏡子等物花名繁多不及細載諸翁欲得便宜務届期早顧是幸遲則恐爲售罄耳　　英界大新街丹桂戲園北首朱成大洋廣貨號啓 
[舒製白毛橘紅餅]  
久遠馳名本鋪創始白毛橘紅餅專治氣喘痰湧諸虚之症神效一試便知世有妙藥而少奇方余得眞人之異授傳來濟世之奇方仗製化之功藥必道地具配合之妙意極誠孚善治遠年諸虚之嗽服後立見奇功本鋪不惜重資虔遵法製若有虚言神明鑒察每錢售洋五角　男婦遠年咳嗽痰多氣促不仁寒熱積痰嘔噁痰飲哮喘氣急年老血衰夜嗆肝胃氣痛難忍輕年處怯勞嗽陽虚痰迷等症服之立見効騐虔修丸散膠丹杜煎虎鹿龜驢諸膠精製飮片格外尅已本鋪在於上洋四馬路西胡家宅大興里口朝南門面問舒同壽老藥鋪便是承蒙賜顧庶不致悞主人吿白 
[聲明]  
啓者青浦縣朱家角鎭之彙豐和記公典自今年春間錢氏入股後牌號加和記兩字以錢高陳三氏各認一股合成三股每股計制錢二萬千千文現在陳氏　記一股已於十月底憑中全數替與錢氏接氏受照捲交舊合同一紙面議定自替之後毫無瓜葛所有壬寅年以前彙豐各舊股單及彙豐舊式圖記票據憑摺遺漏在外者日後檢出概作廢紙再此典開設已歴有年所典中友有屢經陳氏更用倘有在外往來票據等情概由陳氏承當與彙豐和記公典不涉並與錢高兩姓毫不相干恐未週知特此登報聲明　　高敦厚堂　錢誦芬堂仝啓 
[禮拜五拍賣]  
准於二十日下午二點半鐘在本行拍賣大二號素花領巾三箱１８禮和毛帶一箱日豐皂一百打銀柄菜刀七十打花漆布五卷花鐵盃三十打日豐紗襪皮錢夾三百打全指手套料盃口琴各種洋酒餘貨不計此佈 
五馬路南順泰洋行啓 
[香港太古糖局車糖出售]  
本行由港自運ＡＢ唛五温Ｂ唛四嗢半ＯＷ唛四温二五　唛四温　唛三温七五Ｈ唛三温車糖出售如　貴客欲買祈請到本帳房面訂買定卽收定銀如過期不出將定銀罰去特此佈聞上海老太古洋行謹白 
[禮拜五拍賣]  
准於二十日下午兩點半在本行拍賣臺惟稍漬十支加官廿支新大板十支紅飛人十支雙金魚十二支雙金魚十支恭喜印度棉紗等貨不計此佈安得利啓 
[禮拜五拍賣]  
准於本月廿日十點鐘在本行拍賣外國新到要貨並雜物等是日夜八點鐘起十二點鐘止外國另物均有特此上報瑞昌洋行啓 
[禮拜五拍賣]  
准於二十日十點鐘在泥城外趙家渡英兵房拍賣木器房子一應另星什物不計佈此　瑞和洋行啓 
[禮拜六拍賣]  
魯意師摩洋行始創自同治十三年即英一千八百七十四年 
准於廿一日十點半在本行拍賣肥大火鷄二三十對餘貨不計此佈魯意師摩啓 
[禮拜六拍賣]  
啓者禮拜六卽廿一日十點鐘在本棧不限價拍賣各色海馬牛牌獅牌龍牌三皮八福等呢各色斜紋呢各種洋紅標各色加官羽毛等貨此佈義記洋行啓 
[禮拜六拍賣]  
准於廿一日十點鐘在本行拍賣金鋼鑽戒子首飾金表金練鳥槍彈子木噐什物不計此佈瑞和洋行啓 
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局瑣案]  
　　前者滬南南倉街居民陸福生經蟻媒陳寶生説合以洋銀五十元娶戴楊氏之妹爲室前日戴楊氏偕陳向陸索加 
洋銀十元陸不允扭控二十三七鋪巡防局局員姚谷蓀二尹研訊之下陸稱小的願將妻退還免追身價二尹遂令戴楊氏具呈切結將妹領回嗣後不得再生枝節○前日十六鋪汛捕拘獲竊賊陳阿三解至巡防南局局員賈叅軍研訊之下判責五百板鎖禁局前昨日法界捕頭派某包探投局禀稱陳尙有他案請准帶回叅軍許之 
[法租界公堂瑣案]  
　　顧連生訴稱小的家住褚家橋西首宰牛作坊左近本月十四夜失去红皮箱一口内儲衣物及借票二紙報捕查 
獲賊犯田兆榮搜出當票數紙今已解案請卽究追田供小的與顧素識實遭诬害讞員孫建臣大令飭將顧交人保出田押候查明訊核○談愛堂訴稱小的之妻唐氏與某妓院龜奴朱柏生犯姦是以送案請懲并求發堂另嫁大令判將朱龜責二百板唐氏掌頰二百下著談具情願離異切結存查○粤人唐善良粤婦王曾氏馬葉氏携帶男女幼孩四口附某輪船回粤包探見其形迹可疑一併拘入捕房昨日解案請訊唐及二婦各呈賣身據供諸孩由小的及小婦人向寶山曁江北各處買来帶回家中或爲義子或爲飬媳大令著邀同各孩父母来案聽候復訊核奪隨將唐交人保出二婦四孩暫行管押○包探禀稱車夫姜福慶張言琴爲客裝運衣箱物件在途失去報由小的送案請追今物主已附某輪船他往矣大令著各責三百板○周子姜欠夏少堂之銀九百餘兩被控到案大令以周污衊當道與法總領事署費繙譯官會商判罰銀五百兩迄今案懸日久挺押不缴昨日命提復訊周供小的無力措置叩求格外施恩大令著减罰洋銀三百元赶緊缴案延于比追○偷兒陳阿三竊取某姓家眼鏡一副被包探緝獲解案請究大令判枷一禮拜責二百板○偷兒劉桂卿侯阿佳串竊某姓家衣服被包探查獲解案請辦大令判將劉責三百板侯責一百板 
[美租界捕房紀事]  
　　本邑人朱敖記在篷路菜市中設肆貨牛肉昨晨甬人張阿壽向購若于斤不知因何口角揮拳驀取攤上所置切 
肉刀向朱亂斫適爲某號華捕所見一并帶入捕房捕頭詰悉情形擬將張押候解送公堂禀請讞員張柄樞司馬訊辦嗣以再四哀求從寛釋出○昨晨某號司帳入徐阿海至寄居吳淞路之甬入陳阿根家收取房租陳不能付致相口角突將徐所携洋銀五元攫去徐忿甚投訴捕房捕頭令包探劉阿炳將陳拘獲押候轉解公堂　請懲辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十八年十一月初二日京報全錄]  
　　宫門抄諭旨均已錄前○陝撫升奏實任總兵父子同官一省應否廻避據情代奏請旨摺○又奏丁憂人員指部招搖漁利擬從 
嚴懲處摺○又奏調員差遣片○又奏叅因案索贓之訓導片○又奏柛木同知鈐蓋關防緣由片○奉天將軍增奏援案保洊司員送部引見請旨擢用摺 
　　　頭品頂戴尙書銜陝西巡撫奴才升允跪奏爲實任總兵父子同官一省應否廻避據情代奏請旨恭摺仰祈聖鑒事竊准漢中鎭總兵吳雲伍咨稱雲伍親子陝西候補知府吳本植現年三十一歲係甘肅固原直隸州人由監生遵例捐縣丞指分陝西嗣因隨甘車轉戰出力歴保知府仍留原省補用雲伍上年蒙恩簡授陝西漢中鎮總兵親子植先已以知府在陝西候補係屬父子同官一省應否廻避循例應奏明請旨恭候聖裁咨請據情代奏前来奴才覆查無異除咨部查照外理合恭摺代陳伏乞皇太后皇上聖鑒訓示謹 
[奏奉] [  硃批毋庸廻避欽此]  
頭品頂戴尙書銜陝西巡撫奴才升允跪奏爲丁憂人員指部招搖漁利擬從嚴懲處以祛蠧而肅紀綢恭摺仰祈聖鑒事竊查向来積習相沿各省常年奏銷以及軍務振務各報銷均不無規費然皆爲數無多乃有前任陝西布庫大使馬惟浚由部姞選授斯缺到任後遇事招搖凡陝省請補請署各缺概稱部中索費補缺者急於邀淮莫不羅掘輸貲一或不從必遭指駁奴才前在糧道任内屡於所聞徒以各牧令知予受同科莫敢舉發故不得其實據該員於前年丁憂盤踞省城專以撞騙爲事近来振務告竣經奴才援照光緒三年成案奏請開單報銷荷蒙兪允在案乃馬惟浚輙向振局聲稱部書索費非六萬餘金不能核准奴才聞之不勝憤詫伏查上年欽奉諭旨各部均攺令司員辦事部書不過繕寫札仟降發公文近將三庫奏裁羣懾聖明獨斷部吏婪索之弊自應迥異從前而馬惟浚於力除積弊之時作牢不可破之計造言挾制恣意搖不惟於陝西之政體有傷抑且於各部之聲名有礙計該員到省數年勒騙同寅不知凡幾今又借詞索費至六萬餘金之多果遂所求按二八分成核計該員坐扣一萬二千餘金貪狡狂愚莫此爲甚藩臬兩司會詳請叅前来枦應請旨將丁憂布庫大使惟浚革職永不叙用仍遞籍管朿不准潛詣師及各省施其故技以儆貪邪再查各部辦公本需經費與其暗中婪索居間中飽計莫若化私爲官擬請將府州以下補署各缺及各案奏銷向来需費若干者定一酌中數目隨案咨解名曰津貼銀兩雖部書亦得沾漑可否飭下六部堂官公同酌議定一妥善章程通飭各省遵照辦理似於公私兩有禆益所有特叅劣員指部招搖緣由及化私爲官辦法謹專摺奏陳伏乞皇太后　　皇上聖鑒謹奏奉硃批另有旨欽此 
升允片再陜省奉旨籌辦新政培植人材有大學堂中學堂武備學堂講求軍實有常備續備巡警各軍辦理交涉有洋務局事當創始頭緒紛繁仰荷宫廷曲鑒下忱不拘資格於學堂則蒙恩准奏調前陜西候補道吳樹棻於營務則蒙恩准奏調前山東曹州鎭總兵萬本華但念興理庶政事事需材即如發勇屯田一節標營馬厰近已著有成效現復漸推廣迤及北山但人少曠多終嫌地有餘利又神木堿質之精甲於天下自匪亂之後商業遂　現已賃歸陜省開熬冀復銷路鳳漢各屬向食花馬池鹽自部議賠欵一律擬派加價不能不籌及花鹽現在派員試辦官運並咨商陜甘督臣期於化零成整以杜旁溢之門俟商定章程卽行具奏奴才竊維天下之事興替循環弱者可以轉强貧者可以致富斡旋關鍵端在得人陜省近日到省人員雖亦不少然或資望甚淺或事情未諳似不能拘因地取材之説司道各員又皆有職守所繫此等創辦之舉或散在各屬或遠隔邊牆奴才雖文牘頻仍究以未能親臨爲憾非得誠信之大員遇事督束深恐利未著而弊已伏名雖是而實則非查有副都統銜正白旗滿洲叅領尙蔭曉暢戎機有膽有識三品銜候補道毓俊誠樸篤實文行兼優如得該二員至陝相助爲理於各務必有日新月異之機於奴才亦獲得心應手之益合無仰懇天恩俯念陝省因事需材准令該二員来陝聽候差遣以資臂助出自逾格鴻慈除分别咨明轉飭外是否有當理合附片具陳伏乞聖鑒訓示謹奏奉硃批著照所請該衙門知道欽此 
升允片再查署蒲城縣訓導王殿甲於生員李愫控告民人武纘謨價買蘇馮氏倒塌坊石一案送縣會審斷令武纘謨退石不遵暂予管押武纘謨嗣欲遵斷息訟該縣已准保釋該訓導竟從中借端婪索先後兩次共得銀四十一兩一錢有過付人可證武纘謨出押後心懹不甘控經按察使樊增祥札飭西安府委員赴蒲查訊控情悉皆屬實該訓導承認詐贓得財之後猶敢竊名具禀希圖狡頼實屬荒謬貪妄有玷官箴據藩果兩司會詳請叅前来奴才查該訓導王殿甲身任學官理宜朿身自愛乃竟千預訟事因案索贓似兹貪鄙未便姑容相應請旨將署蒲城縣訓導候選教職王殿甲卽行革職以儆官邪除資部外謹會同陝甘總督臣崧蕃陝西學政臣深衛附片具陳伏乞聖鑒訓示謹奏奉 
硃批著照所請該部知道欽此 
　　升允片再前准政務處咨議奏裁神木部員其應管蒙旗事務即歸神木同知兼理等因當經轉飭遵照在案兹據署理同知錫齡阿禀稱於八月初一日准奏撤神木部員明祿移送辦理蒙古民人事務關防一颗當卽接收以後八旗公交可否仍用該關防請示等情奴才伏查理事同知鈐記並無管理蒙古明文兹准奏撤部員攺歸兼辦鈐蓋印信期在名實相符所有八旗公文自應仍用該關防以昭信守除批示並咨部外謹會同陝甘總督臣崧蕃附片陳明伏乞鑒謹奏奉硃批知道了欽此 
奴才增祺榮惠跪奏爲援案保洊京察連次一等司員送部引見請旨擢用恭摺仰祈聖鑒事竊查盛京五部司員保送連次一等者由光緖辛卯年京察遵照吏部奏定五部輪次酌保二三員章程會奏保送連次一等者郎中惠格蒙恩記名簡放甲午丁酉兩届京察均經援案保送邀恩記名在案庚子京察連次一等應以奏保司員按戶禮兵刑工五部次序迭推輪應由禮部起有保送連次一等之員當因奴才榮惠甫經到任未能出考兵刑工三部無員應保是以輪及戶部先行奏保連次一等郎中錫齡阿一員今奴才到任已閲六月矣留心考察所屬司員有花翎郎文綽現年四十四歲係京都正白旗滿洲秀齡佐領下人由拔貢加捐郎中於光緖十七年選補實缺到任歴掌各司印鑰管理檔房均稱裕如經兵燹後整理部務不避艱辛恭辦陵寢朝廟一切典禮事宜諸無貽悞尤爲得力丁酉年京察保列一等一次庚子年京察保列一等一次該員才識優長宅心正大洵屬出衆堪用之員以之保送與例相符相應出具切實考語援案補行會保合無仰懇天恩俯准將郎中文綽咨送吏部帶領引見可否量予擢用恭候出自逾格鴻施所有奴才等援案保洊連次一等司員緣由謹恭摺具陳伏乞皇太后皇上聖鑒訓示謹奏奉硃批吏部議奏欽此 
 
 

Page 14

 
 
[光緖二十八年十一月初三日京報全錄]  
　　宮門抄諭旨均已錄前○浙學張奏考選優貢遵照變通科舉章程辦理摺○陝學沈奏考核教職據寔舉劾摺○浙撫任奏委署知縣片○又奏報估撥光二十九年滿绿各營兵餉米摺○又奏道員仰承先志捐置書籍有裨後學請量予獎叙片○又奏解京師大 
學堂經費請准作正開銷片 
　　大理寺少卿浙江學政臣張享嘉跪奏爲浙省補行考選庚子科優貢遵照變通科舉章程辦理恭摺仰祈聖鑒事案准禮部劄開議得優生升入太學事關舉優大典不容冒濫應令各該學政確查優行實跡取具府州縣官及儒學印結該學政出具考語果係文行兼優者應照九卿原議升入太學給與該生印照彚造清册報部等因又准禮部劄開舉優大省無過五六名中省無過三四名小省無過一二名該學臣詳愼舉報如不得其人任缺無濫等因又准禮部劄開議覆湖廣總督官文奏核實選舉優貢特加擢用比照拔貢之例朝考錄用一摺聲明各省優生田學政會同督撫保題此後尤宜秉公遴選等因奉旨依議欽此又現准禮部劄行遵旨會議奏定變通科舉章程内開考試優貢頭塲攺試中國政治史事一篇各國政治藝學策一道第二塲攺試四書義一篇五經義一篇又禮部續議章程拔貢優貢會覆一塲酌照例章攺試四書義五經義各一篇中國政治史事論一篇各在案查庚子科應行考選憂貢前學政臣文治未及辦理本年補行庚子辛丑恩正併科鄉試後疉據杭州嘉興湖州甯波紹興台州金華衢州嚴州温州處州十一府屬學舉報優行生員共計一百八十三名臣謹援照成案及部議新章補行考選遵旨會同浙江撫臣任道鎔覆試騐看原報優行生員内有湯溪縣學廪生洪承魯上虞縣學廪生王嗣會諸曁縣學附生周鉅煒義烏縣學附生傅典寗波府學廪生陸澍咸諸曁縣學廪生陳詵以上六名俱能敦品績學通知古今兼習外事堪以選充優員其餘優生俱各分别獎賞又光緖丁酉科前任學臣徐致祥選拔富陽縣學廪生夏叙倫前因丁憂未與會考兹據杭州申送亦經會同覆試除將洪承魯等六名夏叙倫一名遵例給與印照咨文赴部告投聽候朝考併將該生等頭一塲及會覆試卷全行解部磨勘取具各府縣儒學印結造具考語清册一併送部外謹會同浙江撫臣任道鎔繕摺具陳伏乞皇太后皇上聖鑒飭部施行再閩浙督臣許應騤遠隔閩省未及會考此摺係遵照新章攺題爲奏合併聲明謹奏奉硃批禮部知道欽此 
　　陝西學政臣沈衞跪奏爲考核教職據實舉劾恭摺仰祈聖鑒事竊維人材之本在於膠庠治化之原基乎學校是以教職一官品秩雖微關係甚重學政有稽查綜核之責臣上年奏旨允行仰見我皇上整飭紀綱愼重學校之至意欽佩莫名查问來各省學臣於任滿甄别教官舉多劾少大抵以官卑俸薄未忍苛求然當此變法方新需才孔亟其優者固應獎勵其劣者又何可稍容臣蒞任二年留心糾查並隨棚嚴加考試兹値通省歲試告誜謹據實擇尤舉劾請旨勸懲以朝廷彰癉之微權爲風會轉移之世用查有陝西同州府華州學正王恒晉品端學粹訓迪有方近年帮同地方官辦理團練賑務實心實力著有成效延安府安塞縣教諭孫炳心細才長通知時務曾在三原縣原籍辦理紳捐粥廠等事勞怨不亂臣所目擊該二員志趣向上兼能勤求吏治倘試以一官一邑其報稱必有可親可否仰懇天恩俯准送部引見恭候錄用又查有署同州府蒲城縣訓導王殿甲因案詐贓不知檢束漢中府沔縣教諭馬安基惟利是圖毫無顧忌商州山陽縣訓導劉兼珪顢頇嗜利罔恤聲名商南縣訓導王景高婪索生童被控有案以上四員昏庸貪鄙有玷師儒相應請旨一　斥革以端學職而肅官常所有微臣考核教職據實舉劾綠由謹會同陝西巡撫臣升允繕摺具陳伏乞皇太后皇上聖鑒訓示謹奏奉硃批另有旨欽此 
　　任道鎔片再署嵊縣知縣徐元綬調省遺缺查有署桐廬縣正任宣平縣知縣劉肇甲堪以調署又慶元縣知縣梁登仕因剿辦秦晉振捐案內保請開缺以同知用所遺員缺因該處有應辦要務應卽酌量委署查有正任嵊縣知縣丁良翰堪以調署據藩臬兩司會詳前來除批飭檄遵外謹會同閩浙總督臣許應騤附片陳明伏乞聖鑒謹奏奉硃批吏部知道欽此 
頭品頂戴浙江巡撫臣任道鎔跪奏爲造報光緖二十九年估撥滿緑各營兵餉銀米恭摺仰祈聖鑒事竊照浙江省滿緑各營官兵馬匹應需俸薪餉乾銀米例應癸卯歲需估撥兵餉查照裁存緑旗撫提各標鎮協營官弁兵丁馬匹應支俸薪餉乾曁杭州駐防乍浦滿洲營官兵及織造各官應支俸餉米石豆草折價將軍心紅舵工炊糧堡夫工食巡洋盤費兵丁賞卹操練獎項加給津貼公費書識辛工等項共估歲需銀八十萬三千四十五兩二分八釐內除先後奉准按年在於裁减兵丁餘　糧米折價項下撥濟銀八萬五千兩解省米折項下撥濟銀五千兩外計尙需銀七十一萬三千四十五兩二分八釐聽候部撥以資開放又估歲需米一十六萬一千一百九十八石二斗七升五合統於將來奏銷案內核實造報據布政使誠勳造册具詳前來臣覆核無異除册送部科外理合恭摺具陳伏乞皇太后皇上聖鑒敕部查核施行謹奏奉硃批戶部知道欽此 
　　任道鎔片再據紹興紳士翰林院編修馬傅煦詹事府右春坊右贊善鮑臨江蘇候補道阮祖棠等聨名呈稱已故郡紳士一品封典鹽運使銜補用道候選知府徐樹蘭前於二十一年捐欵倡設紹郡中西學堂至上年遵旨攺設中學堂因即歸併辦理事半功倍士論翕然復以寒峻無力購書於府城西偏建立藏書樓捐置經藉史部及近日譯本新書中外圖書報章凡七萬數千卷以備士予觀覽並擬置產取息以爲常年經費會事未成而殁其予直隷試用道徐爾榖踵繼前規竭力經理計建屋購書置器共用銀三萬三千餘兩又每年認捐洋一千元以資應用兹將章程書目呈請奏咨立案前來臣維講求實學必當博覽羣書近日東西各邦每於都會徧立藏書之府資人觀覽與學堂相輔而行徐爾榖仰承元志購藏書籍至七萬餘卷之多實足津逮藝林裨補教化查各省上民捐辦善舉有益地方均准奏請旌表直隷試用道徐爾榖不惜鉅資成就後學尤與尋常善舉不同應如何量予獎叙之處出自聖裁除咨部查照外謹附片具陳伏乞聖鑒訓示謹奏奉硃批著戶部覈給獎叙欽此 
　　任道鎔片再准京師管學大臣來咨現辦學堂奉旨令各省合籌經費量力認解浙省丁漕項下提存學堂經費若以撥助大學堂作爲認解之欵洵爲一舉兩得等因咨行到浙飭據藩運兩司督糧道詳稱浙省庫儲支絀奉提學堂經費一欵前准奏明撥充省城大中學堂常年額支之用尙形不足委難分解惟京師大學堂爲各省總匯自應勉力認解請自本年起每年藩庫籌銀四千兩運庫籌銀四千兩糧道庫籌銀二千兩共合銀八千兩按年解濟惟糧道庫係由海運經費减平項下動發如將來漕　折價停運减平無可核扣應另籌撥補等情詳請具奏前來臣查浙省庫欵本極短絀近年支應防恊各餉籌備賠償鉅欵搜括無餘兹認解大學堂經費無可設法之中竭力籌濟實已不遺餘力相應請 
　　部將前項解欵准其作正開銷以資經人理合附片具陳伏乞聖鑒訓謹奉硃批戶部知道欽此 
 
