# 1892 - 181 - 4906898

 

Page 1

 
 
[新輯點石齋叢鈔附登畫報後幅啓] [  點石齋白]  
　　昔王漁洋先生有說部菁華之輯惜巿上流傳甚少未易購求今本齋擬仿其例特集各種稗官野史日漢魏以迄明季得書数百種燦然全備廣爲搜羅上下五千年縱　七萬里所有可驚可愕可泣可歌之事無不精心採録蔚爲巨觀集說部之大成創前人所未有未始非一大快事也惟是卷帙甚繁編輯非易兹擬隨選隄録每篇仍繫以一回俟書成後再行編次故目録及序須待後出至其事實之新奇瑰異閱者自能擊節稱賞無俟贅言 
[淸心可以避暑說]  
　　今年天氣似乎較去年爲熱去年大暑之時寒暑表極高至九十六度未至於百度也今年甫將小暑而寒暑表己高至九十二三度靜坐一室猶且揮扇不止汗出如藩故近日來發痧中暑者頗不乏人各處善堂心存濟世修合各種痧藥靈丹廣爲分送以救急症如紅靈丹臥龍丹純陽正氣丸白痧氣丸紅痧氣丸午時茶萬應茶名目不一大都皆以　暑辟邪爲主說者或謂痧藥性有各别或發或斂或辛散或辛熱或辛凉具中大有區别差之毫釐失之千里一或誤投卽不可治夫一症有一症之藥原不可以誤投然夏間中暑發痧則每年症候千篇一律有故爲分晰異其稱名謂之　螺痧吊脚痧子午痧絞腸痧其名亦不可以枚舉而其爲暑熱則一嘗觀江浙婦女每至夏間頸中必有赤文條條縷縷紅白相間以爲此殆爲飾觀之地也旣而知乃所以治病以手蘸水提之卽紅故其紋粗細不等蓋婦女等夏間偶有小不適卽指以爲痧而又不服痧藥專令人提痧不僅頸中爲然也卽背上胸前亦有文若剌繡者或以磁碗蘸油少許向背上或臂上刮之卽現紅紋並有能辨之者謂紋色黑者症最重紫者亦不輕惟紅色淡者則其症輕此法蓋卽古法所謂砭也古本有針砭療病之法今則針法尚有所傳而砭則竟無人識之砭有砭石以石治病非煮石而飲之也以砭石置患處或以艾火炙之或以石刮破皮膚使之出血卽愈近以石不可得亦無人焉識之故代之以磁碗古方中用磁鋒剌少商穴鬼哭穴等法猶是砭之遺意提與刮法殊而理則一此不過因氣機閉塞故於皮毛間刮而鬆之提而出之旣有出路乃不至於終閟故其騐如神較之服藥打針更爲便捷婦女輩莫不信之不知不刮不提則己一經刮過一次提過一次則將來凡有病患關乎氣分者設有閉阻必循舊路而出故一經提刮卽不啻鴉片之上癮間一二日或五六日必須一提否則氣無他路可出此江浙婦女所以每至夏間而頸上皆有赤文也且不獨夏間爲然卽秋冬之間亦有提而刮之者名之曰冷痧此說也殊令人聞而噴飯止以習慣之故氣己認定出路不出卽覺難過矣余每以此語勸人而人多不之信積習成風固不可以口舌爭之也然而除此法而外則所以治痧症者實無他法針挑之外尚有何法捷於此者不知人之所以中暑發痧者暑非從外而至也外至之痧推之也易内出之痧治之也難何謂内出平日飲食不知節嗜慾不知戒滋味不知薄精　不知養終日甘膽肥醲以戕其腸胃濫嫖狂賭以伐其精神正氣不足則邪氣乘虚而入盤踞於其體中者蓋己非伊朝夕一旦偶有感觸立卽舉發雖有良方妙藥神針法炙亦無濟於事矣故古者夏令必教人以節飲食慎嗜飲薄滋味凡此者皆所以淸其心也心淸則元氣充定外邪無可乘之隙而不得入此說也非迂語余實親身試騐得其神效故敢以告之天下丁卯之歳余偕族中諸人同入秋闡是年天氣之酷熱更甚於今年塲内人多氣味薰蒸大有不可　邇之勢至初九日中暑扶出者不知凡幾闈中雖六七十歳人亦覺熱不可當甚至有衣襦盡却者余時初次觀場兢兢漹惟恐不克終塲爲旁人所笑題紙旣下盡日搆思伸紙疾書專心致志自朝至暮三藝以畢遂收拾安睡比曉起而膽正則又手不停揮端詳審顧惟恐或悮及申脾而出並不覺暑熱之不可耐也迨繳卷後卽覺熱氣逼人刻不可耐怱怱出塲回寓解衣磅稱揮扇食瓜尚汗如雨下矣由此觀之淸心可以却暑非治痧症中之絕妙良方乎然而淸心先自寡欲始彼六月間持雷齋者不過悟得節飲食一端而己豈遂足恃以爲却病之法也哉 
[諭旨恭録]  
　　六月初二日奉上諭昨日道旁叩閽之民婦張劉氏著刑部嚴行審訊欽此同日奉上諭前因京師自春徂夏雨澤稀少朕迭次親詣大高殿並時應宫拈香分派貝勒載濂等恭詣時應宫等處拈香連日以來時有微雨仍未渥沛甘霖現在節逾夏至農田待澤孔殷允宜再申祈禱朕於本月初四日親詣大高殿並時應宫宣仁廟拈香昭顯廟著仍派貝勒載瀅凝和廟著仍派輔國公載澤同於是日分詣拈香欽此 
[太液晴波]  
　　吏部爲示傳事所有壬辰科下第舉人業經具呈揀選人員本部於五月二十四日過堂相應示傳該舉人等務于是日黎明赴部過堂勿悮○山東德州城守尉樂福自戕遺缺咨取各項正三品人員經御前大臣會同兵部堂官揀選擬定正陪五月十九日由兵部帶領引見本日奉硃筆圈出山東德州城守尉員缺著　黄旗頭等侍衞和連補授欽此○吏部爲批示事五月二十日據楊瑞麟呈稱係江蘇監生由安徽舒城縣曉天司巡檢丁憂開缺服滿起復今遵例呈請騐看分發安徽原省歸候補班補用等因具呈到部查該員丁父憂尚未服滿並無服滿文結到部尚未准其起復所有五月二十八日騐看應卽扣除俟服滿文結到部本部准其起復後再行列入騐看相應批示○霍愼齋中書侍郎穆歡覃研學問垂老不衰奈困於境遇辛卯主試北闈撤棘後家中被竊今春禮　主試後因女公子于歸有期措集二三千金又被竊取閣學旣嗟困阨又染沈疴於五月二十三日戌刻壽終當由公子親視舍殮擬停柩三七始行發引先於二十五日接三○河南巡撫裕澤生中丞寛奏稱據豫省紳士僉稱己故前豫撫李鶴年當同治初年捻逆張總愚等擾亂率師征剿迭立功蹟豫省深資捍禦得以保全今己故山東巡撫張曜奉旨准於立功省分建祠河南雖爲張曜立功之地實則與李鶴年相濟而成紳等追慕前功不忍湮没擬請於河南省城建立己故山東巡撫張曜己故河南巡撫李鶴年合祠以彰忠藎而順輿淸並將故撫李鶴年在豫所立事功政蹟臚列事實禀由司道會詳請奏等因五月二十六日奉硃批張曜功績卓著　准於立功省分建祠至李鶴年係曾經獲咎之員所請著毋庸議欽此○廂紅漢都統濂貝勒等訂於五月二十八日卯正在東安門内南城根揀選驍騎校一缺並挑補各甲領催三缺馬甲五缺敖爾布三缺養育兵三缺先期傳知應行揀挑人等務於是晨前往該處預備○吏部爲咨行事考功司案呈本部具題請將管解京餉五萬兩以上之承解官江西候補知縣李墨林依限解部交納淸楚自應准其照例給叙 
 
 

Page 2

 
 
一本五月二十六日奉旨依議欽此欽遵到部應卽抄黏原奏咨行江西巡撫查照辦理○兵部兵傳知事所有擬補游擊吳飛鳳等二十一員本部定於五月二十九日辰刻在東安門外徐大人考騐馬步騎射相應傳知各該員各備弓馬務於是晨赴該處預備堂考以憑帶領引見毋得有悮○新授光禄寺少卿岑少司膳春煊涓吉於六月初四日辰刻進署履新先期由典藉廳示仰闔署滿漢官員以及書吏廚茶頭役人等知　至期齊集署内一體謁見各宜懔遵毋違○五月二十八日七點鐘由刑部南監提出江蘇司承審在内城白晝施放洋槍刦奪銀兩罪擬斬梟回民馬桂明一犯當堂綁縛裝入囚車衙役内外把守並由北營調派弁兵沿途護决該犯年甫二十有一家有鉅産身罹重辟尚在車中顧昐自如言笑自得眞愍不畏死者由刑部街迤邐出宣武門至瑞露居捨酒處痛飲一番至菜巿口入囚棚該犯仍面不改色及駕帖旣臨白刃一揮血漉漉頭顱己在地飛滾矣 
[赤嵌雲錦]  
　　臺灣訪事人云各省緑營定例凡副將以下守備以上年逾六十三歳者仿照千總例概子甄别將年力就衰各員勒令休致如精神尚健堪以留任者仍著該督撫提鎭出具切實考語咨題留任旣留之後如有精力己衰不能訓練　防者卽將保留各上司照例議處又按年將各員年歳造册送部查核月前臺灣鎭萬道生鎭軍接奉閩浙總督希贊臣制軍照會内開今届光緒十八年分有無前項甄别人員合卽查明具覆如有年届六十三歳應行甄别者蔡看該員精力是否强健堪以留任出具切實考語保結據實詳候調騐核題倘有衰庸不職者仍隨時詳叅毋稍狥庇姑容致干未便如無前項人員亦卽專文詳覆仍於年底將本年各員弁實在年歳造具簡明淸册統限十一月内詳送以憑彚核咨部毋違○臺境民風夙稱强悍而以中路一帶爲尤甚民間搶刼之案幾於數見不鮮盜黨皆手執洋鎗肆意轟傷事主不知此項軍器從何得來適邵筱村中丞接准兵部咨職方司案呈准刑部咨稱會議原任山東巡撫張奏盜賊搶刦多係執持洋鎗請嚴定私造販賣罪名並地方官失蔡處分以戢凶暴而安閭閻一摺兵部查例載鳥槍一項除各省營汛操演及奏明准留捍衞地方者照舊存留外其餘俱不准存留令地方武職員弁實力稽察如平時失蔡能遇案查拿連械起獲懲辦者該管各官免其議處又民間私藏鳥槍地方官矢於查拿别經發覺一年内失察一次者該管官降一級留任兼轄官罰俸一年失察二次者該管官降一級調用兼轄官降一級留任至近山濱海地方必應存留鳥槍守禦者執明地方官於槍械上鑿刻姓名編號立册存案倘不報官編號私自收藏地方官如能遇案查拿連械起獲懲辦者免具議處失於查出别經發覺者將該管官罰俸一年各等語臣等復查民間私藏鳥槍地方武職矢於查拿例有議處專條現惰刑部議定私販洋鎗照私造鳥槍例同科所有地方武職失察私販洋鎗處分自應比照失察私藏鳥槍之例辦理毋庸另議專條應請飭下各該督撫嚴飭地方武職實力查禁如奉行不力卽照失察鳥槍之例一律查叅送部議處等因光緒十七年十月二十三日奏奉旨依議欽此知照前來相應咨行該撫遵照等因刻下中丞己札飭全臺文武各員一體查禁想從此强梁可戢臺地其有豸乎○邵大中丞以臺灣輪船鐵路兩項往來塔客多有冐充在官人役希圖免出水脚銀者歴經出示諭禁一面飭知承管各該委員臨時秉公稽查毋徇情面刻又訪悉各員弁往往携帶私貨冐稱官物向淡水關請免稅放行因札行馬稅務司以後來往官商無論在本署及各署營局者一概不准免稅○北中協標中營都司一缺向由李蓉生游戎署理刻下大憲查知游戎係未歸標人員深恐於例不合宜署事亦己滿期因另委張都戎前往署理於前月某日履新○安平水師營向駐鹿港所有游擊一缺前由陳協戎永隆署理刻下正任賴游戎己捧檄前往接替協戎遂於交卸篆務後赴臺北另候差委○正任臺北府調署臺灣府吉雲舫太守因抱淸恙請假暫緩到任兹己政躬康健爰趨赴撫藩兩轅禀辭腹任 
[潯陽宦績]  
　　盛菊蓀司馬富懷自委設長江電綫以來辦理九江電報局十有餘年前年上憲又委展設川滇黔三省電綫九江關道李觀察又委兼辦九江關稅務及洋務發審等差并綰江防府篆長才肆應恢恢乎游刃有餘兹者涂觀　履任仍委司馬兼辦九江關稅務及洋務發審事宜蓋以司馬熟悉洋務故視之如左右手也○九江新關委員經涂觀蔡仍委王稼民司馬亘周作賓叅軍鴻飛王鳴軒二尹鑣金子明二尹丙貞蔣純甫二尹保銜辦理姑塘關委員仍委彭麟甫二尹光榮辦理管庫委員札委鄭幼戟明府輔淸辦理聽鼓閒曹皆得以一長自效因材器使於此可見一斑○委查輪船扒手委員劉蔭薌明府榮拔每於輪船抵埠時不論風雨晝夜必親自上船稽查一周上月二十六二十九及本月初三等日先後拿獲扒手三名嚴行審訊移請德化縣遞解回籍匪類潛蹤行旅自能安堵明府其知此意歟 
[太守委差]  
　　安徽候補知府楊太守綜淸現奉撫憲沈仲帥札飭委辦蕪湖保甲勸捐事宜太守奉札後隨趨轅謝委聞不日率領家丁乘輪東下履局供職 
[奏記撤防]  
　　福建德化縣土匪滋事情形前己歴登　簡目下匪首陳拱尚未就獲是以各防營尚駐紥各要隘以防其鋌而走險希制軍見曠日持久亦非兵法所宜擬撤回若干以免有辜職守有人録其奏稿略云德化土匪滋事節次剿捕情形並獲匪首陳拱之弟陳衆兼匪黨陳勺二名及原叅各員查辦緣由經督臣卞寶第先後奏報在案嗣由福建陸路提督孫開華咨送陳衆訊認供詞並據德化縣知縣邵書升禀覆傳集蘇郭等姓紳耆及本署胥役認明實係陳衆正身經督臣卞寶第批飭將陳衆正法梟示除陳勺於訊供後在監病故奴才接任後經提督孫開華署永春州張元鼎等先後咨禀正月廿五日紳民陳超元等在上扑鄕山洞内拿獲陳拱之妻陳曾氏並格斃匪黨陳專一名陳拱自懸崖落澗逃逸陳曾氏送縣訊供收禁復　張元鼎等以地方大定陳拱黨盡途窮不難捕拿風請酌撤營勇奴才以陳拱始終未出縣境由於防守嚴密如多撤兵勇布置稍疎恐被乘間遠竄永無了結之期當經咨行妥議去後兹准提督孫開華覆稱建邵一帶茶巿將興地方緊要署建寗鎭劉端冕所部福營威旗應令回任供職副將文占魁所部凱字右營亦可召回省防遊擊楊洪彪所部建威中左兩營練兵五哨應撤回泉州　守尚有總兵廖得勝所部霆慶前營該提督所部推勝三營仍留德化分紥防捕不致百密一疏等語所議尚屬周妥卽令照行以免顧此失彼惟陳拱未獲禍根不除己囑孫開華仍駐德化督催搜捕至一切捕匪事宜多由中軍副將余宏亮指揮調度應責成該副將力杜竄逸速拿陳拱務獲概飭連界各營縣一體堵緝如有鬆懈卽行嚴叅合將酌撤營勇及現辦情形附片具奏伏乞聖鑒訓示謹奏 
[憲批照録]  
　　前報紀江夏縣諸大令漢陽縣陳大令會訊武漢地方坐賈行商大率捐有頂戴例帳被控恃有護身符不能遽用嚴刑比追若輩因得藉以延抗翻令原告受其拖累究竟頂戴曾否報捐無從查悉底藴此後凡遇倒帳案件傳到被告如自稱有功名者先訊明係在何省何案報捐追繳原領報照附卷隨時詳辦庶挽頽風而安巿廛等情當經列憲批仰武昌府飭江夏縣遵辦且移會漢陽府轉飭漢陽縣遵辦兹將憲批録左○欽加鹽運使銜調署武昌府湖北黄州府正堂隨帶加三級軍功加一級李爲移會事案奉藩憲王札開光緒十八年三月十六日奉督部堂張批江漢二縣會詳整頓商賈倒塌拖騙延訟不結惡習由奉批據禀己悉所擬是否允協仰北布政司會同按察司迅卽妥議詳覆飭遵仍候撫部院批示繳先於正月初九日奉撫院譚批仰布政司會同按察司查核飭遵具覆　候督部堂批示繳各等因奉此查江邑爲通省道善漢鎭亦商賈雲集之區該令等詳擬辦法固爲整頓仁塌拖騙延訟起見但恐操之過急其中或有窒碍自當不厭詳求以除惡習而挽頽風合亟札飭札到該府立卽遵照刻日會同漢陽府曁江漢二縣再加嚴察斟酌盡善妥擬章程禀候會核詳請立案毋稍遷就率忽切切又奉臬憲　 
 
 

Page 3

 
 
批商賈恃符拖騙惡習亟應嚴加整頓准如詳立案仰武昌府移飭遵照仍候兩院曁藩司各道批示繳各等因奉此除飭江夏縣刻日會同漢陽縣再加體察妥擬章程禀府會辦外理合備文移會爲此合移貴府請煩查照希卽轉飭漢陽縣遵辦是荷須至移者 
[一鼓成擒]  
　　本月初六日淸晨揚州保甲總局趙觀察兩江營務處楊觀察曁府縣城守各官各官各帶民壯營兵巡勇等風馳電掣齊至南河下南首某客棧門前一擁而入客棧四圍及與棧毘連之成衣鋪内均有兵丁嚴密把守須臾由棧内拘獲一三十餘歳男子簇擁而去隨而觀者如蟻聚蜂屯然皆莫名其故嗣探聞男子陳姓湖北人爲己故某武員所收養之螟蛉子後該武員寄居此地時見此子舉止不端曾經驅逐被逐後不知如何流入匪黨近想爲同黨供出聞有某大憲來文密飭地方文武就近查拿各官訪明蹤跡故一鼓成擒也據聞如此不敢必其是否姑照録之俟有續聞再述 
[履新續聞]  
　　昨紀委署江都縣朱大令湘有初九履任之說云云兹聞大令現當某處厘捐差尚未交卸須俟接替者到差交代清楚纔束裝起程據稱本月中旬方得雙鳬遥莅也 
[杭試續紀]  
　　杭州府仁和縣某氏子其父母坐擁千金旣富矣又欲其貴於是延師課子冀靑一衿藉以炫耀鄉里子年十二性頗聰慧粗諳文義而父母期望之心迫不及待遽遣子赴試又恐不能卽售復僱諸曁某生頂名替考倩其師廪生林某認保填册納卷皆託師料理縣府兩試悉由學差陸鑑納卷因其老年而能幹事也至院試謂林某曰旣係頂替非四十元不辦林憎其願望太奢親至學院房報名納卷陸旣向隅心懷忿恨當赴試日伺於點名臺側待其接卷卽高聲大呼此非本童林知事己敗露亦禀曰此非本童陳宗師核對年貌果不相符而卷册上年紀二字下可加兩點改作六字蓋恐宗師因年幼而不與考故也於是宗師大發雷霆將挨認保及考童交提調官查明禀覆越三日由發審委員某大令在杭府衙門花廳提訊挨保蘇某禀稱認保林某卽本童之師曾得番餅八十枚頂替者年己四十一歳矣和盤托出纎毫不諱現聞己發仁和縣秉公研訊矣○某童院試堂册挨保未曾書押點名時宗師飭傳挨保詢其何以不押禀稱童生籍貫無從訪確故不敢押當時考童己跪於宗師前求考而宗師復謂挨保曰不可誤人功名或者兵燹後親族凋零一時難以稽查再限三日查明禀覆可也將某童卷面改作堂號給卷收考約一刻許挨　復至宗師前拱立禀稱某童自府試後探訪多日不知何處籍貫三日後斷難禀覆宗師不答至扃門出題卽將某童試卷收去默坐堂皇終日放頭牌時携帶考具而出○初一日一等生覆試三名以前者提坐堂號三名以後者坐廠號未給卷時與考者不知也有某生名列第二正塲曾倩人捉刀及招覆而捉刀之人未列高等卽覓朱某作替說定潤筆鷹餅二十枚及點名一在堂上一在堂下宗師又端坐正中不能傳遞某生竟不敢下筆收索枯腸不成隻字僞爲痧症昏暈倒地角弓反張勢甚危險宗師卽命巡捕至廠號栅欄邊詣諸生有與某生相識否其病症頗重當爲醫治朱某衣冠而出謂與某生素相知識偕至堂上將某生考具及試卷收拾牽引至空廠中坐定宗師及巡捕絡繹看視待午初朱某禀稱現己小愈想必不妨宗師回至公案稍坐約四刻許復飭巡捕探問見某生病己若失文亦完卷訝其神速閱視試卷知爲朱某槍代勃然大怒麾之使去有同考者傳說宗師高坐堂皇長嘆不己謂浙江文名中於天下杭府屬尤爲各郡之冠何至今而士習敗壞竟至於此也 
[恭讌中丞]  
　　前任江蘇巡撫調任廣東巡撫剛子良中丞由蘇州交卸來滬駐節美租界天后宫畔星使行臺江海關道聶仲芳觀察定於今日設筵恭讌並盛設菊部以樂嘉賓聞中丞定於十五日起節云 
[礦師感德]  
　　地學士謝君高禮曾任英國國家礦師之職精於化學名譽遥馳數前有人延赴山東勘視諸礦兹己遄回滬上向本館述及靑齊諸郡礦産甚繁煤鐵五金遍地皆是正不第官山府海饒於蜃蛤魚鹽也當住勘時各處地方官無兴共帳殷勤情文交至授餐適館眞覺賓至如歸卽百姓亦皆謁然可親略無倨傲侮慢之態今者孤燈客館回憶前游感激之忱有不銘諸心版者哉至所出礦苗刻己携歸數種若果有心開挖則足民富國左劵可操云 
[觀奇將止]  
　　奥人内夫得理氏就河南路設全體發明院以蠟製成人像五臟六腑纎悉靡遺不特醫者藉以研求能知病之緣起卽我輩偶然入覽覺本來面目可作如是觀止不必參透泡影空花始可悟浮生若夢也兹者游倦　歸將於望後航海而去諸君子有欲一恢眼界者幸毋交臂失之焉 
[美員庖代]  
　　駐滬美國副領事易孟士有事他往所遺副領事篆務由教士范約翰代理 
[幼孩走失]  
　　浦東人某甲携八歳子來滬游行行至四牌樓地方人多擁擠孩忽走失迨甲回顧孩己不知去向甲心急如焚東尋西覓未知掌上明珠尚能入手否　 
[店主毆人]  
　　瞿阿順傅如林昨晨至滬城南門外戴協隆糕店則買點心嗣因論價齟龉被店主戴三和尚糾同多人將瞿傳二人飽以老拳抛棄街頭置諸不顧旋爲廿七錠地甲所見禀知巡防局員飭將行兇之戴三和尚及受傷人一併移送上海縣騐傷訊辦 
[縣案彚録]  
　　陳朱氏前與浦東人陳某姘識前年陳病故該氏屢向陳之族姪炳榮纒擾炳榮之祖母恐此後難免轇轕遂投上海縣備案今春陳朱氏忽投縣署呈控炳榮不付膳資袁大令准詞提案請帮審委員宋二尹研訊著兩造妥爲調停此己紀前報者也近經該處圖董趙淸元調停令炳榮出洋一百元給陳朱氏收領從此永斷葛藤陳朱氏不得另生枝節炳榮業己首肯遂於前晚遞禀請將呈案之合同並經摺一扣一併塗銷大令閱畢著退去靜候批示○陸王氏投縣訴稱係本邑人家住老閘地方昔年有王啓堂將坐落大東門外房屋數間並坑厠一所方單向小婦人押洋一百五十元迄今己閱十載有奇曾收數個月利息迄今本利不還結算之下約欠洋二百數十元屢向索取置之不理求請提究袁大令准詞飭提到案由帮審委員宋二尹訊問著土啓堂赶緊出屋否則繳洋二百　在案邇來王自願交洋前日由原差解案晚堂仍由二尹覆訊陸王氏投案伸訴前情並求究追王啓堂供稱係庮邑人在大東門外某水果行爲夥前向該氏抵借洋銀目下情願交洋求恩限至本月底繳洋二百元二尹准如所請著具結交保○崔阿德在嘉興府屬石門縣强搶婦女由石門縣將崔獲案訊實解府剌字發回前月閒又將崔解司中途脫逃原差四處緝訴杳無蹤跡旋由家丁趙興來滬緝拿偵知崔匿跡英界昌記棧趙遂報知捕房飭派探捕將崔拘獲解送公堂蔡太守庭訊之下崔供稱監生實姓胡名養齋係紹興人來申公幹並不犯事今遭誣指心何以甘求恩究辦趙稱伊實姓崔至次日原差等前來認明實不是崔太守卽將胡開釋趙解送上海縣前晚袁大令請宋二尹升堂研詰趙供稱係山東人當差有年此次來滬拘拿崔阿德不料悮拘胡養齋小的現患吐瀉且有寒熱叩求恩宥二尹騐得趙患病屬實卽著收所聽候撥國診治 
[英界公堂瑣案]  
　　包探顧阿六禀稱竊犯兪阿四前曾因案送懲兹又竊取陸阿榮繳綢褲一條由小的查獲人贓解送案下陸投案請領失贓兪　稱小的係浦東人屢次犯竊自知罪不容辭尚乞施恩以全蟻命蔡太守判令笞責五十板贓給失主領去○包探張九意禀稱小東門内朱合盛皮箱店學徒陳子興竊取其師母衣飾己大半質錢用去兹經小的緝獲送案請追朱合盛主人壽福訴稱小的係本邑人陳在店中學製皮箱乘間竊取妻子金壓髮簪一枝及銀耳環銀簪等五件綢衣九襲由包探查獲吊出原贓小的念陳尚在靑年求恩免予深究俾以後洗 
 
 

Page 4

 
 
心革面學作好人陳供稱小的係上海人年二十一歳因有急用私取衣飾質錢求賜鴻恩免子懲究蔡太守判令責手心一百下交朱領回倩原薦人轉交其家屬領回管束原贓給還包探王阿二禀稱王阿正被朱阿順所毆經小的獲案請訊王訴稱小的係寍波人家有八歳幼孩是日令其出外購開水與朱家小孩口角小的卽將兒子喚回朱反稱小的欺伊兒子糾同陳阿寶肆毆致小的身受重傷不能行動曾匍匐至某醫院求治據言須閱十日方能騐明有無妨碍今請將朱陳訊懲朱供稱小的本姓王名阿寍係寍波人現在治下當駁船戶事緣兒子與王家小孩爭吵而起小的並未毆王現己有人出而調停求恩免辦陳供稱小的亦寍波人現在治下與王鄰居其時雖亦在塲並未動手蔡太守判令將朱暫行管押如能理處明白王願具結始准開釋否則管押十日俟王傷勢平復再行訊斷陳先交人保出含香齋烟館司帳人袁文茂訴稱昨夜葉阿三姜阿狗來吸烟因索錢毆鬥致失烟槍一枝茲己經人尋獲只求追給烟資葉供稱小的係寍波人曾倩姜寄洋銀十八元至某處被伊乾没故向索還現在祗少二元昨日向索不付致與忿爭姜供稱小的亦寍波人向操梓人業現在益生木作爲夥欠葉洋銀二元約以稍緩葉竟不允致啓釁端今己言明可以自行料理矣蔡太守著概行開釋惟令照給含香齋烟資○包探楊阿炳禀稱虹口某粤龜娼院中有買女名大喜者私自脫逃旋由粤鴇桂喜尋獲扭入捕房兹特送案請訊大喜供稱小婦人原籍廣東不幸墮入烟花時被惡鴇凌虐是以不願爲娼叩乞施恩援出火阱桂喜供稱小婦人在治下開娼寮價買大喜爲錢樹子從不凌虐可訪可查今大喜志切從良小婦人决不敢從中掯阻還憑大老爺恩斷可也蔡太守判令將大喜發交棲流女所擇良婚配桂喜旣稱不敢掯留應無庸議○副捕頭禀稱吕宋女子某氏被粤婦陳阿好所毆是以傳阿好送案吕宋女子己到然不能樓華英兩國語言阿好供稱小婦人原籍廣東現在僑寓治下與吕宋女子爲鄰口角之餘先被毆擊且伊素諳粤語今何假作痴聾蔡太守飭將阿好暫發官媒收管諭令吕宋女子於明日投案俟本分府與梁副領事會商訊斷○陳永茂訴稱小的係寍波人向在治下虹口當三板船戶同業三毛等曾因爭攬生意與胞弟永生扭毆被推墮水及登岸喚捕三毛等均己散歸投因之報捕房捕頭囑投案下控告兹特開呈被告姓名單永生所供與其兄永茂相同蔡太守謂此事如果有人調處可免涉訟否則具詞呈候傳訊○包探秦少卿禀稱小的查明賊犯李阿六專竊各茶酒肆中水烟袋因之拘住搜出水烟袋二枝詰知尚有五枝己質錢使用今特吊贓送案五層樓某甲更上一層樓某乙靑蓮閣某内次第投案訴稱陸續被李竊去水烟袋兹聞己由包探拿獲請准領贓李供稱小的係江寍府上元縣人連次犯竊實有應得之咎兹己悔悟尚乞從寛蔡太守判令笞責一百板押候備文遞解回籍請該管地方官嚴加約束起案之贓給諸失主各自認明具領○包探秦少卿禀稱美國某教會中女子會臘氏失去金對時表一枚小的查察情形似非外人所竊因將傭人朱品山陸增新解送案下朱陸同供稱女主人如何失物小的等並不知情乞卽釋回俾得細心查察蔡太守飭秦探帶回捕房查明贓據禀候覆訊核辦○五十二號印度巡捕禀稱工部局定章馬車行至四馬路熱閙之處祗准向西不准向東兹有馬夫王三元者竟敢故違禁令驅車向東喝阻不依反敢揮鞭恣横爲此送案請究王供稱小的係無錫人現在治下某姓家當馬夫實因印捕持棍欲毆以致駕車有悮叩求恩宥以後自當恪守定章蔡太守判罰洋銀一元撥充某處西醫院經費○包探黄四福禀稱李錫卿失去木匣自鳴鐘一架經小的查明孟阿四所竊拘孟盤詰自言竊贓寄存某裁縫店兹特吊贓送案李訴稱被孟挨門而入　取木鐘兹己由包探查獲人贓請卽給領孟供稱小的係無錫人有人竊取木鐘抛在路上小的見而拾起暫寄某裁縫店中原擬送還失主黄探又禀稱小的觀孟所供恐是飾詞蔡太守判令管押兩禮拜贓給失主領去○包探何瑞福禀稱修車匠葛阿四被胡春元冐名騙去東洋車一輛旋卽追獲送案請懲葛供稱小的係寍波人現在治下開修車店瑞和行中人倩修東洋車一輛胡冐名來取言及修工洋銀一元六角小的見其數目相符信而不疑及被取去後輾轉思維頗滋疑竇因之追獲交捕送懲胡供稱小的係江寍府上元縣人現在治下三馬路正德洋行粤人梁姓處傭工梁給洋銀一元六角囑小的往取如今願與梁質對何探又禀稱葛修車店開在大馬路横街是日追至南泥城橋始得追獲如回三馬路不應到此况三馬路並無正德洋行可否交小的帶往查問後禀覆情形蔡太守飭將胡交何探帶回查明有無正德洋行梁姓其人以便核斷 
[法廨停訊]  
　　昨禮拜二係法公堂訊案之期因中西官各有要公預飭捕房將各案停解一期統歸下期訊理 
[法捕房瑣事]  
　　某甲向以扛挑爲事前晚在法界護城河畔拾得眼鏡一副至小東門外向押店典押錢文被包探所見扣住人贓送入捕房管押○積竊某甲前日由英捕房拘獲懲辦期滿釋放依然怙惡不悛行至法界輪船碼頭欲竊搭客物仵適法包探經過甲作賊心虚倉皇奔避包探見其形跡可疑在後追赶直追至某飯店樓上始得拘獲送入捕房管押○某甲住居法界昇平里積欠房租洋十四元前晚方欲結束行裝乘機逃遁被司閽人所覺將甲扭送捕房管押○烟間堂倌某中前日至公館馬路楊聚興飯店内呼肴大啖不名一錢强欲賒欠店主不允致相口角　以老拳奉敬適巡街至將甲拘入捕房候訊○魚販陳春發性本凶暴上月初四日有楊文卿向之購魚論價不合陳遽用扁擔擊傷楊之頭顱曾將楊送往仁濟醫院療治陳管押捕房約及一月楊傷己愈由捕房解案問官罰陳出養傷費始得了案自時厥後各魚行知陳所爲不端不與伊交易前日陳復至某魚行强　鮮魚行夥不允遂遭陳毆擊當經巡街捕前來將陳扭獲送入捕房管押 
[贈藥鳴謝]  
　　廣益善堂設在北河南路凡施醫給粥養老育嬰諸善舉以次而興蓋緣董其事者夙具胞與之懷常以實心行實事故能頌聲載道有口皆碑也昨以炎嵪偪人易生疾病因以痧氣丸持贈本館囑施與有疾之人拜受之餘謹志數言以謝 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年六月初二日京報全録]  
宫門抄○諭旨三道録前○發抄　硃批四道○皖撫　　奏陳報上年被旱各屬辦理春撫及搜挖蝗種曁當塗縣　生急福情形摺○江撫德　奏請奬叙摺○又　奏籌解金陵車餉劃抵江西墊用代　金陵積榖價　銀兩片○又　奏江西各官捐助順直賑濟第一次懇　恩奬叙摺○六月初三日理藩院鑾儀衞光禄寺正藍旗值日理藩院引　見十三名廂曰漢四名廂藍滿六名○福中　等覆勘試卷覆　命○興京副都統奕　到京請　安○熙貝勒續假五日○良伯請假十日○色普徵額預備　召見○明勳預備　召見○召見軍機　崇禮色普徵額明勳奕　○發抄　裕寛奏入督曾國藩曾國荃於河南省城建祠合祀奉　硃批著照所請　　知道欽此○又本任候補直隸州通許令謝立本等期滿奉　硃批吏部知道欽此○又叅將黄義之暫緩引　見奉　硃批著照所試具部知道欽此○李鴻章奏叅將余珙等留直補用奉　硃批兵部知道欽此　○○頭品頂戴安徽巡撫臣沈秉成跪　奏爲陳報依懲省上年被旱各屬辦理春撫及搜挖蝗種曁當塗縣蝻生急捕情形恭摺仰祈　聖鑒事竊查安徽省廬州府等屬上年遇旱失收今春靑黄不接之時民倩困苦經臣籌措欵項並督臣分撥榖石銀欵大學士直隸督臣李鴻章湊撥順直賑捐餘銀先後解皖灣用臣派委候補道彭禄會同藩司辦理春撫酌定挑修塘壩發給籽種並挖買蝗種分條興辦己於正月間　奏報在案該道彭禄於正月初　出省馳赴廬州鳳陽泗州頴州六安等府州屬上年受旱歉收及飛煌翔集之處逐一履勘太平和州滁州等府州屬同時查辦該道不　兼顧添委候補知府吳廷選前往周查分任其事各屬情形不等旱災以合肥縣爲最重滁州全椒來安廬江巢縣定遠壽州鳳合懷遠大安霍邱天長盱眙蕪湖和州含山等州縣次之蝗種掘除未盡者以廬江當塗霍邱等縣爲較多桐城定遠六安天長舒城霍山壽州全椒和州含山蕪湖懷寗　州縣次之該道府等分途會商該管道府督同印委各員詳加體察或桃塘濬河培壩以工代撫或按戶計畞給種以資春耕或飭民徧搜蝗種給價收買焚理以濟貧民口食各視所宜酌計所需隨時就商臣曁藩司撥定銀榖飭令分别舉辦其辦工給種兩事並行者合肥滁州來安等州縣合肥窮民最多並分設粥廠濟食辦工挖子兩事並行者廬江霍邱定遠壽州和州含山蕪湖天長等州縣給種挖子　　並行者六安全椒等州縣專辦水利工程者巢縣懷寗鳳合盱眙等州縣專挖蝗孽遺種者當　舒城霍山桐城懷寗等州縣所辦塘壩等工程招集附近窮黎挑濬培修藉資力食羣情踴躍均己將次竣工東作方興凡旱荒農畝無力播種者遂保查明分散稻榖錢文以作籽種皆己查放淸楚各有實濟及民至蝗孽遺種未盡除根尤關緊要經臣嚴加儆戒不啻三令五申飭各實力搜索除各該州縣上年挖得之數十九萬二千餘斤不計外一冬少雪春來多雨天寒遺子入土尚深各處盡力窮搜具報收買焚燬數目統　己不下二十萬斤曠野深山窮鄕僻壞人迹不到之處仍難保其無稍留遺交夏天暖隨氣易升仍在徧加尋挖當塗縣之横望直綿數十里並無人烟　壞江蘇現己有蝗孽出山土甫能跳躍適該道查勘至彼督率印委赶緊設法撲捕並己派員分投他處確查據該道彭禄該府吳廷選具禀前來臣查此次春撫所需續經李鴻章自直隸添撥銀二萬兩又合肥縣紳士等捐助銀兩米石一併撥歸應用統俟撫恤事宜一律告竣飭令核實造册報銷至當塗縣蝻孽出土當飭責成該縣迅速撲凈一面飭撥駐紥蕪湖練兵防勇馳往協捕並通飭各屬加意訪查搜除餘子及有無遺孽蠢勤如遇萌生務卽趁早撲滅尚易爲力倘或捕治不盡以致長翅飛騰蔓延爲害卽富從嚴撤叅以求懲儆所有辦理春撫並搜挖蝗種曁當塗縣蝻生急捕緣由謹會同兩江總督臣劉坤一恭摺具陳伏乞　皇上聖鑒訓示謹　奏奉　硃批知道了欽此　○○頭品頂戴江西巡撫臣德馨跪　奏爲江西勸辦新海防捐輸第二十七次開單懇　恩奬叙以昭激勸恭摺仰祈　聖鑒事竊案准戶部咨具奏停止鄭工捐輸接辦新海防事例仍由部庫及各省藩庫收捐一摺光緒十五年十月十八日奏奉　旨兪議欽此原奏内開此次之捐改爲新海防事例所收捐數仍由各省按次報部請奬銀兩另欵存儲按次知照海軍衙瘦聽候提解又上年十二月二十七日接准戶部咨海防新例捐輸於初展一年限滿後再行接展一年各等因咨行到臣均經轉行遵照辦理並將光緒十五年十二月十二開局收捐之日起至十八年三月十一日止先後三十六次開單　奏請奬叙各在案兹據藩司方汝翼詳稱自光緒十八年三月十二日起至四月十一日止計收報捐實官共四名按照定章分别减成共折收實銀一千三十兩八錢除將前項捐銀悉數積存藩庫聽候撥用外合將各捐生年貌籍貫履歴三代造具淸册列爲第二十七次詳請　奏次奬叙並請　副實收咨送戶部填發執照來江轉給等情前來臣覆加查核所捐銀數及請叙實官與例章均屬　符合無仰懇　天恩俯准分别奬叙以昭激勸除將淸册副實收送部曁咨海軍衙門查照外理合恭摺具陳並繕淸單敬呈　御覽伏乞　皇上聖鑒勅部核覆施行謹　奏奉　硃批戶部議奏單併發欽此　○○德馨片　再查兩江督標南字六營奏明由江蘇安徽江西三省藩庫每月各協銀六千兩又准戶部咨前督臣曾國荃　奏裁營竣事布置移紥情形並江蘇安徽江西協餉咨請仍舊按月協濟各等因業經行司陸續籌解嗣南字營改爲煦字營又續改爲老湘新湘等營所有前項軍餉銀兩自光緒十年六月起連閏解至十七年十二月止均經臣附　奏各在案兹據藩司方汝翼詳稱伏查南字營改爲煦字營續改爲老湘新湘等營需餉甚殷自應竭力籌解令動放各年地丁雜項等欵共銀一萬八千兩以爲奉撥金陵南字等營改爲老湘新湘等營光緒十八年正月起至三月止三個月軍餉本應遴員解赴金陵防營支應局交收惟前奉行准兩江督臣咨以江西墊用代購金陵積榖價脚除劃抵應解光緒十二年南洋經費銀一萬兩外尚有餘銀五萬六百八十一兩三錢八分一厘卽於應解本年南字等營改爲老湘新湘等營餉内撥還等因今放解前項軍餉銀一萬八千兩自應儘數先行撥還代購金陵積榖價脚劃扣歸欵其餘尚墊榖價銀三萬二千六百八十一兩三錢八分一厘容俟籌　　項軍餉有餘冉行劃抵等情詳請具奏前來臣覆核無異除咨明戶部並咨兩江督臣查照外所有籌解金陵南字等營續改爲老湘等營十八年正月起至三月止軍餉劃抵江西墊用代購金陵積榖價脚銀兩緣由理合附片陳明伏乞　聖鑒謹　奏奉　硃批戶部知道欽此　○○頭品頂戴江西巡撫臣德馨跪　奏爲江西各官捐助順直賑濟捐輸銀榖列爲第一次懇　恩奬叙以昭激勸恭摺仰祈　聖鑒事　查案准戶部咨鈔片内開順直賑捐擬令按照海防新例以四成實銀收捐准其報捐翎枝其銀數卽照江浙章程辦理以上各欵凡各省勸辦順直賑捐者並令一律照辦又准直隸督臣李鴻章咨具奏直省辦理賑務收到各省捐助銀兩先行截數一摺奉　硃批裕禄等均着交部從優議叙該部知道欽此計鈔原奏内開各省專欵指協直賑或自行請奬或由直查取官紳履歴造册咨部覈奬其有自捐之欵准其移奬子弟以示鼓勵　准天津賑捐局電稱津局造報請展限至十七年底截止各外省勢難概以年底爲限應如何寛展限期仍由各省自行祭酌請形奏咨辦理各等因到臣當經轉行遵照去後兹據勸辦順直賑捐總局司道詳稱伏查順直賑捐前因由江就近請奬難以年底爲限當己詳請咨明戶部請俟順直捐章到江之日起展限一年造報曁咨直隸順天查照嗣於本年四月十五日奉行淮戶部咨江西勸辦順直賑捐銀兩所請自接到順直捐章之日起展限一年造報爲期過寛應以接到此件部文之日起子限三個月赶緊造册請奬兹查順直賑欵江西文武官紳士商所捐銀榖共合庫平銀二萬八千二百五十二兩四錢八分一厘先後分次解赴順直兩處各半交收濟賑在案現據各捐員陸續開明履歴照章補交飯照銀兩請分别移奬職銜升銜翎枝　封典貢監等項共六十六員計報捐正項實銀八千四百六十二兩四錢覈與例章均屬相符合將江西各官捐助順直賑濟銀榖照章分别移奬造具各捐生姓名履歴三代籍貫銀數淸册列爲第一次呈請　奏咨奬敘等情前來臣覆加查覈所捐銀數及請奬職衝陞銜翎枝　封典責監等項均屬與例相符合無仰懇　天恩俯准給予奬叙以昭激勸除將淸册副實收送部外所有江西各官　助順直賑捐第一次請奬緣由理合恭　具　奏並緍淸單敬呈　御覽伏乞　皇上聖鑒勅部核覆施行再此外尚有捐銀未奬各員己飭嚴催赶緊請奬合併陳明謹　奏奉　硃批該部議奏　併發欽此 
 
 

Page 13

 
 
[光緒十八年六月初三日京報全録]  
　　宫門抄○發抄硃批四道○直督李奏請　表片○又奏揀員借補都司片○又奏甄别府縣各員片○又　請照擬結奬片○又奏知縣姓名相同請准後到者更名片○又奏叅革武進士片○又奏　改奬片○臺撫邵奏收支光緒十七年下半年厘金數目摺○又奏新海防報捐各員請飭部核奬摺○六月初三日吏部翰林院廂藍旗值日吏部引見三十五名侍衞處九名廂黄蒙二名廂黄漢二名正紅滿四名正紅漢八名正藍滿八名武備院四名奉宸苑二名○徐郙等各謝調授缺恩○邑　額請假五日○兆伯烏拉喜崇阿各續假十日○召見軍機容貴張蔭桓皇上明日卯初至大高殿時應宫宣仁廟拈香○發抄李鴻章奏遵派官兵守護醇實親王園寢等工奉硃批著照所請該部知道欽此○又大名令姚定元調補獻縣令奉硃批吏部議奏欽此○又候選主簿羅毓祥誤寫玉祥請飭更正奉硃批吏部知道欽此○又保定營叅將胡金元補多偷協副將奉硃批兵部議奏欽此○○李鴻章片再據大津營務處司道詳稱據提調知府鄭業斆等聨名呈稱文案委員安徽望江縣舉人檀鳳翔之妻吳氏候選知縣吳秉衡之女幼明禮義以孝行聞年二十四歸於檀鳳翔該舉人從事防營積勞成疾於上年九月在營病没吳氏聞信誓以身殉絕粒立日而殞垂没時猶屬家人寄語慰其姑謂夫弟己成立授室侍奉有人夫没又無可撫之孤義應相從地下惟以奉養未竟爲憾言辭婉擎聞者傷之該員等不忍聽其湮没謹其事實淸册加具印結呈請核奏前來臣　　吳氏以死殉夫深可敬憫跡其臨危之語畜志堅定就義從容實爲人所難能例得由直隸題請旌表惟至性奇烈不比尋當自應專案奏請合無仰懇天恩俯准勅部旌表以彰烈行而勵風教除册結咨部並咨安徽撫臣查照外理合附片具陳伏乞聖鑒訓示謹奏奉硃批著照所請禮部知道欽此○○李鴻章片再天津鎭標武淸營都司額勒洪額於光緒十七年九月初五日在任病故應請飭部開缺所選武淸營都司汛地遼闊事務殷繁操練巡防極關緊要非精明幹練之員弗克勝任查有副將銜儘先補用叅將李經衡係安徽武舉投効軍營隨剿捻逆迭著單功歴辦東明黄河大工荐保儘先遊擊並加副將銜奏留直隷補用嗣因辦理海軍出力案内保以叅將儘先補用該員樸實　幹紀律嚴明以之借補天津鎭標武淸營都司員缺實堪勝任亦與例章限制相符擬請准其借補以裨營伍除飭取額勒洪額病故委騐各結並李經衡出身履歴咨部外理合　同直隸提督臣葉志　附片具陳伏乞聖鑒　部核覆謹奏奉硃批兵部議奏欽此○○李鴻章片再道府州縣無論候補試用人員應自到省之日起子限一年誰加察看出具切實考詔奏明補用兹查有候補知府梁丹銘候補知州裴季倫候補知縣程元鎔曹　均到省一年期滿例應甄别據藩臬兩　具詳前來臣查梁丹銘樸誠明練安季倫能耐勤勞程元鎔心地明晰曹鵬辦事謹愼均堪留省補用俟有應補缺出照例序補除履歴朋咨部外理合附片其陳伏乞聖鑒謹奏奉硃批吏部知道欽此○○李鴻章片再滄州紳士副將銜候選叅將劉鳳揀因滄州文廟年久失修殿撫祠壁泮池門墻勢將傾圯於前年春間捐資一律重修煥然一新統計工料需用京錢七千餘串悉由該紳自行捐辦派令其姪附貢生劉爰蕚督率興修時經兩載櫛風沐雨辛苦備嘗現己落成由署滄州知州嚴暄詳請奏奬前來臣查劉鳳舞捐修前項廟工用錢至七千餘串之多合銀二千餘兩實屬見義勇爲有裨文教劉爰蕚躬親督修歴經寒暑亦有微勞足録劉鳳舞因屢受國恩不敢冉邀奬叙擬請移奬其姪附貢生劉爰蕚同知職銜核計所捐銀數較報捐例章多至一倍有餘合無仰懇天恩俯准照擬給奬以昭激勸理合附片具陳伏乞聖鑒訓示謹奏奉硃批着照所請該部知道欽此○○李鴻章片再五品銜候補知縣王汝霖浙江山隂縣監生由長蘆試用運庫大使因接遞美日秘國文報出力奏保免補本班以知縣仍歸直隸補用於光緒十六年四月十九日奉旨著照所請該部知道欽此惟查有到省在前之同知銜候補知縣王汝霖亦係浙江山隂縣人由多倫廳曰岔巡檢俸滿捐升府經歴光緒十三年海運案内保俟補缺後以知縣用十五年在部庫捐免補本班以知縣留原省歸候補班補用是年七月初一日到省與五品銜候補知縣王汝霖服官同省姓名班次籍貫亦復相同遇有差委事件每易牽混查定章俊秀貢監捐納官職人員服官同省若有班次姓名均係相同者准令到省在後之員更名今五品銜候補知縣王汝霖保歸知縣到省在後請更名用霖以符定制而昭區别具禀請奏前來除履歴咨部外理合附片具陳伏乞聖鑒敕部查照註册謹奏奉硃批著照所請吏部知道欽此○○李鴻章片再據大名縣知縣姚定元禀稱訪聞縣屬常于村人武進士劉道明與其子劉金貴有窩賊分贓情事旋據縣民高嶺並廣平縣文生史乾元以前情先後控案並稱劉道明因窩賊薛穩成行竊該生史乾元家衣服慮被告發曾向該生說合認還原贓等情呈請傳究查薛穩成業己獲案究出迭犯搶案曾在劉道明家窩留分贓至伊竊得史乾元衣服尚在劉道明家收存未分屬實傳訊劉道明稱與恭穩成鄰村素識常在伊家住宿是其容留賊匪己屬罪有應得詰其有無分贓仍恃符抗辯一味狡執並縱令其子劉金貴匿不到案勢難審結劉道明係光緒三年丁丑科武進士禀請奏革前來除飭緝劉金貴務獲歸案審訊外相應請旨將武進士劉道明卽行革職以便飭縣嚴究擬辦理合附片陳明伏乞聖鑒訓示謹奏奉硃批著照所請兵部知道欽此○○李鴻章片再安徽　辦順直賑捐出力案内安徽候補知縣彭名保經臣奏請補缺後以知州用接准部覆以該員前因辦理蘇皖賑捐己保俟補缺後以知州用應令另核改奬等因又奉天勸辦順直賑捐出力案内縣丞銜宋春霈請以縣丞不論雙單月選用經部覆准兹查該員前於吉林　獲馬賊出力己保以縣丞不論雙單月遇缺儘先選用又直隸勸辦順直賑捐出力案内候選府經歴徐梁請加六品銜尚未接准部覆查該員己於光緒十七年在山東賑捐案内報捐六品銜此次保奬均屬重複自應一併改奬彭名保擬請改俟袖知縣　任歸知州後加四品　戴宋春滯徐梁均請改俟選缺後以知縣用理合附片具陳伏乞聖鑒勅部核覆謹奏奉硃批吏部議奏欽此○○頭品頂戴福建台灣巡撫臣邵友濂跪奏爲台灣百貨茶葉厘金光緒十七年七月起至十二月止下半年收支數目恭摺奏報仰祈聖鑒事竊照台灣停止船貨厘金改抽百貨厘金經前撫臣劉銘傳於光緒十二年奏明辦理嗣准部咨令將徵收茶葉厘金銀兩入於百貨厘金案内爲一欵分晰開單造册奏咨等因業經奏報至十七年六月止在案兹查自光緒十七年七月起截至十二月止共收百貨厘金銀二萬三千三百七十二兩四分二厘祗緣台灣出産百貨多在上半年出口其下半年所出土産均係零星雜件十七年秋冬二季又值歉收及風汛不順商船販運稀少以致徵數比較歴届下半年减色至局用一欵遵奉部覆除按照收數一成開支銀二千三百三十七兩二錢四厘外尚餘銀二萬一千三十四兩八錢三分八厘又徵收茶厘銀六萬八千兩二共銀八萬九千三十四兩八錢三分八厘照案解歸善後海防經費項下撥用列收造報據臺灣布政使會同全台稅厘局司道具詳請奏前來臣覆查無異除將淸册分送部科外所有臺灣百貨茶葉厘金自十七年七月起至十二月止下半年收支數目謹會同兼者閩浙總督福州將軍臣希元恭摺奏報並繕淸單恭呈御覽伏乞皇上聖鑒謹奏奉硃批戶部知道單併發欽此○○頭品頂戴台灣巡撫臣邵友濂跪奏爲台灣辦理新海防捐輸第五次收捐銀數懇恩飭部核奬以昭激勸恭摺仰祈聖鑒事竊照台灣奉文開辦新海防捐輸事例遵經先後四次分别奏咨請奬各在案兹查新海防捐輸自光緒十七年六月起截至十二月十九封印之日止復據捐員黄承乙等四十九員名報捐實職貢監生等項共收正欵實銀一萬八百九十三兩八錢先填司印實收發領所收捐輸正項現己另欵存儲聽候提解據台灣善後局司道作爲新海防第五次造册詳請奏咨前來合無仰懇天恩俯准飭部分别核奬繕頒執照發台換給以昭激勸除將請奬淸册同截存副實收分送部監核辦並咨呈海軍衙門查照外臣謹恭摺具陳伏乞皇上聖鑒訓示謹奏奉硃批戶部議奏欽此 
 
 

Page 14

 
 
[光緒十八年六月初四日京報全録]  
　　宫門抄○諭旨一道録前○御史懷等奏爲奏聞請旨摺○皖撫沈奏捐建己故兩江總督曾國荃專祠落成請准列入安慶祀典片○直督李奏天津道徵收海稅一年期滿摺○又奏請准故提督滕學義捐建專祠片○六月初四日戶部通政司詹事府八旗兩翼值日無引見○大額駙淸安各假滿請安○盛京侍郎阿克丹到京請安○馮文蔚服滿請安○克俟請假五日○祁世長續假十五日○召見軍機廖壽恒阿克丹○現換藍葛紗袍○○都察院左都御史臣懷塔布等跪奏爲奏聞請旨事據己蕚　管椿齡以馬蘭鎭總兵兼管内務府大臣英廉眞倒公務規避處分等詞遣抱方生赴臣衙門呈遞臣等公同閱看查原呈内稱椿齡年六十二歳孝陵廂藍旗德元佐領下革職總管伏思陵寢重地定有規章巡更傳籌守門摸鎖乃八旗官兵應進之差看守儀樹修養補栽乃内務府專司之任紅椿内外一切儀行海樹均歸馬蘭鎭總兵及所屬官弁此係原定舊章後因年久漸有參越道光十二年經原任總管内務府大臣奏請劃淸地界嚴立章程詳譯原奏惟景陵南至牌樓門其孝陵與各陵均應北由羅圈墻起南至神廚庳止爲該班章京甲兵巡邇之所等因遵行在案嗣緣内務府看守儀樹員役樹夫於應進之差每向八旗值班官兵推諉八旗章京賔係無暇兼照樹株於光緒六年六月間合詞禀准重整舊章庶免推諉旋奉傳知寶山兩砂樹株以及神路兩旁儀樹係歸内關防衙門專司等語革員卽發片轉行飭知所屬八旗值班官兵等遵行又在案去年八月二十日夜間孝陵北砂山儀樹被賊斧傷一株鋸伐一株竊賊至今未獲總兵司員等不敢奏報正在游移之際值奉恩輔國公光裕抵任查知於是年十一月甫行會同具奏摺内僅稱該司員等於所屬未能　力稽查疏於防範並代爲聲明該司員等無看守樹株之責定例亦無處分專條亦未聲明何員兼轄何員統汛是以兵部來文查問該總鎭於緑營官弁愈行祖護覆稱此案係在紅樁以内查緑營官弁向無看守儀樹之責且偷伐之樹亦無挪連經過管汛所管地面委係無可查叅等語於次覆去後復示著革員衙門將職名一併呈送以備送部查叅革員因樹株被竊與八旗官兵向無牽涉革員曁值班章京各遞禀分晰並未將職名録送總署該總鎭因守護　臣光裕甫經到任朦蔽讒說將孝陵儀行樹株妄擬八旗爲兼轄於本年正月十三揑將革員曁值班章京職名開叅部查其統汛專司之責應歸何員仍前朦混迄未聲叙於四月十九日准部咨覆議以革職革員雖居微末奈總鎭旣己畏罪欺君革員亦可含寃訴上恩自總鎭英亷莅任以來換造該署群房數十間之多所需木料皆以除伐回乾爲名由圈内取伐所需碍塊由邊墻拆用以致上行下効更有甚者光緒十二年大紅門附近儀樹被巨匪趙興砍伐樹株犯經擒獲該總鎭應奏明請旨治罪不意竟將該犯交遵化州私行入獄並未奏報十六年八月間孝陵東砂山有内務府幼丁鋸倒靑纓柏樹一株八旗官兵甫經上前擒獲卽經内務府看樹領催立卽攔阻聲言不與八旗官兵相干將該犯帶去革員於據報後禀請究辦該總鎭不但不行懲辦反斥革員多事今又擬以革員疏防之罪致八旗官兵屈枉難堪是以呈明請旨勘辦等語臣等查己革總管椿齡遣抱方生呈稱被叅寃抑並有牽涉馬蘭鎭總兵兼總　内務府大臣英廉各節事關陵寢重地屬官訐告大員旣據赴臣衙門呈訴臣等不敢壅於上聞謹抄録原呈恭呈御覽伏乞聖鑒訓示再據該抱告結稱並未在别衙門控告合併聲明謹奏奉旨己録○○沈秉成片再原任兩江總督臣曾國荃於光緒十六年十月間在任因病出缺欽奉恩諭賜卹立功省分准其一併建祠聖朝眷念勳臣飾終之典至優極渥凡臣工同聲惑激溯查髮道之亂安徽各府州縣十淪八九安慶省城陷賊最先盤踞九載倚爲老巢咸豐九年曾國荃以道員率師自江西省東下進攻安慶駐軍集賢關築長濠以圍之水師遊擊江面斷其接濟賊酋陳玉成迭次紏同悍黨拚死救援並多方率制我帥曾國荃與其弟曾貞幹會合多隆阿鮑超等軍分途截擊堵禦苦守猛戰兩年有餘十一年八月曾國荃用地雷轟裂城垣登時克復城内悍賊盡殲無一得脫乘勝規復廬江含山和州等城及濱江各處要隘肅淸東南之基實在於此每拔一城必以餘粟散諸被難之民保全生命不少迨督兩江凡有益於民之事靡不擘畫施行光緒十三年秋間河决鄭州黄水下趨災及皖北穎州鳳陽一帶次年鄭工尚未合龍灾情加重廬州滁州等屬又患旱荒曾國荃奏請開辦江皖賑捐兩次加賑水旱災民全活無算士庶追懷功德咸以立祠報饗爲請　專祠經費難　未便令民捐辦藩司阿克逹春倡捐廉一千兩一面諭知懷寗縣勸同本省文武僚屬量力助捐送交該縣收有成數卽令在省城擇地委員頴州府通判任棠候補巡檢戴成棨購料鳩工建立祠宇於本年二月具報工竣兹據該藩司詳請具奏前來臣查曾國荃督師討賊掃穴殲渠謀略勳勞卓著於沿江各省攻克安慶之役力戰頻年智勇兼施厥功尤偉迨任兩江總督政績孔多皖省係兼轄之處歴辦水旱賑撫又能深入民隱懷德不忘現在欽遵諭旨建祠落成相應仰懇天恩俯准勅部列入安慶祀典由地方官春秋致祭以彰藎績而順輿情此項　祠係屬捐建應請免其造報謹會同兩江總督臣劉坤一附片具陳伏乞聖鑒訓示謹奏奉硃批著照所請該部知道欽此○○大學士直隸總督一等伯臣李鴻章跪奏爲天津道徵收海稅一年期滿恭摺仰祈聖鑒事竊照天津海稅每年定額銀四萬兩以二萬六千兩作正解部内應開除例支書役工食以一萬四千兩作爲盈餘解司充公歴經遵辦在案兹據天津道周懋琦禀稱光緒十七年海稅前升道胡燏藥自十七年四月初一日起至十一月十一日止該道自十一月十二日起至十八年三月三十日止扣足一年期滿查十七年蘇浙二省漕糧由海運津共到沙船二百十七隻所載質物均在奏定章程免其納稅二成之列計免徵銀八千二十九兩八錢九分七厘又招商局輪船分運漕糧帶裝二成貨物計免徴銀四千三百九十八兩三錢三分又照案免收蘇浙海運回空沙船由天津牛莊裝運豆貨雜糧出口各稅銀一千二百四十九兩四分又御史胡壽椿給事中洪昌燕奏准免徽　米雜糧稅計免徵銀一萬七千三百七十八兩三厘共計免徵銀三萬一千五十五兩二錢七分其餘商販雜物及無免稅護照雉糧照舊徵收銀九千十六兩二錢一分二共合銀四萬七十一兩四錢八分較額徵四萬兩之數溢餘銀七十一兩四錢八分此項溢餘銀兩應在恩免數内開除不計外尚有免徵銀三萬九百八十三兩七錢九分查歴届免徵稅銀應按正額盈餘四萬兩之數分成攤除將實徵銀數折實計算今免徵銀三萬九百八十三兩七錢九分實徵銀九千十六兩二錢一分每萬兩折旗實銀二千二百五十四兩五分二厘五毫計正額銀二萬六千兩折寶銀五千八百六十兩五錢三分六厘五毫内除支銷書役一成工食銀五百八十六兩五分三厘六毫五絲實應解部銀五千二百七十四兩四錢八分二厘八毫五絲其盈餘銀一萬四千兩折實銀三千一百五十五兩六錢七分三厘五毫應解藩庫撥用等情　請具奏前來臣覆加查核並無徵多報少情弊所有徵收海稅一年期滿緣由理合恭摺具陳伏乞皇上聖鑒勅部查核再光緒十八年海稅仍應飭天津道照章管理合併陳明謹奏奉硃批戶部知道欽此○○李鴻章片再己故統帶淮軍武毅左軍各營記名提督武勇巴圖魯滕學義於同治二年技効銘軍進攻常州府城被賊砲擊中右骽受傷甚重四年北征捻股迭獲大捷遞保今職七年直東肅淸經前大學士直隸督臣曾國藩檄率所部巡哨直東二十八州縣紀律嚴明地方綏解九年冬前直隷提督劉銘傳督辦陜西軍務檄調隨征分統五營扼防隴州嗣又調札徐州巡防邳宿睢沐等州縣緝辦盗匪况瘁不辭積勞成疾觸發舊傷於同治十三年三月在防身故經臣奏奉諭旨議卹在案兹據江南徐州鎭總兵陳鳳樓署徐州道桂嵩慶詐稱徐郡士民以故提督滕學義前次駐防該郡值宼盜紛紜居民被擾賴該故提督保障之力家室得慶安全迄今感念舊德擬於徐州府自行捐建專祠隨同地方官春秋致祭懇請具奏前來臣查滕學義久從征戰立功最多驍勇素著今徐州官民追念其禦災捍惠之勞欲崇報饗足徵遺愛在人合無懇天恩俯准自行捐建故提督滕學義專祠以順輿情而　藎績理合會同兩江總督臣劉坤一附片具陳伏乞聖鑒訓示謹奏奉硃批著照所請禮部知道欽此 
 
