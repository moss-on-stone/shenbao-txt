# 1911 - 45 - 4913660

 

Page 1

 
 
   
 
 

Page 2

 
 
上諭 
　　監國攝政王鈐章正月二十一日内閣奉 
　　旨許譯新著補授内閣學士兼禮部侍郎銜此 
　　上諭伊犂將軍著志銳調補迅速來京陛見廣福著調補杭州將軍未到任以前著德濟兼署欽此 
　　上諭趙爾巽奏舉劾屬吏一摺四川署寗遠府知府陳廷緒綏定府知府杜本崇署叙州府知府本任寗遠府知府李立元署重慶府知府鈕傳善虁州府知府戎昌署瀘州直隸州知州鄧邦造打箭直隸廳同知王典章署松潘廳同知謝鵠顯署江北廳同知祿勳署馬邊廳同知恒芳署華陽縣知縣周詢署綦江縣知縣與慶煕郫縣知縣李遠棨署涪州知州李圻署雷波廳通判補用知縣葉錫麒旣據該督臚陳政績均著傳旨嘉獎候補直隸州知州周菼居心近利齷齪不堪試用通判陳鶴蔭辦事𩕟頇迭被訐告試用知縣李堃辦事荒謬陳棫行止卑污試用鹽大使蔣中信用丁役違章妄爲試用府經歷鄒翼罔利營私試用縣丞周厚煦藉端苛罰一意侵漁試用州同王程見利卽趨行同無賴試用府經歷朱寶華遇事招摇行止卑鄙試用巡檢王友棣肆意舞弊試用鹽大使周銳居心欺罔蓬溪縣典史呂誅霓管獄不愼疏玩異常西陽州吏目徐琛行爲放縱不守官常均著革職署璧山縣知縣威遠縣知縣李允廉聽斷不勤愍情怠玩惟文理尚優著降改敎職安岳縣知縣王志昻治近操切輿情不洽彭山縣知縣李魁事理不明難膺民社長壽縣知縣劉敬怯懦無才政弛民玩滎經縣知縣夢祥初膺民社措置未協永川縣知縣卸署城口廳通判許普威事理𩕟頇胥役用事開縣知縣葉春榮治理尚勤精力不及均著開缺另補又閬中縣松桂慈祥廉謹循良之選前因救火跌傷行止不便該缺未便久懸亦著開缺另補餘着照所議辦理該部知道欽此軍機大臣署名奕劻毓朗那桐徐世昌 
論說 
[論預算上事業擴張費與租稅及公債之關係（寒）]  
　　預算以收支適合爲原則。迫於不得已而振興事業。其勢非出於增稅。則不能不出於募債。權乎輕重緩急之間。而政策於以生焉。此則政治家所最當注意者也 
　　設例言之。於此譬有一國。曾增徵消費稅二千一百萬圓。而某一年度。以其全額。充非常準備金使用額之塡補。自次年度。則以之充事業擴張費之支辦。而其事業擴張費。初因軍備及收益官業之擴。張而起。及軍備之擴張旣竟。遂悉投爲鐵道建設改良及電話擴張之事業費。如斯之事實。在學理上大有可以研究之價値也 
　　從事財政學上。對於臨時費之公債支辦與租稅支辦。紛紛而迄無定論。但其所論。僅辨别公債支辦與租稅支辦之優劣。而不剖析其費途。以爲定論。故在一方。謂公債有長期平分之利。而在他方則又謂租稅有促國民貯蓄之益。在一方謂租稅有徵收上多額經費之不利。而在他方又謂公債有本利償還之虧累。在一方謂租稅爲强制的臨時有巨額之徵收。必有苛重之擔負者。而在他方又謂公債有收奪産業之資本减勞働需要之害。在一方謂在募集外債非特收奪産業資本。且有增勞働之需要者。而在他方又謂外債有騰貴物價促正貨流出之弊。如此種種。各執一理。恐永無可據爲定論之準也 
　　以。吾輩觀之。如此問題。而不爲費途之區别終。無由得適當之論斷此無可疑也。因欲先爲費途之區别。不可不紹介懷格納路氏關於國家臨時費之見解。其見解何如國。家臨時費約可分爲三種。第一爲公經濟的投資。如軍備擴張。行政改革及無收益之行政財産（如道路然）之創設。其所需之經費皆是。雖不直接增收入於國庫。然在一船社會生産之發逹。皆屬於是。第二爲私經濟的投資。例如官設鐵道郵政電信事業之建設或改良。收入直接有益於國庫者屬之。第三爲非常的消費。例如戰爭或災害所需之經費。爲國庫急迫之塡補全。不生資本的效果者屬之 
　　雖然。吾輩因欲明費用與財源之關係。更不可不紹介美人亞逹謨斯氏關於公債之見解。氏以爲公債先因信用而爲收入。其後乃償還之。以後之收入爲必要。故亦稱爲先收入。其見解以此先收入。從其使用之目的大。别爲第一對於財政急迫之塡補（如戰時公債）與第二對於公共改良之投資二大統系。就中於公共改良之投資。更依其效果而區别。一如軍備擴張敎育制度之改革費支辦之類。爲培養一般生産力增殖納稅財源者。二如鐵道及運河之敷設開鑿費支辦之類。爲直接使其固定資本生收入於國庫中是也 
　　吾。輩對照懷氏臨時費之區别。與亞氏公債支出效果之解見。而知國家之臨時費及其支出效果。並自此效果而生之國家收入。有二種區别試論之如左。 
　　國家之臨。時費。在經濟學上。相當於固定資本之投下。當其投下。有第一爲不生産的投資。第二爲生産的投資之區别。歲計補缺。戰爭及災害費之支辦。相當不生産的投資。於此投下之資本。不生資本之效果。第二生産的投資。又分爲一稱直接生産的投資。如鐵道運河郵便電信電話製鐵專賣等創設及改良費。其結果直接生國庫之收入者屬之。二稱爲間接生産的投資。如軍備擴張敎育及其餘行政之改革。或無無收益之營造物之創設及改良費。其結果增進一般社會之生産力。因而以涵養一般納稅力。間接生國庫之收入。者屬。之（未完） 
譯論 
 
 

Page 3

 
 
[變相侵略論法國大學公法總敎習貝林述甘著駐和一等書記官陳廣平筆述（十）（二）（續）]  
　　土耳其在埃及所失之權。亦不再思恢復矣。比來土之新政府。注重英國睦誼。冀彼相助藉杜强鄰覬覦。且復改良政治。日不暇給。其不再蹈危地。以求意外之希望者。可斷言也。查土耳其對於埃及之權。足爲上國之表證者。尚有二事。一每遇新君嗣位。給以勑諭。一每年循例接受貢欵。然此亦具文而已。將來英國可無須用其勑諭。惟埃及之宗敎。仍由土皇代表。此外如每年一宗貢欵最爲土耳其實際之利益。然得此亦僅撥付宿逋不能遽許爲埃及上國之表證。祇算埃及在國際上代土耳其盡一義務假。使英國公然將埃及收入版圖。如此次布爾加利聲明獨立。土耳其祇好請英國棄一領事裁判權。要求一大宗償欵而已。現駐開羅之土國辦事大臣。毫無權力。不過代表已死之威望。試觀此缺。不久當降爲總領事也。（日韓之事各國皆撤回駐韓公使改派總領事可爲一證） 
　　據此以論。英國可高枕而臥。所慮者埃及人愛國之心發逹耳。倘使久駐埃及之英代表。辦事謹愼。異常妥恊。不觸動埃人之惡感情。而英國政治家。對於殖民地政策。又有高等人才。且均用柔綿手叚。則埃人常服從命。 
令。而不自知也。際此文明發逹時代。英之治理埃及。非開瀹其民智。亦奚以可。然則埃及地方自治權。將來必擴充無疑。如英之坎拿大特蘭斯窪澳斯脫里加等。均已有地方自治權。是其例也。無論在後情形如何。而目前各國。旣公認埃及早爲英國之殖民地。嗣後擴充地方自治權。亦必惟英國之命是聽 
[第八節租地代治之變相侵略政策]  
　　如希伯島坡士尼赫士戈維納剛果及中國各地 
論各種變相之侵略政策。尤以租借政策爲最。細微曲折此固公法名家所極難置喙者也。租地代治之辦法。先訂一約。如甲國照約向乙國租借一地。據以代治。或有租期。或無租期。約内有意聲明保全乙國主權。而其政府及外交家。又一再聲明如前表。面觀之租地而訂約。訂約而復聲明保全主權。其言似可深信。孰知其陰謀蠶食乎。如奥之借栢林條約。佔據坡士尼。及赫士戈維納。（係土耳其國二省與奥國接壤）又英之佔據希伯島（亦士耳其之島事在一千八百七十八年）又英與德在一千八百八十七年。及一千八百八十八年佔據常齊排（在斐洲東南）土司地方此皆彰明較著。鑿鑿可證者也 
　　奥與英佔據土耳其地方。而以保全土國主權紿之於未佔據之先。一經得手。則思削其主權。擴充已權。但權有虚實之分。奥與英固欲握行政上之實權而不願居名義上之虚權也。妙在將久假不歸之技倆。多方掩飾使人不覺。而用一種憑空結撰之允許。即如英之告土耳其曰。倘若俄國願棄其競爭中亞細亞之政策。則英國亦允交還希伯島等語。外交家詞令之敏給。可謂逹於極點矣 
專電 
[電一北京]  
　　滇督李經羲電奏英入片馬挾兵據地我國對付之策急則墮其狡謀緩則增其漲力敢陳三慮請簡賢能辦理並着精於測繪者勘明界限羲素孱弱尤鮮專學祇能解任如果力有可爲亦何惜微軀 
[電二北京]  
　　政府昨日照復俄政府申明中國並未違背條約并謂中俄睦誼素敦請勿進兵 
[電三北京]  
　　樞府以俄照會强硬意在以宣戰恐嚇實難忍受議卽照會各國聲明釁非我開並請和解 
[電四北京]  
　　廕尚書以俄人要求難堪昨與外部商議對付方針外部不贊一詞 
[電五（北京）]  
　　直督覆奏鹿潯理參案洗刷凈盡並謂遞年捐收頗增有裨餉需成效卓著奉硃批鹿免置議 
緊要新聞一 
[注意俄兵大隊已壓境矣北京]  
　　中俄交涉日益棘手俄人擬在新疆沿邊進兵示威等情屢紀前報茲聞京師外交界又接東省秘密函報謂滿洲里東清車站俄人從前發兵日不過三四十瓦罐（裝兵車名）且斷續無常乃自去年臘月十三日起均用雙車頭拉送後挂列車延長里許悉載俄兵其數幾何直無從查考到站起卸皆以夜間運來軍裝槍械無可計數探察此項軍用品均在貨車隱藏兵車至站時凡有兵士下車者不准遠離四面均有駐滿俄隊圍守如赴前敵一時商民見者惶恐異常俱不識其用心何在云 
[會議東省事宜不過如是北京]  
　　軍機王大臣近日在三所集議籌商添設東三省軍政使曁移民殖邊一切事宜聞當時 
 
 

Page 4

 
 
議定在他省陸軍各鎭内酌量暫撥若干營前往奉天黑吉三省各府州縣駐紥俟該三省陸軍各鎭一律編齊再令他省陸軍仍回原省其添設黑省交涉使一事已飭外務部會同黑撫電商辦理 
　　另函云監國近因屢接東督電奏東三省各項交涉種種困難情形請由中央代籌辦法前日各樞臣侍議三所時監國諭以東省交涉棘手如此非從速了結恐轉生意外之虞應飭外務部迅即電詢東督其交涉未結之件究有若干務於月内開單呈覽以便妥籌辦法藉清交涉聞樞臣已遵諭轉飭外務部遵照矣 
[德皇儲今秋仍擬東游北京]  
　　德皇儲東游中止一節外務部已接到德公使正式照會道謝中國預備接待之盛意茲聞外交團人傳說德皇儲此次東游中止實非本願皆因遠東鼠疫流行各國報紙舖張其事德政府爲謹愼起見故由德皇發電止之惟德皇儲之意游歷亞東一事必欲逹其目的俟回國之後當再行請命德皇擬於七八月間卽重來游歷云 
[郵部咨查未設電線處所北京]  
　　郵傳部堂憲近以電報爲交通最要機關東西各國線路如織無論深邊内地四處靈通中國電報勿論邊荒卽内地僻要之區亦多未設一旦有事始行修造及經工竣而賊已遠颺實於軍務機關大有窒碍亟應切實擴充以通消息日前特咨行各省着將未經設線之扼要處所地勢情形逐一勘查明確并將其中關係情形一律詳晰咨報以憑陸續展設 
[北方防疫彚紀]  
　　初十日隆裕皇太后萬壽監國親往叩賀時聞皇太后首先垂詢近日京外各省鼠疫情形及各處防疫辦法而不及其他深宮關心民瘼於此可見一斑 
　　去冬防疫事起奥使至外務部言如防疫時使館與外間交通斷絕則電報局必須添設分局於使館界内外務部即轉告郵傳部郵傳部遂向稅務司辦公所借得一屋辦事而司事食宿無地商之六國飯店又不肯收於是復商奥使請將此事俟防疫嚴密時再行辦理奥使允之 
　　前有旅東華工十四名由北南下經大房身勾留一星期確認無疫復乘火車抵大連次日乘搭輪船永田丸號回芝罘原籍詎芝罘官吏嚴拒不允登岸該華工及船長等雖將已經檢明無疫之執照開呈百方籲懇卒不認可該華工等因届新年亟思歸家一見父母妻子竟無故受其阻隔莫不垂涕頓足不得已仍乘船回大連當經日吏將前情函告東督東督已有電知會魯撫請其查辦未識魯撫將如何爲之掩飾云 
　　去冬東三省鼠疫猖獗早由政府撥給豫防費十五萬元歸東督動用東督當分給四萬圓於吉林巡撫吉林巡撫又分八千元與長春道長春道對於此事本異常玩視而領欵又甚少故設備益形欠缺當吉撫來長巡視該道得信始足忙手亂向日本人借醫院不得向日本人借醫師又不得最後乃假定民屋一處標曰醫院購乞丐百五十人扮作病人充實其中四圍用巡警數人著白色檢疫衣僞爲監守之狀吉撫到埠巡視一周竟未及覺察現此事已揭載於東京朝日新聞如果確實宜他人之有所藉口矣 
　　東三省鼠疫流行人心因之不靖現在長春一帶之馬賊極爲猖獗外間謡諑紛傳有將焚燬官衙襲擊富室之風說日人之居留於該地者已取自衛主義不許我國人民出入於南滿鐵道附屬地内現錫督爲思患預防計恐原駐長春之陸軍兵力太薄特派第二十鎭兵隊前往鎭壓 
[鹽政處重訂鹽官補用班次北京]  
　　鹽政處具奏略云前奏督辦鹽政暫行章程内載運司鹽道以下分發到省各項班次人員由該管運司鹽道加貝切實考語擇尤預保遇有缺出由督辦鹽政大臣分别奏咨酌量補用旋據東三省總督錫良等覆奏鹽屬各員向係按班序補今以預保之員酌量補用其未經列保者未免向隅至如雲南提舉一官向由知州通判升補尋常委署尤不拘鹽職茲僅責鹽道就到省鹽職加考補用更難收因地擇人之效又經臣處陳明原奏章程旣須查開班次卽無盡廢序補之意雲南提舉一官旣係向由知州通判升補卽可移商藩司遴選人員轉詳核辦嗣以雲南鹽務需才又經臣處會同雲貴督臣奏請將該省鹽提舉三缺鹽大使七缺變通補署不拘文法在案伏查整頓鹽務首以愼選官吏爲要從前鹽官補缺章程班次繁雜文法過密現經公同商酌擬請將各項内無論科分名次到省先後到班時一體統酌大小花樣内亦無論新例舊例及卯次先後並何項出身到班時亦一體統酌其有應行甄别考騐未經期滿留省人員仍照例章扣除以昭核實如此删繁就簡多用正班少用揷班比較現行輪次已省十之六七而三項到班一體統酌尤於分别班次之中不失酌量人才之意謹分别新舊輪補格式列表擊說繕具清單恭呈御覽如蒙兪允即由臣處通行各省自宣統三年正月分起所有鹽官補缺班次無論用至何處均從新起輪以歸劃一遇有缺出責成該管運司鹽道會同藩司遴選人員出具切實考語詳報臣處會同該省督撫奏咨請補雲南一省地處極邊人才缺乏前經奏准變通補署不拘文法應仍暫照前奏辦理至滇省鹽官選缺章程扣留外補現在各省外補輪次旣經釐訂内選班次自當一律停止應如何改給分發酌定章程之處容由臣等詳細妥擬再行奏明請旨辦理奏旨依議（補缺輪次表續錄） 
 
 

Page 5

 
 
[甘督查明趙爾豐被參情形北京]  
　　上年御史石長信奏參大臣徇私溺職殘刻貪污一摺現由陜甘總督長庚查明覆奏略云原奏趙爾豐前署永寗道任内假公濟私草菅人命罰欵至數十萬將匪首婦女賞給家丁及鄧元穗蔣兆麟王治安傅松茂鄭子均同惡相濟波及良民一節查永寗道所轄之叙永廳地處川南盜風素熾光緒三十年趙爾豐署永寗道經前督臣錫良檄飭親歷各屬搜捕時有居住苗溝之彭小老圈卽彭清臣與其兄大老圈素行爲匪當經拿獲正法該處紳民因大老圈在逃懼其濳回報復懇將該匪婦女另行擇配以絶根株小老圈之妻彭劉氏嫁與新繁縣民唐煥廷隨帶兩女同走該氏於三十三年病故唐家只存兩女大老圈之女嫁與現署漢州都司莫友玉族孫莫長興爲妻帶回湖南原籍質之唐煥廷莫友玉供俱相符取具各結爲據原參謂賞給家丁小杜莫升自係傳聞失實小杜卽杜培祜現爲督署書寫生其妻李氏山東人尚存莫升查無其人殆莫長興之誤前開縣知縣鄧元穗時在道署辦理筆墨尚無招摇情事叙永廳同知蔣兆麟身任地方緝匪是其專責紳士雲南試用府經歷王治安籍隸叙永候選知府傅松茂卽傅嵩炑籍隸永寗因充叙永北一屯團總均隨趙爾豐辦理匪案並無收列門生之事但被罰紳民各訴呈内只稱爲傅崇炑鄭子均誣指並無王治安之名而原參則王治安與傅嵩炑並列殆因其同時隨行之故究無招摇實據羅拱北卽羅拱墨於光緒二十九年十二月紏刦叙永劉大全家携去事主勒贖嗣獲夥匪張萬興等供認聽從羅拱墨行刧就地正法崔斗南係崔明德充當該縣五甲總保招集匪類朦充團丁迭被李六和巫炳興等控告命盜重情訊實禀請正法家産充作勸工局經費有案可稽犯母崔趙氏查無屢控督轅案卷惟於護道王明德面禀辦理罰欵棘手時經督臣錫良派成綿龍茂道沈秉堃憫其年老准由勸工局撥還遵家嘴田一區歲收榖五十一石該三犯確有爲匪實據原參謂蔣兆麟等索詐不遂誣執被誅亦係傳聞未確惟被罰紳民袁冠軍等九人外尚有四十餘家罰欵幾二十萬已繳者雖係充勸工局經費詳院有案並未入已然該紳民若何通匪查無被人告發及被匪供攀案據且被罰有婦女數人其子僅十餘歲是以趙爾豐甫卸道篆該紳民卽向護道王明德紛紛呈訴咸稱紳士傅嵩炑營官鄭子均但持一紙硃單按名勒傳逼認通匪重罰先呈田房契據作押認狀多由傅嵩炑代寫等語又有在籍大挑知縣黄金綬候補道許瀛曁闔邑紳民公懇轉詳以存元氣卽沈秉堃查覆禀内亦有旁觀力白虚誣之語乃大加核减共罰銀六萬四千三百兩已繳銀六萬八百八兩下欠銀三千八百九十一兩零迄未完繳雖鬻妻賣子尚無所聞而家業已傾究不免於凍餒此趙爾豐信任傅嵩炑鄭子均太過及該二人任意誣罰之情形也至唐正清乃李唐氏之叔幼年爲僧後與李唐氏有姦由僧還俗與李唐氏同居穢聲四播爲同族所不容唐正清遂另娶唐楊氏爲妻李唐氏亦另嫁匪徒牟小齋爲妻迨牟小齋被趙爾豐拿獲正法並傳李唐氏唐正清訊明通姦屬實未及擬辦唐正清在押病故李唐氏交官媒嫁與李興順爲妻其産悉充勸工局經費嗣因唐正清尚有妻唐楊氏李唐氏亦有前夫之子李炳南復各賞銀二百兩被鄭子均從中共侵呑銀二百十一兩經唐楊氏李炳南控告有案訪之附近亦皆相符原參所列誣其與妹通姦拿獲正法仍將其妹置死滅口並斷給養贍之說自係傳聞之誤惟唐正清李唐氏罪係犯姦亦照匪案將産充公辦理似有未恊（未完） 
[東三省通信]  
　　奉人擬聯合團體拒增祺到東一節已誌本報聞增祺當俄國占領瀋陽時首先棄城逃走爲俄人追到新民府擁載而回使之鎭撫地面當時曾有旨革職盛京將軍亦另簡他人其時道途梗塞旨未到而增已回且俄人欲利用之暗中爲之擁護遂廢革職之命仍聽其在任嗣日人占領瀋陽時謂其爲俄黨將其部下自驛巡道以次十八人俱囚之獄中趙次珊制軍到東首先辦此交涉迭費轇轕始將十八人索回其辱國溺職如此故奉人决計拒之不令再來 
　　奉天交涉司韓司使去年因本署秘密案件有爲外人偵知消息料係本署人員所洩因卽暗行查訪延至去臘始知係本署掌收文牘科員劉姓者私通某國領事將關於錦璦鐵路事件陰行報告每件得賄洋三十元韓司使原擬切實懲罰以儆效尤嗣以關係綦大未便暴露祇將該科員撤差驅逐出署該科員係奉天人自被逐後已於日前托身俄領事署去矣 
　　去年奉天請願國會代表自奉嚴旨押解回籍之後東督錫清帥即將回奉各代表請入公署待以上賓之禮開誠布公再四勸導力陳朝廷不得已之苦衷并嘉勉各代表之忠愛語極得體故奉天人民對於錫督之感情日益親密現因錫督乞退甚堅奉人爲之驚惶不置 
　　吳祿貞自奉命升充第六鎭統制陸軍部與軍諮處羣謂該員前往當有一番振作而吳亦以整頓該鎭自任乃接任以後攷驗全鎭大小軍官計三百餘人内中不識字者至二百餘人之多其士卒之年齡有過四五十以外者居常唱花鼓相鬪毆不受約束種種腐敗不可言狀蓋該鎭本 
 
 

Page 6

 
 
係淮軍改練新軍其名綠營其實對付稍一失宜則變亂可以立致現吳氏對於此事尚無着手之處大約俟上下意氣稍爲融洽方可略圖改革 
[京師近事]  
　　自去冬以來官塲紛紛以實行文官考試爲慮近得政界確實消息憲政編查館因内外官制尚未釐定一切考試章程任用章程官俸章程因之皆無根據故文官考試一時萬難實行寄語政界諸君此時不必惶恐 
　　郵傳部自盛尚書蒞任後司員到署均須親筆畫到聞盛尚擬於開印後擇請假較多者酌量删汰以爲奏覆整頓之資料故近日有力司員紛紛赴盛尚宅中運動盛咸辭疾不見又聞盛尚自去臘二十八日起以痰喘大作迄未起床遇有要公均在寢室見客 
　　外務部庶務司正主稿吳錡簡放福建交涉使後所遺之烏布年前未能派人昨鄒紫東尚書會同胡曹兩侍郎點派考功司郎中記名海關道江慶瑞繼其任除飭丞參廳立稿傳知外並知照吏部註册 
　　度支部澤尚書因西藏蒙古青海屢催部中措欵本部無從籌辦昨已向紹陳兩侍郎商定擬飭各省督撫設法酌量撥給協欵一俟西藏等處籌有的欵卽行停止協濟已飭丞參廳備文通行各省遵照辦理 
　　理藩部以蒙古邊務需人整理日前咨行陸軍郵傳度支民政農工商各部請各選派熟悉蒙古情形於各項新政確有經驗足資輔助之人員會同本部所派人員分往各蒙旂考查新政俾得確知蒙邊近狀共籌整頓之策 
　　山東巡撫孫慕韓中丞之女公子與慶邸第三世子連姻聞婚期已定於三月間届時當派員送京辦理婚禮 
時評 
[中英交涉近信]  
　　自法人古德爾孟氏雲南遊記及四川軍醫學堂法敎習得釀得勒所著呑滅四川策出。說者咸謂法人志願甚奢。其經營之目的。在擴張越南殖民地。進雲南。而呑川蜀。窺其野心之所極更欲進覬揚子江流域而後已。法人懷抱之主義眞足令人驚駭。乃法人之舉動未露。而英人已先捷足而行其策據某報消息有某國兵隊由間道入藏道逼四川之風說事果確實。則錦綉莊嚴之蜀土。尚堪令人回首者哉。夫以世界大勢論之。今日列强競爭之中心點。在中國。而中國將集未集之中心點。則四川其一也。俄可出西藏法可出雲南。而英則或藏或滇無不可如心所欲。今出其先發制人之計以奪取此天府之雄區。西南之屏蔽。爲進而角逐中原地。固意計中事嗚呼。昆池濁而刧灰飛。蜀道難而國魂渺金沙之禍水已深。而玉壘之戰雲愈變豈無撑天男子舞劍而起。乃一任外人之耽耽虎視。豎旗崑嶺。飲馬鴉江。而絶不援手耶。記者惟有禱此消息之不確而已 
[中俄交涉近信]  
　　嗚呼。中俄外交之風雲亟矣俄政府以中國執意輕蔑條約義務積忿已極照會英法日三國擬在中國邊界爲示威之舉動又决意施用强迫手叚爭佔唐努烏拉嶺界線要求設立領事九處其照會中政府之文强硬無理直以表示其宣戰之意此眞極可駭詫之消息也 
　　俄人曩日所藉爲口實者曰中國捕匪不力也曰中國防疫不急也。其所據以爲要挾之具雖甚無理由。然猶可以欺蒙不知内容之人。今乃以中國蔑視種種條約爲藉口。則雖三尺童子亦不肯信故記者不暇與之辨。惟所急欲問者。則爲俄蒙界線問題。俄人要求各欵中。惟界線一事最爲重要俄則欲以唐努烏拉嶺爲界。中國則以薩彦嶺爲界。此中爭論非區區界線變色問題。實數百萬英里蒙古唐努烏梁海全部存亡問題。我外部竟忍拱手讓人乎。竟以一紙哀的美敦書嚇退乎最奇者。彼俄人旣申明毫無欲得中國土地之意。則又何以堅爭此唐努烏拉嶺。而欲開運兵隊於邊界乎 
　　今日中俄之交涉。發生於改訂商約也去歲俄人以宣統三年爲中俄改約之期早向外部有嚴重之要求我外部雖憂急無策而仍極力秘密之。故外間不知要求爲何事。今乃爲西報發其覆矣。初不料内容之可駭竟如是也。嗚呼吾國民。其醒醒 
[異哉劉廷琛之議論]  
　　各國議事機關。一而已矣。卽設兩院制。仍一機關也異哉劉廷琛之奏陳言路欲將都察院與議院並存。將以察院補助議院耶。則他日議論必不能趨於同一。意見不合非但不足爲補助適以啓其衡突之端。而致兩傷俱敗而已將以察都隱抗議院耶。則政府旣有此意。何必再設議院。徒令議院爲難也 
　　或。曰劉非有他意不過欲保存察院諸公耶 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[江督經營實業奏片兩則]  
　　（其一）皖贛等省産茶最多向運寗滬出洋銷售寗垣爲南洋適中之地擬設茶務講習所專收茶商子弟及與茶務有關係地方之學生延聘專門敎員編輯講義悉心敎授學科計分二級先習普通科學一年再入本科二年所收學生以一百二十名爲限額定寗蘇三十名皖贛各三十名其餘省分三十名所有開辦曁常年經費均由皖南茶稅局撥支惟學生畢業非優予獎勵不足以鼓其嚮學之心查農工商部奏定官缺原有藝師藝士等職均以得有專科畢業文憑者分别委用此項講習所係屬茶務專門將來畢業試騐擬請考列最優等者獎以一等藝師以備派赴外國商塲經理茶葉之選考列優等者獎以二等藝師以備經理内地新法製茶之選考列中等者獎以一二等藝士以備派充産茶州縣周巡講授之選庶欵不虚糜學歸實用而茶葉可期振興於國計民生不無裨益正月十一日奉硃批該部知道 
　　（其二）江南本財賦之區兵燹以來元氣至今未復自非振興實業不足以裕課養民現在勸業會地基館院已由候補三品京堂張煜南等捐資承領另闢巿塲若能乘此機會畀以事權飭令紏集公司興辦農林工藝並開釆礦産商出資本官任保護數年之後人民之生計必舒國稅亦可期增入伏查候補三品京堂張振勳前由商部奏奉派充考察外埠商務大臣兼督辦閩廣農工路礦事宜張煜南久居南洋原以商務起家經騐旣多信用尤著粤省之潮汕鐵路由其一手築成其辦事之認眞身家之殷實不亞於張振勳合無仰懇天恩准將候補三品京堂張煜南特派考察南洋各埠商務並招集華商經營長江一帶各種實業以厚民生而躋富强之處出自逾格鴻施同日奉硃批農工商部議奏 
[豫省又請追加預算出欵河南]  
　　豫撫寶棻　臘片奏云豫省宣統三年預算案業經奏咨在案惟查實行州縣公費於征收丁漕必須改訂章程其中銀價漲落一端關係至鉅核以本年巿價照原案頗有差敷又稅契項下據本年司庫入數甚有虧短復因釐定征稅章程與原案愈當不符又鹽斤加價項下近因改照巿價折銀亦於庫收不免短絀茲據現任布政使司王乃徵詳稱丁漕項下照本年銀價須短收二十萬以上明歲巿價尚不可知稅契項下照現年庫收及改章辦法須短三十萬上下鹽斤加價項下改照巿價折銀現須短五萬餘兩豫省民情物力無可增籌欵項之法將來司庫危險實爲可慮擬請由部核示辦法又因該司署財政公所原訂章程未能實行經費尚不敷用經該司改訂章程詳請追加經費三萬餘金又以豫省盜風甚熾亟應追加緝捕經費六萬金並據該司造具清册稱已會商清理財政局具詳前來臣伏查該司所列入欵虧短之項尚屬實情其請追加出欵亦行政必需之費事關要政理合附片具陳奉硃批度支部知道 
[日人經營案奉路工之迅速奉天]  
　　日本在奉天所築之案夺鐵道計二十四站該路線所經適當千山山脈之東幹崗嶺迴環平原絶少尤以草河口迤東自秋木莊至黑坑嶺一叚稱奇險　從前軌線環山數匝升降盤旋屢有車輪脫軌墜落壓傷之事自改築　軌鑿通該嶺隧道延長計有一千五百英尺山石堅結工事之難爲全路最原定三年爲竣工期日人晝夜進行竟於年前卽已貫通迄今又兩月餘隧道工程亦已一律告竣前日已試行輕便汽車矣 
　　另一訪函云日人安奉路線從前屈曲紆斜計長華里六百餘汽車開行須兩日始逹去年七月日人自由行動改修寬軌晝夜追趕全路工程閱時僅一年有餘已將告竣茲定於本月十五日開始通行一日間安奉往來可以直逹每日早四句鐘開晚九鐘到僅費十七小時從此朝鮮故壤與我東省一氣銜接日人由韓渡滿之目的已逹不知吾國人對之感情如何 
[日本人之滿洲疫病觀]  
　　留東友人特别能通函云滿洲黑死病流行以來日本政府焦灼特甚蓋慮日本經營滿洲之各事或因此有所損害也今將其各方面之種種彚錄如左 
　　黑死病與滿洲鐵道會社陽歷二月六日衆議院員松野祐二郎氏提出黑死病問題之質問當由日本政府委員白仁氏答辯如下黑死病最初發現於長春地方漸至大連患者約一千四百餘人幸皆支那勞働者占其大數（每日平均約四五人）日本人至今不過三人而已防疫設備充分注意滿鐵之衛生的設備已負擔其入費三分之一若今後黑死病猖獗日甚則防疫經費必增巨額恐滿鐵無此財力决難全部負擔云 
　　黑死病與正金銀行滿洲長春之正金銀行已移入滿洲之附屬地以免傳染而北京亦以交通斷絶該行以營業之大部分預託中國交通銀行及大清銀行其店員等皆移居天北京外交團居留地中至鐵嶺奉天遼陽安東大連旅順各支店均同時移入滿鐵附屬地云 
　　黑死病與日本郵便局凡滿洲北京一帶寄遞之信件包件無論大小貴重均須在長崎消毒之後方准運入日本内國故中國報紙信封包件等類寄東者必須注意否則内容必有變動也 
 
 

Page 11

 
 
　　黑死病與日本之對清贸易日本農商務大臣大浦君日前在東京商業會議所演說云北清地方現在結氷之季例須停止貿易惟解氷後若黑死病尚未撲滅則由滿洲輸至日本之大豆豆粕雜榖等類南滿鐵路自必停止運送而天津至漢口間之交通若不嚴密驚戒疫氣不免傳播南清故漢口如有黑死病發現則上自重慶下至上海必變爲病域而經濟界中當生無限之影響日本對清貿易亦必大受打擊此可預决者幸目下北清之日本贸易尚無甚影響云 
分類新聞 
政界 
[南昌新建審判廳成立江西]  
　　贛垣高等地方審判檢察各廳業經提法使張檢會同丞長議訂規則以爲實行開庭放告之預備至南新兩縣初級審判廳亦經張法使分派推事到廳辦事已於正月十九日成立其實行放告之期則尚須再定所用狀式歸高等審判廳刷印頒發每套價錢三百文惟需用承發吏因考試任用章程尚未頒到現在議定暫由兩縣挑取舊日代書數名到廳權充一俟奉到部章再行照辦 
[案有積榖倉而不舞弊者杭州]  
　　近年災歉迭告各處皆患缺米合郡小民恃以接濟者僅有倉儲積榖一項現有衢邑紳士程大廉等查得西安傏儲上年城鄕領糶過半迄未買補並有他種弊混事關荒政業已聯名具控各憲轅要求查辦以重民食等情當日奉吳方伯核准特札該府略稱平糶動借倉榖理應趁新榖登塲之後買補還倉以重儲備頃據士紳禀訐該縣上年城鄕領糴倉榖一萬數百担之多至今買未及半且有以多報少情弊是否屬實仰衢州府立刻委員按照禀叙各節確切查明禀復核辦 
[新政委員眞徼幸矣廣東]  
　　粤省各項要差所給委員薪水夫馬向有扣平折搭之事現大吏奉憲政編查館咨開設辦新政局所委派科課要差人員所有薪水公費已經各立專章必須十足給發不得再有折扣俾資辦公等情當由督院酌定辦法分行司局處凡以前所設新政局所與以後添設新政局所所有各項委員薪水夫馬公費不論數目多寡均須遵照新章槪行十足給發悉免扣平 
[縣令籌畫新政經費安徽]  
　　皖屬太平縣境地瘠民貧財力匱乏一切地方要政輒以籌欵艱難未能實行梁大令兆獻到任後以籌備憲政不容置爲緩圖乃會紳集議援照東流縣勸捐辦法具禀皖撫如有該邑鄕紳富戶解囊捐助籌辦地方新政經費在十兩二十兩以上者准由該縣開具姓名禀懇分别核給獎札功牌俾資鼓勵 
[七寶鄕自治選舉揭曉松江]  
　　婁縣七寶鄕區籌辦地方自治於本月初十日舉行乙級投票十二日舉行甲級投票十一十三兩日經該縣劉大令派委縣丞黄子叙二尹督同該區正副所長張溥泉李漁生李農生三君分别開票當選人名票數如下乙級馬灝四十八票繆國祥二十八票唐文鰲十六票阮世忠十二票李福嗣十一票張秉彝十票甲級李芳鏞十六票李芳謩十五票吳鍾福八票夏人寅七票張秉綱七票劉廷楨六票 
[軍界]  
[川督電請恊緝逸匪武昌]  
　　四川黔江縣之亂匪首温朝宗已在彭水縣境經川鄂兩省軍隊緝獲因該匪身受彈傷甚重未便解至川省訊供遂在彭水就地正法尚有匪魁黄玉山一名漏網未獲現經川督查得該匪係湖北咸豐縣蛇盤溪團保現已遠颺特電咨鄂督轉飭巡警道後路巡防隊統領各文武一體協緝並飭咸豐縣勒令圖董着交矣 
[巡邏隊母再懈怠武昌]  
　　鄂督瑞制軍以分巡督轅附近之巡邏隊近日以來甚形疏懈昨飭各營隊認眞梭巡如果夜間倦怠准於本轅附近地點架槍暫息再行密查現衛隊管帶劉守錫祺已轉告提台張軍門分飭各營隊一體遵照如仍怠惰卽惟該管長官是問 
[連州官軍疊獲匪黨廣東]  
　　粤省大吏據連州吳守宗禹魚電禀稱現又飭王管帶玉麟拿獲要匪麥安卽榮光朱亞順戴猪仔鍾觀養顔觀如等會委隔别研訊供認寫信紏邀各匪共扶疆土勦絶兵勇搶刧扒船槍斃勇丁結黨祭旗爲首抗釘門牌聚衆毁拆學堂焚燒敎堂民房掠取銀物擄人勒贖並入三點會行刧得贓不諱查該犯麥安等所犯各案均屬罪大惡極未便稽誅擬請卽在軍前正法以昭炯戒同日又有電禀稱連州地方毗連湘桂匪徒互相結黨拜會搶刦現　各管帶分報拿獲游勇廖彬陳二會匪黄知遂駱亞章呂水井盜匪李金先等共六名經署州會委逐一研訊均供認抗拒官軍糾黨拜會及搶刦得贓多次各不諱查該犯廖彬等六名均各搶刧多次並有拜會重情實屬不法已極應請即在軍前正法 
[劃清防營緝捕權限廣州]  
　　粤省緝捕事宜向由緝捕總局辦理嗣因各路防營多由李提兼統故權限多未劃清現張督札行各屬嗣後緝捕事宜應歸緝捕總局主政訊問監犯則由提法司會同緝捕局辦理以清界限 
[學務]  
[收回敎育權之嚴限杭州]  
　　美國耶敎敎長老會前在杭州創辦育英書院十餘年來華童之受其裁植出爲師保者實繁有徒前歲復在江干九龍頭地方購置廣塲建築巨厦擬添設大學一所嗣爲撫院所聞以地方敎育關係國權决議籌商司道收回自辦無如庫藏支絀覊延多時開年後經藩司詳復僅允勉籌三千金增中丞以事關敎育有碍國體萬不能再有因循明知司庫困難應如何協力分籌候札運司及杭糧二道統限一月内妥商辦法會核詳奪業已批飭照辦矣 
實業 
[新年杭巿之危機三誌杭州]  
　　開年以來杭巿金融界波澜起伏發生種種危機已兩誌前報茲又悉和慶莊塲頭金浩泉執投未久虧空巨萬大半挪自清和坊裕昌一家惟裕昌爲銀根所擠業於除夕倒閉除普通存欵二萬七八千金外結該同行以和慶爲首屢向交涉卽以金浩泉挪欵指抵經理韓子玉碍於情面隱忍未發事爲各股東訪聞咸謂一夥之微宕虧巨萬設或全體效尤則吾儕血本崇朝可以立盡决計向經理人嚴重交涉澈底追究 
 
 

Page 12

 
 
又草橋門頭寶大典當爲孫紳子梅所開已歷三十餘年上年銀根緊急勢幾不支臘底應繳典息屢催不應當由杭州府英守特派知縣楊瀛奎大令會同該業董嚴提官項澈查内容其時商會恊理王湘泉以此事關係重大設一播揚必至掣動全局極力擔保捱過年關再議維持之法近日楊令迭奉太守面諭到會嚴催經總協理會商刋發傳單訂期二十日下午特開大會公籌善後辦法 
[浙省勸業會尚無成議杭州]  
　　去冬粤人劉問芻等發起西湖勸業會並擬集股建築西湖馬路等情畧誌本報茲悉本年正月初五日撫院會議廳開會卽由運司衡都轉代表劉某以西湖馬路等事擬集股八十萬元并請官欵十萬藉資興辦當時有人詰問旣已集股興辦何必再請官欵衡都轉又謂請官欵者係抵制本地人之反對起見並述劉某如何能幹如何𤍽心甚願一已爲之擔保增中丞謂此事似應就商於自治會方可辦理衡都轉又謂劉某爲人聞自治議員亦甚歡迎云云嗣經杭府英太守起言茲事體大應商之全浙正紳興辦方爲正當劉某恐無辦此事之資格且人帑支絀並未有十萬金之閒欵不宜浪擲持之甚堅故此事仍未定局 
[派員調查南順絲業廣州]  
　　粤東勸業道以本道管轄全省實業交通事項常須派員前往各屬調查報告以便提倡振興現因蠶絲爲粤省出産大宗近年以來此業日形衰敝利權所在亟應研究改良特委派准補仁化縣扶溪司巡檢馮景澄前往南海順德等屬調查此項絲業並移請藩司准將該員暫緩飭赴新任矣 
[保商局改爲華僑公會福建]  
　　厦門保商局係奉旨成立專爲保護出洋番客而設凡往南洋之各工商每名酌收護照費洋一元歲約三四萬元作爲商會經費去臘各僑商赴部禀請將保商局改爲華僑公會歸厦門道會同公正紳董官商合辦現商部已准如所請電飭厦門道楊觀察照辦矣 
[請獎熱心農務之農民安慶]  
　　宣城縣鄕民劉家棟世守農業家道小康其於耕植農林等事頗有心得上年該農民在該縣文星敬亭等園設立農林試驗塲頗著成效刻經該縣兪大令親往查勘以該農民𤍽心農政甚屬可嘉特詳報撫憲懇予委員查勘照章核獎以爲𤍽心公益提倡農政者勸 
[雜記]  
[何好官之多耶杭州]  
　　紳民禀留地方官本干例禁近年新政推行紳權澎漲紛紛禀留旣成習慣前次温屬玉環廳調動有耆民紳士蔣煥蘇榮等列名百餘人或稱全體或云合邑向撫署請留均經嚴詞駁回詎昨日又有紹郡紳士秦文治等臚陳會稽令種種政蹟謂有公益事未完要求免調當奉中丞特諭陳令德彝調署太平所有該邑一切要公接署之陳令常鏵自能接續籌辦所請暫免更調之處應母庸議 
[自來水不復來矣杭州]  
　　浙省自來水公司借欵購機人言藉藉而翁王沈胡等紳復紛紛取消具名此事遂歸泡影茲悉此事發起之始洪大令禧最爲出力並要結某紳聯絡一氣以圖僥倖成功施因反對借欵物議沸騰某紳在滬接到伊最關切之某君去電謂反對激烈萬不可造次從事致蹈身敗名裂某懼遂不願預聞其事而此事乃消滅於無何有之鄕矣說者謂所借者本係洋欵成則爲自來水不成則仍流往洋洋大海中其名義固甚符云 
[嗚呼鎭郡之飢民鎭江]  
　　鎭郡飢民麕集飢寒交迫現經地方官紳籌欵辦理資遣一切事宜計已遣去一萬六千餘人尚剩萬人約在月底方可遣盡目前冬賑局北五省會館兩處粥廠因欵不能繼於十六日一律停放各飢民無處得食嗷嗷待哺聚處於四城附郭内外以凍餓死者已不可勝數而强横者則往往沿途掠食昨有某營統領乘輿至某處拜客迨回營時沿途有男女飢民數十人圍繞轎旁求給錢文某統帶當用善言撫慰遣之使去其情亦可憫矣第不善爲之所則恐崑山椿里村事將復見耳 
譯稿（續） 
[文明國之活地獄（蔭康）]  
　　其四 
　　囚人曰（規定犯人食菜以三十文以下爲標準。乃近頃獄中之食萊。其値無過五厘（者） 
　　獄吏曰（規定三十文以下故給五釐無違（獄則。） 
　　囚人曰（三十文以下爲標準。給我等二十五文之食萊决不爲多若五釐即够。則獄則中何不竟書明十錢以下。較爲明瞭）。獄吏曰（不准多辯。此官之自由。） 
　　其五 
　　囚人曰囚人有病。醫員無顧問者。何故。）獄吏曰（以囚人中。僞病者多。）　　囚人曰（病之眞僞非醫員診察不辯今一律置諸不問。獄中醫員。豈非虚設）獄吏曰（毋多言此官之自由。） 
　　其六 
　　囚人曰（我等向官吏索尋常物。不特不與。且須鞭撲查獄則中大書特書曰囚人需用尋常物。可向官索。豈虚語哉。） 
　　獄吏曰（給與不給。官之自由。） 
　　囚人曰（然則何鞭責爲。日本素文明。刑責至今尙存。得毋貽各國笑。） 
　　獄吏曰（笑我由他笑駡。鞭責我自鞭責。此官之自由。） 
　　其七 
　　囚人曰（獄則囚人關於一身之事。無論大小。獄官須親切訓敎之。乃余入獄以來。已十三年。請求訓敎于獄官者。六七十次。而面會不過二次。何故。） 
　　獄吏曰（囚人請見獄官。必無佳事。） 
　　囚人曰（旣爲囚人。自無佳事。監獄本非佳天地。但獄官深居高遠。得毋違反獄則。） 
獄吏曰（毋多言此官之自由。）（未完） 
雜錄（續） 
[永昌府屬歷史上之遺跡]  
　　李定國墓在景線地方（今已淪于英） 
按定國其先本滇人。初從張獻忠爲賊。獻忠死。與其黨孫可望。艾奇能。劉文秀。白文。選馮雙。禮等。由蜀奔回雲南旣擒沙定洲與孫可望迎桂王於粤。封定國爲國公。後桂王爲可望所制駐安籠。急密封定國爲晉王使來迎。定國在廣西得王密勅赴安籠奉王西行。圖恢復。至滇與劉文秀共輔之孫。可望旣降於清軍遂進貴州伐滇。定國屢大敗。奉玉走楚雄大理。出永昌。時戊戌十二月十五日也。又走騰越。先令王宮眷出三宣六慰地。入缅甸。定國督兵三萬餘人泰安伯竇民望部下亦屬焉。扼守磨盤山。與清兵趙布。太吳三桂力戰十餘晝夜。敗績。竇民望死之。兵士死傷殆盡。定國曰。吾焉從。從帝面追及之。俱死。無益。也。乃入孟艮。屢舉不克。及愛興阿吳三桂趙布太師次缅桂王被執定國在景線自擲於。地百十次。終日惟躃踊號哭不絶曰。負國負君。使中原沈淪。何以對天下。何以對祖。宗不食者三日。兩眼惟流血珠。至七日而死。葬景線地方。至今諸種夷人過其墓者。必稽雜拜跪。大呼李將軍三聲。而後去夫諸種夷人。猶如此。我種人對之當何如。嗚呼晉王亦我滇。人空前之代表祖國第二之鄭成功歟考當時從永明帝（即桂王）奔缅。死國難者有吉王慈煃。吉簡王見浚。國公沐天。波叙國公馬維興。總兵姚文相黄華宇熊惟賢。宗室朱義。錦衣衛趙民鑑王大雄王國相。吳承胤。朱文魁序班尹襄千戶鄭文遠。李旣白凌雲百戶吳麻等十六人。内監陳德遠等十八人時順治十八年五月也。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[資政院會奏議決試辦宣統三年歲入歲出總預算案請旨裁奪摺（四）（續）]  
　　綠營度支部預算之數三百八十六萬二千二百二兩九錢一分六釐資政院覆核之數全裁計减三百八十六萬二千二百二兩九錢一分六釐防營度支部預算之數一千八百六十二萬二千一百四十三兩七錢七分七釐資政院覆核之數九百三十一萬五百七十一八錢八分八釐計减九百三十一萬五百七十一兩八錢八分八釐綠營防營裁遣費度支部預算之數六百五十八萬六千三百八十七兩四錢二釐資政院覆核之數六百五十八萬六千三百八十七兩四錢二釐武衛左軍度支部預算之數一百萬五千九百五兩七錢二分七釐資政院覆核之數五十萬二千九百五十二兩八錢六分三釐計减五十萬二千九百五十二兩八錢六分三釐新軍度支部預算之數五千八百七十六萬二百三十五兩七錢四分六釐資政陵覆核之數二千八百六十九萬二千六百八十兩三錢二分一釐計减三千六萬七千五百五十五兩四錢二分五釐附註度支部預算之數係併原册三千六百八十五萬七千一百四十一兩有奇又加入修正册六百七十五萬一千七百九十二兩有奇又加入追加册一千五百一十五萬一千三百一兩有奇籌備軍裝度支部預算之數四百萬兩資政院覆核之數四百萬兩軍事敎育度支部預算之數五百四十五萬六千八百六十四兩二錢三分六釐資政院覆核之數三百二十一萬二千八十六兩五錢二釐計减二百二十四萬四千七百七十七兩七錢三分四釐擴充軍事敎育度支部預算之數二百二十一萬五千九百兩資政院覆核之數二百二十一萬五千九百兩製造局所度支部預算之數四百七十八萬六千八百一十四兩四錢四分六釐資政院覆核之數四百七十八萬六千八百一十四兩四錢四分六釐（未完） 
本埠新聞 
[報告澱山湖撈屍詳情]  
　　崑山椿里村鄕民前將焚斃毆斃各難民屍身抛棄澱山湖内該處附近各紳董以現交春令屍體腐爛深恐釀成疫癘業已組織清潔澱水衛生義務所打撈掩埋詳情迭紀前報茲悉滬道劉觀察亦已專派補用知縣胡鏡清並請仁濟善堂派友謝嘯谷携資前往會同各鄕董招雇船隻至澱山湖等處撈埋浮屍業已撈起多具惟湖底沉屍或尚遺漏現正设法掃清今將胡令報告劉觀察禀詞照錄如下敬禀者竊知縣於去年臘月二十七日奉憲台札委撈埋澱湖一帶浮屍俾該處居民不飲濁水免受疫癘等因奉此旋與仁濟善堂施大善士接洽並派堂友謝文虎隨帶資斧馳往崑署當請陳令星夜照會各鄕董事約定正月初三日咸集虬澤澱西學堂會議辦法嗣於初二日由崑山啟行赴崑境椿里村閙事地方察看情形該鄒步雲房屋俱成灰燼聽說屍移落水禍雖天意情實可歎次日各鄕紳董到虬澤會議二十餘人先由知縣報告所需石灰蘆蓆撈埋經費暫由仁濟善堂墊付後由紳董虬澤之彭蓼生石浦之唐棣華陳墓之朱蓮芳陳受百崑山之戴琴生等提議埋葬之地歸各鄕董就近自辦大衆贊成名曰清潔澱水衛生防疫義務簽定初六日各處一律開辦無如澱水遼闊有四十里之遥兼之崑元青三縣交界浮屍飄流蹤跡靡定必須派船分叚打撈崑境由虬澤澱西學堂監理彭蘭生會同金家莊圖董顧品三顧嘉林朱尹九自備船隻打撈青境由雙塔自治公所議董張雲衢孫嘉林派司事王彤九帶令多號農船打撈繼有陳墓崇善堂董事王樹屏派令堂船角直同仁善堂董事朱建生金書雲亦派堂船互相協助知縣偕謝文虎由就地人范幼甫沈潤川引道連日駕舟到澱水湖萬千河金山江沉河白塘等處閱看浮屍寥寥雖有沉屍遺漏不知尚有幾何於十二日到虬澤澱西學堂據監理彭蘭生報告已撈浮屍三十九具埋馬援莊相近荒灘十三日又由崇善堂船撈獲十二口埋陳墓義塜又有雙塔自治公所議董張雲衢報告已撈浮屍一百四十七具埋石人廟側又有角直同仁善堂堂友朱啓良報告已撈浮屍念九口附埋陳墓義塜等處自初六日至十三日止共計撈埋浮屍二百二十七具女屍不過十數口男女分穴埋葬其中有焦頭爛額者有肢體不全者非遭火燬亦藏魚腹慘不忍睹况均係無主之屍又不知其姓名誰肯認埋幸有憲台大發仁慈澤及枯骨並施大善士好行其德撥欵撈埋曁賴各董事之協力在死者得以魂安泉壤在生者不致飲吸濁流免受疫癘沿湖數萬居民莫不歡聲載道戴德揚仁再有青浦縣善士衞守廉現擬籌欵打撈沉屍謂澱水多魚卽不飲澱水誠恐食魚受疫想魚疫比鼠疫毒害尤甚竊思河闊水深打撈沉屍用欵浩繁應如何辦理由該處董事妥議另有地方官禀報所有此次撈埋浮屍二百念七具有各董報告單三紙並用欵清摺一扣統交仁濟善堂備存查考合併聲明 
[改良監獄之手續]  
　　公共公廨寶讞員日昨照會英美總巡卜羅斯君略云准上海縣移稱縣署監獄翻造改良現已告竣惟形 
 
 

Page 19

 
 
　旣改舊觀内容亦須整理請將西牢現行規則照錄一分以便轉送縣署考察仿行 
[英美領事就商要事]  
　　前日午後駐滬英正領事德爲門君與美副領事海德禮君先後往謁公共公廨寶讞員晤談良久聞英領係磋商去年各莊號倒帳風潮關於英商之交涉各案美領則爲美敎士購地之事云 
[前有王小么後有小神仙]  
　　英租界北海路同春坊妓女陳媛媛家失竊珠兜綢衣等物已由包探蔣文彬在法租界昌大當内查獲綢衣惟珠兜仍無下落茲悉陳妓昨忽接到郵信一封内稱珠兜係江南第一山小神仙路過此間因無盤費暫時告借質於老北門城内穿心街晋康當舖内計洋二百元質劵業已遺失所有本利容後償還决不有負云云該妓拆閱後即將原函持至老閘捕房訴明前情由捕頭仍飭蔣探至該當舖查明有無原贓再行核奪 
[定期改選名譽董事]  
　　城自治公所照章改選甲乙兩級半數議員業已選定茲又定期本月二十四日午後在所開臨時會改選名譽董事半數昨日已由議長呈請監督田縣令届時蒞會監誢選舉並已分佈各議員務於是日備帶大帽蒞所開會 
[蒲淞鎭自治選舉揭曉]  
　　本邑西鄕虹橋新涇江橋諸翟法華五區各紳董屢次會議公决聯合成鎭詎禀准之後法華一區忽主分析而四區仍照前議併爲一鎭名曰蒲淞鎭本月十六日舉行乙級投票實到選民七百九十六人十九日舉行甲級投票實到選民四百人十七二十兩日在各區適中之新涇鎭關帝廟會集開票當選人名票數如下顧鏡清肖岩八十三票蔣家鳳菊生六十六票王豐玉訪漁二十九票陳惟善鎭卿二十九票趙登鰲燕堂二十七票宗霖汝書堂二十六票沈寶寅肇綱二十五票張俊祥甫二十二票顧孝清潤桂二十票唐萃基友卿十九票沈宗懋少牧四十五票張鏐美乃三十四票顧視清少岩三十二票泮紫綬縵聲二十九票諸崇瀾燕青二十五票朱則誠靜卿二十四票殷兆熊耕餘二十四票顧大綱賓谷二十一票張承德健孫二十　票曹允升中孚十五票 
[綢商興學之阻力]  
　　上海風氣開通最早人民程度較内地爲高商界各業均知興學爲當務之急莫不次第集資設學以廣造就惟綢業各團體除最少數之盛澤公所設立小學一所外餘無所聞茲有該業徐春園君蓄志興學特於初五日在杭帮綢業錢江會館團拜之際上書同業請節常年宴會之費移作興學之用就錢江會館原有空屋興辦一中小學堂不意該業董事諸君以近來商情困苦公所辦理捐務賠累甚鉅無暇及此且有面斥徐君爲多事者因此徐君心頗不樂擬再謀諸該業明逹諸公請其竭力贊成冀逹目的 
[龍門師範學堂開學紀事]  
　　昨日爲西門内龍門師範學堂開學之期滬道劉觀察海防廳查司馬均蒞堂行禮並由觀察面加訓辭畧謂國家振興原於敎育普及而敎育必先以師範爲基礎故師範諸生必於敎授管理上特别注意庶可備他日之應用以底於敎育普及之盛云 
[减租風潮之餘響]  
　　去年請减房租閙事案内之朱牛郎兪家鶴由縣訊責釘鐐收押在案昨經田大令提案略加訓斥判將朱兪二人開去脚鐐交保省鐸 
[嫌疑犯可望出罪]  
　　榮記報關行主金琴孫遇仇被害案内之嫌疑犯馬阿毛瞿小林馬瞿氏等男女三人自由探目李星福赴杭緝獲移提來滬後迭經上海縣田大令再三研訊毫無証據昨特派差將三人送至福州路總巡捕房禀奉捕頭飭將馬瞿氏送押公廨女所馬瞿二人一併押候解送公共公堂請爲訊奪 
[洋人乘間行竊]  
　　前晚有一希臘人某甲與土耳其人某乙同至英租界河南路一百八十二號門牌章東明酒店内佯爲沽酒旋將匯豐銀行十元鈔票一紙向店調換一元鈔票十紙乘間竊取莊票一紙計銀一千三百餘兩幸該店夥當塲覺察喚到中西各捕將甲乙兩人帶入總巡捕房押候訊究嗣又由二十七號西探目彭山傳諭中西各探調查界内被該西人等調票失竊各家飭各投廨認明併究 
[久昌綢莊受騙]  
　　昨有某甲至英租界河南路久昌綢莊内選購縐紗兩疋囑令跟往取銀該莊即遣學徒顧德培隨同送去詎至招商局後門甲即取縐逃逸該學徒久候不出始知受騙隨卽回訴執事沈喜生投報總巡捕房請爲查緝 
[城内]  
　　婦人屢次潛逃○韓小毛同母談氏扭妻金氏及倪朱氏等到縣喊控經田大令審訊韓供妻子金氏不守婦道於去年六月至今已經逃過三次曾經扭控巡警局判押棲流所三個月期滿領回今又被馮松亭倪朱氏串通將妻領至杭州賣於連培生尋回送案求請訊究韓金氏供實被丈夫婆婆百般凌虐因此逃出意欲削髮爲尼後被尋獲扭至巡警局判押嗣由丈夫與姑母陳韓氏領出並不到家住在客棧内數天之後轉托馮松亭倪朱氏帶至杭州嫁於連培生爲室今到上海致被扭案請之連培生供憑馮松亭倪朱氏爲媒出洋一百二十元娶金氏爲妻並不知其有夫倪朱氏供稱該氏係由陳韓氏托婦人與馮松亭爲媒配於連培生得洋一百二十元内有七十元交付陳韓氏收受三十元作爲婦人與馮松亭二人之酬勞二十元作爲來往杭州盤費大公得供判韓金氏倪朱氏收押連培生着在署前借棧候訊不得遠離韓小毛韓談氏着邀陳韓氏到案質訊核奪 
　　船戶呑烟自盡○二十七保十一圖地保陸正祥昨晨投縣報告稱有船戶張雪榮呑烟身死舟泊新橋左近求請相驗大令即於昨日午後帶同刑仵書役人等前往驗視 
　　委員銷差○試用知縣胡鏡清昨日到道禀知由澱山湖撈埋浮屍事畢銷差 
　　因病交保○王阿福湯賛卿均因欠銀被控由縣收押在案茲王湯二人均患疾病求請交保昨經田大令提案驗明患病屬實判交妥保限期清理如違著保交案仍須押追 
　　勿再賭博○曹家渡巡防局前將念七保十二圖地保宋益甫及賭徒徐阿菊唐小弟朱阿金等函送到縣收押候訊在案昨經田大令提案略請數語判令從寛開釋嗣後如再賭博惟該地保是問 
　　因賭被毆○高昌廟巡防局昨將因賭被毆之朱友生及賭徒顧阿祥解縣訊究朱供頭上受傷惟究被何人所毆實難指明詰之顧供並未行兇實被誤拘田大令驗得朱受傷甚微從寛一併開釋 
南巿 
 
 

Page 20

 
 
　　和尚有女同行○南區五十號巡士前日在小南門外見有僧人澄芬同一年輕粤婦龍氏沿途絮語並肩　行旣抵城門口氏欲北行僧即牽氏衣裾使之進城一時觀者如堵莫不詫怪該巡士恐肇禍端立即帶至南區訊據該僧供在海潮寺爲僧該氏係是同鄕因其來寺燒香遂伴送至途代爲雇車質之龍氏供年三十六歲家住虹口餘言與該僧所供略同區長當即飭傳該寺住持僧應乾來案質明屬實遂將澄芬給予帶回龍氏隨後斥退 
　　兄妹串放白鴿○住居十六舖合興里之福建人林連發去冬娶寡婦周汪氏爲室嗣因該氏不肯隨往閩省私行逃避遂將氏兄汪履祥及媒証王蔡氏汪陳氏扭至南巿裁判所拘留候訊在案現在汪氏已自行投案經湯裁判復訊氏供丈夫周翰清前年病故已生一子今被林連發誘佔逼嫁心實不甘是以不顧隨回求察湯裁判謂汝兄主婚有據豈容狡避照此情形顯係串放白鴿判氏戒責一百下暫留候核汪戒責一百五十下著即交保予眼十天繳呈禮洋一百二十元到案將妹領回一面着林交還衣箱二只及舖蓋等物存候給領 
　　害人適以自害○西門外打鐵浜餅司欒子由之妻某氏去年被同鄕人蔡三誘姦被欒撞破前晚又往續歡未就蔡遂懷挾鐵棍匿居屋後縱火圖害旋又被欒察破奪棍兇毆蔡受重傷後由五十一號巡士拘解西區飭送仁濟醫院請爲醫治一面將欒移送裁判所拘留候訊 
　　控追牛皮價洋○通永草貨店夥沈耀星昨將無錫某皮鞋店主費洪祥扭至南巿裁判所控被欠去牛皮價洋二百十九元八角向討無着經陳裁判訊明判令交保理處 
閘北 
　　妖言惑衆之下塲○女巫殷侯氏與姘夫殷壽生賃居新大橋路恆通里内專以妖言惑騙錢財前日被四路三區查獲移送一區昨經黄正巡官訊明屬實判氏掌頰二百下還押候辦殷笞責二百板枷號三天游行示衆期滿驅逐出境所有起案之偶像亦飭當堂擊毁 
　　養媳歸寗之口實○孫永如前日偕媒人陳如卿將陳祖炳扭至四路分局内控稱去年憑媒領祖炳之女爲養媳前日歸寗被匿不放請爲追究昨經黄正巡官提訊判陳將女送還從寬開釋 
　　保人希圖塞責○海門人馮餘川去冬在四路分局控告蟻棍陸寶華拐賣其妻趙氏經黄正巡官判陸交保帮尋在案詎陸保出後潛逃無蹤馮又屢次請追經巡官責成保人陶文卿宋月明將陸交案前日陶等將陸之同黨紀阿四扭案希加塞責巡官大怒勒限三天務將該蟻棍交出如違嚴比 
　　騙案仍未解道○廣東人譚星岩湖南人郭松林南京人廖玉湧等被周某在蘇州撫署控告串騙等情業經巡警總局司法科提訊解道已載前報茲悉此案因原告尚未投到人証亦未提齊故仍收押總局聽候覆訊 
[英租界]  
　　欠租○俄商歌而司亭控無領事管束西人羅威不付華興旅館租金等情昨經總巡捕房飭派包探將該西人拘入收押候解公堂訊追 
　　求乞○仇昌榮陸萬龍與婦人周王氏專在三馬路一帶向人求乞被捐查見一併拘入捕房轉送公廨禀奉内諭著均騙逐出界 
　　行竊○江西路十七號門牌方子軒家失竊値洋五百餘元之綢衣兩箱昨報捕房請爲查緝又王某在廣東路滄浪亭浴堂内失竊皮馬褂一件旋經包探沈阿岳在新閘源泰押店内查獲原贓吊存捕房候認 
[美租界]  
　　潮州人之舊業○住居西華得路一千三百九號屋内之潮州人蔡阿康因私設烟榻容留孫廣綸黄阿生曾松記費彩蓮等開燈過癮前晚被探王寶生查見一併拘送捕房押候究辦 
　　强搶衣人衣服○流氓王阿寶昨在崑山路搶取李陳氏之綢衣被捕拘獲解送捕房押候究辦 
　　電車撞傷車夫○塌車夫李晉發馬元祥二人前日上午推車至西華得路兆豐路轉角被十八號電車撞倒致傷腿骨由捕一併車送同仁醫院醫治再核 
　　阿毛抑何輕薄○張陳氏前晚行經伯頓路後街被無賴阿毛攔路調戲氏即投報捕房捕頭允爲查辦 
　　究竟因何起釁○謝生發黄世榮二人昨日不知因何在途扭毆黄受微傷由捕併送捕房押候核辦 
[法租界]  
　　洋東方始察出○韜司洋行洋東昨至公堂控稱本行買辦徐仲書業已辭退茲經查出該買辦在行時營私舞弊被伊呑没銀九千餘兩請爲追究即經中西官准詞傳至捕房徐願存銀五千兩並覔的保出外候示准限三禮拜到堂質訊 
　　翻供已不及矣○豐記桂圓店保險放火一案曾經公堂於去臘將店主張采豐張金林父子二人及夥友顧鳴臯胡明章等一併提案訊明該店主設計縱火圖得賠欵張子金林亦直認不諱前日覆訊兩張忽然翻供希圖脫罪聶司馬以前堂旣已供認且乘証鑿鑿豈容圖賴判一併還押候再核示 
　　訴明起火原因○寶興里口祥太洋貨店失愼後曾由公廨飭將該店股東卞海山店夥劉子春學徒賈寶卿陳金願等一併傳訊判候查明核斷在案昨日復訊賣供因煮粥時先將火油傾潑爐中欲其易於着火以致火燄上冲延及什物聶司馬以火起可疑惟無實据從寬罰銀八百兩充公賈押一月陳金順押兩禮拜以示懲儆 
　　烟店衆衆賭博○馬文龍烟店内窩留邊犯王大毛陳阿狗張阿明王桂根顧長生陸梅生陸友生等聚集賭博由捕查知一併拘解公堂訊究判馬罰洋廿元充公大毛枷一月押一月陳張王周顧五人各押一月期滿逐出租界兩陸因犯别案押候另行訊辦 
海上閒談 
　　處今日新世界中。而在上海又爲中國文明之中心點語以古昔大聖大賢大儒之格言。則皆目爲陳腐。而不願聞。語以泰西之言論。則皆樂聽而忘倦。故敢歷舉西哲之格言。以爲滬上同胞勗 
　　斯邁爾曰。每日勤勞一時。積至十年。雖愚亦智吾爲學界諸君勗 
　　章遜曰。爲多事易。爲一事而持久難吾爲紳界辦事諸君勗。彌爾敦曰。勤以得之。儉以守之。勤而不儉。無異左手拾而右手撤吾爲工商界諸君勗 
　　土耳其諺曰。刃傷可療。舌傷不可療笛卡兒曰。天下之理非見之極明。勿遽下斷語吾爲一班爲議員及主筆者者勗 
　　佛蘭克令曰不注意小費。猶小穴沈大舟。西細洛曰。欲去。貪婪。不可不先去奢侈。奢侈者貪婪之母也。亞西息爾母曰。怠惰者生之墳墓也。吾爲一班居家者勗。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[香港英官刋布治疫新法]  
　　一千九百零四年。英政府特委醫官數人。專研究核疫之由生。與夫傳染之所以然。旁及於核疫種種之事實。一千九百零七年歲末。委員等編爲報告。呈諸政府。查核疫死人之由。乃因有一種微菌入於血液之内。化生極速。血受其毒。遂致人於死。至微菌之所從來。則又由於染疫之鼠。凡地方有疫症發見。必有鼠之死於疫者爲之先導。從未有由人而起者。查鼠子之身。有小虱附之而生。惟無疫之時。其虱尚少。若當疫氣盛行之際。虱數頓增。平均計之。每鼠約有虱三十。至於染疫之鼠。其虱尤多。較諸無病之鼠。約多三倍。鼠旣染疫。血液中含有微細毒菌。鼠虱全以吸食鼠血爲生活。故病鼠身上之虱。一時皆染其毒。每虱腹中。滿貯微菌之血。疫鼠旣死。鼠虱棄之。紛紛跳襲他鼠之身。他鼠受其嘬。即亦染疫。如無他鼠在前。鼠虱飢極。轉而襲人。人受其嘬。遂亦傳染查鼠嘬人之法。每於吸血之後。卽由腹中吐其毒汁。塗於所吸之處。毒汁内含有疫鼠之微菌。由此而入於人身血肉。有如種痘者。先刮破其人之皮而後塗以痘漿者然。是故鼠疫之傳於人類者。鼠虱實其媒介也。 
　　惟鼠虱之生活。本惟鼠血是賴。非受飢三日之後。不願寄食於人身。蓋人血實不宜於鼠虱之養生料也。據言鼠虱吸鼠血者。壽命可得四十一日。不得已而吸人血者。壽命僅二十七日而已。 
　　鼠虱育卵。每擇乾燥陰暗之處。故陰暗之室。鼠虱多於光朗之房三倍。沙塵糠粃之間。尤爲鼠子巢穴之地。每次育卵五顆。化生之道。略如蠶蟲。卵生七日而成蟲。再經七日而成繭。又七日。有物穿繭而出。是爲鼠虱。虱初出即能吸血。不食五日則死。鼠子生時。鼠虱僅伏其身上。未嘗稍離。及鼠子死。其體初冷。即棄之去。毒菌能生存鼠虱腹内者十四日。過此以往。不復有傳染之力。如天氣酷熱。寒暑表至八十五度。其毒祇能存七日耳。又寒暑表至八十五度。則鼠虱育卵無多。即有虱卵。發生亦少。故疫症盛行之際鼠虱必蕃。及寒暑表漸高。而疫症亦漸减。至寒暑表過八十五度。如香港七八月之間。而此症爲之滅絶。卽其證矣。是以謂人與鼠染疫多寡之數。適與鼠虱多寡之數同其消長。鼠虱多者疫症多。鼠虱少者疫症少。若夫鼠之生活。亦可得而詳焉。鼠人二種。一爲渠鼠。一爲屋鼠。渠鼠善窟穴。又能猱升。屋鼠善猱升。亦能於敝垣木板間洞而爲穴。惟以求食於屋内之故。因作巢穴於屋内。其隱伏處大抵在屋内平常見聞不及之地。如天花板之上。樓梯底板之間。又如棄物堆内。箱籠櫃桶。柴草堆積等處。皆是也。又鼠子愛粒食。故藏身於榖倉米棧廚房食櫃等地尤多。 
委員等曾以種種牲畜之虱。遍爲試騐。能傳染核疫者。惟鼠虱一種。卽人身各類这虱。亦無傳染此症之性。又间以鼠豕猴三物。細加試騐。知核疫之傳染。不由天氣。不由食品。如置諸鼠虱不能到之地。則無病之鼠。雖與疫鼠同處。亦得安然無事。又以核疫微菌雜於食料之内。牲畜食之無害。甚至以疫鼠之糞溺飼畜。亦無傳染之症。 
　　又查得人染核疫症之發現。當在受毒第五日。發現後三日半乃死。共計八日半。前言鼠死後。虱無從得食。忍飢三日。而後嘬人。人之染疫。卽由鼠虱之所嘬。以此三日。合前八日半計之。是爲十一日半故人染疫至死之日。必其所居之地十一日半之前。有染疫之鼠死其中也。（未完） 
[蘇路股東蔡成瀚徐延齡君意見書]  
　　今試告於人曰江蘇鐵路已贈與外國人矣聞者必不信乂告於人曰贈與外國人之意思出自江蘇人也聞者愈不能信然而默窺江蘇人之意旨則以爲與其由郵傳部媚外而贈人不右由吾江蘇人自贈之爲快也然則以何徵憑而决其爲江蘇人之意思將江蘇鐵路贈與於外國人也曰今之長郵傳部者非吾江蘇人乎此人爲害於江蘇鐵路直欲使江蘇鐵路不能一日存於江蘇人之手否則滬杭甬之借欵何爲今日之長郵傳部者不肯爲吾人廢約也不廢約則付欵公司雖受他日之虧目前尚獲用欵之利飲鴆止渴今且求鴆不得何則借欵之約存而所借之欵不撥也公司爭廢約不應爭付欵不應郵傳部之無信於人不守定章猶其顯著不罪也江蘇鐵路告成之期限至明年爲止明知江蘇鐵路股欵不踴躍而短其告竣之期明知江蘇鐵路用存欵尚有築成之望則欵不照撥使江蘇鐵路終不能成旣不能成則部中從而有辭以盾之而收回官辦之願遂存欵不能用而虧耗則江蘇人負之而部員借欵之回扣已獲利於前日後收回官辦用存欵而侵蝕之可獲利於後而睨於江蘇人之前曰若等能成鐵路乎今果何如則郵傳部之心大快旣歸官辦外人之權力乃由漸而入而路權入於外國人之手而外國人且睨於江蘇人之前曰若等成鐵路乎今果何如而推究其根原則一長郵傳部之江蘇人有以致此也然非此一人之過也江蘇人全體之過也不見王總理之報告乎認股而不繳者尚百餘萬而任令公司息借債欵至九十餘萬股東固不僅江蘇人而認股不繳者固未聞非江蘇人也非江蘇人之熱心認江蘇路股而江蘇人不熱心認路股認而不繳路股則江蘇人對於鐵路之冷淡可知其結果鐵路歸官辦是江蘇人自棄其鐵路而已何以歸官辦而即等於棄路吾向者言之矣官辦則外人之權力得以加入也然則破壞鐵路者江蘇人而已矣然則謂江蘇人之意思將江蘇鐵路贈與於 
 
 

Page 27

 
 
外人事實上已彰彰不可掩而聞者駭其言而不之信乎然而江蘇人之認股而不繳者且振振有辭謂去年停息作股公司固早失信用矣公司失信用則吾輩認股不繳又當然也雖然此非公司之過正公司之不失信用也所謂利息者必公司獲利方有息可分公司尚未獲利而分息則所分者仍股東之股本也即從股本劃出若干元而付之股東曰息而公司别貸重息之欵以自病公司者豈外國人之公司乎固股東之公司也公司貸重息之欵而累公司猶累股東也故停息作股之舉公司之能保全股東不欲公司之重累卽不欲股東之重累也而股東謂公司失信用是不獨毁公司直股東自毁耳凡吾股東之具有常識者皆能明其理今不惜重言以申明之者所以間悠悠之口也總之吾股東之對於公司有積極而無消極江蘇人之對於江蘇鐵路有保全而無破壞有進行而無中止其方法不外籌欵而已籌欵分二面一則追繳已認股欵有股東自向公司認股者有向經手之人而認股者宜由公司查明開單分頭趕辦此則較勸股稍易因已認股者有姓名住址可稽不似勸股之全無把握而認股未繳之人其實係現在無力繳股者斷不及百分之一一經追繳自不至始終吝嗇一則發行公司債劵由公司製就劵面註明每劵幾元不用記名亦不論何人執有債劵者皆得向公司取利計共發債劵二百萬元發行債劵滿十二月以後爲第一次付利之期再過一年爲第一次還本之期應還何劵之債依債劵之號數抽簽定之計欵二百萬分十次歸還本利發行債劵之詳細辦法應俟公司研究然後定奪以上兩方面之籌欵如能應手則可能得三百萬元隨時繳到卽隨時應用以爲江蘇鐵路救急之法莫善於此愚者之慮尚祈省察　 
小說 
[軍情小說湘纍怨（四十二）]  
　　藺觀察聽了。想了一想道。你的話兒。雖然不錯。但是這個林德康。也不是個安分的人物。如今放過了他不殺。將來萬一個閙出亂子來。便怎麽樣呢。我也明知道這件事情。有些對他不起。但是這個人委實是留不得的。你是個明白人。該應明白這層道理。王大老爺道。據我看起來。如今姑且饒了他的性命。不要殺他。呌他好好的照舊當差。或者有些用處。也未可知。藺觀察聽了。正在沈吟不决。傅觀察立起身來。把手往桌子上一拍道。這樣的人。斷斷留他不得。快快的砍了完事。免得後來懊悔。藺觀察聽了。便也定了主意。傅出號令去。呌快快的斬首報來。王大老爺聽了。知道就是爭論。也不中用。只冷笑一聲道。如此說來。倒是我多口的不是了。說罷。氣冲冲的走出來。到了營外。見林德康道。我已經竭力和你解救。無奈别人都不肯聽我的話。我也無可如何。你也只好怨著你自已的命運罷了。林德康聽了。好似兜頭打了一個悶雷的一般。滿眼流涙的。向著王大老爺道。你老人家這樣的出力救我。雖然不成功。我心上恰是狠感激的。我如今也不怨别人。只怨自已的膽量小些。不肯早些舉事。如今還是送了自家的性命。就是追悔也遲了這幾句話方才說得出口早聽得炮聲響處。一班軍士。都齋的呐喊一聲。林德康的人頭落地。王大老爺不忍看他。洋洋的走了開去。王大老爺從這一天起。一連在藺觀察營裡頭。住了幾天。原來藺觀察手下。本來有幾營人馬。如今萍醴閙事。那位江西巡撫尤中丞。便委這位藺觀察帶兵助勦。王大老爺和藺觀察。又是最要好的朋友。所以王大老爺到了萍鄕。就住在藺觀察的營中。那些帶兵官。大家都聞得王大老爺的聲名。便也人來拜他。和他來往。無奈這些人的意見。一個個都和王大老爺不合。王大老爺便也懶於酬應起來。想要回到醴陵去。藺觀察又留住了他。不肯放走。 
來函 
[南京陸軍第九鎭司令處來函]  
　　敬啟者近讀滬上各報載有敝統制請赴東三省旅行考察形勢一節又載有第九鎭不日將移赴北方一節因之社會紛紛傳說軍心難免爲之一動如果確有此事則各報援有聞必錄之例爲之登載原不必辯今旣無此事即不能不請大主筆爲之更正以免徒亂人心素諗大主筆主持公論凡事皆求徵實不誣必樂允爲之也臨頴無任紉感盼禱之至 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
