# 1917 - 222 - 4915988

 

Page 1

 
 
   
 
 

Page 2

 
 
時評 
[宣戰後之希望（三冷）]  
　　宣戰之後協約國以同情之故或能與以財政上之助力財政較可稍裕於往時然當此交戰之中各國財政均在急需苟或得財當愼爲之用蓋今日之財借之非易而日後不得不還也此我之對於財政上之希望也更有進者我國雖入戰局無論有無戰事决非戰事之中心需財尚非若他國之急故如計算得宜財政雖窘豈無可免借債之方故能於戰事期間而不生借債之舉是我對於財政希望而又希望者也是宣戰後之希望三也 
[命令]  
　　八月十六日大總統令平政院院長熊希齡迭請辭職情詞懇切未便堅　熊希齡准免本職此令 
又令恃任夏壽康爲平政院院長此令 
又令任命李思浩爲財政次長仍兼鹽務署署長稽核所總辦此令 
又令任命胡汝麟爲全國煙酒公賣局總辦此令 
又令任命范熙壬爲平政院評事此令 
又令吉林省長郭宗熙呈政務廳廳長高翔應請免職高翔准免本職此令 
又令任命瞿方梅爲吉林政務廳廳長此令 
又令調任羅述稷爲四川財政廳廳長此令 
又令任命張一鵬爲江西財政廳廳長此令 
又令任命趙毓奎爲江西盧陵道道尹此令 
又令調任朱芾煌爲多倫稅務監督此令 
又令任命周大烈爲張家口稅務監督此令 
又令財政總長梁啓超呈殺虎口稅務監督李欽塞北稅務監督劉鶴慶應請免職另候任用李欽劉鶴慶均著免職此令 
又令任命向瑞彝爲殺虎口稅務監督林攝爲塞北稅務監督此令 
又令財政總長梁啓超呈請將本部參事虞熙正李士熙免職虞熙正李士熙均著免去本職此令 
又令任命凌文淵黄贊元爲財政部參事此令 
又令財政總長梁啓超呈司長吳乃琛胡大崇均著免本職此令 
又令任命袁毓麐朱柴昱爲財政部司長此令 
[専電]  
　　北京電國議戰後手續採折衷主義與英美日取同一態度（十六日下午九鐘） 
　　北京電政府設臨時外交辦事處於陸部由外内陸海交部各派専員對外各種處置即以此機關受其成（十六日下午九鐘） 
　　北京電中外商人紛向政府承租没收敵船巳交交通部核辦（十六日下午九鐘） 
　　北京電察匪北竄蒙邊國軍正在窮追（十六日下午九鐘） 
　　北京電漢口審理敵國人民訴訟擬派丁士源前往會辦（十六日下午九鐘） 
　　北京電谷鍾秀願任調和南北以復國會爲前提馮意頗動但臨時參議院國議仍主召集（十六日下午九鐘） 
　　北京電梁財長對人言當努力於節減政費使收支適合昨該 
 
 
 

Page 3

 
 
部忽發表裁員八十餘裁機關七處事前異常秘密並令此後不得兼差（十六日下午二鐘） 
　　北京電交部郵政事派提調王文蔚與洋總辦交涉巳得良好結果如增加局長職權添設會辦各節（十七日下午一鐘） 
　　北京電昨閣議尙有各省設實業廳案已决定與敎育廳俟省官制修正後同時設立又有處置德奥人郵電案决定將其機關接收由我保管又昨定期再開特會討論規定戰時禁制品問題（十六日下午二鐘） 
　　北京電院令嚴誡秘廳洩密並禁非秘書室人窺探（十六日下午九鐘） 
[外電]  
　　北京電劉存厚來電謂川軍巳遵政府命令停戰惟滇軍仍繼續攻擊靑神歷四日之久爲川軍奮力擊敗乃向井研退走靑神全境業巳收復即命川軍停止前進維持現局請飭滇軍亦勿再事進攻云（十六日） 
　　北京電漢林森君所率救援隊昨晚自大婆之拉森（譯音）牧場回抵京城該隊抵大婆之一路並未遭遇意外該牧場亦無危險所傳被圍之說純屬子虚惟該地近大受蒙匪滋擾蒙匪専以刦掠蒙民爲務因蒙民概不得携帶軍械無以自衛故也該隊來往一路並未受擾僅途遇蒙匪一小隊僑寓拉森牧場之外國男婦孩童巳由該隊送至張家口同行護衛之中國馬兵三十人於第二日行至最後之兵站時不肯續進（十六日） 
　　北京電中日鐵路通車會議大約十一月間可在京舉行交通部已命各處鐵路官員儘速草擬條陳俾於開會前送交日本鐵道局（十六日） 
　　廣州電衆議院之印巳由北京携至此間國會議員抵粤者巳有百餘人惟迄今尚未開正式會議衆院議長吳景濂參院副議長王正廷豫料可得法定人數粤巳派軍助湘且凖備抵禦北軍由閩人粤海軍所需經費由國民 
並否認覬觎副總統位之流言粤人固贊成中國對德宣戰但以出之於南北爭持之際不無遺憾彼等以爲段總理之出此僅爲鞏固其本黨計耳（十六日） 
　　北京電昨日中國對德奥宣戰命令發表後奥使署衛隊中之逹爾瑪蒂亞人若干名即赴意使署懇求保護豫料意使將加收容惟目下尚未决議耳中政府今雖准德僑從事和平適當之事業惟德人近多賴德銀行月給津貼以資度日今後津貼旣絶而中政府復施行禁止與敵人貿易條例更無從得欵故豫料若輩不久將自請中政府收容（十五日） 
　　大阪電大阪每日新聞評論中國對德宣戰謂此爲德國精神上之大打擊中國如適當處置德人與德人利益則此舉匪特大有利於協約國且大有利於中國德人之在華施行陰謀確無可疑且利用報章散播謠言以傷害協約國德人之機關報共有六七種必須禁遏德華銀行所儲德政府之欵必須没收讓與德人之礦産必須取消中日今更當彼此相助俾逹戰爭目的云（十六日） 
　　東京電此間各方面皆歡迎中國對德奥宣戰而尤　中國慨然出此並未向協約國有所要求（十五日）以上路透電 
　　杭州電中國對德宣戰此間尚未受有影響惟當道巳禁米商運米出口洋文電報須受檢查（十六日）字林報　　北京電特赦梁士詒朱啓鈐周自齊等之議一時傳聞巳經决定徒以馮總統及閣員中反對者多爲之頓挫兹聞若輩近復通同陸軍次長徐樹錚謀諸直隷督軍曹錕運動各省督軍聯電要求特赦梁士詒以下諸人惟復電承諾不過五省該各督軍不久或將要求中央特赦帝制犯云（十七日） 
　　奉天電張督軍爲賀關東都督新任特派二十七師參謀長馬凱交涉員馬廷亮於十七日赴旅順代表祝賀（十七日） 
　　漢口電第二十師之砲兵一營昨日來漢携帶野砲五尊機關砲四尊旋即開赴岳州（十七日） 
　　南京電陸軍部派諮議官武蘭泰昨日到寗籌備德國俘虜收容所事宜（十七日） 
　　南京電軍署内之中立辦事報現已裁撤該所辦理主任馮錫庚仍復副官舊職（十七日） 
　　東京電中國對德奥國宣戰東京各處之論調如左國民新聞曰中國對德奥國宣戰巳布告矣此後友邦宜共相援助中國中外商業新聞日中國之宣戰誠大可賀惟未經中國國會之協贊是以今後或以此爲動機惹起擾亂亦未可知日本關於此點責任更加重大云云（十七日） 
　　以上東方通信社電 
[戰電]  
　　倫敦電最近英軍施於德軍之打擊顯爲大攻擊之一部分大約將成全史上最大之戰役倫敦巴黎各報現皆限制其評論蓋深知英法軍之逐出法境比境之德兵事業甚爲艱鉅故皆静待戰局之發展現悉德國陸軍參謀部之意以爲協約軍之攻勢迄今尚未發展其全力德國各報亦深知西境戰局之危險觀其最近之評論大約巳承當局意志使國人豫存大變局之觀念柯爾尼斯區民報半官訪員謂英法軍刻正以强逾三倍之攻勢加於德軍至大之困難至危之時日行將降臨於德國云云並戒國民當準備應付危急目下一切希望皆在興登堡一人之身（十六日） 
　　倫敦電海軍部宣稱上星期内商船抵英者二千七百七十六艘離英者二千六百六十六艘被沉載重逾千六百噸之船十四艘不足千六百噸者兩艘又漁船三艘被攻而得脫險之船共十三艘（十五日） 
　　巴黎電十二日止之一星期内商船抵法者一千零十艘離法者一千零二十八艘被沉載重逾千六百噸之船一艘不足千六百噸者三艘被攻而得脫險之船共五艘（十五日） 
[公電]  
　　長崎中華商會來電各報館各商會公鑒自德奥施行潛艇計畫商船日減運費奇昻我國之無自營外洋航路商民商貨出入宰制由人損失匪輕言之滋痛今政府巳對德奥宣戰捕獲敵船必多本會擬乘此機會聯合海内外各商會公懇政府卽將所獲船隻組織航業公司或官辦或商辦或官商合辦藉以擴張海外航路振我航權濟我商困如蒙贊同請即合力共謀進行幸甚禱甚長崎中華商會叩 
要聞一 
[北京特别通信（一百七飄萍）]  
（八月十四日） 
　　宣戰案發表情形 
　　協商國一　行動 
　　財政問題與借欵 
　　西南之態度如何 
我國對於德奥同時宣戰之辦法與其時間愚昨函巳爲詳告今晨（十四）六時半外交部人員卽巳非常忙碌至九時許而大總統布告命令與外交部分致各國之照會同時發表其措詞不曰宣戰而日（入於戰爭之狀態）可昧也致各國照會之文係明言某年月日所訂條約等一律廢止乃採用各外國顧問之條陳自是以後雖在某時期以内尚屬宣而不戰而德奥兩國即因此一宣立成與我爲無條約之國而我國亦遂自命爲躋於英美日俄意法之林國人果知懼知愧乎合力以圖着着思戰後所以自存之道今乃正其時矣 
宣戰以後與戰事未息以前在此時期之中我國之所謂外交即對於協商國與美國之外交耳而協商國之態度尤爲可注意也今日宣戰案發表面後協商方面即依前星期六議决之方針對我表示一致之行動其各使聯名之答覆書中先述欣賀之意而加以希望更爲固結之言此不過國際上之禮節然不能視爲毫無影響於將來之外交即以目前而言關於處置德奥租界船舶等諸國亦曾有如何處置最爲適當之希望故一面與德奥入於戰爭之狀態一面即與協商國之外交將更見其頻繁至於美國方面今日尚無答復聞有俟於政府之訓令據協商國某外交家之談話則美國明日當有答書其措詞亦將與協約國相類云云 
德奥方面接我宣戰之照會後奥國使館即揭荷蘭國旗聞以荷使暫時代表其利益或託西班牙公使爲之代表我國致彼之照會中旣未限定離去中國領土之時刻恐今日尚不能成行也至德人方面除收容其兵士而外尙有德華銀行今日上午十時各國巳派兵各兩三人前往該行停止其營業現正嚴重監視聞政府所定辦法乃先派員清理其簿記依資金之性質分别没收或保管之 
此次宣戰據外人之所傳述謂與財政問題有關换言之即與借欵問題有關是也但愚曾詢之財界某要人詢以大借欵之近狀及報紙所載大借欵條件有是事否某要人乃力言其可笑之甚且曰從未議及如此具體之條件惟所謂一千萬元之借欵（或曰墊欵）則彼亦不否認問此一千萬者爲如何之性質則曰大借欵而成或卽爲大借欵之一部分（墊欵）大借欵而不成即名之曰一千萬元借欵可矣 
某要人又爲愚言謂現在財政當局之意對於行政費方面惟努力於收支之適合依現在之所計算財政狀態稍見善良宣戰以後關於賠欸緩付一層當可辦到（按此爲前次所議宣戰條件之一）故大借欵雖仍進行而當此銀貴金賤之時不能還債反至借債實爲應避之政策因此當局對於借欵其與味亦不甚濃厚云云愚問行政費固可以　節軍費如何某要人歎曰但願今後不再有特别軍費支出耳觀於上述可證明一千萬元之借欵交付在即而賠欵緩解乃在磋商之中 
愚昨函曾言之矣今後所急須解决者卽爲西南問題昨晤軍界某公談及此事謂政府令吳光新以三師入川而陜西陳樹藩更備一師爲之應政府但欲劉羅等之各解兵柄以定四川之局無所偏袒云云至於廣東以某公之觀察則現有勢力殆分爲五（一）桂派陸榮廷陳炳焜譚浩明等（二）滇派方聲濤張開儒等（三）粤派莫擎字等（四）龍濟光之軍隊（五）李烈鈞等之勢力此五者各不相下莫能統一所謂北伐之慫恿互相推諉實皆先望他派之離粤云云其言當否須考之於事實愚不能斷又言及雲南方面則　雲南方財政困難實巳逹於極點其出兵川粤不得巳也然因兩方出兵皆不能逹其目的之故財政乃更困難川粤兩地爲各派所必爭亦以財賦之區故耳愚則聞是言而悟曰中央之不肯以四川授諸某派其原因獨不在是哉　之今旣一方對於德奥宣戰一方尤宜求國内之一致故西南之態度如何實吾人所應注目之問題也若以輕心掉之而漫言此無問題似未免太樂觀矣 
[宣戰照會與外交團]  
　　外交部於昨早八時即遣人赴各國公使署（除奥國外）非公式通知各駐使我國定本日（十四）對德奥宣戰云云自十時國務院發表宣戰布告外交部亦同時遣人賫通知對德奥宣戰照會赴美國各中立國及各協商國使署又派秘書王景岐賫宣戰照會赴奥使署及荷蘭使署（對德照會係託荷使轉逹）聞奥使得我國照會後曾覆一照會措詞滑稽不類國際來往公文此說未知確否至外交部所致照會其致奥荷兩國者巳見昨電不再述兹錄其致協商中立美國各公使照會原文如下爲照會事本國政府於本年三月十四日與德國斷絶外交關係曾經照會貴爵公使公使署公使轉逹貴國政府在案現因中歐列强施行違背公法危害人道之潛水艇計畫並無變更之希望本國政府宣告自中華民國六年八月十四日上午十時起與德奥兩國同時入於戰爭之狀態所有中國與德奥兩國訂立之條約無論關於何種事項者均一律廢止至一九○一年九月七日所訂之條欵及其他同類之國際協議有涉及中國與德奥兩國之關係者並從廢止再中國政府對於海牙保和會條約及其他國際協約一切關於戰時文明行動之條欵仍遵守不渝合併聲明相應照會貴爵公使公使署公使查照並請轉逹貴國政府可也須至照會者 
各友國公使接到我政府照會後協商國公使（日英俄法義比等國）依前星期六會議之結果昨日上午接到我國政府照會而後立即以協商國　使名義致答覆書於我外交部其内容略稱頃接到貴國政府照會敬悉貴國毅然與德奥處於戰爭之狀態某等深表致賀之意尚望今後能與某國等益爲强力之固結云云又美國因須俟其政府之訓令故昨日尚未答覆大約今日當有覆書 
我國旣對奥宣戰駐京奥使即日巳由外交部交付護照請其退去唯船期無定故對於日期一層尚無限制且我國在奥公使之安否尚不可知則奥使亦無令其早日撤退之必要也又昨日發表宣戰令之時曾電令駐奥沈公使瑞霖下旗回國我國在奥利益託丹麥代表至奥國在華利益聞擬託苛蘭代表云 
[唐督軍赴川時之三渻省聯合會]  
　　雲南唐督軍近因四川師長劉存厚圍攻成都謀去戴戡之報大爲憤慨現在决計進兵計由　先行出發五混成旅及舊日在川滇軍巳足四師之數其靖國第一軍巳請羅督軍爲總司令而此後戰事尚在難以預料非親身出師不便就近指揮故現在准定八月二日由滇起節所有緊要事件均電行營核辦滇中軍署公事由第二師長劉祖武代理 
雲南靖國軍第一混成旅馬聰第二混成旅鄧泰中均巳先後出發第三混成旅司令官李友動近以川事愈緊亦於七月二十三日料理完備率兵出發是日自唐督軍及滇中政軍學各界均到聚奎樓歡送城中商民亦懸旗致送 
劉存厚前因反對羅佩金與滇軍大起衝突此次又圍攻成都擊死黔軍無算旅川公民屢電唐督請速出師援救日前滇省議會議長趙質齋及李麟書洪九疇三君發起一滇川黔三省聯合會專以聯絡三省感情鞏固共和增進地方利益爲宗旨曾於本月二十號就公園内開一懇親會是日午前十一時旅滇川黔諸君及滇省各界人士均陸續到會會場中豫先由雲華茶園布置完備遍設電燈及各種花綵懸掛五色國旗陳設可觀因爲時尚早乃先演戲一齣演畢人巳到齊午後一時唐督軍亦親臨會場未幾即舉行開會禮首由主席趙樾村君宣布開會宗旨旋請唐督軍演說唐公演說略云滇川黔三省在地理上歷史上風俗人情上得失利害上均有不能不聯合之勢比年以來國中人士動分省界抑知滇川黔者皆中華民國之滇川黔非僅三省人之滇川黔推之各省全國皆然故一國之事人人皆與有責此省有急難彼省宜出而拯救乃自省界之說出此省之人欲有所盡力於彼省無識者動以野心侵略等字樣加之致令志士仁人信而見疑忠而見謗不得一展其救國救民之素願豈不可惜即如川事當辛亥反正生靈塗炭苦不堪言滇軍曾往援之及二次革命事起川又糜爛彼時余（督軍自稱）正督黔中亟思出兵援助而時人猜忌横生不曰侵略卽曰爭權誠如曾滌生所謂虹貫荆卿之心而見者以爲淫氛而薄之碧化長虹之血而覽者以爲頑石而棄之也迄今思之令人浩歎本年劉存厚以箇人利祿之私旣攻羅督軍於前復攻戴兼督於後成都軍民死傷枕藉流離顚沛莫之或恤吾民何辜受此塗毒此次余親統三軍北伐就地勢論不能不取道川中就川亂論尤不能不先爲平定以解川民之倒懸惟川滇感情被劉存厚搗亂疑免隔閡尚望我川旅滇同志多方疏通免生誤會蓋余此番之行一以爲國一以爲民絶無所謂侵略絶無所謂權利云云後古直公洪九疇易從臯鄭炳然諸人相繼演說畢舉行選舉會長及各職員正會長舉定黄德潤副會長舉定易從臯洪九疇充任畢全場撮影至五句餘鐘宴會晚間十鐘始散會 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京津間之對敵處置]  
　　我國對德奥宣戰以後所有一切應辦事宜巳明令各主管官署妥速辦理而其中如在華德奥人民之處置在華德奥船舶之處置德奥租界之處置德奥兵之處置等等尤關重要政府對於此等問題皆籌有確實辦法日内將以院令部令陸續發表並聞協商各國對於以上種種或尚有其他之提議與希望惟現在尚未表示意思兹先錄昨日大總統敎令所公布之處置敵國人民民刑訴訟暫行章程及内務部以部令所公布之處置敵國人民條規如下 
審理敵國人民民刑訴訟訟暫行章程第一條敵國人民之民刑訴訟在戰爭期内均由中國法院審判之其敵國人民與外國人民之民事訴訟依據約法應歸該外國領事審理者不在此限第二條前條所列第一項民刑案件第一審除刑事訴訟律草案第六條第三欵第四欵所稱各罪外均由地方審檢廳辦理未設地方審檢廳各縣由該管地方官將案件移送附近之地方廳辦理新疆熱河綏遠察哈爾等處上列地廳職權由司法籌備處都統署審判處或審判處附設之地方庭行之除前項管轄外關於前條第一項民刑訴訟審理宜適用法院編制法及其他法令之規定第三條凡民刑案件應行管收及刑事判决執行或民事應收敎養局作工之敵國人民均於新監獄内行之第四條本章程如有應行修攺事宜由司法部呈請大總統以敎令行之第五條本章程自公布日施行處置敵國人民規程第一條僑居中國之敵國人民得於五日内呈請該管地方廳發給出境護照第二條凡在宣戰以前未經登錄者應由該管地之官廳查明限令於十日内一律登錄第三條凡經登錄之敵國人民經該管地方官廳核准後仍准在原居住地方繼續居住其身體生命財産並予以相當之保護但在保護不便之處或認爲必要時得由該管地方官廳令其移居於指定之地點或由政府發給護照令其出境第四條指定移居或出境者之財産不能携行時由該管地方官廳查明封存或設法保管其自願委託他人看管者須得該管地方官廳之許可第五條凡僑居中國之敵國人民得從事和平適當之事業但須行呈經該管地方官廳之認可第六條旅行遊歷一律禁止第七條敵國人民一律禁止入境但得政府之許可者不在此限第八條凡敵國人民所出書報無論何國文字該管地方官廳認爲必要時得禁止發行第九條本條規得隨時修正之第十條本條規自公布日施行 
昨日對德奥宣戰京中警備較諸斷交時尚無大殊其在交民巷之德華銀行則請法國公使處分當由法使會同荷國公使與聯合國公使磋商己於昨日（十四日）上午十時封禁下午一時交民巷德華銀行即有英日法美各國之捕監視荷蘭兵亦在該銀行院内看守當昨日宣戰後又由荷蘭公使命令派兵到奥國兵營巳　奥兵全部收容於一處以便處分並聞崇文門城牆國德砲台對德斷交後曾由奥國兵隊守備昨日對奥國宣戰後卽由荷國兵隊前往代爲警備該處現巳揭揚荷國國旗刻市面上尚無大影響昨日交通票價格换銅元八十六枚中國票價格换銅元八十八枚 
又津函云十四日直隷警務處奉到北京陸軍部及曹督軍訓令飭於本日（十四日）接收天津奥租界等語楊處長卽乘汽車赴奥領事署與奥領面商略謂中奥巳經宣戰奥租界應交歸中國管理奥領事允即交還至下午四點三十分由警廳署長劉岐山帶警兵二百名各荷鎗械鼓號前導逕赴奥國工部局前横列隊伍移時楊處長與奥領事同乘汔車蒞止入工部局撤下奥國國旗攺懸中華民國五色國旗率各警兵對旗擎鎗立正行禮於門首懸掛白牌一面上書天津特别區第二管理局楊處長卽委劉岐山爲管理局局長所有奥捕崗位一律攺派巡警站崗至是奥租界乃告完全接收矣 
[津浦路租車購車案開審]  
　　昨日（十四日）上午九時三十分天津地方審判廳刑庭開審津浦鐵路租車購車舞弊一案由劉耀堂推事爲審判長原告檢察官華國文被告王家儉辯護人張家麐盛文頤辯護人郭定森林行規童益臨辯護人張務滋鮑宗漢辯護人唐寳鍔林行規均蒞庭審判長請檢察官發表對於本案之論告華檢官發言本案宜分二點一爲關於租車之事由本檢察官偵查一爲關於購車之事由本檢察官偵查因被告王家儉犯兩個刑律三百二十六條詐欺取財罪一個刑律第二百四十六條僞造文書罪盛文頣犯兩個刑律第三百八十六條詐欺取財罪一個刑律二百四十六條僞造文書罪一個刑律第一百四十三條行賄罪童益臨犯一個刑律第三百八十六條詐欺取財罪一個刑律第二百四十六條僞造文書罪一個刑律第一百四十三條行賄罪鮑宗漢犯刑律二百四十六條之罪請審判長依律判斷審判長命盛童鮑三人退令王家儉先述明關於租車之事王家儉云家儉未接事之前前局長曾言津浦路車不敷用購車用欵甚鉅租車最爲便利接事後亦同車務處長周善同商議此事周亦贊同嗣後議定租車二百輛一百五十輛木蓬車五十輛高邊車審判長問租車時曾問過副局長暨各處處長否王家儉答曰家儉未接事之前鮑曾到局詢及購車之事盛文頣對鮑曰王新局長將至至時再議接事後各路來請車者日有數起曾向京漢鐵路借車未蒙允許時鮑宗漢來言既用車至急最好是租車暫用此事遂定審判長又問旣决意租車宜先問及總務處何種車適用王家儉答曰曾通知總務處惟未問何式爲當審判長又問向漢森公司租車出於何人之意王家儉答曰漢森公司經理到局原爲賣車油等事而來初非爲租車之事至也故第一次見面時即言敝行對於貴局交易事件最多以後還望照顧等語尚未提及租車及以與前黄局長盛文頣等相識諸事審判長又問嗣後津浦路向漢森公司租車此意曾否對鮑宗漢說明抑鮑宗漢自到路局提及王家儉答日鮑宗漢第二次因事來局向家儉提及此事時副局長亦同在鮑曰敝行有車可賣與貴局當以無錢對祗要可以欠資亦無不可鮑曰旣無錢購買租車最爲便利三井洋行資本雄厚匪特可以租車即購車亦無不可審判長又問租木蓬車一百五十輛高邊車五十輛之標準係何人所定王家儉答日此事家儉同副局長兩人商議定奪對於各處長曾用口頭談過惟未下有局令審判長又問草擬合同爲誰王家儉答曰旣商定租車後即用電話通知三井洋行鮑宗漢鮑來告以欲租車二百輛之事鮑曰此事還須與行中人商議二次來局即持一草擬之合同惟無名義以及簽押審判長又問漢森公司四字係何時發見王家儉答曰磋商價格之後說出漢森公司家儉即當人命去三井洋行查驗果有漢森公司名牌懸於三井行内審判長又問旣與三井洋行交涉何以又在漢森公司租車王家儉答曰鮑宗漢謂漢森係三井洋行同鮑宗漢組織鮑宗漢即漢森公司對於華人交易時之全權代表審判長又曰定準租車之價金每車四元二日時機務處車務處曾否通知王家儉答曰先同鮑宗漢商議俟部批准後再行通告各處審判長又問第一次報部之文起草係何人王家儉答曰第一次起草係文牘科楊主任畫行係家儉同副局長二人審判長又問正式合同簽字係幾人簽好後存於何處王家儉答曰路局方面係家儉同副局長簽字洋行方面係外人并坂及鮑宗漢二人簽字後存於局中鐵匣内審判長謂租車之事至此暫止令王家儉出庭休息王家儉對答時狀頗自然惟聲音細微不易明晣王家儉退出後盛文頣繼續入庭審判長令先述租車事盛文頤供稱王局長未到任時鮑宗漢來局卽議及購車之事文頣答以俟新局長到後再議此時副局長亦不負責此事遂中止後王局長十一日到局鮑宗漢又來局與局長俱在客廳相見談及賣車之事時局中無錢鮑曰局中無錢紙有租車而巳遂在客廳與兩局長商議並令草擬合同審判長問鮑宗漢來局用何種名義盛文頤答日初來係用三井洋行華經理名義繼而合同草定始說出漢森公司並謂伊係漢森公司代表審判長問王局長旣定租車二百輛後同各處商定否（未完） 
[宣戰聲中之鄂聞]  
　　對德奥宣戰關係吾國前途甚大王子春督軍初亦爲懷疑之一人兹者叚氏復任揆席情勢與前不同又值蕞爾之暹己突起參戰王氏之觀感乃一變而爲誠意的贊成除電府院催促宜速實行外現正與外交内務二部商榷處置漢口德國僑民限制德商營業各項聞部議對於德人擬爲嚴格的取締所有居留漢口德商敎士均須送往九江廬山安置以杜絶其交通庶免暗中煽惑勾誘爲破壞吾國治安的行動現已由外部令行湖北特派交涉員爲德人在廬山預覔房屋多楝盧山暑令之臨時巡警原爲保護避署者而設今秋並不撤退以資監視似此辦法則德商所有一切營業無論有關軍事與否皆將不能賡續概須停歇近日德商聞此風說往北戴河鷄公山牯嶺等處避暑者皆返漢收拾其殘餘之營業德華銀行行員巳離漢之滬該行交易乃完全停止屋巳鎖閉荷領事署所留用辦理德人事件之前德領署書記官與特别區管理局（卽德界巡捕房）留用管束巡捕之捕頭（今名特别區警官）司尼氏聞均須前往荷屬業巳整備行裝不日啓行昨有某君晤司尼據其所談似尚望吾國對於德僑和平處置者其言云現在貴國擬卽與吾德宣戰我德人現留華者尙有數百如實施戰策公布之後諒中政府對於德人必另有相當之條例頒布然宣戰與絶交不同迭接敝國來函並報紙所載敝國政府對華政策素取和平態度甚希望中國同行一致僕行將去此我留華德人必能恪守中國法律及國際公法戰時之條文云云 
此次决定宣戰在政府雖係自動的行爲然對於協約必爲好意之援助卽協約諸國亦無不贊同此舉惟吾國商民對於宣戰後之成妝利鈍尚不無疑慮蓋商人眼光僅在貿易上之關係小民則以食糧爲先故所見祗此現政府旣毅然宣戰想已通盤籌算自給若何供人若何此際必巳自審其力量尚望政府於宣戰之始明白曉諭勿使商民稍有懐疑也 
[魯之大舉勦匪計畫（懷瑾）]  
　　魯省匪患自毛思忠大掠曹縣各處土匪狡焉思啓到處滋擾零星股匪如高唐如平原如濟陽德縣如茌平館陶諸邑攻殺焚燒波譎雲湧起滅無時此省垣以北之匪受毛匪之影響而乘機以逞者也自徐海辮兵兩次譁變逆勲之餘孽與毛匪之黨羽竟不謀而合併成一家匪數旣衆槍械後夥（日前毛匪與官軍戰於單縣機關鎗過山砲均屬齊全）於是郯城臨沂滕縣金鄕汶上魚台濟寗單曹鄆鉅之交與蘇豫毗連之十餘縣告警者紛紛濟寗一道之治安遂至不可收拾此外又有靑島潛藏之鬍匪不時假託黨人名義綁票勒贖殺人越貨及官軍聞報往剿彼又逃入租界無可奈何故論山東於今日殆無一片乾淨土當道者終日營營除調兵轉餉外亦幾無他項政務可言惟省以北之匪刦掠而巳其勢不能爲大患卽如匪首顧德麟前日率匪千餘困防軍於禹城及王營長兵到匪等巳鳥獸散蓋津濟之間在在有重兵防守又無大宗外溢之鎗彈供匪利用故無論如何匪等不能大肆猖獗靑島方面現巳經日本軍署取締居留靑島黨人似亦可無慮惟濟寗曹州方面平原矌野西走梁宋南連徐淮東至海北迄兗鄆曹濮之郊向爲盜匪出没之所面茫茫大陸實握中原之腹心爲隴海津浦兩路交通之樞紐不速剿除影響全國爲患益大張懷芝督軍近對於此事極爲注意昨十二號特召集高級軍官開緊急會議列席者爲張樹元帮辦戴以庸統領兗州鎭守使施從濱濟南鎭守使馬良旅長唐天喜團長上官建勲郝景星等等會議結果聞巳决定將膠東濟南東臨三道原駐軍隊節節設防嚴密佈置暫取防守主義而對於濟寗曹州之匪則抽調勁旅分頭進剿以全力掃蕩妖氛不使再有蔓延之虞所有目前各處防務之布置及前敵軍隊之分配約略計之如下（一）膠東方面海陽文登榮成牟平福山蓬萊棲霞萊陽諸縣以登州防營分别駐紮由烟台鎭使聶憲藩統領之黄縣龍口招遠新城一帶則由陸軍混成團長張克瑤派兵設防團本部設黄縣城内掖縣平度兩處有九十三團駐境高密即墨膠縣則新調十八團與沂防之一部分前往駐紮以備不虞由昌邑西上計有第十旅旅長鄭士琦駐濰縣第二十一團團長孫宗先所部三營分駐安邱昌邑濰縣昌樂名地（二）濟南方面濟南爲省會所在地理宜注重根本以厚勢力現駐軍隊計暫編第一團團長上官建勛所部第一營駐辛莊二營駐濼口三營駐新城九十四團團長郝景星團本部住省城第一營駐壽光二營駐省城東關三營分駐城裏各街要隘直隷巡防二營十三營駐督署十五營駐財政廳街河南第七旅第十三團團本部及第一營駐泰安縣第二營駐長清第三營分駐新泰萊蕪蒙陰新軍第一旅旅本部駐辛莊二旅旅本部駐七里堡中路巡防統領戴以庸全部駐守海豐陽信惠民高苑桓台一帶（三）東臨方面新軍第一團團長戴春成並第一二兩營駐聊城第三營駐高唐新軍第二旅第三團第一營駐齊河二三兩營駐郾城德平後路巡防巡領李德厚所部分駐博平館陶臨清夏津恩縣堂邑（四）濟寗方面除兗曹沂三路巡防分駐菏澤濮縣滋陽曲阜郯城蘭山日照各縣外新調去之軍隊計有原駐濰縣之第五師第二十團一混成營調駐台兒莊第二營駐沙溝第三營駐韓莊第十七團團長趙子才新率本部移駐單縣第二營暫駐臨城第三營駐濟寗中央第一旅第一混成團團長潘鴻鈞原駐長山桓台等處現奉調剿匪團本部曁第一混成營調單縣第二三兩營駐金鄕魚台第七旅第十四團第一營駐臨沂縣城第二營調濟寗第三營調東平新軍第二旅第四團團長隋自孚率第一營奉調駐滋陽第三營調濟寗 
[湘督發表後之廣東消息]  
　　聞十號下午督軍署接湖南譚督軍萬急來電大略謂傅良佐現帶兵入湘接督軍任以湘省勢力而論萬難抵抗以西南大局而論又萬不能不抵抗有何明敎急盼電示等語此電係分致陸巡閱使及粤桂滇黔四督軍又十一號督軍署復接黔督軍劉顯世來電大意謂組公（即譚督）電敬悉湘事請幹（指陸使）舜（指陳督）月（指譚督）三公維持聞此二電陳督均未致復又聞湘師長陳復初派有全權代表來粤陳述湘省軍事情形謂以湖南兵力可抵拒吳光新而有餘但槍械子彈極形不足請求粤省爲之助力並請以兩廣兵力爲之後盾云云 
政府令傅良佐督湘後譚延闓是否允交代或湘省有無變動關心時局者莫不盼望早得消息兹聞軍民兩署昨巳接到湖麩來電略云傅佐不日抵湘視事湘省人民全體不公認决以武力對待懇請協助云云聞陳督軍得電後已轉電陸使籌商對待辦法 
李烈鈞等以現在段内閣手段益進如湘省去譚易傅大借欵成立節節布置實於吾人進取大有障碍故於昨星期六日下午用萬急電拍致黄埔邀集程總長林司令及國會議員暨民黨鉅子於五句鐘在農林試驗場會議出兵事宜約兩小時之久始散 
[國會議員抵粤之近訊]  
　　國會在粤開會旣已决定故各省議員之到省者現已有六十餘人此一二日内廣大輪船到省亦當有四十餘人其在天津者巳有上海電到國會議員 
 
 
 

Page 7

 
 
　　通訊處謂不日即一致南下陳督軍昨接報告知此項議員抵省在即特派員第坐寳璧軍艦駛往香港迎迓各議員來省孫中山除派鍾惺可簡琴石李杞堂廖德山四名代表前往歡迎外并派定招待員多人藉昭誠敬又聞陳督軍以國會議長吳景濂王正廷等代表赴桂歡迎陸使日間將次首途現特電飭江防司令部派撥北江兵艦聽候該議長啓程期日卽行護送往梧以資保衛孫中山昨又以召集參衆兩院議員來粤恢復立法機關現雖到者已有多人惟急欲開會以便着手一切進行之故特商請程總長於第一艦隊中選派一艘赴滬迎接各議員來粤聞程氏謂現在吳淞要塞已有北軍駐紮危險堪虞請攺僱日本商輪往滬迎接較爲穏妥孫然其說聞巳派員往港向大阪商船會社接洽一切矣 
[李純定期啓節中之潯訊]  
　　贛督軍李純調蘇之命發表後寗垣電促赴任甚急故早有即日首途之說有謂十號者有謂十三號者有謂十六號者然行期巳三四易聞李督意本欲俟陳新督來贛當面交代贛事近因中央電速赴寗陳新督來電日内當可到贛兼以贛督篆務有贛北鎭守使吳金彪護理故决定十九日啓節然始終以交代事繁不及面交爲憾故於昨日再拍萬急電逕催陳新督迅即來贛並告以准於皓日起程等語現在行轉衛兵司令官張中和旅長已將本省防務及戒嚴司令官任務完全付托第三旅黄旅長接任並統率二十二團於昨日乘車來潯駐鐵路旁一宵准於今日（十五）乘江寛商輪赴寗至第三混成旅黄振魁旅長所部第二團本駐吉安李督以移節在邇大軍調寗南昌空虚特電令該旅長來省塡防黄因接防隊伍未到爰先將旅司令部及步兵第一團第一營砲兵營開拔來省故張中和旅長將本省防務交代一切近日李督在軍署除與各界話别及受人祖餞外復召集留贛各軍長官會議授以防務機宜以示身雖去贛猶不忘洽贛之意 
南潯鐵路公司聞李督行期確定特令營業科將頭等車一輛拆毁攺裝花車内裝臥車坐車客廳餐間上房等布置極爲周至並派全路管車長傅子蔚晉省面謁李督報告預備花車聽候指示行期 
李督以赴甯在即所有江寗軍署房屋如何布置須先籌定特派行轅副官長王健飛率領副官吳修雲孫鴻斌趙瑞祺衛兵營排長魏存生司務長史培亮司書蔡和甫暨士兵等三十九人押解各處課行李於昨日（十四）先期赴寗籌備江寗督軍公署派來歡迎李督之代表張鳳瑞于漳王通魏連茹等於昨日拍電江蘇齊兼督及軍政各界報告李督於十九日由贛出發俾便籌備歡迎 
駐潯省防第四團團長徐世法日前晋省謁見李督報告潯陽防務昨奉李督面諭迅回汛地俟吳護督晋省卽以徐兼鎭守使及九江所屬地域戒嚴司令官日内卽有命令發表 
又聞新督軍陳秀峯今日來電准十六日由京起節約二十日卽可抵贛接任初擬率領所部十一十二兩師全行來贛聞陸軍部以該兩師爲近畿勁旅未能全行開拔將來實行來贛不過一師前驅兵士約一二連已於今早到贛現在召集車　夫役搬起行李故連日新舊督軍行裝上下路途甚爲擁擠 
[蕪湖快信]  
　　蕪湖交涉署刻奉外交部特電云安徽特派交涉員十碼政府因中歐列强施行潛艇計劃違背公法傷害人道兹本其尊重公法保護人民生命財産之宗旨於本月十四日上午十時起與德奥兩國同入戰爭之狀態特電逹外交部十四日 
合肥武山廟匪耗蕪湖安武軍第一路史帮統俊玉於十三晚率步隊三連機關鎗三架馳往防堵該軍巳於次日到合肥聞俟蚌埠軍隊開到史帮統仍率隊回駐蕪湖 
昨聞有由合肥來者云武山廟之匪内中夾有各處遣散及譁潰之辮兵甚夥是以鎗械完全兇悍異常故合肥城内居民搬遷者頗衆該處駐有第六路安武軍兩連亦恐匪徒來襲每日上午與下午共開城門四小時稽查防範極爲嚴密 
此間政界傅述倪嗣冲刻密保寗祖武堪任大通榷運局長並有不日即可發表說查甯係省議會議員兼公益維持會副會長前曾署任太平舒城兩縣知事其說果確恐倪將實行其皖鹽加價之政策矣 
前辮軍統領陳德修刻巳出都不日赴當塗仍接統該軍聞巳得倪嗣冲認可 
蕪湖查驗補抽局病商累民曾經該局長龔壽頤呈請自行裁撤以蘇商困業於六月十五日奉到省長公署指令内有查所陳中肯恰合時勢足見該局長深明大體公而忘私殊堪嘉尚應准如呈辦理等語此間商業維持會因該局迄今尚未實行裁撤前日特開會公决仍由該會呈請省長速行裁撤以維商務 
[徐州快信]  
　　張敬堯因縣知事所預備之行轅（張勲紀功園）爲不便昨特飭修理舊巡閱使署以便移駐 
第七師所發餉欵多係河南中交兩行紙幣此間通用爲難日昨商會特爲此邀集各商號開會研究通融辦理並聞張敬堯以此間不能通用河南紙幣特電齊省長速撥現欵接濟 
新任陸軍次長徐樹錚（徐州人）爲第七師紙幣交涉特電齊省長暫撥現洋五萬元以資流通又電張督辦謂下月軍餉准籌發現欵 
此間接得段母怠（前湖北巡按使段書雲之子蕭縣人）任命爲徐海道尹消息一般人士以段係公子頗表示不贊成之意横行曹濟豐碭間之匪首毛思忠毛思裕前致函張督辦自稱忠義軍謂所爲雖非義舉究係仁術云云尚未知張督辦如何對付也 
昨有自豐縣來者言匪圍已解辮軍數營（確數未悉）現駐城内豫軍三營則駐南關巳屢生齟齬 
[宣戰後之浙垣籌備]  
　　浙江旣奉明令對德奥一致宣戰所有籌備手續亦經軍民二署規畫進行昨聞楊齊二氏巳會令兩鎭守使四道尹七十五縣知事查明所屬有無德奥受雇人員莫干山普陀山等處有無德奥避署之人准中央電令德奥船之寄椗我國者尚有德船十一艘奥船三艘戰時頗有關係尤宜嚴重監視故特飭砲台總台官格外注意其防務計畫與閩贛互商同列次要區域布置完善分别報部 
齊省長於昨日接到敎育部來電三道其一云對德奥宣戰業奉明令凡德奥人所設之學校及學校所所延聘之德奥敎員兹定處置辦法如下一德奥人任内地行設學校經該管地方官廳認爲不合軍事上之意味者准照舊授課一内地各學校所延聘之德奥敎員照原訂契約辦理但經該校校長或該管地方官廳認爲於軍事上有直接間接之關係者應解除契約立即辭退特電逹希查照飭屬妥愼辦理敎育部願一印其二云願一電計逹貴省各學校聘有德奥敎員認爲無軍事上之關係者應一律保護其平時舉動應令校長或加派妥員隨時監察至德奥人所設學校卽附屬於敎會者亦應留心監察除另咨外希查照敎育部願二印其三云杭州省長鑒貴省各校有無奥國敎員各屬有無奥國人所設之學校請迅查明照本部願一電辦理並電復爲盼敎育部願三印 
辦理德僑事務所主任林　翔君以中德斷絶邦交以來德奥人民往莫干山避暑休養者絡繹不絶人數甚多現中國巳與德奥宣戰自應派員前往調查以昭愼重聞昨巳派委交涉公署第一科長丁紹瀛君乘湖班輪船前往該處調查矣 
[杭州快信]  
　　省會警廳勤務督察長林映清昨在中羊市街灣井弄口楚南客棧捕獲黨人嫌疑犯周鳴臯周雨朝（江西人）連同棧主李昌全解廳訊辦 
上海引渡來杭之刺趙嫌疑犯鄭永乾等連口夜間經軍法課秘密提訊聞尙無實供 
嘉湖鎭守使王桂林密陳督軍歷叙前警備隊二區二營管帶王公衡劣跡更僕難數新委該區統帶張蔭榮亦報告到省巳將王設法拿獲解交該鎭守使署訊辦 
省長考核各縣成績才不勝任應候撤换者計有十一縣昨已發表四縣富陽委陳延昌暑理武義委廖維綱（財政廳鐵路稽查）署理新登委劉克謙（省署内務科員）署理孝豐委王曰灝（省署會計處辦事員）署理 
財政廳准農商財政兩部來咨各海關茶葉出口稅自昨日起實行縮減征額昨通令各統捐局一體查照 
典業公會昨集同業會議收典質物槪照平日減估八折 
地方通信 
[蘇州]  
　　嚴查託名招搖蘇常道尹署接省長訓令内開本月八日接准内務部咨開准陸軍部函開討逆軍司令部業經奉令裁撤所有各職員任務均巳於奉令之日解除如有不法之徒冒充討逆軍職員在外招搖一經發覺應即由附近各警區嚴行究辦如係軍人應送由憲兵營連解部查究以儆效尤函請轉行遵照等因除分行外相應咨行查照等因令仰該道尹轉飭所屬一體嚴行查究云云王道尹巳轉行水陸各警廳遵照 
　　肉業控告理事　蘇垣肉業公所理事倪松坡經理屠宰稅公益捐等項近被同業商人闕康甫丁少卿等多人赴吳縣署具控倪松坡侵吞公欵請求澈究經曾裁判員開庭傳訊據原告闕丁等訴稱倪松坡接辦公所理事已經四載自開辦屠宰稅以來所認國稅與所收之數不符兹查得上年閉歇肉店數家其捐當時即令各店攤派及至該店復開攤派之數未見除去此即爲吞捐明證另有公益捐一項原作修理公所房屋並繳付警廳清潔捐之用迄今數年未見報銷向之取閱賬目亦不交出顯見營私舞弊浮收捐欵以致激動公憤請求核奪曾君即傳倪理事質訊乃倪松坡不到由其子倪叔衡到庭供稱公所經理屠宰稅除照繳之外並無餘多亦無浮收至公益捐一項有賬目可查當卽將賬簿呈案曾君查閱該賬簿僅書明民國二年所立其中所記各節皆無月日可稽且有某委員薪水某署警薪工等項皆未經同業承認當以此項賬簿難作證據即諭倪將歷年清賬交出聽候同業公同閱看秉公清理再行核奪所呈賬簿即行擲還兩造遵諭而退 
　　博物展覽會紀事　中華博物研究會舉行博物展覽會三天以八月十一爲始至十三止會場設於蘇州省立第一師範學校占敎室六間由右側登樓有進行標貼指導參觀人樓下爲簽名處有招待員二三人登樓有該會歡迎參觀人意見書之啟事一則稍前行即爲第一展覽室依標示之出入口爲進行線並有監護員多人兼司指導由第一展覽室依次逹第六展覽室適爲樓左之盡頭從此下樓各室之出口有桌置文房具備參觀人之摘記品物及草意見書之用收受意見書之討論櫃設於出路之會客室中綜計陳列品之種類大别爲標本模型圖表書籍著作而標本最多有臘葉液浸乾製剥製截片等液浸品有醫校之眞正人體各内臓此外如注射品剥製品多吾華特産其他模型圖表書籍著作等非特於學術上足資研究而於實業上尤關重要至若陳列之次序先學校次個人終以該會所占面積學校占十之七該會占十之三個人出品俱係會員故槪括於該會區域内出品之學校有省立第一及第二師範省立水産省立蠶業省立第一及第二農業省立第二及第五中學公立専門醫學縣立吳江中學校該會則有湘支部鄂支部及會員王鳴岡薛德焴吳元滌毛文吟杜就田凌昌焕吳家煦諸人之出品開會第一日上午有美人祁天錫蒞會參觀頗爲稱許與其門人劉湛恩皆入會爲會員計三日男女賓絡繹不絶大半爲學界中人往往鉛筆紙簿就出品記錄歷半日不去展覽會之有益學問於此可見聞第二次博物展覽會時期巳議定民國八年寒假期内在中華博物研究會寗支部舉行云 
[松江]  
　　敎育界近聞縣敎育會職員本定一年一任每届陽曆八月開會選舉兹又届攺選之期故於本月十五日由姜揆勛會長邀集職員會議選舉日期旋經公决於本月二十六日在本會開會選舉唯會員第年應納會費四角歷年均敷衍從事未繳者居其多數本年開會時决計一律徴收如未繳會費者槪不給以選舉票以資整頓縣立各高小校長因道屬高小校長聯合會巳定期本月二十七二十八兩日在滬開會故均預備議案以便届時赴會提出 
　　宣戰後佈置　此間軍政各界巳奉盧護軍使傳知謂奉國務院來電政府巳對德奥宣戰所有應辦事宜另由該管部通知等因但我松向無德奥人蹤跡前經飭查明確即我松人亦無與該兩國人合夥貿易及聘用任職等事故於取締德奥人一節不生何種問題唯防務上不能不更加注意蓋防德奥人潛往内地之故現經軍警長官傳知車站輪埠等處各檢查員一律加意盤詰以免混入至城内外各國敎堂及樂恩堂附近之外人住宅與各鄕鎭敎會亦己飭派軍警切實保護俾昭周密 
[鎭江]  
　　建築軍港之察勘北京參謀海軍兩部近爲鞏固海防起見議在江陰建築軍港電令要塞總司令王廷楨察勘地勢繪國送部察核王君奉令後即於日昨乘輪過鎭停泊移時旋即赴澄 
　　辮兵扮丐之偵查齊兼督軍近聞徐州等處辮兵潰散後扮作逃荒流丐竄匿江南各縣希圖乘機搶刧昨特通令駐鎭陸軍第十九師司令部商埠警察總局轉飭所屬留心偵察以遏亂萌楊師長倪兼局長奉令後業已分别飭知各團營區所督率軍警嚴密稽查凡經過街市之流丐以及船塢車站往來難民無論有無髮辮均須詳細盤詰勿任自由居住昨各軍警巳遵照實行矣 
[杭州]  
　　又獲謀浙黨人　上羊市街荳腐弄口顧姓間壁某姓近有人報告其家匿居黨人與某某機關暗通消息昨由第一區李署長立命第四分所戈錫麟警佐搜捕當夜約二點四十分親率長警多名前往叩門入内前後把守將周某等兩名先行拘獲一面徧搜得有巳經鎗斃之黨人朱爕鏡信函及名片數件一併解送警廳審訊又聞昨日（十六日）有軍探陳某偵悉有通飭協拿之謀浙嫌疑人趙英伯陳望林吳某等三人匿跡拱埠大通旅館當於是日下午四時會同該處駐紥憲兵前往該旅館當將三人拿獲立即解城送軍署訊辦 
[安徽]  
　　催解丁漕　倪嗣冲近令六十縣知事路云丁漕爲歲入大宗政費軍需均從此出本不容稍有蒂欠溯自本省長到皖以來於今五載各縣應徴之稅多未掃數解清固由各知事疲玩相因催徴不力而財政廳優容屬吏膜視要需亦不得辭其咎現在軍務方興待欵尤亟所有各縣自民國二年起至本年止究竟丁漕兩項巳徴若干巳解若干巳徴未解若干歷年積欠若干俱應詳細列表呈報其現徴未解之欵及歷年積欠之數亦須責成各該知事勒限催繳以清欵目而濟軍需如再玩誤定即分别撤懲除照會各紳分途調查外合亟令飭令到該知事卽便遵照 
[廣東]  
　　定期開敎育會本年敎育大會早經預備籌辦各地勸學所長小學校長照章均屬會員業經省長通飭依期到會研究在案現定本月十六開會各地學董校長以國家多故謠言頻興尚有未報到者省長巳分電各屬謂省會地方安静會期萬無更攺之理各學董校長等務須依期到會云云并聞經巳擬定懲戒章程凡不到會者即予撤差遲到者分别記過云 
　　西江水勢暴漲日來大雨時行六日梧州撫河水勢　漲至八九等日河水增漲三四丈城内水深巳丈餘城樓水將浸及西江下游各屬被浸殆徧肇城附郭鄕村亦巳悉成澤國惟水勢尚緩至深不及五尺迨至十號下午肇城河面漲至一丈七尺西南兩門經巳堵塞三水四會沿河一帶均巳淹没水漲一丈二尺餘西北兩江河流水異常緊急有漲無退又南海縣官報十號佛山鎭内水深三尺晚後漲二寸毛知事巳星夜馳往救護 
雜評一 
[宣戰後之内政（一子）]  
　　中國自歷次政爭以來内政之停滯而不進者久矣今内部之爭未己而又加以對外之宣戰國人方以今後之内政必更不睱顧及爲憂然而觀昨日之閣議則執政諸公固未嘗忘情於内政也 
宣戰旣爲最重要問題則閣議自必専注意於對外乃昨日之閣議於對德奥事件外又議軍民分治又議設敎育廳又議設實業廳政府當局尚有餘力以顧及此種重要之内政誠不可謂非有心人矣夫團體無論大小必先統籌我團體之能力有幾而後分其能力爲兩部以一部競爭於外以一部整理其内始能有所發揮小之如箇人之設一公司營一商業若傾其全力以奔走於外界而内部之整理無人則其公司商業未有能獲良好之成績者也况乎大之爲一國之事業也耶由斯以論則對外宣戰而後更注意於内政非至要之圖耶 
雖然若以不肖之心測之則今日當局之注意内政或爲一種粉飾門面之舉藉以表示其好整以睱之意結果亦祇倡一議提一案了之决無實行之誠意也果若是得母又令人失望耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣戰後之海上風雲（三）]  
　　中國對於德奥兩國宣戰以後各機關以滬上爲通商巨埠兩國僑民旣衆財産亦多故連日趕爲處置頗形忙碌種種情形巳兩誌前報兹將昨日所得各方面消息續錄於左 
　　陸部電令之彚錄松滬護軍使署接奉陸軍部寒電三道照錄於下（其一）兹制定處置敵國武器辦法（一）敵國國家在中國境内所有武器一律没收（二）敵國人民在中國境内所有武器仍照臨時檢查辦法三四兩條辦現希查照辦理電到祈復陸軍部寒印（其二）兹修訂保護敵國人民出境辦法（一）宣戰後在中國境内之敵國人民有請願退出中國國境者應於五日内開具姓名年歲住址職業呈請所在地方長官凡稱地方長官皆括軍民兩項而言發給護照（二）准退出國境之敵國人民所携帶物品須經檢查凡不關軍用者准其盡力携行其留置中國之財産應照處置敵國人民條例第四條辦理（三）按照第一第二兩條應行各事辦理完畢即由所在地方長官限以適宜時日令該人民即行起程並酌派軍警妥爲護送出境未啓程以前須特别監察其行動（四）經行之路由政府核定（五）保護敵國人民出境之軍警應按各該地方情形酌派適宜陸續送出轄境交由隣境軍警接續送至中國國權所及區域爲止（六）各該地方長官於該人民啓程時應先期知照隣境以便預派軍警隊伍而免遲誤（七）保護該人民出境之軍警於隣境交接時應向該人民索取安全出境證據各由所屬長官轉報中央至出中國國境時之安全證據尤爲重要（八）出境敵國人民及其所帶物品應需車船得由該管地方官署代爲雇備由該人民自行給價希查照辦理電到盼復陸軍部寒印（其三）兹修訂臨時檢查辦法（一）宣戰後敵國人民均須受臨時檢查（二）臨時檢查之類别如左一駐所檢查於該人民原駐之家宅店肆或敎堂等施行之（三）行李檢查於該人民移居時所帶物件施行之（四）檢查時發現下列物件槪行没收一爆發物及爆發材料二鎗砲及彈藥三關於記載中國軍事非賣品之書籍地圖或表册等（五）檢查時發現下列物件槪行扣留交該管地方官廳妥爲保存俟平和回復後查核發還一個人所有之臘銃手鎗及其彈藥二可供軍用之刀劍等類三軍用物品如鞍具背被各壺及工作用具等但個人用之鞍具等不在此内四飛行機及其酌備件本條保存之物件中國政府軍事上如有需用時得供徴發令辦理（六）本辦法由地方軍事長官分設之臨時檢查所執行希查照辦理電到盼復逵軍部寒印 
　　敵僑財産之保管滬上各機關昨日又奉中央政府頒到保管敵僑不動産辦法聞春内容如下（一）關於敵僑所遺留之不動産倘巳委人保管者應詳查註册以免日後之糾葛（二）敵僑所遺留之不動産倘其産係私人所有者應查明註册或代爲保管（三）敵人所遺留之不動産倘係公産（如領館之類）卽由各該地方官詳細調查註明封誌 
　　德奥敎員之辭退本埠各機關昨奉齊省長電開准敎育部删電開德人所設學校及各學校所用德敎員本部曾經分電各省區調查確數自中德斷絶外交關係後復經本部寒電注意三事商請辦理並准查復在案現在對於德奥同時宣戰業奉明令公布所有各學校所有德奥敎員應即尅日辭退並將辦理情形電部爲要等因合亟轉電迅行照辦具報爲要 
　　奥領事署之交替駐滬荷副領事奎斯德（譯音）自日前（十六日）實行收管奥領事署後連日辦理交替手續甚形忙碌直至昨日始交代清楚奥國人員均於十七日午後三時許退出領署華員經荷領酌留數人襄辦公務以資熟手聞奥副領事等業向荷領聲稱要求中國官保護出境云 
　　德人總會之封閉松滬盧護軍使據調查員報告公共租界黄浦路二十二號門牌德國總會有多數德人住居在内應請核辦等語當於昨日咨請薩交涉員行文公共公廨函請英美總巡麥高雲轉飭總巡捕房五十號西探總目安姆斯脫郎於午後五時率同通班中西探捕前往該總會檢查將所有物件一律封存所住德　　敵國僑民之安置　上海縣沈知事奉護軍使交涉員訓令在南門外圖書公司舊址組織收容所收容敵國旅滬僑民業巳預備一切將奥國商輪上各人員一併送入兹聞此項敵國僑民共有兩批該三商輪之上級人員計十五人尚有下級及工商等五十八名實共七十三人行李二百三十餘件均巳送入該所三層樓堆存各僑民臥室亦在三層樓上内中各人有欲出入該所者須由譯員代報淞滬警察廳長派駐該所保護之游巡第一隊巡官高殿臣及三十八團二營所派之排長轉知門崗守衛警察曁軍士等准予出游仍限定回所期間惟因該處道路狹窄出入不便故由一區三分駐所宋警佐飭將向駐海潮寺前面之崗警移駐該所外面大門附近驅趕車輛不准停留 
　　購買奥船之無效日前華商洋商曾有購買奥船情事現政府對於德奥巳經宣戰所有奥船自應没收聞中央昨據上海總商會報告後巳電飭上海各機關略謂現奥船旣經政府收管完全由政府處置無論何人購買均不能認爲有效巳轉知商會查照矣 
　　收管銀行之影響押收德華銀行一事中央巳電令江蘇財政廳會同中國銀行辦理江蘇財政廳巳委上海稅務所長高子勲就近籌商以資接洽兹聞該銀行押閉之後所有在該行存欵之華商紛紛向交涉公署要求提現薩交涉員以此事係奉中央命令辦理此項存欵押欵應如何處置須俟請示中央得復後再行遵辦 
　　注意海境之瞭望滬海道屬崇明寳山川沙等縣地處海濱尤多荒僻山島各該縣知事因奉王道尹電傳中央巳與德奥宣戰着即注意海境等因是以崇川倪章兩知事立即會同駐在水警分投巡查並擬聯合沿海各縣於交界處互相協助瞭望遇事策應以昭愼重 
　　停付存欵之通告上海總商會致本埠各銀行函云徑啓者頃准駐滬江蘇交涉公署函開案奉外交部電開官辦商辦各銀行所有收存敵國人民存欵應通知商會會同查明報部暫行扣存停付如存欵人有因生活所需呈請分期支付應將數目暨其人口開明報部核准細目函詳並轉該省各交涉員一律遵辦等因奉此除函知各銀行並轉本省各交涉員外相應函逹請煩查照辦理並希見復爲荷等由除由江蘇交涉公署徑行轉知外合再錄函奉佈即希查照部電辦理爲荷 
　　西報紀事之摘譯（字林報）駐滬荷蘭代理領事昨日照會領袖領事與工部局謂彼巳接管奥布兩國之利益蓋奉北京本國公使之命其辦法與彼代理德國利益相同工部局曾向領袖領事詢問接管利益究作何解豈卽領事裁判權乎海關稽查員德人沙姆士被控侵吞鉅欵一案昨晨由德副領事鐵泊爾斯克氏在荷總領事署提訊該領事宣稱該案須候裁判問題解决之後再行開審稅務司華特君曾到庭並未示明證據因於未經公認之法庭不宜出此是日僅代表海關觀審而巳中國銀行已奉北京之命行將辦理德華銀行清算事宜該銀行咋巳啟封矣中國旣巳宣戰上海當然不復爲中立口岸故協約國軍艦均可駛回聞美艦隊已於星期三日由横濱駛出明日可以抵滬惟此說尚未徴實砲船摩洛開塞號巳奉命於明日駛赴長江上游各口岸（大陸報）上海德華銀行封閉之後因華商於此稍起誤會須事解釋故延至昨日始啟封點查行中所存各物星期三日晨間薩交涉員索得由領袖領事副署之啓封證狀俾便中國銀行辦事員檢查該行内容而華商中盛傳華人存行之欵將受干涉函請交涉公署揭示眞相遂致稍有遷延當日未能啓封昨日由領袖領事與工部局代表至交涉公署會商後乃得實行此舉昨日盛傳德商美最時洋行亦被封閉後知所傳係屬子虚 
[三誌奥領事署之奇案]  
　　僑寓法租界密采里西旅飯店四十四號房間之奥國人梅而喜（譯音）於本月十五號清晨五時許在墨特赫司脫路奥領事署被克萊姆拉開鎗擊斃由捕報請公共公廨中西官騐訊各情巳兩誌本報兹悉關會審官與陪審西官英卓副領事以本案要證奥人温格勒（昨報爲温脫來）與奥署見習繙譯員批脫抗傳不到當時實在情形殊難明晰因即攺傳爲提立飭書吏繕就信票送請值年領事簽字發交静安寺捕房捕頭與西探目煞辣文前往將二人拘入捕房於昨日午後二時半解送公共公堂請訊經關讞員會同英卓副領事升座刑庭先據奥領署書記員（即批脫）上堂抗議被捕但感謝捕房優待之意並稱是月十五號上午五時有二人持鎗入室一左一右立於右首者向我索取鎖匙我即答稱鎖匙不在我處係由温格勒經管詎此人聞語即舉鎗向我欲擊忽被站立左首戴假鬚之人在後背連開兩鎗其時我已得鎗從床上躍起欲擊開鎗之人乃開鎗者脫其假鬚擲之於地而自呼我名克萊姆拉開鎗者我也被擊之人奔至室外倒地而死克萊姆拉亦開門逸去我即追捕之彼並未抗拒衆見梅而喜巳死即大聲叫喊我遂請副領事到來告知其事克萊姆拉自稱無罪乞我救命未幾摘房探捕亦相繼而至將屍車去昨日捕房來傳我作證奈我身有職務如欲離開須聽上官命令未便自行投質云云繼據奥人温格勒上堂譯稱我本來不願到庭今日來案係被强迫而來因據捕頭與西探云伊等係奉上官命令定須至公堂昨日十二時捕房持一傳單來傳嗬囒領事云爾聽我之言可以不必前往其時我因本國之利權不知屬於何人是以此項傳單未便接受旋由荷領事將傳單交還捕房我以此事不到並無關係且奉上官命令我向住滙中旅館出事之時我並不在場祗見捕房將一小電燈筒取去餘不知情昨日捕房先傳而後逮捕我實深爲感謝云云譯畢經中西官磋商之下遂援筆判曰驗訊得梅而喜係於本年八月十五號五句鐘被克萊姆拉鎗擊身死應候查緝兇犯解案訊究而温格勒與批脫到案聲明奉傳不到之理由查非有意違抗應着一併開釋 
　　附譯字林報本月初天津奥領署發生被人襲入一案與本埠奥署情形相同當時即被掩飾不知其詳聞其被人襲入之原因有二第一奥屬之齊克斯族或奥國沿海諸省之人因奥領署擬將一種公文寄至本國文内載有某種事件如果寄出則其家屬更將受國内官吏之苛待故擬襲入奥署奪取此種公文第二此輩擬奪佔天津奥領署原欲於中國對德奥宣戰時發作但被查覺以致不果故襲入領署希圖銷滅證據以上云云未得官場消息惟巳有兩方面證實此說若輩旣未能在天津獲此公文乃折至上海遂有十五日午前襲入本埠奥領署之舉動但梅而喜被擊强刦未成而在奥署自稱鎗斃梅而喜之克萊姆拉（昨報訪稿誤譯爲登門）當時執鎗在手脫逃本非難事乃竟不脫逃反願受奥員保護聞渠亦與謀者之一令乃庇護官吏戕傷同類此說果確則渠賣友之奸惡無以復加而領署人員當然予以保護矣有人猜疑謂克萊姆拉受奥官場之指使加入秘密之運動迨密謀將成乃破壞之此說未必盡是但其人固居然住於奥署受奥副領事肯斯之庇蔭享荷副領事奎斯之保護矣十五日午後奎斯以電話告知工部局請派武裝衛士六人保護奥署謂不欲犯人脫逃也工部局旋請交出克萊姆拉以便捕房妥爲看管奎斯答稱苟能約定僅交荷署審訊而不轉交他人則犯人可以送捕看管工部局謂斷難有此約定但若克萊姆拉交捕看管則必送交適當公堂訊究奎斯不允如此辦理不肯交出犯人仍一再請求派警六人持鎗保護其時工部局巳派武裝巡捕二人在奥署巡視奎斯以奥署地面頗大僅派兩人不敷保護或不能阻防犯人之脫逃工部局答稱苟此二捕得適當執行職務則無慮犯人之脫逃蓋二捕可守於拘留克萊姆拉之室也奎斯以巡捕不准入内爲言仍請派六人工部局却之奎斯乃謂若犯人脫逃渠不負責是夜克萊姆拉遂不知何往如何逃出外間未能知之惟犯人不脫逃於前而脫逃於奎斯聲言不負責任之後殊令人無從索解字林報訪員欲得荷副領事關於此案之言論故於十六日晨至荷署訪之署中人以往奥署見告訪員乃折至奥署趨入院中按門前鈴良久不聞人來惟聞隔室中有歐人語聲樓上有一中國僕人注視訪員訪員向之作勢令其下樓開門該僕亦作不能應命之勢訪員遂返午後又赴荷署探悉副領事在上海總會但訪員往總會覔之亦未見其人也現荷副領事已函致領袖領事及工部局聲明已接北京駐使訓令上海德奥匈布人民之利益槪歸其照料云云 
又據訪員德報公共捕房指控僑居北四川路之德國人斯答克與庽居鄧脫路向爲某西報訪員之班赫特及奥國人以司愷立愷與亞立山大愷勒門於七月十五號起至本月十五號止偕往墨特赫司脫路奥領事公館欲行不法之事等情由公共公廨出票發交滙山捕房派令西探目売羅香西擇鄧七十六號三道頭西捕德一百零三號三道頭西捕波而分投前往將被告四人一併拘獲當在以司愷立愷家抄出來福鎗一枝勃郎林手鎗一枝子彈二十二粒於昨日解送公廨請究先由西探目壳羅香上堂禀明拘拿被告情形並將抄獲之鎗彈呈案經王肇之襄讞會同英領卓乃爾君向各被告略加詰問判被告以司愷立愷交一百元人洋並保餘人還押捕房候另行訂期研訊 
　　附譯文滙報十七日午前公共捕房以牌票逮捕德奥僑民四人指爲與奥領署有關一爲匈人愷勒門住西華德路以商販爲業一爲德人班赫特住鄧脫路爲某報訪員一爲奥人斯愷立愷住百老滙路業鞋匠一爲德人斯答克住北四川路其被控案由爲不法同謀强入奥領署欲行不法之事四人被捕後解至會審公廨由關讞員英卓副領提訊先由西探壳羅香報告拘捕情形謂十五日清晨有數人强入奥領署致有一人被鎗擊而死捕房當卽四出探訪偵得該黨領袖之姓名於查知該黨領袖於二星期前到滬曾往視愷勒門與班赫特二人當此二人被捕時曾自認該黨領袖曾來晤談第三被告斯愷立愷亦謂領袖前在天津開會集議與此案有關之事並承認曾與該領袖在北四川路某酒店聚飲余在其室中搜見來復槍與手槍各一枝子彈七粒又見一日人據該日人稱被告誘其收買軍械第四被告斯答克自認十四日夜間曾與上述三人同在一處嗣後該三人遂往奥署繼由斯答克聲稱彼與奥署案並無關係渠知有一人名克倫巴斯基者與天津一案有關彼曾向之忠告勸其勿在上海行此舉動班赫特聲稱與此案無關惟與若輩同行則有其事然亦不過爲某某報館探訪新聞耳至於此案究有幾何人彼實不知云云愷勒門則稱非經奥領事允許不便發言斯愷立愷不承認知情公堂得供遂判第四被告斯谷克交一百元保出餘人還押候訊 
[法公廨覆訊刺趙嫌疑犯]  
 
 
 

Page 11

 
 
浙江督軍署參謀長趙聯璜被人暗殺後由武學海前往浙江督軍署報告稱有正凶夏永生即李東效孫權五即孫權武匿跡法新租界霞飛路漁陽里三百零七號門牌當由楊督軍電請松滬盧護軍使轉飭稽查員徐文德報告法捕房飭令探目沈德福包探陳順寳前往將李孫兩人拘獲解送法公堂預審因證人武學海在捕房供詞與在堂所供大不相符故判管押候查訂於昨日覆訊李孫兩人由捕房飭派探捕押解至廨經讞員聶君會同代理法副領事翰君升坐特别刑庭研訊華界拘獲之蔡谷勲及武學海仍由徐文德解至公堂候訊聶翰兩君以武學海前巳訊過母庸再訊當向蔡谷勲詰訊據供年二十六歲安徽廬州人前在陸軍六十團當兵取消後在民黨許振部下辦事於本年四月二十七日來申約在陰曆五月十七八日與夏永生及武學海相遇同往英界大馬路仝羽春茶肆啜茗夏邀民人及武學海同往杭州暗殺趙參謀長當時武學海膽小未允民人情願擔任而散後又與胡抱一遇見亦邀民人前去暗殺據胡抱一言暗殺之事係許振主謀談定後暫寓英界六馬路華商旅館至五月二十日胡抱一等邀民人至一品香大餐館晚飱時言定翌日出發二十一早上七點時胡偕道明夏永生與山東人劉姓及一不知姓名之人共計五人到來邀同民人前往滬杭火車站同乘火車往杭暫庽胡抱一親戚家中逐日由胡抱一出外探詢趙參謀長何時出入至二十五日早上七點時胡取出白郎林手鎗一支交與夏永生並囑民人同夏前往桂興街趙參謀長公館前等候因時尚早卽在趙處左近八旗會館前民人躱在會館轉灣之處長永生匿在會館旁邊小衖中旋見趙參謀長乘黄包車從會館前經過夏即在衖中衝出左手將車槓捻住右手持手鎗連開兩響一彈擊入胸前民人見己擊中要緊脫逃故第二彈不知擊在何部民人當至火車站購票乘火車逃回上海住六馬路華商旅館三十六號房間夏永生直至晚上七點餘鐘始偕胡抱一同來旅館見面後即同往王永興飯館晚膳而散民人仍回旅館至二十六晚上出棧閒遊至新世界前與武學海遇見同往大有棧武之寓處民人即將如何暗殺情形詳細說明故武學海得以知悉此事實係許振主謀夏永生動手暗殺是實聶君問曰許振主謀故抱一邀你前往許你酬勞若干蔡答稱許振允許暗殺成功送民人洋二千元夏永生洋三千元尚未取到惟胡抱一前往杭州時帶有川資洋一百元後在寓處向胡取過洋十元夏永生似亦取用十元今拘獲之孫權五並不相識聶君又問漁陽里房屋究係何人所租答稱屋係楊虎所租民人與楊虎亦有一面之識今楊匿在何處實出不知供畢聶君謂夏永生曰蔡谷勲所供你巳聽見應從速供明不必狡賴夏永生供蔡之言語均巳聽見惟民人與蔡並不相識豈有偕同前往暗殺之理且趙參謀長被害在五月二十五日民人於五月二十九日始由天津乘新銘輪船來申寓在新長春棧中循環簿上書明李大成字樣實被誣扳請求查察中西讞員會商之下判察谷勲仍交徐稽查員帶回夏永生孫權武還押聽候詳細查明覆訊核辦 
[對付恐嚇索詐之手段]  
　　周紹堯徐德勝周賓即周克新三人迭次函致公共租界哈同路六十八號門牌胡國光家嚇詐洋二千元函内書明機關設在法新租界愷自邇路七弄八號門牌速來接洽否則定將激烈手段對付等語胡持信報告静安寺捕房飭探陸桂山前往拘拿胡先於昨日下千午三點半時至周等機關内假意接洽邀周等三人同至法大馬路五百七十七號門牌東江樓宵夜館中付洋坐定後英租界包探巳協同法界探目黄金榮包探華春林在店等候當卽上前一併拘獲解入法捕房經捕頭略詰姓名准予來探帶回歸案訊辦 
又住居英租界福州路五百十八號門牌之温州人程國平（即程子平）與山西路三百十五號門牌之同籍人彭品臣於上月二十八號至白克路六百十四號門牌向倪黄裳大言恫嚇希圖索詐洋三千元經倪密報新閘捕房立飭華探目李星福與西探目斐司蓋潑將彭程兩人拘獲搜出信函照片等物昨晨解送公共公堂請究先由中西探目票明拘獲情形次由原告代表律師上堂聲請攺期開審中西官會商之下判程彭帶回捕房還押候下禮拜五再訊又一訪函云昨晨有住居英界之某甲至總巡捕房報告近來接到恐嚇函件多封索借洋五千元末署法界首安里周姓限期前往接洽否則以激烈手段對付云云今將原函呈請察核捕頭閱看後立飭包探陸桂山會同西探於午後二時馳赴法界大自鳴鐘捕房請爲派探按址緝拿法總巡卽飭探目黄錦榮選派探夥前往該里佯爲某姓派往接洽者有一少年出外自認周姓叙談後同至法大馬路東江樓廣東館接洽並有甲乙兩人跟隨入館彼此叙晤其餘探夥即馳追捕房禀報經總巡加派十七號西探帶同探目黄錦榮華探方福林華春林等等馳往該館見有甲乙兩人在門外把風首先拘獲該西探卽登樓將周拿住周並不倔强傁檢身畔並無危險器具態度從容年約二十餘歲身穿白色綢長衫遂由該西探將三人押解至總巡捕房由法總巡逐一盤詰諭令收押一面飭令英界包探回報捕房備具正式公文向法捕房移提歸案訊究 
[戲館經理陳訴被詐情形]  
　　公共租界九江路天蟾舞臺經理許少卿控住居馬霍路一百八十九號門牌安慶人王克剛俞小軒串同譚炳生迭次書冩恐嚇信函詐去現洋八百元戲劵二千元業由老閘捕房派探將俞等三人拘解公共公廨訊供判押在案前日午後由捕傳集人證將俞小軒等三被告解廨經王崧生襄讞會同美領博君升座復訊先由中西探上堂禀明前情並據原告許少卿投稱去年至今年三月初二晚三次被人抛擲炸彈炸傷七人後有協理楊瑞伯云此事有人來說要借洋五千元我允給五百元不遂後由張其良介紹命我出現洋八百元戲劵二千元在法界某酒館付於張少良被告俞小軒亦在場王譚兩人並未看見云云繼據楊瑞伯供與許略同並稱據俞小軒云恐嚇信係王克剛所冩等語詰之被告俞小軒王克剛供均推諉　之譚炳生供稱向爲衣莊生意與俞認識三月内俞欲託我代銷戲劵二十張我即拒絶餘不知情並延海德禮律師偕繙譯楊凛知上堂辯稱原告所控抛擲炸彈嚇詐鉅欵之事與被告譚炳生並無關係應請將案註銷中西官會商之下以譚炳生訊與本案無干判即開釋俞王兩人還押候下禮拜二判决 
[信局脚夫被害]  
　　十五日晚間十句餘鐘本埠全盛等成信局送信脚夫寗波人洪阿餘戎阿福葉甫章三人肩挑包封行經潭子灣西嘉寳兩邑交界之處被人謀害死兩人一人不知去向未明生死被害後棄屍於草地内翌日經行人發覺報告距離三里路之淞滬警察四區派出所由長警等前往尋見屍身兩具一年約三十餘歳一年約五十餘歲頸項間勒有麻繩棄屍之地係鐵路局所有死者所挑包封抛棄於離屍一里之外查該處爲寳山縣二十三圖轄境當傳該圖地保談木生到來着先派人看管並飭投報地檢廳蒞騐一面報告四區姚署長昨日傳到全盛通裕鴻源永義昶等四信局經理據稱夜班包封祇帶雜物並無洋信故損失尚　三脚夫中失蹤者究係何人須將死者先行認明方可知悉姚君諭令退去復率同巡官長警至出事處察勘一過飭令偵緝隊緝拿兇手務獲解辦 
[兩次持械夥刦]  
　　盗匪紹興人楊才興寗波人俞根梁於五月九號六月九號兩次糾黨持械夥刦美租界崑明路一千五百二十三號門牌范寳榮兆豐路三百三十二號門牌何炳仲兩烟紙店現洋四百十元被滙山捕房中西包探先後拿獲拘解公共公堂訊供管押在案昨晨復由捕將楊俞兩匪解案請究經王襄讞與英領卓君訊供之下判楊等還押候下禮拜三判决 
[匪徒白晝搶刦續誌]  
　　前日上午十時法新租界愛來格路增榮里發生刦案己誌昨報兹悉是案發生在該里二弄三號門牌金州劉姓寓内是日將近十時有穿白香雲紗及白夏布長衫者四人以敲門送信爲由一擁入内即出手槍利刃示威其時該姓祇有婦人女傭在内不敢聲張任其搜括價值數百元之金銀飾物等件而去及至投報捕房匪己去無蹤跡後經臘捕頭諭飭包探等趕緊訪緝務獲解究 
[函報私藏軍火之不實]  
　　滙四捕房捕頭麥搿來搿昨日據人函告謂住居美界開封路三百六十二號門牌協立堂　器店樓上之某甲藏有大宗軍火云云當即密飭四十號西探目泮林士偕同華探前往搜查一過並無危險物品該探等遂據情回禀捕頭請爲核示 
[浙探偵查黨人機關]  
　　浙省軍警近因黨人蠢蠢欲動戒備甚嚴刻聞日前又在瓶窰鎭破獲黨人機關一所拘住三人業經解由軍署訊據供指由滬上機關派遣赴浙是以楊督軍昨派偵探四人來滬暫居某旅館密加偵查一俟得有實據即請交涉員函知領事團轉令捕房帮同往緝務獲解究 
[南火車站派探駐查]  
　　淞滬警察徐廳長二區警察余署長高昌廟警區李巡官步兵三十八團馬團長均以南市火車站爲由滬赴浙要道每日來往火車共有四五次乘客頗衆且該處現屬戒嚴區域距離高昌廟未及一里與兵工廠近在咫尺當此滬浙迭起謠言之際自應各派偵探常川在站視察如有旅客所携物件形迹可疑者即行會同駐站憲兵搜查以保滬杭兩地治安昨巳各派偵探二人馳往車站駐查矣 
[滬南添駐砲兵]  
　松滬盧護軍使以本月十二號由寗調回之步兵三十九圑所部三營内有炮兵第十團第二營管轄之炮兵一連現因高昌廟地方查獲危險品物斜橋以南至兵工廠西局門一帶防務緊要爰卽令調該砲兵一連由龍華開駐徽寗會館南首之新營房内以資輔助所駐該處之步兵三十七圑第三營及駐在兵工廠内之三十八團各營協防斜橋以南直逹軍廠之馬路俾可多設崗位晝夜輪班站巡以昭嚴密昨日該砲兵一連隨帶槍砲輜重巳由龍華來滬遵令駐紥防查 
[新米上市之價格]  
　　浦東周浦等處新米出産最早前日周浦頭批運來新糙米五十餘石囑生泰碾注廠代爲轉白昨日在市上出售本埠各米店聞之爭先向行家購買每家祇得五斗多至一石以廳市面頭批每石開盤七元三角浦東周浦馬橋一帶新米名曰東新閔行泗涇松江等處名曰西新東新現巳上市西新上市尚須一星期以後據閔行鄕人云西路一帶今届收成甚抵因受氷雹打損之故收獲最豐之處約八分次則六七成最抵不過一半收成可見今歲米價大有繼漲增高之勢云 
[偵探搜查小輪拖船案三誌]  
　　上海地方警察所三林塘五區偵探任海潮此次私帶探夥至平湖班小輸上截抄私土致犯衆怒被人抛擲浦江溺斃巳迭紀報端兹悉地方警察王領袖自據屍妻報告後巳飭探分别打撈屍身業於昨日上午經救生局巡船在浦江中撈獲即由所派偵探回所報告諭令該探傳知屍妻預備棺殮抑或赴檢廳請求檢驗後再殓聽憑屍親自主云 
又一訪函云三林塘第五區地方警署偵探任海潮帶同夥役王鳳章等以搜查烟土爲由至龍華嘴南王家渡浦中登招商内河杭湖班公隆小輪上詐擾致動衆怒將王鳳章等五名拘送地方檢察廳任海潮鳬水圖逃以致溺斃當由該廳派員預審後判將王及陸阿興許虎榮潘茂泉黄楚萬等分别收押候將任屍撈獲後再核在案兹悉地方廳檢察官自將此案預審後因所得供詞係出一面是以函致該公司飭將是日公隆小輪所帶公司船中之賣票員程彦丞並無錫快船上之舵工沈樹發等二人於昨日午後傳案由檢察官預審良久訊畢判令各回船上供職至任海潮尸身於昨晨仍在肇事處迤南楊家蘆蕩浦中發現經人撈獲報知第四區地方警署立飭二十六保十三圖地保蔡升榮投地檢廳具報請驗林廳林廳長據報後因爲時巳晚定今日十時派員往驗 
上海縣知事公署昨咨地方檢察廳文云本年八月十六日據三林塘第五警察分所長王榮若呈報本月十五日據巡士報稱偵探任海潮昨日被人推跌浦内等情前來分所當卽飭派長警往查兹悉是日適有湖州班公隆輪船駛至王家渡北夏家嘴浦面任探等據線人報稱該輪拖船内有私運軍械情事是以帶同陸阿興等多人前往搜查詎任等上船後卽被拖船主孫士發公隆輪船舵工戴阿寳主使水手人等羣起兇毆先將探夥陸阿興等綑縛後將任探攢打垂斃投尸捕江尸身現在尚無下落而陸阿興等五人己被送至洋關水巡轉解檢廳等語據任探之妻馬氏投所訴稱前情並懇伸冤各等語伏查此次分所長並未飭派該探前往搜查軍械是任探對於公事固屬擅専不合而該舵工戴阿寳拖船主孫士發對於任探殘酷行爲亦屬慘無人道現在陸阿興等旣被送押檢廳應請鈞所移咨檢察廳飭提戴阿寳孫士發等到案法辦以示懲儆除派長警尋撈尸身並飭該探之妻任馬氏自行控訴外所有任探等私查軍火致被毆斃緣由理合備文呈報等情據此查此案出事後卽經敝署派員前往浦東王家渡一帶調查核與該區來呈尚屬相符案關人命相應據情轉咨貴廳請煩查照應如何辦理之處統候裁奪施行此咨 
[上海醫院訂期開會]  
　　公立上海醫院昨發通告云敬啓者兹訂於本月二十日（）舊曆七月初三日）下午二時就也是園開董事大會届期務請台駕撥冗早臨是所翹盼 
雜評二 
[潭子灣之殺害案（步陶）]  
　　兩月前潭子灣曾有民局脚夫被刦案其時警局不認有此事而所被刦之數不甚多人亦未被傷故其案究竟至今不詳焉兹者民局脚夫又在其地遭意外且死者二人失蹤者一人其圖地保巳正式報案是當地官廳殆無再行否認之趨勢矣所不知者將來是案之究竟又復何如耳 
潭子灣爲民局夜班脚夫必由之路又當數縣交界之衝其爲匪人所注意亦固其所然刦案方出未久當地警察在理當知所警備何爲日無幾而舊劇又以重演且變本而加厲焉其能無愧於保衛行旅之天職乎中國官場凡事多有大化小小化無之習慣前之不認有刦案其意當不外是顧以實際言化之命意未嘗不佳特當於未出事之前積極防範以使消弭於無形不當於旣出事之後或有所規避以釀患而遺禍於將來是則辦理是案者所當注意之端也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
泰西名人傳 
[哥倫布傳] [  瘦鵑]  
美利堅富强甲西半球文物制度獨樹新幟而美利堅之所以有美利堅者實拜哥倫布之賜也哥倫布ＣＣoumbus以一千四百四十七年生於意大利之幾努惡Ｇenla爲一刷羊毛者之子蒙貧少小亦治斯業年十四去而爲水手與透尼西人戰於海舟沈幾死獨持一板浮至葡萄牙海濱後即僑寓立斯本Ｌisbon娶菲利　摩尼TjuppaMoniz爲婦一千四百七十四年昌言西行可抵印度茀洛倫司Tlorence天文家託斯堪尼利氏Tosoanellj和之越三年遂以扁舟西發至蘇爾Ｔlule三百里外而歸又嘗至换斯蘭Iceland堪泊浮特羣　CapeVerdＩslands利翁山SjeltsLeone諸地而西抵印度之志卒不得逹旣歸上書葡萄牙王約翰二世John　I求爲臂助繼復請於英王亨利七世HenryHII及梅迭那公爵ＤukeofＭedina公爵不爲助言之於加斯的爾Gastjle王后伊撒貝拉Ｉsabella后不謂然下書斥之越七年之久哥倫布堅請弗巳后嘉其誠允爲相助加斯的爾王菲迭南Ferdinand亦嘉許之一千四百九十二年八月哥倫布遂以小舟　聖馬利亞SanlaMarja者自派洛Ｐalos之薩爾咨島Saltes出發同舟者五十人又挾小帆船二曰賓他Pinta日尼那Nina三舟並發共一百二十人初往楷納來羣島CanaeyTslands航行甚苦舟人弗耐怨言四起迨及十月得一新地卽今之滑德林島ＷatlingsTsland也後至古巴Gnba及海的Hayti之一小殖民地乃於一千四百九十三年三月以二帆船歸派洛聖馬利亞觸礁没哥倫布僅以身免歸後名大噪菲浩南王及伊撒貝拉后均優禮之是年九月又以巨舶三小帆船十五艘出得道密尼加Ｄomjnjoa於西印度羣島惟與所部不睦屢致爭鬨復病於海的歷久始　一千四百九十六年邑邑歸西班牙居兩年揭帆遠行身犯萬　遂得美洲新地至是哥倫布之名立騰溢於歐洲全土時美土巳新立總督妒哥倫布功因誣以罪械之歸國而王及后仍寵之一千五百零二年復循墨西哥海股出發發見新地無數顧西班牙人以其爲異異人也皆交口毁之哥倫布憒甚以一千五百零六年五月卒於西班牙之佛拉杜利Valladolid 
家庭常識 
　　洗葛衣清水揉梅葉洗之經夏不變色或有垢膩卽用梅葉搗碎洗之亦脫忌浸木盆内犯之則色黑不亮 
防竹器生蛀硫黄水煑過經久不蛀[  警衆]  
錫茶壺人家常用之錫茶壺内有鉛質甚多若用之年久易中慢性病鉛毒牙上發黑色之班點能成不治之腸胃病衛生家不可不注意之[  鶴生]  
治秃髮婦女秃髮實爲慽事而市上所售生髮油多無效力今有極簡之法可醫治之用川椒一兩用燒酒浸每日塗之其髮自生 
釘木器下釘於硬木中每苦木裂若於釘上塗以肥皂此弊可免[  茀靑]  
玻璃杯修理法將碎杯盛以冷水外用洋頭繩縛住與碎口平齊爲度繩上加以火酒少許用火燃頭繩則碎玻因頭繩而融自能接合[  佚名]  
集益錄 
　　紅色　紗染法堅牢不脫之紅色莫如土耳其紅古時以洋茜根染成之然其染法甚煩非經半載不能了事近雖巳攺良終不若用人造染料染之爲便利也染土耳其紅所用之染料爲ＡtjarjneVINew或AlizaineV2A日本稱曰靑口或稱赤口購此染料時須購其泥狀物爲宜以其較之粉狀者價格稍廉故耳染土耳其紅之染法甚多不能盡述今舉其最新染法爲東西答第四十三問毛巾所用檔紗如紅藍綠等均須以特别染法染成之庶漂白時不致脫色近日毛巾上所用檔紗多係依尋常染法染成者故每有脫下之虞如欲染成堅牢不脫之色其手續甚繁前余在工校時實習此種染法其成續甚佳方之日貨有過無不及兹因孔怡然君問及謹答於下 
各國所採用者參以鄙人心得筆之於下 
染時分爲九工程棉紗之重量以一百瓩算計 
第一工程（精練）將棉紗浸於含有炭酸　噠三瓩及苛性嘈噠一瓩溶於適量水中之液内平等浸透勿使棉紗露出液面沸煑二三時間水洗絞乾 
第二工程（Ｏiling）巳行過第一工程之棉浸於酸性紅油（製法詳後）十八瓩濃河莫尼亞水四二瓩炭酸卡里液（土氏比重計二十五度液）十八立特水適量之液中平等輪轉暫時浸濆然後絞起置於攝氏七十度内外之暖乾燥室内而使其乾燥 
長篇小說 
[寫情小說柳暗花明錄] [  常覺小蝶天虚我生合譯]  
　　第三十二章（二） 
　　羅倫日維廉何來耹其聲亦枯澀不若從前和婉目視薏德冷淡中乃有可憐之色維廉曰曾有電報致君羅倫點首其手中即執電報另有一信維倫遂並拆而閱之旣讀信目中頓露怒色抵首至臆而其眼角則倫視薏德現爲悲痛之色久之曰維廉君來甚巧可與薏德同赴斯丹夫人宴會唯我尚有他事恐不能往薏德曰旣君不往我亦何必行但托故辭之可耳羅倫聞吾似驚徽聲曰然汝不妨一往薏德曰否我覺頭沈沈然故懶於行羅倫不聲良久曰盍往觀劇維廉願汝即陪薏德同行言次二人皆廻視維廉蓋二人心中皆以維廉爲其親切之人而維廉愈詫不知其何故羅倫乃必欲其妻伴巳同行薏德亦覺羅倫用煮雙頰頓絳曰羅倫既欲吾行者卽行耳言次欲涙羅倫曰今日皇家劇場有新編之歌劇甚佳並可往白浪餐館晚膳維廉汝以爲如何薏德笑曰君命今我乃並欲命令維廉此何可哉維廉曰無碍吾儕固一家人何拘拘於比薏德乃起赴别室易其晚衣維廉爲之啓門出乃重闓之廻見羅倫頽　默坐神志晦喪維廉曰羅倫豈有所不適耶羅倫一驚彼方深念己忘維廉則曰病乎我不維廉曰但君面色殊不展君夫人亦憔悴吾甚憂之羅倫日否但吾自覺胸中鬱鬱耳因視其表曰時不早矣君可易衣觀　歸可至吾吸烟室當有語告君嗟乎吾乃不知此事當言不當言也維廉出復返繼倫己不在室薏德繼至衣裳樸素而眼角瑩瑩似有涙痕以薏德而亦能哭是眞維廉听不解矣旣至餐館略點肴饌維廉更不能忍因曰薏德君果何事不樂亦能爲我一言乎薏德聞語仰面一望於邑言曰維廉當汝來時吾即自思欲告汝否在理汝爲我友曾許爲我助然此一事即告於君君亦無能爲力也維廉曰請試言之果能爲助則雖湯火亦不避薏德微點其首沈吟頃之曰維廉汝識雅克夫人乎維廉曰雅克誰哉薏德曰其人蓋羅倫之宿友且投契異常乃終日無不在一處其指揮羅倫直如僕隷而羅倫亦帖耳而從維廉詫曰此何言哉君當恕我夫誰不知夫婦之愛更無有過於汝與羅倫者何致有此薏德慘然曰但我言甚確今日冷峻之狀汝亦當見之蓋即此女爲我兩人之梗耳維廉自搔其首曰吾不能信此必有悮會羅倫乃有此等事乎必否必否薏德汝亦曾向茜雪言之乎薏德搖首曰無之也吾於此事從未告人今始爲君言之言次滬顆竟隨聲而墜 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之絲茶 
[漢口茶商公議善後章程（見本報壬申五月二十二日）]  
　　漢口茶業從前各商在山辦茶歷係大宗合堆後隨意先提數箱來漢出樣成交大宗一到即行起茶過磅原無不符割價諸弊近因莊多意衆日久弊生間有先發樣箱希　趕快者臨時貨色參差自貽滅價退盤之累此則十之二三然洋商中賢愚不等每觀割價退盤之事大半多由行市跌落藉端排剔上下其手迨至辯　不伸含忍受虧居多欲杜除積弊必先正本清源自後合帮辦茶公議不准先來樣箱定以大帮茶到隨抽數箱出樣誠恐客衆路遠未能週知籲懇　憲行文通知各卡禁止樣箱經過南卡勿准樣箱掛號起坡傳諭茶棧非大宗茶母庸經售并照會各國領事轉諭洋商勿買樣箱之茶如此則弊　永塞中外商賈均獲樂利 
一茶雖大　發樣尤恐洋商仍懷狐疑不能堅信與其爭論於後曷若愼重於前兹議成交之時洋人自派一人隨同經手棧家三面親至船上大宗茶内隨抽幾箱起與洋行先對樣面後落部如此則十分愼重毫無朦混落部之後漲跌各無翻悔 
一茶落部後限三日内卽行起棧過磅各無推延以免行市漲落　端生枝 
一交易者銀錢最關緊要漢口通商以來洋行售貨定例先交銀票後出貨件行之旣久華洋均便蓋客與洋商聲氣不通經手轉折難保無中飽之弊前議茶過磅後洋行將銀如數交客然後客將釐票繳交洋行公懇關憲傳諭查　司吏凡茶如無原來釐票不准出口以保大司 
一通商章程原期盡善盡美被此利益各口交易從無憑空罰銀之事至於客請洋商公議一節無奈聲氣不通兹擬攺請華商公正之人洋商亦未必相信以彼推此易地皆然總之今旣不賣樣箱又復酌定華弊章程從此再無爭端所有洋商五欵碍難遵行（２８） 
尊聞閣筆記 
[霍某（見本報壬申年十月初九日京口蔡潔甫）]  
　　丹徒東辛豐鎭有霍某者年少時家貧苦挑賣糖葉度日後家漸裕不數年而夏屋連阡居然富翁矣爲人勤愼謙和鄕人中之善相識也年四十餘夫妻子女和藹一堂人皆美之丁卯夏五月二十三日夫婦在田耘草其時一輪紅日萬里無雲午刻忽暴雨狂　雷電轟轟直逼霍某頂上霹靂一聲震死跪地婦亦被轟暈絶　刻雨過天晴隣人共集見霍某擊死莫不慘歎卽將其婦救醒咸謂霍某一生厚道並無罪過何致雷擊有言天道難明者有言非今生事或前世事者霍婦哭逾時忽嗚咽而告之曰孽夫雷擊實今生事也祇我知之旣遭天遣敢不明言以重冥罰衆均駭怪爭詢其事婦哭曰孽夫當年少　家貧如洗無計糊口在四鄕肩賣糖果狗兒廟地方有一少婦孀而獨居藏資頗厚惟一伯久巳分炊各住霍因賣糖日過其處必藉歇肩索火乞茶爲由留連半頃久則情熟稔悉其婦資饒財色關頭遂起淫貪之念屢以游言相挑婦年少而寡本不甘寂寞見霍正在靑年彼此目成心許十成姦後兩情農洽乃細詢霍其家世霍詭對云家有良　二十餘畝因父母早亡未曾娶妻又鮮兄弟獨力難持將田佃與他人巳則小本營生實非得巳卿己無夫我又無婦盍同我潛回將困收轉僱人耕隀永圖白首之歡婦察霍某頗似誠　卽深　不欵其商偕逃之計先將貲財衣飾歷由糖擔内運回將告罄霍某乃約於某日二更時在妾豐大石橋上相待携手同歸婦欣然樂從至是晚飽餐將被褥零星疉成一包門上拴鎖背包潛至大橋専候偕歸以爲從此夫婦白首可期詎料守至東方現白寂無聲　始悟被其所賣進則無路退巳無家痛哭投河而死明日屍浮水面鄕人審視報知其伯家人君集咸莫測何故殯殮了事霍某當日運資回家細言其故惴惴恐此婦根追迨悉己死心始安然慚次增田建屋一家得温飽焉此事固無一人知者何期天己明鑒直至十餘年後遣雷　死藉妻口宣揚於衆了此一段公家　是日余適有江北之行舟泊辛豐小河内躱避兵差午飯時雷雨大作頃刻雨霽天晴登岸小步聞人傳說霍某被雷擊死余親往觀見尸猶在田埂面目焦黑尚未收殮嗟歎而返（２８） 
文苑 
[托意詞（見本報壬申十月初六日）]  
　　　游踪跡等泥鴻初聽雲　曲未終最是珠喉偷入破　人扇背臉波紅妝閣香催侍女添鴛鴦繡罷下重簾怪他兩兩情難捨雙宿雙飛線不嫌前身合是許飛瓊悮入鏖寰墮刧中畫稿倩誰描小影梅花和月浸　　解數更　側耳忙背人無語换新妝珊瑚百尺珠千斛聲價應敎細忖量夢回斗帳月警西萬縷情絲數總迷縱說横塘春夜好也應愁聽子規啼 
警世寓言 
[一言喪二命（見本報癸酉年四月二十七日）]  
　　越中某教廉者本世家子也翩翩風度認門巷於烏衣藉藉才名盛生徒於馬帳丁卯省闈與兄同領鄕薦人咸以宋氏郊祁爲譽乃辛未應體部試兄成進土而孝廉父失意歸徜徉里中時舉文酒之會殆亦不攺其樂云今春於某中翰齋中叙談時越中名人咸在坐次某中翰者本越中巨室適有某文學者世家之凌替者也其失世嘗宦滇南得翡翠朝珠一掛純淨無疵希世寳也世易三傳未之肯捨會索逋者羣集而催租之符又急如星火某文學無以爲計始出朝珠求售　布衣某者爲之先容某中翰巳允以四百金售之是日某文學携古錦盒至將以銀易珠矣諸名士詢知其故咸欲以先覩爲快中翰君遂令某文學出啓盒示客某孝廉熟視久之則曰是不甚佳鳥足以值四百金哉半之可矣中翰君聞之遂以爲某布衣之關說者皆紿巳也執不欲售無己則二　金面己矣初某布衣之爲之關說也僅以三百金歸物主而從中坐獲一百金今見中翰君之翻悔也慮巳於分潤者無着並慮無以對某文學也事遂齟齬因而中止某文學歸抑鬱悲憤痛不欲生且諸索逋者又從而挫辱之遂服鴉片烟膏而死其妻痛夫心切並以度日之艱也亦取一盞紫霞膏相從泉下次日某孝廉方在連社課文忽伏几假寐醒則謂諸名士曰急爲我聯名具牌於城隍神遲且無及諸名士環詰所　則曰某文學愬我於帝矣急具牒自辨或猶可救大意總以無心之失爲辨牒焚而某孝廉霍然以起言笑飲食如平時閱月餘夜半忽蘇謂其家人曰言之宜愼哉予以無心之言傷人二命前牒以無心辨而某文學又愬之於帝謂言雖無心然我二人因其一言而死尚得心無心恕之耶帝允其請我遂不可復活汝曹戒之哉事之無與於己者緘默焉可也多言何益卽不畏冥誅寗不慮人禍耶言訖而絶時四月初九日也友自越中來爲予縷述之蓋友舉某孝廉爲至戚其死也猶視含歛故言特之詳 
[雜錄]  
　　治歪嘴方此方係鄙人祖傳靈驗無匹用全斑毛一只（脚要全）靑娘子一對紅娘子一對以上均向藥店買（將斑毛等　入）又用葱頭搗爛用黄峴壳盛好歪左合右首太陽虚歪右合左首太陽處用打頭帕（即縐紗）包好合一週時待嘴不歪將樂卽行取去切弗針灸若一針灸則不靈矣（臨浦丁阜）栩按紅娘子靑娘子均係斑蝥同類異名之物功能引病外出照上法施行貼處必起一泡大抵風邪入絡猝時致歪者自有奇效若己年久者則氣血凝錮己深恐非針灸不爲功耳願以質諸高明（２５） 
 
 
 

Page 18

 
 
   
 
