# 1916 - 14 - 4915421

 

Page 1

 
 
   
 
 

Page 2

 
 
時評 
[刺客（冷）]  
　　中國之被暗殺者幾於書不勝書而日本内閣總理大隈亦以被刺聞 
　　大隈被刺而未中然刺客亦未獲故不悉其所以被刺之由然大隈於前次爲内閣總理時曾被刺而受傷矣今復被刺而不受傷大隈之不幸亦大隈之幸也 
　　是故殺機不動則已動則連類而起者不能自止歐洲方在明槍交戰而亞洲又以暗殺相循世界誠殺機之世界哉 
[命令]  
　　一月十二日政事堂奉策令周晋鑣蘇謙均給予二等嘉禾章此令 
又令徐國樑給予三等文虎章此令 
又令劉友才給予三等文虎章此令 
又令葉振本給予五等嘉禾章此令 
又令徐國樑授爲陸軍中將此令 
又令蘇謙加陸軍中將銜此令 
　　又令國務卿奏據銓叙局詳稱遵核籌募江皖義賑出力人員資格請予叙官等語朱路授爲中大夫此令 
　　又令督辦全國菸酒事務鈕傳善奏請任命湯在衛試署浙江菸酒公賣局局長五元常試署湖北菸酒公賣局局長余恭厚試署舉天菸酒公賣局局長樓振聲兼署黑龍江菸酒公賣局局長應照准此令 
[專電]  
　　北京電政府電調駐黑第一師長許蘭洲來京 
北京電政府擬請湯壽潛出山 
北京電曹錕兵已抵重慶 
　　北京電駐京日使定明晚祖餞周自齊並邀各部長官陪坐 
　　北京電某日報載俄屬樺太五十度以北土地有割讓日本之説 
　　北京電交通部派陸口熊督辦四鄭鐵路 
　　北京電財政部通飭各省淸查官產毌得視爲具文 
　　北京電雲南獨立軍已派楊蓁統率一軍由省至昭通行將入川該支隊長前於二年曾率兵攻擊川軍情形甚熟故又派其入川 
　　北京電馬福祥准十四號由京至綏臨行允首特賞酒牛肉藉以犒勞並將其子馬少雲留派衛侍武官 
　　北京電蕭良臣已回多倫隊伍約五六日後返第一師張師長亦已回口各歸原防 
　　北京電北京盛傳統率處軍事參議官唐寳潮被雲南黨人害云云殊爲不確現唐在思茅法領署避難其夫人在越南法總督公署 
　　北京電南寧陸上將軍榮廷雖已到省仍不理公事一切委陳師長炳坤代辦陸前得侯爵甚不滿意特下一諭文着各僚屬不准叩賀 
[譯電]  
　　北京電外交部今日通告日使署謂中政府須俟周自齊由日回國後再定新帝登極日期（十二日） 
　　北京電政府擬任那桐寳熙毓朗爲顧問寳熙毓朗僅將入大典籌　備處任事 
　　北京電溥倫因充捧璽官之故有册封一等王之望（十二日） 
[特約路透電]  
　　東京電夜間有人行刺首相大隈伯未中（十三日） 
　　東京電半夜後大隈伯從宫中出乘汽車回行近早稻田住宅時有人擲炸彈擊之車夫瞥見人影加添汽車速率第一炸彈擊中車沿而不爆裂第二炸彈因車行已遠故雖爆裂而不傷車今晨十一時大隈伯入宫（十三日） 
　　東京電行刺大隈伯之兇手在逃未獲今晨大隈伯於衆人賀其脱險時笑日二十八年前曾遭狙擊較此更險余望此後行刺當在二十八年之後此事不足令余驚恐余仍欲根據責任觀念爲國宣勞續行余之政策云云午時内閣照常會議大隈伯精神似甚佳被刺之夜與大隈伯同車者即一八八八年與大隈同車被炸而未死之人可謂奇矣（十三日） 
　　香港電聞昨晚有人以炸彈擲擊廣州電燈廠碎窗數扇但未傷人某華報載廣州電謂廣州南門附近有人抛掷炸彈死若干人内有官員數人（十三日） 
　　香港電廣州政府通告香港政府大旨謂六日晚黨人若干猛攻淡水該處防軍司令魯化龍（譯音）督兵接戰七日晚援軍馳至内外夾攻黨人之副司令死焉官兵捕殺甚多並奪獲軍械旗幟若干七日防軍司令李兆偉（譯音）進剿波東（譯音）黨人血戰多時八日午後黨人彈藥炸彈皆竭乃退散戰地死屍狼藉官兵俘騎馬黨首一人及黨人多名並得軍械馬匹旗幟不少八日午前七時至九時陳國樹（譯音）大尉往剿嚴祖　（譯音）戰至晚間六時攻陷黨人要地黨首戎服死於陣地其手下黨羽死者亦衆官兵奪獲旗幟若干八日晨防軍司令鍾楚庭（譯音）在博羅縣境益和村滿芝嶺（皆譯音）圍攻黨人交戰終日至夜間一更時黨人始敗退目下各司令正追捕黨人務期全境肅淸（十二日） 
　　香港電拖船奇里斯號裝載救險機械開赴臺灣以期拖出在該處擱淺之澳洲運送艦（十二日） 
[戰電（英人路透電）]  
　　倫敦電孟國公報謂各陣線今均在惡戰中北東兩陣綫之敵軍處處敗退大受損失尤以比拉洛與羅哥伏兩處爲最且失機關槍兩枝赫齊哥維拉陣線亦有大戰奥軍計有兵三十四大隊砲八十尊機關槍甚多屢次攻擊均未得利奥軍仍在猛攻洛夫成山孟軍奪回庫克重要地點但未能固守之（十一日） 
　　倫數電海格將軍報稱胡魯區與伊泊爾兩軍大爲活動英軍以砲隊戰壕臼砲炸彈轟擊亞美蒂愛爾及聖台洛瓦之敵軍效果甚佳（十二日） 
　　巴黎電今日下午公報謂亞貢法軍排砲擊散德工兵若干（十二日） 
　　倫敦電今日下議院强迫軍役議案二讀時首相愛士葵謂所以對於已婚男子發表約言者實有必要之理由此議案實行後國家即可得必不可少之軍隊苟無此則英國决不能盡其戰爭之責任也云云（十二日） 
　　倫敦電愛爾蘭事務大臣裝萊爾今日在下議院宣稱愛爾蘭未婚男子能任軍役而未報驗者共有四十萬人除去因各種事故而免役者外尙餘八萬人可以從軍（十一日） 
　　巴黎電彼得格勒電稱俄軍已由泊里貝河至羅國邊界間取總攻勢本月十日斯蒂爾河德奥軍鞏固之陣線曾爲俄軍轟擊斯特里巴河東岸已告肅　淸德奥今集大軍圖獲功以償前失陣地結凍忽融解戰壕皆成溝渠（十一日） 
　　倫敦電孟羅將軍報稱土軍於七日以槍砲猛擊希勒斯角英軍陣線繼以槍刺進撲僅於一地點得利是役異常激烈土軍卒敗退英軍共死傷軍官五員兵一百三十人英軍退走希勒角時適有大風當時作戰甚爲困難退軍一舉至九日晨間四時始畢（十二日） 
　　倫敦電聞全國投効者甚爲踴躍如長此不變則至月終時强迫軍役議案將歸無用（十一日） 
　　羅馬電昨日公報謂敵軍以引火砲彈轟擊羅夫萊土東北陣地因而起大火一次意軍在拉加蘇瓦鼓勇進撲以炸彈毁奥軍防禦工程伊森沙上游及中叚有劇烈之砲戰意軍占優勢奥軍復在伊森沙河陣線下游發砲遙轟中一戰地醫院病兵死四人傷八人（十二日） 
　　亞姆斯特丹電柏林公報稱列里南境維勒丁有火藥局一所昨日爆裂附近街道大受損傷灰燼中查見死者七十重傷者四十公報僅謂火藥局之失事由於英人之攻擊但不言及英人如何攻擊（十二日） 
　　亞姆斯特丹電德國國會斯特姆氏代表外部答覆社會黨議員李伯克里克特氏之質問謂土政府因敵人陰謀不得不將某境内阿美尼亞人移往他處另予以居留之新域今此事已發生若干反動力德土兩國刻方互換意見云云（十一日） 
　　倫敦電商部大臣任錫門在下議院聲稱英人產業在德國境内者値英金七十二兆鎊而英國境内德人產業則値英金一百零五兆鎊（十二日） 
　　倫敦電海軍部財政秘書瑪克拉瑪拉氏今日在下議院宣稱海軍部軍法裁判所將追究奈特爾號巡艦沉失之原因（十二日） 
　　巴黎電比政府致文各中立國反對德國向比人勒索英金約一千九百二十萬鎊謂此舉實違海牙條約云（十二日） 
　　倫敦電今晚首相愛士葵與下議院工黨議員聚議漢德森氏亦列席聞首相力勸工黨取銷工黨閣員辭職之决議（十二日） 
　　亞姆斯特丹電德國復出示限每人每日領麵包半鎊穀之來源尙足用惟不豐富耳（十二日） 
　　倫敦電官場稱工黨閣員辭職一層今已取銷（十二日） 
　　倫敦電英政府鑒於國家財政之情形用度之浩繁撙節之必要且以工價已加增而商人之所入非須繳税即有限制故决定此後工價之加增須按照地方情形而加以限制凡有呈請添加工價者須一槪拒絶（十二日） 
　　紐約電現信魯西台里亞號沉没一案業已妥行解决説者謂駐美德國大使之遷就解决蓋望藉此運動美國開海禁云（十二日） 
　　芝加哥電國民進步黨幹事部决議於六月七日在芝加哥與共和黨同時舉行全國黨員大會進步黨大約將推舉羅斯佛爲候選總統（十二日） 
　　愛爾巴沙電墨西哥乞華華英領事電稱墨匪擄去火車中搭客十七人剝其衣服而後鎗斃之現信諸搭客均係美人（十二日） 
　　倫敦電蘇格蘭礦工協會决議反對强迫軍役議案（十一日） 
[東方通信社電（日本人組織）]  
　　東京電大隈首相十三日午前零時在宫中夜宴畢乘自動車歸宅行抵牛込區山伏町地光自動車疾馳之際路旁暗中忽現兇漢一名向首相之自動車抛擲爆彈掠過車之前部幸未爆發該兇漢遂又令投第二彈車夫見事危急開足速力疾駛而去車　過之後轟然音響彈始爆裂首相幸免危害現正搜索犯人尙未就獲（十三日） 
　　東京電大隈首相今晨赴臨時閣議歸時有記者團圍繞歸路首相即向聲言我國今者歡迎一大貴賓上自皇室下至庶民均以誠心誠意而表歡迎殿下之使命爲俄國皇帝之誠意及世界之平和對我帝室懇篤表其敬意我國民之奉迎亦當虔誠適其使命如北樺太之讓與及收某利權等流言殊不足取此皆淺識根性生此辟見因是誤解故起暗殺襲擊之事等語語時元氣甚壯又謂明治維新以來旣以身許邦家暗殺不足以恐唯知赤心爲國鞠躬盡瘁倒而後已云云又首相遭難之際所乘自動車之右側面凹入約直徑五寸餘爆彈性極粗劣云（十三日） 
　　東京電警視廳關於暗殺大隈伯未遂事件恐連累者多因定搜索方針開始活動（十三日） 
　　北京電廣東電云廣東革命黨十一日襲取電燈發電所惟未得手終歸失敗（十三日） 
　　北京電廣東全省各地有多數之革命黨潛入將軍龍濟光以防備不足向中央政府告急（十三日） 
　　北京電歸臥山東之進步黨領袖丁世鐸（譯音）氏向爲官場監視甚嚴日前忽然逃走不知下落（十三日） 
　　北京電蒙匪佔據包頭鎭北東之薩拉齊及比克齊（十三日） 
　　東京電日皇今日午前十時親臨霞關離宫答訪俄國密海也魯大公（十三日） 
　　東京電小松原英太郎氏奉簡爲樞密院顧 
 
 
 

Page 3

 
 
問官以繼故高島子爵後（十三日） 
要聞一 
[地中海之英商船客話]  
　　大陸報十二月四日印度喀爾喀達消息云大英輪船公司商船加爾喀號於昨日午後從倫敦抵此據船客云此船在地中海幾爲敵潛艇所擊當駛出瑪爾太島航行六小時後船上瞭望人瞥見右舷一千碼處水上露出潛艇之瞭望鏡商船即將船上所裝四寸七口徑之砲開放轟擊時方午後一時船上有客一百五十人但尙不驚恐潛艇於是不見衆心愈安不多時潛艇之瞭望鏡又發見於左舷相距一千二百碼處商船又令放砲轟擊此後遂不復見其蹤跡或潛艇已被擊而沉然商船不敢掉以輕心一面派人注視一面曲折而行駛向波賽德口岸港口願埋有水雷多具嗣遇大風水雷多被吹散商船恐觸浮雷遂在口外停泊歷數小時之久官場派漁船搜尋漂散水雷聞已尋獲若干拖至岸旁而轟毁之加爾喀號繼續駛行中途曾接救急無線電信惜無援救之餘力次日海面有破板碎片掠船而過衆人見之大費猜測事後始知所接乞救之無線電當係爲潛艇擊沉之安柯拉號所發也 
[砲之年齡]  
　　華德日報曰歐戰年餘以來四協約國不常有彈藥缺乏之嘆乎詎知戰事若再相持日久則協約國不惟軍火短絀爲勢所難免即所用大砲除破裂喪失外亦必有缺乏之患也蓋大砲可用之年齡亦如他種精良之器具皆有定限也茲據世界科學工藝雜誌稱野戰輕砲隊之加農砲即令工精料堅至多不過能放六千響大抵砲之口徑愈大而其壽限亦愈促如加農重砲管至多不過能放百響是也至戰艦上所配用之大砲則更甚知英國新式艦砲而口徑之有三十四至三十八生的大者放八十響炮即毁壞至若冠蓋全球之克虜伯加農砲其能力固遠過於英砲然亦以二百五十響爲限蓋恐砲身熱甚而炸裂也砲之不能多放者如砲彈之摩擦炮膛固亦屬原因之一而其害遠不及綱之燒熱於裝彈室與過渡火門之甚蓋砲彈中所含諾特炸油之燃燒熱度合攝氏表二千八百度遠過其周圍鋼料僅有一千四百度之沸點也此外再加以砲彈與砲管間之火燄煌煌侵入勢不可遏則砲管益受害不堪焉假使方有一小創爲害不久必成爆裂深溝如是射擊之準率先變終則使該砲全然不能用而已然此種炸裂之患在長管加農砲必先見於短身之田鷄砲至實則可以利用不休者惟有榴彈砲預計在今此大戰期内尙不至於損壞餘則皆非其比也 
遠生遺言 
[游美隨紀第十信（在舊金山）]  
　　黑奴中聖人之逝去奴隸立身傳（連生）　　美國有一黑人之聖曰博克華盛頓者ＢＯＯＫerT·WashiNgTON近日逝去美報至稱爲人類中之一大損失即其歷史頗足有令人發生無窮之感慨者 
　　博克華盛頓（以下省稱華盛頓）自著一書曰起自奴隷（ＵＫＦIOMSIaVery意譯爲奴隷立身傳）大致其生父不知阿人其母以倫竊所得而養育之艱苦萬狀華盛頓長面作工其入學堂讀書之時懷中僅有二十五仙學校問其名而初未有名乃卽以華盛頓自名最後畢業於海勃頓大學學文學學譽極隆尤以演説出名每一席演説可得美金五百元彼念同種人之沈淪至於社會上不能平等之慘酷其原因皆由程度不足因犧牲其一身盡力於改良同種之事業其最爲出名者爲脱司開局之學校ＴaSKageeaJ　Situte專以敎育黑人一面作工一面受學有一次華盛頓游歐招邀歐洲名人來美往觀其名遂大噪於時然初辦之時不過數十元而已今其學校男女生徒已至數千又糾合黑人立一商會其權足以支配黑人因是改良之成績甚著其威望遂日隆彼手中握有黑人百萬之投票權故政客亦極敬長某年因在某處被人毆擊自大總統以及各方面之有勢力者均發電慰問之 
　　此次旣逝（本年十一月十四逝去）各方面有勢力之白八及無數黑人紛紛送葬極一時之盛各報同聲悼唁 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京政界之滇事消息]  
　　和平解决之政策政府對於雲南事件决定之策雖以剿撫併進然其情形則係注重於撫慰方面其故蓋以避同室操戈之嫌而撫慰用力亦較省便也昨聞初九日在抱膝軒特將撫慰必要事宜一律以硃筆圈出計有四項要點一係説明世界大勢之情形一係曉以内亂足可促國家危亡之害一係勸導爲善之訓示一係剖白今次改建帝制之性質又據政界傳聞中央某某要人及某某省將軍之最近密陳頗多有主張調停以免久耗兵力而維大局者聞主座對於此議以爲果能有相當辦法自應以國家爲前提無妨早日和平了結至是否已有相當手續尙未可知惟聞决不願加入外人參預蓋外人一經加入是已顯然認滇省爲交戰團則意外糾葛必至不可收拾外間所謂某某公使擬出場調停者尙屬不確 
　　七省聯軍之所聞楊左丞於九日遐曯樓密議後曾發出東南各省密電七道大約均與所議之各要欵頗有關係或謂政府近欲組織粤湘豫蘇贛皖奉七省聯合軍由各該省得力各軍隊中分别簡㧞編爲一軍額不必過多但力求精鋭以便爲征滇各軍之後援所謂七道密電蓋即關於該軍之組織辦法與各該省將軍商榷一切云 
　　分頒各省之密電初九日政事堂奉諭特將初七初八兩日爲滇省事件涉及帝制前途之會議事項詳揭要略密布各省將軍巡按使及駐外各公使等聞係就案中關係大局利害得失情形詳加比較並將案中最後應得之結果預爲條擬按項註明進行之法其間措施如有未盡同意之處准其分别條擬意見是日午後一鐘政府軍電處又令奉諭令分致直隸奉天山東河南甘肅湖北江蘇安徽福建廣東四川十一省緊要軍電各一件内容甚密聞悉爲關於滇事現狀情形臨時頒佈密令之事同時政事堂亦分交陸軍内務兩部關於此事蓋印密封各一件 
　　川桂兩省之急電聞中央於十日接川省陳成武將軍加緊密軍報係陳氏報滇省軍隊已有由昭通府直赴叙州進迫川邊之勢業經遏截進剿等情又據某京報載稱刻據某方面消息李烈鈞（又有謂係蔡鍔）親率雲南軍之主要部隊已行過昭通府直向四川省叙州陸續北進且沿路招募壯丁而編制新兵隊伍及諸般夫役隊聞其總額已達萬餘人其先鋒隊現時約已在叙州附近與北軍交綏矣據聞雲南軍隊現今業經通過川省叙州漸次將到重慶議定與劉護軍使之軍隊合兵擬攻取成都然後由成都揮軍出巫峽以襲宜昌此滇軍入川之預定計畫也云云同日政府又接廣西耀武上將軍陸榮廷並巡按使王祖同會銜要電一封内容似甚重要電首冠有萬急二字原電係九日下午九時所發經統率辦事處譯呈大元帥後旋即抄交軍政會議處迅議核覆探其内容係密陳雲南黨人運動該省邊防軍隊現正設法維持以防不　請迅撥加餉安慰各軍並請速示機宜以便遵行等情 
　　連次外交之要案政府初九日上午特開星期日會議討論一切要案所有列議之員均於八點半鐘齊集遐矚樓由陸國務卿先行接洽報告是日應議案件關係之所在至十鐘即同至居仁堂開議此次提議之案内容情形非常嚴要僅聞開議之原因蓋以滇事日益吃緊是否可以最短時期平定不至蔓延尙無把握其間關於外交上已生絶大之困難因關國家主權地位至爲重要是以開議預籌政策當集議時曾由元首根據所議原案又判出兩項辦法一係維持國政主權之當取辦法一係防衛某國爲滇事干預内政之對付下午四鐘餘陸國務卿進抱膝軒封呈要件一封聞係駐京英法俄三國公使聯銜提出者蓋該三公使於初八日曾在英使館密議畢後即提出正式公函陸國務卿因關係重要即轉呈元首鑒核聞該公函對於政府爲雲南事之照覆頗有疑問之處惟日公使未曾列入亦未見元首如何批示外交部旋亦譯呈緊急密電一封經元首關畢當即面交陸國務卿據聞内有一件係由駐美公使代遞駐英施公使者確爲日本政府最近爲滇事所定對華政策照會法英兩政府業於星期四召集御前會議並電達駐北京朱康兩公使遵照辦理並言日政府不久將發表一種重要之宣告請即籌議對待方法等語其餘一件未詳次日下午二時餘又由陸國務卿在含和堂召開外交會議一次曹汝霖次長及梁士詒等員約十餘人均與會議内容甚密聞係討論即向法國公使議商變通中法某項條約之問題陸兼總長以事難成就擬先請示辦法再行會議大約仍爲雲南問題 
　　取締謠諑之辦法初九日政府會議時僉以當此時局風雲尙未鎭定之際所最關緊要者首爲維持地方之秩序鎭靜社會之人心然鎭靜上必當嚴禁種種駭人聽聞揑造不實之謠諑前雖通飭在案若非規定懲戒不足發生效 
力當即擬定四項辦法會同政事堂統率處通飭各省將軍巡按使轉飭所屬參酌情形變通辦理據聞内容一關於軍事上鼓惑者一經拿獲即行鎗斃一　社會流言妨礙人心者一經拿獲監禁一年一關報紙登載不實藉端煽惑者一經查出除封閉停止發行拘禁外並按照報紙條例相當處罰一印刷品之張貼及送遞者一經拿獲監禁一年 
　　各省解餉之電商此次出師赴滇應需軍費雖已編有預算而未列本年度預算之内非特前敵軍餉浩繁凡新編之兵及各省添募各路兵站在在需欵統率處張廳長迭與財政周總長會商擬令各省認解内分大中小三等大省七八十萬中省五六十萬小省三四十萬除滇省及特别區域外二十一省可得銀千萬左右惟未知各省意見如何聞已有電分投往商矣 
[國體聲中之外交與時政]  
　　遐矚樓四項密議星期日（九號）下午二點公府遐矚樓特開密議陸相國楊錢兩丞堂朱王劉周梁等各總長及梁燕蓀等均與席有重要討論之要案直議至五點餘始退聞各議案均係由元首臨時提出其最要者一爲詳細審議某某將軍之密電條陳一爲憲法起草要點之應特别研究者一爲正式即位提前之應分别籌備者一爲關於滇事之某某外交問題聞均已擬有相當之解决辦法 
　　陸徵祥秘密報告頃聞陸國務卿於初九日曾奉元首面諭飭令出席參政院秘密報告一切要件據悉陸氏此次出席除爲關於登極問題外並將最近確定外交標凖及元首關於龍建章電請帝制重决之意旨一律嚴密聲明更有某某兩項緊要問題尙須徵求各參政之意見并聞陸如不得出席即由元首將各參政傳召入内 
　　删改總統辭職書正式登極時須向國民宣告辭退總統職任所有辭職書早經擬就茲聞該書又有删改初九日内史監已詳細删改據聞今次删改之原因蓋爲雲南唐繼堯等宣佈獨立關係原件尙未述及是以特將此事加入以存事實也 
　　删改優待條件淸室優待條件旣由元首聲明永生效力並附加入新憲法内昨聞憲法起草委員會爲此曾於初九日陳請以淸室優待條例旣加入憲法惟其原件與帝政牴觸之處如何删改請迅交主管機關修正提出本會以備遵循照辦 
　　檢查四朝政績歷代帝王治國政績業由内史處奉諭檢查以備應用曾將漢唐宋明四朝政績分列繕表呈請元首查核近聞元首以該件關係治國重要必須詳細搜查乃有裨益因於初九日特派溥倫嚴復劉春霖大員三人會同内史處檢查並飭對於下列之事多加注意聞所提出之點一係内政一係朝政一係用人一係外交一係民情一係吏治 
[雲南宣布獨立之情形（十二月三十一日發）]  
　　雲南通信云雲南軍民主張反對帝制已非一日唐繼堯初擬暫行維持現狀嗣蔡鍔由京到滇乃於五日前開秘密會議討論進行方法蔡出席演説宣布維持共和宗旨并言願犧牲身家捐棄利祿由京逃奔至滇起義云云經各軍官贊成因是議决實行反對帝制擁議共和議决後即由唐任會銜電致北京請取消帝制恢復共和請於二十四點鐘内答覆至二十七日政事堂來電不信唐繼堯爲反對帝制之人去電疑係民黨冒名揑寄並言唐將軍果爲反對帝制之人即須親筆書文蓋章由郵寄京以便轉呈總統云云雲南遂於二十七號在省議會内開特别大會正式宣布獨立旋派滇軍一梯團取道四川北進此後尙欲續招十師編練成軍當雲南反對帝制之先經費頗爲竭蹶目蔡李熊戴到滇携來多欵將從前積欠各機關薪俸一律補發李於日昨已赴廣東熊亦已兼程赴四川重慶并聞蜀省之建昌雅州一帶由黃毓成派員前往運動 
[滇警聲中之東省]  
　　中央電調陸軍奉函云昨得軍界人消息近畿第七第十兩師已開㧞南下京師頗覺空虚段將軍昨奉陸軍統率辦事處電文飭將二十七八兩師選擇若干分駐南苑通州各處爰即召集二十七八兩師師長在軍署會議擬尅日開㧞兩營入關一面招募精卒以資充補又一消息謂中央派遣南下者爲第七第八兩師云 
　　吉黑下令戒嚴吉黑兩省將軍自接雲南唐繼堯任可澄等通電反對帝制後均先後向中央電請率領所部赴滇日昨該將軍等接到電諭大致以滇事發生時局方棘各該將軍對於地方保衛應會同妥爲防範並嚴禁謠言以維大局職務所在不得輕動云云當經各長官下令戒嚴並通飭所屬一體遵照辦理 
　　請添兩鎭守使黑省朱將軍以邊省軍務重要所有要隘之區非有知兵大員坐鎭其間不足以資防禦現擬在呼蘭設一鎭守使以陸軍英旅長請任黑河亦添設一鎭守使以陸軍任旅長請任不日當可照准 
[粤東最近之黨人消息]  
　　近頃拿獲之黨人水上警廳長蔡春恒昨晨接據香港偵探來電謂有重要黨人一名現由日船來省請即派隊截緝等語并詳叙黨人之年貎服式以便按圖索驥蔡廳長據此當即密派幹員前往兜截後果拿獲一人並在其行囊中搜獲炸彈二枚押解返廳後蔡廳長親爲審訊據供姓譚名盈侃侃而談訊畢即詳解將軍行署此人面目黧黑年約四十餘歲衣服則甚襤褸將軍行署委員李漢華昨在堤岸亦拿獲黨人一名返署訊究聞此人係奉陳炯明命令潛行來粤圖謀起事者現已嚴密審訊供詞應守秘密未便遽登此人年約二十一二歲貎頗儒雅被獲時猶身穿寶藍縲緞棉袍白色星架坡裝革履 
　　探報口中之黨人上將軍巡按使昨密諭稽查公所謂黨人陳炯明等率黨潛回香港不日内渡希圖擾亂治安似此不逞之徒亟應嚴密防範以遏亂萌等語該所總會辦奉諭後現已分派偵查十六員每日分班輪値於香港澳門日夜輪船碼頭一帶從嚴搜檢并發有黨人像片一束以資識别俾易拘拿 
　　警察王廳長分詳軍巡兩署云據港探專員報稱昨日下午由東洋抵港重要黨人十餘人胡毅生高榮翁壽彭陸常張炳黎二六人亦由澳港立總機關密議旋召陸領等數十人於今午抵港聞往英皇酒店開大會議不日起事旋即給發薪餉茲將各帮匪所領欵項調查如下甘竹劉袁五百元甘吕五百元新會譚新二杜九各五百元香山梁鐵壁一千元李國一千元南海朱老錫五百元陳福五百元台山大鷄六三千元第七仔二千元江老四三千元東莞吳皮太兄弟吳珍一千元惠州温達初一萬元温達初之契家婆鄭三姑一萬五千元俱面交銀紙等語合轉報云 
　　龍上將軍現據警衛軍統領曹鼎鐘電稱略以現據探報陳炯明遺心腹黃道强在南壩柳城勾結土匪起事正集事間忽有專差送信至其信用藥水浸過始現文字彼等見信即行竄遁聞已逃往下游請飭嚴緝等情上將軍據此昨已飛飭所屬嚴密探緝務獲解究以遏亂萌 
[湘政界新組之各機關]  
　　財政委員會湘省嚴財政廳長因歲曆更新百端待理而財政尤爲庶政之源關係綦重欲求措置咸宜亟須和衷共濟以免貽誤故擬在廳内組織財政委員會議定辦法如下一每星期三六兩日各開會一次一每會議時間以午後一時至三時一會議人員科長科員均應列席一各員如有意見應具説明書當會陳核以憑抉採 
　　實業行政會林政務廳長以湘省土地豐美爲東南各行省首屈一指亟應講求實業以開利源特建議倡設全省實業行政會議詳請巡按使核示沈使以設立全省實業行政會議誠屬當務之急已准如所擬辦理茲將沈使親定會議範圍述下（一）預備從事之提倡（二）開始經營之保護（三）已著成效之奬勵（四）辦理不善之整頓（五）因虧停辦之處理（六）實業行政以内一切事項及會議條例共七章四十三條聞正副會長即由林廳長索科長充當云 
　　幼女習藝所湘省沈巡按使以湘民生活困難亟應代籌生計現設之貧民習藝所不過惠及男子而湘中幼年女子因阨於貧困不能自謀生活以致流於娼妓者比比皆是故擬創辦幼年女子習藝所以資補救所有應需經費特捐俸一千圓並按月酌予補助不敷这數飭長沙縣知事會商湖南全省慈善總公所量予提撥一面召集紳商籌議勸募捐欵該所開辦章程細則經沈使飭余知事擬定尤章四十二條詳覆核准飭警察廳轉飭各警署調查省城貧女以八歲以上十五歲以下爲限造册具報余知事奉飭核定施行章程後通盤籌算約需開辦費三千圓經常費月一千圓除商埠慈善公所先行提撥一千圓補充開辦費並按月酌撥的欵五百圓外已由各富商鉅紳捐輸近萬可敷開辦之需余知事又令選擇所址見太平街賈太傳祠房屋尙屬寛廠昨特詳准沈使飭知官產淸理處暫行撥用刻正從事修葺不日即當開辦 
　　學欵經理處辰溪縣沈知事以現在各處公私學產學欵多係各地紳士經管不無把持呑蝕情弊特擬詳文請巡按飭各縣設立學欵經理處將各地官有私有之學欵學捐學田等項槪由該處經理徵收再行統籌支配以免呑蝕之弊沈使以所陳辦法極爲妥善應准通飭籌設惟辦理伊始特派高建堮酌量籌辦高君奉委後擬定湖南各縣學欵經理處簡章六十二則詳由省使核准施行其辦法如下一在省使署添設全省學欵經理總處綜理一切二各縣處經理員准由知事遴員詳請省使加委三處内不分科除經理外僅設徵收員二人辦事員二人僱員二人辦理一切四處内之辦公經費及俸給每月不得超二百串在收入學欵内正式開支現沈使已定將學欵經理處附設本署文案處派定朱運昌兼任處長飭各縣每月收入及發出欵數造具詳册送處查核至關於變更分配學欵等事俱由湘處主持並飭各縣設學欵經理處限於二月一號前組成遴員詳委至現時官私學欵收支情形則飭照下表詳塡送署核奪（甲）官校欵一田產收入額二捐欵收入三每年總收入四各校分配欵額五總支出額六盈虧額七備考（乙）私校欵與前同惟減去第四項加入經理校欵人姓名一項 
地方通信 
[蘇州]  
　　政聞瑣錄蘇州關監督楊士　因有要公北上關督職務暫委關署總務科長代拆代行昨日已詳由軍民兩使照准矣高等廳長昨飭所屬趕造獄囚月報册道尹公署派員查復無錫縣知事被控事蘇州貨物税所長葉增濤催令具領三年公債票息 
　　拿獲盜匪蘇鄉香山警察署巡士日前查崗至河埠頭見有形跡可疑之張聚山一名當即向張檢查在張身畔搜出手槍一枝當票數張遂將張拘獲解署經巡官鞫訊張供曾行刧太湖某處商船得贓避匿等語該巡官當即備文移解來城昨由吳縣知事署周承審員提訊張供認不諱諭釘撩收禁候補緝同黨併辦 
[揚州]  
　　烟業請求維持本城旱烟店大生裕等三十餘家現因烟業捐税不一有礙營業特開會集議聯名公請商務分會具文縣公署請求維持 
　　捐務委員易人辦理烟酒牌照捐事宜本係登錄税委員吕鳳書兼任現吕君因公務繁多兼理爲難已禀辭兼職經縣照准委任丁傳遜接充辦理矣 
　　寶盛銀樓被騙日昨下午三時許有一身穿孝服年約三十餘歲口操客音之男子手携花絨皮包獨往多子街寳盛銀樓購辦金飾該號執事見其提包沉重以爲滿貯銀兩即由一年少店夥接入内應招待頗周該客自稱係鄉人專程入城代人購辦娶媳金飾樣式不必合時分量須重雖舊式亦無妨遂由該夥先取出金鐲等選擇良久一無所成嗣該夥再三勸購揀定金簪一根金戒指一付金環一對又令囑該夥取他飾一閲迨該夥人室取飾此客即乘隙竊取揀定之三種金飾飛步逃逸及該夥復出始知受騙急將皮包啓視纍纍然盡係石子於是田衆夥四出追捕已杳如黃鶴聞該號主令該夥陪償被騙價値七八十元云 
[鎭江]  
　　軍警會議防務駐鎭要塞司令龔淸雲旅長丹徒縣知事兼警察局長章君偕同袁王兩警佐曁軍警各級長官於一月十一號在警察局會議防務事宜 
 
 
 

Page 7

 
 
　　故紳遺徵被竊陸紳明生係前淸名宦　莊之子其眷屬向在城内小市左近陸祠内居住詎昨夜被竊賊穴　而入竊去　莊及明生之遺像並衣物參件業經報告五區警察高星衢區長勒保查緝未獲茲陸紳復禀請縣公署警察總局飭區派警趕　追獲贓賊究辦 
　　柴販要求免捐江邊一帶挑柴小販純係北方　民及本地貧苦無依之人終日所得力資至多不過二三百文血汗營生情頗可憫現聞外間傳説有每擔抽收銅錢五文充作學捐之消息該小販等以力難擔負已私相聚議擬於日内公禀縣公署哀求章知事加恩免收 
　　國貨團已回常推廣國貨團在鎭情形曾紀報端茲聞該團會期已滿業於昨日回常聞此次在鎭各商號約共售洋多元其中以晋裕之布卜恒順之梳篦新羣之帳簿信紙封九昶之皮箱等銷數較多云 
[南京]  
　　軍警查獲炸彈前夕下關江邊軍警扭獲一人並查獲炸彈一箱當將人贓解城報告軍署執法處究辦聞同行者共有十二人只獲一人其餘十一人已經逃逸云 
　　提前發給薪俸陽曆新年已過轉瞬又値陰曆年關齊巡按便爲體卹屬吏起見昨與財政廳長胡翔林君會商擬將各機關辦公人員本年一二兩月一期薪銀并發俾一般辦公員得以有資卒歲故日來各公署諸色人等莫不喜形於色 
[杭州]  
　　浙省中國銀行之利益譚浙省中國銀行共杭嘉湖寗紹蘭甌七處茲將民國四年份下半期之利益金調查如下杭州分行地居省會官商欵項出入較多故盈六萬餘元嘉興分行亦係富有之地本可發達惜乎交通太便行業不隹祇盈三千餘元湖州分行因該地各業穩固且有絲業補助計盈四千餘元寧波分行地處商埠各業興旺又有洋關收税歸併故盈一萬三千餘元紹興分行營業之不發達實因現水浩大進出欵項均有虧耗僅盈一千三百餘元蘭溪分行地處偏僻商業蕭條僅盈四百餘元温州分行上半年微有虧耗下半年關税併入其他商用亦旺計盈四千餘元 
　　變通解欵辦法之部復財政廳長以協濟中央解欵定額過鉅籌解爲難詳請巡按使轉咨財政部仍照原認三百八十萬元按月匀解其餘俟年終結算各節刻聞財政部電復以三百八十萬元按月匀解銀三十一萬六千六百六十七元外其餘四十六萬元俟年終結算爲期過遠茲特變通於三六九十二四個月每月加解銀十一萬五千元查照解欵條例遵期籌解以濟要需云云屈使准電後已轉飭財政廳遵照矣 
[江西]  
　　新募兵分補缺額昨有招募之新兵五百名到省係補贛　贛西兩處軍隊缺額者業由贛南鎭守使副官李成吉贛西鎭守使營附郝淸田各領二百五十名定於八號分途帶回駐紥以資訓練 
[安慶]  
　　嚴防黨人往來函電統率辦事處有電到皖以滇省獨立各處黨人多方造謠編有秘密電碼暗語函件互通消息並製有印刷等品希圖煽惑人心請各省長官軍警一律設法查禁勿令傳遞云云李巡按接電後即飭電局凡往來密電均須嚴密查察并飭警務處長派員在郵局專查　件於滇省來往之信尤當注意　　飭派衛隊巡緝四鄉省垣城外十里舖地方爲鄉民來往要道近交冬令盜匪叢生搶刧之事時有所聞日昨懷寗　朱知事特派縣署衛隊多名每日荷佩鎗彈出巡該舖及四鄉一帶以資保衛 
[湖北]  
　　水陸防範之嚴密白雲南警電傳來鄂省已嚴加戒備頃悉水警總廳長何君以現値冬防期内地方防務最爲吃緊是以不分晝夜派水警認眞嚴密梭巡以弭隱患而保公安又杜鎭守使駐紥漢口亦因滇事發生恐有人乘機擾亂故特派所部軍隊分叚巡查並躬親巡哨以觀勤惰 
　　委員銷燬國慶紀今碑列十祠前東南端馬路側於民國元年築有民團起義國慶紀念石碑一座茲監條新皇殿委員以祠旣改爲皇殿尙何石碑之足以紀念故於初七日呈准王將軍將碑座銷燬並改立文武官員至此下馬之石碑不知鄂人對之作何感想也 
　　工業學生送工廠練習工業敎育須重實習方收實效鄂省甲種工業學校余校長特禀商叚巡按使以學生畢業後若不實地練習難得實用故擬按照畢業學科分送武昌各工廠令其實地練習庶不負公家注重工業之本意學生心向工業之抱負叚使大爲嘉納業已通知漢陽鐵廠諶家磯造紙廠下新河氈呢廠紡織紗蔴四局等處求其同意并諭余校長迅將工業高等校成立其經費准在湘鄂路公股項下提撥云 
[山東]  
　　各處招募新兵日前蘇省派員來東招募警備隊現聞所募計有二營業於前日由津浦鐵路運送南下又北洋第七師亦於濟寗及曹州方面募集又登州鎭守使所屬之巡防隊亦欲增募三營均已具呈靳將軍請其核准矣 
　　漁户糾衆抗捐海陽縣境南泓村向係漁户淵藪莊民七百餘家皆以捕魚爲業近因省中派員至該縣催辦沵船捐知事傳知該村事首宋新年等赴局領票納捐詎宋竟集合莊衆堅不應傳當經税局王委員親至南泓村剴切勸諭宋等復糾衆要挾免捐勢頗兇惡該局員以宋率衆抗違漁捐殊屬有意阻擾且恐他莊聞風效尤故已會縣詳請懲辦矣 
[東三省]  
　　濱江之匪世界濱江五方雜處人跡混雜匪徒最易匿跡日前第二區在十二道街拿獲著名胡匪一名綽號打一面並起獲鎗械數桿子彈若干粒已解縣訊辦又昨有俄界　洗房執事華人某甲携帶俄幣四百餘元來傳家甸觀劇被匪偵悉散戲後時已夜半十一句鐘矣某甲行至俄界糧台洪盛油房門首有胡匪四人以刀將其扎傷數處將欵掠去逃竄及該油房聞警趕至匪已遠颺受傷者尙有微氣及抬至房内即行斃命昨已報告華俄官署檢驗掩埋矣又距濱江十八里之上號地方近忽有股匪入市擬强搶某商號未果遂將劉姓八齡幼子綁票而去昨寄信該家屬須以五千元抽贖現經事主報由警察五區代爲追捕尙未弋　又有胡匪二名在江北搶掠被事主跟蹤來濱昨晚八鐘許至九道街下楊當報由第二區派警前往拿獲並在該匪身内搜出自來得手鎗二桿子彈若干粒當即送縣研訊 
　　南滿鐵路之敢入南滿鐵路去年十二月一月内收入二百八十七萬三千餘元比前年同月短收十四萬元有餘緣近日天時和暖農產運輸道路比較不良之故顧客車則增加獨多計自民國四年四月一日迄同年十二月底收入總額爲千六百十七萬元餘比前年同年度增收百六十二萬九千餘元 
雜評一 
[政府今日之三患（無名）]  
　　政府今日可謂至爲難之日矣僅以表面視之已有人共見之三患三患維何一爲外交二爲雲南事件三爲捐税問題外交之反對不知手段如何雲南之反對勝負不可知捐税之反對實切膚之痛也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[亞美兩洲間之航業]  
　　近年來日本對於太平洋航業經營不遺餘力故得執亞美兩洲間航業界之牛耳與太平洋至有關係之美國則反屈居第二本年美國花旗公司因美國施行水夫律與該公司窒碍良多故將東方之營業收歇而日本遂去一太平洋航業之勁敵聞日本今方從事添造輪船自二十五艘至四十艘之多以便總握太平洋之航業權而使他國莫與抗衡其計畫之遠大誠足令人驚服茲將舊金山商會外國貿易部所編千九百十四年與千九百十五年太平洋美日輪船隻數與噸位比較表列下觀之足見兩國太平洋航業之盛衰也　　一九一四年十一月 
　　美船　　六艘　　四五三一五噸 
　　日船　二二艘　　八九九三二噸 
　　一九一五年十一月 
　　日船　四二艘　　一四一二六噸 
　　惟據十二月十五日紐約消息云南太平洋總公司昨日宣稱該公司已允將所執花旗輪船公司股份十一萬零八百股售與格萊斯公司按格萊斯公司乃美利堅萬國會社之航業經理此　不啻表明該會社已决議維持前花旗輪船公司經營之太平洋航業也紐約豫料新主人將恢復舊業重派輪船來往於舊金山與東方之間昨日格萊斯公司已正式接受花旗公司在中美日三國各產業之管理權是則美國商船之旗不久又將出現於太平洋上矣近者美國華僑因太平洋航權全爲外國把持中國海外貿易須仰他人鼻息故亦組織公司取名中國郵船公司成立後各處認購股份爭先恐後爲數頗多公司鑒此情形乃决議加添資本原議爲二百十萬元今改爲五百萬元除已購得支那號輪船一艘外續購新船多艘以期挽回太平洋航業利權舊金山公司總理近已聘定副總理及商業經理各一人凡前在太平洋郵船公司辦理要職之人多被擇用總公司將設在舊金山其第一艘郵船支那號定於二月十五日由上海開赴舊金山路經長崎與火奴魯魯兩處所定價格頗屬低廉凡直接至美國或坎拿大各城及轉赴歐洲之旅行票及提貨單皆可發售支那號爲頭等郵船計一萬零二百噸今由舊金山啓行來華載前任駐美國中國公使及巴拿馬賽會之陳賽品二百噸至滬本月二十六日可以抵滬是日即須開赴馬尼拉而至香港其第二次由滬赴美之日期爲四月十七日第三次行期爲六月二十四日駐滬經理員乃皮特羅塞里君刻偕客利西旅館爲暫時辦公處該公司今僅有支那號一艘目下方在物色相宜船隻從此太平洋遠東之間多一航業上海商人　　　息當必爲之欣喜也 
　　英國經營太平洋航業者爲坎拿大汽船公司上年英政府曾以該公司輪船改充運船　已有三艘盡役事畢一爲日本皇后號一爲俄羅斯皇后號一爲亞細亞皇后號前一船已於一月一日由温哥武開至日本中國後二艘則一定二月二十四日一定三月廿二由香港開往温哥武荷蘭人經營之爪哇中國日本輪船公司近亦以輪船兩艘來往巴維利亞與舊金山之間而與荷蘭輪船公司及洛特丹公司協力經營太平洋航業其第一船已於去年十二月十五日離巴維利亞此舉於兩年前籌辦今始成熟由此觀之太平洋航業今後角逐者日衆而中國竟得參與其間誠幸事也 
[匯豐銀行之厚利（宗朱）]  
　　本埠匯豐銀行昨接香港總行來電查事會公議本届（半年）派息每股二鎊三先令加紅五先令共計二鎊八先令合洋二十九元四角匯豐股票每股收足洋一百二十五元派得之利核算有週年四分七釐之譜惟現在市價每股八百三十元照此核算則亦僅七釐也董事會於派息之外尙擬提出五十萬元作房屋折舊又三百萬元下届分派俟查幔員通過即在股東會提出云 
[英國政府發行公債（宗朱）]  
　　英國政府現又發行公債上海發行事宜託匯豐銀行代理公債票總額無限制年息五釐五年還本分有五鎊二十鎊五十鎊一百鎊四種凡欲認購者滙豐可代電倫敦不收雷費 
[正式改姓之奇聞（望平）]  
　　英人海喜Heisch在牛莊業商近忽改姓哈脱威爾Haitwell特於十二月二十九日在上海英國總領事館正式註册聲明此後無論何種文件一律改用哈脱威爾一姓不得再用海喜前姓即其子孫亦永久承襲今改之姓此君註册後當即正式通告上海諸戚友及與有往來各商家但其改改姓事件旣由上海英國總領事正式承認其戚友及往來各商家自必相繼承認不成難題惟其改姓原因則尙未露佈或謂海喜一姓似德國人之姓而哈脱威爾則純粹爲英人之姓當此歐戰正酣之際英德交惡自不欲姓也未知然否 
[籌築營壘操塲續聞]  
　　駐滬軍人共有十餘營之謂因無浩大營基曾由楊護軍使等籌商擬在龍華附近百步橋之南購地三百餘畝以備建築營壘操場曾誌前報茲悉該處係在上海縣境二十六保小九圖内自東湯家宅起經小吳家宅而至大吳家宅宣家宅爲止一律圈入凡　入之房屋墳墓均須遷移現經諭令小九圖地保宣蓮夫迅將應須遷移之房屋墳墓各業户及田畝若干查明開單送候核辦聞田價與遷費兩項擬照築造馬路辦法每房一間給予遷費洋二三十元田價每畝四五十元云 
[警廳長關於滇事之諭話]  
　　淞　　　　長徐　　君昨日午前九時傳集　　各區並各分駐所巡警及各隊警士到應由徐君當衆而諭謂自雲南創言獨立以來附近各省大受影響茲聞滇省黨人四出運動意在行刦各縣軍警之軍械上海爲通商户埠防務尤　　寗自本日下午六時起所有各區所派出崗警除重要地點加　雙崗外凡尋常地點亦應添設雙崗入夜以後無論何人有形跡可疑者應即扣留盤詰設或言語支吾即當拘案候究爾等各警士於上差之後務各來往梭巡切勿懈怠云云各警士　唯唯而退所有各區所警正警佐並巡官巡長等聞定於今日再行召集諭話 
[攻擊閘北警署之謠言]  
　　昨日本埠忽發生一種謠言謂前日（即十二號）破曉時有黨人數十人各携手槍炸彈蜂擁至閘北五區警察分署開鎗攻擊駐局巡警亦即開鎗抵禦並經駐紥附近之軍隊聞警馳往互相鏖戰數十分鐘之久始將黨人擊散云云一時街談巷議人心惶惑事爲滙四捕房捕頭所聞立派華探目馬阿美協同西探前往該警區並向附近一帶居民舖户調查咸謂並無其事業已據情回禀捕頭請爲核示 
[探報浦東方面之不靖]  
　　本埠軍警各機關近據偵探報告謂浦東某處帮會中人近忽麕集挿血爲盟希圖起事等情各當道以無論虚實均應查察除飭行原駐軍隊旣沿海各縣隨時偵查外並聞淞滬警廳特派新添之遊巡隊一隊（計十棚）馳往浦東協同原有軍警加意巡邏以防不測 
[禁止軍人閲報]  
　　駐紥上海等處各軍人素喜閲看各種日報俾知時事而長智識乃自滇省宣布獨立以來中央政府即　禁漏洩駐滬各軍隊長官亦於前日特下命令凡係軍人無論何種日報一律不得購閲云 
[復訊私藏軍火案]  
　　住居楊樹浦路一百十九號門牌之滙山捕房三百十九號　捕湖南人劉元魁因私藏軍火經捕頭查悉派令中西包探協同前往抄出手鎗一支鎗珠十粒刺刀一把一併解送公共公廨諭着押候查明澈究在案昨晨復訊由一百零一號西探壳羅香上堂禀訴情形（未譯）即經關讞員宣諭云爾因内地尙有他案須解往作證諭畢商之美領博君會同簽判被告交捕房解送護軍使署作證如訊有牽涉别案仍送回本公堂預審再行引渡 
[兆貴里土棧被刦]  
　　盜匪山東人李士傑於前晚九時許與同黨三人突至福建路兆貴里七百十三號門牌祥豐土棧内各出手鎗嚇禁聲張刦去烟土五包及現洋鈔票共値洋一千一百元逃逸因店夥吳雲五喊捕當被該盜等開鎗擊傷手臂李盜逃至里口被一百七十五號華捕追獲拘入捕房在李身畔搜出手鎗一支鎗彈八粒奉飭嚴行收押昨晨解送公共公廨請究據祥豐店主李玉書偕夥吳雲五上堂證明前情王襄讞商之美郭副領事　將李盜帶回捕房候補提同黨到案於下禮拜二併究 
[蓬路押店被刦]  
　　前晚（十二）八時一刻美租界蓬路九百零六號振德押 
店突來盜匪兩人入内開放手鎗威嚇當被刦去大洋二十八元小洋四十二角開面表一只泰西緞棉袄一件後由失主投報美捕房捕頭即飭中西包探留心跴緝務獲究辦 
[盜黨暫緩質訊]  
　　盜匪張德生於本月五號夜搶刧雲南路立盛烟紙店現洋二十一元逃逸常經該店主王仲淸尾隨至馬立師鳴捕將張攔獲解至公共公廨訊供收押嗣經捕房續獲同黨江玉生一名解奉中西　諭着押候與張併究在案昨晨復由捕房將吳解案請究王襄讞商之美領郭君以張由英領陪審判吳押候英領堂期與張一併解訊 
[嫌疑盜犯還押候查]  
　　住居法租界潮州路之楊餘康許杏仁（即許吉仁）羅春六（即羅春香）經戈登路捕房中西包探查與卡德路黃寳和京貨店被刦一案有關業已協同法捕房中西包探將楊等三人一併拘解公共公廨諭著押候查明訊核在案昨晨復由捕房解究中西官諭仍還押候飭探查明實情於下禮拜四解訊 
[再誌停給米糧分運單之關碍]  
　　上海米麥雜糧同業仁穀公所司年長義等行日前具禀税務所長請求仍照向章簽給分運單以免重徵等情曾經吳所長據情電禀江蘇財政廳長請示去後迄尙未有復音茲該業以停止連貨業已多日水陸兩途滯積之貨爲數不貲但米糧關係民食豈能久待是以該業董事等昨日又具一函催請吳所長迅再電禀胡廳長請示施行茲將原函錄下一月四日由仁穀公所司月長義等具禀爲米糧聚市專賴分銷陳求詳請照舊分給運單以蘇商困事迄已旬日未蒙批示遵行羣情惶急紛來董處詢問蓋連日由民船火車運來大宗米穀什糧聚集此間急待塡給運單分散運銷各處矧轉瞬陰曆年關正商人脱貨求財結束賬欵之際如再延緩勢必艱於周轉竭蹶堪虞事機追切用亟函懇台端准再催請財政廳長俯念困難情形迅賜仍照舊章塡給運單以便分銷各處而蘇商困實爲德便　 
[補錄關於印花税之禀稿]  
　　全國商會聯合尙於上年十二月三十日禀財政農商兩部文云爲印花税執行不善流爲苛細採集輿論懇請鑒核以恤商艱而免擾累事竊本會於十一月二十日在上海總事務所召集臨時會議各省商會代表提出印花税苛細擾民各處辦法不同而擾累之情形則一目前所最不便者發票須貼印花甚至鄉民入市擔柴尺布亦遭苛罰以本廠或本棧之貨物連至本店發賣沿途經過亦被拘罰良税成爲怨府言之殊堪痛惜惟查發票一項係買賣貨物時一種暫記價値數目之單於物價之收付毫無關係且非普通必須之件平時購買貨物者大半不開發票今以印花税之故必令物物皆有發票其本無發票者指漏税或即科　或代出　票種種作爲皆由不諳商習不達民情所致其弊之所由生則因授警察以檢查之權在警察以爲認眞公事而商民則不堪其擾矣茲據各省所交議案提交大會討論審查終結僉以原頒之印花税法本極純良其第一條十元以上貼印花一分人民皆所樂從甫經頒行即變更　十元以下又增添税法所無之種類目爲推廣印花税致成爲今日種種擾累不便於民之現狀擬請大部通飭各省仍按原頒印花税法徵收取銷推廣辦法庶幾不煩不擾發票固首承其害而年節帳單以及納税捐單更無應貼之理由據審查報告分爲應貼不應貼兩項詳列種類懇請大部通飭各省目前檢查印花一役旣不能不仰賴警察則必使崗警巡士分别知悉何種應貼何種不應貼不至沿途多事民不聊生即爲警察計奉行亦較簡便日前上海閘北絲廠以本廠棧房所存蠶繭運往絲廠工作中途被警察拘留指爲不開發票漏貼印花照章議罰警區地方窄小蠶繭包裹肥大堆積如山甚形不便絲廠則停工待料又起恐慌　至理説明白誤事已經不小此非警區之過乃責令奉行者之過也印花本係良税發行未及兩年收入已頗可觀此係逐漸進步愈推愈廣使人民心理情願樂輸即增長於無形决非立馬造橋　土成山之事天下事最忌隔閡本會對於公家財政極願歲入充裕凡敎育實業諸要政皆可次第振興而不便歛怨於民之舉亦不散壅於上聞茲將各省指陳印花利病意見書及大會審查所擬分别應貼不應貼兩項彙訂成册禀　採擇所有印花税執行不善流爲苛細懇請通飭各省財政廳通令各省行政警察各公署查照以恤商艱而免擾累各緣由即乞大部俯賜察核迅速施行不勝感激之至 
　　附錄印花税案審查報告按大會本月二十七號提交本審查會印花税議案十六件同日又據議員汪得深江紹禹二君交到審查意見書二件其大要以苛細擾民必不得已而赴大會提議者本審查會各員詳細參考印花税本爲各國認爲一種良税政府對於商民不必强制惟行之中國成爲一種惡税非税則之不良實執行之不善所頒行之印花税法亦甚正當原法第一條十元以上貼印花一分甫經頒行即變更爲十元以下苛細擾民實不根據法令財政部以税入多寡考官廳優劣而奉行者趨功避過人心所同更以包賣折扣視如營業權力所及又交警察檢查不知中國警察能保治安已云稱職乃予以檢查之權甚至鄉民擔柴尺布亦必勒令代補發票粘貼印花以誤傳誤莫名其妙釀成罷市風潮施行手續每致强迫而非勸導即如納税之單　貼印花税上加税民不聊生更以發票與年節賬單載明支取銀錢貨物槪不作憑一再具禀解釋而部批仍認爲銀錢憑證强令貼用揆諸人民心理旣事實與法令不符何得稱爲良税實於税務前途障碍匪淺今參以各省代表之言論合之官廳施行之現象非趕緊糾正殊於國税商情兩承其害謹即依據印花税法條陳三端提請大會公决謹擬依據法令分爲應貼不應貼兩項 
　　一應貼者買賣收銀單（即法令内發貨票一項與發票易於混淆今改此名稱）棧單（即法令内省存貨物文契憑證）租劵（即法令内租賃各種物件憑證即法令内租賃土地房產字據）抵押據（即法令内抵押貨物憑證）租田地據（即法令内承種地畝憑證）聘書（即法令内延聘或雇用人員之契約）已交銀存貨單（即法令内舖户所出各項貨物憑單）盤頂據（即法令内承頂各種舖底之憑據）定貨單及合同（即法令内預定買賣貨物之單據）包辦承攬及定單（即法令内各項包單）銀錢往來摺（即法令内支取銀錢憑摺）貿易賬簿（即法令内各種貿易所用之賬簿其非貿易而歸商業自行記數者不應貼用）以上各項皆係印花税法第二條第一項之規定 
各項保險單各項保單存欵單摺股票滙票期票（即借據）遺產（分）營業（合同）提貨單以上各項皆依據印花税法第二條第二類之規定 
　　一不應貼者發貨票（即發票）總淸單（即揭單）結數單（即淸單）貨物計數單（即送貨抄單）點工與工價計數單（即工廠查工單價目花名單（即行市報告及辦貨單）交貨解貨單（卽先行交貨而另行交價者）取貨摺（即籌常向店舖取用雜物而另行交價者）禮物劵（即備送禮物者）票根簿及票根（即出票留根並寄滙票之根而令他處付滙票銀者）税單捐票及運貨護照（即已繳納貨物各税而領捐票並運貨商人收執之護照）錢業計數單（即流通市面便於營運之計數銀單） 
　　以上兩項旣分應貼不應貼如有事涉兩可者應先諮詢商會集議確定復到執行其無商會之處知照各業董會議以杜騷擾應請叙入禀内免多誤會 
　　條陳三端 
　　（一）警察干涉税務致多苛擾並未遵從法令以趨功避過爲事擬請内務部通飭各省不准警察干預先淸其源 
　　（二）各省錢業計數銀單爲流通市面而設每日下午結算現銀通市相抵餘則拆出缺則拆進若買賣貨物槪以現銀交換受累殊甚勢必利用外國鈔票而於中國現資更形缺乏　請財政部通飭免貼以資周轉 
　　（三）香類藥類及各種雜用細物以價値甚徵不及十元之規定每有官廳勒令貼於貨物殊背法令擬請財政部通飭免貼以示體恤 
[救火會再責水公司]  
　　上海救火聯合會再致自來水公司總理姚君函云前據第一區救火會以盧家弄失火水力不足釀成巨災種種貽誤情形函乞據情轉請貴公司查照迅賜示復等情當於本月九日奉到復示内開各節即經抄錄原函轉致該該去後茲據復稱竊奉轉到内地自來水公司復函略　舊有之水管容量不足必須重做舊有機器滲漏必須改換敝總理獨是人也非仙非佛難開頃刻之花自接辦後調查淸楚雖値歐戰未平物料倍貴不惜巨資决計擴充新機定購水管建築新池需時七八月方有效果决非咄嗟立辦云云足見該公司實力整頓顧全大局不獨敝會深幸即全市人民亦莫不感仰至謂十餘年敝敗之廠欲責速效於一二月經理之人所求未免不恕要知該公司成立至今垂十餘年雖曰敝敗每値深夜遇警未嘗乏水而於現總理接手纔一二月竟於宵深人靜聞警之時施救出水祇能盈丈諉謂機器滲漏積弊所致何十餘年來敝敗之公司尙不致如此者忽於一二月間見之豈非大惑不解之怪事所示日間用水較多必須開足快車源源而出晚間停用例開慢車閲之似是常理豈知誤點正在此處蓋該公司水塔向須打至四十五磅儲水滿足方可開慢車 
 
 
 

Page 11

 
 
若水塔不滿而即開慢車壓力淺薄斷難接濟前夜失火時查水塔積水未及二十磅若云必俟火警電話到後方開快車一轉瞬間安能有濟今該公司執定晚間例開慢車一語不顧水塔之滿否則此次水乏已肇巨災貽患將來奚堪設想又謂管細塔小不能容積必生危險竊思水管生　鑄就水塔鋼鐵造成水滿則從塔頂溢出從未聞有儲水滿足發生危險情事此眞欺人之談故水力之高下必以水塔積水之淺滿爲凖水公司經理甫經接手或無如此經驗而可實地試驗者不妨訂期請上海縣知事商會總協理爲公證將水塔之水打足四十五磅開接龍頭若仍如前夜水祇及丈敝會實有失言之咎若打足出水高及三丈該公司其何説之辭憑公一試曲直立分或以後遇有前項情事面設法施救一面由會員等往公司相請姚總理親詣火場一觀定當瞭然好在姚君常駐公司將來不難目擊總之本會以救火爲天職無論水公司何人主任遇警水足即爲地方之生佛遇警乏水即爲地方之公敵敝敝常願崇拜不願詰難無所謂意氣用事也特再函達請爲轉致等情到會准此查該會所陳各節爲預防火患力顧公安起見務望貴公司勉力求全將水塔之水日夜打滿勿令遇警缺水致再貽誤實爲盼禱爲特據情函達即希察照施行爲荷 
[編造豫算之集議]  
　　本邑公欵公產經理處及敎育欵產經理處因奉上海縣公署飭以本年分縣地方收入支出各預算應由處邀集各市鄉經董學務委員將警察敎育慈善實業祀事修志及道路工程等費妥議支配編造表册詳縣核辦等因當訂於本月十三十四十五三日每日上午十時起至下午四時止集處妥議支配昨日爲集議之第一日所有四市十五鄉經董學務委員及慈善團修志局等各機關主任人員一律到會首由經理處經理丁賡堯將縣署來　宣讀一過然後請警察敎育慈善實業祀事修志道路工程第項各主管人員各就主管事項將本年度預算收入支出各欵逐一討論因該會議定限三日本日甫經開始故各員僅討論大體至酌盈劑虚以期收支適合須俟今明兩日再行解决云 
[淸查舊縣署基地]  
　　淸理上實官產事務所主任鄭瀚生因召變上海舊縣公署基址已經丈量明確規定　　擬即分區召變惟檢查縣志載明縣基畝數實有五十餘畝現丈見者僅剩四十餘畝約計尙少數畝其爲被私人侵佔無疑事關官產爲數頗鉅未便稍涉含糊當經呈報省處請派專員來滬協同查理該處長曾樸得報後即派委員陳光煜來滬淸查現陳委員已經抵滬昨赴該事務所與鄭主任會商辦法决定從縣基毗連各地入手查軋聞日内即當傳諭各業主呈出方單從事淸丈云 
[爲江省災民請命]  
　　上海廣仁堂義振會致北京政事堂電云北京孫慕翁轉陳政事堂鈞鑒齊齊哈爾水災迭接朱將軍唐廳長電告此次木蘭呼蘭蘭西泰來靑岡慶城通河鐵驪景星綏化海倫嫩江等十餘縣及價江松花呼蘭等河各流域災情慘酷死亡枕藉江省災苦與他省不同逃荒乞食千里不遇人烟襁子擔釜勢難幸活樹皮草實爲饑民最後之食料而冰天雪窖徧覔無從昨瀝電中央擬息借二十萬元未知能否邀准仍盼義漿仁粟源源接濟等語查向來義振必以官振爲先導此次江省奇災僻在邊遠似尙未見發帑命令雖苦口勸募各界無不推諉祇得先由廣仁堂借墊三萬元以二萬現欵滙江以一萬製新棉衣四千套運往餘俟官振揭曉再行設法捐募多多益善惟邊遠嚴寒即有官義振尙須查放得人會商再四始經唐紳浩鎭允帶義振熟手馳往唐紳爲唐廳長兄故肯勉任此行然義振寛窄全視中央撥振多寡爲轉移伏讀十月十二日申令遇有水旱偏災早振一日活民實多等因仰見仁民愛物至意溢於言表似此國民負擔雖重而窮黎不至死於溝壑實爲天下人民所延頸以望者伏乞鈞堂俯念江災慘酷將所請二十萬元允予准偕以資救濟不勝禱切廣仁堂義振會公叩元 
[川沙來滬籌賑]  
　　上年風災滬海道屬沿海各縣受災奇重雖均領得賑欵仍難濟事故南匯川沙各縣官紳均就滬上籌募賑欵以資接濟刻聞川沙縣范知事現亦倩該縣紳士張某及委員裘某來滬聯絡各界慈善家及旅滬同鄉訂期會議組織籌賑機關以惠災黎云 
[再誌華界電車之推廣]  
　　華商電車公司推放小東門至小南門之路線並增添車輛各情屢紀前報茲聞該處軌道現將完工總理陸伯鴻擬提前通事故已知照各工人日夜趕辦期於陰曆年終之前實行通車並再逐叚推廣自小東門迤西至九畝地一帶聞擬先從城口至邑廟已經放寛之路埋設銅軌爲第一站於陰曆明年正月興工餘俟房屋退竣路工完竣再行推放至九畝地第二站以及迤西一帶以便交通云 
[建築軍署暫緩開工]  
　　楊護軍使於一月七號暫遷至龍華子藥廠辦公所有建築新署經費業經中央核准照撥原擬陰曆年内興工茲因規畫未定暫時從緩聞須建造新屋二十七間約陽曆二月十號左右開工期限二個月告竣云 
[修築龍華馬路]  
　　自製造局西棚迤西至龍華一帶之馬路年久失修車馬往來殊多不便楊護軍使以軍署旣經遷移因公來往者必多業已飭由工巡捐局於昨日飭匠開工修築 
[伍廷芳演説宗敎]  
　　英人梅殿華近與伍廷芳等發起一宗敎研究會今日（十四日）假座四川路一百二十八號愛字樓上愛甫字室開會由伍博士演説中國之宗敎無論會員與否均可蒞會聽講 
[夜校增設家庭衛生科]  
　　靜安寺路寰球中國學生會夜校將於春季開課時増設家庭衛生科聘定張道中醫士擔任敎授其章程現　入手預備凡有志於斯者前往報名可也 
[市北公學之擴充]  
　　滬寗車站對面慶祥里市北公學爲唐伯耆創立近又新增校舍除原有男女兩等小學外添設英德文專修科中英德法日文夜館定丙辰正月十六日開學 
[男女同被扭住]  
　　蘇州人王南鈞之妻張氏於去年背夫私逃與毛德亮姘識同居滬城廟東街裱畫店内王自失妻後各處找尋無蹤茲王來申在黑橋地方爲眼鏡生理昨午在途見妻與毛同行當即扭送一區二分駐所由王警佐略詰之下判送警廳司法科訊究 
[破獲拐案兩起]  
　　救濟會偵探虞占順昨日在甬興輪船上查獲鎭江拐婦韓胡氏並被拐之十二歲鎭江女孩小再十五歲湖北女孩了兒十一歲鎭江男孩阿銀二歲無名男孩連同該氏一併解送地方檢察廳請爲訊辦又水巡捕房探目何阿春昨日在浦江中杉板船上查獲拐犯張大順子及被拐之十二歳崇明女孩秀珠六歲崇明男孩仙坤當即禀准梅捕頭着送地方檢察廳訊究 
[女婿糾衆尋釁]  
　　紹興人景煥章住閘北福德里景有一女嫁於原籍馬新連爲室因遭翁姑凌虐由景在餘姚縣涉訟經該縣知事驗得景女受傷屬實判交景領回醫治在案前日馬忽來滬糾同多人至景家尋釁被四區崗警一併拘入警署押候訊辦 
[男女均已到案]  
　　金貴生在公共公廨刑事科控告兪阿德姦佔伊妻金蘭貞等情昨由捕房將兪與蘭貞併傳到案請究中西官諭令被告各交三百元人洋並保聽候集訊 
[投河遇救]  
　　江北山陽縣人鄧永康因貧不聊生前日在天妃宫橋畔投河圖盡又住居虹口東有恒路之婦人阮陳氏因被夫阮德才虐待亦投虹口浜内　盡均經華捕救起帶入捕房分别拘留昨晨併解公共公廨經中西官分别訊明判鄧函送上海縣知事署遞回原籍陳氏暫留棲流所候傳伊夫到堂再核 
[川沙法警來滬捕盜]  
　　川沙縣法警某前日至閘北四區四分所報告有夥刧該縣某姓家之盜犯徐士林王阿發二人匿居北新涇地方當經蕭警佐派警協同將徐王二人逮捕到案解送閘北司法科由叚科員略訊一過轉解淞滬警廳核辦 
[匪徒携帶假手鎗]  
　　匪徒賈協門王兒前日同在楊樹浦路八十八號門牌寳記絲廠門前守候女工出外圖刧衣物被包探季立仁查獲一併帶入捕房在王身畔搜出形如手槍之鐵條一根禀奉捕頭一併收押昨解公共公廨經中西官研訊屬實判王押兩月賈押一月假手槍充公 
[展限交齊提單]  
　　徐安之前至法公堂訴稱商人向鄭利川出銀二千四百兩購買白蔴二百九十八件詎鄭收銀後延不將提單交出請求追繳判鄭交保限七天交單在案昨日届期鄭交五十件提單一紙其餘因抵押在外請求寛限繳案聶讞員准予展限至禮拜四如數繳案如違押追 
[呑没烟土案尙須復訊]  
　　粤人李日泉卓成楊善海托婦人陳吳氏向廣德隆烟土店内代取値洋九百元之烟土携至蓬路十六號門牌高何氏家將土呑没避匿江西路二百零七號屋内經陳吳氏偵悉報告捕房將楊等一併拘解公共公廨訊供分别收押在案昨日復訊兩造均延律師到堂代辯中西官判李交一千元卓楊各交五百元高何氏交五十元人洋並保候再復訊 
[汽車撞傷行人]  
　　前晚有年約四十歲之粤人某甲行經北四川路同安里口有某號汽車疾馳而來猝不及防撞傷腦部由八百九十三號巡捕車入捕房飭送同仁醫院醫治再行核辦 
[謝劵]  
　　滬上著名校書坤角定陰曆十一日夜假座寳善街丹桂戲園會串昨贈入場劵二紙書此誌謝 
[氣候報告（上海徐家滙天文臺天氣測候報告）]  
　　未來者之推測一月十二日中國天氣均度甚爲齊一各處晴雨計相差之度數亦微大陸涼風皆向海行天氣晴而鋭寒十三日天氣晴朗而嚴寒有濃霜氣壓徐降十三日下午四時前二十四小時内上海氣候温度至高四八·二至低二三·二去年同日至高七二至低一五·八 
　　已過者之報告十三日下午四時三十分豫測天氣仍　冷山東南微有信風更北有方向不定之涼風 
雜評二 
[改姓（字）]  
　　改姓非人之所願也非有萬不得已之事欲不改其姓而不得則無有輕自改姓者惟至有萬不得已之事而改姓則其改姓每秘之又秘斷無有自行宣告者今英人海喜之改姓哈脱威爾旣正式註册而復宣告親友及與彼有關係之人則其改姓似甚奇然據所聞謂因前姓有似彼之敵國人之姓故有此更改則又不足爲奇矣何也愛國之心固人人所宜具也當此戰雲慘淡之際各交戰國之人民身軀且不惜僅僅改姓猶其小節耳 
 
 
 

Page 12

 
 
   
 
 

Page 13

 
 
自由談 
游戲文章 
[登極可喜] [  楓江]  
　　新皇登極必行封賞一般文武大小官吏得加官進爵榮宗耀祖可喜 
　　新皇登極必放假三天一般敎員學生得傳課數日可喜 
　　新皇登極必選擇女官一般時髦之女學生得厠身政界出入宫 
闈可喜 
　　新皇登極必特頒恩詔一般囚禁犯人得救出獄可喜 
　　新皇登極必發給恩餉一般軍人武夫得意外之財可喜 
　　新皇登極必廣開言路一般吹牛拍馬之客憑三寸舌得萬户侯可喜 
　　新皇登極必兼封婦女一般奶奶太太得請封典惑受誥命可喜 
　　新皇登極必演戲三天一般伶人票友得登場獻技一瞻天顏可喜 
　　新皇登極必改服式儀仗及種種禮制一般業此之工人得推陳出新利市三倍可喜 
　　新皇登極必有因此而生種種新聞一般自由談之投稿家得許多新材料可喜㈤ 
栩園詞選 
[浣溪紗夏日] [  李涵秋]  
　　盡永愁長不慣眠綠陰潤到玉琴弦金爐猶裊博山烟舊恨如花隨水去閒情似草逐年牽隔牆紅影又鞦韆 
[蝶戀花空齋寗事]  
　　空館簾閒花欲碎鎭日懨懨只是思量睡飲酒不曾惟飲涙如何也會敎人醉細雨靑苔門久閉茗椀爐香嘗盡愁滋味一角屏山橫冷翠孤淒淒地和儂對 
[瑞鷓鴣寒夜]  
　　玻璃庇眼護窗紗刀剪憎寒放着他盤膝不温羅襪窄倦眫欲溜玉斜金爐添點龍涎火冰椀留些鳳餅茶夜半開簾淸徹骨玲瓏涼月凍榕花 
自由談之自由談[  强小競]  
　　楊升菴詩云生前枉費心千萬死後空持手一雙人之戀戀富貴果何爲耶 
小説 
[俠情小説紅蘩蕗别傳] [  天虚我生]  
　　第六章（續）　　海龍曰吾焉得愚但汝之所求事實至難勃斯曰何難之有但須汝之鷹犬弗加噬囓於吾頸者事即得矣海龍曰汝一人固易爲無如汝之羽黨過多殊令人難以措手勃斯曰此無與吾事汝儕欲捕我黨人者捕之可耳殺之剝之吾亦不計但弗令我之身亦爲彼等之續可耳海龑笑曰若是乎吾乃未聞身爲黨魁於其黨羽之禍害竟一毫無動於中者勃斯曰此吾事汝不必與聞今吾亦不復作隱语簡言之即吾將與汝三千五百理佛購一權利權利爲何即毌致我於牢獄中也海龍耳中但聞三千五百理佛雙眼乃立赤饞涎滴滴直自口角流出一若此纍纍之金圓已堆積於其前而凶獰之態即一變爲貪鄙之容勃斯嗤以鼻而面上則仍現笑容徐徐言曰海龍國民三十五數之下乃加小圈凡二其數幾何不寗較斷頭台上之懸賞爲厚耶言次伸其肥碩之手探入護肩之裏弄其錢帖簌簌有聲海龍至此不禁心躍躍然幾欲攫而奪之勃斯又曰海龍三千三百理佛也汝但許我以三禮拜之自由無論我升天入地汝亦不問則此紙即當爲君所有海龍此時良心正與貪念交戰欲許勃斯則良心之神頗不自安欲不許則貪念之神又從而呼曰海龍三千五百理佛爲數實至巨也 
[俠情短篇情天之決鬭（四續）] [  新]  
　　（三） 
　　是夜大雪初霽萬沙門外狗忽大嘷萬沙一駭立蹌步而出則見鐵門之外有一人影蕩漾不已萬沙最畏生客而暮則尤甚乃大聲叱曰誰歟則聞門外之人答曰汝嗾爾狗使退吾將見其主人萬沙曰然則汝可明日來門外之人曰不能汝即萬沙歟吾必今夜見汝萬沙曰汝獨不畏狗齒甚利乎曰吾不畏蓋吾刃較其齒尤利言次直前推其鐵門萬沙見其勢洶洶然將殺狗則大驚然猶厲聲曰止吾當令吾狗退而汝更入乃揮其狗令退而後啓門入則巍然一法蘭西騎兵也其人之巨變倍萬沙一倍而昻然之氣槪尤足驚人萬沙亟曰汝來何爲其人不答但自語曰此間何黑萬沙曰吾自樂此何與汝其人嗤然笑曰吾固知汝貧不能舉火矣萬沙怒聲曰男子汝來固奚爲言次矯然而立如匹雛之當巨犬小大雖不類而聲勢亦復相敵其人乃又笑曰吾來爲汝療貧耳萬沙自以財產盡贈女郎家已赤貧其初亦不過豪舉時正後悔不迭今聞有人竟能療其貧困則大樂故聲浪亦漸和曰客何名其人叉手當胸岸然曰吾名梵特零爲尼古拉海爾之友汝之敵也萬沙大驚然尙自鎭定曰海爾不能自來而汝來豈海爾已受傷耶曰然萬沙乃搓其手曰感謝上帝梵特零曰雖創但不甚重數日内彼行當來見汝萬沙馥驚曰彼見我何事耶梵特零不答但自語曰吾今受吾友之命將以口信致至美至麗之萊雪奶茵姑娘萬沙忿然曰彼今已不能稱此名氏且汝未得我許可何得妄加贊美梵特零曰此吾不論吾今將與汝爲一公平之交易汝將云何萬沙曰汝將置我於富耶交易如何試言之梵特零曰萬沙聽之萊雪之嫁汝蓋以汝已去死至近爲慰汝之魂靈起見乃始勉乎一爲而孰知汝竟狡獪性成初未嘗死此固汝之福然而萊雪之禍也汝當知萊雪之與海爾其不可須臾離實與汝之與金錢相依爲命正同故萬沙曰故則奈何梵特零曰吾當問汝美人與金錢孰重曰兩兩均重梵特零乃取出田契一束曰然則吾以此與汝易美人如何萬沙初見其以田契見歸大喜及聞得產而將失美人則顏色又立異曰妄哉美人爲吾之妻財產亦吾之物初無與於汝而乃曰公平之交易梵特零曰汝語亦當但海爾固已自誓謂必須萊雪而爲其妻彼始能與之親吻萬沙失笑曰吾之妻何必求其親物哉梵特零如不聞仍自語曰然吾思之汝雖坐失一美人而能得多數財產計亦非失萬沙曰不能或者吾美人不失而產能復得者則尙有磋商之餘地梵特客曰此誠夢囈但吾亦有一法能使汝得產而不失妻然此亦視汝之命運如何若不幸則毌論人財兩失即汝之命亦不能保萬沙聞命亦不保則不禁退縮旣而膽又斗壯躍然前曰性命亦不保乎汝誠妄語矣汝須知而翁非畏人恫嚇者梵特零曰吾豈作妄語者汝視之吾自有公平之法言次探懷出牙球一握曰視此此間共十三粒一紅而其餘皆白萬沙曰不必視汝言十三粒者即十三粒然而十三粒者又奈何梵特零曰其法吾以此十三粒牙球傾入吾鐵胄之中覆以巾汝倘有膽者則可揭巾一角而取其球球色白則吾盡舉財產契劵璧之於汝即萊雪吾亦不更問若不幸而汝竟得其紅者 
 
 
 

Page 14

 
 
   
 
