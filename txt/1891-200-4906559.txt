# 1891 - 200 - 4906559

 

Page 1

 
 
[新印續小五義出售] [  申報館啓]  
　　本舘　　小五義一書早已不　而走寰宇風行茲又覓得續小五義以新鉛字排印公諸同好是　所叙忠義俠烈之事大部可　可愕可泣可歌飯罷茶餘一編展對足以排悶遣愁好讀異　　自必以先覩爲快也卷帙之繁過於初集共計一百二十四　　成十本准於二十一　出書定價每部碼洋五角五分請向申報　　昌書室外埠申昌及經售申報人購閱可也此佈 
[論日本能奪西商之利]  
　　自通商之局開善爲者獲其利不善爲者承其弊泰西諸國通商先自歐洲始由近以及遠其所以徵貴賤通有無濟緩急必視其地之所宜必投其人之所好先以一二人往小試其端逮獲利而歸而後衆隨往焉其於東南洋　　以及我中　各藩屬無不以此法行之首創之人俱許得占其利三百餘年來行之如一日處心積慮歴久而彌堅以小損懈不以小挫退卒至富國强兵開疆闢土表雄虚於環海樹　績於寰區通商所繫顧不重哉我中國素之鎖港自守爲深閉固拒之計一旦海禁大開凡海外各邦皆許即關互市增設通商口岸十有餘所於是爭利者非一　　　者非一處曩時惟推英人執牛耳今德美法奥儀皆起而與之角英雖工於心計而取利之方幾有所窮矣後　通商之國爲日本十數年間其興勃焉夫通商之所要在培物産工製作精仿造廣流通四者旣備乃可與諸國爭　而　勝此其故日本人知之矣我國家素不知講求商務商約之立不計其物若何但權物價值百抽五而已此卽有益於西商而已有損於我國通商之利豈第在每歲徵收　區數千百萬之稅欵巳哉自西商之物入中國而中國之物日見其阻滯不銷近且作工不作洋布盛則土布微矣洋紗贏則土紗絀矣絀而至於　針洋線洋鈕洋刀無不尙洋人之所製雖好異喜新由於積習而小民工作之業皆爲其所奪中國本利耕織爲先今織布之所入較之三十年前相去懸殊小民蓋藏漸乏何以爲生一遇災荒救死不贍絲茶兩宗本中國固有之利販運於泰西已久恃爲出洋鉅欵乃今則日見其衰售之西人西人則謂日見其劣若有戒心日本印度意大利法蘭西又起而乘之於是華商之折閱倒閉者紛紛見告矣較之前數十年華商之爲絲茶者擁厚　握勝算撫奇贏抑何有逕庭之判霄壤之殊哉是我中國初宋嘗獲通商之益反受　商之害也若再加數十年其何以支持奈之何不翻然作變計哉中國稅務司造册處每年必記何貨滔流最廣何物販運最多令西商於此細爲揣摩年來製造食物紡織綢匹務求合中國人之嗜好專爲中國人所用而華人之能造西國物供西國用者絶不一見也官塲中人率以洋貨爲尙必取至精至　價值之至昻者更相誇耀一鼻烟也率破中人之産一吕宋烟也幾費一席之貲奇技淫巧必多方竭力以購致之儔人廣衆中舉以相示言之津津絶不知躬爲表率以挽回夫風氣語云國奢則示之以儉國儉則示之以禮在下之習尙必賴在上轉移今反若此此眞可爲痛哭流涕長大息者世惟日本則不然通商以來日於商務經營專心致志其初崇尙西學倣傚西法盡棄其歴來之遺習而惟西國之是從卽西人亦且謂其太速不知其進銳其力果久而行之不變且與西人具體而微所以國中土産培植壅護灌溉翦裁必求佳種必令豐收苟或有歉必思其故别設農官論勤惰而行奬罰民無不樂於從事一切所出今勝於昔是物産培矣銅器漆器本屬擅長近如魚鮓鹿脯紫苔果實無不愼加選擇精益求精味　物良　致遠近况如紙紏之佳磁器之　無與倫比其他可以類推是製造工矣仿造西國各物率多形似如所製寒暑針風雨表鐘表機括無不具備價又極廉致西商之射利者轉販東洋之物指爲西洋所造以售其　是仿造精矣日本地小物稀曩時　商中土其貨有　今則製造日多各物俱精無論其他卽如皮滔一項西人且喜日本所釀者以爲適曰自遠來沽是則流通廣矣此四者振興商務之本也兢兢焉咸欲名副其實試問我中國果有一於是乎　之姗笑之者輕侮之者得毋有　於所言乎日本通國中拜習洋學者幾於十居其四五其往泰西讀書學藝　絡繹不絶於　拔　　學者有人拔取礦學者有人拔取律學者有人皆能應聘而往各處其譯西書爲日本文字者幾於汗牛充　　以西事西學泰西掌故無有不知者惟漠學則獷　何則謂其無所用之也嗚呼曰本一變而之西學何其速哉不必論其他卽以日報一事　之可知已二十年前日本尙無新聞片紙而今且有二百家矣天下各國日報之數約計之共有四萬四千種歐洲居其大半蓋有二萬四千種歐洲之中又以德國爲最多可以首屈一指蓋有五千五百種次　法國有四千一百種再次則英國有四千種若奥斯　加則有三千五百種若意大利則有一千四百種西班牙則有八百五十種瑞士則有四百五十種比利時荷蘭各有三百種其餘各小邦則分有其餘可不計焉歐洲之外美國則有一萬二千五百種加那大　大利亞各有七百種亞細亞洲共有三百種而日本居其二百近來各國新聞紙固日多一日而日本於此亦自無而之有自初有而　多固昭昭在人耳目間也宜其與泰西聲息相通而不敢逞其狎侮也講求西學以奪西商之利環顧亞洲非日本其誰屬哉非日本其誰屬哉 
[本館接奉電音]  
　　昨由京友電傳上諭二道敬謹譯登○六月十九日奉上諭王文韶等奏營員受賄聽紏攻破土寨請旨懲辦一摺據　雲南猛參土目罕榮先與猛角董土目罕榮高挾嫌擀釁罕榮先欲向叅將鮑虎請兵攻打兩猛因勾串提督吳占勝之差弁已革把總李庭先賄通文案貢生賀緒文爲之主謀許給該叅將等銀兩訂立會同鮑虎遂私帶兵勇攻破猛角肆行擄掠當經飭派道員劉春霖馳往查辦安撫土目人等一面提集鮑虎等追取贓銀撫恤難民將要犯李庭先就地正法土目罕榮高及兩猛民人均已帖然歸業等語此案叅將鮑虎身充哨官贍敢受賄聽糾擅帶防兵攻破土寨並擄獲多贓實屬大干法紀着革職卽行正法以昭烟戒貢生賀緒文卽賀仲壽主謀立約外委孫占定楊有才隨同立約分受贓私均着卽行斥革該三犯現均在巡着卽逋飭所屬並咨行各該犯原籍一體嚴拿務獲正法毋任漏網都司劉　聘把總梁玉庭周洪泰附和立約尙未分贓均着革職永不叙用都司潘體治蕭玉春千總羅東鼎鍾高把總　春盛外委馬玉堂隨同列名均着一併革職記名提督吳占勝身爲管帶不能約束將士於李庭先等串謀攻寨等事漫無覺察致釀目案實屬咎有應得現已病故仍着卽行革職以示懲儆餘着照所議辦理該部 
 
 

Page 2

 
 
知道欽此同日奉硃筆　緜着協理京畿道事務欽此 
[京師道聽]  
　　上月底京師雨雹　連日陰雨不止近畿一帶届民有鑒於上年霪雨之害頗以水潦爲慮至初六日大放晴光於是茅檐蔀屋中人無不欣然色喜謂天心仁愛固不忍以暑　困吾民也○南營西珠　汛右哨副巡　官張副司廳星垣於上月廿二夜更　四躍帶領巡緝兵巡至南横街見一老者年約六十餘身軀羅健肩　長　其行甚速張君向前扭住見所　長竿束以繩葦係備行竊之用又見左　刺有字跡穿窬之老手也立　解收汛署拷訊十數次　撫　供婉　開導始據　認姓樂名福田　在南路廳署充當　快因賠累甚多辭去差　　京後賦閒已久愈形窘迫行竊數次致被西城練勇　獲由城移送刑署　分安徽司　訊刺　　放近日倫竊南　　　京官宅内衣　首　　在當鋪中所得銀　悉供浪費云云　君卽　　都戎俟帶賊新赴當　起出贓牣後解往提署　訊上月廿三日黎明時有自稱傻劉者　帶舊布棉褲三條赴西小市就地出售南營西珠巷汛　巡緝官張君見其形跡可疑扭至官廳細心研　供認棉褲三條　自宣武門大街義盛木廠又在身畔搜出當票一紙當銀五兩訊問之下供係布衣十件於正月間在驘馬市大街天成永糧食店内竊來張君卽派兵役帶賊赴當鋪起贓解回本汛以待禀請都戎詳解提署　由提署咨送刑部掣分山西司訊辦矣○京南某縣有某甲者　有尋花之癖與某少婦往來　洽其姑知之弗能禁也甲以阮囊羞澀將以所觀爲　樹子同至京師賃居刷子市某客店内初欲將少婦送入烟花　中學作皮肉生　其姑則僞作僕婦與之同去中曳尾泥中藉祐帶之餘香可以不耕肉食不織而衣此亦視息偷生之一道也嗣以引進無門所謀不遂將少婦鬻入某勾欄　定身價先付定銀數兩約於某日以七香車迎之適　婦之本夫某乙所聞躡跡來京行至東珠市口見某少婦與姑同坐一車甲與龜子等在車後相隨乙上前攔阻龜子異常凶横格鬥逾時經中東捕役一併拿獲解往坊署收押候審○有　號　龍袍德仔者與新挑庫兵敘祥之父某不知因何搆釁帶領多人詰朝請見旋在東荷包巷口相遇各逞神威大戰一塲血飛首碎　中東捕役拿獲解往坊署收押候審按德仔於上月問由刑署安　司承審司員斷以不安本分發交本旗嚴加管束兹復如此逞凶恐一經禀詳城憲咨送刑署查照前案自必加等治罪也○京師每逢　後招　各車任意抬價漫無限制有較平日加增數倍者誠惡朁也月初某日大雨如注路濕難行戲園散後諸人因車價沸騰不復雇坐咸往大　欄一帶購　皮　油靴津貨店兩三家積存油靴不爲不多一時售賣凈盡大獲利市而各車夫則大失所望可見有幸有不幸也 
[豫章火警]  
　　本月十三日江西廣潤門外潮王洲失愼焚燬數十家是處多貧民聚族而居一旦付之焚如誠可憫也城守選鋒營駐紥城根距火場甚近一聞警信急舁水龍而至竭力救援迨各憲命駕前來　火勢已將衰退有乘機搶刼者經營弁拿獲數名贓　鑿然　以軍棍事後　悉是處有某氏婦因煮花猪肉還火爐旁延及柴堆遂致不可收拾其時氏夫撑　樹簰而出並未在家官乃拘同居人訊供究辦是　城内東大街戊子牌某米　亦因午炊道火燃及積薪熊熊回回火光直上賴　中人多手衆立時撲滅不致爲災比隣某書坊又偶墮火星幾焚板壁幸卽救熄止受虚驚云 
[火續]  
　　本月十五日九江西門外失炎延燒鋪戶十餘家大略情形已登前報事後行經其處惟見層樓傑閣悉變爲瓦　之塲連日各鋪戶掃除刦灰見有錢堆無恙者有洋銀化成銀餅　源記號焚斃一脚夫屍親聞信而來購棺收殮　康錢庄當倉皇之際被匪徒搶去大錢三十千現已查獲送官　辦矣 
[治盜兩志]  
　　金陵訪事人云盜匪傷斃麻田村孕婦一事巳列報章本月十二日督捕營勇曁江寗縣差緝獲形跡可疑之七人解送縣署經趙小帆大令訊得事主爲曹義和盜匪則趙洪才何得貴韓懐盛土金龍土得才陳鳳來陳德友籍隸桃源宿遷邳州等處旋據何供稱上年某日趙　捕曹塘内所豢之魚經曹獲而吊打因起意致死其妻以泄忿趙供稱本月初小的遇何各道貧苦　相訂期至曹家敲扑其妻偪問藏銀何處同夥中尙有楊王二姓大令因彼此推諉復用數刑推問洎訉有端倪卽於十六日清晨派役多名並撥城守營親兵押解至江寗府署李太守委讞員湯大令華袞代訊各盜所供支吾多與縣訊不合乃喝令批頰并　樠子跪細練約歴時十二點鐘尙未供認刻仍發回縣獄以待提案研求○洪水橋被盜搶絲及獲犯訊供通詳等情俱已紀諸前報日前奉撫憲回批就地正法乃於十一日午前由三大營上院恭請王命旋在江寗縣獄提出張車等五人點名捆綁押赴水西門外正法是時觀者甚衆法塲之外萬頭　動幾如浪湧濤翻驀聞巨砲一聲各犯巳身　異處矣中有二人當押解出外時仰天大笑神色自如其眞窮兇極惡至死不變者歟 
[七煞遭殃]  
　　前報載蘇州七煞黨兇横云云事經總巡黄司馬所聞飭拘黨中人至案各責二百板内有一武生責手心一百下着各具攺過切結并諭以嗣後如再有聚衆鬥毆　事惟談武生是問 
[榜人失女]  
　　金陵人某甲素以駕舟爲事江湖泛棹累月經年鬢髮漸凋生涯依舊生有一女小家碧玉未嫁汝南而荳蔲梢頭已被春風　度上月甲爲客載貨　纜　　城下日長多暇其夥江德寳挈女登岸藉以游日騁懐至晚不歸偵騎四出蹤　杳然甲初以爲迷失路途至三日後尙不歸來始知被江誘拐遂赴總巡局控訴當經局員准請飭地甲營勇四面緝拿以憑嚴究但未知彩雲一縷飛落何處耳 
[門絶要]  
　　鄭玉卿東卿由滬抵天津人有謂其奉旨辦理閙　事宜入京請訓者實則京卿於出使回華後因病請假尙未詣闕銷差前者李傅相修書垂詢謂七旬師弟相見日稀如病體巳痊卽不欲作山之雲亦何妨勉强北來稍伸契闊京卿遂　吉成行傅相覿面之餘梁爲欣慰日來襜帷暫　吳楚公所中與節轅伊邇想句留數日卽須遵陸赴都也○上海製造局製就聨珠槍由總辦劉君康侯委某員解槍樣二枝至北洋呈諸李傅相傅相飭傳武備學堂西教習　加品評教習　西國聨珠槍須另外習成隊伍不與他項槍隊　淆傳相謂此槍旣能製造想訓練當亦不　因飭多製若干以爲行軍利器劉君又委梁沛卿叅軍帶領匠目二名赴北洋學製栗色火藥傅相派　什哈帶赴機器東局謁見總辦沈方伯着投　廠學習習至兩旬巳有心得隨於本月十四日禀辭十六日乘新裕輪船回滬○　國舊金山粤人蝟集美人惡其攘　生計禁逐　嚴而粤東又地　人稠謀生無路李傅相因迭次函囑張樵野　使設法補苴日前卸任金山總領事梁逢　太守　海來津禀見傅　請赴　春查騐金礦　用土法開　以濬利源如果礦苗旺而且佳卽以輪船裝載海外覊人前赴採金以免受外人凌虐傳相首爲之　太守遂電達粤省　集回自　外熟悉金礦之工商七人於月中取道牛莊驅車向　春進發果其地不愛寳則興自然之利鞏邊　之防將於此一事基之矣不禁拭目而俟○人伏後炎熱異常寒暑表　至百度十二三四等　汗出如漿幾同吳牛之見月而喘十四日有丐婦沿門乞食觸暑而斃　亂之症　批叢興晚　頭上片雲濃如潑墨三更向盡急　催詩錦衾角枕之旁始稍覺新凉習習云 
[皖中雜誌]  
　　十一日午後四點鐘由縣監提出犯人一名解至臬轅綁赴北門外斬首該犯年約三十餘紏衆刼財巳非一次今果懸首藁街亦可見天　　　　而不漏矣○安慶人某甲家頗小康遂在西門外大新橋開設小錢鋪歴有年所管事某乙在店十餘年素以誠樸見稱於時本月初旬銀櫃中怱失洋　七十二元查　之下毫無影響乙遂認賠一半甲亦首肯嗣有說短道長者献計於甲令乙將洋　數　出并將生意辭　乙至此有寃　訴有恨難伸遂　　芙蓉膏吞下因而斃命乙之家屬聞之遂興間罪之師見物便毁迷人便　一　人閙不啻地　天 
 
 

Page 3

 
 
傾甲見勢不佳急懇地方紳耆出爲　處令甲出資豐殮又給　餅一百五十枚作爲養贍費其事始寢○安徽候補道蕭觀察允文於十二日行抵皖省謁見沈仲帥呈繳文憑并拜會兩司以及同寅各官各官亦紛紛答拜輿馬往還不絶於道 
[西泠逭暑]  
　　　塘縣束大令允泰奉前任藩司許方伯飭知調補鎭海縣缺所遺錢塘縣缺以西安縣伍大令桂生調署已登報牘兹悉伍大令擇吉於初十日接印任事○貢院東西兩河隔岸創建運水臺現已工竣惟鐵管尙未裝就其臺祗有一層用堅木爲柱臺上鋪以排板周圍約數十步以木爲梯高十九級頂上作人字式盖以篾墊臺内正中置水櫃一具將來工竣從臺下運水櫃中櫃口安置鐵管引水通入棘闈風詹矮屋中人咸有食德飲和之樂有不同聲稱　也哉○　臬司唐廉　以禁賭爲先務特飭仁和縣高大令會同候補府保甲提調王太守查辦賭塲出示嚴禁風行雷厲三令五申無如誨者諄　聽者藐藐近有嵊縣人某甲邀同考生中之旣貧且窘而無行者給以考費至省垣作擋箭牌稅屋聚賭凡有差役登門查拿　衙署之大小定賄賂之多寡於是上下隠瞞肆行無忌喝雉呼盧依舊通宵不絶神通可謂廣大矣○署藩司龔仰遽方伯接奉恩綸升授四川布政司一時省中各大憲及文武員弁在籍　紳咸往道賀冠裳蹌濟車馬喧闐而方伯視若固有未嘗喜動顔色意者器度固有勝人者歟○杭垣耍　店學徒某甲於十一日傍晚偕店中夥　至天赦橋河下洗澡以泳以游　甚得也少焉游至對岸呼之不應視之不見其時日已西沈遂喚識水性者在黑暗中四面打撈而蹤跡依舊杳然翌晨屍浮水面七竅均有河泥壅塞　　　如五石瓠嗚呼慘哉 
[江西瑣語]  
　　萬載縣尹蓀舫明府自芬因距原籍在五百里内例應交卸另補去之日邑紳焚香以送者多至數百人所送萬民傘德政牌幾不可以數計○士子腹笥空空每入試塲多籍洋板書作藍本坊賈善於趨利印成小册字細若牛毛每編多至數萬篇惟取備題略不選檡書城之劫殊可慨也省垣　有書坊四五家今又新添四五家皆由滬上來此不知秋闈在邇果能利市三倍否 
[會鞫命案]  
　　日本人尾本七里福原荒川奈良等五人刀斃華人沈關福一案由上海縣袁大令會同日本領事研訊情形迭列報章昨日文屆會審之期午後二點鐘大令帶同傳話招書原差人等命駕出城會同英署讞員蔡二源太守繙譯官盧子明大令至日本領事衙門與鶴原君升堂會訊讞　若何尙待續聞 
[會訊賭地]  
　　陸春江明府綰上海縣篆時會同英讞員蔡二源太守赴虹口密拿賭徒莫阿芳等訊明擬辦而將賭檯地基勘丈入官旋由地主石沈氏以賭檯地基之外尙有祖遺住屋餘地被册書張希孟混作賭檯地基朦禀充公等詞赴臬憲衙門控告陳廉訪准詞札飭松江府派委江司馬錫珪來滬於前日會同上海縣袁海觀大令率帶書吏往虹口勘丈先至石沈氏地基查勘華復至賭徒張金富地基勘得此地與石沈氏之地毗連傳訊隣人同　張金富之地確係租與粤人擺設賭檯司馬與大令回署後於晚間升堂會訊石沈氏供稱小婦人祖遺房屋共有六七間内有一間租與他人開設賭檯餘屋自住實未開賭現在屋已拆毁撥作文昌會善舉小婦人一家數口棲身無地情急上控求恩明察抱呈石阿大供稱石沈氏係小的弟婦餘供與石沈氏略同册書張希孟供稱今春奉前任陸大老爺飭查石沈氏地基當經查得此地共有一畝九厘九毫係石維賢戶名查維賢卽係石阿大之父小的不敢朦混司馬與大令一再研詰該氏仍執前供司馬商之大令將石阿大暫行管押該氏斥退聽候覆訊 
[划船兇横]  
　　左文襄公督兩江時以沿江一帶每有划船攬渡行人此種划船松薄釘稀一遇風濤覆溺迭見因札飭所屬一體設立官渡以濟行人可謂法良意美歇浦東西盈盈一氷行人來往不得不借　於舟楫自南碼頭至引翔港共設官渡八處向由道憲設立義渡局派員專司其事邇來南市楊家渡等處時有小划船招攬行人及至中流任意勒索渡資此時進退維谷左右爲難行旅之受害久矣前日有划船因與義渡船爭奪生意一時聚集多人意將大動干戈嗣因義渡船退避三舍不敢攖其鋒故未釀成事端然此風烏可長哉 
[給銀了案]  
　　江北人沈劉氏携子阿大投上海縣控稱被婿蔡阿小毆打求請伸寃前晚由幫　委員宋二尹升堂提訊蔡阿小供稱小的娶伊女時伊等均在妓寮言明不准來往繕立筆據爲憑今特呈閱妻母近至小的家中借洋數十元小的未允富有友人勸小的給洋五元妻母嫌少不肯收受因此挾怨朦控小的聞之前來探聽不料被伊之同黨　良才將沈玉才小的扭住毆打叩求明鑒沈良才沈玉才同供不敢行兇二尹衡情酌斷合蔡阿小仍照原議出洋五元給沈劉氏收領作爲回籍川資令該氏母子赶緊回籍不准逗留沈良才沈玉才　具攺過結交人保出 
[使酒被逮]  
　　季金華者江北人也前晚與同伴二人至滬南瑞豐碼頭寳泰酒店開樽痛飲如長鯨之吸百川屢釂巨觥不覺酩酊酒保向索酒資一言不合三人棄文用武飛盆擲盞猛不可當將酒保二人毆傷　帮辦總巡朱明府巡夜過此聞喧嚷聲喝令拘拿僅獲季金華餘被脫逃明府飭送十六鋪保甲南局局員飭將酒保及季解送上海縣訊辦 
[英界公堂瑣案]  
　　包探唐寳榮禀稱徐阿開雇坐王龍川小車至某處下車時遺忘夏布一包迨憶及往尋車已不知去向遂赴捕房申訴旋由小的獲王搜出質票一紙計質錢八百十文兹特送案請究徐供訴前情王供稱小的並非竊渠之物實係渠遺在車中蔡太守謂卽係坐客遺下亦　立卽送還豈容任意侵吞質錢使用隨將質票給徐諭令自行取贖王管押三日着交質本○包探唐寳榮禀稱戎義興失去衣物經小的查得被竊賊陳生發所竊已押得洋銀四元兹特吊贓送案蔡太守問戎如何被竊戎訴稱小的駕杉板船爲業衣服藏在艙中前日上岸閒遊迨回船拐已烏有太守謂豈有船上無人看管而能上岸閒遊之理爾物應當失去於人何尤陳供稱小的而習本工見戎船上無人是以行竊太守與德繙譯宫商定然後判令將陳管押二禮拜○包探沈金龍禀稱西婦某氏乘東洋車至某處下車時遺忘洋傘一頂旋經小的查得車夫王阿毛巳將傘質在石路某押店兹特吊取原贓送案蔡太守將傘給失主領去王管押二日○包探秦少卿禀稱時昌洋行屢次報失湖絲未經弋獲前日泰康祥出店人張雙壽身藏湖絲一捆爲時昌行中人覷破搜出審視的係原贓兹特解送案下時昌行中人訴稱屢次失絲兹經破案請斷令張照數賠償張供稱小的實係初犯從前並未竊絲蔡太守謂現在失主着爾賠償爾將如何張供稱小的家中祗有薄田二畝老母在堂倚之爲活太守與德　譯官熟商至再允爲格外從寛判令將張管押半月贓給失主領去○包探顧阿六禀稱小的拘獲竊賊陳阿大在身畔搜出質票十餘張小洋數枚詢其所質之物何處竊來據稱　自老北門内兹特告知失主送案請訊北局委員某甲遣家丁歴禀失主被竊情形并開失單呈案蔡太守研訊失主訴稱姓姚名桂卿家在本城本月十二日晚間　傭婦出後門買開水回時忘却關門以致被竊陳供稱小的得贓後陸續質得洋銀三十五元除置辦身上衣服外　巳逐漸花銷太守謂計被竊至今爲日無幾何得花至如此之多答稱小的因嫖耗資此刻巳無餘剩矣太守判令連質票小洋統交北局家丁帶回歸案訊辦嘻妙手空空兒乃亦喜尋花問柳耶寄語風流年少莫再迷戀於花天酒地致與竊賊爲儔○包探孔阿才禀稱有　某者送徐立春至陳張氏客　僑居前日陳張氏報稱徐乘　竊物小的前往寓所查緝拘徐至案請懲陳張氏王施氏王五施三同訴稱本月十二夜十點鐘時徐乘同行　當　獲住人贓徐供稱小的係揚州人　在臺灣砲隊營　差遣散來申橋居客 
 
 

Page 4

 
 
寓並未行竊祈雪寃　蔡太守葭　在砲隊營當何等差使每月口糧若干供稱　的　　勇每月口糧銀四兩又問爾於何時進營答　　　　三少爺招往太守着送縣遞解　籍徐一再求恩太守諸本府奉道憲札飭租界内遇有遊兵散勇立卽拘拿念爾無知已經寛恕爾尙不知恩　隨飭　行管押候送在輪船　　四　徐　謝而遐○上禮拜六有馬車碾傷江葛氏隨卽加鞭飛駛脫逃經巡捕扭住坐車人費富明管押　房着交馬夫至案　日氏投案訴　小婦人傷巳告痊　卽將費開釋好捕頭禀稱租界章程如有馬　碾傷行人不准逸去似此飛馳不顧實屬違犯定章必須交出馬夫從重懲　　太守向費研詰費供稱馬夫係四馬路公一車行中人名杏卿太守着仍還押　俟　　卿核辦併諭令江葛氏於下禮拜六卽二十七日　　備質 
[法界公堂瑣案]  
　　販　私錢本干例禁十八日有一人將私鑄小錢分藏竹箱　蓋中雇小車送至江天輪船運往寍波等處混用及至碼頭被野雞　共偵知將行李　住兩下因之爭論適巡街捕至各人紛紛逃避巡捕將行李並車夫拉入小東門捕房謝副捕頭　明情由令車夫出外找尋賑運私錢之人該販早已匿影銷聲　頭着將私錢暫留捕房昨　禀明讞員着候緝拿私販再行核辦○寳華書局包丹書爲袖海山房承印三萬選時文當立合同限　出善嗣以逾期無書擬罰洋銀一千五百元迨後又因所出之書與承攬不符被袖海山房吳渭濱控告情願　追罰欵照包所立承攬核算包應找還袖海洋銀五百元將局中機器繕單抵押並有三萬選書底半部因包虧欠照相人夢樵工洋一百數十元被夢樵扣住轉抵與良濟藥房所存機器檢點存記將包交保出外著將書底檢還包因乏資贖回書底私將機器出售得洋二百元將書底取回交案吳渭濱亦投案候　同轉着吳將書底檢呈吳稱書底共有一千二百十六張目下缺少二十餘張祗得自行添補同轉着吳具領書　　問包曰爾局現由誰人經理供稱初係林榮坡後歸趙澣坡經理問趙等作事誠實否答稱加果誠實不致將　器私下售去問以前爾請同業人理勸否答稱曾請王家增夏鬱芝等理勸吳亦請陳芝山帮同理勸同轉謂吳曰查包丹書所定價值　　遷就所有應找之欵仍須請王家增等平心理處限三日禀　吳　價值多少由包議定在前豈容翻悔謂作事必須平心和氣包丹書吃虧太甚恐伊力不從心爾亦應曲爲體諒包稱有方單一紙押在吳處現被經理人　　坡扣住包探王榮培禀包丹書虧欠趙洋銀所有方單由趙檢交在案同轉　趙至案　　爾旣經理書局事務爲　任憑他人將機器菘自取去趙稱以前本係監生經理嗣因包虧欠洋銀河索不還反遭毆打自此以後不敢與聞局事謂旣巳食人之　自應　人之事爾若無不是處何致被伊毆打遂飭包探協同吳包二人往公正人處赶緊調處其餘欠欵須俟吳處欵項理明後方可續追○包探王榮培票花　卿　在煙舘中行竊衣物前日又竊烟　短衫一件當被拘獲衣已給還將花送案請究在身畔搜出押票一張呈案同轉　問之下關洪在叙泰祥　間　　元色　布短衫一件付諸長生庫同轉著掌責八十下候　失去到案再訊○天津人白仁意控稱前夜送友人上海晏輪船回時天已黎明行經新　被王寳生等從萬元太烟間内走出揮拳亂擊搶失洋銀一元扭案請追王供不敢搶洋並無羽黨通事稱王素不安分本月以來已入捕房三次同轉判將王責一百板押候傳到烟間主追究失洋○彈唱人顧文闌控稱周長太王正興等搶奪小的琵琶王勒令小的出錢七百文了事小的不允扭案　究王供周等與顧爲難小的代結茶　同轉謂事旣與爾無干何以肯惠茶鈔　押候笞責一百下周責六十下以示薄懲○義隆　行夥裘炳耀虧欠鄭榮卿銀一千餘兩巳由中人理明先還現洋六百元另立期票銀一百兩分五年歸楚其餘再立興隆票擴　報所登尙有小悞　正於此以昭核實 
[招認浮屍]  
　　同仁輔元堂來信云本月十八日巡　在生義碼頭撈來男屍一具年約三十餘歲身穿白洋布短衫白洋布褲白短襪元色縀雙梁紙底鞋黑兩根辮線本堂　照相　存隨卽殮埋義塚如有親屬來堂認照領棺可也 
 
 
 

Page 5

 
 
　　美國佛羅斯製貢邦補益藥水 
專治　肝勞　肺癰　癆瘵　飲食停積　胃口呆滞　心悸多驚　四肢酸軟　身虚體弱陰損陽虧　宗筋不舉　氣血衰敗酒色過度　水土不服　小兒不長成　小兒血不强壯病後元氣未復　精神委頓　吸烟人身體瘦弱　烟癮新斷精神恍偬　傷寒症初愈軟癱以及五勞七傷等患服此皆效 
　　諸君賜顧請向上海四馬路中西大藥房大馬路晉隆洋行寶善街晋隆分行曁良濟藥房等四家購辦大瓶一元五角中瓶一元起碼小瓶五角原箱十二瓶價目格外公道批折另議美国佛羅斯醫生謹啓 
　　上海中西大藥房痴癲瘋癇靈藥 
　　痴癲瘋癇各症皆緣驚邪入腦鬱思傷神所致症見大哭大笑力大勝常謾駡狂歌揮拳舞刀此瘋狂也或者書空咄咄獨語喃喃時而知識清明時而心昏瞀此痴癲也更有呌號倒地作喉獸聲蹈湯火而不知騐氣息而僅屬此癎病也凡此者雖有輕重深淺之别而病原則一向來中西各國皆無善治之法凡遇是症無不爲之束手數年前經法國瘋癲院之醫士悟得妙法配藥施治百試百效遐邇各國求方調試咸獲安痊故得名馳天下莫與比倫茲本藥房幸得原方抄獲依法配製以惠我中國之人如有患此症者速取來服管許藥到春回免受無量苦楚也服法每日早午晚三次每次一羹匙開水冲下服之第四日後早上服二羹匙第八日後晚上亦服二羹匙半個月後每次皆服二匙小兒减半服至一月其病卽連根痊愈永不復發賜顧者須認明牌號圖記庶不致悞每瓶價洋二元 
　　新丹桂茶園 
　　瑞麟儀名班 
　　六月廿一日演 
　　正本五龍困彥 
　　六月廿一夜演 
　　新出頭借錦移花鳳仙從良 
　　和春茶園 
　　六月廿一日演 
　　大回朝雪圓孝感天御葉園審朝客鴻　禧盜御馬　環套　反大同 
　　六月廿一夜演 
　　沙陀國三娘敎子八大鎚打龍袍取城都馬上緣落馬湖下廣東 
　　天仙茶園 
　　六月廿一日演 
　　九龍柱顾葵磨斧鳳嗚關新排文武新戲楊家將佳期拷紅狀元譜 
　　六月廿一夜演 
　　鳳儀亭八美圖戰長沙進宮百萬齋新排新戲前後本割髮代首吊金𪚿魚藏劍 
　　天福茶園 
　　六月廿一日演 
　　羉四虎蝴蝶盃三矮奇聞五花洞打灶分家賣胭脂節義亷明取城都 
　　六月廿一日夜演 
　　戰樊城濮陽城火燒曹操廟中會取三郡跳墻下棋算糧登殿消魂關 
　　三雅園 
　　六月廿一日夜成套連下演 
　　新　正本封神演病義由歴女過娘娘起運日續演至尾 
　　徐園文虎花燈 
　　茲三六九三日却　風雨今　　于廿一二三連三日夜九點鐘起十二點止又一村添設山水人物影片以供納凉遊目文虎仍設　普亭中候敎 
　　拍賣 
　　准廿一日兩點半鐘在三馬路中同德昌内拍賣生財底貨雪介烟洋傘燈镜什物不計此佈德記佈啓 
　　拍賣車糖 
　　本行准於每逢禮拜一四早十點鐘在本行不限價拍賣Ｒ唛四呿車糖拍定卽收定銀限兩禮拜出清如過期不出將定銀罰去下期另拍此佈老太古帳房啓 
　　禮拜二拍買 
　　廿三日兩點鐘拍買和大雙工龍牌魚牌色小呢魚牌色羽毛牛　紅嗶等貨此佈公平行啓 
　　禮拜三拍賣 
　　茲於廿四日十點在旗昌洋行拍買書樓間大餐間房間廚房一應頂上銀器家用木器什物不計此佈魯意師摩行啓 
　　禮拜二拍賣 
　　准於廿三日兩點半鐘在本行拍賣義源單至四Ｈ七人頭漂布　禮司縐紗白法藍絨色漳絨花布色檳標色帳浴等稍有漬破豐裕茂生履泰花旗　獅藍英Ａ鷄牌飛馬　跑馬二號　頭英大旗粗布飛龍飛馬鷄牌雙跑馬老獅斜紋松子細斜計一百十餘包信和十一至十二練丹市布餘貨不計此佈瑞和行啓 
　　禮拜二拍蕒 
　　准于廿三日二點鐘在四馬路卜益泰拍賣全副紅木太理石生財裝修燈彩餘物不計欲拍者面議此佈 
　　禮拜二拍賣 
　　廿三十點半鐘拍賣十一磅藍龍輪船八磅四藍龍市布八磅四輪船人馬蘆大英藍紅魚翁七磅二一金福　龍輪船原布二六二四　　輪船八磅藍鐵錯七磅二二人馬監大英紅　標八四七四頭二三號金福標等貨此佈老太古啓 
　　格外公道 
　　本號精製龍海香膏能令氣血舒暢凡病漸除無癮至　臨之苦有回春再造之功善除烟患之聖　每洋八錢清膏一兩二錢陳膏還灰二兩二錢公膏二兩八錢冷籠三兩二錢熱籠三兩八錢外如贈平諸　光顧認明招脾上海三茅閣橋南堍朝東第三家 
　　新丹桂價目再列 
　　廂房每位八角正桌每位八角桌信每位五角廂位邊位俱收三角起馬收洋一角 
　　盤店聲明 
　　和泰祥烟膏鋪設在上海新北門外永安街今因各股東意欲别就議將鋪底主財裝修及一切等情憑中出盤與和泰　春記爲　所有内外帳目俱已清訖倘有瓜葛　向和泰　祥　東理處　春記新　不涉 
　　禮拜四拍賣 
　　啓者禮拜四卽本月二五日十點半鐘拍賣路燈船牌九老羽毛人鎗小呢空　嘰船牌九老羽綾十一磅彩三元十磅十二彩人鎗十磅紅三元紅萬壽圖紅四美紅人鎗藍人鎗市布八磅四五子登科彩三多紅三元紅送子紅三多藍彩人鎗藍三元藍四美藍人鎗洋房雙人七磅藍三元藍四美監人鎗六磅雙人採蓮圖原布八磅彩三元花邊藍獅七磅紅三元紅彩人鎗花邊藍獅藍三元挺市洋標八磅雙松鼠細斜紋十五磅老人頭十四磅老人頭雲獅粗布十二磅人鎗九獅細布十四磅老人頭人鎗十五磅跑鹿斜紋紅金星白三元七十二線紅二美紅雙路燈六十四綜鳥金三元藍雙路燈藍房洋光毛市漂布等貨特此佈聞六月廿一日元芳洋行啓 
　　欠租拍賣 
　　茲六馬路聨芳　　　三日百十七號髚房客毛　生積欠租洋久遠未理今限本月九日二句鐘准將剩　件一槪拍賣以抵房租此佈老　遜經租帳房啓 
　　神乎仙乎 
　　僕顛沛有年請新街西首讀易堂評命云六月有貴提携前日又占妻病許三　内產子病痊均驗感佩廣州蔣秉隆啓 
　　聽蒼士 
　　依列推詳禍福直批流手一角終身二角逐年細批面議五董擇日惠　公道寓室平街米家　畫室内謹 
　　七折八扣眞有二價 
　　本莊揀選原典估衣專　各色綢緞時戒新衣自　粗細皮貨如工重料本莊向舊七角應今其存貨頗多於六月十一日起格外减價倘蒙賜顧請棋盤街北首 
　　鳥龜多 
　　昨日至石路級　　葉一舟先生處租　後來鳥龜九只内有一只去冬新　今春產生一子豈非頭然佩服法眼張桐啓 
　　召租 
　　今有新造江西路市樓局九幢洋房一所　五馬路洋房三所内裝有自來水房租格外公道如合意者請至四馬路本行面議可也長利洋行啓 
　　經售自來火告白 
　　啓者所有變昌燧昌榮昌　厰紅頭自來火統由本公司包售價値劃一凡各寳蒙賜顧者無詢何厰之貨請至本公司購取可也上海二洋涇橋善樂里恊昌公司啓 
　　上海中西大藥房 
　　此粉專治暑濕熱癤痱子諸類凡夏天用以搽于皮膚無不清凉適體香氣襲人婦女穉子尤宜常用去歲售缺新到無多賜顧者請早來購每盒價洋二角五分 
　　逃妓趙瑞蘭 
　　妓女趙瑞蘭與鐵馬路米店主王姓素相交好日前托名尋王一去不返今仍無影嚮本家將傭及衣物　　　勒令賠償帶擋　傭自債重重受累不堪設想如有知妓下落至四公和里得獲後從重酬說傭婦吳媽白 
　　乳牛出售 
　　啓者外國　到年輕乳牛一隻其價公道貴客欲意者請至小行面議可也此佈龍飛洋行啓 
　　未用分文 
　　我烟癮三錢　過叹吸吸過又　苦不堪言幸領得上洋英大馬路西首京都同德堂鎗上三香膏一月間卽不想烟吸特登報言謝寳和厘蔣白 
　　出售 
　　本行今有新到大小瓶手牌皮酒巴德躉買另折均可如合意者請至本帳房面議其價格外公道　有司門汀水泥出售價亦便宜此佈美最時行啓 
　　分條六角 
　　英八月呂票出售全張六元公半批發函購上海四馬路 
　　十九代名醫 
　　余患痔瘡廿餘年發時痛苦非常擅遍醫無效醫請老北門内侯家浜潘潤源先生一診全愈欲治者曷往試之名不虛傳包項章楊壽仁謝 
　　慶豐土棧批發 
　　上洋打狗橋自運大小洋藥照箱批發精製清膏每洋兩四陳膏還灰二兩四公膏二兩八冷籠三兩三熱籠三兩六平外加仕商賜顧請認 [ 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　南康府王延長委辦撫建分局巡檢徐根存起服來江代理豐城縣黄酃爾署金谿縣林履端安仁縣鄭成章安　縣朱昌年餘干縣鄭季春安遠縣麥錫良上猶縣李和卿均調派簾差所遺豐城縣以准補斯缺湯鼎煊飭赴新任金谿縣以彭澤春代理安仁縣以主祖　代理安義縣以白賡梅代理餘干縣以張瀛代理安遠縣以董治代理上猶縣以馮永年代理新城同安司丁泰據報病故以馮紹翼署理大庾鬱林司陳普昌無力赴任以林喜昻署理 
 
 
 

Page 10

 
 
[光緒十七年六月十二日京報全錄]  
　　宫門抄○諭旨三道錄前○發抄硃批　道○將軍裕奏報巡閱回省日期摺○晉撫劉奏飭道員赴任並委　知府片○大臣奎等奏廢員効力期滿援案攺擬杖徒减等完結摺○豫撫裕奏揀員調補知縣摺○又奏請更正銜名片○東撫張　　叙勞績片○陜督楊奏委署副將片○又奏據情代奏總兵俸滿循例籲請陛見摺○六月十二日理藩院鑾儀衛光祿　廂白旗值日無　見○補用總兵祝鑑廷謝恩○儘先副將陶正先謝恩○熙敬續假五日○倉塲奏漕船五日回空○召見軍機鳳鳴玉衡○發抄李鴻章奏通州紳士江蘇候補道張翼　米請奬奉硃批張翼著交軍機處存　並賞給二品頂戴欽此○又署左營遊擊委帶康濟練船薩鎭　等分别借補攺補奉硃批着照所請該衙門知道欽此○又大名守陳啓泰赴任奉硃批知道了欽此○又候補守阮貞元期滿甄别奉硃批吏部知道欽此○○奴才裕祿跪奏爲恭報奴才巡閱省日仰祈聖鑒事竊奴才前以奉天南路濱海各城應須親往巡歴詳悉情形俾資隨事講求並因關東修建鐵路所有應辦事宜當就北洋大臣李鴻章奉命來奉校閱海軍之時前往會晤面商一切曾將起程出省日期恭摺奏報在案奴才於四月初八日出省後先至遼陽牛莊蓋州復州金州等城一路詳加巡閱二十一日在大連灣與李鴻章會晤當將奉省應行酌商事宜面爲詳述李鴻章於大連灣察看砲臺校閱海操後乘坐輪船開赴威海奴才亦卽馳赴旅順營口各處巡視一週旅順大連灣兩口爲奉天南路海防最要之地經總統毅軍四川提督臣宋慶總統銘軍河南河北鎭劉盛休等帶兵駐紥布置周密砲臺工堅地要扼守足資奉省各城文武亦均能與防營將士聨絡協　兵民輯睦營口係通商口岸向由奉省派撥練軍駐守奴才逐加校閱各營隊伍齊整操防俱極認眞其罾網鋪添築砲臺之工地勢與東岸之台輔車相依現已購料開辦惟經費係截留山海關新增盈餘稅銀按年扣解工程非一時可成卽責成統帶駐紥該處練軍之候補副將程楠森帶領弁兵於欵項隨到隨作務使工堅料實費無虚糜奴才巡閱事畢卽於五月初二日回抵省城沿途經過地方禾苗長發暢茂亦經得有透雨民情悉臻安謐堪以仰慰宸厪所有奴才巡閱回省日期理合恭摺具陳伏乞皇上聖鑒謹奏奉硃批知道了欽此○○劉瑞祺片再新授歸綏道文保業已到省應卽飭赴新任以重職守又署寍武府知府陳澤霖調省另有差魏所遺寗武府篆務查有卸護歸綏道本任太原府知府毓銘堪以就近調署據藩臬兩司會詳請奏前來除分檄飭遵外理合附片具陳伏乞聖鑒謹奏奉硃批吏部知道欽此○○奴才奎斌永德跪奏爲廢員効力期滿無力完繳台費照例攺擬杖徒援案减等完結恭摺仰祈聖鑒事　奴才等於上年十月具奏廢員蕭萬清等効力年滿請飭部核議一摺嗣准部覆减爲杖一百折責發落卽行釋回等因奉旨依議欽此欽遵在案兹據張家口管站部員凱音布詳報廣員舞翀係京城廂藍旗滿洲　喜佐領下人前永定河候補縣丞緣事革職發往軍台効力贖罪指派第十四台當差於光緒十五年二月十六日到臺恭逢十五年恩詔奉文减免一年扣至本年二月十六日二年期滿該廢員應繳臺費據稱家道赤貧無力完繳呈請核辦前來查中樞政考例載坐臺廢員三年期滿文職縣丞以下之員不能完繳臺費者於臺滿時卽由軍臺都統抄錄該廢員獲罪原案聲明不能完繳臺費應攺擬杖徒完結緣由具奏請旨等話又光緒十六年欽奉恩詔内開軍流以下人犯均着减等欽此現在廢員舞翀在臺効力已滿二年兩逢恩詔核其情罪不在不准援减之列實與三年期滿攺擬杖徒及刑部議覆廢員蕭萬清等减等發落之案相符謹摘　該廢員犯事案情恭呈御覽所有廢員舞翀効力期滿照例攺擬杖徒援案减爲　一百折責發落卽行釋回緣由恭摺具陳請旨遵行伏乞皇上聖鑒謹奏奉硃批舞翀着准其釋回欽此○○河南巡撫奴才裕寛跪奏爲揀員調補要缺知縣以裨地方恭摺仰祈聖鑒事竊照滑縣知縣楊清魁於光緒十六年十二月十九日聞訃丁父憂應卽以本日爲開缺日期業經恭疏具題歸十二月分截缺在案查滑縣係繁難兼二題調要缺必須爲地擇人方足以資治理奴才與藩臬兩司在於通省應題應調應升人員内逐加遴選非本任亦屬緊要卽人地未盡相宜惟查有内鄉縣知縣盛元均現年四十九歲係浙江嘉興府秀水縣人由廪生考取光緒二年丙子科優貢朝考一等引見奉旨以知縣用六年三月赴部呈請分發簽掣河南經欽派大臣騐放覆奏奉旨照例發往欽此領照　程九月十二日到省試用期滿甄别留省補用遵海防新例報捐本班儘先補用十二年十月題者内鄉縣知縣捐加同知銜並在京銅局捐加二級十三年五月二十二日到任試署期滿題請實授奉准部覆光緒十五年二月三月兩次恭逢恩詔加二級十六年三月恭逢恩詔加一級捐助蘇浙賑銀請奬花翎十六年調署上蔡縣知縣十二月二十七日交卸内鄉縣事交代清楚巳由後任結報核計歴俸已滿據布政使廖壽豐署按察使蔭保詳請調補前來奴才查滑縣地廣賦繁民刁俗悍催科聽訟政務已極殷繁且與直隸山東壤地相接聨絡鄰封緝捕奸宄尢非明幹練達情形熟悉之員難期勝任該員盛元均才具練達辦事勤明以之調補滑縣知縣實於要缺有裨其内鄉縣本任並無積案及欠解錢糧已起降革叅限惟有承緝縣民凌書榮家被刦一案已起四叅之　與例稍有未符但滑縣缺係繁要人地實在相需例得專摺陳請所有己起四叅例關降調一案應請照章查級抵銷如蒙兪允該員係現任知縣調補知縣銜缺相當無庸送部引見且係初調人員任内一切因公處分例免核計是否有當理合恭摺具陳伏乞皇上聖鑒訓示再所遺丙鄉縣知縣選缺豫省現有應補人員俟接准部覆截缺後按班請補合併陳明謹奏奉硃批吏部議奏欽此○○裕寛片再前准兵部咨以前撫臣倪文蔚咨送河南儘先副將黄貫三履歴册内所開名字與保案不符是否兩人抑係開保時繕寫錯誤行令查覆等因當經轉行去後兹據奴才標下中軍叅將玉壽呈稱儘先副將黄貫三原名實係貫三前保守備都司遊擊之案將黄貫三寫作黄冠三自係原保大臣繕寫錯悞委無别項情弊等情懇請更止前來奴才覆核無異相應請旨勅部核明准其更正出自逾格鴻慈除飭取妥協履歴咨部外謹附片陳明伏乞聖鑒謹奏奉硃批兵部知道欽此○○張曜片再山東河　未設廳汛每遇險工猝出雖頼營委各官搶護而添　民夫甚衆向由地方官爲之招集沿河府縣各城不盡瀕臨河岸一經轄境出險無分雨夜立卽飛赴河干督率往來疲於奔命查部中定章河岸冲濯令將兼管河務之地方官統列查叅是責備旣已從嚴則勞績亦宜甄叙所有沿河各府州縣等官無不協同營委各員搶護險工洵屬異常出力謹擇尤另繕清單恭呈御覽仰懇恩施給奬以示鼓勵　自鴻慈謹附片具奏伏乞聖鑒訓示謹奏奉硃批覽欽此○○楊昌濬片再陜西固原提屬靖遠協副將李廣珠病故遺缺有儘先補用副將陜西提標後營遊擊程興發堪以委署又新授陜西潼關協副將額勒琿現已到省應飭赴本任以專　成除檄飭遵照外理合附片陳明伏乞聖鑒謹奏奉硃批兵部知道欽此○○太子少保頭品頂戴陜甘總督臣楊昌濬跪奏爲據清代奏總兵三年俸滿循例籲請陛見恭摺仰祈聖鑒事竊臣據甘肅凉州鎭總兵閃殿魁呈稱前於光緒十三年荷蒙聖恩補授凉州鎭總兵衣十四年六月到任一切營務事宜實力講求仰託皇上福庇年榖順成軍食無缺地方賴以乂安殿魁忝守邊偶已滿三載涓埃未報夙夜滋慙現屆述職之期彌切瞻依之願呈請代陳下悃俾得趨叩闕廷親聆聖訓稍伸犬馬依戀之忱等情前來臣查總兵閃殿魁性情開爽仕事實心自莅甘肅凉州鎭總兵任聨絡文武安輯兵民而於護運餉銀緝捕盜賊以及經營馬廠修治道塗諸要政無不認眞督辦實事求是洵屬不可多得之員兹歴俸已滿三年循例籲請陛見原應飭令北上以符定制惟查本年現屆大閱之期西路各營正須整頓未便遽易生手可否仰懇天恩准子暫緩入都之處恭候命下遵行謹據情代奏伏乞皇上聖鑒訓示謹奏奉硃批着照所請欽此 
[十三日京報先已錄登昨日又接十二日京報合爲補錄] [  本館附誌]  
 
