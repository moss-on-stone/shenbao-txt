# 1891 - 53 - 4906412

 

Page 1

 
 
[隨報分贈定海火灾募捐册]  
　　定海火災奇慘萬狀施少欽善士不忍坐視刊册募捐託本館於今日隨報分贈同人倘蒙各解腰纒拯彼刦餘黎庶則不第施君之幸亦本館所仰望勤求者焉 
[勸募順直山左急振啓] [  申報舘恊振所同人拜手]  
　　順直山左洪水爲災自去年四月以來一片汪洋數千里盡成澤國災民遍地轉徙死亡男文屍骸蔽江而下其幸而不死者飢腸轆轆至無粗糲下咽有不視息難延漸將告斃者乎伏念本舘勸辦賑捐而後江浙福建諸省　蒙大君子慷慨輸金今兹　畿輔巖疆齊魯名境道兹顚沛何忍不復解囊特肅短箋附陳苦狀如肯玉成美事巨欵慨施則作善降祥福報可操左劵已 
[論所以盡使臣之職]  
　　孔子曰使於四方不辱君命此不辱君命一句爲千古使臣之職分由是論定如山莫可移矣然皇華之使尤重選才使臣之職盡不盡良由於選才之當不當漢武詔求茂材異等爲出使絶域與將相並重古之爲使臣出疆專對樽俎折衝兢兢焉常恐有所不及以貽君憂君之遣使臣亦宜勉勵勸戒激以公義蓋臣之事君固宜盡忠而君之使臣亦宜以禮也昔蘇武爲漢中郎將奉使入匈奴衛律勸武降武謂屈節辱命雖生有何面目以歸漢遂引佩刀自刺衛律大驚急抱持武武氣絶半日復甦乃徙武北海上無人處壯年出關皓首而歸留駐匈奴凡十九年及歸老母終堂生妻去帷此眞天下所希聞古今所未有實足爲後世使臣矜式也　國家聲教覃敷東際海西界回北綏滿蒙南至臺瓊舉凡朝鮮琉球安南暹邏緬甸之屬悉隸藩服歐美諸邦慕中華地大物博不憚遠涉重洋數萬里航海東來欵關叩塞求市通商貨舶雲集日增月盛道咸以來海禁大開英法諸國屢遣使臣來議約其問各小邦亦復慕義尋盟各國因輪舶轉輸便捷懋遷日衆遂遣使臣入都展　覲持節護商旅　朝廷以來而不往非禮也於是亦簡重臣出洋蒞止各國京都以報之同治來次第舉行瓜期調任以三年爲率此萬國公法所謂特使也京師各國使署大臣皆常川駐劄并設叅贊領事繙譯隨員等官輔翼之此又公法之所謂常任使臣也此外更有以常任兼特使者要之皆代國行權代君行事者也　中朝於各國事務旣設總理衙門統理於内復有出使大臣分任於外遇有事關重大非尋常所能行者卽特簡全權欽差便宜行事或和或戰均得以先事綢繆豈非洋務之急務哉曩者未能深悉情形茫無頭緒動爲所欺其因畏葸而貽誤國事者已非一次閒有一二老成非不力爭大體獨具苦衷或以操之太急而啓釁或以過於持重而取譏論者至今有餘憾焉同治乙丑　朝廷始有出洋之命是時僅擕同文館學生游歴耳自是以後持節奉使者相繼遄征風氣漸開迨光緒初　案議結　朝廷選使益愼其人推熟諳洋務者充出使英國大臣是爲我　朝遣使常駐外洋之始是時郭陳何鄭諸憲疉經　簡派星軺四出遂遍歐美等洲光緒戊寅曾劼剛襲侯奉　命出使歐西所至欽服是時　朝廷方殷强俄之憂遂詔侯重往議約俟奉　帝命侃侃誾誾剛柔互用據公法持大體反覆辯難卒使俄人降心俯從許改前約反我侵地使非俟之克盡使臣之職有以折服之烏能不辱君命哉厥後中法失和曾俟力持戰議電致總署往復計議嗣法人以事多掣肘驟與總署議和總署許之然仍反覆不定使非俟之洞燭法人情僞烏能抒此偉議哉留駐歐洲凡九年而星軺遄返其所以克盡使臣之職者皆其洞悉洋務力持國體所致也本朝自舉行遣使以來實所罕見凡應皇華之選者皆當奉爲坊表若徒馳域外之觀惟聲華之是尚置不辱君命之義於度外是眞視王事於弁髦矣夫出使大臣有統轄領事官之責而派充領事仍由朝廷作主光緒三年首於英國新嘉坡設立領事嗣於日本横濱等口設理事官至其總領事則設於美國舊金山而和約則設立領事之外並有繙譯及隨員等官西班牙自與訂立條約十六欵後卽設立領事復因開辦伊始事務紛紜札派委員同經理之員又有先設商董後改領事如檀香山者此皆由公使出洋察看各國情形與總署咨商奏明辦理者也原各國遣使之意蓋恐恃强凌弱者也遵公法而有害於均勢也故遣使聘問兩國益見和睦我　國爲君主大邦所有權利本無限制公使受命出疆以覘各國强弱敦篤邦交審其形勢察其仁暴卒至保護我商旅則使臣之職不於此盡哉 
[上諭恭錄]  
　　正月初三日奉　上諭溥倫着加恩桃在御前行走欽此 
[本館接奉電音]  
　　昨由京友電傳　上諭一道敬謹譯登○正月十九日奉　上諭德馨奏甄别庸劣不職各員等語江西萬安縣知縣李承恩才欠開展聽斷平常着以教職歸部選用新淦縣知縣紀昶兩耳重聽難於審斷着以原品休致新建縣教諭馬漟精力就衰未能振作着勒令休致廬陵縣富田司巡檢張煒擅收民詞僂被控告試用巡檢胡　藩辦事草率迹涉招搖劉嘉魚行爲荒謬不洽輿情均着卽行革職以肅官方餘着照所議辦理該部知道欽此 
[蘭臺新話]  
　　新授順天府府尹胡大京兆聘之正在京南馬駒橋監放施粥接准陞任行知遂將粥廠安排就緒於去臘二十五日入都進内請　安並謝　天恩京兆署經歴等員在西苑門先行謁見請定抵任吉期大京兆涓吉嘉平二十六日午刻履新視事○内廣儲司銀庫郎中等以内庫存儲無幾各處待欵孔亟且年節應放内外例銀爲數尤鉅一時委難籌畫而各項欠領月例亦必於年前開放俾免奏催咨催擬或奏由户部撥銀二十萬抑或向商挪借以便將各項月欠節例各銀先行擇要開放等情禀由總管内務府大臣核奪當經各堂憲熟商擬先奏由户部撥銀二十萬兩以應急需容後再由各省關應解内務府經費撥還以清欵目於客臘二十三日奏蒙　俞允旋經户部遵　旨於二十七日晨撥出部儲銀二十萬兩舁入内庫交收○吏部爲批示事據吳宏成呈稱安徽六安州人由文童於同治四年九月十五日隨剿宜荆溧陽等城出力經兩江總督李保奏請以從九品不論雙單月遇缺卽選遞保藍翎遇缺卽選縣主簿復保五品花翎卽選縣丞因剿平西捻出力保奏於同治九年四月初二日奉　旨着免選本班以知縣不論雙單月遇缺卽選欽此並准直隸總督李給咨離營赴部因取具同鄉京官印結呈請註册投供候選等情到部檢查同治四年九月十五日克復常州宜興等處出力經兩江總督李請奬保案清單内開係文童吳士成請以從九品不論雙單 
 
 

Page 2

 
 
月遇缺卽選清單内並無吳宏成之名覈與該員呈請註册及離營文内名字係屬不符應令該員詳細聲明到部再行覈辦○户部司務廳爲禮儀事照得本部新署滿左堂敬大人定於十二月二十六日午刻上任爲此示仰闔署官員書吏以及皂役人等至期進署伺候一體謁見毋違○立春前二日順天府署儀門外左右高搭蓆棚二座下午祁子禾京兆兼尹親出東直門至日壇起春牛芒神二像樂部和聲署備鼓樂鑾儀衛備綵亭校尉八人進東直門沿大街至署前樂部鼓樂導引升芒神於東棚升春牛於西棚懸燈結綵前設犠牲香帛並摹繪春牛圖遣經廳於夜間五皷進内齎交奏事處恭呈　御覧迨立春時届大京兆朝服詣芒神前焚香以祀京兆屬員分排陪祭祭畢大京兆親取芒神手中絲鞭至春牛前擊三下口誦吉祥祝詞然後將絲鞭送回芒神手中由校尉升芒神春牛於亭内春牛在前芒神在後皷樂導引送至先農壇焚化此卽禮經迎春東郊之遺意也○十二月二十八日由内傳抄　皇上明日辦事用膳後出順貞門神武門走西隨墻門至　大高殿拈香畢仍由舊路進順貞門養心殿召見大臣所有應行各項執事人員均穿青褂於卯正二刻預備○景山後　夀王殿恭存　列聖　列后聖容每年例於除夕恭懸正月十六日恭收所有恭懸恭收及懸收時恭代行禮均由近支王公各派一人敬謹將事去冬經内務府照例奏派奉　硃旨恭縣○聖容着派郡王銜多羅貝勒載濂恭收　聖容派多羅貝勒載澍　聖容前恭代行禮着派多羅慶郡王奕劻欽此○山西巡撫委員管解山西未批地丁等欵京餉銀十萬兩分裝木鞘起解來京於去臘二十六日午刻抵部赴當月司掛號訖雇夫扛至大堂堆存原解兵役在彼看守俟委員將文批投訖定期騐收○新轉刑部左侍郎清吉甫少司宼安詹吉去冬嘉平二十六日辰刻上任係值印信遵封期内雖仍請出印箱上香行禮循例弗行開啓並經司務廳示仰闔署官員吏役刑皂人等至期進署伺候一體謁見○去臘二十八日由内傳抄　皇上明日辦事用膳後出乾清門走後左門升中和殿看視歳暮裕祭　太廟祝版後仍由舊路進内養心殿召見大臣所有應行執事各項人員均穿花衣於卯初二刻預備○朝鮮國王每歳年終遣陪臣進京隨班朝賀元旦令節三百年來恪遵弗替去年朝鮮國王遣派朝元正副使臣乘坐四人緑呢大轎隨帶伴官人等乘車跨馬共數十人於十二月二十六日下午兩點鐘時進朝陽門迤邐抵正陽門丙東城根高麗舘安插當將所齎國王賀表咨文貢物投交禮部主客司禀堂代奏呈進表貢俾於除夕元旦上元等日隨班朝賀侍宴 
[起節電音]  
　　昨日接到金陵發來電信敬悉新　簡兩江督憲劉峴莊制軍前陜甘總督譚文卿制軍均於昨日清晨由金陵起節劉峴帥則航海入都譚文帥則遵陸北上想日内道出滬江冠蓋遙臨山川生色仕籍中人固當爭先祗候快挹光儀卽歇浦東西黄童白叟懷舊德而盼新猷孰不以望見顔色爲幸哉 
[廉訪騎箕]  
　　山東按察使曹吉三廉訪爲現署南昌府曹朗川太守之胞兄日前太守接到噩信知廉訪因病出缺痛悼之餘卽於劉猛將軍廟設廉訪之靈位闔省文武員弁皆吊奠如禮 
[三楚語新]  
　　楚北素稱澤國農民終歳勤動皆以二麥爲養命之源客歳之冬氣候温和多晴少雨時將殘臘滕六君始數次惠臨市中魚菜薪粮價不峻貴惟油則昻至每石六兩有奇刻下煖透紗窓春光頓轉衣重裘者輒汗流浹背易而御袷衣春雨如膏時時灑潤平田千頃麥苗皆葱鬱可觀時甫春初而已芄芄彧彧則他日如墉如櫛可想而知已○湖鄉老農最畏夏水漢北秋稼不登已六載矣刻下江水猶露洲灘自陽邏白虎山龍坪田家鎭武穴至湖口洋舶旣懼其擱淺夾板船亦膠滯難行大約春水深時定可不憂泛濫矣○武昌省城西鄉蔡甸柏泉北鄉黄孝兩邑及麻城之宋埠黄岡之葛店諸處烟户甚繁去歳頗稱豐稔農民皆歡欣鼓舞共樂昇平擇於十二晚起爭賽花燈以相娛樂其中以龍鳳燈爲第一其次爲獅爲象爲馬爲虎加以草蟲瓜蝶高蹺花鼓一時萬人空巷逐隊游觀達旦通宵不以爲厭至元宵後賽畢將諸燈付之一炬謂可卜一年中人口平安云○醫爲九流之一雖云小道關繫非輕不料古人以之濟世活人者至於今而竟變爲牟利每下愈况殊可鄙也有殷家位者世業牛醫鮮有過而問者去臘天時不正市上碾磨油榨等坊並鄉人所畜牛隻俱患瀉痢不食水草殷略施針灸臥者立起病者咸蘇一時竟名著於七澤三湘之地云 
[禾中火警]  
　　本月十六日嘉興北門外石條街對河湯姓家柴房失火延及堂樓洎洋龍聞報駛來始得吸水澆息約歴三點鐘時湯姓全家焚燬比鄰義順住宅幸有風火墻隔斷得不殃及池魚 
[温州火警]  
　　舊臘二十七日更魚三躍忽報警鑼探悉府前紫微園口陳春奇釘鞋店突兆焚如時則西北風方吼聲如雷飛揚跋扈以致吳回氏十盪十決幾同拉朽摧枯幸各水龍聞警齊來竭力灌救至一點二刻火勢漸衰然已延燒店屋六七十間近隣夏振康嚴同順諸家均罹是禍聞由店徒將燒過之炭堆積樓頭餘燼猶存遂致燎原勢盛云 
[燈市繁盛]  
　　每届元宵佳節江北燈市向以揚州爲首屈一指匠心獨運花樣翻新然業燈者俗例無論生涯如何興旺只准售至上燈日卽不得再行列市求售否則必爲同業所不齒以故彼中人不患問鼎無人最慮連朝風雨蓋彼等由去冬卽紥起竭兩月工夫費無窮心思一家老幼終歳饔飱胥在此數日間也前去兩年風雪載途折閱者甚衆今同業有鑒前車見客臘杪隂霾不解無不愁鎖雙眉迨元旦天忽放晴銅鉦高掛直至上燈前一夕並無風雨各處遊人沓來紛至教塲街轅門橋一帶鎭日寳馬香車眞有如水如龍之槪業燈者赶製不遑惟逐日將價增漲較之上届獲利何止倍蓰咸色舞眉飛欣然相告曰燈市之盛當以今年爲最此固由天公做美實亦寰宇昇平之象也 
[燈市續聞]  
　　九江燈會之盛大槪情形已紀前報地方官恐好事者藉此歛錢易於滋事本欲出示嚴禁然覩此昇平氣象不欲大殺風景九江府鮑太守德化縣張明府督同佐貳保甲局以及冬防各委員並會同營哨弁兵每日於金烏西墜玉兎東升時於潯城内外分叚梭巡不獨地棍痞辣不敢爲非卽龍燈到處亦肅靜無譁惟十三夜府署班役龍燈與都天廟之龍燈在大碼頭撞見各爭走大手邊一時人聲鼎沸兩不相下勢將用武幸冬防查夜委員赶到力爲排解讓府署龍燈先行始免喧閙又八角市甲乙兩小孩在高蹻上各顯手叚彼此交手乙力不支當卽倒地適跌在石井欄上將乙孩脛骨跌斷比時暈絶經人抬回醫治不識有性命之虞否諺云戲無益信然至十五夜各龍燈玩畢全行焚化不敢接玩殘燈以後士農工賈各務恒業不獨見地方官彈壓認眞燈市安謐其平時恩威並用教導有方亦見一斑矣 
[來信譯略]  
　　十八日本報據鎭江訪事人所述登有幾釀禍端一則乃昨有鎭江工部局致函本館謂此事大有訛誤據云初八日有人在人家墻垣上拔取鐵釘十餘枚蓋不止一隻也巡捕見而拘入捕房訊問一過卽予開釋當捕拘人時觀者固有人然至多不過二百人亦無一二千人之衆並不勞領事官及華官彈壓解散更無抛磚擲石等事惟事後有中國委員至工部局言及竊釘之人已經華官訓斥并將其同黨之人亦加申飭均各釋去云云合亟譯登以昭信實並質之當時之親見其事者 
[烈婦殉夫]  
　　大凡節怨之事出於少婦人競稱之若在花甲以外卽無有爲之表章者矣然薑桂之性至老愈辣誓以身殉成竹在胸是又不可使之湮没不彰也昨有友人述及有徽州婺源人俞姓葵者與妻胡氏同年六十五歳白頭厮守老而彌篤去年小春十八日俞君病且死胡氏慟哭呼號誓不獨生聞其語者咸以爲一時痛語未之防也乃胡從容料理大事三日而畢二十半夜後竟自縊以殉是其殉夫之志早决於 
 
 

Page 3

 
 
心故能從容盡義如此友人謂此事係目覩非僅耳聞余曰子之言此殆欲爲之闡揚濳德以待他日輶軒之採也爰秉筆紀之惜未詳其家世并未知其有無子女亦一憾事 
[開印届期]  
　　今日已時已届開印吉期各衙門均停辦公事一日循常例也 
[預備行轅]  
　　上海縣陸邑尊以新　簡兩江督憲劉峴莊制軍將蒞滬瀆特飭辦差人等在金利源碼頭鋪張一切並在滬北天后宫側行臺及法界潮州會館陳設一新以便襜帷暫駐云 
[行期已定]  
　　張笏臣廉訪來申後暫駐滬北二馬路寳源祥兹聞定於本月二十四日晚間乘海琛輪船啓行赴閩履新 
[命案送縣]  
　　前報列很心辣手一則兹由英捕房查提楊章氏及其子楊小弟並童養媳之父母解送公堂副捕頭好禀稱查楊章氏將童養媳逼死今將該氏及其子小弟送案請訊楊章氏供小婦人籍隸蘇州兒子楊小弟現在天和戲園餬口自幼領童養媳有顧榮興之婿吳某不時來往與媳通姦被同居之姊姊所見向我告知我令媳之母家領回教訓未幾仍復往來媳羞忿難堪遂萌短見小婦人向吸洋烟偶不隄防被媳竊取烟膏驀然吞下倉卒不及灌救小婦人自領媳撫養多年斷不忍逼令自盡實係媳羞忿吞烟鄰佑皆知可請查訪楊小弟供小的之未婚妻與人通姦外人嘖有煩言後來撞破請妻母來與我母親盤問已自承認被人引誘以致失身原屬一時之誤當由妻母帶回教訓後仍來往無顔見人遂致自盡宋祥和稱楊章氏之養媳係小的之寄女並非親生此女早失怙恃我與伊爲鄰晨夕相依伊遂認我爲寄父至伊如何通姦我本不知據楊家說有曖昧情事我言捉賊須捉贓捉姦須捉雙未可以莫須有三字誣人名節後將伊仍送至楊家未見逼勒情形伊亦並未自認通姦宋張氏供宋祥和是我丈夫女兒於本月十二日領回未嘗認姦卽於十五日送去始終不認有通姦情事蔡太守謂案關人命未可輕易放過着將楊章氏母子送縣審辦宋祥和求免送縣請在案下發落太守不准所請 
[解犯登程]  
　　江都縣馬快張洪誘拐婦女案内之陳光勳蔡金美張花珠趙小狗等昨經陸邑尊提案略詰數語卽着原差押解起程所有張洪及唐胡氏仍飭還押聽候再核 
[股東投案]  
　　去臘南北震源兩錢莊倒閉後經同業公大等莊在縣稟控陸邑尊提訊情形業已先後登報昨據震源正股東奚世榮自行投案陸邑尊諭飭原差傳齊人証聽候訊斷 
[獲賊被傷]  
　　巨竊楊錦芝前在英法兩租界中屢次犯竊嚴拿懲辦案積如山去年又在某輪船行竊經英包探拿獲送懲蔡太守訊得該竊以楊字排行餘黨甚夥判押捕房罰作苦工三載至七月初六日偕押犯數十人在虹口修馬路忽紏同二十餘人逃去捕房高懸賞格令人捉拿延至於今尚未拘獲豈知楊逃匿後在鎭江蘇州一帶屢屢竊物日前復來滬上匿跡無人之處晚必易服而出向各輪船行竊前日五點鐘時潛入太古碼頭安慶輪船上欲圖竊取客人行李法包探夥江福生見之知係逃犯扭至永安街附近楊袖出薙髮刀向江頭亂劃江抵死不放將楊按倒於地楊知不能逃脫復用刀刺江咽喉江情急將楊手指咬傷并咬斷刀柄適有巡街捕至恊同拘送捕房昨晨解至公堂由包探王榮培將情禀訴中西官研訊之下楊供稱小的自去年七月逃出卽偕楊字輩弟兄在各輪船码頭仍作此項生意近聞某大人升任是以來申投効訪之不遇遇同輩楊國香卽劉正元同上輪船欲圖回去不料被探夥所見拘至案下包探禀稱拘楊時見其身穿醬色甯綢皮馬甲今日已穿在皮袍之内想係竊贓葛同轉細加研詰楊供稱馬甲在鎭江出錢二千餘文向押店贖出並非竊贓同轉曰爾錢亦必竊來今來滬上共竊幾次供稱小的於十七夜到申未曾行竊謂不用刑法諒爾不招着押候比責二百板再行核究隨騐得江受傷甚重卽商諸祁繙譯官由罰欵中提出洋銀十元當堂賞給諭令自行醫傷江具領而退 
[浪子下塲]  
　　羅桂榮向在本邑法租界興聖街陸永成水烟袋店爲夥工作之暇性好狎邪近且癖染烟霞不務正業人咸以流氓桂榮呼之至去年十月下旬經店主辭歇無人顧問暫在小客寓棲身邇來染病在牀連朝不食至前晚鐘鳴九下飢餓難忍行至隔壁粥店中啜粥忽倒　於地氣息如絲店夥見勢不佳扶之回寓行至弄口氣已絶矣適某號巡街捕遇見報知捕房捕頭飭包探郁庭湘向寓中查問有羅之同業徐姓混名爲猪頭阿巧者述知其事遂報請同仁輔元堂給棺收殮噫此眞遊蕩者之下梢也書此以告墮入鶯粟瘴中并喜尋花問柳者作前車之鑒焉 
[虐媳可恨]  
　　人生不幸作女子身又不幸而作養媳寄人籬下仰人鼻息爲之姑者正宜憐之惜之養之教之乃世之領養媳者大率待之若奴隸視之若仇讐誠不解其是何居心滬城新北門内某木作主聘新閘地方陳姓之女爲童養媳其姑兇悍異常箠鳳鞭鸞殆無虚日媳不堪其虐日前奔逃出外生小閨中不識途徑倉皇歧路躑躅可憐幸經好善者送至母家前日媳母某氏以被姑凌虐等詞赴總　局喊控局員朱森庭明府飭提木作主婦到案訊究之下以其凌虐屬實本應懲辦姑念婦女無知從寛罰洋二元給媳購買衣服一面將媳發堂留養俟男女長成時定期婚娶始准領回 
[英界公堂瑣案]  
　　一百零四號華捕稱昨夜見費阿定携外國皮衣情有可疑拘至捕房始言皮衣是主婦之物並非竊贓捕頭傳西婦到來據稱皮衣令費携取並非行竊本可卽行開釋不料費阿定妄言小的向伊勒索洋銀二元不遂所欲始拘至捕房爲此解案請究副捕頭稱費阿定在伊主婦面前堅稱華捕勒索洋銀及將送家又改稱押所老犯唆使誣扳華捕費阿定供華捕並未勒索洋銀的係老犯囑我誣扳包探何瑞福禀費阿定所指老犯卽季小東盤問季小東不認唆使誣扳蔡太守謂費阿定於夜深時手持皮衣華捕理應查問豈容任意妄指華捕索賄判押十四天以示懲儆○包探王阿二稱有西人報被衛金生行竊大衣鞋帽等件爲此將衛拘案西人未到李殿邦稱在百老會路西人别士勒處爲侍者洋東失竊大衣鞋帽查被衛金生行竊衛金生供浦東人餘語支吾蔡太守飭將衛金生交捕帶回俟西人别士勒投案再行訊辦○本邑鄉人蔡陳氏稱招贅周禮寳爲婿被竊棉被馬甲布裙各一件由捕送案求請免辦帶回鄉間交伊族長管束周禮寳供寳山縣人作事不端惟求恩宥蔡太守謂旣據該氏求免懲辦准其領回交族長管束贓給還○萬利號收租西人稱被開車寓之楊永昌積欠三個月房租計洋三元六角向索不付現被遁逃祗存鋪板等件並不值錢同居之楊阿杰帶有家眷尚住屋内是以送案請究楊阿杰供海門人楊永昌籍隸崇明現不知逃往何處我向楊永昌轉租餘屋居住並未欠租蔡太守飭將楊阿杰交保俟尋楊永昌到案再行訊究○顧寳金稱失去東洋車一輛在韋長根處尋見將韋交捕韋長根稱出洋三元半買來蔡太守飭韋交保找尋賣車之人到案再行訊辦此已列諸前報昨據顧寳金投案稱車上鐵脚及洋鐵皮照會均已失去韋長根供此車明係出價收買尚有來人現在不知去向求請寛限找尋太守飭顧寳金將車領回韋長根存洋三元半爲質俟尋到賣車及作保之人到案再行訊辦○王秀卿稱在王合記木作爲夥被石春發行竊桌子一張追獲人贓交捕送案石春發供浦東人認竊不諱蔡太守判押五天以示薄懲贓交王領 
[法界公堂瑣案]  
　　包探王榮培禀稱趙阿雙陶阿春串同行竊經小的拘獲送請大老爺判責前日始開釋至晚趙卽在某烟館竊取烟 
 
 

Page 4

 
 
槍一支當經小的拿獲突見其將袖中物一包抛去旁有餘黨拾取逃入城中今特送案請究葛同轉問趙曰爾抛去者究是何物供稱有馬路烟卽紙烟一包並無别物同轉因原告不來對質着押候笞責二百板○包探王榮培稟稱鄭家木橋賭攤早經禁絶昨日小的道經是處見多人在彼聚賭正欲拘拿伊等卽紛紛逃散只將望風人羅阿三拿獲送案請懲葛同轉謂租界中最可惡者爲賭錢一事遂判令笞責四百板枷號兩月遊行示衆○通事稱吳淞鎭某染店失去綢三疋昨日店夥在租界中將賊犯張秀龍扭入捕房張堅不認竊葛同轉以指竊無憑且原告不來質對着押至明日開釋○包探郁庭湘禀稱前日之晚張阿金在太古碼頭竊鷄經管碼頭西人拘獲張供稱小的同人借錢悞指爲竊葛同轉謂姑念無原告判責四十板以儆○通事稱玉露春隔壁薙髮店畜有一狗每晚守　門前前晚丐子王阿大餒以毒藥致狗斃命隨卽拽之而走適某號西捕見之將王拘押據稱欲剝皮售錢今特送案請究葛同轉問王曰爾用何物毒狗伊稱小的拾荒爲生並不毒狗同轉謂爾不直供押候比責二百板再行核辦 
[定海火災分册募賑啓]  
　　盖聞救災卹鄰行道有福解衣推食作善降祥而况事出非常禍生不測三千椽盡歸烏有萬餘人齊賦鴻嗷旣毁家室又傷人口祝融氏之肆虐竟至此乎有心人之狂呼何能已也新正初二日定海廳火災其中被災情形以及起火緣由備登報章無庸贅述惟該處僻居海角地瘠民貧加以疉次旱災連年荒歉旣乏舉冬旨蓄更無宿日餘糧突兆焚如殊堪憐憫敝堂接聞警電細閱災圖半城瓦礫之塲傷心慘目一派流離之狀露宿風餐鳥焚其巢馬傷於廐若夫富商豪族被灾尚可支持然在蔀屋茅檐遭刦何堪設想可憐焦土太息災黎擬爲鳩助之方謹布鶯求之意天降此紅羊之刦不能　水以制丙丁人皆有赤子之心竊願登山而呼庚癸伏乞仁人君子大發慈悲施援手之恩濟燃眉之急共襄義舉慨解仁囊善念感召天和行見災氛之永息隂德自邀神佑定徵後福之無疆謹綴數言伏祈公鑒 
附啓者定海一邑本屬瘠壤城中居民僅有六七千家前次曾被旱荒今番又遭火患困苦情形不言可喻蒙申報館諸君早經登報代勸莫不同聲感戴然敝堂疉接告災急函又有定海同鄉諸君將被災之處繪圖交來懇求撫恤讀閱信圖其慘狀名有甚於報章所登者不禁爲之惻然善昌誼關同省且與上海一洋之隔見　旣確何忍恝置爲此照圖印册懇貴報舘隨報分送惟冀仁紳義商俯閱災圖大動惻隱解囊佽助俾派友前往查明撫恤火刦灾黎免致失所心香一瓣謹代灾民百叩禱祝之至[  上海六馬路仁濟善堂籌賑公所施善昌謹啓]  
　 
 
 

Page 5

 
 
   
 
 

Page 6

 
 
　　　 
 
 

Page 7

 
 
　　　　廣東益三堂 
　　凡患痛癨腎濤腫大加瓜初起大小不等或酸痛異常各有不同履步艱難總之受累本堂祖傳秘方製此膏藥靈騐無比無年久根深藥到病除再奇者膏藥貼上數日即見陰囊隨日縮小一月平復如常永遠不發初起一張年久三張依法貼正穴道不可自悞每張四百八十文上洋鐵路桃源坊東二衖 
　　上海屈臣氏 
　　滬上治花柳之藥多若繁星而求其效速無後患者甚難本藥房專心考究配合此丸凡疳疗魚口便毒等症未潰者宜服此丸外搽回魚口水巳潰者內服此丸外貼本局藍白藥膏其毒自清旬日可愈價每罇罎大一元小半元屈臣氏大藥房謹白 
 
 

Page 8

 
 
   
 
 

Page 9

 
 
[光緒十七年正月初四初五日京報全錄]  
宫門抄○諭旨一道錄前○發抄　硃批六道○東撫張　奏揀員更補陸路守備員缺摺○又　奏審明叩　關人犯按例定擬摺○又　奏請仍照原保給奬片○護新撫魏　奏鬥毆斃命核明定擬摺○滇撫譚　奏委署府州縣各員缺片○正月初四日○　敬容山謝備查　壇廟　恩○明桂假滿請　安○侍衛處奏派稽察　壇廟之大臣　派出熙敬容貴容山明　吉　花尚阿○召見軍機　皇上明日卯初二刻升　中和殿看版已勅進　壇入齋宫○正月初五日○徐甲儀假滿請　安○召見軍機　皇上明日寅正　壇内祭禮成後遠宫辦事召見大臣畢辰正進南海至　皇太后前請安畢還宫○發抄　張曜奏請以高登元補武定營　擊奉　硃批兵部議奏欽此○又請酌加鹽課以濟餉需奉　硃批户部知道欽此○又緑營兵丁本年糧不照額文領奉　硃批着照所請該部知道欽此○王丕釐奏科試完竣奉　硃批知道了欽此○松椿奏江西漕項奏銷展限奉　硃批着照所請户部知道欽此○又千總德成等休致奉　硃批着照所請兵部知道欽此　○○太子少保頭品頂戴山東巡撫臣張曜跪　奏爲撫員東補隣路　辦員缺恭摺仰祈　聖鑒事竊照泰安營守備克什泰病故遺缺前經臣奏請以儘先守備兗中營存城千總許得興　補嗣准部咨以奉安營守備員缺係陸路部推之缺上次已用過武進士此次應用期滿差官人員請以儘先守　兗中營千總许得興　補核　定　　　應令另揀期滿差官人員諸補等因奏奉　諭旨依議欽此欽遵咨行到東自應另行揀補以符定章臣復於期請差官班内逐加遴選兹查有儘先守備官星堂年四十歳係山東平度州人由武舉揀選二等光緒元年五月充補兵部差官嗣因詔功免差六個月相至三年十月三年期滿引　見奉　旨以營守備用續經留差　年期滿分發山東以營守備儘先卽補五年三月到省飭護撫標有營候補該員年力正强營務練習以之請補泰安營守備洵與例章相符相應籲懇　天恩俯維以儘先守備官呈堂補授泰　營守請以寡營　如蒙　俞允該員於期滿時曾經引　見毋庸　部合併陳明　合會同查州鎭總兵臣田恩來恭摺具奏伏乞　皇上聖鑒　　謹　奏奉　硃批兵部議奏欽此　○○太子少保頭品頂戴山東巡撫臣張曜跪　奏爲審明叩　關人犯按例定　恭摺仰祈　聖鑒　竊照冠縣人曲永祥在道旁叩　閽呈控陳金聲等一案經刑部審明擬罪並因該犯所控係　差舞弊浮　錢粮若　　　　　　　　折服其心奏請仍將曲永祥解東訊辦等因光緒十六年閏二月二十七日奉　旨依議欽此將犯咨解到　經　欽　　　　　　辦兹據署臬司王作孚委提入卷至省審明擬　解勸臣因言辦河工出省飭奏部司代審　異　供呈　前　　　加確　　曲永祥卽曲榮祥籍隸冠縣與陳金聲等素識無嫌曲永祥並無　粮光緒十一年間曲永祥携錢代完已故　姪曲秉　　二匣漕水　　户盡陳金聲因内有小錢向曲永祥剔換曲永祥不允口角適縣役張景洋與弟張景池路過查問曲永祥疑護　斥　和爭吵　曲永祥之母舅張本海走至勸散嗣張本海在家病故曲秉地粮旋亦過撥張德興名下完納曲永祥因陳金聲挑剔小錢曲永祥係屬縣役疑係書差舞弊浮收並疑張本海病故係陳金聲等偏護氣忿所致並未在縣府司衙門呈告卽控經　批委華縣會審曲永祥　　回縣役質進京復以控經步軍統領衙門訊供解回經臣行司提訊曲永祥供明懷疑誤控懇求免提由司擬結詳咨曲永祥回歸　仍才釋因並未提質心懷不甘卽以前弊未除並圖准添砌縣役禮札混塡于證妄列原告姓名及其餘瑣碎各情節作就呈詞　束在　旁叩　閽欽奉　諭旨交刑部訊擬奏明咨解回東行司提省審明議擬解勘委審　供前情不諱詰非有心誣告亦無起釁别故不　帮說訟之人案無遁　此案曲永祥所控各節雖訊係懷疑並圖准添砌所致並非有心誣告惟事不干已輙以浮收錢　　詞進京　　旁叩　閽實屬不合曲永祥應仍照部議合依　聖駕出郊衝突儀仗妄行奏訴者杖一百發近邊充軍例擬杖一百發近邊充軍事犯到官雖在光緒十六年三月二十二日　恩詔以前惟係衝突儀仗妄行奏訴應不准援减到配折責安置陳金聲訊無舞弊浮收張景洋張景池亦無偏護並向張本海爭毆情事户書陳金聲快役張景泮均已告退應毋庸議案已訊明未到人証免提省累除將供册審限咨部外理合恭摺具陳伏乞　皇上聖鑒　勅部核覆施行謹　奏奉　硃批刑部議奏欽此　○○張曜片　再臣核准吏部咨稱韓家垣海口修築堤工完竣案内候選知府曾邦柱請免選本班以道員選用江蘇候補知府倪文英請免補本班以道員仍歸原省補用濱樂分司運同朱金簡請以知府在任候補查曾邦柱等銜名係於光緒十六年六月十七日始行咨部核計立案日期在六月初九日保案奉　旨之後朱金簡係現任鹽務人員在河工出力保奬與章程不符所請應毋庸議奏奉　諭旨依議欽此欽遵咨行到臣查歴届辦工需用員弁甚衆其中有始勤終怠者卽隨時分别撤懲故咨部立案人員必在工程完竣以後韓家垣堤工於四月二十六日完竣勘騐以後隨飭將善後事宜辦理穩固五月二十一日將在工出力各員咨部立案二十二日恭摺專弁奏報請將曾邦柱等奬叙惟本年五六月間大雨連綿山東直隸境内節節阻水咨文由塘汛接遞不能如專弁之速故至六月十七日始行到部是文到雖在保家奉　旨之後　出咨實在具奏請奬之前若因到部稍遲不獲邀奬殊不足以示鼓勵至鹽務人員雖不准在地方列保而韓家垣地鄰海口附近皂場鹽灘爲數十州縣引地全賴隄壩爲之保護關繫甚重經臣札委該管鹽務人員就近募夫修築俾得迅速完工非尋常地方差委可比合無仰懇　天恩俯准將曾邦柱等三員仍照臣原請給予奬叙出自　鴻慈謹附片具奏伏乞　聖鑒訓示謹　奏奉　硃批著照所請吏部知道欽此　○○頭品頂戴護理甘肅新疆巡撫新疆布政使臣姚光燾跪　奏爲鬪毆斃命核明定擬恭摺具陳仰祈　聖鑒事竊涉車州纒民肉則因麻木土占地起釁用鋤格抵適傷麻木土心坎身死並兇犯自首一案據署沙車州知州　　騐訊議擬解署喀什噶爾道向邦倬審明咨署鎭迪道兼按察使銜陳名鈺轉詳前來臣覆加查核緣肉則竊隸沙車州務農　日　已死麻木土同莊素好無嫌光緒十三年肉則與麻木土公領荒地一百畝開墾成熟十六年二月將地平分各立管業界址三月二十七日早肉則持鋤赴地工作見麻木土毁去原立地界侵占地約畝許肉則不依麻木土恃强混駡並舉鐵鋤撲毆肉則情急用鋤格抵　傷麻木土心坎倒地惟時麻木土之妻立提普比比在地檢柴聞閙赶攏麻木土旋卽身死肉則赴案自首由州騐訊議擬解道咨兼按察使銜核明轉詳臣覆核無異查律載鬪毆殺人者不問手足他物金刃並絞監候等語此案肉則因麻木土　地起釁被毆向稽適傷具心坎身死雖據自首無因可免自應照律定擬肉則合依鬪毆殺人者不問手足他物金刃並絞律擬絞監候秋後處决麻木土　地殊屬不合業已身死應與赶救不及之屍妻立提普比比均免置議地界飭令照舊各管各業無干省釋屍棺飭並兇器鐵鋤案　　　是否允恊除全案供招咨送刑部外所有鬪毆斃命核明定擬緣由理合恭摺具陳伏乞　皇上聖鑒　勅部核覆地行謹　奏奉　硃批刑部議奏欽此　○○譚鈞培片　再者大理府知府歐陽儀因病請假遺缺飭准補該府知府陳之誨赴任楚雄府知府　祖誥　威州知州陳鴻勳均　大訂早異奉文調收引　見所遺楚雄府缺查有現任蒙化廳直隸同知夏廷　堪以調　　　蒙化廳　查有在省差委之准補個舊同知李錫齡樸實穩練堪以署理宣威州知州缺查有試用知縣馬　辦事詳愼堪　署理鄧川州知州黄繼善鶴慶州知州黄維中均據報病故查有候補知縣王衍謙才識明練　以署理鄧川州缺候補知縣魏鴻燾幹練　爲　以署理　慶　缺石屏州知州毛誦芬據報丁憂遺缺查有實缺雲州知州王培心堪以調署雲南縣知縣請調保山縣知縣　　晉　已奉文　准　卽飭赴新任所遺雲南暫缺查有補用同知陳典三辦事精勤堪以署理據藩臬兩司先後會詳並聲明夏　　　　　無三叅　　已　四叅乏案　請前來除分檄飭遵外謹會同雲貴管臣王文韶附片具陳伏乞　聖鑒謹奏奉　硃批吏部　　欽此 
 
