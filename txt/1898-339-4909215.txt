# 1898 - 339 - 4909215

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[醫書問世] [  圖書集成局代啓]  
　　六科準繩一書爲前明金壇王肯堂先生所箸遠宗古聖名著醫林前由書肆友人僚本局排印　　流傳　　星霜巳空　笥茲又　　　　　前益爲精美每部四十八本分裝六套實價洋銀六圓又景岳全書爲明張介寳先生所箸六論精卓醫表宗之每記二十四本分　　　　洋三圓世有欲於杏林橘井中　樹一幟者請臨三馬路申報館申昌書室及各書坊購取以廣　　可也 
[論公司宜定專利之律]  
　　有客問於執筆人曰今中國自振興商務以來凡夫輪船公司煤礦公司織布公司繅絲公司莫不次第舉行一一取法泰西合衆集股以成之矣然而非患虧折卽被侵蝕但見其弊未見其利其亦有善法以虚之乎則謹答之曰有夫西人之經商也合同業之人以規他國之利中國之經商也軋同業之人以爭國中之利又况西商則官爲之護持而商之力以厚華商則官爲之抑勒而商之氣以沮一彼一此其情形固有不可以同日語者子獨不聞泰西公司之利乎明葡萄牙之通澳門荷蘭之收南洋英乾隆時之取印度道光時之達廣州非其政府之權皆其公司之力數百年以來此最爲有聲於環球之上者自是以後各國效之其自鐵路礦務輪船電報煤氣燈自來水等以及紙烟一切纎小之物莫不有公司以集其成語曰千金之裘非一狐之腋大厦之材非一邱之木舉事之道固猶是矣然爲推其致此之由則良法美意尤有所謂勸工保業之道而專利之律特詳攷自法主泰理曼創立一例徧國中有創一新法得一新理製一新器實有益於國計民生者准其進呈考騐得實則給以文據奬以金牌准其專利若干年不許他人仿造英國之例亦曰如有製造得新法者卽赴工藝局呈騐果濟於用則註册給憑創造者獨專其利他人仿造皆納貲於創造之人有私造者罰之其也歐美各國亦大率如英法之例由是公司自爲聲名竭慮殫精不遺餘力新器遂日出而日多查美國歲給新器功牌一萬三千餘英國三千餘法國千餘德國八百奥國六百意國四百比利時國連國瑞士國皆二百餘俄國百餘故美之富冠絶五洲直軼英國之上皆所謂專利以勸工之效也雖然勸工則言乎創造者之公司而保業則係乎創設者之公司今試舉一隅以証之如商埠准自來水公司創設之初則必言定在若干界限内不得另立自來水公司又必言定准其專利之年限因創設之處常有數年而未獲通行者則非特無利这可圖成　成本之　折所以尋常年限必以五十年至百年爲斷如五十年則爲專利最少之限苟至百年保其身及其子孫則爲專利最大之限而其餘若刊書籍刊圖畫同其專利之律而異其年限者不一而足此又所謂專利以保業也夫始以勸工　以保業而又助以官帑推以國力開設公司之利是固然矣然上雖保護未嘗爲之糾衆集股也官雖資貸未嘗爲之操奇計贏也一切舉動仍民目經畫而消息之亦謂天之生材必能自立民之生計必待自謀是故設公司在下與下相羣定專利在上與下相保蓋下與下相羣勢必合同業之人而非如向者軋同業之人矣上與下相保勢必官爲之護持而非如向者官爲之抑勒矣以中國二十二行省之大其地廣沃足以經營以中國四萬萬之衆其人智慧足以製造苟下有相羣之義而上有相保之心將强者創於前弱者隨於後大者數千萬金小亦數千百金聲氣相通羣情自固弊之所在有必除之利之所在有必興之如是則凡輪船公司煤礦公司織布公司繅絲公司旣無虧折之虞亦無侵蝕之慮他日者著有成效詎無聞風興起踴躍爭先者乎竊願秉國鈞者於商部旣立之後而善爲維持也可 
[記英俄互防坎巨提事]  
　　廣州博聞報云光緖十七年英人侵掠坎巨提中國政府及疆臣累年爭論始定爲華英兩屬之國然屬華者不過納貢虚文而屬英者則理財治兵修路設電事事喧賓奪主矣今年春間坎酋遣人赴喀什道署婉言彼部中人稠地狹願得葱嶺山内喇斯庫穆及塔敦巴什相近各處荒地遷民耕牧蓋隱恃英人之力欲固坎部後路正所以杜俄人之南下也俄國領事聞之謂以地與坎無異與英遂慫患俄廷索取距色勒庫爾西北五十里之塔喀爾滿以相抵制尙未知當局如何應答按坎巨提地近喀什噶爾南界葱嶺西南户口約近萬人素奉回教之國也 
[龍銀貶價]  
　　蕪湖采訪友人云安徽所鑄龍銀本來不甚精美近經皖撫飭局更換模範俾得花樣斬新行之　　中當可頡頏鷹餅矣不料錢儈　雲覆雨甫經旬日忽又將價抑短如故謬謂因滬上行肆指爲成色分量參差不齊仍然不樂收用是以本月中旬以來龍銀聲價日低較前益變本加厲每圓　貶至寳銀六錢四分至鷹餅則加昻一分四五厘抑中揚西非獨士大夫變其初心市僧亦接踵仿效江河日下有心人蓋不免高目傷懷矣 
[團練章程]  
　　松江訪事人云府尊張子虞太守以時局多艱團練爲今日切要之務遂籌議勸辦并出示曰署理松江府正堂張爲剴切曉諭專示飭遵事照得本署府迭奉各憲札令所屬各廳縣城市村莊一律舉行團練認眞辦理毋得虚應故事有名無實以作民氣而靖地方等因諄諄勸諭不啻三令五申節經本署府轉飭各廳縣遵照舉辦在案查松屬地方襟江帶海泖澱中環港紛歧藏奸最易近年鹽梟光蛋聨帆出没尤屬防不勝防小則聚賭抽頭驅鄉愚於陷阱大則明火搶刼逞劇盜之兇鋒哀我蒼黎頻遭茶毒雖蒙各憲軫念民瘼一經有事禀報無不立派標防各營伍馳赴查辦而備分則患力單顧此仍虞失彼且官兵各有駐紥定所又須不時調集會操豈能遍爲閭閣看守門户若非由民間自行實力舉辦團練竊恐無論鬧市僻壤皆無高枕之時本年夏間爬搶米榖之案層見迭出無一處能自行堵禦者此其明證經本署府迭次嚴飭所屬勒拿匪黨究懲嗣因賭風又熾復經指拿著名地痞賭　多名嚴加懲辦冀淸其源入秋以來地方漸見靜謐然冬寒轉瞬秋收而後民間略有蓋藏若輩必更生心延視是團練之舉尤屬刻不容 
 
 

Page 2

 
 
緩但恐仍蹈從前積習虚應故事則辦猶不辦徒勞無功本署府輾轉圖維特行酌定章程八條以爲程式果能實力遵辦必有後效可觀惟辦事必以經費爲先官欵旣無可籌此事專爲保護紳商民户起見自應取資於就地之殷户鋪家爾殷户鋪家等亟當互相勸勉踴躍輸捐不必毁家自堪紓難所損者有限所益者無窮現蒙督憲奏准變通章程如團練辦有成效凡此出資與董事之人皆得量給奬叙此尤極好機會也至於團丁人等旣經受募亦當專心操練盡力巡防如有擒獲盜賊立功者當由地方官禀請保奬能拿地痞賭棍送官亦當量予優賞從此匪蹤盡絶重鎭儼成閭里又安昇平共享豈不美哉誠慮各處舉辦未能一律認眞合再專示飭遵爲此示仰合屬城市村莊紳商民户人等知悉爾等務須各奮公心力除積習富者籌欵貧者出人集爾資財伸爾義憤利爾兵械密爾防閑一處辦成四方效法分雖見少合卽見多雖復時艱未濟外侮頻來但使團練有成猶足爲朝廷効捍衛之忠爲鄉里弭覆巢之禍區區鹽梟光蛋地痞賭棍之徒又烏足爲害乎本署府苦口深心所謀者近而所慮者遠爾等毋視此示爲一紙空言而仍聽之藐藐也所有章程八條錄後其各一體凛遵勿違切切特示一團練名數小村以五名爲率大村以十名大率准增不准减其零星一二三家不成村者准附入就近鄰村合辦至於城廂市鎭則以人烟之稠密定團丁之多寡分别坊巷均匀灘派名數以多爲妙至少以二十名爲率一團者聚也鄉民之勢本渙非使之相聚則力不厚各團丁旣隷名入册應照兵法部署凡遇操練之期或遇驅拿盜賊之事一聞傳喚立卽馳至不得托故推延亦不得倩人替代平時鄰近村巷彼此約期會哨及夜間巡查均須行列整齊不准散亂以肅觀聽一練者練其膽氣勇力技擊也鄉民遇事退怯由於膽小與未習武事之故練之則曕氣自壯勇力技擊亦愈練愈强而愈嫻熟宜每月定期逢三六九日操演一次行之旣久便成勁旅雖有盜賊竊發外來光蛋不難一鼓成禽且風聲所樹匪類膽寒亦可弭患無形矣若能練而兼訓使各團丁曉然於有勇知方之義人人可禦侮而人人不至生事則在團長之善爲董勸耳一每村立一團長村小者合數村立一團長凡選募操練之事皆團長主之各團丁皆應聽團長指揮約束不得違抝每十團長舉一團總統之司稽查簡閲之任團長有事必告團總而後行每一州縣請一紳耆爲團練總辦各團總均歸管轄此卽照兵法部署蓋兵無將不行將無統帥亦不行也城市坊巷亦卽照此辦理一口糧每名每日酌給錢一百六十文如經費充裕可增至二百文爲率其號衣旗幟軍械子藥以及鑼鼓號筒之類均須精選置備一律鮮明整飭以壯聲威此項經費應責成就地紳董勸諭鋪家殷户分别捐湊其力量能出錢若干者公議定數限期淸繳逾限罰加無任延宕短少致多誤事該鋪家殷户等須知此舉實爲保護爾身家財產起見且所募團丁皆係隣近貧人所出之錢仍是貼補鄰家便宜不落外方切勿觀望慳吝自貽伊戚一團丁須募年力精壯十六歲以上四十歲以下軀幹長大膂力奮勇之人其吸食洋烟孱病矮弱者不得入選又查其平日如有酗酒嗜賭恃强好事者亦應嚴行屏絶或初募時業已入選隨後查出仍犯前項各事耆立卽革退另募該團長等毋得瞻狥情面濫竽充數致誤大局戒之愼之一辦團練易籌經費難經費果充其口糧自應按太小建全發如實在不數應以操演會消及遇事齊集日期按日給發其餘閒空之日槪行扣算以期撙節該團丁稔知本村本巷支絀情形當亦相諒也一此項團練專爲保護該處自已家室與村莊坊巷而設取其路逕人面皆所熟習平時易於巡防一聞有警則鳴鑼掌號立時齊集彼此尤易照顧卽古人守望相助之良法美电也果能訓練日久自成一軍亦祗令保衛鄉里斷無由官調往他處之事各團丁儘可放心惟鄰近村莊坊巷有警自應急赴合力帮助以盡桑梓之宜不宜袖手膜視徒召外侮 
[宜昌試期]  
　　宜昌訪事友人云本届歲試已由湖北提督學政王大宗師示期本月十二日一律取齊聽候按臨開考是以日來菁莪樸中人已無不擔簦躡屐而來冀一試掄元手叚也 
[奥洲大火]  
　　香港循環日報云西歴十一月十一號奥斯利亞洲多順城中最興旺之街道猝遭火災鋪户盡付阿房一炬無幸免者惟所値幾何則倉猝中未經查悉按奥斯利亞亦名奥削尼雅卽華人呼之爲新金山者也 
[鄂城火警]  
　　武昌采訪友人云本月十八夜鼉更三轉萬籟無聲忽聞鑼聲鏜鏜然報稱四衙巷口魯乾元米店後進肇火災急往訪之見是處距滋生善堂甚近堂中水龍首先馳救火卽告熄僅焚去瓦屋三椽事後傳聞起火之由因店主魯某深夜聚賭潑翻火油燈致肇此禍江复縣差役因將魯逮案請懲 
[鳩江火警]  
　　蕪湖采訪友人云本月十四日之夕南岸觀音橋迤南附郭茅屋中因晚炊遺火延至夜半忽召視融之駕火毬飛滾匝地漫天南岸永安水龍局中人與北岸諸水龍局民夫咸駕龍渡河奮力灌救幸是夕飛廉氏並不助桀爲虐約歴一炊許卽火滅烟消僅焚去茆屋十數椽而已次夜北門外斗岡下亦兆焚如幸鄰人相率而來爭先灌救並將起火之茅屋毁去遂免蔓延 
[獵塲衰草]  
　　松江訪事友人云兇棍陸升堂兩次翻供發回華亭縣署劉謙三大令傳齊見証當堂互質陸仍狡賴不承十八日復經劉大令提案嚴訊陸棍仍無實供飭跪大錬竟閉目不語逾時放下作種種呻吟痛楚狀大令以爲時已晚飭暫還獄陸棍健步下堂得意洋洋如平時可謂愍不畏法者矣○今夏搶米案起陸續拘到各犯分别收禁囹圄現在大半已認賠保出中有薛姓等數人邇亦自願將所搶之米償還事主禀請華亭縣劉大令省釋歸農從此犴狴當一空矣○本月十七日午後府署前有一年逾知命之叟口操滬音手持銅杓自西徂東且擊且呼稱有孩童名阿關者無端走失閲一日夜矣望眼將穿杳無蹤影黃泉碧落冀倖珠還觀其貎若甚戚者一路喃喃迤束而去○有某甲者西江產襥被來松尋覓其弟下榻華亭縣署左近某客棧中高懸招帖上標其弟之年歲面貎並歴述原委閲數日毫無蹤影刻已攺途他適矣○某甲來自榕城假華亭縣署西偏某姓市屋開設糖食店雇夥三四人皆八閩產鈎輈格磔鄉語難通與各主顧每因話言互起齟齬十七夜隣近某乙爲麴秀才所困偕内前往買物一言不合遽起爭端鄰鋪各學徒又皆少年選事助乙行兇將盛糖盤盌任意毁擲後經地保到塲勸令各散越日甲糾集同鄉多人邀乙至茶肆索賠乙以各器皿半爲鄰徒揭毁僅肯分股攤賠紛擾良久詞意各執後不知如何了結也 
[星軺抵滬]  
　　出使高麗大臣徐晉齋星使壽朋陛辭出都由天津乘通濟輪船抵滬本邑文武印委各員咸往碼頭恭迎如禮星使旋卽乘四輪馬車至滬北天后宮側出使行轅暫駐 
[大令鶯遷]  
　　昨日爲新任上海縣王欣甫大令鶯遷入署之期淸晨先將應用物件雇夫由敬業書院搬運前往辦差人等預在大堂上懸燈結彩陳設一新撫標滬軍營管帶龍遊戎鎭國督標奇兵營管帶鄒遊戎燮祥及各巡防局員先後至縣署道賀午後兩點鐘時大令鳬旌　止輕車减從不事鋪張署中胥役莫不肅然起敬旋飭執事人等排齊儀仗至敬業書院迎接太夫人入署從此板輿迎養膝下承歡樂聚天倫太夫人眞多福多壽哉 
[讞員將至]  
　　前上海縣署帮審委員陳筱　明府現因丁憂回籍署上海縣王欣甫大令禀請藩憲聶仲芳方伯委員來申襄理讞案茲聞方伯已委定候補縣馬明府不日卽當來滬矣 
[領事謁客]  
　　大西洋　總領事樂師君前因上海縣王欣甫大令親往拜謁是以於昨日下午帶同繙譯命駕到縣答謁王大令延入花廳特設西筵欵之直　盡興始握手而别 
 
 

Page 3

 
 
[相騐犯婦]  
　　前報紀錢兪氏身死後王欣甫大令委典史　季淸少尉代騐少尉卽於昨日下午四點餘鐘赴内監升座先訊禁卒邢　供稱錢兪氏久患氣喘飲食少進醫藥無效以致身死官媒邱徐氏禀稱錢兪氏患病特雇伴婆报侍煎藥　治並無凌虐情事提　　吳　基供錢兪氏實因久病身死官醫士仿臣供雖經小心診治無如病勢過重服藥無效少尉飭仵騐得屍身毫無傷痕委係因病身死以無屍　投案由堂給棺收殮貼封發壇標記待認並飭各人具結以便申复縣憲 
[會丈地基]  
　　前日下午上海縣王欣甫大令會同保甲總巡戴子勱明府命駕出西門換乘馬車往日暉港一帶察看地勢計有三處均可造建營房局所因飭亭耆詳細丈明繪圖貼説候呈請江海關道憲蔡觀察核示施行 
[請飭丈地]  
　　江海關道蔡觀察據法總領事署函稱法國商人寳昌永遠租得二十七保七圖田三畝餘禀請丈勘立契請飭會丈局訂期勘丈昨日觀察飭上海縣王大令核明單契會同洋員丈明禀覆 
[上海求志書院戊戌秋季課題]  
　　經學題漸之進也解君命届狄解子柳子思爲臣解　弟　孫解○史學題金兵制考元兵制考李自成大亂考張獻忠大亂考○掌故題回教源流考基督教源流考槍枹火藥源流考耕織機器源流考○算學題置一個一又置一個二與二個二又置一個三與二個三與三個三順是列之至卯個卯而止諸數相并爲共積求此共積法以卯加一與卯相乘又三卯加二乘之双三卯加一乘之爲實二三四連乘爲法法除實得所求置三角寅垛逐層各以高乘之所得共積内函一個同高之寅加一垛又寅個高减一之寅加一垛若置三角寅垛與同高之四角平垛對列逐層相乘則得同高之寅加一垛亦一個又高减一之寅加一垛爲二寅减一個試證其理空第二項立方式設隅皆正號其方正實負者爲一式僅能開一正根方正實正者爲二式僅能開一負根一二式之餘二根必皆虚式又方負實正者爲三式能開一大負根二小正根方負實負者爲四式能開一大正根二小負根惟三四之方若小於大根冪四之三或實大於大根立方積四之一則三式僅能開一負根四式僅能開一正根餘二根必皆虚式空第三項立方式設隅皆正號其廉負實負者爲一式僅能開一正根廉正實正者爲二式僅能開一負根一二式之餘二根必皆虚式又廉正實負者爲三式能開一小正根二大負根廉負實正者爲四式能開一小負根二大正根惟三四之小根若大於廉三之一則三式僅能開一正根四式僅能開一負根餘二根必皆虚式試證之○輿地題空桑考裴秀制圖六體之説視今之西法若何論英法法壽達之案論德人欲干預小呂宋事○詞章題人巧與造化同功賦以題爲韻馬鈞作木人擊鼓吹簫韓志和雕木作鸞鶴鴉鵲二題各賦　一首淮南子云心欲小志欲大智欲圓行欲方四句各作一箴文中子云自知者英自勝者雄二名各作一贊 
[竊犯遞籍]  
　　新閘巡防局委員張杏農二尹前飭勇丁　獲竊　王卿記魯德榮二名移解至上海縣署並呈尖刀鐵銼等賊具請示核辦王大令查得王係揚州府屬東臺縣人魯係興化縣人遂令暫收自新所候備文分别遞解回籍請地方官嚴加管束 
[移請緝盜]  
　　上海縣署接到蘇州元和縣施大令來文内開八月間白星港河内有屠應生航船被匪刼去洋銀貨物由地保事主開單同報到縣當經會營履勘屬實飭緝逸犯至今未獲誠恐遠　滬上租界易於容身移請協緝並送賞格等因王大令立飭捕役帮同恊緝並將賞格發貼通衢 
[誘拐案結]  
　　流氓鍾阿榮誘拐鄉人孫阿二之妻朱氏被孫　　南市捕房經朱森庭明府斷令陳紹林將子阿桂交案以　覆訊昨日午後明府命提案覆訊孫阿二投案供訴前情並稱小的奉諭回鄉見朱氏由岳母家出因卽偕之投安請爲訊究惟當時尙失去重五兩五錢之銀臀釗一副查被阿桂與阿榮質錢四千五百文供其揮霍孫朱氏供年二十有一父已去世自幼由母親許字孫阿二爲室於十六時歲成親本月十六日三林塘人鍾阿榮佯稱蘇家橋風景甚佳將小婦人誘至彼處是晚卽至沈家莊與孫同宿一船已閲四日小婦人有銀臀釗及衣服被陳阿桂與阿榮騙去質得洋銀六元阿榮誑言代買寍綢棉襖一件已放在家中小婦人信之後知被騙悔已無及此事實係鍾阿榮主謀叩求重辦明府謂爾係年輕婦女不應聽人引誘背夫潜逃著掌頰二十下復謂鍾阿榮曰爾誘騙有夫之婦出外姦宿復誑取衣飾與陳阿桂質錢分用淫惡已極自問應得何罪鍾不認通姦諉稱此乃阿桂所爲明府謂爾先誘出壞人名節尙有何詞可辯著笞責五百板枷號一月發董家渡示衆陳紹林不能約束兒子理應嚴辦今姑從寛著將洋銀衣服悉數交還隨令孫朱氏向夫服禮氏含羞不肯明府大怒令再掌頰五十下始向夫及夫兄孫麗生叩頭明府遂交孫阿二領回管束并飭各具切結呈案 
[乞丐横行]  
　　南市一帶每有流丐向人硬潔靑錢不予則出言不遜甚至肆横行兇殊爲惡習前日流丐徐阿狗膽敢闖至生義弄十六鋪南局委員鍾偉臣二尹公館内盤踞逞兇二尹大怒飭人拘入局中判責一百板交丐頭管束 
[上海縣署瑣案]  
　　有沈長生者扭張錫卿等到縣喊控前晚王欣甫大令提集研訊沈供向在法租界永安街開設稻香村茶食店今年三月憑張錫卿介紹租與郭靜安接開當收頂首洋銀一百二十圓至八月郭又轉租與陳翰章今者陳將店閉歇張錫卿竟敢擅貼召盤字條意圖呑沒求恩公斷張供小的介紹租店是實兹以陳結欠各行家洋銀五百元乏力支持是以停歇其中由小的經手者計二百五十元前被各債主投法界公堂呈控朱大老爺諭令小的代爲淸理是以粘貼召盤字條現生財尙存店中毫不缺少祗須沈長生備齊頂首洋一百二十元卽可交還原物郭供與張略同大令半令沈長生備價贖回生財兩造遂遵斷而退○楊徐氏控鄧陸氏誘拐女兒四金賣與劉金大請爲追給王大令訊問之下楊徐氏供原籍蘇州寄居滬上月前因事回蘇暫將女兒託鄰居鄧陸氏照管迨前日來申已被鄧陸氏賣與劉金大叩求察斷鄧陸氏供並不拐賣伊女實由伊姘夫徐海春託小婦人爲媒嫁與劉金大爲妻劉供小的憑鄧陸氏爲媒出茶禮洋數十圓娶四金爲妻四金供稱楊徐氏是生母父親歿後母親與徐海春姘識已歴有年今母親回蘇被徐央鄧陸氏作伐嫁與劉家大令飭差暫爲看管候提徐海春到案訊明核奪 
[南市捕房紀事]  
　　去年三月間船户周龍卿在南市大馬頭向同業張阿潮購買駁船一艘言定船價洋銀二十六元已付八元尙少十八元張屢索無著昨日彼此相遇向之索取數方不合各奮老拳致周頭顱被張擊破血跡淋漓當由巡街捕拘至捕房捕頭王榮培詰知緣由倩十六鋪地甲帶去交管帮人計南全調處　所少之欵交淸再給張養傷費若干不必興訟○南市毛家弄馬頭山東船户劉田向以販賣黃芽菜爲生邇者被同鄉人嚴光仁賒去貨物計洋銀八元有奇前日劉向索取嚴突將甎瓦擲破頭顱以致血流不止遂互扭至捕房呶呶聲訴捕頭王榮培傳語地甲帶去交管幫人陳杓理處并延傷科爲之醫治○小流氓楊阿生綽號象牙皮皂託跡南市楊家渡左近屢在法界向各花烟館龜奴訛詐且敢販賣賊贓屢經官憲訪拿未獲兹由新馬路捕房捕頭王榮培訪知遂帶同巡捕於前晚三更時恊同十六鋪地甲密往查拿適楊回至家中因卽拘獲解至捕房押候查拿餘黨彚解工程局禀請朱森庭明府訊究 
[正字]  
　　日前本報所登吳淞租界淸丈章程第四條内一弓數及每地一畝計二百四十弓每弓五尺自應以二百四十弓爲準等語凡有弓字皆誤刊號字合卽更正以破　團 
 
 

Page 4

 
 
[申報館恊振所經收山東淮徐海賑捐十月十一日至十月二十日止第三十二次淸單]  
　　十月十一日杭州康了秀才爲室人求病速愈洋二元恭壽堂徐求肝冐氣　病速愈助淮徐洋二十元○十二日蘇州鴻源局來張餘慶堂洋十元○十三日無名氏求病愈洋六百元祝記洋十元○十四日新太古棧陳毓生洋十元○十五日泰州銓昌祥來壽慈子洋十元魯李氏洋三元不書名洋四元隱名氏洋五元世外生洋四元契微子洋十元降仙齋洋十元三益堂洋二元不留名洋四元純錫堂隱姓名敦大堂無名氏黃盛記吳炳榮崇正堂遂初堂計八户各助洋一元許景棠爲小兒求病速愈洋二十元寅記洋一元洙涇汪恊源來環照里人洋三十元○十六日梅里氷義昶來鼎記洋一元源記洋一元婁東有心無力人求保合家平安洋二元○十七日京江善士洋十元鄭恆康求母康健合家平安洋士元銷僞釋疑子銅洋二元○十八日靑浦汪恊源來學樸子洋三元○十九日江都知足子爲求妻病速愈洋二十元薛梓卿席資移助山東洋五十元紹興正大局來知非道人洋三元諸曁全盛局來朱寳瑗印送敬灶全書資移助洋一元嘯唫全盛局來阮靜齋助徐海洋十元源記銅洋六元以上總共收洋八百七十四元铜洋八元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　本邑人陸海泉向在南市開設肉莊雇錢福生爲夥旣而錢辭出在外郎家僑另設一鋪陸惡其　　主顧李阿東因向索取所欠錢一千文並擁至茶肆中評理紛擾間被無賴輩偵　突取穢物向錢抛擲錢心有不甘赴十六鋪巡防中局喊控局員潘仲泉二尹提集研訊陸稱向李索欠無賴輩遂藉此滋擾實與小的無涉錢供稱當時人衆口雜均不知名二尹飭錢將李阿東交案前晚升堂覆訊李供欠陸往來帳是實餘事槪不知情二尹謂錢福生旣不識無賴名姓碍難究追然此案實由陸海泉同行嫉妬致生枝節本應懲責姑念生意中人略全顔面判罰水槍兩桿存局以備不虞陸遵諭具結而退○前日有一年約十五六之童子在南市風箱弄某姓家行竊棉被一條經某姓追獲人贓解至十六鋪巡防中局　仲泉二尹提訊之下供江西某邑人自幼隨父來申在北市某烟館爲夥邇者父母均亡無可餬口不得已出此下策尙乞　寛二尹給予小銀錢兩角俾作小本營生不准再行犯竊贓給失主具領○前晚竊犯王俊發混至江海大關橋南首已閉之泰康南貨店内竊取報時鐘一架被汛捕查獲解至十六鋪巡防中局潘二尹提案研訊王供認行竊惟求恩典二尹判責二百板飭捕驅逐出境○前者十六鋪巡防局委員楊聘候二尹在楊家渡查獲烟館中無恥婦女張趙氏曹章氏二口帶回研訊均供烟館由李天祥租與毛林海開設適毛往浦東親戚家飲酒囑小婦人等暫爲看守並不應酬烟客叩求恩宥二尹謂婦女在烟館　棲有干例　判各掌頰一百下飭地甲押令遷移不准逗留如敢不遵查獲重究 
[英界晚堂瑣案]  
　　陳金文控姚寳姐欠債不還前晚讞員鄭瀚生大令提案訊問陳供蘇州人向業南貨去冬倩友人借得洋銀五百元思置貨物後因市價不合而止詎料小的之妻兪氏卽將此項洋銀借與鄰婦姚寳姐小的時在蘇州並未知悉及回申查知卽向寳姐索取當付今春三月初十日某小錢莊期票洋五百元持往執事人沈錦隆處查對無訛豈知票未至期莊已閉歇屢向索取延約至今求恩追給姚寳姐供與陳兪氏同鄉去年十月陳兪氏倩小婦人之丈夫姚掌發將洋銀五百元代貼某小錢莊票以後如何小婦人不知底細求恩明鑒大令著將姚寳姐押交其夫姚掌發到案復訊察奪○劉雪藩控韓根生售賣地基串騙定銀經鄭大令飭提研訊劉供寍波人在裕興洋行司帳行主陳姓向韓根生之親戚張生記購地六十餘畝先付定銀五百兩由韓根生爲中旋被播弄以致張生記延不交地向索定銀亦不肯付意存串呑求恩究辦韓根生供裕興洋行係嚴姓所開陳姓向小的之親戚某姓買地六十餘畝計銀六百兩收過五百兩確有其事因方轉換道契故尙未交與劉雪藩毫不干涉今陳姓旣欲涉訟公延亦何須劉雪藩出面實因劉遇事生風包攬詞訟求恩明察大令訊得此事與劉無干一併斥出不予准理○恊源豐米店主陸金文遗抱朱仲梅控稱趙金高結欠米價不還請爲追給鄭大令提集兩造詳加訊問朱供在協源豐米店爲夥被趙金高積欠米價洋銀五十六元七角向索遊移求卽究追趙供寍波人向開粥店欠銀是實惟現已將店關閉無力拔還叩求明鑒大令判令趙先繳洋十元其餘交保出外限四個月内還淸 
[英界公堂瑣案]  
　　怡和紡紗廠買辦邊文金控廠中執事人王升皋混竊棉紗十包昨晨讞員鄭瀚生大令提案研訊邊投案供稱上月某日至廠查點存貨始知缺少棉紗十包正深疑訝罙見秦國香持一字條來取紗十包閲之確係王升皋筆跡可見伊等同謀串竊是以投報捕房送案請究保人金琴蓀投案供稱曾爲王作保至究竟有無此事不知其細現旣如此惟有照價賠償而已王供詞支吾鄭大令商之梅繙譯著將王押候禮拜五覆訊核奪○包探顧阿六拘解王阿福到案禀稱此人行竊汪順昌家棉被一條經小的查獲人贓今特送案請究汪投案請領失贓王供認行竊大令判責二百板以儆○賭徒趙阿大陳仁寳迭因犯案懲辦前日又糾同王阿林徐福金計全福張阿三等在天后宮前設攤　賭經包探石金榮恊捕拘拿昨晨送案請訊尊大令遂一詰問判將趙陳二犯各責二百板管押三月王徐計三犯各責二百板管押一月張阿三姑念年幼從寛責手心二百下○怡和洋行前因失去靑鉛二條投報捕房捕頭派包探劉阿炳查係張振德鮑阿苗羅福生三人串竊售與張芝卿得洋十六元四角瓜分花用遂將一干人拘案請究怡和執事人某甲投案請追原贓張等同供充當小工偶然貪小犯此不端張芝卿供不知竊贓一時悞收後當留意大令判將張等三賊各責二百板枷號兩月張芝卿私收竊贓本應究辦姑念生意中人略從寛宥罰洋五十元贓給還失主○包探胡瑞龍解過犯王阿三至案禀稱此人前經大老爺懲辦數次有案可稽昨日又至張永福家竊取羽綢四匹洋傘二頂經小的緝獲人贓送案請究張投案請領失贓王供本邑人現已知罪尙乞施恩大令飭發回捕房管押半年贓給還失主○樍竊吳嘉海前已因案遞籍近又來滬被包探倪順泉緝獲送案請訊吳供寍波府屬定海人前雖犯竊現已攺過自新叩求原宥大令判責一百板發回捕房遞解回籍○前晚滿庭芳街慶樂戲園扮演珍珠衫淫戲尤雲帶雨極意描摹適被包探朱阿高查見以共顯違禁令遂於昨晨將管班人武春山傳案請罰武泥首求恩大令判罰洋一百元撥充善舉 
[法界捕房瑣案]  
　　昨禮拜三讞員朱森庭明府蒞捕房命提復興里竊衣之曹林才大昌洋行竊洋銀之車夫陳者榮至案著照原斷各笞一百板一并釋出○太古洋行買辦某甲控竊取票銀之出店人顧金生前日已由明府訊明昨日飭提至案著照原斷笞責一百板釋出○江西廣信府人劉子田携帶僕人左本言來滬被竊洋銀二百元控經朱明府訊供押候嚴比昨日劉投案求追明府提左至案研訊之下左供洋已用罄不能繳出詰其在何處用罄供在花烟館内悉數作夜度資明府著重責一百板掌頰二十下飭探帶至花烟館指認明白禀復候核○公泰烟紙店夥楊金榮至鴻昇祥混用銅洋銀由包探拘獲送案昨日明府飭提訊問楊供洋銀由康銘瑞洋行夥潘聘耕交來明府飭探帶出爲保限三日内將　交案候核○蘭芳里烟鴇陳金氏結欠房租三個月計洋二十七元被房主某甲送案請追朱明府飭探查得此鴇屋内尙有售牀一張約値洋三元除抵欠外尙少二十四元著從重掌頰二十四下釋出○陳阿方之弟陳阿林因伊兄欠銀逃避被債主扭案請追朱明府飭探帶至一大染坊取保限十日内將伊兄陳阿方交案○沈薄泉控小東門外源來客棧主婦徐劉氏呑没洋銀五十四元經明府訊供交保出外昨日原告投案求追徐劉氏供沈客來棧時並未將洋交明帳房是虚是實均未可知明府著交原保限五日内查獲延干比追 
[美界捕房紀事]  
　　前日江北人徐潤伯董仁寳二人不知在何處竊得銀十兩携至虹口某錢鋪意圖兌換洋銀爲包探劉阿炳所見向之盤詰支吾以對知係來路不明因卽扭入捕房押候解送公堂禀請訊究○昨晨崑山路某西人家忽失綢洋傘一頂因卽函告捕房請爲查緝捕頭派包探費阿銀至某押鋪查獲原贓給還原主○昨午成衣匠顧雲洲將某姓倩製衣服之綢料携至某押店質錢適爲原主所見因卽扭入捕房押候解送公堂禀請究辦○昨日無賴張阿林不知何事被人投控捕房捕頭卽派包探金立生拘獲押候查明解送公堂禀請核辦○日前江北舟子甲乙二人代某竊犯載運舊鐵數十磅至浦東爛泥渡賣與某鐵店昨爲捕頭查知因令包探將甲乙拘入捕房押候解送公堂禀請訊究 
 
 

Page 10

 
 
[蘇省官報]  
　　十月十九日藩轅牌示照得代理本司庫大使謝鈞另有差委遺缺查有候補知縣李輔燡堪以酌委署理管帶撫標新中水師飛划營副將歐陽成松由崑新會哨回遊繫周遠明奉委管帶　防右營差知縣陳際唐禀知由川寳會勘沙灘案件回又吳熙禀謝奉委發審局差縣丞葉漢　禀知　松滬總局憲札委趙屯港分卡差指分　蘇試用縣丞胡義明浙江人由騐看來省禀到○二十日藩轅牌示照得署蘇州府知府彥秀奉公北上現經回省應飭仍行署理候補道陳紹棠辭行赴寗署蘇州府彥謝委並今日申時接印同知吳源禀知奉藩憲委赴松屬催提地丁銀兩差卽辭通判陳澍棠由寗波來知縣孫家澄由鎭江來代理藩庫廰謝鈞禀謝奉委上海綢捐南局差 
[皖省官報]  
　　十月十二日候補知縣鄧之望到奉委赴皖北公幹回萬祖恕辭奉委赴五河查賑巡檢李象寅奉府委考試保護北門内耶穌堂○十三日署桐城馬踏司　南英太湖縣典史陳雲濤均辭另補知縣劉家序辭赴池州府閲卷候補巡檢祝藇赴太湖祖廷恩赴舒城何奉璋赴宿松典史楊載堃赴桐城均到查保甲回吳寳楨顧堃培均知奉府委考試保護教堂○十四日候補直隸州左承伯到赴阜頴太霍查災回知縣畢登知奉府委閲卷秦師濟知奉臬台委赴頴屬查案　學海到赴太湖查礦務回府照磨汪保均赴潜山巡檢王炳照廬江均到查保甲回○十五日調署懷寗縣敎諭本任太平縣敎諭周　潤到靑陽縣典史左儆辭候補道維增辭行通判陸承鎬知奉委解鳳頴道賑欵伍若榛到赴宿松查礦務回從九張綬藻到由上海探磺價毛若霖到起服來省○十六日准補巢縣彭德超謝飭知准補蒙城縣朱本卽用知縣陳　授候補知縣杜師預均知奉府委閲卷羅琳馬文錦均知奉委發審局學習巡檢陳師曾滁州典史撒鳳翔望江均到查保甲回調署懷寗縣敎諭周爾潤知任事代理懷寗縣敎諭　忠暢知缷事建平梅渚司楊順增辭○十七日候補知縣秦師　辭赴頴屬查案藍和光胡登崧知奉委閲卷張奎漢奉府委赴桐城勘洲縣丞汪孝銘知奉委解長江水師　餉赴金陵巡檢李宏猷奉營務處委赴皖北探硝磺價回楊學震辭回淮北○十八日缷辦中梅河厘卡知府何彬衡到委署宿州瞿世琬辭並銷洋務發審帮審差籤分安徽大挑知縣孔慶滉到山　入候補知縣陳守先知奉委保甲副總巡榮寛知奉委解賑銀赴頴鳳陽縣丞張榮泉知奉委潘轅核對並到差 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緖二十四年十月十二日京報全錄]  
　　宮門抄○護贛撫翁奏爲淸查積榖以重民食摺○又奏爲裁汰冗員片○滇督督崧奏揀員調補要缺知府摺○工部尙書松奏爲遵旨查明京師城垣各工據實覆陳摺○豫撫劉奏爲甄别道府片○十月十二日禮部宗人府欽天監正黃旗値日無引見○召見軍機○○頭品頂戴護理江西巡撫布政使臣翁曾桂跪奏爲淸查積榖以重民食而備偏災恭摺仰祈聖鑒事竊臣於接管卷内查得本年七月十五日准户部咨光緒二十四年六月初八日奉上諭御史韓培森奏請籌辦倉榖一摺積榖爲民食攸關遇有偏災藉資補救各地方官往往不以民事爲事以致建設倉儲半屬有名無實每逢前後任接卸州縣以銀錢抵交利於簡便一遇荒歲輒請開振捐截漕糧徒肥中飽毫無覺察此風亟宜禁止著各督撫嚴飭所屬州縣凡有倉榖務當認眞籌辦實儲在倉其有以銀錢列抵交代者勒限一律買補以備緩急不得陽奉陰違虚應故事等因欽此仰見九重軫恤民艱無微不至臣謹按虞書府榖肇開儲積之經周禮重農詳列凶荒之政欲有備而無患貴酌盈以劑虚此積榖建倉所由奉行弗替也顧法久弊生誠如聖慮若不愼察平時預防虧蝕必至咨嗟臨事無補災荒臣前在藩司任内已嚴飭各牧令務將按年盤斛據實申詳俾免弊積難淸年深霉變今年春夏之交鄰省多患米缺江皖兼有災區告糴紛紜誼應周恤採買挽運不絶於途其時適江右亦久晴不雨遂至榖價飛昻人心不靖臣睹此情形深慮歲或不登民間乏食亟應淸查積榖以備緩急爰擇幹練之員候補同知蔣啓昌等委令分赴各州縣援以量體計積之法會同地方官親履城鄉各倉認眞查核遇有民欠紳虧勒限償補不得徇隱含糊業已陸續回省據該員覆稱各倉存榖均經按數盤查實並無虧取經管紳董切結呈核臣細加訪察所禀尙屬可信緣江西各屬倉榖均係散倉分儲或數十處向歸紳辦官督臣始莅江復令經管諸紳必須衆舉環保家計殷實輪流接管前後淸厘倘遇侵借卽勒舉保之紳耆攤賠足數不特官與紳有相制之權卽紳與紳亦有互查之責數年尙鮮虧挪無著及銀錢抵交等弊端兹復仰蒙聖訓周詳臣遵卽行司嚴飭各屬隨時認眞稽查務　　粒實儲在倉倘有短缺卽將經管之紳董及失察之地方官分别究叅斷不敢稍事寛容所有淸查積彀緣由理合恭摺具奏伏乞皇太后皇上聖鑒訓示謹奏奉硃批知道了卽著飭屬認眞經理不得日久生懈欽此○○翁曾桂片再臣欽奉上諭各省應行裁併局所冗員仍著各該督撫認眞裁汰等因欽此遵卽轉行藩臬兩司會同悉心妥議兹據詳覆前來伏查江西省因庫欵支絀向未敢多設局所自窘於用從前原有之通志豁免報銷捐輸等局均經迭次奏明分别裁撤歸併在案此時所存者僅善後軍裝保甲牙厘官書等局所皆已歸併藩臬兩司經管其中委員屢經裁　現留無多皆有專辦事件尙無濫竽充數位置閒員情弊兹奉諭旨仍飭裁汰臣復詳審各局情形悉心斟酌除牙厘局委員薪水係奏明按照收數酌提八分辦公經費項下支給書局薪水卽由銷售書價餘資項下支發均不屬報部正欵亦無曠員應毋庸置議外　擬將稽查省城七門之候補道七員全行裁汰又保甲局委員裁汰候補知府一員佐貳十五員善後局委員裁汰知縣一員皆於無可裁汰之中設法撙節共約歲可節省銀四千六百餘兩查此項銀兩向由厘金項下支發邇年厘收减色不敷開支應仍核入本欵報銷以資彌補際此時事艱難臣自當仰體朝廷愼節度支杜絶冗濫之至意隨時察看將來所留局員如尙可量减仍當再行裁汰但能省一分費用卽可裕一分章　斷不敢稍涉瞻徇致滋浮冐除將裁汰各局員名數薪費淸單咨送户部備案外謹附片具陳伏乞聖鑒謹奏奉硃批户部知道欽此○○革職留任雲貴總督奴才崧藩跪奏爲揀員調補省會要缺知府以資治理恭摺具陳仰祈聖鑒事竊准吏部咨内閣抄出光緒二十四年五月二十五日奉上諭雲南府知府員缺緊要著該督撫於通省知府内揀員調補所遺員缺著羅文彬補授欽此照例以奉旨後五日作爲部中行文日期照限减半計算扣至七月二十五日限滿應歸七月底截缺係省會首郡要缺毋庸掣簽業將截缺日期咨部在案查前奉通行嗣後首府縣缺出應令該督撫於通省正途人員内揀員調補又省會知府缺出奉旨於通省知府内揀員調補應擇其人地相宜者毋論缺項是否相同及歴俸已未滿年限俱准調補等因歴經遵照辦理在案今雲南府知府係省會首郡衝繁疲難四項相兼員缺最爲緊要督辦發審案件政務尤屬殷繁必須精明幹練之員始克勝任奴才督飭藩臬兩司於通省現任知府内愼加遴選查有永昌府知府曹鴻勛年五十三歲係山東萊州府潍縣人由拔貢生刑部七品小京官中式光緖元年乙亥恩科舉人二年丙子恩科中式進士授職翰林院修撰已卯科湖南鄉試副考官七年奉旨簡放湖南學政十二年差竣奉旨在上書房行走十四年京察一等奉旨賞加五品銜十五年二月奉旨授載潤讀六月充已丑恩科江南鄉試副考官十七年二月京察一等記名以道府用五月丁母憂回籍守制十九年九月服滿起復奉旨仍在上書房行走二十年正月奉旨賞加四品銜三月補授詹事府右贊善大考二等奉旨照舊供職二十一年八月轉補詹事府左贊善二十二年正月十五日奉上諭雲南雲南府知府遺缺著曹鴻勛補授欽此旋蒙請補永昌府知府二十三年正月十三日到任據雲南藩臬兩司查明該員任内並無叅罰案件請以調補雲南府知府實屬人地相宜洵堪勝任與例亦符等情詳請具奏前來奴才覆查該員曹鴻勛才優識練明敏有爲合無仰懇天恩俯念員缺緊要准以永昌府知府曹鴻勛調補雲南府知府實於省會要缺有裨如蒙兪允該員係現任知府調補首郡要缺知府銜缺相當毋庸送部引見所遺永昌府知府係極邊題調要缺遵旨卽以羅文彬補授所有揀員調補首郡要缺知府緣由謹恭摺具陳伏乞皇太后皇上聖鑒敕部議覆施行謹奏奉硃批吏部議奏欽此○○經筵講官工部尙書臣松溎等謹奏爲遵旨查明京師城垣各工情形恭摺覆陳仰祈聖鑒事光緖二十四年八月二十四日内閣奉上諭奉天府府丞何乃瑩奏京師城垣諸多傾塌壇廟圍牆基址均有刨挖情形請一律修整等語著工部查明具奏欽此欽遵鈔出到部臣等當卽遴派司員前往詳細履勘查得皇城並東西長安門牆身多有坍塌牆基亦多酥鹻跨空壇廟圍牆甎塊脱落基址或跨空溜卸内外大城牆間有坍塌或高三四尺五六尺不等城牆截生長樹株被樹拱壞臌閃裂縫城牆護脚散水泊岸坍塌無存以致城身跨空情形較重臣等詳核無異謹將現查情形分别輕重丈尺叚落分繕淸單恭呈御覽其餘甎塊酥鹻之處尙多惟情形不甚緊要均未開列至刨挖牆基偷竊城甎誠如原奏所云應請飭下値年大臣曁該管衙門申明舊例不時巡查嚴行禁止如再有前項情弊卽將該管兵弁重懲以儆怠忽所有遵旨查明城垣各工大慨情形恭候欽定謹恭摺具陳伏乞皇太后皇上聖鑒謹奏奉旨另有旨欽此○○劉樹堂片再查定例捐納試用道府及勞績保歸候補班人員均應於到省一年後甄别補用兹查有試用知府于滄瀾候補知縣茹恩霖均到省試看一年期滿據藩臬兩司出考會詳請奏前來臣查于滄瀾老成練達茹恩霖才具優長均堪以原銜留省照例補用除履歴咨部外爲此附片具陳伏乞聖鑒謹奏奉硃批吏部知道欽此 
 
 

Page 14

 
 
[光緖二十四年十月十三日京報全錄]  
　　宮門抄○粤督譚等奏爲廣東同文館又閲三年請將在館各員分别給奬摺○將軍長奏爲循例呈進貢馬摺○閩督邊奏爲提臣假期届滿力疾銷假摺○御史忠奏爲遵保拿獲隣境結夥持械搶刦盜犯出力之司坊紳董請旨奬勵摺○滇督崧奏爲委署總兵片○粤督譚奏爲藩司到省飭赴新任片○皖撫鄧奏爲安省辦理淸賦查出田畝實徵銀數摺○奉天府丞廷奏報交卸日期摺○十月十三日兵部太常寺太僕寺正白旗値日無引見○掌儀司奏十五日祭奉先殿載振行禮○召見軍機慶土○○粤海關監督臣莊山太子少保兩廣總督臣譚鍾麟護理廣州將軍滿洲副都統臣興存廣州漢軍副都統臣春齡跪奏爲廣東同文館又閲三年請將在館各員循案分别給奬恭摺仰祈聖鑒事竊廣東同文館自同治三年設立以來每届三年在館各員曁漢文教習分教習等教有成效均經奏請奬勵在案兹自光緖二十一年至本年又閲三載臣等曾將在館諸生當經考試擇其西文漢文優長者十二名奏請分别給予繙譯生附貢生以知縣用奉硃批該衙門議奏欽此欽遵查館提調漢文教習館長分教習等均常川在館認眞教誨不無微勞足錄自應按照向章酌請奬叙以示鼓勵再查上年二月添設俄東兩館其添調漢文教習館長分教習均未增加藉資節省業經奏明在案所有三館事務均由該員等悉心總理訓誨周詳實屬倍著辛勤謹將各該員等分别擬保淸單恭呈御覽可否照給奬叙之處出自逾格鴻施除開具各員履歴咨部外謹合詞恭摺具奏伏乞皇太后皇上聖鑒謹奏奉硃批該衙門議奏單片併發欽此○○奴才長庚跪奏爲循例呈進貢馬恭摺具陳仰祈聖鑒事竊維伊犂向產名馬自收還以來求如昔之俶俏相奇者良不易覯今届應進貢馬之期奴才就所購馬匹内試習試騐謹選得骟馬八匹雖馳驅難稱駿逸而德性尙皆馴良專派防禦烏爾固春等帶領弁兵於本年四月二十六日由伊犂起和仍照舊章取道草地行走飭令沿途小心餧養護送進京呈遞上駟院騐收試騎敬備御用除咨行料布多烏里雅蘇台將軍叅贊大臣察哈爾都統等飭經過地方一體照料　進以昭愼重外所有正貢備貢馬匹數目毛色口齒脚步另繕淸單恭呈御覽懇恩賞收以遂奴才萬里微忱理合恭摺具陳伏乞皇上聖鑒謹奏奉硃批該衙門知　單併發欽此○○頭品頂戴閩浙總督臣邊寳泉跪奏爲提臣假期届滿力疾銷假恭摺代陳仰祈聖鑒事竊福建陸路提督臣程文炳前因病難速痊復經臣據情代奏懇恩開缺於本年八月初二日奉到硃批程文炳著再賞假一個月毋庸開缺欽此轉移欽遵在案兹准咨稱仰蒙天恩賞給續假當卽加緊醫治現在失眠喘咳等證仍未盡痊而假期已滿伏念文炳受恩深重未効涓埃際兹時事艱難不敢自躭安逸惟有力疾銷假照常視事殫盡血誠以冀報答於萬一咨請代奏前來臣理合恭摺代陳伏乞皇太后皇上聖鑒施行謹奏奉硃批知道了欽此○○巡視北城福建道監察御史臣忠廉等跪奏爲遵保搻獲鄰境結夥持械搶刼盜犯出力之司坊紳董請旨奬勵恭摺　陳仰祈聖鑒事竊准步軍統領衙門移稱據北營參將王漢池督飭署都司守備高得元把總黃永奎會同北城正指揮郝恂北城紳士劉乾浩等跟蹤拿　結夥持械傷斃事主搶刦隣境盜犯康傻勒得等五名一案傳同被刼各事主解經步軍統領衙門奏交刑部訊明擬將康傻勒得定擬斬决梟示康大倉頭擬以軍罪餘俱分别辦理均經弄部奏奉諭旨欽遵在案並聲明原拿此案之文武員弁應由各該衙門自行酌核請奬等因鈔錄原奏及獲盜官紳銜名知照前來臣等查該司坊紳董等均能不分畛哉弋獲搶刼巨盜緝捕尙屬認眞未便没其微勞惟例章内開司坊官員拿獲斬梟盜犯三名以上准照章保奬不及三名先行存記至紳士拿獲斬梟盜犯每案無論獲犯多寡准照尋常勞績請奬首先獲盜之人不得過二員會同獲盜之人不得過三員各等語此案拿獲斬梟盜犯不及三名除將司坊官先行存記外至紳士自應照章請奬此次單開紳士前二員係首先獲盜後三員係會同獲盜至該犯等行刼各案並非五城管轄地面是以未經查參謹將尤爲出力之各員照章分别請奬以昭激勸除將該員等履歴送部查核外謹繕淸單恭呈御覽伏乞皇太后皇上聖鑒敕部核覆施行再此摺係臣城主稿會同中城辦理合併聲明謹奏奉旨欽此○○崧蕃片再奴才恭閲電鈔奉上諭貴州古州鎭總兵黃呈祥著一併革職等因欽此黃呈祥前經奴才奏請留滇充當省防分統並未赴任欽奉前因當卽恭錄飭知開缺其所管雲南省防分統事務自應一并開除查現署臨元鎭總兵雲貴督標中軍副將高德元營務諳練應卽飭回本任並分統省防綏靖各營所遺臨元鎭總兵篆務查有記名總兵本任曲尋恊副將李運龍勤於訓練堪以委往署理並分統南防各營以期各專責成除分别照行飭遵外理合附片陳明伏乞聖鑒謹奏奉硃批知道了欽此○○譚鍾麟片再新授廣東布政使岑春煊現已到省應卽飭赴新任又惠潮嘉道聨元已升授安徽按察使應交卸赴任所遺道篆查有潮州府知府李士彬堪以暫行兼護除分飭外謹附片陳明伏乞聖鑒謹奏奉硃批吏部知道欽此○○頭品頂戴安徼巡撫臣鄧華熙跪奏爲安省辦理淸賦查出田畝實徵銀數恭摺具陳仰祈聖鑒事竊查上年十月臣以安徽淸賦開辦業已經年曾將淸賦隱熟及新墾田畝數目附片陳明並因所查田畝科則不一實徵銀米若干未得確數聲明俟本年奏銷時再行核辦欽奉硃批户部知道欽此當經轉行欽遵辦理兹據藩司呈報通省淸賦案内查出隱熟新墾田一萬八千七百十八頃有零應徵銀兩已據各州縣先後解司銀五萬五千八百十六兩一錢一分七厘業經歸入光緖二十三年奏銷册内造報詳請奏咨在案仍有未完銀六千八百一兩七錢九分一釐現經分别嚴催一俟徵完淸解卽行歸入下年隨奏造銷等情臣查安徽原缺荒田共六萬二千五百餘頃現計淸出隱熟新墾田畝甫及原缺之三成雖據詳將淸賦局裁併以節經費而錢糧係藩司專責自應飭司仍令各屬實力淸查據實册報務將荒缺田賦一律查淸勿令欺隱以裕糧賦計自光緖二十二年七月起設局開辦淸賦至本年四月裁局日止歴時將及兩年一切經費均從撙節並未動用正項在局各員朝夕從公盡心稽核不無微勞當由臣酌給外奬以資鼓勵惟奏調來皖襄辦之奉天補用直隸州知州前安東縣知縣潘文鐸舉人揀選知縣沈寳樞始終在局尤爲出力該二員或非在皖候補或未分發到省均屬無從給奬可否懇恩交部從優議叙以勵勤勞之處出自逾格鴻施所有安省淸賦查出田畞現徵銀數並撤局以後歸藩司辦理曁將襄辦人員給奬緣由謹會同兩江總督臣劉坤一恭摺具陳伏乞皇太后皇上聖鑒訓示謹奏奉硃批著照所請該部知道欽此○○奴才廷杰跪奏爲交卸兼理府丞兼學政日期恭摺仰祈聖鑒事竊前准開缺奉天府府丞兼學政貴賢關會因病奏請先行交卸回旗就醫一摺奉硃批知道了卽著廷杰暫行兼理欽此等因當卽具摺叩謝天恩並將接任日期恭報在案兹於九月初八日新任奉天府府丞兼學政臣何乃瑩馳抵奉天省城奴才卽於是月初十日將關防並書籍文卷遴委署承德縣知縣兼府教授增韞　交該學臣祇領所有交卸兼理府丞兼學政日期理合恭摺具奏伏乞皇太后皇上聖鑒謹奏奉硃批知道了欽此 
 
