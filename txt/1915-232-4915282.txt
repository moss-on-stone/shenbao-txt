# 1915 - 232 - 4915282

 

Page 1

 
 
   
 
 

Page 2

 
 
時評 
[兒戲（冷）]  
　　世有以國家爲兒戲者乎無有也曷爲無有蓋國家者國中人人身家性命所託也以國家爲兒戲即無異以身家性命爲兒戲也國家之關係大而遠我國人或無力以及此身家性命之關係近而切即我國人亦能知也嗚呼今乃有以國家爲兒戲者矣雖其說或出於三五人之妄想無多關係然而涓涓不塞將成江河我國民其能堪此耶此三五人者其能負此重責耶 
[專電]  
　　北京電余（通訊員自稱）晤汪榮寳（駐比公使近甫回京）渠言戰時中立國各使館仍寓比都及比國被陷各處仍照常營業惟比人覺於自由不免苦痛德軍政秩序甚佳軍人見婦女仍讓坐比軍多全隊退守沿路過比德瑞那俄等國實不見有惶恐寂寞之象語及時局問題汪頗謹愼不肯言 
　　北京電報載黄遠庸已入籌安會不確黄於民國二年宣言畢生不入黨會 
　　北京電全國師範校長由敎育部帶覲湯總長力疾銷假 
　　北京電政府將派員調查粤省財政 
　　北京電倪將軍有來京之說 
　　北京電劉冠雄將往南方察勘軍港 
　　北京電閩巡使將易汪聲玲確有望 
　　北京電日置公使三十日回國 
　　北京電籌安會推那帕二王黄滌甫徐佛蘇作名譽理事 
　　北京電閩巡按派道尹許兆桂汴派鄭焯湘將軍派胡瑞霖晉將軍加派邢汞元徐一猿范元樹入籌安會 
[特約路透電]  
　　北京電聞籌安會刻接各省將軍商會贊成其宗旨之電報頗多籌安會之計畫顯係故意運動欲以主張帝制之電紛達北京京報有登載谷鍾秀等之意見書者大半報章批評恢復帝制之謀雖不贊成皆頗和平惟私人談論則抨擊甚力（二十七日） 
　　北京電中日人士所組織之和樂社今已成立到會者有中日重要人物日使署某秘書及中國某某大員皆在内（二十七日） 
　　北京電昨日東京來電謂日本增製軍械接濟協約國北京聞此消息頗有警惶之象蓋恐中國將來或將付此代價也（二十七日） 
[譯電]  
　　北京電日使日置易回國在即昨會入覲袁總統本月二十四日北京成立一中日俱樂部會長爲曹汝霖及日使署三等書記某君周自齊朱啟鈐章宗祥楊士琦梁士詒均加入（二十七日） 
[戰電]  
　　其一（英人路透電） 
　　巴黎電今晚公報謂全陣線有炮隊戰事亞拉北面香巴業亞貢泊萊特叢林尤爲激烈法軍重　回擊勘力德軍飛機擲炸彈於維沙 
 
 

Page 3

 
 
爾死一婦一童（二十五日） 
　　巴黎電諸地點僅有砲戰及炸彈戰事法飛機一架以炸彈擲擊德國巴典哇方堡重要鐵路交點昨晚且有飛機襲擊狄林干鐵廠及薩里路易北面之砲彈及鋼板廠計飛機六十二架分四隊進攻擲下炸彈一百五十枚中有三十枚乃大口徑者（二十六日） 
　　彼得格勒電里加境戰局未變自茄　白斯太特及特文斯克向西方面戰事仍在原陣線進行二十四日敵軍在維爾拉方面分攻愛維小鎭西北面之陣線爲俄軍擊退局們河中段之俄軍戰於左岸者逐漸向河濱退走波白爾河與白萊斯特境間之敵軍仍在力逼比爾斯克車站干洛夫加·維索柯·里土夫斯克·泊魯茄尼諸路間之比洛維其森林西面俄軍陣地之一部分二十四日及次日白萊斯特西面境内之敵軍圖攻俄軍陣地受挫而退　布格河右岸之敵軍現圖沿由譬斯恰至瑪洛里土大路進攻佛拉地米爾伏林斯基南面境内有先鋒隊戰事加里西亞數部分兩軍以鎗砲交轟（二十五日） 
　　倫敦電公報局發表加里波里半島戰情如下今宜將八月六日後加里波里半島西端之重要戰事重行詳述之該地共有進攻線二處一由澳軍在安柴克境進攻一由新軍在蘇夫拉灣登岸地進攻並有一軍由希萊斯角向克里西亞進攻所經戰事其爲猛烈且無間斷兩方面各受重創英軍雖已得有切實之進步及擴張陣地之區域然尙未達所靳之目的澳軍自安柴克進攻力戰之後占據薩里巴及楚魯克巴山巓皆扼要地點也　蘇夫拉進攻之軍尙未得有所期之進步故安柴克之兵不能維持山巓陣線回攻多次後乃被逼下退固守所駐之陣地蘇夫拉灣一軍未能速攻前進約二英里半後今巳按兵不動然兩軍進攻所得之地已令沿十二英里餘之陣線得相聯接英軍於援師馳抵後乃於二十一日在該陣線中央進攻是役澳軍左翼前進約一英里四分之三占據丘嶺一行於是左面戰線乃前移攻擊土軍戰壕各師團與戰者皆得有進步惟以不能得達山巓故乃退至原陣線　軍以新式軍器防守陣線其力甚厚未易摧毁致英軍此次襲擊遭遇種種困難所獲之功旋復失去良可惜也此次戰事所經各幕否泰不一英軍屢次進攻及回攻時敵軍損失較英軍尤大英軍扼守之地亦大有價値然衆勿以爲英軍之眞正目的巳達或以爲此後無庸費大力受巨創即可奏凱也（二十五日） 
　　亞姆斯特丹電柏林公報謂白萊斯特里土夫斯克業已陷落奥德軍轟擊西靣及西北面砲臺昨夜攻入内砲台敵軍乃退走（二十六日） 
　　倫敦電海軍部宣稱海軍飛行家比格斯韋斯今日以個人擊毁德國飛機一架（二十四日） 
　　倫敦電海軍部續稱比格斯韋斯擲炸彈於潛艇該艇顯受重傷沉於哇斯丹之外（二十六日） 
　　巴黎電今日下議院表决信任政府案贊成者五百九十三人反對者僅有一人政府得完全勝利首相在表决之前演說詞極激昂大旨謂法人團體甚堅並不分裂惟意見究不盡合此爲國會政府之要素今戰局尙須支持俟比境肅淸亞爾薩斯勞蘭恢復後始有和局之問題（二十六日） 
　　里虛電塞國國會多數通過贊成政府政策之議案並宣佈塞國繼續作戰之决心謂塞國必聯合協約國以爭自由而謀塞人格洛興人與斯洛文人之統一雖有犧牲亦所不惜蓋欲鞏固國家存亡所繫之利益則必有不可少之犧牲也國會休會至十月四日（二十五日） 
　　蘇里克電德國新借欵實收九九利率五釐認購小數者有特别利便處政府力勸國人購買蓋英金六百七十五兆鎊之欠欵必須藉新債欵彌縫然後始可提取餘欵以付新近要需也政府勸國人售出外國債劵以其所得轉購新戰債（二十五日） 
　　巴斯登電美國二十州之知事巳通過於此外交困難時信任威爾遜總統之决議無論何事威爾遜總統　爲增進國家光榮維持國家和平與幸福最相宜者彼等願竭力贊助之（二十五日） 
　　其二（德人德文報專電） 
　　柏林電（由塞維爾轉）二十六日德軍大本營公報云白萊斯特里土夫斯克砲台業已陷落德奥軍曾攻破西面及西北面防禦工程昨夜入占砲台之中部敵軍巳棄炮台而走 
　　華盛頓電駐美奥國大使署宣布八月二十四日奥軍大本營公報云俄軍留駐白萊斯特里土夫斯克西北抵禦者復遭挫衂在維爾恰維斯及拉斯細哇里附近退走俄軍於前一役爲大公爵飛蝶南之軍擒獲軍官四員兵一千三百名德軍仍在佛洛達伐東北緊追敵軍白洛格將軍所統之奥德馬隊已入柯凡爾現正向北追擊俄軍 
　　奥軍重砲隊在斯杜巴河海濱陣線南翼擊毁意砲哥拉米土附近海濱之意砲一排已成虀粉意國步隊在芒法爾康附近進攻者爲奥軍炮火所迫棄戰壕而逃意軍在波拉沙東桑瑪蒂洛附近及土爾米洛橋端進攻者均爲奥軍擊退意步隊曾在泊里斯區拉白爾之一隅進抵奥軍之陣地意軍轟擊拉伐洛·福爾茄里安高原·斯台爾維哇之奥軍防禦工程 
[東方通信社電（日本人組織）]  
　　東京電日本售與俄國軍器所訂合同全以現欵交貨付欵由英法兩國任擔保之責其武器之種類係日本式軍銃由俄國特别定製目下政府間之問題關於設備支出之經費業已確定不爲責任支出當别求其他之財源又此軍器之供給並含有英法兩國云 
　　日本駐俄本野大使告俄政府謂俄向日本定製軍器巳經日本政府承受俄國政府聞報甚爲欣悅 
　　俄國近向日本定製之軍器計小銃一百萬桿此項軍器係由政府自行製造供給故現砲兵工廠特添夜班趕工製造以應要需（二十七日） 
　　東京電所澤高田之間高地橫斷飛行巳大成功（二十七日） 
要聞一 
[英軍事專家論波蘭戰局]  
　　大陸報轉載倫敦泰唔士報軍事記者七月三十一日論東境戰情曰俄軍委棄波蘭退守新戰線之計已見昨報今俄軍已開始退走乎抑能實行其退走之謀而不遇阻撓乎此乃可疑之點也敵軍人數旣衆砲火又烈　佔優勢之地位而俄軍所守之地則極不安穩維斯土拉河之戰線已折至南面拉里夫河之形勢亦消滅不存德將比洛夫且率師由尼們河北面進攻其勢甚猛尤不利於俄軍今日者正俄軍宜即退走之時矣惟當俄國未定退軍之計時其策應軍當已駐於白萊斯特里杜夫斯克大軍擁擠而欲從容撤退殆亦難矣俄軍欲求退走路線之安寗當先阻德將比洛夫之行動使其不能渡斯文太河而進窺維爾拉並使其騎隊不能擾動交通線故爲尼古拉大公計惟有調白萊斯特里杜夫斯克之策應軍以厚第五軍之兵力而堵北面之敵軍耳否則比洛夫將進圍柯夫洛全佔尼們河東岸抄俄國第十軍之後進撲維爾拉據維里加之陣線而斷俄軍之交通矣吾知尼古拉大公必能籌慮及此而多遣騎隊以固北線决不使德軍逞志於此也此路旣防衛周密則俄軍即可安退自華沙至白萊斯特里杜夫斯克爲一百二十英里大軍進行十二日可達惟俄軍一退德軍必窮追於後故目下俄參謀部最大之責任在於一面撤退全軍一面防禦敵軍使其不能遮隔軍隊衝破陣線今俄軍之兩翼一在拉里夫河方面一在魯白林恰爾姆一帶此兩翼當堅守勿退庶塞洛克·洛伏喬治夫斯克·與華沙·退走之中軍得不陷於危地此外尼們河與波白爾河陣線亦屬重要若德軍破此線而進則俄軍之後路終不免於危險也 
[俄國波羅的海各省之現狀]  
　　華德日報曰波羅的海各省巨室富戶以及小康之家自俄軍承認難免退出各省以來多被搶掠一空其荒凉情况筆難罄述其地德人之入俄籍已有數百年之久者則覺俄軍之淫亂暴虐此爲末次據八月八日聖彼得堡報告稱俄軍業已退出里加德軍自後追擊至於挨境並未侵襲退敗之俄軍所有紀念碑碣銅像鐘以及所有生熟銅料與其餘各種金屬物品凡可以資敵用之戰爭者均巳携去此外若製造廠之機器亦已拆卸隨同生料運至俄國内地觀波尼斯維虛與埃考之戰况可知德有大軍長驅前進故今俄國尤以芬蘭海灣預備防務是所至要現在里哇爾不分晝夜趕築要塞凡居民不出從事工作者卽受重罰 
　　米陶者庫蘭省之都會也茲據俄國里石斯奇維斯特尼斯克報稱俄國郵局與警察於七月三十一日退出該城後即聞街市之上皆用德語是日夜間格萊布内氏之油布廠即德國來浦茲希之馬克斯格萊布内氏之分廠前次所未焚燬者又付之一炬火勢炎炎不可嚮邇當此時際米陶周圍禾稼滿地且有大半已近收穫惟今尙不知留此與何人利用耳他報又謂將來所收穫之米糧當有五分之四運入德國云 
　　倍爾澳之引水司令官麥包姆氏已經其地鎭守使撤革拘禁十日而宗敎家戴恩牧師亦被逐出里夫蘭境現在里加金融事務所長愷考維氏亦受責罰蓋以金融事務所各董事嘗在事務所中用德語談話也而聖彼得堡視波羅的海各省德人不呈請變更其姓名尤爲抵抗其通令焉 
[美之華僑（本報旅行記者抱一）]  
　　僑美華人據美政府統計當一八九三年未禁華工以前歷年入境有二十八萬八千餘人近年日漸減少僅存十五萬餘人此等僑民大多數爲煮菜洗衣兩業其赴美較早猶得操農業或手工業者亦有之經商者居少數所謂商者皆雜貨商也 
　　在紐約波士頓舊金山等市皆有中國街舊金山係新建之市較爲可觀其他皆有一種特别之風味偶行其小巷食餘骨殻狼藉滿地裸體跣足當門而坐神龕紙燈香烟繚繞其人物其風景絕似上海虹口一帶小巷 
　　不良之風俗曰烟曰賭而其最慘酷無人道曰堂鬭僑民皆分姓立堂親其同姓而讐異姓譬如甲地張與李爲堂鬭則乙地丙地之張姓皆須起而與李姓爲敵傳單所播滿地騷然局外聞之失笑而堂衆視爲金科玉律不可抗也尤可異者苟一姓人少不能自存則附於他姓或與之聯合然其聯合非漫然也皆有說焉如袁姓人少與黎姓合孫姓人少與黄姓合去年嘗爲大堂鬭又嘗合劉關張趙四姓爲一大堂各以風義自勵謂桃園祖德不可忘也其生長美國之華人别立一會曰土生會其初堂鬭大抵挾睚眦小忿爲合衆報復之舉其後漸有恃强要索無故擾害者乃特設一安良堂以保護良善之僑民蓋僑民之有識者亦深不以堂鬭爲然但積習已成一時難去耳頗聞此風較前稍減然記者居舊金山四星期之間猶出堂鬭兩起被殺若干人云 
　　僑民生計大有江河日下之象所謂中國街者非無美人足跡然其來也大率爲游覽特别之風景或購一二物品以作紀念若正當之貿易實甚寥寥又因吾國商品不能投外國之所好於是雜貨店内如繡件線物手工小品時雜一二非中國貨即其平日所運磁器茶葉亦大都非吾國上等貨此等粗惡之貨物嘗於各處飲食館内親見之視本國飲食館所用遠不如也 
　　論僑民商業所能賺美國人金錢者還算飲食業各地所謂杏花樓粤華樓廣福居等時有美國男女衣香鬢影往來其間其半固出於好奇心其半誠亦有味乎其物也惟規模皆甚狹小僅占街面樓屋一兩間 
　　以上種種現象深印於美國一般人民之腦海以故一語及中國風景輙以中國街爲列一　及中國人物輙以僑民爲例有疑中國本國人民皆業煮菜洗衣而以是爲問者身未至中國所見止此不足怪也因此而社會甚輕視華人西方尤甚若舊金山往往有飲食館不售物與華人戲園上等座位不售票與華人者 
　　此次游美實業團所至無不受歡迎美國一般人民方知中國人亦正不一等此後心理上當改變不少當僑商設宴歡迎時美國當道達官工商領袖亦皆赴會往往以一州總督之尊駐憺帷於臨街方丈杏花春雨之樓酬酢盡歡以去可謂破天荒之舉動矣 
　　凡此種種究其原因一言蔽之曰無敎育雖然年長者弗論矣即僑民子弟亦正可憐入美國學校者不能識漢文通漢語或僅解粤語不解普通語其自設專授漢文之學校所聘敎師多係鄕村學究不知敎育爲何物其父兄尙抱一種成見謂授漢文固當讓此輩也日本對於僑美人民於出境時嚴爲取締於其抵美後特設學校以敎其兒童一律用特編之課本其宗旨有二曰保持日本國民之特性曰養成其活動於美國社會之能力友人爲余言如此 
雜評一 
[汪榮寳謹愼不言（無名）]  
　　汪榮寳對於時局謹愼不言汪榮寳憲法委員也必不能以不言了也然而今日則尙可謹愼不言也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京社會中之籌安會觀]  
　　籌安會之近况自籌安會發生後一時人心頗爲不安即對於籌安會之本身問題亦復紛紛致其揣測昨有謂政府亦拘拘法律將令其解散者又傳該會下星期仍將開成立大會者以上　說恐均未必可靠也籌安會發起人楊度雖不肯順從内務司法兩總長之勸告將該會名稱改爲學會但其通告會員及通電各省將軍巡按使與商會者巳再三聲明以討論學理是非爲範圍並鄭重申言以此爲至嚴之界限似欲自逃於政治結社之外省却依法呈報之手續然主管官署恐終不能認爲與政治無涉也繼續發起之國是討論會日前曾向警察廳呈報請求立案警廳未與允准可見該廳確未承認籌安會爲依法成立之團體蓋承認籌安會之成立即不能不承認他種同類之會之成立理無歧視也或傳警廳有勸該討論會儘可與籌安會合力討論不必多立名目此語未必眞確但聞留京之某上將軍確曾爲人周旋力勸該發起人加入籌安會云 
　　商學界之注意籌安會之宗旨及事業旣如通告所云而京中社會對於該會之態度已不一致約而言之則最喜形於色者厥惟政治家而最憂慼於心者則爲大商賈京中自元年兵匪變亂以商家損失頗鉅事後名爲賠償不過表面上之具文一般商家此種紀念巳深印於腦筋中一聞籌安會之發生則恐結果不良釀成變亂一若古德諾之深謀遠慮也者故有向商會聲請維持者有私議復整團防者此雖商民識見短淺自擾擾人然籌安會之辦法實有足以引起商民之警疑者創痍未復何堪再擾此亦一最大之原因也現商會馮總理恐一般商民因該會發生不免有種種誤會除將該會通告印刷分送外擬卽日開會表示該會爲研究的非實行的以　羣疑連日該會舉動社會間已喧傳殆遍雖街談巷議無足重然杯蛇市虎閭里震驚則警察廳於事前應負保衛治安之責以息謠諑聞吳總監已派員向該會接洽磋議宣布該會宗旨辦法學界雖不得干預政治然以該會亦爲研究學理之一種非純粹政治設施集社結會固爲人民之自由學界於共和向極傾向此次頗有不以該會主張爲然而迭次聚會尤以靑年會方面爲最激昂云 
　　公民黨之態度自籌安會發起研究國體問題舊時奄奄一息之政黨尙無崛起爲贊成反對之討論者惟廣東公民黨支部有答其本部之商摧國體書昨日發表於外公民黨本部之去電如何尙未悉其内容惟支部答書亦復旁徴曲引洋洋數千言一則謂（不審國家之時宜不沿歷史之習慣不防敵國之外患徒斤斤於國體上是非極力爭辨不知救死不贍何暇追蹤極軌）再則曰（君主與共和本無競爭之價値惟首以國家安甯斯人民莫大之幸福蓋非君主立憲不能完成獨立之國家美滿人民之慾望也故君主立憲適成爲今日不磨之鐵義）觀於此則公民黨之主義已與籌安會吻合聞不出數日將有通告黨員從事研究之舉動矣 
　　湖南人之捷足此次籌安會發現於京師其發起人中之六人湖南人實占其半頃得湘省消息湖南紳士葉德輝王先謙等聞楊度等組織籌安會益已集同志組織籌安會分會事務所於省垣以討論廢棄共和擁立君主之大計唯籌安會出世後各省尙無何等舉動而湖南省之分會巳早日成立茲錄其致北京電如下北京籌安會楊晳子孫少侯諸君鑒閱報載貴會發起討論國體此舉實爲根本久安大計諸君引天下之重爲己任無任欽仰德輝等特集合同志在湖南組織分會共謀鞏固國基貴會如有文件請速寄湘葉德輝楊樹榖黄藻奇左學謙曹惠繆孔昭勞鼎勳黄瑛等同叩 
　　某西人之談話昨據駐京外交團中著名之西人某君談及改革國體之與對外政策關係略謂自頃者美博士古德諾氏抵京以來於是改革國體之大問題遂俄然而起雖然是不過内政上之問題而已與對外政策並毫無關係也縱使民國果眞變成君主國體然亦决不能對外國宣言仍襲行前淸時代之鎖國主義也要而論之中國對外政策勿論民主與君主之分均必以門戶開放爲鐵則者實不難於懸測耳蓋中國又爲世間國際團體之一份子故不能輕於反對世界文明之所趨也明矣由此觀之然則現今外國實業界之一般經營中國通商貿易者亦可以釋然安業而無慮矣云云 
　　兩博士之來去古德諾博士發表長篇論說後即擬起程回國嗣經籌安會極力挽留請其指示一切故不得不暫駐行旌茲聞定於明日出京取　日本回國同行者尙有赴美留學生萬兆祉云古氏行矣古氏之忠告吾國民果作若何之感想耶又北京某英報云近日北京報紙紛紛載有賀長雄博士日内將回中國有謂唐在章已至奉天歡迎者有謂於兩星期内可抵北京者大約到京之期必不遠也 
[財政次長之另簡說]  
　　財政次長張壽齡氏因病辭職說　早知其不復回任今果有呈請開缺消息聞繼其任者除外間早傳之楊壽枬趙椿年陳維彦三君外今又有卸署湘巡按使新近來京之陶思澄氏亦頗屬望此席據云張次長曾力保自代但陶之資格究尙稍遜且亦非周總長素來倚重之人恐未必能成事實也 
[議改小學敎員考試章程之影響]  
　　京師學務局長彦惪君自前淸接任是差迄今已七年餘矣近以考試小學敎員與部中主張不合遂至提出辭職書蓋小學敎員考試章程敎育部前次所定對於師範畢業生曁中學以上之畢業生本與以免考以示優異今次檢定小學敎員會提議修改不論何校畢業非經考試不得充當小學敎員云云彦局長以考試敎員原以覘驗學識若中學以上之畢業生其程度自屬優秀可無須考試向部中再三力爭未允所請而京師各小學敎員大都此項畢業生充任聞此消息皆不願考試擬一律辭職故辦理學務益覺困難不得不辭職云 
[江蘇敎育會議開會紀]  
　　南京特約員 
　　第二次江蘇省敎育行政會議於二十六日上午八時行開會禮議期七日至九月二日閉會議員共一百三十人内省署行政官及視學約二十餘人其他皆各縣學務委員及掌縣敎育行政人員並各省立學校長等會場設通俗圖書館内即舊韜園布置甫竣工開會日齊使藎會致訓詞撮影而散 
　　議長爲政務廳長曹豫謙書記官長爲敎育科長盧殿虎兩氏議案已核定交議者七件未核定者尙有數件各議員建議案經檢查認爲必要者約七八十件别其部類分其性質各系從於正式議案之内以便討論而免混淆每日上午九時開議以巡按使核交案列議事日程之首議畢即循序討論建議案聞齊使對於核交議案至爲愼重總期易於實行而有遠效者爲主 
　　省敎育當局際此全省敎育行政人員薈集之機會特延請名人蒞會演講以裕見聞而增學識每日下午四時開演講會第一日（二十七日）爲上海實業家穆藕初君及金陵大學校長美人包文君聞幷有駐日留學經理員某君演講近今日本之敎育黄炎培君演講南北美之敎育均屬實地調查最新頴之言論此次會議劃日之半爲議事屬於機械的另一半則爲演講屬於精神的也晚間並演幻燈以娛會員已核定議題如下（每日只議一件）一各縣敎育經費分别整理擴充以固根本而利進行案一預備分劃學區以謀推廣小學案一規定學　兒童調查方法案一整理私肇案一釐定各縣實業學校辦法案一特設通俗敎育館於各縣文廟俾衆展覽而堅信仰案一各縣籌設公共體育場以提倡社會體育案 
[粤垣之大戒嚴天橋又發現炸彈（廣東特約員）]  
　　粤省防黨最爲嚴密而黨人之圖伺亦愈出而愈工自觀音山三君祠營房發見炸彈而後龍將軍下令搜山又發見地洞（詳情均見前報）此事大駭聽聞於是全城特别戒嚴聞巳將駐紥三君祠一營盡行移駐他方當此事發生各報登載審訊後被戮者營中軍士凡五人其主　人爲吳差官觀音山爲龍將軍建節要地其挑選駐軍非常鄭重非滇西人不克入選又非老年舊部不克充當營官今龍將軍爲懲前毖後起見連日與各參謀妥籌防範之策僉以各營軍隊多由滇籍招募信用本深雖不能因一二不肖以例其餘惟兵額旣衆則防閑偵察自不能少聞有某參謀特爲獻議擬定設立營中暗探辦法云 
　　粤中偵探星羅碁布惟向來皆注重對外故偵探局中人大抵皆往來港澳以及廣九鐵路東隄各旅店而巳而各營之中則爲將軍之舊部平昔决無貳心非偵探所敢過問故此次如此重要之事非軍府本部偵探所能偵知而偵知者乃出於水上警察廳某參謀有見及此故擬定暗探辦法每營由上將軍暗委營探四人用以刺探營内之事所委人數卽以本營軍士或官長充當各員一經奉委無論對於本營内外均應嚴守秘密不得洩漏此則於偵探局外又别成一局面矣 
　　炸彈案發生軍法局嚴密審訊窮究此炸彈之所由來聞某差官因狎戀私娼爲人所動故龍將軍又有嚴飭警察驅逐私娼之舉年來客軍徧地私娼亦徧地客軍非私娼不樂私娼非軍人不歡凡軍界中營長排長揮金如土無不挾有一二姘婦即在城内租賃民房暗藏春色此輩居住向爲警察不敢干涉自有此事警廳因奉令搜查於是旬日之間城内之大街僻巷其類似小眷而實爲私娼被驅逐者不下數十家噥噥唧唧羣鶯亂飛於特别戒嚴中亦可謂有一番點綴矣 
　　將軍行署炸彈案發現後聞者方爲咋舌不料十九日巡按使署内亦因發現危險品物當由張使下令戒嚴查訊欲得主動之人幷暫不准各人出入即十二點鐘午餐之時亦不許職員出署直至下午六時始將門禁取銷二十日如無徽章者不能擅進公署所謂巡署發現危險品物者卽發現炸彈一枚也地點則在天橋之上不知何人何時潛藏於此因當日僱匠在此修葺遂發見此物張巡按聞報欲得主動之人幷細密核驗各科長員之徽章故均不准出署後因幷無影響始將門禁取消幷聞巡按使署原日祇有廚夫二名嗣因各科長員紛紛令其包辦飯菜以故增至夥伴十四名之多但該廚夫祗得二名給有徽章其餘各廚夫出入均藉此爲證此事昨爲特派守衛委員查覺以其並不先期報明未知有無藉此作弊特即禀明張巡按使將該廚夫二名押候訊辦 
[廣東西潦復漲之未已]  
　　自西江潦水復漲以後連日繼長增高一時居民遷避交通梗阻情狀頗復惶惶爲特述其近狀如下十九日省河水勢較諸十八日約長二三寸最漲時係在午前一句鐘後便消退是日依近海旁各街已無一不被淹浸逢源街一帶水尤深滿高度約有六七寸快活亭前一帶是日亦浸但深祇二三寸五句鐘後已將退淸二十日又長二寸左右下午五時許逐漸消退淺浸者已退淸查是日省河當水勢最漲時尙有尺餘方與堤面平線二十一日約漲二寸餘二十二日如之是日西關低窪之處當水極漲時深者竟至二尺餘惟至午後六時許巳消退數寸油欄門一帶低下之處亦水浸一二寸之深至省河之水勢雖潮流湍急然與堤岸比較尙隔一尺七八寸始得平線刻下水雖汨汨其來但漲退有期漲時其勢亦緩似難爲患惟八九十各警區爲有備無患起見刻已一律預備小艇各街居民之奔避入城者是日頓衆蓋午後天色不佳恐遇兩水勢再增也 
　　廣三鐵路已自二十日不能直接通車至佛山二十一日該局復佈告云本站沽票至卲邊站止由邵邊步行至橫滘站轉賣票附搭佛山街邊羅村可也二十二日又出佈告云西水復漲暫停儎貨巳有通告如再有買票而私自帶貨者一槪不准又該路現定於二十三日特派三利駁輪專載員司到局辦公經將時間規定先時通知各職員遵照 
　　西關低窪之處當潮長時輒遭淹没有等居民鑒於前車又紛紛奔避入城當道恐有不逞之徒乘機輸運危險物因特飭行各城門檢查員務須認眞檢查以杜流弊昨有某無賴僧人在西關三界廟前向衆揚言某日潦水高度必有若干尺等語嗣爲警察所聞以其造謠惑衆當即逮捕回區訊辦 
[鄂將軍之更動談]  
　　叚香岩將軍因湖北財絀兵單無可發展久蓄去志日前入覲總統後適奉天張金波將軍因中日新約實行東三省更難辦理呈請辭職讓賢意頗堅决中央以叚將軍於三省情形尙稱熟悉且其聲望亦尙爲東省人所信仰是以即將段將軍與張將軍對調微聞張將軍以時世日非即腹省將軍亦不願爲意欲歸隱此次調鄂命令發表後不日必仍具呈辭職也並聞中央亦逆知其未必赴鄂是以於張未到任以前命着王占元署督理湖北軍務如張將軍終不來鄂是否即以王眞除抑另調他將軍督鄂别以簡缺畀王此時難以預測但據軍界中人云湖北軍督爲上將軍大缺王將軍資望未到將來終須他調現由代理而署理實屬暫局第所部北洋第二師駐鄂三載甚諳地方情形出防各地軍紀嚴肅商民尙無間言故今日中央之遲徊審愼命王署理者或以此耳 
[蕪湖敎育近訊]  
　　第五中學校安徽省立第五中學校設立於蕪湖赭山校舍傾圮講堂狹小敎授儀器亦諸多不備校長潘光祖自接辦以來頗以上項缺點爲念禀請巡按使撥欵修理房屋購置儀器對於職敎員亦頗注意 
　　第二農業校安徽省立第二農業學校設於蕪湖東門外前校長楊永貞因事辭戰轉薦陳允元代理校長巡按使未准所請改委兩江優級師範學校農科畢業生胡延禧爲校長胡君年富力强現正從事於改良整頓之策 
　　蕪關中學校蕪關中學於上年暑假後始行組織勉强開辦未及兩月蕪湖道尹何君健業因學生人數太少辦理諸多不備飭令停辦後多方運動乃復邀暫凖備案今年七月問蕪湖道尹奉巡按使飭文大致謂今道與關分監督一職乃中央特派征收關稅專員並不負有地方行政責任而所帶征之船號捐又係抽諸商船純屬地方附稅性質似不應以征收機關之名冠於學校之上擬請將蕪關公學改爲蕪湖道立師範學校即以蕪關船號捐爲該校經常費先設小學敎員講習科一班額定五十名就原有之中學生更行甄别擇其文理淸通年齡稍長者改組爲講習科不足則再行另招其高初小學三班即改爲附屬小學惟於高等班畢業後祗可添招初等不得再補招高等以節經費至該校校長一戰尤關係將來皖南敎育之隆替應由蕪湖道愼選富有敎育學識經驗者詳請委任以冀得人云云何道尹奉飭後卽遴委該中學敎員齊宗浩爲師範校長並令尅日進行茲忽有查某等出爲把持改組冀圖永久保存開支二千四百元學生二十餘人之蕪關中學聞除於本月二十三日將中學硬行開校外一面又派人赴京運動而此事如何解决尙未揭曉也 
　　乙種商業校蕪湖商業學校由商會聘請于遜成長該校于君雖非商業專家而能勤勉將事不事粉飾以一千餘元之經費辦百名學生之學校成績卓著暑假時蕪湖知事段君奉巡按使飭文大致謂蕪湖乙種商業學校辦理盡善成績優美傳知嘉奬以示鼓勵云云 
[騰越嚴防鼠疫之電告]  
　　日昨雲南巡署接到騰越來電云效日英領函稱新街發生鼠疫頗重請諭諸色人等暫勿前往等語當由縣出示曉諭幷函覆英領囑達緬政府禁止該處患疫者暫勿過界以免傳染但騰地正多疫病恐帶疫過界者在所不免現會商稅司集紳遴選醫士二人駐入口要津蠻允蠻線兩關卡凡往來商旅不論國籍均受檢察設院隔離醫療貨物扣留消毒預防傳播事關重大需欵孔亟應請飭廳准將防疫各費由縣先行撥欵核實開支事後作正報銷乞示遵道尹福璋知事蟲哿 
地方通信 
[蘇州]  
　　費肅政乘車北上蘇垣各界公餞費肅政後費君即帶一男僕於（二十五日）晚車赴寗由寗渡江乘津浦車北上 
　　丁福鈞案之糾葛蘇垣警廳偵探隊長潘秀淸日前在淮安拿獲丁福鈞（即丁明淸）經軍政執法處研訊後即電巡閱使派員迎提已誌前報茲悉警廳長因丁福鈞供詞可疑立派消防隊長沙子愼將在武進拿獲之丁三花子又名丁明淸押解來蘇由崔庭長秘密預審後即移送軍政執法處核辦聞潘隊長所拿之丁明淸確係誤拘云 
[松江]  
　　第一高小開學記暑假届滿縣立第一高等小學校本日開學全校職員學生先後咸戾上午九鐘縣知事李潤之君亦至由陳校長迓入招待室茗話有頃學生百數十人整隊升堂鞠躬行謁見禮陳君請縣長訓話略謂學業爲人生根本而勤學尤學生天職方今歐陸兵戰實則學戰耳蓋惟科學發達始克戰勝攻取爲國光寵所望諸生勤學勿掇蔚爲成材以無負官師之望云云校長敎員亦相繼訓話旋退西外第二高小及附屬師範小學敎 
 
 

Page 7

 
 
員講習所城内外初等小學堂多同時開學惟中校則須俟三十一號開校 
　　捐欵修路情形知事署西偏石子街係戚揚任松江府時所建築崎嶇凹凸不良於行兩日尤甚近經楊紳鏡心慨捐五百金廣購石條改建全路旬日之内次　告竣行人稱便云 
[鎭江]  
　　强迫敎育動機　巡按使現准敎育部咨稱實行强迫敎育已擬定辦法六條通咨各省遵辦故昨已轉飭鎭屬五縣一律知照（一）由各縣知事將該管地域區别村鎭以爲分配（二）調查所屬以内村鄕鎭相距若干里及戶口數目以便比較（三）各縣内之村鎭鄕派學董若干以專責成（四）兒童八歲一律入學違者重罰其父兄並處罰學董（五）經費由各鄕村鎭人民負擔（六）各縣暫設女學一二所實行一學期再行擴充 
　　籌備烟酒公賣鎭郡烟酒公賣前由省垣公賣籌備處委任張君來鎭調查籌備張委抵鎭以後與該業董事磋商月餘現巳大致就緒聞分局行將設立分棧亦巳有端倪矣 
　　取締划船辦法丹徒縣章知事以鎭郡江河内外划船往來甚多客帮本帮難於覺察或良或莠漫無稽查昨特出示曉諭限五日内赴水陸總巡局報明姓名籍貫住址並取具保人聽候查明註册編號發給船牌釘於艙外此後凡有船牌者應受該局保護倘不來掛號聽候編查釘牌該船卽不准在本埠營業以示限制 
[揚州]  
　　唱曲處罰之互控前晚韋家井利孤會因攔街搭台並唱淫曲小調致某紳赴該管警區報告請照阻碍交通敗傷風俗例飭警禁止當由金區長子丹派警前往諭令純粹施食母得唱曲招謠詎竟不服禁止卽將正座僧印元拘案訊明旋解警所由沈警佐提訊按照違警律處罰而該僧以一面之辭報告僧敎育會由該會長久安赴縣說項請唱小曲非該僧本意希圖不繳罰款韋家井利孤會首李某等亦具禀縣署控告金區長指爲挾嫌結果如何且俟續訪 
　　控告威逼人命邵揚帮船戶高保全日前經過仙女廟上岸吃酒醉後行兇毆其船夥扭至該鎭警局當經黄區長訊問以其不應酗酒毆人責其手心斥退詎高受人唆撮昨忽藉其妻死爲題至縣控黄威逼未知周知事若何批示 
[杭州]  
　　酒類存貨之減徴辦法浙紹等處醬涵業商環請將存貨減輕徴費一節茲聞浙財政廳與菸酒公賣局籌辦處巳函復杭商會准予通融辦理計核正各條欵如下一土酒糟燒存貨照春季查定缸數折半補繳五成公賣費准予免其調查以歸簡捷一紹酒客燒凡僅餘最後買賣手續之酒准予通融照數折半徴費其存場存棧之酒仍一律照定章繳費一次酒全年約計一二成現旣照查缸數五成繳費則次酒免費應以二十分之一核計仍須報局驗實核數免費以杜浮冒一紹酒巳經售出之禮劵其酒尙存該店者應由分局驗明簿據劵根免其徴費土酒糟燒不在此例一乾醬店之土酒精燒存貨係向官醬園之釀戶兌出現旣照缸納費則此項存酒槪括在内不再繳費一本年照查缸數補繳五成公賣費准自陽曆本年八月底至五年一月止分六期平均繳納一應發土酒糟燒紹酒客燒之公賣印照准照定數一次發給以憑檢驗一次酒及巳經售出之禮劵紹酒另由分局發給免費印照以示區别一歷來捐章每缸作九壜計算現仍照向章辦理一本年照查缸數補繳五成公賣費係照普通核計而言如有存酒不止此數准由各該商自行繳費補報領貼印照不以私酒論倘以無印照之酒銷售市場者仍照定章辦理 
[安慶]  
　　米釐重訂新章蕪湖爲産米之區出口稅釐尤以米榖爲大宗今夏因修正稅則疊起風潮惟時京外函電交馳經官商磋商匝月榖米一項遲之又久始經財政部稅務司核准改爲米每石征銀五分榖每石征銀二分五釐永訂爲例 
　　法政學校開學展期安徽法政學校校長黄佩文由第二届考取知事分發到皖上峰即畀以校長一席屬其從新改組乃甫經就緒適値暑假時期忽又改委張君接充聞移交手續一時難以淸楚因禀陳當道請將開學日期展緩至九月十三日云 
[武昌]  
　　鄂軍探又獲匪首聞軍署調查員范家堃等在湖北通山縣與湘贛交界之地捕獲亂匪四名搜出僞印徽章名樹旗幟各件及僞造湖北官錢票一箱業於日昨解省禀奉王將軍諭令發交陸軍審判處研訊聞該匪等在鄂湘贛運動勾結黨徒甚多其用度叅使僞票該票竟與眞者毫無分别審判處昨已提訊傳說該匪等與前在湖南華陽境内所獲黨人黄亞雄等係屬一氣確否尙未知也 
雜評二 
[湘人（默）]  
　　籌安會之發起人如楊度等旣多湘人矣而首先贊成分會者亦湘人也若葉德輝若楊樹榖若黄藻奇等電告事務所成立者皆湘人也而首先反對之者亦湘人也上書肅政廳之賀振庸湘人也起訴檢察竊之李誨湘人也致書該會主張責任内閣制之劉世駙亦湘人也何湘人見解之不同歟然發起與贊成者皆以事實進行而所謂反對者則僅一篇空文章未見發生何等效力是則湘人中兩派　力之强弱可槪見矣雖然此豈湘省一省事而顧無端自　若是耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[議决三林塘河工問題]  
　　本邑三林塘河工問題前由公欵公産經理處詳奉縣知事批示飭卽規定辦法當經擇定本月二十三日邀集三林楊思塘橋三鄕鄕董及邑紳姚子讓等籌議具覆嗣因是日適有風雨無人到會故改於二十七日會議昨日届期各紳董如趙志熙王吉甫施濟羣任曉岩姚子讓周呂雲陳子馨穆杼齋等於午後陸續至該經理處迨鐘鳴兩下振鈴開會遂將該河開工日期及開浚辦法公同討論逐一議定茲將議决案錄下 
　　（一）時期定於民國六年十月開工如提前一年開工須籌借銀一萬元 
　　（二）辦法照前淸光緒二十二年雇工開挑 
　　（三）土方約七萬方原估六萬方因近年更形淤塞須以七萬方計算七萬方内有繁工一萬五千方計每方工價銀二角五分以七萬方計應需銀一萬七千五百元加繁工一萬五千方（繁工加倍）應加銀三千七百五十元共計銀二萬一千二百五十元 
　　（四）河流丈尺三林塘全河約長三千丈闊五丈至三丈天漲橋以東至陳村巷開深三尺天漲橋以西至龐家宅開深五尺 
　　（五）撈淺費楊淄漊撈淺費約銀三千元 
[國貨維持會實行徴集出品]  
　　中華國貨維持會事務所昨致楊道尹函云敝會前奉農商部函託徴集國貨展覽會出品當即遵辦並奉貴公署轉發部頒運單淸單輪船鐵路憑單各件即將收到數目函復各在案茲敝會徴集各商號出品准於本月二十八日起至九月初四截止爲收貨日期所有貨件交由捷運公司裝運北京赴國貨展覽會會場交卸敬懇貴公署派員蒞敝會監督收貨以昭愼重又通告國貨展覽會出品人云北京農商部國貨展覽會開幕期迫所有出品人應速來會領取部頒志願書標籤目錄淸單箱式單各件照樣塡寫淸楚以便起運今訂於陽曆本月二十八日實行徴集出品望各出品人趕速備齊各種手續送至本會萬勿再延如各商號有手續未明者請將領去各件即來本會再行問明或交與本會請人代爲塡寫總之時期已迫難於遲延免誤行期是爲至盼又啓者所有出品淸單内列各項其第四欵價値一項務須塡寫成本實數因此項關係將來物品賣出後補納稅釐地步若塡寫賣價於補稅一層定多吃虧矜乞塡寫成本免致糾葛特此布告 
[傭婦串通搶刧之嫌疑]  
　　有開設肉店之某姓眷屬住居法新租界白而路明德里二十二號門牌樓上樓下空屋無人居住昨日上午八時有匪徒三人乘傭婦張氏在外洗滌凈桶突入門内張氏不敢聲張任該匪等上樓遽將店主婦扭住摸出兇器嚇禁聲張强搶値洋三百餘元之金鐲一副從容而去事後失主投報捕房捕頭立飭探目沈德福前往察視以該傭婦情節可疑帶入捕房詰訊張氏巳微認串同外人搶刦主婦之物迨詰問該匪等匿跡之處則又翻供抵賴不認捕頭諭令管押候再盤問實情解送公堂訊辦 
[七誌圖擊鎭守使之炸彈]  
　　謀炸鄭鎭守使未成案内之嫌疑犯高振海因在鎭署訊供不認發回淞滬　察廳訊究仍無眉目故又由警廳於二十五日（前報誤爲二十四日）午後解還鎭署此後供詞若何因守秘密未能宣布惟聞前日午後警廳接到鎭署軍法處電話囑令本月十八晚在招商局碼頭拿獲高犯之偵緝隊士速至鎭署聽候訊問拘獲情形以憑核辦徐廳長當即飭由該隊長翟世淸轉飭隊士郝樹林劉錦山張志元戎仁生四人遵即前往備訊云 
[澈究僞造蜀省軍用鈔票案]  
　　沈德芳李阿四因在北京路四百三十九號屋内私造蜀省一元軍用鈔票經美捕房捕頭查悉已飭中西包探前往將沈李兩人及婦人李張氏連同製造機器石印圖章紙張並已印成之僞票洋一千零九十八元一併查獲解送公共公廨訊判李張氏交保沈李二人押候查明澈究在案茲經捕房一再向沈等秘密研詰聞供出同黨及爲首之人數名業已禀請公廨簽票按名提究 
[鎭守使署鎗决盜匪]  
　　上海鎭守使署判决處以死刑之盜犯葉連生周阿毛季雪生三名巳於昨日（即二十七號）午後二點半時由鄭鎭守使飭派衛兵押往西砲臺鎗斃茲將罪狀錄下上海鎭守使鄭爲示諭事案據上海縣詳解緝獲搶刧隣封南滙縣屬杜家行鄕民邢銀全家之盜犯棄連生杜雪薛季雪生三名到署正訊辦間又據公共公廨詳解同黨周阿毛嫌疑犯季阿三顧漢明三名送請訊辦前來當發軍法處研訊據葉連生供稱於上年陰曆十一月間聽從在逃之陳金元糾約夥衆二十餘人持鎗行刦杜家行邢家得贓一次又於同年十二月十九日聽從沈老二等糾約夥同周阿毛等七人持槍行刦租界麥根路居民家得贓一次又於本年正月三十日夥同周小毛等六人持槍行劫租界派克路居民得贓一次共刧三次又訊據周阿毛供稱上年十二月十九晚聽從沈老二糾約夥衆七人持鎗行刧麥根路居民得贓一次又於本年正月間夥同阿新等六人持鎗行刧派克路居民得贓一次共行刧兩次又據季雪生供稱上年舊曆十一月初十晚聽從陳金元糾約夥同朱阿東等二十餘人行刧杜家行邢家得贓一次事後因恐朱阿東漏洩其事遂於本年正月十六日由陳金元商同該犯將朱阿東在新閘橋地方殺斃棄屍河内各等語除杜雪薛供認夥劫杜家行邢家一案僅祗在船看守並未上盜季阿三顧漢明訊係誤拘應即發回南滙縣及公共公廨發落外查該犯葉連生周阿毛結夥三人以上執持槍械强刧居民三次或二次均已得贓俵分實各犯刑律三百七十三條之俱發罪惡跡昭彰法無可恕應照懲治盜匪法第三條第五款一併處以死刑又季雪生一犯旣犯結夥搶刦復又謀殺同黨朱阿東棄屍河内實屬殁忍已極亦應按照懲治盜匪法第二條曁刑律三百十一條併科死刑以昭炯戒業經詳奉江蘇馮上將軍批覆照辦應將葉連生周阿毛季雪生三犯依軍法執行槍斃爲此示仰軍民人等一體知悉此示 
[救國儲金日之收入]  
　　昨日（二十七號星期五）爲中國銀行收受儲金之第一百十三日計收銀圓一百零四元又銀八十二兩五錢連前共計已收銀圓七十二萬八千九百十七元又銀五千六百零八兩五錢五分四釐 
[染業難乎爲繼]  
　　靛油一項産自德國自歐戰以來來源阻滯價値飛漲染業巳大受影響茲因存貨亦已缺乏價尤奇昻而中國土靛浙粤等省雖有出産近因遭遇水災損失甚多市價亦因之驟漲故近日染業中人均有難乎爲繼之慮云 
[國貨維持會職員會記事]  
　　國貨維持會調查部於前晚開二十一次職員會列席者五十餘人由部長汪星一主席謂第三版調查錄調查編輯行將告竣其出版之期約在九月中旬並報告福州商會來函委查本埠承泰火柴是否華産已由鄙人往囑該號詳抄一表附寄福州商會繼由部長王漢强提議（一）調查錄中之廣告何人經手請各自記數以備查對（二）調查限二十八日截止以後續有報告編入第四版内（三）覆查物品或有疑難應删除者或有差悞應更正者請速報告（四）詳述調查華豐皂廠情形末又由汪君報告調查生生烟公司情形至鳴鐘十下遂散會 
[勸用國貨會執行會記事]  
　　八月二十六日爲勸用國貨會開執行會之期由陳良玉君主席報告數事（一）調查團已成立（二）修改章程已付印刷（三）組織宣講團事星期二因風雨甚大到者不多未會成立（四）北京國貨展覽會本會已派定洪善長君爲代表末復公議由本會函致商務印書館特置國貨影片分送各影戲場揷入影戲内十時散會 
[留雲學校開學]  
　　留雲高等小學校昨日開學學生到者百人經校長汪季航君致詞訓勉均表歡迎幷聞該校創辦以來巳歷九載其經濟向由留雲寺住持僧印廣獨力擔任所費已在萬金以上業經敎育部湯總長奬給金色一等嘉祥章並給培養功深四字之匾額以資奬勵云 
[南越女學開學]  
　　旅滬粤僑南越女學爲郭慶乾君所創辦自去歲成立以來就學者　形發達本年夏季休業時曾開成績展覽會殊有可觀茲聞郭君擬於下學期大加擴充定於今日開學云 
[停辦私立甲種商業學校]  
　　上海私立甲種商業學校業已奉飭停辦昨由上海縣公署飭知該校云案奉江蘇巡按便飭開准敎育部咨開查上海私立甲種商業學校年來報部表册每多不合曾經一再駁詰在案茲旣據省視學報告成績欠佳學生人數尤寥寥無幾且與省立第一甲種商業學校距離旣近種類亦同將來兩校同時招生亦恐無發達之望等情自應准予停辦相應咨行查照等因合行飭仰該知事遵照轉飭停辦等因到縣奉此合亟飭知該校仰卽遵照辦理 
[博採旁蒐]  
　　上海縣公署附設之徴書處自開辦以來所收書籍尙寥寥無幾刻聞沈知事以徴書一事必須採訪因特添聘曹驤李味靑王家懿秦錫田孫鑑爲調查員以資蒐訪云 
[同志勸善會演劇助賑紀]  
　　同志勸善會前晚假座海寗路鳴盛梨園演劇助賑先由慈善會幹事長陳炳謙君演說略謂此次粤東水火爲災不特中國未有之奇刦亦寰球未有之奇災不死於水即死於火不死於火即死於饑不死於饑即死於盜乃一波未平一波又起近接救災公所報告西北二江潦水復漲田園廬墓人口物産淹没靡遺瑣尾流離較前尤慘敬代表災民致謝來賓並謝同志會諸君云云繼由易季復黄式如周淸泉諸君相繼演說瀝陳粤災慘狀並報告滬上前舉招海泉君回粤慰問今招君已經返滬備述災區狀况至　悽慘末由同志會陳信澧君演說謂同志會皆商業中人對於粤災深爲憫惻故現身說法以拯災民云云繼乃開幕演劇至十二時閉幕 
[船貨損失須歸買客擔任]  
　　滬南油荳餅業萃秀堂致同業各行號函云敝油荳餅業代客買賣叨沾薄佣其代配裝船一事原係格外効勞故貨物裝船無論在浦江在内河設有一切損失如敝業向他埠現銀買貨由買客自行擔負之例與行無涉民國二年二月敝業重整行規第六條有該買戶或因損失貨物届期掯付貨物應報告本公所由全體與之交涉當曾禀請地方長官曁滬總商會存案並請由商會移文江浙省會各府商會一體備案有案可稽查此次風災敝業代貴客配裝貨船損失甚夥其沉没之船貨由行家派友遣司僱船打撈業巳盡代理之義務所有損失貨物費用應照章由貴客完全承認恐未周知特再通告幸亮鑒焉 
[水電廠極力整頓]  
　　閘北水電廠營業邇來巳漸漸發達惟各舖戶裝有電燈線者往往添置燈頭竊用電火未裝水管者竊用自來水刻經該廠認眞調查竭力整頓凡各戶拖欠水電價滿三個月即將電線剪斷龍頭拆除預繳之押櫃抵作欠欵查有取巧竊用者定即送官究罰 
[警界照常會議]  
　　淞滬警察廳長徐輔洲君以外區警正警佐及巡官等每逢星期日及星期五例開常會集議警界進行事宜前因署假暫停會議茲屆秋涼自應照常開議故巳飭知各區署所警正警佐等自九月五日星期日起開會巡官則於九月十七日星期五起開議云 
[法領謁見縣知事]  
　　駐滬法總領事甘世東君昨與副領事奈嘉君於午前九時乘坐馬車至上海縣公署投刺請見當經沈知事迎入花廳茗談良久甘奈二君始興辭而别 
[水神閣之魑魅魍魎]  
　　淞滬警察廳昨日出示云照得本廳訪聞水神閣地方地處四通人民咸集晚有夜市晨有菜坊因之地棍流氓羣聚於此拆梢打架日有所聞以吉祥樓爲聚會之所指使棍徒沿途尋釁每見鄕愚可欺之輩借端敲詐其受害之人往往隱匿不控者無非慮其尋仇以致若輩益無忌憚無所不爲若不嚴予查究何足以維秩序除訪拿爲首之人嚴辦外合行示仰人民一體知悉如被該流氓等拆梢敲詐卽行扭送警區解廳嚴辦以儆兇惡而保治安其各遵照無違切切 
[調查巡捕拘人之地點]  
　　紹興人王阿發前晚在北西藏路公益里持一長竹竿行走被滙四捕房一百二十二號華捕查見疑其圖竊拘押捕房昨解公共公堂經中西官訊知王係過犯曾經函送紹興同鄕會遣回原籍不應潛回惟據王供因母病來申且該處係屬華界並不圖竊而該華捕投訴該處確係租界是以拘究中西官判王還押候派探查明該處是否華界抑係租界復候再核 
[本未潛入租界]  
　　過犯陳金生前日在北四川路華洋交界處被捕查獲昨解公堂經中西官訊知陳所站地點並非租界姑寛免究判仍逐出租界不准再來 
[女婿打丈母]  
　　住居法租界巨籟達路慶祥里之朱明健於前日下午偕妻沈氏至地方檢察廳禀控伊婿吳邦鈺來家滋擾將沈氏毆傷伊女吳朱氏上前攔阻亦遭擊傷惟吳朱氏受傷較重故已先送至愛文義路廣仁醫院療治因吳住居大東門内麵筋弄故偕妻來案請求驗究等情林檢察長以一面之詞難以憑信姑候驗明有無傷痕再行核辦 
[兄終弟及]  
　　川沙人張順發與其寡嫂張蔡氏昨在南市互扭由警查見帶至一分駐所詰問張供胞兄故巳十餘年曾效叔接嫂之俗例以嫂爲妻近因該氏私自出外今日在途遇見囑其回去致起爭端求鑒氏供年四十歲後夫順發不顧家用是以來申傭工度日奉飭移送警廳司法科訊明核奪 
[毆打成傷之起訴]  
　　陶敬華前日至閘北四區警署控被陳錦堂毆打成傷請求提究經姜警正派警將陳逮案移送檢察分庭預訊之下將原被一併收押聽候起訴公判 
[鐵器壓傷工匠]  
　　工匠陸少泉李正綸二人昨在楊樹浦瑞鎔船廠内工作時有笨重之戤器　下致陸李二人之胸背受有重傷堂　廠主派人雇事連送同仁醫院請爲救治 
[妓院起火傷人三誌]  
　　湖北路淸和坊一弄末第二家妓院起火延及後面華通厨房並灼傷該廚房學徒陳三寳張炳坤薛五大等三人陳已因傷身死由捕報官請驗等情已誌本報嗣經屍屬求准免驗自行棺殮張炳坤亦醫治無效延至前日午後殞命昨由其家屬禀請捕房免予報官相驗自行棺殮聞薛五大傷勢最輕可保無性命之虞云 
[拐犯禁錮西牢]  
　　開封路居戶嚴少華與妻陳氏偕證嚴品先控泥匠嚴阿善誘拐七歲男孩阿來圖賣等情昨由捕房將被告與孩一併解至公共公廨經俞代襄讞會同英白繙譯官研訊屬實判嚴阿善押西牢半年孩交其父母領回 
[婦人不識路徑]  
　　婦人朱奚氏前晚至吳淞路某小客棧投宿該棧以租界定章不准留宿單身婦女拒而不納經三百二十五號查見詢係迷途當即帶入捕房轉送公共公廨昨由官媒解案請示據供長興人年二十八歲來滬未久寄居親戚吳德寳家因出外閑觀不認歸途惟有親戚馬和尙在盆湯弄嘉賓旅館内請爲派捕送往馬處等語王襄讞商之英領康君判即派捕伴送至嘉賓旅館交馬和尙具領如無馬姓其人着暫留本廨候登報招伊親屬來案具領 
[江北安孩迷路]  
　　江北女孩趙銀海昨在南市迷路爲董家渡崗警查見帶至一分駐所詰知該孩年十歲父母已故向由其兄小銓子撫領惟詰其住址語甚糢糊飭暫留候召屬認領 
[原告多此一舉]  
　　南京路瑞大洋貨店主王哲臣控掮客袁憲章糾同聶芹波將伊夥友葉仲賓毆打一案昨經公共公堂傳訊因原告臨訊不到遂　將案註銷被告所存捕房保洋二十元着即發還 
[成衣店空無一人]  
　　吳淞路一千二百三十一號西式成衣店積欠貨欵及房租等項爲數不貲店中夥友人等遽於前晚逃避一空昨由該房主將屋封閉門口黏有一條紙書明限本月底即來理淸否則禀報官廳將屋中器具拍賣作抵房金云 
[捕房不理債務]  
　　顧小二昨在漢璧禮路向錢榮甫索討欠欵無着扭控捕房捕頭以債務關係斥不准理 
[匪徒難逃法網]  
　　匪徒甲乙等四人迭在租界内搶刦得贓後因派探拿辦聞風逃逸今又濳入法界匿跡長浜路地方昨爲探目沈德福包探任水揚頂知於昨日前往將甲等四匪一併拘獲抄出白朗林手鎗一支槍珠一包解入捕房捕頭諭令管押聽候詳細錄供核辦 
[小車夫串吞湖絲之懲治]  
　　鼎餘絲號前將湖絲十件售於法商信孚洋行雇小車夫吳阿龍等推送詎吳等將絲車往福建路某貨棧串同該棧股東陳某預備售賣分用後爲英捕房將吳等拘獲移送法公廨弔出原贓昨日提訊吳阿龍供陳前向民人言如車有貴重之貨送至伊棧可得酬勞民人一時貪利故將絲車至該棧内由棧司趙金木將絲上棧是實沈阿法李富榮同供均係車夫由陳吳兩人矚令將絲車送該棧可得酬洋是以車往趙金木供棧中之事由陳一人管理現匿何處實不得知民人祗將絲上棧並無串通之事求宥聶讞員判吳阿龍押兩年沈阿法李富榮各押一年半趙金木押候拘到陳某再行核辦 
[脚踏車行追償損失]  
　　周洪易至法公堂控稱前有傅友仁來店租去脚踏車一輛一去不來後將伊尋見車雖吊出少去物件已車且損傷約連條理等費計洋十五元又有錢小大亦稱被傅租去脚踏車一輛少去響鈴各物値洋七元同求訊追訊之傅供認租車失去車上什物不諱中西官判押十四天並着賠洋二十二元 
[此後勿再犯案]  
　　甬人蔣榮生前在狄思威路徘徊窺探被美捕房包探宋掌桂查見拘解公共公堂訊非善類判押一月期滿帶堂再核昨届期滿由捕解案請示中西官諭令開釋如再犯案定行嚴懲 
[汽車違章疾馳]  
　　汽車夫貴阿媛前日在南京路開車疾馳違背定章由捕查見當經抄明汽車號數禀奉捕頭於昨日飭探將貴傳至公共公堂訊明判罰洋十五元充公 
[關於收征錢糧之示諭]  
　　完納者不准拖欠上海縣知事公署昨出示諭云案查忙銀開征二個月限内本係花戶自封投櫃完納向章限内奬賞各地保之欵於征收並無關繫應即更定新章以後各地保收繳錢糧限外一個月照數全完者每百元賞給一元五角限外二個月照數全完者每百元賞給一元限外三個月照數全完者每百元賞給七角五分催征吏按圖嚴催亦照上項三次期限如能全數催完每百元賞給七角以示鼓勵縣屬錢糧向係年淸年欵不准絲毫蒂欠自示之後倘再抗延不繳定干提案比追斷不容以本年糧賦遲至下年始行完繳也爲此示仰縣屬業戶地保及催征吏等一體遵照母違特示 
　　征收者不准需索又出一示云案奉巡按使齊飭開（飭文曾載十八日本報茲從略）等因奉此查上海向無帶征串開費之欵所有發給串票亦無别立名目另行帶收之費奉飭前因除詳復外合行出示曉諭爲此示仰縣屬諸色人等一體知悉如縣署征收人員及催征吏於發給串票時需索費用准業戶來縣指控定予從嚴究辦决不寛貸 
[工巡捐局文告兩通]  
　　又須遷墳拆屋照得高昌廟路自電車公司牆角起至高昌廟廣東街口止道路狹窄現擬一律放寛敷設電車軌道以利交通業經派員履勘規畫竪立路界即須動工興築所有該處關礙路線之墳山房屋均應一律遷讓合行出示曉諭爲此示仰各該業戶及地甲人等一體知悉如有在本局路線内之墳山房屋務須尅日遷護遷費地價由局照章發給事關道路公益愼勿觀望自誤 
　　定期給償地價照得本總局上年開闢斜徐路等馬路圈用民地前經擬定地價詳奉江蘇巡按使上海鎭守使滬海道道尹批准並出示曉諭在案現在路工告竣所有圈用地畝亦經派員復丈明確應即照章核發地價茲於九月六日起按圖發給合行出示曉諭爲此示仰各該業戶一體知悉逕向各該圖地何領取給價單再行檢同契據執業田單來局以憑核明發給愼勿延誤 
[閘北檢察分庭批示二則]  
　　陳開書訴請開釋伊甥張恩元由批該民事不干已輒敢旁凟殊屬不合應斥不准 
　　朱鳳舞訴張富生反噬抵制由批所訴是否屬實仰候解送到案訊明核奪 
[補錄法公董局抽閉烟膏店之通告]  
　　法公董局曾於本年一月起取締界内各挑膏店祗准閉歇不准添開茲又因公共租界各挑膏店巳由英工部局抽籖限閉法界内亦應舉行故由總董等議决抽籖辦法由該局總辦唐君發出通告如下大法公董局總辦唐諭各烟膏舖知悉案照本局八月十六號董事會議定本租界内烟膏舖及土棧關閉進行方法以抽籖爲凖計分四期第一期關閉四分之一定於本年九月一號下午五時在本局當衆抽籖抽着者限二個月後一律閉歇未抽閉者凡爲零批及挑膏舖須每月繳捐自十兩至五十兩批發即大同行者每月納捐一百兩特諭按此通告他報昨已登載今由訪員補來聲明爲送稿人遺漏以致遲誤特補錄之 
[誌謝]  
　　昨承徐家滙天文台寄贈太陽光圜圖一册是書爲佘山天文台長蔡尙質君所著考定太陽光圜附以圖說頗爲詳明譯筆亦殊雅潔特誌之以逹謝忱 
[氣候報告（上海徐家滙天文臺天氣測候報告）]  
　　八月二十六日颶風已轉至東北向九州進發琉球南面復有氣壓下降之象大約頗關重要中國海濱復有季候風上海有暴雨 
　　二十七日晨間上海天晴而潮濕日出時有霧氣壓仍低於平均度數 
 
 

Page 11

 
 
　　二十七日下午四時三十分豫測天氣晴而且熱海濱一帶　季候低 
　　二十七日下午四時前二十四小時内上海氣候温度至高九○·二至低七四·六去年同日至高九○·二至低六七·二 
雜評三 
[非具文也（訥）]  
　　今日我民謀所以自安之道第一在發展我民之經濟力發展經濟力之第一要事即提倡國貨是也然提倡國貨必合上下之精神才力共同注意於此方能有濟我國向來商人與中央之農商部有捍格而無聯絡或且爲意見上無謂之爭以是而求協力以圖發展不猶南轅而北轍歟今日北京國貨展覽會之設一方面提倡國貨一方面即爲部與商人聯絡共事之機有志商人必不視徴集出品爲循例之具文矣 
來函 
[閘北共和路商民來函]  
　　今日各報本埠新聞欄内有新閘橋改建工程一則以南堍橋基挖泥釘椿業巳告竣自昨日起開挖北堍橋基故浮橋西首現巳築笆阻斷交通該處各店舖房屋有須拆讓者早經工巡捐總局閘北分辦處會同淞滬警廳出示曉諭遷移云云查建築新橋往北者共和路東西係名光復路在東叚轉角南北二丈西首角子南北丈七茲因橋工作用無地迫不及待將西角拆去房屋一糧是以西首南北約有三丈零來日工竣則西首浜岸較與東首浜岸成爲馬路闊有丈外論以交通極便論以地價自有劃歸租界消息以來業巳飛漲每畝計二萬有零近聞工巡捐局收買該處民地放閘無用馬路多耗財産將來可惜物歸租界原屬徒耗國家極困難之國庫且大總統諄諄申令應用則用兼顧保護民産該處惟有萬隆米行角嘴應拆一間想局長深明大義斷不藐視申令而縱工程處濫權騷擾致各店舖尙須拆讓此事與水陸商務大有關係務請貴館報登入來函欄内無任感佩閘北共和路商民李秉乾談逢春謹上八月二十七號 
[上海鎭守使署軍法處來函]  
　　閱本月二十七日各報載江海關查獲携帶鎗彈之趙榮甲一名經鎭署派委軍官向檢察廳提解來署發交軍法科訊辦據聞該犯供奉天人年二十八歲云云查趙犯榮甲甫於二十六日下午由檢廳提解來署本日尙未提訊竟先登載軍法科問供云云殊堪詫異此係訪員憑空虛搆淆惑聽聞用特函請貴報登入來函門更正以昭核實 
 
 

Page 12

 
 
   
 
 

Page 13

 
 
自由談 
游戲文章 
[擬外省人問京師近狀（仿趙威后問齊使）] [  詩癯]  
　　自京師籌安會發現後外省覩此名目駭然一若京師有不安之狀可見籌安會之徒亂人意也戲擬是篇以博一笑 
　　有客自京師來坐未定外省人問之曰居民無恙耶官吏無恙耶客不悅曰承詢京師狀况今不問官吏而先問居民豈先賤而後尊貴者乎問者曰不然苟無居民何有官吏余之問舍本而逐末者耶乃進而問之曰敎育總長曰湯濟武無恙耶是其爲人也新學之泰斗革命之元勳提倡敎育不辭勞瘁是助元首以興學者也何以忽然辭職也梁任公無恙耶是其爲人富學問能文章明法律多經驗是助元首以立法者也何以傳聞患病也湘省名士賀振雄無恙耶不避斧鋮慷慨上書痛詆君主是誠愛國而出於血性也者何爲至今不用也此二公解職一士不用何以固邦基熄邪說乎八大胡同何如乎蓋其熱閙也上而各部大員中而秘書簽事下而士子商賈皆昔日所流連忘返者也何爲至今不游乎（四） 
[滑稽新聞] [  覺迷]  
　　近有人發起壽女會凡婦女年滿一百歲者無論大員夫人尼庵師姑妓院老鴇得發起人三人以上同意者皆得入會至該會宗旨則謂研究長生不老之術云云離奇荒誕而當道竟未加取締聞該會會長係楊老令公之夫人楊老令婆云 
譯著 
[間諜生涯] [  天虛我生]  
　　（七）德皇止戰 
　　報者曰前章言德艦忽退之故路而不詳吾方以爲病及讀此章則其追叙之事又覺瑣屑而冗長然譯書者無改作之權則請依其所述以供讀者自此以下仍爲葛賚武之言矣予歸德意志時天氣正佳柏林之地繁華直如愛倫之園然愛倫爲仙境吾人殆不可即而柏林實爲人問之仙境也故吾每適異國輒必縈諸夢寐誓於歸時必抽二十四小時之暇以恣游覽庶不辜負蓋吾自業偵探以來所入金錢亦旣多矣苦無排遣之法故每出游必不吝惜錙銖或則駕車而赴格羅森林一吸空鮮之氣其地實幽勝無匹萬綠叢翠宛若畫圖人行其中雖盛夏亦如三秋胸嗝間所有俗塵至是一掃殆盡意至適也向晚則赴喀賓司格餐館就餐山珍野味恣所欲啖旣醉且飽則赴金線劇場以聆妙劇琅瓊迭奏曼舞輕歌而鬢影光尤與襟邊席上之折枝花氣氤氲使人欲醉凡此景物皆余客中所預爲籌畫者滿擬於歸來之後卽依上述程序一一履而行之廬知事有大不然者予晤凡特伯爵後方辭出先赴苞而咖啡館中啜茗以解煩渴因念吾人果於二十四小時間作快游者當先返庽更予之衣庶於氣趾亦表軒昻此念甫萌而予首已頷而認可乃即推盞而起載欣載奔以返予室擬更衣而後出予方將叩關巳有一人啓扉而出蓋克姆也見予卽曰主人歸矣甚佳適有電話來令予往覔主人今其鈴聲猶未晰也予聞語爲之㗳然知予所預定之程序又將因此而變更矣予因恨曰孰以電話召我者克姆曰其人實無姓名自稱爲Ａ字十一號嗟乎讀者此非威廉街之電話歟以吾人之職業而受Ａ字十一號之召其事又何待言不過奔波而已而予腦筋所貯之格羅森林以及喀賓司喀之晚餐金線劇場之妙境至是盡成盡餅無復希望予乃垂頭入室就電話以詢則伯爵命予於夜間十點半鐘往耳予旣奉命亟揮克姆出令爲予料理行裝予則稍稍假寐以待其時之至蓋與威廉街之人見於夜半其必不能免於旅行也固意中事耳然予亦勿能寐乃閉予目深思今者之召果爲何事其中必有一極大之秘密方醖釀而未發酵者又可知也事之大小雖未可知然予甚望其大蓋吾儕爲間議者雖非幸災樂禍但治一事等是危險實願其所治之事乃有關於皇位或國家者始有價値耳 
自由談之自由談[  梁溪漢裔] 　 
　　安人所樂聞者也人而能籌長久之治安使民享太平之幸福吾民當欣之禱之而不暇何今籌安一聲全國哄然聞者驚心論者紛爭値此新約實行之時吾風雨飄搖之民國本當急宜而籌安之奈今籌安會之發起論者謂某國反以爲可乘之時機漢裔不敏敢以質之發起籌安會者 
劇談 
[觀譚鑫培洪羊洞紀] [  丁怵]  
　　昨日爲呌天登台之第二日而洪羊洞又爲此老生平傑作五時許予遂與常覺小蝶同往則巳在邊座十餘排後矣其他佳座均被捷足者定去然其中實有大半出於案目襲斷以待熟客之蒞臨或用爲居奇蓋是日以兩倍之價取得佳座者實不乏其人尤可恨者則爲一般時髦看客及胡調黨初不問上台之工架如何行腔如何但一開口彩聲卽隨之雷起致其餘音恒不得聞甚有自那日一段正板尙未唱即紛紛散去者場中秩序以致大亂以致適才問與賢爺交談一陣一段竟不能悉聽實是可惱吾殊不解此輩究竟是何心肝來看呌天戲耶抑來充時髦耶若是看呌天戲則唱未及半不當便去若是來充時髦則不如觀天河配拿破崙等戲較爲有味何必來此多佔一個坐位北人每譏南人爲不懂戲吾則謂豈特不　直胡閙耳 
　　呌天之戲妙在傳神毫末細嚼其味正如諫果回甘津津尤妙者則如病房來遺之進字餘音裊裊不絕如縷你你你一句適爲彩聲所亂竟不得聞可惜然其神情實巳妙到極頂竟然是個病染沉疴之六郎何嘗有半臺是譚鑫培也其餘如訢說病因時之千歲爺三字及快三眼因此上臣之病加重十分等句一字三咽實含無限凄涼令人黯然下淚幾忘其爲戲矣惟聲調較昔巳低後坐每有不能全聆之苦加之看戲人之嘈雜故有數段竟致不辨隻字然此老年逾古稀唱倣仍悠游自如一塵不驚無力極聲嘶之病洶奇 
　　覺迷按此稿昨日投到已近旁晚未及即日排登閱者諒之 
小說 
家庭小說 
[嫣紅刧] [  常覺小蝶合譯　天虛我生潤文]  
　　第五十三章（續） 
　　時月光已吐山隈導旁林木掩映頗多幽趣皮靄卡瞷哈勃克不己覩立隨之行過海兒斯東至倫敦街及安特來田塍矣哈勃克忽止步不行皮靄卡又藉樹影自蔽有頃則更見哈勃克之旁復多一女郎挽手以行其一種親密之狀乃不言可喻皮靄卡至此妬火不禁中熾又苦於相去遠不能聞其所言設由此前行則必爲二人所知設繞道而出其後則又有鐵栅爲隔苟攀而過手腕必且被創然皮靄卡畏葸之心固不能適其妬意也乃立前攀鐵垣而過幸未爲檻上矛鋒所刺故得無恙但步履而前則鞾聲槖槖必且爲衆人所聞乃立卸其靴襪行以前果及二人身後至是二人之語乃盡爲皮靄卡所聞矣皮靄卡先自思曰此女郎殊嬌好似見於何地者旣而思之則曰是矣殆即與密司梅麗同伴之安娜也旣盡聆其言語曰聽人私語者每暴已之隙末今皮靄卡亦如是蓋正聞哈勃克告安娜以遲至之因也皮靄卡忿極乃幾怒吼吾知此時苟其身畔而有刃者行且洞二人脇矣久之二人已自散去皮靄卡復着其履越檻過然不愼手腕竟觸矛鋒之尖皮靄卡忍痛以絹裹之逕返特雅别墅則已過茶時矣幸衆人均在客室未散故不知皮靄卡之出僉曰茉特瑁史汝頃間何作敏萊巳在汝門上鼓一疊進行曲矣皮靄卡曰吾聞之惟頭痛劇故不能答密昔司特雅方欲言哈勃克時正仰臥睡椅之上忽曰茉特瑁史汝手創矣皮靄卡以齒自嚙其唇曰小創耳固無傷也 
[拿磷崙軼事條納黎宮人瑣語] [  天白]  
　　余友丁君嘗客巴黎主密羅博士家博士好客健談酒酣耳熱輒道拿破崙朝遺事欷歔感喟若深有黍離麥秀之悲者君異而問之博士乃言其祖姑茉苓曾爲拿皇宮中女侍國破後爲女修士以終所述宮中軼事尤夥白頭宮女閒話開元秘殿餘芬亦足珍已君略述於余因記其一則 
　　茉苓曰世言帝娶瑪麗公主爲皇后景運遂隳此語殊不盡然后貞婉幽嫻實足以母儀一國特才智不逮前后耳余侍后五年后待余極有恩意不以余非奥大利滕嫁者而疎之也帝出征俄羅斯時后曾極諫蓋禡祭之前夕帝夢殊弗祥醒以語后后素信奉上帝者以爲彼蒼示警必不可違而帝之爲人素以英斷自詡嗤后爲迷信拂衣而行卒取禍敗后書述帝夢境告余迄今思之猶懍然爲戒蓋上帝實愛吾皇惜吾皇耑恃人謀而不信天道也（以下皆瑪麗后述拿皇語） 
　　余疇昔之夜又作埃及游矣茫茫砂磧中月色慘白古塔映尺幽寂無倫余之行營似在尼羅江上旌旗隱隱刁斗無聲從余微行者但將軍納爾一人余方縱馬向開羅行時道旁諸金字塔忽爆然迸裂塔中幽靈一一出現白衣翻鬸若道侶之列班赴會有冕而握劍向余作揶揄狀者且曰余亦王中之王也一世之雄亦如爾今日第爾將來之命運恐不余若耳余大怒麾納爵往撲之忽旋風驟起沙石亂飛萬聲若雷余亦目爲之眩少選風定余張目四矚則余身巳離埃及沙漠而在山明水媚之意大利矣海濱城郭蒨若畫圖余當時雖戎馬倥偬亦爲之神怡心曠斗聞隆隆巨聲發於左近余疑爲敵軍來襲急吹小銀笳令衆軍戒備第見蔚藍之天鮮赤如血熱氣蓬蓬薰人欲暈余方駭咤忽聞萬聲齊呼曰吾皇速行委蘇維亞火山噴裂矣嗟乎余身乃入陸沈千載之邦貝古城耶時薰天烈燄已逼余首余生平無所怖畏寗畏火山余猶立馬不行而此烈烈紅光果霎時銷滅第覺温度驟降寒氣侵人四顧茫茫皜皜一白則余單騎立亞爾伯斯山巓雪花如掌撲吾戰袍余乃策騎踏雪而下阪峻而滑然余善騎馬亦良不憂傾跌也甫下山聞水流湯湯遙見大河前橫欲渡無舟躊躇久之見一農夫荷鋤于于來呼之彼忽怒曰此萊因河余普魯士領士也汝法蘭西人來此何如者噫余今日可謂神龍魚服困於豫且矣余以彼不足較乃沿河而行漸與城郭相近樓臺金碧繁麗無倫諦視之不覺失聲而噫蓋卽巴黎也余幻游世界乃猶未出國門耶余自顧余立馬之所則在西茵河中一小洲上那德達米敎堂（那德達米敎堂在伊黎特拉石特洲上）鐘聲鏗然徐動余聞之中心肅穆若上帝詔余以息除塵念皈依宗敎者第余心素如活虎生龍非倉卒所能降伏妄念一馳而余輦轂下錦裝繡飾之花都斗然沈滅無跡第見碧波萬頃浩浩無涯四面蒼茫杳不見大陸之影噫余乃在一大洋中孤島上矣形單影隻凄寂無倫悲極大呼　然而醒則余身猶在條納梨宮中也（二） 
救國儲金 
[中國銀行收欵淸單]  
　　八月二十四日第一百十二次報告 
　　第四百八十二册八十九號至一百號胡朗軒一元李獻廷一元高明樓一元孟湘甫一元車紹伯一元曹鴻卿一元張消蘭二元陸子猷二元張宇淸二元車仲宣二元吳仲甫五元吳伯衡二元 
　　第四百八十三册八十八號至六十九號陳泮貽二元奉賢分事務所假座學立高等小學校開演文明新劇四十六元 
　　八月二十四日第一百十二日計收儲金銀元六十九元連前共計巳收儲金銀元六十四萬八千九百八十九元銀四千零三十二兩七錢二分中國銀行謹啓 
 
 

Page 14

 
 
   
 
