# 1917 - 295 - 4916061

 

Page 1

 
 
   
 
 

Page 2

 
 
時評 
[第一第二第三第四（冷）]  
　　何謂第一對付孫文等之元帥也何謂第二對付粤督也何謂第三對付桂督也何謂第四對付滇督也今京電謂將解桂督職而查辦矣是巳由第二而入第三時期也 
　　對付第一時尙望二三四之不相牽連而能與我合也不能因而對付第二而又望三四之不相牽連而與我合也今又不能則不得不對付第三幷對付第四矣至對付之手段畢而所謂一二三四者終至牽連而爲一矣一二三四牽連而爲一於是以前之所謂西南問題者其名而今後其實 
[命令]  
　　十月二十八日大總統令譚儒翰授爲陸軍步兵上校此令又令陸軍總長段祺瑞呈請授遲春榮何心琦邱振武爲陸軍步兵少校王維周爲陸軍砲兵少校林超爲陸軍三等測量正應照准此令 
　　又令陸軍總長段祺瑞呈請授劉鯤爲陸軍騎兵少校王懋義爲陸軍三等軍醫正倪寳山爲陸軍三等獸醫正應照准此令又令陸軍總長段祺瑞呈准鑲紅旗蒙古都統治格咨請以春熙陞補印務章京靈山陞補公中佐領應照准此令 
[專電]  
　　北京電頃得粤陸回電大失所望今日段擬開加班會議决行第二處分桂譚督亦將免職查辦龍濟光當有特别任務兼充某地司令（二十九日下午一鐘） 
　　北京電廣東陳李交代日内將有衝突政府料陸今明當有態度表示如桂有變則立命龍制陸龍或將督桂政府機關新聞揚言陸如服從則斷無令龍入桂之事但暗中確有預備 
（二十九日下午四鐘） 
　　北京電湘南戰訊沈寂因傅正取守勢以待各方兵到而桂軍亦因粤事有不能進攻之勢 
（二十九日下午五鐘） 
　　北京電政府對川事甚樂觀謂川軍可以禦滇但劉存厚來厚請吳光新抵重慶而止無庸前進劉有意握川權（二十九日下午五鐘） 
　　北京電討滇令明日閣議將提出政府中人言三四日内必發表（二十九日下午五鐘） 
　　北京電報載龍派蔡春雲來京密商以龍爲兩廣巡閱以梁士詒督辦兩廣鑛務（二十九日下午四鐘） 
　　北京電政府令汕頭厦門間海軍一部準備助李耀漢驅陳 
（二十九日下午四鐘） 
　　北京電政府機關報宣布滇軍巳退出内江（二十九日下午四鐘） 
　　北京電川省戰事今後當在瀘州自流井間内江滇兵力最單薄確已被鍾體道收復滇軍主力現在瀘州自流井 
（二十九日下午六鐘） 
　　北京電周道剛劉存厚飛電收復内江奪還威遠傳令嘉奬 
（二十九日下午五鐘） 
　　北京電電令海軍第二艦隊司令速派永績永健兩艦赴閩詔安漳浦協防（二十九日下午五鐘） 
　　北京電段决編制京畿武裝警察擔任京畿防務先從北京南苑西苑北苑試辦（二十九日下午五鐘） 
　　北京電津電津浦租車購車案判决王家儉各處三年執行三年四月盛文頤各處三年行賄八月執行三年半童益臨執行二年均奪公權全部終身 
（二十九日下午一鐘） 
　　北京電巴黎大會議前協商國各派大使往還我以道遠期迫現擬先就日俄美三國派往 
（二十九日下午八鐘） 
　　北京電外部派秘書張煜全科長陳海超赴滬聞爲商决敵人註册事擬將和平定案一說張陳係充改正關稅委員 
（二十九日下午一鐘） 
　　北京電漢口德租界管理權發生爭議内部派專員李升培孫培往會交涉員商决 
（二十九日下午八鐘） 
　　北京電汪外長喘疾轉劇昨午巳進法國醫院一時不能到部（二十九日下午六鐘） 
　　北京電馮昨起病辭客要事諭師景雲代見（二十九日下午八鐘） 
　　北京電臨時參院定灰日開幕（二十九日下午五鐘） 
　　北京電臨時參院準十一月十日行開院禮湯内長昨在傳心日行開院禮湯内長昨在傳心殿宴議員（二十九日下午四鐘） 
　　北京電日置益昨晚來京與吾國前途必有至大關係 
（二十九日下午五鐘） 
　　北京電王克敏辭職打消 
（二十九日下午四鐘） 
　　北京電田中玉今晨出京回察哈爾孟恩遠暫留吉了事 
（二十九日下午四鐘） 
　　北京電田中玉奉命仍回本任今日出京（二十九日下午五鐘） 
　　北京電新編第十三師砲團奉令開往蒙邊（二十九日下午八鐘） 
[外電]  
　　北京電敵船問題討論多時後卒由中政府承允協約國之請求星期五日外交部與代表協約國各使之英員交換公文允以航海船九艘共二萬九千九百八十四毛噸租與英政府爲協約國服役其租價照協約國租船通用率大船每噸四十先令以上小船每噸五十先令敵船十艘爲亞爾班加號台克號里克末斯號波希米亞號亞里西亞號支那號加士號希里恩號特拉愛芬號山克斯太號租船合同由上海英總領事與大達公司代表商訂諸船現在長崎修理者二現泊香港者二豫料兩月之内均可備用餘五艘三爲江船一巳陳舊一因特務免列於合同 
（二十七日）字林報 
　　北京電昨夜中英友誼會設宴爲英使朱邇典氏洗塵中英人士與宴者約百人由陸徴祥 
 
 
 

Page 3

 
 
主席（二十七日） 
　　香港電今日華人商會開會捐募天津水災賑欵萬餘元（二十七日）以上路透電 
　　北京電昨日午刻湯化龍大開宴會座中以日本山本達雄小川平吉長島鷲太郎諸氏爲主賓邀請林公使芳澤參事官日本公使館人員等及中國知名之士作陪（二十九日） 
　　北京電前任日本公使日置益氏昨日來京（二十九日） 
　　南京電實業廳巳組織廳長張軼歐聘支桓棟爲秘書（二十九日） 
　　南京電齊省長昨日面謁李督軍密談良久外間咸謂齊氏此次齎馮總統之密令來也（二十九日） 
　　東京電日本全國商業會議所聯合會於本日開第四日會議開日華博覽會之議案由委員會報告已照原案可决（二十九日） 
　　東京電日本大藏省本日發表發行小額紙幣之勅令將以明日官報公布此項紙幣預計於十一月間發行二千萬元於十二月間發行一千萬元（二十九日） 
　　東京電新任駐日美國大使勞蘭德愛司瑪禮士氏定明日午前於宮中行親任狀捧呈式 
（二十九日） 
　　東京電遞信技師板部成雄同岡本誠二氏奉日政府命爲駐滬日本總領事館附屬員（二十九日） 
　　東京電駐滬日本總領事有吉明氏今日抵東京（二十九日） 
　東京電日本農商務大臣仲小路氏本日於全國商業會議所聯合會席上演說曰鐵類除取給於本國外並無他途應乎時勢之需要且將供給船隻以助美國爲圖通融之計 
（二十九日） 
　　以上東方通信社電 
　　東京電昨夜九時（二十八日）中國留學生十數名與朝鮮學生大生衝突旅館中人出而調停亦不之聽甚至破壞電燈家具等物旋由警察傳赴警署聞其原因係中國留學生指朝鮮人爲亡國民朝鮮人不勝侮辱致有此事（二十九日） 
　　東京電奉吉軍前隊在長春衝突城内各大商店皆停止交易居民均向銀行提取現欵（二十九日） 
　　以上共同通信社電 
[戰電]  
　　倫敦電泊拉愛斯氏本月二十四日由意軍陣線來電謂俄境德兵三十萬人現集於廣二十英里之陣線以助奥軍攻擊意軍而援兵續來者尙多麥剛森上將現指揮德奥軍之攻勢德軍則由蒲羅將軍統帶德軍乘天有濃霧之際突攻伊森沙河意軍外防摧毁意防兵一旅進抵伊森沙河兩岸且乘黑夜溯流而上佔據加波里都鎭乃分二枝一攻斯太里斯區基山一向羅比克進發志在包圍意軍全防線均爲意軍所阻另有一德軍正面攻擊伊森沙河一帶之意軍總陣地佔據羅柯鎭德軍又在土爾米洛南面襲擊逐走防守格洛洛加克陣地門戶意軍但該地後爲意軍奪回（二十七日） 
　　俄京電委棄希爾新福之計畫現已着手進行據瑞典京城電稱德人深信易在芬蘭登陸及截斷俄國瑞典間之鐵路交通可不受抗拒云（二十六日） 
　　俄京電公報云敵艦隊轟擊愛里加灣里拉齊與薩米斯孟特境及庫洛島南岸 
（二十七日） 
　　俄京電軍工代表會波羅的海艦隊各團體等已舉代表組織特别委員會專事鞏固都城内外防務（二十六日） 
　　莫斯科電政治家大會已舉前下院議長羅翔柯氏爲臨時議長羅氏演說之際謂政治家大會之目的乃在喚醒國民使激發天良及遏制目下之騷亂舉動云市政局辦事員决議當局至二十五日不承認彼等之要求則擬停止辦公云（二十六日） 
　　巴西京城電巴西衆議院以一百四十九票對一票表决與德處於戰爭地位案參議院亦一致贊成該案故總統已批准巴西與德處於戰爭地位之布告文（二十六日） 
　　羅馬電意國衆議院否認信任政府案後内閣即全體辭職（二十六日） 
　　瑪德里電西班牙内閣巳辭職（二十七日） 
　　倫敦電愛爾蘭新芬黨大會已採納其所謂憲法舉定幹事部計二十四人其中十一人乃釋出之政治犯並舉特伐里拉氏爲議長特氏宣布政策大綱擬佔有愛爾蘭各行政機關愛爾蘭之銀行保險事業不入英吉利人之資本解除愛爾蘭與英吉利工人結合之團體（二十七日） 
要聞一 
[中國今日時局之關鍵]  
　　字林報二十二日北京通訊云湖南時局非大膽不敢置議當零陵宣布獨立之時官場極力掩飾視爲癬疥之疾以爲零陵鎭守使因被撤任老羞成怒乃倒行逆施並無政治意味官場之解釋如是其時北京方遣專使與陸榮廷接洽聞者故亦以爲南方似未有施行何等决裂辦法之充分理由但未幾卽恍然而知零陵之獨立乃西南諸省聯合大舉之第一步行動粤省不獨置嚴緝孫文之通令於不顧公然作派兵入湘之準備同時滇省飭其駐紮蜀境及邊界之軍隊活動進行湘省則湘軍方以叛變聞者其數日衆而桂省亦縱兵入湘統此觀之南北似巳開戰矣惟評論全局之言其似是而非引人迷惑者正復不少或謂兩廣經費支絀斷難大舉且軍需彈藥亦復缺乏滇黔亦然而湘中叛兵除隨帶之鎗支與身穿之軍服外尤無長物若中央政府則財政較寛軍備亦充是以南北地位孰强孰弱乃今日之問題也雖然有一極大困難焉中國養兵以數十萬計而在此無意識百十萬兵士中其能服從北京政令者有幾人哉近來東徴西調勉强凑合約及三師之兵士驅之入湘作戰此項軍隊在紙上言之非不利害也然在實際上察之亦脆弱甚矣一旦粤桂黔三省居然奮鬭則北京將從何處續調軍隊正不易知也近日有一奇談謂龍濟光巳派兵二千在欽州附近登陸志在截斷粤湘之交通又謂惠州兵變反抗廣州當道以上兩說皆自可恃之方面傳來但至今皆未徴實也北京政府派某報言龍濟光事尤饒趣味謂龍立於政府方面决無可疑現正佈置備戰以助北方龍有兵二萬五千軍需甚足計有湖北來復槍二萬五千桿廣東機關鎗一百七十五架子彈一千四百萬顆及德國來復鎗數千又有巡艦三艘並在香港銀行存洋一千萬元云云湖北之來復鎗吾知之矣若廣東之機關鎗則當係紙上空談至於巡艦三艘又何自而來乎以事實言忠於龍濟光之軍隊目前寥寥無幾所儲軍械亦復無多且龍是否願爲北京効力亦未可必記者聞諸又一方面龍濟光刻正處於徘徊瞻顧莫知適從之境北京以滇督一席餌之而南方則以閩督許之滇閩相較閩缺優肥遠出滇省之上第滇省龍之祖墓在焉錦衣還鄕龍能不怦然心動乎實則龍濟光與張勳同爲一流人物治財有餘治兵不足其軍事之價値無論在南在北薄弱極矣進言貴州黔對滇省常表同情惟至今尙無公然反對北京之態度劉督從前與北京交誼尙稱不惡今則恐未必如是北京於戴戡之死也下令悼恤允懲元兇凡此皆所以取悅於黔省也今則北京所申斥之劉存厚依然跋扈於四川北京且公然贊助之使其抵抗滇軍是以黔省之不加入反對團今已不爲都人士所期望矣贊助政府與反對政府之報紙今日皆載一重要之消息據謂蘇贛鄂三省督軍聯電政府要求數事内有改組内閣撤回湘中北軍等情此事果確則要求條件若何在比較上猶屬不關重要而眞正重要者乃在當此時日長江三省竟以哀的美敦書遞交北京之事實吾人於此亦可窺中國時局之眞相焉中國軍隊號稱八十萬北京在名義上雖有指揮全國軍隊之權而在實際上僅得管轄駐紥京畿一帶由北京直接給餉之較少兵士耳際此南北爭持之時山東以未能派出一師爲言蘇贛兩省迄未聞北京有向之商請出兵之說鄂省駐兵甚多然僅出兵一二營而已日昨某大員曾謂直督曹錕目下意將何爲尙未明顯又謂曹有退志是殆不贊成北京政策之一表徴歟長江三省簡直以中立自待者殆亦取瑟而歌之意耳曹錕與長江三督軍以及馮總統皆屬北洋軍人派北洋派對於段總理所隷之皖派固常多少立於反對之地位也今有人謂馮段交懽携手行事使此說而果信也則馮必已盡失其在長江所有之勢力矣否則蘇贛鄂何爲不亟亟扶助北京派兵入湘耶京人多有謂馮段對於憲法問題意見參差者若此果確則長江三省之態度可恍然悟矣傳說馮曾主張如各省皆贊成臨時參議院之辦法始可召集之馮自已見解以爲莫若依照臨時約法選舉新國會之爲善但若各省一致贊成召集參議院則馮亦不願獨持異議其結果各省顯不一致馮雖以大總統之名義署名於召集參議院之命令然對於政府政策似非同情於是命令甫頒而馮勢力所及之長江三省遂置身於局外矣中國軍政兩界之頒袖其顧念大局也不若顧念一已祿位之甚此乃眞相不可不知陸榮廷與唐繼堯所爭執者非爲政治之主義但爲保全自已現有之祿位耳若北京能逐一對待之則彼等亡不旋踵此彼等所以聯合而成一對峙之南方也若謂北方較善於此則亦不可彼叛督早巳昭示吾人其蔑視憲法不顧政治主義之程度矣北方亦爲個人權力而爭北京政府苟有何等政策可使政府處於至尊地位並集權於一領袖或一政黨者輒不爲各省所扶助此卽今日中國全部時局中之關鍵也 
[北京特别通信（一百二十二）（飄萍）]  
　　十月二十四日 
　　中美借欵又將簽字 
　　鳳凰山礦又將定局 
　　吉林方面又將獨立 
　　梁大財神又將出頭 
　　數月以來之北京政府惟聞借欵借欵之聲在昔滿淸之季國民聞政府之將借欵尙有警心動魄起而一問條件用途之究竟如何者今則已矣北京多數之報紙除報捷外無記事除歌頌外無評論愚以爲吾人對於政府應爲諍友不應爲逢惡長惡之小人故愚殊不敢放棄其職責也 
　　愚今將記中美借欵之事此項借欵在美國方面爲對於世界之善意的投資不僅爲我一國當前次段總理尙未免職之日駐美顧使忽有電告謂美國政府之意頗願以資金若干投諸某某等國而我國則可以得若干當時政府曾致一電詳詢情形嗣以政變屢起遂爾暫擱今番段内閣重新成立於前月之閣議中又將舊事重提曾一見於報紙後復寂然知巳進於秘密磋商之程度上次閣議内容非常秘密國務員皆匿不見新聞記者愚從各方探詢乃知爲某項借欵問題或卽爲此項借欵問題也今日所得消息則已有成議矣聞總額爲美金二千五百萬元用途在預備出兵赴歐助戰其條件頗寛大約與協商國借美欵者同一待遇不久又將簽字今日政府所當注意之點此種數千萬元以上之借欵若用之於國際以求達尊崇國家地位之止的則當爲國民之所原諒不然以宣而不戰借欵以戰而不宣用之則非但欺國民亦欺友邦必招最大之失敗此愚所欲警告者一 
　　近頃以來不又聞軍械借欵之聲乎此種消息傳出而後日本政府黨之通信機關乃大吹特吹軍械同盟之說愚從各方探詢皆云並未與聞而日報即言陸軍部與日本太平公司之所接洽此事亦旣成爲公開之秘密矣嗣後日人又爲掩蓋之詞謂此項借欵日政府因輿論反對業已中止此皆是案過去之消息也昨日所聞其說較確言軍械借欵日本方面以協同對外之理由業巳允爲供給惟中國應實行之條件則供給以製鐵之原料是也我國有名鐵礦即係鳳凰山礦所謂供給原料聞將令與此鑛發生密切之關係此事政府中亦旣再四磋商某某等部之意見尙未完全一致然定局終不遠也此愚所欲警告者二 
　　讀者諸君當聞吉林督軍孟恩遠因免職而反抗之事矣此案起原遠在復辟之時段合肥尙在天津因孟氏受職稱臣所管地方大張諭告其附和張勳謀擁淸帝事跡昭然其時天津司令部之意擬以吉督一席與李長泰已電致南京請河間許可而馮總統覆電則言俟到京後再議事遂暫擱延至於今李長泰另有位置亦漸安之最近孟氏特派代表來京探詢馮段之意嚮大約馮圓融而段嚴肅然不料更迭之令不十日而即下也至此事所以促其實行者則有張敬堯之來京似表示欲求相當之地位於是以田中玉調吉以張調察哈爾遂招孟氏之不平大凡措置國事必有適當之機會當討逆軍初起之日正更迭孟氏之適當機會也過此以往孟氏觀於附逆者之未必一一嚴辦而張敬堯之來察哈爾都統之調任孟氏不免疑爲有私又當西南問題正急之日加以東北之問題故以法律言孟氏宜討以政治言則惹孟氏之不平今實非其時也聞現政府之辦法惟令張作霖相機防衛至不得已時則用嚴厲之手段讀者又有可以注意之點張作霖在東省實際上本有特殊地位將造成一地盤孟氏反抗而失敗則張作霖之勢成矣 
　　昨今消息梁士詒在粤東有所活動據某使館得廣東領事報告則梁且東渡矣其所帶人員皆交通系之　物頗聞梁氏此行有謀畫中日兩國發生一種國際關係之目的而某方面則極思對抗之曾密議數次似梁果得志則某方不惜甚鉅之犧牲以爲對抗之準備其或與今後之政潮有關乎雖然使所傳而果確則以國法不容之帝制首犯居然與友邦接洽兩國國際之事豈非號稱中華民國者之羞也哉 
[津埠租界排水情形]  
　　天津日租界旭街自前兩日晝夜排洩又有大機器兩具前後抽吸現旭街南段馬路已完全露出兩旁之水亦所餘無幾北段則因僅用人力水車未安機器去水較遲然亦大見低落此次日界受水最甚而去水則最速實緣其官吏商民人人出力不憚勞苦盡夜無休乃能有此成效也 
　　上星期日京奉鐵路由山海關運來抽水機八架以應津埠英租界當道抽洩租界洪水之用平和洋行白禮士君擔任監督該機器之安置及運用次日即由車站搬運至星期四下午全副機器均已運到當即安慶妥協是時六寸直徑之抽水機已裝置完妥準備工作星期六早兩點鐘八副抽水機完全裝妥運載雖甚困難然進行迅速各工程司實與有力焉同日下午六時堤壩亦已告竣當即試驗一次但管理此種機器有經驗之中國工人未能雇用不無可惜無已則雇之分任燒火及他種雜務白禮士君擔任敎導機器用法星期五晚盧來大佐巡視守護該處之印兵時開動第一副機器八副機器遂齊起動作星期六晚各埝口皆已堵塞全部機器計有十英寸直徑水管者四副六英寸直徑者亦四副前者每分鐘能抽水一千六百五十加崙後者能抽六百加崙星期六下午七時英工部局之十五英寸直徑抽水機亦能設法使之動作該機落水約十英尺祗露出機之圓柱中國人不願試用之惟白禮士君則不以爲然設法調整卒得該機之正死點（即不能動作之點）整頓後機遂能繼續動作每分鐘能抽四千加崙此外又有海河工程司帮同抽洩運用其十七英寸直徑之抽水機每分鐘抽水一萬加崙入於海河其餘各機皆抽出堤外爲止抽水機器即在工事場之兩而堤壩聯絡之所抽之水先經水管再至突出堤外之水瀉道然後流過堤外工事場之景象極有生氣自動工以來停止不過一次當卽修理完善繼續開工幷預備多餘器具以應修理之用臨時關於省工及加增效力各善法均已逐漸改良如最先則雇用小工取去洩水未幾即代以木製水道由洩水處分道流出除用抽水機外又雇小工一隊以本地柳尾由堤内將水撥至堤外以昨日計算之租界之水巳降下九寸半六日以内當可抽乾此次裝置機器及抽洩之迅速皆白禮士及柏展兩君之力造福吾人不少白君自星期一日以來常川在場監視由英兵營共給一幕爲値宿之需白君力讚品尼大佐及所部諸人異常出力實堪嘉尙現下英界尙有水一百八十兆加崙比較尙屬難辦但刻下大小各街皆已分頭抽洩電車路聞巳抽乾水深之處工作雖難然全體計之亦甚滿意昨日某日本船又運來抽水機器甚多俾可合力進行 
　　法租界之抽水場卽在電燈房後有電力抽水機兩副另有本地抽水輪幾副以電動機運作之現法界之水東面已抽乾至天增里口矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[南北軍集中川東南]  
　　成都通信川省軍事在十月中旬並無何種大動作北軍陸續開入川東滇軍亦陸續增到川南大似前之討袁護法時狀態所不同者滇軍之領袖以蔡鍔易爲唐繼堯北軍之領袖以曹錕易爲吳光新北軍第六旅李炳之旅長曾到過川中滇軍第四軍黄毓成軍長爲援川舊部亦有相同之點戰事旣未發動尙無如劉存厚其人之響應滇軍今年之劉存厚不比去年之劉存厚惟熊克武大有去年劉存厚之資格然因種種關係現在又不能不趨向北方茲將所得川東南兩方面消息述之如次 
　　吳查辦使此次入川行抵宜昌即先派其參謀長汪樹璧入渝茲聞同時並派有偵查員多名分赴夔萬忠涪等處吳使數日前由宜昌發電來省與劉軍長者甚多重慶熊鎭守使所派歡迎吳使之代表向團長傳義現聞吳使留爲鄕導隨軍同行又聞吳使曾電熊鎭守使文云重慶鎭守使鑒陽電計逹向團長來藉悉執事爲國賢勞愛護桑梓良深佩慰前派汪參謀長樹璧馳謁代達一切尙希賜敎向君擬隨軍回渝特先奉逹吳光新咸云云吳使現借宜昌縣自治會爲北軍招待所並以四川駐宜兵工廠轉運局爲北軍兵站部委任黄葆璋爲兵站長北軍輸送隊由直汴招募運至武昌安徽會館發給軍服然後附輪到宜其數約萬人以上又聞陜南管軍多有抵廣元劍閣綿陽等處者叙府唐繼堯刻已委任大批招募委員於滇省募集綠林成軍並定名爲靖國軍補充隊顧品珍近派王參謀於叙南六屬招集有槍綠林趙又新將古宋古蘭江安納溪等縣之團練快鎗提取罄盡滇軍軍長庾恩暘刻已到叙叙府由合江門至五皇洞又金河口刻正修軍用浮橋江面計一百三十四丈餘拉去民舟四百餘隻五號夜阻止造幣廠所運之滇銅七十四萬斤 
　　犍爲方面川軍已進迫於柏樹牛石川軍一路游擊軍李司令前在屛山募夷兵四營昨四號飛調到犍開赴前敵泥溪一帶（係犍叙界）駐紥又嘉犍方面劉旅長令各隘口軍隊嚴加防守 
　　川軍一路游擊軍李司令接四旅八團黄團長函云敬啓者聞貴處新到夷兵精壯異常駐紥安樂窠附近敝團團長擬於本日四號約同貴司令前往該地慰勞一切祈預爲轉知爲盼云云旋於四號午前十一鐘八團團長黄潤渠同廖團副官施書記官邀同李司令前往安樂窠慰勞該夷兵等藉資參觀 
　　十二號晚聞川軍滇軍已在内江屬龔家場地方開戰孰勝孰負現尙未悉該處乃由自井至内江之要路又一消息駐内江三師張鵬舞支隊昨已與滇軍開始作戰聞張昨已有電到省二師步兵八團團長黄潤渠奉軍長令開赴樂山縣馬踏井三江鎭駐防榮縣滇軍刻問確已向自井方面開拔惟老林口地方尙有少數駐防滇軍該縣小南路之滇軍現已退至距縣二十里外之文昌宮遍放步哨該縣駐滇軍第二十八團由縣城開往白石舖老君山約四營之多工事異常忙迫該縣城内二十七團由自井開來約二營之譜該縣屬天龍山係總隘口近日滇軍添兵駐防來往行人盤詰甚嚴該縣屬靑扛舖滇軍由叙新招來之兵約二營駐紥該處威遠所駐滇軍刻間自縣城向後方退去多半 
　　距富順縣城五十里之戴家寺係到隆昌通衢原駐滇軍二百餘人現已全數開赴自井該處刻由一師軍隊駐紥又三多寨之滇軍近頗有增加該寨紳民每日供給米二十四石銅元三年釧猪二十頭淸油四百斤 
[東省要聞彙紀]  
　　吉督改任之風雲吉林督軍孟恩遠已授爲誠威將軍經政府催促赴任孟氏不應向政府質問改任理由如於三日内不答覆即宣言與中央斷絕關係以裴鎭守使爲總司令以高士儐爲司令日前派砲兵騎兵約五百人日昨又派步兵一千五百人開往長春日本憲兵及警官爲保護居留民現已出動吉林城内之各銀行恐有事故各行員之眷屬均往日本租借地暫避吉省農工紳商各團體見中央特任孟督軍爲誠威將軍田中玉爲吉林督軍之明令當以孟督軍在吉治軍十餘年各界深蒙幸福今一旦調換商民失所保障前途危險實在堪處遂於日前假商務總會開會邀集各界會議挽留辦法决定拍電中央請收回成命並推舉代表劉文田莫德惠晉京面述情形聞劉田兩君於於二十一日已乘車赴京茲將拍發中央電文錄下萬急北京大總統國務總理鈞鑒中央命令特任田中玉爲吉林督軍現在各旅團軍官聞之大譁孟督軍無術遏止昨日巳將銀行現欵調查封禁刻正調集軍隊前途危險實在堪虞查孟督軍在吉治軍十餘年各界頗承幸福萬乞令田督軍暫緩來吉以安地方現經公舉劉文田莫德惠爲各界代表赴京面陳一切事關吉林治安伏維鑒諒吉林省議會省農會總商會工務總會省敎育會紳董公所旗族生計會敎育會勸學所長春總商會同叩 
　　琿春日兵之撤退自琿春交涉發生時日本即派兵駐紥該縣城茲孟恩遠督軍於日前電京報告前駐琿春之日兵業已全數撤退聞國務院已將此電轉咨外交部備案矣 
　　奉軍赴湘之出發奉天張督軍准陸軍部電令派兵赴湘當以步兵百六團二營營長齊占九久歷軍界故暫派該營長督率全營於日昨起程據聞陸軍部原令奉省出兵一團然以奉省時局不靖如遵令派兵一團設奉省有事出隊實不敷用故暫派一營前往餘俟招募補足一團之數再行派赴其團長以鮑營長陞充營長則均由二十七師精勇强幹軍官擇選現陸軍步兵百六團二營全營奉令赴湘所遺該全營兵隊不便虛懸經孫師長通令所屬各營餘丁造册送師試驗頂補現已於大北關立有百六團二營招募兵隊事務所 
[毅軍搗毁北京日報續聞]  
　　毅軍搗毁北京日報館一節已詳昨報茲再將該報所自報告之情形錄下二十五日北京日報云日前京中盛傳姜都統抱恙此事政界軍界皆已有所聞而本報二十二日夜漏一刻接甲字訪員來稿謂姜都統有仙逝之說本館以夜漏已深不能再探且亦因連日已有姜都統抱病之風傳而姜都統又年逾古稀此等事亦不敢謂其無有故姑照有聞必錄之例載之而標題則云有某某之說等語蓋謂社會上有此一說尙未能斷定也翌日（二十三日）下午三鐘有翠花胡同毅軍辦事處派兵三名前來欲追問此訪員姓名本報答以訪員姓名碍難相告惟此段新聞則已發稿更正矣該毅軍遂去翌日（二十四日）晨早十鐘有軍官四人帶毅軍三四十名到外城李鐵拐斜街北京日報分館欲搗毁分館該分館司事人以報紙示之謂此事早已辯正巳不成問題（辯正文云姜帥無恙熱河爲京師北門鎖鑰得老成碩望如姜帥者鎭之如果將星長明亦國家之福等語）該分館又欲傳電話入内城北京日報本部該軍官一面派人守電話不許其傳達一面卽率隊入内城搗毁本報外城分館之電話雖爲毅軍所嚴守而該分館之人由後門逸出借用鄰家電話傳達本館謂毅軍數十人來攻宜預備於是本報先發電話到警區請保護次吩咐賬房將銀錢賬部收藏别處（故賬房銀錢未有損失）次吩咐鑄造部工人先散去（因本館鑄造部係日本工匠掌管恐其誤傷外人累及政府起交涉也）次吩咐各夥伴避開（故昨日未有傷人）諸事方畢而毅軍已到時十一鐘矣斯時巡警四人亦到遂由毅軍四軍官指揮各軍隊分往各部拆打並將電話把守所有營業部編輯部鑄造部裝釘部華文排字部五彩石印部機器鉛印部存紙庫及睡室二處均全行打壞狼藉不堪惟打至機器鉛印部之時僅打壞煤油發動機一架卽聞該軍官吹哨齊隊點名遂停手不打退出正門而去計本報第一座第二座第三座第四座皆被完全打壞而第五第六第七等座尙有毅軍足跡所未到尙無恙也云云 
[王克敏與田文烈]  
　　汴省中國分行問題中行總裁王克敏氏於本月二十二日忽提出辭呈文於總統府自是日起卽未到行查王氏辭職原因係因汴省中國分行問題與汴省長意見齟齬茲錄王總裁辭職原呈如下呈爲呈明辦事困難情形懇請准予辭職事竊維庶事以財政爲本源而財政以銀行爲樞紐中國銀行停兌以來信用頓失揆厥原因皆以墊欵拖累所致故欲恢復信用必以籌還積欠爲第一方法乃河南官廳積欠汴行墊欵至四十餘萬元今年政變臨時軍需局盡數强提復有三十餘萬金庫亦改歸豫泉官錢局代理汴行周轉不靈幾至停業克敏與田省長在北洋共事有年疊以私情公誼函請維持迄無解决辦法復經國務院電令籌還乃仍據王廳長一面之辭糢糊呈復始以金庫爲餌使汴行代墊巨欵繼以政變爲名在汴行强提劵洋終則金庫旣不交還墊欵毫無着落名爲借墊實同攘奪竊查銀行欵項皆屬商股商存官廳對於銀行可以肆其强橫任意拖延銀行對於商民又將何辭搪塞長此以往信用墜地商業隨頽金融之機關巳壞財政之整理無從誤國害民雖死莫贖方今國步艱難財政紊亂端賴内外長官維持保護共濟危舟若任意摧殘誰能負此重責克敏竭力爭持卒歸無效惟有仰懇大總統准予辭職另簡賢能不勝感悚待命之至謹呈（通電文與呈文相同茲不贅錄） 
[内部整飭禮俗之文章]  
　　吾國禮俗之隳壞至近日爲已極内務部禮俗司以職責所在惄然憂之爰揭四端告誡全國屬稿旣定呈請總長以該部名義通咨各省長官其文云爲咨行事查民志未定宜以守禮爲先陋俗不除實爲文明之玷民國建置於今六年事變相尋紀綱失墜華士騰爲謬說人心益以蕩搖視道德若弁髦棄禮義如塵土家無令範人便私圖愚者視爲固然久乃寖成風氣本部綜理内政念之疚心設今不圖寗知所届茲舉其最爲有害者條析言之一早婚之不宜也古者男子三十而娶女子二十而嫁著爲典則用意至深歐美各國民女婚年均以民法規定誠以匹配乃人世之大倫殖育爲生民之要道行之過早流弊滋多大則傷生小之妨學而生子之多夭弱種之遺傳尤與國家民族有密切之關繫蓋早婚宜禁殆爲近世學者所公認此應注意者一也一喪禮之漸廢也中國以禮治國垂數千年禮爲人禽之大防實立國精神之所由寄今國體雖更社會猶昔識時者固當損古以從今議禮者豈可徇新而忘舊夫三年之喪未可驟易近則主短喪者旣昩本原用西俗者尤駭聞聽奠廢朝夕謂事鬼之多誣服去衰麻未及虞而已禫習非勝是人情日漓又或妄求風水致蹈慢葬之譏習爲奢靡誤解速貧之旨本部有鑒於此曾於本年六月擬定婚喪禮草案呈明在案屢以變亂尙未頒行蓋親親爲仁民之本明倫以敎孝爲先此應注意者一也一纏足之習未全革也本部上年曾迭咨各省區長官通飭所屬地方官認眞勸禁一年以來通都大邑雖巳漸見減少僻遠之鄕仍多守而弗改固知積重之難返亦由告誡之未周每貽外族以譏終屬新邦之汚點縱年長者已成慣習勢難悉令解除若少小者從事裹纏法當嚴加禁止此應注意者又一也一賭博之日盛也賭之爲害古今同慨其事雖可用心此好非由天性用爲消遣已敝精神競於金錢乃生禍敗在平民因而失業固足以開盜賊之來源抑靑年日與爲緣尤恐其成僥倖之心習其於政治風俗影響滋深粤自晚淸此弊極甚爰及民國前大總統曾以嚴令申禁未能廓淸社曾改良匹夫有責法令具在執行毋撓此應注意者又一也以上四端或爲民德之障或於風化有關補救防維本部認爲刻不容緩之舉應請貴處訊飭所屬地方官分别曉諭實力奉行持之以恒勿縱勿擾各地紳董有啓導提倡之責應責成隨時講演並印發白話文告以期普及周知本救焚拯溺之懷收默化潛移之效是則本部區區救時望治之微意也云云 
[督辦永定河工程之職權]  
　　孟憲彝督辦永定河工早奉明令茲内務部特呈大總統申明督辦永定河工事宜權限以專責任略謂查此次永定河決口堵築工程關繫畿輔一帶民命田廬至爲緊要今旣特派督辦以專責成所有永定北運河防局長及沿河各縣知事遇有採辦料物招集夫役曁協同堵合事項均應受督辦之指揮監其有遲悞疏忽等情事適用河工處分舊例認眞辦理在工各員均應一體遵守倘因經理需才並准由該督辦遴選諳練河務人員酌量調用以期呼應較靈事權統一至本部職司全國河防値此畿輔要工於不侵越督辦權限之範圍内亦應隨時派員視察以昭愼重而資考核除令知京兆尹會商該督辦隨時接洽辦理外所有申明督辦永定河工事宜權限緣由理合呈請鑒核指令施行云云已奉指令照准矣 
[民黨舊人抵贛之譚話]  
　　孫武冷遹耿毅　　孫武冷遹耿毅三君皆舊時民黨要人孫自辛亥以後卽不與民黨接近冷爲前討袁軍總司令耿爲前九江鎭守使今則西南方面皆未見其加入活動三君均於近日先後抵贛今記其譚話於次 
　　孫武對某云此次來贛純爲實業之關係其他非所與聞自辛亥反正以後迄今久不聞政治故唯一宗旨從鑛務上着想以謀個人之生活亦卽爲國家闢一富源蓋今日無論何種國家無不視實業發達與否爲貧富之轉移我國人士徒抱官熱以爲發財唯一之妙法鑛産遍野漠然視之間有一二從事經營者又苦於不得發達推原其故厥有三端（一）由於人民之迷信風水（二）官廳之阻撓（三）辦事人無堅忍心其中尤以官之阻撓最爲巨害凡人民開採一礦事先旣不與維持事後或加以干涉或强事奪取種種留難不勝枚舉故此來對於貴省鑛務必竭力以提倡之經營之即陳督軍亦公司股東之一（即湖北開源公司）此來於貴省礦務調查後尙須就商一切辦法總之鄙意欲謀一國之富强在實業欲保個人之生命在道德若奸詐强橫縱使如袁世凱亦不免身死名喪况其下者乎云云 
　　冷耿二君係同由無錫上海游廬山到省有人叩以粤事據二君云復辟時適在廣東其時有滇軍兩師桂軍三十餘營警衛軍號百營實亦七八十營但今則離粤已久時勢自已變更况我等雖隷民黨已久不與聞政事故不能說明今日之趨勢然平情論之北方欲以武力壓制南方固勢所不能而南方欲以制北亦難做到必須誠意讓步以求和平之解决若仍勉强調和亦屬暫時敷衍必不能持久譬如餘燼未盡熄一時抑遏之終必觸而復燃昨晤陳光遠督軍談及西南事亦極力主張和平而不贊同武力者蓋我國對外宣戰猶無力出兵乃自相攻殺豈不慚愧况二十四紀非可以武力專制壓服人心之時如上年雲南舉義軍隊僅一二師兵力甚微而卒能戰敗袁氏或疑余（耿）爲偏於民黨發言則請諸君一平心論之以爲如何云云 
[皖省警政近聞]  
　　皖省警察當癸丑亂事初平朱家珂任全省警務處長兼陸路警廳廳長時以地方警察與軍事警察混合爲用動以强制力束縛人民自由故輿論目爲過刻旋亦因此被控改任易迺謙易蒞任後一反朱之所爲專尙開放而輿論又曰爲過寛第易雖享有處長廳長之名然凡百警政均由周之潤以代理名義行 
 
 
 

Page 7

 
 
之在周於此時間並無責任心事事出以敷衍皖省警政遂不堪問近倪嗣冲以省城九月二日兵變周亦不善維持遂改任法政學堂校長劉筠靑代周而將周記大過一次降爲行政科長以示懲戒劉接任後深鑑前項積弊擬大加改革以維警政刻先就警廳内部嚴予甄别如司法改委王禹門充任總務則改委蔡某（名未詳）行政則改委吳子建至周之潤則由行政降爲衛生科長而警務處僅設視察諮議辦事書記等員十餘人舊有督察巡官等擬略爲裁併藉示撙節次如保衛隊仍圖編制以俾商民獲保障之實 
[蕪湖快信]  
　　安武軍第一路統領馬聯甲日前在安慶經倪嗣冲電召赴蚌埠會議皖軍援湘事宜公畢於二十七日上午由寗乘安豐艦來蕪 
　　皖軍援湘總司令卽安武軍第二路統領李培基副司令即駐當塗新編制之安武軍統領陳德修 
　　安武軍第二路五營現已由蚌埠拔隊次第轉乘京漢車前進駐當塗新編制之安武軍五營及駐大通一營經倪嗣冲派安豐利濟吉安三兵艦裝運往浦口乘津浦車到蚌埠候令前進 
　　蕪湖米商近得某方面消息有協約國在此間採辦米糧五十萬石之說 
　　駐宣城安武軍第一路第二營營長馬仲凱月前在寗國郎溪兩縣毗連金雞嶺截獲前在當塗譁潰之辮兵二十一名特派朱哨長押解來蕪與史帮統由省解來之首要變兵四名於二十五日同乘吉安艦解赴蚌埠訊究 
　　縣知事余詠南訂本月三十一日邀地方紳士到署會議籌備第二届省議會選舉事 
[全國敎育聯合會閉會後之回顧（惟心）]  
　　全國敎育聯合會於雙十節開會二十六日閉會計十四日會中討論及議案會外演說游湖及參觀學校等記者已按日擇要報告於讀者前後通過議案計十三件前已記錄四件餘九件爲請定國語標準並推行注音字母以期語言統一案請劃一科學名詞案請速設各特别區域敎育廳案請畫分各省官産公産充作敎育基金案整頓縣敎育行政案請促行義務敎育案職業敎育進行計畫案推廣女子敎育案請立察哈爾籌設國立農業專門學校並由察綏熱墾務局酌撥荒地充各區學校經費案 
　　閉會前復通過下届提案方針一件大意謂除認道德敎育爲敎育根本外注意（一）義務敎育（二）體育（三）職業敎育三項道德問題永遠存在固不能以一二次敎育會議解决此永遠之問題義務敎育又爲人人所贊成而推行則非晚易故歸之於要實則惟體育與職業敎育兩項而已 
　　講論一種問題其要在擇其應時需要者數點提醒眉目若槪括一切則與不言無異此次敎育部之頌辭正犯槪括之病凡敎育中所常言各點幾無不槪括於短柬之中故讀後無形跡留存腦中記者當時欲擇要報告於讀者惟不知從何說起亦不知敎育部究竟之目的安在故只得謹謝不敏 
　　吾國體育不講近時往往以體操誤體育以體操爲體育猶以讀書爲敎育也此弊正與認織花邊爲職業敎育同此次聯合會旣認體育與職業敎育爲注重點望吾國敎育家提出兩項中之要點而研究之請勿蹈槪括之弊 
　　記者於二十五日閉會後自杭返滬車中與代表數人議論此次開會之要點咸謂各省代表對於此次開會皆十分滿意會中精神奮發秩序井然一切討論均從良心上發現平心靜氣研究各種問題之眞相如國會有此美風則吾國政治將大發達惟稍露一種有外力壓迫之顔色想杭州近正在戒嚴期内且西南與中央衝突代表胸中未免有一種說不出的苦衷胸中擔負流露於不知不覺之間耳 
　　此次開會之好現象大抵於下列諸點頗有關係（一）會場爲浙江新造之敎育會規模宏壯其會議廳莊嚴空暢處其中者生一種洗舊啓新之氣象（二）西湖山水淸秀心爲所感思因之而靈活環象之感人大矣哉美國敎育家杜威博士倡以人力創造環象新環象促進人類進步之學說誠爲不磨之論（三）諸代表不遠千里而來抱不撓之志且大多數爲本省敎育界領袖故其程度自較他種會議團體爲高（四）主席經子淵君人品極高發言有條理議事諸君咸敬愛之以前列諸原四及其他原因此次會議成此好結果其亦足有研究之價値乎 
　　又尙有一小事爲記者所念念不忘者諒讀者諸君所樂聞此次會議用一種反對他人意思之妙式凡反對他人之言論决不用兄弟反對不贊成等式樣必婉轉其辭曰兄弟（或稱本席）對於某先生剛在說一番話十分贊成十分佩服兄弟的意思也没有甚麽不同不過似乎大家還可磋商磋商照兄弟一個人的意思看來似乎於事實上恐怕有些不便當的地方（或云未免有些困難）被反對者聽此話自然心氣和平可謂會場中一服消氣散也欲保持議會秩序者曷勿一嘗試之 
[杭州快信]  
　　陸軍監獄人犯擁擠經楊督軍設法疏通情輕者交杭縣遞回原籍監禁重則移送第一監獄現據最近報告僅覊三十餘人 
嘉興知事張昌慶昨來省面謁省長以該邑衝繁疲難深懼才不勝任堅請交卸擬與嘉興統捐局王國鐸對調 
　　袁運司出巡回省後以餘姚港紛歧濱海各區私鹽充斥决議添設馬巡八十名以杜漏巵業已擬决辦法不日實行 
　　新委第一區烟酒公賣局長楊慶澂（省署諮議官即楊督軍之子）昨已實行視事南板巷原有公署擬卽日遷移至城頭巷第一師司令部間壁屋内辦公 
　　杭縣律師公會昨午後三時開秋季大會到者五十餘人（甲）報告收支（乙）提議部令修改會則（丙）購地改築會所（丁）打銷補習東文案（戊）請部解釋律師不得指示當事人要素及湮没證據條文六時始散會 
　　一二兩師軍械員楊督軍查與部定編製不合昨飭一律改爲額外師附校官 
　　第二師張師長之母王氏前經新昌縣呈請督軍咨部褒揚現已頒到大總統親書節孝可風四字題額中蓋榮典壐印已飭該師長敬謹祇領 
　　外海水警第四隊長胡一雷獲匪竺誠官出力楊督軍昨特飭記大功兩次幷頒賞洋千元各弁兵亦各優予奬擢已令行王廳長查照 
　　常山知事任汝明因女公子已與馮總統文孫締姻下月初旬在宜興原籍行親迎禮擬請給假旋里一行 
財政廳昨撥解十月份警備隊經費八萬三千三百元 
[南京快信]  
　　討滇令緩發聞實蘇鄂贛三省督軍去電力阻現仍有和平希望滇代表何畏（字民岩滇督軍署參議）電李督軍稱巳抵潯即轉車赴南昌省城晤陳督軍又聞孫武昨由南昌來電即乘輪赴鄂 
　　聞譚浩明昨亦單獨來電數某當局罪狀 
　　聞張敬堯前日已出京回徐州現正整隊赴湘 
　　報傳蘇巳派兵援湘實不確 
　　此間軍界傳出消息湘督傅良佐有辭職之說 
　　鄂督王占元電李督軍即派楊文凱代表來寗接洽一切 
　　政府令嚴重監視尹昌衡行動將加以拘束月支四百元之用費政府復電不准加增 
　　第十五師昨又續開一團由津浦車運赴北京 
　　第十五師師長劉恂准日内由津浦車入京 
　　江蘇交涉員薩福懋有更動消息 
　　李督昨在署懽讌日領高尾氏曁中日協會日本人士下午二時入席至四時始散 
　　日本陸軍少將寺西秀武昨來寗住寳來館李督定今午在署設宴歡迎 
　　海軍饒總司令昨入城晤李督軍會商江防事宜 
　　第十九師師長楊春普昨謁李督禀陳冬防佈置情形旋即乘晚車回鎭江原防 
　　李督軍通令各縣知事並駐防軍隊長官愼重冬防江寗鎭守使兼第六師長齊燮元以外省時傳不靖消息特令各路要塞司令官嚴行防範 
　　省警廳長王桂林爲保護地方安寗起見特令各區長稽查旅館 
　　齊省長前晚回甯因在車中勞頓且昨日係星期故未見客 
　　齊省長過蚌曾下車省視倪嗣冲病狀聞倪病已稍痊惟尙不能步履 
　　李督軍昨派外交顧問謝傅安赴津祝黎黄陂誕辰 
　　總統府顧問黄書林昨已由津浦車北上 
　　贛督軍署總參議李廷玉今晨（二十九）乘車赴無錫轉輪赴宜興賀馮總統孫公子贅親喜慶江寗地方辦事處對於省議會初選選舉事宜訂於今日（二十九）下午二時在本處集議調查程序 
　　財廳昨將十月份軍餉解送軍署核發 
　　本月三十一日爲黄克强週午忌日李督軍派白堅武赴滬代表致祭 
　　軍械局長孔慶塘力保耿華堂充駐滬偵探長李督未准 
　　李督軍聘前淸翰林院編修孫師鄭曁前江蘇督軍署諮議韓棠爲本署顧問 
　　省垣各商家以警廳長王桂林對於地方頗能維持秩序特送匾額文曰永保治安 
　　督署據各廳縣呈解舊棉衣三萬數千件又崑山解到舊警衣一千三百件共計四萬件擬於日内解津振濟 
　　蘇州公民盛邦憲等以警廳總務科長安錚倚勢招搖侵公肥私呈請軍民兩署查辦 
　　倪幼丹（倪嗣冲之子）以萬金納下關蘇妓小金鐘作第七妾 
地方通信 
[蘇州]  
　　蘇垣查獲黨人本月二十六號晚南區第二分駐所多貴橋崗警查獲形迹可疑之燕明達一名解送回所轉送南區警署經王孟龍署長訊問據燕供稱河間人年二十九歲前在上海鄭鎭守使部下充當兵士此次在滬受某黨魁之命派令來蘇運動軍隊擬用炸彈向第六團軍隊抛擲起事後回滬可得賞洋五百元約三四日間再有徐姓張姓等四人來蘇協助等語現已解廳崔廳長命交司法科仲科長詳細審訊一面報告鎭守使署朱使已派軍事偵探等至車站等處嚴加防守並由崔廳長飭令偵探隊潘隊長加派各探四處偵察 
[松江]  
　　積竊累犯重懲警所會計室被竊賊挖洞入内圖竊公欵經那警佐懸賞勒緝後由暗探錢慶雲張升兩人查悉於五日前由監釋出之積竊孫才生現已改名申才生形跡甚屬可疑故即密捕到所訊明圖竊公欵不諱並認行竊時遺失於會計室内之刺刀布袋及鐵路軌道上之鐵鎖並布鞋一只均爲己物遂即呈解縣署復訊無訛按照累犯例判處徒刑一年以示懲戒 
　　松人迷信一斑東門外華陽橋平兆良之長女於本月初六起患瘋狂之症滿口胡言稱由五聖楊侯附身强人跪拜嗣因醫藥罔效延至初十身故次日入殮後平之次女及小兒等又發狂病所說囈語與乃姊相似並言現有五聖及楊按察使保佑我姊復活可速開棺以待家人竟信以爲眞將棺啓視候至今日未見蘇甦而次女等之狂病依然如昨一時茶坊酒肆傳爲笑談又城内司牆南有曾經觸電之大楊樹一株生植已百餘年近有江北人某甲妄言該樹有神仙依附能以樹葉樹皮與人治病一時傳徧城廂致愚夫愚婦均持香燭前往祈求每日自晨迄晚多至數百人於是地痞流氓羣至樹旁保護皮葉以歛香金旋因分派不匀日有毆打爭取之事警察一分駐所巡官以似此行爲殊碍風化除將流氓拘懲外親督警士往禁燒香詎迷信之徒竟不畏禁令仍往祈求人數日增即離城七十餘里之金山衛人亦雇船來此故巳飭令樹主王某於二十八上午將該樹砍伐以除迷信之根株 
　　學校添設圖書室泗涇鄕内縣立第四高等小學校近爲境進學生知識起見於本届新建校舍竣工後騰出房屋一間由朱校長置備各種圖畫書籍陳列其中作爲圖書閱覽室俾諸生於課餘之暇入室閱覽以爲正課之補助業由職員會擬定簡章於十月二十二日開幕聞每日閱覽時間定在下午四時一刻起至五時一刻止每週設有事務生二人負保管收發之責連日諸生閱覽興味頗濃其設備費均由該校自行籌畫並未向縣請撥云 
[鎭江]  
　　二次請復米市去歲本埠紳商各界爲振興市面起見公推商會總理吳澤民往甯呈請省長恢復鎭江米市運動經數月之久迄未有效商界中人多歸咎於吳總理辦理之不善茲各商業董事咸謂米市一項爲吾鎭商務之命脈米市恢復則各業自漸發逹吾鎭如欲挽回市面非恢復米市不可故日前商界諸鉅子秘密會議寗犧牲金錢冀達恢復目的聞多數意見公舉柳衍齋乘車赴省爲第二次之進行擬朝暮間卽命駕前往云 
　　軍警歡送連長駐鎭憲兵第四連連長趙連璧調任淮安第三連連長已於日前交替迭誌本報茲悉趙連長在鎭數年對於軍警政學紳商各界感情頗洽其部下官佐士兵亦素守紀律昨日下午趙君起行時該連全體兵士均列隊歡送江干本埠警察各隊亦與其列導以軍樂聲震遠邇沿途觀者如堵 
[揚州]  
　　發起聯合運動會江都縣立第一高等小學校長洪選九等發起組織全縣學校聯合運動會於昨日（二十七）假市敎育會内召集各校長三十餘人公同討論進行方法議定設事務所於第二高等小學校内假體育場或五師操場爲運動場推洪詮俞錫榮爲臨時籌備員即日通函各市鄕學校知照一俟手續完全卽定期舉行 
　　何委員驗收壩工淮河金灣鳳凰兩壩前忽崩倒經壩董等呈報運署委員丁乃寛前往興修刻據呈報工竣由運署委場運局調查員何壽春於今日（二十八）前往驗收 
[安慶]  
　　懲辦變兵軍官安武軍第八路李統領翰卿前遭兵變被刺殞命除將拿獲叛兵訊明正法外頃經倪嗣冲電飭馬統領將疎於防護各員分别懲辦聞擬將第八路王帮統監禁六個月第八路五營管帶儲國樑監禁三個月帮帶羅某監禁四個月已定於日内執行 
[杭州]  
　　判决僞銀詐欺案江蘇人張文炳向住上海法租界大馬路七十號門牌開設炳記理髮處今夏因被杭人林子卿揑造僞銀詐取洋二百七十五元事後遁逃杭州匿居楚南旅館（在羊市街）被張追蹤而至報由警廳拘送法院訊明詐欺屬實提起公訴昨（二十八）日經杭地審廳宣示判决處林詐欺罪徒刑三年幷褫奪公權全部終身仍追原贓給張具領 
[嘉興]  
　　推定選舉調查員嘉興縣省議會議員初選調查員曾由張知事面飭各區自治委員尅日推薦以便着手進行茲悉第二第四第六第八等四區自治委員均於日昨推定開單呈請縣署核委計第二區十六人（王店）李元濬何紹樞阮孔彰宋寳塘馮爕乾許源麟姜銓潘靜淵宋寳瑛施濓周耕新何維臻郁維駿張煥文曹世璜第四區七人（王江涇）曹昌閭楊恩煜（廉讓）張鴻慶陶嘉淑（渠東）施致祥陳保申（尖墩角）潘金相第六區十一人（塘滙）梅紹福梅光祚張鴻鈞章丙南董德璋（玉溪）陳家駿張紹午方於琮（三店）徐敬熙周雲池徐範周第八區中八人（南滙）于時榮胡乃濟范吉卿蔣世芬（梅湖）盛邦光鈕士芬盛音李墀 
雜評一 
[整飭禮俗（步陶）]  
　　中國禮俗之敝至今日而已無可諱言蓋舊道德旣破壞新道德未陶成瀰漫於一般社會者胥爲僞飾之面具而箇中各有其難言之隱也今内部以整飭禮俗召國人誠哉其急務矣特所舉之四事猶其枝節未足盡揭今日人心風俗所以墮落之眞因耳夫今日最足阻碍中國人進化者爲一僞字其視禮敎爲無物者非有恨於禮敎也特襲歐化之皮毛以妄欲欺世鳴高耳其薄信義而不爲者非不知信義爲人格中必具之條件也特心有所蒙不能不聊自欺飾以苟便私圖耳有此主因故在今日之社會聆其言幾無一人而非洞明法治之精藴者乃叩諸實際則又幾無一人而非别有肺腸者矣嗚呼現象如此眞理甯論彼戔戔者官樣之照例文章其又奚足以言整飭哉雖然以今日之官場而猶有禮俗二字之存於中吾要不得不謂其難能而可貴矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[保險單亦須貼用印花]  
　　上海總商會昨致本埠水火人壽各華商保險公司函云徑啓者頃准江蘇印花稅分處駐滬辦事處函稱准江蘇印花稅分處抄奉財政部訓令内開查印花稅法第二類所列之保險單一項應按票面價額計貼印花本部前經咨請農商部將華商設立保險公司業已核准註册者開單示復茲准抄送到部合將該省所有保險公司名稱地址抄單令行該處長即日派員前往接洽務應實行貼用其從前巳經發出保險單應在交納保險費時實行補貼如有在他處設有分公司者一倂查明照辦該公司住址雖有在租界内者然同係華商自應同負納稅義務且執持保險單之人有住租界以外者一經漏貼卽便處罰窒礙殊多如一體貼用更足以廣招徠仰卽勸告各公司依法遵辦並將辦理情形詳晣具復此令等因並抄附件轉行到處奉此查單開江蘇華商保險公司曾經農商部核准註册者計凡十家均係設在上海租界以内然同爲華商對於印花自應同負納稅義務且印花爲信用之保障如查有漏貼一經處罰於公司信用轉多窒礙爲推行印花計爲維持公司信用計爲特備文函請貴商會轉知各華商保險公司一切單據務希依法貼用並應由各公司自行估計全年應需印花若干報告貴商會分期購領應用其從前已經發出之保險單亦應於交納保險費實行補貼以裕稅收合將奉發抄單照錄附陳卽希查照施行並將各公司全年需用印花數目一俟報告齊全應請見復以便呈部爲荷等由並抄附華商各保險公司名單一紙到會查此案本會於本年七月二十四號准上海縣公署函同前由當經分别轉知在案迄今時逾三月未蒙示復合再照錄來函奉佈即希查照迅予見復以便轉答爲荷 
[交通敎育之鄭重]  
　　滬杭甬路局准交通部總務廳育才科函開交通敎育具有特殊性質近年京外此項公私立學校或講習所必經報部准予立案方能隨時考核凡有創辦路郵電學校或講習所等非經本部准予立案所有該處學生無論畢業與否除具有别項資格外本部直轄各局所槪不錄用直轄各學校亦不收考特此通告等因業由任局長通飭遵辦矣 
[工巡捐局紀事三則]  
　　上海工巡捐局管轄南市閘北兩區地方遼闊閘北地方雖已設有分辦處猶有鞭長莫及之虞前經閘北紳士沈聯芳錢貴三等迭向護軍使署禀請南北劃分迄未定局現紳商沈仲禮等數十人亦向軍署聯名具禀請速劃分盧護軍使已將各紳商前後來禀發交工巡捐局杜局長議復候核現杜局長准於十一月三號（星期六）邀請南北兩市紳董到局會議應否劃分以憑解决 
　　又杜局長擔任該局職務本以一月爲限現因瓜期將届向盧護軍使呈請另委妥員屆期接辦尙未奉批杜局長又以應領一月薪水及夫馬等三百元雖爲該局長應領之欵惟事屬兼差不願入已擬將此欵移作西廟橋路旁種樹之費該路約長五百八十丈每離二丈種元寳樹一株統計全路須種二百九十株二邊統計共種五百八十株每株樹身莖一寸高九尺約共需費數百元現已招匠估計不日實行 
　　又該局城濠借欵三十萬元原訂合同每年還洋三萬元所有第一期應還之三萬元巳移作養路費現届第三期應還之期連前第二期共應還洋六 
萬元盧護軍使以局欵支絀曾經咨請財政部要求豁免取銷合同現奉部覆駁斥不准 
[租用敵國輪船之逐鹿]  
　　本埠大達公司向政府承租敵船一事經交通部核准後首由旅滬各巨商出而抗爭未獲效果茲又爲協約各國所要求政府頗覺爲難聞巳於前日由交通部電令該公司迅派代表赴京磋商該公司即派劉某入京接洽未悉能達完全租用之目的否 
[組織航海輪船公司]  
　　自對德奥宣戰後所有泊於本埠浦江之該二國商船奥高利洋行扒熙埋號及支那號二輪槪由我國收管旋經政府將新扣船隻允由大達公司承租早經令由江南造船所分别修理在案茲悉該兩輪業巳修竣不日即須試車現該公司巳在英租界南京路亨達利洋行東隔壁賃定哈同氏所有之三層樓洋房一椽組織航海輪船公司業正從事修葺云 
[偵防德船之部電]  
　　本埠軍政各界及駐滬交涉員昨接外交内務兩部勘電開准奉天張督軍電據奉天交涉員呈稱准口領函告香港來電有德國磨電機船一隻桅鈎三五數速率十四擊量重一千四百噸於陰曆八月底在斧畸島附近駛行因恐侵入國境危及中國船隻是以奉告等語合亟電達希飭偵防一面並分電邊境注意追查毋任侵入並希知照 
[德人由汴來滬之調查]  
　　德人襖袄特曼（譯音）近由河南開封來滬曾經河南交涉員函致江蘇特派交涉員照章妥爲照料薩交涉員接函後查得該德人現未來滬爰於日昨函詢淞滬警察廳邇來有無德人由河南到滬希卽轉詢所屬區署具復云 
[華商銀行事業之競進]  
　　吾國銀行事業向由外人獨操勝算近年中國商智日開知利權外溢經營銀行業者接踵而起最近滬市發起又有數家如貿易永亨兩業等均在籌備進行聞貿易銀行爲華商合資公司資本定一百萬元今先收足四十萬元於日前照章呈請農商部註册現已組織完備定下月八號開幕並聞尙有利華等兩家亦將繼起云 
[川邦商業大受影響]  
　　川滇業已决裂兩方軍隊開始攻擊旅滬各川商雖早經注意減辦各貨其已經裝出者現均暫留重慶觀察形再定進止詎日來戰事緊急無可幸免川中商務蹂躪不堪途中益覺危險是以决計將巳購未運之貨設法脫手運在中途者仍將回滬地如能早日售去則耗去運費亦所不惜云 
[棉花檢查局之存廢問題]  
　　南市棉花檢查局之設原因前淸末葉洋商以花多攙水擬自設局檢查當時上海官紳以事關主權竭力爭回自辦自民國成立後復經吳知事據花業同行公舉沈潤挹爲局長於二年三月間擬訂章程詳部核准於九月一日開辦迄已四年近因局丁藉端索詐以致鄕民羣起反對演成罷市風潮現在事雖解决各地鄕董以諸多擾累紛紛請求將局撤消沈知事已致函縣商會請即邀集該業行商妥議辦法復候核奪茲將原函錄下逕啓者查浦東鄕民聚衆反對檢查棉花一案經本署妥爲解决各販戶已一律上市售花風潮得以平息惟據各方面遞到函牘尙紛紛以妥籌善後爲請事關花商營業鄕農生計研究不厭求詳茲將上項各函作一倂抄送卽希貴會察照迅卽邀集花業行商按照函件所陳意見詳加討論確定善後辦法見復核奪如揆諸事實有應行變更成案之處本署初無成見當予據情上達也 
[華商電車司機人罷工續誌]  
　　前日上午華商電車公司駛行南市民國路之電車驟然停止至十時後雖經各查票員代任司機職務仍未决定辦法是日午後各司機復舉代表向公司要求（一）所交官廳拘押之雷長生請由公司保釋（二）嚴寒時公司所給各司機禦寒之大衣晚間卸班後不能繳存公司（三）請求酌加辛資聞上列三項巳經公司允可故昨日各司機照常供職云 
　　又一訪函云華商電車公司三十六號電車三十九號司機人雷長生前在民國路開駛電車至大觀樓門前將旅滬津商田仕霖撞傷致斃後卽經地方審檢廳訊明判押聽候宣判在案昨日午後又由該廳推檢各官開庭飭提雷長生至案略詰數語當庭宣判故失傷害罪當然成立判處五等有期徒刑監禁五個月以儆旋經該公司代表李鴻瑞投案聲請堂上將雷長生三十九號銅牌一方給予領回問官准之當堂給領 
[再誌私運紅土進口之敗露]  
　　前日有一西人在羅松公司碼頭得賄包庇土販押運紅土四十八磅經過元芳路西華德路附近被混名小江北者察悉尾追並喚二百七十七號一千零七十四號一千二百八十七號三華捕到來攔截去路在該西人身畔搜出紅土詎該西人不服沿途爭毆後又有某號印捕到來將該西人連同紅土解入滙山捕房經捕頭詰悉前情諭飭押候轉送英按察司署訊辦在案茲悉該捕房捕頭對於此案非常注意業已飭探將案内極有關係之方坤和姜天喜兩人拘入捕房詳細盤詰因此案牽涉多人諭飭押候查明眞相以憑澈究 
[再誌緝私巡船長通匪之株連]  
　　鹽捕緝私營船長張海淸因犯通匪嫌疑經嘉禾童鎭守使提案訊實判决死刑詎於行刑之際張忽聲稱盜犯張茂堂脫逃一事爲五號巡船長趙吉波九號船長張龍發三號船長李逢生所知等語故由童鎭守使諭令暫緩執行一面移提該船長等到案候質茲爲緝私營所部各該號巡船全體士兵所悉以盜犯張茂堂之脫逃係由在逃之前隊長張占忠一人所爲是否得賄縱逃須俟追緝張隊長到案訊究方明眞相今張海淸供攀趙船長等知情實係希圖卸罪有意妄供特於前日聯名公禀兩浙緝私蔡統領要求切實聲明以免寃累蔡統領諭候查明核辦 
[聲訴被匪誣攀之原委]  
　　匪徒陳長根糾同夏阿才王阿根許阿大至東唐家弄圖刦蕭張氏銀洋被探查獲拘入捕房經捕頭詢知陳等曾在無錫路串搶包陳氏金鐲一只當於昨日傳同跡涉嫌疑之俞金生將陳等併解公共公廨請究先由中西包探上堂禀明前情繼由俞金生之代表朱斯芾律師投訴當時俞曾帮同原告追獲一人搜其身畔並無贓物是以放走其時有人喚俞姓名爲該匪等所聞遂被挾嫌誣攀實則此案與俞無干應請摘釋經會審員王肇之君商之英白副領事判俞開釋陳等各被告帶回捕房候禮拜六再行解訊 
[協拿匿居華界之盜匪]  
　　美租界滙四捕房西探麥克特華探馬阿美昨至閘北四區一分所報稱有盜匪陸阿福于仁林二人慝匿居蒙古路承慶里内請爲協拿當經趙署員派警同往該處將陸于二人一倂逮獲解送司法科聽候訊明核奪 
[籌募汴晉湘魯災賑之茶話會]  
　　松滬護軍使盧永祥以汴晋湘魯四省災情奇重定期九月十九日起至二十一日止續在愛儷園開會三天籌募賑欵已詳前報前日午後二時盧氏特邀本埠政紳商各界在愛儷園先開茶話會到會者共有百餘人與各紳商集議之下僉以此次會中佈置應尙新奇届時擬請靑年會學生到園在船廳前園池内練習游泳以供衆並擬定門劵仍售一元贈送彩物劵劵有彩當時到會各人認定銷售已有六千張其餘分請各界擔任分銷並有勝家公司經理陸寳忠當場認捐洋一百元至四時許各用茶點而散 
[施子英將携賑欵北上續誌]  
　　絲業會館董事施子英君歷辦賑務夙負盛名此次京直奉災區廣遠擬携欵親往災地散放已誌前報茲悉施君因在滬諸事尙未就緒故啟行之日尙須稍緩惟北地災民待振孔亟是以先派放賑員二十餘人於昨晚乘招商局新豐輪船首途先至寳坻繼至玉田等縣挨次調查以便散放 
[熊秉三之辦賑電稿]  
　　本埠紅十字會昨接北京熊希齡氏來電云頃見十六日報載滬上各慈善團募欵事京直同鄕會約募十餘萬施省之君所募盛氏約十餘萬金京直奉籌振會約九萬餘中國濟生會約五萬餘統共五十餘萬金等因查此項振欵爲數甚巨亟盼迅速北來以惠災黎惟順直被災至一百零五縣災民至數百萬目前京津放振團體有十六處之多各不相謀難免重複遺漏敝處現約各團體於十五日决議設立京畿水災振濟聯合會重在公議統一之法放振雖由各團自辦而有必需聯合者則由公會議定應請我公轉致以上各團體慈善家所籌之欵擬在何縣放振分别急振冬振春賑工賑等名目預將宗旨電告敝處以便轉達聯合會提議支配庶免重複遺漏之處實紉公誼乞賜電復熊希齡叩儉 
　　又電云有日二電敬悉承尊處慨允刻日派員前往文安東光滄縣徐水玉田等五縣查放急賑渥荷仁施謹爲災黎叩謝熊希齡儉 
[郵務管理局之布告]  
　　上海郵務管理局布告云照得下列收寄新疆包裹章程與本局前發第二九○號廣告所載間有不同應即以此抵換仰一體周知可也此布 
　　收寄之條件往來新疆省之包裹須由寄件人自負責任始可收寄無論某件包裹遺失損壞郵局均不負責以故寄件人或收件人槪不得聲請賠償 
　　資例（甲）包裹於新疆省内各處互相往來者應付兩單純費即係每重一基羅付費四角續加之每一基羅或不及一基羅之零數付費二角（乙）包裹往來新疆省者應付回單純費即係每重一基羅付費八角續加之每一基羅或不及一基羅之零數付費四角（丙）包裹由雲南新疆兩省彼此往來經由法屬安南轉寄者應付三單純費卽係除按各類郵件寄費淸單說略第十節丙段第一目照付經由法屬安南轉寄包裹之特别資費外每重一基羅付費六角續加之每一基羅或不及一基羅之零數付費三角 
　　尺寸及重量包裹重不得逾五基羅（合共十一磅）長寛厚各不得逾三十桑笛邁當（合英一尺） 
　　取道往來新疆省之包裹祗可取道甘肅省轉寄其在途期間須視情形如何或四個月至六個月不等 
　　封裝各包裹必須封裝堅固以足耐長途起卸及由旱班運寄之艱難情形爲合 
　　中華民國六年十月二十七日郵務長李齊奉郵政總辦令發 
[殖邊債主聯合會之近訊]  
　　麥家圈交通路催兌上海殖邊銀行債主聯合會發起人某君已於日前赴京預備向北京殖邊總行實行催兌茲悉該會近得某君由京來函略謂此事連日在京竭力進行現已稍有眉目約十日後當有確信等語並據滬南商會來函據稱接准北京殖邊總銀行來函内開（中略）現在業向各分行籌調欵項藉爲助理復業之需並提出函陳急向農財兩部要求撥還鉅金一俟各欵齊集卽便定期開兌云云觀此則該會進行之事或可達到目的也 
[補錄調查銀銅出口表式說明書]  
　　上海南北商會前接縣公署公函内開奉財政廳轉奉財政部農商部等訓令調查各省舊銀輔幣及銅斤等項發行出口等因一案並由部派專員泉幣司王世澄僉事朱神恩等來滬與會按洽將調查表式及說明書請爲研究以期進行等情已紀前報茲悉兩商會已將此項表式說明書等抄送錢業董事轉知南北市各錢業依法調查其表式說明書補錄於後一本表所列生銀係指銀塊銀錠銀條等而言銀元係指本國新舊銀元而言外國銀元係指站人應洋日元等而言新銀輔幣及新銅輔幣係指與一元主幣十進行使之中元二角一角及一分五釐各種銀銅輔幣而言該項輔幣現已發行者僅有數處其未經發行之處應毋庸塡註一生銀計算以兩爲單位銀元以元爲單位新銀輔幣以角爲單位其中元二角各幣應折合一角之數計算舊銀角亦以角爲單位新銅幣以釐爲單位其一分五釐各幣應折合一釐之數計算舊銅元以當十一枚爲單位其當二百當一百當五十當二十當五當二當一各種應折合當十一枚之數計算制錢以一文爲單位一各欄流通數内應各視其種類若干分爲子目如某地通用舊銅元有當五十當二十當十當五四種該欄即分爲四目餘類推一如有特别情形爲本表各欄所未列者可於備考欄内說明之一本表地别一欄不限篇幅各銀行應將各分行號所所在地列入各省應分縣或擇商務繁盛之地列入 
[飛星公司對於加增車捐之異議]  
　　日斯巴尼亞商人飛星公司以工巡捐局欲將車輛加增捐率以爲養路之用第該公司向與工巡捐局訂有合同每月每輛繳捐七角如在一千或數千輛外按照七角打八折計算今飛星公司已有一千輛而繳捐尙未照千輛計算平日虧耗已多未便再行增加曾與工巡捐局商議未得切實復音昨特禀由日斯巴尼亞領事轉知交涉署請即轉商工巡捐局仍照原訂合同辦理聞交涉署已轉知工巡捐局請卽核辦見復云 
[工巡捐局催繳地方稅]  
　　南市工巡捐局昨日發出牌示云照得徴收地方稅原爲抵充本市各項要需起見按月徴收豈容延欠乃民商居戶往往有不知大義藉口貧窮希圖規避納稅者前經一再牌諭並飭整頓在案茲查九畝地及民國路一帶亦多於地方稅欵相率觀望延不遵繳查該處均屬新建房屋又爲商業繁盛之地自應按月淸繳以資表率何得藐玩功令不顧公益致妨礙各項市政之進行爲此牌示仰該處民商各戶一體遵照自經此次勸諭以後務將所欠捐欵及按月應繳之捐依數淸償隨時遵繳以杜踵欠如有延抗不可理喻惟有指名送究嚴行拘追勿謂言之不預也 
[預備校閱憲兵操法]  
　　駐滬京畿憲兵營營長張輔漢以所部憲兵現駐滬上者計有一二兩連分駐南市閘北以補助軍警保衛地方所有該憲兵等平 
 
 
 

Page 11

 
 
時應行演習之手鎗射擊及繩索捕人之捆縛法與軍刀禦敵手法自去年校閱以來迄已一年未識有無進步爰定於十一月上旬由該營長親自檢閱業於昨日分令第一第二兩連長妥爲豫備以便届時校閱 
[冬季防務加嚴]  
　　淞滬警察廳長徐國梁以現在冬防巳届所有各區署晚間防務尤應加嚴爰於昨日通令所轄各區署隊自即日起嚴密梭巡並而諭稽查督察各員輪流至各區署所密加偵察有無疎懈故各區署所警正警佐各員每晚必親自出巡以昭愼重 
[浦東聯合運動會職員名單]  
　　浦東洋涇塘橋高行陸行一市三鄕各學校組織聯合運動會定於十一月四號開會已誌前報茲將會場職員名單披露於下正會長劉頡雲副會長潘作臣主任員陸仲超庶務員黄支輝潘偉幹顧子侃萬漢城王仲侯陸師尙羅戟山劉叔安倪樹良傅回春黄樹珊楊志濓編輯員談恭甫倪瀾深陸虎丞陶審安楊臨川潘景周瞿朗川招待員陶叔延韓家光劉丹伯成輔卿包省三潘子文高嵩甫王吉甫陸瀚仁朱鴻賓施維善成伯蔭陳挺芳瞿初孫朱琳生俞九丹趙緝斯顧柘村閔熙春王吟香趙笛山黄孟馨江鉅倫糾察員朱春生顧伯良方仲淵朱公紱郁錫範高志昻鳳松翹嚴忍盦司令員王壯飛戴企留評判員朱伯華胡少亢楊肖軒王英超程任安程石生濮氣雲編配員顧聘珍葛養吾朱景文陶宏俊報告員顧子良孫一靑顧子侃衛護員盛茂祥沈杏苑倪濟生張載伯趙襄宸曹子雲 
[學生會童子軍正式成立]  
　　環球中國學生會之童子軍第十七團由校長朱少屛發起延請陳白濤擔任敎練試辦迄今未及兩月成效已著陳君於衛生體育野外勤務等術富於經驗確有心得聞於下星期日正式成立並行團員宣誓禮届期必有一番熱鬧也 
[長警捉賭釀禍之處治]  
　　浦東張江栅第七區警局長警前往潘家橋奚掌法木作内捉賭致鄕民奚和尙投河圖逃溺斃並由鄕民毆傷巡警一案茲經南滙縣杜知事飭委遠北市學務委員蔡頌堯秉公查復當以死者奚和尙並非賭徒實屬死於非命應即量予撫恤諭令屍屬聽候酌給而前往捉賭之長警辦理不善以致釀成事端咎有應得除將巡長李慶雲斥革外復飭將巡警戴雲全張珊二名一倂斥革以示懲儆所有毆警鄕民蔡金濤等十餘人俟通飭拘拿到案再行訊辦昨已飭令徐區員遵照辦理矣 
[攜帶槍枝遊歷之取締]  
　　浙江交涉員昨日函致上海交涉署略謂各國商民赴内地游歷如携帶獵鎗手鎗應於護照内註明以示限制現杭城因在戒嚴期内檢查行旅對於獵鎗格外愼重應請轉知各領嗣後遇有携帶鎗支赴内地游歷者務於照内註明鎗支式槎及子彈數目等因薩交涉員當卽分致各領事一體查照辦理 
[再誌船戶與鄕民衝突]  
　　馬橋茜蒲涇農民王鴻書控船戶費福生將伊弟玉書揚書二人兇毆受傷揚書迄無下落不知生死當由二區地方警局將王費申送警察事務所訊辦在案茲悉此案前日經司法科員訊供之下以案涉刑事業於昨日備文派警將兩造函送地方檢察廳訊供一過判費收押着王下鄕偵查揚書下落再行核辦 
　　又一訪函云上海地方警察所據北橋第二分所長程麟報解因捕蟹糾葛互控之王洪書費福生二名到所經司法員陸雲來提案研訊據王洪書供稱年二十四歲上海人住馬橋鄕一二圖與沈四明合夥種田爲業於陰曆九月初八日起在上松兩邑交界之千步涇河東岸設網捕蟹詎有網船戶松江人費福生於九月十一日晚率同妻女將我胞弟王柏全拖往自已船上兇毆幸未成傷卽刻又將我捕魚草棚及魚網悉被焚燬是實質之費福生供稱年四十四歲松江縣人住松江北門外五圖五里塘地方向駕網船捕蝦蟹爲業前在松江縣署完納漁課於上松兩邑交界千步涇河内行船設網捕蟹此河係頭南稍北河東岸爲上海地界河西岸爲松江地界我與王洪書等人商量請伊亦完納漁課彼此分雙單日捕捉王洪書不允忽於九月十一日黄昏時率領妻女等人將我網船踏沉求恩究辦等語陸司法得供後以事關刑事飭將原被一倂解送地方檢察廳依法訴辦 
[野鷗村開筵祝壽]  
　　前日爲滬海道尹王賡廷君之生辰由上海縣沈知事會同政軍紳商各界假跑馬總會後面野鷗村設筵祝賀並由久記劇社同人演唱歌劇於午後一時起賓主相聚一堂頗極熱鬧 
[冒收家信滙欵]  
　　羅徐氏至法公堂訴稱丈夫在法國營業婦人前住有恒路今遷别處尙有二房客徐孟庭徐王氏夫婦仍居有恒路屋内日前丈夫寄信來申並有滙欵因不知婦人業巳遷居故信上仍書遞送有恒路詎徐夫婦心起不良冒名將信收下私刋丈夫圖章串同王金山向書館冒取滙欵當被察悉拘住王金山徐王氏兩人惟徐孟庭已乘隙逸去請求訊究徐王氏供日前丈夫由外携帶信函回家旋即出外未回現匿何處實不知悉王金山供日前徐孟庭持洋文信函一封托民人代往書信館支取洋銀民人不知冒領故代至書信館取欵致被拘案是實中西讞員判王金山徐王氏押限七天交徐孟庭到案訊究 
[欠債禁押西牢]  
　　王秋江於前年八月間至法公堂控稱錢旺卿前承攬某廠定購牛皮由商人擔保後因到期不交該廠責令商人賠洋二千餘元錢置之不問迨經起訴追繳若干後尙少洋九百七十元請求追還判令原告查明被告有無家産禀覆候核又有江錢氏投稱有抵下之田單一紙被錢借去向人轉抵後因逾期不贖被人具控將地拍賣抵還婦人無奈祗得備價贖回受虧洋一千餘元亦求訊追等情當經倂案押繳在案詎迄今分文不理昨日錢氏續求嚴追王秋江亦即投案聲稱查得錢旺卿在上邑三林塘地方置有田産二十八畝業已禀請上海地方廳查封作抵尙未奉批請爲核示訊之錢供並無田産實在無力措還求恩釋出俟後來興隆再行料理聶讞員以案懸日久不便再延判錢押西牢半年王秋江所禀田産一節著自赴地方廳禀請封抵 
[包探押同理債]  
　　麻袋店股東兼經理吳槐卿前被商業公司在法公堂具控不出麻布定貨經保人及各股東向該公司理明後又有某錢莊主田宏裕投廨控稱吳前與商人莊上往來結欠銀二千兩將店倒閉後分文不理亦請訊追判令交保限理後因無保押追在案今田又請求嚴追吳稱無人作保在押終難設法惟商人亦有賬欵放出可否每日派包探帶同商人出外收賬料理中西讞員准予交探帶出於二十一天内設法理楚 
[革保被控纍纍]  
　　已革四圖地保林鴻生串同李永康冒充張姓後嗣將張軾之祖墳盜賣於王慶章迨經張軾至法公堂告發林即聞風逃逸王慶章請追還騙去地價洋二千二百元判將林之房産發封候核在案茲又有善愛堂延賚美律師代表投廨控稱林鴻生前將地皮一方向普愛堂抵押銀二千兩過期不贖抵據上雖係林德生出名惟查德生即林鴻生之化名現林逃逸無踪本利無著應請堂上准予原告轉換道契限若干時日准林取贖如逾限不理卽歸原告執業備抵中西讞員判候查明核奪 
[同桌吃飯之暗算]  
　　西鄕章練塘脚划船戶馮長生由鄕來滬前日午刻携大搭連袋一只内有洋銀數百元及信件仁往來摺子等物送至南市生義碼頭亮泰德記烟店付帳而出順便至對隣順昌館果腹其袋内洋銀剩有四百零八元暫放桌上詎早爲流氓四五人窺見隨至該館同桌午膳故意將菜湯潑入馮之衣袖上甲乙兩流氓假意道歉代爲揩抺將馮之面目遮掩旁有同黨數人乘其不備將洋銀及搭連袋攫取而出及馮覺察追問若輩早已四散當卽報告一分駐所所由張警佐派楊巡官率警馳往查緝無蹤即將館主阿榮根値堂人榮阿大帶回詰問據馮聲稱當查追時値堂人均置不睬或竟知情亦未可知請爲根究旋據榮阿大供憶及該流氓等於前次來店呌飯一次囑送至篾竹街馬天興弄内沈金山張根元家内當時見有多人聚集賭博等語俄即拘到沈張二人詰問堅不承認飭送警廳司法科請爲訊究後又由債緝隊士在某處搜獲空搭連袋一只曁信件等件連同窩留各物之屋主二人帶廳訊究 
[海門人來滬上訴之結果]  
　　海門人王子福前與嚴永高嚴炳和父子口角起釁遽將炳和之妻嚴沈氏凶毆受傷王又在外揚言尙欲舉火焚燒嚴之住宅當由嚴永高僣同證人控經海門縣公署將王獲案訊供判决嗣王不服至上海地方審檢廳上訴一面由該公署將案卷申送到廳傳到一干人證於昨日午後經該廳趙刑庭長與推事官及李檢察官等特開合議庭辯論嚴永高供年八十四歲海門人家住巴頭鎭務農度日與王子福向來認識今年舊曆七月初四日王突來硬借銀洋不遂膽敢糾合多人來家行兇將媳嚴沈氏毆傷又敢揚言放火焚燒民之住宅不得已控經海門縣公署於是月初八日派警將王獲案驗明媳婦受傷屬實即經該公署訊明判决茲王不服來案上訴求鑒嚴炳和供年六十一歲永高是我父親餘供相同嚴沈氏供前遭王子福毆傷曾經海門縣驗明業已痊愈又由證人李金咸等三人上堂訴稱與兩造素來相識王子高向嚴家稱貸不遂將沈氏打傷小民人等亦均知悉至其在外揚言縱火一節則實出不知訊之王子福供海門人亦住巴頭鎭耕田度日民人前將祖遺業産售於嚴永高父子爲業尙有找價未淸因此向索不敢行兇亦無揚言縱火之事此次海門縣公署訊判不公民人不服是以來案上訴旋由檢察官當庭陳述意見問官復一再研訊兩造各執前供經問官會商良久乃由趙刑庭長當庭宣告謂此案本廳已偵查終結若以刑律第三百十三條第三欵照故失傷害罪辦理則照例本廳未便宣告判决應將全案卷宗申送蘇州高等廳訊明判决云云嚴永高奉諭後又稱民人年逾八旬往返不便可否請求堂上即時宣判趙君曰此案情節重大本廳未便越權將來高等廳如有傳票前來爾旣年邁可命爾子赴蘇投質嚴父子唯唯而退王子福判令交保餘人一倂退去 
[皮貨議决漲價]  
　　皮貨一業現正上市適値北地水災來貨頗少故本埠南北市各皮商屢次集議昨經議决將各貨先行開盤惟價格統增一成上路元白羊皮每件開價至九兩五錢灰鼠以及各種大小細毛亦將漲價故各皮商稍有存貨者必待善價方肯出售云 
[汽車夫不服判斷]  
　　汽車夫楊寳善駕車不愼在靜安寺路將王金氏家男孩永根撞倒碾傷頭面等處由捕將楊拘解公共公廨經中西官訊實判楊押西牢三月嗣楊不服判决延請律師禀經公堂准予復訊昨晨由探傳同原告王金氏帶同受傷小孩將被告帶堂請核卽據被告代表律師投案聲明不服判决理由請爲復訊經關讞員商之英卓副領事以今日時間侷促不及研訊判被告還押聽候復訊 
[驅逐監禁期滿之匪徒]  
　　匪徒陶少卿前在新閘重慶路攫取姚金氏金耳環由捕拘解公共公廨訊實判押西牢二年昨届期滿由捕將陶解廨請示經中西官訊供一過判押候派捕押逐出境 
[包探查獲贓賊]  
　　俞仁才前日在蘇州路船上竊取徐冬梅布衣携贓圖遁被包探張天林查獲人贓帶入捕房昨解公共公廨經中西官訊知俞係過犯判押西牢二年期滿逐出租界 
[過犯徘徊圖竊]  
　　孫阿根前晚在西藏路徘徊圖竊被二百四十五號華捕查見將婦拘入捕房經捕頭查得孫係過犯諭令收押昨解公共公廨經中西官訊明判孫押西牢年半期滿逐出租界 
[兩賊各押半年]  
竊賊何金林在河南路摸竊姚本仁銀表又錢錫堂竊取漢口路二百五十四號門牌吉福寳家衣物均經包探查獲昨解公共公廨經中西官逐一訊明判何錢兩人各押西牢半年以儆 
[屠夫踢傷粤婦]  
　　虹口小菜場擺設肉攤之甬人李阿祥咋與買客粤婦鄭陳氏爭論肉價將氏踢傷肚腹倒臥地上當經一千一百九十二號巡街捕查見將李拘入捕房管押候究鄭張氏送院醫治 
[塌車夫不聽巡捕指揮]  
　　塌車夫胡仲餘前日拖拉三百八十二號塌車經過百老滙路因其不聽華捕指揮即被該捕拘入捕房經捕頭略詰一過諭飭存洋三元保出候解公堂訊斷 
[禁阻夜行船隻]  
　　駐滬水警第三分署長王壽良以所轄南黄浦一帶往來船隻盡夜不絕際此盜氛不靖自應嚴加巡緝曾經加派巡船四艘上自塘口下至楊思港隨潮游弋在案茲届冬令正盜賊竊發之際航路防範自宜加緊惟船戶往往貪風夜行而盜刦船貨則以黑夜爲多爰定於十一月一號起禁阻民船夜行昨已分飭所部各區一等巡官通告各船戶一體遵照 
[淸江裁縫行兇續誌]  
　　成衣匠淸江人陳兆榮前日在南京路小菜場見相識之天津婦人王薛氏與趙連弟同行絮語陳疑有隱情攫取小販所持之刀將趙之頭面足骨戳傷由捕查見將受傷人車送醫院醫治陳押候訊究在案昨由捕房將陳拘解公共公廨請究經中西官研訊一過判陳押西牢三月趙開釋 
[禁錮攫物匪徒]  
　　無錫人錢榮卿在南京路攫取李周氏家小孩銀鐲由捕追獲昨解公共公廨經中西官訊實判錢押西牢一月以儆 
[搶取婦女珠飾]  
　　匪徒王阿三在西藏路與同黨五人搶取婦人陳老二値洋一百五十元之珠花一朶逃逸前日經滙司捕房華探目馬阿美將王拘押昨解公共公廨經中西官略訊一過判押候提齊同黨倂究 
[控訴姦拐之虎頭蛇尾]  
　　粤人葉鳳森在公共公廨呈控同鄕人陳仕榮奸佔伊妻羅氏誘匿北四川路二百七十五號屋内等情昨由捕房將陳與羅氏一併提至公廨請究中西官以原告臨訊不到遂判將案註銷被告開釋 
[行兇人押候質訊]  
　　五潘氏控顧錦芳在北蘇州路將伊兇毆昨由捕房將顧拘解公共公廨經中西官訊據包探禀稱原告臨訊未到請爲核示判被告押候傳到原告質訊核斷 
[迷路幼女待領]  
　　昨日午後南市第一區署第三守望崗警張振東在大碼頭外灘見有年約四五齡之女孩一口在彼迷路當即帶署詰知孩名阿毛係本地口音問其姓氏住址均不能答董警正諭飭留候召屬認領聞該孩身穿印花布衫棋花布褲足穿舊鞋頭有小辮云 
[妓傭强迫狎游]  
　　雉妓院傭婦王李氏前晚在勞合路强曳行人被六百二十二號華捕查見拘入捕房經捕頭詢明諭氏存洋五元保出着自赴公堂聽候訊罰 
[馬車夫停車瞌睡]  
　　馬夫曹品福前日停車廣東路在車瞌睡被一千二百五十八號華捕查見以其違章將曹帶入捕房存洋保出昨經公共公廨中西官傳案訊明判曹罰洋五元充公 
[被訴人交保待審]  
　　劉問芻在公共公廨呈控包蘭文不付賬銀二萬七千餘兩又王士倫控徐二寳吞没贖身價洋五百元昨由捕房將該被告等傳至公堂禀奉中西官諭令分别交保候訊 
[滬海道公署批示二則]  
　　逑新染廠王全英呈請給示保護由呈悉旣據聲稱赴縣註册有案所請給示保護之處應予照准 
　　倪曾望呈爲知事違法剥奪主權侵漁權利請求令飭撤銷批諭依法辦理由呈黏均悉此項田租應否先行發還該民收領候訓令松江縣知事查照核明依法辦理可也 
[店夥行爲不端]  
　　閘北大統路森和祥鐘表店主張銘其前日將夥某甲扭至四區警署控稱昨日被甲捲取店内時表九只而逸請爲究追等情當由甲父投案聲稱情願照價賠償求恩寛宥經姚警正核准斥釋了事 
[阿母一再敗興]  
　　江北人王馬氏之子湘邦前因與徐邱氏私姘由該氏在四區二分所告發解經司法科判令湘邦不准再與邱氏往來在案昨日王馬氏又將其子及徐邱氏扭案控稱兒子不遵判斷請求嚴辦當經趙署員諭送司法科究辦 
中華職業敎育社通訊 
[歡迎各省敎育會代表]  
　　各省敎育會聯合會代表因回里過滬本社於十月三十一日下午四時開歡迎會節序如左 
　　一本社報告社務進行狀况 
　　二本社總書記蔣夢麐博士演述職業敎育之眞義 
　　三本社議事員郭秉文博士演述東西各國實施職業敎育之狀况 
　　四討論職業敎育準備及實施方法 
　　五討論各省區聯絡研究方法 
　　六會餐 
　　七試演美國實施職業敎育之影片 
雜評二 
[閘北與南市之一問題（步陶）]  
　　閘北紳董之禀請將南北市劃分其意將請盧使派人在閘北另設機關與抑由閘北自設如前之自治機關與蓋未可知也惟即沿革之槪略思之南市初由官廳設工程局時閘北尙無市面之可言迨工程局改爲自治機關後閘北與南市乃各有市政廳之設不幸二次革命起忽於砲火聲中又舉南北市之市政廳同移其治權於軍署之下於是工巡捐局之名稱因得成立以至今日嗚呼爲時僅數年而地方事業之由官治而自治與由自治而官治其間歷歷可數之痕迹已有如此者今盧使對於閘北紳董之請求又經下之局議杜局長處理此問題亦且取决於南北市之紳董矣然則改歸自治之希冀其將復有動機乎我望各紳董之詳爲籌議也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[東籬處士傳] [  嚼蠟]  
　　慨自花花世界金谷呈絢爛之觀處處繁華玉堂炫富貴之品紫薇郎署潤色烟霞紅杏尙書平章日月花王居南面之尊羣芳領袖藥相承東皇之寵一樣恩施棠棣鄂鞾咏兄弟之孔懷合歡知時喻夫妻之和順桃李作輿臺香國中吹牛拍馬蝶蜂討生活醉鄭裏附勢趨炎園丁掃薛蘿之徑謹護金鈴探使着綺羅之衣橫張錦幔豈不謂嫣紅姹紫精氣長存活色生香春光不老哉不知富麗堂皇之境轉瞬皆空花團錦簇之場逾時輙敗長安道上脂粉大半飄零河陽縣中宅第已成灰燼朱門雖貴歎再過而爲墟紈扇可揮至三秋而棄篋不過浮沈隨俗追逐乎春華豈其閱歷星霜堅持乎晚節迺有籬下士者氷淸玉潔原非蒲柳之姿勁節孤芳忍受泥塗之辱簾帷悄靜隔籬來送酒之人枳棘叢生穿籬走食萃之鹿窮途遭俗眼鬼物揶揄老圃抱冬心詩人瘦削鄙大樹將軍坐領北門鎖鑰哀黎山老母致惹南國相思拜虛心之竹器量彌宏欽向日之葵杞憂空切如蘭之有臭秋高而念佳人如松之後彫歲暮而思壽客雅意憐貧合入貧兒之院無心戀富不稱富者之居謝絕車塵馬足冷落門庭甘居泉石山林崢嶸骨幹重編麂眼幸陶徑之未荒哀咽蟀聲見豆花之將萎笑斥鷃之無能蜷伏蓬辜歎依人之不易未免飢寒十載江湖辜負黄華之約兩行涕涙咿唔叢菊之詩種雞冠於階下影立亭亭植芙蓉於江干涼生瑟瑟白雲紅葉家住深山橘綠橙黄時逢佳節借爾江郎妙筆述隱君子之里居愛他鞠氏高風作自由談之話柄（五） 
家庭常識 
[補磁鐵盆法] [  天倪] 　　 
凡家用磁鐵面盆或茶杯或保險燈上之箬帽蓋及一切磁鐵所製器皿凡遇有碰傷而鐵面露時可塗以磁油能彌補其傷痕仍可照常使用（磁油五金雜貨店有買）亦節省家庭糜費所應知也 
[地栗] [  吳秉恒] 　　 
地栗亦名地方卽荸薺也最能解酒爲筵席間必需之品然雖鮮而嫩者食之亦必有渣惟與山查糕同嚼則純粹化爲淸水且甘美異常予曾親試之 
[鷄眼] [  南强]  
取萬年靑葉搗爛敷患處可以斷根且極效驗 
工業須知 
[甘藉粉製法] [  村士]  
　　甘議價格頗廉隨處皆有用以製粉法甚簡單近今市售藕粉多以此充用苟製造得宜色味且勝於藕粉閱者諸君盍嘗試之方知言之不謬也 
　　原料甘藷宜用澱粉多而凹凸少者蓋因凹凸深則洗滌費工也原料若罹病害或凍害則澱粉之産量少又原料採掘後以直行製造爲宜若採掘後置於温暖場所或使之冰結則有糖分增加資粉量減少之弊製造者宜留意之 
　　製法製法大别爲洗滌磨碎分離精製乾燥漂白調製七工程順次述之如次 
（一）洗滌將原料入於槽中注加淸水用束成Ｘ形之棒攪拌之反覆淸洗至洗水不呈汚濁時爲止如在水流便利之場所可將原料入於竹製器内使其在流水中廻轉亦得自然洗凈矣 
（二）磨碎洗滌後之原料須入於磨碎器（不論家庭所用何種器具務使達到磨碎目的爲要）中磨碎之使成澱粉糜而置於他器内以待分離 
（三）分離將澱粉糜置入麻袋（即夏布袋）中壓榨之其榨出之白濁澱粉水移入桶中殘滓再加水壓榨反覆至三四回而止 
（四）精製瀘過之澱粉乳中尙含有細胞膜及他種夾雜物色呈灰黄不可不再加精製伹澱粉乳中所含之此等不純物比澱粉經故加水於澱粉乳中充分攪拌靜置數時間後（約五時間以上）澱粉質先沈於桶底不純物後沈下被於澱粉層之表面於是去其上澄液用竹篾將上層之灰白色沈澱取出再將下層之白色沈澱移入他之淸潔桶中更注水而强加攪拌待其沈澱後又去其上澄液取出灰白色部則其下層之沈澱層卽爲純白之澱粉矣（稱爲生澱粉） 
（五）乾燥於竹簀上敷以白布置生澱粉於其上充分晒乾或行人工乾燥亦可但人工乾燥時室温以華氏八十度爲宜 
（六）漂白時澱粉之難於純白者須行漂白之法漂白時對於生澱粉十斤約用漂白粉三兩水三斗硫酸少許同時加入攪拌二時間之後靜置十時間去其上澄液更加水洗滌數次（約亘三日間）取出澱粉而乾燥之可也 
（七）調製乾燥之澱粉用扁壓器碎其固塊再以金屬網篩與絹篩分之然後裝入厚紙袋或木箱内而貯藏之以供不時之需 
　　産量澱粉之産量固依原料之品種與製法等而異然普通約得原料百分之十乃至十五 
　　製品甘藷澱粉之品質以純白而帶光澤乾燥充分不混有夾雜物者爲優等 
　　副産物精製時第一回之上澄液富於窒素燐酸加里可供家園肥料之用其灰白色之不純層含有多量澱粉及分離時之殘滓等均可乾燥貯藏之爲家畜良好之飼料 
　　栩按甘藷粉一項用途極大栩在民國四年辦理巴拿馬賽會時徴集鎭海出品因知此項藷粉爲柴橋鎭出産大宗每年運銷國内國外不可勝計實一大利源也甘藷一物上江出産尤富曩見處州一帶農家多以飼猪猪食此極肥壯而肉嫩藷價至廉每百斤不過二三百文惜上江人不知製粉之法坐失天然之利實至可惜竊願就地實業家有以提倡之 
長篇小說 
[社會小說貪嗔小史] [  常覺小蝶天虛我生合譯]  
第二十四章（三） 
　　次日傍午依洛克遂赴裘鳴街之約時黛珊方理裝其父狄雷即傍鏡臺而立囁嚅欲有所言顧又恐惹其女之嗔不敢遽出諸口旣見依洛克猶未至則亦言曰黛珊汝昨夜之少年果爲誰耶言時意至忸怩黛珊曰依洛克歟固白倫之親屬也狄雷曰嗟乎不謂白雷家中亦有此皎皎之人吾知其人必富而多金黛珊曰父謂誰謂白倫乎曰予謂少年耳黛珊笑曰然則不欺阿父是人實未必有錢狄雷愕然曰窮耶則汝今日何故延請其人嗟乎吾女吾但望汝憨不至此黛珊聞語不禁紅暈於頰曰父汝以我爲憨吾眞憨乎汝意將以我日夕置諸白倫之側爲汝增其榮光然我如何能耐我惟念我家貧而父又老欲謀生計乃不得不爾以取白倫之歡然吾身固自由也吾父豈能干我狄雷乃曰黛珊汝當諒我蓋我以貧之故乃不得不仰鼻息於他人耳我在董事會中其不堪耐亦正如汝特爲每日一金鎊之故乃不得不自甯耐黛珊置弗理狄雷乃無聊賴則自出室去頃之依洛克至矣黛珊乃立展其笑容脂胭初染如烘朝日備極妍麗笑而言曰依洛克君誠信人乃能按時而至特吾父以事他適甫出室而君適至遂致相左殊抱歉也依洛克含笑應之顧視此室裝飾亦殊雅緻特是積塵不掃几墊之屬色殊晦暗然依洛克之心已爲黛珊談鋒所勝乃無暇他向是夜卽同赴跳舞之會及至夜闌人散則又約於明日同赴公園狄雷聞之乃大恨顧又不能拂其愛女之心則曰佳此人能愛汝者亦吾女之幸特吾所抱希望休矣黛珊一笑置之明日者乃有油壁之車載璧人一雙直向公園而去則依洛克與黛珊也依洛克此時亦頗樂而忘返且黛珊之待已甜熱乃如　糖初不若納蘭之冷峭逼人故私心竊念已覺黛珊之爲人直可愛也車過倫敦橋次其時道上擁擠車乃不前瞥見道旁肆中玻門忽闢乃有老媪偕一少年出少年即雪柳也依洛克方欲呼而納蘭已見依洛克則大愕立握其老媪之臂眼前起爲碧暈但見依洛克巍然之影旣而乃見其身旁尤有一美倩之女郎則雙頰不禁遽頳立向人叢而匿（第二十四章完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[海海舉辦蠶桑之始（見癸酉年四月十三日本報）]  
沈觀察蒞任後開辦蠶桑刋爲蠶桑輯要一書繪具圖形極爲明晰前據職董唐錫榮等禀請勸辦經同仁輔元堂董議章曉諭一而由道派委員紳董協赴浙路採辦桑秧來滬由局分給各鄕習襲並在浙雇得熟悉種桑之人十二名下鄕敎習沈不憚煩勞諄諄勸諭並刋發示諭遍貼各鄕俾人盡知其着手辦法先由同仁輔元果育普育等各善堂籌撥公欵一千串購秧就善堂義塜餘地及商船會館公地試種並於善堂中派撥能任其事之人照蘇常各處設局試辦之法雇請敎師導以栽剪及養蠶等事如農民中願自行雇人敎習亦聽其便惟在公司領種桑秧田約一步可栽一株倘一年後有缺少荒蕪者須責成補種　數沈公於鎭江一帶敎育蠶桑巳有成效將見浙路數百年無窮之利澤被海疆矣 
　　默按蠶桑之利我上海於四十年前巳有熱心之當道提倡而勸導之而終不能與浙人競且不能與蘇常競何也 
[記新式小車（見癸酉年十二月十二日本報）]  
　　二輪小車係近日上海新創設之舉租界通衢已漸見此新樣之軍裝飾華麗乘坐舒服頗爲適於時需其車來自東洋在東洋名爲若尼里少數年前所創設者國人見其有益則隨而廣用之現橫濱一處已不下千餘輛勞動者拉之甚捷較推本地之獨輪車爲省力惟亦各有短長處其所短者在於僅能載一人而其長處則爲坐客較便且本地車粗陋自尊者多不屑就坐今有此二輪車形式旣好又極便利有不樂於乘坐者乎後日此車之發達不卜可知矣 
　　默按東洋車在當日已詫爲新奇乃未幾而各式馬車矣汽車矣火輪車矣電車矣進步之速豈四十年前人所能夢想然則再閱四十年車之進步將何如耶空中飛行車今已見其萌芽安知將來發達不如各種之車之隨地皆是也 
筆記 
[俠婢（見甲戍年三月初十日本報）]  
　　有趙鬍子者皖中之劇盜也結黨橫行爲暴鄕里後又與捻匪合狡惡萬狀人莫測其蹤跡大亂旣平趙獨漏網居然挾重貲稱里中豪富矣先是有鄕宦居蕪湖一婢極端嚴主人夫婦皆愛之將爲擇佳配一日出外爲趙所見乃邀死黨五人夜入宦宅殺盡其爱人而刦婢以去婢陽爲承奉而陰謀報復顧終不得間趙亦防之甚嚴後生兩子將十年矣一日値趙生辰演劇召客婢從屛後竊窺見前五人皆在座乃大喜曰此天助我時不可失遂由後門趨縣署撾鼓自陳官親率健役往捕六人皆束手就縛及趙等駢斬婢燕香設主人位哭而奠曰所以降志辱身隱忍不死者期得當以報耳今大仇已雪足慰在天之靈遂殺其二子而自沉於江嗚呼異矣 
[劉松岩（見癸酉年四月二十日本報）]  
　　劉松岩之有功滬人以誅塘橋之嚴炳一役爲最著嚴炳始爲紅巾繼爲逃勇終通匪首嘗聚黨數千人私造旗幟謀爲内應公訪知其事密遣力士乘其寢而掠之至縣署公坐大堂歷數其罪不一時觀者如堵嚴炳揚揚自若顔色不少變蓋旁觀者大半爲其羽黨意必有以生之也公佯屬軍士縛至南門外敎場斬决而陰授心腹人以計於是觀者咸赴敎場議待刦救而不知甫及照牆前已梟首示衆矣其黨措手不及然猶洶洶不已陰圖報復欲如小景子刺袁公故事公又僞爲瘋狀日舞雙刀於堂上衆畏其神武不敢犯漸漸散去其後賊擾七寳諸翟法華等處直逼城下號稱數十萬公身先士卒冒矢石　　　之其最險者浦東洋涇之役衆寡不敵轉戰至浦濱公慮錢賊　躍馬赴洪濤中幸遇救得免卒能退守孤城江南恢復實基於此云 
四十年後之新世界 
[瑪爾勒河大戰之譚屑]  
　　一千九百零四年八月德師長驅入比英法會師救之與數接戰南比德師勢如潮湧猛不可當故不得不退入法境法帥霞飛將軍以形勢不便勢難取勝戰則徒捐將士乃急下退軍令德師緊追不舍歷四晝夜而進臨巴黎之前於是全球震駭方以爲巴黎名都旦夕將下而德人亦洋洋自　視若囊中物矣乃翌日英法軍廻首與敵大戰於瑪爾勒河德師敗績而退其退之速與進相埓是役也脫巴黎於危挫敵師之銳其關係之大實非淺鮮世人評論此事每爲德軍惜而爲協約軍幸不知其得失皆有至理非出偶然也本年瑪爾勒河大戰三週紀念之星期日巴黎守將加里尼將軍之參謀長克萊桀里將軍嘗述及是役致勝之理由其言足爲歐戰之掌故爰記之如下克萊桀里將軍之言曰巴黎之愛菲爾塔高三百邁當轟然直立見者初以爲不過鐵製之紀念物耳而不知實大有益於國也當日德軍各司令必以爲法人愚魯不辨無線電報爲何物故任意用以此相通訊庸知皆爲愛菲爾塔吸收而得一一譯之而知其内容德軍甚至憚煩不用密碼焉其消息之最要者爲德馬軍司令瑪維茲將軍電主將克魯克氏謂人馬痕乏不堪再行兩日之久勢難支持蓋其時兵則氣力已盡據鞍而臥馬則蹄鐵皆敝必須重修也另有一電爲九月九日克魯克氏親發謂彼已率第一軍退走此蓋趣他軍司令亦同與速退也嗚呼德軍主將輕率若是焉得不敗哉九月七日有生力兵一師加入巴黎防軍是師本駐距城約四十英里之處而如何能使以一日之時間進臨前敵此固甚難解决之問題蓋火車能載之數僅限六千而所餘六千則無法使前於是余（克萊桀里將軍自謂）乃决計冒險用汽車運之加里尼將軍即加贊許余常備汽車百輛以供差遣而所需者爲六百輛以每車載五人計車六百輛以兩次載送則六千人不難盡臨前敵下午一時發令徴集所需之汽車限晚間六時齊集令旣下如野火之蔓延頃刻傳布全城巴黎道中駕駛出賃之汽車夫聞令多卽止車請客下立往從軍役迨鐘鳴六句車六百輛已齊集巴黎城外之加尼地方矣乃由加里尼將軍校閱一過規定來往之兩路另以數車　橡輪汽油梭巡其間以備車之折輪與乏油者所給焉且於沿路各地點備置糧食各車相距二十碼魚貫而行至九月八日拂曉六千人皆臨哇克河即日參與大戰以生力而當疲乏故能一戰而成功也 
　　外史氏曰霞飛將軍引敵至國門之前而乃因勢乘便一戰敗敵其用兵亦云奇矣然當時都城危於累卵機會之來稍縱卽逝使内外主將意見小異則敵援已至雖有奇計安所施哉孟子曰天時不如地理地理不如人和其此之謂乎 
譯叢 
[英國去年之出版計數]  
　　一九一六年英國出版之書籍約較上年少一千五百八十種蓋由八千五百八十八種減爲七千零八種也非因購書者少於往年實由紙張缺乏印刷不易而著作家多投筆從戎所致據書賈所編詳表觀之各種書籍皆見減少茲將是年出版書籍之種類與前數年相比較由此可驗英人於軍興後讀書之興味也一九一四年宗敎與神學書籍大行由八百九十三種增至一千零二十種一九一五年數暴減一九一六年已減至六百五十八種矣一九一五年政治經濟家莫不勸事著作出書至六百零七種之多一九一三年僅三百九十四種一九一六年亦僅四百二十五種陸海軍書籍亦推一九一五年最盛是年共有五百零七種一九一三年僅八十九種一九一四年增至二百九十五種一九一六年則因陸海軍事家無暇事此亦僅三百九十四種小說類出版總數雖少於戰前數年之平均數然一九一六年仍有一千六百三十五種較上一年僅少十一種詩集戲曲共四百零一種一九一五年共四百四十一種關於兒童之書籍所減頗多僅三百六十種一九一三年則有七百二十七種尤異者一九一六年適在多事之秋而出版之旅行與冒險新書僅一百零三種耳 
 
 
 

Page 18

 
 
   
 
