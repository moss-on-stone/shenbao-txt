# 1917 - 251 - 4916017

 

Page 1

 
 
   
 
 

Page 2

 
 
時評 
[統一之難點（默）]  
　　西南各省或獨立或自主以脫離關係故而不奉中央之命令固也所可異者以號稱擁護中央之省而中央之命令亦幾幾不能行用人如鹽運使也財廳長也公賣局長也旣紛紛反對之今又紛紛反對敎育實業兩廳長夫中央之用人固未必盡當而各省之必欲盡用其親信之人事實上亦無可諱言然則中央之用人權何在也其次如用財則軍費政費每起爭議協欵稅欵屢生阻礙中央訴苦之電雖紛傳而各省多置不顧然則中央之財權又何在也用人權與財權旣無一能行使則尚有何事可爲耶 
是故今日勿論西南各省一時不能妥洽即調停有效而與其他各省一致擁護中央矣試問中央能收統一之效耶吾故謂中央之可憂者在彼而不在此也 
專電 
　　北京電敎育實業兩廳長因各省督長紛紛反對故昨農敎兩總長集議解釋方法（十四日下午八鐘）北京電召集臨時參院令與籌備正式國會選舉令日内即發表（十四日下午八鐘） 
北京電頃晤劉承恩述廣東情形言陸巡閱始終持稳靜態度其先以黎旣不復職决不與聞政局故兩廣方面議員等往訪均以年老多病爲辭嗣接湘電有政府以武力解决湘局將及兩粤之報稍有所動援湘之說亦非虚言最近以南北究嫌隔閡恐有誤會故囑劉向政府陳术一切一速組織國會二須聽黎行動自由三勿以兵力加湘四勿輕易西南軍民長官昨劉巳見馮段均言决不以武力解决湘事國會問題尚待確議或同時宣布組織正式國會與召集臨時參院辦法劉頃正致電陸陳等疏通一切（十五日下午五鐘）北京電劉承恩昨謁馮述陸疏通南北政見討論甚久尚無具體辦法劉稱如不解决定不返桂（十五日下午四鐘） 
北京電同兵問題法先提議首在巴黎與外交團接洽繼又在東京討論聞日本巳有出兵赴東歐方面之凖備對我出兵亦不反對法使遂與我國提議此事（十四日下午八鐘） 
北京電海部請設津甯漢三軍港閣議以湯薌銘李鼎新爲甯漢總司令津由劉冠雄兼 
（十五日下午四鐘） 
北京電租船事專事疏通商人方面今日閣議亦未提及 
（十四日下午八鐘） 
北京電駐京奥使確定十六早八時出京赴滬（十五日下午二鐘） 
北京電奥使因輪未抵滬改十八首途（十五日下午四鐘） 
北京電黎將回京說政府黨報紙聲明不確（十五日下午二鐘） 
北京電十三日銀團在滙豐銀行會議係專爲幣制借欵小田切確定二十五回東徴求日本朝野意見（十五日下午二鐘） 
北京電奥兵一百三十名巳收容於西苑（十五日下午二鐘） 
北京電奥兵百二十八名昨由荷使引渡押送西直門外新營房收容（十五日下午四鐘） 
北京電德華總辦口供本行重要書籍巳寄回柏林無用帳簿全燬至各號往來貨欵均巳結清（十五日下午四鐘） 
北京電赴日專使擬俟協約專使來華後再派往（十五日下午四鐘） 
北京電擬設湘省軍務會辦以范國璋充任（十五日下午四鐘） 
北京電閩督電請准該省添招新兵一旅交部核復 
（十五日下午四鐘） 
北京電正金京行兌現風潮尚未平息幸準備尚足可無慮 
（十五日下午四鐘） 
外電 
　　北京電今日北京正金銀行忽起兌現風潮該行不難應付自無待言午前華人成行執少數鈔票在該銀行兌現外間傳說該銀行信任忽見摇動之原因不一其詞其最奇者則據華人云德國决計派艦隊穿越北冰洋行將由北面攻擊日本毁滅高麗韓人知之現巳叛變日本在韓之軍隊巳被殲毁韓軍今方擁渡對馬海峽此種妄言是否出於德人抑係錢舖造謡尚未明悉（十四日） 
北京電奥使偕隨員今晨出京赴滬將乘荷蘭商船歐蘭志號回國 
（十四日）以上字林報 
北京電英文北京日報謂德華銀行副辦艾格林匿居交民巷故荷使正式聲明艾格林不在荷使署且荷使署亦不知其何往奥使本擬今夜啟程赴滬今因輪船遲到故將行期展緩今晨奥國水兵一百六十名巳被拘禁聞有大批銀元巳由天津來京供給交通銀行 
（十四日） 
成都電叙府可恃方面來函謂羅佩金及其屬員數人巳離叙府而返雲南惟叙府仍爲滇軍據 
 
 

Page 3

 
 
守滇軍退出資州回駐自流井（十三日） 
廣州電粤省情勢如常省長李耀漢於省議會歡迎時謂當爲梓里盡力維持治安（十三日）東京電目賀田男爵被任爲使美委員團之領袖定於十月十五日啟程團中尚有政界與非政界之專家八人 
（十三日）以上路透電 
北京電長江巡閱副使兼第十六師師長王廷楨本日午前八時半首途赴任（十五日） 
北京電日前拘禁之德華銀行大班庫爾秩司經中國官訊問據供銀行帳簿巳經送往柏林總行其除書類悉行焚燬存欠各欵均巳結算清楚别無現金云云（十五日） 
南京電兩淮緝私營統領李光恩近奉財政部之命入京令襲劉槐森之後（十五日） 
漢口電入川軍隊所需軍器彈藥不敷現由漢陽兵工廠晝夜兼工趕製補給另有一部分待用甚急特派副官赴滬與上海製造局交涉製造之事（十五日） 
東京電昨日閣議决於青島軍司令官之下設民政部近將公布其制度及其組織該部長官擬任現朝鮮總督府參事法學博士秋山雅之介氏（十五日） 
東京電樞密院特别委員會今日開會討議關於船舶管理令重要事項聞該委員會尚須接連開會二三次云（十五日） 
東京電日本近與瑞典訂立互相保護在中國之興業所有權條約四條今日公布 
（十五日） 
以上東方通信　電 
戰電 
　　俄京電工部總長斯柯比里夫氏今日宣稱柯尼洛夫將軍之企圖巳切實失敗其司令部巳屈服惟加里定將軍違法之行爲足以徴明反對革命者尚有新舉動故仍不可不加愼防又謂陸軍行政機關不日將完全更動内務總長宣稱柯尼洛夫將軍舉兵叛變致使前敵防務鬆懈及無領袖者三日之久政府今擬嚴治柯尼洛夫將軍以彰其罪决不稍加寛貸云俄京衛戌總督薩文柯夫氏告共同通信社代表謂克里洛夫將軍現率柯尼洛夫將軍之兵駐於魯加各處均無開戰消息柯尼洛夫將軍之兵一部分現距塞洛宫十四英里尚有若干進至加乞拉雙方並未開始談判此事無談判之餘地云軍工代表會機關報載稱柯尼洛夫將軍與其參謀長魯柯斯基將軍允由革命裁判所審訊魯斯基將軍巳任爲北部陣線司令特拉哥米羅夫將軍巳任爲西南陣線司令前波羅的海艦隊總司令佛特里夫斯基海軍大將巳任爲海軍總長（十三日） 
俄京電公報云里加方面俄軍前鋒枝隊目下且戰且進巳佔據海濱庫里斯村及比斯柯夫路南之貝爾恩村俘敵獲戰利品若干俄軍且進至倫崇而南下（十三日） 
倫敦電星期三日俄國公報云北部陣線俄軍前鋒激戰後佔據泊洛特湖南面之地及在希柯斯坦至西拉摩雅陣線得有立足地十三日俄國公報云里加方面俄軍前鋒刻正前進俄軍仍扼守尼蘇貝卜斯基巴雅陣線維格柴南面有猛烈之砲戰俄軍曾使敵軍陣線爆炸數次俄軍佔據拉杜資南面之高地一處並擊敗回攻之敵軍俘奥兵四百十二人德國公報云德馬隊在里加至文登路南面受俄軍强大之壓力不支而退（十三日） 
瑞典京城電瑞典國會大選舉保守黨將遭失敗迄今社會黨巳得　席自由黨得五席保守當巳失十三席（十三日） 
巴黎電法國新内閣業巳成立諸閣員皆素有經驗可望共濟時艱内閣總理班勒佛氏巳應會國願望設立戰爭委員會其辦事員爲國防總長三員及外交總長陸海軍參謀總長並無職位之總長四員諸員專事研究軍事與外交問題無其他責任班氏且擬設立經濟委員會研究戰後諸問題以商農殖民運輸軍火糧食六總長組織之（十三日） 
　巴黎電班勒佛氏巳仿英制組織之戰爭内閣其職員除總理（兼陸軍總長）外有外交海軍軍械總長及無專職之員四人該内閣乃合急進黨與中和黨而成班氏爲算學專家其品性與才識甚爲衆所推重（十三日） 
要聞一 
[佑尼干評論中國政體]  
　　密勒報載美人佑尼干氏之評論略謂中華民國何以應仍有一代理總統與一代理總理殊無理由苟北京當道允服從臨時約法直至永遠有機體之憲法編成時而後止則南方反對自然不能存在消極言之中國之安寛似繫於新國會之選舉在朝者果頒布新選舉之令則在野者卽不復有劇烈反對之口實臨時約法縱不完善然國基繫之未可抛棄今之當道旣依據約法所規定之官制就職視事而終以代理見稱此種政體縱不爲公共輕侮然定不免貽笑於天下中國果欲自居爲大國乎則當自高眞價值勿自分裂致降爲他國知合羣則强之原則者之附屬中國如選舉新國會召集國民議會之編制永遠憲法而猶有反對政府此項合法手續者則其人斯眞爲叛國之徒　 
[西報論檢查郵電之過當]  
　　字林報十日北京通訊云中政對德奥宣戰後即派員檢查郵電中政府此舉乃施行其固有之權無俄京電公報云里加方面俄軍前鋒枝隊目下且戰且進巳佔據海濱庫里斯村及比斯柯夫路南之貝爾恩村俘敵獲戰利品若干俄軍且進至倫崇而南下（十三日） 
倫敦電星期三日俄國公報云北部陣線俄軍前鋒激戰後佔據泊洛特湖南面之地及在希柯斯坦至西拉摩雅陣線得有立足地十三日俄國公報云里加方面俄軍前鋒刻正前進俄軍仍扼守尼蘇貝卜斯基巴雅陣線維格柴南面有猛烈之砲戰俄軍曾敵軍陣線爆炸數次俄軍佔據拉杜資南面之高地一處並擊敗回攻之敵軍俘奥兵四百十二人德國公報云德馬隊在里加至文燈路南面受俄軍强大之壓力不支而退（十三日） 
瑞典京城電瑞典國會大選舉保守黨將遭失敗迄今社會黨巳得三席自由黨得五席保守黨巳失十三席（十三日） 
巴黎電法國新内閣業巳成立諸閣員皆素有經驗可望共濟時艱内閣總理班勒佛氏巳應全國願望設立戰爭委員會其辦事員爲國防總長三員及外交總長陸海軍參謀總長並無職位之總長四員諸員專事研究軍事與外交問題無其他責任班氏且擬設立經濟委員會研究戰後諸問題以商農殖民運輸軍火糧食六總長組織之（十三日） 
巴黎電班勒佛氏巳仿英制組織之戰爭内閣其職員除總理（兼陸軍總長）外有外交海軍軍械總長及無專職之員四人該内閣乃合急進黨與中和黨而成班氏爲算學專家其品性與才識甚爲衆所推重（十三日） 
要聞一 
[佑尼干評論中國政體]  
　　密勒報載美人佑尼干氏之評論略謂中華民國何以應仍有一代理總統與一代理總理殊無理由苟北京當道允服從臨時約法直至永遠有機體之憲法編成時而後止則南方反對自然不能存在消極言之中國之安甯似繫於新國會之選舉在朝者果頒布新選舉之令則在野者卽不復有劇烈反對之口實臨時約法縱不完善然國基繫之未可抛棄今之當道旣依據約法所規定之官制就職視事而終以肛理見稱此種政縱不爲公共輕侮然定不免貽笑於天下中國果欲自居爲大國乎則當自高眞價值勿自分裂致降爲他國知合羣則强之原則者之附屬中國如選舉新國會召集國民議會以編制永遠憲法而猶有反對政府此項合法手續者則其人斯眞爲叛國之徒矣 
[西報論檢查郵電之過當]  
　　字林報十日北京通訊云中政府對德奥宣戰後即滬員檢查郵電中政府此舉乃施行其固有之權無人可以厚非惟以目前情形中國顯無干涉郵電之必要蓋在中國所得之消息求其可爲敵國所利用者殊寥寥也或謂船隻行動之消息乃德人所欲聞者此說固是第此項消息敵人可隨時得之中國雖設檢查亦復無所裨益故究其實際檢查一舉不近表面上事耳中國郵局干涉外人尋常函件實非必要之圖記者近接上海註册來函旣遲到兩日且貼有檢查拆視之標識殊堪訝異甚至有郵寄不到情事即家庭私信夫婦情書亦被好事者所拆視若檢查不背情理則外人自無異言但若尋常信件亦被窺測則投函者勢必惠顧外人郵局查北京外人郵局共有四家而日人郵局則遍設於中國各處如中國檢查不稍抑其氣燄則不久日人郵局之事業將愈見發逹矣至於電報之檢查亦復討嫌且有令人不能忍受之處記者發往字林報之電一通近爲電局扣留推究其故則不過因電文中有數字可作訾議中政府之解而巳要知記者發表此電其事甚易僅須交外人郵局寄往上海耳外人商電須由領事蓋印電局始允傳遞照例領事於下午四時後即不在署辦公故商人及銀行家之須隨時發電者不得不四處尋覔領事求其蓋印實則蓋印一層全無價值可言蓋商人密電雖領事亦未能解釋至於電文之可疑與否則視商是否可恃爲衡也 
[抱一通信]  
滿街乞丐滿朝宫 
吾當哀鴻一例看 
　　此次入都門往返一週間使人於邑無懽一晝夜間之津浦三小時間之京津赳赳武夫滿車踞坐有持三等票坐二等車者有並無票者情景一如往日獨少郤一種辮子除此辮子以外物質上精神上全無增減 
京畿洪水慘莫言狀德州以北時見饑民千百爲羣汽車鼓其最大之速力從饑民陣雲中横衝而過但聞隠隠呼號之聲車至陳唐莊去天津可數十里軌沒於水水落土鬆車不能行乃止於此換坐小汽船行一小時半至津法租界馬頭於是通車當夜巳不及赴北京須待明日車上執事人謂再隔三禮拜軌道可修好或云此說尚不可靠此小汽船載頭二等客另以拖船載三等客客多而無部勒無秩序上下各爭先一客墮於水時海河溜急墮客滅頂復上巡警亟設法擲繩絆其足乃得脫險此巡警殊可嘉時九月十一日也沿途但見水天一白無際廬舍或僅露其頂電桿一行如海面之浮標此中不知洶去多少大好家室寄語慈善家苟好行其德者斥儲蓄之金移游觀之費此其時矣 
入都滿耳但聞道宦海升沈事某也得官則頃刻之間門庭若巿恭喜恭喜之聲未終而懷袖間紅紙名條纚纚然出矣非爲人說項即毛遂自薦試研究一般求官者之心理則十之七八爲饑所驅其二三蓋僥倖苟且與夫慕虚榮貪安逸之積習中之非絕無他路可謀生也有某君者造某所求官其所占籍之縣余嘗往游富於天産因語某君曷不還鄕辦實業答曰實業大　資本與信用俱薄熟計之不如出外謀食之較妥也又有某君本任職敎育界厭棄之走京師求官覊逆旅數月矣勸其還鄕理舊業不可大有不斬樓蘭誓不還之槪又有某君學農聞某得官走求栽培某戲語之曰栽培子之長也不自栽培乃求人爲子栽培誤矣問家有田否答薄田數十畝耳問何不躬耕以行子之學語塞而退夫人無一藝之長至舍作官外無可以謀生其窮可憐也明明有一藝之長乃至抛棄以求不可必得之官　萬一得當輕其責而厚其報其志趣之愚且下不尤可憐耶 
游農事試驗場自西直門外至場沿途皆乞丐前此來游所未有也乞丐大多數爲童孩試問之則羣呼曰無父矣無母矣問家何所曰無家矣問夜宿何所曰無宿所矣喧閙跳盪隨意對答明是撒謊夫行乞可憐也因行乞而習爲撒謊少成若性迨其年齡足以濟其爲惡時更安知所届者而巡警熟視若無覩倘亦行政之羞乎 
[調停時局與臨時參議院]  
　　廣西省長劉承恩巳於眞日（十一）由滬來京昨日（十三日）午十二時往公府晋見大總統未邀河間接見由承宣司接待許以今明日傳見聞劉省長帶來陸幹卿岑雲階譚月波諸要人與總統之密要函件說帖巳交某承宣官代呈馮公核閱劉氏此來關於西南大局有最要關係又聞劉省長違謁當道爲較有觔兩之述陳大致謂川滇桂粤因種種問題局勢日益緊迫際兹宣戰伊始日事内訌對外實力殊乏一致之精神長此糾紛甚非國家之福坐是蒿目時艱特婉勸陸幹卿得其眞意遂先行密電中央并兼程來都肩調停大局之重任第一在疏通雙方意見期逹到和平解决之目的云云嗣後所得之消息聞劉氏巳向政府提出調停案聞其内容大略如左一中止臨時參議院召集國會（藎指新國會）二政府向中外聲明永遠遵守約法惟段總理以改訂國會組織法爲關於國家存立之重要案件主張必先開設臨時參議院改訂國會組織法後再召集國會尚未承認調停案但陸榮廷旣以調停者自任特派專使來京則對於該案須審愼研究可不待言馮總統自始即不固執臨時參議院說而對於調停案之態度尚未明瞭又國務員之態度亦不分明然爲保持陸榮廷之面目起見多主張此際與以何等調停上有利之機會爲得策事勢至此故陸榮廷之調停未必全無希望惟劉承恩今後之行動最足令人注目也另函云廣西省長劉浩春業於十日晚抵京現寓西河沿羣賢旅館第六十五號據聞劉省長此次北上雖有他項要務須面商當局然重要使命則爲面陳陸幹卿巡閱使調停時局之意見兹有某君昨午特訪劉省長據云陸巡閱使向爲稳健一流入物對於中央政府自屬始終維持不過調停時局之意見與中央主張稍有歧異之處其主要之點厥有數端（一）召集立法機關須服從多數之主張召集新國會（二）不得變更約法（三）西南各省督軍省長一時不得輕易更動（四）黄陂卽不能復職亦當聽其行動自由（五）對於湘川各省風潮宜以平和解决等語查以上各項意見除第一項尚待李開侁往粤與陸使接洽後始可决定其餘各項中央處理尚與陸使之意見不甚相遠則西南時局解决當亦在指順問耳 
召集臨時參議院問題其種種手續均巳預備完全後以西南方面對於此事之態度卒未明白表示依特派李開侁氏南行前往肇慶與陸巡閱使商酌一切現李氏巳於九日行抵香港來電報告謂即行赴肇晤陸巡閱大約今明必可有電到京政府方面以近日密議之結果一待李開侁氏電到即發布召集臨時參議院令而籌備正式國會選舉令亦即同時發表正式國會令中且限定成立之日期大約明年六月以前選舉必須完了至遲八月一日必當開會而臨時參議院則爲臨時機關會期極短蓋專爲變更國會之組織云 
[敎育實業兩廳之反對聲]  
　　敎育廳長發表以後各本人多不願就各廳長之任　事前部中均未與各省接洽故發表未久而山西即來電擋駕兹據某方面所傳閻督軍致中央電略云山西敎育近年頗有進步實無另設敎育廳之必要刻值國家財政奇絀之秋敎實兩廳每年共需經費二百餘萬與其每年虚糜此欵各省欠餉甚多何不給發山西本省實無此項經費所有敎實兩廳實不承認云云又山西全省學界致旅京晋人梁伯强田子琮二氏電略云新簡晋省敎育廳長李某如果來晋决非敎育前途福巳逕電李某忠告自行辭職並合電院部察照務請就近援助云云現部中對於此事聞正擬設法疏通又聞實對敎育兩廳長未經任命以前蘇省長齊耀琳曾電保堪膺廳長之任者凡十一員就中除盧殿虎一員巳被命爲安徽敎育廳長外其餘十員聞政府巳覆電准以廳長存記齊氏原電云大總統鈞鑒敎育儲材實業富國近時要政無過於斯蘇自裁司改科卽有人以職權過輕爲慮不知一切應興　革純以省長名義行之較清季之提學使勸業道民國初元之實業敎育兩司指揮尤便呼應尤靈故數載以來較有進步頃聞閣議裁科組廳旣貴明定統系尤宜延攬人才查有前江蘇敎育司司長現任南京高等師範學校校長江謙本公署敎育科長盧殿虎留日學生監督彭清　前清直隸提學使傳增湘前天津大學堂總辦劉春霖均堪以預保爲敎育廳廳長前江蘇實業司長季新益本公署實業科長金其照前本公　實　科長張兆鼐前黨政使存記道尹蔡實善　蘇存記這尹高增秩簡任職存記分蘇任用陳超衡均堪以預保爲實業廳廳長敬畢所知伏候存記　簡耀啉印 
[南京快信]  
　　李督今晨（十五）十時在小營行閱兵式齊燮元爲司令王廷楨爲總指揮張中和爲副指揮趙俊卿黄振魁爲糾察 
禁衛軍改編爲陸軍第十六師仍以王廷楨任師長 
海軍雷電學校學員昨在草鞋埉江中演放魚雷軍署消息海軍部擬將海容海籌應瑞肇和四艦編入福建艦隊 
軍界消息長江十三要塞有改歸海軍部管轄之說 
浙蘇閩皖贛五省聯防計畫業經中央核准　督巳密飭所屬一體依照辦理 
倪嗣冲由蚌埠電請政府任命安武軍第一路統領馬聯甲爲安慶鎭守使 
長江巡閱使公署倪嗣冲主設蚌埠安慶紳商各界昨日致電蚌埠倪嗣冲請移駐安慶以資鎭懾 
財政廳胡翔林昨電中央允解協欵三十萬元財政廳長訂於十月一日考試各稅所徴收員司 
江蘇烟酒公賣局長彭淵恂查悉各屬欠欵甚多巳分飭儘本月内繳清以重稅欵 
國務院通咨敎育實業兩廳長歸敎育農商兩部直轄省長僅有監督行政之權 
齊省長電保省署實業科長金其照以實業廳長存記中央復電照准 
陸建章昨因事與當道商議尚未成行准今日（十五）午車赴蚌 
新任安徽省長黄家傑准二十日由蚌乘車來寗轉輪赴安慶省長任 
分發江蘇任用道尹龍曜樞子修安徽人昨出京抵寗禀知到省 
省會議長沈惟賢昨由松江來省謁李督因事未見旋過省署會晤齊省長商臨時會召集期 
金陵關監督曹豫謙以下關輪渡載客漫無限制恐生危險特定簡章限制不得逾百人 
省立第四工場長陳雲章以棉製標本多件呈送省署大致謂玄緞尚欠精細齊省長己令設法改良 
惠民公司在浦口昨又開始招募華工放洋 
附正昨日譯字林報宣戰與中國財政之西訊内述庚子賠欵總數四萬五千萬務　字林報更正乃四萬五千萬兩之誤 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[協約國公使之中國參戰談]  
　　某津報記者昨到京訪問協約國某公使某公使所談大要云方中德宣戰之議初起中政府曾提出希望條件與協約國相商協約各國以爲如先提交換條件則在中國似收受賄賂以决定國家大計而協約國亦似行使賄賂以求中國助力彼此都不甚相宜故當時曾答以中國如自行决定宣戰則此等有利於中國之事各國在德義上應爲中國帮忙云云此次中國毅然决定向德奥宣戰各國所以决議以好意的帮助中國使逹其多年之宿望實亦實踐其德義上之信諾也中國六年以來内亂迭乘迄無眞正統一之政府各友邦熱心希望中國整頓内政知其窮於經濟故凡於中國有利者或貸欵外人或自籌增加財政之計均無不切實帮助蓋其希望中國之自强自立者意至誠摯惟冀中國國民化除意見反對政府者宜有相當之讓步勿動輙欲訴之武力徒令國家分裂破壞至於協約各國現在希望中國者第一宜剗除德人陰謀之根蒂德人在中國散處各地者雖不能悉行拘禁於一地然不妨指定天津上海等處爲其居留地點以便取締奥國公使現尚在京聞上海預定十五左右可有便船載之回國大致遲至十八日以後總可有船若令歸去則少却許多麻煩再次協約國所望於中國爲華工爲兵士華工現巳紛紛募集出洋出兵之事則法國望之頗殷蓋法國後方勤務頗苦缺人中國兵如逕赴前敵自是不行然法兵赴敵而華兵代充後方勤務似無不可出兵過多事實上自有困難然而二三萬人之輸送尚不大難此事旣爲法人所希望則輸送之船舶或可由法國設法開來每船約以載兩千人計五個月可以載去二三萬人歐戰平和雖似不遠但究竟何時終了無論何人均不敢說所以不可不爲之凖備至材料之供給則中國所能供給者或亦有限也大凡國家强盛非一朝一夕可致故中國國民宜求循序漸進之發展對於外人不可過持利權之念以阻遏事業之進步蓋外人所享利益旣係正當得來則有兩利之性質中國鐵道政策及國内工業似均應借助外人中國一面以鉅金造鐵路一面則任聽鐵路之毁壞而不顧殊不可解凡鐵路之建築費宜求少工宜求堅並應籌每年賠修之基金此等事中國當局似均不甚注意鐵路運費太貴在鐵路爲增加收入計不得不如是其實阻礙工商業所損實多中國現在仍當極力提倡農業使交通便利運費減輕農産物輸出一多則農民富而國家財政亦蒙其利社會金融潤澤則國内工業亦可振興要之中國國民務當南北一心保持秩序則可期國家之富强也協約國將派專使來華之說迄無所聞又曹汝霖赴日充特使之說亦毫不知之此等舉動均可不必也云云 
[外交要題與政局近情]  
　　協商各使對於我國希望條件之共同提案我國因閣議尚未决定故日來尚未正式答覆星期一二兩日僅就借欵問題與協商各使有所接洽而巳數日來外間頻傳政府將派曹汝霖或陸宗輿使日之說詢之當局據云絕無其事至各國將派特使來華一節亦僅外交界有此風傳政府方面尚未接到此項消息其去事實尚遠也美國對於我國希望條件雖未署名於協商各使之共同提案然巳將與協商國一致行動之意向我外部陳述至其所以不署名於共同提案聞尚别有原因昨日（星期三）爲各國公使定例接見之期聞協商國各公使先後與汪總長會見有所接洽但尚未議及共同提案駐京英使朱邇典氏近由英京啓程聞巳渡海至美於本月一日搭乘西伯利亞號輪船由舊金山啓程到京之期大約在本月月杪駐京日使林權助氏於十一日晚在使館設筵邀請段總理及各部總次長讌會是晚到者爲叚總理梁財政汪外交湯内務林司法曹交通劉海軍范敎育張農商及各部次長及劉崇傑施履本二氏主客計四十七人宴罷叚總理與伊集院海軍大佐手談一局結果叚氏勝 
新聞編譯社記者昨晚向政界間接有關之某要人叩以種種近事其問答如下亦一可注意之談話也問近是有内閣閣員將更動一部分之說信否答前數日聞因内政外交上之關係曾稍有此等談論但近日此事巳無問題政局目下絕對無何等變動問大借欵之進行近巳如何大借欵以外有無借欵答頗聞財政當局欲以借欵刷新幣制不流用於政費故雖繼續進行而並非立盻其成近日不過略略有所商榷未逹具體之交涉也大借欵以外並無所聞惟交通借欵據交通方面傳說日本代表卽可到京有無成立希望今尚難必餘皆不知問美國對我希望條件其態度若何答據外交界確聞美國當然與協商方面取同一之態度惟正式提案中美未簽字聞巳與外部接洽矣問美國加入銀團之事如何答美國加入銀團之事近日確曾提議以余所知則美國方面正在自行商議頗有加入之意問西南之形勢如何答廣東方面自陸巡閱不與孫文等一致頗爲困難聞巳决議除去元帥名義目下所緊要者尚在四川雖有和平之望恐非即此所可了結又召集參議院問題至今尚未有來 
電大約日内李開侁當有電到云云 
[閣議中之軍港司令部]  
添設軍港總司令及司令係海軍總長劉冠雄唯一之主張業得馮段兩公之贊許其不能積極進行原因實緣中央財政窘枯無欵補助進行故不能預定何日成立據海軍部消息劉總長對此計劃始終不懈巳將設立軍港司令部種種辦法擬定妥協准於明日（十四日）提出國務會議從詳討論並要求財政梁總長積極籌欵兹將擬定軍港司令駐紥地點探紀於下（一）軍港總司令部設於天津由劉總長兼任總司令（一）軍港司令部設於江寗司令一席擬請政府特派湯薌銘充之（一）軍港司令部設於漢口司令一席擬請政府特派李鼎新充之日内議定籌欵方法不久必有明令發表 
[張鎭芳案辯論終結]  
　　昨日（十二）下午二時大理院續審張鎭芳案至二時十分審判長汪　之推事徐維震李景圻潘恩培徐煥檢查官張孝移書記官速記員及律師汪有齡相繼出席書記官宣告檢察官對於張鎭芳助亂及吸食鴉片一案續行審理遂山庭丁帶張鎭芳出庭審判長出言聲細不可聞律師汪有齡云適審判長所言聽不明晰請再說一遍審判長繼言仍不可辯約略可以聽出係詢辯護人對於上次檢察官起訴理由尚有如何意見律師汪有齡云本辯護人意見上次巳再三辨明檢察官所提出各點均不能爲被告人（指張鎭芳）犯罪證據今請再簡單以聲明之所謂被告打電話與梁敦彦此與復辟毫無關係因電話中旣未提及復辟事則打電話是一事復辟又一事不能混爲一談此須請審判長注意至起訴之理由第一點謂被告赴徐州二次等情前巳再三辯明不足爲被告犯罪根據第二謂被告到京未二三日復辟即起亦與助亂毫無關係被告原有屋在京不能因張動謀亂而剥奪其自由居住之權第三被告被任爲僞尚書事前毫未與聞然當時張勳勢盛譬如現在參謀總長王士珍警察總監吳炳湘當時均同爲受命之人蓋懾於威勢脅迫使然此尤不能認爲被告犯罪根據也第四謂被告以度支部名義撥紙幣十萬元換成現洋接濟定武軍餉此亦推想之談不知當時北京城内景象紛亂試問維持秩序發給維持秩序之軍警薪餉何處不須用錢而被告素與金融界關係甚深之人當時安容退讓此實與以金融助亂無關第五謂被告當時主張將定武軍開往湯山任爲參與戎機不知當時北京之人無不思逐走張勳被告之意亦無非如此總之必能指定被告確鑿犯罪證據而後罪乃成立不能憑空推定也檢察官云辯護人現所辯護仍持上次辯護論調今可不必再行答復但查前次辯護人巳主張援用刑律第五十四條（刑律五十四條條文審按犯罪人之心術或犯罪之事實其情輕者得減本刑一等或二等）是不啻巳默認被告犯罪成立特依本檢察官觀察不能適用第五十四條耳律師汪有齡云檢察官於此實有誤會本辯護人上次主張乃分二叚第一段係從事實上證明被告無犯罪證據如當時張勳勢力之大偵探遍布京城被告一舉一動皆爲張勳所偵察此固不獨被告一人凡與張勳相識爲張勳注意者無不如此實有種種可以證明被告係爲張勳所脅迫即被告之逃走所以不向交民巷逃去者亦以曾經居民國高官求庇外人頗與國家體面有碍故至可逃之機會乃從積極方面逃去也依此種種證明應即宣布被告無罪方爲公平之裁判不過本辯護人以爲或者事實上與個人意見尚有不盡與法律符合之處或完全成爲法律問題萬一審判長必謂依法律當認被告犯罪成立則至此即當然依照刑律第五十四條判斷此本辯護人上次所言分爲兩段之意見也尤有進者法律之精義在得其平兹爲抽象的聲明須請審判長注意以爲凡有同一之行爲同一之待遇是方得謂之平允云云檢察官云法律上之有第五十四條本案是否適用當由法庭主持律師汪有齡云是否允許權在法庭然請求乃爲辯護人應盡之職務審判長乃喚張鎭芳進前審判長云現在辯護人巳辯論終結汝尚有說話否過此即無說話機會張鎭芳無話可說審判長云現在宣告辯論終結定期再行判决遂退庭時二時三十五分 
[馮周夫人喪禮紀聞]  
　　馮周夫人逝世一節巳再誌前報兹聞一切喪禮辦法由張秘書長徐指揮使黄大禮官共同籌議河間昨又交諭指揮處庶務司凡關喪事出入公府者均走福華門不得由新華門及西苑門經過又諭文諭文武承宣司自十一日爲始至十三日爲止凡來府請見之賓客一律擋駕如有特别要政者令其往謁段總理以昭愼重又面諭庶務司長張調辰所有喪事用欵不得由公欵項下動支其喪費以節儉爲是等語又聞河間巳將公府例行政務責成張秘書長仲仁師軍事處長嵐峯代辦數日其重大者仍隨時禀承辦理俟哀情稍殺再行親理一切河間本住福祿居現以該處爲停靈之所業巳移住他處又共同通信社消息周夫人喪禮巳决定自明日始即行開經其靈柩將舁回河間故里安葬附錄周夫人喪禮辦理各事人員名單如下喪禮派辦人員廕昌張一　張志潭師景雲徐邦傑張調辰何紹賢張宗昌黄開文惲寳惠熊炳琦紀書元張鴻緒殷鴻壽蕭廣傳馬翰文熙鈺劉祖濬（辦事地點延慶樓）辦事時間午前九鐘至十二鐘午後三鐘至七鐘至於喪禮應管各項事務分配列左關於庶務用欵事項歸庶務司辦理關於文字典禮事項歸秘書廳禮官處辦理關於警備事項歸衛兵總司令辦理關於照料事項歸指揮使辦理關於招待事項歸秘書廳武官處軍事處翊衛處辦理關於來賓致祭出入引導歸承宣司辦理招待員秘書廳（早班）吳璆馬吉樟朱兆莘鄭沅（軍事處）劉嗣榮李鳳樓劉鴻恩金壽良（武官處）蕭廣傳李連元吳春康張青林（翊衛處）阿喇馬斯圖呼特古斯巴雅爾鄂其爾巴圖湍多布車林訥爾布（晚班）王振堯張嘉森文羣李其誥劉宗紀白鶴鳴季天復周錚李士銳周雲杜恩秀蕭星垣布爾巴敦魯布鄂伯嘠台鄂爾海車林端都布熙鈺（禮官處）每班派二人文官半禮服武官半禮服招待地點福昌殿每班之内容各處分一人在福祿居靈前招待並於福昌殿設備茶點所有各招待員應於陽曆十三陰曆二十七日一律早到福昌殿早班九點至十二點晚班兩點至六點又派定收禮人員熙鈺（主任）劉汝霖項致中常之華張樹藩齊長林錄事二員地點在紫氣東來門内又派定照料懸掛人員李飛鵬李松齡陳泰交王貫一地點在福祿居東院 
[吳光新率軍入川紀]  
中央對付西南之計畫原擬先收湘而後取川再進圖滇黔粤桂現傳良佐巳於九日赴長沙接任湖南督軍湘事可期和平下台但中央因傳僅帶衛兵前去總覺放心不下特令吳光新以赴川之便暫駐岳州兩三日以觀傳入湘後湘軍如何對待藉爲策應蓋長沙岳州間刻巳預備設置軍用無綫電專爲傳吳之通報也吳光新在漢口籌備軍事本巳停妥原擬十一日起節往宜入川十日奉段内閣前令不能不往岳一行乃渡江會商王督軍即於是夜十一時乘武岳路專車往岳傳良佐於吳到前一日起程入省大約吳留岳亦不過二三日卽親率後路之一混成旅軍隊並護衛憲兵各隊入川聞吳因此次查辦不僅對川且須對滇非有優厚兵力難期奏效前中央　予編制五個混成旅猶嫌不足刻巳商准添撥一混成旅即將此六個混成旅分爲三軍自率一軍由宜昌水路前進范國璋率一軍由湖南旱路西上管金聚率一軍由陜西入川臨行時並續向鄂督軍商定於軍械庫又撥出機關槍四架子彈五十萬粒過山砲十二尊砲彈二萬枚交漢口兵站部長轉運往宜並聞吳因蜀中山路崎嶇北軍不熟地形作戰極爲困難巳請段内閣命南苑航空學校撥飛機二架充偵察之用此項飛機不便由水路輸運聞將由陜西飛行入川凡此種種布置足徴段内閣對於川滇巳决計以武力從事矣惟又聞素稱贊同西南政策之熊克武有遣使迎迓吳軍進川之說若果確實則北軍到川定必長驅直入此後四川將不復爲四川人之四川矣 
[傳良佐蒞湘接印紀]  
九日上午十一時岳州來電謂傳督巳於侵早五鐘由岳啟節十二鐘十分湘陰電局亦電告督節以十二時乘江元軍艦過境各界均紛紛出城歡迎當道所預備之歡迎亭紮彩非常華麗亭以木搆成遍紮彩布上樹飛鷹左右角鴟尾矗立燈籠四垂周圍護以彩欄兵警森立閒人不得直入俄而軍樂隊至　俄而第一師第二師軍隊至排立兩岸水警各船則均分排於躉船四周船前樹水警旗幟兩面又未幾代理警長周介福與交涉員粟戡時亦至 
四時十分水警報告督節巳抵新河不一時禮砲大作則督節巳至遂各赴躉船歡迎江元到後先泊對江由南威轉迎傳督傳督上躉船時歡迎者一鬨而上旋由各軍官及軍隊擁送入城 
此次新督到任通知不許放砲竹故商戸僅一律高懸國旗督軍旣乘輿入城各文武官僚遂繞道疾馳先入行轅分行鵠立督軍降輿入休息室傳令文武僚屬在花廳接見於是各文武紛紛趨入花廳東西相向立執事員傳逹命令謁見均用兩鞠躬不分文武移時行禮畢督軍略致謝忱謂遠勞諸君郊迎實不克當今者甫缷征裝不及把晤謹鞠躬爲諸君謝言畢向兩旁一鞠躬仍入休息室文武官有赴一枝香者有赴督署者行轅中預備番酒爲督軍洗塵陪宴者爲程中將袁代省長張榷運局長諸君傳督抵省首赴行轅暫憇旋赴督軍署與譚前督接見譚早已招致軍政紳商學各界在署大開歡迎會傳督蒞署後　赴大廳公讌酒三巡譚前督起致歡迎詞略云延闓文人不諳軍事上年謬膺湘省督軍自媿無學無識不能使湘省軍事有所整頓現在中央特任傳君督湘延闓聞命之下不勝愉快因傳君軍事學識甚高且在陸軍部任職多年對於軍事上之整理確有經驗吾湘自曾左逝世之後湘軍之名巳不聞於世良由整飭之不良並非湘軍之無用今傳君以湘人治湘省必能悉心經營使湘軍之名復震 
 
 

Page 7

 
 
於世且延闓素諗傳君爲人心地正大辦事老練兹以全力督湘三湘軍事何幸如之云云傳督起答云良佐承大總統總理不棄令督湘軍自媿才力菲薄深恐貽覆疎之羞惟良佐本屬湘人旣承斯乏自當勉効棉薄以期整頓湘省今日軍事不外兩途一曰對内之保守秩序一曰對外之求足自衛然功夫當從第一步做起不然一遇外事發生内部方混淆不清更何足云自衛湘省近日雖軍隊如林然尚不爲中央所信任大爲軍界之缺憾從前湘軍徧於國中近　一隅不能自守言之殊爲可哀良佐此來甚願力求整飭漸使中央信任湘軍則將來湘軍之發展正未可限量至於民政方面中央原倚任譚先生良佐素不習民事决不能兼任中央亦决不另簡人員將來民事無論如何良佐决不干涉致亂國憲云云傳督又隨宣言今日初到疲倦不堪暫不奉陪遂卽興辭遄回行轅譚前督當派副官長蕭昌熾將督軍印信恭送行轅傳督當即電告中央云北京大總統國務院陸軍部參謀部鈞鑒良佐於本日午後五點平安抵湘擬即日接印視事謹先電聞良佐青印當此傳督接印聲中外表雖無事而謡風則甚熾一般商民均不免有所驚恐其最令人注意者厥爲桂軍抵境之謡蓋以岳州巳有多數北軍桂軍一至即難免不發生衝突也傳督對於此事亦甚注意曾派黎某等多人至湘南各處調查實在情形聞黎等巳有函來省據稱衡永各處謡言雖多其實均不足信現在桂粤軍隊並未來湘至所傳桂軍巳至黄沙河之說亦未可憑黄沙河原在永州邊界即有桂軍調動亦屬原駐軍隊云云人心乃始稍安 
[黔省對於宣戰案之態度]  
　　字林報八月二十八日貴陽通訊云黔省當道討論多時卒將馮總統對德奥宣戰令公佈於衆往來電報目前皆須檢查今日電局送來北京分致各電局關於外人電報之章程一份中國郵局所傳遞之信件似亦須檢查昨晚有一少年來言謂巳被委任充當郵政檢查員探悉德人敎士不須拘禁但須住於敎堂黔省僅有德國女敎士四人處置德僑之章程是否北京所頒佈抑爲黔省當道所定今未能詳黔省除盜風頗熾外尚覺安靖四川消息近無所聞 
[陳督到贛後之江西秩序]  
大陸報十日南昌通訊云新督陳光遠率兵入贛以致南昌與九江間之鐵路交通爲之遲頓約及一星期之久陳督於上星期一抵省此後其所統軍隊分乘舟車來省陸續不巳查此乃第十二師兵士聞卽曾在保定北京天津等處掠搶者此間秩序尚佳並無重大事件之報告惟軍隊移動之際平民之旅行者頗感不便而巳郵件亦因此而延誤日期前贛督李純或其屬員於瀕行時將督署内所可移動之物一槪携去聞民國成立以前督署等處所設之裝飾品多巳隨之俱去贛人聞之頗有怨言贛省五榖豐登晚稻今正在收穫中 
[非常國會中之兩要事]  
　　大元帥就職各總長選定 
昨十日爲孫中山就大元帥職之期是日下午三點餘鐘孫由黄埔乘坐舞鳳軍艦抵省在天字碼頭登岸後即乘自動汽車以海圻軍樂隊前導兩旁衛以海圻軍艦水兵及福軍同行者有侍從武官王大煒及海陸軍官數人天字碼頭有滇軍三十三團官兵全副武裝迎候永勝寺則由林虎派出步兵一營在該處保護隨至非常國會所到之處軍警擎鎗示敬孫身衣大元帥禮服旣至國會衆均出迎場内則由警察游擊隊保護場外則由福軍及滇軍保護孫抵會後鳴砲奏樂開會各議員魚貫入席是日出席議員一百四十七人孫晋議場衆大鼓掌主席宣佈開會理由畢孫步至國旗前行三鞠躬禮禮成主席代表國會致祝詞旋由孫登壹宣讀誓詞畢奏樂宣告散會孫曁各議員以次退出議場旋卽拍照以留紀念是日督軍省長均未到會省長派秘書長彭華絢代表滇軍張方師長及海軍各艦長均到外國人則以無參觀劵不能入場孫就職之佈告文略云國會開議以文爲海陸軍大元帥責以戡定内亂恢復約法奉迎元首之事文忝爲首建之人謬膺澄清之責敢謂神州之廣無有豪傑先我而起哉徒以身與共和死生相係黄陂爲同建民國之人於義猶一體也生命傷而手足折何痛如之艱難之際不敢以謙讓自潔卽於六年九月十日就職冀二三君子同德協力共赴大義文雖駑鈍猶當荷戈援抱爲士卒先與天下共繫破壞共和者十日國會非常會議自舉行大元帥就職典禮後即於下午三時開會選舉軍政府各部總長照前日談話會外交部長一席本擬舉副議長王正廷擔任惟各議員之意終不願由非常國會開此議員兼閣員之先例昨日選舉出席者凡一百二十三人開票結果伍廷芳被選爲外交部總長孫洪伊被選爲内政部總長唐紹儀被選爲財政部總長張開儒被選爲陸軍部總長程璧光被選爲海軍部總長胡漢民被選爲交通部總長即日通知各人早日就職以策進行 
[陳督軍與粤報界之談話]  
　　贊成自主政策反對組軍政府　　八號上午陳督軍柬請報界記者到署宴叙陳督軍對各記者宣言云近日言論界對於自主政策頗多異議甚至有詆爲滑稽自主者斯不特有顚倒是非混淆觀聽之虞抑未知自主之作用與執政者之用意似此言論之不一致其影響之局殊非淺鮮諸君當知今日欲求與北方對抗其最善之策莫如自主若舍棄自主政策而别謀組織軍政府則有三可慮（一）法律上之可慮南方日以護法爲揭　今於約法之外而另有組織軍政府大綱於總統存在之時而另行選舉元帥稍有常識者均知其不適法（二）軍事上之可慮今日西南各省勢力頗爲散渙就實際上言斷不能將北洋勢力一掃而空之無可諱言顧今日西南各省所以反對北方者不外因其非法耳假使北方果能復設國會返於適法之境則自主政策取消之固無不可倘建設軍政府則取消之實非易易故自主則轉圜易立軍政府則轉圜難勢必至如鷸蚌相持漁人得利而止殊非國家前途之福（三）外交上之可慮自政府對德奥宣戰後協約國非常協助之苟立軍政府勢難得外交上之承認若僅自主則無此問題發生據此種種觀察則自主政策實爲最妥善之政策本督軍再四思維舍此以外厥無他途云云 
[杭州快信]  
法使康悌昨率隨員二人乘早車蒞杭游覽西湖軍民兩長各派員招待以陸軍同袍社爲行轅准今日起程返滬 
省會警廳督察長林映清據稽查陶寳成報告昨會同警正李蔭梧警佐楊永熙毛銳在馬坡巷嘉禾旅館方便弄春記寄宿舍先後捕獲黨人梁肅敏侯蘭坡搜出證據多件巳解廳訊辦 
財政廳電催浙省各機關四年度試辦决算案尅日彚編送部以便咨送審計院核辦昨巳飛飭各屬從速造報 
杭地審廳刑庭推事日來患病過半不足法定人數每值開庭須借用民庭推事審理 
新昌縣屬西鄕因官廳檢驗蠶子不服聚衆反抗經省長電飭三營王管帶率隊馳往彈壓昨具報到省業巳解散並獲拆屋正兇潘生全一名送縣訊辦 
[江北近事]  
　　淮揚鎭守使馬玉仁現擬添購小輪一艘巳由某公司駛至淮安關以下停泊昨晨馬氏特乘揚子公司瀛洲號拖船馳往察視至晚十一時始返 
淮陰縣民劉萬祥以警備隊張排長拿獲積匪潘大慶子潘鳳岐恐其狡脫特具禀淮揚鎭守使署提案訊辦馬使以如果積匪縣署自能審辦批不准行 
淮安縣知事自曹元鼎調浙後由許守廉代理於今七月對於禁烟籌賑諸事尚能盡力現奉齊省長巳調任阜寗縣知事馬佳績署理淮安該縣人士擬獻額建碑以誌去思 
淮陰縣公署定於九月十三日下午召集地方人士開會籌集公共體育場經費 
江蘇省立學校第四屆聯合運動會聞經省署决定在清江浦舉行惟會場在南門外校場抑在北郊黄河灘現在尚未確定 
淮陰縣商會長王文藻敎育會長范奉怡再陳妓捐弊害公請淮揚道尹王曜即日取銷禁娼以維風化一般推測此番必能邀准 
淮屬台營局調查聞有經省總局改委前清揚鐵道管理員陸正卿接辦消息 
江北新米現巳上巿上白者每擔約五元左右雜草亦上巿柴價亦見低落人心稍慰 
地方通信 
[北京]  
　　法部分發典獄官京師第一監獄第四届練習員業巳練習完竣經司法部轉呈國務院覆核分别分發各省曁京中任用兹將分發各員姓名如後分發京師第一監獄一員林嗣則分發京師第二監獄一員趙漢浚分發江西任用典獄官一員陳桂馥分發廣東任用典獄官一員范重華分發廣東任用典獄官一員伍如亮分發廣東任用典獄官一員林福康分發廣東任用典獄官一員伍秉常分發廣東任用典獄官一員趙立勳 
[長沙]  
歡迎員述湘督宣言傳湘督未抵省時譚督曾派黄參謀文祺等赴漢歡迎兹巳回湘述傳督宣言謂河間命我督有三層用意即（一）融洽湘軍意見（二）整頓湘省金融（三）發展湘人勢力至我此次治湘不外以下兩種主義（一）自立主義吾等以湘人主持湘政應將湘省各事辦理完善無須求助外人以逹我自立之目的（二）自衛主義吾等旣求自立無論外國隣省欲行侵略主義以湘省爲殖民地者吾等必絕對排斥之以逹我自衛之目的又余雖離湘多年然祖宗邱墓皆在湘省卽無督湘事實亦宜回湘省視以盡敬恭桑梓之心故余此次督湘敢决不至加害湘人至譚省長道德學問余素佩仰近聞以不兼督軍恐辦事上發生窒礙其實余與譚省長同屬湘人凡事皆可推誠相與决不至發生窒礙甚望其勿萌退志協助進行云云 
傳督到湘時之財政湘省政費每月虧空甚多惟八月份爲數最巨其故因督軍省長兩署職員均以譚氏去職有發給慰勞金者有發給遊歷費者有發給留學津貼欵者總共上月實支出洋一百零五萬七千九百二十七元而收入之數僅四十一萬一千四百九十五元出入相抵實不敷洋六十四萬六千四百餘元聞此次虧空擬在沒收禮和洋行借欵内暫爲彌補 
[杭州]  
法使蒞杭駐京法國公使康悌今因道出滬江雅慕西湖風景特於昨日（十四）下午一時半隨翻譯員三人乘坐四號快車到杭楊督軍特派本署范參謀長安副官長曁副官張鏡如率領第一師軍樂隊會同袁鹽運使林交涉員杭縣景知事等前往車站歡迎其時省會警察廳亦派李蔭梧馮光宇率領六區警察隊先行在站招待即由薦橋直街至新巿場陸軍同袍社僑寓法使於下午四時晋謁楊督軍此間盛備西宴欵待以盡賓主之誼聞定於今日（十五）上午游覽西湖勝景 
國防經濟軍署消息楊督頃得陸軍部通電略謂國防經費業由國務會議議决首要省份月支不得超過一萬元次要省份月支不得超過六千元邊省限制尤嚴額僅四千元浙列二等應支六千元惟沿海區域廣闊防務布置尚有特别情形聞浙督專電入告須俟軍事會議再行取决 
[嘉興]  
　　縣敎育會開臨時會嘉興縣敎育會日昨開臨時會提議各項事件如下（一）關於公共運動場事宜場地及講演廳現將落成居中所建鐘樓擬購備大自鳴鐘一座惟經費一項除由官廳撥給曁籌集外尚少洋一千四百元公决將鴛湖書院餘欵八百元撥用此外六百元由各校長分别籌集（二）關於聯合運動會事宜全縣小學聯合運動會决議於雙十節（十月十日）舉行由會通知各校籌備並擬尅日設立籌備事務所推定幹事若干人分頭籌備 
司令廳長研訊盜犯嘉屬天凝莊河羊港等處刦案經水陸軍警於江浙交界地方緝獲張紹元毛天才王德明王海明潘壽全李有春等十餘人先後押解司令部嘉屬戒嚴司令童保喧水警廳長徐則恂特於日昨乘車由杭來禾於昨今兩日詳細研訊以便按律嚴辦 
[鎭江]  
　　財廳催欵嚴急丹徒縣倪知事昨奉財政廳長訓令略云奉財政部迭次來電催解中央協欵以應急需查現在省庫撥放軍警薪水巳屬萬分竭蹶刻籌解協欵省庫空虚難乎爲繼全恃各縣將征收銀兩源源報解以資周轉除通令外合行仰該知事迅將征存上下忙銀兩及雜稅項下收入欵項一併儘數報解毌稍遲延倪知事奉令後巳轉諭第二科核數造册解報矣 
省飭維持漁權江蘇齊省長以養魚一項爲農務上莫大利源關繫非淺愚民無知每用種種方法捕捉以致各溪塘所放魚秧不俟發育時期即巳捕食殆盡殊於地方農業大有損害昨特訓令丹徒縣倪知事嚴飭所屬各巿鄕認眞查禁倪縣長奉令後卽令知丹徒縣農會分函十八巿鄕董事一體知照嗣後無論官私溝塘一律禁止人民自由網釣以期漁業發逹倘敢有意違抗准由該董扭送到縣罰辦 
警備要塞之一部對德奥宣戰後政府對於長江一帶要塞非常注意曾密電沿江各省督軍調查警備礮臺之數據實電復迭經江蘇安徽湖北江西等省先後電呈國務院現在巳施警備之砲臺共有十九處聞鎭江一隅圖山象山焦山雩山都天廟各砲台亦經楊師長迅來布置從嚴戒備矣 
師長赴寗駐鎭陸軍十九師楊春普師長以前次李督軍蒞任在寗匆匆謁見兩次旋即回鎭未將地方情形詳細陳述國家多故鎭江爲南北咽喉水陸防務上一切事宜在在皆關緊要爰於十三號上午九時乘車赴寧面謁李督軍請示防守機宜以便旋署布置據聞兩三日即趕回防次 
[揚州]  
　　警察與電燈交涉警察所沈警佐以各區所燃之振揚電燈公司路燈訂立合同載明至逹旦詎該公司添用新機以來電力不足於夜二時即行　滅倘發生盜賊警士處於黑暗地位難期得力前曾在商會開會邀求該公司延長時間該公司特於日昨邀集各區區長曁沈警佐察看該公司之電機並聲明不能延長理由沈警佐等以該公司取巧省煤殊不謂然以故雙方各執現由周知事函詢寗鎭蘇常錫溧六邑電燈燃至何時爲止俟得覆再向該公司交涉 
嚴禁窮民滋擾兩淮張子蔚司長現因淮南北運鹽船隻經過運河沿途每有窮民索鹽滋擾覊滯駛期有誤引銷昨特分令高寳泰江各縣知事轉飭所屬一體嚴禁以重鹽運 
[松江]  
警佐拿治烟犯金山縣張堰鎭自禁烟期滿後所有烟燈膏店均巳限令停業乃日久玩生復有舊開烟燈之黄大倌陶金炳二人私售燈吃爲該鎭警佐徐亞伯探知立即率警在拿當場搜獲烟燈烟鎗多具連同黄陶兩犯併解金山縣署訊辦當由詹知事開庭判决黄罰洋二百四十元陶罰洋五十元並提罰金二成交由徐警佐轉奬在事長警以資鼓勵 
委員勘丈河道屬於浙江嘉善縣境之楓涇南鎭巿河巳由該處自治委員呈由嘉善縣署撥欵浚畢其屬於松江縣境之北鎭巿河亦由該鄕自治委員具呈來縣請予撥欵開浚巳由縣委令技士袁玉雨前往勘丈現袁巳回縣呈復聞該處巿河南自浙界起直抵蘇杭鐵路計河長三百餘丈均需浚治云 
講演衛生幻燈西敎士班得生今夜（十四號）在城内天恩堂講演衛生幻燈先期柬約在城官紳到堂觀演防守司令部派副官孫得勝代表蒞場縣署則有第三科主任顧稼軒縣視學倪伯英二人警署則有一等警佐那鶴年二等警佐宣杏颿及第一區員尹子蓮等在座來賓約三百餘人由第一區派警二人到場彈壓西敎士步惠廉主演中敎士陳某主講先演滑稽影片次演衛生影片據陳敎士聲言此種燈片由上海青年會講演部借來今夜所演僅防蝇法一種將蝇害及捕蝇等法撰成簡說印於片上以便隨演隨講繼復接演童子軍影片中皆野營急救訓練等法最後加演步敎士帶來之各種動物風景燈片演畢復人送一衛生月份牌而散聞十五十六兩號尚須繼續演講十五專延男賓及敎友十六專延女賓云 
雜評一 
[兩令同發表（一子）]  
　　據最近西南要人之意見皆以速召新國會爲調和時局之惟一要點政府於此欲從其言而即召新國會則組織法未改此後行政上仍多不便欲不從其言而逕召參議院則對調人方面又無以爲轉圜餘地於是不得巳而以召集臨時參院令與籌備正式國會改選令同日發表誠苦心斟酌而出之者也如此通融實際上雖仍先逹其臨時參院之目的而表面上則固急急於正式國會足以表明其未嘗因臨時參院而稍緩正式國會之進行不知此種委曲求全之調停法西南各省能視爲慰情聊勝而勉息憤爭乎抑視爲無誠意之敷衍而仍不滿意乎吾將於事實發現後卜之矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣戰後之海上風雲（三十二）]  
　　奥使抵淞之招待松滬盧護軍使以曾接外交部來電駐京奥國公使定十六日可抵吳淞砲台灣即乘荷國郵船繞道歸國等因照章自應迎送昨特令飭鈞和巡艦由滬駛往砲台灣停泊即派該艦長董仲發爲代表俟奥使抵會同薩交涉員妥爲招待卽以該巡艦爲之渡上荷國郵船仍將抵境出洋日期報候查核又一飭員報告駐滬交涉公署昨接外交部電開駐京奥國公使率同館員准於本月十六即今日）由京起程轉乘滬寗火車十七夜八點鐘到滬直逹吳淞候船回國聞荷蘭公司郵船巳定十八日開行該奥國公使館員等到滬時應妥爲保護俟啓行後取具安全行證報部備核等因現薩交涉員巳飭知檢查所遵照辦理 
查封堆棧之實行德商禮和洋行所存浦東楊子棧之各種軍裝電料等件自對德奥宣戰後此項軍用物件理應查封兹松滬護軍使因奉外交部來電命卽檢點查封造册報部故特派令副官長孫梓琴帶同熟悉電機之司事楊某於昨日上午會同交涉公署檢查員邵樹華渡浦前往實行查封 
請給護照之拒絕荷蘭總領事昨爲德人羅斯德擬赴北戴河函請薩交涉員核准聞交涉署以德奥宣戰後所有遊歷各種護照均奉部飭一律停止發給該德人羅斯德請給旅行護照碍難照發業經函復荷領矣 
提用存欵之斟酌奥商安格而擬向殖邊銀行每月提取存欵銀六百兩以供日用報由荷總領事函詢薩交涉員去後薩君以該奥商存放殖邊銀行之欵現有多少未據聲明且本埠殖邊銀行久巳停歇想亦知悉業巳函致荷領查照矣 
濬浦顧問之辭退德奥宣戰後濬浦局内因有德國顧問員究應如何處置由濬局函詢交涉員迅即核覆在案兹聞交涉署復以此事巳電奉外交部電示德顧問員應即辭退請即查照辦理云云 
郵務總局之布告　上海郵務管理局發出布告云爲布告事凡有協約國前敵兵士所寄不貼郵票之信件及明信片中國郵局應照投遞不收欠資其自中國境内寄交協約國前敵兵士者仍須照常黏貼郵票仰卽一體知悉此布 
[法公使蒞滬三誌]  
缷任駐京法國公使康悌君抵申後駐節法總領事署駐滬法領事韋君擬於星期日（十六日）在署 
欵宴並柬邀駐滬協約國領事及江蘇特派交涉員薩福懋君作陪想届時歡聚一堂必甚熱閙也 
[清華留美學生巳抵舊金山]  
　　北京清華學校選派留美學生三十餘人於八月十八日由上海寰球中國學生會出發迄今將及一月昨日該會接清華校長周寄梅君由美國舊金山來電言所有同行諸生現巳安抵該處想各生家屬聞之當無不欣慰也 
[美輪抵滬之愆期]  
　　浦東其昌棧怡和公司碼頭邇接美商來電謂有大羅司商輪一艘載重六千噸由本國滿載五金等物内以鐵板爲大宗繞道東洋開駛來滬大約於本月十號左右可以抵埠等情該公司接電立卽傳知各小工頭預備一切並函請海關水巡捕房梅捕頭飭派探夥八名自十號起日夜在碼頭守侯以防宵小行竊貨物惟守候至今尚未抵埠云 
[請改烟酒稅則之文件]  
中國烟酒聯合會日前接到全國商會聯合會爲烟酒稅上財政部并公賣局書曁公賣局覆文兹爲披露於下 
商會聯合會呈文爲呈請事據本會評議員聶家楷高崑胡炳堃尉功煥雲維儒安迪生郝登五鄭曉峯等提出改良烟酒稅則意見書當經提交評議會核錄僉以煙酒公賣施行以來苛商擾民閭閻苦之又益以舊稅種種輸納諸多不便故本會大會期間提議改良烟酒稅則之議案甚多而中國烟酒聯合會呼號請願全國一致該評議員等擬懇取銷新舊稅費名目另訂統稅之處旣便人民之輸納亦復無碍於國課應即據情轉呈聽候大部核奪採擇以慰兩業人民之喁望而維國家之稅源公决據情轉呈理合將該評議員等意見書照繕清摺備文呈祈大部鑒核示遵謹呈 
公賣局覆文逕復者頃准貴會函送評議員聶家楷提出改良烟酒稅則意見書等因到局准此查此案業由部批示仰候提交烟酒行政評議會列入議案以資研究在案兹復准函前來具見貴會熱誠擘盡至深紉佩現在烟酒進行事宜頭緒紛繁總期籌畫周詳方可推行盡利尚祈貴會酌推代表二三人約期來局藉聆偉論准函前因相應函復 
[江浙各知事會議剿匪]  
　　江浙交界梟匪猖獗上南川各縣知事擬聯合會勦以絕根株等情巳誌昨報兹悉此事係江浙各縣知事所發起不僅上南川數縣昨日午後一時江浙各縣知事在上海縣公署集議江蘇省除吳縣知事孫錫祺因公派陳受爵代表外其餘如青浦縣知事張仁靜松江縣知事李恩露吳江縣知事李世田浙江嘉善縣知事孔憲熙嘉興縣知事張昌慶平湖縣知事李慶萱等均各預議至議决辦法若何容俟續報 
[護軍使請派巡捕協防]  
　　松滬護軍使盧永祥因近來時有匪徒深夜至防線界邊往來窺探曾經軍隊查見追捕雖巳緝獲二匪餘均向北奔避致遭漏網除飭令所屬防軍加意防範外並於昨日飭科函請交不步署轉商領事飭知捕房於交界處所加派中西各捕嚴密巡邏帮同防獲 
[嘉善盜案在滬破獲六誌]  
搶刦浙省天凝莊同德典當並在蘇省小崑山抗拒水警之匪首郭守昌（即管大肚子）汪得勝（卽姜老窩子）二名在滬由水警分署長王壽良督率探弁趙坤榮拿獲解蘇訊辦在案兹悉該二盜抵蘇後業經水警二廳趙廳長飭由軍法科提案研訊郭守昌供認糾黨夥刦嘉善天凝莊典當並在小崑山拒敵水警不諱訊之汪得勝祇認夥刦天凝莊典當所有在小崑山拒捕之事實未與聞研詰再三堅不承認趙廳長以事關重大自應確查除仍飭所屬水警查緝供出在逃各犯一面着將郭汪二犯收禁外並於昨日派員來滬向當時在小崑山剿匪之警官詢問姜老窩子是否在場拒敵復候核辦 
浙江内河水警廳長徐允中以匪首管大肚子等獲案之後據報該匪部下羽黨現均竄往太湖以船爲巢非將餘孽趁勢嚴緝殊難肅清業巳令調禦武兵輪駛往搜剿惟查太湖爲蘇浙連界若不會剿恐難有效故於昨日函請蘇省水警二廳趙廳長飭派洪平兵輪迅往會剿 
浙江緝私營艙長李鴻春前日又在胡家木橋五區二分所境内緝獲行劫天凝莊同德當舖之盜犯沈有清一名昨解司法科寄押候訊核辦 
[嚴緝南滙縣刦案盜匪]  
　浦東南滙縣境泰日橋（卽坍石橋）吳義泰布米南貨店住宅内於日前被盜匪十餘人深夜撞門進内明火執仗搶刦金銀珠翠首飾綢布皮夾單衣服及現洋制錢等物值價六七千金並持械拒傷男女事主四人事後由該失主報縣自願預備賞格三百元追緝贓匪由縣詳報淞滬警察廳長飭派偵緝隊士宋鳳鳴在南碼頭平安街拘獲盜首葛大之妻李氏解廳發交司法科預審各情巳紀前報兹悉該氏發科後經柳科長預審據供丈夫駕舟爲活久出不歸此次盜案並不預知亦無物品寄來等語當飭留候查明再核旣而將續獲之朱志其蘇者子唐玉成（卽小三子）唐小四子質訊均供稱實由葛大起意糾約前往夥刦當因葛大在逃未獲候緝拿到案究懲朱等四人先行押解南邑歸案訊辦至葛李氏在押無人具保該事主又一再呈催追緝首盜以免原贓四散故徐廳長又飭原探購線上緊緝拿以期速獲聞該探現巳在阜寗等處嚴密緝拿未識能否弋獲也 
[糾黨搶刦之查究]  
公共總巡捕房華探目陳雲忠偵悉住居公共租界内之甬人劉阿協糾合盜黨專在公共租界内搶刦居民財物當於前日禀奉捕頭率同包探張林泰及六十二號西探前往將劉緝獲昨晨押解公共公廨經俞襄讞會同議副領事羅君訊據中西包探上堂禀明前情判劉押候查明於下禮拜六再訊 
[新任海關監督來滬消息]  
　　新任江海關監督馮國勳君將次來滬履新巳迭誌前報兹悉監督公署昨接馮監督由寗來電略謂寗關交代舒　准於十七日乘車來滬十八日接印視事合即電聞云 
[金融調查錄]  
　　三日間之進出美日兩國禁止現銀出口行將實行則此後上海更無進口若不及早取締聽其往而不來勢必釀成銀荒兹將最近三日内進出口金銀總數錄下花旗銀行從金山裝日本皇后船來銀四十萬兩（本月初到滬上棧昨日提出）台灣銀行從大連來洋四千元客帮從日本裝來金洋五箱值銀九萬六千兩廣東來洋七萬四千元又小洋二箱合洋五千四百元九江來小洋二箱合洋六千三百元汕頭來洋二萬五千元至出口者計道勝銀行裝往大連銀九十六萬兩交通銀行裝往天津洋四十三萬五千元中國銀行裝往大連洋五萬元又裝往九江洋十萬元中孚銀行裝往漢口寳銀三萬二千兩客帮裝往廣東金條值銀一萬九千兩又小洋四箱合洋一萬四千元又裝往天津金條值銀二萬一千兩又寳銀七萬兩又洋二萬二千元又裝往烟台寳銀五萬兩 
星期六之結存昨係星期六調查各銀行所存大條旣銀洋之數分列於下中國存銀七十一萬洋三百四十五萬麥加利存銀一百九十六萬洋一百七十四萬滙豐存銀五百甘九萬洋三百二十九萬大條二百八十條德華存銀五十萬洋四十萬正金存銀三百十七萬洋四十三萬道勝存銀一百二十一萬洋二十七萬通商存銀甘二萬洋六十萬東方存銀一百六十萬洋十三萬花旗存銀九十萬洋一百萬大條四百十二條華比存銀廿五萬洋五十萬和囒存銀四十一萬洋一百五十二萬台灣存銀四十二萬洋七十五萬住友存銀四萬洋二萬南北各莊存銀一百六十萬洋四十萬交通存銀二十萬洋一百零八萬有利存銀二十五萬洋十萬中法存銀六十四萬洋五十萬綜計存銀一千九百三十七萬洋一千六百十三萬大條銀六百九十二條較上届（八日）少存銀五十萬兩又洋十六萬元大條銀則多存二百六十七條至大條銀價此一星期間共漲二辦士鎊價則不相上下標金之價最高二百十九兩最低二百零七兩三錢英洋漲一釐二五龍洋漲八毫八忽半銀拆小去八分 
[新舊交通行長暫緩交接]  
本埠交通銀行行長趙慶華巳奉交通部委任收管德奥小輪船處處長之職所有該行行長一缺勢難兼顧即由部委派天津中國銀行顧問官陶湘（蘭泉）來滬充任巳紀前報兹悉趙君本擬即行北上專理處務後因續奉電令知陶君不日到申是以暫留以待交缷現陶君巳將津事部署完竣並赴部接洽事畢即乘津浦火車轉道寗垣改搭滬寗火車於前晚來滬至愛文義路親友薛姓家暫駐昨日赴行會晤趙君商議交接事宜趙君谷交缷俾便北上而陶行長則尚擬赴杭州無錫等處七分行分投接洽然後返滬到行交接是以趙君須暫緩數日交缷云 
[最近輸出之絲綢]  
　　邇來先令頻長滬上出口洋行每多朿手故絲巿冷淡前日太平洋郵船獨爾那號由滬出口開往倫敦印度孟買及法國等埠裝出華絲不及前次之多計怡和洋行白絲三十四包黄絲十包泰和洋行黄絲十四包中和洋行白絲三十包高倍洋行同功絲二包黄絲二包山東綢十一件河南綢十三件信孚洋行白絲二十包黄絲二十五包老沙遜洋行黄絲五包三井洋行黄絲五包義昌洋行白絲十五包黄絲四包灰絲三十包有餘洋行黄絲二十五包逹昌洋行黄絲十九包八巴利洋行黄絲四十三包三星洋行黄絲二十包庚興洋行黄絲六包百利洋行白絲十五包百多洋行白絲五包義昌洋行蠶蘭五包公安白絲五包黄絲一包何錦豐山東綢十件通順洋行白絲十八包 
[四誌僞造護照公文之控訴]  
英美總巡捕房刑事檢查科代表牛門律師在公共公廨指控福州路五百八十五號門牌美生印書局經理余誠彩河南路三百七十六號門牌縷青閣刻字店主陸鑑齋與尚允祖周道志串同奥國人肯特勒冒刻腦威領事圖記私造僞護照及公文等情業由西探目祁文司將余等四人先後拘獲連同奥國人肯特勒要證陳國熙解至公堂訊得周道志與本案並無重大關係諭令開釋惟須到堂作證因復判周交三百元人洋並保余陸尚三人各存洋一萬元作保肯特勒與陳國熙暫留捕房候訊在案前日午後由捕將全案人證解廨研訊原告代表牛門被告余誠彩代表海德禮等律師均到堂候示至二句三十分鐘由關會審官與英白副領事升坐刑庭即據駐滬腦威國正領事愛處㕶（譯音）君上堂譯稱本領事今日到廨見有華人被告三名（指余陸尚三人）未知所犯何案詢之原告律師始悉余與尚被控私造腦威國僞護照陸鑑齋被控冒刻本領事僞圖章我故到堂反對原告所控之原因有三（一）此案腦威國領事無機會到堂陪審（二）查公堂定章凡關於何國之利益應歸何國領事到堂陪審（三）所控被告非止三華人尚有西人四名現在此案與腦威國最有關係而日斯巴尼亞次之英國關係又次之但本領事並未得有何種照會無從到堂陪審以故出而反對然此案發生之前先由本領事知照捕房囑其嚴守秘密現旣露佈不應將本領事名義列入案由惟有一天我至英領事署拜會英領事我密告有人私造本領事署護照情事我記得有本國人特勒司領去護照一紙當時察閱僞照其人名雖屬相同然格式號碼寫字均屬不符而欲根究此事非將眞護照吊到不可我向特勒司追繳護照據云遺失嗣復來稱護照現在肯特勒處我即命其偕肯到來詰問護照在肯特勒處之緣故據云前在水手總會居住時他兩人之物同放一處後來肯特勒至輪船上營業悮拿在船等語嗣我得眞護照後即與英領事商酌欲請捕房帮助辦理此事英領允可我即用電話至總巡捕房由副總巡强生派西探祁文司到來我將眞僞二護照給予閱看並向之言明此事係肯特勒所爲因肯前曾賄賂我西崽購買此物每張允給洋兩元等語祁文司似有不信之態我即至奥領事署詢問據奥領事云此事已知所有僞護照之僞印圖章格式等物係在肯特勒之寫字檯内搜出並拿僞照十四張内有三四張巳寫有字蹟似係寫錯云云後來忽有某某先生至我處自陳此事伊亦有分現來贖罪惟要求不將其名字宣佈我允之彼即將此事始末和盤託出並云某某等護照己經出我即託其將紫銅版帶來交我彼云可以照辦等語至此由英領白君與愛處㕶及牛門律師互相問答良久復據牛門律師聲稱公堂訊理案件兩國領事陪審與一國領事陪審本無一定腦威領事旣有反對之意似應早日來函聲明迨至第二堂來信巳經不及然而捕房對於何國領事陪審並無關係亦無意見云云 
 
 

Page 11

 
 
譯畢中西官諭候商明再核旋據被告陸鑑齋之代表律師聲稱此案現在旣經腦威領事到堂聲明其情原告不應將此種不完全之證據呈出應請將被告開釋云云堂上得禀復命奥國人肯特勒到堂由被告代表海德禮律師逐層盤詰良久訊至此時巳薄暮中西官遂判周道志改交二百元人洋舖保余與尚各交原保陸鑑齋交一萬元人洋並保無保收押要證陳國熈與奥國人肯特勒一併交捕帶回候再復訊核辦 
[閩省採辦軍米之電訊]  
　　本埠某米行昨接蕪湖江西兩處來電謂閩督派營長趙某帶同兵士十餘名前日到蕪向行家訂購軍米十五萬石限一星期完全交貨運往福建厦門等處故昨日巿價飛漲三角尚無大批到貨收入趙營長因恐届期收辦不足故今日乘輪往江西收買云云 
[浙軍官解運鎗彈過滬]  
　　浙省楊督軍以山東德州軍廠所造之手鎗子彈頗爲合用曾派軍官張秉鈞携帶手槍一桿親往德州配領一面電致該軍廠請發子彈五萬顆逕交該員領解回浙兹悉該軍官巳在德州軍廠領得子彈五萬顆昨日抵滬卽於清晨送上火車運杭備用 
[紅十字會派員放賑]  
　　本埠紅十字會籌辦京直水災義賑已迭紀前報兹聞該會現巳撥銀二萬元購備雜糧派委放賑員蔡吉逢朱仲賓鄧笠航姚衢笙等於昨日遵陸北上分赴京直謁見曹督軍王京兆尹後在京兆天津石家莊文安縣等被災尤重區域先行散放并以災後疫癘必盛特募購專治瘧痢等症大批中西藥品裝由新銘輪船運津併交該放振員轉解災區隨查隨放一面復購募大宗棉衣不日起運以惠災黎云 
[法國公園演放汽球]  
航空家柏緯斯氏原定在張園演放汽球嗣爲風雨所阻不克實行現柏氏准於星期日（卽今日）下午在法新租界霞飛路法國公園演放届時觀演者勢必熱閙法總巡施美德氏特派中西越探捕若干名前往照料 
[商校添增學額]  
　　麥根路中華商業學校自本學期起巳另行改組開學以來學生甚形發逹且近日遠埠及本地來函或自行到校報名投考者仍絡繹不絕故該校辦事人員甚爲忙碌目下正在籌劃推廣校舍及增添學額事宜並添聘留學外洋數碩士擔任敎科組織完密較上學期大有進步現定本月十七號正式開課 
[傳道聯會舉行大公祈]  
傳道聯會同人定於今日（十六號）下午四時假座西門外斜橋安息浸會堂舉行大公祈由趙星卿主席敦請旅滬北京滙文大學校神學科學員董文卿主講聖道並有惠中學堂清心學校學員特别唱詩佐以音樂以助興趣 
[仁濟女醫院又將開診]  
　　山東路仁濟女醫院前因修葺屋宇暫停診病三月兹巳工竣定陽曆九月二十四號午後開診其門診住治一切時間均照舊章業巳由該院職員部通告矣 
[烟酒公賣局長調任]  
　　江蘇第二區烟酒公賣分局局長謝惠塘刻奉新任省局長彭淵恂令調任第七區（清江）分局長所遺第二區職務另委羅飴接辦現謝局長巳預備移交手續以便交缷後赴第七區任事云 
[保衛地方之獲奬]  
　　松滬盧護軍使日前請奬保衛地方在事出力人員曾誌本報兹將巳經揭曉獲奬人名錄下淞滬警察第一區署長董希賢給五等文虎章遊巡隊隊長郝耀光偵緝隊副隊長傳明業均給七等文虎章巡官范書田給八等文虎章探員李鴻禧杜紹華廖樹長楊保廷巡警王振聲葛秋全均給九等文虎章水巡隊隊長潘恒言給一等金色奬章隊官解廷桂巡長秦文秀巡警姜希盛署員趙維祺巡官宋祺巡長高凌閣宋蔭喬趙秉勳郝樹林王愼卿宋鳳鳴張福李繼賢均給四等白色奬章 
[秋丁祀孔之預備]  
　　公欵公産經理處經理丁賡堯昨日分函文廟洒掃局各司董云本月二十二日（卽陰曆八月初七日）爲秋丁祀孔釋菜之期自應預集樂舞各生先期至明倫堂演習樂舞事關大典以免臨時錯誤云云 
[部員起程北上]  
　　財政部特派考察海關貨價之廖廉能氏因有要公赴京面陳聞巳於日昨啓行大約過甯時尚須謁見當道然後轉車北上云 
[電車分軌之移置]  
　　南巿華商電車公司爲推廣營業便利商民起見在小南門迤西至老西門一帶埋設軌道巳於本月一號實行開駛其營業異常發逹惟沿路均爲單軌來往電車至接軌處均須停頓數分鐘兹經該公司查得地藏菴門前之分軌處頗有窒碍南來之車經由該處必須停頓至大東門口亦須暫停爲時未免遲延故於昨日飭匠將此項分軌移置於大東門口以期便利 
[取銷增加渡資之陽奉陰違]  
　　浦江八長渡渡資每人向收五文近由孫某等朦請工巡捐局核准出示每人收取十文旋由各鄕民一致反對且爲該局朱局長訪悉中有賄賂情弊將示取銷並將牽涉之巿舶所承辦人連錦堂撤換在案詎各渡船陽奉陰違日來每人仍收渡資十文因此各鄕民與渡夫衝突之事時有所聞昨晨有鄕民陳阿朝由浦東董家渡搭渡舟至中流該渡船戸每人收渡資十文陳阿朝則祗給五文於是彼此爭執勢將用武當時船中諸渡客恐有危險願代陳補給五文其事始寢 
[查究匿稅之諭話]  
　　上海縣沈知事昨傳各催徴吏王愼卿等到案面諭謂近查各圖業主典賣房産時有匿稅情弊飭令於三日内查明禀復以憑提案究罰惟不得藉此需索違干咎戻云云各催徴吏奉諭後均唯唯而退 
[火車軋斷人足]  
　　昨日清晨滬寗火車站專司分路扳機之王柏生正在軌道上扳動機括不知如何被火車輸盤軋斷一足暈倒於地由站中人設法救甦趕送醫院療治不識能保全性命否 
[地保盜賣公地]  
　　本邑西北鄕曹家渡左近二十八保八九圖現梱地保王瑞卿邇因盜賣該圖内三涇廟公地與某公司所得之價飽入私囊現被該圖圖董查悉報告法華鄕公所將所出之定單提出據情轉呈上海縣公署請爲提案澈究昨經沈知事飭吏下鄕將該保王瑞卿拘案管押候究 
[騙子技術翻新]  
　　南巿業盛里某錢莊於本月初被人冒刋圖章至鹹瓜街某藥材行收取往來摺一個託詞結賬旣而該莊跑街夥至該行始知有人冒取立卽通告該莊如有人取銀請卽扣住不料巳先有某甲至莊取去鈔票洋一千五百元並付來票銀數十兩事後雙方得悉均不肯認虧大起交涉恐不免涉訟云 
[婦人被誣之反動]  
　　浦東花園石橋德甡恒雜貨店主婦劉萬氏邇因營業發逹爲對門開糖食店之甬婦某氏所妬忌串出萬泰醬園經理王萬盛以萬氏家有年輕婦女三口形同暗娼有礙地方治安等詞聯名公禀三區警署請究巳誌前報兹悉解警正巳將劉萬氏傳署訊據供稱因在該醬園附近擺設攤頭互起齟齬致被揑詞誣控等語當經傳到該醬園經理王萬盛質訊一過以所控毫無確實證據分别斥釋現劉萬氏以無端被誣心不甘服巳於昨日赴地方檢察廳起訴請求追償名譽損失云 
[踢傷婦人腰部]  
　　馬夫王愛卿昨在阿拉白司脫路溜馬將行路婦人朱氏踢傷腰際當經二百三十八號巡街捕查見將王拘入捕房經捕頭略詰一過諭飭押候解廨請辦 
[汽車碾傷婦人]  
　　靜安寺路五十九號門牌某姓家汽車夫張阿卿於前晨駕駛六百六十五號汽車至馬霍路將行路婦人陳吳氏撞倒碾傷斃命由捕查見當將屍體車送虹口斐倫路驗屍所報官相驗並將張阿卿拘押捕房昨解公共公廨請究經中西官向見證尹洪氏等略訊一過判張押候帶赴驗屍所聽候驗明再核 
[做壽大爲掃興]  
　　清江人楊建武自稱在某軍署充當偵探前日假做壽爲名在公共租界漢口路一百三十七號屋内鋪設禮堂遍發請帖其同帮人多往祝壽一時甚爲熱閙詎被人函告麥總巡以楊假名做壽實則騙財請爲拿究麥總巡接函後卽飭中西包探前往將楊拘獲搜出禮簿卡片及禮洋一百餘元一併帶入捕房押至昨晨解送公共公廨經中西包探上堂禀明前情請究俞襄讞商之義副領事羅君判楊押候查明於下禮拜六再行解訊 
[茶壺擲傷頭顱]  
　　住居南碼頭安樂里之天津人鄧實雲昨晨與同居人張順元戲謔起釁互相爭論張怒持磁質茶壺擲去傷及鄧之頭顱血流蔽面由警查知拘至一區一分駐所問明張行兇屬實案關刑事飭送地檢廳訊辦昨由該廳函請一分駐所將兇具茶壺一把移送歸案以憑證實 
[土販在途被拘]  
土販李三昨日身藏紅土一磅行經美租界百老滙路被滙山捕房副捕頭查見搜出烟土將李拘入捕房押候解送公堂請究 
[江北小孩受創]  
住居閘北天保里附近一百間内之江北小孩黄小三子小四子前日被鄰孩喬小五子以石擊傷頭面等處流血不止由四區一分所崗警一併拘獲昨解司法科押候訊辦 
[調戲女子之懲儆]  
　　女子張書珍王阿二同控甬人陳高明前日在東嘉興路攔路調戲等情昨由捕房將陳拘解公共公廨請究即據張王兩女偕證梁施氏上堂訴明前情訊之陳供認不諱中西官判陳押西牢一月以儆 
[水果店偷用電汽續誌]  
　　英美工部局電汽處西人華特指控虹口東漢碧禮路九百八十九號門牌某水果店主王榮財與夥王文昌私接電線盜用電汽等情昨由捕房將被告東夥兩人一併拘解公共公廨請究即據華探葛祖元與西探鄧相繼投案訴明前情中西官判被告兩人押候查明再訊 
[女子不堪凌虐]  
　　十四歲雲南女子小寳因遭其主北京人劉榮良及劉妻張氏凌虐逃出由捕查見帶入捕房送留濟良所昨由捕房傳同劉榮良夫婦將女解送公共公廨請示據劉夫婦投訴小寳是伊買女要求准予領回訊據女供被父母賣與劉姓爲女因被威逼學唱戲曲時遭虐待是以逃出求恩作主中西官判小寳發濟良所留養劉榮良劉陳氏從寛一併開釋 
[認借不認騙]  
　　住居虹口華記路六百四十九號門牌之工頭王德興控甬人王文元向伊妻陳氏冒騙洋二十元一案昨晨由公共公廨復訊先由原告夫婦投訴被騙情形訊之王文元供稱曾向原告借洋十元不認騙取經王崧生襄讞商之日副領事林君以被告旣認借洋判將刑事案註銷着令還洋開釋 
[監犯罰金贖罪]  
　　湯桂生陳阿卿同在靜安寺路一百七十三號門牌某西飯店内爲侍者因私收賬洋被洋東查悉控經公共公廨中西官訊明判湯陳各押西牢三月在案兹悉該被告等均不願久覊囹圄同延代表律師請求公廨准飭捕房於昨日派探將湯陳兩人帶堂請示即據其代表律師投案聲請科易罰金贖罪經中西宫照准判湯陳兩人各罰洋六十元充公着令繳洋開釋 
[護兵捉賊續紀]  
　　駐防閘北陸軍三十七團第一營王連長之家眷住居共和路有餘里内日前由護兵捉獲圖竊未成之王天富一名送請四區懲辦巳記前報兹悉王連長家上月曾失竊一次是日清晨護兵等見王掩入大門當場捕獲經姚警正研訊供甚支吾惟稱伊母現住閘北某處及派警往查毫無影響昨特轉解淞滬警廳司法科請爲究辦 
[聲明被控原因]  
　　前日有住居閘北王家宅之周殿甲扭陳長彦至五區二分所控被搶攫衣包等情當據陳供前與周同居時因周有小孩被匪拐失疑我串拐在地方廳涉訟釋出後遷居他處當時檢點家内什物失去衣服一包向周查詢諉稱不知今日見周所持包袱確係己物是以向論致遭誣控云云牛警佐諭令一併解送司法科訊明核辦 
[兩被告傳案交保]  
　　鏞大木行在公共公廨呈控隆昌玻璃店經理張小毛不還木料價銀又袁錦岳控徐信記不還本利及損失洋一千一百九十九元昨由捕房將被告兩人傳至公共公堂請示中西官論令分别交保侯訊 
[混用僞質輔幣]  
　　無賴陳洪泉沈松泉兩人在法新租界將僞造之湖北廣東兩省銅質四開八開小銀元向各商號混用適爲包探周寳生瞥見當將陳沈兩人拘獲並至西新橋街二百五十三號門牌陳等假寓之發昌客棧内抄出銅質八開五六十個拘入捕房捕頭詰其從何而來陳等同稱每角出錢五十文向鄔阿小購來捕頭諭令管押聽候錄供解廨訊辦一面飭令各探嚴緝鄔阿小到案併究 
[汽車夫違章受罰]  
　　捕房昨解汽車夫趙坤林至法公堂禀稱趙於前晚駕車至法新租界並不燃燈有違定章請究詰之趙坤林供實因電汽不足故未燃點今巳自知不合以後不再違章求宥中西官判罰洋五元充公 
[過犯恃醉妄爲]  
　　過犯李阿林於前晚飮酒大醉至馬長生家中圖竊衣服馬即察悉追至門外將李扭住李又行兇後有巡捕到來將李拘入捕房昨解法公堂原告投訴前情請究詰之李供實因飮酒過多致肇禍端聶讞員判李押西牢三月期滿仍驅逐出界 
[淞滬警察廳批示三則]  
　　費徐氏呈批據呈各節純係家事紛糾不在警廳範圍之内至魏有林賈培大住居法界如果確有嫌疑之處儘可隨時報告主管捕房傳究所請先行備案應毌庸議 
張沈氏呈批呈悉顧棋園之媳沈氏捲物私逃迭據原告呈訴各詞爾夫張阿六實有重大嫌疑之點值此偵查之時何得率爾保釋所請著不准行 
顧棋園呈批呈悉仰候提案嚴追可也 
中華職業敎育社通訊 
[吉林省敎育會上全國敎育會聯合會提議女子職業學校議案]  
民國成立倐經六載女學似較諸清季爲發逹各省之女子師範以下各學校無不次第設立誠女界一線之曙光也獨於女子職業强半闕如一若女子除將來爲小學敎員外别無職業之可言何蔑視女子若是之甚乎方今敎育眼光無不趨重實業請由大會呈部詳定規程頒行全國除普通學校不計外各縣至少須立女子職業學校二所俾女子漸能屏除倚賴性具有生活技能則男子將來之擔負稍輕而社會分利之人漸少未始非今日之要務也用是擬具辦法敬候公决辦法錄後 
一女子職業校計分甲乙兩種 
二女子畢業於國民學校者得入乙種職業學校 
三女子畢業於高小學校者得入甲種職業學校 
四兩種職業學校均定爲二年以上畢業 
五乙種科目注重書札筆算家事縫紉烹飪工藝等項甲種科目注重書札筆算簿記衛生家事縫紉烹飪工藝等項依地方所宜之職業添設二三種 
六此項學校必設工場以便實習 
七學科共分三部一普通學科一職業學科一實習時間八此項學校不可徴收學費并由校中將出品所獲餘利酌提二分之一爲各生之奬勵 
來函 
[德育演講會通告]  
　　本埠四川路基督敎青年會每於星期晚七時半特請名人及宗敎家來會演說種種宗敎社會科學問題藉以建立青年人之品格灌輸普通學識及改良社會等事業青年人之因此獲益實匪淺鮮今晚即九月十六號七時半敦請江長川牧師來會演講基督敎有建設社會事業之能力凡吾青年務望届時蒞聽不勝盼禱之至 
雜評二 
[學生出洋（步陶）]  
儉學會自費生放洋後清華與部派之官費生從而繼之今尚未盡畢厥事以故近一月來滬人腦海中蓋無日不有一出洋學生之小影也夫滬地爲放洋者所必經之口岸留學又國人所競思與聞之一問題自此以往每歲槐黄時節其必有一班或數班之出洋學生屯集滬上彷彿當年舉子之忙碌者殆可預知乎然而細察滬地自去歲大批留學生歸國後學士碩士之芳蹤殆巳觸處皆是今放洋者旣歲出無巳則學士碩士之返國而留滯滬濱者亦必歲增無巳國家倘長此因循而不設法以速令學成者各有適當之用途則歲糜巨欵以派遣學生其效果正與明清時代之開科取士無大殊異矣於國家其亦奚補哉顧吾之意非望學生歸國後必人人皆作官尤不敢謂學生歸國後必無一二人自有共適當之職業特以大多數歸國學生之情况觀之余終不能不深盼當道之有以善其用耳嗚呼萬里雲天發軔方始我幼稚之民國其仔肩要惟青年之是寄惡可不特别加之意哉 
[補錄命令]  
　　九月十一日大總統令參謀總長王士珍呈請任命梁越凡署理欽廉鎭守使署少校參謀應照准此令 
又令財政總長兼鹽務署督辦梁啓超呈請任命宋尊望爲兩淮揚子總棧棧長應照准此令 
又令外交總長汪大燮呈請任命朱壽明劉迺藩爲僉事應照准此令 
又令陸軍總長段祺瑞呈請將劉俊盧焱山何其多馬逵馮忠全甘日暢謝華蒿鄧斌華周揚亞授爲陸軍步兵中校李明標萬定楠陸貴福尹啓昌龎玉輝蜩桂森伍應期鄭詠琛李輝華何義李羣林駒黄醒民加陸軍步兵中校銜林紹棠鄒佑基加陸軍炮兵中校銜區庭槐加陸軍輜重兵中校銜劉宗義周毅夫蘇世安明紹貞楊鼎中劉梅卿黄明堂陳敬魏覿明馬毓藩韓采鳳授爲陸軍步兵少校並加陸軍步兵中校銜楊鈞梁杓邱渭南卓瀛洲張國柳譚吕榮陳德鵬黄俊朝文國材苗仲昇劉得齡黎冠文陳錦春周瑞麟莫正希慮振球甘朝光黄子榮張希栻吳榮黻全秉璋汪宗準陳元魁馮琪吳雄鏖李燦斌梁超林吳振剛鄧國棟黄任寰沈榮光授爲陸軍砲兵少校李仲傑粱簡書彭瑞李文標謝阮洪方文田羅有勝高學琴梁治繼尹啓元楊慶祥楊振邦沈石麟李光奎陳鍾嶽吳龍輝况仕謙黄世烈蒙貴廷鄧連存黄其勝劉文炳胡鎭凱簡明添李倫周壬加陸軍步兵少校銜應均照准此令 
九月十三日大總統命令陸軍總長段祺瑞呈請任命李震東爲暫編浙江陸軍第一師步兵第一團中校團附潘鍇爲少校團附謝鼎爲第二團中校團附周璋爲少校團附斯資深爲第三團中校團附梁韞爲少校團附葉英爲第四團中校團附余宗魯爲少校團附黄元祥爲砲兵第一團中校團附吳伯廉爲步兵第一團第一營營長朱維翰爲第二營營長周幹爲第三營營長李金培爲第二團第一營營長周肇昌爲第二營營長吳光爲第三營營長楊世爲第三團第一營營長陳兆麟爲第二營營長尤棻爲第三營營長楊時三爲第四團第一營營長徐震方爲第三營營長余憲文爲騎兵第一營營長趙英育爲砲兵第一團第一營營長陳炳揚爲步兵第一旅少校副官都宗祁爲步兵第二旅少校副官吕國斌爲第二師步兵第五團少校團附秦登爲第六團中校團附包右武爲少校團附趙南爲第七團中校團附鄭薑爲少校團附李家鼐爲第八團中校團附馮熾中爲少校團附朱煇爲第五團第一營營長吳國棟爲第二營營長俞斯馨爲第三營營長石國柳爲第六團第一營營長楊德恭爲第二營營長陳寳貞爲第三營營長徐步蛟爲第七團第一營營長林一傑爲第二營營長馬玉成爲第三營營長陳純爲第八轉第一營營長蔣棠爲第二營營長徐雄爲第三營營長張大鈞爲步兵第四旅少校副官包煥庚爲浙江陸軍憲兵營營長應照准此令 
 [ 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬投稿家上編輯部長書] [  召侯]  
[（參看本報八月二十四日自由談編輯部啓事）]  
　　竊維窮漢賣文相如之落拓國門懸賞作吕氏春秋富莫炫乎千言怕加紅勒酬許邀乎五等幸荷青垂藉筆墨作生涯以文章爲游戲閒投稿紙自是常情然而材料宜取清新體例不容煩複秉董狐之直筆論必誅心衍臣朔之宗風言皆譎諫則談言微中不妨隠剌朝綱也反乞巧而作文甯爲笨伯放中元之燄口嘆到孤魂則撫景傷懷大可因時寄慨也他如栩栩傳神如臨道子之畫則物體儘許描摹非非入想如參老衲之禪則哲理足供研究文章有價體例殊多乃自某君作俑以來爭以投稿人名爲戲鈎心鬭角有孔必鑽炫異衿奇無美不備編輯部長聯撰就具見精心消夏會小啓投來是眞老手或創爲酒令不妨暢飮開懷或巧作詩鐘自是名流韻事或集唐詩之成句無非墨客騷人或射文虎於春燈盡是啞謎隠語更或對葩經之句頗覺自然投藥石之言尤多流利名儕仙子諸君儘許長生配到美人艶福居然不淺紅樓夢好合偶芳名綠窗人閒靜披聊目讀司空之詩品巧思誰如抽白傳之詞牌用心良苦多多益善源源而來在作者原各抒獨得之奇而閱者已難爲百回之讀矣兹遵大命禁用人名是宜獨具匠心不復唱壽星之調從此别開生面毌得爲印板之文庶幾得閱者之歡迎而重文章之價值也肅函奉答表示贊成即頌撰安不一（四） 
家庭常識 
[鐵器去銹] [  孤舟]  
以膽礬或青礬少許用水適量溶之塗於銹上半小時後拭之卽去 
[壁虎咬傷]  
卽覓活蜘蛛一隻大者最好將蜘蛛放於傷處則蜘蛛卽在傷口伏而不動（如非壁虎咬傷其蜘蛛即走）其痛隨止而蜘蛛腹即膨大其毒氣即吸入蜘蛛腹内而患巳愈但蜘蛛亦宜救活若任即斃亦所不認用冷水一碗將蜘蛛放於冷水内其先腹朝上繼而連吹細泡後卽翻身而活 
[紅旗參]  
剖洗淨後入水煑爛（不可用酒用則反腥）每晨量服一二只（如嫌淡可加入冰塘或鹽）大補腎陰勝於藥物鄙人曾患痔疾自服此後巳數年不發矣 
[白湯魚]  
鮮魚洗淨入鍋量加清水煑滾入素油數匙並鹽酒姜葱之屬再煑數十滾起鍋糝入胡椒末少許湯白味鮮殊較勝於煎者（長嘯客） 
[自來火爐]  
以　一只去底將　口向下如常法砌成風爐置於四脚木架之上（如櫈而無面）煑物時置薪炭其中以火燃之則不假扇力而自能燃燒 
[煑雞子] [  孤舟]  
先以水煑滾入雞子煑七分鐘（此以洋風爐言之若炭火祗須五分鐘煑時之分數以火候爲準）取出醮醬油或鹽食之其黄白適當凝結之時滋補而易消化無過嫩過老之弊（栩按宜投入冷水一激庶易脫壳） 
工業須知 
[人造金鋼石] [  慕隠一帆]  
　　金鋼石或稱金鋼鑽爲礦産物之一係由純炭質結構而成質甚堅硬折光力亦頗强以此石映在燈下或日中光彩閃爍奪目故人恒寳之一般青年男女手鐲戒指莫不鑲此石以壯觀瞻而價值頗昻一千八百九十三年法人某發明人力造者遺傳至今逐漸研究竟得完全之結果兹將人造之法譯述如左以備有志者之研究諒必爲閱者所樂聞者歟（一）將堅硬鋼鐵在電爐熔化再加木炭數支用極低温度及極大壓力加之則鋼鐵體積收小於是綱鐵間所含之炭質分離而成細粒之結晶更投入鹽酸中以去其外層之鋼卽成 
（二）純砂酸一百分鉛丹一百五十分炭酸鉀三十分硼砂十分砷酸一分等五物均研成極細粉末盛於清净之鉗鍋内入電爐熔化更徐徐注入蒸溜水少許如有鉛粒取出再研再熔以質浄濃厚爲度於是入模範之（模可用石膏粉製之或用堅木彫成亦可惟内部均須光滑并應預以猪油塗之）上承重物俟乾傾出若有麤糙之處用人工打磨之可也 
（三）水晶一百六十分硼砂六分純炭酸鉛四分養化錳一分照上述手續製成之爲目今巿上所流行之最普通者 
上述三法前一法爲物理作用後二法爲化學作用以前法製成者夥粒甚小祇可供劃分玻璃彫刻瓷器之用手續殊繁且不切於實用殊不合算當以後二法爲是但鄙人未曾實驗有效無效未敢執己見而斷然以理度之固必有效有志實業者苟能仿製出售豈非獲利之捷徑乎 
詩話[  黑子]  
　　崇明施學詩女士嫻吟詠適同邑蔡南平君夫婦倡和甚相得也某歲南平喪母哀毁過甚卒於苦次時女士方赴湘省親聞電痛不欲生有哭南平三十絕一字一淚不忍卒讀最哀痛者如六載鍾情小比肩中間隔絕巳三年那堪血涙交流日一滴何曾灑九泉一曲驪歌唱别離吳山楚水夢中思傷心二月初三札猶是殷勤慰遠辭肝腸斷後何能續點點斑斑血淚枯今日園中千萬竹不知也有淚痕無柏舟相泛雪盈途唱到離鸞萬木枯拚命歸來對遺像自携麥飯祭亡夫同憐同病更同心恩愛情多一往深山水文章詩酒友房帷從此失知音瀟湘春雨望瀛洲花落鵑啼起暮愁萬里歸家終有路黄泉何處付書郵扶病傷心賦悼亡一燈如豆助淒涼言雖有盡情難盡墨點千行涙萬行後南平安葬女士有詩云轉眼居喪服巳除空餘落月照邱墟此身亦算安排定孤塜營成近草廬亦極沈痛 
長篇小說 
[社會小說貪嗔小史] [  常覺小蝶天虚我生合譯]  
第九章（二） 
李克入室愛梨意得曰李克汝運佳哉吾乃不料白倫竟能紆尊下降於吾家明日之約是必往矣但吾衣何衣者吾終不能以此襤褸之狀往其邸中顧李克如未聞但作悽惋之容曰愛梨吾乃未見納蘭也愛梨聞語立瞋曰吾與若言汝奈何不答吾問汝明日衣剪絨耶仰生綃者汝之禮服尚有一二分新當無礙唯吾儕女子關係汝之體面則不能不御新衣耳是日至晚愛梨口有所言莫不及於白倫心有所思即思明日晏會至於納蘭之事則並李克亦忘之矣明日八時李克夫婦至白倫家矣愛梨即御其剪絨之衣珠串纍纍頗耀人目設果眞者李克之家亦旣富矣惜其值乃不過一鎊旣入廳事則有侍者雁行而立白夫人親自出廳相迓白倫亦展其笑容一一介紹見諸客愛梨此來梳粧實費三小時之久故其時巳晏主人亦即無暇多談卽開餐入座座客至多類皆倫數著名人物及攀附白倫之一般清客白倫生平極吝顧獨好客亦以新進之人雅欲附儕於豪貴故不惜盛張筵席以結貴客之歡而對於李克之儔則又别具作用未可一例論也席次賓主盡歡三杯酒後愛梨之原形現矣於是闔座之客皆張齶展頣以視視愛梨之舞蹈而愛梨則尤自嗚得意笑言乃益放縱黛珊之坐適近愛梨見其狀則唯顰眉而笑目視白倫心念此婦果爲何等人物乃亦延之爲上客耶餐罷女賓皆退入起居之室黛珊乃請愛梨琴歌此事固爲愛梨所擅則立趨就琴檯抗聲而歌歌曰菜傭之情話歌聲旣出男賓乃大樂爭鼓其掌而女賓則皆羞其淫鄙人人迥首不堪卒聽歌畢夜巳深午李克頗現倦容遂促愛梨同歸白倫乃與衆人送之門次待其登車去遠衆乃放聲大笑然愛梨則猶自嗚得意以扇拍李克肩曰今日如何者汝不見衆人視線咸集於我此後汝當不致受人奚落須知汝妻固天仙化人也（第九章完） 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之日本 
[日本之近狀（見本報壬申年五月十五日）]  
　　日本國邇來勵精圖治一切皆以西國爲法如製造船艦鑄仿鎗砲訓練兵士建設電線開築鐵路甚至衣冠飮食屋宇率皆效而行之其傾心於泰西眞可謂至矣近聞其國中風俗亦欲由漸轉移如日本向來男女同浴恬不爲怪今則示以有别婦女裸裎行街袒胸露乳無所避嫌今則示以有恥並不准婦女入寺燒香凡此以立男女之防而肅閨闈之化也日本男子向來薄待其妻役使之若妾媵下至婢媪輩則視同犬馬今巳漸悟其非互相敬愛舉案齊眉恍同賓主而馭下亦復有禮凡此以篤夫婦之誼而飭倫常之要也前經火災焚燬之區此時重建屋宇一依西國規模輪奐崇隆街衢寛廣凡此所以耀觀瞻而彰富庶也自設驛館以後郵遞消息殊形便易而尤恐驛務之未盡善也許民間直抒己見剴切敷陳又專設人員俾訪閭閣疾苦欲使無一夫之不獲凡此所以延攬人才而使下情得以上逹也日本之急於求治如此噫國勢豈可量哉 
日本前時所遣三使臣前往泰西各邦者現聞巳經馳驛召還日本國王將擬有游歷歐洲之舉此亞西亞國君之創例也西國聞之無不歡悅皆延頸企踵以俟其式臨云（２６） 
尊聞閣筆記 
[孝媳刲肝（見本報甲戍年十一月初三日）]  
　　身體髮膚不敢毁傷孝之至也然則世俗割股之風其非聖人所尚焉明矣但貧家子婦眞性未漓獨能於姑嫜錮疾之時不惜捐踵頂以拯其危急洎乎至誠所感奇孝流傳則雖剜肉醫瘡有似乎拙而剖心明志不病其愚蓋以讀書明理者之所不能爲而一少年婦獨能之席豐履厚者之所不知爲而一貧家婦獨知之則奇節偉行豈非堪與日月爭光而江河不廢乎故如王葉氏刲肝盡孝洵稱罕聞而鮮見者矣按氏爲鄂北崇陽縣屬之白靂橋人石林望族母敎常嫻江左名門于歸得所蓋王翁之次媳也年二十餘始爲王氏婦躬親井臼琴瑟甚調祗以家世業農田間作苦歲入常覺無多遂致菽水之供幾難爲繼嗣因王翁物化僅遺老姑在堂而伯氏夫婦甘言又每缺然以故寂寂慈幃了無佳趣幸賴次媳葉氏羹湯廚下食性諳姑雖嘉殽不能常供而夕膳晨餐尚無半飽之歎姑常顧而笑曰佳兒得配佳婦吾將含飴弄孫不復理家政矣未幾而姑患一症似癰非癰似疽非疽大如碗口潰膿淋漓痛不可認延醫治之迄無少效日呻吟於牀褥之間伯娣嫌母污穢漸及年餘足不履老姑之闥惟次媳葉氏朝夕侍奉不離左右而藥餌之費挪貸俱窮一日姑痛楚劇甚昏暈幾至氣絕氏心惻然泣告曰阿姑瘡苦兒媳不能分痛可奈何但夫婿秋登又無暇晷可以視膳北堂倘老年人欲吃鮮味乞吩咐焉媳當謀之以遣姑食幸勿吝言姑曰一臠猪肝思嘗久矣奈囊無一錢其將若之何氏曰媳勉圖之乃竊自忖曰夫婿務農所入殊覺有限日來米粒之炊尚難爲繼若以巿肝累夫君益形窘乏矣幸嫁時布裙猶可賃錢也檢付質庫得青蚨八十枚半以存家半以入巿冀貨片肝而娱老姑焉行至半路遇一老者鬚眉巳白而面色俱紅策杖行吟便覺軒軒霞舉幾以爲神仙中人也顧謂氏曰觀卿行色匆匆得毌家有劇疾者乎氏異之泣數行下因嗚咽曰姑抱沈疴名曰背花臥床褥者年餘渴想猪肝以下咽耳道人曰此非可以餌瘡症者必得人肝方可療也氏聞之汗輒淋淋下半晌始語曰誠如翁言必葫蘆中貯扁鵲藥耶幸寒門不遠倘蒙憐而治之妾棄此身以供刀俎何如乃邀道人竟返家中請視姑症而自以剃刀最鋒利者乘遵人喝咒時解衣剌裂血縷縷流溢出華蓋下如倒垂荷花色赤紫帑於皮膈間自刲半瓣擲於伯娣娣手戰戰然若有懼色道人曰區區半瓣尚不足敷藥屑耳氏請復咒如前狀并其除而盡刲之神色自若適庭梧墮葉一片道人隨手搶起塗藥少許敷於氏胸則血遂止而痛亦減焉氏囑伯娣烹熟進姑娣訝爲奇異先竊嘗之而味苦於齒遂舉格奉姑姑食之則鮮似炙熊因罄飽也自此疽漸瘥而氏傷亦漸愈矣遍索道人早巳潛去不知所終族中諸父老皆以氏至孝所感較之割股尤難能而可貴者焉現經族人迎養於祠中爭以仙姑呼之惟查此事情雖近誕而理實甚平蓋奇行也而實庸行也此今年秋日事淦川戴君虎臣曾鑿鑿言之故記此以俟采風者（29） 
文苑 
[縷馨仙史郵寄無題六章僕本恨人年來多感示以新詠觸我舊愁爰於燈下即次原韵錄呈同調政之] [  願花常好館主人稿]  
（見本報甲戍年十二月初五日） 
　　曾向樓頭盼玉　斜陽相映晚妝紅臉波淺泛桃花浪鬢影微聞茉莉風情緒濃如雲積疊心思透似月玲瓏燈前見面頻痴立知與蕭郎氣味同 
鍾情祇在薛濤家絳縷親封繫臂紗媚態最宜新帶酒歡心難禁暗生花爲調簫管歌金縷擬解瓊瑶報木瓜差喜鴛鴦飛一處相思莫漫譜琵琶 
不信良緣竟爽然萬千别緒奈纏綿迎愁欲語縈眉黛忍涙爲歡歛靨鈿怕聽晨鷄催愛斷未甘彩鳳錯婚連蓬山此去終相隔難向東風寄蜀箋 
愁懷總觸斷腸人絮語臨歧記不眞青鳥多情頻慰藉黄鶯解意助悲辛紅侵兩頰難收淚緣鎖雙蛾莫掩顰惆悵登車絕塵去拚將慧劍斬前因 
無限歡情燭共銷欲尋幽夢竟寥寥芳踪恍隔三千里新恨難删八萬條玉鏡匲空悲缺月金環信斷感春潮焚香偶撫離鸞曲凄絕哀絃未易調 
夢回道是玉釵聲愁聽簷前鐵馬鳴幾闋新詞歌懊惱百般往事記分明絲隨藉盡前緣斷子滿陰多變態呈同感半生爲情累風流誤煞漢長卿（２６） 
神話 
[浙闈某生（見本報癸酉年九月初一日）]  
　　浙闈中有某生者頭場文巳完篇亦頗得意忽於卷尾題詩二絕云記否花陰月上時倚欄偷賦定情詩者番新試秋風泠冰透弓鞋君未知黄上沉沉白骨眠歡情回首渺如烟勸君莫作登科記修到鴛鴦便是仙題峯而逝玩詩中之意可知風流罪過半由慧業文人矣（２４） 
雜錄 
[答目疾徴方] [  常州須次先]  
目之爲疾大半由他經傳入雖云黑珠屬肝瞳神屬腎白珠屬肺而究其原始必有所因厥後疾成必歸肝腎惟有寒熱虚實治法非可浪施偶見老申報雜錄欄内目疾徴方姑擬板法以資採擇至於臨時變化斷難膠柱鼓瑟精於醫學者或不以愚言爲河漢也元武板三錢冬桑葉二錢石决明八錢密蒙花二錢甘杞子三錢香滁菊二錢浄蟬衣二錢榖精珠二錢雨前茶三錢望月砂炒三錢不下水猪肝一兩煎湯代水送下磁硃丸三錢 
[一粒球]  
巴豆去皮置瓦上炭火炙至無烟爲度乘熱取出用碗覆之待冷研成細末磁瓶收好凡外症無論大小或巳潰爛或久不收口者將此藥放清凉膏藥上貼之日換一次有毒拔毒無毒生肉奇效非常（滌新）栩按以膏藥貼瘡每致潰爛而換揭爲難且有不能黏貼之處不如仿照西法於藥末敷上後另以紗布一方摺疊數層搽以油類（如白凡士令或麻油）蓋其面乃剪象皮兩倐綳貼其上（或剪布條蘸以膠水）則無礙動作而揭換亦易可無黏皮帶肉受諸痛苦之弊（２６） 
 
 

Page 18

 
 
   
 
