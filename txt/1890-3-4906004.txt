# 1890 - 3 - 4906004

 

Page 1

 
 
[書汳救售] [  申報舘啓]  
　　昨承金陵董實菴大善士以家藏大學中庸木板助入本舘恊賑所其板倣目鑑本而校讐刋刻精美絶　不特舉坊　　　低昂卽官局所刋亦未必有斯佳妙童蒙人熟必以此二書爲始基一經刷印流傳無患不利巿三倍倘有力者配以論孟益爲有姜必臻如能從速購歸印釘行世不特災民藉以活命而塾師得此善本亦不慮句讀差訛矣用志數言以遲良賈 
[新印繪圖封神演義告白] [  申報館主人啓]  
　　封神演義一書列序殷滅周興之事巧思獨運妙想天開覺事事皆在人意計之中寛事事皆出人意計之外所紀商紂　任　已祈屬剖心眙　　書並非影響而太公之妙算哪吒之神奇以及仙佛妖魔神靈鬼魅則又憑空結攬簇簇生新閱之宸足以遣旅愁　綺思說者謂古今章回小說　當首屈此書焉惜乎坊刻模糊苦無善本魯魚亥豕襲謬承訛本舘幾歴居諸再三營校正其悮字務使髮憾無貽然後用新鑄鉛字印成復　　　將諸圖一一重繪鬚眉巾幗掩映生姿雕鏤之工亦無倫比今定於禮拜一卽本月十五日出售每部分裝十六本價洋八角請諸君子移因本埠　報舘申昌書畫室及各外埠申昌或寄售申報處購取可 
[墨寶巨觀] [  申幸館協振所謹啓]  
　　兹有京師隱名氏念江浙水災飢民困苦特用上品宣紙一百幅遍求諸大名公法書或屏或聯大小不一龍跳虎臥蔚爲巨觀現托本舘恊賑所代爲出售悉數充入賑捐計對聯每副洋銀半元堂幅五角此係助賑價特從廉諸君子欲廣種福田并得墨寶者尚其移玉惠臨隨意選購乎 
[論小試]  
　　小試爲士子進身之始基而國家保障之材棟梁之任胥於是乎資焉故防之也至嚴而取之也至寛何以云防之嚴也縣試府試自正塲初覆二覆以至終覆又於其間别試經古一塲再三甄别反覆推求必使盡善無弊而後已非嚴耶何以云取之寛也凡八股時文五言試帖以及性理經解古學算學苟其詞意明晰理法清通一藝可嘉一長可錄無不登而進之以示鼓勵人才之至意非寛耶盖國家之設學教士也以是爲可造之才而以一衿開其先非以爲旣成之器而以一衿終其身也士也有志顯揚益加奮勉聯翩翰苑蹌濟瀛洲皆書生本分内事若其甫列膠庠便抛書卷妄自矜詡恭棄甘心抑豈國家之所以待士與士之所以自待也哉夏惺齋花蕚吟曲有云論青衿功名始基但纔穿便須思棄數當前英豪豈稀半傷心此中淹滯不能彀奮秋風抛席帽驟霜蹄追騏驥羽滿高飛年華坐逝悔之已遲是吾儕前車炯鑒尚期加勵由是言之士當以一衿爲恥而不當以一衿爲榮矣吾嘗聞儲故老云人家子弟出就外傳宜多讀書多作文不必汲汲於小試待其拄腹撐腸便便經笥蓄之爲學問發之爲文章如彈丸脫手箇箇匀園如弩箭離弦聲聲響亮以視小試一階直探囊拾芥耳一轉瞬而天香桂子鏖戰秋風藉彼扶摇青雲直上豈不快哉非然者揣摩未熟涵養未　甫學操觚便思拔幟小試塲中倘有一知半解隻句單詞偶然道着猶可以倖獲一衿若竟以小試伎倆施之於省試汪洋羣彦名作如林雖主試冬烘目迷五色斷無薰蕕不辨甎玉並收之理吾恐棘闈屢罷壯志頓灰羽毛未豐者不可以高飛終爲枌榆釁鳩所竊笑也嗚呼是非輕視夫小試也正以望士厚而責士深也吾獨不解今人之教其子弟也略解吚唔粗通註釋欣然執筆聊以成文其父兄便汲汲焉令其出應小試爲子弟者輙不自量其學問若何文章若何亦汲汲焉求合於小試程式猶恐其本領低微而爲試官所擯棄也於是徧丐他人舊作窗課卷細楷手抄珍爲秘笈待臨塲時挾帶入塲爲勦襲之用又慮其功合森嚴而爲差徒所搜檢也於是一着爭先出奇制勝預將壞挾文字埋藏於壁隙墻隅懸挂於窗前砌畔待臨塲時妙手空空徑自探取種種弊端不勝枚舉不知如許工夫如許心血若用之於學問文章則區區小試一階何難立致又奚事行險僥倖爲哉夫行險僥倖之計固結於中懷而不可解彼行險僥倖之徒遂得乘間而入矣或謂幕友可以叨情或謂家丁可以舞弊甚或妄指試官以爲交情深厚關節靈通實則虚空樓閣平地風波乘童生熱中之時以行其煽惑播弄招摇撞騙之計而童生以熱中之故遂一任其煽惑播弄招摇撞騙而不自覺遽出鉅鏹求登前列自詡得計如醉如痴置學問文章於度外幸而不售則誑術不行杳如黃鶴童生旣受其愚彌增自愧諒不復追尋而根究之矣不幸而或售則童生猶誤認爲關節靈通之所致上以墮試官至公之名下以開士子倖進之路其所係於文風士習者豈淺鮮哉如徽州府學生員章志鑾者因寗波胡太守爲其同鄕屆府試之期胆敢來寗招摇撞騙經太守查　訪悉飭差嚴拿復出示曉諭應試諸童各宜自愛勿爲所惑彼章某不安本分作奸犯科不足憐亦不足責直當以流氓光棍治之吾獨怪應試諸童聽信不疑何其識之陋而見之淺也試思百里分封一麾出守前程遠大體統尊嚴彼區區小試關節能有幾何何足當其一盼而爲是于犯憲章墮壞名節乎雖喪心病狂斷不出此其爲招摇撞騙不待言矣况我朝文治昌明關防嚴密絶無可通之徑竇又安所得關節而通之吾願各省縣試府試諸童生愼勿聽信行險僥倖之徒爲其所招摇撞騙且愼勿以一衿爲榮而奔競鑽營罔知愧恧也 
[奏定章程]  
　　上月中旬户部查得各省實缺武職在外統帶管帶防軍及在任兼帶防勇人員應支俸廉辦理未爲合例乃專摺奏定畫一章程通行各督撫一體遵行一實缺武職大員在外省統帶管帶防軍未赴本任者准其全支本任俸銀並防營薪水不准重支本任養廉及蔬紅例馬一實缺武職大小各員在本省統領統帶管帶防軍未回本任者准其全支本任俸銀並防營薪水不准重支本任　廉及蔬紅例馬一實缺武職大小各員兼統兼帶本省防軍未離本任者已支本任養廉不准重支防營薪水各防營薪水向章多於養廉者准支防營薪水不准再支本任養廉以上三條係專摺實缺武職統帶防勇已離本任及未離本任者而言若實缺提鎭大員統帶本鎭全軍出師在外未回本任者與統帶防軍有間仍准照例支給本任養廉以示區别 
[桑土旣]  
　　光緒六七年間左文襄公曾奏請在新疆試辦桑數載以來大有成效兹經護理新疆巡撫魏中丞光燾將該省光緒八九兩年織成綢數及變賣價值咨報户部聞八年共織上等綢三十六疋每疋重三斤有奇中等綢四十四疋下等綢九十五疋每疋均重二斤左右九年共織上等綢五十六疋中等綢六十八疋下等綢一百四十 
 
 

Page 2

 
 
六疋是年絲色不佳以致每疋重至四斤數兩計兩年内上等綢每疋售得價銀十三兩有奇中等紬八兩有奇下等紬三兩有奇云 
[古燕寒色]  
　　京師來信云漕米自咸豐年間停止河運改行海運以來江浙等省白糧皆派文員押解昔之運米武員衛千總者置之閒散瘠苦異常惟山東省仍照舊章師衛千總按年裝運是以衛千總缺分美於他省眞不啻霄壤之殊凡在兵部候選斯缺者咸以得選山東省爲盼六○前報所紀武弁安某在兵部署前攔曰建侯少司馬之輿控告部中書吏程姓一案兹悉少司馬接閱呈詞見有書吏舞弊等情卽將原呈封固不令人知隨飭司務廳司員將程嚴拿到案程莫知其故畏罪遠颺迨司員回禀省司馬少司馬卽諭令司員提安研訊所供一切荒謬支離不知若何定讞也○自光緒元年嚴禁京師前三門外賭博後所有各處寶局早已滅跡消聲至今春　僻巷荒街漸有私設牌九局者迨至十月賭局林立牌骰聲喧南營張子芳叅戎訪聞急諭令六汛守戎查拿懲辦但地面差役多有與賭局串通者以故各賭徒先已聞風無不遠颺無跡紛紛數日未獲一人云○上月初旬某日内務府連接認交南苑修工各欠員呈詞咨行户部内開前任崇文門正監督福副監督崇呈稱光緒十四年有接管稅課司稅務至十五年八月止除將正額征足外計虧短齎餘銀兩若于户部奏請减免七成其餘三成照限着培應賠銀二萬一千二百五十兩有奇現由兩監督遵照南苑交一免三認工章程各措銀五千三百十二兩呈請照數兌收又前任左翼監督嵩呈稱光緒十三年三月接管該翼稅務至十四年二月止除將正額征外所短齎餘銀兩曾經户部奏請减免成數尚應賠銀六千零四兩限完繳兹遵南苑修工交一免三章程措銀一千一百零五兩呈請照數兌收又前任左翼監督師呈稱前在該翼任内短收光緒十四年齎餘銀兩經户部减成着賠在案計應賠銀七千二百五十七兩有奇兹遵南苑交一免三修工章程措得銀一千八百零五兩呈請照數兌收又安徽蕪湖關道雙呈稱前在賅關任内短收光緒十四年稅銀經尸部减成着賠應賠銀一萬九千一百二十七兩有奇兹遵南苑交一免三認工章程措得銀四千七百八十二兩有奇呈請照數兌收相應將以上各欵咨查貴部是否與奏案數目相符希卽咨覆以便定期騐兌嗣户部查明各欠員所交各數與所欠各數均屬符合遂盗覆内務府以便示期分别兌收○某夜更魚三躍萬籟無聲忽有身穿短衣手持刀矛之七八人擁至前門外堂子大院某薙髮鋪意欲毁門而入幸鋪門扃鎖甚嚴未能人内然窓檽一切皆已砸毁不堪矣事後鋪主奔往南城坊署控告坊官派役往拿則諸人已杳無蹤蹟次日令鋪主人協同差役指拿一惠姓到案訊得此釁肇自詼諧坊官以惠深夜成羣持刀滋閙有于例禁法不能寛因卽下之禁中俟拿獲餘人再究○上月初旬某日六部九卿堂官諭令所屬可員凡遇大内值日之期務將前十日已奏未奏摺件或軍機處交出已辦未辦各省摺奏並本署應辦事宜抄錄詳明分送名堂官宅第傳閱近日皇上常召見值日之各堂官詢及摺奏公事頗有茫然不能答者因此令司員逐一抄錄詳記於心以備殿廷對答耳 
[弑主謀財]  
　　直隸定州友人述稱十月某日西門外某旅店中忽出戕官刼財之案緣定州爲九省通衢入京者無不經行其地以故西門外旅店鱗次櫛比有某官携得兩僕雇坐兩車於日暮時下車借宿自言由陜西入京公幹至次日天明時店主人見兩僕各登一車出店頗爲詫異追詢官長何在則稱先已步入城内拜謁州尊盖因兩車行李太多欲向州尊商借官車一輛因囑我兩人在東門外稍待也店主人信以爲眞返身回店忽一更夫聲稱俊院枯井中有一極大包裹啓視則中係昨晚住宿官長而身首已臠割數叚店主人驚遑失措急飭諸夥各騎快馬追尋兩僕閱時未久經諸　將兩僕及車夫一併扭回店主人以命案要犯未便稽延當卽邀約多人各持器械護送入城禀交州署並將前後情節詳細禀陳州尊連日刑訊兩僕同供主人係部員干昔年被黜返歸陜西故里兹因某當道函囑來京箱篋中藏有赤金六十兩白銀千兩早萌歹意但路上木得其便是夜見旅店後院三楹有枯井一口而院中别無住客故於夜深時將其臠割包裹潜棄井中州尊遂將此案詳請李傳相轉咨陜西巡撫急飭該官子嗣到案對質以便解省擬罪云 
[三山叢話]  
　　近來福州地方時有匪徒在三义路口攫取過客牣件令人防不勝防更有用計誆取者東街萃珍首飾店開張有年前日有某甲到店兌銀鐲一副店夥父鐲與看正在議價甲令其再取别項首飾乘機帶鐲而遁夥友緊追奈行步如飛從東街逸去杳無影響又南街榮豐首飾店又被某乙搶去銀鐲一副由宫巷走去其時天雨地滑某夥追赶不上跌倒在地徒喚奈何又南街某錢鋪日胆有人到鋪換銀竟被强奪而去幸爲數尚不甚多又有人到南臺但泰錢庄換銀店夥取出銀十兩甲稱更須五兩夥轉身取銀甲已飛身離店夥友急追已杳如黃鶴矣又城内逹明里某衣店前日有人買背心一件呢袄一件商價已定卽穿上身時有某婦亦到該店買衣夥回身携取甲卽乘機逸出轉瞬已無蹤影至於僻靜地方常有棍徒三五成羣於黃昏時候搶奪婦人簪珥及行人小帽等物更難僂指計卞頌臣制軍微有所聞立飭保甲局忝派兵役沿街查拿保中局總辦孫觀察仰體憲意晝夜親自巡查各叚委員亦皆朝夕帶勇按叚查緝棍役有所儆畏地方稍得安靜矣○東街柯某被劉某捽毁器具經柯禀控督轅經卞制軍批示略云寫照傳神閒人雅事如果風馬無涉何致横逆忽來惟劉容在練船當差應知　法卽使事有齟齬不難理論控究乃輙糾衆入室毁壞器初甚多實屬行同無賴省會重地此風斷不可長除檄飭靖遠練船管駕官將二副劉容送縣訊究外仰福呆司速飭閩縣立卽詣勘訊究追辦詳覆　奪毋延聞閩縣祁大令已到柯宅勘騐矣○郎官巷口酒舘兼開錢樣店生意頗佳前日有某甲持票換錢因有小錢攙和向之揀換一言不合店王某乙年少氣盛摩拳擦掌肆意擒毆甲力不能敵受傷倒地後經人勸回奈甲受傷甚重入晚口吐鮮血挽人向乙理論索償醫藥費乙不允次晨甲濳服烟灰逕到該店大肆咆哮乙以爲有意圖賴復打幾拳甲奄奄臥地未逾時毒發痰壅乙始知其服毒赶急延醫施救已無及矣甲尚有老母聞信之下號哭而至乙恐擾訟急以孔方兄爲和事老至次晨殯殮了事 
[營口郵音]  
　　今　天氣和煖異常逾冬至已數天缸水尚未冰凍河中氷塊　甚寥寥○近日米糧重復貶價日前高粱每斗售至東錢二千三百五十文者刻已减至二千一百或二千零五十文老於糧巿者謂歲底必更從廉云資善堂年例於小雪節施送棉衣乾餅今冬章司馬預飭親信家丁會同鄕約至五臺子八家子桃園大水蕩青臺子等鄕查點窮民先給票據諭令到堂領去一若放賑者然○萬興園夥以竹篋盛東錢二千行抵義順當前被一窮民攫去該夥飛步狂追大聲呼喚無一人代爲攔阻者遂垂頭喪氣懊恨而回 
[考寓賭博]  
　　寗郡每逢考試年分輙有不肖之徒詭稱考寓開塲聚賭雖經府縣出示禁止無如禁者自禁犯者仍犯近聞考寓連出三事連類誌之以昭炯戒一在察院前卒文書屋考寓有天一閣范某在該寓賭博賭輸之後無力歸償不得已借出某店票洋四元與寓主王某王持此票向豐大錢庄貼現轉付賭客到期在取將票駁回王覔范某適范不在家王對范媳大斥范某之非比范回家其媳將情告范范念事被家人所知有靦面目頓萌短見遂服阿芙蓉膏前往該寓寓中見其面無人色知係吞烟急爲灌救已無及矣寓王王某設計將屍抬送至家范妻知夫死於非命率領家屬前往該寓吵閙王某畏罪挽人理勸願出英洋百元爲棺殮之費始得寢事一在道前街某寓有本街某甲無日不在該寓賭博一日甲家忽失洋一元甲母疑甲所竊加以捶楚甲羞忿交併濳吞洋烟幸灌救得生不至釀命一在稅關前某考寓有某甲亦因賭輸在寓且被同睹者逼索回家又慮室人之交謫尋思無計濳吞阿芙蓉膏將圖自盡幸旁人瞥見立卽灌救逾時始醒雖未釀命然寓主已被累非淺矣 
[保險新章]  
　　東報云歐美諸國保險之事日異月新刻下英國又出新章承保盜險所費無幾而可免雇守更人任爾安眼倘有疎失則 
 
 

Page 3

 
 
賠償甚速云 
[錢江鯉信]  
　　杭垣下城東街一帶大半皆以織機爲業賢愚不一往往三五成羣酗酒滋事有混名冲天砲小覇王伏地虎者結拜弟兄十人日前鼉　兩下因細故自相毆打甚至持刀行凶將某甲股上砍傷幸未殞命不知能免涉訟否也○初四夜兩下鐘臬照磨衙署有竊賊由灶房後墻穴洞而進其孔甚鉅竊去皮箱二隻約值洋二百餘元現飭差嚴密查訪尚未破案也○浙省漕務現聞豁免惟上下忙錢糧尚未定局至於在城附郭地方均須完納有玉橋茶博士某甲向充里書夥計上忙七月間均已墊付現屆下忙徵收之期業户均置若罔聞無從催取而限期日迫一日某甲無從設法於日前吞阿芙蓉膏數錢至傍晚毒發急向廣濟醫院救治因逾時太久不能復生嗚呼慘矣 
[譯日本報紀高麗事]  
　　上月九號朝鮮京城致信日本云上月之杪韓廷内官待令内氏卽上官申姓濳謀不軌準備火藥等兇器思弑國王併滅李氏一族暗約於華歴十一月十五日舉事徼天之幸隂謀敗露卽日獲申及諸叛徒緣申姓着某僕購物僕侵用銅錢四百文申知之嚴加懲罰僕挾嫌訴諸長官因之破案或云申與妻素不睦日前族中有喪事妻向申奴奴不休申拳揮足踢妻怨恨已極遂將隂謀告發當擒拿叛黨之時有魁首斐某忽地脫逃傳聞斐行走捷如飛鳥一日能行數百里恐其逃往各方激成大變因派兵數十人四出追捕又忠清道清州韓崔二姓及相區亦係渠魁已派親軍二次往捕據申所供牽累大臣甚多未便卽行斬首遂下之於獄尚須澈民根求云○各初朝鮮特頒新例凡文武官員及軍民人等應穿服色分别尊卑所有綢絹綾羅皆須照例穿着不得僣越逾分刻下刑曹見民間仍不遵制因於上月出示曰右榜爲向華政府啓下節目公私服隨品級判定後曾揭榜曉諭矣乃閭巷之民不念國禁之嚴重仍有冒着之徒本以民習極爲强梗特頒新例自是更飾之後一經冒犯定當亥曰推提嚴开遠配斷不容貸也俾無一民不知譴罪之地宜共凛者 
[柴船失火]  
　　漢口鋪户鱗次櫛比炊爨所需上等多用枯塊曰煤中等用柴煤至於經紀人家則用江盧取　價廉　用便也此等柴園每設於房屋叢雜之區堆積如山最爲惹火上年黃鶴樓火災亦由江柴燃及迄今尚未修復本月初五日晚間周家巷碼頭江邊蘆柴盡付一炬係蘆柴船甫經到埠尚未售脫本地婦孺窮痞咸在船邊乞薪柴客不允其時尚在黃昏少頃柴客上岸兠攬柴園生意不料被痞棍種火柴船中約近十二點鐘柴内發火不可嚮邇其時風力又勁大有摧枯拉朽之勢岸上警鑼遍傳各局水龍星馳電掣而　見是水面無從施救遂卽折回該柴船係用氏船三艘聯絡爲一柴薪高如山岳富火熾時江面通紅魚龍胆裂周郎赤壁之役不是過也未幾被北風掃蕩直趨米廠碼頭延燒鄕間航船艙内尚有一人熟睡及驚醒倉卒逃命亦甚危矣其時該柴船已散開直至戴家巷碼頭沙洲擱住聽其自燒沿江及小河口所泊各船莫不驚駭紛紛逃避其一船復蕩至招商局躉船經諸人取水澆灌得漸息滅 
[南郊火患]  
　　前晚二鼓後本邑小南門外高巷頭某姓家遺火於蘆柴堆中以致矣回跋扈炎炎上熾勢不可當地甲見之立卽鳴鑼告警开飛報文武各衙門少焉守備傅守戎城守李千戎曁巡防局員某君先後到塲彈壓錢木荳各業及古雲臺等洋龍亦紛馳而竭力噴澆斯時火已延及猪圈各勇丁將平屋兩椽併力拆毁以斷火道始得火滅烟消計焚去柴堆一座草房三間猪十餘口裴邑尊方欲駕至火塲而地甲已投縣報熄矣 
[遷地爲良]  
　　英工部局董事以盆湯弄新巡捕房租自絲業會館地方狹隘不敷辦公因在大馬路西首彈子房附近購地另造捕房屋旣寛宏地尤清潔現已工竣擇於前日遷移所有押犯亦卽移往覊押 
[上海縣署瑣案]  
　　三林塘航船被刼一案迭紀報章兹經捕役在浦東北蔡地方緝獲盜黨蘇春泉搜出號褂兩件解送縣中昨經裴邑尊升堂訊究蘇供稱小的前曾充當營勇裁撤後藉賣菜以博饔飱並無不法情事邑尊再三開導着令從實招承蘇執定前詞邑尊喝令鞭背二百卜復上天平架仍無確實口供邑尊問爾旣以賣菜爲生何用號褂答稱裁撤時漏未繳還邑尊飭押候覆訊○陳蔣氏控未叔汝寅覇産一案迭紀報章昨日裴邑尊升堂訊究兩造仍執前詞陳蔣氏呈上清單訴稱財産三萬餘兩悉遭藏匿叩請究追邑尊問此銀藏在何處爾可指明答稱未知邑尊再三開導謂家庭之間總以雍和爲貴不可聽人唆使以致骨肉參商諭畢飭令退候晚堂再訊 
[英界公堂瑣案]  
　　昨禮拜四英公堂應輪美國易副領事會審易君因事未到所有捕房移解各案由蔡太守獨斷○印捕稱汪桂孝等一千人在路爭閙拘案請究汪桂孝供寗波人做裁縫躭閣在同鄕同業何子生家日前推門入内適何之小兒口含細竹擊碰受傷何要我質衣償醫費洋二元先付一元其餘約日再付詎何不依先將我借朱之熨斗取去尚要我質衣因此爭閙何子生供汪將我子碰傷本要醫費洋二元我見伊窮苦祗收一元不料我妻之悌夫羅長生出塲謂我不應向汪拆梢旋同我弟何德生向伊理論羅又糾人尋釁由捕拘案今將兒子抱詣案前請爲騐傷其弟何德生供與同顧朝興周金桂同供與伊等同業曾爲解勸羅長生供友人汪桂孝素來誠實躭閣在我親戚何子生處悮碰孩子要償醫費洋二元先將衣服質洋一元交付我憐汪困苦薦到石路地方楊姓所開零剪店爲夥不必再住何家豈料何又取汪之熨斗又要伊質衣我代抱不平遂冋理論並未糾人尋釁蔡太守以釁起細微毋庸深究惟不應在路爭閙除將顧朝興周金桂開釋外汪桂孝羅長生何子生等各押一天以示薄懲○顧泰壽稱江北如皋縣人有楊姓親戚送我妻子來滬因不知我住處另托同鄕人陳德方領來後我有事他去不料陳德方屢至我家圖誘妻子昨竟僱東洋車數輛邀我妻乘車同去由妻母阻交巡捕送案其妻顧某氏供與同陳德方供如皋人現在太古洋行拖包車同鄕人楊姓領顧妻到滬其時顧適他出由我代給川資洋一元然後將顧妻送到昨往索還代付之洋兩相口角顧稱並無墊洋事顧妻之母某氏稱陳屢次到來勸我賣女蔡太守廉得其情判將陳德方押候備文遞解回籍○包探唐寶榮稱緝獲積竊張阿生起到衣物失主共有四户今將人贓送來失主陶氏金秀珠方小四張阿珠等投案請領贓物張阿生俯首求恩蔡太守判發捕房管押一年期滿笞責二百板以儆贓交失主分别認領○包探沈金隆稱查獲竊賊金鶴生盤詰之卜據稱在城内八鋪巡防局金委員家行竊東洋顧繡屏風質洋後又托韓龍泉取贖圖賣續獲韓龍泉吊贓一併送案金委員遣勇役案請將竊犯及贖贓人帶回局中發落金鶴生供認行竊韓龍泉供不知竊贓故爲代贖蔡太守判將金鶴生韓龍泉連贓交該勇帶歸巡防局發落○包探秦少卿稱拘獲積竊阿來問明同陳阿五串竊徐鑫記等各家衣物尚有自鳴鐘一架交張德華分别吊贓今將人贓送案失主徐鑫記張隆學陳錫壽楊德勝年楊氏等投案請爲領贓阿來供同陳行竊自鳴鐘被張德華吞没陳阿五供認代阿　質衣物分用銀洋張德華供被阿來誣扳乞恩明察該包探又稱張德華雖不承認然非安分之人蔡太守判侯阿來發捕房管押六个月期滿笞責百板陳阿五管押四個月張德華管押一月贓交各失主認領○花烟館妓女張鳳仙稱曹裕龍故意前來尋釁打失金挖耳銀簪等仵報捕拘案請爲究追曹裕龍供山東歴城縣人與該妓素來相識細故口角不敢行兇亦未打失金銀飾物蔡太守判將曹裕龍押候備文遞籍不許在滬逗留 
[法界捕房瑣記]  
　　烟鴇某　訴稱有某烟妓欠債未償其夫强欲領去備捕頭將被告暫爲管押候堂期解請葛同轉訊辦○前夜二點鐘時積竊阿仁手持衣包行走經某包探獲送捕房備捕頭着押候解訊○某包探見竊賊某甲竊得烟鎗一枝帶至捕房營押備捕頭詰得烟鎗 
 
 

Page 4

 
 
在城内　來失　曾至捕房辨認卽着押候解送公堂嚴辦○某號巡街捕見一人深夜游行形蹤詭秘上前查問言語慌張搜具所携之包則係菜刀及一應雜物因之拘至捕房捕頭着押候解訊○東洋某客寓主扭車夫至捕房訴稱被竊錢千二百文請爲送辦捕頭命暫行管押 
[善士募捐]  
　　昨日本館協振所接得有心無力人由石埭惠書云僕於申報内得江浙水災捐摺二扣仰見飢溺爲懷令人欽佩奈此閒僻處山鄕本鮮殷實加以疉次勸募已成强弩之末兹共募得屬洋四十元特由和悅洲利和錢號寄呈務乞勿憚煩碎分析頒給收條俾昭信實以彈丸小邑而能諄諄勸募積少成多在捐者固好善爲懷而募者之佛口婆心雖勞不倦口舌之功又烏可没耶因綴數言敬代飢民敬謝 
[筵資助振]  
　　昨日本館協振所按得紹興沈君來信略謂友人劉君國觀字松甫定海人也素行敦篤卽尋常跬步自範綦嚴僕向以言表行坊之士目之年逾不惑未兆弄璋今冬十月忽得一雄可見天佑善人其遲回而錫此麟兒者盖實幾經鄭重幾經選擇而不容輕易舁之也彌月之日親朋以金飾致贈劉君不獲辭擬援　例設筵讌以酬其情旣而奮然曰諸君子之惠賜吾兒者爲兒壽也吾何妨移筵讌之資賑濟江浙飢民遠造洪福　爲諸君子壽乎遂出番佛二百尊倩僕送交貴舘解往災區似此好行其德不吝解囊他時薛鳳荀龍後先濟美箕裘弓冶世澤孔長誰謂非行善之獲報耶 
[振物售去]  
　　日前本館籌振所承姚君恕亭樂助立秘塔靈飛經萬年宫碑各一部兹已售去得洋六元又章武麗生氏送來小八音琴一具售得洋一元三角在捐者固樂善好施而購者更心存利濟事雖各别善則從同合志報端以彰其美 
[上海文報局蘇賑收解處接到謝綏之先生來電]  
　　蘇鄕大人公鑒靳春陽諸君查震澤劉蘭階諸君查吴江均及半福於十二日前往隨同錢觀察放冬賑嚴佑　諸君查新陽崑山顧綬章諸君查太湖均已於初十日往家福十二月十一日 
[與人爲善]  
　　亞聖謂莫大乎與人爲善尋繹久之殊令人頓萌惻隱焉今有金易元仁丈杏力同人合助勸募共英洋五百元委解浙江由源記庄施雲溪先生交來　仁丈慷慨救災而同人追隨恐後毅然濟世是誠勇於爲善者矣一倡百和竊於需振孔殷之際豔羡深之上海北巿絲業會館籌振公所愚弟施善昌謹誌 
[上海四馬路文報局内蘇浙山東收解處經收安慶沼商局梁來牙厘局總局憲章經募山東賑捐細户清單另登]  
　　十二月初七日劉協台洋三十元夢湖樓二府毛邱軍門三户各洋廿元楊構堂洋十八元無名氏崇福兩户各洋十元周寶臣洋九元十煥熙洋八元君仙坡洋六元王壽堃李少青馬子皋羅士瀛四户各洋五元徐劍南同家杰吕璇甫王鑄九俞藹人鮑三府承啓堂周懷愼曹梓峯八户各洋四元興盛昌興盛祥福興裕源興生裕興祥和順六户各洋三元周吉土郭松山劉閬仙恒興益源興合順源茂盛祥馬義興合順乾泰豐殷益成裕記和記義興記張玉順李義興黃同源永興森楊福順宿松縣趙廷瀚廿户各洋二元楊汭洋一元又錢二百文協泰源協順隆吳太順中興和恒昌信德昌厚雷祥記天元信黃同榮瑞太昌吉興益豐泰興森記忠順恒德昌陳萬興余泰順泰昌恒慶昌裕立生恒新昌恒乾裕亨興茂盛興益茂瑞盛能賀萬隆土合泰陳五美黃立泰吳　泰春生厚協泰裕李太順吳森泰德吉祥高太順裕豐永廖永利陳建順林順元記馮茂盛四十二户各洋一元公順福協泰永二户合洋一元以上共計英洋三百零五元錢二百文已於五月十四日先收過洋三百元今實收洋五元錢二百文文合併聲明 
[浙省撫轅抄]  
　　十一月廿八日候　縣劉沛餘東關厘局來省禀到叩見王瑞成禀知前署山隂縣任内交代清楚馮兆松禀知又奉委抽查温處兩屬保甲差惠辭○廿九日候補同知矣京培解餉赴都差竣回省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[雙鏡重圓]  
　　人生離合常耳合而離離而合亦常耳未有離之萬不能合卒至變化百出而無一不合者誠奇緑奇遇也山東利津歲飢有庄民徐慶香者挈家屬乞食　豐餓垂斃鬻妻於張姓帶友春梅姊妹改適價祗三十緡張亦寠人轉將春梅倍價售於董氏董貧與張等居爲奇貨將入烟花之選許子秋濤幕於斯聞其事以重價贖之寄養於廉捕處諭其母妹所在同人醵貲贖歸張不允强而後可春梅有姿將及笄端莊寡言笑有大家風廉捕悅之歸價於許求備爲簉室以不容於冡婦復歸許卽有隣邑王少尉代友媒說鹽友某間知請讓爲媵將歸之許以其輕薄弗與其時事相羅致許意未决適謝佩孜剌史來東放賑與許子善出原價四十金另爲擇配囑培根居士細詰來歴始知曾許字於同邑韓茂相之子作養媳月餘貧無以餬口兩家商貿得價平分其夫年十九名了頭逃荒失所剌史慨然爲細籌重圓之計招示四出並函致原籍朱大令派人跟查遲之又久始由直隸訪來令與女見微哂不言問具是否曰是其悲歡離合之情態有難以言語形容者可謂奇　奇遇矣剌史又出二十金以善後復捐資爲倡共集京蚨二百二十串爲其卜居完婚並由培根居士議將霑化縣義地三畞有奇招其耕種以資養瞻母以女而保全夫以婦而成業又可謂變化百出無一不合矣噫恨曾塡海竟還合浦之珠力可回天勝返連城之璧然非剌史勇於爲善孰能任此余乃以詩頌之曰善士分操老衡東山出本爲蒼生補天缺陷媧皇力濟世因緣古佛情銀漢雙星無此巧金丹九轉始能成奇聞一叚傳佳話寄與詩人好載賡場湖卞博父作於棣垣計開捐資姓氏利津縣朱梓貞霑化縣聯綬卿霑化縣錢席鄧璞君以上三户各捐錢二十千文霑化泰和典霑化隆昌興以上兩户各捐錢十五千文謝佩孜倡捐海豐縣刑席并秋濤以上兩户各捐錢十二千文惠民縣韓查賑委員本任諸城縣劉萱生周恭甫以上三户各捐錢千文武定府幕府卞博文以上一户捐錢八千文黃鑑湖金少仙以上兩户各捐錢六千文何壽彭經子瑜沙玉堂以上三户各捐錢五十文縣帳房王幼堂患民縣刑席丁芸生王晋賢周少泉錢席顧斗槎張皞如張習之以上七户各捐錢四千文金献卿一户捐錢三千文謝叔岩張魯孫惠民縣帳房程泰軒田藹如李益山以上五户各捐錢二千文總共二十九户共助錢一百二十千文以上錢文置買霑化縣高區田地給分徐韓兩家自行耕種計兩姓男女十餘口不致流爲餓莩功德實非淺鮮博文又註 
[感懷一律錄呈小樓主人吟正]  
　　蹭蹬公車已十年余自庚辰迄已丑公車四上跋涉徒勞爲之慨然依然故我坐寒氈無多别業供薪水最苦生涯硯田閱歴風塵誰契合感懷時局日流連而今且學陶元亮遊倦歸來作散仙蛟友梅居士林介壽稿於海上 
[送别林介壽孝廉卽希吟正]  
　　催放梅花破臘風逋仙高致變山中慙無置醴留賢意剩有臨歧話别衷　我因緣何草草送君車馬太怱怱他時海上重相見猶認征途印　鴻[  甬東樓主人拜稿]  
[上海北巿絲業會舘籌賑公所施少欽經收山東江浙賑捐十月十五六日第二千二百六十一二次清單]  
　　山東捐常熟張麟記十元包存志堂平安助賑十元福璧居士求航海平安四元蘇州鎭記求病速愈二元章少銘英文舘金一元五角常州新盛恆亦濟銅洋二元楊記銅洋一元無名氏銅洋一元江浙捐鍊塘無名氏洋三元太倉陳西堂爲孫培基病漸愈求永保平安二元無名氏二户六角俞相記陳勝記各五角永錫居一元和同源錢二千九百九十文耕德堂一千文恆記容膝居各六百文友竹居三百廿又耕樂居畢觀泉鄭惠明鄭錫山四户各三百文鄭毓奇黃希谷各二百文張冠賢一百文共十三户合洋八元浙江捐不書名祈保平安五十元吟方氏三十二元永興土號廿元求病愈六元詒榖堂五元金壇官鹽棧將就主人五元江質夫四元病愈人完願四元繆城當湖氏經募租屋中金費移助四元隱名氏求母病速愈二元衣志齋一元嘉定荆瑞　蘇一元三　氏三元恊興銅洋二元俞相記陳勝記各一元耕心堂陳一元又助震澤一元鎭海有心無力王國仁二角無名氏由普濟船來炯板廿元吳學白完願錢四百文恆康莊　晚香書屋二元青雲異路生四存　屋隱名氏三户各五角不留又三角潤德堂二角共六户合洋四元湖州捐蕪湖過氏一元同昌利來廣昌隆十元黃篤慶堂五元同善堂五角又助江浙三角又助震澤二角震澤捐黎以輝求痰迷全愈六　元興長三元嘉定荆瑞堂蘇一元王徐氏三元恊興銅洋二元大豐洋貨號一元無名氏十户一元三樹氏一元見災不忍子有心無力子各四角蔡駿楷五分筆花軒一元陳留氏隴西氏清和氏一　俞相記陳勝記各五角車餘清波鈎客三角以上十五日○山東捐湖北周小如募浙杭樹滋堂求母宿疾不發并已病愈四十元鎭邑隱名氏三十元烟臺海軍採辦所葉懋蕃募聽麗堂戴由新順記來十九朱涇金其漢求子病愈四元湖州祝慈萱室續助三元吉盈豐三元通州祥源莊漱孫生求父冥福二元章少銘英文舘金一元五角江西永建所陳歴　爲子病愈還願爛板洋六元計重四兩二錢閩省福安縣典史蔡誦芬爲生産平安酬愿爛板四元江浙捐尋陽巿隱同人集捐由彤源莊來洋五百元瀏河隱名氏一百元隱名二元筆喇洋行二角又募吾盡我心人隔省好心人本處無力子同鄕測然子接此捐啓無論多寡隨量樂助所願善人概勿延閣無力人勸十户各一角浙江捐安徽臬憲張曹平銀三百兩正任懷寗縣單一百兩布庫大使黃一百兩三户由安徽撫憲沈交源豐潤汪子垣翁來合規元五百三十八兩二錢九分六厘蕪　敬畏齋募朱胡氏係身後所遣代求保護遺孤成立由朱大全來洋一百元又朱胡氏求病愈助江浙二元蘇州雙楝山房章代父還願廿　愧茂堂王四元魏富昌爲母五旬壽誕筵資移助十元崇川無名氏十元内銅洋一元漢口森茂公無名氏四元大通同孚巴陵李湖寶四元金恭記求妻病愈三元隱名氏兩元閩省南遊恤憐氏募臧潭清薛龜峯尹慶龍洪蓉仙壽明山周夢果六户均節儀酒費各五角筆喇洋行募祈平安幸免子各二角客申氏求安子從善人刼餘生四户各一角潘愼洋五十元恆昌二元連官氏錢八百無名廬二户各六百熙記舜記千二百惠記殿記各四百景記文記守記仁記曉記雨記瑞記募記若記如松氏汝鈞氏鎖徵氏寶徵氏十三户各二百文春記三百雨鳳晋全如國奎湘志松植鴻允喪十四户各一百共三十七户合洋一十元○湖州捐無錫朱爲得子助賑保佑關煞開通洋五元直塘源源與力綿　名同羣十六元五角又募隱名同人助江浙四　楊甘亭一元無名賑浙江三　隱名同人二元東新塲鄭仁大十元蘇省公正祥衆友求平安五元楊婆爲子病愈二角成昌二元洋姓沈少菊各五角無名一元楊州光裕堂松云書屋各一元義利來牛莊裕盛長李潤齋各東錢十吊范宜之張宗岱王興詩解星源康泉氏五户名四吊郝錫恩姜修恆范有香于錫申王維垣五户各二吊王祖葛鑑周各一吊共十四户每吊計錢一百六十合規元六兩一錢一分八厘○合肥李同泰英洋四元金冶臣程玉衡無名三户各一元徐頌丸侯小軒周逹三胡竹圃四户各五角共八户合英洋九元内銅洋一元合肥同泰銅本洋一元震澤捐成昌二元隱名一元敦睦堂鄧二元仁泰號一元無名二角陶無名無名居士鄭佛記顧待記顧小坡五户各一角爲善堂一元無名沈少菊各五角無名氏六角銅洋六元以上十六日 
[上海北巿絲業會舘籌賑公所施少欽經收山東江浙賑捐十月十七日第二千二百六十三次清單]  
　　山東捐陳榖成求病愈洋廿元陳性成求歸正廿元唐文善十月分捐十元恊同慶來福建宜子孫主人慕吳興已酉生病愈完愿洋一百元又續助求嗣五十元平原鳳之壽誕賀禮移助三十一元又節省杳箔移助二元康侯舊字節省香稍資移助二元木子粲節省香泊資移　四元移東補西人積存售出泊灰鷄鴨資及放生愿十一元又募吳蘭方印送見義勇爲册周墩分縣蔡七兌番廿元周　彤二元黃止紳周定武周鉤正蕃周賑泰周國楨陳寶春蕭霖芳八户各一元陳貴韾五角彭肇英姚得興張鴻鈞三户各時番一元遞勇公番六角黃得雲蔡書卿林德恩張則忠黃銘新五户各五角陳思喜三角左樹陳賑祥陳明漢三户各二角吳泉戌吳泰興永年堂三户各　五番一元寗德海關六四番五元陳華三陳萬盛薛懋機三户各二元詹良標左預泰詹恆珍泰成號彭萬與萬和盛陳泉興陳連高楊乾泰嚴源昌十户各一元阮中成蔡萬利姜瑞昌三户各六三番一元張裕昆六兌番一元左克昌五五番一元怡和五一番一元共五十四户合英洋二百六十元巨康莊來金陵崇仁堂募第十八批公大募張金榜洋一百　掃花女使一元無民氏錢四千文甘伯翁五百文介福昌束號募德星堂崔大愚居士作十元敬賢魏氏一元無名氏十二元蟄存居士銀飾二件原重二兩兌見洋二元三角半李丙翁募李春記顧順興緞號劉椿記三户各洋一元王哲臣陳錦盛緞號陳佩紳冷椿茂董聚豐貢六户各錢五百文共十七户合規元一百兩零零三錢六分銀物二件兌見洋二元三角半○江浙捐崇川夢玉子求母病愈由趙禹功兄來洋四元求安室一元浙江捐法公堂案内撥助端木品珍由葛同轉交來洋一百五十元九世居士廿元羅義興豐來太古成恆泰祥源馬永順十九元小洋十角銅洋二元錢七十文楓涇程培英洋六元林程氏四元蘇垣西冷道人求嚴康健六元徐松壽求介瘡卽愈五元張桂生四　章武麗生氏一元求安室二元寗道署新關文案處悟非室主人一元金陵謝平安仍求平安人一元常熟同福義喜晴居周一元餘杭葉春生一元鵬雲書屋還愿一元劉若翁四角無名氏對開一元潤昌棧來張乾元同昌謙裕豫昌四户各洋一元無名氏許炳翁王論翁梁幼翁錢玉翁許炳翁趙先生姚瑞翁王紹翁王忠翁吳少　有名氏十二户各五角共十六户合洋十元湖州捐漂陽寶隆寶隆莊募洪宅洋十元王功保泰豐典裕豐典三户各萬榮康高榮甫孫温山張蕙生汪宇清吳嘉蔭六户各五角○潤昌棧來謙和祥源聚恆豐裕德堂鄭東來愛蓮堂餘慶　晋泰義八户各一元綸源正源各五角共十户合洋九元永椿銅洋二元○木讀王良卿留耕各洋二角桐蔭居條記愧空子信記高邑寄仙各記六户各一角共八户合洋一元○震澤捐吟梅書屋洋廿元最倫堂二元勉修子乙元求按　十元章武麗生氏一元松江不留名一元柳亭居袁乙元敦素堂順訓堂松鶴軒畢三户各五角無名氏四角世德堂邵一角無名氏對開一元○司徒源記募黃樂善洋二元司徒伯權一元裴氏四角陳禮卿三角陳金泉啓亭氏陳禮之司徒九如四户各二角司徒瑞銀仲權佩權歐樂生陳傑生陳瓜根司徒瑞蘭瑞愛付鐸十户各一角共十八户合洋四元小洋十五角 
[申報舘恊賑所經收江浙賑濟十二初六至初十日止第十五次清單]  
　　初六日光世堂寥售對一副售洋一元無石氏洋一元劉氏洋二角怡怡堂洋三角容膝書齋奉吕祖師諭撥乩壇餘欵洋一元八角今卽生祈平安五角謝顔亭善士代募范務　堂洋八元廣聚行洋二元王象賢二元客滬子洋三元常熟大生典洋十元水心菴　人疫沙草六十本南徐返眞子洋廿元○初七日陳來鳳求小兒關煞開通洋二元黃淵甫洋十元有心無力子祈病愈一元祈文藻善士寄來衍慶堂洋十元和興昌　棧元十二兩六錢一分平梁無力子洋四元無名　洋一元二和堂洋一元履道堂洋一元佑新堂洋一元朱同春洋一元玉柱十七元三星堂洋一元筱山氏洋一元仙氏洋一無名氏一元霽月堂三元小一元○初八日吳惠蓉二元黃兩儀堂四元○初九日廖光輝玉帶鈞一個售五元保德居士五角無名氏自來柄銅表一只章武麗生氏舊綱鑑易知一部小八音盒一只彭恂如四角彭翠記洋四角彭順恕洋二角無力士洋一元銅洋一元　素軒還願洋五元泰亨春記洋一元仁壽堂洋一元經畲書屋　一元文光洋一元文烈一元元章一元洪　一元雲德華洋一元瑞華洋一元殿華洋一元體華洋一元國樑一　國棟洋一元國材洋一元無名氏銅洋一元隱名氏一元德聚堂洋二元衍慶堂一元有心無力人銅洋一元綴雲閣一元徐味三錢八百文徐俊藩錢二百文振翰齋錢二百子記錢一百文琴條錢一百文遇生辰一元眞有益齋花虚對洋一個漁隱小舍虚對洋一個一雲逵錢一百四十文富有仁錢一百四十文潘公成錢四百文不留名錢一百四十文半廊居錢一百文日泰二百文德順錢二百德大錢二百文恆順錢四百文江鳥　錢一百四十文乾益昌錢一百四十文馮少記錢二百文張和記一百四十文張郁生錢一百四十全綏庭錢一百四十文陶大生錢三百樂貪士錢一百隱名氏錢二百吟梅屋錢二百文趙雲記錢二百志記錢一百文以上三十五户來洋十一元虚對開洋二元銅洋一元錢二百廿文利亨交到無名氏二户洋一元○初十日仁記森木號銅洋二元本合家和氣英洋二　求富家多助賑子英洋一元求免疾病子英洋一元隱名氏求保長女胎安洋三十元陳侯氏香資助賑洋四元無名氏售去小八音盒一只洋一元三角李貞元翁寄來鳴琴堂星耀　洋四元同德昌衆友洋二元疋月吕宋票一條二萬四千另七十三號同德昌來丁錢標洋一元雲　山人洋五元海上遊子洋七角二分同人節省洋三元二角陳學禮洋五角曲秀吉洋五角李永順洋五角董聞業洋五角華分亭募保裕典瀘災移賑欵洋三元顧守愚募錢姓觀音懺資洋三元○共收英洋二百十四元五角二分錕十二兩六錢一分銅洋五元虚對開洋二元錢二百廿文綱鑑易知錄一部小八音盒一只　表一只正月份吕宋票一條 
 
 

Page 10

 
 
[光緒十五年十一月二十三日京報全錄]  
　　宫門抄○諭旨三道錄前○發抄硃批四道○湖南撫王奏欽承恩詔就所知獲咎各員據實臚陳摺○大臣升奏台藏防兵　通募補捐○園總管色奏知縣暫緩引見片○十一月二十三日兵部太常寺太僕寺廂白旗值日兵部引見二十六名正白漢八名善撲營一名○奎潤克們泰各假滿請安○吳樹梅續假二十日○兵部奏派查齋之大臣派出八額駙秀吉恩晋德隆耆齡榮祿福森布色普徵額○太常寺奏派分獻之大臣派出鍾秀德壽○召見軍機白桓徐用儀克們泰　上明日午初進南海至皇太后前請安畢仍由舊路還宫○發抄李鴻章奏補用都司黎晋賢等請留直隸酌量補用奉硃批着照所請兵部知道欽此○又堵築永定河南口合龍出力之同知張起鵬等改奬奉硃批吏部議奏欽此○又道員趙宗鼎試用期滿請照例序補奉硃批吏部知道欽此○又三河令劉兆璋聲明津帮屯租全完奉硃批户部知道欽此○○新授雲貴總督湖南巡撫臣王文韶跪奏爲欽承恩詔請就所知獲咎各員據實臚陳籲懇恩施恭摺仰祈聖鑒事光緒十五年三月十六日恭逢崇上皇太后徽號禮成特頒恩詔内開自同治元年以來曾經任用現已革職官員除大計貪贓及居官不職以至失守城池各員外若有事係寃枉被革果有才力堪用者在外聽該督撫查明詳開緣由奏明請旨等因欽此仰見湛恩廣被滋雪幽淹凡在臣民同深欽感竊維人臣自効期免愆尤聖主用人不存成見有過而罰之原情而錄之此朝廷操縱之大權而羣才所由奮起也臣素性拘謹自問無知人之明是以歴官中外不敢輕有所稱引惟念圖治之方得人爲要取人之道求備爲難或人本無他而非議成於誤聽或才有可用而公罪蹈於不知或績有可稱而不免人言之指摘或愼勤自守而忽來非意之吹求掩抑人才實多可惜然苟非臣所深知灼見亦不敢妄有論列自負國恩幸逢曠典宏開幽隱可以畢逹臣若知而不言亦非以人事君之義謹酌舉四人臚列緣由爲皇上分别陳之已革前廣東布政使姚覲元該員由户部司官外放道員洊升廣東藩司光緒八年閻敬銘任户部尚書時追劾曾任户部司員案内革職該員氣識深厚辦事精詳臣前在户部郎中内曾與共事有年深知其素性謹愼操持不苟而其所以被叅之由則有可得而言者户部公事本繁軍興以來益形冗雜因設立軍需總局擇滿漢司員之勤能精細者充當總辦帮辦以綜其成平日遇有緊要重大事件與軍需無涉堂官亦往往專派局員辦理蓋其信任有素也由是司員兼軍需局者於堂官日見其親其不兼軍需局者於堂官祗見其疏因之同寮嫉忌怨誹日多積久不解閻敬銘以總核之才主持部務司員中之疏於舊時堂官者至此或爲閻敬銘所親遂至浸潤之集於無形而追劾之疏上矣其實試問之閻敬銘亦不能言其所以然也姚覲元外任數省俱有政聲現在年逾六旬亦頗能義命自安無所尤怨惟公道在人名節至重微臣旣深知其人用敢據實上陳伏維聖明垂察降調前浙江按察使陳寶箴該員由舉人以知府分發湖南其時臣正在巡撫任内見其學問優長識量超卓深器重之嗣以委辦寗遠縣歐姓恃强恣横一案經臣附片奏明並加考保奉旨存記厥後外省督撫訪其賢能登諸薦牘者不止一次隨蒙天恩簡授河南河北道升授浙江按察使因在河北道任内隨同會審王樹汶一案部議降三級調用光緒九年七月卸任後迭經彭玉麟張樹聲張之洞龐際雲先後奏調發往湖南曁廣東差遣委用十三年十月欽奉上諭發往河南鄭工辦理河工事宜在工八月因患目疾請假調理奏明回籍該員才大而性剛往往愛惜羽毛有不輕寄人籬下之慨所爲稍不合輙置榮辱於度外而其秉性忠直感恩圖報之心固未嘗一日忘也今疆臣之留意人才者每屈指數之而臣知之元稔倘蒙聖恩重予錄用俾廻翔兩司間以備封疆之選當不致隨俗浮沈碌碌無所表見也已革前山西按察使陳湜該員以書生從戒迭膺保荐簡任臬司嗣在山西河防獲譴不久卽蒙開復後在江南海防被叅案經部議革職固不敢爲之申訴屈抑而臣尚欲舉以瀆陳聖聽者緣臣宦湘日久於粤匪起事以後湘軍立功本末頗能知其大概當時人材輩出無訖現存已故未嘗不保考其爲人陳湜向隨同曾國荃募勇東征由咸豐七年攻克江西吉安府城以迄同治三年收復金陵先後在營最久任事亦勞至官軍轉在圍中城賊在前援賊在後局勢艱險爲東南戰事之最卒能堅忍不拔以底成功而全軍營務陳湜實總其成固不待金陵告捷始以勲績著稱也迄今承平日久湘軍宿將大半銷亡文臣知兵如陳湜其人者已不可一二數設有緩急亦實獨當一面之才雖當其由軍功崛起小法出入臣亦不敢謂其必無現在其年亦將六十矣屢經挫折無非磨礪之資時事多艱人材難得伏願皇上舍其一時之短取其一日之長俾得重竭　駑力圖晚蓋其爲感激圖報當倍尋常至應如何棄瑕錄用之處聖主自有權衡微臣未敢擅擬　降調前湖南候補知府徐淦該員在湘年久歴任守令卓有政聲臣初次任湖南巡撫時隨臣當差最爲謹愼遇有重大事件委令辦理必能酌理斟情措置妥協盖和平中正其素性然也光緒八年爲卸史陳啓泰以在湘置買田産奏叅經升任撫臣卞寶第查明並無實據推以不知遠嫌請旨交部議處經吏部議以降五級調用該員年力正强歴練有素核其被議所由旣涉疑似情節亦輕似此勤明穩緑之員求之各省候補道府中亦復不可多得可否仰懇飭下吏部調取引見酌量錄用之處出自天恩以上四員均係臣所深知平居私議未嘗不深惜其爲人以其皆獲咎之員不能無因上瀆兹幸恭承恩詔准其查明詳開緣由奏明請旨用敢不　冒昧繕摺具陳是否有當伏乞皇上聖鑒訓示謹奏奉硃批姚覲元等均着交吏部帶領引見欽此○○升泰片再駐防藏臺兵丁自來由藏臺募補歴經辦理有年嗣於光緒元年前帮辦大臣希凱以近來募補太多曾經奏明停募專由内地緑營派人換防以杜勾串藏番洩漏公事等弊惟通事及譯書仍在藏内招募查近來内地換防兵丁其强健可用者固亦有人然每每由原營來藏在途逗留累月經年不能到防更有在原營當差怠玩素爲該管官所厭惡及獲咎之人始行派藏或有由藏核換回營者又復更名前來非疲弱狡猾卽惡摺甚深甚少誠樸可靠之人奴才上年到藏查看西藏及各台漢民頗有精壯且生長此地能耐勞苦言語亦通但能用之得宜實較内地兵丁尤爲得力去秋今春因邊事孔急不能懸額久待奴才酌量募補數十人均能奮勉當差惟與原來奏案稍有未合當此邊務用人之時自應變通辦理擬請以後藏台漢民准由本台糧務擇其樸誠可靠者送營選取餘丁遇有兵額遺出准其充台防兵丁仍只准於原額之内酌補三成以示限制其餘七成仍責成原營將備務派樸質强健之丁以資差操不准以疲弱及制經核換之丁濫竽充數似此量爲變通以示限制庶台藏防兵旣不至外重内輕亦不至懸額過多有誤邊事奴才爲審察情形因事曾宜起見謹附片陳明伏乞聖鑒謹奏奉硃批兵部知道欽此○○色楞額片再花翎同知銜直隸州用分省補用知縣徐桂芬　經奴才查明向在軍營並未管理糧餉及隨金順北上亦未携帶卷宗且又無承辦報銷之責實係因公受累奏懇勅部註銷暫行革職處分本年三月初四日奉硃批着照所請吏部知道欽此恭錄飭知欽遵在案兹准吏部咨以該員係本案開復應令出具考語給咨赴部引見等因知照前來伏查開復知縣徐桂芬自隨金順辦理營務十餘年間臺無貽悮上年十一月奉調回營檄飭照舊當差一應事宜深資臂助現在遣撤客勇改募標兵頭緒頗覺紛煩加以規復旗制籌布邊防專賴羣策爲之襄理該員曉暢戎機練逹治體尤屬不可多得之才相應籲懇天恩俯念邊疆要務需人准將分省補用知縣徐桂芬暫行留營一俟前項諸事辦有端倪卽行給咨送部引見以符定例是否有當謹附片懇恩請旨奉硃批着照所請吏部知道欽此 
 
 

Page 11

 
 
[光緒十五年十一月廿四日京報全錄]  
　　宫門抄○諭旨一道錄前○新撫魏奏調補直隸州缺摺○提督董奏報接署鎭篆日期摺○都統謙奏閱看駐營各防秋操完竣摺○　奏開復巡檢片○副都統謙奏暫緩巡閱回屬摺○十一月廿四日刑部都察院大理寺廂紅旗值日吏部引見十七名正白滿六名健銳營九名○怡王等點騐軍器覆命○順天府尹陳彝到京請安並謝議叙恩○召見軍機陳彝麟書祁世長○○頭品頂戴甘肅新疆巡撫護理新疆布政使臣魏光燾跪奏爲調補直隸州知州員缺以裨地方恭摺具陳仰祈聖鑒事竊據兼理新疆布政使兼按察使銜鎭迪道　綸詳稱和闐直隸州知州潘效蘇補迪化府知府奉部覆准並令將所遺和闐直隸州員缺另行揀補等因亟應遴員請補以重職守查南路新設各缺前經撫臣劉錦棠奏准仿照吉林章程由外揀補一次以後出缺照甘肅變通章程丞倅州縣以及佐雜各要缺將現任各員按照應升官階任内無論有無升案並是否到任實授以及歴俸試俸未經期滿各員擇其人地相宜者准其一律升調又定例應調缺出俱令於現任人員内揀選調補各等語今和闐直隸州係屬調缺查有准補庫車同知潘震年四十歲係安徽太平府當塗縣人由監生遵例報捐典史分發甘肅試用關隴肅清案内彚保於光緒二年十月十五日奉旨着俟補缺後以應升之缺升用欽此復遵例加捐州判仍分發甘肅試用六年三月赴部經欽派王大臣騐看領照起程到省繳照新疆一律肅清案内彚保是年正月三十日奉旨着以知縣補用欽此隨卽禀請過班試看年滿甄别以知縣留省補用修理董志縣丞合水平遠各縣城工案内保奏八年六月二十日奉旨賞加同知銜欽此九年三月奏甘肅平凉府華亭縣知縣旋調赴新疆差遣新疆六載邊防案内彚保十年十月初四日奉旨着以同知直隸州知州在任候補欽此十二年十月經撫臣劉錦棠奏補庫車同知奉准部覆十三年七月到任十五年七月奉調卸事查該員公事勤愼穩練謙明前於同知任内已歴兩年措置咸宜輿情愛戴邊情土俗甚爲熟悉詳請奏補前來臣查震明白穩練潔已愛民以之調補和闐直隸州知州員缺洵堪勝任合無仰懇天恩俯准以庫車同知潘震調補和闐直隸州知州以裨地方如蒙俞允俟奉部覆照例給咨併案送部引見仍俟試俸年滿另請銷去試字該員任内並無叅罰案件所遺庫車同知係衝繁二項請調中缺應請由外調補是否有當謹會同陜甘總督臣楊昌濬恭摺具陳伏乞聖鑒訓示再潘效蘇調補迪化府知府所遺和闐直隸州員缺奉准部覆係光緒十五年六月初十日奉旨應以奉旨後第五日由部行文之日起限照程按减半扣算七十一日應以八月二十六日到新作爲開缺日期合併聲明謹奏奉硃批吏部議奏欽此○○署理河南歸德鎭總兵記名提督勵勇巴圖魯奴才董明禮跪奏爲恭報奴才接署鎭篆日期叩謝天恩仰祈聖鑒事竊奴才接奉河南撫臣倪文蔚檄行以歸德鎭總兵牛師韓調署河北鎭總兵所遺歸德鎭篆務奏委奴才署理等因當將練軍事宜交替清楚馳抵歸德府城九月十五日准牛師韓將欽頒鎭守河南歸德等處地方總兵官關防一顆曁文卷等件派員齎送移交前來奴才隨卽恭設香案望闕叩頭謝恩祗領任事伏念奴才皖北庸材戎行効命歴隨淮軍轉戰江浙閩粤等省由末弁洊摺提督管帶校字後營歴署廣東肇慶協副將廣西右江鎭總兵奉調鄭工奏留預省差遣管帶練軍報稱毫無方深愧悚兹蒙署理歸德鎭總兵篆務自維檮昧益切冰兢查歸德爲豫東門户北接山東曹單南連江皖頴毫素爲匪徒出没之區舉凡約束弁兵整飭營伍修明紀律愼固邊圉一切訓練巡防無不胥關緊要事煩任重深懼勿克勝任惟有倍矢愼勤益加黽勉督率將弁嚴緝匪類綏靖地方隨時隨事咨商撫臣認眞經理不敢以暫時攝篆稍涉因循以冀仰答高厚鴻兹於萬一所有奴才接署鎭篆日期除恭疏題報外理合繕摺叩謝天恩伏乞皇上聖鑒謹奏奉硃批知道了欽此○○奴才宗室謙禧跪奏爲閱看駐防各營秋操並官兵騎射完竣恭摺奏聞仰祈聖鑒事竊臣莅任以來曾經按年分春秋兩季閱看各營槍炮準頭合演陣式各操於校閱完竣後均經奏明在案兹屆秋操之際奴才悉心校閱官員兵丁騐射中者　　　　　至演放子母砲拾鎗鳥槍中牌有準者亦有八成及合演陣　　　頗整進退合宜其四行技藝雲梯營有演過馬蹪跤雲梯攻城各兵步履均稱便捷硬弓鵠子亦皆能中至駐防練軍一馬三槍刀矛技藝並洋鎗隊伍陣式常操亦屬齊整均經奴才逐一校閱擇其技藝精熟之兵相分别等第給予奬賞其技藝稍有生疎者飭交該營嚴加督練務期一律精熟咸成勁旅以仰副朝廷整頓操防之至意所有奴才閱看各營秋操完竣緣由理合恭摺具奏伏乞皇上聖鑒謹奏奉硃批知道了欽此○○謙禧片再恭奉光緒十五年三月十六日恩詔内開自同治十三年以來曾經任用現已革職官員除大計貪贓及在官不職以至失守城池各員若有才力堪用者詳開緣由奏明請旨等因欽此當經轉行遵照在案兹據熱河道德克精額詳稱前經奴才奏叅西圍巡檢張源灝因禀報已革圍塲翼長德順損壞風水侵荒匿課德順亦以該巡檢向伊借貸不遂等情呈控經前護理熱河道嵩林提審此案並無確據張源灝亦無借貸情事且並無擅受婪贓重情於光緒十一年二月初三日奏叅經吏部議覆已經革職應毋庸議查已革西圍巡檢張源灝現年四十九歲係山西太原府陽曲縣人由附貢生授例選授廣東博羅縣巡檢在任丁憂服滿改捐分發直隸承德府當差旋委署建昌縣　牛營子巡檢復補授西圍巡檢光緒十年六月到任該員到任以來實係廉潔自持並無擅受婪贓情事並且勤於緝捕若棄置弗用未免可惜今恭逢覃恩曠典應聲明被革緣由呈請具奏前來奴才查張源灝因禀報已革翼長德順案情失實部議革職並無擅受婪贓情事查其才力尚可起用可否仰懇天恩賞還原職仍留熱河候補之處恭候諭旨邊行理合附片陳請伏乞聖鑒謹奏奉硃批着照所請該部知道欽此○○山海關副都統奴才宗室謙德跪奏爲懇恩完暫緩巡閱以恤兵艱恭摺具奏仰祈聖鑒事竊察奴才所屬喜峯口等四處營伍按年由奴才將本城官兵馬步鎗箭技藝陣式校閱左竣卽親往各屬巡閱一次回任後再將校閱五處營伍情形恭摺奏聞歴經辦理在案兹屆秋季巡閱之期奴才例應前往惟垷據疫右翼協領增禧等轉據各口防守尉等呈稱查本年自春徂夏糧米昻貴銀價低微所屬兵丁生計艱難異常困苦更兼入秋以來癘廣盛行兵丁染患斯症較往年傷亡甚多等情先後呈請體恤前來奴才覆察山海關等處向以關外粟米爲大宗因去歲奉省被災甚關禁止糧米出境今春青黃不接糧價騰貴幾至乏食奴才深以爲慮遂卽督飭地方官設法勸諭殷實商賈措本由天津販運南米來至平糶地方賴以無虞惟外口地處極邊商販無多尤慮缺食幸今秋收成中稔軍民方慶豐年乃於六七月間伏暑酷炎兼感潮濕遂有癘疫大作瀉痢抽掄諸症暴作若醫治稍遲竟至生命不保所有軍民商賈人等相繼傷亡者纍纍詢之本地耆老命稱實先年所未實現因天氣漸寒雖較前輕减近又聞關内外曁邊荒遠近村莊仍多傳染不絶奴才檢察各屬呈報除婦女幼丁不計外以兵缺而論奉比往年較多今據各該口陳苦况委係實在情形尚無揑飾情弊伏查前於光緒九十兩年因防務災歉經奴才奏請暫緩巡閱均候恩旨允准各在案合無籲懇天恩俯念邊地兵情困苦准將本年巡閱四屬暫緩一次以示體恤惟事關定制奴才未敢擅便恭敢命下祗遵除由奴才嚴飭該防守尉等認眞操演勸加訓練不得因暫緩巡閱稍涉疎懈如察有怠惰偷安之員卽行隨時叅辦萬不四因循遷就致滋廢弛其操演本城官兵馬步槍箭技藝及槍砲陣式容俟奴才一律校閱竣事再行恭摺奏報外所有擬請暫緩巡閱屬緣由恭摺具陳伏乞皇上聖鑒訓示遵行謹奏奉硃批着照所請兵部知道欽此 
 
 

Page 12

 
 
[光緒十五年十一月廿五日京報全錄]  
　　宫門抄○諭旨三道錄前○分選單○發抄硃批五道○粤督張奏回湘各軍前在粤防出力遵旨擇尤保奬摺○滇撫譚奏飭知府赴任並委署知州等缺片○湘撫王奏議卹提督片　撫譚奏特叅疎防重囚被刼之管獄各官議處摺○都統謙奏委查圍界均無侵碍摺○又奏知府飭回原任片○十一月二十五日工部鴻臚寺正藍旗值日無引見○許應騤由西陵回京請安○廣東叅將逹春泰謝恩○兆伯請假二十日○八額駙請假五日○徐郙續假十日○會章續假十五日○吏部奏派騐看月宫派出麟書奎潤李鴻藻祁世長續昌孫詒經景善曰桓貴賢恩明劉綸襄伊薩本唐椿森楊晨趙時俊莊予楨○工部奏派查核錢糧之大臣派出麟書續昌景善○侍衛處奏派稽查壇墻之大臣派出明秀恩光英信吉恒花尚阿色普徵額○召見軍機崑岡容貴逹春泰○光緒十五年十一月分選單小京官國子監典籍謝崧岱湖南監翰林院孔目劉寶南湖南拔知縣廣西武緣陳鏡清江西舉江西新喻何麐祥浙江舉廣西北流姚長齡安徽監雲南永平方宏綸浙江附湖北來鳳姚恩漙直隸監甘肅鎭原馬裕藩浙江廣東徐聞童鳳池浙江廣東乳源周晉鑣浙江俱監直隸束鹿楊宗瀛江蘇舉四川興文嵩齡正白舉府經浙江嚴州高楓諭山東監典史江西大庾陳慶庚河南監雲南建水徐萬壽山東監○發抄張之洞奏請以史繼澤補香山令奉硃批吏部議奏欽此○又海康令李恩元飭赴新任奉硃批吏部知道欽此○又番禺令惠登甲署花縣令奉硃批吏部知道欽此○又新選花縣令李其寯留省學習奉硃批吏部知道欽此○又修築廣肇惠三屬圍基防護完固情形奉硃批户部知道欽此○○兩廣總督調補湖廣總督兼署廣東巡撫臣張之洞跪奏爲查明由粤回湘各軍前在粤防出力文武員弁遵旨擇尤保奬以昭激勲而免向隅恭摺仰祈聖鑒事竊臣前於光緒十一年十二月遵旨將籌辦海防尤爲出力之主客各軍文武員弁開單奏請奬叙早經部議分别准駁咨覆至粤省原奏内聲明所有留粤湘軍已於此次列單請奬其遣回湖南之湘軍各營員弁勇丁應由兵部尚書彭玉麟查明保奬各在案查粤防前次遣撤回湘各軍計有振字合字慶字等營員弁均在應保之列前經咨會彭玉麟查核奏保並知照遣回各營統領管帶官曁前總理湘軍營務處現任廣東按察使王之春去侵迭據婁雲慶劉樹元王之春等將遣回湖南各軍應保之文武員弁切實查明擇尤擬保呈請尚書彭玉麟核辦駭尚書以各員弁均在粤防出力仍應由臣查明具奏據王之春開具清單呈請核辦前來臣查回湘各軍向在粤防駐札虎門外之沙角大角浦洲及中路魚珠一帶尤係外海當冲之地較之他軍尤爲吃重艱苦今粤防主客各軍均已仰邀朝廷奬勵該員弁等獨以調遣回湘之故甄錄不及未免向隅臣就原開各單詳加查核均係身在行間勞績卓著之員所請奬叙均係按照例章並無冐濫理合另繕清單恭呈御覽仰懇天恩俯准照奬以示鼓勵出自逾格鴻慈此案請奬各員弁均已遣散回籍查開履歴一時未能彚齊除將繳到履歴先行咨部並飭催赶造陸續咨送外謹會同前兵部尚書臣彭玉麟恭摺具陳再廣東巡撫係臣兼署毋庸會銜合併聲明伏乞皇上聖鑒謹奏奉硃批該部議奏單併發欽此○○譚鈞培片再署普洱府知府余澤春調省遺缺飭引見回滇之准調該府知府周範赴任威遠同知方桂芳病故查有試用同知徐登瀛才裕品端堪以署理羅平州知州杜志成革職遺缺查有寗州知州謝本崙堪以調署遞遺寗州缺查有候補知縣陳傑士辦事穩愼堪以署理調署鎭雄州知州殷如珠在途病故查有代理該州知州許祖瑞堪以改爲署理據藩臬兩司先後會詳並聲明謝本崙任内並無三叅限滿已屆四叅之案等情前來除分檄飭遵外謹附片具陳伏乞聖鑒再雲貴總督係臣兼署毋庸列銜合併陳明謹奏奉硃批吏部知道欽此○○王文韶片再統帶親軍營記名提督謝晉鈞原名光勝湖南平江縣人咸豐初年由武童投効軍營轉戰皖鄂等省迭克城池荐保遊擊同治五年隨軍援黔攻克賊巢多處九年調回湘省管帶銳字右營後改鎭湘左營剿辦潭益龍瀏會匪出力並苗疆肅清案内保至提督記名簡放並因屢受重傷奏免騎射光緒八年經升任撫臣卞寶第檄統親軍左右營駐紥永州分防郴桂各屬十一年正月署理永州鎭總兵篆務四月交缷回防十四年九月因感冐寒疾觸發舊傷殁於永州營次據永州府知府光熙禀報請卹由總理善後局司道覆核具詳前來臣查該故提督樸誠忠勇不染軍營習氣爲臣所素　同治十年十二月瀏陽縣普蹟土匪滋事時該提督駐軍醴陵臣方飛檄調往剿辦而該提督先已探知卽經帶隊馳往立時撲滅實　弭患方萌此後移紥永郴一帶巡緝認眞奸宄歛迹其訓練勇丁紀律嚴明與地方相安無事紳民深以爲重前以積勞感發舊傷竟至不起殊堪悼惜合無仰懇天恩俯准將已故記名提督謝晉鈞飭部照軍營立功後病故例議卹以慰藎勤而資觀感除將履歴册結咨部外謹附片陳請伏乞聖鑒訓示謹奏奉硃批着照所請該部知道欽此○○頭品頂戴兼署雲貴總督雲南巡撫臣譚鈞培跪奏爲特叅疎防重囚被刼之管獄有嶽各官請旨分别革審議處恭摺仰祈聖鑒事竊據建水縣知縣丁鴻勲禀據典史王維嶽報據禁卒徐春等禀稱光緒十五年七月二十四日夜四更時候風雨大作役等避雨睡熟忽有匪徒數人由監房簷口持械墜下打開内監門及木栅將犯師玉春龍金魁鐐銬折斷打破外監門背負逃逸更夫李春將徐春解放報經派役追捕無蹤會營勘明監房簷瓦提訊禁卒人等實無賄縱情獘騐明禁卒姚興受傷身死徐春亦受有傷分别塡格開單飭醫禀請通飭嚴緝等情據此卷查該犯師玉春係毆傷高雲和身死案内審依鬥毆殺人者絞律擬絞監候事犯在光緒十五年三月十六日恭逢恩詔以前應准援免尚未奉准部覆之犯龍金魁係被土職龍裕光以昏淫殘暴等情上控批府審辦尚未擬定罪名之犯經臣批司將該典史撤任勒限嚴緝飭司委勘並提更禁人等解省審辦去後兹據該管府道揭由藩司曾紀鳳臬司鄧華熙會詳請奏前來臣查管獄官建水縣典史王維嶽職司管獄自應嚴加防範乃漫不經心致被匪徒墜簷入獄刼逃擬絞及未定罪名監犯二名寔非尋常疎忽可比有獄官建水縣知縣　鴻勲未能督飭預防咎亦難辭相應請旨將管獄官建水縣典史王維嶽革職拿問以便提同更禁人等嚴審究辦有獄官建水縣知縣丁鴻勲先行交部議處勒限嚴緝限滿無獲再行分别辦理所有特叅疎防重囚被刼緣由謹恭摺具陳伏乞皇上聖鑒訓示再雲貴總督係臣兼署毋庸列銜又建水縣典史係部選之缺滇省現有應補人員應請扣留外補合併陳明謹奏奉硃批另有旨欽此○○奴才宗室謙禧跪奏爲委員會查圍界均無侵碍恭摺具陳仰祈聖鑒事竊查前任都統崇綺具奏圍塲應辦事宜章程内開圍塲未放已騰及已放免騰各地方分歸總管同知管轄其各交界處所若不實力稽查誠恐有侵碍正圍情事擬請責成總管同知各按四季巡查結報每年秋間由都統揀委妥員會同周查一次事竣查核奏報並咨部備案經部議准行知遵辦在案兹屆秋季應行會查之期經奴才揀委佐領佛爾琿泰會同圍塲總管同知遵照奏定章程前往認眞巡查有無侵碍正圍出具印結呈送查核去後旋據該佐領佛爾琿泰圍塲總管色楞額糧捕同知裘履謙詳稱會同在於圍埸已放免騰毗連内圍未放已騰各交界處所親加履勘均無侵碍正圍情事出具印結詳送前來奴才覆核無異除仍飭總管同知隨時認眞稽查不准稍有疎懈並將印結咨送户部備案外所有委員會查圍界均無侵碍正圍緣由理合恭摺具陳伏乞皇上聖鑒謹奏奉硃批知道了欽此○○謙禧片再承德府知府廷杰前因委審文生咎永順誣認謀毒重案平反得寔經奴才奏明奉准部覆准其送部引見該員於光緒十五年七月十四日交卸府篆領咨起程八月十八日經吏部帶領引見奉旨承德府知府廷杰着交軍機處存記錄用硃批經吏部知照前來現在該員業經回熱除由奴才札飭仍回承德府原任以重職守並飭取接任日期履歴清揭送部查核外理合附片陳明伏乞聖鑒謹奏奉硃批吏部知道欽此 
 
