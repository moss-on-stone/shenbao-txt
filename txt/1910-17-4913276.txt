# 1910 - 17 - 4913276

 

Page 1

 
 
   
 
 

Page 2

 
 
[本館特别廣告]  
本報自改良紙張添設畫報以來頗爲各界歡迎現因郵政局以加添紙張分量過重欲增郵費本館以所增太鉅與之交涉尚未妥洽故特暫時將圖畫一紙縮小團繪小說并將新聞畫揷入本報第二張一俟交涉妥洽仍照從前將畫報放大以副閱報諸君之雅望本館謹白上諭 
[監國攝政王鈐章十二月初六日内閣奉]  
　　上諭本年十二月二十八日告祭太廟後殿派魁斌行禮中殿派訥勒赫行禮二十九日祭太歲壇派訥勒赫行禮兩廡派麒德瑞豐各分獻欽此 
　　上諭陸軍部尚書鐵良奏懇請續假並請派員署缺一摺鐵良着賞假一個月毋庸派員署理欽此 
　　上諭孫寶琦電奏山東署濮州知州蔣兹非刑斃命曹州府知府王賡廷徇私溺職等語朝廷愼重民命停止刑訊不啻三令五申凡爲地方官者目當一體遵守乃署濮州知州蔣兹於文童蕭春旺一案擅用非刑斃命實屬殘酷妄爲著即行革職歸案訊辦曹州府知府王賡廷於屍親迭次控告置之不理着一併 
 
 
 

Page 3

 
 
[革職聽候查辦以爲玩視民命者戒該部知道欽此]  
　　旨豐深着調補正藍旗滿洲副都統所遺正紅旗漢軍副都統着霍倫泰補授欽此 
　　旨正紅旗護軍統領著誠全補授欽此 
　　旨正白旗護軍統領印鑰著英信暫行佩帶欽此軍機大臣署名奕劻世續鹿傳霖那桐戴鴻慈 
[宫門抄]  
　　十二月初六日召見軍機蘇嚕岱吳籛孫 
論說 
[論改良監獄之要點]  
　　監獄者。所以拘束罪人之身心清淨罪人之外圍。使之不受外界惡象之接觸。則其向善之心。或可漸漸廻復。一年半載之後。不難改行爲善。而不至爲社會之蠧也。非以爲此人者。已落罪網。則當入諸黑闇之。域而將使之永永不見天日也。是故中國之有監。獄罪犯則叢聚如蛆蠅。獄吏則兇悍如野义。其見解全屬誤會。而彼罪人者。日處刀鋸之下。其瞋自切齒者。祇有毒恨法律之一念。所謂羞惡廉恥之心。至是盪然無餘矣。夫其人旣無羞惡廉恥之心。則又何事不可爲。故我國監獄中。有拘禁稍久者。往往以前輩自居。而有虐待新囚之事。獄吏則更隂用之。與之狼狽爲奸。以行其索賄之計。則是監獄之拘禁罪人。非冀其有向善之心。實敎之爲作惡之。地也。以曾經爲惡之人。而更敎之以作惡之事。無怪一旦。出禁以後。其心愈毒。其手愈辣。且永永爲閭閻之害。而社會無安靜之日也。故改良監獄者。不但高。大其洋房。豐足其衣食。便可以爲盡責。而於管理監獄之方法。必宜再三注意者也。夫洋房雖高大。苟穢濁而不治。則何以異於黑闇之域。衣食雖豐足。苟日臨以桁楊。則烏能免於餓鬼之道。前日本報。曾紀法部廷尚書。閱視監獄。見管獄者多兇悍狠厲。其心大不謂然。夫廷尚。書爲尊貴之人。僅一見之。已心不謂然。則彼焭焭無告之罪犯。凛然伏處其下。而謂其身有能堪者乎。身不能堪。則强者。惟有助其虐以凌折新囚。弱者惟有忍其氣以宛轉就死而已。孰無身命。等於螻蟻。一入澱污。便難自拔。揆諸設立監獄之初意。必不若是我是以願改良監獄者加意此點焉。我國自倡改良監獄之說。京師及外省之派員前往日本攷察者。已不下十餘人。考察員回國之後。有擇地重建者。有就原址開拓者。較諸往日澱穢齷齪之地。其氣象固已大。異然而察其注意之點。房屋洋式也。食料增加也。臥處高燥也。此等種種。雖亦爲改良監獄中不可缺遺之點。顧此皆。表面之文章而已。做表面之文章。而不下實在之功夫。此爲我國辦事之通病。尤爲近日辦理新監獄之通病。不知改良監獄。必於實在上著手。方有効果。夫我國監獄。無死刑禁錮監禁之分。則監獄中不必皆死囚也。有限期監禁若干年者。有尚未判定罪名者。有局外牽涉親屬連坐者。此等人犯。將來出禁之後。將使之改行而爲善良之人乎。抑仍聽其爲過惡之人乎。論設。立監獄之初意。不過欲拘束其身心。清凈其外圍。則固以望其改行爲善爲第一義。旣望其改行爲善。則不能不講求管理之方法。試思同一管理。與其怵以嚴毒之刑。而使之不敢犯。冋如化之以感導之術。而使之不欲犯。不敢犯者强迫之事也。不欲犯者自然之事也。人果臻於自然。將勸之爲惡而亦不肯爲。則監獄之地。未始非罪人敎育之院焉。大抵尋常之人。其不。幸而陷於罪網者。以未受敎育而謀生維艱耳。旣以未受敎育而悮陷罪網。而身入罪網之後。仍不施以補助之敎育。則一旦出禁。仍無可以謀生之路。同是圓顱方趾之入。斷無忍餓待死之理。苟匪爲惡。胡以得生。則是終其身將出入於監獄之門焉。是故改良監獄。尤以改良管理爲第一要義。今改良之法。旣以日本爲前軌。請即言日本管理監獄之人。大都循循善良之士。而尤設敎務所。有敎誨師。犯人作工休息後。輪流入敎務所聽講。敎師導以善事。啓其知識。又時出示其父母之像片手函。以生其感悟。工塲四壁。皆書格言。往往單詞片語。足以發人深省。犯人名號。書於牌上。則終日掩覆之。以保其廉恥。凡此皆所以導其爲善之心。去其舊惡之染也我國獄吏之尊。過於王候。牢囚之苦。等於地獄。其新入者。則鞭。攫之。刑辱之。使其羞。惡廉恥之心全泯。而稍久者。則不啻聚無數窮兇極惡之專家。研究作。惡之。學術。其視日本管理之方法。高下之相去何如也。我是以。謂今日改良監獄。無論洋房如何高大。衣食如何豐足。苟不從管理上著意。則可决其無補於實際者焉。 
專電 
[電一（北京）]  
　　憲政編查館致江督電諮議局議案有越權之處應俟下屇再議不得由常駐員辦理 
[電二（北京）]  
　　憲政館擬自明年起常派員赴各省諮議局監察會議 
 
 

Page 4

 
 
[電三（北京）]  
　　資政院奏派金邦平署秘書長又派曹汝霖章宗祥等監工 
[電四（北京）]  
　　攝政王諭烟禁關係重要再派員赴各省調查 
[電五（東京）]  
　　關東都督大島大將於陽歷正月十一日辭職繼任者尚未簡定 
[電六（東京）]  
　　日本政府調查關於日清郵便條約之事項業已完竣該條約不久即可决定 
緊要新聞 
[鹽政統一之大利源北京]  
　　度支部尚書澤公昨與政府各王大臣會商鹽政統一辦法當將晏參議安瀾調查鹽務時所擬整頓鹽課大綱詳細核閱内有預算産銷入欵數目以每人每日食鹽三錢計算常年可銷三十萬萬零七萬斤有零每斤價銀以二分算國課可得六千萬兩有奇澤公以如此辦法殊於國課有裨擬將統一辦法先行草摺入奏 
[宣佈俄國巿政會駁議北京]  
　　外務部昨咨東督吉撫文云准俄廓使照稱前有數國政府議駁哈埠巿政公議會大綱兹俄國外部已備傳單逐條解詳向各國宣布相應抄錄傳單照送等語除由本部逐節申辯照復該使並照會英美德奥四國駐京使臣外並將俄使交來傳單咨行尊處請轉飭濱江關道各官署一體知照 
[議訂考察世職廕生章程北京]  
　　政務處王大臣日前會議官制問題鹿中堂建議現在世襲及各項廕生人員爲數甚多其中智識卑陋不堪任用者十常四五最甚者頂名冒襲視官塲爲利藪若不嚴定考試及查察章程則官制雖改仕途仍難廓清各大臣均以爲然决定奏飭吏部從速議訂限制章程頒行各省遵辦 
[軍諮處籌設砲兵總廠北京]  
　　軍諮處王大臣議商各省添練海陸各軍應用之砲甚多擬請嗣後勿庸購自外國即於適中省分建設砲兵總工廠一處俟有進步再行添設分廠聞已選派專員考查宜於修建之處畫成草圖詳細呈報俟洵貝勒薩軍門回國後會銜入奏 
[濤朗兩貝勒注意練軍北京]  
　　督練禁衛軍大臣濤朗兩貝勒諭令將新挑之滿蒙漢八旗内務府三旗及京西外三營昌平州駐防各兵每日于南苑在午前午後操練兩次星期日放假 
　　濤朗兩貝勒昨在軍諮處磋議謂近來所練新式陸軍各鎭總以屏除積習爲目的刻下雖已改良恐相沿日久仍蹈前轍擬將已成新式陸軍各鎭另行增設都統一員以便臨時考查 
　　訓練禁衛軍大臣與陸軍部提議本軍開辦伊始所有一切事務非有幹員助理不克勝任故擬將第一鎭炮標統帶官管其祥馬標敎練官文華該鎭正參謀官董式𤥻等三員咨調分别差遣 
[肅邸有保存緝探局意北京]  
　　日昨民政部丞參各堂會議歸併廳區裁撤局所已將單稿呈于肅邸惟裁撤緝探局之說肅邸不以爲然因近來所有被竊案件多係該局破獲故肅邸有保存之意 
[關外辦學人員變通奬勵北京]  
　　邊務大臣趙爾豐前以關外興學與内地不同道途險遠知識陋劣而且野蠻之性輈之舌敎授較内地百倍艱辛曾奏請將辦學人員三年期滿如果大著成效准其擇尤保奬以示鼓勵當奉硃批學部議奏現經該部覆奏云查臣部核議京外各學堂學務人員奬案凡成就學生在六七十人以上在堂滿五年者照異常勞績給奬滿三年者照尋常勞績給奬歷經奏准有案嗣因邊地情彰與内地不同於本年十一月初九日奏請變通敎員奬勵摺内稱凡派往新疆雲南貴州廣西以及蒙藏各處充當敎員者三年届滿如果成績優著即照異常勞績請奬等語奉旨允准在案兹准該大臣奏稱關外興學難於内地請將辦學人員三年期滿准其擇尤保奬自係爲邊地需才起見與臣部變通奬勵之案相符應准如所請辦理惟每届請奬之時須由該大臣確切查明實係成效昭著之員方准列保以杜冒濫並由該大臣先將辦理學務人員履歷清册送部立案以備考核 
[庫倫金礦案辦結消息北京]  
　　庫倫曾事大臣十月間曾電致外務理藩兩部謂庫屬金礦有蒙古某旗與俄商訂約開採現已飭先停上請向該公使力爭等語外部當與該國駐京公使再四磋商聞已定議刻與理藩部會商善後辦法亦已事竣業由外務部主稿將摺繕妥於上月二十五日行知理藩部會銜入奏 
[開辦璦琿邊境卡倫情形黑江]  
　　璦琿一隅踞黑龍江之上游水陸交通形勢便利璦屬邊境除近城二百餘里尚有零星 
 
 

Page 5

 
 
邨落外餘皆山林曠渺江岸空虚若於沿邊一帶仿照呼倫辦法安設卡倫國防稍可恐固曾經江撫疊飭璦琿兵備道前署黑龍江副都統姚福升隨時籌備趕緊開辦現據該道呈稱璦琿城沿邊屬境上自額爾古訥河口起下至遜河口止計二千二百一十餘里擬設二十卡倫每卡設卡官一員卡副妆書記一員卡目二名卡兵二十名所有各卡目兵令其半巡邊境半墾荒田更番輪替期於勞逸平均兵農併重自卡官以次分别酌予荒地限令墾闢所穫食粮即作爲該兵弁等津貼墾熟之後一併給爲世業查有力能自存再行停餉升科留兵數名保護另於各卡適中之處設卡募兵如前辦理其業經歸農者仍以軍法部勒藉資守望并設馬撥一所置兵十名專遞往來文報至各卡應管境内木植羊草皮毛等稅卽令隨地經徵惟卡倫散處各邊必須有監督之人遞加鈐束乃不至散漫無稽凡隸黑河璦琿屬境各卡即由該管該府廳就近節制漠河呼瑪兩處擬設廳治尚未實行暫行各設總卡分叚管理并於奇拉曁奇克勒兩卡卡官予以稽查之權統由璦琿道主持辦理責成旣屬分明事權亦復統一預算二十卡一撥應需蓋造房間購辦農貝等項開辦費銀二萬　千六百八十八兩每年額支薪餉軍衣等項銀五萬七千五百二十二兩常年活支應請實用實銷現訂一切用項并請隨時變通辦理周中丞接詳後以該城所擬分設卡倫辦法與呼倫貝爾前辦情形大致相同當即會同錫督奏請照辦并將在事出力員弁分别異常尋常勞績擇優請奬矣 
[京奉鐵路移站展綫之新計劃奉天]  
　　京奉鐵路奉天車站距城太遠故南行客商多從日本車站買票上車此事於來往行旅及華人商業頗受影響且於我國路政亦多阻礙故當道於移站問題業已提議數四均紀前報刻由郵部派員來奉會同交涉司測勘業於小西小北邊城外酌中擇地擬即遷移惟商會復議謂小西關外原有南滿車站今又新舊車站並立商業自可振興第大西關外各商營業從此必日見蕭條擬求各憲酌商展長路綫從小北邊門進城經小西邊門内西下窪子直穿至大西邊門外即於該處建設車站如此辦法庶於大西小西兩關商民均有裨益云云兹聞督撫商之交涉使及張孫兩部員均謂事尚可行惟路綫從邊城直穿而過恐於城内居民不便尚待妥商現已飭派測繪員前往該處測勘地勢究竟有無妨碍着即禀復以憑核奪 
[滇邊叛兵竄入西省警電廣東]  
　　龍提飛禀粤督電云頃接滇督箇電滇邊南溪駐防之馬使克地方分防有邊防第三營中右後三哨勇丁多隸粤西於本月十五夜九點鐘發號携槍同時叛變經先由龔道電派各營分路兜捕因該處距越界極近追捕不及逃竄出邊業經電越截剿頃據報叛兵由板浪竄至猛康擬由河陽三圻一路聯合越匪革黨因法兵兜剿進退維谷向擬改由廣南八角竄入廣西現已停猛康未行等語除責成該總統等飭派得力員弁招回查辦並嚴密堵禦曁電飭廣西各營隊認眞防堵外請飛飭近邊各營一體嚴密防範以免串越爲叩羲箇印等因承准此當已飛飭防邊各營並電知龍州李道陸鎭百色陳丞馬督帶歸禎姚直牧一體堵截嚴密防範合肅電陳 
[滇省軍制改編情形雲南]  
　　護理雲貴總督沈秉堃奏滇省原設各營因防地遼闊屢經編改營制餉章因之亦時有更易龐雜紛紜漫無秩序衣裝垢敝紀律廢弛前督臣廉得其清思有以整齊畫一之爰遴員統率厚予餉需分爲五路駐紥各爲次序按營編列於是形勢稍有可觀原奏每營二百五十名僅係目兵實則官弁兵夫共二百九十四員名大致與部章不甚縣遠兹復查照奏定章程通行改編舊章所無者增之新章所無者省之俾歸一致每營官弁兵夫共三百零一員名計南防十營西防十一營普防三營江防五營鐵路巡防十四營一律改編完竣惟滇省地面遼闊疏密錯處而鐵路各營尤爲特設難遽以前後左右等路識别因地制宜暫仍照舊按五路分防駐紥以副名實餉章則以地方情形不一糧價貴賤各殊應給薪餉多寡均仍其舊至開廣邊防二十營内有十四營係部撥之欵現在邊氛未靖未能遽撤一俟防務稍鬆即當裁遣鐵路巡防預備隊一營亦係隨時備調並無定所均請暫勿改編以省煩擾 
[德清鄕民閙漕原因杭州]  
　　湖屬程安德各縣鄕民聚衆閙漕聲勢洶湧業經官紳先後電禀均紀前報兹據德清學界來函謂縣城原定念七日開倉而鄕民早已預備届期蟻聚入城羣向縣令要求發給路憑出外逃荒人數多至四千餘人姚大令勸導不從當即傳集營汎及飛划營擎槍列隊勒逐出城即將城門關閉一連四日仍未解散有指城哭駡者有跪地哀求者訪諸耆老謂今年水旱兼災歉收是係實情官紳預先布置擬以七折上倉農民自當樂輸必無今日之禍不料漕總朱杏林串通縣署門丁將呈報荒歉之禀一概捺擱多至數十鄕有賄以重金而仍不爲通報者其意欲較上年反加重一二成抑價勒費種種妄 
 
 

Page 6

 
 
爲遂激成衆怒現爲姚令查悉底藴已將該門丁重員二千板釘鐐收禁再行按名嚴懲舞弊書差姚令連日奔馳城上竭力勸諭究因人數過多至今仍未解散云 
[京師近事]  
　　新任吏部尚書李殿林蒞任後對於該部升調降罰處分之例案極爲注重聞尚書查從前部内所辦引條援例事宜多由司員經手其輕重位置之間堂官稍不熟悉例案即被蒙蔽現擬將欽定則例加意查考俾將舊習一律剔除 
　　度支部尚書澤公近與軍機政務二處提儀現在各省正副監官不諳　政情形者甚多除已被指叅外尚有　員毫無振作殊於財政甚有關礙擬於年内特加甄别以定去留諸樞臣皆以爲然 
　　民政部肅邸擬于臘月初在天橋地方閱看巡警操法故日前内外兩廳通諭各區所有該管巡警隊一律按期操演以資熟習 
　　東城第一區初等小學堂開會籌還國債有小學生年甫十二齡亦登壇演說言詞慷慨聞者鼓掌不絶日昨西四牌樓有一乞丐當衆演說云吾亦國民一分子也吾每日願多索一文錢以還國債 
　　近有一江蘇人假冒道員自稱係陸相國之戚到處招摇日昨謁嘉定某部郎正在天花亂墜時適有吳縣某部郎至相見之下假道員不發一語旋即託故遁去蓋與部郎相識也 
　　彰儀門大街農工商部工藝局因貨物壅滯添設小彩票以期推廣銷路原定價值每張銅元八枚不許多取然巿上售出或十枚或九枚價值不等銷塲因此不盛 
　　自來水　司招覔看守龍頭賣水夫役以備十二月初一日開辦計内外城共龍頭七百號應招七百人纔能分佈凡到該公司閱看章程者大半嫌定章太嚴罰項太重故日來應募者尚無多人 
　　後門外三府橋舖商四十餘家聯合自辦地方公益會安設路燈前因該處興修馬路多所未便是以路燈暫從緩設現在路工已竣昨有舖户恆益當公和號通興厚三盛館同合永和順號六家會議將闔街路燈至月中一律安設經費亦已籌定 
　　山東人張憲柳者家住曹州府曹縣城内今年四月日有土棍勾引匪徒多人深夜行刦搶去衣物銀兩並將其父用槍擊斃報縣後絶無影響上月告幫來京先在南苑營内友人處後移永定門外小客店居住適該土棍亦來投宿遂扭交西珠汛懲治 
時評 
[外人之保薦海軍人才者]  
　　某公使之投函外部也。曰中國興辦海軍。人才或虞缺乏。本國政府。情願選專門海軍學程度最高者三十員。來華襄理。某國之請於洵貝勒也。曰本政府爲敦睦邦交起見。願選海軍人才二十員。襄助海軍。嗚呼。海軍者。他日中國所恃以抗稀外人者也。而顧肯出全力以助我。何其顧全交誼若是之甚也。 
[政府將行禁娶外婦之制]  
　　錢星使請禁外交官娶外婦之議。政府已議决實行。吾不知駐日某叅贊對。之將作何語。 
　　或曰。某叅贊何不抗疏爭之曰。欲全中外邦交。修兩國之好。則娶外婦實爲交際上第一要策。 
[治藏果用何策]  
　　西藏危機。不絶如線。近日樞廷王大臣。會議對付政策。有二大主義一曰懷柔主義一日干涉主義 
　　然則二大主義孰優。曰干涉主義爲優。設於此而猶曰懷柔者。成效不已昭然若揭乎 
　　雖然。彼甲午以前之朝鮮。朝廷果何嘗不用干涉主義。卒之其效果何如。 
　　謀國者於此。盍亦反其本矣。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[皖撫致鐵路公司電（爲郵部催詢路工事）]  
　　安徽鐵路公司鑒頃准郵部感電内開安徽鐵路前經本部于分年籌備要政案内奏明宣統元年二年接築蕪廣等語業經抄奏知照在案兹准憲政編查館咨稱每年冬季該管衙門須按原奏註單擬定次年實行辦法切實奏明辦理等因該公司本年股欵現已收到若干工程辦至何處預計明年集股鳩工如何實行希卽轉飭該公司速將現在情形並擬定明年實行辦法迅即電復以憑入奏等因用特電逹望即查照部飭迅將現在情形及明年辦法尅日電復以便轉電咨逹幸勿延悮切盼寶勘 
[查復銅官山麥奎之舉動安慶]  
　　皖南道李梅坡觀察前奉撫憲曁外務部電飭派員密查銅官山礦師麥奎在山有何舉動並安裕公司所有鐵料是否實係鐵料值價若干是備何用出口銷售何處當經札飭銅陵縣查復外并派委員前往密查兹聞該委員業已禀復略謂安裕公司遣散工人一事係麥奎前接上海電即行停工謡傳謂英公司因查知麥奎在山糜費所招工人以少報多故電令停工現祇小工二十餘人仍在山修路日前該山麥奎運來塞門汀泥六十餘担聞係築路之用該地人僉謂山上并無鐵料此次朦向蕪關道請領聯單即可將來持爲准開之証據云 
[贛撫提倡籌還國債會南昌]  
　　江西學商界開會倡辦籌還國債會並擬議簡章已紀前報贛撫馮中丞嗣接直督電告當即咨照敎育總會請即日提議開會籌商辦法并謂本部院力任提倡届時必當到塲助成盛舉爰於冬月二十八日開特别會到者約數百人議定下星期開大會於江南會館並議由學商界經理會塲事宜官幕紳學商軍各界諒必踴躍輸捐云 
[鄂督通飭集議籌還國債會武昌]  
　　楊護院自准直督陳制軍通電後當以中國賠欵之重久爲大局之害薄海臣民咸思設法挽救以維財政今天津商會旣首先創議組織籌還國債會鄂省官紳商民自必共表同情踴躍從事惟事關重大究竟如何辦理必須斟酌妥善方能有利無弊昨特勇飭全省司道府各衙門各局所曁武漢商務總會並札行諮議局一律先行知照如有妥善辦法務即各抒所見詳細呈復以憑核奪 
[文學士叅摺之無效山東]  
　　翰林院侍讀學士文華奏山東盜風甚熾亟宜認眞剿捕一摺業經魯撫孫寶琦覆奏云原奏稱掖縣境内匪黨聚集已有一二百人濳赴旅順購買槍彈明夥搶奪居民晝夜不安沿海各村被害尤甚一節查該縣境内委無匪黨聚集及潜購槍彈之事即尋常盜竊等案亦屬無多均經該縣分别緝拿懲辦現在地方頗稱靜謐又原奏所稱已革都司李承卿賄囑縣令將盜犯盛周豐釋放一節查盛周豐即盛周封於光緒二十四年間因爭充首事與盛善廷涉訟經該前縣璥璐斷結有案此事已隔多年與李承卿並不相干且非盜犯所稱賄囑釋放亦屬無因又釋李承卿勾串文生原維楨武生孫中查及三山疃鳳毛寨土棍强占原寶琳莊房定名曰開山堂爲會集議事之所一節查原寶琳即原寶瓏居住鳳毛寨因原惠宗身故無子於光緒二十四年間繼原寶科爲嗣原寶瓏涎産爭繼以致涉訟屢結屢翻嗣原惠宗之妻馮氏商同親族將地出賣原維楨等價買其地屬實然並非强占亦非出自李承卿之勾串現又經該府縣等集案復訊原寶瓏亦自知理曲不敢爭較遵斷具結在案至李承卿家向以網魚爲業置有大網二具凡捕魚撒網均係僱用沿海居民或網主漁户派分魚利歲以爲常海邊設有開山堂草房三間爲魚户公立聚會之所統計業漁之人雖多並未聞有倚衆滋事及爲匪不法實據又稱李承卿覇占民人劉姓　姓田産被控懷分謀斃施姓家大小數命一節詳查縣卷並無施姓控告謀命案據訪查亦無其事另有上年十一月間施紹宗等禀控施延昌不法一案核與原奏所指案情不同且亦無關人命經該府面詢縣令亦謂並未聞李承卿有覇産謀命情事惟查已革都司李承卿前於光緒二十一年兩次被人奏叅經前撫臣李秉衡飭縣訊辦嗣以押訊多時並無實在劣迹可指又屢經紳民公保經前撫臣張汝梅批准保釋現在該革員仍以網魚爲業雖查明尚無不法情事而撥其平素行爲必有不自檢束結怨於人之處已飭縣勒令李承卿不准再爲網主集衆捕魚並由縣隨時查察如另有劣迹即行據實究辦至居民各以小網捕魚生計所關自難禁止而其中有無匪類混迹已令登州鎭飭派附近防營會縣嚴密彈壓偵緝並飭漁業公司不時稽查勿任滋事文生原維楨等置買地畝尚無不合請免置議十一月十六日奉硃批知道了著卽照所陳認眞辦理母忽 
[熱河練兵經費無着熱河]  
　　前熱河都統廷杰以熱河添練新軍常年協欵無着奏請飭部設法籌措刻經度支部會同陸軍部 
 
 

Page 11

 
 
覆奏云臣等伏查熱河添練新軍前經該都統請由度支部籌撥開辦經費銀二十萬兩常年混成一協不敷之餉請由部庫籌撥十一萬一千兩並由直隸指定有著的欵二十萬兩按年籌解各節均經臣等核議奏准在案計除原請直隸按年協解銀二十萬兩由直隸總督查照辦理外所請由部籌撥開辦經費銀二十萬兩常年混成一協不敷銀十一萬一千兩將騰出旗兵底餉一萬八千兩併入計算實不敷銀八萬三千兩二共銀二十八萬三千兩奏明在部庫練兵經費土藥稅等欵撥給是該都統原請由部籌撥各欵業經勉力如數撥足現該都統稱直隸應協二十萬兩准直隸督臣咨此項協欵爲數甚鉅力難湊撥以常年計授之需除部認之外若直協無著則欵虧大半其焦迫自係實情竊惟熱河内屏畿輔外控蒙藩兵事邊防悉關緊要向使庫儲稍爲充裕即全數由部籌撥事屬無難出内帑以贍邊軍當爲朝廷所不吝惜無如年來練兵經費各省均多欠解禁煙令行土藥稅又成弩末近畿各鎭軍儲已虞不給前項直隸應協熱河二十萬兩部中實無力再籌各省疆臣於國家要政本自不分畛域熱河南鄰順直唇齒相依該處軍需更應勉力籌濟應請飭下直隸總督遵照原奏設法籌措按年協解俾熱河新軍得以接續興辦是爲至要 
分類新聞政界 
[直紳請將故督李鴻章專祠列入祀典天津]  
　　日前直藩據清苑縣紳士候選知府孫鳴臯候選知縣吳鼎昌揀選知縣朱廷楨前山西候補知縣樊榕棟揀選知縣謝麒等呈請將已故直隸總督太傳一等肅毅侯大學士李鴻章列入祀典并入祀賢良祠當即詳由崔護督具奏云奴才覆查李鴻章中興碩輔懋建殊勲坐鎭畿疆前後幾三十載直民追懷遺愛亦較他處爲尤深前奉諭旨准於立功省分建立專祠并入祀京師賢良祠仰見聖朝篤念藎臣褎揚之典至優極渥薄海同欽今該紳等已在保定省城爲故督建立專祠足見功德在民爭思崇報合無仰懇天恩俯准將建立故督李鴻章保定專祠敕部列入祀典并准入祀省城賢良祠由地方官春秋致祭以昭偉績而順輿情奉硃批著照所請 
[嚴催趕造行政統計蘇州]  
　　護撫陸中丞日昨據調查局司道呈稱職局前奉館頒民政財政統計表式並例要解說卽經分别簽印移行十月二十五日奉前升院瑞札轉行館咨限本年底年將光緒三十三年各表送館復經職局移催期限已迫各司道關局應造之表雖有陸續送局然延不造送者竟居多數如江海關鎭江關蘇松太道常鎭道警務公所上海巡警局濬浦局製造局兵輪支應局賑捐核奬處蘇松鎭滬寗鐵路公司蘇州商會上海商會十五處及蘇松常鎭四府均迄未准造表送局惟有仰乞憲恩俯念統計表事關緊要館限綦嚴迅賜分别移飭飛催江海關等十九處各將應造光緒三十二年各表漏夜趕造務於本月内移送到局以便查核彚造俾得勉副館限等情當經陸中丞嚴札分催各屬限文到十日内漏夜趕造送局勿再延宕致悮憲政 
[委充幣制顧問員蘇州]  
　　蘇垣商務總曾昨奉度支部來文以本部遵旨設立幣制調查局釐訂章程派員辦理惟幣制關係重要必須博采羣言方能折衷至當自應遴選通曉幣制人員作爲本部幣制調查局顧問員博訪周諮以收集思廣益之效兹查有蘇州商務總會總理張應謙堪以派充本部幣制調查顧問員柏應札行該員等遵照即將幣制利弊得失悉心研究隨時呈報以憑採擇 
交涉 
[敎民統計仍由華官直接調查廣東]  
　　粤省敎民抗拒調查户口一案已詳本報兹悉巡警道業已禀請袁督照會各國領事將調查各屬敎民請即轉致開送等情當奉批云查頒發統計各項表式均爲憲政籌備之要件本年十月承准外部咨送表式内有敎會敎堂各國官商居留人數及華洋訟案統計均經通飭遵辦在案至各國敎堂係設在中國之領土敎民亦係中國之子民地方官應有直接調查之權目未便事事照會領事致稽時日有悮報造之期據禀前情應候照會各領事諭令各屬敎民敎堂遇有調查等事即便據實報告以省周折 
[地户對於法人强佔之焦急天津]  
　　法人佔用民地一案前經崔護督專委岳觀察照燏並由運司特派廖大令世功帮同辦理以期速結乃至今未有辦法昨聞衆地户因事經十年迄未就緒流離失所困苦難堪恐此案仍照如前延宕因此男女約聚數十人俟陳督出門時攔輿禀求作主雖經代表人王聘三等竭力攔阻而衆地户終不允從仍擬於告期日在收呈處投遞禀詞 
軍界 
[另籌海軍學生出路辦法武昌]  
　　鄂省從前購置軍艦雷艇自行編成水師兩隊因管理駕駛需人孔亟是以在於陸軍特别小學堂附設海軍駕駛班挑選陸軍學生中之有根底者授以海軍所必需之學科原擬學成致用以期得力現在湖北軍艦雷艦已儘數撥歸海軍處管理該學生等將届畢業無所任用該堂監督劉香逵觀察特爲諸生另籌出路擬仍作爲陸軍候補士官明歲編練第十一鎭時一律派差昨將辦法具詳楊護督奉批候咨商軍諮處酌核辦理 
[巡防管帶易員湖南]  
　　湘撫岑中丞以中路巡防第三隊管帶符星奎營伍不整兵丁多老弱充數應卽撤差查有暫編陸軍第四十九標執事官藍翎把總向以瑞堪以接充又中路巡防第十三隊管帶袁國臣年力衰弱難期振作應即撤差查有暫編陸軍第四十九標第一營管帶 
 
 

Page 12

 
 
官候選布經歷劉玉堂堪以調充又西路巡防第入隊管帶顔朝舉性躭安逸不耐勞苦應即撤差查有暫編陸軍第五十標第二營管帶官蔡鉅猷堪以調充當即札委各該員充當各隊管帶官並飭將關防噐械文卷册籍等件逐一接收清楚督率弁勇申明紀律勤加操防遇事禀承本部院兵備處曁陳統領妥愼辦理現但冬防緊要尤以查緝匪盜綏輯地方爲主毋得稍涉怠玩致負委任 
學務 
[秦省奏請試辦女學陜西]  
　　陜撫恩奏陜省民風古樸爲二南起化之區今者固陋相沿而女敎不講發蒙養正匪學莫由奴才迭與署提學使余堃提議籌辦並准學部頒發女子師範學堂及女子小學堂章程到陜初開風氣宜謹防閑兹據詳稱遵在省城仿照天津女塾規制建築學堂一所聘定女敎習二人擬先試辦師範豫備科曁附設初等小學堂於本年七月間招考女生五十名肄習初等小學明年添招五十名開辦豫科一年畢業升入師範本科其宗旨在養成家庭敎育爲根本其成績在授以知識操作所必需至於服飾不尚時新家長許陳簽見伺候必以女役放學須用對牌一切遵守學部章程叅以地方情形杜漸防微愼之又愼開辦經費暫在公所撙節墊支常年經費現在每月約須銀二百兩先由司局籌撥濟用將來添招師範如額再請議加等情詳請奏咨前來奴才覆核所擬各節與學部啟發知識保存禮敎二語尚屬相符行之數年風化漸復古初民生自臻敦厚矣 
[敎育出品陳列所成立鎭江]  
　　鎭屬敎育出品陳列所由學界公衆組織業於日昨成立各學堂往觀者異常踴躍地址暫設萬壽宫敎育會内聞該所長係趙宗抃君擔任云 
實業 
[勸業道調任之原因長沙]  
　　湖南勸業道唐蓬洲觀察步瀛年力就衰於實業新政不甚了了前因湖南協贊南洋勸業會出品協會徵集各属出品籌欵辦法與湘紳龍研仙觀察（該會協贊員）往來文牘頗有齟齬實因唐觀察不諳會章及實業交通之故事爲岑中丞察悉時值衡永郴桂道譚芝芸觀察由京返省岑中丞即予對調以唐觀察委署衡永郴桂道以譚觀察委署勸業道 
雜記 
[蘇城救火聯合會續誌蘇州]  
　　蘇城救火聯合會開會各情已紀本報兹悉初四日續行開會被舉議董到會者十人擬複選正副會長各議董以火政重要不厭求詳先將議事機關執行機關詳加研究後再行複選當時公推吳君似村臨時主席一再商議以各社入會者僅十七社實居少數且各社捐洋恐一時不能辦到所有本會經費暫行籌墊廣徵各社意見並請各社入會以便公同商訂章程期臻妥善現决議於十一日開會先行研究以收集思廣益之效又聞該會保康龍社各員因前日開會公訂章程經沈君鴻揆程君秉之程君綺霞等批駁數條因事實上尚有穻礙之處請其更改該社員等誤爲意存反對頗有不懌之意現聞因此有解散之說正不知若何辦理也 
[盜匪與防營擊鬥紀聞湖南]  
　　湘省郴桂各屬與粤省界址毗連時有盜匪出没其間以故刦搶案件一一而足往來商旅均有戒心日前有大帮紙商繞道桂陽縣屬之八畝坵地方深恐前途遇盜特請南路巡防第六隊派赴該處分防之藍哨弁嘉斌撥派勇丁護送詎行至附近之熱洞口忽有盜匪百餘人從樹林中突出施放槍彈傷斃紙客挑夫一名比經營勇向前擋住與匪對擊一時之久因匪衆稍卻仍將紙客保護退回八畆坵再行設法前進並一面禀由該隊賀管帶轉報南路張統領咨報省台請示辦理 
[貴池監犯反獄正法安慶]  
　　貴池縣監犯左福昌桂奎沅等五六名于上月間毆傷禁卒反獄潜逃幸被管獄官偵知立將該犯等一並追獲嚴爲禁錮刻經該縣將情節較重者禀請皖撫就地正法聞朱中丞已准如所請並以管獄官雖屬當塲捕獲究亦疎于防範應各記大過一次以示薄懲 
清談 
[今日之日]  
　　進步歟退步歟今日之日。各省諮議局。已成立矣。而民生之疾苦。得上聞否。行政之良窳。得監督否。我不知今日之民氣。較昔日何如。 
　　今日之日。海軍大臣將次返國矣。而各省之籌辦。成蹟若何。各國之考察。心得若何。我不知今日之國力。較昔日何如。 
　　今日之日。外交之折衝。又一年矣。而路礦之權利。爭回幾何。敵勢之侵佔。退步幾何。我不知今日之外交。較昔日何如。 
雜著 
[通俗敎育之補助品]  
　　彗星談（續）（葉友琴）西士好里自一千七百二十年。至一千七百四十二年。專心考驗彗星軌道。測定行抛物綫者。二十有四。於一千六百八十二年。考知某彗星。與一千六百零七年。及一千五百三十一年。所見之彗星。情形皆合。確知其爲一彗星。而循行於　圜軌道者無疑。其周時約七十六年左右。並預推該彗星見時。當在一千七百五十八年之縫。或一千七百五十九年之始。及一千七百五十八年十二月間。果得見之。次年三月十二號爲過卑點之時。因好里所推。故名曰好里彗。 
　　明年四月十五日。爲該彗星過卑點之時。視已行近太陽。曾經佘山觀星台。用大遠鏡　見。光甚微細。日暮時。見於西方。婁宿之南。　行向西甚遲。經奎壁諸宿而與太陽相合。　明年二月十三日以後。該星遂於日出時見於東方。逆行向西至三月十九日而始順行向東。中璧宿經奎婁目昴諸宿行度日見其速。追過太陽。四月初十以後。該星遂復於口暮時見於西方。行度極速。光日漸放大。由昴宿順行向東經畢觜參井鬼柳諸宿。至四月二十二日後彗星行近軒轅大星。南距十　。光漸歛小。行度亦遲云。 
　　考彗星隱現。俱有定期。自漢成帝元延元年出現後。至明年爲第二十六届出現之期因。世人不明天文之理。故有附會灾殃之說。實則星有一定之斬道。天文家皆能預測之。無足異者。（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
公牘 
[贛撫馮中丞批復諮議局議案文]  
　　批呈請設立公估以維銀幣案來牘閱悉設立公估原爲維持巿面淮鹽局何致獨生異議鄂亦淮鹽口岸有公估局不難仿照辦理惟鹽局如何持議希候札行藩司會同官銀錢總號商務總會查明禀復核奪此復 
　　批呈請增刪膏士牌照捐章程案來牘閱悉所議自有所見惟謂各種辦法偏注於籌欵之意重而著意於禁烟之旨稍輕則未然也本部院於禁烟一事三令五申風行雷厲此次牌照捐責成巡警會同禁烟公所辦理原期實事求是遞減遞除以消滅烟毒爲止每於批札再三聲明意在於禁非在於征於吃户牌照營業憑照尤嚴爲限制不得貪圖繳費以致土店林立煙民私吸管秃唇焦嚴明禁約來呈增刪諸議如第二條營業憑照本部院早經慮及通飭愼重施行第三第四兩條戒烟辦法已具於戒煙會勸導會章程吸户牌照因病或體弱云云係爲貧病烟民稍叅活動一語章程懲罰綦嚴届時自甘沈溺黑籍之人究居少數可以實行註入煙籍不齒齊民之罰又第二條所稱查章程總則第五條已經聲明印官專辦委員坐辦並未遍派即如九江地方洋藥土藥各業尚多該商究係營業性質則禁煙分所接洽一切自於商務總會爲近若如來呈地方官督同紳董辦理如戒煙事務所公膏局等名目反慮隔膜牽掣至戒烟會章程本有督飭原派各紳認眞經理未嘗不用紳董除行巡警道會同禁烟公所逐條覆議外兹先約略批答末稱撫州商會鄭權控顔委員一節已據該員紳等來禀另案飭查矣此復 
　　批呈請刪改稅契章程案來牘閱悉稅契爲國家維正之供律不稅契者治罪之外並以原價之半入官贛省積習不稅者多是以近年節次整頓首告給裳短價飭補皆爲力挽積弊起見設立經征功過實主於課吏應視稅收旺衰再行斟酌改定典買田宅價值各處情形不同時價漲落無常殊難核定規則垂爲通章惟責派查之人舉發以杜挾嫌攻訐與刪除六成給裳峭准任意苛加契價希候札行司局會同核議詳覆再行宣布地方自治成立之後助官監察有人匿契短價之風漸戢自可無庸多設防閑合逹理由以備覆議此復 
　　批呈請改良官紙專賣章程案來牘閱悉國家向無規定官業民業界限瑞前部院官紙刷印所之設主於增益公需皆屬官用之紙原章雖有　用呈詞欵式婚書等類而除狀式外餘未實行尚無妨於商業狀紙加價撥充改良監獄就訟而籌獄費洗舊習以恤罪囚亦尚取不爲苛度支部久議建設造紙廠刷印局整齊官用之紙尤爲將來官紙必隸於官之明証各級審判廳成立民事刑事等類訴訟狀紙自有一律新章贛省官紙開辦至今漸次就緒正宜力求發逹惟係營業性質應如何仿照商業經營力除浮糜而收改良之效希候札行藩司會同官紙刷印所悉心止妥議辦理他省正多仿行贛省未便停致成本付諸虚擲用布理由尚冀復議此復 
　　批呈報地方自治籌辦處提出釐正籌辦城鎭鄕地方自治期限議案來牘閱悉决議釐正事件正與該處現擬各廳州縣籌辦城鎭鄕自治其限互相發明該處所定各屬舉行城議事董事會選舉及成立在明年六七月務須依限辦竣不得延誤其鎭鄕自治事宜亦應預備且附說本有奮勇爭先各從其便等語總之各屬以省城自治爲模範各鎭鄕以城自治爲模範則省城籌辦尤應猛進除行籌辦處作爲决議通過催趕辦理外此復 
　　批呈報巡警道陸路交通議案來牘閱悉所稱鄕問道路須俟議事會鄕董成立後研究開導然後可議遷移可興建築等語自係實情當此鎭鄕巡警尚未完備自治機關方始組織應行酌量緩議至火警後令各業主讓出地基若干係指街道兩旁而言並非索及業主屋基餘地天津上海等處從未給價聞京師亦復如此蓋爲官道公益計巡警得而干涉之若改築遷拆則另一問題與讓出街道不涉現在省城内外偶有火警由巡警道委員商同業主店主於街道仄狹之處讓出若干原爲保安民屋利便行人起見商民無不服從近月遇有此項事件未便因省城自治尚未成立稍阻進行且行政警察本爲地方自治有相輔無相觸也應請查照諮議局章程第六章第二十二條覆議除行巡警道酌擬章程圖說外此復 
　　批呈報决議布政司提出印花稅則議案來牘閱悉印花稅原以籌補洋土藥稅攸關軍餉洋欵爲國家行政經費異於地方經費本在可不交議之列惟藩司規定辦法係本省尚未通行章程應否增刪修改自應取决衆論以期盡善現在印花稅票已早奉部頒到照章應即施行查部章止有應貼印花之件並不照章貼用遇有訟案牽涉官不爲理並無准人告訐之文疏節闊目力杜紛擾用意至深民間習慣無不由漸而成始疏繼密乃是辦事次序城鎭鄕地方自治一律成立照章尚有四年奏奉諭旨開辦之案聲稱展緩多年定干嚴詰希候咨詢蘇浙皖鄂何時開辦得復另宣此復 
本埠新聞 
[鄕婦再控地販之不法]  
　　浦東鄕婦王黃氏之夫弟王茂生被地販姜渭濱私押凍斃迭紀前報兹悉該氏又復上控略謂姜之違例罔法有不得不瀆求大憲澈究者試再分别陳之一姜與茂生俱屬華人藏生又居浦東華界案係田士照章以原就被不應赴廨訐控一姜旣已赴廨控准傳訊應由廨憲移縣派差協傳乃姜並不邀同廨差咨照地保竟自帶同流氓擅往拔人一姜旣拔茂生至申應即解廨候訊何再私押棧房任意逼凍而尋至於死一茂生旣死之後奉廨憲飭差查問有無家屬姜竟賄差朦報滬上並無親屬迨至縣尊相驗將屍由堂收殮後氏始知悉未知有傷無傷寃難伸雪今其他姑置勿論即姜糾黨拔人私行押凍二端已屬律有明條爲再泣陳大憲伏乞恩准札飭公共公廨將姜渭濱移 
 
 

Page 19

 
 
解至縣嚴訊并究餘黨以慰寃魂 
[騙子累及房東]  
　　胡子亭曾於上月間至南巿毛家弄生大元布號承租房屋與號主施瑞符接洽先付定洋兩元隨將生財物件雇工搬進次日胡至小東門外洋外街順泰祥海昧行内購買白木耳官燕等物值洋三百二十元囑伙二人送交南巿恒義公客棧内某客收取隨付德記申莊三百五十元之票一紙向生大元布號支取尚有餘洋三十元胡旋偕二伙至施處托詞遁去二伙坐候良久懷疑詢問施即告以租房情形二伙知已受騙回至該棧某客亦已逃避因即控奉工程局於昨日傳施到案詳細盤詰施供所遺生財等物已由順泰祥搬去估計值洋二十元收條呈覽判施及恆義公執事趙蔭堂合繳洋一百元到案然後出外招尋該騙子送案重究餘欵勸令二伙及該行認虧兩造遵斷貝結而退 
[澈究巡弁劣跡續紀]  
　　四路三區巡弁徐彦向陳姓孀婦硬借不遂滋擾勒捐被總辦汪觀察查悉拘押候訊在案昨日汪觀察親自提訊徐供曾向該婦勸捐係奉徐副巡官之命觀察駁曰爾何不向商家籌勸必欲擾及家無男丁之婦女是何意見答稱因探知該婦家内有錢故向勸捐至借洋一層實被寃誣觀察諭先撤差發押拘留所候訊該婦族長陳老木卽令退去聽候核示 
[乙級選民投票]  
　　總工程局各董事昨在局中新造之議事廳樓下令東南兩區境内乙級自治選舉人民投票由各部司員引導至大廳自填選舉人名即行投　並派各部執事員在塲照料 
[流氓横行不法]  
　　英租界寗波路恒大當櫃夥顧仲生於前晚七句餘鐘行經北京路山東路附近突來流氓四五人各持利刃圍住恐嚇將顧所穿之元緞皮袍褂一套及銀表銀練等一併攫去迨顧投報捕房派探往查已杳無蹤跡矣 
[租界仍有烟窟]  
　　葉君生裘滙卿在西棋盤街一百三十四號屋内私售燈吃昨被包探將葉裘二人查獲並抄出烟鎗七支煙燈六盞一併拘解捕房押候究辦 
[第三次審訊招摇撞騙案]  
　　法租界通商旅館主梅金行前在九江以包築鐵路爲由誑騙蘇德卿洋一千二百元一案昨由公廨復訊原告投稱現在時近年關請即追繳詰之梅仍狡展不認聶司馬以收據確鑿豈容狡賴判收押追繳 
[復訊拐販小孩案]  
　　著名拐匪南京人楊爲卿與妻陳氏等在鎭江等處誘拐男女小孩七八口來滬附輪赴粤被丁阿狗向之索詐因此破獲解廨收押在案昨日復訊先據周修茂投稱前月十八日小孩阿根被拐知係楊等所爲姑且托尋楊允暫緩三四日定可找到詎至二十四日楊妻他往小的遂至廣東輪船碼頭守候見氏先領三孩上船至夜三點鐘楊又領四孩同來小的大喊阿根卽啼哭不止由楊抱住飛跑另有黨羽挈孩登車而去小的追趕彼即出刀嚇退叩求嚴追訊之楊陳氏供不承認並稱丈夫已於九月間赴厦門質之徐童氏供至上海帮工不知伊等有拐孩情事又訊楊阿木供與徐童氏之夫認識餘語支吾判分别還押候再訊究 
[城内]  
　　定期開倉。本縣田大令定於本月初十日開徵清米昨已頒發紅諭並飭各傏書預備一切届時祭倉 
　　誘騙女子○縣署偵探昨在小木橋地方見蟻媒王張氏同女子陳翠鳳在途行走上前艦詰據陳翠鳳答稱向同母親住居英租界六馬路今至馬立師路探望親戚行經八仙橋被該婦騙至城内云云詰之王張氏言語支吾該探夥遂將王張氏及陳翠鳳一併拘至縣署諭將王張氏交媒收押陳翠鳳交差候訊 
　　收租行兇○馮伯雨昨向剃頭店主廓元發收租無著馮遽行兇將碗擲傷郭之頭面血流不止旋即扭至一路巡局經游巡官察得郭元發受傷屬實移送縣署驗訊 
　　兄弟不和○許叩泉昨將供弟阿新扭至一路巡局供稱父親冋開鐵居生有四子現父親病故未久三弟阿新遽冋小的滋擾將帳簿奪去扭請究辦許阿新供小的素來安分此次因長兄欲將店業獨吞是以將帳取出與之結算判坤泉弟兄同至叔父處聽憑理斷毋許興訟 
　　道批二則○朱有常禀批此項單地現由馮振揚轉立何號道契來呈未據叙明究係如何紏葛仰會丈局員查明具復察奪職商馮振揚禀批該商本係此案的被迭經行廨查究詎容飾瀆仰公共租界會審官核案飭遵具復 
　　官事○補　知縣孔慶成日昨到道禀見 
[南巿]  
　　整頓警政○總工程局警務處昨出條諭略云現届冬令宵小必多各巡士急宜加意查察惟查巡士中確守崗規者固不乏人而怠惰者亦所難免殊非愼重警務之道自示之後各宜注意不得視爲具文致于重咎各級巡長巡邏隊巡士等亦各勤奮從公本巡員不時嚴密稽查若再有故蹈前轍不知歛迹者定當從嚴處分决不寛貸 
　　杳如黃鶴○滬北匯豐銀行控告南巿德興源號倒欠匯票銀二萬三千餘兩由廨員派差至工程局請提該號執事林錫堂歸案候訊已紀昨報兹悉是日經局採與廨差查知林已逃逸無蹤遂即回局禀明由裁判員標發封條先將該號發封候再嚴緝 
[閘北]  
　　手鎗何來○偵探隊官周二尹前日率同偵探劉得標在三路一區來安里内緝獲積竊程伯寅（即翁老九）一名並在其家抄出手鎗一支一併解至總局經德裁判提訊據供鎗係馬夫阿四所寄昨日復將韙阿四獲案訊不認判押候查明再行核辦 
　　局批四則○巡警總局批商人任品衡禀云朱季卿所欠易大木行一欵究竟是否應歸前東收取盤據帳簿均未呈驗無從查核著仍自行理明以清紏葛無庸率請備案又批丄人朱季卿票云據禀已悉被告馬　之等抗傳不到殊屬藐玩仰　法科尅日飭提訊結毋任延宕又批敎士馮文英禀云據禀隨呈楊德之原　軍摺均悉仰警法科飭傳該被告到案訊明再行核斷函件存又批商民師吾庚禀去禀軍均悉候飭提嚴留杏到案訊明核奪 
[英租界]  
　　因何錯悮○周德咸控程若洲不還股本前　由廨提訊周供前與程股開信義公報關行現已拆股程應我還商人銀二百餘兩曾付海關有票數紙祇収銀五十餘兩其餘延約不理求請追還訊之程供所欠之欵已將海關存票銀二百餘兩歸楚判程交保著同赴海關存票房對明實數禀候核奪 
　　合同無效○忻承義控諸金生違背合同前晚由廨提訊忻供前與諸訂立合同定購宰牲公司牛血曾付定洋五十元詎諸圖厚利將血另售求追諸供前在宰牲公司宰牛與忻訂立合同代購牛血嗣於九月間歇出改營他業愿還定洋判諸具結以後永不宰牛暫行交保候派差至宰牲公司查明再核限贖道契○吕名泰控土平橋抵單不贖前晚由廨提訊吕供王將一畝二分之道契一紙抵去銀四千兩延不取贖質之王供求 
 
 

Page 20

 
 
寛限料理判王交原保限兩禮拜贖還 
　　各追各欠○邢穗記控繆貴培楊振新欠租一案前晚由爾提訊原告供被欠租洋二百八十元求請追還繆供餘屋租於楊振新被楊欠去租金並代付飯食費約洋一百餘元判繆交保著每月拔洋七十元分四個月還清楊所欠各欵著繆另行具禀控追 
　　巡官結婚○英美捕房華捕正巡官强生前日與四川路茂生洋行大班之女在三馬路禮拜堂行結婚禮英美各捕房中西探捕人等咸往道賀 
　　電車傷人○前日下午有一形如乞丐之某甲在寶善街已閉怡園烟館門首被六十三號電車撞倒跌傷由捕車送捕房轉送仁濟醫院醫治 
　　印捕偷酒○福州路總巡捕房四百零四號印捕前晚上差見四川路高華士日本酒店玻璃窻内置有洋酒多瓶該印捕即將玻璃擊碎入内竊飲以致大醉跌傷旋由二百二十九號印捕查見將該印捕扶人捕房捕頭見其頭已跌破飭送工部局醫院醫治候再核辦 
　　横衝直撞○塌車夫華阿海等昨在南京路拖車不愼幾將二十三號電車撞壞當由巡捕將華等拘入捕房申斥釋出 
　　旣騙又搶○陳四明用黃布捲石一包似係洋銀一百元於昨日持至福建路錦成衣莊將包置於櫃上稱欲購買皮袍該莊夥當即取出花緞皮袍一件陳穿於身上狂奔逃逸旋由包探劉森堂幫同拘獲解至捕房押候究辦 
　　拐匪何往○昨有十二歲之湖北小孩廖紀根八歲小孩陳寶根均在新關碼頭徘徊啜泣由捕一併帶入捕房詰知該兩孩均無父母被匪拐來一併留候送廨安插 
　　索詐互扭○流氓蔴油阿實與馬夫王阿二等五人昨向潜入租界之過犯小杭州即張阿六圖詐不遂在途互扭適被包探朱阿巧查見一併拘入捕房押候究辦 
　　伊誰拾獲○某西婦庽居南京路外灘匯中西旅館三百二十九號房内昨乘龍飛馬房馬車由麥克海路至仁記路途中遺失皮袋一只内有值洋一千六百餘元之鑽石寶戒等物該西婦立即投報捕房派探查緝 
　　行夥被疑○河南路日商書上洋行失竊值銀五十兩之花緞一疋昨由中日包探將形跡可疑之行夥鄧金水拘入捕房經捕頭詢無實據即行釋放 
　　報告失竊○天津路六十號門牌閻子安家及南京路源盛洋紗號昨各失竊狐皮馬褂一件又福州路祥記衣莊失竊洋皮馬褂一件又金潤山在山西路被竊鈔票洋二十二元及日本銀洋四元湖北副票全張昨日先後報告捕房分别查緝 
[美租界]  
　　電車傷人○小車夫陳書堂昨午推車至靶子路與二十六號電車互撞致陳跌傷頭面由捕車送同仁醫院醫治再核 
　　曾否行竊○美艦兵某扭控人力車夫左阿惠行竊衣服及洋五元捕頭諭收押候食 
　　撞翻油擔○劉光之昨挑油擔在外大橋被謝阿虎之東洋車撞翻互相扭毆田捕一併拘入捕房押候核奪 
　　因何自盡○住居楊樹浦橋東堍江北人王某之妻周氏前晚不知何故吞烟自盡昨被捕房查知飭將屍身車送驗屍所傳諭地保報縣請驗 
　　積竊就獲○探目石錦榮昨獲長江積竊陳阿二李順陽余阿賁馬阿坤等四名解至捕房押候吊贓究辦 
[法租界]  
　　無憑訊理○李春梅控興隆小客棧主王洪耀吞没寄存衣箱一案昨日由廨復訊李供十九日尚開箱安放鈔票洋元王亦目覩務求嚴追訊之王供實於十八日由李與友人來棧取去小的於二十六日下鄕求恩明察聶司馬以所控旣無見証且王堅不供認判一併關釋 
　　仍難抵賴○楊蘭利控老生記號主陳阿六圖賴貨洋九十餘元一案昨日由廨復訊楊投案請追訊之張恊隆供洋已收到轉交捿盛収去並無收條訊之陳供仍不認判交原保限十四天給洋 
[通俗談（東吳）]  
　　每至歲終路刦之事必數數見而手鎗短刀之利器出顧租界定章華人不准購買軍器而終不能禁若輩之私買而居家行路之人則轉無術以自衢 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[吉林巡撫陳昭常奏調查户口並按期編訂户口册摺]  
　　奏爲遵章調查户口並按期編訂户口册情形恭摺仰祈聖鑒事（硃筆批須認眞切實辦理）竊前准民政部咨行調查户口章程内開人户總數應自本年起即光緒三十四年於第二年十月前彚報一次至第三年十月以前一律報齊人口總數應自本年起於第三年及第四年十月前各彚報一次至第五年十月前一律報齊自報齊後户數册應每兩個月編訂一次口數册應每届年編訂一次於年終彚報民政部各等語臣伏思調查户口一事與政治理亂相關而征賦徵兵以及興學緝盜收斂印稅諸端皆可按籍以從事故古者國必有版回以稽户口土地之數今泰東西各國亦最重户口内而政府外而那縣吏咸有丁户清册隨時修訂編緝無論都邑城鄕土著僑寄凡一丁一户一口無不著之於册而兼詳其年貌職業警察又以時檢查之而盜賊自不敢發即逃匪亦無所容此其大較也近參以全國之時局與夫吉林之情形則户口調查尤關切要綜而數之厥有八端凡立憲國最重人口統計若非實行調查則遷徙流亡其確數不能臆斷而民政之施行必多隔閡此必須實行調查者一也敎育之普及爲立憲國要圖若非實行調查則不知學齡兒童之多少即無以爲添設學額之標誉此必須實行調查者二也世界各國文明之程度愈高者則生計之程度亦愈高而賦稅之擔任亦益重此固相因而至之理也默數九年豫備各種憲政需欵浩繁將來如家屋稅户數稅營業稅必相繼議行非將户口調查則人民之家屋若何户數若何職業若何不能知其大概徵收各稅必不能使國民負擔平均此必須實行調查者三也徵兵新制旣行則人丁數目尤須眞確若未能實行調查則應徵人數每　幾何不能洞悉則徵兵命令礙難發行此須實行調查者四也諮議局選舉旣已創行自治局選舉又將踵起凡選舉權之　格與被選權之資格必以户口册爲依據而後可免錯誤脫落之虞此必須實行調查者五也賣憲政編查館分年籌備事宜表於第三年編訂户籍法第五年頒行户籍法而户籍法實行以後則身分登記簿亦必隨之以起要皆以户口册爲前提此必須實行調查者六也至於吉林東北與俄接東南與韓鄰　年户籍未修故有韓民越墾之事然前事不忘後事之師此必須實行調查者七也吉林冋日鬍匪猖獗異常近雖漸次　除而僻處邊隅猶聞伏莽其中雖有種種原因而大率以户口未能清釐職司其咎此必須實行調查者八也綜此八端其關繫於全國時局者則如彼其關繫於吉林情形者又如此臣是以於本年正月間奉到部章後即先後札飭民政司轉飭各府廳州縣按照部頒表式户則分列正附口則詳及年籍飭令切實調查限令於九月以前先將人户總數塡表申送並頒發告示明白曉諭嚴禁藉端需索造謡生事等弊復照章派民政司爲總監督派各府廳州縣爲本境調查户口監督各在案兹幸名府廳州縣奮勉從事均各將人户總數依限呈報且有並人口總數一同呈報者當即遵章先將人户總數表咨部存案惟念户數調查旣已蕆事自應將調查口數提前辦理現已札飭民政司以第三年即宣統二年爲調查人口總數之期以第四年爲彚報人口總數之期並通飭各属凡本年已報人户及人口總數之處即以本年十一月爲始按照部章每兩個月將户數册編訂一次每届半年將口數册編訂一次其僅報人户總數之處亦以本年十一月爲始將户數册每兩個月編訂一次並杜緊將人口總數調查限來年四月以前列表申報民政司彚詳咨部其接續編訂之户數册口數册均於每年終彚報民政部以冀逐年清釐庶宵小難以匿跡匪患可以肅清而一切新政亦可藉以推行並聲明不得視爲具文如向日内地各省保甲局敷衍搪塞徒爲了事地步再調查户口一事地方自治及巡警同負責任其自治機關已成立之處應責成自治局及巡警局分别調查以資比較自治局調查者當注意於選民及學齡兒童曁地方公益等事巡警局調查者當注意於保安行政曁司法部分搜查逮捕等事悉以户數口數詳確明晰爲會歸此則按照部意引伸其義臣所以認爲要圖而不敢延誤者也所有吉省調查户口並按期編訂户口册情形除分咨查照外理合會同東三省總督臣錫良恭摺具奏伏乞皇上聖鑒訓示謹奏宣統元年十一月二十四日奉硃批該衙門知道欽此 
專件 
[調查南洋各島荷屬地方之金融（楊志洵稿）]  
　　至於荷屬各島之硬貨則金貨三種十盾金貨五盾半金貨十一盾金貨 
　　銀貨六種二盾半銀貨一盾銀貨半盾銀貨二十五仙銀貨十仙銀貨五仙銀貨 
　　銅貨三種二仙半銅貨一仙銅貨半仙銅貨 
　　以上十二種之内其十盾之金貨係荷國普通之本位貨幣而五盾半及十一盾之金貨乃特製以應當地之需要者蓋千八百五十四年所鑄也然金貨常儲積於銀行不甚流通於巿銀貨六種之内其五仙半者巿中亦屬罕見故當地實際流通之貨除紙幣以外則銀貨五種銅貨三種而已外國貨幣流行於巿者則以英之磅貨最多蓋因荷幣於其本國及殖民地以外不甚通行故行旅之人皆樂用英貨也 
　　當地又向多僞造之貨商業中頗以爲苦殖民地政廳雖銳意撲滅而未得凈絶蓋此僞貨多由新嘉坡私鑄而來眞僞頗難識别貨幣授受之際頗煩注意故皆樂於携帶紙幣所尤奇者荷人待遇華僑與彼地之士人同視華人偶然無意持有僞貨恆羅不測之奇禍或呻吟囹圄動輙二三閱月而歐美人之在其地者苟其所使之僞貨非其人所造則處置極其寛大故僞貨即轉辗於歐人及享有與歐人同一待遇之特典之人之手此所以不易禁絶者也此種僞貨以二五仙五十仙銀貨爲最多一盾二盾半之銀貨僞者略少第以去年瓜哇銀行所毁者之數而計蓋二盾半者七百三十五枚一盾者五百六十四枚五十仙者七百八十六枚其未被毁者尚不勝計也 
　　瓜哇銀行正貨之準備大前年三千二百萬盾前年三千二百萬盾去年 
 
 

Page 27

 
 
三千八百萬盾亦有增加之勢本年三月底之現貨四千零七十三萬五千盾比於去年三月底之三千九百零二萬九千盾者盾增實在百七十萬五千盾之譜夫近世各國之中央銀行頗務儲積硬貨矣據當業者計算已往數年之間歐洲巿塲會加之資金至少不下七十萬萬盾以瓜哇銀行三年來之所增者較之不啻九牛之一毫耳然荷屬各島對於歐洲巿　常居於貸主之位置拔歐洲資金易於流入金利亦較亞東各國爲獨低平均不過四釐　業之人頗蒙其利焉 
　　昨年荷屬各島對於歐洲滙兌頗稱順適至茶蘭之安士得撣埠向係各島物産集散之地故由各島滙往該埠之匯票幾於不取滙費當地勃興之新會社往往利用此低利之資金擴張其事業股票巿塲暢旺莫甚焉然自其商界而觀自大前年世界財界之騷擾荷屬各島並蒙其影響至前年上半季猶未挽回其趨勢冬季始有恢復之兆金融窘迫幾及二載巴逹維亞司拉巴耶司馬拉等地之大公司破　頻聞加以英國洋布巿塲之變動此各島中貿易最大之洋布商人如華商及阿拉伯商皆受至大之苦　昨年一歲之中此等商人破産者至八十家負債四百五十萬盾以其資産二百十四萬盾相抵所差尚鉅又因此破産之餘波一切商人牽連並及銀行坐擁多金不敢爲低利之融通直至本年之初此風乃已 
　　本年當地之米作全體豐稔砂糖亦極旺其收穫期雖稽遲一月而其植蔗之田及製糖之廠較已往數歲大有增加則其出産之多可以想見（完） 
小說 
[短萹小說一磅肉（皞）（檗）（五）]  
　　希洛克自知。詞窮且讅斷難遵取一磅肉。而保無一滴血者。乃棄刀改容曰。吾今取金而不剜斯人之肉。則何如。俾知事已諧。應曰。三千金在此。波喜亞　止之曰。毋然。彼希洛克者。於律祗能剜肉。未可取金。今彼不欲剜肉。於律抑且有悖。又顧希曰。汝違背法律。衊視人命。國法當盡没汝産。以入公家。速來公爵前乞赦。得免與否。未可知也。希無奈。竟匍匐以求公爵。公爵曰汝旣知罪。吾今生汝命。獨取汝家産。半贈恩脫訥。半入公家可也。恩聞之。自思已幸得生。何忍復獲此飛來之産。答曰希有一女及婿。均信厚。爲希所不悅。今願將此産。暫留希處。令其異日。歸其女與婿。則庶不負。信厚之人。而僕之願。於是償矣。公爵如其請。希亦領命而去。衆隨散。俾及恩感律師相助之誼。咸欲邀往欵待。波喜亞堅不允。自念速歸。猶可於其夫抵家時。以示其能。繼又慮無徵信之物。會俾欲以三千。金與。彼作。酬即曰我憫君等之寃。特來排解。義也。豈望。報乎君如必欲酬我。得君指間之戒指。以作紀念足矣。俾有難色。良久答曰。此物乃結婚時拙荆所贈。已與彼約。誓不輕棄。君果欲此。則請巿一佳者代之可乎。波喜亞覺其夫相愛之摯。隨歛容謝曰。僕實不知。幸君恕冒昧。恩則謂俾曰。貝司君。乃吾輩恩人。不可拂其意。君姑與之。萬一夫人責備。吾當彌縫君伉儷之和諧夫人鑑吾之誠。當不深咎也。俾卒從恩言。而書記生亦欲向搿拿索一戒指。搿拿見其主旣割其愛物。亦遂解而授之。四人始相握手而别。 
　　波喜亞歸家之次日。俾斯南果與友恩脫訥至相見歡然。俾且述遇救之事。各稱奇異。正談笑間。忽耳室中搿拿與耐珊勃溪聲作。波喜亞呼詢其故。耐珊曰婢歸搿拿時。曾遺以一戒指。今戒指已失去。想必贈諸外婦矣。夫人思之。婢能無恨乎。波喜亞曰。是固然。搿拿何薄倖乃爾。當我與主人訂婚時。亦以戒指爲贈。至今猶在指間也。搿拿曰否。夫人誤矣。僕正爲主人贈戒指於律師。故亦以此贈彼書記生也。波喜亞故作不信。回首問其夫。果然。又佯爲薄怒。謂彼主僕二人。必有他。眷致失此定情之。物俾急辯曰否否。余實以授諸一律師。其人容貌。且與卿有虎賁之似。至卿謂余有他眷。則可指天日也。波喜亞至是。始粲然而笑。出戒指以示其夫。耐珊亦然。併述當日之所爲。俾與恩始而驚。駭繼而贊歎。終而不覺五體投地矣。檗子曰此篇爲詩人索士比。亞原著。可作歐洲游俠列。傳讀良友俠腸。　美人妙舌。均足千古矣。何物俾斯南。得於一身遇之。令人可羡。亦可妬也。 
　　又曰貸三千金。償一磅肉。眞世界創聞哉。然吾國貸外債。償以百千萬磅國民之血肉而不惜。吾知袞袞諸公。見　篇也。必曰。無足奇。無足奇。（完） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
