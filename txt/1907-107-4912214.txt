# 1907 - 107 - 4912214

 

Page 1

 
 
   
 
 

Page 2

 
 
論說 
[中國四千年文學變遷大勢論（僇）一續]  
[第二章自唐虞至三代爲文學發生時期]  
凡國於大地之上者。其文學變遷。莫不與時勢爲比例。中國上古之世草昧初開。蒼頡出而文字始大全。堯舜興而文章始進步。觀唐虞禪讓之語。授受之言。大抵於雄樸高淡之中。寓華貴雍容之氣。夏商繼起。去堯舜未遠。故其文簡質。亦與中古無大差。伊訓湯誥。僞書不足言。如夏之禹貢。商之盤。庚奥衍深厚。非後世貌爲古者所能及。至乎周初。文王囚居而演易象。武王訪道而得九疇。史佚掌史於西京。鬻熊著書於南服。制禮作樂。典章大備。司徒敷敎。文學有官守之。典章之所行。卽學術之所寄。言旣與文合一。文亦與道無分。上古聖人。初未嘗以文著。當時所謂文者。如周書周禮。皆史臣所紀之言也。無用之時。則藏之一心。有用之時。則布之簡䇿。初無後世格律宗派之說。而轉爲百世不祧之祖者。循天然之進步。非人力所能爲也。至平王東遷。官師之途分。而政敎之職判。官司失守。文學所寄。别爲一宗。孔門言敎育。持標文學爲一科。蓋亦因周衰文勝之趨勢。不得不然。時至春秋。而文始與三代大異矣。 
[第三章由周末至西漢爲文學極盛時期]  
周氏旣東。王綱解紐。文敎不能下敷。而文轉盛者何哉。其道有二。一則群。雄並立。必得能文章通掌故者爲之卿大夫。始爲知禮。不爲鄰國誚。二則學校選舉之制衰。有道之士。往往淪而在下。不得不窮老著書。以抒其志。以此二因。乃生諸果。季札論樂。趙裒拜詩。子産以詞令聞諸侯。叔向以知禮名四國。已開戰國之先聲。至七雄併吞諸子駢坒。咸思著書立說。以其道易天下。孟子之文雄而肆。莊子之文冲而虚。商君之文謹而嚴。緯非之文悍而辯。孫卿之文謹而厚。管子之文簡而該。至於思通九天。語妙八極以神權以思想。寫愛國之極忱。若楚之屈原。又爲文家之極則矣。至秦始皇焚書坑儒。各學學統。斬焉中絶。然學可廢而文不可廢。文者在在需用 
 
 
 

Page 3

 
 
者也。是以論秦代之學術。不能謂之不衰。而秦代之文章。則不能謂之不盛。蓋其時去戰國未遠。學派雖熄。而文運方昌。不韋呂覽之書。李斯瑯瑘之刻。皆爲千古文章之祖。然各學皆絶。而惟文獨存。亦大可悲己。雖然。此不特秦爲然也。卽漢亦何莫不然。 
專電 
[電一北京（三月十一日酉刻）]  
政府現議東三省巡撫遇有要政皆須禀商總督不許單銜奏事以示限制（句） 
[電二北京（三月十一日酉刻）]  
奉天叅贊政府擬簡外城巡警廳丞朱啓鈐充補不日發表按東三省先設參贊二員見昨日本報專電（木） 
[電三北京（三月十一日酉刻）]  
順天府尹係寳琦簡放駐德欽使業已揭曉府尹遺缺以裴維侒署理（章） 
緊要新聞 
[農工商部催造礦産調查表北京]  
　　農工商部前曾刋發表格通行各省咨令將所屬礦産無論官辦商辦金類非金類等原質及化分何質一併標題名目迅速分别塡報迄今有已報告者有未報告者正在檢查之際旋接外務部稱准法使照稱本國鑄錢院所著報本一分齎送中國政府存案等因查譯該使所造表格内開一將西歷一千九百零六年出井之金銀砂内含純金若干雜質若干或在本國提鍊或運往他國曁斤數價值統列入表内一將西歷一千九百零六年各局廠鍊得金鉛砂含雜質之合金曁鐵鑛内提出之金銀其數目多寡出口若干自用若干及斤數價值統列入表内各等語礦産爲利權所擊各國政府無不注意調查法國鑄錢院統誌各國生産寳金而於中國獨付闕如不得不亟爲考察故特咨行各直省請飭屬將前查及以上所開各節按年從速報告以備綜核云（大） 
[學部派員考察江蘇學務之先聲北京]  
　　江督電請學部酌派視學官來寗考察學務並分往蘇常揚鎭一帶攷查中小學堂以期畫一制度整齊規則現學部已揀定司員八名開單呈堂點派不日即可派出（學） 
[學部駁覆另訂學律北京]  
　　日前豫撫張中丞奏請另頒學律當交學部議奏現經奏稱學部訂定通章内載學堂禁令賞罰規條兩種早已慮及國家立法無論官紳士民均應遵守學生在學堂範圍以内犯法則學堂司之退學以後如有干犯科條是在行政司法官之專責原奏謂地方官以學堂名譽攸關往往遷就是地方官之不能執法非學生之不應遵守法律卽敎習遇有不合儘可隨時亂退亦難另定處分先待以逆億之心另定學律一摺應請毌庸置議奉旨允准（木） 
按此事略見初八日本報專電 
[部飭查報辦理鄉社情形蘇州]  
　　民政部咨行蘇撫文曰本部奏請通飭各省查報鄉社情形一摺（原摺己登前報）奉旨依議欽此相應咨行貴撫欽遵查照督飭各該府廳州縣分别鄉圑村鎭名目管轄方里及如何選充辦法繪具圖說從速報部此關地方自治基礎考查不厭求詳經此次查報後將來如有斟酌變易之處仍應隨時咨報本部並將現充各該府廳州縣之鄉正等是否殷實土著有無職銜性行若何平日有無過犯概行列册報部以重民政可也陳中丞接咨後當卽通飭各屬一體遵辦（體） 
[民政部冼刷警廳參案北京]  
　　前日本報專電載趙侍御奏叅外廳廳丞交民政部查明具奏等情現聞民政部已具摺覆奏將所叅各欵逐條均以查無實據奏對此亦官樣之文章也（區） 
[度支部改制近聞北京]  
　　度支部改制一事久經各堂磋議現已議妥定於四月間揭曉其大概辦法係裁去南北檔房改設丞叅廳至於各司掌印主稿向例俱用漢員今則不分滿漢皆可補授惟津貼一層則未經議及云（貝） 
[南洋大學請簡監督南京]  
　　南洋創建大學堂一節已 
見本報日昨江督特電致學部請簡大學堂監督聞官場中人云江督之意實注意鄭京堂孝胥大約必以京堂請簡云（木） 
[大連灣開關有期]  
　　大連灣稅關定於西五月一號卽中歷三月十九日）開辦同時吉林黑龍江兩省中俄交界處亦須設立稅關駐京日本公使林權助接奉東京政府訓條巳會同外務部將大連灣設關條約簽押矣譯字林報 
[中日會商收購新奉鐵路]  
　　一千九百零五年日 
 
 

Page 4

 
 
本專使小村男爵在北京會議滿洲條約時曾允許俟日本軍隊撤盡卽將新奉鐵路交還中國今日軍已於西四月十五號撤盡當由外務部侍郎唐紹儀與日本公使林權助商議收回此路聞已許給價銀一千五百萬兩由中國北境鐵路餘利内撥付該路俟收回後尙須重加修造此事在日本公使館商議極爲和平大約數日經兩國核准後卽可定議矣譯字林報 
[咨復銅官山礦廢約安慶]  
　　皖撫前准外務部咨開據英使稱凱約翰于銅官山礦情願合辦隨卽咨請李京堂查覆并士紳不允等情迭紀前報茲聞皖撫己接到李京堂咨復文曰本年二月二十七日接據貴撫部院咨開二月十五日承准外務部咨開二月初一日准英朱使照稱英商凱約翰皖省開礦合同一事（中略）到本部院承准此查貴京堂何時與該公司代表人議論此事並未准咨會有案而細繹英使照會内所述貴京堂向覆該公司代表人語意仍是皖紳不願與商除行礦務局查覆外相應咨詢爲此合咨貴京堂請煩查明迅賜見復施行並附抄件各等因本京堂准此查安徽礦務事宜本京堂向不預聞上年秋間鑛務局方紳履中以銅官山廢約事久無消息在蕪面託到滬代探凱約翰下落並聲明該公司代表係哈華託等語本京堂旋于到滬後親往晤哈華託告以皖紳决主廢約不如早日收束哈華託始尙爭執繼經再四辯駁方允函致凱約翰詳告一切不意凱約翰接哈華託信後忽來一函欲以合辦爲調停之計本京堂己告哈華託此函與皖紳廢約宗旨不合合辦之法皖紳决意不允云云茲准前因相應據情咨復除移復鑛務局外卽請貴撫部院查核施行（孔） 
[福建鐵路之内容福州]  
　　福建鐵路工程全部人員於前月到厦現正從事測量正副兩總工程師由嵩嶼啓程入漳州折往泉州覆勘路線後由東石回厦聞工程師等均係船政學生總工程師陳君留學法京尤屬專門之學於路事頗有經驗茲查得各工程師姓名履歷如下以備留心路事者之叅考總工程師陳慶平字怡堂長樂縣人候補同知福建船政製造學堂學生留學法國巴黎橋路學堂畢業生歷充津榆鐵路副工程師京漢鐵路南幹副總工程師副總工程師王廻瀾字幼谷閩縣人候選知縣福建船政製造學堂學生留學法國武備營造學堂畢業生歷充京漢正太滇越鐵路副工程師測量師兼叚長陳海瑞字慶誠間縣人候選知縣福建船政製造學堂畢業生歷充京漢鐵路南幹工程管工測量汴洛全路路綫辦理汴洛頭二段工程叚長測量師秉叚長陳錫周字芸侯閩縣人湖北試用縣丞福建船政製造學堂畢業生歷充測量京漢鐵路南北幹綫南路工程管工北路養路稽查副測量師林兆燕字景山閩縣人候選縣丞福建船政製造學堂畢業生歷充台北鐵路測量船政繪事院敎習船廠監工副测量師林鑑殷字述祖福建侯官縣人候選縣丞福建船政後學堂畢業生前在台灣輿圖局測量沿江沿海水道粤漢鐵路繙譯測量粤漢界綫（夕） 
[中國使臣更調之消息]  
　　駐日本公使楊樞自請開缺繼其任者當爲前駐英公使張德彝駐奥公使李經邁請假奉毌回華遺缺由政府飭令駐法使署參贊道員吳宗濂代理新　駐德公使曾廣銓不願出洋遺缺由前駐法公使孫寳琦補授駐英公使汪大爕現亦呈請回華到外務部郵傳部之任至駐日本公使楊樞因與學生不合不日將奉調回國矣譯字林報 
[中國政府不允法人在福州招工]  
　　法人魏池未經禀明華官允准遽在福州招募華人前往法國殖民地已招得工人一千八百名現爲中國政府查悉卽將工人遣散各回内地並將此事照會駐京法使譯字林報 
本埠要聞 
[禀請移商鐵路公司暫緩開工]  
　　華亭縣程大 
令據北鄉庄董陳鎔經等禀松滬鐵路已插標至華境莘庄新橋一帶將次開工現正春花爛漫之時荳麥菜花不日可望成熱若來小工多人任意踐踏恐小民不願難免滋擾築路較緩救荒尤急應請公司暫緩三四十天動工以保春花等情現程大令已禀明滬道轉移蘇省鐵路公司妥爲酌核矣（恥） 
[禀請阻止公司採運石子]  
　　蘇省鐵路公司擬採松屬靑邑東佘北簳兩山石子迭經紳　　阻未能作罷茲該處紳士楊葆光等九十餘人咸以該二山坆墓纍纍　多窒礙又繕具公禀中有地方三不可行公司三必不行等語已呈由道府請向公司竭力阻止矣（列） 
[槍斃西捕要犯被獲]  
　　滬道瑞觀察前以盜匪槍斃西 
捕茅露一案正犯未獲禀奉蘇撫密飭太湖水師歐陽協戎來滬協緝在案昨晨九時協戎據眼線密報此案首盜劉阿三卽麻皮阿三王夢利卽混名莽和尚（均台州人）匿跡美租界外當卽會同中西包控前往拿獲並起出當票甚多隨即帶回捕房嚴行管押現瑞觀察已電禀督撫兩院請示嚴辦矣（西） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
尃件 
[吉林城内暫准各國商人租屋合同]  
[第一條依中外通商之便利於吉林商埠未經劃定埠章未經實行以]  
　　前各國商人遵照左之規定得在吉林城内暫時租屋居住 
　　一須出於業主之情願不得强迫 
　　二須開明租屋人及同居人之氏名國藉職業等 
　　三於暫租議定三日以内須與業主向時呈報本處巡警局 
　　四受本處巡警局之許可 
　　五不得爲左開之違禁事業 
　　（甲）妓館（須在警局指定區域内者准其營業） 
　　（乙）食鹽商 
　　（丙）販售軍械及其他危險物 
　　（丁）質物商（即小押） 
　　（戊）阿片店（卽烟館） 
　　（已）賭博 
　　（庚）其他違禁之事 
　　六不得向非其房屋業主人議定租賃 
　　七不得違背本處警章及現行各項捐稅規則 
　　八須持有其國之護照及執照 
　　第二條暫租之期限以吉林商埠租建專章實行之後三個月内爲斷届日自行出貲遷往商埠所租領之地域内但租屋人不俟限滿預先移往他處或向其本國時亦聽其便 
　　第三條當暫租限滿時於一個月前經本處巡警局傳知租屋人及業主卽不得繼續租賃 
　　第四條租屋人所暫租之房屋遇有必須移轉時從本處警罕官吏之　　請求並所定期限自行出資移轉居處 
　　第五條租屋人須確認暫租之名義不得將所租之家屋興上修葺如認爲必須修葺時該租屋人自行出資修理將來退出時並應修還原式 
　　第六條租屋人欲將其承租之氏名及國籍營業變更時必俟本處巡警局之許可 
　　第七條暫租議定時租屋人及業主須照左開各款塡寫暫租契約書　　一暫租之房屋在某街某胡同是何方向從某頭數起第幾號門面　　二房之種類及間數（鋪房樓房行店或瓦房草房之類） 
　　三屋之裝修若干 
　　四租屋人爲何國人及何年齡何氏名作何營業 
　　五租屋人暫租此屋欲營何業與本合同第一條第五項所禁止者無　　韋背否　 
　　六租屋同居之家族雇工及其他人等之氏名年齡職業 
　　七暫租之貸金每月若干數如何交付此外有無敷金 
　　八遵照本合同官定暫租之期限 
　　九出於租屋人及業主之情願遵照本合同辦理並須署名押印 
　　十租屋人與業主須將暫租議定情形一同呈報於本處巡警局俟其　　許可 
　　十一右開各欵如有變更時須隨時報明本地巡警局（書式另開） 
　　第八條暫租契約書呈報本地巡警局認爲合例時加蓋押章卽作爲准租之憑據 
　　第九條合同只規定家屋暫租之事房産之賣與及典當概不允許 
　　第十條依本合同第二條第四條第五條之規定所有租屋人之移轉修葺及其他各項費用與虧損吉林官民概不担任赔償 
　　第十一條本合同第一條第六條及第八條載明允許之事至吉林埠章宣佈之日即廢止之其他各條所規定仍不失其效力 
　　第十二條如違背本合同以上各欵所規定外國人送交該國領事官辦理中國人送交本處地方官照例懲辦 
　　第十三條本合同自光緒三十三年正月施行之（其） 
内治部 
[連藩司補授桂撫消息廣東]  
　　聞粤督周制軍近有電達政府密保二人一爲余誠格一爲（粤布政使）連甲慶邸接電以連甲爲大員中不可多得之才擬卽請授以廣西巡撫之缺（爲） 
[袁州府復擬萍鄉善後條陳江西]  
　　袁州府趙太守日前復擬定萍鄉善後條陳上禀贛臬秦廉訪請爲察核茲將條陳錄下一曰留軍駐守各縣清鄉之後本境固無匪蹤但萍鄉之上栗巿桐木宜春之慈化余家坊萬載之黃茅等處與湖南瀏陽醴陵等縣接壤素爲會匪出没之區匪擾以後紳民尙有戒心應於該三縣適中之桐木等處留駐一營藉資鎭懾俟一二年後察看情形如何再行裁撤一曰抽稅濟餉桐木等處留防之營需餉甚鉅近年安源煤礦出销日旺鐵路運載晝夜不停現聞該礦一年應完之煤稅所納爲數極微因初時出境之煤爲數無多聽該礦酌量完納其後運載雖旺亦仍相沿未攺且該礦地屬江右而財濟江南又係委道員承辦萍鄉稅口委員職員較微諸事未能直接應請將萍鄉稅司改爲統稅分局委道府辦理凡應征煤稅一律定章抽收即以所收之稅留爲桐木等處防營之餉似此酌量變通在公家添此一營不必另籌正欵在該礦照章完稅亦非額外苛增請移會統稅總局妥籌辦理一曰規復引額卑屬之　春縣原係淮鹽引地該縣慈化等鄉與湖南瀏陽等縣毗連久爲湘省粤私侵灌而私梟又多係匪黨平日勾結煽惑爲患地方當邊界有兵亟應實力請緝除地方之隱患復淮鹽之引額但慈化等鄉離郡城較遠水道不通鮮有官鹽往售故小民相率食私今旣堵截私鹽自應招商認銷近年鄰省各縣如吉安府屬之永新蓮花藍陵以及萍鄉等縣先後詳定改爲由商認銷淮引日見其暢宜春亦應仿 
 
 

Page 11

 
 
照辦理應飭令各該縣選舉殷實商董籌集資本妥議章程另行禀辦 
一曰添設電局此次匪警奉憲台指授機宜登時撲滅皆由電傳之速匪猝難滋卑屬爲江省西南邊陲要地平時達省之電須由萍鄉繞道湘卾現在地方事務日繁時有要事應請憲示於袁州郡城添設電報局一處聯接樟萍達省較爲便捷如郡屬商務日見發達將來養電之費當可敷出應請咨商電政大臣酌度添設庶公務商務兩有裨益（因） 
[蘇撫批飭消弭搶米蘇州]  
陽湖縣河大令希曾日前將查明雪雁橋鄉民搶米情形通禀省憲當奉蘇撫批示云此案起釁原由雖係該米行自取惟鄉民藉端滋閙抛散米十餘石其中必有刁徒煽惑應由縣訪查究辦以儆效尤至内地流通照章固所不禁而該處米價昻貴人心惶惶自應先儘本地糶售以顧民食並卽勸諭各米商等嗣後切勿再將大宗米糧任意出運致遭疑阻而生事端是爲至要（具） 
[米商禀請轉詳立案蕪湖]  
　　蕪湖江廣米商日前禀呈巡警馬路工程局略謂無埠以米巿爲大宗商等米行林立雖係代客買賣出入欵項甚鉅關繫匪輕前商務局憲許限以行額酌定行章浦非爲思患預防起見商等恪遵功令正用之外並未多取分文無如各行生意並未加多用費日形浩大近年以來如同和祥下河人之脫騙客賬廣興長下河人之拐逃客欵源盛和德源祥之倒騙客銀皆由平日入不敷出所致若非公同議立章程請示週知早爲立案則商界何堪設法等情到局茲據該局查蕪埠以米巿爲大宗而米業以行規爲要領行規不整米巿漸衰聞已照禀各情聲叙並將所議章程抄摺移請蕪湖道轉詳立案矣（孔） 
[議定五處不准兼差廣東]  
　　周督現定章程凡要差各員概不准兼管别差現已議定五處（一）新軍及關涉新軍辦事等處（二）巡警（三）黃浦船廠（四）各學堂敎員（五）錢局凡此五處皆爲要差所有在差人員不准兼管别事大約不久即見實行云（夕） 
[商務局擬請改良煤稅安慶]  
　　安有省礦務定章出井煤稅向來責成出運之首卞抽收並派員稽查彈壓照辦在案近來檢閱首卡之解數每與委員查報之數不符考其實情皆由奸商刁販繞途越卡計暪厘稅之故現聞商務局具詳撫憲擬請改良辦法或由監收委員隨時抽收或由稽查委員收繳以杜該商販偷漏弊云（孔） 
[清查通屬種烟畆數杭州]  
　　浙省實行戒烟禁令先由官場爲表率迭懸示諭勒令各烟館於六個月内一律閉歇惟内地各屬之種植鶯粟者幾於到處皆是尤以寗紹台之象山餘姚等縣出産爲大宗現應遵奉奏定新章限令逐漸改種茲先通飭各縣查明種烟地畆實數造册詳報如敢隱匿及違禁私種一禁經查出立將地畆充公以期漸絶根株也（適） 
[改良習藝所之善法（安慶）]  
　　安省設立罪犯習藝所章程規則本極美善今年正月間忽然逃去罪犯數名論者謂此等人犯桀驁不馴斷不足加以敎誨世廉訪獨注意改良以爲束縛其手足不如變化其氣質因添委敎員二人一敎以算數及粗淺書字文義一講說勸善諸書使知自新惟聞每歲需費八千餘金籌欵頗不易易目下皆由臬憲一人捐廉辦理云（若） 
[船商禀陳公會辦法安慶]  
　　皖省界居長江之中區船商公會固不容緩現經該商董汪兆廷等禀稱各省商船公會均已舉辦我省自當遵行茲公舉王金壽候承爲總理並呈妥協章程請由商務局詳請撫院轉咨商部給予關防並請札委該總理俾專責成而興航業云（孔） 
[蘇省烟館遵諭繳征蘇州]  
　　省垣烟館聚　會議已疊誌前報茲悉稽征官膏局於初七日派人至各烟館令將從前膏捐局執照繳出易以稽征官膏局憑照照從前捐數改收每兩征錢四十文各烟館皆遵諭繳納並不省有違抗情事云（出） 
[蕪湖道禀見蘇撫蘇州]  
　　新仕安徽寗池太廣道文觀察煥由蕪湖起程於三月初七日到蘇禀見蘇撫陳中丞商辦要公（拘） 
[畢業生奉調回杭杭州]  
　　浙省舉行新政以來軍學二界尤爲注意現因力求警察進步特調留日巡警學堂專科畢業生夏善吉夏鎭邦二君回杭復調湖北將弁學堂畢業生馬驤君返浙襄辦一切日前張中丞傳見後諭飭聽候量才委用云（適） 
[巡警畢業生定期給憑蘇州]  
　　蘇省第一巡警學堂二班畢業生經堂長王圻俊司馬禀請撫憲准於十二午日前九句鐘蒞堂給憑（出） 
[札飭府廳州縣實行戒烟漢口]  
　　卾督張香帥札飭三司轉飭各府廳州縣無論官紳士庶一律戒食鴉片惟五十歲以上暫且准領牌照赴官局購烟亦限六個月戒斷所有城鄉烟館勒令閉歇如有私開者即將房屋充公現夏口廳已奉札遵辦矣（今） 
[稽查委員經理煤稅安慶]  
　　各處征收出井煤稅向例由局卡解繳惟核其收數與委員查報之數往往不符不免有偷漏之弊現商務總局特重訂規則此後應征出井煤稅概歸稽查委員經理以一事權己詳明上憲批准遵行矣（盛） 
外交錄 
[外部飭各省嚴禁招募華丅赴巴拿瑪]  
　　外務部據駐美公使梁誠禀稱美國禁止華工不許入境而巴拿瑪運河又極難開濬加以該處天氣除十人外皆與之不宜云云因飭南北洋大臣及各省督撫設法禁止招募華工赴巴拿瑪運河袁督已遵照出示曉諭近聞江督端方亦已飭令南京警察及文武各員一體嚴查矣譯字林報 
[又禁演說抵制美貨廣東]  
　　東南關巡警正局近據五局禀稱段内西濠口隄岸一帶屢有假扮洋裝之人以賣紙烟爲名登高演說而所言多抵制美貨等事屢飭目兵開導違抗不聽若竟任其妄爲恐又釀成交涉於警務大有妨碍禀請示禁等因當以事關國際卽轉禀總局卽日出示張貼隄岸一帶略謂此後如再有借賣紙烟演說抵制美貨者卽由值巡目兵從嚴禁止分别驅逐拘罰倘敢故違决不寛貨云云（爲） 
[關道札禁冒掛洋旗漢口]  
　　江漢關道桑鐵珊觀察近據黃岡縣 
紳士陳炳章等禀稱有奸商高瑞林在黃岡縣城内冒掛美商洋旗開設洋貨號等情關道當卽照會駐漢美領事并札飭黃岡縣嚴查禁阻（今） 
 
 

Page 12

 
 
軍事界 
[預備舉行陸軍研究會武昌]  
　　鄂督張香帥日前接到陸軍部咨文知第一次陸軍研究會業已議定先在武昌舉行因札飭鎭禁各將校將應辦事宜早爲籌畫列表呈送以備叅考（忘） 
[第二次歡送徵兵廣東]  
　　嘉應第一期徵兵歡送赴省後應徵者更爲踴躍至前月念四日各縣徵到者已達二晨名分局官員定期月抄送赴省城先由州官傳知紳商學界是日十點鐘州官親臨分局會同徵兵官員點名畢由王君體端率同徵兵鳴砲啟行由考棚經州署出南門轉至東校場官紳學商各界歡送者數百人黴兵與各學生沿途高唱軍歌抵東校塲後徵兵西向歡送者東向先由州官演說次紳界學界商界以次致祝詞後王君體端演說代兵士答詞演畢衆皆鼓掌高呼中國萬歲（歹 
敎育誌 
[學部飭查師範學堂之衝突北京]  
　　成都師範學堂某司事倚勢辱罵敎員並扭毆齋務長以致激動公憤全堂散學各學生遂公電學部請飭查辦以維學務現已由學部電飭四川提學使秉公查辦矣（人） 
[學使創設圖書儀器館安慶]  
　　日前沈提學使子培擬在學務公所經費内酌提欵項就原設學務處地方創立圖書儀器館購置書籍儀器及各標本型模廣儲其中以備敎員實驗之用並委候補知府管象晋爲提調昨已詳請撫憲遵示開辦矣（孔） 
[女學堂添設專科蘇州]  
　　蘇城楚庫巷初級師範學堂現擬增設手工專條科專習高等絨繩抽絲造花機絨縫紉五種一年畢業額設五十人每月學費洋二元不論年歲昨已廣貼告白招生矣（必） 
[警察學堂添招自費生蘇州]  
　　蘇省巡警學堂總辦嚴太守現擬添招自費生六十名已於前日通飭挑選申送矣（出） 
[校長兼充視學員南京]  
　　丹徒縣宗大令近因選舉趙紳酉彝充本縣視學員特詳請江督飭趙紳速行回里端午帥以該紳現充思益學堂堂長正資董理未便易人惟旣經衆論僉同亦當盡義務於桑梓遂准該紳兼任丹徒縣視學員寗鎭相距匪遥當可隨時兼顧也（商） 
實業類 
[粤督派員經售九廣鐵路股份]  
　　粤督周玉山制軍電達外務部謂九廣鐵路股份票已飭香港電報局總辦温觀察及委員二人分别在香港省城辦理售股事宜現爲便於華人起見已定每股英金五磅粤人深知九廣鐵路之重要當收購債欵全數之半（全數計英金一百五十萬磅）傳聞唐少川侍郎已函致銀公司代表濮蘭德預留值英金七十五萬磅之股票售給兩廣商民蓋按照合同所載中英股東應得同等之利益也譯字林報 
[城垣未便行駛電車廣東]  
　　南洋視學員蘇啓元具禀督院請於粤省城垣上建設電車鐵軌經督院札司備移巡警總局農　商局核明妥議等情已詳前報現悉農工商局查明省城城垣係隸旗營管理即據情移請左司協領查明有無窒碍以憑核議當據左司協領覆稱城垣重地例禁閒人往來如設立電車則必爲晝夜通行之路有干定制且於城上砲位兵房藥房均有窒礙上年粤省舉辦自來水公司岑前督亦曾咨商壽留守擬在城上安設幹管當因有碍城墻未便准行咨復在案現擬在城上設立電車較之安設幹管尤多窒碍萬不可行請卽察核云云想此事又成畫餅矣（僞） 
[籌興墾牧利權嘉興]  
　　海鹽嘉善一帶向多荒田茲有曾赴日本考察實業之金君等議設墾牧公司種植桑麻果蔬牧豢牲畜並就窪區栽蓮養魚以收自然之利如有主之産按畆分等給息無主荒地由公司繳價承粮禀請府縣轉詳給示保護俟有成效尙須至鄰邑推廣云（士） 
[興國礦務擴充辦法漢口]  
　　鄂屬興國州炭山灣煤礦係由在籍紳士余公胄觀察招商開辦經營十餘年用費至十餘萬未著成效現復添招股本四十萬另購德國名廠極大之紫銅機一付禀奉卾督核准不日卽可到漢聞該公司尙擬由礦廠修築鐵路一條直達江口以利交通云（今） 
瑣事欄 
[某侍郎趨奉慶邸之醜狀北京]  
　　上月初四日有瘋子一名閱入 
慶王府登時被衛兵拿獲解交巡警聽審訊該瘋人供狀時指天畫地言語癲狂實屬素染瘋疾並無别項情節而民政部某侍郎卿重其事申飭警廳何以不立時電告並謂以後如再有此等重大情事應由德律風登時馳報云古 
[畢業生之怪象湖北]  
　　卾省南路高等小學堂各生畢業後經鄂督張香帥與提學使黃仲弢會銜奏請作爲廪增附生已紀前報茲聞省中各報房仍用入泮舊例以紅紙大書報條至各生家鳴金道喜各生家亦用報條分報戚族頗極一時之榮耀云（今） 
[銀行官項了結近聞漢口]  
　　漢口度支部銀行去歲被泰成森錢店倒虧巨欵現經漢口商董蔡輔卿出爲理處以八折賠償了結業已禀請夏口廳將管押之張達周開釋矣（曰） 
[查辦筍匪恃衆拒捕湖州]  
　　孝豐縣境向多匪患自太行山之九千歲田化龍等伏誅後伏莽尙多雖有防軍駐守仍難周顧現有筍匪在銀坊材及港口地方搶刦富戶馬均燦並恒濟堂藥鋪當由防軍聞警駛往詎該匪等恃衆拒捕幸經鄉圑集援格斃李啟四一名袁小妹一名因身受重傷越日斃命旋經曾星階大令赴鄉勘明後據情具詳撫憲聞浙撫張筱帥已派委德清縣黃鞠有大令赴教查辦矣（士） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）（十一）]  
海太曰然曰。盍試假我一觀。海太莫測其意亦姑予之。霍接簿翻閱甚疾。若一覽無餘者。余覩之。心疑甚。蓋前半有記載字跡處。彼絶不翻閱。　反從後半空白處翻之。揭至十餘頁後。忽中有一頁。已撕去大半。惟黏訂處尙存少許。足見其扯此紙時。必在怱促之際。故留此殘餘未盡者。霍揭至此。忽爾全副精神。若專注其上。默審良久。突問曰。海太君。子昨晨出門時。此日記簿。曾携帶身畔否。海太曰。我此簿刻不離身。有事卽隨時登之。昨晨出門。固置此袋中。携以俱出。霍聽畢。狂笑而起曰。密斯忒海太今雪倫君控子爲斯案之兇手。有拘票在此。子其與我偕行乎。海聞言。意甚驚惶曰。彼有何證據。敢指我爲斯案之兇手。霍曰。頃我己詳加勘視。此案情節。實與子有密切之關係。海曰。證據安在。霍自身畔出雪茄烟半截曰。證據在此。頃我在宅外循牆而北。行至十餘武外。卽見有烟灰少許遺牆下。再前則又見之。灰甚散碎。似其人行走甚疾。舉步高低。震盪而下墮者。我卽尋灰跡而前。至轉角處。拾得此烟捲半截。審其牌。則爲史胎痕拌。（卽船牌也）實與子惠我之烟。同一牌號。度子昨夜殺人後。必匿跡於此。俟火勢旣發。乃僞爲自外初歸者。出而呼救耳。語未畢。海太已勃怒不可遏。驟呼曰止。斯可言。乃欲以相誣耶。此史胎痕拌牌之烟捲。倫敦巿中。售者甚衆。吸之者豈僅余一人耶。詎此區區半截烟。足證余殺人罪耶。霍笑曰。子毌躁。請畢我說。此半截烟捲固不足證子之殺人。但足證子昨夜曾至宅後耳。今我更示爾一據。爾再有何說。言時。卽從衣袋中出縐紙一小團。舒放平正。再將日記薄上。撕剩之半頁餘紙。與此紙拼而觀之。若合符節。不但紙色相同。而兩紙拼合處。尤天然若一。顯見比半頁縐紙係從日。記簿撕下者。再視此縐紙之上。血跡殷然。雖指形摸糊而羅紋尙隱約可辨。更顯見撕下此紙。以擦手上血跡者。霍乃謂海太曰。此紙我亦在宅後得之。爾自謂昨晨之出。日記簿刻未去身。然則此半頁之血紙。又從何處飛至耶。國外新聞 
[郵船在日本洋面觸礁]  
　　初十日東京電云太平洋公司郵船　古利亞號今日午後駛經門司海峽後忽觸礁石其船身現傾側於海口一面已有輪船彚齊一處以救助之又電云蒙古利亞號載有搭客三百六十人水手二百七十一人並裝雜貨八千五百噸該船於夜間一句鐘由長崎開行至次日夜間十二句三十分鐘駛抵門司東岸船身傾倚海口一面有十四層離岸三百碼並水受損船中搭客皆平安今日潮漲可望浮起 
[高麗大員遇剌]  
　　初十日東京電云前高麗駐日本公使昨晚在韓京爲人戕害 
[英國大會議]  
　　初十日倫敦電云英國國家大會公議决定專 
設一部管理國家利益並設一中央辦事所商議保護國家之䇿每四年開會一次云 
[斐列濱羣島大火續紀]  
　　初十日倫敦電云斐列濱羣島之伊陸盧鎭失火其巿㕓興盛之區並未焚去 
[南美洲火山炸發續誌]  
　　初十日倫敦電云南美洲支利國之揩穌爾好畢之火山湖噴裂加以地震勢甚猛烈人民恐懼逃避牲畜死者甚多積灰有一百五十英里之遥 
[埃及京城電車工人罷工]  
　　初十日倫敦電云英國斯丹達報載有電信一道謂埃及京城電車工人罷工致起暴動當車輛在軌道來往時爲人攻擊爲害匪細英國軍隊已奉命備預不虞今日已在街巿巡　矣 
[摩洛哥國允許法國之要求]  
　　初十日倫敦電云英國斯丹達報載稱法國政府爲法醫生毛家孟在摩洛哥被戕向摩洛哥要求已由摩洛哥一一照允矣以上譯字林報 
本埠新聞 
[滬道瑞觀察覆江督文（濬浦不用沽口爬泥辦法）]  
爲呈復事准憲台札開准北洋大臣袁咨據津海關道禀稱沽曰爬泥工程去秋用小輪二三隻試辦三四月今歲開河時已見新挖之處毫無淤沙本年擬用小輪四隻整頓工作能保水道較前可深四五尺且每月經費如用小輪六隻較用機船一隻尤輕一半禀請查核前來相應咨復等情到本大臣准此查福開生挖泥辦法旣已卓著成效浦江水流視沽口爲捷行之當存把握現浚浦局挖泥工程招商投　　　三月限期望切百　　可否邊視　　　　　　　　令其試辦三月抑或由柰格仿照試辦如有成效卽改照此法接辦倘試辦無效仍歸原議於原定投標限期仍無出入卽商定速復等因奉此遵卽曾同新關稅務司轉囑柰格籌議去後茲據復稱福開生所陳爬泥之法浚深黃浦一節竊謂浚深高橋沙北道工程浩大柰格之意以爲福開生爬泥辦法於此項大工必不能有濟將來開工一二年後或可參用此法前日福開生來滬時曾過訪敝處數次論及下沽口用爬泥　法浚深河底一節柰格當將五年前在日本東亦時所擬浚深黃浦河道用爬泥辦法詳示之且告以如將　可以參用爬泥之處柰格當用自已辦法云查現在高橋沙北道工程應須浚深者十英尺至二英尺之深故應挖之泥爲數甚巨且必須在一定期限 
 
 

Page 19

 
 
内竣工固非爬泥之法所能奏效據福開生自稱用其法爬泥若遇沙灘則無所施其用而黃浦河道則半皆沙灘再者用爬泥之法不過將河底泥沙攪動藉流水之力以沖刷之惟高橋沙北道潮漲時迥流甚急所爬起之泥沙必溯流而上散漫於河底致淤積於船隻往來之路現在係用挖泥之法則竟將挖起之泥提出傾放於堤岸之間或堤岸之後及河岸之上等語職道復核無異理合具文呈復仰祈憲台鑒察照驗施行（錦） 
[滬道電請蘇撫截漕]  
　　滬道瑞觀察電禀蘇撫憲略云上海米源 
日蹙民食維艱日來與各紳董商酌僉以本埠車夫小工摃夫擔夫竊民甚衆食用浩煩且地不産米全恃外來接濟緩急殊不足恃地當總匯關繫極重前者商會禀請截漕不爲無見伏祈府今滬上情形實爲急迫准撥七萬石至少亦須五六萬石以資日食云云（軌） 
[滬道禁止嗎啡戒烟丸藥示諭]  
　　昨日公共公廨讞員關太守接奉滬道示諭略謂嗎啡一物爲毒藥中之一種貽害甚烈中國向視爲禁品不准任便販運製鍊以防妨碍衛生公益乃近來租界各種藥店往往　運嗎啡進口或以攙入戒烟丸内或以製成毒針私售圖利不顧害人身命深堪痛恨當經函准稅務司請由熟悉西醫密購各種藥丸如法化驗大都攙以嗎啡并有毒針之害亟應嚴申禁令茲商准領袖比總領事薛照會請爲出示前來除照復並分行查禁外合行出示曉諭仰諸色人等一體知悉須知嗎啡毒藥屬係屬禁物不得私自售賣及攙人戒丸内或製煉毒針罔利害人所有各藥房以前私運之嗎啡並嗎啡針嗎啡丸均應悉數交出聽候公廨委員提取销燬卽此後改製戒烟方藥亦非呈官騐明批准一概不許發售自示之後如敢陽奉陰違一經查出定行提案重　云（霜） 
[閩督赴任]  
　　閩浙總督松壽蒞滬各節已詳本報茲悉松制軍於今日仍坐新濟輪船赴福建新任（徧） 
[提台揭客]  
　　江南提台劉華軒門軍由松江啟節來滬停舟董家渡日昨親詣各當道拜會妒） 
[新任陸廉訪問蘇]  
　　江蘇粮道陸申甫觀察奉旨補授江蘇按察司使故於昨日由滬回省部署一切（永） 
[甘肅派員到滬採辦機器]  
　　甘肅候補通判張輔宸奉甘肅藩司王晉卿方伯札委至滬採辦甘肅新疆帋幣機器昨日到申卽詣道轅禀呈王方伯馬封二件（車） 
[學生出洋]  
　　陸軍部人員丁觀察於本月初八日帶同學生二十名由天津抵滬茲聞觀察擇十五日起程前往法國考察一切（泉） 
[夜差西捕携帶槍械]  
　　法捕房總巡麥君以界内流氓往往持有槍械故拒捕之事時有所聞爰飭各西捕凡值夜差者均携帶洋鎗藥彈以防不測（浩） 
[嚴拿惡棍]  
　　著名惡棍小狗昨在小南門俞家弄向徐國馨拆梢不遂持刀將徐亂戳經巡士瞥見將陸拘住詎行至中途突被陸之同黨黑炭長生小頭鬼阿新刀疤厚生等二十餘人將陸强行劫去事爲道憲所聞以該惡棍等恃衆途劫不法已極特飭偵探楊錦嚴密查拿解案嚴辦（軌） 
[禁止差役勒索陋規]  
　　浙江粮道李觀察來滬後不日卽蒞海運局查驗兌米事宜深恐差隨僕役在外需索陋規爰特諭知該家丁及當差人等嚴禁一切需索倘敢嘗試許受害人來轅指控立卽嚴究（永） 
[惡丐强索行兇]  
　　閘北粥廠東首前日新開大昌煤炭店忽有惡丐小南京小三郎王小毛等至該店勒索洋元其勢洶洶如欲用武店主卽喚巡士將小南京等三丐一併拘入警察局由警察長楊二尹訊判交地保押候函送縣署訊辦（永） 
[發封寄贜房屋]  
　　德興土號主舒興銓前控殷蘭亭侵吞鉅欵　娶妓女李鳳仙爲妾潛逃無蹤由廨將李鳳仙拘案押交各情迭誌本報昨據原告禀稱訪聞蘭亭尙有衣箱五口寄於鳳仙之兄新閘龍興　吳順銘家請予提案太守准卽飭差協探並持封條至吳順銘家眼向　　開單發封起案候示定奪（舟） 
[協提拐犯]  
　　前日楊樹浦捕房派探帶同陳子卿投總工程局聲稱陳誘拐某姓女彩英匿於菜陽弄徐海龍家請爲移提局董當卽派探協提徐及彩英到局分别押禁俟該探禀知公共公廨備文到局提解歸案（夜 
[聚賭受罰]  
　　閘北李福寳茶館内有菜販沈木木周和尙王根生等在樓上聚賭適有巡士因事行至茶館李悮爲捉賭大聲叫喊沈等竟登屋逸沈巡士急吹號叫由各巡士到來將李及沈等三人一併拘入警察局官判李罰十元沈等各罰一元交保斥釋（譽） 
[投請相驗]  
　　西門外鄉民曹了頭向嗣嫂某氏借去田單當被盜賣爲氏察悉向索不理且恃蠻毆辱致氏情急投河自盡乃曹又串同地保賄通尸屬暗中收殮現爲該氏族長　聞已據情報縣請驗矣（警） 
[相驗浮屍]  
　　三十保十圖江橋地方河中浮有無名男屍一具經人察得死者爲許松泉立卽告知屍親報縣請驗昨午李大令帶同刑仵人等乘輪往驗據仵喝報該屍係生前受傷身死投移河中者大令親視無訛卽飭塡明屍格屍妻求自行棺殮大令准之（車） 
[上海官事]  
　　前署江南提督徐傳隆隨辦電政山西候補道楊壽楣昨均到道拜會（哲） 
[水木業董並未衝突]  
　　初七日本報載水木業董衝突一則茲悉 
初五日水木公所會議係因黃志香揑控墊欵爰集同業證明其事黃自知理屈避匿不到新董顧家曾並無邀衆與黃爲難情事祇因當日顧君等請有巡士到會彈壓以致傳聞失實合亟更正 
[謝尙賢堂贈劵]  
　　上海尙賢堂以在華及歡美遠來之各國耶穌敎士約八百人於日内來滬開百年大會特定於十五日下午四時半至六時半在堂内開懽迎會邀請中國官紳赴會聯絡昨蒙以請券一紙見贈特書數語以誌謝忱（客） 
訟案 
[上海縣案]  
　　引翔港董事周子靑赴縣呈控楊心香揑造僞單等情經李大令傳審周遣家丁周升供主人昔爲日本人包購田地頗多詎楊小香於指購田地内攔買數十畝致主人虧折銀數萬兩此項田畝内有左炎生戶名一百十八號田地九分餘方單一紙主人 
 
 

Page 20

 
 
早已購得今楊亦有同戶之單在外扺洋顯係假單求究嚴蘭田供廿七年分輪當地保五月間楊心香將一百十八號左炎生戶單托小的向某姓轉借洋四百元去年周子春亦有此單始知楊是僞單現某姓在公堂控告小的串騙今將楊之抵據呈電楊供此單係向某姓價買有契呈核大令察楊非善類判卽收押限二天將所捐監照呈案再行查究○陳阿惠控張新泉强奪房地提訊陳供祖遺住房基地三分與張姓合一方單向由張新泉執管錢糧各自完納小的近將住房修造被張覇阻求究張供陳之住房基地係小的祖上抵押伊家計錢四十二千今向贖不允反欲翻造方單上並未注陳姓基地大令以兩造各呈糧串單上未注明陳有基地究屬是何實情判各退去候飭册書查復訊斷○宋白氏控子違忤訊之氏供係故夫宋子餘之妾與已故正室俱未生育故嗣族倒紹榮爲子詎紹榮反欲將婦人逐出大令判候查核奪○工程局函解挺押不理之任芝山到縣訊稱實在無力理楚控追之入百餘元大令判收押查追（車） 
[公共公廨早堂案]  
　　老閘捕房包探日前緝獲經縣移提之搶米犯六名押入捕房昨日本縣李大令又將在縣供出之犯莊丫頭解送公廨對質關讞員會同美白副領事當堂將探獲之張阿大王文卿陳阿四金小根金小和尙陳阿三等著莊丫頭認明無訛莊又供若輩除攫米外尙有剝取行人衣服銀洋情事太守商之白君判莊丫頭仍交來差帶回張阿大等六名於禮拜四覆訊後再行移縣○紹興人吳　山日前以僞造　票一紙計洋二百七十元至北京路鴻昌洋行購大飱盆兩箱事後鴻昌察係僞票卽投報捕房由探拘獲解案該行洋人及執將事僞票呈案申訴前情關讞員訊之吳　山供因未付票根故票莊不肯承認貨已押與盧姓中西官判吳還押限七天將貨交出再核○顧舜照控杜吉甫在吳淞口串通船上老大盜賣煤六十噸鐵一百餘担昨由捕房將杜送案太守以兩造案中情節甚多商之白君將此案歸晚堂訊理○侯魯公律師控地販土學泉圖賴律費等情昨由哈華托帮辦律師偕王到案候示中西官判王交保訂期會訊○嚴阿寳行竊費問林陸介祺金小榮唐木林等家熨斗七只由探拘案請懲關太守判押一月○顧阿四行竊李阿大東洋車一輛由李在顧處認到原贓判將顧押候傳盛姓到案於禮拜四訊核○洋人亞倫培控潘阿六竊馬脚鐵十六塊由探解究判枷三天押十四天○西捕解馬夫王桂生陸阿弟快馬違章官判各罰洋十五元○倪桂春混入天寳祥李錦山等家行竊綢衣各物爲捕拘案太守以倪係積竊判枷示一月管押西牢三年期滿再枷號一月○吳安蓀控王金堂串同戴阿榮及戴妻吳氏將妻孔氏誘至戴阿榮之披屋奸宿昨由差探將王金堂戴阿榮戴吳氏吳孔氏等提案　守判分别管押候過堂訊奪○胡正卿前晚在雲南路炒麫店與店夥爲難鳴捕拘入捕房捕頭以事　　微一併斥檡詎胡復至該店尋釁語涉華捕捕卽持棍將胡頭顱打破復互扭至捕房昨曰捕頭將原被一并解究胡供訴前情太守驗得委係木棍擊傷商之白君諭捕頭查明該捕於禮拜四帶同見証到案訊奪（泉） 
[公共公廨晚堂案]  
　　宏茂昌襪店主韓茂春前控胡惠卿程錫祥等冒牌一案經關太守提訊諭胡程改換牌號前晚覆訊據韓茂春供胡程至今仍用原牌影盛胡惠卿程鍚祥同供現願改換宏盛昌王本大供願改宏興昌毛志卿供願改宏大昌關太守判胡等具結限五日内一律改換不准再用同字異音牌號並著各罰洋一百元原告韓茂春串出日商干預亦屬不合罰洋一百元一併充江北水災振捐○趙坤榮探革保曰岐臻盜賣坟地等情經關太守移詢會丈局是否盜賣昨據會丈局回文言局員查地時趙並不將該坟地單呈驗由局充公並非盜賣關太守以趙自不將單呈騐咎由自取將案註銷○已革地保周文里之子鍾聯瑞蓮紀生三人互控掯匿田單一案經關太守提訊周鍾聯供父親故後遺地四十餘畝單據悉被胞弟取去瑞蓮供所取田單共六紙計地九畝零惟值錢之道契被兄鍾聯掯匿不交關太守判瑞蓮紀生各交保限十日將合同道契一併交案公派（夜） 
[法租界公堂案]  
　　張靜卿誑騙杜鴻標定購白煤銀一千兩一案經公堂判保人袁潤生賠償　袁除繳過外尙欠四百兩昨日陳明府傳袁之保人王　星到案限三天將哀交案○前報誌沈炳生冐探勒詐曹和尙洋廿元一案控押多日昨又解訊官核察情由謂原告亦非善類判沈從寛交保查明訊辦○施光裕欠楊煥章銀五日兩保出不理昨亦漙保人郁　齋到案諭將施于禮拜五交案違干押辦○任瑞生控王文元陳炳榮紏黨在途搶　金戒判押候補提同黨併究○陳阿三行竊某姓布疋拘訊判枷號二日押改過局二月○江永三楊金望串竊碰套杯盆子一百六十只拘訊判楊枷二月禁改過所二月江押捕房一月○汪德茂偷潘實甫包車報捕拘訊判押捕房半月○李阿明偷陳阿桂皮衣押補房一月改過局二月○王阿友在新租界圖竊爲馬差西捕拘訊奉判押查○顧和尙偷　馬褂一件由探　案官判枷號一月則捕押改過局兩月（浩 
[美租界捕房事]  
　　劉奚氏昨在崑山路拾得日本信包一個當即呈報捕房捕頭命留下候認○張阿四竊得板木等物途中爲捕撞見拘入捕房飭押候查明失主送辦○某洋人昨乘脚踏車至天潼路與某榻車互撞受傷爰將榻車夫扭入捕房奉飭酌量賠償○榻車夫李廷元推車至北四川路將小車夫江永桂碾傷左足由捕一併送入捕房飭償養傷　了事○北四川路有二惡丐向人强索錢文由捕拘入捕房奉飭送廨押辦（西） 
通信 
[續尙賢堂半年報告]  
英國董事漢壁禮爵紳去世本堂失一臂助漢璧禮爵紳上海善舉無不慷慨樂助固久爲業人所共仰當一千八百九十八九十九兩年督辦赴英遊歷時英人之對於本堂表同情者當無一人較漢璧禮爵紳更爲深切當承允許籌集英金五千磅惟因中國未曾切實認可致將成言收回然漢爵紳關心本堂及其出力爲本堂籌欵之處實令人銘佩不忘且英國董事所籌之捐欵當以漢爵紳一人所獨捐者爲最大今者病故不獨凡與本堂有關之人皆爲之　悼即在英在華之與爵紳相識者無不同聲惋惜所可喜者其子一人名西賽爾者固自英國董事成立以來至今仍爲董事也本堂議董會長及辦事董事以大廳籌畫十年尙未興工因致函英美德法荷蘭各國懇爲籌欵僅得紐約辦事總董羅成廉君又捐助銀一千兩查羅君前曾陸續捐銀一千兩後又獨力捐銀七千兩然尙竭力代爲本堂向他人勸募捐欵也 
堂中所辦之事（甲）交際中西人士交際往來雖在上海開通之地亦頗不易然前者六個月内督辦因往來酬答之事費時不少意在彼此益加親密每一禮拜督辦必請官員或學至等宴飲敘談即每次演說之前中外友人俱到堂會晤訂交自何述初君爲經理員復益能從中聯絡此次公餞岑宮保何君往還酬酢深資得力 
本堂董事已决定俟耶蘇敎士開百年大會時於西四月二十七號（卽中歷三月十五日）在本堂懽迎大會時是日議董會長呂鏡宇統制代本堂宣讀懽迎詞各省大員（皆係本堂會員）亦各派代表赴會此乃輯睦民敎之一大機會也 
美國友人安文女士由南開羅勒那省之查耳思城於耶蘇聖誕節期致送本堂多金作爲　禮已經本堂用以購置洋琴一座矣 
藏書樓本堂巳於校舍内别闢一室以備收藏書籍本堂會員姚丙然太史捐助本堂九通全部計值價洋二百元中國敎育會之書籍亦由本堂妥爲存儲博物館本堂因屋宇狹小苦無隙地故備將中國敎育會送往美國聖路易會賽會之影片等物儲存一室而已 
編緝書籍本堂督辦除編輯以前之書籍外復將演說之稿彚集成書英國史畧一書經高材生數人襄同編輯此即每日敎授經濟科之講義也 
學堂功課前學期經濟科所授者爲俄國史記與英美德法四國之憲法本學期所授者爲法國史記及理財學二門均歸督辦一人敎授惟學習此科者於漢文皆有根柢中國政府　有以奬勵之庶各學生皆欣然願在堂肄業三年也是科全用華文講授故學生不必諳習西文而漢文則必清順也 
其餘各科皆爲西文學生學習英文者爲最多英文預備科四年畢業每班每日有功課六門除督辦亦襄同敎授外復聘請西文華敎習二位一卽本堂舊日之學生一曾在中國電報局供差有年皆全日在堂敎授每日敎授時刻上午九句鐘至十二句鐘一刻下午一句鐘至五句鐘晚間七句鐘至九句鐘 
振務 
[華洋義振會捐欵第三十九次報告]  
　　滇裕朱葆三先生經收李春華翁擬辦蕃茹千賑濟淮徐海等處助洋七百五十元大連華商公議會來前批找數洋廿元零五角四分又金州劉雨田君小洋一千角無名氏壽儀助賑十元榮昌　洋三十元奚良濟十元王克銘一百元鄔王氏五元徐衆姓十元李榮貴翁一百元又經募三百三十三元小洋八十八角恆　號十元張子觧二十元梁鑾鑣五元永茂籩行十元楊信之一百元吳蕖靑五十元禮和洋行五十元宏農氏二元錢伯潤三十元榮旣翕堂十元石溪五元承福堂五元忠賢堂二元寄　二元傳經堂黃季相積慶　勞則釗各一元區崇德堂二元大通輪船經募十五元七角稻香邨錦記五元乾大五元共捐大洋一千七百元零零五角小洋一千零九十五角囚分 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
