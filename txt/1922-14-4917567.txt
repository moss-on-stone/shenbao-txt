# 1922 - 14 - 4917567

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[内閣與直奉（冷）]  
　　梁内閣有必倒之勢特爲時有遠近耳然其所以倒之故其最大之原因不在外交更不在通電而仍在財政特因外交與通電致財政更難措手耳 
　　直以全力搏之奉乃逍遥事外此直奉對閣之狀態也然直之狀態不足異可異者奉梁閣之成奉雖謂爲與奉無涉然助已之人彼亦豈願任人去之而其所以隠忍如此者必其所謀有未備故也然則梁閣旣倒直奉能始終無事乎 
[命令]  
　　一月十三日大總統令　派劉式訓爲和約研究會副會長此令 
　　又令　財政總長張弧呈塞北稅務監督李杜芳調部任用請免本職李杜芳准免本職此令 
　　又令　任命關冕鈞爲塞北稅務監督此令 
　　又令　陸軍總長鮑貴卿呈陸軍第十八混成旅步兵第二團團長范振清因病懇請辭職范振清准免本職此令 
　　又令　任命于學忠爲陸軍第十八混成旅步兵第二團團長此令 
　　又令　國務院存記之金懋存著交鹽務署酌量任用張迺端著分發江蘇楚覺著分發江西楊東嚴著分發甘書交各該省長酌量任用此令 
　　又令　簡任職存記朱雲錦著分發浙江交該省長酌量任用此令 
　　又令　内務總長高凌　呈秘書廳龐作屏張書翰呈請辭職均照准此令 
　　又令　内務總長高凌　呈請任命楊侗蔣錫曾爲秘書均照准此令 
　　又令　外交總長顔惠慶呈厦門交涉員馮祥光因病呈請辭職應照准此令 
　　又令　外交總長顔惠慶呈請任命劉光謙爲厦門交涉員應照准此令 
　　又令　農商總長齊耀珊呈請任命張用謙署技正應照准此令 
　　又令　關達基晉給一等大綬嘉禾章拉琴謙夫晉給二等寳光嘉禾章咯雜克維赤晋給二等大綬嘉禾章威肖羅夫作洛夫晉給三等寳光嘉禾章雜林給予四等嘉禾章此令 
　　又令　杜蔭田晋給二等大綬嘉禾章郭福綿詹玨均晋給 
三等嘉禾章吳寳琛李毅鄒文蔚均晋給四等嘉禾章此令 
[國内專電]  
　　北京電　昨梁入府言辭徐曰年關怎了關外態度不明决派張景惠赴奉徐仍希梁渡過陰年可先與吳系說明必去能否轉圜尙無回音（十三日下午二鐘） 
 
 

Page 5

 
 
   
 
 

Page 6

 
 
[國内專電二]  
　　北京電　某使館參贊由洛陽回言吳意頗堅不易團圜吳云梁擬結奉起皖以摧直故自衛行動又謂梁以抑餉使彼軍隊不支與其蹈王占元覆轍母寗先鞭但梁言不因吳示威運動而倒已講硬話（十三日下午一鐘） 
　　北京電　某使館要人云今回各省疆吏與人民反對政府正足以鼓勵代表團之勇氣但望中國人民勿超出於軌道之外梁士詒本來狠能辦事因今回卵翼於張作霖之下而組閣則招致國人之反對又赦免安福起用曹陸等一意孤行致有今日之結果（十三日下午一鐘） 
　　北京電　今日財張疏通發鹽餘庫劵某某兩使不贊成（十三日下午八鐘） 
　　北京電　張作霖文電徐務維梁閣 
並謂梁倒而公危（十三日下午八鐘） 
　　天津電　張景惠定寒日（十）（四）由津赴奉因孫烈臣辭職將繼孫督吉一說爲梁事（十三日下午十一鐘） 
　　香港電　省署批准何宇生創辦省城陳村普通車路專利二十年 
　　香港電　馬君武電告取消出口鷄鵝鴨牛等捐 
　　香港電　港中華海員會罷工後各内河輪多不能啓行現磋商妥協定銑（十六）日復職該會已通告返省各工人回港開工 
　　香洪電　蔣作賓已擬就北伐軍編制林森汪精衛寒日赴唐家灣謁唐紹儀 
　　香港電　大湟江匪多竄大鵬山魏邦平調軍十餘營包圍該山 
　　香港電　陳昨往羅崗洞賞梅 
　　香港電　楊蓁三十日率部赴黔聞將赴桂歸孫調遣（以上十四日下午六鐘） 
[國外專電]  
　　華盛頓電　白宮昨傳出消息哈定忍魯案之美滿解决爲大會必不可缺大事業之一休士亦堅持議程所載各案必逐條辦理王寵惠决提二十一條要求付討論惟日本力避此案不欲大會考慮之傳說英代表對此頗左袒日本英日本定期離美擬對遠東懸案以不了了之茲因美國表示態度稍變計（十二日） 
　　華盛頓電　美國務院建議調停辦法兩種（一）日本放棄車務總管會計員中國接受日本借欵（二）中國自籌資贖路分十二年攤付期内日本以車務總管及會計員管理鐵路（十三日） 
[交通大學無線電]  
　　華盛頓電　中代表已議定開放靑島口岸與膠州租借地供各國平等通商 
　　華盛頓電　傳說哈定總統感於白里安之失敗擬使美代表參與日諾瓦會議 
　　華盛頓電　法總統米勒蘭諭令薩爾諾仍充法國總代表至華會代會時爲止 
　　聞思斯電　高等會議發出請書分致各國請參加日諾瓦會議重要國家可派代表少自三人多至五人餘者各派代表二人 
　　倫敦電　賠償委員會准德國於協約國未議定關於德國狀况之新約以前暫時停付所有星期日到斯應付之金馬克五千萬枚德國須於十日内繳付三千一百萬馬克 
　　倫敦電　每日郵報杜白林電稱愛爾蘭之反對英愛和約者已發急電致美同志請籌選舉運動之經費以反抗新立自由邦政府 
　　瑪特拉斯電（印度）英太子抵此時地方發生大亂警察使用武裝車以彈壓之（以上十四到） 
[特約路透太議專電]  
　　十三日倫敦電　華會爲數事所延長何時閉幕尙難預測魯案迄未解决惟聞中日代表已將由休士貝爾福方面所發生之折中辦法電告本國依比辦法中國（一）接受日本借欵用以贖路（二）用日人爲技師與會計員（三）用華人爲車務總管同時白宮聲明視魯案之解决爲大會最重要特色之一中國問題中尙有一可注意之發展即美代表請中代表繕送清册臚載凡在商業上侵犯中國主權之中外條約是休士固不欲强令華會討論此種條約但衆信中國關於此事之要求大會當可成立一種删除此項侵犯之廣義的原則以應之也中 
代表已以其所視爲甚不滿意之條約十五種開單送交林士此後尙須陸續增送其數當不止十五 
　　十三日華盛頓電　各國代表顯已抛棄本星期内在全體大會佈告海軍公約脫稿之希望蓋此約條文現尙在法學專家之手中也廢艦處置一條迄未議定日代表現候東京關於太平洋防禦工程現狀之訓令拆毁廢艦之手續頗引起海軍專家之注意有人三張應拆之艦可改爲飛機運送艦之類但休士聞不贊成之以爲旣已議定作廢之戰艦如准改作他用則與大會裁减軍備之目的不合 
世界路透電 
[法國新内閣之組織]  
　　十三日巴黎電　普恩賚氏已允組織内閣 
　　十四日巴黎電　政治風潮中之確實消息爲普恩賚氏已允組織新内閣並於昨日宣稱渠因時勢艱危須如一九一四年之和衷共濟故不欲組織政治内閣普氏雖尙未正式被任但科今日將與喬治氏會商喬治氏因關於開恩斯會議所討論之問題與閣員有所商榷定日内回倫敦普氏與喬治氏之談話雖僅須數小時之久但新内閣在星期日前恐難成立 
[英法協約之内容]  
　　十三日馬巴黎電　一月十一日喬治氏送交白里安氏之英法協約草稿茲已發表其内容如下（一）德國如直接侵迫法國英國允卽以海陸及航空軍加入法國方面（二）英法遇凡爾塞和約第四十二四十三四十四條爲人侵犯時允協同對付之（三）英法於德國所施之陸海航空軍任何計畫違背凡爾塞和約時允協同對付之（四）此約未經英殖民地贊成不得以任何義務加於英殖民地（五）此約有效期定爲十年期滿後如得雙方同意可以賡續 
　　十三日開恩斯電　意代表致文喬治氏措詞和緩深以英法協約僅限於一方面邊界爲惜並謂該約如包括協約國全體則更可達協約之目的喬治氏覆稱意國在地理上處境較法國爲優此約僅爲更廣大條約之階石他日日諾瓦會議舉行時當能商定更廣大之條約 
[英比協約之基礎]  
　　十三日比京電　索瓦爾報開恩斯訪員探悉英外相克松貴族與比外相已商妥英比協約之基礎 
[開恩斯會議中之德國賠欵]  
　　十三日開恩斯電　高等會議休會後發表之公報稱賠償委員會决議許德政府暫緩繳付一月十五日到期之賠欵其條件如下（一）展緩期限内德政府應自一月十八日起每十日内繳付經協約國承認之外國證劵三千一百萬金馬克（二）德政府應於十五日内向委員會提出計畫開列預算案修改債劵流通之適當保證並提出一九二二年繳付現金與貨物之詳細辦法（三）展緩期限一俟賠償委員會或協約國政府關於上述之計畫辦法已有决議後即應終止展緩期内照應付之數所欠交者應在此决議定後十五日内交清 
　　十三日開恩斯電　高等會議今日開末次會議法代表未與會喬治氏與賀恩爵士今夜將赴巴黎與普恩賚氏會商政務 
[歐洲日諾瓦會議]  
　　十三日開恩斯電　現已决定日諾瓦會議於三月八日舉行大國各派代表三員至五員小國各派代表兩員經營歐洲善後事業之國際會社將於十日内在倫敦開會 
　　十三日華盛頓電　美國官員聲稱美國參與日諾瓦會議問題必俟接會議議事日程加以研究後始能决定 
[國際聯盟行政會之議案]  
　　十三日日内瓦電　國際聯盟行政會已採納中國代表之决議案志在向有關係之政府徵集必要消息秘書長已奉命於四月二十五日召集鴉片問題顧問委員會第二次會議 
[華會殘餘記]  
　　十三日華盛頓電　路透電社得悉華府會議英代表團數人定期一月十四日回國貝爾福氏與李貴旗决議暫留啓程日期未定 
　　十三日華盛頓電　蕯爾諾氏奉命充總代表閉會後回國 
　　十三日華盛頓電　中日代表已商妥中國開放靑島膠州租借地全部分以供各國經商開放之舉全恃魯案問題之解决爲定 
[英太子游程紀]  
　　十三日倫敦電　英太子星期五晨由仰光抵瑪特拉斯雖抵制風潮迄不可免然歡迎之者尙衆聞交易所街一帶發生譁閙投石情事但英太子自海港至官署車行三哩並未遇意外事變午後英太子赴花園招待會 
[各國近事紀]  
　　十三日巴黎電奉命與土爾其國民黨商訂條約之意代表已行抵君士坦丁 
　　十二日南澳亞特萊特電　工黨聞北澳首相巴威爾氏所發之言論　大爲警駭已發宣言書促請工人運動抵制黄種工人入境 
　　十三日約翰萊斯堡電　勞工聯合會宣布自星期六日晨間起各項重要役務之工人均將撤退藉此反對僱主及政府拒絶聯合會派人在煤礦工作之舉動 
　　十三日巴黎電　據惟爾拉電稱立陶宛國會定一月二十日召集 
　　十三日巴黎電　據西班牙電稱西王已開始商榷組新内閣以代摩拉氏政府事 
[太平洋路透電]  
　　十四日香港電　水夫罷工之際　暫由葡砲船運送港澳間之郵件 
　　十四日香港電　政府願調停船主與華水夫間之爭端以華水夫於一月十六日回船爲條件 
　　十四日香港電　立法會議提出取締交易所議案蓋恐交易所鼓勵賭博抬高日用必要品之價額以資本移用於不合法之商對操縱亦易所之股票以利發起人之故政府對於交易所之態度尙未决定便鑒於他處所已發生之弊害或將决議除可靠之數所外完全禁絶所謂可靠者必其發起人能向政府證明所辦之交易所確求裨益合法之商業 
[公電]  
　　陳光遠楊慶鋆請罷梁士詒電　各報館均鑒頃上大總統一電文曰中樞爲政本所寄端揆乃職司具瞻必須衆望允孚方冀庶績咸理矧當國事艱難之際交涉吃緊之時尤頼良弼庶期有濟若設施動違乎民意即政策不利於國家内則爲輿情所不容外則招列邦之輕視匪僅損政府威信亦有關時局安危向來責任内閣慣例其政策失敗一受國反對即便負責下野誠以中樞非可戀棧之地當局應任失策之愆免户位而妨賢冀得人而補救梁總理辦理外交應付的當各省通電業經詳陳各疆吏心切憂國已忠憤之填膺在人民視若仇尤反對之激烈羣情如此大勢可知目前旣杌隉不安以後之政令奚措鈞座固不肯因一人去留而致兆民觖望總理亦不致因己身進退而貽害於憂勤光遠等躬竊疆寄目撃民情祗緣憂國之深敢避出位之戒伏懇我大總統乾綱獨斷令梁總理即日退休另簡賢良繼執政柄匪獨爲俯順乎輿望亦正以保全其始終國家幸甚天下幸甚等語謹錄奉聞陳光遠楊慶鋆元印 
　　蕭耀南否認滬寗漢長途電話契約電　各報館均鑒准江蘇齊督軍王省長電稱據紳士韓國鈞王清穆黄以霖爲士杰沈恩孚方還錢崇固黄炎培張孝若孫儆吳兆曾電稱前聞交通部由某司長擅訂契約用日本挍師以日本電料敷設滬寗漢長途電話輿論一致反對近悉部令又促進行此事本出於東鄰狡計意在攫取長江流域之交通權於軍政民政均有重大之關係蘇民誓不承認應請迅電中央力阻並電商兩湖巡閱使湖北軍民兩長一致電阻以保主權而重民意等情據此除電請國務院並分電外相應電請貴督查照等因查此次梁閣成立究其唯一宗旨不外假統一交通之美名爲實行盜賣之詭計觀其就職以來對於膠濟路線及此次滬寗漢長途電話擅行抵借不顧民情之反抗不畏輿論之攻撃暗中接洽肆行無忌其委曲求全希圖戀棧之深心不外借欵成功利歸一系害及全國之故智至於將來各省人民受如何之痛苦省軍事有如何之危難彼固熟視無覩其心計之毒令人髮指凡我國民爲目前自衛計惟有對於該系執政時代凡隸屬各有之交通事業無論以何種名目抵借外債誓不予以承認海内明達諒有同心耀南服務桑梓不願以鄂省供惡政府之犧牲乃職分之當然除電院部力爭外謹以奉聞敬祈亮察蕭耀南叩文印 
　　吳佩孚贊同籌欵贖路主張電　上海商務總會敎育總會商敎聯合會山東同鄉會各報與各紳商均鑒頃閱湖北陸軍第二混成旅宼旅長電稱籌欵贖路各辦法頗有可採諸公爲各界泰斗滬上人望務祈熱心提倡先由滬上富商巨賈發起以爲全國領袖保路救亡在此一舉區區不敏當作諸公後盾吳佩孚元印 
　　梁士詒又一自辦電　各報館均鑒膠濟路案爲吾國今日最要之問題亦爲國民所最注目之一事士詒不敏忝總國務自當熟權利害絜較重輕期以尊重輿情解决懸案乃旬日以來流言迭起誤會滋多自愧誠信未孚深以隕越爲懼今敢有最懇實之言布告於羣衆者（一）士詒向未主張及允許何人借日本欵以贖回膠濟鐵路（二）士詒及國務院向未因膠路事發過何項訓電與三代表（三）士詒向未主張及允許何人將魯案移至北京交涉（四）膠濟路事始終仍係三代表照原議在華盛頓商議並 
無在北京直接談判之事總之詒雖不才惟事實所關詎者誣衊國民如爲徵信計儘可電詢三代表曾否接到國務總理或外交部或梁某個人之電囑其借用日欵及改在北京交涉如有此事則士詒受責何辭否則以感情之衝動供他人之利用爲事實之犧牲牽動政潮貽誤大局徒爲忌我者所笑愛我者所悲逮眞相判明業已噬臍無及則誤國之責必有任之者而恐非士詒也現距華會閉幕不過敷日已至最後奮鬭之期若非内外一心急起直追勢必無及迭接三代表報告知三代表及英美兩方已表明謡諑之虚誣知我並無改變前議及移地交涉之事英美調人已重事接洽惟事鉅期迫非有眞正後盾三代表亦莫由奏功今將士詒個人對於此事之希望畧陳兩項於下（一）堅持立刻贖回辦法由政府及國民速即籌集現欵以備交付（一）依上項辦法膠濟路即應完全收回無須附帶條件其用人等項即毋庸議此爲最簡單直㨗之方法果使我同胞堅持定見萬衆一心雖當捉襟見肘之時必有集腋成裘之望表示我四萬萬人之羣策羣力即在此日詒雖駑庸誓當破釜沉舟毁家紓難力共濟以綿力所及儘當擔任籌借國四欵項三百萬元以爲倡始人之欲善誰不如我謹本外交公開之原理藉徵公衆意思之從違士詒對於此案决以民意爲依歸前此各方種種指摘之言不特無所容心且當引爲諍論惟冀全國一致渡此難關免失友邦期望之殷用樹政治刷新之礎庶國際地位國内形勢尙有增進挽回之一日士詒即以此電爲徵求全國公意之方亦正我國民試騐外交能力之日邦人君子幸有以敎之立候明示無任屏營梁士詒元印 
國外要聞 
[菲律賓通信（文初）]  
簿記案展限至一九二三年一日推行 
大學校長湯彬氏就職興禮 
林文慶博士提倡華菲親善 
　　自去年菲議院通過西文簿記案首當　衝者實爲華僑我華僑再四疏通無效不得已派薛（敏老）吳（克誠）二代表赴美京請願取消加以祖國各社團起爲後盾各地美商會境堨力援助華盛頓立法機關亦知菲人此舉不合國際通商原則與中美邦交大有妨礙然欲遽行取消又未免不爲菲議院留體面將來於華菲感情上愈走極端故授意渥督將是案提交菲議院再爲一番之討論此亦美人費盡苦衷以繋鈴解鈴之法爲菲人留地步亦即爲調和華菲之感情也我華僑自得此消息即向議院中有力分子從事疏通乃於開議時議員中極端抱排華見解者則大不謂然有謂我華僑此舉不先向菲政府陳情遽請願於美京未免渺視菲人殆欲藉美人勢力爲壓制者（其實簿記案開議時商會即派員赴議院訴說華商苦衷駐菲周總領事陳書夏督不見一字之答覆）有謂簿記案若再翻前議實損菲議院尊嚴者有謂當簿記案議决時曾予華商以八個月之預備使華商專心學習則　練習有相當人才乃不此之務分派代表往美洲各大都會鼓吹我菲人立法不當是有意毁辱我菲人尊嚴名譽者而菲人有力週報及日報亦大肆攻撃蓋其短視政客以華商早一日出境菲人卽早一日握得經濟實權也後渥督以和平手段提出折衷辦法展限至一九二三年一月一日以後推行交上下院討論商會會長李清泉代表全體華商往兩院說明簿記條例若果實行於華商不利於菲政府無益種種確實理由有議員起而質問曰若予以十四個月之展限華商可能實行乎李君毅然答之曰即予我華僑以十四個月展限亦不能奉行由是反對者堅持更力謂華高有意與菲議院爲難延至十月三十一夜簿記案展限消息又未見通過滿城風雨僉謂明日即將實行於是我華商人人自危幸諸領袖善於運用外交手腕故至十一月一日下議院不忙不慌多數通過展緩至一九二二年一月一日以後推行全體華商以不即逹到取湔目的雖未能十分滿意然得此喘息餘地慰情亦聊勝於無惟上議院則又起問題矣下院將展緩移交上院上院議員又起無謂之舌戰結果修改限至一九二三年一月一日實行與下院所修改條文大有出入擱淺至十二月十二日始與下院爲一致之解决即受權與渥督至一九二三年一月以後逐漸施行是一年來聚精會神力爭之簿記案已告一結束惟今後能消滅與否全視我華商毅力如何耳 
　　菲律賓簇新大學甚有名於東方近欲整頓其内部聘美人湯彬博士爲校長湯彬氏於去年歷游東方各大學爲博採所長以備改革計劃此次十二月十二日行校長就職典禮備極鋪張蓋欲一新羣衆耳目抬高此最高學府以養重視學者心理也寰球各高等學校及大學派代表慶祝者共九十餘處駐菲十國領事亦代表國際名義參加盛典我國金陵大學北京協和醫學派代表外尙有厦大林文慶博士代表遠東各大學其秩序如下（一）職員學生來賓入席（二）致祝辭計有菲大學學生代表美的女士菲大學畢業生代表衆議員米勒答大學敎員代表卜洛卜敎育局代表標利博士仙道頓馬示大學代表亞富支美博士國民大學代表奥西亞示厦大代表林文慶博士菲政府代表渥督及上下議院長（三）校長就職宣誓并讀就職演詞（四）頒給名譽學位（五）散會下午兵式體操晚間由農科大學演劇助興惟是日典禮某議員深滋不悅謂虚糜三萬餘金對於新校長且加以無意識之攻撃然同院中議員有畢業自大學者則謂某議員如此論調大辱其母校云 
 
 

Page 7

 
 
林文慶博士爲英愛丁堡畢業生得醫學博士學位一九一九年香港大學贈以名譽法學博士此番到菲爲欲考察菲大學制度以設施於厦大美菲學者仰其盛名故到埠時下榻於海陸軍俱樂部（菲尋常旅客可以居住者）博士古貌長髯和氣藹然大學校長就職後特開一歡迎大會請其演說博士對於菲人求獨立之熱誠有要語提醒云「菲人今有完全之自由然猶希望有高尙之目的今欲達此目的有一大洋隔焉非先渡此大洋不能達到目的渡此大洋非有堅固之船能幹之水手不爲功今菲人欲獨立須先向美國證明向天下證明菲人有渡此大洋之能力······」斯言雖與菲人願望相忤然博士以婉轉出之聞者莫不稱道全場掌聲與彩聲相間而出博士又云菲人勿以血管中含有華人血質爲可恥也現在有名政客殷實富豪非皆含有華人血统乎且菲人之所有華人或無之華人之所有菲人或無之此即兩國感情應聯合之根據吾有數萬華人處此非一日矣彼此應宜睦好將來以貴大學之能力製造人才來中國開闢財源懋遷有無必爲我國人所歡迎其對厦大云該大學係新産英孩須得各國人民之乳哺故亦賴菲人之扶助蓋大學之敎育非裨益一國實爲利全世界云云其在循環俱樂部（美人政界機關）則演說「和平」闡揚孔敎謂中華民族素信孔敎愛和平輕武備故人民少受戰爭之苦及歐風東漸歷受外力壓逼幾至亡國由是誤認歐西强權主義爲眞理捐　古代孔敎信仰毁聖像廢文廟舉國騷然日倡軍國主義幸歐戰爆發贖武之德意志終敗於和平之美利堅中國國民始皆曉悟於武力之不可久恃今雖南北軍閥競爭地盤然不久同歸於盡耳同時先博士而演說者美陸軍司令托德將軍其演題爲「本島之軍備」說明本島沿海佈置情形并砲臺大砲之位置電氣交通之設備軍士之訓練外國海軍若侵入岷里剌海灣砲台山守兵必饗以開花砲使不得生還云云語時全座雄氣勃勃繼以林博士一帖清凉劑無異和平尊者拈鬚微笑矗立於槍林砲兩中也 
[日本增高陸軍實力之計劃]  
可見减軍無誠意 
　　世界新聞社云據東京日日新聞載稱日本現正籌擬一改編陸軍之計劃其主要點爲裁减現有兵額六分之一約由三十萬减至二十五萬已籌議就緒决計實行列入一九二三至一九二四年財政年度預算案内據軍界人言此計劃之主旨並不在追步舉世縮小海陸軍備之運動而减少日本之陸軍力實反以此增加陸軍之效用即以所有兵餉購備新式戰器兵士送入陸軍新學受更精嚴之訓練並益講求軍士工業務便日本使海軍與並世諸强曾參加歐戰者立於同等地位日本陸軍界自覺所受大戰物質上之敎訓尙未切實發揮此項改編陸軍計劃其第一步即以新軍器之用法訓練千葉步兵砲兵兩校之將校兵士同時陸軍省會計部對於購備軍衣糧械等一切費用嚴加整頓並已着手查核約明年二月間可以調查竣事惟兵額之重行配置則須稍緩實行該計畫之大略如次（一）此計畫列入一九二三年度預算案内（二）此計晝施行時期爲四年或五年約减去兵額五萬（三）除裁减捕額外凡軍衣糧械藥彈芻秣及建築兵房之壞地等均須重行整理新式軍器如機關槍唐克車·高三角槍等·均擬採用日日新聞又系以評論云爲欲實行上項計畫起見國内工廠必求能自製此項新軍器此非短時間所可望　有成是當採漸進主義約四五年内當可完成日本陸軍額多而效用微照目下情形一旦苟有戰事其作戰實力恐將遠在其他陸軍先進諸國之下今日本當局有此改良之决議殊爲可賀云云觀於日本軍界此種用心則知謂减軍會議告竣世界即可和平者誠爲夢想已 
[倫敦通信（宋振譞）]  
羅索講演遠東問題 
　　羅素自華返英後講演遠東問題凡三次第一次於十一月二十八日晚八點在倫敦埃賽克斯大禮堂EsseHall舉行譯者乘課暇往聽二十九日在滿奇斯特密爾吞大禮堂MiltonHall講演與在倫略同其原稿刋於十月三十日滿奇斯特衛報ManchestrGuardian茲譯述如左 
　　中國與列强關係之梗概中國今日雖政象混淆實業幼稚然自他一面考之期文明之優秀卓越至少與歐化相伯仲其文明含有最高價值之元素而爲西方所闕者西人若輕忽之或遏抑之不無咎焉列强競圖染指於中原迫中國於孱弱屈從之境域表面上若爲中國過愆之懲罰然以實際論此過愆之由來因乏强有力之 
海陸軍 
　　羣强對華之情勢美國最優日本最絀吾人所渴望者英國政府最近之將來政策對遠東事件宜轉注精神與美同調雖然衡以現狀美誠足多矣若期諸久遠 
自非中國增加雄厚之兵力或實業先進國變爲社會主義的國家則中國不能逃除列强之經濟管轄列强侵蝕中國即驅中國出於整軍經武奮力抗抗禦之一途殊非世界之幸福而逃避之術必出上述二者之一開拓實業乃資本主義之精義惟列强採用社會主義中國方能能脫此危機 
　　中國之内訌　一九一一年滿清政府顚仆一九一五年袁世凱帝制之野心亦被剷鋤此後政權下移入於武人之手戈操同室喋血連年要皆個人權利之競逐而非主義之爭執各據一方自爲風氣北京政府令不出門軋轢一起外力每助長其問使臻高度此種無政府之表見人人冀其早底終點但以歐洲之無府臆度中華兩相對較又大誤矣歐洲各國政府之搆怨較中國各省而加劇自停戰迄今歐民之戰爭生命之損失實逾同此期内之中國就全局觀察之中國居民之安樂猶勝於歐人 
　　中國用何術之脫此現在之無政府乎此問題不易預測中央政府無解散軍隊之權能盡其所能事者置此軍隊於民事的生活Civil　life因中央政府無資遺散軍隊而乞靈於外債或俯就嚴苛之條件而犧牲其獨立之最後殘機殊爲可惜苟有一武人勢力堅强能鎭定其他武人而爲全國國民所承認藉以統一亦事理之或然也果出此途中國可得其急需之自由以十年之久戰敗此過渡之狂籌然後完全整飭其内政此亦其一道歟 
　　帝國主義布爾札維克靑年會　眺望中國將來之運會眞正大好希望在其少年彼等預備出其生命智慧才幹以再造中華罄力於現現今之敎育且已奏闊大之成績但彼等之切實問題在摭拾西洋之菁英而勿獵取其機械的物景MechanisticOutlook機械的物景者心神上之姿勢AttitudeofMind爲帝國主義布爾札維克靑年會等所代表慣視人類如原料以科學的手術鑄成各種模型强使適合於各該種意想是也帝國主義無吸引華人之力特彼等頗奇羡布爾札維克之階級戰爭及靑年會之冷浴啞鈴之神秘效力爲彼等進一言在力博專精之學識勿涉主義之玄談 
國内要聞 
[抨撃中之梁内閣]  
　　北京之梁内閣因外交問題已成衆矢之的吳佩孚聲討之電幾無日無之其程度已至血肉相薄無可轉圜最近梁葉態度如何當爲外問所亟欲知之一事據開梁氏昨曾告人云余在政界迭經風波無論險惡至何程度均未嘗有輕易辭職之舉前清之末以盛宣懷之手段不啻雷霆萬鈞而余以一局長當之若無事焉項城帝制之末余亦安然處於驚濤駭浪四楚歌之北京城中直待通緝令下之前二小時余始離京他徙今日除非吳軍打入京城届時再作計議若未到那等程度余决不肯辭職云云據此以觀梁氏大有麾之不去之意其不肯輕易下臺殆可與靳雲鵬媲美葉恭綽因受吳佩孚佳電之攻撃遂於十號發出通電自辨聞葉氏拍發此電後旋即發令備車當下汽笛一聲即直向關外 
進發先是張作霖於前日曾電召王迺斌赴奉有所商詢王定今日（十三）首途事爲葉所聞以王言先入將不利於已乃先王而行究竟到奉後計議如何於梁閣本身必有重大關係於此有一救命之符突然從華盛頓方面飛來即施顧王三代表之來電是也據政府方面非正式所公表雙方往來電文如下「施顧王來電」此間日代表團傳出消息山東鐵道事北京與日本政府已議有端倪不久華府中國代表即有確切之訓示云云在美華僑得此消息頗抱不巡究竟有無此事乞速電示以便更正基鈞惠十日議五十二號「院部復電」華盛頓中國公使館轉施顧王代表鑒十日議五十二號電悉上月二十七日國務會議議决魯案由三代表在美京賡續辦理對經電達政府始終無在北京與日本開議之意思更無此事實所傳議有端倪自屬毫無影響對手方所傳消息顯係一種作用請速更正並告華僑勿信誤傳爲要再來電正可證明政府以前開無訓令三代表改變原議之事除國内已切實聲明外祈一併說明國務院外交部十二日綜觀上項往來電文此事似已有相當之解釋但梁閣至今不將小幡談話話發表殊足令人不安據傳梁於未就任前曾一度與小幡公使談話其内容即如日報所述就任後又曾向日使表示前意日本朝野咸以梁閣誠意親日自非無故至訓電三代表一節外間雖未見其原文然據云該電似有相機辦理之語是不啻暗示以政府並不堅持原議此兩節皆梁惹禍之媒彼之所以未敢將談話及訓電公然示衆者亦即以此在梁閣或亦不過因此次上臺對日買好以期得强鄰債欵之助力殊不知外交上之情態不能一絲放鬆稍縱即逝所失終不足以償得此梁氏之大失策也 
[關稅增加案協定要點]  
　　華盛頓會議遠東委員會於一月五日開會對於我國關稅增加一案根據分料會之提案一致通過實行值百抽五協定要領共分九條且有附帶之希望裁兵條件據外交界所述大致如左（甲）關於中國關稅增加協定要領（一）參列會議各國與中國爲開特别會議論凖備撤廢國内釐金及實現一千九百零二年九月五日之中英條約第八條之規定（二）現行入口稅率修正爲現實值百抽五分此修正稅率之細則依照去年之例於華盛頓會議閉會後四個月在上海組織改訂稅則委員會决定之其决定辦法不必批准於發表後二個月以内實施之（三）迄第一條規定實現止其暫行辦法由該特别委員會决定課附加稅從價二分五釐之細目其日期與用途之條件亦由該委員會决定該附加稅對於奢侈品則課從價五分之稅（四）此項現實五分實施後第四年爲維持現實值百抽五分起見得更行改訂此後每逾七年改訂一次此項改訂使其與規定確實符合之方法由該特别委員會定之（五）凡關於關稅一切事項參加各國民皆受絶對平等之待遇（六）關稅無論由海上或由陸地一律平等其實行方法由特别委員會决定之該委員對於以經濟的利益爲交換條件之事有適宜决定之權限（七）通過稅迄第一條規定實施止不得超過從價二分五釐（八）對於未參與本協定之各國當勸其加入（九）本協定不問參加各國之對華條約如何皆爲有效又該協定之一部中國全權代表之宣言亦包括在内其宣言如左「中國政府對於凡阻碍現行機爾制度之運用之改革均無施行之意思」（乙）附帶希望條件該關稅增加協定附帶希望爲遠東委員會確定之中國軍隊裁减决議案其要領如左「增加關稅爲救濟中國財政窮乏固認爲必要然現在之窮乏實爲供給各省督軍所擁之軍隊而起此等軍隊應大加裁减不獨可促進中國之統一與經濟的發達亦所以使財政速行恢復之要圖故並無何等干涉之意味惟根據本會議之根本精神本會對於中國政府勸告其速執輕減該軍隊及軍費之手段一 
[俄黨開戰中之京訊（景平）]  
保護華僑問題 
　　沿海演俄舊黨受日人之接濟至今餘燄未熄近日吉盧虎林縣對面俄屬驛馬河地方新舊兩黨又發生戰事據報某日午前立子丈車站附近新舊兩黨開仗該處距驛埠約有五六十里轉瞬即至等語虎林知事趙光當即派通譯員前往俄司令部探詢確有其事并云今晚禁止行人囑縣知事轉告華僑商民遵守同時中華商會亦爲預約僑民不欲出街致遭不測默察俄人舉動極形恐慌而華僑商民聞此消息誠恐俄新黨乘機搶刦亦均驚懼萬狀趙知事與中華商會一再籌思知此事不能空言交涉當即立電吉黑兩省當道速派軍隊來虎林彈壓並保護華僑生命財産一面由趙知事親自赴驛安慰僑商及趙到驛知俄新黨各機關將所有物品搬至火車似有逃難之勢隨即磋商交涉辦法同往各機關察看確已搬移一空復至火車謁見俄司令官扎名羅之奈詢其能否維持現狀倘發生搶刦如何辦法彼云如有搶刦伊負完全保護責任惟雙方開仗砲火相撃則不能負責等語又一消息俄境驛馬站新舊兩黨又發生戰事華僑異常恐慌虎林知事於上月三十日早十鐘派員赴站調查控悉俄舊黨前敵將至其在驛馬河新黨軍隊已密佈車站預備迎敵而華僑各商號將所有貨物歸入貨房一律閉門然市面秩序尙未紊亂當日午後該國官民男婦老幼及華僑商民紛紛來虎林縣避難約有六七百人當由趙知事代爲借妥民房數處分别安置購辦燃料借給食物招待一切妥爲保護并便同軍警沿江設卡以防俄兵潰竄侵入迨至本月四日早六鐘忽聞該站砲聲隆隆槍如雨注趙知事恐華僑商民受其波及或搶刦當於上午九鐘帶同保衛隊長游巡隊長陸軍并通譯員親往陣地查看藉護華商到站時適值槍林彈雨之際舊黨軍隊業已進街多時新黨退至驛馬街之北雙方距離三四里許新黨之砲向街裏攻撃而舊黨砲車尙未運到乃於街之東西兩頭用機閙槍向新黨反攻呼號激戰頗形危險趙知事遂邀同中華商會會長至火車謁見舊黨將軍毛勒哈那夫凡我華僑請其妥爲保護勿得蹂躪致碍邦交該將軍尙顧交誼對於舊黨嚴申誥誡是以地面毫無滋擾秩序不亂至十一鐘時新黨聞日本軍繼至遽然敗去槍絶無聲遺棄砲車一輛車旁撃斃俄人一名該站即被舊黨完全佔據是役約戰六小時舊黨軍隊開無死傷新黨部下之韓人撃斃四十餘名新黨軍隊撃斃三名華僑商民幸皆無恙亦未損失趙知事復邀同商會會長至火車謁見該將軍毛勒哈那夫爲商民代表謝其保護彼亦答謝復向交涉嗣後倘再衝突務須維持僑衆彼亦允擔保護責任但驛馬雖經舊黨佔領而新黨尙不甘心聞阿省新黨官府恐從前在阿居住之舊黨有與軍事不利之舉動當將舊黨嚴行捕獲送獄監禁復由齊都發來軍隊兩次均開赴伯力續又發遣九百餘名到阿省車站略爲休息即開赴伯力又阿省俄官署傳出消息現在由阿省曁齊都發至伯力一帶之軍隊已達三千餘人前方防務現在漸覺平穏至舊黨方面前進之度數亦不若從前之速如一旦交綏新黨或能佔優勝然而新黨計擬尙屬片面之理想舊黨依日本軍隊爲後援亦大有得寸進尺之勢安能遽爾輕視俄黨之究竟誰勝誰負令人殊難判晰惟目前所最可注意者我之邊境治安問題耳驛馬河一役以趙知事極力設法保護華僑幸不大受損失將來如何實屬不易懸揣頃聞外交部主張事至萬急惟有請吉黑當道派兵過江保護華僑而吳俊陞則以爲過江有所不便祗能遥作聲援用意何在不得而知或曰日本現以袒護俄舊黨爲侵略俄人權利之惟一政策不令第三國揷足其間吳之主意殆已默喻日本之微不欲過於多事歟 
[東三省通信（隠）]  
吉林財政之補救法 
　　吉林省庫空虚幾至無可挽救實受軍費過鉅所致財政廳長榮淑章號稱理財專家到任以後即擬積極整頓以免破産之虞整頓之法維何自不外開源節流二端節流旣勢有所不能乃不得不從開源方面盡力辦去吉省大宗收入厥惟稅捐前曾擬訂整頓外商運糧出口稅辦法通令各稅捐局遵照辦理然中外商人之運糧出口者仍多不肯繳納動輒釀成交涉且該辦法中多缺漏易滋弊竇今特重加整頓以裕稅源惟財廳但知多收稅捐對於稅局之中飽仍取寛大主義不加切實調查倘能雙力並進去弊生源則吉省之財政未始不可由窘而裕也茲探錄財廳整稅收辦法兩種於後（一）整頓徵收糧石銷塲稅辦法吉省徵收糧石銷場稅向分内地與出口兩種内地銷塲稅歸糧户負擔出口銷塲稅歸糧商負擔定章并有買賣一次即納稅一次轉手徵稅之規定詎施行日久糧商於中取巧對於糧户買糧時於原議價内代扣内地稅而以糧商字號報稅領票是代扣稅欵之人即混爲報納稅欵之人迨運糧出口復以原票頂替謂已納過銷塲稅不再報納尤可異者糧商在鐵路附近購買糧石預向其他縣地搜集銷塲舊票郵寄到手重複頂用不但藉此免納出口稅并本地内地銷塲稅亦得藉此偷免稅捐局不加究查一任糧商自由頂票自由啓運倘不設法查禁是銷塲稅之負擔僅及於糧户而不及於糧商一若本省只有内地稅而無出口稅買賣轉手徵稅章程更若等於無物吉省爲産糧最富之區出口糧石又爲大宗因糧商之取巧稅局之誤解歷年國庫之損失直不可以數計現經擬定一整頓辦法今各稅捐局各刋木截三種一曰「某局某卡收過内地銷場稅」於填發糧商代扣賣主内地銷塲稅報稅領票時於票面上蓋用之一曰「某局某卡收過出口銷塲稅」於填發糧商運糧出口報納出口銷塲稅領票時於票面上蓋用之一曰「糧已運訖票已無效」於運糧出口全數運齊後將所有票面蓋用之惟無内地銷塲稅票則應令補納不補納不發給出口稅票有内地銷塲稅票不納出口銷塲稅即不准出口出口稅照納糧石運齊必將全票蓋用運訖無效截記以防重複頂用如此辦理庶幾内地銷塲與出口銷塲判然兩稅不相牽混旣與定章相符復免糧商取巧前日已經分令各稅捐局遵照辦理并呈請省署鑒核矣（二）核訂南滿鐵路用地内所設燒鍋照納稅辦法查長春城裏燒鍋逐年减少而頭道溝（即寛城子係滿鐵佔用地）燒鍋逐年增多因頭道溝係在南滿鐵路用地内爲我稅權所不及燒鍋避重就輕相率遷入以圖省稅惟燒鍋雖設於鐵路用地内而賣酒仍全銷於長春城裏且城裏均各設有賣酒專局稅局不予顧問每日車馬送酒巡差亦不盤查長此放任是同一開設燒鍋同一自由賣酒稅額輕重懸殊燒商又何所顧戀而不盡遷入於鐵路用地内此種粃政亟應從速整頓以昭公允茲擬定一補救辦法凡在南滿鐵路用地内所設燒鍋先由稅局傳知令其照我内地普通燒鍋一律赴局請領牌照運單遵章納稅始准聽其運銷倘竟恃其設在鐵道地内以我無權過問抗不遵章辦理即禁止其在鐵道用地外行運銷售由局或分卡在道外堵截一遇酒車查無運單稅照即將酒觔全數扣留其在鐵道外所分設之酒局併於傳知領照納稅抗不遵辦後即先行按家查封並將存酒没收一律變價分别充公充賞其無單照運銷於其他縣境者各局亦一體照辦除咨吉林菸酒事務局查照及分令吉長道屬各稅局遵照外併呈經省署轉令吉長道尹及長春警察廳協助稅局辦理以利進行上述二種辦法誠於財政窘迫之中不無小補第不識納稅人果無異議否稅吏果能剔除串通中飽等弊實力奉行否也尚有要聞二及地方通信轉入後頁 
 
 

Page 8

 
 
國内要聞二 
[九千萬借欵之外訊]  
　　國聞通信社譯泰晤報北京通信云中國政府向外銀團議借九年萬借欵確爲事實惟美國銀團代表司蒂芬氏·及其餘在京各外國銀行家對於政府之舉動似嚴守緘默不以消息告人張弧則終日奔走於英使館·及安格聯之辦公處而梁士詒則於昨夕語記者謂此事現正停頓以待銀行團中各銀行家之答覆政府之提議以爲該項借欵言用以收贖積欠零星外債所餘不過一千五百萬元債票以九三折出售利息八釐今中國銀行界以該借欵成立則雖不得謂正式承認新銀團然仍係承認本地之外國銀團故自願擔任消售顧一方面仍對於向外人借債表示反對其着眼之處即在多餘之一千五百萬元蓋按照新銀團所發表之主義除作爲資本用之借欵外應不借欵於中國然則此一千五百萬元果能歸諸何人並謂此即中國前所以不承認新銀團之理由而今日故轉向本地銀團籌借本地銀團者·即華俄道勝銀行等各銀行仍多係新銀團之分子也司蒂芬之守缄默其原因並非難知司氏在京企圖中政府承認新銀團者已一年有餘新近司氏曾告銀團方面謂日内如再不得中政府之承認彼自身即當去職而解散新銀行團不久而九千萬借欵之說發現今從各方面觀察則企圖承認新銀行團之事又在進行之中司蒂芬之守緘默其故即與此相關而新銀團之命運亦將於此一舉而傳之也再以鹽稅擔保各借欵之債格者·現已聯合要求監視新借欵之進行希望此多餘之一千五百萬不落入政客之手以爲彼等之私用云 
[京聞拾零]  
　　我國應付法國之賠欵年計華幣四百五十萬元邇來法政府迭有退還之議但主張將該欵大部分撥充灰復中法實業銀行之用作爲中國政府繼續增加之股本我國方面則主張仿照美國退還先例悉數移充敎育經費因此意見相左未能解决聞前日上午十時張弧偕同王克每一赴法使館與法使會商辦法結果議定三種用途（一）中法銀行股本（二）中國駐外使領館經費（三）中國留法學生學費以上三項平均分配每項各得一百五十萬元雙方咸認公允此事已告一結束不日即有明文公布又我國此次增加中法股本該行自應依照欵額填給股票此項股票聞張弧之意擬悉數指充國 
立八校基金 
　　海事部因侵吞軍餉激成各艦隊截留十二圩鹽稅一而由海軍同人通電宣佈李鼎新十大罪狀茲聞英使自向外交部提出抗議後李氏已陷於四面楚歌之中雖於日前電致蔣杜各司令申述政府對於欠餉業有幾分把握暫勿夫截留鹽稅以釀外人交涉但各司令均以欠餉一項係李氏個人侵吞與政府尙無甚關係且李氏電文幣重言甘深恐復爲所誘故於日昨覆電政府略謂海軍同人深明大義實逼處此不得已截留鹽稅保持自己之生存即所以儆告政府勿姑息養奸以貽後禍對人問題倘能解决則其他事項均易磋商等語聞政府接到此電亦知李氏不饜人望擬俟其提出辭呈後即與准又以使團方面已有抗議深恐釀成交涉特於昨日提出閣議討論結果除嚴電制止外並議定以鹽餘收入按月撥出二十二萬元以充海軍軍餉之用大約本年一月起即可實行 
　　政府發行九千萬鹽餘公債新銀團代表史蒂芬曾爲此事致電美國請示茲得紐約回電謂須受新銀團之宣言及條件梁士詒因各處反對激烈暫時未敢承認至内國銀行團方面單是借薪還舊把從前不確實之零星小借欵換成整齊之鹽餘公債固屬願意然欲令其再拿出若干亦做不到故鹽餘公債恐終難成立 
　　收回領事裁判權問題自華會可决後政府即責成法部對於司法上應行改良各事趕速進行所需經費按月山關餘項下劃撥十三萬元以資應用此案業由稅務處轉令總稅務司遵照辦理茲錄稅務處覆致國務院公函如下承准函開准司法部提出按月分撥關稅十三萬元充作改良司法經費一案茲經國務會議議决照辦除分函外應抄錄原案函逹查照辦理等因前來除令飭總稅　司遵照立案外相應函覆鈞院查照 
　　中俄雙方會議松黑兩江航行上次僅討論大綱日内將在外部續行會議由中赤雙方開始討論重申松黑兩江不准第三國航行之禁並訂一航行章程至外傳松黑兩江航行章程已經交海陸兩部簽註完畢將卽公布之說實爲不確蓋此項行船章程外部雖已擬有草案然以松黑兩江爲吉奉與俄海濱省及黑省與俄阿穆爾交省界故爲兩國共同利害起見必須由中俄雙方訂定同時公布始生效力不能由我國徑行訂定也 
[魯商會議决籌欵贖路辦法]  
省議會痛斥梁閣借日欵贖路電 
　　山東自發起籌欵贖路之議一時各界熱心人士莫不開會討論以求達到目的濟南總商會昨又發起開會磋商進行方法當塲議决四條通知各報云昨（一月十日）總商會爲籌欵贖路問題特開大會常經會長報告接吳使來電以膠濟鐵路亟應籌欵贖回務乞合集鉅資保守命脈並接國務院電亦因贖回該路應卽速徵衆意立决從達各等因查該鐵路自歸外人之後侵我主權制我生命實爲我東全省心腹之患今旣經大會代表據理力爭籌欵贖回自應討論辦法速策進行當經議定辦法四條如下（一）此路由本省人民籌欵贖回如他省加入籌欵俾得早日贖清尤爲歡迎（二）籌欵辦法按照各縣人民户口數目每人認股一元本省人民三千八百萬一人一元卽足敷贖路之用其資財充裕者可認股十元百元千元萬元（至招股詳細辦法另訂簡章）（三）此路贖回須歸人民自行管理一切用人等事局外人不得干涉（四）以上三條如經政府核定正式公布卽行開始招股付欵 
　　自梁士詒允借日欵贖路之消息傳到後由東人士以利害切膚尤爲憤激省議會連發三電盡情痛斥其文如下（致華會電）施大使顧王兩使山東徐唐兩代表鑒靑島鐵路無條件交還乃世界之公理我舉國上下誓死力爭者也退讓至於備欵贖回交涉已屬失敗物本我有又焉用贖横加債務負累何堪一般國民尙謀抗拒詎料梁士詒甘心賣國未經外部交涉擅允日人贖路借用日欵喪權辱國莫此爲甚國民憤激誓不承認懇祈諸公協力反對務期貫澈國民最初之主張勿爲賣國賊所誤國民誓死爲公後盾瀝血披陳伏祈察納山東省議會叩（致洛陽電）洛陽吳巡閱使鑒庚電敬悉洞燭奸謀如燃温　東人感佩莫可言宣除已協電中央積極反對外特此電復山東省議會叩致北京電措詞與華盛頓電略同故不錄 
[山東官選議長之内幕觀（眞如）]  
自謝鴻壽到東包辦選舉事實昭然本省各報歷歷揭載而謝鴻壽恃有田兼長之援助及安鵬東爲之謀主銳意進行非達到組織政府議會之目的不目以致演出種種支離荒謬之事茲從各方面剌探詳情略誌如下此次田中玉與謝鴻壽意欲把持議會遂出大宗金錢收買議員設天壇俱樂部然大多數議員之心理羣以爲雖使謝鴻壽之錢然非謝氏個人私欵仍是山東地方上的錢故各議員有使一千者有使兩千者終不與謝鴻壽表示密切　入其他俱樂部者實繁有徒謝鴻壽遂與舊國會議員安鵬東密謀再籌大宗欵項以示牢籠安鵬東與田中玉遂暗中進行借欵即邊業銀行借欵四十萬以十萬再行收買加以杜尙六萬共十六萬每人 
兩千約收買八十人原定一月六日在督軍署密秘會議决定後即實行發欵九日開選舉會選舉議長乃謝鴻壽狐疑性成毫不爽快發欵時勒令各議員先立借票字樣且僅交一半議長選出時再交一半各議員見謝不貴開誠相見皆心懷携貳於是有立借票字樣者有寫收到條者有領到欵項因立字據將欵送還者有陽與親 
密表示不貳而暗中與其他政團携手者謝鴻壽見大勢已去而九日開選舉會之成議遂因之打消謝與安鵬東遂想出種種方法恿慫田中玉用高壓手段以貫澈主張一時謡諑繁興有謂田中玉將借端逮捕　員王某軟禁議員宋某者有謂示意李汝枚唆使災民包圍議會選舉議長時　用軍警包圍者此等傳說雖未徵實惟最近田中玉將伊内第王伯衡調充軍法課長以舊軍法課長薛蔭堂調市政廳長先是田督取締王鴻一黨時曾諭薛蔭堂借端捕拿省議員王洛平楊鎭南二人皆王黨中堅分子薛曾據理力等故田氏更以心腹據此以測田中玉或有軌外舉動然魯省近來民氣蓬勃田氏當亦大費躊躇也 
[湘憲公布後之實施]  
　　法制編纂會爲憲法公布後應首先成立之一重要機關前因聘任委員一時未能確定故遲未組設嗣當局雖將各委員擬定又因中路有任凱兩周覽皮宗石李釗農彭允彝等五人而南路祇有唐德昌王克家（或蔣國輔）二人西路亦祗有陳國鈞張聲樹二人西南兩路遂嘖有煩言謂該兩路較中路少至一倍以上殊非事理之平因紛紛要求請各加聘二人現省署允各加一人共定爲十一人其已取得同意授受聘書者已有八人定於九日下午開籌備會議磋商内部組織 
　　省議員選舉事務所不日卽將組設所長一職已擬定彭永彝成立之後即將着手辦理調查選民各事故凡覬觎省議員及包辦省議員選舉者已大肆活動聞運動業已成交者無慮數十人就中以舊議員及省憲審查員佔大多數其包辦費大約每人千元以外知其内幕者類能歷舉其姓氏現學生聯合會發起由該會監察選舉以杜弊端昨日下午特開評幹聯度會推畢磊爲主席决議組織湖南學生聯合會臨時監察選舉團内分事務調查出版講演四股實行監察一面催促國民外交大會竭力進行 
　　湘省政黨除民康民新各社外現又有一尙友社爲省署内務科長雷鑄寰財政廳總務科長傅作楫·總金庫總 
理周子賢等所組織聞發起諸人尙各有其後台老板雷傅等不過半自爲謀但目下尙未正式成立其性質有類學會將來蛻化何若尙未可知又聞民康社各份子以滬漢各報之紀載有指其爲擁譚者多不承認將於日内大宴湘中新聞記者團宣佈黨綱以免外問誤會 
[廣東財政之窘狀（廣州通訊）]  
　　廣東歲入千有餘萬爲數本屬不菲徒以軍費浩繁收支遂不能相抵去年援桂軍興省庫負擔軍餉爲數甚鉅致本省軍政費被其挪移益形竭蹶計十年分支出三千七百四十萬餘元尙積欠千萬有奇現財政廳特將是年份積欠各費逐一清釐開列細數呈報省長查所列軍費門積欠八百餘萬元内務費門積欠二百二十萬元敎育費門積欠十萬餘元海軍費門積欠十二萬餘元議會經費門積欠十萬餘元司法費門積欠二十萬元而市政不敷之數尙不在内總計是年收入除正稅外所有一切雜稅多立名目應有盡有已屬個澤而漁此外官産開投凈盡繼及於寺産廟宇亦逐一收回猶復不足更寅食卯糧各屬商承釐廠本年四月期滿已先期投充而積欠尙如是之多本年預算收支相抵不敷二千萬餘元更將何以應付雖有桑孔恐亦不免仰屋之歎也現聞財政當局以巧婦難爲無米之炊非從開源着手不可但官辦實業發展經濟又緩不濟急必不得已惟有起各種新稅以資彌補日前省署財政會議亦有持此說者但陳省長以賦稅由人民負擔其負擔力之强弱恒視其私經濟之充裕與否爲斷故欲實行新稅非俟國民私經濟充裕不可現在軍事之際民生凋敝尤宜休養故各種新稅擬俟將來各屬地方秩序回復人民生産事業繁盛然後推行惟交通稅則已由財政廳擬具章程呈請核辦省署已有核准之意但以施行一事流弊甚多非由於章程之不善實因施行者之不得其法故尙須財廳再將施行細則詳細擬訂觀其有無流弊及事之繁簡與夫開銷多寡方能確予核准財廳得此消息現已飭科妥訂然此項稅收雖已增加亦决不以抵不足之數現在暫救目前之急者惟有鋪底照費一項閱者亦記吾粤商人之力爭鋪底權乎此項鋪底權惟吾粤所獨有習慣相沿亦商業之一種保障也市廳前擬取消之商人起而抗議及其結果則官廳因以爲利於是有徵取鋪底照費之條例出大約以廣州市論亦可得數百萬其餘省外各屬亦爲數不少大　恃爲挹注可謂善於籌欵矣但廣東財政之困狀如此長此以往誠恐有破産之虞也 
[滇南之匪禍]  
　　中甸之匪　中甸因與川藏毘連時被鄉匪騷擾人民早已苦不堪言不料日來該屬東旺碧怒兩處匪勢又熾日昨華指揮官據中甸縣知事祝鴻恩營長習自誠飛電略云東碧兩匪糾集復來已於十一十二兩日電呈在案連日以來匪勢愈增匪衆約千餘人兵團迭次堵撃未退十四日道委查案周委及前任王協中偕駐麗許連長　　率兵二十餘名解餉至簀口當派兵團往接被匪圍因旋即派兵兩連前往援助激戰兩晝夜無如匪衆至千餘人我軍奮勇攻撃傷亡甚衆不能前進現城周附近均有股匪並探得尙有鄉匪在内城内現有兵力不敷分配危迫萬狀懇請派步砲機各兵星夜來援不勝迫切待命之至華指揮官接電後除嚴電祝知事防堵外一面已另行派兵往勦矣 
　　羅平之匪　羅平縣雖距省不過六七站而轄境極寛旣與廣西連界又與貴州相接故近來均駐有陸軍一營詎日來羅平張知事因據探報該屬東界黔地捧　地方於本月十七日突被粤匪佔踞貴州盧總司令已派兵往攻惟一經撃敗必定竄擾滇境張知事只好飛電顧總司令請令龔營長仍駐該處防勦暫勿調往地處以固邊圉 
　　宣威之匪　劉匪毛二自月前竄入宣威城被撃退出後旋由顧總司令電派朱團長世貴·范團長石生·各率所部馳往追勦迭經劇戰劉匪不支業已大敗逃竄范團長并於本月二十一日將該劉毛二匪剿穴所謂秃頭樑子者完全佔領矣 
[馬聯甲請張文生贊同斥梁電]  
　　帮辦安徽軍務馬聯甲鑒於近日反對梁閣之電風起雲湧時局日趨嚴重昨亦自蚌電張文生主隨蘇鄂贛後通電促梁退職張督是否同意尙不可知特將原電錄下安慶督軍張鈞鑒安密近日迭接各省反對梁閣通電均謂梁氏蒞任以來措施諸政禍國殃民必致使人民受無窮之痛苦友邦視中國爲無人若令長秉國鈞害將胡底而認借日債贖取膠濟鐵路一事尤爲大謬不然内政外交著著失敗大局所素一髮千鈞故吳巡閱使首先責難蘇鄂贛各督軍省長均起而相應可見人同此心心同此理吾皖旣介在諸省之中於勢於情均難獨異應否與諸將速取同意通電表示以爲後盾冒昧電陳伏候裁决馬聯甲叩文 
[九江近訊]  
　　帮辦江西軍務贛北鎭守使吳金彪前日奉直曹電召赴保會商要公吳奉召後旋即由津浦車北上聞須入京勾留數日再行赴保歸期大約在陰曆年底 
　　駐潯陸軍第一團軍餉截至陰歷年底止尙有三月未發瞬届年關亟應如數發給以安軍心聞陳督已責成九江縣知事在丁漕及公債項下撥發約需數萬元連日張知事籌欵異常忙碌文前德安縣庶務某因應付軍餉五百元至本埠某錢莊借欵有軍士二人尾隨其後該錢莊因銀根吃緊不肯交付該軍士對於某庶務聲色俱厲某庶務懼甚只得苦向錢莊　情遂携欵以去是亦可見行政官廳應付軍餉之難矣 
　　九江地方財政清理處前日召集各鄉清理員開會議决三項（一）貧民工藝廠公欵糾葛一案因有人從中調解議决俟第一審判决後再行酌定（一）助理員辦公處訴前商會長辜葆侵佔米捐一案因省紳梅子兆出任調解助理員將有允意議决不允調解仍以侵佔罪起訴（一）九江自治籌備事務所經費前因公民開會議决每月四十元現該所竟動用一百元助理員辦公處居然照撥議决須召集各鄉助理員到會酌定不得由一二人擅專 
　　九江同文書院前院長庫思非爲該院創始人物辦學十餘年卓著成績前因中德宣戰庫氏以德人入美籍關係奉召歸國現庫氏因眷念該院特由美來潯並在美募集捐欵三萬餘元爲整理之用日前該地開歡迎會庫氏目撃現狀不勝今昔之感病哭流涕據外問所傳庫氏此來因不願舍棄舊地將卜宅廬山頤養天年 
[杭州快信]  
　　省敎育會明日（十五）開臨時評議會修改評議會規則及討論學制系統草案 
　　杭市金融本月間已形鬆動現水每百元在半元内外臘底銀根可無緊迫之虞聞禁止運洋出境案擬於底撤消以利商業 
　　律師代理訴訟包定三審諸多流弊現經司法部取締限令分起訂約下月一日實行 
　　警務處昨委曹鑄充衢縣警察所長王浩充東陽巍山警佐魏凎充富陽里山警佐胡義炎充桐鄉日暉警佐 
　　盧督軍昨咨陜督　催解已故浙籍軍官柯冠明十年度遺族卹金 
　　新市塲各商肆由清華旅館等發起組織慶祝新春會張燈十八日已呈　督署核准 
[南京快信]  
　　朱熙馬玉仁陳調元張仁奎楊春普黄振魁在省會議事畢今日均遄回防次 
　　齊督昨又續派參議兼一等秘書劉潛赴保定參與軍事會議蕭耀南派四旅參謀長湯邦藩來與齊督接洽 
　　府派諮議朱珂來謁齊督疏通梁閣葉恭綽派秘書王陰泉赴浙謁盧督有所接洽 
　　齊督派趙椿圃押運機關槍八架砲彈三百五十粒步槍子彈三百五十萬粒即由津浦車運赴徐州以備要需 
　　兩淮運使丁乃揚昨辭齊督回揚州海軍杜司令復電齊督准今日由十二圩乘艦來寗 
　　一女師第二届保姆生　定於今日（十四）下午二時舉行畢業式柬邀各界蒞臨參觀 
　　省署昨准稅務處咨以後華洋商船配置軍械以爲護船之用者應禀田地方官核准給予牌照槍械至多不得過十枝子彈不得過二千粒 
　　省署准敎育部咨對於各省縣圖書館應照山東濟南辦法搜集本地藝文俾來館閱覽者直接動其愛鄉土之心即間接動其愛國家之觀念 
地方通信 
[蘇州]  
　　催令繳銷認案　吳縣城市屠宰稅認商龔黼卿自經廳令撤銷心不甘服迄今事務所並未取銷内部陳設一切如常郭知事以該商奉令撤銷後並不遵將保證金領回又不將圖記調查證及屠宰稅執照等逐項呈繳殊屬故意現延昨又嚴飭該商趕速分别領繳以清手續 
　　警廳注意火政　蘇州警察廳長李明遠昨日上午十時許傳集各區署長面諭謂入冬以來天時乾燥舊曆歲底各住户例放爆竹查該項紙爆係引火之物亟宜取締禁止燃於各署長奉諭後已通令各分駐所傳諭各住户一體遵照矣 
　匪徒白攫物　得日（十三號）玄妙觀内有一年約十五六歲之使女手持衣包一個由牛角浜向西而行不料甫至火神殿旁被一身穿破大衣之匪徒將其衣包攫去該使女始而呆視繼則狂呼竟不能指明攫物人去向後經旁觀者詢其所失何物伊云一件小皮袍小是主人命送往親戚家中言至此已涙落滿襟而去 
[鎭江]  
　　王處長查案過鎭　前蘇警廳長崔怡庭任内會計孔紹文携欵潛逃一案自獲案後即經省署委派警務處長王桂林赴蘇澈查茲已事畢昨乘中班火車道出鎭江官塲咸詣車站歡迎省頃開車回寗覆命 
　　城鄉發現冬疫　鎭地近因天時不正城鄉各處冬疫大作狀類痘疹誤服凉劑即致不起患者以幼孩居其多數傳染頗速醫生藥肆幾有應接不暇之勢 
[揚州]  
　　災民集衆呼籲　北鄉東西灣係屬被災之區該地災民以放振員劉某迄今未來放振飢寒交迫聚集男婦才幼百數十人於十二日來城向籌振械關呼籲嗣經人撫慰散去 
　　咨請放行鹽船　十二圩自海軍開來巡艦三艘魚雷艇一艘駐泊江面後塲運商雖照舊掣鹽而不能開駛各岸理四岸鹽業公所以運儎久停異常危險特呈運署咨放行丁運使已於十三日咨請海軍杜司令查照未識能否照辦也 
[清江]  
　　控追盜案　淮陰縣署自拿獲巨匪楊方彦到案後一般事主曾受該匪殃害者莫不紛紛來浦具呈控追以期嚴審法辦有事主陳士倫者前在縣署控指桑國祥搶刧伊家縣署業將桑國祥獲案惟訊無實供收押年餘雖經陳士倫屢次呈追奈無證據可憑茲楊方彦到案陳以桑係楊黨夥特呈由縣署提楊質楊當庭供認不諱現陳已呈請嚴辦桑匪矣 
[南京]  
　　義務敎育期成會近訊　江蘇義務敎育期成會十一日下午四時開第十三次職員會會長及常務幹事均因事未到由庶務部幹事朱步蘭主席首報告事件（一）海門縣勸學所函復災况（二）江寗實應兩縣勸學所函復展緩務敎育進行辦法（三）江都縣支會函復與該縣菸酒分局接商情形（四）江寗縣支會報告成立並附簡章宣嘗職員表到會（五）調查員章伯寅報告上海奉賢兩縣義務敎育狀况（六）常熟縣支會報告該縣義務敎育進行概况並附支會簡章宣言書到會（七）南匯縣支會告該縣勸學員會提議分晝校區辦法稍有端緒並附分晝校區簡章曁勸與員會議决案到會（八）本會義務敎育雜誌第一號業已印就現正從事分寄（九）陸規亮草擬本會募捐辦法前經寄請黄副會長　閱頃接復函謂俟袁會長南旋時再行商定次提議事件（一）江寗縣勸學所交到江寗縣義務敎育計畫書案議交出版部酌量刊登本會雜誌（二）濮仲厚陸規亮提議推廣義務敎育擬與省立及縣立通俗敎育館講演部聯絡辦理以利進行案議一面由會通函各縣支會一面函請敎育廳分令已殷通俗敎育館或講演部之各縣利用新春機會擇要講演至詳細辦法仍請濮陸兩君會商擬訂（三）本會提議請陸規定亮爲出版部委員案議由會備函聘請 
[徐州]  
　　女生籌賑先聲　徐州旅寗滬蘇各校女生　鑒於桑梓本年水災奇重現約同三女師朝山一二女高小學生發起籌賑游藝會並排演新劇刻已接洽就緒地址因陰曆明正初二至初五日爲鋼山通俗新劇社假縣立第一高小大運動場開演新劇之期遂商請該社將所用舞臺佈景完全借用已得該社允許訂於初八日開演 
　　電燈公司刷新　徐州輝華電燈公司自六年開辦以來營業不甚發達各商號住户因其燈光不亮遂即漸次摘燈改換煤氣燈現該公司爲發展營業起見於十二月一日改換大號電機並燈泡光線極爲充足刻各用户又紛紛前往訂裝矣 
　　土匪行刧失風　城南六里許南望莊農户韓克銀家前夜十時許忽來土匪十數人正欲躍牆入内搶刧適被韓克銀察覺遂用毛瑟槍向外轟撃射中一匪首部立即斃命餘匪知韓有備立將死匪抬架而逃次日經人前往斃匪地察看檢得匪遺名片數張亦係韓姓爲直隸人刻經韓報縣有案緝捕矣 
[安慶]  
　　皖北新安武軍之騷擾　駐紮皖北各縣之新編安武軍近日益見騷擾除定遠宿縣時有游勇散兵搶刦綁票情事外駐壽縣各營兵士近更藉花會名目騙取人民現欵爲數甚鉅縣公署以此項軍民會欵交涉日必數起特設花會清理處公然通告軍人欠鄉民會欵一概不得索取鄉民欠軍人會欵須限日繳現似此情形其去搶刦幾何據壽縣郵局人員云駐紮壽縣軍隊近月准出之欵數在二十萬元以上該軍欠餉已及七八個月顧從何處得此户欵明眼人當自知之矣 
[定海]  
　　請禁變賣海塘　寗屬官營産處專事搜括凡官産營産不論其於地方利害有無關係無不標實近更將定海縣道頭海塘指爲營産影戤召賣該縣紳商學界沈任夫等前日已函縣禁阻略謂本縣道頭自關山麓起迄曉峯嶺脚止濱臨大海原有海塘一道捍禦海潮名曰道頭塘載在府志近年江浙沿海州縣海潮爲患時有所聞上年台之海門幾乎全市漂没吾邑道頭形勢與台之海門相若每年春秋大汛塘外漲潮往往没膝然鹹潮不遽浸入内河爲害農田者無非此土城即海塘保障之力頃聞有人運動官營産處承購是項土城計圖拆去土城將塘脚基地轉售與人每畝可得千金之價商民不知利害爭相攘奪已起糾紛伏念土城原係海塘所改造土城與海塘實有聯帶關係若被私人承購勢必一律拆平藩籬盡撤平時鹹潮浸入碍及農田水利猝遇海嘯爲災大潮突至塘内之田廬人口悉被淹没上年海門之懷劇將演於吾邑爲此摺請迅予據情轉請省長令行官營産處嚴禁標賣以保海塘而杜災患 
雜評一 
[告吳佩孚（默）]  
　　吳佩孚湘鄂戰爭之往事國人尙未能忘情也今吳佩孚果欲力蓋前愆以博取國人同情則當以事實援助民意而不當徒以空言博人喝彩 
　　國人之攻繋梁内閣以梁有危及國家之行動也今吳佩孚果眞抱有熱誠以求達救國主張則富憑良心以行事而不當爲復仇者利用以取快 
　　吾之此言蓋有見夫救國事業在實行而不在空言若聚集一般謀人策士日鈎心鬭角以求文字上取勝今日發一電以滑稽明日發一電以謾駡非特言多必失且難保不有失意政客無聊黨人藉此題目以發揮其私憾則反以予梁氏以脫卸之口實而啟人之疑其非能眞心爲國實力做事者也 
　　今日之梁内閣已成爲人人共棄之梁内閣吳能大聲以討固能博國人之同情然與其出以滑稽護駡之口脗孰若如齊夑元電之義正詞嚴尤易博人同情未知吳氏知此意義否也 
 
 

Page 9

 
 
   
 
 

Page 10

 
 
本埠新聞 
[中國衛生會籌備處宴各界紀]  
提倡各都邑創設此會之前先在滬創組之 
　　中國衞生會之緣起·及籌備時期·擬辦之事業已登昨日本報該會之大綱及章程草案另載今日本報來件欄昨晚六時半該會籌備委員聶雲臺·郭秉文·胡宣明君等在靑年會會食堂宴請各界士女列席者女賓如湯藹琳·陳美玉女士等西人如畢德輝·鮑乃德二君華人如張廷榮·郝伯揚君等共三十餘人由聶雲臺君主席宴畢主席致詞謂茲承諸賓惠臨至爲忻賀中華衛生敎育會於本年十一月二十八日開董事會時華幹事胡君宣明提出創立本會之議案各董事咸謂衛生事業重大誠應由華人自辦斯會協力奮行乃將該案通過並推郭秉文·俞鳳賓·　富灼·胡宣明四君·與朱胡彬夏女士·及鄙人爲籌備委員鄙人等深願全國各界士女一致起而進行今因胡君宣明將赴各都邑宣傳此會之重要並期各都邑皆創設此會分工圖效但上海方面實應先集羣策羣力創組此會是所以有今夕之會也敬希諸賓惠敎云云次由胡宣明君致詞先述衛生與各方面之重大關係次謂本會發起人爲伍廷芳·蔡孑民·顔惠慶·熊秉三·張公權李登輝林文慶·范靜生張伯苓·史量才·胡適之·蔡輔卿·曹雪賡·誠靜怡·徐季龍·孫哲生·石美玉·丁淑靜·張默君·陳廉伯·沈信卿·王　泉·陳維屏·鮑咸昌·李耀邦·尹任先·過養默·黄首民·牛惠生·朱庭祺·張孝若·張廷榮·陳公哲諸君已有三十三人另尙有多人復將有函達本會本會一切情形敬請參觀席間分呈之章程草案等並希合力從事云云次由來賓尹任先·戈公振·司徒博·童理璋·過養默君等相繼演說皆申述衛生之重要創會之必需互勉努力進行之意散席前復由胡宣明君推請郝伯陽·韓鏡湖·盧煒昌·蔣保釐·司徒博·陳美玉·童理璋·戈公振·過養默·張廷榮·謝介子·楊春綠·諸君爲該會委辦主席詢衆意衆一致贊同十時許主席乃宣告散席 
[滬杭甬路改定行車時刻]  
上海開行時刻 
上午北让爲八點··九點南站爲八點五分··九點五分 
下午北站一點二十分··三點四十五分··七點十五分南站一點二十五分··三點四十五分··七點二十分 
滬杭甬鐵路因便利旅客起見定於二月一日起實行更改各客車時刻如下（上行嘉興區間車）嘉興站上午七點三十分開上海南站上午十點五十五分到上海北站上午十一點到（下行嘉興區間車）嘉興站上午七點三十五分開杭州站上午十點五十分到（下行早快車改爲特别快車）上海北站上午八點開上海南站上午八點零五分開杭州站下午十二點十五分到（上行早快車改爲特别快車）杭州站上午七點四十五分開上海北站下午十二點零三分到上海南站上午十一點五十五分到（下行慢車加掛四等車）上海北站上午九點開上海南站上午九點零五分開杭州站下午三點五十分到（上行慢車加掛四等車）杭州站上午九點十五分開上海南站下午四點二十五分到上海北站下午四點三十分到（上下行四等客貨混合車改爲純粹貨車）（下行特别快車改爲快車）上海北站下午一點二十分開上海南站下午一點二十五分開杭州站下午六點四十分到（上行特别快車改爲快車）杭州站開下午一點五十五分上海南站下午七點到上海北站下午七點十分到（下行嘉興區間車）上海北站及南站下午三點四十五分開嘉興站下午七點十五分到（上午嘉興區間車）杭州站下午四點十分開嘉興站下午七點十分到（下行夜快車）上海北站下午七點十五分開上海南站下午七點二十分開杭州站下午十一點三十五分到（上行夜快車）杭州站下午六點二十五分開上海南站下午十點四十五分到上海北站十午十點五十分到（甬段各客車除上行三四等區問車改爲寗波站上午九點四十分開餘姚站上午十一點十五分到（下行三四等區間車）餘姚站下午十二點三十五分開寗波站下午二點十分到及下午快車在洪塘站停一分鐘外其他「上下行寗慈寗餘區間車上下行慢車及上行快車一均照原定時刻開行云 
[填塞王家浜河道之英領覆函]  
地保圖董有允許外人填浜之權乎 
　　江蘇交涉以署前接上海縣知事呈報英人擅填王家浜河道請爲轉飭禁阻等情當經轉函英總領事查照辦理在案茲准英總領事函稱查日光公司實係業廣公司當經飭知在案茲據該商禀稱該浜從前並未填過現爲便利拍球之人起見擬將該浜之一段填塞然其下排置十二寸口之瓦筒流水仍屬通行無阻曾與二十九保三圖地保陳翼祥及圖董顧潤桂迭次商議允許填塞九十丈下置十六寸口之瓦筒所填泥土較之兩岸稍形低下以便大水之時上下均可流通現已先行試填十五丈用十八寸口之瓦筒埋置其下惟試填之後未有大雨故其功效尙未實現總之填塞該浜非欲使用浜地實爲拍球之人便利計也請爲移復等情前來據此查該商所填之王家浜一段事前旣與地保圖董商議妥治允許填塞並無不合之處今該經董等出而反對究何用意殊屬令人莫解據禀前情相應函復請煩查照轉飭等因許交涉員接函後當已轉行上海縣公署查照辦理矣 
[國民外交大會之會議談]  
承認南政府 
　　聯合通信社云昨日下午爲國民外交大會第十五屆代表會期遲至四句鐘到會代表三十四人主席周霽光以能否開正式會詢公意劉陽生等均主張人數太少不開正式會喻育之孫鏡亞熊本旭童理璋主張付表决贊成者少數遂改談話會主席將提案兩道並來信報告畢議决定下星期二（十七日）再開代表會主席因將提案兩道曁至華盛頓會議休士及各國代表各國政府北京各國駐華公使電稿報告（一）吳絃李治東陸呂笙王毅朱寰章陳懋鼎沈鈞儒等函云本日熊鄧二君原案後段曁某君修正案之乙項未經討論遽付表决鄙人等不得已臨時聲明退席確認理論上尙有必須研究之點即論手續亦爲未備應依照本日孫君鐘亞所提議辦法依法提出覆議茲特聯署具函聲明請於開下次代表會時再付討論以昭鄭重（二）提議派代表赴粤請願南方政府以貫澈本會主張事以本會旣經承認南政府依據約法暫行行使中華民國政府職權則本會對内對外諸大方針當然委諸南政府施行是以本會似應特派代表一人或二人赴粤以全國人民所望之大端請願南政府毅力施行（甲）依全國人民民意力爭外交以挽危亡（乙）迅速出師北伐剷除賣國奸佞以固國本（丙）趕於一年内召集人民代表機關改組政府以符民望以上三項均係本會已通過之案件關係我國存亡至重且鉅亟應實行以挽危亡且爲尊崇南政府起見特派代表請願一層事實上認爲不能缺而又不容緩之手續謹以個人意見所及提出議案云云（三）致外電報云頻年以來敝國内政外交悉爲復辟黨帝制黨媚日黨所操縱近如北京政府之首領徐世昌即復辟黨帝制黨媚日黨之最著者也自徐氏竊政以來外仰日本軍閥之鼻息内受省數武人之控制日惟藉借欵與公債以自固其位置種種舉動完全違反民治主義及國民公意近更公然與帝制罪魁梁士詒媚日好細曹汝霖陸宗輿等朋比爲奸肆行無忌敝國陷於最不幸之地位而各友邦僑民之生命財産亦將感爲不安吾人根據已往事實信任南政府可以與全國人民一致推翻惡劣勢力完成眞正統一茲特向閣下（及各國代表）正式聲明否認北京政府並承認南政府行使中華民國政府之職權至北京政府私遣赴華會之代表吾人當然不承認其有代表中華民國之資格凖以上理由凡華會關於中華民國之議决案絶對無效此後與各友邦共謀世界和平皆新政府之責任祈閣下鑒此誠意不勝感謝之至中華民國全國國民外交大會中華民國十一年一月囗日 
[寇英傑疏贖魯路之辦法]  
　　國聞通信社云　自吳佩孚歌電痛斥梁閣後軍界中人響應者甚衆本埠某機關昨又接到湖北陸軍第二混成旅旅長寇英傑通電提議贖路辦法其大致謂贖路之議空言無補雖發行債票庫劵三年付清辦法至爲妥善深恐三年之久夜長夢多以愚見究不若籌付現金立時贖回永斷葛籐籌欵方法（一）預徵丁漕（二）富紳捐助（三）商界集股（四）所得捐廉此係屬急則治標之法果然實行一千五百萬元之日金似亦不難辦到其餘一半之數各省見義勇爲慷慨輕財者當不乏人且連年爲爭魯案旣心力交瘁於前一遇需欵之時斷不能甘讓人後再華僑之中有人與通聲氣亦可設法勸募總以集腋成裘如數預備現金將路贖回使梁氏不得施其鬼蜮日本不至有所藉口云云 
[西華德路商聯會之時局論]  
先斥梁士詒再贖膠濟路 
　　陽曆元月十三日西華德路商界聯合會開二十四次常會到者二十餘人首由會長主席提議梁士詒不顧廉恥前已飽食遠颺今復來啄此餘肉可憐我萬萬生靈又爲砧上之肉任人臠割服己瘠民誠何心哉應即斥之下台語未畢全體皆怒目切齒瀝血贊成次議膠濟鐵路急於眉睫政府無欵贖回應即布命令歸商民辦之即利益亦歸商民享之政府與商民脫離則我民雖被政府迫壓當此財政枯窘亦祗得拚生死之民招股合辦本會願爲先驅諒全國團體以生死只此一舉自無不熱心也全體贊成又議道路協會本會應承認份子向本路協募已凑集一百元送協會機關領得總收條存儲本會間日待有分條出來再撥送各商號以爲紀念議畢散已十二點鐘矣 
[贊成國是會議之兩電]  
先後派員與議 
　　國聞通信社云全國商敎聯席會議事務所於昨日又接到贊成國是會議之電文兩起茲錄如下 
　　江西商敎各團體電　上海北河南路商敎聯合會篠敬兩電奉悉國是糾紛於今數載相持不决恐召分崩共和國家民爲主體人民放棄咎將誰歸貴會發起國是會議集全國之公團謀根本之解决藎碩畫共表同情一俟開會有期再行派員與議江西省敎育會南昌總商會省農會律師公會江西工業協會同叩佳 
　　湖北江陸敎育會電　上海全國商敎聯席會鑒國事蜩螗外交危迫非速謀統一不足以改革内政挽救外交貴會發起國是會議允爲救國要圖敝會極爲贊同除另備證書外特此奉達卽希接洽爲荷湖北江陵縣敎育會叩江 
[反對濬浦局擴大權限文]  
　　果予認許不啻爲滬上官廳添一外國上級官廳上海總商會縣商會寳山縣吳淞商埠商會前日聯銜分呈北京國務院交通部外交農商内務等部文云敬呈者 
上海濬浦局章程本係民國元年倉猝之間權宜認允迭經外部爭改未獲沿留至今近以會議港灣問題屢由國内團體電詢加該局復以僅爲技術上之研究等詞答覆羣衆跂望冀其踐言不料此次會議報告書披露竟致計畫港澳規定職務權限益形擴充廻出吾人意計之外連日各團體電函相屬早在洞鑒之中惟思濬浦局癓結所在實以所行章程含有條約性質雖名爲中國機關而實權僅操縱於三五外人之手今該局會議報告書其改良之計畫工程之預算已非濬浦範圍若章任沿其制度擴其職權直不啻推廣租界之條約商會等會集研究僉以此案與國與民皆有絶大關係不得不呼籲政府毅力主持惟呈電簡略意難盡達特公推劉前次長垣張副總裁嘉璷恭詣鈞部代表陳述民謨以資交涉而維主權不勝翹企待命之至云 
[航業消息紀要]  
梁如浩等之回國期門士丸擱淺於海寗 
　　提督輪船公司接新郵船海峽邦號來電謂不日可抵横濱二十四號抵滬該輪來華又有中國之太會代表團委員梁如浩等多人回國屈指抵滬之時已屆舊曆歲暮矣 
　　此間得確實消息日商三井洋行之貨輪門士凡丸由東洋運煤二千噸來華駛至海寗相近之海面船忽遇險刻下頭艙已沉入水中後艙尙未着水能否援出刻下猶無把握云 
　　太平洋郵船公司接舊金山總行來電報告美國航務部現已允將前定未開之獨星邦·椰樹邦·兩新郵船於本年始撥交該公司開駛太平洋内之中美路内以符原訂五輪之計劃故知照滬公司籌添加新郵船之手續及擴充營業之布置云 
[國會省會加商議員之部批]  
政府亦知命令不能變更法律 
　　全國商會聨合前經臨時大會議决將國會省會加入商業專額議員呈請農商部辦理茲奉農商部批云呈悉查本届國會及省議會議員名額及資格均係根據民國元年頒布之國會組織法及省議會議員選舉法辦理礙難據呈轉請以命令變更法律所請增加商業議員專額一節應母庸　議合行批示遵照云 
[各工團之代表會期]  
　　聯合通信社云上海各工團因前次議决於本星期日開代表會議組織勞動團體同盟會茲聞該會訂於本星期日下午八時仍開各工團代表會議討論進行方法業由上海工商友誼會代表童理璋通告工團代表届時到會又該會聲明此次開會地點不在老靶子路故特聲明免得各工團代表徒勞往返云 
[寳應商會堅拒非法加稅]  
加貼印花違法徵收所得稅亦違法 
上海縣商會接寳應縣商會快郵代電函云本日致商敎聯合會駐滬事務所全國商會聯合會上海南京南通蘇州各總會一電文云爲印花加貼曁施行所得稅兩案前以民困商艱由全國商聯會議决否認今政府於水旱兵災之後不稍顧恤一意孤行商民致死不遑何堪再增負擔任施如何壓力誓難承認務乞堅持原議一致拒絶以維議案而拯商民等情蘇省當水災之後扶傷救死之不暇萬無餘力再增絲毫負擔矧加貼印花施行所得稅均係政府違法行爲即無災患亦無承認之餘地萬乞一致電拒是所急盼寳應縣商會庚 
[工研究會歡迎華僑代表]  
徵集國貨發展海外留易 
　　昨日中華工商研究會發出致各工廠通告云逕啓者現因南洋星加坡中星國貨公同總經理星加坡馬來半島玻羅州展覽會華僑商會特派回國徵集物品總代表兼陳列所發起人於君毅卿蒞滬據聞此次因有英貴賓行將過坡亟需設備中華國貨陳列所期耀人耳目而增我國光榮事關發展國貨前途至重至鉅當與尋常展覽不同本會期欲利用此項機緣推銷吾國國貨海外貿易爰訂於下星期一即夏曆十二月十九日午後三點鐘在天后宮會所開會歡迎於君並介紹與諸君相見即請其演講各該處一切詳細狀况與本屆國貨運輸及陳列辦法届時即希貴工廠執事聯袂偕來是爲至盼云 
[悼恤救火員因公殞命之函牘]  
李日香死不朽矣 
　　法租界救火會致各救火會函云敬啓者竊於本月十三日下午一時四十五分鐘民國路豫成桂圓行失愼當有敝會救火員李日香君首先到塲奮身施救時適火勢 
猛烈致將電線燒斷自上下墜李君急於營救不及避讓當塲觸電殞命查李君服務敝會迄已有年每遇火警素屬勤勞此次不幸犧牲生命殊爲悼惜茲定於本月十五日即舊曆十二月十八日星期准上午十時在法大馬路敝會會所舉殯暫曆京江公所除由敝會全體制服屆時整隊護送並通告中外各救火會外爲此能告如蒙貴會顧念李君因公身故聯袂相送尤爲感激專此祗頌日祺法工部局救火會會長孝巴謹啓一月十四日 
　　上海救火聯合會致法工部局救火會長孝巴函云敬啓者本月十三日下午一時四十五分鐘民國路豫成桂圓號失愼一役敝會各會員亦曾追隨左右相與施救時適火勢猛烈致將電線焚斷而貴會救火員李君日香以急於營救不及避讓當塲觸電殞命敝會到場之會員陸錦麟朱匡時瞿九臯孫桐生宋宰靑沈鹤年黄伯良倪羅卿朱維新張昌林王子剛何永壽馮杏蓀吳臣笏胡祥生田九餘潘雲章劉仰明王芹伯張慶生等覩此慘狀則然憫之咸願各解囊金量予矜恤藉表哀思當經集成奠儀銀一百元合亟專函送上務乞貴會轉致該家屬至紉公誼祗頌日祺 
[調查賑務之報告（再續）]  
振欵收支一覽 
　　（十一）國際統一救災會振欵現洋五十二萬元（十二）佛敎籌會振欵現洋五萬元（十三）廣仁堂振欵現洋五萬元（十四）中國義振會振欵現洋一萬元（十五）湖南旅京籌振會振欵現洋一萬元（十六）京師糧食救濟會經費現洋三萬元（十八）　縣等處慈幼院接辦粥廠經費現洋二千二百元（十八）　縣等處慈幼院經費現洋一萬七千五百元（十九）保定正定順德石家莊房山等處慈幼院經費現洋五萬元（二十）京兆兒童敎養院開辦經費現洋四千元（二十一）測量京濟封濟國道測量隊經費現洋一萬零二百元（二十二）衛生處巡視團經費現洋四千七百三十六元（二十三）撥充全國防災委員會基金國庫劵三十八萬零八百六十八元正（二十四）派員採辦振糧及籽種價欵現洋三十四萬七千一百零七元五角零一釐（二十五）派員採辦棉衣價欵現洋四萬四千六百九十元零零五分二釐又滬銀三千七百八十兩（二十六）京兆順義等三縣棉衣價欵現洋一千七百四十元（二十七）直隷大名等三十三縣棉衣價欵現洋二萬零九百六十元九角零一釐（二十八）河地　池等十四縣棉衣價欵現洋七千五百五十八元四角四分九釐二十九）山東平原等十三縣棉衣價欵現洋八千六百三十元零五角三分五釐（三十）山西孟縣等二十六縣棉衣價欵現洋一萬三千零零五元三角九分八釐（三十一）陜西渭南等五十一縣棉衣價欵現洋三萬一千五百元（内有日本敎育會捐助五千元）（三十二）振品運費現洋一萬三千九百三十八元五角七分（三十三）調查稽查各委員等旅費現洋一萬九千一百五十三元八角八分二釐（三十四）印刷品等費現洋四千九百七十三元三角九分五釐（三十五）製造奬章價欵現洋一千三百二十八元（三十六）庫捐匾額欵洋四百七十三元（三十七）災况照片费費現洋五百四十八元九角（三十八）借欵利息現洋五千六百七十二元三角九分（三十九）墊借籌募振災公債處印刷公債票價洋八千一百二十一元三角六分（四十）退還雲南張多記捐欵中法實業銀行匯單洋五百零六元（此欵京行不能兌取）（四十一） 
撥付江西籌辦北省振捐事務所麻袋變價現洋三千六百七十三元以上共支現洋一百五十八萬六千二百七十八元零一分三釐又日本鈔二萬九千五百六十元零三角五分又滬銀三千七百八十兩又國庫劵三十八萬零八百六十八元除支凈存現洋四萬七千一百六十九元六角五分九釐（附記）此項收支實數係自中華民國九年十月十八日開辦日起至十年十二月五日止（已完） 
[蘇省官賣廢鐵數達七十餘萬]  
　　據商界消息江蘇全省廢鐵近由蘇督派員與某洋行議 
 
 

Page 11

 
 
疋售賣業已成交計得價七十餘萬元聞此項交易李前督時代卽屢有接洽至今方得成交云 
[滬海實業銀行之理賬談]  
賬目不符之發覺 
　　當滬海實業銀行具呈公共公廨聲請破産時該行債權人多偕律師到案反對以行内賬簿已被總理陸冲鵬塗改假造而陸亦自保出即行逃避故此假告賬目一語究竟虚實惟陸一人知之但理賬員處却已發覺賬目不符之事昨晨有海司格律師代表該銀行及該銀行股東數人投廨聲稱查有許理律師所代表之債權人在公堂控滬海實業銀行欠欵所控之數核與該銀行賬簿内不符若照賬簿核算該債權人尙欠該銀行之欵故敝律師請求着理賬員將各項賬員開一清單交云云李襄讞得禀商之英包副領事對於該律師之請求當即核准諭着理賬員將該銀行人欠欠人之賬目開單報告核奢 
[昨日之金融市况]  
　　本星期一以來洋釐甚爲平穏惟略高一二釐昨日銀幣上午爲七錢二分六釐午後收盤忽大三釐至七錢二分九釐際此舊曆歲終洋釐本應看小惟近來汕頭厦門等處洋價忽奇漲故綜計此星期内陸續裝去者三十餘萬元又中國銀行裝往烟台數萬元雖蕪湖等處有運到尙有求過於供之勢 
　　銀拆星期一日爲二錢七分後因各銀行雖日有收欵一二百萬或數十萬然華商錢莊及外人銀行皆尙寛鬆庫存現銀甚豐故拆息逐小跌至一錢或數分昨日上午六分收盤爲分現觀年内不致過高矣 
[一週間各銀行交易之調查]  
　　調查此一星期間各銀行之匯票賣買以美金與大連滙票爲主次爲英金價亦無甚大升降惟華商售與各洋行之華絲共成交三百四十六包值銀三十三萬五千五百二十兩較上屆多出一倍現内地存絲已不多故廠經最高者張至一千六百餘兩大經乾經亦須一千二三百兩爲數十年罕有之價所以各絲商資本雄厚新繭積存迄今者莫不大獲利也今將各銀行逐日做開買賣匯兌之價列下「星期一」三井賣出現大連匯票四十萬元價六三三七五麥加利買正月份先令五千鎊價三先令六辦士七五匯豐買本月份大連匯票十五萬元價六三七五絲交易六十包扯價八百零五兩計四萬八千三百兩大通買二月份美匯二萬五千元價七十三元七角半朝鮮買正二月份大連匯票五十萬元價六錢三分二五至四分五釐「星期二」花旗買現洋十萬　價七錢二分四五又友華賣出五萬元價同上又賣出元月份美匯一萬元價七十五元絲交易四十包扯價一千一百四十八兩計銀四萬五千九百二十兩安達賣出二月份先令五千鎊價三先令六辦士二五大通賣出現東滙五萬元價六錢三分半朝鮮賣元月份東匯五萬元價六錢三分一二五「星期三」友華買二份先令五千鎊價三先令六辦士一二五又賣出元月份先令五千鎊價三先令六士六二五又買港滙五萬元價七錢三分六二五大通買本月份美匯五萬元價七十五元麥加利買元月份先令五千鎊價三先令六辦士七王住友買二月份先令五千鎊價三先令六辦士朝鮮賣出本月份大連二十五萬元價六錢三分二五又拆進銀二十萬兩（十四天期）息三錢絲交易一百三十包扯價一千二百五十二兩計銀十六萬二千七百六十兩「星期四」絲交易九十六包扯價五百七十六兩計五萬五千二百九十六兩住友買現美匯五萬元價七十五元一角二分半大通現賣出美匯五萬元價七十五元一角二分半道勝賣出四月份先令五千鎊價三先令五辦士二五「星期五」絲交易六十包扯價一千三百零九兩計七萬八千五百四十兩匯興賣出二月份先令五千鎊價三先令五辦士二五安達買進二月份先令五千鎊價三先令五辦士「星期六」某銀行賣出三月份先令五千鎊價三先令五辦士二五安達買進二月份先令五千鎊價三先令五辦士半絲交易六十包扯價一千三百零九兩計銀七萬八千五百四十兩 
[一週間進出口銀洋行之調查]  
　　此一週間國外大條銀仍陸續到埠其中烊見寳銀應市甚活而寳銀裝赴南京造幣廠者共有十三萬七千兩國幣從南京等處共來三十五萬元又裝赴厦門汕頭烟臺三處者計四十三萬元但入冬以來東三省與北省需用現洋甚夥所以洋釐漲跌無定觀測本屆陰曆年底之價總在七錢二分半左右右銀拆不致有大變遷蓋因各銀行各錢莊存儲豐厚也今將進出口銀洋數錄下「星期一」太平洋郵船儎來某銀行大條二百五十一條又正金四十七條廣帮裝香港大條三百條（内係匯豐名下一百五十條麥加利名下一百五十條）交　裝南京去銀一萬五千兩又南京來洋六萬元中國裝南京號去三萬兩各莊裝厦門去洋二十萬元鹽業裝南京去銀二萬兩金城裝南京去銀三萬兩「星期二」交通裝南京去銀一萬二千兩又來洋二萬元中國由南京來洋十萬元又裝去銀三萬兩太平洋公司儎華義銀行大條八十四條又華比九十九條烊出寳銀二十二萬兩「星期三」中國由蕪湖來洋五萬元「星期四」各莊裝汕頭去洋三十萬元廣帮裝香港去大條八十四條中國由蕪湖來洋五萬元「星期九」廣帮裝香港去大條四十七條中國裝烟臺去洋三萬元烊見寳紋銀三十七萬兩怡和船裝來麥加利名下大條一百九十五條「星期六」中國銀行從蕪湖來洋七萬元 
[近三日之滙價與金市]  
　　近三日來先令掛牌時縮時長惟内盤先令無甚鑾遷昨日九時半掛牌爲三先令五辦士半東匯六十五兩二錢五法匯八百九十個法郎印滙二百六十一羅比半新滙六十七兩荷滙二百零二盾香滙七十四兩五錢美滙七十三元其市面銀行賣出本月份三先令六辦士一二五至三先令六辦士半買者三先令六辦士半二月份賣出三先令五辦士三七五至三先令五辦士半買者三先令五辦士六二五美滙本月份賣出七十四元三角七分半至七十四先半二月份七十三元六角二分半至七十三元七角半買價七十四元東滙本月份結出六錢三分七五二月份六錢四分半至十時半先令改長半辦士其餘市價亦都改動（詳見商務欄）惟市面仍與未改時相等 
　　期貨標金仍極穏定『星期』大條長二五開盤係三百十七兩五錢最小到三百十六兩八錢收盤係三百十八兩午後最大到三百十八兩六錢收盤係三百十八兩『星期五』大條縮去二五標金之價較漲最大先令開出後到三百二十兩收盤小至三百十九兩一錢午後爲三百十九兩四錢收盤昨日『星期六』大條均長二五標金毛盤係三百十八兩七錢最大到三百十九兩至十時半因先令改長半辦士致最小價到三百十七兩四錢收盤係三百十七兩九錢較之星期三價每條祇跌二錢據某某報告下星期一二當另有變遷云 
[程婉珍女士演講預誌]  
報告在歐所得之經騐注意勞動問題者其往聽之 
　　基督敎女靑年會全國恊會編輯部幹事程婉珍女士將於本月二十日（星期五）午後時十五分在四川路靑年會殉道堂講演（用英語）近在歐洲所得之經騐並對於此次勞動界兩大集會中所受之感思梅華　夫人爲主席同時出席將有英美及上海三婦女會之代表 
　　去春國際勞動女子會　特請中國女靑年會派人出席於十月間在日内瓦所開之國際勞動女子大會第因今日中國勞動女界中敎育程度尙低故由女靑年會選派程婉珍女士赴會因女士於勞動問題上素極注意也女士旣爲女靑年會所派故不得爲正式代表亦無選舉權但極受大會之歡迎女士在英時參觀各種工廠專注意工人待遇方面與廠中之惠工事業 
女士歸國後在香港廣州已有數次之演講頗爲該兩埠之中西人士與工會會員等所歡迎茲聞女士於星期五將有緊要之報告注意勞動問題者蓋往一聽焉 
女士爲本埠中西女塾畢業生又於一九一九年在美國司密脫女子大學座業云 
[聖瑪麗亞女校同學會年宴紀]  
並歡送該校校長傳女士掃美 
　　聖瑪麗亞女校同學會於昨日（十三）晚間在大東旅社舉行年宴並因　校校長傅女士將返美一年方復來華同學會員宴請之以資歡送列席者五十餘人該校中外敎職員亦均邀請列席主 
席爲該會會長過牛惠珠女士互相致詞並暢叙一切而散 
[米船夥被毆斃命案明日審訊]  
交涉員催令原告及尸親速赴瑞領署候訊 
　　海關水巡西捕瑞典人裴迪生傷害米船夥曹根官（即曹根寶）致死案迭經交涉公署向瑞領交涉初訂於十一開審旋因地檢廳來函以爲期太促飭傳人證各項手續恐趕不及當由交涉公署商允瑞領改爲本月十三日審理並由許交涉員面告瑞領擬按約派員觀審前日下午二時瑞領在呂班路領署開訊交涉公署函請陸顧問逹權屆時前往觀審是日僅人檢吏到案經瑞領詢問後因原告羅子峯屍親曹榮寳均未到堂候審經瑞領改定下星期一日（即十六日）下午二時仍在瑞典領署審訊并聞瑞領聲稱如下次審期原告等再不到案則是自己放棄權利云云故交涉空署於昨函致地檢廳迅速催傳羅子峯曹榮寳及其他人證屆時務須投赴瑞領署備質聽候集訊云 
　　又一消息云水巡西捕裴迪生毆斃船夥曹阿根一案前日由端典總領事開審被告延好下魯律師到堂辯護證人僅騐屍之仵作馬某一人到案稱檢視傷痕計有兩處係生前爲木棍毆撃致死西醫比林赫斯稱致死原因非外面檢視所能斷定云堂上旋判星期一日再審 
[南市亦有水巡毆傷米船夥案]  
　　南市米業各米船停泊處所自被浦局竪樁取締後移泊在新碼頭至董家渡一帶斛卸殊爲困難近來南市浦江淞滬警察水巡隊加派水警巡船驅逐稍有遲緩動輒毆打閘北曹根寳一案尙未了結而南市又發生水巡隊毆傷船夥老叟陳玉泉之事本月十一號以來有停泊王家碼頭往浦江之南帮米船清晨由潤泰米行之駁船王阿桂及長愼米行之駁船沈阿奎等向客船斛卸米石被水警巡船指爲違童將王等先後拘去各罰洋一元而釋至前日上午又有萬興米行之駁船姚阿五正在客船斛卸之際被水巡隊巡船開至干涉姚之船夥陳玉泉以客帮米船僅三四艘並不擁擠且米不斛卸市上何能售賣稍予爭執即被該水警拳打足踼受傷甚重該水警尙不干休將船主姚阿五拘帶至隊罰洋一元於於是船帮大爲驚詫將陳玉泉送入醫院醫治一面即同至南帮公所聚集五六十人向總幹事嚴少泉莊桂清等詰問略謂吾船業承裝及駁卸米糧與行家本爲痛癢相關時在歲底忙碌斛米亦爲民食之所來如閘北常帮船夥曹根寳遭水巡西捕毆斃我等正擬罷裝爭雪緣公所等勸告照常裝運斛米常年如此而我華人警察亦加蹂躪蠻横行兇毆傷陳玉泉請爲設法伸寃云云遂由嚴少泉允懇業董張樂君赴水巡隊籌商辦法午後米行公會亦因此事開緊急會議各米行到會者僉以米爲人民日食所關米業爲南市久遠之行商迭經向工巡捐局懇商擇段建設專門碼頭迄無指定答復而大儲棧及他商碼頭均得享受利益我業獨抱向隅現旣被水巡隧之侵害我同業勿可輕忽視之遂經衆公决函請縣商會及工巡捐局指定碼頭以備建築專泊米船斛卸一面函致水巡隊潘隊長約束巡船懲儆行兇水警云 
[寳通路盜刦命案]  
趙師復家被刦戳斃六十二歲之粤傭婦 
　　住居閘北寳通路寳通里六百四十八號門牌寳山人趙師復現在南門外第一商業學校校長期妻王淑懿在靑年會爲敎員每日清晨九時夫婦出外至校服務至下午六時方始回家歷來如是家中雇有現年六十二歲之傭婦（廣東人）爲之看守門户前日下午六時許趙王淑懿由靑年會課畢回家從後門進内但見屋内並無燈火即呼喚女傭燃燈良久不應即自行點燈察視見該女傭倒臥於竈披内地上腹上有刀傷四處手足均用繩紮縛 
趙王淑懿大駭立即曁召四隣嗚到崗警飛報五區警署一面追趙回家分投追拿兇手無着旋在衖外對門已故夏粹芳家後門口檢獲匪遺衣包一個拆視確爲失物當將該衣包交由巡警帶至五區警署暫存趙即入室檢點但見樓上衣箱五只已被　開三只所失衣飾一時尙難查明該管警署杜署長率同陳巡官及長警等亦詣趙家察勘一周查得趙所歇退之包車夫嘉定人李阿和頗有嫌疑飭警往握業已脫逃一面由趙師復即電召德國醫生到來擬將該女傭救治當據醫生云己經氣絶逾十餘分鐘無法療治昨晨該區立命吉一圖地保李順寳投報上海地方檢察廳稟謂相騐黄檢察長據報後立委張檢察官毛檢騐員等前往相騐矣 
[北福建路刦案兩盜分别懲治]  
陸金狗迭次犯刦解軍署懲辦王開富監禁五年 
　　海門人陸金狗王開富糾黨持械侵入北福建路五百八十號門牌德餘字號内搶刦現洋一百六十六元當塲被捕連同拾獲手槍解由公共公廨押候查究等情已詳前報茲悉匯司捕房承辦此案之包探陸連奎劉永茂與四十號西探目泮林士已經查明陸等除搶刦德餘證據確實外而陽曆去年四月至十二月新唐家弄二號門牌劉道生張景益張梅芳三户被盜刦失值洋一千五百元之金飾現洋通州路五十一號門牌萬生泰被盜刦失現洋二百元又九十七號門牌王鼎奎被盜刦失現洋鈔票二百二十元台灣路居户邱仰峯邱陳氏被盜刦失值洋五百元之金飾等物各案亦係陸金狗糾同在逃范德桂等先後所爲昨晨傳同以上各事主將陸 
王兩盜解廨稟明偵查情形並稱陸金狗對於所犯各案均在捕房承認錄有陸之供詞呈請察閱旋由各事主挨次上堂證明當時被盜狀况而德餘號主袁秋睽並證明陸金狗確係侵入房内以手槍向伊　嚇之盜匪張襄讞遂向陸金狗訊據供認糾同在逃之范德桂等七人搶刦分贓不諱又稱王開富祇搶德餘號隨去且係在外把風餘案概與伊無關等語王開富供稱上月三十號因往楊　浦途遇陸金狗等被其邀至北福建路初不知所爲何事但我係在門外並未入内云云張君訊畢商之日副領事田中氏以陸金狗迭次糾黨持械侵人人居行刦財物業經證實應着押候備文錄供詳解護軍使署按律懲辦王開富帮同盜刦判監禁西牢五年手槍子彈没收 
[房客被控佔用房屋之辯論]  
　　北四川路四十二號門牌億利糖果店主房屋係向英商馬海洋行租賃月出租銀五十餘兩前因修理該店即出小租銀五百兩向該洋行買辦顧蘭舟運動續租顧收受此費後該洋行仍延律師在公供公廨控億利號股束兼經理郁永堂佔用房屋肯交還請追 
損失銀二千兩昨晨公廨傳訊原告代表律師譯畢案情即向該洋行副買辦顧信林詰據供稱該屋本係我父顧蘭舟之産陽曆去年九月賣與美豐洋行買辦張姓未幾張姓又轉賣與西人歸馬海洋行經管因屋已舊工部局工程處着令修理遂命億利號於十月底遷移圍築竹笆億利與我父親小租銀五百兩我父允其俟修竣再租詎億利於十二月九號私將籬笆拆除進屋云云被告代表雷聲布律師即向顧略詰一過並向到堂作證之東告洋行帳房曹連臣詰問五百兩作何費用爾所得之四十元係屬何費曹稱五百兩係挖費（即小租）　郁自行交來初我不收嗣間接向沈姓收得記入帳内曹對於四十元之事則極口稱無問官諭令實供曹仍否認被告律師以顧蘭舟現在公堂須着其到案盤問顧乃應傳站入證欄對於被告律師盤問收受小租等情雖承認其事但推係帳房與房客接洽被告律師又問其旣未允許被告進屋則被告何以遷入顧稱係房客欺騙管門人謊云帳房已允故管門人遂爲所朦律師又問門上有銷其銷匙爾旣否認已與被告而被告之銷匙又從何來並手執銷匙與看顧乃稱銷匙非伊經管李襄讞及英包副領事訊至此以須再傳人證諭將本案展期至下禮拜六續訊 
[淞滬警廳不准加房租之批詞]  
　　商民徐文彬近在華界置有房産日來擬加房租深恐惹起各房客反對是以投淞滬警察廳具稟呈請核示標準征收房租昨經徐廳長批示云來呈已悉查本埠房屋如何征收租金自有歷年征收慣例該具呈人旣置産業豈有不知而猶待官廳示以標準耶仰仍遵照本廳長會縣示諭公平收租母庸一再呈請跡涉嘗試是所至囑切切此批 
　　又三在里房客聯合會代表郭霖階等因反對房東無理加租呈請淞滬警察廳備案昨亦由徐廳長批示云據呈已悉查禁止房東妄增房租業經本廳長會縣明白示諭不啻三令五申乃該里房東復有擬增租金情事殊屬非是該居户等應即遵照示諭而行可也工切切此批 
[房客請求覆訊仍判註銷]  
以賬簿上無小費字樣故 
　　新康盛和成兩字號前延律師代表投法公堂控房陳與昌無故退租判令將案註銷後原告不服判决仍延華蘭庭律師代表請求覆訊經中西官核准傳訊判下堂諭飭遵昨經中西官判此案經本公堂察閱原告所呈賬簿並無書明小費字樣所控毫無充分理由着即駁回將案註銷堂費歸原告負擔 
[船撞彙聞]  
　　吳淞口砲臺灣左近浦江内停泊之防疫查騐西醫坐船名普陀小輪前晚九點鐘時被寗波釣船柳順發號碰撞輪船船身被釣船頭鐺頂穿一洞當由騐病醫生咨會張華浜新　理船廳河泊司查看即傳釣船主詰問據該船老大云船由長江裝載鮮猪數百雙運往浙省卸儎經過吳淞每晚進口寄椗今日投報稽徵局騐稅詎知船駛至該處一時轉舵不及致悮碰撞現據理船廳判令釣船存洋二百元俟普輪船醫生僱騐船師察視修理應用費銀若干歸該釣船賠償損失業由經報家順興稅行接洽辦理 
　　前日午後四時奚海海之　泥船駛經陸家嘴浦面適有江南造船廠拖駁小輪由北往南將該泥船冲　沉没舟子二人當經鄰船救起未遭溺斃事後由船夥張小三子投報海關水巡捕房請求索賠損失 
　　又孫扣生之煤炭船於昨日清晨六時裝煤二十餘號泊於蘇州河畔被浚浦工程司拖駁小輪撞沉當由該船户報告水巡捕房請求致函該公司賠償損失 
[上海農商銀行之正式開幕期]  
　　公共租界天津路六十五號上海農商銀行係北京農商銀行分設該總行由農商財政兩部籌資一千萬元先收半數呈奉總統核准享有代理金庫發行紙幣及保管農商部指定欵項特權滬行經理爲陳卓甫恊理金采生營業主任俞曾培等諸事部署就緒業已開始營業現擇本年二月十三號正式開幕 
[騙珠案之昨訊周秦氏已被收押]  
　　廣昌祥珠號執事何培卿控住居升順里在火車站上爲稽查周宗碩之妻周秦氏串吞值洋一千三百五十元之珠環一案由警函送地檢廳經孫檢察官預審之下判周秦氏交保一面據情起訴審判廳前日下午該廳田刑庭長着保將該氏交案傳到原告會同孫檢察官特開刑庭預審原告當庭證明一切問官判周秦氏收押原告退去候示 
[各學校消息彙錄]  
　　浦東六里橋之浦東中學爲楊君斯盛獨資倡辦歷任職員均極熱心故校務逐次發達朱叔源君自長該校長對於校務益加改進近來學生名額已達五百人之譜科學亦日漸進步稍知該校眞相者咸稱道朱校長之功不衰現朱君因事冗辭由顧珊臣君接替顧君向在同濟擔任功課爲科學界有名人物此次長該校聞將於科學方面多加注意新添敎員大都品學兼優富有師資者云 
城内中醫專門學校於夏曆十二月十六日放年假由總主任丁甘仁校長謝利恒及各敎員致訓詞學生約有百餘人並屆第二期畢業給發文憑眞中醫之濟濟焉畢業學生姓名開列於下最優等楊先橘優等王鞠仁盛載銘楊皚沈廷魁呂叔平黄葆良朱學鎔陳企周李遇春塍脉華葉勁秋徐健民袁光明謝珍姒沈義仁曹仲衡張永漢陸元生鄭佐堯仲漢傑鄭文豹袁虎臣王仲華許有恒共二十五人 
　　本埠南成大弄聚寳里益智學校於昨日舉行寒假休業式及第五屆畢業典禮來賓濟濟頗極一時之盛午後二時許振鈴開會首向國旗及孔聖行禮嗣由校長報告開會宗旨繼敎員及學生次第演說次唱歌給憑並發給奬品聞畢業爲鮑文雄黄宗漢曹永桂等數人聞開歲尙擬擴充校告添招新生定憂曆正月十七日開學云 
　　北山西路唐家弄兩路聯合會所辦之北唐義校於昨晚八時舉行寒假休業禮會員校董到者六十一人來賓有包天白傳汝梅藍柏 
烈及朱霞飛女士首出敎務長朱梅亭報告辦舉狀况畧謂本校開辦二年學生達八十餘人分甲乙兩組甲組注重英算乙組注重國文等普通科成績畧有可觀惟定額有限而生徒踴躍亟須推廣校務以餉學者而符初衷次校長周蓮翹訓詞謂諸生多商界中人忙裏偷問爲此半工半讀其志可嘉惟與識與道德並進勤儉爲立身之本閱報可明時勢而增常識際此寒假期中敢與諸君共勉云次來賓孫友善朱霞飛女士等一一演說謂義校爲諸君盡義務諸君學成之後須更爲社會盡義務語多勉勵次有學生高雲程王再甦潘吉人楊憲臣等表演中西學術末由校長給發奬　而散聞該校預定明春正月十八開學云 
[天馬畫會近訊]  
今年巴黎開大博覽會我國尙無出品 
今秋法國名畫家來滬開展覽會 
　　天馬會第五屆綸畫展覽會現聞定於春假時舉行徵集外界出品日期以陽曆二月底爲限近接會員江新陳曉江二君自巴黎來函謂今年巴黎有大博覽會日本政府特派員和田英作氏在彼都接洽春季散龍裏有日本美術品陳列而我國則無之足見我國近代美術上之弱點江君有慨於此特在巴黎與法日美術有作私人之討論擬定秋間先將法國現代名畫到上海開會彼邦美術家亦極願到華深知我國固有之美術極爲　盛藉資考察並稱西力藝術之所謂新皆係受東方藝之衝動云云又該會會員注亞鏖王濟遠二君於今日上午偕賀銳君乘滬寗車赴金陵與在寗會員張辰伯君及由燕都南旋之劉　粟君連合作旅行寫生約一星期旋由寗而抵鎭江揚州等處遍寫各名勝大然景色將來預備在五屆天馬展覽會出品云 
[聖彼得堂近聞]  
　　聖彼得堂定月之十九號（禮拜四晚七點半舉行敎友月會宗旨在歡迎新敎友由蕭智吉主席特請曹雪賡演說題爲「敎友運動」並有茶點游藝以助興趣云又該堂之培立學校於昨日上午十時舉行第六屆畢業禮其秩序如下（一）祈禱（二）周夢賢校長報告（三）鍾可託牧師訓詞（四）給憑畢業生六人（吳慶文）（顧賡濤）（倪裁之）（周均堯）（周均逵）（顧智俊）（五）給奬全校優等生五名（丁士康）（馮家潞）（席裕源）（丁嚴訓）（劉家全）聞該校己計劃於明春添辦商科中學一年級並擬另購地産建築校舍大加擴充並聞本埠商界領袖樂爲籌欵者頗不乏人云 
[法歐領事謁會地方廳長]  
　　駐滬法國領事言歐善率同繙員張文彬於昨午乘汽車詣上海地方廳謁審檢兩廳長當經梅黄兩廳長迎入客廳茗談良久而别 
[尚有本埠新聞等轉入後頁]  
雜二 
[論世審時（旡用）]  
　　孔子聖之時孟子亦云彼一時此一時是議論天下事不可不審察其時期之如何先乎時失之過急後乎時失之過緩必適乎時乃能達圓滿目的收宏美效果齊人所謂雖有智慧不如乘勢雖有鎡基不如待時者此也 
　　吾觀今之論者乘時而動之士誠有而一部則發較高之論此種論調閱若干時或可適合惟於此時確有過急之姚如反對梁士詒於此密電代表移京直交宥赦安福議借鹽稅債起用曹汝霖之旣發電詰責當百喙而莫辭詰問徐世昌任人不當失知人之明且徐當國以來經過事蹟雖由内閣負其責任然去一暴易一暴秦無人耶亦别有用心盤馬彎弓目的不外是耳至後繼者爲誰不於此時提及似無不可何也前事之不忘後事之師繼現政府者必其對於共和無反覆民意能尊重且爲全國國民所信仰者方能勝任而愉快若未至其時汲汲提出衆或以爲未可轉足礙其前途君子愛人以德初未可以姑息爲忠此爲論世者所當審察時機者也 
 
 

Page 12

 
 
本埠新聞二 
[北海路工商聯合會開會記]  
　　聯合通信社云北海路工商聯合會昨日下午一時開全體大會到者五十餘人並有來賓殷遜儒孫鏡湖等六人會長張瑞卿主席報告各處函電畢並謂陽曆新年本會與中國工會具名向各官廳各團體道賀茲均得有覆賀郵件然本會尙有遺　之處應即補寄賀柬今日之會有重要議案三件請討論（一）北京政府自梁士詒登台特赦安福濫借日債目下各方反對聲浪日高一日聞梁士詒有辭職之說應速電徐菊人總統選擇賣能繼任總理討論結果推張水眞起草電京表示一切（二）本會出席總聯合會議董張滇叔因就總會文書部主任來函辭職應即補選議董結果由會長徵求繼任者同意再行定奪（三）今夏本會因工人患病者甚衆曾請黄茂枝施診現已結束其送診二千餘人活者甚衆應由總務股陳國樑備函致謝大衆贊成議畢而散 
[少年宣講團十一届職員錄]  
　　本埠少年宣講團十一届新職員現己揭曉如下（一）總幹事汪龍超（二）幹事顧雲翔李士林王溶水（三）書記陳賢木吳卓崙俞光芝顧君梅俞光昌李澍生（四）編輯周劍雲谷劍塵楊清磬任矜蘋朱志偉莊蓮塘（五）會計嚴立順（六）德育部主任周生發（七）智育部主任薛維平（八）體育部主任甘梅嶺（九）學校部主任陳孳何（十）實業部主任申夢世（十一）調查部主任胡硯香（十二）儲金部主任陳宗器（十三）化裝演講部主任鄭介誠（十四）通俗游藝部主任張蘋周工二十六人定二月一日正式就職云 
[鄞慈鎭長途汽車之進行消息]  
　　愛多亞路畏耕里交通恊濟會近據鄞慈鎭長途汽車公司測量員汪省吾報告畧謂測量路線自鄞縣江北岸李家後門起至慈北鳴鹤塲止計程八十八里業於舊曆十二月初十日一律完竣沿途揷有木標開春即可實行築蹈云云該公司旋開職員會議决定於明年正月徵收股欵從事購地并公推常駐幹事洪荆山擬定詳章報部立案一切均在積極進行 
[和尙阻止建築汽車路之提究]  
　　滬閔南柘長途汽車公司董事李英石近函上海縣公署謂北橋明心寺住持僧持堪阻止建築妨害交通請提案究辦沈和事接函後當飭地方警察所立傳該僧持堪（即定根）到案由司法員陸邇誠訊據供稱該廟餘地十三畝零係檀越捐助爲廟中香火之資該長途汽車公司指爲公地多數劃爲軌道不給地價僧人商阻不允誠恐檀越將來以僧盜賣不得已發帖邀請各檀越來廟報告取决衆意並無遍發傳單抗阻建築情事求察等語陸司法員得供當轉禀逃知事核辦奉諭將該僧持堪拘留候查明情形再核 
[陰曆元旦概不免稅]  
内地各鄉鎭之航船每至蕪曆新正元旦由滬運回貨物於經過内河所設分卡之時並不遵章完納稅釐名曰　蘭民國以來早經革除而各船户仍以習慣例甚　越滋事曾山護卡師 
船妥爲防範在案茲悉水警第一區沈區長深恐於舊曆元旦一日防有船户運貨回鄉經過分卡不繳稅釐闖關擾事等情事關妨碍國家稅課當應嚴禁故於昨日通令所轄護卡各師船巡官凡於是日如有闖關滋事之船户應即拘辦以重國稅云 
[新出之橋牌香烟]  
　　永泰和烟草公司近來經理一種橋牌香烟烟絲金黄烟枝加大外包蠟紙各烟紙店零沽每包七十文本埠各烟紙店均有出售 
[交易所所員自刎圖盡]  
愛多亞路雜糧交易所所員某甲前晚十一點三刻鍾時不知因何用小洋刀自刎喉管立時血流不止倒於所内二門口適該所會計主任由外而歸見而大驚急呼茶房人等將甲扶起舁送醫院救治據醫生察得甲頸項皮已割開寸許喉管稍受刀傷當即留在八號病房至昨日甲口尙不能言語且吐痰亦不自由未識有性命之虞否 
[輪船老大被毆受傷]  
　　寓居密勒路五百二十四號門牌之甬人楊根保上月十四日起在某國輪船上充當老大昨適届一月於下午赴法大馬路三十三號向船主西人金某索取工資未能領到反觸怒西人被其揮拳撃傷面目頓時靑腫楊根保乃投捕房報告由捕頭略詰一過諭令自投同仁醫院醫治取得傷狀單後再向公堂起訴 
[滬寗車碾斷孩足]  
　　昨日下午四時半滬寗車站鐵路軌道上有十六歲江北人禮卿正在揀拾煤屑適有火車駛來不及走避致被撞跌軌外兩腿猶擱軌道上當被碾斷血肉糢糊其狀甚慘由路警趕來將受傷人救出報知站長派警車送山東路鐵路病房醫治 
[瘋兴縱火床帳被褥悉付一炬]  
　　寗波人任有利在虹口武昌路二百六十八號門牌開設水菓店昨日清晨七句半鐘任於臥房内放火燒屋幸爲同居人所見取水澆熄而任之床帳被褥等物則已付之一炬旋爲該管捕房包探侯松山查悉前往將任拘入捕房由捕房諭着即解公共公衝請究經中日兩讞員向任審訊其所供之詞全無倫次問官以任實患有神經病諭送樓流所瘋人院將病治愈再核 
[花衣船失愼] 損失約一萬 
　　前日傍晚六時許下海埠瑞記紗廠外灘泊有駁船一艘内載洋夾子花衣一百四十餘包不知如何失愼登時火勢猛烈旋經工部局及海關救火小輪先後到塲蒞救　以撲　所裝花衣焚燬不少損失約一萬餘金當火熾時水巡捕房梅捕頭飭派探目何春蓀督日全體探捕到塲彈壓並喝令附近綱船户　撈渍水花衣計撈獲一百三十餘件昨由保險行具函領去並賞給各船户打撈費每件洋五元 
[水警探昧良誣盜該當何罪]  
　　高昌廟水警第三區偵探陳和尙帶同眼綫王肥皂在閘北烏鎭路拘獲垃圾船夥常熟人王小生年一名指爲行刧嘉定望仙橋西王裝斌家案内之盜犯解經四區顔署長質訊之下因該探夥陳金明（前報作常稼明）於三四年前會惜王肥皂洋十元由王小生年作保嗣陳還過洋五元尙欠五元近因王肥皂向陳索討陳遂 
强迫肥皂誣指小生年爲盜允許事成之後欠欵加利歸還否則將肥皂小生年一併指爲盜匪逮捕解案等情肥皂畏懼允諾到案之後良心難昧揭發黑幕昨經顔君提到該探夥陳金明覆訊一過判解淞滬警廳核辦 
[戳破兩燕子窠]  
顧吳二人押候查辦除人共判罰一百五十元 
　　總巡捕房華副捕頭白老閘捕房西副捕頭鄧於前晚率同華探王金壽謝水泉汪竹生各在管轄區域内破獲燕子窠一所（一）在河南路三百六十五號門牌拿獲烟主顧菊泉吳炳來二人烟客陳德孚徐祥生陸松濤張阿興趙德榮邱阿二等六名（一）在廣東路一百八十號屋内拘獲烟主丁阿生一人烟客顧春林陸譜生陳文逹陸修明錢子權五九林沈老三金長春張光明曾瑞生陳子三錢乾松張文光王正雅等十四名連同烟具帶入捕房昨解公共公廨經陸襄讞會同義副領事費君分别研訊之下以被告等故違禁令判丁阿生罰洋五十元無力改押西牢一月顧菊泉吳炳來尙有别情押候查辦烟客二十人着各罰洋五元充公兩家烟具銷燬 
[控告房客私行替租之傳訊]  
　　　永林前延郭蘭克律師代表投法公堂控紫來街房客孫松壽私行替租侵佔主權請求押遷等情判再核在案昨又傳訊先由原告律師稱被告實將房屋替租與昇記紙號所有孫協泰號之抬牌已經取去更換昇記號之玻璃燈證據屬實請求准照原告所請勒令被告遷讓繼由原告蒯永林稱商人向來租與被告每月七十六元今被告轉租與昇記號計約租洋一百餘元獲利甚厚求察詰之孫祇認每月租洋五十五元中西官立飭包探前往該處將昇記號主傳案據稱商人每月共租洋一百十元至此孫始承認一百十元不諱中西官判退去廳候踏勘後再行核奪 
[私用賬洋二萬元]  
　　美商通運洋行式老夫朱維善因私用賬洋二萬元被洋東查悉於前日投總巡捕房控告捕頭准飭包探王金壽將朱拘押昨解公共公廨被告延律師到堂請求交保中西官核供判朱押候美領堂期解訊 
 [P探夥拆梢過犯均非善類 
　　過犯顧錫也前日因復來租界被探夥蔣炳生馮煥新所見尾至浙江路向顧拆梢不遂互相敺撃適包探陸根生經過撞見將三人一供拘入捕房昨解公共公廨經中西官訊明以其均非善類判顧蔣二人各押西牢二年期滿逐出租界馮押三月分别示儆 
[公共公廨訊案彙錄]  
　　昨日公共公廨民四庭由李襄讞會同英包副領事訊理各案併誌如次（一）馬蘭生訴歐陽奇高不理往來欠銀案被告延廿維露律師代表辯以此案不屬公堂管轄要求註銷結果據原告聲稱該被係避匿在滬被告聲稱營業係屬江西應候函詢彭澤縣知事是否本案業經請求破産俟復到再核（二）梁誠謙延甘維露律師訴夏城樓承造房屋延不完工案結果原告請求移會審判廳未便照准夏城樓梁誠謙另案互控均着自行具結候訊（三）沈味辛訴錢幼石不理田單押欵案結果被告屢不到案業據原告供明應令償還本洋一千三百元利息洋六百五十元借據等件均附卷（四）張坤德訴施子英案結果原告律師請求撤銷照准（五）英商喴厘洋行訴泰昌公司欠貨銀行一千二百六十餘兩以方單抵押逾期不贖案結果准將原告受抵方單變賣作抵如有餘欵繳存公堂（六）英商克明與粤東駐滬同善堂同訴馮泰興營造廠王祥記木作租地期滿不將地基退回案結果改期續訊（七）戴木全訴陳顧氏等不將衣飾交還扣留伊妹案結果改期訊理（八）洋人軋利武訴三北輪船公司無故將伊辭退請追損失案雙方未到結果改期訊理民二庭由張襄　會同日副領事田中氏訊理元甡錢莊並聲請撤銷禁諭案據該莊代表律師聲稱日商福昌洋行前將礦煤向元甡抵押逾期不贖而該洋行復請求公堂結諭禁止元甡將受抵之煤變賣歷時已久仍不取贖故請求撤銷前諭准敝當事人拍賣抵押品抵償云云結果准被告請求將前發堂諭取消准其將受抵之煤拍賣 
[誌謝]  
　　昨承福中公司惠贈本年月曆一組誌此申謝 
來件 
[中國衛生會大綱草案]  
　　第一條定名本會定名爲中國衛生會第二條宗旨本會以提倡衛生事業增進全國國民之健康爲宗旨第三條會員凡屬中國人民贊成本會宗旨者皆得爲本會會員但名譽會員不限於國籍第四條職員本會設會長一人副會長四人會計一人概由會員選舉之任期一載再選得連任幹事一人由董事會延聘之任職無定期第五條執行部（甲）董事會本會事務之進行由董事會監督之董事會組織如下（一）上列職員（二）各任會長（三）各省衛生會代表一人由各該會選舉之（四）董事三十人由本會會員選舉之（五）新董事十人由每年年會選舉之任期三年爲限（乙）委辦會本會設委辦七人由董事會於本會職員預選之十五人中指定之對於一切會務完全負責並得以到會人數二分之一以上開正式委辦會議其委辦長及書記等由委辦互選之第六條年會年會時期及地址以章程另定之但正式年會到會者至少須二十五人第七條附則本會大綱如有未盡善處得由會員提出條文及其修改之理由經到會人數三分二以上之贊成修訂之但此項修訂之會綱經一年後方生效力 
[中國衛生會章程草案]  
　　第一條員本會會約分七種（甲）個人會員（乙）團體會員個人會員又分名譽會員贊助會員維持會員普通會員學生會員五種團體會員又分名譽會員贊助會員兩種第二條會費會費依會員之種類而定（甲）個人會員（一）名譽會員免費（二）贊助會員年費百年以上右二種會員經董事會選舉之（三）維持會員年費十元以上（四）並普通會員年費一元（五）學生會員中學以上年費五角中學以下年費三角（乙）團體會員（一）名譽團體會員（二）贊助團體會員西人華人機關均免費右二種會員須由董事會選舉之第三條集會每年至少集常會一次地址由董事會酌定時期由委辦會酌定特别會得由董事臨時召集之第四條附則此項章程如未盡善得由本會會員於每年召集年會時經多數之表决修訂之但在開會以前須將修訂條文預先通告民國十年十一月二十六日中國衛生會籌備處草訂 
公布攔 
[江蘇高等審判廳]  
　　民庭判　張紹禹爲債務涉訟對於本應决定聲請撒銷一案决定（主文文）本案應撤銷本廳民國十年十一月四日所爲假扣押之决定聲請費用歸聲請人負擔靜觀堂景記輿李正立爲基理涉訟上告一案（判　主文）本案上告駁回上告審訟費師上告人負擔聶高氏與楊慶輝爲稻欵計葛上告一案（判决主文）原判撤銷本案發還江寗地方審判廳迅予更爲審判 
　　批示　許豫曾一批狀領存案合同分劵由呈悉查本案卷　已　　吳江縣署在案仰遷向原縣請領可也　狀證揭還此批以上一月十三號 
[上海地方審判廳]  
　　判决主文（民一庭）一件判决任曉岸與宋舍發因租房涉訟一案主文宋金發應償還任曉岩房租洋九元其租住西陸家浜南三吉里第十五　房屋一間應即遷　訴訟費用歸宋金發負擔一件决定張雲江與利克等因欵項斜葛聲明註銷訴狀一案主文本件訴狀准予註銷訴訟費用歸原告人負擔一件判决陳德林與張錦生　因肯夫潛逃一案主文原告人之請求駁回訟費歸原告人負擔 
　　批示　一件曹叔談狀爲逆媳滋圖分家産自由行動請求　案由據呈爾媳張氏意圖分産另居無理尋衅自可行使家長權嚴加訓籌所請備案應毋庸議此批一件章陳氏狀請嚴厲執行由狀悉業已派吏執行矣此批一件鍾金生狀請傳案由狀悉所請候傳債權人訊奪此批一件沈瑞源狀領房票由准領此批一件唐贊庭狀領案欵并訟　由准領此批一件詹馬氏狀領保證金并單據由准領此批一件唐蔚生狀領訟費由准領此批一件詹松山狀領證物由准領此批一件郁勝泉狀交贖欵由准交此批一件申少林早爲附呈原訂合同續請備案由呈曁合同均悉該地旣係華嚴菴主持女尼松月等出租與爾憑中朱萊生等立有合同爲證則將來倘有紏　發生是已有證明方法毋庸再請備案合同發還此批一件朱雲慶狀請撤銷並開釋由狀悉業己當庭諭知矣此批一件沈瑞源狀請銷案由狀悉此批一件李金揩狀請執行由狀悉准予傳案訊辦此批一件姚韓氏狀請派吏查勘由狀悉業已派吏監修着速令爾侄韓連生依限將高姓墳　修復原狀毋得藉詞延宕致干未便切切此批一件陳桂林狀請　　勒交由狀悉着即將所欠顔　之欵如數繳案毋得藉詞狡展致滋訟累此批一件喬雲卿狀交案欵開訟費由准交此批一件唐貴舟狀請給領單據由狀悉該民所交方租借據各一紙准予先行來廳繳證具領此批一件沈勤舜狀領案欵由准領此批一件陳生初狀領簿據由准領此批一件楊福康狀領　據由准領此批一件王少卿狀領訟費由准領此批以上一月十三日 
[上海地方檢察廳]  
　　批示　湯如江狀悉案經票傳仰即　期到廳　訊此批張大安子狀悉靜候偵查毋贊　批錢杜氏狀悉兩大玩忽業務致人傷害業已訊明仰候提起公訴可也此批蒯福昌狀悉　傳訊核辦此批夏順堂狀悉仍仰遵照前　毋凟此批俞連桂狀悉仰即來廳候訊此批喬高氏狀悉本案正在偵查所請交保一節應毋庸議此批　錫華狀悉爾妻和誘董袁氏價　啓利前經訴請同級審判廳判决在案至共後董袁氏之走失本不在公訴事實之内所請自無庸議此批黄惠塘狀悉候送同級審判廳核辦此批湯炳生狀悉湯大泉起造屋字與爾家之死亡人口本屬渺不相涉來狀　以不經之談栺爲玩忽業務殊屬荒　所請蒞騐之處應不准行此投陳朱氏狀悉業於前狀批示矣仰即遵照毋凟此批以上一月十三日 
 
 

Page 13

 
 
   
 
 

Page 14

 
 
自由談　家庭週刋第二十一號 
[論家庭敎育（續）] [  黄德正]  
　　甲恩物德人佛羅培爾於蒙養園中敎育兒童之方法咸以游戲爲主一則磨練兒童之身體及感官所謂運動的游戲也一則製成六恩物令兒童搆成種種之形狀以啓發其理解力所謂精神的游戲也今述其六恩物如左以供各家庭採用焉 
Ａ球毛製或棉製配以色絲 
Ｂ球木製 
Ｃ立方體木片長二寸寬一寸厚半寸 
Ｅ以立方體木片縱横分爲八等分之物 
　　將立方體木片分爲縱長八等分之物 
　　將立方體木片切成二十七個立方形其中三個二分爲三角形三個三分爲三角形 
　　與以是類之恩物以益兒童之興趣以啓兒童之理解力誠一舉而美善得矣 
　　乙手技人莫不備有創造力彼兒童於階石前之時亦知削竹爲刀堆土爲山此雖由於摹倣性之衝動抑亦創造力爲之也兒童旣具有創造之能力則爲父母者務當給以充分之材料令其自出心裁創作種種之模型練習其手與目開闢其想像之範圍故敎導之際第當自簡而之繁自易而之難不可逾級而登使生乾燥無味之感及其旣久其收效當亦匪淺 
丙運動手技與恩物皆精神的游戲也其爲用僅足以豐富其想像增加其理解力今當更進一層以述發達股肉强健身體之運動游獻矣其屬於單獨之運動者如短距離之賽跑及跳躍拍球擲環等是也其屬於公共之運動者如捉迷藏擬戰等是也苟過危險之運動則當以其他有興味之游獻以引誘之或携幼兒之手作種種之談話决不可見其危險而加以阻抑抺殺其興趣消失其活潑精神也 
　　故游戲之爲用實足以養成合羣心與服從規則之習慣且可强健身體活潑精神增加想像力與理解力是則名曰游戲實則寓莊於諧指導兒童努力之途徑默示兒童向上之方針蓋兒童得益之處多從不知不覺之中較之正式訓育時爲光大也 
[春閨斷夢記（上）] [  鴟夷]  
　　王君硯田不幸於前年客死津沽其事至可痛也硯田於十五年前游學美利堅於加利福義亞大學得學士位專攻礦路之學其時有同里費君有能遲硯田三年往得硯田指示之助者甚繁已而亦得學士位先歸國以謀登庸適民國肇興需人材甚殷海外學子運翩歸故國有不街學成而已上政治之臺者矣硯田亦得其友招致之電謂將以工商部務任之硯田方實習於芝加哥之礦局得電乃結束以歸旣謁其友則友謂之曰虚左以待者久矣顧行旌遥遥未有歸期而部務不可多置不得已易以他人君旣來不肯令君失意可稍俟當有以報命也硯田聞之亦殊落落以爲學優則仕正不必急急求進况社會事業孔多需才正亟不患無噉飯地耳惟問所易者何人則有能也硯田意謂㨗足先得事之當也稍留數日即歸故鄉時年纔及冠家人以其歸也爲之議婚硯田雖飽吸西方自由之空氣而深嘗西友家庭之况味頗以東方舊風俗爲淡而意遠故惟擇操作之勤情性之和而不求其他婚後伉儷至篤無拘束虚僞之苦有活潑自然之美煥然成爲吾里之新家庭也惟吾友斯能調和東西兩方之思想風化以成折中之結晶耳不越一月復得友電謂有能欲以君爲助其速就道硯田乃離家北去其所以不携家以俱行者以長安居不易此時未得豐入恐不足以瞻顧也旣抵京華有能已久待接之甚恭畀以重務硯田亦復安之惟鹤俸過薄頗不足以裕其客况遑能寗家乃謀他遷時某礦初開需簡督辦友思屬之硯田以詢於有能以爲有能與硯田同鄉里必能知其平素又同學必能知其學識同事亦數月矣 
當能知其能力勝任與否全决於有能之一言 
[我們的結婚（下）] [  戴景素方雲屏]  
　　我們因爲不能在社會裏自由擇耦所以媒妁在我們婚姻裏仍就不能廢免不過這種媒妁絶對不是以作伐爲生的媒婆他對於雙方家庭都是有直接或間接的非親即友的關係自我們每一方面言之均有多次這類的媒妁爲我們介紹匹耦决擇之權則由自身與家庭共操之自身本有全權不過家庭中有年長者閱世旣深其審愼處自不可及足爲自身之助决擇之標凖有五項 
（一）年齡（二）性情（三）學問（四）身體（五）家庭狀况在我們訂婚以前一切介紹中的匹耦因不能盡與右列標凖切合却均未締成婚約 
　　我們兩家庭間本有親誼但疏遠而不相往來至雙方一切情况究非完全隔膜加之介紹人亦爲雙方的關係人所以一經介紹再經自身和家庭的考慮照前述五項標凖均認爲稱合遂由介紹人交換最近照片繼約於某園相接見家庭中亦有到者雙方許可後即訂立婚約互換戒指以爲信此後各種儀節仍以舊式爲凖但删去一切無謂之舉 
　　舊式結婚的大弊在（一）擇耦無自主權（二）媒妁之言不可信我們的結緍此二弊庶幾可免但婚姻之眞體在愛照上述經過看來仍是因訂婚而生愛何能及在新式婚制下之因愛而訂婚呢這就是我們感於舊社會之不便而引以爲憾而願追隨於婚婚制革新者之後以努力於社交公開的早日實現啊 
[舊曆新年行樂法] [  徐位銘]  
　　韶光易逝一轉瞬間即届舊曆新年矣吾國舊俗一歲之中無貧無富男子都半奔波勞碌遠親離戚勤其所業即偶或得以休息亦不過數日於是乃於一歲之首歸鄉適士聚妻孥於一堂叙天倫之樂事初意固未嘗不美也相傳旣久眞意盡失一切不適乎時與理之行樂法於是乎起打撲克也推牌九也擲骰子也若輩莫不藉以爲消遣矣 
　　舊曆新年國人以狃曏習一時固不易革除而謀有益之行樂革賊身之消遣則不可不留意及之也所謂有益之行樂者予以爲當組織新年俱樂部集戚友親朋於一處或聚餐或運動或游藝他如講新穎有趣之笑話以及猜燈謎等皆部中應有之事也旣不耗金錢又有益身心以視舊習相去霄壤世多賢逹之士曷不爲之倡耶 
[破除陰曆新年之惡習談（上）] [  隠厂]  
　　陰曆年終家家贈送禮物購辦年貨無不忙碌異常預備度此陰曆之新年其熱閙之程度較諸陽曆年終時大不相同余因是有所感想焉當中華民國成立之始政府曾頒改用陽曆之命令凡我國人旣爲民國之國民則當遵守曆法此無疑義奈何於茲十一年而仍沿用陰曆耶此足徵我國民之守舊性深長此以往不將終無改革之期乎間嘗籌思改革之法以爲必自家庭着手何以言之蓋家庭由人民集合而成家庭苟能廢除陰曆則人民自不沿用故家庭廢用陰曆之新年必須破除種種惡習始惡果能破除則陰曆新年自不成問題矣今將屬於陰曆新年之惡習分述如下希望主持家政者有以破除之也 
（一）互送禮物　陰曆年終親友互相送物名曰送年禮此來彼往據曰藉以籠絡感情要知感情重在精神上之互助而不重在禮物上之饋贈且雙方皆不收受又何苦以大好金錢購此無益之糕餅糖果哉 
（二）購辦年菜俗例大家小户齊於年終購魚買肉殺鷄宰鴨以供新年之食此曰年菜要知食物以清潔 
新鮮者爲貴凡隔宿變味皆有害於衞生而况年菜 
非特僅隔一二日且有隔十日半月者魚餒肉敗食之非常危險考此惡習之由來因前清時代各家商店自元旦至上元例須閉户半月人因無處購買故不得不購年菜近數年來大不相同三日後各店漸開則此年菜已無存在之價值奈何尙牢守而不破除耶 
　　（三）辭年辭年之由來相傳年爲古惡獸名能噬人人恐被其所噬故辭之以請其勿來之意然年究屬何種惡獸無從稽考後人不解其意相沿成習焚燒香燭大放鞭砲並供三牲水果之屬名曰辭年要知此等舉動不啻接年來家豈非與辭年之本旨大相剌謬乎殊可笑也 
[守門人] [  張枕綠]  
　　徐朴年才二十曾經受過中等敎育所謂少年英俊正在大有作爲之時但他結交的都是損友成日價導引他到金迷紙醉之場酒肉徵逐他花錢那班朋友供給他游蕩的智識倒也是一種好交易年輕的人百誘可禦最難禦的是婦女們的漢笑輕顰打情駡俏他着了這道兒就抱定人生幾何及時行樂的宗旨專在外邊胡亂厮混横豎他父親的遺産不少都已在他掌握之中由他怎樣排佈他那省儉的老母總是没奈何他 
　　他時常連有幾夜不歸家就是歸去也必在深更半夜剛是酒醉飯飽之後那十四五歲的小婢子每從熱被窩中爬起來踏碎了空庭冷露去開他進來披衣走路總要費去幾杪鐘時候可是他的性子躁急非凡每把那扇不報的牆門連打帶踼踼打得震天價響幾乎要將門板弄碎一聽得拔去門閂的聲響便值衝進去將那婢子連打帶駡打駡得没興了才向裏就走死一般的躺去一躺總要到明天午後三四點點才忽身來略事　漱便又出門去了 
　　那婢子吃他的飯没法只得應他的門常被無理取閙誰肯甘心有時不免頂撞了他幾句他格外閙得不了他母親在睡夢中驚醒了聽得不平之氣有時委實難忍等他上樓時獨自咕噥着他聽了狂悖的性子益發利害拍檯拍櫈的一頓亂駡他母親只得歎一口氣把那養兒防老積榖防饑的念頭取消抿着嘴不做聲停了好久才聽得聲息漸滅 
　　他母親求神求佛保佑他棄邪歸正終於無效忽然福至心靈轉着一个念頭替他趕快成了親罷這娶媳婦的念頭原常在伊心底裏因想選擇一个賢慧合意的女子總選不到所以躭擱下來如今一心想把一个可代一切嗜好品的少女來收伏他的野心免得家産蕩盡了就應下一頭親事擇日使他們成婚新婦服侍婆婆體貼得無微不至老人家略得安慰可是兒子的常度不曾改變絲毫依舊不免憂悉雖然如此說徐樸究竟回家得勤了些有一件事情又可使他母親樂觀的半夜裏門口噪閙的聲響絶不聽得伊躺得很穏了 
　　徐樸的拳頭一敲到門上裏邊門閂立刻拔去了他的躁性没由發作暗想這婢子果然是賤的被我打駡得改過了逕奔上樓但他屢次覺得他妻子總比他慢進房門問伊時伊却總必回說得無痕可尋也就罷了有一次他在深夜裏敲門進來不愼在黑暗裏踼著一件東西幾乎絆跌摸索得了知是一隻杌子便怒問是誰放在這裏的疊問幾聲不見面答料是婢子有意避罪了不覺怒火更甚舉起拳來照著黑影又想打將上去忽聽得一聲應道「恕了我罷」那分明是他妻子的口音他詑著伊水冷的手到樓上燈光底下作一句眞誠抱歉的話道「如此我苦累你了」 
徐樸的母親和那班年老的人閒談時總要宣佈伊新得的敎訓道「内婢就是神佛足以勝過一切罪惡我的兒子曾受内婢的洗禮正是一個好榜樣呢」 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
星如　刋 
　　 
第一百二十期 
一週間世界大事撮要 
[魯案談判停而復開]  
　　魯案在美直接交涉吾已失着而新閣梁士詒復乘鐵路談判停頓期内輕徇日請傳命專使令從日本借欵贖路主張對内雖力辯其無而華盛頓來電無論國民代表交大無線國聞通信社路透社與本餣專電俱證實其事差幸吾專使尙知民意不可達國權應力保之義不遵北京訓令仍持自贖原議五六兩日魯會重開日代表態度强硬謂中國應接受日本借欵爲贖路之用期限十五年惟准中國五年後有權全部償還車務總管技師長會計長應用日人蓋藉外資築鐵路他國亦享此項地位日本之於膠濟鐵路不過效尤他國耳借欵細則須在北京商定中國如將本案提交大會則日本將取銷已有之讓步立即依據凡爾賽和約據有鐵路矣云云日代表前有山東問題不入華會議程之言今又作此恫嚇語美國更不願大會中有何衝突以破壞其垂成之海軍公約是無怪吾代表之噤若寒蟬迄今祇有託英美斡旋之消息而未見提交大會之實現也 
　　五六兩日魯會中吾代表提出兩種辦法聽日本任擇其一（一）中國於一定時期以現資存入第三國銀行一次繳付日本贖還鐵路（二）中國發付國庫劵或本國銀行公會證劵贖還鐵路此項債劵分十二年攤還惟在三年後中國有權於六個月前通知一批償清之用人問題中國祇許自行選用日人爲分段工程師兩法日均不依談判中止 
　　二次魯會决裂後（華盛頓魯案直接談判十二月一日起至二十日日代表藉口鐵路付欵問題請示政府停頓十餘日記者强名之爲一次魯會以便記憶新年開始北就政府軟化發出辱國訓令日本動議重開談判是爲二次魯會即五六兩日者也）日代表聲言非至中國有表示情願改變態度之請求時不願復議德川并即宣告回國以示决絶（其實爲盡上院議長職務也）吾代表則放棄提交大會之原主張以七日訪休士貝爾福託其斡旋休貝聲稱須俟中日會同申請並得雙方允從調處之諾言後方允出爲調人然日本方面之申請或諾言竟不可得揣其所以决絶若是或以華盛頓方面空氣不利於彼不如再適北京之較易得志歟此上星期杪之情勢也然至本星期初則此間舉國一致反對梁閣之舉動消息傳至美京輿論爲之一振咸知魯案之於中國於世界非可作等閑觀彼中當局深恐草率解决將招國人讉責非徒此届大會一切條約不能得參院之同意票即下届選舉亦將失敗於是力任斡旋定十一日復議魯案縱日人始不申請而亦無如何也是故此届三次魯會謂爲本星期問吾國民救國運動之所促成也可謂爲美當局服從國内輿論之結果也亦可然非謂彼之輿論彼之國會可以抨撃政府可以監督政府而吾遂可安享其成也 
　　美國方面情勢劇變若是日本方面若何乎據東京電稱十二日内閣接美京報告謂時局非常複雜　速設法解决魯案内閣乃召集特别會議决定對膠濟路續予中國以其所可接受之新讓步所謂新讓步者電文未述明惟謂係指膠濟路付欵方法日本不變其日欵贖路之舊主張不過附以他種讓步使中國願意接受日本解决魯案之新提議耳然日欵贖路主張不變吾終不屈彼中官塲所稱使魯案死而復活之新讓步可對美對世界證明日本確欲解除主要難題爲遠東和平之阻礙者之誠意云云者在未曾見諸事實之前吾人决不輕信也 
　　十一日三次魯案談判情形若何在此文述畢之時所可知者惟謂日代表允於中國募成有力警備隊時即將膠州租借地與膠濟路之日軍撤退吾代表已同意云 
　　遠東委員會通過之三案 
　　新年以來遠東委員會寂無聲響者久矣一月五日根據 
中國關稅股員長恩德華之提議而通過關稅修正案原文具見路透電與交大無線電摘其大要如下 
　　（一）廢除釐金　中國與有關係各國派代表開會磋商之 
　　（二）修正稅則立即在上海召集修正稅則委員會改爲實行值百抽五之基礎華會閉會後四個月内修正告竣新稅則公　後兩個月内實施母須待各國批准第一次修正案滿四年後重行修正庶稅則與物價相符二次修正後每隔七年再修正一次（三）增收附稅與奢侈品稅履行一九○二年九月中英商約第六節及中美中日各商約之條欵普通貨增收值百抽二五之附稅奢侈品增收值百抽五之附稅上項修正案實行後據恩德華之報告關稅收入增加數量如下 
（一）關稅值百抽五　　　一八·○○○·○○○元 
　　　　　　　　　（一電一七·○○○·○○○元） 
（二）附稅值百抽二·五　二八·○○○·○○○元 
（三）奢侈品值百抽五　　　二·一六八·○○○元 
　　　　　　　　　　（一電一·一六八·○○○元） 
總計增收　　　　　　　　四六·一六八·○○○元 
　　關稅修正矣而關稅自主權本案不着一字未免失望於是顧維鈞提出保留案聲明將來遇適當機會再求考慮自主權問題 
　　與關稅修正案同日通過者爲恩德華之勸告中國裁兵 
華會九國要人攝影 
　　自左至右（一）秘書長格蘭特Garett（二）荷蘭首席客尼倍克VanKarnebeck（三） 
吾國首席施肇基（四）英首席貝爾福（五）美首席休士（六）法首席白里安（七）意首席由傑兒（八）比首席加底安（九）日首席德川（十）葡大爾的 
案其文曰」 
　　股員會於研究增加關稅以應付中政府要需之問題時深抱中國各處維持逾分軍隊政中國公欵大受拮据之印象此種軍隊大都係各省軍界長官所管轄中國政局不寗之現象實繼續維持此項軍隊有以致之本股員會覺中國迅速大裁冗兵不獨可促進中國政治統一與經濟發展之宗旨且可致中國財政之復元本股員會絶無干涉中國内政之意但爲誠意所驅動欲見中國爲中國身及會部商業起見自行發展並維持有効力而穏固之政府再本會目的在藉軍備之限制减輕鉅大之費用庶不致爲實業與國家興盛之大障礙本股員會爲本會精神所感動故敢建議可否提交大會請其通過一議案表示本會之切望並載對華之友告主張立卽實行有效方法勸誘中政府裁减上述軍隊與軍費是否可行請予考慮 
　　撤退外兵案吾代表早已於十一月二十九日提出遠東會以日人作梗久擱不决（日人如何作梗見本刋第一百十四期本篇）至本星期間始接一電謂五日通過撤退外兵决議案然亦唯口惠不即實行一如客郵領事裁判權兩案也大意謂北京使署俟中國申請時可與中國代三人合組委員會澈查寓華外人生命財産是否可以擔保安寗駐華外兵是否可以撤退繕具報告陳明事實意見各簽約國對該委員會報告中所列决議可接受其全部分或一部分云據此委員會之開須先經中國之陳請即使開矣猶須澈查澈查之結果不可知也即使澈查之結果謂外人生命財産之安寗可以擔保外兵可以撤退矣而簽約國猶可單採納其報告之一部分也其差可告慰者惟末句謂此項接受不得直接或間接依賴中國許給政治的或經濟的任何特别讓與權與優惠利益或特權云換言之即撤退駐華外兵各國不得要求特權爲交換品然至以讓與特權交換撤兵爲利爲義亦可知矣 
　　五國海軍公約展期成立華盛頓會議海軍問題原祇限於美英日法意五國預定討論完畢公訂海軍公約以資遵守開會兩月來前有日本主力艦噸位比例之爭執後有法國九萬噸潛艇之波瀾自入新年潛艇問題擱置不提於是羅特氏潛艇限制用途與禁用有毒氣之兩案得以通過海軍公約已在草擬之中有本星期初可提出簽字之說英日代表以太會功業已成紛紛宣告回國日期一若海軍公約成立太會即便閉會者然於是輿論譁然謂太會草率了事對於遠東問題一籌莫展縱有海軍公約四國協定堪爲點綴而太平洋上風波仍未寗帖凡爾賽所鑄之大錯仍在人間世界永久和平猶是空言哈定總統先定遠東後减海軍之諾言竟自爽約美國當局怵於物議深恐一九二○年反對凡爾賽和約國際聯盟之故事重演於今後之參議院乃於十日宣布展長會期反對無結果之散會催議遠東問題英日代表除德川已就道外即皆中止行期據稱海軍公約有俟遠東公約擬妥後再行提出簽字之說而西比利亞滿洲問題等亦將挨次討議云 
　　開恩斯會議五日而殤 
高等議會四字自上年八月間爲上西菜西亞事在巴黎召集以來（見拙編太平洋會議參考資料後編丁七八至九二）不見於報章者四閱月矣歲杪英法首揆在倫敦討議德國賠欵停付問題卒以此與全歐經濟有密切關係即定一月六日在法國東南隅關恩斯Cannes地方重開高等會議於是世界目光漸自華盛頓移至地中海畔以觀察歐洲局面之趨勢然吾遠東人士以爲與吾無關初不甚注意及開會五月忽傳法總理白理安辭職或將影響於華盛頓大會已成與將成之决議則瞿然起曰是亦世界大事不可以不述 
　　開恩斯會議者爲德國賠欵停付問題而起德國賠欵定於凡爾賽和約而英國有意免除之英國曷爲許德免賠曰直接爲恢復全歐間接爲救濟内國經濟界也英爲工業國以製成品銷售國外易得金錢再以此金錢向國外購進原料糧食是爲其立國之本大戰而後中歐德俄滿目瘡英國製成熟貨缺一絶大市塲此英國經濟上之所以有失業問題也英國本銷大宗煤斤於法自凡爾賽和約告成德産煤斤充斥於法英煤在法之銷路遂絶此英國煤價之所以低落循致釀成絶大之煤礦罷工也諸如此類英國經濟界所受凡爾賽和約賠債條欵之痛苦不可言喻此所以標恢復中歐經濟之美名以貫澈德欵停付之主張也 
　　夫欲恢復中歐經濟故主張德欵停付而法與俄德經濟關係一日仍見斷絶則中歐經濟一日不能恢復故開恩斯會議開會之第一二兩日英即爲宣召俄代表承認勞農政府與聽取德代表來會陳述賠欵意見之運動於是俄國列寗有親自與會之消息德國賴齊諾博士已徇英法之請馳抵開恩斯矣然開恩斯會期短促全歐經問在日諾瓦城Genoa開全歐經濟大會俄德之加入才非開恩斯會議也乃此未來之日諾瓦大會也美國爲歐洲協約國之債權者故亦在邀請之列惟美國參加將有重大條件即謂德國賠欵美國認爲不可索取者歐洲宜重行清理之而大宗國幣浪費於偉大陸軍者歐洲宜撙節之也第二句似指白里安在華盛頓之陸軍軍備演說（十一月十五日）與薩爾諾之三十五萬噸主力艦九萬噸艇爭執而發 
　　開恩斯會議旣爲邀請美德俄召集日諾瓦全歐經濟大會之凖備然則開會五日營營不息者爲何事乎曰爲英法重締聯盟也戰後法之對外政策一秉防德報復之心理務在摧毁德國國本鞏固東陲防禦英欲免德賠償恢復中歐經濟深恐法不放懷乃於開會第二日即與法總理白里安密勿計議締結英法同盟事謂德如施以侵迫英即出兵助法法不虞東顧之憂則德欵停賠之議或可邀其贊同同盟條件秘不宣佈故其始法京各報若小巴黎人若微言若回聲等俱同聲稱善意比兩國亦有請求加入之意及十一日英國以同盟草約授予曰理安白携以回京提交内閣則内閣訾議之次日提交衆院則衆院馰斥之白即辭職蓋物未承認負法之巨額債欵而白遽許期參與日諾瓦經濟會議德國賠欵爲凡爾賽和約所予之擔保而白輕允讓步縱英國允許有事助法而英無陸軍知係欺人之言且英法防衛條約恐將置法於受制於英之地位以是數因白之外交政策爲國人所不容而　辭職矣繼任者謂係普恩賚開恩斯會議亦即停頓云 
[施肇基在美報發表之言論]  
原文載美國時事雜誌Curre　ntHistory 
　　中國得美國招其參與太平洋會議之請柬後欣然立即允諾蓋中國期望世界和平太平洋安善之念較列國猶切也中國政府深知聯絡各國共訂友誼條約以締造并維護一種政策使各國互相尊視其合法利益而增進之爲可能之事換言之中政府堅信各國正確利權之間有和諧之原質並信今之華府會議實予各國以鞏固此後太平洋上和平基礎之機會也中國之欣然願赴此會尙有更大之原因在彼所望於太會者並不過奢祇期列强公認其國際問會員應有之利權耳中國未嘗有侵人之行爲故無須曉曉其辭自爲解說彼祇願太會對世界所公認爲正直而能增進遠東人民及西方與太平洋有政治經濟關係各國之原則予以正式之承認耳中國極願並覺有能力與各國達到太會所由集之公共目的故亦深信其自身之利權亦可因而大見增進彼望太會之結果可使其土地及行政權不再若前此之受人侵迫從茲可以集其全力改良内政推廣鐵道整理數 
[英國瑪麗公主下嫁賴瑟爾爵士]  
 
[左瑪麗公主年二十四歲]  
 
[右賴瑟爾爵士年三十九歲]  
種公共事業並可實行其永久憲法以適合十年來共和國家之政治需求 
　　吾人須知歐戰而後世界富力較前銳減人民之喪亡財産之損失不可以數計恢復原狀尙須多年受創最鉅之國欲圖回復其戰前盛况非歷半世紀不可加以重組亂離之社會困難叢生整理經濟之狀况更覺不易着手歐洲各國皆與大戰有直接關係其困苦固可知然與戰局較遠之美洲各邦亦難逃六年血戰之影響也中國亦嘗參與世界大戰其與中歐諸國絶交實受美國之感化而爲之中國雖未遣師赴西歐前敵然亦嘗以工人技匠十五萬人爲協約國助華工在法與英美法比軍士雜處其所表示之熱誠雅不遜於各國之士卒在阿昌格爾Archangel及末司克Murmansk地方（在北俄）亦有華工數隊自願前赴陣缐作戰衣英法軍服以禦過激軍之前進南俄及米索波塔米亞之英國遠征隊中亦有華工雜於其間 
　　中國所受大戰之影響不僅此也德與俄歐洲之强國也戰前時爲中國大患今則武力削弱對中國之地位亦已變更矣中國並受戰後協定中關於土地支配之影響然此種協定亟須更正以維持世界之永久和平中國人民經大戰後其思想已呈劇變此爲大戰對於中國最大之影響中國人民在近時期中所受之激剌除一九一一年之革命外自當以此届大戰爲最甚也 
　　中國土地約當美洲之六分之一其人口約超過美國四倍自古爲農業國所産除自給外尙能有餘以事外輸近年來漸致力於工業之發展大戰發生自農變工之趨勢更亟今日人所歷之過渡時代與美洲從前所經者相若美洲本爲洪荒未闢之地美人耕这植之旣使之爲農工業國乃假外欵以築鐵路闢水道興工業今吾人所謀爲者亦若是並願追隨美洲爲前導之師也近今報章對於中國財政狀况每多論述中法實業銀行者在華外國大銀行之一也創辦已歷有年所近忽倒閉該行素由外人管理華人從未與聞然當其旣倒之後華人慨然出面扶助遂得免於一敗塗地焉 
　　然吾人與美國人民較其所經地位有一異點焉當美人之發展其工商業也毫無束縛而吾則在在受人覊絆中國擁極大未經開闢之富源而弱不足以自衛各國於虽咸虎視耽耽思侵略之以圖自肥此爲阻抑中國發展之大原因亦即爲此後世界和平及隆盛之大阻力也此種形勢是否將繼續存在其轉移之樞機實秉諸現在華府集議縮减軍備解决遠東問題各國之手 
　　世界經此大戰國際間關係已呈劇變其變更之狀况今始逐漸顯露中國雖弱於經濟力而尙爲一活動之國家西方各國所産之貨物無一不蜴銷於中國中國雖爲世界人口最繁庶之地然偏僻區域尙多荒蕪有似美之西部美人闢其西部成績斐然吾今亦欲效爲之論者謂德人爲補償戰後擔負起見將使其出産量較戰前增加七八倍德人增加出産量七八倍遂可補償其鉅大之擔負苟中國增加出産量二倍自亦可以有大助於今世之隆盛也歐美工廠因中國出産之增加自將日夜繼續工作失業問題可立即消靡矣 
　　中國今屆列席華府會議深信彼之獨立主權與合法之國家主權可因此得各國之公認從此可爲其所尊視彼之代表對於維持太平洋沿岸各國獨立主權合法利益之一切議案將推誠以擁護之 
　　中國雖各國矯正其所處不公平且重累之地位然其爲此也並非全以自身之利益爲前提彼所望者中國之地位旣經矯正之後中外間之關係可從此不若前此之紛糾隉阢國際間和諧之程度可更增高而世界和平可益有希望耳（通一譯） 
[幣原在美報發表之言論]  
原文載美國時事雜誌CurrentHistory 
　　余極願爲貴報（指CurrentHistory）草文陳述日本在太平洋會議所處之態度第一日本政策素爲世人誤會今得乘太平會議之機會明白申述至爲欣幸吾人深信若能誠信交換見解直㨗陳述意見無所隠蔽不事間接則凡現在妨礙諒解之一切猜忌疑竇俱可解除而實質的成功自可實現矣 
　　太平洋會議之最初目的當然爲縮減海軍軍備海軍减至若何程度今因有種種關係自不能確定然在大體上欲達到同意當不甚難蓋有關係者祗有三國即三海軍國也三國各有大洋之隔絶無有互相衝突之重要利益除非遇有至愚之阻碍縮减海軍之計畫必不致失敗蓋各國人民久困軍費渴望救濟而此救濟之道惟賴太平洋會中各國之同意贊助也將來討論終結各國專使之返國也决無自認失敗者矣 
　　今者康莊大道上亦有阻碍物矣阻碍物維何即羣衆對於吾人（日人自謂）之心理與態度是也許多美人常以爲直指同意之坦道竟有所謂遠東問題者爲之留難此種誤會不有誠實之解釋安能諒解佘（幣原自謂）故將遠東問題之性質直㨗指出又有希冀太會失敗或因其自己之利益而反對太會之成功者常持反對論余亦願直陳其誤點所在 
　　常人恒惴惴焉惟恐日本之或將攻撃美國豈知此届世界大戰已使美國處於不可侵犯之地位如有國焉欲對美開戰者不過冒國家自殺之危險耳歐洲之與貴國（指美國）相去二千五百英里决不能危及貴國且歐洲各國經此届力戰之時期元氣凋敝百端待理其待貴國之赴援也情至殷切安有於仇美爲哉覘國者見貴國今日所處之地位即知國力之憑依不在軍備之多寡乃在實業組織之完備與否與其範圍之若何也 
　　歐洲旣不能危及貴國矣吾日本若何乎夫日本壤地褊小不敷居民之營養而又自農業國一易而爲工業國製品之推銷與原料之供給惟世界餘地是賴與貴國之間有太平洋之隔其廣袤兩倍於大西洋然則苟日本 
 
 

Page 19

 
 
面攻撃美國者試問其形勢是否利於日本日人縱愚亦决不冒昧爲此也 
　　無取菲律賓之欲望　然浩言生事者流竟不信此言强稱日本可以佔取菲律賓夫日本之不欲取菲律賓無論已卽於香港法屬安南以及泰西諸國在東方之其他屬地日本亦不妄思染指此等屬地如在敵人手中固可以危及日本然在今日諸國手中則日本亦可保其决無他害也 
　　更有譏評日本者謂日本之計劃乃在把持中國以組成極大之黄禍夫黄禍之名詞創自德帝威廉第二其意固在離間吾曹與國使美人目光不復重視彼所欲挑起之戰事而後彼乃可收漁人之利也今在美國如仍有此成見之存在則是貴國猶未審察該計劃之已無完成之可此性也 
第一日本如欲實行黄禍政策勢必與其他已在遠東有鉅大利益之諸國宜直接衝突其次則非徒需重組中國訓練中國而已且需在政治上把持中國自數世紀之歷史往跡觀之把持中國爲不可能之事中國雖曾一時受他族之侵佔征服然其結果則征服中國者反爲中國民衆所吸收循致同化爲中國人矣且被征服之人民如在戰爭中必不可目爲一種寳産日本之所需求者和平也艮心也非戰爭與仇敵也 
　　中國發逹穏固其事業組織旣能出産又有購買能力此乃日本之大福利也在華之門户開放與機會均等即非實在救濟日本之道亦必爲日本之經濟也數百萬金洋或金磅或法郎用之於開發中國富源者亦即節省等量之日洋也是即不耗日本金錢以使中國日臻發逹而增加其購買與出産力也是即日本之良善事業也 
　　日本對華之目的　然則保持機會均等以扶助中國以扶助吾曹自己爲吾日本人天經地義之政策不容否認者矣吾日本天産不富非若美國之足以自給也吾日本領土褊小非若英國之有海外廣大殖民地足以供給需要也吾日本面積祗當貴國之蒙泰那一州人口六千萬人故吾之情形彷佛英國旣需在海外覔得材料糧食之供給而吾之産品又需銷往外國市場中國之市塲與其原料在他國得之不過多營幾分貿易而已而爲日本則爲重要之必需品也 
　　凡在吾國境以内一切亟當經營實業之地殆已達於完全發展之程度以維持吾人生存之機能然在亞洲大陸則原料充牣尚有吾人經營之地吾人祇要求在大陸上機會均等之權利耳蓋深知苟與他國競爭則吾人除地理上位置稍佔便宜外即無他利益也吾人之所要求者有閣係各國共同採取「生存與讓其生存」之政策耳（Live　and.let　live　policy） 
　　反對日本者之言曰日本爲發展中國之富源與市塲計將侵迫中國之主權矣此語去眞相甚遠蓋中國富源與市塲之發展無論其爲日本或英國或美國之企業或資本而獲實利者爲中國則一也在華各國商人中固有奸宄之敗類各國人民中固有不道德之競爭然此非日本獨攬大利也組織不良或衰弱之國如有此類商人無論爲本國籍爲他國籍國必受其殃然在亞洲大陸則外人如能開發其工業或農業首先受其利益者大陸上之亞洲人民也 
　　例如南滿鐵道沿線地方在日人未曾管理鐵道之前盜匪充斥居民不安於業及經日人管理則法紀秩序並皆整然可觀人民生命財産倍益穏固華人紛紛移入歸斯樂土從前民生凋敝户籍銳减行將變成沙漠瘠土之區域今則一躍而爲生業發達之地歲登豐盈財源大闢每屆收穫之時内地農工之來耕植於此者踵相接也直魯兩省貧民出關者每年恒逹數萬人及收穫期後即携工資還鄉怡然度歲矣 
　　無論何地一經開發則其結果之活動定可使全世界咸獲其利譬如現在美國之對日貿易數倍於其對華貿易縱中國地大物博數倍於日本亦無關也美國在華之布疋貿易或視英爲遜色但在紡機械之貿易美亦可以補償也 
　　關於山東問題　常人恒責日本侵奪中國之山東省此中事實亦待一言辯明夫在大戰中日本已負有保障協約國在遠東利益之責任則自不得不將德國在靑島軍事根據地之危險物驅除淨盡於是日本採取必要之軍事行動佐以英軍一部分卒將靑島攻取日本遂即佔領德人租借九十九年之靑島與膠濟鐵路以免敵人勢力之仍在此核心中作祟也靑島租借地面積二面英方里有居民五六萬人前此之來埠者爲與德人貿易也現在之留埠不去者爲與日人貿易也山東全省面積大於靑島二百倍約有居民四千萬人云 
　　日本無意保留從前德國之租借利權大戰終止後重復聲言交還中國之諾言同時建議從前租借地應闢爲萬國平等通商之自由口岸而佔領之德人鐵路則改爲中日合辦之事業云 
　　然中國對吾日本提出之辦法表示拒絶辯稱所有從前德國之權利在中國對德宣戰之時已當自動的收回但中德宣戰甫經一年而中日間又訂一借欵契約承認中日合辦山東鐵路之主義 
　　山東鐵道沿綫日本駐紥軍隊警備鐵道合靑島駐兵而言日軍軍官士卒總數二千人但在直隸省内從海邊逹北京之鐵路綫上及北京公使館四週列强駐兵之數兩倍於此美兵亦在其内也且如依允日本提議則從前德國供給添造鐵道所需資本之優先權已移交美比英法日四國銀行團所組織之國際新銀行團矣 
　　是故責備日本在山東省抱有侵略政策之流言實無聽信之價值凡此皆與縮减海軍問題有密切關係蓋苟可證明各國間無重大之衝突不虞侵略政策之發生無所用其盛修軍備則實在之解决不過程度問題耳 
　　日本之來華盛頓列席大會確實認定今在美國有猜疑日本之心亟應設法銷除而日本之對美國固未嘗有何疑忌也日本代表深信事實一經洞明霾雲即便掃清日本本希冀將一切事實以及日本之需要與其政策之正直完全宣明日本凖備聽取勸告并竭其全力以與他國協作（圓譯） 
　　日本雖爲島國依賴海洋貿易但亦深信救濟之法可得之於軍備限制而軍備限制則賴各國間之交互諒解協力合作而始有成今之來此已在凖備揭露事實絶無隠蔽即所以求多獲之道也 
[太平洋會議之成績（旡用譯）]  
　　四日東京朝日新聞載三日紐電云華盛頓會議成績之範圍大體可以預計當無大差矣列舉如左 
　　一英日同盟之終結及規定維持太平洋平和之四國條約 
　　二五國海軍協定 
　　三以羅德氏原則爲基礎之九國協定羅德氏原則爲關稅外國軍隊外國郵政局及領事裁判權之撤廢且中國須爲不與他國結侵犯此等原則之條約之誓約若中國不簽字則改爲八國協定 
　　四關於西部太平洋海軍前進根據地及若干島嶼之築城須約定維持其現狀訂美英日三國條約或協定 
五關於保全西伯利亞之原則宣言此殆有九國條約之形式 
　　次舉各節嚴格言之不入於會議本體中然因此次會議而得預期其實現之各協定如左 
　　一關於雅泊島及赤道以北之委任統治諸島之美日條約 
　　二關於還付山東之中日協定 
　　三關於還付威海衛租借地之中英協定 
　　四集於雅泊島前之德意志海底電線英荷日三國分配案結局須行整理而規定其施行細則之英法英荷意日六國間之條約 
[一日人之膠濟鐵路借欵談]  
（旡用譯四日東京朝日新聞） 
山東鐵路某當局偏頗之言論 
　　魯案移議太會日本固執不化美人已不韙之然日人仍不肯抛棄其偏私之見本月四日東京朝日新聞載有山東鐵路某當局者談「山東鐵路借欵問題」語極偏頗姑迻譯之其别具隻眼讀之可焉譯者附識山東鐵路借欵我日本全權無讓步原屬當然之事夫關於山東鐵路之借欵期限日本全權不讓步美國國民起而反對喧傳報紙幾乎風雨滿城然此恐不過一部分無智美國民之批評至謂有識階級而亦抱此感想敢信其萬無此理在深知日本對於山東鐵路利害密切之關係者無寗驚歎日本要求之過少而日本提出之借欵條項不過與他國所應中國鐵路借欵時相等之條件耳日本以德國僅兩敎士被害而强制獲得之山東租借地交還於中國設德國不抛棄特權則山東永久爲德所占是使德國抛棄特權而達還付中國之目的者由於日本出極大之犧牲而成就者也（譯者按我國參戰勝則當然收回權利如山東以外之德租界等亦得謂爲日本與以犧牲與助力而向日本取得乎）故此爲中國有負日本之處不鮮與他國得中國允認借欵之鐵路全異其 
趣此第一點也其次日本對於山東鐵路之關係與他國借欵鐵路之利害關係全異他國無須從中國獲得物資即已自給自足設或不得其國之生存上决不發生障碍故彼等對於中國之要求爲一種奢侈欲慾日本對於中國之關係與此大異必從中國取得物資乃能自存吾日本人日常之衣食及使用之生活資料不從中國取得殆將瀕於飢餓故日本對於中國之要求實爲必然的生存慾因平和之手段及最公正之方法以充足其生存慾是爲當然之要求（譯者按如該日人言則德如不强占巿靑島及膠路日本亦必設法强占之以遂其生存慾此種口脗令人聞之而驚愕不知日人究需幾許生存慾也就中國之大博物備供日本之生存慾此外尙有殘餘否如無殘餘或更有缺則必更推而及於他國是欲謀世界之太平必先限制日本人生存慾之擴大願讀者細味之）是日本之於山東鐵路與他國之借欵鐵路異其趣者此爲第二點也日本不顧如此顯著之差異點而仍以與他國同等之鐵路借欵條件冀將山東鐵路之懸案一掃而空此其採取光明正大之態度而不顧惹起列邦之驚訝爲何如耶茲更舉向來借欵條件主要之點列舉如左 
　　（一）京漢鐵路借欵　期限三十年從第十年起以二十年分償（後有變更）特别條件傭聘債權國人員免除課稅承攬材料及其他工事 
　　（二）津浦鐵路借欵期限三十年從第十年起以二十年分償特别條件傭聘債權國人員供給材料取得借欵優先權及其他利權 
　　（三）京奉鐵路借欵期限四十五年從第六年起以四十年分償特别條件傭聘債權國人員期限中本鐵道不得讓與或抛棄及其他利權 
　　（四）滬寗鐵路借欵期限五十年從第二十五年分二十年分償特别條件傭聘債權國人員免除課稅供給材料及其他利權 
　　（五）粤漢鐵路借欵　期限五十年五十年内償還傭聘債權國人員管理鐵路免除課稅供給材料監督報酬及其他利權 
　　（六）吉長鐵路借欵（日本）期限三十年特别條件傭聘鐵路之經營委託人員物别免除課稅及其他利權 
　　（六）吉長鐵路借欵（日本）期限三十年特别條件傭聘鐵路之經營委託人員特别免除課稅其他利權如此態度中國尙不應之實難測其眞意之所在矣夫彼之初機以排日爲名而爲欲求得生活資料之排日學生等所强迫以至於此吾姑不問其動機之如何而我日人不能不感爲一種脅迫中國若不掬誠贊同日本意思則將來山東鐵路日人必多感不利而影響及於生活或課不當之高率運費或制限輸運或設錯誤的運賃制度或課繁重的惡稅等種種方法而日本無如之何也於是日本所從中國取得之生活資遂將斷絶不待識者而明矣例如煤礦名爲合資經營萬一將運費增高一分則其煤斤因市價之關係全然不能輸出又將來鐵路不改複線而充實其設備則現在計畫着手中之煤礦一經完成末由輸送夫在煤質及價格兩點日本煤界陷於苦而唯一救主之山東煤又不爲何等交用則日本不得不仍使用少量而高價之燃料耳 
　　如上所述諸點無論爲細目協定之交涉中國如不掬誠意則雖費千萬言其交涉終不能歸於協調也蓋日本之生存有危及其根本之虞也 
　　華府議日本全權不應中國突來之要求是亦有故殆未至認中國有誠意之時無復有再將交涉進行之意思歟吾日人希望用平和之手段非待完備其生存以超脫窮地不止也 
　　自由車技術專家裴可克之絶技已載日前本埠新聞欄茲得巴拿馬賽會塲中獻技之攝影圖中竪桿長五十五英尺斜板長一百十英尺環板之週徑爲二十八英尺環板脫斷處二十五英尺然車飛躍之距离離實有四十尺獻技塲地長二百十英尺闊自三英尺至十四英尺裴氏得有巴拿馬賽會特别褒奬狀盛稱其技術驚人履險如夷云 
 
[自由車技術專家裴可克獻技之攝影]  
[一美人之解决魯案與太會結果談]  
波威爾十二月三日華盛頓通信（通一譯） 
竟贊成魯案直接交涉 
對太會結果持樂觀論 
　　華盛頓中國學生集會游行爲魯案作宣傳運動其熱誠殊不弱於京滬學子在巴黎和會山東决案惡耗傳來時所流露之狀况彼等現設總部於蒙賽大廈刋行新聞紙一種專論山東問題華盛頓紐約雨地報紙對於魯案論調殊不一致激烈者有之持重者亦有之自中國政府代表及人民團體代表方面觀察之山東問題似已集中於是否將提出太會訴諸列强抑將由中日兩國在華盛頓會外私相交涉之一問題矣 
　　日人堅稱山東交涉不關太會然其代表不能使中國代表聽從其議山東會議中之英美代表四人皆於遠東問題素有研究中國代表頗信仰之反對直接交涉之激烈份子亦因之而緩和其態度日人宣稱山東問題所得之結果不當報告於大會華代表則力主無論結果利否定須報告大會 
　　太會關於山東問題之正式公告諒已先見於中國報紙茲不贅述此信未曾刋布之前山東問題或已完全解决或曾經討論而已擱淡均未可知鄙意若中國會同英美遠東專家與日本交涉則於此問題之本身毫無損失火燄炙手之魯案現已减爲終可解决之問題惟是否能得滿意之解决或雖討論而仍不能解决則匪吾人所能預知也吾人現在當先觀察該問題究竟是否可以解决何人何事可以造成此解决自巴黎和會以後中國對於山東問題所抱之宗旨爲决不與日本直接交涉蓋直接交涉所得之解决乃日本之解决而非中國人民所期望之解决也苟交涉時有英美參與其間（其列席者或爲調人或仲裁者中國均不之問）則此問題變爲世界國際問題而非爲中日間之私事矣休土嘗謂彼與貝爾福君願爲中日兩國効勞中日兩國已表允意是魯案立可開議矣聞中日可各派代表三人與議休干貝爾福之代表將爲美人麥克謀萊MaoMurray貝爾EdwardBell兩君及英人朱爾典來博蓮Lampson兩君今山東問題不在太會遠東問題普通員會中討論而其交涉實爲太會之一部其討論結果必遵門户開放主義之軌道而以全體大會所公認之羅德四大原則爲依據凡中日兩國間所可得之協定亦當爲英美所能容受者太便考慮魯案時有足注意之數點茲請略述之第一·華府會議中之四强英法日意即在巴黎簽定凡爾賽和約以德人在魯權利讓渡於日本者也中國因答字奥約得爲國際聯盟會員然以拒簽德約故對於山東尙未放棄絲毫權利美國與德粤締結單獨和約故對於巴黎和約之山東决案亦毫不相關尤足注意者英法意日四國非但在凡爾賽與德簽約且在單期中均曾訂有密約一九一五年日本有二十一條之提出曾得中國局部之承認此外復有英日聯盟等之相關問題是太會討論山東問題之難點已不一而足矣歐洲大局尙未安定法英德尙鼎足而峙世界形勢一部摇動全局將爲之牽累故中國若能接受現在之解决方法而將山東問題早日解决則其造福於世界者誠非淺鮮也 
　　自數方面觀察魯案去解决之期尙遠日本在太會中所持之政策與其施諸巴黎和會者不稍差異大會所討論之問題若限制軍備修改中國稅則撤消治外法權廢除利益範圍撤退駐華外兵裁撤在華客郵等每屆討論各國皆表贊成而日本獨否日人時或贊成主義若休士之海軍限制建議等然至論及細則若主力艦五·五·三比例等則日人又持異議 
　　現在華盛頓最流行之詞語爲『君對於太會之意見若何』欲答此語殊非易事茲節述今日（十二月三日）各日報之論文以答此疑問似最爲適宜華盛頓時報曰『裁减軍備會議之成績果何如乎歐陸各强不願减少軍備戰事方興未艾强權猶爲魔王平和難期實現此爲顯著之事實亞洲之國不能物歸原主中國之損失不能爲之補償美國在太平洋中之權利與海道不能收回英日聯盟不能毁棄此亦爲顯著之事實』該文末謂美國不當再與此混濁之世界作無謂之周旋立宜盛修武備以衛其已被野心國開始竊取之富源云云 
紐約時報之論文中有曰『遠東問題之解决若能稱日本之意英日聯盟廢棄後日本若能得相當之代價則日本可接受五·五·三之海軍比例矣』波爾的摩亞太陽報曰『數方面人士信休士貝爾福德川三人會議後已得一了解即遠東事件及太平洋各問題未曾解决之前日本必不接受五·五·三比例是也』紐約公聞報謂『吾人深信英美日三國代表經磋商後所得之解不僅爲五·五·三比例據聞英日已願廢除英日聯盟而以美英日之協約代之此項協定不爲一種不可提摸之三角聯盟祇爲保持此後平和之保證耳』華盛頓郵報以與現政府接近聞者也其論文中有曰『日本已願放棄凡爾賽和約之山東條件中國代表所爭之一大端於是可以消除矣美參院前因巴黎和約與國際聯盟所作有價值之爭辯於今亦得極顯著之表白矣』華盛頓公報與現 
任商部總長有深厚之關係其緒論中有曰『中國在軍備會議中已受重大之阻抑惟其遭際並不十分險惡現據一般關心太會前途之推測太會最後所予中國之允許將以建設穏固政府爲條件而未必能以高强手段廢除一切條件使昔日帝國土地完全歸還今日之共和政府也』 
　　美國輿論對於太會之意見觀上述各節足以窺見其一斑矣華盛頓對於太會頗覺憂喜雜集一旦風波起或有停頓或有要求則戚然以憂若見磋商順利則又爲之莞然微笑白宮之觀測太會則常抱樂觀哈定總統常稱太會進行太驟云 
　　記者嘗聞諸要津得二種見解焉一謂吾人之在太會當具奮門精神一謂太會實可證明政治家與外交家是否能於樽爼間消除未來之戰端今若不能以和平之磋商消除戰爭導綫則惟有專尙武力以備戰爭果爾則太會可堂堂正正先定一下屆大戰之秩序單矣 
　　太會與巴黎和會較有三異點一太會討論盡行公開而巴黎和會則否二華府空氣較巴黎及歐洲大陸爲清和第三異點最爲重要卽太會對於各問題之解决或主義之固定至今尙未有以賣買手段出之之傾向人見威邇遜總統挾正誼赴巴黎而終俯從秘密調停則亦疑休十難免不蹈此覆轍悲觀者之言曰日本已在尋索美國在太會中最高之希望美國最高之希望似爲五·五·三海軍比例若美國眞以此爲惟一之希望則日本將誘其抛棄他項主義而單獨貫澈其最高主張矣至言英國則深信美國之所冀於太會者爲廢除英日聯盟然苟美國願望惟此則英人將犧牲英日聯盟以誘令美國抛棄其他主張矣由是觀之美國即不與英日聯結一三角聯盟以壟斷亞洲亦將獨與英聯運用兩國之財力及兵力以操縱近今之世界矣雖然據記者之决發此二說者未免蔑視美國現代人民之性格矣 
　　召集太會之全史至今尙未有人縷述然其重要之原因可不假深思詳慮而得者也美國人民現時之賦稅不可謂不高矣此項賦稅用諸建造戰艦與維持海軍者爲數甚鉅人民見偌大欵項投於此途甚爲不解其政府從外交及軍事專家之言不敢縮减軍備蓋世界戰機實仍四伏也迨窮索戰機集中之點則悉其實在遠東欲防止遠東之爭端非使各國裁减軍備不可若各國不能裁减而美獨减之則美之立國極爲危險美旣不與國際聯盟苟欲解决此問題自非另集會議不可此召集太會之大原回也美對歐洲各國爲債權國美國人民負擔若是其重者半因歐洲各國不能償其對美之債務也然歐洲各國旣不能償債而又於德國旣蹶之後猶自盛修戰備不稍懈怠此中緣故亦爲美國人民所大惑不解於是召集茲會以窺究竟 
　　大會開議已近一月在此一月之中美國人民關於世界政治事件得前所未知之事端甚多其對政府之後援力亦大見增加若日本不願從美國之議裁减軍備則美國人民亦决不毁棄其艦隊若各國互競海軍力之高下則美亦將不甘自棄與之一决短長對歐洲各國若是對遠東亦復若是雖然美國不願見太會之無結果而即告終亦不願見各國先後出會渙然瓦解美政府對於太便諸事之政策爲先自解决輕易問題爲入手辦法先使人知輕易問題若何解决而后使其重要問題亦當若是解决也輿論與太會並肩前進太會前進一分輿論之援助力亦增長一分美國及各國代表旣得解决問題之途徑依軌前進自然忽反常態之患矣英國大著作家惠爾施君刻在華府彼嘗謂美國具有勢力足以督策太會之成功此言甚是美國固具有此種勢力若能善用之必能見効也美國人民於解决當今重要問題之方法與知識旣隨太會以前進其爲代表後援之機能旣日見增大一俟適當時機臨前美國人民必將運用其全力以挽救垂危之文化也有此經緯之輿論在我敢必太會之結果必能有利於世界之任何民族也 
 
 

Page 20

 
 
   
 
