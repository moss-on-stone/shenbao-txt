# 1903 - 21 - 4910692

 

Page 1

 
 
[新印大字本正續資治通鑑并通鑑目錄出書] [  圖書集成局啓]  
宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然華備具目錄三十卷國緯年經提綱挈領尤爲讀通鑑之秘鑰至國朝鎭洋畢秋帆尙書所撰續編爲卷二百二十語皆簡妥爭必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記杭州申昌書局海内通碩有留心乙部學者請即臨購閱可也此啓 
[稽户口說]  
有客宦遊歐西各國者時越五稔束裝回華執筆人遇之於逆旅寒暄甫畢客卽盛言歐洲風俗之美執筆人請言其略 * 
客曰歐州各邦人民之繁庶雖不及中國而盗賊屏迹匪類潛踨自都邑逹於鄉村釐然秩然皆有整齊嚴肅氣象其爲 * 
政也内而政府外而郡縣吏咸有丁户清册每年一查無論都邑城鄉土著僑寄凡一户一丁無不著於册而兼詳其年貌事業地方官又以時查閱之故盗賊不敢發而捕逃無所客官有所捕按册以稽無不得者夫如是故良莠不至混淆而政令可期畫一執筆人曰子之說誠善矣然此豈歐洲各國獨有之新政哉亦吾中國古時之舊法耳考古者國必有版圖以稽户口土地之數周立司民爲掌民版之專官小司徒總其校比之法而鄉遂之吏與閭師縣師等分掌稽考而登之每歲孟冬司宼獻其書於王王親受而藏之天府其重之如是良以户口之息耗實與政事之治亂相關而興役定賦諸大端非此亦無由稽核宜分職之周且詳如是也自是以後世主雖屢有稽核户口之事然官府率視爲具文並未能眞心考核本朝因明舊制以丁口定役賦天下户口咸籍於黄册定制三年一編審後攺五年凡里百有十户爲十甲甲推丁多者一人爲長城内曰坊長近城曰廂長鄉曰里長届期坊廂里長造册送州縣自是而府而省以逹於部蓋當時地丁未併故稽查户口之法猶甚精密自雍正年問并丁稅地稅爲一而官吏遂視户册爲不急之務乾隆五年又令停編審法以保甲丁額造册於是稽查户口之事益視爲無足重輕今各行省郡縣每届年終雖仍有造册報部之舉然皆由書吏照舊册塡寫故所報之數往往歴數十年並無增損今西人核計中國人數或言四百兆或言四百五十兆蓋皆約略計之之詞而於實數則中國官吏尙未能深知更何論乎他國竊謂國之有民猶家之有產業也賦稅取於民力役藉於民征調資於民然則此林林總總之儔安可不核其數而定其等况今者新政遙頒立警察行印稅尤非淸釐户口不足以集事今議令各州縣各諭保甲鄉正及大族族長等各以所管之鄉户口造册送縣歲終鄉正以新生及死者報官有遷移者亦報官更正隱漏者罪之縣以册上之府府復爲册上之行省督撫亦爲册上之户部咸每歲一修户口旣審則征賦徵兵以及興學緝盗征斂印稅諸端皆可按籍以稽而不致有逃匿遺漏之患或日法雖善然得毋煩乎不知州縣爲親民之官凡民生之多寡與夫民之貲財民之執業固宜一一詳考釐然於心方於刑名錢　諸事得以網舉目聯如臂使指若南面者於此而亦漫無稽察則一邑之中必至良莠維蹂風俗敗壤由此而推之於郡於省於天下亦安能有整齊嚴肅之氣象哉禮失而求之野聞客之言不禁慨然於三代盛王之治已 
[黑省路工]  
　　北洋官報譯俄文森京新時報云俄人經營黑龍江附近一帶錢路大約明春開工由吉林接至東清鐵路迤南并由齊齊哈爾經愛琿直逹黑河至於盛京雙軌須於光緖三十一年纔能報竣刻下路上所役華人已相率歸烟臺度歲惟日本人則接踵而來相屬於道云 
[俄人探礦]  
北洋官報譯俄文關東報云俄政府擬遣派學生分赴中國安南印度各處考察物產及方一切情形刻已定議學生姓名尙不得其詳聞皆曾肄習專門地理學於法國礦師者說者謂此行實注意各處礦產儻或然歟 
[俄製巨艦]  
　　北洋官報譯俄文關東報云俄人於聖彼得羅堡附近加林島船塢添造一載重一萬六千墩之鐵甲戰船聞此項巨艦英國亦祗有一艘而已 
北洋大臣袁奏請仿行印花稅摺○奏爲遵旨仿行印花稅法謹擬試辦章程繕具清單恭摺仰祈 
聖鑒事竊臣前准外務部咨開本部會同户部議覆直隷試用道陸樹藩條陳印花稅一摺奉硃批依議欽此咨行欽遵辦理等因臣維印花稅票各國通行已久商民利便實爲進欵一大宗今國家財政艱難百端待理固應急爲仿行用資挹注部臣原議請從沿江沿海試辦直隷係屬瀕海之區自應妥籌試辦以開利源當飭籌欵局司道妥議具覆並由臣審定票式飭向日本印紙官局訂製紙票分期交足兹據籌欵局司道詳擬辦法章規各八條禁例十條並分别腹地商埠兩等以定價値開設總局分局各所以廣銷塲詳請奏咨前來臣查直省前以兵歉交乘瘡痍满目臣自到任後竭力整理元氣始覺稍蘇今舉行此稅誠不敢謂確有把握然取民者不過銖累之微於公家實有無窮之益第令酌中西之勢量予變通先求簡易不爲苛細待有成效再逐漸推廣臣詳核該司道等所訂章程尙屬可行謹繕淸單恭呈　　御覽應請府准照辦其有未盡事宜容當隨時修攺俾臻妥善除分别咨行外謹會同兼管順天府府尹臣徐會灃順天府府尹臣陳璧恭摺具陳是否有當伏乞　　　皇太后　　皇上聖鑒訓示謹奏奉硃批著照所請先行試辦該部知道單併發欽此 
　　直隷督憲袁飭葉鎭軍祖珪接收大沽船隝機廠札○爲札委事照得大沽之西沽地方原設機廠全座船隝一所乾隝一所以備海軍各船隨時修備器械之用光緖二十六年該廠隝爲俄軍所估經本大臣於二十八年七月咨請外務部照會俄使轉逹俄國武官將該廠隝交還中國旋於十月初六日接准部咨准俄使覆稱據阿提督復稱照辦 
 
 

Page 2

 
 
並無妨礙惟俄國於該廠頗事修理應准與俄國修理兵船之方便開送續約二條一俄國在北河停泊之船若應修理須在機廠照行不却按實價計算二准俄船在該隝停住以上二節如以爲可當卽行交還等因咨行查照前來經前護大臣電商本大臣以船隝爲修船之地非泊船之所俄修船給價可行惟不便住船至妨礙工作電請外務部駁復嗣於十月二十八日復准咨開據俄使照稱會同阿提督詳查情形商擬若中國船不在塢之時可准俄船進住該塢等因續咨前來當經本大臣魚電寄復云中國船不在塢時及該塢停止工作時可許俄船暫時進住惟須先與管塢華員商允始可駛入迨各國兵隊全行撤去後此條卽應作廢請與俄使議定早交等因昨准外務部諫電開大沽船塢機廠事已照尊處魚電行俄使頃據覆稱並無窒礙已派武官往辦交還事宜請速派員接收並將辦理章程接收日期先照復等語希妥定電復等因到本大臣准此查前項機廠船塢旣據俄官照議交還應卽定期十一月二十日接收委派葉提督祖珪届期前往所有辦理章程應由葉提督查照前因與交塢俄員晤商妥訂除電復外務部照復俄使曁分行外合亟札委札到該提督卽便遵照辦理此札 
　　天津鎭葉鎭軍祖珪申覆接收大沽船塢機廠文併憲批○職鎭遵於十一月十九日晚馳大沽二十日與俄國水師叅將金德理接晤據稱已奉駐京俄使電飭交還西沽各廠塢並無以外辦理章程當准該叅將繕具交還各廠塢俄文單據一紙以一紙由職鎭簽字該叅將帶繳俄使以一紙交職鎭帶回備查職鎭備繕摺據二本加蓋關防以一本由該叅將簽字職鎭帶繳備案以一本交該叅將帶回備查彼此互换卽經職鎭將各廠塢收回謹於是日下午四點鐘换掛龍旗該處人民同深鼓舞隨飭大沽恊林副將就近暫時照料並飭前山西候補知縣王令曾產在廠會同現駐西沽巡警局都司湯金城將所胡各廠及廠内尙存之房屋機器料件傢具一切塢内之房屋及各船隻逐項逐件詳細點騐開列數目造具清册呈送備查一面飭湯都司加派巡警兵晝夜梭巡以咨防護理合將接收西沽廠塢情形並將俄國金參將所送單據譯開清摺及金叅將所簽字之摺據各一本備文詳報察鑒督憲袁批仰候附片具奏另檄行知所送淸摺候隨鈔奏咨呈外務部查照鈔由批發 
[電速軍麾]  
松江訪事人云江南提督李壽亭軍門之夫人某氏歿於任所因卽遄返節轅筮期本十四五六等日設奠受吊屬下沿江沿海各將領先後至郡吊唁軍門本擬在節轅度歲不意十七夜二鼓時接督轅來電知署理兩江總督張香帥欲閱江陰砲臺未幾又接電音言香帥將次出轅促令前往至第三電則言帥節已定於十九日蒞江陰遂飭材官預備一切怱怱起程 
[巨梟正法]  
　　松江訪事人云巨梟孔老窩子前經鹽捕營孔子元遊戎擒獲解歸奉賢犯事地方迨縣主傅栢枚大令訊明押解府署府尊許子原太守飭癹婁縣獄中寄禁本月十七日雇一小輪船由遊戎遴派哨弁酌帶砲艇恊同大令解赴省垣旋有自蘇垣回者言及孔梟於十八日到省十九日登岸禀由撫憲恩藝棠大中丞委蘇州府向子振太守訊明確係正身立卽恭請王命押赴校塲斬决 
[示期蒐軍]  
　　福州訪事友人云閩浙總督許筠帥示定本月十五日至南較塲校閱福强軍等營操演一時如虎如　者咸願各奏所長藉邀憲鑒 
[委署首郡]  
　　杭州訪事友人云正任浙江杭州府宗子材太守現奉護理巡撫誠果泉中丞札委升署杭嘉湖道遺缺由兼署藩恒黄幼農方伯札委准補嚴州府知府錢甘卿太守捧檄之下擇吉本月十九日卯刻接印任事 
[兼理營務]  
　　松江訪事人云邇來各處梟匪持械出没擾害地方撫憲恩藝棠中丞聞之札委松江府許子原太守充留防水師營務處俾遇有變故可以隨意調兵太守奉札卽遍告各營將領聞日内當有水師砲艇六號奉派來松歸太守節制矣 
[文旌過揚]  
　　揚州訪事人云江蘇提督學政李蔭墀大宗師於上月二十四日按臨淮安舉行科試兹已告竣起節南回本月十七日憲舟過揚並不停泊逕向瓜洲口剪江南渡遄返節轅本城印委各官均迎送如禮 
[寗波火警]  
　　寗波訪事人云本月十六夜更魚三躣時江北岸磚廟左近某姓家不戒於火霎時濃烟毒霧上燭層霄當天一會洋龍以及各處水龍聞警馳至吸水狂噴移時得卽救熄是處距捕房甚近各巡捕立卽到塲彈壓故搶火匪人尙不敢横行無忌聞共焚去房屋七八椽 
[白門火警]  
　　金陵訪事友人云本月初十日之夜老虎頭某菜傭家失火各善會水龍聞警馳救奈附近塘井皆乾無從取水幸營勇用橈鈎拆斷火路祝融氏始無從飛越僅焚去茅屋六間 
[粤海濤聲]  
　　廣州訪事人云邇者粤紳龍志澤汪鳳祥陳兆煜陳芝昌擬在省垣設立女學堂議定章程禀呈大憲○邇來省中水陸師學堂及魚雷局均歸併武備學堂以節糜費督辦林君賀桐業已禀請銷差矣○省城仰忠街陳姓素以殷富名上月二十八日之晚突有盗匪糾黨闖入劫去金銀首飾约値六七百金○月初某日之夜城西泮塘三約程姓家被賊撬開天窗用繩縋下竊去首飾衣物約値數百金○河南太平坊人高某年逾花甲開一小店販賣柴米並豢母猪積有歲年赢餘三百飭金藏諸密室本月初一日之晚初更時因事外出此其返也室中黑暗寂無人聲舉火燭之見妻被人以綿絮塞口綑縛室隅急詢其故云有匪類數人聲稱購米賺門而入將所有銀兩盡行刼去噫宼盗横行一至於此閭閻將何以安枕無憂乎○粤省舉辦警察籌欵維艱有職員吳世保者具禀督轅請加餉承辦官運局埠務另報効警察經費若干督憲德制軍批示曰查興長埠商劉通濟在潮橋官運局認餉承辦埠務旣未期滿現該商禀請加餉承辦并每年另繳警察經費是否可行仰兩　鹽運司卽飭潮橋官運局查明該埠情形禀覆再行核奪○潮州府屬出產之物向以蔗糖爲一大宗每年由汕頭運往南北銷售爲數甚夥乃自洋糖輸入而後土糖陡見滯銷蓋洋糖味雖不佳而色則甚白其價亦賤故土糖不能與之爭勝也兹聞汕頭糖商接到鎭江電音言是處糖業大都虧耗連日倒閉三家云云頽敗情形已可槪見矣有志講求商學者其何以設攺圖立挽回權利也 
[照覆俄官]  
日前嘉定縣上站押解兩俄人及華人張焕宸來申行至新閘一併脫逃當經差投文上海縣署據實禀明縣主汪瑶庭大令立卽飭差查緝嗣在美租界吳淞路西國飯店内尋獲解奉蘇松太兵備道袁海觀觀察將兩俄人送交俄總領事署收管張卽發縣押候訊辦旋接俄總領事照會内開已將兩俄人研訊據供實被張焕宸所松從旅順至烟臺折赴膠州遊覽騙去盤費洋銀甚多詎知張竟冒俄人之名向官欺詐及至靑口致被拘解應請將張訊究前晚大令升堂提訊張供小的係山東某邑人向在旅順口靑　洼開德和洋行月前小的因事至烟臺曾在輪船上遇見兩俄人一名億萬克一名鳥爾德阿聲稱欲往各處遊歴已在旅順領事署領得護照給小的同觀且邀同前往央令引導許酬銀若干小的一時受愚先從至烟臺繼至膠州後由陸路行至靑口卽被地方官拘獲按站遞解來滬彼兩俄人所帶資斧實祗洋銀嚴十元 
 
 

Page 3

 
 
致小的代用去盤費洋銀一百餘元開有細帪呈請察核所有俄人行理業由臺差送交伊收去求鑒大令著卽還押候照覆俄總領事再行核奪 
[諭差催糧]  
　　昨日縣主汪瑶庭大令以今年秋收豐稔而業户完糧未能踴躣因飭糧差傳諭各地保赶催定於年内一律完淸不得故遲 
[籌欵衈灾]  
　　前日本城新北門東城脚永慶祥珠花店失愼延燒一百餘户昨日保甲總巡朱森庭明府查得該處一帶貧民居多適逢年關未免飢寒交迫殊堪憫惻因禀明道憲袁海觀觀察籌欵撫卹一面飭令十二鋪北三鋪兩地甲查明貧户若干家造具淸册呈局以便核卹　　 
[嚴查匪類]  
道憲袁海觀觀察昨日飭傳城廂内外巡防局員到轅諭令刻届年關巿上行人擁擠難免匪徒乘間竊發須無分晝夜督勇按叚梭巡毋稍怠玩 
[滬南火警]  
　　前晚一下鐘時滬城大南門内陳箍桶橋北　轉角處面東房屋阜昌南貨店披屋内忽然失火霎時轟轟烈烈勢若燎原遠近更夫見之立卽鳴鑼報警是處二十鋪地甲飛報各衙門俄而各叚洋龍紛纷馳至汲水狂噴無如各物枯燥異常引火卽著以致延燒比鄰某炒貨店及西首後面某姓家約焚去房屋二十餘間始得熄滅 
[火警續志]  
　　新閘路樹浜橋失愼已紀昨報兹查係第一千三百四十六號門牌某姓家遺火積薪致兆斯禍迨救火會西人驅皮帶車至汲水灌滅則已焚去房屋五幢矣 
[嚴懲逃婦]  
　　前日寗波婦人戴胡氏投保甲總巡局探寡媳何氏由原籍逃至滬上與戚隆華姘識尋獲後不肯回家反被戚將同來找尋之夫弟戴望和扭入十六鋪巡防北局誣控等情總巡朱森庭明府准詞卽移局飭將原被帶回研訊戴胡氏供訴前情戚供小的因何氏度日維艱自願結爲露水夫妻故胡此事明府斥戚不應私識寡婦喝令重笞二百板交人保出戴何氏背姑私逃無恥已極喝令掌頰五十下鞭背一百下交姑胡氏率同戴望和領回 
[移提小販]  
　　鄉人陳友根肩負棉花八袋至新閘某花行求售因花已潮濕致被退回行經浦東十六圖地方時已深夜適爲柘林營勇丁查見拘住管押後經陳父桂榮投控上海縣署縣主汪瑶庭大令飭差恊保至營著汛弁郭某將在押之陳友根交差帶回以便訊明有無索賄情事酌核辦理 
[嚴懲匿女]  
　　徐文才控傅雲山搶匿女兒一案前晚縣主汪瑶庭大令提訊徐供小的係江北某邑人在滬推車度日前娶寡婦楊陳氏爲妻過門時帶有所生女招玉扣女二人由小的撫養多年今年四月二十九日妻忽發痧身死至五月初一日成殮時有自稱妻之前夫楊旭坤之姨甥傅雲山到來妄指小的將妻毆斃不問情由遽逞凶毆搗毁器物並將兩女搶去至今掯不送回意圖價賣求究傅供小的係鹽城縣人在滬工作姨丈旭坤病故後姨母陳氏卽被徐引誘姘識今年四月又將姨母毆斃因伊自流氓小的不敢與較大令斥傅妄供喝令掌頰十下從實供明始稱當時小的雖曾到過徐家並未搶女行凶迨後徐欲將兩表妹價賣小的出阻被伊扭控巡防局奉斷准小的領回撫養各具切結在案今徐又到案下朦控求察大令訊問招玉扣女招玉供小女子年一十有八胞妹扣女年甫十三生父旭坤去世已閱八年母親陳氏被徐勾引同居甫閱三年時將母親毆撃今年四月又被毆傷旋卽斃命後將小女子等出賣因表兄出爲阻止被控巡防局當奉局憲老爺斷給表兄領回今义被誣控叩乞伸寃供畢哭泣不已至此傅之母張氏投案禀稱甥女父母俱亡小婦人願領回撫養擇良婚配叩求恩典大令准之判將徐笞責二百板掌頰二十下叱退 
[英美租界公堂訊會案]  
　　德商瑞記洋行投本管總領事署控華商戴生昌史華小輪船撞壤駁船請照會華官提究等情英美租界人廨讞員張柄樞司馬接准照會立卽簽差飭提戴生昌執事人方雲卿訂於前日午後倩襄讞委員魏蒓塢大令會同德總領事署繙譯官麥令豪君研訊瑞記倩律師瓊師投案申辯方倩律師哈華托申訴先由瓊師稱前次瑞記有一駁船運火油赴杭州交卸言明水脚洋銀四十元行至離杭州三十餘里之某橋左近史華小輪船駛行甚速致駁船轉灣不及撞於水椿以致受傷估計修費及所失之貨共需銀五百二十七兩九錢有奇哈華托稱駁船轉舵不靈以致如斯况船上並無别貨請察核可也方供主人戴開弟已延律師申辯當願酌賠大令與麥君一再會商以此案各有不合惟史華開駛太速咎無可辭遂飭將方押候交人保出限兩禮拜内賠繳銀四百兩方堅不遵從大令著呈繳票銀始准開釋 
[美租界捕房紀事]  
　　昨晨林阿仁手持外國皮鞋數雙行經下海浦左近爲包探沈阿岳所見以其形跡可疑拘入捕房捕頭令押候轉解公堂禀請讞員張柄樞司馬訊辦 
傷勢屬實令送同仁醫院醫治將甲○昨日甬婦施沈氏行經華德路被某貨車撞倒碾傷頭面巡街捕將車夫某甲一併帶入捕房捕頭見氏贓拘入捕房捕頭令押候解送公堂押候解送公堂禀請訊究○昨日梁阿惟在順泰碼頭某輪船上竊取搭客之綢布衣數件爲巡街捕所見連房捕頭令押候轉解公堂禀請訊懲禀請懲訊○昨日淸晨江北小工李阿三姚阿五在怡和碼頭竊取麫粉若干磅爲包探劉阿炳查獲拘入捕 
[公啓照登]  
　　敬啓者工部局調换義塚地一節初擬購地十畝約計賠償銀一萬兩之譜是以公議公印捐册百本冀仗衆擎之力俾全善舉亦已艱苦萬分矣嗣因工部局看對之地東西窄而南北長未爲合用不得已又向西展放數十弓共有十三畝七分二釐有奇所有地價用 
費以及請换道契用費一切虧賠銀共須一萬五千數百兩何以堪此然爲萬千枯骨起見不得畏難中止致使善舉不終貽外人恥笑同人不敢不勉力籌辦爰將捐册添印分送復蒙諸紳商大善士急公仗義惠繳商務會議公所捐欵類皆不分畛域源源而　爲數匪少只以賠欵較鉅未能滿數工部局又限期兩個月成交時日緊迫同人復商懇諸善長先行墊付以淸交涉業於九月二十八日將道契五套點交工部局尙有方單地二畝七分因道契尙未發出還將洋人惠而生信函交工部局工总局均已照收掣付收據换地事宜業經定妥並六就合同永遠保護義塚再不遷讓惟諸善士墊欵亟須清還爰將大略情形先行布告並懇諸紳商善士俯念善舉緊要所有未繳捐册迅卽賜交五昌里商務會議公所彚收以便截數俾得早日了結刊刻徵信錄是所至　耑此肅　恭請台安諸維惠照不宣本邑經勸紳商李增珂姚文枂瞿開桐　郭懹珠嚴應琪陳鈺瞿開煜曹驤徐黼昇曹煒劉汝增陸鼎發陸文麓各省在滬贊助紳商嚴信厚周晉鏕 
楊廷泉施則敬李厚祐毛祖模謝綸輝席裕福陳作霖余之芹焦發昱周紹賢涂家樑陳廷鏕應其北兪軾薄德明徐鍾槱等同啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局瑣案]  
　　船户王金狗承裝滬南萬隆米行内菜餅至某處卸交忽少四十餘擔向論不理因由執事某甲遣夥余連生扭訴捕房轉解馬路工程局總辦翁子文太守倩襄讞委員黄衡堂下尹研訊余供前由葉福堂薦王至西塘裝運菜餅三百捆每捆約七八斤比連至滬忽少四十餘擔求恩究追王供小的係崇明縣人由葉薦往萬隆行裝載菜餅當時交代因巿價尙係活盤以故每捆重九十三四斤不等小的至滬卽卸交棧房不知如何洋秤權之反少四十餘擔小的不知向章求恩明斷二尹諭令交人保出限二日理明○顧雲亭由鶧租界四馬路某烟館行竊烟燈一盞携至滬南馬路某押鋪質錢適爲巡街捕所見連贓帶入捕房轉解工程局黄二尹研訊之下供稱小的係寗波府屬奉化縣人常持糖菓至烟館求售此次乘機竊取烟燈叩求恩典二尹判令掌頰四十下贓存候失主具領○寡婦唐余氏控歇夥翁連元積欠帪銀前經襄讞委員黄二尹斷令折繳洋銀四十元前日帶案復訊翁供小的一時不能繳足祇繳洋銀三十元求恩酌斷二尹著交保限明年正月務將尾欠十元繳案所繳三十元給氏先行領去○滬南恒大米行執事陸渭樹前雇船户沈文才裝菜餅八百筒來滬忽短少若干扭控工程局黄二尹研訊之下陸供倩沈裝運菜餅八百筒忽被吞没一百七十筒討値洋銀五十二元向之理論置若罔聞爲此扭案叩求公斷沈供小的年甫四十係鎮江府屬某浥人此項菜餅實係行内將碼子塡錯抑或洋秤比華權略小致缺去一百七十筒之我小的當時未經檢點致有此失求恩明斷二尹斷令賠繳洋銀三十四元交保理處 
[英美租界公堂瑣案]  
　　包探邊槐州解黄泉生到禀稱據萬直卿控黄私取鉛板七百六十六塊質洋花用報由小的吊贓并解請究黄供實胞弟茂林所爲現逃匿虹口某教堂内求恩提案小的自當理明求察讞員張柄樞司馬商之英總領事署繙譯宫白君判押限七天交到當本洋銀仍候補提人証訊明核奪包探陳金標解陶阿六到案禀稱陶前犯竊責釋今又行竊胡阿行家衣物報由浊的吊贓請究司馬判責三百板管押捕房半年○包探顧阿六解王阿三到案禀稱王入張王氏臥房調戲不從行兇報由小的拿獲送究司馬判责三百板○包探張寳成解朱注甫葉三根到案禀稱二人先後竊取宏茂昌等十七家衣物報由小的拘獲并吊到原贓請究司馬判各責丰百板押捕房半年期滿遞解回籍○包探石金榮解小孩馮奎大到案禀稱此孩前經犯竊責懲今又行竊徐雨亭等七家衣物請究司馬判責三百下押攺過局一年○包探陳金標解僧人正祥到案禀稱此僧行竊其師兄時元金戒指衣物請究司馬判責三百下○包探石金榮又解陳子錢到案禀稱係竊取任良甫等家衣物請究司馬判責四百板○包探金立生解劉明州到案禀稱劉與二房東陳世年爭論陳將腰門封釘劉將陳之頭　毆傷約七天可愈送請訊究司馬以各有不是判罰劉洋銀五元充公○包探趙銀河解陳阿三到案禀稱此人先後竊取李毛等五家衣物請究司馬判責三百板押捕房一年○包探倪順泉解馬桂生到案禀馬在李蘭卿店内司帳私取支摺用空洋銀一百五十元請追司馬判押候過堂訊追 
[法租界公堂瑣案]  
　　車夫小李子竊取洋東銀表一枚洋銀七元當將車寓主畢方氏送案請究細崽嚴福根昨日投案伸訊讞員孫建臣大令著押交小李子到案究追○徐五金訴稱十月十六日被拐匪張小正誘拐幼孩扭送捕房請究以指控無憑未便准理旋有同黨高定海誘拐菜巿街某姓幼孩賣與虹口廣東人某姓家被控英廨供出張小正同謀拐騙因此拘案請究張供與高定海同鄉並非同黨誘拐大令著押候原告邀同被拐之婦人來案候核○張順安訴稱娶姜姓退妾徐氏爲室被流氓顧心濤勾引捲逃失去洋銀衣服物件値洋二百餘元避匿蟻棍徐錫卿家希圖另賣前日在小東門遇見將氏扭入捕捕解案請辦大令判掌頰二百下仍交本夫領回○王阿六潘耀廷方錫林三人在護城河畔搶帽爲包探拘獲吊到皮帽三頂請辦大令判各責三百板送入攺過所監禁半個月○西人伊麽田控出店潘丫頭私收客帪洋一百三十五元迄今日久案尙未了昨日命提復訊潘一味求恩大令著年内先還洋五十元其餘明年按月拔還洋五元○潘俊卿訊稱在小東門開設烟店用陳順生爲夥前日私竊店中水烟一箱値銀三十餘兩爲小的查獲送案請追陳順生供經手賣出並非竊取大令判責二百板原贓飭店主自行淸理○華王氏控夫弟華耀祖圖烟店業等情大令飭提到案昨日傳同原告請訊大令以人證未齊判將華交保邀同應訊人證復訊核奪○許金林訴稱婢女春蘭已嫁車夫劉某爲室被包正興誘領潜逃希圖另賣因將包與婢女一併送案請辦大令判責包五百板春蘭掌頰一百下交姑劉楊氏領回○朱墨林控祁雨村以支票調去現銀三千兩圖賴不還迭奉大令訊供押追昨日朱偕某號執事祝善甫投案訴稱朱支承裕莊銀三千兩已如數照付請向祁雨村追還祁供一時實難設法願將所開之通聚泰報關行推抵欠欵大令著先行著結邀同公正人估價歸償○蘇坤泉訴稱前晚偷兒鄥小法撬門圖竊當塲拿獲送案請辦大令判責五百板○扒竊沈福生偷兒吳阿榮行竊各贓爲包探緝獲吊到原贓解案請辦大令判責吳一百板沈四百板贓存捕房待失主認領 
[金陵官報]  
　　十二月十五日藩臺李糧道胡巡道徐均謝委支應局候補道郭釐捐局兼术釐局穆總理兩江營務處陸師學堂兪籌防局兼營務處沈委辦瓜　光典揚州保甲局李光瑜謝委上海平耀義捐局兼輪船支應所差沙漫洲緝私楊觀圭均見候補道正毓苹銷派辦處會辦差同知沈文孫知縣孫筠均辭赴蘇見撫憲通判程亦川奉長江提台委金陵坐探洋務差署紹恩奉委江東漢西兩門粥廠稽查差知州徐履泰禀知由順直賑捐保歸候補班補用知補沈鍾瑾由京引見回新選藍城縣沙溝司巡檢蔣志値到由京來商務局劉謝委五江師範學堂監督會辦學務處差委辦運漕　金安徽知府王永霓辭知府夏鏡觀謝委師範學堂提調差主簿李敏到禀知起服回省 
　　 
 
 

Page 10

 
 
   
 
 

Page 11

 
 
   
 
 

Page 12

 
 
光緖二十八年十二月初六日京報全錄 
[宫門抄]  
　　諭旨均已錄前○豫撫張奏爲𤁋陳豫省兵力不敷情形請旨添練常備一軍摺○杭州將軍常奏爲援案請補恊領防禦� 
驍騎校各缺摺○直隷總督袁奏爲遴員請補知縣摺○又奏爲留員差遣片○又奏爲道員留歸直隷補用片 
河南巡撫兼管河工事務臣張人駿跪奏爲體察豫省情形所有兵力實在不敷分布現擬添練常備一軍以資鎭攝而衛也方恭摺𤁋陳仰祈　　聖鑒事竊照接管卷内前准政務處咨光緖二十七年七月三十日欽奉上諭著各省將軍督撫將原有各營嚴行裁汰精選若干營分爲常備續備巡警等軍一律操習新式槍砲認眞訓練以成勁旅等因欽此仰見聖謨深遠力圖自强跪誦之餘莫名欽悚臣維修明武備實今日切要之圖自庚子以後豫境四通八逹門户洞開不但毗連七省盗賊票匪出没靡常卽内地教堂涿漸添增各國敎士絡繹於途在在均須保護近値南翰鐡路接　已至確山北幹鐡路插標已近邊界臣適奉恩命督同經理將來照料彈壓必須有一支得力勇隊方保無虞又兼河北一帶福公司經營路鑛外來士工千百成群動輙與居民　　且不免勾結主事以目前大局與將來布置而論非歴任撫臣所及料亦與升任撫臣錫良在任時所値不同若兵力太單殊覺補苴罅漏無臨事應變之資啓外人輕侮之漸此撥時度勢必須添練常備一軍之實在情形也查本省原有豫正各軍十四營合之制兵加練及陸續添募精銳捷勝等營計共有三十丸營一隊之多節因餉絀之故兩次遣撤八營本年春間升任撫臣錫良以新約賠欵數鉅期迫無法可籌又裁十營一隊以　騰挪之力曾經奏明在案至未裁各軍隊練軍七營不計外儘有豫正及精銳等軍十四營尙稱得力均仍擇要分紥而其實幅員太廣事機日多縱隨時更調巡防究不免顧此失彼况分紥各屬距省較遠操練稽察勢難逐細講求節經與司道悉心商更原駐分防各營暫向移動將來練爲續備巡警等軍省城祗有精銳兩營旣嫌空虚亦難策應擬再添練五千人分爲步隊六營　隊兩營事計十營應卽恪遵明諭作爲常備一軍無時則尃力勤操有事則吏番調遣將來訓練孄熟本省分布固較周密設有緩急亦可備援剿之用如蒙兪允容臣詳悉斟酌略仿武衛右軍先鋒隊營制餉章其一切未盡事宜隨時奏咨辦理至練兵必先籌餉通計攺習新操之軍裝器械招募成軍之員薪勇糧以及津貼卹賞等費均屬不貲明知部庫同一艱窘焉得有大宗鉅欵率請動支亦惟督同藩司就地妥籌勉爲其難倘實在偶有不敷祗可通融裁挪先其所急總期練成勁旅胡備無患发仰副聖主宵旰憂勤整軍經武之至意所有豫省目前防營不敷分布擬添練常備一軍並聲明就地籌欵各緣由除分咨查照外謹恭摺具陳伏乞　　　皇太后　　皇上聖鑒訓示施行謹奏奉硃批著照所請該部知道欽此 
杭州將軍奴才常恩杭州副都統奴才德濟跪奏爲據咨援案擬請補放乍浦駐防恊領佐領防禦驍騎校各員恭摺具奏仰祈聖鑒事竊照杭州乍浦駐防官員缺出向由奴才等秉公揀選擬定正陪咨送部旗帶領引見候旨補放惟查乍浦駐防自遭兵燹營制尙未建復現　省城辦公自恊領至筆帖式僅有七員遇有缺出未能照例辦理同治八年經前將重連成等擬補乍浦領恊等官摺内奏明先行補放俟營制善後辦有成效再行咨送部旗帶領引見歴經遵辦在案兹據乍浦副都統奴才柏梁咨稱行浦駓防左營左翼滿洲恊領兼管左右兩營滿蒙八旗恊領事務文秀於本年十月十二日因病出缺所遺恊領一缺查有二品頂戴花翎現掌左司關防右營鑲黄旗蒙古佐領世　雲騎慰杉梁曉暢營務管轄嚴肅塂以挑補左營左翼滿洲恊領其迭出佐領一缺查有左營正白旗滿洲防禦世　騎都慰呢鏗額熟　旂務差使勤愼堪以挑補左營鑲黄旗蒙古佐領其迭出防禦一缺查有右營正黄旂驍騎校瑞聯弓馬孄熟堪以挑補左營正白旗滿洲防禦其迭出驍騎校一缺查有年滿九品筆帖式熊才差使勤愼堪以挑補右營正黄旗滿洲驍騎校等情咨請考騐援照成案擬請奏補前來奴才等覆加考騐均堪勝任相應請旨可不將佐領杉梁補放左營左翼滿洲恊領兼管左右兩營滿蒙八旗恊領防禦呢鏗額補放右營鑲黄旗蒙古佐領驍騎校瑞聨補放左營正白旗滿洲防禦年滿九品筆帖式熊才補放右營正黄旗滿洲驍騎校以資管理而專責成應請仍俟將來營制設復再行咨送部旂補行引見之處出自逾格鴻所有據咨援案擬請補放乍浦駐防恊領佐領防禦驍騎校各員缺緣由是否有當理謹恭摺具　奏伏乞皇太后皇上聖鑒訓示謹奏請旨奉硃批著照所請該衛門知道欽此 
太子少保北洋大臣直隷總督世袁世凱跪奏爲揀員請補知縣要缺以資治理恭摺仰祈聖鑒事竊查吳橋縣知縣銘彝於光緖二十八八年月二十八日聞訃丁母憂應以本員聞訃丁憂之日作爲開缺日期歸八月分截缺所遺吳橋縣知縣員缺係繁難沿河調要缺例應在外揀選調補查定例各省知縣如係奉旨命往或督撫題明留於該省候補者無論應題應調應選之缺准該督撫酌量補用其新進士奉旨分發各省卽用知縣如遇應題應調缺出亦准該督撫酌量補用又應調缺出令該督撫於現任人員内選調補如實無合例堪調之員准以候補人員題補又如遇沿河要簻酌用候補時將沿河候補與地方候補由該督撫酌量補用等語令吳橋縣知縣一缺臣督同藩臬兩司在於選缺知縣内逐加遴選非歴俸未滿卽人地未宜實乏合例堪調之員未便遷就自應在於候補進士卽用班内揀選請補兹據署藩司周浩臬司楊士驤查有進士卽用知縣陳慶彬堪以請補會詳請奏前來臣查陳慶彬年四十七歲山東曲阜縣人由懮廪生中式光緖戊了科本省舉人已丑科會試中式貢士庚寅恩科補行殿試三甲朝考三等五月初八日引見奉旨以知縣用　分直隷光緖十六年八月到省該員老成諳練辦事認眞以之請補吳橋縣知縣沿河要缺實堪勝任與例亦屬相符合無仰懇天恩俯念員缺緊要准以卽用知縣陳慶彬補授吳橋縣知縣實於使治有裨如蒙兪允該員銜缺相當毋庸送部引見除將該員履歴清册咨部外理合恭摺具陳伏乞皇太后皇上聖鑒訓示謹奏奉硃批吏部議奏欽此 
袁世凱片在天津地面甫經收回百廢待舉事極煩重必須羣策羣力方足以資敷布查有廣西試用知府蘇志貞領照出京尙未到省該員才具明通辦事穩愼應請留於直隷差遣俾資臂助一俟大致就緖再行飭赴廣西試用除將執照咨部查銷外理合附片具陳伏乞聖鑒訓示謹奏奉硃批著照所請户部知道欽此 
袁世凱片再北洋防務事極繁重巡視稽查在在需員查有花翎二品銜分省補用道李繼網檏實穩練勤奮耐勞向在北洋辦理營務多年頗爲得力合無仰懇天恩府准將該員留歸直隷補用之處出自鴻施逾格除飭取履歴咨部外謹附片陳請伏乞聖鑒訓示謹奏奉硃批著照所請吏部知道欽此 
 
