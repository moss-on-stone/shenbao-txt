# 1894 - 345 - 4907780

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[售藥助振] [  申報館同人啓]  
啓者茲承徐君聞韶以救治吞服生烟藥三十瓶貽贈同人同人以振務方殷願樂價以充此欵此藥　妙無匹每瓶照原價　洋半元　須祥　　單卽可如法施救諸君子有樂　不倦者請臨本館帳房購取以廣流傳也可 
[正續古文辭類纂出售] [  圖書集成局代啓]  
正續古文辭類纂搜羅宏富選擇精嚴古今鉅製名篇燦然大備由王益吾祭酒付之剞　早經風行海内今用石印法印成抵張　白字　清疏　部釘十本定價碼洋一元六角賜顧者請向文淵山房　葉山房醉六堂購取爲盻此布 
[滬江安堵說]  
　　前日滬上喧傳距吳淞口百餘里之大戢山洋面有倭國兵艦停泊以致人心惶惑讕語紛傳謂倭奴已預定日期侵犯製造局有客　尊聞閣之門神色蒼黄問於執筆人曰此說果信而有徵乎滬上果可安堵如常無須遷避乎執筆人曰嘻子眞如杞人之憂天墜矣滬上奚爲而不安堵哉夫倭奴所懼者泰西也倭邦自明治維新事事倣行西法然邯鄲學步究不免貽笑方家今欲以扶桑諸島之么麽與泰西諸大國相抗是猶文塲試士以初次觀塲之輩與文壇飛將角藝於風檐寸晷中孰絀孰優不難立見今者中倭開戰之始泰西各國卽定滬上爲局外之地自崇明縣海面西語所謂葛詞拉夫島燈亭爲始直抵揚子江口外凡各國商船所經行之處倭人胥不得侵擾若是則吳淞上海早已包括其中倭奴卽不畏華兵豈不畏各西人之興師問罪而尙敢肆無忌憚贸贸然擾及此間乎曰然則倭奴何以時時口出大言初謂欲偪令製造局停工兹復欲侵犯製造局曰此亦無稽之言耳鳥足以深信製造局雖處租界之外然地距租界非遥倭奴苟欲犯之豈有租界中不因之驚擾者况吳淞口旣不能以兵船駛入安能飛越而至局前若欲取道浦東則沿海淺灘泥淤數十里潮至則汪洋一片潮退則舟滯難行兵船入水甚深安得駛至淺處卽用小船剥運兵士而南匯川沙各處早有防營駐紥軍威荼火壁壘森嚴近更聞大憲添派湘勇四千名以資守禦諒彼草宼不難聚而殲旃且倭奴卽或由海岸潛登而白蓮涇旣有砲臺可以發砲轟擊製造局更防管密布勁旅如林浦中則魚雷水雷早經安設倭奴豈眞能挿翅飛度乎奈何猶不自量力自取死亡也客曰我聞倭奴性情狡獪久爲人所共知旣已覬觎此間豈不能别出陰謀暗中窺伺曰頃已言之矣欲犯製造局必擾累租界之中彼雖輕視華兵豈不畏西國之兵强械利倘一旦背棄前約　食盟言各西國羣抱不平拔刀相助將覆亡立待不待智者而始知彼倭之君若臣豈皆昏昏在醉夢中而何竟敢冐昧若此耶矧倭奴之会俩目今亦大可見矣東省雖遭蹂躪摧殘而我　國大兵刻已雲集層層進剿屢得捷音日前恭讀綸言知十月二十九十一月初九等日分水嶺草河口諸處疊獲全勝殺斃倭酋賊衆奔逃失地復得昨報紀烟臺訪事人來信又云本月初九日我軍在潘陽大獲勝仗將倭奴殲斃殆盡爾時倭奴與瀋陽城相距僅六十里程宋二統領會合諸軍進剿乘間出奇倭奴猝不及防大受懲創觀此是彼族之氣已奪我軍之燄方張彼釜底游魂方將救死之不遑何暇復擾及南省哉曰然則何以前報紀有倭兵乘運　船四十號由廣島駛出將分擾南省海疆乎曰此爲西報之言恐亦難於深信西人之爲日報者事無大小無不實事求是從不肯架造虚詞然聞各訪事人之在倭營者倭奴强與之訂立僞約十條大略謂凡有新聞必先呈倭酋察閱倭酋以爲可始得緘封郵寄列之報章否則或撕而毁之或信筆塗攺務使曲從其意不准據事直書是以高麗及鴨緑江金州復州諸處海陸交戰情形彼皆換面改頭事多失實非西報之曲爲諱飾實倭奴迫之使然也兹之所謂有兵四十船運至中國安知非倭奴迫令列報恫嚇中朝不然何以但聞有戰至中國之言目今事已經旬並未聞載至何處乎總之倭奴最喜虚張聲勢當此敗衂之後不特不肯遽爾退縮且猶復侈口狂言萬一中朝堕其計中與之議和則數百萬金貲可以婪索而得卽不然而虚言惑衆聲東擊西亦或可竊據巖　恣行擄掠我惟持以堅忍庶幾數月之後彼自計窮力盡俯首求成至於上海一隅倭奴斷不敢以正眼相窺製造局更嚴密防閑金湯鞏固倭奴而不欲就死則已倭奴而苟欲就死則砲火矢石預備多時一近其間卽可立成灰燼然則我輩幸生樂土亦惟安之若素切弗先事張皇彼在京大員之挈眷出都者中途被盜情形歴登報牘前車之覆殷鑒非遥誠何事悮聽謡言輕舉妄動哉客曰謹受教乃一揖而退時已過午手民跂足以待論說爰卽書此付之 
[本館接奉電音]  
　　昨日午前京師飛電傳來上諭二道敬謹譯登○十一月十八日奉上諭李鴻章奏特叅捕務廢弛之知縣請旨議處等語直隷寗津縣施王大虎莊減家莊大柳鎭王家廟等處七月間連出刼案四起迄今僅獲盜犯一名捕務實屬廢弛寗津縣知縣趙欽舜者交部照例分案議處仍飭嚴緝各案贓賊務獲究辦餘著照所請辦理該部知道欽此同日奉上諭本年各省住京人數衆多現在又届天寒難保無奸匪溷跡藉端滋事所有各國使館教堂處所著步軍統領衙門遴派營員帶領兵役憚壓巡緝認眞保護如有匪徒滋擾立卽嚴拿懲辦毋得稍涉疏縱以　奸究而篤邦交欽此 
[楓陛恩濃]  
　　神機營行文八旗各營所有各旗營現在實存擡槍島槍刀矛等項軍器各若干内有不堪使用者各若干逐一查明務於卽日開具細册以憑核辦事關戎政勿遲勿漏○右翼官兵於城外某處緝獲倭奸一人解赴右翼翼尉公所拘禁卽由大金吾三堂憲密派提署司員數人於人靜夜闌時解至右翼公所屏退弁兵刑皂於二門以外司員親自嚴訊如須用刑傳入刑皂用刑畢將刑皂叱退出門方再訊　連訊旬日之久竟不知其厓略關防嚴密有如此者○吏名爲批示事據舉人胡尙城呈稱係甘肅新疆迪化縣附生中式光緒乙酉科本省鄉試第三十七名舉人兹因會試未第並無就教就職取具同鄉京官印結呈請揀選到部查該舉人胡尙誠呈遞揀選呈結之日係在揀選過堂之後應不准行相應批示可也○俄羅斯國皇病殁所有駐京各使署皆挂半旗以誌哀悼恭邸偕總署各堂於十月 
 
 

Page 2

 
 
初九日親往俄公使署中唁我國家脩好睦鄰不旣禮隆誼美乎○兵部示傳甲午科會試揀選落第武舉等人本部定於十月二十三日具奏所有赴揀各旗各省武舉等知悉自備馬步弓箭於是日黎明赴東安門内正白旗侍衛教塲聽候點名考試毋得自悮特傳○程王田三軍門分派員弁於南苑内招募勇丁應募之勇每人先給安裝銀二十兩成軍日月給餉銀四兩五錢入募而未成軍先口給京蚨一千三百文惟須年力精壯取具妥實保人方准入伍否則概不收用近來應募者日多一日傳聞欲招募二十萬之數云○總辦軍務處行文八旗滿蒙漢固山所有各該固山兵丁除各項差站以及各項練兵外實在堪以挑練者若干嚴飭該管叅佐領等立卽查明數目卽日造具清册咨報本處以憑核辦○新授詹事府詹事鍾大宫詹靈擇吉於十月十三日已刻進署履新由主簿廳示仰　署官員供事以及役匠人等知悉至期一體謁見○八旗漢軍驍騎槍營練兵近奉傳諭擬自十月十一日起除應赴教塲各操外其餘官兵全於各固山衙門守戍並於前一日卽火藥鉛丸等項由官放給該練兵守戍旗署旣無帳房可以棲身露地坐立情殊可憫各該營總遂令每日進署點名後卽行散回在家候調不准遠離以示體恤○神機營擬將所屬馬步各隊各出七成人數於由京至津一路按大小鎭市每處一隊駐紥以示鎭攝而備調遣業將某隊於某地方駐紥逐一派定惟拔隊赴防之期刻猶未定云 
[駐防要地]  
　　天津訪事人函云附近金州之貔子窩今年夏秋之間屢經奴派船駛往測量水勢並資餌土人購水以供食飲我國漫無準備其後倭奴果由此登岸致失金州現在李傅相懲前毖後查得滄州亦有海隅倭船儘堪闌入擾害畿輔地方且無重兵扼守恐蹈貔子窩覆轍爰派將領火速招募勇丁於十一二日開差前赴該處駐紥以備不虞 
[新勇待練]  
　　客有自津沽貽我雙鯉者言十一二日調往滄州之新募勇丁均係靜滄鹽一帶土人來自田間旗幟號衣亦未製就倉猝開差無所謂軍容荼火西人在途相遇有目笑存之者卽華人亦不免隨聲附和不知此係未經統領點名未給衣械尙未成軍之勇也訓練旣精卽成决盪之師曩時平定髮捻各勇亦均由招募而來誰謂閭巷中無干城之選哉 
[倭艦游弋續述]  
　　倭國兵船在大沽外齊口游弋已據天津訪事人來電登諸前報昨又接訪事人函云齊口距大沽三四十里本月十二日望見倭船在海面游弋大沽一帶土人不免驚惶間有遷徙者而塘沽則未之知也未幾信息傳來適值砲臺操演聲震波濤塘沽居人悮以爲兩軍交戰其實砲臺之與倭艦相距甚遠並未於雲水蒼茫中虚縻子藥也又聞山東利津口亦見倭艦往來何倭奴之肆無忌憚一至此耶　 
[大軍雲集]  
　　天津火車每日開行向係三次自軍務孔急每日清晨加開兵車一次共計四次每日載兵赴蘆臺北塘或山海關多者七八百人少亦四五百人帀月以來迄無間斷我朝兵力之厚洵非倭虜所能及如能大加訓練統以知兵之將何患不能迅奏膚功哉 
[鄉民抗官]  
　　餘姚所轄沈山頭地方與寗之慈北交界民情素悍近有某木行從他處販運木排尙未到埠擱於淺灘不知何人暗將木排所繫之篾斬斷木植隨流四散此處鄉民或撈或檢以致片木無存行主赴縣控告周大令聞報知此處民俗亢悍遂帶兵役前往及至其處鄉民竟敢拒捕大令大怒回署後添撥兵役多名必欲拿獲爲首者究辦不意鄉民膽敢聚衆抗拒兵役反被鄉民擊斃三人府憲聞之深恐激成民變詳請上憲核示聞撫憲已調駐防寍波大教塲之衢州勇五百名馳往彈壓不知能否解散也 
[浙藩接印]  
　　浙江藩司趙展如方伯晉京祝嘏後遵旨回任由海道鼓輪南旋初十日申刻自嘉興晉省抵杭垣下碼頭十一日辰刻進城現任印委各員均在武林門陳設香案恭請聖安行禮畢排導至署卽於次日接印視事 
[業捐開局]  
　　倭奴犯順以來杭垣各業急公好義者莫不爭先輸納以助軍餉現已設局於上城佑聖觀巷同善堂内榜於門曰海防業捐局各府州縣捐納者亦皆總匯於此焉 
[並非盜案]  
　　本月十一日報載奉賢縣莊家行典鋪被盜一事兹閱南橋司巡檢禀牘略謂據十二保正十四圖事主典商信義禀稱十月二十八日夜四更時分遭賊從典房東首越墻上屋拍去詹椽兩根而下至東包樓包架上竊去單開各姓典質未滿衣物經更夫知覺喊捕賊卽負贓越墻下遁尾追無獲報求緝究等情據經卑職會同營汛有往勘得該典房屋坐南朝北後進包樓十一間賊由東首越墻上屋撬開屋瓦拍去簷椽而下竊去東包樓第二架上典質未滿衣物仍由原路逃逸此外樓窓門戶墻壁均無損動痕跡勘畢諭令將屋面簷椽赶緊修補完好提訊事主更夫人等供詞均與原禀相同除繪圖錄供呈送外合將勘訊情形具報仰祈憲　察核並請出示諭令照例賠償實爲公便若是則是竊案而非盜案且亦所失無多想楊鹿亭大令强幹精明一經察核情形不難將賊弋獲也 
[武試先聲]  
　　上海縣黄大令示期於二十一日在大南門外大校塲考試武童已由辦差人等在校塲中開掘馬漕以便馳射並在演武廳中陳設公案及應用之物數日來諸武童在校塲中習射自早至午作壁上觀者頗形擁擠 
[縣試正案]  
　　本縣考試文童十七日終覆題目已登前報昨日午後鐘鳴四下梆發三響黄大令升坐大堂硃標榜文鳴砲鼓吹卽行張貼兹將全案名次照錄於左○　陸　定　陳思謙　沈良槩　祁祖章　潘如棟　黄藝錫　張其柟　蔣廷珍　楊振銘　顧名驥　包仁浩汪增祥　穆湘瑶　王遵善　楊保恒　顧宗堯　曹汝霖　葛士熙　戴邦藩　王樹功　巢吉孫　任晉康　葛士洵　郁鐘鼎　沈建章張祖欣　汪國楨　黄夀仁　秦錫芷　王銓運　黄慶瀾　曹永恭　洪燦章　蘇廷驤　孫　鑄　錢時熙　謝永炘　韓其燦　宋人傑陳昌鳳　金宇文　陳乃斌　江紹墀　張秀峯　王　銓　顧視清　陳　綱　金慶章　朱瀚清　黄錫福　孫士昌　陳師咸　胡宗瑗王增善　黄中理　劉欽勵　劉鍾龢　曹永敏　陸樹梅　曹　浩　郁　萃　賈豐潤　曹永福　曹鐘祺　金祖貽　張逢時　劉　瀛張銘勳　張士琳　蔣慶璜　董學禮　黄公錫　嚴　恭　賈豐芸　張大文　羅文運　張楚香　王錫鑄　嚴兆椿　厲觀光　曾澤霖陸元龍　吳家頴　沈在田　金潤章　夏廷楝　尤彭熙　陸培業　錢樹琮　李希哲　蔣宗熙　郁宗均　秦錫芝　蘇本銚　毛恒受毛潤遇　蔣家鳳　凌希曾　趙斌杰　金　堅　沈兆梁　葛尙迪　徐祖蕃　賈豐臻　張介福　劉鍾福　陳德清　葉　芬　江紹陞陳觀光　徐上逹　徐文鏞　王臨棨　朱泰階　徐偉楨　沈懋德　王豐鍾　胡祥翰　錢崇元　邵懷清　朱綬章　侯紹祖　丁文龍馬斯作　張兆圻　徐寳璜　陳賜夏　李士珍　毛　熙　葉大本　葛士釗　楊洪魁　劉錫祉　王殿掄　唐祖滋　蔣慶琪　丁承弼俞元福　尤彭泰　張臣良　劉　瀚　周炳文　萬鏡冰　趙掄元　沈毓才　瞿本瑚　楊福謙　周　逈　丁祖蔭　張熙齡　王祖修夏廷楨　張祥飛　秦錫祺　張　鏐　李景星　俞志堅　朱秉恒　劉文彬　唐書紳　歐陽森　楊汝銘　潘光耀　楊望高　朱耕莘朱樹棫　陳　經　陸振家　薛寳瑛　周　豐　周愛仁　汪　迨　鄧汝鈺　蔣以仁　蔣占鰲　包河清　陸　鶴　周　淞　陸維張周行貴　鈕永康　艾蕙青　陳紹周　夏鼎彝　魏孔張　盛朝爵　曹登墀　黄慶斌　林祖　　林祖源　陶鴻藻　曹　勛　費思朋楊洪森　唐在復　陳洪範　曹廣鑑　尤鍾泮　徐錫瑨　鞠維昌　曹修清　張承桂　金汝礪　曹　堅　程宗鵬　周　彜　李士林朱有常　薛繼裘　姚鳳　　葉爾松　丁守潘　吳绳伯　王國賓　朱世城　金文藻　朱　黻　郭廷杰　顧汝藻　秦　毅　候文德王　琪　潘俊麟　周家鳳　王銓逹　周文熾　王紀昌　丁本昌　李鐘瑛　孫其秀　涂元炳　唐煥文　陸企文　楊振文　王丰華 
 
 

Page 3

 
 
謝元悌　蔡爾同　吳中順　韓鴻藻　孟廼釗　趙錢寳　顧　詠　陳　慶　丁　烈　朱維弼　倪錢圭　黄祖弼　張友棠　顧光煥徐寳賢　王增壽　楊士煌　金藻春　程樂山　錢元中　徐　琛　楊書瑞　歸賓士　丁光弼　丁子盤　顧來治　張加德　金晃英蔣國梁　王乘龍　王纉善　沈慶保　龔杏芬　陳元祿　蔣　偉　周漢章　朱　昇　許廷楨　周兆芝　范本崇　范本鎏　陸其　淩紀勛　張　謙　徐鐘璜　金聲振　丁文光　施人傑　張良銓　賀上壽　蔡紹祺 
[法界火災]  
　　昨晚六點二刻時各捕房鳴鐘告警每五下一停訪事人知火起於法租界中急往探視則八仙橋左近升和里第三弄第五十三號門牌屋内方吳回煽燄烟霧迷漫少焉八仙橋捕房皮帶車轆轆而來吸取自來水澆灌時雖封姨狂暴猶幸人多手衆易於救援迨英捕房水龍駕駛而來則火勢已漸衰退矣至如何起火情由請俟明日訪明登錄 
[加派要差]  
　　本城保甲總巡翁笠漁明府於十一日到差視事已紀前報兹悉明府已奉道憲劉觀察飭知派委道轅文案並上海縣發審差明府已遵飭辦理定於廿二日遷進縣署住西花廳應訊案件亦於是日開審 
[添兵防堵]  
　　前日川沙廳陳司馬家熊乘二人肩輿來滬詣道轅謁見劉觀察大約以海疆有事謡傳頗多川沙爲沿海要區亟宜先事預防禀請添兵防堵劉觀察俯如所請日内當籌兵赴防 
[防務加嚴]  
　　日來兩江督憲張香帥屢有公文電諭來申飭知各當道加意防範并飭駐紥龍華防營統帶王雲笙軍門火藥局製造局務須嚴密巡防毋稍疎忽是可見制軍之愼重防務也本邑提右營廖叅戎通飭各城門弁關閉更形嚴緊以杜奸匪混跡 
[操練精勤]  
　　駐紥滬南高昌廟製造局附近之忠信兩營每日清晨統領張王兩軍門飭令操演各式陣法夢回枕畔時每聞鎗砲聲震耳可謂勤求訓練矣 
[縱火宜防]  
　　南市各叚時有匪人縱火以冀乘機攫物此已屢紀報章前晚有狀似乞丐之某甲於黑暗中携稻草一捆在王家碼頭附近小弄口東探西望適有木工某乙從弄中出細視甲兩目灼灼然狀甚兇惡乙遂盤詰所持之柴何用甲未及答飛奔而逸乙將抛棄之柴看視見柴中包有洋油塗透之棉絮乙始知甲係縱火匪人方欲追尋已去如黄鶴矣乃將柴草棉絮抛擲水中並告知附近居人令於夜間各自留意 
[失布請緝]  
　　前日早北市某布號學徒某甲押送土布七捆至小東門外甲適小遺事畢檢點忽少一捆共布六十疋向車夫詢問則以不知對正在尋訪之際有人告以城隅江北車夫所竊甲遂投報巡防局請爲查緝未知卽能破獲否也 
[限期料理]  
　　前有謝章梅赴英公廨控元康衣莊夥馮兆丈定貨悔議扭求訊究宋通剌庭訊之下謝供小的籍隷浙江向在治下開設煤鐵鋪本月初五日向馮購漢煤一百七十墩每墩價銀四兩七錢由馮出立成單爲憑限以七日内三次出清旋經馮將煤轉售某洋人至初八日付去期票若士向馮出貨馮忽翻異以此項煤貨實祗一百五十墩須先付現銀方可出貨卽經小的掉換卽期莊票復向出貨馮竟一味推諉希圖悔賴然定貨旣立成單豈可失信况小的曾轉售與某洋人亦經出立成單如馮一旦悔賴小的被累不堪爲此情急扭案伏求公斷馮供向在元康衣莊爲夥有某客從漢口載來烟煤一百五十墩確曾立據售與謝章梅議定每墩價銀四兩七錢嗣因煤價漲至五兩零以致客人將貨另行售去實非小的翻悔通剌訊悉情形判令馮覔保具限七日赶緊將貨交清遲則押追謝遵諭而退 
[密訊盜犯]  
　　昨報紀竇明府研訊盜犯顧阿妹等供詞翻異交捕看管聽候再訊一則明府於前晚仍命駕至縣飭捕帶顧等三犯在簽押房與黄大令會審差役人等概行屏去供詞若何俟有續聞再錄 
[逸犯成擒]  
　　流氓張長慶前在本城上元飯館滋事經前總巡葉司馬拿案枷責釋放後又經其兄禀控扭案笞責後枷號縣署頭門張毁枷脫逃前日經三鋪地甲託人在大東門外訪悉立時拿獲解至總巡局經翁明府訊問該犯供有事往無錫前日回申正欲投案忽被拿解明府喝笞責一千板仍發三鋪枷號示衆飭役小心嚴守 
[風流寃債]  
　　娼婦譚寳玉控狎客張芝連竊取珠翠飾物一案業經包探黄四福拘解早堂會審宋通剌以兩造枝節甚多著押候過堂訊究前晚通剌升堂譚氏卽寳玉供原籍蘇州年二十五歲自幼墮入娼寮由鴇母挈領來滬賣娼歴十餘年之久小婦人久厭風塵矢志從良擬欲嫁張爲室先住法界寳興里荏苒數月嗣因張不顧家用不得已復至百花里清和坊等處爲娼至本年五月間竟乘間竊取珠翠等物曾經投報捕房緝獲原贓今蒙提訊小婦人不敢妄供張供向爲藥材生理在寳玉處作狎邪遊數年以來被借去及費用洋銀共一千數百元之多現在錢已用罄寳玉視小的如眼中釘小的刻下難以回家求大老爺究追借欵通剌以供詞各執著分别還押候備文移解上海縣訊辦 
[英界公堂瑣案]  
　　三百五十二號華捕拘解陳阿春林阿六二人至案禀稱陳阿春在虹口天潼路電桿上貼招紙小的向喝不依故將陳拘住忽有林阿六出爲霸阻竟敢將同時拘拿之一百五十七號華捕表練扭斷是以送案請究陳供浦東人甫至上海不知規矩尙求恩宥林供廣東人因見捕等欺負鄉人故向勸阻未與之爭閙通剌商之佛繙譯謂林阿六不應挿身多事著罰洋一元陳阿春姑念鄉愚無知從寛斥釋○包探黄四福禀稱雉妓湯阿天家容人賭博昨經小的當塲拘獲趙蓮卿周阿蓮謝金生洪子雲等四人及賭具一併呈案趙等同供小的等依人作嫁入夜無聊偶然叉麻雀下次不敢再犯湯供昨晚趙客等至家鬥牌小婦人自知不合叩求恩典通剌判將趙蓮卿等各人各罰洋五元湯妓罰洋十元撥充善舉○黄探又禀稱前晚寳和里失火時有李阿得乘人不備搶取王瑞雲家烟盤一副王阿三由樓窗走入張啓明家攫取珠皮馬褂一件穿在身上華捕看出破綻送案請究王瑞雲張啓明俱投案求領失贓二賊僉稱見各物遺在路上貪小拾取通剌以乘災攫物居心最是險惡判將李阿得枷號三天王阿二枷號四天均交捕房發往犯事處示衆○陳德金竊取周海全籐牀一隻意圖售賣適爲包探江阿三緝獲送案請訊周海全供開設籐器店被夥陳德金私取籐牀一隻今見由包探拘獲求請給領陳供與周同夥因有急需暫時携取現已知過下次不敢再犯通剌姑念事甚細微且係同夥判將陳德金管押二日以示薄懲○馬夫楊阿二昨日停車四馬路身坐車上忽效莊生之夢蝶三百四十二號華捕見之恐其馬逸肇事大聲呼喚楊始驚醒當卽拉入捕房楊猶睡態模糊捕頭以其疎懶性成安能當執轡之役遂令押送公堂當由通剌訊問緣由判令罰洋二元○乞兒陳阿四沿門托缽乞取布施前日行經顧阿六家門首見墻門虚掩𨶑寂無人遂順手將凳上之衣四件竊取經二百七十一號華捕拘案通剌略問情節以陳實係窮苦無依判令送往南粥廠留養贓還失主 
[法界公堂瑣案]  
　　本月十四夜全泰潤信局夥吳福順在公館馬路一枝春弄口悮躧流氓之足致被衆流氓攢毆胸前受傷數處經包探禀明捕頭送仁濟醫館療治隨遺探夥沈長林王扣小守候弄口拘拿行兇人旋由十二號屋中烟鴇朱錢氏卽麻皮大阿姐出爲攔阻將行兇人縱去翌日始拘到華龍一人葛同轉訊供之下華上身衣密門紐扣緊身衣下身穿巡捕號袴足登快靴因問此衣何來供稱號袴乃英捕房二百二十號巡捕伊兄長慶元所給英捕頭閱申報得聞此事卽傳此捕至捕房大加申斥昨日葛同轉旣升座二百二十號巡捕身穿號衣投案禀稱小的姓徐華供詞不合小的係本地人伊乃寍波人况又兩姓捕頭閱報後欲將小的斥革因此投案禀訴情由華供稱號袴實係買來小的被伊夥拿過是以　　　　　巡捕有何嫌隙禀稱此人向在英界設賭攤曾經小的拘入捕房懲辦同轉謂此係公事何得挾嫌遂商諸祁繙譯官 
 
 

Page 4

 
 
請克捕頭函致英捕頭將情述明○積窮熊老和在廣利輪船竊取廣東鹽大使沈君祖蔭之圖章衣服經包探將熊拘到解經葛同轉研訊供出同黨林老九小周翌日包探將二人拘獲詰之供認不諱昨日解案請訊愼和泰報關行主李蒼橋偕張紫庭投案訴稱十月二十五日在通州輪船失去衣服二十九件開單呈電熊供稱小的曾在廣利輪船行竊以後之事一概不知問林曰通州輪船所失之物由何人行竊供稱請大老爺向熊詰差可也小的先在虹口破案押過三月同轉謂熊曰爾前堂供認十月二十八日之案何以忽又翻供命將小周帶出再向林駁詰林供稱熊與陳心瑞二人在通州輪船竊取小的於十月二十一日始釋出至二十四日遇見熊陳二人小的係驚弓之鳥不敢爲伍是以後事一概不知同轉謂爾所知者有幾起可從實供明林供稱廣利輪船竊取衣服四件考籃一具事在本月初八日其中棉袍一件經小的付質考籃内有圖章筆墨等物又在元和輪船竊取藍縐紗棉袍白洋布短衫各一件其餘不知請還詰諸熊林二人熊林互相推諉熊又指林身上之衣亦由竊得同轉卽令褫下林供稱此衣用來衫攺製尙有藍寍綢馬褂元色縐紗馬褂係陳和尙所竊失主遺趙福堂投案領贓同轉命將衣服認明照單逐一點檢尙少十一件熊林堅不肯認小周供稱小的在江裕輪船竊小土三枚售在虹口得洋銀六圓又在英界某處竊取哆呢馬褂一件押與菜市街某質鋪問尙有益生輪船所竊之衣何在十六鋪裕興烟館將洋銀付與何人小周不肯供認問太古碼頭竊取洋銀者究係何人供稱陳元所竊問箱由何为割開林供稱由熊用洋刀割開小的與林熊同竊問質得之錢存在何處林供稱小的分用三圓熊供稱小的分用七圓同轉著各繳質本給還押鋪又命各押鋪夥指認何人來質德潤夥指熊質過七八次長發棧司帳人某甲亦投案領贓同轉著認明贓物給予具領旋命將熊林李分别押候嚴比包探禀稱伊等英界亦有竊案請交英探帶回同轉諭令下期投案候示○張昌齡遣子張正甫投案遞禀訴稱在十六鋪開義豐牌號店鋪與敏昌往來被欠銀二百十二九兩有奇求卽追究當被欠敏昌由田開章執事立有期票今特呈電田供稱票雖小的所出事由店主高福山作主正甫又稱此店因被田用空銀兩以致倒閉田現在咸春錢莊執事田亦呈到張子堂於光緒十八年十一月所出期票二紙計洋銀十八圓同轉謂子堂不應出票與田著將原票給還田押候邀高到案正甫叱令退去著子堂於下期投案備質○包探禀稱小東門外各家時有失物情形當潮州會館演戲時有人連失對時表五枚今由小的夥役蔣福生拘到清挿手李元甫倔强不服王化肆行抗拒致將蔣役頭顧擊破同轉命將李押候枷號兩月笞責二百板○車夫吳金川拉車不遵規矩巡捕取車照送案同轉命押候掌頰四十下再罰洋銀二角候傳軍寓主王寳林到案將車照給還○朱華氏控沈才鶴借欠洋銀迭經同轉提訊押候仍交原保理處迄今無人具保昨日同轉飭傳原保人秦坤泉到案旋有四圖地保周小弟投案保沈同轉准之限本月二十四日將洋銀檄案違于未便○張有煌控陳長生圖賴貨欵同轉提訊之下著各邀同　中人理算禀覆昨日張投案訴稱事已理明求准銷案同轉曰諾 
[美界捕房紀事]  
　　本邑人陸桂春鐵工也向在百老匯路永昌鐵店工作嗣經店主辭歇以致漂流在外衣食不周本月初旬潛至永昌竊取鋼一百二十磅鐵若干磅售得洋銀二十四圓旋經失主投報捕房捕頭遺包探江阿三在老閘橋北首將陸拿獲押入捕房捕頭研問情由供稱與甲乙丙三人串竊隨吊出原贓將陸押候拿齊甲乙丙送請英公堂訊辦○寍波魚販金生賃居伯頓路某弄已居樓上以樓底餘屋轉租與江北人郎生邇者郎生虧欠房租屢索無著至前晚金生下逐客令不准片刻逗留褫去郎生之衣揮之戶外郎生怒甚糾集黨羽四五輩欲與之一决雌雄蜂擁至金生家叩門謾駡金生本孔武有力一躍而出扭住兇毆繼復扭至捕房聲訴捕頭驅之使出謂錢財之事非捕房所得與聞 
[免災修德]  
　　沈松茂善士嵩來函悉十七夜實和里後鄰失愼幸免殃及且承親友臨問特措鷹銀一百圓充入振項免災修德當亦戚友所樂從也[  上海北市絲業會館籌振公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[金陵官塲紀要]  
　　新署長江水師提督彭軍門楚漢赴省會籌海防兩江總督張香濤制軍於初十日派鈞和兵船往迎徐管帶長順奉諭之下立卽啓行十二日清晨金陵水師營連珠砲響知憲駕將臨駐紥下關之健勝二營　先站隊護軍營奇兵營新軍營湘軍營督標中左右等營及水師營相繼而至遥望上流頭青烟一縷下關砲臺燃放大砲口外停泊兵輪亦升旗鳴砲以伸敬意鈞和輪船徐徐進口水陸兵勇站隊鳴鎗憲舟旣至文武各官呈遞手版軍門一概擋駕立卽入城拜會張香帥飭巡捕官大啓中門升砲迎入屏退閒人商議軍事聞軍門留省不過兩三日俟防務商籌妥善卽赴長江一帶察看水師各營○署理淮揚鎭總兵吳軍門安康在任日久素稱驍勇現值倭氛不靖張香濤制軍檄令回省另委要差所遺之缺委新署督標中軍副將劉軍門青煦往署所遺中軍一缺有奏調江南差委前在兩廣當差之記名總兵俞總鎭厚安札委署理兼統新兵營護軍營聞總戎在廣日久老成强幹香帥素所信任故奏來寍畀以重任也 
[老翁狡獪]  
　　金陵井某卜居龍王廟後年已七十有八生五子三女長子亦將花甲抱孫有慶不可謂非家庭幸事也井向在江北一帶買賣鮮蛋鷄鴨山芋各物勤儉自持頗稱小康自爲兒女婚嫁並老妻物故所費不資阮　爲之一空四壁蕭條將難爲糊口計由是五子各食其力頗堪自給而井數十年風霜跋涉辛苦備嘗致患痰火之症隆冬病尤劇因此杜　不出者已十餘年貧病交侵五子三女皆不顧問本月初五日關廠放粥井因病甚不能入廠告隣人曰家存米半升祗能度過今宵明日糧絶然則餓死不如尋死已買鴉片烟三分今晚當吞烟而睡煩明日代告豚兒并勸五人拼買三千文之薄材免致朽骨飄零予願足矣言訖在枕上叩首次晨長子遣十一歲之曾孫三子遣一小帶子來視因其穢氣薰人皆不敢近榻睨視而去三女婿向以跟官爲業適是日由臺灣回聞其事與妻口角謂泰山將頽我家何愁添一人之吃着耶立卽騎　至井處雇轎擡回家中立買新棉襖褲並延醫調理井病頓愈忽遍邀親友至謂我有五子與無子同不孝如此不如無子决意請官一一處死親友再三相勸令五子供給火食井不允井謂必不欲我控告須令五子各立手據不認我爲父我將來財運亨通與逆子無涉衆皆笑之以鼻謂墓木已拱尙欲邀財星照命耶五子圖其不控毅然立據畫押井於十二日又邀親友謂今日黄道吉日正我發財之時救我者三女婿也我發之財應傳何人衆親友僉云應傳與三令坦井曰諾率同三婿及親友冐雨至原住之草屋後猪棚内掘出木匣一隻内藏參皮紙有井親筆書係同治年間張文祥剌馬制軍閉城之日恐匪徒擾亂將五十兩重之寳銀五錠本洋一百元密堹於此掘下果如所記悉交三婿負之而去衆親友皆　舌半晌是日陰雨觀者尙少而風聲所播已傳播道路矣世之梟獍性成置父母於不顧夫豈少也哉井具大智慧太神通故能聲色不變操縱自如非過來人難以語此○ 
[龍眠山色]  
　　安慶訪事人云會辦保甲局候補道劉子榦觀察大張曉諭嚴禁倡寮并飭差役地保悉心驅逐不准逗遛憲諭煌煌亦旣風行雷厲矣而洩尾泥塗之輩竟神通　大賄賂公行陽奉陰違愍不畏法觀察聞而大怒於本月初七夜督領丁役至西花園某倡家查拿至則所謂空心大老官者方酒緑燈紅評花選柳紅矜翠謔樂且無涯乃喝令四面圍拿懲辦若輩聞而逸去只獲兩士妓帶回訊詰發交地保覊留俟獲住龜奴再行嚴究○距省百數十里之大橋頭及石牌地方出有命案兩起地屬懷寍縣所轄一係被兇徒毆死一係倡婦經人尋仇致斃本月初六七地保先後赴有司衙門禀報黄漢池明府倩候補縣張大令振鈞赴大橋頭相騐石牌則親自帶仵作書役騐屍○月前盛京將軍裕壽帥飛檄調安慶撫標練軍四營赴山海關備戰福少帥念省城重地不可一日乏兵遂行文攔江磯飭就山字左右營酌提精壯兵士二百名到省駐紥衛以門口防營繼又在皖北亳州擬選調烕靖四營中精壯二百名初七日經統領　軍門逹五督隊而至駐紥北門外防營 
[刦案疊出]  
　　粤東油欄門外太昌餅店生涯暢旺每日獲利不少匪徒見而垂涎計圖刦掠遂於初一晚二更時紏率多人向白板雙扉剥啄數下僞稱購物店中人啓戶納之匪徒遂一擁而入露出白皎皎如霜雪將各店伴嚇禁一隅倒篋傾箱任情搜括所有錢銀悉數刦去迨匪去巳遠諸伴始敢喊追然已無及矣又初二晚陶沙氹某柴店亦被匪人　入行刦幸店中人見機獨早急登屋頂鳴鑼喊救營勇聞警四出兠拿當場拘獲一人解縣審辦又初三晚有匪徒三四十人明火執仗向西門外西村鄉行刦此鄉防守甚嚴匪徒志不得逞相率逸去行至流花橋見有販賣牛乳之家畜牛九隻竟奪之以去附近鄉人聞之齊出追捕至三元里賊與牛已無形影失牛之家疑匪等係三元里人現擬禀官追究云 
[丁役舞弊]  
　　泉郡五縣農民赴外洋傭工贸易致富歸來俗謂之番客去年開辦砲捐不數月厦門一隅已捐至二十六萬餘金番客久居異地回籍捐戴頭銜自覺光榮十倍其中亦有勉力報効者不肖差役忽又别開生面出向各鄉勒詐凡報捐虚銜封典之人必赴同安縣具保身家清白切結否則指爲身家不清鎖帶赴縣切結卽由差役地保代具所索結費則視家産之豐歉以爲斷必賄以銀洋若干始肯了結而同安公館之差與家丁串合勒詐尤甚因此輸捐不免怨聲載道而地方官尙充耳不聞是何故耶去歲勸捐時在事諸人費盡唇舌始邀捐者之樂允今旣勸其捐職復因捐職而縱差勒詐足使志士灰心大阻勸捐之路然則劣丁蠧役之罪可勝誅哉 
[補行觀風]  
　　學政到任例有觀風之舉浙省徐季和宗師因係接任未曾觀風兹將舉行歳試是以補行　風之舉所有題目列後四書文　魯頌曰戎狄是膺荆舒是懲經文厥民　島獸　毛青扲域闈解擬謝希夷求賢表峋嶁碑諸說異同可辨富弼如契丹請易書而行論　千秋金鑑錄書後西湖柳七律四首步漁洋山人秋柳剖高祖使陸賈賜陀印爲南越王賦以令稱臣奉漢約爲韻賦得寒婆生日得婆字五言八韵統限乙未年正月内繳齊 
[金陵官報]  
　　十一月十二日頭品頂戴賞穿黄馬褂署長江提　彭楚漢到會兵　右翼長南墻兵船菜伯鑒鈞和輪船徐長　調補川沙營叅將開擠兵船徐傳隆均傳見署　巡道李素知考吏治三品銜丁憂分省　用道張士珩禀知合肥原　投來分　江蘇補用知府　逢時由京來均到中恊劉大人叩謝牌示署淮揚鐘海防營務處提督王衍慶　委招募三營辨理徐州礦務運判胡光國到通判崔貞到南四叚保甲差又李宗似銷南四叚保甲奉　北二叚保甲並到差本任　昌縣葉鴻基辭曾鳳棋銷北二叚保甲差署布理問王以　禀知今日交卸奉司委採辦積榖新　江寗布理問劉思　禀知接印任事督轅牌示暑淮揚鎭吳安東署事日久應行攺委遺缺本部堂查有署督標中軍副將記名提督劉青煦委往署理所遺中軍篆務及新安護軍營營務查有奏調江南差委記名摠兵俞厚安接署兼統○十三日署藩　胡見三品丁　分省補用道張士珩兩首縣陳趙均傳見委辦　洋水漁雷事宜知府沈郭和到見由滬來江漢關稅務　穆和德見奏調江南差委記名總兵俞厚安叩謝　示署中恊兼　委統代護軍等營分部　　郎中包延棋到　　　　 
[江南官報]  
　　十月初七日補用縣徐嘉霖接辦撫院收呈詞差許金策解餉往往湖北羅家福往上海修騐輪船冀錫光倪廷慶　克　金　保盧鍾慶嚴祖彭鄭　疑俱萬壽聖節彈壓郭立朝往湖口勘　砲台點　募勇縣丞章葆樹查惠外保甲陳啓霖武試巡風撫州府經徐銘新禀赴任廣東直隷州陳文序由專解軍械往卾建昌同知唐繼周委差北上以九江同知曾森桂署理○初八日署安福典史胡璘禀赴任直隷州淩　榖解漕折軍需進京胡　襄解第一批漕折進京陳正　卸辦九子石卡回蕭本章往臨江楊傳煦往建昌俱催稅契鄭文偉查　外保甲楊俊卸辦瑞洪緝私卡謝分缺先行知代金坑司劉祖培缺事回○初十日卽用縣劉泰和起服來江彭湖解第二批漕折進　　東丁　知縣文博由　解軍裝往卾曾炳銓委往北京道庫李樹森往贑州掛貲府經石念慈往豐城催　折湯樹銘往臨江催地丁縣丞洪家衍接查進内保甲署瑞昌縣　　調省差委以補用縣胡毓祺署理鄱陽縣丞范遴泌據報病故以　用縣丞周光弼署理○十二日候補府許承家卸辦七門城内保甲殷崇光總查七門城内保甲候補道　綸　　湖北往天津候補縣杜璘光禀謝新海防遇缺先補用行知禀往臨江公幹馮永年各城門嚴修是日興工新選新建生米司孫德耀係浙江人指分典史彭昌　　湖南人　　　　　係　天人俱禀到前浙江候補縣祁化龍禀往奉天布　問王鵬翼飭回本任候補叅　　必望禀往瓜州 
[蘇省官報]  
　　十一月初五日同知程光斗松滬解餉來卽辭李前泮謝泰委署責　縣事府知周邦楨謝奉委城外下三段水巡差○初六日三品銜江蘇　　道蔡　熊通知過　班引見冋省知府戴文佐由松滬巡卡來並謝前次蘇屬巡卡查獲大宗偷漏蒙記功一次　辭赴滬四品升銜攺指江蘇儘先補用直隷州知州魏秉銓　　人禀知繳照到省同知銜保留江蘇候補知縣陳其壽浙江人引見回省○初九日巡檢黄　隆禀知奉扎委婁縣保甲差○初十日五品銜候補知縣陳元鑄禀知奉江　　　捐局憲派委辦駐　　　捐局差　知縣杜仁𠏉銷抽查通屬保甲差縣丞張燦辭滬製造局　應差巡檢文濬謝飭知請補太倉州七浦司巡檢並謝飭知酌委署理震澤　　　司巡檢事○十一日江蘇候補道宋福春由天津來通知北　大臣　委　同上海道催運賑米平糶步赴徐州辦理東征糧臺轉運總局卽辭行二品頂戴江寗報銷局　　　　經楚由寗來坐辦江蘇防營支應報銷處通判許之玨禀知署荆溪任内交　於初叅限内結算清楚知縣蔣一桂上海布捐局差又陳官慶木瀆釐局差二位禀知奉委府　　　　禀知奉委　河釐卡　府知周邦楨銷東路二段海防卽到城外下三　水巡差巡檢　祖詒由清江來○十二月候補道松峻通知由寗回委署清浦縣李前泮辭赴任知縣陳元　到委蘇　貨捐局差　張士驤禀知赴江北緝捕差卽辭分發江蘇　取知縣游　之江西人禀到府經吕鍾　辭赴瀏河釐局差遣縣丞劉芳曜禀知赴滬製造局差　　又善啓謝駐　辦江　絲捐局差臬　監印揭傳　奉飭知浙江　海防所案内奬給五品頂戴驗准駐册准補荆溪縣典史汪湛恩銷下三叚水巡差又宜興縣典史馬長康　　　赴任又程元鈞禀知　門　關差朱　銷錫金黄埠墩釐捐期捕回省未入甲本　銷婁門早關差並辭赴吳江縣保甲 
[上海六馬路仁濟醫堂經收有一德施醫給一文捐九月十一至十一月十五日清單]  
　　湖南敬酬心願人大善士助救銀申規銀五十一兩一錢九分四釐洪記　洋五十元錢　慈求病速愈洋二十元寗學陳大　　母病速愈何戎氏求病愈　仲三完願陳作霖賀鴻慶梁勝成六戶各洋十元葛省乾洋六元馬寳泉求病　　順　人王　菴九十兩月李敦昌雲瑞五戶各洋四元王陶菴交來服棄病愈沈性慈陳隱　三戶各洋三元　陰知愚氏楊林氏無名氏無名氏周隱名陳隱名不留名李　　　　堂九戶各洋二元　誌卿利息　助洋一元六角錢二十一文無名氏一元五角徐麟致廣東人孔顧氏顧孔氏林陳氏無名氏無名氏七戶各洋一元吳氏洋五角清河氏　　　玉　　洋三元　名氏李鶴松各銅洋一元以上共收洋一百九十三元九角規銀五十一兩一錢九分四釐銅洋五元錢二十一文 
 
 

Page 10

 
 
   
 
