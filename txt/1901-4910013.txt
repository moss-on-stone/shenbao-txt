# 1901 - 58 - 4910013

 

Page 1

 
 
[閱報須知P ][  申報館主人啓]  
　　本館杭州報紙向託申昌汪傅臣兄經售今據函稱該地分報人積欠報資甚鉅年下延不歸償似此實於報欵有礙現擬蒂欠無幾者仍令照常分送其抗欠不還之各送報人於新歲一律停發閱報諸君如久候不到定爲分報人欠欵停止所致如欲快覩請函知保佑坊申昌當另派妥人分送維閱報諸君子鑒運 
[勸募濟急局捐欵] [  申報館協振所謹啓]  
　　拳匪作亂兵燹慘遭凡我南人之作客京津者瑣尾流離苦難言狀滬上諸善士不忍坐視創爲濟急善局其宗旨與泰西紅十字會相同併資送遇難之人遄回故里此眞莫大陰功也敝協振所從諸君之後勸募捐資如有義士仁人慨發慈悲傾囊以佽者不拘多寡同是善緣請及早擲交本館協振所隨時彚解俾孑遺黎庶荏席同登翹企仁施迫切以待肅此謹白惟冀垂青 
[保教探原論]  
　　自天主耶穌教流入中國泰西教士絡繹而來建教堂宣教旨孜孜以勸人行善爲心信者從之不信者聽之與平民本無所强也乃何以民教齟齬之端時有所見至近日而風發雲起竟如銅山西崩洛鐘東應西人以爲地方官保護不力藉爲口實除迫令將首禍匪徒重辦外必使該管地方官分别革懲而後已近更以拳匪之變堅請中朝嚴定各官處分甚至督撫以下一併革職懲治可謂嚴矣防範可謂密矣而試問此後各處教堂果能永保無恙乎恐當軸者不能力任仔肩卽西人亦卒鮮萬全之策也夫民教紛爭其始不過一人一家之事耳而　茸之官往往不察民情任情抑置其自詡才能者則更求悅於民以致開罪教士誠如聖諭畏事者袒教虐民沽名者庇民傷教辦理之不平如此民教之急遂愈結愈深積而久之竟成一發不可收拾之勢至此而猶不探其本惟重責地方官不善保護吾恐庸懦無能之吏從此畏首畏尾遇案訊理將有不顧曲直不論是非以求快教民之心而息教士之喙自顧考成之見重軫恤民隱之念輕而民之疾首怒目欲求一逞者如故則甚矣辦案之不可稍有所偏也前年兩江總督劉峴帥有見於此嘗通飭各屬地方官力除此弊一秉大公今聖上又痛揭閙教之由諭令地方官和平辦理聖君賢相所見略同彼身膺民社者誠能遵而行之持以識力又何教案之不可消弭哉惟人情詐僞防不勝防折獄之才殊非易得彼教士又難保不爲教民所蔽出而干預其間去秋英相沙侯在議院中戒諭教士務令嗣後遇事三思而行慨乎言之確有所見不知各教士果亦有動於心否耶夫醫家之治病也必詳察受病之源而投以藥石然後厥疾可瘳苟第就外著之或熱或凉似虚似實執一施治繼亦略著微效而後患卒不能除今西人惟知重責地方官保護不力而不聽地方官持平訊辦是猶延醫者不令詳究病源一任凉熱雜進攻補混投迨至禍勢已成羣相詰責有何益哉且彼教民獨非中朝赤子乎亦何忍以此見異以致人亦從而異視之也竊以爲此後地方官遇有民教爭訟當虚衷推鞫折之以情喻之以理使壽張者無所逞其詐謹愿者無所受其欺則民教皆有畏服之心而教士自無容置喙然以今日仕途之雜欲求 
能吏戞戞乎難是宜由大吏登明選公進賢退不肖使各州縣皆得其人方可免外人之藉口吾觀近日中國教案之起由於民之刁健者半由於官之　頇者亦半去歲江西閙教之案多至百數十起嗣經大憲嚴飭從速　結各官便紛紛託病求退其平日之漫無治法可想而知而江鄂兩省得劉張二帥坐鎭共間各屬吏得所禀承此風亦得稍息蓋得人與不得人之異也且不獨此也教士之跡何國蔑有泰西各國之民未必皆入其教豈無一二偶啓釁端者何以焚堂戕命之風鮮有所見無他涓流星火能防之於微也嗚呼我中國自通商以來五十餘載屈指匪徒閙教之案不知凡若干起國家償金闢地元氣大傷今又益以拳匪之禍潰敗决裂一至於斯若不及早籌一兩全之方我恐各國之燄愈張華官之氣愈餒隱患之伏未有已時正本清源平情息訟竊願袞袞者熟思而審處之 
[聖世祥刑]  
　　正月初三日欽奉上諭啓秀徐承煜各國指稱力庇拳匪專與洋人爲難昨已革職著奕劻李鴻章照會各國交回卽行正法等因欽此本館曾敬謹錄登初五日報端兹閱日本東京日日新聞云頃得京師電音知啓徐二革員已於東歴二月二十六日卽華歴華本月初八日次第戮諸市曹矣 
[和局無疑]  
　　天津直報云目下申外和局斷無决裂之虞河間滄州所駐梅呂兩軍原爲綏靖土宼起見其各省之調兵北上者意亦相同非備戰也至於晉豫秦蜀之兵亦皆用以剿防土匪或備迎鑾全無戰意不知者或妄爲議論殊駭聽聞實則無稽之言不必因之而滋疑竇也 
[不貪爲寳]  
　　昨得本館派赴京師采訪友人手札云法國駐京統帥接奉法廷電旨飭卽通諭駐京聨軍務將入京以來所獲中國大内寳重諸物無論現存某國軍中一槪繳還中國刻下各軍已將從前所取内廷各物自新正初四五日起次第載運歸還矣法廷其眞得不貪爲寳之故訓者歟 
[鐵路換旗]  
　　天津直報云邇者外問喧傳津榆鐵路由德統帥交與英官管理後擬於西歴二月一號交清至華歴正月初六日禮拜之期已見河東火車站高揭英國旗幟矣 
[轉錄京師新聞彚報所峯奎都統奏調沈仲禮觀察摺片]  
　　奏爲洋兵北來居心叵測謹將辦理大略情形專摺馳陳仰祈聖鑒事竊奴才於九月二十六日曾將洋兵二十四日出居庸關懷來一帶並洋兵如何動作再行奏聞等情馳奏在案奴才拜摺間適接宣化偵探報稱英德意奥四國帶步砲隊二千餘人長驅直入勢將西趨復拉宣化鎭何乘鰲口北道靈培來文借調精諳洋語之軍臺効力已革江蘇候補道沈敦和前往辦理各等語奴才伏查革員沈敦和心地樸誠才識優裕前在江南歴辦交涉事件尚無貽誤因卽札派前往會同宣鎭道與洋將相見相機辦理一面調齊鎭邊新軍一千人尚然不甫復飛調察哈爾兵隊若干人於張家口左右一帶分路防守嚴密布置以阻洋兵西趨之路現在沈敦和已前往籌辦至辦理能否得手刻下尚無把握謹將辦理情形專摺馳陳伏乞皇太后皇上聖鑒謹奏○再奴才繕摺間適英德意奥四國兵二千餘人接踵來口大有尋仇之勢聲言將至山陜搜殺義和圑並杳看被燬教堂責令地方官賠償等語斯時革員沈敦和亦卽回口於槍砲森嚴之地出入辯論委曲周全告以自張家口迤西一帶所有拳匪業已拿辦凈盡所毁教堂自當禀商全權大臣妥善辦理現當議和之際何必輕啓釁端再四力 
 
 
] 

Page 2

 
 
爭始得無事旋復需索萬端且以砲火相恫喝否則仍將西趨奴才焦思之下無計可施因令沈敦和體察情形酌量餽給洋兵遂於十月初二日拔隊回京自鷄鳴驛以至張家口皆賴沈敦和堅忍勞苦盡力周全地方得以安謐旣止洋兵之西趨又全萬民之性命是沈敦和保全之力旣非筆墨所能宣而沈敦和專對之才亦非尋常所可及邊民感戴萬口同聲當兹需才孔亟之時又當交涉爲難之際良才廢棄惋惜良深且該革員前在江南歴辦重大交涉爲劉坤一張之洞所識拔在臺當差亦頗勤愼擬請天恩逾格將該革員破格錄用交直隸督臣李鴻章差遣委用隨同議和必不致有負委任奴才爲人才難得起見是否有當伏乞皇太后皇上聖鑒訓示施行謹奏十月初六日拜發奉硃批沈敦和著免其發遣交奎順差遣委用欽此 
[鄂試先聲] 　　 
　　武昌訪事友人云湖北提督學政蔣藝圃大宗師下車伊始因念本年係大比之期須將歲試早日辦竣以便回省錄遺爰示期去臘封篆後秉節出轅先試德安府屬事畢接試漢陽黄州各府先期檄飭各府縣迅速舉行試事以便次第按臨刻聞德安府屬府縣各試均已報竣漢陽黄州各屬亦擬於開篆後舉行縣試 
[會匪正法]  
　　沙市訪事友人云海湖會匪頭目劉升之前經長楊縣捕役拿獲解送江陵縣署縣主張芸生明府嚴加訊鞫錄供申詳去年臘月初八日接奉督撫憲電札飭卽就地正法爰提犯至案如法綑綁押赴碑亭畔梟首示衆其黨沈某則自明府訊實後於二十六日接奉釘封公文時明府已丁内艱遺缺由洋關委員王大令明哲代理立飭押赴法塲斬决 
[通刺西歸]  
　　蘇州訪事友人云前江南鹽巡道降補通判胡芸臺通刺家楨假蘇州飲馬橋南首洋房爲公館邇爲二豎所擾遍延名醫診治終苦藥石無靈延至正月十三日撒手西歸旋定於十六日大殮 
[賢吏婆心]  
　　温州訪事人云去歲臘月十一日各城門貼有道府縣會銜告示諭禁演唱臺戲入廟燒香婚喪奢侈以及迎神賽會龍燈競渡等事略謂國家當臥薪嘗瞻之時地方值財盡民窮之會似此不急之舉均當革除足見賢長官整頓風俗一片婆心惟不知愚民能否因此感格也 
[擬添礦本]  
　　廣州訪事人云粤東礦務經大憲諭准商人領照開採迄無成效邇者繁昌土人張吉甫韓藹亭蘇鏡海等出有公啓云本縣炎嶺煤礦上年領照開採煤質甚美佛山江門陳村各處均已馳名且距該山三里之遥由水路轉運極便惟原本只有七千二百兩實屬不能周轉現在煤斤所出愈多需本愈鉅並擬購辦起煤吸水機器及建造貯煤棧房已租定地基將來分銷各埠定可獲利云云說者謂此礦若果有起色則入股者當無不恐後爭先矣 
[禁止賽燈] 　　 
　　武昌訪事友人云每届新正向有迎賽龍燈之舉本年各鄕民興高采烈更裝扮鞦韆擡閣藉以點綴昇平勞民傷財甚無謂也事爲署武昌府余堯衢太守所聞以時局縣艱難正臣臥薪嘗膽之日何忍妄滋糜費藉博歡娛爰札飭江夏縣陳介菴大令傳諭各鄕紳耆一律禁阻如有不遵者定卽提究不貸是亦崇實黜華之至意也 
[禁唱淫詞]  
　　杭州訪事友人云每届新正省垣城廂内外各茶肆主率多雇人彈唱淫詞小曲以博利市一時釵弁雜遝履綦交錯而傷風敗俗之事卽因之而起本年保甲提調王靖臣太守特飭分巡各員嚴加查禁如有仍蹈故轍者除將彈唱之人拘案究辦外并提茶肆主重懲不貸 
[粤垣市景]  
　　廣州訪事人云粤省士貨向以絲茶爲大宗去年茶市不無微利惟絲市逐漸貶價遜於上年復因中外失和各貨滯銷銀根緊迫省中各棧十停六七卽勉爲營運者亦無利可沾疋頭布疋尚能暢銷因去年早晚二禾收成豐稔各處鄕人購作禦寒之具類皆不吝解囊也 
[武林火警]  
　　杭州訪事友人云新正以來從未甘霖下沛天氣燥烈異常初九日午後忽捲地狂飈幾欲飛砂走石傍晚祝融氏稅駕於省城慶春門内菖蒲巷某姓家一霎時間列燄騰空赤熛怒煽炎炎之勢直上雲霄上下城各義集水龍及城守署洋龍聞警骣至分别吸水澆灌保甲局員及省防統領文武印委各員皆率同差勇等人馳往彈壓幸是處街道寛闊取水亦便約歴○點鐘許卽烟消火滅焚去大小房屋十餘間 
[四明火警]  
　　寗波訪事友人云本月十一日之晚六點鐘時西門外裘家漕某姓家不戒於火雖經警鑼亂鳴而路甚崎嶇水龍皆無從馳往惟寗防營洋龍及西門外麗安會水龍吸水噴救嗣悉起火之由緣某姓小孩向其母索食其母携熤取之不隄　潑翻燈内洋油以致滿屋皆火倉卒中急將小孩抱出而勢已燎原一霎時焚去房屋約計三十間眞意外之禍哉 
[甌東火警]  
　　温州訪事人云去臘初四日之夜鼉更四轉警鑼亂鳴急出詢之知鯉魚橋頭火起遥望熊熊之燄上燭屑霄各水龍電掣風馳轔轔而至文武員弁亦均策騎臨塲迨東方旣明吳回氏方興盡而返詢其起火之由或謂因賭倒翻燈内火油或謂被匪人所縱幸灌救得力祗焚燬房屋七間 
[沙市火警]  
　　沙市訪事友人云去年臘月初二日已刻萬壽宮附近某草藥店宴賓失火致兆焚如時適封家姨跋扈飛揚頃刻延燒三十餘家迨初六日晚九點鐘時全泰盛信局又不戒於火燬去正屋一進鋪面一楹比鄰天寳成銀樓馬義祥綢縀鋪亦燬其半洎初八日之夜李公橋畔雜貨店主余某正在開燈吸烟忽倦眼朦朧致手中所持帳簿悞覆燈上霎時延及被褥其婦見之急呼夥友援救得熄而余已徧體灼傷慘不忍覩延醫診視云已火毒攻心未知能免性命之憂否十七夜子刻狗頭灣某姓家亦兆燎原之禍焚去房屋二間十八日傍晚廣濟菴後面某姓家茅屋數椽復付楚人一炬 
[當塗火警]  
　　蕪湖訪事友人云去冬臘月某日當塗縣賽馬塲三家村某姓家不戒於火燬去茅屋數十間傷斃四人中有一婦正在乳兒不及逃避葬身火窟迨將屍檢出鷄頭肉仍在小兒口中亦云慘矣 
[鳩兹火警]  
　　蕪湖訪事友人云去年臘月某日道署東首某姓家失火焚燬二十餘户同時河南楊泗廟火災燬去四五十户迨二十七日英領事署後又兆焚如延燒三四十家并傷老少婦女二人翌日十里長街又報失愼詢之知火起於祥泰紙店幸人手衆多立卽撲滅僅焚去廚房兩間 
[甌郡官塲紀事]  
　　温州訪事人云前者温處道王心齋觀察政躬稍有不豫大約不日可占勿藥之爻矣○去臘十三日新任平陽協湯福翔副戎明盛禀見上憲銷甌江水師砲船管帶差旋擇吉十七日接篆任事○新委代帶甌江水師砲艇分浙試用知縣易衡樵大令德謙擇於去臘十三日到差○前任平陽協朱仁美副戎芳成因案罣誤奉上憲檄飭撤任已於去臘十七日交缷矣○永嘉縣秦鹿苹大令於去臘初九日之夜從永嘉塲履勘搶案回署後旋於十一日輕輿减從詣西柟兩溪查辦教案大約今春纔得了結 
[苎蘿艷跡]  
　　紹興訪事人云西鄉安昌鎭店鋪如林人烟繁盛固一大市集也向以花米油三項爲大宗交易甚鉅各油行榨油之磨 
 
 

Page 3

 
 
均藉牛力挽推旣費工資且嫌遲滯年來風氣日闢有購得泰西機器以代牛工者初時尚不得法未能轉運自如近更精益求精在滬上延致機匠數人管理其事因之同業各行聞風興起現擬一律改用機器以冀利益豐收矣○去年紹屬各縣應解冬漕數尚未及其半兹奉儲憲鄭芝嚴觀察委員來紹分赴各縣嚴催限令尅日掃數繳省不得再事延遲○大嵐山爲盜匪窟宅前由省憲委李鳴九觀察鶴皋王雪廬太守琛率帶述武新軍來紹剿捕擒獲首要起出贓的甚多内有金珠首飾綢衣數箱係去秋行劫梁湖鎭王紳家贓物刻已傳知矢主具結承領矣○會稽紳士鍾芝汀鹺尹爲已故雲南鹽法道鍾厚堂觀察之姪孫去秋補授崇明塲大使蒞任甫及數月忽于去臘之望風埽北堂萱花遽萎當由家屬飛電至崇明禀報丁艱回籍守制○山陰縣屬漓渚富人趙某半耕半讀擁資甚豐匪徒涎之非止一日新正初七日之夜魚更三躍時突來暴客數十人明火持械破扉直入翻箱倒篋肆意搜羅赴豚家中人蝟伏屋隅任其席捲一空呼嘯而去計共被劫衣飾洋銀等物約值千餘金事後開具失單投縣禀報縣主何黼庭大令立卽會同營汛親詣察勘業已飭捕嚴緝矣○府尊熊再青太守及山陰會稽兩邑宰於新正某日赴省禀賀各大憲年禧返署後以寗紹臺道誠果泉觀察於去臘奉旨陳臬江蘇遂分别買櫂赴甬江叩賀升任之禧○紹郡菜荳油素爲商務之大宗去冬價值日漸騰貴新歲開盤每斤竟漲至一百三十六文彼業中人謂此後尚必繼長增高須俟春收時菜豆豐稔方有持平之望也○餘姚釐局委員刻届期滿藩憲榮方伯札飭周二尹傳義接辦業於日前到差視事矣 
[皖江春浪]  
　　安慶訪事人云去歲臘月十七日下午有奸民朱某者突然闖入撫署上房僕人某甲見之立卽拘住禀知撫憲王芍棠中丞中丞大怒發交懷寗縣從重笞責枷示轅門司閽差役一併申斥以儆疎虞○有某甲者官醫生也其母某氏年逾花甲患半身不遂之症坐臥轉側動輙需人去歲臘月十九日之夜天氣嚴寒氏擁爐小睡不意深入黑甜爐中火燄上騰延及衾枕迨家人知覺撲救而氏已額爛頭焦被火焚斃矣慘哉 
[白門客述]  
　　金陵訪事人云省垣爲東南極大都會商賈輻湊店鋪如林每届年終生涯鼎盛邇年以來民生凋敝商務日衰去夏北地拳匪無端肇事中外猝開兵釁商旅皆不敢懋遷邇來和議將成迭經大憲曉示商民各安生業無如民生窮困物力艱難年下所需莫不可省則省故時至除夕而各業生涯仍依然毫無起色也○省垣需次人員多若過江之鯽每届歲暮凡累歲無缺終年無差者均望上峯循例差委以爲卒歲之資去歲江寗藩司恩藝棠方伯裁去冬防佐貳各官每員給子津貼銀二十四兩惟以省未滿三年者不在此例先由江寗府傳見各員再由善後局騐看飭知然後以次發給以免頂冐之弊可謂極其愼重矣詎料奸胥舞弊竟敢於府尊傳見之候央人頂替致被指出數人迨善後局騐看時更多賄通胥吏塗改年月朦蔽邀恩冐領得銀輙與分用而眞正貧員之賴以度歲者則祇十居六七云○省垣貧民之多不啻恒河沙數每届歲暮輒有啼飢號寒者列坐於巷尾街頭以待仁人施濟客臘除夕有某翁者持米票若干紙沿途散給行至南門大街貧民蟻聚蜂屯向翁環跪籲懇迨米票業已發盡而牽衣攬袂者猶復紛至遝來翁婉言告之而衆貧民力挽不釋此拖彼曳竟將翁身上皮袍皮褂扯碎片片作蝴蝶飛且有悍潑丐婦無知乞兒扭翁攢毆致翁狂呼救命幸保甲巡勇經過將衆喝退翁始得出重圍然已狼狽不堪言狀矣諺云善門難開豈不信哉○云臘中浣省垣大憲飭總統督標各軍之楊鏡巖軍門派營分駐五城各要區會同何甲巡丁兩縣小隊四出梭巡以衛閭閻而防奸宄除夕前三日六街三市巡緝尤勤宵小之流聞此風聲均不敢肆其技倆是亦閭閻之幸也○邇者和議將成泰西各國次第遣派領事來省開闢租界辦理通商事宜英德美日等國領事官下車以來兩江總督劉峴莊制車悉待以殊禮新正某日天津關稅務司裴武楷君携其瀛　三人乘緑呢大轎至上元江寗兩學文廟前游覽制軍知之特飭上元江寗兩縣主各派小隊二十名沿途妥爲保護 
[飭拿匪首]  
　　近日巡緝長江一帶之武衛軍統領李軍門定明查悉富有禀匪頭目柳寳廷專在沿江各埠勾結各匪置備槍械並煽誘各營弁勇約爲内應入其黨者偶有違犯卽以私刑處死去年已傷數命實爲罪大惡極法不容誅因將情面禀兩江總督劉峴帥峴帥商諸江南全省提督李壽亭軍門通飭標下武弁一體協拿日前上海右營參將廖楚材參戎接奉憲札已飭麾下各弁嚴密搜查矣 
[委查堂務]  
　　本邑城内普育堂留養孤貧男婦每屇歲首例由道憲查閱一次今歲蘇松太兵備道袁海觀觀察本定於昨日赴堂查點旋因别有要公委松海防同知劉乙笙司馬庖代司馬亦以公務紛煩轉委縣主簿孫立幹少尹從事少尹旣蒞堂卽由堂中董事曹君寄耘殷勤延入煮茗清談隨升座逐一點騐事畢卽禀覆銷差 
[展期騐米]  
　　江蘇海運熩局總立鄧心茂太守本定於本月十六日開兌漕米適以昨日廉纎細雨天氣陰霾爰特傳知辦事各人一俟天色開晴然後騐兌 
[死灰幾燃]  
　　上元佳節風日晴和入夜月色雖不甚佳而雲吐蟾光亦殊微茫可辨居民之好事者咸以流星貫月白鶴生蛋諸花爆互相燃放以博小兒女之歡心不意南市花衣街施家弄附近除思雲酒店後凉棚上忽墮飛灰未經覺察俄而烟燄大熾勢將上炎居人見之急取水救熄得免于災亦云幸矣 
[凶占滅頂]  
　　前日午後粤東鐵工某甲由外虹口某馬頭乘杉板船渡浦駛至中流忽某小輪船衝波而至不及避讓船遂傾覆甲不諳水性竟占滅頂之凶迄今屍身尚未撈獲誠意外之灾也 
[美租界捕房紀事]  
　　章阿元前因犯案管押捕房邇以患病送入司考脫路工部局所設病房醫治無效延至前晚斃命經人告知捕頭倩地保查明有無屍屬然後備棺收殮○前晚偷兒王阿二掩入司考脫路江北人某姓家竊取衣服若干件携至某押鋪質錢適爲巡街捕所見拘入捕房捕頭令押候解送公堂請讞員張柄樞司馬訊辦 
[籌辦陜振四十三誌]  
　　啓者則敬昨奉藝書子善長惠函云前者恭讀諸君子籌辦義振之旨上爲聖天子得人慶次爲諸君子承恩慶又爲諸君子積福慶下爲西秦數千萬哀鴻幸得再生而慶本擬少效末勞用疏積悃奈俗務覊身未克如願中宵起立常用慨然爰抽一日之暇廣發史傳搜羅事實成振飢福報錄一書計十有八則顧風雅之經勸懲並著春秋之義美惡皆書附見惡報兩則并將貴局收捐處所載入例言庶免鄕僻善士欲助無門書成付諸鉛印先成三千部今由敝友至滬之便懇其代上台端急就成篇未加修飾言辭蕪陋貽笑大方然觀感興起於振欵或稍有裨益如蒙惠收代散各處不特晚刻骨銘心彼西秦數千萬哀鴻或亦有小補焉尚有二千部付印未成擬明正信局頭班卽行郵上等因則敬祗誦之餘感慚交集除分别轉送外謹鈔乞登報俾閱者知所觀感焉上海六馬路仁濟善堂盆湯弄絲業會館奏辦陜西義振總局施則敬錄 
[定期開塾并講鄕約]  
　　清寒子弟無力從師終其身不識之無甚爲可惜敝堂有鑒於此乃厚其修脯延請樸實醇謹之儒以爲督率十餘年來所陶成者正復不少兹擇於本月二十一日開館凡無力之家循例到堂報明子弟年歲先期註册入塾攻書額以十六名爲定所用書籍筆墨均由本堂給發不費來者分文并請名士之解釋明通譬喻精確者常年宣講鄕約期逢四八風雨無愆不論長幼俱可聚聽庶於風俗人心有少補云乞登報章藉資傳播滬北天后宮前廣益善堂司董嚴信厚施則敬唐榮俊朱佩珍葉貽鑑等同啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[南市捕房紀事]  
　　昨日本邑南市王家馬頭划船婦　夏氏向航船户周順生索欠口角爭閙不休某號巡街捕見之一併拘入捕房捕頭令押候轉解馬路工程局禀請總辦葉孟紀司馬訊究○前者周張氏將女兒寄名與陳順保旋于前日領回意圖翻悔陳遂將從中介紹之王寳生扭控馬路工程局總辦葉孟紀司馬研訊之下供稱此事實係划船婦蔣金氏卽金妹從中唆使司馬命補提金妹訊究昨日捕頭令水巡丁拘獲押候解送馬路工程局禀請訊辦 
[英美租界公堂瑣案]  
　　朝鮮人金賢樸被同國人金以涥槍奪銀質對時表一枚報捕後經包探李四春拘案請究金賢樸投案申訴前情金以涥供向之借看並未搶奪讞員張柄樞司馬商之梅繙譯以事屬細微著一併釋出○日前周紹臣由長江某埠乘某輪船來滬失去洋銀七百元抵埠後投報捕房旋經包探趙銀河拘獲積竊章長林高世雲二名前目解請研訊堅不承認司馬諭令帶回捕房查明再辦昨晨趙探復將章高解案禀稱周現在因事未到章供小的素未犯案周姓所失洋銀實不知情求鑒高供小的向爲磁器生意是日與高在青蓮閣同桌啜茗致被一併拘案求恩省釋司馬著趙探仍帶回捕房押候覆訊○侯家瑞被劉三囡强借不遂潛圖縱火報捕後經包探邊槐洲拘案請究侯投案訴稱劉與沈明德二人至小的家中强借洋銀一元以致口角後同至捕房申訴捕頭著小的給與洋銀以了其事不料次日劉又至小的處欲借洋銀五元小的不允因之潛來縱火幸經鄰人覺察卽行撲滅叩求嚴辦劉供小的並非無壐豈肯爲此不法之事求恩明察司馬著邊探帶回捕房押候交的實人保釋○陳阿三楊阿坤串竊陳春甫家衣物經包探徐榮珊拘案請辦司馬判責陳三百板管押捕房半年楊責三百板管押三月○倪阿寳竊取馬君甫家衣服及銀質對時表等物經包探劉阿炳拘案請辦司馬判責三百板管押半年期滿遞解回籍○水包探何瑞福解收買駿煤之王陳氏徐陳氏等十人到案司馬判各罰洋銀五元○胡阿才竊取倪世明家衣服四件經包探劉光震拘案請辦司馬判責三百板贓給失主具領 
[法租界捕房紀事]  
　　前日英租界四馬路黄浦灘左近某法商棧内招集女工揀選鷄毛一時來者甚衆老嫗某氏欲入内工作工頭某甲阻之舉手一推登時仆地及回家卽偃臥不起同居人某乙查悉情形代投捕房聲訴捕頭以事在英界令赴英界捕房訴請究查○前日城内居民薛某至老北門外聚泰南貨店購物一言不合與店夥某丙扭毆店中人忽稱失去錢一千文訴請某號巡街捕將薛拘入捕房捕頭令押候解送公堂禀請讞員杜枝園大令訊究 
[順直義振局誌謝]  
　　敝善會蒙雩都縣周大令曁幕府汪徐王卜周諸君合助順直振捐小銀錢二百九十二枚力不從心余氏求病愈人口平安家門清吉助洋銀三十元唐培鋆助洋銀一元擷芬女史畫墨梅屏條潤資移助三元二角天處高而聽串一念之誠可通金石但使稱心而出自無不如願以償諸君子福壽無疆自可操劵以俟也謹書數語藉志謝忱上海慶順里救濟善會籌辦順直義振局陸樹藩潘炳南等謹誌 
[陜西官報]  
　　光緒二十六年十一月初十日藩憲牌示正任宜川縣鄭宗光署三原縣事垷署辛景舒調署澄城縣事靖邊縣丁錫奎缷事回從九唐頤壽寗陜解賑象　十一日知縣李志高往長武接貢差知縣丁偉往蒲城查案知縣張訓回興平土傳局訖府經歴范溥由醴泉公幹回巡檢英賢赴京公幹十二日寳雞巡檢陶鴻治上任十三日　憲牌示請補三水縣梁　鸞先行署理知縣朱瑾往高陵解銀知縣梁椿年由　州催糧回新首府胡十七日寅時接印十四日藩憲牌示分縣王紹績署寗羌州州同事典史陸福麟署　陽典史事十五日知府杜由鳳翔收厘金回知縣梁椿年往涇源解銀教義廳王回任知縣李桐由渭南查糧回典史余巽光往東路提册子府經歴王學　丁父憂十六日新授雲貴總督魏由甘來省知縣李煥墀由盩厔查糧回改發陜西知縣江雲鳳禀到十七日藩憲牌示知縣費景范署甘泉縣事知縣張汝治劉瑞璘俱由北路查災回分縣姚祖蔭由華陰從九何成瑞由鎭安俱公幹回巡檢李召棠往漢中解首級署鹽道胡本日子時接印臬憲馮糧道李於本日俱進本衙門十八日藩憲牌示知縣談廷瑞署臨潼縣事咸寗縣舒紹祥著本任現署王世鍈調署孝廳事署長安縣斌術與鳳翔縣吳復元互相調署十九日三原縣辛景舒進省從九杜顯鐸往商州公幹藩憲明日傳見無差使　佐貳二十日知縣陳丕業由鳳翔查賑回涇原　厘局李炳蓮進省府經歴榮魁起服禀到典史李鍇由涇陽公幹回二十一日檜林縣孫雲官署韓城縣張鳳岐署三原縣鄭宗光署裦城典史秦榮兆俱上任二十二日藩憲牌示知縣劉瑞璘代理鳳翔縣藍田縣周進省典史張日　委扶　收土厘未八葉應霖往府谷解首級二十三日候補道史由太白山祈雪向同官縣願鄠　李俱進省庫大使買豐　典史傅肇銓往俱往三原辦賑府司獄燕金臺由河南買糧回藍田縣周三原縣辛俱任回二十四日知縣李少溶往涇原問案按司獄孫景　往乾州散　 
[蘭州官]  
　　光緒二十六年十一月十六十七日督憲懸牌諭　標無差提鎭副叅遊都守並雲恩騎尉世職各員知悉照得本護督部堂定於本月二十日在内箭道考騐各該員鎗靶準頭仰卽一體遵照預赴中軍衙門報名届期聽候考騐補用直隸州知州封啓雲調辦發審局差委署平遠縣知縣　鍹禀銷厘金局文案差卽用知縣秦瑞珍禀銷安定門厘卡差委辦安定厘金大局知府羅禀知赴局　疆候補知縣陳元勳赴　通湄縣典史杜寳善赴任俱禀辭蘭州府經歴章延瑞試用州吏目龍樹均委查黄河南北雨岸差十八日委署敦煌縣知縣鄔緒棣由河州查蓮花渡工回程寗遠縣知縣周彞章赴任署狄道州王秉章回任涇州直隸州賈勛赴引署寗夏　標後營都司楊墻源赴任俱禀辭候補知縣常孝義委查寗靈廳地畝差照磨葉榮甲委督院文案差縣丞　人杰委督院監印差照磨蔣策賢委醫院收發兼核對差署按司獄炳均縣丞采同薄均委督院文巡差委署隴西縣丞凌華清禀銷稽核各屬詞訟案件并學律館書藉差十九日督憲懸牌諭督標中軍副將知悉照得詳請委署督標前營把總弁缺之　　　世職宋恭揚等本護督缷堂定於本月二十日在内箭道考騐該世職等槍靶弓箭仰卽遵照造册届　呈考甘涼道白回任委署寗夏鎭標後營守備吳本榮署　　　　　　華清均赴任試用知縣尚崑毓禀銷河北保甲並西路採米差禀知人新餉所委署成縣知縣朱海禀銷發審局正審並臯蘭縣帮審差 
[維揚官報]  
　　光緒二十七年正月初一日運憲恭詣萬壽宮拜牌何分轉炳壽由省回初二日徐鹺尹讓立由儀獄公幹回　新任鹽捕營都司局都戎　明　　赴任禀到初三日胡分轉光國委辦萬福橋工卽辭初四日牌示正任安豐塲章鹺尹飭回本任初五日王大令如　由大榸差　來　　幹 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
