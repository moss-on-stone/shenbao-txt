# 1899 - 18 - 4909256

 

Page 1

 
 
[閲報諸君惠覽] [  申報館主人啓]  
　　邇者紙墨一切逐漸翔貴其價幾倍於往年若不稍事變通卽不免入不敷出是以本館釐定自明歲新正　　出報之日爲始每張收取工料錢十二文敬祈閲報諸君鑒此下忱照常賜購至於劈箋濡頴甄綜見聞自當詳益　　　之又愼以仰副諸犬雅之盛情也肅此預陳諸維垂鑒 
[重印三國志出售] [  圖書集成局啓]  
　　三國演義一書意主忠義旨歸勸懲雖近稗官小説之所爲而語皆有本足與正史叅觀其筆墨之快心　之　久已　炙人口本局現用新　　字重爲排印校讐頴密紙墨精良每部仍訂十二本定價碼洋一元六角卽日在申報館帳房及申昌書室發售賜顧者請卽購　可也此　 
[外臺秘要出售] [  圖書集成局啓]  
　　是肅爲惠王剌史壽所緝剌史在臺閣二十餘年蒐求古今奇方凡一千一百餘種裒成四十卷鈞元提要卓著　效宋孫中丞之　　　　　　通先生刊印於後岐黃家久已奉爲主臬惟板本久已散失市無流傳本局由日本覔得初印原　用新銘鉛字排印紙墨精良校警　　　　　竣碼洋兩元五角在申報瓴申昌三洋𠗊橋煥文書局文淵山房棋盤街江左書林十萬卷樓曁漢口鴻文順記湖北省城煥文　　　　　　� 
[新印東萊博議初二三集及三才略出售] [  圖書集成局代啓]  
　　東萊博藏一書識見高遠議論明通久已噲炙人口惟坊本流傅訛字脱簡不勝　枚今由　葉山　房本　　　　　字排　　　　　　　　白計初二三集定價洋八角分售每集洋三角又三才略亦已告成每部價洋二角在申報館申昌書室及　　　花　葉山　　　　　 
[舉辦圑練宜先除不肖紳華説]  
　　自守望相助之法廢而衛民者專　兵自兵力之不足始蘭助於圑練　練者卽古　兵於　之意而　　　　以　　用者也氣詴固結聲　聨　　之圑器械精良技藝純熟謂之練　之古昔如晉　　時之義軍　　　　　　　　　圑練之濫𫍫唐安史之亂諸廾均置圑練使圑練之名始著本朝道光年間洪楊諸　倡　　西　　　　　　文正公以在籍紳十創辦圑練轉戰東南各省肖一大難車整寰區是圑練之成效稽之古証之今旣已　　　慢然此　　有事之秋國家兵力單薄不得不藉圑練之力　驅除醜類故始雖創辦於一鄉後遂宣威於天下　　守望相助之　已微有異焉若大偏僻下邑盜賊濳伏小則黑夜探囊　則白畫攫物聽飽颺而收有所不甘與格鬥而力有所不逮一經報官雖照例飭差拘拿而嚝日持久大抵獲案者少而漏網者多　得地方辦有圑練則可以不時巡查先　　人　懾自易是則圑練一事苟能實力奉行閭閻受益殊非淺尟故近來朝廷屢降諭旨譯諄勸辦各省大　　　　　宸厪轉飭地方有司各招圑勇保衛閭閻上之爲民計者如此其詳盡小民各有身家有不聞風興起耶所　者　　　練招丁頗易而籌欵甚艱蓋闾巷無業游民自命爲男兒好身手者一聞招募無不投袂而起甚至軍營散勇亦濫竽其間故不崇朝而數百人可以應命而至然旣稱爲圑丁則必須給以薪水且器械號衣旗幟燈燭在在需費地方旣無公欵可籌爲圑董者大率向居民鋪户勸集捐輸然年來市面衰耗籌捐一事久成弩末遂有因辦理不善釀成事端者如本報紀寗波因開辦圑練未籌經費以致圑丁薪水無著鼓譟不堪局紳竟至被逼自盡幸局董梁某商請道憲吳福茨觀察借欵散給衆始安謐旋由觀察批示各業應繳八九十三月捐項無論已寫未寫自應一律照繳俾可歸還借欵竊謂圑練之設所以保護居民驅逐匪類實於商務最有裨益宜可以踴躍捐輸斷不至稍存吝惜乃觀於寗郡之事竟至因薪水未給釀成逼勒自盡之案雖其中或尚有别情然經費之難籌已可概見若夫鋪户旣已出捐而不肖紳董侵吞自肥如本報所紀揚州江都縣朱明府所出告示飭令各店毋庸捐資交董可自按資本之多寡生意之大小酌雇勇丁一二名或二三名除製辦號衣器械外每名日給飯錢八十文由店付給一面責成街董帶領操練分叚巡行夫圑練之所以有董事者以其能秉公辦理認眞督率也今旣已頑鈍無恥侵公欵以入私囊則嚴懲之可也黜退之可也而乃虚與委蛇爲此互相牽制之事徒使缺額仍不能盈侵尅仍不能免彼爲鋪户者雖勉强出貲亦豈能服其心乎夫地方之創辦圑練以爲衛民也苟能辦理得宜實有裨益小民雖愚方且感激之不暇豈有不知自爲身家計而多方梗阻之者自侵吞尅扣者多於是蚩蚩之氓以爲耗貲財於無用之地相率觀望矯激之士更爲因噎廢食之論謂圑練爲擾民之事差乎頑鈍無恥之徒固不足深責矣吾獨惜斯民疑阻之心一生卽後有勤愼廉潔者亦不能取信於民而圑練一事遂不易辦則千古之良法美意實壞於若輩之手也雖食其肉而寢其皮亦何足蔽其辜哉 
[京電譯要]  
　　香港循環日報云中國出使美日秘大臣伍星使電致總署内開英美已訂立密約不許他國再向中國索地又聞總署已允法人在申江推廣租界矣 
[詳述德人被辱情形]  
　　德國某報云十數日前有甲乙丙三德人在山東諸城縣相近被無賴毆辱其受傷最重者爲克羅池君克君由德國製造公司派勘儣務某日行至莒州遇天主教司鐸斯登實君告以是處地方不靖君如留此僕當協力抵禦匪徒克君以行色忽忽卽乘馬而去帶有僕從數人自料足以無害遂逕往官署請官出示驅散匪人旋卽照常游歴翌日某教士持函投官署訴稱莒州教堂陡被匪徒擊毁教士大受傷夷鬚髮盡被匪徒拔去而克君登程後亦被土棍圍住抛擲磗石幸急躍馬持槍而逸得免於難惟行李車相去較遠被匪黨攫取一空洎出險卽著人奔赴靑島華官署報案已則逕投諸城縣署訴知一切聲稱官塲倘不卽刻設法賠償當發兵一隊圍攻靑島縣令懼爲之購置行李并償銀一千二百兩 
[雷船試水]  
　　香港循環日報譯西報云日本政府向端利告羅符公司定製獵水雷艇六號内有一號容　三十五噸早已竣工命其名曰黑雲西歴客臘五號在麥練士埠試水時風浪甚大而此船仍行動自如閲三點鐘之久每點鐘行三十海里有半核其所立合同訂明每點鐘行三十里今更如此迅速誠可與英國各獵船齊驅並駕大約是月之杪卽可交與日人矣 
[公讌德藩]  
　　廣州采訪友人云上月某日德國親王亨利挈其夫人重抵廣州在沙面德領事署暫駐二十三日省中大憲設席廣雅書局邀赴盛筵午前十一下鐘時藩臬府縣各官次第鳴騶戾止閲一下鐘許亨利偕夫人及德領事如約而至茗談半晌然後後入席行廚精潔酒冽殽芬迨二下鐘時卽興辭而出 
[關防嚴密]  
　　松江采訪友人來函云新任松江府濮紫泉太守子潼以木天淸望一麾出守綰篆五茸蒞任之 
 
 

Page 2

 
 
初卽以整頓地方爲已住本月初三日淸晨發出關防告示曰欽加三品銜特用道江蘇松江府正堂加三級紀錄六次濮爲關防詐僞事照得松江地臨海濵民皆好訟獄訟繁多其近海沙民又因性喜健訟妄生希冀而不法奸徒得以乘機誑騙且聞各屬有等訟棍播弄而冀矇准求矇准而思請托狡詐習慣奸僞叢生上海一區品類尤更溷雜與郡城係屬接壤招搖撞騙之事卽各報亦時有所聞本府藉隸浙江此間一水可通兹承恩命來守是邦兢兢以整飭吏治勤求民隱爲念所有署中公牘事件事無鉅細悉心靜氣皆出親裁故鄉親族至好向不干預外事所延幕友盡屬端人隨帶家丁約束嚴謹今者下車伊始深恐不法棍徒招搖撞騙借説事請托之名爲誑編財物之計而無知小民受其愚弄無益所求之事徒坐取與之贓在營求者情固可恨而撞騙者法更難寛除分飭各屬隨時嚴拿仍由府密訪拿辦並另將訟棍札飭密拿外合特出示曉諭爲此示仰闔郡士民諸色人等知悉爾等如遇有指稱本府官親世好幕友家丁名目在外招搖撞騙求索財物者應由爾等隨時扭赴各地方官衙門嚴訊究辦經此次示諭以後爾等廿爲所惑尚復以財物營求則是有心玩法一經訪拿或被告發定照與受同科之例從重嚴究决不稍涉寛貸其各凛遵毋違特示 
[甬江盜案]  
　　寗波訪事友人來函云上月二十八日之夜有盜匪十餘人分持兇械擁至寗波東鄉新鹽塲俞姓家肆行刼掠並砍傷事主一人事後檢點所失頗爲不貲次日卽關單報諸鄞縣適畢大令因奉化礦案覊身爰委縣丞首二尹代往勘明回署面禀刻下畢大令已飭捕赶緊跴緝矣 
[浙省决囚]  
　　杭州采訪友人云本月初一日臬轅接到刑部釘封公文内開盜犯三起共計六名一爲上虞縣紏刼蒿壩釐捐分卡之犯范六如卽范老六丁鳳彩卽丁宗本二名一爲武康縣夥刦陳姓正犯丁宗潮許亞征王明材三名一爲縉雲縣盜犯姚騎侍一名均已核准例應處斬等因丁潛生廉訪隨札飭仁和縣蕭大令監斬上虞武康五犯錢塘縣陳大令監斬縉雲一犯兩邑尊奉双後卽於初二日會同城守營張誠齋都戎將各犯如法綑綁押赴市曹斬决并查得王犯已於十月二十五日瘦斃獄中爰照例戮屍旋將各犯首級裝入木桶發回原縣在犯事處懸竿示衆 
[四明火警]  
　　寍波采訪友人云本月初三夜五鼓時郡城西門外太卿橋大街某柴店不戒於火突兆焚如各處水龍及寍防局洋龍夫一聞警鉦皆星馳電掣而來吸水噴救直至天將破曉始得火滅烟消計燬樓屋二十餘楹迨初五夜三鼓時江東後塘街又遭火厄雖經各水龍麕集施救然已焚去樓屋十餘楹矣 
[浙省官塲紀事]  
　　杭州采訪友人云浙江候補知府莊堅白太守人寳本充浙省牙厘總局提訓邇者經藩憲憚菘耘方伯委署寍波府篆務遺差委江干總局賀太守良樾接辦遞遺江干總局差委錢太守溯時代辦均於本月初一日到差迨初二日莊太守卽束裝東渡赴甬上履新 
[甬江官塲紀事]  
　　寗波訪事友人來函云本月初一日委辦寗紹鐵路公司潘芸孫觀察學祖偕英工師賴治氏由紹興行抵甬東暫寓江北岸嚴紳家旋赴道轅及税務司公館拜會翌日道憲吳觀察設筵欵之○本月某日新任寗波府莊堅曰太守頒到紅諭定於初八日接印任事 
[鄂省官塲紀事]  
　　湖北訪事友人云鄂省吏治廢弛已甚每有父子叔姪同官一省者前經督憲張香濤制軍諭令藩臬兩司明定限期令各員自行檢舉迄今限期届滿而呈報者仍屬寥寥署藩憲瞿賡甫方伯心竊慨之爰破除情面密訪周　將實缺人員應行迴避者開單呈明香帥先子撤換計黃梅縣縣丞李君祖壽與卽用知縣李君祖蔭係胞兄弟例應廻避遺缺請以試用縣丞唐君潤接署棗陽縣平林店主簿曹君本元與遇缺先典史曹君師善係屬父子例應廻避遺缺請以卽用主簿湯君潔咨補宣恩縣典史姜君兆溪與補用知縣姜君文治係屬父子例應迴避遺缺請以分缺間用典史胡君煥祖署理大冶縣道士洑巡檢伍君紹美與鶴峯州知州伍君佩欽係胞叔姪例應迴避遺缺請以試用道庫大使李君文輝署理○陳少石大令夔麟籍𨽻黔陽服官蘄水現經上憲調補江夏縣已於上月下浣某日赴各憲啫禀謁筮期接篆官塲中衣冠往賀者絡繹於途 
[皖省官塲紀事]  
　　安慶采訪友人云廬州府合肥縣缺藩憲以正任寍國縣鄭大恩思賢調補遞遺寍國縣缺以議叙知縣劉明府彦請補本月初一日已牌示轅門矣 
[邗上官塲紀事]  
　　揚州采訪友人云揚州營叅將袁叅戎大升因郡城新盛街泰豐錢莊被匪人攫取洋銀一案經上憲檄飭解任以爲防務廢弛者戒遺缺以駐防五臺山之南字營統領張春園鎭軍國林庖代鎭軍奉檄之下暫以湖南會館爲行營傳諭辦差員弁毋庸預備供張旋諏吉本月初八日接印視事 
[神京雪雁]  
　　京師訪事人云十月杪某公子在前門外迤西十間房烟館吸烟被素識之某甲騙去對時表一枚銀票三十兩事爲北城巡城御史某侍御所聞飭傳本城司坊指揮吏目來局詢以本城地面現有烟館若干家曾否具過安分切結司坊禀稱曾具保結之烟館總計八百餘家侍御卽日密派局勇按户稽查諭以不准留宿匪人每夜開燈以二更爲限倘不遵諭私自窩留匪類及開燈至二更後者立卽拿究連日局勇奉命四出遇有二更以後仍未息燈者卽將烟具携去數日之間持烟具呈堂者甚夥侍御令當堂劈毁計毁至五百枝有奇迨十一月初有復張貼告示禁開烟館於是烟霞窟中人皆思遷地爲良之計矣○秋初街道察院曾奉總署移會出示驅逐正陽門外大街石路兩旁攤肆概令移設城根一時道路謠傳將就是處築東洋車路人心惶惑物議沸騰至十月杪謠言頓息各攤肆又逐漸移回○榮中堂奉命選綀新軍萬人作爲中軍中營曾奏調恩都統順等四員襄理其事刻已到京旋遴選營哨員弁出都招募計募馬隊二千步隊八千俟募齊後就近在南苑訓練俾成勁旅每月軍糧一照甘軍發給又擇定皇城外西北隅官屋一所作爲中軍中營辦公之所定於十一月十六日開辦其前選之八旗童幼養育兵丁萬人奉旨派端王管理併入武勝新隊訓練傳言復將添選八旗幼丁若干名○高某祥某向爲娼寮之護符卽俗所謂义桿者是十一月初五日高與素識之某娼因事口角祥聞而往勸左袒此娼高頗不平出洋槍擊祥槍彈洞祥之腹立刻倒斃現在官　已捕高赴案不日當詳城送部矣 
[潞水寒鱗]  
　　北通州訪事友人貽書本館云冬至前數日天氣暴暖河冰盡釋碧浪滔滔自十一月十五日後北風凛冽居然水澤腹　自通至京裏河五閘冰牀往來游行如織三冬氣象於此可見一斑○十一月十五日倉憲傳集漕糧經紀百家白糧經紀二十五家在京署當塲掣籖分定號數明年漕務仍派經紀頭役李光亨周同善王富榮三人承辦○臘鼓䥢䥢歲聿云暮居家者次第備齊年貨里巷兒童更向各攤購� 
取玩物人語中含樂歲聲誠昇平景象也○日前某商購得茶葉洋貨等物由天津裝船衝氷北上甫行數十里天氣驟寒河冰凍結貨船膠擱楊村一帶寸步不能前行現雇大車拉運赴通所費脚價頗爲不貲○自封河後雜糧上市價値平平麥子每石値通制錢十四吊八百文玉米每石　　 
 
 

Page 3

 
 
通制錢五吊四百文白玉米每石通制錢六吊七百文小米每石通制錢九吊四百文高梁每石通制錢六吊文靑豆每石通制錢六吊文黃豆每石通制錢六吊一百文白黑豆每石通制錢六吊八百文芝麻每石通制錢十七吊六百文黑豆每石通制錢五吊六百文○通州銀市自考試時價跌後至今未見增高日内通平松江銀每兩易制錢四吊一百二十文洋銀每元易通制錢一吊四百三十文 
[上海官塲紀事]  
　　昨爲關道憲蔡觀察之夫人設帨良辰本邑文武各官咸詣轅祝碬觀察均命家丁擋駕賀儀亦一律璧歸亦足見觀察之淸風亮德矣○昨日午刻前任上海縣黃愛棠大令英界讞員鄭瀚生大令先後命駕至縣署拜會王欣甫大令大令迎入内廳茗談良久始與辭而出○辦理南市二十三七鋪巡防局委員卲子怡二尹現奉道憲蔡和甫觀察委辦報解海運津局差使所遺保甲局一差遴委稽百西門之邱友齡二尹慶祿接辦二尹奉札後趨詣道轅謝委禀知本月初十日到差視事 
購地建堂 
　　本年八月間裏虹口南潯路天主堂富司鐸在寳山縣境頭圖鐵路總站左近購得民田三十餘畝以備建造學堂專教中西閨秀肄習各學聞俟　春卽當鳩工興造矣 
[紗廠火警]  
　　　　午後本邑楊樹浦華盛紡紗廠堆積粗紗之處忽爾失火吳回震怒烈燄狂飛經廠中人竭力灌救始得熄滅然已焚去粗紗數十磅矣 
[幾兆火災]  
　　本城老北門内穿心街某姓家向在樓上安設行灶料理饔飱昨午偶不經心遺火灶外以致燃及樓板頃刻濃烟噴射　家急迫上樓而屋椽已燃著幾致燎原駭極狂呼鄰右聞聲咸集汲水灌之得以漸熄滅不致成災亦云幸矣 
[上海巡局紀事]  
　　前晚黃昏時有一偷兒趨至滬南恒生馬頭晉和雜貨行内圖竊被夥友查見扭送十六鋪巡防中局局員潘仲泉二尹提案研訊供姓李名阿榮從浦東鄉間來滬實因貧苦無聊出此下策尚乞恩宥二尹判責二百板飭汛捕驅逐出境不准逗留○賭徒潘有祥前因沿街設攤誘人賭博拘局責懲後又蹈前愆被秦某拘送二十三七鋪巡防局經卲子怡二尹提訊責究判令枷示在案前日期滿由地甲禀請核奪二尹提案覆訊命將枷開去申斥數語揮之使去 
[英界晚堂瑣案]  
　　沈怡如控嚴開祥不付擔保銀兩請卽究追前晚署理讞員鄭瀚生大令倩帮審委員劉穆庭二尹提訊沈供稱太倉州屬嘉定縣人年五十三歲在治下開設太昌順磗瓦石灰行與木作頭陳永祥素有往來近被欠去貨價洋銀二百九十一元由嚴作保今陳已逃避無蹝向嚴索取伊竟圖賴不還爲此扭案求追嚴供小的係浙江寗波人向業銅匠與陳沈均係舊識前月間陳與其弟兆祥承造楊樹浦某廟向沈行中賒取貨物確由小的作保今結欠洋銀二百九十一元延不料理然永祥雖已逃逸其弟兆祥則仍在滬上甘廟亦至今尚未完工求恩准交保出外將陳永祥尋交到案請老爺訊追二尹許之限十日内將永祥交案候訊○周起連控蕭漢金結欠會欵洋銀若干劉二尹提訊之下周供小的係揚州人在治下操整容業與蕭爲友去年十月初六日蕭向小的合會小的允之遂按月付洋銀二元已共付過四十元今會散去向索洋銀無著叩乞究追蕭供小的係湖北人餘語支吾二尹著蕭付還洋銀二十元 
[英界公堂瑣案]  
　　陳長林在恊隆紡紗廠當工頭所有各工人薪資均由陳給發近日吞用洋銀八元四角各工人不服互相吵閙事爲廠中執事人某甲查知卽函致捕房請爲究辦捕頭派包探王金山將陳拘獲昨晨解案請究甲投案訴稱工頭尅扣工資此風斷不可長務求重辦以儆其餘恒供偶因急用暫爲挪移後當痛攺署理讞員鄭瀚生大令商之巴繙譯官判將陳枷號兩禮拜著將吞用之欵一律繳案○包探徐榮珊拘解棍徒陸道根王阿二及竊賊沈寳林到案禀稱日前沈竊取章六餘家綢衣兩件携至中途被張王二流氓扭住勒索洋銀一元五角正在爭閙時適爲小的所見是以送案請究章投案請領失贓沈供小的窮極無聊不得已而效雞鳴狗盜之行爲陸王二流氓突向小的索詐遂致敗露叩求原宥陸王同供不敢訛索實被誣指大令判將沈笞責二百板管押三月陸土各押一月○前晚王阿才陳阿五胡阿六短衣窄袖狀貎猙獰偕王陳氏至某茶肆啜茗旋忽大肆兇毆茶肆主恐遭池魚之禍卽喚一百九十號巡街華捕到來將男婦四名口一併拘入捕房昨晨解案請訊肆主因未毁物不願到堂土等同供小的等皆在某處工作停工後互相調笑致啓紛爭並無嫌隙王陳氏供小婦人與王等均係素識因見吵閙故往解勸大令判各罰小洋銀五角○包探李星福拘解陳阿林朱才卿到案禀稱伊等串騙倪元章之縫衣鐵車一架經小的查獲是以送案請究倪投案訴稱朱結欠小的洋銀迄今未還後又將鐵車借去不知如何今在陳處陳供此車向朱購得押票備本贖出朱供彼此均有往來倪不應貿然來案控告致肇訟端大令以事甚細微且多紏葛一併斥逐不予准理○包探朱阿高拘解火匪張德山到案禀稱前晚泥城橋西火焚時此人攫取脚踏車上之鈴三枚沿途求售經小的拘獲今特送案請究張供鈴在途間拾得並非攫取大令判責二百板○王金生陳阿福串竊杜仁記客棧内布棉被一條由包探李星福緝獲人贓送案請究杜仁記投案請領失贓王陳供認串竊大令判各責二百板管押二月贓給還失主○前晚王阿祥掩入王子祝家圖竊由三百八十二號華捕拘獲送案請究王供窮苦無依聊謀果腹今贓未到手遽被扭案可否開一綫之恩大令判責二百板 
[法界公堂瑣案]  
　　小東門外洋行街潮州會館閽人王榮芳邀同各洋行細崽及紅帮裁縫大開賭局喝六呼么輸贏甚鉅前晚正在興高采烈之際忽於牌内檢出三五二張以致互相爭閙事爲同鄉人戎咸德楊阿寳偵知遂冐充包探勒索洋銀三十元王知其僞也投報捕房捕頭派探包恊同三道頭華捕張湘寳前往查拿並訪悉小東門外捕房細崽王根四卽榮芳之弟亦有紏賭情事遂將一干人拘入捕房捕頭謂會館聚賭包探豈無聞見何以漫不經心爰大加申斥昨日解請朱明府與何繙譯會訊應瑞卿供在海帶公司爲細崽戎咸德供爲紅帮裁縫明府逐加詰究認賭不諱明府以王旣爲會館司閽不應聚賭抽頭顯干禁令判令枷號一月發會館門首示衆期滿責四百板其餘各賭徒著押候各笞二百板○汪裕泰茶葉店夥曹利才前控張子堂積欠貨欵銀四百餘兩延宕不還迭經朱明府勒限嚴追兹原告以年關在卽投案求追昨日明府又提案詰其如何了结張供歲聿云暮實難措資求准交保出外先繳洋銀四十元明府准之曹稱除四十元外爲數尚多不敢遵斷明府限唐于五日内先繳洋銀四十元始准交人保出○施珊林禀稱在小東門外洞庭春茶館執役前晚張阿福擁八内室竊去快靴一雙短衫一件當塲緝獲人贓今特送案請辦明府判責一百板贓給失主領回 
[美界捕房紀事]  
　　蘇州蕩婦某氏賃居北河南路德安里某號門牌前晚本邑人姚生奎行經門外見氏塗脂抹粉狀甚妖嬈疑爲妓也恣行調笑氏老羞成怒卽將姚扭送捕房捕頭著押乞丐牢中半日從寛釋出○前晚浦東賊犯顧德昌至北山西路某姓家行竊衣服等物經　街捕所見解送捕房押候禀請讞員究辦○木匠林桂堂毛福贓同在東唐家弄某作塲工作不知緣何起釁互扭不釋林力不能敵被毛擊傷額角因卽扭至捕房聲訴捕頭騐得林傷勢尚輕罰毛出小洋銀二角爲養傷費 
[正名]  
　　昨報所登西郊火警一事所有被災之奇觀閣骨董店實係叢古精舍之悞攷上海無奇觀閣惟寄觀閣設在泥城橋之東是夜固未罹斯厄也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　湖州人徐承福串同粤人爾松淸私刻　捐局　記誑　潮州人鄭奮初洋銀六百元由貨捐局總辦送縣究　經前縣主黃愛棠大令嚴訊管押迄今多日徐分文不繳一味挺押日前　奮初投案禀催前晚帮審委員馬明府飭帶徐蕭二人到案嚴追鄭奮初訴稱職員被累至今已届半載有餘現在年關將届貿易行中均須歸淸帳目徐承福挺押不繳務求嚴比徐供現托友人各處措資求再寛限十天當卽遵繳明府再予限五日内繳齊如違定行比追仍著交差役管押候繳○姚阿囝控陸心湧越控誣陷經馬明府提訊陸供與姚比鄰彼此以節笆分界小的地上有大榆樹楊樹兩株今年二月二十七日被姚　人鋸去向阻恃强故投唐橋保甲局控告蒙局員老爺飭差拘提姚不服反來案下矇控姚供楊樹兩株均在小的地上上年十月某日由小的鋸斷作薪陸心湧忽於今年二月某日投唐橋巡局誣控并串同差勇來拘小的母親意圖訛詐時小的不在家中由地保蔡竹山目覩及小的回家立卽投案供明地保蔡竹山供姚陸兩姓屋基彼此毗連楊樹實在南首確係姚姓之物曹錫林供在蔡處傭工春間陸曾帶局差至姚家欲將姚母拘去小的在旁目擊致被陸牽涉詞中明府以兩造供詞各執著將陸交差看管候查明再訊○金茂香控張坤全欠錢不還經馬明府提訊金供坤全之父秋亭於光緒九年將方單抵借錢八十千至今本利未還秋亭現已逝世向伊子坤全索取坤泉不理爲此控請訊追代筆人嚴魯江供張秋亭向金借錢確有其事坤全供父親在日未見金來索欠今旣有借據願卽措還惟求將利息减讓金供本利共計二百餘千求爲核斷明府判張還錢一百六十千限十日繳淸兩造咸唯唯遵斷明府遂令張具限結呈案○西門外巡防局員函送袁祥榮毆傷王阿根一案至縣馬明府提訊之下王供家住西門外斜橋袁前在小的家中借宿九月某日將小的已嫁之妹誘出後尋至製造局前得以領回旋將袁逐出不准再來詎料袁竟於前晚前來尋釁將小的拽出用尖刀在眼角邊連刺二下小的痛極呼救幸駐卡營勇赶來拘獲送局解案求究地保李咸福供袁前由王阿根之母招伊借住後因肇事被前局員某老爺提案笞責驅逐出境前晚不知何故將王刺傷袁供江西南昌人向業成衣現住跑馬廳　阿根前至小的處竊取水烟袋一枝經小的查獲已被質錢花用約於昨晚還錢小的往索王卽持刀行兇小的因欲奪刀致將伊額角刺傷明府飭仵騐得傷處已用藥封固未便揭視遂判令將袁笞責五百板收押王自行醫傷俟傷痊再訊○前日唐雲山禀稱小的向開猪作本埠規例有大作小作之分小的係大作專行設棧招接客貨遇有販猪船到滬先將猪上棧然後由行到棧提猪過秤撥派各小作分宰向例小作須津貼大作棧内租駁船費每猪一口計洋銀二分前年蒙前縣主黃大老爺給諭遵辦在案其費雇周悦生經收嗣查得周營私舞弊因另雇黃季良經收惟周尚有租銀未繳上月曾禀諸法界公堂經朱大老爺提案著周繳銀交保周釋出後摥言欲與小的爲難恐遭不測無奈禀請究辦王大令著候核示 
[馬路工程局紀事]  
　　前晚有一十三齡之女孩在本城北三鋪掩面悲啼適爲馬路工程局委員朱森庭明府之家丁所見遂帶至公館盤詰女孩自稱姓李名來寳母親傭於四牌樓某姓家今者因事也外以致忘却歸途明府卽飭帶往工程局次日傳四鋪地甲到來將孩領去交其母領回○前日馬路工程局委員朱森庭明府命局差地甲將行竊萬新茶樓衣物之小孩尤小虎王毛囝陳牛仔及　父尤阿五王海林陳德福解案研訊吳炳生供小的在萬新樓當茶博士從前屢次失物心焉疑之前晚驀見尤等將紡綢衫褲及竹布長衫從洋臺抛下因之扭送捕房後由伊等父母出爲懇求願將從前所竊賠洋銀六元尤阿五供小的駕舟爲業兒子小虎年方八歲不知其因何在外　此不端今已賠償了事矣王海林供本邑人素業小販兒子毛囝現祗八歲陳德福供小的係江北某邑人在浦江盪槳爲生牛仔係小的之子此次在外犯竊小的並不知情迨被拘押捕房業已照數賠補明府謂尤等曰爾等之子年尚幼穉理應從嚴管教何得縱之出外以致竊物易錢本當辦究今姑從寛著各自將子責手心三十下具結領回管束 
 
 
 

Page 10

 
 
   
 
 

Page 11

 
 
[光緖二十四年十一月十七日京報全錄]  
　　宮門抄○齊撫張奏爲鼓鑄銀錢請飭部釐定成色式樣曁部庫交收搭放章程摺○蘇撫德奏報蘇州關第一百四十九結期内徵收税銀並支友數目摺○晉臬楊奏爲接署臬篆謝恩摺○護川督文奏署缺同知邊俸期滿循例升用摺○十一月十七日刑部都察院大理寺廂紅旗値日無引見○端王福森布溥侗良培各假滿請安○馬蘭鎭總兵果勒敏請訓○順王請假五日○載瀛請假十日○葛寳華續假十日○王連三明喜預備召見○召見軍機果勒敏王連三明喜○○頭品頂戴山東巡撫臣張汝梅跪奏爲鼓鑄銀錢請飭部釐定成色式樣曁部庫兑收搭放章程以廣圜法而利民用恭摺祈仰聖鑒事竊維近年銀價日賤錢價日貴每銀一兩易制錢一千二百文南北各省到處皆然實於國計民生大有關礙議者謂錢價之貴由於錢少必以禁私燬鑄新錢爲補救第一要　然各省有如所議實力奉行而錢價仍不少贬者推原其故雖曰錢少亦由銀多百自中西互市以來適美澳各洲銀礦大開以所鑄銀條運至中國兑換查今進口之數歲凡二三千萬而近年各省議築鐵路廣開礦産及創設製造等廠籌借成本亦均以金磅折合現銀來源旣多市價必賤若求補救非鼓鑄銀錢不可蓋鑄銀錢乃所以濟制錢之不足也中國鑄造銀錢始於廣東而直隷湖北江蘇安徽浙閩等省繼之皆係沿江沿海通商省分流通尚易至於西北内地諸省亦聞有建造銀錢之議者而往往不甚流通卽以東南各省言之其流通亦遠不如鷹洋爲數之鉅鷹洋者卽墨西哥所鑄之銀錢也合中權七錢二分名爲九成銀質一成銅質實則銀質居八成二三餘悉以紅銅參雜商民習用已久亦甚便易不但毫無貶抑且漲加三分而中國自貶抑之其中窒礙情形甚多洋商知其然也歲捆載所鑄鷹洋易我生銀運回本國重加鼓鑄或仍捆載來華往復廻環然猶利權爲所侵且隱然撲我幣政金愈貴則銀價愈賤錢愈少則銅本愈昂而圜法敝之矣欲救其敝臣悉心體察厥有兩端一在嚴定各省鼓鑄銀錢成色樣式一在覈議部庫兑收搭放銀錢章程嘗查英美德法諸國鑄造銀錢概用九成純銀中　現鑄銀錢亦用九成卽係仿照各國通行成法音旣　亮質亦圓匀其贏餘卽以之抵鑪火人工鼓鑄之費是成色本無可議加也惟各省建廠開鑪或先或後所用機器之靈鈍不一胚板之大小不一體質之純雜不一花紋这精粗不一騐收之寛嚴局員之質否亦不一有核實辦理而適於帮者亦有不甚適用者而所鑄之小銀錢重三錢六分一錢四分四厘七分二厘共三種多以分成銀二成銅配合求其精整以適於用更不易得而輔制錢之不足則仍以小銀錢之用爲多夫中國自鑄銀錢所以塞漏巵定圜法而與外人爭利權也與外人爭利權必自我整齊畫一始我不能整齊畫一是自相爭相軋也自相爭相軋外人遂得相乘其隙而操縱之利權不復爲我有矣不然以本國商民未有不樂用本國銀錢而反樂用外國銀錢之理其不樂用必以成色式樣不能整齊畫一較諸生銀更多一番轉折而大有不便者在也臣愚以爲欲求膞民之法當自上而下自内而外其勢始順而易行以商民以銀錢完納丁賦税厘公家悉准折合銀數兑收則商民便矣各省以所納丁賦税厘批解部庫部庫亦准折合數兑收則各省便矣部庫以所收銀錢折合銀數搭放宮兵俸餉則部庫便矣上下交便各省所鑄銀錢自可流通外國所鑄鷹洋亦自可禁絶否則已聚中國之銀悉鑄成錢而有圜法之敝仍無補也可否請旨飭下户部覆議鼓鑄銀錢規制頒行各省除鏨本省鑄造字樣以示區别外成色花樣務歸一律不得畸輕重互異同所派承造局員卽責成各督撫臣詳愼遴派嚴定功罪信賞必罰以示勸懲而杜弊端其向由部釐定兑收各省批解餉章程每庫平庫色銀一百兩應折收銀錢若干圓一切隨解部飯平餘火耗等項應如何照數折收京外搭放官兵俸餉應如何照數折發概須詳細厘定力求簡明庶幾内外相維上下相信民用以便圜法以平而漏巵亦因之而塞矣再就山東一省之銀賤錢荒實視各省爲甚而沿河籌賑防海贍軍處處需用制錢將來德人與華商合辦鐵路礦廠如准其比照奉天山東等處華洋公司章程概用炒式銀錢其爲害於山東者更大不能不預爲抵制臣現因制錢太少已就舊有爐座彚集廢銅派員試鑄制錢以資補助而工本太臣擴充甚難仍擬購機置廠鼓鑄銀錢以輔之東首商務一時未能振興銀流錢通恐亦不易自以准民間完納丁賦税厘爲第一要圖而徵之商民仍須解諸部庫流通之道内外兼權此又臣多籌維而不能不敬瀆宸聰者也臣係爲整頓圜法維持本計起見是否有當伏乞皇太后皇上聖鑒訓示謹奏奉硃批户部議奏欽此○○頭品頂戴江蘇巡撫奴才德　跪奏爲蘇州關第一百四十九結期内徵收税銀并開支數目繕具淸單恭摺仰祈聖鑒事竊照蘇州開埠通商設立税關業將徵收税銀　至一百四十八結止恭摺會奏在案茲據蘇州闕道陸元鼎詳稱自光緖二十三年九月初六日起至十二月初八日目第一百四十九結期滿共徵洋高船隻出口正税銀一千一十二兩零洋商復進口半税銀四十兩零華商船隻進口正税銀二千四百五十一兩零華商復進口半税銀七百九十七兩零共徵收各項税銀四千三百二兩零除支銷傾鎔火耗并蘇州關額支經費等銀八千三百九十一兩零外計不敷銀四千八十九兩零連同上結存銀開支不敷計實存銀二千八百三十四兩零其船鈔一項暫由江海關徵收理合分造淸册詳請具奏等情前撫臣奎俊未及核辦移交前來奴才覆核無異除將送到原册分咨總理衙門曁户部查照外理合會同通商大臣兩江總督臣劉坤一核繕淸單恭摺具陳伏乞皇太后皇上聖鑒謹奏奉硃批該衙門知道單併發欽此○○布政使銜署理山西按察使河東道臣楊宗濓跪奏爲恭報微臣接署臬篆日期叩謝天恩仰祈聖鑒事竊臣接奉撫臣胡聘之行知以臬司景星奉旨調補山東按察使所遺臬司篆務奏明委臣署理等因遵於九月二十八日交卸河東道篆馳抵省城十月十一日准臬司景星將印信文卷委員齎送前來當卽恭設香案望闕叩頭謝恩祗領任事訖伏念臣吳中下士知識庸愚江皖從戎屢邀薦剡楚蒸察郡未報涓埃甫領潞網卽權臬事還司榷管愧無正筴之才再攝栢條彌切履氷之懼仔肩愈重報稱愈難查山西當關隴要衝臬司爲刑名總匯冀振優柔之民氣寛嚴宜劑其平欲繩楚蕭之官箴表率必求諸已如臣檮昧深懼弗勝惟有遇事禀承撫臣切實辦理不敢以暫時攝篆稍涉因循以冀仰答高厚鴻慈於萬一所有微臣接署臬篆日期並感激下忱理合恭摺叩謝天恩伏乞皇太后皇上聖鑒謹奏奉硃批知道民欽此○○二品頂戴護理四川總督按察使臣文光跪奏爲署缺同知邊俸三年期滿應請循例升用恭摺仰祈聖鑒事竊查准部咨越寯廳同知一缺三年期滿任内並無夷匪焚搶綑人之案卽奏請酌重升用等因兹查越寯廳同知陳周禮年五十歲湖南新寗縣人由監生遵例報捐同知指分四川試用同治十三年五月因親父記名提督陳希祥在四川軍營積勞病故經部議廕一子奉旨給予六品頂戴光緖九年十一月初七日送部引見奉旨着發往四川以同知補用欽此十年十一月十九日到省二十年三月題補越寯廳同知是年十一月二十日到任計自到任之日起連閏扣至二十三年十月二十日邊俸三年期滿據藩臬兩司會詳前來臣到任未及三月惟係由兼署藩司護理督篆仍應照例註考查該員陳周禮熟悉夷情於所轄地方均能實力整頓撫輯得宜任内並無兇夷焚搶綑人及降革留任展叅案件覈與升用之例相符相應奏懇天恩俯准將該員陳周禮酌量升用以示鼓勵除咨部外理合恭摺具奏伏乞皇太后皇上聖鑒勅部覈覆施行謹奏奉硃批吏部議奏欽此 
 
 

Page 12

 
 
[光緖二十四年十一月十八日京報全錄]  
　　宮門抄○諭旨二道錄前○欽差大臣榮奏爲北洋練兵籌餉亟擬辦法摺○烏里雅蘇台將軍連奏蒙古王公等報效鉅欵遵旨請奬摺○江督劉奏爲水師提督暫駐鎭江片○十一月十八日工部鴻臚寺正藍旂値日宗人府引見十六名工部十六名茶膳房十六名中正殿二名廂紅蒙二名○蘇嚕岱鈕楞額各請假十日○祥祿預備召見○工部奏派承修國子監工程派出溥善○又奏派查勘東陵西陵工程派出英年梁仲衡○召見軍機祥祿梁仲衡○○奴才榮祿跪奏爲北洋練兵籌餉亟擬辦法先陳大概情形恭摺仰祈聖鑒事竊維自强之計首在練兵北洋屏蔽京師尤關緊要奴才奉命督師若不統籌全局豫爲區畫臨時何所措手查北洋除准練各軍而　　有毅甘武毅新建四軍分之各有自主之權合之實無相維之勢一遇戰陣仍形孤立欲求制勝之方必使各軍聨爲一氣然後可期指揮如意今擬聶士成一軍駐紥蘆臺距大沽北塘較近扼守北塘較近爲前軍董福祥一軍駐紥薊州兼顧通州一帶爲後軍宋慶一軍駐紥山海關内外專防東路爲左軍袁世凱一軍駐紥小站以扼津郡西南要道爲右軍奴才另募親兵萬人爲中軍擬於○南苑内擇地安營督率訓練如此總爲五軍聲勢自然聨絡平日分防各要隘一經徵調則大軍雲集無秦越漠祉視之分自可收臂相聨之效其原有之淮練各軍叅考舊制大約以淮軍防海口兼守砲台以練軍分𨽻各鎭專守地方現在實存淮軍計二十四營有零共官弁勇夫一萬二千餘人練軍計四十二營有零其官弁勇夫一萬九千餘人惟相沿日久屢經抽調裁撤其餉章營制不無叅差且有分防海口内地之責非權衡至當未易更張至應如何歸併如何裁汰奴才奉職都門未便遙制應由督臣裕祿就近體察情形酌核商辦一俟各營歸併布置妥恊再由奴才督飭各將領認眞訓練以便隨時調遣至於直隸通省緑營額兵除挑作練軍曁本年裁减一成外實存額兵二萬八千五百餘名能否再裁亦應由督臣裕祿通盤籌畫以期周妥抑奴才更有請者練兵以籌餉爲第一要義餉項不足則軍心不固譁潰堪虞新募中軍萬人每年約計需餉一百二十餘萬兩查有部撥添練新建陸軍餉銀四十萬兩擬令該軍暫緩添練卽以此項餉銀移作奴才新募中軍之用計不敷銀兩前於召對時仰蒙天恩准於部庫存儲各省撥解閩省船廠經費項下動撥其毅甘武毅新建四軍有豫餉甘餉淮餉及部撥各省關之餉近來每每解不及額以致時形匱乏仰懇飭下户部將北洋各軍餉項務籌的欵嚴催各省迅卽協解不得藉端延宕並隨批咨報奴才行營以便考核查原任大學士左宗棠在陝甘總督任内以解西徵協餉奏明嚴定功過兹以畿輔重地較之西餉所關尤要此後各省儻不如額協濟奴才卽查照左宗棠舊案將解餉不力之藩司關道指名嚴叅如能掃數解淸每届三年亦照西餉之例分别奏請奬叙庶協餉可期踴躍不至有缺乏之虞至各軍餉章必使劃一萬衆乃能齊心四軍之餉以新建爲優若將淮練緑營裁併騰出的餉集有鉅數卽以酌加各軍正勇之餉使與新建一軍相同免致士卒藉口惟新建營制官弁勇夫名數較多開支亦鉅各軍概不得仿照增加以示限制奴才世受國恩夙承先志際此時艱夜思早作尚有不遑之勢但期於軍務稍有裨益敢不實力講求以仰副宵旰勤勞之意所有北洋練兵籌餉大概情形與督臣裕祿往返函商意見相同謹恭摺先行具陳是否有當伏乞皇太后皇上聖鑒訓示謹奏奉旨一道○○奴才連順跪奏爲蒙古王公等報効鉅欵遵旨請奬以昭激勸恭摺仰祈聖鑒事竊查圖車兩盟蒙古王公曁哲布尊丹巴呼圖克圖等報効昭信股票銀兩前經奴才奏請照章給奬等情一案於光緒二十四年九月二十五日接准理藩院咨光緖二十四年六月十八日欽奉上諭連順奏蒙古王公報効銀兩可否照章奬叙並卡倫總管等報効銀數各摺片前因圖車兩盟蒙古王公曁哲布尊丹巴呼圖克圖沙畢喇嘛等報効銀二十萬兩業經諭令歸入昭信股票辦理兹據該王公等再三陳懇不願領票具見急公奉上之誠深堪嘉尚著理藩院會同户部照章核給奬叙至該卡倫總管等所捐銀兩亦著一併給奬等因欽此仰見我聖主推恩藩服加惠遠人之至意跪聆之下欽佩莫名當卽恭錄諭旨分行遵照各蒙古王公等莫不歡欣鼓舞感頌皇仁奴才伏查此次蒙古報効銀兩哲布尊丹巴呼圖克圖報効銀六萬兩又蒙古辦事大臣車臣漢德木楚克多爾濟郡王多爾濟帕拉木貝勒車林桑都布花翎公銜巴特瑪車林等各報効銀一萬兩該蒙古王公呼圖克圖等職分均崇倡輸鉅欵此皆仰賴我聖朝深仁厚澤各王公等概屬深明大義用能各抒報効之誠自當欽遵諭旨照章核奬以示鼓勵查蒙古辦事大臣事臣漢德木楚克多爾濟蒙恩賞挑御前行走賞戴三眼花翎賞用黃　現在報効銀一萬兩可否懇請賞穿黃馬褂又車盟部茖正盟長郡王多爾濟帕拉木蒙恩賞挑御前行走賞戴三眼花翎賞用黃　賞穿親王補服現在報効銀一萬兩可否懇請賞穿帶膆貂褂又車盟部落貝勒車林桑都布蒙思賞挑御前行走賞戴三眼花翎賞穿黃馬掛賞用紫　現在報効銀一萬兩查札薩克頭等台吉明珠多爾濟前於同治二年十月間報効馬一千匹作價送部欽奉諭旨賞加貝子銜世龔罔替仍食札薩克俸等因欽此今該貝勒車林桑都布報効銀數與前札薩克頭等台吉明珠多爾濟報効馬匹之案有盈無絀可否援照成案懇請賞加郡王銜世襲罔替仍食貝勒俸至哲布尊丹巴呼圖克圖報効銀六萬兩查向章喇嘛呼圖克圖呼弼勒罕報効捐輸均應奏請賞給名號縀疋又呼圖克圖舊有推廣黃教安逸衆生名號今哲布尊丹巴呼圖克圖首先報効鉅欵尤屬好義急公可否照章懇請賞加呼圖克圖名號並賞給大縀十疋以昭優異如蒙恩准應給縀疋卽由奴才查照成案於庫倫辦事大臣衙門公欵項下動支發給兹據哲布尊丹巴呼圖克圖報稱花翎公銜巴特瑪車林係呼圖克圖之兄前由西藏隨同來庫自幼賴其照料保護迄今二十餘年極盡心力無可報答請將報効之欵移奬呼圖克圖之兄花翎公銜巴特瑪車林請加貝子銜藉酬夙志等情呈請代奏前來查花翎公銜巴特瑪車林自行報効銀一萬兩爲數頗鉅已在優奬之列向來花翎公銜均無食俸之例旣據呼圖克圖代爲聲請可否仿照蒙古王公報効章程仰懇賞加貝子銜其呼圖克圖原請移奬之處係屬誼篤友于起見亦未便淹沒不彰自應據情代爲陳明俾著其志所有呼圖克圖報効銀六萬兩仍照原請賞給名號縀疋以上各蒙古王公等所請奬敘均核與歴辦請奬成案相符如蒙俞允照擬給奬仍懇明降諭旨卽由奴才敬謹宣布皇恩俾各蒙益知觀感除將圖車兩盟曁沙畢南北台東西各卡倫總管等報効銀兩銜名數目分造淸册另行咨送户部理藩院覈奬外所有蒙古王公等報効鉅欵分請奬叙各綠由理合恭摺具陳伏乞皇太后皇上聖鑒訓示再蒙古辦事大臣車臣漢德木楚克多爾濟係在報効應行請奬之内是以未經列銜合併聲明謹奏奉硃批著照所請該衙門知道欽此○○劉坤一片再長江水師提督黃少春本年四月間巡閲下江水師事竣後循例駛赴上游按營巡閲嗣因沿江飢民甚多盜匪滋熾防務亦甚吃重該提督威望素著總統江勝等軍經臣商令暫緩上巡仍回駐鎭江以資鎭撫現在江防緊要未便遠離所有閲伍事宜應請緩俟明年春夏間地方安靖再行照例出巡臣爲愼重下游門户起見謹附片陳明伏乞聖鑒謹奏奉硃批著照所請欽此 
 
