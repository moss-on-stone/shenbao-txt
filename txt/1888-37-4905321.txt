# 1888 - 37 - 4905321

 

Page 1

 
 
[摩經室經解續編告白] [  點石齋主啓]  
　　古訓是式權輿雅詩經解署篇俶落載記卯金七略而後遂置博士之官典午四部以還欥上太史之計隋殿嘉則卅萬卷廣内列籤唐宫大明五千年尙方給札果謡屈律東都之册府蕩然花讖迷金南渡之縑緗罄矣永樂大典是勝國之繁函圖書集成炳○熙朝之寳笈莫不典墳邱索倚相讀之而難周甲乙丙丁李充署之而各當顧學承師法業重專家墨之守者輸乃攻鄭之申者王必絀一門七業分授通才三筆六詩孰兼衆藝阮元氏作張珊網於經海羅珍饌於書廚浙水乘軺慕詁己登乎○○○乙覧嶺嶠建節經解又裒厥庚陳殫見洽聞發凡起例可謂盛矣然而窺天以管光景則萬古常新測海以蠡涓流則四注不竭獻王實事而求是楊雲後世而復生燈燈相傳火因不滅忖忖而受幅自不差此相國後人所以有摩經室經解續編之輯也謹案阮氏前編或據全書影冩或依原本孤行或叢鈔而雜以專書或節取而尙非足本竄疇人於經傳據生世爲後先洨長說文固六經之别子高郵廣雅僅小學之專門通人嫌其體例後學艱於搜尋繙到十行輒誦健忘之帚迷將五色恍登多寳之船有待變通未臻盡善於是研幾一畫廉夢三爻占玩石齋詘枝辭之獪譎傳勦萬里汰易史之沿仍爰錄易之屬典始克明誓終悔過梅贖發元封之覆啓東壁而引伸豐煕僞日本之鏨售西莊之掊擊爰錄書之屬而以逸周書附焉魯故韓故析其部居變雅正雅淆其篇第毛萇舊說剝蝕於雨風翼奉微言刺取於煨燼爰錄詩之屬圖失崔遊記淪王儉矯難讀爲易讀稷若覃其銳思有補亡乃不亡襄七矜其獨得爰錄儀禮之屬駁難無聞讑評久缺杜子春洽熟頗嫻故書元延明愽通不愆宗略爰錄周禮之屬兩卷檀弓遠推物始一篇樂記猶存雅章說删道古豈沿正叔之瀋餘文勘曲園匪蹶康成之車後爰錄禮記之屬附以大戴記而統之於三禮總義焉郭公尹氏闕文浸滋齊得邾都方言歧出補名字於懷祖解詁益精青朔閏於秋農宿離不貸爰錄春秋左傳之屬考劉申受之倒釋實罕繼聲闡陳碩甫之禮徴竟成絶學爰錄春秋公羊傳之屬參古注於南江急讀緩讀覈補注於苕水大書特書爰錄春秋榖梁傳之屬而以三傳總義統焉訂摭餘說於蕭然餵飣蓋闕勒考信錄於洙泗稗販從删爰錄論語之屬字義詁戴君實可破其疑團滅國疏林臺卿可牖其臆見爰錄孟子之屬高密箋註勝唐宗宋相之論吳興輯述跨雲笈山房之本爰錄孝經之屬蔡學士枕昨文史識昧蟛蜞宋試官遴選英才名迷螒翰爰錄爾雅之屬而以小爾雅附焉千門萬户斯庀建章之部葢員軫方乃造顯慶之輅爰錄羣經總義之屬張參書聖肯沿嵆字於六朝夢得詩豪猶怕饛題於九日爰錄羣經文字之屬而以說文引經考附焉孫炎切音疑輾轉於葸惟李登聲類慨湮没於蕭梁爰錄羣經音義之屬而以古音諧諸書附焉夫采庶子之春華必樹家丞之秋實南軒道學也而筆解兩論東坡辭章也而批抺七篇託權門之重檯塗塗漫附嗤斷爛之朝報陳陳相因爰錄諸家經義輯述之屬是編也成采書至百七十餘種之多積卷凡千二百一十有奇開卷得益以類相從無遠不搜所見略備雞炰千蹠熊舐雙蹯如取如携有典有則沈𨡉濃郁信五經之無雙賅洽明通堪一事以對九惟是裘資禦冷糧瞻饋貧髦士傳鈔恐鴻都之塡咽手民鏤刻防蝣晷之濡遲本齋石購靈峰墨融� 
强水量才尺短記事珠奇糾甲戌巳丑之譌奚止一官一集備天祿石渠之選無慚片玉片箋笑馮道之程能功猶未逮逾畢昇之活字巧不可階尅蝴明夏斷手殺青喜趁肥冬拈毫特白 
[施粥芻言]  
　　日前漢陽蒿目時艱人投書本館云漢口煮粥以濟飢民者蓋有十處曰仁善堂曰敦實堂曰敦仁堂曰安善堂曰道生堂曰從仁堂曰從善堂曰惠滋堂曰培心堂曰願善堂其中惟培心每日祇需米二三石願善每日祗需米一二石蓋以僻在一隅不當孔道故就食者較他處爲稀也其餘仁善等八堂每日各需上熟米十數石每石可煮成乾粥七百椀每椀售錢二文自夜間十點鐘煮起至破曙卽開杓向晚而止近值米價昻貴每石價銀二兩有奇而收入之錢僅可得一千四百文計仁善等入堂逐日津貼頗覺不貲重以薪炭人工在在需费而市面銀根極緊又届年終外間募化無多恐難爲繼倘非富軸諸公籌欵接濟恐善堂旣難結局而災黎益不聊生矣竊謂施粥之獲益甚多而其難却有數處小民具有天良何敢顯違王法所流而爲盜賊者實迫於飢寒而不得己耳有施粥以資果腹而朝於斯夕於斯斷不致轆轆空腸飢同季女更何至成羣嘯聚遁而爲胠篋探嚢哉此其益一也農民咸不忍輕棄故鄉自疉遭水火霖潦諸災家室蕩然無衣無食始扶老携幼散而之四方旣己散矣烏能復聚來歲春耕將屇而田皆爲石無人焉爲之火耨而水耕可若何有粥廠以使之聚而旣堪飽煖卽不致瑣尾流離明年小夘出耕依然子婦丁勇同心力作此其益二也北方例有饝饝社每屆冬令團麫爲餅散給貧民每得一枚卽可免於枵腹濟人利物功莫大焉顧貧民數日不食腸胃卽漸形薄弱不能頃刻消融故有餓至垂斃之人驟食以粥之過稠者食後且膨脹而死給以饝饝其不戕其生命也幾希有米粥以資其潤澤而田間隴畔遇有垂斃之人卽不難救使復甦漸復原質此其善三也風饕地虐之天乞食街頭呼號困頓卽有殘羹冷炙可撩飢腸而彳亍於泥淖之中奔者未雨雪之際雖不餓死其能免於病亡乎有廠屋以棲其身而旣可免啼飢又不憂露宿殭若春蠶之輩得此草薦絮被誠無殊越錦吳綿凛烈三冬歡然而過此其善四也有此以上諸善而施粥之廠眞無異廣夏千間千萬哀鴻有不同聲稱頌者耶雖然經事之難亦誠有歴歴可道者粥之稠薄本無一定使廠中司事稍有弊端而董事偶不及防小民己暗中有損前報紀江西施粥廠尅减粥米致爲臬司所查出將司事者笞責而痛懲之使非經董在在留心能保此弊不見於他處乎去冬報紀某處粥廠粥中和以石灰使煮粥易成可省柴火此種惡習經董豈易周知使遇不肖火夫暗中爲此石灰性燥烈而藴毒食之最易傷生是因欲救人反以戕命矣中國首嚴男女之别雖至餓死斷不肯越禮義之防粥廠雖將男女區分而麕聚至數千人安保不混淆雜亂欲拯其命而致令失節敗名問之於心忍忍乎不忍從來文學之儒最多貧窘飢饉洊至腹餒堪憂勢不免如齊之黔敖貿然而就食倘令與痬者瞽者聾者跛者以及丐殘廢之流群焉萃處斯文掃地能無恫乎如欲另爲區别則旣無此寛敞之地災民又不免謂經事者之上下其手從中騷擾不安事雖甚微亦費苦心籌畫矣不知以上諸端雖曰甚難尙可善爲措置所最難者其爲籌集經費耳平時民生雖蹙食粥者尙不致如目下之多然且經費難籌時虞竭蹶目下豫皖災重小民皆蕩析離居僅就漢口諸粥廠而言而河南山東安徽及鄂之沔陽漢川黃陂孝感監利安陸潛江大冶嘉魚江夏各鄉民無不魚貫而來嗷嗷待哺約計廠費定當數倍於從前而時值歲闌市面不見暢旺卽使沿門募化亦不過零星瑣碎積累而成設竟緣資欵不敷忽焉中止則不特蹈爲善不終之誚而且災黎千百聚之易而散之難一旦禍起蒼黄因飢餓而致鼓譟則堂董不善處置之咎尙淺而地方官之憂思乃深所望賢父母憫彼飢寒慨捐鶴俸或十或面多至萬千以視瑣碎零星募諸市上者獲效實良綵矣泚筆之餘謹九頓首以俟命已 
[諭旨恭錄]  
　　十二月初八日奉上諭裕祿奏神靈顯應請頒匾額一摺湖北荆州府城外江神廟及祖漳二神祠素著靈應本年夏間陰雨過多川江各水同時盛漲萬城大隄岌岌可危經該郡災民虔詣祈禱化險爲平實深寅感着南書房翰林恭書匾額各一方交該督等祗領飭屬敬謹懸掛以答神庥欽此 
 
 

Page 2

 
 
[金臺雪景]  
　　今年公舉吏部主事蘇主政管理直隷印結局經主政查得邇來直省報捐教職或佐雜者因結費過多避回原籍由本籍州縣辦理赴選申文詳請順天府轉咨史部費當减省多多遂與同鄉諸京官商將結費酌减擬自十一月爲始减爲三分之一以廣招徠又聞十一月分廣東印結費爲各省巨擘每員可分得曰銀三百餘兩亦近年所未有之事也○十二月二十九日皇上親行歲暮袷祭太廟先由待衛處咨請六部九卿各派司員一人於先期一日各衣補褂赴該處演習禮節現經各衙門將所派人員職銜姓名咨覆矣○臘月初四日三更後突有盗匪多人攔入東四牌樓隆福寺街瑞森洋藥局呼主人姓名索取路費銀百兩主人見諸賊各持利刃來勢甚兇遂不敢與之抵抗婉語允之街上更夫聞知潛赴官廳禀報旋經廳官率兵多人蜂擁而至諸賊遂紛紛越牆而竄該局僅受虚驚可爲幸矣○順天府尹憲會同五城城患發放孤寡秋冬二季銀米五城各於本地面飭紳董經理擬定臘月十二日分發大宛兩縣則擬定十三日分發計五城孤寡共三百餘分大宛共五百三十餘分○上月二十左右有候選佐貳山東人王姓告假回籍途經固安縣界驀遇暴客將車中衣物搶掠一空幸王未經受傷事後赴該縣禀報前情次日該縣等派役拿獲七名至夜復獲二名不料潛逸其一至如何究辦容俟續聞 
[邗上官塲紀要]  
　　新任兩淮運司田熾庭都轉於本月十五日黎明抵楊各員預期鵠立恭迎至此紛紛呈遞手版請安都轉接見有差隨卽乘輿入署頒發紅諭擇吉本日酉時接篆届時都轉行拜闕拜印各儀旋升公座本署四首領曁淮南總局各員挨次叅見及退堂屬下各員曁闔郡紳商復遞銜名禀賀儀門以外車溢馬塡冠蓋往還川流不息誠一時之盛也○升署江蘇布政司福餘安方伯交卸運篆後卽於是日起程登舟時衣冠恭送者不可以數計緣方伯莅淮未久善政良多如體商恤竃賙濟貧員與夫籌欵施放冬衣月課不徇情面皆能實心行政惠澤及人是以送行者如斯濟濟也○正任揚州府宜太守回籍守制等情己登本報新任羅太守前驅己抵邗江署中辦差書吏等人借地藏寺備作行轅結彩張燈殊爲熱閙至府篆現由江都縣祥明府照例暫行護理云 
[武林大雪]  
　　前報紀杭城得雪方且圍斗室之爐話豐年之樂矣詎雪後雲陰厚積一望無垠十六申刻雪又飛舞正如摘粉搓酥緜緜不斷入晚則花大如掌次早開門但見屋宇裝銀樓臺鋪玉捲廉一望天際浮雲尙含雪意時則西風頗緊雪隨風飄至十八早雪尙未止屋瓦己積一尺有餘道路堆塞惟行人較多之地尙有一綫道路雨棚壓倒者不可數計竹垣茅屋更不侍言小屋亦多有壓倒者聞有一家男婦九人因房屋驟倒悉數壓入幸係白晝陘鄰人救出僅斃男子一名猶不幸中之幸也是日午後雪漸止氣候尙不甚寒融化當較易也 
[秀州近信]  
　　秀水縣朱邑尊於十九夜一鼓時出外巡查至東門觀音閣拘拿兩僧以去先是外間傳言觀音閣内有一傭婦半老徐娘尙饒風韻與住持儈有染邇因住持僧圓寂婦竟盤踞其中威福自恣不知何故將小沙彌毒打旋裝入麻袋中吊在後園桑樹上至習晨放下氣已絶天事爲朱邑尊所聞因拘兩僧以便准究邑尊出東城又在江北客民草棚中拿獲江北人大三子盖訪知其有不法事也後又至外月河拿妓船上之兩婦一男以去迨巡查畢天己曙矣於此見邑尊之盡心民事也 
[寗波冷信]  
　　寗郡大雪己錄前報兹又接該處信謂二十日天己開霽積雪稍融二十一日下午氣候驟寒次早西風怒號江中巨浪滔天其寒尤甚屋角冰箸長至尺餘途中積雪成氷滑　難行買賣清淡不免爲貧民累也 
[失火卽滅]  
　　二十一日午刻寗城鑒橋頭點心店不戒於火一時烟霧漫空幸水龍聞警赴救且屋面積雪未消易於撲滅僅焚去小屋兩半間左右鄰居幸未殃及然己受驚不淺矣 
[潑婦自縊]  
　　寗城黄家墩某姓婦素性悍潑與某甲之妻比隣而居因向甲妻借錢不遂由是懷恨每遇甲妻卽以惡語相刺甲妻亦不肯低首下心遂與口角經人解勸而散比甲歸來婦又登門大駡甲大怒遽掌其頰婦羞忿交并當晚自縊於床救治不及現在婦家向甲吵閙不各作何了結也 
[營口瑣言]  
　　正任山海關兵備道誠觀察勳於本年七月奉旨簡放目今將次到任是以道標練兵管帶喬恊戎派撥哨弁往永平府恭迎旋知觀察于初八日過十三丫晉省大約年内可以履新矣○天時温暖異常風日晴和無異二春景色古人春風疑不到天涯之句幾不可以盡信矣 
[簽掣漕差]  
　　十二月初八日漕憲督同淮揚海道在轅簽掣漕務各差聞蘇松海運千總土廷杰孫景成陳萬餘守備于燮蘭張世清千　　　　　　　 
總張斌守備陳殿元李新田千總王兆宏千總李汀臣共十名德州正帮隨帶候補衛千總周樸空運千總李翼清臨東前帮千總陸榮槐空運千總孫寳國催兌開守備楊保定後帮千總蔣榮高催兌開守備汪元和浙江海運守備田藍田魏魁先陳國基濟寍前帮另換空運千總陳國慶催兌開守備黄照麟後帮守備徐致中空運馬炳文催兌開守備黄英右帮守備馬文炳催兌開守備張時俊左帮千總田雨田催兌開守備范彦樑濮州帮千總潘步雲空運千總海長源東昌帮千總張發榮空運千總劉俊發催兌開守備張硯田東平所帮守備李殿甲空運守備馬金和 
[捲洋圖遁]  
　　近年錢業之衰各處皆然而以蘇城爲尤甚半由於生意闊綽以致虧到半由於用人不愼致有捲逃之事道前街某錢莊係被議之某縣令所開資本充足塲面闊大專做各縣錢粮與閶門各莊俱有往來店中夥友實繁有徒擋手者係鎭江人故各夥中以鎭江帮爲多有小夥曹某滿師未久人素誠實檔手頗信任之忽於日前陡起不良將各店家匯取之洋票約三千元一捲而去及晚店中查帳始知失去洋票隨卽四處追尋至閶門中市某錢莊該夥正在取洋遂卽就獲緣該莊有是日期票洋一千元曾有人在某錢莊掉現該夥知是日到期意圖取洋而逸幸卽尋獲否則受累不淺矣現聞檔手者己告知東人將送縣懲辦以儆其餘 
[虧倒涉訟]  
　　蘇城帶城橋萬源錢庄吳某虧倒鉅款一案己登前報聞此案己在元和縣涉訟共虧倒九萬餘金之多人欠渠者亦有數萬金有某縣署漕總某甲欠該庄二千餘金該店涉訟後甲恐押追遂央熟識之各存户如數劃還彌補了事又有某棧司帳某乙亦欠八千金現經逮案押追乙祇認四千金乙供謂本祇欠銀二千左右以歴年拆息滾結遂有如是之多萬難全認聞此案店主虧倒過多家産有限恐難了結 
[搶親兩誌]  
　　搶親一事杭城罕見近則此風漸多小河巷有某甲者砑紙爲業曾聘王姓女兹以女家索聘不能成禮遂约同業將女搶回成親詎甲恐女家再來搶去於坐床撒帳後卽閉房門爲破题兒第一夜事尙未完篇女父已到詢悉情由怒不可遏毁門直入大聲辱詈甲以其敗興遽結衣褲將泰山推倒在地而痛般之女整衣出房請衆客入勸衆客將甲拉開丈人峯方得起立忿然對客曰搶我女毆我身天下有是壻乎言畢遂歸冰人往來說合囑甲送養傷費洋十元聘洋二十元以了其事女父尙未允許然甲欲籌備此數已如登天之難矣又某乙於十年前因充營勇押餉赴甘肅孑然一身幼女無依遂送與陸氏爲養媳去年乙由甘回杭至今閑居無事從前略有積蓄業己用罄陸氏無子繼姪爲嗣卽以女配姪嗣因姪不務正業復有擇賢之意姪聞信卽糾人搶女到家倉猝間尙未行合卺禮陸氏以女被搶商諸乙乙婉言勸陸歸突約同類至陸姪處將女搶來匿諸他室陸氏聞信往問乙曰我女非爾女也與爾何干不向爾索人爾己便宜何饒舌也陸氏聞言甚爲駭詫歸與衆人商議擬訴諸官蓋陸氏領作養媳時出洋三十元又經撫養十餘年至今年近及笄一旦爲乙領歸於心終不能釋然云 
 
 

Page 3

 
 
[煞犯紅沙]  
　　松江信云某宦自滇南歸里後求田問舍不遑啓居創業未半忽焉中逝所幸有子克家家道益蒸蒸日上日前其家眷屬因親故中婚姻事往赴喜筵忽聞綵輿中之新嫁娘大呼有紅衣人執金鉞擊其腦疾聲呼病而某宦之孫年甫三周呼痛亦如之未幾當塲並斃傳者謂此卽俗語所謂紅沙煞也日者不良於術所選日期誤犯此煞動有奇禍其果然耶 
[錢店惡習]  
　　福州錢鋪每屆年節虚出票張最易滾倒閩俗錢店倒閉非經官封則該店房屋什物悉被匪人搬搶一空積習相沿己非一日獨錢鋪之開在旗下街帶者有旗人爲之保護雖有倒閉斷無般搶之事故開小錢鋪者以旗界爲上策開而旋倒倒而復開不知幾十家内有信來瑞美寳珍乾亨愼美祥和等六家陸續席捲倒閉此數家出票每家雖不滿千而執此碎票者多係貧苦之人時際歲闌受累非淺安得賢有司認眞整頓使奸儈不敢營私細民咸得蒙福耶 
[鄂垣官報]  
　　十二月初一日藩轅牌示黄安縣知縣印務詳委分缺先用知縣涂九疇署候補通判王作霖赴沔陽州守催錢糧候補州吳以圭赴圻州催錢糧俱奉藩憲委赴兩院禀知辭初二日卽用縣宋立球奉藩憲委催江夏縣賤糧赴兩院禀知初五日候補州段鴻猷赴兩院禀辭赴羅田縣催錢糧初六日候補巡檢曾傳祿奉藩憲委會同沔陽州督修堤工赴兩院禀知候補縣方瀚奉藩憲委帮辦茶菴粥廠成槐奉委帮辦相國寺粥廠藩憲牌示隨州高城總巡檢員缺飭本田之胡邦俊回任 
[英廨瑣紀]  
　　閔茂槐曾投英會審公廨控被廣祥合號主梁耀亭積欠牛肉價洋三百餘元向索無付呈帳請追經蔡太守准詞批提又有朱寳卿投法公堂控閔茂槐欠牛肉價洋六十餘元王司馬卽飭提閔茂槐到案後閔妻投英廨申請提梁一面移夫歸案太守俯准所請立卽提梁并備承至法公堂將閔茂槐帶回訊辦○一百五十四號華捕見大姐嚴阿秀在三馬路拉客當卽拘拿據嚴阿秀言蘇鄉人年十四歲現在妓女張秀鳳處爲傭該捕卽將嚴阿秀帶至捕房咋解英公廨由值日差禀明蔡太守飭發官媒候訊○華捕見男女三人在路擾釁據葉有福言陳陸氏私逃現在陳阿五家尋見爲與理論陳氏俯首無語陳阿五言並無誘匿陳氏之事該捕將人一併帶至捕房捕頭命送英公廨蔡太守飭將各人分别押候訊辦○華捕在路見病丐將斃問之己不能言隨用車舁送英公廨蔡太守飭差將病丐交頭門地保安置 
[暫停訊案]  
　　五司馬以時富歲暮商之祁繙譯官謂讞案於禮拜六爲止如有控案須俟新正初七日解訊　　　　　　　　　 
[歲暮省囚]  
　　王鴈臣司馬以時屆歲闌積案理宜訊結因於昨晨臨捕房將在押各人帶案發落其中高和尙顧晉生顧長根王雙喜丁阿壽等人均行開釋分贓案内之王光全袁天寳陳四海等因袁供現充英包探夥着卽送歸英公堂土無保人交袁保去陳着責四十板曾供與新街薙頭店陳海山爲友卽着帶往交保及帶去陳不收因之帶回還押欠洋之閔茂松曾在英公堂控請追洋因着送歸辦理并着原告退去至屈長仔胡海卿兩人給還護照并追到洋四十七元分别給領餘者或責釋或還押事極瑣悄不及備登云 
[省釋押犯]  
　　歲將暮矣英英會審公廨因案管押之人實繁有徒蔡太守格外施恩酌量案情之稍輕及客押己滿期者分别交保開釋想各犯一經番放正如鳥之脫籠器之離阱有不勝其喜悅者矣 
[酌給卹洋]  
　　洪發郎崇明船遭招商局海琛輪船撞沉一案前報迭紀情由兹悉洪等由縣差帶至招商局總辦面詢情由酌賠洋一百十元兩屍親各給撫卹洋亦一百十元再有薛小郎等九人每人给洋十元由招商局備齊送請上海縣於昨日照數給發洪等領洋具結而去 
[上海縣署瑣案]  
　　前經龔觀察將曾詳光送縣裴邑尊復飭差至英公堂帶回楊雲崖質訊之下曾稱職員前充督轅前鋒將領楊在揚州漢口等處開設官鹽鋪有票銀一千兩由伊子星煌付下旋因該鹽鋪倒閉楊遂挈長子琴舮在滬職員來此向索楊竟不還楊稱前開官鹽鋪所出之票於前年倒閉時料理清楚此票旣稱兒子星皇所出叩求飭向星煌索取可也邑尊謂此票因何該鋪倒閉時不向索取顯有不盡不實乃飭將楊送回英公廨并諭令曾自行回籍毋再逗遛滬地○前報列孀婦鳴寃一案該地保蔡于岡到鄉理處不明於前日投案禀求提究裴邑尊着靜候提李阿鍚張炳奎張阿齋錢阿華孫阿妹金咸全等質訊核辦前晚孀婦楊沈氏隨父沈某投案訴稱李等知小婦人來此控告遂又刧去荳麥等物叩求迅提究辦邑尊飭沈開呈節略候示○裴邑尊以吳淞江北岸漲灘被刁民私有塡築造房自須澈究乃於前日飭差赴美界捕房帶前充頭二三圖地保之謝小山并傳現充頭圖地保之陸彝訓到案查訊一切諭令以後如有私佔江岸情事着隨時禀報且須具結備查謝陸遵諭具結邑尊令將謝暫發待質所押候交還捕房 
[來啓照登]  
　　從來捍危禦患斯人有惻隱之心救災卹憐振古有流通之義况人盡其魚隨波蕩蕩詩悲鳴雁中澤嗷嗷聞此酸心能無援手近者鄭州河决豫省天災漂蕩者白萬户流離者億萬民是在持節憲台固宜急爲籌畫而在憂時士庶亦宜各效涓埃僕愧無尺澤竊抱寸心年届六旬徒漸馬齒之長歌賡三祝敢開燕賀之堂返晉公子璧却之不恭發汲長孺倉權以濟變竊擬登受朋龜藉紓衆鮒拜嘉庭北移粟河東惜福亦且惜民顧廣種千倉仁粟拜貺兼爲拜賜願代逢七級浮圖一則以樂我嘉賓一則以宏君惠澤庶牲魚雞酒之資不同浪費而鵠面鳩形之子可及波餘萬寳裝成悉是布金之佛百家衣乞幾同浮玉之僧有赴蟠桃會者同灑垂柳之甘敢冀壬林用錫無疆之福例緣申報屢登移賑之文謹撰蕪詞恭呈藻鑒[  吳陵醒庵居土拜撰]  
[創辦河南皖北助賑月捐成效啓]  
　　蓋聞拯飢救命萬善之原婦孺咸知無庸贅述矣今有本埠虹口耶松洋行帳房執事瞿君桂泉三　　　　　　　　　　　　　　　　 
馬路憇園洋藥號東翁朱君少梅歴年俯勸山東順直賑捐不辭勞瘁實因勸捐日久籌欵日絀本年直東兩省冬賑尙在查放又報河南鄭州决口波及皖北災出非常黄水横流而下電報告災疉至冲破縣邑民房田稻盡成澤國億萬流離老弱早塡溝壑少者東奔西走疲憊難堪時届嚴冬瑟縮可憐益形顚沛無衣無食滲不忍聞河南第一批賑款公請嚴佑之大善士領袖邀同曩年查賑經放善士迅速啓程皖北公請張廉泉大善士領袖隨同查放善士卽行動身第二批賑欵赶電到山東請潘振聲教廉山東冬賑放後卽前往速到河商接辦戊子年春賑查放皖北公請任畹香觀察孫嶼芝孝廉恊同深諳查放善士迅往接辦皖北本年冬賑來年春賑因念災區太廣接濟爲難今承瞿桂泉朱少梅兩善士苦心孤詣擬得一籌賑月捐之法此乃别開生面立籌勸河南皖北决口月捐會名目輕而易舉每月每願助洋一元有力者如紳商鉅富每月助千百願洵無量功德無力者每月助半願一願至十願均各聽其便量力而行按月歸上下半月兩期塡票向收併交籌賑公所登報彚解言明賑務告竣月捐停止瞿朱兩君眞菩薩心腸救災恐後除備册自助月捐外四出勸募庶可積聚成數補救河南皖北災閭於萬一現十一月分起勸有成效上下兩期三十六户六十會收洋六十元十二月分上半月勸成八十六會半收洋八十六元五角今一併交敝所各出收條分交各善士叩求昊天好生之德默佑善士能逐月增勸月捐河南鄭州皖北億萬餘生受惠無窮伏冀各省各埠諸大善士聞風興起信照上海勸辦月捐助賑竟可釀成鉅欵接濟災户功德浩大司命竃神一家之主助月捐賑濟自行繕禀或求壽求子求名求利求病速痊求消災降福求闔宅安康均祈隨心所願塡明禀内拈香叩求焚呈竃神前立案見善必爲竃神定能將原委上達天庭行善之報速於置埀傳命多助月捐善根尤大積德於子孫時哉弗失現成功德莫要錯過機緣少畬宗丈己先我言之願仁者汲汲濟世爲彼蒼彌縫缺陷可也上海北市絲業會館籌賑公所愚弟少欽施善昌謹誌 
 
 

Page 4

 
 
[題舒母余太安人殉難事略]  
　　塵寰擾擾世途否運丁百六紅巾起官司委城竄賢哉烈媍以烈死一解烈婦者誰厥姓余産自黟十都長廼歸于舒二解黢山巖巖維石不可轉孕鍾烈婦焜燿我彤管三解我聞古人言死節易耳存孤難烈婦早歲喪所天兹孤胡獨完孤兒爲我述苦節語鳴咽涕埶澜母恩罔極心悲酸四解又聞古人言失節事大餓死小烈婦豈惜死向平願未了一朝大義足千秋駡賊捐驅節皎皎五解噫嘻嚱常山舌剛如鐵萇弘血精靈結自古有死名不滅煌煌璇題標綽楔後來况有子孫賢門閭會見幽光發六解禹航和叔孫樹禮未定草○黄山白嶽兩峯高間氣鍾靈出女豪矢志撫孤標勁節捐驅駡賊表淸操載來邑乘輝生戸覓得遺骸塚掩蒿况復旌題光綽楔泉臺早有聖恩叨仁和高鵬年補盫氏題○鶴唳猿啼擾攘年不堪回首故鄕天萬家遇賊罹塵劫幾輩輕身爲國捐愁説屏山飛碧血欣瞻鸞詔慰黄泉小人有母悲同難莫遂陳情達聖前安人一死若生全群向黟山仰淑賢德性冰霜難比潔貞心鐵石亦同堅一身勁節幽冥顯四海名詞錦繡聨綸綍恩施宜寵渥事隨靑史永流傳鄕晚靜山汪洋於菰城寓次拜呈未定稿○無端兵燹苦生靈江北江南百戰經大地烽烟驚萬里深閨節重千齡當年婦女欽模範此日儒林述典型邑乘有書家有傳貞祠猶許　邊鉶徽詩千里寄郵筒椽筆淋漓屬鉅公翹首倉天憐苦志同心賢母效閨忠先祖母亦殉辛酉之難相夫久式梁溪德駡賊猶傳渤海風濯濯孫技闌契洽丙戍冬與令嗣孫芷厚同客申江旋訂蘭譜異鄕相遇故鄕同寒族由皖遷寗由寗遷杭現以歙縣商籍人杭府庠世愚再姪繩伯洪葆榮拜顯○怒奮常山舌孤忠屬婦人頓除巾幗態竟作丈夫身氣秉乾坤正光垂日月新千秋仰華表褒語荷絲綸嘉平中浣西湖花隱次山楊槐卿拜手呈草 
[悼亡室]  
　　揮殘涕涙溯從前中饋有修賴爾賢裙布荆　貧久慣備嘗艱苦十餘年彩盆設處福星臨何意偏遭二竪侵畢竟金丹難換骨靑鸞一去杳無音返魂乏術玉成烟入地升天盡枉然恨海無垠安有底任啣衛石總難塡兒啼女哭盡堪哀逝水流東那得回剩粉遺容空想像寸心大半已成灰競隂主人顧徵錫草○敬次松兄原韵愁回孤綰夜窓前獨撫瑶琴溯婦賢白感縈心傷逝水那堪絃斷正中年翡翠樓中月影臨香迷寶帪怕寒侵誰知好夢都成幻枉説同心有妙音絃不成聲柳化烟白楊哀草總凄然靑鸞鏡破誰能補難把江山恨海塡孤雉朝飛幾許哀落花離樹豈能回從知聽到離鸞曲總有啼痕付燭灰樂天詞人酒舲沈雲求是草○競陰主人以悼亡屬和漫賦就悟塵一紙哀詞忽至前淸閨淑德久稱賢遙知奉倩傷神甚獨對寒燈夜似年粧樓應是怕登臨底事偏教二竪侵月落參横人寂寂靑天碧海正音寶鴨香消已斷烟眼前景物總凄然塵封鸞鏡光華减恨海茫茫倩鳥塡悼亡詩句實堪哀跡判人天去不回一語慰君須記取縱以傷感夢成灰問梅山人舒昌森未是草○松泉棣臺悼亡囑和哀語作此應之營奠營齋事可哀累他孤枕涙成堆未知夜半空帷裏可有痴魂入夢來三更燈火斷腸時慘惻偏多永訣詞臨死難忘兒輩幼教郎着意要扶持一去泉臺喚不應當年鈿盒誓難憑夢回想到傷心處竟作參禪入定僧鸞鏡塵封閟寶光兒生一月便無娘遺　剩粉堆奩畔忍檢調經養血方 
[瘦鶴詞人弢拜稿]  
　 
 
 

Page 5

 
 
　　感必通各省亢旱已久若能如太守之平反巨案定不難上繼于公祭墓美談恐假手緇流羽士無益也特述此言願天下臨民者皆以瑞應　霖爲法可批長未錄堂諭刊後初四日訊衆証原被堂諭復訊此案隱情漸露疑竇愈開歴歴指出如張士德到案則高開元之因貧歇業退屋還東嗣又頂士德租批招宰鄭王三姓賃住前數進鋪面而自住後進月租收入自用任意拖欠房東並蓄志圖騙之隱情盡露矣池二到案則高開元於八月初九日中午進城薄暮初次由鑫億昌拚閙回家其妻葉氏尙以爲發痧倩同居之王本發及右鄰池二爲之刺痧放左合兩手𦚼瞅並出有紫血池二且令開元第三子冲明礬水灌服於時並無毆打受傷之說亦不以打傷救治定更時二次由葉氏將其夫用竹床抬至鑫億昌拚閙經總張升押送歸家夜半葉氏卽向池二借破棉袍一件旋又借舊棉褲一條爲其夫裝老其貧如此其從容不迫又如此故池二有早知他要告狀我便不借衣給他之語是當時葉氏亦無興訟之念故次早尙求吳升李步丹爲之方便至初十午後喊控者訟棍主唆之所爲也藉命圖訛隱情盡露矣仵作彭章到案則高開元之屍雖有傷亦似有毒故用針　 
探乃高葉氏先發制人謂仵作手中帶彩硬將深出咽喉黯色之銀針奪去自行洗擦如是兩次此中疑竇又隱然自破矣况同居之宰石生王本發爲高開元身死目証葉光滭葉光斗　被毆目証抬夫二名爲送至城内時要証均經葉氏指避此難以質訊之隱情已露矣而本日復訊他人均到齊惟葉氏母子及楊鳳林乃爲原告抗傳不到冤屈求伸者能如是　 
乎此又情虚畏質之隱衷畢露矣雖衆供堅稱無毆打情事然該氏藉命居奇之心尙自執迷不悟以爲不如願相償必然各大憲語大言要挾毫無忌憚本府亦早洞悉該氏之心今不勞該氏上控本府爲之請提况縣令亦有請委覆騐之禀應將案内人証一名不漏並將高開元屍棺一並提省聽候上控等委員復騐就近訊辦以服該氏之心諒亦無從藉口本府亦不任偏袒之謗也仍着李淸出具切結如高開元屍身騐出是毒罪歸葉氏若仍是傷罪坐李淸該承迅速辦稿送核通詳該原差等亦卽傳諭兩造各將要証趕緊尋齊不得遠離一俟憲批到府卽便按名起解如違干咎現訊人証各交原押原保原管可也此諭 
　　新丹桂園　 
　　十二月廿五夜演 
　　子母砲一捧雪寄柬太平城合鳳裎雙跑馬天門陣打花鼓瑞草園取榮陽 
　　詠霓茶園 
　　十二月廿五夜演 
　　采石磯閙東京九更天全本英節烈算粮登殿 
　　天仙茶園 
　　十二月廿五夜演 
　　界牌關賣　侼文照關五花洞御菒園天齊廟桃山洞 
　　請領股銀 
　　啓者本公司所存房屋基地售與怡和洋行得價規元二萬兩前經登報聲明茲已銀契兩交淸訖其銀除訟師酬謝費用等外每股派銀拾二兩九錢四分三厘祈各股友持單至上海三馬路新關後轉角廿號門牌本公司帳房看帳領銀可將廢單交與怡和收執了結公司之事造紙公司經理杜亥兒啓 
　　小洋出兌 
　　茲現有四八關及十六開小洋出兌並代客賣買各項股票價格外公道如欲兌者請至新署後鳴珂里口天源庄便是　 
　　拍賣車糖 
　　本行准於每逢禮拜一早十點鐘在本棧拍賣Ｂ四呍半糖的千包另有唛Ａ五呍一百包糖不限價拍定後卽收定銀限一禮拜出淸如過期不　 
出將定銀罰去下期另拍此佈老太古帳房啓 
　　禮拜一拍賣 
　　准於廿五日禮拜一兩點鐘在本棧内拍賣ＲＲ大紅深洋羽毛　　元羽綢等貨此佈旗昌洋行啓 
　　禮拜一拍賣 
　　廿五日卽禮拜一十一點鑟在本棧不限價拍賣各色海馬呢餘貨不計此佈義記洋行啓内　 
　　禮拜一拍賣 
　　准於禮拜一十點半鐘善忠馬房拍賣各種馬車馬數十只馬毡單一應器具俱全此佈隆茂行啓 
　　禮拜二展期拍賣 
　　啓者本行廿六日准十點半鐘拍賣各色象牌呢象牌天鵝鴨牌燕子各色羽毛八磅四紅獅藍獅綠獅紅藥角紅英紅羊紅牛銀獅八磅八藍僧帽八磅藍日牌原布１０１金洋市漂六四綠贅魚漂布七磅彩日牌飛馬綠羊洋標十四磅藍羊藍鷄粗布十二磅官船藍英細布虎圈紅嗶嘰英　象牌虎牌元羽綾等貨再此次拍賣期至正月十七日五天票出淸定銀照例須付下次停一期於正月初十日再拍望各寶號届時伏請早臨爲荷特此佈聞錦名洋行啓 
　　禮拜二拍賣 
　　此貨四禮拜出淸 
　　茲於廿六日兩點鐘在本棧房拍賣八四ＸＸＸＸＸ無字飛鳥市Ａ綠獅步獅布十一磅十二ＡＡ十二磅ＲＲ細布麒麟色羽毛色小呢色羽綾元羽　 
綢等此佈下期停一次寶順洋行啓 
　　收買土皮烟灰 
　　如有烟灰土皮零躉小號均要倘若售脫者可至小東門外裕興街德春號面議此佈 
　　失票 
　　今遺失生記裕號夏布莊票一張計洋五十元第五百十六號已向前途說明作爲廢紙此啓廣裕隆白　 
　　嘉定博文書院告白　 
　　擇於戊子年正月十六日開院中西兼學願學者請至管家橋西首英文書舘報名註册此佈 
　　招取存貨 
　　各主顧如有前存萬仁號油酒票據望卽來取現由本號代發至丁亥年終爲止若再不來取作爲廢紙尤恐不週特此聲明萬亭告知 
　　八音琴出售 
　　小行由外洋運來時調大八音琴五只聲音幽雅製作玲瓏今願减價出售貴客欲辨者請至本行帳房面議可他永發洋行啓 
　　寄售尙書約注 
　　宜興任釣台先生經學湛深編輯是書尤便初學向無刻本其商孫筱沅中丞刻於蘇垣現爲閩人借印發售以惠初學每部白紙洋五角竹紙洋四角欲購者祈至申報舘帳房價買可也 
　　拍賣展限 
　　啓者禮拜四卽本月廿八日十點半鐘拍賣路燈船牌九老羽毛人鎗小呢船牌九老羽綾　嗶嘰十一磅彩三元十磅十二彩人鎗彩忠孝十磅紅四美紅三元紅人鎗紅忠孝藍人鎗藍忠孝九磅十二洋錢十二磅人鎗九獅市布八磅四彩三元五子登科紅三元紅忠孝彩人鎗藍三元藍四美藍人鎗藍忠孝洋房雙人七磅藍三元藍四美藍人鎗藍忠孝六磅藍三元雙人原布八磅彩三元眞飛鳥藍獅七磅紅三元彩人鎗藍獅藍三元藍人鎗藍忠孝挺市洋標十五老人頭十四磅雲獅粗布八磅松鼠孔雀細斜文十四磅老人頭人鎗劉軍十五磅跑鹿斜文紅金星白三元七十二線紅二美紅雙路燈六十四線金三元藍雙路燈洋房毛光市漂布等貨此期拍賣展限至明年正月十六日到期准用五天期票出淸凡拍定貨者叨付定銀此佈十二月廿三百元芳行啓 
　　現有積沙恐碍船路示 
　　大淸各口巡工司畢爲通行曉諭事照得本巡工司前奉總稅務司赫憲剳行以沿海沿江建造鐙塔浮椿等事或係創設或宜改移或有增添或須裁撤營造旣有變更務卽隨時彰明出示通曉各處俾得行江海船隻周知徧喩等因茲本巡工司查山海關稅務司所屬界内　河地方現有積沙恐碍船路合將其情形開列如左計開一奉天府盖平縣營口遼河地方沿該河南岸在西灣兜南北檔兩處之間前於光緖十二年夏該處沙勢流出深水河路一道現有積沙漸見塡没嗣後入河船隻須俟繞行南北檔後續沿北岸旁行至大綱鋪之旁再過河向西大廟行駛當行過南北檔之後則可駛至停泊之處一該河内原有船行正路在停泊船界下遊之外於光緖十二年夏漸長暗沙一叚現已流蹋毫無蹝跡在該水道内於朔望潮落時沙上之水最淺之處約有一丈四尺想該河船行正路似可漸　 
復舊時形式爲此合卽遵行出示通曉各處船隻其務留心詳記以免疎虞勿忘勿忘切切特示光緖十三年十二月十二日第二百十三號示　 
　　新聞 
　　本行開設上洋老巡捕房北首三馬路口紅磚洋房今售英二月份呂宋大票全張六元半張三元分條七角　購原班回件此佈　 
　　出售 
　　英二月呂宋票全張六元半張三元分條七角頭彩三萬二彩萬二三彩五千仕商賜顧者至上洋棋盤街北　 
　　漢口呂宋票行 
　　呂宋分設自漢埠河街洪益苍口逐月運售呂宋票歴年均獲大彩遠客信購原班回件不悞 
　　頭彩三萬元 
　　售英二月呂宋票全張六元半張三元分條七角拆票公道專收紅票信購指明上洋棋盤街 
　　夾板船出租 
　　茲者本行今有二枝半桅鐵夾板船一隻其船堅固可裝貨一萬担之數如各寶號貴客欲租者請至本行面議價可也特此佈會德豐啓 
　　頭彩三萬 
　　二月票全張六元分條七角專收紅票公道仕商指明回件各行投送圖章爲記附送新正月份牌上洋棋盤街快發財快得中　 
快得來必得來大運來萬有豐萬源來大吉祥 
　　皮衣大减價 
　　本莊自運道地皮貨各色綢衣積儲頗多情愿格外克已向係照碼七折今减照碼五折劃一不二賜顧者如猶不信一經光降顯見便宜　　　 
月望始石路中市怡昌莊啓 
　　福星暫駐 
　　廣東南韶連道華大人由金陵乘威靖輪船於臘月廿一日到滬現居法租界吉星公客棧俟明春解凍乘輪北上 
　　棉花藥 
　　本厰有硝　藥水及荷水合放製造棉花藥之用者平常可用者略有分别如各貴客欲辦者請至新閘大王廟對岸本厰面議可也此佈江蘇藥水厰 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年十二月初六日京報全錄]  
　　宮門抄○發抄旨八道○直督李奏省南各屬得雪片○又奏措捐棉衣請開復原革翎銜片○川督劉奏委署道缺片○又奏　道員改歸川省補用　○又奏耆民捐助賓興請照例建坊片○浙撫衛奏更補知縣員缺摺○將軍慶奏舊疾復發懇請開缺　○　撫陳奏已革知縣短交銀兩請拿問查抄備抵摺○豫撫倪奏委署知府片○浙撫衛奏委運制錢摺○十二月初六日兵部太常寺太僕寺廂監旗値日兵部引見四十六名○豫干載蕚各謝紀錄恩○綿宜假滿請安○候補道府張上達等各謝恩○德慶請假二十日○召見軍機奎潤綿宜吉恒載蕚○發抄倪文蔚奏進占災區圖説並議覆侍郎徐鄟條陳奉 
硃批覽奏俱悉　當運料吃緊之際各州縣爲該撫專轄必應隨時赴工認眞稽查嚴加督催凡事與河臣和衷商辦不得意存諉卸貽誤事機欽此○又督辦工程於上月開工日期奉硃批知道了欽此○潘霨奏淸平縣城失火延燒衙署情形奉硃批該部知道欽此○又候補守區維翰署興義守奉硃批吏部知道欽此○譚鍾麟奏世杰赴甯夏道任奉硃批吏部知道欽此○又劉輔軍署延綏鎭中軍游擊等缺奉硃批兵部知道欽此○又靈台令完欵開復奉硃批劉子銑着賞還原品頂戴該部知道欽此○倪文蔚奏確山令完欵開復奉硃批裘獻功着准其開復樀頂處分該部知道欽此○○李鴻章片再臣於十一月初一日自津起程察勘沿途已種麥田苗多出土各大道分巡弁兵緝捕勤密閭閻靜謐初五日回駐省垣料理一切省南各屬據報十月二十七八等日已得雪二寸至五寸餘不等仍盼普霈祥霙咸資潤澤理合附片具陳伏乞聖鑒謹奏奉硃批知道了欽此○○李鴻章片再據籌賑局司道詳稱兵部候補主事陶式鋆遵其故父已革藍翎知府銜補用同知直隸州東光縣知縣陶治安遺命措捐直賑棉衣五千件照章合銀五千兩查該故員服官尙能勤勉復以爲善訓勵其子有裨賑需擬請開復銜翎等情前來相應仰懇天恩俯准將該故員陶治安開復原官翎枝俾資觀感理合附片具陳伏乞聖鑒訓示謹奏奉硃批著照所請吏部知道欽此○○劉秉璋片 
再建昌道寶森於光緒十三年九月二十五日因病出缺恭蔬題報外伏查建昌道轄三府兩直隸州兼轄土司部落二百餘處壞接滇藏内撫外防均關緊要兹查有候補道黄錫燾老成練達堪以委署建昌道篆務除撽飭遵照一面照例揀員語補外謹會同成都將軍臣宗室岐元附片具陳伏乞聖鑒謹奏奉硃批吏部知道欽此○○劉秉璋片再查官吏習氣務爲圓軟欲整頓公事非得結實可靠之員不能有濟川省候補道員中其可用者原不乏人惟鹽局省厘貨厘兩局機器局洋務局關係皆重必須揀選幹員承辦未敢輕易更動偶有要缺要差躊躇四顧頗難其選卽如現在建昌道出缺請以候補選黄錫燾署理而所遺機器局務委現署成綿利鍾肇立兼　查鍾肇立除署成綿道外曾兼辦貨釐省釐洋務等局現又並辦機器局蓋事關重大務當其才情非得已因憶臣前在浙撫任内有浙江候補道吳世榮辦事結實勞怨不辭曾委辦豁免局先後追出濫起實銀三十餘萬兩迭經據實奏保在案現在川省需才孔亟而該員並非實缺合無籲懇天恩　念邊疆遼闊佐理乏人俯准飭令吳世榮迅速來川仍令該道補繳分發銀兩改歸川省以原班補用俾臣得收指臂之助實子吏治庫欵兩有裨益山自高厚鴻慈謹附片瀝陳伏乞聖鑒訓示謹奏奉硃批着照所該部知道欽此○○劉秉璋片再查定例士民有捐助地方善舉如捐銀至千兩以上請旨建坊給予樂善好施字樣前據署秀山縣知縣余恩鴻禀稱該縣距省二千餘里距京七八十站程途窵遠寒畯之十秋試春闈往往因旅費不敷廢然中止兹有耆民李瑞芝願將先年所當邑梅等處田産計當價錢二千一百二十千零二百文每年收谷一百三十石捐助賓興俾鄕會之年作爲寒士　試之費呈繳當約懇請立案轉奏前來臣查該耆　李瑞芝捐助賓興計錢二千餘串之多實屬輕財好義其裨益地方核與恤貧助賑事同一律合無仰懇天恩俯准給予樂善好施字様由縣轉飭該耆民自行建坊以昭激勸謹兩片具陳伏乞聖鑒謹奏奉硃批着照所請禮部知道欽此○○頭品頂戴浙江巡撫　衛榮光跪奏爲更補知縣員缺恭摺仰祈聖鑒事竊照金華府武義縣知縣徐樾於光緒十二年九月二十三日在省寓病故應以本日作爲開缺日期所遺員缺係疲難中缺前以海防例本班儘先候補知縣吳承恩請補嗣准部覆在前之義鳥縣知縣議駁尙未更補到部續出之武義縣知縣應卽遵照更補卽經行據布政使許應鏺按察更蕭韶會詳浙省病故係選缺知縣上次所出義鳥縣業經另摺請以候補班前知縣吳承恩更補今武義縣知縣應用候補正班人員拿有正途出身候補知縣陳友詩年六十八歲湖南臨湘縣舉人揀選知縣奉調來浙克復杭州各城出力同治三年十一月十五日奉上諭着以知縣留於浙江卽補欽此在海防捐局加同知銜縣部引見奉旨着發往浙江以知縣卽補欽此同治七年六月二十日給照七月十六到省試看期滿甄别留省補用丁父憂回籍服滿起復在案該司等會查得該員愼重安詳辦事克勤堪以請補等情前來臣查陳友詩才具老成辦事精詳堪以請補武義縣知縣合無仰懇天恩飭部准其補授覆浙飭遵謹會同閩浙總督臣楊昌濬恭摺驛具奏伏乞皇太后皇上聖鑒飭部核覆施往再該員係初任候補人員仍令試看一年如果稱職另議實授是缺係女義鳥縣出缺之後今請接續赴補應按義烏縣缺坐光緒十三年九月初七日行咨今更補照限令於限内更補並未遲逾合併陳明謹奏奉硃批吏部議奏欽此○○奴才慶裕跪奏爲舊疾復發懇恩准予開缺回旗調理恭摺具陳仰祈聖鑒事竊奴才於上年患染失眠之症遇事健忘曾經懇請開缺蒙恩賞假調理當卽加意調養稍見輕減卽依限力疾稍假年餘以來時發時愈究未大痊曾干請陛見摺内附片聲明不意入秋以來舊疾陡發夜不成眠健忘尤甚精神恍忽勢近怔忡查盛京將軍一缺責任綦重管轄九署每日來文行稿不下二百餘件奴才在任四年聆遵訓諭幸少隕越若以病軀戀棧深恐貽誤事機現在欽差練兵大臣穆圖善雖因病出缺而營規一切均已奏定不難遵照辦理如蒙俞允所遺盛京將軍一缺請旨迅賜簡放以重職守奴才年夫六旬一俟調養稍愈卽行泥首宮門求賞差使斷不敢性耽安逸自外生成所有奴才舊疾復發籲懇天恩准令奴才開缺回旗調理緣由謹恭摺具奏伏乞皇太后皇上聖鑒謹奏奉硃批着賞假一個月毋庸開缺欽此○○安徽巡撫臣陳彝跪奏爲續叅已革知縣短交銀兩逾未完請旨拿問監追查抄備抵恭摺仰祈聖鑒事竊查前任霍山縣白毓崑前在任内徵存光緒十一年分丁漕正雜等欵銀兩屢催延不解繳經前撫臣吳元炳附片奏請暫行革職勒限完繳欽奉諭旨着照所請該部知道欽此當經恭錄轉行欽遵查照勒限追繳在案兹查該革員應交前項正雜各欵銀五千一百餘兩除於叅後先後完繳銀三千四百餘兩尙短交銀一千七百四十餘兩迭經嚴札飭催掃數淸解迄今逾限日久未據接續報解復計短交之項爲數尙鉅絲毫攸關國課豈容任意玩宕若不續請叅處何以重交代而儆效尤據布政使阿克達春接察使張岳年會詳請叅前來臣查該革員白毓崑係山西渾源州人相應請旨將已革前任霍山縣知縣白毓崑拿問監追提集經手丁書人等確切嚴審究明是侵是挪分别照例辦理除飛咨原籍山西撫臣將該革員家産嚴密查封備抵一面飭查歴過任所寓所有無資財寄頓一律查抄外謹會同兩江總督臣曾國荃恭摺具奏伏乞皇太后皇上聖鑒訓示謹奏奉硃批另有旨欽此○○倪文蔚片再河南府知府承恩案調省所遺知府印務應行遴員接署查有候補知府陳桂芳老誠諳練堪以委署兹據藩臬兩司會詳前來除分檄飭遵外理合附片具奏伏乞 
聖鑒謹奏奉硃批吏部知道欽此○○頭品頂戴浙江巡撫臣衛榮光跪奏爲浙江省爐鑄制錢委員運京備用恭摺叩祈 
聖鑒事竊照浙江省試鑄制錢一案前經臣將試辦工本情形具奏並將機制爐鑄樣錢恭呈御覽請旨遵行欽奉硃批着卽按照爐鑄分兩工本循舊鼓鑄赶緊分批解京等因欽此欽遵嗣經部咨浙江省鼓鑄制錢每月可以鑄出若干於本年九月封河前可以解京若于行令籌定咨覆等因又經飭據司局議覆浙江爐鑄未久出錢不多約計本年九月封河以前可以解京制錢二萬串咨覆戸部查照各在案兹據布政使許應　會同防軍支應局司道詳稱現已鑄就新錢二萬串除將議定鑄錢工本及運解等費另行核明詳請奏咨扣抵京餉所有鑄就新錢二萬串應卽派解京餉委員候補知府尹彦釗附搭輪船帶解赴部投納等情具詳前來臣覆查無異除分咨查照撥護並取起程日期咨報外理合恭摺其奏伏乞皇太后皇上聖鑒謹奏奉硃批戸部知道欽此 
 
 

Page 10

 
 
[光緒十三年十二月初七日京報全錄]  
　　宮門抄○東撫張奏查明衙被刦請將諱盜之知縣革職摺○又奏挑運各員奏請獎叙片○新撫劉奏委同知缺片○又奏請署佐領缺片○陜撫譚奏委署遊擊片○又奏飭道員赴新片○湘撫卞奏提督措資北上片○十二月初七日刑部都察院大理寺八旗兩翼値日兵部引見四十三名○漪具勒等各謝紀錄恩○陳卿雲謝授江蘇揚州府知府恩○召見軍機廖壽恒奕年文秀陳卿雲○○頭品頂戴山東巡撫臣張曜跪奏爲查明衙署被刧情形核與犯供相符按律擬辦並將諱盜之知縣請旨革職以儆玩泄恭摺仰祈聖鑒事竊臣接准刑部咨以准步軍統領衙門奏送盜犯陸化兒孫大生訊認光緒十一年八月二十八日夜該犯等聽從在逃之回民張十夥同在逃之閻長得等共十一人行刧山東壽光縣衙署首飾銀物是年九月二十九日夜又聽從在逃之説書王姓夥同在逃之杜五等共八人行刦山東降淸縣吉家寨不知字號之廣貨店絲線衣物嗣續　閻長得訊供相同行查壽光縣申稱十一年八月二十八日夜衙署並無被搶銀兩首飾祇有九月初三日夜被竊錫器等物一案核其原估失贓與所供贓數大相縣殊長清縣則稱該縣並無吉家寨莊名十一年九月二十九日夜亦無事王呈報被搶查原案與現供不符碍難縣擬定罪除陸化兒孫大生另有行刦重案按名先行擬結外應將閻長得卽閻七解交山東巡撫飭將壽光縣衙署被盜情形迅速查明俟案據確實卽將該犯正法並將該縣諱盜之處據實嚴叅長淸縣吉家寨一案亦一併查明辦理等因於十二年十二月十八日具奏奉旨陸化兒卽陸二原名路獾孫大生俱著卽處斬餘依議欽此抄錄原奏犯供咨行到臣適據靑州府知府裕彬以查明前壽光縣知縣鄭錫鴻於衙署被劫臨時行强重案諱盜强情挪改月日僅以被竊具報通禀揭叅當經欽遵行司委員詳細確查核審犯供案擬詳辦兹據臬司福潤委查明確飭委濟南府知府梅啓熙覆審犯供亦屬相符擬議詳覆並會同藩司崇保將諱盜之前署壽光縣知縣鄭錫鴻揭叅前來臣覆加確核緣閻長得卽閻七籍隸滄州先充營勇後經革退游蕩度日與已獲正法之陸化兒孫大生素識光緒十一年八月間孫大牛至閻長得家内説有張十等約陸化兒赴山東地方行刼陸化兒遣伊與閻長得送信邀其入夥閻長得應允定在桑園地方等候閻長得又約胞弟閻八同到桑園見孫大生陸化兒並在逃之張十老柯常惦陳馬四劉三並常惦陳之姪兒外甥在彼又約在杜家廟相會陸化兒等先後走至杜家廟内馬四聲言壽光縣城牆破壞容易爬越衙門料有銀兩可以刼出分用大家應允定於八月二十八日晚在壽光縣城外空地會齊常惦陳帶驢二頭分馱行李洋槍刀械同夥十一人二十八日晚陸續走至壽光縣城西空地陸化兒等找尋小樹幾顆砍成木棍張十老先進城内看道回稱城門未關留閻八看驢常惦陳等携帶洋鎗閻長得陸化兒各拿木棍一同溜進城内到縣衙門後墙外隱藏三更時分用木棍綁成蜈蚣梯進院閻長得在角門外把風陸化兒等由小胡同穿進前院見屋内點有燈亮陸化兒等進屋僕婦張姓查問張十等嚇禁聲張走進裏間該縣鄭錫鴻驚覺張十等又向嚇禁搜得銀兩首飾等物一同由原路逃出常惦陳恐有人追赶開放洋槍數響均從馬道上城用繩由城西北角繫下逃至原處尋獲閻八告知行刼情由用驢馱贓物分路走至杜家廟俵分花用鄭錫鴻因規避處分諱匿强情揑改是年九月初三日夜衙署被竊錫器等物通詳批飭緝叅旋經步軍統領衙門將陸化兒孫大生拿獲並續獲閻長得先後奏送刑部訊供行文飭查鄭錫鴻先已叅劾卸事該署壽光縣知縣朱行祺檢查檔案祇有詳報衙署被竊文卷不知鄭錫鴻諱盜情由照案申覆刑部一面報經靑州府知府裕彬因恐鄭錫鴻諱盜爲竊札飭朱行祺再行詳細確查嗣朱　祺　查鄭錫鴻任内衙署委係被刦勒集更夫鄭月張四門役范喜張增訊供相符且衙署並無另有被帶錫器之案其爲鄭錫鴻挪改以强報竊無疑據實禀經裕彬行提更夫門役至郡研究無異通詳楬叅適刑部因閻長得等所供核與朱行祺申覆大相縣懸殊碍難懸擬定罪將陸化兒孫大生行擬結閻長得犯奏明咨解來東經臣行司飭委候補知縣沈少陶馳往詳細確查並將犯飭發濟南府知府梅啓熙研訊梅啓熙因查犯供係豫謀强刦而朱行祺揭報係因行竊臨時行强供報未能脗合且有無開放洋鎗原報亦未聲叙兩次禀司飭令沈少陶並現任壽光縣知縣吳邦冶查得鄭錫鴻交卸受不知何往無從結詢覆迅更夫等僉稱伊等於失事後曾向僕婦張姓查問據稱賊人進屋後卽持械嚇禁搜刦物件等因賊係越牆而進並未撞門毁戸是以前次提訊均供因竊臨時行强委無揑飾錄供申司發府梅啓熙提犯覆鞠據供前情不諱詰係豫謀强劫並無窩夥竊劫别案及另有知情同夥並逃後分贓容留之人擬議由司具詳應卽擬結查例載强盜干係城池衙門照律斬隨卽奏請審决梟示又盜刼之案把風接贓等犯亦係同惡相濟照爲首一律閲擬各等語此案關長得輒敢聽從行刼壽光縣衙署得財該犯雖止把風並未隨同入室搜贓惟係同惡相濟自應照爲首一律問擬閻長得卽閻七合依强盜干係城池衙門照律斬隨卽奏請審决梟示例擬斬立决梟示先於左面刺强盜二字夥犯陸化兒孫大生與不能禁弟爲匪之犯兄陸長安閻群兒卽杜五均經而部訊明擬結應毋庸議失贓照估追賠逸犯張十等飭緝獲日另結前任壽光縣知縣鄭錫鴻於衙署被劫並不據實禀報上緊獲盜乃規避處分輒敢諱匿强情挪改月日僅以被竊具報實屬荒謬雖業已叅劾休致仍應請旨革職以警玩泄前署壽光縣知縣朱行祺於前官諱强爲竊之案未能立時查出迨經刑部行查僅照竊案申覆殊屬疎忽惟後經訪查明確卽據實禀府揭報究與始終未能查出者有間亦應請旨交部察議靑州府知府裕彬於所屬知縣諱强爲竊一經查實卽行揭叅尙無不合應免置議惟陸化兒等供刼長淸縣吉家寨一案迭經委員明查暗訪並調查辦理保甲淸册該縣實無吉家寨庄名光緒十一年九月二十九日亦無廣貨鋪被刼情事委非諱匿不報或係該犯等誤記縣名月日亦未可知應毋庸議除將供招咨部外理合恭摺具陳伏乞皇太后皇上聖鑒飭部核覆施行謹奏奉硃批刑部速議具奏欽此 
○○張曜片再河各州縣每歲承辦挑淤催儧漕船自春至秋均應常駐工次北路水乏來源辦理尤費周意漕船行抵陶城埠往往進口維艱而黄衛兩河又不能同時並漲旣進運口復候汛入衛印委各員百計經營方免貽誤本年江蘇江北漕船多至千艘渡黄入運及由運入衛均極迅速爲十餘年來未有之事當經臣將東昌府知府程繩武奏請奘叙其餘印委各員亦不無勞足錄且回空各船渡黄適値豫省漫口黄水陡落有進退維谷之勢該員等築壩挑淤多方導引卒能挽送南歸辦理尤爲得力臨淸直隸州知州王其愼在任年久出力尤多查該員係三品頂戴在任候補道合無仰懇天恩俯准將該員王其愼開缺以道員留省補用兗州府管糧通判陳光綬陽榖縣知縣劉承寛署聊城縣齊河縣知縣王敬勳博平縣知縣金熙郴淸平縣知縣楊思贊陽榖縣主簿查有純候補縣丞駱延元均請交部議叙以示鼓勵出自鴻慈逾格所遺臨淸直隸州知州係煩缺容臣另行揀員請補合併陳明謹附片具陳伏乞聖鑒訓示謹奏奉硃批着照所請吏部知道欽此○○劉錦棠片再署庫爾喀喇烏蘇同知符瑞調省遺缺查有補用知州黄率淮堪以委署據藩臬兩司會詳前來除由臣批飭給委外謹會同陜甘總督臣譚鍾麟附片具奏伏乞聖鑒謹奏奉硃批吏部知道欽此○○劉錦棠片再臣據古城城守蔚德勝呈稱據署烏魯木齊左翼佐領蘇克敦禀稱現當歸併旗營之際事務殷繁自間恐難勝任懇請開去署缺仍供驍騎校原職等情應請照准所遺左翼佐領員缺查有卽補佐領連喜堪以署理呈請核示前來除批飭給委外謹會同署伊犂將軍臣錫綸陜甘總督臣譚鍾麟附片陳明伏乞聖緊訓示謹奏奉硃批兵部知道欽此○○譚鍾麟片再陜西延綏鎭中軍游擊余成龍經撫臣葉伯英咨商暫委護理延綏鎭總兵篆務所遺中軍遊擊員缺委現署左營遊擊劉輔年署理遞出左營遊擊員缺委卽補副將王占勝署理除檄飭遵照外謹附片陳明伏乞聖鑒謹奏奉硃批兵部知道欽此○○譚鍾麟片再新授甘肅寗夏道世杰現已到省應飭赴新任以專責成除飭遵照外理合附片具奏伏乞聖鑒謹奏奉硃批吏部知道欽此○○卞寶第片再據記名提督雲南鶴麗鎭總兵朱洪章自調任迄今均未奏請陛見應卽進京所遺鎭篆蒙委記名提督馬忠接署等央當將經手事件交代淸楚遵擬起程北上緣自光緒二年調任雲南鶴麗鎭以來歴署昭通臨沅騰越等鎭並出師直東又爲鶴麗地方開挖河道所獲廉倖盡行借墊無存前將回里措資情形禀呈雲貴總督在案現在旋抵永州寄籍赶備資斧一俟措齊卽行北上不敢遲延呈懇代奏前來除咨兵部外相應據情代奏伏乞聖鑒謹奏奉硃批兵部知道欽此 
 
 

Page 11

 
 
[光緒十三年十二月初八日京報全錄]  
　　宮門抄○諭旨三道錄前○發抄旨五道○甘學政秦奏新疆取進文童招覆不可願否歸入下届補取摺○雲弩岑等奏揀補要缺知州摺○江撫德奏咨送新鑄錢式片○楚督裕等奏揀補煩缺同知摺○滇撫譚奏開復同知摘　處分片○江撫總奏通判試看期滿照例補用片○十二月初八日工部鴻臚寺侍衛處値日兵部引見四十一名○蒙古王公到東請安○橚見○　由東陵回京請安○徐桐尙宗瑞各假滿請安○崑岡謝議叙恩○巴克咀布雍和言熬粥完竣覆命○蘇州織造文琳請訓○啓泰續假十日○召見軍機蒙古王公文琳○發抄額爾慶額奏馳抵塔爾巴嗒台接辦叅賛　臣印務日期奉硃批知道了欽此○李成謀奏巡閲營伍事竣奉硃批知道了欽此○謙禧奏請以雙祿等佐領補用奉硃批兵部議奏欽此○錫綸奏請以馬亮留於伊犁差委奉硃批兵部知道欽此○廣英奏解福方箋紙等項奉硃批該衙門知道欽此○○甘肅學政臣祭澍春跪奏爲新疆科試文童取進後招覆不到照例扣除應否歸入下届補取恭摺具陳仰祈聖鑒事竊臣於今年六月准新疆撫臣劉錦棠將歲科試卷送到臣當卽細心校閲如額取進照例咨會撫臣覆試去後業於九月二十八日具報考試情形摺内陳明在案兹准撫臣咨稱奇臺鎭西兩屬有科試取進文童招覆不到各一名應不扣除歸入下届補取等因前來臣查新疆省城距甘肅省城五十四站之遠遞送卷箱校閲往返動經數月之久應試士子或因資斧維艱不能久候或因另有事故暫去省垣　進後招覆不到亦係勢所不免惟旣已覆試不到自應照例扣除至應否歸入下届補取臣查甘肅省各屬考試凡人數不敷取進扣留學額者均已接准部文毋庸再補各在案此次奇臺鎭西應扣各一名係屬已經取進招覆不到例干扣除似吳人數不敷取進扣留學額者有問可否歸入下届補取之處出自聖朝嘉惠邊陲恩施逾格非臣等所敢擅擬應請旨飭部核議以便遵辦所有新疆之奇臺鎭西兩屬科試文童取進後招覆不到各一名照例扣除應否歸入下届補取各情形除咨明禮部外謹專摺具陳伏乞皇太后皇上聖鑒訓示謹奏奉硃批禮部議奏欽此○○降二級留任雲貴總督臣岑毓英雲南巡撫臣譚錢培跪奏爲揀員請補要缺知州以裨地方恭摺仰祈聖鑒事竊查雲州知州黄毓全於光緒十三年八月十八日卸事後在雲州寓所染瘴病故當經具題開缺聲明所遺表州知州係烟瘴要缺例應在外揀選升調應照例以該員病故本日作爲開缺日期露於入月底截缺係烟瘴三年瘴滿撤回内地候升之缺毋庸掣簽並將截缺日期咨部在案該缺地處極邊烟瘴最盛必須精明幹練熟習邊情之員方能勝任臣等督飭藩臬兩司於通省應升應調人員内逐加遴選非現居要缺卽人地未宜一時寶無堪以升調之員惟於應補人員内查有曾任實缺仍發原省歸候補玫補用知州王培心年五十三歲係貴陽府貴筑縣人由廪生於同治三年在本省捐局遵籌餉例報捐貢生加捐縣丞捐分廣西試用七年復遵例加捐州同歸部雙月選用是年投効四川軍營於援黔攻破玉華山上大坪克復餘慶平越等城案内在事出力保奏同治八年四月初七日奉上諭着免選本班以知州不論雙單月遇缺卽選欽此九年庚牛科應本省鄕試中式第十九名舉人請咨投供候選十三年應甲戌科會試中式第二百四十六名貢士保和殿覆試二等第五十名殿試三甲第三十名朝孝二等第六十一名旋卽呈請仍歸知州本班銓選吏部帶領引見奉硃筆圈出王培心着發往雲南以知州差遣委用欽此光緒元年七月十三日到省八月派充乙亥科帶補壬戊科文闈鄕試同考官事竣九月委署鶴慶州知州事旋經奏署鄧川州知州光緒元年十一月二十日奉旨依議欽此二年八月二十日到任試著期滿照例題請實授五年十二月初三日在任丁母憂請咨回籍守制八年三月服闋起復由籍請咨赴京照章呈請仍發原省歸候補班補用十年十月十五日經欽派王大臣騐放堪以發往十六日覆奏奉旨依議欽此十月二十日領照起程十一年七月初七日到省繳照十二年十二月初二日委署石屏州知州據雲南布政使曾紀鳳按察使史愈袓查該員才具明晣辦事精詳署任内並無叅罰案件以之補授雲州知州係屬人地相宜與例亦符會詳請奏前來臣等覆查該員王心培才識兼優明練有爲以之請補雲州知州實屬人地相宜與例亦符合無仰懇天恩謝念烟瘴要缺准以該員王培心請補雲州知州實於地方有裨如蒙俞　該員係曾任實缺候補班補用知州請補知州銜缺相當毋庸送部引見所有揀员請補要缺緣由謹合詞　摺具奏伏乞皇上聖鑒飭部議覆施行謹奏奉硃批吏部議奏欽此○○德聲片再前准戸部咨恭奉懿旨令各直省鼓鑄一錢重制錢經前護撫臣李嘉樂酌議開辦鼓鑄章程繕具淸單恭摺奏明欽奉硃批戸部知道單片併發欽此當飭該管司道籌欽委員馳赴上海購辦銅鉛旋於九月底運解到省適臣已由京陛見回任卽飭寶昌局監鑄南昌府同知蔡世伇赶緊開局鑄辦並前部　祖錢母錢亦經准部咨撥到隨於十月十一日開局照式試鑄臣率同司道親往到局查閲面諭該同知督飭工匠務將所鑄錢文必須輪郭分明質地堅實以期經久兹據瀋司鹽道會詳呈騐錢樣前來將鑄出新錢十文咨送軍機處恭呈御覺並另封新錢各十文分咨戸工二部查核外臣仍當督同經理隨時察看如果辦理合宜當飭添設爐座加增卯數再議搭放章程以便民用而重圜政謹附片陳明伏乞聖鑒訓示謹奏奉硃批該部知道欽此○○湖廣總督臣裕祿湖北巡撫臣奎斌跪奏爲煩缺同知揀員請補恭摺具奏仰祈聖鑒事竊照黄州府武黄同知傅屺孫在任聞訓丁父憂當經具題開缺聲明所遺要缺容另揀員請補在案查截缺章程内載丁憂之缺有本日可計者卽以本日作爲開缺日期今黄州府同知傅屺孫於光緒十三年五月二十九日聞訃丁憂應歸五月分截缺係煩疲難要缺應照例揀員調補查例載州縣以上應調缺出俱令於現任人員内揀選調補如無合例堪調之員始准以候補人員題補又道府同知遇題調要缺時先儘記名分發人員酌量請補如實係人地不宜始准聲叙以各項候補人員請補各等語今黄州府武黄同知係煩疲難要缺駐札武穴鎭水陸通衢稽查彈壓最　緊要非精明練達人員弗克勝任臣等于通省現任簡缺同知内逐加遴選實無合例堪調之員查有截取補用同知顧允昌年五十歲江蘇元和縣人由廪生中式咸豐乙未恩科補行乙卯正科舉人同治二年由補授廂紅旗教習考取國子監學正學錄奉旨記名四年補授國子監學錄俸滿題升助教遵例捐滿歴俸由本衙門出考保奏堪勝外用奉旨記名以同知用欽此光緒二年派充實錄館校對官五年十二月恭逢穆宗毅皇帝實錄告成奉旨俟補同知後以知府補用歸同知班後先換知府碩戴欽此十一年八月遵照新章指捐湖北在吏部呈請分發九月初十日蒙欽派大臣騐放是月二十一日領照起程十月十七日到省臣等查該員顧允昌學富才明老成穩練且係截取奉旨記名以同知用呈請分發例得歸於候補班内補用以之請補黄州府武黄同知要缺實堪勝任惟調缺請補與例稍有未符但人地實在相需例得專摺奏請據湖北布政使蒯德標按察使覺羅成允會詳請奏前來合無仰懇天恩俯念員缺緊要所有黄州府武黄同知要缺准以截取補用同知顧允昌補授實於地方有裨該員係補用同知請補同知銜缺相當毋庸送部引見謹合詞恭摺具陳伏乞皇太后皇上聖鑒勅部核覆施行謹奏奉硃批吏部議奏欽此○○譚鈞培片再查雲南省同通州縣内節年虧欠正雜錢粮各員經前兼署撫臣岑毓英分别奏叅勒限追繳並開單咨部轉行各旗籍著追辦理光緒十在年四月十三日奉硃批譚佐勳貴瑞着先行摘去頂戴勒限解淸倘逾限不完卽行從嚴叅辦餘依議該部知道欽此欽遵轉行遵照仕案兹據布政使曾紀鳳會同按察使史念祖詳稱據補用同知譚佐勳於三月二十六日將前署思茅同知任内未完止雜各欵銀五百二十五兩六錢八分九厘如數批弊淸欵當卽收入司庫造入本年秋撥册内報撥在案其補用通判貴瑞未完銀兩曾經勒催另案辦理等情詳請具奏並來臣覆查補用同知譚佐勳前署思茅廳任内未完止雜各欵銀兩旣在限内解淸相應請旨將補用同知譚佐勳先行開復頂戴以昭激勸所有同知限内完解欠欵請旨開復頂戴緣由謹會同雲貴總督臣岑毓英附片具陳伏乞聖鑒訓示謹奏奉硃批譚佐勳着開復摘頂處分該部知道欽此○○德馨片再准部咨嗣後道府州縣等官無論捐納勞績各項人員應於到省一年後察看考核分别補用等因兹查捐納試用通判洪祖治試看一年期滿據藩臬兩司請留省照例補用前來臣詳加察看試用通判洪祖治年力富强相應請旨留省照例補用謹會同兩江督臣曾國荃附片具奏伏乞聖鑒謹奏奉硃批吏部知道欽此 
 
 

Page 12

 
 
[上海四馬路高易公舘内籌賑所李秋坪經收河南皖北賑欵十一月初四初五兩日第二十一次清單]  
　　初四日戴晴臯洋一角無名氏錢一千一百文陳殿揄翁來詳册裕和號錢三十六千二百文隱名錢十千文姜萬盛錢一千二百文隱名氏錢二千零八十八文劉開玉八百文馮全興鄭章順各四百文楊孝甫二百十二文無名四户各一百文共錢五十一千七百文伸來規元三十五兩八錢六分恊同慶號來詳册四川富廠分局紋一百兩伸規元一百零四兩二錢乾昌局來詳册江西吳述事堂洋五元程毓華堂鐵漢生黄存誠堂松聲山舘紉香室主董谷貽堂各一元廿洋十一元知足居求平安洋一元隱名氏規元十兩福德堂洋二元乾昌局來祥册豫恆戴安雅堂六元樂善堂四元全昌　局來河口胡應賓翁募永立洋二元承本錢二百文郁三肇魁各錢一百文共錢四百文換來對開一元老福興局來如臯陳厚堂洋八元又來金陵陳月湖翁募無名氏本洋二元陳月湖一元五角陳恊和無名氏各一元無名半元義源泰周旭初各五百文仁泰四百文魏子良吳吉記張泗清鄭虹橋各三百文王松亭二百五十五文生生陳少瑶陳星白翁子久張大李醫王青鄭淮無名九物兩耕無名友仁各二百文曦亭乾益尹葆蔡賢二哥承惟治安汝平玉卿春和入貽太和錦榮無名三户各一百文共洋四元本洋二元加水錢三百文共錢七千零五十五文合來洋十三元○○初五日廣東愛肓善堂第六批洋二千元第七批四千元合伸規元四千三百二十兩正恊源莊來黄恆興爲求病愈節省藥資洋一百元放下屠刀子來無名氏洋一百元禾孟六翁募鍾鼎册錢華翁錢三千文謝中記一千一百文程綺雲沈脩記各五百文不留名十一户合一千文順律子夢花生西疇築各四百文善後居三百文鄧成永思李永各二百文合成最樂鳴秋亷記古榆傳經敦本光裕東昌侯鶴六齡童記善十齡童懷德各一百文共錢九千七百文來洋九元另錢一百二十文救災單馮袁氏洋一元銅洋一元陶趙氏四角張竹亭三角又救災單有心無方子洋一角耘青舍板村人各錢一百文心平子五十文源豐潤來竹林堂三元章名氏陶一元吳集順日知軒汪務本宋雙元許雅南蔣侣籛各錢五百文共來洋七元老福興局來金陵沈述齋翁來萬慕韓募曹篤卿募洋一元錢二千文韓敦本錢七百文徐靜夫恆興李永興各錢六百文恆愼祥仁讓毓秀燕山孝友宋楚卿各五百文徐旭之四百六十文鈺成恆泰各四百文虎記少記各二百五十文管申翁陳永年王子翁葉筠翁徐吳氏徐錢氏燕山堂各二百文橋芬許雪洪奶各一百四十文楊松樵錢一千文張菊陳亦義成徐胡各一百文徐二三姑延福祿慶禧令錢三百六十文何四朱大合一百文甘心如翁募陳春生洋一元陳道鴻半元陳黄氏錢三百文好姑江鯤隱名胡佐賢各二百文陳裘陳吳魏姓各一百文思紹二户四十文葉紱卿翁募不留名錢一千文鐘庸仁錢四百文梅齋友誠吉士少帆無名天成慕韓各二百文天一一百二十文壽康王籲保煌海濤積德四知築野靄雲大興玉堂德源無名培均鯤源大有無名幼童二户各一百文和泰豐二户合一百二十文劉志順等七户合二百八十文張永和二户合四十文合來洋二十元○五角卓羽儀十元詳册胡克燕胡小翼何世築胡克昌胡子香各五角鐘芾村二角恭木九如洪基各一角共洋三元紫金室銅洋一元全盛昌來祥册姑蘇戴盾峰三元八角正泰心記各一元泰雲卿無名同元泰同元昌吉記蔣星齋信隆各半元無名四角同茂三角共洋十元漢口茶業公所來江右燮堂氏助棉衣紋三十兩正伸元三十兩○五錢○○以上兩日共收規元四千五伯兩零零五錢六分英洋三伯零九元三角錢一千四百七十文銅洋二元 
[上海三馬路與昌恊賑公所陳竹坪經收山東直隷河南皖北賑捐十月二十日第八百四十次清單]  
　　靈字册溧陽正裕油號寄來高敦不具名洋三元○程姓十元○○另收河南賑○慈航晋濟册杭州平陽溥氏五　○又册萊仙氏三元趙雲記四角胡子記王朗記各三角以上共四元○有福册寗波求解堂續助洋十元○又册蘇州糧道帳房順天王鼎臣爲親求福一元○又　臥梅舘自求齋吟香書屋赤心一片人春風草盧虫二主人太原氏七户各五角一愿齋怡雲書屋各二元壽萱居樍奩氏醉經書屋户各一元灌園逸史三角隱名笑梅書屋坐觀埀釣三户各一角以上共洋十一元一角○又册蘇州馬醫科卷俞義粒齋一元○又册三思居士募姚庭翁洋五角駱維饒錢六百文曹恆成陳明房蔡高明三户各五百無名氏一百以上共來洋二元五角錢一百文○又册大通公善募和生興錢五百文無名氏三百江萬邦仕爲質各二百文十九户各一百以上共洋三元○又册義和泰募杭希齋四角無名氏三角又無名氏力不足氏隱名氏江秉衡四户各二角汪文卿舜廷董子安乏力氏求子各一角以上共二元○又册工部局交來無名氏八角又六角陳萬春五角虚齋不留名無名氏陳位潮各二角六户各一角以上共洋三元三角○又册互益駁船公司交求李翼堂洋五角李遠榮四欠杜章全一角以上合一元○免災草溧陽正裕油號寄來汪廷鈺德和興吳允孚張萬金四户各錢一百四十高敦不具名洋一元十二户各一百二户各七十四户各五十以上共來洋三元○嘉興秀署一元○平湖湖釣者銅洋兩元無力子銅洋一元影書屋七角無名氏四角李春湖怡然居各二角五户各一角以上共英二元銅洋三元○盛澤沈仕榮十元平湖楊梲順寄來華亨陸居敬東四元寗波慶安舘禪方四元清江浦祝慶秋一元○大興洋貨號交來西洋人甲新二元應葉氏十元江愼恩求合家平安一元申報舘交來馮省三錢六百文胡姓兩元玉　軒梁堂齋合一元安定山碧梧舘主復記各一元程姓十元王徐氏虚對開洋一个無名氏洋十八元以上共收何南賑洋一百十五元銅洋三元小洋九角虚對洋一个錢七百文○○本花共收英洋一百廿八元銅洋三元小洋九角虚對洋一個錢七百文合併聲明 
[上海三馬路與昌恊賑公所陳竹坪經收山東直隷河南皖北賑捐十月十九日第八百三十九次清單]  
　　慈航普濟册隱名氏一元○又册江西吉水縣署募來蘭石居錢二千文岫列扞武寗堂顧俞余黃三户各一千文史俊生五百四愛堂四百植德堂黃三園堂東魯堂松栢堂李瑞美堂湯友竹山莊黃廣平郡賀七户各三百以上共漕平銀五兩申批見規銀五兩二錢二分四厘○又册南京億與銅錫號二元又募劉炳元一元樹德堂慶記敬記開源四户各半元成濟舟五百福記陳崇金薛恆昌各三百薛海棠胡有祥戴德源各二百王守餘一百以上十四户共洋七元○恊同慶沈紹先一元無名氏銅洋一元怡情主人一角周兩麗梯卿一元○○零收河南賑○嘉興陳萬豐銅錫號陳子萬營士寄來信稽陳寳善堂洋一百元○建昌生蔡餘初一元○韋徐氏完愿二元○寗波靈嚴山人紋銀廿四兩徐屠氏銀四兩七錢徐郁氏求保生産平安得男十三元幼女秋菊一元以上共洋十四元紋銀念八兩七錢申批見規元三十一兩零九分二厘○揚州邦上窶人洋一元○豐泰錢莊募十五户共六元○梅鶴堂宋二元○惠泰庄交來泗水一粟廬汝記柳浦王版孫求合家平安合二元○嘉興來三山恕道人因長子病愈續助十元○吳松味和堂四角○無力人振昌周梅林三户合二百○無名氏三元○同一烟號募七户共一元錢一千二○寗波益和號來棠花樓養性居學佛居士吹箎子四户合四元漁生氏二百○鎭江尊禮堂一元○鎭江張愼德堂二元○徐知悟一元五角保平安氏五角以上合二元○石質汗一元汪無名六角孫昌二角余袙棠興炎各一角合洋二元芹香書屋截柳草廬憂世居士樂荆别野睡醒道人大樹各錢一百無名氏惻隱書屋清越山房明目道人無名氏樂善居士舉家平安無名氏各五十文以上合一元○寗波敬德堂二元無刀量棉力子各一元葉張氏保産平安六角隱名氏五角隔意子無名氏隨意氏保安氏各二角有心無力一角以上共六元○鎭江萬益興衆友四元○盛川養和堂各友一元○盛川恆茂公記莊募來憫荒惜食老人頴川沈氏各二元清河文蔚一元以上共五元以上均是行道有福册○京兆金顧寒熱氷不再發二元市隱子銅洋八元售出京都墨寳洋一元以上共收河南英洋一百六十九元規元三十一兩零九分二厘銅洋十二元小洋四角錢一千七百文○○本日共收英洋一百八十元規元三十六兩三錢一分六厘銅洋十三元小洋五角錢一千七百文合併聲明 
[上海四馬路文報局内恊賑公所經收賑捐十月下旬清單]  
　　廿三日河南捐本埠徐菊生翁十元○電總局收支所交來雲南蒙自電局委員顧穆侯補送謝景宜己湯飭曾二元○寗波乾茂號交來懷玉山人一元無名氏洋一元○本埠翼化堂書坊張雪棠翁交來高湻劉可階翁募受福册綏字四十九號王鳴九戴星若口户各四元僧稚愷熊景二户各三元陳國榮阮貴通僧普潤方用九吳眉蓀張文學陳金南凌湯氏八日各二元顧堯臣顧老太董清華陸炳文毛立昇蔡凌雲睡三葛長庾郭達失洪不名邵家琥石奇峰謝之坪謝的月十四户各一元湯茂如環　鵬朱炳耀毛德盛劉鑑清有名氏熊不名石業發劉玉鳴章承勳徐文進十一户各四百周長善四百九十二僧玉峰三百八十九陳善林陸王氏趙裕王德興泰趙正明許樹新徐如芳有名氏八户共十五户各一百陸鳳翥吉廣祥王德明周畢屏葛春森周學桂孫惟昌姜登瀛潘張氏巴周氏十户各一百戴星若銅洋二元又募鐘鼎銘恩埋謝少卿四九傳茂昌三元郭龍川二元高無名郭不名熊雲程郭敬齋張公和僧雜相劉裕賢謝百雅僧妙德朱遇善謝永昌石同甫十二户各一元劉聚豐八百無名氏劉立生二户各六百趙蕭夫劉不名趙福卿周盛華四户各五百謝景韓僧嚴華謝月階三户各四百陳智珠吳文數陳瑞亭佳有壽僧際清劉漁山六户各三百李九臬孫祥百洪仁甫趙松林謝採臣張公和吳不文七户各二日陳查岩陳熙渾諸鏡清陶瑞庭陳伊生許多金陶光燈吳斯今八户各一百文總共寳由英洋七十九元本洋三元銅洋二元錢几百○本日暴收河南捐英洋九十三元本洋三元銅洋二元錢八百文 
 
 
