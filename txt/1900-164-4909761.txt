# 1900 - 164 - 4909761

 

Page 1

 
 
[皇朝經世文正續選增時事洋務三編] [  圖書集成局代啓]  
　　自長沙賀耦耕先生仿切問齋文鈔之例輯皇朝經世文編凡講求經濟之學者莫不奉爲圭臬風行海内幾乎家置一編矣厥後江右饒新泉别駕有續集之刻近年上海葛君子源又以饒氏之書祗釆自道光以迄同治雖名臣奏疏私家著述已有美必收而海防礦務諸學尚付闕如因更輯爲續編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦請名宿取近時名公巨卿之奏牘通人逸士之議論搜羅選　都爲一編中分天算地輿公法約章律例礦務鐵路電線錢幣商務敎務算學測繪議院史學官制兵政諸門多至四十八卷分門别類詳慎校讐附于經世文　編之後倩本局　以新鑄鉛字現巳裝釘成書價目格外從亷計皇朝經世文編廿四本洋三元續編連三編世本洋三元單買三續六本洋一元在上海三馬路申報館申昌蘇申南北掃葉山房發兌 
[釋疑篇]  
　　熟梅天氣薄暝輕陰執筆人方爇都梁烹苦茗一屏一几展卷陶然忽有客造廬過訪一揖就位　衡而言曰今者北省拳匪假附神降鬼之說挾其凶黨直趨畿疆摧殘電竿焚毁鐵路輦轂之下固已風聲鶴唳草木皆兵而滬上爲華洋綰轂之區商賈雲屯貨賄山積一聞警信莫不摇摇焉心如懸旌甚至謬說紛傳謂拳匪已闌入滬江蛇影杯弓惶惑滋甚而吾子猶詩酒怡情嘯歌自得一若不知有此事也者殆故作從容以示鎭定與仰實有眞知灼見以流傳之說爲不足憑信歟敢貢所疑請明以教我執筆人曰噫有是哉子之闇於事情也夫拳匪起自山左悉衆北趨擾及保定天津一帶其地密邇神京爲四方觀聽所繫津郡係通商巨埠尤爲南北咽喉譬如奕者落手數子卽直入中堅應之者苟非胸有成竹卽難免手足失措而全局岌岌可危故驟而觀之拳匪之志似有陳勝吳廣之雄傑而斷非一成一旅可以廓清掃除惟愚嘗察於其微其揭竿起事已近一月又遇庸懦無能之政府疲怯畏事之疆臣心志不齊事權難一之地方官任其四出蔓延不敢過問而猶不能據一城割一邑惟聚羣不逞之徒假托神靈煽惑禺蠢則其事同兒戲不言可知以毫無紀律之頑民而妄欲與專精武備之西人相仇敵不待詰朝相見而勝負已可了然故愚謂拳匪之燄雖甚披猖而天津租界可保斷無所損况滬上遠隔重洋拳匪雖愚安敢率衆南行自趨絶地其爲謬說更何待言且吾不解今之紛紛擾擾者果何爲乎其爲幸災樂禍與則匪人卽自恃人衆果能與西人爲難然宼禍所臨財物悉化刼灰家室因而離散勢必至不分玉石同罹鋒鏑之災人非至愚當不願再遭粤逆捻匪之奇禍其爲心生畏懼與則厦屋果傾斷非一人之力所能支拄况此時人民安謐尚無震驚而乃故示以懦怯之情俾無賴匪徒得以肆其譸張乘間滋事語所謂木必先腐而後蟲生者古訓所垂良可借鑒今者拳匪挾其邪說到處裹脅愚民聚衆抗官　迹昭著爲大吏者亟宜調集大兵痛加剿洗必不可稍存姑息一誤再誤致釀成明季流宼之禍若海曲士民幸處樂土萬不可輕聽無稽之說展轉傳述致令長宼燄而淆人心是則上係國家大局之安危近關滬上一隅之成敗吾子明於事機其亦以不佞之說爲足當芻蕘一得乎客曰子之說旣聞命矣惟自拳匪肇亂以來巿虎訛傳日必數至頑愚之輩偶被蠱惑固無足深求若乃有意興波作浪致使一言傳播信之者羣以爲確而有徵不識具何肺腸而必欲爲此摇惑人心之事則謹應之曰乘隙肆奸從中漁利若輩伎倆稍有知識者自能察之豈明智如君而猶不審此中機括乎客唯唯稱是一笑而退爰詮次其語弁之報端標其目曰釋疑蓋深冀天下之人勿惑於讕言致墮若輩彀中而貽家國之患於無窮也 
[述大沽開仗情形]  
　　華歷本月二十二日烟臺來電云刻有日本水雷艇由天津到此言及日來各國兵艦之泊在北河者計共三十艘左右其中英俄德日四國各有一艘船身較小可乘潮而進口門二十一日丑刻大沽砲臺統領忽傳令開砲猛攻船上人急還砲擊之先將迤北之臺轟壞旣而俄國陸軍之駐紥近處者一擁上前將臺占據守臺兵士望北奔逃各船遂轉而攻迤南之臺未幾亦卽據爲已有迨辰刻華兵已蹤影全無是役也華兵之死傷者未知其數火藥房悉成灰燼英兵死一名傷四名法兵死傷各一名德兵死三名傷七名俄兵死十六名傷四十五名有中國水雷艇四號被英兵奪去電音所述止此究不知其釁之何自而開也 
[法調大兵]  
　　華歷本月二十二日倫敦來電云法廷聞中國拳匪作亂遂檄調駐守安南東京及本國之兵來華保衛其調自東京者約於華歷五月二十九日抵大沽調自本國者約於六月初七日抵大沽併遣大號快艦四艘航海前來以厚兵力 
[雄師迭至]  
　　天津國聞報云西歷六月十一號卽華歷本月十五日有英兵八名武弁四員押送子藥二百擔大砲一尊至天津旋又到英兵二百餘名是日之晚復有英兵一百四十名武弁十六員送到子藥二十箱北戴河泊有英兵艦一艘計水師三百名每日派十名上岸巡查十二號有德國兵三十名由大沽抵津至於俄國軍隊一千七百四十六名馬二百七十七匹大砲二十四尊已於十一號之夜在唐沽登岸另有俄艦二艘載兵一千餘名於十二號清晨行抵大沽口日本兵艦名須磨者於十一號之夜到大沽計船主以下將校五員水師七十一名至十二號清晨相率上岸午後行抵天津先是十號英人調兵三十名向唐山進發十二號續調三十人赴唐山聞英國駐紥香港之兵隊千餘名乘的爾利夫爾艦就道日丙將抵大沽矣 
[巨艦紛來]  
　　天津國聞報云大沽口於西歷六月九號卽華歷本月十三日到有德國巡洋艦一艘名曰開勳十號到有法國砲艦一艘名曰來伊翁又俄國魚雷艦二艘一爲二百零三號一爲二百零七號先是九號法國巡洋艦名奇音合者開往他埠目下各國兵艦之聚泊大沽口者多至三十五艘 
[請封堂産]  
　　天津國聞報云各國教堂之在本埠租界外者教士自聞拳匪作亂惴惴焉咸有戒心深恐所調各兵鞭長莫及爰於華歷本月十二日函請天津縣阮梅青大令將天主福音各堂悉行封識堂中一切財産悉數點交地方官收儲 
[藥彈被留]  
　　華歷本月二十日英商太古洋行盛京輪船由上海行抵威海衛突被英國某兵艦統帶扣留上船查察蓋因先接上海來電知此船裝有藥彈十萬顆擬往天津故也刻下此船已由英兵艦帶往烟臺將藥縷悉數搬運上岸矣 
[警蹕回宮]  
　　天津國聞報云皇太后皇上及大阿哥已於本月十三日由頤和園　蹕回宮先是十二日皇太后召見慶王端王及榮中堂諭令神機營虎神營各軍全行駐廠并派隊巡視街道嚴捕　 
 
 

Page 2

 
 
人 
[電召大將]  
　　頃聞蘇省官塲傳述云本月二十日欽命巡閱長江水師大臣李鑑堂星使欽奉電傳上諭促令入京適因政躬抱恙由電奏懇暫緩啓行迨二十一二等日寠奉電諭著作速就道毋再緩延等因說者謂皇上因義和拳匪肇事故欲畀以兵柄使之帷幄運籌也 
[悮擊行人]  
　　天津訪事人云英法二租界西國官紳以現在拳匪甚熾派兵嚴密設防附近租界兩營門至晚卽詳加譏察圍墻缺處示禁人行本月十五日之晚約近十點鐘時賣蒸食人某甲荷擔歸家悮行是處守門西兵喝令遠去甲驚逸西兵疑爲匪類也發槍擊中其腦以致殞命先是數日之前有一婦人亦於夜間在彼處行走被彈轟傷未死中西官慎重人命現已出有示諭無論日夜不得在彼處徑行矣 
[拳匪猖獗十一誌]  
　　天津訪事人飛函相告云義和拳匪初不過横行於鄉僻村鎭至本月十五日竟敢糾合五六十人頭裹藍布巾腰繫紅黄帶手持刀棍由窰窪過河北大街入趙家塲是處向有廟宇一所先有兩人伫立山門外一若豫期相約者然覿面之下偶語移時旋又來二三十人結束一如前式隨同向西而去時直督裕壽帥已聞報亟派馬隊前往偵探及至西校塲拳匪已出營門馬隊遂廢然而返按以上諸語訪事人謂爲目睹諒非烏有子虚也○河東溝子附近有某某等家揭竿於門上繫一燈黏紅燈照三字聞亦附和拳匪者也○拳匪業已擾及　柳青沿途焚燒房屋殺死教民甚多本月十五十六等日自豫河流下男女屍骸不下數十具亦可見其荼毒矣○本月十一日武清縣境定安永樂店中寳屯三處教堂禮拳匪縱火　燬十三日又焚通州所屬扁城賈莊太平莊紀各莊各處教堂並聞容城縣有西國教士兩人亦被拳匪所害 
[蜚語宜防]  
　　蕪湖訪事人云本月十八日清晨江口一帶忽有匪人遍貼匿名揭帖約期本月二十日搶奪洋關焚燬天主堂並稱蕭承　余火子等爲頭目言雖無稽然亦不可不先期防範因是蕪湖縣及保甲局精健保衛等營文武員弁各帶勇丁昕夕梭巡而以洋關及教堂左近之保衛營爲聚會之所一有動靜卽羣起以鶡亂萌然外觀則仍不露聲色也先是當道接得省中來信知安徽巡撫王芍棠中丞以蕪湖爲通商口岸且係全省要津必須駐有重兵藉資鎭攝已檄飭東西梁山精健前營分勇一哨攔江磯精健左營分勇二哨馳抵蕪湖擇要駐紥云云十八日梁山各勇俶裝抵埠分駐北郊弋磯山周家山等處教堂之側攔江磯各勇則於二十一日由管帶李君統率前來矯矯虎臣布滿四野謡言雖熾亦可無虞矣惟無知愚民竟於十九二十兩日麕集洋關及教堂前竊竊偶語街頭巷尾趾錯肩摩英領事公館前更人多於蟻適蕪湖縣張大令因公過此喝令拘獲數人帶至保衛營略加訊詰責以蒲鞭餘人始豕突狼奔相率避去大令命將地保逮案笞臀數百板以懲其不先解散之愆於是地方得以安然無事 
[預防匪患]  
　　烟臺訪事友人馳書相告云近日巿上訛言四起譁傳義和拳匪已由京津分竄至此旅烟各西人咸有戒心幾至不遑安枕道憲未雨綢繆急派勇下馳往各教堂及玉皇頂烟臺山新關等處悉心保護一面飭地方官出示曉諭不准民間造言生事亦防患未然之道也 
[電止連貨]  
　　漢口訪事人云義和拳匪散布京津勢甚猖獗前日天津各商家電致漢口坐莊客將貨物暫停載運俾免中途失事之虞以故近日漢口巿廛頗爲清冷也 
[統領易人]  
　　漢口訪事人云武功漢防全營統領方雲卿軍門佻達性成聲名甚劣刻經湖廣總督張香濤制軍訪悉情形立卽撒差驅逐回籍而以漢陽協樊協戎國泰代統武功營至漢防營則另委陳都戎慶門代統日來皆已奉札到差矣 
[土棍成禽Ａ]  
　　安慶訪事友人云泗州所屬五河縣境有土棍王光銀者積案如山迄未破獲近與外匪張老虎等聯絡一氣擾害居民日前縣主楊大令探明巢穴一鼓成禽大約須從　懲辦矣 
[躉船工竣]  
　　招商怡和太古三公司輪船行駛長江各馬頭均設有躉船以便起卸貨物惟金陵一埠只招商局有躉船怡和太古二公司皆付缺如邇者怡和洋行在金陵設立躉船業已工竣昨得來信謂明日瑞和輪船上駛卽可攏傍躉船從此運貨載人咸稱便利當不至如昔日之須用洋划渡登彼岸矣 
[金陵官塲紀事]  
　　金陵訪事人云日前上海江南機器製造局會辦張太守慶勛因公赴省趨詣督轅謁見督憲劉峴帥禀陳要務良久始出聞勾留一二日後卽須辭回差次也○統領衡字等旗王子英總戎前奉憲飭兼統棟軍嗣又將棟字兩營併入衡字各旗以復昔日衡軍營制并改刻關防以昭信守日前總戎已將兩軍歸併一處改衡字五旗爲五營禀知督憲劉峴帥峴帥卽委籌防局總辦沈觀察又彦前往點騐月之十四日觀察親蒞衡軍中營由總戎調左右前後各營健兒齊集校塲觀察點騐畢卽詣督轅禀知正任江甯府劉嘉樹太守前在任所爲二豎所侵醫治未痊乞假回鄉調理上臺允給假三月所遺府篆委前署鎭江府　鹿峯太守毓苹代庖劉太守遂於本年二月回里養疴迨五月上旬假期已滿夙恙未愈仍不能力疾從公爰由廣西原　遣丁來省禀請續假恩藝棠方伯准之十五日懸牌曉示並札飭王太守改爲署理○前任甘泉縣知縣劉大令沛霖聽鼓白門多歷年所家口累重境况艱難前年捧檄到官方冀甘回薦境無奈命途多舛宮運欠亨不及半年遽爾因公罣悮交卸回省差缺全無數年以來冬暖而兒號寒年豐而妻啼飢國子先生之景况凄凉大令已慣經消受憂愁雋慮致爲二豎所侵貧病交加無錢買藥遂於本月某日病殁省垣身後蕭條幾至無以爲殮幸同寅佽助始免暴露之虞然一棺雖獲附身而旅櫬妻孥不能歸里經其妻禀蒙恩方伯通飭各州縣慨念同　之誼共助歸裝現經各州縣陸續籌交藩署共得銀十八兩洋銀六十六元方伯牌示家屬投轅具領始能扶老携幼盤柩回鄉浮沈宦海中人聞此情形當爲之同聲一哭矣 
[之罘近事]  
　　烟臺訪事友人云販賣婦女例禁綦嚴而烟地此風素盛日前南栅欄外有數匪擁一少婦鬻入某妓寮婦涕泗漣而云被叔翁串同此輩盜賣求衆援手卒無應者吁誰爲民牧其亦有所聞否○本月十六日有嵩武軍一營自東路孟良口來此　宿海防營一宵翌晨卽拔隊西去聞由大憲調回省垣想以防拳匪竄擾也 
[札保教堂]  
　　昨日兩江總督兼南洋通商大臣劉峴帥用四百里排單札飭蘇松太兵備道余晉珊觀察曁上海縣汪瑶庭大令内開北方團匪肇事誠恐潛來長江一帶勾結遊勇會匪煽惑民心乘機肇亂雖邪術匪徒易於撲滅而防堵務宜嚴密更有本地奸宄之徒甘心附和一發難收上海爲華洋總匯之區長江衝要之地速將教堂教民住居處所妥爲保護以期消患於無形並將辦理情形據實禀復查考等因刻下觀察及大令已咨照提右營叅將廖楚材叅戎撫標滬軍營管帶龍葆珊遊戎巡捕營管帶翁子文太守奇禁右營管帶羅遊戎各率弁勇實力保護教堂并出示曉諭俾衆周知 
[未雨綢繆]  
　　北省拳匪揭竿起事勢成滋蔓人心皇皇蘇松太兵備道兼江海關監督余晉珊觀察以滬上教堂林立深恐流氓匪棍乘機煽惑爲害地方因卽札委法租界讞員朱森庭明府曁前巡洋委員杜明府仁幹巡緝匪類保護教堂兩明府奉札後卽於前晚督率　勇至南 
 
 

Page 3

 
 
巿一帶稽查並巡綽西南鄉徐家匯教堂左右旣而觀察以地方遼闊恐兩明府力有難周爰添委前署上海縣篆之戴子邁明府協同查察昨日午前戴明府命駕至二十三七鋪巡防局與局員邱友林盛雨村兩二尹面商一切至於大南門外美國教士所設清心書院已於前晚由美員派團練兵四名在彼保衛董家渡天主堂則觀察移知各營官撥勇駐守 
[示靖民心]  
　　欽命二品銜江南分巡蘇松太兵備道余爲出示曉諭事照得近因京畿一帶拳匪滋事上海五方雜處流氓衆多難保不乘機勾串藉端造謡愚民受其煽惑隨聲附和殊不知此等邪術斷無能久之理一經大軍剿破身首異處追悔已遲現在本道未雨綢繆移行營縣加意巡防並禀請兩院憲添營來滬協同防守嚴密查拿有備無患合亟出示曉諭爲此示仰商民諸色人等知悉自示之後務各照常安分營生切弗輕信浮言無知妄動致罹不測之禍至各城門入夜九點鐘一律關閉上鎖如有署局緊要公文騐明對牌放行不准得賄私放出入况聞租界團練稽查甚嚴夜間九點鐘後卽不許在租界往來行走爾商民等有事城外亦須早歸休息慎毋逗留租界流連忘返自貽伊戚是爲至妥切切特示 
[門禁森嚴]  
　　前晚蘇松太兵備道余晉珊觀察親率丁役稽查各城門以覘各員勤惰旋諭各委員每晚及早將門鎖閉不得私行開放以免匪人溷跡爲害閭閻 
[請保電綫]  
　　上海電局委員洪二尹錫璜具禀蘇松太兵備道署略稱大小東門新老北門一帶及憲署所裝電綫前被頑童施放帋鳶以致鷂線糾繞多所損傷現已派匠重换電竿修整電線請卽出示嚴禁頑童戲弄等情道憲余晉珊觀察准之現已出示巖禁此後如有頑童施放紙鳶損壞電線者定將父兄拘案究懲 
[巡查嚴密]  
　　昨日蘇松太兵備道余晉珊觀察札飭前署上海縣戴子邁明府招募勇丁二百名聽候派往各處巡查上海縣汪瑶庭大令亦招募勇丁二十名防守縣署巡捕營管帶翁子文太守每晚撥派巡捕營勇荷戈執戟挨叚巡查并令在各巡防局前駐守晚間見有形跡可疑者扣留盤詰明日始准放行似此嚴密梭巡匪徒斷難溷跡矣 
[禀稿續録]  
　　兹奉前因遵又親往製造局左近密加訪查僉稱三月初八日因製造局工藝學堂教習委員候選同知徐華封合開廣藝公司製造胰皂名曰祥茋被祥茂洋行洋人以冒伊牌號控經英美租界公廨飭派中西探捕持函赴高昌廟巡防局協同提人該局馬委員未曾禀明掣造局總辦卽徑帶中西探捕前往洋槍廠後面徐華封住宅立將徐委員拘至英界捕房幸與馬委員同去當卽釋回並未收押初十日仍由徐華封投廨質訊辯明茂茋兩字各有不同不得謂之朦混且洋文亦皆互異不得謂之冒牌當經公廨斷令廣藝公司將茋字更改免得似是而非致洋商藉口爭競在徐華封固屬不遵而梅繙譯意亦不洽是以並未斷結此查明廣藝肥皂呈控冒牌一案租界公廨洋人越境提人之實在情形也卑職伏查會審公廨内探捕提人向有定案不准違章越界擅自拘拿况郭令徐丞均係局委體制攸關似此界址混淆並且不分皂白竟於中國辦公重地膽敢目無官長前往搜贓拘人誠如憲諭大屬不成事體涓滴不塞流爲江河若不從嚴查懲將來中西交涉事件恐更有不堪設想者所仰憲臺維持大局察酌施行於中國地方受益實非淺鮮緣奉札飭合將訪查情形據實禀覆仰祈大人鑒核示遵謹禀恭請勛安伏維垂察 
[眞除誌喜]  
　　英美租界公廨讞員翁笠淗直刺前經上憲請補陽湖縣缺前日廨中接到省憲行知業已由吏部核准吏役人等遂入内叩賀如儀 
[上海縣署瑣案]  
　　前者許阿品控稱叔母周氏早經改嫁嚴姓今忽串同蟻媒徐海龍等將小的之妻陳氏誘出售與南匯縣境杜家行鎭杜姓家其時戴子邁明府方權縣篆迭次訊究所供狡展致未讞成前晚汪瑶庭大令升堂覆訊嚴周氏供許阿品係小婦人前夫之姪其妻並非小婦人拐賣小婦人現在患病求恩開釋徐海龍亦抵賴不承大令謂現准南匯縣來文且許阿品之妻陳氏亦已到案供明爾等旣不承認解往南匯歸案訊辦可也周氏連連叩首籲稱小婦人病勢沈重求免起解大令察得患病屬實飭暫交官媒收管俟病愈後起解○前者戴子邁明府訪獲流氓朱炳坤訊供收押在案前日汪大令升堂提訊朱供此後小的定當安分營生不敢再犯務乞施恩大令判責二百板押候其父到案領去○惡棍張順華前雖供認戳斃小常熟然尚有不實不盡之處前日汪大令飭提復訊張供小常熟屢次奪裝貨物欲絶小的生計小的懷恨在心某日途中相遇伊卽拔刀戳來小的急奪刀還戳適中要害以致殞命大令飭仍還禁候録供甲詳各大憲核示 
[上海巡局紀事]  
　　前晚十六鋪南北中三巡防局委員督率勇丁巡查各處二十三七鋪巡防局委員邱友林二尹巡至南馬頭萬豐弄畔見東洋車夫蔣阿元金和尚兩人在彼露宿乃命提至輿前略詰數語飭各責五十板交地甲妥爲安置○去冬南巿恒生馬頭順昌乾南貨店庖丁羅吉順之子羅某向柴福山所私之蕩婦汪氏借得洋銀五元前日氏向索取羅無以應氏遂與柴同往滋閙不休經羅扭控十六鋪巡防中局局員文斌臣二尹研訊之下令羅將洋銀如數清還并責柴手心四十下 
[英美租界公堂瑣案]  
　　包探張阿五解送陳榮卿到案禀稱此人沿途私賣西酒小的見其形跡可疑拘請究辦陳供小的前在吳淞開酒店現已閉歇故將存貨出售並未爲非尚求省釋讞員翁笠漁直刺商之白繙譯官以所供似難憑信判押兩禮拜○一百二十八號華捕解送韋和尚到案禀稱此人潛至百老匯路某洋人家圖竊經小的拘獲解請究懲韋供小的雖有胠篋之心尚未動手叩乞恩寛直刺判令遁回通州原籍○四百十號華捕解送陸阿寳到案禀稱此人在途搶奪陳李氏所持牙骨摺扇經小的拘獲請究陳李氏投案領贓直刺判責陸二百板扇給陳李氏具領○印度人海暖姆心家被顧東生行竊銅罐經包探潘應奎緝獲人贓解案請究顧認竊不諱直刺判責一百板贓給還失主○包探陳根寳禀稱陸阿二行竊李福堂侯桂生家香爐及綢衣綢裙各一是以解案請究陸認竊求恩直刺判責二百板贓俟失主來案認領○三百十號華捕解馮文生到案禀稱此人將狸奴懸挂道旁意欲置之死地小的以其存心殘忍拘請訊懲直刺判罰洋銀一元○包探秦少卿解陳阿三到案禀稱此人行竊某姓家長衫一件是以解請訊究陳狡展不承直刺判責二百板 
[美租界捕房紀事]  
　　昨晨江北竊賊某甲混入虹口南潯路某姓作塲竊取木板適爲包探沈阿岳所見拘入捕房捕頭令押候解送公堂禀請讞員翁笠漁直刺懲辦○昨晨偷兒王阿聖混入靶子路鄉民某姓家圖竊適爲事主所見扭入捕房捕頭令押候解送公堂禀請訊辦○粤婦某氏寄居北四川路仁智里某號門牌屋内前日與同鄉某甲偶作葉子戲一言不合互肆兇毆旋扭至捕房聲訴捕頭詰知事起細微不予准理 
[申報館協振所經收山東河南江西皖北浙紹崇明振捐五月十一日至五月二十日止第十四次清單]  
　　五月十二日正大莊交來山陰阮社章張氏求家門衍慶洋二百元丁榮笙洋一元○十三日無名氏洋五元○十五日廬州協興昌來李脩本求要差來往平安公私如意紋銀三兩四錢六分合洋四元九角五分○十六日湘潭胡萬昌來求平安氏花洋一元無名氏二元○十七日無名氏銅洋一元○十八日石門協興局來項介甫求病速愈洋八元無名氏爲妻生産平安龍洋十元蕪湖全昌仁來無名氏求母病速愈洋廿元椿氏求聰兒病速愈洋一元○十九　李燮堂銅洋十三元雙蔭堂求病人速愈合家平安洋廿元○廿日無名氏銅洋四十元以上總共收洋二百七十一元九角五分花洋一元銅洋五十四元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　英大馬路京都同德堂 
　　敬送萬應四時救急良茶 
　　救急扶危疎風散熱去滯除邪兼能開胃健脾治男女老少一切痧症有藥到病除之效每年施送數十萬包善士購施每萬包洋六元 
　　金鼓牌紙烟又到 
　　兹者馳名金鼓老牌紙烟香味清潔早巳膾炙人口又新到零躉批發其價比衆格外克巳貴客　賜顧向外虹口仁棧號同泰　復申昌號英租界　德馨號全昌祥號福和號全昌成號永泰棧法界臨平里潤昌號等批拆可也老晉隆洋行啓 
　　WAWARFRUITSESSENCET2CO 
　　　檬露糖 
　　香蕉露糖 
　　楊梅露糖 
　　雪梨露糖 
　　苹菓露糖 
　　波蘿露糖 
　　玫瑰露糖 
　　生薑露糖 
　　沙士啤露糖 
　　本公司不惜工本獨運心裁精製各式鮮菓香露糖服之能清心潤肺解署止渴誠爲夏令之佳品者也卽春夏秋冬四時均合男婦老幼盡人皆宜用法將自凍滚水一大盅匀以露糖一兩之譜自見色豔味濃清香適口藏貯用玻瓶舟車携帶更覺咸宜封蓋以錫泊往來禮品令顯裝璜本公司製此露糖非同言過其實者流也荷蒙諸尊賞鑒必爲許可大瓶大洋五角小瓶大洋三角批發公道　華公司謹啓怡珍茶居經理 
　　洽昌土棧洋葯公煙批發 
　　在上海法界三洋經橋南首提莊大小洋藥零躉批發精製清膏每洋八錢陳公烟還灰每洋一兩三錢宿膏一兩六錢老陳膏二兩陳膏二兩三錢公膏二兩六錢冷籠三兩平頭外而加收灰六成蒙紳商賜顧祈認牌號 
　　上海中英新記大藥房 
　　各種鮮菓荷囒汁水 
　　本藥房自造各種鮮菓汁嗒囒水如橣檬水香賓水生蔾水楊梅水鹹水苦水玫瑰水薑汁水等各色俱全價亷物美賜顧者須認明棋盤街中巿牌號爲記不悮 
　　了悟山人移寓 
　　卜易談相每日清晨七點鐘起九點半鐘止千後五點鐘起十點鐘止　禮拜全日候敎課金一角相金半圓諸君辱降須先掛號細談終身詳細批章另議移寓五馬路新申福棧内 
　　松江天寳發票號 
　　逐月經售江南義脤大票照申批發代售廣益○合衆○中西彩票零躉公道兼辦格致西法鍍金首飾能重分兩花紋清爽又辦舊飾退金銀器不傷仍舊可用承蒙賜顧又認明在西門外天寳銀樓内 
　　告白 
　　四馬路景雲齋香店緣小店無暇兼顧盤與鄭隆爲業自後各寳號往來銀錢貨物概與九大無涉特此聲明此佈九大號啓 
　　註釋明聖經靈籖 
　　關帝明聖經後附神籤百支靈效如響每逢科塲各省仕商定印敬送皆獲禎祥誠求必應今浙東善士精繕稿本寄存本局　代石印如有信士發心印送者每部只取工料洋一角五分請爲預定先交半價限期交書祈移玉至三馬路申昌書室棋盤街江左書局漢口江左書局外埠函定向新馬路昌壽里對門本局可也富文書局主人敬啓 
　　老芳園告白 
　　本號向開西棋盤街巳有年矣素蒙○什商深信名　遐邇同業林立生意爭衡今不惜重資揀選原莊公班特邀著名燒師監製清陳公膏精益求精以圖久遠於本月廿二日爲始燈膏盒子放大挑出秤頭加足以廣　徠請嘗試之方知言之不謬也恐未週知特此佈聞 
　　廣益公司四大彩告白 
　　第二會票五月十四日在張園開彩頭彩第五千八百四十六號在上海萬福來售出二彩第一萬三千三百八十五號在蕪湖太古躉船售出三彩第七千六百零三號在上海棋盤街同益拆出四彩第二千四百零八號在季記售與寳昌永此佈 
　　遺失提單 
　　二月廿四日瑞泰第六次進口三號提單一帋　唛麥子二百四十六包其貨統巳出清提單遺失特此聲明作廢華順棧帳房啓 
　　遺失派司 
　　英六月二號北京船進口S唛魚肚五件巳向海關說明如有拾得以作廢紙此白新太古具 
　　廣東普仁堂 
　　本堂揀選上藥用正麝香虔製各種救急痧藥俱能扶危活命功力神速皆爲普救便人耳諸君光顧請認招牌○萬應靈氣丸大瓶一角小瓶每洋一百廿瓶○八寳紅靈丹○諸葛行軍散○麝香臥龍丹○時症白痧散大瓶一角半小瓶每洋一百瓶○靈寳如意丹○萬應如意油大瓶一角中瓶五分○萬應午時茶每洋八匣○立止頭痛膏○馮了性藥酒○並各種蠟丸膏丹發售貨真價實廣東普仁堂鋪在上洋棋盤街 
　　燕製補丸 
　　此丸專治肝病膽汁不和胃不消化大便閉結身熱腦筋不安痔瘡膀胱與内腎等症無不統治凡各症宜用經瀉者此丸洵推第一小盒洋一角大盒二角五分此藥各大藥房發售 
　　上洋新開稻香村 
　　姑蘇觀東分申只此一家專辦官禮蜜餞十景糖果香水瓜子冰糖楂榚五午薰魚　油定勝糕人物　片杏仁干糧一應俱全貨真價實賜顧者請認明四馬路中聚豐園東首不悮主人啓 
　　天下馳名 
　　啓者現有華甫精造極品上等三鹿頭牌貨色托本行代售賜購買者一定合意其貨開列於后三鹿頭絨布漂白斜文少呢羽綢線洋板凡仕商賜顧者請至上海四馬路義記洋行五金雜貨寫字房面議甲本行告白 
　　上海華英大藥房 
　　　製廣東蠟丸 
　　本藥房之西藥遐邇稱效今剔選地道藥材監製各項廣東蠟丸膏丹藥酒方用神騐藥出精良照症投之如匙之擘鎖况乎丸藥功冠湯藥旣行旅易帶以備調攝又可隨處與人方便誠一舉而兩得焉 
　　生財道票行啓 
　　本行逐月批發江南和濟廣益合衆各種彩票其價較衆格外克巳賜顧者請函致松江西門外嶽廟内東門外本行購取可也此佈 
　　五月廿三日進口船禮拜二 
　　江天　　輪船　由寗波　　　　　招商局 
　　新裕　　又　　由天津　　　　　招商局 
　　江寛　　又　　由長江　　　　　招商局 
　　黄河　　又　　由定海　　　　太古公司 
　　通州　　又　　由汕頭　　　　太古公司 
　　福山　　又　　由福州　　　　　怡和行 
　　長安　　又　　由長江　　　　鴻安公司 
　　萃利　　又　　由長江　　　　　麥邊司 
　　　　　五月廿四日出口船禮拜三 
　　萃利　　輪船　晚往長江　　　　麥邊行 
　　長安　　又　　晚往長江　　　鴻安公司 
　　鄱陽　　又　　晚往長江　　　太古公司 
　　北京　　又　　下午往寗波　　太古公司 
　　直隷　　又　　晚往牛莊　　　太古公司 
　　通州　　又　　晚往烟台天津　太古公司 
　　　　　五月廿五日出口船禮拜四 
　　黄河　　輪船　晚往定海　　　太古公司 
　　富順　　又　　晚往香港省城　　招商局 
　　利運　　又　　晚往汕頭　　　　招商局 
　　江寛　　又　　晚往長江　　　　招商局　 
　　海定　　又　　晚往福州　　　　招商局 
　　江天　　又　　下午往寗波　　　招商局 
　　　　　五月廿六日出口船禮拜五 
　　德原　　輪船　晚往長江　　　　魯麟行 
　　元和　　又　　晚往長江　　　　怡和行 
　　　　　五月廿七日出口船禮拜六 
　　博愛丸早七點半鐘往長崎神户横濱郵船株釜山木浦仁川元山海參崴式會社 
　　龍門　　又　　晚往香港粤省　　禪臣行 
　　益利　　又　　晚往長江　　　鴻安公司 
　　温州　　又　　晚往旅順牛莊　太古公司 
　　　　　五月廿八日出口船禮拜 
　　瑞安　　輪船　晚往長江　　　　瑞起行 
　　　　　五月廿九日出口船禮拜一 
　　德興　　輪船　晚往長江　　　鴻安公司 
 
 

Page 9

 
 
[户總脫逃]  
　　金陵訪事友人云江甯縣户書某甲虧欠錢糧數逾鉅萬迭經前署江甯縣戴子和大令提案血比押令賠繳迨新舊任交替之際甲竟設法朦禀暫予釋出予限籌還旣而甲自念羅掘俱窮無以爲計遂乘限期未滿盡室偕逃迨限滿往提則已室滿蓬蒿絶無人影詢諸鄰里僉稱不知乃歸禀情形行文通緝 
[花箱獲利]  
　　漢口訪事人云本年兩湖茶獲利綦難深爲闤闠中人浩歎不意花箱一項各西商咸不惜重價廣爲搜羅凡有采辦此茶者無不大獲其利甯州所獲尤豐是殆所謂失之東隅收之桑榆者歟 
[英美租界晚堂瑣案]  
　　前者楊觀察乘江永輪船北上時被賊竊去小皮盒一口内儲金對時表金練翡翠首飾及洋銀一百餘元報經捕頭派包探張阿五緝獲賊犯陳阿三方海林康三甲及窩贓之張李氏張小弟母女在康身畔搜出金對時表一枚察係原贓解經讞員翁笠漁直刺訊供押候過堂覆核前晚直刺倩襄讞委員張柄樞司馬提案研訊楊觀察遣家丁王明投案訴稱前者家主由滬乘江永輪船赴某處房窻未閉被賊竊去小皮盒内金銀翡翠各物曾開列失單報請查緝今已由包探起　金對時表一枚餘贓尚多求恩追繳康供小的係通州人前與方等同竊皮盒一口小的祗分得金對時表一枚及洋銀十元餘贓均由方等瓜分尚求恩宥方供彼等行竊時小的並未在塲陳供小的係湖北某縣人來滬後僑居張小弟家不知康如何行竊張小弟供本年二月小婦人與母親李氏同往覓屋見包探帶同陳阿三屋主處起出小皮盒一口内儲金銀雜物餘不知情張李氏所供與其女相同司馬謂康陳供詞狡展張尤閃爍其詞顯係串竊著責康一百板掌頰二百下陳責二百板候提包探質對然後送縣訊追○戴翰鄉卽戴安慶控謝月江賣地糾葛直刺訊略悉情由前晚倩司馬覆訊戴供職員向操洋貨業與謝素識謝稱有地六畝欲擇善價而沽因由職員介紹賣與哈味洋行曾由哈味行主付出洋銀二百元倩職員交謝豈知謝與趙連朝王錫卿串揑僞契被哈味行主查悉追還定銀並欲罰洋銀一千元幸得黄君輔作保求恩究追黄供戴被謝所騙致遭哈味行主所罰確由職員作保尚求公斷謝供是地係小的介紹由戴賣與哈味得洋銀二百元契上本係施姓不知眞僞今願賠銀尚求恩宥趙供小的僅用洋銀四十六元今願如數賠還王供彼等售地時小的並未在塲司馬著一併還押限五日内繳到洋銀二百元再行訊辦 
[英美租界公堂會訊案]  
　　日商平林專一控李錦堂欠付水脚銀兩延不清理由本管領事函請讞員翁笠漁直刺提李訊追嗣以李仍置若罔聞飭傳保人張葆君訂於前日午後兩點鐘會訊届時日副領事松村君命駕至公廨曾同直刺升座平林專一訴稱商人被李欠銀一千八百兩前篆限期措繳僅於五月初七日繳到銀六百兩其餘議由保人張葆君清還今張已到案求恩究追張延律師林文德聲稱此項銀兩旣由張擔保自應如數歸楚惟張别有被人所欠之欵託本律師代追俟追到卽可抵償一千二百兩尚求寛限直刺商之松村君謂張旣願代賠著交人保出限兩月内分期繳足松村君曰諾○美商豐裕洋行主控廣大莊定貨不出迭經直刺與白繙譯會訊因兩造供詞各執飭差提到廣大股東徐耕心嚴星垣及執事人秦煥章昨日上午會同研訊豐裕行主延律師哈華托聲稱此案遷延日久尚未了結高彤賓本係廣大股東勢難推諉今人証仍未到齊徒滋拖累且查徐耕心等並未回籍是否差役藉詞朦蔽請卽查明提案追繳高延律師侯魯公訴稱高與長豐興合定布匹高得三股願卽邀人清理或請諭令洋貨董事許春榮調處直刺商之曰君謂徐耕心等延不到案顯有賄串情弊著將原差徐升重責四百板限日提徐等到案一面諭令許理明核奪 
[法租界公堂瑣案]  
　　龍星馬房主花爾借華婦某氏禀稱上月出店人蔡阿根因事辭歇前日商人行經西門外蔡膽敢拽住兇毆以致手背受傷血跡尚在事經華婦目擊是以送案請辦蔡阿根供主人尚欠小的工資洋銀四元六角向索不還誣指行兇求恩明察讞員朱森庭明府與陸繙譯會商判令禁押三天以示之儆○張耕餘吳厚如禀稱家居城内道署前談家弄三月二十六日陳阿金以租屋爲名上樓周視乘間竊去金銀首飾十餘件今已被包探拘獲送案特開單呈求給領贓物包探呈騐當票數紙陳阿金認竊不諱并稱所有金飾早已兌與某金店其餘各贓質在某質鋪明府判枷號一月責五百板當票給還失主著自行備本贖回○塗守之禀稱前晚附江永輪船上駛未及起椗卽被賊竊去搭連袋一枚内儲小洋四十餘角今由包探拘獲竊賊吳阿四是以投案陳明明府判責吳五百板贓給還失主○增泰盛廣貨店夥沈敬軒禀稱前日失去洋傘一百八十頂報捕查獲竊賊吳廣成邵阿林吊到原贓七十四頂請卽給領明府判將吳責三百板邵二百板著收贓之陸阿大賠洋銀二元再罰洋二元○包探禀稱蕩婦陳浦氏顧沈氏同住英界長裕里陳浦氏先與清音阿祥祥私識嗣復勾引鋸木匠張阿根與顧沈氏成姦不知因何誣指顧沈氏竊物互扭入捕房今特解案請訊明府判各掌頰二百下○包探禀稱偷兒李妙林行竊招商局棧内之煤爲巡丁拘獲送案請辦明府判責二百板○包探禀稱積竊劉心田在江孚輪船行竊包探上前拘拿反敢拒捕行兇是以解案請辦明府判枷號一個月責八百板○包探禀稱偷兒施和尚在途行竊女孩耳環當塲拘獲傳同失主解案請辦明府判枷半個月責三百板○包探禀稱李才發在城内縣署左近竊得烟槍銅杓鍋子等物携至租界求售拘獲人贓解案請辦明府判責二百板贓存待失主具領○永義昶信局夥童汝章前控船户李光宏張阿大串竊受寄之洋銀六百元經明府訊明口供押候追比昨日飭傳原告復訊李光宏供母親已往甯波措資并邀同薦保人來滬料理明府著展限十天如逾限不理當移送慈豁縣原籍辦理 
[上海北巿絲業會館籌振公所施子英經收山東皖北江西紹屬崇明印度賑捐四月初一日至廿九日第七十一次清單]  
　　初一日蘇州蓮花　王鈔票洋廿五元香港票洋廿五元小洋一百角無錫丁壽康洋一元○初三日宜荆鹽棧守梅書屋洋六元銅洋十八元○初五日栗庵主人爲生産平安還願洋一百元湖州仁濟堂銅洋一百十八元○初七日明明堂主人由久大莊來洋十元○初十日王惕齋爲添女求平安洋四元潘小姐求流痰愈三元○十一日蘇省長洲縣漕書未潤生浮收錢同稔户漕銀願同英洋三十元龍洋廿一元松江唐長華長年求父病速愈英洋三十元瑞安縣署金匱華　壽求身子安吉五元○十二日元記還各件心願求合家平安洋十二元鄱陽棉力生爲先君曁亡冥誕經懺資移助龍洋五元○十三日鎭海無名氏求家宅平安　豐銀樓來洋廿五元又求人口平安廿五元○十四日嘉興錢書紳求疾速愈洋廿元錢塘　錫麟洋十七元龍洋三元平湖張十泉銅洋二元○十五日雲間不留免保患平安由厚大莊來洋十元○十六日松江鄭友梅洋三十五元煥記洋廿元淳安胡子六爲孫瘼安還願十元練塘褚琢如還願十元○十七日通海義昌順沙布公司規元一百兩無名氏銅洋一元一角○十九日嘉善張楊氏洋八十元溧陽陳鴻吉助崇明二元○二十日黄錫臣規銀十兩○廿二日浙省萬承志堂萬葉氏求夫舊恙悉除徐福書康强洋廿元壽萱室求子瘡毒全愈身體復元廿圓汕頭同德豐花洋二元○廿三日怡怡堂由潤昌棧仁和莊來洋三十元○廿四日蘇州易隱名洋四元○廿五日延陵裔洋五元○廿六日鄧寳慈堂助崇明洋一百元○廿七日安慶韓良臣爲孫病愈還願龍洋四元平湖總局安逸居士爲妻桂英求胎前産後大小平安英洋三元　鎭生銅洋五元○廿八日谿上賦心草堂舊主爲去臘得子平安節湯餅筵資移助由厚康莊來洋五十元○廿九日雲間不留名保患平安洋十元嘉定張春隆二元平湖方嘯琴山水潤資移助二元○四月份共收規元一百十兩洋七百廿六元扯七四一五合規元五百三十八兩三錢二分九釐龍洋八十三元香港票洋廿五元花洋二元扯七三合規元八十兩零三錢小洋一百角合規元六兩八錢以上共收規元七百三十五兩四錢二分九釐銅洋一百四十四元一角連前共收規元十二萬七千五百廿七兩七錢六分三釐銅洋一百七十七元一角 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十六年五月十三日京報全録]  
　　宮門抄○諭旨二道録前○兼滇督丁奏爲擬請加提鹽庫溢課銀兩添購槍砲以儲斤備摺○護黔撫邵奏遴員調補遊擊員缺摺○大臣奎奏恭報查勘盤山行宮起程日期摺○護黔撫邵奏爲展緩閱兵日期片○署江督鹿奏爲揀員調補陸路叅將員缺摺○護黔撫邵奏遴員署理藩臬糧道各篆片○五月十三日内務府國子監侍衛處值日無引　見○李殿林謝放廣東正考官恩○華金壽謝放福建正考官恩○余虎恩謝交北洋差委恩○溥顧貽榖各續假十日○掌儀司奏十五日祭奉先殿載瀛行禮○召見軍機○○兼署雲貴總督雲南巡撫臣丁振　跪奏爲擬請加提鹽庫溢課銀兩添購槍砲以儲兵備而裨邊防恭摺具陳仰祈聖鑒事竊查滇省地居邊徼作黔蜀之屏蔽據江楚之上游論形勝者皆以滇爲大局所關繫近因强鄰環伺時事艱難朝廷明詔屢宣日以整軍經武爲急務防軍之外飭令加練團勇以備緩急臣忝膺疆寄具有天良當此臥薪嘗膽之時敢不仰體宸謨竭力籌辦擬於到任後卽會同督臣崧蕃先將各處防營團練分别認眞整頓復於省城創設團營西南騰越臨安兩路現亦次第委員前往接續舉辦並經督臣另案奏准於鹽庫溢課項下自光緒二十五年起除先提銀三萬兩外按年提銀一萬兩製購槍砲蓋以籌邊務在練兵練兵貴先儲械儲械於今日尤以槍砲爲要圖現在滇省辦理邊防創設團營及各府廳州縣舉辦團練所　各項槍砲爲數甚鉅每年僅以萬金購辦已覺難敷撥給况槍砲所需者筆碼有槍砲而不能精製筆碼則筆碼省而槍砲廢筆碼所藉者靈機有筆碼而不能預儲良工則靈機敗而槍亦廢火攻有五器非一端凡焚壘之樂球炸彈守險之砲臺旱雷無一不需利器亦無一不與槍砲爲緣並以一空槍砲卽有隨槍砲以俱備而爲戰陣所不可缺者尤非每年萬金所能敷用明知原案實因餉源奇絀不得不逐漸匀挪然與其按年而計積少仍復成多何如並日以圖先難可期速獲臣督同司道反復商酌查鹽庫溢課一項本近年力爲整頓所致不在正課定額之内以滇民力輸之所餘仍以應滇省邊防之要此欵之不暇外求者故前請留滇備邊防要需部議得邀允准溢課按年所入因盈絀難預定卽現計遞年餘積爲數亦不爲多然事貴先其所急若以之專備製購槍砲就目前所論似尚可勉敷挹注應請仍照原奏先提三萬兩之數再將續提一萬兩合並在内按年通計作爲專欵計自二十六年起每年於鹽庫溢課項下提銀八萬兩製購槍砲軍火各項以裨軍實而固邊防據雲南布政使李經羲按察使鄒馨蘭署鹽法道興祿會同善後局營務司道詳請具奏前來臣覆查無異除咨户兵部查照外謹恭摺具陳伏乞皇太后皇上聖鑒訓示再雲南巡撫係臣本任毋庸會銜合併聲明謹奏奉硃批該部知道欽此○○護理貴州巡撫布政使臣邵積誠跪奏爲揀員調補遊擊員缺以實營伍恭摺仰祈聖鑒事竊查准補長　營遊擊陶春廷因病出缺業經前撫臣會同督臣恭疏題報並聲明遺缺扣留外補在案所遺員缺接准部咨係題補第四輪第八缺應用儘先人員行令揀員請補等因自應遵照辦理臣於通省武職人員内逐加遴選查有荔波營遊擊王錫吉現年三十二歲雲南澂江府江川縣人由武童於光緒十年投効越南軍營迭次勦匪出力歷保以都司儘先補用十八午因公到黔留營差遣嗣因普安廳妖匪留燕飛等聚衆謀逆擒獲首要各犯懲辦案内出力保奏以遊擊留黔補用光緒十九年六月十九日奉旨著照所請奬勵欽此造具履歷咨部核准二十一年奏請補授荔波營遊擊員缺二十二年六月初四日奉旨依議欽此二十三年請咨赴部引見奉硃筆圈出著照例准其補授欽此承領劄付回黔到任現署臣標右營遊擊事務該員年富力强營務熟悉堪以調補長壩營遊擊員缺洵屬人地相宜合無仰懇天恩俯准將王錫吉調補長壩營遊擊員缺實於營伍有裨如蒙俞允該員係曾經引見回黔之員毋庸再行送部並懇敕部給予劄付以符定制所遺荔波營遊擊缺黔省現有應補人員擬請扣留外補除咨部科查照外謹會同兼署雲貴總督臣丁振鐸合詞恭摺具陳伏乞皇太后皇上聖鑒訓示再貴州提督係臣兼護毋庸列銜合併陳明謹奏奉硃批兵部議奏欽此○○奴才奎順跪奏爲恭報查勘盤山行宮起程日期恭摺奏聞仰祈聖鑒事竊奴才所管東路各處行宮奴才於上年赴任時已將燕郊白澗桃花寺隆福寺四處敬謹查勘業經奏報在案惟盤山路較紓遠未能親往查勘奴才檢查舊管卷内疉據盤山總管前後呈報盤山行宮週圍牆垣因年久失修坍倒過多實屬敝露所有收存陳設鋪墊等項各處殿宇多有滲漏等情伏查該總管所報各項情形均關緊要必須親往查勘方昭慎重奴才擬於本月二十五日起程隨帶司員赴盤山行宮詳細查勘一俟差畢回署再將所查各項情形應如何辦理之處專摺具奏所有奴才查勘盤山行宮起程日期理合恭摺奏聞伏乞皇太后皇上聖鑒謹奏奉硃批知道了欽此○○邵積誠片再案准兵部咨光緒二十六年二月初二日奏上諭本年輪應查閱營伍之期貴州卽派王毓藻認眞查閱等因欽此欽遵在案兹查前撫臣王毓藻因病出缺新任撫臣鄧華熙尚未到任所有貴州通省營伍應請展緩來春再行簡員查閱以符定制謹會同署雲貴督臣丁振鐸合詞附片具陳伏乞聖鑒訓示謹奏奉硃批兵部知道欽此○○頭品頂戴署理兩江總督江蘇巡撫臣鹿傳霖跪奏爲揀員調補陸路叅將員缺恭摺仰祈聖鑒事竊江蘇撫標中軍叅將常福病故日期業經恭疏會題所遣員缺聲明扣留由外揀補在案伏查是缺叅將係陸路題調之缺應於實缺叅將内揀員調補臣於通省實缺叅將内逐加遴選查有淮揚鎭標左營叅將章宗瀚年五十二歲安徽石埭縣人由武童於同治元年投營隨勦洊保以都司儘光補用歷補廣德營千總江甯城守右營守備池州營都司調補泰州營都司光緒十二年分江北河運出力案内保俟補遊擊後以叅將用又於十六年分江北河運出力案内保俟補叅將後以副將用均經奉部覆准十八年奏補宿遷營遊擊十九年請咨引見受札二十年奏補淮揚鎭標左營叅將經部覆准給札到營任事各在案嗣於副叅等項案内經督臣劉坤一保列一等二十一二等年歷獲要幅各匪出力案内保加總兵銜該員勤奮樸勇營務熟習歷任各缺辦理均屬裕如以之調補是缺叅將洵堪勝任與例亦屬相符合無仰懇天恩俯念員缺緊要准以淮揚鎭標左營叅將章宗瀚調補江蘇撫標中軍叅將員缺實於營伍地方均有裨益如蒙俞允該員係對品調補毋庸送部引見除飭取該員履歷送部查覈外謹會同護理江蘇巡撫臣陸元鼎恭摺具陳伏乞皇太后皇上聖鑒訓示再所遺淮揚鎭標左營叅將員缺應請扣闢另行揀員請補合併陳明謹奏奉硃批兵部議奏欽此○○邵積誠片再臣現在奉旨暫行護理巡撫所有藩司篆務查有署臬司貴西道桂霖才長識練辦事認眞堪以署理所遺臬司篆務查有糧儲道黄元善守正不阿辦事結實堪以署理所遺糧道篆務查有候補道蔣珣老成穩練整飭有方堪以署理除分飭遵照外謹會同署雲貴總督臣丁振鐸合詞附片具陳伏乞聖鑒謹奏奉硃批吏部知道欽此 
 
