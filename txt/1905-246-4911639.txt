# 1905 - 246 - 4911639

 

Page 1

 
 
   
 
 

Page 2

 
 
[電傳上諭]  
　　八月十一日内閣抄奉 
上諭朕　奉慈禧端佑康頤昭豫誠壽恭欽獻崇熙皇太后懿旨周馥陸元鼎電奏稱本月初三四日風潮猛湧川沙寳山南匯崇明等屬各沙居民被災淹斃人口至數千之多情形茂慘朝廷深爲憫惻著賞銀二萬兩由周馥等特派妥員先行急賑盡心撫卹母　流離失所餘著照所議辦理欽此十二日奉 
上諭甘肅安肅道員缺著相廷棟補授欽此同日奉 
上諭奉天錦州府知府著鄧行領調補王振聲著補授安徽徽州府知府欽此 
[硃筆恭錄]  
　　入月初六日奉 
硃筆圈出御史朱顯廷補授掌河南道事務欽此 
[電傳宫門抄]  
　　八月十二日召見軍機陳璧 
[滬寗　鐵路條議]  
鐵路之可以亡人國也觀於東三省之己事而可知矣光緒二十四年中國政府與俄人訂立條約准東方鐵路公司展造南滿洲鐵路至旅順大連灣其第八欵有日此讓造枝路之事永遠不得端侵佔中國土地亦不和礙大清國大皇帝應有之權利大訂約諸臣自謂可以杜外人侵奪主權之慮矣而庚子以後南滿洲幾全在俄人掌握之中然則鐵路所至之地目　雖未見其大害實則外人之勢力圈己隠然車掣風馳與汽車而俱至一省之地廣輪數千里彼固不必佔我城池據我要害第藉此一線之鐵道横貫於其中己足制我之死命而有餘所謂無形之瓜分者此豈不足以當之歟近年以來吾國士大夫漸在鐵路關係之利害舉前日督辦鐵路大臣與外人所訂之條約詳爲調查始知其讓於外人之權利實有出於意料之外而其賣國之罪蓋有不可勝誅者始倡於粤漢鐵路之廢約而各省羣起　之近日有議及滬寗鐵路者此固吾江蘇省前途大有關係之問題而小可不一研究之也 
江蘇之憲饒在南省爲冠其形勢又控長江之門戶而上海一隅爲南北商務之中心點故江蘇一省占全國中重要之位置不問可知也今滬寗鐵路之建築自上海經蘇州逹江甯江寗蘇州又爲江蘇二大都會然則此路於江蘇佔重要之位置又不問可知也鐵路之成可以圖交通之便利可以促文明之進步我江蘇省而有此鐵路豈不甚善獨無如其造路之費之出自外人也夫以我國貲本之竭蹶募外債以興内地之利源亦奚不可者美國之鐵路未嘗不藉外人貲本而成獨無如我國以借債之故而并造路管路之權一切讓於外人而幾有太阿倒持之勢也自此以後我江蘇之當源將盡爲外人所吸收我江蘇之主權將盡爲外入所攘奪我江蘇人之子子孫孫必有永受其累而遭其剝膚之痛者矣今日議爭回權利其可緩哉 
雖然與外人交涉之事必以條約合同爲憑條約合同上已失之權利爲我民蟊賊之大臣實尸其咎無論國際公法之父涉與國際私法之交涉俱不可以失大信也我縱欲爭同彼執約信以爲辭其不容找之置喙蓋可决也彼粤漢鐵路所以有可廢約之埋者以合同上所載彼先違背不遵故我得有辭以折之不知詳細情形者或欵今日路權之失於外人者咸可援粤漢之例一律收囘自辦此必不可得之事也彼遵約以行事而我欲背約以爭回無論如何示以强硬之態度必不能奏其效故滬寗鐵路與　漢鐵路其合同雖大略相類而粤漢鐵路以違約入比股自有可廢約之道滬寗鐵路則情形不同所能爭回者不過合同上所載應得之權利且設法以挽回補救之使其害不至泰甚而已今試先略舉此路之歴史條辨於下未完 
[本館接到日俄議和專電]  
　　十二日酉刻到 
報告和欵之殊異者日本東京發來專電云初十日本總理大臣將議和大略報告於貴族院及衆議院議員等其與從前所報告殊異者 
一宗谷海峽與韃靼海峽均可任意航行但彼此得在該海岸要處設置軍事防備 
　　一醫養俘虜賠補費日俄兩國除關銷實數相抵外所差若干得向欠者追繳其額現尙未定 
　　一東清鐵路自長春以南讓歸日本又自長春至吉林將來日本行敷設鐵路之利權 
[川省士商抵制美約重慶]  
　　美人虐待華工波及士商游歴人等現屆修訂續約我華同胞咸思改廢此約學界商界羣謀抵制兹重慶士商六合衆集議於渝城縣廟内到者三百餘人均願不買美貨并各函寄　號夥友之駐上海及廣東者務須恪遒辦事如有違誤憑衆公罰（與） 
[杭垣書業抵制美約杭州]  
　　初五日午後各書業在吳山文昌閣書業公所集議抵制美約事到者二十四家先由發起人嵇叔安陳省三二君佈告開會宗旨繼由振工會會員演說美國虐待情形聞者莫不動容鼓掌贊成簽允而散兹將各號照列如下本堂史學齋務本堂申昌崇實齋德記知新兩浙采辦書報處間經堂學古齋文玉堂大文堂亦西堂宜新退補齋錦文堂文元堂積山文彚石渠閣天祿閣岑繼林小酉堂經秀閣（外） 
 
 
 

Page 3

 
 
[實業學堂王姚二教習隨同紹大臣出洋北京]  
　　實業學堂考取學生嗣派充該學堂副教習王兼善姚履亨二員邇以該學堂監督紹越千欽使出洋考察政治王姚二君願隨出洋藉資考察當經紹欽使查照總理衙門出使學生成例每名給治裝銀一百兩呈請商部給發想當不致駁斥也（光） 
[遣派隨同出洋游厯人員廣州]  
　　四大臣出洋考察政治各省多派員隨同遊歷日前粤省派定高太尊而謙魏大令子京二員晉京隨同各大臣出洋遊歷以資考察（往） 
[選派醫生留學日本北京]  
　　日前管理醫局大臣商之學務大臣議定卽於醫學館内挑選聰慧學生三四十名由官發給經費派赴日本醫院肄習限以三年卒業回國考騐果能醫理精通即充官醫院敎習並奏保太醫院官階云（官） 
[廣東學務處札屬照章派紳遊學廣州]  
學務處前將楊玉銜所擬派紳遊學辦法詳請督憲示遵已奉岑督批准因即札屬遵照略謂案照本處具詳遵批核議奉發内閣中書楊銜呈請飭屬繳費繳派紳出洋遊歷擬請照遵一案己奉兩廣總督部堂岑批如詳辦理仰卽通飭遵照等因相應抄錄原詳曁核定章程排印通飭札到該屬卽使遵照詳定章程會督紳耆妥籌速辦仍將辦理情形通禀察核（寒） 
[鄞見各國公使先聲北京]  
　　内廷傳出消息日前軍機大臣召見時兩宫諭飭傳知外務部所請各國覲見日期著定於本月十四日並聞有與各國公使商辦要事之說惟其詳未能探悉（帝） 
[撫轅擬延日本幕友述聞蘇州]  
　　傳聞蘇撫陸春帥擬以日本某學校中之領袖某君辟置幕中蓋因近日諸事改良須借戰勝國之人材爲臂助云（愛） 
[奉諭札派查辦事件委員到蘇蘇州]  
撫轅於八月初六日接准江督周玉帥咨文内稱本署部堂欽奉諭旨查辦事件現派候補道匡翼之到蘇卽請貴部院指定閒房一所俾匡道暫住並派親兵數名聽候差遣如有應行調查案卷事件卽由匡道親筆開條調閱相應咨煩轉行兩司知照云云（榮） 
[委派代辦參謀處蘇州]  
　　蘇省督練公所參謀處總辦劉道體乾禀報丁憂蘇繳陸春帥以值此編練新軍之時事務煩要自應另委接辦惟一時尙難其選爰暫行委派奏調江蘇補用道林兩修代辦以免曠誤昨已下札遵照矣（業） 
[王主政札充實業學堂副教習北京]  
　　奏改主事調充商部習學之王守善主政兹經實業學堂監督咨呈商部請以該主事派充該學堂英文副教習已奉准札充矣（光） 
[奏准林觀察接辦勸業銀行北京]  
　　勸業銀行前經王丹揆參議呈請商部奏派林維源侍郎之公子爾嘉觀察接辦卽由商部據情入奏聞已於初七日奉硃批著照所請（光） 
[照准派充商部議員北京]  
　　江蘇候補道陸樹藩前由蘇撫陸春江中丞保充商部議員業經照准派充已於日前札飭陸觀察遵照矣（光） 
[開源織布公司未能專利北京]  
　　安徽開源織布公司前具禀商部請照部章註册立案并請專利當經商部批示云該公司呈請註册立案俟股票公費繳到再行註册至所請專利核與定章不符應母庸議（光） 
[行查晋康公司請辦强家山煤礦北京]  
撫湖晉康公司職商吳德懋具禀商部請辦該屬强家山煤礦當經該部查核原禀各節多有與部章未合之處因行咨皖撫轉飭商務局按照指駁各節逐細妥查具復核奪再行註册（光） 
[富商禀請開採煤礦蘇州]  
　　蘇州各山煤礦甚富惜官紳泥於風水未經開採現有巨商李某籌集資本擬投商務局禀請開採當蒙局憲批准并飭再投牙厘局禀候督辦朱竹石廉訪批示准行（伏） 
[下關開設商埠局辦法南京]  
　　江督周玉帥近以商埠雖開而商務未見起色因命設商埠局於下關派潘芸孫觀察爲總辦金陵關稅務司柯爾樂君爲督辦定於初二日開局其辦法擬先將各國租界畫定興築護埠隄岸繼即推廣馬路起造房屋招徠華洋各商惟此項工程頗鉅玉帥頗倚重潘觀察必俟商埠諸務辦理完竣始令交卸鹽巡道篆云（平） 
[粤東商務局另委總會辦廣東]  
　　廣東商務總局前委羅雨三觀察爲總辦李覲楓觀察爲會辦自李觀察另委要差雍觀察禀回四川原籍後該局兩差盧懸已久現大憲以目下正在振興商務之際商局關係甚重特札委廣東總商會總理左小竹京卿兼充商務局總辦以廣西商務局總辦周壽三觀察爲廣東商務局會辦云（聲） 
[趙次帥電商招募馬賊北京]  
　　奉天將軍趙次帥日前電致政府請商之　兵處現在奉天應募新軍二十營人數較多一時恐難招足聞馬賊中人衆勢盛且有素秉忠誠者一經招撫必能歸心擬卽召募該馬賊等編編成　使其歸於正路且免貽害地方實屬兩有裨益云云（人） 
[督練公所派員分赴各縣徵兵南京]  
　　江督周玉帥遵照練兵處新章飭兩江督練公所淘汰舊日標防營弁另徵新兵數標等情屢見前報兹悉玉帥擬訂之徵兵辦法每縣以二百名爲額由地方紳董保送考騐合格方准編入隊伍現己陸續委定標統各管帶以下各官並派員設局於花牌樓辦理徵兵事宜其各營管帶均遵照督練公所派定地方率領隊官排長已於日前 
 
 

Page 4

 
 
分投各縣招募矣（平） 
[練兵處議擬發鈔營制規模北京]  
　　練兵處王大臣會商現在整軍經武營制須歸一律以期速成勁旅應將本處奏定營制曁各省送到營務章程操法口號旗幟一併咨交内閣發鈔俾衆周知并飭各省督撫如有歧異之處槪行更正以歸畫一云云（火） 
[河源縣匪亂未平廣東]  
　　河源縣地方亂匪搶刼戕官擄人各情已錄前報目下尙未剿平有河源屬保安局紳　省禀稱該處匪勢甚織焚刼墟村搶擄婦女傷斃人命等事日有所聞當奉省憲札飭該管文武官一體會營認眞剿辦查該處水道與龍永朝嘉連和長歸博等九屬沿江相通係匪等出没之區商船多被刼掠云（空） 
[長樂縣匪亂未平廣東]  
　　近聞嘉應州長樂地方亂匪攻城甚急官　剿　尙未得手上憲以兵力尙單故惠潮嘉道沈觀察城亦己親督兵勇前往助剿（谷） 
[增城土匪又起廣東]  
　　廣州府屬之增城縣地方土匪聚衆拜會紛紛刼掠現省憲己派中協李夢說曁守備盧觀翹撥調營勇馳往勦辦矣該縣毗連之博羅等縣亦有匪徒出没大憲己行知會剿（空） 
[瓜洲地陷鎭江]  
　　鎭郡近日江潮陡漲水勢洏急異沿江低窪田禾悉被淹没詎本月初十日對岸瓜洲上馬頭左近江岸忽崩陷十餘丈倒塌房屋十三間幸在白晝並未損傷人口現該處居民恐再蹈不測之禍均紛紛遷移他處矣（此） 
[藩憲飭令松海防同知赴任蘇州]  
　　松海防同知前經上憲以候補同知秦司馬錫鎭請補己奉部復准現經藩憲效述地方伯於本月初十日懸牌飭令赴任（伏） 
[明倫堂開會集議]  
　　昨日下午二點上海紳董爲　奉上海道台照會議設上海城廂内外總工程局事在城内學宫明倫堂開會到者　五百人首由發起董事姚君子讓布告開會緣由及上海道宗旨並將上海道照會宣讀一過繼由雷君繼興解說地方自治之關係次由發起董事莫君子經宣布現在辦法大綱首　選舉議董當塲卽由幹事員散給選舉章程一紙（大先舉議董六十六人書名投櫃送道憲核選定數（次由吳君畹九穆君抒齋演說城廂内外總工程局之關係散會時已五下鐘矣（望 
[美總統女公子己赴北京]  
　　昨報記美總統羅斯福君之　阿麗斯女公子與兵部大臣塔虎脫至滬游歴一則兹悉此次與塔大臣向來者約　議院議員五人下議院議員二十人並隨行男婦多名至女公子則己由香港徑往北京並未過滬昨幸所言告者之誤也合亟更正（求） 
[工部局議派西婦照管女押所述聞]  
　　聞工部局西董會議公共廨新建女押所今已落成如華官欲將女犯押入須由局中派一西婦前往照管云公然此事亦未見明文也（兩） 
[禀控盜賣礦産]  
　　近有某投上海道署禀奸商串通洋商盜賣某省礦産請卽詳禀督撫憲力爲阻止（林） 
[川督奏陳明鐵路開辦後情形摺]  
　　四川總督錫良　奏爲陳明鐵路開辦後情形現在官紳兼任擬請添調京員等回籍辦理以聯情志而專鈎覆恭摺仰祈聖鑒事竊查籌修川漢鐵路事創而工鉅又欲自辦以保利權其初皆以爲萬難措手也奴才亦惟開示誠心多用士紳廣譬曲陳使鄉閭錮蔽之我漸如開悟而以公司則以盡除官習昭示民信爲先事之非官莫辦者必任其主持躬其勞怨若軌路之擇人集費决欵定計莫不詢謀於衆官不自專民不勢迫俾知鐵路之關係全川至重而公司者合羣力以爲之上不擅其權下不私其利於是遠邇憬從風氣漸開民間購股頗有其人一邑集金數萬者屢開不已由此迎機善導應可日增踴躍抽租細章亦經刊行取之甚輕事又期於期便民其有因時地而請變通分貧瘠而寓寛恤者悉允所請不涉苛繩近來輿論翕然倘年穀順成秋後當易於收解合之銅元餘利等項需欵雖大尙能終底於成推此事前奉諭旨敕令奴才督同趙爾豐辦理旋以巴塘用兵奏派趙爾豐率師前往剿辦公司事務查成綿龍茂道沈秉堃精明强毅識度恢宏已委代理因思官民合股即應官紳合辦况當物力艱窘之際尋常籌欵鉅細皆難今幸能人無吝情者莫非紳與民近其言易入之所致也公司内前以在籍編修胡峻中書高楷爲總董主事吳嘉謨中書劉紫驥爲副董而各屬又有分董勸諭於外皆括選端士以充之胡峻學有本源閎通正大高楷等關懷時局識力堅定均資倚賴惟多爲學堂不可少之人其勢亦能兼顧與官員之遷轉靡定牽於職掌者均不獲專制於軌政現仍遵旨由奴才督　而官紳擬各派總辦一人官則以沈秉堃代理紳則衆議推舉鄉望較著之喬樹枬懇請奏明調令回籍辦理胡峻等並以公司欵目繁重稽算不密卽致疎謬籌運不精卽多耗失請調降調廣東廣州府知府施典章專辦收支事件奴才查記名御史刑部河南司郎中高樹枬志槪高卓識慮閎深忠愛根乎性天切在郎署最員時譽每於蜀事之利病得失一日靡忘而屏絶阿私建議獨規遠大揆其平昔之惓惓鄉里必肯不慕榮利襄成要舉相應奏明懇　恩飭下刑部派令喬樹枬迅速回川會同沈秉堃總辦川漢鐵路總公司俾其專意經營奴才得資臂助而聯合士民情志更於集欵築路裨益匪淺至施典章前官戶部司員鉤覈是其所長才守洵堪共信罷官後僑居上海兹擬由奴才電調四川派入公司綜理出納所有鐵路官紳兼任擬調京員等回籍辦理緣由是否有當理合恭摺具陳伏乞皇太后皇上聖鑒訓示謹奏（光） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[贑臬電復赴任日期江西]  
　　新簡贑臬余廉訪肇康請假回湖南珂理里迄今尚未贑履新胡中丞昨有電催速赴新任旋得覆電云大夫人患病仍未全愈遲十日半月期當起程（信） 
[劣員擬參武昌]  
　　府經歴莫汝蕃上年以彩票詐大冶童生賈寳書之財今年又以鄖縣命案詐王忠臣洋元皆被人在臬轅控發岑堯階廉訪密　委員查知莫劣跡甚多俱屬切實現已具　督憲請爲參革以儆官邪矣（有） 
[方言學堂監督辭差之原因武昌]  
　　方言學 
堂監督曾廣鎔觀察自行辭差實因該堂屢起衝　皆堂長張濂一人所釀近仍不悛監督有名無實不肯代爲受遇故求去甚力張香帥留之不得乃委武昌敎諭劉洪烈接充而以牙釐局會辦予曾觀察 
（位） 
[改派委員兩誌蘇州]  
　　蘇臬朱廉訪蘇城改過局委員鍾瑞堯到差八年不免疲寛另改派候補巡撫劉騫委充已於前日下札矣○閶門旱關委員楊永培現已委充臬署監印遺差已由藩臬兩司會札委派候補縣丞韓懿前任接辦（榮） 
[寮屬餽壽禮被斥武昌]  
　　八月初三日爲張宫保六十九歲壽辰先期寮屬私議製壽文備壽禮者甚夥嗣探叩意决　收受故多中止惟安陸府趙太安毓南有調首府消息銀入局提調齊太守耀珊久據優差　前特備厚禮送呈節　趙太守則於禮單上批禮單還並斥六字齊太守則於手版親批申斥並言如再嘗試定即撤差記過云（讓） 
[袁觀察到差有期漢口]  
　　新委漢口淮監局袁觀察世廉於月之初六日到漢卽於是日到差（商） 
[日領事到漢預告漢口]  
　　日本駐漢領事永龍君已調上海總領事而以烟台三野君調駐漢口領事聞蒞漢之期須於九月初旬云（商） 
[北洋銀元局招考學徒北京]  
　　前銀元局附設圖算學堂業經招徒授課在案現擬照章添招第二班高等學徒額設三十名已　直督抄錄章程十條出示曉諭矣（　） 
[魚窶捐礙難照准安慶]  
　　夏間尙　小學堂馮汝簡因該堂經費奇絀禀請懷寗縣陸令抽收漁簍捐（按每届冬委魚之運往上海鎭江約在三四千簍秋夏無春委　之下過日一二十簍云）充作經費陸令擬卽飭滌戶包收詎口前漁戶鄭某等具禀藩轅懇免藩憲批云就　籌捐興辦小學本該紳等分所應爲之　惟據稱漁業一項本利微薄捐輸重疉不宜再加抽收仰安慶府飭縣會商紳董體察情形妥爲辦理（詩） 
[新授揚州府將次履任揚州]  
　　邗上官塲探悉新選揚州府知府榮太守領憑出都已抵　垣謁見撫藩各大憲後即馳赴寗省禀到有八月中旬服新之信江甘兩縣刻己飭人覔賃公館置辦一切以備五馬紀遥恭申迎迓（木） 
[融齋師範學堂案松江]  
　　正取正鄅生十八名　朱肇暉　吳玉艮　周紹軒　朱　霖　周孝恩　潘　鎭　金　章　張兆珣　傳夢賢　陳公瑶　張聯鈺　楊前烈　朱　祥　陳　經　徐正權　葉　繁　葉錫榮　沈　俊　備取正額生　　十一名　陸志雲　陳翼謀　陸逢吉　周維賢　徐錫圭　倪祝華　張爾鼎　唐祖烈　葉　春　姜　璜　張　泰　正取附額生二十名　潘爾昌　俞殿華　朱國良　胡　鵬　胡德章　許應鑾　丁文煦　唐長年　袁　林　姜貽孫　唐祖堯　錢起鳳　席素燾　沈志同　孫景康　宋景章　朱國祥　李逢甲　倪翔鴰　褚國章（竹） 
[拿獲私鑄匪徒解省揚州]  
　　前紀姚大令在大橋鎭拿獲私　匪徒三名禀由運憲恩都轉伤發江都縣覊　等情嗣經太令研訊内二犯己供　私壽洞元及銀圓不諱一人則　稱確係誣扳當禀明都轉取保開釋隨由都轉電　省憲奉諭解省現已由姚大令蔣該二犯加釘鐐銬親曰獲解赴省（化） 
[上控釀成命案揚州]  
　　廚業陳姓之女爲伊表叔湯姓奸拐日前陳廚自行偵獲湯詭稱該女曾經許配爲妻控於江都縣賄請故紳之子向縣令關說陳大令以倫叙有乖且無媒証研訊陳女亦自供未曾結婚遂判令陳廚將女領回仍故紳之子復運動督憲某公子函致陸春帥又令湯赴省上控現經臬憲朱廉訪親提審訊陳女因羞憤自盡（仕） 
[寗紳公呈批示寗波]  
　　寗紳盛炳緯前因開濬東錢湖一案被監生忻錦崖赴京上控控詞多有汚衊盛紳聲名日前寗郡紳士張中翰昌年等聯名具禀府署旋經喻庶三太守批示云公呈閱悉盛紳炳緯人品學問旣爲衆所推尊該監生忻錦崖乃敢赴京上控殊屬荒謬已極仰鄞　立提該監生忻錦崖到案澈究明確議擬詳辦（恭） 
[花會賭棍臯獲甯波]  
　　寗屬花會盛行兹經喻庶三太守訪悉當即札飭鄞縣高令飭差拘拿大令奉札飭差後當于櫟社地方拘獲花會賭棍任金寳李阿任俞金寳李如　四太復由周韓　方拿獲李富生一人一併拘縣押候訊　其餘禾獲各犯差役已復赴各處補拿矣（恭） 
[觀察設法推銷籖捐禀武昌]  
　　湖北籖捐彩票逐月滯銷總辦寳竊　豐異常焦灼而　場　額無欵承領者已積有五千餘　之多於餉源大爲有礙　又籌得推銷一法擬在川湘等省開設分　局將局中積存之票派員携往推銀以免在武漢濫價出售有違定章　商家願定票額者仍不易得也（服） 
[岸商朦呈保結揚州]  
　　西岸運商元和恒前 
 
 

Page 10

 
 
覓具裕昌福保結呈請淮南總局轉詳運憲兹奉局員批示　西岸商人裕昌　並非大商仰仍遵照憲諭另覓在楊辦運殷實大商具保母再違誤（花） 
[上海正心善堂收崇明沙寳水災第一次清單]  
　　祥濟捐洋五百元聚興仁捐洋一百三十元祥記郁屏翰郁藻翰吳禮門周榮亭德泰昌各捐洋一百元　吉堂平安堂鑿記各捐洋六十元義記隠名消災氏德昌永廣益祥同升恆忠順仁德生裕　記號德　榮天一亨永靖祥吳芝軒張善甫張雲甫興義祥各捐洋五十元謝億泰聚福隆怡和裕四逹各捐洋四十元裕生祥聚福厚志同合源吉祥德泰　松發和廣盛元復泰祥德茂長徐秉函祥合慶太古渝公記德合成各捐洋三十元德發榮仁義永　福隆　記永　厚致和長吳西卿裕和通恆豐厚朱成之鄧子元鄭賓　何　蓀　和祥蔡惟益昇記祥興永壽康祥無名氏恆元祥怡豐厚無名氏天成福耀順仁厚記德源和隠名氏吳璠蓀各捐洋二十元隠名氏捐洋十五元仁豐祥晉和裕昌記程魁元當　元郁季平鴻發源匯川永　興隆和記厚德祥無名氏恆通祥德和永無名氏各捐洋十元隠名氏捐洋五元恊大號捐洋一百元杭恆富捐洋五十元恆安會捐元二百兩季萊山捐元一百兩以上共收洋二千六百二十元共收元三百兩 
[澤存殁]  
　　敝堂蒙程德詞堂捐洋二百元沈吳氏捐洋五元均作災區收殮　屍棺木之用又瑞昌木號捐青油棺八具又阮錫光捐銀二十兩經昌號阮　英各捐　十兩阮錫芳捐銀五兩李添平捐銀　兩張　椿捐銀一兩五錢阮樞昆無名氏各捐銀一兩阮康潮李崇傳黄大昌無力氏各捐洋一元作救濟災黎之用存心惻隠欽佩無量除將棺木分交仁濟堂及黄星階翁帶往並以捐欵彚數解往外合登報章以誌謝忱如兼樂助棺捐賑欵請交城内同仁輔元堂代收　籌　上南川義賑局同仁輔元堂司董謹啓 
[上南川義賑局]  
　　敬啓者此次風潮爲災上南川境均受其害兹據川沙董事潘　齋君來稱該處一　水勢未退屍骸棺木旣隨處漂流而被災人民復嗷嗷持哺非速辦急賑不可因議設上南川義賑局於同仁輔元堂内先由楊君錦春順君禀洲陶君鳳山籌捐募欵項公請　君禄卿倪君子上購備白米松板帶同匠作卽日前往並　朱君福田在上海招呼如有仁人義士樂助捐欵城内請交同仁輔元堂及小東門内純泰錢莊城外請交仁濟堂及望平　時中書局代收當隨掣收條並登各　以昭信實　籌辦上南川義賑局同仁輔元堂局董郭懷珠姚文相劉汝曾姚天來莫錫綸謹啓 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[太倉風災太倉]  
　　太鎭素産花稻自七月中旬迭逢淫雨木棉脫鈴禾稻虫　鄉人己心竊憂之乃八月初三四日風狂雨驟屋瓦皆飛花稻受傷尤甚且東北濵海瀏河浮橋一帶風潮更劇海水漲溢冲毁圩岸廬舍淹斃人口牲畜等不計其數連日鄉民紛紛到城報災報荒人心爲之皇皇聞城鄉紳耆現己將災情禀報大憲當想有拯救之法也（容） 
[查勘吳淞防疫醫院被水情形]  
　　本月初三夜颶風挾潮海水暴漲漫　成災吳淞北港嘴防疫醫院濱臨淞口被浸尤甚經駐院司事詳報情形董事龎萊臣嚴筱舫朱葆二蘇　森莊菱辰何植園甘日初諸君於十二日上午同往勘騐查得四圍墻垣均己傾圯自大門以内頭進二進正屋及廂房帳房廚房依然完好惟熏衣所成殮所停棺所悉被沖塌幸爲時不久人口無恙日前外間傳述傷人甚多實係傳聞之誤現在急須修理約計工程非四五千金不可業經各董事會議赶緊興脩矣（　） 
[天文臺預告風潮]  
　　本埠徐家匯天文臺測算本月十七十八月極大風潮較月初尤甚（望） 
[滬江官事]  
　　道轅法文繙譯萬翰香司馬鐘元昨日飭丁到道禀請病假一天○委辦江南賑捐委員知縣銜詹慶伯明府奎廣　偵探委員王少山明府崇厚昨均因公到道禀謁（林） 
[製造局紀事]  
　　製造局總辦　觀察前代江南銅元局向某洋行定購意愛而西紫銅五千担刻已裝運抵滬昨經觀察電請該局派員至滬領取○江蘇銅元局總辦陸映庚觀察移請本埠製造局代造人字牙齒輪四付鐵棍輪二付刻已造竣將次解往蘇省應用（招） 
[道憲傳諭耍公]  
　　上海道袁觀察昨有要公命傳本縣汪大令及英美讞員關司馬等到轅問話（林） 
[會議禁止招貼]  
　　聞英工部局董事會議英租界内不拘何處墻垣不准黏貼招紙如違即行禀究並聞有責成包探張寳成查辦之說　局行規擅在太倉州屬之嘉定地方開設信局爲局董查知昨日禀請道憲袁觀察札飭太倉州照章封禁（林） 
[撥欵修建木駁]  
　　南巿馬路工程局總辦翁子文太守前飭水巡捕查勘沿浦一帶木駁目十六鋪橋起至董家渡止共有若干處被風潮沖壞禀候興修在案兹經該捕查明各處傷斷樁木等四十餘根昨己禀覆總辦轉請道憲撥欵建修矣（招） 
[查明盜賣義塚實情]  
　　前報紀道憲袁觀察飭查南北巿水爐同業禀控行頭徐順卿盜賣議塚一事兹聞日來各同業查得行頭邀同前者奉縣吊單　退之董事等己向某商議定先收費價等銀數千兩將塚遷移業己立據故又欲投道轅禀究云　 
[西人作竊]  
　　晉元質當主昨投美界捕房報稱前日有二西人各乘脚踏車至店自稱係工部局查騐員週視各房而去事後查知抽　内失去票洋數十元求請緝辦捕頭當飭各包探查明復核（求） 
[捉姦行兇]  
　　前晚夜半二點鐘英租界九江路貴州路轉角有黄巧泉戳傷張添生報捕拘獲兼獲帮兇陳阿處陳四美等一併解入大馬路捕房經捕頭訊得禍因姦起蓋張與黄妻有私是晚爲黄捉破卽以洋刀剌傷張之下部肛門等處捕頭飭捕送張至仁濟醫院療治黄陳等押候解廨訊辦（組） 
[逃妾被獲]  
　　七寳鎭人吳棠家頗小康數年前在滬納某妓爲妾已生子女詎吳上年物故該妓與吳之姪孫某乙　識今春三日私奔來滬賃屋同居近日有人通知住處昨由吳氏親族來申訪緝得實報知包探李星福　乙與妓雙雙拘獲送入愛文義路捕房經捕頭略加詰問諭飭分别押候今日解送公堂請究（組） 
[送請插]  
　　義國人六郎近在蘇垣閶門外租賃丁姓房屋設賭爲總巡戴子邁明府查知飭差阻止不服竟敢持刀拒毆禀由　司及上海道照請該管領事禁阻在案兹　該洋人於本月初五日押解來申送請義領事安插（林） 
[上海縣案]  
　　陸浩榮控陳繼忠毆拔伊子生死莫卜等情經歩尊汪大令於庭訊後派人密訪確情并於前晚提　覆訊先詰塘灣地保張靜安供陸浩榮之子福堂與表兄即浩榮之甥金松山並陳繼忠三人均與程某之妻有私出入無忌六月二十三日陳在沈錦順茶館吃茶福堂松山路過與陳爭執數語而散陸卽邀同松山來案作証報稱　子被陳拔去其實自將福堂藏匿刻已回家不敢到案沈錦順供六月二十三日祇陳繼忠一人來店吃茶大令核該保供詞實與所訪無異飭傳陸金二人面質陸猶强辯金供母舅囑令作証非出本意大令以陳繼忠亦非安分之徒與金嚴加申斥姑免究辦外判陸責一百五十板交保與金陳具改過結完案○張持恭投縣喊稱被機坊主沈姓積欠洋一百二十元出立期票四紙届期不還向索恃蠻無奈求請提追等情大令判候查明核奪（林） 
[英美公廨晚堂案]  
　　寡婦王葉氏控逆子王金元阻止賣地轉契等情前晚奉襄讞孫明府研訊氏供夫名和福曾將祖傳之宅基單一紙先後押洋七百元夫殁後小婦人又加押洋二百元爲喪費及娶媳之需近因家用不支議將此地賣絶詎被夫姊趙氏患同金元持蠻霸阻求恩訊究趙王氏供嫁趙姓以婿作子光緒五年憑親族分産與和福各得其半今葉氏欲售已産反與小婦人嘵舌有分家筆據呈騐王金元供不敢違忤覇産族長王秀坤及王葉氏之親戚金杏苑徐錫濤均稱趙王氏所供皆是實 
 
 

Page 18

 
 
　　情明府判所有祖遺屋基仍著趙氏葉氏各得其半葉氏將産變賣所得之價均分完案○英婦白蘭特控華民唐文彪抵單不贖奉訊判押追繳在案前晚又奉孫明府提比唐供尚有他處田單托沈仲明轉押質之沈供雖曾經手惟原中等均不在滬求恩屐限孫明府判唐沈還押侯補傳人証到案再訊（紐） 
[會審公廨紀事]  
　　德商禮和洋行控趙建勲瞿瑞堂等不交承租地畝等情疉經歴任讞員會訊未結兹聞該洋商禀請領事照會道憲袁觀察請飭廨員速將此案訊結關司馬奉札之下當卽飭差傳諭保人張全福到案著於三天内將案中之瞿瑞堂等交案聽候訊奪○五百七十四號等華捕先後送臥路無依之病人王金福病婦朱王氏等到廨請爲安插司馬飭差送棲流所留養○四百八十八號捕送迷路女袁阿根請示司馬飭暫交官媒乃午後捕頭復飭該捕仍將阿根帶回捕房未知何故○舉人陳壽康投廨禀控被人誘賭攫去鈔票洋銀請提賭棍六人到案究追等情昨奉關司馬批斥不准（組） 
[英捕房事]  
　　江北人小扣子之貨車昨晨在四川路撞壞某洋人馬車經捕一併拘入捕房押候解送公堂請究○張元初在各馬路爲醫生黏貼醫招有違新章由捕拘入捕房轉解公廨判罰○童雲從向　洋人拆梢有何桂記爲証經洋人投訴捕房捕頭飭探張全林至公廨禀請牌票將童拘押捕房聽候解辦○包探徐榮珊拘獲竊法國人蠶繭若干磅之某竊解入捕房捕頭以失主旣屬法人著送法捕房辦理○流氓吳阿二前晚在西馬路某茶肆向姚美仙拆梢洋四元爲徐包探所見拘入捕房押候解辦（組） 
[江租界捕房事]  
　　松不寡婦吳喬氏前被流氓汪仁挂誘拐來滬藏匿某小客棧所有衣飾等物俱被興質一空氏欲回松江又設法圖賣事爲句探緝獲解奉讞員陳大令訊供判將汪仁桂枷示責懲吳喬氏送縣遞回原籍在案乃昨日縣差又將該氏帶回送入捕房聲稱原籍並無親族無人收管捕頭命押候解送公堂請陳大令核示○法界電燈公司前日失竊鐵鉗等物管理西人欵係機器房工人王順林所爲送入捕房請究王不認　稱索來安分捕頭諭令覔殷實店鋪保銀五十兩存查倘日後查出果有犯竊情事著保人如數賠銀五十兩○流氓某甲在途强搶鄉人洋六元鄉人大呼爲捕追獲拘入捕房押候解訊（處） 
[美捕界捕房事]  
　　昨有廨差持票至美捕房聲稱有周敦裕吳述曾來廨控被李季儀吞没巨欵請飭探協提捕頭當飭陳包探會同該差前往將李拘獲押候送廨訊辦○張子喜推塌車至西華德中悮將一百十五號印捕號衣號褲撞碎即由該捕拘入捕房捕頭以張推車不愼當著賠洋了事○東洋車夫某甲停車大夫公司門首被二百三十七號印捕擊碎車板由甲報捕請究捕頭允爲飭探查辦（求） 
 
 
