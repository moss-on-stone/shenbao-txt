# 1891 - 73 - 4906432

 

Page 1

 
 
[得彩求售] [  申報舘振所啓]  
　　本舘恊振所集腋社二次彩票其第一彩乃嘉興朱夢廬先生所得兹以其文孫偶患驚風願將所得彩物仍交本舘代售助賑冀求速痊計文徵明山水册頁一部伽南香朝珠一串連悲翠佛頭記念俱全望江龍申題草虫册頁一部古銅香爐一只紅頂一座花翎一支漢玉五件如有合意者請速來購取其價亦可格外從廉旣各珍貴之物又有施濟之名一舉而二善備想痌瘝在抱者自必踴躍樂輸也再　廬先生前移令孫彌月諸戚友賀儀洋十元虚對開一枚交本恊賑所彚助賑欵眞所謂樂善不倦合爲附誌於此 
[展限取書] [  圖書集成局啓]  
　　本局所印古今圖書集成去年曾布告諸君請於年内持單提取兹尚有未經來取者深恐因路遠所致未便遽爾充公是以再展限　遲至本年三月之杪若仍不來提取則定將提單作爲廢紙此後决不發書矣用先布知　祈雅鑒 
[覲使臣以通情好論]  
　　天下之患莫大乎情隔内外上下壅遏而不能逹外情不能輸之於内下情不能貢之於上則内情亦情亦無由逹於外上情亦無由明於下積而久焉遂以爲内外相蒙上下交蔽如是而欲求共長治久安鳥可得哉然而通之實難中國自三公坐論之道廢君與臣　陛見之時且無多談而况其爲使臣故夷夏之分逾嚴而邊陲之事益棘其中旣有所壅沮則必有人從中舞弄而太阿之柄乃倒持之以與人至本朝而大反乎前代之所爲凡事必由親裁纔無假手於人之處而會同四譯則有館理藩則有院歲時召見蒙古以及各屬藩土并其使臣優之以禮接之以儀示之以恩喻之以信夫是以各藩屬莫不愛戴恐後然此藩服皆在要荒之列久已爲不侵不叛之臣非儆國之比也自開海禁以來與泰西各國及日本通商立約海東西咸爲與國共輯邦交而中國之所以通其情與外人之有情與中國者日益　與國旣　使臣駐於中華中國亦派使臣駐於各國每閱日報見大書特書不一書曰某日中國某使至某國見某國呈呈遞國書某日某國有某會華使某躬與於會而其進見之時則除初至時起不常見之而他國使臣之來中國者則未書一行覲見之禮也同治年間曾一入覲成禮而退此後又不復見論者以爲中國朝廷故示尊嚴又或以爲格外愼重其實則皆非也毅廟以冲年踐祚母后垂簾聽政者十餘年不便與外邦使臣相見至親政之日卽首議及此俾各國使臣得以一近龍光爲榮惜乎龍髯下垂鼎湖仙去今上入承大統亦在冲年雖天亶之聰遠情久已洞矚究以深宫養晦不欲遽馳域外之觀至去年親政於是各使臣援例請見皇上亦亟欲以一見各國使臣藉伸敦睦友邦之誼遂定於今年正月二十五日在紫光閣延見各國正署各使臣並及各參贊繙譯等官各使臣等亦莫不歡忻鼓舞樂近天顔序班以德國使臣巴大臣爲首領遂晉祝頌之詞以抒誠悃而皇上霽顔温諭　疉下沛各日報探悉一舉一動一詞一語皆爭相傳鈔恭錄入幸以爲幸事煌煌乎大典肅肅乎盛儀固天下所共聞中外所共喻者矣竊以爲此一見也不僅鋪張大典揚詡盛儀而已所最關緊要者則自有此見而日後中外上下之情皆從乎通而不從乎塞此則尤爲中外所共慶者矣夫此次紫光閣一覲爲時頗暫巴大臣恭晉祝詞皇上優以温諭細繹其義無非頌揚得體撫慰攸宜於交涉事件絶無一字提及有益無益又何從而懸揣之不知使臣以頌詞上晉黼座以温綸下逮天威不違顔咫尺其情已無所隔閡中朝之豁逹大度開誠布公各使臣當亦於言下見之各國使臣執禮矢恭共敦睦誼皇上亦皆於一覽瞭然從此兩情相通一德咸有已成上下交孚之象將來何致有蒙蔽之弊卽有商訂之事雖不必與各使臣事事面談亦可以開心見誠相與商度各國使臣亦有以知中朝之意向而競貢其眞情内外之情旣逞上下之情相孚而謂敦睦之誼有不日益加密者乎夫敬其使者所以敬其主也中國使臣遠赴各國各國之所以相待者有　禮此非中國使臣之榮實各國君主之能以禮讓爲國也孔子云能以禮讓爲國乎何有不能以禮讓爲國如禮何禮讓二字雖不專指接見使臣而言而接見使臣之道亦在乎此夫海外各國但以樸實相尚文物禮義往往推崇中國而乃於接待使臣一節覺海外各國亦未嘗不自有其文物禮義此又爲各國深爲慶幸者也海外各國旣以文　禮義推崇中國則其硯中國也必於其文物禮義間窺之今於一覲之下仰見中朝文物之盛如此禮義之隆如此而又恩禮優渥嘉惠疉　總署各大臣奉命設宴相欵則各使臣躬逢盛典親見上儀當亦有以曉然於胸中者又孰秘其情而不宣也哉故曰覲見使臣所以通内外上下之情也 
[筵前誦答]  
　　皇上於前月二十五日御紫光閣召見各國使臣後總理衙門王大臣恪遵前奉諭旨着於覲見之次日就總理各國事務衙門設宴欵待用示朝廷修好睦鄰之至意等因遂於二十六日宴待如儀德國巴大臣與衆商定祝詞於筵　宣讀總署多羅慶郡王亦備詞答覆兹將誦答各詞列供衆覽○各國使臣訓詞筵宴一事兩年内奉過皇太后懿旨在貴省設宴欵待各國大臣得與辦理交涉王大臣歡聚暢談本大臣業於當時將仰慕皇太后三十年聖德神功之頌爲各大臣伸明旦各駐京大臣恭閱懿旨内愼固邦交褒語無不欣慰於懷自彼至今睦誼尤見敦篤此次奉旨設宴並非若前此以皇太后退養深宫推行慶幸之典實以大皇帝靑年裁政精力正强聞此交涉之事覩此交涉之臣自必煥發神明從此如意諭旨内又有各國使臣均能講信修睦聯絡邦交深堪嘉悅數語各大臣承此褒獎籲感曷勝昨日蒙恩覲見並每歲照此舉行實於皇太后懿旨内行慶睦鄰之至意旣足徵明於此次大皇帝諭旨内修好無已之詞尤足欽信從此邦交親密中外一家固各大臣所逆料於宸衷者亦各大臣所樂爲盡職者也本大臣今日又在貴署得爲各大臣伸頌殊覺快慰之極所有感荷大皇帝准予覲見筵宴之忱仍祈代爲陳謝並祝大皇帝國家舉安大淸國臣民永慶○總理衙門多羅慶郡王答詞各位大臣今日頌詞深體我大皇帝篤念邦交至意本爵大臣自當將各位大臣感謝之忱代爲轉奏此次欽奉大皇帝旨意在本衙門設宴欵待得與各位大臣相聚暢談實深欣悅嗣後中外交情愈加敦睦允爲吉祥盛事本爵大臣恭祝貴國大皇帝大君主大伯理璽天德福壽綿長國家安順各位大臣亦諸事平安 
 
 

Page 2

 
 
[檄調兵船]  
　　鎭江因查拿哥老會遂拘獲駐防旗人數名前已列報北聞此事愈閙愈大是以鎭江英領事恐釀事端特向上海調取兵船藉資保護昨日已派理納兵船馳赴矣至細情俟訪事人函知再行詳述 
[穗城春雨]  
　　廣東學憲樊介軒文宗定期二月十七日由省起馬前赴肇羅南韶連等屬巡試業已行知各屬預備供張矣○肇慶储屬之廣利墟當西江之上游商賈雲屯貿易頗盛新正廿二日午刻雨師稅駕風伯揚威拔木偃禾飛沙走石約歴半時風雨始止計墟中房屋被風吹塌者共有二十餘家人口牲畜傷害　算是時海中船隻多有不及灣泊以至覆没者是亦意外之災也○城廂各烟膏店近因釐捐過重覓利維艱今正歇業者指不勝屈烟膏釐捐亦漸次减少局憲深恐奸商從中舞弊頒發嚴諭凡歇業各家倘有私行售賣者一經查出定行從嚴懲辦○槳欄街瑞昌海味店開設有年生理極旺海味行中當首屈一指今正竟爾歇業推求其故緣該店向辦貨物往舊金山銷售近年金山禁止華人前往生理日淡以致虧折聞倒欠各家帳項共有萬餘金云○西關光雅里某店前晚初更時突被匪徒五人闖進鋪内意圖行刦各持利兇悍異常有某夥頗具急智猱升屋頂鳴鑼喊救匪徒見勢不佳紛紛逃遁營勇聞警四出兠拿追至楊巷拿獲一　當卽解交營官審辦想一經訊實必當明正典刑爲愍不畏法者儆也○去歲大憲派員赴肇慶羚羊峽口開老坑硯石以備進呈御用現在採得十餘方質極精良洵堪　貴承辦委員呈繳到省大憲飭令存儲庫中俟遴委幹員齎送進京交内務府騐收○河南福塲園許宅于上月廿九日不戒於火是處逼近河干取水撲救易於爲力故僅燒去一間鄰里皆慶無恙○疫症傳染到處皆然而各鄉村視省垣爲尤甚南海縣屬大同鄉户口繁庶聚族而居者約有數萬人正月間染疫死者共有二千餘八棺木店忙迫異常晝夜作工依然應接不暇價值頓增平時每具值洋銀五元今則漲至二十餘元死亡之慘于此可見○日前有一人年近而立衣服華麗氣象軒昂行至藩署照墻忽倒臥在地見者近前撫視則己身冷如冰魂　助府矣至次日伊無親屬認領卽由地保報請善堂施棺收殮 
[雲間紅杏]  
　　客有自白陽灘至茸城者談及該處吳某年逾知命患病身死棺殮之日弔客盈門方爲死者上冠佩　時親友六人不知緣何忽然倒仆於地一息奄奄口流紅沬其時在旁諸人皆面面相覷無計可施不得已急倩羽士數輩誦符宣咒擊鼓鳴鐘比至日影沈西始漸漸蘇醒據道人云棺木中有鬼名的呼當殯殮時手擎一斧週圍巡視犯之者卽遭其崇此習俗相沿孝子行敲釘禮所以破其法也是耶非耶錄之以質諸說鬼話者○偷兒某甲年逾弱冠楚楚衣裳本月初五日清晨掩入北門内某太史第逕進臥房太史年近期頤時尚就枕睡眼曚朧賊遂將皮馬褂穿在身上並取靑縀皮套掖之而出將及門適被女僕撞見賊窘卽將衣放下再四求饒女僕正待呼喊早被奪門逃逸急入報知家主檢點物件己少皮褂一襲立卽四出追拿幸去尚未遠得以扭回細詰情由一味胡言亂語太史怒甚飭人持柬送交華亭縣署葛邑尊庭訊之下喝令笞臀數百枷示頭門以爲妙手空空兒作榜樣○前報官木匠金姓開設泰來館負欠各户無欵措還云云兹悉各店户以金有陰圖吞没之意當經遞禀琴堂葛邑尊准詞批飭提追不日卽須集訊未知如何判結耳 
[淮陰訪古]  
　　前任陜甘總督譚文帥於正月二十七日抵浦遵陸赴都○道憲以淮人修造各船不能如法稟請漕憲札飭金陵船廠釘製數艘雖所費較多然皆堅牢鞏固云○本月初二夜五鼓時廣蔭庵失愼被焚草屋兩椽○上月初二日丹徒縣獄中逃出未定罪之犯人王儀導縣主遂高懸賞格各處購求淮上巳接奉移文一體訪緝矣○湖嘴某質鋪悮斃乞兒除給以棺衾外復卹銀數十金○某孕婦出外傭工自食其力一日中途腹痛蹲坐道旁逾時娩一兒袒之雌也地鄰憐之集資若干令婦抱兒而去○靈應祠向有水龍一架以備不虞年久失修漸形零落兹道憲特置水龍具以爲未雨綢繆○去年土價最賤現則銷場稍起每兩加錢十文 
[春雨江南]  
　　○金陵城南有牛首山矗峙數十里外梁時以其雄勝建爲雙闕以代九天閶闔　其地也山麓上承姑孰下接新林中帶板橋銅井諸鎭爲南北往來之孔道地平衍枕山襟江一望無高岡巨澤陳時射雉場有三十六所錦韀玉貌粉汗琱弓馳驟於斜傷芳草之間雖未必如楊家五色隊而讀安仁射雉賦因物思人因人溯景猶堪想像當年之所謂小朝廷者誠不若今日同爲天下春無江南兮江北之體大物博矣○僞天王府旣燬後復舊觀者規其地之半爲督署而棄其半於外斷磚敗瓦無人過問至今幾成甌脫小民以造宅者喜用刼餘之磚石於是乃穿泥穴地以求之上月有人在該處掘得一銅盒權之甚重料此中必非尋常物也懷之衣底怱怱言歸不覺喜形於色同伴睹其異亟追上圍而搜之彼爭此奪各奮老拳以從事頃刻間聞風來觀者無慮數十百人内有一人問曰爾輩所奪者到底何物其物而今安在始各釋手相顧則銅盒己毫無踪跡矣昔鄭人獲鹿就隍中覆之以蕉不得則欵爲夢顧彼自我得之自我失之故以爲想入非非耳若此則旁睨者有人攘臂者有人而竟一擾攘間忽如缺角寳璽不知所在試問造化之弄愚人　何爲哉豈果如俗語所謂三兩黄金四兩福耶不然蚌鷸相爭漁翁何以獨得其利也天下事大抵作如是觀得馬失馬付之自然愼毋戚戚○昔人謂買宅買隣以隣爲唇齒之相依也故凡業爆竹者人多不願與之洽比卽彼稍明義理者亦必左右視而預爲曲突以徙薪斷不上肯倉卒而延焦頭爛額爲上客金陵業此之家多在城北前日西華門相近有某作晾藥失愼該作本繚土爲垣規垣爲院原非鹵莽以貽患者是日就院中晾樂相距數十武外有夥四五人在彼蹲地相戲謔不知何故藥陡轟看旁有冲樂之石臼忽空中掠蹲者頭上而過恍惚中似有挾石以投者一人傷甚重越日遂斃餘或折足或斷肱皆經傷科醫治可無性命之虞所奇者一十二歲小徒在簷卜搓爆竹同藥轟時但見一縷白烟從頭上飛過己卽昏不省人事事後則已移立門外呆若木雞亦不審誰爲由内掇出者回視己所坐之披厂已蹋倒可見天下之有幸有不幸莫非有數存焉此孩不在數内故冥冥中若有神助此二月初二日事也越日中正街有者虀　亦幾兆焚如江南人家凡禦冬必𦵔寒菜以爲虀所謂我有旨蓄亦以禦冬卽王岐公對神宗謂酒醒夜起無以解渴巡簷下嚼冷虀數莖斯時眞不减龍肝鳳髓又范文正公在茟寺畫粥斷虀皆此物也甯俗有虀不觀燈之諺謂燈節後虀之色香味一變而爲黑爲餲爲苦故人家每臘而曝之如北方京冬菜之類名曰霉乾菜亦蔬笋廚中于里蓴羹末下鹽鼓之伯仲也是日煮虀一鑊　人欲其終夜不絶火刀束緼於灶中詎灶熱星星者卽燃及於倚灶之柱久之柱遂焚其半時全家在睡夢中無覺者旣曙嫗入廚始駭絶急沃以水竟無恙夫支庋之板卬烘之椹皆近在咫　苟有如袁宏者扇此仁風慰彼黎庶則傳家之靑毡畫日之白筆與夫方朔飢餘之粟劉义攫剩之金幾何不被張燕公之洪爐所鼓鑄耶痛定思痛乃知遇災而免彼蒼之所以勉人善遇災而懼我輩之所以答天庥敢告世人禍在口頭火在心頭○報道先生歸也杏花春雨江南因是　棹曰門者輙思蠟南阮屐携東坡笠向酒旗山郭訪晋柏唐松問周郎而後有幾輩能不爲大江淘盡之人物否昨有談者謂一勛裔從湘中來過　人折戟沉沙之所睥睨一切無當其意者抑抑而去於是諭者咎濁世重功名少氣誼旁一人曰不然此巨公者當日負不可一世之氣慨傲岸陵物物皆不爲所容今滿城桃李無一出公家門者僅一二荆棘不挂衣足矣因相爲歎息古人云莫爲之前雖美而勿彰莫爲之後雖盛而勿傳此　語實上爲日星下爲河岳者不易之註脚否則生前赫赫自爲不朽一轉瞬而樵夫牧豎躑躅墓前此雍門周所以下孟嘗之淚也故吾謂爲齊景公之絶物亦不過齊景公之有馬干駟已耳可概也已 
[王蝶影]  
　　江西省垣建立席研香力伯專祠兹已告成新正某日德曉峰中丞督同司道府縣各官安設方伯神主於龜中致祭如禮 
 
 

Page 3

 
 
是日相人士之宦遊江省者畢集於斯濟濟蹌蹌威儀肅穆說者謂此祠此議創於現署湖北布政　陳石銘方伯寳箴工興於現署義寗州黄菊秋剌史壽英祠内有園榭亭臺花木竹林水光山色令人俗慮俱消祠之左則爲張文毅江忠烈沉文肅諸詞右則爲曾文正左文襄劉武愼諸稱前則爲蘇雲卿阮文逹宋牧仲諸祠方伯在天之靈得與諸名公鉅卿高賢碩士相與周旋揖讓同享爼豆馨香不亦干古之佳話歟○龍芝生宗師科試瑞袁臨吉各屬考竣後回轅度歲隨於新年按試饒九南廣各屬當初三日啓行之際德中丞以下皆往滕王閣送行禮也○歲籥旣列冬防告竣定期二月朔日將添募丁勇遣撤歸農惟仍舊有之局勇若干名每晚梭巡街巷云○龍宗師接奉電報欽奉諭旨升授内閣學士兼禮部侍郎銜欽此同時鹽道長春帆觀察接奉電報欽奉諭旨升授河南按察使欽此闔省官員分投道賀馬龍車水絡繹於途○前任浙撫任中丞道鎔當服官汴省時與梅筱岩都水使者啓照親聯秦晋之好日前文孫特來江省合　成婚德中丞以不各員親臨道賀 
[邗江官幸]  
　　二月初一日朱鹺尹士良解金陵餉起程周分轉曜自省回揚黄鹺尹海長解海分司餉來陽初二日前江西糧道朱儲憲臻祺迎揚胡分轉光國從徐州公幹來揚初三日陶鹺尹福齡由甘肅回揚禀銷解餉差 
[海運述聞]  
　　本埠各沙船裝載糧米將次告竣糧道景月汀觀察己於本月初十日會同關道憲聶觀察行祭海禮各沙船頭帮將於日内開放並悉景觀察俟招商局之新裕輪船來申卽須乘之赴津云 
[西戲述新]  
　　意大利人施佛門善演戲法離奇變幻令觀者目眩紳迷賞其妙而莫能知其所以妙盖偃師之流亞也近在黄歇浦邊小試其技初試之於四馬路探奇之輩爭欲一飽眼福履綦雜遝僕曾往寓目焉歸而錄諸報章以誌一時鴻爪近日施佛門移至英大馬路老旗昌三十七號門牌内再試其技凈室之中排列椅位規模大勝于前所演各劇亦皆翻陳出新足以娱目如骷髏變粉黛粉黛復變骷髏可悟空色色空之理籠鳥有飛嗚之趣盆花呈頃刻之觀具見變化神通之妙承蜩解牛一技之微可進於道吾於施佛門亦云 
[徒罷訟]  
　　西式成衣匠魏啓元因學徒徐寳山私下將西客收洋票上加收洋銀去年九月間查知細情當將徐之生意辭歇並將加收之洋銀照數扣回徐寳山歇業後卽在虹口地方開設成衣店向各主顧承攬生意價值稍廉其門如巿魏以其兠奪主顧有碍行規具控法公廨葛同轉立將徐寳山飭提管押着魏將逐維情形明白補詞在案昨晨魏啓元偕同學徒之父徐思縉投案禀稱徐寳山違犯行規目下經周晉陽徐隆順兩人出塲理勸明白待徐寳山釋出後卽應向師服罪語畢各呈銷案切結同轉將在押之徐寳山逮案詰曰爾師教爾成業爾應感激何以不守規矩反敢爭奪生理實出情理之外况加收客帳累及爾之老父於心安乎魏將加收客帳洋四元半筆據一紙呈案同轉謂加收帳目理應重辦喝令掌責徐父一再苦求遂從寛責手心一百下以儆並將其父具到之切結令其當堂誦讀簽押交保此案遂結 
[醫傷續誌]  
　　四馬路更上一層樓因訛傅火起以致茶客紛紛亂竄擁擠跌仆大受夷傷其詳已紀前報兹悉受傷之男女五人並未折骨現在仁濟醫院醫傷之二婦一係女丐一係妓傭均己痊愈出外男子三人二人受傷甚輕無關緊要其受傷較重之沈子華漸有轉機　無性命之虞不日當由該家屬領歸矣 
[蠻觸相爭]  
　　本城某鐈地甲於前晚紏同某局工匠某甲等在小東門内長生橋南首小弄内某姓家聚賭不知如何兩相口角舌罰唇槍鋒錯互鬥繼而忿恨愈甚遂致棄文用武然地甲一面人手衆多甲等見勢不佳乘間逸去至昨日兩造各聚多人在某烟館評理以後不知如何了結也 
[罪從末减]  
　　妓女花月卿誘引良家子趙姓由甬東避匿江經法公堂將花月卿及傭婦陸林氏等提案判令鞭責其詳已見前報昨晨經葛同轉將花月卿及傭婦陸材氏林王氏等逮案問爾等將趙某引誘來申匿跡客棧後經趙母查知蹤跡來滬跟尋在客棧中遭傭婦毆辱究竟行兇者爲誰據花月卿供稱其時小婦人擁衾倦臥被趙姓家傭人拖出陸林氏之丈夫陸順甫從旁勸阻不敢行兇問陸現在何處答稱不知問客棧中淹留多日共欠房飯資若干如何料理答稱趙某同來時囊資羞澀正月初六日臥病逆旅中小婦人不得已將狐皮羊皮衣服付諸長生庫摒擋銀錢延醫治病迄今房飯資共欠四十餘千以金鑲籐鐲一隻作抵尚屬不敷趙曾作函致家中欲取洋銀二百元料理欠項而其母不肯謂須其子先行回家然後付洋來信呈電問趙在爾處共費纏頭資若干答稱趙之表弟及伊姪確曾用去洋一千餘元小婦人處未曾浪費謂公堂上所以辦爾者謂爾不應毆辱趙母耳着照原斷懲辦妓一再求恩瀝陳苦况同轉謂現已知悔着减責一半掌頰一百下並着具嗣後不再向趙糾纏切結傭婦陸林兵亦從寛發落鞭背二百下交保 
[縣案彚錄]  
　　流氓嚴有德卽嚴三經陸邑尊訪拿到案訊責收所已記前報前日據嚴妻王氏投縣聲稱氏夫奉訊收所後家中翁姑患病沈重叩求恩典將氏夫交保出外俾得回家侍奉邑尊准如所請着覓的實保人來案聽候當堂具保○泰昌靛靑行執事人顧乃瀛控葛友樵虧欠貨銀一案由法公堂送縣陸邑尊訊取供詞判令交保淸理此皆見諸去歲報章矣前日又據顧投案求追邑尊着退去候提葛　案訊追 
[英界公堂瑣案]  
　　包探沈金隆稱緝獲竊賊包成榮起到水烟袋銅釣等件查係王黄氏沈小雲等失贓今將人贓送案王黄沈小雲均投案請領贓物包成榮認竊求恩蔡太守判包成榮發巡捕房管押一月贓交失主分别認領○包探秦少卿稱陳阿南前曾犯竊昨見其在路行走形狀慌張阻住盤詰搜出翡翠磬墜頭料鼻烟壺破眼鏡等件據言在蘇城黄鸝坊橋王正泰店中竊來今將人贓送案陳阿南供僦居蘇州吳縣境黄鸝坊橋翡翠等件係自已作塲内之物該包探又稱陳阿南在捕房認明竊贓今又稱是己物前後不符蔡太守謂陳阿南犯竊不知凡幾判笞一百板押候備文連贓移送吳縣以便就近傳失主到案給領贓物○包探王阿二稱卲嘉隆投捕房訴被賈大明奪取畵眉鳥籠及洋五元查得賈奪籠是實並未奪洋惟賈大明卽賈大明子前因冐充巡鹽水師向人訛詐逮案懲辦今又獲案可見其不安本分邵嘉隆申訴前情賈大明供海州人年廿三歲在登瀛洲兵輪充當水手已有三年新正初五日告假四十五天回里有事來滬昨在茶肆與邵嘉隆細故口角並未奪取物件從前亦未犯案乞恩明察蔡太守檢查前卷果有賈大明子曾經懲辦賈又稱小的充當水手卯名買金標可請查究太守謂賈大明旣堅執在登瀛洲兵輪充當水手三年今始告假前犯之案並非賈大明姑飭押候函致該兵輪統帶陳統領查明如果的係該船水手卽當移歸統領發落否則冐充滋擾兩案併辦决不寛貸○魯祖二稱小的在虹口開設煙舘藉博蠅頭有沈金懷卽長脚阿寳與自來火廠女工調笑我言不得無禮沈變羞成怒向我尋釁致被毁壞傢伙爲此報捕拘案自來火廠人投案稱沈與女工調笑起釁是實沈阿寳供詞支吾蔡太守謂沈阿寳調笑婦女尚敢與魯尋釁情殊可惡判枷一月期滿笞責一百板以儆○三十號西捕稱見王阿五管駕馬車停在戲園門口王在車中磕睡昏然罔覺萬一馬驚而奔卽肇事端爲此拘案請究王阿五供以後不敢磕睡尚求恩恕蔡太守判罰王阿五洋銀二元撥充醫院經費○包探何瑞福稱戴逢林被蔡萬洪行竊衣物查獲人贓送案戴逢林請領贓物蔡萬洪供小的係江北人惟求施恩包探又稱蔡萬洪前曾犯事蔡太守判蔡萬洪笞責二百板押候備文遞籍贓交戴逢林領去 
[聯語照登]  
　　今日爲唐君傑臣三十初度天南遯叟作長歌一首刊入本報後幅頃又見縷馨仙史贈聯云壯三十年游五萬里祝八 
 
 

Page 4

 
 
千歲分百二春此十六字切實高渾以視遯叟長歌洵所謂異曲同工歟 
[惠澤覃敷]  
　　敬啓者滬上虹口一隅比櫛同居窮檐日衆每採薪之或搆賴醫藥以頻施幸喜樂善仁人不厭不倦源源佽助一文錢願俾得藉資辦理庶無中輟之虞昨蒙横濵蘇仁章大善士來函每月助洋十五元全年共洋一百八十元按月由高易公館陳仲譜翁代付心存濟世在遠不遺此德此功利人利物敬聆之下感激奚如兹自二月初一日至初五日復蒙四方君子繳回捐册念五扣共收到洋六十三元二角五分規元九兩紋銀二兩七錢三分對開洋一枚銅洋三元大錢一千二百八十五文寳鏹遙頒俾一方而受惠錦囊慨解欣萬姓之蒙恩浹體陽和歡聲雷動除將芳銜細帳刊列淸單以昭徵信外謹代病黎頓首百拜而謝恩施上海虹口元濟堂同人頓啓 
[慈祥在抱]  
　　敝所　承揚州福和祥莊内恊賑公所毛聲和大善長募到賑捐規銀一百三十九兩囑爲查收轉解散放同人祗領之餘感無旣極現當春賑需欵之際仰蒙慈祥在抱諄勸多方使北地灾黎有鼓腹之歡無斯飢之嘆此功此德罕與倫比除塡奉收照外不禁爲嗷嗷者望雲叩謝上海文報局恊賑同人謹誌 
[仁恩廣被]  
　　謹啓者順直春賑正在躊躇定海火災亟需撫恤敝堂疉次籌解深慮顧此失彼今又承潘敏德堂大善士由椁省全盛信局寄來英洋二百元囑解定海灾區祗領之下欽佩莫名義粟遙頒息哀鴻於兩浙兼泉分挹頌生佛於萬家陰德耳鳴善人天鑒指日卜三遷之喜臨風伸再拜之誠合登報章代鳴謝悃上海六馬路仁濟善堂籌賑公所施善昌等謹誌 
[澤被災黎]  
　　謹啓者山左順直水災春賑孔亟疉經彚解以濟燃眉兹又承杭省萬承志堂馮聽五仁翁經募師竹齋大善士捐助順直賑洋四十元祗領之餘葛　欽佩留心民瘼推飢溺由己之思高目時艱抱霖雨蒼生之願解囊無非義粟集腋悉屬仁漿功德無邊福壽靡極謹代災民馨香祝之上海六馬路仁濟善堂籌賑公所施善昌謹誌 
[樂善同心]  
　　兹承出使美日秘國大臣崔欽憲由三晉源票號匯到古巴總領事譚經募庫平錕一千六百零零七錢二分八厘中合規銀一千七百五十四兩三錢九分八厘又紐約領事沈經募庫平銀七十三兩中合規銀八十兩零零零八厘英洋廿三元五角三分又西班牙叅贊楊經募英金二十磅申合規銀八十九兩九錢三分均已祗收統俟彚解矣諸君子關懷遠道樂善同心拜德之餘　有令人欽佩者詩歌戬榖書曰日休可爲諸君卜之矣用綴報章藉伸謝悃上海文報局恊賑同人謹識 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
