# 1885 - 240 - 4904452

 

Page 1

 
 
[五十號畫報出售] [  申報館主人啓]  
　　本埠月之十二日午後陣雲四合有龍下埀吸黃浦水水卽激射而上少頃雲色翻白卽有一物在雲中屈曲夭矯入黑雲深處而没犬是奇觀亟圖之以供衆覽報首畫譜兩圖孫任君伯年所繒名人手筆比衆不同後附淞隱漫錄圖説一則准於二十六日出售此怖 
[論吳淞炮臺有應改之道]  
　　昨聞人言吳淞口之炮臺以現在所築之形勢規模頗有未盡合法之處擬從新攺造延西人之熟諳比事者爲之監視爲之指點舉舊制而使之一新此要圖也亦遠謀也時適有西友在座因謂余曰僕前者往來吳淞口者數久曾親見該處砲臺惟一處正中用石砌疉成尙堅固其餘兩面則皆以土爲之幸而前次法船不攻吳淞倘其來攻不消一時許卽成虀粉矣余矍然曰子之爲此言也母乃太甚乎西友曰否非甚也砲臺之制以得形勢爲第一勝　而形勢之尤要者則在乎犄角今吳淞口之砲臺連亘十餘里無一處得勢并無犄角之形敵船來時臺上正面或尙可以相擊其兩面則敵船皆可以避之我不能以臺上之砲擊敵船而敵人則可以船上之砲擊炮臺若是則受人制而不能制人鳥在其足恃也去炮臺一經連亘綿長則我之防之也用人必多置炮必密今吳淞炮臺綿長十餘里而置炮之處則每咆相離數丈十餘丈不等其中間無炮之處但以排鎗守之試思敵人之兵船鐵甲厚數寸或尺餘豈懼我之排鎗卽使槍皆命中亦無傷於敵船况其槍之不盡命中者乎卽就人數言之亦不能全臺處處防到而敵船則時時乘我之間投我之隙一或不愼一處有失全臺皆爲震動全營皆致驚潰而敵人反得乘勢攻入此大患也假如吳淞一口計有三面其一面正對總口一面緊對長江口子一面緊對浦江口子現在之炮臺其對總口之處疉石成臺尙稱鞏固然敵船不難茵避而兩面則皆土炮臺倘敵船知其虚實而從兩面以相攻則土臺一毁卽正面之石臺亦歸無用而吳淞口子將爲敵所據矣今若更易其制一臺而分爲三臺一臺對長江口子一臺對浦江口子而中間一臺仍扼總口則三面皆有所準對血防兵之力乃專一臺綿長十餘里用砲不能不多而猶有離空之處若分作三臺則一臺置巨砲或五尊或七尊或十尊司砲之兵一炮或十人或二十人皆得專心致志以伺敵船之來而擊之則敵船必有所畏而不敢駛近以受我之炮此上䇿也余曰炮臺綿長連亘處有兵以守之用人固苦其多然敵船猶且乘我之間向無炮之處以潛肆攻擊今若以十餘里之地而分爲三台防兵皆分聚各砲台以專司攻擊所言固似有理然兩台相離之地遠且數里倘敵人當此空隙迫而登岸則又將奈何西友曰無慮也夫炮台之勢旣分則其勢如常山之蛇擊首則尾應擊尾則首應擊中則首尾皆應倘敵船欲當空處登岸則當其左而中左兩砲臺可以合擊當其右而中右兩砲臺可以合擊敵人雖心雄胆壯如敢輕蹈危機自臨絶地所謂晉人犄之諸戎角之一扼其吭一拊其背其有不聚而殲旃者幾希試觀法國巴黎斯都城其地三面環山而法人之炮臺乃適在環山之處有負嵎之勢成犄角之形雖有强敵不敢逼視若亦如吳淞砲臺之制則法京四面皆須環以砲臺非但兵士不敷分守而亦無此辦法今者越南東京巳爲法境與中國滇粤邊界相接連我知法人之經營其地者其要先在於相度地基測量形勢以築砲臺一經布置周密華官斷不能以仰攻而華人邊界亦必建築砲臺以爲控制之計若亦如吳淞之制連營若干里綿亘數百丈盡築土壘以當敵衝壘中環列兵士各執排鎗以相向其不爲法人所竊笑者幾何一旦設有變故彼欲攻我易於反掌我欲攻彼難若登天此尤不司不慮之於早者也今聞吳淞砲臺有更易舊制之説度中國當事諸君近來必有深知其中奥窔者倘能變一爲三或爲五而延請西國列陣圖兵之精於此事者爲之提調指撥以成呼應之勢則吳淞一口形勢固於金湯地方安於磐石矣推而廣之各處凡有砲臺之處皆照此法以行而滇粤邊界之接壤東京者尤爲先務之急如此則豈復有他人妄肆其侵陵也乎余曰善乎哉子之爲此言也鎭海砲臺金雞招寳聲勢呼應法人雖有堅船利炮而卒不敢近此其明效大騐可卽以子言爲之佐証而請當道諸公之探擇焉 
[上諭恭錄]  
　　六月十八日奉上諭馮光勛現已補授通政使司副使着仍在軍機章京上行走欽此 
[本館接奉電音]  
　　昨晚本舘駐京訪事人飛電傳來本月十九日諭旨一道敬謹譯登○七月十九日奉旨國子監司業員缺着丁立幹補授吏科給事中員缺着劉恩漙授欽此 
[購置練船疏]  
　　奏爲購修夾板復設練船恭摺馳陳仰乞聖鑒事竊查泰西水師章程凡習駕駛者先由學堂肄業數年於天文羅經測量算法粗具根柢大約年十八九歲以後派入練船周涉海洋閲歴風沙演試砲彈嚴定年限按時考試按等升調盖海上交綏非袵席風濤者不能確有把握耳練船以夾板爲多輪船用火帆船用風汪洋大海之中偶遇機器損傷抑或煤炭缺乏非帆纜無以繼輪機之窮故學御帆船較輪船爲尤要亦較輪船爲尤難也同治九年源任大學士英於閩浙總督任内曾以萬金購日耳曼國夾板一號從新修攻名曰建威練船另延英國水師官遜順等爲教習頗著成效嗣建威損壤經費支絀改派揚武爲練船有名無實練務廢弛馬江石浦諸役死事獲咎各學生内有疉經英國水師兵船總統書院教習甚爲褒奬出具切考給憑回工者乃臨事倉惶不能出奇制勝固由船小力單形見勢絀亦各船士卒疏於訓練所致盖練船不但練水手砲勇卽管駕大二副無不因練成熟臨機决勝此泰西海軍尤必多設練船者也臣等以爲諸費可省練船之費必不能省創深痛鉅之餘懲前毖後萬難再事因循前任船政臣何如璋奏請由廠新造夾板估費須二萬餘兩又恐耽誤别船工程因未造辦適有英商美那二枝半桅夾板一號去去守風泊住羅星塔江次該船主遂先回滬其船託英商天裕洋行拍賣洋平番銀四千元委員勘估該船身長英尺一百四十尺腰闊英尺三十一尺三寸艙深英尺十七尺七寸商墩可載重四百五十七墩船身係硬木秤面係金山松木均無腐爛艙底底拴銅鐵各半船底全鑲銅片桅身係銕木船上鐵索錨鍊舢舨抽水機器起錨車件一切器具俱全查閱騐船公司馮照係同治十年在法廠製成光緒八年至十年保險公司照一等夾船保險卽飭知縣魏瀚買定並由英領事繕立契據惟去冬今春久泊江灘艙板應須修理帆纜亦須更換商船攺練所有帆艙索艙火藥艙彈子艙及砲門戰秤官 
 
 

Page 2

 
 
廳住房等處又須添備核估修費减於建威而船身較爲堅結查船政前屇出洋章程習駕駛者每年在船僅兩個月現擬咨商北洋大臣大學士臣李鴻章請攺爲每年在船必扣足六個月冀增功課惟核計每人每屇三年匀算需銀一萬元之多勢難多派學生而學生根柢未深出洋亦屬無益整頓海軍惟有多設帆船訓練庶有實效現在所購夾板擬名曰平遠已飭廠員赶修於船政駕駛學堂各生取其年逾十八歲以上二十五六以下材貎魁梧瞻氣壯定者另選精壯水手多人赴船肄業嚴定課程稽核日記由近及遠東則日本高麗各洋南則新加坡檳榔島各埠北則旅順大連環海參衛西則印度洋紅海地中海每年春出秋歸冬出夏歸學堂所習天文海圖證之於礁沙實境是否測算合符所習鎗炮陣法騐之於風水疑難是否施放定準三年爲期與學堂輪番更換學業愈熟人才愈練愈多同是出洋同習駕駛用費較減　效較易果有膽略非常人才出衆再赴各國兵船涉歴一年半載便能得其體用據提調道員周懋琦禀請前來臣查駕駛與製造不同外洋廠多器俻習製造者非親至廠中者不能深窺窽竅習駕駛者則無論何國水師不外嚴密二字嚴則一律整齊密則不留疏懈而要在乎熟而已至臨陣對敵連用在乎一心但須出洋久練不必定至外國兵船始識兵機也惟管駕練船不同管駕輪船管駕輪船固須熟習船學管駕練船卽爲各輪船管駕執事水手之教習必須曾歴各國洋面通曉水師章程爲洋員所素知者始能勝任未便輕率派委船政向延西員又頗煩費現擬會商李鴻章于北洋兵船管駕内或於水師學堂教習内揀泒管駕以資得力理合會商大學士二等恪靖侯臣左宗棠福州將軍臣穆圖善閩浙總督臣楊昌濬革職習緩交缷福建巡撫臣張兆棟恭摺附輪船遞上海由驛四百里馳陳伏乞皇太后皇上聖鑒訓示謹奏 
[德日傳聞]  
　　數日前聞德國與日斯巴尼亞頗有啓釁之意緣德國欲取南洋海島以闢屬地而日斯巴尼亞則以爲該地與日境相近故不肯爲德人所佔致臥榻之側有人鼾睡現在未知如何了結然德國前者侵及阿非利加英國亦未與之相爭恐日斯巴尼亞未必果能與德相抗也 
[輪船報關]  
　　聞得總理衙門有照會致各國欽差大略謂中國内地所有小輪船無論中國外國官商之產均須一律報關領牌懸旗定有章程八條言明先行試辦兩年倘有更改之處俟期滿再議云 
[善全國體]  
　　本埠日本領事禁逐本國妓女等情已列前報兹閱日本報知該國外務大臣擬派日本巡捕數名來滬聽領事調遣　禁日人開設茶肆及日婦瀹茗等事務期禁除淨盡日本外務大臣此舉可謂善全國體者矣 
[刺史傷肩]  
　　邳州王東麓刺史以徐海一帶盜風熾甚到任後搜捕不遺餘力日前又親出兜拿途遇盜魁䇿騎追逐盜忽轟然一聲擊中刺史肩膞從役皆驚惶失措盜卽乘此逸去聞鎗子當卽取出幸無大碍也 
[伶人肇衅]  
　　二十日蘇州晋安橋堍金桂戲園中開演第三齣八蜡廟之際突有一人手持利刃飛身上臺將鼓劈爲兩半又將鑼踏爲數片一時人聲鼎沸胆怯者爭欲奪門而出嗣由戲房飛出一鏢適中其人頂門隨卽自行戳傷數處轉瞬間其人徧身血汚然猶能飛步進城至吳署大堂倒臥請騐值日差立卽禀官任明府登時傳仵騐得　門偏左及腰脅臀上均受金刃傷五六處臀上深至五寸餘而　門偏左等均係致命重傷訊其因何起衅據供係浙江人因看戲論價爭執被園主徐姓喝令徐二等仗衆行凶求請提究伸寃等語任明府當交地保妥爲醫治看管一面籖差立提園主徐某及行凶之徐二等到案詎二炮後該園糾集通班人衆閙至縣署聲言我等均靠園主吃飯今被管押均要飢餓所以一槪投案如不放出園主决不干休值差等理喻勢禁一味逞蠻甚欲闖進宅門滋閙任明府傳集通班民壯一面會營派勇協捕伊等見勢不佳始各逃散翌日將提到之園主徐某及徐二等數人均予重責禁押尙須回明大憲嚴辦示懲也聞受傷者實亦優人因所教之徒三人習藝方成被徐某鈎約至蘇故此次特來拼命當騐傷時血汚滿身兩目灼灼觀者無不害怕而受此重傷居然徒步三四里猛鷙若是諒亦决非善　旋爲譚護撫所聞廿一日立飭三縣及城外總巡海防營務處將該戲園封禁並將在蘇該班伶人立刻驅逐出境不准一名逗留自京班到蘇開演以來打降之事實所常有况有天津流氓溷跡其間實非地方之福今得大憲雷厲風行將此等凶悍之徒全行驅逐亦快事也 
[都中尺素]  
　　伊犁將軍委員晉京呈進貢馬貢騾一節已登前報兹聞該委員貢馬差竣擬於本月二十五日由京起程回伊銷差矣○　　 
初七口澂貝勒金棺發引寅正由府舁出升大槓上罩杏黃蟒罩用扛夫八十名分兩班遞換前有引魂旛一架以三十二人舁行後列駱駝產馬黃鶯細狗列對撁架並旂槍傘扇八寳槍大刀金執事轎馬黃亭各色儀仗悉照官式鼓吹雖設而不作路出西直門至海定園内暫安處停厝俟百日再往佳城俾安窀穸澂貝勒分下侍衛官兵全行穿孝執紼送殯者亦頗不少車馬喧闐儀仗整齊想貝勒妙年溘逝見之者莫不悼惜也○本月初六日下午五點鐘東南陡起黑雲須臾已成濃墨淸風拂拂凉氣逼人頗似新秋氣象少選甘㴻滂沱傾盆而下至夜十二點鐘始霽次早日上三竿又覺流炎布熱依然暑氣薰蒸矣○初八日内閣傳抄皇上明日卯正出内右門隆宗門走西華門進西苑門德昌門至南海勤政殿用膳辦事召見大臣用膳後仍中舊路還宮所有應行備差執事各項人員均於先時預備○哈密辦事大臣明春等奏稱現在新疆巡撫布政使均已抵任應卽遵旨交卸回京請先後交卸辦事帮辦大臣印務一摺當奉諭旨祥麟着卽交卸來京明春着將經手事務赶緊淸厘完竣卽行來京欽此○月前值年旂咨侍衛處黏杆處三旗虎槍處兩翼前鋒八旗護軍統領處内外滿洲火器營健銳營圓明園路八旗官兵處宗人府八旂滿蒙漢固山各將兼充十五善射之官兵查明履歴造具淸册咨送到旗去後迄今未經咨送現又咨催各衙門速卽查明咨覆以便回奏勿再遲延盖因皇上欲親閱十五善射人員弓箭故也○邇來雨澤沾足所有榆樹俱被細虫蠹蝕木葉黃萎墜落如雨然他樹則仍緑蔭扶疎誠不解其何故也○本月初二日上午有甲乙丙丁四人在宣武門内興隆街手持木棍將某戊按倒猛毆旁觀者見其凶横莫敢勸阻迨毆畢復拖赴本管地面官廳涉訟説者謂之五人者本皆白賴之流此次因分錢不均致成械門也○初六日左侯相由閩遞到摺矣一件間係奏請回籍調理舊疾等語當經召詢醇邸奏請俯允所陳管准回籍調理又聞鄧鴻臚卿承修亦奏請回籍云○福大司空進内行至東華門見挑泥工人並不魚貫而行任意往來擁擠當將承做此工之廣興木廠工頭喚到申斥一番○松七家在阜城門内馬巿橋溝沿室人王氏結縭九載魚水和諧一對玉人無異鶼鶼鰈鰈客秋王產一女上月二十九日忽染瘟症醫治無效遽赴黃泉松鬱鬱無聊遂于初三日濳服阿芙蓉以圖身殉當經鄰族人等所知急爲灌救雖獲生全然已變成狂疾時而書空咄咄時而對影喃喃百計醫治迄未得愈爲之誦碧城仙舘七一鴛鴦同命鳥一雙蝴蝶可憐蟲之句未免有情鳥能已己 
[蕪城火警續聞]  
　　日前揚城徐凝門外柴蓬失愼本報曾將大略錄登兹查悉是夜天氣酷熱往救者咸喘若吳牛不能嚮邇城内各水　 
龍又顯分畛域例不出城衆民懇至再三徐守戎始破格出城親率撲救直焚至鼍更四下祝融氏始三鼓氣竭捲斾而回然賈姓等三柴篷早已化爲焦士矣至起火之由咸云是匪徒所縱是夜天未明時鈔關門外近城根某姓家又報火起是處皆係草房倐忽間延燒八家或疑對河柴蓬　 
火星飛墜以致延燒云 
 
 

Page 3

 
 
[袁江雜錄]  
　　幫資一項黎文肅所以體䘏貧員也月支閒欵數百千之多兹崧帥下車調各省罕此名目卽有之亦屬捐備非可侵占公項且各人得此自耽安逸未免才智坐困大可裁除惟念各人衣食艱窘故酌折以八成錢數支給爲勉勵各人之意已飭善後局示諭各員並截止嗣後禀請存記候額者以節其流○浦上事務淸簡奔走人多河務衛所標營已屬日積月盛材不盡用若雜以地方　務外省外標則更形擁擠不免有向隅之嘆兹漕憲詳爲析理飭令善後局懸示諭彼外省外標本省地方鹽務各員在差者姑置不論無差者勸其歸禁其來俾無侵占無攙越各有限制○步蟾宮而折桂買棹赴寗者川資竭蹶遂爾觀光興阻此寒士苦情雖決科獎勵提課膏火名在孫山外未免負屈向隅崧帥故宏關杜陵廣廈准禀發善舉錢四百貫交淸河學師帶赴江甯隨同歴任舊有息欵按實在進闈人數核給如斯特恩誠不易遘吾願摛藻揚華之輩其奪一二錦標以仰副漕帥之培澤可耳○運河水勢於立秋前浩瀚之狀衝激之形長堤險處已覺岌岌可危迨立秋從上游來源忽弱下游去路亦暢比前遂逐漸消落約三尺有奇安瀾告慶是乃今歲之幸事也○夏令水旺時兒童聚嬉每愛鳬浴波簾中作諸劇曰鳴得意樂極悲生往往有之近日有某氏兒年在舞勺正於嬰育堂迤西汪塘抒曾點之興詎水性尙未深諳幾欲沈之水窟爲靈均攫夫相與大噪壯者赴援拯以出厄氣息雖微尙可救治家有兒女其凛斯覆轍乎○營兵陸永泰因奸謀害薙髮匠一案早由府覆訊解司定讞詎奸夫淫婦忽焉翻供竟欲置身事外司中爰飭提營中什長曁鄰舍各人以憑質證業經南去想當無可抵賴矣然各人亦可謂旡妄之災矣 
[道憲告示]  
　　欽加二品銜江南監督海關分巡蘇松太道兼理銅務邵爲曉諭事照得每届鄉試之年上海龍門蕊珠兩書院肄業諸生晉省應試歴經由道禀蒙督撫憲派撥兵輪載送今届乙酉正科鄉試本當循例辦理惟現奉憲行兵輪專事操練奉旨不准調用當經本道商咨松滬　厘總局暫借解餉之鈞和輪船載送一次於七月初十日由滬開行業經示諭在案查該輪船之身窄狹不能多載本擬再派祥雲輪船續送一次現因祥雲輪船機器損壞亟須進塢修理勢難再行開往所有上海赴省應試諸生應卽自行搭船前往誠恐諸生盼望官輪致有貽誤除行學飭知外合行曉諭爲此示仰赴考諸生一體知悉特示 
[讞員將到]  
　　正任川沙撫民同知羅少耕司馬業已交卸廳篆遂命家丁先將署中需用什物雇舟搬運至申司馬則今明亦將來滬公堂書役人等已　恭迎矣至代理葛蕃甫大令則定於明日停訊以俟司馬接任云 
[妖妄惑人]  
　　大東門外淸靜菴俗名荷花池住持尼某晨鐘暮鼓之餘專以飛蚨爲性命日前在外遍貼招紙謡言惑衆大書本庵於本月初九晚有年約七十餘歲之老婦赴庵借宿至夜半時忽聞殿中有人連言救瘟等語及聞聲出視老婦已不知去向回頭見桌上有藥書一本書面寫明救瘟字樣查本年瘟疫盛行爲特遍告諸君速卽來庵拈香以便照書發藥云云日内有人被哄與否尙不得知然似此造言生事鼓惑衆生律以王章亦在左道必誅之例舉佛骨面碎之是所望於前賢再世巳 
[天災可畏]  
　　時症流行疉登前報兹悉本城同仁輔元堂及果育堂等各施捨棺木日需數十具至百餘具其殷實之家平等之戶自行備棺者尤屬不勝枚舉天災流行誠可畏也 
[會勘河沿]  
　　本争西門外直達徐家匯之路去歲經當道商同法工部局管路西人一律修治平坦如砥如矢行者便之日來羅家灣日暉港邵家浜等處浜沿時有傾坍事聞於蘇松太守邵觀察派委法會審委員翁子文太守於昨日午後三點時會同法工部局打樣西人前往踏勘以便函商修整云 
[研鞫侍者]  
　　輪船失金一案前已兩登本報兹番當日下午法捕頭復飭包探嚴頌眉孫寳生至豐順船查看當將船主之侍者鍾愷根及曾至船主房中釘過木箱之梁阿福兩人先後拘押昨解公堂訊理嚴包探禀稱曾至該船查得鐵箱在船主房中當船未攏碼頭時管事人先雇舢板上岸回至虹口家中旣攏岸後船主見金箱字條在地駭極將箱開檢則已失去一箱而鐵箱鎖匙放在房中寫字檯上取看後仍放原處卽赶往管事之家房中託大副照管洎回來又失一箱值銀九千兩小的等知船主房中惟管事人及侍者可到因此傳案請訊鍾供小的做工兩月有餘失金之事實未得悉緣由太守問房内可有别人進出答稱别人亦有出進者太守訊梁釘箱之事鍾稱喚伊釘箱已在第二次失金之後太守着將梁交保鍾暫押候再查明核辦現豐順船急于開行而案尙未了因將普濟船上諸人調往供職其船主則以海晏船上大副暫時瓜代或謂其金一時不能運出大約乘人多手雜之際抛入浦江故擬資雇善泅人入水撈取云 
[烟館案結]  
　　陳氏因福園烟館事控洋人大立多一案疉次訊理情形均登前報昨日覆訊原被到案後包探傳中人施言才李昌揚兩人質訊施供前在福園經手確曾做過中人憑據亦無誤惟伊等付洋實不曾見翁太守見李有紙條呈案問伊何事李稱小的是福園烟客前確爲中昨日有事至吳淞大立多囑令投案或寫一字據因此寫就交伊至於付洋却不曾見太守謂大立多旣肯簽字爾等又肯畫押諒必事已過割至於付洋不來關照亦尙近情大立多以西語訴之副領事白君謂陳氏若旣付淸洋元應有收淸票交執太守謂已於契上註明不必另立收淸票白君謂此契是買物所用並非收洋憑據太守謂中國賣屋立契後卽憑契付價並無另立收淸票之事白君謂此事恐有不明白處現在貴分府意見若何太守謂憑據現在中証人又鑿鑿供間而大立多尙屬强辯請貴副領事定奪可也白君謂中人未見付洋太守謂中國交易但憑中明契正四字業今俱備白君旋詰大立多答稱施旣言憑據是眞爲何賣去後復添生財貨物言畢在身畔取呈帳目太守閱得係光緒八年八月十一日買劉長順木器店物所開發票八月之八字攺爲九字太守謂此帳定有緣故諒必早經買就未付價銀八月十一日將店交於陳氏時必向索洋因開發票今將八字攺爲九字以爲九月間尙且添物作爲唐突　步遂着包探立傳劉長順店中人將帳簿帶來俄頃店主劉永華投案訴稱八年八月間施偕該洋人來買烟榻係向木作定做故無帳目講定回來收過洋一百元餘在九月底收淸太守問所出發票是何月日答稱是八月太守謂現已攺八爲九白君問何日立契太守謂八月十一日陳氏供稱福園烟館生財實值洋一千餘元該洋人作八百元算乃是使宜施亦稱實值洋一千餘元小的尙有烟鎗十五支在店亦被拍去大立多謂生財實值洋一千五百餘元太守謂然則因何祇賣洋三百餘元陳氏稱伊恐小婦人知道急於拍去因此吃虧大立多復呈在漢口時陳氏所寄之信謂此時尙因烟舘之事囑我速回此是憑據太守謂此信前曾訊過陳氏以烟館租與他人被人乾没彼時與該洋尙未拆開趙故囑來帮同收管白君謂此次有憑有証店產應歸陳氏太守謂旣經拍賣應着大立多繳洋白君謂現經公堂定案將烟館斷歸婦人如有别情儘可由伊另控太守謂不服儘可上控但應子以限期繳洋八元白君限該洋人於一月内繳洋施請追烟槍十五支李稱雖做中人尙無中金太守謂烟槍姑待陳氏之事定結後向陳追取衆人隨叩謝退出 
[正悞]  
　　七月初三日報登有叅賛北上一條兹接駐札日本東京節署來信謂陳君實係請假回國應京兆試並無因朝鮮琉球二事與總署面商等語囑卽更正云 
 
 

Page 4

 
 
[節禮移賑]  
　　昨承阜昌行交來節省中秋禮洋廿員又鄭程先翁交來十五元囑爲移賑兩君節省禮儀酬應之資移救飢民殘喘之命旣省虚儀又分仁澤吾知誼切梓桑聞風而興起者其功德更無涯矣[  高易公館協賑所謹誌]  
[平湖絲業同人致施少欽先生書]  
　　兹啓者平邑局憲潘子宜太守印志枏隷籍三吳服官兩浙去年奉檄來掌敝邑釐務慈惠兼平商民翕服晚等絲　同人尤沾嘉惠今孟秋月望爲太守尊人新簡黔撫偉如大中丞古稀榮慶晚等擬俟届期製備牌傘呈送恭頌政績兼致嘏詞太守知之力辭弗許嗣以同人固請因言兩粤亟需救災盍以此欵移賑間者忻然敬諾咸欽太守盛美不居又復推廣德意洵古之良二千石也晚等爰集牌傘欵洋四十元寄奉台端卽乞湊解粤賑并祈列入報章惟兾當代名宦循吏遇有士民頌德公舉亦卽商助賑捐一轉移間活人無算造福靡涯則太守此舉未始非風世之一端云爾專肅布悃敬請籌安不戬 
[芋老壽余詩勸應乙酉秋闈賦此答之]  
　　先生之學祗以拔萃貢先生之才祗以邑宰用科名已矣官運屯浪跡江湖托嘯咏自顧才學遜君倍且蓰痴心敢作黃粱夢憶從丁夘觀國光屈指七擒已七縱荷君雅意苦敦促殷勤激賞殊庸衆欲以下情走相告恐君聽之倍增痛翰墨因緣每自奇稻粱生計與誰共憐我風塵受絆覊羡人貨殖多億中善刀願效屠午坦織屨尙愧於陵仲與君遇合覊旅中秋月春花時過從尙錢相覔共沽飲促坐盡歡忘屢空知君抑抑别有懐不但貪閒辭祿俸鐵船宦海沈離騷直以衙官笑屈宋君得復失且不憂我猶未得何足重興來聊以答君意不嫌大斧班門弄[  古越高昌寒食生]  
[上海三馬路與昌絲棧陳竹坪經募七月念三日第五十次淸單]  
　　何少山善士代慈親胡氏普渡山香資移賑洋五十元又代祖母錢氏求身體康健洋十元蔡寶蓮病痊完愿洋十元○寶順局來錫署無名氏洋念元○木瀆蔣星安洋十元丁鳳岡爲求小姐病卽痊洋五元蔡子得產後平安洋三元○與字五十二册劉湧泉翁經募姚江氏求病速愈洋二元○與字二百六十四册震澤大有典洋四元又經募衆友洋二元程濟川䤭號二戶各洋一元徐蓮卿丁際卿錢怡堂劉頌騶四戶合洋三元吳冠五吳介堂張君門三戶合助洋一元五角吳吟淵莊子久二戶各洋三角○與字二百三十八册直塘源源典經慕衆省潤洋念元源記洋十元延陵珣記中秋筵二戶各洋四元餘記洋三元桐蔭書屋愛人勉力子三戶各洋二元程履之無名氏延陵梓記退恩軒復記子記於勤七戶各洋一元與字二百念七册沙頭昌泰西典洋四元又經募寄閑子洋一元一角一分東山書屋微麓枅天二戶各洋一元洪春亭退思處俞良甫三戶各洋五角知仁居士洋四角勉力子洋三角胡銘之吳秀山居心氏金用儀四戶各洋二角黃玉書金蘭生胡陞源三戶各洋一角過改善遷子錢四百古相吳氏寗禹言二戶各錢二百孫賦生方壽春二戶各錢一百無名氏錢七百十二以上念二戶洋錢共合來洋十二元○毘陵無名氏念二戶節省點心資移賑共來洋二元○與字一百四十四册宜興縣署孫牧垞善士經募守梅堂福記和泰三戶各洋二元孫去病洋一元五角遠珠樓心儉齋尙忠堂忠恕堂漱霞山人鼎昌六戶各洋一元慎脩堂洋五角○滬報舘主筆善士募來二秋先生隴西畹記二戶各洋一元○共收洋二百零七元錢一百十二合并聲明 
[江督轅門抄]  
　　七月十九日候選縣王肇鴻禀知修理鳳池書院房屋工竣並禀知　辦惜陰書院工程○二十日知縣徐樹釗謝委寶應釐捐差同知周肇文到銷仙鎭釐捐差回○二十一日藩轅牌示寶應縣訓導丁椿年病故遺缺查有候選敎諭朱元䂀署理○二十二日前江蘇候補道趙繼元見禀知奉李傳相委辦淮軍報銷差前淮揚道佳嵩慶兄禀知奉李傅相委會辦淮軍報銷差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[不肖當懲]  
　　前日瞿陳氏投上海縣訴稱丈夫瞿子卿在滬貿易積有餘資膝前僅生一子取名阿興不務正業嫖賭逍遥屢加訓斥置若罔聞上年丈夫物故小婦人遽同親串開導再三令其轉心習業詎阿興任情揮霍更不如前致將遺產消磨盡凈度日無資不得已俻情投案求請提懲莫邑尊准詞飭該氏靜候單提阿興訊究 
[押犯案由]  
　　昨報列押犯來申一則兹悉該二犯一係譚一峯一係馬錫所犯係發太倉某紳家女棺木之事刻已定讞譚爲軍罪馬爲流罪此次押解到道過堂卽當解司審訊矣 
[英界公堂瑣案]  
　　楓涇鎭人郁朱氏因其媳郁曹氏在逃遂卽來申在英界大馬路善餘里某娼家尋見詎媳竟不認該氏爲姑又報捕拘拿送案葛大令命將郁曹氏暫發官媒昨晨庭訊朱氏供稱媳婦私逃時祗十九歲今已二十一歲曾經四處找尋杳然無蹤今有表親撞見來尋非惟不認反敢報捕妄拘我兒亦將來滬曹氏供稱小婦人被姑携帶來滬押在久安棧弄内爲娼取去洋六十元旋卽自行贖身現住該處娼家大令謂爾初不認郁朱氏爲姑竟敢報捕拘案現又妄稱被姑抵押究竟被姑押與何人可有據証否該氏言語支吾大令謂爾之行爲可惡已極遂令供明從何人來滬該氏稱小婦人無可供認大令喝掌頰二十該氏大聲呼痛稱願供認大令着停責供明該氏仍屬含糊又喝掌至八十下該氏始供現在願偕姑及丈夫回鄉决不敢再來滬上大令命郁朱氏領媳回籍如再不安婦道可隨時投　管衙門控辦設再私逃來滬則本署有案可稽定行加等重辦○梁順興控陳愛林誘賣孩子各情節登前報昨包探陳阿九禀稱查得是孩實由陳實　粤婦羅林氏王陳氏亦係中人今特將林氏獲送案下該氏初不承認繼供雖曾買孩然憑各中及陳出立筆據並無不合事情葛大令命發宫媒着交孩子再行集訊○包探秦少卿禀稱陸阿春報失衣服六件查獲積竊洪永春起到原贓解案詰訊捕頭禀稱洪屢經犯竊送懲甫經釋放又竊陸衣請爲重辦以儆陸投案申訴前因葛大令以洪怙惡不悛判發捕房管押六月贓交失主領去○三百十五號華捕禀稱張高氏在路被竊犯張鳳山拔去銀簪已由小的追獲因該犯倔强致被失主拉破衣服張高氏申訴前因并稱銀簪已經取回張稱簪由小的拾得交還案酬不依反被拉破衣服葛人令判張秋押七日○烟舘主金阿和訴稱車夫馮書桂時來吸烟昨借烟袋不依竟被打破頭顱報捕拘押後馮央人調處願紷養傷洋一元馮供口角誤傷願償養傷洋一元葛大令謂旣自調停可毋庸議一併斥退 
[法界公堂瑣案]  
　　法蘭西輪船公司行請追郭德盛地租一案曾有太古元棧林湘軒顧松軒兩人投案訴稱曾徂郭姓之房願爲接下翁太守諭以今日郭姓不來未便斷令將產作抵　暫代郭姓　管另立帳簿載明出入以後待郭姓到夾理算并先將地租銀五百二十二兩繳案或繳付該公司行掣取收據林等自願當堂繳呈因定于禮拜四訊詰昨該公司人到案范之抱告麗生投案訴稱鴻興中人今日不到聞現安退租住退頂首林顧齋呈銀票亦遞禀稱目下房租大都減至七成之譜太守謂現在郭等不在不能將伊產業租金斷定九百兩减作六百兩且三年尙未滿期鳥能如此顧仍嘵嘵置辯太守謂事有一定之理豈能今日由爾墊出銀五百餘兩就可將庭過割况郭姓現尙有人有業後來總可結算盈虧亦可母須著急顧稱然則我等可接租一年太守謂爾前已遵諭今日何能反覆可遵前諭同范德盛中人前往公司行掣取收條并將契註明淸楚待郭姓人到來再行理算三人均經遵照適該公司行夥華姓到案中西官將林所繳銀票契紙等交華着同三人至行註明并出收條交執○瑪禮孫洋人偕收租人馬樹堂請追眠雲閣烟館所欠房租七月計洋三百十八元五角當經傳訊烟館夥陳松夫據供來時店主婦説今日下半天先交兩月房租太守謂尙有五月如何答稱未説太守謂今日旣有兩月租金送去從寛免押隨卽將情諭馬限箕餘五月租洋仕八九兩月内帶　倘今日無洋　來下期禀明傳案○馬同興代陸文忠向洋人來四白蘭地借銀一案曾登前日報章昨馬張氏訴稱訪聞陸已於三月二十三日在船身死其欵合由小婦人賠償請將同仁輔元分局附近所遠平屋五間作抵翁太守倩通事轉達白副領事轉詰該洋人據稱不要房屋請追現銀太守謂馬張氏曰伊不要房屋如何該氏答稱請爲拍賣太守謂爾乃賠償之欵當應商之該洋人稍爲情讓但亦不能懸殊可先將房屋估價應得若干於下禮四禀明再行核奪 
 
 
 

Page 10

 
 
   
 
 

Page 11

 
 
[光緒十一年七月十七日京報全錄]  
　　官門抄○晉撫奎奏爲擬辦開源節流緣由摺○又奏爲被雹成災先給籽種片○又奏飭道府各回本任片○大臣徐奏爲援例准爲作監生片○晉藩高奏爲恭報回任日期摺子○閩督楊奏爲遴員請補副將摺子○又奏爲遊擊開缺另補片○大臣　等奏爲校閱漢番官兵權子○晉撫奎奏委署知縣片○七月十七日禮部宗人府欽天監侍衛處值日無引見○麟書謝專橾大臣恩○馮光勛謝授通政使司副使恩○秀吉續假五日○禮部奏派搜檢之王大臣派出睿王莊王崇公胡瑞瀾畢道遠徐樹銘薛允升阿昌阿溥偀明魁恩棠致麟○侍衛處奏派搜檢之侍衛派出玉書雙齡富林布愛隆○召見軍機○發抄裕祿奏督標左營千營李淸泉升補荆州城守營守備奉旨兵部議奏欽此○又提解漢湘兩岸淮鹽鄂厘銀數奉旨戶部知道欽此○　安襄鄖德四府營伍請簡員查閱奉旨卽派裕祿逐一校閱欽此○又鹽法武昌道武震調補漢黃德道奉旨吏部議奏欽此頭品角戴暫署山西巡撫調補直隸布政使臣奎斌跪奏爲遵照部議籌辦關源節流各事宜大慨情形繕具淸單恭摺仰祈聖鑒事竊臣准戶部咨遵旨會議　畫餉需酌擬開源節流各十二條分行中外一體欽遵照辦等因旋奉懿旨依議欽此咨行到臣當飭淸源局司道體察情形酌議辦理去後伏念部臣憂深慮遠以爲勢處今日無財不足以利用非富不能自强故就全局通籌爲固本濬源之計凡屬臣僚敢不内外一心艱難共濟惟山右規模素溢兼以大祲之後元氣未復非若東南各省地大物博易於措施然當時事多艱又何敢因地方瘠苦鉅欵難籌遂致稍遺餘力臣與司道等一再籌商惟有並晋言晉按條核議於時地無窒碍者悉數舉行於欵項有浮濫者務期裁减他如各州縣應解司庫之欵查有循蹈積習延不淸解則由　司分别催提照例叅處其有限於財力或條　所指爲晉省所無勢有不能遵辦者卽于單内詳細聲叙不敢比擬他省强而從同亦未便同有難行因之廢格所有開源節流各事宜現擬分别遵辦緣由除咨部查核外理合繕具淸單恭呈御覽是否有當伏乞皇太后皇上聖鑒訓示謹奏軍機入臣奉旨戶部知道單併發欽此奎斌片再本年入夏以來雨水較多寒燠失候迭臄　曲太原永甯寗鄉臨汾洪洞芮城趙城等州縣禀報所屬各村莊問有被電夏麥秋禾均受傷損等情當卽飛飭該管各府州親諸履勘去後旋據平陽府禀覆勘得臨汾縣村等九村被電輕重不管麥收歉薄尙不成災洪洞縣吳家莊等處麥收歉薄勘不成災均令補種秋禾民情安帖毋　調劑惟據太原府禀覆勘得陽曲縣閻家溝等二十村莊被電甚重收成無肇各該村上年被霜今復被雹雹疉成灾殊堪憫恤雖節令尙可補種晚禾而民力困窮太甚　給籽種銀兩以資耕作經臣飭司籌動銀二千二百兩發交該縣赶緊散放購籽補種俾免廢業仍俟秋後統勘分數照例核辦其餘各州縣應俟該管府州覆勘到日再行酌核輕重分别辦理所有陽曲縣被雹成灾村莊光給籽種銀兩緣由據瀋可高崇某具詳前來理合附片陳明伏乞聖鑒謹奏軍機大臣奉旨知道了欽此奎斌片再布政使高崇基前因遵旨入都陛　經曰奏明遴委兾寗道馬丕　署理藩司太原府知府沈晋祥兼護冀甯道各篆務在案兹查該司高崇基於六月十一日旋晋自應與馬丕　各回本任以專貴成除分檄飭遵外理合附片具奏伏乞聖鑒謹奏軍機大臣奉旨知道了欽此徐承祖片再臣前片奏於署肄習東文學生中揀派童生盧永銘附生劉慶汾二人充當學習東文繙譯當蒙俞允業經欽遵行知在案竊查廣東同文舘章程凡學生肄業至三年後者由該省將軍督撫考取奏請作爲繙譯生員及作爲監生一體鄉試因念盧氶銘劉慶汾游學外洋己逾三載較内地肄業學生似尤可嘉目臣到任後屢次考試該學生等言語文理均極明通現已由學生充學習繙譯可否援照廣東同文館成例將盧永銘劉慶汾二人均准作爲監生一體鄉試之處出自逾格恩施謹附片具陳伏乞聖鑒訓示謹奏軍機大臣奉旨該衙門議奏欽此頭品頂戴山西布政使臣高崇基跪奏爲恭報微臣回任日期叩謝天恩仰祈聖鑒東竊臣於光緒十一年四月二十五日遵旨入覲懔天威於咫尺欽聖訓之周詳就日忱輪下風感戴陛辭後並冡賞假十五日抒敬恭於柔梓展省視於松楸寵命迭膺悚惶莫罄假滿束裝登程於六月十一日馳抵晉省奉署撫臣奎斌飭囘本任十二日准署布政使罵丕瑶委員將印信文卷移交前來當卽恭設香案望關叩頭祇領任事伏念臣荐升顯秩抱愧凡材渥邀不次之遷忝任維藩之重兹復親聆天語俾啓麋衷自顧迂庸難言報稱况山右務先富庶藩司職在旬宣舉凡墾荒蕪淸賦役飭吏治籌餉需皆係切要之圖均應及時而理如臣檮昧深懼弗勝惟有益矢愼勤恪遵諭旨遇事禀商署撫臣悉心經　斷不敢稍涉因循以期仰答高厚鴻慈於萬一所有微臣感激下忱並回任日期理合恭摺叩謝天恩伏乞皇太后皇上聖鑒謹奏軍機大臣奉旨知道了欽此○○帮辦軍務頭品頂兾閩浙總督臣楊昌濬跪奏爲遴員請補沿海陸路副將恭摺仰祈聖鑒　竊照福建興化城守協副將李元順因病奏請開缺所遺係陸路題補之缺准兵部咨第一輪第五缺應用儘先人員行令迅揀儘先合例人員請補等因查　缺副將駐紥興化府城地當下游冲要俗悍民强平時彈壓撫綏已形吃重際兹巡緝操防尤關緊要非明練勇敢之員不足以資治理臣隨在於閩省陸路儘先各副將内詳加遴選如名次在前之儘先副將陳玉貴續經保升總兵盛照魁奉部飭歸揀發班補甲楊曉春石茂林李碧應郭祖耀均於是缺人地不甚相宜未便遷就請補致滋貽誤惟查有花翎留閩遇缺儘先補用陸路副將王福祿年五十歲安徽定　縣人由軍功隨軍剿匪著績遞保儘先叅將旋於克復湖州各城出力案内保獎同治五年八月二十九日奉旨着以副將仍留兩江儘先補用欽此嗣經來閩差遣於臺灣剿服番社開山出力案内保獎光緒十年十月十六日奉旨看以副將改留福建遇缺儘先補用欽廿並經考騐收標咨准部覆註册序補該員舉止端重饒有胆略於下游風土情形較爲熟悉現委署理督標右營叅將事理裕如任内並無違碍事故以之請補興化城守協副將可芿勝任該員名次雖屬在後惟儘先人員遇有缺出如不得其人或員缺緊要例准將名次在後之員聲明請補閩省現當籌辦海防整頓營伍興化乃濵海要區責任綦重該員王福祿於是缺人地實在相需例得聲明專摺奏請合無仰懇天恩俯念興化城守協副將員缺緊要准以王福祿補授於營伍地方均裨益如蒙俞允容俟部覆到日卽行給咨遂部引見恭候欽定除飭取履歴另行咨部外臣謹會同署福建陸路提督臣孫開華合詞恭摺具陳伏乞皇太后皇上聖鑒勅部議覆施行謹奏軍機大臣奉旨兵部議奏欽此楊昌濬片再查浙江太湖内河水師營遊擊陳家凱籍　福建同安縣人本係閩省補用水師遊擊借補今職光緒五年十二月内到管任事嗣因水土不服禀請回閩就醫經前督臣何璟查明屬實調閩察看旋據呈報病痊考准銷去察看留於閩省差遺歴委管帶延平炮船及署理桐山營叅將篆務計今三載有餘臣查該遊擊陳家凱係實缺人員外未回任旣因水土不服留閩差遺是與浙省人地不宜本年又届大閱營伍之際要缺未便久懸相應請旨將浙江太湖營遊擊陳家凱開缺仍留閩省遇有水師遊擊缺出另子請補以期人地得宜所遺太湖營遊擊係内河水師題補之缺容再按照定章揀員請補外臣謹附片陳明伏乞聖鑒訓示謹奏軍機大臣奉旨着照所請兵部知道欽此奴才色楞額奴才岸綱跪奏爲校閱前藏漢番官兵春操情形恭摺奏聞仰祈聖鑒事竊查前藏漢番官兵例應春秋二季操演分别賞罰以示勸懲兹届春操奴才等預飭將備戴琫等調集漢番官兵一體操練於三月十三日起奴才色楞額連日親赶教塲認眞校閱漢營新陳陣式分台進退步代嚴整番營所演陣圖亦屬整齊漢番兩營連環排槍聲勢聨絡籐牌刀矛等技以及行陣攻山奪卡均爲趫捷各官馬步騎射鳥槍中靶之數雖强弱不等合計七成有餘於校閱時擇其技藝嫻熟者當塲優賞記名拔補次則當給綢縀銀牌荷包小刀等物以示鼓勵間有技藝生蔬未能合式者立卽分别降責俾知儆式仍嚴飭將備戴琫等隨時訓練實力操防務期一律精强咸成勁旅仰副聖主愼重邊隆修明武備之至意所有校閱前藏漢番官兵春操情形理合恭摺具奏伏乞 
皇太后皇上聖鑒再奴才崇綱現在請假未能親身前往合併聲明謹奏軍機大臣奉旨知道了欽此奎斌片再雲城縣知縣陳燕昌與　鄉縣知縣崔鑄善互相調署前經臣附片奏明在案兹查陳燕昌調省另有差委所遺虞鄉縣知縣印務查現署靜樂縣事繁峙縣知縣何才价堪以調署所遺靜樂縣一缺卽飭選授斯缺之王勳立卽赴新任據署藩臬兩司會詳前來除批飭遷照外理合附陳伏乞聖鑒謹奏軍機大臣奉旨吏部知道欽此 
 
 

Page 12

 
 
[光緒十一年七月十八日京報全錄]  
　　宮門抄○上諭一道錄前○粤督張等奏兩粤被災振撫情形摺○將軍金奏請旨革職以肅功令片○湘撫卞奏委署知縣片○湘學政曹奏科試完竣辦理選拔錄科事宜摺○大臣杜等奏查明四盟並無隨同虚報災祲摺○江督曾奏修辦運河是工用過經費摺○閩督楊奏叅知縣分别革職勒限追繳片○七月十八日兵部太常寺太僕寺廂黃旗值日吏部引見三十七名○錫光請假二十日○宗人府奏派彈壓之大臣派出謨貝子○召見軍機○○兩廣總督臣張之洞暫護廣西巡撫二品銜按察使臣李秉衡跪奏爲西省桂林梧州平樂柳州等府所屬猝被水患災深欵絀擬由東省動欵籌捐委員會同賑撫恭摺奏陳仰祈聖鑒事竊查廣西東路各郡縣入夏以來雨水已多湘江灕口潯江柳江同時並漲五月初二日桂林省城外江水驟漲二丈餘東東南三面圍灌入城冲壞官廨民房淹斃人口城外東洲花橋一帶尤甚桂林府屬上下游興安靈川全州義甯永福陽　等州縣同時被水聞係蛟患潯州府屬桂平武宣平南貴縣等縣亦於是月初四五等日江水驟漲三丈餘漂没民房淹浸田畝潯州爲左右兩江總匯之區此次因右江水大所致梧州府兼承桂潯之下游是月初六日河流灌入府城平地水深數尺沿江官民船簰盡被冲没漂散溺斃人口梧州府屬之懐集縣是月初四日大雨猛注勢如傾盆城垣衙署河岸民房均被沖塌人口多遭淹斃案卷倉儲軍械悉已漂失失平樂府所屬平樂昭平永安富川柳州府所屬來賓亦復同時被水臣之洞迭據西布敢使鹽法道左江道桂林梧州潯州各府臨桂興安昭平懷集貴縣桂平平南各縣先後禀報前來數日之間肇慶峽口人畜浮屍破屋壞船隨波而下合抱樹亦都冲拔逐流多有逃生男婦抱持樹頂屋脊隨波迅駛沿途呼救慘不忍言水勢狂急船槳難近亦間有遇救得生者臣秉衡駐防龍州均屬相距較遠雖經隨時批飭委勘籌辦在省司道會督員紳設法　救而文報稽遲電線中斷災民延頸待澤孔殷西省向稱貧瘠軍興以後庫儲翁然富民鮮少災區其廣博濟無從飛書東省告急臣之洞兼轄兩省誼無膜視但值兩省同遭水患萬分焦灼一面立時派員携帶銀米馳赴最重之懷集迅速拯救一面督同東省司道竭力籌議非急速撥欵前往西省恊力賑撫則溝壑餘愈難存活且流徒嘯聚伏莽乘機爲患尤鉅擬請於夫今兩年東省應解戶部備荒銀二萬兩項下除東賑請動一萬兩外所餘一萬兩仰懇恩准動支以充西賑並於運司庫欵暫行借塾銀三萬兩陸續籌欵歸補由局籌措銀一萬兩集捐銀一萬兩共銀五萬兩分别委員携往賑濟仍以各屬禀報被水輕重爲賑欵等差查梧州府屬懐集一縣受災量重應作爲一路派委卽用知縣黃惟淸携銀一萬兩馳往辦理梧州府屬之倉梧縣平樂屬之富川賀縣或地居下游或受災亦甚應作爲一路派委候補道蔣武琛候補同知危德連携銀一萬五千兩馳往辦理並令該道該同知稽查照料各路桂林府屬之臨桂興安靈川義甯等縣並全州附省重要被灾尤廣應作爲一路派委候補知府薛謙携銀一萬五千兩馳往辦理潯州府屬之桂平平南武宣貴縣並柳州府屬之來賓縣被災較次應作爲一路派委補用同知黃寶田携銀五千兩馳往辦理平樂府屬之平樂昭平兩縣永安州桂林府屬之陽朔永福二縣被災互有輕重應作爲一路派委試用同知蔡道衡携銀五千兩馳往辦理會同地方官糾酌量情形但須盡心核實妥爲撫䘏不必拘泥遷延往返待報其被災尙輕距東太遠之凌雲一縣應由西省另行妥辦聞西省父老言此次水災爲百年以來所未有皆由臣等德薄才庸吏治闕失以致兩省被災而兩省民生更爲艱苦焦慮尤深惟有隨事盡心通力合作督飭西省司道曁各該地方官多方籌畵撫䘏流亡以仰副聖主勤恤邊氓至意所有西省猝被水災請由東省動支備荒銀兩並借欵籌措以資賑濟各緣由謹合詞恭摺具奏伏乞皇太后皇上聖鑒訓示謹奏奉旨已錄希元等片再查本省練軍分布各處節節駐紥緝捕是其專責差操更須勤愼倘有不能得力員弁自應隨時懲辦以儆效尤查有鳥拉練隊委防禦雲騎尉常和奉派駐紥擅離汎地又委驍騎校藍翎記名饒騎校領催德克德佈委官儘先驍騎校錫蘭佈差操櫴惰捕務廢弛據全營翼長協領穆隆阿可陞阿禀請奏叅前來相應請旨將雲騎尉常和記名驍騎校德克德佈儘先驍騎校錫蘭佈等三員卽行革職以肅功令理合附片具陳伏乞聖鑒謹奏軍機大臣奉旨着照所請兵部知道欽此卞寳第片再湖南零陵縣知縣張鴻順據報丁憂所遺篆務應行委員署理查有祁陽縣知縣趙宜琛廉明勤愼堪以調署據藩臬兩司會詳前來除批飭遵照外理合會同署湖廣督臣裕祿循例附片陳明伏乞聖鑒謹奏軍機大臣奉旨吏部知道欽此湖南學政翰林院修撰臣曹鴻勛跪奏爲恭報湖南全省科試宗竣現回省辦理選拔會考生監錄科事宜仰祈聖鑒事竊臣上年辦理岳常澧歲試辰沅永靖歲科併試回辦長沙科試各情形於七月二十日具奏嗣於九月初十日前往岳州接辦科試由岳而澧而常十一月十九日試畢回省又於今年正月十八日出省接試寳慶永州桂陽郴州衡州五屬五月二十一日試畢回省此次按試五府三州士十恪守塲規一律整肅應試人數較前相等惟牛童經古一塲人數增多長沙屬至二千三百餘人餘亦多逾千人湘省文風洵屬蒸日上每棚試畢接考潠拔臣坐堂終日守視交卷悉心衡校務得眞才以備國家之用現已行調省會考齊卽會同撫臣定期考試生監錄遺錄科向於七日内舉行屇期自當　例辦理所有湖南全省科試完竣及回辦考錄遺錄科事官情形謹繕摺具奏臣所過地方民情安謐五月初旬各處水勢盛漲旋卽退消合併陳明伏乞皇太后皇上聖鑒謹奏軍機大臣奉旨知道了欽此奴才杜嚘爾桂祥那遜綽克圖跪奏爲查明四盟並無隨同虚報災祲遵咨會商合詞具奏仰祈聖鑒事竊奴才等准理藩院咨抄議奏喜昌奏叅蒙士親王一叅賛大臣車林多爾濟案内聲令查明所屬各部盟長等因可隨同叅賛大臣親王車林多爾濟虚報災祲指名叅辦遵卽札據四盟盟長等陸續呈稱前因各盟被災爲時已久節次聲報在案並無隨同叅贊大臣車林多爾濟虚報各等情據此咨覆理藩阮查核辦理去後旋准理藩院咨覆現在雖經　覆各盟長等並才隨同叅賛大臣車林多爾濟虚報災祲惟此節有關覆奏案内又係指由烏里雅蘇台將軍庫倫辦事古臣查辦之件各該盟長等實無國同虚報災祲亦應由烏里雅蘇臺將軍庫倫辦事大臣查明會同擬結等因咨覆前來奴才等往返咨商各盟旣無隨同虚報情弊應卽遵照部咨擬結惟事關奏交案件可否之處恭候欽定命下遵行所有杳明四盟並無隨同虚報災祲緣由謹合詞恭摺具奏伏乞皇太后皇上聖鍳訓示遵行再此摺係奴才杜嚘爾主稿合併聲明謹奏軍機　臣奉旨該衙門知道欽此太子少保兩江總督一等威毅伯臣　國荃跪奏爲光緖五年分修辦揚屬連河東西堤工用過經費繕具淸單恭摺具陳仰祈聖鑒事竊查揚屬運河東西堤工先經前督臣沈保楨等奏派現任江安糧道張富年等設局謂集員弁購運料物將兩提殘缺坍塌處所逐叚勘估並擇著名險要之永高汛邵家溝西堤碎石土工一千餘丈百先脩築其餘磗石土埽等工　投估辦工竣禀經前督臣騐收如式各在案所有五年分經修東堤土工用銀二萬五千八百七兩有奇四堤土石各工用銀九萬九千七百九十三兩有奇各汎護埽料土夫工用銀六千四十兩有奇補修東堤磚石各工用銀一萬二千六百四十九兩有奇絃共用銀十四萬四千二百八十九兩有奇均係實用實銷所有料物夫工價值遵照部章翻按漕規科算毫無浮多兹據署兩淮鹽運傳程桓牛署淮揚海道千加敏補用道吳修敱等繕列淸單備具淸册詳請奏銷前來臣覆核無異謹具淸單恭呈御覽除將送到淸册咨移部科查照外謹會同漕運總督調補安徽巡撫臣吳元炳江蘇巡撫臣衛榮光恭捾具奏伏乞皇太后皇上聖鑒勅部核銷謹奏軍機大臣奉旨該部知道單併發欽此楊昌濬等片再閩省交代短欵節經奏叅追繳在案兹查原署寗化縣知縣王佑齡知交光緖十年地丁銀三十四兩零耗羡銀一百八十七兩零正雜捐欵銀二千五百六十六兩零又西憂縣氶李昌瑋欠解仁壽縣丞任内正雜欵銀已叅摘頂限追現又查出短交各年分糧米九石零屢備罔解均屬泄玩據潘臬兩可督粮道會詳請叅前來相應請旨將已故知縣王佑齡卽行革職堤屬訊追李昌瑋米欵歸案勒限追繳倘再延宕嚴叅懲辦至該員等知欵已定應卽查照同治元年奏案飭由現任人員先將交代結報俾免壓延除咨部外臣等謹附片陳明伏乞聖鑒訓示謹奏軍機大臣奉旨著照所請該都知道欽此 
 
