# 1890 - 239 - 4906239

 

Page 1

 
 
[勸募順直在急振啓] [  申報館協振所同人拜平]  
　　順直山左洪水爲災自四月迄今一片汪洋數千里盡成澤國災民遍地轉徙死亡男女屍髂　江而下其幸而不死者當此炎威似火　　　中　氣薰蒸易于昏暈加以飢揚　轆全無粗糲下咽有不視息難延漸將告斃者乎伏念本舘勸辦賑捐而後江昕福建諸省頂蒙大君子　　　俞今茲畿輔巖疆齊魯名境遭兹顚沛何忍不復解囊特肅短箋附陳苦狀如肯玉成美事巨欵慨施則作著降祥福報可　左劵已 
[朝珠求售] [  申報館所啓]  
　　昨承粤東無名氏以伽楠香朝珠一掛寄交本舘恊振所囑爲售去以價銀彚入賑捐求保父母康健祝來便　定增萊舞之歡捨到至尼爲　芸生之厄痌癏在抱銘感無　矣所望海内仁人速來購取俾楊枝一滳灑遍衆生此則本舘所無任翹企者巳 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[讀西說釋疑再質所疑接前稿]  
　　又曰寒熱之理云云無不可通日體渾圓四面同熱照之正側乃人在地上視象日并無正測之分安得以此分寒熱如然火室中四面同此火氣豈因正測有殊乎日每日距地雖無忽遠忽近之時而人在地上則不同日午則正對所在之地出落時則地球東西面正對日其地距此在萬里外安得無遠近之分所以午熱而早晚减也卽西說以空氣多少爲言亦未嘗不以午爲近早晚爲遠何謂不繋遠近乎最高點固非指高弧之高而理亦相通此時夏盛冬縮之故雖曰由二點正當冬夏而亦未嘗不因冬夏日道高弧視象與之相合若果高行至冬卑行至夏則高弧之高與高點之高相反恐視行疾遲未必如西說所云黄赤大距改狹輪徑改小或卽二點移動之故果移至二分漸至冬夏旦易一切高卑視象或將皆有改變則盈縮之端未必仍起二點何也疾遲本係視行視象旣改變視行將亦改變或當别有加减之算安得謂迥别不容相混乎且二點旣以日地遠近分當日立名之始何不曰最遠近而曰最高卑當亦兼據赤道上下定位與高弧視象而言旣有行度後又改爲地繞日立說則日不離故處一切視象高卑皆非實位實象卽當改高卑爲遠近以免與高弧相混乃仍襲舊名未免混雜其悮與土梅所譏襲十二次舊名相似是西說先自混之安得曰迥别不容相混乎前說之意謂夏日雖行高距地遠而赤道北離天頂無幾其象直則遠而近故雖高而不改其熱冬日雖行卑距地近而赤道南戴日處在數十度外其象斜則近而遠故雖卑而不改其寒不然何以高反熱卑反寒乎果如西說日後高行至冬斜而遠且高當更寒卑行至夏直而近且卑當更熱寒熱似當兼論二者於理乃圓必謂二點但關疾遲無關寒熱恐未必然視行之遠近猶虚象日體之遠近乃實距也西說最高卑爲盈縮之端似較古說有據而細攷亦有可疑按江永冬至權輿推劉宋大明辛丑平冬至在乙酉酉初二刻四十五秒定冬至在子正後十六刻任戌景長一丈七寸七分半大陽中心距地平實高三十六度廿一分五十一秒丁夫景長一丈八寸一分太實高三十六度十五分三十五秒此高弧之高是愈高愈短也江云是時卑點在至前十四度十六分約當至前十三四日此按冬日行一度有奇算蔣友仁乾隆二三十年來華據云冬至後八日爲太陽窮卑時康熙辛酉高點在未宫七度七分七秒每年行一分奇則乾隆時約在八度是一度約一日愧不解算未知是否夫景愈近愈短亦愈卑愈長曾挿筯於几以燭之迫則影短而舉高則更低則反長日景想亦當然日南至固應距地極卑近而景以斜照故遠而極長然此高弧之度而非日眞距地卑近也卑點正當冬至則距地自極卑近而景極長若點在至前十餘度則至前近點之日其高弧之高度自應减於至後遠點之日而景亦較長因其距至遠近雖同而距點遠近則異也壬戌距冬至雖稍遠於丁未日距地應稍高景應稍短而距卑點則迥近又似應减高而加長壬戌午時距乙酉酉初廿三日二時半而先卑點八九日半丁未午時距乙酉酉　廿一日九時半而後卑點三十四五日半冬日科照近卑點則愈卑近地而自赤道北地上視之愈卑近地則似愈遠卑而遠則景應加長何以壬戌反高於丁末六分十七秒而景短四分豈點之卑不關高弧之高度與景之長短耶弧之高猶屬視高點之高卑則眞高卑點弧之高卑測景似應互有加减若謂各不相關則是所謂點之高卑乃空言非距地眞有遠近矣戊申距卑點雖又遠一日而距至仍較壬戌近五時何以景又短二分二厘半戊申當時測景一丈七寸五分强以壬丁二日相較不應近點反高於遠點以壬戊二日相較又不應近至反短於遠至以三日互較更不合矣再以緩疾言之江謂近高衝日行速景之進退疾遠則行稍緩景之漸短亦稍緩丁未距至較壬戌近而景長四分猶可云已稍緩也戊申距至猶較壬戌爲近何反短二分餘乎而丁戊相距止十二時何竟驟短六分五厘猶可云行稍緩乎卽依不推定冬至早酉初六時半則壬戌距至加遠如此則壬戌先至廿二日八時丁未後至廿二日四時戊甲反後至廿三日四時丁未長壬戌四分猶可云近故也行稍緩短亦稍緩也戊申則較壬戌遠八時何又僅短二分二厘半則短又似太緩矣而丁戊相距止十二時竟驟短六分五釐則又是太疾矣豈此二行又稍疾耶三日相較緩疾不論江說似難盡信足見西說高卑遲疾不無可疑而日行冬夏盈縮當别有理也愧不解算未知是否請細攷之 
[諭旨恭錄]  
　　七月初八日奉上諭四川成都府知府員缺緊要着該督於通省知府内揀員調補所遺員缺着誠瑞補授欽此 
[液池秋雨]  
　　新署在翼總兵崇受之少司農涓吉於本月初八日辰刻往步軍統領衙門履新先期由司務廳傅知闔署司員筆帖吏役人等進署伺候一體謁見○直順各屬被水成災小民蕩析離居頗堪憫惻裕壽山車帥擬將奉天前辦賑務餘剩之欵匯解天津田李傅相派員散放業已據情入奏矣○京中每遇大雨積潦難行本年尤甚現由提署派商招集人夫百餘名於東安門外迤南逼近皇城一帶地溝全行開挖俾水注入御河免致停留爲患現已開 
 
 

Page 2

 
 
工興辦矣○綏遠城將軍克軍憲蒙額以現届三年任滿例應奏請入都陛見以申犬馬戀主之忱繕摺差弁齎京呈遞奉旨克蒙額准其來見欽此○吏部考功滿掌印現在出差經各堂憲遴派候補員外郎惠森署理是缺所遺騐封司滿掌印派委文選司員外郎溥興署理已各將印鑰挪授於初五日榮履署任云○奉恩鎭國公榮毓前經奉旨於七月十七日中元節致祭昌陵榮公因病請假届期不克往祭報明宗人府查照辦理宗人府照章奏請改派奉硃筆改派不入八分輔國公溥博欽此按昔年大祭所遣王公紛紛請假冀免跋涉之勞嗣經惇邸奏准新章如派出致祭王公因病不能如期致祭俟病痊仍令前往致祭以杜取巧○新任署理吏部右侍郎續燕甫少司農昌涓吉於本月初八日申刻往史部到任經司務廰出示紅諭傅知闔署官員吏役人等届期進署伺候體謁見○紫禁城值年總管内務府大臣巴爲咨行事照得禁廷地面理宜乾潔齊整方昭愼重本堂視事伊始自應嚴行查禁所有紫禁城内各項他坦朱車值班茶房等處務須掃除乾凈不准堆存灰土栽種花木墻壁之上不准任意塗抹如再仍前杳泄不改積習一經祭覺定將該值班官兵以及蘇拉茶役定行從嚴懲辦除由本堂不時派員往察外相應咨行景運門轉諭内值班官兵等遵照毋自干咎 
[丹旐生輝]  
　　奉恩鎭國公桂豐之太夫人斃逝已綴前報兹聞於初七晨發引一切儀　悉循官制前舁引魂旙一座三十二人舁之皆穿緑色駕衣駱駝二對白馬八騎每騎以一人背負金鈎牽之黄鷹緬犬各二紅心邊上繪金龍馬纛二桿後排八寳槍大刀黑紅帽劊子手红旗緑扇金棍包馬八匹廂紅旗八桿後列金瓜鉞斧朝天鐙槊掌等金執事八對誥封册寳亭前設龍旗玉棍龍鳳日月扇中持曲柄黄龍傘一柄轎馬大轎各一前各執杏紅雲縀傘一柄兩旁有跨儀刀負箭筒背弓韔者各二人皷吹三起設而不作松獅松亭松鶴鹿人各一對亮轎一乘後持日照傘一柄大槓以八十名人夫恭舁靈棺上罩杏黄素雲縀棺罩扛前兩旁穿孝小童二十餘人皆托各樣陳設朝珠冠鈿沿途舉哀桂公率二公子在前步行執紼之人蹌蹌濟濟後擁儀仗如制由本邸沿西單四牌樓出阜成門於下關倒影廟停靈蓋因雨水過大不克立安窀穸云 
[袁江雜錄]  
　　淮上今春二麥豐收豆秫又均暢茂惟稻因雨少未甚葱蘢至上月連得甘霖始覺發榮滋長云○清河縣嚴拿地痞若輩遂匿跡銷聲惟妓舘烟寮仍難凈絶一日某甲者在嬌紅穉緑中大肆斫柳摧　之燄差役縶之以去弭首帖耳對簿公庭本以尋歡乃至受辱花問螟螣固應飽受官刑也○有一鄉人至漕署前觀劇乍覩自衙體制疑爲神廟乃信步而入迨至二堂署中人見而盤詰言語支吾遂交巡捕責懲荷枷示衆○又有一鄉人因觀劇而致忿爭旋致揮拳互撃署中人令轅下小隊喝阻不服蜂擁毆之其人負傷甚重匍匐入署中後經某君出爲解圍乃得無事○有鄒張二人自江南同舟來浦中途張歴訴苦情鄒憐之稍稍周濟迨抵浦同寓某客邸一日鄒因事出門歸則竹箱已啓失去洋錢十六元急尋張則已杳無蹤跡矣○上月二十日爲漕憲之公子碩彭明經二十歳懸弧令旦屬下均衣冠祝嘏公子辭不敢當○正任揚州河務同知施司馬於上月二十七日自京引見遄回禀謁漕帥本月初三日漕轅牌示飭回本任供職○沈姓子年甫三齡右手有枝指某日在門前嬉戲一去不回父母望眼穿許以如有人送還者定當從豐酬謝云○鹽城縣獄脫逃盜犯楊如汰張三二名事已半年無一弋獲上憲檄令王大令離任留緝遂懸賞格許以獲送者酬謝五百金○某甲失歡於母氏近又因事被責乃負氣夻服洋烟以圖自畢其命幸卽灌以藥物得慶更生○瞽者某甲持明杖而出行經河畔旁觀恐顚墜告以須向裏行甲疑其誑已也行愈向外樸通一聲顚入水内赶急撈救已無濟矣哀哉○甲乙丙丁諸僧施食歸途中言辭齟齬乃各揎袖而進互揮老拳大有殺人心斗起英雄胆之意少焉一僧頭破血流乃始釋手 
[粤東紀要]  
　　粤垣雙門底芸香居書肆於六月廿九晚三更時夥伴方熄燈就寢偶不小心致將燈火餘燼墜入碎紙内霎時轟轟烈烈不可嚮邇光燄燭天如同白日是處密邇微垣地方官一聞警報卽督率兵勇分役彈壓各街水龍亦奔赴灌救踴躍異常延及右隣一間旋卽撲滅星星之火可以燎原寄語居民當加意謹愼也○六月廿九日傍晚時有童僕年方十餘歳手携衣包送主人往黄沙落渡行至叢秀坊口突有匪徒將衣包搶去該童大聲疾呼匪徒惡其聲張放槍打斃俄而主人至見童僵臥地上鮮血淋漓一命嗚呼矣當卽投訴街鄰翌日禀官騐明緝兇究辨是處街頭巷層均有管勇防守而匪徒依然樍行無忌眞屬愍不畏死矣○西砲臺某紙料店前日有銀數百兩存儲店中被匪徒偵知思欲行刼而不可得遂於夜深時以火藥一包置於門外欲俟轟發時乘機搶奪幸被更練巡查所見急取水灌熄得免於害此藥重有兩磅餘一經燃着其禍不堪設想矣○河南某杉店有夥伴某甲前日出街收帳收得現洋數十元經過賭塲不覺見獵心喜遂入塲相博詎料五木無靈全軍盡覆甲自念無以見東家一時情急徑赴河十效屈原自投汩羅故事吁慘哉○前月西流盛漲各縣禾麥岌岌可慮米賈遂壟斷居奇將米石屯積米價爲之大漲現在水退潮平安瀾共慶新榖登塲米價頓减業米者無不虧折云○小新街有玉工甲乙兩人因索久起釁始則角口繼而用武甲非乙敵致受重傷同伴者見之恐有性命之虞遂將乙扭解縣署請官懲處○新甯縣文童李姓被旗民殺斃一事現在旗官已將兇犯緝獲送案審辦南海縣危帥丞大令會同理事廳貴達君司馬親提訊間據供是夜二更時候該童闖進我家上房向我媳婦調戯我見其神情迷惘有類瘋癲初用好言勸其退出詎伊言語不通反將我毆打我不得已還手相格以致誤傷實非有心謀害至其身上銀元時辰表我並不見或被他人攫去提審兩次供認如前大約一時未能定讞也○順德縣屬水藤鄉何姓與吳姓鬥毆大憲派兵查辦一節已紀前報現聞大憲以何姓恃强凌弱爲害鄉閭若非大加創懲不足以昭烱戒日前復添調營勇數百名前往圍捕擬將該村勦滅以快人心何姓族人自知罪戾紛紛逃逸並挽人向各當道說情願以孔方兄爲和事老但恐國法森嚴不能輕恕耳○漢口火船前日由港來省泊岸之時船尾與佛山渡船相撞幸無損壞渡夫人等卽大肆咆哮各持器械欲與火船爲難船主報知營勇到來保護營官見渡夫妄自逞兇情殊可惡遂拘押回營蒲責示儆一時見者咸謂其咎由自取云○肇慶黄江稅廠自改歸官辦以來稅務日有起色總辦陳觀察占鰲承辦是差業已五載近奉鄂督張香帥之命調往湖北差遣所遺黄江廠事務現由藩憲札委候補府劉蓉舫太守接辦太守奉檄後業已赴廠視事矣○候補府方柳橋太守甫由惠州交卸回省旋卽委充善後局提調差按太守前在善後局辦事多年廉幹有爲素爲上游器重今奉斯委駕輕就熟定能措置裕如也 
[三女同溺]  
　　九江北岸黄梅縣屬之陳家沙灘旁有二塘大者名飛雁投湖小者名大塘二水澄清遊魚可數迤西小山一座箐深林密美蔭交加每當盛夏騷人墨客結伴偕來公子調冰佳人雪藕洵避暑勝游招凉之别墅也有陳姓閨秀三人年俱及笄每日相邀憇塘邊大樹下習女紅焉各叙欵曲相得甚歡遂訂爲姊妹行初五日三女小憇時適有星士扶杖而過三女延推八字皆不相上下乃相與笑曰吾三人生則若是不知死則若何星士亦笑曰他日死則同穴亦未可知及星士去後三女乃相戯日凡人生死有定頃星士言吾輩死則同穴何不效青蓮學士騎鯨捉月永歡會於水晶宫中免致他年勞燕分飛爲無伴之孤魂遂携手河梁互相推溺先以扇巾抛入水中然後次第作水府之游其時有垂髫女郎牧牛於旁聞而羡之亦躍入塘内恍惚中覺水中有人抱起謂之日此非爾安身地也可速歸女郎凝神視之不覺身已在岸奔告三女之父母父母卽隨以俱來臨流痛哭幾不欲生幸有人爲之勸解由是橯香軀於水底埋玉骨於隴中嗚呼紅顔未老白水無情三女但願同日死不願同日生是豈兠率宫中仙子塵寰福滿撒手人天棄簪環如敝屣耶抑係龍女轉世厭棄紅塵仍歸水府耶不可得而知已 
 
 

Page 3

 
 
[劍池波影]  
　　江西訪事人云升署贑南道崔第春觀察國榜於六月十七日交卸南昌府事隨乘官船向上游遄發紳民紛紛祖餞幾於應接不遑○豫章友教經訓三書院皆於上月十八日開課門羅桃李座有絃歌多士如林栽培同荷已○城内有一高橋跨東湖而建行人絡繹日以萬計北岸無欄栅每當雨夜往往失足墮湖前雲南昭通府知府高太守梧邀集各善士於北岸竪立高燈三盞朗若皓月遠近光明自此夜戢甫入罭罟卽付刀碪南昌縣馮小帆明府聞之出間明告示重申厲禁再立一碑於是漁婦漁童咸不敢垂涎水際矣○德勝門外某米鋪主手持錢票二張往某錢鋪對照歸途遺失被振武軍後營某勇丁檢得向乞擲還勇丁不予鋪主堅索之指爲剪綹掉包之流以致互相口角勇丁招呼黨羽愈聚愈多各奮老拳竟將鋪主撃倒旁人見而不服相與譁然勇丁見勢不隹退入營内時來者往者看熱閙者喜風波者擠滿營門紛紜擾攘甚有擲石塊者勇丁怒甚袒臂一呼突出百餘人桀石投之如雨點下退避不及受傷有差鋪主之妻聞信赶來見夫已受重傷恐致斃命情詞迫切伏地哀號營官聞信馳來飭將鋪主送縣其妻益哀號不肯去營官見鋪主不能行動飭勇舁之并將其妻髮繋杠上縣主以一難訊斷初置不受後營官復親往拜會始准升堂騐訊諭令俟鋪主傷愈再鞫情由 
[嘉興考信]  
　　浙江學憲潘嶧琴宗師定於本月二十八日取齊嘉興府屬宗太守已移縣飭學傳諭各生童一體遵照俟禾郡試畢卽當接試湖州也 
[湖上鴛鴦]  
　　嘉善汛袁茂廷守戎於初二日因病仙逝由張協戎委趙甫廷守戎代理業已前往接事矣○曾總辦於初六日開吊並不送訃以致吊客寥寥次日出𣩵由大西門登舟回籍安葬○初九日十點鐘時雷聲大作密雲不雨閱一點鐘依舊呆杲日出後哄傅杭州塘兩脚牌樓裏面雷殛一棺盖被揭去棺口及屍皆被雷火燒焦下午五點鐘時忽降大雨約一時許始止並無雷聲○嘉興縣趙邑尊前奉府憲札飭禁止各鄉賭博邑尊遂卽出示並派差赴各鄉傅諭禁止近日訪聞某頭役在鄉營私索賄趙邑尊立拘夥伴訊明情形重責收禁於前日帶同差役乘舟下鄉親臨各鎭明查暗訪并傅各圩長面諭一切翌日回署離北門六七里有古蓮庵兵燹以後殿宇尚存當赭宼踞城時曾以此庵爲僞署園中酒樓畫閣布置清幽三十年來雨淋日炙漸就傾頽僅一老頭陀看守月前忽有一僧來自西泠名曰痴和尚身穿破衲腰束紅緑綢帶手持破葵扇足無屨面抹鍋炭嬉笑異於常人鄉人不辨眞假以爲和尚果有神通遂延爲古蓮庵住持並雇工匠將棟宇之將圯者重施斤斧此後雲階月地可復舊觀特恐和尚不是眞痴終不免玷污淨地耳 
[粤撫啓行]  
　　新任廣東巡撫劉芝田中丞擇於昨日旁晚由行轅排導至金利源碼頭乘招商局新裕輪船北上其夫人日前因事赴金陵先期乘測海兵輸船來滬昨亦過新裕船同往啓行之際文由道廳縣督率屬卜印委各員武由忠信等營統領督率管官弁兵咸詣浦灘恭送法界會捕局預飭包探嚴頌眉協同各線勇分投照料是以閒雜人曁綹手偷兒均不敢混迹其際云 
[定期建醮]  
　　每年秋間本埠城廂内外各業建設盂蘭盆會今年入秋以來滬上各業之設醮祀孤者日前已有數起南市各業亦建醮壇羽士游行街市鐃鈸喧闐幢旛飄颭聞各藥材行擬於本月二十六等日啓建水陸道塲並紥各色紙燈及龍船等物細巧玲瓏惟妙惟肖竊謂設壇建醮每歳常例未能議革然近來順直山東等處水災甚重飢黎載道待哺情殷與其窮工極巧作無益之事孰若提出數成經費移助賑捐俾災民共霑實惠乎 
[俯准銷案]  
　　揚州人吕玉甫與朱春元來滬在洪順堂妓院呑烟斃命經前縣裴大令相騐訊供着朱春元將吕棺柩帶回原籍後吕父吕禮齋得悉前情帶同妻子來滬借住英界六馬路某客棧中旋投上海縣求請伸寃並求追還伊子存留妓院銀洋等物未幾吕妻在棧病故此皆見諸前報嗣經陸大令飭提該院妓女文仙等訊究有人出爲理勸開妓院浦雲卿償吕禮齋洋一百廿元作爲賠物并回里川資吕首肯前日晚堂兩造投案求銷大令以吕禮齋起滅自由申斥至再姑念因痛子起見准子銷案惟浦雲即釀成人命罪有應得着笞一百板本應收所姑念一再苦求從寛開釋仍着具結備查 
[英界公堂瑣案]  
　　包探江阿三見寗波人劉少和等在路爭毆拘拿請訊劉供稱小的在治下爲西人洗衣去年同業各出洋銀十元爲入行之費一俟集有成欵卽購地建公所并議定每年中元令節建醮以賑孤魂本届節期小的因事無暇托陳阿四桂寳等向同業勸助洋銀或半元或一元不等豈知張阿康陳阿方二人竟紏合局外之李順芝等借端尋釁妄謂旣爲首事何以將公事諉之他人且去年所集洋銀究在何處小的答以公項備充公用有帳可稽且首事共有八人非我一人作主李聞言卽扭小的肆毆由捕拘拿送案張陳同供稱小的等皆以洗衣爲業去年各出洋銀十元及入行規費交與劉等收存言明每年中元節建醮之資亦在其内兹以旣有鉅欵未辦公事且又欲集資建醮因向究問情由李供稱小的向爲餅師因見伊等忿爭從旁閒看誤拘到案尚乞恩寛蔡太守謂爾等旣係同業凡事儘可理論豈容任意肆毆諒劉事未秉公以致衆情不洽姑照在路打架例各押一天至晚開釋并着張等邀同首事八人秉公辦理不得再肇釁端李旣非該業中人不許插身多事○包探江阿三禀稱小的緝獲竊賊程子餘弔到東洋人所用衣服書籍及絨單等物詰得竊自元和輪船上東洋人處元和業已放洋再閱十天卽可來滬今先將人贓送案請賜訊懲程認竊求恩蔡太守飭將人贓交該包探帶回捕房俟失主投案訊辦○包探顧阿六禀稱小的查得車夫吳阿虎持白熟羅長衫質錢二千八百文爲此拘獲市贓惟尚未查明失主吳供稱小的拉車過石路有客　坐遺下長衫持以付質用去無幾現尚存洋二元蔡太守飭該包探將吳帶回捕房俟失主投案再行核辦洋銀暫存質鋪夥請追質本太守諭以俟失主到來問明如果遺忘理合如數追給○周公館報失金飾衣服由包探唐寳榮緝獲行竊之已歇家丁褚琴生起到原贓解請蔡太守訊供飭　包探帶褚查吊餘贓再行訊究此已列諸報章昨日覆訊周遣家丁周裕投案稟請領贓褚俯首求恩該包探禀稱失車所列各件現已由小的吊齊惟有質在城内者未便往吊質押各鋪夥投案請追質本太守諭該家丁曰爾可將起　各贓先行領去所有質在城内者可持票自行取贖至質押各鋪資本須由爾主照償褚判令笞責一百板管押二月○前紀周鳳林控馬炳雲至門前傾溺器喝阻不依反糾同趙雲王子山及馬父三元肆行毆撃以致受傷蔡太守訊供之下飭將馬等分别交保管押俟周醫痊再行訊辦昨日覆訊周訴稱小的傷已醫痊有人出面調停償給養傷之費可否求免將馬等究懲太守謂旣已理明可無庸議卽將馬等開釋○日前李芳月捘傷趙金寳之睪丸由捕拘李送案一面將趙舁送醫院養傷昨日趙投案訴稱小的曾充包探夥李曾犯竊由小的獲交包探訊懲因此挾嫌致遭毆撃并被揑傷腎子現已醫痊李供稱小的前曾犯竊現已改過自新趙屢次糾纒不堪擾累兹又扭毆不釋情急揑伊腎囊蔡太守謂包探夥往往捕風捉影平地生波李旣改過自新何一再向之尋釁咎由自取夫復何九遂將李開釋諭以嗣後勉爲善良勿再犯案李唯唯叩謝而退 
[法界捕房紀事]  
　　護城河畔元豐祥衣店夥某中手持漏捐碭山土一包至隣右林姓烟膏店求售緝私局巡丁某乙偵知拘之而去事 
 
 

Page 4

 
 
經某號西捕所見一併送入捕房備捕頭著將甲押候解案請究○灘船埠頭某内向護城河所泊各小船索取陋規某船户不衣以致互相口角旋至扭毆某號巡街捕聞知拘兩人入捕房押候解送公堂究辦偷兒某丁至海定輪船竊取客人零物由客拘送捕房押候懲儆○某戊與喚賣饎飯之某已口角舉足踢翻饎飯桶互扭入捕房捕頭以事甚細微著戊賠洋三角 
[上海文報局東賑收解處會同各公所起解第二十二批賑欵啓]  
　　謹啓者敝處自上月廿七日解出第二十一批東賑後迭接烟臺東海關道盛杏蓀觀察告災電函謂今年水災尤較去年旣重且廣被災之民奇慘萬狀急昐南中義紳邀集查賑諸友須速來東分馳往救　可拯此孑遺等云爰卽　同各公所商議共相湊解第二十二批東賑規銀一萬兩分裝垷銀四箱另有飯乾八袋治病符三千道兹乘謝佩孜直剌赴烟帶同查賑諸友曁僕人等共九人於七月十四日趁新盛輪船隨解賑欵　東海關道署兌收分别災區散放其客位水脚承招商滬局捐免計此批内絲業賑所規銀一千五百兩高易賑所規銀一千五百兩申報館賑所規銀一千兩仁濟賑所規銀一千兩治病符三千道文　賑所規銀五千兩係金苕人觀察經辦浙賑餘欵囑解山東以應急需又飯乾八袋約重五百斤係蕪湖稽查輪船委員梁君述之解來者又雷桐君藥鋪附助藿香正氣丸共純陽正氣丸各六百服一并帶往災區散放合併聲明惟山東災重地廣而南中籌欵已竭澤而漁所解區區不免杯水車薪之嘆籲懇海内達官巨紳仁人義士俯念東省順直災情奇慘極酷從速解囊慨助爲國家保全民命爲子孫廣種福田俾災澤餘生共登袵席同人等謹代飢黎九頓百叩以求共祝馨香禱祀者也 
[贈書助藥]  
　　西泠葛君理齋先生精於醫理濟世爲心手編袪病金丹一集以三十本見惠閱之皆養身要訣攷究精詳衛生之妙法寓勸世之箴言無殊拯溺慈航渡迷寳筏并以誠一齋著名臥龍丹五百瓶法製天中茶三日服助於敝堂施送貧黎愈見樂善誠篤造福無窮拜領之下欽感靡已請登報章謹頌福壽無量[  上海六馬路仁濟善堂董事施善昌等謹誌]  
[霍亂愼醫箴]  
　　白虎值年風木在泉後夏至日太乙上天節交大暑金伏木堅乘侮中士脾胃相傅溼鬱燥内主客無權霍亂吐瀉病有兩端一則寒溼回陽宜專理中四逆定風爲先寒去熱起變證紛然一則暑風煩渴口乾舌本不冷救隂能痊乾薑附桂一律胥蠲氣液告竭參术味甘牡蠣白芍或可同煎兩證相去判若天淵取告醫者用樂愼旃[  湖州赤霆子謹言]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海北市絲業會舘籌振分所施少欽經收山東福州天津賑捐六月十六至廿三日第二千五百二十七至三十四次清單]  
　　江右萬兆豐城昇由潤昌棧來洋廿元李月秫求保合家平安十元餘姚徐敬臣將辛資移助六元上虞連竹山將辛資移助四元硤石桃源居士五元嘉定葛大舍五元及元蘇州邵祥叔爲四兒週歳求保身體安健四元松隱居求萱榮三元求安氏三元鄭登賦爲次係志賢求疾速愈二元楓涇河署阮金氏求佑三女善生病全愈二元劉佛慈二元車氏佛　病愈完愿一元江浦縣督捕署戴鍚恩　助求病速愈一元屠用椿一元吴省三求母疾速愈先助一元乍川許大　蘇文甫銅洋一元浙寗吳仁山由漢口寄來小錢一千文○仙鎭元康莊蔡履和募簷記洋一元永清氏錢三百九十文王森太古虞思補齋謝各三百文共四户合洋二元以上十九日○川沙衛玉年求病速愈洋五十元陶　儀求白疾速愈元無名氏廿元王耀第求目疾速愈由惠泰莊來十元蘭隱女史十元如臯嚴增榮同妻鄭氏保長女領　口疳速痊十元又求次女粉　耳瘡速痊二元王晉顯求病速愈五元鮑陳氏完愿四元楊顧氏求病速愈由　江甡淑　奇來二元古吴金恭甫幸獲神佑得保平安二元無名氏二元悟迷二元蘇州吳縣附生孫傅鵬爲女兒病愈完愿錢五百文以上二十日○鎭洋縣學署任廣文斵殊募晚悔山人歴年節省移助洋二百元陸隱名因父病危險賴神保佑全愈田乾大昌布莊來洋二百元抱子三十元鄭葆楨合家平安廿元蘇垣鎭武黄力不足氏五元朱綬縣求妻産後　體康健五元泗涇倪秋霞求長子免災晦五元太原錦記求合宅康寗二元不留名二陶雲門敬　資移助一元甬几阜昇木行由壽康莊來銅洋十四元以上二十一日○湖南周正孚因父病轉危爲安許愿先助洋三十元汪粹甫元戴仲臧求病全愈五元隱名氏求病速愈五元白下六齡幼女求病速愈飾　一錢五分五厘兌見英洋四元四角錢廿又松江知足居求病愈二元養性山房二元顯德堂一元無名氏一角以上廿日○苕溪不留名由錢葆卿兄交來規元五百兩費鴻生爲次郎彌月蒙諸友惠湯餅儀移助由招商局來洋廿元友恭氏求兄病愈廿元丹陽王紹祖求妻子平安由恆興來廿元范門孫氏求久痢速愈十元　甸寺無名店十九趙雨亭十元無名氏保平安由源記洋貨號來五元李　蒼爲岳母龔張氏患病求速愈三元甬江濠河厘局漬貧子求指疔速愈二元盧子青盧　村各二元盧鑑齋盧晴村各六角盧公興昌銅洋二元周行生求病愈洋一元平湖張垢卿爲姬人徐氏小産平安完愿二角以上廿三日 
[上海六馬路仁濟善堂經收咸有一德施醫給藥册捐六月初一至三十日第十五次清單]  
　　嚴錢氏病愈還願洋一百　周　壽病愈還願洋亘十元葉兆雲廿元電報局來不書名四户洋十四元劉季芳洋十一元袁芸生溧陽洪謙益堂金華黄艮三求子平安元昌莊交來葛子　凃至成交來顧錢氏求病速愈五户各洋十元鎭江二善堂穌州無名氏二户各洋六元青口張聚興蘇州醬業公所彩會移助二户各洋五元容膝書齋洋四元岳保龍求保平安洋三元張愼卿求病愈袁仁山朱馮氏綺昌交來檳榔嶼吳有財謝凌雲林有杞楊忠萬德義氏鄒黄氏孫耀芳交　蘇姓休南吳學餘安徽覺遲十二户各洋二元無力人鄭梅溪林善根蕪湖　三益温旭初廿開祥邱曾序尤永龍吳松王中相王庚伯元康號鳴鶴塲來甘泉竺如燦金仙寺常熟朱德軒川南却病子陳姓袁聲大松野望雲山人十八户各洋一元隱名洋一角無名花女張夢蘭邱篤如贊臣氏林特補揚遜仲曾世聰林女和何乃家楊雪亭謝紫霧芹六仙舘項樹平余蒔行十四户各洋五角劉陳氏燕卿二户各洋三角無名花女區盧子謝老太無名氏　户各洋二角聊願子洋一角松記規銀五十兩申報舘來霽雲規銀五兩飛雲規銀三兩松仙昭雲許氏合規銀二兩束初規銀八錢玉峰雲屏芙蓉合規銀八錢八分源和諸友錢一千五百文二十三户合錢二千五百廿五文葉樹嘉錢六百買獅小孩錢五百九十文占愚思補齋葉樹滋二户各錢四百勉力子　璧堂姚亨記包錦松四户各錢三百八十四文竺　侍者錢三百席小園思然居士李兆剛三户各錢二百甘泉竺如燦錢二百另五文請客節省遲延二户各錢一百五十文隨園保平安并配元保安四户各錢一百文共收洋三百另五元一角六收規銀一百十一兩六錢八分共收錢九千三百五十六文 
 
 
 

Page 10

 
 
   
 
 

Page 11

 
 
[光緒十六年七月初八日京報全錄]  
　　宫門抄○諭旨一道錄前○發抄硃批五道○東撫張奏搶護險工情形並叅劾文武各員摺○又奏叅劾府縣並修築堤工情形片○又奏請派員來京學習河務片○大臣鍾等奏陜甘督臣酌撥槍炮運解到營並添製號衣器械督飭官兵勤加操演摺○七月初八日工部鴻臚寺廂白旗值日無引見○禮王等謝賞扇畫恩○江寗布政使瑞璋請訓○江蘇按察使張國正請訓○徐會灃謝授少詹事恩○福裕請假兩月○工部奏派勘估太歳壇工程派出翁同龢景善○召見軍機瑞璋張國正皇上明日卯初進内至建福宫聖容前行禮畢還海○發抄尚宗瑞等奏練軍加餉以資鼓勵奉硃批着照所請該部知道欽此○崧駿奏上年地丁未完一分以上各員奉硃批户部議奏單併發欽此○劉秉璋奏請補遊撃等缺奉硃批兵部議奏單併發欽此○又津貼捐輸停止加廣中額奉硃批着照所請該部知道欽此○鹿傅霖奏解京餉奉硃批户部知道欽此○○太子少保頭品頂戴山東巡撫臣張曜跪奏爲黄水盛漲搶護各處險工齊河縣高家套民埝刷塌在事文武各員分别叅懲恭摺仰祈聖鑒事竊臣於五月二十四日在下游工次具摺奏報搶護各處險工拜摺後卽馳赴高家套察看情形本年增培隄埝因該處尚非險要興工在後未及竣事而盛漲已來連接河南電報黄山續漲三尺八寸山東河身過窄豫省長水一尺山東倍之歴年水誌考據極準五月十八日溜勢滾刷高家套民埝趕卽下埽竟至兩次走失壓埽勇夫隨之漂没及至二十一二等日晝夜大雨風狂浪急遂將埝身刷塌營委各員猶竭力搶堵臣聞信之後一面飛調道員張上達由胡溪渡工次速赴高家套督率搶堵自二十三日以後該印委營官日夜搶堵愈堵愈塌寛至三十餘丈二十五日及張上達來至高家套僅將未刷之埝赶爲裹築正在督率工作又接上游平隂肥城等縣紛報險工肥城境之小李莊堤身爲溜滾刷哨官張東岱奮力搶護落水漂没張上達聞信又復馳往赶顧完善之區高家套搶堵各事卽飭原防文武員弁辦理現於該處迤上搶做大挑水壩挑溜入河所有承防修防文武各員雖因增培未竣猝遇盛漲未便量予末减應請旨將承防營官都司張鳳儀修防委員候補知縣劉師向傅善寳卽行革職高家套河防係張上達轄境雖思慮所不及究預防之未周應請旨將該道員張上達交部議處臣千里壽防不免疏失責無旁貸愧憤難名惟有仰懇天恩加臣處分俾在工員弁愈知儆惕奮勉臣現駐高家套督率辦工並飭令張上達一俟東阿平隂情形稍鬆卽速仍來高家套督率員弁迅爲堵塞臣須赴各處察看未便久駐一處昨據張上達來禀知肥境大隄被刷幸係白晝人力易施哨弁漂没之後賴别叚哨弁防汎委員赶至乃得加　搶護未被刷透又據報長清北岸五龍潭格堤黄陡崖隂河三處埽壩蟄陷情形危險當卽飛飭員外郎多培迅往該處監同營委各員赶緊搶修已略平穩據下游道員李希杰馳報葛家店險工須於後戧加土而埝後土塘相連一片積水取土在二百六十丈以外現已繞出水塘安設鐵軌連土已飭知府李正榮前往督催以期迅速凡溜勢中行則兩岸無險而東省河身太窄一經盛漲河流處處盈滿溜勢滾逼隄埝卽賴埽壩挑護其舊有埽壩者但早爲加高壓土可期無患最可慮者河流忽滾驟見險工赶添埽壩一經接連冲走人力亦無可施論者每謂以隄束水然止可以隄束平緩之水實不能以隄敵狂奔之溜是非埽壩不可東省河道旣長險工已多人力料物力有未逮未便以溜勢尚遠處先做料工今自汎漲以來上下游兩岸一千六百餘里印委防營日報搶險二三十處其稍次險工未便一一臚列具陳上瀆天聽現當伏汎河水有漲無落臣嚴督在工員弁認眞防守所有盛漲搶護險工情形並高家套民埝刷塌叅劾文武各員緣由謹恭摺具陳伏乞皇上聖鑒謹奏奉硃批另有旨欽此○○張曜片再臣正拜摺間接據東昌府知府李清和東阿縣知縣胡建樞先後禀稱半月以來黄水盛漲東阿縣境之張家道口尹家莊隄埝中間黄水倒灌至陶城埠迤東該處有格隄一道水及格隄經該府縣連日搶護並約同承守大堤之營官夏錫純帮同力守因格堤久未經水以致處處出漏遂於二十七日被水衝塌水卽灌入運河等情臣查東阿縣張家道口尹家莊處處民埝殘缺有年水漲卽逐漸漫入水落卽仍歸大河因恐其猛衝大堤是以未敢堵塞嗣後慮其倒灌運河飭由東阿縣知縣添築格堤一道以障運河上年之水尚未泊及格堤今年水漲較大致被冲開臣已嚴飭東昌府知府李清和東阿縣知縣胡建樞赶於魚山附近另築格堤刀護運道惟水中築堤非民夫所能得力尚須兼用料工已飭署運司張上達抽撥勇夫自給料物以資工用該府縣未能力護格隄營官夏錫純帮工不力相應請旨將東昌府知府李清和東阿縣知縣胡建樞遊擊夏鍚純一併摘去頂戴以示懲儆迭據江安糧道馬恩培禀稱糧船於五月十四日行抵安山因中心堡運隄衝溢在彼停待二十五日汶水漲發已駛至十里堡現乘黄水盛漲正在開閘渡黄等語臣查漕船一經渡黄卽須開壩入運黄水盛漲水勢必猛東昌迤南兩岸運堤自借黄灌運以來均以挑河之淤沙分培兩岸歴年不免被冲臣已飛飭附近運河州縣會同上河廳員認眞修守以防横溢昨據臨清州知州禀報衛河之水旬日以來長至一丈三尺德州武城恩縣轄境河堤在在緊要督糧道善聯捐備經費並督同修防當可無虞所有護運格堤被倒灌黄水冲溢擬另築格堤情形並黄河兩岸運河中形勢繪圖貼說恭呈御覽謹附片具陳伏乞聖鑒謹奏奉硃批李清和等均着摘去頂戴該撫務當飭屬赶緊修築毋稍疏虞圖留覽欽此○○張曜片再歴年河防工程經臣奏明委派道員張上達李希杰總理其事該道員等均在東年久熟悉河務所有提調以及承修監修各員均令該道員等遴選賢能詳請委派卽管帶防營武弁遇有叅撤更換亦必令該道員會商揀擇於該道員等不致呼應不靈以冀裨益河務其遇有不力之員臣均卽隨時叅懲如有舞弊牟利之員必卽奏請立正典刑總理及提調各員如知情徇隱者亦必據實叅劾斷不敢稍事姑容惟昔年河工廳員防河汎地短而領欵鉅今山東河道旣長河身又窄防汎之費又絀全憑人力如近日汎漲以來紛紛報險張上逹李希杰往來督率已有顧此失彼之虞吏部員外郎多培工部主事梁廷棟均已分往上下游勘騐險工隨處槍護一日奔馳百里人力已形疲憊仍須添員以資分任本省候補道府尚不乏人但明幹有爲者皆有經手之事老成持重者又難任奔走之勞更有心地忠厚又不能破除情面臣前奏調吏部員外郎多培工部主事梁廷棟等皆能不辭勞瘁不避嫌怨異常得力現時河務繁重在在需才從前東河南河向有京員奉旨發往河工學習臣再四思維惟有仰懇天恩勅下工部酌派司官二三員前來山東練習河工以備河務之選是否有當謹附片具陳伏乞聖鑒訓示謹奏奉硃批着照所請工部知道欽此○○奴才鍾泰平福跪奏爲陜甘督臣遵旨酌撥槍砲等件運解到營並添製號衣器械及督飭滿蒙官兵勤加操演恭摺奏聞仰祈聖鑒事竊奴才接准陜甘督臣楊昌濬來咨遵旨酌撥蘭州省城所存前膛銅砲四尊前膛來福槍二百桿寗夏鎭所存前膛槍三百桿圓鐵彈子二百顆土藥六千斤土洋藥二千斤大洋火二十五萬顆以資操防倘再需子藥應由寗夏滿營自行籌辦等因當卽派員由蘭州省城領解回營逐件察看並非新式軍火皆係撤營收存舊器其中間有不堪適用者赶緊修整以備操演惟此次所撥器械較少尚不敷用連舊存土槍歸併演練奴才愚昧之見乘此疆圉無事之時正當早爲整頓以期有備無虞曾經函商陜甘督臣楊昌濬擬演練洋操仿照各省章程添給口分復接到督臣楊昌濬函稱甘肅藩庫欵項支絀無欵籌辦等語係實在情形奴才等惟有在春秋常操之外加演馬隊陣式兼練洋操步隊添演新陣並加演抬槍抬炮分合陣式均能進退如法演放銅砲及鳥槍標準均能命中較前稍有起色至於旗幟號衣等件現在做成一半暫資需用奴才仍督飭護理副都統協領平福並協佐等官隨時悉心講求認眞訓練俾成勁旅以期仰副聖主愼固邊防整飭武備之至意所有酌撥槍砲等件運解到營並添製號衣等項及督飭滿蒙官兵勤加操演各緣由理合恭摺奏聞伏乞聖鑒爲此謹奏奉硃批兵部知道欽此 
 
 

Page 12

 
 
[光緒十六年七月初九日京報全錄]  
宫門抄○發抄硃批五道○護疆撫魏奏請調補知府摺○豫撫倪奏飭道員赴任片○閩藩子奏病難速痊懇請開缺調理摺○豫撫倪奏道員遵　旨回湘日期片○楚督張奏委署道員片○雲督王等奏土司擅襲横行積年擾害派兵剿辦首惡就殲地方一律安靖摺○七月初九日内務府國子監廂紅旗值日無引見○張中堂謝賞壽物恩○關防衙門奏十五日大高殿拜表橚貝子行禮○掌儀司奏初十日祭奉先殿橚貝子行禮○召見軍機○發抄崧駿奏遵查南湖等處工程籌欵修濬奉硃批該部知道圖二件欽此○又秋冬二季厘金數目奉硃批户部知道單併發欽此○又甌海關一百十七結稅數奉硃批該衙門知道單併發欽此○又解山東河工經費奉硃批户部知道欽此○李鴻章奏津海關洋稅奉硃批該衙門知道單併發欽此○○頭品頂戴護理甘肅新疆巡撫布政使臣魏光燾跪奏爲請調實任同知升補要缺知府以裨地方恭摺仰祈聖鑒事竊據署　疆布政使饒應祺鎭迪道兼按祭使銜恩綸會詳稱伊犁改設官制升原設之伊犁廳爲伊犁府設知府一缺沿海定城管轄綏定寗遠兩縣並霍爾果斯分防通判爲省城西北咽喉界連俄境蒙漢哈纒各種民人交相雜處邊要衝疲事務煩難應請定爲四項請調要缺亟應揀員請補以重職守查伊犁改設各缺前經撫臣劉錦棠奏准仿照吉林章程由外揀補一次又於新疆補缺章程内聲明甘肅候補以及實缺人員如熟悉邊情調赴新疆差遣遇有人地相宜缺出准予分别升補調補等語今改設伊犁府知府員缺查有現署迪化府知府實任吐魯番同知黄内焜年四十一歳湖南長沙縣人由附生於光緒二年在湖南援防捐局報捐貢生並加捐布理問雙選用旋投効恪靖大營克復吐魯番等城案内彚保四年二月初四日奉上諭着免選本班以知州分省歸候補班前先補用欽此新疆南北兩路蕩平案内彚保六年正月三十日奉上諭着免補本班以直隸州知州留甘肅新疆歸候補班前先補用欽此嗣經部議奏關外沿邊地方各缺均隸甘肅應將甘肅新疆歸候補班前先補用直隸州知州黄丙焜留於甘肅補用奉旨依議欽此新疆五次剿平邊宼案内彚保七年五月二十日奉上諭着俟補缺後再行送部引見並賞戴花翎欽此是年六月二十二日作爲到省日期註册試看年滿甄别以本班留省補用九年奏補吐魯番同知是年札委先行署理斯缺十一月二十四日到任新疆六載邊防案内彚保十年十月初四日奉上諭看照頭等軍功交部從優議叙欽此經部議給予軍功加三級十二年調署疏勒直隸州篆十月初四日接印任事十三年正月十五日覃恩加一級欽此十四年在新疆遵鄭工例由吐魯番同知實缺報捐知府在任雙月選用十五年調省差委五月初四日交卸疏朝州篆回省旋委署迪化府知府八月二十二日到任查該員黄内焜才明識練爲守兼優歴任新疆各缺邊情熟悉辦理一切諸臻妥協輿情極爲愛戴以之調升伊犁府知府實堪勝任人地亦極相宜等情詳請具奏前來臣查該員黄丙焜才識練達辦事勤能合無仰懇天恩俯念要缺需員准調吐魯番同知黄丙焜升補伊犁府知府洵於地方有裨如蒙俞允俟奉部覆併案給咨送部引見該員各任内並無叅罰案件所遺吐魯番同知係衝繁難三項請調要缺應請由外揀補謹會同陜甘總督臣楊昌濬恭摺具陳伏乞皇上聖鑒訓示謹奏奉硃批吏部議奏欽此○○倪文尉片再竊照新授彰衞懷道明保現經繳憑到省應卽飭赴新任以專責成除檄飭遵照外理合附片陳明伏乞聖鑒謹奏奉硃批知道了欽此○○福建台灣布政使臣于蔭霖　奏爲微臣病難速痊懇恩開缺調理事竊臣前因感患署濕腹瀉並牽動舊患肝疾頭暈汗出連夜不寐未能起程赴任當經據實奏明蒙恩賞假二十日隨卽上緊醫治腹瀉少見輕减而頭暈汗出夜不成寐等症迄未稍痊加以肝陽上冲脅痛心悸精神日見委頓據醫者云疾近怔忡非靜養數月不能復元伏思臣蒙恩簡放今職已經多日病軀難以就道要缺未便久懸惟有瀝陳病狀籲懇天恩俯准開缺調理一俟病體痊愈卽當泥首宫門求賞差使斷不敢稍躭安逸自外生成所有微臣病難速痊懇請開缺緣由謹繕摺具陳伏乞皇上聖鑒謹奏奉旨已錄○○倪文蔚片再臣欽奉五月十一日寄諭楊昌濬奏請飭河南候補道劉鼒回湘侍奉祖母俾劉錦棠得以回任供職等語新疆地方緊要亟需該撫回任以資鎭撫本日已有旨令劉錦棠不俟假滿卽回新疆着倪文蔚飭令道員劉鼒赶緊回湘庶劉錦棠祖母侍養有人該撫自可安心赴任以重職守等因欽此仰見恩隆孝治體恤庶情凡在臣寮同深欽感伏查道員别鼒由併襲二等子分發來豫歴辦軍需水利各局事務曾署河北道篆前此鄭工事起襄辦工賑事宜咸臻得力復因整頓營伍經臣　奏明派令會同提督李承先總辦營務處該員遇事整飭悉洽機　器局閎遠才識兼優足膺艱鉅之任實爲監司中不可多得之員本難令其遽離豫省惟現當新疆地方緊要該員本生胞兄錦棠　　　卽回本任其祖母年高不得不令劉鼒遵旨回湘侍奉當卽恭錄諭旨檄飭遵照旋據該員禀稱已將經手營務交代清楚卽於五月三十日由汴起程回湘侍養等情呈報前來臣覆核無異所有道員遵旨回湘起程日期理合附片具陳伏乞聖鑒謹奏奉硃批吏部知道欽此○○張之洞片再現署湖北漢黄德道監督江漢關稅務李壽蓉因與臣繼洵係屬兒女姻親應行遵例廻避業經另行恭摺具奏陳　改省所有漢黄德道及江漢關監督各篆務亟應先行委員接署以專責成查有湖北候補道江麟瑞老成歴練穩軍精詳堪以署理除檄飭遵照外謹合詞附片具陳伏乞聖鑒謹奏奉硃批吏部知道欽此○○雲貴總督臣王文韶雲南巡撫臣　鈞培跪奏爲土司擅襲横行積年擾害逆蹟照彰現經派兵剿辦首惡就殲地方一律安靖恭摺仰祈聖鑒事竊查雲南永北廳屬北勝州土司章興國自順治十六年投誠授以土州同之職歴傅五代至章鶴齡於道光元年承襲土職迨鶴齡子斷高齡子天錫兩世私相接替並未照例請襲屢經地方官查催率置不理自章天錫私襲後日益驕損肆行罔忌並不遵制護輒於所屬華榮莊建立土署署私設監卡擾害地方種種不法光緒十一年因與土千總李鳳文互爭雄長率領匪黨數十人將李鳳文殺斃並殺傷其妻吳氏殞命控經永北廳嚴傳歸案審辦置若罔聞並於土署附近竪碉掘濠招集亡命儼然有負嵎之勢節經札飭永北營叅將李德浚永北廳同知姜端鴻等設法擒拿迄未弋獲而章天錫逆謀愈熾殘殺漢夷搶掠婦女該廳營督圑擒捕輙敢率黨抗拒致傷圑丁多名禀經臣等批飭調集兵圑痛加剿辦章天鍚負固死拒並勾結所屬黑夷　撲官兵營壘我兵屢有傷亡本年正月二十七日兵圑奮勇進攻直逼巢穴該匪見勢窮蹙乃率死黨三百餘人夤夜突出我兵圍攻截殺砲矢如流陣斬悍匪十餘名夥黨數十名生擒自要王得茂吕二保正等及從匪十餘名章天錫乘間脫逃經兵圑躡蹤追至回龍灣地方該匪身受重傷旋就擒縛解由永北廳審明係屬正身立與王得茂等一併在軍前正法其死黨禾煊等收合餘燼揚言報復燒殺横行復經官兵立時撃散禾煊就誅地方一律肅清禀請將北勝州土司所屬全境改土歸流等因批據善後局司道核明詳請具奏前來臣等查章天錫以未經請襲之土司目無法紀屢屢肆擾已屬罪不容誅復敢於派兵剿辦時聚黨抗拒致兵勇圑丁俱有傷亡實屬恶貫滿盈逆蹟昭著尚賴兵圑激奮一鼓剗平元惡殲除悍黨駢戮洵足以上伸國法下快人心事關土司叛亂若辦理稍涉遲延必致蔓引株連釀成巨患今幸仰叨威福旋起旋除其在事出力人員不無微勞足錄合無仰懇天恩容臣等擇尤酌保以示鼓勵出自逾格鴻施至陣亡勇丁及被擾良民已飭該管地主官確切查明分别撫恤北勝州土州同一缺轄境寛闊人民煩庶士民困於虐政苛求殘殺寃無可伸今章氏自取滅亡自應改土歸流俾苦海殘黎知有天日除飭藩　兩司會同善後局妥議章程再行奏明辦理外所有土司擅襲横行積年擾害現經派兵剿辦首惡就殲地方一律安靖緣由謹合　恭摺由驛馳陳伏乞皇上聖鑒訓示謹奏奉硃批另有旨欽 
 
