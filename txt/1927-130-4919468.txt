# 1927 - 130 - 4919468

 

Page 1

 
 
   
 
 

Page 2

 
 
   
 
 

Page 3

 
 
時評 
[軍事之發展（冷）]  
　　軍事愈發展則政治當愈應速於整理蓋軍事所及之地卽政治整理所及之地則不特在其地之人民得蘇旣往之困卽未至之地之人民亦生渴念之思是政治固有益軍事亦更易發展也此其一也軍行必籌餉籌餉必須地方之安寗而興盛政治之整理卽爲地方安寗興盛之根本此其二也原其所以革命之故卽爲政治之不良故革命旣及之地卽可以表明改良政治之地使人人深識革命之精神而宣傳徵於實際此其三也 
　　是故今日者正政治努力最重要之時期信用卓著人心翕然則日事半而功倍矣 
本館要電 
[國民一軍佔領揚州]  
　　前鋒已進抵邵伯 
　　十四軍佔領六合 
　　熊師已克復靖江 
　　（鎭江）今晨八時十七軍曹萬順部十四軍賴世璜部佔領揚州孫軍向淸江退國軍俘獲甚多（二十三日下午五鐘） 
　　（鎭江）第一路軍自渡江佔領瓜埠鎭十二圩等處後孫軍卽向揚州退守國軍乘勝追擊至今晨七時許已將揚州佔領孫軍傷亡無數被國軍包圍繳械者約二千餘名俘獲軍需不少現孫軍殘部潰退高郵國軍先鋒於午刻進抵邵伯刻正在追擊中（二十三日下午五鐘） 
　　（鎭江）第十七軍第二師第一軍第三師今晨六時全部渡江揚州確於八時佔領前鋒抵邵伯孫軍退往高郵 
　　（鎭江）鎭江下流北岸孫軍所佔之砲兵陣地已放棄十二圩上流亦不見孫軍踪影黨軍渡江後卽紛紛追擊（二十二日） 
　　（鎭江）昨午黨軍渡江時并有飛機一架由丹陽出發飛往揚州助戰抛擲炸彈回稱孫軍已退出揚州（二十三日下午一鐘） 
　　（南京）江北方面我軍杜師馬日克世業洲及十二圩十四師克瓜埠儀徵又六合已於養日克復現正包圍揚州卽日可下（二十二日下午十鐘） 
　　（鎭江）第二路軍今晨佔領六合孫軍臨退極狼狽向地方索去洋六千元 
　　（南京）六合方面國軍第二十師及十四師四十一四十二四十三三團於佔領六合後卽會同十二于之十七軍二師及儀徵之五十八團包擊孫軍斃敵無算刻孫軍殘部已向寳應湖方面退却（二十三日） 
　　（六合）二十二日上午六時國民四十軍佔領六合聯軍八師　部向後退却國民軍約兩師之衆追擊（二十二日下午七鐘） 
　　（南京）熊師長式輝漾電職師本晨派往渡江部隊於本早十時佔領靖江城敵向黄橋附近退（二十三日下午六鐘） 
　　（江隂）二十三晨黨軍已渡江克復靖江孫軍退黄橋江靖交通恢復（二十三日） 
　　（無錫）江隂英艦開砲事久懸未决滬交涉員郭泰祺派汪煜今午由滬過錫前往調查（二十三日下午五鐘） 
[二三路軍佔領蚌埠]  
　　直魯軍向徐州潰退 
　　臨淮鳳陽相繼克復 
　　（南京）第三路第七及十五兩軍養晨佔領蚌埠敵向徐州潰退情形極狼狽敵渡浮橋時因擁擠而溺者達數千人大砲機關槍皆擲河内刻在追擊 
　　（南京）浦口確息第七軍李宗仁部已於今晨由定遠攻入蚌埠臨淮關一帶直魯軍第十軍及第三軍一部分後路截斷不及退走死傷極重計被截獲機車五座客貨車二百輛大砲十餘尊槍支無算 
　　（南京）七軍十四軍今晨克蚌埠俘虜輜重無數並獲旅長二團長三大砲十四尊（二十三日下午六鐘） 
　　（南京）互二路胡夏兩指揮電二三兩路號日克復鳳陽敵向蚌埠潰退 
　　（南京）四十四軍號佔鳳陽馬佔臨淮關獲戰利品甚多（二十三日下午三鐘） 
　　（南京）第二路國軍於今晨進抵小溪河已與第三軍右翼聯接進迫臨淮蚌埠小溪河距臨淮六十餘里（二十三日下午五鐘） 
　　（南京）我軍克復明光時獲槍彈六百餘萬迫擊砲無數爲從來所未有之戰績 
　　（南京）下關車站有前直魯軍向津浦路借用之客車十輛鐵甲車八輛將於日内運歸浦口（二十三日下午五鐘） 
[直魯軍退守徐州]  
　　奉張令魯張改變戰略 
　　（濟南）張褚二十一午後二點到徐住花園飯店張在車站向兵士演說勝敗常事勿餒須再接再厲（二十二日下午十二鐘） 
　　（北京）王琦昨由京赴蚌賫有奉張令張宗昌改變戰略之密命（二十三日下午一鐘） 
　　（天津）順邸二十二下午局部會議討論皖北戰事散會後奉張派潘復將議决戰略携赴前方交魯張參照辦理潘於二十二晚專車過津南下（二十三日下午五鐘） 
　　（北京）益世報濟南專電濟南臨淮關間電報尚通魯軍前總司令現又易許琨爲褚玉璞褚現在臨淮魯軍大隊現集臨淮（二十三日下午一鐘） 
　　（北京）碭山發現土匪張宗昌急調金鋒部往剿（二十三日下午一鐘） 
　　（天津）津浦路局訊客票昨售至蚌埠今日無消息（二十三日上午十一鐘） 
[湘南反動派肅淸]  
　　北路軍報告湘南敵情 
　　（香港）省軍胡鳳璋奉命率二千餘人入湘南追擊陳嘉祐據宜章電湘南汝城永興郴州資與耒陽良田宜章各縣反動餘孽均已肅淸反動首領羅綺園在資興爲革軍擊斃等語（二十三日下午九鐘） 
　　（廣州）北路軍行營十八電報告湘南敵情（一）衡陽駐有第二十團兪業裕部一團分防耒陽常寗安仁衡山等處（二）零陵駐有第二十五團王德光部一團分防祁陽道縣江華寗遠新田等處（三）郴州向無防軍資興永興汝城宜章概由警備隊防守（四） 
 
 

Page 4

 
 
山嘉禾等縣情形與桂陽同等語 
　　（香港）陳嘉祐十七協同農團反攻坪石樂昌省軍由韶增援陳部不支退郴縣 
　　（廣州）粤漢路黄沙車站附近二十二晚一時遽加加緊戒嚴由駐防該路之桂軍保護聞因防反動派襲擊（二十三日上午八鐘） 
　　（廣州）韶州二十一日舉行淸黨運動會議决通電擁護南京政府繼續北伐會畢由北路軍指揮部政治部主任率會衆巡行（二十三日上午八鐘） 
[粤省黨政紀聞]  
　　（廣州）南京戒嚴司令馮軼裴請假回粤養疴所部交該師參謀長林讓代領 
　　（廣州）李濟琛派總部代軍需處長朱孔陽赴寗出席經理委員會議（二十三日） 
　　（廣州）李濟琛特派總部軍務處長張國元暫兼理廣屬警備司令職務張業於二十二日接事（二十三日上午八鐘） 
　　（廣州）林雲陔接任市政廳長後所轄財政教育土地工務衞生各局長均更動惟公安局長鄧彦華尚存（二十三日上午八鐘） 
　　（廣州）領袖工會代表聯席會議二十一日開會議决組織廣東全省勞工團體總同盟等十項要案（二十三日上午八鐘） 
　　（廣州）當局擬二十六日發給罷工工人遣散費每日擬給二千名指定給費之工會約一百七十餘組（二十三日上午八鐘） 
　　（香港）廣州八大領袖工會二十一日聯席會議决組全省勞工團體總同盟請公安局長鄧彦華尊重總理扶植農工政策請黨府嚴懲貪官汚吏土豪劣紳及腐化分子擁護寗黨府已發出通電及宣言 
　　（香港）錢大鈞對廣屬警備司令不暇兼顧李濟琛委張國元繼任（二十三日下午九鐘） 
　　（香港）林雲陔委陸鉅恩爲市財局長周懼初教育局長内定嚴士毅工務汪嶔土地局長公安衞生兩局長不動（二十三日） 
　　（香港）廣州政治分會定二十四日召第一次改組會議（二十三日下午九鐘） 
[漢口共黨來閩活動]  
　　省黨部派員赴厦制止 
　　（廈門）省黨部代表謝瘦秋召各界談話謂省垣十七日得漢密報共黨派二十人來閩八人到省十八日往鼓山卽發現反動標語在偵緝中餘赴下游謝到厦後又悉三人赴泉四五將赴河龍目的在聯匪擾亂與贛合特來設法制止又省黨部擬撤銷各縣擁蔣會派員另組淸黨會並淸土豪等惡勢力（二十三日下午七鐘） 
　　（廈門）省調新編軍二師郭鳳鳴部王團接防泉州二十三日可到（二十三日下午七鐘） 
　　（廈門）許卓然二十二日自泉來厦將赴寗（二十三日下午七鐘） 
　　（廈門）二十三日厦各界開籌備五卅紀念會到九十三團體（二十三下午七鐘） 
[閩省反黄之激昂]  
　　（福州）反對黄琬派二十一日又開會由教育科股員黄賢金主席議决通電反對黄爲省委員兼教廳長請擁蔣會肅淸學界反動分子等四項（二十三日下午一鐘） 
　　（福州）新編第二師一部開赴泉州 
　　（福州）勞資仲裁會二十一日在省黨部開成立會（二十三日下午一鐘） 
[北京雜訊]  
　　（北京）徐永昌部總數一萬其大部分現在汾陽餉需除由閻氏酌助外不足之數就地自籌（二十三日下午一鐘） 
　　（北京）節關政費尚渺茫各機關人員擬公呈奉張請救濟（二十三日下午一鐘） 
本館專電 
　　（天津）冦英傑二十二晚過津赴濟 
　　（天津）當局向銀行界息借一百二十萬維持省鈔（二十三日下午五鐘） 
　　（天津）天津知事張宗騫陞保定道尹以滄縣王士申調津縣（二十三日下午五鐘） 
　　（奉天）駐奉日總領事吉田奉田中首相電召諮詢要務將於日内啓程回國 
　　（奉天）張厚琬由日回奉二十三早車赴京（二十二日下午五鐘） 
　　（奉天）張作相今日下午三時由哈到奉聞擬卽日晋京（二十二日下午五鐘） 
　　（南京）日本民衆黨首領宫崎今午三時抵寗（二十三日下午五鐘） 
　　（湖州）張靜江蔡元塔李石曾等昨到湖遊勝景今晨赴杭（二十三日下午八鐘） 
各社電訊 
[豫鄂間之兵戰反共聲]  
　　東方社十九日漢口通信河南及武漢方面之戰况如下 
　　（一）河南方面（與奉軍對峙之狀况）（甲）河南方面南軍之主力（第四·第八·第三十六車共六萬）在駐馬店附近在西平方面與奉軍相對峙久出於積極的行動但本月十六日在西平附近與奉軍起衝突勝敗不明似頗受創目下唐生智張發奎在駐馬店（乙）在柳林附近有紅槍會横行與奉軍勾通屢毁鐵路電線以妨害南軍赴該方面之南軍宣傳隊幾全部遭殺戮宣傳之工作因之無效最近紅槍會被該方面之第三十五軍所壓廹退出京漢鐵路沿線故現在交通通信皆已恢復原狀矣 
　　（二）漢水方面于學忠張聯陞之軍隊因馮玉祥軍達荆紫關陜州兩方面脅廹其後方聞已由襄陽方面南下赴武漢但其後似未前進目下似在襄陽鐘祥方面武漢派現遣十五軍及三十五軍之一部赴沙澤以防禦之 
　　（三）武漢方面最近被楊森從宜昌驅逐之夏斗寅與楊妥協又與劉佐龍何健連絡樹反共擁蔣之旗幟而逼武昌以致武漢之空氣忽覺動搖武漢派遣葉挺之部下約二千赴武長鐵路沿線以禦之一面急招九江武穴方面之第二軍第六軍之殘兵謀掃除共産黨之劉佐龍何健（目下在豫省一二日内卽將回漢口）之計畫更有進步使共産黨大受恐怖但何健與劉佐龍未曾互相聯絡何氏意欲殲滅共産黨而希望保存武漢政府劉氏之目的欲將共産派與武漢政府同時覆滅兩者目的不同恐不免起湖南系與湖北系互爭地盤之紛爭是以兩軍之協同現尚難以實現也 
　　東方社十九日漢口通信夏斗寅標榜反共揭櫫推翻武漢政府旗幟與楊森先事妥協忽引軍反戈在岳州登岸拆毁武昌長沙間鐵軌十六日入咸寗在汀泗橋破壞鐵橋與電線而進廹武昌武漢政府全部軍隊主力皆在豫省出動中在武漢者僅有第四軍及第十一軍之一部益以武裝學生與工人軍所有兵力不逾一萬故頗爲震動政府十七日急派葉挺之獨立旅二團在武昌方面之紙坊阻止夏軍前進一方急召在九江武穴方面之第二軍與第六軍殘部約六千人十六日前後此項軍隊開往漢口又第十五軍劉佐龍及第三十五軍何健亦有共同掃蕩共産派現正在進行一致行動之說又樊鍾秀由豫沿隨州德安線而下有與夏斗寅等呼應共同反赤之勢此尤予共産黨以相當之恐怖衆料若豫省戰况無進展則夏斗寅楊森之攻擊當可勝利而共産政府亦舍顚覆之外别無他途也共産派連日盛傳豫戰勝利并謂夏斗寅軍不日可平云云以免人心惶惑 
[武漢仍然混亂]  
　　夏唐或將妥協說朱培德被武漢免職 
　　電通社二十三日上海消息漢口二十一日電夏斗寅在賀勝橋附近未取積極行動或將與唐生智妥協漢口自下游開到兵力漸次充實工人又見武裝市内依然雜沓武昌不安未去葉琪於乘飛機赴長沙途中在咸寗附近墜落負重傷 
　　國聞社二十二日南京電川楊與夏斗寅劉佐龍聯合聞已過岳州黔軍由公安下行武漢極震動 
　　國聞社二十二日南京電漢免朱培德省委員軍長以王均繼朱出走潯 
　　國聞社二十一日漢口電日界調查戸口加嚴法界號（二十日）起於各交界要道設電網 
[河南奉軍漸敗退]  
　　郾城入南軍之手 
　　東方社二十三日北京電河南戰線漸次移往北方僑鄭之日本婦孺决先行撤往北京以免萬一之慮 
　　東方社二十三日北京電奉軍因被南軍猛擊二十一日退至周家口郾城之後極力抵抗仍不支激戰之後郾城遂入南軍之手安徽方面奉軍之形勢亦極不利聞蚌埠已被南軍佔領張宗昌退徐州孫傳芳退淮安 
　　路透社二十三日漢口電此間司令部宣稱馮玉祥由河南府前進已占據鄭州 
　　路透社二十一日漢口電漢口軍事當局宣稱接唐生智報告内稱五月十四日向上蔡西平等處開攻連戰三日十七日佔領上蔡西平殺敵八千俘五千餘衆敵第十七軍全潰奪獲野戰砲十機關槍二十彈二萬發國民軍喪七百人先鋒已抵周家口現向開封鄭州進取云上述捷報是否盡確因未可知但距漢口一百五十哩之駐馬店前爲北軍佔據者現已與漢口通車可見漢口軍隊在鄭州方面確有進步 
　　國聞社二十三日北京電劉鎭華通電下野所部歸各將領自轄 
[南軍佔領蚌埠]  
　　江北方面截斷揚州後路 
　　路透社二十三日南京電國民軍稱已攻陷蚌埠 
　　國聞社二十二日南京電攻揚軍改由浦渡江出六合斷揚州後路孫亦增防號（二十）賀部戰於六合西之四子營 
　　東方社二十三日上海消息某處接南京二十二日來電云十二圩上流已不復見北軍踪影 
　　東方社二十三日上海消息南京二十二日來電云鎭江下流左岸之野砲陣地信號柱上現雖已不懸五色旗幟但南軍似尚未占領該處鎭江附近左岸一帶有孫軍散在該處與南軍正在對峙 
[蔣將赴前線視察戰况]  
　　東方社二十二日南京電蔣介石本日語東方通信社記者曰夏斗寅之宣言反共産而起乃與楊森劉湘等同奉余之命而行此外尚有繼續響應者故武昌派之前途從可知矣余自始不承認武漢政府故絶無與彼等妥協之事北伐工作雖現在進行尚屬順利惟至達成目的尚須經幾多之困難如武昌派聲言三個月可入北京未免過於輕率孫傳芳僅保殘喘不成問題余在二三日中將赴戰線視察戰况 
[日本兩武官赴漢視察]  
　　第一艦隊設參謀長 
　　電通社二十三日上海消息爲視察上海方面警備來滬之吉田軍務局課長及新任遣外艦隊參謀長中村大佐定明日搭第十六驅逐艦溯江赴漢口視察 
　　電通社二十三日東京電日本海軍當局以第一遣外艦隊任務重大特令戸根艦長中村大佐兼任此次第一遣外艦隊參謀長 
[楊宇霆對戰局之觀察]  
　　南方派軍隊將更團結 
　　東方社二十三日上海消息旅順二十二日來電云外傳楊宇霆與張作霖意見相左近來楊於對南戰局之觀察稍稍悲觀彼以爲武漢派之萎縮乃益促南方派軍隊之團結於北方殊爲不利云 
[英船龍山輪案可了結]  
　　路透社二十二日沙面電廣州政府今日依允英總領事關於槍擊英船龍山輪案之要求准酌償損毁懲戒負責者並由黄埔砲台司令道歉此案現可認爲圓滿解决 
[京銀會駁復匯豐]  
　　國聞社二十三日北京電京銀公會擬函駁匯豐存欵應負法律責任 
[日本政局之近况新黨之黨則與政綱]  
　　東方社二十三日東京電日前赴關西之田中首相昨晚返京據聞首相在京都與園公晤見後園公首肯現内閣迄今所採之財界安定策對於對華政策亦表滿意并於地租移讓問題亦有贊成之意云 
　　東方社二十三日東京電民政黨之黨則政綱現方由起草委員審議與起草中聞黨則之要綱大致如次（一）總裁由公選任期四年（二）總務評議員會長黨務部長政務部長游說部長皆由公選顧問及幹事長則由總裁推薦（三）政務部長及游說部長特别重視（四）於普通黨員之外設客員制（五）黨費問題照向有之慣例又該黨政綱以改良社會爲宗旨其大旨由立黨意見書中所舉之範圍内採其綱目其具體的政策决提出於創立大會討論云 
[林白飛渡重洋成功後之歡賀]  
　　巴黎飛機場歡迎者達十五萬人 
　　法總統贈林白十字奬章 
　　破世界不停留飛行之紀錄 
　　林白慰問法飛行家之老母 
　　路透社二十二日巴黎電美飛行家林白大尉未到勒波志停機場以前早兩小時已有十五萬人環立於停機場外之四周晚間燃炬迨飛機繞場低飛驟然落地時羣衆擁入以先覩爲快衝破兵警防線場外障碍物悉被破壞羣衆有高呼者有歡歌者有號哭者兵警恐林白受擠不得不制止羣衆之行動林白從容出機羣衆見之歡呼不已林白由兵士保護經過不少困難送入停機場辦公室駐法美大使·法國閣員·及飛行界皆在辦公室歡迎之兵士後將場中燈火暫息於黑暗中潛送林白乘汽車再往巴黎時已夜半矣林白先入美使署沐浴然後赴旅館休息停機塲内外及附近道路中羣衆擁擠不堪故往巴黎之汽車行駛極緩林白此次飛行約三千五百哩破世界不停留飛行之紀錄且亦爲横越大西洋飛行之新紀錄林白獲得美金二萬五千元之懸奬但此次成績並未表示飛行中之任何技術進步不過其所乘之飛機能裝載燃料非一九一九年英人阿爾柯克與白朗飛渡大西洋之飛機所可比擬耳林白途中僅食少許夾肉麵包與水途中週雨約一千餘哩且常改變高度以避浮雲有時低飛距海浪僅數尺有時高飛至萬尺以上在紐芬蘭與愛爾蘭之間未見一船遥見火光知爲巴黎迨落地時機中尚留石油可供一千哩之飛行昨夜停機場中擠傷十人有二人傷勢頗重林白飛機之翼頗有損毁蓋爲覓取紀念物者所毁也今日攝影師多人靜候林白起林白後着戎服立於美使署草場中任人攝影林白聲稱欲卽往見現已失蹤法飛行家倫葉賽大尉之母法總統電賀美總統美總統覆電道謝並表示對於倫葉賽大尉喪失之悼忱且謂飛行術之進步大得力於法人英飛行家柯白倫今日由倫敦飛來代表英國飛行界親向林白道賀 
　　路透社二十三日巴黎電法總統今日以十字奬章贈與林白 
　　路透社二十二日瑞典京城電瑞典國會要人聯名電致林白大慰賀其飛行成功因林白之父母乃瑞典人也　　路透社二十二日巴黎電巴黎美使署内來求見林白大尉者絡繹不絶林白借穿美大使之衣服出見因未曾帶有衣服俱來也來客極多林白殊以爲苦後新聞記者詢以此行何時爲最苦林白笑答曰唯此時耳林白往見倫葉賽之母科頭入室感觸甚深幾不能言以英語致意首伸景慕倫葉賽大尉之意繼致慰問之詞倫葉賽之母聞言慨然答曰余未失望繼而抱林白於懷涙下霑襟 
　　路透社二十二日羅馬電意相墨索里尼電賀林白謂此種事業人類永以爲榮云 
　　路透社二十一日西漠拉電英飛行家楷爾與某爾曼昨由克蘭威爾乘七噸重哈克武飛機出發擬成立不停留長距離世界飛行之新紀錄昨晚在波斯灣被迫降落由經過之船救起不能達到其飛抵印度喀爾喀特之目的其所乘之機已全毁其落下時爲星期六夜八時一刻飛行之遠較諸前法人所有之紀錄已高出一籌然尚未及林白查法人爲三三四五哩英人爲三四○○哩美人林白則比英人約多二百哩 
　　路透社二十二日紐芳蘭聖約翰電聞意飛行家譬尼杜侯爵自其新機由意國運至紐約後飛抵加拿大今日赴阿索里斯而返意國 
 
 

Page 5

 
 
各社電訊二 
[晉閻稱病不見客]  
　　國聞社二十三日北京電晉閻稱病不見客各方代表皆鮮見娘子關有晉軍防守 
公電 
　　鎭江第一路總指揮政治部電各報館各團體均鑒（一）揚州敵軍向邵伯退却鎭揚渡船已通本軍已佔領揚州本部業經派員出發江北工作（二）我第三路第二三兩縱隊養日佔領蚌埠敵潰敗過浮橋時墜河淹斃甚衆殘敵悉向除州方面逃竄（三）五十八團於養日午後一時佔領儀徵孫逆第八師崔錦桂部全部潰散極形狼狽特聞第一路總指揮部政治部梗 
　　鎭江馬文車電各報館轉各團體鑒十四軍熊師於今日午前十時佔領靖江敵向黄橋潰退馬文章梗 
　　南京總司令部參謀處電各報館均鑒頃據第三路夏師長威胡師長宗鐸馬戍電稱我二三縱隊本日佔領蚌埠敵被壓迫溺死淮河者千餘人機槍半投河内情形極爲狼狽其殘部向徐州逃竄又據楚有艦長陳紹寬漾已電稱本早率楚有通濟攻瓜州並由都天廟掩護我軍渡江又電本早我軍已收回都天廟砲臺克復瓜州敵軍遠竄等語特聞總司令部參謀處梗 
　　鎭江第一路參謀處電各報館均鑒自第一路軍之第三師及十四師由浦口渡江協同第二路軍進攻六合已於號日攻克後敵卽向揚州潰退固守并於江岸增加守兵號晚第一路軍之第十軍第二師因策應六合方面卽强行渡江進佔十二圩瓜埠五十八團亦進佔儀徵各要點養晚何總指揮遂督率十七軍由鎭江方面强行渡江激戰甚烈已於漾晨將都天廟六圩汽車站瓜州各處守兵悉行擊退乘勝向揚州追擊前進特聞第一路軍參謀處漾 
　　高資來電申報鑒二十二日午後一時第一軍五十八團佔領儀徵·十二圩並繳獲山砲十二門五十八團通信隊叩 
　　南京總司令部參謀處電各報館均鑒頃據四十四軍報稱該軍現下虜獲敵人火車三十餘輛迫擊砲十六門步槍彈四五百萬發等語項又據派遣浦口之連絡參謀趙翊邦電話報稱頃據衞師長報稱（一）東葛鎭之敵聞蚌埠已被我軍攻克遂盡數逃走（二）我第十四師於養日午後二時佔領東葛鎭（三）划子口已無敵蹤（四）六合業已爲我軍克復又據何總指揮養電稱我軍十四師已於昨日佔領瓜埠鎭十七軍第二師今晨佔領世業洲及十二圩五十八團佔領儀徵泗源溝逆軍傷亡甚多纷向揚州潰退已令各部渡江向揚州前進又據李總指揮馬電稱我二三兩縱隊於號日克鳳陽敵向蚌埠潰退等語特聞總司令部參謀處梗 
　　明光四十四軍政治部電各報館公鑒杜師第一旅於號晨攻克小溪河車站同時第二旅攻克明光車站總計斃敵百餘名俘虜數百名槍砲馬匹子彈輜重等無算車輛及鐵甲車被火油燬壞敵潰退時已不成軍各旅正在追擊中謹電奉聞國民革命軍第四十四軍第一師政治部叩號午 
　　鎭江來電各報館均鑒第一軍兼第一路總指揮部政治部主任馬文車已於養日出發抵鎭江當晉謁何總指揮洽一切聞不日卽須率領全部人員渡江工作特此電達第一路總指揮部政治部叩梗 
　　楊樹莊通電福州臨時政治會議政務委員會財政委員會司法籌備委員會譚軍長方代主席張師長盧師長吳師長高旅長楊旅長陳旅長省黨部市黨部各政治部曁各社團各報館均鑒閩省苦於軍閥之暴虐久矣十餘年來軍政民政凌亂已極閩人慘遭壓迫憔悴呻吟呼　無地我國民革命軍義師所指如朝日沃雪軍閥奔逃使閩人出水火而登袵席樹莊近奉中央委任並令成立正式福建省政府自維德薄能鮮難勝負荷之重而各委員中或同爲袍澤或素屬知交巖疆州邑畛域無分本屬連茹彚拔之心或未盡忠信香草之雅比者閩邦人士對於兼任廳長各委員不無指摘之詞未昭信任之意業經樹莊特向中央表示衆意敬謹退避賢路乃辭書甫上而諄諭頻頒懍以時局之艱危責以黨國之重寄仔肩擔荷諉卸末由查省政府委員已任十三人滄海遺珠似猶有憾樹莊抵閩後并當於黨國先進當地名材隨時羅致請命中央同參盛治至外間不察或以此次省政府組織實有偏於海軍包攬之嫌不知福建將來政局當趨於黨治之規模斷非海軍一部分所能把持操縱樹莊雖愚亦知現在革命尚未成功欲躋福建於眞正黨治之域須羣策羣力以蘄於三民之實現非可如從前之惡軍閥專持地盤主義以一省土地爲其囊中壟斷之私物也且閩省各邑人民歷年罹受兵禍比戸逃亡轉徙溝壑室嗟杼柚之空野有饑寒之痛丁茲生死存亡間不容髮之秋誓當戮力同心拯救邦家匡扶急難萬不容横參私見貽害大局致遭衆棄之嚴樹莊耿耿寸心天日可鑒征途待發謹掬丹忱敬祈察鑒無任主臣楊樹莊箇 
　　雲南龍雲胡若愚等電各報館均鑒吾中國陷於次殖民地之地位久矣諸同志秉承總理之遺訓大張北伐之義師歷摧大敵屢克名城列强爲之驚心國賊因而喪膽脫離帝國之壓迫摧毁軍閥之老巢克奏全功指顧間事此固由於吾黨同志之努力與國民希望革命之迫切亦因總理三民主義之適合國情足昭全國人民之信仰故也雲等服膺主義匪伊朝夕雖形格勢禁表示無的與從前護國護法諸役殊途同歸蓋統一全國之局旣成則建設人民政府自易殊於戰事吃緊之時卽聞黨見有紛歧之說最近閱中央監察委員會通電始悉共産分子朋比最高機關巧立名目中傷革命軍首領牽掣後方致北伐前途因而停滯捧讀之餘已不禁髮指且奉行蘇俄陰謀欲引起國際戰爭以實行世界革命乃不惜以中國爲第二巴爾幹供蘇俄之犧牲稍有人心寗忍出此夫共産主義是否實施於資本主義之國家尚屬疑問至於我國生産落後工商不振不適國情殆無疑義乃少數受外人指使之徒竟公然以此號召陰謀活動先總理以其爲弱小之革命團體優予容納加以庇護而反喧賓奪主以怨報德去年以來即謀傾覆政府近更嘯聚醜類盤踞武漢狡施陰謀離間忠實同志利用靑年把持農工運動種種逆謀昭然若揭夫懷二心者决不可使之蝨處吾黨擾亂地方安寗者决不能與之共同革命不待智者而决也敢掬赤忱敬標三義（一）蔣總司令爲國民革命之柱石吾黨忠貞公正之領袖凡屬同志理宜一致擁戴完成革命工作（二）共産黨人謀叛有據卽應全國一致肅淸跨黨分子其首要之徐謙鄧演達等卽行逮捕治以叛黨賣國之罪（三）定都南京爲先總理未竟之志願武漢已爲叛徒所據應請中央遷寗施政以維國本而便指揮滇省從國民政府之後爲國　鬬只知感障碍北伐之進行者惟有與海内同志剷除簒黨蠧國分子以貫澈先總理之遺志而完成建國之全功用特電聞尚祈共鑒龍雲胡若愚張汝驥李選廷王九齡馬驄周鍾　王人文由雲龍同叩虞江門護黨運動大會電各報館公鑒南京位居中央爲全國政治經濟文化交通南北之重心總理囑葬金陵與辛亥剏都南京之意已昭示全國民衆况處此嚴里時局爲便於應付起見尤不得不迅定都南京望國人一致促其實現江門市各界護黨救國運動大會哿叩 
　　江　司法廳電申報蘇省司法　國和銑博士　日提議擬定組織最高法院案組織中央司法行政機關案迅予頒布民刑工商各項法典及北伐軍未出發前通行之司法法令及本省司法單行法除與黨綱主義及現行法令制度有抵觸者暫　　　請連訂司法制並駁斥徐謙私定之司法制度江蘇司法廳 
國内要聞 
[黨軍攻克滁縣後之戰况]  
　　南京快函津浦南段浦口至滁州車路已於二十日通行無阻某軍參謀自前敵來寗述此次戰事經過有足記者特撮要錄之如次滁縣旣經克復津浦路南段中心截斷革命軍北伐已得第一道險要之區滁縣以全椒爲屏蔽非先得全椒不能攻滁縣故北伐軍於十八日下午佔領全椒十九日卽克復滁縣全椒之戰爲此次戰事最要關鍵先是四十軍第一師於十六日由高飛店東西葛以攻擊花旂營之敵敵方鐵甲車數列往來衝突第一師砲隊以野砲四門掩護步兵猛攻更以第二師四五兩團由湯泉鎭向烏衣猛攻以牽制全椒正面之敵使第二縱隊易於進逼縣城第二縱隊之第三師則於十六日夜在陳家市三叉河據河北岸舉砲示威俾主力軍渡河佔領中集另以一部分在全椒西方高地集擊敵之側面而以第二師隨第三師爲後勁又以第三路之第一縱隊由巢縣東北藍關集渡江進攻全椒之藉塘更有第二第三縱隊攻克柘臯進擊梨園其第一軍之第三師則攻擊毛家鎭佔領許店以爲接應至第三縱隊之第一師同日攻克赤鎭佔領中興集第三十七軍於十八日晨七時衝鋒直撲全椒城下午三時各路軍齊集全椒完全佔領此役敵方二萬餘衆悉數潰退俘虜旅長一兵士三千餘敵死團長二下級軍官兵士無算乘勝進佔滁縣現時第二第三兩路北伐軍會師截斷明光間之交通進攻蚌埠合肥解圍後皖北各軍進攻定遠以與攻蚌埠之軍相策應二十一日消息第二路賀耀祖四十軍已佔領明光向蚌埠進展第三路李宗仁軍已佔領定遠向鳳陽攻擊矣 
　　革命軍總司令部五月二十二日發表各方捷電如下（一）頃接李總指揮電稱我軍號早確實佔領定遠俘獲無算敵程國瑞徐源泉許琨劉志陸等部一潰再潰不能成軍現向鳳陽臨淮竄走我正分頭追擊請各路各縱隊速進攻以收餘敵全部殲滅之功又接滁州王參謀電稱三十七軍第二師由全椒佔球龍橋二十日晚佔領張八領截擊滁州潰敵一面向明光猛追（二）第三路第一縱隊鄒師長鵬振號申由明光致劉總參議電香舖營第四十四軍辦公處劉總參議聞之兄勛鑒此次奉命進攻明光自含屬豐之山與敵接觸後節節進擊我官兵奮勇異常星徂征我第二旅王旅於皓日接近適敵之第十軍第一軍第二十五師第二十軍之一旅六十五師之俄騎一團並直隸泰山河南山東鐵甲車四列約共二萬餘人由滁椒經各友軍擊破退來並由蚌埠南下增援之敵約一師原擬在馬家崗紅山集管店一帶佈防抵抗經我王旅實出掩襲激戰澈夜我第一旅李旅同時以一部進佔小溪河阻止南下增援之敵以一師經石門站側擊明光之敵敵憑鐵甲車之堅利猛烈向我射擊大部仍乘鐵甲車向臨淮退却計此役傷亡我官兵二百餘人斃敵數百傷者無算俘慮百名奪獲步槍迫擊砲機槍子彈軍用品極多當敵潰退時以火油焚毁車輛彈械輜重今始撲滅完全佔領明光小溪河弟部比又奉命向板橋臨淮追擊張逆經我各友軍屢次痛擊其胆已寒乘此破竹自不難一鼓盪平也（三）據今晨派赴六合之飛機偵察員報告今晨我軍佔領六合現正前進追擊中等語特聞相應通報 
[中央黨部之政治與黨務]  
　　執委政治會議决六案特區分部籌備會决四案 
　　通令具報軍師黨務之經過與進行 
　　中央黨部執行委員會政治會議昨（二十一日）開第九十五次會議胡漢民主席會場仍在丁家花園（遷移成賢街者祗中央執監兩委員會）共議决六案（一）胡漢民蔣中正鄧澤如閻錫山皆加入爲國民政府委員以閻現已出兵會同馮玉祥討奉並派有温靜庵何亞農劉盥訓趙芷　四代表來寗接洽加入國民政府委員頗有關係遂决議通過（二）胡漢民提議將交通部長王伯羣加入國民政府委員以期辦理交通事業進行便利一致贊成通過（三）宋淵源提議請加委童杭時蔣曾燠爲中央法制委員會委員决議通過（四）陳君提議請在福建江蘇浙江三省各縣設一政治監察員以期澈底淸黨經各委員討論均以淸黨統歸中央黨部負責辦理無須另設監察員遂打消（五）國民政府函請中央黨部以政府對於政治上應統一辦理之全權所有政治監察員亟應取消以一行政系統决議照准（六）褚輔成等提議請在上海爲陳英士先烈建立銅像一致贊同遂决議應由發起人先行組織籌備委員會擬訂建像之計畫呈明後再由政府撥欵補助惟發起人數須再添加云 
　　國民政府特别黨部區分部籌備會昨（二十一日）在國府會議室開第二次特别黨部秘書處區分部籌備會討論黨務進行方法推朱文中主席首由主席以審查員資格報告審查辦法及與中央黨部接洽情形並審查之結果計有黨證者九人有證明而認爲合格者二十七人其餘手續有欠缺者限速補全當議决以下各案（一）設籌備員五人擔任籌備（二）籌備員須用投票法選出之（三）籌備員五人朱文中沈勉後馬志俠張賡年彭昭賢等當選鈕永建張耀德各得十票爲次多數（四）其餘由籌備員召集會議討論遂卽散會 
　　中國國民黨中央執行委員會軍人部第一號通令云爲通令遵照事本部由粤出發以來時經數月直至前月尾始行遷到總理前前指定之首都南京地方開始辦公曾經登報通告并制定簡明履歷表式函交總政治部轉發各級黨部於文到五日内依式塡送二份各在案現値整頓黨務期間各級黨部應卽具報者如左列各項（一）各軍師成立後其各級黨部之成立日期及情形與成立後黨務工作之狀况（二）各軍師未成立黨部之部隊有幾及其原因（三）各軍師成立黨部前之籌備情形（四）各軍師各級黨部成立後黨務工作之進行須按月具報一次如有特别情形應隨時具報（五）各軍各級黨部所駐地點如有遷動時應隨卽具報（六）各軍師各級黨部黨員中如有遷調革補及違背黨紀情事應卽具報以上六項仰卽錄令轉飭所屬各級黨部一體遵照勿稍遲延爲要此令中華民國十六年五月二十一日部長蔣中正秘書曾擴情 
[蘇政府司法廳之新訊]  
　　江蘇省政府司法廳成立陳廳長對於進行各項要政不遺餘力所有從前壓積舊案及發生之新案均已逐日淸辦近聞陳廳長自上海公幹畢返　二十一日下午卽在廳中召集秘書科長開廳務會議除該廳職員額數及每月預算數目由下次繼續討論外其重要案件如蘇省各屬民刑案件適用法律尚未奉中央政府頒布民刑訴訟案件無所遵從議决擬具臨時救濟辦法呈請省政府轉呈中央核准遵行利便人民尤爲匪淺此外並擬（一）設立司法改革委員會聘請中外法學名家及與人民有密切關係之法團代表討論各種改革辦法（一）設江蘇立法院改組委員會召集蘇省司法界當局人員切實籌議改組法院辦法（一）議具法官考試委員會草案俾提出省務委員會轉呈中央政府核准（三）籌議組織法官訓練班辦法（一）草擬特務員服務規則等項分别進行將一洗　省司法界從前各項弊政極有革新之象云 
[交通部之新組織]  
　　電航兩政先行恢復原狀 
　　國民政府交通部設於成賢街王伯羣部長已將部務組織就緒二十一日日正式辦公交部不設次長由秘書處兼管總務廳處理一切公牘分設四科第一科長蔡培第二科長袁長春第三科長胡泰年第四科長符矩存秘書宗述樵文牘會計庶務監印等屬之特設四司路政司長趙世瑄暫兼郵政司長電政司長吳承齋暫兼航政司長另組技術委員會委員以具專門學術並積有經騐者充任之所有人員日内提送中央政治會議通過後再發表視察員不限額以實行視察負責指導爲旨對於路務二十一日發委任令委李垕身爲滬寗滬杭鐵路局長責令恢復貨車客車從前原狀津浦路並令開車現至滁州止在浦口業已行駛客車各埠郵局亦有通令責成恢復原狀晝夜分班收發包裹郵件其交通部直轄各學校主張維持已電令上海電報局先撥二千元接濟上海南洋大學俾維校務並令整理該校經費及核算欠薪以謀教育之進行蓋電政航政第一步先行恢復原狀再圖整頓云 
[蘇省農民運動計劃大綱]  
　　江蘇省黨部特别委員會本月二十一日發表農民運動計劃大綱概分爲三丶一宗旨二辦法三宣傳大綱（一）宗旨甲·集中農民勢力受本黨的揮參加革命工作並養成農民之眞正革命精神鞏固革命基礎乙開發新思想破除農民不問國家大事的舊習慣丙·各農民團體分子必須明白三民主義具有爲主義奮鬬的精神丁·嚴密農民運動的組織防惡化分子共産分子乘機加人戊·援助農民打倒一切壓迫農民的土豪劣紳與欺騙者己·援助農民謀農業發展及其本身應享之權利（二）辦法甲·設立農民運動委員會籌劃一切進行事宜乙·開辦農民運動講習所造就實際工作人才指導各地農運組織丙·調查各地農業狀况丁·調查各地農民團體之内容如有共産分子或其他惡劣分子盤踞者應卽令其改組戊·指導援助農民團體之組織並考察該團體等活動情形有不合者則糾正之己·各種羣衆運動由本部領導各農民團體參加並示以宣傳方法庚·派員分赴各地實行指導（三）宣傳大綱什麽叫做三民主義農民爲什麽要參加革命工作農民應該要有革命精神和革命智識農民自衞方法農民應有堅强的判斷力不可盲從國民黨與共産黨之分别共産黨誘騙農民之罪惡勿爲惡劣分子及土豪劣紳所利用農民對於國民革命應蓋之責任實行三民主義後農民所享之幸福 
[朱紹文捕押公安局之剖白]  
　　南京快信江蘇省議員朱紹文近被許非由尚束萍吳仲謙等告發列舉劣跡四項（一）軍閥之走狗（二）八惡四凶（三）組織三省聯合會（四）籠絡學生組織黨部本月十八日朱在綿鞋營本宅宴請軍政界公安局忽派武裝警察入内將伊捕去各界聞知連日多奔走營救江蘇財政委員會南京辦事處主任湯鉅亦爲緩頰惟至今尚未釋放仍押公安局内朱對所控上列之四項力爲分别剖白其呈訴之内容關於第一項謂伊在李純任内有廢督裁兵之運動齊燮元任内齊盧戰爭有阻止奉軍南下免縻江蘇地方之運動楊宇霆任内有反對奉軍阻止財廳籌欵之運動孫傳芳任内有組織江浙皖三省和平運動每次發言均載報章大半紹文主稿何得謂之走狗第二項謂民國六年冬七年春省議會選舉參議院議員有潘某等出而賄買投票每票自一千元至二千元紹文與馮士奇陳大猷陳伯盟等出而反對彼方懷恨油印傳單指摘謂爲八惡民國十三年開省預算决　大會提議削减教育實業經費增加議員薪水至二十七萬之多紹文則與劉伯昌張宏業等開常會三次臨時會五次限至六十五日卒將此議打銷則有四凶之名紹文服務社會二十餘年向以義務爭先權利退後焉得謂之八惡四凶第三項謂三省聯合會聯合京滬同鄉會組織紹文不過濫厠其間向無充當代表或會之領袖凡此皆關於地方事業直接監督軍官長官以防横暴貪汚間接亦是國民應做之工作至於新蘇公會一本革命之精神因孫傳芳在寗當時不好出面此事鈕委員永建在滬深知其詳並無阻止革命之事第四項謂紹文在議會十五年恃己向以嚴格爲標凖奬勵後進爲職志對於社會服務盡力多矣所謂組織黨部毫無其事且在滬在寗並未返里總之社會做人如入場考試然爲善爲惡衆目共見茲據原告所告各節略述平生行事請鈞局爲長時間之調查如與紹文所述有不符者願受欺罔矯誣之罪云云（二十二日） 
[何總指揮檢閱第一軍在鎭軍隊訓話（劉健羣記）]  
　　何總指揮到鎭以來曾赴無錫江隂丹陽各處視察防務極積準備渡江肅淸江北餘孽完成北伐大計昨復召集第一軍在鎭江全體官兵在公共體育塲舉行檢閱軍容嚴肅步伐整齊何氏率隨員數人蒞塲先巡視一週隨卽開始訓話訓話畢何氏詢各同志有無意見發表然後用手照向各官兵先後攝影此　官兵一體之親愛精神實吾人見所未見茲錄其訓話如次 
　　各位將士們同志們兄弟自到南京以後很想同各位講話但是苦於没有空間的機會現在開到鎭江藉今天休息的時間將我們過去所受的教訓和今後應注意的事項對各位同志說一說從杭州出發以後我與各同志接觸的機會雖然很少但是據你們長官的報告知道各位沿途以來都能够遵守軍紀·黨紀·實行保護人民利益博得一般民衆的同情没有破壞紀律及不各譽的事件發生　是我非常歡喜非常之感謝各位的在國民革命軍中第一軍是最初成立的基本部隊有了第一軍以後才有第二軍·第三軍一直發展到現在四十幾軍之多要是我們第一軍的武裝同志都不能遵守紀律那末國民革命軍一定有很重大的失敗國民革命將没有成功的可能中華民國的前途也就不堪問了本軍的光榮歷史有許多新來的弟兄或者還不十分知道在國民革命軍中是第一軍最早成立而在第一軍中今天到 
 
 

Page 6

 
 
塲的部隊又是最初成立的基幹在廣東時候開始成立第四十團其次便是第二團·四十二團現在第一軍有十師之衆從前的三團已經　火到三十多團了所以能够收如此的效果都是各位同志的努力從第一軍成立以後兩次東征討伐劉楊武昌之役南昌之役以及浙江滬寗諸戰役都是每戰必克無役不從而第十四師和第一師以最少數的兵力破周逆蔭人六萬之衆這種成功是頗不容易的所以統一福建統一浙江肅淸江蘇的南部第一軍頗有奮鬬的成績也就是第一軍各同志努力的光榮第一軍的努力不僅是中國民衆知道就是外國人也都認爲是能够戰鬥的軍隊能擁護民衆利益的軍隊此種偉大光榮我希望各同志永遠不要忘記不單是不忘記並要使牠在國民革命進展中一天比一天的發皇光大起來 
　　各位同志要知道我們所以能够百戰百勝的原因雖多但其主要的原因實不外兩點第一是我們官長士兵萬衆一心大家都能够犧牲私利擁護公利能够充分發表親愛和互助的精神勇往直前一致殺敵其次便是我們軍隊能够遵守本黨的主義實行本黨的政策我們所到之處解除人民的危難愛護人民的利益不擾民不籌餉不拉夫不取民物不佔住民房因此才能得民衆的同情和輔助民衆對於我們如家人一樣替我們偵探敵情傳達消息指引道路運輸糧秣這兩種好處最敵人没有的我們軍隊因爲能够隨時注意這兩種好處所以才有今日有成績此後各位同志要知道我們的勝利是主義的勝利是黨的勝利我們應該永遠在三民主義之下團結受黨的指揮將生命一切付之於黨 
　　現在敵人雖尚未盡除江北有孫傳芳的殘部津浦路有直魯匪軍但是我們的友軍已經向敵人開始進攻了津浦路方面各軍最近占領浦口和縣巢縣俘虜敵人很多並繳獲不少的槍械至於江北方面現已陸續渡江在短期内必能將敵人撲滅在鎭之第一軍不久也要到前線參加作戰了各位同志務必要發揮自已的能力增固有的光榮我相信以我們革命的精神和良好的武器定能戰無不勝剗除民衆厭惡的萬惡軍閥但是同志們不可只是欣羨過去的光榮尤其不要因爲有過去的光榮而矜驕矜驕便不免於失敗我們對於敵人始終不可輕視無論是否殘餘的部隊就是毫無戰鬥能力的部隊我們對付他的時候還得要認定他是很頑强的部隊才能收臨事而懼好謀而成的效果所以此後作戰我希望各同志有幾種注意 
　　（一）服從命令第一軍同志對於服從命令素來都是很可自信的能服從命令則指揮　一動作敏捷作戰時自然必獲勝利無論何時我們必定保持此種精神絶對服從長官命令我們爲黨國犧牲雖赴湯蹈火在所不辭的各位同志對於此點應該永遠牢記 
　　（二）遵守連坐法遵守連坐法並不是一件難事就是要我們各同志作戰的時候要有進無退我們攻擊敵人只有前進才是辦法若果退後便成絶對的犧牲試拿戰史來看凡退却的軍隊比前進的犧牲和損失都超過若干倍是很不値得的若果我們本着黨的使命和大無畏的精神萬衆一心向敵人前進敵人一定殘滅况且現在江北的孫軍山東河南的奉魯軍對於民間籌欵之後又加以搶刧最可痛心的便是姦淫婦女所以現在山東河南江北一帶的人民處軍閥鐵蹄之下受不盡的凌踐蹴踏各同志當中想來不少山東河南江北一帶居住的人你們要是偶然接到家信或者聽到此種情形斷無有不憤恨的不痛哭的因此我們要完成國民革命要解救北方民衆的痛苦要保全革命軍人的名譽和人格只有前進只有奮勇殺賊是唯一的方法 
　　（三）節省子彈浪費子彈是軍隊一般的缺點要知道我們子彈雖多但有時也感受搬運的困難此後我們的子彈應該有三不發不見敵人不發預料無效力時不發描準不正確時不發官長士兵大家特别注意務使發一彈卽能殺一敵人那末我們隨身的子彈儘足以完成國民革命我們子彈還没有用完敵人早就消滅了　 
　　（四）處置沉着注重射擊有許多士兵毫不沉着一發見敵人表尺都没有安好便開始射擊起來醫如敵人離我們有六百米達我們用三百米達表尺去施行射擊豈不是等於向空開槍永遠不能打到敵人的身上嗎近來我到各地視察防務見有些士兵用三百米達的槍向對岸離千多米達的敵人射擊實在笑話我想第一軍駐鎭部隊裡面一定也難免的此後希望大家平時演習對於距離測量安置表尺務須注意作戰的時候更要特别沉着（五）愼重警戒勤務在南京時當步哨及衞兵的精神太不緊張晚間十二點鐘以後有坐而休息的有竟至睡眠的不知道全師以及全軍的生命都完全負託在衞兵身上步哨較諸衞兵尤爲重要更是不可疏忽我希望各同志當衞兵及步哨的時候絶對不可有隨便坐臥懈怠的情形從前我們四十團在武華作戰的事迹想來大家還有記得的周江圩到武華有一百二十里軍隊開到的時候已經是八九點鐘了同時接着蔣校長的命令限卽日攻下武華當時派人到城邊去偵探敵人的步哨很隨便的偵探回來報告後就派幾個勇敢的同志去將敵人的槍提了並活捉回來審問因此知到敵人兵力的分配高級司令部所在的處所遂趁夜進城不傷一人卽將武華佔領並俘虜一千多人繳獲無數槍械從此一戰林隱靑失敗的運命便完全决定了這樣看來全軍的勝敗及生命都關係在步哨衞兵的身上責任是非常重大的陸軍刑罰對於戰時不負責的步哨衞兵係處死刑就是這個原故各位同志千萬特别留意牢牢記着 
　　至於武器的保存也是要加以注意若果槍械銹損就不能使用去殺敵致果槍是軍人的生命應該隨時愛護我們爲黨國盡力一面要有革命的精神同時還要有良好的器械和技術不然便難免演出心有餘而力不足的結果 
　　還有一層應該附帶說明的就是共産黨在中國的搗亂照中國的環境及生産情形而論只有孫總理的三民主義是唯一救國的主義只有實行三民主義的國民黨是唯一救國的黨能行三民主義中國民衆在將來才能够得到眞正的幸福才是各階級自由平等人類大同的坦途至於馬克斯主張的階級鬬爭列寗主張的無産階級專政都不是使現時代的人類得到幸福的良好方法絶對不能拿這種方法去解决人類的經濟問題最少限度也絶對不能用這種方法來解决現在中國的經濟問題所以我們中國根本不能够容共産黨的存在從前總理在生的時候以爲共産黨人同是革命分子要想用偉大的三民主義去感化他們增加國民革命的力量所以才容許共産黨員以各個人的資格加入國民黨論理共産黨員加入國民黨以後簡直是對於國民黨的主義表示投降此後就應該革面洗心遵守國民黨的紀律做國民黨的工作不料他們甘願作第三國際的走狗已經養熟的狗本性難移他們不單是不做國民黨的工作反轉要盜國民黨的招牌來傾覆國民黨消滅國民黨自從北伐以來凡是國民軍拚命取得的地方他們便行其强盜政策將地方秩序完全破壞使多數民衆都没有衣食現在兩湖忠實的工人被他們天天漚着罷工游行以致於失業大家没有飯吃眞止的農民被他們利用流氓拿來當着土豪斷送了生命不知凡幾最痛苦的尤其是拚命殺敵的軍隊現在兩湖商樂停頓没有稅收民間紛亂達於極點大家都没有飯吃那裏還有餘力來供應軍隊呢因此兩湖的軍隊多半是每日吃兩頓稀飯近來私自跑到南京的已經有兩三千人凡是前方武裝同志寄回兩湖家裡的欵項共産黨十元之中要抽去七元他們共産黨少數人享福使我們多數人受苦第一軍當中兩湖的人不少對於這種事件痛不痛心呢現在凡是我們國民政府治下的省分决不許共産黨存在决不使變爲兩湖的現象國民革命是解除民衆痛苦的是要使各階級民衆都能解决衣食住行的問題共産黨却要增加民衆的痛苦使民衆没有衣食這便是國民革命的公敵便是我們的仇讐我們若果不驅逐共産黨雖然把軍閥打倒了使全國民衆又受共産黨的危害我們不但無功還算是國民革命的大罪人所以我們要成爲一個眞正的國民黨員要成爲一個有功無過的國民革命軍人要想將來安安穩穩做一個自由平等的中國老百姓我們一面要打倒萬惡的軍閥一面還要打倒害人的共産黨各位官兵對兩湖的情形都很明白的可以不用多說 
　　再此次我們到前方作戰還有一件應該注意的事就是揚州之役敵人對於俘虜我們官兵的待遇非常殘酷被俘虜去的便没有一個活的多半是用剌刀殺死這種横蠻的舉動本來不能不令人憤慨但是我希望我們的官兵不採用同樣報復的方法對於敵人投降的俘虜不問是敵人之高級官長或下級官長均要如以前一樣相當的優待表示我們是爲救人而戰的軍人不是吃人的猛獸因爲現軍閥統率下的軍隊有許多是被壓迫的民衆他們厭惡軍閥的心理也有和我們很同情的所以他們投降我們應該憐惜不能的因少數的罪惡使多數人不能到靑天白日旗幟之下來求生存 
　　今天所說的話希望各同志隨時記着努力進行我相信不特可以繼續發皇第一軍的光榮並且在最短期間一定可以統一中國可以完成國民革命 
[南京快信]  
　　總部軍訊第三路軍已向鳳陽臨淮關進展 
　　白崇禧電蔣總司令云已親赴滁州督師與第三路軍會攻蚌埠 
　　蔣總司令委許殿爵爲浦口收編委員兼辦遣送白俄事宜昨有俄人諾蘇耶入見據聞與遣送白俄事有關 
　　蔣總司令嚴飭總部全體職員云照得軍事時期公務綦重努力工作猶且不及所有本部職員均應勤愼供職一律禁止應酬以重公務 
　　蔣總司令以前方戰事緊急除有重要軍事必須面見請示機宜或有其他之緊要政務黨務當面報告者外普通賓客昨特規定會客時間及規則如下（一）自下星期一（二十三日）起（除星期二外）每日上午十時三十分至十一時三十分止（二）來見賓客須於先一日在副官處登記卽晚將登記簿呈閱批示後由傳達處通知各客來會時間業已將此規定時間及規則發交副官處俾來見賓客周知矣 
　　蔣總司令昨晨九時召見閻錫山代表劉盥訓密籌計畫 
　　總部發表委胡兆連爲交通副銀行長汪之槐爲中國副銀行長 
　　第四十軍組織特别黨部已設立委員會刻正積極進行 
　　南京市黨部昨上午九時開南京市婦女運動籌備委員會討論婦女一切進行各婦女團體代表出席參加者甚衆由總政治部社會股南京市黨部婦女部共同發起 
　　南京市政廳長劉紀文委吳良爲本市米厘局長今日接事 
　　華北革命同志會代表張心潔華震等到寗赴中央黨部報告黨務（以上二十二日） 
　　第一軍第十四師第四十軍第三師先後由津浦綫移動進攻六合在潘陳集新集鎭等處之孫軍已被擊潰 
　　財政次長錢永銘改定二十四日到寗二十五日就職 
　　省政府議决發行之行政週刋俟淸理舊案委員會成立行政統計具有基礎再着手編製 
　　南京市政廳組織條例已由審查委員會審查完畢提出報告待政治會議議决 
　　南京人力車工會二十二日下午假綉花巷前正誼中學開成立大會 
　　溧陽淸黨委員會公民請願團及旅寗旅滬同鄉會先後電省政府以溧陽縣長胡瓊不諳政治請予撤換當令民政廳查復核奪 
　　浦口直魯退後昨有人搶取民間財物至下關被駐軍拿獲八名訊明後奉令押赴浦口槍决（以上五月二十三日） 
[杭州快信]  
　　浙江捲烟公賣籌備處主任王鵾徙今日假教育會大禮堂舉行就職典禮其籌備處昨日先行設立 
　　第六軍在杭組織集合處望江門外海潮寺爲官佐集合處城隍山海惠寺設士兵集合處 
　　銀錢兩業職員改良待遇條件經工會統一委員會邀集勞資兩方迭開會議大致妥冷惟因資方要求恢復正三職員去留權尚未簽定 
　　整理舊欠公債第二次抽籤還本財委會定二十五日下午假總商會舉行已分請各界派員到會監視 
　　緯成天章各織綢廠昨日起備足現洋開收新繭五天附郭蠶戸紛紛挑繭入城求售價格每百斤自五十四元至四十八元不等 
　　本屆杭縣各鄉鎭蠶桑將告結束收成頗稱中稔臨平謝村三墩喬司各處繭行昨今等日均已開秤每斤定價五角左右至杭州絲市須過端節後開秤 
[安徽省黨部改組委員會成立]  
　　安徽通信安徽省黨部改組委員會定期本月十九日開成立大會是日上午九時許省教育會門首卽人多如鯽會場上坐爲之滿後到者立於會場門外十時許開會行禮畢改組委員宣誓就職次來賓演說政務委員主席蔣作賓委員張秋白先後說畢各團體代表均有演說次主席陳紫楓致答詞甫畢忽一人登台推開主席大聲曰今日開會能許民衆說話否如可以說話否如可以說話我是三千萬人民之一說至此主席卽向衆人曰這位演說不在規定秩序内若如此人人要演說到晚亦不能完事到會諸位如贊成這位演說卽請舉手云云話未完台下衆人大呼打這擾亂會場秩序的於是七手八脚將演說之人拖下台來門外彈壓之警察遂上前帶去送到公安局當晚卽經訊明認爲有神經病釋放了事當衆人呼打時會場秩序凌亂幸未幾卽行回復後呼口號撮影散會 
[外報紀漢口最近局勢]  
　　文匯報云據二十一日漢口無線電稱夏斗寅軍猶未抵寳塔山昨電係出訛傳但夏軍前鋒今距武昌僅十二哩武昌當局已與夏斗寅接洽其要求交出共産黨首領六人卽在此時表示漢陽鄂軍第十五軍已爲湘軍第八軍繳械豫境運回傷兵則是豫南交戰之說已證實中國方面現圖阻止華人運箱籠入租界又據二十二日漢口無線電稱武漢局勢今日尚未有變動 
[豫西豫西之兩路風雲]  
　　榮臻對南停止軍事行動 
　　吳衞隊旅有被奉軍繳械說 
　　奉軍在遂平純取守勢　 
　　鄭州十二日通信西北軍方振武之第一路孫良臣之第三路自八日進據陜州鎭嵩軍全退洛陽未謀抵拒十日上午西北軍前部已抵鐵門離洛陽僅八十餘里并分兵一路由陜州渡河將繞道垣曲而趨豫北之淸化鎭以斷奉軍後路在劉鎭華意願與西北軍聯和服從三民主義以保全現有實力惟張治公王老五柴雲陞一致反對甚爲堅决各師旅長主張向奉乞借子彈洛陽仍歸鎭嵩軍負責堅守因此主戰主和主守主張不一丶張治公於十日專車由各來鄭田維勤李振亞馬文德李元藻先期抵鄭遂由韓麟春召集各將領開一會議結果鎭嵩軍全部退駐洛陽以南之龍門宜陽一帶隴海路正面由奉方調軍抵拒京漢南路之副司令榮致調任西路指揮田維勤任南路指揮昨日（十一）駐許昌之第八軍萬福麟部駐歸德之第十軍于珍舊部盡開來鄭預備今明二日出發西往駐孝義之吳子玉尚有張席珍之第三師·閻治堂之第四師·聽其指揮近因西路風雲緊逼吳頗侷促不安旬日以内不往南陽卽來鄭州南路黨軍共有第四·第八·第十一·第十五·第三十六·五軍十萬餘人集中駐馬店最近因李景林曾秘密來鄭轉道赴滬與舊部榮臻有所接洽故榮臻對南停止軍事行動黨軍亦未急進僅嚴爲佈置而已奉方調榮臻爲西路指揮恐亦爲此豫省風雲最近或將有所變化也 
　　十四日續信西北軍自靈寳而陜州·而鐵門着着東進前日（十二）已過新安離洛陽僅三十餘里鎭嵩軍一未抵抗張治公十日來鄭乞援奉方十一日卽行返洛韓　春乃調萬福麟之第八軍·高維岳之第九軍·及于珍舊部第十軍陸續向西開拔昨日（十三）上午已有一部抵洛鎭嵩軍全部將退洛陽南北以奉軍抵抗隴海路正　但截至今日國奉二軍尚未直接接觸張治公尚有洛陽來電甚多劉鎭華雖願聯和西北軍而部下不滿亦無良策一聽張治公之調度而已惟困守孝義之吳子玉近頗侷促不安因汜水鞏縣有吳氏舊部張席珍閻治堂兩師駐紥聲言爲自衞計無論何方軍隊不得入其防地故鄭州西上客車祇能開抵榮陽洛陽東下客車祇能開抵汜水近日奉軍西上逕過汜水鞏縣並未徵吳同意吳部以兵單力薄未加拒阻因此奉方對吳能否深信不疑保全其所部槍械尚爲問題昨傳吳之衞隊旅已被奉軍繳械是否確鑿尚未敢决豫南奉軍自抵遂平後韓麟春連電阻止南進純取守勢黨軍亦並不急於北進是以日來南路戰訊雙方均無發展鄭州自十日起舉行拉夫搬運糧秣子彈交通司令蔣斌并致電京漢北路各站長凡有車輛須一律開集鄭州以備軍用沿路軍隊未得交通旅允許者不得任意扣車云云觀此豫省之風雲似又日益緊急矣 
[馮玉祥誥誡高級軍官]  
　　頒布誡言十條 
　　西安通訊馮總司令最近對於各高級軍官頒發誥誡十條言辭整肅茲覓得原文披露於下古者兵法云將者民之司令國家安危之主得人則兵勝而國昌失人則軍覆而國滅兵之勝敗國之存亡皆繫於將况今當革命時期以民衆武力之軍隊託之於將領是以將領之賢否關係革命勢力之成敗亦卽關係於被壓迫民衆之存亡我軍自旅長以上各高級軍官升調過於迅速位置旣高責任日重其平素學有根底者固不乏人而未嘗學問者亦屬不少驟統數萬數千之衆又當事變紛乘之時往往旁皇無主畏難苟安良以才不足以勝器終必貽黨國余甚憂焉茲特頒發誥誡十條以爲補濟之方俱係切要之事凡我軍旅長以上各高級軍官均須手錄一通時時過誦研求玩索實踐衆行賢者因此加勉不及者應急起直追則臨衆將事自有正確之主張不致再虞隕越豈惟將領個人之幸黨國前途實利賴之凡此必修之課萬勿視爲具文余當隨時考查促其進步别其勤　以定懲奬務各奮發勉行勿辜厚望誥誡十條詳列於次（一）革命化我國政治腐敢社會不良民衆痛苦至今極矣其原因皆由帝國主義之侵略加以賣國軍閥爲其工具層層壓迫以致種種風化均落人後實殖民地之不若矣故我以爲要免除此弊自非努力國民革命不可惟革命事業至爲艱宏必須聯合與我同情之民族猛勇奮鬥而革命理論尤非夙夜從事研求不可至於如何喚起民衆如何扶助民衆團體如何集中革命力量如何鞏固革命基礎均須與所部官兵百計努力一致進行無論當何時在何地辦何事皆須審問是否合於革命之本旨此爲我輩最新生命不容一刻疏忽也嗣後潛移默化則全部官兵自均能適合於革命正軌無論生死决不稍渝充此精神必能完成使命自救救人萬萬努力（二）勤學問用兵乃極危險極繁難之事處處均須實事考求故高級軍官應知戰略奇正虛實之用並至於連長排長一兵一夫之動作皆須切實明瞭一槍一砲之構造用法均須件件親自檢點親自試放良以長官在臨戰時爲所部之將平素卽爲所部之師現當兵器戰術日新月異之期政治黨務必須努力工作之際縱使好學不倦刻刻留心猶虞不及其他人情物理社會諸端皆須深悉方能措施得力如欲措施得力苟非勤求學問將何以增益又何以教練士卒又何以擔當一方面之任務故無論何等繁忙必須每日騰出時間多學多問庶足以增進智識臨事應用自不至空疏無具矣（三）宏器度爲將之道器度爲先器度者柔而能靱寬而能剛謙而能有禮之謂必須忍人之所不能忍然後能辦大事必須納衆人之見而後加擇必須休休有容而使人人樂於效命若驕矜自滿無形中以地位傲人則訑訑之聲音顔色已足以拒人於千里之外若志量褊窄動以細故責人而不能徐徐誘掖則人誰無過終必至於無一伴侣若安於小就或妄自菲薄而不知以遠大自期則其志量必日卽於卑落尚何致遠任重之可言此等地方必須涵養雍容切磋　益自能擔負解放全世界之類之重任矣（四）辦事理不論何事無所謂極難無所謂極易旣不可因難生畏又不能因易而忽故必先考察事之來踪去迹然後詳思其理擬定辦法數條再加考究擇至妥善之途當卽猛力前進倘其中有不可能而不容勉强者亦須詳察其不可能之理由而爲補救之方其要訣須從利害兩方面着想從利字一方面可以策事之必成害字一方面可以設法解除一切障碍凡遇事而不加詳察動呈難色者皆由於事理辦不淸楚之故誠能辦淸事理自有妥當辦法則無堅不克無事不舉矣各高級將領尤應切實注意（五）愼言行高級軍官之一言一動爲所部官兵觀瞻所繫處皆宜留心必言動之足爲官兵法旨庶可行之不疑若稍一不愼隨便出言率意動作則以後號令卽不能取信於所部易曰言行爲君子樞機之發榮辱之主關係如此之大各將領統率衆士尤與普通人士不同必須愼自檢點勿輕發無謂之言勿苟爲無意識之舉方能使言動無失所部官兵得依此種良好模範自均成謹篤之人節制之師其基在此（六）謹用人用人之道至關重要所貴循名考實必使實當其名名當其實無論任用何人授以何職必須嚴密省察以覘其是否稱職奬擁其所能而匡勉其不逮然後職無虛設至於人之情貌各有殊異才之短長决難齊一自應舍短取長補偏救弊漸成完才庶無僨事譬如下師之治木然得其道雖竹頭木屑皆供要用失其道則雖棟樑之才亦徒朽棄而已萬不可因一時之喜怒爲用人之標準亦不可因其人有一二之長亦竟過於擢用不再加以考察至於不問才能而專引用親戚故舊最爲所忌如有此種舉動一經查明定行重懲切切戒之（七）明賞罰賞罰爲軍中惟一大政懲不善奬有功庶使全軍將士知何事爲善何事爲不善何事應爲何事不應爲蓋以示全軍以正鵠而來者有所步趨者也故賞罰不在大小而在當否不可姑息養奸不可假公市惠必須明察事情方能權衡得中賞當其功罰當其罪全軍精神自能振作司馬法云賞不逾時欲民速覩爲善之利也罰不遷列欲民速覩爲害之善也故賞罰第一在明而得當第二在速而應機則所部官兵知所懲勸而隂化於善矣至於不問功罪因私意愛增而行賞罰最爲大忌應力戒之（八）體兵情各官兵多來自由間未受高深之教育抛父母離妻子忍勞耐苦以爲黨國効力其在軍中别無所依惟賴長官體察撫慰與共苦绵庶能情意融洽團結一氣至官兵各種狀况如身體志向學術技藝道德嗜好習憤以及各個人家鄉生活情形對於學術之好惡皆須留心訪問嚴密體察時時刻刻於此等處痛下工夫加以之體恤導之以正軌務服其心務去其惡其他行伍中一切情形無論鉅細無不了了則一切處置自能合度旣不至於茫然亦不至於武斷諺曰不知性者不可與同居何况我軍人相處以求共同致力於國民革命之事業　須特别加意（九）勵道德夫道德者所以維持人與人之隄防爲個人立身行事之木苟有才器而無道德則入於岐途其個人必至於墮落而影響遂及於人君則才器愈優爲惡益烈無論個人才識如何長進軍隊如何能戰應有道德以範圍之則萬事庶出於正軌而不至妨害其他若見利而忘義不可也只知愛錢不明革命主義不可也必須先能廉潔自持道德方能立足尤必須刻苦自勵方可實行此等地方關係終身人格務望努力實行其他動輒漫駡肆情縱慾驕人以功受人諛贈以及貪　無恥敗行之所爲殆不可勝舉務要時刻自勵兢兢自守總期成爲新道德之完全軍人方足以寄黨國之重任（十）有恒性古語有云靡不有初鮮克有終良以始事非難而終事實不易也夫革命奮圖以救吾國及救全世界被壓迫人類爲何等大事路程遥遠障礙重重則時間之久暫未可預定設無堅定不拔之志氣而輔之以自强不息之精神又何能達此目的貫澈偉大之主張吾黨總理孫中山先生致力國民革命凡四十年險阻艱難尚未底於成功之域而主張貫澈終始不渝此種恒性毅力可法可師蓋凡體大之事斷無咄咄卽成之理故必立定目標循序力進然後始可觀成若於半途之時忽生意志或偶有挫折便棄全功似此無恒則終身無一成就之事至於如何練習有恒卽在起居日用上痛下功夫如辨明而起必須日日行之無或差忒其他各事莫不皆然我輩今日黄重時艱於此等地方尤須切自勉勵司馬法日一人之禁無過瞬息卽謂瞬息之間不可離此恒性以上所舉務須恒久行之自有成效可見矣切盼切囑 
[傅鶴庭在徐被槍殺謂其爲黨軍活動]  
　　徐州戒嚴司令部於八日晚在東車站中正街濟民醫院捕獲黨人傅鶴庭等是日晚又在西門内坤維醫院捕獲婦人張劉氏等嗣又於十三日在蕭縣順昌絲店捕獲嫌疑人徐學詩皆寄銅山縣監獄收押迭由戒嚴司令部提訊當時軍界當局對此案異常秘密褚玉璞返徐以後戒嚴司令史晟恩向之請示并呈請張宗昌電令乃判决將傅鶴庭槍决於十八日午間十二時執行將傅由縣監獄提出并未加綁史委副官李鳴謙監刑軍警約二十人挾傅步行至東門外宏裕廠蛋廠迤東傅猶神色自若砰然一聲尸身倒地戒嚴司令部爲購薄材一具收殮卽葬刑場迤南頃經探詢傅係山東郯城人年約二十五六歲去歲在徐設立濟民醫院其在警廳立案之名字則爲張惟謹今被戒嚴司令部探悉係爲黨軍謀活動遂將其捕獲槍决其餘被捕人尚在拘押未悉作何辦理茲誌其佈告如下「爲佈告事案查本部於本月八日在中正街濟民醫院拿獲黨人傅鶴庭一名訊據供認受中央黨部委派擔任徐濟間活動任務并經約妥蕭嶧滕各縣紅槍會匪兩千餘人乘機起事等情不諱當卽報奉張總司令電令着卽執行槍决等因除提犯傅鶴庭騐明正身綁赴刑場執行槍决并呈報外合行佈告仰合邑軍民人等一體知悉此佈」 
地方通信 
[松江]  
　　省委蒞松調查黨務松江縣黨部自四月十八日被毁後一班忠實黨員四出呼籲迨毁黨份子歛跡遁走該黨員等卽着手淸黨呈由東前政治部委任政治監察員陳德徵來松指導改組由陳委派徐偉聲等七人組織改組委員會辦理全縣黨務茲南京省黨部以各縣概須澈底調查統一改組故派各委員分往各縣實地調查松屬由常務余心一葛建時兩君擔任業於二十日上午帶同隨員祝業殷譚翼鵬乘車抵松至縣黨部後卽有主張松中合併之學生推派代表王正潮等八人前來請願余葛兩君當卽出見嗣乃調閱改組委員會全案卷宗及前縣黨部賬目召集各改組委員各部長詢問黨部内容經過狀况及現時各部工作情形與松中解决經過當由邵嵩生·邱鴻章·徐偉聲·宋傳驥·濮孟九·陸伯周·陸叔廉等逐一報告余君等登人記錄午膳後復親往松江中學查勘嗣由藥業職工會·綢布職工會·襪廠工會·線毯工會·茶食職工會·松江商協·捲烟業分會等八工商團體在圖書館開歡迎大會余葛兩君乃前往演說工會方面提出兩個議案（一）請懲辦土豪劣紳（二）端午節爲店舖職工進退之期要求函禁不得挾嫌開除余葛兩委員允爲函縣照辦旋乘四點二十分火車赴滬聞定明（二十三）日前往淸浦二十五日則往金山縣調查 
[金山]  
　　兵災善後救濟會成立浦南金山此次兵災所受損失較甲子之役爲重張涇·泖港·横潦涇一帶及衞城等駐兵稍久之處受害尤烈所有農舍田器牲畜種籽悉被毁刦一空現在春耕已屆大都要耕無資且有無衣無食或至無家可歸者縣長焦忠祖蒞任後卽决定募欵設會救濟節經派員調查並聯合松會曁請上海濟生會撥欵協濟本月十六日開成立會松江特派陸規亮君到金參與表示願與合作因亦公舉馮夢老爲名譽委員長王一亭爲委員長黄涵之爲副委員長推定會務幹事丁迪光倪若水錢卓然姚子石等四人募捐放賑各部幹事八十餘人沈從先任文牘馮思　任庶務仍請旅滬鄉人陳陶遺錢選靑黄芳墅蔣倜卿畢靜謙沈思期等就近向濟生會商撥協欵卽日分投辦理積極進行並議先提甲子振餘存欵二千元擇災情較重者先行發放逐後收到振欵分次分等散發一俟急振告竣後再籌公欵續辦義振作貸欵或平糶曁收買螟蟲以工代振之舉 
[無錫]  
　　呈請開放烘繭土灶無錫縣農民協會籌備處爲維持農民生計化除積弊免受繭商壟斷開放烘繭土灶事呈蔣總司令文云竊敝縣人口號稱百萬業農者約占十分之七除種植稻麥外大都以栽桑育蠶爲生業每年春夏二季鮮繭産額約價値銀八百萬元左右實爲農産品之大宗近年以來繭商慣用經濟壓迫方法聯合要求以前帝國政治之官廳不准農民設立土灶自由烘繭强迫出售鮮繭因此繭商不顧農民栽桑育蠶之成本將鮮繭價格减低使育蠶農戸暗受巨大損失無不敢怒而不敢言而繭商則從中吸收厚利農民日益貧困遺害地方實非　鮮如果十灶開放鮮繭無平準價額時可自住烘藏遇有相當價値再行出售可無賠累之苦且貨高者得價厚次者得價溥復能促進其各自改良蠶桑之功效對於國家稅收苟辦理之得當决無矩收之虞偷漏等弊反因除去云云 
[崇明]  
　　商民協會籌備會崇明市商民協會於二十日召集各鄉鎭代表開籌備會到八十餘人公推徐伯明主席報告開會宗旨並經過情形次選　備委員九人徐伯明·胡駿·　雲飛·程梯雲·　　培·徐超·劉泮淸·馬邦耀·張西增·等當選繼通過章及宣言　呈請縣署備案聞會員之加人者甚爲踴躍 
[鎭江]  
　　要聞雜記（一）新任鎭江市公安局長俞子厚今日上午十時行就職禮（二）鎭江警界全體昨日下午二時公讌第十七軍副軍長兼第二師師長杜起雲以資聯絡（三）鎭江市公安局監察員辦公廳幹事姚鉅元因有共産嫌疑經何總指揮諭令公安局長嚴加看管 
　　徵收畝捐充警備費丹徒縣譚縣長前與丹陽等五縣聯合剿匪並議定招募警備隊一百名預算經費須一萬二千元現徐借用積穀欵項八千元外餘四千元决由仁讓高資歲豐上黨四鄉担任每田一畝加捐一分七厘日内卽將實行 
[嘉善]  
　　函請緩增印花稅本地商會以前接縣署通告自五月一日起所有各商店帳簿憑摺須黏貼印花一角照原稅加八分故特召集各會員開會討論僉謂善邑自時局更張商業凋敝各項帳簿憑摺改貼印花一角商力實有未逮當照德淸新市等處請求省政府展緩增貼以示體恤茲悉該商會已據情呈請展緩矣 
　　遴派繭捐局長善邑每屆春間由省遴派專員來善設局徵收繭捐本函新繭將近上市業經財政委員會委派施鐸爲嘉善縣繭捐徵收局局長並令警所隨時保護以重稅收 
[嘉興]  
　　總工會成立會情形嘉興縣總工會於二十一日由各工會代表選出張穆周等九人爲執行委員並於二十二下午在運動場開成立大會各工會全體工友均整隊到塲全城商號工場因此特休業一天以伸慶祝各報行委員卽於開會後宣誓就職各界均有代表登場演說最後又有女學生表演各種游藝以助興趣無如游藝開幕後觀衆多因爭立檯前致與緯成公司糾察隊略起衝突旋經觀阻而游藝亦遂宣告中止 
　　除螟會將收買蛾卵嘉興縣除螟會於日昨召集各區徐螟事務員開會討論公决三化螟卵卽將發現卽行定價通告開始收買以資剷除並由周朗厂提議將收買螟卵價格减短保留欵項作今冬上買稻根之用經衆討論認爲可行惟對於收買稻根辦法亦須議訂以便施行决下屆會議時再將辦法付議公决 
[平湖]  
　　所長署長銷假視事本縣警察所長朱宇程請假已久警務由乍浦警佐端木和兼代監獄署長邵聯英亦因事請假獄務由縣者政務科員楊國威代理現聞楊氏已調充駐平緝私營書記官對於監獄署職務無暇兼顧特函催邵署長返署銷假茲悉邵氏已於本日回平復職朱宇程所長亦已回所照常視事矣 
　　潘縣長業已履新新任本縣縣長潘忠甲字更生本省海寗縣人已於二十日接印視事就職布告用本色紙書嘉法陸警迎接之轎輿均拒却不用步行進署絶無官僚習氣接事後各科辦事人員均有更動氣象爲之一新 
[湖州]  
　　黨務彚聞吳興縣黨部登記已畢現已着手審查各級黨部日内黨可成立關於農民運動已由省黨部委派張庸民蒞吳指導一切至於湖屬特派員文時已赴德淸縣組織黨部吳興黨務指導員沈遇春昨奉文特派員電召赴德接洽一切 
　　縣長赴滬籌募軍餉此次浙省籌措軍餉吳興應募一百萬元縣長李伯勤現雖竭力籌募無如當地殷富泰半旅居滬濱籌欵非易頗費躊躇茲於二十二日赴申分向殷富勸募 
　　奉令招考軍政學生吳興縣黨部昨接二十六軍軍長周鳳岐電稱該軍在杭設立初級軍官教育團招考軍政學生令縣政府會同縣黨部及各中學校辦理招考以便酌量人才送省覆試當於昨（二十一）日下午在縣黨部開會討論結果先由縣政府縣黨部及省立三中學縣立女中會銜出示招考並推出代表三人在縣黨部設立辦事處準備一切手續定於三十日考試後卽行送省 
[紹興]  
　　預備警察通令取銷紹興警察局昨通令各署所隊云照得預備警察旣無給養殊滋流弊應卽一律取銷一面由本局定期招考此後遇有警察出缺卽就錄取各警按名傳補以期整頓各署所隊如有志願充警之人准予隨時保送聽候試騐錄用 
　　勞資仲裁會籌備會紹興勞資仲裁委員會昨在縣黨部開籌備會公推劉尚軒主席議决委員産生機關及委員人數計縣黨部三人統一工會·商民協會·警察局各二人地方分院·縣署·越社·商會·獨立隊·二十六軍補允營·省防軍第六團·縣農民協會籌備處各一人合計十七人組織之分總務·文書·調查·三組主任由委員公推兼任計總務文書兩組各設辦事員二人調查組設辦事員四人經費由縣稅項下開支擬定暫行條例仲裁條例辦事細則公推劉尚軒胡維賢起草會址設在商會内 
[硤石]  
　　柴炭業發生罷工硤石柴炭業間有桐廬帮工友不少其已加人海寗總工會者占其多數近日聞海寗方面業已加薪遂引起該帮工友於前（二十二）日一致聯絡紛向各店東要求惟店東生泰元等尚知體恤當允於四月俸薪概加一元不料該工友等咸以海寗已加三成爲辭表示不滿一時激成罷工幸各店東維持得法未聞有暴動之舉 
 
 

Page 7

 
 
教育消息 
專電 
　　（天津）省署令教廳禁男女同校注重讀經（二十二日下午五鐘） 
　　（奉天）中日中等以上男女各學校今日（二十二）開聯歡會參觀者甚衆（二十二日下午五鐘） 
要聞 
[浙省教育機關每月經費數目]  
浙江省立教育機關每月經費預算數目如下列 
機關銀數機關銀數 
工業專門一○·四八五元第九中學三·二八一元 
農業專門五·○○○元第十中學四·五八五元 
法政專門二·四七五元第十一中學三·五八二元 
醫藥專門六·八三四元蠶業學校二·一四二元 
女子中學四·九五七元商業學校二·一五八元 
第一中學五·四一七元産業學校八六八元 
第二中學三·三一八元水業學校一·九八二元 
第三中學二·八六三元圖書館一·三一○元 
第四中學四·八二一元運動場五五九·六六六元 
第五中學三·五二四元留歐美費約九○○○○元 
第六中學三·○九一元留日經費一○·三六○元 
第七中學四·九九四元九校補助費九六六元 
第八中學三·二○一元 
共計一○一·八○三·六六六元 
[浙江省視學出發視察]  
　　浙江省政府教育廳省視學劉棣華等十二人連日開會討論出發問題議定本學期視察程序如下（一）「日期」五月二十日出發七月十日回廳（二）「分區及分組」按舊道屬分四區每區三人或二人爲一組一丶錢塘道·錢希乃·馮克書·劉棣華二丶會稽道·金嶸軒·金省眞·袁恒初三丶金華道·方潤民·黄駿如·羅迪先四丶歐海道·胡衞華·周志拯（三）「視察步驟」一丶與縣教育行政人員談話（甲）詢問全縣教育概况（乙）調集各種表册（丙）討論視察方法二丶實行視察（甲）共同或分頭視察（臨時定之）（乙）與學校行政人員談話（丙）分别塡註表册（丁）視察（戊）視察後談秙三丶開分組會議四丶召集討論會 
[浙省政府通過省視學條例]  
　　浙江省政府業已通過省視學條例如下（第一條）浙江省政府教育廳設省視學若干人承廳長之命視察指導全省學務以期教育之改進（第二條）省視學之資格如下（一）國内外大學教育科高等師範學校及師範大舉畢業而有教育經騐者（二）國内外專門以上學校畢業具有教育學識及二年以上之教育經騐者（第三條）關於專門以上學校及其他特殊事項得派臨時視學視察之（第四條）臨時視學之資格如下（一）國内專門以上學校畢業曾任大學教授者（二）對於某種事項有特殊學識及經騐而著有成績者（第五條）省視學對於各地方學校及其他教育機關之辦法認爲不合　有直接糾正之責（第六條）省視學視察各地學校及其他教育機關得調閱各項簿册（第七條）省視學遇必要時得變更學校教授時間（第八時）省視學於每學期出發前應開視學會議參照上學期改進方案决定本期更一步改善的指導方法（第九條）省視學於某區視察時得召集該區或教育人員開會討論共同計劃改進方案（第十條）省視學出發視察應將經過情形隨時報告於廳長（第十一條）省視學每年至少須將全省學校及其他教育機關視察一週（第十二條）省視學服務細則另訂之 
[浙教廳修正法令會常會紀]  
　　浙江省政府教育廳修正教育法令委員會於二十一日下午三時開第三次常會委員出席者趙冕陳政等九人胡永聲主席會議結果小學教員檢定規程推羅迪先·沈光烈·胡長風·三人修訂私立中等學校立案暫行條例推趙冕起草浙江派遺留學生規程及選派專門研究昌規則惟張行簡合併修訂云 
[崑山縣教育協會開執行委員會]  
　　崑山縣教育協會於昨日（二十二日）下午一時在崑山初級中學開第四次臨特執行委員會會議到有委員蔡望之·吳粹倫·王振飛·胡叔異·徐劍寒·張料民等五人由主席團推定吳粹倫爲主席全體向總理遺像行三鞠躬禮由主席恭讀總理遺囑茲將討論議决事項錄下（一）報告會務（二）審查會員案議决卽日由臨時執行委員組織審查會審查之（三）審定縣協會章程草案案議决照案通過（四）審定各區及支部章程案議决卽日由臨時執行委員審定後發還各區及支部（五）第二三四區來函請求縣協會成立會改開代表大會案議决準開代表大會由各支部推選代表每滿五人推選一人（六）　直及正義南星鄉教職員來函提出選舉縣協會執行委員的意見案議决以縣協會執行委員由大會時各區代表選舉本會不能支配覆之（七）縣協會正式成立日期案議决將會員表彙送省協會核準卽請省協會訂定日期并派員來崑指導成立 
[南匯縣教育協會成立大會記]  
　　前匯縣教育協會於本月二十二日下午二時開成立大會簽到全縣區會支部代表一百五十二人先推舉楊彬如爲臨時主席次向國旗黨旗總理遺像行最敬禮次恭讀遺囑靜默三分鐘　次由省教育協會代表孫紹伯致詞略報告省教育協會經過情形後演講黨化社會教育爲達國民革命目的之惟一方法次政治監察員梁烈亞及會員徐百寛相繼演說次嚴靜安及朱海肅報告籌備經過情形通過會章推定孫紹伯爲總監察員舉行投票開票結果楊彬如衞亞峰·杜象飛·丁守吾·倪楚翹·徐百宜·楊幹靑·濮氣雲·陳文龍當選爲執行委員嚴靜安·王尚炎·秦洛才·當選爲候補執行委員 
[崇明城市學校全體改組]  
　　崇明縣教育局召集專家討論改革全邑教育業誌本報日前又召集城市教育顧　若等八人開城市小學改進會由局中辦事員祝全時主席茲將議决合併辦法錄下原有第一小學將全數房屋改作本教室原定城東城北兩校闢爲本教室原有女師校專作委員學生膳宿處原有尚志校專作女生宿舍及中學部教室原定城南校擬購書籍及體育用具專爲師生娛樂部原定貧民城西兩校舍或拍賣或作公共塲所至各教職員薪金及學生納費均由教育局經收經發以期統一云 
本埠 
[上海教育委員會之議决要案]  
　　五月二十一日上海教育委員會開第五次會議出席者姜伯韓·楊杏佛·朱經農·王世杰·周鯁生·歐元懷·胡明復·周仁·陳德徵·劉大白·黄惠平·桂崇基當推姜伯韓主席於下午四時開會議决事項如下（一）東吳大學法律學院來函該院現已改組呈報正式立案由議决該校旣係大學應呈請中央教育行政會立案（一）浦車中學函復該校校董會所經手之各項賬目向由財政經理員秦硯畦經管並不存在校中由議决致函秦硯哇調取各頃賬目由浦東中學轉（一）上海特别市中小學教職員總聯合會報告重選職員一切均依法改組由議决應俟調查員報告後再行核辦（一）特别市黨部來函據　旦大學學生會函請轉知本會重行審議加委何魯維持該校校務由議决應向中央教育行政委員會呈請（一）上海大學學生會陳述上大内容情形議决函復該校學生會請開會會同上大教職員會推派代表直接向東前政治部說明原因陳請啓封（一）靑年會高中商科二三年級全體學生來函議决函復該校全體學生遵照董事會議决進行（一）澄衷中學報告學潮始末並經過情形請求指示由議决該校旣改爲委員制仍照改組後之校務委員制辦法進行（一）上海法政大學來呈推定張知本等五人爲校務委員請予加委由議决該校善後辦法已由政治分會議决所請加委無庸置議（一）政治分會發下上海法政大學學生會呈同前由交本會查照辦理議决復呈分會上大法大兩校善後辦法已奉鈞會議决無庸加委委員業已函致該校矣（一）飛虹學生函請本會轉知滬北工巡捐局將該校應得學欵儘先發給以維現狀議决派員調查後再行核辦（一）育德小學校校長翟世鎭報告該校實在情形以憑解决糾紛由議决派員調查（一）育德小學校教職員楊泰鴻呈請派員調查前校長翟西華劣跡由議决同上（一）育德小學校周培基等函陳爲教員吳垂韓等驅翟校長代抱不平宣言議决同上（一）上寳平民教育促進會呈報各件請備案由議决該會分子不純且在國民政府新教育計劃未規定以前此種機關是否應該存在尚屬疑問應函知該會停止進行（一）桂委員提議本會應發表宣言表明對於本會教育界反動分子之態度案議决通過（全體贊成）並推定桂王楊三委員起草宣言（一）江蘇交涉公署函知東京同仁會印贈醫學書籍附來調查江蘇醫校淸單請轉知各醫校照式塡註議决照辦（一）政治分會發交據補助教育經費委員會呈報該組織緣由及委員名單請予備案等情轉知本會查照由議决派員調查後再行核辦（一）歐委員報告調查留雲學校糾紛案議决仍責成童行白繼續辦理並囑其多聘優良教員任教並由本會函復留雲寺住持撥欵維持（一）歐委員報告調查民治小學案議决交上海特别市黨部辦理 
[蘇省教育協會執委會紀]  
　　議决會所遷寗 
　　江蘇省教育協會於二十二日下午二時開第十六次執行委員會到會者爲潘公展·王甸伯·吳豹軍·湯濟蒼·王恪成·張廷　曾品仁·林立山·（吳代）金侣琴·（曾代）恭讀總理遺囑後靜默三分鐘由曾品仁主席華痕漚記錄（甲）「報告事項一」（一）本會接五月十八日省黨部特别委員會公函稱經該會第十四次會議議决准予備案並加派委員八人會同組織由（二）今日又接奉省黨部第四十三號公函稱經議决委派馮士奇等爲江蘇省教育協會籌備委員（三）靑浦縣教育協會籌備員函報五月八日成立臨時執委會並定於本月三十日開正式成立大會（四）吳縣教育協會呈報五月一日正式成立（五）金山縣教育協會籌備員報告各區協會及支部成立情形（六）武進縣育協會臨時執委會報告籌備進行狀况（七）丹徒縣教育協會臨時執委會報告該會最近工作（八）常熟縣教育協會呈報該會成立情形（九）金壇縣教育協會籌備員王學曾等呈報籌備經過情形（十）上海市第三區教育協會函陳改良中小學教員待遇之意見（十一）太倉縣教育協會臨時執委會函報最近工作（十二）張委員廷灝報告代表本會出席上海市教育協會成立大會各種情形（乙）「討論事項」（一）本會遷寗問題議决卽日在寗尋覓相當房屋准備遷徙（二）江寗市教育協會籌備員林子碩因事辭職案與同市教育協會王籌備員芷湘函請辭職案合併討論議决仍請林立山在寗就近接洽挽留（三）金山縣教育協會籌備員駱晨鐘函稱接奉金山政治監察員通知原籌備員李一　係跨黨份子應卽撤消案（四）曾委員品仁提議加委倪浩如爲靖江縣協會籌備員案議决通過至五時許散會 
[上海市教育協會已成立]  
　　上海市教育協會於二十二日下午假市黨部開成立大會會員到者甚多（一）公推魏冰心鈕永亮許書紳爲主席團（二）向黨國旗總理遺像三鞠躬（三）恭讀遺囑靜默三分鐘（四）籌備員報告（五）市黨部省教育協會代表劉斌劉季鴻張廷瀕諸同志演說（六）通過宣言章程（七）公推檢票唱名各二員（八）選舉執行委員當選者爲魏冰心錢琴一·許書紳·俞慕古·鈕永亮·程石生·嚴幼芝·陸韜茜·孔逸民等九人又當選候補者爲陸仁生·王同福·楊仿周·匀浩春·張增泰等五人議决每區當選不得過二人故無　隅者現由籌備會召集籌備員執委候補執委於二十五日下午三時半在新閘和安校開移交就職禮 
[上海教師聯會開大會記]  
　　上海特别市小學教師聯合會日昨下午二時在大東門普益社舉行第一次會員監察委員大會同時選舉正式執行委員推王岳屏主席曹雲蛟記錄臨時執行委員代表曹君報告經過情形會計董君報告賬目通過章程討論（甲）實施黨化教育問題議决由執行委員會負責進行（乙）組織平民學校案議决先行本會試辦一所再行擴充（丙）關於本會會員一切要求案議决交執行委員會討論之（丁）組織五卅演講團决議由本會宣傳委員組織（戊）改選執行委員當選者王岳屏沈舒安劉九臯柯子佩曹雲蛟姚雲摶趙豐豪毛務生曹振候補袁琨鄔時英金家豐監察委員當選者邵翔笙陳子堅孫歐候補毛務生 
[市黨部調查各校反動派]  
　　市黨部靑年部昨日爲澄衷中學有反動分子搗亂該校學生會特派高蔭祖同志前往調查又派高蔭祖同志赴吳淞同濟大學學生會調查該會内容及國家主義派搗亂情形又派劉斌同志至大同大學改組該校學生會五卅二周年紀念該部革命去年週刋將出版一大厚册特刋已分函徵稿云 
[市校長請市公所確定發欵期]  
　　上海市立各學校校長昨在比德學校開臨時會討論各校經費問題到會者二十一人議决推舉代表凌其瑞朱連三王定誠三人携函向市公所交涉茲將原函錄後敬啓者昨接上海市立學校教職員聯合會函稱各校四五月份經費務向市公所交涉於本月二十六日以前一律發淸以後各月經費亦須按期照發不得延欠並將交涉結果於本月二十四日前函復等語當於本日在比德學校召集校長臨時會提出討論僉謂小學教員月入無多平時生計已感困難若再延欠將益引起恐慌該會函述各節均係實情應請准將四五兩月份經費一律於本月二十六日以前全數發淸並確定以後各月發欵日期除推凌其瑞朱連三王定誠三人代表面陳外用專函達祈將請求各項尅日復以便轉致實感公誼祇請台安 
[私立學校聯合會開緊急會議]  
　　上海特别市私立學校聯合會執行委員會已兩次不足法定人數流會五月二十一日召集開會人數依然不足乃由到會各委員改開臨時緊急會議維持會務當推陳濟成爲主席公决（一）南市中學代表謝守恒經營會欵文件已赴南京由本會致函速歸辦理交代（二）定五月二十八日下午四時再行召集各委員會並由本日出席委員分别接洽到會（三）下次開會地點暫假董家闕大吉路勵學學社（四）南市中學門房送交圖章三顆簽名簿四册紀事錄一册由本日主席陳濟成暫時保管 
[中華夏令兒校之執行委員會]  
　　中華夏令兒童義務學校協會執行委員會於日前開第一次會議於廣肇公學到者有總務部主任趙帮繅副主任東吳二中宣傳部主任光華大中副主任廣肇公學組織部主任賈豐芸學藝部主任岳社副主任劉奚叔等由趙邦繅主席東吳沈炳龍記錄議案如下（一）光華提議定常會日期於每星期六下午二時地點在東吳二中通過（二）岳社提議協會章程請由文書股起草通過（三）議定協會通信處暫設東吳二中（四）協會經濟由總務正主任擬就具體計劃於下次常會時提出討論（五）協會臨時經費議决請東吳二中學生會兒校股補助（六）議定各部事務均由各部正主任分配各股辦理（七）各部最近計劃由各部主任擬定後於下次常會時提出討論 
[中華國語教育勉進會之發起]  
　　北四川路仁智里中華國語教育勉進會昨開第一次籌備會議推張輝主席由黎國良提議先從到會之同志公推臨時籌備委員七人通過推黎國良·張輝·蘇愛南·黄朝建·鄧肇基·張勉遲·李樹根·等七人爲籌備委員 
[大同校友會致驅長同學書]  
　　大同校友會告驅長同學書云母校不幸民八而還頻遭憂患雖原因結果各有不同其斷傷學校之元氣犧牲同學之學業爲害則一乃者國軍抵滬江南粗定之日我母校驅長風潮又起遷延兼旬竟成　局同人等愛母校愛同學不忍坐視竭智盡誠敢進一言幸諸同學垂覽焉十六年來國家多難戰禍頻仍公私學校直接間接蒙其害者不可勝紀甲子以來我東南文物之區菁華所萃糜爛尤甚迨至今日學校已到山窮水盡之時學者大有負笈無門之苦我大同大學賴胡先生苦心孤詣力支危局爲學術界留一線生機吾輩宜如何愛護維持以慰其苦心乃不圖諸君子竟於此時從而驅逐之胡先生之功罪諸君子驅之當否姑不具論就令胡先生確有可驅之道諸君子决無挾隙之嫌乃不驅於全國教育未陷絶境之先不驅於國民政府新教育計畫設施之後獨於此危急存亡之秋作孤注之一擲必欲使學術界之生機完全斷絶而後快苟有心肝寗忍出此此欲爲諸君子告者一也國民黨之精神首在紀律上海政治分會對於各學校旣有照舊維持之佈告諸君子猶復假借區分部之名義妄發宣言實行搗亂視政治分會爲何物夫政治分會由黨政府而産生直接違抗政治分會之命令卽間接破壞國民黨之紀綱身爲黨員决不應荒謬乃爾黨律具在幸弗輕蹈此欲爲諸君子告者二也母校開辦垂十六年先後學子達五千人同人等厠門墻少則三四年多則十餘年親炙於胡先生者視諸君子爲永久只覺胡先生藹然可親態度誠懇爲一純粹學者絶無官僚氣息胡先生未嘗壓迫吾輩吾輩亦未受任何壓迫不若諸君所云此同人等之神經遲鈍耶抑諸君子之神經過敏耶固難診斷卽諸君子之所感受確係事實但諸君子旣有擇師之自由佘休無擇校之自由旣知胡先生有十六年壓迫學生之歷史奈何不遠而避之奈何復輕身嘗試之奈何一誤再誤而不去也學術救國之標語乃表示學校之個性非壓迫學生之工具卽假定其爲壓迫然而非標於諸君子旣入校之後乃標於諸君未入校之先學校之壓迫諸君耶抑諸君甘受壓迫耶明知之而故蹈之意志之薄弱一至於此竊爲諸君不取也此欲爲諸君子告者三也以同人等歷次觀察之經騐每次風潮必利用潮流或憑籍外力託名奄正而居心每不可問逞三五人之意氣倡不負責之言論顚倒黑白公報私仇　數人之學業無量價之光隂悉供一已之犧牲而不恤此種怪象爲環球各國所無往事歷歷言之可痛深望諸君子認淸事理勿蹈往轍此欲爲諸君子告者四也總之吾輩靑年人往事心地要純潔態度要光明手段要正當成固可以伸意志敗亦不失爲英雄若乃以刧持爲手段其態度已不類乎君子以破壞爲成功其用心尤近似乎過激是乃大不可爲諸君子須知學校乃天下公器任何人不得摧殘之苟有存心破壞借學校爲洩忿之具者則國家有法律社會有輿論人類有同情决不容少數搗亂分子猖狂跋扈任意摧殘此高等學府也同人等情激詞直言多逆耳幸諸君子三思之學校幸甚同學幸甚黨國幸甚 
[南洋大學舉行總理紀念週]  
　　南洋大學自李範一到校後對於實施黨化教育積進行不遺餘力定每星期一下午十二時半至一時半舉行總理紀念週教職員學生須全體參與昨日爲該校第一次舉行紀念週之期由李君致開會辭繼請陳人鶴潘宜之兩主任演說 
 
 

Page 8

 
 
   
 
 

Page 9

 
 
本埠新聞 
[總指揮部所接之捷報]  
　　東路前敵總指揮部昨接總司令部參謀處二十二日報捷電如下（一）據派赴浦口趙參謀報告明光昨晚已被我軍佔領第四十四軍今晨從小溪河向臨淮關跟蹤追擊又瓜埠鎭昨晚被我軍佔領（二）據第三路李總指揮轉據夏胡兩指揮電稱本早我軍克復定遠敵程國瑞徐源泉許琨劉志陸等部潰不成軍狼狽向鳳陽臨淮關逃竄刻正跟蹤追擊中等語（三）據今晨派赴六合之飛機偵察員報告今晨我軍佔領六合現正前進追擊中等語 
[查獲共産嫌疑人大馮]  
　　浦東三區總署王署長前日在陸家渡地方查獲共産黨嫌疑大馮一名拘捕時該犯膽敢拒捕毆傷巡長梁雲標·警察胡維湘嗣經巡官柯賡虞在該犯住處搜出子彈五十四粒皮帶一條子彈壳十九枚警察制服雨衣等五套及皮鞋綁腿布等物當卽申解警廳司法科由鄧質儀科長訊據供詞狡展奉判於昨日下午一時移解地檢廳訊辦 
[黄浦輪拘獲共産嫌疑者八人]  
　　前日上午八時太古公司黄浦輪船由漢口來滬泊於浦東爛泥渡公司碼頭當由東路前敵總指揮部特務組組長尹子衡帶同稽查十餘人前往逐一搜查當場拘獲共産嫌欵犯范次瓊（係武漢農民協會幹事）·程煜（係江西奉縣縣長）·李育賢·葉有·葉承源·范迪筠·褚炎生·梁明（係朝鮮日報記者）·張兆生·等八名並在范次瓊衣箱内檢出中國銀行新鈔票二千餘元一併解至花園石橋稽查處略詰口供均係廣東人於昨備文轉解司令部發落 
[公和輪上拘獲共産嫌疑七人]  
　　草卓民保釋····周佛海暫押···餘五名交喬 
　　副官帶歸訊辦 
　　駐滬軍事當局奉蔣總司令命令嚴防共産黨徒由漢潛逃來滬故除加派特務人員協同軍警在輪埠碼頭嚴密偵查外並餾飭偵騎四出分赴蕪湖·大通·南京·鎭江·各埠偵查此間軍事當局日前接駐鎭江探員飛電報告謂有共産黨員由漢到鎭改乘怡和洋行之公和輪船來滬請卽截留等情警備司令楊嘯天君據報　以該輪船碼頭係在公共租界卽電知總巡捕房政治部派員協助當由主任祁文司派帮辦譚紹良會同虹口捕房包探譚鳳池前往元芳路怡和碼頭守候至上星期六（二十一日）下午八時公和輪抵埠譚帮辦等卽登輪將乘客逐一檢查之下有湖南人曾邦熙·及其弟曾邦固·廣東人馬延壽·陳定武·秦韻秋·韋卓民·湖南人周佛海·等七名甚有嫌疑均予逮捕帶入虹口捕房就中之韋卓民經其友某西人得悉卽投捕房擔保當晚保出其餘六人均暫覊押次日星期臨時法院循例休息故於昨晨解送法院因上午不及審問延至午後四時由推事徐謨特開第一刑庭捕房將該曾邦熙六人解案而韋卓民亦自行投質卽由譚鳳池禀明拘獲情形經徐推事先訊據曾邦熙供稱在美國留學甫於今年回籍因湖南不靖而弟邦固在漢是以由湘赴漢我尚有兩弟一留學法國一留學英國近以欲匯學費與兩弟値漢外匯不通故與邦固偕同來滬繼訊據曾邦固供稱原在滬西光華大學附中修業嗣因滬地軍興以故歸去茲因我兄來滬遂與同來以便重修學業馬延壽操粤語前在蔣總司令部下充當副官等語陳·秦·兩人均供於五月十八日由漢起程搭公和輪來滬等語周佛海供在漢口中央軍事學校政治部工作校長爲蔣總司令不料共産黨擾亂武漢將該校解散我極端反對共産屢欲離漢不得其隙五月十八日始設法脫身挈一妻兩子一戚一僕搭乘公和輪船來滬旅次撰有攻擊共産黨論文一篇預備抵滬送交民國日報發表迨船抵埠遂遭逮捕該論文尚存虹口捕房云云韋卓民供向在武昌華中大學爲教務主任該校係教會所辦校長美國人去年回國由我代理因比鄰文華大學附中學生與一班搗亂之徒附和故被解散該生等對我個人大爲攻擊我祇得將華中放假今乘此假期來滬係欲請出國護照以便游歐從前留學美國曾得博士學位云云旋由見證華中大學校長美國人休孟華·中教員聽波司·中華聖公會美國人某君·及靑年會總幹事余日章·金陵大學教員程湘帆·文華中學教員陳仲良·等相繼到案證明韋卓民確係華中教務長兼代校長品行端正平素毫無左傾意思而余日章君並願爲之作保徐推事核供詳細審查之下遂諭令韋卓民交余日章保釋余卽當庭親書保狀呈案周佛海暫押候訊其餘曾邦熙·曾邦固·馬延壽·陳定武·秦韻秋·等五名交總司令部副官喬崧生帶去歸案訊辦 
[漢口搖動中之輪艦訊]  
　　漢當局禁止逃難武漢商民近日紛紛向上海逃避昨有從漢來滬之逃難人言自本月二十日起武漢其産黨當局因漢地居民逃走引起人心不安遂用强硬手段禁止華界商民不許携帶行李物件他往恐人民不從仍於華租界交界之處派軍警駐守見有携帶箱籠物件之人赴輪埠者卽實行攔阻如不聽者立卽將其行李特件扣留没收祗放其空身乘船因之漢口華界居民已不能自由行動昨日到滬之各長江輪漢口來客頓减且無行李載來 
　　英司令趕回上海英國駐華海軍總司令泰威德少將日前赴漢英公使藍浦生南下須與泰氏面商長江事宜故到滬後卽去電招泰氏來滬昨日泰威德少將已有電來滬謂已從漢口乘霍金斯號旗艦趕返上海准二十五日上午七時可以抵申 
　　數日内赴漢外艦此三日中本埠各國軍艦之往漢口者共有六艘而日本駐滬海軍且由植松司令調派第五大隊陸戰隊五百名赴漢至日租界警備茲將此三天中之出口各艦錄下美國驅逐艦福德二十一日赴漢意國砲艦阿伏里德二十一日赴漢英國驅逐艦替爾二十二日赴潯日本驅逐艦槍號二十二日赴漢日本驅逐艦桃號二十二日赴漢英國驅逐艦雪里批爾二十二日赴漢聞本日尚有英美軍艦各一艘自滬溯江上行 
[東前部特務團今日行授旗禮]  
　　東路軍前敵總指揮部特務團今日上午十時在龍華車站附近該團第二營大操場（前淞滬警察教練所舊址）學行授旗典禮其秩序如後一丶全體肅立二丶奏藥三丶總指揮參謀長各處長及各來賓就位四丶全體向國旗黨旗及總理遺像行三鞠躬禮（部隊舉槍）五丶總指揮恭讀總理遺囑六丶佈達委令七丶團長宣誓就職八丶總指揮授特務團團旗九丶團長向總指揮謹敬受旗十丶全團官兵向團旂致敬十一丶閱兵十二丶總指揮訓辭參謀長訓辭各處長及各來賓訓話十三丶呼口號十四丶奏樂禮畢 
[政治分會第二十六次會議紀]  
　　中央政治會議上海臨時分會昨開第二十六次會議列席委員蔣尊簋·孟心史·白崇禧（潘宜之代）·吳忠信·潘公展陳其采（沈澤春代）·楊樹莊（李景曦代）·張性白·郭泰祺臨時主席蔣尊簋紀錄徐佩璜主席恭讀總理遺囑全體肅立（甲）報告事項（一）國民政府馬電開（銜略）所有簡任薦任各職人員卽希分别呈報案核由「查明呈報并分别通知市内各機關」（二）兵站總監兪參謀長電稱奉總司令部發下本會巧電查本部並未封用杭嘉湖小輪除電滬第一路兵站分監黄分監在璣查明辦理外特電奉聞由「轉第一路總指揮部及前敵總指揮」（乙）討論事項（一）上海建設討論會籌備處函稱准愛多亞路商界聯合會函請勝洋公司經理金敦五被葡人潘列拉無照駕駛汽車碾傷斃命請轉江蘇交涉署向駐滬葡領嚴重交涉務達懲凶撫恤目的由决議交交涉員與前件併案辦理（二）上海愛多亞路聯合會銑代電據楊凛知等函稱該當事人金范氏之夫金敦五丶補葡人潘列拉駕駛汽車撞斃請令飭郭交涉使據理抗爭由决議交交涉員與前呈併案辦理（三）上海浦東塘工善後局呈稱該局福昌小輪於本月十四日爲警察廳偕同東路軍前敵總指揮部派員徵用請轉函總指揮部警察廳特予優容查明釋放由决議交警廳轉復（四）滬北五區商業聯合會函稱北四川路餘慶坊業主李經邁堵塞里門喪失國權請迅飭該業主尅日撤除並收回長春路一段馬路以重主權由决議交警廳查辦（五）律師趙祖慰函稱據該當事人姚和尚聲稱姚和尚與姚福慶遺産糾葛一案於臨時法院上訴庭判决時發現姚福慶有意圖行賄之嫌疑等情請行文臨時法院澈究由「註」法庭判决之後旣有行賄新證據自有法律手續提起再訴之方法律師而不依法律手續輒向行政機關嘗試應予懲戒與否俟討論决議申斥並着照法律手續提起再訴（六）大同大學復課促進會函稱政府接收無望學校負責無人胡校長人格學問久爲社會贊許該會促進復課運動請予以援助並請卽日派員到校解决糾紛由（附宣書及告各界書各一份）决議交教育委員會（七）國立政治大學維持委員陳望道劉大白函陳該校不能開課原因及酌留員役駐校保管校舍等件經過並稱大白已受浙教廳秘書之委望道亦須遄回原籍請開去此項職務卽日派員到校接管該校電燈費并請知照該校駐軍自行支出由决議交教育委員會（八）兪慶棠函辭務本母校校長請另簡賢能由决議交教育委員會（九）進攻週刋社總編輯梁紹文呈稱該刋社以打倒共産闡揚三民主義爲宗旨擬請本會會同教育委員會令知滬埠各學校員生定閱本刋俾靑年學子咸了然於順逆之分由（附刋物二册）决議交教育委員會（十）上海法政大學校務維持委員會主席黄惠平呈送該校本屆畢業證書一百二十張名單二份印花費一百二十八元請加章備案以資證明决議交教育委員會（十一）淞滬衞生局長劉緒梓呈爲擬訂取締火酒攙水混售懲罰規程曁提騐酒樣辦法請鑒核示遵（附規程及辦法各一份）决議交衞生委員會（十二）張石廬等函請核定蒲淞市區域以免糾紛由决議候交市政府（十三）上海黨務訓練所所長潘宜之呈請頒發該所印信并所長小章以資啓用並稱在所印未領到之前由該所自刻長方木印暫用請飭遵用决議照辦（十四）上海蒲淞區虞姬墩保衞團呈稱由陳震等集合附近鄉村組織該團請准予備案决議轉東前總指揮部（十五）閔行鄉商民協會籌備委員諸塵奇等呈稱該會區域問題延未解决請示遵由决議候交市政府（十六）上海參業職工會第一分會代表蔣雪祥等呈稱前爲同業元昌等七家退出該會經派代表黄淦綿葉家興二人前往工會組織統一委員會請示辦法詎卽爲該委員會看管至今未解附呈聯名具保名册請轉令該委員會卽予釋放决議函上海工會組織統一委員會查明有無其他被押原因呈復核奪（十七）上海中華民國會計師公會會員會計師貝祖翼等呈報該會組織緣起及現在内部情形請鑒核派員指導改組（附呈章程職員名單會員名錄及年報各一份）决議派徐永祚童詩聞徐廣德兪希稷熊寳蓀周增奎潘序倫貝祖翼李澂爲籌備改組會計公會委員並函知上海特别市黨部請派員指導該委員會改組事宜（十八）上海黨務訓練所所長潘宜之呈稱該所於十七日開始設所辦事對於原定簡章稍有增删上海黨務人員養成所名稱改爲上海黨務訓練所請予批准備案决議照准並准予備案（十九）蔣委員尊簋提議同濟大學現由教職員公推夏𤨧元暫時維持惟經濟困難亟應接濟以保現狀决議交教育委員會（二十）東路前敵總指揮部政治部淞滬警察廳請指撥淞滬警廳政治部四月份經費决議事關編制應轉總政治部核辦在未審定以前由警廳向江蘇財廳先領一萬元交政治部暫維四五兩月需用（二十一）黨員李玉階江政卿條陳江蘇財政整理計畫意見書及辦理鹽稅辦法各一扣請採擇由决議轉中央政治會議（二十二）議决加派李鏡湖劉縉湯兆豐許陳琦陳人杰爲衞生委員會委員（二十三）决議夏令衞生應飭衞生委員會及衞生局從速籌備進行（二十四）决議五卅紀念日各機關一律停止辦公下半旂民衆在華界集會由軍警負責維持秩序（發布告） 
[房租協助北伐軍餉會成立]  
　　上海特别市黨部爲發起房租捐助北伐軍餉事特於昨日上午十時召集各團體在市黨部三樓開聯席會議到席團體西城商聯會平洗戈·商民協會葉惠鈞·商民後援會王延松·淞滬警察廳余索樵·閘北房客聯合總會王奮·上海各馬路商總會王漢良·滬南六路聯合會陳文彬·王奎元·秦士傑·商民協會王桐·總商會陸鳳竹·上寳房客統一會余鵬·上海房聯總會周柳衣·縣商會聞蘭亭·市黨部黄惠平·陳德微·房客聯總會顧惠民·江蘇兼上海財政委員會王曉籟陳德微主席黄惠平報告經過情形及開會宗旨王延松·王奮·余鵬·陳文彬·王　良·王曉籟等均有意見發表後討論名稱王曉籟提議「上海房租協助北伐軍餉委員會」王延松附議全體贊成通過後討論内部組織黄惠平提議暫設六科（一）文書（二）事務（三）會計（四）新聞（五）調查（六）交際通過次討論常務委員黄惠平提議暫設九人葉惠鈞附議全體贊成通過當公推王曉籟·余鵬·陳文彬·王漢良陳德徵·黄惠平·王奮·葉惠鈞·陸鳳竹·爲常務委員次討論經費問題黄惠平提議先籌借開辦費一千元由到席各團體酌景担負全體贊成市黨部認一百元各路商聯總會五十元上寳房聯統一委員會五十元三商會三百元六路商聯會五十元商民後援會五十元西城商聯會五十元共六百五十元不足之數由各委員負責議畢散會聯席會散後當開常務委員會陳德徵主席公推各科主任文書科黄惠平·余鵬事務科王奮交際科王漢良調查科陸鳳竹·陳文彬會計科王曉籟·葉惠鈞新聞科陳德徵地址由事務科負責去借須在法租界每月租金約一百元各科幹事由各科主任聘用一人生活費定每月五十元並公推黄惠平·余鵬·王奮·起草章程及進行計畫 
[浙屬首批鮮繭開始運滬]  
　　本年浙屬春繭現已上市各地收成頗佳較之上年增收五分之二而餘杭·海寗·等地各繭商已於前日開秤收買故滬杭路拱宸·長安·兩站昨由匯通轉運公司向該站索車備載定於今明兩日裝首批鮮繭來滬惟該路所有車輛被軍事運輸駛在滬寗路者有一百五十餘輛現有春繭上市需車甚夥故已致電當局催請速行撥回藉維貨運云 
[軍民聯歡游藝會第四日紀]  
　　東前政治部假新舞台開軍民聯歡游藝會因限於座位後來者不無向隅之嘆該會辦事人員爲彌補缺點起見特於今日加演一天以酬後至來賓之盛意茲將昨日開會情形略誌一二昨日本爲最後一天游藝會以來賓較前三日尤爲踴躍距開會一時許塲内已有人滿之患爲維持秩序起已仍令門崗將鐵門關閉臨時增添士兵糾察多人設崗位把守又因日來天色漸熱難免疫氣發生特裝置電扇外并商請上海同德醫科中德女醫校南市上海醫院各派救護隊到場消防開會時由東前政部特務組長尹子衡主席行禮報告開會旨趣略加演說繼游藝開幕表演節目甚有精彩散會已十一句鐘矣第五日節目尚未配就已約定各團體節目探錄如下國樂（第二師）新拾黄金（章小霞）獨脚戯（丁楚鶴）古裝舞（務本女學）夢中的三個指導（兩江女體師）單刀（萬竹女校）疉羅漢（勵志公學）滑稽喜劇（同上）京調（西外小學）表情歌（同上）葡萄仙子（同上）四人舞（南區小學）雙簧（思敬女學）舞蹈（同上）國技（東前政部）京劇武家坡梅龍鎭 
[海軍軍事委員會成立]  
　　海軍軍事委員會已於昨日開第一次成立會委員鄭綸·甘聯　·周兆瑞·許建廷·吳光宗·杜逢時·許鳳藻·陳毓渟·曾以鼎·蔣斌·夏孫鵬·李君武·劉永誥·張斌元·張準·高幼欽·黄仲則·朱天森一十八人到會開會秩序楊總司令主席（一）全體向總理遺像行三鞠躬禮（二）主席宣讀遺囑（三）全體靜默肅立（四）主席訓詞略謂辛亥以來我海軍於革命史上已佔有價値之位置但目下仍當繼續奮鬥以竟總理末竟之志軍委會之組織實爲討論革新軍政之良好工具云 
[政治分會之兩布告]  
　　五卅日各機關停公下半旗中央政治會議上海臨時分會發布告第十三號云爲布告事本會第二十六次會議議决五卅紀念日各機關一律停止辦公並下半旗各界民衆得在華界開會除飭軍警屆時負責維持秩序外用特布告各界一體知照此布中華民國十六年五月二十四日 
　　簡薦任各職員速行呈報中央政治會議上海臨時分會昨發布告第十四號云爲布告事案奉國民政府馬電開所有簡任薦任各職人員卽希分别呈報鑒核等因奉此爲特布告仰各機關迅將各該處所有簡任薦任各人員姓名職務並開具簡明履歷表呈報本會以便彚呈爲要切切此布中華民國十六年五月二十四日 
[各機關紀念週彚誌]  
　　東前總政部東前總政部於昨日上午八時在本部大禮堂舉行總理紀念週到會者二百餘人主席張代秘書主任秉輝秩序（一）全體肅立（二）向總理遺像及黨旗行三鞠躬禮（三）本席恭讀總理遺囑（四）靜默三分鐘（五）主席報告近以武漢僞政府已傾覆共産黨行將消滅無疑唯一般土豪劣紳思乘機混入本黨吾人以後應以打倒共産黨的精神去打倒土豪劣紳次有尹子衡君報告最近淸黨情形末由揚健君演說略謂吾黨所做的宣傳工作大都是在城市裏吾輩亦應到鄉間去宣傳使農民村婦亦能了解吾黨之主義云云議畢散會 
　　特務處總司令部駐滬特務處昨舉行總理紀念週全體職員及衞士隊均到約二百餘人由楊處長主席東前政治部陳主任人鶴報告軍事及政治狀况内容大約可分三點而尤注重五卅紀念與黄膺白君之爲市長爲寗人云 
　　海軍總司令部昨日上午十時海軍總司令部舉行第四次紀念週到塲者有總司令部各級官佐·及政治部全體職員·約四百人由總司令部李參謀長主席（一）全體肅立（二）向總理遺像行三鞠躬禮（三）默念（四）政治報告由政治部秘書長高方報告政治經過（五）自由演說（六）禮成散會 
　　市黨部中國國民黨上海特别市黨部昨日上午九時舉行第五次總理紀念週（一）全體肅立（二）向國旗黨旗總理遺像行三鞠躬禮（三）主席恭讀總理遺囑全塲同時循聲誦讀（四）向總理遺像俛首靜默三分鐘（五）政治報告或演說周志遠同志政治報告　　（一）江北殘餘軍閥近將肅淸（二）武漢方面形勢險惡亦將自滅（三）張作霖内部亦紛亂冷雋同志報告黨務略謂一·中央已有訓令 
 
 

Page 10

 
 
將黨務與政治劃分權限二·反動勢力仍大·各忠黨同志務須努力奮鬥三·總理紀念週各級黨部皆須出席本黨部之紀念週四·本黨民衆團體皆來本黨部部備案木黨部負領導的責任各同志無須懷疑五·租界内反動分子仍夥諸同志　須注意又黄惠半同志演說語多鼓勵六·禮成散會 
[學聯會將在租界募北伐捐]  
　　上海學生聯合會以第五次代表大會議决募捐接濟北伐軍租界方面巨大商店甚多前往勸募恐起外人誤會故特先行函請郭交涉使向租界當局交涉俾屆時無所留難 
[兼差不兼薪之總部通令]  
　　東路前敵總指揮部昨接總司令通令云爲通令飭遵事案查兼職人員不得兼薪業經明令在案乃現查各機關各部隊職員尚有兼領數處薪水者殊屬不合一再通令嗣後如有兼差應先呈明倘有隱匿不報希圖朦混者一經查出卽行從嚴懲處仰該總指揮卽便遵照並轉飭所屬一體遵照母得嘗試致干末便切切此令 
[鎭江英領事撤回後所聞]  
　　字林報云鎭江英國領事業已撤回署内擋案亦已運出辦理此事之懷德司密斯領事於署内完全運空後業於昨（二十二）日回滬聞領事署中公家財産雖能保留而私人財物幾盡失竊損毁目下英租界内華商於維持市政頗費籌劃因此時市政經費已不能向外國銀行借欵最後聞由總商會墊借一切必需開支迄今共達萬元左右云 
[兵工廠總廠工會成立大會]  
　　國民革命軍上海兵工廠總廠工會於前日假座翟眞人廟開成立人會上午七時全體工友二千餘人齊集該兵工廠砲廠出發游行印發傳單四種並由前敵總指揮部特務團第三營第十連全體武裝同志率領保護沿途軍樂揚揚秩序整肅經過滬軍營·外灘·薛家浜·向裏馬路·過關橋·進大東門·出老西門·斜橋·直達會場各機關各工會團體前往參加者甚爲擁擠十時搖鈴開會元由來賓海軍軍樂隊奏樂總由該廠聘用之軍樂隊奏樂全體向黨旗國旗總理遺像行三鞠躬禮主席張濟川讀遺囑全體靜默三分鐘首由主席張濟川致開會詞並報告籌備經過情形次田該廠石廠長·政治部主任陳超·秘書長傳厚澤·鍊鋼廠處長胡庶華等演說來賓演說者有市黨部代表周致遠·海軍總司令代　夏應庚·總指揮部政治部代表壽能浩·日本社會民主黨領袖宫崎龍介·中國國民黨駐日總支部宣傳部長梁文洲等尚有各職工會代表等演說該廠工友自由演說者有砲廠工友歐氣成·槍廠潘文孫學元等演說畢主席答詞全體攝影茶點餘興蔡鍔脫險及打例帝國主義等新劇蔣婉貞之時事蘇灘迨至散會已六時餘矣 
[兩路局長李垕身接事]  
　　滬甯杭甬兩路局長孫鶴臯自被調任江蘇省道局長後卽着各科趕辦交卸繼任局長該局考工課長李垕身李君任職該路多年對於路政富有經騐業於昨日到局正式視事並召集各科主任及車務處各領袖談話謀商恢復路政及革新辦法茲定二十五日起先將寗滬間之十六次下行快車及十一次上行快車首先恢復一面再調集車輛開駛貨車 
[郵包稅徵收局長就職]  
　　江蘇全省郵包稅徵收局長沈應鏞昨發公函謂奉江蘇兼上海財政委員會委任爲江蘇全省郵包稅徵收專局局長業已就職視事 
[華商電氣公司改組委員制]  
　　上海華商電氣公司董事會各董事現應時勢之潮流將董事會改組爲委員制已舉定委員王一亭·顧馨一·莫子經·等十一人輪流擔任公司職務並推定莫子經爲公司内常川之坐辦今日爲委員會常會之期已由公司函致各委員屆時務乞共同到會討論進行方略 
[縣商會定期互選會長]  
　　上海縣商會此次改選會董業經揭曉新會董現定本月二十八日午後三時到會就職同時互選正副會長該會已函請上海縣邵縣長屆時臨場監視以昭鄭重而符法定手續 
[日本商會改選揭曉之函知]  
　　上海日本商會致函上海總商會云敝會本屆辦理選舉業已告竣茲將當選職員名單隨函奉上卽請察照再敝會會長以泰那泉君之辭職業已複選郁尼蔭他君及葛拉太君爲正副會長已偕同新職員就職視事更有進者敝會當以熱誠懇摯之忱繼續協作之精神增進對貴國之關係用求共同之福利實所深盼 
[美商務參贊已回滬]  
　　大晚報云美使署商務參贊安立德往北方及滿洲一帶視察三星期後刻已回國 
[内地自來水公司認國庫劵十萬元]  
　　商辦内地自來水公司對國民政府發行之庫劵昨函復商會聲明擔任劵額十萬元先繳五萬元其餘額數當再籌措 
[寳山縣江縣長回任視事]  
　　寳山縣縣長江家瑂前奉國民革命軍東路軍白總指揮命令暫行回部工作當將縣務委由第一科長彭嘉銘代拆代行現悉江縣長業於前日回任視事昨特通函各市鄉團體知照 
[縣知事昨邀典業各董認募庫劵]  
　　上海縣知事邵樹華昨邀本埠典質業各薰事到署開會討論庫劵認募辦法當時由到會各董議定由各董事分别向同業各典設法勸募不限劵額總以多多益善集有成數儘先塡解縣署製給收據一俟省中庫劵頒到再行換領正式收據至四時許議畢散會云 
[拒毒會籌備拒毒運動週]  
　　中華國民拒毒會於昨日下午一時開會討論籌備拒毒運動週事由鍾可托主席議决各案如下（一）「工人」「農民」兩日併爲農工日在城市適用工人運動在鄉村適用農民運動（二）另增「法律日」包含軍政警各界之拒毒運動（三）組織分日委員會以資籌備而專　成（甲）宣傳日由市黨部·少年宣議團·日報公會·佛教會·傳道聯會·開洛公司·各軍政治部代表·組織委員會（乙）教育日由學聯會·教職員聯合會·基督教教育會·職業教育會·圖書館協會·普益社等團體代表組織委員會（丙）家庭日由市黨部婦女部·節制會·婦女協會·女靑年協會·女靑年會等團體代表組織委員會（工）農工日由靑年會職工部·工會統一委員會·市郊農民協會·市黨部農工部·公民教育團·理教聯合會等工團代表組織委員會（戊）商民日由總商會·靑年會·商聯會·商民協會·市黨部商人部·法界商總會·閘北南市商總會·洋務會·及永安·先施·新新·職工會德育部代表組織委員會（己）法律日由市黨部·政治部·律師公會·納稅華人會等團體代表組織委員會（庚）國際日由華僑聯合會實球中國學生會·西人靑年會·西教師聯會·聯太平洋會·西人婦女節制會·紅十字會·協進會·拒毒委員會·扶輪社·衞生局·醫師工會博醫會·衞生教育會等團體代表組織委員會（四）分日召集委員會討論進行事件議畢散會 
[浦東各界請闢商埠]  
　　浦東農工商各界推舉代表陶某等昨晨率衆赴兼警備司令特務處長楊虎處請願將浦東全區改闢商埠當由政治部主任陳人鶴向衆訓諭指導一切命靜候核辦民衆歡呼而散 
[徐家匯保衞團第一團昨開聯歡會]  
　　昨日徐家匯保衞團第一團開軍警商工聯歡會到約六百人左右邵紫庭主席恭商遺囑向總理遺像及黨國旗行致敬禮主席及到會之二十二師二十六團第十及十一兩連長相繼演說詞旨激昂殊堪動聽末由第一團長章良才致謝詞並繼以演說繼唱保衞團歌搖鈴散會聚餐頗極一時之盛 
[特務處拿辦朱庶務棟]  
　　總司令部駐滬特務處楊處長以該處庶務朱棟頗有藉端在外招搖情事殊與本處名譽有關特於昨日下令將朱先行撤差看管聞將交軍法處訊辦 
[黨務訓練所才試委員會消息]  
　　昨日上午一時上海黨務訓練所開第一次老試委員會主席彭學沛討論一切招生問題甲·黨務班須由上海各級黨部學生聯合會各婦女團體各法團報送市黨部轉行保送卽具有中等以上畢業資格者亦須向市黨部靑年部先行報名由該部轉報始得投考乙·農工班由市黨部·農工部·工會組織統一委員會·及本市四郊農民協會保送始得投考特别班·上海大學法政大學之失學同志始得報名於各該校學生會彚報該所定期考試報告地點卽設在市黨部各部考試地點在法租界金神父路四百五十號該所所址報名五月三十日截止考試六月一日開始考 
試科目（一）黨義常識測騐（二）國文（三）口試并推定出題委員彭學沛費哲民陳德徵等 
　　附錄國民黨上海黨務訓練所章程第一條本所宗旨在養成深明三民主義了解革命方略之人才以供黨務工作之用第二條本所直隷於中央執行委員會政治會議上海臨時分會第三條本所設所長一人由中央執行委員會政治會議上海臨時分會委任綜理本所一切事宜第四條本所設教務訓育總務三部每部設主任一人由所長呈請中央執行委員會政治會議上海臨時分會委任之第五條教務部主持本所教務事宜第六條訓育部主持本所學生訓育事宜第七條總務部主持本所庶務會計文書交際及其他不屬於教務訓育兩部事宜第八條本所教授講師由所長聘任之第九條所長辦公室設秘書一人訓育部設訓育員十人（内女生訓育員至少一人）總務部設庶務會計各一人各部并得酌設書記司書及事務員若干人均由所長委任呈報中央執行委員會政治會議上海臨時分會備案第十條本所暫定學生名額男女四百五十名第十一條凡本黨黨員由本市各級黨部各學生會各婦女團體及其他各法團保送或有中等學校畢業資格者經本所考試取錄後得入黨務班由本市各工會及本市四郊農民恊會保送之本黨農工同志經本所考試取錄後得入農工班本所適應特别情况得設特别班或夜班第十三條本所日班學生服裝書籍膳宿等費用概由本所供給並另發給津貼費每人每月兩元夜班學生除由本所供給書籍外并每月各給津貼四元第十四條本所學生以八星期爲修業期限其有成績優良者得由本所設高級訓練班深造之第十五條本所開辦費及經常費由本所組織財務委員會造具預算呈報中央執行委員會政治會議上海臨時分會核准飭財政機關撥給之第十六條本所暫以法租界金神父路四百五十號爲所址第十七條本章程經中央執行委員會政治會議上海臨時分會核准施行 
　　中國國民黨上海黨務訓練所科目一覽表 
　　基本科目時間總數（一）三民主義上二時（二）國民黨史八時（三）國民黨之組織六時一·總章二·黨與政府的關係三·黨政府之組織（四）國民黨之政策六時一·建國方略二·建國大綱三·國民黨代表大會宣言（五）帝國主義侵略中國史八時（六）不平等條約六時（七）工人運動及其組織八時（八）農人運動及其組織八時（九）中國政治經濟現狀八時捕助科目時間總數（一）靑年運動及其組織六時（二）軍事常識六時（三）婦女運動六時（四）合作運動時（五）現代國際情勢十時（六）工會法及勞工保護法六時（七）國際勞働運動六時（八）社會心理六時（九）各國革命史十時（十）新聞之採訪及編輯六時附記上表科目及時間得由教授會議酌量變更之 
[瑞典總領事請假回國]  
　　文匯報云瑞典駐滬總領事列禮霍氏請假四月回國已於今日（二十三）啓行 
[本年浙屬春繭仍由匯通承運]  
　　滬杭甬鐵路車運本年浙屬春繭仍由匯通轉運公司繼續訂定承運所有報關存棧一切手續概由該公司辦理以資熟手 
[時人行蹤錄]  
　　錢新之國民政府財政次長　新之定於今日偕同江蘇財政廳長張詠霓同車赴寗昨據錢氏語人雖定明晨赴寗就職日期今尚未定錢氏謂在寗勾留數日仍須返滬處理各事蓋財部雖設寗頃本人並非常駐因財政上多少任務端在躬自接洽絶非　例披閱公牘委派人員所可了事辦事與做官固截然兩事也 
　　另函云財政部次長錢永銘·江蘇財政廳長張　鏞·偕同褚輔成·等决定於今　搭乘早車赴寗錢氏滬上各事結東到寗後卽行就職 
　　葉楚傖返寗江蘇省政府秘書長兼建設廳長葉楚傖日前因私事赴杭逗留三日返滬後卽於前日夜車返寗銷假視事 
　　李公樸東前政部情報股股長李公樸·前奉主任委派滬寗路屬黨政特派員前往蘇州·無錫·常州·調查指導黨政要務茲因要公於昨日專車返鄂晉謁陳主任面商一切聞明日早車尚須赴丹陽考察云 
[國民黨區分部消息]  
　　市黨部獨立區分部上海特别市黨部獨立區分部昨日上午十時開第一次執行委員會由沈傳珍主席（一）恭讀總理遺囑（二）主席報告（三）討論（甲）致市黨部執行委員會給予辦事地點（乙）函請市黨部根據獨立分部津貼本獨立區分部（丙）通過本部各同志一律加入五三紀念會（丁）調查各同志有無黨證無黨證者函請市黨部組織部發給（並推吳斐吕素蟾兩同志負責調查）（戍）分配工作常務沈傳珍宣傳王去病組織施公猛（已）發行半月刋定名奮鬥於五卅紀念發行五卅特刋 
　　二區黨部第二區黨部二十二日上午舉行就職宣誓典禮曁全區黨員大會計到二十三個分部黨員八百餘人來賓九十餘人九時宣布開會當推凌其翰楊守中楊淸源爲主席團主席致開會詞（甲）各委員均下有决心以身許黨以身許國（乙）集合已經消滅吾人開會適當其時次各委員職員就席向總理遺像宣誓市黨部秘書長黄惠平致訓勉詞此外尚有周良等相繼演說區黨部宣傳部主任童行白致答謝詞通過大會宣言及慶賀肅淸武漢僞政府通電提案討論（一）籌餉運動（二）五卅國恥運動（三）呈請市黨部保障忠實同志（四）呈請市黨部檢舉土豪劣紳委員會行使職權（五）禁烟運動（六）組織期訓練班（七）呈請市黨部及各機關保護壁間粘貼之宣傳品（八）革新教育唱國民革命歌呼口號攝影散會 
　　六區黨部第六區黨部昨午召集全體黨員大會到黨員四百二十餘人惟沈景·王一吾·徐誠一等爲主席團（一）主席致開會辭（二）特務營陳長報告政治軍事近訊（三）誦讀全體黨員大會宣言各黨員略有意見發表當請秘書陳君穀臨時修改詞長從略（四）提議（甲）預防赤化份子混入工廠宣言請求市黨部酌派忠實同志爲黨員代表負一切指導改組之責全體通過（乙）保障各黨員安全問題議决呈報市黨部請求設法辦理此外提議案尚有七件（五）高唱革命歌呼口號而散 
　　四區十二分部該分部於昨日上午九時開第七次黨員大會其議决事項甲·選平民夜校委員趙冲·馮元之·蔡新德·石鼎·王永禧乙·出席區黨部文字和口頭宣傳委員陳安瀾·許佐同丙·選舉演講隊隊長三王一民·沈質純·陳安瀾 
　　四區二十五分部該分部昨日下午二時開四十七次黨員大會到七十一人朱鳳鳴主席主席報告最近黨務提議案江淮諸同志提議本分部淮籍黨員發起創辦江淮平民學校主席指定凌子靑·王咸穀二人爲籌備員討論案甲·經濟案公推劉善夫等七人爲徵收淸理員乙·組織五卅演講隊待星期四常會派定散會 
　　三區十九分部三區十九分部於二十二日午後開第四次黨員大會到二百餘人由常務委員余謙主席主席報告五卅紀念本區分部應表示辦法議决當日召集全區同志參加大會並另行推舉同志宣傳結果自願擔任此項工作者除本部宣傳隊外計有馮壯公徐謨金天眞段長松唐萬山陳卓吾柏植亭謝光讌陳人剛李道鴻等十餘人主席提議上海全市房租捐助北伐軍餉以陰曆二三四月三個月房租照七折計算全體一致通過由季同志說明上海黨務訓練所情形本分部同志可乘機前往投考議决於該所招生時再行辦理全體攝影散會 
[工會統一委員會消息]  
　　十一次會議工會統一委員會前日舉行第十一次會議李子峯主席報告事項宣傳部報告民國日報評論涉及本會一件出席五月革命運動紀念籌備會代表張之如報告經過提議事項（甲）袁委員提議常務委員汪嘯涯辭職請補選案方子樵當選所遺調解部部長由吳蒼委員充任通過（乙）韓王兩委員介紹馬枚提議設立女工工會組織訓練養成所及成立各種女工會將原文油印分送各委員加以研究俟下次討論之 
　　五卅紀念籌備會工會組織統一委員會組織之五卅慘案紀念籌備會於昨日下午二時繼續召集第五次會議公推宣傳科長李庶咸主席陳海紀錄（甲）報告事項（十）主席報告五卅運動計劃大綱已交秘書處轉呈常務委員會（二）設計股長張天君報告關於會塲佈置事項已規定具體辦法（乙）討論事項（一）分發麵包問題以時間未定公决暫保留（二）佈置計劃關於宣傳品趕製付印（三）情報方面關於密查隊之組織决由柳鈞衡吳責三負責規定計劃提交常務委員會核辦（四）五卅紀念日會塲保護案公决請常務委員會轉函軍警機關屆時設法保護最後附帶討論辭職問題（一）組織科長張之如辭職公决慰留（二）計劃股長張天君辭職公决以湯君補充 
　　組織部五月二十二日經組織部派員指導成立之各工會撮誌如下（一）滬西碼頭第三分會二十二日開成立大會當場選定執行委員五人常務委員四人（二）上海市電料工會第一分會於是日下午二時開成立大會選出執行委員二人常務委員三人候補委員四人（三）金銀工會同日開成立大會選出執行委員六人常務委員五人候補五人（四）滬船業第二分會同日開成立大會當塲選舉執行委員五人常務委員三人候補委員五人（六）上海市製革皮棍工會第一分會同日開成立大會選舉執行委員四人常務委員一人候補委員三人（七）上海報關業職工會同日開成立大會選舉執行委員十一人候補委員十一人（八）上海南市華商電氣工會同日開成立大會選出執行委員六人常務委員五人（九）上海市香烟第一分會同日開成立大會選舉執行委員四人常務委員七人（十）上海大小車業工會同日開成立大會選舉執行委員四人常務委員三人候補委員五人（十一）上海市中華電氣製作所職工會同日開成立大會選舉執行委員二人常務委員三人 
　　調解部昨日各方之調解消息接誌如下（一）上海法商電汽電車自來水工會派代表赴工會統一委員會面詢前此提出之各項條件解决消息當經調解部派黄君與該公司交涉結果公司允將條件付會議考慮後再行答覆（二）上海泥金工會因增加工資請求調解當經調解部派方德峻·王也愚·會同雙方議定條件八條雖未簽字大致可以容納（三）公共租界五卅電車失業同人請求援助當派汪君與前總商會會員虞洽卿君接洽救濟辦法茲得虞君來函請候公司買辦回滬再議（四）上海布廠同業職工會因該會被義興布廠種種壓迫並開除工友潘禮發請求調解部調解當經調解部函致該廠廠主務須將提出之條件與工會開誠相商至潘某未犯大過應卽令其復工（五）上海鮮　猪　　主棧司駁船行主各方因增加一實糾紛已久經該部派景維新前往調解會同雙方簽訂妥協條件八條並有市黨部商民部秘書張振　參加考核云 
[兩路警務工會昨開成立大會]  
　　滬寗杭甬兩路警務工會全體一百餘人昨日下午二時在閘北虬江路交通里開成立大會由工會組統一委員會代表李子阮前往監督選舉當場舉定周德金·周維揚·許松棠·魏福生·任耕堯·爲執行委員吕洪雨·莊智　·葛寳華·爲候補委員來賓及各　友均有演說至四時半全體起立呼號散會 
[二十二師實彈射擊之縣示]  
　　上海縣公署昨發布告文云爲布告事案奉國民革命軍第二十二師司令部函開敝師各部隊現擬自本月二十三日起在高昌廟西砲台靶場逐日施行實彈射擊城恐附近人民發生驚疑或有誤入危險界情事用特函達查照希卽飭屬並布告城廂人民週知以免誤會等因奉此合行布告仰居民人等一體知照此布　　尚有本埠新聞轉入後頁 
 
 

Page 11

 
 
本埠新聞二 
[東方儲蓄會被控案之彙訊]  
　　被告不到····堂諭先將儲戸存欵簿據繳案 
　　東方儲蓄會停止營業儲戸存欵如何解决尚無所聞該會被美國人亞門近斯簿勞在臨時法院控追損失一案業於昨晨開審被告　到原告代表律師以此案原告旣係美國人照收回公廨協定應由美領陪審因向庭上請示是否由美領陪審經推事周毓鏞諭以此案須先解决被告之問題原告之律師遂稱東方儲蓄會股東現僅查得甘維露·孫其斯·龔寳華·及王姓四人均係華籍故應由法院管轄請先派員淸理被告賬目俾知其股東究有若干方能確定責任蓋被告此種詐欺行爲受騙者甚多原告係於一九二二年二月一日與東方儲蓄會訂立契約爲該會營業部主任月薪五百元此外如兜攬儲戸一全會者（卽每月繳會費十二元）繳足一年會費原告可得五十四元若係他人兜攬者每一全會原告按月可得一元此項契約五年爲期迨至一九二四年十一月十五日無故將原告辭退是時東方儲蓄會係在法國領事署註册故原告向法領事署控告將下判决之際該儲蓄會因欲避免法領管轄遂盤與大北儲蓄會仍用東方名義與大北合併營業各出資本十萬元大北係向西班牙領事署註册嗣西班牙領事得悉大北並無資本完全係利用東方資財今年三月十七日將大北註册撤銷由是東方·大北·兩公司皆無外國領事註册關係應由法院管理原告所控之數約有五萬元現聞該會重要文件簿據已被股東藏匿本埠營業已於本月十七日卽本案傳票送達之日停止其外埠分會則仍照常營業該會章程凡所收儲戸之欵應妥爲保存以便儲戸期滿發還故置有價値十七萬二千九百餘兩之各種股票亦被股東藏匿而借出之二十五萬八千餘兩股東亦將設法收用末次開出之奬其奬金概未付給總計被股東私自取用之欵當在五十萬之多該會儲戸共七千戸大都均係貧民故此項儲欵乃血汗之資應請淸理並傳各股東到案責令各交重保免被逃避而儲戸亦可得一保障云並由見證法國人到案證明去年十一月問伊末次查核東方儲蓄會之賬財産債額兩抵略絀其時董事爲法國人三名美國兩名英國一名又由該會司賬英人裴克證稱伊於去年十一月三十日辭職本年四月二十七日復職其時董事猶無華人直至五月三日東方盤與大北合併營業總董始爲華人孫姓經理係龔姓而王姓不知係何職務並不悉甘維露有無關係凡與銀行往來賬目歸龔姓管理末次奬金實末付出又據西班人道勒供稱渠甫於本月十四日爲東方儲蓄會洋經理就職時查該會僅有存欵三元三角云復由原告陳述訂約應得利益情形一過而其律師仍堅請先指派理賬員淸理賬目周推事以須被告先行到案遂諭改期傳被告將儲戸存欵簿據繳案再訊 
[男孩在平凉路浜内氣窒身死]  
　　住居楊樹浦路鴻德坊之婦人馮劉氏有子名馮四十子年八歲於本月二十號忽然失踪該氏在外尋找直至翌晨始經人告以其孩被人投於平凉路小浜内氣窒身死該氏卽往該處認係己子當卽報告楊樹浦捕房飭探往將孩尸舁入斐倫路騐尸所昨日午後禀請臨時法院委派李晋孚推事蒞所檢騐明晰升座公位質訊一過諭令尸母馮劉氏具結領埋並飭捕房查明眞相再核 
[拐賣婢女得價分肥]  
　　朱順全之十一歳女兒大如意子前被拐失茲經朱查明係麥星耀·麥岑氏·鍾陳氏·串拐價賣與住居百頓路五百三十七號半門牌王程氏·陳程氏得價分肥控由虹口捕房派探季寳林於昨將一干男婦及女孩拘解臨時法院請究經林推事提審一過諭王程氏·陳程氏·梁鄧氏·各交二百元保餘人還押改期再審 
[七寳出燈傷害者]  
　　七寳工商各界以北伐勝利共産剷除特發起二星期之提燈大會以誌慶祝各出巧燈兼加化裝新戲遊行全鎭觀者甚衆東沈巷鄉人某昨至七寳看燈回來行經虹橋相近在暗中被人刺倒幸隣近村人亦由該途經過當將某甲送至家中灌救始甦大約不致有姓命之憂云 
[盧興源昨謁各國領事]  
　　公共租界臨時法院院長盧興源昨偕交涉公署交際科科長吳國珍詣駐滬領袖總領事曁美英日荷等各國總領事拜會均蒙優禮接待聞今日尚須續拜其他各國總正領事 
[保衞團合併會議無結果]  
　　上海南市保衞團與市區保衞團合併問題昨日午後三時仍在上海縣商會特開會議商榷進行方法到二十餘人除將雙方辦事手續報告外復討論合併方策良久經列席諸人各抒意見末後仍無結果而散 
[永貴里盜匪拒捕案緩期審理]  
　　前日上午四時半總巡捕房特别機關探員往虹口東西華德路永貴里三百九十九號門牌查拿盜匪該盜拒捕彈傷包探涂岐山等情已誌昨報茲悉涂包探當時係被槍彈從腰間掠過僅皮膚略受微傷業已出院照常辦公所獲之兩盜一名金留嘉江北人一名沈吉志揚州人抄出之　計重一萬零九百二十兩價値不資均係川産昨晨解送臨時法院由謝永森推事升座警務庭提審觀審者爲美副領事據中西探長王長庚·麥克濤·到庭禀稱據報該屋内藏有軍火故於昨晨往查及抵永貴里弄内遇見三盜開槍拒捕因亦追擊當場拘獲被告兩名槍彈係金盜抛棄當卽檢獲者餘一盜則逃逸旋入三百九十九號門牌搜查並未發現軍貨祇獲如許烟土請求展期以便偵查云云而兩被告延律師辯護謝推事諭令收押緩期審理 
[拘獲暗殺案兩關係人]  
　　總巡捕房特别機關包探曹傑前日與西探毛亞在厦門路三百六十七號門牌屋内查獲揚州人李阿林（又名李蘭標）·南京人張天星（又名張炳申）·兩名以其與英美電車公司稽查王某之妻王場氏三月十七號在平凉路一千三百三十號門牌被人暗殺一案有關昨晨解送臨時法院警務庭由謝推事質訊一過諭令押候移送刑庭審理 
[槍傷拒捕盜匪]  
　　白克路九百四十八號門牌陳寅生家於二十一日晚九時半被盜結黨持械侵入搶刧銀洋二十元逃爲一百三十九號西捕查見盜遂開槍拒捕該西捕亦出槍追擊彈傷江北盜匪陳小三子一名奪得陳所執之手槍一支帶入捕房詰問一過送往醫院候治愈解請法院訊辦 
[德國人被匪徒攔刦]  
　　德國人開路師前日午後行經楊樹浦路騰越路轉角被匪徒八名攔住攫取其身畔鈔洋五十五元而逃經四百六十二號華捕與包探程明德聞警追獲江北人陳聯靑·袁阿根·兩名餘衆携贓遠颺昨將該兩人解送法院由事主到案證明兩被告確係當時八人中之二請爲懲辦經謝推事逐一質訊之下判各處徒刑十一月又二十五天示儆 
[公共租界刦案併誌]  
　　吳淞路吳淞路四百七十一號門牌協泰烟紙店於前晚九時五十分鐘被盜匪四名闖進兩盜各出手槍嚇禁聲張搶刦大小銀洋共計八十九元携贓一哄而逸嗣由事主投該管捕房請爲查緝 
　　北海路北海路二十九號劉某所設之烟紙店於前日午前十一時三刻忽來四盜一盜執有手槍嚇禁聲張後由賬檯上刦去鈔洋四十一元 
　　楊樹浦路楊樹浦路一千零五號某姓家於前日夜間十二時三刻被四盜侵人出示手槍利刄嚇禁聲張當被刦去銀錢衣服約値洋四十餘元刦後呼嘯出外逃逸在屋外開槍數響但均未傷人事主迨盜去後隨投該管捕房報告並請查緝 
[天文臺路之刦案]  
　　法新租界天文臺路某弄内第八號門牌牛販陸榮記家於前晚十時突來盜匪四人以問信爲由敲門入内出示手槍嚇禁事主人等聲張當被搶刧去現洋二千餘元携贓一哄而出四散逃逸後由事主開單報告捕房請緝 
[减租運動新消息]  
　　又一自動减租者西門方斜路房客聯合會頃得長祿里房東錢炳榮君挽人來會接洽願將該里房屋十餘幢每月向租十一元者現自願减去大洋一元半經由該里多數房客贊成及該會認爲平允故已將房金照所减之數陸續照付矣 
　　廢除包租制之新聲日來民衆對於廢除二房東與包租制已有相當之注意頃有楊椒其者致函其大房東陸子靑自願廢棄包租現有房客儘請直接訂約否則聽憑另召新戸云云 
[虬江路昨日火警跌傷老嫗婢女]  
　　昨日上午一時三十分閘北虹江路瑞樂里口第九號十號門牌盛發雜貨店失愼當由閘北各段救火會驅車到塲灌救共燬沿馬路第七·八·九·十號樓房四幢及十一號過街樓面一間又該里一弄東洋房子第一·二·三·四·五·號五間二弄第十二·十三·十四·十五·十六·號樓面五間其時八號門牌裕源烟紙店内樓梯灼斷有廣東老嫗及婢女情急由樓窗躍下均受傷送醫院診治各段救火會灌救至四時餘方散五區二分所派崗警傳訊火頭羅錦據供廣東人年四十歲對於何處起火尚多推諉 
[芝罘路轉角昨晚火警]  
　　昨晚七時四十一分北浙江路芝罘路轉角鼎餘里隔璧淸雲閣表畫店後進樓上不知何故起火頓時冒穿屋頂火光燭天該處第一二零二號站崗巡捕聞警立卽用電話報告中區救火會驅車前去灌救奈火勢甚熾延燒左右鄰居阮順興竹店·聚興錢店·裁縫舖等數家經救火員竭力灌救至八時一刻始行撲滅計共燒去樓面六間 
[甘小毛家失火]  
　　瑪禮遜路三十四號門牌甘小毛家于昨晨一時許不戒於火頓時濃烟密佈冒穿屋頂幸經該處附近之救火會員聞警立驅皮帶車到塲汲水澆救始得撲滅其鄰居三十五號門牌婦人王陳氏家亦付一炬嗣經該管捕房得報飭派中西包探馳往彈壓並調查起火緣由禀候核奪 
[八釐短期公債九次還本抽出之號碼]  
　　全國商會聯合會接財政部内國公債局來函報告八釐短期公債中籤號碼略謂八釐短期公債九次抽籤還本業於月之十日在中央公園舉行計中千籤號碼如下○三·一二·二一·三九·四三·六○·六二·七一·八九·九四凡持此項公債號碼末二位與上列數目相同者卽爲中籤 
[浦江竹商公會開會記]  
　　浦江竹商公會二十日召集全體特開大會共到同業六十餘人首由黄主席報告開會宗旨次由會董陸友生周文亮提議略謂我同業竹植採自浙江瓶窰埭　等處沿途撑運經過石門　陡門等處處每被水警强取毛竹與各梲卡之照票費陋規通年損失不貲且照票一項甚至超過正稅之外應請公議抵制辦法當經决定卽由公會呈請浙江政治分會飭屬嚴行制止以維商業云云又總幹　朱季賢提出維持公會經費辦法經衆一致通過而散 
[金山同鄉會紀事]  
　　金山旅滬同鄉會於昨日下午二時假民國女子工藝學校　木年常會因不足法定人數改爲談話會商决事件如下（一）定於下星期日（卽二十九日）午刻假座四馬路倚虹樓重開大會改選職員並舉行叙餐藉聯情誼（一）推舉黄芳墅·吳嘉麟·黄祖貽·爲修訂同鄉會章程起草員交下次大會通過（一）關於丁卯兵災救濟事宜推畢靜謙返里與焦縣長接洽後再議進行其餘會務均俟下次大會討論散會時已鐘鳴四下云 
[浦東公所振災會議]  
　　浦東公所爲南匯募捐振災召集旅滬同鄉開第四次會議公推王濟川主席報告此次濟生會携欵放振自奉賢南四團地方起發至南匯四團南界沿海一帶凡極貧之戸每戸自數元至一二十元不等共發三萬餘元此外一二三四團未賑地方由王一亭等另籌購辦苞米補賑朱夑臣報告周浦市旅滬及本鄉募到之八千元在萬緣堂由朱善昌購米以振又籌補輔化壇分設平糶二處繼續進行此外各鄉均在調查災口推舉勸募人盡力籌辦以冀普及云 
[李劍虹奉委爲常鎭招撫委員]  
第十四軍第二師謝師長昨委派先遣暫編游擊司令部駐滬辦公處長李劍虹爲常鎭一帶招撫委員該委員奉令後業已分派幹員至各指定地從事招撫矣 
[滬西烟商反對苛罰停售]  
　　滬西徐家匯虹橋各鄉鎭捲烟商號近被上寳區捲烟特稅滬西支局長盛秉佐紛派稽查員至各烟號搜查苛罰内有萬元亨抄獲捲烟約値七元判罰洋五百元昨日羣起反對爲該鎭烟商多數停售並聯名控訴以紓商困云 
[迷路女孩候領]  
　　淞滬警察廳據二區警察署呈送迷路女孩一口年約六七歲訊據稱名叫妹妹母故父存餘均不詳該孩圓面孔頭梳兩條髮辮紥有白頭　右耳帶有銅環左耳　有白線身穿粉條紅布單衫内穿方格布棉襖褲粉紅布鞋洋襪現送新普育堂留養候其家屬認領 
[利刃擊傷妻腕押三月]  
　　李福壽前日與妻李馬氏口角詎李突出利刄將氏手腕擊傷當由西捕查見將李帶入捕房昨解法公堂請究先由捕頭禀明前情繼由李馬氏稱前日丈夫在外營業因天忽起風身體寒冷婦人忘却衣服送去致丈夫回家發怒將吾毆打詰之李福壽供實因一時氣憤所致以後不敢再犯中西官判李押三個月准予緩刑 
[徐沈氏准予執管遺産]  
　　婦人徐沈氏延吳麟坤律師在臨時法院聲請給諭執管其已故翁徐翊洪·及夫徐書祥·之遺産前經諭令該聲請人登報公告茲已期滿無人到案反對昨晨吳律師與聲請人到案請求給諭管理經馮推事質訊之下准予所請給諭執管該頃遺産 
[控不理擔保欠銀案缺席判决]  
　　泰亨源錢莊控告馮仰唐不理担保馮炳章欠銀一案昨晨臨時法院開審被告不到原告代表江一平律師請准以一造辯論缺席判决遂由原告到庭訊明欠數經馮推事審核證據屬實判令被告馮仰唐應償還原告本銀三百兩又利息銀五十九兩零三分三厘訟費歸被告負擔 
[木工被人拆梢]  
　　南京人尹武新向在靑島爲木工昨乘唐山輪船到滬至北站搭火車遇徐有道與一兵士指尹爲魯軍密探軋入某茶室恐嚇敲詐尹身畔帶有現洋二十三元當被詐去洋十元並令覓一熱人担保始准放行尹急欲回寗找同業某甲到來作證不料徐及該兵士均已他去嗣在長安路求安里附近又與徐有道相値鳴警拘人四區控訴前情經梅署長研訊之下徐承認該贓洋被總司令部排長范某持去等語奉判押候偵查核辦 
[盜匪交法捕房訊辦]  
　　寗波人于時新本月十一號在法租界菜市街犯持刀傷人案逃至公共租界匿跡山西路新民旅館二十三號房間前日被新閘捕房包探羅良炳查獲抄出手槍一支昨解臨時法院請究而法捕房亦派探到案聲請移提經謝推事質訊之下關於其私藏軍火部份判處徒刑　月法租界另案交法捕房帶去訊辦訊畢送回執行 
[因失羊致起鬬毆]  
　　浦東陸家嘴王阿長家蓄羊一頭昨日王因事至浦西囑其戚楊錫生照顧乃該羊忽脫欄逃出楊得悉後急向四處找尋詎附近田内亦有羊一頭奔走楊疑爲己物卽趕上牽回詎該羊係客民俞定福所有得悉後卽向楊理論一言不合互相扭毆不料有俞之友人陳銘初卽持鐵棍趕來向楊迎而猛擊致將楊之鼻樑擊斷血流滿身人卽痛倒在地俞見肇斯禍卽乘機避匿及崗警趕來僅將陳銘初拘獲連同傷者帶入三區警署立解地檢廳騐訊之下判被告收押原告飭回自醫聽候核辦 
[共産嫌疑人馮林生移地檢廳核辦]  
　　浦東冰廠小工頭寳應人馮林生因有共産嫌疑被特務處逮捕迭經研訊情尚可原於昨移送地檢廳偵查核辦 
來函 
[徐永祚會計師來函]  
　　逕啓者本月二十二日報載招商局監委會宣言内有聘定徐永祚會計師爲淸查員等語查敝會計師並未受有此項委託亦未據該會前來接洽此項消息想係傳聞之誤相應函請更正以昭翔實無任感荷徐永祚會計師總事務所 
[五洲影片公司來函]  
　　貴報本埠　竟義軍民聯歡會表演節目之（二七）項蔣總司令北伐記誤爲神州影片公司實乃敝公司五洲之出品請卽貴神更正爲荷卽頌　安五洲　片公司啓 
來件 
[用眞馮實據再與汪先生商榷（再續吳稚暉）]  
　　革命方法共産黨賣空買空之手段 
　　這件海軍放砲的事我初以爲他們犯了幼稚病（共産黨犯了幼稚病是李守常先生常常太息的其實就是蘇俄也是犯了幼稚病此意再在别一文字裡暢說或曰幼稚病者列寗不諱言正是他們長於伸縮借幼稚病以文其奸險觀於本文亦有此一義）也應該自己略知錯誤豈知當總工會市政府猖獗時在報上狂吹把去年十月暴動（這件事更可笑且絶不干西披之事）二月海軍故砲三月閘北巷戰　畫夜算做上海共産黨領導下革命民衆的三大成續我本憤慨閘北之事當時黨軍已到北火車站上止有二百餘白俄又有少數奉魯軍「民衆」無可如何必待薜岳去打下所謂民衆巷戰兩晝夜者無非去奪取警察槍枝因此一千餘幢房子六七百條性命遂算他們的犧牲品然而大家敢怒而不敢言軍事常局尚承認民衆的帮助逼住了奬贊他們就是我深知就裡者也以爲古今所謂勝利本來終是這麽一回事只索他們去吹成績由他們吹着罷了豈知得到他們秘密證據把他們自認無窮錯誤者竟算是無上革命方法我才知賣空買空的卑劣行爲原來如此（乙）他們的秘密證據他們有所謂「區秘通信」的有所謂「樞字通告」的皆印以鋼筆板的紅墨或藍墨末皆署名「朱紳秘書處」朱紳是否人名或術語我們外人所不能悉原稿當另用石印印發今照錄三月四日第十二號區秘通信六頁如左則與本文革命方法最有關係者並加以按語以指其方法所在（原稿横寫右行今改直寫）區秘通信第十二號上海總同盟罷工與其前途（亦農同志三月二日在活動分子大會中的報告摘要）（一）總同盟政治罷工及二十二晚暴動之歷史意義這一次我們終算又在中國革命的歷史上做了一個很重大的運動二月十九至二十四日的全上海工人總同盟罷工二月二十二晚民衆的武裝暴動與海軍開砲結果雖未成功目下此運動正在開始繼續談不到成功與失敗但已激動了全中國革命的高潮引起全世界被壓迫民衆之注意我們的敵人帝國主義者更見駭怕到萬分各國公使向北京政府提出抗議領事團聯名發表宣言都是證明他們是如何的重視這次運動去年十月我們曾因孫傳芳在江西戰事失利夏超在浙江宣布獨立而舉行一次民衆的武裝暴動希望推倒孫傳芳在上海殘餘勢力而建立市民的自治政府結果是失敗了這次的運動是上次運動的繼續是上海工人階級領導民衆革命的一種更堅决不投機的有力表現與五卅運動工人階級領導民衆反抗帝國主義有目標重要意義（按）放了幾砲吹得震天響似乎革命黨也大都如此何足十分足備可異的他們當時告訴「聯共」的朋友們郤謙虛與忸怩說是無窮錯誤旣然錯誤何以又能有重要意義旣有重要意義何以又認錯誤而且無窮這個就叫做「此地無銀三十兩」「隔壁小二勿曾偷」露出賣空買空的馬脚來罷了天下事失之毫厘差以千里誠與僞就判了高明與卑鄙了譬如一樣的無謂犧牲七十二個人打進廣東制台衙門明知也是白送性命的然而與這無窮錯誤而又有重要意義的海軍開砲比較起來大家的感覺如何又如汪壽華君曾有提議當於某夜擇敢死隊陷李寳章之壁同時於幾十處令人伏暗處施放邊砲以爲疑兵此同一詐僞然無論何人讀過演養三國志的誰不贊汪君是一小諸葛獨這駭得洋鬼子戰戰兢兢的海軍放砲連深通革命方法的共産黨領袖陳獨秀先生却謙虛出來認爲無窮錯誤這豈非咄咄大怪事呢不要性急我來代他們告訴諸君在共産黨自己原一毫没有錯誤放了幾個便宜砲居然駭得洋鬼子戰兢兢認明共産黨的價値自然有重要意義自然有又在中國革命的歷史上做了一個很重大的運動但這件事何以必要「八股文章好像差人的帽子見得官見不得朋友一丶對了聯共的國民黨朋友必定要謙言無窮錯誤呢因爲共産黨朋友就對我們頂天立地的汪精衞先生還居老師的地位是儼然「革命方法」的專門大師倘救我們學生來放放邊砲也還說得過去乃至老師自己的重要意義不過放幾個撒爛汚的空頭砲造出來的未免落小樣便有惹吳稚暉嘲笑賣空買空的危險了所以謙虛無窮錯誤便叫做諱莫如深諱莫如深恐怕别名就叫做卑鄙（未完） 
公布欄 
[江蘇高等審判廳]  
　　民庭判决上海藝術大學等與利泰洋行等租房涉訟上訴一案（判决主文）上訴駁斥第二審訟費由上訴人負擔▲周勤　與朱可俊因房租涉訟上訴一案（判决主文）上訴駁斥第三審訟費由上訴人負擔▲吕靜齋等與儲湘泉等因遷　涉訟上訴一案（判决主文）上訴駁斥第二審訟費由上訴人負擔▲沈禹宰與徐籌資等爲請求交付　面涉訟上訴一案（判决主文） 
原判决　　發回上海地方審判廳更爲判决▲薛鼎榮與高朝亮因　　回　　面涉訟上訴一案（判决主文）上訴駁斥第三審訴訟費用由上訴人負擔 
　　刑庭判决　謹條侵呈上訴一案（判决主文）本案上訴駁斥▲陶阿妙等强盜被訴一案（判决主文）本案上訴駁斥▲蔣强氏管利略誘上訴一　（判决主文）原判關十蔣强氏罪刑部　撤銷蔣强氏未預謀收藏被管利利誘人一罪處四等有期徒刑一年未决期内覊押日數進以二日折扺徒刑一日 
[江蘇高等檢察廳]  
　　批示　鼎爵聲明上訴由狀及粘伴均悉仰候調卷核辦此批▲曹國權　誘上訴由狀悉條調卷核辦此批▲姚樹春聲明上訴由狀悉候調卷校辦此批 
[上海地方審判廳]  
　　布告爲佈告事照得本廳執行陸勤保訴喬士章等借欵一案業將債務人喬兆和所有坐落彚園行一號門牌租地造屋板　瓦平房兩問半草　　房兩間猪棚兩間寔施查封在案嗣後債務人對於該不動産如有與第三人爲賈　行爲或設定其他權利者一律認爲無效特此　告中華民國十六年五月二十一日　長　毓秀 
　　布告爲布告拍賣事查木　執行債權人王錢氏與債務人錢文　因借欵涉訟一案業經將債務人鐘文　所有　開不動　　施查封　定最低　　在案茲定於五月二十三日在本廳門　投　　第一駁投標六月三日開標凡居民人　欲買是項不動産考仰卽　期開　且姓名年籍貫住址職樂自願出價若干　且密　投入標處屆期依法開標以投標人中出價最高者爲得標人該得標人應於卽日繳納標價定銀五分之一餘欵于交産時一次檄足卽由本廳給予管業證書倘逾限不納卽以投標人中出　次高者遞補仍照前開程序辦理仰居民人等一體知悉並仰各利害關係人於開標之日一律到場毋得自誤特此布告計開（一）拍賣之標的物鴨捐船兩隻小舢板一隻（二）物之所在地小沙渡藥水廠四蘇州河同（三）最低價額銀圓一百元正（四）閱看筆錄之處所本　承發吏辦公室（五）領看人王錢氏及本廳承發吏唐世英（六）對該不動産如有權利關係應於布告後七日内來廳聲明中華民國十六年五月廿一日廳長鄭毓秀 
　　布告爲布告拍賣事查本廳執行債權人陳伯遠與債務人范長春因墊欵涉訟一案業經將債務人范長春所有後開不動産寔施查封鑑定最低價額在案茲定於六月十日在本廳門首投標匭第十二號投標六月十四日開標凡居民人等欲買是項不動産者仰卽遵期開具姓名年齡籍貫住址職業白願出價若干書具密函投入標匭屆期依法開標以投標人中出價最高者爲得標人該得標人應於卽日繳納標價定銀五分之一餘欵於交産時一次繳足卽由本廳給予營業證書倘逾限不納卽以投標人中出價次高者遞補仍照前開程序辦理仰居民人等一體知悉並仰各利害關係人於開標之日一律到場毋得自誤特此布告計開（一）拍賣之標的物民國路城　基地六分九厘八毫（二）物之所在地民國路四至東至舊倉路西至二號南至惠路北至民國路（三）最低價額銀圓九千七百元（四）閱看律錄之處所本廳承發吏辦公室（五）領看人地保諸本卿及本廳承發吏王開成（六）對該不動産如有權利關係應於布告後七日内來廳聲明中華民國十六年五月二十一日廳長鄭毓秀 
　　民庭判决一件判决朱萬山與許恒淸借欵涉訟一案（主文）被告應還原告大洋五十元訟費由被告負擔本判决應予假執行▲一件判决王贊　與童潤泉租屋涉訟一案（主文）被告租賃原告經租坐落唐家灣十四號房屋應卽解約於本年隂曆七月初十日以前遷讓房屋並給付租會大洋一百五十元及自本年隂曆四月二十一日起至出屋之日止每月大洋二十元之租金原告假執行之聲請應予駁斥訟費由被告負擔聲請費用由原告負擔　　一件判决陳爕臣與陳翼祥貨欵涉訟一案（主文）被告應償還原告洋一千五百元零六角五應訟費由被告負擔▲一件判决周慶祥與申屠竹坡租約涉訟上訴一案（主文）上訴駁斥原判關於駁斥自來水費部分廢棄上訴駁斥應給付被上訴人自來水費每日洋二元七角自民國十五年隂曆五月一日起至出屋之日爲止上訴人反訴及被上訴人其餘之附帶上訴駁斥等二審訟費由上訴人負擔▲一件判决魯濱康與張菊波欠租涉訟一案（主文）被告應給付原告房租大洋二百二十五元小洋二百零九角訟費由被告負擔▲一件判决陳賡苓與陳芝齡籌欠租涉訟一案（主文）被告陳芝齡應給付原告房租洋八百五十元内三百五十元如無力給付應由被告陳順榮負擔責代還訟費由被告陳芝齡負擔▲一件判决李連生與金維　押　涉訟一案（主文）原告之訴駁斥訟費由原告負擔▲一件判决蔡國棟與朱吉梅米欵涉訟一案（主文）被告應償還原告米洋十五元八角訟費由被告負擔▲一件判决嚴石氏與鄧煥章租屋涉訟一案（主文）被告租住原告坐落石皮衖　德里之房屋應卽解約被告應給付原告租洋五十七元及自民國十六年隂曆三月二十一日起至交屋之日止按月十九元計算之租金訴訟費用由被告負擔▲一件判决陳靈桂等與陳違洲工價涉訟一案（主文）被告應償還原告等規元七千兩其他之訴駁斥訴訟費用由原告等負擔人分之一被告負擔八分之七 
　　公示送達（全文在本廳揭示場公佈）一件陳華田與金爲陽因欠欵涉訟案件本廳定於六月二十五日上午十時爲公開審理日期除連任陳兆祖律師爲該被告金爲陽特别代理人外仰該被告遵期到應辯論毋自延誤特此公示送達右仰被告金爲陽知照 
　　批示一件郭寳祥請求重行判决由狀悉查此案判决業已確定仰卽照判交欵所請應毋庸議此批▲一件袁鑫記聲請救濟同狀悉該　請人如認此等執行方法有不當之處仰逕向寳山縣證照異議可也此批▲一件葉春宦陳明原委由狀悉此批▲一件龔阿復請求函寳山縣協助查封田畝由狀悉仰候函寳山縣協助執行可也此批▲一件沈杏園請暫緩迫交由狀悉查本案田價已據張永珍交清　速將田單設法交案毋得違延此批▲一件丁奠記請停止折賣由狀悉仰卽日來廳候訊核奪可也此批▲一件周文汝請領租約及銀元由狀悉仰於本月二十七日上午九時來廳具領此批▲一件陳　鳴請領銀元由狀悉仰於本月二十七日上午九時來應具領此批▲一件馮日堂聲謂嚴厲執行由狀悉候續傳訊明核辦此批 
　　刑庭判决一件决願淸桃等强盜一案（主文）顧淸桃共同强取一罪處四等有期徒刑一年褫奪公權全部終身未决期内覊押日數以二日扺徒刑一日王陳榮共同强取一罪處四等有期徒刑一年褫等公權全部終身未决期内覊押日數以二日扺徒刑一日▲一件判决王徐氏鴉片烟一案（主文）王徐氏意圖販賣而收藏鴉片烟一罪成拘役五日併科罰金十元未决期内覊押日數以二日扺拘役一日或劉金　　如無資力完納完納罰金　一元折算一日易以監榮扣押烟土烟灰没數▲一件判决許玉春私鹽一案（主文）許玉春搬運私鹽一罪處五等有期徒刑二月未决期内覊押日數以二日扺徒刑一日以上五月二十三日 
[上海地方檢察廳]  
　　批示陳德麟等狀悉此案應挨胡必福拘到後依法訊究至朱德三業已訊明確無共犯事實當然准予保釋此批▲何李氏狀悉仰候分别拘提依法究辦此批▲倪錫林狀悉仰卽來案具領此批▲仲國餘狀悉該民當卽是仲國裕所請易科之處仰候送審裁　後再行飭遵此批▲徐大昌子狀悉該民當卽是徐大張子所請是否可行　候送審核辦此批▲周海香狀悉查孫乃光卽孫戴光已經起訴自應靜候　辦毋庸多瀆此批▲高湘狀悉仰侯　送同級審判廳核辦此批以上五月二十一日 
 
 

Page 12

 
 
自由談 
[記陳英士兩公子] [  程與靑]  
　　烈士陳公其美字英士有公子二長名祖華字莘夫年十五歲次名祖龢字甘夫年十四歲均肄業於南洋中學天資聰穎活潑可愛誠佳子弟也與談革命事每激昂慷慨並發誓繼續父志願爲黨國犧牲吾人實有厚望焉 
[滬濱實事箱屍案] [  絜廬述]  
　　讀報的誰不知道福爾摩斯是英倫唯一的包探奇思妙想疑鬼疑神他所辦的幾件奇案凡是讀過華生所紀的福爾摩斯偵探案的誰不嘖嘖稱奇不過福爾摩斯實在没有這一個人乃是英國一個名小說家叫做「科南達利」的游戯之作樓閣空中全憑匠心讀者切不可給他瞞過呀在下今年認識一個上海英租界著名的包探他講給我許多奇奇怪怪的探案有的是他所辦的有的他也是破案中的一分子而且事實的確要是留心海上盜刦拐騙綁票奇案的人說出來腦經裏總還有些記得的我聽了離離奇奇的新聞他竟有條不紊地偵出來不但服他心思靈敏委實要說上海是一個「魔窟」了現在先來紀述一件「屍箱案」讀報的也許說一聲比空樓閣的「福爾摩斯偵探案」好看吧 
　　四五年前的那一天早晨虹口東鴨綠路某里中糞夫瞧見一隻木箱放在里口打開來一瞧嚇得糞夫直跳起快快奔告巡捕原來箱裡直挺挺睡着一個男屍身上斬了幾刀弄得血肉糗糊慘不忍覩一時轟動了遠近的居民都跑來觀看議論紛紛大概多是没有意識的話一回兒包探來了在下這個朋友就是其中的一個這幾位包探仔仔細細地考察了一回就尋着血蹟過去忽然發現一家日本人的住宅門上有細細的血跡幾點就敲了門進去說明了理由請求檢查查了許多時候那裏有一些證據查着這幾個包探只得没精打采地出來因此上就成了一樁懸案要碰着機會來破獲了可是我這位朋友天生成有一種脾氣就是辦一件案子能够作精細的觀察和推理從不肯馬馬虎虎過去的他對於這件命案没有破獲心中着實不快不時去探聽這家日本人的舉動和他家裡的情形有一天在里口獨自一人暗偵日本人家進出的人忽見一個娘姨打扮的人和一個江北口音的男子在裡面打情駡俏瞧兩人的舉動頗露曖昧的樣子吾友打聽得男子是日本人家的車夫叫做阿二女子是管日本人小囝的僱傭叫做王媽媽車夫阿二夜裡睡在二層閣上和王媽媽的臥室相距是很近的吾友探着了這種消息又約了幾個包探去查果然在二層閣阿二的衣箱裡發現一把日本的指揮刀原來日本人的指揮刀不比我們的指揮刀他們的指揮刀是很銳利可以殺人的因此决定兇手一定就是車夫阿二了等他回來就要動手不曉得阿二怎樣聽着了風聲竟從此不來了最奇的這個王媽媽也借了買物爲名一去也不來了吾友曉得其中事有些蹊蹺了就問日本人這兩人是怎樣僱來的日本人說都是某薦頭店荐來的吾友和别的包探急急忙忙跑到某荐頭店來說明了經過的情形請他們格外留意要是有一個曉得行止所在卽須報告捕房不得延誤致干未便荐頭店人自然唯唯應命的退了過了幾天荐頭店忽見王媽媽的妹子到來急忙扣住報告捕房等到包探趕到已經說出王媽媽躱避的地方來王媽媽旣竟捉得問伊車夫阿二的住處伊終推說不曉得後來纔說出他今天是約我在馬霍路某處會面的於是到了薄暮車夫阿二也捉到了解入捕房審問口供原來那天晚上車夫阿二和王媽媽正幹好事的當兒王媽媽的丈夫闖了進來車夫阿二就拿起指揮刀厮殺王媽媽的丈夫是一個馬頭脚夫氣力很大可是手無寸鐵就給姦夫淫婦殺死了後來兩人解至中國官廳一個槍斃一個絞死也可謂天網恢恢疏而不漏了 
[通州輪旅客脫險記] [  張芷痕]  
　　友吳君乘通州輪自津南下舟次塘沽船焚吳君幾遭不測改乘定生輪昨抵滬爲言經歷心悸神搖驚駭萬狀爰爲筆錄以實自由談 
　　吳餘杭籍工詩文服務津沽母病殆家人促之返於十五晨乘通州輪南下吳君之乘海輪此其第一次蓋前此之風塵僕僕俱以火車茲因交通關係始舍車而就輪啓椗後立甲板上閒眺祗見波濤不驚沙鷗翔泳而日映晨波蕩漾呈奇彩風景幽倩爲之留戀固不知慘禍之發於俄頃也時近午抵塘沽吳君爲避囂計靜臥艙中方以母病日危殗殜床薦閉目凝思憂懷焦煎忽聞人語傖儜聲勢鼎沸而火·······火之聲已充盈耳鼓急披衣起見同艙之人已爭先恐後奪門而出吳君倉遽中尋鞋不得跣足急奔頭觸柱隆然墳起然不知痛楚也旣出艙見濃烟瀰漫火已燎原喘息間忽憶及尚有二千元遺置舖上半生血汗僅此戔戔而家貧親友賴此爲升斗資遂返身入艙取此幣鈔旅人有尼之者不顧也尼艙門洞口不啻函關蓋乘客方蜂擁自内出而彼獨自外入逆流而進其難可知旣入艙取資而烟熖已滿布艙内復奪門出驚惶倉卒間誤觸鐵梗梗端銳刺腕出血沾襦浹袖點點殷紅顧亦未覺其痛苦也比時火勢烈騰人聲揚沸而婦嚇孺泣澀耳酸心且求救之回聲觸耳悽厲有某甲者以其兄閉艙中艙且火勢無救呼天搶地號泣無聲欲投海死吳君適立其旁急挽梗之據云其兄歲入甚豐一家事蓄恃彼一人今旣葬身火窟則家庭慘狀不卜可知言已失聲哭與全船號呼聲互相應和蓋此時之通州輪已爲慘霧愁雲籠罩殆遍矣時大勢益烈人心益惶春冰虎尾狀至阽危幸山西輪已聞訊來援各客始陸續上岸得慶更生吳君行李遺失一空所幸二千心血之資已於火窟中奪出耳 
[破天荒之換妻趣聞] [  徐公達]  
　　客新自常德來以其鄰居之互換妻室新聞見告頗堪解頣爰錄之以實自由談客曰余鄰有嚴生者年甫二十而學貫中西闔邑罕有倫比惟所缺憾者貌殊不揚且微跛以是咸不屑與之議婚獨生之父執彭老不以爲病慨然以女許之女絶豔下嫁後恒鬰鬰無歡容生雖影戲塲 
[憐香小記] [  賡]  
　　黎明暉女士旣以可憐的秋香曲馳譽海上大中華唱機公司復收入話匣以永其聲而大中華百合影片公司則又以攝製可憐的秋香影片聞秋香之影片聞秋香之名殆將與黎女士並傳是名爲可憐而實可善也一昨是片試映於六合公司得快先睹爰寫所感　　是片初觀之以爲是悲劇也而一結出人意料之外令人忍俊不禁則是一特别新頴之喜劇矣黎明暉女士飾劇中秋香爲一盲女孤苦伶仃令人可憐似與以前之作品如探親家小廠主等逈不相同而凈楚中尚處處露其天眞則又異曲面同工焉 
　　編是處者佈局之妙實可欽佩蓋秋香身外之環境無一不覺其可憐於是可憐的秋香乃更覺其可憐矣劇中尚無大疵惟有兩點似不甚妥一爲警長家留聲機唱可憐的秋香曲雖爲廣告性質而實際上似不當有此一爲王桂生捉將官裡去時警長女再三辯白而竟無說明書以表其意而警察等又若不以爲意亦殊不妥也全劇佈景殊稱劇情蓋於此種環璄中當然不可見有宏偉之佈景也演員表情最佳者爲王乃東君之王桂生湯天繡女士之警長女亦殊不弱映至末幕觀者咸大笑不已此等編法似不能不佩王元龍君之獨出心裁也 
百般愛憐極温存熨貼之能事仍不能展伊之愁顔蓋伊以傾國傾城之姿匹斯醜陋殘廢之徒宜其淸夜興隨鴉之悲矣生有友秋陽生者學識遠不若生僅略識之無而偏具潘安之貌風度翩翩顧盼自得平日頗以革新家自居而於「婚姻」一項尤主自由但結果猶不能以身作則徒貽人笑蓋渠父對於婚姻自主絶端反對察己子之惑此也用迅雷不及掩耳法積極進行其「父母之命媒妁之言」之古婚禮而秋陽卒莫如之何也娶後覩新婦麻面大忿擬向媒交涉翁詔之曰娶婦娶德何貴乎貌秋陽無奈始已然欲魚水和諧不可得已一日嚴生之母壽辰秋陽亦往賀覷一麗姝侍太夫人側警爲再世王嬙詢之生生曰寒荆也秋陽聞而稱羡生皺眉曰人胥以余得美妻爲羨然余實際上所感者適得其反耳因告以己貌醜陋見憎於婦致不能享伉儷之福秋陽聞言頷首曰嫂夫人之憎君亦猶余之憎拙荆也因亦舉己事告生生沈默有頃忽曰以君之多姿而匹庸婦余之醜貌而得美妻其非偶可知諒彼月上老人赤繩誤纒矣爲我儕幸福前途計盍互易妻氏斯美者匹美陋者匹陋至允大公雙方俱可得眞正之樂趣矣秋陽欣然贊同於是各徵乃婦同意後越日實行新典禮並設筵宴賓由主人說明原委一時莫不引爲創聞云 
小新聞 
　　兄妹爲婚居然生子香山中山隆鎭廣福沙蛋氏徐建向在該沙耕田爲業前經喪妻遺下一子兩女女居長長女名愛環年雙十許字雷某爲妻子名亞福年十八在家無業第三女名三妹年十八許字深鶴濤蔡運龍爲妻仍未過門徐建常出外帮人耕田遺子女三人在家亞福竟將大姊及亞妹作爲大小夫婦以致豆𦸅含� 
胎其父尚未知此事不料雷家擇定本月十二日迎娶大女而蔡運龍又定本月二十七日迎娶三女徐建亦立卽備辦品物嫁女詎至十二日花轎到門時大女愛環口稱腹痛入房産一女嬰呱呱墮地接嫁娘大駭跑回男家奔報雷某聞悉立卽前往與徐建理論問及原由始知係伊弟亞福所爲先將空花轎抬回要提亞福去海浸死後由和事老相勸由徐回雷家使費銀一百五十元作爲脫離關係兩不追究及十五日晨三女又聞言肚痛産下一男兒徐建僨甚卽將兒女三人綑綁堅要抛海浸死又幸得沙内各人相勸將錯就錯三姊妹成爲夫婦况又有男女兩孫何忍害之徐建無法只得聽從又補回禮金一百元與蔡運龍另娶他女云 
游藝消息 
　　天一靑年影片公司三國志「劉關張大破黄巾」新片由邵醉翁導演内有戰士數千戰馬百餘匹規模甚大聞不日卽可開映云 
　　民新影片公司黎民偉編劇兼導演之「月老離婚婚」係諷刺滑稽影片聞以演員關係須俟「西廂記」在杭攝竣返滬後始能開攝云[  培]  
 
[人間地獄（續一百零一）] [  天笑]  
　　第六十九回遥天縹渺飛去冥鴻舊雨呢喃重尋故燕 
　　到了明天果然蓮孫來了一下了火車便到嘯秋家裡他說我這一次到上海來正是偷空來的至多不過躭擱三天因爲那邊的事已經接手我非在這幾天以内渡江不可我好像有種種的話要和你說種種的事情要和你商量嘯秋道你有什麽事要和我商量左不過是爲着秋波的事罷了蓮孫道也不專爲秋波的事現在對於秋波的事我倒也有點想穿了嘯秋道怎麽忽然的覺悟過來蓮孫道我初回去的幾天内覺得没有一天不想秋波到後來也漸漸的淡了及至接到了你的信惋春老四的態度又是奇貨可居這個交涉當然也是不容易辦况且我近來的經濟狀况你是知道的前途有種種的阻碍多一事不知少一事了嘯秋道你能如此想得開可算得是個大澈大悟的人蓮孫道我現在自己略有把握的就是此後可以不常在上海倘然要常在上海三馬路不能不去旣然每天跑三馬路還是一件牽絲攀藤的事我不在上海偶然隔一兩個月來一趟到底不是赤緊的事我希望對於秋波的熱情就此冷下去總算我和他相交一場不着形跡這豈非愈見高超叹嘯秋道難得難得你眞是個澈悟的人在情場能懸崖勒馬大智慧人不能有此境界那末此番你來了可要到三馬路去呢蓮孫道去是要去看看他的我也索性和秋波一說明我們總算是個精神上的朋友便了嘯秋搖首道你旣要到三馬路去剛纔所話的一番言語我有些不信你現在說的很明白似乎覺悟過來了一到三馬路惋春老四幾句米湯一灌加着秋波向你懷中一坐身體幾搓揉只怕你神摇魄蕩把剛纔所說的一番話兒盡付諸東洋大海此刻我却不敢證明你的言語可靠咧蓮孫道無論如何我三天以後必定要動身這是無可猶移的現在秋波的事暫安置一邊再有和你商量一件事我此番到紹興去人是薦了下來不少信的信條子的條子有許多是大帽子只好酌量留用到了那邊還有從前的熟手依舊要留在那裏不過自己親信的人却一個也没有你那裏有相黨的人介紹我一個嗎 
 
 

Page 13

 
 
商業新聞 
　　特訊 
　　香港來小銀條三箱値銀一萬三千兩 
　　美國運到麥粉二萬包 
　　小吕宋運來椰子油一百二十一桶 
　　美國地瀝靑昨到一百五十箱 
　　英國到呢羢疋頭一百餘箱已卸入棧 
　　倫敦運到鋼鐵五金四百噸 
　　美國有硅酸鹽一百十箱到滬 
　　吕宋𣒣菓有八百件運來上海 
　　廣帮裝往香港新幣五十箱計二十五萬元現洋四十箱計二十萬元 
　　今日有湖絲二百件運赴歐洲 
　　本日有車糖一千餘包裝往長江各埠 
　　太平洋水脚公會新增毛毡運美水脚每噸定美金十二元 
　　金融 
[廣帮繭商競購現洋]  
　　洋釐漲至七三五七五···角洋奇昂銅元舉縮 
　　昨日金融界市氣異常暢旺蓋繭商交易固盛而廣帮又復大買新幣及現洋於是求過於供氣象爲之一變銀拆昨雖仍借然形勢似較上數日稍有轉機故劃頭亦有做開數分行情銀行收解亦較盛輔幣市况銅元暴縮角洋奇昂茲將昨日各市况錄下 
　　洋厘晨間繭商依舊收買現洋及鈔票六七十萬而廣帮亦爭購新幣現洋不下五六十萬於是市氣頓時變動收盤厘價爲七錢三分四厘六毫二忽半雖較前日市况僅漲三毫七忽半而午市突漲至七錢三分五厘七毫半較早市頓高一厘有奇繭商及廣帮仍續有買進總數亦近百萬銀行方面早市互相賣買二十五萬午市互相賣買三十七萬中交匯繭區洋欵三十五萬元錢莊匯劃票欵早市一百二十五萬鈔票二萬五千現洋九萬四千午市匯劃票欵七十六萬七千鈔票四萬五千現洋七萬三千裝出南帮洋五十五萬本街收入鈔票現洋約有三四十萬匯頭公單收解七百餘萬 
　　銀拆早市及午市銀拆雖仍白借然市氣似稍轉機銀行劃頭行情午市做過三四分迨後小總會中亦有二三分行情銀行收解日商方面收解票欵一百二十餘萬廠方代理各欵七十餘萬匯票收解三四十萬華商方面票欵收解二百四十餘萬繭欵匯頭收進一百三十萬洋欵收解四十餘萬客帮匯兌收解六十餘萬貨物押匯五十餘萬洋商方面各種票欵收解一百五十餘萬雜項收解一百三四十萬錢莊收欵七十餘萬公單收解二千零四五十萬又中交二行裝往杭垣現銀三十餘萬兩 
　　輔幣早市廣東小洋有繭商收吸現貨十餘萬角故市氣驟昂收盤價爲五錢九分七毫半較前日好起二厘而午市突漲至五錢九分九厘二毫半一日間共漲三釐七毫半之巨故做開交易遂亦加旺早市十四萬五千角午市九萬角惟江南小洋未見加漲反而跌小早市爲六錢二分二釐半迨午市則亦隨之俱漲爲六錢二分三釐二毫半做開交易早市二千角午市七千五百角銅元亦被繭商購去而大縮昨祇三百七十二千較前日復短三千裝往繭區四千串市氣於是非常堅俏云 
[金價回漲三兩四錢]  
　　昨逢星期一大條銀向例無電標金市况先疲後堅蓋匯市轉緊銀行出入俱有業中交易倐進倐售人心不定自早市降落二兩餘後日金轉堅午刻復增四五兩午後初平繼則小落一兩餘復以好起三兩光景結果出　收市加大三兩四錢七月份自晨初開略漲二錢計三百五十九兩毛盤因東匯趨鬆華銀行買七三八七五正金賣七三八七五至七三七五遂减至五十六兩三錢繼由正金吸進七三六二五至七三六八七五復漲一兩零九點半先令揭曉時爲五十八兩掛牌勿動後又小至五十七兩四錢内盤尚平由住友買七三八一二五正金出七四匯豐買七三九三七五十點二十八分高至六十兩零二錢時又回至五十八兩九錢十點四十五分後忽又見漲二兩餘因正金賣出東洋七四三一二五至七四二五十一點半計六十一兩一錢移時可結七四一二五遂降爲六十兩十二點十六分計六十一兩四錢收盤回至六十兩零七錢日金七四二五可購下午開盤價仍爲六十兩零七錢毛盤小至五十九兩九錢嗣因華銀行對做日金七四二五三點零二分計六十兩零九錢忽因日金似鬆以七四一二五尚難售出銀行僅還七四遂降一兩餘三點二十二分計五十九兩三錢至後三菱曾吸進七四一二五故價復加一兩餘四點後和豐亦買七四三一二五人心頓堅續漲一兩餘檯面上買戸猶衆迨五點鐘收市三百六十二兩二錢較前日漲起三兩四錢查一日間最大價三百六十二兩二錢最小價三百五十六兩三錢高低相差五兩九錢登賬五月份三百六十四兩六月份六十三兩七月份六十一兩補水上午三百六十四兩下午三百六十五兩飾金每兩已降半元計兌洋五十四元半云 
[外滙内盤略堅華商時有進出···成交三百餘萬]  
　　昨大條銀無電惟當日神戸電市已趨漲勢十點三十五分路透電日美加一二五日英加零六二五又電通社九點五十五分日美出入價均大一二五日英出價加五六二五進價大半分午電日美不動日英小半分至三七五午後日美出入價均加二五日英出價加零九三七五又電日美加一二五日英出價加零九三七五進價大零六二五至本埠外匯掛牌一無所動惟銀行内盤如英美兩匯略軟交易僅以少數日滙晨鬆午堅下午益挺華商時進時出銀行買賣不一約成交三百餘萬元結果較上週六英金縮零六二五美金縮一二五日金加三七五致金價回漲三兩四錢各銀行所成交計華銀行進日金五萬元價七三八七五正金出二十萬元價七三八七五至七三七五又買二十萬元價七三六二五至七三八七五住友買十萬元價七三八一二五正金出二十萬元工商出十萬元價七四匯豐進十萬元携客進二十萬元價七三九三七五正金出四十萬元價七四三一二五至七四二五華銀行對做五萬元價七四二五和豐買先令一萬鎊二個七辨士至六辨士九三七五某行進美金五萬元價六十二元六二五下午𢡟業出三菱進日金十萬元價七四二五華銀行買五萬元價七四二五三菱買十萬元價七四一二五和豐買十萬元價七四三一二五 
[浙屬繭市正旺中滙兌堅挺]  
　　昨日上海銀行國内匯兌行市報告云津電行化未動惟洋厘依舊下跌原有厘價不能維持扯申價亦略小洋匯仍可平匯浙匯仍然堅挺杭州現水每千元須升四元寗波每千元須升十八元五角較杭州尤燥蓋以繭市正旺南京市面尚未完全恢復來源未多幣廠亦未開　現金羅掘尚難哈爾濱大洋券又縮至三十元掛牌哈大洋千元申交九百三十五元計較原價漲起五地云 
　　證劵 
[京交九六暴跌二元]  
　　昨日北京電前場玖陸現貨開盤二三八五高至二三八七五收盤二十三元銷三十五萬後場玖陸現貨開盤二二五五 
[七年期貨交易大旺]  
　　各債全日成交三十三萬五千···價比週六稍漲 
　　昨公債市面尚屬良好統觀全日期貨交易前市平平後市七年交易大暢整六則甚淸閒合計全日共成交三十三萬五千元内七年五月期十萬五千元六月期占十五萬五千元整理六釐五月期祗二萬五千元六月期五萬元第期市雖頗佳現市則寥落如前後市僅整六開出二千元其他各債仍未做開各債價以上午爲較堅期現均比上星期六一律稍回漲蓋賣方人氣甚爲閒散故也迨下午時賣方陸續抛出買方勢轉消極雖有鑒於市價之低下零星收進不絶而聲勢則不及賣方遠甚故價漸壓低至收市時跌勢猶未衰結果整六期貨問津者最稀跌勢亦較巨上落達一元餘約有半元許之變動比前如七年期貨各小二三角整六下月期續跌六角惟整六現貨好起二角茲分述如後 
　　整六現貨前後市各開出一盤價由六十九元半小爲九元三角比上星期回漲二角期貨五月期祇前市兩盤做開價自六十九元六角低至四角半（下午暗盤已跌入六十九元關内）比前略好五分六月期初開計六十七元三角嗣略縮爲六十七元零五分後市大跌由六十六元八角降爲六十六元三角計全日上落一元比上週末續跌六角 
　　七年現貨依然無交易期貨僅上午收盤未做出其他各盤均開齊五月期價五十九元二角比前市小下半元較上週續跌三角六月期上午計六十元零六角後市盤旋於六十元零二三四角間結果爲六十元零三角較前續小二角 
[證劵期貨定三十日辦理交割]  
　　昨日華商證劵交易所發表公告規定整理公債本月份期貨交割之期爲本月三十日於二十七日起停止本月份期貨買賣各經紀人在二十七日前所做交易如有雙方自行交割者須於二十七日下午五時前將種類數額報告轉帳如欲核對帳目亦以是日五時前爲限 
[日本本年度之公債額]  
　　昨日電通社東京電云日本本年度公債發行額將突破八億元就中含有去年度未募債額二千萬元新公債一億五千萬元借换公債三億五千二百七十七萬元 
　　商情 
[湖州新蠶大帮大眠旺葉]  
　　葉價激漲一元左右 
　　湖州素爲絲繭區域今歲農民雖因時局關係蠶蟻飼額不增而天時晴暢蠶汛頗佳現下大帮大眠旺葉需葉頗殷葉價前祇兩元一二角現已步漲至三元二三角再遲一二日均可上簇作繭豐收可卜云 
[無錫葉多蠶少]  
　　早帮已大眠開葉···葉價祇兩元左右 
　　無錫向爲産繭最盛區域今歲四鄉農民因經濟力弱蠶蟻飼額較往歲約減十分之三早帮已大眠開葉晚帮亦將大眠邇來天時温和蠶事進行順利且今屆桑株産葉頗豐葉多蠶少葉價最高祗兩元一二角最低一元五六角蠶蛾食葉較足發育頗速若最近數日中無迅雷暴雨之變化新蠶蠶收可望云 
[吳興雙林之添繭行一家]  
　　吳興雙林鎭近有繭商徐稻孫又在該鎭新設繭行一家行名久勝繭灶二十餘副已呈奉浙江財政委員會核准給帖預備收繭 
[廣幫採辦現紗]  
　　行情漲半兩以上···人標空方抵補···市面堅挺 
　　棉紗現貨銷路較前活潑廣帮採辦爲最健牛莊帮次之其他帮仍無生氣長江一帶消息雖佳各帮仍無發動氣象實以銀根奇緊一時尚難活動也據川帮跑街云前日裝運之貨以路途阻碍不能達渝有退滬之說故該帮胃口依然閉塞交易所期紗前市開盤塲内人心極靜形勢堅挺以國外市况趨高一般投機家鑒於外優内劣不敢貿然舉動以致雙方態度觀望交易頗淸午後聞實銷暢達大阪三品紗漲三四元兼報載准揚克復致人心一振所以場上市况驟挺而賣方將近月抵補漲六錢遠月漲四七錢紗市如時局安靜實需踴躍則不難騰高·蓋原料堅硬紗價相嗟甚遠也全日成交計一萬二千三百五十包人標拍開之盤列左 
收盤價比上日存限數七月期一二八·七漲○·七○三四丶九○○ 
四月期一五五·一漲○·六○一五丶八○○八月期一四○·二○·九○五二丶一○○ 
五月期一五六·二○·七○二六丶○○○九月期一四一·六○·八○二○丶九○○ 
六月期一五六·二○·五○五二丶二○○十月期一四二·四○·八○一四丶五五○ 
現紗客帮買去計一千五百十二包同行中進三百包行情漲五錢至七錢半廣東帮進九百包牛莊帮進三百十五包内地帮進一百四十包厦門帮進三十包江西帮進二十八包蕪湖帮進四十包汕頭帮進七十五包寗波帮進五十包山東帮進十包秦皇島帮進二十五包售盤列左 
二十支五福一三二·五○二十支豐年一四三·五○十六地球一三九·五○ 
雲鵬一三七·五○二六支藍鳳一三四·七五藍魚一三四·二五 
一三七·○○一三五·二五紅團龍一三五·五○ 
一三九·五○六七月豐年一三六·五○十二支孔雀一三三·五○ 
彩球一四一·七五仙桃一三七·○○一三四·○○ 
一四二·二五一三七·五○金鷄一三五·○○ 
水月一四五·○○日光一三五·二五富貴一三二·五○ 
一四四·七五一三五·○○十支白荷蜂一二九·二五 
金城一四九·五○子虎一三三·二五紅荷蜂一二二·二五 
藍鳳一四二·○○富貴一三五·五○富貴一二七·○○ 
炮台一四三·二五金牛一三○·七五小包大發一二七·○○ 
立馬一四五·二五人鐘一三五·○○大寳一二六·二五 
仙桃一四三·五○招財一三三·七五鴻福一二九·五○ 
昨日大阪三品期紗市價照錄如下 
前市開盤收盤後市開盤收盤比上日 
五月期二一四·九○二一三·九○二一四·○○二一四·九○漲五·七○ 
六月期二一四·九○二一五·三○二一六·九○二一六·八○四·○○ 
七月期二一八·五○二一八·五○二一九·四○二二○·九○四·六○ 
八月期二二一·六○二二一·八○二二二·五○二二四·一○四·六○ 
九月期二二五·九○二二四·八○二二五·七○二二六·四○四·四○ 
十月期二二五·○○二二五·九○二二六·七○二二七·五○三·六○ 
十一月期二二六·五○二二六·九○二二七·七○二二八·五○二·九○ 
又上午九時半大阪現紗電二十支藍魚二百十九元漲一元合申規一百六十三兩七錢二十支紅財神二百零七元漲一元合申規一百五十四兩七錢十六支福島一百九十九元不動合申規一百四十八兩八錢十六支三馬二百元不動合申規一百四十九兩五錢 
[棉花堅昂之原因]  
　　各廠胃口轉佳····外棉合價不劃 
　　漢棉繳費增漲···來源有絶跡虞 
　　昨印度棉跌四五羅比美棉漲十磅音本棉趨勢依然堅挺而市上實際生意較前爲旺各廠胃口甚佳實以國外棉價合算不通因之現貨發動據漢號來函云該處打成洋架子貨已有二三萬件均係各號以前購妥現在設法運滬但尚有巨量之貨已向所中套出預備交解標準故近日來源較前爲踴每有一二千件漢市頗挺出數甚稀鄉農以時局關係不能出售且各項開繳雜費驟漲而號商以保風險計收閉者增多故後步來源將有絶跡之虞所以滬埠各商不敢輕動抛賣有寥如晨星因之市面堅昂異常交易所期棉前市開盤場中生意殊淸近月漲五分遠月小五錢午後各月俱漲一錢全月成交計一萬五千二百擔漢標拍開之盤列左 
收盤價比上日存賬數七月期三三·五五漲○○·五三一丶一○○ 
五月期三三·○○漲○·一○三四丶五○○八月期三三·九○○○五四五丶二○○ 
六月期三三·三五○·一五四二丶九○○九月期三三·七五○·一五二四丶六○○ 
棉業公會上消息陜西花到一千件通州花二千二三百包姚花未詳售盤列左 
老河口三四·○○鴻裕廠進一八○件現貨送廠 
陜西花三三·五○鴻裕廠進二○○件現貨送廠 
通州花三三·七五鴻裕廠進二丶○○○包現貨送廠 
陜西花三三·○○裕豐廠進一○○件現貨送廠 
陜西花三三·○○東方廠進二○○件現貨送廠 
通州花三三·○○乾豐號進一○○包現貨棧交 
通州花二二·○○至三二·四○永豐號進五○○包現貨棧交 
通州花三二·三○至三二·○○串豐廠進五○○包現貨棧交 
陜西花三二·七五大康廠進一○○件現貨棧交 
又大阪三品期棉市價照錄如下 
前開後收比上日前開後收比上日 
六月五三·八五·五三·九五漲○·四五九月五五·一○五五·四○漲○·六五 
七月五三·九五五四·一○○·四五十月五六·二○五六·三○○·三○ 
八月五四·七五五四·七○○·六五十一月五六·五○五六·九○○·九○ 
[粉市遠近一致趨漲]  
　　某大廠繼續吸收所致 
　　昨日粉市上午開盤後各月份市面突然全部趨漲且一時買氣之狂殊爲急切考此種漲風之由來並非新麥年收有特殊之變化近期銷場驟呈活動所致其主要原因實在近期已在落令擋口固屬毫無疑義然遠期前以天時良好及麥收有豐稔希望業内外人心曾自然步趨鬆動惟生産晨巨之某廠始終欲於新麥未見前維持原有價格故對他廠之外行抛貨不但未趨同調且曾從而吸收經此番做作緩和之人心遂爲之轉變前之抛空者今則又轉而翻多矣綜計上午結果本月份較前週漲一分二釐半五月份漲一分半六月份漲一分七釐半七月份漲一分八月份漲一分二釐半九月份漲一分及下午開盤自廠家之特殊懷抱及求遠近間逐相接近起見開盤之市面已較上午收價無形喊高一分半至二分至收盤結果本月份較上午又漲一分二釐半全日共漲二分半五月份又漲二分全日共漲三分半六月份又漲一分二釐半共漲三分七月份又漲一分共漲二分二厘半八月份又漲一分二釐半共漲二分半九月份又漲一分二釐半共漲二分二釐半云 
[期麥激漲現麥平平]  
　　昨日期麥市面上下午曾發生猛烈之激漲全日之漲度差率比較前週收盤竟達七八分之巨考目下距新麥收成日見接近江北交通又有不日肅淸之希望則從前之種種懷疑自可渙然氷釋且日來天時依然良好又無特殊變化由此推測新麥收獲之結果實足以引起多數人之滿意然何以不跌而反漲且漲度又若是之巨此中線索所在實緣廠家對粉麥兩途同時吸收以致已疲之市面忽又轉爲堅昂昨日上午結果五月份不開六月份較前週漲四分七月份漲五分八月份未動及下午開盤期市旣亦同漲外行及廠家遂又步步購進致一時買多於賣價又提漲結果五月份較前週計漲七分六七八月份較上午又漲四分視後步恐因廠家之吸收不已尚有續好之勢至現麥市面日來到頭頗旺昨又到蕪湖紹麥千餘包價則平定與前週相仿聞蕪湖麥五兩一錢二分紹興麥五兩零八分云 
[元藏嗶嘰本客走銷逈異]  
　　本街銷藏靑···客帮辦元色 
　　昨日呢羢市面依然平穩公會上大勢無甚升降薄貨呢羢嗶嘰·羽紗呢·胖别取·本客帮均有添購而嗶嘰則走銷不同客帮如京·奉·津·靑等北帮均採辦元色嗶嘰藏靑去胃較少本街門莊各號藏靑嗶嘰胃口甚佳對於元色較呆元藏嗶嘰本客帮走銷各異公盤亦不一若寳多龍戯珠藏靑嗶嘰已售罄曾誌本報祇剩秃元色貨而泰和龍鳳緣三才圖元色嗶嘰祇有秃藏靑云 
[疋頭暢銷須俟節後]  
　　新到贛帮辦胃稍濃···本廠細斜漲銀五分 
　　本廠棉布日來銷勢依然岑寂但棉布開價趨昂人心堅挺廠方開出六七月份各牌細斜較現市每疋均高銀五分之譜因時適當令需要增旺故也十二磅粗斜自軍服需用求過於供後致市又趨漲餘均平穩惟十六磅五鶴粗布因湖北廠布存滬充斥關係廠方開售亦賤故市上售價每疋跌銀五分各帮進胃以南洋帮尚可觀計成交八十餘件爲十一磅杏哥·十三磅三鐘·杏哥·等廣帮對於藍雙魚細斜採辦稍振寗波海門等處所動辦者以輕磅爲大宗本街市塲集會閒散成交甚寥落 
　　東西疋頭時局雖略已轉機但以節關將屆客帮多呈觀望故實銷依然呆滯價格下遊默察後步長江一帶如能早日解决節後方有發展之望昨東洋貨細布細斜趨勢又軟羽貨略堅花標客帮胃口已足卽削價走動亦呆歐貨自北帮停頓後銷路大减漂布縐綢因貨缺略昂蔴紗花標等形勢不振昨客帮如天津濟南採辦轉淸汕頭亦乏大批交易惟贛帮有新到數家需胃較佳本街批發以内地帮見靜進胃較前呆滯昨半月細斜跌落一錢售六兩四錢半雙軍人亦小爲七兩二錢世樂烏細布低五分售七兩一錢半漂布站定人象八兩八錢直貢呢雙童鹿雜色漲二厘半花標最低價爲三兩六錢半花色佳者仍須四兩一錢左右歐貨漂布公平貨較佳利市三倍八兩六錢預兆豐年八兩七錢狸猫換太子八兩二錢半建帮及本街頗有購入藍條蔴紗因到貨充斥價格步弱德記貨二錢三分半海通二錢二分半華記二錢一分花標魯省及蕪湖稍有添辦西廂記二錢三分豐泰小花同價條格二錢二分半云 
[洋莊珍眉茶市面轉挺最高售盤七十兩]  
　　洋莊茶市上週市面最疲卽高莊珍眉亦僅售六十餘兩日昨天裕·同孚等行對於珍眉銷胃似稍活潑計成交一百餘件最高售盤爲七十兩較上週回上三四兩之譜但此項高莊茶商成本仍須九十兩以外故雖隨盤賣出而折蝕仍鉅云 
[國産靑糖開出七百餘包]  
　　昨日糖市海外電訊古巴現糖價爲三·○九三七五丶較前電大三一二五丶紐約期糖七月份價三·○六丶十月份三·一七丶十二月份三·二四丶升一分至二分丶爪哇現精價一七·六八七五丶六月份一七·五六二五丶均小○六二五丶八月份一七·六二五丶十月份一七·五丶十二月份同價均無升沉日匯内盤結價七四一二五廠盤昨報明治糖後以受手較缺價减一角售出二百包同時明華糖價十元零一角無稅亦開萬包俱係六七月份之貨行意活動業已售通期糖劃市因以稍受打擊價落二分半開盤成交價爲本月份七兩五錢五分二盤進出俱靜市價無升降後市各團戸略有吸收結果收盤價格本月份爲七兩五錢五分五月七兩六錢二分半六月份七兩七錢全市成交不多市况平平現貨進出更稀Ｎ嘜昨劃價七兩五錢二分半明治ＹＴ同價陳貨七兩五錢什嘜ＴＫ等七兩五錢上擋ＴＸ八兩二錢ＥＲ八兩二錢五分市亦衰弱國貨隆江靑開出六百餘包價自五兩七錢高至九錢五分軟黄靑開百包餘價五兩五錢棉湖赤開數十包價七兩八錢市頗堅俏云 
[蜜棗湧到步跌前後共小六七兩]  
　　蜜棗前以交通阻塞地頭存貨壅積不能運申故市價尚平孰知自杭路貨車恢復以來到源大增前後運下者達五千餘桶因此市面逐步下趨且客貨中有一部份無力再棧隨市卸售於是跌價愈甚現市中莊秃秃僅售十四五兩上莊秃秃售十七八兩銷路仍稀暫時難以轉佳 
[蕪湖米到源不絶本街内地辦胃仍有]  
　　昨日洋米市况平正本街及内地續有去胃售開西貢一號十三元七角半二號十三元零五分兩共三千包茄佛米三百包價十二元三角小絞一千包十三元零六七分大絞二百包十三元七角八分做開價格與前無大出入後若本街内地去胃再健市面必將再好客秈蕪湖米到貨不絶内地去胃頗佳在兩三日來又到三四千包前開千餘包昨又開出近千機米十三元三角三分白秈十二元七角中次照降 
[黄荳走銷不弱]  
　　昨日黄豆市况堅正到頭有大連與長江來貨本鄉各車廠去胃甚佳日銷二三千包粤帮亦在揀高辦辦前日曾辦去平湖杜黄豆三百包價五兩一錢半昨日大連豆又開五七車價四兩七錢七八分又路貨兩車價四兩七錢二分丁家州黄豆三百包價四兩六錢江西三羊子與夾靑均三四百包三羊子四兩四錢半夾靑四兩五錢半多數爲車廠辦去市形站定云 
[廠用煤現交寂靜]  
　　惟期貨訂購正在進行中 
　　邇來各絲廠家因紛赴各鄉收繭相繼暫停工作者頗不乏人致燃料需用頓减行市現貨交易亦現寂靜每日做開不滿千噸惟廠家方面對於現貨收進雖不甚踴躍而訂定期貨則非常謹愼目下向各煤號接談價格正在積極進行中聞不久卽有萬噸左右可望成交此項大案交易　緣今度各　廠買煤　　者較較　　爲多故煤號方面對於各種煤貨售價亦均已紛紛開出新盤云 
[閩粤帮動銷金屬品]  
　　昨日五金市情北路客帮仍因匯兌及軍事影響交易毫無準展惟久不思動之福建廣東諸帮昨均來電添辦故金市交易尚屬差强人意惟貨價因外匯放鬆兼之進口較廣故仍多下游耳靑鉛昨廣帮辦去四百五十條但行情因同業爭圖脫手又小一錢計售十三日兩錢半美白鐵福建帮收進八十餘箱價無上落十六號至二十五號新鉛絲閩粤帮亦辦去三四百捆價十六號至二十號售九兩二錢半二十一號至二十五號十二兩法西釘成出五百餘桶購戸南北二帮俱有價五兩二錢半點錫寗紹帮電辦五十餘條價小硔一百三十四兩荷蘭福足一百五十五兩其他鐵品昨日亦開出數千擔但行情無甚變更云 
勞資問題商榷 
[勞工問題之面面觀上海銀行業聯合會]  
　　數月以來國中人士之以勞工問題相商榷者固已數數覯惟討論範圍往往偏於勞資衝突問題似未免失之過狹良以勞工問題因緣多端有關於政治者有關於經濟者有關於社會者有關於教育者吾人一方固宜加以分析的研究一方尤宜加以綜合的觀察庶幾辦析較精而對症發藥收效亦可較易不揣謭陋爰草此篇當世閎達不吝匡正所深禱焉 
　　勞工問題之發生卽社會經濟秩序失其調整之一種徵象惟其經濟秩序之失其調整也故勞工會固感生活之不安定而資産界企業界亦在在有應付不易維持大難之慨影響所及遂致勞資兩界感情日形隔閡而社會經濟基礎亦因以搖動欲圖挽救自當以袪除誤會力謀協調爲入手之功而矯正現時社會之病態心理養成全民經濟之基歴觀念要尤爲先决問題中之先决問題請得而略申其說 
　　現時社會之病態心理大要有二一曰迷執二曰偏激彼新進少年之以共産主義爲單方聖藥而於實施上之困難若何絲毫不加措意者固迷執也卽墨守舊章深閉固拒而以經濟上之革新運動爲多事者亦未始非迷且執彼暴烈分子之以提倡階級鬥爭爲得計者固偏激也卽尚意氣面不尚公理主高壓而不主協調者亦未始非偏且激偏激迷執之患不衬則爭議愈烈而是非愈晦猜欵愈甚面諒解愈難固經濟界之不幸亦未始非民衆全體之不幸也反是而偏激迷執之病態心理能漸見消除漸加矯正則武裝之爭持未嘗不可易以理性之疏解盲從之羣衆未嘗不可進爲主義的結合勞資兩界之澈底諒解固有賴於是卽勞工問題之根本解决亦未始不有賴於此也所謂勞資協調之先决問題者此其一（未完） 
 
 

Page 14

 
 
   
 
 

Page 15

 
 
本埠增刋 
[各團體消息]  
　　菜市街商聯會初選揭曉菜市街商界聯合會於二十二日下午八時開選舉大會到數十人公推會長朱聲茂爲主席全體向國旗黨旗及總理遺像行三鞠躬禮次恭讀遺囑主席報告一年來會務經過及辦理二屆選舉情形畢公推樓鴻鈞·石厥卿監票莊湘楚·毛明華唱票開票結果朱聲茂·樓鴻鈞·石厥卿·樂根蘭·邱止如·凌君湘·汪瑞鑫·朱紀笙·毛明華·歐陽朝覲·符立賢·莊湘楚·李榮堂·包芳棣·周琴甫·李象桂·陳庭椿·鄭齡久·江春濤·鄭靜如·金泰亨·鮑倫生·沈松盛·孔文寳·金奏庭·李錦華·谷振忠·賀聚道·陳開榮·許鳴九·張瑞元·姜福祥·丁錫侯·丁朝輔·王恒炎·周友根·吳久成·董明祥·曹志芳·鄭仰初·陳鑫等四十一人當選並决定於二十五日星期三下午八時舉行複選選舉正副會長及各科職員至十一時散會 
　　天鵬藝術會附設靑年攝影研究會河南路美華銀行内天鵬藝術會自創辦以來諸方進行不遺餘力近聞該會另設靑年攝影研究會研究攝影藝術現方徵求會員凡有攝影經騐或志欲研究者不論男女皆可入會不收會費會員惟每月以攝影寄會擇其優美在天鵬會出版畫集發表於春秋二季舉行奪標賽成績最佳者十名有銀盾銀牌等奬賞畫集出版並各全年贈閱一分近日後馬路銀錢業之加入該會者日必數十人今日止已有會員八十餘人外界加入可向該會索閱簡章 
　　商大粤同鄉會歡迎新會員東大商科廣東同鄉會以本學期新會員特别衆多於二十二日在校内開會歡迎新會員及歡送本屆畢業生黄定球孔昭瑔梁慶椿等數君並攝影以留紀念云 
　　德懋公學學期測騐揭曉楊樹浦三新紗廠對面七埭頭地方上海德懋公學曁工商義務學校因籌開端節之成績展覽及懇親同樂大會各事忙碌爲鄭重計議决提早於本月十一號起舉行學期總測騐茲悉各科學業成績已由主任教員沈鐘秀諸君分别優劣評定等第批核竣事由校長王勳高審定陳交第六屆校董教務交際顧問等聯席會議批准公佈揭示校門週知一面將諸生各科成績優劣之結果列表函請各家長查照並爲注重學業起見日夜兩校不放暑假特設暑期補習科酌减課程時間茲將各科成績較優諸生姓名擇尤錄下（預備中學科）王宗永李邦和費健林秦元志（高級小學科）盛長根尹元高（初級小學科）朱壽寳陸文祥周良財顧文樑兪金生（幼稚園附科）李富金宋家柱蕭斐章盛炳根汪荷生靚律明徐進程潘永泉楊國棟靚守貞王延春（工商義務科）唐寳初徐炳金王延洪（成年補習科）周良鑫楊步有丁瑞蘭（英文專修科）王其海魏祥福宋長林（特别選修班甲組）嚴搏奎陸季根邵桂亭陳德全（特别選修班乙組）胡小普吳常賢蔣文彬琳得才才滕懷左嚴擘奎陳志能朱慶康孫金山等共四十四名云 
　　滬江中學靑年會將開音樂會滬江大學附屬中學靑年會將於本星期五（五月二十七日）下午六時半在該校禮堂開中國音樂大會其節目如下（一）合唱（總理紀念歌）中華歌舞學校（二）獨唱（落花流水）徐志馨女士（三）奏樂（大聯珠）明月音樂會（四）合唱（同志革命歌）中華歌舞學校（五）獨唱（妹妹我愛你）徐志芬女士（六）奏笛（江上靑峯）浦夢古君（七）奏樂（平湖春色）明月音樂會（八）合唱（平等歌）中華歌舞學校（九）父子合奏（小桃紅）嚴工上嚴個凡嚴與今嚴折西四君（十）獨唱（可憐的秋香）殷韞英女士（十一）十分鐘演講（國樂之改革）黎錦暉君（十二）絲竹（潯陽夜月）中國音樂函授學社（十三）舞蹈（抵抗）中一學校（十四）古曲獨唱（陽春白雪）浦夢古君（十五）獨唱（毛毛雨）黎明暉女士（十六）琵琶獨奏（霸王卸甲）光華大學程午嘉君（十七）古箏獨奏王巽之君（十八）古樂合奏王巽之嚴工上程午嘉諸君（十九）合唱（永遠勿忘）中華歌舞學校 
　　精武歡迎會紀昨日（星期日）精武體育會舉行歡迎新會員大會於中央大會堂是日來賓非常擁擠尤以女賓爲甚由連炎川主席報告後全體向國旗行禮盧煒昌君致歡迎詞羅嘯敖君演說旣畢給奬卽表演各種游藝茲略記之「粤樂」爲該會會員洋洋悅耳頗得歡迎「國操」名目極繁中多可取如李志軒朱重三女士之單刀串槍朱德四女士之五虎拳等均大有可觀王國新女士之鋼琴獨奏尚覺可聽「簫聲劍影」於歌舞中帶有劍術頗能發揚國光「京曲」以某君之「哭江」一　最佳博得掌聲不少餘「武家坡」·「賣馬」兩繭亦不惡李志軒女士之粤曲高宛動人襯以甘時雨君之胡琴益覺珠聯璧合令人有「此曲祗應天下有」之概最一節爲該會之「滑稽跳舞」此項余曾數次觀之以此次爲最佳蓋能取其精而去其惡故益覺令人捧腹也及主席宣告散會已五時過半矣（徐天能） 
　　記靑年會京劇社之八齣戲靑年會京劇社自經改組以來人才輩出進步極爲神速上星期六舉行彩排余早飯後無事驅車而往時正開鑼因將是日所見分述如下「武家坡」·飾平貴者爲陳浩君據稱係初次登台扮相做工尚稱老到惜嗓子太底致一馬離了西凉界及八月十五月光明之兩句倒板均不能吃絃减色不少飾王寳川者爲田劍飛君田君亦係初次漏臉扮相唱工尚過得去惟台步頗覺生硬然而初次登台有如此成績已屬不易矣「雪盃圓」介卿局飾莫懷古做工老到嗓音洪亮惟該戲爲臨時加入大約未曾預練致現荒張之態「八義圖」飾程嬰者爲裴鐵生君裴君亦係初次登台扮相極稱嗓音雖底而有味運用小腔十分自然唱勸娘子二簧一段及法塲公孫施禮把話論一段尤爲重聽配以狂生君之公孫許曰更多生色二君唱做俱凑上乘可謂珠聯璧合「告元和番」飾告元者爲林琴言君林君工靑衫早已蜚聲票界做工唱工俱極平凈自始至終一絲不苟誠屬難得「捉放曹」葉狂生君飾陳宫演來不慌不忙確合陳宫態度其唱他一家老少遭禍央之家字及陳宫一見咽喉啞俱以夾音出之十分充足極爲動聽及唱陳宫心中如刀斬摇板反西皮一段更覺凄慘動人並能將當時陳宫欲言又止侷促不安之態度一一描出使觀者代爲担憂飾曹操者爲馮瑞庚君身材魁梧嗓音洪亮做工亦不弱唱董卓專權亂朝綱一段西皮斬訂截鐵聽者無不稱賞「花田錯」此戲以表情取勝過則近於淫簡則乏味爲花彩中之最難戲是日吟雪君飾春蘭扮相嬌艶可愛說白做工均屬大方不失爲大家婢女身分唱流水一段如珠走盤對於繡鞋一段做一認眞觀者幾忘其在舞台之上矣「斷臂說書」此爲骨子戲票界中能者寥寥是日白水君飾王佐唱做俱佳廻龍腔爲國家及以後二簧一叚疾徐合節博得彩聲不少說書時之神情尤佳口齒淸晰咬字正確詢爲票界中難得之人才「玉堂春」是戲唱者雖多然不易付好是日起蘇三者爲瘦梅君唱來更覺抑揚婉轉旣無脫節又無散漫促迫之弊其唱十三歲開懷是王公子與關王廚内叙一叙舊情嬌羞掩面若不勝情謂爲傑作誠不愧矣（相如） 
[商塲消息]  
　　新新鞋部廉價盛况新新公司鞋部自去歲遷至三樓後對於出品一節銳意改良其欵式質料均臻上乘此次春季廉價并將應時貨品另列廉價部發售如時式女皮鞋數種每雙祇沽二元以至六元半最爲女界所歡迎其餘夏季新貨已陸續運到價格亦極相宜云 
　　新到中山牌墨水筆永定公司文具部頃在美國特造中山牌自來墨水筆質優價廉經久耐用已於前日運到第一批新出品現售每枝一元七角筆上裝有金夾者售二元二角聞昨日是項墨水筆購者甚夥又該公司永遠經理之康克令自來墨水筆每枝减沽八元五角至二十一元二角半普通每枝減售四元至十三元又康克令鉛筆每枝一元七角至五元八角云 
　　金雨記軍裝廠設立衞生部徐家匯金雨記軍裝廠自創辦以來工人已達三千之衆患病者甚多該地又無設立醫院頗感不便該廠廠長金雨人君爲體卹工人起見特聘辣斐德路成裕里上海惠民救濟醫院主任董惠民醫生爲該部主任自下午一時起至五時爲診病時間惠民救濟醫院實習生蔡仲侯君及領看護生五六人分擔醫務異常忙碌云又聞該院上午病人由邵晋翰女醫士兼理醫務云 
　　雙十牌牙刷批發增價南京路一五二號雙十牌梁新記兄弟牙刷公司自製各種牙刷堅固耐用式樣精美早爲社會士女所贊許年來以各種原料成本昂貴聞該公司爲營業前途起見故决定於夏曆五月初一日起將各種牙刷批發價格每百支照價目表增加大洋五角惟門市零售仍照舊價云 
　　大康綢緞局又到新貨二馬路晝錦里大康綢緞局自舉行夏委大减價並贈送優待券以來連日顧客甚擁擠日前由駐杭採辦員辦到第一批之夏令花色綢緞銷售一空第二批方由昨日運到花色較前更爲精美其他如中山綢·中山紗·亦已大批出廠聞優待券已將贈罄云 
　　天福綢緞局到貨擁擠三馬路石路天福綢緞局自盤歸新東後對於舊存各貨連日廉價拍賣以故顧客擁擠大有供不應求之勢茲悉該局蔡經理以現交夏令關於應時熟貨亦經派員四出搜羅昨已運到粤産各種雲紗拷綢　綢及大帮三閃鐵機絨紓紗等色鮮質佳爲數甚鉅且定價特廉無論門市批發均極便宜云 
　　三友廉價聲中之段頭夏季衣料南京路三友實業社自廉價以來各部營業異常發達卽外埠函購者亦極踴躍現在二樓布疋部增售各色段頭夏季衣料每段長六尺售價每段六角故購者甚衆聞該社廉價期從今日起祇有三天云 
　　安樂園廣州式粽子上市武昌路安樂園酒家茲以端節在卽特製廣州式各種粽子發售以供社會需要價目如下百鳥歸巢每隻五元鴻圖大會每大隻一元全料裡蒸每隻五角什錦裡蒸每隻三角金腿蛋黄每隻二角蓮蓉肉粽每隻一角梘水豆沙每隻一角梘水香粽每隻五分鹹甜肉粽每隻五分 
　　環球藥房兼售學生運動鞋四馬路大新街西首浙江路口環球藥房自舉行廉價以來各界往購者甚衆現聞該藥房所兼售之平民廠學生運動鞋價亦極爲克己父子振業社之勝新草帽藥水銷路更覺求過於供云 
　　聯益箋添加本埠分銷處聯益貿易公司印行之美術信紙「聯益箋」名聞遐邇素爲各界愛用爲便利本埠顧客起見添加泰東書局·羣衆圖書公司·民智書局三處爲分銷處各種書畫箋·明星箋·中山箋·新裝箋·戀愛箋·活葉箋封等等應有盡有價格照舊云 
　　同昌棧五金號新貨到申東西華德路中虹橋莊源大西首由廣東運到大批雲紗拷綢零剪批發及由歐美運到各種大批五金雜貨花樣甚多不能盡錄所定價目亦極公道 
[出版界消息]  
　　夢慧三日刋將出版夢慧三日刋爲孫梅鶴君創辦内容注重文藝及趣味雋永作品不載穢褻文字式樣尤極可觀除由孫君自任總編輯外並請毛二千盧少同二君爲編輯並特約海上名作家爲撰述現定五月初一日出版社址在白克路懷安里内云 
　　行將出版之軍國民主義軍國民主義一書爲武進承其德君所著其德係一靑年軍人老於軍事而尤長文學該書内容主張全民革命制質言之軍國民主義卽全民武裝主義洋洋數萬言確爲救國之南針聞此書業已在世界書局付印不日卽能出版想出版後定能博民衆之先讀爲快也另有優待劵贈送可向本埠四馬路世界書局奚霖君索取函索者須附郵一分云 
　　海上客特刋行將出版滬江影片公司新片海上客自攝竣以來因特刋尚未編就以是遲未開演現請蔡釣徒君編輯近日積極進行内容有步林屋嚴獨鶴王鈍根諸君題詞並有海上諸名家著作琳琅滿目美不勝收大約月内卽可出版云 
 
 

Page 16

 
 
[劇塲消息]  
　　三國志「劉關張大破黄巾」新片已定期在夏令配克愛普廬同日公映天一靑年影片公司三國志第一集「劉關張大破黄巾」新片係邵醉翁裘芑香等導演主演者爲蕭正中（飾劉備）譚威宇（飾關公）章志貞（飾張飛）胡蝶（飾何后）倪紅雁（飾王美人）參與劇中男女演員凡四千八百餘人一切服裝道具皆仿古特製卽至微如一箸一碗一桌一椅亦由考據所出非舞臺劇所可比擬費資逾十數萬誠國産影片破天荒之傑作也該劇自漢靈帝御温德殿十常侍朋比爲奸起至劉關張大破黄巾止當此之時盜賊蠭起民不聊生卒以仁義之師而盡殲羣小可爲現時萬惡軍閥作一當頭捧喝至劇中表演尤覺慷慨激昂哀感頑艶精彩獨多茲聞該片定新曆六月十五號起在夏令配克及愛普廬二戲院同時連映三天國産影片而在外國戲院開映者已不多覲至於兩大戲院同日開映一片更屬創聞足見該片動人之魄力開電影界之新紀元云 
　　明星製片之迅速明星公司最近攝成之二大佳片「二八佳人」「田七郎」二劇均先後告竣曾在中央戲院一度試映頗得各界之充分滿意聞二八佳人於月之二十五日起在該院連映四天田七郎一片不日亦可望公演又鄭正秋君繼續導演之俠情片「血涙碑」連日趕攝内景已成秦半並擇融和天氣兼拍外景故該片之完工當不在遠矣張石川君審定之新片「眞假千金」亦正從事分幕料一二日後便着手導演聞是劇之主角爲宣景琳女士鄭小秋君云 
　　楊貴妃片中之楊國忠與安祿山上海影戲公司之古裝巨片「楊貴妃」昨攝「楊國忠計陷安祿山一幕」甚見精警述其本事如後「祿山獲殊寵國忠妬之從謀士夏文之言設宴招祿山而伏甲複壁中將死之祿山不知也坦然至酒半國忠離席而起撙杯地上伏甲盡出幸祿山矯捷執國忠以挾衆衆莫敢動遂脫身去」此幕攝法新頴而國忠之颟頇祿山之勇健莫不表演淋漓盡致殊爲生色云 
　　今晚共舞臺之特别電影法租界共舞臺近日開演連環戲三四本樊梨花及姚氏母女整本傑作賣座極佳日前該臺臺主黄君爲聯絡内眷感情起見由其小姐邀請海上貴婦在其漕河涇别墅中開游園大會到者有楊虎夫人范回春夫人范小姐等數十人復請大中國影片公司攝入影片天姿國色盡入銀幕現經各該本人許可今晚起在共舞臺加映又蔣總司令功高勞苦久爲民衆欽仰現該臺爲尊敬蔣司令起見亦將其蒞滬情形加入開映兒女英雄萃於一堂誠欲覩蔣司令及楊處長丰采者之絶好機會也 
　　廣舞臺將近開演虬江路中市廣舞臺日前經二十六軍周軍長東路軍白總指揮出示保護後該臺經理羅占春卽飭匠修理粉刷日夜趕工近已竣事内外部煥然一新茲該院已得劇務主任鄧君由粤來電聘得賽羅天全班來滬開演業經由粤起程想數日内卽可抵埠據聞班串名角甚多其名角如左武生靚世顯鬚生楊祿華小武靚雪秋黄小紅花旦新細綸丑生劉覺飛等聲譽甚著想屆時定有一番盛况云 
　　大中華百合之又一古裝片大中華百合公司之攝製古裝片「美人計」固已傳遍衆口盡人皆知矣而同時並進者尚有一古裝片卽包公案中之「烏盆記」一段情節極爲奇幻以之攝成影戲誠爲絶好材料此片由朱瘦菊君編爲影戲劇本自任道演著名演員如周文珠·楊靜我·謝雲卿·馬瘦紅·王徵信等皆擔任重要角色其搬演之神妙攝法之變幻莫測更爲中國影片别開生而云 
[記可憐的秋香陸潔]  
　　大中華百合影片公司新片可憐的秋香已定於下月一日起在中央大戲院開映屆時除映演影戲之外並由黎明暉等十六人登臺表演著名歌由可憐的秋香此曲是黎錦暉君所製成於一九二一年六年之間全國學校師生都歡喜奏唱此曲去年經大中華留聲機器公司聘黎明暉獨唱明月音樂會奏樂製成唱片風行一時上海各界靑年男女凡是愛哼哼歌曲者莫不歡喜這個調調兒差不多和小東人偕燈光等戲曲有同樣之勢力在上海各校學藝會中常常可以觀賞可憐的秋香之演唱一種是獨唱歌聲悽惋每每令人愴然涕下一種是且唱且舞將歌意與舞姿聯合起來更能動人觀聽一種使用背景唱者化裝牽其羊上場表情與動作都和歌意聯絡情景逼眞尤能動人情感現在又經黎錦暉君加以編排成功一種以「演述式的歌劇」此次大中華百合公司已商請黎氏排演凡曲中之人物如金姐銀姐等都分成三個時期（幼年少年老年）夾在歌中表演登場者共十五人表演曲中諸人一生的經過因環境不同心緒各異取表現式的舞法描寫出來歌唱由黎明暉擔任此種表演方法在上海從未見過屆時諒能令人贊賞也茲錄該劇之本事如下 
　　殘年將盡馬路中車馬如雲途幾爲塞有錢人辦年貨製新衣奔走栗六預爲新年行樂計而此時之無告貧民雖揮盡血汗猶不能謀一飽此中有王秋生者終年胼手胝足饔餐時虞不繼秋生有妹曰秋香生而盲兄妹間友愛頗篤秋生每有辛勞所得市包子歸與妹同坐果其久枵之腹妹亦必摸索俟其兄先食而後自食有老丐曰張老窮者爲一孤獨之老人愈老而愈窮秋生憐之乃招與同居秋生所居在聘巷中適與警署朱巡長家之後門望衡相對巡長之女吟秋課罷歸來輒臨窗啓留聲機唱黎明暉所歌可憐的秋香一曲秋香盲於目而聰於聽歌聲自對戸傳來恒屏息而聽習聞旣久乃亦琅琅上口每當阿兄外出獨居苦寂時輒曼聲而歌以自慰其孤獨焉萬家爆竹報道新年至矣人無貧富各休其業歡忻歌舞以慰其一年來之辛苦惟此陋巷中之秋生家無隔宿之糧一日不勞動則一日不得食但知謀一飽初不知有令節也元旦之晨秋生照常至某工場中任搬運工作至則場中闃無一人詢之守者始知爲元旦顧旣無工作則亦無錢可買包子悵然而歸秋生見秋香企候已久心痛欲絶時張老窮方據矮桌進殘羹冷飯因乞分半盌以貽其妹盌置妹前妹摸索得之問哥亦飯未秋生急以盌移置已前使之摸索繼將盌返置原處秋香不知也乃欣然就食斯時有叩門入者爲秋香之小友謝小虎跛一足支杖而行跳躍至秋香前出糖果與之并告以新年中街頭之熱閙約往同遊秋香曰母相戲盲子安能看熱閙小虎曰無妨我將目之所見舉以告妹則無異於妹之親見也秋香乃請得其兄許可隨小虎出遊朱巡長自然歸將及門陡爲匪人所狙擊秋生適經其處因以嫌疑被逮哀求巡警同往别其妹時秋香方隨小虎遊罷歸家秋生紿之曰得人介紹服役船上惟今日卽須啓椗數日後方可歸來妹信之珍重而别出時罄其所有授老窮請每日爲秋香市包子并懇勿將其被累事告妹秋生再欲有所囑托而如狼如虎之巡警已强拽之去朱巡長被舁至醫院中騐之則受傷甚微醫生謂三數日卽可出院其女來省詢知秋生無辜被累頗致扼腕顧時値新年官中人皆休假一時未能請釋乃囑其女入獄中慰問秋生秋生轉懇代省其妹吟秋至秋生家則已屋空無人蓋自秋生繫獄後老窮卽老死秋香猶向索包子歷久弗應而腹饑不可復忍因摸索至街頭冀有人予之以食適爲小虎所見邀往其家秋香問家中尚有何人小虎曰有義父曰大虎凶悍如虎斯時適外出如歸知妹在則必將死我方語時叩門聲甚急知爲大虎小虎大皇恐亟匿秋香於破箱中大虎入見箱微動正擬啓視數巡警入拘大虎去蓋大虎卽狙擊朱巡長之正兇也大虎被拘之夜小虎秋香爲饑寒所迫同至街頭行乞秋香於月下歌可憐的秋香其聲悽切如子規夜啼聞者當爲泣下而歌久之無有予以援助者一路警聞聲來視小虎急扶秋香逸去翌日兩人無人爲生乃連袂投孤兒院因無保證院中拒不納小虎籲請者再始勉允暫留院中是夜諸孤兒均已入睡秋香對月低歌苦念其兄而斯時之秋生亦方蹀　街頭聞歌聲頗似其妹因駐足而聽先是秋生出獄之後朱巡長念其無辜被累思有以報之會警署中一巡警出缺朱卽請以秋生補之此時適秋生値差孤兒院外也明日秋生以夜來所遇告朱巡長卽同來訪院長則秋香果在院中兄妹相遇泣不成聲旣歸家秋生以生活雖無慮而妹之雙目難明頗引以爲憂秋香曰我如不再凍餒而得與哥長聚則雖盲目終身亦所甘心此時此一對可憐兄妹之前忽現出舞台之口台下萬頭攢動繡幕徐徐下觀衆鼓掌歡呼鮮花紛擲繡幕再啓則秋香去其豆套啓其秀目藹然向台下鞠躬答謝觀衆盛意觀衆掌聲復雷動欣然散去飾秋香之黎明暉恢復其天眞爛漫之態跳躍入後台化裝室卸裝旣竟御華服而出靚妝燦燦顧盼如孔雀華燈映其嬌面似亦燁然增其光輝是時戲園門外觀者　咽人人延頸企踵似以一見此現身紅氍毹上之電影明星爲快也 
[介紹商業雜誌華𢡟生]  
　　年來海上雜誌風起雲擁多如雨後春筍而切實優良者實百不得一耳類皆浮泛虛囂不値明眼者一顧或記野語於齊東或載艶聞於江南其最佳者亦祇足供茶餘酒後之消遣而已何補於社會國家哉推厥陳因是皆由於海上創作家之積習不良耳一昨之夕余公畢無事走訪余友馮子乃馮子適手一册凝神觀看見余至突謂余曰子曾觀海上之商業雜誌乎余亟對曰海上亦有商業这雜誌乎余未之聞也馮子微晒曰海上之有此豐富優美之商業雜誌已將期年茲所觀者已屬二卷四號與二卷五號矣子尚未之聞耶余聆其語卽懇一借披閱乃歸而細探之覺内容之美辭義之精别開海上雜誌界之生面一破從前積習不重浮泛專尚實際諸若商界方面之常識及要旨皆搜羅無遺諸作者尤屬一時聞人及專家余閱竟閉目凝思覺篇篇俱有精義俱是妙諦或可作當頭棒喝或可作提倡先聲裨益於社會國家誠不淺鮮如二卷四號中稽履冰之「中國之電話事業」其對於電話事業之歷史電話事業之設備皆詳述無遺結論尤具精義我國處此電話不發達時代履冰君慷慨作論其亦有心人歟又如楊湘年之「中國劣幣之研究」則極有經濟學上之價値議論精刻異常其中「今日劣幣之急救法」一段尤爲全文之最精者說來入木三分不同凡響法簡而可實行也二卷五號中佳作尤多若王曉籟之「國民政府統治下之商業政策」應時立言極有價値本其平日之經騐尤多緘語若歐陽雪女士之「美國女子在商業上之地位」述美國女子商業上情形至詳且確蓋作者曾留美數載也若心危之「銀行存欵與放欵之關係」其於銀行中存欵放欵關係縷述如絲至有頭緒使讀者一覩便能知銀行之一切轉輾關係矣他若徐匡廬之一「習慣權量換算法」尤爲應知之普通常識朱景逸之「中國之郵政」亦屬有價値者總之商業雜誌中所刋之文學靡不精剔異常而爲當務之急者處此百廢待舉之中國商業界中能得此一梵警鐘時發淸聲其亦所謂尚有一線光明者非歟 
[書畫訊]  
　　畫家王侣梅來滬吳江王侣梅對於山水一道夙有研究一宗倪黄眞派茲以倦遊燕趙　影春申擬與當今風雅之士作翰墨緣倘有丹靑癖者請至吕班路崇德里五號或正豐街久安里上海新旅館取閱潤列可也 
[天氣報告]  
　　徐家匯天文臺昨日下午四時三十分氣象預報云天有雷電之象高麗四週及黄海有旋風揚子下游氣壓復將低降江以南有西南風至東南風不等颶風續向西北方進行又昨日下午三時前二十四小時内本埠氣温最高七三·二丶最低五七·四丶去年同日最高八六·四丶最低六三·○ 
 
 

Page 17

 
 
[佛之持物研究張寄涯]  
　　佛菩薩諸尊所持之物各依其誓願之不同而有種種如彼觀音薩埵持蓮華以表示大悲應物不染着之意文殊菩薩持利劍以表示斬除煩惱之意故欲識别諸尊須先瞭知其表示誓願之持物爲莫妙之捷徑惟此等持物法義上均各有深秘之意義姑勿具論茲但就其持 
物爲普通所不經見者略加說明而已然又爲研究便利計將此多種持物得分爲五類甲·花果等類乙·武器等類丙·道具等類丁·鳴物類戊·雜項類是也 
　　（甲）花果等類所謂花果者卽蓮花·楊柳·葡萄·吉祥果·等類是也「蓮花」以蓮花爲持物者肇始於胎藏界曼荼羅中台八葉院西北方之觀自在菩薩同遍知院之大勇猛菩薩大安樂不空眞實菩薩七俱胝佛母尊等餘如同蓮花部院中之蓮花部發生菩薩大勢至菩薩毘俱胝菩薩正觀自在菩薩大明白身菩薩馬頭觀音菩薩薩埵波大吉祥菩薩如意輪菩薩大吉祥大明菩薩大吉祥明菩薩披葉衣菩薩白身觀自在菩薩豐財菩薩不空絹索菩薩同釋迦院之勝佛頂如來笑同虛空藏院之忿怒鈎觀世音菩薩千手千眼觀自在菩薩無垢逝菩薩同蘇悉地院之孔雀王母菩薩十一面觀自在菩薩同文殊院之大聖觀自在菩薩隖波髻使者文殊師利使者同使者女鈎召使者光網菩薩無垢光菩薩五字文殊菩薩同除蓋障院之悲愍菩薩同外金剛部院之日天婆蘇大仙自在女同天妃金剛界曼荼羅三十七尊中西方阿彌陀佛四親近之一之金剛法菩薩曁藥師佛之右脇士月光菩薩靑頭觀音等亦概以蓮花爲持物蓮花梵名波頭摩Padma其花色有白蓮花·（梵名芬陀利迦Pundarika）靑蓮花·（梵名優鉢羅Utpala）黄蓮花·（梵名拘物頭Kumuda）紅蓮花·（梵名Ｓatapatra）及紫蓮花·（梵名未詳）等之别就其花形而論又有未放蓮花半開蓮花開足蓮花等之異今依其種别而再分述之先以花色言千手觀音持白蓮花多羅菩薩五字文殊菩薩光網菩薩千手千眼觀自在菩薩無逝逐菩薩隖波髻使者文殊師利使者文殊使者女鈎召使者月天妃自在女等持靑蓮花中台八葉院之觀自在菩薩大安樂不空眞實菩薩七俱胝佛母尊千手千眼觀自在菩薩等持紅蓮花又有千手千眼觀自在菩薩持紫蓮花次就花形言蓮花部院之正觀音馬頭觀音悲愍菩薩無垢光菩薩等所持之蓮花爲未放蓮花大吉祥菩薩所持之蓮花爲半開蓮花中台八葉院之觀自在菩薩七俱胝佛母尊不空絹索觀音披葉衣菩薩大吉祥大明菩薩薩埵波大吉祥菩薩太明白身菩薩孔雀王母菩薩等所持之蓮花爲開足蓮花「曼殊沙花」爲Ｍanjnsaak之譯音謂赤團·如意·柔軟等藥師佛左脇侍日光菩薩或執持此花此外梵天王毘紐天堅牢地神天婆天后帝釋女光音天大光音天兜率天他化自在天持蘇　天成就明仙衆等雖云亦執花然未詳其究爲何花「楊柳」胎藏界曼荼羅蓮花部院之耶輸陀羅菩薩同地藏院之除一切憂冥菩薩同虛空藏院之千手千眼觀自在菩薩等執持之「葡萄」千手千眼觀自在菩薩執持之「葡蘿」歡喜天執持之「吉祥果」梵云婆羅果卽石榴也孔雀明王葉衣觀音持世菩薩及訶梨帝母（鬼子母）等諸尊執持之「俱緣果」孔雀明王持物之一「微若布羅迦果」未詳其爲何果「准泥菩薩執持之」「甘果」亦未詳其爲何果胎藏界曼荼羅虛空藏院檀波羅密菩薩執持之 
 
 

Page 18

 
 
（乙）武器等類金剛杵·鋼·刀·鉞·斧·鈎·㦸·弓箭·等類是也「金剛杵」梵語跋折羅（Vajra）三部中金剛部院之諸尊概持此物但金剛杵係其總名分之則有獨鈷杵·三鈷杵·五鈷杵·羯磨杵·等「獨鈷杵」梵名Kanaya又云獨鈷跋折羅或一鈷·一鈷杵·一鈷跋折羅等胎藏界曼荼羅金剛部院之發生金剛部菩薩金剛利菩薩擇悅持金剛菩薩離戲論菩薩金剛牢持菩薩虛空無垢持金剛菩薩持妙金剛菩薩住無戲論菩薩金剛持菩薩月厭忿怒菩薩同釋迦院之大轉圇佛頂同虛空藏院之千手千眼觀自在菩薩蘇婆呼菩薩供發意轉輪菩薩蘇悉地羯羅菩薩同地藏院之寳印手菩薩同除蓋障院之賢護菩薩同外金剛部院之帝釋天及轉法輪菩薩大輪明王等皆執持之但大轉輪佛頂蘇婆呼菩薩寳印手菩薩等所持者係安置於蓮花之上爲獨異「三鈷杵」梵名Frisula卽三股之意又云三鈷跋折羅略稱三鈷胎藏界曼荼羅中台八葉院之大聖文殊師利菩薩同遍知院之大安樂不空眞實菩薩同五大院中之降三世明王同金剛部院之金剛薩埵菩薩虛空無邊超越菩薩大輪金剛菩薩忿怒持金剛菩薩同虛空藏院之千手千眼觀自在菩薩蘇悉地羯羅菩薩不空鈎觀自在菩薩同蘇悉地院之一髻羅刹菩薩同地藏院之寳光菩薩寳手菩薩持地菩薩同文殊院之文殊師利菩薩同外金剛部院之毘樓博叉天生降三世明王無能勝明王大輪明王及藥師如來十二神中之和耆羅大將等執持之但文殊師利菩薩持地菩薩寳手菩薩等所持者係安於蓮花上「五鈷杵」胎藏界曼荼羅遍知院之七俱胝佛母尊大安樂不空眞實菩薩同金剛部院之金剛薩埵菩薩金剛手持金剛菩薩同蓮花部院之大隨求菩薩等執待之「羯磨杵」亦稱朅磨金剛十字跋折羅或十字杵簡稱羯磨金剛界曼荼羅三十七尊中大日如來四親近之一羯磨波羅密菩薩胎藏界曼荼羅遍知院之大安樂不空眞實菩薩同虛空藏院之生念處菩薩同地藏院之堅固深心菩薩等諸尊執持之但其中堅固深心菩薩生念處菩薩等所持者係安於蓮上「十字一鈷」二獨鈷作爲十字形胎藏界曼荼羅金剛部院金剛拳菩薩執待之「劍」梵名羯伽（Khadga）金剛界曼荼羅西方阿彌陀如來四親近之一之金剛利菩薩胎藏界曼荼羅中台八葉院之普賢菩薩同遍知院之大安樂不空眞實菩薩七俱胝佛母尊大勇猛菩薩同五大院之無動尊縛日羅吽金剛閻摩德迦尊同蓮花部院之大隨求菩薩同虛空藏院之虛空藏菩薩千手千眼觀自在菩薩惠波羅密菩薩蘇悉地羯羅菩薩同蘇悉地院之不空供養菩薩一髻羅刹菩薩同釋迦院之勝佛頂同文殊院之鄔波髻使者同外金剛部院之毘樓勒义天王馬頭明王無能勝明王大輪明王等執持之但普賢菩薩勝佛頂所持者安置於蓮花上「戰荼劍」藥師如來十二神將中之金毘羅大將素藍羅大將等執持之「鉞」梵名Ｐarasu父之大者「斧」梵名Ksurapra鉞之小者又有云「鉞斧」此三者似爲同形之器物胎藏界曼荼羅釋迦院之無能勝同虛空藏院之千手千眼觀自在菩薩等諸尊持鉞同遍知院之七俱胝佛母尊持斧「鉞斧鈎」胎藏界曼荼羅蓮花部院之大隨求菩薩執持之「鉞鋒鈎」胎藏界曼荼蘇悉地院一髻羅刹菩薩執持之「戟」胎藏界曼荼羅虛空藏院之千手千眼觀自在菩薩同釋迦院之精進波羅密菩薩馬頭明王無能勝明王執持之「三鈷戟」大笑明王大輪明王等執持之「刀」胎藏界曼荼羅外金剛部院之揑利帝王成就明仙衆仙女及金剛界曼荼羅外院二十天中之抱力毘奈夜迦等執持之「鉾胎藏界曼荼羅五大院之縳曰吽金剛同外金剛部院之提頭賴吒天王大自在天王鳩摩利伊舍那天后等及藥師如來十二神將中之彌佉羅大將等執持之「金剛鋒」胎藏界曼荼羅金剛部院金剛鋒菩薩執持之「三鈷鉾」胎藏界曼荼羅金剛部院之金剛鈎女菩薩同虛空藏院之不空供養菩薩等執持之「鋒鑞」胎藏界曼荼羅金剛部院之月厭忿怒尊同外金剛部院之伊舍那天后等執持之「鉾鎊」胎藏界曼荼羅五大院之降三世尊閻摩德迦尊同釋迦院之無能勝同蓮花部院之大隨求菩薩等執持之「鉾戟」胎藏界曼荼羅釋迦院如來爍乞底執持之「棒」胎藏界曼荼羅五大院之閻摩德迦尊同文殊院之五大使者同外金剛部院之大自在天羅刹天羅刹童女等執持之「如意棒」三十臂之彌勒菩薩二十五菩薩迎接衆中之三昧王菩薩等執持之「鈎」金剛界曼荼羅三十七尊中西攝菩薩之一金剛鈎菩薩同外院三十天中之金剛面天胎藏界曼荼羅遍知院之大安樂不空眞實菩薩同釋迦院之無能勝摧碎佛頂同虛空藏院之千手千眼觀自在菩薩不空鈎觀自在菩薩同外金剛部院之拘摩羅天等之諸尊及准胝菩薩藥師如來十二神將之一之眞持羅大將等執持之但此中摧碎佛頂不空鈎觀自在菩薩等所持者在蓮花上「鐵鈎」胎藏甲曼荼羅虛空藏院之忿怒鈎觀世音菩薩執持之「三鈷鈎」馬頭明王執持之「金剛鈎」尊勝佛頂五字文殊菩薩等執持之（未完） 
 
