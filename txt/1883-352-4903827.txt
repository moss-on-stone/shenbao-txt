# 1883 - 352 - 4903827

 

Page 1

 
 
[國朝别裁詩出售] [  點石齋主人啓]  
　　長洲沈歸愚尚書乾隆時輯有國朝别裁詩行世風格近宗三唐遠　漢魏　具正法眼藏惟現所流傳署祗有紅序本而黑序本久不復　今本　不惜重價購得黑序本之原　　印者用石印照相法縮成袖珍版樣而卷頁悉仍其舊至於筆畫之腴潤與原刻絲毫不爽每部計裝二套共十二本價洋一元六角十二月初二日出書售處仍遵曩例此布 
[本齋告白] [  點石齋主人啓]  
　　古今圖書集成早經購到惟日後開印就現在之屋舍機器均不敷用是以本齋於隣近處新近　得　地將　另　　書館並信致外洋速　機器多闕一俟屋字　成機　運到立卽開工有願附股者務祈迅來預定此布 
[中法戰局論下]  
　　或曰如子所言中國旣得天時又得人和所不可知者惟東南北三面　口甚多布置雖極周密而所以隄防者未盡合法恐爲法人所乘轉不若越兩關外之易於取勝然則中國於此殆仍不欲與法人開戰朝命之下不過令法人知我必不肯樂越南將來兵遽禍結勝負之數固未可知而曠日持久於法人亦無所利或者終有悔禍之心聽命同盟執中排解兩國之好不至遽絶仍償我保泰持鼐之初意而已乎余曰是又不然夫法人狡詐爲歐洲諸國之最然其兵　固未嘗加　於他國無非虚聲恫喝以强　奪理之爲使他國之人不能辨别是非姑爲容忍明讓便宜而彼乃詡詡然自鳴　意焉觀於法之隣國若德若日若意者英雖皆同盟共守通商之局而其意見形跡之間俱有不满於法者諸國欲保太平是以不遽計較其心國未嘗直法人亦未必畏法人也法人深明其故惟於我中國則因久存輕視之意而且各處一洲不與歐洲大局相關非諸國所共休戚者故於諸國尚不敢爲已甚而於中國則可以坦然行之也越南之役蓄意於數十年以前兆端於得西貢之日而逞志於去年之取海防彼固徐徐嘗試乃中國竟若置諸不間於是大肆猖獗惟所欲爲屢挫兵威不肯退舍察其志願不可謂不堅矣然其實亦成外强中　之勢耳目前法人銳意進兵而觀其布陣之時往往以越南士兵或阿非黑兵當前抵禦自法國所調來者每爲後勁黑旗智計百出動殷伏兵佯敗而逃法人策其前驅奮力追趕伏發敗績全軍皆喪而實則以他人之性命爲孤注若奠法人固死無幾也從前粤匪大擾東南其攻城拒敵皆以兩湖人居前而粤西老賊殿其後迨竄入浙境則兩湖人又爲老賊沿途所擄充新家火當頭陣者又爲　 
江西江北人今法人之用越人與阿非利加兵意亦猶是盖法人當兵者一人嵗餉數百金雇募土人驅使黑奴一人之餉可赡十人况勞師遠涉軍輙不利一仗而死者百人不過十數仗法兵已無噍類更安能軍故不得不甚爱惜之也夫其所　愛惜之者正見其調兵國内而兵之來者無多恐雖以爲繼也然則在越南如此安得有如許法兵分之以犯我各海口哉且戰於越南陸地之形勢也犯中國各口海面之形勢也越之士兵無非西貢一帶久爲法人管轄　苦游民爲　誘餌而來或更如日來信息所云海東法防等處類有海盜肆刦一聞召募相率而至者此等越兵而使在火輪鐡甲之上亦恐一無所長而况隨招隨用未經教練所執兵器又非所宜　於阿非黑兵則蹻健猛捷固其天性使然而於登山陟險資其得力者在洋面則已無所用矣故法國而不攻我海口則已若攻海口斷不能以越南前驅之人濫充其數竊恐罄法國之軍籍而盡調東來亦不能徧布各口且卽使撥在越之法兵以爲策應而朝在海面暮返越中征調救應亦難措乎道光年間粤東之役英人當先而法後其後庚申亦然厥後天津之役似乎法主其謀然以國内有事遽然行成而　中外齟齬之事數端最大說者謂當時若果决戰中國亦未必一無勝理然則今日與中國相持不下不得已而發戰　僅法一國也法欲交兵而他國不相助也以中國之全力當法國之偏師主客之勢勞逸之分固　待智者而後知也以余觀之中國不特得天時得人和卽謂之兼占地利亦可矣法廷聚議自始至終肯爲罷兵之說者固不乏人而堅　原議韵謀僉同總以不聽中國認越爲藩爲主目下冬令嚴寒南　地熱止如内地秋凉驅兵前進法人自謂得計大　轉敗爲功報仇雪恥而黑旗狡謀不測遣火藥於途中甫一開仗全軍又燼吾謂法人之勢專顧越南之不暇其曷敢有東來之志也哉 
[諭言恭錄]  
　　十月二十九日奉旨徐會灃補授翰林院侍講欽此○十一月初一日奉上諭浙江按察使着李秉衡補授欽此 
[越事電音]  
　　本月初二日倫敦發來電音登諸字林西字報云法國辦理越南東京事務各員近上言于法廷謂當與中　妥議和局而發往東京之兵則仍不可中止觀此則法人亦甚不願失和於中國也然而進取之志終不少殺亦可知矣 
[劉永福非髮逆辨]  
　　安南副提督劉永福中國之廣東人而安南官也前見貴報叙劉君出身謂是髮逆之餘黨其失實殊甚僕居安南久矣劉之履歴請爲約略言之按劉永福籍隷廣東現年纔五十嵗左右質弱而貌奇無鬚向寄居於雲南　安南交界處二十年前在安南之宣光省安平府貿易有徒黨二百人維時興化省有土匪在保　府刦掠興化省之地方官募劉助勦一戰而土匪遠遁蒙上賞許劉仍在保勝府安居樂業及馮子材提督出關追勦李揚材劉亦與有功屬得賞給五品頂戴因其爲安南臣不欲帶之回國劉在安南屢以平土匪功洊升爲副提督之職其部下戰土均　華産或有髮逆餘黨見不容於中國投入其中誠未可知若劉之出身則守非髮逆也至所謂黃旗黨葉成林其手下人本不多現在興化省受撫越南王卽飭編入劉永福軍以資管束兹因傳者不明爰略叙其梗概如上願貴館刊入報章焉[  湖海之士上]  
[禁止貿茶]  
　　外洋　聞紙言美國某行貿進中國平水茶三千箱有各犍客言諸官以爲該茶甚劣食之損人官乃禁該行不得出售該行正將茶葉拍賣之際而官禁適至該行不解其故疑謂茶葉不得拍賣而不知實爲讒言所中傷　　經官憲詳查始悉該行並無不合云 
 
 

Page 2

 
 
[立約續聞]  
　　英德兩國公使各乘本國師船先後遄赴朝鮮議約通商前已據聞列報兹悉兩公使行抵漢陽都城卽與朝鮮外務大臣會議兩國通商條約及進出口稅則雖因欵目繁多且有不無爲難之處必須詳爲辨論本免稍費時日然皆和衷商確悉　周妥均於十月二十七日議定兩公使旋于次日晉調國王優禮相待接談之際見朝鮮王識見宏遠深願與兩國朝廷永敦輯睦頗爲欽偑似此妥立和約非特朝鮮　 
可獲通商利卽彼此商民無不同沾其益也 
[開平近信]  
　　天津傳來信息云開平煤礦股分票現價每股一百四十兩而人猶未肯出售然則該礦務尚有蒸蒸日上之勢也 
[析津氣候]  
　　上月念四五日天津内河時有薄冰湧出諺所謂小雪凍北河大雪凍豫河也連日天氣晴和間有陰霾却不凍大約封河總在冬至前後也但本埠昨早寒暑表已降在三十六分盆盎中結有薄冰矣 
[錢店倒閉]  
　　市面之衰至今嵗而已極昨接天津信知針市街之義興厚樂壺洞之寶興源兩錢店均於上月二十九日倒閉一時喧傳遐邇衆人蜂擁而來擠塞街衢義興厚之門窓户扇檯凳器具竟被搬取一空鐡匠胡同又一義順恒印子房其餘數處錢店聞皆有岌岌之勢恐將來倒閉者實繁有徒也 
[嚴禁小錢]  
　　杭垣市上小錢近日愈行愈甚沙錢鐵錢之外又新出有鉛皮及馬口鐡等錢樣似大而其實則半文不值各錢攤以賤價購得嵌入原子錢内兌換洋元其利甚厚前次　清　地方以禁設錢攤被奸販以飛語謡言上惑憲聽以致一禁之後其攤愈多嗣經善堂紳董應敏齋方伯金少伯樞部等八人聨名函請保甲總辦祁觀察轉禀各憲一律禁止是以上月念二日各　地保均於該管之閙市肩高脚牌高聲傳諭各店鋪門首　有告條一紙進出一律均用制錢如有强用等情許卽扭送此示亦由保甲局給發現在城廂内外無不遵行凡鎔鉛鑄鐡之錢竟無銷售之處想自此不難弊絶風清也查杭之寶浙局自同治建元曾借寶極觀内設局開爐鼓鑄五年間奉憲停爐至今十餘年不惟號中爐頭存亡各半卽各項工匠亦皆别圖生計散亡殆盡此事竟將作廣陵散矣所有鑄錢之各色器具皆存放寶極觀内近有老爐頭孫姓者具禀藩憲謂各種鐡器霉爛暹半所有爐灶及木石各器亦　倫竊　壞等情前開局時皆以重價購辦殊爲可惜等語藩憲卽札理事同知至寶極觀細爲檢查且飭該爐頭管領許給飯食聞該爐頭年近七旬於局事十分詳細局中人以此老爲魯靈光矣是日方伯傳問正如白頭宫女重話開元故事也 
[鄂省官報]  
　　新選湖南寶慶府李暎抵鄂十月十五日赴湘十月十二日藩憲牌示漢陽府經歴缺以試用府經歴徐徵鏞咨署松滋縣磨磐巡檢缺以試用從九龔師琦宜城縣田家集巡檢缺以儘先補用巡檢楊文溶俱署理署安陸府吳廷華十三日辭兩院赴任調署利川縣建南巡檢新選利川縣丞郭兆琛俱禀見准補江夏縣羅緗十五日到省禀缷崇陽任於二十日赴任接印十七日候補縣丞戴熾昌奉憲送鄖襄等府釘封禀辭新任漢陽縣龍兆霖官眷已到郡署嘉魚縣興史白瑞生十月十八日禀辭赴任同日分發試用府鄭思賢並同知汪彦份各抵鄂禀到前任四川鹽法道祭觀　逢年到省赴座院禀見署圻水巴河巡檢林春昉十九日辭赴任候補縣王賜恩何葆修俱撥解京餉任廣西禀辭二十日　憲牌求安陸府同知缺委試用通判朱士榮黃岡倉子埠巡檢缺以試用從九汪瑛俱署理分發該用府宋承霖二十一日抵鄂禀到 
[潯陽瑣聞]  
　　潯城西關外磯灣陳姓老婦年逾五十生子四女一長子年已弱冠去　臘底曾娶城内西園嚴姓之女爲室宴爾新昏雖膠漆不啻也乃姑性情潑悍異常自媳過門後冰炭不入卽視爲眼中釘且新婦之小姑年已及垂百般饒舌每伺兄嫂之一交言卽往告母母則咒詈不休由是　女二人彼唱此和狠狽爲奸數月以來新夫婦不能一夕安眠吞聲忍氣憤懑難堪新婦遽萌短見十月下旬姑媳因事口角姑大肆咆哮旣辱復毆使媳無寄身之地新婦乃竊阿翁洋煙灰及芙蓉膏吞服數錢逾時毒發倒地翁姑始覺不敢聲張多方灌救無效遂於二十三日氣絶媳之母家聞之閧動多人哭往陳宅　閙不休毁神龕碎器具家中無一完物母女皆躱避隣家不出現經隣右調處幸未報官許以厚殮小姑　栗主披麻帶孝齋醾八日始得寢事聞陳姓已耗費不貲矣○九江自九月初迄今每日於東方旣白時紅光陶天至日出始散晚則金鳥西墜後西南方一帶火光四射照耀窓櫺門户如失愼然不識主何吉兆也按紅光各處皆有所見第該處九月初已然則較爲先見耳 
[蘇垣久]  
　　蘇城自十月以來綿連陰雨柱礎常潤一月中僅放晴兩次不過一二天旋復濃雲密布矣至本月初依然點滴不止諺云上看初二三下看十五六此占若騐則上半月又無望晴曦矣早晚紅光依然不滅加以雨氣頗與夏日雨後返昭相似晚稻雖已登塲尚未曬乾穀溼則碾米與春米必多細碎又必減價是農人旣傷禾標之減數又多一番虧折也 
[控提船主]  
　　上月念五日虹口耶松洋行之小火輪行至浦東爛泥渡相近撞於拆缷之舊土船上遂卽傾覆溺斃華人兩名曾經列報兹聞尸骸至今未獲尸親已訴知耶松行主行主以該土船旣經拆缷夜間何以不燃燈俾行船知所避讓殊違規例現聞已禀請領事飭查該土船主提案核斷矣 
[巡防認眞]  
　　老閘浜北一帶新設巡防保甲局疉列前報兹悉道憲派張委員庶康帶勇十名教習兩名藉以訓練該處紳董所募之圑練兵二十四名該兵等由謝紳帶領日夜梭巡殊屬認眞云 
[日商虧耗]  
　　英租界老巡捕房北首日商所開之三益號因積欠元芳洋行三月房金前日已由元芳行將該號房屋封鎖矣 
[英界忍堂瑣案] 　 
　　天津人王四張六領蘇州人鄭和尚張阿得　客寓住宿早有人知津人騙陔互相傳述事聞於捕房　探前往一併拘獲昨日解案該包探申訴前因王四張六同供帶同鄭張二　小本營生夜住客寓並未犯法鄭和尚張阿得同供蘇州人原藉皆有父母同王張二津人來滬學習唱戯並無别情黃太守廉得其情不予深究商之哲副領事飭將王張押候明春開港時有輪船赴津遞解回藉　張暫交棲流所留養再行資遣回蘇交家屬收領管束○盧某與朱某因錢莊往來結帳不明涉訟由黃太守庭訊其曲在朱當有查小溪者上堂自稱職員力辨曲固在盧太守大怒謂查案内無名何敢插身帮訟喝令掌頰查始求恩太守從寛命責手心四十下斥退 
[法界公堂瑣案]  
　　法租界彩視街榮廉花行經手人顧遜泉偕行夥金大春錢曉雲投案控稱本月初一日囑跑街夥葛子俊携初五日期愼亨莊支票計銀三百四十五兩七錢五分着其付交往來之正昌莊詎料葛子俊竟自往愼亨莊出利更現換得洋四百七十二元有零當日不歸至晚寫信來稱代付廣東人睹洋三百五十元剩洋一百二十二元刻下暫借等情閱信詫異因葛係其兄葛子吉藨保旌卽通知據稱尋到其人肯爲料理迨初二日在南誠信烟館將人尋到關照其兄　葛子吉又稱人旣在店當自向追還　于我事爲此送案金錢兩入語亦相仝王司馬詰　葛子俊稱顧遜泉已將票抵與廣東人郭姓處交幾字條　南誠信尋到郭某將票取出往愼亨莊換得洋元交付　洋三百五十元實是　遜泉囑我付彼况我在行係管帳　跑街金錢兩人則稱葛是跑街不是管帳葛又稱可取帳簿對筆跡王司馬周顧遜泉葛進行幾年答 
 
 

Page 3

 
 
稱本是舊同事因東人去世收店分手現在之行乃是洋東於本年八月間起開設葛又挽人荐進士司馬又詰其所稱寫信到行現在信放何處答稱已交與　保人手王司馬着將葛子俊暫押着顧等取到帳簿并曷所寫之信到案再核○昨日捕房解到湖南人王二請訊而原告不到據王二供在滬打野鷄度日禮拜六天雨時在碼頭遇十四嵗之男兒我見其瑟縮可憐領到吉祥街烟舘内帮忙王司馬詰其與烟館如何認得可以荐人答稱因我住烟舘内將伊領進益伊將新舊襪兩雙當押票三帋存在我處不料伊私取店中錢一百數十文逸去店主着我找尋後在小東門外尋到不合將伊找兩下伊遂懷恨誣我取伊押票及襪至小東門捕房鳴捕票襪均在捕房王司馬詰其知男兒名姓住址否烟舘是何招牌開店是何名姓答稱男兒據伊說是李姓不知其名住址離此處四十餘里烟館並無招牌亦不知開店名姓王司馬以其語　含混着將王二帶　管押○前報列葛開章託友帶皮統子遣學徒到船看管發陳阿榮竊去質押將押票寄在英界大馬路同泰客寓一案昨據法包探嚴頌眉稱　同前往慈處詎陳阿榮寄在該棧押票竟有十七張并信一封今一併取到呈案所有皮統被質錢七千六百八十文吊到鳳贜土司馬將信拆開見信亦有萬益書柬及小南門外教塲梢圖章信内有木梳紅頭繩等物託柯東鎮順帶至寗交傳春貴家中收啓等語王司馬詰及陳阿榮堅稱信　友人託帶因自己將舗盖　　致不能回去此信是八月間所託押票皆係已物並不偷竊王司馬以其語多支離着將吊到之皮統給原主葛開章領去起到之押票十七張暫留捕房陳阿榮管押嚴比當舗請追押本着静候在該竊身上追比○新街某錢莊主周和通稱昨日上燈時學徒在檯上盤錢有人　櫃求給紙煤取火待學徒回身卽將所盤之錢一千文連錢板搶去追至老北門相近始經别人拘到解案請訊王　 
司馬詰之被　稱名　雙全　州人做湖絲度日昨因上櫃買物争論伊等反誣我搶錢王司馬謂錢莊除錢洋外並無别物可買况由老北門追回顯係逃逸着將王雙全押候查明　辦○蘇鄕人馬金福偕馬銀全張金　到案稱住蘇城齊門外種地度日取　張氏本年三月間逃至滬上訪尋不見現於十一月初二日在醬園弄小屋内尋到妻與教書先生拚識查到之後被浦曉山攔阻稱今日已晚明日准送　人詎料被其逃去教尋先生亦避匿因將浦曉山及先生之弟送案請訊王司馬詰其如何尋到據張金得稱在徐二少爺處抬轎馬金福是堂妹壻我于四月間查悉住處發信通知比次馬等來申由我領去王司馬詰之所謂教書先生之弟據供今年十五嵗名朱阿福兄名阿拳同住於醬園弄前日伊等來時適該婦往垃圾碼頭去我見伊等來後卽訐言往尋一去不來浦曉山稱我不過一時兠搭詎伊等竟作爲見証又押捕房王司馬詰朱爾兄與該婦何時拚識家中現有何人如何到申答稱富匪亂詩父母挈家到此現在父已去世兄則教讀餬口母在外爲傭兄與該婦已拚識兩年兄時住英界　遠東街現搬在法界馬姓等人從未曾到過家内惟張金得有時在門首張望家中現有今年四月間所生之小孩王司馬飭將浦朱兩人管押着法包探帶朱前往　到其兄再核逾時卽有朱母朱陳氏投案請從寛免責其次子王司馬謂爾尋長子到案當將爾次子開釋朱陳氏叩謝而退○長裕泰號主張玉田控號夥李菊坡虧空銀兩一案至今尚未交保昨據李兄及殷端平李瑞之到堂具保王司馬詰之張玉田據稱請准取保因之王司馬着三人具保狀兩紙呈案備查 
[寶山水災求賑啓] 　 
　　天災流行古今代有今嵗被荒之地甚多太屬之鎮嘉寶亦在其中山東等處幸有樂善諸君子勸捐助賑足徵圖　　　　　 
匱於豐之兆矣惟鎮嘉寶無聞焉鎮嘉寶近年來屢思颶風今嵗則尤甚然鎮嘉兩邑離海稍遠其中最難堪者寶山也寶山僻處海濵不遇颶風　 
當海潮汹湧時常遭水患土本瘠民本貧温飽之家頗少卽豐嵗亦鮮盖藏其地宜棉不宜稻種稻者僅百之一二所靠惟棉今嵗七月　疉遭兩次颶風初次棉稻已損　半驟於二十一日東北風勢猛潮漲丈餘闔邑俱遭水没炊爨頗難木棉被浸十日之多所結花鈴腐朽净盡夫花鈴每顆結二十介每畝可收棉花二百斤爲豐年每顆結十个每畝可收一百斤爲平常之年每顆結二三个每畝止收二三十斤爲災年今嵗每畆頂止之田所收不满十斤下等之田分毫未收最奇看花鈴化爲鳥舊枝葉反增茂盛報荒後巴尊下鄕親勘上憲亦委員來勘素未躬親稼穡者此中荒象本不易知所以如此火災錢糧止减三分素有積蓄渚猶可照數完納貧民卽挖肉醫瘡無以抵補只好質鬻兒女以償往年除耕種之外猶堪紡織加以今嵗布價大賤備食用工本毫無利益所以夏天湊　耕種將棉被襖褲等當在興中大望豐收取贖迄今做一塲空夢而嚴寒在卽共嘆無衣無褐何以卒嵗甚至老弱對荒田而痛哭嫠歸空杼柚以啼號嗚呼覩此窮黎其可以久延殘喘哉屠禹稷之任而懷饑溺之心者當不忍坐視此災隔也兹以倉穀久儲不聞興發而錢糧啓繳難免追呼董等擬將設粥廠施棉衣以濟鰥寡孤獨廢疾者而經費無籌爲敢懇求樂善諸君子慷慨好施解囊　助拯窮黎於涸轍則感恩無旣矣是爲啓 
[天津收解賑局金苕人觀察來書] [  寶山圖邑紳董謹啓]  
　　少欽仁兄大人閣下馳慕高義久在欽遲昨由黃直剌處遞到惠函开棉衣三十四包計二千六百　 
四十件已照數收到敬諗雲情厚誼爲世魯連比復移海岱之慈航拯畿疆之赤子企懷風躅山水同高弟承乏賑事自媿菲才懐竭其愚誠或兾稍免負越耳前項南捐棉衣承屬散放文大兩邑業已分别撥放務令事歸核實以冀仰副仁人饑溺之懷捐項内有請坊之户一俟寄下履歴將來自富照辦令郎子英兄肯移斾順天隨車布雨卽爲甘霖斯更災黎之幸届時如得良晤尤所企望專復敬請德安統惟賜察不宣愚小弟金福曾頓首 
[上海絲業會館往來山東順天電報]  
　　十月念五發順天府尹大堂周知悉賑銀解到一百五十只寶紋奉飭交通永道庫收儲現因四兒則敬蒙東撫留辦齊河冬賑未克赴順　銀請尊裁給放另冉函逹上海施善昌啓○十月念八發山東撫憲陳鑒今由保大輪船起運寶紋四十只棉衣三十四包毡被五百條正氣丸二千服投送登萊青道方觀察轉解撫轅請先墊撥銀二千兩交齊河賑局施則敬領放上海絲業會館施善昌啓○十一月初四接到山東耳中承電覆絲業會館施少翁台覽承電解寶銀棉衣毡被丸藥由烟轉解尚未到先墊發銀二千兩交施紳照辦並謝東撫陳覆 
[感事六首]  
　　聞道日南國頻年苦戰争草荒銀豆市雲黯竹棚城淝水方摧敵陰平已度兵劇憐窮塞主困迫請行成老矣投　客行藏久不聞河期出死力聊足張吾軍反正初傳檄同仇屢策勲還防困獸鬥終始　宣勤掩襲謀誠狡摧醆氣不揚尉佗終附漢頡利敢窺唐漫謂乘無備翻教速自亡老羞心轉怒吹索更披猖聖主勤柔遠推誠每布恩河山歸四塞王氣在中原南撽傳烽火西隣有責言詎容生覬望請自固籬獘奉命籌邊事尚書　表行羣雄歸駕馭攬轡起澄清長宼終貽戚和戎豈美名不須勤顧慮天道有虧盈慷慨宋陳亮憂傷楚屈原　 
未能匡遠畧徒自託空言横海樓船集沿邊列騎屯諸君齊努力　是舊承恩[  南昌萬釗劍盟甫初稿]  
[接錄上海陳家木橋金州礦務局内順直山東等處賑捐公所經收十一月初四日第廿六單] 汕頭招商局來廣東候補寶善堂爐坯洋十元山左有心無力人求疾愈藥資移賑一元○穀詒堂沈十元丹崖書屋六元借善居士五元棣花書屋四元人和綢莊公記坊賀疑瑞盛壽齡求父母康健四户各二員公泰坊何正源留餘堂童源興紗莊愼遠遠姜五有堂程七户各一元以上十五户　石沈公信經募由日新盛交來洋四十元○泰昌四員泰記吳潤昌福記興三户各二元益潤昌泰和典郁隆茂朱德成恆吉祥五户各一員以上九 
 
 

Page 4

 
 
户劉河管仲侯經募由日新盛交來十五元○祥泰帳房找一員常熟義昌號經募廿二户善士共合來洋十四元吳門董氏求病速愈四百文浦記洋五元 
[上海北市盆湯衖絲業會舘主施少欽經收順直山東江浙等處十一月初四日第一百廿二次賑捐清單]  
　　臨山慚愧氏十員唐關照本城唐静瀾之子染病求痊許愿助賑十員洪小圃爲長子立泉求病速愈二元趙松亭二員楊義興一元沈順泰一元以上三户由朱家角協源局來祈母壽高康健子十員隨緣室四元省脩堂二員吳德璋二元無名氏二元汪秀岩二元洪桂菴二元吳益三一元汪致中一員汪承勲一員戴鵬里一元洪繼卿一元程驥中一元李宜齋一元周文衡半元孫少亭半元康發祥典錢十四千文梁謹臣六百文寗佐勤六百文以上十九户由通州康發祥典經募合共來洋四十六元錢唐鄭端甫由杭省楊廉伯兄寄莊船交來續助新小孩棉氏二十件 
[接錄蘇州天庫前電局内順直山東沙洲賑捐公所經收十月廿六日清單]  
　　金匮學署可園公寓　君還甫楊君叔賡來錢子裕手五户六元鄧根和手十二户五元一百六十文以上二册實來洋十一員錢一百六十文又來陳蘭亭募九户十五圓錢四千二百八十八文范功甫募周伯新五　王漢翁募十九户九元錢三百四十五文以上三册實來洋三十三元錢二百三十文○　吉昇票號來富貴源頭册同字四千七百五十五號昇記洋十員樂安氏五元自願子五元守先生六員求保佑闔家平安四員江有濤保母病愈二元○本日付解上海金州礦局賑所謝綏之諸君手第三批規元三千二百三十九兩七錢四分一厘合補水銀三千兩正 
[蘇省撫轅抄]  
　　十一月初三日候補通判俞壽銘解犯到京回省銷差程慶龍禀知辭奉臬憲委赴江北緝捕差赴津局從九楊秉琦禀知奉委解油艌銀兩赴津局高元鑑禀知奉委解部庫銀兩赴津局藩轅牌示照得金山縣典史凌鉅源病故開缺查有銀捐本班儘先前典史張郴堪以請署 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十月念二日京報全錄]  
　　宫門抄○上諭兩道錄前○發抄旨四道○江督左奏修理砲臺斤○晉撫張奏各員捐修資院片○粤督張奏爲請旌獎斤○黔撫林奏審明匪犯盡法懲辦摺○署楚督卞奏請將匪犯正法摺○直督李奏揀調知縣摺子○十月二十二日刑部都察院大理寺侍衛處值口無引見○醇干謝册封福晉恩○許景澄服满請安○記名總兵袁匣祥謝恩○敬信續假一月○侍衛處奏派補進内大臣班派出克蒙額烏拉喜崇阿○六額駙奏請開缺○召見軍機許景澄發抄文緒等奏鄂倫春新添副管佐領等缺擬請德寗阿等補成奉旨看照所請該部知道單片併發欽此○又鄂倫春官俸兵餉先由經軍項下暫行挪墊支發奉旨覽欽此○又墨爾根城恊領博順護理該城副都統奉旨知道了欽此○丁寶楨奏解京城賑等銀奉旨户部知道欽此○○左宗棠片再江陰南岸大石灣一帶砲臺逼近山坳潮濕太重其剥裂朽蠧之處尚須設法改修經前督臣劉坤一於巡閱江防摺内奏明在案查該處依山臨江濕氣本重於暗台非宜現據籌防局司道會營勘議經臣飭將　台紅門全　明台並將剥落之處分别修理本年七月二十二日風雨猛驟爲近數十年所未有致江陰南北岸圈山關南北岸象山焦山都天廟各處明　砲台各台蓬護廊檐柱圍墻等順均有損壞業經分飭赶緊修理並於圈山關南北岸各添建火藥庫一所以備收藏而期妥愼案關江防修理砲台工程除飭令認眞動工務臻堅固外理合附片陳明伏乞聖鑒飭部查照謹奏軍機大臣奉旨該部知道欽此○○張之洞片再葆亨在晉之日政事昏荒廉隅蕩盡其時通省屬官上行下効營私趨利舉國若狂一切工程局用薪水津貼不免糜費懢支衆濁獨清之士殆不多覯自臣劾治葆亨王定安以後是非大明從前各員除叅故離省外其在晉者皆漸覺心地清明慚悚追恨兹據各該貝等道府同通州縣佐雜二十餘人禀稱晉省現在籌辦貢院工程情願公捐銀二萬兩以助工需查貢院舊規狹陋年久坍壤甚多去年鄕試迫促略加修葺今尚有外簾各所及東北西北兩隅展拓地基添建屋字等工亟須一律營繕止苦籌欵爲難現經各該員將捐項如數措齊呈交由清源局田道轉據太原府彈收詳報前來嶁見能知愧悔相應附片奏明並懇聖恩寛大免將銜名開列庶以全具廉恥開其自新此項貢院捐欵不請獎叙當於工竣時咨部存案應請免其造册報銷伏祈聖鑒謹奏軍機大臣奉旨知道了欽此○○張樹聲等片再查士民人等或養恤孤貧或捐資赡族或捐修公所捐銀在千兩以上例得請旨建坊給予樂善好施字樣兹據廣東布政使剛毅詳稱據南海縣申詳縣屬七堡蓮峯書院紳士舉人何又雄等呈稱查有士爐堡已故紳士花翎知府銜漸江卽用同知江振邦秉性慈祥持躬端謹素多善舉鄕黨咸欽最可嘉者士爐堡向未建設書院該故紳欲振文風擬介建學塾造就人才乃遺囑捐銀千餘兩倡建並令將手訂各欵章程次第舉行上年春間其長子兵部郎中江如調次子候選通政司知事江如熛勉承父志首先捐出銀一千一百兩邀集同人創設千益義會湊成鉅資書院始獲告成額曰土爐堡書院該故紳遺囑章程亦皆舉辦紳等　 
恭讀邸抄光緒八年山東冡陰縣知縣喬有年之母方氏因修理山路捐助銀一千一百餘兩經山東巡撫奏請照例建坊給予樂善好　 
施字樣業經奉旨允准有案今故紳江振邦捐助銀兩事同一律理合備具册結援案　請轉詳奏懇遠坊等情由縣加結缴司該縣具詳前來臣等伏查已故浙江卽用同知江振邦遺囑其子創建土爐堡書院首先捐銀一千一百兩實屬好義急公核與建坊之例相符相應請旨將已故花翎知府銜浙江卽用同知江振邦准其建坊給予樂善好施字様以示旌獎除將册結送部查核外臣等謹附片具陳伏乞聖鑒訓示謹奏奉機大臣奉旨着照所請該部知道欽此○○頭品頂戴貴州巡撫臣林肇元跪奏爲鎭寍州訪獲謀逆教匪提省審明盡法懲辦現在地方安静恭摺附繹具奏仰祈聖鑒事竊照黔省地處極邊山深箐密所有各項匪徒難以搜捕浄盡時飭各營屬嚴密巡緝以杜亂萌在案兹署鎭寗州知州萬良修禀報本年三月二十四日訪聞州屬葫盧冲地方有匪徒胡黃狗畫符傳教聚衆謀逆之事隨卽會同營勇帶領兵役人等馳往查拿詎該匪業　聞風逃逸勘得該處係偏僻山區祗有胡黃狗家草房二間此外並無人户亦無塘汛墩舗搜尋屋内僅符書令牌各件現在分叚跴緝等情並准提臣羅孝連咨前由臣當卽批司轉飭嚴緝胡黃狗務獲究辦去後旋據普定縣知縣彭德清恊同該署州萬良修將胡黃狗拿獲報到臣復飭司轉令將胡黃狗解省經臣督同臬司曾紀鳳並暑貴陽府知府樊葆書審訊據胡黃狗卽胡添崗又名胡潮品供稱年三十九嵗鎮甯州人父母早故並無弟兄妻子向係木匠營生本年二月間在破廟内檢得殘缺符書一本起意畫符治病騙錢使用並在家中供設清水一椀早晚禮拜取名清水教招得弟子童念青卽童沅帥焦得茅陸占標鄧飛虎楊中之萬潮甫朱逢三宋老一吳海山劉剛潮温　濵張任青十二人一同禮拜伊因人皆信從向童念青等𪮝七年遇有廣東趙道人教伊書符　咒能避刀槍　道人言伊係白花里下凡前明失姓轉刧改名朱潮品將來必成大事童念青等信以爲眞伊令童念青等各招弟子十二人招齊以後仍照十二人之數輾轉相招以期人數衆多製旗起　 
事卽封童念青爲大將軍童念青並云雲南昭通貴州威寍邊界有同黨王科可以糾集多人兩處大舉伊卽令其前往約會不料人未　 
招集已蒙訪聞查拿逃出躱避今被兵役拿獲解省審問至童念青去後未有消息等供先是臣准威寍鎭總兵鍾開蘭威寗州知州錢壎咨禀同稱突有十匪干科煽集黨羽　州屬江半被樹旂作亂之事該處緊連鎮境　卽分别咨飭該鎮州等迅率弁兵練軍移會昭通鎭恊力嚴拿旋據該州禀報已由營弁將首进王科孫從犯楊藏亭摛義並　威寍鎮咨會相同証之胡黃狗前供的爲該逆所遣童念青煽結響應所致除將王科等提解到省訊明再行懲辦外臣查該逆胡黃狗習教傳徒妖言　衆勾結因黨謀爲不軌聲勢聨絡幾及千里若非仰仗天威及時捕獲並將土科等先後就摛殲滅禍根則爲患殊不可測　　情罪重大未便稍稽顧戮當卽恭請王命將該首逆胡黃狗先　正法梟示以昭炯戒而安人心一而檄飭營屬嚴緝逸匪童念青等務獲以絶根株外謹將訪獲謀逆教匪提省審明盡法懲辦現在地方安静緣由謹會同雲貴賢臣岑毓英合詞恭摺具奏伏乞皇太后皇上聖鑒訓示謹奏軍機大臣奉旨知道了欽此○○署湖廣督湖南巡撫臣卞寶第湖北巡撫臣彭祖賢跪奏爲非犯怙惡不悛請旨卽行正法以弭後患仰祈聖鑒事竊本年三月二十八日武昌省城查有教匪潛謀起事經前督臣涂宗瀛會同臣祖賢督飭員弁先後拿獲郭連升等多名並續獲湖北匪首熊定帼均經訊明就地正法内有宋克潤卽宋木匠一犯據供係浦圻縣人因索識之王得才告知王覺一傳教多年邀同八會本年三月初五日王覺一由江蘇來漢口耽擱數日旋往四川去了王繼太並劉玉　同熊定帼商令伊與鄧老五等在漢口布散謡言並製五色號　約期　省城火光大起伊等在漢口同時起事旋卽敗露逃匿復因伊弟宋克受被獲供出住處經伊家屬逼令投案等語徒同熊定帼質訊相符因在家聞　投首不無一泉可原奏明監禁俟續獲匪犯以便質証乃該犯自監禁後仍怙惡不悛時向在監人等探聞外間消息希圖勾結滋事查該犯與熊定帼入數謀逆約期同時起事並有在漢口必多殺些人方令人畏之言居心兇惡實係案内渠魁垷在武漢地方僞言未息難保非因匪首稽誅餘黨妄生覬儬由臬司黃彭年禀請奏明正法前來臣時覆查無異相應請旨將罪犯宋克潤卽宋木匠卽行正法以昭烱戒　挕後　謹合詞恭摺具奏伏乞皇太后皇上聖喪訓示謹奏軍機大臣奉旨宋克潤卽宋木匠着卽行正法欽此○○前大學士署理直隷總一等伯臣李鴻章跪奏爲知縣廻避旗循例揀員對調恭摺　　聖鑒事竊據布政司崧駿按察司松椿詳稱安平縣知縣覺羅祥譜年五十六嵗廂黃旗满洲文生員由筆帖式改捐　丞指分直隷保歸知縣題署今職光緒七年正月二十八日到任查安平距京旗在五百里以内例應廻避於四月袜五日禀報到司飭據大興等縣查明程途里數屬　該縣係屬選缺應於别屬選缺知縣内揀員對調查有高邑縣知縣賀榮驥年四十二嵗湖北蒲圻縣舉人大挑一等以知縣簽分直隷試用題署今職光緒九年四月初十日到任堪與祥譜互相調補詳請具奏前來臣查高邑縣　縣賀榮驥勤愼明白堪以調補安平縣知縣選缺所遺高邑縣知縣選缺卽以祥譜調補均與例章相符銜缺相當毋庸送部引見該員賀榮驥任内並無承審積案承緝　案經徵錢粮已起降革叅限處分亦無另有叅罰案件除程途里數清册咨部外理合恭摺具陳伏乞皇太后皇上聖鑒勅部核覆謹奏軍機大臣奉旨吏部議奏欽此 
 
