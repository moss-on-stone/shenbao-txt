# 1901 - 64 - 4910019

 

Page 1

 
 
[勸募濟急局春振急欵] [  申報館協振所啓]  
　　去年北方拳匪肇亂居民慘遇干戈凡我南人之作客京津者瑣尾流離益形其苦於是滬上諸大善士創爲濟急善局募捐集欵資送還鄕保全甚多皆四方好善君子解囊之助本館協振所襄贊其後深愧無補車薪惟念今者和議雖已將成而淹留失所之人尚復不少欲居則饔飧難繼欲歸則行李胥無進退兩難恐不免仍塡溝壑若非急籌春振何以使孑遺黎庶袵席同登所願各省大仁人大義士救人救澈再發慈悲各隨力之所能爲不拘數之有多寡聚沙集腋自易成功請早擲交俾卽彚解蓋振欵能早到一日則黎民卽早安一日翹企惠澤固不啻羽書之急也肅此禱求諸維德鑒 
[論中俄訂立密約]  
　　孟子謂君子可欺以其方難罔以非其道方者類於事物之謂也故有方則人皆知爲事物之容或如是而不知爲欺於是乃中其欺而不悟無方則人皆知爲事物之必不如是而羣識其欺於是欲行其欺者非徒不能售其欺之術或且因爲人窺破其欺而多方以備之百計以防之是欲行其欺而適以害其欺也人必不若是之愚也若人人皆知其欺而曰是雖欺我我不妨爲其所欺且不能不受其欺也人卽至愚極庸吾知亦斷不出此也而人乃津津然道之一若理之所必無者容爲事之所或有吾旣不能决其事之必不有特欲行其欺者何以竟如是之不中於事物而得以售其欺受欺者何以明知爲不中於事物而竟甘爲所欺也此吾所尋躤輾轉而不能無所疑者也如近日外間紛紛傳說謂中俄現將辦理滿洲事務訂立密約九條夫旣云密約則必秘之又秘非中俄兩國朝廷槪不使聞知其事非中俄兩國訂約大臣亦槪不使聞知其事安所得流傳於外耶然猶曰事雖秘密難保無漏洩之時鼓鐘於宮聲聞於外此亦天地間自然之理無足異者安見外間所傳之密約非中俄兩國之實有其事耶所異者俄人之不以方欺中國中國又明知其非方而竟甘爲所欺而不悟也觀密約之一曰滿洲歸還中國夫滿洲爲我朝發祥之所雖物産未必富土壤未必腴而根本在是非若臺灣之可輕易割棄也曰歸還中國此我朝廷所樂聞者也二曰中國各官仍執政務中國自遭此次拳匪之亂國勢之弱不言可知深恐事事爲外人所制不能有自主之權曰各官仍執政務則一切内政外政尚可由我措施此又我朝廷及大小臣工所樂聞者也此二者無論他日之能否信守而就事論事則固中國所求之不得而可與之訂約者也至其三日地方政務俄國有監督之權其四曰滿洲軍務一切俄國亦有監督之權其五曰滿洲城垣須盡行毁去其六曰華軍所用槍砲火器均須交付俄國並禁再行購備其七曰駐防滿洲各軍悉行調出其八曰滿洲鐵道興工時須責成中國政府保護其九曰戰爭擾亂盜賊蜂起之所俄國軍隊有自行調動之權利凡此七者人人皆知於我中國有大不利我卽至愚極庸而亦斷不至中其欺者也乃中外傳布若出一口謂爲無因何以中外皆有此語耶謂爲有因何以訂約大臣竟昏昧一至於斯耶夫地方政務滿洲軍務均須俄國爲之監督嵵餐之一舉一動俱不能自專矣城垣毁駐軍撤槍砲火藥不能存儲購備是我戰守皆無具而戰爭擾亂盜賊蜂起之所俄反得自調其軍長驅直入是雖以滿洲歸還中國而仍與不歸還等是雖許中國各官仍執政務而仍與不執政等縱責成中國保護滿洲路工一條中國政府斷不能卸其責然試思凡事皆有俄人監督軍士軍火又一無所存我何所用其保護而又何恃而能保護乎此至粗極顯之事人人所知何訂約大臣慮不及此而竟昧然從之耶或曰中俄密約中國亦迫於勢之無可如何故不得不受其制然京津之事中國方與各國議和大綱雖已傳宣子目尚未議定此約宣布各國不將援以爲例而中國幾如不國耶抑將結好於俄藉俄人之力以求各國之稍稍通融耶顧其失計也亦愈甚矣何訂約大臣竟明知其欺而甘心之忍受之不爲之一較利害一審時勢耶此吾所以爲甚可怪而不能無疑於中也 
[俄約述聞]  
　　西字報登京師來電云此次中俄所訂之約第七欵朝廷擬作爲罷論而政府諸臣之意恐俄人或致梗議爰倩各國爲之轉圜旋接英國照覆曰我英須視貴國措置如何然後定奪美國照覆曰我國須與各友邦會商不能擅自有所舉動日本照覆曰我國不便與俄商議惟俄若獲利於貴國則我國須一體均沾旣而英京倫敦來電云刻下美政府已將此事照會各國大略謂中國和局未定如何與俄另訂約章一若不勝亳異者然不知各國將若何覆之 
[聨軍定額]  
　　西字報云各國分駐北省之聨軍計共三萬名左右聞日本政府諸臣之意擬請各國酌定數目以免多寡不匀聨軍統帥華爾得西氏則謂刻下駐華兵士無須如此之多除東三省照舊駐守外餘擬减去一萬五千名 
[英艦來華]  
　　昨得香港來電云英國鐵甲戰艦名奥森者奉政府之令鼓浪東來華歴正月二十一日已行抵香港矣同日又有鐵甲巡洋艦名阿古納者開往吳淞擬卽赴鎭江駐泊 
[奏請欽派騐看騐放人員摺] 　　 
　　去臘内閣及吏部奏請欽派騐看騐放人員前已將銜名單錄登於報兹由京師友人抄寄原摺云内閣大學士臣李鴻章等謹奏爲奏聞請旨事光緒二十六年十一月二十四日准吏部咨稱本部附奏月選各官及呈請騐看分發人員例應於引見後始行發給憑照分赴各省本年五六兩月月選等官旣已停止引見迄今已歴三月若不量予變通不足以示體恤所有已經騐看各官擬請於和議定後簡派在京王大臣先生一體騐放應選月官並准呈請分發選授得缺及分省補用試用亦請簡派王大臣及科道各員每月二十八日在午門騐看次月初五日由派出之王大臣在内閣騐放等因奉旨依議欽此欽遵知照前來臣等查騐放官缺事隸内閣惟現在和局甫經開議衙門均未退還禁門以外尚屬洋與看守臣衙門在東華門内一經辦理騐放官員出入殊多不便臣等前因内閣無處辦公曾經奏明暫在北城柏林寺設立公所此次吏部奏定每月初五日在内閣騐放月選各官擬卽請在栢林寺内閣公所暫行辦理騐放俟洋兵撤退再行歸入臣衙門辦理所有擬在内閣公所暫辦騐放各緣由理合開列在京王大臣銜名清單恭請簡派四員嗣後每月初五日臣衙門騐放月選官缺卽由此次派出之王大臣公同齊集騐放一俟廻鑾後仍由吏部查照定例辦理是否有當謹恭摺具奏伏乞皇太后皇上聖鑒訓示謹奏○吏部謹奏查定例月選各官並在部過堂佐雜及分 
 
 

Page 2

 
 
發人員應行騐看者吏部將滿漢九卿並掌科掌道職名開列進呈恭候欽派騐看如有行止不端出身不正混冐籍貴虚　年歲祖父有錢糧虧空者卽行檢出交吏部於月官履歴進呈時一併奏聞等語又臣部前因月選等官困苦異常已經騐看各官請於議和後簡派在京王大臣先行騐放至事定卽應擬選月官並准呈請分發其選授得缺及分發各員亦請照常簡派大臣及科道各員於每月二十八日在午門前公同騐看次月初五日由派出之王大臣在内閣騐放俟廻鑾後仍照定例辦理等因於光緒二十六年十月十八日附片具奏十一月二十一日遞回原摺初七日奉硃批依議欽此欽遵在案除奏請簡派在京王大臣騐放應由内閣自行奏請欽派外查光緒二十六年六月分月官及分發人員例應一併騐看相應將留京滿漢九卿並掌科掌道職名開列進呈恭候欽派大臣八員科道八員公同騐看以後卽由派出之大臣科道每月按期騐看不再奏派如騐看之期午門前地方尚未交還擬先在臣部公所騐看如已交還卽照常立理爲此謹奏 
[浙學行期]  
　　杭州訪事友人云浙江提督學政李文坡宗師擇吉二月初三日由杭起節按試寗波次及紹興先期行文寗波府屬令與試之文武生童於二月初一日齊集郡城聽候示期考試 
[甬試先聲]  
　　寍波訪事友人云府尊高嶼卿太守探知浙江提督學政李文坡大宗師定於二月初三日起程初八日按臨甬郡遂示期本月十八日令象山縣文童一律取齊以便二十二日補行府試蓋遵向例也 
[各局開工]  
　　金陵訪事友人云去臘黄羊祀竈之後省垣槍砲銀圓各局均奉總辦諭令停工俾司事及工匠輩咸得回家度歲邇者新年已過未容曠悞工程機器製造局總辦吳觀察學廉銀圓局總辦劉觀察錫庚洋火藥局總辦郭觀察道直爰各飭局中員司工匠定於初九日一律開工 
[南昌火警]  
　　南昌訪事友人云正月初六日之晚初更時省垣廣潤門外米市某鋪遺火烟葉中致兆焚如之禍樓屋二進盡成焦土幸四圍磚墻甚高並未殃及鄰舍是夜五鼓後章江門外河街某鋪亦因死灰復燃燬去房屋數家猶幸取水極便不致燎原迨火滅烟消已杲杲日出矣 
[潯陽火警]  
　　九江訪事人云本月十五日之夜十二點鐘時九江城内四馬頭胡姓家燃放爆竹火星墜下須臾死灰復然毒燄熊熊破屋而出警鉦旣鳴各水龍飛駛而至由文武各員督率龍夫汲水噴激霎時火滅烟消僅焚去劉姓楊姓二家餘未殃及當火熾時有乘火行刧之匪徒一名被德化縣沙珠垣明府所見飭差拘獲當塲笞責一千板枷號示衆 
[鳩江火警]  
　　蕪湖訪事人云去臘蕪湖火災層見疉出徽寗池太廣兵備道兼蕪湖關監督吳季卿觀察面諭蕪湖縣陳雲湘明府懸賞購拿種火匪徒嚴行懲辦一時雷厲風行此風稍息不意本月初九日金馬門外又傳火警是處距精健營甚近統帶劉游戎德昭急率帳下健兒馳往撲救迨衡字營保衛營各水龍至則早已火滅烟消矣同時西瓜墩某姓家亦以火警告一霎時焚去住户十餘家幸保甲總巡袁澤民二尹到彼彈壓故尚無匪人搶劫情事 
[維揚火警]  
　　揚州訪事友人云本月十四日上燈時鈔關門外對河某甲家正在祀神適門外龍燈經過鑼鼓喧闐人聲鼎沸家中人咸出外聚觀不隄防香燭之火延及神幔頃刻間已成燎原之勢鄰人見其家火光熊熊穿屋而出立卽大呼甲始驚回而火已塞斷其門不能前進東關凹子街各水龍夫曁五臺山駐防武衛楚軍勇丁咸聞警馳至帮同灌救幸大河在前取水便捷得以應手撲滅然已燬去店鋪居家瓦屋茅舍十餘户矣 
[吳中火警]  
　　蘇州訪事人云婁門外某姓家於正月十九日昧爽時突兆焚如之禍是處距城較遠各水龍均苦鞭長莫及幸衆鄕人汲水以灌約歴一下鐘許卽漸漸熄滅只焚去房屋四五椽 
[潯郡官塲紀事]  
　　九江訪事友人云本月初六日廣饒九南道憲明華亭觀察赴金陵謁見兩江總督劉峴帥事畢卽於十三日附江裕輪船遄返○本月初八日彭澤縣彭輯五明府命駕來潯叩賀道鎭府憲年禧小作勾留旋卽回署○九江府經歴黄藻濱叅軍因病出缺後府尊孫景裴太守札委育嬰堂委員許仲碩叅軍代理已於本月十五日接篆視事矣○總理九江營務處統帶定字營兼圑防事宜湖北卽補道孫詞臣觀察於本月初十日乘舟赴鄂謁見督撫憲禀商要公○元宵佳節爲關道憲明華亭觀察攬揆之辰各官咸往晉祝○保甲局員季少尹斌廷以民間竊案繁興捕役抗傅不到特於本月十二日將捕頭程榮帶局研訊喝責一百板限期緝獲贓賊聞者快之○前辦廻峯機砲船廠廣西候補直隸州陳維之直刺於去臘二十五日殁於湖口縣寓次 
[松郡官塲紀事]  
　　松江訪事友人云府尊余石蓀太守前赴滬江賀歲旋於本月十七日返郡○某日華亭縣林　生生大令因公下鄕越日回署○某日婁縣屈吉士大令赴蘇垣賀歲旋於十八日回署○盛澤鎭汛弁余桂亭把戎於去臘十九日因病出缺遺缺由左營鳳山垣游戎札委陸醒齋把戎署理○平望營都司祖都戎飛熊於本月十八日詣提轅賀歲並赴各同寅處投刺○正初某日中營張華垣叅戎特設春筵以聨僚誼並請美國教士衡特立君赴讌中外聨歡極一時之盛○松郡雲間求忠景賢三書院每届歲首循例由府尊命題甄别本届余石蓀太守定期本月二十四日假城東校士館局試近日四鄕人士已有買舟到郡磨礪以須者矣○江南提督兼自强軍統領李壽亭軍門在江陰防次度歲近日提轅接到來信知軍門於本月某日乘某輪船赴金陵賀兩江總督劉峴帥年禧旋返鎭江趨詣長江水師提督黄芍巖宮保行轅祝壽日來擬順道赴蘇垣大約節麾返郡當在二月初旬矣 
[丁簾香篆]  
　　金陵訪事友人云省垣武定橋永豐典歇夥江駕芝私書質劵冐贖千佛庵住持僧所當之物經典主禀控江寗縣署縣主孫鼎甫大令提訊不認命江草書數字核與票上筆跡相符叱用大刑始供認不諱訊以洋銀何在則稱業已用罄大令乃飭重責五百板贓欵免追○省垣　風素熾各憲迭次示禁劉盤龍輩遂不復敢稍稍試其伎倆新年以來各賭局旗鼓重張興高采烈省憲以蕩産傾家莫此爲甚爰飭各官仍嚴密查禁有牧猪奴癖者遂銷聲匿跡不敢以身試法矣○邇來人心不古奸詐叢生履端之日竟有歹人假賀年之名伺隙以施其探囊手叚有某甲者翎頂輝煌重裘華服挨户投刺拜賀新禧凡經惠顧之家初不疑其有他而案頭陳設及茶船烟袋等物往往不脛而走某日甲又在箍桶巷某姓家竊取報時鐘主人察知飭家丁綑送有司請辦甲跪求再四主人固仁厚長者斥以數言縱之使去厥後某姓家人出而傳述其事左近失物之家始恍然於甲之所爲實借賀年以竊物也 
[緝盜賞格]  
　　日昨昭文縣張明府行文上海縣署協緝盜匪並移送賞格一道請縣主汪瑶庭大令准之飭卽發貼通衢其文曰爲懸賞緝拿事光緒二十六年十二月二十九日據縣屬二十都六圖先生橋鎭地保陸順卿報據事主徐慰萱報稱十二月二十六日之夜三更時分被匪從伊家後門外爬牆越入後院用石撞開廳後板門進内上樓分赴臥房劫去金銀首飾錢洋衣物而逸等語往查屬實報請勘緝等情並據事主監生徐慰萱開單報到縣據經會營詣勘禀詳選差跴緝未獲誠恐贓匪遠颺除飛移鄰封營縣一體協緝外合行懸賞緝拿爲此格仰諸色人 
 
 

Page 3

 
 
等知悉　等如能將此案眞贓正匪拿獲解案者首犯賞洋三百元從犯每名賞洋一百元知風報信因而破獲者賞洋五十元此係本縣捐廉以待犯到審實卽賞决不食言須至賞格者 
[解勘流犯]  
　　清河縣人瞿長裕前在上海拐賣幼孩徐毛囝事發由縣差拘獲訊實口供監禁獄中通詳上憲兹奉臬憲朱竹石廉訪札行到縣　定流罪飭卽派差解省勘審縣主汪瑶庭大令奉文之下刻已將次起解矣 
[提訊鴇婦]  
　　日前妓女李小芳投上海縣控被鴇婦李氏霸阻從良縣主汪瑶庭大令准詞候訊兹經訪悉小芳有宋姓狎客欲娶爲妾李鴇向索身價過奢是以商同喊控並捲去金手釧鑽石約指等物約值數千金浼某署差役及某甲等人經控似此扛帮健訟殊爲可惡惟鴇婦霸阻從良亦有不合飭差一併提齊澈底訊究 
[印捕無禮]  
　　本邑南市捕房經前蘇松太兵備道察和甫觀察雇用印捕三名分巡街道乃此項印捕每於夜靜更深恣行非禮之事近爲工程局總辦葉孟紀司馬所聞爰於前晚親自出查行經老太平馬頭適第二號印捕在黑暗中扭住僑避三泰馬頭附近之成衣匠朱阿三强欲鷄姦朱不從極聲呼救司馬聞之卽飭丁役喝散昨日命駕至蘇松太兵備道轅謁見道憲袁海觀觀察面禀情形請爲設法整頓不知觀察如何辦理也 
[交差理處]  
　　成衣匠吳子香投英美租界公廨控徐王氏將妻藏匿意圖悔婚讞員張柄樞司馬准詞飭提徐王氏到案前晚集訊之下吳投案訴稱小的係安徽某縣人素操成衣業向在安吉衣莊包製客貨去年由葉氏爲媒聘定徐王氏之孫女擇定八月某日迎娶至期徐王氏意圖悔賴小的以顔面攸關邀同媒人再四商酌始得成婚迨後未及一月卽被領回小的向領不放現被藏匿張阿鳳家叩乞究追徐王氏供孫女許字吳子香爲室不意吳不問情由竟於去年八月紏集多人搶去逼勒爲娼小婦人查悉前往領回並無别意叩求明察司馬以兩造各執一詞著交原差帶去查明理處禀覆核奪 
[英美租界公堂會訊案]  
　　美商巧愛投本管領事署控華商王藹堂及其子王步蟾借銀不還等情領事函讞員張柄樞司馬請傳案訊追司馬准詞飭傳二王到案昨晨會同美繙譯白保羅君研訊王藹堂延律師侯魯公王步蟾延律師物威申辯巧愛投案聲稱商人被王父子借去銀二千五百二十一兩屢索不還請爲追給憑據呈閱王藹堂供向在豐順洋行執事前與入美國籍之李一才卽巧愛往來陸續積欠伊銀一千五百六十兩繕立借票三紙後已還過洋銀一千餘元及銀五十兩不意巧愛不肯戕據交還反來案誣控求恩明察兩律師辯駁良久司馬商之日繙譯謂兩造供詞各執碍難定斷著邀同公正人自行理處禀覆核奪 
[英美租界公堂瑣案]  
　　前晚張茂章在寳仙髦兒戲園觀劇與園中案目陸阿甫口角被陸紏衆兇毆致失去洋銀及質對等表等物旋經管門巡捕一併拘送捕房昨晨解案禀稱陸于當晚經人保出今未到案張供訴被毆情由讞員張柄樞司馬商之美總領事署繙譯官白保羅君諭候飭差將陸提到定於禮拜四復訊核辦○某洋人持火槍至引翔港左近獵鳥近處頑童肆行滋擾洋人情急棄槍逃回投捕房聲訴捕頭正擬遣包探查緝旋由彼處地保查獲鄉民陸永林張海坤並鳥槍一桿送至捕房昨晨解案請究洋人投案訴稱陸張持板凳行兇情實可惡求爲重辦陸張同供稱小的等因見諸童滋閙向前阻止無奈言語不通致被洋人悮會尙求明察司馬商之白君擬從寛典白君堅欲重辦司馬力爭不可遂判各責二百板枷號一月○董永仁行竊張維山家水烟袋一枝由包探邊槐洲拘案請究司馬判責一百板○北福建路某柴行主陳阿榮及顔福金均因積薪過多由包探石錦榮傳案請究司馬判罰陳洋銀二十元顔無力措繳管押捕房十日○王阿慶行竊徐明寳家布被一條携之而逸失主躡跡窮追王情急投入浦江由某號巡捕設法救起昨晨解案請究司馬判責二百板見其衣服淋漓盡致飭家丁賞給棉衣一套 
[美租界捕房紀事]  
　　前晚偷兒陳阿招闖入江西路桃源坊第四百三十號門牌某姓家竊取金約指珠押髮等物携至鄰近某典鋪質錢適被包探孫阿新查見連贓送入捕房捕頭令押候轉解公堂禀請讞員張柄樞可馬訊究○昨晨江北小工顧阿三濳至外虹口某馬頭竊取某號貨棧所儲舊鐵携之而出被管門之印度人所見連贓送入捕房捕頭令押候解送公堂禀請訊辦○前晚西人某甲醉容可掬行至司各脫路滋擾不休某號印捕恐肇禍端拘入捕房捕頭令押至酒醒時釋出○昨晨偷兒王阿小狙伏揚子路某馬頭上乘間竊取姜阿二所携蓮心數斤被姜拘獲交一百十號巡街捕送入捕房捕頭令押候解送公堂禀請究辦○昨日午後馬夫吳官安駕福利公司送饅頭之四輪馬車至漢璧禮路突遇工部局馬夫顧天生駕第二十二號垃圾車迎面而來不及避讓致被撞損車輪吳忿甚將顧扭入捕房據情聲訴捕頭令自投工部局董事處聲訴 
[新書雅貺]  
　　昨承商務印書館以新印拳匪紀事見貺披而讀之原原本本洽見殫聞冠以綸言尤懷尊親之義至於卷首諸畫幅描寫北省亂離景象益歴歴如往在目前作者其眞有心人哉爲志數言以酬雅貺 
[長生未央]  
　　前晚施子英觀察惠書本館協振所云昨因紫茗大家兄五旬晉四生辰以時事多艱不便稱觴奉慶謹助陜振洋一百元交各恊振所分别查收冀承先志而免虚糜嗣蒙戚友惠賜隆儀計孫鏡湖兄洋十元徐硯芸兄二十元馮耘孫戴月泉兩兄各四元倪縵雲兄三元陳子岑紀蓉卿兩兄曁戴隆昌寳號各二元陶美　朱小午徐樂山吳朗清李楚卿兄各一元均囑撥助陜振計共洋五十二元家兄與則敬却之不能受之有愧謹照數移助壽麫資洋五十二元以爲諸君造福兹將以上兩項洋一百零四元送請貴振所查收並祈分别給發收條以便轉交而昭徵信臨池曷勝感禱之至云云此誠盛德事也書此以頌觀察昆玉無量福無量壽 
[籌辦陜振四十九誌]  
　　啓者則敬奉丹徒李紹堂善長函開屢閱報章凡遇各省偏災大君子無不踴躍輸將竭力籌欵俾災黎得慶更生鄙人欽佩何似刻下陜西災區較廣春振方長謹代募洋銀一千元由揚州裕豐隆錢莊寄呈卽祈察收彚解長安交舍親嚴佑之先生散放於振務或可小補另開清單將捐戶名數目列入並希代乞登報以資徵信計開岫雲室主人求夫病速愈洋四百元實事求是子求母病愈洋三百元壽蘐主人爲媳病愈洋二百元筱颿氏爲孫積福英洋一百元則敬照數拜登感慚無旣吉人天相定卜如願以償謹照錄請登貴報叩謝鴻慈一面立卽彚解災區函請佑翁查明湊振以期仰慰慈厪仍祈紹棠先生不吝齒芬源源募助自捐與勸捐同爲無量功德也上海六馬路仁濟善堂盆湯弄絲業會館奏辦陜西義振總局施則敬錄 
[申報館恊振所經收陜西振捐正月十一日至二十日止第二次清單]  
正月十一日青浦源仁記全盛局來洋三十元鎭江周先魁洋一元○十四日鋤雲居士爲萱堂祝壽英洋三元又北洋一元常熟勺水軒一粟庵全盛局來洋三十元常熟裕源洋十元怡豐號諸友積省元宵酒洋八元無名氏銅洋二元無名氏求父平安洋五元三益堂張求產後母子平安洋五元○十五日何嘉熔爲子榖鑫求病速愈洋十元何嘉　病愈還愿洋兩元求家宅平字子洋六元王姓洋二元龐姓洋二元○十六日邗庽節省新年筵席洋十元無名氏求三兒外症卽好洋一元有名氏銅洋三元○十七日全氏洋四元泉清原玉奇洋十元○十八日無名氏銅洋四元○十和日雙村氏完願洋一元又代友祈無恙小洋三角施紫茗洋一百元施紫英洋五十元○二十日願兆熊爲母顧門胡氏六十冥誕超薦冥福洋十五元無名氏洋一元以上總共收洋三百零六元三角花样一元銅洋九元 
 
 

Page 4

 
 
   
 
 

Page 5

 
 
   
 
 

Page 6

 
 
 [G 
[包愈内外痔瘡立見奇功]  
廣東陳恒德堂始創熊胆珍珠人參蘆飛龍化痔丸此丸獨重用熊胆珍珠人參蘆專治一切惡痔服之立刻消患無形不靈遠洋凡患痔瘡之症雖風濕燥熱四　受傷所致責肝脾腎三經虚損而成日久則生管成漏破孔穿腸　血淋瀉痛癢難堪本堂志在濟人不惜重資修合家藏秘方以眞正熊膽珍珠人參蘆爲主佐以舒肝健脾補腎行氣固本培元等妙品專治一切内外惡痔服之立刻定痛消管生肌硬堍作軟根除蒂落再服一盒永不復發最奇者　後非但永不再發且喜身强體健飯量加增屢試屢騐凡醫藥不能見效但服此丸藥到包能病除眞化痔　根之他呼也如重者宜正號其功更㨗每合正號二元副號一元○假冐甚多購者認明○外埠函購信力臽給○分設上海英大馬路萬康醬園對門德仁里内石庫門廣東陳　　堂謹識　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
[廣益公司彩票二月十二日開彩]  
上海經理批發號　廣惠和　鉅安　萬利昌　杭州大井巷口廣發財經理 
本公司奉　駐滬各領事曁　英美工部局諭准在案承辦上海彩票備足貲本十五萬元存儲匯豐麥加利銀行長期十萬元餘欵分存匯劃各莊以昭誠信已經開過九會通商各埠一律暢銷每會蒙中西紳商衆目共覩至公無私今發售第十一會票設額一萬二千號按期在張園開彩届時　光臨如蒙定票請至英大馬路泥城橋外第六號洋房本公司處可也　茲將中式彩數列後　頭彩一張得洋一萬六千元　二彩一張得洋四千元　三彩一張得洋二千元　四彩二張各得洋五百元　五彩十五張各得洋一百元　六彩二十張各得洋五十元　七彩八百九十張各得洋二十元　頭彩上下附彩各得洋三百元　二彩上下附彩各得洋二百元　三彩上下附彩各得洋一百元　共計得彩九百四十六張上海廣益公司告白　　　　　　　　　　　　　　　　　　　　　　　　　　　　　　　　　　　　　　 
[普益公司大彩聲明]  
本票創售以來荷蒙遠近信購儘額全銷大小紅彩統有得主此皆頼諸君見信亦本票之無私欣幸欣幸前已將第一二三會大彩登報聲明諒蒙鑒及茲將第四會大彩紅號得主台銜臚列於左庶可知本公司信義公正實事求是不改初志也頭彩第二千一百六十號係本公司批於本埠抛球塲裕豐錢莊得主係甬商費硯甫翁獨得洋一萬二千元其紅票係本埠後馬路源利匯劃莊經手收兌　二彩第一千零二十九號係本公司批與本埠大馬路同得財票行得主係望平街口廣裕烟膏店楊君半張鳳林里高宅一條老閘橋東海里葉宅一條新閘橋山東賑捐局趙君一條本埠陳友徐友二君各一條合得洋三千元其紅票係得主自手經兌　三彩第七千八百廿九號係本公司批與揚州寳文閣書坊得主係揚州城内許君兩條王君兩條趙君兩條黄君陳君卡君張君各一條合得洋一千五百元　四彩第一千四百八十六號係本公司批與本埠英大馬路萬有全票行轉拆與本埠恊源信局分銷合得其紅票或由得主自手收兌或由原售處經手收兌恕不贅述特此聲名第五會准定廿五日開彩存票無幾欲奪錦標請速先購遲恐不及　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
[同利公司第三次彩票准期正月廿九日春仙戲園開彩]  
啓者本公司爲興盛商務起見創議銷行同利彩票以資流轉爰集華洋鉅欵存儲本埠匯豐銀行及各匯劃莊作爲徴信首先禀請駐滬領事曁　英美工都部局給照准設同利公司創辦彩票銷行通商各口以及中國内地並准於各處分設公司一體零躉批售在案本公司第一二次彩票業經當衆開彩至誠至信昭昭在人耳目無庸贅述現仍額設彩票一萬二千張全張分爲十則價洋二元分條二角茲於英三月十九號卽華正月廿九日仍在寳善街春仙荼園當衆開彩共計得彩一千二百六十三號憑本公司對號單十足兌洋此佈　今將第三次英三月份票中彩數目列後　頭彩一張得洋五千元二彩一張得洋一千元　三彩一張得洋五百元　四彩二張各得洋一百五十元五彩五張各得洋四十元　六彩二十張各得洋二十元　七彩五十張各得洋十元　八彩八百廿張各得洋六元　附頭彩上下各一張各得洋一百元　附二彩上下各一張各得洋五十元　附三彩上下各一張各得洋三十元與頭二三彩末尾兩字相同者三百五十七張各得洋四元　上海英大馬路同利公司經理人匯喇謹啓　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
 [P廣益票頭彩誌喜> 
第十會廣益大票正月十三日開彩頭彩第二千零九十七號由本號拆與本埠抛球塲大有財寳號售出其下附彩由門莊售出上附彩售與廣德泰寳號葉星槎翁又四彩一張第四千九百五十三號亦由本號拆與袁樵山翁售出特此誌喜　上海萬利昌謹啓　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
[鄂善後局謹啟]  
啓者前因　行在需員由兩江湖廣山東三省集欵在漢致贐以利遄行現此欵告聲聞京員到西安者已三百餘人開正以後凡赴　行在者請自備資斧敝局不能再送特此奉聞 
[頭彩聯聲]  
江南義賑廿二會大票頭彩五千九百六十二號並上附彩均由本行門莊分條售出得主　台銜於右本巷信源金鋪阮胡馮三君合得六條乾源金鋪張林二君一條大方伯汪公館符記一條忠清巷義成綢莊傅君一條上皮市周君一條所上附彩不及細贅第二會第三會普益大票頭彩連上下附彩亦由本行售出諒早驰名三次連㨗雖得主鴻福亦本行之榮幸也專批江南義賑普益廣益和濟同利各大票凡蒙　賜顧格外克已信購原班回件酒力自給此佈　杭州珠寳巷同慶祥啓　　　　　　　　　　　　　　　　　　　　　　　　　　　　　　 
[上海益和票行和濟票大彩誌喜]  
門莊大票全張附送覺民彩報　批發江南○廣益○普益廿五日開彩同利票廿九日開彩○雙彩等各票均公道收兌各種紅票十足兌現本行自開設以來大彩疊中本届十一會和濟票四彩第四千一百三十九號又由本行拆與松江生財道門莊售出得主台銜容再查登可見財臨旺地　諸君欲奪錦標者請速賜顧爲盼現批十二會和濟票二月十七日開彩其價格外克已以廣招徠外埠信購原班回件角子貼水照市信資尊客自理　棋　盤　街　靑　蓮　坊　益　和廑　啓　　　　　　　　　　　　　　　　　　　　　　　　　　　　　　 
[和濟票頭彩誌喜]  
第十一會和濟票第八千九百八十九號售於長發棧内八十三號房間區君再之獨得又三彩附彩售於三洋𠗊橋　錢莊小行屢中大彩早已登報申明雖得主鴻福亦小行之幸也今售下月各項彩票信購原地回件不悞　四馬路二章號謹　　　　　　　　　　　　　　　　　　　　　　　　　　　　　　　　　　　　　　　 
[永明人壽保險公司]  
人生天地間莫不欲久遠計而爲久遠計則以保人險爲最善也本公司專保中西人壽險如保者定期已　卽可付回本銀並另有額外利益倘定期未滿而或有不測立卽照保單如數賠償其賠償等情可在本埠由各董事長商辦毌容函逹外洋總公司以昭便㨗計本埠英董事怡和洋行未士柯佛老公茂洋行未士逹臣華董葉澄衷先生席正甫先生黄佐卿先生朱子文先生唐傑臣先生如蒙　仕商惠顧祈移　玉英界黄浦灘怡和洋行江西路老公茂洋行或天津路十號怡和保險分行或法界二洋𠗊橋南四十二號怡和保險分行面詢可也此佈總經人怡和洋行啓　　 
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局瑣案]  
　　船户楊發耕承裝南市正義隆米行白米至滬北某輪船交卸中途竊取一石被行中人所見扭送馬路工程局請辦總辦葉孟紀司馬研訊之下楊供小的係浦東人並不竊米實被誣指司馬判責一百二十下責畢復詰仍不承認司馬怒命再掌頰一百下始稱求傳阿四訊供便可水落石出司馬著押候傳到阿四再行訊究○崇明人魯阿狗之　施氏向在某姓家傭工前日魯向之索錢氏不與魯遂指爲私逃糾人扭至浦畔勒令附舟回里氏沿途呼救致被巡街捕一併拘入捕房捕頭轉解工程局禀請總辦葉司馬研訊氏供丈夫阿狗癖染烟霞不務正業小婦人不得已傭於西門某宅丈夫時來纒擾前日忽誣指私逃糾人扭小婦人下船小婦人恐被婪賣因之呼救周供小的並未帮同扭氏司馬查得魯經人保出並未到案遂諭令退去候核 
[法租界公堂瑣案]  
　　新任泰州知州羅刺史允猷於去年臘月二十五日由滬上附大通輪船溯江上駛是晚四點鐘時在房艙内失去狐皮袍褂寗綢馬甲及銀對時表等物翌日開列失單遣家丁投報捕房前日包探拘獲長江積竊陳阿三汪記成詰之則稱所竊狐皮袍褂己持往本城同昌典質得洋銀六十元當卽帶同前往吊出原贓昨禮拜二堂期解請讞員杜枝園大令與法總領事署費繙譯會訊家丁張錦生投案請領失贓陳阿三供其餘各贓被小的同黨方德林取去汪記成供小的代質衣服不知竊贓求恩明察大令判將陳阿三枷號兩個月責五百板汪記成枷號一個月責三百板贓給失主所派家丁具領○輪船積竊劉雙和李阿三陳寳生身藏槍刃欲向某包探尋仇旋在英界偵獲爲首之冷五連劉帶回捕房昨日解案先由包探陶金標禀訴前情大令商之費繙譯判將劉等各枷一月責二百板期滿遞解回籍○樂德安陳寳堂能子英三人附某輪船來滬與西人勃郎訂立合同辦理保險事務詎料暗中與竊賊爲伍被包探查明拘案請究大令迭次研訊諭令押候查期再核兹因並無贓證准予交保出外自行回籍○日前工部局管理洋涇浜船務之某西人見殷富志朱仁才裝運烟煤横衝直撞喝阻不依　　　兇因拘送捕房昨日堂期解案請辦大令格外從寛每人罰洋銀四元卽行釋出○某雜貨店主吳紀才拘獲小竊某甲並不報捕　以利　　　十六下事爲某號巡街捕偵知一併拘入捕房捕頭令將甲送仁濟醫館求治昨日堂期解吳至案請訊大令著押候甲傷痊再　　銀　　　　弟錫勤控陸文海時金生定買油花欠洋銀一百九十五元圖賴不還大令准詞飭提昨日包探傳同原　解請訊　　　　　　　　　　　　年繕立成單購取油花議定每擔洋銀三元七角求恩追給陸文海供此成交之復已轉賣與平和洋行大　　　　　　　　　　　　　　　誘拐婦女藏匿法界被英界包探金立生緝獲送案請究大令著交金帶回歸案辦理○　寳齋朱松辦於去年臘　某日串同王　　　　　　根大等海味行貨物報捕後包探將邵朱拘案迭經大令訊供著交的實人保出措還迄今日久無　　　　原告　　　　　　　　　　　　朱到案判令各枷一個月期滿各責三百板○唐錢氏前控龔琴生龔玉如弟兄圖賴欵一　　令　供之下　將　　　　　　　　　　　　今日久玩延不理大令屢次著保人李錫之交案一味抗速昨日堂期飭傳李剛案押　　　　　　　某日有　　　　　　　　　　　　　兩圖賴不還大令訊供之下以年關在卽准　荸薺荼食店主陳春　　　　　　　　　　　　　　　　　　　　　　　　　　　　　　西人雇　升小輪船帶坐船至蘇郎　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　飭包探拘捕到案始准將陳釋出　　　　　　　　　　　　　　　　　　　　　　　　　　　　　　　　　　　　　　　　　　　 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　張之洞片再湖北漢口鎭地方向爲漢陽縣所轄近年各國展拓租界奉旨開辦蘆漢鐵路交涉之件愈加煩劇經臣奏准將漢口同知改爲夏口廳撫民同知分漢陽縣所轄漢口等處地方撥爲廳治自設有專員以來事權旣屬呼應較靈惟漢口鎭通濟門外劉家廟前係曠野方今距各國展拓租界甚爲切近又爲盧漢鐵路南端發軔之區工匠雲集商民日增廳署相距較遠所有地方更正自應歸夏口廳辦理其地方煩雜事件亦未便無員彈壓稽查體察情形必須移設文武汛員專駐其地方足以資巡緝而免枝節查漢陽縣縣丞向係要缺自將縣境分撥廳治以來事務較簡且該縣丞本與漢陽府縣同城卽以該縣丞之事由府縣就近督令漢陽典史經理足資兼顧擬卽原照河南浙川廳縣丞廣東陽江廳縣丞之案辦理相應請旨准將漢陽縣丞移設劉家廟改爲夏口廳分防縣丞由部另頒夏口廳縣丞條記所有通濟門外地方統歸該縣丞汛地飭令編查保甲實力彈壓巡緝仍作爲要缺由外揀選調補現在縣丞楊景微才具開展堪以勝任應請仍以該員補授衙者未建以前先租民房辦事一切文移暫用漢陽縣丞條記俟新印頒發到日送部繳銷該縣丞廉俸役食等項銀兩均照舊額銀數分别坐支給領毋庸另議開支其原設漢口鎭右司把總界牌外委及所管汛兵應請一併移駐劉家廟地方俾得聨絡巡查現當冬令巡緝緊要擬卽飭令該縣丞把總外委先行到汛管事據署湖北布政使瞿廷韶署按察使札勒哈哩江漢關道岑春萱會詳前來理合附片奏陳再湖北巡撫係臣兼署毋庸會銜合併陳明伏乞聖鑒敕部核覆施行謹奏奉硃批著照所請該部知道欽此 
頭品頂戴湖南巡撫臣俞廉三跪奏爲湖南長沙等府所屬地方因旱成災擬援案開辦賑撫以濟民食而弭禍亂恭摺仰祈聖鑒事竊本年入夏以來雨澤稀少經臣屢次率屬祈禱間嘗獲霈甘霖在陂塘充足與濱臨溪澗栽植旱稻平疇收成尚及中稔高亢田畝或有損傷情形尚不甚重迨至七八月間連月亢晴風高水涸中晚二稻大半乾枯遂成災象據長沙府屬之湘鄕醴陵安化衡州府屬之衡陽清泉永州府屬之零陵祁陽寳慶府屬之邵陽武岡岳州府屬之巴陵臨湘辰州府屬之沅陵沅州府屬之黔陽永順府屬之永順保靖等州縣並靖州直隸州永綏直隸廳陸續禀報前來臣督同司道詳加體察俱係實在情形其餘雖未盡成災而收成亦俱歉薄以致糧價逐漸增漲民人覓食維艱臣查湖南本非宜麥之區雖或播種爲數無幾專恃機榖以供日食現在本省旣已失收而鄰省糧價亦多昻貴來湖採買者亦復不少民間向少蓋藏目前更虞匱乏來歲秋成爲期甚遠節交冬令雲雪將嚴小民生計愈形窮蹙情形已極可矜加之地方伏莽素多人心浮動日甚一日設使匪徒藉是生心災黎因而附和貽患何堪設想溯查光緒二十一年長衡等府被旱歉收經前撫臣吳大澂沐聖慈截留漕折銀三萬兩並准援直　　　成案開辦賑捐地方賴以安全今兹時事艱難廻非昔比湊解京協餉與本省養兵薪糧及歸還洋欵等項逐歲加增司道各庫羅掘一　　　　餘銀足供賑撫當此庫藏奇絀各省皆然雖處艱窘萬不敢遽行請協留計惟勸辦捐輸或可稍資接濟明知民力困憊商業彫略　昕　　　　勸辦尤急再勸賑捐勢必難期踴躍而舍此别無長策惟湘紳急公好義尚不乏人諒能各出私財以襄善舉如呆竭力　　享可　　　　　　布政使胡廷幹糧儲道但湘良會詳請　前來除督飭將被旱各屬因地勢低漥江水漫淹之澧州安鄕等州縣確　　　　　　　　　　　災及成災輕重照例辦理外合無仰懇天恩俯准援照光緒二十一年成案開辦賑捐以恤災民俾無失所之　　除咨部　　　　　　　臣張之洞恭摺具陳伏乞皇太后皇上聖鑒謹奏奉硃批著照所請該部知道欽此 
調補江蘇巡撫江西巡撫臣松壽跪奏爲查明江西省光緒二十六年上忙錢糧徵完銀數恭　具奏仰祈聖鑒　竊　　州縣　　　　忙錢糧例應將已宗銀兩專摺奏報上忙　限五月底下忙定限十二月底　數造　　　　　　　使張紹　　稱　　　二　大年　　　收起運留支　耗等欵　數銀九十　　　　　　　零　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　督飭藩司　未完銀兩　　赶緊　　　　　　　　　　　　　　　　　　　　　　　　　　　　　　　　　　　　　　　　　　　皇太后皇上聖鑒謹奏奉批户部知道欽此　　　　　　　　　　　　　　　　　　　　　　　　　　　　　　　于蔭霖片再黄州府武黄同知陳世卿調省察看所遺該同知印務亟應委員往　　　　　　　任漢陽　　　　　　　　　　　　　　心堪以署理據署湖北布政使瞿廷詔署按察使孟繼壎會詳前來除檄飭遵照外理合會同　　總督臣張之　　　　　　伏乞　　　　　奏奉硃批吏部知道欽此 
調補江蘇巡撫江西巡撫臣松壽跪奏爲司知試看一年期滿應請留省照例補用恭摺具奏仰祈聖鑒事竊照前惟邸咨　　　　　縣等官無論捐納勞績各項人員應於到省一率後察看考核分别補用等因兹查有議叙試用同知張政慶試　　　　　　　　　　　　　司張紹華會同署臬司春順詳請具奏留省照例補用前來臣詳加察看議叙試用同知張政慶年强才練相應請　　省縣　　　　　同兩江督臣劉坤一恭摺具奏伏乞皇太后皇上聖鑒訓示謹奏奉硃批吏部知道欽此 
袁世凱片再東省防軍各營向遇軍務年分難按勇丁三名加給長夫一名事竣裁撤歴經報部准銷在案本年夏間因海防戒嚴内販　　　兵防剿軍務繁興所有沿海防軍五營左右翼該軍八營自應准按三勇一夫章程辦理業於七月初一日起支一俟地方平靖再行隨時　　　據善後局司道詳請奏咨前來臣覆核無異除咨部外理合附片具陳伏乞聖鑒謹奏奉硃批該部知道欽此 
于蔭霖片再前因整頓釐金查有委辦樊口釐金局試用知府丁柔克先後開呈支收數目與委員所查不符當經臣會同督臣奏叅奉旨暫行革職聽候查辦欽此恭錄行知欽遵在案兹據牙釐總局司道等以該革員深知愧悔業將經收小費全數和盤托出不敢絲毫隱匿銀二千兩由釐金總局照數收訖等情會詳前來臣查凡屬整頓積弊遇事疲玩不得不嚴加叅劾冀其生愧奮之心予以自新之路兹據詳稱該革員旣已深知愧悟全數繳公究與始終怙過有别合無　懇天恩賞將暫行革職湖北試用知府丁柔克准予開復出自鴻施謹會同湖廣督臣張之洞附片具陳伏乞聖鑒施行謹奏奉硃批著照所請吏部知道欽此 
錫良片再現署山西布政使冀寗道許涵度與太原府知府吳匡係屬兒女姻親適遇爲所統轄例應廻避經前兼護撫臣李廷簫附奏在案嗣吳匡由平定趨赴太原行在仰蒙召見亦經奏明面奉諭旨著卽到任無庸廻避欽此欽遵卽於本年閏八月初七日接印任事兹據該署藩司許涵度太原府知府吳匡照例具禀請奏前來應否仍遵前次吳匡面奉諭旨飭令毋庸廻避之處理合附片陳明伏乞聖鑒訓示謹奏奉硃批著仍遵前旨毋庸廻避欽此 
[自聨軍入京]  
　　乘輿西幸臣工章奏久未發本館特派友人馳赴西安輾向行在内閣抄錄星夜置郵除有關薡洒事機排日錄登正幅外其餘恐致積壓特於逐日添印附張俟皇上回鑾邸抄刊布本館當仍循曩例每日付刊也閱者鑒之　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
 
