# 1902 - 93 - 4910405

 

Page 1

 
 
[勸募江西急賑] [  本館恊賑所啓]  
　　去年江西各屬洪水成灾繼又旱魃爲虐田疇所種顆粒無收千萬哀鴻嗷嗷待哺雖蒙深宫軫念颁州給帑金大憲推恩撥施錢米無奈災區甚廣普救爲難垂斃飢黎朝不保暮矧今天時不雨旱象又成春熟豐收已無可望而蘇皖沿江一帶去年亦被水災涸鮒未蘇待振孔迫若不綢繆於未雨曷以延溝壑之餘生伏求四方大善士各發慈悲無分畛域或傾囊以佽助或量力以佈施俾敝賑所得以接濟源源登窮黎於衽席是皆諸善士好施之助他日必能邀福佑於蒼穹者也敬此禱求諸維德鑒 
[皇朝三通出書并仍减價訂期預定全書告白] [  圖書集成局啓]  
　　九通爲當今必備之書本局不惜重貲首先刊印皇朝三通業已出聿與股諸君請臨申報館憑單找價取書其有向各外埠購取者仍由原處檢發惟有轉運之煩不免略覊時日至通泰淮等處由慎記分莊所售者亦歸上海發書再去年因股票所印不多截止甚早遠近都以不及購致爲憾爰於股書外多印數百部其有未及購票者可於二月望日起至三月望日止於此一月内逕繳洋銀五十元卽取皇朝三通一部并給以憑單一紙至四月六月再取續三通正三通各一部本埠仍在申報館發售外埠須俟皇朝三通寄到後方有憑單以備續購本局區區之意無非欲海内有志之士皆留心於經濟實學盡成有用之才也售處悉仍曩時售票處將來全書告成定價洋銀六十元决不稍有减讓此佈 
[論各省匪亂事]  
　　客或問於執筆人曰自和議告成兩宫返蹕普天率土方謂中外輯睦海内可暫享昇平乃觀近日以來内訌忽起熱河則有亂耗矣兩廣則有匪警矣河南則又有頑民揭竿起事矣雖星星之火未必竟至燎原然國家以拳匪之亂方受大創於外人賠欵浩繁財力幾盡一時又多此徵兵調餉之舉當事者未免籌畫維艱且朝廷於民教之案已不啻三令五申務泯猜嫌相安無事何以各莠民仍藉端仇教弄兵潢池苟有天良何忍出此試問亂端之起其果因蠢頑莫化有心與教民爲難欲藉此摇蕩神州乎執筆人曰非也匪人作亂其罪雖可誅然半亦由在上者不善治理所致觀熱河亂事緣朝陽縣王大令辦理賠欵原議按畝捐制錢三文嗣竟責令每畝出錢十文以致民不能堪相與抗拒大令怒將爲首之武生郭姓褫革餘人收押所中郭情急率黨入署劫去所押之人大令飭勇追拿槍斃多命郭遂逃至鄉間煽惑良民糾匪肆亂至兩廣之亂始於鬱林蔓延至欽州廉州高州等處或言匪首林姓或言軍師郭姓所糾羽黨多至數千人跳刀拍張勢殊猖獗雖致亂之始未知其詳然廣西巡撫丁中丞奏疏則稱散勇游匪勾合搶刦似匪徒之嘯聚爲亂初無與於地方有司然苟能先事防維剿除解散則何至滋蔓日甚迄今尙未敉平若夫河南則巡撫錫清弼中丞致湖廣總督張香帥電語稱事起於南陽府泌陽縣緣上年拳匪啓釁擾及教堂事後議定賠欵按户派捐教民抗不允從以致民情憤激一呼百應拆毁教堂堂中教士二人大遭毆辱迨地方官竭力保護而愚民無識妄謂袒護外人聚衆圍城恣行作亂合觀以上三事除廣西不知深細姑置弗論外熱河河南兩處之亂無不起於派捐朝陽縣王大令辦理賠欵先旣按畝捐制錢三文何以忽又責令每畝出錢十文倘謂賠欵實尙未敷理應於先期核准則小民雖未必皆所甚願尙不難勸使曲從乃朝令暮更不能示人以信且後此所加之數竟至再倍於前宜乎無識之民各懷怨忿一爲匪人所煽遂躍然以起甘蹈叛逆之罪而不自愛惜其頂踵然則熱河亂民其罪固在所不赦而爲朝陽縣者亦豈能辭其咎耶至泌陽縣以議定教堂賠欵按户派捐教民不從以致教外之民羣情洶湧以公道言之教外教内皆我 
朝赤子也踐土食毛已二百餘載苟遇國家有急皆應踴躍捐輸然所賠者旣專指教堂則教民似可免予捐納如係渾言賠欵則當勸諭民教一例輸捐以示同屬聖清子民不宜顯分畛域辦理相歧之處按之公理雖未必相符鄉野細民豈能一無遺議然民可使由不可使知此種權變之爲彼小民或亦可稍平其氣是則熱河之亂爲泌陽縣者其亦未能妥籌於先與雖然今之賠欵巨矣年復一年遲之三十九年而始了派之各省無一非捐之於民無知者旣多不願之情梗頑不率教者卽從而肆其勾煽之術患之可慮亂之宜防各省官員責任綦重僕願熟思審處逹變通權慎毋專以抑勒爲心而甚其怨咨之氣則於謀國安民之道庶幾兩有所裨乎 
[諭旨恭録]  
　　二月十六日奉硃筆潘慶瀾補授户科掌印給事中欽此○十七日奉旨分發湖北試用知縣吴式斌四川試用知縣鍾如琦潘元羲張淑倫洪雲錦王銓嚴壽昌孫景藩何文藻廣西知縣艾於鄂徐宗培雲南試用知縣汪世揂温浩璋貴州試用知縣劉澂湖北試用布庫大使馮圻唐鍾岐山東試用鹽庫大使顧大榕兩淮補用鹽大使薩爾哈木福建補用鹽大使福增廣東補用鹽大使吴籛齡俱照例發往刑科給事事員缺著吴鴻甲補授湖廣道監察御史員缺著劉彭年補授江南道監察御史員缺著高潤生補授内閣侍讀員缺著穆津補授内閣中書員缺著崇福補授截取禮科給事中劉學謙内閣中書繼源詹事府主簿李祖祜俱照例用保送知府户部員外郎馬衢亨著以知府分發省分補用保送直隷州吏部主事姚炳熊著交部記名以直隸州知州用俸滿中城兵馬司副指揮童瑾昌中城兵馬司吏目鄒如棻西城兵馬司吏目魯樹勛俱照例升用保舉貴州候補知府吴光鑾廣西補用知州羅環俱照例用盛京刑部郎中員缺著文愷補授禮部郎中員缺著榮奎補授户部員外郎員缺著柏年補授盛京刑部員外郎員缺著從勳補授兵部員外郎員缺著扎拉罕補授盛京户部員外郎員缺著榮綬補授盛京户部主事著奎濂補授理藩院司務著隆安補授工部司庫著鍾霖補授盛亦刑部蒙古主事壽榮著准其實授京察官昌陵禮部員外郎瑞 
 
 

Page 2

 
 
純照舊供職明保工部主事趙從蕃著於十八日預備召見欽此 
[宫門抄]  
　　二月十五日内務府國子監廂白旗值日宗人府引見十一員理藩院十五員廂藍滿二十四員上駟院十員奉宸苑十員錫公善豫各續假十五日橚貝子續假十日宗人府奏派充族長派出洵公内務府奏派致祭黄木神派出文廉召見軍機及阿克丹英瑞十六日理藩院鑾儀衛光禄寺廂紅旗値日吏部引見七十五員河南南陽鎮總兵孫萬林請訓並請假三個月志公吉恒各假滿請安大額駙續假五日榮中堂請假五日梁仲衡奏請開缺召見軍機及沈家本孫萬林十七日外務部正藍旗值日兵部引 
見十九員光禄寺一員正白蒙九員正紅滿十八員廂白漢四員圓明園二十八員永隆特圖慎各謝調授缺恩梁仲衡謝准其開缺 
恩廣東正考官裴維侒到京請安延康致祭白龍潭回京請安總理行營奏派管理買賣街派出德洪額瑞啓善豫文璞侍衛處奏派隨扈查營派出恭王克王卓公洵公召見軍機及裴維侒聯芳十八日吏部翰林院廂藍旗値日無引見潤貝勒守護 
西陵請訓胡燏棻謝授右侍郎恩候補知府馬衢亨吴光鑾謝恩塔克什納謝交部從優議叙恩延康請假十日葵公續假十日劉學謝趙從蕃預備召見掌儀司奏二十日祭奉先殿澤公行禮召見軍機及潤貝勒劉學謝趙從蕃十九日户部八旗兩翼値日無引見唐景崇謝署缺恩伊犁領隊大臣徐炘謝恩密雲恊領秀昌謝恩錫侯續假十日塔克什納伺候召見松鶴因伊弟以侍衛用謝恩召見軍機及塔克什納徐炘二十日禮部宗人府欽天監侍衛處值日户部三庫引見四十三員正白旗漢軍引見二十五員廂白旗蒙古引見二員鹿傳霖謝議叙恩福建知府松寛謝恩郭曾炘前往東陵請訓禮王續假十日秀昌預備召見會章續假一月並請署缺禮部奏派從耕籍禮之五大臣派出睿王肅王醇王敬信松溎桂春戴鴻慈張英麟李昭煒陸潤庠特圖慎榮慶耒耜崇中堂召見軍機及秀昌松寛 
[星輶過港] 　 
　　香海日報云中國派駐英國大臣張在初星使於二月二十三日附德國郵船名巴仁者行抵香港當入口時船上高懸欽使之旗所帶隨員濟濟英才頗極一時之盛 
[茶稅難輕]  
　　英京倫敦來電云新金山政府中人不欲將茶葉入口稅章程重復籌議太唔士報從而論之曰英人如欲將茶稅减輕各處必有起而抗阻者是以此項稅則一時頗難改章也 
[日爵啓行]  
　　日本長崎訪事友人云政府特簡小松宫彰仁親王往賀英皇加冕之禮定於東歴三月十九日卽華歴二月初十日啓行臨行大讌英國駐日使臣埋誇獨那而獨君及隨員某君田中宫内大臣小村外務大臣花房外務次官寺内中將中山顧問官蓋仿古人臨别贈言之意也 
[日士赴俄]  
　　香海日報云日本士人有賀長雄定於東歴三月十四日赴俄都緣五月中旬俄國將開萬國紅十字會故代日本全或赤十字社中人入會參稽也 
[閲武傳聞]  
　　天津直報轉録順天報云傳聞兩宫由東陵回鑾後擬至南苑駐蹕一二日然後入京蓋欲簡閲袁軍演操也 
[西人獲奬]  
　　聞之京師友人云前直隸總督袁慰帥以直屬奸民釀成教案英法比諸教士及在華各員弁顧全睦誼盡力調停爰于事後奏請施恩優加奬叙計花翎二品頂戴法國正主教樊國樑請賞加頭吕頂戴二品頂戴法國副主教林懋德請賞戴花翎正定府法國主教包儒略請賞加三品頂戴獻縣教堂法國教士葛光被請賞加四品頂戴清苑縣東閭教堂法國教士任類斯請賞給三等第一寳星英國耶穌教安立甘會教士鄂方智請賞給三等第一寳星花翎三品銜比員林輔臣請賞加二品頂戴英國副將古德請賞給二等第三寳星善後局委員法人濮吉颺請賞加四品頂戴並賞戴花翎奉硃批覽欽此 
[使館工程]  
　　聞之京師友人云拳匪亂後呼使議將使館界址擴充逐一興工修葺近日英日二國人復在御河橋兩岸添砌碍欄杆并就附近建造兩橋以便行人來往旣又將肅王府及詹事府署圈入界中大約須閲二三年全工方能告蕆也 
[奏留名將]  
　　廣州訪事友人云此次廣西散勇勾通游匪揭竿作亂蔓延鄰省豕突狼奔大憲奏請諭留蘇子熙軍門相機剿辦至新任廣西提督夏琅溪軍門則暫駐粤東另行委任 
[鎮憲閲邊]  
　　聞之天津友人云天津鎮總兵吴總戎接篆視事後定於二月二十一日秉節出轅稽查所屬外汛首閲青縣次大城次河間 
[未便添兵]  
　　廣州訪事友人云粤東高州府屬石城縣境前有匪徒猖獗行劫獄囚經府尊某太守電禀省垣大憲飭馬介堂鎮軍督帶勇丁馳往剿辦旣而邑中紳士陳孝廉炳章復赴督轅禀請添撥安勇若干名以厚兵力督憲陶芷芳制軍批示曰石城被匪劫獄并搶去軍械前據高州府電禀卽飭高州鎮馬親往查辦究竟是何實情仰廣東緝捕局會同臬司轉飭該府縣確查禀報一面移知高州鎮飭營迅緝各匪務獲究辦至該舉人等請撥安勇往辦現在省城所存安勇無多固屬不敷分派且已有馬鎮前往萬難再派安勇轉多紛擾所請應毋庸議禀單均發仍繳 
[校閲浙軍] 　　 
　　杭州訪事友人云浙江撫轅衛隊自改習洋操後由管帶蕭都戎心誠朝夕訓練近已漸底精純上月某日撫憲任筱沅大中丞札秉總理營務處許豫生觀察調集望江門外羅木營以次操演 
[札議章程]  
　　南昌訪事友人云江西進賢縣陳大令曾擬就條陳上諸撫憲李勉林中丞請責成紳耆盡心保教中丞發交洋務局核議以定從違其文曰案淮藩司移奉撫憲批據進賢縣陳慶綬禀遵擬議八條内論教案兩條本部院前飭各屬設立教務公所卽欲責成紳耆調和民教有事易於約束設法排解該縣所請責成保護得力給奬前據各屬禀辦教務公所事宜亦有議及者應由司録出移會洋務局歸併教務公所案内妥議章程詳明飭遵又叅用西律一節亦不爲無見惟事關制度未便遽定此全在各州縣遇有民教事件秉公和平斷結果能合於情法之平無論中律西律未嘗不可釐然有當於人心苟其曲意偏袒或抑教而庇民或屈民以向教雖定西律仍無濟耳批司移局奉此查抄摺内開 
 
 

Page 3

 
 
辦理交涉審斷教案宜叅用西律一條旣奉撫憲明晰批示無庸再議至保護教堂教士教民宜責成紳耆人等一條據稱保護教堂教士教民向無責成其紳耆人等安分者袖手旁觀好事者有心容縱又復狃於官賠鉅欵並不累及紳民故毁堂仇教之案層見迭出查上年各案實由紳耆人等見理未明輕信謠言並未認真保護所致擬請通飭各州縣預先訪查紳耆人等姓名一律給諭保護以免推諉如有刁民意圖滋事一經該紳耆等風聞迅卽面禀州縣以憑飛拿究辦并擬請明定章程出示曉諭凡有燬堂仇教之案先勒令該紳耆等交犯分别派令賠償責令紳耆清繳如查有鄰縣紳民在塲滋事者一律嚴辦派賠俾知各有身家之累庶幾無事之日互相勸誡有事之時合力解散倘不肖州縣假公濟私意圖科派卽行從嚴叅追以防流弊至該紳耆等果能認真保護迨二年之外民教相安無事擬請由州縣查明最爲得力之人詳請優奬其次擬由州縣送給匾額奬給銀兩以示鼓勵下屇期滿亦准照辦再此條派賠一條只似苛刻地方而實非好爲苛刻火烈民畏蹈之者鮮果能教堂無恙卽地方無恙教士教民無恙卽平民無恙保教卽所以保民並無他意等語核閲所語尙屬切實擬請通飭所屬查各教圖鄉村紳耆人等姓史造具花名清册由縣酌給諭單責成將族中子弟嚴加約束毋任滋事妄爲境内如有教堂教士務必隨時認真保護倘有刁徒地棍藉端滋閙能解散者立卽妥爲解散如其違抗不服卽飛速禀官拿辦以杜釁端若民教有因錢債田土等事爭論亦須排解處息免致結訟成伊别釀禍患但凡事總宜公正不可稍有偏袒設有爭端尤須赶速預防毋稍怠忽若保護不力致有燬堂仇教之案查明係某都圖鄉村滋事卽由某都圖鄉村紳耆交犯歸案應議賠欵者並將該紳耆酌懲以爲約束不嚴之戒如有鄰縣紳民在塲滋事一律照辦該紳耆等果能辦事得力自應酌予奬勵擬請酌以三年爲率三年之内如果民教相安毫無事故准卽查明最爲得力之人自給諭保護之日起扣滿年限詳請酌給外奬或由各州縣送給匾額以示鼓勵藉資觀感是否有當詳奉撫憲批據詳已悉所議保教章程尚屬周妥惟遇事責令紳耆賠償一節似覺稍苛蓋鄉間良善紳耆畏事者多若立法過嚴則人皆避之轉恐徒有其名仍無實際不如將此層删去改爲臨時酌懲似較活動且亦不必徧張曉諭使彼將來有所藉口也仰再悉心核酌通飭遵辦具報並候督部堂批示 
[松郡府試初誌]  
　　松江采訪友人云二月二十八日松江府余石蓀太守出示曉諭限所屬七縣文童齊集郡城聽候考試迨二十九日排齊儀仗導以鼓吹迤邐入校士館少選卽將塲期牌示轅門計三月初一日華婁兩縣童生正塲初四日奉金上三縣童生正塲發華婁招覆案初六日南青兩縣童生正塲發奉金上招覆案初八日初覆華奉婁金四縣童生發南青招覆案初十日初覆上南青三縣童生發華奉婁金初覆案十二日生合屬童生經古發上南青初覆案十四日二覆合屬童生發經古案十六日發二覆案十八日三覆合屬童生二十日發三覆案二十二日終覆二十四日發正案 
[量材器使]  
　　揚州訪事友人云月前兩淮運司程雨亭都轉傳見素無差使之各員詳細咨詢量才檄委計許分轉開文辦理泰興督銷事宜陳分轉鄭銓辦理高溧句督銷事宜何分轉炳燾爲通屬總巡朱分轉煦爲泰屬總巡姚分轉體菁爲海屬總巡彭分轉世榮爲焦山總巡張分轉芳蘅赴通泰查鹽色楊分轉永錫赴海屬查鹽色大約日内卽當分道揚鑣矣 
[津郡官塲紀事]  
　　天津直報云津海關道唐觀察紹儀於二月下旬某日到津旋乘火車入京公幹○天津府凌太守福彭於二月十九日入京○吴總戎長純經上憲委署天津鎮總兵擇吉二月十七日已時接篆任事傳諭標下所屬各弁無論實任候補均將履歴呈遞以便稽查 
[示催房捐]  
　　昨日上海縣汪摇庭大令發出簡明告示飭南巿十六鋪二十七七鋪巡防局員轉飭地甲荷牌曉諭各户赶將房捐繳呈其文曰奉辦鋪户房捐抽收一成有五禀准設櫃大堂聽民自行投赴正二三月捐欵應先赶緊交楚以後月清月欵不得遲延違悮倘有刁民抗捐立提嚴追不貸 
[關員到差]  
　　余克安叅軍經蘇松太兵備道兼江海關監督袁海觀觀察札委江海北關差兼稽查洋貨釐金定于昨日午後交卸南巿馬路工程局襄讞事宜然後到差視事 
[並未派兵]  
　　蘇松太兵備道袁海觀觀察訪聞英總領事派有西兵二十名至南巿公義馬頭彈壓老公茂所設騐花所爰於前日札飭二十三七鋪巡防局訪查該洋商是否已派洋兵著卽明白復奪局員邱友林二尹訪知所中祗有營兵局勇及老公茂所雇印度人若干名並無洋兵派往遂卽明白禀復 
[賭箱解案]  
　　南巿馬路工程局總辦翁子文太守訪悉新馬路中指南白玉樓及一枝春兩茶肆内有洋人克買克安設機器賭箱誘人賭博爰飭迅速移去嗣因克買克陽奉陰違經副捕頭福搿逹將看箱人馮湘文等二名拘獲連箱解局未幾克買克赴局具保副捕頭不允大約須待太守訊明發落也 
[上海格致書院三月課題]  
　　策問近出奇製如美之透物鏡意之無線電報巴西之飛車及水同行車能溯其源流數其利弊否山海經昉自何人考算學設以一圓平分爲三圓心角形每分之通弦爲四十如於心角形内容一平圓其面積爲幾何繪圖演之命通弦爲甲求其公式今有五邊有法稜錐體底邊爲甲高爲乙求内容攞體與　圓體之軌詳陳其公式如已知甲爲五十乙爲二百求其較數若干 
[新閘火警續聞P ] 
　　前晚七點鐘後英界泥城外新馬路醬園弄左近失火情形昨已略誌於報兹悉火起於新閘派克路捕房之後第二百二十七號門牌陳子千家因傭婦持燈檢物火燃蚊帳致肇此災一霎時卽殃及左右鄰二百二十五二百二十六二百　二十八二十八九等號房屋五幢是處係新闢公共租界昨云英界蓋筆悮也 
[上海巡局紀事]  
　　前日二十三七鋪汛捕唐坤所雇夥役某甲行至小南門外水神閣前見汪旭初手携洋傘形跡可疑因之拘解巡防局局員邱友林二尹研訊之下汪供小的原籍徽州向業當鋪失就已久無術謀生日就街頭行乞今在王家馬頭某姓家門首見有人遺一洋傘是以貪小拾取捕役見之恃强搶奪小的不允致被解案二尹叱之使退隨謂甲曰爾等身充捕役不將竊案勤加偵緝而向賊索贓殊屬刁玩甲再四苦求二尹乃喝令退去免予訊懲○前晚南巿葉家弄賈竹如家被梁上君子掩入翻箱倒篋竊去衣服洋銀昨日賈開具失單赴二十三七鋪巡防局禀請緝查局員允之 
 
 
] 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嚴禁馳馬]  
　　杭州訪事友人云杭人每好騎馬而又不善駕馭因而肇禍者每有所聞時屆春和卿民進香者紛至杳來　　之家　　西湖埏將馬出賃少年喜事者往往連　結　縱　奔馳撫憲任大中丞深恐滋生事端出示嚴禁並飭地方官會同保甲局派差查訒如有仍　故轍者立將乘馬之人拘拿重治馬匹充公似此雷厲風行若輩當稍知歛跡矣 
[上海縣署瑣案]  
　　前者施旺生控楊晉生抱孩閒玩一去無蹤等情縣主汪瑶庭大令提楊訊供堅不承認因飭收押所中前日復傳施妻杜氏及見証張鴻芝質訊杜氏供小婦人生有女孩小字銀紅今年四歲與楊爲鄰時來閒坐正月二十九日小婦人抱孩立門首楊來抱去至晚不歸往詢鄰人僉云伊已遷屆他處尋有張鴻芝之子長仁自言目覩楊包女往西叩求訊究張鴻芝供兒子長仁難曾見楊抱杜氏女孩西去然是否事在正月二十九日已難記億楊供小的於正月二十八日遷往馬家廠是日並未到杜氏處何能抱伊女孩大令問長仁曰爾見楊抱女時曾啼哭否供稱並不啼哭大令飭將楊交人保出帮同找尋○前者王金氏扭黄天元到縣控稱伊擴保費欣山借欵圖賴不遣大令升堂訊詰黄天元供費於光緒二十四年向王金氏借洋銀二百元央小的擔保以後付過利息半年言明停利還本詎料拖延至今本亦無著致小的被玉金氏扭控用去訟費洋銀十元叩乞究追費供小的曾欠王金氏洋銀不敢圖賴實因失業已久無力措還大令日旣已停息應卽還本何得遲延避匿累及保人遂飭交的實人保出限三天内繳還本利洋銀二百八十元并償黄訟費洋銀十元取具遵限結延干究比○楊家渡巡防局函送吴阿四控王妙桂毆傷一案到縣大令研訊之下吴供小的係江北某縣人與王妙桂同作小工昨在浦東扛煤與王爭道王伸手將小的頭額毆傷控諸巡局移送案下叩求察騐究懲王供小的雖與辯論並未行兇毆伊之人現已逃避巡防局勇悮將小的拘拿叩求鑒宥大令飭仵役騐得吴額角稍有傷痕諭令王給養傷銀一元揮之使退 
[英美租界公堂瑣案]  
　　姜雲和姜福和串竊朱阿金家舊鐵三擔售與孟亭芳經包探顧阿六拘解請究讞員張柄樞司馬商之美領事判令將二姜各責一百板勒令孟將所收原贓交還原主從寛免罰○楊仁卿行竊葉寳卿家銅盤六枚經包探徐榮珊拘解請究司馬判責二百板贓給還失主○積賊劉阿四前因犯案遞解回藉近又濳至某處圖竊經包探邊槐洲拘案請究司馬判責三百板仍遞回原籍○倪書堂行竊顧坤泉家衣服數件金鈕扣三枚經包探顧阿六拘解請究司馬判責三百板贓給還失主○葉槐堂行竊李仲德梁海全梁天興三家衣服洋事等物經包探葉榮堂拘解請究司馬判責四百板贓給三失主分别認領○王阿大拆毁張桂山家竹籬倩王高氏售與張桂芝得錢懷分經包探孫阿星拘解請究司馬判責王二百板王高氏及張各罰洋銀一元○丁胡氏與傳張氏陳安生口角致被毆傷報經包探倪順泉解案請究司馬判罰傳張氏及陳各洋銀二元給丁胡氏爲養傷資旋復將傳張氏責手心二百下交人保出 
[法租界公堂瑣案]  
　　前者旂人郎孟松控鄰人某姓家傭婦吳瞿氏誘拐婢女等情讞員杜枝園大令訊詰之下諭候押追昨日郎又　案求追大令飭提氏覆訊供稱小婦人實未誘拐求恩交保出外尋交大令准之○蔣李氏前被粤人謝昌安欠洋銀一千八百元逃逸無蹤因將其所姘蕩婦方氏扭控大令迭次訊追尙未料理昨日蔣李氏投案求催大令提方氏至案略訊數語著移竤上海縣署請縣主汪瑶庭大令訊追○蘇金化行竊太古馬頭貨棧内棉紗若干包由巡丁拘案請辦大令判枷號半月責三百板○包探王再宏解楊小正平益夫周久和陸阿寳張阿根劉阿狗陳阿新毛阿連朱阿金王阿大等十八到案禀稱伊等專在洋涇浜上攫取行人所携物件經小的一并拘獲解請究懲大令判令各責二百板○張渭生竊取某姓家銅壺等件經包探拘解請辦大令判枷號一月責三百板○林義園烟館夥管阿金訴稱錢士榮李瑞興周永夫三人開燈過瘾不名一錢向索行兇叩求究辦大令略訊口供判令各責一百板○蔡怡茂投案訴稱上月某日被家中傭婦張徐氏拐去前在湖南所買之婢女一口求恩究追張徐氏供此婢與舊買之某婢同睡因何逃逸小婦人實出不知叩求明鑒大令著押候下期傳某婢到堂質訊核辦○前者俞金生控挑水夫朱長林拐去傭婦馮氏大令略訊供詞著押候嚴比在案昨日俞偕馮氏之叔母馮侯氏投案請追大令飭提朱至案研訊之下供稱小的實未拐逃大令著還押候懲 
[美租界捕房紀事]  
　　昨日午前流氓王阿聖王永亭各能支被阿聖擊傷面部旋經三百七十六號巡街捕一并拘入捕房捕頭令將永亭送至同仁醫院求治阿聖押候轉解公堂禀請讞員張柄樞司馬訊辦○昨日黎明時妙手空空見黄阿三濳入靶子路某姓木作内竊取板木數方荷之而出適爲包探石金榮所見連贓帶入捕房捕頭令押候解送公堂禀請懲辦 
 
 
 

Page 10

 
 
   
 
 

Page 11

 
 
   
 
 

Page 12

 
 
G>　　　ＵＲＹＳ　　ＴＬＵＡ　ＩＲＣ 
ＥＭＬＩＩＣＥＴＩＨＰＳＯＨＰＯＰＹＲＩＯ 
（ＯＣＮＭＦ）ＳＥＲＡ　　ＯＮＯ　ＸＷＯＵＨ，Ｂ 
　　克利馬爾補陽糖汁 
此汁最能補陽專瘵肺肝之病故治高年陽痿精竭神衰偒風痰嗽吐血將癆肺管腹脹咽喉胸脇腰脧諸痛無不立騐每日兩服每服一羹匙照此服之咸謂此汁創製以來三十餘年厯見竒效故今中國通商各口一縂藥房無不代售　賜顧者湏認明此汁顔色鮮紅瓶如蛋式上有鑄就克利馬爾補陽糖汁字樣庶不置僞兹寄上洋丨大英醫院良濟藥房科發藥房老德記藥房屈臣氏大藥房房代售 
　　大彩捷報 
第卅六會江南票頭彩第八千二百八十六號二彩第二萬五千一百零五號三彩第二萬二千九百廿四號此佈　上海廣揚興謹誌 
　　告　　白 
本行所售之烘繭火袁早已汉有新到爲數不多如欲辦者請預早來購遲則誠恐售完咠並有表汕批發價亦公道雙龍洋行啓 
　　遺失派司 
今遺失（１）２'６華鐵磁碟派出一張計六件該派司己　新開補回前派司作爲廢紙特此佈聞　　謙信洋行啓 
　　湖　　州 
本行遷移　前經售江南　直浙江彩票批價公道各埠函購原班回件不悞 
　　遺失派司 
九　十九飛　　船進　　Ｍ　　一百條分派司　紙　　　一　　月十一英三月其它報大　　　　漢口重八百八十斤尙存廿餘該派司已向　關說明作廢此佈　　格林謹啓 
　　送診俱三日包愈 
氣𤺬水𤺬半身不遂噎隔倒食眼科奇瞎疔瘡險症北京普濟醫舘上洋英大馬路石路公興里内 
　　電報總局啓 
啓者電局報費向用洋　紙因各省内地不能通行故定章每元進折收制錢一千文現在錢價　貴公議减收制錢九百五十文爲一元如有洋元之處仍收洋元或收湘平銀七錢爲一元悉聽商便 
　　美瑞洋行告白 
啓者本行前買辦朱君系馥業已辭退現聘請朱君錫珊經理所有西四月一號起以前一切銀洋往來由前買辦自理與新買辦無涉特此聲明 
　　太古水險告白 
本行經理几地烈士科倫水險公司專保中西各口洋面各平安險及水漬均照英國章程辦理倘有不測立卽賠償無論夜深禮拜均可盖印賜顧者請送交本行寫字房可也　　太古水火險公司啓 
　　ｙＬｏｆｏｐｅｏｐ 
（ＸＰＭＯＯＲＮＡＬＲＡＥＣＡＭ） 
（ＮＯＤＮＯＬ　Ｅ　ＨＣＲＵＥＩＨＮＦ） 
　　售英京麥化倫藥廠營名獅馬老牌戒烟藥粉原箱零拆電定路貨　頂上金鵝納霜膠片膠粉生粉糖粉比衆格外克已欲購者請　　　　南外鹹瓜街同慶堂啓 
　　眞正老獅馬牌藥粉 
藥價過貴○作僞更多○稍不留心○卽遭其欺○本主人○素心忠直○親自揀選道地○貨歸眞正○毫不假手於人○所以牌上立誓○存心無欺○市上之耑和假藥老○諸君早有所聞○前車之鑒○可不愼歟　　　同慶堂謹啓 
　　新到肥皂 
啓者本行現到之一百四十塊頭二十條頭等肥皂請勝於前其香味潔滑耐用善去一切油膩污穢確係與前大不相同諸尊光顧格外克已請試購用方知價亷物美並到　牌船牌洋燭如　購定請至本帳房面議可也　上海五馬路公信洋行啓 
　　廣楊興批發 
批發逐月江南大票並收兌紅票價皆公道函購上海十六鋪南堍此佈 
　　萬寳源接逢三彩誌喜 
江南票第卅六會三彩第二萬二千九百廿四號並上下附彩統由本號門莊分條售出所有得彩諸君俟收齊之後再行聲明此佈　　上海十六鋪馬路橋堍嘴角便是 
　　召　　盤 
本主人將有遠行欲將小店耀華全盤召頂茲將詳約章程開列以告有意者計生財器具約值洋一萬八千元有奇　年進帳寳收大洋二萬元左有按月房租人工零碎支銷洋六百元紙料照片　外實欲頂銀　萬五千兩如欲承受者請移　面議　　上洋大馬路抛球塲東首耀華照像號啓 
　　上海牛膠廠告白 
本廠創設歴有年所精益求精格外克已以廣招徠價目列後　膠十五兩板膠十五兩半皮膠十七兩五錢全皮膠十九兩十膠十六兩倘遠處購辦代裝亦可外定貨各式膠樣　從客　　切　費貴客自理英大馬路恆樂里義　洋貨　北京路裕康洋行帳房白 
　　永茂洋行告白 
本行新到　　牌高听淡牛奶此奶比别行加大每箱四　前價洋八元七角　分旅順暉春烟台天津等處此牌早已馳名几諸貴客知此牌號者今本行减價數日　　　洋七元倘蒙賜顧請至英界外洋涇橋二號便是其貨潔白耐久可保不壞立可當而開听試騐 
　　明治火險 
　　　　　　　　　　　　　　　　　　是可　保價他克已如蒙賜頭請論期川　十七號面議 
　　心胃痛眞騐 
心胃氣痛散之　惟上　盆湯弄壽榮齋最靈余與室人等均有是疾醫治未效購藥一元依方服下其痛除根合家戴德登報誌騐　　姚體信具 
　　廣東鹿芝館馳名蠟丸 
此丸用吉林人參關東鹿茸野於术佐以滋補上藥悉遵古法製合爲丸專治五勞七傷諸虚百損耳鳴重聽腰酸足軟體倦神疲隠虚陽痿五心煩熱四體虚寒飲食少思語言慵　又常知其血胍養其心神壯水以製陽光益火而壯陰丸 
　　鹿芝舘馳名参茸衛生丸 
肉軟甘可能含化眞有培元之力寳符衞生之名有病服此　能指日除疴無恙食之亦可延年廣嗣治　　引詳列單内一品頭每丸洋一元加料每丸大洋五角雙料每丸二角半○人參培元丸每丸二角○養心甯神丸每丸一角○參茸補腎丸每丸二角○人参再造丸一品頭每丸一元加料每丸五角雙料每丸二角半 
　　廣東鹿芝館分設上海老巡捕房對門分枝杭州　河坊 
　　地皮出租 
茲有地一方坐落在楊樹浦考出浦工部局第二十五百號計地三十三畝該地係紡織新廠之處其地近要滿期欲租者是十五年爲限如蒙貴客合意者駕臨至四馬路第六號門牌寫字房内面議可也特此字佈　　長利洋行白 
　　聲　　明 
同德豐杭綢莊自今歲元旦起另易經手　號豐記遷至後馬路同和里内開張以前帳目仍　旭兄淸理特此聲明主人白 
　　發息告白 
輪船招商局仁濟和保險局上年股息照章定於三月初一日憑股商持摺支取俟帳略刋就總帳繕齊仍分存津漢閩廣港各分局以便股商就近查閱謹啓 
　　　三月初一日銀錢洋行情列益 
新匯劃收市　七錢三分六二一五銀　　拆　　二錢七　　　　　龍　洋找頭　七錢二分八　　　錢　找　頭　八　百　文　　　市　　　　　一百廿一千文　　卡　　　　　一百二十千文　　衣　　　　　九百十文　　　　　　　大淸郵政收信時刻曉諭傳單 
寄往輪船名　某日　　　　截止收信時刻香港廣東　初二日　日公司　上午九點鐘烟台塘沽天津北京　盛京和生上午十一點南潯湖州　　　　　小火輪　上午十一點江南製造局　　　　信差　　下午五點鐘寗波鎭海餘　　　　北京　　下午三點半姚定海百官　　　　北京　　下午三點半無錫　　　　　　　小火輪　又　　　　吳淞　　　　　　　火車　　下午四點鐘蘇州常熟杭　　　　小火輪　又　　　　州嘉興紹興　　　　小火輪　又　　　　長江　　　　　　　安慶　　上午八點至各埠　　　　　　　安慶　　晚刻十點鐘南昌府牯牛嶺臨湘雲溪又　　又　　　　旅順牛莊　　　　　海口　　又　　　　烟台塘沽天津北京　新裕　　又　　　　香港廣東　　　　　遇順　　又　　　　掛號信件包裹什物匯票洋銀統於五點鐘前送交郵政局郵票每日上午八點售至下午五點又晚刻八點至九點鐘止 
 
 

Page 13

 
 
[光緒二十八年二月十六日京報全録]  
　　宫門抄諭旨均録前○滇撫李奏爲舉行大計保薦正佐教雜各員摺○漕督陳奏爲申明光緒二十七年南河恊餉已未解數目摺○又奏續完租課各員懇恩開復處分片○又奏爲委員署理同知片 
雲南巡撫臣李經羲跪奏爲舉行大計保薦正佐教雜各員以策治續恭摺仰祈聖鑒事竊准吏部咨自光緒二十四年十二月　至二十七年十二月三年之期已屆其各省官員大計卓異者應行按額洊舉佐雜教職亦不得全舉一途照例於光緒二十七年十二月内具題臣部於次年二月内會圓都察院吏科京畿道察核仍將藩臬兩司出具考語繕造履歴清册一併咨送彚題等因奉硃批依議欽此欽遵咨行遵照查定例雲南省酌定保薦州縣以上官七員教職佐雜二員提舉大使二項内保薦一員如遇大計之年合例人員較少保洊不敷原額者卽於具題時聲明缺額幾員照京察缺額下次仍許照原定額之例一律辦理倘一時出色人員較少而該督撫濫舉充數至引見時奉 
　旨不准卓異者卽將原保之上司照保舉不實之例議覆各等因歴經遵辦各在案誠以綏輯民生必先澄清吏治歴以三載則可按其政績之設施其人之立品居心亦卽可因之而見故糾叅旣嚴乎六法而保薦必限以額員蓋非揚清無以激濁亦舉直蓋將愧枉也臣自任滇藩首以振興吏治人才爲要蒙恩　任巡撫益用兢兢凡於屬吏之賢否固已默爲辨别得其梗概兹逢光緒二十七年大計之期臣與在省司道恪遵康熙雍正歴次聖訓及例定各條矢公矢慎正印佐雜則核具平日於催科撫字戢盜安民實有可紀之績地方曰增起色與論亦皆允符教職則核其訓士勵俗學校修明鹽官則核其銷征日裕能恤商灶並均於吏事尙能留心才堪上進者密飭兩司道府一體考核明確謹敬辦理除將應劾各員另摺具奏並將平等各官造册註考分送部院曁將藩臬兩司考語造册送部彚辦外所有廉能素著政績可觀歴俸已滿堪膺卓異者查有正印官三員雲南知府胡泰福楚雄俯知府石鴻韶大姚縣知縣黎元熙佐貳官一員緬寍通判許祖瑞鹽務官一員阿陋井大使土瑞　雜職官一員晉寗州吏目令繼芬教職官一員永昌府訓導李國恩據布政使林紹年按察使全楙績轉據該管署糧儲道湯魯璠署鹽法道興禄迤　道松堮迤南道陳宗海署楚雄府知府奎華署順寗府知府王恩署永昌府知府張賡颺雲南府知府胡泰福署晉寗州知州黄毓崧署黑井提舉江海清查明各員事實先後開報並准學臣　咨前來訪查均屬實在其有因公叅罰之員另册送部核與卓異之例相符應卽彚爲一摺遵例保洊候旨分别給咨送部引見飭遵除將事實缮具簡明清單恭呈御覽並清册分送部科外謹會同雲貴督臣委光壽雲南學政臣田智枚遵照新章改題爲奏恭摺具陳伏乞皇太后皇上聖鑒敕下部院核覆施行再州縣以上各官例准保洊七員此次洊舉州縣以上僅只四員道員内未能保送實因合例人員較少不敢濫舉充數請俟下次仍照原額辦理合併陳明謹奏奉硃批吏部知道單併發欽此謹將雲南省舉行光緒二十七年大計保薦卓異正印教職各員開具清單恭呈御覽計開卓異正印官三員 
雲南府知府胡泰福查該員具練逹才無塵俗氣事實一該員率屬宣講聖諭廣訓化導愚民咸知遵守一該員督徵經徵嚴除弊竇民商稱便一該員督屬清理案牘均能按限審轉一該員經理書院捐資考課文風丕振楚雄府知府石鴻韶查該員明足察機嚴能馭吏事實一該員率屬宜講聖諭廣訓化導愚民咸知禮法一該員督徵錢糧　誤無擾民皆悦服一該員率屬勤於公事吏治肅清 
大祧縣知縣黎元熙查該員潔已愛民心精力果事實一該員宣講聖諭廣訓化導愚民咸知遵守一該員徵收錢糧照則徵收民皆感悦一該員審理詞訟隨到隨結並無拖累卓異佐貳官一員祠寗通判許祖瑞查該員器識閎通辦事敏决事實一該員宣講聖諭廣訓化導漢夷成知向化一該員嚴飭保甲稽查奸　地方安靜一該員巡查邊隘防範嚴寗並無疏虞卓異鹽務官員阿陋井大使王瑞章查該員精明幹練任事實心事實一該員宣講聖諭廣訓化導商民咸知禮讓一該員經徵鹽課遵照定章實徵實解一該員督同井兵實力緝私官引暢行卓異雜職官一具晉寗州吏目冷繼芬查該員緝捕勤能志趣向上事實一該員隨班宣講聖諭廣訓化導愚民咸知禮法一該員恪遵定例不敢擅受民詞一該員管理監獄留心防範並無疏虞卓異教職官一員永昌府訓導李國恩查該員品學兼優留心吏事事實一該員隨班宣講聖諭廣訓化導愚民成知禮法一該員約束士子不敢干預外事一該員按月考課評定甲乙文風日盛奉硃批覽欽此 
漕運總督臣陳夔龍跪奏爲查明光緒二十七年南河恊餉已解未解數日開具清單恭摺仰祈聖鑒事竊查前漕臣松椿因南河恊餉關繫緊要於光緒二十四年正月三十日專差具奏請旨飭催聲明嗣後每屇年終將完解欠解數目據實開軍奏報一次在案兹查光緒二十七年江寗江蘇安徽各藩司兩淮浙江各運司福建鹽法道均照額解清浙江藩司僅將二十六年恊餉除扣减平等項外實解銀九千八百八十六兩一錢三分二釐其二十七年恊餉尙未解廣東鹽運司僅解到五千兩山東鹽運司僅解到二十七年恊餉銀一千兩仍欠解銀一千兩伏查上年冬間臣於河南彰德行在請訓由開封歸德南來道經徐州邳運宿各汛察看隄埽工程間叚蟄塌卑矮設遇盛漲甚不足持其下游淮揚一帶隄埽等工上年大汛受傷處所亦須早爲修整工多餉絀待濟甚殷臣深知賠歎浩繁各省無不艱於籌措惟河防之道先事補苴卽患輕而費少失時不治則患鉅而費多户部議覆前漕臣張人駿折漕條陳亦稱河道不可不治是河防利病早在部臣洞鑒之中南河恊餉本屬無多關繫淮徐揚三府民生財賦不得不藉資挹注以濟要工謹照案分别已解未解開具清單恭呈御覽合無仰懇天恩俯念工需緊要飭下户工二部分咨兩廣督臣山東浙江各撫世轉飭該藩運司按額解濟其各省應解二十八年南河恊餉及積欠銀兩亦設法分别籌解以齊工用謹繕摺具陳伏乞皇庆后皇上聖鑒　示謹奏奉硃批該部知道單併發欽此 
陳夔龍片再據湖北糧道課啓宇詳稱湖北省光緒二十五年帮津奏銷案内代理江西瑞昌縣知縣彭騰瑞未完一分四釐租課銀十九兩九錢三分七釐三毫又瑞昌縣知縣陳乃績永完八分六釐租課銀一百二十二兩四錢七分二釐一毫於光緒二十七年正月二十九日報解九分七釐租課銀一百三十七兩九錢三分九釐九毫十二月十九日續解三釐租課銀四兩四錢六分九釐五毫先後續完清楚解儲道庫俟造入光緒二十六年及二十七年帮津奏銷册内報部詳請具奏開復前來臣查此案經前漕臣張人駿循例奏叅嗣准户部議覆代理江西瑞昌縣知縣試用知縣彭騰瑞照例降職一級戴罪徵收江西瑞昌縣知縣陳乃績照例革職等因今該員等應徵租課旣據續完清楚合無仰懇天恩俯准將代理江西瑞昌縣知縣彭騰瑞未完一分以上處分江西瑞昌縣知縣陳乃績未完八分以上革職處分飭部分别開復以昭激勸理合附片陳明伏乞聖鑒訓示謹奏奉硃批該部議奏欽此 
陳　龍片再署理揚州府河捕同知徐承誥期滿調補查有南河試用同知吴邦直堪以委署除分飭遵照外謹會同兩江督臣劉坤一附片陳明伏乞聖鑒謹奏奉硃批吏部知道欽此 
 
 

Page 14

 
 
[光緒二十八年二月十七日京報全録]  
　　宫門抄　○諭旨均録前○楚督張奏報購米運陜動支各項銀數摺○吴撫恩奏爲隨奏請銷各年續完蘆課錢糧摺○皖學政綿奏爲皖南歲詰一律完竣情形摺○楚督張奏爲三省會哨巡防情形摺○皖撫聶奏爲調員差遣片 
太子少保頭品頂戴湖廣總督臣張之洞頭品頂戴湖北巡撫臣端方跪奏爲湖北省遵旨撥欵購米運陜接濟所有動支米價各項銀數恭摺具陳仰祈聖鑒事竊照欽奉光緒二十六年六月二十五日寄諭近畿軍糧孔急飭令速購米五十萬石赶緊分期北運聽候撥濟購價若干由該省籌墊隨時撥還等因欽此當卽督飭藩司糧道江漢關道籌墊的欵委員分投購買運交清江轉運局道員惲祖祁接運北上惟因鄂省米貴運艱奏請收鄂購十萬石餘由下游産米各省合力采辦一面由藩庫應解地丁京餉内劃撥十萬兩糧道庫應解光緒二十六年采辦米石米價水脚運費項下劃撥銀七萬兩江漢關應解籌備餉需欵内劃撥銀十三萬兩共銀三十萬兩以資應用先後奉旨允准在案嗣因鑾輿四幸長安清江轉運局移設漢口鄂省所購米石除已由鎮江兌交清江轉運局五千石外其餘九萬五千石飭令承辦各員運回漢口交由轉運局兌收運陜所有采辦米價包繩及一切運費雜用均在奏撥銀三十萬兩内撙節動支實用實銷前經按欵核明一買熟米十萬石共支米價庫平銀二十一萬八千五百二十兩一裝米麻袋十萬個麻繩十萬條並因漢口轉運至陜道路險遠將後解之米六萬六千五百石一律加用雙袋繩捆計添麻袋六萬六千五百個繩六萬六千五百條共支麻袋繩價庫平銀二萬零六百四十六兩一漢口蕪湖所購之米先運鎮江繼復運回漢口以及鎮江汜水蕪湖所購之米運至漢口計運費水脚共支庫平銀二萬三千零四十兩零七錢九分四釐一各處棧租共支庫平銀一千二百五十兩零三錢六分五釐一各處運米脚力剥船共支庫平銀一千八百六十八兩一各處買米收兌委員司事薪水火食共支庫平銀一千五百四十九兩二錢二分八釐一漢口武昌蕪湖鎮江往來電報費共支庫平銀七百四十二兩四錢七分八釐以上七項共支庫平銀二十六萬七千七百十七兩八錢六分五釐由湖北布政使瞿廷韶漢黄行道江漢關監督岑春　分晰繕具清單詳請　奏咨並據聲明前次滿庫糧庫及江漢關三處共撥銀三十萬兩兹除支用之外下餘庫平銀三萬二千二百八十二兩一錢三分五釐存儲藩庫聽候部撥等情前來臣等覆加查核俱係實用實銷並無浮冐除將清單咨部外所有鄂省撥欵購米運陜動支米價各項銀數謹合詞恭摺具陳伏乞皇太后皇上聖鑒謹奏奉硃批户部知道欽此 
頭品頂戴江蘇巡撫臣恩壽跪奏爲隨奏請銷各年續完蘆課錢糧遵章改題爲奏恭摺仰祈聖鑒事竊據蘇州布政使陸元鼎詳稱蘇州等屬蘆課正耗未完銀兩奏後如有續完向於該年隨奏册内分别登列造報至光緒二十五年壓征二十四年分止在案兹屆查辦二十六年壓征二十五年分蘆課奏銷案内應征二十五年奏後各年未完銀兩除光緒六年起至十三年分止民欠歉熟蘆課正耗銀兩業奉恩旨豁免毋庸再人隨奏又十四年起至二十五年止秋歉緩征銀兩已於二十六年查辦蠲减案内詳奉奏准緩至二十七年秋後帶征外所有十四年起至二十五年分止民欠熟田未完銀兩從二十六年奏銷後六月起截至二十七年五月底止計有續完光緒二十四五年壓征二十三四年蘆課正銀八百八十一兩零耗羡銀六十一兩零其餘未完十四年起至二十五年分止民欠歉熟蘆課銀兩現仍督飭各屬實力催輸隨征隨解歸於下屇隨奏册内造報相應查明經徵接徵各官職名開造各年隨奏完欠册詳請具奏前來臣覆核無異除抄奏同送到清册咨移户部科查核外理合遵照部行新章改題爲奏恭摺具陳伏乞皇太后皇上聖鑒敕部核覆施行謹奏奉硃批户部知道欽此安徽學政奴才宗室綿文跪奏爲皖南歲試一律完竣情形恭摺具陳仰祈聖鑒事竊奴才於上年五月間具奏考試皖南之徽州寗國池州並調考之廣德四府州屬事竣馳回駐所清釐積牘卽應接辦太平府歲試嗣因東南水患士子赴試不無阻滯據地方官禀報情形量爲展緩旋於八月間渡江而北正値奉旨停止武塲各武生童頗知安靜並無求考滋事之人奴才自廬州府六安州穎州府鳳陽府曁專棚考試之壽州文武童試畢卽於十二月初間循照驛程馳回皖南辦理太平府歲試至十二月二十六日竣事各屬生童恪守塲規尙無槍冐諸弊奴才每値試期欽遵恩訓嚴密關防秉公校閲文風如廬州之合肥六安之英山潁州之霍邱鳳陽之懷遠壽州太平當塗蕪湖類多華實並茂之才其餘試藝亦均不越準繩奴才於發落之日切實勵勉俾知時事艱難整頓學堂講求實效庶幾交修德藝矢志振興以副盛朝作育人才之至意奴才經過地方兩澤順時民情安謐堪以仰慰宸厪奴才拜摺後卽馳赴和州遵旨改考諭策四書義五經義次第接試滁州泗州安慶府屬俟試羇卽行辦理科考事宜所有皖南歲試一律完竣緣由理合恭摺具陳伏乞皇太后皇上聖鑒謹奏奉硃批知道了欽此 
太子少保頭品頂戴湖廣總督臣張之洞跪奏爲三省會哨巡防情形恭摺仰祈聖鑒事竊照湖北鄖陽宜昌施南等府界連四川陜西兩省山深林密最易藏奸回係責成鄖陽宜昌二鎮於每年農隙時酌帶兵丁各赴邊界地方與四川陜西各鎮總兵會同巡哨每屆年底專摺奏報歴經遵辦在案今屇光緒二十七年會哨之際經臣照案咨會四川陜西兩省督撫並飭湖北鄖楊宜昌二鎮總兵各赴邊界地方認真會哨去後兹據署湖北鄖陽鎮總兵俞厚安呈報於本年十月初十日馳赴陜楚交界之蓮花寺與陜西委員署曰土營遊擊吴志萬見面會哨又據湖北宜昌鎮總兵傳廷臣呈報於本年十月二十五日馳赴川楚交界之火峯嶺與署四川川北鎮總兵况文榜見面會哨並據各該鎮等聲稱於所過地方及沿途一帶認真巡緝遇有遊匪溷迹卽行拿交地方官究辦等情前來臣查湖北鄖陽宜昌施南等府邊界層巒疉嶂路道紛歧匪徒出没靡常禁累詰奸不容稍懈時值冬防巡緝尤當嚴密除仍飭各該鎖　地方文武員弁隨時督率兵役實力巡防外所有本年三省會哨巡防情形理合會同署湖北提督臣鄧正峰循例恭摺具奏伏乞皇太后皇上聖鑒謹奏奉硃批知道了欽此 
聶緝　片再安徽省武備學堂提調户部候選郎中聯恩現報丁憂所遺提調　使應行遴委接辦臣留心訪察在省府廳州縣非無實心任事爲守兼優之員求其精通中西武備者殊難其選惟查有江蘇補用知縣譚學衡係廣東新會縣人由廣東博學館水陸師學堂學士出身歴充中四教習南北洋水師陸師差使於光緒二十二年奉總理衙門電調入京派令　造兵船並遊歴各洋二十五年船工告成保升知縣分省歸候補班補用並加同知銜上年由廣東路赴行在齎貢方物於二十七年二月十六日欽奉特旨以知縣分發江蘇補用到省後臣在江蘇巡撫任因委令辦理洋務局文案隨時考察該員精明幹練辦事實心於泰西語　文字聲光化電各學及測算繪圖槍砲陣法變化濠壘工程均有心得以之委充武備學堂提調責令認真整頓可期於堂務有益臣爲因事擇人起見合無仰懇聖恩俯准將江蘇補用知縣譚學衡改歸安徽省仍按原班補用以資委任出自鴻慈除分咨吏部及江蘇廣東撫臣查照並先電飭該員來皖供差外理合附片陳請伏乞聖鑒訓示謹奏奉硃著照所請吏部知道欽此 
 
