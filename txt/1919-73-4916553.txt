# 1919 - 73 - 4916553

 

Page 1

 
 
   
 
 

Page 2

 
 
   
 
 

Page 3

 
 
時評 
[蒙事議無結果] （冷） 
　　政府以蒙古獨立事會議無結果誠哉不能議有結果也假使今日而能議有結果者蒙事亦决不至如今日矣 
　　不但蒙事然也苟事而爲難者政府之會議必以無結果聞不但政府之會議然也無論何種會議能有結果者殆鮮何也國中之事以兩不相下而無結果國外之事以勢力不敵而無結果一及乎財以赤手空拳而無結果有此三無結果之原因而又加之以黨派分歧機謀百出利用之徒紛起其間雖有一二賢者亦無如之何也已矣 
命令 
　　三月二十日大總統令三月二十七日舉行關岳廟春戊祀典派陸軍總長靳雲鵬恭代行禮由内務部敬謹預備此令 
　　又令樊嵐雲加陸軍砲兵上校銜此令 
　　又令參謀總長張懷芝呈請任命劉鈺爲綏遠陸軍混成旅參謀長應照准此令 
[專電]  
　　北京電今午府開特别會討論應付蒙事無結果（二十一日下午九鐘） 
　　北京電陳毅電布里雅族與各蒙旗在大烏里開會議决獨立要求歐洲和會承認幸外蒙各旗與活佛等不爲所動請飭内蒙各區嚴防并電陸令在和會席上籌對付（二十日下午四鐘） 
　　北京電陳毅電獲得日人運動蒙人證據已派專員送京切盼政府速籌對待參謀部昨開特議代外長陳籙亦列席討論甚久結果未便披露（二十一日下午三鐘） 
　　北京電俄屬帕米爾逼近伊犂現新舊兩黨相持甚烈新督業飭楊使嚴防（二十一日下午四鐘） 
　　北京電俄激黨擾蒲彥一帶經日軍山田帶隊往剿 
　　（二十一日下午四鐘） 
　　北京電英使因温杭路權屬美提出嚴重抗議（二十日下午三鐘） 
　　北京電英使昨至外部面陳代表先詢滬會實况次反對鹽餘擔保新公債兼催温杭路質問之答復（二十一日下午三鐘） 
　　北京電英使因某項外交由津折回赴滬之行不果（二十日下午三鐘） 
　　北京電外團以八年公債指鹽餘擔保與善後借欵合同十七條牴觸會議結果决計提出抗議（二十一日下午二鐘） 
　　北京電財部又向河南福公司商訂七百萬小借欵以修築河南至平陽鐵路爲名卽以路權作押（二十一日下午二鐘） 
　　北京電張瑞璣電號（二）（十）日抵渭南查張旅長錫元與靖國軍岳維峻曹世英在交口相橋一帶均經奉令停戰刻與兩方會議各退四五里岳曹軍退至少青河以西張軍退至田市華次廟油房街以免衝突惟查浮水一帶時有潰匪出污搶掠可否令張旅分駐省東大路一帶剿防各匪以安閭閻而護行旅瑞明日卽由渭進省餘容續報瑞璣號又西安哿電張瑞璣巧日入關明午抵省此間停戰後各方情報漸趨和平張瑞璣到當　解决（二十一日下午四鐘） 
　　北京電陜督電奉令停戰遵於魚日通飭各軍茲據鄂軍張使晉軍張指揮甘軍吳司令寗軍董指揮奉軍許司令曁張旅白旅劉旅等覆稱遵照 
　　（二十一日下午四鐘） 
　　北京電劉鎭華電郭樊等擾我高店防線業經擊退現已停戰請電彼方飭該軍勿再破壞 
　　（二十一日下午四鐘） 
　　北京電西北邊防軍三四兩旅亦告成立徐樹錚將親往行授旗禮並定分駐定化洛陽　　（二十一日下午二鐘） 
　　北京電甘督電奉令收束軍隊節省經費查陜亂番亂未平東北路難裁擬將西路先行裁減月可省六七萬餘俟大局定再收束（二十日下午四鐘） 
　　北京電吉黑督電中東路設護路軍警統一機關現值協商開會處置未定之際不易著手俟議决後再籌辦法（二十日下午四鐘） 
　　北京電崴埠協商國開會關於軍事派賈增洽充任吉督等以事關重要請飭賈先與吉黑兩省接洽（二十一日下午四鐘） 
　　北京電甘督急電據報滇軍突犯拉峪關陜匪又撲李家口防地批由院電滬朱轉詰作速制止（二十日下午三鐘） 
　　北京電顧王來電（一）報告除中央所囑宣布密約外仍請電示進行方針（一）密請早將歐戰媾和後我國對各國議决事件如何履行及此後外交宗旨有無變更先行詳示（二十日下午三鐘） 
　　北京電稅處會外財農部將商約草案提付閣議（二十日下午三鐘） 
　　北京電朱恩绂電辭湘賑會辦政府已慰留（二十一日下午四鐘） 
　　北京電府秘長以許寳蘅兼代 
　　（二十一日下午三鐘） 
　　北京電頃外部印送日幣一千 
萬二次墊欵合同全文十二欵 
　　（二十一日下午九鐘） 
　　香港電國會昨日通電反對北京政府發行八年内國公債 
　　（二十一日下午三鐘） 
　　香港電唐繼堯電致軍政府謂已委其顧問朱希方（譯音）爲副畫界員協助張瑞璣辦理陜西畫界事宜（二十一日下午二鐘） 
　　香港電聞陸榮廷電請北京政府免陳樹藩職（二十一日下午二鐘） 
　　香港電參院已舉王正廷爲國際議員大會代表惟衆院須候王正廷報告大會實情後再舉代表（二十一日下午二鐘） 
　　香港電唐繼堯覆國會電謂已準備重行進兵事務 
　　（二十一日下午二鐘） 
　　香港電軍政府答覆國僵謂已命川滇黔前敵準備戰事 
　　（二十一日下午二鐘） 
　　香港電林森復電促唐繼堯派兵援陜（二十一日下午二鐘） 
　　香港電軍政府復擬發行七年内國公債洋一千萬元分四年抽籤償還以護法各省鹽稅羨餘爲擔保品已以此議提交衆院求同意（二十一日下午二鐘） 
各通信社電 
　　東京電本月一日日本提交中政府之勸告迄今尙未答覆首相原敬氏决議須俟中國有意將參戰軍改爲常備軍及提取存於朝鮮銀行之參戰借欵以供此用再取對付行動（二十日） 
　　東京電天津衝突案日美代表正式調查之結果預料將於明日同時發表（二十日） 
　　以上路透電 
　　天津電華北明星報載華盛頓電謂據巴黎某訪員聲稱日本與中國在和會之外交戰爭日本漸占勝勢其故半由於袒日之華人在巴黎鼓吹破壞中國代表企圖所致（二十日）大陸報 
　　北京電段祺瑞經挽留後不再辭職陳樹藩復電謂未扣留致于右任電文朱啓鈐又請辭職以謝國人錢院對於南代表宣言逐條辨駁已寄交朱啓鈐（二十日） 
　　北京電岑西林陸幹卿電請懲辦接濟陜西軍火之禍首劉鎭華電告删日返省並請飭許蘭洲軍勿再進四國再提勸告說風傳極盛旅京陜西學生開會議决通電南北代表請求實行罷戰並舉代表謁徐世昌錢能訓效秦庭之哭（十九日） 
　　以上平和通信社電 
　　北京電陸使電盼國内速開和議謂美總統英首相口頭曾勸告我國應有覺悟始可收國際上良好結果（二十一日） 
　　北京電政府對於所有中日密約得日政府贊成將繼續宣布（二十一日） 
　　北京電政府電許蘭洲查報陜軍確否停戰並令與張瑞璣襄辦劃界事（二十一日） 
　　北京電劉人熙優卹費政府令給三千元治喪並派王賡廷奠祭（二十一日） 
　　北京電皖省議會電拒八年公債誓不承認　　（二十一日）以上中華通信社電 
　　北京電段回京後徐即將辭呈退還并囑靳雲鵬挽留 
　　北京電徐昨約段入府商邊事徐擬派參戰軍赴吉黑邊防軍赴庫倫段云參戰軍開赴前線是否應與協約國一致行動容熟計議邊防軍任從指揮　　北京電段祺瑞承認統籌防邊辦法惟仍堅請將參戰軍歸部接轄彼以事外之身帮同佈置 
　　北京電院以軍警查烟事防弊反易滋弊議定仍由内部規復禁烟處辦法 
　　北京電院又電李蘇督向南疏通早開議 
　　北京電余詒電告張瑞璣已抵西安彼將回京銷調查差 
　　北京電吳炳湘長豫聲浪頗高 
　　北京電恰克圖李垣報告赤塔會議情形蒙旗受惑巴經徵實（以上二十日） 
　　北京電清室王公集議向政府聲明滿族絕不受俄蒙運動外傳肅王赴蒙實無其事 
　　北京電回敎徒有蠢動消息當局令甘新兩省嚴防並注意土耳其人入境 
　　北京電此間有錢閣將倒之謠詢之府院要人據云總統總理因和議停頓内外交責實感痛苦至不得已時或同時出於辭職之一途然今尙非其時 
　　北京電交部召各路局長或代表到京會議聞含有反對統一路債政策關係 
　　天津電日美交涉因英使調停無效現聞已移歸美京辦理（以上二十一日） 
　　以上中孚通信社電 
　　北京電最近銀行團因政府將鹽餘作爲八年分内國公債之抵押實屬違背契約經協議之結果决計向政府提出抗議已將此意各告其本國公使公使團不日會議後即擬提出抗議政府答覆四國公使團後英公使朱爾興氏已向政府表示對於該答覆不能滿足之意（二十日） 
　　北京電與銀行團有關係之日英法俄四國公使依銀行團之聲請於本日午後會議將鹽餘作八年公債票抵押品之件（二十一日） 
　　北京電政府爲蒙古獨立事自昨日以來屢次協議應急辦法同時通電各省及朱啓鈐等告以此際須速謀國内統一之必要又電命巴黎中國媾和委員將此問題之眞相通知各國參陸辦公處於今日要求張作霖派第二十八師赴黑龍江中東鐵路沿線軍費先發六萬元（二十一日） 
　　北京電張瑞璣擬於本日午刻抵西安昨日張氏由渭南致電政府證明北方旅長張錫元與南軍旅長曾世永（譯音）之間已停戰（二十一日） 
　　漢口電據襄陽鎭守使張聯陞之急電云陜南之南軍葉荃王安瀾聲稱和議停頓咎在中央應當重訴璼和已奉唐繼堯之命連日向靖邊方面進攻於十五日晚間乘我軍之不備侵入竹溪（譯音）縣之一部佔領寶雞云云王督軍已電李純請向唐繼堯交涉一面派一副官馳往鄂北調查實情（二十日） 
　　漢口電前商務聯合會會長盧長伯（譯音）擬糾合武漢商民組織和平請願團以眞正之民意促雙方之讓步於今日邀集武漢商務會員磋商辦法 
　　漢口電據某要人之談話云吳佩孚得馮玉祥及直隸軍各旅長之同意要求曹錕向中央斡旋以免陳樹藩職裁撤國防軍解散新國會爲成立和議方法且諫曹錕將與段派取一致行動之非請力與長江三督軍相提携以助徐東海若曹氏與段派取一致行動則在湘之同袍難免全體乞退湘省南軍已謀再戰然北軍則毫無戰意云云（二十日） 
　　廣東電對於南方代表第二次之宣言廣東之輿論認爲當然之處置軍政府國會之熊度似欲竭力尊重全權代表之名實信賴唐總代表之手腕不出於何等主動的行動常居於策動的地位徐俟時局之發展民氣大槪鎭靜（二十日） 
　　廣東電軍政府派藍天蔚爲湖北四川陜西護法軍隊慰問使藍氏已於昨日啓程（二十日） 
　　廣東電據唐繼堯於本月十四日致國會之通告云因北軍攻擊陜西將入四川之陰謀業已暴露特命各軍赴援並囑熊克武速命前敵軍進擊一面又謀於軍政府擬取積極行動（二十日） 
　　以上東方通信社電 
　　東京電西伯利亞鐵道軍事輸送部長日本以公式任命陸軍中將竹内徹氏（二十一日） 
　　東京電山下汽船會社所租輪船春日丸在香港港外坐礁惟損害尙輕（二十一日） 
　　東京電日本國民新聞之巴黎特電曰現集於巴黎諸政治家心頭之最大問題厥爲如何對付俄過激派及德國斯巴逹克司所主張年有五千元以上收入之人不可與以選舉權如斯階級制之危險關於歐洲之前途有智慮之西歐諸國民對於過激派之自營策欲急速採用徹底的民主政策又曰講和會議之委員會决定於來十月開國際勞働會欲使有合法資格之勞動代表者參列於此會議日本及中國應組織勞動團體實爲緊要之事云（二十一日） 
　　東京電在講和會議之德國殖民地處分委員會日本委員以青島一役之故要求繼承膠州灣租借權山東鐵道及其他山東之德國特權得其同意右係在大正四年日本向英法意交涉於當時已得同意其同意之條件茲復加入美國之正式同意者也故中國於一度日本由德獲得之權利將更向日本收回之也 
　　（二十一日）以上共同通信社電 
公電 
　　沭陽各界來電申報館鑒朱團長旭東駐沭經年軍規嚴肅商民相安而剿匪尤能親督軍隊不辭勞苦前誅匪首尤四大快人心詎尤黨挾怨登報任意污衊復勾結外匪擾害地方朱團長正在合力剿滅倘得一律肅清實沭民之幸也沭陽紳商學公電 
 
 
 

Page 4

 
 
   
 
 

Page 5

 
 
   
 
 

Page 6

 
 
路透電 
[德國内亂之轉機]  
　　十三日丹京電昨日柏林消息謂政府軍激戰後已占據敵之東隅里區台堡鄉亦在内獲軍械甚夥政府軍所受損失並不重大斯巴逹克斯團獸性之殘暴各端均已徵實 
　　十三日巴黎電柏林消息政府軍總司令諾斯克氏答斯巴逹克斯團議和之請求要求柏林携械之斯巴逹克斯團全行投降各報載稱斯巴逹克斯團迄今被擒者共有一千二百人 
　　十三日巴爾電德國政府軍總司令諾斯克氏在韋瑪國會述及柏林之數變深斥自由報與羅特法姆報煽動刦殺並責獨立社會黨從而贊助之又謂革命黨開始陰謀後政府始宣布戒嚴令調兵至柏林國民水兵一師曾允不以軍械供給平民乃竟食言今已不復存在議員聞之多爲歡呼 
　　十四日倫敦電柏林中等各界以車載物紛紛逃往安寗之地此足徵柏林時局之嚴重此種景鋗柏林初交見之 
[俄國過激派與各國]  
　　十三日倫敦電路透電社得悉俄迭薩大局甚爲不佳過激黨竭力煽惑協約軍過激黨司令格里哥里夫將軍率兵三千人與尼柯萊夫地方之德軍相接觸德軍士氣不振恐難抵禦格里哥里夫將軍陣後尙有過激黨兵三千人彼等顯爲亞力山特里加地方過激黨大軍前鋒過激黨武裝火車二輛現正轟擊克森鎭 
　　十四日倫敦電路透電社得悉有責任之各界現信過激黨軍民權力均臻極點漸有衰落之勢蓋以糧食將罄紙幣價賤而軍械子彈復日見短少加以莫斯科之勞兵會與彼得格勒之勞兵會意見不洽鐵路交通甚爲惡劣罷工之舉不時發生俄國最近官場報告曾徵實大局之黑暗南陣線過激黨之軍繼續迫退桐河之軍東陣綫過激黨之軍攻擊哇倫堡之哥薩克兵亦漸得地哥薩克兵士氣不振子彈缺乏波蘭之烏克蘭兵與波蘭兵彼此仍在交戰德軍已於波羅的各省開始取總攻勢里資兵現向里加與米托進發頗爲得手 
　　十三日倫敦電路透電社得悉亞昌格爾陣線之戰事仍在進行敵軍在伐加境進攻被敗受創甚重此役之主要目的乃在奪取我軍陣線後十哩之大糧倉末滿海濱之敵軍向南退走我斥堠隊已進至比吉雅外十六哩之某地點 
[英國之航空計劃]  
　　十八日倫敦電西萊將軍今日在下院宣稱現擬維持飛機一百零二隊以供國防之用但數額尙不足恃最要者爲保持飛行事業發展之優越地位埃及至印度天空輸送郵件一事希望絕佳郵務大臣進行此事甚爲熱切將以種種方法以助其成邱吉爾君曾建議以該部全力先行經營此路西萊將軍謂預算案中所列經費將以英金八百餘萬鎊用諸航空事務皇家航空軍將全撥充民政飛行之用英匣籌備民政飛行今巳遠出任何各國之上國際航空條約草稿之綱領殖民地與印度均已贊成不日當可由協約國受納果爾則其他各國亦必加入英國試險多年後已可於飛機裝置無線電話故天空飛機得互通消息自美國至印度裝航空路線已經測量自南斐開普敦至埃及開羅之路線亦在測量中英國之飛機且可由地面以無線電指揮之西萊將軍又述及海面飛機一架載重一萬三千磅每小時速率能逹百哩已試飛有效今正建造一更大之飛機能載重二萬磅且謀造一大逾於此之飛機如果有成則其速率當爲夢想所不及西萊將軍末乃述及飛船之前途又如尼羅河等諸大河則可試行飛艇其結語曰英國極宜維持航空事業發展之地位（衆歡呼） 
[英國戰後之布置]  
　　十四日倫敦電英國陸軍總司令之職權或將改動海格上將有膺此職之望泊魯末將軍亦將任要職各報注重海格上將改善下級軍官職務狀况之企圖衆意海格上將今實行各種改革更可自由依據募兵制編練新軍之重任非海格上將莫屬云 
　　十三日倫敦電蘇登氏在下院申請注意休戰後海外棉花紡纖案市場这性質並間及開關新市場之機會及解决匯兌價值二事梅特倫爵士答稱商務參贊及商業委員有報告英國貨物開新市場推廣銷路之責遠東時局殊可爲慮現正計議派特别調查委員會事宜規定滙兌價值事尙難建議任何解决辦法蘭加希爾各廠所用之美棉不致有缺乏之虞政府已取必要方法以得埃及棉花之供給 
要聞 
[俄黨軍竄擾東省日急]  
　　政府昨接駐滿洲里警備總司令車慶雲直接來電據稱現在赤塔方面戰事日亟所有地方人民已紛紛避亂查滿洲里向無警察權限遂致難維各處之秩序請速電示可否准在駐軍地點設立武裝警察機關俾將中外人民一致保護云云中央如何答復刻尙未悉 
　　奉軍駐京辦公處處長劉恩馮前日入府報告奉督張作霖現以黑河界内俄過激派敗衂刻有竄入黑吉等境之勢邊防甚屬危險迭接鮑孟兩督請援及中央命援等情當即遵令召集軍事會議議决奉省可立派兵二旅應援除趕即抽調開拔外特命奉聞等語東海聞悉當即飭知參陸處分電該督查照 
　　黑龍江督軍鮑貴卿前派參謀長翟忠祿代表來京向政府密陳邊防各軍佈置現狀及過激派擾亂之眞相並懇速撥軍費三十萬元以便發給軍餉日前由陸軍部向財政部商榷先行發給現欵十三萬元由翟代表具領即於前日（十八日）夜車出京遄返黑省 
[外蒙異動之由來]  
　　有鼓煽獨立者 
　　外蒙方面近日頻有種種風說查其原因一起於富陞阿之煽誘一起於謝米諾夫之勾結富陞阿本爲著匪因案逃出蒙境去冬曾派人來庫勾結當被外蒙當局嚴詞拒絕惟蓄念未盡消除仍時思逞謝米諾夫係受某國利用向蒙古方面活動曾派俄人索羅馬霍來庫與某武官密會以民族獨立主義勾引蒙人使與西比利亞之布利雅特人種合併自立爲獨立國家並允在巴黎和會代爲介紹幸外蒙王公深明大體不受勾煽惟彼等近日仍時以政敎分立等言來相煽誘 
[蒙事緊急中之奉天消息]  
　　内蒙接近東省風俗人情與漢人無異近自報載倡立大蒙古主義獨樹一幟之說出内蒙古王公之明逹者如丹澤宸烏全忠色王博王齊王逹王諸人皆不謂然以此種傳言顯係有人揑造離間以冀收漁人之利一方使政府發生猜忌一方使無知者漸懷貳心一旦有事資餉派兵名爲獨立寶歸他人之保護聞均向奉省當局聲明辯駁 
張奉督近頗有出兵蒙古之意日前向政府陳述意見大致謂外蒙本我完全領土初不因對外關係而變更辛亥而還内方多事不得已與俄國遷就訂約自亂事影響外蒙兵寡力微生民水火過激派因外蒙防守空虚得以進擾責有攸歸我當急起收拾現俄亂已不成爲國家其外交人員亦無暇顧及我國在該處駐兵過少不敷保護約章於對手國無人履行時當然不生效力應由政府派遣駐防外蒙平治亂端徐圖收拾如果可行即由政府照會俄使聲明宗主國實行保護即由奉省揀擇精壯並由内蒙編練響導軍隊赴該處駐防以盡參戰義務而行宗主實權云云未知政府如何答覆也 
[林長民之宣布密約意鑡]  
　　中日密約中止宣布據近日所傳原因一由於日使之函阻一由於外交委員會之異議昨林長民氏（外交委員之一）特在北京某報聲明云中日兩國因山東問題在巴黎和會主張不同宜宣布密約一判是非此余所贊成者也一而宣布密約於和會以待國際之公論一面宣布密約於國内以騐衆意之從違此亦余所贊成者也去年五月兩國共同防敵之協定密約也應宣布者也近日更有共同防敵之新解釋將原定戰爭狀熊終了云云加以釋義延長時期巴黎各使來電反對認爲無效者也若由政府正式宣布之是政府自承之也今觀各報所載協定原文簽字者有軍事委員長委員諸姓名而新解釋之簽字但書陸軍代表海軍代表不書姓名彼何人彼何人政府竟爲之任責耶又新解釋簽字日期爲本年二月五日其時巴黎和會顧王二使業與日本發生異議業已預備宣布密約是何時是何時更可向人續增解釋耶此余之所反對也外間乃有疑余反對宣布密約者故爲分析如右閱者察之最近聞政府决定宣布各種密約臨時又忽爲日本政府所阻其中情節若何頗難思索我國民尤宜注意也 
[陜籍學生之呼籲]  
　　旅京陜西學生因陜戰未停特集合同鄉開會討論巳誌昨報查前日（十八）之會係高等專門以上學生在各該校私自招集會議者昨日（十九）各校（高等師範醫學專門法政學校等）學生又公舉代表赴北京大學討論當時議决拍發三電（一）致南北議和總分代表（二）致上海報轉各省公團（三）致陜西議和代表楊馬二君並以爲偶然集合恐不能持久以逹陜西實行停 
[巴黎會議攝影] （二） 
　　各國代表入場時軍隊致敬禮 
　　戰之目的物議組織陜西旅京同學會以便繼續進行組織章程聞已略訂今日由各校舉定幹事仍到北京大學集議茲錄其致滬報界通電云急上海各報館各省議會各團體鈞鑒學生等近因陜戰事迄未停止愈演愈烈人民水深火熱更甚於前父老兄弟慘死烽火流離溝壑伏尸徧野幾無噍類回首三秦無涙可揮因於日昨開會决向和會諸公作最後之哀鳴已於本日通電唐朱二代表懇其設法維持使陜人早減一分苦痛即爲國家多留一分元氣諸公熱忱素著力促和議眷念同胞至爲欽佩當此危急之時尤祈作一致之呼號爲同人之後盾况今日陜戰不停在我陜人固有切膚之痛然因此和議破裂統一無期國内之紛亂再起外交之前途必危吾國歐洲和會發言之權恐不取消於外人而取消於我國人言念前途不寒而慄是陜西之戰事非關一隅之治亂實關國家之存亡非僅爲陜人之苦痛實爲國民之殷憂陜人之生死不足惜國家之存亡寗可忍因陜西之戰爭斷送我數千年之古國此凡我國人所宜引爲至痛而急思補救者也除國民之禍患免國家之傾覆時機迫切間不容髮同人等内顧桑梓外憂國家痛心疾首難以言喻涕泣上言幸垂察焉北京大學校北京高等師範學校北京農業專門學校北京專門法政學校北京醫學專門學校北京中國大學校陜西學生一百六十人同叩皓 
　　又聞旅東陜籍學生昨接陜西留日學生來函詞極悲切原文如下近頃各報盛傳南北代表以吾陜事爭持不决和議遷延將至决裂使國家終無統一之望而亂事亦無平靖之日前途危險豈可堪言故中外有識之士無不以陜西問題爲中國之死活問題也蓋陜西問題不能完善解决斯南北和議必無良果中國此後在國際上之境域可想而知夫桑梓不幸辛亥以來干戈盜賊蝗旱疫癘幾無暇日八年於茲矣而自陸建章入陜盜賊益盛陳樹藩繼起暴横日加郭堅倡亂以來戰爭之烈百倍於前而又經年不解滿目赤土尸骸狠藉民生之苦無以復加幸而和平議起代表皆已派出進行會議吾輩陜人莫不延頸企踵拭涙止泣方冀父老兄弟妻子親屬得藉此苟息殘喘略慶復蘇乃全國之戰事方停陜西兵禍仍亟他省之兵已撤退吾省如火加薪同是黄帝子孫何以生殺異趣誰非民國元元而乃禍福不齊世界方倡正義五洲爭尙和平乃不謂吾輩素所親愛之同胞者竟待吾陜人若是耶卽曰南方確係民軍陜亂實由土匪試問陳督部下獨非土匪乎且土匪以如何之標準而言必曰雖草澤倔起苟秉正義不賊民生何歉於義政府師旅横行剽掠剥削善良亦何異乎土匪而不以土匪之名名之乎况乎陜西今日之急非專患土匪誠患賊民者之多而安民者之無人也夫人無不樂生惡死趨榮避辱苟非道義之士誰能置死生榮辱於度外而不隨時世以轉移乎自古盜賊之起莫不因民不聊生則相聚而爲匪故盜賊之多寡恒視民之安否爲轉移政府倘無治本清源之術一味痛剿則民生愈苦盜賊愈多剿不勝剿矣今上有賊民之吏旣驅民爲匪而復招匪爲官殺戮暴虐以縱之高官厚祿以誘之又焉能禁民之不相率而爲匪也如是而中央更不思所以安民弭亂之道只從而剿之非盡屠關中八百萬生靈吾恐無從而剿之也留東同人關懷骨肉情切家邦已經屢開大會表决向各方面極力陳情求政府速息戰端體恤民生不徒陜人寺甚全國亦幸甚焉惟以同人等遠在異邦情形多不深悉而孤鳴一隅呼號罔效幸賴諸君久聚京華所得消息當較此間爲確所受刺激亦當比此間爲切敢希速議應付之法與此問互爲聲援同屬切膚之痛責無旁貸兼以諸君槃槃登高而呼向彼大老痛哭乞憐其收效之大自非此間同人可比至於請求及一切條項想早有成竹無容多贅惟以事關切己勢難緘默故敢稍輸管見用供採納竊以爲先宜速開大會聯合旅京各界協力設法運動並向國人備訴桑梓苦狀謹擬向政府請求下列三項（一）火速實行停戰並撤退駐陜客軍（二）速易善良軍民長官籌安撫事宜（三）撥發巨欵救濟難民總之謀事在人成事在天即曰無功譬如人子視父母之疾决不以其危篤而遂袖手可矣諸君明逹母須瑣瑣留學日本陜西同鄉公啓 
[八年公債之效用] （冷眼） 
　　龔心湛氏發行八年短期公債四千萬元備受内外攻擊而龔卒一意孤行毫不少阻宛似募集已有把握誠爲外人所不解查此項公債總額四千萬元較之三四五年公債幾超過一倍民國四五年間財政雖稱困難然各省助力尙充而募集巳爲不易今日財窮民困公債上之信用已遠不如前（如四年公債開籖逾期三年公債第二次開籖尙無消息）而南方反對八年公債之發行幾無異第二陜西問題惡感甚深銷售更無希望若僅於北方數省招募所售能有幾何今雖委託中國交通鹽業金城新華中孚六銀行經理出售共數一千萬元恐亦不易售盡至搭放薪俸軍警旣與免搭中央行政各署每月搭放之數不遇數十萬元京外行政各機關將來能否一律搭放尙難預定試問此四千萬元之巨額將銷納於何途現聞財部督飭印刷局將公債票日夜趕印有不日告竣之說如此急遽進行惟恐不及實苦於無從索解據某方觀測龔之用意不外下列數種（一）向外國銀行貸借零星小欵以此項公債作抵南北和議中止大宗外債决難成立今以八年公債以六七折向外國銀行押借小債欵或易辦到（二）暫緩各督軍之追索欠餉現在財部積欠各路軍餉爲數甚巨如曹錕張作霖等日派代表赴部坐索欠餉無法對付今以八年公債抵作欠餉在督軍一方得此巨宗債票可以慰情勝無（三）中央行政衙門每月經費搭放公債二成可减少國庫之支出現在北京行政各署每月經費約需三百餘萬元今以二成計算約可節省六十餘萬元於國庫一方可以减少支出如能推行至京外各機關則爲數尤巨以上三說當爲龔氏夾袋中之計劃若供給軍事各機關之用欵及補助安福俱樂部之津貼外間雖有所傳而此項債票旣不易銷售則所謂供給與補助者其前提已不能成立未必果見諸事實也 
[美報之鳳凰山礦案經過譚]  
　　大陸報十八日北京通訊云茲從中外方面得鳳凰山鐵礦交涉史如下民國三年楊廷棟主持農工商部所屬之礦務局事時發現鳳凰山鐵鑛次年帝制議起楊辭職未幾施肇曾等組織華寗公司由政府准許開採鳳凰山鑛產梁士詒等被舉爲華寗公司督辦向大倉洋行借債百萬元華寗公司轉以此欵借與財政部而政府亦承認大倉洋行與該公司之合同以爲交換也帝制失敗有關係者紛紛出京時馮國璋督蘇但與鳳凰山鑛産無直接關係馮乃密令陶保晋吳榮齋（譯音）從事反對此二人遂電致政府反對大倉合同同時組織第二公司取名爲秣陵公司此公司之人物爲江蘇省議會及南京各商業團體而以馮國璋爲領袖焉寗人對於華寗公司抗議甚力谷鍾秀時長商部决計撤銷華寗開鑛之執照其理由有二（一）借與政府之一百萬元係用以運動帝制（二）華甯公司未獲開鑛執照前卽與大倉立約當時華寗公司之主要人物因帝制失敗之關係皆風流雲散發起人施肇曾與楊廷棟全無扶助故不能有所作爲秣陵公司旣告成立馮國璋陰爲其後援大倉洋行復與秣陵公司接洽擬恢復華寗公司之成約此約果生效力則鐵鑛開採後其管轄權完全爲大倉所有雙方磋商幾已完畢而大倉代表適被召回磋商乃中止當張勳入京時事不靖之際段祺瑞之勢力集於天津徐樹錚告大倉代表以鐵鑛事大非黨派分歧之寗人所能解决宜與北京政府直接商辦大倉代表韙其言遂與段黨聯絡而與馮國璋等脫離磋商之關係大倉與段黨接洽良久直至段三次出任總理馮國璋來京代理總統時爲止徐樹錚辦理此事頗感困難因陸軍總長靳雲鵬反對之故靳知大倉之交涉而欲自爲之故令商部總長張國淦從中阻撓張乃聲明寗願辭職不願批准段黨與大倉間之合同馮黨以大利將被攫去當然亦甚反對馮黨設法使日員向外部聲明如與日人訂立鳳凰山開鑛合同則將碍及美人之利益當時反對力甚强大倉卒未成功此事遂暫擱置嗣曹汝霖等藉財政次長吳鼎昌之介紹與日政府代表西原氏締結密約規定在揚子流域設立鋼鐵專賣是時梁士詒游日聞與大倉洋行亦有所接洽大倉旣停止秣陵公司之磋商秣陵公司大憤派代表赴京保護其利益該代表與大倉洋行中之華人相遇乃復開前議該代表遂爲秣陵公司與大倉洋行間之介紹人並允於馮國璋下野時將秣陵公司之完全代表權託諸馮氏此即馮氏今日所有之地位也徐樹錚近在日本時願借洋十萬元以其勢力爲大倉運動馮獨握有鑛權當然非徐之利故徐告大倉如與馮立約則李純將反對之但大倉以爲與馮關係已深未便棄之徐至是允設法不使陸軍部發生異議大倉與馮氏之磋商繼續進行梁士詒深知之一日梁晤馮允爲助力但馮不予以直接之答覆次日馮令秣陵代表檢送關於鑛產之文件代表旣至馮告以須與梁士詒王克敏商酌代表亟轉告大倉並勸馮氏勿與梁王接近於是陰謀遂作矣當此時際有關係之美人方與馮氏秘書孫發緒接洽擬得開鑛權孫乃入告馮氏謂因外交關係以美人辦理爲宜馮答稱此事久與大倉交涉欲脫離之頗非易事招致美商之議固屬甚善但嫌太晚恐辦不到矣孫發緒復勸秣陵公司代表脫離日人而羅致美商但代表不以爲然 
　　秣陵公司請准之呈文現由農工部執之不日將提交國務院核准蓋此事關係重要該部覺須請决於更高之當道也惟該呈文提交國務院之前華寗公司與大倉洋行所訂之舊合同必須設法取消之大倉洋行探知此事卽致書該部謂如准秣陵公司開辦此事則農商部有何决議大倉洋行决不反對此書發出之後一日美員通告馮將軍謂四國銀行團願借美金洋二千萬元與中政府開採此鑛馮氏覆稱吾人與大倉洋行並未有所决定但此事與華商及大倉洋行有關純屬私人事務並無外交政治意味不便取消之職是之故美員當不致有所反對云云吾人茲就現局以論此事夫徐樹錚與梁士詒對於大倉洋行皆負有義務日員曾請曹汝霖與陸宗輿竭力輔助大倉洋行如不能直接爲之則亦不可從中梗阻日員且告曹汝霖謂該鑛如許大倉洋行經營則願取銷西原氏與吳鼎昌所訂之合同曹陸與日人經營之各事關係頗深故對於此事當然不能有所反對遂默然不發一語大倉洋行與馮氏及秣陵公司之談判進步頗佳雖合同尙未簽定而雙方之條件曾受充分之考慮聞秣陵公司擬出資本洋二百萬元純屬華欵並與大倉洋行訂立售賣鐵砂合同大倉洋行願先付欵若干以充鐵砂代價取得餘利彼此對分秣陵公司另擬與大倉洋行合建一鎔鐵廠其經費需洋一千萬元至二千五百萬元各出其半餘利對分該廠之華股招人購買逾期如有不足由大倉洋行購之大倉洋行所購之股應列入華股中而得其應派之利出售華股之責任全由馮國璋負之馮於此事當然可以牟利也 
[西報之朝鮮消息]  
　　路透社三月十八日漢城電云消極抵抗現仍發生於朝鮮各處韓人被拘者不下六千人漢城商人約千家停業十日不允開店敎士二人繫獄兩夜翌日釋放各敎士皆否認與聞獨立運動敎會醫學校與醫院皆由日本當道檢查官立與私立各學校大半停課至三月十四日止朝鮮獨立之集衆行動發見於八十五處學校幾空敎堂多關門十日午後孟桑（譯音）地方韓人數百趨入警署警察開槍轟繫約死五十人傷者不少大陸報十七日北京通訊云平壞敎士委員會於三月十日擬就宣言書言朝鮮事俾朝鮮境外之人得窺韓事之眞相其言曰時局嚴重已極而藉直接機關發表關於韓事之消息以諗世人則又爲不可能之事余乃因間接機關致君一言尙望將余所言公佈於衆漢城美總領事雖已電告美政府但日人是否容許原文傳出不加删改則余不能無疑此余之所以致長函於君也事變之作起於三月一日午後全國各處同時發生政府猝不及防一月二十二日前皇崩於漢城宫中死狀離奇韓人遂傳說前皇自殺藉以阻撓其子與日本梨本宫方子女王之結婚按婚期早定於一月二十九日跇前皇崩日僅一星期世子原已聘定某韓女爲室數年前世子被移至日本時强迫取銷婚約聞女父與前皇幾同時逝世而死時之情狀亦復與前皇同一離奇（即所謂中風者）傳說實出於自杀此種情事全國人民爲之感動前皇在位舉措不失爲賢君迨其死也國民傷感視若聖明自日本兼併朝鮮半島後愛國韓人之居於美國檀香山滿洲中國日本等處者常唱反對日本管轄朝鮮之論調此層想爲讀者所共知一月前此輩若干人潛同韓境組織朝鮮之運動進行縝密而有效力以消極的抵抗爲辦法不傷日人不毁産業始終消極抵抗以期逹到目的縱被毆禁甚至被殺亦瞑目受之無所怨言務使日人不能歸罪於韓人余於此有不能已於言者韓人備愛壓制與苦楚而始終表示其自制之功夫余第對之驚異而已巴黎和會亦與此番事變有强固之影響威爾遜總統十四條大綱爲此間曾受敎育之韓人所共聞而自决主義尤足使韓人動心領袖諸人以爲消極革命可使巴黎和會知目前統治朝鮮者非韓人所悅服或信任之人換言之韓人之消極革命乃欲表示韓人從未享有自决權利 
 
 
 

Page 7

 
 
之意也同時又有一種傳說謂巴黎和會已派專員前來遠東調查東方事件而尤注重韓事俾可呈報和會韓人聞之乃亟欲有所表示庶此專員得知韓人仇日这感情逹於何種程度此種傳說不知何來余推測其由來僅有一途緣數星期前報紙載稱美國阿波特氏代表美國大銀行家現來遠東調查中國財政韓人殆誤信阿氏爲和會所派調查朝鮮現狀之專員歟此外又有奇異之傳說兩起亦足促起韓人之運動第一巴黎和會决計於三月二十八日永遠休會第朝鮮苟不於三月二十八日以前有所舉動而覓得和會之埀念則朝鮮永無獨立之第二機會余不能推知第一說之由來至於第二說則出於誤會蓋韓人以爲全世界之政治上痛苦及其困難和會皆得一一糾正之一切問題和會皆得一一解决之埀諸永遠且以爲和會休會後國際之疆界國家之主權將無從規定故今日乃受壓民族千載一時之緊要時機也外人之居於東方而不在日本國内者莫不知日本對待他國之手段日本以其陰謀欺騙威嚇武力之同一方法施諸中國台灣滿洲朝鮮今且用这於西比利亞凡不幸人民適當其衝者無不疾首痛心焉吾輩外人在此常不受其歡迎以吾輩對此欺騙慘事不爲之歌功頌德也吾輩言之但無效果今日余以爲時機已至吾輩不能不一再言之日本佔領朝鮮後大興公共建築起造校舍敷築道路改良農業振興森林類此舉動有益於朝鮮者固屬不尠吾輩稱之且盛稱之不批評其所爲也第下述諸端爲衆共知揆諸公道正誼適相背馳足爲日本治韓之污點（一）統治朝鮮者爲世界中最專制之政府其所决議者與夫法律不容上訴於東京國會或日皇朝鮮總督權力專制無異俄國最黑暗時之俄皇軍威森嚴不許稍有自由之表示韓人個人權利剥削極多茲姑略述於下（二）朝鮮之日政府乃一野蠻之武力不表示絲毫愛情人民横遭槍斃極小罪過輒處以長期監禁（三）政府不許韓人有籲訴之權凡討論籲訴或呈遞籲訴之行爲輒視爲大逆不道密派間諜潛聽人言以偵視孰有自由思想一言不愼輒牽連多人受若干年縲絏之罪（四）朝鮮民族純粹不雜同一語言文字其確鑿有據之歷史垂數千年乃日人不許韓人子弟在學校中操用其固有語言日人擬毁滅其歷史而叙及韓日間從前衝突之史編尤爲日人所嫉視凡朝鮮書箱有隻字片語爲日人所不喜者多被禁毁日人欲韓人子弟僅言日語誦日人所著之朝鮮史而研究日本之文學換言之卽日人一面欲以日本語言使韓人同化一面則從不發表愛情以使兩國人民天然結合也（五）日人自稱韓人今所受之待遇與日人同絕無民族之歧視其實不然試舉一事言之政府設立學校日人韓人各分畛域兩種相差遠甚日人之學校韓人不能肄業其中韓人初等學校之畢業者不能升入日人中學肄業而韓人之畢業於中學者亦不能升學於日人高等學校也（六）各種官職韓人輒被排斥雖有要職若干屬諸韓人但日人爲其僚屬有權以否决長官之行爲朝鮮無代表議會雖有寃曲無從上逹於東京國會除非由總督代遞耳而總督所報告者皆就其自己之觀察點立言質言之韓人不享有與聞國事之權也（七）以田地而言韓人亦大受不公道之待遇朝鮮有所謂國家荒地者相沿已久向由韓人承租繳付租金以供國用目前則總督没收之視爲政府產業或變賣之或租出之但購者租者輒爲日人而原租之韓人執有其地已歷若干代者則被逐出無以償其損失也（八）韓人往往不許游歷外國無論其出境之理由若何護照常靳而不與或故意留難等於禁止上述　情存在已經十載迄今政府猶無改良之意日人之治朝鮮祗知有益於己而非求韓人之幸福韓人備受縛束忍無可忍將來叛變勢必繼續發生合併與同化之手續今已趨於止境兩國人民之仇憤日見彰著今之消極的革命如再延長勢必變爲武力的抵抗也 
　　大陸報云此間接到朝鮮某英婦發來一函略謂現有謠言據稱日本浪人若干現由日來韓穿韓人服裝專以唆使韓人肇禍爲職務俾可歸罪於韓人而加以死刑之處分又謂英婦兩人在釜山附近擔任敎員之職因設法招致學生回校致被監禁兩日云 
[北京所傳陜西停戰消息]  
　　陜西方面以軍隊複雜停戰消息始終無確實報告昨日政府接陳樹藩劉鎭華來電報告許蘭洲一部之停戰確期原電如下國務院陸軍部參謀部鈞鑒查許司令佳日電稱於魚日收復岐山所有詳情比經許局令分電鈞院大部有案同日又接許司令電開魚電敬悉因興平省城間線桿損害又因哨弁遞送前方遲至七日下午十一時始奉參陸辦公處支電飭令停戰比即遵照轉令各部隊停止進攻暫就原防駐守等因除電復許司令並派本署參議王建携帶犒品及卹欵二千元前往勞軍並電逹張巡閱使外謹此電陳並乞轉呈陳樹藩劉鎭華叩 
　　又三原方面電報被扣前經南方代表提出抗議錢内閣據朱總代表電告曾轉詰陳樹藩查詢眞相昨陳氏已有覆電略謂三原涇陽等處來往電報從未截留因沿途電線損壞致有阻滯現與于右任商定於一定時期内趕修電線俾可自由通電並聲明此時三原等處電報可由潼關電局拍發以免一切誤會 
　　政府前因川軍劉存厚方面尙未完全停戰因於日前迭電劉氏謂須恪遵停戰明令嚴約所部不得滋事免爲南方藉口聞劉氏昨已有覆電到京電文如左儉東兩電奉悉查厚部前線軍隊數月以來恪遵鈞電謹守陜防雖敵人常常挑釁先後擊斃我哨兵十餘名存厚均隨時誥誡各部官兵堅持穏忍非敵人來攻不輕還擊即上月熊軍犯我關口壩我軍亦僅將該敵擊退仍守原防經于巧電具報在案鈞院謂川電所稱各節殊與事實不符謹電聲明伏維垂鑒劉存厚叩眞印 
[京華短簡]  
　　參戰督辦段祺瑞曾於十五日遞呈辭職經東海慰留現聞段氏已决意在參戰軍未結束以前不再請辭 
　　陸專使由瑞士回法爲魏宸組專使所敦促外傳顧專使往迎之說殊無根據魏已回法而陸使則僅來電報告巳由瑞士啓程赴法至抵法之電政府尙未收到 
　　中英關於温杭鐵路交涉問題日前交通部方面有覆文致英使館已誌前報茲聞日前交通方面復准英使嚴重抗議大意謂此路權利早旣與英重訂有辦法此時交通當局置而不顧則前訂辦法存在與否之問題至關重要中國政府自應擔負其責而維護此辦法之重大責任者則在本公使也云云聞文中並有希望此項交涉改歸外交當局辦理之意 
　　八年公債發行問題昨據政府中人云龔總長已與政府當局商定辦法係由曹錕張作霖倪嗣冲等四五人包銷全額將來募欵到手除以全額之四成扣還中央對各省所欠軍餉外其餘六成則全數歸之中央 
　　官俸搭放公債二成由本月起實行前已由部通飭遵照其後閣議又議及變通辦法茲聞日昨巳由國務院秘書廳第五科議决呈准五十元以内者不必加搭以示體恤其五十元以上者均搭二成當即由院通飭各機關遵照 
　　外交委員會會長汪大燮第二次呈請辭職政府尙未批准聞汪之辭職原因係因新國會議員前昨曾提出關於外交委員會之質問頗表不滿之意汪近日本極消極故因又憤辭 
　　公府財政委員會近因要案數起原定本星期二日開會嗣因委員長周自齊等多人赴彰德會塟臨時改訂於下星期二日開會 
[奉天近事]  
　　奉吉間之風聲鶴唳孟吉督調任一說傳播已久因其内幕中别有問題以致孟氏宣布全省戒嚴奉軍亦嚴防邊地兩方幾同取攻勢至前日更有互相阻止軍隊過境之舉感情日趨險惡聞近日張使派遣赴黑之軍事郵便局員行抵綏化河地方竟被吉軍某司令阻止前進更聞奉吉間雙方駐守之軍隊時有蠢蠢欲動之情勢 
　　庫倫蒙匪蠭動内蒙大小庫倫等處嘯聚蒙匪一二百名任意搶掠大肆蠭動茲據確訊是項股匪初僅三五一邦已而愈聚愈衆現有乘駝馬持槍械者强半擬與俄國過激派聯絡聞張使除電令二十九師外並令各旗蒙王派兵馳往剿辦未知能有效否也 
　　不允裁减軍隧之會議中央前因國用不給規定軍政各費減支經張使電覆不允嗣中央又令將軍隊酌減二成張乃與上級軍事長官及財政當局商榷此事僉謂就奉省現在情勢論亦難核減（一）關係編國軍隊舊日編制二十七八兩師先行成立較爲完全二十九師限於經費配置尙未能一律原本八成年來因軍事吃緊正議填足若再減去二成更不成爲軍隊新編師旅草創未備亦難減削（一）關係國防奉省出兵防邊久有成議祇因限於經費未能即時辦理現在邊地激派復燃蒙事尤關重要已遣一旅赴防於必要時尙須添派此項軍隊祇能增足更不能節減自削兵力（一）關於防務奉省向稱盜藪年來清鄉須恃軍隊震懾且自派隊入關防務屢經變更現在移緩就急備足分布若再減額必難維持（一）關於前方赴援軍隊戰事雖停剿匪未止應於將來歸入收束軍隊案内減削現暫從緩基此以上理由决定辦法矣 
　　陳蘭薰代理交涉員奉天外交部特派交涉員關海清近爲張使所不慊决計另行委派關交涉員自知難以久居又因身體稍有不豫遂向張使請病假一月現已邀准特委陳琪（陳琪字蘭薰爲測量局長陳瑛之兄曾在奉任交涉會辦及勸業道等職巴拿馬賽會被讉近甫經張使呈請開復者）代理已於昨十六日發表說者謂關氏已無意復任大約俟一月假滿呈請辭職彼時將由陳琪聯任 
[廣東府院留陸之兩電]  
　　軍政府電武鳴陸總裁鑒庚電奉悉我公民國元勳西南柱石此次遙領軍樞義聲愈振邇者和議中梗法治未昭欲竟全功端資碩畫惟鼓舞諸軍作和平之後盾軒冕塵芥非所論於多艱之秋杖履林泉誓相隨於太平之日議頌全安諸惟珍攝特抒悃欵不畫依馳岑春煊伍廷芳唐繼堯唐紹儀林葆懌孫文文印 
　　兩院議長電武鳴陸總裁鑒自權奸肆虐大法凌夷民國邦基不絕如縷幸賴我公與西南諸鉅公同心戮力仗義興師一線國脈始有攸託而艱難險阻支拄經年介胃之士飲泣枕戈志士仁人肝腦塗地亦以公等肯任艱鉅不惜犧牲共夷國難也護法軍興以來大義昭然所向披靡北庭知正義之不可犯而有對等言和之舉在北庭或詭謀懈我藉此備兵然懼中外之交訾淫威漸戢非我公與護法諸公同心戮力曷以致之苟藉此宏力益修盟好號召中原大張撻伐則去此逆凶眞如摧枯拉朽固不慮和議之成否也比者秦隴增兵敵謀揭破我護法諸公正當力圖結合秣馬屬兵而我公忽有辭職之舉聞之悵然在我公久從征役未免憂勞公務冗繁或思甯息然值此國步艱難生民困苦寗忍袖手旁觀置理亂興亡於不顧耶國本阽危賢蒙高引茫茫禹甸淪墮堪虞尙幸踐就職之宣言與政府諸公共肩鉅任掃蕩羣醜重奠邦基民國前途實深利賴臨電不勝企禱之至林森吳景濂褚輔成元印 
[蘇議會記事] （八） 
　　蘇會自十七日以來頽唐之度較前益甚記者欲其做些成績以壯吾筆墨等了四天依然無有不能不就過去情形叙述一回以告讀者諸君其可慰耶其可弔耶記者不能贊一詞矣 
　十七日爲財政請議兩股審查會互選審查長理事之期其結果財政股以人數不足未能互選請議股選于樹深爲審查長朱際雲爲理事並審查張傑請議革除忙漕捆墊並整理征收費餘欵案等九件提出報告是夕議長調查在寗人數尙有百人左右即發出議程定十八日開大會至期到者不過五十餘人不能成會而散其夕又發議事日程定十九日開大會其議題如下（一）省長交議八年度省地方預算案（二）省長交議帶征徐海兩屬忙漕銀十二萬辦理清鄉案（三）胡議員允恭提出和議停頓時局危險應由本會急電南北代表各留餘地力予維持緊急動議案（四）徐議員宗鑑提出電請政府嚴懲徐樹錚以謝天下緊急動議案（五）沈議員惟賢提議縣敎育經費在縣議會未回復前不得議加畝捐緊急動議案（六）朱議員世瑾對於沈議員提出縣敎育經費在縣議會未回復前不得議加畝捐緊急動議修正案（七）劉議員文輅等提議擴張省立公共圖書館案（八）徐議員堃錫提出整頓議事日程關係全體天職言權緊急動議案（九）朱議員世瑾提議編列議事日表應以收到議案先後爲次序案（十）實業審查會報告金陵汽車公司開行後對於江寗火車營業不能支持應如何預籌結束或維持方法案（十）（一）徐議員瀛提議實業視察費應劃歸主管機關支給案（十）（二）王議員鴻飛提議擬請依照地方情形支給學務委員公費案（十）（三）徐議員鳳標等重行提議請速疏濬白茆河南段案（十）（四）謝議員慶榮提出請咨省公署轉咨財政部鹽務署鹽運母庸開壩浚河以免病民建議案（十）（五）范議員循廉提議江蘇財政廳違章核准靖江屠宰認捐請註銷另認并照章科罰案（十）（六）于議員殖提出農工實業銀行爲振興地方實業之母請議咨省長從速實力進行遵章補助緊急動議案（十）（七）江議員湛等提議修正江蘇銀行條例案（十）（八）顏議員作賓等提議整頓江北運河閘洞以利農商而免水患緊急動議案（十）（九）鍾議員善道提議江北運河工程局局長馬士杰溺職違法應咨請省長派員查辦緊急動議案（二）（十）盧議員瀚蔭提議出洋考察敎育議員不應受派緊急動議案（二）（十）（一）徐議員堃錫提出謹擬農事改良十說關係民食緊急建議案（二）（十）（二）徐議員堃錫提出省會請願政府通行紙幣以救國貧而抒民困緊急建議案（二）（十）（三）張議員宏業等提出各縣施行義務敎育先就城鎭試辦緊急動議案（二）（十）（四）馮議員士奇提出江北典業加息三分違法病民應由本會重申前議并嚴禁各典滋弊緊急動議案凡二十四題蓋盡本届所收之議案而悉列之矣至期到者仍不過五十餘人其夕議長調查人數尙有九十五人因發第八號議程定二十日一時開議議照仍照第七號日程並附以函云逕啓者連日大會均以不足法定人數致難開議現在距閉會期只有十日五年度决算案猶未結束八年度預算案尙待審議其他重要各案需討論者甚多昨日調查在甯議員有九十餘足敷法定人數明日大會務請台端准時蒞臨以藏要公而清積案云云而至期到者仍不過五十四人乃開談話會由各屬公推代表協同鮑孫兩副前往各公庽敦請不知能有效果否耳 
　　記者連日考察到會者之派别則建業十分之九强而研究派不過十分之一故内務敎育實業請議四股審查會均克供厥職而研究派因消極抵制之故連全權在握之財政審查會亦未能組織就緒殊可嘆惋至其消極抵制之理由殊不明瞭記者歷訪得其大槪如左（一）預算審查員問題研究派爲一網打盡之雄民主得塞翁得馬之結果深慮預算審查員又遭此厄故一面消極抵制一面暗中籌晝曾向建業提出各開半數改由議長委任之說建業派允之而研究又變爲研究三十一人建業二十九人之要求建業答以如有理由或可商議而研究乃困於搜尋理由矣（二）加費問題此次開會之始建業派鑒於上届之會務廢弛由於持之過堅致加費派索然興盡故本届擬略予通融以全大局爲加費派所知卽揚言於官廳社會謂上年主張加費者今年悉爲反對而上年之反對者今年却變爲主張者建業派知之大憤遂表示絕對靜默熊度於是反對派又受其困近方運動建業之有中和性者出作調人預備以調人之出於建業派即認爲主張出於建業派以引起社會之惡感建業派察其隠乃莫肯作調人而加費派乃陷於窮窘之境矣（三）考察問題考察團問題日來由盧瀚蔭提出議案大肆攻擊劉文辂等知形勢不佳乃用許多方法運動他人出於消極熊度其計畫則延宕此會期以便乘間就道云 
　　此外更有一極可駭之計畫聞係劉文輅所主張乃以消極虚糜此會以便開第二臨時會時更爲審　員之競爭其主要目的在推翻實業股聞係有人授意云 
[杭州快信]  
　　熊秉三銑日抵杭初寓新新旅社現已移至蔣莊昨始謁見各當道午後三時齊省長親往答拜並派政務馮廳長陪宴於葛嶺 
　　陸軍部咨派軍官學校畢業生王禎祥等十員到浙見習楊督已分配各師團服務 
　　蘭谿縣視學員趙金此次視學會議托故不到敎育伍廳長已令行撤換改委方步騰接充該知事盛鴻　書察不嚴記大過一次 
　　吳興陸同源殺人案經大理院發回更審後高等廳兩次傳訊要證陸阿巧迄未投到現已飭縣拘捕並訂期四月二日開審（以上二十日） 
　　蘭溪知事盛鴻　委邵秉中充承審員該縣人民一致反對已來省呈控高審廳請求核辦 
　　西湖秋社發還劉祠後裔劉本鐸案前經省署交省議會决議一再延會尙未通過現又奉部咨催主張移主給還 
　　警務處昨委顏樂天充省會一區三分署警佐瞿炘充本處稽查孫壐充建德大溪警佐蔣肇胡充永嘉城區警佐 
　　第三區烟酒公賣局長范一仁有即日更調消息（以上二十一日） 
地方通信 
[松江]  
　　省委謁查財政齊省長委王某來松携帶省定之國稅地方稅捐欵罰欵等各類表式交縣分别查填以資稽核當經縣長分行警察所官產局勸學所公欵管理處各市鄉自治委員等尅期填造以便彙交王委員帶省 
　　選舉銀行行長松江銀行於前日開股東會由公股各股東投票互選行長商股方面聞未預投票結果謝宰平君得票最多當選爲行長聞謝君第一步擬先依照公司註册條例呈部註册並將現用之銀行名稱略爲增改云 
　　實行臨逐校長五庫鄉第七校校長徐正光被控撤換後依舊蟠據校内不肯退出縣署以徐不可理諭曾電敎育廳請示辦法旋奉復電限徐於三日内遷出否即實行驅逐縣署奉電後當即轉令勸學所遵辦經張勸學所長轉請吴勸學冒携帶廳電前赴該校諷徐退讓詎徐仍不知進退竟敢提出交換條件限滿多日猶未讓出校舍故縣署已於二十日派警前往實行驅逐矣 
[蘇州]  
　　編查漁戸本邑太湖一帶以捕魚爲業者不下數千戸自民國三年起爲便於稽查起見每届春季由縣署編查發給執照分上中下三等上等繳費兩元中等一元下等半元此項稅欵除薪工紙張開支外餘欵存作擴充之用呈奉省署核准開辦現届本年編查之期温知事己飭第一科照章辦理 
　　銅業改訂章程蘇城銅業純青公所代表章思錦等前在　門下塘街楊家院子苍覓定房屋組織公所呈由警廳核准在案茲悉該代表等以原有章程亟須修改特邀集同業開會逐條修訂　聯名呈請縣署警廳給示張貼以資保護 
　　屠夫要求加價蘇城肉業爭執新舊章程一案甫經商會調停解决詎小行屠夫復要求加價幾致全體罷工當由該公所理事魏耀卿邀集各店主會議經衆表决宰猪每頭加錢五文永爲定例據情呈請縣署給示備案茲奉批准於前日繕發布告交由該公所實貼矣 
　　破獲拐匪本埠誘拐小孩之案屢見不鮮前日又有拐匪林勝太等三人由江陰拐來吳蔭生一名年十二歲當被警區拿獲解送吳縣公署經藍承審員開庭審理將該犯等各處徒刑數月並以吳蔭生年幼無依函送苦兒院請爲留養云 
　　賭輪情急自盡觀前街北倉橋塊福利香烟錢店主楊九臯今正以來沉迷賭博輸去三千餘元除一千餘元現欵外其餘均係書立期票茲因票期已届各債戸相逼而來楊於二月初十日晚間潛向藥房購毒質藥水兩元暗自吞服迨其妻得悉立請西醫柏樂文施救已屬不及旋即殞命事後其妻華氏痛夫情急往婁門新橋苍富仁坊苍東善長苍等處賭窟中理論各該賭塲均己遷避一空華氏已具禀警廳聲明原由並請求嚴懲賭首 
[無錫]  
　　搜查私硝之衝突南京富利公司官硝礦局駐錫稽查員華保儒前日據顧阿泉報告景雲市前華苍開設花炮作之惠春生近日由滬購來私硝六擔已經裝運到家伊願充眼線前往領捉華據報後即雇船帶同任平喜陳小皮匠潘富根李有根及顧阿泉等九人到鄉當經四處搜查並不見有私硝事後惠春生云少去銀洋一百三十四元時華等已行遂即追至華保儒船上與之理論保儒到警察所報告惠春生抗拒行兇惠春生亦具狀向司法起訴謂華保儒帶同多人攫取銀洋當經警察所審判員孫稚青審訊令惠春生等三人收保俟移司法辦理並令原告亦勿遠離以便定期候審云 
　　絲廠與錢莊之交涉盛康源錢莊盧某不用允裕協康兩莊莊票錢莊同業以該莊不顧同業信用特議决以後不與往來勿通漚劃啓事云茲因盛康源盧慕康不查允裕協康遠期繭欵破壞同行信用故邀集同行公同議决盛康源莊不列同行勿通滙劃於本月十八日實行凡有各行號廠棧委理盛康源事務槪不代理云 
[鎭江]  
　　吊銷官中執照財政廳近奉部令官中一項旣經衆議院多數議决取銷自應查照辦理一面遵照契稅條例補訂施行細則於所管城鄉分設官契紙發行所以便人民就近購用仍出示布告周知 
　　鎭郡商情彙誌鎭郡糖市近日頓形活動江南北各處客帮紛至購辦價格看高昨今兩日白糖開盤計六兩七錢四二五白七兩零五分四五白七兩二錢棉花因銷路呆滯加之日商停止採辦以故價值日漸低落現在上等花每擔已跌至三十二元金價刻亦低落門市飾金每兩計二七銀二十九兩收進則二十六兩黄荳逐日到貨頗湧廠銷微細市面步跌徐州宿遷兩處高貨每石僅售二兩六錢左右花生仁廣帮因生油價格步降裝去無利可沾觀望不前市價平落山東貨每擔四兩六錢宿遷貨每擔四兩一錢 
[揚州]  
　　鹽船集衆會議十二圩稽核支所收稅局長朱康白創議整頓鹽船擬分别船艙之大小船身之堅否應用船具之齊全與否及船戸之年齡籍貫另行編號改組呈請鹽務署核准實行現十八邦鹽船戸得悉羣起恐慌齊集公所會議僉謂此項章程曾於民國五年間改組一次裁去鹽船一百餘艘現祗存一千四百餘隻刻又欲藉改組之名行裁汰之實爰於十九日决定一致反對各帮公舉一人爲代表外舉總代表三人即日向北京鹽政署稽查所江蘇省長淮運使呈訴要求取銷 
　　籌議聯合運動江都勸學所長曾雲程於十九日下午召集城鄉九高等小學校長會議舉辦聯合運動及進行事宜當推定公共體育塲主任焦汝霖爲事務主任指導員杜鑾輝爲技術部主任議决各校選手三十人或四十人運動節目共分九類（跳高跳遠原地跳高八磅鐵球百碼賽跑五十碼賽跑二百二十碼賽跑團體操國技）臨時加入爲安徽旅揚及運商公學定期於陰曆四月初十起在公共體育塲内舉行 
　　營地租戸會議江都台營租戸現因省署派員押令繳價遂於十九日下午召集各營戸假圖書館樓上會議决定四項對待（一）繳價從廉（二）徵租照前清營租舊額酌量稍加（三）已繳價三分之一者不能任意抵充欠租（四）繳租者應自八年一月份起繳納 
　　警員呈報盜案江都大橋北鄉民婦韓張氏家昨被盜衝門搶刦財物由該管警區長勘查屬實報經佟知事飭探跴輯 
　　相騐無名男屍江都便益門外北來寺對河桑模範塲地方十九日發現男屍一具經該坊保報經佟知事派徐承審相騐係失足墮糞坑而死令該保棺殮抬厝義塚候出示招領 
[安慶]  
　　財政廳請減預備費皖省頃准部咨謂國帑奇絀總期　節開支胡財政廳長擬請省長將省公署内務敎育實業等預備費酌量核减以資撙節 
　　請撤堵卡之駁回宣城灣沚釐局前於施家渡地方設立堵卡當經省議員提議謂該堵卡之設實於商民大有妨害咨請省公署飭令撤消以紓民困旋由省長令財政廳查復據稱該卡原爲防範奸商繞越倫漏之弊且關數局稅收實難撤消 
[南昌]  
　　開辦實業銀行之兩說饒孟任此次回省係受北京參議院議長李盛鐸及安福部中人計畫特回省組織一實業銀行以爲將來擴張黨務之基礎抵省之後即先與某廳長接洽蓋某廳長前亦有發起實業銀行之擬議饒氏此舉是否即與爲一爲二尙未得知但聞重託前民國銀行總理傅國俊辦理招股事宜饒己向各界極力聯絡伊亦認股本四萬元絕對不收官股云又聞張少軒以個人剏辦之實業銀行極爲發逹爰擬在江西省會再組分行委託一蔣姓人先行來贛調查 
　　教育會選會長十七日爲省敎育會改選正副會長之期是日午前九時半各職員均齊集該會早餐至十一時始搖鈴開會用記名投票法正副會長一次選出投票人共一百十六人開票結果正會長宋育德得一百一十票當選此外龍欽海得三票熊育錫得一票吳士材得一票黄勵剛得一票均無效副會長桂汝丹得一百十三票龍欽海得八十四票均當選 
雜評一 
[蒙事] （默） 
　　凡時機之來我不乘之則將爲人所乘旣爲人所乘則所謂好時機者必轉而爲惡時機此我國歷來坐失時機之明證也自俄亂而後俄人無力顧蒙而蒙即失所依賴前月盛傳外蒙有意輸誠内嚮將請願歐會棄除俄蒙協約我人方以此爲收拾蒙事之好機會乃不數日而又傳内外蒙宣布獨立之說則所謂好時機者已變爲惡時機矣蓋此時機之來我旣不暇利用之使蒙人得逹其内嚮之志願則轉而爲他人利用亦固其所嗚呼國人斷斷於南北之爭而置邊事於不問也久矣自放棄之於人之勾煽何尤哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議停頓中之消息] （二）（十）（一） 
　　于右任與朱總代表書于右任十三日致朱總代表書云桂莘先生鑒十二日張光奎君由省來原交到台端虞電三原電報不通（電機已裝好惟省局不接電）陳戰未停可以推知陳氏一方通電停戰實欺北京並欺國人耳並將最近戰事實情略用函陳倘以右任之言爲虚誣電詢在陜各敎會可耳（甲）東戰場之情形（一）相聟交口張古民君通函謂接到北京蒸電劃界員文日動身相約停戰故近數日無戰事（二）關山陳部姜部日日攻擊（三）興市被劉世瓏包圍已久無日不用開花轟擊（乙）西戰場情形（一）乾縣被圍月餘陳氏近日運炸藥砲彈並四處搜求口袋數萬條築壘以便射擊（二）岐山被奉軍包圍已久築壘高出岐城日日用大砲轟擊（三）鳳翔被劉振華全部及奉甘各軍包圍以上各節觀之陜中戰事眞象可以盡知高明如公想不爲一方面之誣電所欺罔也據實函覆即頌大安 
　　唐總代表致朱總代表函（其一）敬啓者昨據于總司令函稱北京接濟陜西子彈業經函請電京阻止在案刻復據自陜來陜人某君面稱近日北京接濟劉存厚子彈約三百萬顆以上沿途車輛約二百餘自觀音堂經潼關西安至漢中旁及興安龍駒寨各地無處不設有四川督軍辦事處或運輸處等機關北京近有發給陳樹藩七五六五各式槍彈各三十萬顆五生七七生五及七生六砲彈各一千五百顆刻已運至觀音堂等語言之確鑿不無可信證以中外各報所載及子總司令函稱各節則北京接濟軍火暗中搗亂益復昭然若揭在此疊令停戰期内不實行停戰諸長官尙係罪無可逭况北京躬自蹈之更將何詞以謝中外相應函請台端轉電北京立卽停止以維危機一髮之和局并即見復爲盼（其二）敬啓者頃據于總司令函稱據本軍外交處處長王玉堂呈稱我國禁烟條約（中見二十日本報從略）等語據此本部覆查無異除一面出示嚴禁曁派員調查外理合呈請鑒核施行等因查禁烟載在條約關係邦交至鉅陳樹藩劉鎭華是否有違約種烟情事相應函請台端轉電北京澈查究辦并希見覆爲盼（其三）敬復者昨接准函開前接福州李督軍諫電稱粤軍攻陷順昌縣仁壽地方驅逐縣佐奪去印信等因當經去電查詢並函復台端在案本日又接准十九日函開准北京來電内開據閩督電稱（中見二十日本報所紀朱總代表致唐總代表第八函從略）能訓巧等因較前電所稱爲詳合再函逹卽祈察照迅電查明卽予示復等因准此查北京來電雖較福州李督軍諫電所稱較爲詳盡然仍據一方面之報告而言所稱各節是否屬實無從懸揣况來電亦稱所佩徽章書有延平鄉公民團字樣是否陳炯明正式軍隊無從確知該直接呈報之縣佐身歷其境尙未能分辨其爲陳軍與否則遠駐福州之督軍其報告更難憑信唯據來電尙未派隊前往似不妨再事調查以期正當解决茲再電駐閩粤軍詳查電復俟得復音再行函逹外合亟佈復卽祈察照 
　　朱總代表昨日致唐總代表函（其一）敬啓者頃據北京號電内開據陜督電稱前鈞院大部上月元電開示閩陜鄂西辦法五條業將遵辦情形電陳在案嗣奉大總統鈞院大部江支各電飭令陜境實行停戰遵於魚日轉電陜境主客各軍一體遵辦去後嗣准許司令佳電稱魚電敬悉已令各部隊停止進攻暫就原防駐守劉省長佳電開魚電悉巳令柴司令恪遵駐守馬護軍使寒電開魚電悉已飛飭三邊及隴東敝軍遵照部電一致停止進攻張鎭使培畋虞電稱尊電悉已轉飭遵照特復張鎭使聯陞虞電稱魚電奉悉遵卽轉令前方各部隊遵照辦理井鎭使岳秀眞電稱删六電開轉奉中央江支各電敬悉已飭屬分别遵辦張旅長金印庚電稱頃奉魚電已遵令固守原防靜候解决白統領十一電稱虞日奉到鈞電恪即商同張旅長遵辦固守原防辦法辦理劉旅長世瓏十二電稱删六電敬悉已遵令停止攻擊張旅長錫元歌電稱頃奉院部支電已飭各戰線一律停戰扼守現在防區各等語又據騎兵團長張藩呈稱七日奉到鈞署停戰訓令當卽逐條　辦團長韓慶綬呈稱七日奉到訓令當即密飭職屬嚴恪遵守不得稍有違誤各等情據此除分别電復指令并將各軍停戰情形另電肅陳外謹先奉聞等語特此轉逹以備查考能訓號等語又哿電内開據陜督電稱自本月微日奉到大總統江日停戰命令當即遵飭前敵各部并電知在陜各軍遵照辦理庚日以後陸續得復俱已實行停戰涇原正在開誠商洽確無一矢相加卽前駐涇河沿岸修石渭北杜鎭等處防軍亦均調往他處駐紥三原一帶兩軍更不相及事實具在而各代表僅據于右任一紙私函不加考察遽停會議亦何偏聽之甚連日迭據渭北陜南各駐軍報告及陸使通報彼軍四出竄擾襲我防地日輙數起除將詳細情形隨時另電呈報外伏乞鈞院轉電各代表知照并嚴飭彼軍母再侵越是所盼禱等語特此電逹卽希轉知唐總代表爲要能訓哿等語查兩電内開各節均係關於陜西實行停戰情形相應函逹台端查照爲荷（其二）敬啓者頃准北京來電内開接陜督電開頃據劉旅長世瓏十六日電稱高峻西竄之部現在涇原附近刻已令妥爲防範又據十六亥電稱據報岳西峯昨由三原帶兵三營刻已到軍寨楊九貧帶兵赴興市彼軍到富平附近欲以全力撲我之說顯有確據等語除電復該旅長嚴愼防範外特此電聞又同日准陜督電稱據劉旅長世瓏十七日電稱高岳陽等匪刻下多集於軍寨附近其計畫分部往攻興市關山之我軍一部向荆桃等處攻擾請示機宜等語除電令各隊嚴守現地外謹此電聞並乞轉呈各等語查陜省現已停戰當飭陜軍嚴守現防無論如何不得輕啓戰端惟似此情形不能不據電轉逹希查照並轉逹唐總代表爲盼能訓號等因相應函逹卽祈察照爲荷 
　　李述膺致李純電南京李督軍鑒自北京政府去年十一月十六日下停戰令後對陜獨主用兵我公主倡和平首建五條辦法之議雖其中不無疏漏可虞之處然旣經雙方同意則自同意之日起無論爲南爲北對茲五條辦法均當然負遵守之責乃北方故意延宕遲不發表增兵激戰惟日不足自二月十三日始以和平會議南北代表責言允爲宣布並聲言十三日以前决不受茲五條之拘束十三日以後當然負責不謂自該日後增軍激戰較前尤甚我靖國軍所領區域幾於該五條辦法公布之後失去大半本月三日北方雖下第三次停戰令而截至十三日陜戰猶烈則其無效又可想鑡推其所至非使我軍至無界可畫無戰可停之時陳樹藩等决不息戰自爲明瞭是我公之所提五項停戰辦法根本被陳樹藩等破壞殆盡而在今日已完全無適用之餘地矣我公爲首唱和平之一人且爲五條辦法之提議者當茲北方違反五條辦法侵奪我軍區域殆盡之時追溯所歷何以自處請卽主張公道維持和局俾我公前次以救陜始者勿以禍陜終則陜八百萬人民受賜多矣豈特我靖國軍已也臨急泣陳俯維察納李述膺叩馬 
　　張鈁上唐總代表函唐總代表大鑒屢奉賜書備承眷注開議以來仰見台端關懷福利促進和平欽佩莫名鈁因奔走行間遂致有疏箋牘諒荷洞察北廷狡詐陽和陰攻陳氏知我援之未到借奉軍爲後盾東西作戰不惜孤注一擲欲陷我軍於首尾不能相顧圍盩厔五十三日攻武功三旬有餘是時鈁駐守西路因防地太寬兵力太少不得已始集中鳳岐敵以我取守勢妄思得寸進尺續攻乾岐及鳳今雖幾兩閱月此三城固守如昔也當鈁到鳳翔之時正三原吃緊之日穿敵壘三百里而來原始悉大局情形良以鈁東攻西守周歷重圍在砲林彈雨中爲生活者凡數閱月除戰鬭外他非所知也（中略）敵攻甚烈我守甚固彈餉雖乏兵氣甚銳鈁佐右任奔走各路當竭力抗禦以盡在我惟川援不克前進此間地面延長我散而守敵聚而攻戰爭日久餉彈雙缺爲可慮耳夫能攻而後能守能戰而後能和北廷假和議之名緩我湘鄂閩之師行陰險之謀爲攻陜圖川之舉使我靖國各軍始終嚴陣以待恐敵軍沬必敢如是其猖獗也今旣受敵之欺似不可專恃和矣無論和之能成與否而當和議未成以前軍事之進行則不可一日稍緩鈁非徒因陜局而爲此論蓋因陜事此次之失敗益以證明無論何處凡我護法各省所領區域與敵軍接觸者不可以無備也鈁一介武夫自茲之後惟願以武力保障和平至私人何仇所積憤於中者惟茲正誼（下略） 
　　十三十四兩日三原消息某方面接三原十三日函興市被圍已久劉世瓏日以無理之信致三原靖國軍諸要人謂要解圍除非三原投降如此事做不到非再困半年不可非將三原大衫子客（即讀書人之代名詞）完全交出敎我處分不可奉軍秘輸入補充營已過二十營其中軍官兵士無）非鬍子劉鎭華近將鎭嵩軍全部開往鳳翔陳樹藩對彼軍士常大駡和平會議是甚麽東西我有又錚遠伯怕他則甚 
　　北京此次明令陳樹藩等停戰後參陸處仍暗發密令並電陳令保全戰鬭隊形即所謂舊日圍的某處依舊圍著不要退兵是也又陜代表李述膺君接十四日自三原專足送來函云東西兩路戰仍未停興市日日告急陳部姜鴻模在關山附近挖地道數處將用炸藥轟城陳部及奉軍連日强拉乾縣附近數縣之民家之大小車輛萬餘横塞乾縣四面要道其上疊以土袋守以防兵防民軍衝出之路欲盡殺之於城中也 
　　平和通信社消息朱總代表於今午十二時往訪唐總代表商續開議惟因陜事糾葛迄未告一段落尙無法進行彼此均甚焦灼會談良久仍不得要領云 
　　朱總代表前電于總司令詢問陜情該電抵陜被陳樹藩扣留至十二日始派張光奎携至三原于得該電後即復朱一函所述戰事甚詳（見上） 
　　聯合通信社消息昨二十一爲南代表二次宣言發表後之第五日兩方代表仍略有函件往還大都無關宏旨惟于右任於三月十三日用快函答復朱總代表虞電據稱三原電機修復而西安電局不予接電至各方戰况除東戰場之交口相橋確已相約停戰外其開山興市及西戰場之乾縣岐山鳳翔皆在包圍攻擊之中陳氏通電停戰實欺北京並欺國人云云桂籍南代表曾彥君昨午在四馬路一枝香招宴滬埠新聞記者并有兩院議員多人陪座列席者計三十餘人席間曾君起言謂彥（曾君自稱）以和議代表來滬當兩方開議之時日無暇晷停議後又抱恙多日不克與諸君子早圖把晤良用歉然今幸得與諸君子集首一堂至爲欣慰謹以簡單數語奉白於諸君子之前彥等奉軍府派遣到滬原期和議順利進行不幸因陜事中途停頓實違吾人初願目今内外大勢實不容再有内爭諸君操言論機關甚望主持公道發揮正論勿使和議决裂殊爲國家前途之幸惟是和議停頓中適陸政務總裁有辭職之耗北京方面忽造種種謠言謂陸幹老將單獨媾和等語彥爲桂人於桂省事件知之最悉此等風謠全爲虚僞巳向通信記者有所說明刋登各報茲再爲簡單陳述曰陸武鳴歷次身臨前敵戰地慘狀一一親見親聞居恒道及輙爲酸楚本此一念不欲再事爭持且歐洲和議正在進行國内統一不成影響國際地位甚大因此兩種觀念故其希望和平之心實較常人爲切惟武鳴所希望者爲永久合法之和平若夫苟且遷就則爲武鳴所斷斷不許至今次辭退總裁職務之耗其原因别有所在日後自能大明其與北京信使往還全爲個人酬酢與政治不生絲毫關係切盼輿論界勿爲謠言所中則大局前途受賜實多云云陳述旣畢舉杯酬客由邵仲輝起而答謝謂武鳴單獨媾和之謠關係實至重大雖謠言不足以動智者然空穴生風不爲負責任之辯正則難免積非成是難得曾君以與武鳴關係最密之人爲負責任之辯正與大局誠多裨益云演述旣畢賓主盡歡而散 
　　國民通信社消息水口山礦爲湖南惟一財源聞張敬堯有抵押借欵事傳述已非一日茲聞彭代表允彝已據永州辰州兩處公民會來電請唐總代表致函朱總代表促其嚴電北京飭張將此事卽行罷止原函錄下桂莘先生大鑒敬啓者頃據湘西公民團篠電稱（中見昨報公電略）等語查水口山礦關係重要該公民團電中所陳亦係實在情形請卽電北京政府速飭張督將此項借欵交涉立卽罷止以免糾紛是所至盼并希賜覆云云 
　　南昌省議會來電唐朱總代表曁各代表均鑒江西省有城門鐵鑛某國垂涎已久近有王揖唐徐又錚串通李盛鐸等朦准農部立案開採密押外欵贛民受禍大局堪虞應請力電取銷以杜隠患贛省議會叩哿 
　　福州省議會來電和議停頓瞬逾兩旬安危之機間不容髮一有破裂外何以維國際地位内何以安舉國生靈本會一再呼號聲嘶力竭竊以陜事旣疊經明令停戰在陜將領皆有服從中央顧全大局之責何得事與言違萬懇府院嚴令遵行勿以一隅誤全國滬上和會仍應早日開議以奠大計再者閩省現狀雖尙安謐而一以南軍侵入仁壽及間諜惠安爲言一以北軍在尤溪沙縣動作爲言恐兩方稍有猜嫌即生衝突閩民受禍已劇豈容再見干戈本會已商請李督軍依五條辦法嚴守防地靜候大局解决其粤軍方面應懇軍政府令知照辦兩方不相侵越以免啓釁國民幸甚福建省議會叩哿印 
[商業公團聯合呼籲之函電]  
　　請於七日内續開和議 
　　商業公團聯合會前因和議停頓商界首受其害於前日開會議决辦法已誌前報昨日午後二時開會體幹事會議到會之幹事張讓三方樹伯陳良玉徐春榮湯節之黄伯平馮少山陸維鏞之代表余桂笙葉惠鈞鄒靜齋深卓吾朱伯爲項如松臨時文案金拜仁姜竹齋等當時公推張讓三爲臨時主席報告本會各團準備之情形先請到會幹事推舉正副主任幹事當時推定虞洽卿爲正主任幹事鄒靜齋湯節之爲副主任幹事衆意會内不可無人主持又公推張讓三爲常駐會中之幹事繼又推項如松陸維鏞黄伯平朱伯平爲管理銀錢幹事分季輪流管理并議定所有會中文牘翻譯書記等職應由主任幹事酌量聘用凡負社會重望而眞實熱心贊助和平者得由幹事會議延請爲本會名譽幹事以資贊襄所有公定致南北政府等處之電稿由金拜仁宣讀通過（電文後詳）嗣有四川同鄉會提議事件議决將來函所陳痛苦轉逹雙方當道代爲呼籲續議上海總商會對於和議停止不知有何促進之辦法議决去函奉詢以資聯絡并議决將本會各公團已定求和之辦法分致盧護軍使新任楊交涉員及長江巡閱王副使曁長江李陳王三督軍後由沈卓吾鄒靜齋徐春榮提議通告各友邦請勿協助南北政府軍火與金錢當卽通過公推朱伯爲沈卓吾爲該項通告起草員至五時後方始散會所有電函分别錄后 
　　致長江巡閱副使函敬啓者和議停頓忽踰半月風聲更惡恐慌更甚本會五十三商業團體於本月十九日特開緊急會議僉謂和議中阻戰禍重興商民納稅以供政府政府窮兵以害商民至爲不平陜商代表言之痛哭閩商報告復極慘苦不特川湘内地民不聊生而巳政府何惡於商民而必盡殺之何愛於一二軍閥而必護惜之誠百思不得其解日來各埠商貨壅滯上海爲中外觀聽所繫試觀紛紛懸掛白旗書寫和平字樣表示眞正民意而停止裝貨停止交易之聲又喧然以起尙復成何景象商民切望和平統一得立於國際平等稅法平等之地位設再决裂萬刼不復國隨以亡就此轉圜尙未爲晚茲又函逹朱唐總代表請於七日内續開和議以定人心而維大局鈞使照料和議原未敢冒昧續陳然國家存亡商民生死關係人人有責旌麾巡閱長江見此景象有不皇皇垂念者乎合特錄電附呈鈞覽保國保商幸留意焉此致長江巡閱副使王 
　　致南北總代表函敬啓者前奉復函並由盧護軍使轉國務院復電曁李王兩督軍快郵代電敬巳誦悉傳告本會各業各邦藉知商民呼籲尙關諸公厪系乃和議停頓（中與致王使函同從略）國隨以亡幸賴貴總代表與朱總代表在此維繫人心千鈞一髮前聞貴體小極同深憂念幸占勿藥正可進行務乞電逹政府（軍政府）速定大計請於七日内續開和議以定人心而維大局如不得俯鑒商界請求和平至誠惟有訴諸人道力求自保臨頴不勝惶恐待命之至 
　　致盧護軍使函敬啓者前奉大函轉示國務院復電藉知商民呼籲已逹清聽乃和議停頓（同前從略）以定人心而維大局我公滬濱駐節久習商情伏乞俯念商業公團眞正民意代爲陳電合亟錄電明陳臨賤惶悚 
　　致北京大總統廣州軍政府電北京大總統廣州軍政府鈞鑒和議停頓瞬逾半月風聲更惡恐慌更甚本會商業丑十三公團於嘯日集議僉謂商民納稅以供政府窮兵以害商民據陜商代表言之絕痛閩商報告同此慘苦非但川湘劫後民不聊生而已日來商貨壅滯上海商店紛紛懸白旗書寫和平字樣而停止裝貨停止交易之聲喧然以起默察景象危險巳極幸而雙方代表力顧大局尙未决裂伏乞垂念商民無辜不能再受兵禍立電息戰各回原防並電代表於七日内續開和議免致呼籲無門訴諸人道臨電惶迫上海商業公團聯合會叩號 
[三和平會公宴報界記]  
　　中華國民策進永久和平會世界和平共進會廣東策進永久和平會三團體代表於昨日（二十一日）午刻宴中外各記者於大東旅社六樓之丹桂廳席間有徐固卿（紹楨）及陜西議員焦易堂對衆演說因衆賓中尙有西報記者故中文演說詞述畢後均由徐維繪君譯爲英語茲將徐固卿君演說詞紀下今日世界和平共進會中華國民策進永久和平會廣東中華國民策進永久和平會三會聯同敬備蔬酌邀請中外諸大記者蒞臨藉以交換意見辱承諸君不棄惠然肯來俾同人等之管見得以就正於諸君忻感奚如中國不幸武人擅權致西南興師護法戰延民困是以中外人士力促雙方罷兵言和方望其迅將解决救民水火詎意和議甫開北軍忽背前約大舉攻陜雖經南代表屢加詰問而錢能訓猶以剿匪爲之辯護厚誣陜軍以致和議不能續開三號北京政府雖再令停戰而富平乾縣岐山等處北軍於十號猶在進攻至今陜戰停否無從證實故南代表要求非陳退兵以爲不再進攻之保證者實非得巳使徐世昌而有言和之誠意則以一令撤陳而陜事立可解决陳若反抗即合全國之力以除之何慮不能辦到今徐氏不此之圖徒以下令停戰爲言其他即置諸不問甚至爲陳樹藩部白是以國人之詫徐世昌者不但咎無言和之誠意並斷其無統一之能力同人等深爲惜之尙望諸君痛下針砭以促其反省也自歐戰初起國人心理實欲助協約友邦以抗德故段派乃乘機主張參戰果使其專務防敵勿預内事國人方贊助之不暇何忍加以掊擊不謂其表裏相反遍布其參戰軍於腹地甚且派往潼關福建以助内爭是段派實欲假參戰之名以博友邦之助而其用意仍在制服國内剷除異己之故歐戰旣終而猶積極募兵並以和約尙未簽字搪塞中外希圖保存以固權勢是以國人認定非裁撤其參戰軍不足以維國内之和平此不獨歐美友邦甚表同情即日本政府亦已有停止交械召回武官之宣言此實國人最表同情而感謝者夫段派必欲保存其軍固不足責徐氏果貫澈其裁兵之主張應如何早具决心斬其禍根以爲裁撤他項軍隊之表率何至錢能訓之麻電尙爲段作辯護致令全國不平和機愈危故同人等尤望諸君力持正論以喚醒其迷夢也又巴黎和會乃注重全世界之和平故有國際聯盟及不准締結秘約之主張不幸歐戰以來段派擅與日本結秘約數種中國人民固絕對無承認及履行之義務即歐美友邦日本國民想亦能鑒我國人之苦哀故日本政府曾聲明行將宣佈同人等更望諸君主張公道不但各種秘約及附件須完全宣佈並將敦勸巴黎和會設法取銷以符公理又交還膠州灣取銷一九一五年之中日條約公理人情皆應速行其他各外國戍兵治外法權海關稅則等由足以妨礙中國之進步者皆熱望諸君闡發公論促其改除以合人道正義而揚國際平等及世界和平之精神中國記者諸君以本國人論本國事痛關切膚想尤能辯明是非主持公論以掃除障礙促成和議而副國人之所禱祝也諸君皆一時俊傑尙望發揮卓見惠我同人茲特敬奉一觴爲國人謝並爲諸君壽 
[民議聯合會開緊急會議]  
　　民議聯合會因和議停頓於昨日下午二時開緊急會議徵求促進和議方法到會者華僑平和期成會代表朱遐九全國平和期成會聯合會幹事洪孟揆華僑聯合會代表吳應培美國菲律賓中華總商會代表李清泉藍琛施能詠曁該會全體各職員共數十人推朱菱溪爲主席共同籌議促進和議各條件（一）擬開全國各團體聯合大會其地點日期一俟預備完全即行通告（一）公推李登輝先生與外交團接洽（一）先通知各省各團體一律進行（一）會期前分送痛告書（一）除昨提要求條件切實進行（所提五條已見昨報略）外並由朱遐九君提議凡屬南北兩方如有借欵在和議未解决以前槪不承認經衆贊成散會已鐘鳴五下矣 
[和平聯合會之最近兩電]  
　　反對借欵探詢陜事 
　　致北京電北京大總統國務院財政部鈞鑒頃閱八年公債業經發行且有以抵外債之說鳳凰山借欵又將次第成立吁嗟異哉查上海會議開始時首先聲明和局未成以前南北均不得舉債經雙方代表承認政府亦無異言乃口沫未乾遂即渝约將來議决條件安望實行無信不立何以爲國當此陜戰未停閩釁將啓之交汲汲大舉内外各債其爲作戰計畫不問可知設令南方尤而效之亦不惜羅雀掘鼠以圖抵制將來結局負擔仍在吾民吾民何故捐血汗所出損失將盡之財以賈載胥及溺破家亡身之禍是可忍孰不可忍茲經全國各團體代表公同議决如和議不成統一未能實現無論何方何機關用何名目募集外債或内債吾民槪不負償還之責除爱告各省區商會農會敎育會省議會滿蒙回藏公會曁各法定團體並向東西各國聲明外謹此上聞即祈諒鑒全國和平聯合會叩哿 
　　致陜西劃界委員張瑞璣電探送張玉衡先生鑒陜事此間莫明眞象究竟已否停戰曲直何屬乞速電復至盼上海麥根路全國和平聯合會叩馬 
[平和期成聯合會所接來電]  
　　北京電删電悉促進和平至深紉佩現陜事已告結束深冀和議重開早慰衆望特覆院皓印 
　　南京電删電敬悉愛國熱忱匡時偉論至爲佩仰純等同抱杞憂敢忘棉薄力所能盡謹當從諸君子之後設法維持復布微忱尙希亮照李純齊耀琳哿印 
　　南昌電删電敬悉欲逹和平之希望端在會議之進行旬日以來忽經頓挫諸公忠告善道振瞶發聾爲輿論之中堅挽狂瀾於旣倒熱心毅力佩仰良殷天下興亡匹夫有責忝任疆圻寗能委卸自當力圖補救共濟艱難稍分公等之憂藉塞國人之望謹電奉覆惟希亮察陳光遠巧印 
　　太原電删電誦悉和議停頓扼腕同深仍望共圖挽救早竟全功海天在望無任企盼閣錫山巧印 
　　福州電删電敬悉熱忱候論感佩曷極此次南北會議關係全國安危總期雙方相見以誠必逹到和平之目的而後已忽聞停議萬衆驚疑自當協力爭持以資挽救敝處自奉令停戰迭經嚴飭前方軍隊謹守原防靜候解决迄未逾越尺寸範圍堪以告慰貴會代表輿論主張公理尙希始終一致贊助進行俾得早告成功共扶大局無任禱祝李厚基篠印 
　　武昌電（其一）删電奉悉和議將裂舉國惶駭占元目覩危機不忍緘默頃正設法力求挽回先此奉逹王占元篠印（其二）和議停頓同人奔走相告極佩熱誠鄙意須先解决陜局他事始有磋商餘地當於篠日電陳中央在案茲准院皓電開篠電悉關懷大局極佩藎籌陜事迭接陳督電確已遵令停戰復經嚴電前方將士各守防地不得擅自行動張瑞璣亦於文日兼程入陜計日内可到當即有解决辦法已由朱總代表轉逹彼方敦促開議仍希協力籌維爲荷等語特此奉聞王占元哿印 
[關於遣送敵僑之消息]  
　　接收租界敵行之第二日昨日爲管理敵僑財產事務局接收租界内敵國商行之次日計接收禮和亨寶兩家禮和行收得縫衣機器三十一箱電風扇三十餘隻書籍器具及新怡洋行寄存之檯櫈等件亨寶收得機件十六大綑以及器具雜物等件槪由該局逐件加封以免遺失其餘五家今日再行接收一日當可竣事翌日擬往浦東接收禮和棧房該棧聞僅空屋一座並無物件接收手續不過加以發封而已 
　　遣送辦法之警廳通令淞滬警察徐廳長昨日通令各區署所文云案照本月十八日經遣送敵僑事務局會議事件内開議决租界敵僑准於三月二十四五兩日每日自午前八時起至下午四時止送到第一候船所聽候上船華界敵僑准於二月二十六日午前八時起至下午四時止送到第一候船所聽候上船等語旣經規定時期自應遵照辦理除奉准免遣敵僑母庸送往候船所外所有緩遣及上次誤遣並應遣各敵僑 
 
 
 

Page 11

 
 
均應趕緊通知預備以便届期送往候船所合亟通令遵照仰該署長立即查明所轄境内現住敵僑如騐無免遣執照者均在應行遣送之列作速通知該僑早日預備行李准於本月二十六日上午八時起至下午四時止由該管長官率警護送至普益習藝所由第一候船所交收限三日内先將免遣應遣各敵僑姓名分開清單送廳以憑彙轉如無敵僑居住亦即趕緊具報倘有續行遷入轄境敵僑務趕速一律辦理勿稍遲延並於未經送往候船所以前該管官長仍負有監護責任尤當飭警加意密爲監視以防逃逸是爲至要切切此令附抄件本月十八日遣送事務局會議事件（一）租界敵僑准於本月二十四五兩日每日上午八時起至下午四時止送到第一候船所聽候上船（一）華界敵僑准於二十六日午前八時起至午後四時止送到第一候船所聽候上船（一）上船日期分兩天本月三十日三十一日爲敵僑上船之期行李及艙位各票於未上船前二日發給各僑（一）定艙位寫船票或由遣送局辦理或由工部局辦理尙未議定已請督辦核定（一）檢騐行李定於二十七二十八兩日（一）各敵僑大件行李先一日上船（一）運送敵僑輪船仍靠招商局中棧碼頭（一）敵僑上船仍以電車運送經過路線仍照前次辦法 
　　會議免遣敵僑之通告遣送敵僑事務局督辦盧子嘉會辦蔡廷幹於昨在局召集各股員會議關於遣送敵僑應行緊要通告事件其譯文謂除持有完全免遣執照外下開各敵僑亦在免遣之列（一）俘虜之妻及其小孩（其二十歲以上之男孩當另特别核辦）（二）寡婦及其小孩（其二十歲以上之男孩當另特别核辦）凡敵僑經本局指定醫生證明於第二批船期不能旅行者與家屬一律暫時不往候船所均給予特别執照他如各敵僑持有暫時免遣執照或經本局指定醫生證明有病但可旅行者必須按照當先前往候船所聽候本局醫生診視一面等候船期特此通告又聞該局昨據醫生侯光迪報告住居閘北之敵僑因病請求緩遣曾經診斷得該僑並無患病情形故請轉飭北市辦公處愼密注意或令入候船所待船以免臨期逃逸云云 
　　皖贛敵僑來滬之電知淞滬警察廳接江蘇督軍省長通電云接安徽省長删電開住蕪已故德僑斐野士之妻原籍日本曾奉部准免遣現因病赴滬就醫飭蕪警廳派員送滬該婦之姊及姊夫拖拏照料並由警廳就近監視業經電部核准除飭蕪警廳遵照並將起程日期電呈轉逹外即祈轉飭遵照盼復等因仰俟到境照章接護云又遣送局昨接江西來電云皓電悉頃據九江傳道尹電稱此間敵僑准二十七日仍乘江裕起行計男女大小十七名行李件數起程再電特聞陳光遠戚揚哿印 
　　護軍使訂謁英領事松滬護軍使盧子嘉於昨知照駐滬英總領事署訂於二十二日（今日）下午三時至四時謁會英總領事法磊斯君晤商要公聞關係遣送敵僑事宜云 
　　部員回京之祖餞内務部警政司長王揚濱前奉本部特派來滬調查遣送敵僑事宜現因事畢已定於二十二（今日）回京復命故上海縣商會特於昨日上午柬請王司長以宴於半淞園下午六時又由遣送局盧督辦在局祖餞該局蔡會辦及楊交涉員王道尹徐警察長任路局長沈知事及陸逹權孫履安杜梅叔孫梓珍陳辱東楊小堂等皆在席作陪云 
[函述印製戰勝畫籌備情形]  
　　日前本埠官紳商學界人士組織印製戰勝紀念畫事務所於中國銀行内籌備已有數月昨日該事務所函致各機關及南北市兩商會略云同人等印製戰勝紀念畫創議之初荷蒙我公熱心贊助共任發起無任榮幸第以此事純屬慈善性質兼有對外關係故籌備以來一切均極審愼將來如捐欵多印畫亦多售數更多祇除去印費一切正當開支外其餘所得之數連同清册一併報告比總領事署轉解協約國助作戰事善後經費倘獲良好結果殊於國際友誼交受其益現蒙馮前總統陸議和專使岑總裁曹經略使倪督軍王督軍梁參院長交通總次長鄂省議會熊督辦等先後惠助印刷費洋一千九百餘元已如數彙存本埠中國銀行以備支給印費並專函各機關陳述此事辦理宗旨同人等以種種籌備手續未曾詳告尊處恐於事實上不免隔膜用特專函陳請明察以後如遇各界對於此事諮詢尊處務祈我公明白轉告俾知眞相至一切收支欵項辦理手續均有簿册記載可隨時稽查倘有我公埀詢請函示敝所自當親詣尊處面陳詳細藉獲指敎而助進行不勝待命之至 
[英人商會常年會紀事]  
　　字林報云英人商會昨在匯中旅館開常年會議英商到者甚衆由告退總董約翰斯通君演說初述中國各處英人商會與上海英商會聯絡情形繼言商會運動遣送敵僑清理德華銀行阻止續用敵國疋頭商標之經過情形繼言商會月報行將增加篇幅可望成一有勢力與獲利之機關繼言中國近二三十年來財政地位從未有眞正佳好之時期今乃每况愈下蓋因内訌不息濫借外債以充軍費所致然有兩事足爲中流砥柱者即海關與鹽政是也此皆英人主持之功繼言中國商界後輩今漸吸收泰西智識旅華外人久覺中國聽其自然之經商舊法不適於時今幸一般青年受泰西之敎育而有覺悟但回國留學生多知欲改革各事非一蹴可幾故願外人助其整理一切此全在東方各商家自行决定最善之方法予以輔助俾彼此皆能獲益英人商會對於改善中英商界關係之任何行動當然極爲關心必出全力助成之繼言近十八個月英美商界提携經營各事之成績演說旣畢乃建議修改會章會員納費一條經衆贊成乃舉定本年董事白基爾君等十二人散會 
[盧卜票價難望漲]  
　　文匯報云聞彼得格勒與班柴兩處所印過激黨紙幣爲數甚巨彼得格勒日印九十兆盧卜班柴日印二百二十兆盧卜若長此增印盧卜之價尙難望漲高也 
[花旗銀行發給紅利]  
　　文匯報云上海花旗銀行接總行來電謂每股發紅利美金洋三元於四月一日發給尙有美金洋四十四萬五千二百四十五元加入不付之餘利項内 
[縣商會選舉會董今日開票]  
　　上海縣商會訂定本月二十二日（今日）午後選舉會董已紀前報昨悉已由各業代表將所發之選舉票照填後投送該會票匭聽候當衆開匭檢票並悉已由會預請上海縣沈知事届時蒞會監視以昭鄭重 
[農民售米收稅問題之函覆]  
南北市兩商會前接商會聯合會江蘇省事務所來函以審查會財政廳派委蒞會討論土產土銷一案廳委執定江南自改稅以來農民入市求售之糧食經過稅所向來收稅現在江南稅率統一自應一律辦理等語（原函已見前報）該兩會准函前因當即據情函復該事務所大致謂上海一隅本非產米之區平時所有之米糧均從鄰省他縣等處運滬接濟此種鄰省他縣運來之米其於赴運時早在該處當地完納產銷稅而滬上並無農民入市糶米之事至於稅所徵收一節更無成案可稽云云 
[楊交涉員加委辦事員]  
　　楊交涉員自接篆後對於内部辦事各員均已分别去留委定職務惟以外交事務繁劇昨特加委孫紫琴杜清怡爲顧問許劍青董蓉卿爲諮議李子光爲庶務郭次珊爲交際科員均已分别發給委狀矣 
[地審廳長參觀公共公堂]  
　　新任上海地方審判廳長張子鄭於前日午後三時半乘坐汽車至英美會審公廨當由關正會審官偕俞王李三副會審官率同駐廨檢察西員史賓斐爾捕頭惠勒迎張君至領事憇息所茗談片刻復由關君等導至第一第二三四民刑公堂參觀規模良久直至傍晚六時始握手告别 
[知照船戸勿磚水電綫]  
　　駐滬水警第三隊王隊長以兵工廠西首浦灘爲海電綫越浦下水之處浦東周家渡碼頭南首爲電綫出水登岸之總路恐該處船戸或有誤將竹篙碰斷電綫妨碍電傳公務情事故於昨日派令巡官駕船往該處捕灘知照各船戸於電綫下水出水之處切勿抛錨停泊亦不准將竹篙勾斷電綫以重電政 
[日本皇后號更改渡船]  
　　登日本皇后號之渡船原定亞立山大茲改維多利亞准今日下午六時半在外灘工部局碼頭出發 
[麥倫書院寄宿生罷學]  
　　本埠倫敦會所立之麥倫書院共有學生二百十餘人内住宿生一百五十餘人通學生五十餘人前晚因飯菜不良之故與庶務員起衝突後即於昨晨七時　寄宿生相約罷學出校當時即由庶務員將此情形報告校長庫君該校長並勿挽回聽該生等出校當即由該校通信各家屬除敎會生二十餘人不與聞外敎外生亦有若干在該校暫時躱避其餘百二十餘人即行出校一般家屬得該校之通信後即將各生送回該校至昨晚止校内共有寄宿生四十餘人聞該校暫時停課對於此事若何辦法將俟該校董事會議解决據學生方面云此次退學之原因飯菜不良不過借端云云 
[啓秀虹霓團之升級禮]  
　　北四川路寶興路啓秀女校自開辦以來由校長徐婉珊女士極力經營故成績已斐然可觀該校於去歲由奚伯綬夫人發起在學生中組織一虹霓團計分七隊以紅黄藍紫綠青橘黄七色爲標識共有隊員六十五人以造就兒童成爲完全之國民及强固其心身爲宗旨昨午四時爲初級行升級禮（計分三級初級爲尋光　中級爲旅行級高級爲開道級）茲將初級（即尋光級）應習課程錄下（衛生）睡足八時三餐有定時緩飲慢食（醫治）擊傷或刀傷流血頭痛（家政）燒餛飩理床具弗借他人之物招待賓客（博物知識）識四種樹識四種花識四種鳥識四種蝶（手工）織三尺花邊製洋囡囡所穿之衣一件繡筆夾套一個昨日升級者計二十一人首由會長徐超球主席大衆唱詩復由副會長奚蕙纕書記鮑鳳珍會計夏肖桐相繼報告一切再次爲徐超球蕭嘉英之鋼琴合奏唱詩班之唱詩奚蕙纕之講古事自初至終秩序井然其一切會場佈置悉出學生之手云 
[協緝青浦縣刦案盜犯]  
　　淞滬警廳徐廳長昨日通傳各區署所云准青浦縣知事公署咨開據縣屬第三分所長張毓秀呈稱據航船主陳子卿報稱本日下午二鐘由浙江嘉善縣西堂開朱家角至上河圩口來盜三人操外路口音躍登上船刦去現洋一百七十元并小洋銅元等約三十元報經分所轉呈前來當經委派司法主任姚熙績馳往勘得上河圩口距大西門三十里距西南兩口浙界各半里許河面廣闊不及二十丈港汊紛歧東南通金澤東北通朱家角西南兩口通浙界事主陳子卿航船被刦後即開回朱家角臨勘未到由第三分所派警張皆年帶看據其指稱三盜駕小舟由南口浙界來兩盜執槍行刦仍由原路而逸等語勘畢繪圖列表附卷除通報外相應咨請飭屬協緝等因准此合亟通傳仰各遵照 
[續誌興發榮機器廠之兇劇]  
　　滬南外日暉橋興發榮機器造船廠因繙譯劉某與學徒衝突致釀工人與日人鬭毆兇劇毆傷劉某及學徒超林等三人全體工人同盟罷工各情巳誌報端茲悉此事該廠大班小野氏昨出勸導各工人謂爲首肇事行兇者數名理應禀官拘究其他事不干己者均可入廠工作各工人則以巡警拘去之工匠張錫祺等五人均非肇事之人要求釋放所毆傷之學徒超林等三人亦求表示處置之法而日人方面以繙譯劉某傷勢甚劇須澈究爲首行兇之人故一時尙不易解决云 
[青年會今晚聚餐]  
　　四川路青年會向例每逢星期六舉行會員聚餐會本年以會員更形發逹乃議定分舉行今晚七時開春季第一次聚養會設座該會會食堂主席者爲江天隊每客餐資仍照舊例他隊會員亦均歡迎云 
[小學敎員研究會明日開會]  
　　西門外公共體育場内小學敎員研究會昨致各學校敎員通啓云敬啟者本會於開普通研究會時議定三月二十三日上午十時起開國文研究會並定研究資料爲國文讀法敎授順序此項敎授顧序各校中有未曾報到者請於開會期前送至會中開會時並請口頭報告實施情形以備精細討論茲特專函通告希即查照普通研究會所定各節辦理届時至祈貴校國文科研究員蒞會賜敎爲盼 
[滬翔球戰預聞]  
　　憶定盤路私立復智學校足球隊昨日專函約南翔嘉定縣立第二高小足球部定於本星期日午後二時假南翔保衛團操塲比賽足球云 
[紹興同鄉會歡迎新會員]  
　　旅滬紹興同鄉會去年徵求會員得三千五百人日前該會護决腸曆三月廿三日（即星期日）午後二時在穿心街浙紹公所開歡迎新會員會開會秩序如下（一）開會（二）奏樂（三）唱歡迎歌（四）歡迎詞（五）演說（六）答詞（七）餘興（八）攝影（九）散會（十）茶點 
[徐園之蘭花會]  
　　康腦脫路徐園每年春季例有蘭花盛會本届該園主人徐貫雲徐凌雲昆仲廣事搜羅名花更多昨日開幕後前往游觀者多至數千人今明兩日尚須繼續開會云 
[靖安艦運煤赴廈]  
　　靖安軍艦日前由閩來滬駐泊本港茲因在廈各艦艇需用煤觔待船接濟故藍總司令派令該艦於昨日悵儎各種煤斤於日内開往廈門交收濟用 
[投河遇救之餘聞]  
　　如臯人李一新日前在法租界黄浦灘碼頭上投河圖盡當經巡街捕查見設法救起帶入捕房解送法公堂請訊經中西官察得李患有病症判送醫院醫治再核在案今李病醫愈昨日復解公堂請示李供民人於前月間來申找尋朋友未遇川資告罄借宿客棧内身又患病無奈出此下策投河圖盡現病醫愈請求釋出措資回籍中西官刊准予開釋 
[同益公司股本糾葛之覆訊]  
　　同益轉運公司股東劉叔培在公共公堂控吳德先違背合開該公司合同請追股本及向鐵路局所取回扣等欵一案由廨訊判被告着交舖保候訊在案前日經關正會審官與英卓副領事升座會訊先由原告律師上堂略述案情繼由原告劉叔培投案堂上念其年老免站證箱諭坐公案之側訴稱我陸續付作該公司股本統共洋五千零五十元應繳之鐵路局保證金三千元由我代墊後於合同上註明歸被告與另一股東李煥之攤還但至今分文未得從前被告吳德先因事涉訟經貴公堂訊明判定後吳將所用訟費親繕賬單封諸信内郵寄與我意欲我分認當時查核賬内費去洋九千餘元而上列用途大半係屬運動費故我不論其所開數目是否屬實均不能承認（供至此將賬單兩紙上列付與某處某某銀洋若千逐戸宣讀一過）旋續訴稱被告呈堂之賬簿兩本察其簿之兩頭儘多可疑之處我於該公司賬簿雖未目覩此簿無論何人均能辨别非眞我所付出股本縱無賬據然有此合同且被告亦自承認足可證實等語並由被告吳德先之律師向劉盤問之下中西官核供判被告仍交原保候改期再訊 
[萃豐衣莊停止營業]  
　　石路萃豐衣莊係由棋盤街遷往兼營綢緞洋貨各業前日該衣莊忽而停止營業聞積欠莊欵存項共有二十餘萬之多云 
[浦東新築路消息]  
　　浦東洋涇港口太古棧後面公民賈勝發等發起集資築路等情曾誌本報茲悉該路由北洋涇路迤西逺賈家角一帶長約二百餘丈上砌石子闊約一丈業己開工又該路迤西由公民張質愈許春桃王立國等發起築路刻正籌募經費從事進行開工之期當亦不遠矣 
[誤擲糞穢之趣聞]  
　　法租界永安街某米行經理兼股東之王某前日下午五時許由福州路華商雜糧公會（該會設在杏花樓樓上）散出正擬躍上包車開行忽有身衣短襖褲之二人預伺對門滙中旗館門首出其不意將手中香烟紙盒内取出糞穢一包向王頭面猛擲口中則曰順先生請爾飽嘗點心車夫瞥見即帮同追捕兩人向山東路飛奔而逸一人口中尙稱擲錯了王遂將馬褂脫下投捕房報告捕頭即飭包探查究該二人本欲投顧而誤擲王則係顧姓之仇人可知想不難調查明白也 
[米店主供訴圖盡原因]  
　　本地人朱錫元前日午後在蘇州路西段投河圖盡當經靜安寺捕房華捕查見設法救起昨晨將朱解送公共公廨請示先由八號西捕頭上堂禀明朱投河圖盡情形訊之朱供向在華界開設米店因被綸華絲廠包飯之方阿妙等十餘戸拖欠米洋甚巨向索無着所欠上午貨欵無可彌補不得巳而出此下策且有老母在堂等語俞襄讞得稟商之英卓副領事判朱開釋以後不得輕生至被欠米洋儘可具稟來廨正式起訴免繳訟費朱稱頌而退 
[汽車夫違章之科罰]  
　　汽車夫莊根生因司機不愼在滬西哈同路將江阿三之車輛撞翻被特别巡捕查見以其駛車不愼當邓抄明該汽車號數回稟捕頭請廨出單於昨派捕將莊傳至公共公堂據三十七號三道頭西捕上堂證明被告因不照定章開駛幾肇禍端應請訊究訊之莊延律師到堂代辯中西官核供以莊違章屬實判罰洋二十元充公以儆 
[烟賭案分别懲罰]  
　　虹口捕房華探目王四福包探蔣阿林薛正昌偵知虹口北四川路四十六號門牌有賭徒粤人馮金梁星李更新羅生泉等在内私立聯興總會糾集同鄉人李文廷鍾秋瞿雲吳信榮王有潘姜羅四福馬桂芬時中來等日夜開塲聚賭搖攤抓攤故特稟明捕頭協同八十四號西探目利扶司及九十八號西探前往將馮等十三名拿獲連同搜出賭具一併帶回捕房存洋保出昨經公共公堂傳訊除時中來一名保出臨訊不到外其餘十二人均投廨候示由中西探目分别上堂稟明捉賭情形並將賭具賭洋呈案請察詰據爲首之馮金等四人供認私設總會不諱李文廷供稱係在該屋内爲茶房餘人均不承認賭博皆稱入内找友俞襄讞核供商之英副領事卓君以證據確鑿豈容狡賴判馮等十二人各押西牢三月時中來抗傳不到着將所存之保洋二十元與抄出賭洋一併充公賭具銷燬 
　　又是日捕房西探目利扶司華探目王四福等前往該總會捉賭時查見該號門牌樓上所居之廣東人簡英與其友方季甫在内開燈吃食鴉片烟當將簡方二人連同烟具帶入捕房飭各存洋五十元保出昨經公共公堂傳訊祗簡一人投案供稱該屋樓上房間係我每月出租金十元向馮金轉租設立坐莊字號採辦棉花等貨運往廣東消售方友係來詢問裝貨之事我近因有病故而吃食洋烟等語俞襄讞核供與英卓副領事磋商之下以簡違犯新刑律第二百七十一條應科一千元以下之罰金姑格外從寛判令罰洋二十元與方保出不到之保洋五十元一併充公烟具銷燬 
[婦人控訴被攫銀洋]  
　　婦人嚴湯田住居北新涇鎭前日扭陸阿銀至四區四分所控被攔路攫去洋十餘元請爲究辦經李署員質訊之下命解司法科訊辦 
[茶館主聚賭之傳訊]  
　　滬寗鐵路北首談家橋地方長脚林生所開之茶館内每晚糾集多人抽頭聚賭並雇一班無賴演唱花鼓雜劇前晚有人與名小阿根者共賭牌九輸去數十元疑阿根施用僞賭手段大起衝突適四區第二派駐所巡選曾經過衆賭徒始各散去該警等歸報巡長呈報張警正昨己諭飭派駐所立傳長脚林生到案訊辦 
[烟犯均解地檢廳訊辦]  
　　前晚有馬玉琪者在某輪船上携取烟土一木箱計重三百十四兩雇舟裝運正擬攏岸間適爲水巡隊巡船查見以其可疑上前扣留向之詰問箱中何物馬言語支吾該警等遂將馬連箱拘送到隊啓視盡係烟土立即申送警察廳發交司法科訊供一遇昨日備文飭警將馬連同烟土一併轉送地方廳下午經檢察官提案預審之下判馬收押烟土存案候究又水巡捕房探目何春生前晚在蘇州河開往湖州等處之寗龍小輪上拘獲私帶烟土二斤二兩之毛海寳又在淡水輪船上查獲在汕頭私帶烟土二斤四兩之陳約當由該探目將毛陳兩犯連同烟土併送水婦捕房昨經梅捕頭諭將毛陳兩人移送地方廳請辦烟土送往海關候燬又李德勝私帶烟膏五十五盒又婦人陳王氏私帶烟土六兩三錢昨晨均在滬寗車站擬乘車前往内地圖消當爲巡警一併拘獲申送警察廳轉送地方廳下午經檢察官提案研訊一過判令分别收押候究烟膏烟土存案 
[車站查獲帶士犯]  
　　吳江人胡少雲松江人張天生均於昨日私帶烟土一一重二兩餘一重十珦餘意圖運往松江等處岅賣當爲駐南火車站之淞滬警察派出所巡警查獲立即解送二區警署訊罰 
[存欵限期還清]  
　　包新如昨至法公堂控稱商人姪媳包張氏於上年間有洋六百元存在德和銀樓經理李梅堂處立有存摺爲憑向索不付請求訊追詰之李梅堂稱此項存欵實係李茂齋持來店中存放並非原告所存須由李到來方能交出原告又稱由李茂齋之母親持彼被告店中今李母于氏亦在堂上可以作證李于氏稱實係婦人持至被告店中存放是實中西官以證據屬實着被告限一月内如數還清 
[誌謝]  
　　商務印書館東方雜誌第十六卷第三號現已出版昨承見贈一册書此謹謝 
雜評二 
[烟土案] （庸） 
　　近來烟土之案層見疊出卽就今日本報所載私土私烟之查獲已有六七起一日如此餘日可知吾人就此問題細爲推究一則可見上海方面土業中人尙在飛躍而私運之多乃相因而起一又可見内地之查禁已較前認眞私運不易蓋從前烟土之販運未必少於今日徒以禁令廢弛發覺遂少現在偵緝一經加嚴烟犯之破獲自衆由前之說可爲禁烟前途悲由後之說又未嘗不可爲禁烟前途慰 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談] （四）（十）（七）[  一之]  
　　北美洲合衆國日人譯之曰（米）華人譯之曰（美）各有無限之深意也米字象形美國爲基督敎盛行之國米字中之横豎兩書頗類基督敎中之十字上下四點又類畫圖中十字架常有光稜若干條向各方面射出者此義昔爲國會大圖書館秘書長米博士言之彼竟以米字爲其英文姓Ｒic之譯文焉其欣喜之狀有非寸　所能盡宣也我國譯文爲美美字可以會意得之不履美國者必不能知其凑巧處蓋在美利堅向有一種惡形醜熊之黑面奴爲其他文明國所罕見也黑奴之特微在醜惡不催在其膚色之暗黑亞美兩洲近熱帶之民族膚色亦甚黑但其面貌却有甚端正甚美麗者故在美民之心理中别有一種不可思議之偏見以爲醜省輩皆可賤可奴容貌端正或美麗而白晳者皆若可尊可貴之天驕子矣美惡本由比較而生新大陸因有黑奴之可厭憎而奄有北美四十八州之白晳兒遂覺可别稱之爲美民（美）字之名其國一若天造地設不容稍事改易者寗非字學家極新奇之美談乎我國最先渡美者皆苦工故常爲彼邦人所輕視近年美境各地我國中上社會之人漸見加多故美民對華熊度亦竟隠隠爲之一變中國女子鄺喜娃善歌有美名予聞之而未見其人尋彼由美赴香港同舟有海兵無數英法美之中上級軍官十六人名閨淑媛又若干人而此軍官軍士名閨淑媛輩偶於月明佳夜之演藝會鄺女士臨塲一曲均瞔瞔稱羨許爲銀槎碧漢間第一佳麗外人不好爲諛詞故盛譽之來益覺其難得也記者因友人之敦促遂亦賦絕句數章以助興焉詩曰 
　　縞袂修裳金步搖櫻唇柳眼盡難描容華絕代歌喉好不必風前鬭舞腰（西洋淑媛歌時常穏立不動中國女子每見一步一搖作讀書後背誦狀各有意趣不容强同也） 
　　萬千粉黛無顏色一世精英屬鄺家不敢人前輕粤婦祗緣海外有奇花 
　　傾國花枝耀九州况聞仙樂與清謳融圓到耳皆珠玉一曲能銷四座愁 
　　美人從古說施嬙南北而今兩喜娘歌罷定敎萬緣喜寗馨小字總難忘（北京名女伶劉喜奎等如往海外必受美民歡迎）海天無際月華清天上人間萬古情願得瓊宫來素女伴渠酣舞到天明（狀其皎潔） 
　　弱不禁風已可憐令孃嬌小更纏綿海兵箇箇如牆立盼到投懷眼欲穿（中國女子立船舷每易傾跌男子爭前扶掖西方習不爲怪 
　　鈞天雅奏譜雲和玉樹歌風動綺羅十萬軍聲齊鼓掌中華畢竟可兒多 
　　荒郊閒煞槲南樹花事闌珊櫻府春一自喜孃浮海去歌塲魂斷更無人（鄺女士在樹南校地攝影成帙中有一幀獨木峙荒郊女士親題TheLongsomeOck數字饒有意趣今女士已離槲南此時槲南之Longsome當不僅此郊原古木而己櫻府者女士產生地也日本稱其代表一國之櫻曰Ｓacnra故譯西美名區Sicramento爲櫻府以其音相近也日本每譯一外國名詞必求其工穏雅適非若我國之鈎輈格磔不可通也） 
　　勝游良會本前緣難得萍蹤聚一船此曲故應天上有他時相遇定何年（此以描寫同舟客之心理） 
　　美民無論男女皆有三種審美之感想爲我國之青年所不能學步者以文字論富於詩歌之趣味也以聲音論邃於樂歌之興會也以物象論長於圖繪之學識也前者屬思想力而後兩者則屬聽力與視力求其本原不外高尙愉快之眞美而己 
老申報 
[伶人友愛] （見光緒元年十二月二十六日） 
　　伶人梁其　跡梨圍職居小武名艶一時絕羣超倫班中翹楚其體質雄偉人以肥仔某稱之今歲仍在戲班特稱魁首其技藝固足以動人而其孝友亦可以風世矣特爲錄之初梁某昆仲三人而某居長椿堂早謝惟母是依居賤食貧嗷嗷數口會有戚吕在梨圍公所司事者也某凂其携帶入院有敎歌舞者見而悅之遂執小武業五花八門曲盡其妙善迎師意機變超羣年逾弱冠聲價異常而又善居積越數載携金回省奉母其母與之擇婚又將其金與仲弟完娶從此家道小康囊餘充積母時多疾病侍奉牀前衣不解帶其母常謂某曰汝兄弟三人惟汝最長今能自立足慰余心仲弟隨汝學習亦能餬口但有季子弱質堪憐而性情愚蠢商賈固不能即負販亦難自食其力汝宜善視之某跪而言曰兒謀食於外不勞母憂倘有餘資定潤及於兩弟母何憂焉其母聞之深以爲喜又數載爲季弟受室薪水之籌惟兄是賴年餘母殘哀毁成禮人皆稱之適甲寅紅巾之變巖禁演戲遂致失業賦閑自守米珠薪桂撫恤二弟如常時其婦私謂某曰吾等數口而養三家今汝失業而饑饉如此坐食囊空何以爲子孫計耶某責之曰吾弟非夫人之弟自少爲母愛憐長猶不善治產我今棄之他日何以見先慈於地下乎吾寗丐食必以養弟今己二十餘年其友愛亦如昔日聞梁某於亂後仍操舊業聲價日高每歲工值可獲二千餘金現在泮塘居住門第新營田連阡陌屠然富家子矣其兩弟藉以作活家亦小康聞者羨之噫世之爲兄弟者家資富厚每因長舌厲階以致不睦或因毫末資財分產時不及均派遂致積恨成怨積怨成仇甚而對簿公庭連年搆訟見此伶人能無自愧耶 
 
[戲馬臺（古蹟圖三十八）]  
　　臺在徐州城南戸部山上項羽因山築臺以觀戲馬故名宋武帝爲宋公時在彭城曾於九日出項羽戲馬臺錢尙書令孔靖百僚咸賦詩康樂明遠詩最卓著中有高碭大書戲馬臺三字爲明萬歷間人所書云 
常識 
[金剛鑽眞辨識法] [  彬文]  
　　鑑别金剛鑽眞僞之法不一茲擇簡便易行而正確可靠者列述之 
　　（一）以鑽石之邊劃玻璃板面眞者不必用力而玻璃板上己現劃痕并可由是折斷否則即再三重劃亦無影響 
　　（二）用銼刀磨鑽石直者無傷分毫贋者立生疵痕 
　　（三）以銀圓二枚挾鑽石用指力擠之則眞者絕無影響贋者邊緣即損以放大鏡檢之當可明認 
　　（四）以水少許注平板上使成圓滴乃置鑽石於其間更以針尖略動鑽石時假如鑽石係眞水滴雖隨之生動而决不崩潰否則立向四周傾瀉 
　　（五）取玻璃盃盛清水投入鑽石由盃外透察之如果眞品在水中仍光輝煥發與水判然有别贋品不然並無光彩故隔盃透視則不易明認 
　　（六）畫一黑點於白卡片上置鑽石于其前約距一時許乃隔鑽石窺黑點則眞者黑點畢顧僞者除能見點緣外餘均難辦　　（七）於有紅白斑條之布片上（紗綢呢緞亦可）置鑽石時僞者紅白斑紋均易隔鑽明見眞者獨否紅白二色每難盡認 
　　（八）金剛鑽以重爲貴故雖經琢磨磨工亦决不刻意求整致多所磨損而減重量因此鑽石之眞者所有刻面决不整齊如一僞者則否蓋磨工欲使僞者亂眞勢必磨成完整之面以增光彩否則難以逼肖此實無從作僞也 
　　（九）尋常辨水晶眞僞者恒以之　觸舌端察其寒冷之况以爲區别（眞者甚寒僞則否）鑽石眞僞亦可藉同法辨　之即以鑽石觸舌覺甚寒冽者爲眞贋者則雖寒而不甚（至其进冷之况雖難懸擬苟取己知眞僞之　以爲比較當可得其梗槪焉） 
　　（十）以鑽曝弧光電燈下歷四五分鐘復擦以木片或金類而在暗處審視之則眞者而發燐光僞者依然如故 
以上諸法固至正確但絕少經騐之人欲求無誤仍宜採其數端反復試之苟執一以繩仍難保無失也 
小說 
[牕中死婦] [  雄倡]  
　　己畢乃事而柏累堪則又逾數分鐘始至精神勃發白德世叩之曰下此將何作柏曰吾輩行且爲一小小試騐幸君一一如吾言而行吾方與密斯毛德大蘭作一席談此女郎乃明慈可人意彼陳述其是日晨與同學輩所見密斯杜猶在牕中一節乃簡潔無有倫比是日晨彼與二三同學以脚踏車於例時赴校所行處距密斯杜之屋尙遠方行經其處時偶爾回顧是亦若輩之積習蓋輩中每用密斯杜爲調詼之具毛德女郎力言眼見此婦乃行過時其牕簾半上方徐徐而起然亦特一瞥己過其行過这時則固無訛而述其寢衣之狀亦未有誤謬然又尙言一要事爲前此所未聞者一則此次其寢衣之領乃曳起而徐徐圍裏其頸項似密斯杜忽受感冒體滋不適者然此蓋具有深意存焉一則時亦見此老媪捧一紙而讀即如秀山所云者見之非止一度其披讀時有立於牕前似沉酣於此者有一次彼行過時竟遙見密斯杜出此紙於文櫃中今吾所欲試騐者即是日晨毛德女郎行過時不過一瞥爲時不逾數秒鐘所見者初非新異殆亦不復再顧質言之吾意彼乃爲人作意欺蒙耳今日二句鐘余將偕此女同行經彼牕外相距如前爾表宜準吾表則可保其無有舛錯適於二句鐘時爾試立被牕前牕簾下垂則半上其簾而又徐徐起之如是則與毛德女郎行過時所見者正同然爾須加死婦之寢衣高曳其領圍裏頸際並戴其假髮爾幸勿誤其時刻則得矣今吾行矣迨二句鐘前數分鐘柏累堪遂與毛德女郎相遇於路隅女郎固遲其至見其趨近立下車承迎然於此會之主義則茫不之省也二人徐徐並行而前柏累堪則默計其時刻方二人經死婦之居對宇時女忽大呼曰觀之則指其牕中女受驚迥顧而此牕簾忽爾疾起半上然後徐徐而起女則又呼曰噫是非密斯杜蘭文尼乎是果何說可怖甚矣柏累堪以手輕拊其肩曰吾親愛之密斯大蘭吾　語汝無事足灄怖者幸見恕吾特行一小小詭計於爾前此非密斯杜蘭文尼也持吾友加其寢衣者足證凡事自覺眞確者亦易舛誤即前次爾所見者當亦非復密斯杜殆可無疑即以爾之舛誤致此案紛糾不可遽解今行矣次日晨十句鐘前數分鐘柏累堪己踞坐白德世之室中而臥室中爲目光所不及然固密邇則一巡長及一偵探在焉白德世踧踖不寗柏因安然言曰吾意彼人當弗誤時刻來時且哮怒無己爾爲告尊紀荀有人訪謁密司忒杜蘭文尼者即引之入此白曰唯吾己爲備矣柏曰佳噫鈴動矣吾固云當强誤時刻今乃果爾時樓級上已有趣步聲門忽呀然闢客曰爾愚騃之年少何句旣見白德世即中斷其語又曰幸見恕吾誤矣君至此訪吾友乃誤入是間柏累堪急躡步至其身後曰密司忒維廉是安有誤吾遲君許時矣言時即自後力擒其兩腕客大　思掙脫顧爲柏累堪力擒弗釋軀雖壯碩無能爲力 
[自由談之自由談] [  不冷]  
　　西藏蒙古之事久己不談於人口矣今又漸漸傳述如藏兵之攻川蒙人之獨立皆足驚心動魄者也然而國人聞之不若以前之甚者蓋以國内之事尙無頭緒無暇及此也是故國之根本不定其所喪也多矣 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[中國每年應付外債調查表]  
　　（轉錄銀行遞報） 
　　滬市進出口貿易向以先令爲轉移而每届政府償還外債本利時期先令輒隨之而有長縮一般商家無從揣測本報有鑒於此特將中國每年應付賠借各欵本息及詳細情形　列一表以資商家之參考焉歷付期日借欵名目　付金額 
　　一月一日俄法借欵四五○○○○○佛郎 
　　同上天津電墊局借欵七三三二鎊 
　　華工在法工作圖（五） 
　　開支 
　　五日英德綴借欵四一三○○鎊 
　　十日正太鐵路借欵九○六九四九佛郎 
　　十七日善後借欵一○四一六六鎊 
　　二十日英德借欵五八三○○鎊 
　　三十一日庚子賠欵二○○○○○鎊 
　　共計英金四一一○九八鎊 
　　法幣五四○六九四九佛郎 
　　二月一日狄思銀行借欵六○○○○鎊 
　　同上正太鐵路借欵一四○二五○○佛郎 
　　同上京奉鐵路借欵四一七九一鎊 
　　五日英德續借欵四一二○○鎊 
　　八日中英公司借欵一一二五○鎊 
　　十七日善後借欵一○四一六六鎊 
　　二十日英德借欵五八三○○鎊 
　　二十八日庚子賠欵二○○○○○鎊 
　　共計英金八一六八○七鎊 
　　法幣一四○二五○○佛郎 
　　三月一日中法實業借欵三五○○○○○佛郎 
　　五日英德續借欵四一三○○鎊 
　　十四日吉長鐵路借欵一○四八一二五元（日金） 
　　同上新奉鐵路借欵一四二二二元（日金） 
　　十七日善後借欵一○四一六六鎊 
　　十八日津浦鐵路借欵一二五二二一鎊 
　　二十日英德借被五八三○○鎊 
　　二十六日振興實業借欵一二五二五○鎊 
　　二十七日京奉鐵路借欵甲公債付息二二五五四鎊 
　　同上又乙又七七○○○元（日金） 
　　同上又丙又二一八九三元（銀元） 
　　三十一日　　沽正水線借欵六七九四鎊 
　　同上又副又一五七六鎊 
　　同上倫敦新借欵一二五○○○鎊 
　　同上庚子賠欵二○○○○○鎊 
　　共計英金九○一八五二鎊 
　　法幣三五○○○○○佛郎 
　　日金一九六○三四五元 
　　銀元二一八九三元 
　　四月一日汴洛鐵道借欵一三○二○○○佛郎 
　　同上汴洛鐵道借欵付息九九六四九五佛郎 
　　五日英德續借欵四一三○○鎊 
　　十六日津浦鐵路借欵付息七五一八七鎊 
　　十七日善後借欵付息一○四一六六鎊 
　　二十日英德借欵五八三○○鎊 
　　三十日庚子賠欵二○○○○○鎊 
　　共計英金二七八九七三鎊 
　　法幣二二九八四八五佛郎 
　　五月一日中法銀行欽渝塾欵四○○○○○○佛郎 
　　五日英德續借欵四一三○○鎊 
　　十七日善後借欵付息一○四一六六鎊 
　　十八日廣九鐵路借欵付息三七五九三鎊 
　　同上滬寗鐵路借欵付息七二六八一鎊 
　　同上滬寗鐵路購地儥票付息四五一一鎊 
　　同上滬杭鐵路借欵付息三七五九三鎊 
　　二十日英德借欵五八三○○鎊 
　　二十一日正金銀行借欵付息二五○六二五（日金） 
　　三十一日庚子賠欵二○○○○○鎊 
　　合計英金五五六一四四鎊 
　　法幣四○○○○○○佛郎 
　　日金二五○六二五元 
　　六月五日英德續借欵四一三○○鎊 
　　十六日道清鐵路借欵三二一○鎊 
　　十七日善後借欵一○四一六六鎊 
　　二十日英德借欵五八三○○鎊 
　　三十日太東大北借欵二一○一八鎊 
　　同上庚子賠欵二○○○○○鎊 
　　同上瑞記第二次借欵四三五○○鎊 
　　同上瑞記第三次借欵五○九○○鎊 
　　同上奥國第一次借欵二三六○○○鎊 
　　同上奥國第二次借欵五六○○○○鎊 
　　同上奥國第三次借欵一四○○○○鎊 
　　合計英金一四五八三九四鎊 
　　七月一日俄法借欵四五○○○○○佛郎 
　　五日英德續借欵四一三○○鎊 
　　十日正太鐵路借欵九四○四○七佛郎 
　　十七日善後借欵一○四一六六鎊 
　　二十日英德借欵五八三○○鎊 
　　三十一日庚子賠欵二○○○○○鎊 
　　合計英金四○三七六六鎊 
　　法幣五四四○四○七佛郎 
　　八月一日狄恩銀行借欵還本付息六○○○○鎊 
　　同上京奉鐵路借欵還本付息一○○八七六鎊 
　　五日英德續借欵四一三○○鎊 
　　八日中英公司借欵付息一一二五○鎊 
　　十七日善後借欵付息一○四一六六鎊 
　　二十日英行借欵五八三○○鎊 
　　三十一日廣九鐵路墊欵還本付息五七○○○鎊 
　　同上庚子賠欵二○○○○○鎊 
　　合計英金六三二八九二鎊 
　　九月一日中法實業借欵三五○○○○○佛郎 
　　五日英德續借欵四一三○○鎊 
　　十四日吉長鐵路借欵還本付息一○六一五六元（日金） 
　　同上新奉鐵路借欵還本付息一四四四四元（日金） 
　　十七日津浦鐵路借欵付息一二五三一二鎊 
　　同上善後借欵付息一○四一六六鎊 
　　二十日英德借欵五八三○○鎊 
　　二十五日振興實業借欵付息一二五二五○鎊 
　　三十日滬烟沽正水線還本付息六七九四鎊 
　　同上滬烟沽副水線還本付息一五七六鎊 
　　同上倫敦新借欵付息一二五○○○鎊 
　　同上庚子賠欵二○○○○○鎊 
　　合計英金七八七六九八鎊 
　　法幣三五○○○○○佛郎 
　　日金一二○六○○元 
　　十月一日汴洛鐵路借欵付息九九六四八五佛郎 
　　五日英德續借欵四一三○○鎊 
　　六日粤渶贖路借欵還本付息一一二四七五鎊 
　　十七日津浦鐵路續借欵付息七五一八七鎊 
　　同上善後借欵付息一○四一六六鎊 
　　十九日京漢贖路公債甲二三五五四鎊 
　　同上京漢贖路公債乙七七○○○元（日金） 
　　同上京漢贖路公債丙一一八九三元（銀元） 
　　二十日原借英德五八三○○鎊 
　　三十一日庚子賠欵二○○○○○鎊 
　　合計英金六一三九八二鎊 
　　法幣九九六四八五佛郎 
　　日金七七○○○元 
　　銀元一一八九三元 
　　十一月一日中法銀行欽渝墊欵還本付息四○○○○○○佛郎 
　　五日英德續借欵四一三○○鎊 
　　十七日善後借欵一○四一六六鎊 
　　同上廣九鐵路借欵付息三七五九三鎊 
　　同上滬寗鐵路借欵付息七二六八一鎊 
　　同上滬寗鐵路購地　票付息四五一一鎊 
　　同上滬杭甬鐵路借欵付息三七五九三鎊 
　　二十日原借英德五八三○○鎊 
　　二十一日正金銀行借欵付息二五○六二五元（日金） 
　　三十一日庚子賠欵二○○○○○鎊 
　　合計英金五一八五五一鎊 
　　法幣四○○○○○○佛郎 
　　日金二五○六二五元 
　　十二月五日英德續借欵四一三○○鎊 
　　十七日善後借欵付息一○四一六六鎊 
　　同上道清鐵路借欵付息二○○五○鎊 
　　二十日原借英德五八三○○鎊 
　　三十一日大東大北借欵還本付息二一○一八鎊 
　　同上庚子賠欵二○○○○○鎊 
　　同上瑞記第二次借欵還本付息四三五○○鎊 
　　同上瑞記第三次借欵還本付息五○九○○鎊 
　　同上奥國第一次借欵還本付息一三六○○○鎊 
　　同上奥國第二次借欵還本付息五六○○○○鎊 
　　同上奥國第三次借欵還本付息一四○○○○鎊 
　　合計英金一四七五二三四鎊 
　　華工在法工作圖（六） 
　　星期日乘舟遊玩 
 
 
 

Page 18

 
 
   
 
