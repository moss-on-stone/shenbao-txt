# 1912 - 332 - 4914297

 

Page 1

 
 
社論 
[駁俄使要求之無理（續）（亮）（）]  
　　三中國對於蒙古須就歷史及宗敎上回復保持其舊有政體俄使之爲此言吾不識所謂政體者爲何種之政體而所謂歷史者又當以何時爲模範也蒙古立國之初尙在完顔時代不數年而成吉斯汗遂入中原浸假而合爲一國其與中國離者獨有明二百七十年間事耳清室興於東垂蒙古首先歸附自是以來遂復由分而合然則蒙古自有國以來與中國合者其常而分者乃爲時至暫清命雖傾而中外一家大勢仍無所改今顧以保持舊有政體爲言謂清時政體耶則固毫髮無所變易而抑更加隆焉謂明時政體耶則當明世二百數十年間北鄙搆兵曾無虚日不效清時之遐邇一體無詐無虞而欲其爲明世之相尋干戈從無寧日我固蒙其害矣於蒙於俄亦何利焉若謂仍其舊制疆以戎索則吾國成立之初固己信誓旦旦許蒙旗以悉仍舊貫絲毫不强以所難矣又何待局外之俄人爲之殷殷請願也耶至宗敎之關係則吾國固夙持信敎自由主義蒙固崇奉象敎而我亦未嘗不重佛法二百六十年漢蒙兩族固未嘗以宗敎而稍有違言較諸俄人之信仰希臘與黄敎如涇渭之不侔而顧深情厚貌以保護梵敎自任者孰親孰疏孰難孰易必有能辦之者矣由前言之則政體旣無回復之足言由後言之則宗敎亦無保持之必要俄使之請求眞所謂無事自擾者巳以謀并兼人國之故不恤造作毫無根據之詖辭離間蒙心俾賊人而終以自賊號稱尊重人道主義揭　弭兵爲職志者所爲固如是耶 
　　四爲免中俄　　突當許蒙　有自治權中俄衝突之有無與蒙古奚所干涉一不許蒙古之自治而中俄即不免於衝突俄使斯言眞苦索解人而不可得者矣俄人有常言曰中俄疆界相接故邦交當最親密夫中之與俄中間懸隔蒙境萬里而俄人顧謂爲疆界相接然則蒙古之即爲中國在俄人固早已承認矣夫以中國境内之一部分而驟欲分離獨立其爲中俄邦交之沮何竢煩言俄人本在局外即其有意調和論法理猶不當干預况乃蒙人本無獨立之心而俄人必爲之敎猱升木爲吾國民者寧甘低首而下心乎欲免兩國之誤會而回復平昔之邦交固非敦勸庫倫取消獨立不足見俄人講信修睦之至意今不惟不能調和且因而搆扇焉顧切切然怨吾國責人之太苛豈理也哉且所謂自治權者詞意亦至含溷今蒙人所欲得者寧獨自治權而己蓋居然謀自别爲一國自治之與獨立豈可併爲一談俄人顧輕易言之非不知自治獨立之分也特以侮吾政府迎合其避重就輕之意旨覬其不加詳察而徑允許耳嗟夫衝突由彼而起顧以是爲吾咎强權之世其尙有毫髮公理之可憑乎 
　　要之俄使此次所要求直無絲毫尙須商略之價值固當徑予嚴詞駁斥己耳使竟懾於俄勢而稍有一毫遲疑則彼數月來所矯誣造作謂我猜忌蒙族謂我蓄意壓制將更易其政體而改革其敎宗者益將造搆事實任意煽動微第外蒙對我益增惡感即内蒙諸旂亦將陰懷携貳相率棄予如遺即明知此次要求之不可輕許而以顧全邦交未肯决裂虚與委蛇不遽駁復然彼以稽延時日之故遂誣我爲有意屈從則雖他日嚴詞駁斥而亦無效力之可言矣蝮蛇螫手壯士斷腕圖家七見詎有中立之區願吾政府早定大謀毋濡忍不决仍蹈曩時之覆轍也（巳完） 
譯論 
[論日本增師（續）]  
　　近者日本報章亦有鼓吹結好中華冀其舍歐而聨日者觀於官僚派機關報國民新聞之立論則又令人咄咄可畏其言略謂中國因不能得歐洲之奥援故有親日之意以冀日人出而助之惟中國現狀如斯日本是否决意傷英俄之感情而結歡於中國今猶在不可知之數國民報此言殆謂英國現巳採用俄國對蒙政策以對付西藏英國外務部對俄之和婉旣得令譽吾人何必結一弱邦之歡而失兩强之交耶國民報又謂俄蒙交誼之眞相今猶不能知其究竟俄國嘗允保護蒙古矣所謂蒙古者果何如乎所謂保護者又作何解乎今悉茫然不明然則日本安從而行切實之舉動乎雖然大局一旦由暗而明則遠東問題之解决吾人亦望將來得有發言之權也東亞之地若非先得日本之同意日本决不許其有所變動否則日本今在遠東所估優美之地必將因以搖動云 
　　東亞之地非經日本許可不得有所變動語何簡决乎數年之前日本對華所持之說爲保全中國土地之完全今則中國之土地巳可分割矣惟分割之際須商諸日本耳其意殆謂俄國欲鞏固在蒙之利益則日本亦必在滿洲步其後塵然空言無補故必擴張兵力以逹其目的朝鮮增兵二師團實其着手之初步也然日本今日經濟現狀堪負此擔與否則實一極大之疑問而稍明事理者咸竊竊知其不可也現政府如一日不倒則國家或不致有此野心之舉惜今之政府權力有限如陸軍黨得元老院之助力則此項危險政策内閣必致反對無效且朝鮮之當道似已全離内閣之管轄而依陸軍領袖之命令進行各事蓋據確實消息西園寺内閣雖反對增師之議而朝鮮各處已在趕築此項新兵所住之營房也 
　　尙有一事亦足令人注意者則爲南滿洲鐵路今尙急需新資本是也該路現需日洋一千六七百萬元興辦各項實業夫以鐵路公司而孜孜從事乎實業其故何在適足表示其所謂南滿洲鐵路公司者卽以南滿洲轉爲日有之會社耳夫以彼國而在此國辦理鐵路本爲和平進攻之一法南滿洲鐵路之性質猶不止此直可視爲日本政府在中國一部分之代表後藤男爵嘗由該路總裁而擢陞遞信省大臣矣今雖卸職而經營滿洲之計畫則仍 
 
 
 

Page 2

 
 
　　多藉其臂助獨怪南滿公司當此日本經濟緊迫之秋乃欲籌集新股洋一二千萬元而當軸諸公亦不自量力冒險進取此豈治國之道乎 
[命令]  
　　十二月七日臨時大總統命令 
　　黄越授爲陸軍中將此令 
　　任命涂鳳書爲黑龍江提學使此令 
　　國務總理趙秉鈞呈稱據臨時稽勳局局長馮自由呈請任命楊玉如高一梅彭琦雷風易昌楫清鳳如張公民爲調查員徐達明熊克武鄧鏗張大義劉崛景定成柳楊谷兪煒蔣式凡趙中鵠鄭烈郭行健陸錦楊應錕李錦公爲兼任調查員應照准此令 
　　陸軍總長叚祺瑞呈請任命熊一弼鄧翊華爲科長應照准此令陸軍總長段祺瑞呈稱科長朱兆熊擬請辭職等語朱兆熊准免科長本官此令 
[專電]  
[北京電]  
　　俄使昨到外交部接議俄庫事件政府提出條件四欵自與俄使會商以來正式提出條件此爲第一次俄使以前次所交條欵中國尙未誠實答覆又因報紙仍多宣戰言論華俄銀行復被擁擠極爲憤懣對於政府所提條件不置可否但云即報告俄政府中國擬戰無恊商意昨會議又無結果 
[北京電]  
　　外交部接俄使函稱奉本國政府電中俄交涉應在俄京開議請即派全權大使赴俄以便協商陸總長以此項交涉以撤銷俄庫私約爲先决問題俄政府允與不允片言可决况彼此均有全權專員在京儘可開議己駁覆不允 
[北京電]  
　　華俄銀行鈔票京津間全不通行天津兌現風潮尤劇北京交民巷該行提欵者尙絡繹不絶華俄分店春源銀號昨被擠更甚 
[北京電]  
　　黑龍江近派陸軍一恊開往恰克圖中途忽遇蒙匪當與開戰彼此互有傷亡 
[北京電]  
　　袁總統以熱河逼近外蒙防務吃緊崑源恐難勝任擬簡趙爾巽往代 
[北京電]  
　　黎副總統前電大總統謂薩鎭氷去年光復時首先反正暗中維持海軍艦隊因此一律投效厥功甚偉請優加奬賚昨國務會議己决定授薩以海軍上將銜以彰勞績 
[吉林電]  
　　此間日來抵制俄貨甚烈中俄銀行鈔票亦不通用 
[奉天電]  
　　張都督條陳政府請在奉省設立製造廠一所經費約需三百萬元 
[南京電]  
　　程都督以蘇省甫經軍民分治軍政行政各費一時尙難劃清所有民國二年度上半年預算昨己電請政府展期報部 
[南京電]  
　　程都督接國務院電比領所交滬關存欵除提還捷成洋行借欵外餘悉清償滬商去年墊借滬軍政府用欵請轉飭滬交涉使查照 
[南京電]  
　　兩淮鹽運司張弧尙無到任確期昨程都督電請中央委任徐國安暫行代理 
[南京電]  
　　安東縣盜匪甚熾程都督昨電劉護軍使派兵嚴勦 
[南京電]  
　　　政司　告大清銀行商股股東限期換給新股票以便中國銀行按期應付 
[杭州電]  
　　孫文今日（八號）二句半鐘到杭軍政各界歡迎者十萬人秩序稍紊明日正午致祭先烈後即開公宴 
[杭州電]  
　　浦江義烏東陽三縣刀匪愈熾省中派新軍痛勦 
[特約路透電]  
[北京電]  
　　昨日此問各街衢張有揭貼主張以嚴厲手叚對付俄人即爲警察撕去 
[杭州電]  
　　孫中山今日（八號）乘滬杭專車抵杭朱都督以下各官均前往迎迓道旁觀者極形擁擠 
[東京電]  
　　漢城電稱寺内侯爵昨晚並未返國行期尙在未定井上侯爵與山縣公爵昨晚乖汽車至鎌倉往晤松方侯爵力勸受首相之職今日下午松方氏己抵東京各晚報皆謂松己允任首相惟松己年老恐未必確 
[東京電]  
　　現聞松正敦促西園寺完全同意今日下午元老院復行集議散會時定期明日續議 
要聞一 
[中俄交涉近狀]  
[第四次抗議書眞相]  
　　陸總長昨巳將中俄交涉第四次抗議書遵照大總統指示各節詳愼改訂於二號封呈總統府請特别審察該書内容略紀如左㈠庫俄交涉發現以來巳將月餘民國爲顧全邦交起見始終保持和平宗旨即俄政府亦知庫俄協約斷難生效曾經貴使於第一次會晤時自行聲明甚願通融恊商另定條約惟關於通融辦法種種手續尙須貴使從速開示大綱㈠土謝圖王現已來電辯明該部無承認恊約之舉動且該王爲維持蒙旗治安起見力請以軍事干涉庫倫貴使前經聲言外蒙全部願受俄國保護之理由安在㈠恊約未經民國承認則一千八百十一年之中俄伊犂條約卽不能目爲失效現在俄軍於西北等處陸續增駐是貴國己先違反定約請詳晰其理由㈠民國於邊地增駐防兵自係完全主權俄人不得強行干涉以上各節總統府已於昨日開特别會議聞不日卽行提出交涉云 
[俄使堅請通電訓令和平]  
　　俄使因各都督主張征庫迭次來軍義勇勃發因之於議約進行頗有窒碍近日與陸總長迭次交涉所持理由一俄皇迭據各處領事及駐紥中國内地軍官報告均謂民國巳實行備戰以議約爲緩兵之計俄皇不免疑慮一俄外部從各方面觀察中國情形以爲各省都督多係革命元勛旣作戰備蒙事斷難和平一俄國各報接駐京報告亦以各都督電文指爲確實計畫因之一般輿論不免亦採激烈主義有此三種原因必須中政府訓令各省俾議論平和以便免生誤會方可和平解决云 
[中俄同發退兵訓令]  
　　中俄交涉兩方面皆以退兵爲藉口聞政府對於撤退軍隊本有碍難之處刻由法公使與兩方申明要約中俄兵隊同時撤退並由兩國政府同下退兵訓令矣 
[德比荷奥四使担任調停]  
　　中俄交涉問題經日法美三國出爲調停後其他各國公使均處於旁觀地位以覘將來之解决刻聞外交團日昨特開會議以此項交涉遷延未决將來恐終致决裂因擬再行加入四國參預調停聞德比荷奥四使均願担負調停之責 
[大借欵商訂墊欵始末紀]  
大借款開議後近日財政總長巳與六國銀行團訂定墊欵草凳外間因此喧傳有借欵成立之說實則草合同雖稍有成議内中種種問題尙待解决者不少據銀行團外之某外國人言銀行團實不可靠縱訂草約若至實行交欵時則必又生種種留難苛索况優先權不取消變借爲墊已自不可而現訂之草合同又附一條件云必中俄問題解决後此合同方始簽押觀此種種將來大借欵能否確實成立尙爲一大疑問也茲分誌其情形如左 
[㈠草合同之内容]  
　　此次借欵開議之前銀行團即提出四條件如審計院法應先得銀行團閱看同意鹽政處聘用銀行團公推之洋人爲顧問及委借欵專員等現訂草約上前二項大略相同其上次屢經磋商之監督財政等苛虐條件槪行退讓 
[㈡匯豐銀行之壟斷]  
　　大借欵成立之難即在克利斯浦十四欵之優先權欲廢此優先權必許克利斯浦加入銀行團然此爲匯豐所最反對其故以匯豐爲受英政府補助之銀行專辦通商匯兌事項克利斯浦前次獨立借欵與匯豐感情甚惡匯豐尤恐許其加入則伊在中國匯兌事業必爲克利斯浦所奪故堅持不令加入然優先權不取消則借欵終不易成故雖草約成議仍須避借欵名義而假道於墊欵二字以圖掩飾 
[㈢克利斯浦財團之預測]  
　　克利斯浦財團發行之小借欵債票初在倫敦市塲價值甚低近日甚形增漲巳由百之八九漲至百之九三然尙不能謂有何等之結果蓋倫敦利率通常不過三釐半而五釐債票竟不十分踴躍故克利斯浦亦頗受此影響近雖堅持不肯取銷優先權將來之結果恐非合併銀行團則給與以五十萬元之賠償金云 
[㈣先交墊欵之傳說]  
　　大借欵條件磋商業有頭緒惟合同尙未能宣布且不能即時交欵惟年内可墊撥華銀一千萬元云 
[熊希齡之銀行政策]  
　　熊希齡前次提議以銀行政策整理全國金融曾將辦法通電各省己得十六省都督之復電贊同迭誌前報聞熊氏此次入都即將參合各都督　　妥籌一切期於實行茲將熊氏主張銀行政策紀其大要於下 
[㈠整頓金融之必要]  
　　國家財政困難現達極點皆由金融機關之停滯不靈各省銀根吃緊紙幣價落其弊卽在紙幣金融現欵缺乏工商各界幾瀕死症不急整頓金融則稅源日竭財政愈不可理故擬定中　設國家銀行各省設省銀行並奬勵民間設國民銀行以募集公債爲資本前提以直省田賦爲攤還後盾並委託外國銀行發行付息以昭信用如此則中央地方統系貫澈金融活動即在乎此 
[㈡借欵之關係]  
　　開闢財源必賴大興實業將來如築鐵路開鑛産辦各種工商業皆非得最鉅之欵不能　辦倫敦借欵旣不敷用六國銀團復肆把持卽令有成而　失主權爲害滋大如能組織最大國家銀行自由　集使内外國之資本兼收並蓄將來興辦事業不難著手與專恃外資以爲生命者利弊自懸絶云 
[俄庫協約之痛定痛]  
[庫蒙訂約時之眞象]  
　　昨得京函云京師有人近得庫倫專函述及俄庫訂立協約時之情形頗爲詳晰雖爲日已久而眞象或可考見亟錄於下此間電局受俄人監督不肯代發中國電報祗能由郵局通函俄使廓索維慈於上月十一日往謁活佛力言中國革命時之殘殺兇悍目前已成無父無君之國其結果必至大礙黄敎之發達觀其攻擊達賴喇嘛殘殺藏民之舉動預料將來對待蒙古亦必如是且中國内部現正紛亂不巳蒙古欲圖獨立此正其時况蒙古所産大豆本極豐富中政府坐亭其利並不爲蒙人謀幸福惟日以兵力壓制其生機旁觀諸國多爲不平且清代以前蒙古並不附屬中國今清鼎旣移蒙人當然脫離中國範圍俄人素與蒙古親睦每擬出而匡助今見庫倫雖巳獨立無如勢力尙弱苟不求助俄國前途極爲可危俄皇有見於此深憫蒙人無告特派伊來相晤如有求助俄國之事當無不可應允云云活佛當時答以將來必有大事求助惟目前尙無所需廓使不問如何竟出草約一紙强其簽押謂此約成立俄蒙兩國邦交當益親密惟活佛仍未之允答謂尙須將協約内容交諸王會議方能定奪廓使詞窮辭出翌日活佛卽開第一次會議查隆治美大喇嘛極力反對謂俄人野心勃勃最不可靠其所以交歡蒙古不過爲一巳私利將來勢必吞併蒙古以償慾壑觀其虐待西比利亞人民可以想見一斑當時與議諸人多爲感動其力主親俄者僅興泰親王及土斯公爵耳以故是日卒未决議嗣後廓使無日不在領事署與諸親貴相晤煽動威嚇不遺餘力旣誘以利復恫以害蒙人本無知識卒爲所愚所議協約四欵業巳簽押此外各條及密約全稿因所索權利過重蒙人逡巡不敢簽押惟以後如何則未及知現庫倫外交大臣對於此約亦不贊成屢擬辭職回旗惟活佛未肯照准故不果行云 
[俄人約後之言]  
　　哈爾濱俄文日報中近載一文評論俄庫私約之事其標題爲中國無要求取消外蒙内政自主之鐵証立說至爲荒謬亟譯之如下本年春季俄外部在議院演說云俄國不能同等看待内外蒙古邇來外蒙頗渴想維持自主權每欲傾向俄國當時俄政府力言不注意内蒙古事自此俄政府之宗旨已 
 
 
 

Page 3

 
 
定至廓索維慈氏前往庫倫時華蒙人咸料及北蒙將自立爲國俄政府　方面前巳屢拒蒙人受俄國保護之請惟蒙人若求之再三亦不得不稍示從權况北蒙地理與西比利亞接壤較與中國密切中國在彼三百餘年未實行吏治權故蒙人程度甚低蓋外蒙雖與中國斷絶連屬未見中國範圍縮小且可易於防守邊地惟華民近日頗不滿意俄人如各處開會演說大都反對俄國以華人之心理咸謂外蒙向屬於中國今遽然分裂頓覺不安其實外蒙屬於中國者不過虚有其名且中政府每因外蒙損耗國欵今論者以爲蒙民皆係同種不容其左南右北勢將全蒙人民統屬於庫倫皇帝且庫倫活佛久有意爲全蒙皇帝初俄國己勸其不可侵擾内蒙不意近據電傳又拘獲内蒙某王此舉徒使内蒙各王恨其專横内蒙古王公深信蒙人同種自當合力進行無如内蒙出自成吉斯汗後裔每倡議外蒙隨其承認共和然蒙民以爲内蒙各王附合中政府未見其能有外蒙之自主權今蒙人果以同胞爲重内蒙古各王雖實心内向亦將不得已而臣服外蒙庫倫果如此全蒙將受俄國保護在直隸以北則立一蒙古國固然華人不滿意於此然俄國常照會中國確無陰謀更不至再踰乎布告全球者範圍之外蒙古活佛爲蒙人民所信仰無不尊其爲敎主今旣改爲皇帝以一人而兼政佛兩大權並無後人之可傳故一旦逝世其所操之權必四分五裂查蒙人向有轉胎之說每次活佛去世必坐待另投他胎轉生且不僅限於一處一旗然則處今日之時代若活佛故後坐候其轉胎恐胎尙未轉而地己不保是以庫倫將來之皇帝必不能待諸轉胎之人且轉生之活佛有時在内蒙或西藏是故今之活佛必在生前傳位無疑不然靈魂一出其大權不保矣今之活佛年歲巳高此間題實不容再緩固然政權敎權操於一人之手其勢力異常鞏固無如黄敎之活佛有以上種種之障得勢不得不爲之劃分以作一勞永逸之計否則事權未固而變動遽然發生云 
[中央司法會議第三日紀聞]  
　　初三日下午一點司法會議開第二次會議長王黻煒首宣告各股舉定審查長法令股馬德潤總務股羅文幹民事股王淮琛刑事股江紹杰監獄股蕭仲祁接議昨日第三案專審員之設備案復由提議人沙亮功說明理由周兆沅謂此項官制行實有種種困難第一是經費在各地方官萬難允許擔任籌辦此項經費第二是用人之難且專審員一人萬難辦到如州縣官擔任此項本由多數人之相助方能辦有成效如專審員一人固難辦到即二人三人亦難辦有成效夫以地方官而兼檢查官之職固爲不當然由種種方面看來實爲不得已之辦法故本員主張此案現時可以暫不提出黨積齡主張專審員權限劃歸行政地方官之下庶得行政地方官廳之相助較易收效而經費亦易籌辦不然使此爲獨立機關實有種種困難孫熙澤亦謂獨立機關不易辦到潘學海謂諸君主張不一但謂劃歸行政官權限之下使司法不能獨立本員絶對不贊成王耒劉恩格皆請表决此案成立　否議長請贊成此案成立舉手多數沈寳昌又請付審查議長請　成者舉手多數遂議本日議事日程第一案不定期刑案會員駱通提議首由提議人駱通說明理由略謂不定期刑乃刑期無定得由司法官自由伸縮之務使犯罪者改悔而後巳不然入其中不知以爲恥甫出監獄之後卽復犯雖十次不能改故宜採用無定期刑以罰罪查此項法律發生於紐約愛彌達盛　化院院長布勞克惠君自一千八百七十七年至今數十年中幾通行於全國我國欲改良監獄非用不定期刑不可報告畢潘元敉謂本員甚爲贊成如新刑律即採用此主義可見我國早已採用此主義廖維勛謂本員對於此案亦甚贊成蓋非有此不足以活動也陳彰壽謂此案固甚善但有不能辦到之處現在人民對於法律尙未十分信用若如此行恐生騷擾劉瑞琛謂此案實行恐難辦到其最不易行者即審判之關係如幼年犯罪及累犯罪無明文規定者甚爲不易駱通謂本員亦不敢希望於司法會即能辦到不過藉此作爲一種參考而已沈寳昌謂如同等之罪定用同等之刑期此人數日而改悔彼人數月而不改悔者故非用不定期刑不足以資變通本員對於此案絶對贊成馬德潤謂此最新學說諒無不贊成者請表决議長謂贊成此案成立並付審查者舉手多數第二案民國二年監獄籌備議案會員吳承仕提議提議人說明理由後稍有討論卽付審查第三案審判上宜採用宣誓制案會員馬德潤提議提議人說明理由後討論良久匡一劉蕃楊長溶等皆反對此案沈寶昌駱通劉遠駒等均表未贊成表示贊成者少數反對者多數此案遂廢棄表决畢散會 
[副總統保存團隊之四大理由江漢湯湯武天洸洸]  
　　中央對於俄庫私約問題决以和平外交手段磋議不主張用武力解决曾通電各省將各項敢死團隊取消在案茲聞黎副總統以外交解决一層係屬對外問題妖僧叛離非以兵力從事萬難屈服昨日特電政府决以武力征庫解散團隊之議萬不可行其所持理由有四㈠武裝爲解决外交之後盾况俄人其於問題未決時己增兵駐蒙將近六師其存心叵測婦孺皆知望政府勿再因循延玩以厚彼之力而懈吾之氣此不可不以武力征庫而團隊不能解散之理由一㈠妖僧反對共和蓄心創亂縱俄人取消協約亦必大肆撻伐以張國威厚集兵力以防不不爲保護領土防患未然起見此不可不以武力征庫而團隊不能解散之理由二㈠俄人經營蒙古及東三省匪伊朝夕蒙古如稍退讓東省卽入其範圍各國援利益均沾之說則片馬西藏俱非我有矣急宜乘此民氣方漲之時聲言用兵征庫俄人如出面助逆移　擊俄縱敗亦不過祗棄蒙藏片馬之土地况勝敗之數猶在不可必乎此不可不以武力征庫而團隊不能解散之理由三㈠二十世紀國際交涉有强權無公理此次俄蒙協約改爲中俄協約俄人窺蒙己久焉肯退讓則其最終之結果其無良善也必矣稍一失敗必貽舉國人民之怨懟况是時論兵有百師之衆論餉除各省擔負外又有華僑及人民捐募之協濟在厅一戰因俯順輿情鼓勵民氣起見此不可不以武力征庫而團隊不能解散之理由四 
雜評一 
[進步歟退步歟]  
　　前清時代各省諮議局選舉時一般醉心議員頭銜者憑酒食徵逐之資以行其運動當時論者譁然謂此實選政之大垢 
　　今則愈不可思議矣聚數十百人一鬨而進攫得投票紙若千張振筆直書任意塡寫揭開匭蓋整疊投納一人可投五六次一次可投十數或數十票旣不必運動他人更無須破費酒食其直捷爽快如此 
　　嗚呼進步歟退步歟吾無以名之名之曰强盜行爲之選舉 
倫敦通信 
[英法報紙對於借欵之言論（侃叔）]  
　　各國報紙日來論中國借款一事最多就中以英法輿論尤爲注意法於新借款全取反對態度英之輿論至不致有謂中國理由充足自應保持其經濟上之自由不宜受資本團挾制者有謂克里斯浦不顧大局但圖目前之利罔計將來之害者其至奇之一說則謂白啓祿克里斯浦爲俄國經濟上間接機關乃俄亞銀行之聨號以千九百九年十一月一日成立此次借欵新財團中實有俄羅斯工商銀行及俄亞銀行在内而俄首相科哥哲夫尤與白啓祿有密切之關係九月二十日哥倫日報第一千零九十四號論之尤詳謂俄政府首出提議要求速付庚子賠欵則顯係先以此借欵爲餌而因以事其迫脅欲引中國自蹈網羅以便俄之進行而已泰晤士報著論略謂（試爲中國設想此十兆磅之借欵成立利益果何在乎列强現已同意要求中國盡付所有欠交之賠欵及他項借欵墊欵之本息算至今年十二月止中國應即付出者已達三兆磅之巨額此外尙有他欵須於明年正月付出而比國墊欵一百二十五萬磅六國資本團墊欵一百七十五萬磅以及德國日本各小墊欵尙不在内計其總數實不下九兆五十萬磅己去借欵十兆磅中二十分之十九是此十兆磅之借入殆與不借相等中國盡償賠欵經濟不能周轉中國不償賠欵則庚子條約載明列强可以監督鹽稅是其結果仍與盡允六國資本團之條件無異又何用此擾擾乎况六國資本團解散則中國政治上之危險更大列强將各出其單獨運動互求擴張權利無復連合一致則中國對付更難英之政策重在監查用款倘借欵不受監查將來財政必陷於不可救藥之地步而列强干涉之禍亦隨以發現矣）（未完） 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[副總統禁止藉端擾民]  
　　黎副總統以苛細雜捐乃前清秕政往往輾轉　手弊竇　生總之有害於民無補於國是以上年鄂軍起義首將各項捐務一律蠲免現值兵燹之餘瘡痍未復方休養生息之不　　能任事　削此次俄庫私約政府正在嚴　交涉以期和平取消未必至於宣戰卽使訴諸武力此項遠征巨餉事前亦自有正確之籌備豈待民間敲脂吸髓以致外患未靖内亂先萌乃日來迭　各處人士紛紛來轅具禀如蕭時中則具抽捐勸捐額捐三條蕭藝林　仿　捐法辦　　仿厘金法抽火車輪船搭客各捐　楊功則請設勸捐事務所杜靖則請實行國民捐省設軍需總團縣設分團每縣團員二名團勇十名施行强迫捐法陳振庚等三員則請辦救國國民捐省城設局各縣分辦姚雲錦等四員則擬簡章八條分爲地捐畞捐舖捐僚佐管敎各捐志士捐　民捐　名目又彭維藩等十員則請設勸捐演說團由警士收捐又江漢大學農林中學官立法政等校謝達等十　則陳助餉十策請辦積榖富紳公欵公産各捐各等情該員等知心救國固自出於至誠而流弊所及或尙未經　查不知如有子文弦高卜式其人不難自行赴官報捐何待該員等前往勸　至勸募之戶所捐幾何無論杯水車薪於事　濟　多設局所四出勸收廣立名目多費手續其中冗員浮　民豈堪命即令尙不至此而國家浩大餉糈豈希望此瑣碎散漫之　且一聞邊釁卽思竭澤而漁倘再有他事發生又將何以處置謀國是者不應若是輕率也昨特剴切批示該員等各安本業勿得藉端紛擾以後關於勸捐募餉等項禀摺并飭本府收發人員不再收受以維邦本而恤　艱 
[蘇常鎭揚省議會初選現狀]  
　　本月六日爲江蘇省議會初選舉之期茲將蘇常鎭揚選舉現狀分述如左 
[蘇州]  
　　蘇城省　會議員初　投票第一　在試院内場内規則凡投票人入門者先自簽名於簿領取小票方往號内在選民底册上查對如果名姓相符卽自簽到字於冊由管理員加職方可換領選舉票至大堂書名投票畢從後門而出是日到所投票人數雖多幸場内布置得當尙無擁擠之虞計自早八時起至晚七時卽巳畢事矣問有投票人領到小票往對底冊或名字不符或底冊無名因而退出者甚多其名字不符者大半係底冊書選民之號而小票則書名字或底冊書名字小票書號致有不同至底冊無名者皆係當時關查時所遺漏現聞各該選民均以無端剝奪公權心有不甘均　具書質問監督並須呈請總監督核示是日共和統一國民自由各黨及各團體均在試院附近如定慧寺雙塔寺等處特設選舉人体息所　發休息券並派有招待員備有午膳茶點等物凡本黨　舉人　所招待頗爲周到亦一運動選舉之手叚也 
　　另函云昨日省議會議員初選舉所有第一區選民巳奉宗監督規定在定慧寺巷前清　院内投票各政黨如國民共和統一等黨均派　理　二員　同料牌簽名處管理　係閃間卿王鼎等六十人監察　係汪恩錦陳昌壬等十七人領票處管理員係張嘉樹申彤藻等十人投票處管理　係　鐸　廷藩等六人均由宗加彌君塡給委任狀在投票所組織一切共設投票　十一隻並在蘇公弄内另闢後門以便各選民投票後從此路退出以免擁擠前門排列軍隊保護會場以是秩序尙稱整齊云 
[常州]  
　　常州前因屠寄抗不交印孫靖圻被逐去任故省議會選舉手續極不完備及程知事於五號到任以時間　促不及辦理通告展期六日傍晚屠寄堅邀程知事進署晚膳逼令取銷展期通告准於六號投票故各區投票所因期限迫促佈置不周管理人諸多作獘竟至一二四五六七八九等八區投票所均被公民打毁第四區係通江孝東孝西三市鄉合爲一區投票所設西夏墅選民共有一萬餘人票紙票　照章應於七日前分送到投票所乃竟於投票期先一日始行送到而公文中則塡明十一月十八號顯係倒塡年月投票所接到公文儘一日内布置以致諸多忙亂此激成暴動之一原因也本區合三鄉爲一區人數衆多乃投票簿僅分五冊籖到之人不能隨時魚貫而入擁擠不堪遂致秩序大亂此又激成暴動之一原因也三鄉公民遠近不一有一部分公民自晨渡江至午始到投票所本擬投票後卽日回家是時公民愈聚愈衆前者不能退後者不能進管理員無妥善辦法甚至簽到者不給票而未簽到者反得票紙　人數張獘端百出見者不服指斥其獘一喙百應時巳下午三時來區投票之人尙不及十分之一其勢萬不能一日了事於是一般未投票之人羣稱我輩旣不能悉數投票則以前所投之　斷不能作爲有效令我輩向隅當時投票所中人聲鼎沸此又激成暴動之一原因也是日孝西鄉丁某備有酒飯將傳單一千三四百張預備袖内邀約私黨冐名頂替各給一紙並小洋兩角令一干人蜂擁入投票所而眞有公民權者反被阻於門外是以大動公憤羣　孝西鄉自治公所大駡謂若輩無公民權者竟有吃有用我輩公　　此欲求投票而不可得如此辦法不　死不甘心非將所投之票盡行焚燬不可遂一哄入内致成燬票之結果此又激成暴動之一原因也 
[鎭江]  
　　鎭江城區選舉投票所在城内萬壽宫選民異常擁擠其中種種怪象不勝枚舉如領票後有呆立寫票處待人代書者有帶運動人名片依樣照寫者有張冠李戴者有起而揮拳者有搗毁洋燈者有鑿壞寫票處之桌者甚至將人名簽字冊搶去者有囡人多擁擠未投票而退出者嗣經管理監察各員商請監督蒞場將大門暫由守衛人攔阻始稍稍恢復秩序是日萬　宫左近沿街一帶交頭接耳費心費心之聲觸耳皆是直至日墮　嵫人影始漸散去 
[揚州]  
　　揚州城區選舉投票所在前江都縣署代理民政長鄭頌周君於早間八時親往投票所監督道經府學署前見有不逞之徒僞造民政署禁止投票告示竟　奉有大總統電令示禁並將廢示縣印挖下補於該示年月之上鄭代理民政長深恐搖惑人心隨至投票所繕示更正以杜莠言公民甯錫康因受某某運動代爲招徠投票將他人証券搜集多分署名投畢由前門進後門出先後數十起經監察員辛漢春張惠吉等查出斥甯違　不准再至乃甯又復派充堂跟丁之陳二等多人至所代投復爲驗証員王虎榜等查出名姓年歲不符當衆將票扣留并將陳等交由駐所防衛警察看管具結自認代投始行釋放 
[莊鏡蓉案之餘波]  
　　蘇省高　檢察總廳令云吳縣地方檢　廳　送莊鏡蓉勒斃莊張氏一案内屍兄張善昌委任律師聲明再議由呈悉該　要點在證明勒斃與自縊情形現在業　該廳命令主任檢驗員邵德成等西　惠更生等開棺蒸檢得大小胃中剪碎黄金百零七粒計重三錢七分　係生前吞金自縊身死各具鑑定書存案並經該廳引據洗寃錄證明吞金後自縊身死原因等各在案是該案莊張氏並非勒斃實係吞金自縊身死巳無疑義該廳預審斷定不起訴處分自是正當辦法該告訴人張善昌委任律師史棠薛雪等聲明再議雖出於憫憐莊張氏之苦衷究未能提出莊鏡蓉之罪狀本廳詳核該案全卷曁聲明再議書並該廳陳述指駁再議意見書等斷定　鏡蓉雖無殺人之罪實有猥褻之行按諸法文固宜制裁惟事在赦例以前應仍免予起訴以符法令至莊張氏以名門淑德全義成仁旣决死於屑金又捐生於尺素握椒之性以芳烈而逾辛卷葹之草因心拔而竟折蒸骨之恨何極疑獄之剖三年其志可嘉其情更慘况復楊花秋白未封齊女之墳燐火宵紅終有寃禽之哭九原可作不平謂何其屍棺一具應由該廳責限伊夫莊介祐於十日内從優禮葬如遷延逾限着卽傳令張氏領葬以妥貞魂庶使茂陵玉盌長閟人間蘭臺彤珥振芳奕世此則本廳褎卹壯張氏之至意也該廳其敬遵之所有莊介祐及聲明再　人等並仰轉飭　照全卷兩宗曁封固碎金一百零七粒靑綠銅錢兩枚并印封等一併發還此令 
[江蘇屬官征庫將校團成立會紀事]  
　　江蘇屬官征庫將校團於十二月六號午後二時假昇平荼園開成立大會屬官到會者千餘人座爲之滿首由主席周治平君宣布宗旨略謂俄庫私約非以武力對付斷難得美滿之結果且逆庫之原動力又屬暴俄非得强勁之武力僅可征剿庫逆不能抵拒暴俄此所以有組織屬官將校團之舉而制勝之要着聨絡内外蒙人以蒙攻蒙即是征服庫逆果能常保衆人一心犧牲性命不以俄人爲可畏暴俄雖暗助　逆而俄之革命虚無黨等痛恨專制垂涎共和躍躍欲試諒不敢與我公然宣戰即戰亦敢斷必勝欲爲强國實在此一舉衆鼓掌不絶次由楊飛霞君報告團内組織及進行辦法衆均鼓掌贊成繼由徐源泉君宣布公舉李徵五君爲本團團長劉繼星君爲副團長楊飛霞閻綬衡章復江石之鐸君爲參謀周治平趙秉衡君爲副官應季審江國春君爲軍需賓果王一匡爲軍械張榮齡高華爲軍書劉繼毅吳紘羅壽亭錢運方鄭疆孫鐸朱俊譚敬澤劉義章朱國祥君爲步隊代表秦維漢代斌輔王慶祥君爲機關槍代表徐源泉蕭光　君爲軍官探險隊代表次由劉繼星閻綬衡蕭吳劉義章王慶祥薛瀚湯　和諸君相繼研究辦法並痛憤演說衆均鼓掌是日至始至終人雖衆而肅靖異常人心如此蒙亂必易於削平並將致中央政府電文錄左 
　　北京大總統副總統參謀陸軍總次長鑒庫逆至今非兵力斷難取服同人等身爲軍人責任攸歸現得屬官千餘人組織成屬官將校團本日巳開成立大會衆人一心誓征庫逆擬即開往張家口附近候遣除懇本省都督代電外敬電候復江蘇屬官征庫將校團李徵五劉繼星曁屬官千餘人叩 
[吉林籌備征庫大會紀事]  
　　吉林省議會於十一月二十七日召集各界開會是日各界代表到會者共五十餘人午後一鐘振鈴開會先由該會議長慶君康報告開會宗旨係徵求對待庫倫意見諸君有何良策請各抒所見以備採擇分請舉辦云云府議會代表楊作舟君謂日昨國民黨假貴會議場開會各黨員發表意見巳登報紙其中極有可以照辦者如設立愛國糧台開使行軍手票組織學生軍購置軍械等項仍求貴會公同贊成以便迅速辦理等語省議員張文翰君謂前當征蒙時本會議决咨請都督札知官帖局開使官帖一千萬吊專備購置槍械現當外蒙事急仍當請提此欵實行購備云云勸學所代表楊毓峰君謂貴會旣議决購備軍裝專欵一千萬吊不准他項動用何以貴會日前覆劉君文田函云此項開銷征蒙費五百萬辦理林業三百萬購置鎗械僅二百萬並謂當時議案卽如此取决何以前後兩歧現當外患日亟試問林業與備戰孰輕孰重貴會爲全省代表請熟思之云云省議員賈明善君謂楊君之言鄙人極端贊成不但林業宜緩並一切不關輕重之新政均應停辦騰出欵項預備武裝云云全體鼓掌省議員文元君謂鄙人條陳對於吉省應預備者四條除應守秘密者外餘卽急辦備警等事對於中央應請速辦者七條如開不兌換劵萬萬元分發各省用備軍餉等語嗣即國民黨代表劉文田敎育會代表初兆聲議員張叔平諸君所發意見大槪皆以預備爲入手辦法持論均極穏健至最後解决各團體各舉代表二人每日齊集省議會籌商辦法以便將各界意見分别咨請剋日實行議長慶君亦極贊成遂閉會時巳鐘鳴四下矣 
[皖商會監督日商辦米之辦法]  
　　皖省各政團以柏都督私與日商訂立合同賣米七十四萬石前由省議會通電取銷賣米合同本月五號又經商會在明倫堂開會議决辦法並請都督蒞會宣佈賣米政見詎有程鳴鑾蔡錦堂等在皖民公會開會取消前此通電主張賣米以全柏都督面子當由柏都督派代表胡君萬泰到會遂公議辦法四條如下㈠議决所賣之米數不得過七十四萬石以外再行加增㈠議决公請行政廳出示宣布說明理由不准高抬時價㈠議决由各政團公推二人請都督派委到蕪監督日商據條約所賣米數㈠議决蕪湖所賣之米以四成售日商以六成歸本國銷用　巳交由胡君帶呈都督施行惟尙未得正式答　云 
[吳興日商違約滋事之交涉]  
　　吳興縣方知事函覆駐杭日本領事云深澤領事先生台鑒本年十一月三十號接准貴領事電開華人夏嚴陳岳胡等均係上海日商伊籐重吉之僱用人旣有條約第七條之保障且按據合同採辦米石尊處何以視同草宼務望决勿苛虐毒責并請卽將伊等釋放倘終不肯祈卽解交上海華官以憑事証而便由駐滬總領事向其妥辦本案另與朱都督妥和辦理外合先電達希卽施行并復爲盼等情到縣准此查洋商入内地採辦米石非經敝國本省都督准己難照行而此次貴國商人鐵村重吉等及華夥夏廷棟等前來吳興並非採辦米石實爲勒收債米且敢私入各鄉持鎗滋事鄉民惶急幾釀巨禍　問安分商人果如是乎吳興非通商口岸果可不用護照任意持槍出入乎敝署爲尊重條約敦睦邦交起見故鐵村重吉等三人早經妥派員弁護解到省呈請敝都督轉交貴署核辦以清界限而符約章至夏廷棟等六人縱爲伊籐重吉听僱用仍爲敝國之人民查中日通商行船條約第七條原文日本臣民在中國通商口岸可僱用中國人民辦理合例事務中國政府及官吏不得阻碍禁止尋繹條文意義蓋爲日本臣民在通商口岸辦理合例之事深恐中國政府及官吏阻碍其僱用華人是以有此規定 
　　非謂凡遇華人一經日商雇用無論所犯何事所在何地中國官吏便不得禁阻之懲辦之也今華夥夏廷棟等旣在内地串同洋商私放債米且又持槍騷擾此係敝國内地治安所關而事証又在吳興按之法理斷不能交由上海華官及駐滬總領事妥辦其理甚明現在該華夥等已奉敝都督命令送由法院懲治惟鐵村重古等私入内地持槍滋事殊爲貴國文明之累夙仰貴領事深明法理主持公道想必能尊照約章嚴行懲辦以儆效尤而敦睦誼敝署無任盻切此復吳興知事方於笥敬啓 
[雜評二（萍）]  
　　中國今日普通人之習慣在徒有競爭之心性而無道德之思想以致每遇一事往往軼出於法律範圍之外如今日之各地選舉競爭者然謂爲熱心過度也可謂爲共和程度不足也亦無不可 
　　記者夙昔嘗持積極的嚴厲敎育主義普及全國以淬厲其道德思想崦增高國民之人格不幸事與願違忽忽十年目擊敎育之前途江河日下今日者共和告成故我依然徒令此一般無識靑年肆意横行以爲共和之蠧夫亦大可哀巳 
　　是故爲今日之補救計非汲汲注意於嚴厲敎育不爲功否則日復一日而心性習慣猶靡然如往日事也共和之前途尙可問乎 
本埠新聞 
[出洋留學之引渡]  
　　中國靑年會留學招待部通函各省敎育司長云敝會於前清宣統元年組織留學招待部爲便利留學界起見無論何省學生欲至何國留學經本部招待者可免人地生疎之患而有賓至如歸之樂上海爲留學諸君必經之地於路經上海時只須預期通知本部當於輪船抵埠時派人上船妥爲照料並爲選擇旅館（將來添造新屋後即可就會中寄宿又可省費）代請護照預定火車輪船各票敎授西俗禮儀及留學種種布置歷年來成績卓著早爲留學界所推許現值民國成立需才孔亟留學海外者勢必聨翩不絶然遠適異國雖不望洋興歎未免茫茫何之此本部對於留學界關係尤爲重要也深恐遠地未及周知特寄呈簡章一份至祈察鑒倘貴處遇有派遣學生出洋須道經上海者可請預先賜函知照約何日到申届時自當派人至碼頭招接以符本部歡迎留學生之本意 
[李統領保全軍界名譽]  
　　閘北近有一種奸徒冐充光復軍步兵招搖訛詐而無知兵士猶時與地方人民因事衝突遂致漸生惡感茲經該軍統領李徵五君訪悉大爲震怒以步兵早經遣散所有馬兵一團亦己調往徐州駐防目下司令部僅留衛兵二連凡有出外者均穿軍服並給有出外證據何堪冐混除派員嚴查並飭各營官長切實誥誡外前日乂出示曉諭各商民如有以該軍步兵名目在外招搖者即係流氓假冒許卽扭控並切戒各官長兵士嗣後如再有與人民衝突情事不獨該兵士當從嚴懲究即該管官長亦有應得之咎云 
[市議員張承綬提議案二則]  
[㈠保守大境廟産]  
　　查大境廟宇載入志乘爲本邑名勝之一其基地性質旣審定爲私法人之公産公家應負監督保管之責茲因修葺關廟塡築花草浜無欵可籌擬援例外通融變賣地一畝四分八釐以公濟公議决在案其餘公地若不妥爲收管終爲覬覦之漸擬請將全地十畝九分三毫内除出賣之一畝四分八釐連同關廟基及出路應佔若干外尙餘實地若干請董事會飭丈明確繪圖公布實行收管以之出租造屋如已由羽士租出在先者亦應向市政廳換立契約繼續有效其未出租者應由市政廳主張似此辦理旣收保管之效又杜覬覦之漸右案經衆議决由董事會歸入清查公産案辦理 
[㈡整頓路政應請警區注意輔助]  
　　查自治精神首在路政路政良效尤賴警區之輔助前總工程局整頓清道路政後店舖招牌己一律収進而碍路各攤亦不准擺設取締有案自治之效漸見進行現自光復以來城廂内外各處店櫃招牌逐漸佔出而碍路各攤亦尙數見設竟互相效尤自治前途尙堪問乎應請董事會呈請民政長移請商埠巡警局相助爲理飭警注意違者報告拘罰 
　　右案經衆議决移請商埠巡警局照辦 
[歡送詹大悲紀事]  
　　前湖北大江報主筆詹大悲君近發起憲法研究會欲赴皖鄂聨合進行並經黎副總統電招行將離滬昨日本埠各團體假座靜安寺路張氏味蒓園安愷第開會歡送軍警商學各界以及男女來賓到者約千餘人午後三時奏軍樂開會首由臨時主席李懷霜君報告開會宗旨略謂今日開會歡送詹君大悲蓋以詹君係革命巨子昔在湖北大江報主筆提倡革命極力鼓吹彼時滿清專制壓力極重而詹君敢發激烈言論得以共和告成且革命前後歷經艱苦身臨前敵凡我國民應有欽仰之心茲奉黎副總統電請赴鄂襄理政治雖與同人感情極厚亦不能强留惟所組之救蒙會正須研究進行詹君去後實失一臂之助云云次由藍瑞芬君代表各界及女士王佩琢先後宣讀餞别詞畢詹君即答詞致謝並趨台前演說謂鄙 
 
 
 

Page 7

 
 
人無德無能辱承諸君子開會歡送愧不敢當溯自庫俄協約問題發生後人心憤激各省志士紛紛發起救蒙大會鄙人研究此項問題有對内對外兩種辦法對内則南軍往北征庫惟恐政府另生他項問題對外必須練軍籌餉聨合大舉今黎副總統電招赴鄂正可磋商解决務必取消庫俄恊約否則决計征庫保護中國完全之領土繼由孫鐵舟君演說謂蒙事日急各省志士開會多主張征庫而袁大總統以爲輕舉妄動事須磋商和平解决要知和平兩字即因對外恐怖而生但民國己有八十餘師團料必能勝何必以和平兩字貽笑列强况我國財政表面上雖甚支絀而擁財自守或挾資寄身異域者亦不乏其人深望同胞各發天良有志者捨命有錢者助餉則民國不難一振而爲世界上之强國云云旋由女士陳秀英演說謂女　界同胞亦國民之一部分現發起中華愛國婦女會組織救蒙軍需女子募集團凡我女同胞宜熱心愛國各盡義務輔助國家不惜犠牲爲男兒之後盾無論如何艱苦誓奮精神務達救國目的而後己繼由居覺生等諸君及僧人月霞相繼演說畢由開明女學校各女生奏琴唱歌遂共攝一影復奏軍樂散會時己五句鐘矣 
[民主黨分部成立]  
　　民主黨上海分部於昨日下午二時假小南門内也是園開成立選舉大會各會員及來賓到者約有四百餘人首由陳新孜君報告分部緣起略謂民主黨上海分部之發生將以收容多數之國民督促政治之進步而劑兩黨之平以鞏固共和之基礎云云次公推諸靑來君爲臨時主席即由諸君提出分部規約七條逐條討論畢卽由孫洪伊君演說略謂民主黨發生於今日一方面以收容未入黨之國民使益瀹其政治上之知識而增進其政治上之能力一方面又以劑兩黨之平而保持國民眞正之福利關係不可謂不大今者民主黨旣以告成各地支分部亦己如林而立上海爲全國交通之中心互市以來久與世界文明相接觸此邦人士其富於政治之學識者難縷指計分部之設勢不容緩義不容辭云云繼復由諸青來君登台謂今日爲時己晚請諸君先行攝影然後開票遂各攝影畢公推朱笙緱君爲監票員徐慕郭顧翔生兩君爲監察員黄輯虞林質齋陳新孜潘敏之張旭初曹小樓六君爲開票管理員遂即開票諸靑來君當選爲分部正部長王省山羅漱石兩君爲分部副部長舉畢搖鈴散會 
[國民黨分部成立]  
　　國民黨上海分部昨在老北門内石皮弄口會所開成立大會所有正副部長及名部主任幹事悉用投票法選舉議定以上午八時起至下午三時止爲投票時間會員到者約有八百餘人三時三十分鐘當衆開票由蘇支部代表許蘇民君蒞會監視王一亭君得九十九票爲最多數當選爲分部正部長沈縵雲君得八十五票朱葆珊君得八十三票均爲次多數當選爲分部副部長乂次多數金鐵軍君當選爲總務司長高次舟君爲政務司長高錦舟君爲文事司長顧馨一君爲理財司長項爕藩君爲交際司長江確生君爲評議部長舉畢旋卽散會時己鐘鳴五下矣 
[衆議院初選之預備]  
　　上海初選監督以陽曆本月初六日舉行省議會議員初選舉投票人多擁擠秩序稍亂業與監察員等商議擬請商學各界多派數人於十二月初十日卽陰曆十一月初二日衆議院議員初選投票之時到塲助理並請市政廳（卽第一區投票所）各司員於是日恊助一切昨已分别函告請於上午七時半齊集該廳並於初九日午後三時開預備會商議布置事宜 
[味蒓園演劇助振紀事]  
　　生計職業維持會前夜（星期六）假張氏味蒓園　遏雲集曁勵志歌曲部諸社友演劇助賑各界士女到者數百人於七點三十分開幕先由該會發起人姚祖烈君登台報告籌欵宗旨開銷悉歸自認劵資槪充義賑繼由籌募温處義賑會代表王樹枬君（亦梅）報告温處災情及義賑會成立以來籌墊捐欵曁各埠寄到之欵巳達七萬六千餘元運去振米共九千石棉衣六千餘套麵粉一萬磅麥餅二萬塊均巳分投派員切實散放一面仍當竭力勸募採辦衣米以圖接濟此外如浙江官廳及本埠華洋義賑會各處機關散放衣米爲數亦不爲少惟是災區至十餘縣之廣災民有五六十萬之多災鉅欵微難期普及現届冬令凍餒堪虞戶鮮蓋藏急須春賑種種善後來日方長各災區迭來乞賑應接不暇非籌大宗賑欵實覺難乎爲繼務望各界熱心善士慷慨輸將並請諸君將本會捐啟帶回不拘多少廣　代募祇求多得一文即可多活一命謹竭血誠代温處災黎乞命等語當場有隠名女士慨助洋七十元王碧山君慨助洋五元瑞康顔料號慨助洋十元均卽由義賑會幹事員收領登塲各客串均盡義務且皆聚精會神工力悉敵爲客串中所僅見殆至演畢己十二句鐘矣 
[振興市面之計劃]  
　　閘北市政廳自開辦車捐以來凡無華界執照之車輛槪不准越界通行以清界限而二區轄境天保里華興坊均濟里南林里等處均與租界接壤人烟稠密該處各住戶在租界營業者尤居多數天保里更有愛國女學校若逢天雨各女生等乘坐車輛不能直達該校殊不便利茲由該學校長每季認繳車捐洋十元南林里華興坊等各房主亦按月認繳車捐洋四十元禀由二區區員轉禀市政廳准照滬南市政廳成案責成包繳特准租界車輛推行華界俾得振興市面而便交通業由該廳出示通告即於陽曆十二月分開始實行 
[開審大帮賭徒]  
　　閘北警務所前在虹鎭地方拿獲大幫賭徒許秋泉等三十二名抄出賭具銀洋解由第三初級廳轉送地方檢察廳預審分别責付收押在案現此案業經檢察廳查得實在憑證向同級審判廳起訴前日午後由該廳推事官汪綸開刑庭審訊據朱春　童天生陳浩榮金阿小劉阿金薛紹根徐福林王寳生胡紀祥王洪生顧金芳張仁寳李桂榮等十三名又在押之王協甫楊鳳林明全和尙楊炳忠徐桂華李紹生金毓秀謝友琴顧金生劉阿會李金壽胡振延許秋泉等供詞於犯賭各節均一味推諉不認問官再三駁詰約有三小時之久各犯仍狡賴不認汪推事因判將朱春順等十三名仍交原保王協甫等十三名仍收押所如每人能繳保證金十元亦可准其取保此案應俟另日開庭再訊 
[偵探隊獲盜續誌]  
　　偵探隊緝獲盜犯張逸安朱光如二名並起出贜洋二十元銅元二千文衣服三件己記前報茲經司法科長派探查知張等共有黨羽百餘人係許四爲首由楊老邀往浦東川沙縣境顧家路口連刦同裕恒源二米店及陸姓等五家得贓甚鉅卽經科長提訊一過判一併移送檢察廳核辦 
[僧院被盜搶刦]  
　　昨晨九時許西門外方斜路時和里普陀山下院突來盜匪十餘人均身穿軍服口稱搜查軍火該院主開如時尙熟睡盜匪持手槍一枝將被揭開云你私藏軍械即將房門緊閉搜查房内銀錢等物幸該處崗巡聞知即鳴警笛召集隣崗及隨車警察等斯時適有滬西商團各會友操畢回來恊同前往先由該會友王陶二君破門而入當即拘獲盜匪八人經西區區員預審一過搜出原贓銀圓四十餘元當將該匪等押解警務所因係星期押候今日轉解檢察廳究辦盜匪名單錄下王倍標寍波人住三馬路二百七十二號前三十八團三營兵士程靜瀚台州人鞋底作夥住典當弄四十四號姚洪生浦東人前三十八團三營兵士住三馬路客棧吳永倍台州人前三十七團一營兵士鮑如臯前三十七團一營兵士周松林前三十七團一營兵士陳心淵台州人住三馬路客棧鄭明吉奉化人大團兵士 
[法商畋獵誤傷華婦]  
　　法商夏甫前日手携洋槍赴浦東一帶打獵行至東溝附近鄉間開槍打鳥不料飛彈流出誤中鄉婦陳陸氏之右手及曹顧氏之右足該氏等受傷倒地大呼　救夏甫知巳肇禍卽上前安慰該處鄉民聞警卽鳴鑼集衆欲與夏君爲難幸由巡警到來卽將該氏及夏君帶入警局由區員訊悉情形卽命醫生騐得該氏等所傷甚微並無大碍當將傷口用藥敷治遂備函派警將兩造護送城中警務所請示辦埋警務長穆君以案關交涉著將該氏等轉送地方檢察廳核辦一面派員將夏君護送回去該氏等到廳後巳奉諭送往上海醫院醫治聞夏君昨巳致函到廳略稱該氏等在院醫治俟傷愈出院日止共需幾日應得損失若干本商人即當如數照給云 
[主僕互控之結果]  
　　己故前清鄂督瑞澂之子國潤章控家丁陳雲山持刀圖詐業經公堂判陳罰洋五元充公並着交保以後不准再往吵閙嗣陳以當時不顧身家携帶關防保護乃父出險今所許重酬未有着落反以持刀圖詐等詞恃勢誣控實不甘服爰復具禀公廨飭追未見批示聞現己有人出爲理勸酌給酬謝陳亦首肯昨巳具禀公廨求請銷案矣 
[國貨維持會第二十次宣講紀]  
　　陰歷十月二十九晚八時中華國貨維持會宣講部假錢江會舘開第二十次宣講會到者二百餘人首由部長演說謂今晚來賓甚衆足見對於維持國貨非常熱心甚爲欽佩次請民國西報主筆馬素君演說謂吾國財政困難極端而每年舶來輸入尤多卽一日本每年巳逹數千萬外歐美諸國何堪勝計今有維持會之發起鄙人對於民國前途大有希望鄙意以爲全國銀幣爲維持中之最要近聞孫中山先生擬倡紙幣三千萬萬然果能實行發行則維持國貨之前途實佔天然之利益尤要者鴉片一項吾國歲出金錢如同潮流望親愛同胞速當除之並望同胞以後用品當重土産卽鄙人西裝嗣後亦當以國貨製之次胡豪卿君謂列强欺凌日甚吾人當以維持國貨爲前提次梁幹臣君謂吾國近日新出一種呢乃北京得利廠所出係用本國毛織品製就物貨較美於舶來以之製西裝尤爲適用本埠華粹國貨公司亦有寄售改裝諸君其各注意並謂鴉片雪茄等煙旣碍衛生又傷金錢望同胞以後勿吃爲幸次邵元仲君謂維持國貨必先改良工藝則商業自發達日後研究進步非但全國重用土産卽歐美諸國亦必愛用次副主任王介安君謂當今危局同胞當以補漏舟之法救之維持國貨即爲惟一之良策本會巳舉代表杭君赴京要求工商部咨商敎育部將維持國貨一節編入敎科書以期普及并謂關稅不平大有碍於商業本會擬於開國會時公舉代表要求減少次周耀庭君謂鄙人極贊成維持國貨唯今晚到會不及發揮因蒙俄問題甚急同胞當振起精神視各入之能力盡各人之義務以吾四百兆人民何必多所畏懼哉次陶夢池君謂吾人今日習西文者多即爲他日國貨廣銷外洋而於交際上便利之預備末由馬素邵元仲王心三丁震沈德先五人簽名入會遂卽散會 
[更改市鄉學務員名稱]  
　　上海民政長昨接江蘇都督通令云民政司敎育科案呈查市鄉學務專員節經規定資格曁服務規程通令轉行遵辦在案惟現准部頒小學校令第四條第四項城鎭鄉鄉學校聨合得設學務委員辦理敎育事宜云云前經規定設置之學務專員應卽改稱學務委員請通令遵辦等語查省令規定之學務專員與部令規定之學務委員性質相同除資格應仍遵第十四期公報所載通令辦理外其名稱自應改從部令以昭劃一前頒江蘇暫行市鄉學務專員服務規程應卽改稱江蘇市鄉學務委員服務規程其倏文並應分别修正訂爲五條合行通令南京知事各縣民政長即便轉行所屬各市鄉一體知照其有未經設立學務委員之各市鄉並應由該知事民政長督促市鄉公所迅遵前令通令辦理 
[改正江蘇市鄉學務委員服務規程]  
　　一市鄉學務委員按照部頒小學校令第四條第四項受市長或鄉長（即市總董或鄉董）之委任辦理本市鄉敎育事宜其得受委任之事項如左（甲）規畫本市鄉敎育事務（乙）調查本市鄉學齡兒童數（丙）擬具本市鄉應設小學校之數及其位置並酌擬分年推廣之次序（丁）擬具本市鄉經常　内敎育費應占之分數（戊）每年度調製本市鄉敎育費槪算書並彙編决算（巳）核定本市鄉學齡兒童之就學及出席狀况（庚）考核　市鄉各學校編制學級支配敎員厘訂學科課程事宜（辛）考核本市鄉各學校敎授管理訓育事宜（壬）規畫本市鄉社會敎育事宜（癸）其他經法令規定市長或鄉長職權以内關於敎育事宜 
　　二市鄉學務委員除前條規定外不得用學務委員名義 
　　三每市或每鄉設有學務委員二人以上者得由市長或鄉長就其職務或區域畫分委任之 
　　四市鄉學務委員每年應將本市鄉敎育進行之狀况具報告書於市長或鄉長轉報縣民政長 
　　五鄉學校聨合設置學務委員時比照上列各條辦理 
[中西藥房之紀念]  
　　英租界四馬路中西大藥房創設最早所製各藥多有效驗茲屆二十五週紀念之期定於陰曆十一月初一日起至初十日止將各種出品减價發行以留紀念想此一旬中其生意必尤爲發達也 
[城内]  
[地方審廳民庭批]  
　　褚曹氏呈請飭子小弟措欵贖單批）狀悉據稱該氏向蔡姓取贖田單未付利息楨有九十九元之鉅請求飭令氏子措繳以憑取贖等情查此案前經本廳判决僅令該氏措還百元借欵并未限令併繳利息况借欵僅有百元利息意亦相埓難保無不實不盡情事現在氏子應繳之款已據繳　在案仰卽遵照原判具領並將押與蔡姓之單趕速贖回以免紏葛所請飭繳利息之處碍難照准此批 
[地方檢察廳批]  
　　（連福生訴九寳等紏衆兇毆攫物請求提究由批）爾店伙朋毆巡士孫自衞業經驗明傷痕罪有應得豈容妄希保釋至訴九寳等搗毁器具是否屬實着候傳訊核奪此批（吳成林訴聞家才誘拐婢女再懇移提由批）狀悉聞二是否聞家才之弟爾婢被聞二誘拐聞家才果否知情同謀均須詳細調查僅據一面之詞殊難憑信着候飭查明確再行移提訊究其聞二一名旣經逃匿顯係情虚候卽移會營警偵緝送案究辦可也此批 
[投保舛誤]  
　　前日午後有王瑞芝馬德眉金鼎等多人聨名投地方檢察廳訴稱前日有同鄉江甯人方在祥之妻因病身故方並不收殮將尸裹入舖蓋之中擬乘輪帶回原藉不料在碼頭旁邊爲法界警捕所拘指爲謀斃解送公堂因事出英界將案解送英廨訊辦方父方公賢上堂爲子辯白奉諭將方公賢判送到廳訊押在案商人誼關桑梓不忍坐視爲此來案具狀可否將公賢交商等具保以便送伊回里陳廳長得狀大爲詑異詳細調查知公共公堂并未將方公賢解送前來卽飭王瑞芝等自赴公共公堂伸訴 
[責令供養]  
　　婦人何趙氏控胞姪何裕濤不顧贍養又遭虐待一案前日午後由地方檢察廳王檢察官提訊該氏伸訴前情並求訊斷裕濤供叔母趙氏向由民人供養奈因其患神經之病不時發作前清上海汪知縣任内亦因此涉訟並無虐待情事官判裕濤具結將該氏領回供養如再虐待加等究辦 
[南市]  
[第二初級檢察廳牌示]  
　　第二看守所每日人犯出入及親屬來所接見均應由巡士查察不得不服除本廳法警及派定所丁准其因公隨時入所外無論何項人等不得任意闖入並不得在女所窗外窺伺如有不遵准巡士扭送來廳究辦其各遵照 
[嚴禁需索]  
　　第二初級檢察廳看守所内之竊犯傅如卿陳明奎因向新押人犯勒索規費被廳長察悉解送地方廳發押習藝所巳紀昨報昨又由該廳發出條諭云杳陳明奎傅如卿兩犯膽敢在所肆擾並向搜索實屬可惡已極非照律嚴加重辦不足以伸法紀嗣後在押人犯務宜各安本分不得私向新進犯人欺壓需索倘敢不遵准被害人告訴查究爾等須知司法改　不容稍有弊混即如本廳辦公人等不得收受絲毫規費何况同所犯人豈可需索在押各人隨帶銀洋物件應點交所丁代爲收存候出所時如數發給決無短少其各遵照 
[整理庶務]  
　　商團公會庶務部長顧馨一君近請馬驥良君爲庶務部次長並議請各商團會各派幹事員二人隨時至庶務部通訊處接洽一切以策進行 
[破獲竊案]  
　　李德泰日前搭坐新銘輪船往京下船後被闖船賊麻皮小寗波卽賀阿咸竊去票銀二千五百三十七兩五錢三分憑信一封鈔票八百元現洋三十五无及衣服帳簿等物又皮箱一只現由包探至寗波獲住帶回滬上起出新皮箱一只鈔票二百十元現洋二十元金戒二只銀表一只鋪蓋一個解至東區收押候解警務所訊究 
[閘北]  
[女孩待認]  
　　北市第一區張區長前日解送女孩新大一口至警務所經凌科長提訊一過判送惠兒院留養候家屬到案認領 
[遣送小孩]  
　　前日三區解送迷路男孩徐明榮一名至警務所經凌科長提訊據供杭州人有兄在杭州某署當差被匪誘拐來滬賣於粤人時遭凌虐今始乘隙逃出判派探送回原籍 
[須待調查]  
　　李錫耕至審判廳呈訴王永香圖吞租店洋一百五十元王亦反訴李毁約詐欺前日經董推事開庭辯論李延律師周企文到堂聲訴前情請爲究追王亦延楊景斌律師辯訴謂被告受盤原告協記肉店不知何人忽在該店對面開設新協記肉莊違背定約判一併退去聽候調查實情續開辯論以憑核判 
[公共租界]  
[總巡請假]  
　　英美總巡卜羅斯君因事請假五天前日已奉工部局西董允准遺差暫由副總巡麥高雲君代理 
[開除巡捕]  
　　總巡捕房二百十一號華捕因辦公不愼經該管捕頭查悉於昨日禀奉張正巡官着將該捕卯名開除以儆 
[偵緝過犯]  
　　浦東人沈雲卿（即陳錫根）現年二十六歲向爲洋貨業身長英尺五尺三寸前犯竊案迭經公堂訊辦逐出前因泥城外時有失竊情事稽查罪犯之三道頭西探疑係該竊所爲昨特開明陳之年貌籍貫通飭各捕房中西探捕一體留心偵緝 
[竊案類誌]  
　　蘇州路十六號住戶洋人前日失竊值洋二千五百元之鑽戒一只又南洋學堂内西人失竊金表金練等物又寗波路二百零五號席張氏家失竊值洋三百元之衣飾又泗涇路八號服部洋行失竊金表金絲眼鏡各物又麥根路三十二號朱平安家失竊綢皮衣服多件昨均開單報請就近捕房派探查緝又張阿二王阿四昨在山西路三百二十四號門牌串竊綢縐又陸和尙在貴州路一百三十三號屋内行竊銀表均經包探翁松林查獲一併帶至捕房押候解廨訊辦 
[逐出復來]  
　　過犯馬口鐵和尙與張阿四均復入租界昨在新閘路被探目劉森堂查見一併拘入捕房押候解廨訊究 
[攫取銀洋]  
　　匪徒石金亭昨日上午闖入西華得路七百六十二號某肉店攫取大小銀洋十餘元而逃由探追獲拘入捕房押候解廨究辦 
[曾否拐匿]  
　　住居東有恒路三百七十四號之王阿四日前被匪拐失七歲男子名阿毛昨有鍾自洪至王處通信稱係陸阿掌拐匿王將陸扭控捕房押候查辦 
[小孩迷路]  
　　男孩張鴻喜年約十餘歲前晚在漢璧禮路迷途由印捕查見帶入捕房留候查核 
[破屋坍塌]  
　　乍浦路三百九號某姓破屋昨晨忽然坍倒幸未傷人捕房飭探查勘傳諭房主修理 
[法租界]  
[並無現欵]  
　　祝張氏甘李氏吳胡氏前控福昇昌洋貨店主沈玉蘭圖賴存欵三千餘元一案經公堂迭次審訊雖巳由沈將洋交存捕房仍未定讞茲又有張亨通控追該店存欵奉諭飭傳不到由陳清記等投稱該店係商等股開沈是經理現已辭歇店事與沈無涉等語當由聶廨員核准一面令張氏等自赴捕房將沈所存之洋分别具領在案茲氏等前往具領詎所存者係是該店之無期本票不能通用故卽禀明公堂仍求提追廨員諭候傳到福昇股東再行訊理 
[証據不足]  
　　顧寳瑜控前清湖防統領劉廷鈞吞没墊欵洋六千餘元一案昨又由原告投廨訴稱墊洋時俱有劉之來條爲憑早已呈案求請追繳劉子星海供稱父親已在黎副總統處當軍事顧問官不能來滬聶讞員以顧所墊之欵並無眞實憑證礙難臆斷將案註銷繼因不服准於十四天内上控劉星海仍交原保 
[祇可開釋]  
　　車庽主張裕庭扭李德生至廨訴稱有車一輛租與小寧波拖載後被轉租於李德生以致租錢無着車子亦被賣去求究質之李供與張並不認識更無向小寧波租車之事聶讞員判李開釋令張將小寧波尋獲扭案再行訊追 
[西人受罰]  
　　無領事管束之西人哈米西前日駕駛汽車出外誤將乘坐脚踏車之某甲撞倒致受微傷由捕送廨經中西官訊實判罰洋五元了事 
[雜評三]  
　　今之論者輒不滿意於各地方之供張偉人游歷不知前清時代滿親貴出游各督撫之供應大者耗費十數萬金小者亦非鉅萬不可何嘗較省於今日吾民旣未吝嗇於從前又何必計較於現在况民國偉人手造共和其功德尤非滿親貴可比乎特是國家財政艱難吾民雖典衣節食輸其血汗之資以供國用而猶苦不給或者偉人念國帑之屢空民生之日瘁逾格垂憐而不肯過費耳然而非吾儕小民所敢望矣 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[新心經] [  子枚]  
　　官是財菩薩行新頒法越擄越多時照見帑藏皆空惟一妾可狎賒利子色不以空空不以色色卽是空空即是色求想淫褻亦復如是賒利子自知勿可讓不秘不密八扣不成必爭八折是故窮漢無法舞弊想盈積無廉恥氣節名譽無人聲張未告發無言界乃至無黜革者糊塗人亦無護民心乃至糊塗死亦糊塗死盡無學術治道無參亦無革以無參革故便宜煞他依頒法越擄越多故心無罣礙無罣礙故無有恐怖夤緣顚倒忙煞奔競孽官三世諸佛伊壞法越擄越多故得婀娜多擄三妙三平妻故知玩法越擄越多是大人咒是大名咒是無上究是糊塗之咒能賺一切錢眞是不愧故說壞法越擄越多咒即說咒曰積錢積錢播禍積錢播禍能積錢得意煞呵呵 
　　般若波羅蜜多心經終㈢ 
海外奇談 
[治頭痛之石] [  頌斌譯]  
　　衛斯登者意　利之海軍大臣也近游歷至意倫特附近　山絶壑之問見奇石一種名曰孛賴奈司其色白而靑當於黑暗之間視之明亮似能發光室愈暗則愈明並云此石能治病　凡患頭痛之病者以此石磨擦於額上立止故此間人民以此石爲治頭痛之上品莫不視爲珍貴之寶石而保守之 
[含電力之樹]  
　　克萊夢脫者英國之博士也近於南洋加斯加島覓得奇樹一種樹根之狀如松惟其葉甚大而含電極多正午時　力最盛或於夜半及天雨時以手觸葉如握電機週身震動克氏再三考騐此樹之性質知與攝石大有關係在七十英尺以内置一羅　針則動搖不止克萊夢脫博士遂名之曰　樹（以上譯法文新報） 
投票史 
　　某處焚燬投票匭 
　　某處搗毁投票所 
　　某處某監察員私塡多票塞入票匭經營終夜 
　　某城某弄某氏家當省會初選之前數日其室中常有多人絮語終夜不絶某氏出名片令諸人依樣模寫十數過乃出酒食饗之食畢衆去他人復來彼此更替戶限爲穿如是者十餘日余居其鄰舍見聞頗詳 
[口口之投票觀]  
　　六日爲省會初選投票期某公所前人頭擁擠聲勢洶湧每次數百人一擁而入板檯木櫈皆被擠斷 
　　人叢中但聞爭閙聲毆打聲民政長嚇得面如土色默誦大慈大悲救苦救難觀　音菩薩不止 
　　簽名處一擁而過管理人大呼請劃到請劃到衆洶應曰鳥耐煩只管擠進去言未己玻璃窗乒乓作響紛紛墮地某公民之額血涔涔下鮮紅可觀發票員手票一疊衆攫之竟去 
　　有百餘人圍一桌中有執筆颼颼疾書者且書且語於衆曰我來替你們寫罷須臾寫舉百餘票皆一式無少異 
　　衆擁至投票處有二百幾十隻手爭投票票匭幾破忽一人至懷中出票一大卷向票門猛塞不能入乃去匭蓋衆票一時並擲相與稱快 
　　如此擾攘終日日西下酒肆中大熱閙堂官大奔忙座客大整齊皆有選民資格東道主大高興皆有議員希望 
[囗囗之投票觀] [  閒鷗來稿]  
市政廳爲一極有秩序之地乃初六日某處之市政廳擁擠喧闐爲從來所未有以强擠弱以衆暴寡例以最熱閙之會塲亦無此紊亂 
　　投票人簽名簿以人數過多分爲九處誠是善法乃並不標明某姓在某處且屢易其位置致投票者無所適從卽向各處遍詢某姓有否管簿者均答不知須逐頁查看 
　　於是一處不得此姓則轉而之他又須如是幸者一翻即得不幸者遍歷九處而始見卽旣翻見或爲强有力者所擠仍不得劃到遂至清晨而往日過午猶未得簽名者比比皆是 
　　窮一人之目力又在人海之中昂首翹足而於九處中細覔一姓誠難乎其難偶遇相識者詢之曰適見在某處急趨往則其人其簿均莫見盖以人擠而易地矣 
　　一處管簿者爲一四十許腐儒架銅邊鏡汗流滿面人詢以姓則曰我安知之容即查之於　以左手力壓其簿如人之將攘己也不足則佐之以臂右手持秃筆擠其雙縫如線之眼逐行點去更不識趙在錢前吳在周後必自首行點起致一人得簽一名至少須三十分鐘余二時往見其所管簿約二十頁簽到者尙不及二十人桌前所圍之人較他處多十倍且所管只起首八姓而姓張姓蔣亦往翻焉傍人謂此姓不在此徒費晷刻則嗔目喝曰吾尙不知汝反知之耶市　廳中不知何來此怪物 
　　數全廳監察員不下一二十人均木立四隅人之擁擠也不聞有一語開導詢以何處簽名曰不知何處換票曰不知何處投票曰不知轉不　往神廟中抬數十偶像來轉足壯觀瞻而資鎭攝 
　　余往投票亦循例劃到而余名下已先有一到字詢管簿人爲何人所劃曰不知也然則簽名不對所持之票乎曰人多不及言時竟授余一小條上蓋印者曰去領票余大忙不必問也 
　　此種選舉作兒戲可耳不知爲有效乎爲無效乎人票之數相符與否我不得而知也 
劇談 
[紀初七夜之大舞臺] [  玄郎]  
　　七歲紅之二本金錢豹　猛躁暴烈極合約之身分架子　潔　湊其很潑神氣直與兪振廷彷彿且處處　勁到底不　不　以十一齡之雛伶竟有如此力量放义工穏敏捷穿山甲接义亦非常緊練腿灣夾义從後放出與高福安同一做法而放後仰後翻一觔斗卽拍一一字此則福安之所不能惟過於作勢稍欠迅捷立於穿山甲手掌上翻身向外一觔斗跌至丈餘勢甚穏固入後耍义上下左右盤旋滾繞純熟自然無半點遲笨處從足下飛舞一場精采尤好 
　　賈璧雲之遺翠花　嬌嫩玲瓏　旎風光雖飾梅香而淺顰輕　若即若離止覺其嬌好不見其浮蕩不落　家派頭馬献亭之小生年雖蒼老做工靈活形容盡致惜顚狂過甚幾忘形骸未免涉於輕薄此劇至勾引處時下必一則故作啞謎一則假裝痴呆將渾身上下猜至幾遍戲情旣粗俗又虚糜時間甚無謂也 
小說 
[政治小說鐵血男兒（四）] [  當覺　獨鶴]  
　　次日尼遂辭梅麗隻身就道訪尋歐立鞭絲帽影逕赴英倫比至四詢歐　絶少知者躑躅終朝百計探訪始悉其寄身一旅邸中因急詣其處就司閽者翻閱居客號簿知歐室在層樓最高處旅館中備有升降機尼遂乘之而上 
　　機行隆隆移時始戞然止門啓尼古拉自内出四顧左右别無陳設爲狀至陋蓋歐立本一軍人今己退休其在英國除汗馬勛勞英雄聲譽外固一無所得居處自難免簡樸尼睹此益起敬復微笑默思跋涉來此乃以全國疆土奉贈一窮措大亦極今古之奇聞矣 
　　司機者閉機門將下降復語尼曰由此向左行最後一室即歐大佐所居尼微頷探囊出銀元一畀之司機者袖銀啓機欣然下尼循其所指疾行數武得歐室叩關良久無應者但聞室内笑語喧嘩聲步履雜沓聲衣裳窸　聲歡呼喝彩聲紛然並作尼不耐久候乃舉杖撾門聲甚厲室内始聞聲呼曰請進！尼推扉入覩室中情狀不禁啞然欲笑 
　　室甚大顧四壁蕭條絶無粧點横室中張球網一四周以粉筆畫地爲球塲網側立一妙齡女郎左執球而右擎拍作欲擊狀傍女郎而立者爲一少年昻藏體態器宇不凡尼一見卽知爲歐立也 
　　歐見尼入即謂女　郎曰范黛姑娘幸恕我有不速之客至乞稍停球戲語巳趨尼前手旋轉弄球拍含笑曰室中嘈雜未能卽卷足下叩關聲致勞久候不安之至僕歐立也大駕光臨有何賜敎 
　　尼注視歐立見其軀幹魁梧氣體堅定固儼然一軍人神采發奕風華高貴又儼然一王子以久在埃及犯霜露曝烈日故肌膚微作黝色自思以此人爲西奥司王當有以饜同胞之望也 
　　遂笑答曰君殆不識僕矣歐曰覩君狀貌似曾相識惟僕記憶力甚劣究未能知君爲誰或者曩日交　久經暌隔乎尼微笑曰誠然兒時相聚别離久矣賤名君當未忘僕即萊司尼古拉也歐狂笑曰君卽羣呼爲小尼克者乎僕奈何忘君憶幼時嬉戲常聚羣兒演兵操吾兩人輙爲指揮官今日何幸獲逢舊雨無任歡迎即擲球拍握尼手狀至愉悅又微露感慨尼喟然曰君未忘疇昔甚善流光駒隙相隔多時巳不知閱滄桑幾許矣歐曰君能蹤跡得我令人感佩僕意故鄉友伴當不復知世界上有僕其人梅麗近狀如何渠亦舊時遊侣也尼答曰謝君注念梅妹尙安適歐復詢曰君與梅麗同居倫敦乎僕謂此間堪稱樂土尼搖首曰故鄉大好河山僕殊不樂居生地歐曰然則君住何處尼曰西奥司都城歐聞言勃然色變迴首四顧狀殊不安蓋西奥司三字實觸歐隠痛遂長歎曰幸哉君乃不爲墨次求所陷尼凛然曰墨賊其奈我何吾家喬木世臣當與西奥司相終始歐曰君先代累世忠貞不啻爲萬家生佛全國人民自當愛護語至此稍憩㈡ 
 
 
 

Page 11

 
 
   
 
 

Page 12

 
 
   
 
