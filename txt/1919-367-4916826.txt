# 1919 - 367 - 4916826

 

Page 1

 
 
   
 
 

Page 2

 
 
   
 
 

Page 3

 
 
時評 
[特别之失職] （冷） 
　　庸碌之人主持政府故對於特别之事而致失職者可稱之爲尋常之失職何也特别之事固非庸碌之人所能勝任也其失職不足深怪也若夫尋常之事則庸碌之人固非不能勝任者假使并此而失職則可稱之爲特别之失職矣豈非深可怪之事耶 
　　此次北京敎職員之索薪而至於罷課斯誠政府特别失職之一也敎職員僅索分内之薪即爲政府應付之薪其事豈非至尋極常乎政府并此而不能應付豈非舉世政府所無之特别失職乎嗚呼可以長歎矣 
[命令]  
　　十二月十七日大總統令國務院存記王桂壽着發往直隸交該省長酌量任用此令 
　　又令陸軍總長靳雲鵬呈陸軍第九混成旅旅長丁效蘭因病懇請辭職丁效蘭准免本職此令 
又令任命吳鴻昌暫行兼署陸軍第九混成旅旅長此令又令任命張學良爲暫編奉天陸軍第三混成旅步兵第二團團長此令 
[專電]  
　　北京電閩電松岡十七自滬發十九可到現仍在會查尙無確報 
　　北京電王鴻年密電閩案中央宜速催日本將軍艦撤去否則會查時難免有礙電末附述閩人意見條具交涉辦法（十九日下午五鐘） 
　　北京電厦門黃慶元等電閩案厦人憤極乞堅持到底（十九日下午四鐘） 
　　北京電東京電日民對閩案不甚注意（十八日下午三鐘） 
　　北京電今日上午小學以上學生代表在北大開會草上府院呈及宣言數宣言數敎傅十罪五時赴院遞呈靳派王某接見又赴部請勸敎員上課敎員團今决議如敎育提田應璜仍拒絶（十八日下午八鐘） 
　　北京電嚴修因傅函托致函范源濂代請各校長疏通范轉托法專王家駒高醫湯爾和商榷但敎員學生意在去傅今日將有重要表示（十九日下午五鐘） 
　　北京電學生代表謁傅詢對皖浙閩贛湘等處敎育重大事發生有無維持誠意與能力又京敎員停職如何處理傅答各省事虚實未明至停職已派人開導令卽上課代表聞開導兩字變色傅覺悟謂我說錯了應改爲敦請衆大失望出現敎界去傅愈力（十九日下午五鐘） 
　　北京電靳今晨十時約各校長至宅商調停敎員罷課方法（十九日下午五鐘） 
　　北京電敎傅奉諭澈查皖女校案部先派僉事洪達洪以病辭今改派主事趙德威往（十九日下午五鐘） 
　　北京電皖蠶桑女校案敎部派科長洪逵往查又倪呂互訐及皖公署衛隊與巡警衝突案國院派員查後再辦（十九日下午四鐘） 
　　北京電滬商會篠電促和靳據電再電軍府催議（十九日下午四鐘） 
　　北京電靳雲鵬致岑伍林陸唐孫唐促和電昨始發出原文如下和議中輟荏苒至今民望喁喁迫於飢渴雲鵬組閣伊始卽經竭誠呼籲促進平成乃滬會仍復虚懸甚至不絶如縷民生日蹙元氣重傷内政外交幾有儳焉不可終日之勢又况山東問題尙未解决福州交涉又復發生推厥由來何莫非國紛所召若更不亟謀統一恐外侮憑陵將益有不可思議者比者外蒙鑒於大勢尙且撤消自治我南北本屬一家何忍鷸蚌堅持自貽伊戚雲鵬無似敢本匹夫有責之義再抒爲民請命之忱務望羣公協力提携促速開議並照迭電所商辦法以互讓之精神謀簡單之解决和局早成一日則國是早定一日雲鵬雖屬軍人未嫺政治苟利於國無不黽勉進行俾政治次第刷新同臻樂利也事迫時危千鈞一髮臨風布臆佇候復音靳雲鵬篠印（十八日下午三鐘） 
　　北京電王印川明日赴滬携有徐靳函件與王揖唐接洽和局（十九日下午五鐘） 
　　北京電劉鏡人因閩案棘手辭職徐靳均慰留（十八日下午三鐘） 
　　北京電中行查辦案馮耿光具呈財部逐條剖解（十八日下午三鐘） 
　　北京電交通界對京漢京綏合併借日巨欵反對甚烈路政司全體不肯辦稿京漢局員將有積極反動（十九日下午五鐘） 
　　北京電徐樹錚借日金二千萬用蒙古實業名義使團極注意（十九日下午五鐘） 
　　北京電俄沃政府受激黨攻擊迭敗向日請求增兵據東京電日廷正在會商尙未决又謝米諾夫與霍爾瓦特携手並聯美日擬自立爲政府（十九日下午四鐘） 
　　北京電陜函陳劉親函縣知事謂禁烟係對外表示實非種烟無以維持軍餉現種煙轉較去年加倍（十九日下午五鐘） 
　　北京電將有命令誥誡各省對收受訴願不得延擱（十九日下午四鐘） 
　　北京電美艦隊司令二十二到京各處預排宴會日期至三十日止（十九日下午四鐘） 
　　香港電在漢民辭分代表有伍朝樞繼任說（十九日下午三鐘） 
　　香港電各界定哿日行謝美參院大會請美領與會（十九日下午三鐘） 
　　香港電西南鐵路計劃分五大幹線（一）廣渝由廣州繞桂達渝（二）粵漢由廣州沿湘達漢（三）廣杭由廣州沿閩達杭（四）川漢由成都經夔達漢（五）成新由成都繞甘達迪化另四枝線（一）株欽由欽州經桂達株州（二）沙興由興義經貴陽辛沅達沙市（三）川藏由成都入藏（四）新伊由迪化達伊犂（十九日下午三鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[里昂無線電] （路透電社送） 
　　十八日倫敦電英外相克松貴族曾在上院宣述阿米尼亞及近東現局謂該地目下之戰役使協約國負擔綦重英政府因法國於該部分有利害關係故已請其分荷擔負　　十七日柏林電據柏林日報載稱馬森西爾之大軍火庫突然爆炸大釀損失死傷人數尙未查明大約死者約二十餘人傷者約五十餘人維廉斯恰方與附近車站間之火車因以停駛附近之電報與電話交通幾全阻斷 
　　十八日巴黎電西班牙巴斯洛拉及瑪德里電稱當地發生重大騷亂巴斯洛拉迄今共死八人内有國民衛兵兩人瑪德里電車工人罷工罷工者現懇請其他聯合會會員附和之警察與罷工者曾起衝突罷工者以石擲警察警察被迫開槍現已拘獲多人 
　　十八日哈佛電英船安的哇楚斯號今日由本港開往香港載有華工二千 
　　十八日巴黎電新國會今日選舉職員各政黨除社會黨與右黨外昨晨與午後紛開會議台斯沙萊爾氏昨夜仍爲唯一國會議長候選員 
　　十八日巴黎電西班牙皇后現寓巴黎昨日曾與法總統及總統夫人會宴午後曾臨意大使署 
[世界路透電]  
　　十八日巴黎電克勒滿沙氏仍未能參與高等議會故今日開會復由康本氏主席是日議定加里西亞與布柯維拉之界線法國實業善後總長洛歇爾氏及海軍總長勒意斯氏報告協約國與德國專家會談賠償斯加巴佛洛沉艦損失之結果高等議會對於該問題尙未有何决議聞協約國願將要求德國交出之船港材料自四十萬噸減爲二十萬噸 
　　十八日巴黎電聞法國北部之善後經費共需佛郎一三Ｏ·ＯＯＯ·ＯＯＯ·ＯＯＯ枚 
　　十八日巴黎電聞法國飛行家波萊氏由法飛往澳洲時在赴盤谷之途中爲一巨鷹所逐其力甚至將推動機觸毀但波萊仍得安然降地 
　　十八日巴黎電台斯沙萊爾復被選爲衆院議長 
　　十八日巴黎電奧總理任勒博士今晚已由巴黎啓程遄返維也納 
　　十五日倫敦電每日郵載有著名美國政治家一文謂自威爾遜總統患病後所許見總統者連醫士不足十二人葛雷子爵之回英倫乃因不能面總統呈遞國書之故威爾遜現神經薄弱極宜靜養故在政務上已不能爲有力之分子云 
　　十三日倫敦電愛士葵在泊萊斯頓演說謂自由黨爲歷史上大政黨今應否保全抑由混合黨吸收而消滅之首相喬治持此種重要問題與自由黨對峙使國内此種進步份子竟爲人所舍棄則自由黨員唯有自銘其墓碑而已余與黨中諸員已决計重建自由黨以立於穩健基礎之上云 
[太平洋路透電]  
　　十九日香港電此間航業罷工有輪船十五艘不能開行内有江船十二艘尙有多船抵港後亦將停駛 
　　十八日伊爾庫次克電司令部報稱十二月十三日俄軍委棄洛伏尼古拉夫斯克鎭他方面之俄軍繼續退走 
　　十八日伊爾庫次克電據六星期前離愛加特林堡之難民聲稱過激黨初占該地之兩月内諸頗安靜商業照常進行西比利亞紙幣處處通行繼而以後路之特别支隊代在役軍隊衛守該鎭特别支隊多以瑪格耶人與里特倫人組織而成此輩抵　後各物悉歸國有刧殺酗酒之案層見疊出烏拉爾各廠之工人今均調出抗拒台尼金將軍而以彼得格勒工人代之過激黨於迫退戰地之區域頗能見好於人民其對於後路之人民則恣意虐待云 
　　十九日北京電華北明星報稱意國商行某因遠東意軍行將撤回無須再用軍械乃設法將軍械售與張作霖該行代表往晤天津東站站長告以有重物裝往北京請其撥出貨車一輛駛至貨場之外該行遂將手槍三十一箱置於貨車之下層而以運交北京洛克菲勒醫學校之雲石一百六十箱鋪置其上後經騐看未被查出車遂向京出發隨行者有一意人與數華人迨至北京火車被阻雲石被移去意人與華人俱被拘留而手槍亦被没收未幾北京警察馳至天津將站長及副站長拘往北京私運軍火站長實未與聞但欲設法保出之則殊非易洛克菲勒醫學校現索取雲石尙未蒙許可 
[各通信社電]  
　　廣州電軍府准唐咨任柏文蔚兼鄂西靖國第一軍總司令（十九日）聯合通信社電 
　　北京電參院預算案三讀議完即會同衆院咨達政府　　北京電王鴻年電請先與日交涉撤艦否則調查時難免不爲强力壓迫難明眞相 
　　北京電皖省安武軍蹂躪蠶桑女校案敎部已派趙德孚等兩部員往查 
　　北京電顧使電請將閩事始末情形詳示俾分告列强免誤信謠傳而生疑竇 
　　北京電日使表示閩交涉願早開談判速結已電其本國請示 
　　北京電蘇督電對局部謀和允竭力進行是否由地方入手抑由軍界入手請示辦理惟聲明不擔任法律 
　　北京電政府將各省促和文電檢齊彙電王總代並告南首領（以上十九日）以上中華通訊社電 
　　北京電兩院因預算未完延期至明年二月二十閉會　　北京電奉吉黑合資舉辦大工廠由張作霖派員赴農部商立案手續 
　　北京電某派約朱啓鈐加入仲裁和議朱允贊成惟表示不願躬自加入 
　　北京電傅嶽棻謁　軸請迅提敎長願即退避賢路政府亦以敎員罷課無法轉圜非另提不可聞已定田應璜（以上十入日） 
　　北京電閩案因調查暫擱日使昨又爲抵貨事向我外部提出抗議謂係排日舉動陳籙昨晚入府謁徐商酌擬分頭辦理抵貨事認爲人民營業自由并非排日政府不便干預如有軌外行動自當嚴行取締决照此駁覆閩案仍俟調查後談判 
　　北京電閩同鄉以三事請學生國民一會注意（一）不可牽入黨爭遺誤事機（二）不可要求太甚激成反動（三）不可有越軌行爲予對方藉口 
　　北京電决添簡閩省長聞張元奇有望 
　　北京電劉鏡人辭職案閣議决留仍促迅赴日 
　　北京電意軍火案意使答復係各省訂購政府决嚴查　　北京電某使館消息藏軍司令加倫喇嘛允於談判期間制止藏兵由甘孜前進　 
　　北京電武鳴專使胡某有與政府所派委員一同由港來京信息 
　　南昌電督署將下贛南臨時戒嚴令（以上十九日） 
以上中孚通訊社電 
[公電]  
　　山西省敎育會電北京大總統國務院鈞鑒福州事件日人戕我人民辱我國權萬乞嚴重交涉以伸公理而舒民憤晋省敎育會叩元 
　　厦門公電各報館全國各界聯合會鑒閩事發生普天同憤乞督促政府協力對外一面積極抵制以保國權泉人願附驥力爭誓死不屈泉州公民大會叩元· 
　　旅津安徽學生會電總理兼陸軍總長靳翼靑先生鈞鑒本月六日上海字林西報載安慶女子蠶桑學校學生敎員爲駐紥省城之安武軍所圍姦所有住校師生無一幸免以致羞憤自輩者五六人當此光天化日之下而有如此獸行聞之不勝驚駭吾國女子敎育方在萌芽時代今刎出此千古未有之奇聞則後之爲女子父兄者皆視學校爲畏途矣敎育前途實受莫大之挫折矣至國家養兵所以衛民也彼軍人宜如何謹飭自重保衛地方不失爲軍人資格今乃人其面而獸其行兵其名而匪其實豈國家養兵之意乎且該軍駐紥皖城數次譁變今復出此絶非人類之舉而該長官事前旣不能整飭軍紀事後又復嚴守秘密箝制輿論不令宣傳反藉改編爲名而遣散之似此縱兵殃民摧殘敎育豈國家設官之意乎况此事關係國家名譽以吾四千餘年之文明華胄而今幾淪於禽獸之域若不滅絶此種敗類以儆將來則吾民族歷史永留此汚點而外人之侵我侮我更有加無已矣伏乞我賢明總揆速派公正大員嚴爲查辦以申軍紀而維敎育不勝迫切待命之至旅津安徽學生會 
　　北京學校敎職員聯合會電上海各報江蘇敎育會轉各省敎育會各學校各報館各團體鑒安武軍八路一營兩次圍姦蠶桑女學及湖南軍政當局摧殘敎育本會同人决議聯合京師公私各校敎職員具呈政府請予嚴懲公憤所在尙祈協進北京小學以上學校敎職員聯合會巧 
　　江蘇省敎育會電（一）北京大總統國務院敎育部鈞鑒敎育爲立國根本現京校敎職員全體停止職務湘贛閩各省學校及烟台海軍學校各生又均罷課未復舊狀倪軍汚辱蠶桑女校事尙未查明罪狀政治不良漠視敎育已無可諱若再不速謀補救何以立國請從速宣布維持敎育之方法一面即籌京鈔兌現并派員分赴上開各省澈查眞相以從民意而維國本江蘇省敎育會皓（二）南京齊省長胡敎育廳長鈞鑒本日報載南京第一農校長過探先辭職事内有敎育當局已派安福派盛建勛爲校長等語輿論駭詫查盛亦曾隸本會會籍若竟入萬衆吐棄之安福部黨籍本會應先開除會籍免留汚點除由本會調查外應請澈查虚實并飭過校長暫維校務以重敎育江蘇省敎育會皓 
　　湖南善後協會電北京大總統國務總理農商部外交部各總長鈞鑒頃聞張督敬堯派湘鑛局長張榮楣在京將水口山鉛砂預賣與美國商馬意兒布流金等價美金一百四十萬元期以五年於本月十二簽訂草約交洋六萬元即日將呈政府調印查該鑛爲省有公產湘人命脈所關豈有不經省會議决將砂抛借外債之理且比年湘災奇重元氣枯竭僅此幾微用爲善後不足萬一乃復爲張所攫加增地方債務重累將來湘人誓死不能承認懇鈞座迅電張督取銷草約以保公鑛而紓湘困臨電不勝迫切待命之至湖南善後協會聶其杰彭兆璜等叩 
國内要聞 
[北京通信] （野雲）敎員薪金問題面面觀 
　　今日（十五日）爲北京小學以上敎職員實行停止職務之第一日蓋自有學校以來如此大羣衆之團結毅然與敎育行政當局相抵抗實爲第一次是則此等學界空前之大舉動凡留心研究政治與社會問題者斷不能付之等閒認爲無關輕重也蓋自國民學校月薪十餘元之敎師以至大學月薪二百八十元之敎授萬衆一心結成團體發揮互助之精神純取一致之行動其中必有致是之由斷非無意識之盲動可比然當此事發動之始人皆對之漠然直至今日罷課之舉實現各學生父兄始知其事相與詫爲奇談茲就觀察所得分述如次 
　　原來敎員界感紙幣之苦痛已非一日數年以來悉苦之聲未嘗絶於　舍去歲冬同卽有一次請願之舉動結果僅僅得增多搭現二成亦遂默爾而息不意京鈔之價旣愈落愈低而房米食物之價反愈長愈高匪僅十餘元月薪之小學敎員無以贍身家卽二百元以上之專門敎員亦復艱於應付加以發給不能依時往往遲至兩月以上枵腹從公殊難自忍而起視政界如所謂闊綽衙門則多全數發給現銀卽搭京幣亦只一二成而止且加薪進級可隨長官之意爲之到署不辦事而兼薪者更復所在多有故雖紙幣毒如蛇蝎尙未至大受其毒次如立法穢關之議員到院可不發一言而日日酒地花天揮金如土其收入除由政府支給月薪四百元外復有政黨之補助金又若爲政治上作用隨意設置之機關如戰後經濟調查會等月薪三百四現六鈔而各員到會月僅一二次種種情形各敎員非聾非　安能不見不聞旣在所見聞自難禁其不平之念故苟有一人鳴其不平者自有多人起而應之此勢所必然者也而况更有其他原因促之使不得不然乎據聞最初倡議結合團體提出抗議之人爲康寳忠此事係在秋初不意康氏作古事遂停頓最近因各校薪水兩月未發而敎育部本部職員薪水則先行支付遂羣起聚議由各小學校敎員聯合公舉代表與專門各校及大學接洽於是各校敎員咸抱同情北京大學敎員中如馬寅初馬叙倫陳大齊尤爲憤激最初開會數次議定舉代表進謁敎育次長及國務總理遁呈請願公文當時政府亦頗覺注意曾提出國務會議一次議决結果僅對於以前之薪水迅行補發而對於將來搭現問題則以『設法增加』四字了之於是各敎員認爲不滿意隨即有數次集會最近重要之三大會一次在『北大』兩次在『法專』在北大開會時即有多人主張罷課以表示决心馬叙倫演說尤痛切惟胡適對於停課一層不甚贊成其理由謂敎員罷課學生損失甚鉅且恐未足以警動此等政府云云同人與之反復辯論蔣夢麟且有一段詼諧之演說謂『馬胡兩先生之言我皆贊成蓋一位是就肚子說話一位是就腦子說話各有道理但肚子與腦子商量許久仍是腦子說不過肚子因爲肚子没有飯吃不能做工腦子也只好服從他了』全場鼓掌於是罷課之議遂定其初所議者猶僅限於敎員此次大會並將職員加入預定將來如不能達到目的卽以『停止職務』爲最後之手段嗣後又在法專校開會一次由北大敎員提議專門以上敎員情願搭鈔二成但小學敎員務必全發現銀全體贊成當以此議呈之政府乃敎育次長傅氏於接見各敎員代表時出語頗涉譏嘲同人聞之巳感不快及聞各校有停止職務之議决倉皇赴院見靳總理十三日上午乃電告蔡校長謂『總理大爲發怒經吾再三勸解始允小學發給現銀中學二成專門以上三成』由蔡氏轉告各敎員各敎員聞之大憤謂總理並無發怒之事而傅氏對上則歸惡對下則徼功未免太無人格遂臨時召集大會於法專校大講堂到者三百餘人對於傅氏頗有激切之言論議决自明日起一律停止職務大有非傅氏去位不能恢復敎育原狀之勢並議决發布宣言書說明理由以告國人當場公舉王桐齡李大釗兩人爲起草員至昨日（十四日）而宣言書已發現今日果實行停止職務矣各校校門半掩講堂寂寂不聞鈴聲狀至慘冷平心而論各敎職員對於政府最後之答復規定將來小學現銀中學二成專門三成可不至再持異議惜乎傅氏處置太不得當因之感情益惡故此次停止職務與其謂爲要求薪水發現毋甯謂爲要求傅氏去職頃聞傅氏已有上呈辭職之說矣所幸專門以上各校大多數於十八日起放年假二十日雖停課數日學生損失尙不過鉅又有一消息謂要人某某將出而執調停之役然調停恐亦大費事也 
　　至此次羣衆運動所以搆成之原因則有　有近有總有分有大有小頗爲複雜以記者個人感想之所及可約略述之如次（甲）屬於精神方面者則以感受新思潮爲遠因爲總因爲大因蓋自歐戰停止以來新思潮澎湃向東致使全國之思想界起一絶大變化而北京學界則感受最先故變化亦最劇凡精神經過醱酵作用之人對於社會種種現狀無不起一種懷疑及不平之感念五四運動六三運動以及最近之兩次游街大會皆此種精神之所表現也不過爲敎員者以地位關係舉止較爲持重不至如學生之激進表面上雖似無所表見然而其『皮裏陽秋』固已久矣人生眞義本爲求『豐富生活』今日人生豐富生活何在乎多數平民之幸福早已爲少數有勢力者摧滅剝奪以盡欲起而求此新生活以造成新社會自不能不與舊社會相齟齬是以執敎鞭之文弱書生可以結團攻擊當局而高居講座之大學敎員亦能起而與小學敎師一致行動其感情之鼓盪意志之决行固不能僅就物質一方探索其原因之所在也（乙）屬於物質方面者所謂物質原因換言之即以經濟爲原因以生活爲原因也在重視物質之學者謂一切思想之變化皆由於物質持論誠不免稍偏然當思想變化之際經濟組織亦鮮有不異其常態者貧富不匀苦樂之程相差過甚社會固呈杌隉不安之象政治亦必現混亂麻木之觀二者之互相關係至爲密切以小學敎員而掌敎育在表面上何嘗非神聖事業然而其生計狀况則已如此矣此次羣起結合向政府提出要求固因精神方面之鼓舞而因受生事之困迫之累亦爲絶大之原因至若最後對於敎育次長表示反抗則以精神方面佔其大部蓋認羣衆運動互助作用乃是一種正當行爲旣求生活之無累尤當求精神之獨立抁命與舊社會之惡魔相戰蓋皆由於要求『豐富生活』之一念促而成之也嗟乎衆志成城衆怒難犯莫謂手無寸鐵之平民可以任意蹂躪而不虞其反抗不平旣久必有起而平之者矣記者深願今之有權有勢者早爲放大眼光一觀世界文化進行之趨勢而翻然覺悟也 
[北京通信] （冷眼）李思浩升正後之財政 
　　新内閣成立財政一席紛紛競爭卒由李思浩氏以側室資格扶升正室繼因次長問題發生小小波折潘假錢署李氏方正式登臺惟此大藏椅子殊不易坐財政困難依然棘手兩重年關爲期不遠種種開支非有現欵兩千萬元不能濟事目前第一難關在積欠各項軍餉急如星火勢必提前發放其次到期外債及各小銀行到期借欵必須支付者須五六百萬元最次則積欠各署行政經費約需三百餘萬元方能將舊欠清償而目前應發經費尙不與焉至各省裁兵費約需一百萬元方能下手今則妙手空空點金乏術借債無把握羅掘又苦無法難關在邇殊爲李氏擔憂也 
美國新訂菸酒借欵雖已成立年内祇能交付美金五百萬元以九一折計實交四百五十五萬現在美金市價每元僅合中元八角有餘中國方面實收僅三百六十餘萬元此外入欵較有把握者爲十二月分鹽務餘欵四百餘萬元關稅餘欵三百餘萬元其餘零星收入約計有二十餘萬元合計約一千餘萬元所短甚巨不易塡補至中交兩行暫時雖可墊付若干然財部非有的欵可指亦不易於磋商各小銀行方面資本本甚薄弱從前龔長財政所借各種押欵屢次展期至今尙未清還各小銀行已屬筋疲力盡（各行資本已爲財部吸收殆半）决無能力再爲財部墊借巨欵况前次各項押欵已到期者爲數頗巨届時能否再行展期尙難預定近有種種小借欵均在進行中然南北金融同一緊急商借小宗外債談何容易李氏即有手段恐亦未易奏效也 
　　財政一部爲中央財源匯集之地財政總長向稱爲財神以其操全國金融之命脈羣視爲發財之場每於總長更替之際無不出其能力以事競爭其實年來歐戰方殷大宗外債（除日本借欵不計外）無法可借所羨慕之回扣利益無從染指用人之權爲各省督軍所握（如各省財政廳長及常關監督非得督軍同意不能簡放）財政總長徒擁虚名而各處債户紛至　集文電交迫笑駡頻加不能閉關深拒又不能博施濟衆源無可開流亦難節各總長上臺之日無不興高彩烈迨至日暮途窮則又以脫離爲樂實則今日財政部已成荊天棘地入其中者無不捲入漩渦以去從前李居財次已躬親目擊今則又飽嘗滋味矣 
[福州交涉雜訊]  
　　昨日下午福建旅京同鄉推舉代表向外交部催詢福州交涉近狀據外交部答稱外部所派專員土鴻年沈覲　已經抵閩日本專員岡田亦已抵閩俟調查所得正式報告後當有正當辦法刻下兩方面都無何種進行惟昨日猶向日使催其先撤日艦云云 
　　駐日本代辦公使莊景珂來電請當道速指示三種宗旨（一）撤去福州日本軍艦問題日政府仍謂須俟中國抵制日貨風潮平靖始能實行嗣後究應如何辦理（一）我國要求六欵當時不能生效應以何法進行（一）我國國民對日感情益惡日政府頻加質問日後交涉應持何等宗旨進行云云 
　　李厚基解散學生聯合會封禁學術週刋一事昨來電自辯云日人肇事一案其辦理情形均經隨時電達中央主持交涉現外交敎育兩部復經派員會同日員來閩調查自不難水落石出林學衡等電稱各節全屬謠言不足爲據至敎會學堂解散學生係爲防範釀出意外起見且係外人主持無權過問合電奉復李厚基叩感印 
　　京師總商會昨致各商號函云逕啓者現在本總會開全體大會公同　决凡在商會各商號存有日貨現雖封存仍望將所存日貨多者造册少者開單趕於三日内送總商會以便設法辦理定期售賣俾免損失其不在商會各商號自應一律照辦幸勿自誤恐未周知特此聲明卽希查照京師總商會啓十二月十七日 
　　前日駐京日本公使曾以旅京日本男女學生被侮辱等情向政府提出抗議茲北京學生聯合會關於此事特爲辯誣又云逕啓者頃讀本月十二日北京順天時報時事要聞「僑京日本記者團之宣言」下曰「國民大會當日及其前後中國學生及其他一切人等侮辱日本男女學生於途次或施以毆打或强奪物件或以刀棒脅喝或逞足蹴之暴行被害人數竟及二十餘人之多」云云又十四日該報「路人毆打日本兒童再誌」一條羅列日本兒童被中國乞丐車夫及形似學生等少年毆打者凡十五人又山本醫院醫師盛文二夫人在順治門外首善醫院前被三百餘之學生圍毆云云夫本京崗警林立七日之國民大會亦有軍警在場一舉一動中外共見日人苟有被毆辱者何不當時報告軍警向我官憲提起匀涉乃此類事件於光天化日之下頻頻發生我國軍警中外人士均無所聞而獨日本記者知之其爲該報憑空揑造大則希圖引起交涉小則借此爲福州凶暴之日僑輕其責任用心所在顯然可見此種毫無根據之事實殊無一辯之價値惟敝會以其誣蔑我北京市民學生實甚深恐以訛傳訛淆惑　聽用是不憚煩凟據實聲明北京學生聯合會啓 
　　旅京日本人民昨日下午五時在大和俱樂部開居留民大會對於我國抵制日貨及該國保護學童二事有所討論結果選定執行委員四名調查全案詳情並籌備向該國政府正式請願議至下午七時餘始行散會 
　　漢口十七日來電云國民大會已於十七日午後在漢口愛國花園開會到者達一萬二三千名由靑年會幹事黃某主席關於福州問題議决十項條件（一）撤換福州日領事（二）日本政府之謝罪（三）被害者之慰恤（四）暴行者之處罰（五）警察署長之處分（六）日人携帶武器之禁止（七）軍艦之撤去（八）領事裁判權之撤去（九）漢口駐屯軍之撤回（十）日人雜居中國街之禁止王督軍派軍隊一營警戒會衆皆極憤慨秩序亦甚整齊 
[南北最近接洽之要電]  
　　靳閣昨接唐繼堯林葆懌劉顯世譚浩明熊克武譚延闓莫榮新等聯銜拍來一電略云前接尊處來電極示渴望和平之意並擬籌謀精神上之融洽至爲欽佩迄今爲時旣久毫無具體辦法近且進行種種借欵而和議沈寂如前究竟執事主旨安在用意云何殊屬無以臆測夫時局至此或和或戰一言可决斷不能再事遷延况軍人信義爲重故此尤須以誠相見方能解决一切言盡於此貯候明敎靳覆電略云國計民生内政外交在在堪虞豈容我民重罹浩刦雲鵬秉政矢以和平相終始幸祈開誠見示大局實利賴之 
[北大之廿二週年紀念會]  
　　北京大學於昨日（十七）上午十時在北河沿法科大禮堂開二十二週年紀念會先由蔡校長元培報告本校一年來經過各事堪爲紀念者計有兩端（一）五四運動以來學生自動之精神較前大有發展（一）本校最近之組織如行政委員會立法委員會均已漸次成立凡從前被少數人把持之各事項經此改良得以公之於衆以上兩端俱較前此爲有進步而堪爲紀念者也次由大學敎授馬寅初演說謂上次週年紀念僅可稱爲預備之時代今次週年一切較形發達統計此一年中堪爲紀念者當首推言論自由一端緣前此學生出外演講動受非法之干涉近來演講已得自由社會前途實蒙無量之福惟此言論自由現僅學生一部分得 
 
 

Page 7

 
 
之其利益仍猶未宏大吾人當努力擴充此自由於一般社會馬氏演說畢杜威博士繼起發言命題爲『大學與民治國家輿論之關係』大意謂民治國家以輿論爲最高政府議會官僚僅爲第二執行機關惟全國輿論必須具有專門科學之知識則輿論始稱健全於國於家方有裨益大學應負發揮改良輿論之責任願與大家勉行之云云語後有新到校之德國敎員富興氏略爲簡單之演說又本校敎授劉半農沈尹默二君因將赴歐有所考察相偕出席爲臨别之贈言最後有學生聯合會代表方豪報告組織學生自治委員會情形並要求校長准許學生選派代表加入評議部當經蔡校長答稱此舉非絶對不可行但事關全校組織非校長一人所能擅主應俟提付評議部討論之後再行决定時已過午遂宣告散會 
[張敬堯又訂湘鑛借欵]  
　　張敬堯盜賣湘鑛曾由該省士紳電京反對業已取消乃前議初罷而張敬堯復派湖南鑛務局長張榮楣赴京將永口山鑛砂抛賣與美商馬意兒布流金等業於本月十二日訂立草約并預交洋六萬元并聞此事與農商部鑛業司長有關其草約内容大略如下（一）借欵人湖南政府（一）授資人美國資本團馬意兒布流金等（一）借欵介紹人水口川德國工師韋住克（一）借欵名義合資辦湖南白鉛鍊廠（一）借欵額美金一百四十萬元（一）借欵擔保湘政府以水口山白鉛砂估本八十萬元美金每噸定價美金十元（一）期限五年期滿得繼續十年（一）交欵期簽約後交現欵二十萬元簽草約時交現欵六萬元（一）草約簽字後三星期内正約調印期滿不調印草約無效先交之六萬元由湘政府提息償還（一）草約已於十二月十一日午後一時簽字 
[安武軍事件之京聞]  
　　京津安徽學生之公憤旅京安徽學生聯合會於十六日在高師開成立大會昨日該會第一次會議即係討論安武軍事件結果（一）通電嚴責倪嗣冲並皖省省長省議會敎育廳實業廳警察廳（二）通電全國（三）促被害人家屬起訴一切電稿統由法政學校（該校學生原擔任文書股）擔任又旅津皖學生致靳閣函云翼靑先生鈞鑒本月六日上海字林西報載安慶女子蠶桑學校學生敎員等爲駐紥省城之安武軍所圍姦所有住校師生無一幸免以致羞憤自盡者五六人當此光天化日之下而有如此獸行联之不勝驚駭吾國女子敎育方在萌芽時代今忽出此千古未有之奇聞則後之爲女子父兄者皆視學校爲畏途矣敎育前途實受莫大之挫折（中略）伏乞我賢明總揆速派公正大員嚴爲查辦以申軍紀而維敎育不勝迫切待命之至旅津安徽學生會啓 
　　北京女高師之上書北京女子高等師範學校女生對於安慶蠶桑女校事異常激憤昨上書東海云大總統鈞鑒安武軍蹂躪懷寗蠶桑女校據中外報紙及公私函電傳述事實昭彰無可諱避禍原十月八日該軍突入女校致學生進退無門横遭奇辱縱有幸免早赴泉台死於貞烈者十數人敎職員自裁者數輩事後被害家屬泣訴當道請求查辦乃該省軍民長官置若罔聞聞其輕視人權至於此極學生等驟聽惡耗悲痛萬狀眥裂髮指不知所云中華民國共和政體之下竟任豺虎横行敎育前途何堪設想皖軍民長官何以不恤人言不明紀律等人命於草菅視國法若弁髦毫無忌憚一至於此我大總統以整頓紀綱爲懷覩此强暴横行當必赫然震怒澈底根究飭陸軍部開軍事法廳盡法嚴懲以息全國公憤而湔學界奇恥臨頴不勝迫切待命之至專此敬請鈞安北京女子高等師範學校全體學生泣叩 
　　衆院李議員之質問衆議院議員李東萊等爲安武軍事提出質問書云之質問事報載安徽安武軍八路一營兩次圍姦安慶蠶桑女學學生憤極致死者下有餘人報紙喧傳中外鼓噪聞之髮指言之痛心似此行同禽獸狗彘不如野蠻國尙不多覩竟見於自稱砥柱中流之安武軍此類軍隊素無紀律勿庸諱言獨弗思人各有妻女姊妹若被人圍姦能否容忍質之該犯軍亦應無詞以對寢皮食肉不足以蔽其辜惟不解安徽軍民長官迄未詳報懲治我政府亦無嚴令查辦或因南北問題尙未統一軍隊無結束辦法不敢驟然查辦恐激他變歟抑或派員密查如果屬實即按軍法懲治歟軍隊徧地誰無妻女姊妹此等駭人聽聞之事倘使姑息養奸恐此禽獸行爲不僅見於安武軍將置國法於何地曷若認眞查辦盡法懲治以儆效尤果敢挾衆抵抗政府與國民起共棄之甯爲玉碎不爲瓦全謹依法提出質問希冀三日内答覆 
　　皖省敎實廳之删電皖軍强姦蠶桑女校一案安徽議員姜襄廷曾去電詢問茲接到安徽敎育實業兩廳長來電云翠花胡同姜襄廷先生鑒並轉兩院皖議員諸先生及同鄉諸先生均鑒寒電敬悉查女子蠶桑講習所隸屬實業開辦四載校規整肅成績尙良其實習場在北郭外向由警署派警長率警士四名設崗駐守本年七月間被賊挖洞夜入竊去衣褥等件報警請緝復添派警士巡邏四面又因北門一帶荒僻女生往來間遇流氓出言輕薄由麟函請警廳飭北分署保護女生旋准函復照辦於時省廳兩署接匿名來函以中秋夜軍士多人蹂躪該所刦去女裙多條所長辦理不善爲詞皖省秋節各校放假三日女生咸歸家可知不實意以造謠必因查緝過嚴宵小肆誣否即有人覬覦此席當經麟商承省長未置理近閱連日報載九月一日又有此事尤爲荒謬且指係安武軍所爲始知别有用意第事關全所名譽豈能任聽汚衊已由該所瀝情請轉軍民兩長澈究嚴懲以維女校已電滬辨正矣遠勞厪念謹電奉聞董嘉會高炳麟同叩删印 
[京華短簡]  
　　昨日各校敎職員聯合會仍在美術學校開會各校代表均到會報告情形主張堅持到底後復討論皖軍暴行事件及張湘督摧殘敎育事件决定於今日推定兩代表向政府質問並親遞呈文此外更將通電全國力爭又聞各校長前日赴敎育部時候至四十分鐘之久傅次長始出見口調仍帶傲慢因此各校長亦憤憤不平辭却調人之責至傅氏一面雖聲言辭職其實並無此意且傅之銓叙局參事底缺業已補人故頗覺無可退步學生方面昨晚又在北大學生會評議部開一緊急會議討論對付方法結果議决三個具體辦法一由停課各校學生作一宣言並通電全國宣布政府及敎育當局漠視敎育之咎二由停課各校派代表要求總統總理維持敎育現狀三請罷免傅嶽棻此三種辦法俟提交聯合會通過後即一一實行 
　　上月三十日中國政府與美國太平洋拓殖公司簽訂之烟酒借欵外間傳聞有中止之說殊非事實美金五百五十萬元已經交付政府現又要求在舊曆年關之前再借五百萬元尙未商量妥當惟借欵合同内所規定之烟酒署會辦一職完全仿照鹽務署之制度辦理聘請美國人充任業由財政部與太平洋拓殖公司代表商定聘請魯斯韋廉君（美國使館參贊韋廉君之子）充任斯職聞延聘之合同現已成立 
　　京津泰晤士報云奉天巡閱使署傳來秘訊日前駐奉日總領事面見張使謂奉其本國政府密電擬在興京縣城設一領事館並引通化農安爲例張使以該處日商無多殊無添領事之必要且我地方負保護外人之完全責任何必率意更張滋生枝節日總領事謂寄居該縣之韓民甚衆排日尤居多數其間一般靑年又多激烈之徒不可無日員從旁監察其舉動此係防患未然彼此均有利益請求同意張使未允其請日領悻悻而去大約必由駐北京日使提向外交部要求也 
　　中國銀行查辦案經衆議院議員王伊文提出後政府對於此案甚爲注意前日派定財政部次長錢錦孫部員錢應淸嚴行查辦現聞錢等已著手調集關係此案之卷宗册籍切實勾稽以期水落石出 
　　陸徵祥等由馬賽起椗回國業經駐美顧公使正式報告茲又得陸之來電如下大總統總理鈞鑒尼斯調治數句微驅仍未痊復深用焦灼惟和會關係重要不敢不回國報告以抒厪念今已勉强抵馬賽十一日行船東渡一切下情統待　陳同乘王儒使魏駐使嚴劉王朱孫五員謹聞祥九日 
[湘校罷學後狀况]  
　　此次湘校之全體罷學近因實全由到場軍警之對付學生過於操切所致昨警務處長劉之龍通令所屬各警廳警所云照得現因福州交涉發生羣情異常憤激風行各省日有所聞在國民發於愛國熱忱因而形諸動運若不踰越軌範政府固不容輕拂輿情但羣衆集合品類易淆竊恐宵小乘機或致中生事變則爲保衛地方安寗起見亦應隨時注意先事防維日前北京各校學生結隊游街演說曾經軍警相隨彈護始終秩序井然固由該學生舉動文明亦足見軍警維持得法近日湘省士氣激昻萬一有時發生關於上列北京學界種種行爲警察員保全秩序之責固應有防閑維護之權總須一本和平萬不可稍涉操切除分令各廳各所外爲此令仰該所長即便遵照諄飭所屬集合長警切實誥誡遇有上項情事無論學生如何舉動或與日人發生交涉務必力持和緩主義妥愼解决毋得玩忽輕率致釀事端是爲至要惟省公署對於此次學生解散問題至今尙無具體辦法前此外間傳聞省署有逮捕學生之事則不甚確實因省署對此案之要點認定主動爲熊范諸人此數千之學生必係立於被動地位故對於學生尙無必須根究之意思也至學校方面連日公私立各校長約集談話所决定辦法如下（一）學欵關係至爲重要無論或進行或停頓均須將欠欵發出始能作本年之結束决定即日具呈省署請將積欠各公校八月以後經費私校六月以後津貼迅予籌發（一）關於學生此次解散詳情尙未正式呈報决定各就各校情形據實報告並請示對付方法至省長所提議之規定敎育經費問題則俟另日再開正式會議决定 
[魯議會揭發軍費浮冒要電]  
　　山東軍費浮冒人民之負擔旣重兵士之實惠未沾怨憤所積恐成不測省會諸議員特於本月十六日開會臨時動議揭發此事全場一致贊成電請中央澈底查究其文如下北京大總統國務院陸軍部財政部參謀部鈞鑒年來東省財政困難臻於絶境内債外債已近千萬而預算每年尙短三百萬之鉅羅掘之術俱窮破產之期將至考其原因實由於國故多艱地方不靖預算無一定之標準開支則相習於浮濫方今戰事早停用途亟待撙節在省長有監督財政之權而財政廳負筦司出納之責理宜總覈名實嚴稽用途俾人民略抒倒懸地方少輕擔負經本會同人調查實足大駭聽聞屬在東人同深憤慨查魯省支出以軍費爲大宗全省歲入僅一千一百餘萬而八年度預算所列軍費計八百二十餘萬據實際調查新軍兩旅列一百三十二萬實支不足七十萬補充兩旅預算列七十九萬二千餘實支不足五十萬第五師及四十七旅軍餉雜費列二百六十餘萬實支不足二百四十萬德奧宣戰善後經費四萬八千元雖經列入預算實則並未動用總計以上數端名實不符之數已在一百二十萬元左右是實支軍費全數不過七百萬元由此數裁減二成應減一百四十萬查山東軍隊自今年正月已經缺額停補減去兵數早逾二成總計現在各項實用軍費即令不裁一兵有五百六十萬元儘可足用乃財政廳支出軍費仍照原數發給並未核減尤可異者近聞中央對於山東裁兵係照九百五十萬之數裁減二成較之財政預算所列八百二十萬反增一百三十萬較之現今實用之五百六十萬反盈三百九十萬元卽令裁减二成較之實支之數亦尙盈二百萬元在中央徒鶩裁兵之虚名而人民並未減壓迫之苦痛此本會所大惑不解者也本會於全省財政屢有提議而行政當局視若無覩質之省長則意存敷衍詢諸財政廳尤多方掩飾以地方長官對於此等大政不克認眞稽核流之不節源於何有東省頻年災盜火熱水深剜肉補瘡以給軍用誠以各軍暴師經年疲於徵調果使此項軍費盡供餉需人民雖忍痛負擔而兵士尙均沾實惠乃以垂盡之脂膏供無稽之浮冒債臺日高民生日促破產之禍可立而待更可慮者預算與實支懸殊若是道路旣已紛傳兵民怨望一旦事出不測貽害何堪本會忝膺代表呼籲無門爲護產救危計不得不據實陳明務懇澈底究查從實核減以蘇民困山東前途生機胥賴於此臨電延頸北望惟當局憐而拯之山東省議會 
[桂林學生聲討魏邦平]  
　　廣西桂林學生聯合會聞廣東警察廳長魏邦平濫封報館逮捕議員毆押學生大爲憤慨日前特招集大會議决通電全國各省學生聯合會一致聲討其原電云全國學生聯合會及各省各地學生聯合會鈞鑒自靑島問題發生以來國勢飄搖民心激憤抵制日貨本屬愛國舉動而廣東警察廳長魏邦平竟效馬良楊以德之故智縱警捕辱學生濫捕記者狂搜報館實屬悖謬之極廣州學生現已一律罷課請應貴處同伸義憤電懇軍政府曁廣東督軍省長嚴加懲辦以平衆憤而昭法紀不勝盼禱廣西桂林學生聯合會叩有印 
[九江學商會查貨之風潮]  
　　江西九江城内慶生祥洋貨店販賣某貨早爲學商聯合會所探悉曾派人赴該店勸阻該店主馬某王某不納勸告出言强硬無理因是該會對於該店進貨調查格外注意昨日晨八句鐘聯和輪船下水有中法藥店學徒胡某義昌隆絲線店學徒王某在該輪查獲某貨足帶一箱計一百打約値銀八十兩知爲義生祥所運之貨當即前往止制乃該店堅不承認旋忽有某洋行店夥出面認爲某洋行所購之貨彼此互相抓扭均被巡捕帶至捕房其貨由學商聯合會請求海關沒收海關却之不受卒被該會將貨一併抬往會所聽候處决並一面派人將義生祥店門把住勿許營業至被捕學徒即經學生聯合會全體要求九江縣敎育會長馬祖楨商會會長辜葆誠同赴領署保釋適英領已將兩造提訊完畢旋請九江警察廳長韓振山到署將兩學徒交韓帶回矣傅道尹定今日請學商兩界領袖到署籌商善後辦法以防發生交涉並聞昨日下午商學界假潯陽第一舞臺開會研究處置義生祥貨辦法到約千餘人參觀者甚衆義生祥店主馬某王某均被巡警傳到一時人聲鼎沸各學生憤怒異常幸敎育會長馬祖楨對學生婉言勸告一面勸貨主允將該貨焚燬旋經衆議决除已查獲之貨外並須將該店所存某貨一併搜出焚燬復經貨主簽字認可並聲言與某洋行無關遂派人在該店搜出存貨多起計値銀二百餘兩均抬往延支山灌以洋油付之一炬延至夜間十時始熄是晚巡警仍將貨主帶署管押以防意外今早該店已無貨營業不能開門矣 
[皖省近事]  
　　皖省議會當警界風潮發生時即提出彈劾呂調元省長案後議員楊祚延等二十九人以案關法律未經二讀三讀由一二私人擅發實屬違法誓不承認曾通電政府及各省議會否認此案有效自此電拍發後遂激成暗潮刻下彼方面亦據理辦駁雙方爭持劇烈不知將演成何等現象也劉筠靑處長自負氣出走後經倪督再四勸慰囑其速回視事以專責成現劉氏已於昨日返省矣 
　　皖省立法政學校暗潮現已平靖說者謂此事發生之始原因複雜大抵由敎員李峰五所搆成（李兼公益維持會附設自治研究會編輯主任）蓋李欲謀該校校務主任也 
皖省維持國貨檢查所近日檢查日貨甚多昨日開議由商會通告各業將現在未售竣之日貨一律開單報告商會存案不准再進自此以後如有違犯即禁止營業以期達抵制之目的今日各業董亦開會議决此案 
皖省各學校全體學生茲因福州交涉一案曾各舉代表要求省長電外部力爭交涉當經省長允准并諭令不准滋事昨蕪警廳邱鳳五電呈省長云蕪埠六處學堂全體學生因福州交涉事起遂集合全部執旗游行街市並散佈傳單經至聖稚園折回幸崗警保護得力尙未發生事故惟本埠係通商口岸華洋雜處日本商人列肆其間者比比皆是前車可鑑後患堪虞嗣後恐再有此等舉動難保不另生枝節應請省長令飭敎育廳轉行各該校長先事防維善爲勸導庶免發生事故云云業經省長如呈照准 
[蘇議會記事（九）] 對於某議案而不出席 
簽到足數出席不足數 
　　蘇省會自接到兩日大會後十二日開大會以不足法定人數而罷十三日開各項審查内務股舉朱紹文爲審查長朱翼雲爲理事財政股舉沈維賢爲審查長盧瀚蔭爲理事敎育股舉黃守孚爲審查長周嘉詠爲理事實業股舉徐宗鑑爲審查長張福增爲理事請議股舉徐堃錫爲審查長朱際雲爲理事卽開内務財政合併審查會審查南通警察改所爲局案根據二年度議决案打銷之十四日開各項審查會以人數不足至四時而散十五日星期照例休息十六日開大會至三時簽到者七十三人又改開談話會錢議長主席以維持會務延長會期兩問題爲談話要點徐宗鑑謂在省人數實在足數不肯出席之理由當於議題上注意因對於某議案實有人不願出席也周嘉詠問何案徐言我不便言張福增謂對於俞紀琦查辦案而不出席吾爲大局起見可以犧牲個人名譽撤回之但須有保證云云某議員謂現在出席七十三人江寗公庽尙有八人若招之來便開得成大會請議長一往何如衆贊成錢鮑孫三議長即往甯庽而八人者已僅存五人遂無效由徐堃錫到談話會言吾意議程須將議案分日排列第一日關於全省各大案第二日人民請議案第三日議員提議各大案張福增問是否查辦案不要提出徐言第四日查辦案等若有搗亂吾便引去張援謂議程係議長職權若甲欲如何已欲如何决無開成大會之日應仍由議長斟酌次商延會問題張援主延會周嘉詠主日内開得成會則延會陳大猷表同意徐宗鑑主張同於張援宋銘勳主張延期至年底因冬至必有人不能供職延期以補其闕周嘉詠謂冬至亦何必告假紛擾多時卒定俟開成大會再說相約次日必須到會而散十七日復開會至四時報到者八十二人乃搖鈴開會入場人數凡七十三人衆請議長查明簽到後復走者宣布其名紛擾良久而散聞是日本可足數因鍾某王某在第一春請客午餐遂釀此現象一般議員多謂王鍾之宴客與俞王兩查辦案實有關係云 
[南京快信]  
　　軍署參謀長何恩溥昨由京返寗聞齊燮元任松滬護軍使須一月後發表 
徐東海遣李督介弟李馨來寗有所接洽 
十二月二十五日爲雲南倡義紀念日軍民兩署昨通令軍警政各機關循例放假一日以誌紀念又二十三日爲冬節亦循例給假一日 
　　　寗縣公民傅潤生等爲該縣知事謝成泌藉兵歛財勒詐鄉民特附粘照片各種證據呈軍民兩署請予撤任懲辦李督齊省長批令海州鎭守使白寳山淮揚道尹王曜查復 
北美靑年總會曾遣派幹事赴戰地設臨時靑年會於軍營中服務將其戰地實况制成幻燈影片今運來寗訂於本星期晚七時在靑年會預祝耶穌聖誕演放此種影片並請徐玉和牧師演講培德問題高等師範王燕卿君奏古琴來復女學詠詩 
[杭州快信]  
　　國民大會委員會昨電京謂閩事如由地方辦理恐無良果應請政府直接交涉以慰民望 
浙江省議會昨由議員徐卓羣提出商榷組織國民自决會辦法案謂本會鑒於南北政爭相持不决足以亡國已於本年十二月十一日電達兩方政府促和並有三個月内上海和平會議不開議將聯絡各省組織國民自决會之聲明届時如兩方政府仍不覺悟仍不開議須進而舉行國民自决會以謀解决云云（辦法從略） 
　　省議會財政股昨開第九次審查會審查免除家釀酒捐等案八起準期下星期一報告 
　　各界組織之國貨維持會今日（十九）上午在杭總商會開幹事會議决議進行辦法 
　　督軍前軍務課長黃元秀本充靑年團主任此次梁士詒到浙黃假托名義向募鉅欵經督軍查悉惡其招搖當即撤委省署牌示淳安知事王家琦另有差委遺缺委李庚甲署理地方通信 
[蘇州]  
　　電詢皖女校事　關省立女子蠶業學校校長因聞皖省安武軍蹂躪女子蠶業學校事特發電至安徽敎育廳長云報載皖女蠶校事各界函電漸似徵實迭詢該校迄未得復乞速電示詳情云云 
　　茶房圖呑皮包之嫌疑南潯人朱沈氏（某巨商之妻）前日由滬乘火車來蘇携帶皮包一隻内有金珠飾物等件値洋數百元恐車上人多雜亂或有疎失故於登車後將皮包交與火車茶房朱寳發代爲收管及車抵蘇站向取此包詎該茶房不認有此事於是互相爭執朱沈氏即報告站長令鐵路警察查詢情由將變方函送吳縣知事署經曾承審員開庭質訊該茶房依然不肯承認即命帶下收押聽候復訊　　反對烟酒借欵蘇省道屬烟酒商近因政府烟酒借欵將成事實特聯合各縣於前日在胥門外公　棧開會羣情憤激最後决定電請大總統國務院取銷前議略謂迭閱報載烟酒借欵仿照鹽務辦法等語不勝驚駭全國烟酒預算歲入三千七百萬元何苦借此二千五百萬元加以重重折扣飲鴆止渴輕將國權民命斷送凈盡如果實行死不承認籲懇迅賜取銷免貽後悔云云列名者爲蘇常道屬烟酒商代表羅韻濤潘伯藴童瑞泰朱德潤汪麟書錢福成 
　　加收牙稅吳縣公署近奉省令略謂本届敎育行政會議議决各縣征收牙稅應照原收稅率加收二成補助敎育經費長期憑證自八年分起短期自九年一月一日起實行仰即遵照 
[鎭江]  
　　組織國民大會鎭郡前次組織國民大會係屬世界道德會單獨發起致未成立現聞學生聯合會基督敎聯合會商團商會各界聯合會客商團回敎聯合會已未星期演說會八大團體公同組織日前已開籌備會並發通告謂閩事發生令人髮指凡爲國民當然起爲政府之後盾茲擇於陽曆十二月十八日（星期四）午後一時在城内紅旗口公共體育塲開國民成立大會鎭城中小男女各學校學生及各界團體均行蒞塲開會事後即游行各街市 
　　敎育會開會議事丹徒縣敎育會於十七日下午一時續行開會提議學務委員張榮緩請議商埠敎育經費不足可否請求省欵補助案勸學所請議蔣輪兩河基金息欵如何催促撥給案又提議徵收中資捐整頓辦法案三科辦事員余長春請議整理固有欵產及原有捐稅擴充經費案勸學所提議月華山是否可劃數丈之地與省立第六中學案又請議義務敎育如何進行案縣公署交議辦理義務敎育案又交議補助學生經費案縣敎育會請議組織小學敎員參觀團案勸學所員符長庚請議各鄉敎育會宜與縣敎育會實行聯絡互相研究案又請議小學敎員宜實行奬勵案縣視學請議組織區敎育會案 
[揚州]  
　　紳董請派警備隊江都南鄉施家橋爲通江之便道現該處紳董以時届隆冬盜賊堪虞特考經佟知事派警備隊前隊警士一棚前往該處駐防 
　　委查警區員控案江都佟知事現委丁家伙警區員陳熙　查眞武廟警區員卜貴潛尅扣警項案以便呈報高等廳察核 
[嘉興]  
　　白盡攫取綢緞詳情嘉興北大街義昌福布號於十七日下午來有匪徒三人借購買綢緞爲名當場攫去綢緞一疋大略已誌報端茲悉該案匪徒已經軍警在東門車站上緝獲（男二女一）連同贓證解送縣署經王承審員於十八日午後開訊世稱一名王桂南一名李友生又有女子徐高氏均衣服華麗年在三十歲左右係住居上海籍貫廣東所有鐵機五彩錦緞一疋王供認攫取不諱徐高氏係王之姘婦李係同黨並經夥友胡選靑認明面貌無誤旋由問官諭令撥押聽候宣判　 
雜評一 
[魯議會揭發軍費浮冒（默）]  
　　中國之兵旣多而兵費較兵之額數尤多是故今且緩言裁兵能裁去浮於兵額之費已爲國家之幸然而實際上必辦不到也何也督軍借養兵之名以養已此浮於兵額之費即養督軍生活之費也今而裁此是裁督軍之費耳其不能無待深論然如魯省者非特不能裁且反而增多是浮冒之中更加浮冒中央負裁兵之空名地方任壓迫之負擔而軍隊又未能實沾其惠此種兵怨民憤之氣所積一旦發洩誠有不堪設想者嗚呼督軍自發天良之裁兵現象乃如此此眞所謂督軍之天良也歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[全國各界聯合會請嚴米禁函]  
　　敬啓者日人　暴滿蒙攘霸山東近復暴行於福州辱我國權至於斯極全國憤激始一致决議積極抵制日貨不供給米糧煤鐵及各種原料於日本以促其覺悟以極和平極公正之方法禦極强蠻極無理之暴力固爲世界所公認之正當防衛也近聞奉督張作霖竟販米八百萬石供濟日本此種行爲何殊自殺倘各省羣相效尤微但民食堪虞而國權亦行且不保敢請各地共本救國之天良一致嚴禁運米出境供給日本約章具在存亡所關望我同胞羣力維持是荷全國各界聯合會啓十二月十九號 
　　各省各公團均鑒日人侮我全國　憤和平抵制原以促其反省也江西各界維持米禁正以杜奸商之偷運且約章明載不准米糧出口則我國民之舉動誠屬至當乃江西軍民兩長因各界反對贛米弛禁反將學生會封閉以示威殊屬違反民意敢請一致協爭尊重民意速行啓封維持米禁以裕民食而衛國權是荷全國各界聯合會啓十二月十九號 
[電請阻止採辦漕米]  
　　江蘇旅滬公民陳滄潘祖臣等昨上齊省長代電云南京齊省長鈞鑒江蘇米價因受所謂軍米之影響粒食維艱怨聲載道現値天氣嚴寒貧苦小民正望米價稍鬆乃忽又有購辦漕運蘇境攤派二十萬石之說人心異常惶恐應請鈞座俯念殘冬民不聊生即予拒絶漕運以顧民艱而弭隱患不勝迫切爲吾蘇民請命之至江蘇旅滬公民陳滄潘祖臣等公叩 
[食米從白龍港漏洋]  
　　私販食米出洋雖經常洋各關查禁迄不能絶茲聞又有某米販將食米運至浦東雇船泊於川沙縣境之白龍港口裝儎出洋蓋白龍港口外卽爲海洋輪帆各船皆須經過該處洋面因此取巧偷運昨爲某團體訪悉擬請本埠官廳設法查禁云 
[反對出售龍華製革廠電函]  
　　龍華製革廠係葉敏齋所經辦近聞有將該廠全盤售與日商佐度康計價十七萬三千兩將至成熟事爲學生聯合會查悉曾經電請政府飛飭取消昨日上海中華工商研究會中華國貨維持會華僑聯合會等對於此事極爲反對當由工商研究會飛電部院外並定於本星期日开討論大會共謀對付方法茲錄電文如左北京國務院外交部農商部鈞鑒上海龍華製革廠純係華商集資組合近乃風聞有該廠東葉敏齋等將全廠議售與日商佐度康情事計價銀十七萬三千兩業已訂有草合同將於本月二十號正式簽字實行移轉查我國皮革廠開辦最先成效昭著挽回利權極鉅今一旦落於外人之手洵於我國實業前途有莫大之損害且皮革一物爲軍用要品而龍華又爲軍工廠重地軍隊林立更不容有外人厠足其間事關實業安敢緘默除呈交涉員外應請院部鼎力主持飛飭辦理以維實業而保主權中華工商研究會叩又上海學生聯合會亦致函楊交涉員云小川交涉使大鑒敬啓者近聞龍華製革廠主人葉明齋因該廠營業不佳有出賣於日人之消息查龍華爲國軍駐地且密邇兵工廠寗容外人設廠其間藉以窺伺又製革爲工業要需吾國因製業不發達歷年輸無數金錢於外該廠在國内比較的最稱完善奈何一旦任之歸外人掌握執事職司邦交對於此事諒有所聞當不忍以國防重要之區任外人厠足其間製革惟一之廠使外人席捲以去務須毅力維持保全此廠毋令入於外人之手則軍事民生兩有裨益專此卽頌大安（同樣致護軍使一函茲不贅錄） 
[菸酒聯合會電請取消借欵]  
　　中國菸酒聯合會昨據蘇常道屬菸酒兩業代表羅韻濤潘伯藴童瑞泰朱德潤汪麟書錢福成來會報告以因政府對於菸酒借欵將成事實兩業同人均以政府將斷送生命羣情憤激茲將該代表等於蒸日致政府電照錄如下 
　　大總統曁國務院參衆兩院財政部農商部菸酒事務署鈞鑒迭閱報載菸酒借欵仿照鹽務辦法將成事實等語不勝驚駭查此項借欵動機在一二希得回扣巨金者外人圖取政柄實爲暢銷外貨張本且全國菸酒預算歲入三千七百萬元何苦借此二千五百萬元加以重重折扣飲鴆止渴輕將國權民命斷送盡淨如果實行死不承認顯懇迅賜取銷前議免貽後悔臨電無任惶悚 
　　上海學生聯合會頃亦有電致北京政府云北京總統府國務院鑒烟酒借欵舉國反對公等遽爾簽約何悍然與民意宣戰一至於此查我國臨時約法增加國庫負擔須經國會同意今故嗾武人阻撓國會使之僻處廣州不得自由行使職權而妄舉借欵是違法也去年九月拍賣高徐順濟曁滿蒙四線等鐵路得欵達四千萬之鉅而北京敎職員薪水全現與半現之差月不過三萬元則靳而不予至於豢養私黨供給武人動輙數百萬或數十萬是殃民也借欵而違法殃民即使不損主權已爲國民所萬難承認况烟酒借欵仿鹽稅抵押辦法用外人稽核將舉全國烟酒製造及經商之命脈而操之於外人乎公等年來媚外賣國之罪狀漸暴露於世界國人能含忍姑容者亦幾希矣茲復倒行逆施雖不爲中國存亡計獨不爲一已利害計耶尙冀取銷成議毋貽後悔上海學生聯合會叩 
[船員實行罷工]  
　　航務報載十七日香港消息云航務中人自昨日起實行罷工瑙威商人所置台里瑪楚斯與台華黃西二船之船員與機師首先離船二船現由警察看守各江船均已停駛香港所需之鷄豕魚蛋蔬菜均由江船載來今頗有斷絶供給之虞華商公司現願將爭端付諸仲裁但船主公會仍持强硬態度船員公會决議若非船主公會加入未便施行仲裁 
　　字林報云香港電稱船員罷工今已實現惟本地外人管理之船公司經營沿海貿易者未被波及自十一月二十四日以後香港船役會館與船主保衛會間常有關係往來其結果船員以哀的美敦書致船主保衛會及二十七家華人船公司要求加給船長總機師與大副薪水百分之四十限十二月十七日答覆承認否則罷工聞其要求僅施諸大半爲華人所設之船公司如怡和太古招商三家則不在内蓋此三家僱員薪水皆優故無不滿意之處而其他船公司僱員則欲援以爲例也星期三日午後哀的美敦書未經接受罷工乃作船隻不能駛出上海船員公會已在字林報登載廣告謂據香港電所有船隻皆已停駛凡失業船員請至此間公會事務所聽候消息云十七日午後三時半香港來電謂有關係之船隻連瑙威商人所置之商船三艘現俱停駛查與上海有關係者爲三北公司之船云 
[敎育費不得通挪虚抵之廳令]  
　　上海縣知事公署昨奉江蘇財政廳訓令云案奉省長公署訓令開案據興化縣敎育會會長沈廷璋呈稱「中略」據此除批查敎育經費歷經省令申禁挪移各縣知事自應懍遵辦理據呈該縣章前知事在任時挪支敎育經費至七千五百餘元之多迄未歸還殊屬不遵功令漠視要政仰候飭令該前知事尅日截欵清交毋得藉詞流抵至現任敎育稅捐應由卸任趙知事負責放齊勿稍拖宕嗣後該縣署經徵應撥各欵並由新任李知事自接任日起按年分期撥發不得再有通挪虚抵情事永著爲例該縣勸學所職司出納並應將收支各欵按月報告以昭覈實除分令各該知事遵辦具報並通令各縣知事查照辦理外仰卽知照此批印發並分令該縣各任知事遵辦外合行令仰該廳長通令所屬各縣知事以後關於撥發經徵敎育費應一律遵照此次省批辦理仰即知照此令等因奉此合亟通令各該縣知事一體遵照嗣後撥發經徵敎育費務各懍遵省令按年分期撥發不得通挪虚抵永著爲例毋違切切此令 
[商界總聯合會開會紀事]  
　　聯合通信社云各路商界總聯合會昨日下午二時開會第一議案續議安武軍圍姦蠶桑女校事多數主張俟調查確實方可表示意見公决函訽皖議會商會敎育會學生聯合會各界聯合會曁蠶桑女校俟得復再定辦法通過第二議案宋誠璋陸祺生兩君提出陽曆元旦　告各商店號懸旗休業一日俞國珍朱賡石提議本埠一商舖一律懸旗休業外並通告各地商會仿照辦理表示商界尊重陽曆之意全體通過第三案俞國珍朱賡石提出陳惠農附議陽曆元旦本會假公共體育場開商界全體會員大會（甲）行慶賀禮（乙）行宣誓禮並擬就開會秩序單兩紙會衆略有討論全體通過第四歡迎美國資本團俞國珍朱賡石陳惠農提出全體贊成第五爲福建路王宗藩提出對閩意見第六爲唐家弄曹梅卿發展計畫意見書第七爲碱業同人請求平反書大衆略加討論均以時間已届非倉猝所能决議遂宣告散會 
[裕生輪船失火]  
　　文匯報云今晨三時怡和公司之裕生　船忽肇焚如救火隊及海關救火船皆聞警往救至則見第一艙火勢甚熾該船載重約二千噸泊於公　祥碼頭定於今日取道靑島烟臺開往大連故已滿載貨物救火諸人當時頗不易着手直至十點鐘始得將該船設法拖離碼頭擱淺於浦東和豐機器廠附近之江灘下午五時左右火始全熄俟將船中之水抽乾所載貨物均將卸下由泡立生臺維氏驗視裕生船修理工程大約須需時一月之久 
[基督徒將開救國會]  
　　茲聞有各省西敎士五十人聯合中國各界重要人物五十人將於本禮拜日在上海開一聯合大會討論基督敎救國方針届時主席者爲中華靑年會全國協會總幹事余日章碩士其赴會之華人五十人實可爲中國四十萬基督徒之代表所議事件一經商定即可通行全國蓋基督徒雖不預政治値此國事蜩螗之際愛國之心自不能滅故此次議會泃爲異常重要之舉因此本埠靑年會遂訂定本星期日即二十一號午後二時半柬請各代表到會並請代表中孔庸之梅雲英沈文卿等諸君演說其與會資格除基督徒外凡欲明白基督徒對於救國事件抱何種態度者均可入座惟須向該會索取入座券茲將美人吉爾達君如何救中國之談話一節摘錄如下抱樂觀主義者嘗謂中國尙有挽回之希望觀目今各界之愛國運動已得大槪其人民肯犧牲服務無論城鄉僻壤均有新氣象社會改良事業進步亦極迅速查民國八年中之進步爲世界各國從來所未有最可樂觀者爲智識階級其於演說著作及平日一舉一動都含有救國志願不但坐而言且能起而行凡平民主義社會主義亦逐漸輸入孔子云四海之内皆兄弟實爲平民主義之發端所以華人對此主義極易明白譬諸人力車夫素爲社會所輕視今則不然居然有人發起扶助救濟可見階級制度亦漸漸打破至於政商各界或有發生不平之事人民即能起而糾正此係八年來之經歷人民羣知空言無補須歸實際然而今茲愛國運動中利雖多而害亦不少所不可缺者須得有智慧之人爲之領袖現正萌芽發生須要保守互助精神不可或失人民於困苦流離之中極易趨入破壞之途第要救國須從建設着手現在建設事業已經開端斷難中止雖有困難肯犧牲者必能獲勝文化運動亦是建設事業之一種若注音字母白話文能竭力推廣基效必宏云云 
[西報得馮玉祥被刺電耗] 馮幸無恙地方亦安 
　　大陸報云昨日本埠接電知馮玉祥將軍被擊受創常德長老　醫院主任洛干醫士中彈殞命電文甚簡謂星期三日洛干醫士偕馮將軍往視患病之華兵突有瘋兵一人舉來福槍轟擊馮將軍彈貫其肩幸無大礙但該彈適中洛干醫士之頸面致於一小時内妈行殞命　按馮將軍聲望甚著其部下兵士奉基督敎者甚衆且不許營中賭博及吸食紙烟敎會領袖甚尊重之洛干醫士年約五十爲在華敎會中著名醫士之一一八九七年偕其夫人來華一年前服務西比利亞美國紅十字會中今夏回國小住於九月間始復蒞華有子三二就學美國春最幼者今在牯嶺美國學校肄業字林報載十八日常德專電所述與前相同且謂地方安謐並無排外之徵象 
[美資本家在美商會之演說]  
　　大陸報云美商會昨夜在哥倫比亞大學俱樂部宴請美國資本家及重　商人施楝「紐約海登施楝公司之總理該公司爲美國三大資本公司之一施氏兼充太平洋興業公司董事」韋耿「紐約查斯銀行總理戰時曾充紐約省燃料管理員」白魯司「大西洋興業公司總理」洛白大來「大來洋行行主」等與新抵上海之美國海軍格里扶斯將軍等計與宴者一百二十五人演說者爲施楝韋耿大來與格里扶斯將軍諸人施楝於主席致詞介紹後起而演說略謂華人對於美國商人情誼優渥殊爲可喜此種表示乃中國全境對於美國人民而抱異常感情之證實以美國觀念性質與實業輸入中國者歷年經費之結果此次游歷北方經過山東復由京到漢循長江而下沿途所見利源奇富時觸於懷尤以農利爲甚中國農業之豐饒世界他國殆莫過之美國銀行家與商家已知中國機會甚大願與提携中國人民爲性質明敏具有同情之民族雖潛伏而乏訓練然以新工業農業運用之則勢力極偉誠美國實業大家所宜注意者也尙望在華諸美人爲國人之先導詔以機緣與之共進美國在華事業尙未推行至充分之程度希望在此諸人有以佈置之俾後之挾鉅大資本而來者得以有所遵循吾人偶爾游華雖能回告國人促之來華然在華諸人則其擴張利益之機會自較偶游中國者爲優云云洛白大來演說略謂太平洋將代大西洋而成世界商務之中點紐約商人或嗤此說以爲山舊金山離國者無異出美國之後門第余始終確信世界商務之中點將山大西洋而轉至太平洋人生百年余年七十五將以餘年盡力於太平洋商業諸君年稍幼者更宜努力向此今後世界將有空前之劇烈商戰與國商人如欲求全則必集合出產人商人銀行家航業家與政府結成一體以　付之而後可國際同盟余於數年前即主張之視爲世界最善事件之一但余所主張者乃世界英語人民間之同盟謀一種了解而非爲政治作用也云云格里扶斯將軍演說將其三十五年前來游中國與今日在滬所見之情形今昔不同比較言之並言其戰中之經驗云 
[財廳預借度年欵項]  
　　江蘇財政廳因預借度年欵項上海縣四萬元上海貨物稅二萬三千元茲聞尙有單開其餘各縣各稅所計吳縣四萬元無錫四萬元武進三萬元南匯三萬元江陰二萬元常熟二萬元太倉二萬元嘉定二萬元靑浦二萬元稅所上新河七千元下關五千元通如丹徒宜南江陰常海各四千元崑太三千元武丹二千元云 
[美國艦隊司令抵滬]  
　　大陸報云美國亞細亞艦隊司令格里扶斯海軍大將昨晨乘旗艦南達柯太號抵滬該艦現泊楊樹浦外艦中共載軍官水兵八百二十二人聞格里扶斯大將定於二十日偕其眷　赴北京一游 
　　訪函云美國艦隊司令格列夫君於星期三乘旗艦來滬本埠海軍聯歡社海軍同人宴請美艦長格列夫及美領事陪宴者有政軍各界觥籌交錯頗極一時之盛云 
[旅粵皖人致學生總會電]  
　　全國學生聯合會諸先生均鑒近閱上海字林報載安慶軍人闖入女校之骇聞一則除原文業經各省各報先後譯登不復贅錄外披閱之餘無任驚訝以爲光天化日之下何致有此禽獸而兼盜賊之軍人正待查詢適有同鄉新自皖來罄告所悉情形聞者心悸近日各報專電復有呂省長憤而辭職之舉事之眞確不待明言此種殘暴軍人不特摧殘敎育亦且滅絶人道駐省如此出省可知對於門設守警之女校且如此對於手無拳勇之居民更可知充其所至實有不忍言者皖省黑瞑竟至於此珠毀櫝中誰尸其咎彼及身罹禍者旣迫於嚴威莫敢伸訴同人身居粵省念切鄉邦嫂溺不援甯非□□「電碼不明」特鞭長不及馬腹惟衆志可以成城素仰貴會維持敎育主張人道登高一呼必有起而應者務乞同聲伸討雪此奇寃免留女校歷史之汚而貽全國軍人之玷臨電憤泣不知所云旅粵全皖同鄉會常恃芳等叩篆 
[河南義賑會成立]  
　　昨日爲本埠民國路河南駐滬義賑會成立之期由該會名譽會長朱葆三正副會長徐乾麟王一亭敖雲亭假座四馬路一枝香柬邀滬上各官紳晚餐集議一切政界如上海交涉使楊小川縣知事沈韞石等紳商報各界如謝蘅牕沈聯芳葉丹庭宋漢章冀壽伯狄楚卿史量才汪漢溪張東蓀薛文泰等數十人先後　止首由河南代表楊子猷君報告豫省災情大致謂敝省督軍因敝省今年水災奇重籌賑竭力特派允升來滬爲災民請命幸蒙朱葆三徐乾麟王一亭敖雲亭諸公擔任會長懇請諸先生贊助均蒙惠然肯來不勝忻幸謹將敝省災情爲諸先生述之河南水災以西南部爲最重如南陽方城鄧縣内鄉等十餘縣水災尤鉅今夏六月初十日連朝大雨山洪暴發平地水深陡高八尺約有百二十里之寛毀房漂棺慘不忍覩二十二日又遭大水平地水深一丈二尺較前更巨雖由敝省散發急賑一次而杯水車薪實屬無濟災民共有五十萬之多時届隆冬無衣無食允升明知今歲霪雨爲災各省皆然惟災區較廣不得不謀將伯之呼伏乞諸君子互相贊助以維善舉等語繼由朱徐王敖四會長相繼演說謂同人等疊接河南督軍兼省長趙來函請託以該省本年春夏間霪雨爲災山洪暴發殃及十餘縣災民有五十萬之多流落漂蕩慘不認覩囑在滬上設立義賑機關廣爲勸募以救災黎等因同人等以事屬善舉義不容辭遂假定民國路慈善救濟會内附設河南義賑會於本日成立惟同人等力如棉薄故邀請諸大善士爲之贊助共襄善舉等語各來賓均表贊成一時觥籌交錯賓主盡歡九下鐘始散 
[蘇州河潮水稍漲]  
　　蘇州河港近自陰曆二十三以後潮水乾涸以致來往船隻擁擠異常逐日落潮時由河泊司派水警擬段彈壓不許空船行駛已誌本報昨日落潮水勢已較前日稍漲以故珠角常熟蘇州無錫崑山等處之班頭小輪已按期開班惟大號煤船仍不能通行大約下月朔日當可照常行駛矣 
　　又一函云蘇鄉常昭等處產米區域近因運米各船裝貨來滬至蘇州河地方連日因水淺不能開行故日來米船稀少米價又漲起兩三角之譜直至前日傍晚始陸續運滬駛至南市應售惟價格未見鬆動且市間鬨傳北京政府將派員來蘇省採運漕米二十萬石業此者更居爲奇貨預圖抬價聞有某米商將米數千石打成包捆預備運往口久現爲上海縣沈知事訪悉已派員密查事實外更函該業商董將該奸商運米出口如何混朦之眞相據實查報以憑禁阻云 
[路局查開歐戰時購料兵險費]  
　　滬寗杭甬兩路管理局局長任小山昨寄巴黎中國公使館轉交章局長祜公函一件略開案奉交通部訓令以關於歐戰損失一案尙有應加考查之件開列於左（一）各路所付材料之定銀及遺失之材料曁没收或被扣留之料件其原訂全價若干（二）各路購料所用戰時兵險費自開戰後每年所用實數若干（三）各路被德人没收材料是否係已交與吾國之料抑尙在承辦人手中其没收情形及證據如何囑即查明上開各情形並收有關係之案據除前經呈部者外一律檢齊逕寄巴黎中國使館轉交執事以期㨗速一面仍呈部備案等因奉經譯飭滬寗路洋總管查復去後茲據復稱以本路對於一三兩條並無上開各項情形惟第二條戰時兵險費一項經收民國三年開戰後至本年止所用實數列表函内請爲核轉前來除呈部備案外相應將洋總管原函照譯華文函送尊處查收卽希察照見復云云「譯表從略」惟本年所開兵險費計銀元二元五角五分英金五十八鎊十先令八本士云 
[嚴禁軍人干政失職之部令]  
　　松滬護軍使署近奉陸軍部令以近來各處軍人時有干預政治藐視軍紀者殊失職守本旨嗣後應行遵照中央規定誥誡切實履行不得凟越職守以重任務茲將訂定條規列後（一）軍人以服從命令爲天職不得干預地方政治（一）軍人不得營私舞弊謀利營業（一）軍人不得集會結社及入各種黨會（一）軍人爲人須忠動職務按時操練屏除嗜好力袪虚浮等語應即轉飭一體遵照云 
[倒閉小錢莊一家]  
　　公共租界二洋涇橋某小錢莊係鎭江人蔣某所開營業甚爲發達邇因專做盧布票曁股票等頗多票價大跌虧折甚巨約計十餘萬金不能週轉於昨日倒閉蔣已携眷避匿各債主正在偵尋蹤跡云 
[碾米同業常會記]  
　　南北市機器碾米各廠昨日下午在總商會三層樓上開會到者南北張錢兩董事評議員曾影毫朱安生蔣敬文張杏園鍾華林及司月同業到者三十四家首　評議員曾影毫討論廠家較斛情形向來官置公斛由仁穀堂　四季行家及廠家將斛子公同較準以規劃　惟吾廠家仁穀堂向例定章米廠滿十部碾米機器方準較斛近來碾米廠繁多大小不一少機之厰往往向大廠借斛斛米頗爲不便現各廠紛紛要求仁穀堂一律較斛經公衆商議之下致函仁穀堂公所是否允准請卽復函再議定章云次議糠栖市價仍照前届計算議畢已五時矣 
[愛國商號錄] （上海學生聯合會調查科稿） 
　　（四馬路）木春狀　明星社　松記美術圖書館　震亞圖書　啓新圖書局　振益圖書儀器館　海華鞋號　稻香春錦記　稻香春義記　國民藥房　吉茂源和　協太公大觀樓　文華　永和　恒得利　老鼎昌　鼎昌祥　祥太　申江森和　大昌公司　震康和　新昌祥　恒昇祥（湖北路）華新公司　一三角藥房　品珍　華明號　源昌祥（漢口路）寳利　仁源永　小有天（三馬路）廣新太美麗　久章（廣西路）義成太　順大　永太祥　消閒别墅　陳賢良（西藏路）一品香（三馬路浙江路口）光華瑞昌　恒昌　義記　元豐太　瑞生昌（浙江路）同康祥時芳　源昌莊（漢口路）和濟　正太祥　李德興　廣昇祥　老半齋　醉和春　存仁　源豐　唐拾義　太和春　中法藥房（大馬路小菜場）公盛全（大新街）吉祥生東號　唐永記　淡裕昌　先新　大昌永　（靜安寺路）美生（湖北路）八十二號華生（大新街）七十九號俞英記　六十八號愛華　七十八號李永昌（漢口路）五十號利盛　四十八號信昌仁　二百七十九號仁記（三馬路）石路萃豐　二百三十三號李順興　二百三十四號春記社　二百零七號華洋藥房　三百三十六七號禪悅齋二百五十二三號朱衡裕　新半齋公記　二百三十八號大通　二百四十二三號老文魁齋　二百四十號文魁齋　二百四十一號陶樂居　三百零七號半大餘　兆豐二百九十三四號聚源永　二百六十九號正太　二百五十七號大甡堂　二百五十三號大雅樓　二百五十五十一號菜馨樓　二百四十九號嘉太　 
[最近進口日貨表] （上海學生聯合會調查科稿） 
買號　地名　船名　來埠　物名　件數　價値東林　三洋涇橋南首　熊野丸　神戶　生髮膏　八千瓶　二百十元又　又　又　大阪　毛襪　六百打　九百五十元　又　又　又　又　毛襪　三十五打七十元 
又　又　又　又　玻璃片　九十尺　七十五元 
震泰　法界德銘里　若浦丸　又衣針　一千米　一千元又　又　又　又　又　五百米　五百元 
又　又　又　又　鞋油　三十六打二百十元 
又　又　又　又鏡子　四十八打一百九十元 
又　又　又　又烟咀　三百零五打　六十元 
大盛公法界吉祥街　近江丸　又鏡子　一百十六打八百六十元　 
又　又　又　又　面盆　一百打　七百五十元　 
鼎記　法界新開河　築後丸　横濱　鰲魚干　四十五擔五百四十元 
又　又　又　又淡菜　四擔廿斤九十四元 
[開釋由英來滬之德人]  
　　德國人拿惠克近在英國邊疆身穿英國軍服趁輪來滬潛 
 
 

Page 11

 
 
居公共租界被總巡捕房西探目殺拉文查悉將該德人拘解公共公廨奉飭押候訊核在案昨晨由英國皇家律師梅吉言氏上堂譯訴查得該德人原籍奧國前充英國軍官自歐戰發生後彼即逃往美國近從英國邊疆乘輪來滬此事已由敝律師詳禀英國上級長官被告旣係逃官不應身穿軍服至於被告潛來租界關係敵僑問題亦已照會中國政府特派駐滬交涉使尙未見復然其並無依靠亦無非法行爲故敝律師主張請將控案註銷着其將軍服交還英政府應請堂上裁奪經李襄讞得供商之英卓副領事以捕房未將被告帶案旣據英國皇家律師到堂聲明判准將案註銷着被告繳還軍服開釋 
[溧陽學界對於閩事之憤慨]  
　　自日人在福州所行種種横暴之消息傳來後閩邑人士異常憤慨除組織各界聯合會力謀對付外特先由縣敎育會發出公電一通茲錄其原文於下南京李督軍齊省長及省議會鈞鑒日人在閩侵我主權凡有血氣者莫不憤激敬乞急電政府嚴重交涉以保國權而伸公理溧陽縣敎育會删 
[梅溪學校舉行校友會]  
　　本埠市立梅溪高小於暑假期内添建三層樓洋房現已工竣茲聞該梭定於二十一日（即舊曆三十日）行落成紀念並同日舉行校友大會是日除本校學生表演各種學藝外並由學生排演朝鮮亡國慘史由敎員潘競民指示一切此外尙有童子軍游技鈞天樂處之音樂息游社之新劇晚間並有影戲以佐餘興云 
[滬江與東吳比賽足球記]  
　　十二月十三號下午一句半鐘滬江大學東吳大學足球隊「前報誤爲東吳與京陵」爲六大學奪標之比賽於東吳球塲兩隊公請蘇州稅關西人哈佛爲公證人銀角一聲雙方逐鹿未幾球爲東吳中衝鋒唐君所得摶之而進直入龍門遂勝一球計前半時東吳共勝三球而尤以右衝鋒朱君以頭擊入者爲最神妙休息十分鐘之後重整旗鼓以决最後勝負雙方精神較前加倍計後半時東吳又勝四球總觀此投東吳先鋒隊最健互相傳遞異常靈活内中尤以唐君之盤球身手敏捷朱君踢法可稱難得者是日男女來賓不下千人可想見其盛也　謹將球隊隊員姓名及其職位詳列如下守門許驤「隊長」左防守蘇行三右防守李駿耀中攻守石頴左攻守史僞如右攻守盛振爲中衝鋒唐紹武左衝鋒陳守謨右衝鋒朱仲玉左翼梁冠松右翼王維令 
[美術學校籌費演劇]  
　　董家渡中華美術專門學校因明春推廣校舍增設學額特預籌經　費爲設備之需聞已特包大新街亦舞臺於舊曆十一月初一夜演劇籌欵並邀陶又成羅閑　趙慕雲張歷城李野樵何芥園彭壽眉諸君客串云 
[繪畫展覧會今日開幕]  
　　上海天馬會第一届繪畫展覧會聞於今日下午開幕陳列國粹畫西洋畫折衷畫圖案畫共數百幅會塲在西門方斜路江蘇省敎育會樓上任人觀覧並聞此次陳列各畫由該會審查員投票選入俱有眞精神足以感發民智表揚國光實爲我國美術界空前之盛會也 
[商人熱心興學]  
　　鑫源大號主張秉鑫發起集合同志陳養泉程心伯王友松程品三鄭雲芳五蓉初等在本城侯家路珠玉業老公所内曠地上集資起造校屋五間栽培同業子弟校屋業已落成學額現定百名自費免費各半聘請張方棣君爲校長陳志渭等爲敎員准於明年新正開學 
[江浙紳耆聯合會會議記]  
　　昨日（十九）下午一時江浙水利聯合會因開浚太湖經費案假座省敎育會開江浙紳耆聯合會討論一切兩省到者百餘人公推金君蓉鏡爲臨時主席宣布開會宗旨當經公衆議决以江蘇之漕糧特稅補助中央項下及浙江之漕糧抵補金認解中央項下提撥五成以充開浚太湖經費並推舉張君一　莊君藴寛沈君惟賢儲君南强汪君大燮沈君金　金君蓉鏡陳君其采爲赴京請願代表推定沈君惟賢修正請願呈稿散會已鐘鳴四下矣 
[吳牧師作古續聞]  
　　吳虹玉牧師信道誠謹年登耄耋前日辰時逝世本埠敎友同深哀悼聞定於今日九時入殮午後一時出殯即在虹口狄思威路救主堂開追悼大會云 
[駐滬法總領事定期回國]  
　　大陸報云駐滬法總領事韋禮德君已定休假六個月將於本月二十五日偕其夫人啓程回國假期之内以駐香港法國總領事羅君調滬代理 
[華商電燈廠之修竣]  
　　南市華商電氣公司南廠内之電機馬達時有損壞電門爆裂之事亦常有發生正在派員整頓間前晚南廠電門又復燒壞以致各店舖川户各燈忽爾熄滅人咸疑詫相繼備函訽問至昨晚始得照常通明聞已大加修　所費甚鉅云淞滬警察廳長徐國　亦以電燈熄滅與各區署所電燈同受影響若不整頓盡善殊於地方治安有關而各該署所公務進行亦有關係爰特令飭各該警正佐一體飭知各崗警隨時注意輔助查察以免後患云 
[請阻止朦售高橋沙灘地]  
　　地販奚少如私將高橋沙灘地五百餘畝售賣於某外商經上　兩邑紳士呈訴官廳請求阻止等情迭紀前報茲悉此事現由該地販力謀甚　幸浚浦局不爲所動故至今地價未找連日正在磋商中又　向該外人騙領現爲原控紳士顯廷驤等所知昨又繕禀呈請　山縣章知事設法阻止以保主權云 
[常商催運紡織機器]  
　　今年各内地創設紗廠時有所聞現常州地方業已組成二大紗廠（一）大綸（一）常州刻均集股就緒籌備完全大約明春當可開工紡績昨大綸經理卞蔣兩君由常來滬向承訂機器商函致外洋機廠催令早日裝運以免誤限云 
[呈請保護意飛行家]  
　　意國飛行家十八日午後在江灣試演飛機後尙須赴京試演日内即將由滬起程惟因所帶機件甚夥沿途經過各處應由軍警妥爲保護何護軍使爰於昨日咨呈江蘇李督軍曁寗滬津浦兩路局局長於該飛行家北上時希飭沿途軍警及各車站等一體妥爲照料矣 
[請發軍士年例犒賞]  
　　松滬何代護軍使以現届陽曆年終所有各旅團營之步砲各士兵自應循例核給犒賞應給賞洋數着於請領十二月份餉糈時際一併請領昨特令飭軍需處迅將各士兵應給賞洋數目趕速造册送候呈請陸軍部核發云 
[轉運公會報告杭省不販日貨]  
　　滬杭甬轉運公會茲據閘口杭垣城站等各分會報告以一月以來同業各公司頗具愛國熱忱並無日貨夾運到浙具見我國商界程度高尙堅持抵制各不購辦日貨深爲嘉佩且調查浙杭各處市上皆無日貨販售即或有售存者亦均封鎖存儲各願犧牲血本誓不售賣堪以告慰希即通致同業各公司務各堅持到底勿代輸運仍祈派員隨時嚴查以杜朦混云云 
[同華輪由閩載兵抵滬]  
　　昨日午前招商局同華輪船由福州厦門等處行駛來滬載有駐防福州厦門之陸軍第二師四五團步兵共二百餘名因俱患病擬暫在滬醫治然後換乘他輪送往天津直隸等處遣回原籍嗣因該輪於午後傍岸時查得内有第二師第五團十一連正兵李光林『年二十九歲直隸滄縣人』及第二支隊四團二營五連副兵劉金城『年二十四歲天津靜海縣人』兩名已於中途病劇在輪病故當由其押同來滬之厦門鎭守使一等副官彭紹宗令各兵士將兩屍舁至岸上就南市十六舖馬路旁暫放該副官即投報第一區警署請爲代報慈善團發給棺木兩具以便收殮等情趙署長准即派警持片協同地甲報請同仁輔元堂給棺於傍晚時分别收殮聞須運柩至浦東北蔡義塚埋訖其餘各兵士均寓太平碼頭南康旅館俟有相當之輪船即行押送往北云 
[勸募爛泥渡永久醫院經費]  
　　浦東爛泥渡淞滬警察第三區署長曾永奎前曾會同該處紳商劉志濤邵爾康陳桂春等創議設立浦東長久醫院惟經費浩大除發起人等先籌的欵外其餘擬向各戶勸募茲該院臨時辦事處昨又發出募捐通啓云竊我浦東地臨江濱面積數十里居民如櫛比交通稱便廠棧林立所有市鄉應舉各事如巡警路燈淸道救火會種種設施類加次第舉辦惟公共醫院獨付缺如浦東人士遇有疾病其有力者自可渡浦求治然一般勞役貧民大都以工爲生活往返渡浦即抛棄竟日生活就地求療又感呼籲無門如本年夏季虎列拉時疫流行朝發夕斃傳佈之速至堪驚駭浦東一帶疫勢尤烈染者死亡相繼同人等接觸此情深涕慘惻謀所以遏止之道衆議僉謂非設立臨時時疫醫院急速救治不爲功於是覓屋延醫尅期成立此爲浦東一隅有醫院之嚆矢自時疫醫院設立逐日踵門求治者必數百號遠近賴醫救治者爲數逾千效果大彰益信醫院之利濟實與人身生活幸福有莫大之關係焉是浦東醫院之籌設誠不可一日綏也永奎適承乏三區警察署長同人等均聚處是鄉有鑒於此爰與謀設立一地方永久醫院以增進公衆衛生俾免疾苦之憂而進康樂之境惟事當發軔之始醫院建築及歲額經常在在儒費預計開辦經費約需七千元有奇以臨時醫院蒙各善士捐助餘欵改充建築經費不敷甚鉅同人等棉力有限而茲事體大不得不仰賴諸大紳商樂善君子慷慨解囊隨心發願分别開辦經常兩費量力捐助多多益善藉資集腋而期厥成如蒙慈善爲懷賜助經費則利濟一方將韾馨香而頂祝之矣 
[太倉難民之苦况]  
　　昨有太倉男婦難民約計三十餘人扶老携幼沿潭子灣鐵路一帶行走均面黃肌瘦毫無神色據云今秋顆粒無收衣被雜物皆已典質一空每日祗食　渣二次果腹言畢均大哭不止見者爲之心酸有好事者每人各給小洋五角始向東而去 
[赴蘇調查冒簽支單案]  
　　紹興人朱文德前冒日商南滿鐵路公司大班名義將英美烟公司送往計銀七千七百五十元之支單兩紙簽字私收託由某銀行兌欵案發被捕解經公共公廨迭次研訊認竊不諱因蘇州日報載該地警廳某月曾有一案似與朱案彷彿諭被告收押候抄投函致蘇州官廳查明見復等情屢誌本報昨日下午又山日林副領事蒞廨會同張襄讞升座第一公堂提訊即由原告之律師起稱查蘇州警署復文所錄口供不符惟内有一語供將現洋七百五十元存儲華孚銀行敝律師欲明其究竟已商准捕房西探於下禮拜二帶同被告往蘇實地調查云云被告之律師亦起稱被告實受人愚今已在押捕房半年請爲摘釋云云承審官核稟諭准原告律師會同捕房西探將被告帶往蘇州調查案情報告候核 
[私造花衣噴水筒案近聞]  
　　銅店主林長生私造花衣噴水筒一案已將其弟林叙生緝獲押究在案茲悉此案業奉沈知事親提研訊據林叙生供稱此項噴水筒全由我兄長生自製小民並不知悉是日小民由鄉來滬探望即造拘案故長生現匿何處實屬不知沈知事得供以該犯旣與在逃之林長生爲同胞弟兄豈可推諉判令收押一面加派催　吏往拘林長生到案再行訊辦但噴水筒分發各鄉數必不少昨日令飭地方警察事務轉飭浦東三林塘第五分所高陸行第六分所等各警局着派長警一體偵查務獲併案究燬 
[引渡身藏軍械之寓客]  
　　前虹口捕房及特别機關中西探目在北浙江路三百三十五號門牌某小客棧蕪湖路六十九號門牌鴻福客棧愛多亞路二百五十一號門牌屋内查獲私藏軍械别有所圖之安徽人萬昌明「又名魏長明子」靑口人周阿元「又名周寳三」江北人施學桂宜興人王阿三婦人胡陳氏解由公共公廨迭次審訊以氏無帮助爲匪行爲着即開釋其餘四人收押澈底查明解究等情屢誌本報茲悉前日有李得標投該捕房稱伊是江蘇水警第二廳第一區偵探因區長查得所獲四人與奉賢縣屬黎里鎭某當舖被盜夥刦經拿獲盜黨張蘇寳所供同黨之姓名相同故奉派前來移提等因是以捕房特於昨晨諧來探將四被告解廨先由捕房稟明來探報告情形次由李探上堂投文請求照章引渡經陸襄讞察閱來文之下興英包副領事向被告略訊語以數萬周施王四人旣内地查有盜案關係判着一併交來探帶去歸案訊辦以後不准再入租界 
[續誌爛泥渡之逆倫案]  
　　浦東爛泥渡向業搖船之李瑞濤（即阿德）日前因與繼母李孫氏口角衝突伊父李掌泉年已六十六歲上前攔阻被阿德推跌倒地登時氣閉身死當經該管三區警署得悉立命地保陸佩生將阿德尋獲拘解檢廳收押一面報請相騐各情已誌昨報茲悉檢廳梅廳長於昨日午後一時委派夏檢察官毛檢騐員帶同法警渡浦蒞塲相騐先據四鄰同稱李掌泉共生四子長子已故其餘三子已經分居均在外搖船早出晚歸其次子阿德於前日酒醉忽與伊繼母孫氏因爭鷄衝突掌　泉上前喝阻被阿德推仆於地當經鄰人扶起已經氣絶云云夏君飭將掌泉屍體如法相騐至一小時之久並無傷痕委係年老力衰氣閉身死騐畢諭令李阿德之妻沈氏自行棺殮旋即回廳稟復核辦 
[復訊蛋白糾葛案]  
　　美商愼餘洋行經理西人尤勃及管棧華人張貴福前爲塌車夫頭目顏連記「名連卿」在公共公廨控呑沒蛋白兩箱請追價銀三百三十兩由廨傳齊兩造訊明蛋白原有三十一箱係愼餘向良濟購買由顏車運上棧當時因棧中無人未取收條翌日顏復往取而張稱祗收到二十九箱不給收據等因判决原告勝訴嗣被告不服要求復審業已核准令被告自邀良濟洋行到堂候訊在案昨日上午由張襄讞會同美丁副領事升座第四公堂復審被告之律師即起稱良濟洋行買辦華人某不肯到案作證請求出單飭傳堂上得稟諭候傳到良濟洋行買辦改期再訊 
[股東控股東舞弊]  
　　徐仁敏顧岳泉同在公共公廨呈訴合股開店之陳　　　　賬　冒簽名字舞弊營私等情昨由捕房將陳傳至公共公堂原告延律師到堂代表陳述案情以案續尙未完備聲請展期中西官得稟判陳押候展期再訊 
[兩造各執一詞]  
　　住居烏鎭路福和里向爲木作頭之鄭雲泉前日扭薛百福李少元至四區一分所訴稱民與薛等向不來往今忽來民處冒索欠欵四百元請究等情經楊警佐提訊薛供此欵由馮姓借去轉借與鄭云云楊君以兩造各執一詞判解司法科核辦 
[每月拔付欠欵]  
　　余誠彪呈控謝鍾傑不理欠欵業由公共公廨訊明判决被告還洋三百八十元無欵押追在案茲謝以在押已有八月之久於昨晨延律師投第四公堂請求張襄讞曁陪審美丁副領事將其釋出料理而原告不到諭准將被告開釋着每月拔還原告洋二十元 
[串拐幼女查明再訊]  
　　東唐家弄一百十九號門牌居人嚴子卿指控海寗人周阿歧串同老婦某氏將九歲女兒阿毛誘往浦東希圖價賣等情昨由滙司捕房包探王桂生將周獲解公共公堂稟明前情以本案尙須調查請求改期中西官諭周帶回捕房展期一禮拜查明解訊 
[小工尋獲妻子]  
　　向在虹口爲扛煤小工鹽城人徐步龍於民國六年六月十三日其妻徐吳氏携帶十二歲子徐小三仔六歲子徐小五仔等逃逸無踪徐步龍雖各處找尋毫無影響茲據證人黃鳴臯向徐報告昨晨同赴浦東南碼頭南大來碼頭將該氏並兩子尋獲惟姦夫已知風避匿　鳴警拘送三區三分所立送地方廳究辦午後奉檢察官研訊之下判將小三仔先交徐步龍領回徐吳氏與小五仔判令押候究懲 
[撫恤撞斃學徒　]  
　　汽車夫朱金生前日因在南京路開車不愼將某銅匠店學徒俞阿小（即俞金孝）撞倒碾傷當由二百七十九號印捕查見將俞車送醫院醫治無效旋即斃命由院知照捕房飭探將尸舁人斐倫路騐尸所報請公共公廨陸襄讞會同英包副領事於昨日午刻蒞所騐得俞阿小委係生前被汽車撞倒碾傷肚膓身死塡明尸格即升座公案先由老閘捕房二百七十九號印捕投訴死者被撞後即雇車將其送請醫院醫治等語繼由樓全秀稟稱死者俞金孝年十四歲是我表姪慘遭碾傷斃命求請伸雪並據王阿毛投訴昨偕死者同行至南京路該汽車從後疾馳而來不及避讓致被撞傷殞命云云訊之朱金生供稱昨日開車至南京路先見死者與王阿毛同在南面水門江游戲忽爾竄入馬路中央當時開車甚慢不及避讓致將死者撞倒求鑒中西官核供遂於騐訊單上會同簽判云騐得死者俞阿小委係自不小心被汽車撞倒碾傷身死汽車夫照章開車尙無過失着給尸屬撫恤洋五十元並着樓全秀具結領尸棺殮此諭 
[事主被盜戳傷甚重]  
　　太倉茜涇城内本月二十四晚本埠紗業公會會長項惠卿家及瑞和堂藥店倪瑞年南貨店嚴愼甫第四家被大帮盜匪搶刦銀洋衣服並刀傷嚴愼甫等情茲悉嚴當時送入太倉醫院醫治惟嚴受傷甚重恐有性命之虞故由嚴之家屬昨日來滬請某西醫前往看治矣 
[櫈椅擊傷身首]  
　　南京路老洪記漆莊店夥吳友欽姚　　汪雪井等昨晚七時餘同在四馬路薈芳茶樓品茗不知何故遭某甲糾集多人用櫈椅擊傷吳等身首等處某甲等即一哄而散嗣山茶樓主人投報老閘捕房由捕頭飭捕送受傷三人投醫院醫治一面飭探緝捕行兇人等究辦 
[汽車肇禍兩則]  
　　昨日上午有某號汽車駛經梅白格路撞倒江北人蔣　叔跌傷頭部當由新閘捕房八百九十四號華捕　來將該汽車號數抄錄另雇車送受傷人往醫院醫治一面呈報捕頭請示　又有某號汽車於昨日上午駛經法界愛多亞路撞傷某法文報館西崽杭州人沈源芹跌仆於地經大自鳴鐘法捕房二百八十七號華捕前來雇人力車送入醫院醫治一面抄錄汽車號數稟候捕頭核示 
[救火車撞仆江北人]  
　　昨晚九時許有某號救火皮帶車駛經新閘路撞仆江北人孫存志受傷經新閘捕房一千一百九十三號華捕前來雇車送入醫院醫治即據情歸報捕頭備查 
[破獲嚇詐未遂犯]  
　　暫移虹口捕房之特别機關華探目張芝卿鍾星南華探姚阿生張炳成王長根等前日查至雲南路四百九十六號門牌明樂園茶館内見一形跡可疑之人當向盤問據答稱名唐養田又名唐三原籍安秞餘語含糊該探等乃搜索其身發現書就致南京路先施公司揑名恐嚇詐欵信一封形如香烟罐之炸彈一枚遂將人物帶回稟由一百另一號西探目壳羅香盤供之下知有同黨方靜齋在法租界巨潑來師路二百八十二號門牌屋内因復帶同唐往法捕房加派探捕按址將方拘獲寄押嵩山路捕房唐仍帶回虹口捕房押至昨晨解送公共公堂稟明前情請求改期以便偵查一切陸襄讞與美包副領事核稟諭唐收押候移提方靜齋查明展期解訊 
[守祠人解送法庭]  
　　浦東三林塘鎭附近瞿姓祠内存柩極多向用俞阿金看守不料前晚該祠内之屍棺三具忽被匪徒混入刨去三棺以致屍骨狼藉嗣經人來滬報告瞿氏同族遣人下鄉調查明確乃找俞阿金詰問而俞不知去向遂據情報告第五分所警局飭警將俞拘獲解案據供前因祠屋將坍恐有危險所以告辭目今發現刨棺之事與我無涉即由局備函將俞申送事務所昨午轉送地方檢察廳訊辦 
[火夫不服檢查]  
　　某輪船於昨抵埠時海關扞巡洋員照章登輪調查有無夾帶私貨旋查到火　問見白米多袋恐其中有違禁品物向之抄檢詎有火夫江亮莫滿鄭有莊才等四人出而反對彼此衝突行兇該洋員大怒立鳴水巡捕將江亮等四人拘入捕房奉總捕頭諭送地方檢察廳訊究由檢察官提訊之下判江等收押候該洋員來案再訊 
[欺騙公堂之科罰]  
　　某洋行前遣式老夫孟維賢投法公堂控稻香村糖食店主某甲虧欠房租洋若干元向收不付旋人亦逃逸詰其有無生財答並無物件判聽候捕房查明再核在案昨又傳訊先據捕頭上堂稟稱飭探前往查得該店生財甚多約値洋二百元之譜請核詰之孟維賢稱商人祗在樓上查得並無物件實不知樓下有物餘供支吾中西官大怒以原告不應欺騙公堂着罰銀十兩如果被告日後出面查有缺少物件情事向原告追償 
[馬車夫遞贓之押究]  
　　僑居法新租界寳康里之婦人李林氏日前僱坐某馬車行之馬車至英租界當由林氏將衣包一個令馬車夫丁順泉藏在車内詎丁心懷不良將衣包交與同類取去而逸經事主得悉向索衣包丁即支吾以應故由事主報告捕房飭探將丁拘獲惟原贓無從吊案昨解法公堂請究先據原告上堂稟明前情並據小馬夫袁阿華稟稱目見丁將衣包交與别人取去是實詰之丁供詞圖賴中西官判以證明屬實豈容狡賴着押西牢二月如原告欲追損失着另行起訴向該車行主訊追 
[介紹新刋]  
　　刻聞中華民國學生聯合會總會將各地學生聯合會貨物調查彙刊一册名曰國貨日貨調查錄並非賣品函索即寄該刊并將揷登國貨廣告各大國貨公司如於該刊中刊登廣告必能收莫大效果現將出版特誌數語聊爲介紹 
　　上海學生會所出通俗叢刊第一期現已出版内容專供學生演講及略知文字者研究每册售銅元一枚函索附郵二分當即寄送 
[誌謝]  
　　昨承上海學生會贈第一期通俗叢刊二册商務印書館贈第十二號婦女雜誌一册天馬會贈繪畫展覧券一紙中華美術專　學校贈亦舞台戲券二紙嶺南中學贈游藝會入塲契二紙書此併謝 
來函 
[全國各界聯合會來函]  
　　本會評議員馬少奎君於月之十六號遺落二十七號評議員銀質徽章一具特此聲明全國各界聯合會十九號 
[江蘇省立女子蠶業學校來函]  
　　各報館鑒自本月六日滬報轉譯西報登載安慶女子蠶桑講習所事後本校與該所往復函電摘要披露如左幸登入來函門爲荷　本月九日函該所職員「詢問虚實詳情」十二日函該所所長「探詢虚實並請宣示報章」專電安徽教育廳「請電示詳情」十三日接該所職員復函『云係謠傳並無事實至造謠之因則以公私感情問題及曾經失竊而起』十四日接該所所長函『大旨同職員來函並云業已着手向各報聲明』十五日再函該所職員『告以旣無此事應由貴所及貴省各公團切實聲明』快郵安徽各學校公團『安慶女子蠶桑講習所事關係女學前途人道存亡事之有無亟宣示眞相』接安徽敎育廳快郵『報載全屬謠傳實無此事』十七日接該所專電『敝所被蹂躪事毫無影響已請澈究造謠敝所實安靜如常』十八日接該所職員第二次復函『敝所不幸受謠蒙各界函電交馳而謠愈甚誠屬憾事』滸　關江蘇省立女子蠶業學校啟十二月十八日 
雜評二 
[促和] （訥） 
　　每遇一次外侮必發一次促和電所謂互讓以救國危統一以禦外侮當局倡之全國從之一若眞能覺悟者迨久之而爭持如故又久之而和聲寂然矣今因閩案而促和之聲又起吾謂外侮果能促南北之和者則自靑島問題起已和成矣奚待今日之福州交涉哉 
　　然而促和之聲固已若是其高矣且和之方法甚多直接磋議也恢復滬會也議會仲裁也國民自决也第恐方法愈多紛擾愈甚而去和亦愈遠耳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係張叔通先生手書 
實業談 
[中國之第一鐵路（二）] [  香草]  
　　團員動工後第一注意之事爲於各小浜之上建築十五小木橋蓋沿路線水道甚多除橋外尙須造木渠溝二十處也一千八百七十六年一月二十日始鋪鐵軌其第一鐵釘由瑪禮遜夫人打入自後路基及鋪軌工程進行甚速二月十四日「引導」第一次開行經一英里三分之一由公司拍電報告英國發起諸人華人來觀者數千人上海道台似以其所轄人民注意此新奇之物十分驚惶力迫公司停止工作經再四磋商雙方始協定車輛停開一個月路工則繼續進行以待北京切實之訓令迨一月期滿北京並無反對之令「引導」乃重復開行此時華人奇之志更甚來觀者益衆華人試坐此「火車」者亦甚多由吳淞開回上海時乘客多不收費來坐之人並非盡屬下流社會每有高等人士亦來試乘多鮮衣華服以示其鄭重之意然無客車可容瑪禮遜君乃輒於貨車中設座供客上以紅呢作幔下亦以紅呢爲毯當路工將竣時謠言蜂起謂華官將如何如何公司乃邀請各中國官員及各國領事試乘並參觀一切衆皆全副禮服而至是日爲一八七六年五月二十六日以貨車五輛暫改爲客車　駛行五英里 
　　五月三十日第一永久機關車運至上海此車頭祇重九噸惟較大於「引導」到後即開始裝配六月十二日第一次開行至江灣每小時行二十五英里各客車亦陸續運到頭等車長十五英尺可載客十六人二等車長亦相同可容客十八人三等車四輛各長十八英尺各可容客九十六人貨車十二輛各長十英尺載重五噸均於同時到滬當時三等車乘客最多以百分計之三等客占八十分頭等客占一分二等客占二分 
　　公司定七月一日爲正式開通此鐵路之期先於六月三十日邀請歐洲僑民一百五十人乘坐此第一次永久火車成績甚佳計一列車載客二百人每小時行十五英里次日則請華人乘坐來者甚衆至有實不能容之勢一切順遂衆皆歡喜七月三日開始營業第一日收入即大堪滿意當即拍電報告英倫七月二十日公司在郎漠姆飯店ＩＭＮＱＴＯＮＭＮＯＴＥＬ設讌欵客賀此盛事同日拍電要求再運客車一批來華在英發起人皆視爲佳兆立即配置起運 
雜談 
[名人風流史（七）] [  瘦鵑]  
伊麗莎白（俄羅斯女皇）（中） 
　　阿萊克西雖兼富貴尙不能忘其二十年前貧薄之苦憶當年來墨斯科時與老母相持泣下淚如泉湧今旣鷹達又胡可忘老母一日遂以騶從迓母於萊密希村居之墨斯科宮中伊麗莎白愛之如已母持已絶遜順不露皇家驕貴之態而朝中百官亦無不對此村媪致敬禮焉 
　　媪居宮中數月飲食服御均華腆萬狀顧媪非所習殊不以爲可樂長日　　時動歸鄉之念伊麗莎白知不可留則許以歸媪大悅如脫樊籠而去臨行留其幼子西利爾侍女皇以示感德伊麗莎白亦愛之不數年位至内宮侍衛長并得伊麗莎白之猶女爲妻未幾外放任烏克來總督迎母來督署母仍婉却　於署之左近置一屋居之淡泊自甘怡如也伊麗莎白愛阿萊克西者犖復相偕作萊密希村之游冀以博其歡悅凡阿萊克西之戚友無不得女皇厚　其舊日加惠於阿萊克西者則至是富矣阿萊克西有妹倩三一爲衣匠一爲織工一爲牧人皆貧窶不能存活伊麗莎白愛屋及烏悉令入朝内或軍中供職授以高祿而村中之牧　因阿萊克西自幼得其恩覆尤爲伊麗莎折所悅　之　大主　焉 
　　伊麗莎白之厚遇阿萊克西旣周且至而中心似尙歉　自覺金錢玉帛不可衮斯人則復賜之爲大元帥居全國陸軍之首繼請於羅馬聖國予以伯爵之位并以小國賜之聽其轄治阿萊克西至此殆已爲歐羅巴洲至崇隆之人物而對伊麗莎白仍於熱愛中持以敬禮不敢自高人有諛之者阿萊克西立曰『吾今日之得爲元帥得爲伯爵得爲總督者皆拜女皇陛下仁心之賜吾終爲陛下忠僕而已』然而伊麗莎白之厚賜尙未已也終復賜之以千金之體秘密結婚於庇洛伏禮拜堂中一村兒耳乃有此日是誠阿萊克西初料所不及者矣 
劇談 
[仙韶寸知錄（續）] [  天亶]  
　　長生殿諸折略明崑腔門徑者類皆能唱崑班中有成語（生不會小宴旦不會宮怨）笑其人廢料輒以是二語晒之何以今世之所謂崑腔專門家偏是洪　思佳作不能恐亦隨世界潮流轉移反古之道矣 
　　往者唱孽海記思凡必連下山雖爲兩個碼子其實一折也今韓世昌唱思凡不帶下山蓋無良好丑角配搭所以割裂唱之然僅唱思凡無異聽唱小曲所唱之俏尼姑歎五更令人昏昏欲睡 
　　　柯山痴夢有南北之分南夢爲朱買臣喝道聲驚破好夢隨即開門接唱潑水北夢爲張木匠來衝散儀仗崔氏夢迺醒然後下場再上朱買臣而唱潑水爛柯山北曲統　崔氏南曲則稱劉氏玉天仙迨後崑班中混而演之致張别古寄信内有曰『東村劉大公』或有謂崔氏寄養劉家者殊不知即係南北曲之關係爲演者亂串亂挿忽南忽北致有此絶大謬點前後不貫此劇本爲作旦戲前淸同光之交有正旦陳素香者喜串此角於是遂傳爲正旦戲實非迨後春臺班之朱蓮芬亦時串此劇惟朱演痴夢必自寄信相駡始至潑水止而前後唱念頗吃重苟嗓子衷氣薄弱者斷不能稱職 
詞錄 
[嚶求詞六闋（中）] [  天亶]  
[喜遷鶯題秋夢分飛圖]  
　　誰能忘得是前歲湘江往年春色生何自來死何從去雹碎霜彫可惜半吐半呑心事難住難留踪跡飄搖似紇干凍雀未成羽翼相憶分離後換來影語縱好如何値葉上荷珠風前　炬能度幾番朝夕不是阿蘇短倖耳畔東東聽徹含凄妬燕脂趙粉成雙成匹 
[齊天樂題野悼亡詩後]  
　　錢容已自分釁影凄凄更開孤語荀令神傷潘　鬢改從此東風酸楚唱　無侣念明月三分照人悲處那禁黃昏衾稠欲抱又還住　腸緊將綵縷鎭沈吟小坐舊絃難撫柳絮池塘梨花　模不是去年情緒流光易度記舊日情容幾冋延行莫太聰明故爲蒼蒼妬 
新聞拾遺 
　　佛爾閣氏環游記英國全國靑年會總書記佛爾閣氏已被舉爲世界靑年會代表渠擬於歡度新年後環游世界一週以廣見聞而資借鏡其行程預　先至非洲繼往馬來半島海峽殖民地澳洲印度美洲等處逆料壯遊告罷必挾世界最新學識以俱歸其造福於英倫士子豈淺鮮哉 
　　頑石居然作仲連瑞典南部大都隆特城中有一方尖石塔故老相傳係二百年前之建築物用以幻念瑞丹大戰者蓋當一千六百七十六年瑞典與丹麥　戰是役也丹師　北並喪斯可能ＮＣＬＣＩＩＧＩＩ一省之地焉無何丹國請和瑞王許之於是兩軍敵　全消戰事乃寢惟議决由兩國合建一紀念塔於瑞典之隆特城中用垂久遠顧非藉此以章瑞軍凱旋之虚榮乃以表兩國敦睦之赤誠遠望此塔戴天立地不偏不倚巍然高聳觸目驚心故至今兩國人民猶尊崇頂禮罔敢或替也 
小說 
[畢竟爲何（二）] [  碧梧譯]  
　　錫法司脫先生道不多時候之前在車中被人偷去的那件東西是我的（句）說到這裏忽又頓住不往下說他說這話的時候聲音狠高有許多車站上的人都圍　來盾錫法司脫先生也不去理會他們又急急忙忙跑將出來到他夫人面前把方　的情形告訴了他錫法司脫夫人聽了　着聲音說道這樣說來我那錫法司脫已不知去向一定被人偷去敎我好生煩腦錫法司脫先生低聲下氣安慰他夫人道你不必煩腦我總尋回他來好了唉說來說去都怪這稽查不好無緣無故來攔阻我不放我進去不然那個賊人那裏能夠逃走一定被我捉住說着又惡很很的望着稽查道事到如今你那能辭其咎呢稽查道你且莫亂怪我不好究竟你有甚麽被人家偷去了昵錫法司脫夫人　　的道就是我那極心愛的（句）他還沒說完錫法司脫先生就接着道天咧我想着了錫法司脫夫人縐起眉頭道你想着甚麽可是錫法司脫麽如果是的你就趕快說出來他雖說得這樣要緊但是錫法司脫先生並不立刻回答他却從衣袋裏　出時表望了一望又抬起眼睛向稽查道第二班到哀利　的火車是幾點鐘開行稽查道十點三十分錫法司脫先生道十點三十分之前没有車麽天咧這却如何是好說着又低下頭去望着那只時表錫法司脫夫人見他這樣急得要哭出來道你問這話是甚麽意思我要曉得的却是錫法司脫的下落咧錫法司脫先生慢慢道是咧難道我不要曉得麽所以我必須立刻回到哀利頓因爲我把錫法司脫忘却在待車室裏了 
[自由談之自由談] [  不冷]  
　　各有大會中國各地有國民大會居留北京日人亦有大會大會之結果如何將來雖不可知而今日以大會論固兩兩相對也 
 
 

Page 15

 
 
   
 
 

Page 16

 
 
   
 
