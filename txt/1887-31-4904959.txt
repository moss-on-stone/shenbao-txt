# 1887 - 31 - 4904959

 

Page 1

 
 
龍飛光緒十有三年正月十五日爲皇上親政之期恭維吾皇上亭毒八荒盧牟六合冲齡負扆允符抱蜀　俄端拱垂裳上協成鳩之道秉璇宫之懿範華渚騰輝煥玉燭之新機皇猷允塞兹屆乾綱之親握依然　德之彌光五夜閣安時懍鸞幃之訓萬幾就理堂瞻繭館之型斯誠帝德之無愆母儀之共仰者矣本館主籍隷歐洲　殷魏闕荷天恩之覆幬題受一廛感聖澤之涵濡敬敷五教遥瞻鳳禁幸盛典之恭　爲製猩箋　蕪詞而心祝譬彼衢歌巷舞同　熙朝雅頌之音惟期海澨山陬共瞻聖世雍煕之治英商申報舘主　頌 
[佩文韻府殿期出書告白] [  點石齋代啓]  
本齋代晉記招股石印佩文韻府並附拾遺一書原儗正月底卽印成嗣因天塞墨沍機器未能迅速而修字校對諸君又以臘尾年頭各有事　　紛告假回籍坐是稍稽時日誠恐售股諸君引頒盻望用特先行奉告一俟二月底全書印竣當再登報佈聞此啓 
[新年行樂記]  
　　筍理田紅館主人寓書夢畹生曰吾子以裁雲浣月之才居舞燕歌鶯之地靑衫白袷勝事良多當此花月春江名流　萃燈紅酒緑逸興遄飛其能倩不律君楮先生略示一二俾蓬廬蜷伏者得以耳目一新乎夢畹生曰今夫及時行樂　名士之襟期也秉燭夜游者才人之勝概也吾輩操三寸管終歲蟄居斗室中日試萬言手腕欲脫雖有良辰美景賞心樂事亦惟付諸不聞不見留與他人樂少年而已獨此新年數日筆墨暫離得以賦閑無事花香鳥語淑景雍熙苟不及此時而命儔歗侣聨袂偕游卒歲塵襟爲之一滌不將枯如老衲坐令花月笑人乎今歲元旦丁東簷溜鎭日不休晨　料理宜春帖子呼僮貼門楣爲兒輩祝富貴鞭聰明以卜一年吉兆入晚爇百華燈浴五香湯蓋循古俗也翌日雨止　鉦高掛晴光熹微午後散步至華總會茶寮遇友道勝常一揖入座瀹龍團品鳳餅詼諧談笑其樂無涯友固平日所深相契合者别數日矣傾談移晷幾不知日之已西乃携手至杏花樓舉柏葉觴爲壽　次相約作梨園遊友曰崑曲如廣陵散久矣京調鄙而褻秦腔哀而厲二者雖盛行於滬上究無當於名流三雅園歇已十年今者招集舊伶從新開演冠裳袍笏務極鮮明歌管之聲上徹雲漢子能從吾一觀乎余欣然應之入門戲已開場座客幾滿淸歌妙舞大雅不羣鄙人日處塵海中呌囂虺突久已厭問至此眞覺入耳一新恍如李三郎置身廣寒宫聽霓裳羽衣三疉不復作人世間想矣戲旣半余乃語友曰此雅頌遺音也世際承平宜有此和平之奏用以黼黻皇猷彼梆子亂彈高腔黄調直三家村牧童所唱耳烏足以語於斯翌日客有邀乘馬車作靜安寺之游者余平日喜靜不喜動至此應之曰馬車保足樂徒見其顚簸蕩摇風沙撲面耳友笑曰子試乘之姑當一小刼可乎乃與驅車而往沿途經過西人家但覺樹林蔭翳鳴鳥聲和日麗風淸一塵不起至賽馬塲有三五西孩爭放紙鳶以相娛樂天眞爛漫甚可悅也中途鬢影衣香往來如織誠有如玉溪生詩扇裁月魄羞難掩事走雷聲語未通之概及入申園則珠履三千金釵十二風流富貴如入畫圖乃與友鼓掌而笑曰此皆盛世風光也苟非聖天子佑我蒸民覆幬而卵翼之以養以教恩溥德洋鳥能若是之化日光天嬉游懽樂熙熙然如登春臺哉旋呼僕御折而至徐家匯入教堂余舊時設硯之處也晤教士黄君志山以主教紅諭見示讀之則諭令在教諸人於我皇上親政之期齊伸祝禱乃不覺歡欣鼓舞曰有是哉我朝竟若是之大無外哉夫中國内地之民畛域過分見識未廣往往謂西人非我族類其心必異至一談及教務則更疾首蹙頞欲得而甘心蓋教士多法人前歲中法之事轉戰經年今雖和好重敦而薄海生民未免前嫌未釋也而孰知教士之涵濡聖澤感戴皇仁蟻慕傾忱無異中朝赤子歟由是而或沽飮或品茶或擫竹調絲或彈棋讀畫要必不虚勝日無負芳時至初五日復從事於墨耩筆耕而其樂已數日矣然且一至上燈時候報務稍淸猶必巾車至三雅園聨坐觀劇更魚三躍始賦言旋盖新年之樂誠哉其樂無涯也顧我所樂者則尤有進吾皇上天亶聖聰咸有一德冲齡踐阼日理萬幾内而奉聖母之提撕外而受師傅之教迪宵衣旰食於今十有三年矣去年皇太后明降懿旨諏吉今年正月十五日皇上親裁庶政而皇上猶復謙冲爲度不敢獨理乾綱仍請皇太后訓政三年藉匡不逮是非吾皇上與天合德質邁　齊而能若是乎今者親膺符籙丕煥新猷而去歲時和年豐民欣大有豚蹄之祝望慰篝車加之疾疫不興人民樂業農工商賈各安其常冬杪陰雨浹旬献歲以來晴旭高懸風日淸美鶯啼燕語喜報新年卽滬上僅海曲偏隅而民間鼓腹含哺咸知歌帝力之何有茶寮酒肆舞榭歌臺綦屨相逢無不頌楊盛德所尤奇者大雅諸伶久已風流雲散而此刻笙歌復整裝束登塌歌頌昇平潤飾鴻業微賤如若輩似亦知同樂盛世之樂者則我人幼讀詩書粗知文義涵育聖化其樂更何如耶適不律君楮先生俱在座因以所樂倩其傳語卍紅館主人試以此言三復之其亦神馳魏闕共戴皇仁乎 
[本舘接奉電音]  
　　昨日午後一點十五分時本舘駐京訪事人由電飛傳本月十二十三兩日上諭二道敬謹譯登○正月十二十三日奉上諭浙江定海鎭總兵員缺着楊岐珍調補江南狼山鎭總兵員缺着曹德廣補授欽此同日奉上諭吏部奏知府例應廻避開單請旨簡員對調一摺河南開封府知府着孫雲錦調補李廷簫着調補江蘇江寗府知府欽此 
[還島述聞]  
　　英國將巨文島交還中國一節已列前報兹閱日本報言英國東洋艦隊兵輪弗哈亞辣姆鐸號從香港齎送巨文島撤兵朝命已於西歷正月七號達到該島計島内泊有兵輪八艘卽當全數撤回按旦文島爲英國踞守已歷十八個月今忽抛棄出乎該島軍官意料之外而朝命未到之先該島猶穿新井增築營舍屯積軍實爲持久之計及聞本國決意棄置卽當事者亦不能預知原委何况他國從旁測度乎正月廿號日本見散佈公賣告白及長崎鎭西日報記事告白始悉英國撤兵不是虚言聞撒兵之後該島一切裝置器具定期公賣本定於正月廿七號投票拍賣因期限太促再展期定于二月四號拍賣云 
[絲價甚低]  
　　横濵絲價異常低落爨外國銀價騰貴金價却賤所以横濵各洋商皆觀望顧慮買進之貨甚爲 
 
 

Page 2

 
 
寥寥堆積絲斤有二萬五千綑之多各賣主皆急欲出售自本月上旬以來九百兩重價照常年減去二十元或三十元光景西歷正月十九號山錦鶴牌子閒價二百七十八元米鶴牌子二百七十三元 
[横濱地震]  
　　横濵地震前　列報兹則更得其詳爰再述之西歷正月十五號午後七點鐘横濵地大震爲近年所未有起自東北而至西南連震三次後一次尤爲激動按其震時第一次歷時二十秒第二次歷時三十秒之久洋房烟囱墮落不知凡幾有西洋判事名憨列魯者之宅烟囱破裂落於簷内致寢室書房墻壁皆有損碎各處火油燈同時顚覆未兆焚如亦云幸矣 
[鷺島賽馬]  
　　去臘中旬凍日烘晴寒風吹牖凡在華人方於銷金帳裏羊羔美酒藉作銷寒之會而西人於此時乃挈良朋策駿馬爭勝負於一瞥賭意氣於同儕亦以見中西人之行樂各有不同矣昨接厦門信知該處於十二月十七十八十九等日賽馬計第一日賽七次第二次協隆行東夏頓勝第二次麥醫生與稅關帮辦密納同勝第三次德商寳記行東畢爾勝第四次仍是麥醫生勝第五次夏頓勝第六次仍爲密納與夏頗勝第七次匯亹銀行東勝第二日天陰不爾風色甚和西人更興高采烈俄國兵艦派樂工到場奏樂以助興會中西官均命駕往觀是日仍賽七次第一次夏頓　第二次寳記行東畢爾勝第三次德記行東布魯升勝第四次福州錦泰洋行東勝第五次密納勝第六次麥醫生勝第七次仍係德記洋東布魯升勝第三日天氣晴爽觀者較前兩日更多第一第二次均係協隆行夏頓勝第三次西國婦女各出所繡荷包爲彩勝者得之各西人無不踴蹕從事後爲福州錦太行巴夫结之馬爲英人屈臣代跑勝第四次密納勝第五次畢爾勝第六次德記布魯升勝第七次密納勝尚有二次則爲馬夫跑賽等諸自檜以下矣 
[鳩江春色]  
　　臘尾春頭疉降大雪至初六晚尚鵝翎鶴毳飛舞空中迄人日淸晨始見紅日明窓晴曦大放說者咸謂人日晴明符人壽年豐之兆云○新年大雪泥滑難行一切江湖管技之流及本地之小本營生趕做新年生意者無不眉山蹙損無計得錢兼之薪桂米珠餬口非易終朝仰屋莫不怨天公之不作美云○去歲蕪市之操奇計贏者首推錢業次米次土布油糖各業則平平而已洋貨雜貨殊多折閱京廣貨更甚其土行中有數　因漏私被罰虧水良多蓋其咎由自取實與市面無關也○日前某姓家房屋被雪壓坍其媳息偃在床被壓而死母族聞之卽率多人擁至其家搗毁　物　至　人便擊大肆兇鋒隣人有不平者擬欲聨名公禀請官提究後遂不知所終○本月初九日農起聞鼓角齊鳴鎗炮遠震急出視之則蕪湖水師營調集標下各杉板在江上操演水陣也營官陳月樵遊戎乘舟親往江邊觀操一時波濤洶湧烟霧迷漫鵝鸛離奇魚龍隱見誠哉節制之師也○蕪地婦女每逢歲首亦必擇黄道吉日出行以趨吉利初九日適雪霽風和日麗草軟沙平又爲黄道第一吉日婦女成料理鳳鞋安排蟬髻呼姊挈弟結隊出行亦有走赴親戚家拜尊長年禧者靑衫紅袖相望如雲頗極鬢影衣香之盛 
[江州淑景]  
　　九江前營守備丁守戎於去臘二十九日接印視事前任徐守戎交卸後充選鋒右營帮帶○九江洋藥稅由公所包辦截至客冬十二月二十八日停止新正初九日起歸新關稅務司征收初三四等日九江太古開利等洋行有洋藥五十餘箱進口擬援新歲　關之例求免　捐關上委員禀明關並初五日李亦靑觀察拜會英領事并稅務司商辦此事所議何如外人尚未悉也○小除日有一人蒙袂輯屨貿貿行至洋街口醫院前大呼一聲倒臥于地面如土色昏不知人旁觀者咸知其吞服阿芙蓉膏旋有隣近某乙知甲名姓言死者向充洋藥局勇丁歲杪撤裁負債纍纍無可設法是以欲從烟霞窟投入枉死城中尋一片安樂土耳旁觀憐之設法救甦慰以好語醵資送歸○某甲積欠某屠肆肉錢五六千文去臘向索舊欠甲無以應反誣屠調戲其妻言欲鳴官請究屠忿極與甲爭毆甲不能支被傷頭面經人調處勸屠將所欠作養傷資其事始息○大雪初融江水漲高二尺許據父老言如得天晴三五日中卽可退盡想源頭活水來時當在峨嵋雪消之候也 
[蜀岡養色]  
　　客臘之杪有某顯宦之公子二人挈男僕二名由上江買舟來揚除夕前一日行至十二圩將進口矣狂風怒號船忽傾覆其時雪大如掌浪疉爲山行舟甚稀無人赴救幸口門内小漁船見而駛出招呼救生船竭力拯起男僕一名其三人均隨屈大夫赴水精宫觀十二默舞矣現聞其家屬懸賞江干　有能撈獲公子尸身者每具賞洋五十元僕人賞洋十元然渺渺烟波一望無際縱有善泅者亦苦無從捉摸也○舊城某菴住持尼淸修旣久嗔愛俱無惟以貪字未除時時積貯香金以權子母重利盤剝人皆恨之去年除夕忽爲某署差役拘去央求再四始准回庵度歲刻下保期將滿尼　遭　　到處央大檀越向琴堂　情而各紳士皆鄙其所爲無有肯爲之緩頰者諺云閒時不燒香急來抱佛脚其尼之謂歟 
[聚衆抗官]  
　　閩友來信前任建寗鎭因案撤差由楊制軍札委沈西園軍門茂勝接署於去有臘起程赴任聞該處士民以軍門前曾帶勇駐紥其地與民間不甚和協今聞旌節重來一時糾集多人阻止入城省　得信立委劉軍門會同黄沛皆太守前去查辦事關聚衆抗官如果屬實自當懲一以儆百也 
[報兩岐]  
　　福建崇安縣去冬因游勇逗留民情驚擾此已登諸前報兹聞地方官已將滋事之勇梟斬數人一時人情爲之帖然惟當時崇安縣禀報督署謂土匪約有四千餘人請發兵往勦云云而統帶恪靖營之某軍門駐紥該處禀報情形似不甚緊要與崇安縣所禀大不相同楊石泉制軍甚以爲疑卽派委員　君端　前往查察矣 
[粤東紀要]  
　　廣東學憲衙同於元旦夜四鼓時候忽報火警其時大雨滂沱易於撲滅僅燒去儀門外圭寺祠一坐餘未殃及然學憲已受虚驚矣又是夜西關茶仔園菜號及黄沙某栘店均於三更時失愼各燒去房屋一間水龍赴救者一時不暇兼顧極形忙迫云○去歲冬間晴多雨少三農無不望雨至除夕陰霽密布狂風怒號入夜細雨霏微霑衣欲濕迨元旦下午雨勢漸大寒氣逼人空際聞霹靂聲令人不及掩耳初二初三兩日雨猶未止溝澮皆盈賀年者至不能出門說者謂元旦聞雷事所罕見不知主何休徵也○去臘廿六日林頭渡船由省河開行駛至大王　　爲風浪所　立時沈溺船内搭客計共九十餘人得慶生還者二十二人餘則盡葬江魚之腹慘哉○去臘某日有甲乙二人同至南關外海傍喚渡過海行至波心二人忽至船頓順縱入水救坐船瞥見設法打撈立將甲救起而乙則隨波逐流不知漂没何所矣聞二人因年關在邇家累甚多遂有求生不如求死之愈然相約同死亦事之罕聞者也○某甲有白銀數百兩放於某號生息訂至年底爲期去臘杪甲　單往取該號意隱吞没一味支吾甲無可奈何貿　赴縣喊寃邑宰訊悉情由怒其妄自喊寃飭差薄責十板麾之使去甲旣失財而及被責不覺　惱欲死然堂　者不問是非而遽以肉鼓吹相贈豈足以爲訓耶○除夕西門口某號捉獲竊匪一名送交保甲局局共以其行竊未成不便解案薄　而釋之○無賴少年每於臘尾春頭在各廟門前設局聚賭鄉愚往往墮其彀中現經府憲孫太守出示申禁徧貼城訂各廟宇想太守　出法　若輩當不敢玩視也○候補貧員例有賞陳度　銀兩去有臘杪藩憲照例發給隨　領過銀兩各員分爲極貧次貧兩等榜示頭門外用示大公而杜假　○勘辦愼越界務大臣周生霖星　亍去臘廿七日行抵害河文武各官均赴碼頭迎接星使接見有差旋卽乘輿進城駐節皇華館聞俟北河開凍然後乘輪回京覆命○學憲曉隱各　武童正月初三日齊集初六日赴東門外校場校閱馬射 
 
 

Page 3

 
 
[皖中雜誌]  
　　每至歲關索帳之人往衆巷或有因不還而口角者尚是細事其尤甚者則打架逞兇裝傷訛詐無所不有院撫陳六舟中丞恐滋事端因于二十五日派武巡捕一員手持令箭在街市間往來梭巡見有口角滋鬧者卽行勸解城守協劉煥章軍門督辦保甲局丁應龍軍門又飭將弁率領　兵局勇數名　同巡察於此見上憲整頓地方爲民除害洵屬無微不至也○年終時上憲衙門懸燈結　向歸首縣承辦去歲范映泉明府辦理各差綽有餘裕洵不愧百里才也又各僚屬每邁三節皆購土儀餽送上憲以表獻芹之意安廬滁和道丁恬生觀察操守廉潔凡屬僚之送節禮者槩行璧趙儉以率屬觀察其庶乎○皖省去冬大雪爲歷年以來所未有其時天寒地凍凡貧窶之人不能出門者幾於炊烟斷絶而其凍斃於道路者尤不可以縷指計客臘十九日有江北人六名同往江南黄盆地方販魚而回行至中途積雪没　不辨路徑加以尖風撲面冷氣侵肌一人遂顚墜於雪窖中經同伴扶起則已氣絶而體氷矣是處絶少人家無從灌救祗得將所挑之魚寄存别處四人相與抬屍而回其家中人見之不知若何傷感也又西關外金保門旁本是卑田院中人所棲止結草爲棚累磚爲壁平時已不能蔽風雨何况雨雪連綿若輩無不寒凍欲死嘘温無術长鉢無門二十六日已凍死三人是日省城内河南會館附近某公館門前亦凍死乞丐一名該公館家丁淸晨啓門見之禀告家主遂給錢四百文倩人拖往别處　又賞錢三千二百文爲之收殮亦好行其德者也○首郡成寳岩太守接到學憲貴隖樵宗師杞飭定於二月初一日舉行縣考三月初一日舉行府考太守奉札後卽飭首縣范映泉大令出示曉諭以便各生童同知○自客順雨雪以來田中菜麥均盎然有生意且各處積雪融化溝渠之水灌入江中奔騰澎湃江水遂陡漲五尺餘春水行船眞如天上恐將來桃花水漲近水人家又當遷地爲良矣 
[雪中玉隕]  
　　客有自儀徵來者云某姓媪家殘年焭獨膝下無人袛得一顆掌中珠相依爲命女年纔瓜破花貌雪膚婉娩性成不類鄉村女子除夕積雪未消杜門守歲忽火延蘆壁頃刻上炎鄰右大驚帮同救息迨火滅而椽柱已焦雪更如鵝毛而下砉然一響茅屋忽被壓坍媪雖埋在草中救出時尚無一害而小嬌生驀遭驚駭早已紫玉成烟矣慘哉聞同時屋坍十餘處被磕受傷者九人元旦揚州地藏菴旁亦因倒屋壓斃一三歲小女舊城壓斃一叟吁其殆數歟 
[朝賀盛儀]  
　　今日恭遇皇上親政吉期本埠文武各官均於黎明時齊赴西門内萬壽宫恭行朝賀禮上海縣衙門及英法兩公堂停辦公事 
[能自振拔]  
　　烟花中人送舊起新往往沈淪不返獨有人焉能於風塵擾擾中得素心人而事之亦可謂能自振拔矣英租界公陽里内有妓女張文卿者於新正月初同其姊乘坐馬車出遊不返其母如失錢樹子託人尋訪蹤跡杳然其母痛不欲生經人再四勸免昨妓與姊雙雙回家見母言與一甯波人同到寗波此身已有主矣已言明身價洋三千元先收到八百元如數照呈母可同往找洋二千二百元足以藉此養老其母始轉悲爲喜再作計議 
[白蟻可惡]  
　　近來販賣人口者人皆呼之爲白螞蟻然其中亦有分别若僅做小媒人而藉分中費者情尚可原所最可惡者爲有本錢之螞蟻盖彼旣有本錢則其手叚可以欺人狡獪可以蔽人而良家女子之墮其彀中者乃不少矣近聞有從崇明騙來之閨女其父姓陳白蟻之黨知其父性貪而愚可以設計誘也因進說曰相離不遠之某港口有開設行業者託爲物色佳耦如以令愛配之可謂門當户對我願以撮台山自任並願先墊付財禮洋五十元餘須送女往再找一二十元及至挈女同往忽稱男家已遷居滬地陳不察其僞竟令女同至滬上一日至東門外先指一墻門謂陳曰此卽新婿家也惟汝尚不能逕往必待成婚滿月再議會親而先令往某水菓行寫筆據及與女同往則人已知有新貨無不爭來價買所幸有女本出大族其上祖以製篦箕起家父親見財顚倒而女頗知書識字通曉大義今見事不妙私下親自修函適若輩中有見女能幹而亦激發天良者爲之通信與同鄉父執乘間逃往租界當時父已如夢初醒卽隨女往北惟恐尚有後變急欲爲女擇配適就近日某煤炭店東靑年未娶正須議婚彼此一見大慰所望遂不計財禮卽分迎娶成婚以期絶若輩念女脫離虎口得免爲娼爲妾固是一生大幸而若輩用盡機謀終無成就小人亦何苦爲小人耶 
[鄉人械鬥]  
　　本邑北鄉引翔港人祝某與許某向有嫌隙近不知何故兩下各率數十人互相械鬥許力不能敵致受重傷遂倩人舁赴縣署控訴並請騐傷莫邑尊騐訖立飭提人一面着許自行醫治此前日事也昨日邑尊回署時祝忽自行投到邑尊着收押候訊 
[渡客墮江]  
　　南市各碼頭由前任道邵筱村廉訪設立義渡局諭令渡船攬載渡客每次祗准二十人勒石永禁已閱多年然各渡夫仍不免貪多無厭或載至三四十人波浪掀天扁舟一葉舟行之險莫險於斯昨晨爛泥渡某渡船自浦左載客數十人剪江而至將至埠頭悞從某兵船錨練下駛入錨練忽觸兩渡客登時翻落浦中幸有花衣船下椗其間立卽設法撈救當卽撈獲一人尚有一人並無蹤影想從白馬素車而去矣 
[法界捕房瑣案]  
　　生員陸某遞禀訴稱虹口華盛棧房夥陳雲洲曾借洋元未經還楚去歲之杪又向生員措借生員未允陳言有一披肩値洋二三十元現在質洋四元可代暫時贖出庶幾得有餘洋用以度歲生員難却其情姑爲取贖至歲除陳來空手取物生員不付陳　誘生員至法界捕房前與之爭執巡捕查詢彼操西語答之旋將生員拘押且被痛毆爲此投訴翁太守將禀閱訖問傷在何處何年入庠答稱左眼被捕拳毆且被三道頭捕掌頰斯時巡捕不容分說不問根由遽爾拉入至欠錢人則反得逍遥事外實不甘心生員于光緒六年蒙夏宗師取入邑庠翁太守騐得陸左眼下靑腫未退着於禮拜二卽十六日投案候示隨語備捕頭曰此事當商請祁繙譯官定讞請爲轉達祁君捕頭亦以爲然當於下期請其到案可也○法淸僧控方谷興取洋一節昨晨翁太守在捕房復訊方供楊日間出外謀生夜則借住英界地方某宅如能遇見卽可取洋太守謂本着爾交保出外尋楊取洋到案現旣若斯當爲究辦正訊間法淸到案懇請追洋太守問洋從何來答稱化緣所得太守謂爾旣到滬上不向叢林掛單反住高第里卽使化緣不過數十文百文不等豈有化得洋數十元放債牟利之理伊等平空拆梢固當查辦爾亦非安分之徒可速退去靜候核示○昨報列老北門外吊橋堍銅錫鋪吞没資本一案兹悉原告實係沈金生被告則朱步堂也昨晨沈投案訴稱光緒八年有五人湊成八股合開萬盛公記朱於去年將招牌改爲鼎泰源至福全記則已去世昨至伊家向其婦問訊據云本有兩股物故後曾因喪費向朱措洋朱卽允辦洋五十元隨將議單騙去明爲抵押實則鯨吞蓋所借者祗五十圓而兩股實有洋二百餘元也况有司帳葛姓從中硬覇太守問帳目可曾取到包探王榮培禀稱曾偕原告帶朱往取並無紅帳祗將逐年帳簿十本取到現在捕房太地着原告退去飭包探將帳呈送公堂查明再核 
[倚紅生以雪窓四詠見示細意熨貼氷雪總明少年得此眞未易才也敬贈一律卽請申左夢畹中詞壇正刊]  
　　詩名久已　江湄雪案還吟白雪詩雅韻絶無烟火氣高懷不屑綺羅思嚼梅才子聨芳友詠絮仙人拜座師似此生花一枝筆玉堂淸貴定心期之江漁隱就止草 
 
 

Page 4

 
 
[奉贈霧裏看花客敬乞誨政]  
　　聞風興慕效葵傾樹幟騷壇舊主盟定有瑶篇能壽世每從高論見公評仲文神助驚人句子美詩多感慨情憂樂更教同范相李芋仙先生有當代錢何古范公之句蓋謂君與桂笙詞長也從知經濟屬儒生沙羡後學陳崇禮灜値甫稿 
[奉贈高昌寒食生敬乞誨政]  
　　鑑湖自昔多才子今復君爲第一流持論不阿存大體感時有作紀從頭謂大箬劫火紀焚聲華共仰千人俊觴詠閒銷萬古愁容否鯫生來請業寄詩先當贄儀投[  沙羡後學陳崇禮灜伯甫稿]  
[題陞官圖]  
　　骰盆隨意設方臺戲把朝官葉子開紙上功名如一夢好官不過得錢來[  古吳緑蕚館主]  
[立春日曉起偶成錄請夢畹生政和]  
　　音調暖律報春回生趣無邊到九垓消息暗通隄畔柳芬芳徐引案頭梅詩催疉韻筒爭遞酒爲驅寒甕早開恰喜透窗紅日麗一聲簷鵲噪晴來[  東武惜紅生稿于侍梅閣]  
[慕小樓主人名久矣無緣御李有意投桃爰賦一律謹步小樓吟飮圖元韻]  
　　如此仙才未易尋樓中觴詠滌塵襟糟邱奏凱嗤餘予藝苑稱雄發妙吟氣象萬千供寓目詩歌三百訂知心輞川我慕王摩詰慚貢巴人下里音余楚人也故云[  綺禪盦主陳崇禮陳州稿]  
[丙戌除夕述懹錄請霧裏看花客高昌寒食生并諸大吟壇同政]  
　　物候驚新歳欲闌衝杯燒酒且盤桓詩無好句何堪祭家有藏書便不寒常惜光陰閒裏度爲憐温飽世間難雲烟過眼眞如幻舊事思量涙暗彈博得靑衿祗自憐聞雞思着祖生鞭漫忘詩禮承家學未必功名誤少年砥行先防踰色界讀書甯許懐心田從知君子求諸已何事牢騷便間天天倫有樂足優游堂上雙親未白頭立志肯隨庸俗伍儲才容應廟堂求揣摩時離憐蘇季頑鈍功名笑馬周屏得閒愁消得恨樽前權拜醉鄉俟幾度沈吟對畵屏寒宵風雨一燈靑敢云憂樂關天下那爲膏粱汨性靈事到不知眞是恥言非過妄或堪聽等閒休負昻藏概陋室由來藉德馨[  沙羡綺禪盦主陳崇禮陳州甫待删草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇臺感舊詞序]  
　　神女爲雲繚亂襄王之夢宓妃留枕銷磨魏主之才怕聽隋苑笙歌柔情如水最憶吳宫花草往事成烟楊枝無力以從風蕉葉有心而捲雨此蘇臺感舊之詞所由作也粉香金翠樓主者性本風流才尤倜儻拈韻則解呼雌霓臨文而慣誦雄風當陸機作賦之年入伍員吹簫之市借漁郎兮問渡指虎阜以爲家紙帳靑燈嘗徧客中况味衣香鬢形忽來意外因緣爰有金谷緑珠玉溪錦瑟酒浮大白曲拍小紅偶然一面相逢便爾同心欲結始則華言風語趁夜雨以傾談旣而烟視媚行轉秋波于臨去每見珠殷慵捲攜手相將保母翠被横陳銷魂眞個顧薛瑶英竟歸元載杜秋娘已嫁李騎何以心許書生蹤追琴客乎良由命不如人配非其偶與其楊花墮溷媵賣絹之牙郎何如桃葉渡江伴披香之博士思爲蝴蝶願作鴛鴦旣山海之盟堅遂琅琊之情死是則三生石上定有蘭因五百年前豈無絮果哉無如短緣易促好夢難長一闋陽關曲終人不見數聲杜宇春在客先歸彼也拔釵生徐淑之瞋此也停琴臥相如之病回憶燈前擲果目下窺簾題帕則人約黄昏解佩而情憐碧玉詎料蜂腰之中斷頓教雀腦之思深今者畫燭啼窓　瓶落井縱使蘭焚芝歎定難璧合珠連矣然而生恨多情心懹有美尋舊夢則涙抛點點憶新妝則想入非非蓮蒂飄零悵藉絲兮未斷海棠憔悴怪梅聘之何遲立豆相思靑春不再好事磨成恨事今生緣訂他生于是體仿出臺辭抽黄絹藉香草美人之句寫挑花人面之思憐一派以依依問兩情其扣扣殆亦謂春蠶到死絲纔盡蠟炬成灰涙始乾歟雖然人間有易謝之花天上無長圓之月臣原好色僕本多愁話響屧廊痴人相惜製淋鈴玉何事干卿而乃乞我弁言題諸卷首所冀達人作達情種忘情漫憐西子之顰好自匣開慧劍請誦南華之什管他釵掛臣冠[  桐鄉醉夢顚生周福堃脫稿于塔影軒]  
[寄懐張伯申兄]  
　　下榻慚爲座上賓今年館君家論文角酒雅相親學期規過言無隱交到忘形誼始眞嘲笑由他門外漢風騷認我箇中人而今兩地茫茫隔何日重逢證夙因[  靑墩夢顚生弟周福堃呈稿]  
[除夕書懐錄請夢畹生粲政]  
　　爆竹聲中歲又遷三傾柏酒滬江邊酡顔暗逐流光與客况愁同夜雨懸是夜大雨如注達旦不已暮景飛騰慚故我豪情倜徜憶當年圖南晚遇誰能測漫悔鞭輸祖逖先和玉梅花館主冬夜卽事元韻妝晚螺纔拭香殘鴨未添圍棋新鬭譜試墨屢題籖月皎穿銀箔梅疎影畵簾坐深吟榻畔霜氣冷侵簷[  蓬萊閣瑶花舊侣初稿]  
[送西湖花隱之武林并和留别原韻]  
　　那堪歲暮送行人一曲陽關别緒新何事西風催放櫂想因東閣探先春品如菊淡無塵俗心似旌懸向帝辰聞道遠游修定省爰知考叔爲慈親寒鴉奮翅起隨行棖觸雲裝出岫忙半壁山光先我挹隔江春色待君藏暫違雅範惟經月再見吟箋定滿囊明歲鰲山燈節畔可能相顧讀書堂[  胡悅彭稿]  
[和意琴室主除夕偶成元均]  
　　餞臘宴華堂客愁消醉鄉吟身覊異地彈指感流光杯酒酬詩稿衣篝裊篆香燃薪照籬落生意祝花王[  東武惜紅生稿於侍梅閣]  
[小詩奉和意琴室主除夕偶成元韻]  
　　風雨鬱金堂萍飄憶故鄉閒愁消螘酌急景戀駒光綵曳迎年佩爐添守歲香折將梅一翦供養到詩王[  玉梅花館女史筱鄉朱霞呈稿]  
[對雪喜賦錄呈夢畹大吟壇政和]  
　　滕六無遥空樓臺玉琢工竹摇千个白梅壓一枝紅畫境因詩闢愁城借酒攻晚風寒刺骨帷早下房[  丙戌祀竈後二日琴川玉梅花館女史小卿朱霞學吟]  
[和玉梅花館主對雪元均以博芳粲]  
　　玉龍戲半空粉本白描工懸溜寒凝碧飛廛凈滌紅暖憑湯媪熨冷倩步兵攻錯　梅梢月淸輝映綺[  惜紅生稿于侍梅閣]  
[用小樓主人韻題雪竹樓詩集後並希附登是荷]  
　　雪竹樓高不用尋閒來展卷滌塵襟披肝裂膽淋漓語痛昔悲今慷慨吟登岱捫胸張大口涉江濯足吐雄心一枝史筆天生就可作千秋醒世音[  呂啓苑花聲稿]  
[上海北市絲業會舘籌賑公所施少欽經收山東順直賑捐丁亥正月初一二三四五六七八日第一千一百四十二三四五六七八次淸單]  
　　嚴開第祝合家平安洋二元江蘇無名氏洋二十元無名氏求病速愈五元品簫樓主人祈保合家平安一元無名氏一元○海昌不力子募隱名氏洋三元隱名氏二元又募五千三百四十五號救灾屬同字一次册無力子三元又五千三百四十四號無力子三元共四户合來洋十一元以上初一日○朱泳娘求足疾速愈洋十元隱名氏一元陳求母平安十四元黎懋昭一元黎立元一元黎以銘一元黎以輝一元黎以旺一元以上初二日○陳蘭生求病愈洋十元粟范氏求子病愈二元陸至善求身體康健一元程小泉求患卽愈一元廖張氏一元周甘氏一元以上初三日○倪國珍求母病卽愈洋十元方寳廷求外症卽愈二元談淸榮二元蔣不留名爐坯銅洋一元以上初四日○陳豐官由香港福和行託振興號交來洋二十元無名氏十元吳斗福求外症卽愈五元陳少帆四元無名氏求妻病速愈一元以上初五日○麟德堂求父病卽愈洋五元鄭儉德堂二元谿上守拙居徐一元○餘記助果洋十元光記助果十元二户由楷記棧交來以上初六日○無力子求生意順逐合家平安洋一元○袁浦項耕娛詩侣經募一千一百六號鄂不軒塔册徐姓婁姓二户各錢八百文師竹齋六百文丁姓李姓徐姓馬姓舒姓程姓六户各四百文方姓葛姓陳姓無名氏鄭姓舒姓姚姓萬姓八户各三百文張姓王姓陳姓匡姓四户各二百五十文　姓蔣姓黎姓李姓陳姓周姓賀姓相潤記喬姓陳姓周姓陳姓十二户各二百余姓李姓汪姓無名張姓朱姓　姓馮姓周姓存心堂十户各一百五十董姓吳姓房姓屠姓王姓　姓趙炷高姓齋姓鄧姓羅姓郭姓張姓高姓陸姓十七户各一百又募一千一百七號册靑籐書屋洋十元元記號二元和茂號長豐號元和行源懋行元昌號源順昌元豐號八户各一元見滄山房錢五千合興一千五百引翼堂無名氏徐榮堂榮禾榮惠五户各五百純靑無名氏有容堂餘樂堂巽　五户和三百珠樹堂無名氏申記世德堂樹人堂五户各五百實夫一百五十墨記無名氏仰記　記鈺記五户各一百無名氏五十又募一千一百九號册徐榮棠爲求母病愈洋十元無名氏錢二千徐銘三一千五百王繼堂樂善生錢子義三户各一千新源木盛無名氏裕昌無名氏五户各五百徐壽三四百傅西亭袁錫山二户各三百何起鳳謝松亭二户各二百王客孫客合二百徐客合二百户各一百五十無名氏徐容無名氏袁客徐客王客無名氏七户各一百王客高客二户各五十又募一千一百十一號册與同齋錢二千若水軒一千二百福緣居止至齋惟寳齋三户各一千降祥室七百性本道人六百得一廬五百又募一千零十二號册更生子錢三千頤壽二千保齡二千知足軒求志軒安樂軒三户各一千國主軒七百爲登堂四百成名氏三百獨復齋二百爲小軒一百五十不足齋天賞齋餘慶堂師資堂不知齋五户各五十文以上五册計一百四十六户合洋三十元錢五十七千五百文以上初七日 
 
 
