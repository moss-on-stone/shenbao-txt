# 1885 - 239 - 4904451

 

Page 1

 
 
[四十九號畵報出售] [  點石齋主人啓]  
　　英属阿富汗山中多異獸奇禽近有英人遊其地遇兩鷹大逾人回翔飛舞思攖人而食幸英人有力執持其足漆盪空中事屬罕見圖之以供衆覽　音畵譜係任君覃長所繒一圖兎一圖鼠筆致之妙栩栩欲活准於十六日出售後附溯隱漫錄圖説一則此佈 
[論中國無書信舘之可惜]  
　　上海之書信館刻下已有其四有英國書信館有美國書信館有法國書信館有日本書信館此外又有工部書信舘可謂多矣前閲西報知德國近來亦將創行公司輪船往來香港上海等處夫德國向無公司殆以商務不及英法等之故今而亦擬開行公司輪船則可見德國近日商務必有蒸蒸日上之勢有大異乎從前者想公司一經創行則往來信件當必日增月盛度德國日後亦必設立書信舘而上海爲總匯之區凡有輪船往返道必經此或者亦將設於上海永可知也然則上海一隅之地將有五國書信舘矣查外洋之例凡書信舘必歸本國辦理他國之人寓居其國者其書信必中所居之國經手而他國之人不得白開書信館今上海爲中國之地而所開之書信館則皆中各國自行開設中國不過而問焉中國於此實大失利權顧此利權之失仍由中國自失之非他國之奪取也夫中國向無郵政之官各處官場文書則由驛遞而商民之信不能交驛投遞於是商民私信皆由信局轉寄信局則各人自出資本自雇人工專爲傳遞商民書信而設於驛站又不通往來官信與私家之信截然分作兩途故就上海一處而論信局無慮百數十家而於國家毫無干涉其利亦信局自收之除納帖之外官場亦不過而問焉前者中國曾有華洋書信館之設此其意卽外洋書信館之謂欲由中國自立郵政以此爲先路之導倘得漸推漸廣中國不難援公法以與各國相爭使各國之書信館書數收回無論内地外洋一切書信皆由中國所設之書信館代爲傳遞而外洋之利權卽可以收諸中國此誠絶大之經猷無窮之遠慮也無如辦理不得其法開創之後行之不能久遠卽門庭冷落無人問津此其事之可惜爲何如哉夫其辦理之所以不得法者其初由於各信局之恐書信館獨攬利權致彼等無可覓利心滋不悅從中梗阻然目實皆以主持其事者章程不能盡善故不能通行也書信館之資本自較信局爲鉅然苟果能妥定章程認眞辦理則不妨開誠布公與各信局訂明約章令若干信局之資本投入書信館以爲股東匯衆流而歸入於海卽各信局所用之人亦可詳加選擇可用者仍與留用一秉至公盖各信局悉數收起而所有傳消遞息統歸於書信館則用人亦必不少合各信局之人以爲之用一則藉資熟手一則免致賦閒是誠一舉兩得之善法苟能悉照大公不存私見則書信舘之設卽爲中國郵政之先聲於大局所關殊非淺鮮卽頒一禁令令商民不得私開信局與泰西各國一例度彼各信局亦不能退有後言公然抗違况彼各信局之所以開設者無非爲圖利起見今乃招令入股無論資本之大小大者股多小者股少是彼各信局仍得藉此以覔利而且因此而規模更爲闊大傳達愈加廣遠亦誰憚而不爲所慮者章程未善或不免有私見之存則阻各信局之開不啻與小民爭利我中國向無此政體無怪其書信館之不能開行也夫傳遞書信而統於國家其利殊屬不貲驛遞可省此亦一宗資本也官塲文件仍不致有延擱之虞私家信函統歸書信舘傳遞雖曰信力之數能有幾何而積少可以成多其所以利國家者蓋不可以數計也就一人一家而計之卽如僕僑居上海没没無聞而一年之中來往信資統盤計算亦不下十餘千其他槪可知矣其有孤兒寡婦不能寫信者亦可就書信館倩其代寫雖私家之信而一歸於公一人歲計十餘千以中國之大人數之衆統而計之其數之巨爲何如者外洋各國之設書信館國家收其信面上所貼人頭之費其數不可以千萬計吾知中國當有倍蓰於他國者矣有此大利而中國不知自取聽他國之此倡彼和紛紛開設以奪中國自然之利中國無如之何噫嘻是不亦大可惜哉余觀於德國擬開公司輪船之舉疑其將來必增設書信館故重爲中國惜之竊願有懷興利者奮袂而起也 
[銀行淸帳]  
　　匯豐銀行開設以來已及二十年歴届結帳無不利巿三倍今年自西歴正月起至六月底止其淸帳業經繕成於本月十五日在香港邀集各股友議事分給衆人共覽計半年之内連前滾存之六萬一千五百七十元零一角四分並一切開銷業經支出應分之利銀亦經收取其未收者亦與存起外統行扣凈其所獲盈餘連前滾算共有九十三萬九千五百四十八元零六分董事股友議從盈餘項内分給各股友每股英金二磅計需洋五十三萬三千三百三十三元三角三分又以十萬元歸入存本以十萬元另存以備將來分派各股友利息統司歴年存本項下已有四百五十萬元另存項下已有五十萬元其餘則均滾入下半年資本内觀此則該銀行之牛意其興旺爲何如矣 
[稅司交缷]  
　　英國新簡駐華欽差赫大臣德昨巳致函於各口稅務司言明交缷總稅務司之職并致謝各稅司囑以後仍須勤愼辦事以聽後任總稅務司之調度其用心可謂周至矣 
[運兵抵鄂細情]  
　　本月十一日晨有甬上某營所撤勇丁七百名附坐江永輪船駛抵武昌郡由塘角登岸十三日午前富有輪船抵鄂又有勇丁千餘名由閩撤回亦從塘角登岸分紥省北城外及漢陽龜山頭一帶前撤之勇亦駐其間聞須陸續雇坐民船送歸楚南原籍富有船則於抵鄂交缷後移泊漢口下關有一禮拜之久至十九晨始擬開去來鄂時沿途並未停輪惟行過金陵因事稍停片刻各弁兵之與曾帥節署諸君有瓜葛者擬往探視禀明統帶官轉致船主船主謂遲至晚上十點鐘當卽就道逐有七十餘人紛紛登岸詎船主事畢時方二點鐘竟下開船之令一霎時起椗添煤鼓輪上駛待薄暮諸勇至江邊覓船歸隊竟已杳然當經據情禀訴下關委員轉禀曾帥極言船主背約等情曾帥許給護照令坐江孚抵鄂迨江孚到後該勇大隊早已缷裝各向富有稽查鋪蓋行囊咸歸烏有因而日向西人爭閙人多口雜棼若亂絲欲扭船主面禀鄂督船主懼自願每名賠洋兩元該勇謂領得數月糧餉始能略具衣服舖盖區區兩洋烏可理直遂不之允嗣經招商局總辦黃君到船叙談良久大約調處已妥隨於二十晨啓輪東下矣 
[白門屢火]  
　　靑溪之南驟增兩萬人衡宇相望密若蜂房益興巷後有以洋燈臥而觀書者書在手而人巳鼾聲如雷少頃蚊帳不知如何接灼并上燎壁上字畫滿屋烟燄不能呼吸睡者從夢寐中驚覺大哭而出意以爲阿房宮 
 
 

Page 2

 
 
火不過爾爾幸該處在水一方行人爭爲抱甕祝融氏明知衆怒難犯立將火鴉火鼠驅向南方次日南門外亦焚去草屋三四家邀貴井地方某家傭嫗然火於灶提桶出汲主人聞灶前烈烈有聲以爲蘆乾善爆也不之顧詎所遺之榾柮已延及蘆條枝枝悉灼賴廚人年少多力急奔走挽水灌救竟得免亦幸己哉華嚴菴住持僧善瀹茗客以名勝地多披陸羽之經盧仝之譜與釋迦弟子結淸淨緣日前茶灶忽烟燄騰騰頃刻間積薪燒去其半猶幸香積廚尙巋然無恙説者謂此係蒲三昧火未淨所致 
[鳳城近報]  
　　七月初一日福建陜西甘肅四川雲南貴州廣西七省正途俊秀貢監在成均考到共得一百二十九人初六日爲該七省諸生錄科之期八旗補考者附焉當晚揭曉旗牛共取四十六人備取四人七省錄科案共取一百七十六人備取四人不取二人○順天府學榜示學憲孫札開順天文生有欠考多次者斥革九十名未報事故者斥革四百八十二名臨點不到及文不對題者斥革一名欠考多次之武生斥革四十二名未報事故者斥革三百四名○宗人府招考供事三限雖滿考試尙未定期詹事府招考供事頭限已滿以人數不敷牌示展至七月二十六日仰願考諸生取具同鄉京官印結赴府報名○傳聞劉淵亭軍門永福部下散勇以法人無端侵擾佔據北圻同仇敵愾尙欲滅此朝食無如弱不勝强卒遭大挫然而法人已居處不安如負芒剌矣○邇日午後總署各堂憲無不齊到大約因商機要也○順天府府尹沈仲復大京兆自入總署以來公事益形旁午而精神矍鑠纎忽不敢疎虞吏胥畏若神明紳民愛如父母口碑載道殊覺頌禱勿諼云○大廟向設獻帛獻爵章京恭備致祭時襄助行禮例由宗室鎭國將軍至奉恩將軍等世職揀充歸宗人府左司承辦前已出有二缺尙未揀選兹復出一缺已由宗人府傳知八旗各族長再行傳知本族世職章京内有願充此差者由本族册報到府以便請示各堂訂日揀選查充此差者惟賞戴花翎並無津貼養廉等項故宗室人員多有不願者○無賴小常家住朝陽門外下四條胡同靑皮潑詐隣里莫敢挫其鋒近在道旁擅挖黃土經本管保甲巡緝潜報知朝陽汛汛官因其碍於官道前往攔阻小常不服言語觸忤汛官略爲申飭小常忿益甚舉挖土器向汛官亂砍幸衆兵趨至拿獲而官已受有重傷遂卽解送步軍統領衙門訊辦當卽移會東城坊官騐明傷痕塡格送案並經提署司員訊錄口供將人犯傷格移送刑部嚴訊懲治○前報載挑挖内廷河道溝渠將土運往東華門外墊高甬道一則兹悉日前改由神武門運出自墻門至東西三座門外塡墊窪處有二人用竹筐抬者有一人用土袋盛者人夫千有餘名每次人給京蛺百文此往彼來盤運如蟻每日可得工錢三四吊○禁城墻坦及各門上荆棘叢生經景運門移咨内務府派人砍伐等情已列前報兹經該處撥派匠役於十一日起在端門樓上樓下臺上將荆棘砍刈一淸然後次第將禁城各處悉行芟除俾值班官兵深夜遞籌便於行走云○聞此次南北中三海各殿庭等項工程所需銀數十萬兩由已革總管内務府大臣文錫獨力捐輸○入秋以後寒暑無常俄而酷爇薰蒸俄而凉颷吹送致民人之染患瘟痧吐瀉各險症者幾於日有所聞而婦女尤甚岐黃家竟日奔馳苦於緩不濟急致打房藥舖獲利倍蓰云 
[鳩江雙鯉]  
　　蕪湖自本月初二三日得雨後藴隆蒸熱煩躁異常城廂内外患急症而死者實繁有徒其間以痧症爲最重瘧痢次之汚穢之氣更釀成一種紅壳細蟲如芝麻大者遍處紛飛隨地皆有偶一出門飛滿身上僉謂是瘟虫作患云○前報列鄭洽記等土棧禀請洋藥稅　歸商承辦預繳庫銀及公舉駐雲棧主梅少卿爲首董等事梁小若觀察據情轉詳皖撫盧中丞批准俯如所請當經該棧等公設洋藥公所于江西會館之右本月十二日開局歸商舉辦一切公事則仍由總局憲沈輔廷刺史沈榕靑别駕主裁漏捐私土仍由曾都戎永祥督緝均經逼通飭遵行矣○長江水師提標蕪湖營遊擊胡俊卿遊戎榮偉前已實授斯缺調取赴部引見所遺之缺經提憲檄委本營左哨都司彭迪菴都戎承洽暫行護理遊戎業經交替起程約計嶺上梅開時始可回任也○蕪湖縣鄒雋之明府因見天時不正疫症甚多捐廉製配藥散數種施給貧病之人茅簷窮庶蔀屋小民皆可親至堂皇乞取愛惠及民眞不愧民之賢父母云○洋藥自加稅後私土充斥防不勝防官憲特飭巡丁加緊緝拿乃緝者雖經嚴厲而送者益肆神通往往巡丁捉獲藏私之人土已到手卽有若輩黨羽羣相勸解轉瞬之間私土已不知所在反誣巡丁以多事者查江口有一種小錢店專爲若輩脫身之地又爲藏私之所緝私者所宜從此嚴拿耳○西門外三條巷内甲乙二姓對門而居甲姑媳俱已孀居紡績度日操懔冰霜乙挾有夙嫌常以游語汚衊一日甲家來一男親串媳親自煮茗敬奉乙遂誣以不入耳之言謡諑紛傳百啄莫白姑媳目念半世淸貞豈肯受此汚語親詣乙家訴分皂白詎乙竟舌劍唇槍懸河口利甚且將其媳攅毆鱗傷遍體其姑自知寡不敵衆執查跪訴街鄰代爲剖白衆隣咸抱不平羣起與乙爲難斷令乙向甲家施放鞭炮掛紅服禮始寢其事○前報兩紀馬姓虐婢致斃衆隣欲報官請辦等情兹悉馬旋央出多人轉乞衆隣代爲掩飾將婢屍從豐棺殮以孔方兄爲和事老人始免公庭匍匐然自始至終計已花去洋蛈一千餘元然雖錢可通神而地獄中之劍樹刀山正爲若輩而設冥中報應豈有爽哉○本月十二夜甯淵觀戯臺上演唱傀儡目蓮戯蓋所以求福壽而保平安　○中元令節各衙署善堂菴廟皆在水上施放蓮燈一時岸上河下僧道朗誦瑜珈陸地則寳焰流蘇光明照耀沿路挿香一支燒錢數紙亦間有散粥一瓢於地下者水面則畵船欵乃簫管悠揚觀者塞途絡繹如織眞有堤畔畫船提上馬之盛也○邇日上水輪船坻埠甚遲往往越一二日始過蓋因考生多在白下躭擱故也 
[熙朝人瑞]  
　　靑浦程君雪軒之祖母今年百有二歲光緒九年百齡大慶經紳士姚君光發仇君炳台耿君蒼齡葉君百川許君嘉德諸公聨名具呈靑邑癀文移請莫邑尊申祥各大憲業于十月二十八日蒙蘇撫衛靜瀾中丞具疏題請旌表由禮部奏請遵例給帑建坊八月十六日奉旨程楊氏着加恩賞給銀十兩縀一疋早經禮部咨請内務府將銀縀封交提塘齎呈蘇撫頒給祗領百歲坊已于本年六月間飭匠動工建于靑浦小西門外本宅前誠熙朝之人瑞也溯查壽母于歸時其祖姑及翁姑均康健在堂事親極孝御下極寛親見七代恩被九重可謂本朝之佳話也兹聞壽母於七月初五日無疾壽終五福咸備當爲壽母頌矣 
[西案初訊]  
　　英工部局西包探頭目麥根經工部局斥革故麥根具控於首領事署因英領事正在新舊交代展期集訊各等情均已列報麥根之所以具控於首領事者因工部局係各國公共之局非英國所能私故不控於英刑司而控於德國首領事兹悉前日初次集訅麥根請担文爲狀師工部局請樂皮生爲狀師麥根前以二捕頭用洋十四元二角列入巡捕帳内故告知工部局董事嗣經查得並無其事又以在總捕頭前有無禮等情因此將其生意辭歇業經登列新聞紙麥根之具控則以爲工部局不應停其生意現在不但上海不能就業卽他處亦難就業故欲令工部局償以洋五千元此案在美公廨審訊聽審者一係德國首領事一係美國領事一係英國署總領事自十點鐘開堂研鞫至晚尙未訊畢定於次日九點半鐘覆訊至晚仍未訊結大約尙須逐日詳鞫俟定讞後冉行錄登 
[女犯遭毆]  
　　女犯遊街各情節登前報前日差保押同該二犯遊至虹口廣東街突有粤人張阿小掌王林氏之頰并以老拳相贈致該氏跌仆街心差保協同華捕拘張送入捕房昨晨解案二百零二號華捕同差保禀訴前因王林氏稱與張並不相識又無仇隙不知何故兇毆張供昨該犯游過小的門前兒子隨之觀看小的欲毆兒子不料誤毆該犯叩乞施恩葛大令謂該氏等作惡犯法早經本分府從嚴究辦豈容爾妄 
 
 

Page 3

 
 
自行兇隨商之佩副領事判將張押候過堂笞責二百板以儆該女犯仍交官媒看管今日暫免遊行 
[斷令調停]  
　　公平洋行控金梅溪周雨亭吳錦雲等合股租地積欠租銀一案已列報端昨又覆訊公平西人訴稱現已結帳實應找銀九百八十餘兩金稱周吳二人有事前赴吳淞今日不能投案奉飭向算帳目其間開有許多耗費銀兩以致尙要找伊如許之多然此項耗費不應今全歸我等認償我等租此地基寔已受虧不少務請酌減若干否則斷難照認西人稱金等當時欲租此地曾與言明各項章程設或不依無庸租賃金確均願照章今固照章辦理設或積欠租金應將房屋推歸地主中西官一再商量姑再限金於一禮拜内自向調停或照付地租如再逾限定將房屋歸公平管業 
[研訊失金]  
　　輪船失金一案昨晨捕房將豐順管事人施增壽解送英界公堂船主第司達亦投案聲稱船從天津南下於二十二日下午三點鐘抵埠後檢查所裝赤金五箱缺少一箱時惟管事人施增壽巳先上岸特往尋見向問答稱不知然觀其情狀確有可疑故將施交虹口捕房管押詎回船又少一箱我登岸尋施之際託大副可拉可及掛得買司居巴拉照料問之伊等則稱小心看守並未見人行竊至所失之金共值銀一萬零八百兩居巴拉訴稱是日二點鐘係我值班至四點鐘爲止船主查知失金時我巳落班至船主起岸令我偕大副照料約祗十分時候船主卽回詎又失金確未知覺今我與船主到堂大副仍在船上看守施供是日船抵碼頭應我經管之事均已完畢始敢登岸回家旋船主來搜並無赤金及被交捕後包探又同船主傾筐倒篋遍處搜尋仍無証據且我登岸時帳房鎖匙已交與買辦穌寳生金在船主房中他人必由船主呼喚始可進去無事不得擅入失金情形實在一無頭緒船主又稱如有人破獲此案情願從重酬勞葛大令一再訊駁各執前詞隨商之佩副領事飭將施管押俟查明實在証據再行核辦 
[同室操戈]  
　　本城西門内紅欄杆橋左近某鞋底作向係金陵某姓昆季三人股開前日傍晚晚長兄某甲與弟某乙偶因細故口角旋卽互毆當經鄰人出爲解散事後甲尙餘忿未消遽將切鞋底之刀直砍其弟乙未及隄防致傷背肋手臂霎時間鮮血迸流昏暈倒地甲見勢不佳乘間兎脫遂由作夥延請傷科爲乙敷治據云尙不致有性命之憂然亦險矣 
[押犯來申]  
　　昨日上午太倉州批差押解刨棺犯二名來滬前赴道轅投遞文書邵觀察接閱來文飭將該二犯暫覊縣中班寓候訊 
[不認搶醮]  
　　日前有本邑廿三保六圖民人祝永牛挈同姪媳蔡氏投上海縣訴稱小的在鄉耕種爲生堂姪順生今夏病故姪媳孀獨無依耕織度日日前忽有同村蔡兆占串同伊弟計占及聶世昌等前來逼令再醮小的設詞回却前日蔡仍紏同計占等十餘人陡將姪媳搶去房中所有物件亦被擄掠一空向之理論致被毆傷不得已備情投案求提訊懲莫邑尊准詞飭提去後前日下午升堂集訊祝偕媳投案伸訴與因蔡兆占供稱小的素安耕種此次搶醮之事實不與間邑尊提訊蔡計占聶世昌兩人兩人同供小的等均不在塲豈有幫毆之事邑尊謂爾等旣不干涉然則此事究係何人起意何人攫物帮毆三人同稱逼醮搶物時祝之宅長茂才金和兩人及該氏之弟佛明均確在塲叩求傳訊邑尊着將兩蔡及聶交差守候提集佛明茂才等再行覆訊核辦 
[法界公堂瑣案]  
　　丹桂茶樓打架一案訊理情形已登前報昨該樓司帳人王元相堂倌卞榮卿復投案具禀請賠所毁各物錢二十餘千并稱彼等於五點鐘三刻時陸續上樓小的等見係講茶使彼他往彼等不依至六點一刻遂報捕房迨捕至已經打架翁太守問究因何事打架王卞同稱不知底細太守謂旣由爾等鳴捕豈有不知肇釁情由之理所毁物件姑候結案時斷賠二人叩謝退出○陳天一帽舖抱告董楚亭控歇夥朱殿英張金甫虧空等情曾登前報嗣張由薦保人料理淸楚朱虧空甚鉅現亦經人調處還洋六十元了結惟實還二十元外尙欠四十元朱之舅氏曾存洋一百五十元在店已經取去數十元惟存八十餘元朱所短之洋卽欲在舅氏名下劃抵舅氏不允以致延閣迄今陳天一以事宜速了經人調處還洋一百元收回前出之票董因携洋六十元繳案禀請俟朱繳到四十元湊還朱之舅氏以了葛藤詎朱之保人未將洋元繳案其舅氏亦未繳出存票太守因着董將洋携回下期交案再核○二十號華捕前與蘭芳里花烟館妓金寳有囓臂盟嗣以日久厭生各有嫌隙昨因吃醋爭吵扭作一團此脚彼拳竟以愛河爲戰地又兼暇兵蟹將各逞威風致該捕敗陣受傷訴之頭目并投公堂伸訴情由捕頭以其非因公事擅啓釁端例應革後聽審當傳該捕飭其繳出號衣將名革退包探亦傳金寳押候今晨解送公堂核斷　 
[月餅酒席資移助山東賑捐計開各善戶]  
　　南順記新順記老順記義昌可熾五戶各十二元愼裕順泰長沙寳成銀樓漢口寳成銀樓源豐潤五戶各十元常熟成美源恒利莊公大莊晋生莊四戶各六元嘉郡恒茂養和堂杏記漢陽寳裕和糟坊四戶各五元合興永四元同昇四元嘉郡老成茂寗郡恒源兩戶各三元恒來糟坊兩元集生一元五角益生八角順生七角福眞八角瑞祥七角肇昌六角義記六角無名氏六角德生五角謙益五角德記四角廣生四角瑞生一千文○承王友林觀察周維翹仁兄知山東現復告災非一二十萬金勢難普濟因思時届中秋各埠親友往例有餽送月餅之舉節此餅資移作賑濟已覺可觀二公因親自登門苦口勸募半日之間募得洋一百七十八元一角錢一千文從此一唱百和集腋成裘災民何幸如之竊思上海一埠酬應費已不少倘蒙各省仁人善士問風興起亦將月餅之資節酒之費移助山東災民幸甚曷勝代禱[  上海籌賑公所施少欽拜識]  
[上海文報局内籌賑業譚十四]  
　　張雪堂先生自靖江來函云靖邑毗連江陰災况相等請速籌二千元一體查放等因除蒙施少欽先生墊洋一千元陳竹坪先生墊洋五百元外敝所亦暫墊五百元務祈指捐沙洲諸善士早賜解囊功德無量○宿遷天順公信局劉君筱林來函云敝地同善堂公捐英洋五十元所有敝處帶費分文不取請爲登報等云敝所承各處信局免收信力前已登報奉謝兹再聲明卽乞公鑒○蘇州十七善士公函云僕等小本營生慘聞兩粤水災同是一樣人身聞之下淚心有餘力不足節省肩挑負擔辛苦得來洋一元四角寄上所望大紳富戶公子王孫省些花酒花船費用移助災區富貴綿長兒孫科第等語同人拜而受之曰一元作抵百元之賜○張叔和觀察慨發菩心以花園納費移賑沙洲務祈諸君子約伴往游一舉兩得至感至禱 
[上海文報局内陳與昌内高易行内三處協賑公所催捐起解嚴梁諸君第五批賑款一萬五千兩啓]  
　　啓者嚴佑之先生臨行時約定七月半起每月須解三萬兩以資接濟如與梁資翁分作兩路查賑則所帶六萬金至八月望左右必已發竣須將頭批三萬儘七月底解淸以免斷手同人均經承允昨接來函准分兩路查放除已於七月十六日湊解萬五千兩外極遲至七月杪必須續解萬五以符三萬之數現尙分文無着用特專登公啓叩懇各處善士汛速惠濟以應急需切禱切禱[  同人公啓]  
[上海文報局内協賑公所分解兩廣山東沙洲賑欵公啓]  
　　啓者敝所因各處告災萬難肆應公議所收賑欵先其所急儘解嚴佑之諸君倘每月不止三萬卽當分撥他省指捐山東沙洲者另行分解均經登布公啓兹查兩廣四十餘縣災就嚴佑之先生來函須銀三十萬兩山東十二縣災就潘振聲先生來函須銀八萬今姑以十萬兩計江靖揚鎭等六縣災就諸君子來函約須銀五萬兩統共需銀四十五萬兩若使 
 
 

Page 4

 
 
分别籌捐恐惹再三之凟若憑仁人指助亦難因應咸宜特與李秋坪諸先生公同集議照依前情自七月底解出三萬以符原議後卽從八月朔起無論何等捐欵總以七成歸兩廣二成歸山東一成歸沙洲倘災區情形大有變更俟一月後另行核議用特布聞卽請公鑒粤閩江浙同人啓 
[舒君萍橋有武林之遊徐楚亭明經周逸齋茂才均以詩送之索余和章用步原韻]  
　　妙手爭傳月旦題當年顧陸與名齊圖成定欲追天馬養到眞堪比木雞好向晚風遊葛嶺曾從春曉寫蘇隄西湖好景君須繪粉本描摹任取携[  小樓主人初稿]  
[上海三馬路與昌絲棧陳竹坪經募賑捐七月念二日第四十九次淸單]  
　　愛蓮室善士洋念元古歙吉安氏洋十二元無名氏洋十元有心無力人祈保父病速愈洋四元宏度氏松江張一峰求病卽愈許愿先交二戶各洋二元仁昌花行隱名氏二戶各洋二元隱名氏懺悟子祈病速愈朱嵩喬送南戲鴻堂開張賀儀移助耕愼堂朱四戶各洋一元鶴亦翁畫潤洋一角楊玉楷錢二百三十楊煜沈禮卿無名氏張三戶各錢二百莊誠齋徐雲卿王嘉豐無名氏干停山五戶各錢一百以上九戶共錢一千三百三十合洋一元小洋二角張靜記張屺堂周文記周慕記蘇魚記陳竹記毛嘉記楊培記夏玉記以上九戶均永恆交來節省七月分日規移賑共合來洋二元錢四百四十與字一百册譚任之翁經募葉天盛洋一元隱名氏陳蔭堂二戶各洋五角與字一百八十九册朱家閣同和典洋二元與字一百八十一册平湖同濟典洋四元濟生典同寒子紫陽氏三戶各洋二元周伯城畢紫之王衍堂何正之四戶各洋一元黃月槎程恩沛許姓余達來不列名潘瑛亭朱五峰七戶各洋五角與字二百七十五册魯家匯洽和典洋二元又經募又衆友洋四元再衆友程佐元二戶各洋二元汗蕃書枯生子二戶各洋一元不留名集賢書屋二戶各洋五角與字二百十八册大團元昌經募俞詒榖不留名不留名不留名四戶各洋一元不留名不留名不留名不留名不留名不留名金古愚隱名氏自逸居九戶各洋五角不留名虚對洋一元不留名洋二角棠棣氏小洋二角凝道錢四百無名氏錢三百八十不留名錢三百不留名不留名不留名三戶各錢二百以上五戶共錢一千六百八十合洋一元五角○福元質吳學餘仝楊氏洋二元李慶餘洋一角方焙之洋五角陳瑞文洋三角王佐生洋二角以上四戶共洋三元一角均指明捐助沙洲○共收洋一百十元小洋十三角虚對洋一元錢四百四十馮澤夫善士募來同文書局助兩廣水灾圖册一百本合并聲明 
[浙省撫轅抄]  
　　七月十八日通判王應熙銷解京餇差○十九日知府鍾大鈞禀請暑濕恙假兩天○二十日龐慶麟聞堰厘局回省禀見禀知藩委調觲差戴洪禧禀知臬司札調正審差員陽縣丞吳禀辭赴任平陽縣丞王文蔚禀謝藩飭赴任卽辭 
[蘇省撫轅抄]  
　　二十一日新選松管糧通判孫治安禀謝奉飭知赴任○二十二日從九暴式昭謝飭知請補太湖廳甪頭司巡檢缺 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[五羊官報]  
　　七月初一日試用直隷州同翟炳堃試用直隷州判任玉衡俱禀知試用一年期滿初二日候補縣程錦文禀銷軍火局差初三日另補府佘培軒禀知委内簾監試官調署潮陽縣丞金慶禀謝委候補鹽知事張炅煊禀知由龍州回初四日從九品吳曾遠禀到候補府金桂馨禀知委充學院錄遺提調差初五日候補縣伍學純禀知由廣甯查水災回初六日從九是周行銓禀知監印試眷差初七日候補鹽大使賀建朝禀知委白泥緝私差試用通判陳嵩申禀知調辦欽州分廠厘務候補典史方榮慶禀知由勤軍偵探回初八日補用通判王先達禀知解軍裝赴滬先用鹽運同鄧淸鳳禀知委總辦太平分開稅務初九日補用通判李受彤禀知往五門看炮臺初十日試用縣丞方模哲候補巡檢姚近崇均禀知派出卷廠彈壓差同日藩憲牌示連山善宜司缺委補用巡檢李六綬署新寗縣丞缺委候補縣丞余廷榮代理東莞中堂司缺委從九品張學濂署連平上坪司缺委試用巡檢程起雷署 
[號軍苦情]  
　　浙闈號軍例須縣中出資雇人承充祗以有利可圖爭謀此役於是創爲買牌之説先須輸錢數百文買一腰牌方得進出近年人愈多牌價愈昻而今歲尤爲可駭聞每名非先繳虎賁之數不能得牌要之若輩皆貧苦小民方充此役今欲出此臣費不知如何補瘡挖肉而來且有所託非人本錢已遭騙去而臨期無牌不能入場者或有誤買假牌而反遭斥逐者卽或幸而入塲而十日辛苦不能合眼此呼彼喚應接不遑迨出場持摺收錢往往有故書僻巷而費其尋覓者有考寓僅存而椐公已去者吁可慨也已爲語矮屋中諸君子尙其念此輩苦衷幸勿吝此區區而弗酬其勞苦也 
[港官判案]  
　　去歲南洋荷屬日裏地方曾出一公司分黨肇毆之案現時在案被解回華之人業蒙英官判釋回抵檳城因特將其案略述以供衆覽先是有日裏烟園工頭粤人湯福壽者來嶼招雇工人暇時每至戲館觀劇爲樂一夕在場被小賊竊去時表一隻湯卽順手捉獲一在旁可疑之某甲交差送案審無証據而釋甲出卽以誣良爲竊反控湯福壽於官湯將罹罰後經理和罷訟湯乃日裏和勝公司之頭人甲則義興之會友由是而嫌隙生焉湯福壽回日之後又邀同同會之湯火進分單訴明在嶼受欺之故以告衆會友志圖報復在日義興公司之頭人許亞傑許亞白亦得信有備四人皆粤之惠郡鄉民同在日裏爲烟園工頭手下各有四五百之衆於是乎分黨别類各逞兇鋒遇事生風無波興浪兩面之人見卽狂毆勢不兩立其爭時細情無足細述總之各園騷動誤作罷工之事在所不免以故日裏荷官援罪長之例乃將許亞傑對亞白湯火進湯福壽四人差拘到官特派兵艦押解至孟加麗交荷蘭刑司審訊罪名旣定乃判以解回中國交華官懲治之罪卽仍着兵船載四人回日裏限於十五天内將經手各務理淸然後派由兵船押解内渡荷官本意將四人解交中國福建厦門道收辦不料荷兵船行抵香港之時卽有該四人之羽黨具控於港官案前香港上憲乃移提四人到案并照會荷蘭駐港領事官到堂對質荷領事以不干已事　肯到堂迨後英官出票傳質荷領事始肯到案原告延有狀師代辯英官以爲該四人乃黨自相爭與擾亂州府不同况四人皆隸籍粤東何以荷同派船解往厦門而會黨所爲在他國視之原無緊要芳按大淸國律罪在必誅不赦之列則四人至厦定罹刑戮原情衡理荷蘭不應將其押解回華合卽判釋完案荷蘭駐港領事卽時發電回國詢問當如何辦理荷國覆電令照香港英官之判爲準因之四人得釋湯火進湯福壽兩名同歸故土許亞傑許亞白兩名則又乘風南渡已至嶼海因其同有卷口寄寓檳城以故雙雙并至也書此以証各國聽訟之異同判案之攸别特爲誌此一段公案説見檳榔嶼華洋新報 
[題蕉下倚闌美人圖]  
　　簾紋如水篆烟消門掩東風思寂寥落盡閒花人不見緑天無際夢迢迢春光如夢曉風寒理罷檀雲鏡掩鸞儘資運愁銷未得碧陰深處一憑闌[  申左夢畹生]  
[上海絲業會舘籌賑公所施少欽經收兩廣水灾賑捐六月二十六日第三十一次淸單]  
　　聊監心梅五十元槐桐第王求小兒轉禍呈祥消灾延壽三十元孫不留名曹紋廿兩零五錢六分估見規元廿一兩九錢六分九厘二漱芳閣三十元會稽敬聚堂倪錫記廿元河南氏求子病卽愈十五元慈竹居十求合家平安十五元祝親平安人代友爲子求名完愿十元蛟川涵養子預支薪水求慈福壽綿長合家平安三元添福壽龍憩山人淸芬堂衆友節西瓜資移助南巿花行來無名氏鳴鳳閣主求小兒四李平安寶笏樓閨女桂珠氏求母㾿病速痊大場鎭周桐圃八戶各二元苕溪季氏求長女身熱腹硬郎愈大場鎭邵氏大場鎭莊氏無名氏蘇州金姓五戶各一元大場鎭不留兩戶合一元珊記馬頭同茂船局錢五百文雙林陳宅求小兒濕毒卽愈足對開一元安亭鎭公和堂石藴生兄銅洋九十六元○烟台徐次泉經墓賑捐啓樂善軒共四元徐次泉兩元徐坤山徐配堂徐小宁徐雨生四戶各一元又樂善軒四元徐次泉兩元徐坤山徐配堂徐小宋徐雨生四戶各一元以上共來洋廿元○眞州存心堂募駿記三十元福壽堂八元德記五元廣記五元仁記五元泰記五元無名氏四元慕記昌記玉記振記席記茂記六戶各兩元昇記淦記校書堂洪記李義興五戶各一元建記半元德記半元廿戶共來洋八十元○金陵姚雲松募伍府六百文挑劍深五百文森查祥王二太太陳同氏李陳氏夏春亭愛蓮堂周周先生萃英堂陸顧二太太閻先生十戶各二百文余三太太潘太太爺姚管氏金後興源和祥萬生堂管文卿王子九張四太爺田二太太管六太太十一戶各一百文徐二太太七十文李劉氏七十文姚劉氏五十文姚秀姑五十文姚富年五十文共廿八戶合來洋四元○樹德堂周喬選賀儀移助厲松喬八元興駟堂于二十元汪夢熊五元潘步洲曹泰來懋昌號徐端甫徐龍浦鈕子漁樊椿崖七戶各二元倪鶴齡熊大本洪恕庵瑞興行許靜波曹萼齋鄭竹梅方仲儒八戶各一元陳維夏半元陳壽章鄭文耀源潤行楊永年信昌號余錦洲施永興徐權俞森伯昇説王霎生王佑梁正大和余遐年惠春順柴玉麟宣協盛陳大榮王佐耀吳樑朱永森王國楨惠瑞徵汪樹棠劉榮椿丁崇喬何蓮甫來錦標何文秀張永隆江道南汪如貴干利舟祝爾先沃良統汪名榜胡惟賢程樹卿何德順張順隆吳炳椿章漢良王利川裘鶴峰何懋舜賈聯桂陳長富臧漢川吳輔成江士如賈連貴趙高來王理侯吳景華方開楊閣鵬九戴永福胡聖明詹明高刑宇翔六十戶各一元姚君綸半元趙敬川張巳生楊祥寶李慶記楊培生姜念劉王秋谷徐炳記徐坤記吳彖隆蔡春泉舒淸蓮吳盛如硯丞永茂和黃小雲周門方氏胡蓮記十六戶各二元呂公和毛士發王十英馮公順行興行潘文興日新行同福興諸士豪陸　山潘子山俞錦　沈寶元趙蓮芳孫大和應茂祥褚大昌許兆蘭丁永奇張㦸門吳大府茂豐寶記凌春祥潘晉臣章培順章輔堂仁泰行汪鳳章乾泰昌王士俊同源號天興行曹惟仁益昌程允公顧升源豐泰　七戶各一元吳豫隆諸同事五元復裕花四元蔡秋泉費利生方汝霖葛鉅卿汪振安仁泰紙號張恆降聞晉元章三三張豫豐黃德豐十一戶各半元沈建興四開二元以上合共洋二百元○無名氏經募廣泰典四元花萼軒四元認春一元延月二元樂琴書趣二元施可卿二元無名氏二元王錫侯二元葉馨山隱名氏程翰香三戶各一元合記程思敬荆樂居求恙速愈人張宗茂五戶各半元不留名一角保平安保親傑保慈康寗隱居氏朱氏保吉勉力子七戶各二角廿四戶合來洋廿七元八開一元錢一百十文○南翔元森布莊募萬竹樓一元碧松館一元葉氏四開一元楊氏一百文四戶合來洋二元四開一元錢一百文以上廿六日 
[上海四馬路浦灘文報局内恊賑公所經收賑捐七月中旬淸單]  
　　十八日收陳樸卿先生王姓醫金錢一百文紀翰香翁求目光明一元○宜興海陽鄭立鍾翁交來芳礄鎭一俊昌　經募　字四百五十號册周恆春油坊周信昌油坊許兆豐稻竹寶和祥稻竹春隆洽裴金根程天興殷輅潘順華蔣大不書名朱十一戶各一元吳春嚴不書名二戶各五角韓益茂南貨店錢一千文吳鶴施先生經募二元周節齊先生經募二元十六戶共收十七元錢一千文又和礄倪德興號經募移埯埋助賑人十一元乾鎰油號内不知名汪二元求一家平安人五元　疇祉堂海陽不知名草不是人曹福昌知足人楊承志堂江不留名求志山人恆豐九戶各一元南屏氏惡人不名二戶各一元五角不書名唐姓不書名二戶各五角規承順堂三元十七戶共收洋三十四元○川沙王葉陸三善士一元○徐士愷送戲鴻堂開巿禮移賑兩元王若記安裕庄送戲鴻堂開巿禮移賑二元○松江耿蒼齡善士募滬字六百四十一二册高陽伯氏四元高陽仲子二姓初度食麵移賑十元王耿氏因夫子召棠病愈酬愿二十元喜孫亭二元茁蓀記孟楷氏來賓子才巧生四戶各一元八戶共收洋四十元○崑山盛巽卿翁手唐子儀翁募鋭字九十七號册誌圓氏施張氏駿欽氏三戶各二元葛馬氏本洋四元三讓堂三元邱海和懷德堂陳玉記無名氏趙鼓瑟居濟人生存仁堂通龥堂八戶各一元葛留耕堂四元耕心居在記合一元十五戶共收洋廿二元本洋四元○照文馮兆熊翁求三陰瘧卽愈十元○同里金小甦翁經募申字一百八十九號單金曾烜二元無名氏三元錢謙吉竹隱居行素主陳祥興　省三五戶各一元七戶共收洋十元○常州保嬰局交來張士洪先生經募申字一百九十號單戴萬盛公茂二戶各二元王正茂蔣九傳陳湏法張信盛蔣川二賀傳興六戶各一元八戶廿收洋十元　交來欽鳳善十經募申字一百九十一號單趙元龍一元賀榮春錢五百文朱法元胡長林徐大才三戶各三百文周再福李鎖富干臘二三戶各二百五十文不書名六十二文九戶共收洋三元錢三十二文又交來依東善士　申字一百九十二號單倪福大錢二百十文天怡堂馬培元翁朝俊三戶各二百文吳二寶徐仲如高榮火王耀堂潘玉正汪德難顏龍寶金來法翁士大增寶九戶各一百四十文吳永和一百七十文倪大寶翁金榮吳聚盛各一百文捐各另戶三百零二文共合洋兩元錢六百四十二文○長崎理事府蔡二十元○杭省心願子五元○朱豫康募申字一百九十三號單吳李氏移經資一元朱家魁童子信善主人各半元報兆隱士四角小莘主人翰香氏沛國氏極力盡心人朱吳氏五戶各二角惶悟主人不書名沛國泉孫　敬堂雲間逸思改過氏六戶各一角朱　生廿霖書屋有心無力覺非子沛國泉居士六戶各一百文二十二子二百文了邪山人好學子各一百五十文共來四元銅洋一元○長崎三江幫募滬字二百廿八號册鼎泰念五元信記興泰老順記豐記恆和湧記六戶各十元各吉號昇昌裕三餘肇昌德記鋤經氏同裕號七戶各五元徐鐘舫張嘉隆榮奉今錦甫四戶各三元孫庭樑無名氏沈丙榮顧湘雲禮成朱輔淸葉鴻記朱茂增席培成施安瀾隱名氏張子卿徐新士源生郁鍋姓王安林孫靄記張政和十七戶各二元楊頌侯戚正南盛昆記恩福棧黃金龍胡漢卿虞泳濤華玉林丁梅記松泉王小金十一戶各一元福昌敦大各六元順記泰記各七元共五十一戶收一百九十元○長崎廣東帮募滬字二百廿六號册永祥泰永同孚名五十元晉恆號四十元廣和萬昌和公安三戶各三十元泗隆利泗合盛各念五元成記十五元同和生昌有利合記馮鏡如四戶各十元蔡錦昌四元合昌隱名氏各三元養榮堂全記義利松盛永興義盛六戶各二元和昇英發祥永隆各一元共三百六十元○長　八閩幫募滬字二百廿九號册奏昌德泰昇記三戶各三十元大記森茂仁泰怡德恆記義記六戶各廿元黃長海十元益隆盛隆各八元怡泰號六元仁和美珍各三元忠和義森劉希旺恊泰義　生泰恊興黃淸　八戶各二元黃怙使許川使陳慶雲三戶各一元共二百六十七元○乍浦萬昌醬園募滬字三百廿三號册愼乃堂一元樹德堂五角及第堂二角半香雪虚一元二角半又募滹字三百廿四號册徐善記四元錢六百十坤記振和盛沈柳橋林福昌生昌范雲甫董仁畬李辛橋程一秋周趾祥顧鏞記十一戶各二百又募滬字三百廿五號册祥和　園一元王叙仙五我仁記酒行三角東河澉山各一角又募滬字三百廿六號册洪朗記三元吳傳疇烟雲竹樹居邵家太太三戶各一元黃訪記二元劬義堂六百五十洪遠堂徐幼琴各五百日昇順記黃仰記慶餘居士沈順德四戶各四百張深記黃仁山黃金氏居杏園聽濤小築五戶各三百愼脩居黃金元官孫順福官金樹谷四戶各二百造鳳居蟾香居士竹虚主人徐烈記胡李氏沈承春六戶各一百四共合洋念五元○瀏河收運局李募諸公書畫助賑洋二元小洋二角錢四百五十○本日共收英洋一千零念七元本洋四元銅洋一元小洋二角錢二千二百廿四 
 
