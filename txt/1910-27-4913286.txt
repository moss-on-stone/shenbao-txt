# 1910 - 27 - 4913286

 

Page 1

 
 
   
 
 

Page 2

 
 
今日本報目錄 
[第一張交旨論説專電緊要新聞一時評]  
[後幅緊要新聞二分類新聞清談雜著]  
[第二張要件本埠新聞新聞畫]  
[後幅要摺來稿調查小説國外新聞]  
[第三張小説畫]  
交旨 
　　十二月十二日軍機大臣欽奉諭旨内務府奏恭辦要差需用欵項請由部庫籌撥一摺著核實數目再行具奏欽此又奉諭旨會議政務處奏遵議繼祿代奏太醫院院使張仲元等呈請變通官階請欽定施行一摺太醫院院使著定爲四品餘依議欽此又奉　　諭旨法部奏交審要案憑証不全請飭迅速文明以例歸併審辦一摺著依議欽此十二月十三日軍機大臣欽奉 
　　諭旨内務府奏遵保承辦差務各員繕單呈電各摺片所保人數較多著另核請奬欽此又奉 
 
 
 

Page 3

 
 
　　諭旨郵傳部奏陳明輪船招商局歷年官督商辦情形並擬查帳辦法一摺又奏廣東粤漢鐵路已派員向往澈查歸併前案辦理一片知道了欽此又奉　　諭旨郵傳部奏推廣修理電線並整頓大槪情形一摺知道了欽此又奉　　諭旨郵傳部奏另核保奬繕單呈覽一摺依議又奏前考察政治大臣奏保選用知府唐元湛保案重複請改奬俟得知府後以道員用一片著吏部議奏欽此論説 
[一年内政府與國民之大舉動（毅）]  
　　文明人之舉動。恒視野蠻者爲多。賢智者之舉動。恆視愚魯者爲多。社會。如此。國亦有然。守成之國家。其舉動之多。恒不如開創。昇平之國家。其舉。動之多。恒不如據亂。未開化之國家。其舉動之多。恒不如開明。上古之世。端拱埀裳。無爲而治。其所處境遇然也。降而至於今日。輪軌交通。政學競進。記言者手倦而筆秃。慮事者腦竭而神疲。稍一遲回。稍一懈怠。而國勢之强弱判焉。文化之進退分焉。固不能以寗靜和緩。處理今日之天下也維然而一年内舉動之多寡。覘國是者恒以是卜進退焉。　　今上改元以來。忽忽一年矣。日月重輝。山河再秀。啟鼎新之偉業。熙鴻號於無窮。此一年中。景象之發皇。精神之振奮。當必有大異於曩昔者。雷霆。一聲。萬象昭豁。朝野額手以慶。中外拭目而觀。其一舉一動。皆足起全世界之注意吾儕小民。夢想立憲政體。延頸企踵。尤不勝殷殷望歲之心際。此歲序闌珊。流光荏苒。擁爐無事。迴思一年内政府與國民之大舉動。歷歷可數。我思之。我重思之。若不勝其欣戚惋臡之咸者。爰擇其犖犖大者筆之於篇。以供海内𤍽心國事者之評論。若欲求其詳。則有政府之統計年鑑在。記者固無暇縷述矣。　　專制之時代。一國之事。政府常爲主動者。而國民常爲被動者。立憲之時。代。一國之事。國民常爲主動者。而政府常爲被動者。今之時代。由專制而漸趨於立憲之時代也。故今日之舉動。有由政府自動者。有由國民自動者有由政府與國民共動者。　　今歲之大舉動。由於政府自動者二。　　一清理財政我國財政之紛亂。數百年於茲矣各省報部核銷之欵往往任意延玩有遲至數年者有遲至數十年者。有外用外銷。從不報部者。州縣之於督撫也亦然。案牘山積紛如亂絲。侵挪隠匿之弊不可究。詰。於此而不廓清積弊統一財權。不特爲憲政之障礙。抑且來外人之干。涉其危險莫甚焉。政府知其然也。於去冬頒布清理財政章程三十五條。絲牽繩貫。綱舉目張。用意至虧周密。其實行之期限。以頒布之日始至宣統五年止。今正在進行之中。効果若何。尚不可預測。然自。派遣。監理財政官以來。各省司道。因疑忌而衝突。因衝突而禀揭者已紛紛而起。其中之糾紛錯亂。不易爬梳。槪可想見。自甘藩毛慶蕃氏以遲誤落職。而各省財政局之耳止始爲之一聳。監理官之權力亦爲之一伸。由是切實調查。悉心整頓。爲全國預算决算之預備。釐訂地方税國家税之根本。其關係於憲政前途者至大。今特其。發軔焉耳　　一興復海軍我國海軍之威光。自甲午一。戰業已掃地無餘。軍港也。船塢也。戰艦也。皆縻億兆人之脂膏。耗數十年之心力駹之者也。一戰。而毁之。如秋風之振敗籜焉。我人一言海軍。幾幾乎談虎而色變矣。雖然以三面繞海之堂堂大國。而海軍至不名一艦。無乃爲國體羞。自海牙平和會。以我國無海軍而降列三等。朝廷乃毅然决然。爲興復海軍之計畫。於京中設立海軍處。命洵薩爲籌辦海軍大臣。以七年爲限。各洋艦隊。須一律成立。其籌欵總數。則開辦經費一千八百萬兩也。常年經費二百萬兩也。其入手方法。則清查舊有之軍艦訂造添置之軍艦也。查勘南北閩粤各洋之軍港也。擴充。各省海軍學堂。添設船艦鎗砲學堂也。改辦南北閩粤各省船廠也。大綱粗定。而洵薩二大臣。卽有考察各省船艦軍港之舉。未旣而持節西渡。徧觀英法德俄偉大之海軍。以爲則效。鳴呼偉哉。於百事沈頓全國凋敝之秋。乃有若是之大舉動。哉不再瞬間而堂堂之陣。轟轟之聲。重復湧現於南北閩粤各洋之。洋面。於以雪列强之侮辱聳中外之觀瞻殆不。難矣。（未完） 
專電 
[電一（北京）]  
　　國會請願書昨日呈遞攝政王閲之甚爲動容今日辦事後特在三所與各樞臣會議甚久擬卽日召集各部院及憲政法律二館王大臣特開御前會議以便解决 
[電二（北京）]  
　　國會代表擬公謁洵貝勒詢問各國會情形並陳述國民希望速開國會之同意 
[電三（北京）]  
 
 

Page 4

 
 
　　在京當差之某蒙王以滿人聨絡各省會議請開國會亦擬召集各蒙旗開會商議繼續上書請願 
[電四（北京）]  
　　新内官制草案那相甚贊成世鹿兩中堂不置可否慶邸以尚有數處未洽已交李提調迅速核改緊要新聞一 
[國會請願問題]  
　　旗人之會議十三日朝陽門内南小街振華學校八旗會議要求國會縮期辦法到者二百餘人一鐘振鈴開會由文君時泉宣布開會宗旨大致謂旗漢均國民一分子今各省聨合要求將來效果我旗人無顔享受應聨合各省代表上書都察院請其代奏衆皆鼓掌健鋭營廂黄旗正三品參　蔭君演説云各省要求縮短國會書指日具奏我旗人若不先事預籌生計恐無立足之地恆君世豐演説云旗人要求縮短國會應先籌生計去年奉旨設立變通旗制處實有名無實今已年餘未與旗人籌絲毫生計今日之會議一面請縮短國會一面簽名上書旗制處請示辦法置我旗人於生地則生處我旗人於死地則死斷不應長此因循衆皆歡呼贊成隆君浩田演説政權不能統一滿漢不能融合之弊謂此次聨合各省代表請開國會是滿漢不合自合將來自可爲立憲國民衆皆贊成湖南代表劉君善渥等到會各會員立正歡迎并演説願與聨合時有世君籌臣登台演説略謂我旗人自定鼎以來守國家軍法食皇家錢糧别無事事并無一受優美敎育者無一有圓滿智識者其言痛诋旗人最爲激烈會員有佛愼之者爲理藩部已革筆帖式以世君詆毁旗人大憤不平當塲大罵勢欲將世君扭下當由文時泉君將佛推下被佛咬破手　仍在院跥足大罵遇人便打經彈壓巡警扭其出門移時復入大罵如故巡警乃復將佛拘於回事處始得無事後由各會員决定辦法數端如下（一）公訂遞呈日期（二）公舉捧呈人（三）公舉撰稿人（四）公舉幹事員（五）預籌本會經費議畢散會　　趙侍御之主張國會請願書早於初六日由各省代表捧呈都察院茲聞都察院日前會議趙侍御炳麟等極力主張謂人民個人上之寃抑本院尚負代爲伸雪之職今各省代表以關於國事來京請求裁可雖在朝廷通達之權實在本院安可不爲代奏故張左都英麟允略探政府意旨後卽於十八日代奏　　江督之長電兩江總督張安帥日前有長電致樞府聞係因該兩省紳民公舉代表要求國會而發探其所主張無反對意亦無贊成意第報告兩江有此事件藉探樞府之意嚮以爲日後應付諮議局議員之方針而已　　憲政研究會之開會直憲政研究會同人於本月十三日假天津自治研究總所開臨時大會一次討論國會請願事宜以例爲各代表之後盾 
[劉叅議條陳補救銅元辦法北京]  
　　直則政正監理官度支部劉蔥石參議世珩日昨條陳幣制於本部其内容所陳首叚稱現在各省鑄造銅元其運銷壅積之區大都在都會左近曁著名繁盛商埠之地至於各属地内地運道艱阻交通不便之區實未嘗流通徧及者偏重一隅此流弊所以日甚也惟其所以致此之故一則因各省官吏以貪多餘利之故競相逐於運銷最宜之處不爲平均普及之謀一則亦因今日新鑄之銅元與舊日通行之制錢兩者併行有相爲抵觸之性質遂致失通流全地之機關蓋貨幣之於民亦如水之流能於地今欲暢新源之流勢必先洩舊瀦之積波非然者彼此相激遂起叅差叅差之間遂生偏弊騐諸日本自新幣旣立以後所有舊鑄之寛永銅錢已不見於巿上此其明証今擬請於各省鑄造銅元酌限以後卽詔諭天下明定限期以爲收兌舊鑄通寳銅錢之舉凡在期内無論商民人等有持通寳錢者至局請兌一律衡其銅質重量照時價付給以新鑄銅元不必問其鑄板之爲私爲官也一逾此期則凡有國家公項收入雖零纖尾數胥以新製國幣銅元照法償之數償納所有舊鑄通寳銅元一槪停止不收以示限制似此一周轉間全國民用一律轉移吸注相因無微不至茲後銅元流通漑被之勢固有不必待上力之推行分運而自然普及者而且於民用需要之程度幣制畫一之機關均有顯而易瞭措而易行之效驗也 
[鹽務處大開會議之先聲北京]  
　　督辦鹽政大臣澤公昨與鹽政處員司會議籌商整頓辦法略謂自奉命督辦以來屢與各省會辦鹽政各大臣往返電商川江兩督所持政見大致相同其他各省會辦大臣之政見應行採擇之處雖多但綜觀各督撫言外之意掣肘之慮居其十八而前電各省督撫遴派熟諳鹽政人員來京就商整頓辦法今尚未有覆音應卽再電催促以便諮詢云云故昨已電致各會辦大臣 
 
 

Page 5

 
 
　　統限明年開正派員到京以期大開會議商定辦法茲將派定鹽務處分科辦事人員錄下鹽務處總廳提調官晏安瀾秘書官劉鍾琳張茂炯參事官周藴華一等司員李思浩周宏業朱延昱二等司員燕昌朱文鈞李景銘熊育銑王之愷三等司員張有恒徐世同奉直科參事楊壽枬一等司員廖廣能徐信善二等司員查鳳清兩淮科參事吳晋䕫一等司員錢錦孫陶壎三等司員金奥華王樹森潞東科參事劉澤熙一等司員張祖培戴兆鑑三等司員張墺增兩浙科參事慶珍一等司員范紹森二等司員卞頌元周景墀閩粤科參事錢承誌一等司員姚詒慶二等司員謝宗清三等司員劉汝冕川滇科參事雷多壽一等司員樓恩誥三等司員唐仰懷桂芳庶務科參事奎濓一等司員楊祖張蘭紹二等司員寳宗鄭耀宗文貴三等司員榮康耀昆賡印普華邵遵南書記官麟啟文懋吳傳彦傅春暢李寳詒檀家邵　　澤尚書日前交　參廳傳諭部中十司等處云現因整頓鹽政奏設鹽政處急應博採羣　裨資挹注所有由軍機處及内閣抄交本部關於奏報鹽政之摺片及京外條陳鹽政摺件均着抄錄三份一份封呈督辦鹽政大臣一份送交鹽政處一份存留筦榷司以便採擇事關要政務各凛遵 
[度支部對於川粤鹽務風潮之辦法]  
　　管鹽風潮度支部澤尚書以廣東鹽商反對袁督包鹽抵賭一事已電飭廣東鹽運司丁乃揚示諭舊鹽商各安本業勿爲流言所惑　　山鹽風潮川督趙次帥日昨致鹽政處電稱川省官商現起風潮因官收鹽票應由官運商家於運鹽一事遂多掣肘現兩不相下故有停運之舉請鹽政處核示辦理澤尚書意欲派員查辦特與晏總辦妥籌完善辦法 
[度支部與監理官之電商]  
　　廣西汪監理廣西正監理官汪京卿德溥前因試辦預算按照定章稍有疑義曾電度支部請示昨經度支部電覆云試辦預算首宜分國家經費地方經費各府廳州縣出入欵項均應一律估計方便劃分至劃分第屬於地方經費者應交各該省諮議局自行議决府縣議事會如尚未成立將來如有定章劃清權限自應將清理章程第二十條内添改至章程第十七條係指國家經費而言亦非由部籌撥自無疑義希照查核　　四川方監理幣制調查局昨接四川財政監理官方碩甫電略云川省財政支絀欵日紛繁所有調查幣制一事關係甚重前經提飭局員竭力調查已將該省府廳州縣鄉鎭巿面行使銀幣習慣及人民性質信用情形詳細確查至金融消息關係世界全體行情應俟查明再行報部　　甘肅劉監理甘省長督與劉監理次源前因互生意見致相揭叅昨度支部澤尚書已致電劉監理内容甚爲秘密聞係調停此事其中有云意見宜除大局須顧方不負朝旨諄諄告誡之至意等語 
[鄂路贊助機關之成立北京]  
　　湖北旅京政學兩界爲川漢路事異常𤍽心於十三日午後一時在湖廣會館開會到者二百餘人商議左列各節（一）商議起草呈請都察院代奏公推胡君伯寅爲起草員大致以堅拒外債力請商辦爲主（二）到會者均聽其自由簽名附奏（三）組織贊助鐵路機關政學兩界均贊成組織　　鄂路代表前上郵部一禀迄未見批昨赴徐尚書第禀催未值留禀而返其禀卽於十三日經衆决定者又擬定鄂路拒欵商辦一摺將要求都察院代奏聞鄂路協會會長劉幼丹廉訪日前親赴梁尚書宅當面詰問主張借債理由梁未接見 
[樞府倚重倫貝子北京]  
　　資政院總裁孫中堂病故後久未簡人接充現聞政府議定暫緩簡派俾倫貝子一人主持以免意見兩歧致啟紛爭之弊　　内閣會議政務處每月逢二期舉行會議座中僅有軍機大臣大學士各部尚書共列十八座茲聞各大臣以資政院關係重要從明年正月起奏請將倫貝子添入内閣會議政務處以便籌議憲政有所折衷 
[修訂法律館籌辦成績北京]  
　　修訂法律館奏本年正月二十六日臣館曾將已辦事宜繕單具奏並咨報憲政編查館查核所有修訂現行刑律已於八月二十九日繕册進呈奉旨著憲政編查館核議具奏欽此擬訂國籍條例係會同外務部辦理業經憲政編查館覈奏奉旨頒行擬訂禁烟條例係會同民政部辦理奉旨著憲政編查館核覆具奏欽此前擬新刑律草案現經逐條斟酌悉心修正一經改定卽行咨商法部會奏民律商律刑事民事訴訟律條件浩繁關係至鉅臣等督同館員博考詳徴務歸允當應俟成書後次第奏進謹將已辦事官繕具清單恭呈御覽並咨報憲政編查館查核嗣後仍當接續赶辦免誤限期藉以仰副朝廷愼重憲政之至意　　法律館已辦事宜清單擬訂現行刑律擬訂國籍條例擬訂禁烟條例擬訂民事訴訟律自第一百四十條至第三百零二條及其理由 
 
 

Page 6

 
 
　　註解擬訂親屬法草案第三章至第七章擬訂承繼法草案第二章至第六章擬訂商法總則草案擬調查民事習慣問題擬調查商事習慣問題條答各部院刑律草案簽註條答各省刑律草案簽註修改刑律草案總則修改刑律草案分則（未完）擬纂刑律草案總則案語擬纂刑律草案分則案語（未完）釋法律名詞譯德國民法總則條文譯德國親屬法條文譯德國商法總則條文譯奥國民法總則條文譯奥國親屬法條文譯瑞士民法總則條文譯瑞士親屬法條文譯法國民法總則條文譯法國民法身分證書條文譯法國民法失蹤條文譯法國民法親屬條文譯日本岡松參太郎所著民法理由總則物權債權（未完）譯日本奥田義人所著承繼法譯奥國民事訴訟律譯行國改正民事訴訟法（未完）譯德國破産法條文（未完）譯德國强制執行法及强制竸賣法譯日本法律辭典（未完） 
[京師近事]  
　　此次修理太廟工程原估價銀十四萬兩後來實給九萬兩由鼓樓東天祥木廠包工現已工竣因所用材料殊非精美之品爲太監李某查知擬據　舉發該木廠大懼托阮某向李監説和日前特設宴於慶雲樓飯莊約李監面開交涉未知如何了結　　劉總監督以大學分科開辦在邇亟須早事豫備雖病體未痊不能不力疾銷假并知會本學堂各監督提調各分科敎員於十五日下午一點鐘同赴大學堂開第一次大會議以便各抒意見採擇施行　　各國創造汽艇汽球空中飛行器諸物以爲擲擊瞭測偵探通信之用我國自軍諮處專設以來聞頗注意於此日前由德使館送到極新汽艇模型一具並附用法圖式呈請濤朗兩貝勒驗收該艇係其國汽學專門家公爵薩伯連所造餘如法英美諸國亦均送呈飛行艇與各式汽球雛形繪圖貼説以備考証試驗並有美國都司黎富思帶同繙譯丁家立於前日趨謁兩貝勒并有法國武隨員伯利索亦詣處求見聞皆與軍器製造極有關係也　　度支部左丞紹侍郎英在部提議將來國債會成立一切事宜本部應如何對待似當先行籌畫可否俟各省稍有頭緒本部卽將國債清表造出宣布使國民有所把握聞澤尚書陳侍郎均贊成此事　　昨日度支部接粤督袁制軍電報一道其内容係報告該省官錢局所餉需卽至無着若延不停發則違背部章相應商請大部核示辦法庶幾整頓幣制籌撥餉需兩有裨益　　旅京江西預章學堂監督宋明璋現因辦理本省學務及諮議局事告假回籍其監督一職贛省同鄉京官已舉華太史焯代辦　　軍諮處前已通咨各省飭將陸軍測量繪圖模範生先由各該省考取合格者照前次陸軍部奏定額數加倍錄取卽將其試卷專弁封送來京以便先行核閲並傳諭各該生着於明正一律到京俾得擇期覆試拔取眞材並擬援照京師測繪學堂畢業生之例引見授官以示奬勵　　十一日安徽代表陶鎔君謁見那中堂時提起銅官山案中堂云現在可以了結業經函告方玉山太史商籌了結之法詳情若何容再續誌時評 
[爲難一]  
　　近日各監理官。紛紛陳告清理財政之爲難。有以圜法混淆。立表爲難者。有以造報遲延。核銷爲難者。有以欵項浮濫調查爲難者。有以藩司阻撓。辦理爲難者。有以諮議局調案。駁詰爲難者。一若中國之官。無有過於監理之難爲者。又若一言爲難。而他日卽可以卸責者。　　嗚呼。朝廷爲預算决算計。不惜費千萬鉅欵。供數十大員之用以兾清除財政之稽弊。乃爲難若此。則其結果正未知若何景象也。 
[爲難二]  
　　鄂路代表到京已月餘矣。郵部則曰。路政應歸本部統籌。商辦。甚爲難。外部則曰四國屢次催逼簽約。磋議甚爲難。度支部則曰。草約係張文襄所擬。收回甚爲難。天下事能當其難者始克盡大臣之責。若因其難而袖手焉。則艱鉅之任盤錯之事。將誰。屬耶。 
[爲難三]  
　　國會請願書。聞昨已入奏矣。吾知攝政王若商之於樞臣。樞臣。必爲難。若商之於憲政館。憲政館必爲難。若商之於資政院實。政院必爲難。雖然。此係萬衆一心中外仰望之舉。自當直决之。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘇省奏准緩運漕米二上萬石蘇州]  
　　護蘇撫陸中丞前據紳士呈稱本年秋收歉薄米價昻貴擬請緩運漕米二十萬石各情已紀本報茲悉此案經陸中丞會同江督電請軍機處代奏後當奉軍機處電開以江蘇省連年災歉米缺價貴請將本届新征改折二十萬石留備緩急等語著度支部議奏欽此在案茲奉度支部電復江督等奏請改折本届新征二十萬石一摺擬令暫行緩運勿庸改折一俟明年秋收卽行如數補運業已奉旨依議陸中丞接電後已抄電札飭各屬遵照辦理矣 
[桐鄉閙漕續聞]  
　　字林報載十七日嘉興電云桐鄉縣閙漕一事仍未平定昨日亂民又往攻擊縣衙官兵開鎗抵禦轟斃多人東門業已被焚是夜杭州之援兵馳抵該處地方始行安靖敎會中人均未殃及 
[松督整頓閩鹽積弊政策北京]  
　　閩浙總督松奏竊准度支部咨本部具奏閩鹽積弊甚深亟應切實整頓一摺光緒三十四年七月初九日具奏本日奉旨依議欽此鈔錄原奏咨行到閩奴才　經札飭福建鹽法道陳瀏欽遵辦理去後茲據該道詳稱查度支部原奏内開閩鹽原額九十三萬二千五百十引零自改行票運初届共收課耗釐銀四十萬五千餘兩作爲正額蓋東南兩路及縣澳未及措置銷數少十之七迄未規復嗣後以三十二届收數爲獨旺一節查閩鹽課額早年僅征收銀八萬餘兩嗣又加增十四萬餘兩厥後官商倒敗全局傾頽同治初年前督臣左宗棠毅然改行票運而以西路課欵爲最旺其所以較原額銷數多至十分之三者兩淮當兵燹之餘棄贛岸於不問閩鹽得以冲銷爲數甚鉅維時兵力强厚私販歛迹課欵因之驟增其東南兩路及縣澳等處塲私徧地形格勢禁雖以恪靖營之聲威且有梟黨仇官無從捕治之奏當日摺陳五弊早將商帮官運縣澳官帮塲務爲難情形披瀝直陳良以下游各屬地方凋瘵視上游尤爲難治實非注重西路遂未及措置東南而户部遽以收數最旺之年著爲定額於是乎西路困矣兩淮自上年恢復贛岸我閩無從前之銷路面有從前之課額今者加價四文私鹽更形充斥官商交病倒罷相仍計非另籌恤免之方不足以維持全局至三十二届奏銷四十五萬餘兩係在前道余聨沅任内彼時粤埕未毁粤艇無多比較近年鹽本賤至十分之九又值新免鹽釐西路暢銷官商財力饒裕竟能帶輸舊課約八萬兩並預征次届課銀七萬餘兩故收數獨旺第預征之欵應歸下届列銷核與正課無涉是三十二届之正課亦祇二十九萬餘兩與歷届並無出入迨三十五届仍將帶輸舊課並奏銷期限先後奏明展緩已可想見近年奏銷提前微特預繳次届之欵日益寥寥卽本届正雜課項亦多不能及額現當下手整理之始必以溪運海運爲治標之要著而以塲務支店爲治本之良圖原奏又稱按照原定引額酌量加復方爲正辦閩引征三兩有奇准鹽則征十五六兩担引征三四錢滇票則征二兩内外要由人力未盡一節查滇鹽出井有數閩鹽出海無稽山路崎嶇設卡較易港汊紛歧則防範難周兩淮艦舳萬石銜尾相屬而閩鹽上駛多僅容載數十石少或五六石惡溪怪石碎舟如虀粉蓋天意失事者半奸捎盜賣者亦半運道維艱官力難弛兩淮塲鹽山積塲官執簿查檢若數掌紋至於閩海鹽户自晒自賣久不知塲大使爲何官蓋自前督臣左宗棠任内已成習慣所由來舊矣淮鹽銷皖贛鄂湘等省皆爲不産鹽之區索價昻而號令行閩則東南兩路賤時或數文一斤幾於到處售私盖本爲産鹽省分也淮因行銷他省而獲利閩因他省採購而受害一則長江直上節節可以稽查一則沿海横線處處可以偷漏閩鹽之號稱難治盡人而知之閩淮之不可相提並論洵非一端也在未改票運以前鹽法規則僅有殘編數卷而向守引額者每舉以爲征課之常例其實空存引額之名並無一局一帮按引銷課前道吳大廷在内輯有票運志略兩卷是爲創辦票運時所纂訂其奏定章程當日且未能一一實行近更十亡五六驟語以加復引額官商莫不瞠目相視蓋改行票運之始卽已廢引不用矣現又加價四文再議加復引額辦理尤多阻隔溯自光緒初葉迄今已二十餘年各省四次加價而閩鹽獨邀恩免奏明有案緣閩商瘠苦異常連年折閲大半敢於欠課不恤革帮官運十餘局略有鹽包毫無成本平日尚不敷周轉每遇購鹽上倉之時不免捉襟肘見此次驟加之數幾及正課一倍近雖勉認四文尚不知如何籌措以顧奏銷無論如何盡力要亦不能於加價四文之日又議加引此現時難加引額之實在情形也 
[東三省近事]  
　　日領責問中國警弁日昨南滿火車抵奉天站時有年老之華人跳下跌傷日本警察瞥見將其扶至車站附近療治所内電告某醫院醫士 
 
 

Page 11

 
 
　　往治乃其時突來中國巡弁裝束之人不問理由擅將傷人載之大車而去日警大詫亦未與理論有知其人者云該警係七局巡弁似送至衛生醫院施治者日警察遂報告日領事照會交涉司大致責問我國巡警是何居心出此無理之行爲且該處爲南滿鐵道附屬地非中國巡警應行管理之界况受傷之人正在傷重不宜勞働我警察頗顧公益盡力醫救而貴國巡警不能輔助反車載之他往試問有公理乎又况在我鐵道附屬地内行此野蠻舉動其行爲之不當已達極點應請查明該警擅入附屬地之舉動請處以相當之處分　　大連凍港情形本年滿洲天時嚴寒月初冷度大增有爲近年鮮見大連素稱不凍港岸近日北風倍緊塞氣異常凛冽東西兩棧橋之船池亦時有冰塊流入汽船轉運漸形不便如第四第五波止防堤及柳樹屯海貓島三山島一帶海岸均已結冰該處戎克帆船往來爲之杜絶柳連命令船因之亦暫停行駛　　再紀巡警爲匪復州距城數里張仁安家被刦一案州尊曾直剌宗韓以事關緝盜功過綦嚴於日前身著布衣喬裝商人赴鄉偵察在廣社娘娘宮地方果聞鄉人談及此次刦案實係該社分駐警兵所爲惟姓名未能訪悉返署後適駐紥該州之防營管帶解送盜犯王景明一名據供卽搶刦張姓案内之正犯並供認確有該處警兵四名夥同行刦曾直剌當卽邀警務長曲麟兮到署囑將公駐娘娘宮地方之警兵全行入城調操曲信以爲眞立調警兵會操是時曾直剌卽令拿獲之犯在窗隙認指旋指出爲盜之警兵修文才等四名出其不意當塲拿獲該警兵等知事敗露難以狡辯不待詳訊已供認夥刦不諱刻曾直剌當錄供上詳所有曲警務長及該管之巡弁如何處分之處請示定奪分類新聞 
政界 
[府署設立督查公所蘇州]  
　　蘇屬清查公欵公産事務所業經紳董劉雅賓等卽在元都方丈内如期設立茲悉府尊何太守以此項公欵公産所屬九縣均須一律清查照章應設督查公所以便番核爰在署内設立業已派員開辦 
[預算宣統二年支欵黑龍江]  
　　江省財政異常支絀昨度支司趙醴泉司使預算宣統二年支發各欵詳呈督撫兩院察核約計額支沽支共需銀二百三十萬兩錢九十萬吊而特别費曁軍用各欵尚不在内 
[咨催依限舉辦廳州縣巡警廣東]  
　　巡警道奉督院札行准民政部來咨警政司案呈查逐年籌備事宜業經遵照單開各節按期妥擬切實舉辦欽遵通行在案查單開廳州縣巡警限年内粗具規模本部與各督撫同辦係本年應行籌備事項現在各省或報大槪情形或并未咨報到部事關憲政亟應按期舉辦將現在廳州縣實在辦法體察情形切實釐定專案報部以重警政而免延悞等因警道奉此已飭課員核實查報并札行各廳州縣一體遵照交涉 
[限制外人伐木執照吉林]  
　　俄人在呢嗎河口濫伐木植交涉案迄今尚未了結推其原因實爲該處税局濫發執照所致昨聞簡帥爲保固利權起見特嚴定限制札飭拉哈蘇蘇（卽臨江府）呢嗎口兩税局其已發外人之票准照數採伐不准浮砍嗣後槪不准外人仍前報領採伐至已放未滿限各票應連同票根册報以憑查核並飭交涉司照會俄領事查照辦理以杜未來交涉 
[英領干涉加抽洋藥税捐廣東]  
　　現英領事以南雄州等釐廠有加抽洋藥生土之事殊于商務有碍特據情照會督轅謂洋藥入口旣完税釐運往内地之際照約無須再完税捐等項至創辦專利則是直與法國天津條約第十四欵相背矣應請貴部堂將以上情形電飭查詢如果創有加抽洋藥生土情事卽飭地方官將此有違約章及損害華英商人利益之舉停止云督憲當卽行文禁烟總局查明情形速行具覆以憑核辦矣軍界 
[責成調查報告辦法吉林]  
　　駐吉兵備處昨詳軍諮處文稱東三省毗連日俄分設參謀處現已三載去冬曾派員四出秘密調查隨時報告惟兵備處自裁併以後人員逐加减汰參謀處僅餘調查兼測繪一科又兼有陸地測量局事務調查各事勢已難周現因事關軍諮處調取要件未便再事处擱所有吉林全省東南一帶調查事件應責任巡防營前路曁陸軍一標東北一帶責成巡防營左後兩路至哈爾濱長春等處應卽由分駐該處警察隊就近詳查按月報告職處一次以憑彚齊籌畫 
[粤省自製槍碼解京應用廣東]  
　　粤省自製槍枝當經呈部驗看奉諭嘉奬等情在案現大吏復准督練禁衛軍大臣電咨調取粤省製造鎗械卽飭司局將六密里八小口徑無烟槍四枝隨同圖説十本無烟彈子一千顆另備輕機快砲一尊碼子三千顆隨同圖説零件共裝三箱附輪解京分别交納已電咨陸軍部税務處分别查照學務 
[三邑設立簡易學塾蘇州]  
　　蘇學憲前因簡易識字學塾爲籌備憲政之一端當卽照會孔紳遵辦業已先設五區各情已紀本報茲悉長 
 
 

Page 12

 
 
　　元吳三大令亦奉憲飭籌辦當卽商定每縣境内創設五區所有開辦經常經費由縣撥助茲已照會勸學所紳董代爲籌設以憑禀復上憲察核 
[札飭議員勸興學務黑龍江]  
　　江撫周少帥日昨箚行諮議局云查憲政籌備章程第九年國民識字至少須得二十分之一江省人民以一百五十萬計之識字不過百分之一上年學堂統計全省學生現僅六千九百餘人是須設學十倍今日方合立憲國民程度議員等爲鄉邦重望熟悉羣情當不吝以先覺覺人爲桑梓增智識卽爲全局造幸福應如何實力勸導漸近文明希卽妥籌爲要實業 
[鐵路學生畢業姓名錄蘇州]  
　　蘇城盤門新橋巷鐵路學堂以本年測繪建築兩班已届畢業之期當經部委唐蔚芝侍郎並撫學各憲到校會同龔監督温敎習等按科考試茲已考畢業經總核分數分别等次定於二十二日給憑茲特畢業各生姓名錄下測繪班最優等魏良臣潘茂芬曹孝芬蔣聲華柴福源相耀章乃梅優等潘鎰芬李福同張宏祖張文黌王魯徐映奎包元怡朱權趙壽萱吳彝中等戴易三許鄂稽元勛稽震戚嗚鶴下等汪鍾翰建築班最優等胡桂芬許陶態周大金陳錫瑜居秉悌汪廷榮孫翼舜沈文源葉浩周輪優等胡大受朱大經毛炳蔚余崑徐恩湛顧善生劉世華中等甘慶昭聞此項畢業學生擇尤先行派赴蘇路北綫實地練習餘則分派各路量材錄用 
[布莊提議改良土布鎭江]  
　　鎭屬金壇縣所産土布運銷關東之東套因長短闊狹不合於用滯銷已久現有大新鎭王姓布莊提倡改良向來闊不及尺之門面改爲尺二寸並每疋放長二尺現已定造扣機百具勸令各機户購領俟辦有成效再行推廣以挽利權雜記 
[縣令調查户口之笑枘山東]  
　　利津縣目奉到調查户口札飭派員分區查塡歷春而夏尚無端倪上憲催報甚急因取濱州户口清册照繕申報區域旣不相同事蹟亦復相背遂被駁飭並將楊大令記過示懲大令計無所出聽書吏之言派紳董二人選各房之老於律例者另立新政房專司調查户口之事各書吏遂借端肆其蠧蝕每查塡一户索錢一百七十文塡錯一字罰錢五百文各莊長彚造送房非給錢兩千不收其册因之各居民畏其需索有兩户併一户者有多口報少口者任意塡造雜亂無章云 
[林學緘可危天津]  
　　直隸永七鹽務總辦林觀察學緘月前爲撫寗鹽案草菅民命鎗斃良民六七人大動公憤民間特派壯丁數人每晚在津埠日界歌妓趙湘雲下處梭巡（因林日必過趙處茶叙）誓欲獲之而甘心後聞林已入都始返永郡 
[敎員善讀别字廣西]  
　　横州簡易師範敎員王樹棠日昨特將其所改國文徧貼于課堂而春蒐夏苗則書爲獀猫挽回則書爲輓回該堂各員見之率皆掩口而笑然絶不聞有囑其更正者亦可異矣 
[裙帶與衣傘與山東]  
　　青州某縣城汛孫某向在兵營爲軍人薙髮善伺主人喜怒積有資財以運動之力得委署該縣城汎惟該缺自裁減兵額後進欵無多亦無所事事雖有功德不及於民忽於十一月初九日午前見該縣紳董各俯首循牆而走趨入汛署有知其事者謂今日公送衣傘於孫總爺不用鑼鼓名曰暗送詢其領袖則紳董與同春會互相推諉（同春會者由各處花色棚結聨衆乞丐而爲之凡有會塲之處非經同春會認可出有告條則不得開會成立迄今始年餘而發達之景象已蔚然可觀）因詳細調查始知孫某於今春娶該縣城南黄鷹店李姓女爲妻其妻與城中紳董有瓜葛之誼因親及親而泰山之力爲多有目擊其事者則曰孫汛衣傘純以裙帶爲之其然豈然乎清談 
[今日之陶文毅何如者]  
　　袁督之改革粤鹽舊章也。吾不知視陶文毅之改革兩淮鹽制其用意何如。而第觀其致覆於桂撫者。則固儼然以陶文毅自居矣。雖然文毅承鹺政敗壞之餘。而兢兢以裁撤浮縻爲務。以爲非减價不能敵私。非輕本不能减。價非裁冗費。不能輕本。率是數者。不避嫌怨而卒底於成。利國便民。莫善於此今之以文毅自命者其宗旨果减價耶。抑增。餉耶果。輕本耶。抑重本耶。果裁冗費耶。抑將。取盈耶。悠悠之口誠哉其不相諒。然今日者。設起阿文毅於九原而問。之當未嘗不啞然。失笑矣。　　然則袁督之於文毅。果有同歟。曰有。袁督湘人也。文毅亦湘人也。以湘人而師法湘人。烏在其或異者。　　抑又聞之。文毅之改革鹽政也。窩商撓之。岸吏撓之。即下至霸夫蠧役。亦無不撓之。而袁。督今日則已羣議沸騰。謗牘盈尺。粤紳旣函。告於前。桂商又抗議於後。海外華僑紛紛爭。執。袁督於此。獨一不攖心。儼然以陶文毅自。居其任怨。爲何如者。　　見者曰。天下事不當觀其造端而。宜觀其究竟。雜著 
[説晴雪]  
　　白山黑水之奇觀吉江兩省。富晴日麗空輒見雪花飃灑江省北境。每一度積至尺許。土人謂之晴雪。華言。紛紛。莫悉其原因。有謂係北寒帶高地之冰雪界。北風南吹。挾雪下降。又有謂天空水汽重沈。與地面太陽熱力上洩遇嚴冷故變霄者。然是二説也余竊疑之。吾國與吉江同緯線之地。若蒙古新疆。推至極北。之科布多。卒未聞有此。或云彼數地者。俱有大嶺障其外故然。然江省迤北之大興安。較其高度。未必。不杭愛阿爾泰諸山若。是囊説之無足據矣。至云太陽光熱。蓋又不然。凡物質惟冰雪最難傳熱。東省一交凍期。川原隰囐。無非冰者。籠罩地壳。熱力傳散無從。故奇冷（一度大雪氣候必加冷無數即是理）則并無熱力上升之作用也。以潮流上作用推之。是蓋東省瀕海。海流熱升冷降。惟汽亦然。東省以地偏北故冷。冷斯有海洋之熱汽。循環輸入。地質學家謂東海熱流係從大洋洲北流至堪察加轉東廻流日本海汽感驟冷遂變雪而降於晴空以故此種時雪祺見於松花黑龍江流域。而不及内興安嶺以西 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
[艾羅補腦汁]  
總發行所上海三馬路中法大藥房分發行所各埠中法大藥房分銷處各埠著名各大藥房 
[美孚洋行告白]  
此種火油火爐乃美國名廠所造裝璜精緻靈巧非凡點之能使合屋和煖殊無煤油氣味比之燒煤火爐潔凈抑且省費故廳堂書齋臥室等處無不合宜誠爲冬令必需之物價亦相宜可稱價亷物美本行并有花旗各種掛燈壁燈檯燈出售如蒙賜顧者請到本行發賣所在大馬路十二號或向代售處購取亦可代售處麥家圈聨昌號大馬路新晉隆百老匯路乾泰興河南路興昌祥大馬路贸孚大馬路普昌五馬路公司百老匯路源昌盛五馬路寳善街正昌記號甲 
[杏仁霜批發所]  
老牌杏仁露本號向批發惠華公司大小瓶止咳杏仁露杏仁霜等買亷物美久已馳名今新到頭等吧唎是油及洋蜜等零躉批發公道總發行所東棋盤街陸輝記白 
[肺部大將]  
助肺呼吸香膠這是西來助肺的大將和匀呼吸的要品凡肺痿咳嗽的病不論新舊輕重一經入口立能痰化咳止當覺喉嚨滋潤口角生香如能常備非但可保一家的無咳嗽肺病的患處且可保一家人的面色紅潤身體强健這就是吃了助肺呼吸香膠的功效因吃膠人的肺健了呼吸匀了那胃口也好起來了心經旣然得了胃經的許多滋養料心臟的血液自然也多起來了若是五臟昏好這個體軀那有不肥壯的道理特勸我同胞諸君若已患肺病的這個助肺呼吸的香膠是萬萬不可不吃的此膠味美而甜氣香而清入口即化功能滋生精夜以潤喉性能化痰止咳以清肺力助肺壯而匀呼吸如老年氣喘痰塞而咳者隨時食化三四塊立能痰順氣平咳止中年傷風乾咳或濃痰厚結或咳少痰多或喉管發養頻咳不止或操勞過度以致肺痿咳嗽日吐稀痰精神自必衰耗内臟養生之精液皆變爲痰若不治愈則身體决無健壯之期每次可服二三片每日可服三四次如幼年偶感外寒而致傷風若不即愈便成鷺鷥咳嗽頻咳不止大爲可憂或痰内結致患急慢驚風此膠隨時服之一二塊能使内結之痰立化爲水往下則由大便利出往上則由喉管吐出痰去則咳自止且肺自壯而呼吸自匀若能常時備用肺病可免一家赤子可保决無痰驚之患肺體旣壯則長大自速小箱二元每打念元大箱四元每打四十元託局函購原班回件總發行所上海四馬老捕房對門五洲大藥房 
[（號房出租）]  
今有新造三間兩廂號房數宅坐落法大馬路密采里對面泰和里人和里内如合意者請移玉至法大馬路本帳房接洽可也此佈庚興洋行謹啓 
[（失票廣告）]  
初二寄申升大莊收元字第一百八十二號庚戍二月十五期本莊票一紙計規銀二萬零二百四十五兩八錢三分三中途信局包封被盜刦去作爲廢紙特此登申新兩報聲名杭州元大莊啓 
[華商特座]  
本館新設飱室兩間專供華商宴會其陳設精雅食品清潔應酬週到聘泰西名廚研究特别番菜如蒙賜顧請臨二馬路十號朝北門面便是西正月十五號起客利西旅館 
[美綸洋行廣告]  
本行新到黑牛牌牛奶貴商購辦格外克己請移玉海關後面本行雜貨帳房面議可也 
[奉送月份牌]  
本藥房每歲贈之月份牌年盛一年歲底年頭櫃友幾於應接不暇且卽多印至數萬紙亦難徧及今歲因特定新章自十二月初五日始凡至本藥房售藥諸君滿大洋一元起附贈庚戌年西法五彩畫飛禽月份牌一幀至贈畢之日爲止戚友請免索取謹此預道歉忱諸惟鑒諒爲要上海三馬路中法大藥房廣告 
 
 

Page 17

 
 
   
 
 

Page 18

 
 
要件 
[天津銀號爲津浦鐵路股票公司借欵詳文]  
　　爲詳請事竊職號接直津浦鐵路股票公司來函現購灤礦股票商借職號行化銀三十五萬兩按月七釐認息指宣統二年全年鹽斤加價四文入鐵路股欵約五十萬兩作抵儘宣統二年十二月以前分期歸還由蘆綱公所作保等因查該公司之設係因前憲楊奏准鹽斤加價四文入津浦鐵路股分其股票歸商民各半惟鐵路局用欵尚在十年以後是以直紳商立一公司專理鐵路股票之事加價之欵係由長蘆運司代收交存蘆綱公所以備該公司提用業經運司諭飭綱總遵照在案緣准前因職道以如此鉅欵必須查明指抵之項果屬妥實可靠方可議借因向張運司鎭詢問旋准覆稱此項指抵尚屬妥實惟查度支部議覆蘆鹽行銷直預兩省加價四文案内有如果將來有碍銷路有虧課欵卽行奏明停止以重鹺綱等因雖該公司商借銀兩訂有期限歸償然數目甚多不得不格外愼重必由蘆綱公所總董作保擔還將來方有把握當由職號與該公司擬訂合同以資遵守除俟奉到批示卽行遵辦外理合抄錄合同具文詳請憲台鑒核立案批示祇遵如蒙俯允卽請飭知長蘆運司轉飭遵照實爲公便　　直津浦鐵路股票公司向天津銀號借欵合同一直津浦鐵路商股公司向天津銀號借行平化寳銀三十五萬兩整按月七釐行息二此項借欵於宣統二年六月内歸還二十萬兩十二月内歸還十五萬兩還本時利息一併照付如有過萬巨欵先期歸還利隨本减　　三前督憲楊奏准鹽斤加價四文提充直津浦路欵計每年可得銀五十餘萬兩應卽以宣統二年全年加價之欵儘數作抵未經清還以前不得以此項入欵指作他用原案抄粘於後以憑查閲　　四借欵到應還之期卽由蘆綱公所在應交直津浦鐵路商股公司股欵内撥還天津銀號以免周折　　五此項合同由直隸津浦鐵路商股公司及天津銀號訂立並由蘆綱公所作證加蓋關防戳記以憑信守六合同商訂後由天津銀號詳明督憲並咨明長蘆運台分别立案俟奉准後再行撥欵卽以撥欵之日起息七合同一樣兩紙天津銀號直津浦鐵路商股公司各執一紙存照天津銀號總理協理直津浦鐵路商股公司總理協理見證人蘆綱公所總董　　宣統元年十一月二十三日奉督憲批來詳並抄錄合同均悉應准立案候札行長蘆運司轉飭遵照此繳本埠新聞 
[商會移滬道文（爲信義銀行與鎭江造紙公司欠欵轇轕事）]  
　　竊查信義銀行與鎭江造紙公司欠欵糾葛一案疊准貴道文函並抄附留學生李國珍紙廠股東馬文卿等函禀錄批移會核辦并以紙廠總理董事查帳員等呈報解散信義債户聲請拍賣先後擅行登報函會查復各等因准此查鎭江造紙公司所欠信義銀行之欵均係代付機器價值等需照尹克昌在縣所稱並非個人私債上海信義被欠銀欵過多當鍾勉之未分傳單以前悉賴鈔票支持周轉鍾尹案起鈔票被擠不得已以該行受抵之紙廠財産立據轉抵於上海商會上海商會爲維持華商鈔票免致震動巿面起見集衆代押銀七萬四千五百兩兌收鈔票無如該行尚有儲蓄存户各債麕集力不能支仍然倒閉現在轉抵之欵逾期已久刎鑿相尋商會及儲蓄存户向信義索欵信義應向紙廠索欵紙廠股東不能籌欵清理應將所押之紙廠機器地皮房屋一切産業由官拍賣撥還商會押欵外分還存儲各户以了信義之事至鍾尹如何互訟紙廠股東如何謂紙廠總理尹克昌開支不實均歸另案訊辦似此羅羅清疏辦法方有結束歷次會商貴道意見相同詳奉督撫憲批准照辦並又會同電復積江督憲轉復農工商部將該紙廠股東所禀各節逐條駁斥有案此次察閲李國珍禀函以勒令尹克昌交出紙廠原帳要據給股東閲看並以籌欵取贖爲要鍵檢帳公閲者是使紙廠股東確知該廠實欠信義鉅欵也籌欵取贖者是先儘紙廠籌贖實不能籌再行拍賣庶股東退無怨言也辦法極爲正當業荷貴道札縣應再札催勒令尹克昌交帳勿任隠匿尹克昌自登告白紙廠實招股分十萬有零實用銀二十八萬兩有零不足之數槪向信義押借此十萬兩已招之股必有股票户名存根可查此二十八萬兩已用之欵必有流水帳簿機價收條可查尹將帳據交出紙廠股東自然無可藉口有錢還債無錢拍賣拍賣得價後萬一不敷歸還商會墊欵及儲蓄存户之數照通例仍須信義總理紙廠總理兩處董事查帳員等理值擱置不理再由債户禀官提追斷無先行解散置身事外之理至拍賣之事廳由貴道訂明日期移知敝會登報週知届日由道遵派幹員臨塲監拍商會與各債户祗列旁玮之席今不候長官示諭率先定期高素桓等實屬不俣除由敝會登報駁阻外相應彚案移復爲此合移貴道請煩查照希卽批示紙廠總理董事查帳員等於信義欠欵未經清還以前毋許率請解散並札行上海縣勒令尹克昌繳呈帳據傳諭高素桓等將擅自拍賣之事取銷作罷一面照叙敝會文移事理禀復兩江督憲鑒核訓示望速施行 
[攻訐自治公所議員]  
　　本邑紳商學各界查悉新舉自治公所議員劉鑄字吉人年未及格且有劣迹當卽分發傳單佈告各總董及各議員訂期開會聞總董已派人密查矣 
[再誌鄉董控告僧人之醜態]  
　　引翔港鄉董王銓運向虹口圓通寺僧人借洋不遂在廨涉訟已紀前報茲悉王銓運與王秋屏並非一人銓運之號曰際亨秋屏之名曰銓達此次訟事因圓通寺住持僧瑞生瑞蓮擬將地産售於凌姓恐有人出爲干涉故托王秋屏爲中並先期由秋屏邀同與得主同族之圓董凌朗齋查閲單據謂無公産字樣遂卽成交 
 
 

Page 19

 
 
　　計得價洋七千元而王際亨以此事中費甚鉅未得染指頗不滿意遂邀該僧等至伊處逼捐公欵洋一千元該僧以有恃無恐出言不遜不想聲勢赫赫之鄉董豈爾秃奴所能藐視乎以卵敵石該僧等誠自取其咎矣 
[第三次審訊常熟盜案]  
　　搶刦常熟縣境船户居民之男女盜匪張海寳等多人昨由捕房解至公共公廨復訊盜黨季根富等五人供認行刦不諱旋據包探朱阿巧禀稱張章氏卽在逃盜匪李團團之姘婦又據包探楊掌生禀稱魏王氏卽衛王氏係在押盜犯衛金生之妻請爲訊究詰之張章氏供與木匠三囝相識並無與李團團姘識之事訊之魏王氏供稱丈夫衛金生聽從巡捕小金金之母舅季根富等確於本月初五日同至常熟地方連刦三次至初八日回家給氏金押髮金耳環及現洋六十元均已起案求鑒王襄讞商之英廓繙譯官判仍一併分别還押候禮拜三訊核 
[技術學校舉行畢業]  
　　新閘技術專修學校實騐洋燭肥皂等物成績良佳茲届第四次畢業名單錄下（正科）優等李子香中等黄福徐陳鍾珍錢逢新李士謙張乃炯楊國棟程鳳翹郁昌畦（選科）優等王光淦中等劉光柱胡美聲袁濳計未畢業者尚有劉炳蔚等六名城内 
[匀分田産]  
　　上海縣牌示云照得陸趙氏控夫堂兄陸文祥覇吞田房單契一案業經本縣提訊斷結諭候將田單裁開三股均分在案查陸文祥呈到陸鴻源户名印單兩紙一係一百四十九號則田一畝五分一厘一毫一爲一百五十號則田一畝兩共計田二畝五分一厘一毫按照三股均分陸趙氏得一百四十九號單内田五分三毫又一百五十號單内田三分三厘四毫陸文祥聖祥弟兄得一百四十九號單内田各五分四毫又一百五十號單内田各三分三厘三毫合計每人各得八分三厘七毫除飭承將單裁開批註外合行牌示爲此示仰陸趙氏陸文祥陸聖祥一體遵照刻日備具用戳領狀呈案以憑核明分别給領完案毋得延誤 
[募充汎捕]  
　　十二十九舖汎捕朱餘年老乞退昨由本縣田大令核准繕發版示云如有熟悉捕務者着即取具保甘各結來縣驗充以便給諭毋得觀望 
[支吾以對]  
　　楊關元楊長甫前偕地保扭解盜犯鄧海秋冷子文到縣訊據供稱於是日早上八點舖行經羅家灣被拿誣陷爲盜等情已誌前報昨日由縣片請法華司賀少尹到縣訊究鄧冷二犯仍執前供及問地保陸嘏純究於何時在何處拿獲陸供鄧等由事主捕獲天明訴由小的解案會據事主稱在晚間十句鐘後所獲少尹斥其言語支吾判二犯還押着陸查明被拿情形禀復核辦一面速緝逸犯解訊 
[交保理債]  
　　和邦荃控周承賢不償抵欵昨日由縣提訊判周交保將方單抵洋限年内先還一百元其餘一百元准明年拔遠 
[牽涉妓女]  
　　邢俊才欠陸榮全洋四百五十元挺押不繳昨日由縣提訊邢供洋已給於妓女梅逢春大令斥其狡飾判戒責五十下押限五天交洋 
[人銀並保]  
　　沈錫福控許如炳託馬新藩爲中將方單抵去銀一千兩且有裕茂店主出立保息據屢催不理等情昨日由縣傳同許馬兩人及裕茂店夥趙元章到案驗明抵據屬實判許交人銀兩保限二十四日繳銀贖單 
[剃鬚賴債]  
　　在押之奚紹良遣妹呈控季海和剃去鬚髯圖賴借洋一案昨日由縣提訊判季妥保還洋奚仍還押 
[限期償欠]  
　　李新濟控地保朱文卿曾於去年將司照一紙糧串兩紙抵去洋一百元向索無著請爲提究昨經一路巡局游巡官飭傳朱文卿到案侏供洋係他人所借小的僅經手過付求請寛限催繳判交妥保限三天如數交清 
[形跡可欵]  
　　保安堂董事陸文麓片送親戚李景彭家庖人宋金奎及管門趙升二人至一路巡局前晚審訊原告李景彭投案供稱今年六月間曾失巨贓報明巡警總局諭飭偵緝在案至七月間乳媪金周氏亦失衣服物件迄未破獲現察得庖人宋金奎及管門人趙升形跡可疑故倩親戚代爲送案宋供失竊之時小的患病倩朱安松作替請提朱到案訊究判宋收押限三天將朱交案趙升仍飭原告領回候訊 
[道批二則]  
　　徐善之禀批借欵旣立抵據並有中　何以不傳集質訊遽憑錢錦臣一面之供將案註銷殊屬費解仰工程局裁判官立將案情據實聲復以憑察核飭遵抄黏及黏呈田單附發姚子熙禀批此案據朱志琴等赴京控奉飭發本道衙門提審業經疊催南匯縣速將文卷並傳人証解訊所請摘除之處應毋庸議著即投縣聽候備文申解以便審理可也 
[官事]  
　　浙江海運滬局會辦補用知府黄融恩總工程局總董李鍾珏上海縣知縣田寳榮昨均到道謁見南巿 
[夜行可危]  
　　前晚七點鐘時花衣街生泰荳行夥王定孫因事出外行至裏竹行弄地方突被流氓五六人攔住强借不遂剝去縐紗皮袍皮褂又攫去大小銀洋多枚始各逸去事後王即報在總工程局請爲嚴緝究辦 
[船户行兇]  
　　如意街陳永泰烟作夥顧川蘭之子桂卿前晚被駁船户趙富榮騙至小東門外某碼頭持刀戳傷頭顱等處血流蔽面桂卿回訴其父尋見兇証扭至工程局請究並請追還被搶金戒洋元局中當即諭將受傷人送至上海醫院醫治一面由陳副裁判提訊趙供前由桂卿合小的釘造駁船致被關去洋三十元逃避不見今始尋獲是以用刀戳傷判留候醫生驗明傷勢若何再行究辦閘北 
[鄰居告發]  
　　洪安里口昌藏烟紙店主陸壽安前晚紏人聚賭昨被鄰居陸善卿至四路巡局告發經黄正巡官勘查明確將陸提案判將該店先行發封押候究辦 
[姪兒無禮]  
　　蔡孫氏前日至四路一區控被其姪蔡永和兇毆受傷請爲究辦昨經黄正巡官提案訊實判責三百板具改過精交保開釋 
[飭查案情]  
　　巡警總局批商民許有坤禀云此案究竟是何情節仰二路分局查案復奪禀發仍繳英租界 
[火警類誌]  
　　新閘路陞昌泰烟紙居前夜起火延及比隣某姓成衣店福生昌鞋后永豐招牌店金萬康鹹肉庄吳成興帶店某衣莊等樓房十幢又昨日黎明福建路六百四十二號空屋内起火延燒比鄰衣莊兩家捕房恐有别情均飭中西包探往查　奪 
[可改洋裝]  
　　辛林林控喬秀元高成堂父子行兇剪去髮辮等情昨由包探解廨訊究喬秀元父子偕女金珠投稱被辛府女撳於田内强行奸污以致十部受　求究訊之辛供與女私識已有五六年喬亦素來知情茲因喬向小的取錢未逐其意致　剪去髮辮並被毆傷求鑒王襄讞商之西官以兩造均有不合判喬等具安分結辛具以後不准與女再有往來切　存查一併斥釋 
[鴇婦强權]  
　　廣西路四百八十五號楚妓院鴇婦朱老四强逼楊州女子朱小紅接客由捕查悉將女送人濟良所昨解公廨訊實判小紅暫留濟良所候移傳其母朱洪氏到案再　朱鴇罰洋四十元充公 
[女子淫奔]  
　　女子羅彩金被人奸拐逃逸由探　獲昨解公廨請訊先據女母羅陳氏投訴被拐情形並稱被騙去多戒等物請緝拐匪到案究辦判女留　查拿拐匪到案於禮拜五再訊 
 
 

Page 20

 
 
[覊押拐婦]  
　　龔雲子控劉高氏誘拐九歲女　招弟一案昨由捕房解應訊明判氏押女所兩月 
[如何判斷]  
　　楊某控胡梅溪不還其故妾胡金寳即花奇玉所遺財物一案昨日午後由廨復訊先據見証楊春甫如石卿等到堂陳述花奇玉臨死時之囑託旋由原被律師互辯良久判各退去候會商堂斷再行宣佈 
[原非淫戲]  
　　湖北路春貴戲園因演唱遺翠花淫戲由廨將園主趙春庭伶人小桃紅陳嘉祥一併傳案判均交保睺查在案昨由捕房將三人解廨復訊趙等仍延佑尼干帮辦費信惇律師上堂辯護中西官以此戲不在禁例姑寛免究惟以後宜格外留意 
[流氓還押]  
　　戴雨芹控被流氓蔡泉生剝去狐皮袍子昨由捕房將蔡解諭公堂復訊判仍還　候下禮拜三訊辦 
[何苦戀戀]  
　　王阿富逐出租界已及五次茲又潜來被探拘解公堂訊究判王押酉牢半年期滿再行逐出 
[欠欵不還]  
　　席素鈴等控顧彜庵欠銀不理昨由包探將顧傳至公堂過堂候訊 
[有無見証]  
　　三圖地保夥毛大控李德梅摸竊代繳會丈費洋七十五元昨由捕房解廨訊供不認判李押候原告邀到見証於下禮拜一再訊 
[亦是洋債]  
　　印度人控顧順祥欠洋一案昨經公堂傳訊判顧押候下禮拜一原告到案訊奪 
[小孩搶米]  
　　楊壽泉控被頑重陸榮生搶米五斗昨由捕房解廨訊究判陸押候飭傳其兄到案訊核 
[會否吞没]  
　　沈沛卿控東　供盤街罷興園浴堂值堂人張彭　吞没寄存之金戒銀表等物昨由包探解廨押候下禮拜一訊辦 
[繳洋關釋]  
　　張耀宗因於去秋吞没三井等各家貨洋謊報盜刦由廨判押西牢三年俟繳還貨洋再行酌核在案茲已將欵理明昨角復訊中西官以張在押年餘姑寛開釋 
[馬夫爲賊]  
　　陳紀生控馬夫方嘉祥行竊衣物一案昨經公堂訊明判方押四月衣交原告領回 
[公堂停訊]  
　　公共公廨寳讞員奉到憲飭定於今日午時封印故昨特照會輪應陪審之德師副領事停訊一天美租界 
[匪徒剝衣]  
　　前晚有説書人朱振揚行經百老匯路突遇匪徒多人剝去灰鼠皮砲及皮馬甲各一件由朱投訴捕房派探查緝 
[流氓搶帽]  
　　葉鶴生昨在崑山路被流氓王毛毛攫取小帽一只當由葉鳴捕追獲送新聞畫 
　　某省巡警道某觀察疏懶性成接　　事以來全不理事且烟癖甚深日　　吸兩許其時間率以三更前後日　　間則每以雀戲消遣癮發時即取　　烟泡四五枚吞之詭云是大補丸　　有知其事者俱目之爲烟霞監司入捕房押候究辦 
[幸未燎原]  
　　昨日黎明時武昌路二百三十五號任小甫家灶披内起火幸即救熄止焚燬稻草一堆 
[電車衝撞]  
　　十六號電車昨在北四川路撞損朱桂卿所推之塌車山朱投訴捕房請爲查核 
[意欲何爲]  
　　前晚有某捕房一千零十七號落差華捕在北河南路黑暗處佇立爲三百八十四號暗捕查見向詰不服互相扭毆嗣有巡街捕到來帮同拘解捕房捕頭飭令退去候禀請張正巡官查辦法租界 
[實情若何]  
　　某號包探昨至公廨禀稱花烟間鴇婦張　氏紏同多人將逃妓俞湯氏即金定珠拔回經小的訪詢屬實拘案請究俞湯氏供丈夫俞三子在常州做打蔴繩手藝七月間由父親湯得漁將婦人帶至上海押娼先後取去洋一百八十六元尚有一百元未付昨日出外購物張王氏疑係逃走託人尋回叩求恩典訊之張王氏供該婦實由俞三子領來押娼有據爲憑且已逃過兩次此次逃出妄稱被婦人凌虐業經捕房送至廣慈醫院驗明並無傷痕聶司馬商之顧副領事判一併押　飭探查明實情復訊核辦 
[未便輕縱]  
　　過犯張阿生掩入租界圖竊由捕拿獲解廨請究張供早經改過不敢犯事判枷示一月期滿再押一年 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[學部奏遵擬簡易識字學塾章程摺]  
　　奏爲遵擬簡易識字學塾章程恭摺仰祈聖鑒事本年閏二月臣部具奏分年籌備事宜單開頒布簡易識字學塾章程業經憲政編查館覆核奉旨允准在案自應欽遵辦理竊維今日敎育之困難屬於辦學者有二屬於就學者亦有二民瘠則經費難籌地僻則師資缺乏此辦學之難也生計操作之鮮暇書籍用品之無資此就學之難也憲政編查館有鑒乎此於立憲九年預備單内奏設簡易識字學塾欲以輔小學敎育之不及而期以無人不學爲歸規畫極爲周至惟此項學塾旣以簡易爲名則一切章程必使易知易從而後不背乎委曲變通之恉臣等公同商酌擬請凡官立公立私立各項學堂經費稍裕者皆令附設此項學塾則期月之間較舊設學堂之數可以驟增一倍此外推廣設立者並得租借祠廟及各公所另行開辦但經費務須極力從省其圖書器具不必求備但以略可敷用爲主此項敎員科學亦不必求全但使文理通順略具普通知識者卽可取爲師資庶無經費難籌敎員缺乏之弊至學生一律不收學費其畢業年限定爲三年以下一年以上其授課時間定爲每日三時或二時庶貧寒無力入學之子弟及年長失學之人皆可節縮其操作之光陰以從事於修業庶無就學困難之弊所有此項章程頒行之後凡地方官吏及各項學務人員皆應通力合作認眞考核庶學堂多一讀書之人卽地方多一明理之人實於憲政前途裨益非淺茲將擬具章程謹繕清單恭呈御覽伏候命下遵行所有臣等遵擬簡易識字學塾章程謹繕摺具陳伏乞皇上聖鑒謹奏宣統元年十一月二十九日奉旨依議欽此　　謹將酌擬簡易識字學塾章程繕單恭呈御覽　　一簡易識字學塾專爲年長失學及貧寒子弟無力就學者而設其課程專敎部頒簡易識字課本國民必讀課本並酌授淺易算術（珠算或筆算）敎授二書完畢卽准作爲畢業至其畢業年限定爲三年以下一年以上（年長失學急於謀生入此項學塾者或三年或二年或一年均可聽便家貧年幼入此項學塾者自以三年畢業爲宜如力不能學至三年亦可酌量變通）每日敎授鐘點定爲三小時或二小時應由勸學所詳查各學塾辦理情形彚呈督學局或提學司備核　　一此　學塾三年畢業者如願升學得升入初等小學第四年　　一此項學塾畢業生均發給憑單註明肄業年限及識字若干　　一此項學塾得酌授體操作爲隨意科　　一簡易識字課本計分三種（遵照奏章一種三年畢業一種二年畢業一種一年畢業）國民必讀課本計分二種（一種較深者一種較淺者）應用某種課本由各學塾擇其力所能至者選用敎授　　一此項學塾視經費所自出分爲官立公立私立三種每縣城（州治廳治同）及著名村鎭務須先由官設立一二所以資提倡其紳捐助鉅欵創辦者准與捐助學欵一律請奬　　一督學局及提學司自章程頒布之日起預定此數年每年推廣辦法分飭地方官及學務人員逐年趕辦　　一此項學塾應由勸學所總董認眞經理每三個月應將境内學塾數目及每期學生增減之比較在京呈報督學局在各省呈報提學司察核督學局及提學司每半年彚報學部一次以憑稽考　　一設立此項學塾爲地方官及勸學所總董之專責地方官及自治會並應任籌欵之責卽以此事作爲地方學務考成由該省提學司認眞考核其成績較優者量加奬勵不力者輕則記過重則詳請督撫叅撤　　一此項學塾可租借祠廟及各項公所除黑板講臺自應新置外所有椅棹器具亦可賃借應用　　一凡已設之官立公立私立各項學堂歲入經費較爲充裕者均應附設此項學塾其學生人數多寡不必拘定由督學局及提學司督勸辦理　　一此項學塾可仿日本二部敎授法以上半日下半日分班並可增設夜班　　一此項學塾附設各項學堂之内者授課時閒應定爲晚七點鐘至九點鐘或午後四點鐘至六點鐘以及星期年假暑假講堂閒曠之日均得多定鐘點酌量授課　　一此項學塾應按學生年齡及所認畢業年限分班敎授如學生人數無多程度亦復不齊則用單級敎授法合班敎授　　一學生不收學費應用書籍物品槪由塾中發給　　一此外所有未盡事宜應由督學局及提學司就實在情形量爲更定呈部備核 
[學部奏遵擬檢定小學敎員及優待小學敎員章程摺（續）]  
　　謹將酌擬優待小學敎員章程繕具清單恭呈御覽　　第一條現充小學堂敎員者地方官卽應待以職紳之禮　　第二條現充小學堂敎員者（經簡易師範以上學堂畢業或已得督） 
學局提學司檢定文憑及得實力盡職之文憑者）得比照附學生員給予頂戴　　第三條理充小學堂敎員者本身得免徭役　　第四條現充小學堂敎員者非本身犯罪不得牽連拿捕　　第五條凡敎授一學堂逾五年而有勞績者由本學堂呈明督學局或提學使司核其成績申報學部除照章請奬外得就本堂欵項之贏絀酌量加給津貼比每年所得薪額十分之三其學欵支絀萬不能照給者得禀請地方官給予實力盡職之文憑以爲名譽奬勵　　第六條凡敎授一學堂已逾五年之敎員或父母喪或本身病故應由該學堂支給三個月薪金以爲恤贈　　第七條凡敎授一學堂已逾十五年或因年老告退或罹疾病告退應由該學堂支給八個月薪金以酬勞績　　第八條凡有敎授一學堂逾十五年之敎員於告退後病故者准其家屬呈請該學堂查明在堂時每年所得薪額發給十分之八以示優恤　　第九條凡敎授一學堂已逾五年照章請奬尚未核准者若遇覃恩 
 
 

Page 27

 
 
　　原有官職者係外官得比照京員例給予封典如無官職者准以八品職銜貤封父母　　第十條凡現充某處小學敎員者其子孫或胞弟胞姪如在該處官立公立小學肄業准免一人學費（凡言免學費專指學費而言膳宿等費不在免例後倣此）　　第十一條凡充某處小學敎員逾五年者其子孫或胞弟胞姪如在該處官立公立小學肄業准免兩人學費　　第十二條凡充某處小學敎員逾十五年者其子孫或胞弟胞姪不論在該處何等學堂肄業准免兩人學費來稿 
[皖商上攝政王商務條陳（續）]  
　　一宜推廣海軍　力也保商之政固非一端第以商戰時論尤賴其國家之威力乃能鞏固此利權然而國威伸張與否又必視其海軍力量若何故舉凡以商立國者莫不首先重此以管領其國之海權苟無此以管領之則其應占有海上利益以及通商殖民之一切權利皆失内則度支告匮外則揶揄頻來手足腹心同一受病勢必因貧而弱因弱而殆危亡之禍可立而待也是故海軍一事誠立國於今日者萬難不以之爲一最重大之問題各就其領海大小事勢緩急爲論籌備之規模者也國家早鑒及此伏願復加經營事關保衛治安之大熟計領海大小以成單盱衡大勢軍力以圖維添艦練軍總求以戰能克以守能因庶東南海防力足不幸一旦有事陸軍卽可厚集於戰地則顧慮少而功力可倍於西北籓籬亦自無憂矣第以今列强窺伺於外伏莽隠處於内規畫之始尤以速籌成軍振我國威弭患未然爲入手急務其餘槪作步圖之計抑又聞之鉄甲戰艦爲海上根本之軍置備於此至少須得成軍船數十之二三方足强全軍之勢備禦侮之選特其甲板過厚進退如法不及巡艦靈捷衝浪破敵宜取數之多少擇積之廣比如一萬六千噸之戰艦一而鬥八千噸之戰艦二雖彼此噸力相同環甲皆堅卽勝負難卜而大艦已先承夾擊之弊喪一小艦損失僅半喪一大艦損失則倍用大而少之弊如此用小而多之利如彼此誠不可不考究之者也總之軍備設或不足宜減少頭等之置備而增多二三等之船數庶合機宜無缺支配至欲組織三四艦隊之成統大小船數非二三百艘不敷配合而稱力優必先將舊存船艦查能堪用於海上者實占若干除此尚須添置者槪歸新軍經營之論目前力量固難驟成惟統計成軍船數每年用餉約略在二千萬左右現只將此數籌定未成船以前先移此欵爲置船之費用以每年可得二千萬合五年卽有百兆就以此百兆之數預算在此五年之中可置各艦若干列一表册卽定以五年爲一置船之期至第二期應置若干船隻必先將第一期所成之船數每年用餉若干按年計算提出其餘實有銀數再作爲第二期置船之費用遞推遞廣以置至船滿預算用餉之額後止以此爲之經營一二期間吾國海軍亦已足成優等之勢夫勢力旣成國威大振再擇他國聨盟之則我亞東大局永保和平世界商務皆蒙其福不僅可伸我主權得固我利益已也以上所陳五事於軍國大計實有最極密切之關係者也本植草茅下士罔識忌諱越俎上言死罪死罪第思時當立憲之始庶政維新需財孔亟非收商務之實效則理財無功非握財政之樞機則大功莫蕆謹就管見所及敢貢千慮一得之愚可否有當伏乞鑒奪施行不勝悚息待命之至謹呈（完） 
調查 
[法國絲巿調查錄（續）（巴黎通運公司李惟弼盧煥）]  
　　售絲發票大略上海西歷某年某月某日從某船運往某處某號大綸（九十一）廠絲金鶴牌十包絲包面記號及每包號數共合絲幾担每担合基羅（卽法國秤）若干共合基羅若干除潮若干九七折共約淨基羅若干每基羅合佛價郎若干其總數佛郎若干除還用錢（值百除三個半）若干其凈總數佛郎若干　　按除還用錢一層聞係上海洋行除還與買客倘該絲在里昻售價果高仍還上海一半因上海洋行與里昻交易宛如里昻代表在上海代辦各絲所以雜費各項亦均開入其除還用錢之故因有此一轉折里昻絲商進本實價外人無從得知否則進價幾何外費幾何一約了然矣　　期票號數及佛郎總數若干並由某銀行轉從某保險行保水險若干驗絲發票大略上海西歷某年某月某日從某船運往某處某號大綸（九十一）廠絲金鶴牌十包絲包面記號及每包號數　　其發票應載之語（如該絲質地甚好顔色光亮略帶牛乳　黄色全絲一致頗乾凈係九十一無甚參差之絲工人試出搭煩而八十至九十）驗絲人簽押每包號數及實驗後情形並分兩若干　　每包總數統計應得平均數若干（卽十包絲驗後統計應在若何等級）　　分兩發票大略上海西歷某年某月某日從某船運往某處某號大綸（九十一）廠絲金鶴牌十包絲包面記號及每包號數每包毛重分兩及總數若干應除包札繩紙約凈總數若干合見凈重若于担 
[附各絲發票大略]  
　　廠絲及大經發票大略雲大金球牌廠絲十包第一等（十十二）廠絲每担八百兩共計八千兩正　　外費埠費每包二錢五分計二兩五錢打包及搬費每包一兩計十兩小費每包二錢五分計二兩五錢電費每包一兩五錢計十五兩保火險每千兩一兩計八兩保水險八千兩計四十四兩運費每包九兩五錢計九十五兩驗絲費每百兩一兩計八十兩共計外費二百五十七兩合計八千二百五十七兩用錢每百兩一兩半計一百廿三兩八錢五分掮客費計十兩四錢九分總共銀八千三百九十一兩四錢九分每兩合三佛郎半計二萬九千三百七十方里昻見票六個月期付每担合五十九基羅半每基羅價四十九佛郎四十 
 
 

Page 28

 
 
六生　　内地白絲發票大略金麒麟絲十包合八担每担價銀五百兩共計四千兩　　外費埠費每包二錢五分計二兩五錢打包及搬費每包一兩計十兩小費每包二錢五分計二兩五錢電費每包一兩五錢計十五兩保火險計四兩保水險（四千四百兩每百兩計五錢）計廿二兩運費每包七兩五錢計七十五兩驗絲費計四十兩共計外費一百七十一兩合計四千一百七十一兩用錢（每百兩一半兩）計六十二兩五錢六分掮客費五兩三錢總共銀四千二百三十八兩八錢六分每兩合三佛郎半計一萬四千八百三十六方里昻見票六個月期付每包四十七基羅每基羅價三十一方五十六生（未完）小説 
[冒險短篇小説二十六點鐘之大飛行（美國阿美利加梅軋丁報記者濮倫孫記）（天涯芳草館主亶中譯）（三）]  
　　其後忽割斷其繩。球卽如離檻之猛獸。逞其畢身全速率。一直線射向前方。又不知何時。其速率忽遲緩。球始漸得安穏。漸得自由。而予等恐怖憂死之精神。悉隨以俱退。然筋肉旣弛。致爲疲勞。覺枵且甚球長顧予等曰如何。小厄之來。君等亦旣碎胆矣。吾將令君等下之也。言次出望遠鏡。探見一村落。徐徐使下。遥望之地。爲邱上高田。有農夫二人適至其處予等中一人急切間。作一紙喇叭。向下大呼曰咈。乞相助。牽引此繩勿縱二農夫聞之。不疾不徐掣降下之繩端。然風猶播揚甚厲。欲握定使不動移。極非易事。農夫雖盡力牽曳。然不敵風力。俄亦離地盡起。將上騰。農夫。大懼。眩惑無主。更出全身之力下曳之。如是者三數回。雖不負傷。而汗流襯衣盡濕。斯時日光之𤍽。幾及煤氣之温度。球爲𤍽所報突。又飛昇天上。瞬息高抵二千幅特間　　飛行約一小時。球長摒擋有間重安然下正五時二十四分抵格林坡村附近田隴間。距哈得遜城四邁羅而距紐約實百三十邁羅也　　球長乃宣言。命減去二人勿乘。於是衆人復出鬮拈之。則海剌特麥子。沃爾德華子中焉。當别去而格拉菲克福子稱編輯事繁。不獲久曠亦繼麥華辭而去。　　配置旣畢太陽黎子與予。更爲三次飛昇之預備。俄而球剨然上。田野漸遠。球長村那孫目視空氣風雨鍼。予竊覷之。恬然微笑。悠悠自得。更凝視以窺晴雨表。則驚人哉。予等今已昇至一萬二百尺之高。其景象果何若予竟不能復坐。球長面向予。似有所言。然惟見其唇動。纖屑不能聞其聲而球行速率。且俞疾。大氣之壓力。猛烈不止十倍。耳障之中。但覺鼓彈欲破。僅有猨獅怒吼之音而已　　日向暮。予等始轉向薩刺忒鎭來。撥眼下覷。巿肆皆閉鎖藏息。閴焉無人予等所止處。正距地上二邁羅有半。歷四小時間。萬籟沈默。寂寥無狀。其象無異入死界。窆墓下。夜霧襲人。予等時强咽入腹。彤雲密密籠罩四周不能辨地上爲何物矣。　　午後四時。忽剛風又起。自北方侵來。擊打於。球乃一掃向南行。其速度直令人凄。咽悲梗。覺較之汽車奔騰尤疾也　　予等心懷曠逸。不可名狀。所懼者惟風力耳。苟住此風勢。聽其所止則雖更游行十時至十二時。未必遽下也。然予等皆有職務。球長亦意在下降。重竢壯遊於異日。　　斯時球之位置。確知在一萬二千五百尺之上。於是乎空中飛行船巴南。第一次旅遊告終。比下陸地適午後六時七分。地當薩剌忒北九邁羅之原野中。（完）國外新聞 
[希臘内閣告退]  
　　十七日倫敦電云希臘内閣業已告退 
[德皇赴宴法國使署]  
　　十七日倫敦電云昨夜德皇親臨法國大使署赴宴自摩洛哥爭端發生以後此爲第一次云十六日柏靈電云柏靈法國博覽會開幕之時駐德法國大使康邦君大開筵宴歡迎來賓德國皇族各員均曾蒞止德皇並贈該使鐫銘紀念牌一面 
[德華銀行之勢力]  
　　十六日柏靈電云德國殖民部宣稱德國屬地膠州一切銀行受押事宜及津漢德國地産總册均歸德華銀行管理 
[德美商業交涉問題]  
　　十六日柏靈電云德美商業之爭端恐不致釀成税則之戰鬥美國輿情反對此事日益激昻目下困難之問題除美國入品之肉食一端外漸有轉圜之望惟西二月八號爲現行條約滿期之日届時能否商定則未可預决也 
[英國海軍砲術之成績]  
　　十七日倫敦電云一九零九年英國海軍操演大砲擊射術較之上年已有進步駐華艦隊列一等内國艦隊之分隊列二三等惟内國第一分隊卽有奪雷諾脱式戰艦者列第九等 
[西維亞政界近事]  
　　十一日倫敦電云西維亞内閣因喬治親王侮辱警察總監决議將其驅出國外已經西王允可 
[意大利大風雪]  
　　十六日柏靈電云意大利亦有大風雪 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
