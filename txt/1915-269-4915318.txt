# 1915 - 269 - 4915318

 

Page 1

 
 
請投函申報館四號信箱詢一切 
[交通部收贖京漢鐵路公債支付官息活利廣告]  
本部收贖京漢鐵路公債依前郵傳部章程應於中華民國四年十月九日即乙卯年九月初一日支付第十四期官息又活利一項按公債章程第四條若京漢鐵路得有餘利應與債主共享利益茲查民國三年即西曆一千九百十四年京漢鐵路營業收支數目實得餘利銀圓二百八十三萬六千五百六十七元二角九分按照定章將此項餘利提出四分之一按五千八百萬兩銀額均分定於本年十月九日即乙卯年九月一日隨同第十四期官息一併支付所有均分活利細數及經理支付處所分别開列於下凡買有本公債票者希照下開細數持息票赴各經理處收領可也　附本届應分活利細數　查西曆一千九百十四年分即癸丑年十二月初六日起至甲寅年十一月十五日止京漢鐵路餘利提出四分之一計銀圓七十萬另九千一百四十一元八角二分名曰活利照章按資本全數五千八百萬兩額數均分是此項活利應分派五千八百萬分計公債票十萬張本銀圓一千萬元每銀圓一元按時價作銀七錢一分折算共合銀七百十萬兩即五千八百萬分之中佔七百十萬分每票一張應得第六年活利銀圓八角六分八厘　經理支付處　北京交通銀行　天津交通銀行　漢口交通銀行　上海交通銀行　香港交通銀行　中華民國四年九月　日即乙卯年八月　日交通部綜核司啓 
[浙江興業銀行收三期股銀通告各股東]  
本銀行于上年在北京設滙兌處營業頗見發達今以天津爲北洋商場樞紐應設支行已照本届股東會修正章程第四節規定由董事會議决分設天津支行並收取本行第三期股銀計每股應繳銀二十五元以陰曆本年十月初五日爲股東繳欵限期其先期繳欵者預繳日息以常年七厘計算倘逾其或延不繳付當然照章程第九節第十節第十一節辦理（章程摘錄于後）請各股東届期將應付股銀連同原收據及息摺就近交　 
付　海杭州漢口天津北京各本銀行掣取收條由各該行彙交總辦事處俟塡註蓋章後仍由各分行交還各股東收執特此通告　陸錄章程祈各股東注意　第九節　每股收取股銀先期一個月向各股東通告並于本支行所指定之新聞紙公告之如到期不繳應酌定一個月以上期限向該股東催告如又到期不繳應再酌定十五日以上期限在本銀行所指定之新聞紙警告該股東如仍到期不繳照公司條例該股東即失其權利其股分由本銀行拍賣之　第十節　該股東于催告後或于新聞紙警告後始繳股銀應加算到期以後利息每日每十元計加算三厘　第十一節　股銀逾期不繳經本銀行拍賣後將賣得之銀除去本届應收股銀及加算逾期利息與拍賣費用外如有剩餘應還該股東如不足時應向該股東追補 
[浙江興業銀行總辦事處緊要通告]  
本銀行現照修正章程于上海本行設總辦事處舉辦事董事三人推葉揆初君爲董事長常駐辦事處執行本銀行各種事務查各股東前以堂記牌號爲股票户名者其代表人姓名住址多未向本行登記以致無從通函即此次修正章程分寄各股東多有無　投遞者自通告之日始至陰曆九月底前凡執有本行股分者無論何種記名務請開出通信人姓名及詳細住址附以股票號數股數及原户名函告上海南京路浙江興業銀行總辦事處接洽後有遷移亦祈續告又股票無論出售或贈與或抵押均應雙方各邀保證人持原有股票來行更名過户註册自登報通告後凡從前轉讓未經過户註册者亦請於陰曆九月以内一律到總辦事處登記千萬勿誤○再本銀行公告上海指定申報時事新報杭州全浙公報漢口國民新報北京北京日報天津大公報惟各股東注意焉 
[法公堂諭]  
案據法商信孚洋行控車夫吳阿龍等串竊湖絲十包寄存法租界福建路三號建興貨棧希圖盜賣一案經本公堂將該貨棧發封候核在案茲查案内串竊之吳阿龍等均已判押訊結所有建興棧存貨各户着自登報日起限兩禮拜内檢齊單據自投法東捕房報告聽候彙解訊奪如有逾限不報係屬自誤此諭 
[與金糿梅有地產交涉者鑒]  
幼梅登報主張夫權氏係女流不知法律惟先姑在日分產于幼梅存案天縣廨幼梅亦自立有收清產業字據且于橤酉年十一月二十日後登報廣告無論本國及外國人等所有與幼梅銀錢往來買賣抵押等事概與本宅無涉　諸君查閱當恍然也　金郁氏謹白 
[日清公司岳陽輪准于八月念五禮拜日夜由申開往漢口長江各埠特此告白岳陽輪船賬房松啓]  
 [P粤路股東緊要會議> 
廣東鐵路近有物别要事發生關係國家路權股東血本茲定於陰曆九月初一日下午二時假座寗波路廣肇公所内會議維持辦法有股諸公務祈准時　惠臨幸勿放棄爲要　　　　　　旅滬各省粤路股東維持會謹佈 
[吳炳章謹啟]  
近以　家嚴家慈八十雙慶本擬徧請親朋開觴宴集緣奉庭命停止舉辦免致驚動親友所有筵資改充善舉謹將英洋五百元以半數撥助婦孺救濟會半數撥助紅十字會恐親友不克周知以致　惠賜屏幛等件轉負　盛意尤抱歉忱用亟據實布陳尙祈　　公鑒爲荷 
[洪少圃𠷠事]  
鄙人於六月廿一日忽奉天津警察廳逮捕於二十三日解赴平政院當即移送大興縣看管傳訊三次覊累百日曾蒙各處商會公電保釋亦未邀允案情莫知同深焦悶所有鄙人經手滬寧蘇及津浦一帶營業因此停滯受損影響商界心寔不安懇請各商號諸親友原諒維持一俟寃案了結即當儘力清理如各處同事等有罔顧大局營私舞弊情事將來查出定必依法禀究當此經營危困之秋願諸君同力維持商業大信刻經鄙人續呈平政院辯訴諒蒙俯察下情主持公道茲將原禀登布請各接洽爲荷　九月廿九日禀平政院稿禀爲路務衝突無端牽累看管三月莫知案情懇求鈞院迅將關涉商人條欵披露以便答辯並懇准于保釋候審事竊商人自六月二十三日奉交大興縣看管以來倐逾三月屢求保釋未蒙允准溯自六月念八日開庭審理前後三次七月六日一次八月五日一次始蒙埀詢滙通公司之組織與路局之關係商人除當庭供述之外有案存交通部先後批准公司與津浦路局所訂之新舊合同可証如謂交通部給公司之便益優異以爲有重要關係則凡國家振興商業體恤商艱之政策均可爲重要關係之口實將通國之商業公司無不指爲與中央各部有重要關係不僅商人一公司而已然商人之公司轉運客貨担負危險責任過重較之他公司在他路所得之便益猶以爲不甚優異此公司與路局關係之實在情形也參看八月八日禀之前半繼蒙埀詢商人致各分公司主任人商榷呈請加運補厘之函節經商人於七月六日八月五日當庭供述之外並于七月七日八月八日（禀之後半）陳明原委各在案該函因聞財部欲于津浦沿路設局抽厘故商人以經理之資格函商各分公司主任欲請願政府加運補厘以期流通商貨夫國家行政之施設有不利于民或不便于民者人民本有請願之權爲約法所規定准否之權操之目上今願尙未請財政部何得以公司内部商榷請求之函指爲違抗政府未免蔑視約法壓制過甚查厘捐之病中外皆知其不利不便于民固舞用諱言若以商家於未設厘局以前欲請求變通即指爲違抗然則自設局以來各處商會之紛紛陳請裁撤厘局何以財政部不認爲違法而獨指商人爲抗捐又何以不聞財政部對于商會之陳請向法庭告發指爲犯罪者乎此商人私函分公司主任商榷加運補釐函件之實情形也以上二端均已辯明　商人仍久事看管實不知庽有何種關係伏讀鈞院八月四日批示一則曰該商於津浦路局案内關係重要再則曰經財政部查明滙通公司散布傳單關涉部員抗捐情形各等因所謂關係重要商人之公司係奉准設立交通部農商部有案可稽公司與路局之合同亦由津浦路局詳准交通部而行商人只知遵奉國空機關之命令經營商業至於國家機關間於路政上有無意見之衝突非商人所知也所謂散布傳單關涉部員抗捐查商人以經理名義與分公司主任之函是否可謂傳單函僅止於本公司主任是否可謂散佈所商者爲擬請願加運補厘事在未設厘局以前是否可謂抗捐此有常識者可以了解鈞院評事均法律明通大家無用瀆陳乃財政部何所見而指爲散布傳單違抗厘捐無端摧殘商業而欲興文字之獄實所不解方今商戰世界凡部准設立之商業公司將保護之扶植之不暇何堪因官事而重受牽累商人只知營業宦海風波官場暗潮向來隔膜至於財政部與交通部於籌捐上有無權限之爭執亦非商人所聞也除以上二端之外所謂路案之關係公司不知再有何條欵在鈞院審理期得事實之眞相在商人被誣志在辯明其寃枉本無秘密之必要應請詳示以便逐欵奉答如　公司與津浦路局重要關係之確據則財政部利用審理行政官之機關　商人羅織在内儘情寃庻蹂躪商業莫此爲甚懇求鈞院恩准取保候傳免累無辜而重商政實爲公標兩便抑商人又有進者側聞五路叅案庽有黨派糾爭之關係論者指是項參案謂排斥粤派或謂推倒某系故原參儘情織組多方牽累加以財政部之呈告以商人一紙商榷請願之私　　謂關係部員抗捐無非欲罪商人之公司排斥異已吹毛求疵此中自含有一種權力關係人言嘖嘖報紙喧傳諒非無因固無用爲原參及財政部　也但商人籍隷安徽久居蘇滬於粤派及某　旣風馬牛之不相及於政界權勢之競爭又屬毫無關係乃不幸同被羅織寃誣實甚據各報喧傳津浦路參案原參及財政部指摘各節固無確據頗有進退兩難之勢商人市井之徒不知官場内容誠恐原參及財政部之心理以旣經指參一發難收多方羅織必欲治一二人以爲覆命下場地步致令鈞院爲難則商人處　財政部威力之下無援無勢財政部旣能將商人羅織於前何難寃　　後　　之罪何患無詞則商人之寃抑諒有爲鈞院所不忍者此雖或爲商人之妄自揣測然官場積習相浩亦意中之事用特懇求鈞院主持公道勿以原參之面子爲關碍勿以財政部之羅織爲顧忌速將商人摘釋爲中國商界留一線生機勿令日　商業之關係官界者視爲畏途應商業可期發達政界之衝突不致牽累商界則幸甚矣商人自由被拘多月名譽受損信用多失影響金融牽　市面所有經手各項商業將至不可收拾長此看管前途實不堪設想曾於八月念九日因上海錦成絲廠遭風受損具呈苦情在案敢布腹心伏候裁量指示遵行謹禀 
[遺失匯票聲明]  
泰安爕化堂舖東李秉義前於陽歷六月十四日介紹資州泰昌隆夥友潘心齋君由泰安中國銀行滙至成都中國銀行銀洋二千元並立有第七號滙票一紙經潘君携票起程前往成都不料於舊歷五月二十四日由宜昌與何姓同伊乘坐慶安小輪船行至葉灘遭險人物俱失接到信時遂向泰安中國銀行覓保掛失號並祈電轉成都中國銀行止付該觺茲因呈請塡補合行登報俾衆周知嗣後無論中外人等持票向各省行使者一概作爲廢紙特此聲明 
[上海孤兒院鳴謝]  
謹啓者茲承席錫蕃先生交來惠然軒撥助敝院經費洋六百元無任感紉除塡給收條外特此登報鳴謝 
[沈仲三鑒]  
令二妹於本月十九日來舍次日仝家屬等出外買物後各自分走詎知令二妹未曾回至虹口殊出意料之外昨日令二妹之家主來舍余已將令二妹平日苦衷一一說明其家主大有憐惜之意現已商允准定另外居住决不與宅中同住如令二妹能轉心回意可先到我家暫住余可邀其家主當面說明余能擔保可以萬分放心見報後望勸告令二妹速即來舍愈早愈妙商量美滿之策切勿遲疑自誤好在現時宅中尙未曉得只知仍在我家况令二妹育有一女已十二歲後來無母實可傷心余思之再三總以回來爲要故刋此啓蘇州朱少園君見此亦望轉勸爲禱　寳昌路陳宅 
[各界購地及租地諸君公鑒]  
所有金梅溪金秉鈞户名之產業無論賣買抵押及長期租借等項非有金郁氏簽名均爲無效緣此事於前清宣統年向縣廨均有案可稽風聞有人在外擅立契約特再登幸聲明　金勤貽堂金郁氏謹白 
[荆沙信義機器麵粉公司仙鶴商標]  
啓者本公司機製麵粉已歷三年所出之粉業蒙各界歡迎均稱佳品嗣因出粉尙少不夠銷場是以復至外洋添辦美國式最良大機械一部建築五層洋樓本年四月工竣開機逐日出粉八百餘包細心研究精益求精粉以潔白爲宗旨以細膩爲目的於衛生大有裨益曾經　農工商部註册建立白鶴商標又經財政部立案無論運至何省概免稅釐凡　賜顧者請認明包上白鶴商標爲記庶不致悮特此告白 
[上海信成銀行清算處公告]  
查公司條列規定清算人應限期催報債權敝處業已定於本年九月一日起十二月三十一日止爲報明期間曾經登報公告茲恐或於前報未及注意特再聲明凡對於上海南北市信成銀行有債權諸君務請於上開期間親持債權證劵向南市萬聚碼頭上海信成銀行清算處報明列册以便於滿期後集有成數按册分派過期依法剔除不得與限内報明者享同等之利益爲此遵例公告即希　公鑒 
[九畝地開明公司廣告]  
本公司自恢復舊觀手續紛繁茲幸諸務粗備定于舊曆八月二十九日午後二時在本舞臺開全體股東會報告營業並議定掉換股票日期屆期務乞准時　早臨爲盼 
[聲明遺失股票]  
南通縣永泰典東周子迪推抵與裕寗如臬分局廣豐公司股票三紙計共洋二千五百元係一百十六號紹芹記五股計洋五百元一百　七號申嘉記十股計洋一千元一百十八號申嘉記十股計洋一千元該股票推抵後即與通如各抵押統由前江蘇民政長存儲公署民國二年七月二次兵亂後經前民政長韓盤查儲件該股票三紙息摺二扣實已遺失開單令行本處於上年派員到如𦤎向該公司補立股票據該公司稱已由孫子雩等補去應向孫子雩等澈究迄今一載孫子雩亦不出理現在原抵户及本處派員齊集如𦤎與該公司協議先將該股止息一面登報通告孫子雩等自登報之日起限二十日内到如𦤎理處及期不到即由縣知事立案轉知該公司另立股票將孫子雩等所補之股消特此聲明　上海裕寗總清理處啓 
[中國銀行招股掛號廣告]  
本行現擬招集商股一千萬元計十萬股業經擬具招集商股章程六十五條由財政部呈明　大總統批准在案此項股金擬分期募集本年内先招一半計五百萬元茲將掛號期限及章程内重要各項錄後以供參閱凡吾國樂意投資諸君欲閱本行詳細招股章程者請至本總行及各分行號取閱可也（一）本行股分以一百元爲一股概用通用銀元繳納（二）自登報之日起開始掛號認股至本年十一月　 
三十號止爲掛號截止之期（三）掛號時每股交認股定金五元俟收股時即作爲股欵併算（四）繳股期限俟掛號截止後另行登報聲明照章繳納（五）凡在掛號期内將股銀交足者得分本年下半期全期之紅利其在本年十二月内交足者得分本年下半期三個月之紅利（六）股息自交欵之次日起算先分正利七厘再分紅利（七）凡有本行股分一百股以上者有被選舉爲本行董事監事之權利（八）本行股票爲記名式以中華民國人民爲限股票分一股五股十股五十股一百股種 
[上海泰豐罐頭食品有限公司股東大會廣告]  
本公司爲擬添股本推廣美洲斐律賓南洋羣島及中國各省内地銷路事謹訂於陽歷十月廿五日即舊歷九月十七日午後兩句鐘在上海寗波路錢江會館特開股東大會議决新章除已將新章草案加股理由書及通知書函寄外合再刋報奉　聞務請在股諸君於開會前三天將所執股票飭送英界南京路本公司總批發所塡給人場劵該股票當即發還届時憑劵蒞會其策進行不勝盼禱之至倘各股東對於新章别有意見應加修改者亦祈於開會十日前先行函寄意見書至本公司以便開會時共同研究尤爲感幸泰豐有限公司董事局啓 
[上海同濟工藝大學附設技術養成所招生廣告]  
（額數）四十五名（程度）高等小學畢業或其相當程度（技術 
種類）機器製造機器試驗電汽試驗及運用鍜鐵鑄冶建築模 
型機器模型畢業期）四年第一年用直接敎授法授以應用之 
德文德語兼授應用算學半日授技術弟二年以後半日授應用 
科學半日授技術（學費膳宿費）每半年七十五元須預繳（報名）限於陽曆十月二十號以前向上海西門外江蘇省敎育會報名送騐畢業或修業證書額滿截止即送本大學行體格試騐 
[上海英大馬路山西路口介綸綢緞莊開張放盤]  
敬啓者綢緞一業素推滬上爲第一之廣本莊向設杭城數十餘年貨眞價實遐邇馳名近來振興商業之際以圖擴充提倡國貨是以分設上洋門售先行交易以來荷蒙各界愛用國貨同胞歡迎贊許有口皆碑無待贅述爲此别出心裁定織各様新出電光閃緞三色百合緯成等緞以及京杭蘇庫緞杭羅杭紡春紗線春湖縐等貨乃本莊實事求是非尋常漁利者可比今擇八月初九日開張放盤一月聊酧　惠顧諸君雅誼務希　各界賁臨本主人無任歡迎之至 
[金糿梅通告]  
頃見報載余妻金郁氏廣告所云金勤貽堂產業如有賣買抵押及長期租借等項非經郁氏簽字均作無效等語閱之不勝詫異緣該項產業先繼母在日予尙年幼恐受外人之愚向縣廨備案聲明此產不能押賣以次孫媳輩之瞻養事誠有之但父母之命祗能行於生前其背世以後親權即已消滅照法律仍當恢復本人應有之主權而况鄙人之子乃未成年者妻爲無能力者所有祖遺財產理當鄙人承管業内對外繩之法律乃係名正言順之事而不知内人郁氏根何法理可以攬權竟敢登此荒謬絕倫之廣告此本不足辯惟恐各界諸君子淆亂聽聞故特登報週知嗣後金氏如有進出事情統歸鄙人幼梅接洽非内人所能干預也此佈 
[中西大藥房聘請西醫張道中先生]  
張道中先生醫術學問久爲各界所景仰毌庸贅述今將其科目列左内外科婦科產科小兒科眼科耳鼻喉科花柳科及癘疫時行重症惟於肺病尤爲專長各　 
種注射並割症隨時均可面議醫例門診一元掛號一角出診五元掛號二角車資一元時間每日下午二時起五時止過此則出診時間凡遇急症隨邀隨　 
到診所四馬路中市中西大藥房内電話八百三十四號謹此佈聞注意陽曆十月一號即舊曆八月二十三日起診 
[普通教科書出版預告]  
本年七月三十一日敎育部頒布國民學校令及高等小學校令同時廢止元年所頒之小學校令敝館遵照此項新令編訂各科課本惟國民敎育以輸入普通智識爲主故定名普通敎科書陸續出版以供各學校之用特預告上海商務印書館謹唘 
[小說大觀]  
包天笑主任第一集出版季出一册價洋一元全年四册三元六角 
本集之三大特色 
一材料豐富興味醲郁　顏曰大觀名稱其實二每集三十萬言長篇　短篇均首尾完全之作 
三各種插圖務極新奇　各貴爲各雜誌所未有 
本期所载短篇長篇劇本筆記日記外傳等俱一時名著天笑先生亦自撰四篇尤爲本集特色愛讀小說諸君當以先覩爲快也 
上海各省文明書局發行各省中華書局代售 
苦情玉如意　全書二册價洋五角家庭小說妻之百面觀全書二册　價洋四角五分怪異小說　身外身　全書一册價洋二角五分第一美人倫得小傳　全書二册價洋六角 
 
 

Page 2

 
 
時評 
[總統之否認書（冷）]  
　　據京電謂總統將於請願問題未决以前發表否認書以踐誓言嗚呼是則主張君主者不獨消滅共和且反對總統矣 
夫共和之有負於主張君主諸人與否我勿能知若總統者固君等所謂中國一人治亂所繫者也因恐總統去後無人繼位故欲改君主制以繼續之者也今若君等之策而果行總統守誓言而否認則實不啻逼總統且不安於總統矣得不與君等之初意相刺謬乎總統亦何負於君等也耶 
嗚呼由此以觀主張君主諸君乎君等所爲實無一是處 
[命令]  
　　九月三十日大總統策令外交部呈駐義公使高而謙因病電請辭職高而謙准免本職此令 
又令任命王廣圻爲駐義大利國特命全權公使此令 
又令任命蔣繼伊署廣東財政廳廳長此令 
又令財政部呈請任命許引之爲直隷菸酒公賣局局長高增秩爲江蘇菸酒公賣局局長汪涵爲山東菸酒公賣局局長李大防爲安徽菸酒公賣局局長甘鵬雲爲山西菸酒公賣局局長劉濟升兼充陜西菸酒公賣局局長薛爲安兼充河南菸酒公賣局局長應照准此令 
又令財政總長兼鹽務署督辦周學煕呈請將僉事柳汝爾張同臯叙列五等等語應照准此令又令海軍部呈請任命鄭清　爲技正應照准此令 
又令國務卿呈據銓叙局詳稱遵核京兆尹公署科長各員資格請分别叙官等語失錦樓思誥均授爲中大夫陳懋咸爲上士此令 
又令署川邊鎭守使劉銳恒呈請任命熊濟文爲本署總務處處長周烔伯爲本署軍務處處長應照准此令又令内務部呈准署四川巡按使陳宦咨請任命周開域爲四川重慶警察廳警下應照准此令 
十月一日大總統策令任命楊晉署廣東粤海道道尹此令 
又令署貴州巡按使龍建章呈請任命王其光爲貴陽縣知事桂福爲銅仁縣知事應照准此令又令陸軍部呈請捒派團附員缺應准以李昶煕充任陸軍第二十師步兵第七十七團團附此令又令陸軍部呈准察哈爾都統張懐芝咨請以察克都爾扎普補公中佐領德楞額補護軍校等語應照准此令又令陸軍部呈准報熱河都統姜桂題咨請以高雲路陳國祥升補防禦等語應照准此令 
[專電]  
　　北京電袁總統擬於請願問題未解决前發佈否認書以矢忠共和之誓言 
　　北京電徐東海因微恙請假一日張鍚鑾有改任直隷之說 
　　北京電政府昨通電各省禁阻外人私設無線電 
　　北京電甲寅正誼雜誌二種亦一委查禁 
　　北京電國慶日袁總統閱操派蔣雁行爲總司令 
　　北京電據外報載俄國近向政府要求條件多種最重要者三（一）哈札克之牧場不得收没（一）加拉阿日起斯河俄人之自由貿易及船舶航行之權利（一）阿爾泰地方之俄人土地所有權及居住營業案此三項俄人去歲曾提出經我國拒絕今係重提 
[特约路透電]  
　　北京電參政院昨已指定特别委員草擬呈袁總統文參政院决議用國民代表大會字様以代公民大會代表中有通儒二十人勳士三十人八旗二十四人商會五十人蒙古三十二人西臧十二人青海四人投票者須記名最後决定 
權仍操諸參政院（一日） 
　　武昌電湖北新立河捐局十所徵收出口捐稅以增本省稅項官場忽然宣告湖北當選舉國會代表十五人由警察監督選舉巡按使刻募捐以撫卹起義時陣亡兵士之孤嫠（一日） 
[譯電]  
　　北京電參政院起草會以梁士詒爲領袖擬定組織國民代表大會法如下國體問題由國民代表大會决定之代表由國民會議初選當選人選出每縣一人會集都會投票公决代表共一百七十人此外尙有通儒二十人勳士三十人八旗二十四人商會五十人蒙古三十二人西藏十二人青海四人選舉完畢後其最後之解决由參政院以立法資格决定之此次組織法將於今日報告參政院不日將由大總統以命令公布（二日） 
[戰電]  
　　其一（英人路透電） 
　　倫敦電外相葛雷准許發表以下宣言葛雷曰頃得消息知德奥軍官數日來紛紛行抵布國意在指揮布國陸軍此種行動實與德國前在土國所行者無異彼其時德國軍官强迫土國無故攻俄葛雷又謂受布國此種行動威嚇之諸國協約國必謀扶助之故此項消息必視爲極關重云云（一日） 
　　　倫敦電公報局稱英俄兩國財政大臣之 
會議已於今晚完畢議定兩國政府聨合行事（一日） 
　　雅典電國會一讀通過借欵一百五十兆法郎議案首相申述政府旣已宣布嚴守中立然對於塞國負有條約義務塞苟有患難布臘未便坐視必仍竭力援助也反對黨領袖戈氏謂反對黨承認政府行事依守唯一正當之言針今日會議反對黨與政府如是融洽全無黨見衆頗感動首相又演說曰土希兩國對於下動員令一事雖曾互相聲明志在保守中立然動員延久之後必與和平有碍苟兩國之一對於領土現局公然表明其慊意則危險尤甚今日大局危如纍卵未可忽視希人極欲和平惟巴爾幹之國如有一圖處占偏重之地位則希臘必反對布希如約定同時取消動員令希政府殊爲歡迎云（三十日） 
　　倫敦電英人對於德奥屯兵政塞一舉頗爲注意各報估計其兵力大小不一其小者謂其寥寥無幾其大者謂其逾五十萬人聞皆屯集特里拉河及騒河之間並塞國北陲云據雅典電稱德奥軍爲數甚衆羅京來電則謂其數僅足防守和奥邊外間盛傳德國曾許土國爲其運動布國助之（一日） 
　　倫敦電布皇未請瑪里洛夫組織内閣惟請其加入或襄助現内阁瑪氏不允（三十日） 
　　巴黎電霞飛元帥於進政德軍陣線之前下令曰我軍政勢將實行矣無休息無猶豫諸將士當記憶瑪恩河一役非勝即死（三十日） 
　　巴黎電今日下午公報謂法軍續在亞土瓦得有進步德軍停政者全爲法軍擊退又曰法軍在勒維勒東面及南面戰壕及交通戰壕持炸彈進攻德軍回攻昨日法軍在其凡希叢林所占小砲臺一座及一一九山南面之戰壕數道均爲法軍擊退敵軍在愛恩河北面索比爾附近大示威但未以步兵進攻德軍在香巴業回攻一次爲法軍砲火所阻法軍昨晚在瑪細巨北面進攻之際俘軍官六員兵二百八十人（一日） 
　　倫敦電帥費蘭巨謂二十九日敵軍攻擊胡爾魯區西北英軍地位惡戰終日英軍保守其所有之陣線惟極左處德軍奪得戰壕一百五十碼英軍地位現已堅固敵軍回攻之力已稍弱二十九日米蘭路之南敵軍在英軍壕下轟發地雷遂得佔據英軍餐防線之一小部份今日戰局未有變動（一日） 
　　彼得格勒電今日公報除紀兩日前棄魯士克鎭之情形且謂俄軍於全陣線連獲小勝利又曰敵軍在里加境進攻者無關重要殊易敗之特文斯克境無重要戰事俄軍在他處猛攻者奪有戰壕及村莊村莊甚至能於數地點向西稍進公報末段曰俄軍以後衛屢戰獲勝及得於維爾拉東北及東南取攻勢而西境聨軍復大舉進攻故士氣大振德軍則反是屢次戰時輒棄有軍火輜重（三十日） 
　　倫敦電昨晚當道出示大陸之私電暫停收發四十八小時（一日） 
　　巴黎電闢匈氏今日在巴黎演說謂英兵盡役法邊者共有百萬人現信本年年底可逹一百五十萬人（三十日） 
　　華盛頓電匣務部請德國大使設法勸德政府干豫土人虐待亞米尼亞人（一日） 
　　倫敦電上季英國入稅共英金五一五六九六二八鎊較去年同時增多一五八八八三四五鎊（三十日）　　紐約電火魯奴與美國之間已設無線電相距四千六百英里有奇（一日） 
　　彼得格勒電猶太人某氏簡爲樞密院議員此 
實俄國歷史上之第一次也（三十日） 
　　其二（德人德文報專電） 
華盛頓電駐美奥國大使署宣布九月三十維也納公報云德奥軍已占據柯明澤境之俄軍支撑地點數處俘軍官四員兵二千人意軍進攻者均遭失敗（一日） 
　　柏林京君士坦丁電稱九月二十八日土軍大本營公報謂土軍襲擊亞拉伐太附近敵軍戰壕獲來福鎗五十枝且將亞里白魯波砲一排擊至無聲西面陣線戰局未變九月二十七日土飛機擊毁萊姆洛斯之 
飛船停置所（三十日） 
[東言通信社電日本人組織]  
　　北京電代行立法院本日開會以副院長汪大爕氏代理院長當田第三次請願起草委員提出國民代表大會組織法十七條遂指定委員九名審查（二日） 
　　東京電新任外務大臣石井氏豫定本月十一日回抵東京大約於十四五日行親任式（二日） 
　　東京電巴西國駐日公使薛爾葛氏本日午前十時入覲日皇呈遞國書（二日） 
　　東京電台灣律令第六十三號期限係在明年之末因爲利便起見擬定繼續有效（二日） 
要聞一 
[加里波里大戰近聞（續昨）]  
　　無何英兵密布山巔周圍該山似入英軍之手矣且山南敵軍戰壕一叚確爲英軍所有詎意　分鐘後景象大變一一二山後之土軍排砲忽猛轟英軍陣線相距僅一千二百碼命中極易英軍死者纍纍餘生者不得不下退旋於山破支持數分鐘之久卒乃退回戰壕此次攻擊復遭失敗七○山依然在土軍裳握中也右面戰事亦同此劇烈三點三十分時英軍一師團由戰壕衝八無掩蔽之地冒極猛之砲火以擊土軍第一道戰線其伊爾琴白魯前山脊進攻之一旅直至右面之軍成第一步事業始得移動但土軍第二道戰壕異常鞏固難以逼近英步兵因見土軍陣線堅不可拔故按前定計畫衝至北面以圖合攻一一二山更以一旅由伊爾琴白魯前之山脊進 
攻以爲策　砲彈炸處發生烈火火燄直掃斜岡全山爲黑烟所蔽熱力之大可嚮邇英軍似曾爲火勢所迫退至南面另一師團衝擊同一目的者亦爲敵軍第二陣壕之槍砲於近處擊其無蔽之側面於是英軍乃知非奪此戰壕不能攻取一一二山是日下午該部分之戰事固甚劇烈來福鎗火亦至可畏然英軍終未得尺地也維時後備兵一旅及伏於拉拉巴巴後之騎兵一師奉命再攻七○山該軍爲第一次出戰其指揮官皆英國錚錚有名之人物奉命之後即整隧越鹽湖而進甫掩蔽處敵軍砲火即直注其陣線顧諸將士蹈險如夷喪失雖衆不稍退縮旣而集隧 
 
 
 

Page 3

 
 
於七○山前步兵旅之後至是英兵人人鼓勇猛撲山巔土軍之砲火則齊注吳軍之戰壕時已鐘鳴六句夕陽旣墜暮色蒼茫極目廣野惟見濃烟烈燄而已蓋樹林廬舍蓬蒿之中彈而起火者比比是而鎗砲之聲復如山崩地裂覩此景象驚怖欲絕未幾步兵一大隧占據南山坡且掘壕以備續攻山巔兩軍相持約一小時之久未有出入義勇騎兵隧旋復密集前進列陣西北二山坡之下時將天黑英軍之進攻似已入於連　之境忽義勇騎兵隊一齊起立力奔山巔山上砲彈如雨而下英軍身當砲火足不停趾喪失將士不可勝紀卒不顧惜冒死直前霎時間已臨北山巔躍入戰壕以刺土兵者有衝下後而之山巔者於是將士數千人呼曰七○山得矣無何夜色沈沈英兵之形體初則糢糊難辨繼則悉失所在戰場全景無復遺存第濃烟烈燄之中鎗聲仍不稍目見者皆知此爲不吉之兆當是時英軍雖得七○山而土軍奮死回攻英軍能否終夜固守實一疑問也是夜兩軍接戰未稍間斷迨至拂曉土軍旗幟仍樹巔用乃知英軍已得而復失矣足徵此山巔之土軍夜中並未遠退惟在稍後一小丘列機關鎗及大砲阻遏英軍而英義勇騎兵隊衝下山坡者復被重創不得不退英軍指揮官旣知决難守至拂曉乃下退兵之令英軍遂回至原陣地八月二十一日之大戰於日乎告終然英國義勇騎兵隊之精神殊不可掩没也且幸安柴克境之澳軍曾逐走六○山之土軍故軍故英軍全陣線胏是以戰壕相貫通不若前之須置零落之屯所矣 
[大戰一年之總賬（續）]  
英美之貿易英美之輸出者就一九一四年上半年與一九一五年上半年之比例觀之可謂英國之輸出日少美國之輸出日多如一九一四年英國之輸入共値德金七十六萬七千萬馬克而其輸出値五十一萬八千萬馬克出八相較是輸入不過多二十四萬九千萬馬克及閱今年上半年之出入則與昔逈不相同如輸入値八十八萬三千萬馬克此外另有軍需品之輸入價値十二萬萬馬克而其輸出則僅値三十七萬四千萬馬克以此計之是今歲上半年英國之輸入比輸出多六十二萬九千萬之鉅卽今去兩年相較今年亦多三十八萬馬克顧英之商業雖日見衰落而美則因是日見興旺此誠英人痛心疾首而莫能言之苦衷也查一九一四年美國之輸出共値德金四十四萬一千萬馬克出入相較出多三萬五千萬馬克而今年上半年之輸出値七十一萬四千萬馬克出比入多三十五萬七千八百萬馬克換言之舊日美爲英之負債者今已漸漸爲英之債權國矣 
　　英國之戰費與損失平時英人之儲蓄每年約得四十七萬五千萬馬克而第一年英國之戰費則爲一百五十萬之馬克開戰後第一年間各戰地英軍之損失共計英人四十萬名而殖民地戰場及色種軍隊之損失尙不在數若與先年各戰相較如布倫戰英失三萬八千五百四十二人克里姆戰英失一萬二千二百四十九人則此次英軍之損失可謂超絕千古矣 
　　米珠薪桂之英國現在英國凡百貨物無不日見騰貴今試就最關重要之貨物一言如米糧肉金石等據英倫經濟雜誌稱自去歲七月以來其價日漲富郎克埠報之表以五百爲根數而英之糧價早已超過其定數肉價於今一年間（即由去歲七月至今七月）亦由五百七十五漲至八百九十至於金石鑛物平均之價在今年四月亦由四百六十漲至六百五十嗣於六月間落至六百而自此以還又日見增漲矣 
　　戰時德國之經濟德國萊茵流域西法倫之煤業團於去歲七月間日出煤三十三萬噸八月間日出煤十七萬噸自此以還至今年一月底又漸漸增多計日出煤二十四萬五千噸嗣後復日增大約已與昔埓矣又如生鐵之出産當去年七月間每月出一百六十萬噸及至八月底已跌落爲六十萬噸然自此以還迄今年七月十九日每月之産額已逹百萬　嗣後尙日增諒與舊日亦相差無幾矣 
　　交戰各國之財政自去歲七月十五至今年七月十五日德意志帝國銀行所存現金增多十萬四千九百萬馬克而英國僅增多二萬六千六百萬馬克其餘各國不待無增且皆見减少如意大利少五十萬馬克法國少八千四百萬馬克俄國少一萬三千五白萬馬克是也而德國人民之儲蓄當今戰時亦有增加查歲七月間德民之儲金共計二百萬萬馬克嗣後購買戰事債票雖用去二十餘萬萬而第一年年終結賬計所投蓄者仍比其初多二萬萬馬克由是觀之可知德人財力之雄厚矣又何財窮力竭之有也哉 
[日人所述之濟南近况]  
　　九月二十五日東京發（東京通信社社員飄萍） 
　　日本人之現狀 
　　西洋人之現狀 
　　我國人之寳業 
　　排日心之未忘 
　　自青島戰役以來日人對於山東面特别注意茲覓得最近出版日人所撰之支那雜誌中有濟南通信所述濟南之現狀頗爲詳晣節錄如下此間（濟南）日本人之來住者逐漸漸增加計至八月底止已在領事館報名者有九百二十六人則令已　有一千餘人與去年七月底之人數比較增加七倍（去年七月末有日人一百五十名）與本年三月底之人數比較增加一倍（本年三月底六百四十一名）秋凉而後尙大有增加之　嚮最近之男女種類女之人數比男爲多其大部分則山東鐵道人員之眷屬與住在此地日人之妻子也依七月末之領事館戶口調查報告住戶二百零八人口男五百四十五女三百八十一戶數之種類山東鐵道管理人員計四十戶酒菜館計二十一戶雜貨店計十三戶轉軍業十二戶賣藥店十一戶旅館十一戶其他貿易商七戶土木建築包工業七戶然其實並未能有何經營足以副其名稱者其餘有質舗浴堂荳腐店製酒店等不遑枚舉似日人生活之所需業已應有儘有至人口之種類男之最多者爲山東鐵道人員一百四十一名女則藝酌婦一百十人（藝酌婦爲日本名産）又無職業者五戶計男女十二人職業未定者九戶計男女三十四人以上叙日本人在濟南之最近情形此間在之西洋人依憲兵隊最近之調查德人一百零七澳大利人二英人三十九美人三十六俄人十一荷蘭人二法人六丹麥人四共二百零七人比之日本人僅有五分之一而德人尙有西人總數之半可見青島戰前德人勢力之盛但目下之德人以津浦鐵道業務員及宣敎師與其家屬佔我數在濟南經營實業者甚鮮其人如有名之德華銀行瑞記洋行禮和洋行哈唎洋行等僅留店員一二人維持現狀其貿易殆已有中止之狀態惟義利洋行華豐洋行（皆雜貨行）尙繼續營業不限於德國貨英美貨亦經理之以供中外人士之需用英人及英人之辦實業者僅有斯坦脫與亞細亞兩石油公司支店（公司名照日文字母音譯恐稍訛）其他則領事館員與敎士而已俄國人則收買生牛又兼經理牛油牛皮等項頗富經驗有勢力收買生牛殆成獨占之狀態澳荷法丹等國之人皆爲宣敎師不過布勢力於宗敎上而已以上述西洋人在濟南之最近情形（未完） 
雜評一 
[俄國之要求（無名）]  
　　昔者西藏與外蒙互爲失權利之比率古藏失一權利外蒙爲人所要而失權利過之外蒙之權利旣過於西藏則西藏又爲人所要而失權利又過之今則東蒙與西蒙又若是矣俄得權利而日仿之日得權利而俄又仿之蒙地權利有盡相仿無已時也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國體問題且成法案矣]  
　　法案之内容參政院代行立法院對於國體問題議决自訂解决方法并推定梁士詒等起草已誌昨報此次所訂方法係屬法案性質將來咨送政府後政府除認爲窒碍難行咨交覆議之外不能不予以公布施行故自參政院與請願團沆瀣一氣主張另訂徵求民意辦法後其待諸國民會議解决之說早已完全打消矣刻聞各起草員原定今日午後在參政院開起草會商量草訂法案此項法案之名目未能預測至所謂徵求民意妥善辦法之内容則據所聞可得而言聞其辦法不外借用國民會議初選當選人令其推出投票代表每縣一人特别區域另有規定但並非如前此所傳由彼初選當選人中互選且亦不以本縣本區人爲限各代表齊集於各省會組成會議用投票法解决體合計全國各縣各區所出代表大約在一千九百餘人左右此某參政所謂足以集合大多數人民之意見非區區三百名國民會議議員所可比也至於投票結果彙總於參政院以下半截文章即讓參政院去做聞今日起草之結果大約不出乎此草定之後本星期六日或即提付大會立予通過矣 
　　英報之紀述英文京報載稱黎副總統日前曾致函總統其文中關於國體問題略謂現今楊度等於首都進行籌安會之運動彼叢敢用學術的研究之託辭而指定對於參政院委員請願遽欲變更國體余現任代行立法院之參政院長故不能贊成此種違反民國法律之不正行爲也余於是舉不免自迷何方之余旣不能不接受如是之請願書而又不能違反民國法律而接受之然則解决此種問題蓋極屬困難故敢請大總統之示敎以便遵行云云 
　　京報之駁詰最近京報紙所載大都請願代表等等千篇一律之文字其稍稍載反對論調者僅一二家然亦時受對手方之攻擊茲載某報與籌安派報紙駁詰文一則以見其凡原文曰昨閱某載有論說一篇題曰斥某報揑登反對君憲函件其所謂某報蓋指本報莫疑夫變更國體問題關係如何重大斷不可倉卒定制本報對於此項問題務出愼重不敢妄論是非但所有投稿無論赞成反對均行刋登博採輿論以供研究之資其係揑造與否諒具眼之士固已知之觀京中各報對於國體問題一味贊成君憲其所論述偏於片面凡反對文字一筆抹殺雖片言隻句亦斥而　登代表輿論者固如是耶按籌安會宗旨純係由學理研究君主共和何者適宜於中國之問題登報聲明彰彰在人耳目如偏於片面則利害得失無由研究今據某報所言以本報所載反對函件爲揑登猜疑亦云極矣且所怪者主張君憲者未經研究以前先請願變更國體而仇視反對文字不異寇讐豈非掩耳盜鈴之舉某報所論純係辯護籌安會但其論理之荒謬不勝指摘即組織學會研究學理固未嘗有軍民之分云云今軍人紛紛請願變更國體某報仍以以此爲研究學理之行爲乎（下略） 
[改良田賦與增發錢票]  
　　加賦之議自蔡儒楷上一條陳後半年來不復提及蓋政府中人猶恤民隠不欲於災祲頻仍國家多事之時出此大失人心之下策也惟目前財政情形如某項某項等計畫施行之結果均未能如所預期於是不免復想到加賦政策日前財政部員某浙人條　總長欲　江蘇賦率令與今日之浙賦相等其說駸駸實行茲聞財政部又上一改良田賦之說帖谥總統其内容雖未詳悉恐仍以立時增加收入爲宗旨則名爲改良田賦亦與簡單之加賦說無異現已發交政事堂核議矣財政部幣制委員會日前開會就保定平市官錢局增發錢票問題詳加討議其結果以該局增發錢票之宗旨在平均各處金融市價調劑銅元盈虚活動全國市面已决定擴張區域若南京安慶杭州南昌長沙武昌成都等設立分局其他繁盛地方設立支局統歸保定總局管轄其基本金定中央部七省爲百二十萬元南方五省爲八十萬元首於一定期限内收回各省商家所發行之錢票以便增發此種銅元票以上云云已繕就詳細說明書提出於政事堂矣 
[外交官行動之近訊]  
　　十月十一桑港開萬國平和會議政府命駐美公使夏偕復氏爲委員列席已有重要之訓電致夏公使矣義大利駐京公使斯茀爾紥伯爵早有回國消息茲聞斯公使偕其夫人於昨日下午由京起程在津小住一宵日即乘津浦火車南下由上海放洋回國現在新任義使尙未簡放其使務暫由該館頭等參贊華雷君代辦駐京美使館商務隨員愛諾爾君前往南方調查商務已於昨日回京駐京法國公使館頭等參贊瑪德伯爵於上星期五夜由京啓程乘京奉車道出朝鮮往日本游歷其夫人亦偕往日本但小作勾留即回北京駐京美國公使館衛隊管帶威廉中校定於本日晚 
偕其人人啓程回美按威廉就北京使館衞隊管帶之職將届三年照例得給假回國休息云 
[國貨展覽會凖備開會]  
　　農商部自籌辦國貨展覽會以來各省出品除新彊廣西安徽江西外大都運到即遠如甘肅四川之出品　均賫送到京該省巡按使並派委員沿途押送此次各省出如化學工業手工製造及他日用品以及裝潢條飾等等均大有進步較諸南洋勸業會時相去不可以道里計綢緞布疋改良之點頗多此外津滬湘等處出品中並有機器多架尤爲國貨特色該會會場場外之佈置大致完備惟因每日均有出品陸續到京内部陳列尙未齊全刻正通宵趕辦開會以前定可陳列完畢京師爲首善之區各種工業均日形發達工廠之數甚夥該會爲謀普及工業智識起見決定對於團體之入場觀覽者特别減價又聞該會定於十月一號正式開幕總統已派農商次長金邦平代表蒞會並製有訓詞届時即由金次長在會場宣讀 
[奉天之形形色色（戈公）]  
　　特别區域之布置自中日交涉失敗後政府痛定思痛對於東三省頗擬整頓一切以收桑榆之效故定軍民合治制劃三省爲特别區域特調叚芝貴鎭安上將軍督理奉天軍務兼署巡按使并節制黑吉二省軍務以一事權此舉政府固有一番苦衷惟叚氏自抵任以來已有一月尙未聞有何表見大約因種種布置尙未就緖現聞舊巡按使即新簡内務次長張元奇氏已定後日（九月二十五日）離瀋現財政廳長董元亮本爲張使舊人此次擬連帶辭職已去電中央當然批准繼其任者爲張厚璟氏張係文襄二孫爲段氏賞識之人前在鄂充官錢局總辦此次特調來奉先畀以造幤廠長以安置之則財政廳長之爲張所得早在意料中也並聞軍民合治之手續將來擬分五廳二局即總務廳軍務廳財政廳警察廳農商廳交涉局旗務局均歸將軍節制各廳長及各局長督辦除財政業已確定外其餘皆在逐鹿中也 
　　全省金融之現狀瀋陽幣制本位由制錢而銅子而角子現市上通用爲小銀元（即角子）因光復兵亂之損失劣商外人之私運現銀流通極其缺乏於是不得不藉紙票之力以爲周轉各銀行錢號乃競相濫發漫無限制旣無整備自雖維持實價外國銀行遂乘虚而入奉天日本銀行現已四家正金正隆南滿朝鮮外聞尙擬增設正金一家在奉發行銀元鈔票已達四千五百萬元市面旣如是空虚外勢又日漸澎漲各種實業無從興起現中央政府與大商家某某等發起民國實業銀行籌集鉅資放欵於全國農工商實業聞頗注重東三省地方特請南方實業家錢新之君來省先從調查入手錢君聞已抵奉 
　　日本商店之分類現在僑庽奉天之外人共有六千六百零二人而日本人有六千四百三十五人幾占三十八倍有零除領事隨員醫生敎習南滿鐵道員役不計外多從事商業以與吾民爭利者各業店數如左銀行業四家當舗業二十四家雜貨行四十三家藥舗十六家煤炭行十一家薦事行十二家洋布業五家照像業六家運送業七家鐘表業七家東洋車行四家茶食店五家舊貨店五家放欵收利業五家木行五家獸骨毛皮業四家理髪店八家介紹租屋業六家洋服業十二家工場八家旅館九家料理店四十二家其他五十三家 
[奉天匪斃日商案續誌]  
　　奉天昌圖縣屬八面城地方於本月十七日匪徒槍斃日本藥商山下氏一案已將日軍一方面舉動情形誌於本報茲聞彭營官被日軍邀往日軍隊後我防營中人派兵趕至昌圖縣知事署報告當經雷知事派委第四區區官查勘詳情並分電公署交涉署核示其時交涉署已得日人之報告呈報叚兼使以此案若不迅速破獲不獨軍界辦事不力且日人謂我防軍所爲更無以破其疑惑乃拍電飭吳鎭守使嚴責該防軍限期破獲交涉署長馬拱宸氏亦派日文譯員盧壽林氏趕赴八面城調查昨晚該署得盧譯員來電謂此案眞情已略得端緖日商山下之死係商業上之關係日軍疑及防營殊屬誤會現已會同鐵嶺陳知事與駐鐵日領事說明請其轉告日本軍隊至彭營官前赴日軍隊中早由該處商會設法證明業已回歸防營矣請紓厪系云云日昨吳鎭守使亦以此案發生於匪斃日軍後甚形重要業將防營查勘情形赴奉謁見叚將軍面禀一切現聞日軍欵慮業已冰釋吳鎭守使擬於回遼之便赴公主嶺往訪日軍隊長由叚兼使派令公署日文譯員丁鑑修氏同往當此案發生之初日軍以查勘密訪結果疑惑防軍所爲茲聞省公署及交涉署得有各種報告謂八面城向有著名小竊名蕭桂元者於十六晚十二鐘時被保衛團查獲因爲時已晚不及送交地方官署懲辦即在該團看守誰知守兵疎忽蕭於天將明之際見旁有手槍子彈及團丁制报即穿在身上帶槍逃逸該犯本有嗎啡癮向赴山下茂吉處打針是時癮發難禁即叫該日商開門該日商因天未大明置之不理遂由後院越牆而進要求打針山下見其如是裝束言語又屬可疑爰言嗎啡早已斷絕懇求再四而山下詞甚决絕該犯用槍恐嚇日商亦極力抵禦故日商頭部有重傷一處想係初次被槍擊倒之後又用槍彈斃也該犯見事不佳仍由後牆逸出當時天已大明鄰人見蕭桂元形跡倉皇且身服團丁制服甚爲駭怪而保衛團丁查知蕭竊槍服而逃即派丁多名四處跟追距該城數里方見蕭在前行走遂竭力奔趕蕭知後面來人即回身出槍備擊該團丁勸其將鎗服交還允其逃走蕭即照辦而該團丁等突將蕭捆縳蕭言我已將日商槍斃如果不放我走到案時必誣供爾等唆使團丁聞知此事不問眞僞及事之重輕遂將蕭拉至僻靜之河畔用鎗將其擊斃投屍河中方謂可以絕口無事矣詎彭營官被日軍如是嚴迫經商會總理查悉以上情形乃將該日商之鄰人及團丁等詳訊口供相符帶往日軍隊中告知細情嗣經日軍訪聞亦無異詞大體已明此案即可議結矣惟聞關於撫恤家屬及將來如何保護各節尙未議定故盧丁兩譯員尙滯留在鐵嶺也 
[閩省愛國捐從緩舉辦]  
　　福建巡按使許世英於本年四月間准閩省官紳商僑之請具呈總統請辦或民愛國捐旋奉批令准暫行試辦當即籌備一切查此項愛國捐原定本年九月一日開辦所有籌備事宜均係以九月一日爲標凖應需普通捐澄特别　證均已一律印齋運　備用但臨時忽生障礙事實上必須從缓辦理昨已再呈總統略云民　四年内國公債原定本年六月底辦理完竣迭准財政部電咨辦理愛國捐不得妨碍募集公債之進行當以公債係六月底截止愛國捐　於九月開辦其間相隔兩月之久民力當可稍　故仍悉心籌辦不謂公債一再展限於八月間本省公債幸能勸募逾額然已力盡筋疲若不稍予人民以休養之　亦非培養財源之道此愛國 
捐不得不從緩辦理者一也當内國公債正在着手募集之時上海商民有發起救國儲金之舉風聲所播應者孔多閩省商會及紳學各界亦聞風興起極力鼓吹現在救國儲金商民仍繼續輸集雖其名稱與愛國捐不同而人民出資以貢獻於國家則一駢枝并舉旣覺民力未邊分道而馳更慮雙方俱敝此愛國捐不得不從緩辦理者二也世英奉職無狀上辜大總統知人之明致被言官彈劾雖蒙恩遇不加嚴讉曲予優容而世英區區之愚亦得以表白於天下受恩隆渥感激至於涕零惟以一二人攻訐之私妄事謠諑盃蛇市虎訛說滋多旣起猜疑必減信若於此時開辦愛國捐意外之障碍必數倍於曩昔此愛國捐不得不從缓辦理者三也綜此三端通籌全局利害擬即將此項愛國捐從緩舉辦茲事雖竭力籌晝着着進行然對於一般人民則始終並無隻字宣布尙無捐失官廳信用之嫌云云九月二十四日已奉批令應准從緩矣 
[湖北貪暴之知事]  
　　武昌吳知事武昌縣知事吳寳棣因縱吏 
索賄欺朦長官已經當道諷令辭職現吳尙未交卸乃又被人禀訴包庇屬員違侵權各欵事緣該縣山坡鎭距城窵遠向設有錢糧分櫃一所由縣派員坐徵詎該督徵員韋爕臣不明權限竟干預行政司法設立卡房一座收理民事訟案擅出批票管押人犯並不時派出警備隊藉查拿烟賭及禁止演戲私宰等事苛罰小民計達千金儼然如一縣佐之行動該區團紳前會白於吳知事面允查辦而至今並未禁押茲聞團紳等以吳已辭職且查悉其罰金並未正式報解特據情在巡道各署禀控省城爲首善之區仍知事掾吏竟非法如此湖北吏治殆不堪問也 
　　麻城王知事麻城縣知事王藎臣於辦理 
驗契一事縱令吏役需索規費有驗一契正費不過一元餘而規費意多至百數十倍者否則任意積壓經年累月不驗明發還以致遺失投驗契紙至一千餘張之多事隔年餘該知事知無可掩飾乃以存契紙之辦公室倒塌經雨霉爛具報段巡按已將其先行記大過一次飭令迅速設法查明失契各戶給予管業憑證以資救濟乃該知事因收契册亦失散無可考據不敢輕給管業證又不能認眞調查所有人民執收條取契時意將收條扣留諉稱待尋出契紙再給人民稍致詰問即令警隊拖出以致合邑輿論沸騰失契之家尤爲惶懼王自知撤任在即文藉拿賭禁烟爲名冤誣良善肆行敲詐經紳民禀控巡署飭查王復玩延不覆叚使大怒昨已將其撤省查辦矣 
　　枝江孫知事湖北各縣屯田近經財政廳清理官産處詳定凡在清季未曾報明稅契者皆以官産論由縣查明變價歸公論者謂屯田始於明代其後種者已非軍戶買賣交易早與民田無異惟未過戶稅契耳故清季鄂督張南皮欲賣屯田因有類於 
强奪民産乃改令稅契確定所有權了事今將 
未稅契屯田入官未免輕重懸殊而枝江縣孫知事奉行此事且更加以苛罰聞有李愛舟承種屯田歷年並未短納錢糧今被孫知事查知不獨將田提充公有並罰錢八百串現李已來省以偏提苛罰等情在巡署控告蓋枝江屯田甚多李係首被提收故謂其偏也 
[湘晋兩省之鑛務談]  
　　湘礦督辦之自辨湖南紳士江詒書等以新任礦務督辦陶思澄前在湘省濫發紙幣囤積礦砂籍圖私利貽誤地方情事公電在京同鄉京官請轉求當局另簡賢能一節茲聞陶氏近日致函京報對於湘省礦務有所辨白其函略謂鄙人在湘所餘於該處礦務情形略有所知故此次入覲即奉令督辦該省礦務辭不獲命不敢不行所謂包攬此事及用心實有所在等語實係誤傳至該省官礦雖由 
中央派員督辦而早經鄙人摺陳農商財政兩部請將水口山餘利提作該省收回紙幣之用並摺呈大總統奉批交部有案政府顧念地方力謀補救萬無膜視湘省金融緊追之理至謂與湖南銀行扯用鉅欵囤積礦砂一節亦與事實不符查上年歐戰將開之際湘省礦商以市面奇緊不靈遂請求湯兼巡按使飭令銀行抵借款項經湯兼使召集湘江道尹湖南銀行總理等籌定辦法諭令湖南銀行等每月放欵數十萬元由礦商以礦砂按照時價抵欵七成九釐生息俟礦砂銷售後即行清還係爲維持市面體息礦商起見迨劉前巡按使到任後仍飭湖南銀行循例辦理聞該行第月放出之欵我則二三十萬少則十餘萬數萬不等然彼月放出此月收入隨放隨收以資周轉並非有放無收亦未聞該行有囤積礦砂之事且籌款押砂在湯兼使一方面則爲體恤商人在銀行一方面則爲營業計劃事在前兼任内有案可查旣非由財政廳發生亦與官礦並無關涉此中事實湘人之熟悉情形者類能言之所謂暗中囤積大發財源者全係局外人猜測想像之詞云云 
　　山西煤礦之視察一某外報云報云德永博士逢蒙古視察歸其談話云予自山西北部入内蒙最惹人注目者爲山西之煤炭其質之良可稱世界第一炭層之厚又有及三十尺而亘數白里之長者似此賫藏困於交通之不便而永埋腐於大地之下良可惜也由山西以及東蒙其間所見之花崗石質最多必有多少金銅之産出且隨處尤多鹽碱之産也 
地方通信 
[蘇州]  
　　緞莊股分糾葛宋仙洲巷公記紗緞莊係前十年李秋岩與其子婿陸卓卿股開盈餘頗豐後陸曾在東中市開緞莊另起 
　 
 
 

Page 7

 
 
牌號同盛所有公記之餘蓄悉數歸存該店詎公記日漸發達不 
數年陸卓卿病終李秋岩亦相繼逝世因屬親誼全數均歸李姓掌握嗣後不知如何將陸氏股分分出現爲錢貸糾葛之故陸李氏於前日帶領次子來蘇與同盛店主李殿卿交涉當由同盛經理嚴炘之出外與陸李氏和解允給陸洋二千五百元爲劃清地步詎有人唆令陸李氏起訴法庭一面欲將同盛閉門停業李殿卿乃用電話報告警區謂有人在店滋擾立刻由該區官肇鵬署員前往訊問始知事屬股分糾葛且有親戚關係難以干涉現聞有决計起訴之說 
　　戳斃幼孩駭聞閶門外太子碼頭邵伯划船上有六歲幼孩被拐匪拐去失主追蹝緊急該拐匪知事不佳乃將孩連戳六刀傷命抛在閶齊門交界之城脚下昨被孩父偵悉往認確係已子立即報告警區轉報縣署派承審員前往相驗一面將拐犯之妻捕獲解縣究辦 
　　私鑄鉛角案已判决警廳偵探隊前在西區中軍弄拿獲私鎭鉛角犯葉開平陳阿六及嫌疑犯陳永田張氏吳阿慶等經司法科訊明屬刑事犯乃移送吳縣署經周慶高承審員疊次鞫訊於昨日宣佈判决葉判四等有期徒刑一年零十個月共同犯陳阿六判五等有期徒刑十個月已發往監獄執行餘犯覔保釋放 
[揚州]  
　　合格選民寥寥本邑初選與調查會已將所查各區選民造册送經初選周監督繕榜宣示署前城鄉各颧僅有選民三百餘人其合有被選舉權資格者亦僅百名較之上届不啻千中取一又聞選舉人名榜示後有合於高等官吏資格之周樹年等合於不動産之張鶴第等合於商工實業資本之王子衡等三十餘人先後赴縣請求更正經周監督核明認爲有理由准其補行入册昨已彙齊補繕名榜宣示週知 
　　出示招領官地并都縣周知事與駐揚台營官　局事務所趙所長會銜出示略謂民房地基新城一帶多屬營地刻經該局測給繪成圖核分價目每方則合工部尺一丈最上等二十四元上等十六元中等八元下等四元最下等二元共分五等價値自昨日起以兩個月爲原租户招領限期凡在限期以内承領者得免征春秋兩季營租如原租戶延不願領逾限准許任人購領云 
　　警察增課拳術警察敎練所劉所長因考查各國警章有拳術一科確爲警察不可少之課程茲擬在該所增此一課俾資將來徒手服務之用現訪有前班畢業學警丞養德素精拳術現在第一區服務特商諸羅區長請該警擔任敎授當即允許刻已按時敎練矣 
　　訟案仍未解决馮藍氏訴王滋團誘姦抛棄前經縣公署傳訊後判王以私誘罪治以五等有期徒刑十個月嗣王再四要求保釋候傳已誌前報馮藍氏現以王欠之欵尙未償還又提起訴訟經縣署傳訊判王還一千五百元了事王當即遵判惟要求飭馮藍氏退還筆據馮以欵未清償不允還據只允在據上附註因又未能解决 
[杭州]  
　　蕭山發現大方會蕭山南沙舊有大方會匪旋經官廳撲滅而該匪之遺孽仍秘密團結本年秋收原稱中稔所歉者沿海居民間遭風災該匪竟視爲大好機會故智復萌漸次復現如培新蓬山等鄉輙假歲荒爲名招搖煽惑意在逞動現聞縣知事爲地方秩序起見各處密訪查悉之下業先出示嚴禁一面當飭東鄉警所隨時防範以保治安 
　　商會與船戶之糾葛日前有船業陳　銜等禀稱商會藉端勒索航業領證困難請飭變通辦法以全生計等情郵寄巡按使署當經屈使飭發錢塘道尹轉飭查明由道飭縣函致商會茲聞杭總商會以原禀於勒索之疑未經指明何處商會何检過付無從爲之調查而所禀各節又關係全浙商會名譽昨特函復縣署懇證飭傳具禀各航船戶到案訊問吊查證據以期得其眞相云 
[武昌]  
　　鄂省將改組警務處段巡按以警察居内務行政之一大部分負保衛公安重責現制各縣警察不隸於省城警廳直轄於縣知事殊嫌散漫刻聞奉省警制改革特擬援照將省會警廳名目取消改組全省警務廳擴充事權所有各商埠警廳各縣城鎭警察署所之用人行政槪歸該處主管仍由巡按監督考成使警政統一責有所歸已於日前提出得政會議取决由仙務科釐訂辦事規章咨陳内部并擬保現省警廳長催振奎爲處長一俟部復核准即呈請任命 
[天津]  
　　倪將軍出京安徽將軍倪嗣冲帶同隨員人等於昨日由京來注是時警察廳長派楊隊官率同差遣隊等均在老車站迎迓聞不日即行南下 
　　商會呈請被駁河間縣商會昨在巡按使署禀請將代理知事呂鴻綬改爲署理奉批呂知事到任以來尙能盡心民事惟用人之權操之於上該會長母庸聨名干預 
　　發明新機立案德成機器製造廠總理孫德有現在獨出心裁創製新式鐵輸提花機器昨在商務總會投遞說帖請即立案并轉詳農商部援章特許專售二十年不准仿造以資提倡 
雜評二 
[法案（默）]  
　　建議案政府可自由取舍法案則　能咨回覆議仍可執前議以迫之故參政院出其代行立法之面目改建議爲法案以增加籌安會進行之力量亦可謂肯負其責矣然而參政院自身之不知法也久矣請願書并不應收受而收受之違法否耶收受之不已而提出建議焉違法否耶今建議之不已而又改爲法案以身自違法之參政院而言法則其所謂法案者果有法案之價値否耶或曰參政院之所謂法不過借用其名目而已民意尙可惜用又何論乎法之空名然　今日京祗問勢力何如耳其他輿論公理法律等等皆爲彼輩增厚勢力之用初無眞實之可言嗚呼天下事類如是也 
 
 
 

Page 8

 
 
　　　製貝母精乃救世經驗之秘言除痰止咳之神品市　　 
 
 

Page 9

 
 
優美女子新劇露佈 
本公司厚集資本租定廣西路七十一號半小舞台原址特將房屋悉翻造大加擴充不惜重資訂請美術專家布置特别新奇布景聘定海上著名優等新劇女演員編演拿手優美新劇定名中華笑舞臺刻正日夜加工進行以期早日開幕用副各界顒望先此露布 
[存濟局包治白濁血淋等症神效無比]  
余患淋濁纒綿兩月受害無窮先則臨溺剌痛繼而紅腫破爛坐臥不安庸醫治之終無效驗面購服藥房丸丹亦覺徙費而無益心甚憂之後承知友指示六馬路朝陽萬年樓茶館斜對　即存濟局　周文卿先生善治此症已經愈人無算即往求診承　先生先進以湯藥覺稍愈繼乃服　先生秘製珠黄止痛止濁丸漸見濁少痛亦止再改服珠珀立止白濁丸未及數日其症若失迄今年餘從未復發足徵存濟局醫藥神效可推滬上第一也　該局秘製珠珀立止白濁丸每料一元　珠黄下疳散每罐一元　珠黄掃毒丸每料二元　横痃魚口内消丸每料二元　横痃魚口立消膏每張一元　要皆靈驗無比特此登報鳴謝三馬路貿易公司紀才駿謹啓 
[第一台]  
特煩新排情景兼全文武歷史好戲 
大漢奸篡位　一俟排練純熟即行開演 
嘗觀歷史○數朝中之奸雄○當以莽操爲最○漢時王莽○奸詐百出○外託傚慕周公○假行仁義○内懷不臣之心○無恥小人又附和之○桀助松蓬會○將平帝以藥酒害死○蘇獻助傑爲虐○劍劈劉登○假立孺子嬰○自封假帝○攝政三年○猶貪心不足○竟然纂位○害盡漢室子孫嬪妃○欺負百姓如同牛馬○幸有忠良柴文進保奏正宮○另換太子○三骗莽賊○棄官保主○逃　於外○後得光武中與○善惡昭彰○奸賢分明○是劇不但情節離奇○且有　世之意○所製彩景亦新奇奪目○刻正排練○一俟純熟○擇吉開演 
[商辦新舞台]  
八月二十五即禮拜夜准演連檯好戲頭本二本三本四本　新茶花 
特别佈景歐美裝飾各國器械滿台眞山眞水兩軍溪橋大戰 
[京都王德岩]  
王雙全王雙林文武燈彩戲法 
承蒙紳商學界貴府喜慶堂演相邀其價八元八角請至五馬路跑馬廳南泥城橋西墳山路中間壁西洋弄内接洽便是 
[京都邱現榮]  
小來寳邱寳奎小來順文武燈彩戲法 
承蒙讚美倘有紳商學界貴府喜慶堂演相邀到府定期不誤請至四馬路胡家宅三山會館後門對面後門對面觀盛里四十九號接洽便是 
[鏡花戲園]  
八月念五日戲 
周昌順陳金貴徐桂仙陳兆峯潘得勝張寳香小伯順陳金壽林芳錦小鳳彩胡鳳林楊子和雙喜官　統本雙合桃 
八月念五夜戲 
陳素雲小鳳彩陳水仙　雙龍會　陳金貴李阿齊胡鳳林　全花鼓　陳金貴小伯順史亦奎林芳錦楊子和雙喜官陳金壽　百花台 
 
 

Page 10

 
 
本埠新聞 
[一體嚴禁棉花攙水之公文]  
　　上海縣知事因據棉花檢查局詳稱轉詳道尹公署文云爲詳請事竊據上海棉花檢查局詳稱竊維棉花攙水最易　爛農民罔知利害往往暴殄天物覬覦重量遂至信用墮落洋商挑剔對外貿易不能發逹坐失利權殊堪痛恨欲救其弊自非禁絕攙水不可查舊松屬各縣所産棉花行銷上海者每年約計二十萬擔在民國初建本局未設以前攙水之弊最劇乾潔之花幾致絕無僅有自二年九月本局開辦切實整頓迄今適届二年雖非全無成效然二年仙查獲濕花帶局扣留攤晒達七萬擔其有奇统計二年間舊松屬各縣行銷上海之棉花約四十萬擔其中濕花有七萬餘擔是十成中尙有二成濕花非斬草除根不足　臻完美况本局限於經費無力擴充其範圍祗及於　南方面東北一路未設機關鞭長莫及故除西南舊松屬各縣行銷上海之花得以檢查外其餘道屬東　各縣所産之花逕銷租界者均在本局檢　範圍以外無從取締加以本年風雨爲災收成減歉而　然之潮氣已漸滋暗長誠恐鄉民無知反因歉收而加增水量或範圍以内故態復萌範圍以外益無忌憚殊非仰體官廳維持實業暢銷土貨之至意爲此詳請轉詳滬海道道尹　懇通飭道屬各縣一體出示嚴禁飭保傳諭除　弊而挽利權時不可失是否有當伏乞鑒核施行實爲公便　情到署知事伏查棉花攙水最足以阻碍外銷於商務實業前途均有關係該檢查局辦理範圍祗及於本邑西南方面其東北一路産棉各縣逕銷租界之花爲檢查能力所不及非詳請鈞署　　一體嚴禁恐不足以昭警戒而清積弊除本邑各鄉鎭碼頭　　知事示禁外理合據情轉詳仰祈道尹俯賜鑒核施行並乞批示祗遵實爲公便謹詳 
[西報記製造局一部分將遷漢陽]  
　　大陸報云昨日本報載江南製造局移往漢陽一節茲悉僅槍機廠遷往漢陽餘皆照常辦理且須擴充鋼廠以供鋼鐵之需求至於所以獨遷槍廠者則以槍械尤爲黨人所覬觎也 
[酒坊存貨須貼印花]  
　　本埠江蘇第二區酒公賣局分棧成立後境内各酒坊所有存貨亟應調查明白如數黏貼印花茲該分棧將於日内在城内外詳細調查昨特先派各司事知照各酒商照數貼足如有貼而不足亟應捕足設或影　一經查出即當處　以免後悔云 
[緝獲浦東鬧學案内之僧人]  
　　南滙縣北蔡鎭崇慶寺住持僧長齡前因唆使鄉愚拆毁附設該寺中之小學校並毁及各紳董住宅肇　各犯已由該縣馮知事拿案　明按律懲辦在案惟長　迄未弋獲茲長齡因爲日已久竟於前日潛同南市外　瓜　古雲臺（又名三官堂）廟内匿居當爲淞滬警察廳偵探訪悉協警前往拘解到廳經司法科員研訊之下長齡供稱僧人雖兼崇慶寺住持職務然平時棄居上海故於鄉民鬧學之事僧人實不在場求察問官得供判令收押據情面陳徐廳長委派督察員下鄉切實查明復候再核　 
[盜案查復再訊]  
　　紹興人周鼎紹（即老土）曾於前年陽曆三月間糾黨持械夥刦公共租界寗波路仁美里四號門牌同鄉人楊濟清家衣飾巨　逃逸當經事主報緝未獲近周復潛至租界匿居福州路某旅館二十七號房間内經總巡捕房　探目李星福偵悉將周查獲並查得周於今春與伏誅之劇盜陳灿泉等先後搶刦萬濟同康乾亨等各當舗銀洋又在西棋盤街妓院内拒捕鎗傷老閘捕房四十號西探泮林士一案亦有關係解奉公共公廨迭經中西官訊判押查在案昨晨復由捕房解究先由二十七號西探目彭山與華探目李星福相繼上堂禀明查獲及搜出當票多張眞珠數粒並吊出原贓衣服多件各情訊之被告供稱向在嵊縣原籍做茶葉生意吊案衣服均係已物堅不承認爲匪並延律師到堂代爲辯護奉會審官王肇之君核供商之德領師君以被告所供是否屬實判仍帶回捕房候函請浙江嵊縣知事查明復候再核 
[閘北紳商力爭華商體面之公牘]  
　　公禀閘北紳商沈鏞等具禀鄭鎭守使文云爲維持實業商場允宜司法與警權並重敬陳管見可否調飭施行以安商業事竊商等倡辦閘北商場與内地性質本屬不同曾於前清光緖三十一年間請歸官辦工巡總局設立司法科長民國改組市政廳後又設裁判所長先後十餘年司法徵諸事實警察合乎民情未 
嘗稍有抵觸亦不聞稍有流獘民國二年閘北設立第一初級廳嗣又改爲檢察分庭因有權限之爭不能不將違警以外瑣案轉解法庭而被解者每有商業中人顧全名譽　求早日完案願就警署訊斷而不可得似於保障人民主義未能適合在警廳照章由分區轉解總區繼由總區轉解總廳復由總廳轉解法庭以法律言固應如是無可變通以商業言顔面已喪百身莫贖更如沿途經過英法捕房簽字派捕協同押解不論情事重輕非銬手聨行不足以防疏失咸遇炎暑烈日雨雪交加之天躑躅游行已覺法浮於罪夫依據違警律之外其罪名是否合於法庭所審判似宜行事預審如有一線之可原似應准其免解即使參攷事貫由警區斷結而警署訊案向極公正亦斷無輕縱於法律也從前租界捕房輕視華商旋經力爭始獲優待今閘北辦案似宜爲華商稍留體面母啓外人輕視之心現今閘北商場寥落若不設法維持居民有自危遷徙之想商等往返籌商法律旣不可不尊嚴而警權亦不可不推重免貽削趾就屢之誚致有抵觸人道之義竊思新法頒行商民熟稔者尠偶致誤犯其情理或有可以寛原之處祗須警察秉公主持亦足以保全人道維持商場爲此瀝情禀請鈞座鑒核飭知警察廳長轉行閘北各區俯念地接租界本係商場性質遇有體面商人由就地商舗具結妥保准予就地各區署曲加預審照章結案免再輾轉遞解保全史譽實大商等愚見稍重華商體格不敢侵越法權是否有當尙祈訓示迅飭施行實爲公便 
　　批示禀悉查警察官署對於刑事嫌欵人犯本有假預審之權如預審結果認爲實無刑事嫌疑或人名錯誤原可逕行發落伹對於刑事嫌疑人或他官廳所欲拘捕之人犯則警察官署不問其罪之輕重有無當即解送法庭審判此時在警察官署旣無依律斷结之責自無原情免解之權至謂由分區輾轉解送總廳復轉解法庭往往不論情事重輕銬手聨行　遇租界復由捕房簽字派捕恊押與華商體面攸關一節此爲事實問題未可一槪而論以後體面華商只犯違警未入刑事範圍該警區自母庸輾轉長途銬手押解即所犯刑事甚輕亦可不必輾轉解送總廳訊問逕由該區移送閘北分庭審理以免經過租界多費手續至若奸商市儈所犯刑事情節甚重有必須解送警察總廳預審者自應仍照舊章辦理以上係指違犯刑事而言至若一切民事訴訟完全歸法庭管理警察官署當然不能干預自不致有拘留押解之事也除行警察廳轉行分區遵照外仰該商等遵照此批 
[通告清是官産之主旨]  
　　江蘇財政廳會同清理江蘇官産處通告云（上略）上海寳山兩縣自通商以來地價繼長增高（中略）民國成立即經財政部呈請於部中先設清查官産處釐訂各項章則條例頒行各省財政廳切實整理嗣以蘇省官産較富彙案呈准大總統特派專員來省秉承巡按使會同財政廳實行清理本廳處遵奉部飭會擬清理蘇省官産各辦法業經先後詳奉批准事在必行接辦之初當即派員分赴各縣詳細調查現在上寳兩縣官産經委員查明塡報到處察酌情形首於上海縣地方設立清理上寳兩縣官産事務所遴委熟悉滬地情形之員駐所辦理並會委兩縣知事爲坐辦所有坐落該兩縣境内屯灘田地官産官基以及無糧地畝並附連租借地特别重要官産凡屬本廳處主管範圍以内悉歸該事務所按照部頒處分條例曁本處詳准各項章則執行處理凡爾住居上海寳山縣境及租借地商民須知本廳處同爲中央政府設定之官産主管機關處長尤負清理完全責任估價召變　照註册一方面爲國家開濬富源一方面即爲個人保障　利師列邦土地臺帳之良規參國民企業競爭之心理實事求是期於觀成駐辦員爲該事務所清理官産專員執行處分收益補充調查種種職務兩邑商民如有舉報領買各項官産者逕陳該事務所聴候詳報核辦誠恐各界未盡周知合行會銜榜示俾共曉然於本廳處清理官産之主旨特此通告 
[鄭鎭守使維持業戶之批示]  
　　商民錢允利等具禀上海鎭守使署以房屋虧累請飭知警廳准埋欠租瑣案以維商場等情昨奉批示云來禀閱悉所稱房客欠租無論鉅細必須法庭訴訟輾轉延緩欠户每於限内特移人遷警廳末便過問及至請求查封業已空無所有歷年受累不堪等語自係實在情形該商等爲昔年創辦閘北商場熱心公益之人凡此困難苟可設法維持本使無不通融辦理以盡保商衛民之責惟警察責在保衛治安維持秩序所可干預者僅限於違警或刑事犯罪若追租訴訟純粹屬於民事爲司法衙門專管職權司法行政管轄權限法律規定碍難稍事通融按司法部前有公布民事假扣押及拘押民事被告人之規則原爲保護債權者起見上海自初級審檢廳撤銷後閘北已設有審檢分庭專以簡易手續辦理輕微案件嗣後該商等遇有欠租數十元之案如須急速訴追可至閘北分庭請求依簡易程序裁判以期迅速如因欠戶有逃匿或移藏財物之虞並可請求假扣押或拘押被告人之處分以杜隠匿之弊設於請求假扣押及拘押民事被告人後尙未實行前發現該欠戶有逃匿或移藏財特行爲不及赴法庭請求者亦可告知警察暫行扣留轉送審判廳辦理如此曁於欠戶拖延隠匿之弊可免而於司法行政權限亦無抵觸似於來禀所禀警區受理追租訴訟辦法較爲扫善除行警廳轉飭該分區遵照外仰即遵照此批 
[華商電車公司工程之進行]  
　　華商電車公司現擬在南市沈家花園轉角上接築軌道鋪至製造局廣東街口爲目業經禀准在案所有望道橋内餐馬路兩旁之柳樹均與鋪設鋼軌有碍現已一律飭匠截去而路上所豎電燈電桿因欲　闊馬路故昨已由電燈公司飭匠移建於路旁之民田内以便定於本月二十左右開工先行築闊馬路再行鋪設鋼軌云 
[籌備合祭關岳之典禮]  
本月四日爲第一次合祭關岳之期上海一縣因祠宇未備前經文武各官廳議定暫就鎭守使署内行禮已誌前報茲因祭期將届一切典禮已由沈知事敬謹籌備茲將擬定合祭官員位次及執事各員姓名分别探誌如下（一）合祭文武官員位次主祭鎭守使前列居中與鎭守使官階相等之文職大員爲陪祭位次在主祭位之西分獻以官職稍次之武職官員二人爲并位置稍後於主祭東西並列糾議軍警官各一人位置在殿門之東西陪祭官位次各依官職排列武東文西主祭曁與祭文武官員位次均在殿門外階下（一）合祭執事各員姓名曹瀚亭朱外餘曹仲甫曹幹臣沈丹丞錢𫄏齋李綺城姚玉孫錢道民朱伯� 
華王備五毛吉生凌子屏賣叔香丁賡堯李頌唐 
[駐滬海軍司令部近事]  
駐滬海軍司令部接據左司令林寳彝報告云山東登州所屬之大欽島海灘於上月十八號突來海盜數十名持械登岸刦掠島民財物當派令楚謙楚泰兩砲艦駛往剿捕當場格斃盗匪一名拿獲六名並搜獲鎗彈等件除將獲犯解歸軍法懲辦外所有此次楚謙楚泰兩砲艦剿匪出力之員弁目兵懇請電部核獎等語聞李總司令昨已據情轉電海軍部核示矣現泊南浦江之镜清兵艦因年久失修機器鍋爐以及船底等件不免寛鬆朽壤故由鏡清艦長何鏡秋君特將應修各項名目開摺呈由海軍司令部轉報海軍部核准照修昨已由李總司令飭知該艦迅即八塢興修矣 
[黨人自首之准駁]  
　　鄭鎭守使前日接統率辦事處電開查得黨人李乾玉陳雷劉平等旣經悔罪自首已奉批准允予致免所有前獲劉平之父劉德蒯亦已電飭贛省軍署省釋矣云云故昨由鄭鎭守使核給李乾玉陳雷劉平等三人免罪證書矣鄂省黨人覃秉鈞前在上海鎭守使署自首要求發給免罪證書曾經鄭鎭守使咨請湖北軍署查核去後兹接彰武將軍電復謂覃秉鈞雖無擾害行爲及捲逃情事惟此案前已判决處以有期徒刑十四年尙未執行在逃未獲碍難准予赦免旣經判决徒刑自應歸案聽候核辦故昨已出牌示矣 
[醬園賣酒須貼乙等印照]  
　　江蘇二區烟酒公賣分局謝分局長以區内醬園向來兼銷土黃酒前經知照各醬園加貼丙等印照在案茲奉高省局長飭開以該業貼用丙等印照與定章不符着即改用乙等印照等因業經分别飭知後嗣經各醬園主環求從寛駁斥不准茲又函請南商會總協理代爲維持 
[求新廠承辦南市浦灘駁岸]  
　　上海工巡捐總局長以推放沿浦岸線建築輪埠所有沿浦木駁因不能經主故與工程師議改用水門汀堆砌法曾經招商投標承包旣而開得標數最少者爲求新廠故日來朱局長與工程師會商以求新廠所開之工料價値尙屬相宜計每丈價洋三百三十元故已彼此訂立合同承包將於日内興工矣 
[廢木料阻碍挖泥工程]  
　　南市沿浦一帶之挖泥機前經浚浦局撥派上海號挖機一架在董家渡向南浚挖刻已挖至徽寗碼頭附近惟該處素有木行沉失之洋林板片等物近爲挖泥機先後挖起多叚惟該機因挖得此項樹料未免矌廢時間經該工程師兩請工巡捐局長轉飭各該木行迅將前項淤積泯底之樹料趕緊挖起以免費時以故日來是處各行家已用鐵扞在沿浦淤積之處尋挖矣 
[南兆貴里命案近聞]  
　　向在蘇州開行蘆坵小輪船上賣票之蘇州人朱正初因事來滬於八月下一號夜在福建路南兆貴里内　人謀斃後業經老閘捕房中西包探將帮兇之妓院賬房項阿寳包車夫周阿福應阿根先後獲解公共公廨迭經中西官訊供判均押候移提正兇到堂併究在案昨晨復訊據中西包探投所奉諭赴蘇移提正兇未獲等語俞代襄讞得禀商之德領裴君以此案已訊明項阿寳帮兇屬實判項押西牢半年周阿德應阿根均知情匿報捕房亦有應得之罪着各押滿兩月仍飭緝提在逃之正兇解案嚴辦 
[女學生銀物被騙]  
　　海門女子朱秀珍王　英日前在籍來申寓居開泰客棧内欲投某校肄業不料前晚有該棧鄰室寓客紹興人朱正元之友人吳某偵知秀珍未歸遂向鳳英冒騙去洋銀三十九元綢女　襖褲兩件逃逸無蹝迨昨晨秀珍回寓始行覺察遂向朱根究一味諉推當即扭控第一區警察署請究朱仍供詞含糊飭送警廳司法科訊究 
[閘北檢察分庭之批示]  
　　印度人拉格里司訴陳萬華等竊盜車輛由批狀悉此案前據王　卿告訴惟當庭質訊時不能舉出王小山等侵佔確據僅以請求賠償爲目的故即却下茲據續訴前來究竟有無確據仰即明白聲叙以憑核辦 
　　吉一峰訴蔡淦泉詐欺行兇由批仰即來案候驗明有無傷痕再行核辦 
[工巡捐局批示二則]  
　　承辦中西區清潔捐商人羅梅生禀請維持由據禀已悉此案已據沈生記來局具結各守舊定範圍着即知照此批 
　　商人唐子康禀批據禀已悉該項捐款准予寛緩至本月十日掃數清繳不得再延切切此批 
[刦匪判處徒刑一年]  
匪徒劉鈞卿張則臣　夜糾衆至漕倉弄胡志裕家圖刧未成一案前奉地方審檢廳訊明諭令收押候判在案昨日午後又奉堵婁推檢兩官開庭提訊略詰之下判劉張各處四等有期徒刑一年以儆 
[錢債案分别交保候訊]  
　　　和等　在公共公廨同控林永　永理往來銀一千四百餘兩又吳松卿控金緩臣借洋二百元不還又朱富寳控楊祝小不理抵款洋二百元又唐阿寳控朱桂芳不付工洋一百元又鄭聨順控羅厚堂欠洋五百十七元又周月根控徐連全不理抵單洋三百餘元又徐根林控王根泉不理欠洋五百四十八元又高建祥控陳潤生　單糾葛又王敬臣控王志和借洋九十二元不還等案昨由捕房將被告各人併傳到案奉中西官諭令分别交保候訊 
[德領由杭回寗]  
　　駐寗德正領事壽爾熾君前赴杭省遊歷勾留數日於前日由杭來申轉搭滬寗火車返寗矣 
[三誌鄰居口角之禍胎]  
　　秦學蕭訴鄰居寳根踼傷其妻戴氏身死一案已兩誌前報茲悉此案當經林檢察長派檢驗員吏到場相驗驗得秦戴氏係患病身死並無傷痕秦又續遞禀詞請求傳訊奉批案經驗明爾妻委係生前忠病身死所請應母庸議各在案詎柴馮氏之婿包峰雲前日偕子寳根由家出外被秦糾同多人圍住蜂毆復由崗警一併拘案移送檢察分庭李檢察官預訊之下昨將一干人解地方廳請辦 
[緝獲浦東匪盜]  
浦東三林塘附近某鄉民前曾被盜搶刧當時開單投報該處縣警第五區奉諭飭派探警查拿在案茲據該局偵探查得此案盜匪江北小弟匿跡滬北蘇州河中米船内故於昨晨報告水巡捕房協同包探等前往將小弟拘獲就近解送縣警察所禀請訊究景警佐領袖查得本所無案可稽遂諭飭將該犯先行收押一面着該探速將發生案由開單具報以憑往傳事主等人到案研究 
[串拐案辯論終結]  
　　前清上海縣差役姚德榮（卽姚德鎭前控方坤泉誘拐伊女姚）大新並牽涉鄰人朱妙發等有串拐情事嗣經方坤泉携同該女投案自首當奉地方檢察廳飭將朱等交保一面起訴審判廳候示在案上月二十八號下午由堵鍾惟檢兩官開庭辯論據姚大新供稱實由朱薛氏等囑我至視戚家遊玩由失妙發等同到碼頭並由方坤泉帶我到漢口武昌等處旋由方弟阿二阿貴與朱亮甫等偕至武昌議妥與小女子同回上海暫住客棧囑我切勿供出由朱妙發等串誘否則以手鎗對待等語姚德鎭亦投案伸訴一切並呈上方坤泉强姦伊女之證據即布褲一條並衣服三件問官得供謂該女曰爾今日所供核與在檢察廳預審時所言此案實與朱妙發朱小妹朱薛氏等無涉小女子自願與方坤泉同到漢口等語何太予盾耶大新供稱預審所供不足憑信問官大爲詫異當庭申斥又據金律師出庭陳述略謂本律師今日爲朱妙發等辯護查姚大新旣在預審庭供明一切則今日所供頓翻前詞足見有人敎唆請求庭上撤消公訴宣告朱妙發等三人無罪問官諭令辯論終結聴候宣判朱妙發等仍交原保方坤泉還押姚大新仍交其父領回候示 
 [P嚴懲販賣幼女之拐匪 
　　拐匪馬金標近在清江地方拐得十五歲女子張如意來滬串同蟻媒陳忠山沈位榮得洋三十元價賣與浙　路一千零三十三號門牌之蔡要福因蔡又欲販賣與某妓院鴇婦被捕房查獲於昨派探將一干人證及張如意一併拘解公共公廨請究經中西官訊悉前情判馬押西牢一年陳沈各罰洋十元蔡身價不追着罰洋十元充公張女送救濟會代遺回籍交其家屬認領 
[鴇婦罰洋]  
　　南京路三百零三號門牌雉妓院鴇婦鍾俞氏逼令病妓春蘭接客並容留十三歲幼女瑞香被捕房查悉前日派令中西包探往將該鴇與春蘭瑞香一併查獲分别拘留昨晨併解公共公廨請究經中西官訊明判鍾鴇罰洋三十元充公春蘭瑞香併發濟良所留養 
[飭保交出毆傷粤孩之店夥]  
　　北四川路三百二十三號門牌某店夥湯善祥因將廣東男孩黃開元毆打跌傷足骨由捕查見將孩車送醫院醫治並將湯解送公共公廨訊供判交五十元人洋並保候黃孩傷愈再核在案昨晨復訊據捕房禀稱原告傷已醫愈投案候質惟被告保出未到請爲核示中西官得禀諭令原告退去候着保於下禮拜主將被告交案候核 
[因賭糾葛案仍須再訊]  
四川人陳原玉董雲招與同鄉人陳鴻猷劉範卿皖人陶新福等因略糾葛具控公共公廨連日復訊各情迭詳本報九月三十號及十月一號繼續復訊先由捕房刑事科代表牛門律師續向被告等將前堂所供合做囤絲營業以及先後賭博各節　層詳細盤詰良外並詰據供明當時被補情形繼據被告代表穆安素律師復向被告詰據供稱與原告陳原玉合做囤絲生意因陳熟悉川絲情形推舉陳爲經理則貨物進出陳可自由作主母庸向我等各股東知照至於去年絲市情形因歐戰發生洋莊停辦以致市價　跌囤絲大受虧耗云云復經原告代表禮明被告代表穆安素费性惇等各律師互相辯論移時因已日暮　　讞商之美領畢君宣佈退庭並諭仍候訂期再訊 
[分别判决烟土犯]  
　　前日閘北檢察分庭將訊實烟土犯提起公訴經陳推事分别判决夏永升帶烟膏一錢罰洋三十元趙囝囝帶烟少許罰洋三十元並處徒刑三個月周阿文帶烟許罰洋十元一併押候繳金釋放 
[自赴北京贖女]  
　　丁陳氏前控鴇母三姐覇阻女兒爲媳不准取贖請究等情奉訊供明該女妓名沈英英並不在滬實在北京可以取贖等情判令退去逢行商贖去後嗣丁陳氏又投案具禀請求提申放贖等語昨經捕房將原被傳解公堂丁陳氏呈上贖女洋二百元請堂上着令三姐將女兒交案給領訊之三姐供該女英英在北京婆婆處請飭丁陳氏赴京收贖求恩原宥中西官判着陳氏自赴北京取贖三姐斥釋 
[男女各押兩禮拜]  
　　徐彭氏控稱今年四月女兒文寳忽然逃逸找尋無蹝今始查悉被薛金貴誘姦藏匿向領不放報捕拘究訊之文寳供女子並未配親於四年前母親允許配於薛金貴爲妻彼此往來生育小孩一口今年四月實由母視送我到薛處求察薛供向做紥籐手藝 
前因髮妻與人姘識同逃後經人調處離婚民人始與文寳往來求察聶讞員判男女各押兩禮拜期滿役准彭氏將女領回管束 
[犯婦病斃]  
　　婦人王大姊姊前因犯案收押近因忠病奉地方廳　送新普育堂醫治無效身死昨午奉該廳委派賀檢察棺沈檢驗員等蒞堂　明委係因病而死並無别故判堂收殮 
[收殮路斃屍身]  
　　前晚有年約四十餘歲之貧民倒斃於新閘路旁由巡捕查見歸禀捕頭將屍車送驗屍所因查無屍屬即飭該圖地保趙貴報堂收殮 
[婦女說謊罰洋]  
　　鄭英生投法公堂控稱數年前有認識之霍則記將田單二紙抵借去銀二百五十兩至今查悉單係僞造且偵知霍搬居法界寳　里内守候至夜半霍妻錢氏又欲逃遁情急投控捕房蒙派探餘鐘由探捕將氏拘入捕房後央陳慶平保出求察聶讞員以氏不應說議判罰洋十元充公示儆外着交保出外限十四天交伊夫到案一面候將該單函送會丈局查明再核 
[召領遺失綢緞]  
　　華商電車公司之十九號電車昨晨有某坐客遺下之元色花緞四尺元色綢料一丈共分丽包外附發票一紙由查票員查見後照章帶至公司轉送第一區警署存候牌示召失主認領 
[認竊玻璃]  
　　張阿榮控稱民人看守之房屋屢次失竊玻璃留心防輐前日始悉被仇四福先後挖竊窗上玻璃大小共十餘片當場追獲人贓交捕解究訊之仇供認行竊以後不敢再犯中西官判押一月示儆 
[豆腐店失竊]  
　　住导新民路二百零八號之凌掌桃在華順路開設平腐店前日傍晚六時許其家屬等至店晚膳將門鎖閉而去迨膳　歸家見門上鎖已脫落上樓檢視見衣箱已被翻亂計失花緞女皮袄一 
 
 
 

Page 11

 
 
件及棉袄一件鈔票洋九百元小洋五百五十角言單一紙銀飾數事當即投報四區警署姜警正立即帶同探警親往履勘一週諭飭各長警隊士嚴加跴緝務獲解究 
[懲辦攫飾之匪徒]  
　　匪徒徐登仁前日在北四川路崇福里内攫取陳王氏金耳環圖逃被探追獲昨解公堂經中西官研訊屬實判押西牢三月贓交原告領回 
[破獲烟窟]  
　　馬運炳在南京路四百九十四號屋内私設總會聚賭售烟被老閘捕房捕頭偵悉於前日率同中西捕前往查獲烟客賭徒陳仁甫李有仁陳春發徐福生朱維卿倪福生等連同烟賭具一併帶入捕房於昨解奉公廨經中西官研訊明白判馬罰洋五元無洋改押五天餘人各罰不三元一併充公烟賭具併燬 
[竊案彙誌]  
　　王阿四前日在虹口　竊被探查獲昨晨解至公共公廨經中西官訊知王係十次過犯判押西牢一年期滿函送上海縣知事署轉遞丹徒縣回籍黃包車夫周阿在控王珊山在克能海路串竊其所拉三百七十三號照會之黃包車一輛等情昨由捕房將王拘解公堂請究原告偕滙芳公司西人及見證王杏生上堂證明被告竊車圖逃情形訊之被告供不承認中西官以洪證確鑿判被告押西牢三月示儆 
[解訊拐孩匪徒]  
　　住居法租界菜市街二十九號門牌之倪大田家三歲女孩阿芝被人拐失後當經報告英法捕房查緝在案茲經哈爾濱捕房中西包探查悉倪孩被王阿四瞿少寳應鴻祥三人串拐藏匿虹口於昨將王等三人連同倪孩一併拘解公共公廨請究原告上堂禀稱當時阿芝與另一六歲小孩同在門首嬉戲被告等給一銅元與六歲小孩囑往購買食物遂將阿芝拐匿請爲澈究訊之王等三人供詞互推中西官核供判阿芝先交伊父領回被告一併押候查明並着原告帶同見證小孩到堂下禮拜六證明再核 
[氣候報告]  
（上海徐家滙天文臺天氣測候報告） 
　　十月一日朝鮮旋風已展至日本大陸氣壓徐徐下降上海天睛有和風 
　　二日上午天睛日出前有霧 
　　二日下午四時三十分豫測天睛揚子江流域恐晚間有微雨上海或亦如是 
　　二日下午四時前二十四小時内上海氣候温度至高八一四至低六二六去年同日至高八一至低五六 
雜評三 
[天國（訥）]  
　　丁義華氏近著一天國論大意謂今人但知有世界萬國而不知有天國天國者永遠不變更者也亦有共守之公法者也天國之世界安居樂業無互相攻擊之禍者也天國之人民種籽純良無卑劣妈隸之性者也將來天國成立則世界無論何國必不能抵抗今尚秘而未宣故猶留一悶葫蘆於世間耳其所謂天即帝也故復引證云上帝必另立一國永久不壞然則天國雖稱爲帝國亦無不可特丁氏所想望上天之帝國有如是可樂而我國人今日所懸擬之帝國將亦如天堂歟抑入地獄歟吾恐意想適與丁氏相反悶葫蘆之破亦不遠矣 
 
 
 

Page 12

 
 
　　　　 
 
 

Page 13

 
 
   
 
 

Page 14

 
 
自由談 
游戲文章 
[安眼新法] [  吳悔初]  
　　余少時衣來伸手飯來張口身安心恬納倒頭便呼呼睡去義皇上人不　也及遭家不幸慈父見背米鹽瑣屑無不叢集於一身而夢魂爲之不寗矣近則妻啼饑兒號寒不獨不能安睡且不願睡蓋新悉舊恨一俟頭靠枕身沾蓆則紛至沓來大有謝令性貪推之不去之况是以夜必鐘鳴三四下待磕睡神頻頻見召而始欠身應命也予友見余而告之曰若眠不有定時久則足以害一 
身之治安子曷不籌安眠之術予曰籌之之法安在請言之友曰人生貴適意耳且顧目前無爲遠慮子之所以不合時宜者以拍馬吹牛之技不精也趨炎附熱之術不明也揣摩意旨之學問不深也若能稍贬氣節變易宗旨加入某黨某會研究欺世盜名諸新法則富貴不難立致即不然憑空結想海市蜃樓謂某若置身通顯若何保存國體若何維持現狀若何驅逐侫人怕謂過屠門大嚼雖不得肉亦快意也再不然本愚而自安之旨循釋家四大皆空之談布衣蔽體何妨作文繡章身麥飯充饑何妨作膏梁適口牀頭黃臉婆更不妨作美妾嬌妻事事作如是觀亦未嘗非驅愁良法入睡鄉之捷徑也且子不觀今日之政客乎負萬民之重任係一國之安危以子一身一家較之如腰之擬指而乃昏昏焉沈沈焉囈語譫言號召全國大夢方長尙不知誰先覺也子曷不糊湖塗塗以效之乎余聞言大嘆服如法泡製遂鼻呼終夜不知紅日上三竿矣 
筆記 
[婉貞] [  花奴]  
　　某邑陳氏爲邑中巨室有女婉貞美而賢適邑生張裕才爲室結褵三年裕才　鬱鬱似有隠痛婉貞數數詢之裕才輒流涕無語婉貞不敢再問退而私詢諸姑姑大怒喚其子前呵曰汝復作斯態耶吾祗生汝汝欲捨吾耶張氏祗汝單傳吾數數調汝汝奈何忘吾言汝父見背早所望於汝者甚大汝奈何　自思苟一旦洩漏事將難爲恐汝父永汪瞑目矣汝識之後再若斯須知汝母之杖不汝赦也裕才拭涙曰母命敢不遵於是裕才不復鬱鬱庭前舞綵嬉戲若小兒以博其母歡婉貞訝之今若而人者何前後如兩人乃留心察之裕才貎雖愉悅顧不能掩其隠痛蓋衾角枕函恒爲涙痕漬透焉婉貞雖月之而不敢詢未幾姑以疾逝臨殁時叮嚀其子曰汝莫忘汝父事裕才哭泣受命旣葬其母情大變日與無賴伍專事遊漢而尤好作牧猪奴戲卜晝卜夜殆無虚日家産已傾其半而復耽嗜不省婉貞屢次規勸弗聴一夕裕才盡喪　資醉而歸婉貞謂之曰姑在日叮嚀君者妾雖不知爲何事然以意度之當非細故君奈何忘之耶裕才耽目無語婉貞又續言曰君盍細思姑言妾知姑雖死夜臺魂魄時望君竟其志君奈何昏迷不省專事浪子之所爲裕才依然不答旣而指婉貞腹曰個中一塊肉何時始産婉貞正色曰吾語君君奈何顧而言他裕才泫然欲涕曰卿安知吾心頭事婉貞曰可得聞歟裕才曰言之不利弗言爲愈婉貞欲再問裕才已踉蹌奔入窺之臥矣　聲如雷狀至安適婉貞微歎一陣心酸涙珠滴滴落襟上濕襟一角未幾婉貞産矣男也啼聲初試知爲英物裕才大喜數月不出數月後好博如故家垂傾婉貞惟有飲泣一日裕才携十金出暮猶未返婉貞坐候之及明而杳然整衾欲睡忽於沈底得一紙曰博場主鴆吾父者不共戴天之仇誓心報所以　遲者爲有母在耳母已往矣卿又育矣今夕　行吾所志矣处刃懹之已久曩日之好博端爲引也惟是仇人黨徒衆苟能僥倖成功則吾亦不復能生吾雖死吾目瞑卿不可爲吾悲當慶吾成功祗恐吾力弱非仇人之敵吾死而仇人尙存則吾無他望惟望卿爲吾殲之卿無此力當勉吾子永永汪忘此仇仇人不死吾目不瞑也婉貞閱竟恍然悟使家人偵之則仇人尙存裕才不知所往或云已爲仇人沈於水或云爲仇人埋於野婉貞聞報不泣而笑使人覓於水掘　野皆弗得聽之挈子歸母家人皆謂其忍初時博場主猶惴惴自防時久漸懈知孤兒寡婦之無能爲也漸露其蹝并博場如故忽有一少年來自遠方口操異地音寄寓博場之側少年腰纒頗富揮霍無咅色夜必入場賭博而眜於博理博輒負博場主利其多金漸與之稔久之益親熱時邀少年飲時過少年寓少年亦殷勤接待兩人甚歡治日者博場主應少年招飲於其寓更一日而未出徒衆入視之見場主倒於地襄其元覓少年不見偵騎四出亦弗獲究不知少年爲誰初婉貞旣歸母家託其孤於弟隻身出外學成異地口音扮少年而歸胸藏利刃醉仇人而殺之遁還母家撫孤守節以終事閱數十年其子孫始爲人述人如此 
自由談之自由談 
[民意歟官意歟] [  覺迷]  
　　民意民意聞之厭矣民意民意云者其果出於民意耶然而轟轟烈烈連一接二之請願者無一而非官僚派也民意民意民意歟官意歟是吾所欲問者 
小說 
[家庭小說嫣紅刦] [  常覺小蠂合譯天庶我生灍文]  
　　第六十三章 
　　丁例凡有大審村中必停市三日昭愼重也至是亦然其時正在秋季海兒斯東無老幼貴賤莫不以哈勃克之學爲談助而輿論亦不一法庭將開之前三日地方官盛排儀注往迓審判之長於省中警長格　荷　則我裝佩劍往來街道間以鎭居民而其鏡利之目光即尤灼灼四閃忽見温桑自左苍中疾　而出似有要事格賫荷頭乃立前梗其路不聽行且握其臂曰老友吾聞小特雅之事已將可望昭雪信乎温桑　怩曰誰又作豐于乃爲汝知格賣荷斯曰小特雅爲吾語之耳昨日吾人獄視囚小特雅方從獄卒散步矮簷之下因以告我謂其事且白矣温桑頓足曰然則是人誠非善相識蓋如此之語焉可爲他人語之格賫荷斯笑曰老友勿急吾非禍彼者即見告亦何妨温桑知不可隠乃曰信然渠已將是夜所在之地告予矣格賫期斯軒其眉曰其語得母僞乎温桑曰非僞且有人證格賫荷斯曰然則證人爲誰温桑曰此不能告格賫荷斯皺其額曰汝不語吾亦能知之其事必非名譽之事耳温桑微聳其肩欲言又不欲言竟蹣跚而去格賫荷斯復呼止之發爲誠懇之言曰密斯特温桑汝今誠掬汝良心以告我哈勃克果有罪耶無罪耶温桑曰吾能以名譽保之其人於安東尼之死必無關係也格賫荷斯乃中目視地若有深思久久忽拍其手曰嗟乎吾用愚甚明明康莊吾乃淤塞之幾致令罪人漏綱然今而追之或猶可及也密斯　温桑此節吾異亦思及之特以全神注哈勃克遂致　忽吾罪又奚可逭哉言次竟負手而　蹀　一者忘其爲在通衢者温桑乃不禁失笑呼之曰警長圍何思之深耶格賫荷斯曰温桑吾今告汝以一事矣蓋當小安東尼赴新家旅館時途次實遇一婦人其人蓋小安理尼舊識而後又棄之者至是相逢遂起口角或者竟定此人剸刀於小安東尼之腹乎温桑曰但婦人之力不致如是强壯格賫荷斯乃咄产曰汝爲律師但知其用舌較力之事汝安敢妄加末議實告汝吾爲警察亦且多年此種事能屈指而算者正不知幾何豈見識轉不如汝耶夫挾仇恨而追蹝之又乘其醉而剸刺之亦意中事耳 
[奇情小說秘密汽車] [  東埜譯]  
　　第九章（續） 
　　勃立南瀏覧一過别種東西都不在意眼光專注在幾封信札上面列位聽說勃立南生長名門自幼受過上等敎育所以守身如玉不曾做過一件虧心之事如今眼看着桌子上幾封書信明知　面藴着無數離奇變幻的事蹟兩目十指都是癢癢的極要抽出那信紙來讀他個一字不遺然而一念及自已身分雖然心癢難熬眼赤如火究竟用强制功夫來制住了正在這個當兒忽聽得窗外潑喇喇起了一陣風聲自玻璃窗上面兩扇氣窗之内直捲進來桌上燃着的那枝蠟炬就搖搖欲滅還有幾封書信身輕如葉被秋風一掃也就飄飄颻颻凌虚而舞也有吹落在地板上的也有墮在椅上的也有從桌上翻了幾個身就不動的勃立南彎腰曲背替他一一拾了起來無意之中瞥見一個信封上面明明白白標出幾行字跡是（倫敦乾　街某某號門牌勃立南君收啓）那信封角上已經黏着郵票但不曾印過郵局的圖章可見這封信札是在將寄未寄時留下來的再看那字跡織細柔媚不類男子手筆不覺失聲喊出來道呀這　茉莉兒的墨寳和以前那封情書上　字跡不是一様的嗎怎麽會到這　來呢怎麽會至瞎裏來呢他此時神　躣　幾發狂易兩手抖抖的折開那信封從裏邊取出一張信紙念道 
勃立南若如晤呈急矣向惟恐君之或至投身虎窟而不自知今又恐君之不來入虎空　得虎子也豈妾之志願前後判若兩人　事勢變遷激而使然君勿以爲異今與君約此書朝以逹則君朝以行夕以達則君夕以得佛魯林司龍安江上白宮巍然面河而築外裝白石露　欄杆面面彫鏤作花瓶式者乃妾朝朝暮暮拭涙眼以望君天末之地君來勿遽入宮遲我於太盤街英國化學師勞倍司君寓所妾每日日中時必一臨存其地　語君以　變之詳　君以進行策妾一婦人何足道英倫數十百達官政客之命皆懸君手矣社會黨魁達而登已來此性陰鴛險狠品尤椎理無賴　書云　蠆有毒不可不愼防者即此傖也事急矣望君如望歲行以速爲貴茉莉兒挨周謹狀 
[短篇小說魂兮歸來（再續）] [  小青]  
　　船抵澳司脫利時已交夏令天氣酷熱匪常却斯姆爲愁魔所困容止列顦顇初意易貨即歸不久即足與耐爾把晤顧至時乃出所料歸期遂沮蓋公司中忽改令運炭赴南美洲也却斯姆至怏怏念際此熇已炎炎運炭之事在勢殊險以炭質雜性又易燃稍一不愼每有爆裂之慮且歸期旣愆耐爾必深懸盼此事尤覺無聊第身旣服務但有承命而行無拒却之理矧船主者全船之標率尤能憚險弗行以示弱於儕輩因之輾轉籌度僅有行之一法越兩日裝載事竣戈耳温遂掛帆趣南美此時忽有水夫數人辭職勿日船主堅留之弗許因另錄數人補之遂行船行一禮拜驕陽下爍苦熱困检而貨艙中炭濕　騰中人欲嘰殊不能耐却斯姆頗憂欋乃令洞啓艙口俾發洩其氣勿致藴積懼攝爆也一日破曉却斯姆忽患作腦中涔涔脹懣　可忍旣起覺有奇臭之氣直棘鼻顔大驚亟出召副手令傳令熄燈并勿燃火吸烟蓋此時貨艙之中炭氣充塞果有一星火光者全船立轟爆矣副手布令訖旋歸進策曰船主今茲駛行方急又海面遼闊一時莫可停頓法宜揭去艙板令泄氣盡凈庶免禍否則滋危險也却斯姆無語似默韙其議匆匆登甲板察視見艙口有青色之 
烟縷縷冒出不絕略一躊躇即迴首應副手曰汝計是也因立令去艙板衆咸如命遵行此時陡聞水夫中有人作大聲曰勿爾萬勿去艙板此策宜先日行之今茲昨矣須知艙中氣鬱已久中心已着燃敬去此障蔽風力所及立且爆發矣衆大奇爭囑目言者爲誰而却斯姆聆此音吐尤震愕不已顔色慘變狀如中魔目光則直注抗辯之人其人須髪　鬠面容絕垢膩驟覩之怪醜莫可辨悉却期姆　視有頃遽戰慄呼曰天乎弼萊勃朗汝耶汝鬼耶語未竟猛聞　然作巨聲則艙蓋爆裂矣艙面破濃烟乃突冒而出厥勢奔放籠罩海面矣 
文字因緣　 
[六十初度] [  天長和卿]  
　　皤然白髪早盈頭六十年華瞬息周建樹未能酬壯志傳花聊且讬清謳（謂余生日有歌者侑酒）鮮民欲廢莪句羣季難忘梁稻謀（頗有存殁之感）賸得此身生趣淡不如江上掉漁舟 
多謝羣公過草堂紗徿械四壁燦生光（謂東園贈我壽序）少微星朗千秋鑑詞客風清一辮風消盡俠情紅拂傳覺來好夢黑甜鄉曲臺家學頻頻守怕對時髦說改良 
知是天恩假我年（去歲病遇醫獲给）趁茲補讀未完篇一門和睦貧而樂滿路瘡痍劇可僯（謂水旱偏災盜賊縱横）溷迹海濱成市隠放懹山水逐詩仙漫云日暮前途暗猶有紅霞麗碧天山妻白首幸齋眉勸我殷勤進玉巵兒女嬌痴爭戲綵稚孫提抱樂含飴舊游情繫千竿竹（謂竹居嘗與韜樓主人數共晨夕）新契交投一匊芝自顧青衿甘澹泊黃花留得晚香披 
救國儲金 
[中國銀行收欵清單]  
　　九月二十四日第一百二十七次報告 
　　第四百八十七册第三十三號至六十二號姜子才二元曹渺山一元胡觀瞻二元王恒晉五元胡在淵二元葛兆純二元胡家儉一元胡木初一元胡在欽一元程宗仁二元胡裕杰一元周安遠一元胡觀國一元朱文壎一元周雲煦一元周欽哲一元章毓雄一元周厚鑑一元胡維垚一元唐維堆一元章本祺一元胡觀鑑一元程本魁一元程士鈞一元凌集梓一元章本祺一元胡在渭一元周其寅一元周世哲一元胡名利一元胡徵信一元九月二十四臭第一百二十七日計收儲金銀元三十九元連前共計已收儲金銀六十五萬二千四百零九元銀四千一百三十一兩七錢二分中銀行謹啓 
　　九月二十九日第一百二十八次報各 
　　第四百八十七册第六十三號至七十一號張國莊一元金貴蓮品一元興隆根生一元良炳蓮香一元阿土阿生一元梅春二元林章二元韓勛二元李湘　十元九月二十九日第一百二十八日計收儲金銀元二十一元連前共計已收儲金銀元六十五萬二千四百三十元銀四千一百三十一兩七錢二分中國銀行謹啓 
 
 
 

Page 15

 
 
   
 
 

Page 16

 
 
   
 
