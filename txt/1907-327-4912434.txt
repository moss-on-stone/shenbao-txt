# 1907 - 327 - 4912434

 

Page 1

 
 
   
 
 

Page 2

 
 
[上諭]  
　　八月初二日奉 
　　上諭達壽著充出使日本國攷察憲政大臣欽此 
　　上諭汪大燮著充出使英國攷察憲政大臣欽此 
　　上諭于式枚著充出使德國攷察憲政大臣欽此 
　　上諭京師高等檢察廳檢察長著李焜瀛補授欽此 
　　上諭京師高等審判廳廳丞著奎綿補授京師地方審判廳廳丞著徐謙補授欽此 
　　上諭龐鴻書奏查明貪劣不職各員嚴加甄别一摺貴州署普安同知松桃同知段永濬聽斷乖方怨聲載道仁懐同知謝廷佐性情巧滑信用丁書署獨山州知州下江通判宋澤春顢頇任性聲名甚劣署龍里縣知縣郎岱同知李兆奎庸懦無能諸事廢弛署愼寗州知州試用通判周桂年使酒苛虐濫用非刑署郎岱同知候補知縣李際安年老昏庸書差用事署玉平縣知縣安平縣知縣陳葆恩庸闇猥𤨏不能約朿丁差均着卽行革職佘慶縣知縣李淑民才庸識短治術未諳靑谿縣知縣王恩級才具平庸不知振作前署甕安縣知縣候補知縣譚希杜粗鄙近利遇事偏執均著以縣丞歸部銓選天柱縣知縣方正迂謹無才難勝煩要著開缺另補餘知道欽此 
[宮門抄]  
　　八月初二日召見軍機段日陞朱益藩 
[代論]  
 
 
 

Page 3

 
 
[地方行政制度序（陽湖孟昭常）]  
　　丙午歲余與張君家鎭雄伯同學於日本。秋受地方行政制度。講師吉村先生曰。國家行政。分官治行政與自治行政二種府縣郡爲自治行政之上級團體。而實爲官治行政之活動機關。市町村則純乎自治。即有時受府縣郡之委任。而行官治事務者。其最小之一點也。今欲明自治之意義。與其方式。宜注重於市町村制。故今所授者詳於市町村。而略於府縣郡。余退而深思。彼之所謂市町村。在中國行政上居何等之地位。輾轉比合。頗得其形似。乃歎曰。吾中國自治基礎。何嘗不立。所缺乏者。意思機關也。意思者何議會是也。夫市町村爲郷黨區域之名詞。市町村長爲郷黨職役之名。詞質而言之。彼之所謂市乃吾所謂城厢。彼之所謂町村。乃吾所謂郷鎭。彼市下有區。猶吾所謂坊厢。町村下有區。猶吾所謂都圖。市内之區長。視吾坊厢董事。町村長視吾郷董。町村下之區長。視吾圖董。獨吾城廂未有總董。尙少市長一席耳。然城郷皆不行選舉。不立議會。乃遂壞亂於黑暗官吏之手。嗚呼。其可悲也。今國家預備立憲。詔旨明切。令各省實行地方自治而責直隷江蘇爲之倡夫自治之精神不在府廳州縣而在坊厢都圖。誠有如。吉村先生所言。然坊厢都圖之成立。以住民爲本位。由住民區别之而爲公民由公民選舉而爲議員董事。然則朝廷所以不欲操之過急。而必紆徐。曲折。先以直隷江蘇爲嘗試之計者。誠恐天下之住民。無從區分其資格。而認爲公民也。自社會程度觀之。直隷江蘇之民不加高。天下之民不加卑。呼之。疾則應之速。人情不甚相。遠耳。余嘗著公民學堂議。載法政交通社雜志以質當世伯兮叔兮。裒如充耳。奈何乎哉。今爲預備立憲公會纂公民敎科書將畢業。數月之後。當出以問世。雄伯先纂地方行政制度一册。蓋本吉村先生之意。注重於市町村制。而又參之島村島田諸家之學説而成者。余謂欲醒天下之耳目。直可改其名曰坊廂。都圖行政制度。庶幾天下希望立憲。努力。謀地方自治者。與夫有志爲天下坊厢都圖董事模範者。皆於是乎取法焉。因亟商之預備立憲公會刋行之。 
　　按吾國之言地方自治。數年於茲矣。顧欲地方自治。必須有議會制度。而議會議員必須有公民之選舉有公民則投票時無謬舉可以破舊日選。董之錮習。議决時無。盲從可以表多數國人。之意思。夫如是始可言。議會。始可言自治。孟君前箸廣設公民學堂議自係探本之論。今者。公民敎科書。方將編纂成帙。開示師資。學者多能敎之。至公民學堂之能否廣設。各省地方之是否風從。斯則在乎。國中明白事理之紳民。有以主持而提倡之矣。記者附識 
專電 
[電一廣東（初二日午後五點）]  
　　防城失守宋縣令確已被戕現亂黨正進攻欽州聲勢頗盛省中官府亟請欽廉兩府各敎士赴衙署暫避以防不測 
電二武昌（初二日午後十一點三十分） 
　　卾督張中堂定於明日（初三日）北上（安） 
[電三北京（同日午後十點）]  
　　軍機處政務處因會議内閣草案暫設兩局分管已决議及未决議各事（豁） 
[電四北京（同上）]  
　　袁尙書憲政條陳十則均議定俟張中堂到京核奏（旦） 
[電五北京（同上）]  
　　民政部請提崇文門税三成撥度支部欵二十萬充常年部費并重訂廳區額缺裁汰冗員（服） 
[電六北京同日午後十點三十分]  
　　民政部擬訂報律於前月二十八日具奏奉旨照准（句） 
[電七北京同上]  
　　御史成昌奏參農工商部尙書楊士琦劣迹太多請旨革職交原籍地方官嚴加管朿（法） 
[電八北京同日午後十一黠]  
陸軍部派哈漢章等七員赴日本觀操（大） 
[京事小言]  
　　此次袁張入京外間訛言蠭起有謂會議立儲者有謂化除滿漢者皆係臆度之辭實則宮保前上組織新内閣一摺京中贊成者少反對者多兩宮頗爲躊躇故召宮保面詢機要並召張督會同叅議以期共襄大舉是以袁一入京便與張督同入軍機蓋今日之軍機卽將來之新内閣 
 
 

Page 4

 
 
也吾輩可拭目而觀新猷矣 
　　又聞袁張二人向來宗旨不同此次同贊樞密咸疑日後必有衝突乃袁宮保近語人曰予此次入京惟以組織新内閣爲已任無所謂宗旨無所謂意見苟其有益新章有補國家者皆當吾和吾是斷不畏人議論云云據是以觀宮保之心坦然日可共白張中堂亦老成人豈有肯挾私意而破壞大局者烏虖大厦將傾燕雀猶紛爭於幕上是豈一二赫赫大臣之所爲哉今而後可毌慮 
　　聞二十二日袁慰帥至京某邸奉諭迎接慰勞甚至旋在軍機處公所落座宮保提及各國環伺匪黨叢生大局阽危深可憂慮某邸執宮保之手曰時勢如此君意云何宮保曰惟有誓死報國而已某邸聞言竟至泣數行下嗟夫新亭之亦何補於天下事哉 
　　張相國兩辭軍機均奉温旨慰勉而又七奉電旨敦促來京乃猶逗遛鄂中徘徊不發聞有某侍御以彊臣抗旨大有唐時藩鎭尾大不掉之槪擬卽具摺奏參該御史亦矯矯者哉 
　　山東巡撫楊士驤升任直督係袁慰帥力保外間久有是説惟以翩翩詩酒之才驟膺大任宦海中人頗有慮其不能勝任者現聞京師傳言袁張二督組織新内閣後仍須出任彊圻决不常留京畿則楊之攝權督篆或係暫時之舉耳草野之臣正又何用鰓鰓過慮耶 
　　俾侍御奏請速訂報律一摺業經民政部編定入奏聞其内容仍不外宮禁大事不許罔載國家要政苟無確實証據不許率登各條欵限制言論之自由可謂至嚴且密但不知施行領事裁判權之各口岸果能一律通行否此亦一疑難之問題也 
　　政府議及現在會議政務處已經改併内閣所有内閣各學士均應有與議之資格現擬奏明兩宮將内閣學士一律加會議大臣銜以期名實相符藉收實效雖然一爲内閣學士而卽有與議之資格則又何實效之有 
　　民政部尙書肅邸於官員吸食鴉片最爲深惡痛恨現以禁期限滿擬先從本部所屬廳司各處認眞稽查以期禁絶昨已飭由承政廳箚行内外廳丞速將調查禁戒實在情形呈具甘結如有尙未戒淨者亦當據實聲明期限不准視爲具文云云渡苦海而登彼岸各廳員亦何樂不爲哉緊要新聞 
[岑雲帥確有復用消息北京]  
　　近聞岑雲帥有復用消息因兩宮之意以疆臣中堪勝艱鉅者實不多覯惟岑爲傑出之材故欲再行起用又聞岑開缺原因中傷於南省某督居多某督密摺中有暗通康梁主謀撤簾八字最爲太后所忌遂有開缺之諭今太后漸知此言之不確故擬復行起用云（序） 
[新簡駐日李使請訓出京北京]  
　　李柳溪星使於前月二十七日請訓卽於日杪出京其所奏派之隨員一等叅贊盧君係前任楊星使所派之參贊二等叅贊張昶雲煜全係西洋留學生一等書記程某二等書記李家驁係星使之弟（酉） 
　　又聞李星使因兼任留學生監督宜各事形繁劇商准外務部擬調學部主事現充大學堂敎務提調張彥雲大令租廉爲使館頭等參贊兼充留學生副監督並調日本前留學生現充大學堂化學助敎周荃生君培炳爲使館頭等書記官兼稽查各省留學生學務事宜又調内閣中書現充大學堂文案官夏履平中翰循坦爲隨員委充使館文案官其餘范王政源濂及大學堂醫官劉君均隨節前往（申） 
[張中丞未能卽赴江蘇新任杭州]  
　　浙撫張筱帥於上月二十四日因病具摺奏請賞假一個月茲奉上諭調授江蘇故筱帥蒞新之期需俟批摺到後再定並聞筱帥來蘇遲早又須視江蘇紳學界之有無動靜始定行止云。（齊） 
[御前大臣不拘滿漢簡派北京]  
　　聞政府王大臣前日在朗潤園集議御前大臣一差隨侍聖駕有隨時備兩宮顧問之責任今肅邸澤公皆身兼部務不遑兼顧嗣後此缺擬一槪不准兼差以備兩宮埀詢並不拘滿漢一律奏請簡派云（寅） 
[聯張兩大臣分任西藏交涉北京]  
　　外務部各大臣近議西藏交涉緊要措置稍涉失宜不惟利權外溢且招各國責言爰卽照會聯大臣將整頓藏事及沿邊交涉由聯張兩大臣分任其事以專責成惟以他國數十年注視之地而以不諳交涉之兩大臣分任之不知果能有裨藏事否（未） 
[袁宮保對於巡視華僑之意見北京]  
　　日昨前往南洋宣慰華僑之楊大臣士琦面謁袁宮保商議勸慰事宜宮保諭將朝廷現在議行各政及奉旨實行立憲緣由一一布告華商並將歷次革命起事均經官軍痛勦解散情形面告該商會總協理并出示通衢俾人人共曉該僑等遠處重洋于祖國情事不免傳聞失實均官明告以堅其内向之心云云議約兩小時之久侍郎始退（丑） 
 
 

Page 5

 
 
[俄人援例亦獲森林利權奉天]  
　　俄人因東三省森林利權日人大有所獲未免埀涎特向外務部交涉援例要求等情已紀本報現聞俄外部已照會吉林交涉局聲稱自哈埠至王道家子細路附近一帶之林木已由駐京俄使與中國政府商妥授俄人以採伐權利因此日内俄人將實行採伐云（未） 
[東淸鐵路又將出賣之傳聞奉天]  
　　傳聞俄國政府與東淸鐵路中人以哈爾濱至寛城子一百二十英里之鐵路於經理上頗多不便擬出賣與日本南滿公司前者日俄兩國寛城子車站劃境委員會議時亦曾提及甚表同意此事是否實行雖難逆料而要有注意之價值云（未） 
[粤督密告各督撫嚴防匪黨原電廣東]  
　　據巡警總局禀稱旅美華僑鍾英由香港函稱六月間由南非洲附輪回粤見船中有裝載廣東人華工五百人又有山東順天人一千七百餘人據滬人馬德勇探此情形其中有匪徒混跡帶有快鎗六百枝鎗彈三萬粒均搭乘喜魯波輪船山東人乘坐統艙頭上均用紅箍花邊口中暗號甚多在船上鎗傷三人該匪由香港登岸四散聞望山東濟南南下惟鍾英住江門上步街新會縣人生長美洲此次由南非洲回華等情請飭屬嚴防以弭隠患（必） 
[紹紳請究同仁學校被毁事紹興]  
　　紹興同仁學堂前因陳道輕信匿名揭帖率將學堂毁壞并將校董敎員來賓齋夫等八人拿住又毁壞校具多件已誌前報茲悉該校創辦人盧洪昶回紹後訪查毁學之事由於差役挾嫌現特具禀浙撫略謂同仁之被揭帖在革除差役陋規改抽戲捐充作常年經費差役因之懷恨陳道接見揭帖遽往搜查原無不可旣查之後明知無可疑惑但能當塲安慰數言卽可息拿何至再遣兵役至校董之家重復查抄查後仍無可疑之據應卽釋放所拿之人乃校董等一再苦求免至公堂尙必欲帶至府署吊繫凉棚如此舉動觀者皆謂於情於法皆屬不得其平茲者同仁學堂已將被毁各件添修完備准於七月二十日開校照常督課此次起釁多由蠧役造成如差役吳元卽吳興又卽馬豪今改名毛燦以及棕棚阿有向充東房之小有黄梁子阿林樓　昇等五人皆釀禍作惡之尤不能不加以嚴辦用敢禀懇大人札飭紹興府究其誣良之罪嚴行懲治并出示曉諭切實保護以安學校云云（士） 
淞滬要聞 
[督撫允准奏留廨員]  
　　上海公共租界會審廨員關絅之太守爲東督徐菊帥奏調旋由江督電商東督暫准留辦兩月均詳前報茲滬道瑞觀察以關太守瞬届期滿卽欲赴東惟廨員一差難得其人因禀商江督蘇撫援照北洋成案具摺奏留聞已邀兩帥允准日内卽須附奏矣（其） 
[張叅議援例駐滬]  
　　新調郵傳部參議張菊生君屢次由部電促迄未起程現聞張君决計暫不赴京擬援前商部參議楊可城侍郎之例駐紥上海云（極） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史弓矢斯張 
要件 
[慶親王等奏定憲政編查館辦事章程（續）]  
　　第八條本館設總核二員稽核各項奏咨文牘及官報事件 
　　第九條本館設庶務處一所專司收發文書欵項出入及各項雜務庶務設總辦一員商承提調督率本處委員辦理一切庶務 
　　第十條本館設譯書處一所凡各國書籍爲調查所必需者應精選譯才陸續繙譯其員數多寡　足備用不必豫定 
　　另設圖書處一所收儲中外圖籍設收掌二員專司其事 
　　第十一條本館有統一全國法制之責除法典草案應由法律館奏交本館考核外如各部院各省法制有應修改及增訂者得隨時咨明該管衙門辦理或會同起草或由該管衙門起草咨送本館考核臨時酌定 
　　所有統計事項應由各部院各省就其主管事務派定專員按照本館頒定格式詳細列表隨時咨報本館彙齊詳核編列總表以昭畫一 
　　第十二條本館調查及編訂之件應　時發刋報告書或月刋或季刋臨時酌定 
　　第十三條本館調查各件關係重要得隨時派員分赴各國各省實地考察並得隨時咨商各國出使大臣及各省督撫代爲調查一切 
　　第十四條本館擬訂及考核之件除法典及重大事項應由資政院議决外其餘各件呈由軍機大臣閲定卽奏準施行 
　　第十五條奏明附設之官報局應設局長一人綜理原奏所定之編輯校對印刷發行四項事宜並酌定辦事人員分任責成由局長商承提調督飭辦理 
　　第十六條以上各條臚舉綱要其尙有未盡事宜應隨時酌定奏明辦理 
　　再臣館現謀法制統一辦法應自改設之日起遇有各衙門各省奏定章程規則均請敕交臣館覆加考核然後奏請施行外省改革官制伊始尤易參差不齊其應由各部另訂職掌各條亦須有一彙總之地始足以收整齊畫一之功併應由臣館核議至前議直省官制所有直隷州廳暨各州縣佐治員缺考取委用章程原請由考察政治館會同各部議訂者應一併請由臣館接續辦理俾期周密而免紛歧謹附片具陳伏乞聖鑒謹奏（完） 
分類新聞 
政界 
[法部預保裁判人才北京]  
　　法部尙書戴鴻慈等前日具奏預保堪任京師高等審判廳廳丞檢察廳檢察長地方審判廳廳丞人員請旨記名計江蘇道監察御史史履晋法部都事司郎中奎綿法部審錄司郎中魏聯魁均堪勝高等審判廳廳丞之任法部承政廳叅事麥鴻鈞陸軍部郎中李焜瀛軍機處存記道嚴璩均堪勝高等檢察長之任法部舉叙司郎中續昶給事中王金鎔法部宥恤司郎中成允法部承政廳參事徐謙法部制勘司郎中劉嘉斌法部典獄司郎中連培型均堪勝地方審判廳廳丞之任（工） 
[度支部催解浙省截漕杭州]  
　　浙省本年米缺價昂民不聊生當經張撫奏准留漕米十萬石分撥各屬平糶俟秋後買還補運在案現奉度支部咨催謂該省奏留平糶漕米連正耗共有十一萬六百六十餘石現在已届秋收應卽赶緊遵照前議選購乾潔好米如數買補運還不得短欠以重正供云（比） 
[示諭規復米捐長沙]  
　　兩湖籌賑糶米捐局原定每出口米一石 
 
 

Page 11

 
 
捐錢四百文穀一石捐錢二百文前年因事變通由湘紳張雨珊觀察禀請酌减照收入成批准照辦在案去歲湘省大水各屬歉收遂於冬間由湘撫通飭各關示諭禁止穀米出口該局亦卽停辦現因弛禁在即該糶米捐局已於日昨示諭凡運穀米出口者應照原定數目每米一石仍捐四百文穀一石捐二百文以符定章而昭一律（亦） 
[查明膏店給照收捐鎭江]  
　　鎭江各烟館自遵限閉歇後所有改設之膏店尙未起捐現由省憲札飭丹徒縣宗加彌大令派令書役挨户淸查以便給照起捐（射） 
[示禁江北難民南下南京]  
　　江督端午帥因徐海淮安各屬民人往往於秋收後結隊南來强討滋擾特派委員前往淸江一帶預爲堵截已誌前報茲復撰韻示札發財政局飭匠刋印以憑飭發張貼示稿錄下去年江北天災逃荒人者南來實在饑寒可憐散給錢米送回今年江北豐收不可僥倖再求決無錢米散給你們休起念頭家中收有糧食何必在外飄流董保户長開導不許再出外游州縣嚴行禁止委員一體截留倘再成羣出外勾結流氓爲害沿門强討惡索鬧得人不安泰莫説年年習慣定要辦罪不貸拿問領頭的人並將同行押解董保約朿不明户長勸阻不誠都要分别懲罰你們罪更不輕特出白話曉諭各人看淸懔遵（商） 
[李護督捐欵賑災武昌]  
　　護督李少東方伯近接京中滇省官紳� 
告災公啓特慨捐銀三千金尅日匯滇振濟災民（讀）� 
[札發紳董解訟章程揚州]  
　　揚府近奉蘇撫陳中丞札開據巡警局籌備科兼仕學館講員知縣陳維藻禀呈所擬紳董解訟章程核與銅山縣袁令禀設息訟公所辦法大致相同自應抄章通飭各就地方情形妥籌辦理等因太守當卽轉飭江甘兩縣照會城鄉紳董妥議核辦（午） 
[疏通江水之計劃紹興]  
　　紹興西江塘爲山會蕭三縣之保障近因屢次坍决故地方紳士議由對江水勢最急之區開一河道以便疏通現已由官紳集議數次不日卽順察勘地勢籌欵興工矣（如） 
交涉 
[廈防廳辦理外交之失敗福州]  
　　福建厦防廳鈕庚生司馬派差往榕林書院捉賭誤拿英國敎民等情已誌前報近聞此事英領事以誤拿敎民猶可原諒乃旣聲言入敎益加凌辱殊屬謬妄意欲遽興問罪之師雖經挽出多人關説亦難轉圜現得厦門道出爲調停著令鈕司馬賠罰一萬一千元爲醫藥之費議定之日隨付五千元尙有六千元限月内交淸昨厦門道已禀請閩督於各縣應解欵項内先行借給以淸交涉未知能邀准否（主） 
[責成營汛警員妥保敎堂江西]  
　　江西吉水縣前奉撫憲札飭禁止傳習神拳曾誌本報茲悉該縣將遵辦情形詳奉瑞中丞批示云此等棍徒傳習神拳最爲地方之害旣經該縣分别示禁驅逐必須禁絶凈盡方免後患仰布按兩司會同營務處轉飭營汛及警察委員督飭紳董兵役人等嚴密查拿首犯務獲懲辦一面將境内敎堂實力保護倘敢鬆縱致使匪徒潛匿境内貽害地方定將該管官從嚴叅辦（希） 
[諭禁窮民誤應招工揚州]  
　　江甘兩縣日昨接奉揚州府准省憲札開略謂智利國現招華工據南美洲僑商勞大魁等電稱該國招去華工虐待已達極點切勿再爲所誘云云袁陳兩大令因卽出示曉諭勿爲無賴工頭煽惑並令窮民另圖生業（方） 
軍界 
[粤匪未盡之奏報廣東]  
　　前日樞府據護粤督胡湘林電稱欽廉一帶匪勢雖已平靜然餘孽尙多三五成羣出沒靡常到處滋事等語當經抄錄原電奏呈御覽（子） 
[請禁防兵包攬釐税安慶]  
　　安省鳳陽關道玉觀察日前具禀撫轅略謂皖北駐防巡防新軍第二旗現由亳州檄調回省沿途經該旗管帶張春元嚴加約朿尙毌擾掠情事詎料該勇丁等私中包攬客貨關卡查看竟敢恃衆阻攔深恐釀成禍端請予通飭各軍營旂以後調防回防之弁勇人等於前項包厘情事一律嚴禁以免漏税而裕餉需云云（孔） 
[詳請給發鎗砲運費安慶]  
　　皖省督練公所日前具詳撫憲略謂據上海逸信洋行開報由滬轉運鎗炮等費共計規銀一千四百兩零四錢八分請飭由藩司如數核解以資轉給已奉馮中丞轉飭藩司照數開放（周） 
[綏靖鎭因老撤任武昌]  
　　湖南綏靖鎭記名提督陳海鵬軍門年老龍鍾於軍　每多廢弛當由湘撫岑堯帥咨請鄂督將該鎭軍調省察看所遺篆務委現帶湖南巡防隊記名提督梁軍門國楨升署（近） 
[電咨緩撤駐防營隊安慶]  
　　皖省靈壁縣巨匪李化莛雖已正法其黨羽近復散布城鄉各鎭圖謀不軌現由該縣具詳撫台請　飭壽春鎭將所在駐防營隊暫緩撤回以資鎭守馮中丞已電咨壽春鎭陶鎭軍准緩裁撤矣（周） 
[蔭協領撤任之原因錢江]  
　　鎭郡京口駐防八旂右翼協領蔭濃縱子行兇由副都統奎仲連統制查明確實詳請叅辦曾紀前報現奉江寗將軍淸秋圃留守飭將該協領先行撤任聽候嚴叅所遺員缺已另委佐領文奎署理矣（御） 
[標統易委武昌]  
　　鄂軍第三十二標標統白壽銘太守現奉鄂督委充陸軍小學提調遺差由第八鎭張統制札委兵備處二等叅議藍君天蔚前往接充（讀） 
學務 
[飭送專科遊學畢業生鎭江]  
　　鎭江府近奉提學使電開准學部電咨今歲考試專門科畢業遊學生限八月二十前咨送到京如有合格者速將各生姓名學科查明電復等因承瑞卿太守當卽移飭各縣傳知學界中人一律照辦（射） 
[批查阻撓族學南昌]  
　　袁州府萬載縣屬巢某阻撓族學擊毁學 
 
 

Page 12

 
 
堂并毆辱敎員一案現由日本留學生巢廣源由東京郵禀提學使請爲查辦當奉批示云此案旣經該生等禀請袁州府查明究辦仰候批行該府確切查明提案嚴行究辦以警刁風而維學務（希） 
[札委存古學堂文學敎員武昌]  
　　湖北存古學堂現已開學各科敎員均由張中堂分别札派昨又委候補道宋育仁觀察爲總文學敎員以資表率（讀） 
[敎育會禀准立案鎭江]  
　　泰州胡刺史維藩近將該州舊有學會改爲敎育會學務公所改爲勸學所并公舉劉紳法曾王紳貽年爲敎育會正副會長及議員十二人會員四十一人書記會計各一員勸學所視學兼總董委王君思九王君錫九二員充任等情禀奉蘇撫陳中丞批准立案（賢） 
[札催組織敎育會揚州]  
　　揚屬興化縣敎育會前經提學司札催創辦嗣因提倡乏人迄未成立現提學使又札飭該縣趕緊會同商學兩界選舉公正紳董勒限開辦務須實力奉行以期敎育進步仍將籌辦章程詳送核奪（言） 
[批駁禀控樹黨呑欵湖南]  
　　湘省零陵縣生員祝長盛與該縣王紳德安因事衝突曾被王紳之子率帶多人將祝扭禀到縣收押現由祝生具禀提學司當奉批示云　紳德安果有樹黨呑公各情事一郡之大豈皆忍隠不言　獨爾一人向其理論且爾果聯名赴縣具呈王德安自應引咎不遑何反縱其子與楊紹權等帶領多人夥同縣差並手執刀砲扭爾送縣該縣又何致不究問明白輒卽將爾收押其中顯有别情姑仰永放府查明禀復核奪（亦） 
實業 
[學部工業學堂之闊大北京]  
　　學部創辦之工業學堂房舍工程將次告竣各科敎員亦已聘到擬於八月間卽當招考學額限三百名畢業限二年所有諸生房膳費以及操衣學費等項均歸本堂官費供給然各生皆不得無故退學以資造就云（未） 
[批准請尖鹽售價揚州]  
　　淮運司趙渭卿都轉前據西皖運商禀請酌加尖鹽售價轉詳　督當奉批示云查西皖兩岸需鹽配運前據該司以棧存和鹽無多請暫配頂梁三成原爲移緩就急之計一俟和鹽暢旺仍當照章配銷茲據該商等禀以頂梁牌價貴於和鹽到岸出售商本有虧擬請照加牌價六十五文以顧商本等語旣據該司局往返咨商爲數無多應准照辦一俟抵配頂梁售竣仍照向章配派和鹽不得稍有紊亂至西局所請另作一輪係爲劃淸界限起見並准照辦仰卽移行遵照（止） 
[禀復另擇營房地基江西]  
　　贛省議造常備各軍營房當經營務委員赴順化門外大敎廠查勘繪圖在案茲由工程委員勘明順化門外不甚相宜且大敎廠地基尙不足兩標步隊營址至於馬砲工輕各營地基又須掘起民間墳墓一萬餘堟方敷建造殊覺事非易舉查有牛行地方當九南瑞寗水陸要衝最佔形勢惜地形太低塡築需時惟白馬廟地勢頗高又無墳堟實當饒廣撫建衝要爲兵家必爭之地業已繪圖禀復督練公所轉詳撫憲核示矣（雲） 
[京口駐防之恐慌鎭江]  
　　京口駐防聞端午帥奏請裁撤常鎭道亦深表同情深慮見諸實施恐慌殊甚聞竟有因此寝食不安者若輩坐食已久無所事事一經裁撤便失所恃未始不足以鼓其進取之心而動其謀生之念也（小） 
[電催赶運淮鹽揚州]  
　　江西督銷淮鹽局胡觀察近日電致運司略謂省岸存鹽僅敷八月銷售吉安碱片脱擋在卽辛春亦已開辦務飭該商從速赶運趙都轉接電後當卽札飭淮南局轉諭各商迅速掣運以濟銷巿（言） 
[派兵巡閲防營安慶]  
　　淮北威靖軍統領胥軍門日前禀陳皖撫擬選步隊兵四五十名馬隊兵二十餘名前赴渦蒙宿亳一帶查閲出防各營將弁勤惰以重防務而戒廢弛（孔） 
雜記 
[小輪撞損鹽船之糾葛揚州]  
　　淮南塲商公寶豐鹽船日前在宜陵地方被大達公司小輪撞損特具禀運司請飭查辦當奉趙都轉批示云查此案現經張殿撰來電謂大達小輪經過宜陵放汽緩車過橋與鹽船相遇水急不及停車更被鹽船水底關纜兜絆避讓不開難施人力應按行輪專章辦理而鹽船竟鎖小輪並不受護救尤與定章有背除電請鎭江關派員查勘裁判外卽請飭縣會同勘辦等因核與該商所禀情節各執仰候札飭江都縣前往查明詳覆核辦（論） 
[批斥不准設園演戲揚州]  
　　揚州職員楊鵬飛日前具禀運司略謂擬於城内開設大木人戲園專准關閉烟館之貧民入園售物俾失業之徒藉可謀生不致流爲盜匪等語當奉趙都轉批示云據禀在城内開演大木人戲仍於戲資中酌提二成撥充巡　經費請爲保護等情查現當歲歉之後民間應各務實業以闢財源至閉歇各烟户窮民已由本司籌設工藝所儘可報名入所習業無慮力絀謀生似此耗財廢事無益之舉斷不准行著卽遵照（言） 
[中途被盜駭聞安慶]  
　　皖北廬州府土商劉鑽卿於上月中携帶銀數千兩前赴頴亳一帶購辦烟土乃行途未離州境忽爲盜匪多人攔刦一空幸未傷及人命該土商當卽奔回禀由該府飭捕追緝務獲究辦 
[編歌譏諷學界紹興]  
　　近有自稱若耶叟者編成黨人歌一篇郵寄各處大致以杭州拆貢院紹興拆試院等事譏剌學界中人於此可見黄運藩之請復科舉亦未始無賛成之人云（正） 
[新老票商風潮將息揚州]  
　　淮南新票鹽商因不願攤捐報劾公借銀兩屢與老商衝突迭紀本報茲悉由淮南總局黎分轉出爲調停謂報効公借兩欵已經趙都轉詳請督憲奏咨定案無可挽回祇得俟將來給奬時或可與老商稍行區别以示體恤現新商雖未經認可大約不致再起風潮矣（論） 
[禁烟局收買烟具紹興]  
　　越郡禁烟已於七月初十日一律歇業現經巡警局及社員分頭調查計半月之内已收買烟槍二千餘枝燈盤等物甚多卽就大善寺内當衆焚燬矣（正） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[寫情小説幻邦奇遇錄）[  （美國企格林原著）] ] 七 
　　言至此。以目斜睇報時鐘。讀言曰。旣如是。復越一小時。當啓行矣。言畢。二人默然相對。少焉。敦企又言曰。旣而思之。則艇中之約彼固猶是所設之計耳。該舟旣泊於黑特生之中央離岸必有數碼之遠君旣入艇。彼或速其駕駛之力。向外而馳。至是而偵人之人。不幾反待人之偵乎。顧奇函之來。猶能藉奇鳥以通之。君雖廣交。其如函之無自達何。事須三思。方無後慮。尼卡忒笑曰。余之允如所請。非貿然已。也蓋余涉世久。觀人之道。頗有心得。每能察其外以知其中。人固有貌與心違。以貌取人。而失其眞者。然終不逃余之明鑑也。以余觀於利富賴。勇而有謀。直而無詐。决非誑人者流。非然者。余豈甘墮其計而不自知我。 
[第三章]  
　　敦企見尼志已决。亦不復與之辨。第曰企克而在。會當與之抑其疑。顧自晨間出。迄今未歸殊恨事也。尼卡忒曰。吾亦甚盼望之。敦企引首他顧。復曰。企克他雖出猶有絶妙之輔在。君曷與計之。尼卡忒曰。汝之意固指密司克利斯而言乎。敦企曰然。克利斯之爲人靈敏絶倫。隨所見而有感於心。刻距所約之際。猶有一小時。與其靜俟於此。虚度一小時之光陰。莫若至而與之談。或有特别之心得。爲我所見不到此者乎。尼卡忒點首稱是。因起立謂敦企曰。我今訪之。我去而後。爾亦不必待於此。祇須四時之際。取齊於一百五十號街爾其勿悞。言畢。呼約瑟入。與俱至克利斯之室方逾閾。見克利斯鼻架金絲。偃臥於安樂椅中。乃至而握其手。克利斯亦起而歡迎之。寒暄旣畢。尼卡忒逕出奇函授謂。之曰其細閲之。 
國外新聞 
[日俄商務漁業條約批准]  
　　初一日東京電云日俄商務漁業條約定於明日交換約内條欵當於本星期三宣佈 
[神户火災]  
　　三十日神户電云禮和洋行棧及其營業部屋宇實爲神户埠宏大之建築今晨忽失愼該行棧等全然被燬有提來康公司之棧房一所亦被殃及初一日東京電云昨晨神户禮和洋行失火焚去棧房兩所洋行事務所一區及燬提來康洋行貨棧一所此次被燬者約值日洋一百萬元之譜 
[探險家無恙]  
　　初一日倫敦電云前紀某船駛赴北冰洋探險朱其下落其船主米開而孫及美國物理學家某氏恐亦死於絶域云云茲得亞拉司卡海電謂該船主米開而孫已於前月廿八日平安歸來矣 
[鐵道托辣斯問題]  
　　三十日紐約電云美國皇家大律師現重行部署一切且將竭盡智能以交涉各種反對鐵道之案件 
[美國火車肇禍]  
　　三十日紐約電云美國芝加哥及米内波里快車於明乃沙他省之馬律斯村損壤搭客死者十一人傷七人 
[比國罷工風潮已平]  
　　三十日倫敦電云比國恩推廻浦埠船塢工人罷工滋擾昨晚已安靖如常 
[日艦在意國之交際]  
　　三十日倫敦電云奥國海軍總司令官蒙古利大將請日本巡洋艦之伊集院大將及隨員至拉克賚兵艦上飲宴意國斯得芬大公爵親往日隊波筑號會見伊集院大將當蒙大將備宴欵之 
[英國工人暴動又誌]  
　　三十日倫敦電云美國貝林亨之巿尹　言必力護亞洲人民所有廠中之位置仍復與印度人司作且擔任保護之責但若輩經此暴舉中心惶怖相率取其所應得之金而前往萬古武埠矣 
[美國貿易報告]  
　　初一日倫敦電云西人月份美國輸出所值共計三十七兆三十五萬五千零四十四磅輸入所值共計四十九兆二十九萬六千五百八十五磅揆之前此之數則輸出增加三百八十六萬二千四百三十磅輸入增加四十萬七千四百八十八磅其所增加尤巨者在於棉花一項約居五十萬磅之數云 
[摩人求和之詐謀]  
　　初一日倫敦電云摩國克蕯孛朗卡來電謂有摩國某土族聲請暫行休戰以便議和云云法國大將　魯特限其於今日降服後再論據人言摩人此舉欲藉此乘時而動云以上譯字林報 
[摩洛哥警察問題]  
　　三十日栢林電云法國政府謂摩洛哥舉辦警察不當用土人須暫以法人或西班牙人充任業經通牒各國惟尙未得復音 
[荷蘭税務更改]  
　　三十日栢林電云近聞荷蘭政府將廢除糖税而增蘇瑪枚拉島烟草之出口税並定一通常入口税云 
[摩洛哥議設審判法廷]  
　　法文報云摩洛哥之丹其亞埠來電稱此間各國使館將採納甘白斯之議設立裁判廨以審判叛亂黨人事件 
[大雪爲災]  
　　法文報云南美智利國聖帝哀古來電謂近日巨大之雪塊自山頂下墜致將郡格爾税關壓毁並壓死五十餘人以上譯文匯報 
本埠新聞 
[滬道返申確期]  
　　道轅昨晚又接金陵來電云觀察已於初一日乘鈞和兵輪下駛准初三日到申旋奉内諭著辦差人等預在大王廟碼頭伺候迎接（車） 
[殺人放火案仍未訊結]  
　　源盛皮箱店小主張毛毛於砍斃蔡福 
 
 

Page 19

 
 
生一案始終　賴前日經本縣新委襄　李明府復訊仍一昧刁諉跪鏈一時之久判還押再審（車） 
[新任粤督閲視局廠]  
　　新任兩廣總督張安帥昨中南北洋海軍總統蕯鎭冰軍門會同江南製造局總辦張弢樓觀察請至鐵廠閲視工程及船塢情形並設筵欵待（永） 
[會議諮議局事宜]  
　　總工程局前奉滬道照會設立諮議局爲預備立憲基礎而局董李平書明府亦接奉蘇撫陳筱帥電諭飭赴外洋考察地方自治以資考鏡垷李君定期初八日在局邀集各業董商議設局宗旨以備出洋考察時有所取舍云（永） 
[嚴禁匠役招搖需索]  
　　製造局張總辦訪知局中工役人等往往在外冒名公務廳弁勇向店鋪小販人等强賒硬買殊與局中體制有碍卽出示諭禁並諭提調赶卽傳知該匠等切勿輕妄自取咎戾一經察出惟有送交巡局及至訊明實情送縣嚴辦不稍寛貸云云（夜） 
[滬道批飭貼還遷費]  
　　職商協豐等公禀滬道略稱裕豐米行被金文忠賄通錢子薄隠戤洋人謀挖店基請照會法領商阻越界押遷等語昨奉瑞觀察批示云此案現奉督憲電諭飭查本道察核情形金光照旣愿抵租而立契不允若照華界俗例房主迫遷貼還遷費辦法較爲穏當仰法會審委員聶丞妥商會審西官和平辦理毌任纏訟（敬） 
[呈繳呑沒地價]  
　　著名地販趙發茂呑沒楊官地價銀一千餘兩由商會移請公共公廨飭提在案趙得悉後卽令伊妻徐氏投廨繳銀六百五十兩昨奉讞員關太守將繳銀飭差移送商會一面仍候嚴提趙發茂到案嚴追（莊） 
[請賠人壽保險銀]  
　　紅帮成衣匠姚掌寶近向廣東路永年人壽公司保人險銀五千兩詎爲日無幾姚忽患疫身故其妻向該公司領取銀兩該公司洋人以保費未付姚已身死不允付銀前日姚妻某氏以此項保費已於上月十八日付淸投駐滬美按察司署控請追賠卽經按察司傳諭候查明原被實在情由再核（莊） 
[研訊盗犯]  
　　曹家渡永茂磨坊前被盜匪劫去銀洋銅角并刀傷事主王田發曁店夥學徒等四人經鄰右帮同擒獲盜匪丁恒倉一名解縣訊究丁始狡賴繼用嚴刑供出同黨俞立堂等數名大令卽飭捕頭徐文前往將俞擒獲於昨解訊（哲） 
[遣散團防勇丁]  
　　閘北團防局董事徐君已於昨日遣散團丁將局收閉並赴道縣禀知（莊） 
[懲處不法巡士]  
　　總工程局巡士閔嵩山近因在局與同伴口角逞凶並不受警務長訓示遂奉局董請警務長革去卯名發交裁判所押繳學費（永） 
[拘究抛棄屍棺]  
　　昨有扛夫林二舁楊天西家之屍棺抛棄閘北周鶴鳴地工爲該圖地保查見以其違禁拘入警察局由巡官諭令管押候傳周鶴鳴到案訊究（莊） 
[印人互毆]  
　　新閘捕房八十號印捕昨日不知何故被八十二號印捕毆傷邀同見證木工姚瑞生禀明捕頭解送英領事署訊辦（莊） 
[上海官事]  
　　江南提台劉華軒軍門昨晨由松扺滬午後赴蘇公幹新授湖南藩司吳福茨方伯前晚由申乘輪先回鎭江原藉再行履新湖南候補　黄　枮前晚由滬乘江裕輪船返江西珂里農工商部郎中王慶甲由申乘輪　　和原籍水利局委員崔鴻翥到道禀銷病假巡檢陳德修到道禀見（厘） 
訟案 
[上海縣案]  
　　沈阿林用迷藥灌醉妓傭小喬攫去金戒四只金環鍍金鐲各一對供由何小二誘賭騙物等情昨日將何提到質審襄讞李明府訊之何供小喬被攫金戒等物託小的報捕將沈拘獲解案挾恨　誣小喬供并不賭博與何亦不認識喝將沈責一百板還押小喬退候追物給領何小二在法界另犯别案准交來探帶往公堂質審○北新涇鄉人　會將彈壓縣差并巡防局員吳二尹毆辱一案奉李大令親提該差林榮訊稱鄉民人衆勢蠻且有棍徒挑唆違禁逞兇大令謂終係爾泒往之夥辦理不善所致判該差與王阿四因傷寛免副役張和秀責五百板陸阿炳責二百板叱退○僧人禪修前在鎭江及本埠迭犯窩贓通匪拆梢等事奉江督通飭緝拿今由巡警總辦汪觀察拘解到縣訊不承認且改留學生裝束判釘繚押候詳辦○閘北巡警局解私開烟燈之季汝金到縣判枷號頭門一月期滿遞解阜寕縣交保管束烟槍一支當堂劈毁（車） 
[總工程局紀事]  
　　倪公館遣丁莫和送家丁湯二及婢女阿狗至案禀稱湯暗誘圖姦請爲嚴辦孫明府訊之該婢供年十一歲被湯調笑是實判湯戒責二百下發押改過局三月○德發洋行主前送竊取客籐之駁船夥張阿毛奉訊押候補提船主陸勝在案昨提陸到案判限一禮拜交到徐小泉訊究○西區送陳金泉在慶安里趙姓家竊取銅花瓶被夫阿福追獲入　送案判戒責二百下押三天○針科醫生傳金忠同朱某至毛家弄洗衣婦蔡林氏家串竊衣服十一件由氏追獲傅扭交巡士解案判戒責一百下交保贜給領○皮鞋司朱桂卿於七月間被同業沈邦相等携去牙扇銀表昨在途扭住送案訊供抵　判戒責四百下押候復訊○船夥施長川在某駁船上竊油篷两張被積竊　明安卽朱根生向之分肥口角由巡士解案判施戒責一百五十下押三天顧戒責三百下押三禮拜贓存局（永） 
[公共公廨早堂案]  
　　潮州人江錦順在英界帶鈎橋鷄鴨弄内向倪桂雲租賃巿屋两間名爲煮烟實則紏黨聚賭前晚爲捕房偵知派中西包探前往拘獲倪桂雲張阿二江阿三蔡振平廖阿榮江阿和羅大梅廖阿泉翁阿祥廖蘇子翁怡春廖光順林阿叔王阿六伍阿二何阿林陳良生江南明李阿炳等三十七名等情已誌前報昨由捕房將各賭徒並賭具解廨請究帮　寶子觀明府向倪研詰供訴租屋情形並不知有聚賭事求察明府以違章屬實商之英巴副領事判張阿二等十五名各罰洋十元充公王阿六等十二名各罰洋三元無力改押五天倪不應將將房租開賭判押捕房两禮拜開釋○粤妓唐寶玉與年九歲之金玉同在粤鴇何阿毛處賣娼不愿於昨投入濟良所送請訊究唐供除小女子一人外另有四五人求察訊之金玉供求恩典另有四五阿姊明府　何鴇堅供祗有唐金两人未便懸揣判唐發棲流所金發濟良所留養候示何鴇交官媒押候查明再行覆訊○全康洋貨號執事張如山拉韁壓斃勝家公司夥林永如一案捕房將張解訊奉判押候上海縣蒞驗在案昨由捕房續獲見証周根全王子和解訊判押候交妥保出外於下禮拜六提同張如山質訊再奪○過犯陳榮與金榮貴違章聚賭由捕解究判陳押两天俞係過犯枷示七天○王德勝在南京誘拐錢炳生之妻王氏來滬押在李沈氏雉妓院内賣娼前日妓在馬路見丈夫錢炳生行走喊救爭領之下由自稱法探夥計天福星富蘭亭等三四人將錢軋至法界恊泰烟間内　令出洋九十元允將王氏領囘錢遂報捕將王德勝李沈氏一併解　錢炳生供訴前情並稱在城内做鷄鴨生意求恩給領訊之李沈氏供並不賣娼祗開花烟間曾出身價洋一百元已付過六十元求察訊之王供求恩典與女妍識並不誘拐明府以錢所供不實且王不認誘拐判錢交保候訊王李押候查明再訊○妓女趙文周前經奔入濟良所奉中西官訊供判發所　配在案昨解到案並稱不愿在所判改發棲流女所擇配○周來順因妻子被甲乙两流氓姦佔復用藥水將周灌倒致身患毒瘡周卽投浦自盡由水包探救起於昨解究判送棲流所醫瘡一面補傳人証再訊○楊王氏與楊彩喜誘拐張才炳家男核經張於昨報捕解究明府口供係小矮子拉車送到等語判押候查明再訊○王保林誘拐湯永茂家六歲男孩報捕解究明府以人孩並獲判押西牢一年○周柏春揑造方單向趙桂生抵押洋元爲趙察知僞單報捕解究判押候函致上海縣查明再訊（根） 
[法租界公堂案]  
　　新開河鈞記堆貨棧失愼一案昨又集訊棧主鄭子雲仍延達具拿律師到堂伸辦旋據朱世恩稱陳裕記存棧之布係田僧記所押之物由小的經手因當 
 
 

Page 20

 
 
時售去之包不能如數故將紙打包充數並無别故聶司馬以此案重大須陳裕記自行來案　究旋由秦達卿莊榮炳萬松泉賴鑫昌等二十餘家投遞公禀聲明並無縱火情事遂判未與李倪一併還押補提陳裕記再訊鄭子云仍交原保○陳張氏前嫁曹家渡鄉人羅阿長爲妻後忽退婚今因張氏爲婢女月蘭與周士雲涉訟事遂串控張氏背夫捲逃經公堂查明實情提羅掌秀嚴訊在案昨又傳十二　地保王風亭到案問羅掌秀何以不到答已逃避又問爾與董事宋生亭等朦遞公禀究受周士雲賄賂若干答不敢實是宋董囑來作証求察判限三天令將两羅及前地保盛信卿到案訊辦○前報記馬陸氏宋陸氏拐林王氏十六歲養媳一案昨日解訊王氏稱去年三月爲鄰婦朱馬两姊妹將媳拐賣與南京某馬車行前日行信領回詎掯匿不面求究两氏稱該媳因不願嫁馬夫故示幾仍行走出不知何往求察判两氏還押再究○十二號包探偕朱掌林投稱朱前夜看戲囘至招商十二號棧門前被施阿五鮑寅初持刀搶去金戒皮夾洋元拘獲送究判各枷三日各押改過局二年○新北門河浜開泰衣莊失愼一案昨又傳齊人証再訊司馬以雖無放火情事然不愼之咎難辭判罰銀八百两求卹各家令退去再行示核（泉） 
[美租界捕房事]  
　　傭婦楊陳氏昨投捕房控稱在西華得路某屋被王惟揚强不遂行兇毆傷捕頭卽飭董包探查明究辦○百老匯路鴻興雜貨店油漆門面未領照曾由捕將該店主拘入諭令從速領照如延干咎○有恆路某粤妓家　晚被甲乙丙三俄人擊碎玻璃窗多扇由印捕一併拘獲押至昨晨解送該管領事署訊究○馬夫揚雙喜在婓倫路溜馬違章由捕拘獲訊明姓氏　釋候請單傳訊（西） 
來件 
[霍亂説]  
　　（日本博愛醫院長綿貫與三郎述門人陳繼武譯） 
　　夏秋以來南北各省霍亂疫疾蔓延甚劇因之近日各報章登載關於霍亂者不一其説或專論其症候或説明其預防或講求其治療有以見斯症之流行甚烈傳染甚速而人人皆思有以避防之消滅之也雖然盈篇累牘千百萬言胥庽中國千餘年來世守之成法家傳之秘方其能就科學的發明而討論之者殊不易覯鄙人不自揣其學之淺文之陋也敢就科學的發明之最淺近人人都解者略述一二以供大方家之參攷毌亦他山之石乎 
[霍亂之定義]  
　　鄙人竊以霍亂爲急行流行性之傳染病而下痢及嘔吐米泔汁様之液或生筋肉痙攣皮膚發靑紫色體温下降小便閉塞心力容虚脱之症也至推詳其病原則可分之爲二曰印度虎列拉（OHOLERFIXDICA）又名亞細虎列拉（CHO　ENAALA）曰歐洲虎列拉（CHOLERAROSLRSS） 
[印度虎列拉之原因]  
　　西歷一千八百八十三年因德國學術會之議决德人羅彼露德柯賀（R　BERTKOC）氏親赴埃及印度考察虎列拉之病原其結果發見一種之巴其露司（RACILUS）（黴菌一種）卽爲印度虎列拉之原因也此種黴菌存在患木症者之小腸内及吐瀉物中其形狀稍爲螺旋而彎曲體積較肺癆黴菌稍小若以浸油式之顯微鏡檢視之卽可見其自動 
[印度虎列拉之傳播]  
　　大凡虎列拉傳播恒基於病者之吐瀉物蓋吐瀉物於初吐瀉時其傳染力雖微弱然於空氣中黴菌之蕃殖極爲迅速又因空氣之流動（卽風吹）及蠅蚊等之媒介以致黴菌混於飲食物中而達於人之體内製造一種毒物以毒人之神經系統遂起本症甚或奪人之生命焉吁可畏矣 
[通信]  
　　统領蘇防巡警軍林都戎開武明幹有爲夙爲土台倚重駐防嘉靑兩縣交界之黄渡鎭自任事以來對於地方除暴安良不遺餘力黄渡爲蘇滬往來孔道春間搶米風潮至爲劇烈鄉民洶洶欲動幾成燎原之勢都戎親率健兒分投彈壓保仝甚衆地方賴以安靖紳商　庶歌誦功德幾於有口皆碑日内因製就萬民傘兩頂德政牌三對匾額一方由闔鎭紳耆衣冠鼓樂送至營中旋公讌於嘉界之存仁堂内以表歡忱如都戎者展其長才將爲國家建殊績豈第一鄉蒙福而已哉黄渡鎭紳民公啓 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
