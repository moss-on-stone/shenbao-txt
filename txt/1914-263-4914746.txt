# 1914 - 263 - 4914746

 

Page 1

 
 
   
 
 

Page 2

 
 
時評 
[國際攘爭（冷）]  
　　自延長漢治萍二事同時發生余即私謂二事之反對雖同而所反對之故則實相反反對延長者日人派反對之也反對漢治萍者反對日人派反對之也以情而論反對延長者决不反對漢冶萍反對漢治萍者决不反對延長今乃鑄二事一爐以時勢論之豈非可異之事哉 
　　雖然亦無可異也外人之反對與國人之反對截然不同也外人之反對者其事而國人之反對者其人也日文報紙反對延長决不反對漢冶萍英字報紙反對漢冶萍决不反對延長若國人者苟使張楊而不爲總長與局長則亦並延長漢冶萍而一無反對矣不然張楊與代表之談話旣發表而尚稱張楊爲關係人哉人方借我爲刀鋸百我乃自烹中國人之煩愚亦太可憐矣 
[命令]  
　　二月二十七日大總統命令直隸都　陸軍上將銜趙秉鈞器識深沈經猷宏遠持躬正直蒞事忠誠　此服官京外政聲卓著民國建立迭任内務總長國務總理直隸都督皆能克共厥職於保持京師治安防制各項亂黨迭著勤勞溯維改革之際危機四伏一髮千鈞深賴該督苦心毅力不辭艱險卒能以道德　干戈拯生靈於塗炭功在吾華允堪不朽近日因勞　疾時患　眩正深靡系乃竟不起披閱參謀長陸錦等電呈曷勝痛悼着照陸軍上將例從優予恤並給治喪銀一萬元派蔭昌前往致祭以示篤念元勳之意此令 
　　又令朱家寳另有任用派吳燾爲知事試騐主試員此令 
　　又令任命朱家寶爲直隸民政長兼署理直隸都督此令 
　　又令據上海鎭守　兼淞滬一帶接戰地域司令官鄭汝成呈稱近來淞滬一帶防維布置可保治安請宣布解嚴等語淞滬一帶地方准卽宣告解嚴所有淞滬一帶接戰地域司令官着即撤銷此令 
[專電]  
　　北京電有賀長雄又著一論題爲高等諮問會設立之理由及其組織權限略稱民主國法理人民對於憲法祇須有最後决定之權不必有起草之權今中國宜特設機關行之㈠國民對於憲法上之國論亟宜一定㈡宜利用舊派中之名宿組織高等諮問會使審議新派之憲法草案清通民意如日本往日之樞密院以伊籐公主持而網羅新舊之議論於一堂㈢此會職權宜令審議或解釋憲法條項曁其附屬法令之草案疑義而不能干涉施政此論中並定一官制大綱會員皆由總統特簡在兩總統以上爲全國最有名譽之職其職權細分六項余（訪員自稱）按略如日本樞密院制此等起草憲法之特别機關勢在必行前余通信題日國會蟬蛻已後者已具言之 
　　北京電孫武等復上書請查辦漢冶萍事而令關係人之張謇楊廷棟等廻避現英字報亦多倡反對而東字報則力駁東報等又極反對延長今日國際上攘爭忌姤以吾國爲中心之現象已昭著其破裂之日即吾國危解之日 
　　北京電袁總統之二公子克文自天津來電謂趙秉鈞因便結二十六晚吸鴉片不愈乃服瀉藥大瀉不止至次日十二時死參閱官中各電趙死似確無他因 
　　北京電朱家寳由津來電趙督近患怔忡忽發忽止二十六晚回河北仁壽里私宅精神尚好二十七早起忽頭昏眼暈延屈水秋徐德順等診治服藥罔效氣息漸微乃復電西醫王延年往診至九鐘脉已停王連射藥針兩次亦無效於一鐘病故 
　　開封電福公司因裁减工兵工人同時罷工一事前據駐廠苗提調電詳一是現經段總長電告駐京許代表就近迅向該公司總董磋商辦法和平了結並飭該管官吏隨時維持免致疎虞 
　　張家口電董文瀛在豐鎭地方勦匪得力已將餘匪殲滅無算其有一二零星小股他竄陜甘邊境已由張將軍電知各省都督恊勦 
　　張家口電庘倫近向各旗徵兵未知作何舉動 
　　南寧電拿獲黨人黄朝運江二二名立予鎗斃 
　　長沙電湯都督現派王用霖赴直隸順德一帶招募新兵特電請中央政府轉飭直督飭屬襄助兵額約三營之譜 
　　福州電李鎭守使厚基派馬營長開赴漳雲辦匪及禁烟裁兵事宜 
　　南京電于萬銘部兵在揚州東關福來館被王區官帶驚拘去現已電致省長交涉 
　　南京電沭陽添設軍事電線已經交通部允准 
　　南京電内務部致電省長各官褫職降等須經高等文官懲戒委員會審查方可施行 
[特約路透電]  
　　北京電袁總統命令宜稱政治會議已一　　致决議省議會已無存立之理故應全行解散各省一切行政嗣後悉由民政長擔負責任 
　　北京電袁總統以一等嘉禾章授予越南法總督以二等嘉禾章授予代理總督 
　　北京電　陸徵祥將任爲駐英公使以代劉玉麟 
　　北京電袁總統命令取消淞滬戒嚴令及警備區域司令一任 
　　漢口電京漢鐵路已照常開車 
[譯電]  
　　倫敦電英國統一黨領袖因政府不肯宣布愛爾蘭自治案内議改各節决定三月三號提出彈劾政府動議 
　　倫敦電據路透電社消息土耳其復向希臘提議請許以他島與易其哇斯及米底蘭二島希臘答稱列强所定計畫未便違之總之無論如何决不以二島仍屬土國云 
　　倫敦電希臘所得之土耳其新地愛批納斯近有人運動自治希臘首相現以極嚴厲之手段禁之主謀之某軍官雖出於某名族亦經革職且命拘捕自治政府之領袖 
　　華盛頓電威爾遜總統答人問外問謠傳墨總統烏曷太不准美國使館衛隊入境一事謂美國海軍大將以爲目下殊無派水兵登岸之必要卽以彼個人觀之墨西哥之亂非比曩者中國拳匪之變彼意按照萬國公法實不能派軍登墨西哥之岸　欲派軍必經墨國當道許可擅爲之恐不免激成戰爭耳 
　　華盛頓電今日有美員一人首途赴乞華華商　驗看英人彭湯氏屍身辦法維拉將軍允英美官員各兩人偕醫士一人會同騐之已備專車一輛載送各員 
　　華盛頓電美籍德人名費茄那者曾爲墨西哥官軍統領拘而絞殺今據國務卿白乃安君宣稱已向墨西哥政府要求懲辦行兇之人矣 
[公電]  
　　直隸都督府參謀長等電各省都督民政長護軍使鎭守使徐州張少帥鑒直隸都督兼民政長趙公二三日來怔忡舊症驟發惟施發施愈昨日午後傳集四司在督署會議指示各項要政精神尚能支持晚間回私宅後病勢復發至今晨五鐘加患腹瀉頭暈諸症厥逆撲地赶由家屬延醫診治病勢逐漸沈重服藥無效旋於午後出缺除電呈大總統外特此電聞直隸都督府參謀長陸錦行政公署内務司長周紹昌財政司長高凌　實業司長梁建章渤海觀察使劉錫鈞天津警察廳長楊以德沁印 
　　安徽倪都督電各省都督民政長熱河都統察哈爾　統將軍並轉各使均鑒前擬民國宜實行總統制廢内閣制一電已聨銜上逹合行奉聞安慶都督兼民政長倪嗣冲沁印 
要聞一 
[農商部正式發表之談話]  
　　爲延長油礦及漢冶萍事 
　　二月二十五日農商總長與湖北等省代表會談之情形如下 
　　列席者爲農商總長張　礦政局長楊廷棟第一監督署署長張軼歐湖北等省代表湯化龍君劉景　君李慶芳君邢殿元君曾有瀾君梁善濟君賈耕君張樹森君時功玖君 
　　當各代表未到齊時湯曾劉三君先到楊局長與之接談略告以延長油礦純係中美合辦絶無押借外欵之事頃巳將合同檢出請一閱便知底藴至漢冶萍借欵部中至今不認其爲有效文電駁詢亦有全卷可查非特與個人無涉并與部無涉湯君云外間所傳牽涉個人之說在理論上事實上自可信其無根但部中如何駁斥外間不知自不能無疑旣有卷宗不難檢閱而知云云時適各代表到齊張總長及張署長亦到遂以延長卷及漢冶萍卷送請分頭翻閱延長卷内計國務院密函一件部咨陜民政長一件合同一件漢冶萍卷内計部令公司借欵必先呈請核准否則無效電一件公司呈復并合同一件批斥不能認爲有效文一件部與財政部往來函一件孫武等公呈及批一件國務院與公司往來電一件湖北民政長電一件各代表閱畢文卷卽圍坐聚談 
　　張總長報告云延長事去年初入京時有陜人擬向國務院請辦油礦云有資本百萬元究其是否可靠則亦毫無把握嗣美國駐京公使來言前清時周總長在華盛頓爲參贊曾與美政府有合辦延長油礦之說今是否要辦當答以容再商量公使又逕與周總長熊總理接洽日人亦向國務院商辦此礦當時總理與海軍工商兩部俱以將來軍艦須改用煤油故油礦宜歸國家專辦在國務會議决後會呈大總統批准後通令各省後討論開采方法因資本不足遂照前清舊議與美商合股開辦中國占百分之四十五成實在投資七成半其餘由美商代認作爲取得此權之代價美國占五十五成但中國國民仍可向中美公司購買此項但書亦力爭始得也往返磋商并經請示大總統乃於二月十二號在國務院正式簽字簽字者爲熊總理朱周兩總長及鄙人等四人 
　　代表某君云何不借欵自辦豈非獲益較多 
張總長答云在政府　主合辦　以前清舊議之故自以合辦爲宜 
　　又云此欵指定爲油礦之用絶對不能移作他用 
　　梁君云合同限制他國不能再與中國合辦油礦未免太嚴 
　　張總長云此爲延長油礦未開辦時而言僅以一年爲限非永久有此束縛也 
　　某君云此合同總長認爲適當否油事是否貴部主管 
　　總長云屢次磋商之結果如此因與本部有關故鄙人亦簽字 
　　湯君云政府對於開礦政策是否主合辦　主借欵自辦 
　　張總長云合同中已定合辦之法大總統亦以辦礦不能確有十二分把握 
　　楊局長云湯君意對於礦業政策面言非拘於延長一處刻政府主張本國人資本不足時以與外人合辦爲主不主張借欵寗令外國資本家分享利益不欲本國人多冒危險然此亦相對的政策 
　　李君云政府旣以開放實業爲抵制侵奪主義何不注意於東三省 
　　張總長云現正派人調查 
　　某君云簽字時大總統知之否 
　　張總長云先陳明於大總統方簽字 
　　梁君及某君云延長係已决之案尚有商量 
之餘地否 
　　張總長云合同已簽字無從商量 
　　張總長又報告云漢冶苹早有收歸國有之請政府因其賬目不窶在又恐永久無利可獲遂未實行去年在南時聞其向日本借九百萬元爲添爐之用六百萬元爲還債之用即託人示意萬萬不可將來必起重大糾葛到京時不知其曾否借成不見其呈請核准之文則亦置之偶遇小田切君談及日本借欵已定並謂條件甚鬆始大欵卽發電查詢並切實聲明非經核准不能有效越數日公司來電云電局不收密電遂與周總長商令滬電局照収該公司之密電又越數日來一呈文謂歷來借欵冋不呈部故已簽字等情當又嚴加批斥（批已見報）尚未得復今該公司欠政府之欵一千餘萬然皆爲存户絲毫無發表意思之權惟本部之一百七十餘萬有股東之權故於其請願官商合辦時有允許之意冀能監督之湯君云第一問題究竟此借欵合同是否有效 
 
 
 

Page 3

 
 
　　張總長云當然無效文電言之甚明 
　　湯君云無效之說如何 
　　張總長云卽取消合同之憲現在部中却已說到此地步 
　　某君云何法取消合同 
　　張總長云磋商至如何程度不能懸斷自須先從公司一方入手 
　　楊局長云現就手續上言未釋部准合同無效乃慨括之言固不聞其合同内容之美惡使公司遵令將合同送部請核　研究其實質大約以有害政治關係與否爲標準苟於政治關係無害而利益上稍有出入即云可矣求必其盡如吾意則實無把握 
　　湯君云我輩亦但求無害於政治若利益之出入斷無不相諒者 
　　某君云公司　終抗令如何 
　　楊局長云違抗部令應受行政處分 
　　湯君梁君云如無制裁則此風一開農商部將如虚設張總長云當然如此 
　　李君云政府反對日人豈無聞知何以願借楊局長云此問恐不深知漢冶萍與日人之關係湯時兩先生當能知日人之借欵於公司是否以政府承認爲必要條件 
　　湯君云誠然此中關係極深 
　　時君云日人對於大冶希望甚大但求以欵借與公司并有他種計畫云云 
　　楊局長云今得諸君到此詳閱卷宗面談一切非常可喜尚乞轉告知友以釋誤會凡因事實錯誤而來詰責雖當努力將事實顯露若偶因别有所注射則解釋之亦恐無效惟有自証其良心耳在座諸君多領舊友諒知此意 
　　梁君云此本不足言 
　　張總長云事實具在　於延長絶對無押借外欵情事對於漢冶萍非但未主張借欵且并未核准現决不更改目前辦法尚望諸君介紹於社會 
　　湯君云旣如此卽請貴部照此做去吾輩并無他言相告漢冶萍借欵合同可否抄送一分張總長云可 
　　各代表遂興辭而散開談爲上午十時散會爲十二時三十分 
[紀二十六日政治會議常會]  
　　昨日政治會　員到者五十二人午後二鐘　長宣告開會秘　長報告文件畢議長令秘書長朗讀第一案有人提鯁省略朗讀本案　查長蔡鍔君登臺級告　查理由略謂省議會根本上不應存在法理事實均確有根據惟祇宜籌計將來不必推究旣往祇宜就議會本體上研究得失不必就議員身分上論定是非云云報告畢余紹宋謂本案大體均贊同惟報告書中之語病當删除如自吾國行省制度造端於元一段應改爲吾國行省制度轄地遇廣祗宜認爲最上級地方行政區域鄧鎔贊成徐世偉對於審查案不甚滿意其言省議會職權似未經細閱省議會法條文林萬里江紹杰主張删去議長將全案付表决贊成起立大多數通過休息三十分鐘三點半繼續開會討論第二案鄧委員鎔登臺報告審查理由略謂借僨償還大體贊同惟政府所擬之兩法何者爲優實難懸揣只好讓政府做去就使稍有損害亦只好忍　但抵押之田契印花兩稅其收額能否有把握　請財政部籌辦云云報告畢吳乃琛謂本員對於本案甚贊成惟文字上須要修正議長謂如無異議即宣告討論終止付表决贊成者起立大多數通過第三　亦由鄧委員說明略謂内國公　懸償還以全信用惟發行債票方法㈠不宜侵入加賦範圍㈡宜有簡便辦法使民不擾㈢宜使一般經濟關係人平均分担不使農人獨重應由財鎖部另籌辦法不必以前清租捐爲據云　報告畢梅光遠請將文字修正吳乃琛辨明直接問接募集之混含爲自由與强迫募集任福黎謂湖南租捐有利無害孫世偉謂不是加賦議長宣告討論終止以大多數起立表决通過全案宣告散會五鐘半矣 
[知事試驗已揭曉]  
　　二十二十三兩日舉行之知事試騐直隸等十一省全榜揭曉兹先將蘇皖　閩四省取列名姓及其餘所取之總數寄上諸君想先覩爲快也 
　　江蘇顧思孝楊德培高朔徐儴李　理李一王其康吕廷平葉玉森暫祖式汪廷沐沈文傑龔鈞程昌鼐黄長松薛雪張承鋆殷壽銃金鼎朱侯必昌夏仁沂周文　張文郁篤秀竇畇史鼐王燈瀛胡廷憲周治永陳時汪桂森錢曾葆曾國霖莊彛潘議雲虞際唐章鴻遠陳文楷費德保韓興束莫易敖恩瀛張一漕謝同譜　臨高賈邦葉人騄顧暟陳於邦章壽椿袁敬修楊廙趙洪年陸長蔭程際元周開鋆楊路羅永清施榮復張寶誠劉星薇楊同昇李求士吳贊清丁傳福王堉程福海田之田吳樹珊汪敬張象焜蔡光輝王光曾張貞白徐渤王家檙曹翰才陳毓瑞夏恩祺許樾羅蓬　謝祖元張嘉齡蔡綱吳連昌陳澤　憲榮施祖鏞胡兆沂陸錦燧張國威王榕桂楊光詒蘇企由許之龍顧宗裘賀冠南朱晋庥楊彚貞錢乾蔡邦修 
　　安徽張廷厚程鴻鋆岑毓秀胡鏞陳有蘆湯銘新孫熙鼎貢士元江學乾沈嵩甫傳天弼方濟川金兆鵬徐裕恪馬吉笙吕祚年孫樾何德亮孫方鑄陳乘荃何其章譚惟清劉昌吉夏家模葛鏡吾徐嗣甲張延奐汪知本宋城吳幹臣王夢燕鍾鵬年邵在方　毓岷徐伯勳盧光鼎孫陶爔張光潤吳瑡謝學霖左承思徐本森陶俊周永濟張在田趙壽春胡炎吳道溥劉世德余昌第周懦楷金礪胡寄聞朱應中鄭汝口倪大年張延爵史悠遠許維瑜王寶生 
　　江西鄭步蟾歐陽蕃劉與易朱欽劉岡鍾炘熊　　蔭翹傳景范陳友情裘英劉慶　殷坤慶悍延廖維綱陶畸王景徽李賡棠桂林陳慶謝濟沂李希泌傳朝暄張鵬霄張麓靳大鵬韓耀堃傳作霖萬中黼涂丙熙楊瑞苹袁盛沂李瓊芳 
　　福建劉子逹陳濤黄枚欣邱樹棻黄步瓊王世謙王炎陳恭蒲志中陳贊舜張　芬林者仁孫葆璜李禧年楊葆銘黄經藻陶炳璋林鵬霄王任李毓文陳壽瓊魏雲輝林　清黄占梅劉贄輪王慶彬謝宿羅高時琛邱鍾傳鄭烜冠傑陳贊夏　賓駒趙應鼎林壽曾姚家林林鍾琪黄保奇陳舒鄭世昌郭炳璋林志宏　　直隸李仙根等一百三十六名奉天王桐等四十一名　　吉林于振文等三名河南高玉田等七十七名現任謝瑜等十八名 
[借欵問題之最近消息]  
　　總統諭防弊害大借欵波折層出勢難速行成立周總長日來迭籌小借欵以期維持現狀昨大總統交諭該總長略謂財政困難爲本大總統所深悉而大借欵進行遲滯自不得不另行籌畫以謀接濟之方惟關於借欵各案頭緒繁冗稍或不愼弊害頓生應由該總長詳加審度籌策萬全母得急不暇擇致生他患 
　　二次借欵進行第二次借欵現聞不日卽可開議在政府方面常談判之任者爲周學熙氏聞借欵停頓之原因輿熊内閣辭職確有關係但並非因借欵停頓致熊内閣之辭職實因熊内閣辭職致借欵之停頓也在熊總理永辭職之先五　銀團因鹽政顧問丹恩報告銀行代表已公認鹽稅餘欵可再抵第二次大借欵二千五百萬磅卽議定具體辦法致書熊總理大致謂借欵總額二千五百萬磅除去票面之差中國淨收二千一百萬磅分三項使用一改良幣制用七百萬磅二償還到期洋債用七百萬磅三行政經費及改良鹽政用七百萬磅此外如改良幣制由五國銀團鹽督借欵用度由五銀團稽核若能允許照辦請即迅速答覆以便早日開議熊總理接書明知大借欵可以成立但已巳决心辭職不願過問而五銀行代表之書卽宋答覆此則借欵停頓之所由來也政府本欲大借欵冒日成立徒以事勢至此不得不暫行停頓故改令周學熙擔任現聞周學熙已答覆五銀行轉言受政府委任商議進行借欵請先定日期以便開議云云 
　　擬訂懲戒章程財政周總長以近來屢次發現自由借欵交涉如漢冶萍借欵實爲最近者查限制自由借欵專條在周學熙任財政總長時卽已公布在案各省及中央各部署機關自應恪守在投資方面亦不應未俟部核准即私自簽訂合同此種案件無論訂立合同與否及曾否交欵一律歸爲無效並擬再訂懲戒章程如嗣後有不遵部令私訂借欵合同者按其情節分别準照章程議處至銀行團及零星　本家亦擬將此應重爲聲明同爲遵守云 
[雜評一（無名）]  
　　高等諮問會有賀長雄擬設高等諮問會仿日本樞密院之制荀用此法則日後中國恐復軍機之舊規矣前清有軍機而各部尚書其力減削今若有樞密院則國務院亦等虚設雖曰不能干涉施政而其結果施政之力必因減削然而中國今日之　勢此等制度自在採取之例也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[防勦聲中之中原狼訊]  
　　皖省軍報㈠霍城歸客談前此霍山六安二屬土匪滋擾業經馬師長及蘇鄂軍隊雲集前後夾攻匪徒聞風遠竄指日可望肅清昨有自霍被匪擄去逃回者道及白匪情狀當時匪入城衆約四五千人内多係游勇標手頑把戲及流氓等類集合而成馬約六七匹銷砲均快利勢亦猛勇每出陣時先宰雄鷄一隻洒血遍地謂之祭旗祭畢站隊頭目向衆匪卒吹以氣然後出陣尤愛燒大香不知是何邪術有大旗紅色白字書有中原撫漢大總統姬子諺等字又有小旗兩面一書貧者不富必是鼈富者不貧必是鐵所到之處姦擄焚殺無所不爲惟霍山向爲偏僻之區此次遭匪蹂躪元氣大傷現聞王知事與地方紳董已急籌辦善後事矣㈠桐城一路哭昨聞桐城北鄉忽有土匪數十人均荷快鎗由舒而來放火强刧挨户擄掠并鎗斃數人該匪自稱白狼餘黨又云尚有大股白匪將到小民無辜遭此慘刧一時兒啼婦哭逃避紛紛當經鄉民飛報縣知事劉蔚堂　註大關之兵隊四十名前往勦拿旋由該兵隊會同該鄉團勇恊拿匪徒二十餘名到大關一律梟首示衆民心稍安聞餘匪等巳由山路入舒境矣㈠西人發急電頃接安慶西人急電前二十二號滁州土匪及哥老會聨合白匪欲奪滁州定計於白匪至時外攻内應該處人民驚恐異常商舖因之閉市官軍城守營倪營長帶兵往堵聞白匪另有一支隊已抵野谷地方距太和縣僅三十里刻倪督已出巡廬六等處寗軍已抵太湖白匪復紛竄潛山一帶或云潛山已爲匪衆所陷未知確否 
　　汴省狼氛（一）白狼蹤跡之一說白狼匪　滋事巳久所過屠戮被害者至數十州縣然而眞正白狼究竟潛蹤何處始終未得有確實消息近聞某處報告據所調查白狼正身實仍匿處遂平山中在外擾亂者多係各處土匪假借白狼旗號以爲聲援此輩本無大志所希望者不外金銀財寶而淮西豫南均以吏治窳敗民生疾苦之故窮無所之又見爲盜者轉得安樂故趨之若騖其寶白狼並無何等奇材異能也（一）李集進兵之略情王占元部下之團長蕭某近在商城剿匪據所報謂十三日有匪一股抵李家集該團即拔隊向李家集前進以便迎頭撲擊云云李家集在松子關東北而松子關東南方之石頭嘴一方面聞亦有匪蹤分竄亦由王部下分隊往勦並聞王師長亦於十六由潢川出發（一）各路進取之近報（子）白匪黨羽三千餘人刻在皖豫交界之正陽關將四面山嶺佔據爲匪兵營寨之總機關勢甚猖獗豫代督段祺瑞特令安徽河南官軍調派一萬五千人星夜開往正陽關保守各路關隘段代督特令正陽關附近百姓禁止往來正陽關之要道恐誤被捕捉且防匪黨假冒商民竄往他處擾害治安（丑）近畿二師八團步隊及第三混成旅機關槍隊在光山北境搜剿擊斃狼匪三百餘名得鎗械子彈無數刻正探尋白狼巢穴解散脅從匪勢大衰（　）京畿第二師第五團逋攻金家寨第六團進攻霍邱均於日昨（二十三號）由商城出發軍官之數量勢力蓋數倍於白匪聞眞正白匪部下者實不過數千人餘則散勇游民零星小匪可民可匪隨時變幻者耳 
　　鄂省趕工兵工廠專顧剿匪軍需現在豫皖大軍雲集以剿白匪所需各種器械均取給於漢陽兵工廠故該廠製造鎗枝子彈日夜開工極爲趕急前四川駐渝第三師師長張鈁曾向該廠訂造步鎗二千餘枝子彈十六萬原定本月運川刻該廠因豫省軍需重要巳將運往信陽濟用所有川秦各軍訂購者目下均須展限造交昨已請都督通電各省都督護軍鐵守各使查照又水瓶飯盒亦爲軍隊要品無此不能果腹刻該廠已向上海捷成洋行購就製造此二物機器各二十部到漢裝就雇工試造 
　　贛省籌防（一）分段梭巡贛省軍隊已陸續出發所守者大半新招之兵勢頗弱薄第六旅長丁效蘭特飭十一十二兩團曁輜重隊每夜一律負鎗分叚梭巡輪流換班并分十家爲一段每段又派二人持鎗站崗以四句鐘爲換班之時故日來濁陽江上於初更後即見槍如林立者（一）締取偵探偵探爲軍事時代之最要人物六安因偵探亂報以致失守當道恨之刻聞大總統令飭李督嚴行取締擬定辦法昨經李督令知陳鎭守使計有五端（一）各偵探須有普通偵探知識（二）充任偵探者均須受探長之指揮（三）所有報告事件須經探長探要者呈報並署名圖章（四）報告事件（五）經報告後能因之消患於無形者量予核賞而憑空揑造者亦即嚴行懲辦以昭愼重 
　　張鈁上策大總統鑒頃聞豫匪蔓延已越光固而蹂皖北誼關桑梓情難默忍不得巳敢貢一得之愚夫古來流寇難治甚於大敵以其無根據地易於擾我民而利於疲我師也倘求速效必反無功故今之辦匪者患不在養寇而在妄動不在縱賊而在窮追百計圖維惟有以靜制動以逸待勞之一法請爲我總統借箸籌之查河南土匪以陜汝之嵩盧宜魯南汝光之汝商光蔡等處爲最甚計各處不過數十縣而剿匪之兵不下百餘營是匪未必若兵之衆也且糧餉子彈未必若兵之足也槍礮技藝匪又未必若兵之精利也然而日久弗效愈剿愈横何哉誠由東堵西竄南防北逃兵來匪往兵往匪來彼爲主而我爲客彼逸我勞彼靜我動故也今若將兵分布各縣每縣可分二營其餘編作混成團附以礮兵騎兵爲游擊隊擇要駐紥各守地點各專責成某處有匪責在某　如遇大股檄游擊隊輔之倘在交界約鄰封營助之合團痛剿奔卽不追及竄他方依舊迎擊到處佈網羅徧地設陷阱如此則我爲主而彼爲客我靜而彼動我逸而彼營矣再飭各縣酌仿清野之法使彼進有所阻退無所掠匪雖狡將奈何否則日　賊蹤兵民交囦民常被匪匪常狙兵兵初攝至匪早飽颺是相率而路也胡能爲愚昧之見是否可採懇祈埀覽張鈁皓 
[延長石油礦合同之内容]  
　　延長石油礦與美孚公司合資之合同於十二日簽字已誌報端兹覓得此項合資合同之全文爲披露如左 
　　兹因中國陜西省内延長縣及他處有石油出産又因該石油之性　區城及所值若何宋　明曉又因美孚於石油事業最有經驗且具有能力凡開採製煉以便銷售等事均較他公司獨爲優勝是以雙方訂定條欵如左第一條美孚允派得力之專員一人或數人立卽前往陜西省延安府直隸省承德府及兩處附連地方産油場所詳細探查中國政府允派應用護導繙譯及足敷保衛之軍隊所有費用由中國政府及美孚分任第一條一俟探查完竣或在探查期間如按專門家之意見其報告足証明延安府延長縣或承德府油場雙方可以獲利中國股東及美國股東即行組織一中歚事資公司此公司在美國領照並中國註册 
於探查完竣後六個月從事開採第三條公司股東美孚佔百分之五十五中國佔百分之四十五此百分之四十五内有三十七分半係由公　贈與作爲所得中國政府所給特權之代價其餘七分半由中國政府於公司成立之日起兩年内照原價購買如過期不買仍作爲美孚之股本此合同期内所有中國股本不得售與非中國人或爲中國人所有將來在第一條所開場所加增資本亦照上列辦法按數分攤公司完全管理經辦之權授於董事部以美孚人員及中國人員按照股本多寡平均分配組織之一俟此合同簽字之後卽由中國政府之代表與美孚之代表會定公司名稱及其規則章程中國國民可在市面購買中美公司之股票第四條中國政府應允美孚將陜西省延安府延長縣直隸省承德府及其附連産油場所全行交與中美合資公司開採製煉及銷售中國政府應允極力相助並加以保護並應允無論何項外國人不給以産油場所專利之權並允如中美合資公司所辦開採之事未得中國政府及美孚滿意中國政府不將中國境内産油場所給與其他外國人辦理惟自此合同簽押之日起不得逾一年之限此合同自簽字之日起實行六十年爲滿在此期内中國政府應允不准其他外國人或外國團體在上開地方出取石油及其副産物倘陜西省延安府延長縣直隸省承德府及其附連油場查明不值開採應准在直陜兩省内别處地方辦理仍以專門家探查所指爲限第五條中國政府應允凡中美合資公司所出石油及其副産物由産油場所運至水道或用鐵路或用管線均給與中美合資公司運輸之利便中美合資公司爲利益起見得以建築保養使用此種路線惟須先呈交通部允准第六條中國允與各地業主或租户或在上開地方現開油井之人議定辦法所有應用産油場所均歸公司開採别人不得開採所有因讓地之一切費用由中國政府商訂並歸公司支給所産粗油按一千分之十五分報効中國政府在産油場所交納第七條此合同所開各條欵應俟美孚所派之專門家探查報告經美孚認可始行有效第八條如中國政府欲在美國辦理債項美孚公司應允暗中帮助第九條此合同繕具漢文英文各四分如有疑義以英文爲準 
[陳璧案第二次公訊]  
　　陳伯台被殺案之詳情及其第一次公訊之情景已迭詳前報兹悉此案自十七號開訊後聞於上星期六日曾密審一次詳情不可得而知惟陳璧被押迄未釋放最近則相逼最緊者惟參謀部中人員必欲將此案歸軍法會議審判前次此擬公啓及呈文由該部聨合陸軍部員出名呈遞聞所佈傳單係參謀部陳次長爲之領銜其所持理由則謂陳伯台係軍人伯台如殺人犯罪勢必以軍法裁判之今伯台被人所殺害即應交軍法司按軍法程序歸案審理云云而在司法部則認此案爲普通殺人罪案卽應歸普通裁判所審理處决此中問題現尚未解决惟地方審判廳巳有通知定於本日（二十六）午後一時開第二次公訊云 
　　此案之辨護人原爲汪有齡近聞汪氏以辦理法律編查會及敎育事務不欲經理此案其接辦者聞爲律師黄某據汪氏云此案之歸結欲訊明殺陳伯台之正兇爲誰必以有確實証據爲斷律師代人辨護全憑法律仍視檢察官所取證據與審判官所據理由何如方能斷定云云聞本日開審仍係汪氏出庭云 
[敎育新總長到任之趣聞]  
　　敎育　長旣任命嚴修爲繼任暫時署理者爲直隸敎育司蔡儒楷蔡氏確已於前日到部兹探得趣聞數事彚誌如左 
　　總長演說各部向例凡遇有新總長蒞任必於大廳中接見員司上設演台預備新總長演說蔡署總長前日到任亦循此例全部員司相見後蔡署總長演說云鄙人自奉命暫署敎育總長本應昨日到部而昨日尚在天津今日本應早到而午前又在總統府但予在天津聞部中人員辦事極勤諸事尚賴大家帮忙以後再說罷演畢遂點頭掉背而去惟事後有人批評之曰新署總長今日演說未免太多但須有一語可以概括言之曰吾乃敎育總長是也此語可發一噱 
　　部員咋舌聞蔡氏在直隸敎育司任内汪大爕提出辭職書之際政府已决定以蔡暫行署理但尚未發表其時蔡適以有要公赴部商議偶入閱報室中閱報有部員某不識蔡之面目忽於閱報之頃乃大聲曰汪總長辭職聞聽何物蔡儒楷將來署理云云有識蔡者在側以手肱推之使止某部員仍不解其意更厲聲曰何物蔡儒楷也要來做敎育總長蔡當面聞之亦不便置詞遂含忍而退蔡去後某以頃間蔡實在此相告某部員咋舌者再之日内竟不知所措手足云 
　　行文商榷近來各部行文各省都督例用公函對於各省民政長以下均以令行之蔡署總長到任忽有公事須行文直隸民政長而直省民政長現係直督趙秉鈞兼領部員自照平日普通辦法例用令文蔡總長詫聲曰趙都督乃我上司豈可用令乎後經磋商始擬用公函云 
[鄂省政界之暗潮]  
　　民政長與法官鄂省近因財政支絀電奉中央核准將各縣審檢所一律裁撤以縣知事兼充第一審司法官不設帮審檢察各員令縣署第一課兼理訴訟案卷此事高等審檢廳已奉部電遵辦乃民政長吕調元爲節省經費起見咋又逕行通令各縣將看守所所長一職概行取消所有事務　　縣暑與獄富　理黄陂等縣看守所長以該員等亦司法官之一進退之權原操之高等審檢廳長民政長何能侵涉於是皆以未奉審檢廳長命令爲詞抗不交卸一面公電高等審檢廳長請求維持聞高等廳梁陳二廳長以裁撤看守所長省長并未咨會來廳亦未奉有司法部令　行裁併殊屬侵越職權因此深滋不悅特將此事電呈中央核辦并令各看守所長須候部令到日再定進止云 
　　地方廳與瞥長鄂省行政公署客臘曾失去貴重什物桌椅等件　經巡警第四署查勘係竊賊由署後圍牆翻入惟如何搬出并無痕跡該圍牆後卽沱泥灣巷巷口站有巡警未見有人搬運因此疑藏於附近人家乃遍行搜索毫無蹤影嗣警察四署長許家鵬不知據何人報告謂各器物係竊藏於貼近圍牆之蕭姓家逾數日始由山上搬走故將蕭姓家主拘送警廳究辦蕭姓本當地紳耆素行無虧街鄰等遂大動公憤以誣良爲盜控許署長於地方審判廳經撿察長何奇陽調查蕭於此案毫無嫌疑一再咨請警廳將蕭及許署長一併移送研訊迄今月餘警廳不理只將蕭釋放何檢長深滋不悅昨已以極嚴厲之詞咨會警廳請飭許署長務於三日内到廳質訊否則卽缺席裁决以保法律之信用云 
[漢口外交界之談片]  
　　德使游歷東南駐京德國公使赫克施道森氏偕同德政府特派考查中國鑛質大臣李德師男爵於日前出京游歷東南各省擬於長江流域擇地三處建設德華專門大學路過保定開封均經躭延至二月二十四號方抵漢口德領事與駐漢該國海陸軍官商民等均赴大智門車站迎迓段香岩都督亦派漢口鎭守使代表率軍隊歡迎該公使暫駐德明飯館二十六號往武昌拜晤段督 
　　日商借欵交涉駐湘日本領事大河平隆則氏因去歲湘中黨人曾以湘政府名義向日商某借欵若干萬許以湖南某處鑛山作抵現在湘都督不認該契約爲有效特於前日乘輪來漢與漢口總領事商議一切施聞已乘快車赴京請日使與外交部交涉 
　　洋商賠欵問題漢口各洋商因辛亥兵燹損失中國政府尚未承認如何賠償特請領袖領事電詢北京公使團以近日交涉情形昨得英使館復電以使團曾代各埠洋商詢問革命損失賠欵究竟須遲至何時經代理國務孫總長答復云俟將各國損失一併查實之後卽行賠償現在已將瑞奥西班牙三國損失查實餘尚待查云云現外交部巳派參事姚和笙來漢復查洋商損失諒不久必可辦結也 
[湘省收兌紙幣之籌備]  
　　湖南湯民政長以湖南銀行及實業礦業兩銀行所出票幣前經通令八個月後一律照兌現銀兹因限期漸近特往返電商財政部請飭兩湖官銀錢局督辦高松如君通盤籌算速撥現欵若干來湘以資接濟聞高督辦已允俟來湘時清查賬目耶隨帶現銀百萬先行應用俟再源源接濟俾金融機關日益活撥云 
地方通信 
[山東]  
　　民政長愼重河防護理民政長前日令飭三游局長略謂黄河兩岸大隄鼠穴權洞最爲隠患大汛水漲一經出漏貽誤匪淺向係每年春令　飭　眞簽查在案誠恐積習相沿視爲具文　應由各該局長遴派員弁周歷兩岸　同該管各營汛官認眞錐試遇有鼠穴獾洞立卽深掘用淨土本藥堅實母任稍涉敷衍 
　　樂安鄉民戕官之駭聞樂安縣知事王文城前日因下鄉催辦騐契被鄉民聚衆圍攻中鎗身死岱北道夏觀察使卽會同都督府王參謀長率領軍隊於次早七時乘膠濟火車前往該縣相機剿辦矣 
[安徽]  
　　知事騐契之訛索皖省各屬辦理騐契事宜均遵定章三十元以下者收騐費洋一角三十元以上者始收騐費洋一元一角以故人民樂從惟聞貴池縣知事殷雲錦與第一科長王士純對於騐契一事異常苛索屢將契紙扣留並有將人契一併拘留者現該　人民已聨名至省控告矣 
　　取消劉國棟之黨案上年皖垣獨立驅逐祁耿寰後因治理無人曾經公推劉國棟維持一是詎皖事平靖後中央嚴拿黨人劉亦在内前由皖紳公呈都督以劉實與附亂者有别應請於通緝黨人名單内取消姓名倪都督准卽咨明北京總檢察廳聲復照准刻已通行各省卽將劉國棟銷案矣 
　　胡顧二人之輿情前充安徽陸軍第一師長胡萬泰旅長顧琢塘因去歲兵變嫌疑曾奉總統命令禠職一處以監禁五年一交地方官嚴加約束並向追繳欠欵當經倪都督遵令辦理惟胡顧兩人於國法雖難寛宥而輿論尚洽所有欠欵聞已由皖紳方某遨同商會要求都督展限措繳矣 
[九江]  
　　警廳經費尚未定妥九江商埠警廳經費支絀久有岌岌不可終日之勢該廳長李警曾一再與吳觀察磋商求省補助文電往來巳非一日昨接財政司函復云濁陽警察費照章本應查照部定二年預算支配年計支洋二萬一千二百一十六元匀派月支一千七百六十八元不能超越前數但組織伊始暫定月支二千元更以舖捐八百元補貼原屬暫時通融辦法今自一月收支分離後所收舖捐自應儘數報解能否儘數撥給爲地方補助以及每月能否增加爲二千元尚應俟將概算送經審計分處照辦云云 
　　保護外人之布告德化縣汪知事以九江爲通商巨埠華洋雜處舟車輻輳之區各國人士或傳敎或經商或游歷在城在鄉絡繹不絶地方官廳照約均負有保護之責惟訪聞城鄉各處每有無知鄉愚婦孺視外人爲異類出言無狀任意狎侮此等惡習殊堪痛恨除隨時查究外巳示諭各界人等一體知悉須知外人來華經商慱敎原係客體凡我國人士均應優禮相待藉敦鄰誼而重邦交自此次布告後務各父誡其子兄勉其弟途遇外國人士一切戲謔之語不得信口輕發致干重咎云 
[鎭江]  
　　愼得畢業證書敎育司以各校畢業證書往往有冐濫之獘關係學務非淺如不稍加取締　獘終不能免巳規定證書式樣頒發各校遵照辦理自後高初小學及同級學校所發證　須呈由縣行政官註明年月蓋印中學校及各專門學校呈由省行政官註明年月蓋印以期愼重敎育預防冐濫流獘昨丹徒縣知事 
 
 
 

Page 7

 
 
已奉文遵辯矣 
　　呈請保存忠節祠丹徒公民陶遜等三十人公　以鎭城内外及金焦銀臺北固各山等　所有昭患節　節孝各祠載在祀典及志　者前代均由地方官春秋致祭光復以來祀事久廢邦人士　焉心傷兹擬聨名具呈都督民政長懇請保存飭縣依時致祭並牒勸士商籌捐修葺以復舊觀聞不日卽派代表赴省呈遞云 
　　民生國計會之結束民生國計會鎭江分會前由商界發起結合團體辦理地方公益兹因該事務所歷辦一切事件擬作一結束以便寳行停辦已訂於三月二號假江西會館邀集神商各界開職員茶話會商辦結束事宜 
　　省視學蒞鎭江蘇省公署敎育司因前河南張都督有廢除各省小學之議事雖未行恐各小學堂敎員學生聞之不無疑慮昨特派令省視學員伍君來鎭至各小學查察一切並宣慰敎職各員不可稍有懈怠並令學生力圖振作不可有荒廢學課情事連日正會同縣視學員楊君分赴丹徒縣各小學認眞查察云 
[蘇州]  
　　拿辦賭徒之認眞蘇州殷鎭守使於禁賭一事頗爲注重日前頒發文告之後特派本署衛隊四處查緝一面諭飭警察廳密查拿辦兹經警廳沙隊長訪悉城内南路濓溪坊巷中蔣姓家有開賭抽頭情事且其中以上流社會人居多每於晚間入局輸贏頗鉅卽經沙隊長於二月二十五號晚親率警士數十人前往會同南路警察人等將蔣姓前後門圍住派警士一人混入賭局後各警士等始得入内拘捕將各購徒二十七人及賭具洋錢等項一併獲住解廳訊供至次日轉解鎭守使署經殷獻臣君親提審訊當將賭棍數人責以軍棍後一併發衛隊收押候示又二月二十六號警廳偵探隊長潘秀卿君偵悉剪金橋巷内陳姓家有開塲聚賭情事當於是晚十二時經潘隊長親率探長探士多人前往掩捕各賭徒均從後湖内逃走僅獲徐陽生童順清吳大震張金生王前大王才保王蘭生吳叙生八名並獲賭具攞缸骰子骨牌等物解送本廳司法科訊究 
專件 
[司法官考績規則]  
　　第一條本規則所稱長官指總檢察長高等及地方審判廳檢察廳之長而言關於審判廳檢察廳長官之規定於初級審判廳監督推事初級檢察廳監督檢察官準用之 
　　第二條各員職務之考續依各員審判或檢察事務成績表行之但充庭長之職者其庭長職務之考績依各庭審判成續表行之各員審判及檢察平務成　表另以成續表　製細則編訂之各廢　判事　成續表依各員審判事務成續表之定式編製之 
　　第三條各員事務分記符號之决定及變史由各該衙門長官隨時報告於上級衙門長官 
　　第四條各員及各庭月收及月結之總件數分類件數各庭分配總人數由各該衙門長官於下月上旬内報告於上級衙門長官 
　　第五條各員及各庭審判案件之上訴及撤銷件數並其撤銷之分類由上級審判衙門長官於下月中旬通知於各該下級衙門長官但上告於大理院之案件囑託大理院長爲之檢察官主任事件於上訴審所得之結果及其分類由該上級檢察衙門長官於下月中旬通知於各該下級衙門長官 
　　第六條上級及各該衙門長官京各員或各庭職務之成績依另訂程式編製第二條之成績表上級及各該衙門長官依各員審判或檢察事務成績表之定式編製全廳事務成績表 
　　第七條關於高等審判廳推事或各庭控告審判事務成績表之編製除依前條規定外囑託大理院長爲之前項現定於地方以下審判廳推事或各庭之成績表經司法總長認爲必耍時亦準用之第三條第四條之規定於本條情形凖用之　　第八條地方審判廳檢察廳之長官應於每月上旬提出所編製及該管初級廳編製之上前月分之成績表於各該高等廳之長官總檢察廳高等審判廳之長官應於每月上旬提出所編製上前月分之成績表於司法總長總檢察廳高等審判廳之長官接受所屬各長官提出之成績表時應隨時添附意見於十日内提出於司法總長高等檢察長於所編製之成績表應於再次月上旬於地方檢察長提出之成績表應添附意見於接受後十日内提出於總檢察長 
　　第九條司法部根據大理院長咨逹及各該長官提出之各員各庭及各應事務成績表編製同級審判或檢察廳各員總比較成績表同級審判廳各庭事務總比較成績表或同級審判及檢察應全廳事務總比較成績表前項比較表另以比較表編製細則編訂之 
　　第十條各長官職務之成績由該直接上級長官每三月一次依另定程式編製長官成績報告書經由該管直接上級長官添附意見後提出於司法總長長官成績報告書編製細則另定之 
　　第十一條各衙門長官就所屬司法官按照左開事項隨時調查編製報告書於每年六月及十二月經由各上級長官添附意見後提出於司法總長但同一内容之記載應省略之一品行二履歷三學歷及其現况四執務狀况五交際狀况六健康狀况七性格才能八志願九其他參考事項 
　　第十二條報告書品行門詳記行止如有應行注意情事應聲叙之 
　　第十三條報告書履歷門逐次查叙從來業務上之經歷如有應行注意情事應並記之 
　　第十四條報告書學歷及現况門逐次查叙條學經歷著述有無及現時修習之學問學其修習實况但能解外國文者應並記其國别及程度 
　　第十五條報告書執務狀况門詳記執行職務之勘情及其原因如有　背法則及其他應行注意情事應聲叙之 
　　第十六條報告書交際狀况門詳記從游朋輩如有超越常軌及其他應行注意情事應聲叙之 
　　第十七條報告書健康狀况門詳記體質之强弱有無特異情况如於該地方及所執事務有不適當或較該地方於衛生上尤爲不宜或係事務較繁難處亦堪勝任者　聲叙之 
　　第十八條報告書性格才能門詳叙其性格才能究宜於何種職務之司法官並舉示其例証 
　　第十九條報告書志願門詳記志望在爲何種可法　務及何處地方之司法官 
　　第二十條各衙門長官編製成績表及報告書應負核實之責成績表及報告書得詳叙理由隨時提出修正 
　　第二十一條第十條第十二條至第二十條之規定於上級長官對於下級長官爲第十一條所列事項之調查凖用之 
　　第二十二條關於大理院司法官之考績由大理院長另定規則行之 
　　第二十三條本規則自民國三年三月一日施行 
[雜評二（步陶）]  
　　陳璧案之第二訊以赫赫一時之陳璧而一涉姪死嫌疑遂不能不俯首就押旣押矣一訊再訊逐漸逼緊一日案情未明了卽一日不獲輕言釋放然則謂可法之不能獨立蓋不可也 
　　伯台爲軍人參謀部因以横來干涉而主持之者始終認定案情爲普通殺人不以軍人而稍有所動雖此問題尚未解决而第二次公訊則已仍由地方審判廳通知開訊矣然則謂司法之不能獨立又不可也 
　　雖然趙秉鈞姜桂題則已彰明較著倡言廢除審檢兩應矣唐繼堯朱瑞屈映光等則已一唱百和極口贊成姜趙之意見矣司法獨立司法獨立其命運果將何如哉然而陳璧案之在第二訊猶曰憑法律猶曰據理由我安得不謂北京司法猶有一日之獨立 
　　敎育部之新總長蔡氏歷直省敎育界有年爲之表揚者謂其在前清時曾任何職曾任何職乃今此歷任之初登臺演説一無表見致令都門傳播評爲趣語母亦不直之者故甚其詞與 
　　然而自我覲之微論所傳未必盡實即曰實矣而蔡氏政策優劣固未可據此即下斷語蓋治貴力行不在多言但使蔡氏經騐不虚於敎育事業果能一一從實進行則我國青年實利賴之雖彼自身對於僚屬至一語不能發抑又何傷蔡氏勉乎哉我且拭目以觀厥後 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[工巡捐局之開始]  
　　上海工巡捐局局長楊南珊君致市政廳公函云連啓者頃奉鎭守使指令開照得上海地方各自治機關所有財産卷宗賬簿前曾　奉大總統命令經本使指令上海縣知事先行接收保管並委外交委員楊南珊前往澈底清查切實整頓各在案嗣據該外交員呈復請將上海市政廳經辦之件除學務一項劃歸縣辦外其餘參仿天津辦法改市政廳爲工巡捐局所擬尚屬可行除據情電由軍事處轉呈大　統外合行指令該外交委員卽日前往接收市政廳試辦工巡捐局認眞經理仍隨時將辦理情形呈候核奪母負委任此令等因奉此兹於本月一日先行開辦工巡捐局　有貴廳交代未盡各件仍由上海縣知事接收轉交本局以符手續此佈敬煩查照辦理實爲公便云云 
　日南市工巡捐局局長楊南珊君接管局務後卽將市政廳舊牌除去更以上海工巡捐總局牌子其内容一切暫不更動惟外區事務（即南區西區中區）聞須另行派員分往各區辦埋 
[公廨上級機關訊案之爭執]  
　　公共公廨收回主權問題業經外交部迭與駐京公使團磋商就緒故由韓省長派江蘇高等檢察長徐君來滬調查公堂章程並經袁大總統命令駐滬楊交涉員兼上海觀察使管理英法公廨上訴詞訟由楊君略仿前清滬道制度辦理業已飭廨遵辦各情已迭見本報兹悉外交團以公廨判决各案均由西官觀審如赴觀察使署上訴仍須西官蒞庭觀審未便華官獨裁刻正與楊君磋商而公廨關讞員自奉文後已飭承將所有上控各案卷宗檢齊以便申送觀察使察核 
[外交部令查交涉案件]  
　　駐滬外交部特派交涉員楊小川君近得部令略謂本部爲清理上海新舊交涉案件起見業經令飭在案所有上海以前發生交涉案件以及交涉未經解決各案應將該案内容及交涉進行狀况詳細報部其已經解决除已呈部者外應一律補呈以備查考云云兹聞楊君業將各項交涉案件分别重要次要報部核辦矣 
[西商對於狼禍之會議]  
　　旅滬各國西商以辛亥以來中國屢起戰事外人大受損失雖由中國政府允償迄未照賠今歲白狼又在豫皖等省猖獗且聞有南下消息深恐匪勢蔓延各僑商又受虧損因特邀請外交團於前日午後在南京路議事廳集議擬聨合華商公電袁大總統從速敉平以絶禍害云 
[緝拿太湖梟匪]  
　　蘇屬太湖本爲梟匪出没之所上海鎭守使署昨得水警第二廳李英石廳長報告訪聞太湖匪首董老鬍子與白匪暗通聲氣糾集匪類數百人希圖不逞業經督飭師船前往剿拿以弭隠忠誠項該匪四處竄逃致漏法　應請飭　截拿等語聞鄭君巳飭軍警各機關派探於車站内河船埠等處查緝矣 
[調兵駐防之手續]  
　　上海鎭守使鄭汝成君昨接江蘇第二師朱師長函開敝師現駐閔行之步兵營擬調防崑山黄渡等處巳雇民船用商輪拖帶並隨帶鎗枝子彈等物開往彼處駐防惟該船必須經過龍華浦江駛入蘇州河恐有誤會應請發給護照俾便通行無阻並請轉函江海關及河防軍警一體查騐放行等因鄭君接函後除准給護照外昨已分别函知江海關曁薩督辦轉飭南北兩警應通令水巡船知照矣 
[製造局外擬築泥城]  
　　上海鎭守使鄭汝成君前日令傳第七旅旅長臧致平君等會議以本製造局係各省最巨之軍廠日昨雖奉大總統命令准將淞滬一帶地方宣告解嚴而本局關係甚大防範仍不可疎虞兹擬由望道橋東首浦灘爲始迤北轉西由西栅門往南至西砲臺爲止圍築泥城城外挖掘濠溝所有該處民地一律價買先行調查地價預算經費呈部撥欵辦理當衆議决現已分别查詢地價矣 
[租界内迭次刧案之失單]  
　　公共租界内近來迭出匪徒持械搶刧之案業奉麥總巡通飭各捕房中西探捕偵緝未獲在案於昨復由麥君將最近被刧各事主所呈失單刷印多張分發各捕房捕頭轉給中西各探察閱俾查得眞贓易於破獲兹將分發之失單列下計浙江路貽德里顔明卿家被刧元色緞女帽上有珍珠二百七十粒銀底珠押髮一只上有珍珠十粒金水紅花鐲一對計重六兩寳成牌號金一根葱鐲一對計重一兩六錢楊慶和牌號外國金鑽戒一只上有鑽石二粒外國金珠圈一只上有珍珠一粒海棠花式金鈕扣一粒寳成牌號美國金四開四個英國金四開二個日本金四開二個金戒一只約重二錢又泥城外辛家花園附近退而司路二十四號門牌胡金聲家被刧金戒二只一鑲水紅實石一粒嵌大金鋼鑽一粒均洋式鑲蓮子式金鐲一對慶雲牌號梅花式珍珠花一朶中鑲紅寳石一　四面嵌珠五粒一根葱式金簪一支外國金鐲一只中間面上鑲成蟬一只兩眼係珍珠鑲成身係紅寳石一塊鑲成頭係大鑽石鎭成銀碟七只蘇州老萬年牌號銀匙八把烏木銀鑲　十三把均係蘇州老萬年牌號黄皮夾一只内有鎖匙又馬霍路三百八十二號楊王氏家被刧各物失單巳詳載前報又雲南路五百十七號石王氏家被刦水紅花金鐲一對計重五兩九錢七分寳成牌號又大沽路二百二十五號王阿巧家被搶金戒一只計重一錢七分方九霞牌號尚有泥城外謝王氏三太弄楊姓西藏路妓女蘇雲仙楊樹浦金姓武昌路七百五十三號羅福珍昌壽里郭姚氏等各家亦均被刧衣飾失單甚多兹不及備載聞中西各偵探察閱失單後各自嚴密查緝矣 
[各事主辨認形跡可疑之旅客]  
　　總巡捕房中西包探在泗涇路越台旅館内查獲形跡可疑之紹興人錢少江錢晋發周銀根周寳其張根順李桂萬高漳清邢永標等八人解奉公共公堂諭若押候查辦在案兹悉麥總巡以近來界内迭出持械搶刦之案與錢等是否有關前日諭令中西包探傳諭被劫各事主至捕房辨認面貌以便解送公廨按律懲治 
[粤路股東維持會開會記]  
　　旅滬粤路股東維持會昨日在甯波路廣肇公所開股東會到者五十餘人二時半開會首由維持會長梅竹廬宜佈開會宗旨並宣讀各股東意見書繼引副會長王文典君與各股東相見全體股東均起立歡迎王文典君宣言鄙人年輕學淺謬承公舉爲副會長敢不竭盡心力藉副盛意今將鄙人對於粤路之意見三條爲我股東陳之一宜要求政府派員赴粤詳查總公司之利弊方知總協理之賢否以定去留二宜愼選賢能爲總協理以維持路事一本埠各股東應至本會掛號領取選舉票持往粤省總公司憑票換取入場劵以省周折衆皆鼓掌復據梅會長宣言本埠股東旣設立維持會則各股東應直接至本會掛號不宜再假手於廣肇公所至前因各股東憑本會選舉票前往總公司換取入場劵一事曾電請交通部核示現在尚未奉覆應否電催請股東公决經各股東互相討論之下公决卽日電部催覆至掛號一事俟部覆到後再行會議遂公推陳可揚君擬稿俟下次會議公决拍發議畢散會時已七時矣兹將各股東意見書附錄於後 
　　王菊隠獻議（一）併股合兩股爲一股恰合五元之數照江浙路辦法以保已入之股本（二）開全體股東會另舉總協理及董事或章程重訂嚴行取締（三）先電部及粤路公司先否認借欵及李敬寛等之剝奪股東權利必須辦到將李敬寛逐出公司並須查辦其種　舞獘之罪狀（四）湘鄂之路刻甫動工粤即修至坪石亦難接軌此時自以先行築至韶關爲度（五）粤路須由叅股東電國務院大總統派非粤人之大員查辦以前路棍路蠹之罪總協理董事必須舉外省人參佐其間（六）併股不得罰銷息金照浙路只罰一半（七）缺額借補鄙議第五條請政府補助較借洋欵似爲穏妥（八）否則電部請收歸國有各股本之欵分期歸還如川湘路辦法此議雖屬下策似較以有限之血本投諸棍蠧之手尚爲有着 
　　陳理堂獻議（一）詹總理之去留也查詹任事之初即多方要挾（如任滿方許指摘及任期内如有要事准其隨時辭職等語）彼今早已任滿成績何在况又久曠職守不自辭退直待今日股東羣起而攻致貽戀棧之誚理應改選夫復何疑（二）李協理之去留也夫詹尚有虚　李之視詹更卑卑無足道矣其安插私人妄加薪水種種劣跡久爲股東所唾棄理宜斥退更何待言（三）總協理薪水宜酌減也查總協理歲需夫馬薪水四萬六千餘兩其歲入如是豐厚又何怪盤踞不去及窺伺攘奪種種怪狀之發現耶擬以酌減實爲允洽總協理以下亦應比照辦理（四）公司原訂章程當實踐實行也夫公司之有章程原期事事履行也若任名存實亡何需此章程爲哉擬請自此以後任事諸君事事實踐無負初心庶不貽人口實（五）對於股東宜用厚勸薄懲也夫股束之境遇豐嗇不同况經國體改革巨室中落者頗不乏人揆諸認股之初豈始願所及料且遷延坐誤果誰之咎若一味强訂苛章迫使交股何足以平人情擬請寛訂限期到期交足者作爲優先股其不能交足者或採併股主意作爲普通股至認優先股者應予以特别報酬如此辦理庶優資者踴躍爭行乏力者利權仍保 
　　陳翊周獻議（一）巳交頭期者五股合一股（二）巳交二期者二股合一股（三）巳交三期者不必優先巳沾大利蓋頭期併股巳耗去八年官利每股巳暗耗四十八角二期併股巳耗去四年官利每股暗虧六角巳交三期者官利全得且頭二期概交十足銀三期係交紙幣每元僅值五六角故不必定優先自然是大占優先（四）如定巳交三期者爲優先股則頭二期之官利應要照發（五）駁者曰一期值二毫二期值九毫若有併股法則人人皆可購股而不交三期解之曰公司擬取消一二期股銀但一二期股多窮苦人若公司旣取消股票則連二毫九角都不值必使窮苦人無路可行忍心害理莫此爲甚買賣自由載在約法人人可買尤見大公在公司確收一二期十足銀自然應發股票然亦應勸人交三期總之定一實在截止日期截止後則頭二期均照塡發併股票如慮欵項不足當另籌辦法今計一二三期巳交者不下二千五百萬元斷無有此鉅欵而不能完成全路之理 
[修正關於敎育行政各項命令規程之通令]  
　　上海縣洪知事奉江蘇省行政公署訓令文云敎育司案呈本公　前以各縣地方自治會現暫奉令停辦地方敎育亟須維持進行業於訓令第八百號規定方法七條剴切飭令各該縣知事遵令辦理在案查本省關於縣市鄉敎育行政各項命令規程如省公報第三十六期刋登縣市鄉管理所屬學校通則第五十三期刋登籌畫縣市鄉敎育費令第五十五期刋登縣市鄉補助私立初等小學校高等小學校規程第七十八期刋登學務委員服務規程其各項條文間與市鄉公所停辦後之情形不合兹經按照現狀逐項修正連同修正學務委員　格二條一併頒發俾各遵循其縣市鄉敎育費應占分數已經規定者應卽查案呈報未經規定者迅即規定呈報合亟訓令各縣知事仰卽一體遵照分别辦理此令 
[蒲淞市鬧捐續誌]  
　　本邑蒲淞市一帶各鄉鎭所産鮮貨向由市公所設局抽捐兹各捐户以自治停辦抗不繳納詳情巳紀前報兹悉上海縣洪知事據該市總董報告後以自治機關雖奉令停辦地方公益仍應繼續進行除令該捐局照常征收一面訪查爲首聚衆滋事各人到案究辦外並究追　去之文告等件照常懸掛現已由該市各董事分投調查聞爲首肇事者共有四五人皆鄉間不法之徒業已禀奉洪知事諭候飭吏按名提案從重訊辦 
[城濠租户之爭執]  
　　上海城濠餘地爭執一案曾由財政部訓令江蘇國稅廳籌備處長張壽齡派委翁寅丞來滬查辦並令城濠事務所停止出售等情經紀前報兹悉該事務所業巳於二月二十四號（即舊曆正月三十日）停止辦公而新北門口之濠地日前忽有工人前往圍打竹芭竪立界石各租户以案未核定何得　行立界希圖管業卽至保産公會詰問當由該會查明函請翁委員查辦乃靜候數日尚無動靜而老北門口前日又有工人圍築籬笆將舊租户朱姓之地圈入因此該會昨假同義善會邀集全體租户開會討論到者共一百十三人當討論之際忽有葛姓出而承認謂竹笆由伊雇工往築並未將他姓之地圈入各租户以其强辨大爲不服當卽議决同往拆除公舉代表二人先赴第二區第二警察分署報告一切孟署員囑赴縣公署請示該代表旋卽折回會同全體租户赴縣署請見知事耍求拆除即經洪知事接見代表周子京等詢明原委面許卽日拆去並安慰數語該代表即稱謝而出將情轉告衆租户始各散去時巳萬家燈火矣 
[再誌國貨維持會之請願]  
　　中華國貨維持會前因政府修改稅則改良幣制故擬請願政府主張裁釐加稅及從價幣制公推正議長王文典君爲起草員擬定請願書及　見七條送呈總商會修改去後業由總商會於日前開會集議公决删去三條將原稿送還昨日午後復由正會長伍廷芳君召集各會員在甯波路錢江會館開討論大會首由正議長王文典君宣佈開會宗旨謂前因政府修改稅則改良幣制本會主張裁釐加稅從價幣制擬就請願書送呈總商會議决删去三條將原稿送還今本會應將此項請願書送請總商會轉呈政府現已繕就一份鄙意擬先呈大總統其餘工商部國務院稅務處等容俟繕就續呈衆皆贊成遂由王文典君擬就函稿將請願書送至總商會請爲代呈政府議畢散會時已五句鐘矣兹將函稿錄下前擬裁釐加稅及從價幣制等請願書稿巳經兩次送呈鑒核承囑删去三條謹從台命蒙允代爲呈遞感激無涯兹因時期急迫特先繕就呈大總統一份敢乞從速代呈其餘三份容即繕就再行奉托下略） 
[集議轉學方法]  
　　上海私立法政各學校大半奉令取消各校學員中途輟學大有進退維谷之勢兹有大通路中華法政學校各學員昨假邑廟本秀堂籌議轉學方法到者甚衆當場擬定電稿請部核示至五時始散 
[部視學入手調查]  
　　浙江敎育司科長張菊僧君宗祥現由敎育總長派充部視學員並令於北上時先往上海調查旅滬公學（卽中國公學）及各項校正敎科書故張君於昨日乘車來滬卽往該校從事調查聞須旬日方可畢事再赴海寗原籍省親然後訂期北上 
[鼛務視察員抵滬]  
　　江蘇韓省長委任之警務視察員熊開先君瀾恬昨日乘車抵滬假庽英租界三洋涇橋大方棧内旋卽入城至縣公署與洪知事暢談良久而别聞將本埠警務視察後須往蘇州等處視察一週方始回省禀復云 
[車軌上發現刀傷男屍]  
　　二十三保九圖地保談金發前日投第二初級檢察廳報告潭予灣地方鐵路上有被火車碾斃之無名男子一名請爲相騐當經戴檢騐官派檢騐員吏前往騐得死者頭上有刀傷一處身受刀傷兩處係死後被人抛置鐵道上復遭車輪碾斷腿骨塡明屍格着該地保報堂收殮聽侯出示召認一面派警查緝兇手究辦 
[嚴懲糾衆行兇之土棍]  
　　本邑西北卿北新涇附近土棍湯阿香與該處鄉民袁阿土因做媒挾嫌糾合湯阿木湯連三等將袁阿土誘至花田内挖傷雙目一案當時湯阿木湯連三卽行逃逸祇獲湯阿香一名解送地方檢察廳預審明確起訴審判廳辯論終結聽候宣判在案前日由刑庭庭長楊樹猷督同端木棻惲福鈞兩推事官公開法庭宣判據楊阿香供本地人今年三十九歲楊庭長等會商之下以楊阿香將袁阿土雙目挖傷巳成篤疾援照新刑律三百十三條第一項科湯阿香一等有期徒刑監禁十二年判畢送監執行一面移請檢廳飭緝在逃之湯阿木湯連三等到案另行訊斷 
[逃兵解送鎭署]  
　　某營逃兵李懷章因形跡可疑由一區第四分署查獲巳記昨報兹悉李巳經司法科高科長訊明於前日解送鎭守使署歸軍法處訊辦矣 
[馬巡改設車巡]  
　　日前閘北警廳徐廳長因轄境遼闊擬添設馬巡一排以輔步巡之不足特具呈淞滬水陸警察薩督辦請示核奪在案兹聞廳長昨巳奉到督辦批令允准購辦脚踏車二輛挑選長警練習駕馳以備非常之用擬添馬巡一節暫緩置議云云 
[水警拿獲楓涇刦案之盜匪]  
　　水警第一專署長沈葆義君因去臘江浙交界之楓經地方華亭境内戴企賢家被刦一案贓鉅盜多曾密令所屬一體協緝在案昨日第五分署長王壽良偵悉此案盜首朱阿三（即朱保蕪）及陳阿龍等二名匿迹西鄉新鎭大通橋地方當卽密派督隊官李國楨督同第五連連長吳斌龍牽兵馳往密拿詎陳阿龍等見兵士緝捕竄入小港意圖鳧水脫逃經李督隊官等奮勇追捕泅水將朱阿三陳阿龍一併拘獲解由王分署長隔别研訊朱等供認結夥十餘人搶刦金珠衣飾等物並銀洋共同表分不諱故卽解送沈專署長訊辦尚有此案之在逃各犯王阿二等據聞現匿滬上昨由沈君移文上海地方檢廳嚴密查緝矣 
[取締漁船帶鹽之告示]  
　　江蘇駐滬鹽捕營分統耿華堂君昨日出示云爲曉諭事照得歷年每届漁汎江海一帶居民多以捕魚爲業每年夏春之交自穀雨起至夏至爲止黄花魚船放洋探捕所帶鹽斤向准照船身之大小帶醃鹽之多寡船樑在一丈以上者准予帶鹽三十担七尺以上者准予帶鹽二十担五尺以上者准帶鹽十担頭二汎載魚進口由巡船弁勇照章扞查將鹽蕩平蓋用花押給與一票註明船户姓名魚行宇號鹽斤若干擔查票一紙封艙放入至出口時查騐放行不准稍事延擱三汎畢後若有胱鹽照例傾潑入海以符定章歷經照辦在案現在魚汎屆期自應仍照舊章辦理除飭内外巡　弁於沿海各要口認眞查禁外合亟出示曉諭爲此示仰各船户等知悉如有存用過　不能醃魚者無論頭二三汎將所有滷水傾潑入海以杜和私偷賣之弊不得偕名夾帶進口三汎畢後不准帶鹽出口查出即以私論自示之後倘有奸滑船户仍敢貪利營私弊混洒賣以及不服盤查情事立將該船扣留由本分統呈請上官照違禁販私例究辦决不姑寛其各懍遵特示 
[檢廳函送烟案奬勵金]  
　　滬南警察分廳崔廳長准上海地方檢察廳公函内開案查民國二年十一月各烟案罰金業經查案列表連同銀洋一併函送貴廳在案兹將二年十二月份貴廳直接解送之烟案王長根等巳結五十四起共計徵收罰金八百六十一元應照章程提撥五成以作奬勵計洋四百三十元零五角除呈准扣提各烟犯囚糧醫藥費洋二百三十一元八角五分外實得洋二百九十八元六角五分相應造列清表隨同銀洋一併備文函送貴廳查收並希掣付收據以便備案至紉公誼至初級廳轉呈各區解送之烟案應提罰金仍發交初級廳逕送各區均希查照 
[又有賬簿店失火]  
　　昨日午後南市裹鹹瓜街八十二號門牌同興泰帳簿店閣樓上紙堆内忽然火起項刻成災當經救火會驅皮帶車往救幸即熄滅計燬去後樓面一間當由崗巡查知將店主婦魏邵氏帶至一區飭送司法科預審酌罰 
[成衣作失火]  
　　法界東新橋街南首西德興里十號門牌張蔚卿所開張成昌外國成衣作内於昨晚三點　不知如何起火當由洋龍到來救熄延燒九號内樓面一間事後捕頭查得該作保有火險飭探傳張到案聽候澈查起火實情 
[隣舟失竊之嫌疑]  
　　水巡捕房昨解顧文桂及婦人沈小妹至地方廳經張檢察官提案研訊顧供江北人駕舟爲生舟泊虹口頭壩地方小民歷年積蓄有洋五十三元銅元一百五十枚藏放米袋中不料昨日回船米袋巳經不見旋在婦人沈小妹船上查見惟袋内之銀洋銅元已被取去無奈投報水巡捕房將沈拘獲搜查船上有洋二十六元小洋一百五十六角銅元三百枚因此解送案下求究沈供搖划子船爲生丈夫亦操舟度日現在裝貨出門未回昨日婦人之划船雖與顧舟並泊氏因登岸買物船中祗留三歲與五歲二孩看守迨氏回船見船首有米袋一只袋中有米數斗當向二孩詰問此米何來孩稱頃有小稱二人將此米袋抛棄在此婦人不知爲顧之失贓亦不知其中藏有洋元求鑒張君一再駁詰兩造執定如前判顧退去沈押候交保大小洋元並銅元暫存候查明再核 
[聚賭受罰]  
　　大東門附近某銅器店前晚邀集多人抽頭聚賭旋爲崗巡探悉入内拘獲賭徒四人連同賭具解送一區三署判令具結罰洋八元開釋 
[定貨欠銀案之公示送逹]  
　　上海地方審判廳昨日發出公示云民庭案據和商好時洋行訴宋榮記定貨欠銀一案由和領正式函請傳訊當即依法送遂旋以被告住址遷移無從送逹傳票兹據和領函請公示送逹前來除登報外仰該被告宋榮記遵照着於三月十四日前投案質訊逾限不到即依各級審判廳試辦章程第三十九條第二項之規定即時判决其勿自悮特此公示 
[查獲賭徒]  
　　南市警察分廳偵探宋鳳鳴郝青平前晚在公義碼頭馬李氏家查獲賭博之王阿二陳虎金吳阿寳經順寳張阿金盧永生朱阿毛吳阿章張桂生並某分區巡士蔡品卿施和尚連同二房東馬李氏連同賭具一併解廳押候預審擬罰 
[無業貧民之被疑]  
　　哈而賓路捕房副捕頭麥堂爾君近因租界搶案迭出防務異常嚴厲於前晚帶同中西探捕分至各茶樓酒肆逢人搜檢旋將嘉興路一帶之無業貧民數十人一併帶入捕房搜查身畔並無違禁物件逐一拍照卽予釋放 
[女尼爭孩案註銷]  
　　女尼金蘭控楊樹浦某菴女尼能道將其未出家時所生十歲女孩阿珠藏匿等情前日奉公共公堂集訊之下以察核被告所呈証據係原告自願立契將女送與被告爲徒兹因被告不容原告到菴探女致起訟端不能指爲藏匿遂判將案註銷被告開釋 
[攔路搶物彚誌]  
　　前晚十一時有王某者行經牯嶺路餘慶里弄内被匪徒四五人攔住用刀嚇禁聲張剝去綢皮袍一件現洋四元數角又武昌路 
 
 
 

Page 11

 
 
七百五十三號門牌女子　福移前日午後行經四川路　　　口被匪數人用手鎗恐嚇搶去值洋二百餘元之金　一副而邊又新閘祥康里一百八十二號居人胡升發被山海關路開設老虎灶之順阿大在法界菜市街糾黨將其賭贏值洋三百餘元之金飾現洋搶取逃逸業經分别報請英法捕房請爲派探偵緝又住居四川路五號之宋德宏於昨晚八點一刻行經新閘長沙路平橋路相近突被江北口音之匪徒四名　住一人持手鎗一人持刀嚇禁聲張剝去縐紗皮袍緞子皮馬褂各一件並搜去銀表一只表練一條小洋數角事後宋卽赴新閘捕房報請查緝 
[交保限還金飾價]  
　　楊慶和銀樓夥吳連城控妓女林雅仙並其母鳳鳴閣（卽老二）不還金飾價洋二百三十八元六角等情由公共公廨將被告傳案交保在案前日奉王襄讞會同英領哲君升座特别公堂研訊明白判老二交人銀並保限一月内着照欠數歸清如違干究 
[舊布朽骨店一律閉歇]  
　　法工部局前因界内開有舊布朽骨等店共有二十八家穢氣薰蒸有碍衛生故傳諭各該店等限於本年陽曆二月二十八號一律收歇在案現届禁閉實行之期局中恐各該店有陽奉陰違私行售賣情事故移請捕房飭探詳查如有違禁私設者卽行拘案重罰 
[取締肉店]  
　　法工部局查得鮮肉醃肉等店油膩污穢沾　地板易於朽爛穢氣因此而生殊與衛生有碍故傳諭界内各肉店地上須用水門汀砌成　日灑掃潔淨並砌洩水之處通入陰溝以免穢氣外現又查得各該店時有在店堂内洗衣情事濁水流出沾在肉上亦碍衛生故着各店不准有前項情事如違于罰 
[汽車碾傷女孩]  
前日有胡姓女孩行經法新租界　有汽車馳來不及退避致被　倒碾傷手背等處由捕車送捕房後孩母胡李氏聞信到來禀稱情願自行醫治惟家道清寒求撫怡法總巡憫其貧苦賞給醫藥費洋十元准予車回自行醫治 
[謝贈新書]  
　　二馬路自强軒王靜莊君新著一種歷史小說名曰新冷眼觀其内容係借改革之　流冩興亡之感慨昨承惠贈一册書此誌謝雜評三 
[總工程局與工巡捐局]  
　　上海南市自興築浦灘馬路以來始設總工程局繼改自治公所後又改爲市政廳今市政廳又因地方自治機關之停辦而改組工巡捐局矣回思當時之總工程局凡路工巡查征捐等等皆該局權限以内之事也而主持者亦由官派而非民選今之工巡捐局有以異乎乃必曰仿照從前天津辦法而不曰恢復總工程局之舊制抑又何耶 
來函 
[華商旅滬維持會致上海總商會總協理周金箴貝潤生兩君函]  
　　金箴潤生先生台鑒敬啓者前以貴總協理不允爲各商代轉關於招商局三公司合同一電事曾由敝會致貴總協理一函頃由　會長張樂君先生交到貴總協理用商會名　致　會長一書查此事貴總理而言因　招商局董事　嫌等語出　貴　理之口入諸各代表之耳乃來函於此　一筆抺煞不提得母亦知總商會爲衆商法定機關不能以總理個人私務廢棄公益耶至來函所稱此係該局營業性質未便貿然照轉一節所謂商會者正爲　業之事而設凡投商會之事何一不關係營業性質者若以營業性質謂爲未便誠不知何者方爲貴總協理之所便商人愚昧竊有未明來函又稱萬一必須本會轉電則應開臨時議董會一節所謂萬一者萬分中之一也各幫因受該合同痛苦之深請貴會據情轉　情詞迫切事期必行無所謂萬一也且爲商會總協理者對於各商固當有苦必伸無事不理始爲　職若事事存一萬一之心恐商民之痛苦無萬一之可伸耳今貴會借詞延宕敝會旣無萬一之希望於是不能不自行拍發現奉部復電以　項合同於商運關係頗多如有修改或續訂等事應先呈部候核非經部准不能發生效力等因是大部實體　商艱貴總協理獨不矜全商業甚非商人所仰望於我衆商領袖之總恊理也來函又稱殊多非剌一節查前函僅請貴總協理嗣後務盡其通逹商情維持商業之職任毫無非剌在貴總協理位高望重或以衆商之繁凟有犯尊嚴至疑忠告之言爲非剌之語然天下事欲人之無非剌惟有巳不與人以非剌之端但乞貴總協理事事俯邱商艱則各商非特不敢非剌更且歌功頌德之不暇矣至來函所詢敝會長及會員對於此事是何意見一節敝會各員對於此事不外如前函所言請貴總協理嗣後務盡其通逹商情維持商業之職任并無他項意見也再敝會成立以來因鑒於其他機關由一二人把持之失是以議一事件經各帮多數取决由正副會長執行如各帮取决通過之件無論會長是否同意亦應照章執行前次致貴總恊理一函係敝會公轉之公意并非敝會長個人之事所有貴總協理用商會名義致敝會長及會員個人之函恕不作答合並陳明此上敬請台安華商旅滬維持會公啓三月一日 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
　　昨見時報阿嚴通信有以八股調應知事試者惜未窺全豹戲擬補之 
[信賞必罰爲行政之大本] [  莽漢擬墨]  
　　刑賞大典治國之要素也夫行政之道經緯萬端而欲造成法治之國可不鄭重刑賞乎且夫國家之宰制羣倫猶天地之覆育萬物也天地之覆育萬物春而温秋而肅雷霆與雨露兼施國家之宰制羣倫喜有賞怒有刑華袞與刀鋸並用無所偕亦無所濫治天下可運於掌也今天下士其有志於從政乎抑知政之所由本乎皇古民風敦樸耕田鑿井帝力胥忘於無形折矩周規囹圄幾同於虚設家康樂而户和親唐虞所以郅無爲之治近世習尚澆漓飛素流丹是非難憑諸毁譽張弧載鬼變幻層出而譸張道德窮而法律繼申韓所以著名法之書審是則賞罰尚也賞罰行則庶政理也然而有難言者矣英雄血戰成名當其出入於硝煙馳驟於彈雨不惜九死一生以轝義旗而清妖孽其功亦大可嘉也乃自深入牢寵則雖禮意有加終不敢畀以重寄而彼舞文之墨客轉任其天宫大鬧　獲授粲而開館優容瓦釜鳴而黄鐘棄大總統奉天承運皇然而頒誥命之文愚民無知犯法有時迫於機寒困於水旱不憚挺而走險以延殘喘於須臾其情亦良可悃也乃自捉將官裏則雖哀鳴婉轉終不能貨其一生而彼唱亂之黨魁轉聽其海外逍遙不能引渡歸庭審判竊國侯而竊鈎誅小百姓入地無門愴然而下傷心之涙惟其然而堂封圻膺民社者半是闖茸之輩盜起而不知禦民因而不知救吏奸而不知紮法斁而不知理虚糜廪粟無補涓埃苟非明正典型何以　官方而澄吏治惟其然而快升官大發財者多是無恥之徒藏番反側於川西庫僧稱雄於漠北鉏麑縱　於租界白狼跳躍於中州莫展一籌空談無補苟非嚴行舉劾何以蘇民困而救國危是則居今日言行政其必以賞罰爲要素乎天下之最可恨者莫如功罪混淆致令豪傑灰心英雄短氣故惟有程功課罰廓然大公不以異黨而加疏不以表兄面曲寡庶循名核實不愧於孔明之治蜀王猛之相秦天下之最可笑者莫如是非倒置致令報章騰載輿論譏嘲故惟有激濁揚清與民更始不以約法而特赦不以說項而徇私庶彰善癉惡不枉費專制之推翻共和之建設呈動章似雨名器濫矣何以免外人之非笑然當此革命開幕之初苟具有運動專長者不妨特頒動位法令如毛盜賊衆矣何以卜裁判之收回然當此軍備戒嚴之日苟略有細微證據即當宣告死刑行政者其知之（二） 
[奸滑之吏敲吸無形日計不足月計有餘論] [  此係知事考試題鈍民擬作]  
　　我們不遠千里之途趕進京去應試你道爲了什麽原來想得一官半職便可以弄他　塊錢造一所大大的洋房買兩個齊整的小老婆再買上數千畝的良田不但將來可以爲自已娛老之計連那兒孫都吃着不盡了難　　有福國利民的心思麽那知世間竟有一般糊塗微以爲從今以後仕途　可澄清吏治即可整飭簡直是在那裏做夢但是要錢的心思各宫皆同弄錢的法則工拙不一拙於弄錢的錢未到手卽巳被入控告以致鑌門路塞狗洞雖無甚大不了的事然所得者巳無幾矣徒以自已的名譽爲他人發財之資料殊不值得善乎關無恥之言曰奸滑之吏敲吸無形日計不足月計有餘苟非深於宦情者孰能道其隻字哉先民云人之欲錢誰不如我我欲他人之錢他人那裏捨得我必百計以敲之千方以吸之必使他人之錢神不知鬼不覺不脛而走入於我之囊槖中方能無愧爲好無愧爲滑名譽得以保全官箴不致掃地雖一日之所得爲數無幾苟能積成無數之無幾便成巨欵矣諸君試爲我們前途一想豈不有趣麽哈哈 
自由談話會 
　　鐵道之敷設利國亦以利民也余前日因事赴江灣事畢欲返天適雨友人勸余乘火車余諾之至站時尚早未幾見售票處門啓余因初次乘車詢之鄉父老需資若干曰大洋五分耳余即持銅元七枚至售票處買票不料售票者拒而不納余詢以故曰需小銀圓耳余斯時適囊中小銀圓告罄因爲之加銅元一枚曰銅元八枚可乎售票者厲聲曰即十六枚亦不可余見該售票者無商量之餘地不得巳冒雨而行備　艱苦及抵上海衣履盡濕返店渾身發熱隔日始愈嗚呼酷矣[  愚人吳紹基]  
（按車務總管定章凡五分以上須收小銀元找還餘錢該售票人泥守章程亦自不差惟智者千盧或有一失吳君之所遭當亦定章程者所不及料也敬告吳君以後出門宜多帶旅費以備不虞） 
　　諸公自入儉德會以來以爲該會無一定之場所故不發一言以爲互相討論之資要知該會雖無一定之場所然而自由談話會卽該會之場所也鄙人亦儉德會一分子敢請先陳一二以資談助藉覘成績説文儉約也左傳莊公二十四年儉德之共也禮記檀弓曰國奢　之以儉就此數者觀之儉非指一人之起居飮食等言之也要知五條規則不過舉其大略耳然一人能儉斯可推之於千萬人千萬人能儉斯可推之於天下國家不難矣璧如今者祀天祀孔一節議案紛紜莫宗一是其當道諸公又鳥知儉之一字况孔子明有禮與其奢也甯儉之言乎大約凡事至於儉則無不成者矣蓋卽所謂約之故也禮奢則繁繁則　行儉則約約則易舉聖門亦明有守約之訓守約而後能施博就人一身而言浮奢者往往不得終其身守約者往往有豐富之一日是可見人欲施博不可以不先守約也就人生而言今日之儉卽留他日之有餘地步但慳吝鄙嗇者非也故孔子又云以約失之者鮮矣凡我同會諸公可不圖頭猛省乎當此之時有此儉德會之發生大聲疾呼用意良深盡善盡美非僅就一人而藥石之也吾知將來舉國皆知有儉德二字亦卽如檀弓之謂矣吾觀我輩入會之詞皆曰極力贊助而不知該會旣發生以來自當日益擴張而無泯滅之理今而後吾願諸公自己贊助自己之進化可也切勿僅圖報端之虚譽爲耍[  眞州趙二]  
儉德會規則一不狎邪二不賭博三不必以酒食微逐 
四不必華服五不輕寒素 
入會者湖北陳樹棠皖南洪經武平湖陸士林泰縣時喜亭蘇州吳坤元嘉定唐頌霖常熟范影鎭海陸永昌青浦姚金福微歙曹芝蘭吳興陳鈍民丹徒蕭逸民 
丹陽姜季申張繹之冷效愚韓蔭三景德鎭涙痕上海趙蘭甫何秉臣謝德繩 
小说 
[社會小說新官塲現形記（八）] [  超然]  
　　次日的出瀧酒便鬭氣不吃到了晚間三只船泊在一處鄭星萊便做個現成人情把幾位科長科員請過船來消受這一檯酒免不過仍叫兩個寳貝唱曲侑酒胡儷鐃心裏好氣後來聽見唱的不是金寶又不是銀寶唱得好一口青衫聽是三月裏的一板西皮抑揚婉轉十分可聽因從門帘隙裏去一張原來是尤伯戡在那裏唱金寶拉着胡琴銀寶打着鼓板他丈夫拿隻手在席上很命拍着却都拍在腰子上一板也不着胡儷鏡本是個女學生出身懂得音樂聽着尤伯戡的唱越聽越好恨著他丈夫的板越拍越在腰子上心想天下有這種蠢才偏是外行偏要充内行可不貽笑於人此時尤伯戡唱到如霜降一句竟如游絲裊空委婉到了極處這胡儷鏡是個知音如何忍俊得住因把一雙纖手掌對掌兒的拍上一道板去直到唱完方纔住拍大家一疊聲說好尤伯戡口裏謙讓心裏想到裏面拍着的是什麽人極想看他一看却好胡儷鏡要顯出自已是個知音的意思特地把大紅軟繡的門簾兒放開一縫現出半張粉臉兒來給他一認尤伯戡溜轉眼波去對個正着胡儷鏡的相貌本是出色如今在燈光下望去襯着繡花門簾嬌滴滴的越顯紅白直覺千嬌百媚無可比方好像眼光裏帶着電氣早把尤伯戡的魂靈兒吸了進去直至門簾放下影兒也不見了尤伯戡還是眼花撩亂的講不出話來胡儷鏡回進房艙也覺眼簾前還有一個唇紅齒白目秀眉清的美少年對着自已出神呢一會子酒闌燈炧各自散去鄭星萊吃得醉醺醺的進來胡儷鏡不去理他他還涎着臉想討好兒却被胡儷鏡向他臉上死啐了一口放下臉來道不拿面鏡子自己照去像個什麽東西滿口子的酒氣醺得人要嘔了說着便喊丫頭珠兒道你把痰孟子給我預備好了鄭星萊也覺自已酒已多了一兀倒在床上不一時竟和猪囉似的呼呼的睡去了胡儷鏡也不願睡自已拿一本小說走向燈下看去眼裏雖看着小說心裏却想着尤伯戡的人品（二） 
[短篇小說霚（五）] [  瘦鵑譯]  
　　頃之球逐漸膨脹勞特裘凡司大樂雀躍曰明日吾輩或可作飛將軍脫離兹苦海去矣言時復失聲笑蓋勞特裘凡司年事尚少且有温其如玉之情人晨夕弗離數日來已瀕於死今忽得此生機其樂自無待言已又謂克拉勃曰克拉勃今而後汝何欲者克拉勃答曰吾無所欲即有所欲亦弗能如吾願語旣微喟克拉勃是語蓋亦有所指吾今當以其秘密之心事告讀者矣克拉勃平生未嘗有情人當未盲時雖亦曾親嘗美人唇邊薌澤顧每有所見了不縈諸懷抱逮盲後潦倒無以爲生日惟丐錢自活然周之者良鮮所得亦至薄一日遂遇此樂善好施之裘麗亞昔姆泊爾姑娘賜以金鎊一枚并宛轉作憐憫之語克拉勃得此厚貺於是鏤心刻骨誓不忘彼大慈大悲之女恩人并不忘其千嬌百媚之鶯聲而於此感恩知己中斗發生一種不可思議的愛情念念個儂不置不意天誘其衷忽起大霧無意中得以重逢彼美旬日來鞠躬盡瘁雖死無恤此際聞勞特裘凡司詢以何所欲遂觸動其心緒念吾心事知之者誰他日渠輩雖感吾恩彼美人必不吾屬况吾盲而且貧烏能享此艷福彼姝者子亦將成有夫之羅敷以是不覺微喟勞特裘凡司初不經意因亦弗問入晚輕氣已盡四人仍繼續工作克拉勃膂力至偉工作最力俄而球中氣足即舁至廠前空地縛偉工作最力俄而球中氣足即舁至廠前空地縛之一舊汽鍋上克拉勃問曰球中可載幾人勞特裘凡司低聲答曰克拉勃至多五人耳克拉勃曰爵爺然則吾可留於是吾盲目不盲心霧即永永不散吾亦弗懼克拉勃言時聲至高朗勞特裘凡司曰汝誠勇士令人欽佩少選培脫來及克拉勃往携昔姆泊爾母女及培脫來妻來氣廠擬於是夜試乘氣球克拉勃語於衆曰吾輩共七人有不能往者吾當伴之勞特裘凡司曰克拉勃汝爲吾輩生死肉骨之大恩人旣留不行脫有所欲趣語余余唯命是聽培脫來出曰主人吾願與克拉勃同留於是顧其語雖勇心亦至戚勞特裘凡司曰然則汝妻必離此培脫來曰然渠女流此地自不可一日居克拉勃曰然則彼閽人如何培脫來曰吾旣留此渠可行况吾輩曾得彼助非彼球中烏得有輕氣渠去也可（未完） 
更正昨日海外奇談第六行第二十四字費誤爲貴第八行第十五字敬誤爲靈第九行第十五字盛悞爲感尊聞閣　選第九行第十八字紛誤爲跨第十行第二十三字殊悞爲始自由談話會第五行第三四五六字口是心非悞爲心是口非小說第二篇（霧）第七行第十五字否衍文第三十一行第三字持悞爲特均此更正 
天虚我生東埜瘦蝶劍秋警衆雪英跫廬井水孽兒何許人劣民獨鶴酒丐率公濟航瘦鵑豁　諸君鑒前月感承投稿本館備有潤筆資少　卽希函致本館司賬陳寳賢君或飭紀面取爲幸 
 
 
 

Page 15

 
 
   
 
 

Page 16

 
 
   
 
