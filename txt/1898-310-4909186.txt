# 1898 - 310 - 4909186

 

Page 1

 
 
[勸募徐海賑捐] [  申報館協賑所謹啓]  
　　上年淮徐海一帶洪水爲災小民蕩析離居慘難言狀經各省大善士解囊佽助以救窮黎中澤哀鴻始得苟延殘喘不謂瘡痍未復而霪霖又復成災計自四月下旬至七月初瞎雨盲風無時或已麥雖熟而不及搶割禾已殖而盡受漂流下民果有何辜而迭遭此上天之厄耶惟是大創之後生計更艱待哺嗷嗷朝不保暮若不設法籌欵解往災區則數百萬子民勢將盡塡諸溝壑兩江督憲劉峴師江寍藩憲胡方伯痌瘝在抱軫念災黎函致本恊賑所命爲籌集鉅資匯往施放伏望海内仁人君子同襄善舉再發慈悲節宴會之豪資省日用之浮費或多或少任意樂輸蓋賑欵能多得一錢卽災民可多活一命生死肉骨胥賴同人不獨本協賑所馨香以禱者也肅此佈陳伏惟德鑒 
[皇朝經世文正續選增時事洋務三編] [  圖書集成局代啓]  
　　自長沙賀耦耕先生仿切問齋文鈔之例輯　皇朝經世文編凡講求經濟之學者莫不奉爲圭臬　行海内幾乎家置一編矣厥後江右饒新泉别駕有續集之刻近年上海葛君子源又以饒氏之書祇采自道光以迄同治雖名臣奏疏私家著述已有美必收而於海防礦務諸學尙付闕如因更輯爲續編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦請名宿取近時名公巨卿之奏牘通入逸士之議論搜羅選剔都爲一編中分天算地輿公法約章律例礦務鐵路電線錢幣商務敎務算學測繪議院史學官制兵政諸門多至四十八卷分門别類詳愼稜讐附于經世文續編之後倩本局印以新鑄鉛字現已裝釘成書價目格外從亷計皇朝經世文編廿四本洋三元續編連三編卅本洋三元單買　編六本洋一元在上海三馬路申報館申昌蘇申南北掃葉山房發兌 
[讀南皮張制軍勸學篇書後]  
　　偉哉此篇殆綜中西之學通新舊之郵今日所未有今日所不可無之書也詳觀大意内篇正人心類守舊之言外篇開風氣類維新之言誠以舊者體也新者用也言舊不言新恐涉於迂陋而人才不備言新不言舊恐趨於狂誕而流弊無窮苦心分明苦口勸導日望海内人人知學守之以正濟之以通數年以後正人君子講求西政西學西藝者必多成材亦必衆於是開守舊之智範維新之心其意厚矣其功大矣日月不刊江河不廢此書之謂與然僕服膺之意尤有進也當大逆無道之康有爲邪學倡行之日無所忌憚靦然人間始則鴟張於其鄉漸且流毒於天下從未有著書立說以斥之者制軍勞心國事寢食未遑獨於康書康教康徒康黨灼知其奸先防其弊不憚冉三指斥讀之者事前或不盡覺事後無不曉然試舉數條以知旨趣如内篇同心篇云或僅以尊崇孔學爲保教計或僅以合羣動衆爲保種計而於國教種安危與共之義忽焉此詆康有爲但保中國不保大清之邪說也教忠篇云凡我報禮之士戴德之民固當各抒忠愛人人與國爲體凡一切邪說暴行足以啓犯上作亂之漸者拒之勿聽避之若浼惡之如鷹鸇之逐鳥雀此詆康有爲不忠於本朝其邪說暴行足以犯上作亂此次諭旨故云鷹鸇之逐人有同心也明綱篇云貴洋賤華之徒於泰西政治學術風俗之善者懵然不知知亦不學甚至中士文學聚會之事亦以七日禮拜之期爲節目近日微聞海濱洋界有公然創廢三綱之議者其意蓋欲舉世放恣黷亂而後快此詆康有爲誣七日來復之義與其徒黨所造君臣父子平等男女合種之奸言也知類篇云甚至詆中國爲不足有爲日夜冀幸天下有變以求庇於他人此詆康有爲忘我　大清冀人庇護之隠情也宗經篇云漢興之初曲學阿世以冀立學哀平之際造讖益緯以媚巨奸於是非常可怪之論益多如文王受命孔子稱王之類此非七十子之說乃秦漢經生之說而說公羊春秋者爲尤甚又云假如近日公羊之說是孔子作春秋而亂臣賊子喜也此詆康有爲附會公羊孔子稱王之謬說以作孔子攺制考也正權篇云倡爲民權之議以求合羣而自振又云近日摭拾西說者甚至謂人人有自主之權益爲狂妄此詆康有爲倡爲民權之亂謀也守約篇云尤可惡者今日無志之士本不悅學離經畔道者尤不悅中國之學因倡爲中學繁難無用之說設淫辭而助之攻於是樂其便而和之者益衆殆欲立廢中學而後快此詆康有爲離經畔道思以一己邪學愚惑大衆梁啓超議大學堂章程有刪輯經史之莠言也外篇益智篇云大率近日風氣其赞羡西學者自視中國朝政民風無一是處殆不足比於人數自視其高曾祖父亦無不可鄙賤者甚且歸咎於數千年以前歴代帝王無一善政歴代將相師儒無一人才此詆康有爲肆言忘本盡廢舊法之狡計也變法篇云夫所謂道本者三綱四維是也若並此棄之法未行而大亂作矣此詆康有爲廢三綱四維專言變法以致亂也變科舉篇云其雖解西法而支離狂怪顯悖聖教者斥不取此詆康有爲非聖亂教故先杜其弊也會通篇云如謂春秋卽是公法孔教合於彼教是自擾也自擾者令人眩惑狂易喪其所守此詆康有爲誣聖經變孔教之大罪也非弭兵篇云今有創議入西國弭兵會以冀保東方太平之局者此尤無聊而召侮者也此詆康有爲去年欲誑騙金錢卿銜妄議游歴外洋入弭兵會之笑柄也凡此皆言之至早斥之至力若無此書守舊者將終身拒閉但謂西學足以誤人維新者且累日徬徨常慮康黨不能自免斯眞中國政教之憂也覽此篇者尙其求至通至正之學爲有體有用之人庶幾聖教自明康學自絶敢揭大旨以告今日之言守舊者言維新者 
[學塾新章]  
　　天津國聞報錄登比利時國學塾新章目今中國風氣大開各省建設學堂研求新理照錄報端或亦足資取法乎其文曰比利時歐斯特埠中學堂由紳商集欵公立專備將來教育武弁之需本年三月十八日比皇諭令將學堂中章程更定數條一學生額數不得逾四百五十人一入堂學習者皆須武員子弟此外不准濫入　一每班學生不得過四十五人一學生功課宜較前加增以期學業日進一現在頭等學生功課與中學堂第三年功課相等一諸生飯食書籍紙筆等項均由學堂給發一每年考試二次首次在二月二次在六月　　學堂中委員均須親查功課勉以忠君愛國奉公守法之忱並編輯勸忠激孝篇等事一堂中須懸古今名畫供奉國君合家之像而懸誌功圖畫及本國史傳中所最要之事以備查考一不以細故輕罰學生以養其廉恥一學生須以砥礪廉隅爲分内事不可以法律森嚴而始循規蹈矩一學堂監督逕歸兵部大臣管轄監督及管學之武員須常川住宿　一學生每日零用向者每日發給百分佛郎之五今减至百分佛郎之二一考取學生之家屬向須酌納小費兹一律裁去 
[操演新章]  
　　蒲而加里亞爲黑海邊最小之國幅員不及一縣與塞爾維亞國同爲土耳其附庸然頗有志振興以收富國强兵之效兹者天津國聞報登其操演章程曰國中步軍分二項曰額兵曰留後兵額兵操法又分爲四一曰預操一曰習操一曰戰操一曰冬操預操操二次一於遠界二百步設鵠高寬與人等每放四槍首次置槍架上 
 
 

Page 2

 
 
二次徒手執槍立放二習操操七次一遠界二百步設鵠鵠如人形立放中膝二遠界九百步設鵠鵠半身形立放中腰三遠界二百步設鵠鵠人頭形立放中頦四遠界九百步設鵠同人形無小股置槍架上放中胸五遠界四百步設鵠鵠形槍法皆同上六遠界七百步設鵠四皆人頭形槍置架上發二槍又跪放二槍皆中頦七遠過界千二百步設鵠二皆人形架上放二槍跪放二槍皆中下身三戰操操法有六一三百步設鵠五兵士排齊放槍二三百步外設鵠鵠人頭形六槍齊放餘同上四一千二百步内設鵠三行第一行鵠用人頭形第二行半身形第三行全身形十五槍齊放五一千二百步至二千五百步設鵠兩行同人頭形放六槍二行放四槍皆齊放六二百步至二千五百步按地勢設鵠二十槍齊放冬操操法有三一同習操第二法一同戰操第一法一同戰操第二法總核其數預操放二十八槍習操十八槍戰操六十槍冬操十五槍共放一百十一槍留後兵操法照習操第二第五等法戰操第一第二等法計每次共放二十槍 
[調勇赴津]  
　　金陵訪事友人云南洋大臣衙門頃接北洋要電請就南洋水師中撥數千人往津沽以備調遣峴帥頗費躊躇未卽電覆傳聞如斯姑錄之以觀其後 
[整頓江防]  
　　金陵采訪友人云南洋大臣劉峴帥庶務躬親不遺餘力自去冬德人搆釁佔據膠澳之後泰西各國咸以中國爲可侮鷹瞵虎視志切倂吞而南洋兵力素薄難資抵禦兼以今歲川粤各匪乘機竊發長江一帶保無匪船順流下駛匿蹤省會煽惑愚民刻雖靜謐如常不得不預爲防禦因於前日札飭水師某叅戎派快船數艘在江面往來巡緝勿使匪徒入内地一面咨請長江水師提督黄芍巖宫保江南提督李壽亭軍門將所部各健兒認眞操練并於沿江各口岸派添巡船加意防守令外人不敢越雷池一步觀此足見峴帥老成謀國有備無患從此長江天塹固若金湯禦外侮而靖内憂竊爲峴帥頌矣 
[戊戌科武會試官板題名全錄]  
　　張三甲直隸開州任聨捷江蘇山陽龐化南直隸豐潤蘇克敦廂曰滿洲梁巨魁江蘇鹽城劉榮章直隸元城　恩榮廣東香山張萬邦河南舞陽周榮駿安徽合肥陳玉田山東武城謝殿元福建閩縣李傳業安徽潁州劉漢東河南臨漳黄紹鼎廣東香山尙國鑫四川崇寗王永祥山東嶧縣陳辰福建閩縣周雄光廣東東莞鄷雲霽安徽太和王寳仁河南汝州齊恩銘山東昌邑張永昌直隸藁城馬聨棻江蘇海州李永吉直隸廣宗張世勳河南蘭儀王振邦直隸深州陳鳳元江蘇山陽許虎文直隸沙河張懋山西大同安及漢直隸鉅鹿郭浚昌安徽鳳陽方程鵬廣東惠來沈殿臣安徽壽州郭炳坤陜西渭南德志正黄漢軍黄煜正藍漢軍曹德奎江蘇新陽葉崇正江蘇宿遷善志正白滿洲張應元廣東惠萊海蘭塘河南榮陽何乃中廣東香山王文田山東壽張陳發英江蘇山陽林鳳珍江西萬安陳鼎芬江蘇山陽譚錦鏞廣東新會常殿鰲山西懐仁志昆正黄滿洲吳萬清河南新鄭鄭林春四川西昌邢繼光廣東香山何堃林四川南部楊復基山東　州何乃益廣東香山陳鎭國福建長樂李炳輝福建閩縣陳金樑四川簡州徐國揚廣東博羅楊國楨陜西武寗梁廷標廣東香山張清臣河南原武黄慶乾山東范縣陳遠榮陜西石泉曾飛鵬河南鄧州陳寳中福建連江涂震福建詔安周光暉江西臨川于存　鑲白漢軍胡兆隆浙江永嘉焦益監正紅漢軍壽增鑲黄滿洲張柏齡正白漢軍凌炳南江西玉山侯精宇安徽劉展鵬廣東東莞胡殿元安徽定遠張鴻恩河南洛陽陳德元廣東興寗張世賢河南蘭儀叚聨捷山西霍州朱錫侯山東陽榖黄瑞琪福建清縣朱廷傑四川瀘州朱禧年福建侯官陳祉雲貴州大定張榮炳廣東開平李振鑣浙江樂清張凌霄山西冀城朱選清江西萬安康岐日肅甯遠周清江西湖口何達年廣東新會周震東山東臨清張拱年福建閩縣劉張彦陜西涇陽賈國綱奉天遼陽徐桃良山東城武朱犀英江蘇贛榆張彦殿山東單縣蔣捷江西豐城張光斗四川温江楊法山西忻州李陞高四川大邑都旒賓山西沂州杜桂芳浙江平陽陶芝蕃廣西鬱林荆寳賢山西霍州吳文錦貴州振寍楊殿芳山東滕縣馬紹湘雲南文山吳廷文浙江永嘉黄彩光廣西北流隆壽麒浙江湻安孫會雲湖北麻城葉鳳魁浙江永嘉王廷鑑湖北襄陽楊逢春雲南彭兆松湖北武昌胡善芬湖南祁陽張金耀雲南陸凉秦鰲湖南乾州鍾萬潮雲南新興齊兆龍湖北黄陂嚴中甲湖南華容 
[罷考述聞]  
　　安慶訪事人云安慶府所轄懐寗桐城濳山太湖宿松望江六縣學額各四十四名當歲試時學憲徐季和大宗師以桐城各童殊少佳卷未能如額取進而望江文字頗覺斐然可觀乃將桐城所少二名撥人望江學桐城士林咸爲不服今屆科考之期桐城縣宰龍大令賡言出示定期舉行縣試士子雖齊集備卷而屆期不肯入塲大令與廣文深爲駭異傳諸廪保詳問其故則以上屆少取學額兩名恐從此援以爲例對大令及廣文再三開導謂果有佳文本屆定當如額取進廪保唯唯越日各童乃入塲首題爲蘧伯玉邦有道則仕至顔淵問爲邦次題及詩題均未詳聞濳山縣亦有罷考之事未悉因何也 
[都門近事]  
　　京師訪事友來函云日前欽奉皇太后懿旨飭令刑部等衙門將積案迅速清理現經堂官督飭司員遇有應行傳質之人必須遵照例限隨時審結至監禁人犯現禁若干名口開釋若干名口按月造册詳報不得仍前稽壓○都察院京畿道御史有稽察内閣順天府大宛兩縣五城司坊之責近因五城司坊各官審理案件動多違限遂嚴行申飭令將舊管新收開除實在各檔册及覊押人犯若干名口分别詳細造具每逢初八二十二日由承辦書吏呈院當堂核對所有該管甲捕承緝命盜案件有無緝獲亦令一倂造册呈核以昭愼重○刑部南北兩獄房屋近多滲漏牆垣亦有坍塌者業經堂司各官捐廉修理擇於九月十五日開工每日水木各匠均須登梯升屋提牢廳曾部郎光岷誠恐監犯或有疎虞備文行知步軍統領衙門派撥左右兩翼技勇營兵丁四十名在監牆外支搭帳棚不分晝夜巡邏俟工程告竣始得撤銷○每屆秋末冬初例有操演水龍之舉日前五城院憲預飭司坊各官傳知紳士哨弁於本月十五日齊集前門外東大市試演激桶水龍並操練勇丁洋槍刀矛各技先於是處高紥席棚安設公座是日清晨官紳畢集時交午刻滿漢院憲駕臨入座校閱各勇丁操演技藝頗能嫻熟至四點鐘演畢各憲命駕歸第勇丁亦整隊而回○禁門重地理應嚴肅迭經欽奉諭旨飭令認眞稽查兹聞東西長安門天安門端門午門左右闕門東西華門景運門隆宗門神武門等處護軍都統均奉内務府堂官諭凡有各部院官員輪赴内廷當差者出入禁門時須呈遞職名以免淆混至於閒雜人等一槪不准擅行出入如敢不遵約束立卽捆送刑部從重治罪 
[吳中零拾]  
　　蘇州訪事人云蘇垣某甲黑衣中人也與同署差役某乙之妻有染暗去明來已非一日近日春光漏洩穢德漸彰乙略有所聞不甘以一頂緑頭巾壓倒鬚眉七尺一日託言有事至鄉須有二三日躭攔至夜驀然返見其妻正與甲交頸而眠不禁忿火中燒持刃亂砍甲眼捷身輕由窓躍出未被砍傷旋知事不得了乃於次晨浼人關說願以洋餅四十枚爲之洗穢乙始自肯不與爲難○吳民秉性柔懦向稱易治惟邇來世風日下流氓日多往往遇事生風魚肉良善故械鬥拆梢之事時有所聞擾擾紛紛殊爲閭閻之害中路巡員黄筱濟司馬潔爲　惡日前飭差將著名犯案之梁阿二及銅匠壽福打眼銀寳等數名訪拿到案各責千板荷以鉅枷發往護龍街一帶示衆若輩見之或可爲之觸目 
 
 

Page 3

 
 
警心也 
[雲間鶴唳]  
　　松江訪事人云盜匪劉幗成係本年五月初夥刼七寳鎭左近九里庵分卡之犯經護卡砲艇舵工追獲縳解來松屈吉士大令訊實後覊禁犴狴詳准上憲按照新章就地正法本月十八日接奉臬轅釘封文書遂於十九晨傳齊通班將役提犯出獄至府署西角門褫太守升坐大堂屈大令旁坐略訊數語發下斬條仍從西角門出簇擁而西城守營守備宛守戎帶兵二十名左右衣綑縛府尊張護衛屈大令身披斗篷前臨監斬擁至東嶽廟中曠地上各兵及刑禁人等圍成堵牆施放洋槍一排劊子刀光一閃劉犯已身首異處矣大令乃循例拈香畢呵殿回衙○十七日爲西門外長壽橋南育嬰善堂齊堂之期府尊張太守及華婁兩縣主劉屈二大令均乘輿戾止首事董紳衣冠肅入設筵欵之四鄉之人提携保抱而至者絡繹於途及午後四下鐘時諸事已畢各官乃分道而回○江南提督李壽亭軍門　任後以整頓營伍爲已任標下各弁亦均振刷精神一洗積習近日正副二營弁兵時在小校塲會操俟熟練後卽須禀請軍門閱視也 
[巡閱砲臺]  
　　本月十九夜更魚三躍長江水師提督黄芍巖宫保乘砲船抵吳淞口駐劄此處之各營官及勇丁　在碼頭恭迓憲節旣臨咸鳴槍致敬各官卽登舟呈遞手版當夜宫保並未登岸次日江南全省提督李壽亭軍門蘇松太道蔡和甫觀察及崇明鎭福山鎭各鎭軍會同宫保至砲臺上詳細查閱一週宫保以吳淞口實爲長江鎭鑰所有砲臺斷難毁去遂令各營官赶緊修理齊整以重防務閱畢與李軍門乘小輪船來滬 
[查點水師]  
　　自奉旨裁撤冗員後吳淞外海水師各營由兩江總督劉制軍委福山鎭總兵韓鎭軍詳查具禀以便隨時裁撤兹聞鎭軍已詳細查明禀覆制軍靜候核奪矣 
[愼重防務]  
　　前駐吳淞之自强軍因春初開闢通商口岸經南洋大臣劉制軍諭令移往江陰防守現聞制軍以海疆多故吳淞爲七省門戶仍令自强軍移駐此間以資鎭守 
[道憲將回]  
　　江海關道憲蔡和甫觀察赴蘇公幹己誌前報昨日滬上官塲探悉觀察在蘇公事已畢定於二十五日之晚回申故道署執事人卽整備赴碼頭迎迓 
[參戎謝步]  
　　前日爲本城提右營叅將廖楚材叅戎攬揆之辰各同僚均往轅門晉祝昨日午後一點鐘叅戎排導赴文武各當道處謝步至縣署時黄愛棠大令飭丁擋駕 
[五馬蒞申]  
　　新簡江蘇松江府濮太守由京至天津附招商局新平輪船南下昨日午前十點鐘抵埠上海縣王大令飭丁預備供帳太守旋卽登岸雇車至英界　城橋億鑫里暫駐襜帷 
[愼重收詞]  
　　英美租界僵審分府鄭爲牌示事照得本署分府蒞任以來勤求民隠誠恐小民有抑鬱難伸差役阻撓情事准將禀件由郵政局投遞以期迅速而免阻滯乃近來閱郵政局所投禀詞大都登一地名並不將原被實在住址門牌登列以致差役無從查提殊失愼重辦公之道合再牌示爲此示仰諸色人等一體知悉嗣後如有禀詞由郵政局遞呈者務將原被的實住處門牌註明以憑照址往提其各凛遵毋違特示 
[曉諭欠戶]  
　　前有已革包探何瑞福等開設小錢店濫出空票倒欠巨欵上海縣黄大令迭次訊追又將孔阿才等分别禁押限日繳銀嗣又據同黨之金濟堂供稱恒康莊所出本禀業已清理除分償外所虧不過一千餘金特將未清各戶洋銀號目開具清單禀請核辦縣主土欣甫大令卽出示曉諭軍民諸色人等如執有恒康莊票其洋銀號目相符者速卽具禀來縣以憑嚴追毋得觀望並將洋銀號數另開清單黏貼示諭之旁俾被各欠戶易於查核 
[拘究賭徒]  
　　王君新甫係上海縣王犬令之介弟日前帶同隨人至裏虹口胡家橋一帶丈量地基路經賭檯左近被江北帮及粤帮中著名賭棍曳入强令賭錢士君不從致將身畔所帶之洋銀十餘元如數刼去王君回署訴知大令立飭幹差將各賭棍如數拘拿究辦 
[傳詢米董]  
　　昨報紀上海縣差查悉米販私運米糧出口遂禀請玉大令核示大令以此等米販何至如此膽大妄爲或係各米街藉端擡價亦未可知故又飭差往傳米業董事來署聽候面詢以憑核辦 
[旅客自經]  
　　安徽太平府某縣人張濟川來滬尋其叔不遇擬附安慶輪船回籍被賊將行李貲斧一併竊去以致日暮途窮欲歸不得頓起求死之念前晚在洋涇浜鐵欄杆上以腰帶自經法界巡街捕瞥見當卽援下一息奄奄勢將垂斃逾時甦醒雇車舁入捕房並在身畔搜出絶命書一函係寄回家内報知其母者昨禮拜三堂期捕頭飭探解送公堂請朱明府何繙譯會判明府以異鄉孤客情實可憐爰與何繙譯會商就公堂罰欵項下提贈盤費洋十元飭探送至輪船載回故里 
[悞報火警]  
　　前晚七點半鐘時英界捕房蒲牢怒吼居民聞之疑有火警救火會中人亦莫不整備器具將往救援乃未幾卽寂然無聲及至捕房詢問始知西北角略見紅光致有此悞 
[鞠有黄華]  
　　擺渡橋畔公家花園内由管理西人滿植各種秋菊栽培灌漑煞費經營九秋時節東籬君咸敷英濯秀冷香幽艶淡雅宜人大約下月之初花當繁盛有陶令癖著蓋往觀乎 
[馬路工程局紀事]  
　　前日陳阿林趙榮生兩人將汚泥傾棄南市楊家渡外灘空地上十六鋪地甲喝阻不服遂拘解捕房由捕頭王榮培禁押片時以儆○二十六號巡街捕勇拘獲在路小便之夏某解送捕房由捕頭管押一點鐘然後開釋○前日午後兪阿四楊阿寳袁德光三人在新馬路互相格鬥三號巡街捕勇見之一倂拘解捕房由捕頭王榮培暫行管押○前日有一小孩迷失歸路在南馬頭先農壇左近啼哭管壇人黄萬炳送交捕房捕頭王榮培向之詰訽據稱姓胡名如成年甫五齡家住老閘紫陽里父名濬昌爰遣人伴送至此處查問旋有馨潤齋香店主出爲具保將孩領去 
[英界瑣聞]  
　　昨晨某宦乘轎式馬車行經六馬路仁濟善堂北首轉角處忽刺斜裏二丐婦肩負小孩突然而出不及避讓致被撞仆幸御者急勒韁倒退得保無恙某宦憐之給以小洋一角二丐婦稱謝而去○昨日根盤街某衣莊忽失去戲衣十八件值價甚鉅由莊主開明失單投報捕房捕頭允派包探查緝未知能弋獲否 
[慈祥在抱]  
　　日前本館恊振所承鎭江柳少雲大善士交來丹徒縣署耿雲亭善士求保父母康健指收山東振捐洋二十元又鎭江雲鶴氏勸募各店將悞收之銅洋八十三元小洋一元七角囑代鎔化助山東振欵　思柳大善士襄辦徐海振務不辭勞瘁薄海同欽今者更能　域不分顧念山左飢民蕩析流離代運廣長之舌仁心仁術感佩尤深至諸大善士胞與爲懐福男廣種瓜豆因果食報無涯拜領之餘敬書數語爲諸君預卜焉 
 
 

Page 4

 
 
 
暹邏同興公燕窩莊發兌上品燕窩創製延年百補燕窩糖精條燕窩糖精花　燕窩糖精珠 
本莊主人閩嶠人也幼嗜岐黃壯研樞素功調水火鍊九鼎之丹砂嘘吸靑蒙餐三山之雲石暇乃南海求仙東瀛採藥游蹤所至環𦲷暹邦暹地物產阜騰艸木暢茂珍羅貝萃駢炳炎州精華所鍾厥推燕窩一物爰陟海陬搜採沫質精心結撰製成糖精或量就珠光價傾十斛或綴成條樣紋縷千絲或團結花心杳含萬朶功延人壽巧奪天工藏諸廛市以備溲羅乞稔鳩居勿迷魚目則糟粕盡汰精華自生本莊主人非獨爲專利起見耳大匣四元小匣二元分設上海英租界五福弄内柏馥里四幢石庫墻門 
 
 

Page 5

 
 
   
 
 

Page 6

 
 
   
 
 

Page 7

 
 
 
 
 

Page 8

 
 
   
 
 

Page 9

 
 
[竊案移縣]  
　　崇　紳士馮壽松投英界公廨控成衣匠陳阿虎竊取洋銀二百元逃避　申窩留陳家木橋沈桂　所開協順源客棧内將洋寄存　　范阿寳處前經讞員鄭瀚生大令研訊飭卽押追陳范挺押至今延不措繳前晚帮審委員劉穆庭二尹帶案覆訊陳供所竊之洋除購買衣物用去五十元外尙有一百五十元寄交范阿寳致被用去小的在滬素無親友無可設法叩求恩典范供所寄洋銀一百五十元與陳分用今已兩手空空蚨飛難返尙乞施恩二尹謂藉詞推　刁狡異常著卽備文移送崇明縣歸案審辦 
[上海縣署瑣案]  
　　前晚十六鋪巡防中局委員潘仲泉二尹移送調姦揮刃之一干人到縣王欣甫大令因往新閘丈勘地基由典史蔡少尉提訊瞿炳如供稱海州贛榆縣人來申售黄芽菜賃屋南市毛家弄李阿四與小的同住未久女兒阿翠今年十五歲業已許與嚴姓小的與妻每晨同往滬北三茅閣橋賣菜僅留女兒在家看守門戶昨晨親戚莊伯仁來報知女兒被李阿四强姦及小的回家李已逃去小的遂邀同姪兒瞿秀林表姪趙有俊將李阿四追獲一時忿極用切刀菜戳傷求恩寬宥瞿秀林供年三十二歲趙有俊供年二十一歲同稱在毛家弄山東麫館爲夥早起由瞿炳如來說李阿四將伊女阿翠强姦故卽同往見阿翠啼泣李阿四之母在彼勸慰小的等查悉李阿四躱在後門卽行曳出由瞿炳如用刀戳傷求鑒瞿阿翠供每晨父母赴北市賣菜今晨尙未起身同居之李阿四上樓推進房門正欲聲張卽被叉住咽喉强行非禮伊母聞聲上來勸令不可聲喚正在支拒間卽見父親回家旋將李阿四戳傷是實地甲裘鎭供詞與李相同李阿四之母李蔡氏供年五十五歲夫故多年洗衣度日今晨聞樓上瞿阿翠聲喊立卽上樓見兒子按住阿翠正欲行强小婦人將兒子喝開令下樓躱避未幾女父瞿炳如回家小婦人告以願將兒子管教并令服禮炳如卽將小婦人毆擊又將兒子戳傷求騐李阿四供今早濳進阿翠房内自知不合後經母親上樓將小的申斥小的畏懼躱開伊父瞿炳如回家糾同三人將小的戳傷少尉飭仵騐得李阿四左右腿有刀傷三處已用藥封固未便揭騐瞿阿翠頸項亦有手指抓傷痕少尉飭將李阿四送仁濟醫館醫治餘人交差俟本官核示○葉瑞卿控陳毛毛等糾衆行兇受傷請騐經蔡少尉提訊葉供年三十歲浦東洋涇鎭人在楊樹浦開飯作又在碼頭爲扛夫本月初七日由浦東回來工頭毛毛硬欲向小的借洋三元不遂其願致被兇毆當經旁人勸散十五日渠又糾同十餘人在洋涇鎭上尋釁用板凳擊傷本欲卽來案下求驗因恐日後受伊暗算是以隠忍至二十一日渠又揚言再當毆擊無奈投案求騐并請提究以免後患少尉飭仵騐得右後肋有木器傷一處將次平復遂諭令候本官核奪 
[英界公堂瑣案]  
　　江北人林張氏僑居虹口漢璧禮路一百七十八號門牌屋内生有一女贅同鄉陳長生爲婿前晚十點一刻鐘時氏向女索取當票以致口角扭毆嗣經陳長生回家勸散其女不服母訓愈思愈忿竟於深夜懸樑自縊昨晨陳長生投捕房聲稱妻子現被岳母毆死捕頭立派包探竇如海前往查看見陳林氏頸間有麻繩一條知係自經遂將林張氏陳長生一倂拘入捕房轉送至案陳長生供稱小的之妻實被岳母毆擊死於非命叩乞伸寃林張氏供母女情深何忍置之死地求大老爺明鑒鄭大令商之美國繙譯官巴君著將原被連麻繩移送上海縣署請王大令核辦○一百零八號華捕禀稱宋九林在山東路戴增祥處竊取棉被一條經小的查獲送案請究宋供此被在洋涇浜購買並未行竊大令判責二百板○四海昇平樓堂倌邱百林控烟客陳雲坤行竊白銅烟燈一琖包探顧阿六在四馬路當塲拘獲送案請究陳供燈係自已置辦並非竊取大令判責一百板○包探洪阿寳禀積竊陸阿三至黄阿大船上竊取棉被一條行至蘇州路小的見其形跡可疑是以拘獲送案請懲陸供偶貪小利犯此不端今被包探拘案尙有何詞大令判重責二百板發回捕房管押一月○包探金立生禀稱寗波人邱阿蘭前因犯案遞解回籍今復來滬由小的拘獲送案請究大令判責二百板發回捕房仍行遞籍○本地人曹明山與顧桂福有葭莩親前晚行至顧家將其女孩三囡誘拐至百老匯路謝小寳妓院意圖價賣謝妓以三囡年祗六齡拒不肯納曹乘人不備竊取綢衣及坎肩各一件揚長而去事後謝妓查知立卽投報捕房由包探李星福緝獲人贓送案請辦曹供詞狡賴大令著將曹押候查明復訊○三百十六號華捕禀稱王安生在四馬路駕車疾駛致將行人撞倒幸未受傷是以拘案請究王供馬車係清和坊周公館之物因主人欲著先鞭致有此失大令判罰洋銀二十元○包探劉森堂禀過犯沈阿伏至劉阿四所開客棧内竊取棉被一條經小的查獲拘案請辦大令判責二百板以爲之儆 
[法界公堂瑣案]  
　　烟鴇王吳氏前控高小六仔誘領烟妓阿四藏匿無蹤扭案請追經朱明府研訊據稱阿四現在蘇州自願嫁小的爲妻已與烟鴇言明償洋六十元先將五十元存在案下明府恐有不實飭將阿四交案昨日包探傳同王吳氏解請訊斷阿四供稱小婦人姓藍原籍某處來治下賣娼家内尙有三歲小孩不願嫁高六仔爲室此次出外亦非高六仔誘藏明府以高六仔不應誑言著將存案之洋充公押候核辦藍阿四發堂擇配王吳氏叱退○前期天仙茶園伶人潘月樵卽小連生遞禀公堂控英界正豐街源順刷染店主李明山積欠會項洋一百九十元向索不還求提追給明府准詞出票飭提昨日堂期包探將李明山提到傳同原告解案請訊李明山供所欠會項已由同鄉王蘭芳介紹曾許按月拔還明府飭將李明山押候交保出外限五日内與原告商通禀覆核奪○唐家庭禀稱在小東門外開唐永順米店被唐德勝積欠米洋六十九元九角五分屢索不還求恩追給唐德勝供實因一時無力求恩寬限以會項作抵明府飭押候交保限五日内歸還延干追比○乾和坤周德泰兩烟店夥李文寳王阿金禀稱王文祥私刊本號圖章冐取貨物當塲拘獲送案請辦王文祥供圖章在地上拾來明府以情有可疑命押候查明復核○包探禀稱城河浜一百十四號門牌陳瑞生設攤售賣骨董專以贋鼎騙人昨日西人購買古銅花瓶一枚及銅盆一枚索洋五十元如數付給及携因看出破綻投報捕房拘案請究明府以陳不應作僞著將原物退還追還原洋五十元給西人收領○偷兒陳桂春在菜市街口以洋刀割開米包藉圖竊米爲巡街捕拿獲送案請辦明府判責一百板○包探禀稱汪茂林在五鳳樓茶館竊取水烟袋一枝茶博士王阿桂當塲拿獲在身畔搜出當票二十五張田單借劵各一紙今特解案請訊汪茂林供本地人住城内天官牌坊當票田單均自已之物明府著押候查明復核○恒吉祥公司收租人陳子貞禀稱房客陳薛氏積欠租洋二十元五角扭案請追陳薛氏供願先還洋十元明府准之著交保出外先還十元其餘限五日内歸楚○老沙遜經租人朱錦芳禀稱房客郎吳氏欠租三個月計洋六元八角將物件搬出濳逃經管房人拘獲送案請追郎吳氏供實因貧苦無力歸還明府判押候掌頰二十下○魏同源經租人魏汝霖禀稱房客鮑玉山開玉露春茶館積欠租洋二百六十八元有心延宕不還求恩追給鮑供所欠之租無力歸還請以生財作抵明府飭交保出外限十日内歸楚 
 
 

Page 10

 
 
[金陵官報]  
　　九月十八日善後局候補道懋保甲局候補道袁大勝關厘捐知府吳炳仁請補海州直隸州劉運吉正任鹽城縣劉崇照皖南經泰茶稅分局知縣禹崧齡試用縣陶麟宸由蘇來欽賜翰林院檢討黄廷灼辭行赴湖北候補道馬先松交卸武穴掣騐差回通判王國楨到　河運差回縣丞翟英禀知監盤復成倉榖米差江安輪船楊星田揚壹壺輪船周國祥辭赴江陰聽差補昨日善後局候補道懋禀知淮徐海賑捐案内加三品銜悞登保加三品銜今更正准補　椧縣徐樹鍔叩謝牌示飭知赴任○十九日江寗縣戴禀知赴下關祥雲輪船相騐○二十日准補贑榆縣徐樹鍔叩謝飭知赴任知縣查宗仁考試劉寳銓寫履歴均奉示又沈兆　禀知奉府委會同盤量蕪湖來米水雷輪船馬超羣　貢回督轅牌示正任泰州營都司何復勝應餾仍回本任供職 
[邗江官報]  
　　九月十五日新安泰壩王分轉鵬豫禀知赴任並銷舊港總巡差施分轉承志由泰屬公幹回朱分轉之　　舊港總巡差鹽捕營劉都戎玉泉由省回前署掘港塲錢鹺尹交　回揚○十六日甘分轉樹勳辭回淮北許分轉開文辭回　溧句差次○十七日常鎭道長久山觀察循例至揚盤查運庫公畢旋卽南渡○十八日調署石港塲陳鹺尹皓到揚○十九日勸辦湖北振捐王季棠觀察灃懸派令照各官均衣冠往祝泰分司李分轉以牧禀辭回署 
[振捐清單]  
　　敬啓者本省淮徐海等屬災情極重待賑綦殷而山東黄河又遭潰决衝刷十餘州縣　析離居民不　命　此　輸竭蹶之時分頭兼顧殊形焦灼乃蒙老順記交來元二百兩孫樹德堂捐元一百兩杭州開泰莊因緊隣失愼幸獲期佑將酬神晏客之資移助洋一百元重慶　關沈昻靑善士爲先人八旬冥壽折助荐祭洋三十元又佘其朋善士捐洋廿元劉信天堂捐洋廿元四明再生氏捐洋廿元又續捐洋廿元留心愚善士捐洋十元李學乾善士捐洋十元無名氏捐洋五元以上共規元三百兩洋二百三十五元分别撥解災區散放惟是兩省重災顧此失彼實有杯水車薪之虞轉瞬冬令饑寒交迫無數流民淞堪憫惻伏望海内善士源源佽助不勝叩禱感謝之至上海後馬路籌賑公所嚴信厚謹啓 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十四年九月十七日京報全錄]  
　　宫門抄○諭旨四道錄前○慶王奏爲遵旨會議南漕改折情形摺○九月十七日刑部都察院大理寺侍衛處值日刑部引見八名通政司一名正藍滿七名提督衙門二十五名○敬昌假滿請安○儒林謝授詹事恩○李殿林等塲内專摺請安○那王續假十日○定昌彈壓覆命○文琳遞遺摺○提督衙門奏拿獲盜犯楊萬年等五名請交刑部○召見軍機桂年鄭思賀○○和碩慶親王臣奕劻等謹奏爲遵旨會議具奏事光緒二十四年七月二十七日奉上諭侍講學士瑞洵奏南漕改折有益無損請飭妥議施行及每年豫提折價於津通一帶購米以實倉庾並衛弁屯田裁倂改由地方官徵租各摺片著派奕劻孫家鼐會同戶部妥議具奏欽此八月初三日由内閣鈔出到部八月初九日軍機處交片奉上諭刑部郎中英秀奏南漕改折無益有損等語著派奕劻孫家鼐會同戶部歸入瑞洵摺内一倂議奏欽據瑞洵原奏内稱南漕改折一事張之洞在署兩江總督任内奉旨籌議力請全改及奴才續行條陳奉旨交議仍復中止嗣張之洞於交卸回鄂時復以改折有利無弊專摺覆陳不知該部如何定議向使輪船未通奴才亦何敢力言改折今則海道暢行南米包米盈溢市廛官運　更商販夕湧顧必苦守舊章牢不可破坐令百萬金錢耗蠧而不思變計豈不可惜以蘇屬而論全完本色者不過數縣餘皆統收折色松常鎭太等府州雖有本折兼完之說而完本者更不及三成江寍藩司所屬向係全完折色邇者部庫艱難何如取數百萬中飽歸諭公家又片稱如蒙特旨施行不特監兌押運各費可裁卽倉漕糧衛等官並可酌汰每年約可省銀五六百萬又片稱當時若早准行此三年中當已節省千數百萬之欵等因臣等自奉旨後疉次會同妥議竊謂言度支者主改折非詳稽出入不足以釋羣疑論根本者重倉儲非綜核盈虧不足以定民志用是參考案牘熟權利弊謹將戶部近年往復之辦法上年改折之情形與夫折放比較之實際京米目下之奇漲斟酌擬議敬爲皇太后皇上一一陳之江浙兩省漕米除江北河運十二三萬石外歲約海運一百二十餘萬光緒二十年辦理海防江浙兩省各折十之五六其時朝廷方以改折南漕敕下兩省督撫籌議二十一年署兩江總督張之洞擬令蘇省州縣收折收本悉仍其舊而由官全行折解議久未定江蘇巡撫趙舒翹電稱開徵在卽是否照舊辦運戶部以本年將次開徵恐難改折電令仍運本色於是張之洞有補救時艱詳陳全折之電大指謂蘇漕全折歲可省運費八十萬若白糧及浙江全折兩湖採買全停剝船挑河各費漕職衛官各項均可酌减歲可省一百五十萬其年十月瑞洵遂有南漕改折利益甚多之奏大指本於張之洞所議而亦頗採故中允馮桂芬之說戶部先後議覆以近畿連年荒歉糧缺價昻採買不易外本年冬摺只可仍運本色明歲或運或折由兩省督撫會籌二十二年春間張之洞復有南漕改折有利無弊籌議辦法之奏大指視前電加詳且謂海運開而　運遂成駢枝商運通而官運轉形勞費官運所窒礙者商運或尙可通行請下部曁督撫核議已而各省電覆謂去歲蘇屬頗稱豐稔而辦漕米轉缺少實由别省荒歉出口米多之故産米之區尙且如此京都乏米豈不可虞未敢遽斷折漕爲大利者蘇撫趙舒翹也謂折漕浙難於蘇民間完本相安已久上年由官折解暫時權宜非久計者浙撫廖壽豐也謂運米一石到通合米價運費修河上倉亦不過四兩專恃商販盈虚遲速把握毫無抬價居奇在所不免正恐折價四兩不能買米一石請俟鐵路告成改折者江督劉坤一也於是戶部覆加參考請從緩辦此瑞洵前請折漕一議戶部辦理之始末也二十三年秋間戶部以庫儲支絀現議續借洋欵計各倉米數來歲支放尙屬有餘請將二十三年江蘇海運漕糧　　行減運三十萬石得銀九十八萬餘兩是冬浙撫廖壽豐亦請援案减折戶部以蘇漕旣減准徐災賑又撥河運新漕恐倉儲或絀未經照准本年廖壽豐復疏請改折南漕或減折六成部議俟秋後體察情形現值帑項奇絀戶部正在查上年辦法酌量折解電行二省查覆米價適該學士以改折爲請此又上年以來戶部辦理改折之始末也自來言折漕者莫不謂大利所在一經改折歲致五六百萬蓋自嘉慶年間協辦大學士劉權之已有每石十八兩之說故知州魏源所作聖武記力辨其非而馮桂芬猶主其說近年憂時之士率以爲言今詳考其實則有未盡然者折漕大宗曰米價曰運費此外連類而及者曰倉河漕衛等費以米價言之二十年折漕蘇省石折銀一兩五錢零浙省石折銀一兩四錢二十三年蘇省折漕石折銀二兩一錢零蓋因米貴而然計公家多入銀二十餘萬兩亦由該督撫體念時艱内外兼顧而非常例也頃者浙省電覆米價現在糧貴較春痱入奏時石可酌加二錢計石折一兩六錢蘇省電覆請照上年折價通計蘇省近年起運米約七十餘萬石常年米價約折銀一百一十餘萬兩浙省約四十餘萬石約折銀六十餘萬兩江北河運米十二三萬石價銀二十餘萬兩共銀二百萬兩有奇蓋米價如此以運費言之蘇省海運石費銀八錢五分江北河運石費銀一兩二錢零浙省海運石費銀九錢五分共銀一百二十餘萬蓋運費如此以通州起撥入倉言之經紀車戶之領欵各倉之車價四閘之水脚排船製袋修厫之費廳倉茶果之費並大小倉官養廉共支銀二十七萬餘兩蓋倉項如此以運河言之歲修搶修另案各工及河員弁兵歲需直隸北運河支銀三萬三千有奇直隸南運河支銀一萬四千有奇山東北運河支銀四萬九千有奇山東南運河支銀六萬八千有奇江南運河支銀二十萬三千有奇共合銀三十六萬有奇又直隸剝船修造油艌工食之需歲約攤銀八萬三千有奇蓋運河之費如此以漕官言之漕督以下官屬養廉一萬四千有奇漕標七營俸餉六萬二千有奇共銀七萬有奇蓋漕官之費如此以衛言之守備守禦千總俸廉江南十九員銀一萬四千有奇浙江五員銀三千有奇江西二十六員銀一萬八千有奇兩湖十一員銀八千有奇直隸四員銀二千有奇山東三十六員銀二萬六千有奇共合銀七萬四千有奇蓋衛職之費如此其本省漕務例外支銷之欵無得而稽綜而論之米價運費之欵入於公家者歲約銀三百二十餘萬倉河漕衛之欵出於公家者歲約銀八十餘萬今若一律折解一律放銀如張之洞所議折中一兩五錢發放公家歲約餘銀一百七十餘萬如該學士原議二兩發放則平時米價多不足更須益以運費是公家所餘銀亦不過二　二十餘萬有奇實無所謂五六百萬之數况全行裁汰亦有難言我朝發政施仁無不以體恤輿情爲主河海同停則江南沙船及山東沿河窮民津通一帶剝船扛夫同時失業戶部前奏之所論者實非過慮方今非變法不足以自强而非得人不足以變法必詳審乎輕得緩急之宜始可免紛更擾累之弊輕心掉之恐多窒礙此又一折一放兩兩比較之宜求實際也臣等會議之初亦亟以庫欵倉儲　須統籌兼顧或照上年成數折解三十萬石而各倉尙存百萬亦足備一年之蓄今淮徐海被災蒙恩撥漕八萬石水旱偏災各省時有京師爲根本重地以應寬爲儲備乃不　　蹶於臨時况都下米價自上年日益騰踊爲歴歲所無以言採買改折之數蘇省較優而所解三兩有奇之銀不能購五兩内外之米無益兵　　　　家　在改折之議方興糧店已是居奇米價非常陡漲閭閻乏食人心惶惶設竟議准折巴市間　不知若何情形又京米日昻兵民　　　　　　輯也臣等公同商酌所有本年江浙新漕除撥振外擬請飭下該督撫照常起運並求明降諭旨俾人人知有南糧日萬轉輸　　　市價不抑而自平人心亦有恃而不恐矣至該學士片稱衛弁屯田裁併改由地方官徵租一節歴來論治者多持此議誠宜及時舉辦　令骸督　遵　七月二十九日諭旨妥爲辦理期於公家實有所益於軍民毫無擾累是爲至要其英秀所奏亦以價昻爲慮現經臣等歸併詳　　　陳明所有臣等遵旨會議緣由謹恭摺具陳伏乞皇太后皇上聖鑒訓示謹奏奉旨欽此 
 
