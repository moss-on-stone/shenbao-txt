# 1912 - 179 - 4914144

 

Page 1

 
 
　評論 
[再論政黨内閣] （寒） 
　　内閣政治必逹於政黨内閣而始圓滿吾國今日之内閣或竟一躍而幾於政黨内閣焉固吾人所深願也至政治之大勢不能趨於一政黨而爲内閣强矯揉之形式上卽勉爲政黨内閣而無端之横决必挟之而起心醉於論理上之圓美學說而事實問題置之不講者其流弊往往如斯不可掩也 
　　大凡天下事無絶端之利害故論事之主見第一在比較於利害之間而去害以就利第二即不能純乎去害以就利必其比較於利害之間而於事實無所害今吾人假定純粹之政黨内閣成立天下之熊度對之如何異黨之熊度對之如何信用未足交訌斯起恐純粹政黨内閣所收之利或不設自反對風潮而生之弊非惟利不敵害而已也推而至於其所極事實上恐有不相容之勢焉故吾國將來内閣政治益進步將有純粹之政黨内閣出並英而軼法以臻上治而今非其時也 
　　論行政上之便利實以一政黨組織内閣收效最鉅此徴之英國政治史而知之者也此何以故英國内閣實由國會中推選而出彼列於内閣者殆皆列於其國會者之代表也故内閣之政策卽國會意思之所從出國會與内閣合而爲一夫而後持一方針决一問題政治之進行沛然莫之能禦雖有鉅艱蔑不濟矣此英國政治之所長也若國内黨派分裂甚者其勢不能以一政黨占議會之多數即不能以議會之多數包舉内閣於是混合内閣之事例不期其成而成矣混合内閣於政治上之塗徑其離合向背之跡或與純粹之政黨内閣異及其成功則未始不足以收政治上之果效蓋内閣之作用首在責任與否至純粹政黨内阁固非必要之條件也主張政黨内閣之說吾人非惟不反對且極歡迎之以一政黨組成内閣非直無害如英國之政治亦一可喜之現象也彼同盟派主張此說心甚契之以爲或將緣其力以促政黨内閣之成今日一時之紛擾或且爲他時奠定之基其功亦不可没至就事實論之則吾國此時政黨尙在萌芽之時代勢力未充欲一躍而幾於撒遜人種政治上之良習程度如此時局如彼能乎否也吾人當一念之發動一事之作爲大抵不外乎公私二途爲欲　美良制而主張焉雖不當猶公益心也若欲藉口良制以實行其龔斷之私則一私利心而已吾不知當吾國今日果須政黨内閣之制以應時局乎抑吾國政黨非此不足以展其黨意乎而猶兢兢焉而猶以爲不逹政黨内閣之目的不已焉識者辨於公私之途而恍然悟矣要件 
[新化譚人鳳敬告各團體]  
[及當道書]  
　　鳴呼今何時乎外之則列强承認之猶豫而蒙藏伊犁片馬諸問題且相過而來内之則政之奇窮而軍隊嚣張民生疾困諸現象又觸目皆是此非危急存亡之秋乎夫吾人所爲推翻專制聯合五族而成一共和國家者目的何在亦日求最大之幸福而已今政府成立且逾數月於建設重要問題一無所表見而徒勞精敝神於調停敷衍猜嫌疑忌之中論者第咎政府之無能其說固然而所以使政府至於如此者則今日各政團黨派之爭亦爲一大原因風雨漂摇禍至無日不能不爲諸公一進忠告焉世界立憲各國無論君主民主莫不有二派以上之政黨卽莫不有政黨之竸爭政黨愈發逹國家愈進步各國之先例有然何獨於吾國而疑之不知各國政黨之竸爭以國家爲前提所爭者政見也吾國政黨之竸爭以本黨爲前提所爭者意見也事知吾之爲此言諸公或怒吾爲武斷爲深文試一就事實證之使諸公之爭而果僅屬於政見也則吾觀各黨提出之政網莫不以鞏固民國基礎爲言是諸公之政見已歸於一致宜若可以恊力進行其他無意識之紛擾攻擊足以危害民國建設之基礎者亦必爲諸公所吐棄矣然而黨旗四揭一再交绥入主出奴閧爭不已甚或因個人而詆及團體以一事而牽動全局使人人對於政府常抱一種惶惑恐慌之觀念斯即太平無事之時已足以釀亂而有餘而况外侮内憂岌岌不可終日乎使諸公而一念及世界之大勢民國之前途吾知未有不愓然而懼者吾國政黨之發生無 
 
 
 

Page 2

 
 
　　勇之氣槪久爲全國人心所稱許然諸公旣以革命爲目的今日革命成功可謂　　物之消滅矣候鵠已移而千夫抉拾此何爲者耶如謂功在民國不可無報則后稷播毅非求已食黄帝造車豈必自乘黨人旣以救國爲前挩所謂國家者固非一會一社之私有物徒使人彚其以義始者或以利終其如黨人最初宗旨何哉破壤告終之日即建設開始之時四時之運成功者退天演之例適者生存此共和黨懐抱之宗旨也夫以諸公之學問經騐擔任建設之責任固此會所歡迎然而建設之事難言之矣滿淸末造何嘗不以變法爲前提乃顚倒凌亂之籌備淸單粉飾耳目之憲政成續諸公固多與其事者其效果何如諸公當亦自知天下事母謂一　巳足也吾之爲此言非敢對於諸公爲一筆抺煞之詞也惟以民國初立建設事繁非得人不足以任之而所謂建設人才者又决非一黨之中網羅所能盡吾深願諸公抛棄其黨派之見而以國家爲前提使任事者得以發舒展布無復有跋前躉後憂議畏譏之意迨大勢旣定國基穏固然後或主進取或主保守各出政見以爲正當之竸爭未爲晚也且更有進者吾國現時社會之複雜人心之浮薄外侮内憂之紛杳就目前人才計之無論何人當國一舉一動殆皆不能滿天下之望吾尤希望諸公對於政府一面爲正當之監督一面並以正當建議爲之指導扶助母徇一二人之感情母爲無辦法之反對以定人心以支危局吾國庶有豸乎以上忠告各黨者止此此外尙有一言爲當道敬告者則南北之猜嫌是也去歲民軍倡義南北之畛域始分自共和宣布五族統一南北問題已無復有研究之餘地矣然而市虎杯蛇積疑生暗南人謂北方政策有羅馬該撤及拿破嵛之手段北人謂南方擁兵有希圖割據宣告獨立之思想悠悠之口牢不可破者何也蓋軍興以來官之失職士之失業者衆矣其不得志於南與北者則怨望造謡互思洩墳反是得志者則又思希榮固寵僞爲忠於所事以售其欺有此兩種柑背而馳之心故有以上兩種非常疑似之說報紙不察又從而傳播之而聞者譁然矣夫以中國之積弱列强逼處虎視耽耽即集全國之力以御外侮猶虞不繼而謂有横挑兵釁自召内江以取滅亡者雖下愚之人殆不至此身處局中者知見疑於人之略無價值則知疑人者之無價值正復相同吾深願當道者開誠心布公道以杜謡諑之口而母爲一二宵小所播弄也嗟乎時艱孔亟來日大難同舟遇風吳赿尙期相救嫠婦恤緯宗周獨抱深憂知我罪我不暇計矣專電 
　　北京電國務院送六月分槪算書至參議院院以過期之槪算退還不議要求速將八月分先期交院前者歸入决算辦理　　北京電省官制省會選舉法俱交院月内必可議决頒行　　北京電官俸等級已由國務院决議俟參議院通過後卽實行酌給數成公債 
　　北京電叅議院於六號下午會議國會選舉法未經議决　　北京電袁總統陸總理將任胡惟德長交通并派梁士詒探各黨意見　　北京電交通部定優待電報生辦法分四等十六級自十五元月薪爲始特等以十元遞加頭等以五元遞加二等以四元遞加三等以三元遞加并予普升一級别有不請假加薪章程即日實行　　北京電德州火藥局因天熱火發炸死帮帶袁希聖等十餘人非因兵變　　北京電陸總理與英使商辦片馬交涉聞已飭高爾謙速辦晝界事宜　　北京電魏宸組辭職後袁總統擬委爲高等政治顧問　　北京電孫毓筠此次幹旋出力將加入内閣　　北京電唐紹儀趁新銘輪船赴滬已下船有顏世淸同來之黄某出手鎗兩枝向唐詢問赴滬之故并迫其上岸唐不得已隨之故唐眷及行李先行唐仍在津　　北京電在新銘船上鎗擬唐紹儀者爲同盟會員黄禎祥唐逃匿船主室後爲兩西人挟之登岸聞唐已電滬捕黄按此事已疉見前昨兩日本報以上兩電係各友人先後見示並照錄之北京電昨日（六號）下午國光新聞田桐仇亮等因國民公報載假政府三字詰問徐佛蘇互扭赴警廳　　北京電京中同盟會幹事國光 
新聞總理田桐率國風日報民主報等處十餘人至國民報搗毁窗户什物并歐傷徐佛蘇藍公武并波及來賓現俱至外城總廳即移送法院與情皇恐生大反動北京報界斥田爲害馬公議嚴懲之法　　北京電國民公報因機毁停版附印之新紀元報亦停今開報界聯合會以謀對待　　北京電今日（初六日）傍晚同盟會會員田桐率衆二十餘人馳往國民公報社先以名片拜會總理徐佛蘇君一見面即蠭聚痛歐並即進入内室痛歐主筆藍公武君及某君餘衆將舘中機器什物等件搗毁一空並有仇亮在内時議員李國珍君方在舘坐談亦幾不免歐畢即率衆簇擁徐藍等三君往巡警廳硬求管押現在業已釋出此因該報指斥同盟會積恨觸發致出此野　手段無法無天萬衆悲墳京師各界無不切齒　　南昌電聞景德鎭會匪勾結防兵起變搶刧贛分銀行憲兵往剿得勝回營休息亂兵復用礮圍攻三時憲兵潰散省城戒嚴派何團長帶兵往勦特約路透電 
　　北京電歐洲各國銀行家電告駐京本國代表略謂中政府若非承認巴黎大會議决之條件則彼等不能承借中國之借欵蓋欲求借欵發售獲抵於成則萬不可不有此條件云云北京銀行團代表接電後卽覆電極陳如决裂交涉關係中國殊非淺尠並請商歐洲各總部切實聲明不肯承認熊希齡提出之條欵以爲確證此電發後迄今尙未接覆以意揆之歐洲銀行家似不致有所讓步熊希齡現候銀行家續有覆示如難就緖則即擬另向他處籌借目下各事皆停辦　　蕪湖電昨晚有兵六名平民一人伏法商店仍未開市譯電　　 
　　北京電借欵交涉昨日（五號）頗有决裂之勢茲已由銀行家作函延宕略謂前接本國訓令囑堅守從前提出之條件現因全局關係增重故復向本國請示辦法云云預料此交涉將因此延期駐京公使並未出現此事　　倫敦電飛行隊隊長勞倫斯曹長維爾生本月五號在斯同漢巨乘昇空忽遇旋風由六百尺高處墮地登時殞命有陸軍飛船隊目覩此變即時馳往遇禍地公電 
　　安慶柏都督電大總統國務院參議院同盟會統一黨共和黨各省都督均鑒唐綿理去位倐焉經旬傳聞異詞猜疑百出國務院負全國重大責任建設伊始或有動摇北望京華憂心如搗民國新造險象環生外人尙未正式承認蒙古西藏且將灒謀獨立響如初生之物根株未固滋培長飬全賴萬衆一心逎以黨派紛歧感情用事非長流短　　不休遂演成此次總理託病離京之現象倘或一誤再誤止沸揚湯國務諸員藉口政黨内閣紛紛引去機關停滯人心惶惑竊恐國不亡於專制而亡於共和禍不中於兵爭而中於黨竸愛國志士夫豈忍言文蔚之愚以爲唐總理融合南北卓著豐功允孚民望苟可維繫自應堅留萬一不能强起前請速定總理以息紛爭而現任國務員類皆一時名流非混合各黨决難臻茲完備不宜輕昜更動致摇國本况政黨内閣出於自然尙恐與時不適事機危迫諸公受人民委托惟應以福利國家鞏固政府爲前提一切黨網黨力皆宜置爲缓圖豈容以影響播弄之談互生衝突程都督前電論疑之害事苦口危言諒邀共鑒伏望大總統統籌全局速定機宜各政黨黨員痛念艱辛局外者曲諒苦心當局者亦不必遽灰初志各祛畛域共濟危亡臨頴悚惶無任引領栢文蔚叩艷印　　山東統一黨支部電申時大共和神州新聞各報舘鑒本支部成立黨員三百六十公舉袁景熙爲正部長山東統一黨支部叩要聞一 
[陸總理受任之新猷]  
　　組織内閣陸總理此次受任最難者爲組織第二内閣問題除陸海軍内務總長不成問題外總統總理之意俱以竭力挽留現有閣員爲一致之進行頃聞總統幕府確有爲萬一之豫備以擬議後繼人員者若外交之劉式訓汪大變財政之周目齊敎育之吳景濓司法之湯化龍皆在夹帶人才之中惟汪湯劉諸君不肯承諾在今日巳成確定問題并有謂財政部擬用陳錦濤工商部擬用孫毓筠交通部擬用于右任者未和鹿死誰手也　　聯絡輿情新任國務總理陸徴祥擬俟國務院部署稍定即在新聞記者招待室開一茶話會表示聯絡輿情之意並擬每日按求民隱云　　國務會議初一日下午四鐘爲國務院會議之期是日陸總理及蔡叚王劉王宋熊各總長皆到據國務院中人云自本院訂期會議以來總理及各部總長皆到齊者此爲第一次耳　　照會外交團陸徴祥總理命令發表後外交部即於二十日備文照會駐京各國公使略謂臨時政府二任總理巳經任命前外交總長陸徴祥希即查照等語聞外交團接此照會異常歡迎云　　各界對於新總理壯况 
京師自陸徴祥任命總理後人心頗静同盟會中對於陸君亦無惡感連日會議謂彼黨於此事本無成見已通電各省並日本朝鮮南洋美法各支部謂吾黨樂爲政治之犧牲無所愛於權利以表其誠潔專一之精神云云京師報紙因稱其宣言必踐是爲政黨之人格不合而退絶無怨仇是爲政黨之道德而外交團之評論德使謂今日此舉足徴中華民國各黨愛國之熱心實居最高之度美使則謂三黨若能因之組成民國巨黨則爲國利民福必有非吾人所能逆料者陸總理擬得正式委任後先赴參議院宣布其對於内外之政見如表同情則勉爲其難否則亦不虚與委蛇惟宋王蔡王各總長辭職之說同盟會會議以爲係個人行爲黨中不便强爲干涉而京師遂擬議新内閣人員謂吳景濓將爲敎育長否則范源濓亦可得湯化龍爲司法長周自齊或王淸穆爲財政長工商長屬張謇交通長屬梁如浩農林長屬沈秉堃海軍長屬程璧光外交長屬汪大爕而以擬劉式訓者尤居多數其實唐總理辭職係個人行爲内閣實無全體辭職之理由且民國新建人才難得各總長中縱有進退爲難不得不爲辭職之舉大總統亦必慰留不允所請諸所擬議必爲水月鏡花少明事理者自知之惟國務院秘書長魏宸組例應與總理相揩辭職陸總理有改任王廣坼之意其餘聞不甚更動面外間傳說國務院除法制局外餘若印鑄局長擬用傳范福或徐崇立銓叙局長擬用楊敬遠或殷濟其語皆不可靠　　外交官服制將次出見 
外交官服制已訂草案上次國務會議提議未决探悉該草案共分五章第一章大禮服第二章夜服第三章小禮服第四章夏季服（該服願備與否隨便）第五章喪服第一章内分甲乙丙丁戊已六欵在京内由本部總長至員司在外由大使公使至名譽領事及代理領事分六等而官級亦以之隔别茲將法制局原定外交服制探錄如下　　大禮服衣深藍色褲同冠照將軍式外套深藍色手套白色　　小禮服上衣鏡而藍呢褲深藍冠同上　　夜服深芽藍色坎肩藍呢或白綿絲布褲鏡面藍呢冠用格拉克式折疊如意之商帽　　夏季禮服上衣白色置否聽便　　喪服私喪纆紗左臂官喪纆紗柄劍　　包衣三旗爭俸小風潮 
鳴呼奴僕苦 
　　前淸時内務府包衣三旗向在八旗以外類皆漢軍旗人八旗羣以奴僕視之謂之内三旗（正白廂黄正黄）此三旗人必官至二品以上有殊勲特賞者方有列入八旗謂之撎旗此次革命後八旗二十四固山以下舊日糧俸均有着落載在優待條件内三旗是否歸納其中當時並無明文此次領餉時該三旗人獨致向隅八旗糧俸係世續等發放世雖内務府首領亦未便擅使混合蓋八旗人堅執成說不認内三旗列入同等之故由是該三旗人大墳紛紛向財政部要求補給糧俸財政部悉皆駁回該三旂人等不得巳乃在滿族合進會提議爭論聞該會大半内務府人對於此事頗抱不平遂羣起力爭並有議遞呈大總統請其主持者恐於四百萬之皇室經費上尙有一番風潮也　　順直分省之駁議書 
法制局據順天府咨交改革地方行政制度說帖一件備列改革之方分爲三說其意在取第三說以順直分省爲唯一之善法當經按之法制揆度事理採取第一說北京設府呈請國務院會議决定略稱竊維各國首府多特殊制度北京設府理固當然惟府之名稱不過對於縣特示表異其實仍行縣知事之職並非有省總監之地位也若欲過示尊崇獨建一省竊未見其必要而尤以爲不可其理由蓋有數端以府之名稱内領省之區域名實究有未符一也於直隷百餘縣中劃出二十四屬别爲一省與之對峙分配亦太不均二也分省之說各省有倡之者先巳力加阻駁今順直忽開共例懼多效尤三也省之分析即係疆域變更此等體非經議會議决未可輕議施行四也獨立省分對於中央旣 
 
 
 

Page 3

 
 
　　須負担國稅本省公共事務亦必舉辦豈區區二十四屬所能堪原說帖雖言釐正財源究難確有把握據此以言順直劃分頗有窒碍難行之處不如從第一說略加變通擬裁大興宛平兩縣合併所管地方設一北京府其餘二十二屬併入直隸省歸其專轄北京府特定官制知事官俸等級自宜較崇以示優異其所職掌除内外城警政應設警察總監經營地面並屬步軍統領主管外所有舊時大宛兩縣地方自治行政及各鄉警察均歸管理權責甚大斷非無所事事與分建一省其所需行政之多寡灼然可覩果從此議似於法理事實較爲適合謹陳管見以備采擇至究應如何决定之處仍候國務會議議決辦理鄂省共和同盟兩黨大决 
[鬥續誌]  
　　卾省都督府前日開軍事會議共和同盟兩黨黨員大起衝突已記昨報現軍務司蔡濟民（共和黨）餘怒未息同盟會亦欲推倒共和黨重要人物以致謡言大作云將操同窒之戈故日來都督府民政總監府軍務司各署皆異常戒嚴而以軍務司爲尤甚司内各員未至日暮即慌忙各回私宅共職守重要者則擁兵上彈自衞聞該司經理局長某至命衞隊管帶架砲於頭門蔡司長力止不可且流涕日若反對黨以武力來我卽至門前送死殺掉了我自無事矣各司員卒不聽仍架砲排槍以待變作省城中如鳳山東湖蛇山黄鶴樓四路炮台均經加派軍隊防守都督府各重要職員亦每夜督隊巡查聞黎公曾發嚴令有暴動及擅自開鎗聚衆者格殺勿論若被捕獲則就地正法並聞講武堂軍官學堂原擬上月底放假現因恐各學員在外無事或附和兩黨故槪不放假如天熱則停課半日畢血會亦展期從緩解散初三日都督集兩黨重要人物諄諄告誡繼之以泣該黨魁等已允各勸本黨勿爭意見但不知果能調和無事否至此次衝突影響所及如軍務司副長吳醒漢已託病辭職敎育司正長姚晋圻亦因年老恐受驚恐堅求告退回籍其餘兩黨之辭職者甚多雖眞僞不一而黎公則槪行慰留云 
[湖北借欵記]  
　　黎副總統以我國實業未興藏富於地極注意於開闢利源現查得湖北荊襄鄖宜施興治各縣五金礦山所在皆是苗質亦極豐富苟能集資開採誠爲莫大利源惟國民經濟薄弱招股萬難爲今之計欲廣開鐵山非權借外資爲母財不可爰飭實業理財二司與漢口德商捷成洋行息借銀三百萬兩專爲開採本省礦山振興實業之用已商定條件以漢口過境銷塲稅担保償還利息常年六厘半起息期限十五年還淸訂約簽字後先交二百四十萬兩下餘六十萬由實業司在該行購辦開礦機器或各工廠所需機械將來開出礦質若售與外人須先儘捷成購辦如捷成所出價値低於他處則由湖北政府自由發售該行不得阻攔倘湖北政府添置礦機亦應先向該行定購若他行價値較亷仍聽湖北政府向他處採辦聞俟擬定草合同即由黎公咨交省議會迅速議决以憑簽字交欵王擬開之礦係興國龍角山銀礦竹山銅礦計共四處另函云卾省軍興以來財政困難已逹極點然猶能勉强支持省以境内各處尙有發商生息欠欵可追而官錢局又發行新票二千萬陸續接濟中間復有北京恊欵一百萬東張西羅支持至今原擬待北京第二次恊欵匯到再開設鄂州銀行一面整理實業以資後援詎料今日各處羅掘俱窮北京恊欵因銀行團要挟過甚虚懸難成開採礦山又乏資本且非旦　所能奏效而恃爲挹注者僅過境銷塲稅與鹽課稅釐而巳此兩項收入每月不過一百萬而本省每月支出之欵計需二百四十萬入不敷出巳逾百萬彌補無術本月各行政機關支隷以及一切經費均暫停未發所有入欵先儘軍餉撥用以維持現象然此乃權宜之計故飭財政司商借德商捷成洋行銀三百萬兩以濟燃眉此項借欵名爲振興實業（開鑛）之用并由捷成扣留六十萬購辦機器以示此欵係商業行爲無政治意味在内以免銀行團藉詞詰責生大借欵之障礙所幸捷成借隷已經成議一俟議會通過即可簽字交銀將來各行政機關當挪移此欵以資辦公而免解散亦可見財政困難之淸談（萍桴） 
　　長江一帶年年閙水災年年苦米荒幾幾成爲一種習慣問題今者水灾又見告矣而米荒之象不知其果能倖免否雖然革命各賢豪類皆揭　民生主義以造福於吾人及此大功告成之日何不一探討其病源之所在而爲吾人謀利樂也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[伊新恊商統一條件]  
　　六月一日塔城電伊犁云急伊廣都督迪楊都督灼鑒今日兩方代表在領事署開議伊代表提出恊商條件新代表公同商酌謂應請示茲將條文開列於下（一）新疆應實行承認共和總以不違背共和憲法原則凡伊犁首倡共和軍隊及在事各人員新疆均應確認爲中華民國共和黨員（一）伊新關於對内對外政策均宜合治不宜分治一切建設仍應以省垣爲全疆行政立法之最高機關地點以歸統一阿爾泰塔城均應在全疆範團之内（一）伊新旣商定合治後須有都督執行一省最高之行政權新任楊都督增新規經大總統任命應由兩方公認俾得主持一切政策進行限期將省議會成立再開正式選舉請國務院轉呈大總統正式任命（一）都督以下所有辦事機關應暫照内地建設完全省分并參酌邊地情形分别組織以便實行共和諸要政仍俟政府頒到統一章制如有應行更改者再有酌改（一）邊地人材缺乏有組織各項機關兩方人員均應公同推舉任用以資融洽俟組織完全後兩方原有機關應同時取消（一）廣都督係經各界公推此次對於新伊保全不少實於地方人民大有功德將來籌備完經辭職之時應照最優之典報酬（一）伊新軍隊撒退後應照全國軍界統一聯合會章程互相聯絡共保和平惜錢廣漢蔡樂善李益順王永興郭錦章等數人反覆無常應視爲公敵不得再留於軍界（一）伊新恊餉來領久斷相持數月支發浩繁全恃鈔票周轉統一後應切實調查通盤籌計一面設法維持一面請政府撥欵補助所有伊新鈔票暫時各屬均應通行以免金融阻滯（一）伊軍死事得卹典將來應照新政府定章辦理以猷英魂（一）凡因謀建共和事業在新省被害成拘禁者均應照大總統赦令一律釋放（一）南疆現在紛擾伊新合一後應設法聯絡早定大局免致再生枝節以上各條應請楊都督酌定主稿列廣都督名由塔城俄議電北京國稍院呈候大總統命令以便互換正式公文早日解决共維邊局爲麟伊代表賀家楝馮大樹李輔黄新代表張紹伯周得金朱瑞堀肅 
[疏勒各界宣布兩袁罪狀]  
　　五月三十一日喀什噶爾電云伊犁廣都督鑒陽暦五月初七日淸晨喀什民軍肇事新授都督袁鴻祐夫婦及疏附縣張合秉　登時被戕卸任中軍參將湯殿恒移居革員張舒　家主客同被槍斃登時四城均經揭貼罪狀内開袁大化蒞任以來善政毫無各界均生惡感隱忍未發及迪化告變牽及無羣横行殺戳人民銜恨迨後伊軍宣告獨立又復興師反對茶毒生靈然其時專制未改餘焰猶存夫猶日顧一已之私榮而已乃淸帝遜位以來政府旣已宣布共和該無兵猶不解一切論旨命令亦秘不宣示其心不間可知袁鴻祐受其嗾使甘爲大化聚歛之臣舉凡重收畝捐加征糧價併加收鹽稅種種苛歛無非助處以致民不聊生况兩袁狼狽爲奸互相援引始電鴻祐嗾令湯參將揑名推舉冀得新督迨被政府駁斥大化又復竊名保舉相繼欺誑務遂其讚營苟盜之私不然何以奉大總統任命始一紙宣文通告各屬追述事前巳署各界全體公舉等語此等伎俩無論專制共和斷不可一日容於世界况國體雖改服制暫仍其　煌煌命令中外皆知袁鴻祐旣不恪遵命令又不召集各界强迫手段逼令剪髮亦殊非是疏附張令等一面趨附忠告無　實爲民國之襄等語所有中外人民生命財產均經一律保護毫無損失聚聞耗卽　令中軍參將陳以林會同楊副將前往切實關　遽民軍要求三事（一）設立議會（一）民軍卽日成立餉由公家支發（一 
）公舉聚爲都督炳堃暫權道篆傳令幾族周俸至德會　縣事叩其宗旨僉曰鋤袁曉論百端卒不解散伏念聚一介武夫謬　邊寄昏庸老病久巳思歸斷不敢希望共他惟炳　先於初三日經袁鴻祐傳見論令暫護道篆辭未允許茲據各界公推安危繁於儀頃若不曲爲擔任　恐横生枝節又疏附縣張令旣巳被戕亦不可一日無主只得當衆宣示除取銷都督一百暫不承認外其餘一槪照立自昨議會成立運日會議最後取决仍以公舉都督爲辭等晤審時廣勢再四籌維民軍旣積墳異常勢雖過抑自非與袁大化離絶關係斷不能震　浮嚣加以喀什地居極邊密邇强隣對内對外均有重大關繫若　日持久不爲解决竊恐别生　　啓衅隣邦聚等爲保全公安起見巳於本日宣告政府請仍以原官維持現狀直接政府以解衆忿而舒民氣所有一切秩序均恪遵大總統命令槪不更動俟政府特簡資能新疆都督勒令袁大人迅速出境後仍以喀什全屬機關上請新　則如此一轉移問伊新戰事不難立解而喀什民軍亦可盡銷兵氣此喀什辦理之狀也我公去年起義中外同欽難具惟此間一切進行事宜尙在糼稚時代如蒙不棄卽祈借箸上籌使我不邊庶同舟共濟南北一家邊局幸甚統祈惠顧 
並望宣示各界飭登報章無任踐禍焦大聚王炳躉率漢紐軍商政各界全體仝叩　 
[蕪湖兵變詳誌]  
　　駐蕪隱軍第十五師五十七團第二三兩營兵士於三晚十二旬鐘時藉故暴動焚刦商店關埠罷市等情巳紀前報開該兩營兵士蓄謀已久而該團團長李孟舟終日花天酒地並不預爲防範致釀此次之巨變當日下午該師司令部已得兩次報告（一）駐聚樹團第三營欲搶大花園内軍械庫（一）裁兵與亂兵勾串起事該師能叅謀石雲當電告孫師長） 
孫因請餉晋省）一面發緊急防範命令十二時第三營放槍一排駐大花園之第二營放槍相應時赭山第六十團兵士亦躍躍欲勸幸營長范敏卿聞信卽關銷營門不准一兵外出就此停止其餘尙有駐防數營均守中立一時槍聲隆第三營卽起事而李孟舟則尙在妓院（張小愛子家）宴會也　　該亂兵悉者黄色軍服持快槍由西韶城根上長街直下先後約四小時共搶刧大小商店二十三家並在井兒巷口以洋油放火焚燒中盛隆士店程合興鍋坊鄭祥興皮鞋店胡開文墨店（其餘居民小户尙待調查）中華銀行因有皖軍防衞得以無恙又有殷實錢莊店布店銀樓等共二十餘亦因門堅幸免所搶之家以石橋港萬生洋廣貨店陡門巷口天元祥鞋店（兼洋貨）損失最巨計值萬金萬生被刦後該亂兵遺下軍帽七頂及軍服了彈均送警察題存案將被刦店鋪牌號錄下倪恒興鐘表店董福興皮鞋店萬生廣貨店萬生洋紗號鉅亷錢莊志大錢店天元祥洋貨店江泰興土店任同泰衣店立大錢店大英藥房金義順鐘店（被焚者四家不再贅） 
　　亂兵旣大刦長街卽肩荷贜物又至大花園會合第二營搶刦子彈庫搶畢始列隊由西馬路直下江口陶溝登十五師差遣小輸迫令開駛過江　　是夜一時馬路魁陞齊鞋店門首站有持槍兵士三四十人禁止往來其意欲搶迎春坊各洋房幸隊官黄某多方開導始止嗣與大花園軍隊聯合（欲往攻十五師令部未成）列隊赴江口黄隊官亦向北去焉路店鋪之得以無恙實黄隊官之力也　　當擾亂時西人甚爲警恐停泊江干之英日兵艦均移泊新關碼頭有水兵兩名戎裝登岸先至新關後往英領事署舉領事令其團艦准備一切並訂定如有亂子以燈爲號該兵乃奉命同艦放槍數次以壯其威　　初四日午刻商會開特别會請水陸營警官長公議分認地叚各負保護責任所有損失由孫師長呈請都督一律賠償會議結果定每晚十時爲度禁止往來民國軍營不得無故放槍以維秩序並定分任保護地叚如下長街自西門外至陡門巷歸保衞營陡門巷二街至江口所有馬路全歸六十團長街陡門巷至新　歸省第一旅第二團城内兼東北門外歸五十七間第二營自商會至鳳宜樓歸五十七間第三營河南一帶歸水師營　　現孫師長品驂因連得急電於初四下午七時返蕪柏抵埠隨帶兵隊悉駐共和春空屋内 
[皖省軍事要聞]  
　　水師總司令蒞皖長江水師總司令李君燮和自任事以來即巡視安慶湖南湖北江西江蘇浙江等省長江水師將應興應革事件隨時指示以期整頓近又由太平司令部起節來皖於七月二號蒞省各軍隊均出城赴江干迎迓其步伐頗爲整肅云　　憲兵司令處撤銷去歳光復時皖省秩序頗爲紊亂經前孫都督飭令宋君植枬組織憲兵司令處以肅軍紀而保治安現在大局敉平而憲兵又編定成隊司令機關幾同虚設值此財政困難各項行政經費尤宜撙節故該司令特禀請都督撤銷以節糜費業於六月三十號將關防繳銷并出示宣佈矣 
[日親貴抵奉情形]  
　　預備歡迎日本貴族院員由京回奉當由駐奉日本領事落合謙太郎照會交涉司稱該國貴族院親貴十二人隨員四人准於陽暦六月二十九號下午五鐘乘汽車抵奉交涉司孫司使當派日文繙譯二人盧君壽齡等前往日本車站預備歡迎　　官紳迎迓是日午五鐘日本貴族院正團長男籌副團長子爵並者記官隨員等十二人乘南滿車抵奉分住日站瀋陽館太和旅館中外官紳迎迓者不少　　展謁淸陵三十號早日本貴族院正副團長男爵子爵書記官隨員等往謁北陵交涉司孫司使帶同譯員二人前往并照會都統轉　管陵守慰先期預備一切嗣四週瀏覧登臨亟息已交十二鐘半始望北關進城向皷樓南都督府而去　　都督宴賓三十號午後一鐘都督府宴會外賓在座者爲本貴族院正副團長男爵子爵書記官各隨員并日領事落合　太　居留民會長井深彥三郎諄陪座者爲交涉司孫葆瑨司使陳蘭薰會　于冲漢隨井譯員王孝絪盧壽齡等觥籌交錯密主盡歡頗極一時之盛　　曕仰淸宫是日午後三鐘日本貴團由督宴畢同交涉司孫葆瑨司使前往淸皇宫曕仰所有名磁古書金剛續之合劍照乘之朝珠莫不一一瀏覧嘖稱道觀畢已鐘點五句貴族剛 
等卽聯變交馳回西關行館 
[余蠻子死不蔽]  
　　大足縣巨匪余楝臣（即余蠻子）業於六月二十日正法巳見四川都督公電茲將其謀亂情形探錄如下成都府知事派出謀報員周湖龍報告余楝臣謀亂情形云（一）余匪出有告示五張掃除新政光復大淸忠勇保命軍余上書禁止割毛辦改新政爲舊法免厘稅興大淸保敎堂敎民商務諸多字跡不能全記俱係陰暦四月二十三四五日貼於大足所屬之三溪鎭龍水鎭並城内至今毫無一字損壤（二）余匪現住紥魚口　山上白雲寺距龍水鎭三十餘里（三）各處無賴之人投余匪無軍械者約七八千之譜未能收錄匪云候大成就再行錄用（四）余匪現聚二千餘人住魚口　山上楊家寺兩家寺白雲寺現有五子九子槍三百餘枝毛兒砲抬炮數十桿（五）余匪各處派有偵探多人在外聯合靈通消息出約據借槍砲惟現因軍械不濟一時不能下山 
[川省恊欵到甯]  
　　江寗財政困難逹於極點各師餉項已懸兩月所有川省恊解京餉前經程都督電請大總統撥濟寗省急需業蒙尤准聞該欵係生銀十餘萬昨已如數到寗程督特令造幣廠開工鑄造以便發給軍餉 
[蘇州縣議會之遷延]  
　　蘇州縣議會早於上年七月間由城鎭鄉一律投票選舉定八月間召集惟以縣自治籌備公所遷延復遷延未能如期成立迨光復以後省議會議決縣制公布施行時又因臨時州議會恐正式縣會成立州議會即將撤銷多方中梗延宕至今現在臨時州議會議長懼人以戀棧相譏於日前自行呈請撤銷而民政長又以正式縣議會尙未成立曲意慰留暫緩撤銷堂堂省會毫無能力組織議事機關徒與寗屬爭都督所在地點未免不揣本而齊末矣 
[土匪滋擾江北]  
　　江北高郵二橋鎭地近洪澤湖向爲光蛋出没之區現聞該鎭帮匪聚集甚多勒捐店鋪無所不爲而尤以東滿爲淵數雖有防營駐鎭彈厭莫敢抗御鄉民呑聲飲恨無可如何雌鎭一里許有大覺寺平日香火極盛積資甚鉅前被光蛋夥搶一空並將裝嚴等物一併刧去勒令該寺道士備價收贖道士畏盜不敢往贖現在寺門緊閉關靜無聲 
占元帶兵往勦茲巳一律肅淸擒獲匪首數名並斃匪百餘名掃賊巢穴七八處餘匪聞風喪胆各鳥獸散現在駐兵商塘淸以資巡緝米君業於前日由沭到浦面謁劉護軍使報告一切云 
[葆安營近事記]  
　　拿獲私販奉賢沿海梟販拒傷葆安營哨弁沈根堂並據兵數名頭夫一名用强致斃會誌本報水師沈統領得報立遣四營王帮壽江馳往查辦隨獲到禍首張阿祥一名已解回根讯聞逞兇之羽黨現已逃避一空　　懲辮劣弁葆安水師中三號隊長陳金如在奉境潘店私併蕩婦賃屋同宿前日因地方無賴紏衆捉姦陳遂遷怒於蘇垣退伍兵沈桂生將沈拘回舟中刑傷足聚沈統領以該弁不法已極立卽拘案繁二年何拘留三月　　組織憲兵節制水陸軍沈統領現撥組立憲兵隊維持軍紀已定先由水陸兩軍中各挑鏡兒十名委范君爲司官卽日織練並隨時廣充 
[沅州毁警風潮續誌]  
　　湖南沅州府警局被毁一案巳誌前報現由沅州聞屬士足楊鳴癸等一百四十餘人電禀都督府及民政司法爾司云爲挟緣黨私經良爲匪　　富紳激成公怒家　查辦事陽暦六月六日沈城演戲突有曹華齡　陽警兵足致生口角警兵返邀多人朋歐曹至兩次時商民張子忠（湖北人）師範學生陳寅之等因勸解不服同赴警局陳明反被警長　樹彚縱警兵將張舉打足踢破傷頭額血流被面奔府申寃有　餉局兼凹　長姚忠城至府旋由府出對衆宣言民警曲直明日可開談判張曹巳允回家詎新任府知事熊孟鰲與警長滕樹棠同學聽一面詞鳴炮升堂喝令杖責張等觀者同聲呼寃知事怒呼開槍衆駭奔散幸賴巡防營哨官楊不令開槍得以寗靖次日知事到警所警長早於先夜至府回所後計將局牌公案等打爛藉以誣民毁局爲詞意陷陷害此間實情有人確質知事回署聲言辦人當經府議會曁各界陳請和平解決不允簽差拿人多至百餘名已獲曹華齡及與此案無關之楊百祥凃朗軒收押一而誣民爲匪電請嚴辦不候電示先將曹華齡等監禁鐐銬慘酷又牽及於富紳龍鼎九（係上海約翰書院畢業生）正在懸賞購拿任意羅織人心皇皇幾至罷市幸經商會開導始止種種惡因激成公墳職此之由竊警察原以保治安今警看戲與人口角反犁多人毆打人民投訢乃妄毆良民並揑詞毁局詭訊抵塞府知事熊挟前沅人電拒之私墳拒議會各界和平之請求以徽末細故誣民爲匪四處拿人羅織無幸以至人心解體闔郡薰惶恐裂巨禍非恐鈞座俯賜察核委員查辦沅人受害曷其有極爲此聯名電恐速予作主以救民害云云商務分會臨時議會洪江會議代表等電大致相同不備錄 
[關於駐常黔軍之要電]  
　　長沙譚都督接國務院電　奉大總統令據貴陽眔商公電略謂閲國務院來電飭滇軍讓出銅鎭以駐楊軍全城商民呼號驚恐如楊軍一回則生命財產必遭塗炭乞迅派明幹大員赴黔查辦電懇仍留唐公任黔都督等語查滇軍讓出銅鎭係代表恊商之欵而黔中紳商各界迭電警驚疑拆阻非唐楊兩方面開示腹心約束軍隊恐洪江會議將失其效力尊處見聞敝节祈將此意苦勸唐楊並告各代表務令眞心融洽以紓後忠又接貴陽劉紳春霖郭紳重光等曁軍學各界來電稱請漙旅滬黔人周子迪諸公均鑒支電悉擴尊電謂全黔糜爛已逹極黔查給自唐都督受事以後治匪安民大局敉定凡在黔中善良具有公論迭經電逹各省諸公離黔旣久前後治亂實情未嘗目暏身受又騹爲羣小淆惑對於黔事是非不免顚倒竊謂地方大局不堪再誤諸公果欲造福全黔卽祈速回考查究竟實際如何再定補救之策庶乎有濟否則主張一面之詞諸公以維持桑梓之心轉得貽禍地方之結果彼時挽救無及雖悔莫追非諸公所怒出亦非鄉人等所望於諸公也甘肅臨時軍政府取消後 
[近况]  
　　甘肅臨時軍政府黄都督咨陕都督云爲咨明事竊敝軍府前遵大總統電令與蘭州和平解决當經擬定條約十四則照會蘭州省議會議决以憑實行惟秦蘭遠距千里往返函商致延時日至六月初四日始據省議會正式呈覆原定各條已經一一通過等因敝軍府業定初七日宣布解决除通電外理合抄錄蘭州省議會呈文並通過條約底稿備文咨請貴都督查照須至咨者　　附解決件十四條（一）秦州軍府遵總統歌電承認與蘭州政府解决（一）蘭州政府所頒發有碍名譽方告鄂須電致中央政府爲之更正對於各州事憲亦備文更正（一）川軍前後照會蘭州政府各事順由兩方面變迪兩商如用正式公文一面解決一面馳凌川軍所有應行舉辦事宜酌景地方情形隨時更正進行以副鄰封厚望（一）解决之時應由秦紳主稿會商蘭州省議會將秦州軍府促進共和之功呈由蘭州政府電致中央政府並各省都督（一）秦州軍政府須與蘭州政府名義合併由黄都督蘭州宣布起義之宗旨並辭職之理由（一）秦州軍府全體人員有願向蘭州政府辦事者由蘭州政府應與以相當之位職（一）蘭州政府須將政網服制仿照東南各省一律改革以期實行共和（一）秦州軍府在秦州已行之各種之便民政策蘭州政府應催促切實進行並通知各府州縣仿照辦理（一）秦州軍府各辦事人員應送薪水如願歸者應加送川資至一切夫役應發工食（一）秦州軍府動用秦州各公欵應從丁糧項下擁還（一）電局爲獨立機關此後秦州軍府如向蘭州電局發電無論何人不得干涉（一）本條約除各繕一分由兩方面全權委簽押外應加繕二紙分發秦紳及蘭省議會以硬秦州軍府解决之後爲　督共和進行地步（一）秦州軍府軍隊有願隨黄都督南歸者蘭州政府須酌給恩餉（一）秦州軍府於解决之時得將本條約宣布各州縣通告各省　　陕西都督令行保護黄都督云元年六月十六日准前甘肅臨時軍令和平解决後又兩次奉電令刻日來京聽候任用各等因在案遵於六月初七日解決將前甘肅臨時軍政府取銷現已檢束行裝准於月内首途擬取道秦中統計隨行人等約二百餘人先後東發俟抵長安當分途前往現在共和成立全國一家郵路雖通難保無萑苻之慮應請轉飭沿州縣營汛隨時保護以利遄行請煩查照施行等因准此合行令知令到仰該司查照來文刻即轉飭東西各軍隊及應過各廰州縣一體保護可也此令　　秦州紳學商界代表致大總統電北京大總統鑒黄　已於六月七號實行解决當由陕急電呈逹馬鎭福祥秦在黄解决之後苮接大總統宥電温慰亦在解决之後可見黄之取銷出於誠心並非故意推拖有須勒令者可比黄正嚴裝待發忽接湘督冬電稱大總統接蘭州電有黄　不就範圍秦州各界均以飬癰見責等語代表等查黄　於陰暦二月初卽與省議會商辦解决時在趙督尙未委員來秦之先旋被誤損名譽有待更正遂復與省議會要約解決時又在後次委員來秦之先往返商辦爲日遂多而解决時仍同委員簽字又非不就範圍者可比甘南地接川陕自舊歳兩省起議以來道路梗塞農商逈非昔比實非因秦州獨立而然現在商路早通農巳就業黄解决之時士民隕涕甘商投書乞留並紀績者不乏其人皆黄之潔已愛人實行便民諸政有以感之惟是趙督電京在先不乃知後此各情又迫於維持心切致有傳聞失實之語除仍由省議會轉請趙督更正外若不作速 
 
 
 

Page 7

 
 
徑逹恐係京湘遠慮乞大總統速逹湖南並各省都督更正前說不勝禱懇再秦州善後由馬鎭會同秦州向道辦理軍隊卽由向道接統詳細辦法另文呈報秦州紳界代表張世英學界代表賈鑽緖商界代表蕭汝玉等叩寒 
[贛垣兵匪謀亂未成]  
　　汪西都督李烈鈞到任以來治匪散軍兩功最大以故地方安靜人民愛戴惟被裁官兵多屬洪江會匪暗懐不服勾結匪黨串通軍隊於七月二號午後在偏僻之皮家巷地方張公舘（都督府一等副官張于潯因公出省）内開秘密會議預備卽晚起事先刧軍械局後刧軍政府以興二次革命並串通軍械局司務長程某程某到會舉其充當統領將局内機關砲卸去機關届時令彭士文（十一鐘）值班守衞以爲接應當出口號四字（共和）（贊禮）議妥之後程司務長辭出回局深慮此等暴動自貽罪戾卽報告局長夏尙聲疾馳至護衞軍司令官歐陽武處會禀都督嚴爲戒備當經歐陽司令官飛派機關砲兩尊保護都督又添派機關砲隊守衞軍械局並派軍隊荷槍上子駐紥要隘密爲防堵復由夏局長請速派兵往皮家巷議所（張宅内）圍捕黨徒時已下午九句鐘矣卽經吳管帶督兵前往至張宅不肯開門乃取洋油兩瓶傾潑門上燒開大門入門之後隨即救熄屋内祇有婦女數人驚嚇萬狀相視啼哭其中只一下僕爲程司務長會議時所認識即捕之去復至各屋搜捕無人惟屋之後挖一大洞大約匪徒均從此逃出矣李督接到警告發出普通口號爲稱雄二字又出秘密口號爲求晴二字急電警視總監吳照軒親率警隊數近千人分街荷槍上彈梭巡直逹天明頗爲嚴密不准無口號之人在街行走至有口號之人亦派警兵護送寓所以昭嚴密一時風聲愈緊居民異當惶恐至十二時拿獲軍械局兵士彭士交（湖南人）退伍兵牛正興（陕西人）均屬在塲串通謀亂者電話禀告都督立在北營坊校廠地方鎗斃其餘黨羽甚多現正派兵四路密拿懲辦以致日來督門禁極嚴後墻亦有重兵駐紥以資保衞 
[軍隊急需發餉]  
　　甯省及江北一帶軍隊均歸蘇皖二都督管轄當黄留守在任時軍餉巳兩月餘未發解職後迄巳一月此項軍餉仍無着落幸而裁剩之兵尙知大義並無意外舉動現各師旅長軍均請本省都督赶籌鉅欵以資發餉並聲明接濟稍遲設有擾亂治安之事則不能負此重咎新聞 
本埠新聞 
[陳都督對於會審公堂之抗]  
[議]  
　　滬軍都督陳英士君照會駐滬通商交涉使陳貽範君文云爲照會事案查项租界捕房拿獲要犯陳鍚魁卽阿四李友山徐春山三名供認槍斃陶煥卿及其餘命盜案多起查向章租界會審公堂權限僅止判定五年以下罪名自軍流以下卽應解歸地方官衞門判决陳阿四旣係謀斃陶煥卿案内兇手且積犯命盜案件多起實屬罪大惡極自應照章解歸地方官衙門研訊明確明証典刑詎聞公共公廨竟將陳鍚魁判令永遠監禁李友山二十五年徐春山十年殊與向章不合且於主權有關爲此照會貴交涉使查照轉商領袖領事旣美法總領事照章將陳鍚魁即阿四李友山徐春山三犯解交地方審判廰訊辦須至照會者 
[廨員無所適從]  
　公共租界會審公堂與内地各公署移提人證辦法雖經審檢兩廰長與英美等國領事迭次晤商西官仍堅執洋商控告華人須照歷來辦法移提到廨會審兩廰長則根據約章援照以原就被致未解决茲關讞員以長此爭持殊與民刑訢訟大有阻礙昨特將爲難情形瀝陳交涉使陳君請再磋商兩方面暫先通融凡遇移提人証彼此恊助至其善後辦法仍俟兩方禀請北京上級長官妥爲定奪 
[工部局撤去華界門牌]  
　　閘北四區轄境與租界吡連處之白荈路一帶門牌本由市政廰編釘昨忽被英美工部局一律撤去當由四區報告錢市政長立卽禀請陳交涉使向工部局嚴重交涉 
[米稅再停一月]  
　　上海徴收米麥稅一事前因米價飛漲民食維艱經各團體禀准蘇都督免稅一月在案刻屆期滿價仍末减因由民政總長民政長稅務所長總商會南商會等同禀蘇都督請再續免收稅茲奉同電云江電悉查米麥稅爲數至微米貴原因斷非徴稅所致且各處從無免稅之請獨上海一隅一再要求殊難索解所請續免收稅本難照准惟念滬上米價雖平而平續尙未辦竣姑准將上海一處米稅自陽暦七月初一日起再停一月以免藉口他處仍應照章稽征不得援以爲例至麥稅一項前已通令照征希即遵照都督程魚 
[續議郵便貯金問題]  
　　民生國計會總部昨日午後二時邀集各國體會議郵便貯金一事到者十餘團體首由不吃捲煙進行會會長尤惜陰君報告開會宗旨大致謂我國財政困難我國民無殷實貯蓄之機關以致各業曠廢殊與國家興衰有極大之關係繼由各團體代表討論僉謂此事會由中華民國工黨電逹袁總統已蒙部覆贊成無如迄已多日未見領布應卽電請袁總統迅將郵便貯金辦法核定宣布俾得尅期實行茲將各團體公擬電稿錄下北京袁大總統曁交通部鑒我國財政空虚百端待舉非力倡節儉貯蓄仿行各國郵便貯金辦法不可前由工黨總部電禀已蒙部覆贊成今邀集各團體會商此舉一致進行爲此續行電請迅布辦法尅期實行盻覆民生國計會總部儲蓄同志會工黨總部實業聯合會實業公益黨自由黨商學會孔孟正學會五族共和聯合會五族少年保國會不吃捲烟進行會等叩魚 
[選舉縣會議員揭曉]  
　　上海縣選舉巳由各區選民於七月五號投票昨日午前在市政廰開票計一區投票四百零二人二區四百六十四人三區一百三十六人共計一千零二紙當場檢出三區廢票十九紙旋由市政長揭曉云照得本届縣選舉縣會議員市區域應選出十名茲遵章於本月初七日開票除造册呈報縣民政長通知各當選人外特將當選人姓名票數開列於左計開王煥功六十九票奚慶良六十四票周文熾五十七票陸文麓五十三票韓孝先四十九票宋國楝四十六票莫鍚綸三十八票王績　二十九票張荷辰二十五票曹驤二十四票 
[形式上之改革]  
　　英美總巡卜羅斯君以各捕房華捕所戴之凉帽係是前淸舊式殊不合宜業已商准工部局董於昨日選得帽樣三種飭傳各捕房資格較深之三道頭華捕十名至總巡捕房令選合式者取用聞已選就其樣與中國巡警所戴之帽相似不日即須更換 
[安置婦女之辦法]  
　　公共公廨向章凡無家屬投領之婦女槪發棲流所留飬擇配嗣被前讞嗣寳子觀呑没該所經費後所董以經費支絀卽將公堂判送該所之婦女小孩及病民流丐等槪行退回惟此等婦女並非娼妓未便改送濟良所及糼女所以致無處安置茲經中西讞員商定辦法此後凡有此種婦女槪留公廨擇良婚配免致流離失所 
[查緝騙子同黨]  
　　蜀人黄漢卿黄文卿兄弟二人冒充南洋駐滬偵探及捕房包探專在英法兩租界嚇詐良懦魚肉同鄉由探李星福將兩黄拘解公堂訊供各情已誌昨報茲捕房卜總巡以黄兄弟供有同黨二十餘人專在租界内冒騙殊碍治安且與捕房名譽攸關除諭飭李探偵緝外昨特通諭各捕房中西探捕一體留心偵緝務獲併究 
[官佐輪流休息]  
　　滬防全軍李統領通令各營管帶文云照得天氣漸熱終日服務於衞生不甚相宜按照各國軍隊通則在署天准予休息所以涵飬精神防疾病於未然也本管各營隊自陽暦七月一號起至八月十五號止各營隊官佐應即輪流休息一星期以示體卹惟休息期内所有職務務須指定一人代爲處理不得同時請假致誤要公如有緊要事件雖在假期内亦得命令到營共策進行以免貽悮爲此令飭該管帶轉飭所屬一體知照並須酌度情形妥爲辦理隨時報告 
[李統領號召官佐]  
　　滬防全軍統領李英石昨日分令步炮水師各營軍官軍佐着於八號上午十一點時軍服佩刀齊集本司令部聽候訓諭是以各營長均於昨日傳知上屬軍佐届時先至本營隨往司令部候示 
[華粹國貨公司之議案]  
　　國產國貨兩公司創辦以來甫及匝月嗣由王一亭許伯明王志良舒質甫姚勇忱諸君於七月一日開會議决將兩公司合併爲一名日華粹國貨公司茲將布告條件錄下一國產國貨兩公司合併爲一共認股本四萬兩先收二萬兩限七月底交淸並指定福康錢莊爲暫存股本之所一公舉王一亭爲臨總理許伯明爲臨時恊理王志良王漢强邵　棠楊奎侯徐粹庵金善爲臨時幹事镳一開幕日期及按月開支應由各幹事會商後再行酌定一章程起草員推蔡冶民姚勇忱楊春時擔任一經理一職至爲重要由王一亭介紹一人俟向商會調查確實以後再付公决以上諸條均由到會諸君公同議决猶恐或未與聞爲特宣告 
[追繳盜賣公地之定洋]  
　　滬軍都督令地方檢察廳長張象焜君文云案查四月二十二日據上海縣民政長呈稱案奉都督令飭以吳慶堂等禀請發給印諭找價捐糈一案查明給發印諭從速禀復等因奉查此案因接管卷内吳念堂等盜賣陳任義塜公地飭提未到已將全案移送地方檢察廳照案澈究並將該民人揑稱批准候給印諭緣由具文呈復移請檢察廳速卽核辦嗣又奉都督令飭繕具印諭呈送以憑派員向洋商處找收地價以充軍餉而資公益等因遵又分别呈復移催各在案茲准檢察廳移復以傳到吳念堂豫審檢查文契係康熙十三年白契巳不足憑地爲陳任義塜更非吳姓祖坟一再究詰吳念堂俯首無詞其爲冒認祖坟盜賣公地毫無疑義惟吳念堂旣經與該洋商訂立合同作爲無效恐難辦到當經飭令吳念堂將所收定洋一千三百元繳出一面向該洋商收取餘價分别移充軍餉抄黏呈復文稿移請核辦前來准即飭據該圖册書李小坪復稱查吳念堂等盜賣二十五保四圖改字圩第五百六十八號計田二畝一厘九毫户名陳任義塜地核與册書所戴均屬相符惟册上註明免料字樣實係無糧公地並無承粮戶名簽册禀呈據經查核無異復飭亭耆前往該地丈見一畝八分二厘四毫繪圖呈案伏查此案旣由檢察廳將訊明辦理情形呈復　又核對版册實係無粮公地自應遵照節次令飭繕具印諭呈送以備飭向洋商找收地價除再移請檢察廳飭追吳念堂所收定洋繳案核辦等情前來據此當即備文將印諭一紙照送前交涉使温轉給洋商提取餘價以充軍餉外並令飭該檢察長迅追吳念堂將所收定洋繳案在案迄今兩月有餘未據將此欵轉交至府究竟吳念堂是否繳案亦未據該檢察廳長呈報爲此再行令催令到該檢察長迅即飭追吳念堂將前收定洋如數繳案轉解本府以重餉項 
[官坊購用私鹽]  
　　上南川引商夏隆泰查悉大東門太平街張鼎新醬園有購買私鹽情事特赴上海縣民政署禀請澈究昨奉吳民政長批示云查開設醬園官坊係屬正當商業列缸配引照額提鹽增缺短引卽千功令據禀張逸雲等開設鼎新等粦坊十一家排列缸口九百九十五口由洪楚條經理多年以來短提額鹽巳屬取巧誤課乃敢於官坊倫　私鹽上蓋醬渣深夜起運至數千斤之多實屬目無法紀旣經被巡破獲會同警務長勘驗確實並准松太緝私　巡官移明前來亟應提案澈究以獲正課而戰私銷 
[製造工人大會紀事]  
　　製造工人同盟會昨日下午兩時假座張氏味竊園開成立大會南北各工廠均有代表到會會員到者八百餘人男女來賓五百餘人到會者贈紀念屬一把先由發起人代表劉春祥君報告該會組織之歴史次會長兪惠民君宣晉大致謂製造工人同盟會係純全製造工人所發起詎有無意識之輩日施其反對手段以　破壤未知具何心肝雖然此亦何足慮團體之輩固惟恃人心之堅忍天下事有反對斯有進步願與諸同志共勉之次沈佩責女士演說光復以來各種製造均須切實研究努力進行以逹國利民福之目的次張伯華君演說是會發生以來日形發逹將來外洋有如何製品我人皆仿而造之惟須從敎育入手次林鴻　君演說專制時代對於我工人甚不平等現我工人團體結合實行民生主義庶國無遊民工無不精警如拆著多則難斷願與諸君共勉之李倬雲君演說我華貧弱由於工業不精推究其原皆由資本家與勞動家未能聯絡進行現處四面楚歌時代如軍械正宜急急製造而各種工藝之改良亦處刻不容緩之勢竊願諸公注重道德從事敎育合力共圖次林宗素女士演說文明各國工人最爲尊重因社會中無工不能生存華人視工如牛馬以致不平等之事一體罷工自謀生計勿依賴於一班富豪及　敗之官員次攝影而散巳鎭鳴五下矣瑣聞 
[城内]  
　　地方審判廰民庭批示○許樹炳呈批狀悉此案前據許建屏具呈業經批令該商呈繳安葬費用以備給領在案該商何得藉詞嘵瀆希關避卸惟據稱許沈氏出租之房屋仍不遷讓并有拆毁門憲裝修等事如果屬實亦屬不合仰候飭查明確再行核辦所請驗勘之處應母庸議周吳氏呈批查分書内載时孟雄是爾繼子據呈關係早已斷絶究竟是否有案可稽未便以承分遺產之關係遽發生另案問題至孟雄應分之產是否在勞氏單内仍候周李氏聲叙到應再行核辦張景喜呈批此案原卷業已調到據所文稱已判爾人銀并保現因無保在押是該所并未定須拘抑特爾未覓保人往保耳仰候照行該應將爾移送到廳保釋爾即迅速覓保來願具保可也　　地方檢察廳批示○王金氏呈批訢悉查施阿龍侵佔漁權本有應得之罪惟前次庭訊爾旣不願將該漁段租與施阿龍施阿龍自供亦不敢再入該漁段捕魚本廳念爾與阿龍本係親戚着令施阿龍以後不准侵入王姓漁叚捕魚取具安分切結交保省釋以勵悔悟至施阿金本與此案無涉所請將阿金提訊之處未便照准胡揚桂呈批訢悉爾妻如果受傷當時何不來廳請驗顯係揑飾以圖抵制惟旣據聲明昨起寒熱請求寬限五天卽行到案偶爾得疾事所常有應准展限五天如期到案如再延委定行出票傳拘母得自誤顧身呈批此案業經勘明該民之墻根實因挖掘太空柱　脫落以致坍倒本廳業經豫審自有正當辦法仰卽遵照 
[南市]  
　　民政長批示○葉德樹等呈批呈及簡章均悉設童子體育會以補助私塾之不及入會之學生其程度是否相當所請立案給示之處候照會上海縣民政長查明核辦可也此批章簡附　　兩敗俱傷○韓榮坤陳履昌二人前日在白玉樓茶肆因爭用宏茂晶　店招牌口角爭毆當由巡士帶至東區因兩造皆巳受傷飭送地方檢察廳訊究現巳將受傷者送請上海醫院療治矣　　分期還債○賴義碼頭住戶陸張氏至南區控稱前由蔣金氏爲中將靑浦縣田單代邱鍚廷抵借去洋二百元後又連次加抵洋六十八元日久不贖區員准卽傳同邱妻包氏移送裁判所訊供不諱判邱夫婦交保限月底繳洋一百元餘限中秋續還六十八元年底再還一百元蔣金氏交十三舗地中帶去限三天繳呈田單一紙驗明再核 
[閘北]  
　　市政應批示○興記腸作商人朱桐春禀批查閘北衞生事項從前向不講求屡貽外人口實本應成立來凡關於淸潔等事無不格外注重該興記腸廠製造猪腸臭氣觸鼻值此天時炎熱而德仁里又係居民輻輳之區實於公衆衞生有碍當經知照該管區警勒令遷移在案據呈擬在該廠西者空地上蓋屋二間移住製造其舊屋作爲帳房膳宿之所又經派由衞生處會同一區前往調查仍以該地詎離共和馬路咫尺似以不宜開設具復前來此等不潔營業旣係妨害公安仰卽另覓僻遠之區限五日趕緊遷移不得再延違于未便　　發現屍身○川虹路北鐵路旁池潭内前日旁晚發現年約二十銓歳身穿白洋布衫褲内　線衫無褲帶足穿灰布鞋之男屍一具當由十一圖地保撈起報告一區飭報上海檢察應蒞驗 
[英租界]  
　　　客突來○海寧路一昌六十三號住戶兪朱氏前晚八時行經河南路鐵大橋附近突被匪徒三人攔住搶取現洋十一元逃逸事後卽投總巡捕房報告派探查緝又住居湖北路八十六號門牌之洪連生前日行經九江路福建路轉角被匪攫去所携值洋念元之綢衣三件當時追捕未獲卽投老閘捕房請爲查緝　　女孩迷路○前晚九時有一女孩在蘇州路徘徊啼哭由捕查見帶入捕房詢據聲稱年六歳蘇州人家住是處附近捕頭飭送公　留候訊奪　　深夜賣酒○四馬路三百九十五號門牌陳阿四所開之點心店因深夜賣酒由捕回家禀捕房派探查屬實已請廨出單傳訊　　遣失銀洋○天津路二百二十一號住戶徐小章前日雇乘東洋車回家下車時遺失現洋四百二十八元迨經覺該車已杳無蹤跡遂投捕房報請飭探查緝　　馬車違章○馬夫陳仁甫干阿方前日在湖北路駕車痰馳由捕查見喝阻不踩當卽一併拘入捕房飭各存洋保出聽候公堂傳究　　包探獲賊○陳阿寳偷竊福建路一百零五號陳高氏家之金飾等物昨經包探錢壽生將陳緝獲拘入捕房押候究辦　　請緝贜賊○香粉弄住戶江阿三前日在四馬路被賊摸去銀表一只又福建路周炳長家先竊值洋四十元之衣物昨已分别報請捕房飭探查緝　　竊取車燈○李阿三偷竊四馬路四百零三號妓院　婦王陳氏之車燈昨被包探查獲拘捕房候究 
[美租界]  
　　乘車跌傷○陳如琴前日下午搭三十九號電車至楊樹浦不待停輪一躍而下跌破頭而由捕求院醫治　　撞傷小孩○某號童車昨過元芳路撞倒十三歳粤孩李阿東並所抱之二歳男孩均傷頭面由印捕偕乘車西人送往醫院管治一面報告捕頭再核　　小工勒詐○小工陳阿福沈阿二黄阿三等昨在公平碼頭和生輪上硬將搭客徐餘益之行李搬運上岸勒索脚費洋八元報由捕房一併拘押候辦　　調戲婦人○曹阿紀昨在華記路詞戲婦人虞吳氏被氏鳴捕拘入捕房押候查辦 
[法租界]  
　　誣良爲妓○成衣匠周阿海冒充捕房暗差硬搭林六通之妻馮氏爲野鷄妓女欲圖索詐昨由捕房解廨請訊林供商人向開字號妻子有事出外詎爲流氓周阿海指爲流妓適有隣人李春生陶宗堯撞見上前干涉詎周不服反與口角聲言須拘入捕房如不情願不妨同至茶肆商酌後因陶李不允周復遽吹警笛當有巡捕到來獲案質之陶李所供相同周供見氏形似妓女故與之兜搭警笛係於途中拾來求恩寬宥判押半年示懲　　驟難定斷○萬有全火脚店夥徐壽坤被經理人徐永靑控告揑帳呑欵一案經公堂訊判對明帳目候將抄帳查明後再行訊核在案昨又傳訊原告稱所有萬金源等戶之帳已對明不符訊之徐壽坤仍堅稱挟嫌誣害聶讞員以兩造各執一詞未便遽斷着兩造各邀公正人將帳算明禀復定斷　　限期還租○通和洋行收租人投廨控告房客永寗恊大陶中然等俱欠租金數月向收措付請提訊追昨經捕房一併飭傳至廨訊問據恊大等同供現在市面衰敗反欲加租每月三元因此不付收租人又稱早向各房客知照加租各戶均巳遵加獨恊大等有意抗覇判各交保限十四天還租來件 
[與共和黨上海分部長陳述分部應建設事]  
[書] （黨員孫鑑） 
　　（上略）嘗觀代議制國家政治之進行必恃乎政黨之扶助政黨之政策必恃乎報章以宣明今本黨雖在上海設有機關報然黨員閲者甚少以致未明政綢者有之别抱政策者有之坐此不救障碍本黨進行害非淺鮮欲除茲弊非創辦月報不爲功蓋創辦月報旣可亷其代價所有政策亦可釐載詳盡閲之者得一目略然物美價亷黨員自必樂於購閲如是則前弊可除此應建設者一也報章旣設本黨所主張之政策可逐一宜明然吾民向未干預政權於政治智識尙覺缺乏故於政法名詞自難蓋解以不明政法名詞之人而欲其領曾黨策之原理則緣本求魚其不可得也明矣故鄙意擬建立通俗政治　演會定期召集黨員請專門學家分講政治法律經濟諸科使黨員於通常政治靡不通嘵面黨務亦可因之速進黨務旣有進步則發逹可操左劵此應建設者二也以上所述尙托空言於政治仍未有裨補故請願之宜華備也準備之法則首由分部通郵集各黨　之意見意見書齊集後先由戰員等開特别會議何事應興何事應革稍有成議再開全體大會取决請願於立法行政機關要求寔行若是則政黨不至慮設政綢亦不至虚立我黨可告無罪於天下矣此應建者三也此三者爲分部當務之急請卽施行更有進者考英美各國政黨之通例於選舉代議員之時各地支公部皆選定黨員中之應爲代議員者以作選舉之標準今我國議院成立期將屆代議員選舉之期卽在目前本黨應照辦與否是爲一重要問題請備函請問本部我國是否應有此例茲事關係本黨甚大請速亦　是爲至禱按以上應建設諸事非特上海分部爲然卽他處亦宜　　請登貴報以備採樣 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[贈某都督用蝶麟酬唱韻] [  了靑]  
　　揮金如土最情長多少龜奴賴小康我有護身兵甲在國民誰敢不傾襄昨宵惡夢記猶眞繞柱危機險殺身何幸餘生能自樂任他笑馬有旁人 
[代某運動家贈某校書用前韻]  
　　増减分毫便短長如斯才貎墮平康鯫生願作毛錐隷時爲芳卿一處襄　　温柔滋味假還眞我已甘心老此身若使花叢舉盟主問卿投票寫何人 
[新四書]  
　　子日拍馬近乎智畏難近乎仁尖鑽近乎勇知斯三者則知所以作官知所以作官則知所以發財知所以發財則知所以肥一已子孫矣凡爲一已子孫有九經日造屋也買田也設舗也存銀行也購金飾也闢園囿也結鄉紳也入會黨也通外援也　　造屋則基立買田則食足設舗則母錢生有利息存銀行則不恐購金飾則妻之私蓄足闢園囿則交友廣結鄉紳則舉動昜入會黨則一方聽命通外援則上官畏之[  愛]  
　　走肖問日京之總理遁乎孟子日遁傳日巫臣竊妻而逃則皇皇如也出京不以告公民議日古之人竊妻而逃不告竊妻而逃不告不以急乎日彼之去位也猶子靈之從夏姬也詩日有女同車於彼周行西方美人德音不忘内閣不奇國務不理名譽不計不敢以留惟黨不合則亦不留内閣總理名譽不計不敢以留則不敢以報亦不足走乎出京不以告何也日老之鰥也猶少婦之寡也寡婦豈爲再醮告其亡夫者日民國亦法國也未嘗聞法如此其疎法如此其疎也政界之無法何也日病軀劇而書爲之飾辭才力薄而表爲之後至暗昧之情人皆知之不待總統之免議員之參仿東山之挟五湖之泛則内外軍民皆馬之彼之心未嘗不欲官也又恐不如其願不如其願而官者奚若仿東山之得也[  澍子]  
　　浪子日吾日三省吾身吃鴉片而不多乎與野雞交而不樂乎賭不赢乎　　都督日鄙人入則妾出則妓美而淫皆出衆而善戰行有餘力則以碰和　　子日女而可姘也雖鑽穴之事吾亦爲之如不可姘從吾所好　　子在院嫖妓三月不知肉味子日不圖爲樂之至於此也[  立三]  
尊聞閣詞選 
[寄懹景騫酬見寄韵] [  瘦蝶]  
　　天涯何處擬停雲（君近居何處無從探訪）夢繞東亭感失君（君係揚州東臺人）却喜飛鴻傳秀句熟梅時節又逢君 
[高陽臺次鏡笙瘦蝶公諸大詞壇韵] [  問津稿]  
四海煙雲連天烽火積湖隔斷雙眸破碎河山斜陽影上危樓傷心莫話英雄事醉釀徧覔良備儘遨游宇宙飛　日月飛　而今略解滄桑理怪屈原任性賈誼多愁肝膽生寒休敎凍住潮流蒼茫媿煞諸先烈擲靑鋒不管誰收且勾留敢獻蕪詞可許同舟 
[香妃步李生原韻] [  碧梧女子]  
　　臙脂零落玉爲塺塞草宫花幾度春若使當年難一死千秋遺恨未亡人 
心直口快 
　　黎副總統乃民國首義之人不日來滬我輩應如何開歡迎大會以表熱誠乃竟寂無聞倡義以來已閲九月上海各報於黎副總統未嘗有半句毁語公道在於人心吾謂中國人心不死學無專長本不應　居高位至今日而自行道出　四字尙是天良不昧寄語學無專長之輩以尊愼母抛頭露面再有出乘露醜之一日某都督府内某科長也某科員也皆敝同鄉之一般　齪子不知某都督何以能搜羅盡之　　民國初基前途十分艱險萬勿以水盒斯語爲黨見爲私見總理出亡各報此嘲彼馬或爲辯護或加痛詆吾謂亡則耳何必同室操戈[  水藎]  
今之號稱志士奔走國事者大抵身西裝而足革履一若不如是不足以標其愛國熱忱者鳴呼如是而日志士吾恐志士日多利權日削莊嚴之民國行將斷送汝等志士之手矣吾無以名之名之日外國志士　　或問於余日熱心者熱心利祿也愛國者愛用外國貨也或乃恍然而退　　某報以灌夫馬座爲宗旨而獨對於喪辱國體之唐氏則多方擁護之噫是誠何心哉庇惡飬奸君子不爲信口胡屬亦非尊貴報紙所應爾寄語某報勉之愼之[  立三]  
戲評[  健兒]  
　　新新舞台新編頭二本九美綠頭本以事冗未克一觀念二夜往觀二本胡必松避禍投親開塲途中過一女了投江胡急救之詢其姓名知係蘇美雲蘇感援救之恩卽以終身相托胡以途中不便囑以改扮男裝同往漢中行至松林有盜魁出刧被胡所敗爾 
 
 

Page 11

 
 
　　胡姓名亟稱恩公蓋盜魁之父會爲軍官爲奸侫誣陷幾遭不測賴胡父正玉力救得免至此勸其權住山寨招兵買馬殺入京中爲朝廷除奸誅侫胡以欲送蘇往漢中辭之不料蘇在客邸中因殺死暴徒被人捉將官裹去胡急往漢中報信底　家糕店店中止一母一女女頗領姿色士豪資大率家丁欲强刦之被胡繫死胡卽被逮于縣枷示店前店中母女感胡恩欵待甚厚店女亦見胡英後不羣竊從旁探又知爲鎭東主胡正玉之父子　然以終身面訂胡辭之適資之家丁又來報仇爲胡繫死凈盡復被逮入獄朝中閣奸相誣胡正玉欲謀王殺駕命湯帥率兵勦滅胡門縣令得悉報知胡正玉止以一孫托僕背負逃出爲異日報復之計餘則閣門服毒自盡縣令悲其忠與之俱死焉（未完） 
小說 
[小說短篇遇騙（續六日）] [  龍]  
　　無何客與夥相率歸舟客告余日明晨不復備早餐須趕至靑浦午膳當飽汝以酒肉余笑領之客又請日汝等雖無大被今晚可否同眠余憫其寒姑應之然此實余生平破題兒第一夜也　　舟中祇有被褥各一不但短小且又老絮而客殊無厭惡意不得已乃藉板共覆之　　身已疲乏隨入黑酣迨黄梁夢醒已晨雞三唱急起披衣放棹　　旣入城停舟千僧橋年輕之客出銅圓二枚囑余購油條下舟徐徐呑食謂年長者日弟晨來不適不思善岸君可同船家上岸午餐弟自守此　　余此時腹中巳交驚暬雷聲隆不復能耐旣獲是命卽欣然偕夥從往至碼頭街適永興館舊店新開十分熱閙乃卽善樓客果呼酒喚肉以踐前諾井頻頻勸飲自言不喜酒向侍者索飯俄頃即畢付值訖向余道余在對門第一樓茶肆品茗汝等無須急言畢徐步而去　　余與余夥狼呑虎咽醉酒飽肉歡畅而罷至第一樓覔客不得度客以不耐久待先歸或有事他往乃折至千僧橋泊舟處　　嗟乎孰知福者禍之倚當人嚼之時禍機巳伏蓋一泓淸水余舟巳不翼而飛計無所出駭極而泣路人圍觀交口詢余余具陳始末又詢余客姓名余不能答羣咎余之大意余此時亦自悔孟浪然已無及旁觀者乃爲余等晝策囑分路善城巡視或可行其蹝跡　　是日適有微雨余與余夥因愛惜鞋祙均脫置舟中赤足而上旣竭力周視全城依然杳如黄鶴城俗語画合着褲子錢根 
　　中旣無鄉親又無相識投訢無門幾欲自殉尋思徒死無益不如姑歸但來時容昜返時難脇下不生雙翅不得高飛急極智生率夥力行至朱家角鎭是鎭有陳墓航船與余鄉較近或能見憐誰知余命不晨徒遭白眼飢寒交迫夜色相侵不得已解腰帶向船主人質銅圓三十枚半以充飢半以役宿然余二人一宵之資亦須二十枚幸棧主埀憐得繳半價　　是宵睡鄉之惡自不待言辗轉三更不能成寐回思昨宵高歌低唱其樂何如今則流落窮途進退維谷鬱極不禁號啕大哭無何天明乃附航至陳墓由陳墓辗轉回鄉　　嗟乎余雖行生歸然受余父余母余親戚余鄉鄰余同業之詬誶訕笑怒馬嘲　長此不已無可發洩乃援筆述此以告第二之余并寄語二客後此母再以一餐之費昜人一舟致一人歡一家哭也 
[短篇軼事白衣女（續）] [  鐵公]  
　　於是飬精蓄銳以待俄而日薄西山衆是閃爍四面寒風蕭瑟孤兎悲號女見日已云暮急懐利劍出寺門至大營相離約數太許有大樹十數株皆高押天際密若帷蓋女乃猱升而上登絶頂潜窺營中虚實遥見中軍帳中明燭交輝耀如白晝則大將軍方與岳公鍾琪相對飲酒甲士環立者仍不下數百人戒備之嚴固未嘗稍懈於平日也女暏此大恨日剌亦死不剌吾亦何忍獨生與其不剌而生何如且剌而死或竟得報父仇且成敗運也生死命也焉用久待爲乃一躍而下踚帳數重直入大將軍居處挻劍直前猛剌之將軍猝起不意急離坐拔佩刀抵御衆甲士亦揮戈齊上甫數合將軍刃已折落急奔入後帳岳公亦隨之將軍急下令日爲乃公力擒之否則軍法在乃公不汝等赦也於是數百甲士環而攻之奮力戰　女揮劍逆擊傷數人衆仍死戰不稍退女亦愈　愈奮手中劍忽化爲白光一縷盤旋於上下四旁夭矯若游龍衆莫能進然而死傷者已不下數十人將軍大怒益兵助之復下令日能擒之者以千金論賞於是衆戰益力雖流血滿身卒不稍却女度衆寡不敵久　必遭誅戳乃飛躍幕上衆亦上女乃收劍入室取彈弓射之發一彈輙殪一人衆皆傾跌幕下（未完） 
 
 

Page 12

 
 
   
 
