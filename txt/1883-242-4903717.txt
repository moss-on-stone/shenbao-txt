# 1883 - 242 - 4903717

 

Page 1

 
 
[購到古今圖書集成] [  點石齋主人啓]  
　　古今圖書集成要白紙而完全者甚少本齋徧處訪求近已購得紙色光潔並無缺張脫卷以此照印不特字跡一律易以動目并可省許多抄寫工貲一俟股分招齊卽可開印現在已將書樣攺作直行紙張加寬字樣放大而股銀仍每股一百五十兩掃三期交收蓋寫樣之工資旣省股銀不必加多也誠恐諸君懸盼用特布知 
[招股縮印古今圖書集成啓] [  點石齋主人啓]  
　　國朝康熙年間　廷臣蒐輯載籍將以分門別類彙成一編以爲藝林之大觀五易寒暑怡藏事進呈　乙覽　賜名古今圖畵集成仍　命儒臣重加編校越十餘年未就雍正時復　詔虞山蔣文肅廷錫督在事諸臣成之凡爲目四十爲巷一萬爲冊五千二十爲函五百三十二上自歴象下至方與以及明倫博物理學經濟靡不畢備圖則鏤銅爲板字用　內府珍藏之銅活板排成共印六十部　頒賜諸王大臣外餘以分儲名山石室洵海內之鉅製也迄今諸友邦聞之均驚駭讚歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者僅此數十部茲已事隔百餘年剝蝕消沈流傳漸少若再越數世恐祗存其名而盡歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設－處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟三生完工每股取書一部本齋除照股外誓不多印－部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下裝潢當格外精雅外以文木爲箱俟發售三月卽將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工至開工後不再收股欲入股者請先將銀五十兩交至申報舘當由申報舘點石齋蓋用圖章並由美查洋行主人親簽西字爲憑給發收單并將現已印出之樣張一紙隨收單附閱將來此書開印版口之大小悉照此原樣紙其字已校點石齋所印之康熙字典放大蓋取便於翻閱也如遠處諸君亦願入股其股銀可由票號匯來收單卽交原票號帶回轉寄當亦無悞也按刋印此書工本頗多近數百年內恐未必有大力者重刋則今之所印者數傳後必當視爲珍帙故海內藏書家苟欲爲鄴架曹倉增色伏祈早來入股爲盼 
[多雨水說]  
　　僕素不信識緯術數之書災祥則聽之于天吉凶則斷之以理蓋術數之學本不外乎一理天卽理也又何必分理與數爲二而洪範九疇八曰庶徵則說理而近乎數矣近年以來中國頗以雨水爲患自晉豫旱荒而後大水之災無歲蔑有不過大小之分而已夫東南多水固不待言皖揚江浙各處偏災尚屬意中之事乃北地往往苦旱而今年京部乃有祈晴之舉見於邸報求雨求雪固爲都中之常事至於祈晴則實爲罕見且各省雨澤亦覺過多山左又有黃流泛溢之災於是紛紛議論謂是何祥也吉凶焉在有以爲地氣漸轉者有以爲主兵象者其實則皆無𥡳之談不足信也謂地氣漸轉東南多水者今則西北亦將多水其說近似而不知地球每日一轉在地球中之人則不之覺耳又何有西北轉爲東南之說若謂爲兵象金水相生考之史册亦間有騐然必執以爲據則近乎鑿矣適有西友談及中國行事類多懦弱日人嘗試於前法人繼起於後中國皆以大度包容不與之力較似自甘退讓者夫中國之地大於泰西之國何限中國之人衆於泰西之國者又何限地大則物博而財賦盛人衆則力聚而聲勢强而今乃徒有其地徒有其人曾不得恃此以與各國相抗雖曰大度然亦半由於因循故也原中國所以不能自振之故厥有二端其一凡官無不愛錢古人云無欲則剛今官旣愛錢則又安能剛此其所以不振之一也其一則中國無論軍民每多吸食鴉片精神消耗肌骨瘦捐力氣軟弱如此則又何以奮發有爲此其所以不振之二也至若此外尚有諸弊則猶不足深患蓋苟能除此兩大弊則諸弊之去如發蒙振落正自易易西友之言如此僕聞之瞿然而驚曰噫雨水之徵先爲此乎夫又官不愛錢武官不惜死則天下太平此岳忠武土之言也竊謂愛錢與惜死實相濟爲用愛錢者無不惜死惜死者正爲愛錢雖分文武其實一也今中國之官其清儉不苟取者或亦有之而大都愛錢如性命者十居八九錢古作泉取流通之義有流水之象遍地皆愛錢之人安得不遍地皆積水之區水患之流决不止殆爲此也至於吸鴉片者所處則寍暗無明所臥則寍𤍠無風或一室獨居則半榻燈青黝然如鬼或羣聚共吸則吐氣成霧昏然如醉陰柔害人之物無過於此今中國無人不中陰柔之毒則天地之氣感之因而亦以陰柔應之此雨水之爲災所由來也兹二說者語近詼諧意同附會然而細按諸理其實不外乎此西友之所以爲中國憂者蓋有切中乎中國之獘病者也說者謂二者爲弊固屬不磨之論第旣知其弊而苟欲去之將何先僕曰愛錢之病淺而實深吸烟之病深而實淺何則愛錢固亦與吸煙同癖然當其發癮之時則錢經固不若烟癮之顯而易見一刻難安煙之癖似較錢之癖爲深或者烟癖不能遽除則先除錢癖宜無不可不知煙之爲癖不與之則癮發欲死苟與之則其量尚易盈也强奪之其人不病卽死徐奪之或尚可以積漸相忘蓋吸煙之人無不知烟之禍烈深願痛自湔除特爲癮所縛不能遽出耳若愛錢之病則除之實難不悞之則窘而難堪旣與之亦貪而無厭强奪之固必至性命相搏徐奪之亦必至於心力交瘁蓋愛錢之人皆知錢之爲美而初不知其病之一至於　也知其爲病而除之也易不知其爲病而除之也難故中國之弊其吸烟一端尚可消弭於萬一若愛錢之弊則欲其消除也實難此弊不除則外侮之來將無已時內憂之興亦難猝備上天之雨水示警蓋其所以愛中國者實深且砌也苟中國諸人感天之變知天之理一旦而痛除積習在官者久愼矢勤清廉之名無間小大而禁烟有令戒烟有藥將從前委靡優柔之習氣一掃而空之吾知藩屬不保而自保强敵不却而自却辦理一切洋務交涉事宜無不一一順手而絕無敢與相抗人事盡而天心轉此之謂戰勝於朝廷 
[諭旨恭錄]  
　　○初八日奉　上諭張之洞奏甄別庸劣不職各員請分別儆黜一摺山西蒲州府知府博啓信任門丁不勤政事治獄粗率教戒不悛着開缺留省呈補長子縣知縣豫謙昏鄙輕佻　攤烟稅試用知縣程宏繼內行不修居宮不謹均着卽行革職候補知州姜振岐行卑言詐妄糜公欵候補知縣張文林器小性浮難　民社均着以府經歴縣丞降補卽用知縣施朝銓心地荒昧不曉官方者以教職銓選興縣知縣龔履坦性非誠謹諸多物議翼城縣知縣侯承熙習染過俗尚欠歴練宗遠廳通判訥勤才具太短不勝邊缺均着開缺留省另補以肅官常餘着照所議辦理該 
 
 

Page 2

 
 
部知道欽此同日奉　上諭順天直𨽻所屬窪區向苦積潦近來雨水過多加以山水暴發低田更難涸復小民失於耕種困苦實深朝廷軫衾窮黎亟應預黎撫恤此次江北糧米除撥抵山東賑盡五萬石外尚有米六萬六千七十餘石現已運抵天津着李鴻章就近截留督飭各屬查明被災輕重分別核實散撫務使實惠及民毋任官吏稍有弊混用副厪念民艱至意其隨漕經賫等項銀欵並差飭令該糧道解交直隸津貼運費該部知道欽此○初九日奉　上諭護軍統領德福　拿獲開設烟館人犯請交部治罪一摺太監閆連成等胆敢在紫禁城內開設烟館亟應從嚴懲治所有拿獲之大監閆連成民人索兒均着交刑部嚴行研訊按律懲辦其未獲之太監尚道詣民人李二善步軍統領衙門順天府五城御史體嚴拿務獲歸案訊辦欽此同日奉　旨萬培因着協理京畿道事務欽此同日奉　旨𥡳察正黃旂滿洲旂務着恩隆去欽此同日奉　旨着　秀專司𥡳察一年旗務欽此 
[東瀛瑣聞]  
　　○昨日三菱公司輪船來滬帶來日本報云日本捕房之包探近日良莠不齊內有不肖者多嗜睹博負則向他人借錢人亦不敢不給盖偶一違抅刵彼必以案相誣故莫不畏之如虎也又言日本米乃多地方有橋極其陡峻時有傾跌情事六月念八日有賣菜儂肩挑野菜由橋上喚賣適被車撞撞自橋梁直跌至橋脚氣息僅屬急送往醫院未識能保性命否日人議該橋屢屢失事殊爲可危故擬在河鍍開路以通行人估價須洋三萬元大約當卽興辦也又言日本今今雨澤稀少天氣亦酷𤍠異常人之受病及死亡者實繁有徒而小孩之病斃者尤多近來又多狗瘟往往逾刻卽斃田中乏水河水亦涸車灌綦難神戶相近鄕間有鄕人因奪水致閙現派巡捕前往彈壓然　水無術官憲求雨亦無應騐若再不降雨澤日本其不免有亢旱之憂乎又言本月初三日有某西人遺失皮袋一只內有票銀二千元之數爲某日人拾得知係某西人之物遂送還焉該西人酬以洋二百元日人素貧見多金懼不敢受西人强與之始受然於心終不能安乃造捕房而訴之巡捕偕其人往詢該西人西人爲述還袋酬金情節乃命該日人收用倘有人問及則可直告以捕房業經知悉云又言本月初四晚大阪地方有七家同時被盜究其盜風之熾想緣監房失火監犯多人𨓜出或若輩故智復萌未可知也又云日人近仿西法製造鐵箱亦與西式無異且價頗便宜故人皆樂用之然其箱中鎖匙類多一式不若西人鐵箱之一箱一匙月之初七日有某西人行內鐵箱被人偷開竊去現洋一百六十元票洋六十四元此外別無所失故該報言購置鐵箱者愼勿貪小利而致有大失也 
[戈登論戰]  
　　○譯美國日報云紐約唏路報館於西歴六月致函英國戈登詢及中朝軍政據覆函云中國近日兵力足令法國滋悶盖以中拒法勢易於俄俄可由陸路直來法則經重洋遠至兵船戰盤必多於咸豐十年乃可集事中國若能仿照西法設軍政書院挑選人才訓練兵勇天下各國必難與爭鋒查中國尚未簽名交戰其中自有權衢俟詳查再復云云按戈登前在中朝訓練兵士得失早了然於胸中觀其覆函實有旁觀者清大聲疾呼之意當事諸君願留意焉 
　　無斧柯人譯稿 
[蛟洪爲害]  
　　○上月初六日宜昌江水𨺗漲丈餘初七日便退落此已列報兹聞此水不僅由山溪暴發實因起蛟所致故人畜屋木沖去不少又長陽縣境內聞亦起蛟民　遷移不及知縣署地基最高多有奔避者豈縣署嗣亦冲倒監獄破壞囚犯散失署中人各不相顧冊卷盡遺人民共被冲沒三千餘口茶店子地方冲洗殆盡又宜部縣上下江岸大半崩倒說者謂有豬婆龍爲祟怨亦想當然之語也又紅花套內之鄢家沱被水冲去三十餘家當水來時有一婦適立於柳樹下奔避不及竟抱樹而死及水退此婦尚抱樹不釋云又有趙某者工六法醉後尤妙有張顚之風故每逢揮毫非浮三大白不足以佐清興今其子亦淹斃聞托夢於趙云屍在某處趙果如所言　掘之取其屍而備棺掩埋豈精誠果能感召歟長樂縣衙其地勢如居鍋底近因較水突來亦將縣署冲去本官性命雖免而文卷册籍搶救不及均被水龍王收去幸人民被害者尚少因前此有童謠云先打長陽後打長樂並預示日期故人心驚惶早有遷避者是以未受大害也又聞興山縣被水冲刷向未知確否 
[海寍大潮]  
　　○閱初八日貴報明錢唐海嘯一則而不知海寍則更爲危險海寍州城東西南三門靠海潮由尖山進口聲勢狂猛水每齊塘由海寍東至尖山計里五十西至省城計里九十惟恃石塘以堵水勢粵逆敉平脩築塘場約費八百萬金雖時遇風潮尚無大害自某某兩中丞撫浙後爲　省經費起見而塘工則更難收拾此次風暴適値大潮汎爲數十年來未有之奇災潮頭則頓高數十丈水湧則頓溢數十里埽工到處衝壞備塘間有坍損而沿塘一帶民屋民田漂沒者不堪目覩現已紛紛赴州告災恐秋收竟無望也推其故蓋因石塘之後有曰土備塘土備塘後向有名備塘河者自尖山脚起直達省城止緊靠塘後藉此河以瀉海潮過塘之水亂後於塞不通每遇大潮則水無瀉處至冲溢入內若將此河開濬約費不過兩萬金屢次具禀上憲總以經費不多須俟異日我國家愛民如子旣費數百萬金以築塘堤豈惜此數萬金以貽民害耶此次風潮被害此河若通斷不致此猶幸潮漸小風力漸殺則轉禍爲福也否則合州之民盡付洪流矣關心民瘼者曷不將此情形入告撥欵設局疏濬趁此海塘捐壞以工代賑且可將泥土塡築塘面和國利民兩有裨益何不舉而行之 
　　浙西倖免漂沒子稿 
[風潮續述]  
　　○寍波風潮爲災其情形已早列報兹復據寍友函稱當風狂浪湧時沿江一帶水深三四尺不等潮已湧人靈橋門甕城各店貨物之不及移動者均被鹹潮浸壞糖行街之糠米行街之米所耗更甚約共虧萬餘金西北兩鄕之田廬屋舍半遭漂沒其沿江浮厝之屍棺皆隨波逐流而去鄞江橋一帶水與屋平人皆以船爲家刻下雖已退盡而鄕民苦極均入城投縣報荒邑尊飭將呈詞擲還葢恐有礙催科也又傳得有蛟門老龍現形在鎭海口外橫亘阻住潮頭否則寍屬有其魚之歎矣然鎭海餘姚等處人畜已傷姜山航船於初二日上午駛至銅盆浦江面亦因遇風潮船覆舟中之人皆淹斃其餘船隻損瓖者指不勝屈云 
[盜魁就縛]  
　　○營口來信云奉錦山海道續觀察派正兵六隊在田庄台緝獲巨盜一名查得係數年前之盜案該盜王立點田壯台人其祖以趕大車爲業往來邊外等處薄有積蓄與盜賊通聲氣立點亦桀傲自喜常與緑林中人游盖有乃祖衣鉢也光緒七年秋有吉林某客託全腾鏢局保送紋銀七十錠全勝轉託和源縣局主人王之谷雇車押解立點聞信卽詣王之谷自願攬載紋銀議將成矣而爲他車所阻立點遂恨王之谷剩骨邊外有卞秧子者巨盜也每年秋冬必率其黨入邊劫掠至是立點遂通信於卞謂某客有紋銀交王之谷押送汝可刼之若得湊手辜勿忘我卞得信卽帶夥伴三十餘人距田莊台七十里伏路　截此時王之谷恃有全勝鏢局旗號祗帶四人見勢不敵任其搜括而去一面報官一面　告全勝鏢局派幹夥緝捕不出三日贓盜並獲卞秧子則已兎脫矣及解盜到省供係王立點指使且分得贓銀兩錠省憲於是撥兵往拿立點聞風遠遁祇拘其七十餘歲之老父並將房產入官其父監禁半年幾致瘦外省憲憫而釋之立點在逃聞老父已釋舊案已銷遂於今年五月望後回鄕不意爲王之谷所見卽報道憲派兵擒之到案訊供初不承認加以嚴刑始吐其實未識能保其首領否 
[惜此美木]  
　　○鶴峯長樂長楊等州縣巉巖絕壁之下有巨木焉日月之所照監雨露之所滋養歴數十百年之久木中紋理或幻成人物鳥獸山水草木無不酷肖人遂呼之曰影木若經七匠鋸解成板大可以作桌面小可以作屏風而影木又以楠木爲貴以楠木鋸開有碧緑之色 
 
 

Page 3

 
 
也昨有人自鶴峯來挾一影木桌面狀似蘭草兩本飄拂可愛在城售賣經某甲講定價一千二百文忽旁有華乙亦欲買此木兩人爭執勢欲用武旋經旁人解勸以甲講價在先此木固宜歸甲乙猪忿忿而去夫山有樗櫟匠石弗顧一見美木則運斤隨之矣木之美固求木者之幸也豈木之幸哉山莊勝景○俗例每於中元節前後三日高築醮臺廣施法籙謂之盂蘭盆會各處皆然不獨上海也卽就上海而論城廂內外寺觀不一亦不獨廣肇山莊也然而燈彩之麗游人之多當推廣肇山莊爲最聞今年自十四日起至十七日止縷彩爲燈黏箔成鏹槐花露下沾法雨以都馨柏子風中繞香雲而不散當我佛托生之日正彼都設醮這辰招他一類孤魂來受甘露味願與十方護法同坐祇樹朴於是迹界善男蘭閨信女同結無遮之會恍登選佛之塲魚山之梵唄如聞鹿苑之鈿車當滿又豈獨玉京花果張霞盖於元都金粟欄杆見月娥於水寺也哉 
[糧道赴蘇]  
　　○江蘇糧道王觀察來滬已列前報兹悉觀察已於前日乘坐民船用　火輪拖駛赴蘇矣 
[邑尊騐屍]  
　　○昨報押犯猝斃一則兹悉仍經三圖地保報縣請騐於昨日下午五點鐘時黎邑尊帶同刑仵差役人等赴虹口捕房卽在捕房內荒塲搭盖布篷陳設公座黎邑尊先傳地保石友祥訊據供稱李阿生素不安分於六月初四日因與薛阿和爭毆肇事經英會審公堂判將李阿生發虹口捕房管押三个月薛阿和管押會審署班房一个月業經開釋邑尊卽飭檢騐據仵作喝報並無傷痕而指甲色黑委係急痧身死邑尊卽離座親視無訛遂飭善堂收殮發封順到寫字　稍憩乘轎回衙云 
[賭負輕生]  
　　○前日本埠自來水公司相近處一池內有華人屍首一具撈起審視遍體無傷似係自己尋死形狀查死者係虹口水手寓內之收帳者是日收有洋二百餘元聞其人素來嗜賭疑係賭負輕生也此西字報所述照譯之又據本館訪事人稱寍人柴阿毛現年四十一歲向在虹口頭壩地方販賣外國食物爲業十二日午刻携帶帳簿雨傘往水手公館等處收洋至晚未回其家人乃往水手公館查問稱在三點半鐘時來此收帳當付現洋一百五十一圓票洋一百圓並見其手內先已收現洋六七十圓云云是夜竟未歸家至十三日有人傳說楊樹浦地方水潭內死一人盍往觀諸其妻乃雇車往認果係其夫卽雇四人將屍撈起見死者下體無褲而襪履完好　衫衣袋內存洋六元零錢百餘文雨傘帳簿均已不見胸口至肚腹有一片黑色而腹中並未有水鞋襪亦無泥污該處水潭甚深而未滅頂其妻令將屍扛回家內因思其夫素性愛賭恐係爲賭喪身遂不報官請騐卽於前夜安殮當惟報知捕房捕頭已允飭查未識能查出實據否 
[英界公堂瑣案]  
　　○顧阿二稱撑航船往來蘇滬有鄧翁二人搭船來滬向索船錢千文鄧等惟將衣服抵押因此爭執船夥名湘洲者解勸致刃傷右手訴捕拘案并呈腰刀一把湘洲供與同求請騐傷鄧桂明翁添堂同供湖南人由蘇搭船來滬應給船資確有衣服抵押船戶不允致與爭執惠捕頭禀鄧翁卽遊勇之類哲副領事請爲重辦陳太守判鄧翁照給船價外罰洋一元作養傷費再各責二百板送縣遞藉腰刀暫存○關功寶稱失竊衣服四件豈知竊犯持衣在途又被人拆梢由捕拘案其由捕房知照前來請領徐世寶供認行竊途遇王阿二王阿四圖奪不服二王同供見徐與人爭執是以解勸陳太守判押徐世寶一月二王各責六十板贓交關功寶領去○重捕頭稱盆湯弄巡捕房斜對門看沈阿發鄭阿華均開花烟館深夜吵閙不堪其擾詎昨夜沈鄭又爭譁不休爲此拘案請辦沈供昨夜在鄭家吃時節酒因醉爭毆陳太守怒判沈鄭各責八十板○蔣小山稱今晨向沈阿發之肉莊買肉因口角被毆傷頭面訴捕拘沈到案請爲騐傷沈阿發供蔣來揀肉欲買百文再四選揀去而復來爲此與論悞傷伊頭陳太守騐得蔣小山固受微傷判罰沈阿發四開洋二元給蔣養傷○沈明順稱開錢莊昨有殷長明來令我看洋因看不准洋之好歹將洋邊敲開始知是銅洋詎殷反要我賠償由捕拘案殷供主人令我持洋交錢莊估看詎莊上之人落洋在地拾起始言銅洋又將洋敲壞陳太守判將銅洋當堂劈毁外再罰殷洋一元撥充醫院經費 
[法界公堂瑣案]  
　　○原告姚少餘控被攫去紡細短衫一案已列昨報而蔡阿元供出之方桂福周炳成卽周三亦已拘到法包探已將紬衫一併解察訊斷姚某亦投案候示翁大守詰之原告三人之中衫由何人穿去姚卽指周某周炳成見姚卽稱曹師爺我與爾同事何得控告太守問原告與周相識否答稱並不相識太守詰周向作何事何處與彼同事答稱伊是曹師爺我作家丁太守謂家丁與師爺竟稱同事殊屬罕聞　質押短衫之錢八百文何在答稱當晚已用去矣太守判將爲首之周炳成責三百板方桂福責二百板蔡阿元從寬責一百板衫着原告領去按周炳成稱姚爲曹據聞其人實姓曹也○寡婦丁魏氏年近半百因時屇中元將簪珥等物質錢費錫箔回家作冥錠六十球命兩子携往店中求售得錢一千交換小車將錢交與車夫兩兒坐車欲回路經浦灘適見輪船開駛兩兒瞻眺良久詎該車夫頓起不良將錢私授與人及到家向車夫索錢該車夫朱蔡發稱爾並未交我錢意圖抵賴該婦祗得鳴捕將朱管押昨解公堂翁太守略詰情形朱蔡發供稱情願賠償太守以車在捕房毋庸交保着出外將錢取到然後給車丁魏氏叩謝而退 
[全嬰會告停]  
　　○某等於上年春間倡議全嬰會規條民捐民辦先在青浦之蓮濵一帶鄕村試辦蒙遠近善士陸續捐資濟用不勝感頌惟若此會無經費至七月後並未收到捐欵分文而各村嬰孩費用時時告責因延至本年二月禀縣停止四月內造具清摺報銷在案統計一年所接之嬰類皆仍歸本母自育及隣人領作子婿女媳并無一嬰此村送堂致或感冒殤折等事辦理似尚有成效惟惜某等拙於籌費不克圖終誠　遠處善士未及周知尚有於五六月間寄到守拙子捐洋六元不留名三元王曉山二元當交原局送還設以後再有捐欵寄來容有遺失合亟通知伏難亮鑒 
　　蓮濵全嬰同人頓首 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[分發人員騐看名單]  
　　○籌餉事例掣籖分發郎中錢盛元浙江　中書科中書　陳錫麟山東　內閣中書　孫友萼山東湯懋功浙江　道　陳運煐湖南　通判　提舉升銜黃敦仁湖南　巡檢　謝葆理河南○籌餉事例指省分發　知府　花翎劉康來江蘇浙江　鹽運司運同　陳炳文山西山東杜天恒河南山東　同知　花翎哈卜齊顯廂藍江西花翎知府升銜黃文烺由東東河　知州　錢文驥雲南安徽　通判　王世鏞直𨽻河南鹽提舉升銜瞿鴻瑺湖南江蘇鹽提舉升銜廣隆鑲白湖北陳文垿江蘇廣東兪鳳琴江西江蘇鹽提舉升銜劉寶仁河南江蘇藍翎五品銜丁文炳山東東河程椿壽順天山東　鹽運司運判　陳其儀浙江兩淮　知縣　同知升銜李　昉浙江廣東　鹽大使　宋景祁順天山東吳保庸江蘇山東王文照浙江福建　州同　梁喬材廣東廣西　鹽運司經歴　楊達先湖南廣東倉爾昌河南山東　府經歴　常祝三直𨽻甘肅穆保巽陝西河南　縣丞　葛維周山西直𨽻鍾成順天河南劉祥瑩山東北河周爾吉湖南廣東錢鴻聲江蘇浙江提舉銜朱鼎文江蘇山東　縣主簿　張星源河南東河　州史目　陳鈞直𨽻甘肅慶翔廂黃廣西賀家瑞湖南廣西張聨笏山東直隸楊翰釗貴州廣西　府照磨　金甌順天浙江　府稅課大使　余文杰江蘇浙江　按察司司獄　王家駿浙江安徽　鹽巡檢　程廷燮安徽兩淮　巡檢　董葆眞山東饒光榮廣東福建陳廷蘭廣東廣西葛景興直𨽻山東黃焯湖南安徽李培湖南廣西汪世杰江蘇安徽潘常經江蘇江西程鼎臣安徽山東任維嘉江西福建陳鴻恩貴州江蘇章　浙江江穌王朝恩浙江山東李瑩勤安徽直𨽻　從九品　吳祟經順天福建馬調原順天江蘇壽麟鑲黃廣東李慶良湖南江西張芝樑貴州雲南熊善長江西福建蔡起榮江西福建張仁溥江蘇山東尹承緒浙江福建陳寶霖浙江福建常宋蘭河南廣東　典史　孟承業順天山東馬恒麟山西直𨽻汪錫笏安徽直隸吳兹曾河南江蘇王杓浙江江蘇嚴鎭浙江湖北　末入流　鄭希康浙江江蘇王承德浙江江蘇孫慶熙安徽江蘇寗廷芬安徽江蘇○勞績　籖分發　知縣　劉方峒山東同知銜左新前湖南王繩祖四川　鹽大使　高維基直𨽻　典史　于琦山東王襲勳直𨽻○勞績指省分發　知縣　張華書順天江蘇同知銜徐福辰浙江四川朱炳　安徽廣東　府經歴　閔毓靖湖南福建　縣丞　楊增德湖南江西鄭以僑貴州浙江　巡檢　康彝訓四川貴州　從九品　周世簪浙江江蘇杜家麟浙江山東○教習掣籖分發　知縣　何秋奚福建○孝廉方正掣籖分發　知縣　李文治直隸李文郁山西呂申陝西　直𨽻州州同　劉演祖廣東○議敘掣籖分發　知縣　薛培樹江蘇 
[題朱寶珊司馬小影]  
　　○靜觀自得任優游匹耦寥寥歎寡儔眞是奇才能拔俗孤高品格擅風流　不受牢籠不染塵蒼茫獨坐慣離人天空海闊渺無際領取當前萬象春　古滃小樓主人未定草 
[七夕咏懷卽寄顧鳳卿女史]  
　　○金風　瑟雨凄凄咫尺銀河望欲迷同是良期偏爽約漫將新恨寫無題未離慾界魔猶障敢說禪心絮着泥知否相思不相見夜凉常自倚樓西 
　　鐵沙奉緑主人稿 
[題吳蟾青司馬小影]  
　　○羡君才調最風流瀟洒襟期得自由品格獨超塵世林翛然誰與結同儔　相對無言雅範欽知交久契白雲心全神恰已傳阿堵落落丰標自古今 
　　古滃小樓主人未是草 
[拜讀　高昌寒食生大著刼火紀焚兼酬見贈次韻奉題]  
　　○知君至　重天倫憶遭兵燹居邊垠養生送死心力竭時浙東西揚烽塵人生圖報盡子職倉卒安得編薄輪况復鴟張失昏畫墟里回顧無居人舅氏村距不十里急迫引避權安親未幾徧地嗟蹂躪母幸逃刼舅焚身家徒壁立何所戀埋頭傭書日勞神母子相依以爲命出門跬步苦棘榛恨無長房縮地法奉母嚴灘守釣綸一旦天心忽顧亂擒渠獻馘　國闔伸否儒正合奮投筆生平抱負當道陳　朝廷用人破資格大帥不亞李抱眞甯守硯田謀菽水承懽膝下娛長春胸羅二西志慷慨牛腰百束嫏環𤦬結交海內知名士延譽聲騰非春申文章獨自出機杼不隨流俗不憂貧咳唾九天落珠玉捧誦心醉酒千巡會舉騷璮執牛耳可驚可愕泣鬼憐奈何儉腹勉賡禾深慙聊效捧心顰 
　　珠江拙閒廬主杜鳳岐邠農甫求是草 
 
 

Page 12

 
 
[京報第五百零七號]  
[光緒九年七月初四日京報全錄]  
　　宮門抄○旨一道錄前○吏部寶　奏爲遵　旨分別議處摺○署直督張　奏爲查明覆奏夾片○七月初四日兵部太常寺太僕寺廂白旗値日無引　見○召見軍機○○吏部等衙門大學士管理吏部事務臣寶鋆等謹　奏爲遵　旨分別議處具奏事內閣抄出光緒九年五月二十九日奉　上諭前據御史陳啓泰奏叅太常寺卿周瑞清包攬雲南報銷該省糧道崔尊彝永昌府知府潘英章來京賄耗復據御史洪良品給事中鄧承修奏以此案牽涉景廉王文韶先後降亘派惇親王閻敬銘潘祖蔭張之萬麟書翁同龢薛允升會同查辦該擄惇親王等奏查明收受津貼及說事過錢各官吏字繳贓欵仍分別從重定擬請將矢察之戶部堂官及工部堂司各官雲南督撫交部分別議處各摺片並將欵目開單呈覽此案崔尊彝承辦雲南報銷潘英章輒爲代託周瑞清轉囑龍繼楝向孫家穆說明津貼公費銀八萬兩司員書吏得受銀數多寡不等雖經該部覆核所報均係應銷之欵惟輾轉賄託數至盈千累萬官吏通同朋分入　情節較重自應從嚴懲辦已革戶部主事孫家穆以主稿司員得銀七千兩之多實屬貪婪不職已革太常寺卿周瑞清雖無包攬報銷及分贓情事惟以三品大員輒商同說合過付銀兩實屬荒謬孫家穆周瑞清均着發往黑龍江効力贖罪周瑞清據供母老丁單眷不唯留養已革戶部員外郎福趾於賄辦報銷先不知情事後分用銀四千兩已革知府潘英章聽從賄託明知崔尊彝侵用公欵輒向借銀一千七百餘兩已革戶部主事龍繼棟聽從周瑞清說合過付事後並得受酬謝銀二百兩己革御史李郁華雖未同辦報銷惟身任風憲官輒向各處探問報銷諸事致人疑畏又其爲潘英章代買物件因得餘剩銀四百兩福趾潘英章龍繼棟李郁華均着發往軍台効力贖罪降調戶部主事崔澄寰局頌向孫家穆借用銀兩現已歸還惟究係報銷之欵崔澄寰周頌均着卽行革職得贓之書吏褚世亨張瀛吳慶林張兆鴻均着杖一百流三千里已革雲南糧道崔尊彝侵用公欵二萬三千二百餘兩雖已病故仍着革職着落該故員家属完繳至此案牽涉景廉王文韶一節現經訊明藩英章周瑞清及戶部司員書吏均稱實無關說饋送及分用此欵情事詳核號商帳簿亦無潘英章饋送之欵惟現在軍務己平該省軍需報銷與年例奏銷仍前併案辦理該尚書等未經查出實屬疎忽且於司員孫家穆等並保列一等之員外郎福趾得贓均無覺察亦難辭咎景廉王文韶及戶部堂官並失察書吏受贓之工部堂司各員均着查取職名交部分別議處崔尊彝挪移官項至十萬餘兩之多該督撫毫無查考復將該革員保列卓異崔尊彝潘英章賄辦報銷事先未能覺察發覺後又未將挪用銀兩查明實數具奏均屬咎有應得劉長佑岑毓英杜瑞聨均着交部分別照例議處餘依議欽此欽遵並准　欽派王大臣知照到郃當經片取戶部工部並片催片查應議各職名去後今於本月十二十六等日據該衙門先後開送前來除欽奉　諭旨已革戶部主事孫家穆已革太常寺卿周瑞清均着發往黑龍江効力贖罪已革戶部員外郎福趾已革知府潘英章已革戶部主事龍繼棟已革御史李郁華均着發往軍台効力贖罪降調戶部主事崔澄寰周頌均着革職之處臣部欽遵註册並另行辦理知照戶部雲南司隨同畫稿之主事彭壵曦員外郎憚寶楨派辦處員外郎松安郎中清瑞員外郎余九榖郎中博明主事文琦郎中李鋮蓮員外郎廷雄主事徐樹鈞均訊不知情前經予以處分應免量議福趾保列京察前戶部右侍郎崇禮到任未及三月例不出考左侍郎宗室崑岡前右侍郎現任左侍郎孫詒經均出學差前工部尚書調兵部尚書端聯出差未回右侍郎興廉查庫未竣前署戶部右侍郎吏部左侍郎邵亨豫業已病故均毋庸議外查定例各衙門處理事件錯悞者承辦官罰俸一年公罪又定例劣員經科道糾叅得實而督撫未經題叅失察者照司道例議處又屬員犯有貪婪劣蹟該管上司失察不行揭報經該督撫先行查出叅奏同城之司道降一級留任公罪又章程內開每遇舉行京察之期各部院堂官務各愼選能員不得以劣員充數如有濫保一經查出卽將該堂官照濫保匪人例降二級調用私罪又定例內外大小衙門書役犯贓本管官止係失於覺察如犯該軍流者罰俸一年公罪又照例减議罰俸二年一年九个月六个月三个月者均依次遞減又定例地方緊要公務該督撫不及題咨者行令該州縣或挪公項成墊已資先行詳明督撫核實題銷倘州縣報價不實及該上司不據實核明希圖冒銷者督撫降三級調用私罪又定例卓異人員荐舉以後如犯有貪酷劣蹟原荐舉之各上司仍與該員同在一省倘別經發覺其止失於覺察者將督撫降二級調用公罪又定例督撫於奉　旨飭查事件含糊題奏者降一級留任公罪各等語此案雲南糧道崔尊彝等賄辦報銷經　欽泒王大臣查辦具奏附片內稱各省動用錢糧軍需報銷與年例奏銷判然兩舉該省因軍務倥偬將兩項籠統報銷原属權宜辦法現在軍務已平自不應仍前併案辦理該尚書等未經查出實屬疎忽且於司員孫家穆等並保列京察一等之員外郎福趾得受不枉法贓均無覺察亦難辭咎至捐局平餘究係官項不應漫無𥡳考崔尊彝挪移動用至十萬餘兩之多該局主守官吏豈得諉爲不知乃該前任總督劉長佑巡撫杜瑞聨平日於官項出入一無查考任聽屬員挪用復將劣蹟昭著之道員崔尊彝保列卓異至崔尊彝及已革知府潘英章賄辦報銷事先未能覺察迨發覺以後總督岑毓英巡撫杜瑞聨又末將伊等挪用銀兩查明實數具　崔尊彝且有侵用公項情事欽奉　諭旨景廉王文韶及戶部堂官並失察書吏受贓之工部堂司各官均着查取職名交部分別議處劉長佑岑毓英杜瑞聨著交部分別照例議處等因應請將軍需報銷與年例奏銷併案辦理未經查出之戶部尚書景廉署尚書前左侍郎已告終養王文韶前署左侍郎吏部左侍郎宗室奎潤前署左侍郎吏部右侍郎許應騤前右侍郎通政使司通政使崇禮均照處理事件錯誤承辦官罰俸一年公罪例各議以罰俸一年該尚書等又於司員得贓均無覺察應比照督撫失察劣員末經題叅照司道不行揭報降一級留任公罪例各議以降一級留任景廉王文韶奎潤及前任戶邵尚書董恂前於光緒七年保薦員外郎福趾京察一等應照京察之期各部院堂言如有濫保一經查出卽照濫保匪人例降二級調用私罪章程各議以降二級調用失察書吏受贓之工部虞衡司郎中福志候補郎中已經丁憂蔡世傑均照書吏犯贓本管官止係失於覺察犯該軍流罰俸一年公罪例各議以罰俸一年工郎尚書翁同龢前左侍郎調任兵部右侍郎師曾前左侍郎調任戶部右侍郎署吏部左侍郎孫家鼐前署右侍郎現署左侍郎徐用儀應於司員福志等罰俸一年處分上照例减等各議以劉俸九个月至任聽屬員挪用公項漫無𥡳察之前任雲貴總督已經告病劉長佑雲南巡撫杜瑞聨應比照州縣報價不實上司不據實核明希圖　銷降三級調用私罪例各議以降三級調用該督撫等於崔尊彝保列卓異係在光緒六年其時報銷之案尚未發覺應照卓異人員洊舉後犯有貪酷劣蹟止失於覺察督撫降二級調用公罪例各再議以降二級調用杜瑞聨與現任雲貴總督岑毓英於崔尊彝等賄辦報銷迨發覺已後又未將伊等挪用銀兩查明實數其奏應請將雲貴總督岑毓英雲南巡撫杜瑞聨照奉　旨餘查事件含糊題奏降一級留任公罪例各議以降一級留任查景廉王文韶奎潤董恂因保列福趾一等應得降一級調用處分劉長佑杜瑞聨因任聽屬員挪用公項應得降三級調用處分均係私罪毋庸查級紀議抵景廉王文韶奎潤許應騤祟禮罰俸降留及工部堂司各官罰俸岑毓英杜瑞聨等降留又劉長佑杜瑞聨保列崔尊彝卓異降調處分均係公罪例准抵銷可否准其抵銷之處恭候　欽定所有臣等遵　旨分別議處緣由理合恭摺具　奏伏乞　聖鑒訓示遵行再此摺係吏部主稿會同都察院辦理再前署戶部左侍郎宗室奎潤係吏部左侍郎前戶部左侍郎許應騤係吏部右侍郎前工部左侍郎調任戶部右侍郎孫家鼐現署吏部左侍郎例應廻避均未列銜合併聲明謹奏奉　旨已錄　○○張樹聲片　再查光緒七八兩年防守東明黃河安潥請獎各員內有候補知縣漳河縣丞徐銓請俟補知縣後以同知直隸州知州用升用主簿東明縣典史陸家培請候升主簿後以州判儘先陞用旋准部咨應查明徐銓候補知縣陸家培陞主簿係何案保舉何年月日奉　旨詳細覆奏再行核辦等因飭據護理大順廣道員均查明徐銓於上屆防守黃河彚保出力保以知縣在任候補光緒六年三月初九日奉　旨陸家培於高村大工合龍案內出力保以北河主簿儘先升用光緒七年九月二十九日奉　旨呈請覆奏前來臣覆核無議理合附片具陳伏乞　聖鑒勅部查核仍照原保給獎謹　奏軍機大臣奉　旨吏部知道欽此 
 
