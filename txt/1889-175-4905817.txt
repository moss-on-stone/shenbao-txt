# 1889 - 175 - 4905817

 

Page 1

 
 
[新印秋水軒尺牘售] [  申報館主人啓]  
秋水軒尺牘以庾鮑之清才抒淵雲之妙筆洵屬有目共賞特用新鉛字排印訂成二本每部價洋一角半賜顧者仍照曩例 
[出售俞曲園太史時文告白] [  點石齋主人啓]  
德清俞曲園太史經術文章久爲士林山斗去歲偶成時文二十篇每篇用意無不精絶洵足羽翼經傳裨補注疏而股法句法仍　合時下　　現寄點石齋銷售每本價洋三角想諾君子有意揣摩者自當先覩爲快也此佈 
[石印士禮居藏書題跋記出書] [  點石齋告白]  
吳縣黄氏蕘圃先生好藏書尤好宋元本每得一種必反覆校讐就字句之異同以究音義之得失而因卽題爲跋語以明板本之所自出後其書屢易主而先生之精心果力且與之遷流飄泊而無以見於世今吳縣潘尙書攄懷舊之蓄念發思古之幽情網羅遺墨得若干條分經史子集爲六卷刻於京師之滂喜齋本齋見而愛之精繕宋字校勘無訛付之石印以公同好分裝兩本碼洋一元六角又胡曾二公要略一本洋二角洪經略奏對筆記一本　三角本埠在南北申昌及抛球塲分局外埠向各分莊就近購取此佈 
[點石齋售書啓略]  
經簾通纂○是書蒐羅宏富取用不竊　此　試可咄　辦然問徑非由　　臨　　易張皇預置案頭隨翻○讓則臨用之獲益更零而人　我　矣今定碼洋卅五元○大題觀海初二　○實元三萬六千篇本届各省鄉試題十得八九謂予不信可覆按也今定碼洋廿五元○五經文準○　文一萬五千首其中向無陳作而特搆者不下萬首新穎美　無踰於此碼洋八元○五鳳　試帖○得　一萬二千首龔　土　　不　人碼洋　元○　纂七經先印五經○直行宋字精校精印碼洋八元○廣治平略○　緝史　有體有用洵經世必　之　碼洋一元其除種類繁多不能　　本埠外埠俱有分鋪士商就近購取可也此佈 
[談醫] [  白雲庵外史集外稿]  
白雲菴外史感患肝疾不適者旬餘每至痛劇眩暈不知人事終日惟呻吟牀蓐偃臥以聽其自然後得百花祠香尉施以太乙鍼始得應手而愈客有過而慰問者曰子之疾深矣子之體弱矣曷不延名醫投湯劑俾得速占无妄上九之爻乎外史曰今世何嘗有名醫哉古稱醫者意也必研求之審愼之神明而變化之然後可以得手應心立見功效書稱扁鵲能見五臟華陀能習五禽徐嗣伯徙柳以療癰徐秋夫針茅而愈鬼雖屬好事者故神其說藉作談資然如素問靈樞金匱肘後古人出其心得著爲成書歴歴可稽誠有足以治十愈九者今之醫則不然叩以望聞問切則茫然也語以虚實表裏則昧然也文理尙未清順脉案半屬模糊惟恃摘取湯頭歌括醫宗必讀諸成方略爲加减一試不效則另易他方譬　射然病人其鵠醫藥其箭也以箭射鵠中則誇射者之妙不中則曰是鵠之不正也于射者乎何尤於是不病不已病則未有不悮於庸醫者而尙何必亟亟於求醫服藥哉然僅曰醫術之不精猶之可也今之醫者偏又趾高氣揚自矜身分卽如滬上而論一經懸壺市上人家延請非鷹銀一餅不出門至美界法界則倍之城内南市則二倍之輿金至少四百文遠亦酌加猶且至必以夜分若欲早到開方謂之拔號拔號者又須另行定價無論一服卽愈所費已屬不資况愈尚不可預期而白白耗財如此醫之可惡尙忍言乎嘗見某小說言地獄中有十萬八千催命鬼閻摩王欲悉令投生人世以問判官當令生作何項人判官曰男可行醫女可爲妓嘻今之醫者其勒索錢財如此其計較時刻又如彼以視妓女之出局侑酒計算局洋更爲錙銖務盡然則男鬼不更兇於女鬼耶客曰此係戲言然亦足以鑄鼎象形窮極魑魅罔兩之形狀矣今旣欲除此弊曷弗一遵泰西之法公定章程醫金有定價出診有定　而又設官以考之優則給以文憑俾得　醫以餬其口劣者概行斥退不准騙錢悮人此法若行不且抱病者皆得以感恩無旣乎曰是亦難言之矣泰西重視醫學業此者盡半生之心力惟日孜孜必先於化學精通深明製煉之術然後潛心玩索游學於名醫之門外症則剌割　紥帮也敷治也洗滌也一一躬親務必心靈手敏内症則更聽以機器辨其聲音虚實温寒明若觀火庶得開方給藥著手　春盖惟上之人重視乎醫故下之人亦不敢視爲小道中國則素與星相雜技同列貴介子弟從不屑以醫業成家所稱名醫時醫者大抵皆粗識之無略知字體從師一二載便思出其技以售錢儘有聲譽大噪於時而藥單上尙劣不成字者猶憶昔年有人身患瘡毒求某名醫施治醫書瘡口未斂四字悮斂作廉直告以悮則醫卽改廉爲殮若此者比比皆是我恐一經考試盡天下將無一可准其行醫者矣而謂可考乎不可考乎客曰然則醫報一法爲甚妙矣泰西醫家有報章凡人有病用何法醫愈則必登諸報中俾人皆知是法之可用若遇疑難之症則亦登報以質高明或一禮拜而出一張或一周月而成一紙業此者必購歸觀玩互相質証以盡所　今日本亦倣而行之故能醫學日精時得新法中國行此其亦醫術之一轉機乎曰是更不能子不觀昨報所論乎華醫而苟用此勢必互相標榜互相攻訐否則不過自裝門面自爲誇耀而已况華醫每於文理不甚精明誰人能爲之主筆更誰人欲備價購觀卽購觀矣亦惟一笑置之用以糊牕覆醬而已誰則肯研求玩索者總之中國醫藥一門至目今而已爲絶學延醫　旣以耳爲目習醫者亦惟口實是求苟在上者而欲整頓之惟宜如譚序初中丞守三吳時示定價值嚴禁勒索脉金提著名者而覊押之謂爾今日不出行醫倘城内外死者果多於平時則任爾高自位置否則須照示定之價此外不准多索一文如是行之病者庶免爲醫生所困苟不然者亦惟執不服藥爲中醫之說病則聽其自然是亦保身之一法歟客乃無言而去此稿係友人送來託登本報其指斥醫家弊病固如老吏斷獄筆挾風霜然醫家中亦豈無一二精於其道三折稱良且能讀破萬卷書以才學鳴於世者一概抹殺亦未免深文周内有意苛求矣卽如百花祠香尉者神針妙絶着手春回且更和易近人勇於爲善人家延請無論識與不識罔不竭盡所長夫豈可與所稱名醫時醫者同年而語耶因書數語聊貢芻蕘外史見之其亦不嫌唐突否也[  本館附志]  
[京畿客述]  
　　總管内務府大臣爲知照事頃由内總管佟祿口傳皇太后於二十三日還海應行導引扈從各項人員於是日寅刻在啓祥門外伺候又傳皇后是日還海應行導引跟隨關防人員於是日寅刻在順貞門外伺候各等因先後交出相應知照各衙門所有應行傳派預備之處卽希查照向例辦理至本總管内務府大臣是日另有隨駕差使其帶領豹尾槍之差應由侍衛處派員替帶○吏部示傳所有本年己丑科下第舉人業經赴部具呈揀選 
 
 

Page 2

 
 
各員本部於本月二十四日過堂相應傳令該舉人等是日黎明赴部過堂勿得違誤○禮部示傳八旗官學候補教習李光第童炅章温繼景山官學候補教習朱士俊等四員限三日内親身赴部騐到並備帶筆墨當堂塡寫親供以便核對筆跡○五月中旬山東巡撫張朗齋中丞行咨戶部内稱查得駐紥山東嵩武軍總統漢中鎭總兵孫金彪應領養廉銀兩已由山東照數支領惟馬乾一欵可否由伊本任支領咨請查照施行當由戶部堂官面諭承辦司員檢查從前各省有無辦過此等成案詳細查明以便咨覆○五月中旬山西巡撫衛靜瀾中丞行咨戶部内稱查得現任蒲州府經歴張元懋係兼襲雲騎尉世職但世職俸銀每年八十五兩今補是缺只領四十兩尙少四十五兩例應歸本籍支領現據該員聲稱本籍並無親屬可否仍就本任一併支領咨請貴部核准施行部員以近年未有此等成案准駁須俟各堂官酌定也○客歲戶部所辦光緒十二年歲出歲入黄册已於三月間恭呈御覽五月某日復令各司員辦理十三年歲出歲入黄册限至八月杪止計百餘日内務須一律告竣倘有遲延將承辦司員交吏部記過 
[臺灣巡撫劉爵宫保鐵路奏稿]  
　　奏爲復陳管見仰祈聖鑒事光緒十五年二月十六日承准軍機大臣字寄正月十五日欽奉慈禧端佑康頣昭豫莊誠皇太后懿旨前據總理海軍事務衙門奏請由天津至通州接修鐵路當經降旨允准嗣據御史余聨沅等先後奏請停辦鐵路均諭令總理海軍事務衙門會同軍機大臣妥議具奏兹據會商籌議逐欵臚陳詳加披閱所陳各節辨駁精詳敷陳剴切其於條陳各摺内似是而非之論實能剖析無遺惟事關創辦不厭求詳在廷諸臣於海防機要素未究心語多隔膜該將軍督撫等身膺疆寄辦理防務利害躬親自必講求有素著按切時勢各抒所見迅速復奏用備採擇等因欽此並抄各摺片遵旨寄信前來查閱總理海軍事務衙門會奏摺内辨論洞中窾要悉與臣意見相同已覺無可置議淮旣仰荷　垂詢特就原奏資敵擾民失業三條推闡未竟之詞爲我皇上敬陳之竊惟天下之勢惟一乃定五大洲幅𢄙遼闊駕馭爲難於是鐵路與電報興焉此固囊括中外之機緘統一環球之功用也朝廷屢詔求富强之策倘通盤籌畵事苟有勝於鐵路者何苦效法西人輕貽衆謗無如外審海疆之形勢内揆戰守之機宜計無有過於此者臣於十年前卽有創修鐵路之奏而格於迂論議不果行今者　聖明在上與在　廷王大臣堅持定見决意舉行臣等方額手稱慶以爲從此推行盡利庶幾富强可以立致不謂言者轉疑爲資敵也自火器之製日精合海口砲臺本無可扼之險要奥法俄德諸國犬牙相錯其鐵路縱横於都會而並無所謂城垣使謂藉端尋釁兵車可卽到都門則各國互相猜忌屢啓釁端早已併吞殆盡何僅於海上興問罪之師不聞都下有要盟之舉乎言者又謂山溪之險敵所忌林木叢雜溝塹重阻敵所患一旦倘有嫌隙彼挾其火鎗火砲盡載之火車之上等語若指海口未失而言則安得若許洋人從容布置而我之官若兵竟形同木偶任其所爲乎若指海口已失而言則天津距通州二百餘里悉屬垣途卽無鐵路亦何難長驅直入至於該處山溪林木關塹臣熟經其地視若無覩敵何胆怯如斯而忌之患之歟夫海口者京師之門戶也安危所繫固宜呼吸相通臣以爲鐵路建至京城方爲盡善有事則津沽之勁旅卽爲宿衞之禁軍無事則遣神機營與海口各營之兵合隊併操聨爲一氣臨變策應聲勢倍壯是遏敵者莫如鐵路而或以爲資敵則誤矣不謂言者又疑爲擾民也非特室廬邱墓呈訴者祗有一二起固不足介意卽果有二三百起之多而事關軍國亦當權衡輕重豈能以小不忍而亂大謀且世之講求風鑑而改葬者事所常有給以重價而遷之庸何傷兵家籌備於平時無異决勝於臨陣土者克敵致果初不聞以傷殘物命爲嫌倘以籌備爲擾民猶之兩國交綏斤斤於不重傷不擒二毛之說也方今强隣環伺其敢與我爲難者乘我之無備耳誠能於沿海衝要之區徧置鐵路一省有兵而數省得其力一省有警而各省效其能夫惟能守而後能戰亦惟未戰而後可以不戰洋人趨避最工何肯遠涉風濤自取傾覆之禍如此則和局可恃上以奠億萬年有道之基闔境胥安下以全億兆姓生靈之命是衛民者莫如鐵路而或以爲擾民則又誤矣不謂言者又慮民之失業也溯自河運廢而轉輪全改爲海船輪舟興而商賈競趨於海道北省人烟寥落旅店荒凉久已非嘉道年間繁華景象果使鐵路由通州建至清淮則運貨無沈失之虞行人免風波之苦將見海上之生意不數年盡歸於腹地洵足奪洋人之利權益小民之生計洋人無利可圖必有廢然思返者乃一則曰里　店行勢將歇業再則曰船戶水手餬口無資不知鐵路僅設於大道通衢至於港汊紛歧船行如故村鎭羅列車載如故譬諸長江輪船往來不絶未聞内地操舟爲業者坐以待斃也是厚民生者莫如鐵路而或慮民之失業則又誤矣言者又以鐵路爲開闢所未有祖宗所未創不知人事隨天道爲變遷今之人旣非上古先朝之人今之政豈猶是上古先朝之政事事绳以成例則井田之制自古稱良弧矢之威本朝所尙試行之於今日庸有濟乎泰西製造之精日新月異中國踵而行之已苦居人後苦再因循坐誤一旦變生倉猝和戰兩難其將何以自立臣前歲閱俄國新報載稱其君擬由托木司克城添建鐵路一道至距黑龍江六百餘里之司他城止計長六千一百里旋據德國商人面稱此路俄君諭令工人日造十里約兩年後工竣雖成功遲速原不可知而其垂涎東省居心已可概見際此中俄無事正宜先事預防必待其旣發而乘之恐貽噬臍之悔預防之法要非鐵路不爲功言者又謂外洋以商務爲國本自强在經商中國以民生爲國本自强在愛民不知商卽民也商務卽民業也經商卽愛民之實政也臣更有請者恒心必根於恒産足食方可以足兵中國生齒日繁有田可耕者無幾謀生乏術緩急堪虞故欲自强必先致富致富必先經商西國官與商合在下無不逹之情中國官與商分在下多難言之隱聞從前息借洋商之欵多係華人之資賄託洋人使之出面保邦惟民而顧任其睽違踈逖非所以振興積弱挽救積貧臣以爲當此改絃易轍發憤爲雄之際亟宜講求商政特派廉明公正大員認眞督理舉凡絲茶煤鐵種植曁一切礦務墾務製造各務招集股商富戶各出資本妥議取益防損章程使之分頭認辨銀錢出入官不不經手而但考察功過綜核嬴保護維持俾無掣肘内地辦理得法推而至於邊省中土行銷旣暢推而至於外洋五行百産之菁英地球中惟吾華稱最行之數十年　阜民康無敵於天下此所謂商戰從容坐鎭而屈人者也夫不聚斂於民者不能不藏富於民不與民爭利者不能不與敵爭利此事與鐵路相輔而行關繫甚重應否籌議及之伏候聖裁臣自奉命督辦臺灣防務以來適值法人肆擾占跼基隆回非仗國威靈滬尾一捷恐全臺已非我有故和議甫成臣卽奏請開辦銕路明知山路崎嶇溪流梗阻凡鑿山開道鋪路建橋費鉅工艱數倍於内地臣所以不辭勞怨毅然爲之者良以此地四面濵海隨處可以登岸防不勝防鐵路告成則骨節靈通首尾呼應其利難以枚舉大凡人情每樂於觀成而難與謀始從前削平髮逆全以抬鎗劈山砲取勝湘軍舊將狃於成見不以洋人後膛礮爲然無論如何開導終不見信及與法人對壘始歎格林礮黎意鎗運用之靈命中之遠臣之所言爲不謬物之精粗　用而始顯事之利害親歴而後知今日之訾議鐵路者卽異日之贊美鐵路者也臣伏願皇上宸衷獨斷明白宣示使天下臣民咸曉然於鐡路一事爲安内攘外刻不容緩之需　一隅之利乃四海之利非一時之利乃萬世之利非一二人之私利乃千萬人之公利衆志旣孚商情益奮成效漸著浮議自消臣身膺　寄目擊時艱大局所關不敢安於緘默謹披𤁋上陳伏乞皇上聖鑒訓示謹奏 
[雷殛耕夫]  
　　揚城南鄉施家橋大村落也日前有某甲偕胼手胝足者數輩　　耕作忽聞空中雷聲殷殷俄而風雨交作衆遂收拾農具各自歸家正行間驀見電光一閃彷彿有萬道金光從空飛下一聲霹靂撼岳　山衆人呆立雨中驚惶無措半响始能舉步回顧某甲則不知何時被攝跪於大道之帝農器猶在手中而氣已絶知爲豐隆君所殛霎　　邇鬨傳咸來觀看據聞並無他異惟頂上髮際似有火灼痕周身硫 
 
 

Page 3

 
 
磺氣不散嗣經其家屬舁回收險一震之威乃至此哉 
[淫畫宜禁]  
　　揚城校塲内各廣貨攤上近來　有秘戲圖畫片售贸神情畢見仇唐手筆不能專美於前殊爲風俗人心之害顧淫書須略識之無稍解文義者方可領悟若淫畫則無論村童牧竪皆可一覽瞭然倘知識初開情竇乍啓未有不見而心動者其害可勝言哉惟望孔邇之父母飭役訪查嚴行示禁未始非敦風化正人心之一道也 
[江西試事]  
　　江西學憲龍芝生宗師于四月初四日試畢袁州府屬接考建昌府屬五月初六日考撫州府屬二十四日取齊南昌府屬因　才期迫所有歳考武生童定於八月二十日取齊○近日順天鄉試加中算學舉人已由總理衙門咨明江西學院凡有生監精通算學者由各該學申送學院於五月内考取遺才於六月内到京聽候彚齊鄉試聞應是選者甚屬寥寥云 
[志在殉夫]  
　　陳氏女閨字孝榮年十七歲爲祁陽文肅公之裔兩淮候補大使德卿公次女性至孝善女紅端麗寡言受聘於會稽王少齋戊子夏少齊隨父鎭齋明府進京引見藉試北闈届期疾作不果今春南旋舟車跋涉體益不支延至四月二十八日病篤遣告陳氏女聞而瞿然請於父母往視壻疾留之不可卽於是日歸王門入室侍疾詢其所苦斯時也少齋舌已蹇澀神志尙清目視女語喃喃不甚晰細審之蓋自謂不起願女善事翁姑以贖其不孝之愆也少頃昏瞀不能言女低聲呼曰君病入膏肓諒不生矣君逝我豈獨生卽來地下唱隨也無戚色亦無涙痕至二十九日戌刻少齋溘然而逝女敬謹襄事哀毁不露形水漿不入口盖立志相殉也家人防範綦嚴志尙不得遂嗚呼若陳女者可謂賢矣卽不死其亦足以風世也夫 
[彝陵漁唱]  
　　東湖縣斯明府奉調簾差省中已委許大令代理斯明府於六月初一日交卸許大令卽於是日接印武童縣試尙未定期也○宜俗以五月十五日爲大端節某婦之女年十三四本在某姓家爲養媳因看龍舟接回循俗例也十四日母女雇船遊玩多時阿母興盡而返女猶以爲未足偕隣女三四人蕩槳中流意甚得也不料行至江心忽起旋風一陣該女坐在船艙竟被旋風刮入水中數日後尙不得尸身其父母終日哀啼聞者爲之腸斷看龍舟者曷鑒諸○宜昌英國領事額君住宜昌五年和誼素著現因告假回國已將器具拍賣上月望後往歸州各灘閱視一次近已回宜卽至中國文武衙門辭行不日坐江寛輪船往漢口上海額君性情和厚與中國官頗稱輯睦去任時官員有送禮者行棧有送扇送字畵萬民傘德政牌者亦西員中之傑出者也 
[擇日開工]  
　　吳淞江西人名爲蘇州河計自大橋起至垃圾碼頭止已由翁子文太守督工開濬禀請道憲會同海防廳上海縣英法兩　員親臨騐看隨將河工局撤去所有垃圾碼頭迤西統歸李景卿觀察總理其事須再擇日立局開工云 
[嚴訊白鴿]  
　　放白鴿一事昨已記諸報　某中卽王榮堂昨至法公堂遞禀控訴葛同轉訊問之下王稱小的係金匱縣人向在滬城開金箔作髮妻早故中饋縣人　曰張其祥陳正得沈周氏等爲媒出財禮洋銀三十元娶孀婦趙陳氏爲室帶有前夫之子於上月廿二日進門二十三日節棄子而逃昨在治下新街德春棧尋見扭案請訊婚書呈電其子供姓蔣名光興同轉謂何以爾母稱趙陳氏爾却姓蔣耶答稱小的自幼寄名與蔣姓同轉問趙陳氏曰如此放曰鴿之事爾曾做過幾次答稱僅此一次小婦人夫死六七年未曾醮過近因姊妹行爲之說合遂嫁王爲妻同轉問婚書上花字是爾簽否答稱確是小婦人所簽問何以脫逃答稱因收不到洋銀故出城找尋媒人蓋洋銀皆被媒人用去故也問也媒者共幾人答稱四人同轉　婚書上僅三人答稱内有一人雖未列名洋銀亦曾用過同轉問王曰洋銀交與何人之手答稱在花草浜茶館内交與沈周氏由沈周氏轉交趙陳氏卽由趙陳氏自已分派趙陳氏辨稱洋銀實未收到惟男孩身上衣服由王所買同轉着將趙陳我及光興還押諭令包探傳到各媒人看原告到捕房質訊 
[航船被劫]  
　　有某姓航船自蘇州跨塘橋開來上海上月二十七日黎明暫泊崑山縣境忽有盜匪七八人上船行刼船中搭有男客十人女客四人皆瑟縮如蝟不敢聲張任其將鋪陳行李搜刮一空船主與之格鬥被盜砍傷頭顱離是處一里之遥有一厘卡天明後船主卽至卡上禀報卡中人回以須至縣署控訴而船主急欲來滬未經投縣盜黨横行如是有心人能不憂哉 
[上海縣署瑣案]  
　　莊蓮甫控張春林誘姦女兒素雲裴邑尊集訊之下莊稱張身爲襪店夥女兒從學機器製襪後張向小的借錢開設襪鋪將女兒誘去成姦刻已有姙且將分娩矣至於襪鋪本錢虧折已盡叩求訊究以儆淫兇素雲稱一時受惑尙乞原情張稱素雲自願隨小的度日小的並無誘姦情事邑尊着將張管押候素雲生産後再行訊辦○前日巡防西局送徐俞氏并子子恒及孟金氏等到縣裴邑尊升堂訊究俞氏稱小婦人家在十二鋪地方有祖遺房屋一椽被孟金氏覇佔叩求究辦斷令歸還子恒所供從同孟金氏供稱丈夫本　徐姓寄名與孟今已物故遺下孟姓家産便氏意圖硬佔叩求明鑒邑尊飭將子恒交待質公所管押候傳地甲到案訊明核辦○浦東人陳永發被陸金海所控管押署中兹因患病由胞兄陳掌發報案保出醫治邑尊准子着具病痊交案切結○前日製造局函送周德明朱紀浦請究經裴邑尊研究情由朱狀類瘋癲出言無狀邑尊着鎖在土地祠靜候瘋痊再訊 
[英界公堂瑣案]  
　　麥捕頭稱租界章程火油不准多積火酒亦然今查得燧泰洋貨鋪火酒存至八百餘瓶之多故將店夥戎慶騏傳案請令移出租界戎供寗波人現在洋涇浜燧叅鋪中爲夥火酒係自己用燒酒製成雖有八百餘瓶卽須裝往别處現願遵章遷移蔡太守飭卽日遷移僻處暫存○衍大質鋪夥單幼山訴稱隣人曹三幅使婦人持噴銀銅手釧一對來欲質洋銀四元騐明僞物根問緣由始知曹使伊來質隨令將曹指交送捕解案僞釧呈騐曹供湖北人向爲舊貨生理因急需將包銀釧託隣婦往質洋銀一元不知如何竟欲質至四元致被扭交捕房送案蔡太守判曹管押一月僞釧存候銷毁○九十號印捕禀稱昨日巡至中途見朱忠全與人打架喝令散開朱竟藉端尋釁致被扭破號衣朱供小的緣與友人口角及印捕來向訴情形不敢向之尋釁蔡太守隨判管押十四日以示薄懲○包探顧阿六禀稱竊犯陳阿仁屢次犯竊送案嚴懲今又竊取邵阿卿錢莊内錢二千三百文拘獲人贓送案請究邵供在雲南路開錢莊被賊掘洞竊錢由包探拘獲該竊犯供認疊次犯竊叩乞施恩蔡太守判笞二百板發捕房管押二年以儆錢交邵領去○包探唐寳榮禀稱方寳記失竊鷄毛案内之竊犯趙雙喜奉訊發押捕房前曾商同押犯三人掘洞脫逃先獲一名解案今又獲趙送請發落趙供前在捕房管押時由假造銀行票之鮑子仁取出鐵鑿起意掘洞小的遂隨之逸出今旣被獲惟乞開恩蔡太守謂趙犯竊管押不思攺悔又敢私逃實屬不法已極遂判令笞責二百板仍發捕房管押三月○包探王阿二禀稱三井洋行工頭李榮報稱在杉板船上失去熟羅長衫墨精眼鏡隨由小的在某押鋪查到眼鏡不知何人所押向李詢問李言當時祗小工陶松子章阿四二人在船别無他人因將陶章送請訊究李申訴前情陶松子供江北人藉小工餬口是日確偕章下船工作至工頭如何失竊小的並不知情章供與同蔡太守飭李先將眼鏡領去并將陶章帶回查明實在情形覆候核辦○順全隆洋行西人福祿度報稱有人冒繕字條至帳房支取洋銀十二元由包探秦少卿查卽細崽伍坐所爲因之拘伍送案蔡太守以該西人籍隷德意志飭將押伍候會同德領事訊理等因已列前報昨禮拜六應輪德國古繙譯會審該包探將伍解案福祿度訴稱伍曾冒寫字條至帳房支取洋銀已有四次計共十二元今將字條檢齊呈 
 
 

Page 4

 
 
閱伍供粤人年十九歲向當細　被欠工洋四元有奇内有代辦火食洋二元向索無着因有急需是以冒寫字條向帳房支取計共四次得洋十二元其餘並未支過如今惟乞施恩蔡太守判發捕房管押一月字條存堂 
[法界公堂鎖案]  
　　太古洋行管碼頭西人禀稱扛夫沈錦忠乘間撬破烟箱竊取烟絲五包及棧中人知覺在伊褲裙内搜出二包送案請　質之沈錦忠供是寗波人在太古碼頭爲扛夫日前偶因貪小竊取烟絲二包尙有三包不知何人竊去我曾被棧　先生反綁毆打問扛夫頭何人答稱不知惟知是山北人同轉謂爾等屢竊貨物情殊可惡判將沈笞責一百板烟交該西人領去○拔妓案内之胡小亭黄光啓昨又帶至公堂訊詰葛同轉謂爾等被押日久何以不將人交出胡等同稱此等人蹤跡無定小的等在押所實難尋交同轉隨諭二人覓保釋放胡小亭稱容覓的實人來保黄光啓稱小的實無人願保同轉謂只要爾等安分自然有人來保隨飭還押候保○包探土榮培禀稱積竊張文生在高陞輪船竊取衣包質當逗留法界拘案請懲張供安徽人年二十二歲前在高陞輪船竊取衣服交與湖北人李桂付質計押票三張一張押洋四元五角一張押洋二元二角一張押洋二元葛同轉問李　何處答稱在儀和棧爲接客問爾曾去過否答不曾去過每次三四點鐘在南誠信相會此人伊在鎭江時認識王榮培禀曾同伊至儀和棧訊問　無此人且在南誠信開燈數次亦未遇見伊身上短衫在新北門竊來同轉飭將張管押着交到李桂候核如不交到卽當嚴比○　本初等控倪效六欠銀一案昨據陳之夥陳大忠投案請追質之倪效六供實在無錢歸還容小的出外覓得生意自當奉趙同轉問來滬坐莊幾時答在十三年分起同轉謂爾與陳本初交易僅有一次何以欠如許之多顯見有心胡賴押爾亦爲無益判笞三百板枷號二個月爲欠錢不還者戒○大昌洋人控何生福朱禮尹保陳光仁到行爲夥被欠銀洋逃避一案同轉着朱何二人將陳光仁交到昨據該洋入投案請追何生福供稱保單是朱禮尹所寫由朱與張聚興鐵店中人交我由我轉交洋人此事與我無涉朱禮尹供稱保單非我所寫如大老爺訪得確實願賠洋一百八十元同轉謂只要十八元五角五分不必互相推諉着將二人管押比追二人一再求恩同轉不准○　探王榮培禀稱積竊汪文卿前晚在江孚輪船行竊未成又到海定輪船盤問之下言語支吾在身畔搜出名片多張送案請訊質之汪文卿供安徽人年四十歲於正月廿六日到滬住打狗橋長泰客棧因抱病不能動知前晚至輪船擬向同鄉人打秋風同轉謂見人卽打秋風不見人便竊物件此是爾老手叚着還押一面令包探至長泰棧查問有無竊贓禀復候核○卞錢氏稱前晚炊飯時小孩啼哭因令十四歲之兒子將小孩抱在東洋車内玩耍詎有寍波人四人將小孩硬抱喝阻不依反肆毆打由小婦人拉住一人送案請訊薛春桂供寍波人年二十四歲向在鞋底作生理小孩不是我抱同行者一爲邵道生一爲林春浦其一不知姓名住在寍波會館對面之新房同轉問抱孩者究竟何人卞錢氏稱是一最矮者薛春桂曰此卽不知姓名人葛同轉着將薛押候傳到邵林二姓及不知姓名人到案再訊卞錢氏飭退去○著名流氓施得勝誣控吳桂全行竊一節前日葛同轉在攎擄時因施夫婦不認借錢及往南市之事曾着十六鋪地甲查明禀覆昨日卽據該地甲曹錦及副甲何瑞查明施得勝夫婦確曾糾同流氓數十人至南市訛詐據實禀覆想同轉今日臨捕房時又須訊問矣○通事禀阮香榮用鐵器撬開自來水管由捕拘案請訊阮供寍波人年三十三歲在小東門外粥店生意昨有小孩十餘人用鐵器弄壞水管我曾喝阻詎巡捕卽將我帶來葛同轉問小孩認識否答不認識一最大者約十五六歲同轉着押候今臨捕房時再訊○洋人大力多控優人孟七沈韻秋欠銀一案昨據孟沈二人至公堂遞禀稱無力還錢只得繳出行頭葛同轉問今日可繳否答恐已不及同轉隨着於初四日至公堂點交孟沈二人叩謝而退 
[題陳圓圓小像爲誠之觀察作]  
　　國破家亡祗一身逆臣那識有君親勝朝若尙褒忠典殺賊還應讓美人青年專寵建奇功垂老焚修百慮空莫問成仙與成佛女兒似　亦英雄[  姻小弟昕伯錢徵]  
[何桂笙夫子哲嗣雨辰兄卽日北上應京兆試無以爲贐詩以送之卽乞粲正]  
　　庭訓親承果雋才欣知挾策上金臺乘風破流酬初願步月登雲快此回愧我數年勞帖括盼君一戰標來會看金榜題名日花燭華堂喜氣催[  世小弟太痴高瑩拜手]  
[有寄]  
　　兩度瑶箋歸鴻硃渺然憑將憔悴意寄語到君邊青鳥應嫌暑何妨趁晚凉煩君一傳語錦帛好相將侣琴草 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[恆濟戒烟局每月開銷經費報捐銷清單]  
　　十四年十一月止共結存洋念五元二角九分○十二月報銷房租連巡捕捐計洋十三元五角司事三名伺候戒烟役夫一名燒飯一名共計工資洋十三元年節看門洋乙元茶爐用煤計洋五角洋燈火油箱半計三元三角伙食柴米油鹽連飯菜計九元四角二分半茶葉水烟計一元七角半雜用連年貨及戒烟燈油計八元九角七分四厘客菜洋三角三分以上共用洋五十二元七角七分九厘四十六名戒烟藥本計洋七十五元八角四分十二月份共計用洋乙百廿八元六角一分九厘○十五年正月報銷房租連巡捕捐計十三元五角司事三名伺候戒烟役夫一名燒飯一名共計工資十三元茶爐用煤二元洋燈火油箱半計三元二角半伙食柴米油鹽連飯菜洋七元七角二分七茶葉水烟一元九角雜用連戒烟燈油洋三元六角四分以上共用四十五元零乙分七二十名戒烟藥本洋廿三元七角六正月份共洋六十八員七角七分七○二月份報銷房租連巡捕捐洋十三元五角司事三名伺候戒烟役夫一名燒飯一名共計資洋十三員茶爐用煤二元洋燈火油箱半三元兩角半伙食柴米油鹽連飯菜七元八角七分茶葉水烟一元六角半什用連戒烟燈油四元七角四以上共用洋四十六元另一分四十名戒烟藥本七十一元另四二月份共月洋乙百十七元另五分○三月報銷房租連巡捕捐洋十三元五角司三名伺候戒烟役夫一名燒飯一名共工資十三元茶爐煤一元五角洋燈火油箱半三元一角半伙食柴米油鹽連飯菜八元六角茶葉水烟一元四角半什用連戒烟燈油六元四角三分以上共用四十七元六角三四十名戒烟藥本六十六元三月份共洋一伯十三元六角三○四月份報銷房租　巡捕捐洋十三元五角司事三名伺候戒烟役夫一名燒飯一名共工資十三元茗爐煤二元洋燈火油箱半洋三元三角伙食柴米油鹽及飯菜九元一角二分半茗葉水烟乙洋四角　添玻璃門兩扇洋五元八角什用及戒烟燈油五員八角二以上共五十三員九角九分五四十名戒烟藥本五十八元一角四分四月份共洋一百十二員乙角三分半○五月報銷房租及巡捕捐十三元五角司事三名伺候戒烟役夫一名燒飯乙名共工資十三元茗爐用煤一元五角洋燈火油箱半三元三端節看門一元伙食柴米油鹽連飯菜洋七元五角半茶葉水烟一元四角七分什用及戒烟燈油四元六角七分以上共用洋四十伍元九角九分四十名戒烟藥本洋五十五元二角六分五月份共用一百另乙元二角半以上十四年十二月初一起至十五年五七三十止共用經費洋六百四十乙元四角六分一○收各善士捐欵洋數開列于左譚幹臣捐助洋廿元吳作謀助五元唐潔紳十元鐘其俊二元韋　舟助五元唐芝云助五元彭潔生助二元潘鶴琴助五元曹子爲助五元江雲甫助兩元陵敬南助伍元蕭炳棠助三元韋五甫伍元陳善亭伍元陳誅南捐助洋三十元全亨號助十洋麥業卿四洋麥卓然助四洋怡威號二洋利亨莊二洋全信押鋪劫二洋同順洋貨號林翁來不留名助二洋杭省福潤局交到敬之氏二元又敬之氏助八元王松堂助五元唐庭貴八洋煉石補天棲助漢平銀三十五兩一錢合四十七元四角二分一厘讓氷居士三洋綠陰山房一洋槐蔭堂王一洋方不名乙洋鋤徑室一元以上共收捐洋二百十二元四角一厘以上除存淨結虧洋四百零三元七角半[  上海打狗橋北平康里内恆濟局司董何鍾鏞洪南謹啓]  
[上海四馬路盤記内瀘災恊濟公所廿六七日收捐第十一次清單]  
　　册利泰昌唐薪廷翁募營口利元公永成銀天增棧公順成裕順公烟台成泰東同興和西公順八戶各二元利泰昌四元又求是穴怡怡堂和平居土西湖使者四戶各一元復初堂二元又崑山來楊君恭壽堂祥隆昌三戶各二元隱名氏五元昭記一元又信記二元仲氏二元有心無力人一元又源發來揚　孝四角吳昌銀補過子唐瑞軒譚若蘭四戶各五角唐敦本一元又四角五分洗景山唐福田鮑若龍三戶各二角有心無力子二角又伯性記五角厚載堂角又無名氏一元又同懷大房記周福亷溪後人三戶各一元又友竹氏五角課子虚五角行州氏三角壽松氏三角饒文記二角鮑履記二角又存心堂福蔭居無名士三戶各一元無名士錢二百三十忱善居士錢四百馥月軒五角紫陽氏三角約氏時氏存心氏節飲居四戶各二角勉力子五角材記三角又厚生師拆席六元保平安執藥金姚各三角三分三保病全三角三分四保合家平安一元俞氏求病愈潘求母病愈求子孔求子羅求平安求病愈葉求悔過葉求平安石裁記求平安月記十一戶各五角求頭痛卽愈三角求子葉俞梅二角又還讀軒修省周愛蓮省齋無名士五戶各二角又叚吟伯屈金生凌毓荆三戶各一元姚德潤吳琢和蔣仙差吳笑山四戶各五角馮韋生三角胡萃生二角又杏林氏祈消災降福一元趙鎭垣二角五分三吳小民二元又葉啓源五元隱名氏寸心居陳遇卿無名氏四戶各一元王愛石五角楊文銓五角又保安室二角補過軒一角保善室一角愼餘堂三角平安堂二角安樂堂一角又伯盧軒五元又蘇州來詹洛榮姚德燮丙姚堯仙姚思連四戶各二元詹中興錢五百詹鏡輝錢二百詹寳林錢一百無名士錢二百四十又童藍記五角又瞿少記三角形星記五角有心無力子陳中記沈棣記三戶各二角胡培記一角又怡大來萬夀宫十元寗立順吳振記允美福正有號立順乾五戶各一元胡氏五角横經胡氏無名氏無用子三戶各二角秋月室五角無名氏四角又松鶴居五角石慶記張中記夏申記王雲濤四戶各二角張國記胡純記各一角王彩記五角又福記病洋九元又存心氏錢一百六十求保平安人求脚病愈有心無力人無名氏四戶各錢一百無名氏錢二百求病速愈錢二百無名氏一角無册謝長記五元邱雲舟一元余鏡清二角沈岐文胡坤一周雲汀謝福慶無名氏德記六戶各一角黄盛記一元少記三角高陽氏景齋祈堂上康健五元李翁錢二元子品二百楊翁一元翼眞子五角卯江氏慶居士余見田昌其昌室陸馮春輝陸義隆六戶各一元董思九無名士卯濱散人三戶各五角無名士二元又錢二百又錢二百又錢二百沈少遇無名士陳仰仁宋壽山四戶各錢一百徐漢夫錢三百李鶴坡楊竹山錢二百陸前紅二元代不知名一元無名氏一角又三角元芳帳房十五元錢氏子二元鎭江德成昌隱名氏十元敬善堂五員不留名求各友平安五員樂讀草廬求合家人口平安一員三省書屋一元求保家室平安李不留名二元蔡君銅洋二元以上廿六日收捐○册嶺北山人洋六元隱名士五角無日好五角不留名二角力不足一角又同恊祥二元蘇胥洽記棧一元又諸友二元又銅洋一元又筆花軒武滋盌室武莊韻蕭求病愈三戶各一元馬聨欽六角吳子儀四角不留名無力道人楊裕仁張連魁郭錦豐汪雲章顧仁友七戶各二角方春羊四角仇雲翔一元朱元春一元徐氏錢一百席松山一角吳福觀一角吳市樂善堂四元同善衆共二元泗涇裕康號一元朱家角筋逹翁五角魏樹茲堂五角鎭江廣義和來四知堂四元朝人無名氏四元减善六元九江隱名氏五元奉賢恆德堂程一元輔德堂馬一元五角仁壽堂袁一元五角奉賢縣王六元隱名氏二元頣性盧二元錫邑不留名一元仙鎭李星記五角凌燕雲五角蘇城張思良衖鄭存仁堂一元銅洋一元翔記五元存德堂唐祥興張采甫三戶各二元翁存仁察釀泉車玉衡三戶各一元孫善士何潤生懿德堂東海氏傳經堂李五戶各四元鴛湖李清和張朱鐵記隱名士勉隨緣五戶各五角鎭江不留名二元略記二元卓記一元鎭江不書名至德堂吳愼德堂張三戶各二元不書名隱名士安懷堂蔣積慶堂劉樹茲堂糖五戶各一元大通和悅州一元繳銷氏錢四百蓬來第洋十元鄭增升正梅坡正瑞成三戶各一五正增熙五角正長壽陳增望陳元標盛怡經盛世名東泉六戶各二角陳長喜陳秀山陳雲風三戶各一角賦聲草堂十元李市記四元王遠記王國娃李海珊李少珊不留名蔣廷發七戶各一元清河子二角邱竹翁二角良生氏勉應酬彩主人吳興道人凝瑞堂洪四知堂六戶各一角姚立人葉培之張致遠三戶各五角曹誠煥三角樂山居士三角朱鼎昌何志堂沈洪志皓糖兩生胡洪釗欲稷堯張榮堂江長發洪景堂尹致祥十戶各二角沈雲舟張益昌祁采侯姚幼安袁亷聲魏之生朱佑卿還就居周文熾陳有均宗桂生凌庭賡陳季平孫季鴻藍衡甫洪觀甫節福子馬道生任金生自鑑其震又賈豐潤賈豐城陳瑞根六戶各五分又武林洪二元無册别發行衆友四元又平安子二元又大團來張誠明堂四角又凌雲閣六角又常熟徐祥隆五元又覺因氏二元又揚州淮軍收支局世卿一元○兩日共收洋三百七十三元零五分銅洋十八元錢五千五百廿文六月初一日 
 
 
