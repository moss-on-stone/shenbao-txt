# 1910 - 216 - 4913475

 

Page 1

 
 
   
 
 

Page 2

 
 
上　諭 
[監國攝政王鈐章七月初八日内閣奉]  
　　旨吳祿貞現在出差鑲紅旗蒙古副都統著達賚兼署欽此軍機大臣署名奕劻世續鹿傳霖假那桐吳郁生 
　　宮門鈔　七月初八日　召見軍機　吳祿貞　袁大化 
交　旨 
[七月初二日軍機大臣欽奉]  
　　諭旨恭親王溥偉等奏請將成都將軍玉崑前奏叅廂紅旗佐領長松等四員均照章改爲革職永不叙用一片着照所請該部知道餘依議欽此 
[初三日軍機大臣欽奉]  
　　諭旨禮部奏此次考試拔貢請定引見日期各摺片着於本月十一十二十三日帶領引見餘依議欽此 
論　說 
[今日救國之兩大策　（選）　（光璞（]  
　　自日俄協約成于是各國瓜分中國之機。已露鱗爪協約已宣布者三條。而滿洲已去。夫滿洲之門戶開放。世界所公認也。今日俄乃囊括而有之保無有如日俄之施于滿洲者。施之于中國内地者乎。如其有之。則必瓜分。協約未宣布之四條。如傳者言第一條則黃河以北又去。夫機會均等。各國對中國之最可懼可悲之政策也。日俄現攫黃河以北。則德于山東。英于長江。法于雲。貴不將援均等之例。攘臂以起乎。其第二條曰日皇遷都朝鮮。其勢咄咄逼人。蓋即本朝龍興之一現象。其第三條。則蒙古亦去。 
 
 
 

Page 3

 
 
今日中國所稱爲乾凈土。厥惟蒙古。此約成。則蒙古去。而西藏亦將隨蒙古以俱去。第四條卽實行瓜分中國著手之機。夫一國之命脈在財政。而握之于他國。尙得成其爲國乎。以上四條如傳之非其眞也。則已。如曰眞也。則必瓜分。 
　　當此大波陡起。國人應皆劌心惕目。奔走相告。以籌救亡之策。乃翻觀上。下。自王侯以至士夫。亦若熟視無睹。休戚不與。其大聲疾呼。當頭痛擊者。不過報館數枝無力氣之。秃筆。嗚呼時勢若此。我政府我國民。尙能稍一。息仔肩者乎。不揣冒昧謹籌兩策以。與海内諸君子商榷之。 
　　一曰開黨禁。曠觀漢唐明宋諸黨人。其學識之深閎。毅力之偉大。實皆不世出之英。徒以微涉意氣。貽人口實。而一孔之士。且謂漢唐宋明之亡皆由黨禍。致使歷代賢才。屈抑千古。寗非寃事。竊嘗論之。漢唐宋明之亡。不亡于黨人。而亡于攻訐黨人者太甚。遂使競成水火。置國是民生于不。問。淪胥以亡。使當日果用黨人。則漢唐宋明之不至遽亡者。斷斷然也。今國家危機日迫。豈可復效漢唐。宋明之所爲。但使其才可用。有補于國家。亦何必。深恨黨人。况自今以往。且將合天下之英以。謀國是顧。可使海内。有。數豪傑老死終身者。乎爲今之計。宜宣明詔起用黨人。從前是非。槪置勿道。擇其尤者。畀以大任。彼黨人者。亦皆具有天良。受恩深重。爲國計。即爲子孫邱墓計。其有不。感激圖報者乎 
　　一曰開國會。吾國亡徴千萬。唯國會實一救亡政策。袁覽東西各國國家大政。無不得國會之協賛而。始成。國會者實。一國人。才薈萃之區。羣策羣力。舉凡對内對外。自軍政以。至民。事無不受其評論。經其監。督故能綱。舉目。張事無不理。吾國自近年以來。始知國會可以救國。各省皆舉代表。一再請願。政府大老。遲廻疑惑。相顧莫决。此蓋由。于一則不。明國會之。利益。二則不知世界之大勢。三則並不知中國國勢之危急。于是而攝政賢。王。亦莫知所措英斷不申。蓋不明其理。則疑莫能明。何獨政府之大老。不解其制。則駭。無可入。何獨初聞之國會。萬事皆。然無足怪。也獨是昔魯子敬之告孫權曰。諸臣降操。不失富貴。未知將軍能如今日之南面稱王者乎。今日之。勢何異。于是萬一事。機大變。則政府諸公。固無所異。同而攝政賢。王不將因愼重而。遲延。因遲。延而悞國。以自悞乎。是天下之亡。不亡于。輕率。而亡于愼重也。爲今之計。宜以最短之期限。召集國會。大誓天下。明定確實之政策。圖進行之手續。或者庶有濟乎。 
　　以上二條。僕意以爲確可實行。而行之確有效者。未知我國民我政府以爲何如也。 
專　電 
[電一　　北京]  
　　鄂督瑞湘撫楊奏擬淸鄕章程一淸查戶口一整頓團防一嚴治痞棍一責交匪首一解散脅從一嚴定賞罰事竣擇優奬勵批准酌保餘著照所籌酌度辦理 
[電二　　（北京）]  
　　鄂督瑞澂電奏張賡揚謝良佐貪贜罔法請即革職 
[電三　　（北京）]  
　　軍諮處奏派吳祿貞馮耿光赴英法觀操初十啓行 
[電四　　（北京）]  
　　法部催貽榖繳贜貽榖將分欵各員開單呈請逐一追繳 
[電五　　（東京）]  
　　日本被水灾區頗廣　靜岡　長野　神奈川　崎　王杇木　茨木　各縣及東京府均被延及靜岡被災尤甚房屋浸没水中者數千家火車停開現有千人在車避難就食輕井澤附近鐵道技師埋没十三名東京低窪之地有房屋二萬戶被水淹浸電車因土崩停止進行死傷者尙不多 
[電六　　東京]  
　　獨乙皇太子將於今秋旅行極東地方行程日期尙未决定 
緊要新聞一 
[英人諒不爲俄人所利用]  
　　文滙報載初七日倫敦電云泰晤士報聖彼德堡訪事求電論及楊赫斯本之文件據謂俄人不欲發端修改條約以便簡派俄英代表駐紥拉薩或干涉西藏内政使藏政不由華政府過問惟英人如首倡此議俄人仍樂於贊成云初八日倫敦電云據西姆拉電稱傳聞西藏大局已漸有進步華軍舉動不復如從前之活潑英軍應否馳過邊界殊難遽决 
[良協統始痛官吏誤國耶北京]  
　　禁衞軍協統良賚臣隨同濤邸攷察軍政吸收歐西文明空氣歸國後深悟中國内政腐敗謂全由於一班無恥官吏因循苟且但知有個人不知有國家非痛加整頓國事必不可與有爲惟濤邸則謂急要政策尙在弛解黨禁云 
[旅京湘人集議拒欵北京]  
　　湘鄂鐵路借欵問題近又 
 
 

Page 4

 
 
動議業已兩紀前報兹悉郵傳部於六月二十一日咨行鄂督湘撫詢問該兩省欵額如何分配其行湘撫公文有今年湘省災亂頻仍租股房股恐難實行非借外欵路終無成等語旅京湘人聞之大懼卽於上月二十八日集議當由某君報告此次風潮復起實由楊某運動某權要所致聞某權要函致徐尙書囑其對於湘鄂路事不得模稜兩可徐尙書不得已遂將草約交丞叅廳簽註吾輩欲　拒欵之目的須上書攝政王並具呈外務度支郵傳三部備陳吾湘災亂無妨路股以爲最初進行之手續云云當即議决現已擬就呈稿數通皆洋洋數千言於借欵弊害言之甚詳足令閱者感悚 
[議員亦賣路矣北京]  
　　四川諮議局常駐議員馬如珩私與某國訂約將四川某叚鐵路包與該國人興修事爲川督趙爾巽所聞勒令該議員取消此約某國人以議員爲全省代表旣已簽字不能作廢遂致大起交涉川督不得已因於日前電達憲政館請將該議員撤銷一面嚴參懲辦 
[選擇達賴之運動北京]  
　　政府前電催駐藏大臣速選繼任達賴一節曾紀前報兹聞向來覓選繼任達賴都由前任之達賴届時授意堪布專指某家幼兒爲老達賴所轉世且作弄遺物一二件爲之證據由部代奏簡定向例如此此次奉旨飭駐藏大臣遴選而藏中人衆視得選達賴即可獲無限之金錢資産且受蒙藏人無限之崇拜享無限之豓福朝廷之隆重獨一無二是以藏人擁有鉅大資産者莫不出死力以運動羣力相謀餽資加倍故堪布等互相推轂以致半載尙未决定孰當應選云 
[林領事報告薩島苛待華工情形北京]  
　　駐紥南洋總領事林樹芬禀報外務部畧謂德屬薩摩島華工又被工主删改上年新訂合同迫令工人簽字招工議事會主席署理薩摩總督兼士議將招工之事由工主自行辦理政府惟力爲帮助不任其責並稱新舊華工以後須一律辦理上年十一月二十日係西人新年而管理華工委員符理士竟先於兩日前書一告示諭各華工云如遇西人節期願停工者須於下禮拜補回否則是日仍須工作查汕頭新立合同凡遇德人節期工人例應停工今該委員所出告示顯違兩國在汕頭所訂合同當即函請該委員將告示收回照章放假而薩督謂該合同不能敵本島定例效力之强是直以在島自立定例爲是而視公立合同爲贅疣不知該島例係專以施治華工非各法律通治外國人可比本可與德政府理論而使其删除者也兹特將該例苛虐華工違背合同最甚者繕摺禀呈乞大部照會德使務將該條例之苛虐者盡行删除悉照原立合同辦理不得再立此種苛例酷治華工倘該華工等遇有違犯國法情事亦應按照常律照平人一律治罪不得岐視故爲區别云云未知外部如何核辦也 
[度支部補救財政草案北京]  
　　度支部澤尙書因試辦豫算案京外虧累之欵爲數頗巨若不趕籌補救爲患不堪設想特擬訂草案八條以備政務處詳核施行（一）請頒内帑（二）淸查宮廷各欵之浮冒（三）裁汰各部院衙門之糜費（四）嚴裁各省之糜費（五）核减京外大小人員之薪津（六）淸理釐稅（七）加增奢華品稅（八）整頓鹽釐 
[農法兩部窘迫一至此乎北京]  
　　農工商部近年日形窘迫無以爲生本年已將各員薪水八折支放近日猶復不支刻下擬將薪水扣至八折之八折幷將飯食裁去以節經費 
　　又聞法部亦因經費支絀一籌莫展於七月初一日起將各級審判廳飯食一欵先行裁撤據部中人云若度支部不肯協濟則延至冬月併薪水一項亦無欵給發云 
[郵部被參之詳情北京]  
　　各部經費之充足除外務部外當推郵傳部以故郵部冗員之多爲各部冠有丞叅有叅議有丞參上行走有參議上行走有司長有司副有司長上行走有司副上行走有科長有科員有科長上行走有科員上行走有頭等科員二等科員三等科員額外科員有頭等科員上行走二等科員上行走三等科員上行走額外科員上行走以下書記等員則無定額其丞參則月支薪金三百兩參議二百兩丞參參議上行走各官薪金與丞叅同下至額外科員上行走各員亦月支四五十金不等其屬於郵部各局所職員多者竟月支千餘金少者十餘金不等亦無定額丞參以下各員兼差又兼薪出差不扣薪而丞參上行走者又竟至有二十五人之多各部相形之下莞枯幾隔天淵因此羣抱不平日前胡侍御思敬特上封奏指參該部丞參添派過多請旨酌量裁減其中有云該部丞參至二三十人之多其薪金之開支全年在十萬左右如法部各衙門自堂官以至司員全部經費尙不過如是且有以四品京堂之尊可以由郵傳部堂官徑直加札委派實亦無此體制並聞各項丞參人等一至丞參廳氣燄十倍儼若堂官云云摺上當奉特旨交該部核實辦理次日徐菊人尙書因赴軍機處與諸樞臣會商此事徐謂本部候補丞參及丞參上行走人員雖較他部爲多然郵電路三項事務殷繁非他部可比實有無可裁减之勢樞臣謂無論如何亦當遵旨酌裁且更應將一切行政費用詳加釐訂竭力撙節以免再有煩言徐唯唯而退連日與各堂商議擬先裁去丞參行走七人其餘則另立他項名目以爲位置或分布各局所要差優給薪水目下尙未議定又聞郵傳部經費預算表業已編定於日前移交度支部該表所列僅有常年額定 
 
 

Page 5

 
 
支出二十餘萬兩此外自堂官以下應支薪金因無一定之額數槪未列入度支部深不滿意擬即駁回云 
[鹽政處咨請裁汰鹽務冗員北京]  
　　督辦鹽政大臣澤公近日通咨各省會辦大臣請裁汰鹽務冗員兹探其内容畧謂現在鹽政新章施行伊始自宜設法裁汰冗員以爲入手辦法查各省産鹽運道多係隨時變遷而舊制所定銷鹽口岸及分設各處之督銷批驗大使等缺仍依然未裁有官無事殊屬冗濫應請詳細查明酌量歸併以符定章 
[學部爲提學使恢復權力北京]  
　　學部曾於光緒三十二年六月附片奏明興學爲地方要政久已列入考成實與錢榖刑名並重以後各省地方官員補署舉劾等事應由藩學臬三司會同具詳各顧考成奉旨允准在案乃數年以來各省督撫舉劾屬員以辦學功過爲殿最者頗覺寥寥提學使雖有會同具詳名目亦祗隨同畫諾推行漸久必更視爲具文學部有鑒于此爰又奏請飭下各省督撫責成提學使務遵定章於地方官吏辦學功過嚴行考核其有辦學得力實著成效或玩視學務宕延不辦者准由提學使隨時查明詳請督撫辦理各督撫應即按照該司所詳切會考核分别舉劾六月二十七日奉旨依議 
[晋撫奏請撤銷資政院議員北京]  
　　山西巡撫丁　　中丞片奏云查晋省諮議局互選議員經調任撫臣寳棻於上年九月照原額加倍舉行互選並將選定議員候補三品京堂渠本翹陸軍部主事李華炳翰林院檢討解榮輅河南補用直隷州劉綿訓補用知縣劉志詹五名分别給與執照連同當選人造册咨送各在案現解榮輅劉綿訓均因被控未結由臣先後奏請交原籍地方官察看自應銷去資政院議員名額以其次當選人在籍山東候補道王用霖揀選知縣舉人李素補充仍由臣給與執照以符定章六月二十九日奉硃批該衙門知道 
[法部奏報考試法官日期北京]  
　　法部定於八月二十四日起考試法官已誌前報專電兹悉法部業已將考試日期具摺奏聞略謂臣部前經奏定法官考試施行細則聲明川桂滇黔甘新六省派員往試其餘各省一律赴京應試又第一次考試無論京外每届以八月初旬舉行各等語除四川等省業經奉旨簡員前往會考外查京師萃全國之人文考試事體至爲繁重自應先期籌度援照禮部奏請借用學部考院辦考章程咨准學部覆稱本年八月初旬適値考試游學畢業至八月二十日考院始能騰出是以臣部考試法官不能不因之展緩謹擬於八月二十四日起在學部考院分塲考試一應事宜現正分飭承辦各員妥爲籌備並先期出示招考一俟報名截止視與考人數多寡再行酌定應否分省分塲辦法並閱卷及内外塲執事各員届時由臣部另行開單奏請簡派 
關於軍政進行之奏牘北京 
[軍諮處暫設軍事會議處]  
　　軍諮處具奏略云准憲政編查館咨送行政綱目内載日本有軍事參議院陸海軍大臣兼充軍事參議官我國旣設軍諮府則軍事參議院不可不設等語查前陸軍部尙書鐵良等奏九年預備摺内開宣統二年應籌擬參預軍事大臣辦法三年請旨簡授叅預軍事大臣等因即係仿照日本設立軍事叅議院之意惟此項章程關係重要自應俟考查陸軍大臣載濤回國後由臣等會商辦理其未設軍事叅議院以前遇有重要事宜及互相關涉之件亦應會同商榷以期接洽而利推行惟專恃文牘往還未設會議處所遇事不能接洽尙多滯碍臣等公同商酌擬在未設軍事參議院以前暫設軍事會議處即假禁衞軍訓練處爲會議之所凡軍諮處海軍處陸軍部三署所有應行會商事件均在該處以免隔閡奉硃批依議 
[電局委員派爲通信員]  
　　又片奏云臣處有籌防用兵之責各省參謀旣未徧設而地方遼闊經費奇絀遇有事故消息頗不靈通前經臣處商准郵傳部札派各處電局委員爲本處通信員不另支給薪津遇有關係地方重要事件即由該電局委員先行直接電禀本處以備參考在案查近來湖南山東民變事起迭據各通信員陸續電禀得以探悉軍情於臣處籌防計畫裨益殊非淺鮮擬請嗣後各通信員於地方重要事件果有能報告迅捷不誤戎機著有成績者由臣處酌請奬勵奉硃批依議 
[續派各省參謀人員]  
　　又奏云各省叅謀處總辦帮辦曁各鎭協參謀官均由臣處遴員派充隨時奏聞在案現查自本年六月初一以後計由本處派出軍官學堂畢業學員正軍校程夔一員充湖北叅謀處帮辦日本士官學校畢業生正軍校劉一淸一員充奉天第二十鎭正參謀官日本士官學校畢業生副軍校沈同午一員充江寗第九鎭正叅謀官浙江武備學堂畢業生項元漸一員充直隷第四鎭三等叅謀官江北陸軍學堂畢業生副軍校田芷田一員充江寗第九鎭三等叅謀官軍官學堂畢業學員劉景元一員充直隷第二鎭三等叅謀官以上各員均經臣等先後札飭遵照奉硃批知道 
[鄂粤新監理官來京之原因北京]  
　　度支部澤尙書前經電召湖北廣東新疆等三省財政監理官來京一節刻下湖北監理官程利川已經到京其他廣東監理官宋壽徴新疆監理官傅秉鑒等尙未到京兹查該監理官等被召之原因係爲資政院開院在邇該三省預算各欵碍難舉辦蓋出入欵項不符者甚巨而歷任藩庫虧欵亦巨故 
 
 

Page 6

 
 
將該監理官等召入京内面詢預算難辦之實在情形並籌畫妥協辦法云 
[京師近事]  
　　本月初八日爲監國太福晋五旬壽辰監國及洵濤兩貝勒定於初五日起在府慶祝千秋京外各大僚咸紛紛敬備賀禮派員賫送聞太福晋軫念各省飢民擬將賀禮移賑飢民果爾則當爲各飢民額手頂祝太福晉萬壽無極矣 
　　度支部澤尙書擬於資政院閉會後親往各省調查一切要收其間最關緊要者四事（甲）關於鹽務之改革問題（乙）關於禁烟之攷核問題（丙）關於印花稅之推行問題（丁）關於庫儲之盤查問題其餘應行調查之件尙多擬儘兩月之内先將距京較近各省查竣其他各省日後分别往查 
　　濤貝勒日前用電話告外務部云本月初十日親臨該部會商某項交涉事宜並請各堂官是日全行到部 
　　近日京中盛傳郵傳部右侍郎盛宣懷來京後卽行上任粤督袁樹勛亦有調動消息兩廣總督一席郵傳部徐尙書有簡授之希望 
　　自兵部改陸軍部以來前尙書鐵寳臣以籤分各員多無軍事上知識特訂定章程槪不分司皆須先入兵學館畢業然後酌量派差即從前兵部實缺人員亦須一律辦理現兵學館已經裁撤所有散走各員均經各堂傳見以爲此中亦不無有用之材日前頒發堂諭准其一律分司行走但每司忽各添三四十人内外大有壅擠之象並聞有人爲謀將來得烏布地步將運動頒發堂諭許行走各員如果當差勤奮亦可與額外科員提補科額云 
　　外部日前代遞唐紹怡封奏一件係條陳蒙藏事件聞監國將摺覽畢知其有意出山默不一言以爲其人大不可靠某邸亦不敢力保 
　　鹽政處定章提調一缺帮提調二缺晏安瀾自開辦即任提調所有一切事官大權獨攬自查粤鹽回京後澤尙書寵信頓衰故昨日派委丁憂外部左丞周自齊試充帮提調尙有帮提調一缺聞有派度支部制用司周藴華之議云 
　　昨聞法部廷用賓尙書飭各省臬司籌欵建修女犯習藝所一切規章先行釐定報部核定然後施行 
　　去年臘底各省趕造報度部捐册因部限緊迫繕造時不無落字誤筆之處不謂刻下乃爲該部書吏大生其財凡呈換執照者苟册内稍有錯誤雖一字兩字亦必極意挑剔遂其勒索然後爲之更正否則即須補交成數方能換照故該部書吏近日極爲肥滿 
　　浙人孤行方日前在吏部呈稱伊係由江蘇試用布理問於光緒二十三年經出使德國大臣呂奏派出洋二十六年期滿蒙保免補本班以知州補用並加四品銜於光緒二十七年六月初九日奉硃批着照所請欽此取具同鄕京官印結粘連執照呈騐請發給勞績執照等情吏部檢查光緒二十七年六月初九日呂大臣奏出洋隨員期滿請奬奉旨允准一案並無孫行方之名未知該員所呈何竟差誤若此 
時　評 
[其一]  
　　今日各。省之。官間有爲民攻擊者。於是官界中人。莫不恨民氣。之囂。張而歎官。之難。做 
　　雖然。民之所以攻擊者必其受害已深。隱忍已久。浸而益。甚始不。得已而出此。而又未必。盡出此也。試觀沈曾桐之爲粤提學也日事麻雀。迭向士敏土廠官紙局等處。索給津貼委員五十餘人。皆具親戚。民立各學校畢業生之榜。逾年不發其試卷已。置之不問而遺失。昏劣至是。而始有南洋華僑之禀揭。 
　　又觀萊陽之變。彼其爲官者。始則激民以變亂。繼則殘民以邀功民之被其害者。旣捐其生命財産。而莫可賠償而官官相護。則仍歸罪於民。招遠縣王令。天良勃發。上書當道。爲民訟寃。而被害之民。曾不能稍振。綿力。以洩憤恨。 
　　比而觀之。一則敗壞全省之學務。劣蹟昭著。而華僑乃始指而。揭之。一則激民以變。而從而殺之。鄰封之官。方代抱不平。而民。固無如何也。如是而猶謂民氣之囂張。官之難做也。天良果何。在耶。 
[其二]  
　　今日之京官。莫不以經濟困難。相與咨嗟太息之不止。一若困。頓無聊。而不可以支持者。 
　　乃觀其平日所爲。則狎妓女。玩相公。宴會日起。花天酒地。無虛。日也。又若積貲充溢。而無庸愛惜者。 
　　豈其。言不顧行。行不顧言。賢者之所爲。固當如是歟。抑果以酬。酢之不可已。不得已而爲此歟。 
　　就事論事。旣已憂貧。。則浮費當省也使果省其所當省。則經濟。不至大難。謀差之手叚。不必百出。而其所職司。亦可以孜。孜從。事矣。然而京官不願也。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
鄂省移民片片錄黑龍江 
[周趙之惡感]  
　　此次湖北飢民到黑龍江後經江吏派令前各處開墾多不願往並向官塲要求不已民政司趙醴泉擬派兵彈壓黑撫以桑梓所係不欲令他人干涉故周趙二人頗有因飢民而起衝突之意 
[墾費之躊躇]  
　　財政局甘監理擬籌官欵三十萬兩分給湖北飢民令作開懇經費商之趙司使趙以江省庫欵奇絀羅掘俱窮未經應允 
[管理之爲難]  
　　此次飢民到江由黑撫周中丞派龍江府黃太守與墾務局總辦李夢庚二人爲管理兼招待員詎飢民等此次聞周撫令其前赴各處開墾多不願意故逃匿四鄕者已有三百餘人黃李聞之恐干處分並恐擾害鄕民現已親帶差役數人分途前赴四鄕追趕未回省者日昨特定辦法數條（一）傳諭飢民以十人爲一牌牌舉長十牌爲一甲甲舉正副甲長各一人以資約束旣由官家派招待委員妥爲照料給居供食永不准該氓等再上街及討錢柴米菜等事（二）分甲乙兩大端甲禁令飢民不准外出致生事端乙罰處輕犯則驅逐出境重犯則加以相當之懲辦（三）飢民男婦應爲之職業其願耕者舉訥草爾河膏腴以遣之墾其願爲小賣者由官家在省爲之指定房屋男可負苦刈草女可執爨洗衣有一於身均能自給其有不願留江者仍送之出境惟如留江而不事以上所列之正業者則以莠民論照例懲辦 
[陜西禁烟政令歧出之風潮西安]  
　　陜西禁種烟苗一事東府（省東通稱）各州縣頗見實效獨西府（省西通稱）各州縣大都敷衍並不履勘任聽書役賄縱致本年遍地皆罌花滿目嗣經諮議局詰問（時届收漿）乃派員下鄕而小民羣以已在縣中花過多錢若要拔毁卽與碰命委員往返請示而漿已收盡矣現在東府百姓大動公忿倡言非遍種不可且造言禁烟爲外洋之命意在不准中華人種而外洋之土可以壟斷居奇刻正因此召臨時會以研究此問題云 
[鄂督飭司宣布諮議局議决案件湖北]  
　　鄂督札北藩司文云諮議局爲一省博採輿論之所凡屬議决事項一經本衙門裁奪公布施行者卽當發生効力各該主管衙門理宜認眞執行不能延宕致有阻碍查上年湖北省諮議局第一屈開會期内議决各案約有二十餘起均經前部堂及本部堂核定先後施行在案兹閱數月之久各屬對於此次公布施行議决事件遵照實行者甚屬寥寥或視爲具文漠然不顧似此議其所議行其所行則確定之案亦不免虛應故事殊失豫備立憲尊重輿論之本旨若非切實推行何能收上下齊一之效應再綜核舊案分别促行查其中如裁汰書役一案籌辦荒政以紓民困一案照章核减典息一案均屬會議確定之數即由該司遵照裁定事宜實力推行如有事關沿革理由繁多與文誥體裁不宜者應卽由司擬簡明示諭俾使全屬士庶共聞一面通行各屬將公布之案抄交自治會加具說明書廣爲宣告附發傳單分途散給務使家喻戶曉俾收實行之效自此次札催後倘各該主管官仍前泄沓一經察實定卽從嚴懲處除將此次議决各案飭登官報公布以資省覽外合亟札行札到該司即便遵照 
[贛諮議局開常會之預備南昌]  
　　江西諮議局呈撫院文云謹案奏定諮議局章程第二十五條内開第二十一條所開第一至第七各欵議案應由督撫先期起草於開會時提議但除第二三欵外諮議局亦得自行草具議案又第三十四條内開凡召集開會於三十日以前由議長將本局應議事件預行通知各議員等語則是督撫起草議員起草之案凡在本届常會提議者俱應於八月初一日以前到局以便刷印如期通知本届試辦宣統三年預算尤應及早研求期得正當之協贊贛省十三府一州相距遼遠不便交通郵件往還經月始達自非先期籌備則臨事安有詳實之敷陳現經本局常駐議員協議議决以六月底爲收集議案截止之期除通告全體議員公布外理合備文呈請撫部院查照施行當奉贛撫馮中丞批准云來牘閱悉應即照辦並候札行司道各就主管事項悉心體察如有應行興革者先期開具說帖呈由本部院核明一併交議此復 
雲南通信 
[英領商辦滇蜀鐵路]  
　　駐滇英領事額必廉君日昨晋謁滇督李制軍言中國議修滇蜀鐵路英人甚表同情惟無欵興辦實大難事伊有三種辦不一合辦彼此各投資一半英人可任包修之責一借欵與中國自辦不須將路作抵伊可向印度政府借得巨資只以最輕利息二釐計算一英人代辦路成後中國可以隨時取贖云云李制軍答以中國現正籌欵自辦無勞代籌惟貴領事如此盛意當代達政府云 
[法使詢問廢約風潮]  
　　滇督昨接外部電開據駐京法使來稱得滇電知雲南人民議廢隆興公司七府礦約有斷指斷臂遍布血書等事風潮頗爲激烈恐生意外變端望電達阻止各情究竟風潮如何有無暴動希即電復等因李制軍以民間確有議廢礦約之事惟已飭行政官開導當先從自行開礦入手現已平定矣 
分類新聞 
政　界 
[浙藩吳方伯蒞新確期杭州]  
　　新簡藩司吳福茨方伯早蒙召見 
 
 

Page 11

 
 
不日即可南下兹悉浙撫曾致電詢問行期文云北京新簡浙江藩台吳方伯鑒頃讀電抄敬悉簡命榮膺旬宣兩浙夙欽碩畫得附同舟忭賀何似惟顔方伯亟欲歸里執事能早日履新此間不另委庖代尤深欣盼行期旣定乞先電聞增沁印吳方伯自北京接電後當電復云杭州撫台鑒獲恃仁帡並深欽幸擬七月初十左右請訓十五六出京由津滬來杭引孫叩觀此則抵任之期當在二十外云 
[嚴催詳訊支解紳士重案浙江]  
　　金華東陽縣賭風之盛甲於全郡紳士陳熙通君前曾發起約集城鄕紳董通禀府縣嚴密查察賭風因之稍戢不料著名賭棍蔣福海等以生機頓絕銜恨入骨突於三月間密糾同黨數十人黑夜將陳紳戕斃至於支解迭經士紳屍親先後上控批飭金華府親提澈訊詎該賭棍等極力運動以至宕擱幷將凶首保釋致合邑大憤日前聯合屍親二次赴臬轅控告李廉訪閱牘大怒卽日嚴札該府謂案據控奉撫憲批司飭府提郡審辦嗣因未據訊詳又特札催迄今仍無隻字具報殊屬任意宕延仰金華府立卽遵照前檄赶緊提集犯証傳同原告研訊確情詳辦母再忽延據稱蔣瑤賄託府書方日陞具狀保釋是否屬實並即究明附復 
[贛撫通飭縣汎協緝私土江西]  
　　九江土稅分局劉太守以近日探悉黔土入湘人多勢大結帮闖越屢有所聞贛省與湘毘連亟應預籌堵緝查定章地方文武員弁本有會同協緝之責第不加以奬勵難期得力兹擬嗣後緝獲大宗私土如係兵役報信協同巡勇拿獲者即在五成充賞銀内兵役巡勇對半均分若由卡員通知營縣飭派兵役協助拿獲者巡勇六成兵役四成此係專指大帮私販必借兵役之力方能就獲而言至零星私土只應責成巡勇認眞查緝母許推諉營縣兵役不得托名帮緝轉滋紛擾等情詳經土藥統稅柯大臣咨行贛撫馮中丞查照通飭地方官會同營汎一體遵辦 
[府縣讞局委員之恐慌保定]  
　　保定府縣兩讞局承審委員六十餘人向章每員月支薪水二十兩四十兩不等藉以餬口瞻家直隷提法使司昨特在保定大箭道組織高等審判廳專委通曉法律及法政畢業人員承審案件凡舊日之發審委員一槪不用以符憲政館及法部奏定新章乃近聞各委員無不恐慌異常患得患失莫知所措云 
[勸業道整頓驛站之入手湖北]  
　　鄂屬驛站傳遞公文公牘每有延遲日久及遺失無蹤等弊疊經提議裁撤改由郵局遞送旋以重要之件諸多窒碍未見實行刻由高松如觀察竭力整頓務求敏捷無誤特派員分往襄鄖施荆等府屬澈查一切弊端俟查復到日卽行舉辦 
交　涉 
[道員僞契之交涉武昌]  
　　湖北候補道謝紹佐以久無差使而揮霍已甚遂至貧困無聊因僞造漢口後河地契一紙押於某洋行得銀四萬兩原約二十個月内取贖逾限聽其拍賣兹限期已届該洋行欲實行拍賣其地有買主某持契赴淸丈局呈騐查係僞造當即退還該洋行與謝道交涉謝避匿不面該洋行昨特禀請本國領事照會鄂督究追瑞制軍大怒立將謝道發交漢關道看管勒令從速淸償一面嚴究其僞契係何人所造並聞已電奏揭叅以便歸案訊辦 
[循例接待遊歷外賓安慶]  
　　日本砲兵中佐右川岩大郎現由金陵前赴安徽等省遊歷報由日領事照請金陵關道發給執照並呈請皖撫轉飭所屬一體照約妥爲招待保護以全邦交皖撫准文後當卽札飭該所屬一體遵照 
軍　界 
[刦營梟黨解松勘訊松江]  
　　松郡刧營梟犯十名自奉文解松後至初五日果由蘇垣解到顧才福彭三九孔有才汪得勝徐桂王和等六名收禁華獄沈榮華楊金發朱老三朱糧四高小珠子五名收禁婁獄有及見者謂高小珠子一名年僅十四五途中鐵索琅鐺目灼灼四顧略無懼色聞刧三官堂典當時奮勇異常現擬俟松府戚太守訊明後分别科罪梟魁王麻子確已解赴揚州矣 
[嘉屬裁撤綠營之善後浙江]  
　　嘉府英太守日前會同辦理嘉湖裁撤綠營委員吳太守世欽嘉乍協張副將達勝以嘉屬裁撤綠營現辦就緒等情會禀撫憲當奉批云據禀會辦嘉屬裁兵各項事宜均尙妥速深堪嘉尙至繳到軍火各物暫交嘉中都司管收一節應查照頒發收械章程仍由印委各員騐收後就郡城綠營向有軍裝局所分别存儲由縣派人看守以專責成其餘各廳縣亦均查章辦理不得歧異致有疏虞淸查營房地基已加派委員隨同吳守會縣遵章淸理所裁兵丁應給恩餉仰布政司迅速核明照給俾便領放並飭該守知照 
[兵備總辦接管四路砲台江西]  
　　江西兵備處總辦張觀察季煜係由知府於匪案保過道班歷任軍務尙未赴引現經請咨於初二日乘輪起程過潯接管四路炮台後由漢北上趕於八月間回贛預備舉行秋操事宜並聞觀察此次北上極欲力謀督練公所總參議以爲顯揚之地 
[五河縣兼攝營務原因安徽]  
　　委署五河縣令史久紹以該邑濱臨淮河素爲盜匪出没所在而民情又屬强悍雖該邑有防營駐紥無如文武聲氣不通設遇有警惟恐調度不靈致滋貽患頃經該邑令上禀撫台怒予賞委兼攝營務處俾資調遣矣 
學　務 
[總董去留不准學生干預浙江]  
　　嘉善勸學所總董禀請辭職後隨有周鈺等向提學司禀留又有學生顧思温等具禀請准告退兩黨水火情節顯然袁樹五文宗大不謂然常批顧思温禀云該總董禀請辭職昨據周鈺等禀留兹復據該生等請准告退顯係兩黨相爭勢成水火現在籌辦憲政百廢特舉全賴十紳同心協力方有進步乃該邑攻擊之風今猶未已言之殊堪痛恨該總董去留行政官責任所在自有權衡母得嘵嘵干預所禀不准 
[涇縣小學籌欵之計畫安慶]  
　　涇縣高等小學堂因經費不敷難乎爲繼刻經該堂堂長朱度成擬抽縣境出産竹木行用藉資挹注禀由該縣轉詳撫憲懇予批示祗遵矣 
實　業 
[鎭郡商業之轉機鎭江]  
　　鎭郡各商業自五月至今雖未見十分起色然在比期亦未見過於受擠前因上海連倒錢莊三家又稍受影響故銀根復奇緊異常近三五日内各市均略望起色北貨頗有舒暢之象 
 
 

Page 12

 
 
銀拆亦略减少好在裡下河一帶新米已經上市聞價祗六千二百文一石商家値此時期畧有活動之希望惟日來大雨滂沱爲近數十年所未有於禾稼不無損壞是亦商民之憂矣 
[淮北鹽池仍歸商人承辦揚州]  
　　日前淮北官鋪鹽池舒令具禀督鹽憲張制軍以官舖鹽池陰雨淌銷請遴委承運趕辦等情當奉批云據禀已悉淮北濟南官鹽因商辦之同得昌已將次辦理海運該令擬爲附運到圩前已照准現查存鹽不過三萬數千石每批能搭運若干所需運費按照上年承運鹽數每石應需若干由財政局核明照發母得濫支上年是否另派專員承運並由局查明酌辦仰候札飭財政局遵照具復至此項官圩將來有商承領如何繳價歸公以及如何交産候飭淮運司俟接收有商再行禀辦仍將前飭查明淌銷實數等情如何派員查復從速禀報 
[香港銀根短絀之可慮廣州]  
　　邇來香港銀根甚爲緊急而省城亦然據說香港銀價日息非常高漲有某洋行向業南洋石叻生意者刻已倒閉聞現有大力者出而扶持擬爲講定分年攤還日昨傳說某保險按揭公司亦因銀根緊急呼應不靈幾乎難支聞近來銀根緊短之原因大半囤積貨物及爲别埠牽連所致云 
雜　記 
[杭垣官紳淸理錢市欠欵之意見浙江]  
　　杭垣鼎記慶餘兩銀號倒閉後釀成市面恐慌大吏爲維持商業起見特派員會同商會分别人欠欠人按欵淸理一面督收官欠不料兩憲委員偏袒同寅置收欵於不顧但爭公欵普通之别以至事經二月餘迄無頭緒初六日下午又因慶餘莊攤欵分類又開大會商會總理報告分類辦法全體議董羣起反對委員周守志靖怒曰若然則弟明日卽辭差議董亦怒謂委員可辭查賬員亦可取銷拂袖退會者五六人兩委員不俟公决仍主分類第一類爲期前公欵及南米平糶本票第二類客帮同行期後到文公欵及孤兒寡掃存欵共計十八萬四千元其餘普通存欵約廿三萬餘元並定於下星期一再開會分成方將散會忽有浦江縣李令香畬率領多人抗議定欲將第二類提歸第一類並帶有家人蔡某冒稱賬幕聲勢汹汹定欲與該莊經理拚命幷責備商會總理左袒慶餘聲色俱厲勢將揮拳而委員支吾推宕委爲商董公决憤閙多時仍不决而散聞鼎記倒閉後凡緊要公欵業經破産歸償其餘尋常官欵約十三萬有零商民存欵約三十七萬有零至今分文無着雖由撫憲派應委員壽松督收官欠自六月十八日起至今收不足萬元各存戶尤無可收取現各存戶擬聯名禀請撫憲將其經理從嚴押追云 
[皖垣廚行覇阻菜館之爭執安慶]  
　　皖垣廚業向係包辦筵席不欲零售門市官紳讌客殊形不便近年有改良菜館出現名京蘇菜館現已增設數所無論包辦零售悉聽客便價格較廉因占優勝地位詎各廚業不服藉端覇阻日前投呈商務總會謂彼菜館未應官差不得出館辦席又稱有張仙神會夙爲該業所崇拜須捐資入會始能認爲同類之營業等語現經金谷春鴻運樓雅叙樓各菜館公舉代表組織聯合大會並立會章十則共籌對付之法昨亦具禀商會請求三事（一）報効特别捐錢一百串文懇予註册並轉詳各憲立案（二）該廚業旣稱供應官差自願共担義務（三）查各廚業純屬自由開設旣無行帖可據又無專利明文今若此是迹近把持破壞商務且查張仙神會早奉憲諭禁止迎賽該廚業猶托名歛費是違反公令擾亂治安故於此項捐欵實難認可云云聞商會總協理以所禀尙屬正當已有准如所請之說 
[徒令查勘盜案之小風潮鎭江]  
　　鎭郡西鄕錢家村某姓婦日前因被盜搶刦殺斃事主赴縣署擊鼓鳴寃一節曾紀前報兹聞丹徒縣文大令赴該處勘驗時當在婦家後院尋出人頭一顆係被盜所砍騐畢即傳婦詢問被盜情形據稱被砍死者係招贅在家之婿因阻盜致遭慘死並將屍身棄諸門外頭則抛在後院因全家被捆不能喊救云云大令聽此情形旣憫其婿之慘遭不測復憐該婦之貧苦無依因慨頒恤金俾得收殮詎鄕愚無知僉以爲賞洋了案遂羣相譁噪阻住行旌欲肆野蠻舉動大令祗得用温言撫慰允爲速行緝凶懲治隨乘馬由間道回城現已分飭通班捕快限期嚴拿務獲懲治矣 
[趙啓霖回籍之狀態湖北]  
　　卸任四川提學使趙啓霖以告養回籍於日前抵漢假寓華洋旅館聞祇渡江拜會前鄂臬梁廉訪鼎芬淸談竟日唱利甚多此外並未拜謁一人 
[盜匪猖獗之一斑寗波]  
　　鎭海縣大吃頭恒祥當前被盜匪搶掠殆盡即行報縣派差嚴拏已獲十四名均經該縣訊明監禁乃該匪黨膽敢於前日夜向恒祥當總管樂小鄕家意欲刧取其人以爲要挾地步使十四名之盜盡行釋放幸而該總管是夜適往戚家未遭毒手該匪黨遂即擄掠什物呼嘯而去嗣經衆人追趕獲住五名餘均逃逸昨已押送來縣訊明嚴辦矣 
淸　談 
[嗚呼蘇省之新軍]  
　　蘇省之新軍。屢屢滋事。大閙馬路也。殺人越。貨也。至於今日乃又有尋釁戲園之惡風潮。出現。夫以甫經創　之新軍。未及。半載而滋。事滋事之。聲不絕於耳鼓。其所謂軍人紀律。者何在。其所謂軍人名譽者又何在。 
　　雖然。瑞撫來。則調得力人員充新軍統帶矣。寳撫來則派知兵大員。充新軍統帶矣。今者。程撫蒞任。下車伊始。即兢兢以改良新軍爲。急務。統帶易委也。督練撤換也。調隣省軍將。以資輔助。委知兵府道以事整頓。顧乃改良。者自改良。滋事者自滋事。吾獨不解胥台蘇。閶間。司軍旅之。寄膺專閫之責者。承寵任。居高位。何以一任部卒之繹騷至於此耶。 
　　記者曰。錄營已矣。吾有練軍。乃練軍至今。亦在若有。若無之。列主國防者不得已。於是乎。創行就地征募之法。以别練新軍。而所謂新。軍之效果者。乃如是如是。 
　　嗚呼新軍。嗚呼蘇省之新軍。 
稗　史 
[東俄女武士（十二）]  
　　是日之夜。夫人過指揮殘兵。修繕鐵網墻廓又修輯砲台之破處。後始收拾軍土之死屍。及負傷兵士。死傷者收拾畢。乃始收拾良人須函琳中尉之遺骸。夫人先慰撫負傷者。親手繃帶各人之傷處。並施以醫藥次對士卒之死者再三稽首。以表感謝與敬意。最後撫良人中尉之死骸曰。須函琳中尉。君死乎。而君之死。無甚價値也。然誓言則已踐矣。言訖轉身赴暗處是夫人心實不勝悲哀之情。獨往無人處。慟哭。良人之死也。少焉歸來。向諸。兵士曰。諸君。我良人已經戰死。矣自是以。後妾暫代。良人之地位。而守此砲台。此地是旅。順全軍之。生　也。願諸君努力助妾。以報。國家。比利箕砲台之守護兵等。皆感服須函琳夫婦之恩　。竟無敢背斯言者。同聲應諾。於是夫人乃令士卒。將死楊軍人。輸送于。旅順。市街。兼甲報總曰。比利箕砲台長官已戰。死。然砲台尙安全也。凡修築工事。亦已　舊。本砲台附屬傳令使。暫署理台長之。職務。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦地方睚治 
安徽懷寗縣城自治公所議事會規約　（續） 
[第四節表决]  
　　第三十八條討論修正畢議長得就討論修正之結果將議案交文牘員朗讀一過當衆表决無論何人不得再就此題發言 
　　第三十九條表决時用起立法由文牘員點計起立人數之多寡報告議長 
　　第四十條表决時以到會議員起立過半數者爲可决不及半數者爲否决可决否决均由議長宣布其可否同數者應遵照奏定自治章程第四十六條辦理 
　　第四十一條凡議案業經議長宣布表决後未赴會之議員不得私有異議 
　　第四十二條凡提議事件經表决後由議長呈報監督查核移交董事會執行 
　　第四十三條行政官交議事件經表决後隨時答覆 
　　第四十四條董事會交來議案表决後即行答覆並呈請地方官移交該會執行 
　　第四十五條表决時議長視爲應行秘密者得請旁聽人退出 
[第五章議塲秩序]  
　　第四十六條議員每日到會應親書名於簽名簿爲據 
　　第四十七條議員坐次旣經議長編定嗣後到會各按號數入座不得紊亂 
　　第四十八條凡到議事時間搖鈴入塲各議員齊入位次不得任意先後 
　　第四十九條議員入議塲時除開正式大會應禮服外平常衣服亦應整潔 
　　第五十條凡雨具傘杖斗篷等物不得携入議塲 
　　第五十一條議塲内不得吸烟吐涕及食果餌等物 
　　第五十二條議事時間非有事須參考不得閱書籍報紙 
　　第五十三條議事時無論何人不得譁笑或發賛成反對之聲致淆耳目 
[第六章檢查]  
　　第五十四條議事會恐所議事務有未明確者酌設檢查員但分常任與臨時二項常任又分財政議案懲罰三項每項各二員由議長委任臨時檢查員數亦由議長量事之繁簡委任之 
　　第五十五條財政檢查員應行檢查本會預算案决算案並有關係本地財政之議案 
　　第五十六條議案檢查本會議案有未明確者及竟見報告各書之内容 
第五十七條懲罰檢查員於議員董事有犯奏定自治章程第一百零四至零六條各項罰則者應實行驗查 
　　第五十八條臨時檢查員遇有不能分門檢查者由議長酌委熟悉此項之員任之 
　　第五十九條凡任檢查員者非有正當事項不得辭職 
　　第六十條各項檢查員應於檢查詳悉後據實報告不得徇情廻護 
　　第六十一條各項檢查員得請議長向各官署局所公會學堂調取關於檢查之事件 
　　第六十二條檢查期限由議長酌定如有任意躭擱者議長得另行委任 
　　第六十三條檢查報告書由文贖員登簿存案　　（未完） 
本埠新聞 
[董事會預備交議事件]  
　　城自治公所董事會定於十七十七兩日討議預備應交秋季議事會各議案昨已函告各董届時先一刻到會於午後四時至七時爲開會時間惟全體會董須到三分之二以上方可議决並附請假單如届時有事未到須先請假 
[彩票業無可希冀]  
　　滬道蔡觀察昨出牌示云本年六月二十四日奉蘇撫憲程批發上海彩票公所司事王桂棠等禀請展限售票等情奉批查鄂省籤捐彩票前准湖北督部堂電復展緩至六月分一百零三會爲止以後不再發銷其上海分局尙須經理收票兌欵事宜並准緩至兌期届滿再行撤局等因早經飭由上海道轉飭遵照辦理在案該商等儘可於撤局之前淸理帳目體恤不爲不周所請限年遞減萬難照准不必妄生希冀仰上海道轉飭遵照並移臬司知照仍飭候兩湖兩江督院批示原禀抄發等因到道奉此除錄批咨會蘇臬司查照外合行牌示爲此示仰該公司遵照母違 
[小販要挾歇業續紀]  
　　英界水菓各小販要挾歇業已紀昨報昨晨十六舖八仙橋兩捕房將拘獲之小販傅大成趙阿報許阿大湯阿榮陸嘉泉等五人解至法公堂請訊旋有畢永興水菓店主及某水菓攤主張桂泉投稱小的等俱在八仙橋售賣水菓據傅趙二人來說須要停市不准交易後爲捕房聞知遂即拘案傅供小的因聞人言同業不許交易故往詢問趙供在小廣寒書塲爲堂倌並不干預此事實被誤拘又據小東門捕房捕頭禀稱許湯陸三人因聞傅趙拘押捕房膽敢在捕房門前喧閙要挾開釋因此解究質之許等一昧諉賴聶司馬商之顧副領事判許等三人各押二天傅押一天趙交保開釋 
[浦東又出命案]  
　　浦東念四保五圖鄕民薛梅根前日被王炳南王阿鑑指竊隣近王炳衡家山羊一頭薛情急奔逃墮浦溺斃後由屍母薛倪氏奔至三林塘巡防局喊控威逼身死局中當將二王移解上海縣看管候訊昨由救生局將屍撈獲帶至南碼頭經田大令蒞塲驗明諭飭屍母備棺收殮聽候核辦 
 
 

Page 19

 
 
城　内 
[拐匪荷枷]  
　　浦東總巡局日前解送誘拐小孩之楊太保黃燦生玉小弟等到縣前晚經田大令提訊楊太保等均不承認大令諭楊等三人曰爾等刁狡不認本縣就不要爾等供認飭抬三連枷到案將楊太保王小弟黃燦生等三人枷號三月發頭門示衆 
[妓女擇記]  
　　花烟間妓女花巧寳昨至一路巡局賊控鴇婦凌虐求請超豁當經德正巡官審訊花巧寳供年二十歲東臺縣人父母早亡自幼被人騙至上海賣　王姓花烟間爲妓女日夜被鴇兇毆受苦不堪巡官察得該妓滿身傷痕被虐屬實判送普育堂擇良婚配 
[尋獲妻女]  
　　倪元才昨將俞炳生及其妻倪顧氏扭至一路巡局倪供揚州人娶妻顧氏日前忽然帶同女兒小弟逃逸找尋無着前日到　始在陸周氏家尋　勸令回家有俞炳生出爲攔阻不許將妻領回因此扭案求究俞供倪顧氏因家中貧苦托小的帶至上海帮傭並非誘騙陸周氏供倪顧氏與伊女小弟由俞領來托氏與小弟爲媒今有胡姓看對欲買已付倪顧氏洋六元求鑒判倪顧氏與倪小弟交倪元才領回陸周氏俞炳生一倂斥退 
[交保拔還]  
　　黃狗郎將陸元郎扭至一路巡局黃供向開　匠店曾用陸元郎爲夥去年被陸竊去包金玳瑁鐲一付當洋二十元後經尋獲由陸之親戚出勸立獲分期拔還迨後匿不見面直至今日始行遇見扭案請追訊之陸供求寛限拔還判陸交保分兩期拔淸 
[賠洋了事]  
　　浦東鄕婦唐丁氏將新順興肉莊夥王財生扭至一路巡局氏供浦東人年七十七歲渡浦進城至該肉莊買肉與之論價黃出言不遜將氏之衣包奪住失去銀洋一元二角求究黃供現在天氣炎熱該氏硬欲將肉退還小的不允因將包袱留住其洋不知失落何處判黃賠洋一元二角了事 
[戲耍肇禍]  
　　婁夏氏同子婁二將丁四扭至一路巡局氏　氏子在浦東做工度日前日有同業丁四與之戲耍持刀戳傷兒子右膀求驗丁四供事出無心情願代出養傷費求宥巡官准之 
南　市 
[搭棚聚賭]  
　　前日傍晚滬軍營後面隙地又有外來客民勾結革勇在彼搭棚聚賭共聚百餘人之多嗣被南區長訪悉派總稽查張某帶領巡士前往　赶若輩始各散去 
[船夥串竊]  
　　北市洋貨公所董事郁某函致工程局稱有法馬路日新盛洋貨店於上月間在浦東駁運貨物失竊斜紋洋布三十疋値銀一百六十兩請爲查緝局中遂飭偵探查明係由船夥楊林生與同伴三人串竊原贓賣於集水街協源米行得洋一百元遂將該船夥解由湯裁判訊供屬實判留候補提同黨及收贓人來案究懲 
[又被拘押]  
　　某　夥前晚查獲圖竊之劉炳高解至工程局　究劉供前在城内巡　分局充當巡士犯事斥革後又因招搖被巡官送押改過局半年今已期滿在外觀劇　拘求宥判押候查明核辦 
閘　北 
[限期還淸]  
　　雜貨店主董汝綸陳天祿孫學道等前日至四路分局控自來水工頭林順興代工匠賒欠貨錢三十餘千文昨經黃正巡官集訊判林暫將生財作抵限期淸還 
[不應行兇]  
　　江北人褚榮金前日與潘正卿在途扭毆由崗巡拘人四路一區昨經黃正巡官訊知褚行兇屬實判責手心二百下一倂斥釋 
[控追地租]  
　　徐守貞至四路一區控告顧三欠地租洋三元四角屢　不還昨經黃正巡官訊明判顧收押勒限繳還 
英租界 
[祇圖撫恤]  
　　山東老婦鄒馬氏前日在南京路被某洋人所駕之汽車撞倒跌獘由捕將屍車送虹口斐倫路驗屍所報請上海縣田大令蒞所驗明係是氣閉身死昨由屍子鄒高將屍棺殮後即投廨禀明求斷撫恤據包探禀稱該洋人現已愿給撫恤寳讞員商之英副道事康君諭鄒隨同地保協探向該洋人領取撫恤 
[妓院罰洋]  
　　三馬路妓女起鳳樓因容留狎客沈恆昌等聚賭昨由包探將該院鴇婦楊梁氏傳廨訊實判罰洋十五元充公 
[拐匪就獲]  
　　住居租界内之張老二因串拐汪毛氏之女孩被控昨由上海縣移請公廨桂張拘案押候函請田大令將張之同黨干景雲吳老三送廨質明再核 
[騙子宜懲]  
　　嚴林生控王賢生私前迷藥滲入茶内以致飲後昏迷騙去方軍金戒等物昨日由探將王拘解公堂請爲究辦判押候飭提要証到案於下禮拜五再訊 
[蕩婦收押]  
　　張益三控姘婦張孫氏竊取鈔票金戒私逃一案昨經公堂訊張以氏實有不合判押女所六禮拜 
[展限交人]  
　　席沈氏控傭婦王祁氏竊取衣飾逃逸由廨將薦保張阿根押限交人在案昨日復訊張供求寛限判張再押限一禮拜交王祁氏判案訊核 
[先理帳目]  
　　張麟祥控葉阿貴吞没墊欵洋一千九百餘元前晚由廨提訊判葉交保着各邀公正人算明帳目再行訊核 
[吞没股本]  
　　福懋祥號主蔣石卿控亳州分號經理馬芸生吞没股銀前晚由廨提訊因馬患病判暫交妥保候備文移回江寗縣訊理又粤商長源號股東方漢臣等控經理鄧顯臣吞没股銀前晚由廨提訊因兩造供詞各執判送廣肇公所將帳算明侯復到再核 
[人洋並保]  
　　　錦章控趙卓士不理借洋一千五百元前晚由廨訊明判趙交人洋並保限十天理楚又陳馮氏控伶人趙春廷不還押櫃洋五百元前晚由廨提訊屬實判趙交人洋並保限十天淸理 
美租界 
[來歷不明]  
　　蕩婦小妹姐近與混名蠟燭小開者在梧州路租賃房屋專收來路不明之舊鐵昨經捕頭訪悉特飭中西探查明禀復聽候核辦 
[請緝逃妾]  
　　住居百老匯路三百十三號門牌之蔣德豐昨報捕房云伊妾祁氏於前晚捲取銀洋飾物而逃請爲查緝捕頭准之 
[疑及同居]  
　　瞽者傅金祥住蓬路二千一百五十六號前日因失去綢衣一件向同居名成康查詢致起衝突互相扭毆傅報捕房捕頭允爲查核 
[橫衝直撞]  
　　東洋車夫金阿元昨日拖車在途碰跌行人王阿福扭控捕房捕頭驗得王受傷甚微斥退不理 
[撞壞汽車]  
　　前日下午有廿號汽車駛經吳淞路閔行路轉角與四十七號電車互撞致損車輪盤當卽報告通房捕頭命赴電車公司索賠 
法租界 
[欺騙學徒]  
　　曹昌隆投廨控稱前日遣學徒持貨一包送往某店行經陸家宅橋突有謝海華者上前誑稱與該學徒相識邀往麵館吃麵該學徒不知其詐致墮其計迨學徒吃麵未畢曹卽乘隙將貨竊去報由捕房拘獲解請究辦訊之謝直認不諱惟求寛宥判枷號一月押一月 
[無可抵賴]  
　　俞少亭控徐鶴亭不還借款一案前日由保人湯桂林投廨禀稱徐鶴亭現有信寄申交伊妻子請傳徐妻追究聶司馬准即傳訊氏稱丈夫來信云祇欠洋五十元並無二百元之多司馬謂憑據鑿鑿母庸抵賴判限七天將氏夫交案候訊 
 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要　摺 
[署江北提督雷震春奏江北淸理財政試辦預算摺]  
　　奏爲江北淸理財政遵照部頒表册試辦宣統三年預算謹繕歲入歲出收支總數簡明淸單恭摺仰祈聖鑒事竊查江北淸理財政業將宣統元年四季報册陸續咨部奏明在案其宣統三年預算案自應遵照部頒格式將出入欵項分别表册如限造報以備稽覈兹據該局總辦淮揚海道奭良駐局會辦直隷候補道許貞幹詳稱江北原非行省而所管軍政民政河政等事已具行省之規模事無鉅細悉關財政則預算出入實爲目前之急務雖量入爲出舊法本有範圍而準以部頒式例通盤籌畫益見受成於繩墨之中仍不出乎範圍之外兹將全年收支各欵督飭科長科員逐一勾稽三年之預算悉以元年爲比較一出一入各有依據查得三年約收經常費銀一百五十萬餘兩約支經常臨時費銀一百九十六萬餘兩計不敷銀五萬銀兩准備金尙不在此數如無災賑之事軍旅之需則臨時一費或可從省便能出入相抵此預算歲出歲入之大槪情形也至於辦法雖每年出入僅有百餘萬兩而宏綱細目全體俱備况銀欵錢欵之不齊湘平庫平之不一彼增此减之不等各依性質頭緒尤繁非數語所能包括各於分册内按欵加註語註有未盡者更詳於釋例總不外乎部章以數貫欵以欵貫項以項貫目之成法而以簡馭繁胥歸宿於總册總表又慮總册總表可以見全部之盈虧不能見分部之虛實另備淸單將收支局糧餉局河庫豐濟倉凡江北經管出入財政之處分别收支總數何處有餘何處不足更易查考等情並呈各項册表詳請奏咨前來臣覆加查覈尙屬賅括惟念江北財政本地收欵居十成之一有奇鄰省協欵居十成之八有奇所有協欵仰給於人其權不操自已該局所能稽覈者無非就已往之事已入已出之數爲張木雖一項一目務求徴實亦僅經常一費勉可敷衍且萬一水旱不時軍旅有備皆出意料之外故不在預算之中當此財政支絀各省同一困難設使協欵不繼則隱患何堪設想惟有仰懇皇上俯念江淮重鎭經濟難恃飭下部臣從長計議寛籌的欵俾挹注有資則河政軍政庶可以實力整頓臣忝任提封力圖報稱自當督飭屬員得省且省不敢稍涉虛糜以仰副朝廷愼重度支之至意除將預算各册表咨部外所有江北試辦預算緣由理合繕摺開單恭呈御覽伏乞皇上聖鑒飭部覆覈施行謹奏宣統二年六月二十七日奉硃批度支部知道單併發欽此 
　　謹將江北淸理財政局試辦宣統三年預算收支出入各總數繕具簡明淸單恭呈御覽計開宣統三年分歲入項下一江北收支局約收庫平銀三十九萬九千四十一兩九分五釐一江北陸軍粮餉局約收庫平銀九十八萬五千八百九十一兩一江北河庫約收庫平銀十一萬七千三百八十八兩九錢六分三釐一江北淸江豐江豐濟倉約收庫平銀四千六百九十三兩三錢二分以上統共應約收庫平銀一百五十萬七千十四兩三錢七分八釐歲出項下一江北收支局約支庫平銀四十萬二千七十三兩一錢八分六釐一江北陸軍糧餉局約支庫平銀一百二萬六千九百六十六兩五錢四分四釐一江北河庫約支庫平銀十三萬四千一百三十五兩七錢二分六釐一江北豐濟倉約支庫平銀二千六百十九兩二錢一分九釐以上統共應約支庫平銀一百五十六萬五千七百九十四兩六錢七分五釐按前四項内出入冲除江北收支局計不敷庫平銀三千三十二兩九分一釐陸軍糧餉局計不敷庫平銀四萬一千七十五兩五錢四分四釐河庫計不敷庫平銀一萬六千七百四十六兩七錢六分三釐惟豐濟倉除支約應存庫平銀二千七十四兩一錢一釐理合聲明宣統二年六月二十七日奉硃批覽欽此 
小　說 
[言情小說玫瑰淚　　（三十三）]  
　　露第當未見華福尼喀之前。聞約翰告彼之語。大震不可狀。知老父實遭。橫死。中心大悲。面白而唇顫。至於不能自持。情愛之萌芽。天性之悲痛。乃固結一處。不可卒解。夜中不能貼席。則繞室而走。自念老父之仇。不共戴。天。必設策報仇乃可。顧欲報仇者。一弱女子何能爲力。勢不得不與華福。尼喀計議。而露第負氣不下。不願再見其人。然聽頃間約翰之言。華福至。今未。娶又似尙有故婦之思。不期心爲之動。自夜。中至於天曉。露第之思。想。乃自相。搏擊。爲老父報仇乎。抑不爲老父報仇乎。欲爲老父報仇。則必。盡去前此之。芥蒂。屈身。以見華福尼喀。苟負。氣而不見。華福尼喀者。則老。父之仇。亦不可得報此二念大搏於露第之胸。中不能决其勝負。已而驕。氣勝矣。露第决念。謂我即屈身以見華福。而父仇之得報與否。仍在能不。能之間。卽使我不見華福。而彼二人旣欲爲吾父報仇。必有報仇之措置。或者指顧之頃。罪人卽得。亦復正未可知。吾今苟下氣以見華福者。乃不。啻蒙終身之耻辱。蒙終身之耻辱。以求報父仇。而父仇仍不可决則此。一生之耻。永永無復湔洗之一。日矣。吾不如今且勿聲。靜候此二人之。舉動。苟終不能得父之仇。吾再計復仇之策。亦未爲晚。露第之意旣决。則立意不與華福覿面。而主人之子勿電德。必欲偕露第同步草塲之上。乃爲華福尼喀所見。此露第者。遂復爲華福尼喀擒人情綱之中。輾轉而不能自。脫。然露第之羅入於情網。爲狀樂也。彼厭情絕愛之人。正以事之無可如。何。激而成爲厭棄世界之一。派苟有一線之修途。可以入諸情。域吾知其。心之愉快。亦正與露第等耳。 
　　距此事之二月。倫敦之大偵探家倫斐迭斯。偕華福及赤利伯爾同坐於 
 
 

Page 27

 
 
東印度一大厦中華福忽曰密司脫迭斯今證據已滿足否倫斐迭斯微笑立頷其首赤利伯爾曰前此君在倫敦時窮兩星期之力以偵此罪人之證據然君舉動至詭秘一切事乃不令吾輩與聞幷不欲吾輩多所詰問今已至印度君在倫敦時所偵何事能令吾輩知之否 
國外新聞 
[英國棉織業之疲滯]  
　　初七日倫敦電云據英國孟哲斯脫棉織公會報告本年貿易因生料漲價收成欠佳故頗疲滯 
[南斐擬練國民軍]  
　　初七日倫敦電云據泊萊托利亞電稱南斐内閣防務大臣史末慈君近在某處演說主張照瑞士國制訓練民兵按瑞士國民軍制度先於學校之中豫習操法其軍隊均以壯年國民組織自二十歲起自三十二歲止先學操法以六十日至九十日爲期其後每年會操一次自十一日至十四日不等三十三歲至四十歲者則每年會操十一日四十一歲至四十八歲者免其操練 
[土國内閣總理大臣赴奥]  
　　初七日倫敦電云君士坦丁路透訪事電稱土爾其内閣總理大臣已赴曼利安培特勾留須兩月之久擬在該處會見奥國外務部大臣大約尙須與德國新任外務部大臣相會 
[各國注意巴爾幹和平]  
　　初七日倫敦電云君士坦丁電爯據官塲消息各國近照會布爾茄利亞政府謂馬基頓所有暴舉現已使之休止凡有破壞巴爾幹和平之舉動各國决意合力阻之如有倔强不服者則將懾以威力云 
[日本大雨續聞]  
　　初七日東京電云此間連日大雨至今晨始止各處鐵路均爲水阻故東京與他處仍難交通損失財産人口者已有多處而以東京與名古屋之間爲最甚 
[英報論德太子遊東事]  
　　初六日柏靈電云英國報章謂德太子遊歷遠東實爲德國干涉華事之豫謀柏靈報已切實駁之（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
