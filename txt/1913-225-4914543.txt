# 1913 - 225 - 4914543

 

Page 1

 
 
   
 
 

Page 2

 
 
時評 
[非割據（無名）]  
　　國民黨以袁總統違法必欲去之袁總統以國民黨領袖作亂必欲平之也國民黨欲去總統當去之以法律法律不能去於是武力袁總統欲平國民黨領袖當平之以法律法律不能平於是亦用武力兩方面所據理由當否且勿論固各有一理由在也故國民黨領袖旣以去袁爲目的討袁是也討袁而力不敵敗可也敗而死可也何則目的雖未達而天下尚知其心之清白無他也袁總統旣以平亂爲目的亂未平職未盡也平亂而力不勝退位可也以死殉其職可也何則目的雖未達而天下亦知其心之清白無他也若國民黨領袖旣舉討袁之軍不能勝而逃逸已無以對我無辜而死之良民矣若再棄討袁主義而變割據主義是乃有利我土地人民之心異邦之人或具此意非我同國所應有而與國民黨領袖起事號召之聲大相逕庭也若袁總統不能平亂而聽人割據尚儼然而爲北京之總統是與其以統一之中國還諸國民之宣言大相逕庭故割據之局斷非今統中國所應有 
[命令]  
　　七月三十統臨時大總統命令任命張文生爲徐州鎭守使此令 
[專電]  
　　北京電袁總統即統通令云政黨行動首重法律近來贛粤滬寕兇徒搆亂逆首黄興陳其美李烈鈞陳炯明柏文蔚皆國民黨幹事從逆者亦多國民黨黨員究竟該黨是否通謀抑僅黄李等私人行動態度不明人言藉藉現值戒嚴時期著警備地域司令官傳訊該黨幹事人員如果不預逆謀限三統内自行宣布併將隸籍該黨叛徒一律除名政府自當照常保護若其聲言助亂或藉詞搪塞是以政黨名義爲内亂機關法律具在决不能爲該黨假借也云云 
　　北京電𡩋人紛電來京請程回寗但程雖未開缺而内外已薄其無能袁尚有意仍舊而左右力阻以爲釀亂之道恐終成罷論 
　　北京電據此間揣測謂岑去粤黄離𡩋彼等將舍長江而謀亂邊省但滇桂等四督聯盟甚固當局之意似以東南戰局巳無問題惟所餘湘閩尚須料理自軍興迄今巳耗四百萬本月大借欵利息尚無著官俸减成定下月實行 
[特約路透電]  
　　北京電熊希齡已任爲國務總理 
　　北京電袁世凱復下命令引述歐陽武及李純關於第一次戰事之電文並以他方面之消息証明歐陽武實開戰釁故着歐陽武褫奪軍職並命叚芝貴拘拿嚴懲劉世鈞亦照此辦法 
　　北京電袁總統今日下令略謂政黨應以尊重法律爲主黄興陳其美柏文蔚皆國民黨之要員而皆作亂之要犯國民黨是否與亂事有關黄等是否出自己意仍未明瞭惟國民怨聲載道今限國民黨於三日内宣布實情取消列名本黨暴徒之黨籍則政府始可保護該黨如有虚報隱匿等情則將視該黨爲作亂之根原按律從事决不徇情云 
　　北京電黎元洪給予一等文虎章段芝貴李純王占元均給二等嘉禾章湯薌銘加海軍上將銜 
　　香港電龍濟光巳率軍佔領肇慶及砲船一艘現向廣州進發陳炯明已派軍前往迎敵旦夕將有大戰 
　　北京電吳子亭（譯音）宣布秘密事件後衆乃益信宋教仁實由陳其美因黨爭而死之 
　　南京電星期四夜有運兵火車一輛駛至臨淮關之南某處與前車相撞死者二十五人重傷者三十人輕傷者四十人現已有傷兵十四人運抵鼓樓紅十字會醫院 
　　北京電中國政界聞粤軍行將出發消息頗爲欣喜惟官軍擊退粤軍後如須進攻廣東則恐難免焚掠殃害無辜之良民現料粤軍必不急欲離省 
　　哈爾濱電蒙兵確在巴漠拉（譯音）擊退華軍並復佔據巴薩爾茄 
　　北京電據中央駐紥北軍之處發來官電軍隊極爲奮勇頗守紀律而皆急欲進攻勸阻殊難蓋須會同各軍協力下敵不得不鄭重緩進也 
　　北京電奥國財政家之代表裴浦君巳於星期三日簽定借欵合同訂明撥餘欵之半向斯柯達公司購辦最新式之大砲故政府之大砲軍火復有極佳之來源 
　　東京電李盛鐸已由神户啓程遄回北京 
　　哈爾濱電哈巴洛佛斯基覽展會巳於七月二十七日正式開會各大員均往觀禮 
[公電]  
　　濟南電大總統國務院副總統都督民政長各將軍都統護軍使鎭守使鎭撫使各軍師旅長各報館鑒頃接江北劉護軍使電稱據鎭江報告交涉司據領事交閱南京馬錦春茅迺封通電内云昨日黄興章梓已離寗經會議宣布程都督命令取消獨立維持秩序等語查南京空虚黄章宵遁此間早有所聞渠魁旣逃則臨淮匪軍巳無後援勢將潰散乞速發重兵將該處匪軍一律殱除直下金陵以安大局等語南京旣復元惡已逃兵事大功尅期可竟知關厪念各電馳聞周自齊靳雲鵬卅 
　　交通部公電九江電昨晚馬當炮台巳爲我軍所佔下游電線巳派人往修津浦電固鎭以北橋梁昨巳修竣鎭江電辦貨運貨臨淮豐埠巳通雲南電愼蜀湘桂均安線亦通關外電奉省一帶及沿路各站銅營兩處均安漢口電長沙電線已通武漢平安廣州電現平安三十一 
　　李爕和致武昌黎副總統等電民國成立今已年餘民困未蘇外患復熾正宜同心戮力急謀建設庶克恢復秩序鞏我國基乃搆亂諸人因恃功而生觖望積猜疑而成戈矛遂不惜啓釁端於蕭墻以國家爲孤注危機一發險象環生不早收拾勢將燎原言念前途可爲痛哭此次贛甯之舉自命其軍曰討袁軍自設機關自署名號稱爲獨立夫臨時大總統袁公固人民代表所公舉者也何來討袁之聲中華民國者我人民全體之國家非復一姓之國家不能脱離民國何來獨立之目卽謂總統專制政府違法則正式大總統之選舉正式政府之組織即在目前國會自有解决之方潢池胡來盜弄之舉况乎一般觀念不以總統爲專制而怨彼等之專横不以政府爲違法而嫉彼等之不法是非所在豈可矯誣在彼等素所藉口自以爲伸張民權而按其行爲實無不違反民意縱暴民以魚肉愚民萃多數無業之民以　削爲農爲工爲商之民良懦何辜横遭塗炭數月以來商民通電累千盈萬怨讟所積道路以目人心向背亦可概見矧彼倚某國爲奥援與宗社黨相勾引遠忘甲申之奇恥近忘甲午之大辱先貞後黷棄親卽讎問從前排革之舉動何爲問古人安攘之大義安在代爲籌算成亦不過作一李容九敗則並不能抵一吳三桂縱彼不惜如國家何如人民何環顧中原哀鴻集澤列强耽視方肆鯨吞哀我邦人胡丁兹厄伏乞明公嚴明軍紀保衞地方撲滅亂軍毋使滋蔓更祈剴切曉諭軍民勿被誘惑民國前途實式賴之臨電悚惶伏祈垂鑒李爕和叩敬 
要聞一 
[上海兵禍記（十）]  
　　字林報云南軍前在龍華佔居之各處兹經發見極堪玩味之事物内有公文數件及上海行軍費用清單該簿籍收藏似極謹愼其中載有某某著名人物之名字及日人數員之名字又在戰地之内覔得地圖數幅據謂確出日本繪圖者之手筆自滬城至徐家匯一帶測最極爲精細如河道溝渠小橋等均一一載明據軍學家觀之洵爲上品云 
　　浦東一方面之北軍與南軍彼此均未出現於吳淞能見之地北方開來之巡洋艦現仍泊吳淞口外夜間探海電燈光燭霄漢大約係海圻巡洋艦所發自日落後至天明時吳淞砲臺之兵士極爲忙碌日間則多安睡黑夜之時凡有輪船入口砲臺均開空炮如見其形狀無可疑之處則卽放行獅子林砲臺除仍掛南軍旗號外餘無消息足見目下之關鍵全在吳淞砲臺該處今駐有大批軍隊由居正指揮南軍於江内埋置水雷一節經吳淞海關辦事員前往調查迄今尚　無所獲 
　　大陸報云據確實消息黄興及陳其美巳赴日本孫逸仙今夜亦將啓程赴美或須展緩一二日亦未可知南軍之全局今巳四分五裂吳淞砲臺雖未降服然亦旦夕間之事耳南京軍隊均巳反正其由鐵路回城時均携官軍旗號各處南軍之旗號均巳消滅 
　　星期三夜中國某巡洋艦在製造局之外望見小輪一隻高懸紅十字旗號其行動殊爲可疑因卽開槍阻之而該輪仍進行如前故復以極有準力之槍使其不能進行繼乃派兵乘小艇登輪查閱卽見有日人數名由輪躍出泅水而逃旋查見輪中滿載子彈炸藥悉經取去而將小輪擱於岸邊輪中之人因豫先逃逸故無所獲 
　　文匯報云前二十四小時本埠大局無所變動製造局一方面昨夜稍有鎗聲大約乃駐紮南市之南軍隨意開鎗所致製造局守軍毫不注意惟由哨兵開鎗報之昨夜南市一方面之南軍已不滿千人蓋由逐日分隊開往浦東之故今日忽聞龍華開抵軍隊二千人惟係何方面之旗號尚未明悉（係是浙江派來之兵）七寳泗涇之兵若干是否忠於南方殊爲可疑今晨據靜安寺消息有南兵二百人分乘小船携機關鎗數架由蘇州一方面開來浦東一方面之南軍日來必已大增吳淞砲臺對面某點起至逼近製造局之某點一帶皆有該軍蹤跡彼等並未阻塞沿海出入之道以免與北軍衝突惟彼等於浦西一方面之行動若必欲固守不退則似無謀略北軍大隊在吳淞口外登岸後輸運雖極周折然今日均可抵局昨傳所抵之兵六百名今巳出現該局矣 
　　昨夜租界盛傳中國各軍艦將轟擊吳淞炮台今悉此說仍不確實據傳海軍李司令巳照會税務司謂將轟擊炮臺詎意入夜毫無動靜陳其美仍在吳淞或料官軍巳與該砲臺進行談判令其退讓此事愈延時日則愈利北軍若果久延則可不戰而下聞砲臺軍官竭力反對退讓現巳設法招募新兵兵士則意見分歧决不致齊心死守 
　　南軍領袖之行動傳說紛紜莫衷一是現信陳其美駐守吳淞炮臺黄興則行蹤詭密孫逸仙仍逗遛外國租界 
　　廣東路之中國鐵路總公司巳於今日閉門孫逸仙明日將來乘德國郵船前往香港 
　　今晨上海接有消息蘇州及崑山一帶有兵二三百兵由蘇州河來滬汝前星期六日租界貧出示聲明派兵駐紥蘇州河以阻華兵過境故今日上午十一點三十分鐘時有英國水兵一隊開往麥根路橋守候直至下午未見南軍蹤跡 
　　今日閘北貼有南軍告示招募有軍事學識之人員 
　　吳淞砲臺日來沿塘堆築高壘並由吳淞北印家宅起開掘深壕以防南來北軍戰線自吳淞展至羅店廣約三十里昨有兵士數人至羅店鎭向當地紳董勒索白米三船運至砲臺 
　　砲臺軍需聞尚充足惟現欵頗少兵士每人僅日給銅圓八枚偶有怨言者卽遭鎗斃故兵士似皆無鬥志 
　　寳山吳淞居民十室九空流離慘狀目不忍覩寳山獄囚數十人均巳逃出而閭閻受害乃更甚矣 
[江西兵禍記]  
　　文滙報載二十九日九江訪函云聞南軍現固守鄱陽湖之都南（譯首）北軍現正轟擊該地 
　　三十日九江訪函云湖口砲台江邊砲台九江前面及沙河鐵路均由北軍佔領現向南昌進發兵力日增據漢口英文楚報七月二十六日九江特别訪函紀晨間官軍克復湖口砲台情形云此次職事極爲劇烈官軍於鎗林彈雨之中徒跋稻田之中極形艱苦自星期五日上午二時開戰至星期六日晨間始止各炮船皆協助官軍轟擊炮台官軍前隊衝鋒馳過平原之際雖爲砲台之炮火所掃然後隊仍繼之而上加以官軍炮火得力遂得獲勝贛軍因爲官軍截斷交通首尾不能相應故死傷頗衆南軍多退至南橋尚有一部分退至蓮花塘大路官軍於二十六日復與敵軍在以上兩處交綏 
[國務院關於贛事之通電]  
　　國務院通電一武昌黎副總統各省都督民政長各將軍都統各護軍鎭守使各軍長師長各省議會據江西賀民政長電陳各情閱之殊爲駭詫查湖口要塞司令官陳廷訓於七月二日電稱九江爲長江要衝匪黨往來如織近聞挾持鉅金運動六台尅期起事台官中已有爲其所動者懇電副總統就近遣派軍隊及兵輪來潯鎭攝等語副總統以兼督責任就近飭第六師師長李純派兵赴潯大總統并頒給訓條令其於沿江岸及近炮臺地點擇要屯駐以防匪徒攻奪六台擾亂潯埠治安此爲軍隊保護地方之天職凡地方有警當然由中央設法護持李軍於六日抵潯副總統復勉徇江西護軍使歐陽武之請調李回鄂蓋以爲陳廷訓前電未必遽見諸事實乃李純正料理旋師忽於十日據陳廷訓電稱湖口台官報告李烈鈞帶同外人四名於八日晚乘小輪到湖口會同九十兩團調去輜重工程兩營勒令各台交出歸其佔據並以十營扼駐湖口分兵進逼金雞砲台其駐德安之混成旅業向沙鎭北進請添兵來潯以救危急等語此時李純之軍勢難遽退爲匪所乘副總統有電飭其暫留鎭懾劉世鈞並電請速飭李軍前進無事兼領潯陽以分兵力中央猶持愼重以爲李烈鈞旣卸贛督何至潛據湖口迭經電詰歐陽武及接復電稱李烈鈞到湖口確係實事九十兩團雖爲所用非武之命不能調動者似較兩團爲强現調集南昌附近軍隊竭力維持忝荷知遇以死圖報等語始知李烈鈞實圖回潯作亂猶冀歐陽武不與同情或可牽制乃於十二日湖口竟宣告獨立遣其亂 
 
 
 

Page 3

 
 
黨林虎首先率兵進攻李軍連日鏖戰不退李軍兵祇兩團告急之電絡繹不絕不得不遣兵赴援幸李軍竭力維持林虎力盡潰退始保無事李軍此次赴潯之大致情形也查李軍以六日甫行至潯甫經信宿李烈鈞卽八日由滬馳據湖口十二日卽宣布獨立猛攻李軍謂非早蓄隂謀誰其信之且歐陽武文日通電猶謂開調兩團往攻湖口乃賀國昌則謂李烈鈞係由咨請回贛忽拒忽迎又誰其信之中央前於十三日電致歐陽武有云李烈鈞尚有才略屢召不來乃受人慫恿回湖作亂縱使成功將來何以酬謝殊堪痛哭進取九江軍隊以足鎭防亂黨爲限但使地方果能平靖該護軍使力足鎭懾决不作勞師擾民之舉等語似此政府曲意俯從但以息事甯人爲宗旨並無大舉入贛之心已可概見乃任意誣衊謂將蹂躪全贛又其誰信之政府愛護贛民可質天日但中央决無聽任匪徒擾擾茶毒生靈反以爲能愛贛民之理現在戰報日至雖幸匪勢就哀然南望傷心未嘗不愁然垂涕現聞南昌亂黨已有獨立之說軍隊此時萬難遽撤至於李烈鈞率其徒黨背叛民國如肯束手來歸自赴法庭請罪卽當酌予赦免或軍隊幡然悔禍服從中央命令取消獨立當令其各復故職如此則地方敉平卽中央軍隊不難立將撤退繼之必須地方自銷其亂萌政府始有解決之法如怙惡不悛或致擾亂全國秩序亡國瓜分之禍誰其尸之剖臆陳詞惟冀我父老子弟及凡有故國之責者敬聽勿忽民國幸甚國務院洽 
　　國務院通電二各省都督民政長各軍師長及邊防將軍都統鑒江西亂事該亂黨通電各省妄以北軍開釁熒惑聽聞兹特撮要布告本月黎副總統電據九江陳廷訓電稱匪　挾巨金前來煽惑上下台官尅期舉事台官中爲所動者懇　　酌派軍隊赴潯鎭懾當經黎副總統酌調李軍赴援奉大總統令專以防亂安民爲宗旨勿得輕啓戰端驚擾百姓嗣黎副總統又徇歐陽武之請電令撤兵回防詎李純到潯後眞日呈黎副總統電據湖口炮臺各官報告始知李烈鈞已於初八日帶同外國人乘輪到湖口約會九十兩團長調出輜工兩營勒令各台官交出佔領復分兵進逼金鷄炮臺德安之混成旅又向沙鎭北進湖口巳宣布獨立同日九江劉師長呈黎副總統電湖口風聲益緊歐陽武調回機關槍及世均開來護衞軍各軍隊均被截留各等語約計李純未到以前李烈鈞先已煽惑布置逾日即佔據湖口謀叛獨立李師長雖曾奉令撤回而軍情大變勢不能不告急請援文電絡繹又勢不能不遣援接應贛省同爲民國領土中央派兵防亂豈有不合之理又李純文日呈黎副總統電沙鎭南之林軍突於上午八鐘開鎗向我軍進攻等語是叛軍首先轟擊尤　非戰自李開先後接黎副總統電及西人探報李軍接仗擊斃叛軍二百餘名我兵傷二十餘名死數名叛軍已向瑞昌潰退本日黎副總統轉據劉世均删電寒日戰鬥我軍又經獲勝現在沙鎭南岸已無叛軍蹤跡湖口自可尅日收回以上情形統望明白宣布以免傳聞失實再歐陽武來電縱持省垣語頗懇切其通告各省宣布獨立之電眞僞尚未可知容待聞國務院篠 
[議員中亦有主持薄俸主義者]  
　　衆議員彭建標等對於議决院法第九十一條提出意見書云民國議會爲國家最高機關乃統治權活動之源泉議員俸給宜從優厚方能保全議員品格羅致良好人才藉收代議制度圓滿之效果嵇寰球各國議會議員有採無給主義者有採有給主義者採無給主義者大都原因於歷史習慣純從理論一方面着想以爲議員非官吏此議員乃人民代表行使權利斷不宜以金錢自汚官吏是國家公僕專脈義務理當以俸給爲報酬而採有給主義者專在事實一方面研究不令議員受高尚之虚名國民蒙欺凌之實禍於此主義中仍有歳給與日給之别厚給與薄俸之分院法第九十一條巳單採歳給一種前者姑不具謂惟專就後者而言其利弊議會議員爲代表民意監督政府倘受種種之違動實於選舉議員之本旨大相違反夫禮義生於富足古有明訓普通人之理耒有家計不足自養無餘而能保守其廉恥者共和政治國會居最高機關議員握莫大之權圖謀不正當之金錢尤屬易易俸給太薄則議員之中希望非分之金錢者自更僕難數民國議會腐敗惡劣之現象必不堪言狀間有學德高尚義利嚴辨之人亦必甘棄議員樂就官吏議會乏才可無俟蒼龜而決我國十年以前殿易陷於此弊故欲保全議員品格貫澈選舉精神羅致高尚人才圖謀眞正之國利民福苟非優厚議員俸給實無異欲南轅而北其轍也雖然厚給固利厚給亦未嘗無弊盖議員俸給過厚有奬勵職業政治之傾向將來選舉競爭未免愈趨愈烈此爲事實上所必至亦爲各國學者所同認第天下無全利全害之事凡兩利相權當取其重兩害相權當取其輕法美兩共和國於利害輕重之間權衡至當故對於議員俸給不採薄給主義而採厚給主義雖採厚給主義若與行政司法兩機關比較則立法機關一部分經費仍占國家機關中之最少數吾人體會斯意於七月九日議决議員每人歳費六千元雖等量於法究遠遜於美並非寰球所無而中國議員獨開其例也外間不察止問所定俸給之多寡絕不研究多寡之利弊止知因時制宜之道絕不知東西各國變更成法之難以爲不度時不量力作法自肥貪得無厭衆口一詞異吻同聲等學淺才庸德薄能鮮蒙父老伯叔兄弟過愛舉充國民代表慚愧良多忖思議員至長期問不過數年並非長期議員世襲議員吾人立法爲國家計斷非爲個人計爲長久計斷非爲一時計且以普通多人之心理爲依據斷不能以特别少數人心理爲依據雖然以目前論國家財政極困生活程度尚低尚非减領歳費一部不特冒此嫌疑無以自解究未免反乎民意背乎良心有謂院法第九十一條明定議員均得辭歳費全部或一部其辭與否似當聽諸各人之自由不知吾人處於最高立法機關除自己立法制限外毫不受他人之制限據鄙人意見第一屆國會議員各應减領歳費十分之二或十分之一參議員六年爲餘衆議員三年或六年均無不合理應共同議决共同實行藉免飾非文奸之誚稍蘇帑竭庫空之困查院法第九十二條規定前條所列各欵經費支給辦法别以支給俸章程定之俟定訂支給章程時卽應加入此條是否當有仍候公决彭建標提出 
[川邊藏番餘氛猶熾]  
　　桑昻委員報告鑪鎭撫府烟袋塘自今春克復之後屢形反抗迄今各處人民尚多四山逃匿歸業者寥寥無幾雖經委員遍發告諭申明殱渠宥脅令其繳械投誠上粮支差卽與良民一律看待而先後來投者約計不過數百户予以免罪保護示諭并給賞需限期上粮嗣復派令夷目分路持諭往招意在以蠻召蠻不致疑避乃遲之又久終不能全體來歸究其原因蓋一則恐漢官究其從匪之罪一則藏番逆蠻餘燼隨時隂煽謂不日當有某國兵隊多數到來剿洗漢人職是之故遂不免首鼠兩端云 
　　煙袋塘叛番以從藏逆之故致不敢全體歸業前雖派遣夷目分頭勸諭俾其早日來歸終以疑懼之故仍歸無效曾經察雅知事夏瑚特派司事率領通譯分往各處切實招徠該知事復擬輕騎减從親往撫綏務期逃匿之民咸歸復業 
　　察雅與煙袋塘向係區分爲二以全境論煙袋塘居十之六察雅居十之四而巳煙袋塘屢經叛亂所有投誠支差者祇此察雅少數之人民數月以來支應烏拉供給柴草實已疲於奔命其困苦之形不堪言狀經察雅縣知事夏瑚廉得其情爲之呈請政府擬將該處番民去年應上之糧豁免嗣又因行政無欵開支軍隊無粮支放不得已乃飭令將去年應納之糧折半上納俟本年收獲再行上納一半寓免於征平均之仍是豁免一年不過藉變通亦未始非紓民力而濟公用之一法也 
[雜評一（無名）]  
　　江蘇之奇觀一南京已取消獨立服從中央而臨淮關一帶尚有江蘇之軍隊與中央軍隊作戰上海之四周已取消獨立服從中央而吳淞一地尚發號施令以禁中央兵艦之駛入江蘇果何方之江蘇歟 
　　江蘇之奇觀二江蘇前數日之間一都督而化身爲二南京之程都督通電討袁上海之程都督通電告罪數日之後江蘇又有二都督南京已有代理之章都督而上海又有移駐之程都督至今日則江蘇幾無一都督程都督欲去未去章都督欲逃竟逃江蘇之都督果安在歟 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[武漢軍事近報（七月二十七日發）]  
　　破壞黨以湖北不擾亂贛皖蘇終不能成事卽湖南亦不能獨立故派其黨來鄂煽惑軍警土匪者絡繹昨聞有海湖會首領向海潛（哥老會老頭目）者去歳在鄂謀亂未成緝拿漏網兹與王憲章在滬組織游擊隊特來漢私招舊部潛住於後花樓萬利棧匪黨往來於其室者不絕被偵探所知遂將向王拿獲解都督府訊辦日内必處死刑又漢口大旅館中寓有楊雲龍陳楚珍萬明嚮三人亦屬江西派來在漢陽勾結鄂軍入彀者不少因北軍屢電告捷未敢輕動昨日聞湖口克復遂有人出首報告拘獲解省訊辦又有江西軍事偵探李長俊匿於省垣某棧昨往捕時只獲其同伴贛妓魯月娥一名抄得禁物甚夥又仙桃鎭防軍亦拿解煽惑兵士之亂黨王萬青朱華斌二名係季雨霖派來巳訊明正法 
　　此次事變傳言盛宣懷亦與其謀至謂盛氏借助軍餉人多不以爲實兹聞漢口招商局經理施紫卿日前曾接盛氏密電云北軍如需輪運兵可不與之幸施君顧全大局不以爲然所有泊漢大小輪均借供差遣 
　　沙洋兵變各情已紀前報查該軍向隷季雨霖部下編爲三十二團一營駐紥安陸縣兩營駐紥沙洋鎭月前討賊團擾亂該團巳樹旗響應嗣聞武漢事敗又下叛旗黎副總統知之故派參議彭兆松携欵往沙令其解散彭先至安陸將一營解散迨抵沙適值湖口變作該軍隊竟揭竿而起將彭與同往副官曹某一併殺害剖其心肝慘酷巳極並將近沙一帶電線毁壞該團長劉鐵（衆議院議員劉英之兄）自稱司令招聚會匪裁兵二千餘人意欲直趨武漢又有云劉係佯允爲司令旋即逃遁者劉逃後叛軍舉連長張佐青爲司令四出勒捐搶掠燒殺無所不爲該叛軍因季雨霖預運軍械接濟故機關槍快砲齊全一日夜卽竄至沔陽縣張集港多寳灣天門縣岳口等處因沔陽仙桃鎭有王志祥團長帶兵攔截叛軍遂於該地各處架設砲臺攻守所有沙洋鹽局釐局張家灣等地釐局皆被搶掠初經第七旅十四團往擊大敗黎公已調北軍步砲騎各隊馳往痛剿日内未聞警信諒巳漸就平靖矣聞沙洋鹽局職員盡共和黨人致被一齊殺斃釐局協理楊某亦被打折一臂置於糞窖 
　　武漢破壞黨因不得逞連日四處放火意欲擾亂秩序便其私圖二十五夜都督府側崔家院及西川湖街漢口百子菴三處有人放火因軍警商民保安社巡查嚴密立卽撲息延燒未成并於西川湖百子庵二處各獲放火者一人有一名訊明槍斃又有云放火者之機關設於省垣軒轅殿内彼黨均在内會議當往查抄獲炸彈及引火物甚多巳獲匪首周濟等與道士等七名解訊 
　　漢口商界因金融恐慌特由總商會電致北京總統工商部財政部請撥現欵一百萬以資維持電文如下贛亂事起漢上恐慌滬上用兵滙兌並止漢市向通用湖北官錢局紙幣刻下金融停滯無從兌現市面摧敗即在旦夕漢爲全國中心商務樞紐漢市惶擾關係大局近日軍務雖獲勝捷人心尤須維持如果市面不支民情瓦解大局何堪設想迫叩飛飭撥下現金一百萬兩交漢中國銀行准商民將湖北紙票等項暫行抵押現欵藉資周轉以維漢市而保大局 
[杭垣戒嚴後之佈置]  
　　防衞都督府自贛亂發生以後浙軍防務布置綦嚴除派兵戌邊外省城重要機關遍築木栅其餘街市亦徇商民之請擇要添建以安人心近聞滬軍連戰連敗勢已窮蹙又聞李烈鈞敗竄贛州彼處尚有舊部一師慮其窺浙連日都督府迭據各路密探員報告謂南軍黄陳諸人攻製造局不得勢已瓦解又聞北兵雲集南京無援决擬棄去兼程入粤徐圖再舉實則分派死黨潛赴浙江爲最後竊據之希望等語卽經朱都督召集軍事會議僉以省城兵力足以自衞防務亦須加嚴除城廂上下各區域由衞戍司令部會同警廳担負保護外凡都督府步哨線以内均由本府自行籌備連日在府後添設望樓分架機關槍另在轅門測量台懸掛警鐘無論何種警報及軍隊行動或出發應敵均以鐘聲旂燈爲進退本日復將四圍木栅編列號數每號加築護板安置電鈴如某號栅門有警立按電鈴知照鐘樓及參謀處鳴鐘告警指揮兵隊其衝要路口在栅門内者於每晚十句鐘後用灌砂麻袋堆築土墻天明卽行拆去現擬於八月一號晚先行演習俾免臨敵貽誤 
　　清查各會館警察廳准杭知事函稱省會戒嚴後各省各縣旅居本城類有同鄉會館或事務所之設現在謡言四起難保無人假各會館或事務所爲秘密集合塲所本知事擬特派臨時調查員帶警前往詳查以清奸究應請迅飭該管警署於調查員呈騐證書後卽派警察分往各處恊同調查另飭崗警隨同注意毋稍疏漏以免再貽後患云云聞昨巳派定臨時調查鄒建侯夏善章二員并證書式樣調查規則八條（一）本届調查係清查會館保衞治安起見寗審愼而周詳毋倉卒而苟簡（一）凡調查該會館及事務所時必須向管理員說明調查宗旨周視内容各部（一）往調查時先由縣署酌帶警察數名並向該管警署請求派警前往恊查（一）凡該會館及事務所如有將餘一部分或數部分出租時須調查其租户姓名籍貫職業承租年月日並中保人姓名（一）凡該會館或事務所發見有形跡可疑之人須詳細根究（一）凡發見有危險品物應將該品物交警察悉數送交警察廳（一）布告卽實貼該會館或事務所門首（一）逐日將調查表式報告本署 
　　勒禁社會黨社會黨迭奉部令查禁近值戒嚴時期防聞本城社會黨員唐端甫組織之演講團頗有不正當舉動經民政長密飭警廳查復尚無散布謡言阻撓地方情事並將章程粘呈去後兹聞都督府查得該會章所載破除世襲遺産制度及建設社會銀行籌劃遺産歸公之方策等語確係實行共産主義仍屬部文禁止之列又尊重個人破除家庭制度不分國界種界均可入黨核與純粹社會黨所採黨綱消滅等級破除界限二項正復相同應將該黨各支分部一律勒令解散業巳令行警察廳通諭所屬各署區查照遵辦 
[達賴喇嘛野心又熾]  
　　關外傳來藏中消息逹賴自將漢兵逐出境後異常猖獗屢思大舉入寇近於前月初間在前藏札什城後添建造兵廠一所周圍約四五六里許内分東西兩廠東廠匠師聘自印度英人居其大半間亦有印人雜於其間西廠純用廓爾喀人組織東廠中匠徒約三千二百餘人每日可造新式五子鎗十二桿九子槍四桿子彈三千餘顆西廠中匠徒亦約八九百人所造係前膛猪𥕢砲居多數刻又派番人二千餘騾馬五六萬赴亞東關搬運機器以便尅日趕造開花彈云 
　　達賴派遣番官七十六名英工程師四名赴碩般多洛隆宗邊壩等地繪圖并令該處番民各調烏拉數千頭聽侯支配聞於該三處緊要地方至少須各建台三四座每台擬設阿母頭莊大砲一二尊以防備川軍不日將動工矣 
[國務院咨覆巴拿馬賽會之質問者]  
　　國務院咨覆衆議院聲明巴拿馬賽會理由文云案奉大總統發下貴院咨送黄議員攻素等提出關於工商部辦理巴拿馬賽會質問書一件當交工商部查覆據稱美國與中國素敦睦誼此次承認最先巴拿馬賽會之事接准美政府通告巳逾一年萬國踴躍來同吾國不能獨拒此國家外交上不能不赴賽之理由一也吾國革命之後工商衰敝金融停滯達於極點藉此次遠洋賽會徵集出品可以引起人民企業之興味海外貿易之雄心此本部行政上不能不赴賽之理由二也上年十月本部曾派陳錦濤赴美擇地爲中華民國新國旗渡太平洋之始當時美國尚未正式承認中華民國卽爲鳴炮示禮現在地址業經擇定限於十月一日開工届時不往卽行取消現届七月籌備方始倘有遲誤如辱國何此事實不能緩辦者三也前清歷次辦理賽會皆視爲外交上一種敷衍政策並不注重於發達商業故多委託於海關隨意購取數物雜置其中久爲世界所輕笑民國新建逢此盛典再蹈前轍似非所宜此時勢上不能苟簡者四也四者之外更就黄議員質問之點逐一答覆如左（一）賽會監督兼籌備局長係臨時差委事畢卽行撤消如近日鎭撫使經略使籌邊使浦口開埠督辦之例皆未提出官制經國會通過而赴賽監督因有對外之關係形上不能不示鄭重故請簡任（二）賽會事宜按照工商部官制第四條應歸工商部職掌雖經出品關係他部自應隨時會商而事屬專司當然可以主辦（三）此次賽會期迫事繁不能不設局籌備各國以部長兼充監督之事雖亦有之並非定例若如日本雖内國博覽會亦派親王總裁若國外賽會部長勢難遠行無不另派代表者况此次雖派局長仍秉成於工商部巳與部長兼充總裁之義相同所以將監督與局長同時派定者欲使籌備之事由赴賽之人一手經理較爲接洽至於各事務員原係儘部員中之有賽會學識經驗者調充卽使部外選任亦必位事惟能此時因經費無着職員皆未發表概由部外另選及使用私人之說實屬無因（四）此次賽會經費雖巳提出預算尚待國會議决此時假定之數多寡皆不成問題預算册内大約以出品建築兩項爲大宗薪俸雜欵均極有限稽諸先例除一千九百零四年聖路易賽會性質外如一千九百十年比國賽會一千九百十一年義國賽會用欵誠屬無多但均爲公使兼辦之一種應酬政策旣無商人赴賽又無大宗出品幾不成爲一種賽會辦法至一千九百四年前清倫貝子爲赴散魯伊斯賽會監督先由户部奏撥庫平銀七十五萬兩作爲建築等項費用而出品係向海關承辦共一百四十餘萬兩合計不下三百萬元左右蓋以華幣合成美幣每百萬元僅得四十餘萬元用於美國市場實覺有絀無盈也總之此次巴拿馬賽會事宜工商部根據職掌切實籌畫爲發揚國光計擴張貿易計均不敢稍事敷衍卽不爲商業計前途亦應爲國家存體面實非爲一部糜公欵便私圖之事也等因到院相應咨覆貴院查照 
地方通信 
[蘇州]  
　　截獲軍火結束蘇州飛划營鍾堯階統領前日派員截獲由甯運滬之軍火船等情巳紀前報兹悉此項軍火計炮彈二百五十顆鎗子二十萬顆裝船二號由公和小輪拖帶過蘇被獲押運者係前充排長之周國恩鄭明遠持有南京都督府護照周鄭二人均已逃逸現經軍政司飭將此項子彈起存司署内軍械庫所有公和小輪船則發交飛划營鍾統領處差遣 
　　應省長到蘇紀事應季中省長在滬接奉總統任命兼辦江蘇軍務特於七月三十一號乘早車來蘇此間軍界由軍政司盧司長警界由警察廳石廳長各率所屬人員出隊至車站列隊歡迎 
　　蘇垣添募軍隊蘇垣水陸各軍隊除楓橋寳帶橋整隊駐紥二標外其餘均零星分紮各處當此防務吃緊之際自應添募得力軍隊以資保衞昨經軍政司盧司長商請程都督及兼辦江蘇軍務之應省長核准添募台州兵三千人照陸軍制度編爲六營卽歸軍政司盧君統率已派委科員楊星生及前充選鋒營管帶之柯建宇各持護照領銀前往台州招募卽招從前遣散之選鋒隊中人不日卽可來蘇成軍一面巳由程都督咨會浙江都督查照飭遵軍政司中巡邏隊招足一營亦招台州人現巳募足成軍借用雙塔寺前宫院内爲駐兵之所業經盧司長向吳縣知事宗君與市公所接洽現巳飭令該巡邏隊赴宫院内駐紮將來添招之六營來蘇亦駐該處云 
[鎭江]  
　　商會籌餉駐鎭各軍軍餉前由于知事擔保籌借墊發洋一萬五千元近趙旅長辭職各軍餉需已欠三月並張旅長積欠之餉毫無欵項撥發兩旅長向商會籌議墊借餉銀一月計需五萬元可得稍紓眉急昨由商會諸君開會集議以軍餉一層事關商業治安業由該會公籌得洋三萬元尚有二萬元擬向各紳富措齊交由兩旅長給發 
　　扣留軍火日昨午後三時有某公司小輪拖帶民船二艘均滿載軍械及子彈等件順流而下行經焦山被焦山炮台弁兵所見卽令停輪查驗該輪不遵仍鼓輪直駛炮台上立扯紅旗並鳴鎗攻擊該輪始停輪下掟江中然煙囱巳被擊壞並擊傷水手二人刻巳將軍火一併扣留候電陳程都督核辦 
[杭州]  
　　金屬小龍會蠢動金華浦江縣西鄉馬橋村向與蘭溪建德之馬鈴山接壤匪盜盤踞蔓延日廣致馬橋匪徒勾結入夥光復後組織小龍會以前清武舉盛文蔚爲小龍頭騷擾鄰境四出爲患本年浙軍大舉清鄉會辦劉鳳威爲民除患剿滅馬鈴山積匪該黨畏威分頭竄匿者數閱月近因長江亂耗省會戒嚴各路防營渺兹小醜致若輩又乘隙鴟張號召黨羽聲勢日盛旅杭同鄉迭據各團體告急聞巳公電該處營縣嚴行勦捕勿令星火燎原致妨大局 
　　禁止中元賽會隂曆七月間凡老東岳朝審祀孤種種爲杭俗必不可免之迷信現值戒嚴期内朱都督深慮匪黨混跡致擾秩序特令衞戍司令警察廳及嘉湖各縣先期示禁並於隂曆七月初一起酌派得力兵警分往法華山及拱埠一帶分道截阻毋令麕集來省以免滋生事端一面由縣知事出示曉諭週知云 
[雜評二]  
　　暗昩與畏怯旣聲明去滬以明心迹何以去滬之後又潛至粤地以運動龍濟光陸榮廷李準輩使其助己又密勸廣西省議會隨廣東省議會之後而宣告獨立豈所謂不可自爲禍首者實不妨爲黑幕中之禍首耶抑日本犬養毅之游說深印於心中而究不能排遣耶嗚呼暗昩 
　　旣宣言誓死興師何以旣據南京之後臨淮關尚無恙而所謂總司令者巳懾於張勳馮國璋之聲威而倉皇遯走矣豈所謂先去以爲民望耶抑南京非樂土本不欲久居此耶嗚呼畏怯（我） 
　　二次革命之總司令忽而停戰忽而偷營忽而討袁忽而議和忽而運動獨立忽而中宵潛遁抛棄其龍蟠虎踞之金陵而奮威於海濱絕地之吳淞嗚呼此之謂二次革命之總司令 
　　或曰此其中殆有天焉不然何調度乖方之一至於此（萍） 
本埠新聞 
[上海戰事十誌各方面報告提要]  
　　寳山縣城及吳淞鎭已劃定戰線兩方面備戰甚急今晚（一號）吳淞將有戰事紅十會已派小輪前往救護 
　　上海方面可保不復開戰惟沿滬杭路線以南仍爲軍事戒俻區域官軍禁止行人極嚴 
　　製造局方面已停戰三日附近一帶已無南軍蹤跡 
　　領事公會咨照兩軍如再在滬開戰須先擔任損失否則定出干涉 
　　浙軍布告如有敗兵匪徒擾亂地方定即痛剿 
　　浙軍擬搜剿鈕軍 
　　北軍在瀏河一帶預備作戰 
　　某國人在吳淞附近代埋砲位聞已完備 
　　城内臨時守望團已成立如遇匪徒格殺勿論 
　　南市市政廳今日開會集議善後事宜 
　　應民政長擬先籌欵酌給難民俟事定後再行撫卹 
　　閘北長警商團照常巡防人心大定 
　　滬寗火車昨仍開至常州止一二日内可至南京 
[特别訪函一]  
　　浙軍於二十七日奉都督轉奉大總統規收松江命令始乘機出師二十八日抵松則松江取消獨立本擬直抵滬濱一因督飭修路又因輸送員楊某違令開車相撞於石湖蕩附近軍隊受傷者三十餘人死者一人軌道阻塞輸送困難直至昨始抵滬一路收降解散叛軍約千餘人龍華製造分局亦勒令退出爲浙軍駐紥地此浙軍抵滬後情形也惟楊某之違令死不蔽辜未知吕師長將何以處之 
　　昨報載某國人身穿我國軍服率領南軍在吳淞附近藴草浜張華浜等處開掘濠溝預備戰事一節兹復切實調查始悉開掘濠溝實爲安埋砲位起見現聞已由某國人安置完備矣 
　　新到北軍巳在吳淞口外附近地方登岸現在吳淞口外十餘里之瀏河鎭一帶築壘塡濠預備作戰計畫 
　　前駐江蘇海運局陸軍六十一團自與北軍開戰死亡甚多所餘無幾昨經邑紳朱福田與該團長梁其焯在縣公署磋商令將舊部招集歸併第七團仍駐海運局担任保護地方 
　　浙省派來援軍昨巳由梅家弄開至龍華現在龍華寺及龍華分局兩處分别駐紮因鈕永建所部殘兵尚在七寳鎭地方逗遛已向上海鎭守使鄭汝成君商妥擬即開赴七寳攻擊鈕軍按鈕軍退至七寳鎭僅有一百餘名現巳解散浙軍往攻必無人拒敵） 
　　應民政長因鎭江獨立問題特於前日清晨携帶餉糧十萬元乘滬甯專車前往設法取銷聞此行係先到蘇垣公幹後再赴鎭江日昨滬公署接到來電業已到鎭定今日回滬云 
　　滬寗火車前因戰事僅開至常州爲止現因南京鎭江業巳取銷獨立故於一二日内即可照常開行矣 
　　前日有人在吳淞南軍司令部門前見三人受槍尚未氣絕在地亂滾詢悉此三人者一副官二正兵因勸全體反正不成潛逃被獲致遭鎗斃云 
 
 
 

Page 7

 
 
　　近有匪徒冐稱報館訪事每日在城内南市散布謡言謂今晚兩軍必有大戰意在居民震駭躱避以便從事刦掠有維持地方之責者幸垂意焉 
　　城内縣東紅十字分會理事長夏應堂君等因避戰居民流離失所昨特通告全體職員將各界所饋嗬囒水皮酒餅乾香烟藥丸等一律照市作價分購即將此欵購備麵包散給難民以免枵腹 
　　警察廳長穆湘瑶昨出布告云照得南市地方迭遭兵燹中略爲此訓令該署長署員卽便轉飭所屬長警一體知悉如境内暴徒有執械放火夥刦財物等事能將眞正匪類拿獲訊辦者均有特别優奬餘如跳梁小賊竊取財物等事爲警察範園應管之事尤須格外留心毋令匪類滋生每遇深昏黑夜仰該署長酌派長警多名掌燈荷槍分叚巡邏設有事變不分畛域互相兜拿務期匪徒絕跡閭閻安甯其各盡心職務毋稍疏虞 
　　昨聞人言黄興由寗來滬後匿居同孚路宅中擬俟孫文欵項滙到再定進止出亡之說不確又謂柏文蔚因戰事失利亦有日内來滬之說又謂孫文急電胡漢民來滬襄辦軍事並請其將舊部三營帶來云云未知確否 
[特别訪函二]  
　　浙省陸軍第六師第十二旅第二十三團團長王蕚奉浙省朱都督命令率領所部步兵第一營營長洪士俊第二營營長陳寳貞第三營營長薛炯等各率全營士兵佩齊槍械子彈曁第十二旅砲兵營一營隨帶機關砲七尊又車輪十二生快砲六尊又工程輜重等二隊兵士於三十一號上午由嘉善起程乘坐滬杭火車卽於是日傍晚至龍華分駐寺内及火藥分局等處 
　　浙江第二十三團團長王蕚自到龍華駐紮之後即出示布告云照得贛事發生以來浙省均經宣布中立以保護本省安甯爲宗旨故軍隊雖曾開往嘉興楓涇一帶未嘗稍越浙境兹因松軍無故毁壞滬杭鐵道斷絕交通浙省商民大起恐慌且紛紛以不能盡保護之責質問不得已而與蘇省程都督一再電商先將鐵道修復此次本支隊長來龍除掩護修理鐵道外别無宗旨且蘇浙境壤毗連休戚相關凡浙軍所到之地自應與浙省人民同在保護之例蘇省各商民人等務各安居樂業勿相驚駭如有戰敗殘兵及不法匪徒希圖擾亂地方者定卽痛行剿除决不姑寬自佈告後其各凛遵毋違 
　　鈕鐵生所帶之兵自上月二十八夜戰敗之後卽於翌日退至七寳鎭檢點殘兵祇有百餘名遂卽解散兹據該處鄉人稱是日在途棄械脱逃者甚衆聞其原因由於薪餉未發且甚疲憊云 
　　據龍華鄉人述及二十八號夜間一役松軍並不酣戰其迭次發砲者俱由南碼頭以北開放目見有某國人在内輔助因此北軍遂向西北方還擊流彈横飛傷人頗多云云 
　　南軍吳淞砲台司令居正偵悉北軍南下均從東海灘登岸潛渡滬江内地惟北軍軍艦七艘尚在海灘未進淞口因此益加戒嚴特於前日自淞口砲台起直至浦江洋關爲止挖掘濠溝安設機關砲飭令炮臺各兵日夜防護頗爲嚴密 
[南市訪函]  
　　江蘇淞滬警察廳廳長統領警備隊穆君昨日布告云照得南市迭遭兵燹居民十室九空雖有警察商團晝夜巡防而地廣人稀每慮照顧或疏一般無業游民乘機侵佔財物固所不免近復訪有强暴之徒乘危執械放火夥刦實屬胆大妄爲目無法紀若不從嚴懲辦曷足以靖地方而安良善爲此布告地方人民軍警等一體知悉如境内暴徒有執械放火夥刦財物等事能將眞正匪類拿獲解廳訊辦者均有特别優奬其放火搶刼等匪一律軍法從事仰各凛遵毋違此布又發布告云照得此次上海慘遭兵火地方巳糜爛不堪本廳長此次奉都督省長委任整理舊部除另組警備隊以便派遣藉資巡邏外兹復由商團公會另編守望團一隊分叚出巡藉資周密該團暫借木業會館爲駐紥地點爲此布告我滬上人民一體知悉此布 
　　上海市政廳總董陸文麓君昨致該廳新舊議員及董事會會員等函云啓者陽曆八月二日下午四時開談話會集議地方善後事宜請屆時蒞廳共相籌議爲荷 
　　南市華界電燈廠前被流彈擊壞機軸並斷去電線以致通衢黑暗曾經該公司陸總理撥匠修復本定前晚先燃外馬路之燈嗣因工程未完仍難如期放光並悉昨日午後三時廠内工人劉茄寳至望道橋南首接線迨猱升電杆而上忽被狙伏叢草内之軍人瞭見疑是奸徒密探軍情即槍擊三下傷及左臂骨旋將傷者扶送該廠後由上海醫院女醫士張竹君到來看治因臂骨巳折恐成殘廢未幾由海軍警衞隊第一營營長臧和齋查悉遂賫送洋二十元至廠俾資調治專函道歉並將該軍人收入營倉候辦 
　　昨晨有鄉民甲乙二人誤入戒嚴地段突被官軍瞥見疑是奸細立卽槍擊手足等處均有重傷旋由家屬舁送上海醫院醫治聞甲傷勢頗重且巳年老恐有性命之虞云 
[城内訪函]  
　　上海縣知事吳懷疚君昨日發出第一百十號布告云本署現奉省令諄飭綏靖地方保衞公安爲要維持秩序如常爲此通告居民愼毋再事恐慌商家照舊開市比户勿復驚龐如有流氓痞類乘機擾害民生定按軍法從事切勿以身試嘗 
　　江蘇民政長應君出示云爲出示撫慰事准國務院電轉奉大總統令此次戰事附近製造局居民損失生命財産不少應分别酌給撫卹並先行出示温慰等因查此次叛徒圖攻製造局蓄謀多日地方官紳苦口勸解駐局軍士堅壁固守從不出外剿逐凡以上海爲通商大埠居民稠密商業繁盛戰端一開必致地方塗炭不意該叛徒包藏禍心必欲一逞而後快連日率衆猛攻徹夜不息炮火所及血肉横飛道路市廛倐變爲邱墟附近製造局一帶地方但見男女老幼提挈奔走呼號烈日露宿深宵一種流離困苦情形凡有人心能無酸惻此皆本民政長撫綏無術弭亂無方致貽我民莫大之禍須念吾心慘痛不下於吾民身受之深也猶幸製造局保守無恙叛徒殱滅殆盡大局粗定指日平安然地方元氣亦巳盡矣痛念該叛徒日日言爲民造福而貽毒吾民至於此極在吾民深明大義雖受奇災從未請求撫卹本民政長自當仰體大總統軫念無辜之意勉籌欵項分别酌給稍紓民困除俟戰事大定將吾民生命財産損失切實查明規定辦法酌予撫卹外合行出示布告該民人等一體知悉此示 
　　昨日下午城内各舖商民開會集議發起臨時守望團擬各商店各居户每夜各派一人備帶器械擎燈挨次游巡通夜不息以防匪徒縱火搶刼等事昨夜巳有數舖實行開辦矣兹將臨時守望隊發出通告錄下啓者滬上自遭兵燹人民流離匪徒乘間竊盜縱火層見疊出本隊受地方長官委託夜間出隊巡邏爲此通告地方父老凡夜間門户務須早關如聞鎗聲請勿出外探視如遇匪徒格殺勿論恐未週知特此佈聞 
　　昨日午後城中又起謡言謂連日戰敗之兵潛匿城中及南市寺院内今晚北兵定要入城驅逐散兵勢必互相攻擊居民聞之又起恐慌多有往北逃避者 
　　城廂内外各店舖除茶肆點心等店外餘均閉市因連日或則分佈傳單或則三五成羣在大街小巷散布謡言謂陳鈕等約齊某某必定决一死戰使商民惶惑乘此搶掠其居心實爲險惡 
　　湘滬巡警廳長兼警備隊統領穆杼齋君接大總統命令在滬招集警備隊一千名穆君卽派舊部人員先行組織一營分南北二處駐紥並聞尚須組織游擊隊一營均歸穆君節制以資保衞云 
　　滬城紅十字分會因交通不便暫遷老北門外西城根五金公所内此次救活傷殘兵民甚多兹復念避難貧民流離載道饑餓露宿特於上月二十八號起籌辦急賑散放麫包大餅等物以濟貧黎聞每日須發五千餘枚云 
[閘北訪函]  
　　上海鎭守使鄭汝成會同江蘇都督程民政長應所出之安民告示業巳廣爲張貼昨日閘北各街道亦已徧貼人心漸安 
　　閘北商民請工部局派來保護之英國艦兵二百餘名駐守廳内巳逾兩夜並不出巡各區署長警照常站崗巡邏商團員亦協同出防故日來地方安謐人心大定謡言頓息矣 
　　南海會館陳英士之司令部未被逐時曾解李况三彭鳳金李得珍劉錫華殷文來任公夀等六名至警廳寄押據云係北軍偵探兹悉任等巳經司法科於前日訊明開釋矣 
　　日前各區署長警等爭權奪利紛紛將上級官推倒另舉一人以承其乏於是上中下三級警員以次推升者亦有三四人兹悉穆廳長對於此次推升各員概不承認凡曾經搗亂之區署本屆餉銀均扣留不發着將被逐人員尋回復職後始准照給 
[英租界訪函]  
　　駐滬領事團以兩軍開戰以來流彈飛入租界擊傷西人數名擊毁洋商財産亦爲數不貲業已咨照捕房卜總巡轉飭各捕房中西包探分往調查復候交涉並恐兩軍再在滬南開戰如損失過鉅何人負其責任前日特開公會討論後定議如兩軍再欲在滬開戰須先担任損失否則定出干涉業已照會雙方查照矣 
　　英美總巡卜羅斯以兩軍停戰兩天恐再開戰因其開戰時刻並不先行通告以故居民不及逃避猝遭流彈擊斃者甚衆且界内人民亦大受驚恐昨特諭飭中西探目數名分往吳淞寳山以及滬南等處探聽兩方面有無軍隊來滬是否再欲開戰務卽確信報告以資防備 
　　前晚謡傳孫逸仙巳被捕房拿獲以故戰事停息並謂孫在捕房言彼曾爲臨時大總統應全體面任其自由乘輪出洋等語後至各捕房詳細調查俱云並無其事 
　　前晚十一點四十五分鐘東北方忽有紅光燭天咸謂華界火警迨往探視絕無影響惟見赤雲蔽天度其地點似在寳山吳淞等處 
　　上海南北兩市居民約有二十餘萬甬人佔其多數此次兩軍開戰後一星期内逃回寗波者巳有二三萬人日來寗紹北京等輪船每一開往搭客擁塞聞現擬再借公司輪船一艘俾資載運云 
[法租界訪函]  
　　法總領事甘世東君以製造局南北軍現雖停戰恐有敗兵匪徒匿入租界擾害治安故仍令各水軍荷鎗實彈在華法交界各要道並新老兩租界等處防衞法總巡藍維藹君亦諭中西安南各探捕於晚間持槍出外巡邏 
　　滬南貧民至法租界避難者約數千人露宿街頭情殊可憫故由法廨中西讞員發起商借吉祥街歌舞臺戲園房屋暫爲避難人安宿之所現巳實行藍總巡以各貧民携有衣服什物人數又多恐有匪徒混入攫物及滋擾情事故飭巡捕二名在該舞臺門首巡緝以資保護 
　　製造局南北軍共戰五次戰線離法界甚近故槍砲珠彈墜入新租界者甚多當由巡察各探捕將珠彈拾取呈交捕房彙存一處待事平後再行核奪 
　　藍總巡以製造局開戰後人心不靖恐有匪徒潛匿租界擾害居民故飭幹探四出密查在案前日由包探查見台州人朱堯明肩掮皮箱一隻甚重形跡可疑當向盤問言語支吾當卽拘入捕房由捕頭將箱開看内有槍珠一包故卽解送公堂詰訊據供來申覓就寓在日暉港朋友陳桂林家陳充當營兵現因滬南戰事將家屬遷往滬北故將皮箱交與小民代爲寄放實非自己之物判押一月以儆 
[鎗斃縱火刼財之土匪]  
　　浦東塘橋鎭顧福基家頗饒裕陽曆七月二十九日夜被無賴陸銀桂等多人持械撞開大門直入廚房縱火刼財後由第五區第三警察分署巡士追至川沙境内始行獲住由署員移解湘滬警察廳經穆杼齋君飭送司法科預審屬實昨卽按照軍法命令該科偵探汪銓將陳捆縛在毛家弄地方用手鎗擊死並宣布罪狀略云據第五區第三警察分署呈解放火圖刼人犯陸銀桂一名到廳當經提訊據陸銀桂供認七月二十九日糾同陳阿虎陳富金陳金甫李阿貴李阿狗顧亦仁及不知姓名人共十一人携械撞門入顧福基家廚房縱火正在刼取財物適巡士追捕追往川沙趙家路避匿旋被拘獲等語查陸銀桂膽敢糾衆放火圖刦財物實屬不法巳極旣據供認不諱其所犯刑律第一百八十六條第一項之罪業巳成立按律處以死刑以昭炯戒除飭緝陳阿虎等務獲究辦外合將陸銀桂罪狀宣布周知此布 
[保釋棄械潛逃之兵士]  
　　閘北警備隊兵士吳錦華奉派至城内第一看守所駐防詎吳於上月二十四號晚間兩軍開戰時抛棄軍械逃匿租界被目兵韓榮邦遇見扭控捕房解送公共公堂訊供押候隊官周鳳岐到案質証在案昨晨由廨復訊關讞員與英領康君以原告不到判吳交保開釋如一月内不來起訴准予將案註銷 
[禁錮無端敲詐之流氓]  
　　王錦玉控流氓李阿福誣指伊爲逃兵串黨軋至六馬路潮陽樓茶館内勒詐洋十五元金戒一枚等情由捕將李拘解公堂訊供收押在案昨經中西官復訊屬實判李押西牢三月示儆 
[滬城匪類横行]  
　　滬城小西門内勸學所附近前日薄暮時有婦人周氏經過該處忽被匪徒三人上前攔住將該氏頭上所插之銀押髮及耳環洋元一併抄攫而逸迨旁人帮同追赶該匪等已去如黄鶴矣 
[宗教家之革命見解]  
　　法界寳昌路石牌樓尚賢堂聞定於明日下午五時開教務聯合會由李佳白君演說世界各教之原理對於革命之見解聞此次僅說其大綱以後當按各教之理分期演說之亦可謂於演說中特闢一徑者 
[銀行定期理賬]  
　　八月四號（卽星期一）爲西商各銀行秋季理賬之期駐滬各國領事均須到場監視無暇蒞廨陪審昨日已由輪應陪審之英領康君照會公廨關讞員届期停理讞政一天 
[公廨收禀之時間]  
　　駐廨檢察處昨日午後發出條示云本廨暑假以内如進禀掛號須於每日上午十點鐘至十二點鐘爲限逾限不收特此佈告 
[留學生發癡]  
　　有自稱留學生之陜西人薛天泉前日在南京路第一行台客棧内硬欲拆視該棧寓客趙子舫之信函與信差嚴子芳爭執由趙鳴捕將薛拘入捕房昨解公堂請究薛大聲叫喊華人爲外人之奴隷用拳將公堂旁側玻璃窗擊碎傷及手指頓時鮮血淋漓中西官以其似有神經病着送醫院醫治候愈再核 
[二房東交出兇手]  
　　泥城外四百七十號住户陳德福因爭風起衅將姘婦沈氏用刀戳斃業經公廨中西官騐明收殮在案昨由二房主徐柴氏將陳拘案請究判押候見証到堂於禮拜五再訊 
[兇手畏罪潛逃]  
　　劉伯裕住居新閘捕房境内因持刀戳傷伊妻並斃妻父某甲劉見勢不佳欲圖自刎受傷甚重由捕房車送同仁醫院醫治並派一千二百四號華捕看守詎於前晚一時劉忽潛逃無蹤該捕歸報捕頭飭探查緝 
[電車撞傷小孩]  
　　前日下午有小孩丁桂寳行經西華得路被五十五號電車撞倒磕傷頭面由捕送入捕房轉送同仁醫院療治候核 
[保人一併交保]  
英商錦發控余雲岩擔保徐德泰欠銀等情昨經公堂傳訊兩造均延律師上堂代辯中西官會商之下判余徐併交妥保着繳本利銀三千六百兩如違嚴追 
[珠還合浦]  
　　洋貨掮客葉濟堂因欠天津路福泰客棧内房飯費洋二百十九元向其戚王理臣借得值洋三百元之珍珠十粒作抵詎被棧主曹占春擅抵於石路三百零四號運大錢莊内經王得悉以葉等欺騙等詞報請捕房昨將曹葉二人拘解公堂請究經孫襄讞會同英領哲君訊非欺騙惟葉不設法料理實有不合判押七天贓交原告具領曹退去 
[匪徒强搶金挖耳]  
　　匪徒陳阿林紏黨在南京路攫取兪嚴氏金挖耳由探錢夀生拘獲並抄出刺刀一把帶入捕房昨解公堂訊供不諱判陳押西牢一年半示儆 
[索債爭鬥]  
　　陳成才昨在北河南路向顧阿順索欠起釁互相爭毆由捕併送捕房詢明斥釋 
[領袖領事避暑]  
　　駐滬領袖領事比總領事薛福德君刻往日本避暑一應公事由荷蘭總領事碩珮璘君暫行庖代 
[雜評三（我）]  
　　今日第一之宜置重典者利人之流離轉徙而幸災樂禍從而掠刼焉縱火焉此其設心之殘毒較諸平時之刼盜爲尤不可恕搶斃之是也立時鎗斃之以儆其餘尤是也嗚呼人道主義固非若輩愍不畏死之暴徒所應受之待遇耳 
來函 
[青浦支書耕君函]  
　　七月二十日民立報新聞欄内載青浦紳士支書耕沈幼栽葉仲鈞三君逐去舊知事强運開另推金君詠華爲臨時知事云云但此事鄙人實不與聞想係傳聞之誤除請民立報更正外並請貴報登入來函門内以存眞相 
[南京萬國公司函]  
　　貴報新聞欄葡人舞弊一則頗有失實之處該葡人於十六號取欵逃遁後敝公司即報捕房懸賞通緝迄今尚未獲案而貴報云巳收押候訊殊與事實不符故將實在情形奉聞希卽更正以昭核實 
[臨時慈善濟急團第四次捐欵題名]  
　　黄廉叔君代募諸君助洋一百二十元蔡伯華君助洋五十元劉君助洋五十元吳子敬君助洋五十元魏誦芬君助洋三十元陸翥記助洋三十元女子慈善團助洋二十五元陳太太助洋二十一元吕文起君助洋二十元王憲臣君助洋二十元陳宅助洋十元湯心源君助洋十元開利洋東助洋十元朱苞臣君助洋十元李七先生助洋十元錢夀甫君助洋十元王俊臣君助洋五元無名氏助洋二元瞿君助大餅一簍共助洋四百八十三元大餅一簍 
[中國救濟婦孺會函]  
　　啓者戰雲一起城内曁南北市居民紛紛避入租界者得各界諸公熱心維持屢見報端敝會無任欽佩但敝會宗旨係救被拐婦孺爲方針兹查避難婦孺中難保無有拐匪覬覦倘再遭此流離失散於人道主義慘至極矣謹以通告避難無家可歸者迅將婦孺送入敝會留養間可教育收時攝影送報登告俟平靜時卽行親領此時旣得安寧之所又免遭拐匪之難惟此欵甚鉅獨木難支尚希各界諸公振有餘欵撥助敝會一視同仁無任盼禱中國救濟婦孺會謹啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
[民間疾苦聲滬南行] [  囂囂子]  
　　魔王一怒凶燄張江水不流日色黄滬南一夜傳刁斗竟使商場作戰場霹靂忽聞震九天又若爆竹送殘年樓船掣電照海驚起蛟龍不敢眠血流成川沙場紫伏尸遍野悲新鬼十家流徙九家空狼子野心猶未巳有一老翁最慘傷　面向壁涙千行惟說中華昔光復秣陵一戰長子亡昨宵流彈飛入室老妻腹破女臂折倉皇逃死走洋場妻孥存亡顧不得吁嗟乎誰無兄弟無父母荼毒生靈誰之咎慶父不去難未巳哀我蒸黎遭陽九况復窺邊羽書飛玉門關外未解圍大宛巳殺漢家使强鄰窺邊馬正肥者不見聖安南渡闢草萊本期一線延江隈四鎭相爭尚未息紛紛胡馬渡江來又不見太平國雄據金陵成帝業兄弟鬩牆推白刃大業垂成終覆滅神州光復甫越歳百孔千瘡待調劑殷鑒不遠當取資奈何反授漁翁利厲吾刀秣吾馬與虜周旋江之滸誓掃妖氛奠吾土 
游戲文章 
[賣命廣告] [  瘦蝶]  
　　共和告成以後我勞働社會中人生計愈形艱窘雖經孫中山先生等提倡民生主義然迄無實惠可言刻下南北爭持戰事激烈人民之生命財産無可保障亂離之人不如太平之　深可慨也自製造局戰釁開端上海人民中流彈而亡者實繁有徒小子一貧漢耳上有老母下有妻兒終日所入實不足以爲仰事俯畜之資生存則柴米油鹽艱辛振擋設不幸爲流彈所殞衣衾棺槨措辦尤難轉展圖維來日茫茫殊難苟活與其轉乎溝壑而死曷若以此身稍易金錢决計願將小子所有之小性命一條廉價出賣並願將妻子性命一并賣去投入軍界赶赴前敵旣足捨身報國又可得錢供母忠孝兼全一舉兩得弱妻稚子雖不能擎槍臨敵然亦可哭喊示威際此招軍孔亟之時當爲軍界所歡迎也出賣價目訂定如下 
　　本身一名定價洋十元 
　　妻一口定價洋五元 
　　小孩一名定價銅元四枚 
　　所定之價格外低廉如合意願購者請卽來舍面訂當場付欵小子立卽率領妻子赴營聽候指揮扛槍出發以送賤命决無遐避特此廣告甄可廉白 
[戲擬某黨發表之政策] [  郁慕俠]  
　　此之謂國利民福此之謂十大政策 
　　（一）十年以内造成二十萬鐵路 
　　（二）練成五百萬精兵直搗聖彼得堡 
　　（三）强迫國民捐 
　　（四）提倡搗亂主義 
　　（五）提倡紙幣政策 
　　（六）實行騙錢主義 
　　（七）實行嫖賭主義 
　　（八）實行謾駡主義 
　　（九）實行招匪主義 
　　（十）實行利己主義 
栩園筆記 
[簡尾字義] [  蝶仙]  
　　香祖筆記云宋人書簡尊與卑曰不具以卑上尊曰不備朋友交馳曰不宜見東軒筆錄今人多不辨然三字之分殊亦未解云云予按尊與卑則簡尾可不具名故曰不具俗於父母付子女書下具父字母字等則贅矣卑上尊當别具版帖如官場　　夾單例旣從簡略但於書尾署名卽不另備版帖故曰不備苟其事不可爲人道則當請求保守秘密故曰不宣又有簡尾用不一不莊字樣者亦有用意官場通函往往有用聯語膚叙寒暄而以秘密商請之事另紙叙述爲謹再啓者惟恐發緘人避其再啓特於簡尾表明不止一書故曰不一今俗凡卑上尊書而書作莊揩以表敬意因取便易作行草者則曰不莊是蓋均有定義非可相混特不明此義者多耳 
[公文式]  
　　近時坊肆所刋公文式殊不完備而習俗相傳亦祇禀五摺六夾七行八之說不及其他予按公文行數自一至九均有之但書一行者街版也摘由紅禀及副呈均兩行領狀及結則三行居多諭札四行移咨禀牒均五行呈摺六行夾軍七行書簡八行詳册九行又領狀書式都於次行上空數字作今於與字樣習慣相沿恒不解其用義予按與字上本應塡寫上銜因該管官若遇交替之際外縣未及接洽業已發文仍塡前任銜姓則交代巳結後任勢難據此給領故寗空白俟臨投時塡之迨後或遇新舊任正值交替能否有欵給領尚未可定則爲便宜計暫令弗　以便移交遂致相沿成習視爲固然其實乃例外也 
[公文字義]  
　　又公文中凡承上發下之詞恒連用等因奉此四字相傳於因字下斷句人每誚爲不通予謂當於等字下斷句則文義自覺貫注至等由等情字樣則循等因之誤衍成之耳不見古來簡牘可弗具論至副呈摘叙字略下用由字則當於由字上斷句以由字連及次行銜批爲句蓋云由某某批其義卽通又文尾有用須至字樣則對於繕錄人表示此文須到之處爲某某機關耳與右呈二字同義本不必錄入正文當見前明文牘於末尾但用仰乞照騐施行卽接某某銜名不贅須至右呈等字意蓋云此文如果可行卽請判行於銜姓下方耳其理自通而通俗編引朱子文集云公移榜帖末用須至字今公文中習爲定式或問其義無人能解據歐陽公集相度銅利牒云無至誤事者五保牒云無至張皇魯莽者大抵戒之曰無至勸之曰須至其辭僅反正不同耳予謂此說亦殊牽附審是則須至呈者須至照會者須至榜示者豈亦勸之之辭耶 
[養花軒筆記] [  哲身]  
　　分宜相誕辰公卿觴集其第忽緹騎陸某金壺失焉時陸威望不亞於嚴或誚之陸曰無憂盜在是矣因自坐門屏與羣公約以次出皆自檢其徒從客盡盜果不得出伏梁上獲之蓋選官國子生自言所盜皆珠玉金寳物非是不顧藏城外某塔頂上而言京中苦其盜久矣余鄉白岩有青衿子日夜讀書其庠書聲恒達旦一夕忽以大盜密捕去庠師大恚曰是足不履外户者何盜爲蓋其家蓄有駿馬　圍床中藉以重氈飮食惟燒酒粱肉盡一石夜行五百里動息皆如人意以羣盜爲耳目青衿子實其魁當書聲息時卽馳馬去刼掠還而未曉猶爲閉户先生也盜發自他郡言其狀皆實被獲一鄉皆稱奇事 
　　四川華陽令汪吉余中表也政令嚴明民多畏服時私釀之禁甚嚴有婦訴其姑私釀者汪詰之曰汝事姑孝乎曰孝曰旣孝可代汝姑受責以私釀律笞之婦因裸受官刑服阿芙蓉死汪亦以是免官 
　　李柳橋河南布政使之子商游吳中嘗遇丹陽買舟行一人來附舟直入寢所李識其狀盜也佯落簪舟底盡出其衣篋舖設而求之又自解其衣以示無物又遣家積興之酌酒夜則自撫其臥側明日其人去未幾其人殺人於丹陽城中被縛乃以其事語人曰吾幾悮殺李某也人皆服李之智甲午春余以事之嵊附孤舟雨夜泊青風嶺僻處四無人煙舟子貌甚惡余懼亦效李所爲佯以失物呼舟子秉燭盡檢箱篋遂得無恙 
　　某年夏余歸自日本之家適午節余鄉龍舟競渡甲於他處友人爲余置洗塵酒買棹至南門卽龍舟競渡處也是日大風雨駭浪陡作木橋冲折行人盡墜河内水急不能救岸側爲二我軒茶肆一人舉桌椅盡投於河人藉其力而救起者什之七不可不謂急智也余叔小林亦罹是難 
 
[投稿者劍青] 洪汝　字劍青又號倦遊山人江蘇蕪湖人年七十有九前面近日各報所登來函及廣告頗有與此同調者 
自由談話會 
　　失主後追竊賊前奔均大呼捉賊路人不知以爲另有一賊尚在 
　　紅十字會及各大慈善家招集南市及城内之避難來租界者巳有數萬人聞此中頗多痛恨製造局守局兵士不肯退讓致肇此禍者最好熱心志士速撰白話記事將此次順逆詳爲說明刷印數萬張趕速分布冀此種無形之惡感早日消滅想亦爲有心世道者樂爲贊成也[  鐵漢]  
　　閘北之事某某等難辭其咎咸曰爲保護財産計不得不然耳然而財産私也土地公也爲一己私有之財産而喪失國家公有之土地有人心者豈爲之哉自領事團派捕巡守後該處安靖僅二日旋又風聲鶴唳紛紛遷徒事同一轍反啓釁端罪魁禍首當推某等 
　　事之成否當視人心之向背黄陳諸人何不知之今人心厭亂乃以武力從事徒然多死人民多傷元氣有此精神以打自家人何不留作打他人之用 
　　上海自開仗後避難之平民鵠面菜色路旁棲止無處無之見之心慘幸有慈善家分發麵包等物以資充飢乃有乞丐等和入用武强搶强者一搶而得數日之糧弱者仍然枵腹且有知耻之難民不屑與乞丐奪食故被難之民不得實惠須籌良法以行之 
　　上海爲通商巨埠商界自昔年陳某虧倒巨欵後風波不息屢扑屢興迄今元氣稍復乃二次革命又起而又開戰於上海致商界之受其影響暗中損虧者奚止數百千萬故商界中人雖不及於難而與被難之人相差咫尺實商界之浩刼也[  孚忱]  
[感時] [  逸民]  
　　四督當時巳撤三無形銷患亦云堪誰教兵逼潯江路禍首人人欲得甘 
　　塞外風雲正滿天無端域内起烽烟將軍祗有鬩務勇不把旌旂去戍邊 
　　慘殺同胞作戰功然萁煑豆不相容請君試看凌煙閣幾輩圖添上將雄 
　　忽聞南北破共和袒北袒南異說多我爲蒼生齊請命不分南北各回戈 
小說 
寫情小說 
[黄金祟（三十七）] [  天虛我生]  
　　時予以口問心不禁又復自懟平心而論凡翠君之所言莫非爲我其於我之愛情亦可謂至且深我因愛重箏兒之故遂不屑與翠君齟齬今而後又添一人目我爲薄倖矣嗟乎翠君我豈必無情於汝哉惟我此身巳墮情網方求解脱自所弗能我又安肯以自縛之情絲更以縛汝予心中方爲是想而壺中之酒不覺俄然而罄方　再沽而蝦蟆已大醉言歸踉蹌之態至爲可哂爲予狀述酒樓　事手且舞而足且蹈小舟爲之摇盪不定蝦蟆本不堪醉虹一噴出而哇矣其聲至惡予胸次正有無數塊而萬千心事與酒潮俱湧乃被激盪至劇則亦不禁憑窓哇胸中惡氣旣已吐盡遂即登床倒臥不　知有人事 
　　比及酒醒舟己摇摇入城恍惚間回憶　夜醉中有人爲我覆衾且以荳蔲餉我其纒綿有似素卿而丰度又似箏兒也殆　夢歟顧枕邊尚有荳蔲之彀的的可認要翠君曾再來耳詢舟子誠然予因念此翠君之情實爲可感　原究始我　翠君有　情愫之可言彼之愛我者以爲我與箏兒之情爲可愛將以奪我愛箏兒之情以愛彼也雖然我果愛汝者於汝又何所益輾轉思想殊不知其地圖夫豈翠君之心欲　至寳貴愛情加之於我更於我取報酬焉天下女子之身視爲至寳貴　無他所自認爲至寳貴報酬者無他造峯絕頂達於極點而止然其屬望於相對之報酬者爲何物歟綜男子之身無一寳貴可言至於愛情則凡女子莫不受普通人之愛憐其視愛情亦至平淡而無奇天下之堪爲報酬品者必爲我所有而彼所無者投其所必需乃足以博受者之喜悦然則盡舉天下之物大都非所必需所必需者無他特黄金耳嗟乎黄金汝　爲愛情之代價歟嗟乎愛情汝之動因不必黄金而其結果乃不出於黄金之範圍姑弗論乎其他之人即我素卿所仰望而終身者亦莫非黄金假令我與素卿行丐於市凍餒且弗能免夜則霧宿　荒亭古塚之間蓬髮垢面涕涙相向尚足以言如何之愛情歟　然我與素卿即使至此縱令相抱凍餒死要亦不得謂非愛情不過有黄金爲伴則爲樂境中之愛情離黄金則爲悲境中之愛情耳至若愛兒之儔則杜氏子一死遂復下堂求去移其素日之愛情愛他人矣推其愛情之動力莫不因黄金而爲轉移翠君與箏兒之處境旣無異　愛兒此其心理蓋亦可想知箏兒與我十餘年來雖無涉於黄金然其愛情畢竟能爲黄金所奪故吾今日敢一言以告天下天下無黄金始有眞正愛情人生在無用黄金之時代始有眞正愛情過此以往則黄金可以爲愛情之崇而愛情亦可以爲黄金之崇矣予於此時踞坐榻幾類入定之僧而一縷情魔忽又破空而入蓋於船窓中忽見數叢　柳一角高樓玻窓掩映朝陽炫其奇彩方有小鬟臨窓潑其盥水有若銀河瀉空化水晶之簾此樓者我固眼熟而能詳特於舟中見之則爲第一次也從前理想今乃居然實驗蓋即所謂箏樓者　也（二） 
言情小說 
[死鴦鴛] [  瘦蝶]  
　　奚春娟者黄岩世家女也父某從戎以捕盜功補遊擊家本小康不藉薄俸食細小故隻身履任妻劉生女而卒繼娶丁甫二十餘而女年十六無兄弟宅後圃精室數間女與一媪居之丁以前妻所産亦不之顧日惟遣婢致三餐而巳 
　　女具詠絮才羞花貌而性又温婉媪故少寡且善伺女意女遇之特厚會春社邑廟演劇媪慫恿女往觀日晡始返歸途一美少年尾之步亦步趨亦趨女首凝睇良久心識之 
　　時郡中有元生者某校之高材生也試輒冠其曹年纔十四美丰姿眉目如畫且才思横逸學界咸稱之邑人爭卜乘龍而生父以爲尚少故不之諧是日生與二三同學亦雜於稠人中觀劇瞥覩女美而艷及女歸乃遥尾之漸近覺容光罩人目爲之眩心愛好之而不知所以言女所見之美少年蓋卽元生也 
　　女旣抵家媪窺女意謂女曰適見郎君元秀才也姑姑倘壻此眞彩鸞遇文簫矣女紅暈於頰俯首不語默然以纎手弄衣帶媪亦旋以他語亂之 
　　無何媪候賣花者啓後圃門適元生過媪招之曰郎君何來吾家姑姑頗有所思盍從我遊乎生驀然注視良久始悟爲前日所遇者心竊喜以爲自此得近美人當亦無害遂從之入媪閉門而加鑰焉 
　　生旣入見門内石路坦平芳草鋪地如碧罽林木蓊翳兩旁雜花未落掩映生姿時聞格磔聲仰視枝頭黄鶯二三刷翎於其上若相對語似惜此好春欲暮者迤遞而行約二百餘步漸近紅窗媪曰至矣至矣促生入生趦趄不前媪笑曰吾報小姑姑使渠自來迎何如無何女出見生亦不言媪乃以兩肘翼而進謂女曰春風困人成日家一奩相對我招得元家郎君來與姑姑鬥黑白也女仍不言媪布局置枰而去 
　　生注視室中陳設雅潔圖書滿架几案無纎鷹爐香結篆瓶花媚人不啻　潇洒書齋也室凡三楹南向東偏者爲臥室西爲食堂此一局楸枰則設於正室之茜紗窗下生與女旣入局飽領橘中之樂詎知生素不諳甫十餘子女方搆思而生則隨手以應如圬者之砌磚久之女始笑曰郎君負矣生頰頳無地自容女慰之曰郎君不諳巳矣能飮酒乎生躊躇未及答（三）（未完） 
文字因緣 
[和夢犢生牡丹七首] [  淡秋]  
　　欲擬羅虬百首詩世間何物比紅兒東京美女珊瑚樹南國佳人桃李枝牙板聲中妓度曲夕陽樓外客塡詞攤書細檢天彭譜長憶先春一捻姿（紅） 
　　羣玉山頭會玉眞玉兒風調更無倫爭春梅雪偏多態入夢梨雲廻絕塵殿外銀鞍駃虢國月中瑶瑟怨湘神步虚聲裏　瓊降一朶能行最可人（白） 
　　佳麗三千數孟姚鈿錢斜插鳳凰翹銅槃製就堪承露金屋裝成合貯嬌埜蜨抱鬚憐影瘦宫鶯偷眼暗魂消色絲新寫元輿賦絕妙辭華距寂寥（黄） 
　　漢宫飛燕曉妝妍阿閣重樓護絳仙國色叢同拱璧中人十户莫論錢露凝結處鑾騰彩日炙融時玉化煙對此須傾琥珀酒倚欄高咏紫霞篇（紫） 
　　歐家絕藝久超羣染出湘江半幅裙翡翠闌干春色琉璃池館月三分石崇姬樓自頭墮苟令香從席上熏爲按凉州新樂府綠衣零亂無朝雲（綠） 
　　草元亭外草青黏十日濃隂壓短簷艷質漫誇溪上晳慰心須讓邑中黔巫山雨過雲翻墨閬花燈回夢入簾千種洛陽稱富貴黑甜滋味最厭厭（黑） 
　　竊紅婀娜斷人腸膩粉搓成七寳妝賈氏窺簾花映肉楊妃出浴水凝香風流眞個無踰　士女如阿教不狂十日佳期沐浪負一年辛苦爲誰忙（粉） 
[江南春和寂紅女士旅懷] [  淡秋]  
　　烟漠漠柳絲絲風塵爲客日孤館酒醒時殘春欲去不相待花落水流空自悲 
　　情默默思依依輕寒人倚枕殘夜月侵扉幾回合眼尋歸路夢逐楊花千里飛 
[友人盧君以和裝小影囑題得六解] [  逸民]  
　　訪道道云難參禪禪不易難破是情關易惹沾泥絮君現清凈身我奮廣長舌臨去那秋波晤澈眞佛訣化身一頭陀緇衣襲半臂參透木樨禪世人知也未古今大英雄歛手卽仙佛笑彼名利人勞生何碌碌哀哉野狐禪冥心守空寂誰知十合中具有屠龍力侫佛我不甘闢佛佛不喜盧生美少年游戲偶然耳 
[來函]  
　　敬啓者兹有肄業江蘇省立第一工業學校學生李方振者年十八歳嘉定縣人於七月二十三日與松江何姓學生約離家赴滬杳無消息家中人恐其同入學生隊或有不測惶急萬狀囑爲探問用特轉懇貴報將此信賜登來函門如有人知李方振之行蹤者乞速函告鄙人促其卽日回家無任感盼上海虹口朱家木橋堍寳華里第九弄童季通謹白 
 
 
 

Page 11

 
 
   
 
 

Page 12

 
 
   
 
