# 1912 - 135 - 4914100

 

Page 1

 
 
評論 
[論國家破產之可危] 　[  （景）（常）]  
　　印度南亞古國也以外資輪入而亡埃及斐洲古國也以債務盈纍而覆茫茫大陸覆轍相尋莫不根源於財政之窘迫任人　割為牛為馬殷鑒不遠吾國民勿曰南北統一共和告成四千年老大帝國一變而為新造民邦媲美新大陸為東亞首出從此自由幸福共登春台矣須知存亡之機决於俄頃禍福之來難以預測特郎斯福爾建共和之旗英政府亦且承認之矣迨後艷羨其土地偏師搗入特人雖攘臂却敵屢挫英師然卒以小不敵大為英所覆非律賓義師奮起脫西班牙之覊軛獨立軍旣奏成功民主政府旣已建設豈知文明義俠著稱之美國包藏禍心反戈相向卒以覆其家而斬其祚根荄方萌忽焉告萎此皆近十年間之往事共和共和吾見汝締造之不易也之二國者其人民其政府奮勵圖治非如大功幸成茍安旦夕者可比而又無敲骨吸髓之債權國制死命於無形之中卒之黍離麥秀之禍猶不克倖免其慘劇况復身困經濟之重圍新邦初建無米為炊而飲鴆如飴急不暇擇竟以稽核財政之大權甘拱手而授諸外人乎吾恐六千萬巨額之金鎊朝甫輸入四百餘萬方英里錦繡之版圖夕已變色矣雖欲不為之唏噓嘆息也得乎 
　　或者曰砒能殺人亦能生人民國兵額三倍滿淸茍無餉稰兵禍立見新邦肇造萬端待理行政經費絲毫無着政府茍利用外資涓滴歸公安見其必召亡國之禍乎應之曰誠如子言殆所謂倖而免者也財政之紊亂已達沸點中央旣高築債臺地方又重負債款甚至一商會一賑欵亦莫不惟外債之是仰供者縱要挾多端用者仍揮霍無度而一般醉生夢死居全國最大多數之人民猶復耽嗜外貨浪擲金錢一歲輸出不知紀極舶來之貨日見其多民力有幾能長此而不告竭乎我今日不忍言破產之禍我惟望政府通盤籌算當懇一監督財政悲觀於心目間勿使一錢之虛擲整理收入之途速定預算年度務求歲出入之相抵而駟馬高車任意揮霍之積習悉力捐棄吾又望參議院諸公勿唯唯諾諾一任政府之左右而不能悉其眞確之底蘊以同化於虛矯之積習有負全國人民之屬望而自甘同歸於鍖我尤望全國人民咸知近世紀野心勃勃之强鄰不以兵力滅人國而以經濟覆人國我民非天賦奴性豈必不能爭存省一虛耗無益之金即多一生利事業之金振興國貨挽回利源實利所在萬矢一的民足 
　 
 
 
 

Page 2

 
 
而國無不足庶破產之禍或可幸免於今日乎 
[專電]  
　　內閣總理唐紹儀被參議院推翻將以熊希齡繼任 
　　聞熊內閣成立後工商總長將任唐文治農林任張謇財政任陳錦濤 
　　各國務員將隨唐總理辭職昨日均未到署袁總統竭力挽留 
　　唐熊意見甚深因借欵條件均熊主持而叅議院反咎唐遂致不洽 
　　傳聞某國竭力運動推翻新政府 
　　共和黨同盟會互相調停維持內閣現狀 
　　唐熊有願復職意并約互負責任以維危局 
　　借欵條件資本團仍堅執昨日續交百五十萬僅華稽核員徐恩元簽字 
　　銀行團密函參議院痛詆唐紹儀 
　　袁總統電駐日俄兩使調查兩國不加入借欵之原因 
　　參議院議員張伯烈等十二人提出三事質問唐總理（一）中華民國何以尙未得各國之承認（二）任命胡瑛為屯墾使之理由（三）軍民何以不分治 
　　上院選舉法參議院議决採用地方代表主義每省額出議員十人 
　　貴州官派議員平剛文崇高欲翻西蒙增設議員案出言無禮劉成禺將毆之各議員擬提出懲戒問題 
　　今日（二十三）參議院續議西蒙增設議員案某議員發言不愼全體拍案大駡秩序未復而散按此電係另一訪員所發 
　　政府通令各省都督將該省應裁兵數詳速報告 
　　江海北關稅務將暫歸駐滬交涉司兼管 
　　政府規定國民捐劃一章制不日發表 
　　袁總統昨復電促趙爾巽入京　　　　（以上北京） 
　　孫中山君今日（二十二日）抵港大受社會歡迎 
　　孫中山君宣言此後决計不問政務專從事於社會革命（以上香港） 
[公電]  
　　山東省議會電　各省議會各軍界首領鑒民國新立基礎甫定都督以一身兼軍事民政司法全權握全省最高出治機關必對一省人民負完全責任方可以去專制而符政體今南方諸省盡由民選而北省都督全由任命夫選舉者國民之公意任命者一人之私意以法理論被委任者僅對於委任者之一人負責任對於一般國民不負責任無責任之都督與亡淸督撫何異是名為共和實則專制民權非所惜如國體何如邦本何敝會本月開會全體表决力爭民選都督權衆口一詞誓達目的已電總統交參議院請訂為法規乞協助力爭毋任企禱山東臨時議會張映竹劉冠三王訥曁全體議員公叩印 
　　雲南都督電　袁大總統曁國務員黎副總統黃留守各都督各報館鑒近閱報載中央有任命王人文或岑春煊為四川都督之消息此或出於外間擬議之詞姑存此說以促川軍政府之憬省而望其改良亦不可知若果見諸實事鍔竊以為不可川省自鐵路風潮首先發難獨立後復遭變故民不聊生三年十月有趙康時董福開等在四川組織中央國民軍以川軍不能維持治安曾陰商改造政府此間連電力阻謂川軍政府勢力雖薄然旣已宣告獨立亦宜補助之以戰亂不宜摧挫之以生危時滇軍方在敍瀘其勢甚銳誠不難長驅直入摧陷廓淸然仍令聯絡蜀軍不許輕舉誠以蕩平匪亂自可互相援助至經營善後不能不讓蜀人之自為謀今蜀中秩序次第恢復公口名義亦經取消尹張兩都督之功自不可沒此後徐圖補救則匪患自可消弥無形一有更張人情疑異萬一匪徒挺而走險必至全局糜爛恐以岑王兩公之賢亦無以善其後或至多煩兵力蜀禍更無已時此時惟有責成川都督整頓內治力圖治安而不宜輕議更張復生枝節至西藏問題關繫重要非派專員率編練之兵迅為籌備不可滇蜀毗連見聞較稔一得之見率敢冒陳伏維垂察鍔叩咸 
　　吉林陳都督電　大總統參議院國務院黎副總統黃留守各都督議會報館均鑒黃留守豔電力言外債之危險勸募國民捐之必要深識偉論致為欽佩昭常僻處邊隅蒿目時艱以為時至今日固不能不權假外債而斷不宜專恃外債嘗就國民捐一事再三討論而勸募辦法殊難妥善或謂以人口為比例平均每人一元可得四萬萬元此誠最簡便之法黃留守電中亦持此論然四萬萬中其無生產力之女子已去二萬萬男子中能有中人產者恐尙無半數其擁巨資數百萬或數十萬者每省不過數家而貧苦者舉目皆是殊難相抵如以累進法行之則此具有家產之國民未必皆有憂國之思想聽其自由則應募難期踴躍加以强迫則怨　不免繁興此人口捐之難恃也或謂整頓地畝捐可得巨數以中國幅員之廣準之田賦所入取之可謂極輕故近來舉辦新政率假畝捐以集事以其最普通而易徴收也然通國田賦才三千餘萬卽加倍捐之亦只此數昔赫德謂中國田畝若加以整理收數當逾十倍其言誠是然此乃淸賦之問題非勸捐之問題此地畝捐之不可恃也或謂仿所得稅法捐之於商人之所得則可以冀其有餘而不至累及貧民立論亦至近理然個人之所得除在官人員可按冊而稽外其餘工商各界皆非精密調查不為功若稍失詳審卽難行均平阻力橫生徒滋藉口其切實可捐者要祇此在官人員而已質而言之不啻政府少减支出非眞增加收入也此固可以為國民之提倡而不能恃為國民捐之巨欵也昭常之愚竊慨然國民生計之多艱教育之不豫責以絕對之義務不如導以相當之利益與其辦國民捐毋寗辦內國公債明知國民捐與公債在前淸時代同一失敗然相提並論募債雖難猶較易於募捐若募債無成益無望於募捐矣况國體旣經變更人心自易趨向但使辦理確實自可鼓舞羣情請貢芻蕘以備採擇一曰指定抵當欵項也外債必須抵押若移以辦內債則保證確實自可以博信用宜於歲入中劃出穩固之大宗收欵專定為償還公債之用即以地丁錢粮作抵亦未始不可指定之後無論如何不准挪作別用如此則公債之基本立矣一曰指定存放銀行也凡公債募進之欵及抵當之款皆指定一最雄厚有力之銀行存放之償還本息即由該銀行一手經理凡執有公債票者均按期向該銀行支取不准稍有留難偏僻之處未設立該銀行分號者由該銀行委託誠實商號代為經理一切不經官吏之手如此則公債之疑難去矣一曰規定監督權限也議院有監督財政之權募集公債須經通過本屬各國公例今為保障公債計可擴張其監督權限明定專章凡該銀行按期支給本息政府按期撥存抵當金及政府是否短交抵當金抑將抵當金移作別用之類皆由議院嚴行監督或按年或按季考查一次果係照章辦理則刊報公布如有違章情事立即糾正債權人有受損害者准其呈訴議院如此則公債之根蒂固矣以上三條皆公債之大綱辦法至募集之法則自由與强迫不能不並用强迫之法仍不外地畝工商及所得三種宜明白規定人民有地畝若干應募若干工商每年有收入若干應募若干官民有所得若干應募若干開始舉辦期於易行寗從其輕以免阻碍或就三種先行一二以俟後圖亦因時緩急之一道惟有一扼要之關鍵則勸募之人與其委任專員不如委任團體法團政團均可任用蓋團體集多數人而成全團均有監察之責較之任用專員自為周惟募勸雖有團密體而董率仍在官吏是亦宜明白規定者也若將各項條目妥訂通飭各地方團體認定勸募之數不半年而大致舉矣總之時局迫切非國民忍痛瀝血不足以拯危亡而忍痛之中要取其稍有權利可對待者自較易於勸募此常昭主張公債之意也是否有當統希卓裁陳昭常禡 
　　河南都督電　大總統參議院國務院黎副總統黃留守各都督省議會各報館均鑒借債喪權外交棘手輸財救國衆志成城疊次接電國民捐之議黃留守提倡於前海內諸君子贊同於後熱誠碩查感拜下風凡屬國民固宜聞風興起不吝輸將在官吏尤應極力提倡為民先導鎭芳謹已商同本省文武按照薪俸公費實數統行捐出一個月作為國民捐司道以上認捐之欵分兩個月扣交府廳州縣分四個月扣交局所委員分五個月扣交上級軍官視司道例下級軍官視局所例分別認捐其餘軍學紳商各界業於本日開全體大會羣情踴躍均有愛國之熱誠一俟捐法議定集有成數即行奉聞抑更有進者此舉雖不能為籌欵惟一之方針亦可略盡救國當然之義務黃留守謂勸捐國民捐專為减少外債之輸入宋都督謂宜兼收實在外資用之生利為培養根本計洵屬扼要之言願我邦人三復思之河南都督張鎭芳叩禡 
　　河南省議會電　袁大總統國務院參議院黎副總統黃留守各都督議會報館均鑒目下財政奇絀危急萬分本議會特發起國民捐由議員首先倡捐并聯絡各界一致進行乞鼎力提倡以紓國難無任盼禱汴省議會禱叩 
　　廣西自由黨支部電　同盟會報界公會公民急進黨自由黨本部轉電各省支部鈞鑒自由黨本部特派組織廣西支部黨員黃紹綸雷電南聞政府因議借外債被外人要求監督財政深願政府力拒如此任意要挾願我同胞必聯合公電同請政府將外債欠欵及行政經費并請速設中央銀行共籌基本款項即行宣布全國使人民便於組織國債民捐款項紹綸電南以為捐債宜先後並舉以捐欵償外債以國債為建立中央銀行担保債票母金則金融富足以政府免求外債保存國士為目的紹綸電南在廣西梧州自當極力勸導廣西自由黨支部銑 
　　南京留守府電　袁大總統唐總理陸軍參謀兩部黎副總統各都督各埠報館均鑒方今兵多餉絀非裁减軍隊不足以救危亡此間軍官多深明大義願先解釋兵柄以為天下倡前第二師師長朱先志第五師師長劉毅均先後呈請裁撤師部歸併軍隊迭經通電布告本日第二十六師師長杜淮川亦自願取銷該師部第十旅旅長袁華選亦自願取銷該旅部當將該師部旅部即行裁轍以成其顧念大局犧牲權利之美德特此奉聞伏希鑒察南京留守黃興叩禡 
　　律師聯合會電　北京大總統唐總理司法王總長鈞鑒敝會為維持國法保障人權組織中華律師聯合會於民國三月十一日禀准前司法伍總長立案現公推伍秩庸先生為會長除禀詳外先此電達中華律師聯合會沈維禮等公叩 
[譯電]  
　　聞奧國已接各國覆文謂前請加入六國銀行團共辦中國借欵一事因與所訂借款條件有礙未便照准惟各國將另覔機會使奧國亦得分沾利益　　　（巴黎） 
　　據柏林股票市確實消息四國銀行團擬陸續收納中政府之度支券該券 
以一年為限總額英金一千萬磅其本年秋間將付之借欵則為英金六千萬磅　　　　（栢林） 
要聞一 
[國務員與新聞記者一席]  
　　　　談 
　　破天荒之招待席　不可思議之答復 
　　國務院於前陸軍貴胄學堂內特設新聞記者招待所十八日下午二時特邀在京新聞記者在國務院開第一次談話會唐總理及各國務員均出席新聞記者共到二十餘人首由唐總理宣言每日下午二時派秘書二人於招待所接待遇有可以發表之文件即交新聞記者帶回諸君遇有質問之事亦隨時可以質問等云談話僅二小時中間問答詞甚多其最緊要之事為從前借欵之報銷淸冊及報銷淸冊何時可以交出此件唐總理熊總長前後均有答詞均極冗長大約非推諉於自己未接手以前之事即歷述南京政府軍隊濫用欵項之眞相至於報銷淸冊果何時可以交出一二言可以立决者反始終絕無一字惟熊總長答詞隱隱含有淸冊不易報銷之意然亦未敢直言姑就其中關於借欵之事分為過去借款與現在借欵兩種列之於左 
　　過去之借欵談　唐總理略謂南京政府前後用項大約借欵數目共一千餘萬漢冶萍借欵二百萬蘇州鐵路借欵三百萬又由匯豐銀行借銀二百萬元加之比欵一百萬磅（南北分用）及零星款項共計一千餘萬此外則惟軍用手票一項現在調查確數尙有四百五十萬（僅南京一處）至於借欵內支出各項譬如一千兩有九百九十五兩皆係供給軍隊而且每次借欵均非實銀到手又一大半為外人扣留償還軍械之費過去借欵之用項大致如此 
　　現在之借欵談　熊總長宣言此次借欵之數目共三千六百萬每月付交七百五十萬以五個月為滿此項開支專為解散軍隊費用由部中設立臨時借欵稽核處專為銀行團委託之稽核員與財政部所派之稽核員辦事之所並聲明洋稽核員不能到財政部一切往來公事均由中國稽核員携到稽核處商辦將來軍隊遣散之後此項稽核員卽行銷滅又聲明現在所以交付之三百萬及以後陸續交出之餘款均先由各銀行墊付是墊欵非借欵一切委之稅務司及稽核員亦是一時權宜之制度俟將來借款收到後此條件即行廢止向來借款必先在歐洲發行中國債票後始能付歇現在緩不濟急故先由銀行墊欵也 
　　又自述就任之始南京政府只有現銀三萬及至北京政府又只有現銀六萬而每月應付交南京軍餉已須要四百萬其他各種行政經費尙不在內種種為難故不能不出於借欵一途 
　　其次質問之事一為簡任屯墾使之理由一為工商總長署名之錯誤署名錯誤一節唐總理已自承認答以及時更正至胡瑛簡任一事熊總長代答實因有特別之苦衷記者責以違背憲法唐熊均無詞以對遂散出 
[十七號參議院紀事]  
　　十七日晨九鍾開會議長宣告審查華僑代議案討論未畢請再研究王鑫潤謂華僑代議權多數心中皆願許可所以不能解决者以辦法不易着手之故本員意見將來國會上院應以代表地方為原則代表特殊勢力為例外加入華僑足以代表特殊勢力其選舉亦不至十分困難自應許可湯化龍謂吾人乃就國會上院立言非言目前之參議院不能根據約法究以贊成審查報告為是劉成禺謂本員久游海外與華僑至有關係故知之最深主張華僑代議權者每以報功為理由誤矣自法律上言在本國有住所乃有代議權華僑住居外國領土自不能享有代議權且華僑多有入外籍者此項華僑不能再謂為中華民國人民若許以代議權於國籍上必生衝突不如許其派代表與以陳述權而不與以表决權彭允彝謂據曾君言華僑之數有六百餘萬之多此項華僑久在外國聞有已忘其為華人者今幸漸知與祖國相接近豈可外視且國家財政經濟與華僑至有關係在現在之參議院華僑享有代議權自為法律事實所不許然關於將來國會則大有可研究之價値陳景南叚宇淸王振堯謂應先議國會選舉法大綱然後再决定華僑有無代議權否則恐選舉法或有困難不能實行薛珠贊成劉說謂若以華僑加入下院則不能調查人口加入上院選舉法亦不易定周珏謂此案業經開會討論多次可付表决李肇甫謂本席贊成華僑在國會上院有代議權蓋華僑堅忍雄邁雖鮮國家保護猶能猛進自立將來於國家經濟上商務上皆有絕大關係萬不能任令遺棄而不顧予以 
 
 
 

Page 3

 
 
　　代議權非酬功亦非加惠乃國家生活上政策上不得不然之舉諸君有因選舉方法困難而不願贊成者實則毫不足慮以云選舉訴訟則可歸本籍行之以云調查則上院與下院性質不同亦無阻碍至於國籍上衝突雖間或有之然不可因噎廢食遂以此槪論全部華僑以本員所知華僑在外恒受外人侮辱並未享受平等權利幾與無國籍之人同劉成禹忽大呼曰李君李君知之為知之不知為不知斷不可下影響之譚張伯烈謂於國家前途上不能承認天下斷無一人可有兩國之代議權者無國籍固為可憂兩重國籍更為可憂曾有翼谷鍾秀謂不必討論選舉法請將應否與以代議權一層先付表决殷汝驪謂本員初時本主張華僑只可派代表不能另有代議權蓋因法理上及選舉手續上皆甚困難之故然數次開會細研究兩派討論覺不許華僑有代議權終屬不妥吾人討論此案不能專從法律上着想政治一方面亦須顧及華僑跡遍五洲於國家前途至有關係斷不可因辦法困難遂置數百萬同胞於不顧也秦瑞玠謂據臨時約法言人民有納稅服兵之義務始有選舉權試問華僑有無此項義務旣無義務即不能享權利否則內地人民皆願為華僑矣本員意見許其做官則可與以代議權則不可彭允彝謂就國家利害上言之華僑旣來要求祖即不能不與以代議權劉彥謂法理國由事實而來法律旣定則其事實自能合於法理僑民有代議權各國雖無先例何妨我自創之林森謂華僑之所以要代議權者蓋自承認為中華民國國民耳華僑在外而愛國若此應許其有代議權國家前途借助華僑之處甚多萬不可使之斷絕關係谷鍾秀謂適問爭論之點不過在許華僑舉代表抑許其舉議員而已代表旣可舉議員獨不可舉乎國籍自不可混淆但華僑並非全體入外國籍此點實不足為否認華僑代議之理由至選舉困難一層則上院與下院不同自不足慮且將來蒙藏等處亦當用特別選舉法華僑豈獨不然議長請賛成華僑有代議權者舉手多數通過 
　　次王鑫潤報告植邊學團請願設立蒙藏經理局之審查案謂請願書中所陳各節業於本院會議大總統交議修改官制案時討論無餘蘊至該案議决之結果與請願不同之點旣經大會表决自無再為變更之理衆贊成 
　　又次劉彥說明從速議定地方議會選舉法提議案曾有瀾謂此事頗為重要但有數問題應先决定（一）與國會開會期間之關係（二）選舉上議院議員額之關係（三）與都督爭執時應歸某院審判（四）與上下議院額數之關係本員以為應俟國會法議定後方能議及此案劉彥謂各省臨時議會皆係倉卒組織故亟須議定本法以便召集且省議會須預先成立方能選舉國會議員遲恐不及楊策謂就曾君所說四層皆非扼要之語此案關係甚大應即日起帥谷鍾秀謂應俟議定國會選舉法大納後即行起艸但不妨先指定起艸員衆贊成議長謂指定後當於下次開會時報告谷鍾秀謂明日上午無大會但國會組織及選舉法大綱甚為緊要可否開全院委員會研究此事議長轉詢大衆均贊成遂散會　 
[參議院無結果之會議]  
　　五月十八為星期六照章停會惟以國會法大綱亟待議决故是日仍開全院委員會討論上院組織法大半主張用特殊勢力主義省議會與教育農工商各會各選出議員若干名惟選舉方法無從規定湯化龍請由總統指任秦瑞玠大反對籍忠寅請由總統加倍指任交下院擇定秦仍大反對丁世嶧李肇甫各發言數次其最終之結果則為標明用何主義而選舉機關則專以省議會為之至選出何種人則俟規定選舉法時再議於是一重要問題遂以輕描淡寫之法抹倒之擾 
攘三日仍是無結果而已循是不變數條大綱非半年不能了頒行之期最早亦須秋末冬初鳴呼參議員諸君亦知全國喁喁企望速開國會以俟諸君之休息何苦詞費乃爾 
[小借欵之結果如是]  
　　借款事件迭誌本報當熊總長在參議院討論後以派員監督撤兵及檢查借欵用途二事各議員最為反對熊總長因與銀行團再三磋議將監督撤兵一節取消改為由稅務司經理發給各省撤兵費用惟檢查用途一層外人爭持甚力現定在理財部與資本團之間設一臨時借欵稽核處由兩方各派一員會同辦理其稽核範圍只能及於墊欵所指之用途其餘不能干涉並聲明此項稽核機關俟墊欵三千五百萬用盡五個月後即行裁撤云 
[對付外蒙獨立之政策]  
　　某國不願破壞東亞和平之局暗助外蒙獨立屢誌本報現聞大總統以外蒙獨立問題屢與某公使交涉全無效果恐遲延愈久變端愈多擬先和平交涉和平分三端（一）飭胡署長再與某使交涉（二）派專使赴某國直接與該國政府交涉（三）請海牙平和會公共談判以上三端使仍無效則惟有用强硬手段之一法（一）撤回駐某國公使以示斷絕關係（二）實行抵制某國貨（三）派員率精兵前往外蒙聞已將此兩辦法送交國務院矣 
[淸談] 　[  （悲憤）]  
　　為叅議員者須有政治之知識世界之眼光又熟悉國內之現狀而後言論有價値可望謀國利民福不謂糊塗如江辛亦代表國民天開異想建議以四方式劃分行政區域致鬧成獨一無二之話柄聽會塲上嬉笑怒駡之聲當亦慙羞無地矣 
　　有滑稽者曰如此亦大好旣可剗絕數千年插花斗人之弊又可在地球上創造一完完全全之棋盤國 
小說　 
[俄王之偵探] 　（八十一）　[  （無名）]  
　　余又問道雖然那來脫考脫姑娘去了他終還有別的時常通信的朋友可能得他消息的那女校長默然半晌答道還有一個是和愛末姑娘有時通信的他呌毛登姑娘你若要見他我可替你介紹他離這學堂在愛末之後約有九個多月余欣喜道這甚多謝女校長於是抽出他的書桌抽梯來取了一本皮面的厚冊子翻了半天翻到了一處便提筆寫着一個信面於我那信面上道鄧克斯路遏雲圃毛豋姑娘余接了這信面後女校長又向余說道我看愛末姑娘甚是可憐的他在學堂裏的時候他家裏的父母從不曾顧問平時來的只有他的母舅他的母舅又常虐待他別的我不知道他母舅每來一次去後他必一人飲泣便此一端可知他的苦境了自從這學堂裏出去後不知他更是怎樣受苦哩余道所以他姑母家特地托我尋訪也為這個說罷余便謝了女校長向女校長告了別依舊坐車回寓如是又過了一日又到了明日一早起來余又坐車照着女校長開了的信面去尋鄧克斯路遏雲小圃離着倫敦三四里外便尋到了只見那遏雲小圃是個鄕間極好的所在場圍甚大建築的極古一進了門便是一片極大的草地草地四旁花木甚多到了裏面便有一個使女出來問余何事余告訴他是來訪這裏的女少主人毛豋姑娘的 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[宗社黨來鄂送死]  
　　前淸荊州將軍連魁之子現改名為傅鳳池投身宗社黨為荊州支部首領日前該州發現宗社黨軍火並康熙廟埋藏炸藥皆由傅在上海購來黎副總統聞悉此事早派偵探在上海跟傅蹤跡至漢口因居租界不便捕拿復派探與傅交游盡得秘情十七日傅乘馬車出租界該偵探即報告就近軍隊將其拿獲解送都督府經黎公研訊極為秘密旋復發交軍務司軍法局審訊其首領恐難保全矣又有傅黨一名操北直音匿於法租界長淸里內傳被逮後交涉局員余日章君即持緝票請法領事簽字督率軍警前往拘獲亦以小火輪解送省城訊辦或云傅卽庽於長淸里捕此人時搜出証據不少又湖南人某係前淸侯爵現住漢口英租界高大洋房內往來之人頗有可疑武昌偵探極注意之有數人終日圍繞其前後門偽作學乘脚踏車者蓋藉以覘其動靜也 
　　續函云副總統以該黨詭謀多端誠恐勾通敗類至府行刺故特派稽查官在接待室前檢查外來之人凡各司處各鎭協辦公人員赴府所有携帶之手槍佩刀應受守衛員搜查將武器卸下出府交還惟上級官長入見免其搜查然亦不准佩戴武器入座須自交隨役差弁收存詎宗社黨人不知此例昨竟使其黨袁鎭漁阮麟生二人偽裝袁大總統差官掛總統府執事徽章手持偽造公文來府求見守衛者因其自稱由京來此卽引導至接待室經稽查官盤詰之後擬先搜檢其身即行帶領晋見詎竟在其身畔搜獲手鎗二支滿裝子彈當命拿住公文徽章送黎公驗明係屬偽造飭員審訊確係宗社黨魁遣來行刺者並供出一切秘密當縛出府前正法或云係由鐵忠主使因該黨先後密謀敗露就戮者已數十人無計可施乃出此下策意圖僥倖成功鄂省必亂渠卽可乘機而起不圖如羊喂虎枉自送死也又聞鐵有舊差弁金姓現寓省城小金龍巷鐵以巨資令金私運子彈入城藏於其宅前日經拿獲之同黨供出由軍務司派兵圍住金宅搜出德國造快鎗子彈三萬顆惜金漏網未獲僅將其眷口解送軍法局訊辦至前日拿獲之鳳池無他証據惟於長淸里寓呈搜出銀行支簿並往來信件一束其語意奧妙人多不解現擬即於此中推求諒不日必須梟首也 
[鄂垣又下靜街令]  
　　鄂省連日拘獲宗社黨訊據該黨人供辭不日約定某日起事卽曰某軍亦屬同黨黎副總統甚為憂懼昨已宣布靜街命令每夜九句鍾時即不准軍人在街市行走商民則以十一句鍾為限違則由崗警巡查軍隊等科以重罰若查有擅放槍聲者卽處以死刑五月十九日拿獲謀亂叛兵十三名在軍務司正法據該犯兵供云陰暦四月初八日吾兄弟們必代我等報仇審判官嚴訊其情堅不吐露當道以此語必有來歷大約係匪等擬於是日起事已發子彈與將校團學生軍護衛軍畢血隊教導團等可靠之軍隊俾早作預備蓋蠢蠢欲動者多係新募之軍老軍則程度甚高旣不為宗社黨所用亦無謀叛發財之念故也 
[長沙愛國團與社會黨衝]  
　　突紀事 
　　湘省軍士愛國團於五月十四號午前九時假座教育總會開緊要公會軍界到者三百餘人軍務司長叅謀部長各師旅團營長官以及各司正次長多到政學各界到者百餘人軍界退處旁座以中座讓各界誠軍界開會所未有也坐定後愛國團團長易君棠齡登台報告本團成立以來其宗旨在維持秩序保全治安湖南自去年九月初一起猶有今日者本團軍士維持之力也但本團對於各政黨迄未干涉即無聊之社會黨心雖非之亦未明斥之乃前日突有社會黨八人親來本團要求與本團人員接洽旣入卽詰問本團何故開隊將該黨所辦學堂推倒（係兩日前之事）余等卽詢該黨宗旨之所在若輩卽出章程相示復問其受何人命令有無正式公文若輩言受命孫黃諸先生結黨旣許自由復何須乎公文余等答謂孫總統黃留守於中國未光復以前容有社會革命之說光復後不聞有此黨名爾輩旣無公文是未承命總統又未請命都督我等决不認為政黨若輩謂彼黨首孫某屢謁都督不見因與都督有嫌故未請命我等見其反對都督心大不平且日前有該黨人假軍務司名義骗人財物已被拿獲知此等人皆無人格應予嚴懲當將若輩拘留以候處治今日請各界來會即研究該黨之應否解散及留下數人之如何處治其詳再請本團高君栢鑑報告高君接言前日有社會黨八人督率多人突至本團進見團長大聲詰問（其中問答與易君所述略同）勢甚洶洶柏鑑即令閉門捕拿有三人逃逸僅獲五人當送軍務司中有一人尤為奸猾我等未便擅自生殺故請各界來此研究據同人意欲將反對都督之三人處决諸君贊成與否請各發表意見其時外交司長粟君戡時起立言社會黨舉動余頗不謂然第其人初無大惡不過溺於邪說若取而殺之未免過甚故余贊成取消該黨而不贊成處决該黨人高君言該黨擾亂治安亟應嚴辦先生今為辯護如以後再有擾亂本團卽不負責粟君云頃所言係鄙人一人意見以為黨派可以解散黨人不可殺戮卽有應得之罪亦宜呈請都督或交司法司審判以相當之罰治之衆鼓掌　　　　　　　　　　　（未完） 
[譚黃兩都督之關係]  
　　國務院致湘都督電云大總統交魚電悉黃道心跡實有可原惟現當政府成立亟謀統一之時若秦州仍擁兵不下於內地政治外人觀聽均有妨碍執事旣與黃君知好務希勸令釋兵息事如與趙督等不能相處政府必當量材而用另予位置以期永息紛爭共維大局甘省外接新疆種落紛異現伊犂已生意外波折秦州之事尤宜早為解决以免他虞總之保守全國治安為目前第一要義執事明達想邀亮察 
[贛省軍事種種]  
　　槍斃軍官　贛省巳撤二標督隊官許香林湖南人在贛始充馬隊正目光復後升至斯職前因方案撤差逃往鄂境復念妻妾回贛探視被獲槍斃茲將李督於十八號佈告一道錄下照得匪徒造謠生事擾害治安迭經嚴拿懲辦在案茲查有已撤之督隊官許香林勾結土匪煽惑軍心圖謀不軌實屬不法已極當經拿獲立予鎗斃以正典刑 
　　訂購槍械　上海電云南昌李都督鑒怡大貨價廉日速已擬訂卽日簽字詎昨該行以合同不如彼意遽然取消草約詳情由周副官代達故擬另購查日砲三八式在高田會價每尊四百四十餘兩彈每千四十五兩餘共價八萬九千四百六十餘兩貨約六週到滬德砲馬克心每尊八百餘兩彈每千三十五兩連附屬品共價九萬一千九百餘兩八十天內交六尊一百十天交齊該行存樣一尊可卽運贛借用檢騐德貨較日貨精良可靠惟須先付定銀四分一六尊到滬再交四分一餘俟貨齊付淸以上價値期限均經確商再四訂辦何種以需用緩急為準請速電復切禱吳介璋等叩 
　　報告軍情　吉安電云南昌都督李並轉軍務司鑒祖時所統各營毫無紀律者惟胡德馨一營現責成馮代帶一律遣散查該營分防龍泉永新永寗各縣各有防匪之責深慮兵散匪來鄕民受害迭據各縣紳請兵鎭壓護衛軍前隊未便飭其分防祖時在省奉都督諭左路各營應如何裁併改編統由統領妥愼籌辦擬將余國欽一營叚德華一營及司令部護衛隊挑選精銳照給與令編成隊軍一營從六月一號成軍俟編配妥貼即行分防教練官擬請委余國欽充當管帶缺擬請委段德華充當督隊官以下各缺暫由祖時遴選防軍妥弁及標營各副官見習生等充當限四個月考成請都督派員試騐該弁員等能否勝任再定去留至駐吉司令部人員書記一會計一司書一公務紛繁文贖軍需等事在在吃緊誠非三人所能辦理應請照給與令改成標部添設各項人員責成經理各事司令官關防請改換統帶關防如蒙俞允即請軍務司核議並盼電復楊祖時叩 
　　增加警費　贛省警視廳自統轄以來警務日見起色現在改訂編制增加薪餉力求進行頗為完善茲將該廳呈奉李督批示錄下查閱各數散整雖屬相符編制辦法雖頗周密然月支經費總共大洋一萬三千三百二十七元五角又湘平銀二百八十五兩較三四月所領之數竟增洋一百九元五角本應批駁惟旣據支配妥協姑予照准仰即錄批咨報財政司查照辦理 
[餘干煤礦近狀]  
　　餘干縣煤礦自收回官辦以來營業日漸發達近有礦業代表張捸等上書都督請願辦法當奉李都督批云書悉查餘干煤礦據各處調查員先後報告咸稱礦苗豐富與萍鄕礦相伯仲以如此巨礦斷非一縣資力所能盡其地利早由議會議决仍歸官辦經本都督委任歐陽沂為該礦總辦兼任技師該員為鑛學專家自能切力整頓至曹藩案糾葛甚多業於曹藩等呈中先後剴切批示在案該代表等亦當共見共聞總之餘鑛為贛全省利源卽於全省經濟影響甚大核閱來書措詞關心本縣意自可嘉惟願推愛縣之心進而愛省進而愛國是所厚望 
[吳振黃危矣]  
　　前蕪湖分府吳振黃自取消分府後當奉孫都督調令來省有委軍政司次長之職奈因各軍隊反對乃委充造幣廠總經理又因該廠開鑄無期復聘為都督府顧問官每月僅支夫馬費十五元在孫都督不過藉以覊縻而吳則興高烈采專事奢華並將前在蕪以三千金娶得之金小寶隨帶來省貯以金屋種種揮霍蓋可知矣近為栢都督偵知以吳在蕪濫銷公欵至數十萬之多而蕪湖官錢局存欵帳目亦存在吳處未繳特飭吳明白答覆吳因是無計彌縫終日咄咄書空常對人云當日黎宗嶽有電致余謂公兵權一撤前途無限危險望公堅持到底各語自今思之悔不聽用其言也 
[皖江近政述要]  
　　無為州上年水灾大小圩堤均被冲潰前淸政府曾派馮君煦督修旋以武漢起義中止茲經該州紳士廬恩澤等以現値春水發生若不速修圩堤坐視數千萬田畝盡付　國計奈皖省財政困難實難擔此　及以合肥李氏所捐之關門洲變價撥充俾得早日興工聞已禀請都督核辦矣 
　　和州夏華藻等前以該州財政長吳驥良幫辦雕錫霖捲欵潛逃曾經禀請都督電飭該州行政廳先將雕錫霖拿獲押辦一面訪拿吳驥良勒令交欵以淸交代茲該州紳商各界以吳家道豐厚並非私逃實以前次滬軍在州勒借公欵五千金以濟軍餉吳因係地方公欵不能任該軍有借無還以故赴滬向該軍統領索還並非挾欵潛逃等情具禀都督代白其誣矣 
[程都督慰勞軍士之演說]  
　　程都督於五月二十二號親自赴閶門外四十五六兩標營演說慰勞軍事茲將演說白話照錄如左 
　　閶門外的事變是那少數不愛名譽的人幹的也無損吾尊嚴軍隊的全體本都督現在希望你們不但是保守從前的名譽還要把這名譽極力的向前做道德心要一天高似一天操練要一天精似一天秩序要一天完全一天我江蘇省本是中國最文明的地方我蘇州當光復時候最有秩序的地面我蘇州軍隊便該應做成全省極有名譽的軍隊將來大家都說程都督是極愛體面的人他手下的軍官兵士都是極愛體面的軍官兵士這一種的光榮眞是黃金難買本都督待軍官如弟兄待兵士如子姪凡人待弟兄子姪越是歡喜他越要管教他你們知道本都督一片愛護的心自然不待本都督煩絮了至於商團警察都是一家人同是替地方上辦事的他們有能力不足的時候仍要靠軍隊幫助一家人總要彼此照應彼此體諒這也是最要緊的還有一句話本都督那誥誡軍人的文上說現在軍人要有觀察世界的眼光這話不是假的自從北京津保一閙南京贛軍一閙外交團對於我國的軍隊萬分注意我軍隊的名譽好使外人心服諸事漸漸的順手我中國人纔有立脚的地方我愛重的軍人須曉得中國的安危存亡都在軍人身上千言萬語說不盡總之名譽二字是軍人的第二生命便是全國人的第二生命切記切記這演說望你們帶去細細的看 
[蘇省財政司之意見]  
　　蘇都督府財政司正司长王丹揆君與副長陳毓楠君近日意見稍有不洽其原因以司中各課長及課員多為浙人佔踞霸持且皆副長所汲引正司長不過隨同畫諾毫無實權因之各課員紛紛請假藉以避嫌都督現擬將駐寗之金君鼎與陳對調為調停之計用人行政煞費苦心聞陳君係秘書長應君之舊屬應君亦擬請辭去秘書之職然程都督素極器重應才大約未必允准也 
[蘇台近話]  
　　程都督回蘇棧特於昨日（二十日）飭傳被害商民代表鄭杏元薛永令等到府諭話以明　誠相與之心勿再遇事要求聞該代表等自知前此之哄閙無理若再堅執恐難結束已有遷就轉圜之意矣 
　　巡警總局石局長發出通告略謂本局前經飭據各路勘定地址分設小菜塲令菜攤露店均就近遷入塲中交易不准沿街擺設原以各處街道窄狹係為便利行人淸潔道路愼重衛生起見無如習慣性成日久玩生近復任意沿街擺設毫無顧忌實屬有妨交通阻碍行人亟應重申禁令以除惡習而挽頹風限令五日內各攤擔一律移入就近菜塲交易如違懲罰云云各區官已遵奉照辦通飭遵照矣 
　　全豐醬園為蘇州鉅鋪上年因裕蘇總辦李薇荘有虧空情事奉前淸瀋司飭封召變迄今尙未傷脫茲奉都督訓令云虎邱全豐醬園旣經變價結束所有臨頓路山塘二支店原有貨物亦當繼續召變以重公欵應由蘇州民政長　局　封會同商會業董趕緊召集各商公同估計分別售銷務須核實從事故宗民政長奉令後已移咨商會查照辦理矣 
　　地方審判廳錄事書記等以照章抄錄批判各詞公費應分給各員以資津貼乃自去歲光復至今迄未奉發分文現擬呈請司長援照高等廳辦理請將此項公費分給各員以資津貼 
　　初級審檢各廳業奉省議會議決裁撤當即停止辦公嗣經電詢司法總長請示辦法久未得復提法司以各初級廳多有未結之案未便久懸故又電致法部請示解決矣 
　　五月二十一號晚三更時有身着灰色布軍衣脫帽露頂之匪徒五六十人各帶刀械乘坐小船先後水路至閶門外留閶後面某米行圖刧因門堅墻厚無從刧取故向附近某糞行打門入內任意搶刧當為該處巡警得悉飛報本區當派警兵各執洋槍趕到開放排槍數排該匪等當卽四散飛逃故該糞行所失無多亦云幸矣聞該匪等均口操蘇音內有數人係常熟口音恐非外來之匪現已飛報都督府嚴飭緝拿矣 
[揚州書差閙風潮]  
　　揚州審判廳本擬五月十七日開廳嗣因書差聚衆求差遲至二十日始能就緒詎開廳後各書差等以日前赴廳考試者共有一百餘人今入選者僅百十四人且除月薪八元外所有訴訟保證等費均須涓滴歸公故無論已未入選諸人均大抱不平一面分佈揭貼一面至審判廳滋閙廳長陳賜卿見其無理可喻籲求徐寶山司令派兵捉拿首要當於二十日晚捉獲毛坤等四人從嚴看管若輩始稍歛跡當風潮激烈時徐司令懼其惑民滋變特飭將城門關閉片刻然後得將該四犯等捉獲云 
[雲間近事記]  
　　女界愛國　南京黃留守提倡國民捐後松江同盟會支部首先發起遍送傳單邀請各界於五月廿六號至城自治所會商辦法郡城淸華女校本該會會員所組織先於二十一號在校中開會各教員相繼演說聽者大為感動有當場慨捐金約指金耳環者各生亦次第靈認並聞將通告各女界共盡國民天職 
 
 
 

Page 7

 
 
　　學生旅行　華亭第一高等小學校全體學生二百餘人前日至楓涇鎭旅行當由誠敬學校校生在門外舉鎗歡迎入校稍歇即整隊至自治所經士紳欵以茶點午刻至勵志養正兩學校復由各該校職員導引招待下午三鐘將乘車歸松更由誠敬校生至車站排班歡送觀者如堵頗極一時之盛 
[孫中山勸交三期路股]  
　　五月十七號粵路公司設筵歡迎孫中山先生四點鐘先生偕同容盧兩君到由總協理董事迎至議事堂拍照旋入席先生力言粵漢鐵路關係極大常催卾湘卾力圖擴張以挽利權并以三期股本應速開收鄙人當發電各埠力為鼓吹座上咸舉杯呼萬歲者三孫先生隨擬致各埠電文交公司通發各埠盡歡而散電文錄下粵漢鐵路關係民國建設前途甚大且大利所在並為振興實業之首務弟頃到商辦粵路公司提倡速收三期股聯合湘卾推廣進行國利民福望速圖之孫文篠 
[黔議會電止楊伯舟]  
　　貴州省議會致楊藎誠電云鎭遠洪江常德長沙探交前貴州都督楊伯舟先生鑒去秋吾黔反正推戴先生雖曰酬功亦求止亂不圖兵將驕縱屢陷先生於危社會震驚幾無寗日先生以巡閱名義率師出省繼而順流援卾趙德全遽登正位并不計及先生先生潔身遠行亦不與較高明計畫為衆所稱嗣因趙德全等辦理不善亂象日呈旅滇黔人因請命於北伐滇軍便道入黔代為戡定幸而天未厭黔滇軍一到即漸安穩因擁戴其司令官唐君為臨時都督計日五旬治安有象正擬報告大總統取銷臨時二字俾得長治久安乃聞先生有整旅來黔之耗銅仁鎭遠一帶見先生前所部師有藉名騷擾者遂不免因此過慮以為先生再來民必不安謠言四起驚惶無狀紛紛函電請求阻止查先生來意原為福我黔人諒非欲為都督證以往事不難共見此心現在黔已獲安即已達先生福黔之目的孫中山先生功成身退全國播為美談先生達人當必俯諒黔愚曲從所請除電請袁大總統黎副總統位置先生並電湖南都督設處隨從兵隊以免碍於進退外務祈先生駐師湘境勿得遽入黔界致起衝突究竟能否照允立祈電覆 
本埠新聞 
[拆缷城垣之手續]  
　　上海民政長吳君市政長莫君會同田示元照得本邑拆城塡　砌　　路各軍官自西門至小東門一帶率由工程師分別測繪完竣不日動工所有沿城房屋凡碍及工程應行拆讓之處迭經評議員開會公決樓房每幢償拆費洋二十元新建或工料較市者洋四十元平房每間貼償拆費洋十五元新建或工料較市者洋二十元從知照之日起限一個月內拆凈向大境關帝廟事務所照領償費事關公衆交通利益務各遵照辦理一俟馬路築成市面興旺各該多數居戶利益必且倍贅萬勿觀望阻撓致干未便至城根出租地畝應俟城垣拆去量見畝數逐叚編號分等定價再行公布仍照本年二月念四日公布辦法先儆啓租戶承租如舊租戶不願續租再招新租戶為此出示曉諭城根租地租房各戶一體知悉 
[滬軍都督咨司法總長文]  
　　律師公會之進行 
　　為咨請事查上海毗連租界各國律師林立人民訴訟權利悉操諸外族之手前由留學日本大學法科畢業生現充本府軍法司司長蔡寅等擬定章程首先組織中華民國律師總公會呈經本都督核准給予執照咨請大部立案曁蘇都督令行提法司轉飭高等檢察廳登記在案該會成立迄今已屆四月凡經給照律師疊至各級審判廳行使職權補助司法機關人民咸稱便利按各國之有律師制度原為闡揚法律保障人權起見民國創新律師任用章程尙未頒布各處律師公會對於規定之資格組織之手續容有歧異之處要不失為一時救濟之計現在民國統一律師章程將來如何規定屬諸大部職權惟該會業經國家機關之認定在政府未頒律師任用章程以前自應繼續相承與各省律師公會均有同一之效力因民所利庶泯此疆彼界之嫌易地皆然藉收相得益彰之效今該會呈請照案遷往北京上海卽改為分會除巳給執照各律師外以後由該會名義入會之員卽由該會審查員權依各省都督批准認定之律師資格查驗憑証就地分別呈請發給執照並飭該會員依照各省律師章程謹守辦事如此辦理成事不廢因地就範庶於總公會之名義相符而與各省暫行律師章程亦可並行不背俟大部律師統一章程厘定後再行遵章核辦以杜紛歧而免抵觸除咨明各省都督外相應咨請大部查照准予立案資信守並希見復施行 
[呈請暫免米麥稅]  
　　米麥免稅問題昨巳由上海稅務公所所長張壽鏞呈請蘇都督准予暫免三月茲將呈稿錄下　為呈請事竊查米麥一稅前經省議會覆議米稅定為每石納稅洋五分麥稅每石洋四分通令遵行在案米麥為貨物之一徒以民食攸　征稅益議從輕在省議會决議固巳斟酌盡善國計民生雙方兼顧乃近來上海米價日益增加每石竟已漲至十元以外仍虛有加無已壽鏞接辦上海稅務後每與地方士紳及商業領袖接談羣以滬市米貴人心皇迫堅請暫行免稅近日又接米業全體來呈亦以急則治標不得不藉此以靖浮言環乞據情轉懇准將米麥稅暫免征收為請壽鏞內度商情外察輿論雖米價騰貴非因征取每石稅洋五分所致然貧苦小民易滋誤會且滬上流氓出沒更難保不揑造浮言藉詞煽惑卷查前淸光緒三十二年曾因滬市米貴豁免米捐三月彼時米價雖貴不過每石七八元或八九元尙未漲至十元今則每石漲至十元以外而大兵之後元氣凋傷勞働各界輟業者絛尤非從前太平無事時可比壽鏞奉委辦理稅務非不知國課所關至重且要然民困商艱迫切萬狀亦不敢不據實上陳從前專制時代且有米貴免捐之善政現在共和政體成立尤當以恤商愛民為根本切要之國况米稅現已退認麥稅認商亦將請退是商家熟權利害尙思知難而退公家財政縱極支絀亦何可挑逆與情必欲取此以招　怨之媒且米麥准暫免稅項則商人聞風爭趨來源必旺供求相適價由此落是公家所損者小而地方受益者大不揣冒昧具文呈請務懇都督俯念滬市危迫情形再交省議會覆議准將米麥一稅暫免三月藉維民食以保治安一俟市價稍平再照議案按數收納似此暫予通融實於地方商情諸多裨益伏候都督指令祇遵為此呈乞照驗施行須至呈者 
[米價不可再漲]  
　　上海民政總長李君實業司長王君會同出示云奉滬軍都督陳令聞近來米價昂貴已在十元以外雖來源不易移粟無從然凡在米商亦當關念時艱平價發兌母得藉以居奇但求自利致民不聊生　　變故本都督前因民食維艱令滬上米商分赴產米之區先行購辦在案今距秋穫之期尙需數月一旦斗粟千錢日加飛漲嗟彼小民何以堪此仰貴總長會同　業　長　為愷切曉諭諸米商共體此意勿再過意抬價一面查明　捐一項現在是否續辦如係仍行征稅仰即轉飭統捐局暫行免除以減商困而維民食特令妥速查照辦理等因奉此除呈請蘇都督並照會貨物稅總公所暫免米稅外合行出示曉諭為此示仰各米商籲知悉須知目前地方人民生計困難米價已至十元以外若再增貴其何以堪此後但可減低不可再漲該商等　當顧念大局共體時艱切勿居奇致讓變故其各遵照 
[民權報之文字禍]  
　　公共租界捕房以本月二十日民權報所載論說時評對於袁總統熊希齡唐紹儀章炳麟任意毀謗請廨出票於前日午後將該館主筆戴天仇君帶入捕房昨晨送至公共公堂請訉先由戴君代表德雷司律師上堂譯稱報紙如果毀謗有名人之名譽儘可出單傳訉不應遽出提票蓋以共和時代萬事均應文明且報紙為輿論機關有言論自由之權該報所著之文本律師未經細閱尚待研究請將被告交保訂期再訉旋由捕房代表侃克律師辯稱因被告言論過激頗有關繫與尋常事件不同是以票提關獄員商之美强副領事以案須詳細研究遂將戴君交通義銀行經理張進江君保出訂期下禮拜四再行訉核 
[房客反對加租]  
　　虹口漢碧禮路永祥里一帶房屋均係業廣公司之產近由該公司經租處分發傳單通知各租戶定於陰暦四月初一日為始每幢加租洋五角但該處各租戶大都小本經紀之人以現在百物昂貴無力照繳特於昨日聚集婦女三百餘人同至公共公廨要求轉商房主暫免加租詎駐廨西印華各捕以其人衆滋擾卽用强硬手叚驅逐出外一時甚為譁擾嗣由關讞員出為勸諭謂爾等如有理由可舉代表具禀聲訴毋得聚衆滋閙衆均遵諭而退 
[防疫大會記事]  
　　陽暦五月二十二日早十時上海防疫中西董事會在德領事署開議到者為西國商會同孚太古兩大班工部局總董豐裕大班工部局衛生史醫官德英兩總領事江海關墨稅務司理船廳某君陳交涉司公立醫院沈仲禮君吳淞防疫醫官柯師君提議香港鼠疫發現居民染疫死者甚衆上海與香港相離甚近最易傳染雖各國輪船公司竭力反對然為鄭重人命起見不能不嚴加防範茲議由香港來滬之船隻或抵吳淞或到上海俟用駁船將貨卸空後即在空船用硫薰法殺鼠如船不能卸空卽用炭氣薰法殺鼠卽日出示實行並請衛生處及公立醫院在租界嚴密防疫衆均贊成 
[軍人自應報効]  
　　滬防水陸全軍統領李英石前日通令各署管帶云頃據第一第二兩營管帶荘　呈稱竊國民捐之議發起於黃留守一電傳來全國響應參觀近日各報之鼓吹各團體之紛紛開會集議風起潮湧喘汗交作足見吾國人愛國熱誠達於極點欽慕無已我軍人具最高之人格居最尊之地位滬防為上海各軍隊之表率而管帶亦國民一分子宜如何慷慨輸將勉徇大義望八荒之零擾甘投筆以從戎聽四面之楚歌願毀家而紓難爰不揣鄙陋謹為各營倡導官長目兵卽就薪餉中酌量抽收蹄岑勺水集腋成裘雖云竭澤而漁勝於為叢驅爵倘蒙俯採芻言再由管帶定期開會集議非敢自信亦聊以盡軍人之天職是否可行伏乞意台裁奪等因據此查國民捐一事因外交團監督財政侵奪國權原迫於萬不得已凡我軍界各具愛國熱誠自當量力輸捐共抒國難除董管帶仲發先巳面稟願於薪水項下扣除外為此通令仰卽遵行各該營官兵願輸若干限文到二日內迅速具報 
　　又聞滬軍營管帶楊錦堂君自奉李統領通令之後卽預願薪水一月全數捐助（計洋一百二十元）一面合集各隊官佐弁兵廣為勸導團營均表同情現已决議官佐捐薪餉二成之一兵士捐三成之一以六個月為限每月計得捐洋二百二十餘元共可輸捐洋一千三百餘元茲楊管帶擬於每月發餉時照數勻扣按月呈繳昨已將願輸數目先行呈復李統領查核矣 
[陶小領索逋之催促]  
　　陶小領因被第十師司號長劉宗高虧欠飯菜銀錢潛逃昨又禀求該師吳師長請為查追現奉指令云此案前據團長　渭霖查復以該司號長劉宗高虧欠潛逃殊屬不法已極除批飭外當經轉詳留守府都督府通行原籍地方及各省軍隊一體嚴拿務獲究辦在案茲據續禀前來候再飭查覆奪此令 
[製造局撥款修路]  
　　高昌廟廣東街之半邊橋至北首雙龍關街一段馬路長約四十餘丈近因製造局運送軍械貨車來往以致損壞行人車馬諸為不便如遇天雨積水尤深現由高昌廟巡警分局員錢芝庭禀奉李總理允准飭匠修理估得上鋪馬路下砌磚瓦陰溝共需工料銀二千餘兩准在局內劃支不日開工 
[製造局司事受罰]  
　　製造局司事李序皆前託同事劉繼淸轉囑工匠私鑄熨斗二只詎為工匠報知局長請為查究李總理以該司事等不應私用公家物料飭令劉繼淸每月扣罰薪銀六兩李序皆每月扣罰薪洋四元而劉繼淸以此項熨斗係由李序皆囑鑄今奉罰薪反較李序皆為多實不甘服故於昨日禀求李總理一律照數扣罰以昭公允 
[演講養生術]  
　　環球中國學生會今晚八時請哈佛醫學校愛德華君蒞會以影燈演講養生之法並請俞鳳賓醫士譯成華語凡講究衛生者盡往聽之 
[裁判所研訊盜案]  
　　廿二日下午三句餘鍾新關水巡解送搶掠洋涇浜口沙船上物件之盜犯沈栢生陳詞生張順泉錢金周毛毛方阿四王阿金陳學才沈阿炳王阿桂唐金生楊阿香王阿二蘇仁昌史阿金周坤生杜阿唐胡小弟及見證張愛卿吳小四吳根寶李金海沈才福曹連弟張銀寶張貞貞至南市華洋裁判所當由徐紫峰君升座提訉船戶曹芝泉卽開失單呈堂報告盜犯沈栢生等到船搶刧情形並指明被沈栢生陳阿生周坤生用繩綁縛並用草帽遮蓋船夥眼目又認明動手搶物者三人徐君因時已傍晚飭探分別收押昨日一時先由庶務員將該犯核名編號懸掛各犯胸前九時復經徐君提訉有巡警八名荷槍梭巡先據洋水巡報告捉獲盜犯緣由並將抄出之手槍一支單刀三把小刀二把插子二把藥彈十四粒鎜子一把呈案經徐君驗明嗣據船戶曹芝泉供稱當夜沈栢生陳阿生執刀恐嚇開箱搶去洋八十六元又據船夥証人李金海張銀寶陳貞貞曹連弟等証明各節徐君因時已過午遂飭回押候二點半鍾復訊 
[閘北三段救火聯合會成立]  
　　去歲自治公所將前淸巡警總局之消防各種器具編為三叚第一段即設在新閘自治公所第二段設在南林里第三段設在虬江橋德康里名曰閘北三段救火聯合會招足會員三十員前日午後三時開成立大會第一段第二段會員以及來賓陸續齊集約有百人先由會長宣布開會宗旨次來賓演說再次與各段會員互相討論聯合本旨及各種救火方法至散會時已鐘鳴六下矣 
[國貨維持會開會記]  
　　中華國貨維持會於廿三日下午一時假新舞台開第二次大會先由副會長張紫蔭君宣布巡會宗旨繼由正會長姚滌源君述歡迎新會員辭後由弋朋雲葉連鈞黃膺白劉藝舟朱子堯陸沼天周椒卿陳競生嚴忱熱梅竹廬俞宗周劉德樹梁幹臣吳子敬陳舫孫帥叔賡諸君及俞植權蔣鳳梧女士先後演說痛快淋漓聞者感動是日到會人數約在四千以外亦可見同胞之熱心國貨矣 
[爭論習藝所之主權]  
　　南市華洋裁判所近將判決之罪犯五名發往罪犯習藝所收押茲為地方審判廳長查知以習藝所係由該廳籌欵設立與華洋裁判所毫無關係卽有應押罪犯亦應照章送廳訊明發押爰將各犯由所提出派司法警察一併送回另行處置 
[洋商收繭之防備]  
　　法總領事喇伯弟君以蠶繭業已上市在滬各法商已預備洋銀十餘萬元擬赴楓涇收買繭子但聞內他時有搶刧情事恐遭意外爰卽照會滬軍都督陳君飭派軍士六名沿途護送並請電致各該處防兵一體保護以安商旅 
[研求衛生泡水櫃之效用]  
　　俞寶生發明衛生泡水櫃呈請立案昨奉滬軍都督批云呈悉食水一端關係衛生至為切要吾國向欠講求所陳市間老火灶情形自是實事該民發明之衛生泡水櫃果能使水淸潔與衛生有益自應飭老虎灶仿造置用惟查附聞並無說明使水淸潔之理由與效用仰將所製水櫃詳具說明呈送民政司長考驗核辦可也 
[英美參贊參觀軍隊記]  
　英國駐京公使館武參贊羅貝勝君美國駐京公使館武參贊黎富思君同於日前來滬旋於星期一（五月二十日）上午十一時晋謁陳都督要求參觀滬上軍隊當蒙都督允諾一面飭知各軍準備一面派軍需司副長溫應星君引導是日下午二時溫副長詣該西人寓所相約同乘汽車至陸軍二十三師司令部當由黃師長郣接見晤談片刻隨派參謀長何燈君導至陸軍第二十三師步兵第八十九團駐紮處參觀一切該西人於兵士之槍械服裝寢室臥具無不詳細察看閱畢對何參謀長嘖嘖稱贊謂貴師成立僅四個月以至短促之時日而佈置訓練完備若此　　不可多得並聞英參贊卽於翌日進京復命而美參贊亦於同日因事赴粵故除二十三師外他處軍隊未及前往參觀云 
瑣聞 
[城內]  
　　審判廳刑庭批示○吳張氏呈批爾子榮泰係犯私　　禁及私藏軍器傷害人之身體之俱發各罪本庭業巳公開辯論供認無異自應靜候按律擬處未便保釋　林匡九呈批爾侄林少宗身為棧主不特收受藏匿路誘之人而尙有串同誘拐其犯嫌疑各証實屬不法已極應聽候本廳審理明確按律懲處何得妄請交保希屬漏網　陸子山呈批此案自判决後疊經本廳多次命令保証人趙茂華等將被告所有產業尅日招賣不得延玩去後茲據承發吏報稱趙茂華已經登報聲明招賣一俟出賣卽行履行債務等語茲據呈訴候再命令該保証人趙茂華等卽日設法變賣得價償還再限期將售賣情形聲復到案如再違延卽將該產所有契據勒令交出候本廳酌量發交拍賣不敷之數仍應責成保証人等担任勿任卸責而保商艱應卽知照 
　　檢察廳批示○陳占郎陸忠鼎呈批據訴已悉該船商慘遭刦殺情殊可憫此等兇盜令人髪指業已抄附勘表失單移請警務公所嚴緝是案眞贓正盜到廳照律嚴辦以靖地方該船商所裝貨物應卽回駛崇海分別交卸至所失各物前已開單呈報本廳有案可稽該船商儘可逕赴商會直接報明斷無不承認之理自不至意外為難所請由廳將失單移知外海沙門兩商會應毋庸議　馬阿林呈批據訴已悉是否屬實候飭員調查覆到核奪 
　　探夥獲賊○警務所探夥錢裕生昨在新北門內盧家弄查獲積竊周咸生當在身畔搜出銀表銀練并當栗三紙將周帶回該所經司法科長訊據周咸生供在新場鎭張濂周家竊來當票川紙一係黑灰緞灰鼠皮袍外國紗女夾襖各一件質在法租界順源押店計洋十四元一係天靑緞灰鼠外套一件質在德康當內計洋五元一係花緞皮馬褂一件質在橫沔鎭均和公典當計錢四千文判押候吊齊原贓後再傳失主到案認領嗣復經該探夥錢裕生將順源押店德康當兩處贓物吊齊呈案惟均和公典贓物尙未吊到茲查得失主張濂周現充南市商船小學校教員因卽就近通知來案具領 
[南市]  
　　預杜衝突○警務長穆君接滬淞緝私營營長夏君函開十六鋪地方時有寗波崇明通州輪船夾帶私鹽到滬營中哨弁勇丁前往查緝恐有巡警誤會致起衝突用特函懇通諭崗巡一體周知如遇緝私弁勇前赴該處查獲輪船夾帶私鹽尤希貴處巡士協力資助俾遏私銷而疏官引等情穆君准卽知照東西南各區區員嗣後凡見緝私營弁勇在本區界內查獲私鹽該長警等勿庸悮會且須協力資助惟老婦小兒瞽目等小販不在稽查之列業已由區分別出示曉論矣 
　　煥然一新○大南門外送子菴內前有官辦崇正學堂一所自去年光復以後已改為市立學堂歸市政廳經管茲將學舍擴充翻建昨已落成不日卽可上課 
[閘北]  
　　查究收贓○光復軍巳革馬標兵士姜阿金因被同營疑其竊取手槍由該營執法官提訊姜供手槍售於發祥里口舊貨攤上報經一區於昨日將收舊貨之張阿雙丁銘才二人拘解裁判所訊供不認判一併交保候查 
　　交保候訊○猪毛棧夥吳榮生鄭宇因强迫銅匠張金標剪辮起卹踢傷張之下部昨由三區將吳鄭解送裁判所請究孫所長諭着交保候張傷愈再訊 
　　一場瞎閙○住居夏家弄之醫者殷光德向藉伊妻劉氏縫工度日前晚不知何故與氏口角後殷用菜刀自刎嗣盞經隣人高耀廷投報一區當由張區員將劉氏拘解裁判所訊無別故並由殷之胞弟光裕投訴伊兄傷無大碍求將伊嫂開釋孫所長准其具結帶回 
[英租界]  
　　尙難定斷○英商台維司控滄洲旅館主粵人劉岡芻不付薪工等項一案前日午後由廟復訊兩造仍延律師到堂互相辯護訊至鍾鳴五下諭令退去候下星期五再訊 
　　若何判斷○日商　華洋行　代表福崗律師控鍾新梅不交定貨一案前日午後由廟傳同代原告經手定貨之堃和　客號主毛寶卿到案復訊原告律師上堂請追被告仍延續明帮辦羅　士律師辨復判交原保候會商堂論飭遵 
　　趕緊上控○晋泰米店主周成章控顧全卿不理代賠担保彭玉亭押欵銀兩業經公廟訊明判令顧担任　還在案嗣顧以周成章不付招牌生財租金及收吞費欵私改牌號損失等詞投廟起訴前晚由廟　訊顧延請文律師上堂請究同延　安　律師代　　　訊　觀審西官比　愛　判顧全卿起訴各節除租金　　　餘收吞帳洋等欵　　責任延　碍難　理顧全卿　　　　　歸還　彭玉亭押金銀六百九十兩八錢除去局　章　　　洋一百元外餘　兩　理處如果不明准照斷章於一星期內上控逾期作為無效 
　　無可諉賴○馮炳奎控余永泰　坊主余賢渭不理前廟　　絲廠籌借銀二千兩一案前晚由廟傳同信大絲廠沈福祥到案質証原告仍延費性惇律師上堂請追　襄　以字據確鑿未便諉賴判交原保限一個月理處 
　　無聊已極○泥水匠王錫根因與同業余　生之妻張氏在戈登路附近麥田內野合經鄰孩瞥見奔告氏夫報捕當將男女一併帶入捕房因氏不認着送醫院驗視王解奉公堂押候查究在案昨晨由廟復訊原告偕鄰孩並探捕上堂禀明實情請為究辦訊之王與張氏供多含混聶襄獄商之美蓋副領事以男女均屬無恥本應究辦姑寬判氏交其夫領回嚴加管束王押一禮拜示儆 
　　女子迷路○女子劉小貞子杏珍孫英　均因不辨路徑由捕查見帶入捕房轉送公廟昨由官媒一併送案請示劉女供年十二歲淸江人父名劉大海因貧被賣來滬杏珍供年十三歲廣東人在虹口蔡姓家為婢孫女供年十七歲淸江人兄名二寶現住寶山城內因出外購物以致迷路判劉女暫留本廟如兩禮拜無人投領發幼女所留養杏珍亦留候認領孫女候派差送往寶山交其家屬認領 
　　流氓攫物○流氓謝進昌在福建路攫取蔣林氏金挖耳又顧恒福在新閘路搶取小孩朱寶寶之金鎖片均經包探查獲昨解公堂分別訊明判謝顧各押三月顧期滿逐出租界 
　　不耐幽居○濟良所昨解在所吵鬧之婦人趙東財到廟經中西獄員訊知趙婦原籍南京判候發給川賫自行回籍 
　　情虛不到○老閘捕房八百零九號華捕控李　榮行兇撕破號衣等情昨經公堂傳訊李由捕房存洋二十元保出不到着將保洋充公內提兩元給償該捕損失 
　　能否悔悟○粵女馬天桂因案判發濟良所嗣因不守所規改發棲流所在案昨由北四川路美華書館稚孺女教習朱邱氏投廟聲稱氏與馬女素識今愿將女領回勸其悔悟再行擇良婚配獄員准其具結領去 
　　誘拐女子○陳阿虎因誘拐王陳氏之女彩姐被控昨由捕房將陳拘解公堂略訊一過判押候英領堂期解訊 
　　搶匪收押○張陳氏控流氓陸群在乍浦路攫取銀簪昨由包探將陸拘解公堂訊實判押三月 
　　逃犯就獲○竊犯向廷福曾由公廟判發押哈爾濱捕房一月嗣被在押脫逃前日復經包探緝獲昨解公堂訊供屬實判照原斷押滿後再押三月以儆 
[美租界]  
　　定期宣講○北山西路德安里通俗宣講社支部定於本月念六日午後二時假座虹口老三官堂虹口小學校內開第五次宣講會請梅竹廬顧旭候杜繼甫郁從周諸君演說切要　　及勸人戒吸紙煙並分贈各種印刷品無論何人均可聽講想屆時往聽者必不乏人也 
　　婦人自盡○車夫蔡堂記住居海寧路寶安里前日下午與妻佟氏細故口角後氏潛吞生烟迨蔡歸家察悉趕送醫院已不及救治而死嗣由捕房車送驗屍所昨午報請中西廟員蒞驗委係吞烟斃命飭蔡具結收殮 
　　能否管束○陳榮春因妻蔣氏與某甲私通與之口角其時氏適手持菜刀欲將髪髻割去當由陳奪下鳴捕拘入捕房經捕頭詢明從寬申斥交陳領回管束 
　　奪人妻子○天　路二百八十二號住戶周阿坤昨至捕房報告有十二歲之兒子被其妻姘夫某甲誘拐藏匿請為究辦捕頭准之 
　　流氓毆人○陳阿富昨日經過吳淞路被流氓多人毆傷頭面陳卽報告捕房飭送同仁醫院醫治候再查緝 
　　更夫硬覇○一千另十八號巡捕在楊子路查獲竊賊一名被某棧更夫阻撓撕破該捕號衣賊遂逃去當將該更夫拘入捕房押候究辦 
[法租界]  
　　祇可承認○錢危崖家之　婦沈江氏自被停歇後卽串通其戚湯宋氏時至錢家通信引誘錢妾富士卽錢吳氏帶同九歲養女逃出與日本人某甲姘識錢偵悉後卽報告捕房將妾及湯宋氏一併拘押並赴日本領事署具控昨由捕房將錢妾及宋氏解廟請究俱直認不諱聶裁判商之李副領事判宋氏押限七天將沈江氏及女孩交案訊辦富士給錢領回 
　　並非拐販○某包探日前查見趙大茂魏家德徐陸氏等　有男孩寶子女孩小仁子兩口在某處聚談形似拐販一併拘廟研訊不認押候查核在案昨日復訊該氏等府身據呈驗獄員　旣非拐販姑寬判小仁子仍給陸氏帶去寶子旣是親生着魏　保領回 
　　小孩何往○徐志賢控鄰人薛富全藏匿其子經公堂押候查明訉辦在案昨又提訉薛供抱孩出外浴身往盆卽送回以後孩何失去實不知情判還押候再研究 
 
 

Page 8

 
 
自由談 
游戲文章 
[手足致眼耳鼻舌書] [  愛]  
　　眼耳鼻舌諸位先生均鑒久仰高風時深健羨渴慕之私與日俱積方今共和成立五族一家而弟等忝屬同一團體之中尤宜患難相扶無分軒輊乃公等却於同氣連枝之中別成一小團體踞頭部之高位自謂自上臨下統馭八方握最上之機關無敢與公等爭者於是眼兄淆亂黑白耳兄擾亂聽聞鼻兄不辨香臭舌兄更顚倒是非凡事不謀於同胞不詢於全體輙貿貿然自為主裁果其有房杜之策也良平之謀也獨斷獨行亦無不可乃今用以阿諛外國壓制同胞古云食從口入禍從口出旣掌生殺之權宜負完全之責奈何名為公僕而實無異肉上之瘤也公等自今以後旣為團體犧牲其心力不負所託亦已矣如其但圖聲色之娛哺啜之好則弟等自有對待之方要知覆專制戮奸賊者非皆出自弟等乎弟等旣能逐亡淸豈不能逐公等幸願公等納此忠告日盡心於全體之事庶得長保此一身永久之利也瀆冒威儀幸祈曲恕 
[謀事啟] [  修省]  
　　敬啟者鄙人曾留學荒唐國得有鑽營大學校頭等賄賂文憑自共和告成即遄返祖國將以所學效毛遂之自荐不意政界中大小位置均為我同學友捷足先得致鄙人鑽營無路農工商又非所習吹牛皮人不我信囊空衣敝逆旅主人將下逐客之令不得巳登報宣揚如蒙賜顧請即通信黑甜鄕不醒居士可也 
海外奇談 
[電氣除蚊] [  醒吾]  
　　美國某格致家因時當溽署毒蚊吮人曾發明一驅之之法其法維何即用電扇蓋扇開則風被吸入而蚊亦隨之內有毒氣蚊遇則死是也但僅供一人之用且扇中毒氣有礙衛生故未暢行近重學報宣言現該國用電氣以除蚊之物為喇叭式內白外黑口徑約三尺許內塗一黏質外聯電氣又置一燈於喇叭內使其光甚明約在三十枝燭之度再裝細鐵絲如絃光吸電氣入則發為樂音與蚊鳴無異故蚊皆聞聲而至一撲卽不能復飛 
[針孔攝影]  
　　美國格致報載攝影之新法可不用鏡而以針孔為收光點惟必須平滑無阻光者方為合用近巳試騐數次較之用鏡尤為精細工緻且鏡光每因遠近致大小比例不符至於入目更多模糊若用針孔則可免以上二弊 
心直口快 
　　蘇妓金寶香在鎭江蓬萊春番菜館侍酒席上有談國民捐事者妓忽有所感觸脫手上金戒助充國民捐集一狐腋可以成裘積一簣土可以為山此亦巾幗之英雄 
　　交通部叅事程堉辭職專辦國民捐演說團此亦當代之豪傑[  虎癡]  
戲攷[  健兒]  
[佘塘關一名七星廟]  
　　北宋時有女將佘翠花英雄蓋世武藝超羣佔據佘塘關其父已許配某將校為妻楊業之父滾久耳女之英名遂為業强委禽焉翠花之父以女已許字執拗不從滾見事不諧大怒回率部下往關挑戰意圖攻破佘塘刦女成親翠花之夫及弟出關迎敵俱為滾父子所殺翠花聞悉恨滾切齒親自出戰以報仇　楊滾父子藝不敵女頓為所敗業落荒而走翠花痛夫心切必欲得而甘心縱馬直馳緊追不巳業急甚路過七星廟遂躲入廟中將門緊閉以避其鋒翠花隨後赶至業忽不見知必躲避廟中卽下馬破門而入業料其必追蹤而至入廟搜尋先伺於門側乘其不備自後掩襲之遂縛住其腕而掀於地下柔聲下氣備陳欽慕之情謂女係巾幗英雄當擇一英武不羣才略出衆者為之匹配豈可彩鳳隨鴉貽誤終身翠花意動色稍霽又見業英俊風流神采奕奕頓起憐才之念願訂白頭之約業喜而釋之從此化仇敵為婚媾並轡而回從業以終老焉潘月樵毛韻珂夏月潤合演全本聚精會神有聲有色潘演楊滾逼親時鬚眉飛舞白口激切摹出决裂狀態尤屬得神 
小說 
[短篇小說夫妻碰釘子] [  瀑石]  
夫曰每日須早起妻曰好好時光不睡覺又不去做賊踏早靑大早起來作什麼夫曰我每日好好教你認幾個字你以後的受用却不少妻曰我生來文曲星不照命閻王又不把我帶幾個字來我姑在這世惜惜字紙待來世再認罷夫曰你這件花緞衣裳到出外時穿穿豈不好不要在家裏日日穿他穿嫣了不好看妻曰啊呀呀眞笑話我到你家裏來穿過你幾件衣裳你便來說長論短俗語說得好嫁個老公無非貪穿圖吃你鬼精靈的做了一件衣裳便酸溜溜捨不得我不穿衣裳也不打緊赤着身體朝外坐明兒不要說丢了你臉面夫曰一日三飱你最好也到厨房中去看看不要說米也偷了柴也盜了妻曰你錯了當初我好好在家中你家来做媒時怎樣說了不說有兩個老媽子一個燒飯一個服侍我麼現在三日兩斷的沒了梳頭老媽我還自已勉强梳個毛籠頭你今又要呌我入廚房你得一步進一步你不如寫封休書把我休了妻子名目再給你家做個了鬟如何夫曰我的父親母親便是你的翁姑你也須孝順孝順不可粗聲暴氣的對了翁姑沒規矩妻曰不瞞你說我在家中我發性子時那一天不拔掉我父親幾根鬍鬚抓掉我母親幾根頭髪你父親母親我從小也未見過生刺刺的怎樣同他親熱你枉自讀什麼文明書你沒聽見西洋人多父子分居麼夫曰汝常常同友朋出去或遊張園或看夜戲或聚集三四人同打雀牌甚至有時夜不歸家却把家事太拋棄了以後請你不常出去為是妻曰你又錯了你成日的東奔西走剩我一個人在家裏孤淸淸又不落了冷宮朋友來邀我時我也得出去散散我也不用賣身文契責在你家裏的便是一二夜不歸來你也不用管我况且我用的錢多是我嫁粧上帶來的並沒用過你酸溜溜一文沙壳錢夫曰我家阿瓶今年十三歲年紀也不小了你也須得常常教導他點家務不可任他終日游蕩一點點事理也不明白將來變得同你·····妻曰你不要說半句頭的話我也明白無非說將來變得同我一樣嫁到你家來把你家敗壞了我原是小時父母沒得教訓來害了你你也該知道我父母并且沒得眼睛把我嫁了你這刁鑽古怪的人你看看阿瓶立在桌子邊也不過高出一個頭你便說他年紀大了便來說我沒得教訓你須知道俗語說的男有爹管女有娘管阿瓶自有我管他你跳過營頭來點兵不要自己太費了心夫曰間壁馬夫阿五是個著名流氓你同他去談什麼天又呌他家裏來坐有一天我朋友王立臣來見你代阿五那裏掠頭髪他往後笑我道尊嫂眞文明了我聽了臉紅紅的沒話回答妻曰是誰該殺的王立臣他來說我什麼文明文暗阿五是個下人我是個主子有什麼打緊况且你說話也須摸摸後胸你見了毛阿奶的女兒來賣珠花對他笑得眼睛也沒了縫兩塊錢一個戒指他將要賣了你瞎巴結又添了他五角洋錢前月薦頭薦一個姓張的年輕媽媽來你一口子便說道好又稱贊他會做事後來被我回覆了你指東瓜罵葫蘆瞎尋了我兩天錯頭你有時到婊子家裏去住夜便騙我在朋友家應酬那一事瞞得我過那一事我不明白你不要自己忘了尾巴瞎尋人的頭夫曰你如此說我也沒得說了瀑石曰旣沒得說我的短篇小說也自此完了 
 
 
