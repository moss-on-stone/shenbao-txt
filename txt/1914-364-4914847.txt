# 1914 - 364 - 4914847

 

Page 1

 
 
   
 
 

Page 2

 
 
時評 
[匪（冷）]  
　　匪今日中國之特産也盜賊各國所不能免而匪則不然 
　　中國之匪解釋不一然而以近時常例論則擁有徒衆携有軍械可以掠人民可以抗軍隊者匪之謂也 
　　夫刀劍時代易於有匪愴砲時代不至有匪何則刀劍時代聚多數之盜賊游民人報一刀劍而匪隊成矣槍砲時代聚多數之盜賊游民而不能人得一槍砲匪隊不能成也蓋槍砲之製造購買由政府取締之槍砲之取與授受由政府取締之故匪無由得槍砲也不得槍砲故雖擁有徒衆不能明目張膽掠人民抗軍隊而成爲匪也 
　　然而中國今日其對於槍砲之製造購買也人民之取與授受也亦皆由政府取締之也然而擁有徒衆之匪則咸槍精砲利焉掠人民抗軍隊而儼成敵國焉此其槍砲果何自而來耶私製私購者十之一而得之於軍隊兵士者十之九也蓋政府以槍砲與軍隊而軍隊復以之與匪其與之之法或由委棄或由私售或且卽此軍隊以變而成匪此匪之所以多也故推究匪之所由來不整頓軍隊以除其原匪終無絶跡之日也平匪者其亦能知此意否 
[命令]  
　　六月八日大總統策令李開侁給予二等嘉禾章此令　　又令何鋒鏢給予二等文虎章此令 
　　又令派巴哈布管理新舊營房事務此令 
　　又令奉天遼瀋道道尹王樹翰山東東臨道道尹丁維魯河南河北道道尹胡遠燦均着開缺另候任用此令 
　　又令任命吳壽爲直隸津海道道尹許元震爲南隸保定道道尹榮厚爲奉天遼瀋道道尹王來爲奉天洮昌道道尹何煜爲黑龍江龍江道道尹龔積柄爲山東東臨道道尹范壽銘調任河南河北道道尹魏允恭爲河南開封道道尹楊葆昻爲山西河東道道尹此令 
　　又令任命雷祖培署歸綏將軍府審判處處長此令 
　　又令司法總長章宗祥呈請任命郭光亨范潤書署歸綏將軍府審判處審理員應照准此令 
　　又令署四川巡按使陳廷傑呈請任命王章祜爲政務廳廳長應准先行署理此令 
　　又令敎育總長湯化龍呈請任命馮承鈞爲秘書應照准此令　　又令署甘肅都督張廣建呈稱都督府參謀長吳炳鑫已改委統領請免本官等語吳炳鑫准免本官此令 
　　又令領參謀長事黎元洪呈請任命吳中英爲甘肅都督府參謀長應照准此令 
　　又令陸軍總長段祺瑞呈稱本部科長劉冠軍久病身弱難任繁劇擬請調充副官等語應照准此令 
　　又令司法總長章宗祥呈開浙江杭縣地方審判廳推事張清澤早請辭職張清澤准免本官此令 
　　又令司法總長章宗祥呈任命蔣福焜署浙江杭縣地方審判應推事張若騘陳其權孫廷贊熊懋儒曹鳳祥署浙江鄞縣地方審判廳推事曹昌麟署浙江高等檢察廳檢察官邱兆梀署浙江鄞縣地方檢察廳檢察官應照准此令 
　　又令湖南永明縣知事田民憲緝捕得力销銷患未萌著給予四等嘉禾章以示激勸此令 
　　又令財政總長周自齊呈稱前江蘇南匯縣知事莊倓當寗省匪亂時孤立無援保存公欵異常出力請優加奬叙等語莊倓應給予四等嘉禾章以策廉能而昭激　此令 
　　又令財政總長周自齊呈稱蘇省驗契徵收得力人員擬請奬勵等語江蘇巡按使韓國鈞前江蘇國稅廳籌備處處長張壽齡　飭經徵極稱得力均着傳令嘉奬南通縣知事儲南强如臯縣知事劉煥增收欵項在十萬元以上前吳縣知事宗能述江都縣知事謝元洪昻郵縣知事姚崇義松江縣知事周仲庠淮安縣知事羅慶昌增收欵項在六萬元以上應均給予五等金質單鹤章以昭激勸餘均如擬辦理此令 
　　大總統申令　茲制定平政院裁决執行條例公布之此令 
　　又令　内務總長朱啓鈐轉呈順天府府尹沈僉鑑糾劾所屬知事請予嚴懲等語已撤固安縣知劉其勳少年佻達行同無頼昌平縣知事岳魁藉案苛罰違法勒索武清縣知事田載厚聲名惡劣栽賭殃民三河縣知事李作庸閣糊塗縱容親丁田着交文官高等懲戒委員會從嚴議處其劉其勳岳魁田載厚三員情節較重並有枉法勒贓情事應由該府尹將案内扶亂作奸人犯拏交法庭盡法懲治以儆貪焚而申法紀此令 
[專電]  
　　北京電近日北京各報登載政府現正籌劃全國事區去云此事統率辦事處聞已會議數次以有種種關係一時尙難解决（一）位置上之關係全國軍區不過四大區或五大區而目前都督中應任軍長之人如馮國璋段芝貴湯薌銘朱瑞龍濟光倪嗣冲陸榮廷張廣建李純等不下十數人兹十數人者或爲總統舊部或於二次革命時曾出死力以擁護中央皆不能不授以極高級軍官如改軍區則抱缺者必多此項人才殊難位置（二）現在白狼尙在甘凉一帶猖獗異常豫鄂秦隴蜀五省軍隊均被其牽制究竟某省師數宜增某省師數宜減一時毫無把握（三）長江一帶以及兩粤黨人進行甚烈其破獲大小機關日有所聞軍隊分配祇能專防内亂不暇按照國防殊於軍區大有妨碍（四）各處兵變又時有所聞此項軍隊不能當作國軍以備對外因此種種目前頗難解决 
　　北京電目前大總統所注意者先在平定白匪故凡關於甘督及陸建章來電無不親自核議批示大概然後由參陸兩部值日總長携下交秘書擬稿呈閱發行故關於軍界之公事近日惟勦白匪一項最忙 
　　北京電前次袁總統據北京外報載謂有軍隊過羅山縣境知事爲覓運夫數十里外甚至皆挨户壓派擔夫否則勒索錢財或苛派供應舊曆新年鄉甲不敢 
至城買物軍隊對於鄉甲外鮮不希人其慘虐可異令豫督嚴查兹田文烈覆稱蠧胥惡役强派騷擾實有其事批令嚴辦 
　　北京電政治討論會次廢檢察廳以檢察官隸審判廳長意如肅政廳之隸於平政院者然 
　　北京電張廣建呈請以葉爾龔慶霖代理司長袁以新官制已公布公長已撤昨特駁之 
　　北京電國務卿定十二月排班接見新知事 
　　北京電周自齊將爲審計院長周學熙長財政部似已决來 
　　北京電財政部因整理粤幣提用 
大借欵中之整頓鹽務欵百萬鎊故與五團約該團派委員監督分甲收舊票付新票乙付現欵皆派外人監督而新票係用特别紙幣將來仍須收回者故乙櫃之監督員一時無撤理將來恐須爲各省成例現四川派王某偕財政西顧問馬肅赴川調查紙幣即爲整理先聲 
　　北京電鹽務首長告余謂舊商代表百餘來京反對改革但部意並非廢除引岸特變通引岸且舊商專賣權並不剥奪部决已决决無變更丁恩回國純因原約本得每年請假二月現回國休息 
　　北京電昨日周與五團正式開議正式決定借八百萬鎊整理内外小債息五釐其餘條件照前約進行極圓滿 
　　北京電政府新與比國團合立商工業會社各出資五百萬兩中國以礦山爲資本 
　　北京電仿西式新造今日開戲之第一舞台卽午以流電被焚大半 
　　南京電政事堂來電謂官制已改組新印未頒各機關仍用舊印業經巡按使通飭各屬遵照 
　　南京電陸軍第百四十八團昨已實行裁減退伍兵士給餉送回原籍 
　　南京電陸軍警察學校成立馮督委萬德尊充校長 
　　南京電商埠帮辦金鼎赴京商議兵災賠償事已就緒昨日返案 
 
成所已准 
　　南京電榖米局長已改委夏聯甫接充 
 
 

Page 3

 
 
[特約路透電]  
　　北京電參政院大約將於七月一日行開會禮袁總統徐世昌及各總長均將與會袁總統將官讀開會詞聞袁總統已將參政院會期定爲一年然後卽將召集立法院 
　　北京電五國銀行團除將鹽稅扣下英金一百萬磅以抵尋常債務及銀一百二十萬兩以備六月間特别費用外今日已將所餘之銀三百十萬兩繳還中政府前豫計自一九一三年五月二十一日起到一九四年同日止鹽稅可收洋二千四百萬元然去年延至十月間始行開收至今已達洋三千四百萬元所扣之銀一百二十萬兩因五月間海關入稅短收之故 
　　北京電償還短期借欵英金八百萬磅雖名曰追加借欵大約將與改革幣制借欵併入大借欵内此事正在討論之中 
　　北京電茲復探悉華比公司不特專事經營油礦且將開採中國之各礦産據華人消息該公司爲振興實業之團體微類中日興業公司發起人爲楊廷棟尹君及比國團之代表一員其合同如下（一）該公司定名曰中 
比興業公司（二）資本洋一千萬元中比各半（三）中國一時難以籌欵故由比團貸以洋五百萬元隴海同成二路一帶之礦産爲抵押品（四）設理事兩員一中一比（五）以輸外國資本開採中國之鑛産彼此交利爲宗旨（六）總工程司應爲比人並聘中比會計員各一（七）設總公司於北京設分公司於比京華報謂此舉較漢冶萍借欵更有害於中國 
　　成都電據邊界來函白匪每人皆有二馬自騎其一餘一則以負劫掠品匪行較兵更速劫掠之卽呼嘯而去川兵現厚集邊界堵匪竄也 
　　成都電有熟悉華務之法國古物學家二人近至川省搜求古物已行抵成都據稱此行曾發見有興昧之事物且携有自漢以來之古碑雕刻物及其他物件之影片甚多昨今兩日曾興成都托蘭斯敎士晤談該敎士前曾於岷江之濱覔獲數塜得有偶像器皿動物骨殖及貨幣等物二人撫摩之後謂皆漢初之物今定明日赴嘉定續行搜覔古物 
　　成都電據華報載稱南充縣發見一古塚塚内有屋數間且　銅瓶銅爐食器貨幣等物分置各室縣知事聞之即至塚杏看將各物取去 
[譯電]  
　　北京電據國權報載稱袁總統已允籌募内國公債洋二千萬元 
　　北京電錦熱鐵路已測量告竣該路自京奉鐵路中間之錦州開築取道朝陽平泉以達熱河長約四百基洛密達將由華人自行興築自錦州至朝陽一段興工在即基築費需洋四百二十二萬五千元由京奉鐵路餘利項内撥付 
　　倫敦電路透電社探悉東方開拓公司已與英國二重要之行商定辦法以英國資本發達四川省之利源該團有會同中國經營四川豐富之油井雜鑛及各項實業利源之專權 
　　按東方開拓公司（成於一八九九年有資本金三十萬磅）曾於前月十八日在倫敦某旅館開股 
起始外交部爲本公司四川之權利事實與中政府互通公文故數年以來實可無庸邀集各股東開會今中政府頗能善遇英國且信英國無侵奪土地之野心故擬准用英國資本由英國監理發達所指之利源英政府封於此舉亦無異議本公司今查中英兩國提携辦理即謂由中國中央及四川政府竭力贊助而資本用人二事則歸英國主之是也本公司之董事今正與倫敦重要之行密商一切以期籌足應用資本實行經營四川省利源云 
　　華盛頓電美國内閣已命扣留運往加爾凡斯登及巴爾地摩爾接濟墨西哥叛軍之軍火 
　　柏林電土政府擬於本星期五日舉行土人佔據君士坦丁之紀念慶典希臘僑民大爲震動希臘敎長已停閉各學堂及各敎堂以誌哀思期令俄皇游君士丹柴時知土耳其基督敎民處境窘迫且藉以鼓動俄國正敎代鳴不平某某數國已勸土政府改良土耳其希臘僑民生活狀况 
　　倫敦電泰晤士報哇太樺訪員電稱聞加拿大現正與中國照現行加日條約規定之辦 
法商决移民問題 
　　倫敦電據每日電聞訪員電稱日本駐墨公使偕隨員一人同至曼柴里洛登日本巡洋艦出電號及歸忽杳無影蹤恐在薩宇於爲叛軍所拘該處鐵路已斷故也墨政府已竭力覔之且由瓜大拉茄拉派出兵隊墨京復派一游撃隊助之卒未得有消息 
[公電]  
　　蘇省通告政務廳成立電都督巡按使鑒蘇省政務廳現已遵令組織於六月八日成立將原設之總務處及内務敎育實業三司裁撤改設四科總務内務各分三股敎育實業各分二股員約共四十餘人其機要事件及兼轄監督政務另設專員分任特此奉聞韓國鈞庚印閩省通告改組就緒電都督巡按使鑒閩省遵令組織政務廳科員額共三十二人分課辦事均係行政公署舊員委充俾資熟手並酌置諮議一人至五人爲辦理審議法令及其他特别委任事務已於今日（八日）成立謹聞許世英庚印 
要聞一 
[江蘇巡按使署職員一覽表]  
　　總務科長兼財政主任朱寳璇（第一股員）錢淦金祖澤黄守恒吳立莊茅乃經（第二股員）劉澂許錫同鮑秉忠潘際炎陸春元丁慶相陳致遠沈瀚胡昌濤（第三股員）蔣宗誠楊廷珍周宗彝吳宗銖林貞一李文濱袁德芬葉以耕徐恭立（管理譯發秘電）陸敬釗孫鳳翔（監印）孫錫寛 
　　機要主任裴熙琳機要兼司法主任沈鈞（機要佐理）蔣汝正陳祖庥孫秉鈞程適劉承贊司法主任陸維李 
財政主任沈德基 
營務任强運開（營務佐理）盛南苕 
外交主任鄭汝騤 
内務科長蔡晋鏞（股員）陳協恭吳人英張福來袁長春黄次山陳官彦劉楹夏仁瑞梁公約（技士）崔蔭芳旋恩議 
　　禁烟處專員呂長鏞（佐理）丁銘忠（調查）沈維慶 
實業科長羅運璕（股員）何承賀劉鍾麟單毓斌戈豐玉袁雲慶金其照（技士兼水利庶務）汪國樑（水利處文牌員）羅運經（會計）周宗頤（庶務）汪國樑（調查）龐樹典汪承修（測量）袁承曾 
　　敎育科長盧殿虎（股員）吳原渠吳邦珍濮祁楊傳福宋鹤臯呂國銓 
[雜評一（無名）]  
　　油礦談白美孚合辦中國油礦之後而各國之競爭開辦中國油礦者接踵而起據今日外電所傳比國之合開隴海同成一帶之礦英國之將辦四川之礦余以爲此必有此意而未著也不然美孚之合同固有一年内不得允人以他地之油礦也 
　　駐墨日使駐墨日使離墨京後忽然失蹤墨之官吏百計偵之而無消息此誠怪駭希有之事也使果如推測者之所言爲叛軍所掠則日政府與墨之叛軍首領又有一番齟齬矣是適與美政府與墨政府之齟齬遥遥相對也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[巴黎之中國苦女兒]  
　　字林報載巴黎通信云近有人以奇秘之法輸運中國女童及少婦二三百人來至巴黎其爲狀極形貧窶每日城守營及巴爾鐵巴街附近輒有　類苦人十餘衣服襤褸中且有纖足者數人彳亍道旁兜售紙花玩物其生活當全以麵包冷水是賴此曹不解法語惟衡言特沙二孟特沙者兩枚法錢之謂也今尚未覓得通譯詢其來歷此曹必爲浮蕩之徒運入博利者殆可無疑然以此多人涉重洋抵此其先必需巨費所獲之利案能抵之此殊令人難解中國使署各員對於此事其昧似同大衆惟警察現已從事調查想能查明此可憐衆生究爲何人運至巴黎也猶憶一年之前有中國幼童多人出現於巴黎之市散布咖店前以走繩及淺近之戲法博錢糊口其出輒爲兩人一奏技一守望警察今於市中不常見之蓋已紛赴地底鐵路及賽馬場公共聚集之處奏技矣吾人向以文明自詡今乃有此不幸之人一羣由世界之他端流落歐洲繁華之都饜一無名御奴者之欲此誠歡樂界中之慘聞而足爲文明累者也 
[梁崧生到任後之交通部觀]  
　　交通總長梁敦彦氏到任已一星斯近日各報傳載有謂交通次長將添一人者有謂梁氏頗欲整頓交通部者兹從各方面觀察爲誌其情形如下 
　　改革之意思梁氏蒞部之初首先將秘書四員全行撤換而以陳慶龢劉洪喜陳瀏徐禎祥四氏易之陳氏四人皆年逾不惑皆爲前清綽有聲名之候補道爲梁氏特擢之人才據聞交通部往日内容一切部中事務實取次長集權主義此次梁氏全易秘書欲希望萬能之道台以降龍伏虎之手段其能否殊不可知然而交通部改革之機實視此後之秘書有無權力爲斷矣　　官制之問題梁氏到部後又發生官制上一種問題卽添設次長一人是也此議發生已久近日傳聞益徧 
以麥信堅氏任之麥爲天津招商局總辦當項城在北洋卽任斯職聲望頗好然麥氏以招商局收入較佳且有畏難之意已不願就斯職外間又傳聞梁總長到部後一切公文皆須由總長手自批閱果爾則亦爲下手整理之一端伹據調查梁氏於此星期内已有不到署之日此說恐係子虚 
　　易人之難點交通部内雖有路航郵電四政其實只有鐵路爲大宗電報爲附屬而此二項大政又全在一二人之掌握中其弊端全部包藏以極厚之黑幕不能揭開卽如路政一項部中並未編有檔案其一切案卷則一概貯藏於監理科苟非平日經手之人員直無從押得頭緒聞其保護之嚴密不盡爲掩護弊端不過示新進部者以辦事人經騐宏富之意使知交通事業者非我輩則任令何人皆不得竅要且對於外面尤表示一種交通不能遽易生人之原因而已 
[紀日使山座氏在京開弔情形]  
昨日（六號）上午十鐘日本山座公使在北京使館舉行開弔議式兹將開弔情形分述於後 
　　祭場之佈置祭場設在日本公使館庭園特搭祭棚約三十間坐西東向中爲祭壇置靈柩以備中外各界弔唁之行禮並設有香案焚香敬略如我國舊儀正中特懸總統所贈花圈又有副總統及約法會議正副議長各花圈共有百餘一切輓聯輓帳左右分懸約有數十會葬者各服如儀公使夫人賤香服白衣被髮　　中作小束意態悲慘觀者惻然山座君子嗣尙虚尤足增中外來賓之哀咸至所用僧侣計七名衣節亦如我國僧人惟其讀經音韻則異迨純用日語云 
　　會葬之人數總統代表派大禮官施肇基偕同從武官四人並有總統祭文由施君場内宣讀副總統代表特派代理參政院秘書長林長民清皇室派世太保倫貝子朗貝勒又有徐東海及煤油總辦態希齡稅務處長梁士詒内務總長朱啓鈐財政總長周自齊外文總長孫寳琦外交次長曹汝霖顧鈞俱偕其夫人同往外交曹次長並製有誄辭尤表哀悼報界則在汪立元康世鐸李慶芳朱淇諸君此外有高級軍官外交團各使亦均偕其夫人同往合計我國人約三百有餘歐美人有四五十日本之京津各界居留者百餘人又有天津窪田總領事佐滕司令官及磯部副官等 
　　總統之祭文兹將袁總統之祭文特誌如左維中華民國三年六月六日大中華民國大總統廑遣禮官施肇基致祭於大本國山座公使之靈曰猗歟公使英華赫煒方仰俊才儵歸太始憶初蒞止有曄其容玉制樽爼式表海東值我初基艱難締造嘉謨藥範是則是傚兩國之交君執其樞無有彼此以誠相輸雖吾國人僉曰明達企此慶雲以慰飢渴愔雅度蕩蕩德音如淵之穆如玉之温云何不涉忽焉委化將返星軺遽騰霓駕遥瞻鄰邦失此藎臣縉搤堅婦孺沾巾一葦可航數槃相屬尙冀後來循兹芳躅尙饗 
　　儀式之秩序（一）會葬者就席（二）小幡代理公使導喪主入場（三）大總統特使入場（四）僧侣入場（五）第一讀經（六）軍隊敬禮吹奏（七）大總統特使參拜退出（八）弔詞甲）小幡代理公使（乙）北京居留民會頭（丙）天津居留民國代表（丁）中日協會副會頭（戊）俱樂部員總代（已）學士會總代（九）第二讀經此間燒香其順序如左（子）喪主（丑） 
代理公使（寅）親族（卯）公使館職員並外務省官吏（辰）駐屯軍司令官並步兵隊長（已）北京　留民會會頭（午）天津居留民國代表（十）讀經暫停此間會葬外隨意燒香退席小幡代理公使即率館員於場門謝送（十）（一）讀經再始會葬邦人燒香逐次退場（十）（二）僧侣退出式終 
　　葬場之程序（二）小幡代理公使鄭書記官松平書記官於場口恭迎内外會葬者（二）大總統特使來時鄭書記官迎接導入小客廳代理公使帶領故山座公使夫人面接特使（一）曾葬者一同及故公使之未亡人入場之後鄭書記官引導特使就庸（一）符便參拜旣畢退場之嚴鄉書記官送到車另（一）館員燒香務須二人一次以節時間（一）各國公使及中國官憲退 
場之際小幡代理公使以下飽員謝送場門（一）一般會葬者退場之際親族謝送場門（一）葬儀委員如左迎接員鄭書記官松平書記官縫田官補中烟書記生波多野警部式場員高尾書記官廣田官補 
　　佛式之葬儀日本向多宗奉佛敎習用火葬此次山座葬儀即仍其法彼國化場係檢百步内外無人家者爲定今朝陽門外迤東頗有曠地過合化場之用至化後由賤香夫人哀奉遺骸回國擇定於月之十一號起行云 
[撥欵收回粤幣之銀團交涉概情]  
　　五國銀行團允撥一百萬磅以充粤省收回紙幣之作用曾提出條件二（一）所撥一百萬磅只準爲收國紙幣之用不得用於他途（二）以撥欵收回紙幣須由五國銀行團方面派收支員二人監督一人以實行監督主義中央對於第一條件當然無異議惟對於第二條件則殊費討論最後提議將監督審查等名目全行删去惟設收支員二人全由五國銀行派遣此說得兩方面同意乃以成立惟關於派人問題五銀行團内部頗生意見最近五國銀行團已協商就緒收支員二人概由英人派遣名包愛德一名麥克紐該二員雖由英人派遣然仍須受英法德俄四國銀行總理之調度此問頗萬有調劑意味至收支員之皆由英人派遣以英人在香洪方面經濟勢力較爲雄厚而粤省經濟與香港殊有密切關係以英人爲收支員有緊急時或易爲力聞日昨五國銀行團已囑由香港匯豐銀行滙交粤省現款一百五十萬元其餘八百五十萬元俟廣東中國分銀行成立即行全數交付云 
[中俄邊事紀]  
　　又一俄軍官東下俄國義勇艦隊總管克尼茲佛氏海軍中將日前由俄京聖彼得堡赴海參崴道經哈埠聞克氏此行係專爲調查滿洲大豆之出産聞刻已議定所有義勇艦隊之船隻自一千九百十五年起均一律專載滿洲大豆出口以爲商戰之預備又聞海參崴商務會以克中將來崴考 
察航業該會特上意見書一件大綱一請核减輪船水脚二請改良運貨章程三請推廣新開航路克中將已代轉該政府核示矣 
　　邊部三轉落人手呼倫貝爾沿邊一帶有麒麟鄂倫春種人以游獵爲生衣皮食肉不烟火不畏寒濕且鎗法純熟善於撃射蓋該部落天性然也在前清時代俄人曾在該兩部落設立學校招年幼子弟入校敎以俄文俄語以爲收撫張本嗣於光緒三十二年宋小濓任呼倫道設立沿邊卡倫派珠爾甘河务總卡官趙春芳率通譯赴該兩部游說將俄人學校取消始得收撫該兩種人並由呼倫道署發給護照准其自由圍獵不納捐稅迨宣統三年十一月二十七日呼倫蒙人宜告獨立將呼屬二十卡一律驅逐俄人復又入手經營近年以來入俄界者十居三四現聞呼倫貝爾勝福以該兩種人異當勇悍鎗法精熟又兼倫境蒙兵不敷　遣擬收撫編成隊伍爲呼倫蒙兵之一助聞已編定收撫奬勵章程及一切入手辦法咨行駐守吉拉林之蒙官德托布佟楞額等派人就近收撫務期達到目的云 
　　俄人再要求路權自由人獲得南滿五路數設　後俄人極力抵制謂不惟該國商務被所攘奪卽國祭關係亦有莫大之影響故俄人前向吾政府提議建築由齊齊哈爾至瑷琿間鐵路經吾政府嚴詞拒絶刻聞俄政府改變方針令該交通部電該國駐京公使再要求中政府修築由齊齊哈爾至洮南之中東支線以爲抵制日本並爲齊璦鐵路之先聲云 
P>齊垣二次軍變之尾聲 
　　江省防軍第一路步三營三哨兵變各情迭紀本報兹悉該兵係袁慶恩部下所屬該統領自以此次兵變實由約束不嚴敎導無方未能鎭壓軍心所致若非趕速辭職倘再激起暴動商民之禍愈難設想特於日昨呈請將統領一差交卸僅代理步三營管帶一差聞袁慶恩辭差後朱軍使挽留再三袁堅不就任故朱軍使已令許芝田旅長暫行代理自許旅長代理第一路統領後外間謡傳謂該路兵仍有暴動之耗該旅長特密令陸軍各營每夜輪流巡查暗中防備以免再有風潮又聞本省廣信公司及官銀號此次兵變幾遭搶掠現該兩號除廣備鎗械外並四周修築炮台防不虞 
[贛江新談薈]  
　　行剌犯續行槍斃贛垣警察廳接電拿獲勾結黨人謀剌贛北鎭守使陳廷訓未成之犯蔣鴻斌等九名業經解交軍法處訊取口供卽將蔣鴻斌陳開吉陳開運等三名正法在案現該處又以餘犯鄧靑山王福來二名爲此案要犯謀剌長官罪大惡極復於五號騐明正法其宋紹甲胡松廷二名甘受買動其心叵測處以一等有期徒刑監禁十五年其鄔廣標馬左禮二名跟同來省與謀亂事亦有關係處以二等有期徒刑監禁九年已呈奉李督批准執行矣 
　　新官場中一笑史江西戚巡按使於四號傳見新到知事賀泰壽等十七名内有唐鑑一名號幼軒浙江人坐第四位戚使先徒一位挨次詢問履歷及經騐至第四唐即昂然答曰公竟不識僕耶猶憶前清時公任知縣僕亦忝署數缺彼此均屬同寅嗣僕過班後亦曾晤敎迨民國光復僕又曾待罪於貴縣者二年胡不相識耶戚使又云然則君乃老父台耳唐連曰豈敢豈敢戚使聞言躊躇半嚮曰吾固知汝 
藐法唐大聲曰公爲巡按使僕以知事分發來贛何敢藐法若然則知事寗盡藐法乎戚使以其言颟頇詞似有魔遂置不理依次下詢其他坐客似此新知事又在官場現形記内添出一段佳話也 
　　交涉處改組内容江西交涉署奉到中央電令已於五月氏裁撤現經戚巡按使會商該署長毛昌嗣籌備改組改稱爲交涉處隷屬巡按使制範圍較前爲狹毛君不願改任處長於日昨具函戚巡按使云竊五月十九日奉小長函示奉大總統命令昌嗣免去本官交由都督民政府酌量任用所有江西交涉署即行裁撤以期撙節并承論令以月底爲實行裁撤之期等因昌嗣正在清理一切預備交卸乃承財政王司長傳遠鈞意以交涉改組之後仍委昌嗣繼續辦理昨日復蒙傳見本署科長周謙囑爲般殷致意昌嗣何人乃荷殊遇一再慰留私衷感激莫可言喻惟念昌嗣濫竽外政縱歷十有餘年而樽爼之交慚僅一知半解自蒞斯職怱怱七閱月矣矣黽勉將　履薄臨淵幸無大過然其所彼族尙能就範主權尙無損蝕之處胥賴吾省長威德所孚指導有方始克臻此否則以昌嗣之汲長綆短早已捉襟露肘矣兹者機關改組正忻隸屬賆　時親鈞誨何敢自葉第念時局日艱外交日益 
[]  
棘手因應對付旣黔驢之技術已窮而隕越貽羞則螳臂當車堪慮幸值時交夏令省中僑客俱紛紛避暑匡廬尺短寸長亦可乘機藏拙矧親老七旬離家十月庭聞在望思念爲勞爰擬請假兩月遄歸故里略與省視即旅章門再行趨叩崇轅求供驅策尙祈俯如所請俾遂烏私所有擬委一職敬乞先行遴員接辦以利進行 
[川軍防堵白狼川紀]  
　　成都訪函云狼自隴州公門鎭清水一帶敗竄後分股竄擾甘境探聞五月七日徽縣失守匪等肆行殺掠裹從本地方刀匪流氓均頭束紅巾近有乘馬匪數十名出没於白水江附近（白水江距略陽百餘里）有進據略陽南竄入蜀之勢（查略陽距徽縣百七十餘里南行經階州文縣可達陰平）聞川軍彭　司令已命步兵十團團長張頴步兵十二團團長彭澤砲兵三團團長余昂率所部兼程馳赴略陽攻勦時白匪已他竄川軍遂於五月十一日佔據略陽聞該匪已向甘肅成縣地方竄去并聞彭　司令有呈請川督派兵扼堵龍安等處查略陽距川境甚近旣有川省第三師估領於前復有第二師防堵於後狼匪當不致竄入矣 
　川省援陜軍遣支隊長舒榮衛率所部逕抵漢時秦軍淍尙有步兵兩營機關鎗一連故漢南觀察使南兆豐恃爲無恐屢次函阻川軍援陜舒榮衛以奉命駐節又以漢民陳請故决意入城該軍乃藉端開釁適有某營司務長率兵二名出辦給養即被秦軍數十名搶去步槍並乘勢闖入某營欲奪大砲時援陜軍力持退讓惟嚴密防範禁止士兵外出嗣後該軍潘司令琴松派員請罪璧還原鎗並函稱奉命明日開拔鳳縣請川援陜軍擔任守城任務翌晨出發川軍整列道左舉鎗致敬不料該軍沿街拉夫不論商賈并有將子彈棄置潛逃者嗣經川援陜軍某營發見恐後生轇轕即轉報司令當將原物點交南鄭知事免落匪手該軍離漢後并未赴鳳逕駐褒城聞城中被掠一空潘南置若罔聞尙積忿秦民歡迎川軍於五月十一日夜縱兵焚燒漢東城外居民數十間意圖驚擾川軍報復人民幸卽撲滅尙不至生意外迨彭司令官抵漢後乃召集紳耆婉辭開導力任保護刻已無復從前閉户歇業之象即前避難者亦紛紛遷回矣其四月二十四日之秦軍譁變居民受害甚巨迨川軍入城後猶紛紛呈控云 
[雲南最近通信]  
　　臨安亂後之小亂雲南臨安土匪於前月十七日夜間勾通駐臨軍隊起事情形屢紀前報現在駐滇記者又按蒙自專函略謂臨安土匪及叛軍於四月十八被官軍撃敗或已私自逃散者或有隠匿不出者方謂從此可以無慮不料於本月二十四日午後一時忽復出現餘匪五百餘人將牧羊山佔據隨經官軍趕到即與匪等大戰至數小時始放火燒毁民房然後敗退役該匪被官軍陣斃二十餘人梟首示衆受傷者不計其數現在該匪業已逃究遠方臨安今境可告肅清云 
　　狗街巡警之慘死雲南個舊縣所屬狗街因地方熱閙徒甚多故於去年就該處創設巡警分局警隊長蔣曾君到差後辦理警務異常認眞因是爲匪徒所仇視久欲謀害均未得便直至前月臨安亂後該匪等乘機聚衆五百餘人身帶快鎗於前月寢日突將該狗街巡警分局包圍攻入當將警隊長蔣益副隊長陳錫章併警士八人概行槍斃所有局中銀錢物件件及槍枝子彈搶掠淨盡惟地方人民雖受驚恐未被搶刦有云該匪等來時宣言只報警局之仇不與百姓相干後礦警總辦何君得警帶隊馳往匪已逃逸尋覓數日始獲警屍數具已狼藉不堪矣 
　　黑風居民之被惑有地名黑風洞或歸臨安所管或係開化屬面積甚大能容數千人惟路途崎嶇人跡少到不料於數日前忽然出現大股匪徒數千人匿於該洞意在謀亂並向人民聲稱所栽罌粟不必剷除我等力能保護云云因此該處人民多被煽惑均願供給該匪每日食用後經蒙自第二師得信即派得力軍隊趕往撃勦想不日即可撲滅 
[浙垣政務改組之治人說]  
　裁缺科長之留差浙省行政公署改組所有裁缺之六科長屈使保以免試知事公文不日可以簽發惟屈使對於六科長感情尙好除洪彦遠曾牗赴京徐陳冕黄恩縉留充助理秘書外若周伯雄擬任以法政專門校長張寅擬任以警察總稽查感警務主任仍隸屬於政務廳之下 
　裁缺司長之保荐　屈使會同朱都督保荐道尹喧傳各報頃得個中消息以杭縣知事周李光充舊杭嘉湖道尹以督府秘書丁傳紳充舊寗紹台道尹以裁缺敎育司長沈鈞業充舊金衢嚴道尹以裁缺内務司長孫世偉實業司長汪希充舊温處道尹旋得覆電道尹例應廻避本省所保五人即交政事堂存記準以外省道尹卽用 
　　編制四科之發表政府廳沈廳長已於昨日（八號）到任視事所有編制四科急應釐定以重　守組鐵各員聞已發表錄姓名如下總務科科長章長庚科員朱旭夫周大輔李郁第陳錫　蔡宗標陳壽康潘秀敏程鍾裕内務科科長沈士遠科員董康沈有壬章學謙丁少梅李金章陶昌世田程王濟祖陳宜格丁紫芳敎育科科長馮學　科員羅賡良鄭彤華沈鏡蓉程宗裕實業科長姚永元科員諸以履胡穎之孫祖燧錢因 
[接收浙路手續之進行]  
 
 

Page 7

 
 
　　車務提前接管昨報載交通部定七月一號接管浙路行車事宜兹悉部員方仁元曹復賡等已於昨晨（九號）抵申偕滬寗華員到上海浙路辦事處與理事會諸君接洽先於本月十六日接管甬嘉行車事宜至結清帳目期限另定之以符合約第十一條昨由理事會名義電達會計朱局長轉致寗收支處一律知　 
　　接收專員到杭交通部派接收浙路專員昨已一律到滬寓居滬楓鐵路局擬於本月十一日先行來杭卽由電信致浙路公司略云聞貴公司此次臨時會秩序整齊規畫精當至所欣佩祈將股東及職員意見書并議决及提議之印刷品從速惠寄數份以資參考云云聞公司辦事人除將前項印刷品檢送外並擬以華興旅館爲部員之行館云 
　　職員分别調用浙路經營十載成績昭然雖總副理苦心孹畫亦各職員勤力所此次路權讓歸國有因解决酬勢問題稍近粗躁致名譽不無略損現由當同者向部竭力聲說聞允將營業一部份職員歸洋車務總管調用建築一部份職員歸洋工程師洋工程師調用總務一部份職員歸鍾局長調用以資熟手 
地方通信 
[蘇州]  
　　拘獲私販烟士蘇垣道前街郭煜興土店於民國元年底奉命歇業後該土棧主郭淦初仍令其夥吳姓父子在店暗中　　烟土其烟土則由上海運來日前被某調查員得悉卽密報　廳並聲明該店私賣已久緣郭淦初頗有勢力故得安然無恙云云警廳長以所報情形甚爲含糊遂密飭偵隊探隊潘秀清長偵查確實遂於六月七號發特别命令飭即拘捕經潘隊長帶同探長探士等前往　查在該店前面樓上查獲烟土七十餘兩馬蹄小土數十兩烟膏一缸計六十餘兩又洋錢銀角（計合洋五百餘元）銅元（計九十餘千）一木箱金戒金飾銀表等二十餘件連同吳鳳成一名一併拘解至廳經孫廳長交司法科訊供卽將洋錢銀角銅元金飾銀表各件一併當堂令吳鳳成自行點明概行發還僅將烟土烟膏存廳將吳鳳成收押至傍晚突然將全案移解吳縣知事署審辦閱其原因係吳　拘後郭淦視竟　書一面致孫廳長要求從寛發落廳長閱西大怒遂將此案連同原函立刻移送吳縣知事署一併澈究云 
　　電催造送决算韓巡按使電各縣知事云一月分决算距到達期限已逾多日似此漠視計政實屬不成事體仰各該知事將尙未造送並已奉駁換支出計算書及令飭被送各件限七日内呈送到署以憑核轉並將二月分一體趕辦如再遠延定干懲戒不稍寛貸 
[松江]  
　　醬園購私糾葛各醬園認銷官鹽其細已甚而暗中暗入私鹽數反不貲公堂廉知其獘嚴飭水巡派探偵伺昨果見府橋塊豫源醬園有張阿四舁鹽入内路縱而往人鹽並獲報由公堂派員騐明該園則指爲抛贓聲欲開會抵制嗣經業畫沈梅波君調停罰　具結了事 
　　警局實行遷地審檢廳向就舊華亭署組立審檢取消後政界中人議將警察總局遷入現因修理已竣本日遂將全局遷往所有普照寺内一切交回住持僧收管 
　　勿視此爲小事高家沿在城之中央該處賃設履和襪廠後工人向市河洗襪河水泛作五色兩岸居民汲飲殊礙衛生不得已聯名禀請警局取締奈無效果近日河中更發見紅色小蟲盈千累萬水亦奇臭軍界自鎭守使以次均雇船往浦江載水居民則無力也識者謂前清光緒二十八年份曾見水現紅蟲嗣果大疫昨夜四鼓時　　　　某老嫗發現霍亂症人民咸歸獄襪廠　警局轉漠然視之云 
　　參觀團出發松江縣學務科組織第二次敎育參觀團計十餘人已於昨出發聞此次僅至常州等處 
[杭州]  
　　交通分行之提前設立北京交通銀行開辦以來各路匯兌欵項甚稱利便營業亦尙發達現梁總理爲推廣營業起見擬在各省繁要地點添設分行次之設立兌換所以期匯兌靈通浙省杭甯兩屬地居衝要本擬創設分行兹因浙路收歸國有亟應提前創設以資聯絡昨特由部飭知浙省財政廳接治一面並派唐君頌清至杭籌備一切一俟浙路接收後即行開幕聞唐君約月半後南下於二十外即可抵杭 
[安慶]  
　　政局之革新皖省改組行政公署財政廳長仍由龔財政司充任其政務聞倪省長已保薦總務處長黄家傑暫充至職員之支配利已派員分赴山東諸省調查情形以便回皖仿辦云　　徐知事捕蝗皖省近來發現蝗者已有二十餘縣大約沿江各縣居多日前懷寗溧水鄉之江心洲蘆廠中忽生蝗　蔓延五六里之遥徐知事得報親率衛隊團丁前往抌捕併督董保洲頭男婦人等不分晝夜齊力猛撲如是數日始克盡滅日昨據報上游之鐵釘保嬰救生三洲蘆中又生蝗　徐知事又率多人馳往設立臨時捕蝗局并督令三洲人民合力勦捕隨復派人至四鄉踏查預防發現云 
[雜評二]  
　　巴黎之中國苦女兒異哉巴黎之發現中國苦女兒也二三百人其數非細以何種奇秘之法而能運至巴黎可怪一也此二三百人運至巴黎其需費必巨而乃流落如乞丐生活僅兜售紙花玩物决非如販賣猪仔之有厚利可圖可怪二也此二三百人或爲女童或爲少婦因何甘受人騙至遠涉重洋而不懼其可怪三也而怪之尤可怪者中國使署對此可憐之衆生漠然不以爲異夫使館之責任在保護儒民也今有此孤苦無依世界至可憐之僑民而不亟爲設法其所負責任又安在西報述法人之言謂法人向以文明自詡乃此不幸之人流落歐洲繁華之都是爲彼文明之恥吾謂此不幸之人來自中國中國人不能保護而使之流落歐洲可恥更何如耶 
　　俄海軍中將又東下俄陸軍大臣甫回而海軍中將又以東下聞夫陸軍大臣東下之爲何事論者紛紛而今之海軍中將東下則固爲考察航業也商載滿洲大豆也該中將爲義勇艦隊總管其職在軍事與商業無關而乃籌劃及此則其國之注意滿洲商務爲何如也俄非以商務著稱而猶若是則與俄競爭利權之國而又力營商務者其態度將何如也雖然世界强國無不以海陸軍爲保護商業之用海陸軍愈有力量者其商業必益擴張此固息息相關者也而返觀我國之所謂商業所謂海陸軍關係果何如耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[最近僑居海外之人數]  
　　吾國僑居各國人數素乏詳確調查兹由外交部飭由駐在各國公使及領事調查報告最近僑居海外各國人數山部行知各交涉員以資參考昨駐滬交涉公署已奉外交曾飭知謂我國人民之僑居海外者不下千餘萬人除已歸化外國者外其保有民國國籍之華僑尙有五百四十餘萬人兹分記其僑居之地點及人數如左 
　　香港三十萬○七千三百八十八人南洋諸島一百三十六萬五百人新嘉坡三十萬人暹邏四十萬人馬來关島三萬人英領印度九十萬人法領緬甸七十萬人濠州四十萬人新錫蘭二千五百人美國九萬○一百六十七人坎拿大一萬七千○四十三人墨西哥二千八百三十四人秘魯四萬五千人布哇二萬五千人西伯利亞五十萬人南非虎代坡一萬二千人南美及中美十三萬人其他二十萬人合計五百四十二萬二千四百三十二人 
[格洛克路暗殺案續紀]  
　　住居法新租界格洛克路（昨報誤爲格來格路）歸巡里九十六號門牌之安徽人孟某前夜與妾張氏同往左近九十九號弄内三號門牌觀看房屋出外後被人用手槍撃斃張氏逸去屍送輔元堂候請中西官相騐等情已紀昨報兹悉死者並不姓孟實係張志剛號永眞年二十八歲曾於光復及二次革命時在南京充當團長失敗來申張氏卽張孟氏係伶人孟某之女前爲女伶名小福庭嫁張之後與大婦張葉氏同居一屋昨日張孟氏自投捕房經藍總巡詰問據稱看屋之後偕同夫主出外祗行數步見途中有身材長大身穿淺藍色竹布長衫之人在彼守候一言不發旋開三鎗夫主卽被撃斃婦人亦驚嚇倒地後因畏懼奔至雲南路德人里六百號門牌姑母孟氏處暫避並非逃逸今故自行投到藍君再三駁詰矢口不移諭令管押候再詳細研訊至午一時法公堂讞員聶君會同法副領事德君至輔元堂驗屍騐得彈從胸部撃入從左肋穿出致命餘無傷痕及至三時地方廳田檢察官亦蒞場覆騐無異當飭死妻張葉氏備棺成殮聽候捕房緝拿凶手到案訊辦又聞昨日由捕房在出事地點檢獲槍珠一顆察係勃郎甯手槍所用云 
　　又據另一訪員報告張子剛曾於光復後充皖軍第一團團長爲柏文蔚之同志自上年柏文蔚失敗後張卽偕妻於陰曆九月問潛逃來滬旋與孟姓女子私識娶之爲妾孟女本程某之未婚妻自與張姘識卽托故賴婚本年夏初曾起糾葛前晚張偕孟氏同行突有人自張身後開槍兩響撃中左背倒地張復躍起向前奔避復發一響撃傷腦後張痛絶復踣猶能扒回自家門口始行氣絶事後經孟氏投報嵩山路捕房請緝而凶手已不知去向捕房得報後當派包探沈德福前往肇事處查看一過將屍身車赴老北門外同仁輔元堂放於騐屍室内並飭傳該圖地保報請相騐旋又往傳原報屍妾到案問話詎孟氏自報捕後已逃避不見捕房以其情節可疑　向尸親索得該氏像片派探查緝始行到案押候訊核昨日地方檢察廳派委檢察官田耀南帶同沈檢吏於下午二時前往該堂騐明尸傷飭傳尸親詰詢屍妻屍弟俱未投案僅有家丁余化龍供明前情詰其伊主在日有無仇人則稱不知田檢察官略訊之下論飭自行棺殮回廳禀復 
[鄂省引渡黨人之初步]  
　　法租界敏體尼蔭路炸彈爆烈案内拘獲之劉鐵王天鏞馬學成三人由法捕房押候訊究等情迭誌前報兹悉鎭守使鄭汝成君現奉鄂省叚都督來電以劉鐵係黨人首要通緝未獲王馬二人爲劉之黨羽請與法領事商請引渡解鄂訊辦鄭君接　後昨已致函外交部特派員請向法總領事商辦矣 
[拿獲線人報告之黨人]  
　　滬南警察分廳保安隊前日據線人張姓來告謂有黨人侯春榮匿居閘北回謀起事請爲緝究等語該隊　長當派隊士前往閘北將侯拘獲在伊身畔搜出討 
袁軍鐵血團委任狀一紙遂由閘北分廳轉解滬南分廳發交司法科提訊聞侯供不承認謂此項委狀卽係張某所給實係被人誣陷云云司法科長顔君諭飭押候查明訊奪 
[水手與婦女閒談之釁端]  
　　高昌江邊碼頭二百三十六號門牌住户楊可同之妻吳氏略有姿色本月九號夜八時許有停泊製造局浦面之某兵輪水手林周二姓登岸至吳氏處閒談語涉穢褻適爲氏夫吳可同所聞忿怒下樓將林掌頰二下林等始去未幾復糾合四十餘人同至楊可同家問罪楊以寡不敵衆遂即避匿林周等覓楊無着遂指楊之外甥高金田爲當時帮兇之人强行曳去聞當該水手登岸吵鬧之際卽爲海陸軍警察隊崗兵所見恐肇禍端回隊報告迨至派兵彈壓各水手已將高曳去王隊長旋卽知照海軍稽查巡員路慶祺君轉報海軍司令部即以燈號令飭該兵輪速將所拘之人釋放以免擾事高金田始得釋回兹爲海軍林左司令查悉以此事究竟如何起釁咎在何人未便含糊業已派員澈查以憑核辦矣 
[鎭守使呈部請示之三要事]  
　　上海鎭守使鄭汝成君以吳淞上海浦東等處均在本署營轄範園以内而北洋陸軍第四師全師軍隊雖已分駐松滬一帶實因地面甚廣擇要派駐之後兵力已分且該師第十四團及第五團各營步兵均已奉調赴閩一時尙難調回嗣後松滬等處設有事端調兵防禦實不敷用自應添編新軍以資防守又以上海製造局爲各省軍廠之冠全國軍用鎗械素以本局製造者爲合用迄尙停工延不製造深恐不敷軍用應請由部撥欵早日開工又以滬地黨人蜷伏甚多謡言紛起以致商業停滯究應如何處置方可安靖亦須請示遵行聞以上三端現已由鄭守使具呈陸軍部請示辦法矣 
[警察會合旅行]  
　　滬南警察分廳長崔怡庭君定期昨日飭令所屬三區警察會合旅行已將經過路線布告周知以免地方人民多所誤會昨日届期即由各區各分署各派長警二十四名共集三百人之譜於下午兩時至分廳會齊聯合站隊由該三區署長及勤務督察長騎巡隊副隊長率同騎巡四名由崔君面加訓勉然後持械出發遊行各處前導有軍樂隊騎巡隊次卽警隊所過之處觀者甚衆直至傍晚始向廳散隊分别歸署 
[蘇省出品展覽會紀事（十）]  
　　皖省自辦展覽會安徽廣西兩省籌備巴拿馬賽會出品前因財政支絀擬將徵集物産援黑龍江成案附於江蘇協會陳死展覽經北京籌備事務局函致蘇省協會照辦在案兹悉該會主任現又接事務局來函以皖省出品因一時不能徵集已改爲自辦桂屬出品則已於上月二十四號起運現在途中不日可以至滬故前次留作皖省陳列館所用之會場正屋下層西偏各屋已改爲陳列桂省出品之用一俟物品運到即從事敷設 
　　看護生侮辱游人會場第四部陳列館看護生張志超前日下午因游客開啓館中窗格阻止不聽遽批其頰以致旁觀動憤君起而攻經臨時保安隊彈壓風潮始息昨經該會主任聞知立將該生嚴行申斥驅逐出會 
[臧旅長就商防務]  
　　駐防製造局第七旅旅長臧和齋君近以滬上時有謡言商民惶恐特於本月九號乘坐火車親赴松江面謁楊師長商議防務聞定於十一號返滬 
[捕獲搶掠傷人之盜匪]  
　　浦東爛泥渡吳萬昌米店被盜刧掠並鎗傷店主吳桂堂及隣人吳金寳途人沈善發等三人曾由上海鄭鎭守使分飭滬南警廳曁駐浦第三營勒限緝捕在案兹於本月九號由駐浦第三營第九連一排排長謝發廷督率士兵六名並會同浦東警察第三區吩署偵緝隊副隊長廖樹森探員李嘉祥等至居家橋小茶館内捕獲此案盜犯張老五徐發貴二名當即解送警察第二分署訊辦並卽呈報鄭鎭守使請爲查核矣 
[深夜狙伏之可疑]  
　　高懷明深夜狙伏楊樹浦辛家灣附近麥田内被捕查獲疑與彼處木作頭辛和尙家被盜搶劫一案　關因即拘押捕房於昨日傳同辛和尙及見證辛桂春將高解送公共公廨請究中西官以高背上生瘡勢頗沉重判先送醫院醫治候愈再核 
[撤銷通緝陳英案]  
　　上海公民蔡繼枚等呈請江蘇都督撤銷通緝陳英一案業奉都督批准並通行各縣查照矣兹將批詞錄下呈悉旣據該公民蔡繼枚等呈稱該律師陳英向未入何黨籍亦未接受僞狀環懇昭雪前來自係實情應即照准所有前次通緝之案候飭撤銷仰仰 
卽知照 
[公布人民用禀之程式]  
　　上海縣洪知事昨日公布云案照江蘇省公報第二百六十二號内載奉江蘇巡按使公署飭第五號内開五月十六日奉大總統令制定官署公文程式令公布之此令等因奉此合行飭知一體遵照此飭等因奉此查官署公文程式令第九條内載人民對於官署之陳諸以禀行之等語合亟照錄圖式出示公佈爲此示仰圖邑人民一體知悉嗣後凡有對於本公署陳請事件飭必按照程式一律用禀仰各遵照此示計抄禀式前幅用禀中幅用禀爲某事（本文）謹呈某官籍貫年歲職業住址姓名謹禀押後幅中華民國年月日 
[呈報違警案件之標準]  
　　閘北警察分廳徐廳長昨日通飭各區署云本月五日奉江蘇巡按使公署訓令内開查本公署前經訓令自民國三年起各該警察廳及各縣警察事務所將本年歷辦違警各案件開具犯者人數事由及罰金數目按月彚造表册呈報一次刋登第二百二十七期省公報飭遵在案嗣據各該廳縣陸續呈報前來本巡按使察核所呈各表册均不一律亟應確定表式名稱以便照填而免歧異爲北附頒表式令行該知事該廳長仰卽遵照辦理其未經遵辦者應即迅速補報勿延等因奉此查各署各分署處理違警案件本有册報厅稻惟其中引用條文接之案由往往不能適用若不重行修整分必駁斥無疑爲此飭該署迅將本年自正月起至五月止所有該署處理違警案件凡引用條文罰金務須悉心研究核對相符遵照所頒表式按月詳填二份限文到五日内造送到廳以便彚轉切勿稍延嗣後每於月終照式彚造二份送廳母庸再造報册以省手續 
[工帮勿再爭執]  
　　城廂内外烏木業各工人前因要求各店主加增工價爭持多日後由兩方各舉柱首出爲調停准加百分之五始得和平解决由店帮柱首至縣公署禀報在案前日又有工帮柱首蘇忠泰等赴縣遞禀聲稱案經可法起訴請緩進行昨由洪知事批示云查此案前據該業店帮柱首方雲卿呈稱違規加價並限收徒備陳爲難情形請爲核給示諭等情業經明晰批示在案本知事體念工業艱難酌理斟情持平論斷於加價收徒兩端雙方兼顧該工帮與各店主指臂相聯亦當互相關顧豈容偏執已見徒爲專顧一面之請求事關議整業規原屬行政範圍本知事有處理之職權案經核准批示該柱首應即遵照前批轉諭各工帮安心營業勿再爭持若該店帮議定加價不卽實行淮該柱首呈候核辦可也仰即遵照 
[樹木壓斷鐵欄]  
　　滬南大碼頭迤南至大關橋一帶河沿向裝鐵欄以資護衛兹經第一區警署稽查員查見萬豐樹行在彼起運樹木致將鐵欄壓斷立即鳴警將行夥沈玉章車夫朱小木帶署送至工巡捐局請爲核辦當經局長朱壽丞君核得此項損失約需洋二十元着即照數賠償嗣因沈等不肯遵從仍飭送還警署押限措繳 
[夏小妹與王榮生之關係]  
　　妓傭夏小妹控王榮生屢次來院纒擾並誘令離滬等情昨由捕房將王拘解公堂請究原告延律師博易上堂代表請究並據夏小妹供稱於二十歲時丈夫病故後被王引誘成姦遂同居一處嗣王不顧赡養卽與分離前在無錫帮傭現到上海詎王屢來滋擾是以控究訊之王榮生供稱蘇州人夏小妹是我髮妻婚帖媒證均在原籍實係私逃來滬至妓院幫傭求察孫襄讞商之英哲副領事判王榮生開釋夏小妹着交五十元人洋並保候被告邀同媒證檢呈庚帖另行具禀歸民事案訊理 
[調戲江北女子]  
江北婦人宋楊氏前日傍晚與其女毛囡從某茶葉店揀茶而出行經南市施家弄被沈姓家庖丁顧小毛向女調戲該氏斥阻不服致相詬詈當卽鳴警拘至警察一分署詰明前情以顧不應調謔女子飭送警察分廳司法科預審核辦 
[機匠得新忘舊]  
　　住居華盛路之無錫婦人王顧氏前日投閘北警察分廳禀稱與某絲廠機匠王阿仁姘識八年近王又與繅絲女工順芝私識將伊凌虐毆傷頭面腰肋等處請爲德究等情當經司法科察閱禀詞諭令逕赴地方檢察廳請騐傷痕以憑核辦 
[另設驗宰所之爲難]  
　　上海工巡捐總局朱局長查得南市薛家浜宰猪公作係由寗蘇滬三帮宰猪同業共同組織成立多年雖已仿照租界章程在猪身上加蓋印戳以爲並無病猪及瘟斃之猪之標幟惟聞該公作仍有流獘不能一律潔凈爰擬另組騐宰所派員查騐已宰猪隻有無汚穢不潔及瘟猪挽雜等弊所有驗宰所經費擬每猪一頭抽捐洋銀一角曾經傳知該三帮領袖會議照辦在案嗣因該領行 
[徵收烟酒牌照稅之展限]  
　　上海縣洪知事昨日布告云照得烟酒牌照稅銀原定一月爲限逾限卽應處罰迭經勸諭布告在案嗣因自五月初一日開辦至五月下旬查核繳領牌照情形踴躍申請者固居多數遷延觀望者仍不能免本應照章處罰姑念事屬創辦電奉國稅廳准予展限半月以示體卹等因爲此示仰烟酒業未領牌照各商知悉須知此次展限業已格外從寛應卽趕緊備繳稅銀於六月十五日以前申請領照營業倘再遲疑逾限定卽遵照章程執行罰則决不再寛其各遵照 
[私帶嗎啡之懲罰]  
　　苛某輪船管事甬人徐測蘭因私帶嗎啡進口被江海關巡員西人查悉報由水巡捕房派深何阿春將徐與抄獲之嗎啡四磅解送公共公堂訊供管押候查在案昨晨十時復經關讞員會同德領表君研訊先由海關西巡員借海關副總巡西人華夫上堂禀明前情繼由江海關代表沃沛律師上堂譯稱被告專事私帶嗎啡兹經海關西巡員訪聞於四號上午該輪進口時登輪查出嗎啡藥粉當時被告卽行賄鈔票洋八十元是以報捕拘究言至此即將藥粉與賄洋八十元一併呈案請察訊之徐供不承認並延哈華托律師到堂辯稱被告向在某公司爲管事多年在該輪船上亦將届三載人素規矩所帶之物據稱並非嗎啡且照中國法律亦祇查禁鴉片並無查禁嗎啡專條云云復據原告律師駁稱私帶嗎啡前清早已嚴禁民國大總統亦曾於四月十一號公布命令通飭各海關各省行政公署一律嚴行查禁今被告私帶嗎啡而又行賄洋八十元證據確鑿罪已成立應請堂上核辦中西官會商之下以徐私帶屬實判押西牢二月再割洋二百元與賄洋八十元一併充公 
[崗巡抄獲洋烟]  
　　向在地方審判廳辦公之王某前晚一時許乘坐黄包車行經滬城塌水橋南首忽被崗巡攔阻搜檢身畔並無違禁之物嗣在該車坐墊下抄出洋烟一盒王某稱是車夫之物該警不睬卽拘至一區三分署轉解司法科訊係公役當於昨日午後函送地方檢察廳訊究 
[陳悅堂豈死而復活耶]  
　　本邑西鄉前二十八保十二圖地保陳悅堂前因盜賣公地經地方檢察廳預審明確於今年三月二十一日提起公訴請同級審判應判决嗣因在押患病發往新普育堂醫治無效於五月八日身死當派檢察官蒞堂驗明委係因病身死由汪檢察長移請審判廳將公訴撤銷在案詎至六月二日忽有律師黄煥昇投廳查閱案卷並爲陳悅堂出庭辯護至六月六日又有陳悅堂具狀請速公判審判廳長袁麟伯君以陳悅堂患病身死已由檢察官檢騐明確何以此次又有陳悅堂發現顯有奸徒從中播弄業於昨日移請汪檢察長飭派法警四處查緝以憑究辦矣 
[抵欵不理之糾葛]  
　　周裕生控王仲如不理抵單借洋三百元一案前晚由廨復訊兩造各延律師到堂互辯並經中人王仲元上堂証明聶襄讞以兩造各執一詞且所禀理由不明判被告交原保展期兩禮拜候兩造律師各將理由詳細補禀再行訊核 
[開設錢莊之騙局]  
　　永興號張漢口元記行徐元章等四户因紹興人戚永實蕭安祥串同在逃之車姓冷姓等虚設鉅昌錢莊騙吞存欵銀一千零四十餘兩公延律師控經公共公廨將戚蕭二人傳案於前晚研訊先由原告律師偕張徐二原告上堂訴明前情並稱被告等串同虚設之鉅昌錢莊僅開七天即行捲欵逃避應請訊究質之戚蕭二人供均推諉並延律師到堂代辯王襄讞研訊良久判被告各交原保候再訊核 
[船户尋獲騙子]  
　　江北人紀光來（即小九子）曾騙柴船户沈明山洋十八元避匿日久昨晨紀在老閘東唐家衖被沈與其子沈延林撞見紀情虚飛逃被捕攔獲一併帶入捕房旋解公堂請究王襄讞窰核解案單上捕房祗叙兩造打架而沈明山父子則稱實被騙吞柴價遂商之英領康君判將打架案註銷沈明山父子開釋紀仍帶回着沈自投捕房禀明被騙情形再行帶堂訊究 
[包探試演僞賭具]  
　　鎭江人陳三因在北河南路天后宮内擺設轉盤羅列各種磁器以爲賭誘騙人財被捕房查獲拘解公堂管押在案昨經中西官復訊由中西包探將該轉盤暗設上停止機關當堂試演明白判陳押兩月期滿帶堂再核僞賭具銷燬 
[經事袛可賠墊]  
　　已閉天成靛靑行經理粤人馮禮堂因濫放賬欵不理各股東股本銀兩故經股東梁梯生控奉公廨迭次訊供候核在案前晚由廨復訊兩造仍各延律師到堂互辯良久並由被告夥友梁仲玉上堂供稱前清宣統二年（即庚戌年）以後雖停止進貨然因尙有存貨以及賬欵未了故仍照常交易直至壬子年（即民國元年）始行收歇云云聶襄讞因據公舉之理賬員報告每股應歸股本銀八百兩原告名下四股應得銀三千二百兩雖有賬欵被欠未歸惟被告旣爲全權經理且有濫放賬欵情事責無旁貸應令賠　遂判被告交妥保限一個月先繳還銀四百兩餘限七個月分期歸局理清所有理賬費銀二百兩以及本案堂費着歷告　四分之一被告繳四分之三分别送案 
[汽車撞倒學生]  
　　前日傍晚有學生朱文秀放學歸家行經楊樹浦路適某號汽車駛過不及避讓致被撞倒跌傷頭部等處該汽車旋即停駛由車主某西人鳴捕將朱扶上汽車送往同仁醫院療治 
[夏令會審之時間]  
　　公共會審公廨每屆夏令將辦公時間提前半小時以免當事人政午往返感受暑熱本屆又由關讞員定於七月一號起至九月三十號止上午九時開審至十二時下午二時至四時半止除照會各國陪審西官查照外昨特知照驻廨檢察西員條示公堂門首俾衆週知 
[聲明包金手鐲之來歷]  
　　滬南王家碼頭明興押店主翁某之幼孩前日在門外閑玩被匪攫去臂上包金銀鐲一隻及至昨日有車夫江北人范阿四持原贓至明興店内求質經店夥汪順發認明立即扣留送至警察一分署訊究據供由同業范安仁在途拾得當票一紙向鼎和典贖出因僅有一隻不合於用是以仍行付質旋即傳到范安仁質訊無異飭汪領贓范等一併斥退 
[再紀通俗宣講計開會之預備]  
　　上海通俗宣講社定六月十四日卽陰曆五月二十一日午後二時假座大南門外中道橋南首貧民半日學校開三周年紀念會並舉行第五十期宣講已誌昨報兹將所定開會秩序曁職員名單錄後 
　　開會秩序一摇鈴開會二奏開會歌三發起人報告四社歌五宣講（各廟體代表）六紀念歌七宣講（本杜講員）八祝歌（公餘學社）九餘興（改良勶塾）十答謝歌（隨送贈品散會） 
　　職員姓名（講員二十人黄炎培）李頌唐朱伯華丁賡堯賈叔香賈季英楊月如李綺城俞惠民桑丹笙梁天柱洪詩庭蔣伯雲嚴忱熱邵廷玉周被蒼王介安戈朋雲許奇松陸慕臣（幹事二十八顧翕周五立才顧旭侯袁頌豐丳貽孫周筱亭俞元爵汪春鑑王佐才郁從周錢福渠葛雲韶洪賡揚洪殿揚王如椿葛敬業朱稼甫袁頌殷朱文華汪春波（招待二十人）王志公陳瀛洲顧雪芹朱旣醒傳佐衡鄧元和徐惠施汪春涵顧雲龍陶景淵陳仁玨曹伯良周少葵黄叔田張惟善奚賓臣顧秉候汪體超沈玉祥王賢　 
[演說耳目症之預防法]  
　　今晚八時寰球中國學生會延請奬國醫學博士鄧落葆君演說耳目症之預防法並備圖畫多種用影燈映演說明此症之由來及其療治諸術命君係哈佛醫學校敎員夙精醫學届時必有至理名言以供社會之研究欲知耳目病之所自來而防患於未然者盍往聽之 
[寳隆醫院善治脚氣病]  
　　白克路寳隆醫院素負盛名久爲人所信仰近來該院德國醫生治理脚氣症功效大著查脚氣症最爲難治之病泰西醫家亦爲之束后今由德國醫生詳加研究發明一種良藥用以醫治此病頗能收效且聞病人住院診治取費亦極廉云 
[卜顧問由浙來滬]  
　　總統府警察願問卜羅斯君前日下午由浙乘坐火車來滬仍寓洋務局辦公 
[道尹公署批示三則]  
　　孀婦干虞氏禀爲揑據朦訴事該氏與朱夢蘭旣以婿作子即情同骨肉何以因錢財細故遽而涉訟公庭亦可致不辨眞僞將案註銷究　是何實情如何訊斷仰公共公廨錄案具復察核仰即知照 
　　客民沈雨卿呈爲土案罰金事爾父沈才廷帶土被獲實屬咎有應得惟旣經處罰何以又復監禁仰滬南警寮分廳依法核辦具復察核此批呈抄發 
　　浙民許崇陛呈請釋沈才廷事此事據沈兩卿具呈已批飭 
[]  
 
 

Page 11

 
 
滬爾警察分廳依法核辦仰卽遵照 
[誌謝]  
　　中法藥房因精神丸商標革新定於陰曆二十廿一廿二三天在張園開紀念會昨承惠贈入場劵八紙書此誌簓 
雜評三訥 
[海軍水手之肇釁]  
　　軍界某要人嘗有演說謂軍人要素一使人畏一使人警何以能畏其威足以平亂其力足以剿匪故能令人畏也何以能敬守法律而不侵害人民重道德而不破壞風紀故能令人敬也今之陸軍剿白狼而不滅是謂不足畏今之海軍與婦人閒談而肇此大釁是又不足敬矣嗚呼今日之軍人 
要件 
[各省所屬道區域表（再）（續）]  
　　湖北省（江漢道）依原鄂東道區域轄縣如左武昌縣鄂城縣嘉魚縣蒲圻縣咸寗縣崇陽縣通山縣通城縣大冶縣陽新縣漢陽縣夏口縣漢川縣黄陂縣孝感縣沔陽縣黄岡縣黄安縣黄梅縣蘄春縣蘄水縣麻城縣羅田縣廣濟縣安陸縣隨縣雲夢縣應山縣應城縣（襄陽道）依原鄂北道區域轄縣如左鍾祥縣京山縣潛江縣天門縣荆門縣當陽縣遠安縣襄陽縣宜城縣南漳縣棗陽縣榖城縣光化縣均縣鄖縣房縣竹谿縣竹山保康縣鄖西縣（荆南道）依原鄂西道區域轄縣如左江陵縣公安縣石首縣監利縣松滋縣枝江縣宜都縣宜昌縣長陽縣與山縣巴東縣五峯縣秭歸縣恩施縣宣恩縣建始縣利川縣來鳳縣咸豐縣鹤峯縣 
　　湖南省（湘江道）依前長寳道區域轄縣如左長沙縣湘陰縣瀏陽縣醴陵縣湘潭縣寗鄉縣益陽縣湘鄉縣攸縣安化縣茶陵縣寳慶縣新化縣武岡縣新寗縣城步縣（衡陽道）依原衡永郴桂道區域轉縣如左衡陽縣衡山縣案仁縣耒陽縣常寗縣酃縣零陵縣祁陽縣東安縣道縣寗遠縣永明縣江華縣新田縣郴縣永興縣資興縣宜章縣汝城縣縣東縣縣陽縣臨武縣藍山縣嘉禾縣（武陵道）依前岳常灃道區域轄縣如左岳陽縣平江縣臨湘縣華容縣常德縣桃源縣漢壽縣沅江縣澧縣石門縣慈利縣安鄉縣臨澧縣大庸縣南縣（辰沅道）依原辰沅永靖道區域轄縣如左沅陵縣瀘溪縣辰谿縣溆浦縣芷江縣黔陽縣麻陽縣永順縣保靖縣龍山縣桑植縣古丈縣靖縣綏寗縣會同縣通道縣乾城縣鳳凰縣永綏縣晃縣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游游文章 
[燕京老妓竹枝詞] [  拙生]  
　　老大風塵亦自哀京華重到逐飛埃生張熟魏停車部笑道新從靑島來 
　　猶憶當年嚙臂盟春光容易又三更舊恩旣斷新恩續媚骨生來償送迎 
　　及肉生涯已十年可憐一樹自摇錢秋娘羞說紅顔老脂粉温務態轉妍 
　　汝南公子最情深偶入平康競抱衾莫怪女兒甘自賤傾城一笑值千金 
[戲贈某議會議長聯]  
風塵當日分疆夢 
雲雨今宵捧硯情 
[戲贈新參政某老名士聯]  
談諧妙語東方朔 
者作文章揚子雲 
　　戲贈新參政前清資政院議員某部丞參兼 
[大學監督某君聯]  
笑納千金大燒餅又吃着不盡 
恩承一席好渴睡再打筒何妨 
　　（註）某君魯人每赴資政必袖二三大燒餅臨席當衆嚼而食之又好睡往往議場喧雜之中某君之鼾聲竟大作焉 
　　戲贈新參政前清特用某部主事道學先生 
[某君聯]  
　　皇帝未去誓亻出京仗義戒寅僚故主難忘官六品（皇帝未去誓不出京此某君光復時對人語也） 
　統特知欣來參政識時惟俊傑新恩又受俸千金不受酬） 
[屁學] [  老范]  
世界萬學萬物莫不有學人身則有生理學全體學衛生學言則有辯學動則有體操學至於放屁則人人不學而能似本無學理　可言然屁雖不必學而自放而識屁者固因放過屁而有學屁回甚有研究之價何而研究此屁者卽爲屁學鄙人敢以夙昔所研侒而有得者一一箸之於篇一篇之中有節目有段落語則亦壯亦諧氣則若斷若續旣有專家之學卽成一家之言古文有連埰體陸士龍演連珠梁昭明載入文選論文者辨其體實又始於轉非子愚雖不能多武古人未嘗不可依託舊例吳諺所謂連珠屁也 
屁有聲前清某公使出使英法義比各國一日在某國茶會賓客滿座公使忽放一尼其聲甚響四　默喻無言有一某國大學博士正色而發言曰學人隨處旨學我輩爲學日益即如今日此會於聲學大可醋究衆賓忍俊不禁某公赧發於顔億此曾登諸西文報按某博士因屁之有聲而悟聲學今即可辨其聲之爲屁而有屁學蓋屁之有聲乃由大腸曲折透逹嗚嗚而出五　神旣不肯容留谷神又竭力排擠諸步困難鬱憤交并不得已而大呌也 
　　屁臭近來化學家多所發明知物質内有數種發出之氣其臭較屁更烈而無學者不察焉故中國多數人之心理皆以屁爲最臭謂氣味之臭無有過於屁者而考中國多數人放屁之程度猶遠不逮獸類獸類之屁以狗爲最著名而獸類之屁之臭以黄鼠狼爲最劇烈中國人民四萬萬中固亦有善放屁者然猶居少數蓋惟文學家之屁其著名等於狗而惟饕　者之屁之臭其劇烈等於黄鼠狼（四）（未完） 
[代擬行政學堂戲爲章程] [  覺迷]  
　　一定名本學堂爲養成行焉官材起見故定名曰行政學堂一資格身家不論清白所紀不分老幼凡有三分官氣者皆得入學 
　　一學科運動科刮地科覲見總統科拜門生科竭上司科捕拿亂黨科牛皮條陳科鑽狗洞科拍馬屁科一學費自一千元至一萬元十萬元不等 
　　一畢業畢業文憑隨時可領祇須繳足相當學費 
　　一出身畢業之後呈請大總統笔命各項官職或分發各省或記名即補（四） 
醫話 
[冷水摩擦法（八）] [  丁福保]  
冷水摩擦之合宜與禁忌 
　　冷水摩擦之效力如前所述其效驗之最大者在於坐業之人讀書之人胃腸之慢性病者病後恢復期中衰弱者神經衰弱症易受感冒者發盜汗者慢性肺肋膜病之無熱者 
　　摩擦法之禁忌者爲發熱之人出血之人有厥衝性病氣之人行冷水摩擦時而有是等症狀則不可不中止而保安靜若有他種疾病則宜就醫而問其適否 
　　偶患鼻加答兒若不發熱不必中止仍可努力行之 
小說 
[情海慘史貴胄血（八）（英國圭克士原著）] [  亦僧譯]  
　　翌日午後三時余如約往訪卡爾于斯德萊旅舍人聲喧呶僮僕簇集門庭狀况已不復如昨宵之冷寞癸閽者自内步出見余即叩所須聞余欲訪卡爾顔色間似甚驚訝乃囁嚅屬余少待入白理事余頗滋惶惑意其或有所疑于余也少選理事速余入室則昂爲一秃頂之異邦人身軀矮小貌亦不揚頗不屑之不俟其盲發卽詢之曰理事以閽者見召殆亦有言詔僕歟理事不答反問余曰蘇士卡爾爲先生之契友耶余曰然理事曰果爾則僕殊爲生生扼腕蓋卡爾君已于今午在其宿舍中長逝矣余喘聲曰卜爾逝耶理事曰然卡爾君實羅一至可痛之慘劇言之寒人心膽也君長逝之前一不時有一自稱其友人某者長身黎面洶洶出侍者導入某室談未半時卽聞二人搏門迨僕驚覺入窺則其人飲彈心坎卡爾君亦洞穿臘門咸陳屍地氈創甚不可救藥矣事後警探檢查謂其人之死實出卡爾君鎗撃而君之斃命乃出自殉僕等遘此正不知何以爲地也余聆言頗駭有間卽由警探攜入卡爾宿舍臨視以辨認彼長身黎面者爲何許人血殷兩脇面貌猶昨則余與卡爾宵邊之儉函卡所稱爲不共戴天履地者也宿舍中各特位置均無殊于昨宵惟卡爾所用以收儲文件之鐵箱已不復上鎖箱蓋且斜臥垣次如受絶大傾繋余乃知彼傖入室之頃卡爾方在整理文件而其所以搏門之故則在彼傖之爭攘一物惟物果爲何則余不得而知之矣警探亦與余抱同一之見解彼等疑鐵箱中匿有危險物則相將檢視各文件及參雜其間之瑣物備爲偵探之著手顧檢之良久僅得彼傖之攝影二紙餘乃一無所獲于是遂怏怏逆余而轉以卡爾與余之交誼及平素爲詢余隠卡爾授受紙篋事而逕以昨宵返途之情形爲之詳道彼等似亦不獲要領旋余復向彼等索得彼傖之攝影一紙慨許爲之蹤跡且曰僕與卜爾君爲故交持此以求是案眞相或不無裨益也良久騐屍官聞報蒞勘余以理事之屬偃留待質竟即忽忽赴斯德萊區之户口注册署領取屍證並摒擋一切于翌日之夕由解林克落士首途入奥爲卡爾投遞其秘不視人之紙篋迫念舊遊不勝懷矣 
　　維也納爲奥斯馬加首都市廛齒錯商賈雲集其金粉繁華與倫敦殆百步五十步之比耳余曩嘗持節詣彼數載睽違殊有舊雨重逢之感至之日訪赫白威廉審爲奥皇之樞密大臣令其未必與卡爾有素頗以爲訝旣見遞以卡爾屬致之紙篋赫先視篋表之火漆圖印似甚驚皇頻以目向余逆注次以指揭之顫然出已成之文件數紙及封固之密丞一即展箋而誦面色遽泛慘灰有頃余覺其異持卡爾屍證於手而語之曰僕今尙有一紙必須奉覽幸先生審之赫被視一過益泫然歎息曰渠果已死乎余曰言之疚心敝友確已死矣渠逝世之前一日曾屬僕親將紙篋中物呈覽今先生所持者卽其物也赫目注文件及卡爾遺書逡巡不能啓齒旣乃告余以即日午後四時再晤且曰先生爲令友故願届時以素服見僕幸甚其言備極懇摯余審其必非無因而發敦促數四然後諾之 
[俠情小說北美婦（五）（美人柏列希著）] [  是吾譯]  
　　衛隊長思刻下此婦全在吾掌握之中况彼驕氣已改和藹可親在彼心目中雖不免以我爲叛徒然吾愛慕之念不能自已即趨近而言曰時機迫促遲延一分即增一分之險兹離郎司曲不遠吾之擔負已釋所以護汝者亦爲仗義起見非拘禁汝也請忽誤會汝旣爲君護持安得不視同骨肉請聽吾言吾已遣軍曹客來格先行投交函件一旦敗露禍將立至非特吾之生命喪失卽吾之同僚亦不堪設想但吾寗冒險不具舍汝者心有所不忍耳汝於深夜隻身獨行不死於獸卽死於盜吾不汝遇無關痛癢旣已護之須付汝所親信之人然後安心吾蓋爲汝甚於爲已也即使因與汝偕行而被敵人俘獲視爲間諜科罪亦所不恤語至此隊長見婦人兩目注射若有所思久之乃曰决無此事請勿慮衛隊長曰途中開罪之處望原宥余虽敵人情同手足隊長一席話已感動婦人之心婦人曰敢問刻下君欲何爲隊長見其和易近人大喜對曰前面茅屋不識可駐足否盍往視之婦人懼甚不敢行隊長曰吾先往察之請女士於樹陰暫憇因引婦人息於草地而已前行將及茅屋婦人已急急追至倉卒間其手接隊長之衣袖曰請勿眞吾於此隊長曰屋内如有居民聞吾等之聲早出户探視矣請從吾後定無他慮至門隊長側耳聽無所得祗聞婦人喘息聲如有驚懼者隊長曰勿驚此空屋久無人迹不過一二鼠子往來其間耳隊長即推門入則四壁蕭條桌椅零落隊長暗中摸索婦人牽其臂而行不數武婦人驚問曰此何聲似刀刮木者隊長曰必鼠也即持手鎗四周察視曰無慮聲已止正欲閉門忽覺龐然一物自暗中出撲隊長而搤其喉隊長歷之以肱而厥物猛爪其肩臂隊長痛甚出全力抗之左手持其牙右手持其喉婦人呼號不絶隊長曰速以地板上之手鎗來向下離勿爲物見此語婦人必聞之而無答言雖呼號聲驟止隊長無法可施祗得堅持彼物弗敢釋手物之喉關被阻呼吸不靈卒悶死直撲於地隊長亦力竭暈去少息而蘇仰首四顧滿屋烟霧遥見婦人持手鎗木立門外隊長曰今無恙惡物死矣婦人曰汝未被殺感謝神靈語肫懇隊長聞之心快轉向婦人曰我疲甚願援手相助婦人曰汝已重傷乎對曰未也但血流痛甚我短衣袋内有孛蘭地酒一罇苦不能動請代取之婦人傴僂探衣取酒其胸適貼隊長之面雙手將扁瓶授隊長隊長飲後精神回復誠戰陣時需用品也蹶然曰現已安然無事可暫居此婦人戰慄密語曰請勿大意一場惡夢儂心碎矣隊長乘機吻婦人手亦不拒乃曰久歷疆場視生命如鴻毛然幸汝槍中得慶更生汝眞雄傑婦人曰否吾畏怯者幾不知所措彼汹汹者究爲何物耶對曰一猛犬甚龐大然已死無他患矣婦人曰吾仍見影生寒也 
文字因緣 
[輓了靑先生] [  東埜]  
　　自由談上樹風聲不盡區區仰止情挖盡心肝嘔盡血人從古是微名我識先生名自讀申報自由談始） 
　　門巷隣家柳色靑三元橋接古城練祁一水清且淺悔未扁舟訪月明（我家羅店距先生珂里不過十里而遥中界練祁一水可達而竟失之交臂惜哉） 
　　漫將幽恨訴蒼天未了心情不了緣身後蕭條亦保有新詩贏得萬人傳（先生著作等身文名藉甚近著不了緣小說按期登入游戲雜誌纒綿悱惻爲海内所稱譽彌留時以未得竟全稿爲憾） 
　　憐君慣與命爲仇萬斛詞源和涙流一事重泉差可慰卅年心血有人收（先生至友鈍根近與諸文家籌議表揚先生著作之事） 
[輓了靑先生] [  覺迷]  
學爲儒宗行爲士表 
胸中萬卷筆下千言 
[輓徐君了靑聯] [  嘉定二我]  
客歲過君齋下榻談心同輩久欽徐穉 
昔時共鄉里論交把臂自愧不如禰衡 
[輓了靑徐先生] [  鈍根]  
二十年骯髒宦途能以貧士終是眞長者數百卷飄零詩稿尙有故人在爲守遺編 
[輓徐了靑君詩] [  嘉定二我]  
　　話起生前事回思一念深飢寒存我體愛患在君心護惜如懷璧艱難每贈金文章亦何用逢爾即知音 
　　忘年交好意流水何堪聽緣成眞不了（先生作小說不了緣未完稿）碑誌有峴山才華留氣骨慷慨見精靈痛惜孤兒涙家聲傳六經 
　　我病勞相念佳句報詩箋世情多狡詭人意慣糾纒自昔推王烈於今憶魯連獨憐千古意生死薄雲天 
　　烈性根諸靜高懷出以眞爲多排難意遂有泛交人落魄先憂我窮愁不爲身從來節俠士幾個不會貧 
　　馬策西川涙傷心叩福持故人袁彦道我友鄭當時正氣彌天壞深情泣路歧黄金揮散盡留取士林悲 
　　磊落從天性由來豈好名曠懷如月朗快論自風生已恨晨星少俄聞蹺漏驚獨留殘喘在援律泪縱横 
 
 

Page 15

 
 
   
 
 

Page 16

 
 
   
 
