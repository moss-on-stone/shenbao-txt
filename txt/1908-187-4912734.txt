# 1908 - 187 - 4912734

 

Page 1

 
 
   
 
 

Page 2

 
 
   
 
 

Page 3

 
 
諭旨 
　　六月初五日經内閣奏派王大臣驗看初六日覆奏奉旨廕生鍾麟著以文職用截取繁缺知府協理京幾道御史徐定超山西道監察御史李浚俱著照例用俸满甘萧臯蘭縣訓導沈珍着以知　用欽此 
　　六月初五日經内閣奏派王大臣驗放惠陵禮部郎中實章四川金堂縣知縣文拯四川開縣知縣葉春榮江西興安縣知縣鍾耀福建寗洋縣知縣沈子玖浙江富陽縣知縣江畬經陜西沔縣知縣王文贊湖南寗鄉縣知縣畢東瀋擬補江寗布庫大使張文森均堪以准其補授揀選二等截取揀選與人蘇光朔黄曉鄕均堪　直隸州州同鹽庫各大使掣用保送分發知府法部員外郎啓元堪以知府分發省入補用截取内閣中書朱崇蔭熊育鏞保舉直隸補用知縣李廢江蘇補用知縣韓繼龢福建補用知縣莊承綬四川補用知縣孫嗣煌廣東補用知縣補變和均堪以照例用初六日覆奏奉旨依議欽此 
論說 
[論鹽斤加價]  
　　康熙五十年。定永不加賦之制。此爲本朝第一善政人民至令猶稱道之。乃自國步艱難。司農仰屋而貪酷雄悍之徒。竟敢以敲剝羅掘策進。増加銀價抑勒洋錢。正供之外重以雜稚油。米茶糖有捐。船隻房屋有捐綢緞首飾有捐。乃至賭有捐彩票有捐名目煩多各省各異。而其取之。最無度。用之最無制者尤莫如。鹽觔加價一項。 
　　夫鹽爲民生日用所必需設官征榷。其制已爲非古。自漢武置鹽鐵使奪商民之利。而始歸於官。唐宋以來代沿其舊然劉晏整頓鹽法但使就塲征税。而轉鬻所之。一任商民之自由。其制尤爲近古。後世引地旣分。此疆彼界。節節設官。然而竃丁之偷漏緝捕之私販。官吏之侵漁。營局之虚耗愈益不貲。且也。私鹽之充斥如故。而鹽梟之匪黨益滋。是故正本清。源設法整頓必以裁撤營官爲第一要義。誠能造就塲征税之法。將各府州縣設立之官鹽局。駐守之鹽捕營。巡弋之緝私船。一一剷削消磨。革除凈盡。則其所省。已足當鹽觔加價而有餘。何必再居此苛征之名乎。顧享林謂鹽利之不可興。正以鹽吏之不能罷。誠慨乎其言之也。 
且即以加價論。自明以前。鹽價最賤。史言嶺南鹽販。以觔半爲一觔。純白不雜。賣錢二十。即虔人亦盡食嶺鹽。（虔州即令贛州府）是可見行銷之廣。而價格之。平矣。本朝康熙二十年間。楚鄂等省。鹽價每包。不過一錢。雍正元年。鹽官謝賜履等奏定鹽價。價賤時。每包止以一錢一分九釐爲率價貴時。亦不過一錢二分四釐。乾隆六年。鹽臣準泰等奏准酌加淮鹽觔價。然價賤時。毎包亦止一錢二分九厘。每觔一分五釐六毫。價貴時。每包亦不得過一錢三分八厘六毫。每觔不過一分六釐八毫。以令觀昔。母乃大相逕庭。猶憶光緖十囗年。左文襄督兩江時。凡蘇屬行銷浙鹽各處。定價毎觔止。二十二文。自後逐年遞加。由二文三文以至四文。迨今日而毎觔已加至四十餘文或五十餘文。一處如此。他處可知。小民之生計日益。窮食鹽之價值日益貴。似此。層層剝削。數倍其前。而一般之官吏。猶日抵。補藥税也。開辦一切新政也。經費無所出。則羣注目於鹽觔加價之一途。政府倡之。各省附之吁吾不知加價之流毒。將伊於胡底也。 
聞者疑吾言乎。則試與之核歷年鹽觔加價項下之出欵。光緖廿一年。户部爲日本償欵所借俄法息債。奏請各省每年攤還。祇鹽觔加價。一項而長蘆已　四萬。山東已有一萬。廣東已有五萬。浙江已有六萬。淮南四岸共十三萬。河南河東各三萬。湖北川鹽又六萬。其廿二年日本償欵。所借英德息債。奏由鹽觔加價。每年攤還者。又一如廿一年之數。而庚子賠欵。尚不與焉。以　此算當必有増無減。謀國者夜郎白大。逞野蠻專制之。淫威。不恤以宗社。存亡。爲孤注之一擲。及創鉅痛深。割地賠欵。則偌大之負擔。悉吾四萬。萬人肩之。乃呻吟甫定。顧影未遑。而加價加價之聲。又喧腾於。全國彼其視吾人日用之費。爲無盡之。藏故不恤横征暴。歛予取予求充其。加價之所極。必至竭吾。國民飲食之資。使不得不出於艱食鮮食。何怪小民之生計日艱。而鹽梟之凶。燄日張哉。（未完） 
尃電 
[電一（北京）]  
　　桂撫張鳴岐奏桂匪肅清僞分統李黄就戮並陳善後辦法擬赶造鐵路速重兵暫定一鎭餉欵中部酌濟 
[電二（北京）]  
 
 
 

Page 4

 
 
　　又片擬遷省城控制全桂奉旨該衙門議奏 
[電三（北京）]  
　　張蔭棠面告軍機大臣宣召逹頼進京於藏事大有裨益以速爲妙 
[電四（北京）]  
法律館速成科已畢業六十餘人或分送直奉蘇省或獎給虚銜中沈家本與學部商議未决 
緊要新聞 
[國會問題]  
[軍機大臣]  
　　都中各京員對於國會一事意見歸一致已見前報茲接京函云近日樞府諸公以國民程度日高非速開國會無以慰天下蒼生之望緃令遲緩亦不得逾光緖四十所因此主張十年二十年者亦不呈遞説帖以仰承樞府之美意云 
肅邸 
　　肅邸對於國會主張甚力日前向僚屬言云今日時局非二三年内召集國會不足以救亡并謂召集國會一切預備手續現在急宜著手不可延宕致悞國是 
[文斌]  
　　文侍講人憲政編查館後頗究心國會聞近日草就條陳數千言主張二三年内開設並言開國會於中國有五利二要極切時弊俟服闋後即行人奏 
[貴州]  
　　目前貴州同鄉京官接本省公電内開各省國會請願之事風起雲湧貴州不應獨後惟因道遠代表難逹京師請由京公推代表即刻上書云云當經貴州京官開同鄉會集議覆電請從速簽名寄京即可照辦 
[山西]  
　　山西學會公所於日前集議國會請願事公舉留學畢業生梁馮兩君爲代表人不日即可赴京 
[四川]  
　　四川函云現在省城内學界商界以會開辦實爲急務現已選舉代表人二名學界李青士商界余承周不日晋京呈遞願書 
[廣東]  
　　日昨在廣府學宫宣佈與員赴京齎呈請願書公舉孔季修主席一宣佈開會理由吾粤前由廣東地方自治研究社刋佈傳單分送各處簽名近聞政府於政務處會議開設國會年限有人民請願較多國會開設較速之消息亟應派人赴京上遞請願書恐未及周知特定期會議宣佈一切贊成此舉者即請簽名衆議續行簽名者務於日間將姓名爵里函知地方自治研究社一宣告簽名自願赴京效勞者爲梁梅溪鄧琴齊張仲侣王孝問諸公聲明應負責任一資斧白備不領公欵二衹係代表齎带請願書三請願書認定係請開國會不攔入其他方面之理論四請公權嘱付以便遵守衆議諸公代齎書之名譽即關係闔省之名譽應用全體名義致一公函以照鄭重并議添舉陳君發檀代表前往查陳君係官派游學生在日本政法專門畢業隨入政法大學者現因暑假返粤不日抵省一宣佈代表員行期衆議以速爲主擬分兩帮第一帮盡本月中旬動身第二帮盡下旬動身 
[慶邸各軍機會奏要政北京]  
　　本月初二日輔政大臣慶親王及諸軍機王大臣等合上封奏一件奉旨留中聞内廷消息云此摺係由軍機處繕辦内陳要事（一）詳定八旗生計（一）解釋内外大臣條議（一）實行立憲諸綱要（一）預籌藏政各辦法摺約數千言所陳諸多重要故事兩宫留中詳覽以備採擇并聞日前另起召見張袁兩軍機即問詢摺中大槪云 
[會議抽收蒙古稅則北京]  
　　整頓蒙古各要政需欵頗鉅政府屢次籌議迄無辦法日前澤公提議内外蒙旗地大物多礦山相望畜牧蕃滋若能妥訂税則設局征收預算每年可得三百萬上下作爲興辦新政提倡實業之費儘足敷用且利源日闢税額自有加無已云云諸大老均極贊成現已咨行理藩部并電致蒙古各辦事大臣調查各旗出產及應設局卡地方詳列表册報部以備妥訂徵税章程 
[外省銅元祇禁未來蘇州]  
　　蘇省銅元充斥有碍市面送經長元吳三縣曁蘇商會禀由督撫兩院電商税務處轉飭各海關查禁外洋銅元銅胚進口一面暫禁各省銅元入境並嚴查私鑄以期疏通等情已誌前報茲聞三首縣以市上銅元充斥折價之法又難通行因議將外省已來之銅元一律禁止行用禀詳兩院察酌示遵去後現奉撫意批示略謂查各省官鑄銅元同係國幣斷無以省分區别禁止行用之理惟前因蘇省錢價日賤有碍市面經本部院飭將外省銅元一律暫禁入境此係專指未來者而言至於已來之各省銅元並不在禁用之列該縣等若以不一律禁用不能詰其來自禁止以前禁止以後則當由官籌欵限期收買外省銅元限滿收清再行禁用尚係權宜補救之策倘並不籌欵收買而遽行禁用是使商民本有之各省銅元不値一文必致衆情惶 
 
 

Page 5

 
 
　　駭滋生事端該縣等其能當此重咎乎仰蘇臬司會同蘇藩司速飭另籌禀辦一面仍遵前飭辦理曁候督部堂批示 
[度支部整頓幣制之新猷北京]  
　　度支部堂憲日前諭造幣廠各員謂幣制關係重大以依據法制維持信用爲宗旨所有質品重量字跡龍紋均須隨時較量督飭工匠等人日求精良其每届所用銀銅原料額出幣額贏餘不足額照章列具清册報部俾可查核比較分記功過奏請獎罰云 
[發起中國商辦鐵路總會]  
　　浙閩皖贛四省鐵路公司發起中國商辦鐵路總會啟云敬啟者鐵路事體大各省商辦公司均屬創舉尤應聲氣相通得失互鑑以收維持補助之效前者閩皖浙贛四省鐵路奉旨歸商自辦即經集合同志於上海地方設立公所藉資研究即於光緖三十一年十一月間呈由商部奏准立案原定章程有以後凡有自辦鐵路省分可以隨時入會之條開辦以來如民有展期材料免税事件均經敝公所會同蘇路呈郵商兩部奏奉俞旨施行商辦各路均沾利益其明效也現在各省商辦之路日多一日其中閎綱細目彼異此殊尤應分别調查期秋駕之速成補冬官所未記查歐美各國常開鐵路公會不論何國何路均派員前往研究凡以交換知識觀善而摩敝公所取法於是擬合全國商辦各路本年九月初一日就上海開一聯合總會研究一切併以後常年辦法貴公司諒表同情届時或貴總協理親臨或派員蒞會始於篳路終臻同軌之期依若輔車彌盻扶輪之雅暫定簡章送請察閲如邀認可先乞電音陳實琛孫傳檙湯壽潜陳三立頓首 
　　暫定中國商辦鐵路總會簡章甲定名本會定名爲中國商辦鐵路總會乙宗旨 
本會以聯合商辦各路研究路政之得失互相維持扶助爲宗旨丙場所本會事務所暫在上海虹口鐵馬路圖南时閩皖浙　四省鐵路公所丁會期本年九月初一日就上海事務所開聯合大會以後按年定　開會一次如有特别事件可開臨時會　戊　關　子凡中國商辦各路總協理均爲會員常年大會必須親臨或派代表與會並舉定會長一員丑本年預備聯合大會暫由四省公所駐辦職員中舉定暫時幹事一員担人一切候開會後再行公舉總幹事一員書記一員並各省自派幹事一員常川駐會議給薪費幇同總幹事辦事已辦法子招待凡與會各省商辦鐵路人員到滬即由各省所派之幹事員妥爲招待丑調查由本會擬定調查表分别工程籌欵營業之項寄請各路按月逐項詳細登載繳回本會其表中所未列者作爲特别調查寅比較各路旣將調查表塡寄本會旣由駐會總幹事督同書記員加以比較以備各路互相考究之用卯報告比較表旣定旣由總幹事員按月付印多份報告各路或月刊印鐵路　報一册應候開會决議庚經費常年會費及事務所月費應由暫時幹事員擬定預算表每省以月攤百金爲限俟開會時議决以上均係簡章其詳細會章應俟開會公同議定商辦鐵路公會發起人閩路總理陳實琛路協理孫傳檙浙路總理湯壽濳贛路總理陳三立公佈 
[部議保持路礦之政見北京]  
　　外務部堂憲近議富强之基以保持利權爲要務查近年各國官商時有無　要求路礦之事雖迭經駁斥殊費周章擬即商之各國駐京公使所有各省路礦現在均由官紳籌欵自辦外人未便干預除各國前與中國商官合辦業已開採者不計外應請其各諭本國紳商嗣後不得向中國要求路礦權利致被駁拒至從前所計合向尚未辦者務照前訂期限不准再請的推展以免紏葛 
　　按外部旣知未辦之路礦宜由紳籌欵自辦何以已辦之路礦反欲攫諸官紳之手而以轉贈外人耶願以質之保持利權者 
　　今日因告白過多尙有緊要新聞接入第二張 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[俾侍御條奏女學内容北京]  
　　俾侍御夀于日前奏請將内外城女學傅習所改歸官辦一摺茲聞原奏略云御史黄瑞麒前經奏請設立女子師範學堂奉旨交學部議奏等因惟事屬創辦諸費經營不若就現有之公立學堂改歸官辦則事半功倍矣查有内外城女學傅習所辦法完善成效昭著請旨飭下學部以此項學堂改歸官辦藉昌子學 
　　按學部奏覆黄御史准設女子師範學堂摺錄今日本報要摺欄 
[考騐人才之敷衍北京]  
　　考驗人才大臣那相日昨至萬夀山會晤各軍機請示考驗方法不得要領而歸遂邀集此外五大臣于私宅集議亦未得良法惟考詢之期原擬初十日爲始嗣經各大臣公同會議改爲自初八日起分班接見故現雖實行考詢然亦未有一定之宗旨云 
[保荐人材員名全單（一）（續）]  
被保人員姓名　　被保人員官缺　　　　　原保大員銜名 
實　銘　　　　　禮部左丞　　　　　　　吏部尙書陸潤庠　　 
趙炳麟　　　　　京畿道監察御史　　　　同 
毛慶蕃　　　　　江蘇提學史　　　　　　同　　 
潘昌煦　　　　　翰林院編修　　　　　　同 
徐夀茲　　　　　前河南知縣　　　　　　同　 
玉　貴　　　　　丁憂九江道　　　　　　倉場侍郎桂春 
晏安瀾　　　　　度支部郎中　　　　　　同　 
惠　崇　　　　　祿米倉監督　　　　　　同　　　 
朱　顯　　　　　給事中　　　　　　　　都察院都御史陸實忠 
成　昌　　　　　掌京畿道御史　　　　　同 
趙炳麟　　　　　掌京畿道御史　　　　　同 
吳　鈁　　　　　奉天提法使　　　　　　同 
沈　濳　　　　　陝西陝安道　　　　　　同 
秦炳直　　　　　廣東陸路提督　　　　　郵傅部尙書陳璧　 
梁士詒　　　　　丁憂候補五品京堂　　　同 
連　甲　　　　　丁憂安徽布政使　　　　同　 
林炳章　　　　　翰林院編修長　　　　　同　 
李焜灜　　　　　法部高等檢察廳檢察長　同 
陳樹屏　　　　　前湖北武昌府同知丁憂候補知府　　　　　鄂督趙爾巽 
陳漢第　　　　　候補敎諭擬保知縣　　　同 
胡元吉　　　　　安徽高等學堂敎習　　　同 
瑞　徴　　　　　江蘇布政使　　　　　　管理陸軍部大臣慶親王 
丁實詮　　　　　江西布政使　　　　　　同 
傅蘭泰　　　　　度支部右丞税務處提調　同 
李經野　　　　　廣東廉州府知府　　　　同 
王世琪　　　　　法部左參議　　　　　　法部尙書戴鴻慈 
陳榮昌　　　　　前貴州提學使　　　　　同　 
蔡乃煌　　　　　江蘇蘇松太道　　　　　同 
于滄瀾　　　　　河南候補道　　　　　　同 
徐宗蔭　　　　　廣西平樂府知府　　　　同 
周學煕　　　　　前署直隷按察使　　　　農工商部尙書溥頲 
紹　彝　　　　　山西汾州府知府　　　　同 
胡祥鑅　　　　　農工商部郎中　　　　　同 
胡惟德　　　　　出使日本大臣　　　　　管理外務部大臣慶親王 
陸徵祥　　　　　出使和國大臣　　　　　同 
李經芳　　　　　出使英國大臣　　　　　同 
張蔭堂　　　　　幇辦駐藏大臣　　　　　同 
梁士詒　　　　　候補五品京堂　　　　　同（未完） 
西報譯要 
[香港助賑踴躍]  
　　字林報云香港捐助廣東賑欵至本月初八日止共得洋十一萬八千九百十八元　　 
[俄員煽惑蒙民]  
　　字林報戴初九日倫敦電云俄京聖彼德堡電稱有俄員兩名因在蒙古煽惑蒙民獨立歸俄皇保護爲華官所拘茲已釋放該俄員曾向俄政府訴述彼等所受之待遇云 
法報臤持撤退滇督 
　　字林報戴十三日栢靈電云法國台姆泊斯報因倫敦泰晤士報北京訪事馬禮遜君詆斥法政府不應因滇越邊界之禍藉端要求特著論聲辯謂馬君之説皆不合理又文匯報戴十四日柏靈電云法國台姆泊斯報復論馬禮遜紀述之非並謂法政府對於滇越邊界之事務須主張撤退雲貴總督錫良云 
[哈埠抵制日貨激烈]  
　　泰晤士報云哈爾濱地方近來抵制日貨極爲激烈日本小商頗受其累現已有多人退往鐵嶺大連等處經商此次抵制之舉一時恐難停止 
分類新聞 
政界 
[委員密查私售燈吃蘇州]  
　　蘇省膏捐自郭廷楨交還後曾經督辦左子儀廉訪會同總辦沈旭初觀察遴委候補知縣富光袓詳查各膏鋪捐數反有無私售燈吃情事現富令已將城内查遍惟城外及各鄉尙未查到茲總局所派之收捐司事以西津橋白馬澗等各鄉鎭膏鋪圴有開燈賣烟情弊特禀知總局由沈觀察轉禀廉訪另委林令紹貽赴各鄉密查如有私售燈吃立即拿縣嚴懲 
[勸辦積糓之撫批安慶]  
　　皖撫馮中丞批石埭縣陳令勸辦積榖 
 
 

Page 11

 
 
禀略謂日來積穀一項大率盡蝕於經管蠧董能沾漑者其戚友耳其他悍而黠者或得少分餘瀝以杜其口及其造册開報則每村若千户每户若干名每名若干斗其實貧民窮餓辅徙未有一粒之沾地方官按册嚴追洵屬逼貧民之命該縣所慮未見及此是猶受劣董之遇也此案旣在光緖二十五年張令奎光任内歲月已久難以追根徒滋浩歎而已該令禀擬嗣後積穀備荒偶遭小歉只准平糶不得借放懲前救弊　屬可行應准照辦惟一邑之大上年祗勸辦五百餘石設遭兇歲於事何裨云云 
[選委發審委員寗波]  
　　寗紹台道署發審委員王大令廷杰調往湖郡接承稽查洋藥差使所遺發審事務業經道台張子遇觀察遴選候補知縣劉大令肇甲接辦日内即當到差任矣 
交涉 
[土使來蘇查考敎務情形蘇州]  
　　土耳其國使臣阿君奉本國政府命今來華調查回敎事務上年抵華在北京住居七月於前日到鎭等情已誌前報茲悉十三日由鎭來蘇由中軍叅將仇志鵬及蘇捕水師營管带閃國贒等率同該敎師長併敎友人等至火車站迎迓阿君抵蘇後駐都亭橋附近該敎敎堂地方官均派差在敎堂門首彈壓十四日阿君親詣撫藩臬各憲轅拜謁聞該敎在蘇垣共有敎堂七處阿君擬分七日查徧後遄赴上海查敎藉以避暑一俟秋凉再赴杭省聞該敎中或有涉訟案件阿君祗收禀詞不理民情須回國時將原禀遞候政府核辦因上年曾有游歷中國之士國人冒充使臣擅理民情干預訟案迨至浙省破案敎民已大受其害故阿君除敎務外其餘槪不預聞也又聞阿君年甫三十有六係三品卿銜惟喜清靜接洽之間頗極謙和云 
[商議粤省停鑄銀毫北京]  
　　外部近又接准英使照會稱粤省上月毫銀毫水日漲聞造幣廠每日鑄造二毫銀幣八萬之譜本大臣赴粤時將此情形向張制台面陳制台謂粤省京餉六百萬兩若造幣廠餘利一減無欵可籌惟擬暫令但鑄大員若度支部能讓鑄造毫銀之餘利粤省即可表同情本大臣查毫銀日出毫水日漲於粤省及香港兩處貿易大有損傷若貴國嚴令粤省俟毫銀價値平復方准再行鑄造並允除大員餘利外免計造幣廠之餘利則本國視爲優待之至且視爲與華英商約之本意切實施行之據等因外部即抄錄來文咨行度支部查照酌核茲度支部以鑄浩銀元係爲便益商民行用並非爲計較餘利起見粤省二毫銀元應否停鑄自當體察地方情形辦理查造幣粤廠呈報本年三月分鑄數業經聲明減鑄小毫加鑄大員以平毫水而維市面現在能否但鑄大員停鑄小毫之處已咨商粤督酌核辦理矣 
[詳誌皖糖捐轉圜辦法蕪湖]  
　　皖省開辦糖捐蕪商以捐重累商不肯承認並由太古洋商出爲干預等情均誌前報本月初十日江督特派陳道維彥來蕪商議調停辦法十一日午刻雜貨商業同人假座商務總會開會歡迎瀝陳商困實情陳觀察再三勸導并宣布轉圜辦法三條十二日晨刻糖商又公舉代表開具節略送呈觀察核議略謂皖省税捐負累素重今又另加落地銷塲捐無論何項糖品每百斤槪抽捐八百文與烟酒税視同一律商等以力難勝任兩次具禀撫憲求免未邀俯允今蒙督憲派大人來蕪調停辦法商等莫名感激并蒙宣示轉圜辦法三條一統捐二逐户分認三落地捐竊查皖省素有落地捐名目礙難重複惟統捐一層似可遵辦查皖省向章凡做洋票者免沿途釐金完落地釐捐一道不做洋票者日照完沿途厘金免抽地捐今旣辦統捐擬請將沿途釐金曁落地捐二項一律銷除每糖一包照沿途厘金落地捐二項平均之數外酌加少許于出口時歸一次抽捐名爲統捐請代陳帥座云云陳觀察旋將該商等所請商之勸業道童觀察亦以該商等所陳統捐辦法與馮撫之意相合允即會詳督撫陳觀察即于十三日回寗軍界 
[薩軍有到京消息北京]  
　　政界消息某尙書以迎迓美艦隊辦法急須商議妥洽當即電調薩鎭冰軍門來京籌議一切故薩軍門不日將到 
[督捕營改編巡防隊漢口]  
　　鄂督陳筱帥以漢上五万維處匪徒出没靡常僅石路巡防隊漢防一營駐紮巡緝兵力太單因飭將夏日廳專管之督捕營線勇七十名改編爲巡防隊募足二白五十人委張守備得勝管带仍歸右路巡防統領陳叅戎十恒節制以一事權 
[徵兵要求添課浙江]  
　　杭垣一標第三營　徵兵入伍僅數月　防頗極謹嚴近聞各隊目兵聯名要求上官以課餘例操時間短促坐耗寳貴之光陰擬請於各隊各設夜課一班選擇弁目之程度較優者担任歷史地理國文諸科並請將校担任每班敎授戰事國際公法沙士兵騎歩兵夜間敎育等科現聞各隊官以該目兵等嚮學情殷允代禀商標協統請示大約可望照准 
[飭屬照管行軍電線工料安慶]  
　　本届秋操安慶至太湖應設電　　線前經電政監督派委監工徐文濤踏勘線路已紀本報茲悉該監工業已勘畢由首至太湖縣道經潜山計程一百八十一里現已就地採購木杆二百餘枝並將上海發來線料三百餘件不日分運安置誠恐沿途被竊特禀皖撫札飭懐濳太三縣及三橋石簰兩巡檢立派幹差嚴傅地甲看世稍疏虞 
學務 
[汴省派員調查學務杭州]  
　　河南敎育總會特派評議員學務議紳李君鎜於昨日到浙並携該會咨文至總敎育會投遞惟會中因正會長作古副會長赴滬聘請師範敎習其辦事員亦因暑假大半回鄉無人接待即由該會函送章程及介紹書自赴各學堂叅觀規制 
[籌借學欵長沙]  
　　湘省明德學堂自開辦至今已歷六年成效大著惟經費向來撥用官欵每年八千餘金以資津貼此外尚有各官紳捐助之欵現尚不敷遂由該校監督胡紳元倓向江督端午帥籌借八千金以濟急需約於本年九月歸還業已由裕寗官銀錢局撥匯到湘矣 
 
 

Page 12

 
 
實業 
[籌議贖回膠濟鐵路北京]  
　　聞德人已有允將膠濟鐵路讓中國贖回之說估計須銀一千萬兩山東京官因是急欲設法對待此事以免坐失事機 
[湘省鐵路可危長沙]  
　　湘省洙昭鐵路經湘紳聶仲芳中丞呈請代奏請飭萍局停築奉旨駁斥並由郵部委曾關兩員來湘查辦由公司邀同士紳開會集議等情已誌前報茲悉其餘人民近亦紛紛竊議有謂粤漢幹路甫議興丁官家即欲奪其利益必致股欵難籌而此路永無觀成之日者有謂官家旣惟利是視將來有利可收必爲官家盡行奪去則此路雖成必至大有虧折者甚謂此路告成即或漸能獲利迨至獲利甚厚必爲國家收回槪將商股退還由是已經入股者或將股票轉售或擬向公司退股竊思湘路前途大可危也 
[鐵路顧問員請咨赴京投考浙江]  
　　浙撫馮中丞據美國大學工科畢業生浙江鐵路公司工程顧問員濮登青禀稱前蒙欽差駐美大臣梁給咨回國及抵上海即承浙路總副理邀入公司辦事時値工程吃緊奔走爲勞致咨文未能即時投遞今杭嘉路工告竣不遠要務稍暇理合具禀申明謹將咨文文憑一併呈請分咨學部郵傳部并乞給咨赴京投考等情中丞以該生畢業於北美合衆國加利福尼大學工科鐵道建築門例應赴學部試驗授與出身給官分部惟浙省鐵路公司浙嘉一線尙未竣工杭甬一綫尙未開築該生旣承總協理延爲顧問責任重要又曾受官商之補助對於公司應有義務此闪請咨赴部曾否商由總恊理得其認可未據聲明除批示並將文憑驗明發還譯文存案外即照會鐵路公司查復再行核辦一面行司知照 
[集議錢江行輪辦法杭州]  
　　錢江行輪迭經紳商接續禀請開辦均未邀准旋經職商樓景暉獨籌巨欵親歷沿江各城鎭聘用專員詳晰測量水道沙線經七八閱月繪圖列表禀請開辦亦無效果現已由招商局趙君禀經馮中丞批准並飭聯絡前禀各商集合開辦是以各紳商特於十三日假城北商會籌議進行辦法先期邀請在城紳商曁王省三觀察蒞會以便商定一切 
[茅麓公司重舉職員常州]  
　　金壇茅麓明農公司前日在常城陽邑廟開股東會當時公舉惲紳祖祁爲總理惲北生錢琳叔于瑾懷諸紳爲議董惟該公司前因曹某經理弊竇滋多尙擬别籌妥善之法故諸紳未允承認議董名目云 
[創辦實業學社湖南]  
　　湘省常德府某紳在郡城東門外創辦實業學社一區以造紙造藥水等三十種爲正科以織造等十餘種爲附科每名收學費錢十串文已於六月初十日開學 
雜記 
[長陽縣山崩之賑邮湖北]  
　　卾屬長陽縣木埧青山磴地方山岩近因久雨骤然崩塌壓斃人口一百餘名昨該縣董大令幼維已據情飛禀鄂藩李方伯撥欵賑濟力伯准在賑捐項下如數動撥以資撫卹 
[西湖公園赶行開工浙江]  
南潯某富紳等在西湖湧金門外開　　地購造公園且擬在園内開設戲館藉供官紳各界讌會游覽已定期七月初一日開工 
[蘇撫札飭縣塲設局收蝻揚州]  
　　揚州趙運司近奉蘇撫電開前因江北蝻孽萌生即經通電各道府飭屬認眞搜捕茲據鹽城縣王令禀新興伍祐兩塲境出蝻甚多該令已設局收買惟新伍兩塲均未設局恐縣局收買不及等情希即飛飭該兩塲一體設局收買會縣督飭灶民赶緊撲捕務趁未經長翅以前殲除凈盡倘該縣塲各存畛域互相推諉以致蔓延貽害定即一併嚴叅等因趙都轉接札後即嚴札泰分司飛飭各該塲員查明蝗生地假督飭赶緊捕除並一面籌欵設局收買以免遺害 
[私放賭債罰鍰寗波]  
　　甬人王桂林在鼓樓前開設楊在瑜筆店前曾專放錢債獲利益迄今家境頗稱小康日前有某紳面禀鄞縣講王慣放賭債盤取重利邑尊洪雲蓀大令飭差將王拘案王以體面攸關未肯到案乃央人向縣主一再情懇願罰洋五百元以充公用大令准之始令具結了案 
[清談]  
　　于式枚反對立憲之進步。異哉于式枚。竟以全力阻撓立憲也。宗旨愈進而愈堅。手叚愈。進而愈辣。第一次之摺。對愈立憲不過曰。必先正名而已。未敢昌言反抗立憲也第二次之摺則竟以立憲爲召亂之具。而曰。請宸衷獨斷。從緩舉行。第一次之摺。對於國會不過曰亟籌補救而已。未敢昌言阻開國會也。第二次之摺。則竟詆國會請願者爲瘋狂。而曰不避怨謗。請緩開設。政府而不爲于摺所動則已。政府而苟爲于摺所動。則于式枚之肉。尙足食乎 
[大會課]  
　　自國會請願發動後。熊范輿之請願書首先膾炙人口自此各省聯袂而起者均。有洋洋乎一篇大文章。傅播海内。蘇屬之代表行矣。請願書當已擬就。浙省將繼起矣。請願書亦已預備。（各報所錄邵羲代擬之稿尙未悉用否）此種極有價值之文字我國民咸以先覩爲快。將來二十二行省發起。必有二十二篇大文字。政府閲之不知誰是龍首耳。竊願起草諸君。經營辛苦。盡心力而爲之 
[飛娘傳十六續]  
　　福曰。若人形跡可疑。故我云爾。飛娘曰爾若心地光明。行事坦白。爾旣無怨於人。彼亦無仇於爾。福曰此可以語懷瑾握瑜。富於道德之人。槪語之則謬矣。近日世俗日澆。人心乖變。諺云。天有不測風雲人。有旦夕禍福。故變亂之起。每出於人情意料之外。飛娘曰。禍福之來。亦惟有安然處之。否則惟有一死耳。余觀人世。無識細之足慕。不若歸貞返檏。覓一尺乾淨土。省多少人世煩腦。福曰。飛卿何好出此斷絶之語。與往日大殊。飛娘答曰。勝地不常。盛筵難再。人生聚散。本屬無常。今日我與若遊此。後日不識能否重臨。卽後日重臨此地。恐風景依然。而遊者悉異。福曰飛卿往日志氣飛揚。舉勤豪邁。何今多作此　世派一流人物語。猶憶卿在某學堂開國恥紀念會時。登台演説。規勗男女學界諸言語。何等痛切。一時聽者莫不動容。今此志願安在也。飛娘曰我亦不知何往。福曰余生平不喜交遊。故與人交涉少。我無怨於人。人亦無怨於我。卿所素知。飛娘曰然。福曰。疇昔之夜。有一賊人。持刀行剌。幸余他出。未遭毒手。飛娘曰果幸。惟不知此賊與君何宿怨。福曰。余亦未知惟。尙有一奇事。令人莫解 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
不要摺 
[學部奏遵議設立女子師範學堂摺]  
　　三月初十日軍機處鈔交御史黄瑞麒奏請設立女子師範學堂一片奉旨學部議奏欽此欽遵到部查原奏内稱女學爲敎育根本亟官明示準繩現在得省官立女子師範學堂均未開辦而民間私立者亦寥寥無幾擬請飭下學部先於京師由官設立女子師範學堂以爲提倡並由該部轉飭各省提學使按照定章於省城府城從速設立女子師範學堂一所以爲振興女學之地等語竊維二南聖化首自宫廷考之毛詩春秋婦女之讀書明理博學能文者指不勝屈下至列女傅以及漢魏諸史名媛賢母以學行兼備相夫敎子著聞者甚多後世明慧女子所習大率不過詩詞小技儒者遂視爲無裨世敎於是女學遂微迨風俗日趨浮薄遂不免懲羹吹齏因噎廢食方今屢奉明詔殷殷以敎育普及爲務然則欲端修齊之本培蒙養之基自非修明女學不可欲求正本清源之道尤非注重女子師範學不可臣部前經詳訂章程具奏並聲明以啓發知識保存禮敎兩不相妨爲宗旨是女子師範誠官速籌舉辦以樹初基現查各省女子師範學堂除北洋早經設立業已舉行畢業一次外其餘各省設女學者雖有數處惟專敎女師範者尙少日敎法亦未必盡善該御史原奏所稱在京師設立女子師範學堂明示準繩一節自是要義應即由臣部妥籌設立以爲模範查臣部奏定章程女子師範學堂應設總理一人茲查有軍機處存記補用道北洋學習翰林院編修傳增湘品端學粹才識優長辦理北洋女子師範學堂成效昭著衆論翕然擬即派充臣部女子師範學堂總理一切堂舍設備敎授管理諸事均責成該編修妥籌辦理其　應行斟酌變通之處仍隨時禀承臣部以期妥協現派員於京城内外相度地方惟有西安門内旃檀寺仁夀寺廢址地界毗溥局勢寛敞最爲適　擬請賞給該學堂應用統計建築開辦經费約需五萬金常年經費約需三萬金均由臣部設法籌撥一面借地先行開辦擬設簡易科兩班定額百名除就近在京師招考外並派員分赴各省招考合格學生所招務取樸質穩重之人不收儇巧佻薄之輩令其住堂肄業内外有别嚴立門禁所以必使住堂者放假有定期不使招摇過市沾染悪習至學堂衣裝式樣定爲一律以樸素　主槪行用布不服羅綺其釵珥亦須一律不准華麗選擇重要科目　門敎授先學簡易師範科畢業年限暫定爲二年以備各省開辦女子小學充當敎習之用其入學年齢擬照臣部前訂四年師範章程增加五歲凡年在二十歲以上三十歲以下德性純淑文字清順者均屬合格又定章各科敎習皆以婦人充富亟應廣爲延訪但國文一科尤爲主要現當創辦之初如國文程度較高之女敎習一時實難其人應　該堂精選年在五十以上品學俱優之男敎習暫資敎授俟五年以後婦女中深通國文者漸多此項國文敎習即一律全用婦女充當以歸畫一而謹防閑至堂中建置應分别内堂外堂外堂爲各男職員所居内堂爲各女職員及女學生所居界限謹嚴力求整肅外堂設敎務長庶務長及敎授國文年逾五十之男敎習務擇老成端謹之人以充其選内堂設齋務長内庶務長各科敎習止副監學均以婦女充堂或即以女敎習兼充監學令其專任内堂考查學業並管理出人休假起居飲食疾病調護等事以上各職員均由該總理妥愼選擇務期遵照臣部奏定章程以啓發知識保存禮敎兩不相妨爲宗旨不但語盲行事力戒新奇即一切服飾皆宜恪守中國舊式不得随俗轉移並責成國文修身敎習選取經史所戴列女嘉言懿行時時與之講授以培根本似此嚴定章程庶幾有實益而無流弊惟此項簡易科係爲女學敎習缺乏暫應急需而設嗣後仍當照章接辦四先完全科俾敎育漸臻美備至所請由臣部轉飭务省提學使於省城府城設立女子師範學堂一節即由臣部咨明各省督撫督同提學使體察地方情形按照定章酌量辦理先禁流弊再講開通以仰副聖朝振興女學之至意所有臣等遵旨議覆緣由謹恭摺具陳伏乞皇太后皇上聖鍳謹奏光緒二十四年六月初六日奉旨依議欽此 
本埠新聞 
[禀請攤還接待洋員用欵]  
　　金陵洋務局墊放上年各處赴寗洋員欵待用欵共銀三千餘兩業已開單詳由江督端午帥札飭江海關解還歸欵茲滬道蔡觀察申復謂查核單開各項洋員欵待用欵並非全係由滬赴寗洋員關碍難籌解應請分飭各關攤解云 
[蘇省補運糧米]  
　　蘇粮道惠澤觀察近接倉督來電謂蘇省應解二十三年分漕白糧米共計六十餘萬石本年適因雨水過多致多霉變虧耗甚鉅應再籌購白米一萬石運京預備補額等因現惠觀察遵即購買白米一萬石由蘇裝火車來滬移請招商局派輪運往塘沽改裝火車解京昨已由滬道蔡觀察轉致新關税司免驗放行矣 
[滬道留員委用]  
　　江蘇候補司獄黄永禨久在上海辦理保甲等差茲滬道蔡觀察擬將該員留滬委用業已咨請蘇藩暫緩補缺 
[主敎回滬]  
　　江南全省姚主敎曾於五月二十八日前赴蕪湖調查敎務茲已事畢於十一日由蕪回堂 
[回掌敎將次到滬]  
上耳其國欽使定於今日午後三時由蘇乘火車來滬先　六馬路敎堂暫憩再進新北門至穿心街清眞寺大敎堂以應滬上回回敎民之歡迎昨該敎堂總董特至英法兩工部局請領照會謂十六日午後六時行過租界届時有敎會學生及體操會員佩带軍刀併有在敎各人衣冠迎接等情英法兩捕房業已傅諭准於届時派中西探捕沿途保護 
[滬道訊勘兇犯]  
　　道憲蔡觀察昨出牌示云據上海縣申解攫搶金飾拒捕塲斃人命之葉小弟本道定於十六日早堂訊勘合行牌示仰刑杖書役人等届時一體伺候母違 
[東區學堂開懇親會]  
　　老白渡街東區學堂十四日開懇親會並學生游藝會來賓三百餘人頗極一時之盛所有學藝次序列下（一）歡迎歌（二）國文（三）古文郎誦（四）春游（五）歷史（六）地理（七）算術（八）啞鈴操（九）手工（十）國文（十一）唱歌（十二）理科（十三）國文 
 
 

Page 19

 
 
（十四）圖畫（十五）手戲（十六）國文（十七）英文（十八）方言（十九）暑假歌（二十）校歌 
[移傅謀則圖害要証]  
　　本縣李大令奉滬道面諭查辦黄林氏覬觎江朱氏寄在蔣張氏處之衣箱二只將伊女林寳謀害未成一案業已由工程局將黄繼香黄林氏夫婦解縣訊供在案昨又派差至局協傅失江德榮江朱氏夫婦及蔣張氏顧禎祥等一併歸案以便質訊 
[川沙廳拿獲盜犯]  
　　浦東曹家鎭同和典當曾於四月二十八夜被盜刦去金銀衣飾等物常經報由川沙廳陳司馬勘估約計所失贓銀三千餘金分移鄰封營縣及上海公共公堂一體協拿在案茲悉陳司馬已於前日將盜犯吳止標何得芳等二名拿獲訊據認供聽從在逃之姜老大等搶刧得贓等語爰即釘鐐收禁一面飭差勒緝逸犯姜老大等務獲究辦 
[更正]  
　　昨紀甬人顧及同鄉一則内有周金箴君之名茲杳寗紹商輪公司發起人周君並不在内合更正 
[城内]  
　　拐賣有夫婦女○沈倪氏控沈吳氏拐賣伊女朱沈氏由縣將沈氏關提到案經幇讞李明府審訊沈氏供二月間寄母沈吳氏薦婦人至西門外奚姓家傭工六天吳氏與奚等將婦人誘到太倉西門外賣於唐桂華爲妻得洋一百卅六元由吳氏收去是實吳氏供共有七人將沈氏價賣龔福福亦在其内婦人祇得洋十元龔福福供被誣攀明府復詰沈氏供龔實未串拐沈倪氏同婿朱金林投求給領判朱具結領妻吳氏鞭背一百下仍交官媒押辦龔交保候查 
　　冐名禀控忤逆○龍華汛移送徐林氏禀控毆打尊長揚言放火之逆子徐阿睦到縣訊據供稱母親在外幇工並不控告小的前將房屋賣與叔父今向借洋三元遂被冐名禀控求察判責三百板押候查核 
　　遞解回籍○武進縣遞解借房聚賭之鐵路小工王阿寳又吳縣遞解犯竊之王阿成均於昨日到縣飭各具改過結省釋 
　　捕役獲賊○捕役陳昌查獲竊賊陳陳阿四解縣訊究陳供前竊某姓紡綢褲一條當洋两元日前又竊某綫店衣服五件辮綫十六副俱賣於老北門阿桂舊貨攤上判押候追贓究辨 
　　道批○三泰等禀批已據情函至德總領事並飭公廨會審官知照矣仍候應訊人齊即行禀候示期會審可也著卽知照 
　　官事○廣東候補道李逹璋樹木捐局委員謝商衡鐵路厘局稽查委員金耀貨捐局會辦向傅桂福建鹽大使陳錕公共公廨收發委員王基恒三林塘巡防局員汪鳴謙北新涇巡防局員朱太昌昨均到道拜會禀見糖捐局委員正任太倉州知州姚炳熊禀見謝委候補縣丞吳俊謝委洋務差候補知府梁佩祥禀辭赴蘇吳淞驗補局委員鄭裕峻禀呈履歷淞滬厘捐總局總巡吳煥聲辭赴吳淞公幹道署譂員兼浙江鹽捕營水陸稽查委員陳世光由蘇回滬銷假 
[南市]  
　　　巡長改稱巡員○總工程局警務處正副巡長現由局董議决嗣後改稱正副巡員昨已發出條諭著即遵照 
　　两敗俱傷○篾竹店夥馬阿榮陸金生因事口角馬持作刀砍傷陸之頭顱馬亦傷及左臂由店主朱順順喚同巡士解至工程局訊究馬自愿醫治判各交保 
　　妻子被拐○薙髪匠張丫頭扭控崇明人陳阿金在俞家橋誘拐伊妻并幼子夾申後匿迹崇明由南區解至工程局請訊判陳押候張至崇明找尋妻子再核 
　　錢莊追欠○乾元永康源成等莊控已閉永祥泰米行執事陸秋汀副執事姚祖成欠銀一千餘两由工程局陳參軍傅訊陸稱已推股與姚應歸姚理直姚供陸收去客賬銀三百餘两求察判姚先繳銀一千两陸繳洋一百元併交保理楚 
　　仍被尋獲○江增茂水果行主扭販户虞發裕至工程局控被欠洋二百餘元逃逸四年今始尋獲請究判交保理楚 
　　私收客賬○源成米行執事江童賢扭控行夥徐國如私收客賬洋二千六百餘元逃匿不還昨由工程局傅訊徐稱收過一千二百餘元愿將田產歸抵判交保先將欠欵理明再押同收賬 
[閘北]  
　　失火即熄○閘北源盛醫園同居之王姓家昨午失火幸由巡士查見幇同救息 
　　查獲眞贓○姚品記作場時常失竊磗木等料昨在寡婦周氏家查獲眞贓卽投四路一區分局控究由巡官派差將該氏拘局押候訊究 
[新租界]  
　　撈獲屍身○新垃圾橋西首駁船户戴金桂之七嵗男孩失足溺斃已紀前報該孩屍身直至昨日午後始得捞獲當即收殮 
　　溺斃男孩○昨日午後有停泊新垃圾橋西首西鄉船户某姓之十五歲男孩失足溺斃屍身尙未撈獲 
[英租界]  
　　挈女捲逃○葉大成之妾周氏與其母張氏捲逃由探查獲昨解公堂訊明屬寳判張氏還洋四百元將女領回完案 
　　超豁雉妓○濟良所昨解不愿爲娼之雉　　　　　　　　　　　　　 
妓陳仁實至廨據供年十九歲揚州人本年四月間由鄰人带至上海賣與三馬路寳和里雉妓院取去洋一百五十元夫家住在阜寗縣境求恩超豁判發濟良所留養擇配 
　　違章拉客○雉妓張春蘭張老五張小寳王老二王老四並鴇婦王楊氏違章拉客由　解廨請究判張妓等各罰洋五元王楊氏罰洋十元押候繳洋開釋 
　　茶館聚賭○趙紀舟開設茶館聚賭抽頭由探查獲昨解公堂訊究判罰洋三元茶館發封 
　　汽車肇禍○楊福海偕見証西人控汽車夫龔金祥在虹口崐山路撞傷伊女玉妹由探解廨龔不承認判带回捕房存洋五百元暫行保出候下禮拜一楊妻裘氏到案再訊　　攫取鈔票○著名流氓陳阿金陳阿二紏同王正福搶取鄕人張福生鈔票十元由探拿獲昨解公堂請究判陳阿金押西牢九月陳阿二押一月期满一併逐出王押两禮拜　　公堂瑣案○周桂生竊賀永林值洋一千元之肉桂綢衣等物押西牢三年罰作苦工期满逐出李品法竊業廣公司白給消贓於金阿春判李押捕房两月金罰洋四十元斥釋顧阿春控謝仁泉張阿三詐洋二元訊無憑証交保候查徐順榮控吳隆生拆梢訊無証據交保開釋海關洋人控出店張阿生竊取鈔票四百零九元訊不供認判交保候查再核過犯譚長六遞解復來押捕房一月逐出過犯周仁發搶取張王氏金挖耳押西牢二年期满逐出連裕豐控瞿沈氏抵罼不贖昨晨傅案判交官媒看管候訊陳小弟以買布爲由乘間攫取顧祥茂物件押西牢年半逐出楊阿法搶粤女鄭留之金圏押捕房一月期满逐出 
[美租界]  
　　電車傷人○前日午後五十四號電車在北四川路撞倒某洋人跌破頭額由印捕送入公濟醫院求治 
　　誘逃女子○西華得路張胡氏被流氓胡三將其女子誘逃報請捕房查緝頭准之 
　　野蠻西人○前晚有一西　乘施成記之人力車至楊樹浦路忽將施扭住圖奸由西 
捕拘住带入捕房斥釋 
　　法兵酗酒○前晩有酒醉法兵二人在四考脱路胡閙並將路人王再兆兇毆由捕拘押候送法署究辦 
　　流氓宜憲○流氓扒牙寳生黑皮阿　小 
 
 

Page 20

 
 
金堂小清等多人在梧州路北强搶朱某洋銀四十元由旁人代爲扭獲二人送入巡局請究 
　　小火○前晩九點鐘密勒路燧泰洋廣雜貨店失火幸即撲滅未成巨灾 
[法租界]  
　　客棧欺人○甬人車阿連在吉祥街所開之鴻發客棧與北京新大方棧素來交通日前有寓客魏宦在京向新大方棧包定由申至粤輪船水脚銀兩付銀後立有承包字據歸上海鴻發棧承辦設有虧短均由該棧承認詎魏宦抵申後該棧以其良懦可欺諸多刁難魏遂訴知滬道派弁知照妥爲料理而該棧經理劉聲邦等仍一味傲慢出言挺撞該弁回禀後滬道即傅諭公堂景讞員立飭將劉傅案押候核辦 
　　姘夫妬忌○張阿茂前日扭新閘合隆煤炭店小主姚阿和及李廷春至捕房控被行兇搶物昨日解廨訊究姚稱與張之姘婦莊氏素來相識張已懷恨前日在瑞福时收賬與張相遇即被借端尋豐誣控搶物求察判姚李具不准再到莊氐家切結斥釋 
　　拐匪歸案○嚴定山拐賣金匮秦朱氏之女孩林弟一案昨由公堂復訊林弟供確由定山拐來景讞員遂命來差先將林弟及定山带回歸案訊辦嚴妻趙氏及串賣之留阿友暫予交保候再夾又移提 
　　欠銀紏葛○林章東等三户上年控告林實卿虧欠貸銀三千兩會由公堂判令交保限先交一千两在案詎延宕日久仍未了理昨又飭由保人交案審訊林稱有銀九百两已交與公正人求鍳景讞員諭令於下期邀到公正人再核 
國外新聞 
[日報評論美國排亞]  
　　十四日東京電云日本各報因美國民政黨將排亞一條加入政綱之中莫不著論非之或謂裴利安君將煽惑抵拒彼屢次失敗之與或謂設亞人有報復之與提倡排美赴亞之説則美國尙有何語以責亞人 
[美民黨選舉副總統]  
　　十三日華盛頓電云塔虎脱君已令將共和會選舉助欵名册公布民政黨已舉定印提纳省丹佛地方喀恩律師爲副總統 
[坎大臣請禁鴉片]  
　　十三日倫敦電云坎拿大總郵政司兼工部大臣萊密克君在下議院呈遞議案請禁鴉片人口及在坎境熬膏售賣 
[摩王率兵進攻]  
　　十三日倫敦電云摩王愛白特爾愛齊行將率兵六千名自萊培脱啓程向瑪利開斯進攻 
[英國海軍大操近聞]  
　　十四日倫敦云昨日有魚雷艇一隊共十九艘猝然開抵散姆士河四散下椗内有八艘泊於倫敦橋邊因係創見圍觀者如堵聞該艇隊開來之主義係欲占據散姆士河云 
[美維邦交斷絕]  
　　十三日柏林電云美國與南美維利助納邦業已斷絕邦交 
[飛行艇將供軍用]  
　　初十日倫敦電云英國首相愛斯奎士今日在下議院論德國武員以空中飛行艇代軍用汽球偵探軍情一事因齊潑利伯爵之飛行艇其成績頗佳故也以上譯字林報 
[蘇島亂事平靖]  
　　十四日柏林電云蘇門答臘島亂事業已平靖 
[巴爾斡有亂]  
十五日倫敦電云士爾其政府因馬其頓軍界不和特在小亞細亞里提甫斯調派步兵二十八隊防守並通告各國請速行文雅典巴爾格萊特及蘇菲等國阻止携械亂民越入土境 
[越民謀脱法國覊勒]  
　　十五日倫敦電云有安南軍隊偵探員名特勃萊者因與培克林省盜濳通業已正法並有安南敎習一人及繙譯一人因鼓動越人作亂及謀殺歐人已在塞浦脱培干逹司獲據巴黎傅稱法國不日將派隊赴越以便防勦以上譯文匯報 
小説 
[社會小説滑稽生（十）]  
　　看官我的是什麽話。原來是捍文的本色。我道。舊榖旣没。新榖旣升。期可已矣。這二句。説得衆人都笑。李醉歐郤見惯我的脾氣。並不絲毫叱怪。對我説道。能夠一年就開國。會郤是最好。但恐政府裡頭。二年猶以爲太近。必要遲至十年八年。你的話。怕是做不到的呢。我想這句話頭。旣然好的。何以他們反要笑我。心上好不舒服。等到醉歐説完。又是一陣拍拍拍的聲音敲過。我更想上去。説出一番。也好吐吐我的氣。因即告知那個臨時會長。會長道。很好。就請上臺罷。我承他允許。自以爲我的演説。若使掛出牌子來。也可算京都新到頭等名角。於是走上臺去。一切點頭呵腰的情形。都似客串中的老戲法。這無容細表我。開口道説道。諸君請開國會都爲權利起見。這個權利。是人人公有的。不是我一人獨有的。我若爲自已一個人。請開國會我便是這個東西。説着。把個頭低下去。又拿兩只手往地上一抓。於是聽的人。索性哄堂大笑。我道。諸君且莫笑。這個旣名演説。須要演而後説的。諸君只是説而不演。必如區區的做法。然後。好算。演説呢。此時我。亦顧不得他們。又説道。國會開後。我想搜括地方公產。歸我一人管理。方可使公益事體。逐件整頓起來。諸君到了那時。請看我的管理公產。倘有經手私肥。便遭雷殛。火焚之禍。我説到此。指手畫脚。興會淋漓。那料衆人的手。竟如上了鐐銬。一般旣不聞。拍拍拍的聲息。又不見他們擎舉上來。我想説一句。請諸位高抬貴手。忽又覺得不好意思。子細再看了一回。偏偏這般人。都拿着五個指頭。各自掩住了嘴羞得我。無地自容。只好點頭而下。俗語説的。落不落臺。我眞有這個情景呢。這堂兒。忽聞會長説道。請諸君投選舉票。旋拿出許多小方塊的白纸。各人分給一張。又拿出許多鉛筆。任人携取。我私問李醉歐道。這是什麽。醉歐回道代表。我聽得代表兩字。又叱道。這個也要送賀儀麽。打璜表是送不起的。就是一只銀壳子表。也得要七八塊錢。我是不客氣的了。李醉歐瞅了眼睛。低低的説道。你這個人。何胡閙到這樣。（未完） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
譯論 
[銀價漲落之變態（錄萬國商業月報）]  
　　今世界之最變幻者。無過於金銀之爲物。其忽起忽落也。如水之潮汐。其忽盈忽絀也。如月之圓缺。有此。擡而彼跌者。有西崩。而東應者。波譎雲詭。變象萬千。實於民情國勢。有無窮之關係。老於經濟學者。當瞭然於其際矣。 
　　兩月以來。銀價陡跌客歲每兩三先令有奇者。近日降至二先令四本士左右。其相懸之數。鉅而且速。近數年曾莫。之覩一落千丈。延至百十日。迄無轉機。影響所及。凡大小商市無不鋭形。減色且有束手無策。困而倒閉者。中外人士。羣以虧折。爲慮。是則銀價。之跌。華商之害。抑非盡洋商之利也。 
　　夫外國以金爲本位。中國以銀爲本位。兩不相謀。無定不易之代價。則匯水偶有上下。本無足怪。盈虚消長。何日無之。即稍或懸殊亦不至堂消不長。常長不消。如今日者。故商業猶可支持。尙未逹交困之極點然江河日下。勢以積成（進出貨不能匹敵售貨得銀需換金者多得金換銀者寡）積重難返。横流乃决。雖遠在二十餘年前早有先朕。識時之十逆料。其必有今日之一蹶不振矣 
　　更有甚者。虚盤買賣。西例本所不禁。華人染之。倖有獲利者。效尤遂多。然買金者實不需金。且别無銷金之市。買銀者則並金而無之。徒日買銀。本無金可與相易也。故其弊則銀行得操縱而左右之或故高其値以爲之餌。迨買者。賣者已逹若干數。則綜計所缺而升降之。在銀行本無。成見。祗爲之調劑乎盈虚之間而已。而缺者乃終蒙其禍。雖有倖獲者究不及。失者之多。此種。虚盤何處蔑有。所由銀價日跌。而商業日形。凋敝也乎 
銀本位惟遠東有之。環球各邦。僅以銀爲圜女之助。通商以後虧耗何可數計。日本亦用銀之。國嗣知不。濟始決意改圖。蓋迄今已數稔於茲矣。改絃更張而後。商力日充。幾凌歐而。駕美。雖其國民程度。逾於尋常發逹。者其所應爾。然改良。圜法。亦不無裨補於其間歐人。謂銀貨日衰勢難。再忝本位者此也。去年印美。交購銀條。銀價一漲固意外之遭逢。而不可多。得之機會也。乃惯作虚盤者。偵知其故。逆億。銀價之再漲　羣犯爭施其故技。初以爲致鉅萬如操左券矣。孰意美國恐慌印度饑歉。一律減鑄銀。幣而銀價又爲之陡落。進鋭退速。固有不期然而然者。嗟夫。彼印美之銀幣其佐品耳。奈何以本位之主品。而與賭漲落也。與漲落賭。且猶不勝。則銀本位亦可哀甚矣 
　　北美坎那大境内。新發見銀礦甚多。均經開採。雖未見成效若何。然礦苗極旺。説者謂將　採銀之數。未可限量。誠如是。則銀價更必大跌。唯此説目今僅徵諸理想。而無實驗。亦姑置之。所異者。向來金銀並用之國。如美洲聯邦日本飛律濱印度等處。竟或停或減。所鑄銀幣。僅取其足輔金幣之流通。一若不以爲貴者。即墨西哥用銀之國。亦當停鑄銀元。嗣因金幣不行復採用銀元。使並行不悖。銀之不至盡捐者。賴有此耳。矯枉者謂銀之爲物。將漸。失鑄幣之用。雖未必盡然。抑可見金貫銀。賤之有由來矣雖然天下。之金礦多矣。詎知將來不發見最佳且旺之金礦。循使金日多銀日。少銀價漸復其舊。耶即不然。亞細亞用銀之國。人口。數十萬萬。倘有發憤爲雄。横攬商界霸權者則金銀亦唯其所擇。豈獨黄金始兇居貨幣本位。哉不患。銀價跌而患商業之不競。斯爲知言耳。蓋商業旣競。則金銀常可。持平故也。否則偶有。升降。而中外之商交。受其病矣 
來件 
[溧陽樹藝公司股東特别會報告（爲查辦三塔蕩案不公事）]  
三塔蕩一案經印委含糊禀結公司接到照會羣情大譁於本月初四日開股東特别會將照會逐層討論其中多不能承認者揭示如下 
照會内有查洪前縣禀定成案於灘之四隅劃出五千畝爲公司經理未能盡符前案衆情失望厥有由來等語查洪任在光緖二十六年胡任在二十九年胡任照會學董赶劃蕩界定爲南北各三十丈此次學董會同十六區紳耆與公司訂立合同即遵此案辦理案經續行核定前案應作爲無效今乃不曰南北而曰四隅且改沿河南北直線爲近村南北弧線統計溢出原界約三千畝左右印委雖有所據或可以欺上台不可以欺地　此不能承認者一 
　　照會又有分界自以開河爲是等語查歷年成案皆云挑溝爲界今日開河程浩人費從何出未易實行界河一日不開即客民一日有所藉口以遂且侵佔之心名爲了事實適多事此不能承認者二 
照會又　詳細研訊俞長年堅稱並無主唆勾結滋閙等事又准客長等禀稱俞長年實未與聞其事情願措洋一千元繳濟學堂經費並抵草息損失等語俞長年旣未主唆勾結公司誣控律應反坐印委不爲昭雪反　繳欵俞長年即自情願公司殊深抱愧惟查客長等禀詞一則曰贖鍰之條再則曰叩請格外從寛斷結完案情見乎詞無可諱隠不知目不識丁之俞長年何以能斟酌字義使照會不言贖鍰不言罰欵而獨言措洋此不能承認者三 
 
 

Page 27

 
 
　　照會又有據城鄉各董彭思詡等以附和鄉愚紛紛逃避三時正届田恐荒蕪會商公司乞恩從寛免予深究等語查公禀六人彭于徐爲本城街董朱爲陳顺生所控不應列名强趙並未來城何得揑詞會商據爲闔邑與論範圍旣狹况未可據此不能承認者四 
　　照會又有俞長年繳到一千元酌斷分撥以八百元歸學堂以濟經費以二百元抵公司損失等語查溧陽學堂經費以三塔蕩租息爲大宗是學堂固頼公司以成立而維持者也公司此次損失除草息不計外所被劫燬各物砍伐樹秧等實估値洋一千一百餘元印委能令俞長年賠足公司應解學堂租息自無慮其短缺此一千元無庸重煩盡神亞爲斷撥也此不能承認者五 
　　照又該客民等稔知學堂爲重應將在溧置有田產者無論江北淮揚河南湖北客民聰穎子弟送入本邑官立學堂肄業不收學費等語俞長年所繳一千元傃賠公司損失及贖罪之欵無端牽涉學費借徑人籍不謀於公司並不謀於學堂照會出而案已禀定何德何怨司馬昭之心路人皆見於罪犯之繳欵視同紳富之慷捐旣予以特别優報優報以無窮利益俞長年不惟無罪日享美名此固他邑安分客民縣萬鎰以運動而未可必得者俞長年區區千元乃可以贖罪可以賠捐失並可以抵無限客籍無窮　學費不愧多財善用雖學堂實係公立並非官立公立非官可專玉遵辦與否仍應會同地方十紳公議非公司所敢知而移公司之賠欵作客籍之學費則事理顚倒公司首蒙其害此不能承認者六討論旣畢某股東作而言曰印委查辦此案曰成案曰公禀曰輿論曰謂均有所據必臼鳴得意而開河劃界客籍入學惡因已種善果難收諒印委又無不深悉三塔蕩若仍承辯蕩產出息恐不足供官衙揮霍不如知難而退一面禀請大憲另委查辦追償損失一面速商學界廢棄三塔蕩試辦合同函請商會轉呈大部及地方官衙門立案如此則雖失　蕩大局或可保全衆皆鼓掌贊成決議施行 
來函 
[崑新商會來函]  
　　上月下旬見貴報來函門載有商董妄爲一則查小西門外裕豐醬坊修理竹具係由顧夥無知悞犯此五月十六日事也至商董李小康於十四日赴蘇十七日晚車回崑衆目昭彰商家共見即此可知商董妄爲之不確也乞登報章以供衆賢至禱 
[普告天下同胞勸賑書]  
　　普海志士仁人公鑒吾同胞生於不幸之中國遭此無窮之危難悲乎傷哉去年大江南北及雲南水災淹斃人民莫可算數没去田園全無收穫蒙普海志士仁人狂痛呼告各解囊金得全餘命福無涯比　讀各報警告廣東安徽福建武昌等省又遇水災盡成澤國人民淹死耳不忍聞何竟無一人提倡力勸賑濟鄙人痛甚同胞有難義務廰盡鄙人區區之名難振全球不得已揮涙作書登諸報端願志七仁人頌無量幸福旅南洋不浙江張長叩首上言 
　　時　救急（啓者鄙人因两年來人夏寒濕過甚霍亂吐瀉等症盛行一時故由號中）合送急救疫绢水一名十滴　水）頗著效驗越咋内子始患泄瀉旋且嘔吐两足麻痹胸悶氣促腹痛頭眩汗出如將時則鍼刮已施艾　數過即應用之辟瘟丹妙應丹及自製之藥水等咸亦照服而吐瀉仍不止雖未見目陷音啞肢冷脉伏諸敗象然勢已濒危遂急用高麗參一　生野於术六錢白附片三錢上肉桂片一錢（此味後下煎服不逾時而就安胸腹亦漸舒適鄙人按此種治法醫家類能見及而病家輒慮外邪缘温補不得宣逹反爲所害往往相戒弗用詎知是時正氣將脱非亟與温中扶土烏能有濟爲此謹舉鄙人所實驗者錄請登入貴報來函門中以告當世俾知所施治若以参术兩味濃煎冲入十滴藥水一二瓶服之見效必尤速蓋樂水中有小土一物運行最捷也　　北京路慶顺时恒豐永潘明夫啓 
路股報告 
[商辦浙路甬屬集股處繳次清單]  
張崇新　孫桂堂　王文永　陳夀記　趙林士　徐學圃　徐學圃　徐學圃　徐學圃 
俞寗漫　森盛和　張愼興　陳積銘　郎熊祥　中英藥房陳　以上各一百股　同吉祥 
元記　振　記　新　記　晉和莊　以上各二百股　陳季衡　龍園雲記　蔡烈昌　陳　　　　 
　記　梅　記　陳順佑　朱相順　顔三近　王瑞芷　凌博齊　徐瑞生　沈祥裕　張 
和卿　周可學　公　記　華銓良　華銓升　華銓英　華銓寅　李韻芾　晉昌參號　 
　阜大參號　義昌參號　王仲侯　黄亨和　袁壽堂　施明德　沈文劍　吳劍士　精 
研齊費　費佐卿　陳永泰　老天寳　老慶雲　裘天寳　李華記　楊慶和發記　楊 
慶山衆友　烏仁甫　唐蓴查　顏士章　裕和源　義　成　愼　大　恒　泰　陸永記 
　錦　成　莊錦榮　以上各五十股　韓源信　大　茂　老裕愼　大　昌　胡德全 
虞煥章　柳善記　師儉堂葉　馬竹房　王薌侯　倪夑之　朱哲記　陳沛華　胡炳煒　　 
　金欽坊　陳金方　趙𦭎香　朱玉林　夏升順　洪苓西　鮈祥熊　師儉堂葉　方椒 
記　實業研究會　葉玉範　人和號　胡繼鋆　森茂協　陸源發　公順行　陳萬興　　　 
盛蓮華　王汝霖　王水木　王汝功　陳玉卿　馮蓮卿　項如松　劉豐林　王餘全 
范蓮記　朱繼華　孝　記　眞　記　餘　記　富　記　胡兆記　周純甫　李蓮蓀 
張泉記　張琴記　顏士璟　張茂章　周茂盛　謝雲記　盧文記　源裕冰鮮行　鴻 
昌冰鮮行　源利冰鮮行　公順冰鮮行　泰昌冰鮮行　葉佐金　葉佐金　源涌水鮮行 
　敦大煤號　楊子榮　陳道依　何友生　鮮祥熊　朱仲賓　陳永康　張勤齋　尹瑞 
甫　河輪永安會　汲綻齊　以上五十股　豐記行　郁全堯　姚朝芳　鮑光卿　王汝 
霖　恆昌祥　朱久記　信昌泰　沈忻記　范志翰　源餘冰鮮行　胡方鍔　朱永霖 
廷　記　德　記　邵寳甫　俞蕚生　畢弼　以上各十股 
[寗垣總機關部認蘇路股份單]  
　　沙竹記一股　延年一股　夀記三股　益夀一股　汪和記一股　田鲁記一股　玉振堂 
二股以上均躉交係胡仲馨經招　朱鄭卿五股　分交係汪彝伯經招　藥王公會四十 
股分交係濮鳳笙經招 
振務 
[寓滬粤商勸捐廣東水災籌振所第四次報告]  
蔡修成　王敬侯　蕭輝廷　邵錦章　每捐洋一百元　廣福昌　陳朝佐　每捐洋四十元　裕豐號　上林春　每捐洋二十五元　匯安號捐洋四十元　廣興號　同利木廠　利亨昌　申昌隆　鄧澤南黎仲儒　奇芳居　簡銘溪　以上毎捐洋二十元　種德園捐洋十五元　岑植之捐洋十二元　唐儀軒　麥小屏　高夢熊　蔡友華　黄𤑳南　梁百祥　李殿邦　陳鏡銓　水裕興　怡昌盛　宋雨村　霍汝梅　郭季居　合益號　馮介明　馮芷生　鄭詠虞　李遠濟　李叢修　吳伯唐　李卓堂　吉祥軒　英昌號　嚴靄廷　蔡雪橋　梁 
 
 

Page 28

 
 
子碩　寳　記　寳齊祥　奇珍樓　吳仲記　杏花樓　吳桂初　泉香號　羅鈺濂　倪石朋　何小莊　崔傑卿　大昌成　方傑臣　馮仙槎　吕杰堂　無名氏　羅佐卿　恒泰號　德昌泰　和昌號　廣　　　　 
荗泰　黄耀廷　仁　棧　陳海安　廣同記　履泰號　同　利　廣泰記　廣　行　梁芝廷　梁天興　萬　和　郭梅溪　長　發　羅　　 
灼廷　美　眞　正誠信　萬　合　廣成福　錕　華　以上每捐洋十元　第四次共捐得一千四百三十七元　連上三次共捐得洋二萬一千八百六十七元 
　　捐欵請交　利百川　安和祥　利　興　同泰號　廣發源穗生源　有　隆　荗和興　廣永盛 
[廣肇公所收捐報告]  
　　甬江震耳氏助洋一千五百元粤路股五百三十股直隸無名氏洋一千元申報協振所助洋二千元新聞報協振所助元一千兩金壇周榮發助洋六五十元招商總局助洋五百元前任廣東臬台王助洋二百元皖北涂鐵珊助翠玉鐲一隻鹽官無名氏助洋一十元語溪無名氏助洋一十元時報協振所助洋二千元 
[羅與三交來陳潤夫代募捐]  
　　聚義生助洋一百元正心氏助元五十七兩一錢二分鴻發源助元四十兩隠名氏助洋廿四元無名氏助洋廿四元槐堂氏助洋四元匪川永助洋一百二十元 
　　五月份經收月捐清單 
　　李珊記節捐洋一百元徐貫雲育婴捐洋廿六元道署洋二十元祝蘭舫洋十二元怡情捐洋六元陳善亭洋五元泰昌南順記兩户各捐洋四元俞顺利貿孚李雪巖緰華厰四户各捐三元徐俊良胡綏之徐貫雲朱葆三譚幹臣大慶樓萃豐戴生昌祝源昌眞餘堂老顺記招商局韓山曦李季衡十四户各捐貳元鳴昌江南烟雨樓燕慶園老悦生　寳森申荗第一樓大觀樓怡泰昌三井天餘永豐戴運來聚昌元昌可熾可熾顺汪萃利錦章陳志雲信昌隆同昌葉天德昇平樓廿四户各捐洋一元源豐潤一元八角莊源大洋一元六角中和賬房六角五分永裕成久志九章北天成益昌五户各洋六角梁煥南易安居宏源思補齊益昌龎竹卿李珊記隆昇八户各捐洋五角大昌德怡園恆升新新園曹德大豐記六户务捐洋四角其萃樓升和晋昌恆荗怡昌徵昌六户各捐洋三角一壺春青蓮閣大綸通泰天祥義盛同顺信昌泰萬荗施德豐十户各捐洋二角源通錢一千八百文豐裕存齊堂二户各捐錢一千文介福嘉綸和康夀康晋昌愼餘餘大元甡元祥衍大恒益豐存德協昇宏大源吉寳和寳順承裕正大升大彙康崇餘永康瑞大晉大敦和義善源福康兆豐恆德仁大源利森康厚大源餘鈞康夀豐鎭昌會大鼎康志大巽裕同餘久源明德同福瑞昌泠餘瑞豐信大順康豫源會餘元豐正元崙餘寳大裕源長德森怡祥協豐謙餘赓裕敦源久豐庶康裕祥怡慶天慶衍慶夀昌元荗七十三户各捐錢六百文永餘慶餘元成裕綸九和大章元大享　豐安裕元春乾元聚生愼和晉元鴻餘宏德元興立豐恆泰敦泰正泰義昌鼎昌德大通泰元源厚泰立生嘉惠元益鼎興源成和豐顺元裕春承泰安康立餘和祥三十九户各捐錢三百文怡大怡大莊两户各捐錢二百文永愼協成祥萬興三户各捐錢一百文附英法美三界一文愿捐洋十四元八角五分錢廿四千八百四十文　 
　　滬北廣益善堂司董祝大椿朱佩珍葉貽釗等謹誌　　　　　　　　　 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
