# 1907 - 382 - 4912489

 

Page 1

 
 
   
 
 

Page 2

 
 
[今日本報目次]  
　　第一張宮門抄論說（外務部致浙蘇兩公司函附條辯）專電路欵要聞緊要新聞 
　　第二張畫史輿論一斑（浙人某某上湯京卿論鐵路借欵書）分類新聞 
　　第三張滑稽小說（支那旅行）國外新聞本埠新聞訟案各業行情表 
　　第四張商務要件雜俎 
[宮門抄]  
　　九月二十七日召見軍機陳爍 
論說 
[外務部致浙蘇兩公司函附條辯]  
　　逕啓者杭甬鐵路事本部現將列年商議情形曁借欵辦法於九月十四具奏本日准軍機大臣字寄上論（中略已見二十一日本報）遵旨寄信前來查此事起於光緒二十四年英使以俄國阻撓關內外鐵路指爲聽受俄言有意失和又因蘆漢路事要挾同等利益時李文忠在總督署遂照復英使允英人承修五路以爲和好之　蘇杭甬其一也盛大臣與怡和洋行訂立草合同四條係由總署咨令照辦是此事於兩國交涉實有關係前年御史朱錫恩等奏請將草合同撤發奉旨責成盛大臣收回自辦適英使亦照請派員商訂正約當據盛大臣來電照會英使轉飭銀公司議廢旋准英使臚陳原案不允作廢仍請派員與議正約並聲明仍派盛大臣逈非所願等情照復到部嗣後不時函照催促並來部爭辯面詢辦法且謂英政府疑中國有意爽信執定原議堅請切實照辦本部向英使磋議到今逕未就範此歷年磋議之大畧也 
　　按承修五路之說。乃二十四年西人摩爾根之無謂要求。中國政府。並未承認。總理衙門擋案。固無李文忠照復允許之明文也。盛大臣與怡和訂立蘇杭甬草約。時越四年。英人爽約不辦。二十九年已聲明罷論。三十二年奏陳作廢在案。英使仍請與議正約。並言仍派盛大臣逈非所願等情。是英使己知盛己廢約。無可與爭。乃改計而與部臣直接也。部臣依徊容與。不爲力折其非。宜乎有歷年磋議之事矣。 
　　迨本年力廣約議成英使催商尤爲迫切本部熟權利害惟有路歸自辦以順輿情另訂借欵辦法以全睦誼適汪侍郎由差銷差回京遂與銀公司代理人熙禮爾面議數次聲明暫將草合同擱起不提另訂借欵辦法仿照津鎭路約分借欵造路爲兩事另指抵欵不以鐵路作押英使如照此定議其草合同所載與滬寗章程一律之語可不再爭執倘不成議草合同仍如完全鐵案此近來彼此商議之大略也 
　　按銀公司代理人旣聲明草合同擱起不提。則草議自在應廢之例。外人亦承認之。部臣何再援津鎭路約。另訂借欵辦法乎。一經借欵成議。能保草合同之不爲完全鐵案與否。則非吾敢知矣 
　　來電謂與津鎭辦法係屬兩事不知津鎭亦係五路之一本部非有意强爲援照祇以津鎭現議路歸自造權自我操公司不得干預路務所指之欵僅屬虛抵並不實據將來本利雖仍取給于鐵路進欵於路權究無損碍以津鎭爲底本尙無流弊此等辦法於收回自辦之宗旨並不相背且 
 
 
 

Page 3

 
 
免失信爽約之譏尙屬兩全之策與該省紳商之顧全大局同一用意 
　　按津鎭所指之欵。將來本利。仍取給于鐵路進欵。是明明以路抵押矣。以路抵押。而於收回自辦之宗旨。背乎否乎。願與該省紳商之顧全大局者判斷之。 
　　至紳商等所謂從速不速限辦不辦二語英使以草議載明與滬寗章程一樣滬寗路約未訂自不能商議此約迨滬寗路約訂定遷延至今未見派員與議正約並非英商躭延不辦本部與英使一再聲明該使並不承認至盛大臣六個月勘路之限該公司並未復允且拒不與議亦經盛大臣覆奏在案現在事機益迫前約旣難作廢祇能專就借欵一層磋商辦法藉資補救 
　　按紳商所謂從速不速限辦不辦二語。實爲廢約扼要之圖。何得以英使不承認爲詞。而謂前約難廢也。盛大臣六個月勘路之限。彼中拒不與議。然則銀公司一百五十萬磅之借欵。部臣獨不可拒不與議乎。 
　　前旣欽奉諭旨相應抄錄本部原奏函逹台端卽希將此事原委詳告紳商以釋疑慮一面分别路之遠近卽將應指的欵迅速籌定電復以憑核辦此頌勳安慶親王那桐袁世凱聯芳梁敦彥同啓 
　　按十四日諭旨。旣已抄示公司。吾知浙蘇公司。亦有兩道。諭旨。抄呈外部執此以爲部臣之談判两道諭旨如何其一爲三十一年十月浙路立案之。旨。其一爲三十二年閏四月初三日蘇路立案之旨。 
專電 
[電一（杭州）]  
　　聞有人組織鐵血社以暗殺國賊汪大爕爲目的已決議實行 
[電二（杭州）]  
　　鐵路借欵事署浙撫電復外部遵飭紳士公舉代表入京 
[電三（北京）]  
　　某御史奏叅袁世凱寓所擅設官電處現已撤去 
[電四（北京）]  
　　禁止嗎啡事各國均賛成外部請日使照辦 
[電五（杭州）]  
　　留學界密訐貴守爲復興黨首領宜速叅革以免禍患浙撫已派人密查 
[電六（江寗）]  
　　江督爲日本購米事電飭潯道蕪道會議防杜夾帶征收米釐章程 
路欵要聞 
[蘇路股東開會研究拒欵方法]  
　　蘇路股東定出月初十日開會議拒借欵一事特於昨日一點鐘先在江蘇敎育總會研究方法計股東到會者七十餘人女股東一人（王芾卿夫人）先由總理王丹揆君宣布開會宗旨隨言上海王道台奉江督電曯到會諸君如有意見儘可申說以便轉逹憲聽并請舉臨時主席衆舉總理 
　　王道台隨上台演說謂昨晚奉到督電曯與斯會可見督憲極表同情惟憲意此事牽涉外交關繫極大諸公務宜和平不可激烈隨將江督原電宣布（原電錄後） 
　　次張協理起　此事以不牽涉國際爲第一要義對付此事約有三種辦法（一）商借商還與兩國政府不涉（二）部借部還與江浙兩公司不涉使此法不行則萬不得已惟有保全奉旨商辦己成之路之一法卽請將此三法研究以便和平對付夏頌萊君言今日宗旨無所謂和平激烈視在上之行事爲轉移如不借欵則激烈亦可和平倘必勒　則和平且變激烈尙須王道台轉逹憲聽（後致江督電卽用此意）王道台言我本浙人又爲蘇路股東無不盡力之理當一一電逹督憲以圖挽回於是先去由主席請股東提議拒欵辦法計凡三欵 
　　一赴英京控告銀公司未决議 
　　一應舉代表人入京未决議 
　　一請都察院代陳利害公推沈幼卿曾孟樸二君起草當塲簽名者四十餘人遂决議 
　　議至此己五點餘鐘沈友卿君言外間有初三簽押之說事機已迫在滬股東宜再上一電於江督衆皆贊成曾孟樸君又提議另行組織拒欵會事（取名江蘇鐵路協會）衆亦贊成時王芾卿夫　起言對付此事惟有多籌股本减少借欵之一法且蘇人鄒嘉來喪心病狂實爲禍首（夫人在蘇曾詣鄒宅向其家眷痛詈）卽擬一電稿到其公子君九部郎設法挽回各電均錄後 
[江督致上海道王觀察電]  
　　蘇杭甬鐵路借欵事前接蘇路公司王張諸君電力陳部訂合同借欵辦理之不可請據情代奏並接 
 
 

Page 4

 
 
浙撫電亦以英商借欵事浙路股商求不承認公懇電奏前來具見蘇浙紳商熱誠公義極堪欽佩應由敝處及蘇浙兩撫會銜電奏惟應如何剴切陳詞非當局不能深明體要措詞稍不得當卽慮無益有損當卽電復蘇公司諸君請會商浙公司將利弊情形變通辦法婉切陳明以便據情代奏旋得外部郵傳部電又先後電逹迄尙未奉電復茲聞上海屢開會議値此人心浮動若一時言語過激誠恐别生枝節已電蘇公司諸紳勸諭紳商力主和平宗旨從長計議妥籌善策望公再躬親臨會切實勸諭以安衆心並轉矚王張諸紳商定方有印 
[蘇路在滬股東致江督電]  
　　南京督帥鈞鑒今日在滬股東集議路事辦法蒙委王道蒞會宣布盛意深感此事江浙輿論無論股東非股東均謂鐵路關係土地主權且兩公司股欵己足應遵奉商辦諭旨始終堅持全仗帥座轉圜其濟則激烈亦歸和平不濟則和平亦變爲激烈萬衆翹企乞會商蘇浙撫聯銜電請收回成命以靖人心蘇路在滬股東公叩 
[王謝女士致其子君九部郎電]  
　　北京香烟營頭條王君九路事鄒甘冒不韙犧牲桑梓背旨媚外誤國失信羣洶勢急面致速復毋馬 
[旅滬浙人開會傳單]  
　　全浙鐵路於光緒三十一年奏請紳商籌欵自辦奉旨允准江墅一段車己行駛近英人垂涎勒借路欵陰奪路權路政一爲干涉則路線所過兵力隨之我浙人之生命財產均在其勢力範圍中而浙江亡矣浙省以奏准商辦之路可以勒借欵項則他省之路不難援例而中國危矣向人等遭茲慘變痛不欲生惟事關大局祇能苟延殘喘設法力爭向死中尋活路外部以我公司欵項未足爲言助英爲虐實則浙路次第開工優先股已招足五百餘萬元本可緩招今計無所施惟有集足欵項并懇各省協助力爭使之無所藉口則浙省可亡而復存謹訂於十月初五日下午一句鐘借西門外斜橋西首永錫堂內開特别大會第一請上海浙路各股東先期集議届時集有股數要求公司發給續招股票第二請熱心諸君不論士農工商不論浙人與非浙人欵項不計多少願入路股者要求浙公司發給續招股票第三請本省各府廳州縣先期會議此事届時派代表到滬商定一切第四請在上海之各省團體及熱心志士届日辱臨本會指示辦法浙省不亡後此誓當圖報語有之鳥之將死其鳴也哀凡我同胞伏維矜鑒浙江旅滬同人啓 
[甯波府中學致浙公司電]  
　　杭州鐵路公司鑒抵制借欵以集股爲最正辦法敝堂同人先集一千五百元聊盡涓滴之助乞諸公力持寗波府中學堂宥 
[留日江蘇同鄉至外部電]  
　　北京外務部王大臣鑒英勒借蘇杭甬路欵無異奪地蘇人死不承認請峻拒劉日江蘇同鄉會 
[浙省拒欵會通告各府縣士民啓]  
　　逕啓者鐵路爲國家命脉浙江諸路卽爲吾浙人命脉自奏准集欵自辦已經兩年今以吾國民完全無缺之特權陡被外人攘奪正世界各國國內法所創見亦正世界國際法所創見凡有血氣莫不髮指股東之利害關係猶小我一般國民之利害關係實大同人等不忍坐而待亡發起斯會冀與諸公共謀補救函到之日務請刻期蒞會不勝企望之至 
[法政學堂集議拒欵]  
　　浙省法政學堂學員二百餘人以浙路借欵將來各方面必都受影響特於二十五日停課一天在本堂開會集議對付方法遂擬定電稿三則一請張中堂援照粵路辦法力請收回一請郵傳部與外部爭論管理路政之權一請都察院嚴劾汪大爕鄒嘉來賣路誤國議定後各學員均踴躍簽名並有如果無效寗全體解散之語情詞甚爲激烈云 
[台州學界追悼鄔鋼]  
　　台州旅省之學界中人因鄔鋼以死殉路於二十四日午後二句鐘齊集阮公祠開會追悼到者甚衆均極憤激並恨同郡京官章梫不及早告知切齒已極會場規則如下（一）宣布開會宗旨（二）宣布鄔君致死之始末（三）宣布鄔君絶命書（四）行追悼禮（五）演說（六）籌善後之策以竟鄔君未竟之志（七）閉會 
[路校畢業生鄔鋼絶命書]  
　　不侫遠家屬排衆議投身路校原冀爲浙路少盡微力故入校之後不敢一刻自逸奉職以來不以勞役爲憾扶病盡職以致於憊不料大禍猝發外部逼我貸欵吾知國賊志在冒利必且無可轉圜欵成而路去浙江片土已爲國賊斷送憤激無所洩病日加劇頃覺熱血潮湧精神恍惚此身將與浙路同盡嗚呼吾　即死吾心不死吾願吾浙人勉爲其後倘此事得有挽回則鄙人雖死猶生嗚呼己矣諸君努力九月十五日寗海鄔鋼憤筆 
[蘇州拒欵會續紀]  
　　蘇州拒欵會二十五日開會情形已紀昨報茲悉是日會議大槩情形分爲四端一先行籌足路欵仿粵漢辦法出售股票約以五元爲一股生於衝要處設一錢桶責成各該處殷實鋪户担任俾凡熱心公益者不拘多寡書明姓名置入桶中不滿五元者不拘人　湊集　股另設彩票再行核議一將原有之股本詳細閱查除起 
 
 

Page 5

 
 
造鐵路學堂等費用去若干外繕造細册以資研究一擬發電京師奏請收回成命一面另電同鄉京官聯銜乞恩一聯絡浙路互結團體大旨如是須再訂期開會云 
緊要新聞 
[電諭皖撫妥辦日本購米北京]  
　　十七日皖撫馮中丞電奏日本採運米石流弊滋多請飭下外務部向日使另議辦理等語旋於十九日由軍機處電寄上諭云馮煦電奏悉日本乞糴一事救災卹鄰義難拒絶業經外務部奏准著該撫查照原奏妥速辦理毋庸過慮以副朝廷綏緝邦交之至意欽此（大） 
[考用軍機章京述聞北京]  
　　壬寅夏間所考軍機章京奉旨記名者二十四名已傳至二十二名現又分咨部院各衙門於正途司員中出具切實考語酌量保送以便示期考試聞此次考試後擬略變舊章如奉旨記名各員不按名次改歸酌傳傳到以後一年期滿如不得力當咨回原衙門當差（山） 
[外部近事彙聞]  
　　李使電告日皇優待駐日李柳溪公使來電稱十一日呈遞國書後蒙日皇賜宴於離宮贈鑽花銀盆一座其叅賛隨員等亦各有所賜賚查二等公使向無特宴之禮此次殊蒙日皇優待云 
　　錢使電告代理書記駐和錢使來電稱前派一等書記官董鴻褘尙未到館現暫派二等書記王廣圻代理合電聞云云查董爲錢使之壻與李伯行星使之奏調楊鑑瑩如出一轍 
　　法使請人調寒積冷會法使來文稱巴黎開設調寒積冷萬國公會特送上會章一册欣盻中國派員入會等語當由外部電知駐法欽使劉式訓就近選派使館人員入會以免週折 
　　英使請捐助醫學堂英朱使函稱醫學博士科齡在東單牌樓建設之協和醫學堂前承貴政府允爲扶助足紉公誼茲據該醫士禀稱該學堂經費不敷請爲設法捐助以埀久遠等情相應　請貴大臣酌量籌撥的欵切望裁復施行云云（在） 
[太倉沙溪鎭匪亂餘紀]  
　　松江提台劉華軒軍門於沙溪鎭匪亂迭次電商蘇撫各派幹員督率師船會同剿辦等情已誌前報茲探得劉軍門旋接蘇撫電復略謂現擬抽撥弁勇與尊處會剿惟蘇省港汉紛歧該匪飄忽無常欲求確知匪蹤必須廣購眼線欲令巨魁授首自應先懸重賞得有準信彼此知會庶可聚而殲之匪首中如余孟廷夏小辮子尊處能懸賞多少並祈示知云云 
　　又太倉友人來函云是股梟匪係余孟廷爲首而以管志窩子夏小辮子親家沅夏竹林爲副聚集黨羽七八百人插血爲盟發有四誓一永不投順一不散團體一不殺平民一不做暗盜是日魏家沅夏竹林帶領黨羽在七濠口地方余管夏二逃到沙溪滋擾十八日被官兵擊退後將梟屍棺殮畢從至該鎭欲向某紗廠借三千金蘇撫得憲即派飛划從旗凌秉忠帶領師船三十號前來剿辦梟黨詳勢不敵遂濳　七濠口與親官二匪會合似此梟黨橫行誠非地方之福也 
[江西南贛拳匪閙敎十七誌]  
　　敎士屍身到贛南康天主敎士江督刀被殺屍身在大窩裏尋獲後現南康縣楊令派弁郭亮才護送至贛州當經譚口司王巡檢眼同收領 
　　學生自危贛南所屬隣縣匪徒竄人後到處匿名揭帖有圍攻縣城焚燬學堂以及仇敎等語以致各堂學生岌岌　危禀請縣令請兵保護 
　　常備第二標李瑞電禀營務派辦處均鑒上猶鉛坑匪黨糾衆恃險圖攻縣城當經派隊往剿頃據劉　泰禀報十八日上午左軍後隊前進至赤竹凹分途進攻八點齊到鉛坑直搗巢穴將匪衆槪行擊散當會同陳令焚燬賊巢仍深入山林痛加搗捕詳容續禀等情昨十八上午十一點董作泉已到上猶即時率隊向鉛坑一帶進剿却與援應彼此追擊諒更得力謹先電聞以慰憲注 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
輿論一斑 
[浙人某某上湯京卿論鐵路借欵書]  
　　蟄仙先生大人執事鐵路借欵事起浙之人無論股東非股東罔不震駭失措羣情皇皇賴先生鎭撫而勸慰之僅獲無事然電爭外部久不獲命乞援于政府商部郵傳部亦迄未得要領近且聞外部以外交重大速訂合同奏准矣巿民大譁禍至無日蘇路總協理不得己而思其次擬以未成之路由部咨明督撫會商兩省公司商借商辦部勿主持等語請入告其心良苦其事可哀然其策亦終未善也夫草約之早廢仿借之難　先生當電逹大部及復某侍郎書亦旣反復辯論以死力爭函電紛馳奔走道路印度埃及殷鑒匪遙外部視之了不措意秘密强迫威福妄行猶曰外交外交以要朝廷而推輿論違旨翻案喪權失民一若華商原許附股原有辦路人員仍派差務卽此兩層己不知幾費磋商而始獲享此涓滴餘瀝曉事者皆宜拜外部之賜而感英人之恩實禍虛名强人忍受謂非賣路其誰信之况乎英己明知草議之無効果而計取利動不過借以愚肉食而試鯨吞其不至與我失驩也必矣卽使復釀交涉彼曲我直拒之以果毅持之以堅忍英雖强悍其奈我何哉宋華元曰過我而不假道鄙我也鄙我亡也殺其使者必代我伐我亡也亡一也夫奪我已成之路視不假道何如拒彼已廢之約視殺其使者又何如而顧唯唯諾諾以順爲正是使大清之王公不如弱宋之臣庶也挈有限之路徇無厭之求盜憎主人民怨其上他日皖贛鄂閩粵陜屬　省亦由本籍之有大勢力者取而供其媚外之資今日仿津鎭明日仿滬寗事榷路權媵以俱去瓜分之慘將由三五私人任之恐不及假手他人矣是故銀公司者滅國之師也外部諸員又銀公司之倀也有阱焉而華其錦有餌焉而馨其鈎去之則生就之則死微論官辦卽商辦亦多損失微論間接不可借卽直接亦滋流弊蘇路公司之主張商辦商借者固亦自謂稍示讓步卫不知此事可讓猶有他事起焉英國可讓猶有他國　焉爲吾患者正未有艾也先生事急赴滬與蘇路諸公有同舟之誼懷失路之憂定傾扶危當已討論及此然蘇路之電有會商兩省公司云云旣自讓步又代他人讓步此回說也謂先生曾與聞耶則先生似不至以彼善于此之言代外部任過調先生未與聞耶則蘇路亦何得援今由與求之例强吾浙分謗煬竈可畏雖卽此尙未知能否辦到然吾氣旣餒彼勢益張彼必將要求監督管理諸權交磅攤還方法彼又將自負處于償債之地位反客爲主事事掣肘呃吭吾浙人安得晏然而已乎而先生又何以善其後乎杜官商會辦之名蹈中西合辦之實彼外部其有詞于我矣外部紾臂奪食今姑謂之徐徐可乎兩害取輕何如不取爲今之計對於外則曰拒欵對於內則曰集欵毀家紓難同禦外侮是國民之責也亦先生之志也乃者拒欵會亦旣成立矣志士呼號雲集響應下爲地方全命脈上爲國家固人心死絶生存正所以體時艱而維大局某等謂宜守定文明辦法聯合團體萬萬不可稍形讓步一面速遺公正紳商分赴各屬演說集欵動之以利害感之以𤍽忱時機愈危圖存愈切浙雖貧困得先生撫循而激厲之猶可集也何必外借蘇路之謀期期以爲不可 
[聞路校畢業生鄔鋼以身殉路感而賦此]  
　　腋集浙人欵經營浙路成汽笛聲嗚嗚江墅火車行英夷生覬覦饑涎如餓鷹咄哉外務部幾輩公與卿百五十萬磅賣盡浙江民路亡浙亦亡殺人不用兵 
　　鄔鋼血性子路校畢業生憂浙夜不寐倚枕放悲聲毋寗絶粒死不作奴隷身大罵賣國奴義憤塡胸膺嗚呼復哀哉滿牀熱血噴以身殉浙路瞑目謝浙人 
　　我聞鄔君死簌簌眼淚零君誠愛浙者浙重一身輕我願拒欵會全浙士與紳合力戰風潮同把舞臺登不怕壓力大不懼虎狼英保全浙路權慰 
 
 

Page 11

 
 
君地下靈 
浙江一分子何嬾蝶淚草 
[寗海某君輓鄔鋼聯]  
　　一死一生一榮一辱看寗海幾多人物 
　　路存與存路亡與亡請浙江三復斯言 
分類新聞政界 
[贛省叅案傳聞江西]  
　　贛省官場近來紛紛傳說謂沈愛蒼方伯及林詒書學使並在任在差知縣多名均被京官蔡某列欵奏參交江督查辦現端午帥已委親信委員在省密查云（自） 
[舉辦地方自治之計劃鎭江]  
　　鎭郡各紳董籌辦地方自治曾紀本報茲悉各紳之意以地方自治須從鄉間入手而鄉間自治又須從戒烟與征糧兩事入手現擬先由圖甲長編查各區户口次第舉行似此辦理庶足振起鄉民自治之精神而感動城巿商民之觀念云（庶） 
[升任川督奏保屬員蘇州]  
　　升授川督陳筱帥前日臚舉屬員政績請予奬勵略謂一年以來經臣誘掖訓誡頗皆兢兢刻勵勤愼從公一袪疲玩因循之習其賢能卓著尤爲得力各員極應據實表彰上陳天聽查有署常鎭海通道本任鹽巡道榮恒學有本原相期遠大愛民勤政體用兼賅松江府知府戚揚才長識裕守正不阿署常州府知府候補知府陸懋勛才力宏富卓著循聲在任候選道無錫縣知縣楊士晨治理廉平士民愛戴署丹徒縣知縣候補知縣宗能述理煩治劇不愧賢能署寶山縣事本任丹徒縣知縣王得庚民懷吏畏辦事實心署上海縣事本任南匯縣知縣李超瓊志趣超邁廉公有威署無錫縣知縣准補陽湖縣知縣伊立勳才長肆應政平訟理合無仰懇天恩俯准傳旨嘉奬以示鼓勵等語奉硃批榮恒等均著傳旨嘉奬欽此（未） 
[警察局委員易人武昌]  
　　鄂省警察東局委員許鏡蓉大令現奉上台委署南漳縣篆務由督辦梁廉訪札委留學日本警察員虞大令篤新到局接辦（今） 
[鄂督面諭發審局新章武昌]  
　　鄂垣發審局讞員向例遇案互相審結現鄂臬梁心海廉訪奉趙次帥面諭以後該局案件每案責成一員專審倘審至三次不能結案然後另派他員審訊以觀優劣能結案四十次者即詳請委署一次云（今） 
[漢陽縣被控撤任漢口]  
　　湖北漢陽縣潘平朔大令日前被紳士上控當由鄂督趙次帥札飭藩司即令撤任另委試用知縣李曾麟前往署理（今） 
交涉 
[諭禁日商赴鄉賣藥鎭江]  
　　鎭郡近有日本商人赴各鄉鎭兜賣藥品及一切雜物地方官約朿保護頗覺爲難現常鎭道榮觀察己札飭洋務局員李大令設法禁阻以免滋事（庶） 
[木料出口之磋議奉天]  
　　稅務處咨行外部畧稱前處咨行外部畧稱前准東三省電稱安東木料出口前往瀋陽應照通商口岸章程辦理等語現外部以瀋陽尙未設立新關所有出口木料可一總在安東完納請特轉咨該省稅務司查照辦理（之） 
[神父調查民俗漢口]  
　　俄國東正神父近因擴充敎務起見於前日偕同敎友劉少峯先行赴安陸府沔陽州一帶調查民情風俗再行設法開堂傳敎（白） 
軍界 
[蘇撫擬裁營弁蘇州]  
　　蘇撫陳伯帥以目下財政艱絀新軍員弁過多餉糧浩大因擬裁汰量才酌用以節餉項又聞督練公所有擬歸併江寗之說云（出） 
[總叅議蒞鎭閱操鎭江]  
　　兩江督練公所總參義舒清河於二十五日蒞鎭校閱三十六標第一營操法兼查看南門外營房工程以重軍政云（庶） 
[湘撫咨請增練防軍武昌]  
　　鄂督接湘撫岑堯帥咨開粵西匪勢猖獗迹近燎原辰沅水靖界連滇黔西粵苗寨猺峒匪徒出没無常該地兵　單薄不足防禦現擬增練防軍十營每營以五百人爲率分隷辰沅兵備道及駐常提督限兩個月內赶編成軍派往四郡　禦請煩查照等因趙次帥准咨後已轉飭遵照矣（今） 
[札飭核議各屬籌餉開支武昌]  
　　湖北善後局札飭各州縣籌餉局文畧云查各州縣幅廣狹不同其　村鎭巿集多少互異便執一相繩當經札飭各該員體察情形將應支局用薪工等項酌擬數目禀候覆核詳請飭遵在案乃開辦以來所有各局局用薪工　據　飭禀覆逕行開報其核實報銷者固不乏人間有整頓溢收之數僅足開支局用薪工甚焉者兼權出入且有不敷查漢口局收數二十四萬以上每年開支僅一成雖各州縣地方散漫而稅收無多事較輕簡斷不能任令浮支虛糜亟應綜核各局禀報收數之多寡以爲各局司巡人數之準所有司巡每名按月薪工無論何局厥數惟均以照公允而示限制（功） 
　　札到該局即便遵照預計核屬年征數目酌派司巡照章開報毋稍浮溢 
[札飭添練擊刺操法鎭江]  
　　駐鎭各防營近奉江督端午帥札開謂南洋練兵於擊刺一門尙未講求自應嚴飭各營實行訓練以利折衝禦侮之用等因現各防營管帶己遵照添練矣（皆） 
[新軍擬補缺額安慶]  
　　皖省練防步隊各軍經前撫憲遵照部章改編巡防新軍四旗嗣後遇有假革逃亡空額不補咨部在案近據支應局提調詳稱以巡防各軍空額不補恐多流弊擬請仍照舊章遇有犯規假革准其報名募補等情懇咨部查照云（辰） 
[巡兵與巡記衝突安慶]  
　　皖省城內一區巡警局某巡兵於二十二日失去領衣一件當即禀明巡記官請爲查緝巡記官以事不干己不允所請以致口角繼將巡兵掌頰二十各巡士咸抱不平遂將局門緊閉局中什物打掃一空旋由區官出爲勸解而各巡士仍不允上差云（若） 
 
 

Page 12

 
 
學務 
[批駁請加稅契捐撥助學費南京]  
　　江督端午帥批蕪湖勸學所董事吳雲等擬創辦初級師範學堂仿江蘇加捐契稅章程懇予立案禀云該董事等創辦初級師範學堂請仿照江蘇桃源縣辦法於稅契項下每兩抽錢十文以充常年經費等情查此項學堂原係該董等踴躍從公自行籌辦便係民立學堂性質敎育極重並及官費苦於有限得有二三志士倡立民校開通風氣逐漸推廣最爲地方幸福但該堂自去年創議爲時已久學舍未成學生未招辦法未定敎員未聘開辦之期尙屬遙遠迺三次來禀請費殊與民校性質不合再查以稅契捐每兩加收錢十文作爲學費經前署督部堂周飭寗屬相地籌辦在案目係良法皖屬情形是否相同亦須調查仰皖提學司會同皖藩司查明該堂情形是否别有委曲應否設法補助稅契加捐可否仿辦妥議禀復（商） 
[敎育總會舉行全體大會杭州]  
　　浙江敎育總會致各府縣學界啓云中秋大會决議章程請貴處公舉評議員迅將姓名函告本總會等因現經本會集議公决十一月初五日舉行全體大會並照原議在崇文書院開會凡我十一府學界有舉定評議員曁勸學所總董敎育分會正副會長以及一切留心學務者分任敎育卽分負義務應請早日駕臨省會各抒偉論勉圖公益倘有萬難親到事故或轉託何人代表或自具意見　　希先時裁定知照本總會以慰翹盻（白） 
[毛提學批准高等小學仍習英文蘇州]  
　　長元吳三縣勸學所前奉毛提學通飭撤去高等初等小學堂英文一科當經總董陸基祝秉綱陳宗亮等以高等小學設在通商口岸附近之處定章亦許兼習洋文議將高等小學請仍兼英文免予裁撤等情具詞呈復茲奉毛提學批云查蘇州爲通商口岸現在鐵路交貫應用洋文之處旣多各家子了將來或改習工商實業原不擬盡　中學該董等所議各高等小學請仍兼習英文惟鐘點不得過多以免有妨經史國文等課其初等小學均卽遵照定章槪不兼習洋文等語辦法甚是應准照行仰卽傳知初等高等各小學堂分别切實辦理（望） 
[老生末路福建]  
　　閩省漳州中學堂去年招考學生年歲大半不能合格甚至有六七十歲者今秋啓讀時將學堂年歲逾限者槪行革退使往師範學堂投考奈諸老學生皆僻處外邑聞知此信朿裝來漳而師範學堂考期已過矣諸老生乃觖觖而返（卯） 
[敎員知過退揚州]  
　　兩淮中學堂體操敎員鄭某與學生張某每逢星期同至妓院冶遊串爲乃父聞知擬禀控運轅請爲查辦該敎員自覺無顏業已自行告退矣（言） 
[西溪學堂開游藝會松江]  
　　二十四日青浦西溪兩等學堂試辦游藝會城鄉各校及紳商學界到會者八百餘人學生演習各科學尙皆嫻熟云（青） 
實業 
[商務局不收禀費漢口]  
　　漢口商務局總辦孫觀察近日新擬章程凡商家有事遞禀准於上午九句鐘起至十二點以前親自來局由本總辦面訊情節核定准駁再候批示一槪不准丁役收受索費云（今） 
[江督批飭禀請籌還實業學堂經費南京]  
　　江南財政局以實業學堂開辦專科經費空乏轉詳江督可否飭商務局匀還墊項凑撥應用當奉端午帥批云查商務局欠欵前據該局先後摺呈須竣收到明年紗廠餘利方能撥還現在該學堂購辦儀器藥品需用在卽未便久延自應另籌應付查本部堂前經擬辦之南洋大學堂曾經飭由鹽務督銷局卡酌籌的欵現在各局卡均已先後認籌而大學尙未開辦本部堂原設大學之意本係注重工料所有電氣科礦科機器科土木工程科應用化學科建築科火藥科造船科兵科均屬工科應有之義大學旣未遽開不得不籌預備此次田道所請應設專門各科卽係爲大學工科預備起見應卽由該局在各局卡解到南洋大學堂經費內先籌銀三萬兩聽候陸續撥用至購辦儀器藥品何時需領若干並由田道隨時禀明本部堂核定批發仍竢商務局墊欵解到再行匀撥歸還（宮） 
[實業學堂定期開學鎭江]  
　　鎭紳夏王兩君日前禀請大憲在鎭設立實業學堂一所講求理化織造及各種專門實業所有堂中應用物件現己購備完全定期二十八日開校（射） 
雜記 
[臨澤鎭因盜罷巿揚州]  
　　揚郡高郵州臨澤鎭同裕昌錢莊前晚突被盜匪多名撞門而入刦去洋一千數百元繼又連劫鄰店十餘家翌日各舖户遂一律罷巿（言） 
[府署被刦揚州]  
　　署淮安府羅太守前夜獨坐內衙突見簷上飛下數十人手執火鎗利刃將宅門圍住任意搜括劫去銀洋衣物甚鉅仍由原路而去聞迄今追捕無蹤云（論） 
[札墊解初限報効銀兩揚州]  
　　淮運司趙渭卿都轉札飭淮南總局略謂查鄂湘西皖四岸運商公認報効銀一百萬兩前經酌定分四限由各岸督銷局接期收解現在初限届滿各岸均未收繳除由司庫將各岸應繳初限報効銀二十五萬兩先行設法籌墊於九月十九日發交駐揚官錢局具領匯交江南財政局收用外其逾限未繳各商由各岸按引籌借墊繳將來由欠繳之商認息歸還卽於售鹽發價時按數核扣初限旣逾二限又届値售鹽發價之時應將初二兩限一併核扣仰督銷局轉飭遵照（論） 
[批斥禀控安陸縣縱丁釀命武昌]  
　　湖北安陸縣陶大令繼貞前因縱丁釀命以致闔縣罷巿經鄂臬梁廉訪查知委員往查事將含混了結現該縣紳耆總兵吳志萬等控奉趙次帥批云丁役釀命之案本管官例應迥避何以該府仍飭陶令曾審迨至飭查電禀姓名該總兵旣帶同耆民鄧谷臣投府面禀一訊卽可明白更何必交差看管仰湖北按察司速飭德安府立將因何仍批陶令會審及將耆民鄧谷臣扣留交差緣由限文到日明白禀復不准稍涉含糊徇飾（今） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（二十五）]  
　　弗倫同白惠文就坐在一張桌上。抬起頭來仔仔細細的打量那班貴女時。雖然一個個都是山眉水眼。素口蠻腰。却也並不見得十分出色。再回過頭來看那白惠文時。只見他寶噟緻紅。香肩低亞。春雲作態。秋水爲神。眉目之間。别有一種姽嫿風流的態度。萬縷金黃色的頭髮。綰著一個高髻。垂於腦後。穿著一身淡紅色的衣服。越顯得丰姿清麗。態度温存。把個。弗倫竟看得出了神去。目不轉睛的。呆呆的看著他。直至上了第一道牛尾湯。他也並不曉得。船上的執事員。見了他這船模樣。也不曉得他在那裡想些什麽。又不好去問他。只得讓他吃湯。弗倫便胡亂吃了些。也不曉得口中是什麽味兒。一回兒收拾過去。僕歐捧上第二道牛腿來。衆人一齊動手。執事員也儘著讓他。弗倫便拿起一把刀來。糊裏糊塗的。去割那盤裡頭的牛肉。兩只眼睛。却還只顧望著白惠文。不料一個失手。早一刀把左手中指。上割碎了一大塊。流出鮮血來。弗倫自己不曉得。只拿著把刀。在那裏亂割那左手上割碎的地方。淌了許多的血。直滴得大餐盤的邊上。和那檯布上。都一帶淋淋漓漓的血迹。弗倫到了這個時候。方才。忽然覺得手上大痛起來他還不曉。得是什麽原故。直至抬頭。一看。見自己。的一只左手上。已經染得通紅還在那裏。一點兩點的亂滴。不由得阿呀。一聲。直立起來。衆人被他這一聲。大家都嚇了一跳。一個個回過頭來看時。方才看見他手上割碎了好大的一塊。正在大家。好笑。又聽得弗倫亂嚷道。阿呀阿呀。不好了。不好了這是什麽人做的事兒。把咱手上割破了這樣的一個口子。那一班船客。不懂得他的說話。只有僕歐同執事員。見了這般怪狀。又聽他自已這般說話。眞是十分可笑。就要忍也忍不住了。别轉了頭。暗暗的笑。一班船客。不懂他的說話。便大家都來問這個執事員。執事員便一一對他們說了。有一個俄國紳士。正喝了一口酒。在嘴裏還没。有咽下去。聽了事務長這般說話。又見弗倫捧着一只血手。在那裏亂跳亂嚷。只把一個俄國紳士。笑得一口酒從口內直嗆出來。連忙回過臉去想要吐在地上。那裏來得及。只聽得撲嗤的一聲。把一個同坐的法國女郎。噴得一頭一臉。連着那身上一身簇新的衣服也濺污了好些那法國女郎。出其不意。吃了一驚在椅子上直跳起。來也叫了一聲阿呀這個時候。膳廳裏頭的一班船客見了這般情景。一齊都哈哈大笑起來。 
國外新聞 
[海參威兵叛三誌]  
　　二十六日東京電云海參威兵叛原因有謂因二十三日深夜有猶太女學生四人私登滅魚雷艇斯考賚號煽惑水手拘禁艦上士官以作偕逃日本之計未幾私謀發洩水手即竪紅旗與巡洋艦梅特傑號及其餘三滅魚雷艇交相轟擊並向海軍署及軍政總督住宅發砲俄而巡洋艦有一彈適中斯考賚機器室是以該艇不得不傍岸擱淺叛徒大半死於砲火所餘者亦悉被獲即須審判定罪斯考賚有司令官二員一被殺一被傷後有兵一隊携炮八尊行抵該埠故此間現在巡緝頗周各衙署及各銀行皆駐有兵隊防衞軍政總督己佈戒嚴令岸上各炮臺皆預備一切並添置守兵並聞羅斯島之兵亦曾起叛攻奪砲臺經守兵與之鏖戰始得保全云海參威各店已於星期四復開矣又倫敦電云斯考賚號起叛後即有各魚雷艇分三面襲攻未幾該艇汽鍋炸裂惟三人得生同時上岸亂徒死者約五六十人 
[美洲印人尋釁]  
　　二十六日紐約電云美洲那伐茄印度土人在歐太省與該處駐兵起釁開戰 
[钱美澳麥田歉收]  
　　二十六日倫敦電云倫敦有股票交換所二處因印度及美洲田事歉收相繼倒欠惟爲數不巨俄國麥價已與前一千八百九十一年大荒時相等澳洲梅爾旁電稱該處收成預有不佳之兆故輸運出口之各麥商咸擬將由澳運出之麥再轉運入澳云 
[美國銀巿恐慌餘聞]  
　　二十六日倫敦電云紐約電稱利克卜克托辣斯　可支付存欵並無虧欠二十六日紐約電云美國開立福利省之平安貯蓄托辣斯因受紐約經濟恐慌之影響已閉門矣 
[德親王尤南伯被控續聞]  
　　二十六日倫敦電云德　某報載稱該處公家代告人現方辦理尤南伯親王及其餘顯貴三人被控事宜 
[英國又擬添造戰艦]  
　　二十六日倫敦電云英國海軍本部議招人承造第三戰艦該艦之費已含於近今之預算表內爲海牙和平會事而稽延者 
[勃克海那大地震]  
　　二十五日栢林電云勃克海那（在中亞西亞土爾其附近）地方有絶大之地震開來太鎭至部被毀死者千餘人以上譯字林報 
[俄政府不認與日締結秘約]  
　　二十六日栢林電云前報載俄國已與日本賠結秘約開採樺太石腦油礦及他種經濟問題俄政府不認曾有此事 
[德新聞記者又被控]  
　　二十六日栢林電云此間公家代告人臚舉新聞記者哈丹罪案渠曾謂朝臣結黨辦事預顢之故 
[俄國議院選舉續誌]  
　　二十六日栢林電云俄國此次議院選舉時政府黨得多數之投票陸軍學生及其餘社會黨祇得七十票故此次選舉之員必將有切實之措施以與前兩次選舉者相反以上譯文匯報 
 
 

Page 19

 
 
本埠新聞 
[川督乘輪入都]  
　　升任川督陳筱帥於昨日下午五點餘鐘乘坐安平輪船北上本埠印委各員咸至碼頭送行（戎） 
[青年會歡迎川督紀事]  
　　九月廿六晚八點鐘四川路中國青年會歡迎升任川督陳筱帥來賓至者一千數百人筱帥到會時由該會備館學生二百人軍服站隊迎接先由會長王觀察述開會辭次總書記路義思讀頌詞再次陳大帥答辭後殿以電光活動影戲散會時已鐘鳴十下矣（望） 
[巡警總辦互調傳聞]  
　　傳聞上海北巿巡警總辦汪觀察瑞闓昨接江督端午帥電諭與金陵巡警總辦某觀察互調未知確否（泳） 
[批飭辦結鐵路采石案]  
　　查辦鐵路采石委員朱守寳瑩禀復議賠情形已誌前報昨奉滬道批示云來摺閱悉查該守係由蘇省鐵路公司王臬台函請瑞升道專派辦結此案之員現在拿犯及議罰兩層旣有端倪仰卽催府核案妥籌辦法具報一俟議結再行銷差可也（企） 
[匯寄留日女學生官費]  
　　江督札行寗藩據留日女學生章翼清禀請補給官費飭卽照章按期籌撥等因繼方伯奉文後查得日本游學生章程官費習普通科者每人每年日幣四百元所有該女學生章翼清學費應將酌放半年計需日幣二百元已移請滬道代購日幣二百元匯寄駐日欽使查收轉給矣（琴） 
[拘押冒充陸軍人員]  
　　昨有陳某冒充江南陸軍書記員至巡警總局大言不慚爲總辦汪觀察查知立飭弁勇將其拘押候電禀江督查明核辦（衣） 
[洒掃局司董上滬道禀（爲學宮地租事）]  
　　竊上海學宮舊　東門內縣署東首燬於咸豐三年匪亂事平改建於西門之參署基地所存舊宮地於咸豐八年經前升憲薛出示召租當時因公欵支絀所收地租充作公用迨光緒四年經林故董將賓興計偕另籌專欵以此項地租通禀上憲按年積存發典生息留作建造文昌宮之用無論何項不准挪移迄今已歷三十年所積本息在萬金以外中間李故董及姚劉諸董稍有移用聲明暫借將來有欵儘先歸還以符原案乃上年勸學所成立之後所有賓興計偕及橤珠敬業孝廉課獎儘數歸併作充學費所有前項基地向中洒掃局出給執照其地租亦歸洒掃局經收存積按年繳存發典姚董文枬本係洒掃局司總現爲勸學所總理擅將此項地租歸入勸學所並未與董等商妥亦未指明作何用欵近又以加租爲名欲將洒掃局所給之執照一槪銷滅統由勸學所出名另換新照且加租過重各租户嘖有煩言未能平允勸學所本非地主不必顧惜名譽而洒掃局經管已歷五十餘年光緒四年以後存積已成鉅欵並未挪用分文揣度換照之意不過由勸學所給照嗣後將洒掃局萬金鉅欵卽可爲所欲爲殊不知此項地租原案專指建造文昌宮而言確係祀典的欵非别項所可移用何得　充學費現奉明詔升祀一切改建之費雖由官府籌備而將來辦祭之欵倘有支絀如何彌補爰集各司月公議僉以文昌宮暫　緩建　將此項地租仍歸洒掃局經收積存留備升祀用欵以崇祀典而妥神靈（琴） 
[平價局禀蘇撫文（爲請酌給員司棧工酬勞事）]  
　　（前略）查設局之初爲節省經費起見並不租賃民房平價局卽附設在滬總工程局內所有應接各州縣領米文牘悉工程局員司兼任其領米處卽設在職道鑄寓所每日各縣領米卽由職寓司事棧工承乏不特房飯薪水紙張雜用並未開支公中分文卽每日渡江出米人等之飯食渡錢亦由職道鑄自行報効總計在事員司棧工二十八人爲時八閱月始終其事不無微勞除職道等義務應盡不領薪水車馬費外該二十八人應否酌給酬勞以示體恤之處不敢擅便禀乞憲台俯賜察核批示祗遵查存米已售限於月底出清出清之後接辦造報倘荷俯允酌給酬勞乞卽明示數目以便列入報銷册內（後略）（川） 
[慶賀日皇大長節]  
　　陽歷十一月三號卽華九月二十八日爲日本國皇帝天長節駐滬日領於是日下午四句鐘至五句半鐘在靜安寺西摩路十五號敬治茗曾邀請各國紳商藉伸慶賀而聯睦誼云（川） 
[諭飭造送漕糧征册]  
　　本縣李大令昨日傳見本縣各圖册書諭飭速將本年漕粮征册限於十月初十日一律造齊逾限斥革倘能於本月底造送者當加給獎賞云（哲） 
[函請具領被扣軍刀]  
　　滬道王觀察函致招商局畧謂日本士官學校畢業生蔣方震林調元軍刀被扣請致稅務司給還一事前經瑞廉訪轉致在案前於九月二十二日接稅務司函復以前項軍刀三把之外並有雨傘一柄手棍一根蠅拂一柄一併送祈查收等因到道祈轉矚該生等來署具領云云（琴） 
[巡官墮馬受傷]  
　　巡警總局新扫騎馬巡隊於前日在三板廠新馬路開操由敎練陳委員禀請總理汪觀察到塲校閱一切操法尙稱合度有巡弁黃某所騎之馬性劣不堪以致墮下受傷甚重當請虹口東洋醫生醫治未知能保無虞否（衣） 
[復請提究地販]  
　　喬徐氏前控地販馮振颺串通會丈局丈手馮杏卿覇佔坆地曾奉李大令飭差提訊詎馮逃逸無蹤案懸莫結昨日該氏復具禀投催大令諭候批示（泳） 
[小工壓斃]  
　　滬嘉鐵路料車出軌已略誌昨報茲悉該路現已築過莘莊凡鐵路所用材料悉由貨車裝運廿五日下午有裝貨空車在堀碼三百零三號之處開行返滬詎軌道上忽有鄉民暗中抛棄大石一塊與車相激有小工一名立時跌下被車壓斃業由公司照章給欵撫恤矣 
　　按鐵路軌道每有鄉民頑童故將石塊安放以爲戲嬉而火車相激或致有出軌之險所望地方官出示曉諭有犯必懲亦愼重民命之一道 
[駁船沉没]  
　　昨晨有駁船一艘滿載檀香胡椒香菌等物行至招商局六號棧房前浦中因儎脚過重頓時沉没各貨亦飄失無遺後查有香菌三箱爲打槳划船三人撈獲藏匿爰卽將該船人拘入捕房追究（舟） 
[因曀斃命]  
　　前日有龔某帶同伊子文玉至某醫生處治病因肚 
 
 

Page 20

 
 
腹飢餓先在左近湯圓店吃食湯圓不料將一湯圓吞下閉塞氣脈登時倒斃當報由第四路巡警分局立派地甲到場知照善堂備棺代殮其子暫交地甲俟傳家屬領回 
[狹客猝斃]  
　　前晚四馬路寳和里八十號門牌雉妓王陸氏家招接一浦東口音三十餘歲之狎客住宿至昨晨十點鐘時尙不見該客起身因向詢問見已僵臥氣絶當卽投報捕房飭令地甲報縣請騐（業） 
[滬南火警]  
　　昨日黎明十六鋪鐵錨弄寳成水果棧失愼延及比鄰合興水果棧共燬房屋五間（夏） 
[上海官事]  
　　出使奧國欽使雷補同昨日命駕進城至各署謝步○前河南學政兪陛雲試用知縣兪志善到道拜謁○元和縣魏詩銓禀辭回任○滬軍營管帶吳保恕禀知赴蘇請假三天○新委道轅文案丁憂縣丞羅鵬年到道謝委（車） 
訟案 
[復訊彙泰洋行控案]  
　　義商彙泰洋行控林昌記王福記等造房不照合同一案昨由公廨王襄讞與義陪審官穆安素君復訊原告郝門律師稱被告如能將房屋照合同造成原告亦頗願將找價付清被告惠霖律師稱該房昨蒙會勘確有二十八幢之多若謂有五幢祇有半間實因限於地位照合同二十六幢已有增無减查此房實係翁通海之產串出波峯洋人化名簽字如嫌工料不堅當時即不應驗收今收租己閱七月始行串出洋商圖賴造價實爲不合中西官以被告工料不堅原告出價過賤各有不是判速邀該業公正人理處如再糾葛再由公堂判斷 
[上海縣案]  
　　閘北巡局解劉怡喜項啓居陳雲照王曾海郭畢虎到縣前晚經襄讞李明府審訊劉　江都縣人向爲鋸木匠前有同鄉項啓居向小的借去鋸子向索反稱小的欠伊洋五元竟紏同陳之照王曾海等多人在郭畢處所開之老虎灶向小的索討致被兇毆受傷求驗項與陳王三人同供並不借劉鋸子向索欠洋反被紏衆兇毆亦請驗傷明府飭仵驗得劉等四人均略有微傷判令郭畢虎將劉等帶出理勸不准健訟○張阿潮偕夥王銀三喊控被繆榮福拐騙草蓆一案亦奉審訊張供被繆榮福到小的店內向店夥王銀三拐去草蓆五百十條計値洋一百九十餘元逃逸無蹤今日遇見扭案請追繆供席係胞兄經手賣與大團某店求鑒明府判繆收押候提伊兄到案訊追○搶刦龍華沈泰昌家之盜犯陳金太許成曾經拘獲訊責不認收押在案前晚復訊陳許两盜堅不承認明府喝將許成重責二百板判一併還押再訊（車） 
[總工程局紀事]  
　　騙匪顧坤寳昨向鄉婦趙王氏以僞戒驅換金戒覺察後即扭交巡士解案著探帶顧出外指提同黨併究○粵核郭阿弟迷路啼哭飭送廣肇公所收留○栗子船户吳丙吉被刦案內各人犯被探夥戴阿毛及管帮楊鳳山索詐洋二十七元衆均避不到案現爲陳叅軍訪知提戴到案判與帮頭徐德貴一併押候交楊訊究○裕泰烟間主婦沈王氏及晉記主倪晉發違禁售烟判限倪七天遷出氏申斥烟具銷毀（夏） 
[公共公廨早堂案]  
　　棋盤街英華火腿店失愼一案昨解復訊店東曹炳介投供因事赴漢口店內由王以仁經手不知如何失火王供是晚於九點半鐘即睡不知如何起火訊之廚司胡阿保供燒飯後將火滅熄並不遺火是實吳文保朱益生同供在英華火腿店爲夥如何失火並不知悉求察讞員實子觀明府商之德師副領事判曹吳朱押候交保出外王以仁胡阿寳還押捕房候查明實在情形於下禮拜六解訊○倪星法前因收買美最時洋棧所失之洋布由探獲案判押繳洋二百八十元在案昨解請追倪供實因無力照繳求恩原宥判送縣押禁四個月完案○錢阿根乘坐脚踏車撞斃七寳鎭董事楊雨蒼經中西官判令存洋二百元出外候示在案昨解請訊楊子投請將錢送縣照例核辦明府以西官堅不允從判錢交保候移商上海縣再奪○流氓李佐生王阿金林康根高阿坤袁阿和陳阿四等在百老匯路帶刀攫取洋人衣帽銀洋而逃茲經包探董阿三拿獲解究判各押西牢四年陳阿四無干開釋○唐樹芬用空捷成洋行帳銀判還押候下禮拜六再訊○徐和生因欠順發洋行帳洋交保限三月理楚茲徐圖逃由保人解案判暫押捕房候示○李阿金張洪生張阿五等串竊布衣各物判張係過犯押一年張洪生與李各押九月收　之張少堂陳周氏各押一月○探夥朱殿奎朱和卿前日持憑條到張海山處索洋六十元吵閙報由捕房解究朱供實係包探廣東阿法曯小的們去勒索是實訊之阿法供詞閃爍判一併押候照請總巡查明究辦○蔡舜臣與王金友朱菊人等誘逃董金喬之妾張氏一案昨解請究張氏供實是朱菊人等所誘求察明府以人証未齊判蔡張分别還押候補　王朱两人到案於下禮拜六再訊（戎） 
[法租界捕房事]  
　　新開河浜鈞昌洋貨棧前因失愼經公堂將棧主陳子云及貨主鄭洽記等一干人迭次提訊頗滋疑寶故將保出之陳子云及在逃之汪秀甫於昨日拘入押候解究○昨晨有某甲掮小孩屍棺一口抛在法新租界荒地爲安南捕撞見拘入捕頭命罰洋两元棺送同仁輔元堂掩埋○王阿毛前由公堂判送改過所寄禁業已押滿送回捕房候解公堂示核（舟） 
[美租界捕房事]  
　　人力車夫李阿四竊取康唐氏衣包由包探徐阿華拘入押候送究○塌車夫朱扣子王谷春因爭奪生意亙毆拘押候究○前晚有甲乙二西人乘醉在怡和碼頭滋閙拘押候訊○梧州路范順昌成衣店失竊綢衣大呢等物報請查緝（西） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
商務要件 
[農工部剳長崎中華商務總會文]  
　　爲箚飭事光緒三十三年八月十八日據長崎華商商務總會禀稱華商之營業長崎者培田肥料近爲大宗蓋以日本之講求農事有加無己每遇下料必經試騐若有假冒定律將售出行號罰且封閉由是華商經營此業者凡內地運來各貨發賣時必逐件繫有保證之票方足令人信購不意去年夏季本埠源利號由上海源潤昌裝到菜餅五百件內有石子泥粉打入成餅售與日商松本卽被騐破源利受罰固不待言當經職董等函致上海商務總會傳知該業董令各行號凡販賣肥料須照日埠辦法每貨每件亦皆以保證票爲憑否則不准發賣該業董以長崎一面之辭未便照允作覆職董等卽函逹神户橫濱兩埠各商極表同情無奈該業仍置不顧至於今年五月間該兩號又蹈前轍裝來菜餅三百件當被驗出退回是損蝕費本其害猶小而攸關商務之大局實非淺鮮此種貨物定由無知車坊貪利作僞運崎者尙不知戒而消售於內地更可知矣自非嚴行禁止有害農商何堪設想伏請札飭上海道及各地方官並各總分商會示諭大小車家有光毛菜餅曁漢口蕪湖菜餅漢口鎭江豆餅並花子餅芝蔴餅等嚴禁前項僞貨毋得再行作弊凡售出時均須具結保票發運各處上海各號買進憑票騐過若運出外洋者則再加以本號保證票如此輾轉認眞實足維商務而裨農業等情前來查菜豆各餅爲土貨出口大宗北省各地輸出甚多若如該商會所稱攙雜僞貨匪獨貽人口實實於中國商業前途大受影響亟應設法稽察並曉諭各業嚴禁攙雜泥沙僞諸弊毋得希圖小利自損名譽而隳商業此外各種土貨有類此作僞弊病者亦應一律調查認眞整頓合行札飭札到該總會卽便遵照並轉知各分會一體知照可也 
雜俎 
[美國煤油大王之失敗]  
　　紐約消息士丹逹煤油公司以放利故。被控在案。合衆國衙門堂官提訊時。查該公司資本三百兆。一千八百九十九年。除各項支費外。獲利三十四兆五十萬。惟據公家律師企洛謂該年應獲利九十兆云。○又得芝加高埠消息。士丹逹煤油公司以串同火車公司私納運費之還金。被控在案。前由合衆國衙堂官連地士判應罰銀二千九百餘萬。惟公司不服擬欲提案。合衆國衙門勒貝保單六百萬元云該公司之實情。當一千八百九十年時。資本金不遇九十六兆九十九萬八千六百十二員。至於去年統計已得溢利銀四百九十兆三十一萬五千九百三十四員。除本息三百八兆三十五萬九千五百四十三員外。每年匀計實得溢利銀六十一兆。當一千八百九十九年時。公司之產業所有値銀三百兆。至本年已增至三百一十一兆五十三萬四千五百三十一員云。○現在已經聯邦裁判所定罪。處罰二百九十二萬四千美元。約値港銀六百萬。可謂絶大之罰欵。其判决書中以該會社爲託拉斯。其行爲無異詐欺盜取之手段。美人聞之。大生恐怖。而大統領則仍祈禱自若。嗚呼東國豪商之罪惡。豈僅一士丹逹己哉。 
[銀國風景二則]  
　　南墨洲有國焉。曰銀國班人初得此地。以其多銀故名之拉巴拉他。譯曰銀也。（坊本有名阿銀第。那或亞爾餘丁。者）其國土地廣大。兼之肥沃異常。若善爲整頓。大有駕馭全球之勢。經統計家算其面積。約方二百九十五萬二千五百五十法里。大於法國約六倍。户口尙稀。惟五兆有餘。國土遼闊。可居一百兆人。旣倍其數。尙不嫌擁。擠此國分十四省。氣候不同。折中計之。夏季寒暑廿五度冬季十二度地處南半球故四季寒暑適與北半球相反。歐洲正月。乃其盛夏。寒暑表高至三十五度。陽歷八月乃其冬令。降至初度左右。有時氣候驟變。相差至二十度之多。腹地除哥爾都。及聖路異高原外。氣士乾燥。熱時汗流浹背。冷時冰結波心。安逹斯山邊。則終年不雨。而大風虎嘯。有飛沙走石之雄。到南部。逼近南冰洋。地須廣而人極稀。 
　　銀國宜於農牧。班巴斯平原。共方一百七十萬法里。抵中國九省之大。青草如菌。萬里一色。以全國百五十兆愛克大爾之地計之。其中三分之二宜牧。三分之一宜農。然初耕牧者。不過十分之一。其餘九分。仍一片荒郊。無人過問。蓋臨海及旁海之域。沙磧甚多。道路未治。故來歸者寡。銀人知其然。大築鐵路。一千八百五十七。年僅有鐵路十法里。自佳氣城一西邊而己。迨一千九百零五年。則有一萬九千九百零一法里之鐵路其中以佳氣城聖逹灰哥爾都三省爲最盛。出口貨佔百分之三十。南墨諸國之鐵路。當以銀國爲第一。墨西哥次之。共一萬六千一百四十法里。巴國又次之。共一萬四千七百九十八法里。與歐洲相較則銀國之鐵路列於第六。銀國人數。各省多寡不均。佳氣城二兆七萬四千。聖逹灰五十七萬六千。東四省居民最多。佔國百分中之六十。銀國之天時地利。皆稱優勝。有大河繚繞民便往來。土地廣大。兼之肥沃。實爲致富之藪。但以前幾年適逢荒歉。衣食爲艱。又以購地必須連片。貧户不克辦此。故至今曠地猶多。嚮風者尙裹足不前也。 
 
 

Page 27

 
 
   
 
 

Page 28

 
 
   
 
