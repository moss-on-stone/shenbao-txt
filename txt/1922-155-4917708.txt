# 1922 - 155 - 4917708

 

Page 1

 
 
   
 
 

Page 2

 
 
   
 
 

Page 3

 
 
時評 
[暫行（冷）]  
　　黎之通電曰暫行總統職權黎固誠意爲民國者此言不可一刻忘也旣有此言則必盡力以謀此言之實行俾國人以共聞共見非特種種之謡説自息而對於解决國事之前途亦至有助也　　其勿忘而謀實行如何曰任職之後第一即着手以圖國家之統一是也國家旣統一然後國會能成立督軍可廢而兵亦可裁不然徒有是言而永無能行之日則遷延於不生不死之間以延長其任期亦猶彼徐氏之方法耳旣背暫行之眞義亦違出任之初心於國家個人兩無所益也國内專電 
[北京電]  
　　黎今日（十一）上午十一點到京車站歡迎甚衆（十一日上午十二鐘） 
[北京電]  
　　黎同行有高恩洪等到時 
 
 

Page 4

 
 
中華民國十一年六月十二日星期一（申報）舊曆壬戌五月十七日（四）軍警列隊歡迎甚盛黎將召曹吳到京商收拾時局及廢督裁兵辦法有顔惠慶組閣過渡説 
[北京電]  
　　黎到京後赴東廠胡同本宅稍息卽赴公府十二鐘接總統仕（十一日下午二鐘） 
[北京電]  
　　伍廷芳組閣未到前顔惠慶代（十一日下午八鐘） 
[北京電]  
　　將令全國停止軍事行動聽候解决（十一日下午八鐘） 
[北京電]  
　　周自齊今日（十日）赴津迎黎請黎務於十一日到京董高今日赴保迎曹吳來京待黎都門 
[北京電]  
　　紳商學各界定明日下午二時在天安門開國民大會贊成黎魚電主張並發歡迎電 
[北京電]  
　　辛博森昨由津黎處回京云黎非不出必須擁之者確有誠意且其地盤比徐氏較廣始允就職川滇湘黔之態度爲黎最注意因來北伐表並非澈底又袁祖銘代表貴州迎黎電昨到（十日下午二鐘） 
[北京電]  
　　昨純一齋名流會議多數對復法統認與外交影響僉主擁戴黎氏較少糾紛又津舊議員人數少資格勉强應視其自身能力再定信仰當將結果轉保 
[北京電]  
　　某要人主於黎未到前先建臨時政府允許各省聨省自治將全國收入指定三四種爲中央政費基金以就西南主張如此則統一較易統一云者非僅任免官吏權若聨省自治共遵一憲法大綱亦是統一並不妨擁黎爲臨時首領（十日下午三鐘） 
[北京電]  
　　九日下午二時吳謁曹請領銜自請免去巡閲使督軍爲天下倡並請黎就任後辦裁兵吳並謂曹曰可貴之民意勝於軍隊百萬曹頗動容（十日下午二鐘） 
[北京電]  
　　奉軍内潰張作霖在錦州召軍官八十餘人問願戰者舉手不願者不舉張高呼舉手而舉者僅六人張長嘆曰回去辦自治罷關内奉軍八日全退所扣車輛英領抗議後允於十天交還半數於路局（十日下午二鐘） 
[北京電]  
　　院不成院近日以秘書廳令發表委任一百餘員每月又增支出七千元（十日下午三鐘） 
[北京電]  
　　隴海路李壩柳河站附近均有匪千餘連夜放火綁票雖通車仍危險（十日下午三鐘） 
[北京電]  
　　郵務長報十年盈餘三百零七萬四千六百零七元新疆賠累一百十五萬（十日下午三鐘） 
[北京電]  
　　盧永祥電農部催廢漁鹽苛例恢復前清成案請見復農部轉鹽署核（十日下午三鐘） 
[北京電]  
　　董康將兼烟酒署督辦實行烟酒印花派王世仁赴粤調查廣東先例分别取舍（十日下午二鐘） 
[北京電]  
　　外部照會領使滬商因債務被控改入外籍應出内務部所發喪失國籍執照爲有效迄未見復請速覆（十日下午二鐘） 
[北京電]  
　　保訊各省區代表勸黎無效均請示吳佩孚最後方針吳與曹會商數次尚無具體辦法現與齊燮元馮玉祥等電報接洽仍主擁黎（十日下午七鐘） 
[北京電]  
　　外交團將黄陂魚電各譯成洋文拍致本國擬予以援助直派得此消息不復發生别的主張决再促黎復職（十日下午七鐘） 
[北京電]  
　　陳光遠來電贛州被圍甚急並無失守之説戰事以民心不附處處掣肘不能得手自認歷年施政不洽輿情現催蔡成勳南下觀其意蔡到陳卽離贛 
[北京電]  
　　財部撥援贛經費節前二十三萬現又撥現洋五萬兌換劵七萬元（十日下午七鐘） 
[漢口電]  
　　蔡成勳灰（十日）午到漢隨行官佐衛兵三百餘人寓大同旅社 
[漢口電]  
　　湘軍鄒魯交訌經唐義彬等調停已和平解决 
[漢口電]  
　　贛軍第二十三混旅軍官眷屬二百餘人灰日過漢北上 
[漢口電]  
　　蕭劉再通函各團體請一致主張黎先復職再實行廢督裁兵（以上十一日下午七鐘） 
[漢口電]  
　　陳光遠庚電蕭稱已向京保辭職擬以吳金彪暫代蕭佳（九日）覆電勸留 
[漢口電]  
　　蔡成勳庚（八日）由保電告灰（十日）可到漢 
[漢口電]  
　　湘軍鄒序彬部劉團世壽魚（六日）與劉鉶部戰一夜劉團敗繳械停戰趙恒惕派唐義彬調停可和平解决 
[漢口電]  
　　庚日到援贛軍輸送隊七百餘名司令部職員二百餘名佳日所到第一師補充團第二營均已赴贛 
[漢口電]  
　　蕭劉通函各團體請聨電促黎復職（以上十日下午六鐘） 
[成都電]  
　　省會各校學生今日全體遊街要求教育經費獨立 
[成都電]  
　　各軍聨合處説暫停頓聞須開軍事會議後共定辦法刻在疏通中（以上十日下午八鐘） 
[香港電]  
　　孫派伍煥然督印軍用票運贛伍漢墀任港定例局華議員 
[香港電]  
　　孫率隊偕朱卓文返兵工廠約陳永善解决陳不到無結果該廠被孫陳軍包圍 
[香港電]  
　　何適在福建會館組援閩軍將宣布李厚基罪 
[香港電]  
　　孫電陳勿牽制北伐軍勝向長江發展不回粤敗亦離粤他適 
[香港電]  
　　李錦綸對葡提三次抗議但交涉署對此守秘密拒人剌探消息 
[香港電]  
　　孫昨再印軍用票二千萬 
[香港電]  
　　國會秘書廳潘訓初離粤赴津（以上十一日上午十鐘）交通大學無線電 
[國際銀行家休會後之報告]  
　　巴黎電國際銀行家委員會已無期休會並向賠償委員會報告略謂目前雖未能主張以國際鉅欵借與德國然將來可考慮此事暫時不妨談判債額較小借欵以免德國破産 
[英相與愛爾蘭憲法]  
　　倫敦電英相喬治與南愛領袖格里斐資在會議時所遇之最大困難爲愛爾蘭憲法聞格里斐資將於星期一日回杜白林 
[美總統行紀念碑開幕之演説]  
　　浦靈斯頓電哈定總統今日在此行華盛頓在浦靈斯頓獲勝之紀念碑開幕禮演講華盛頓之功績盛稱其調度有方愛護士卒故能激動護法軍之忠義而得其死力並謂可爲華盛頓愛國之眞正紀念碑者即在人類所共覩之自由制度與代議政體耳哈定總統繼在浦靈斯頓大學受法學博士學位致詞曰余對浦靈斯頓惟望其應竹將來繼會忠勇如前 
[美海軍組織軍官升級審擇會]  
　　華盛頓電海軍部稱已舉海軍上將藹白立海軍中將麥克唐納爾海軍少將韋爾森等七人組織軍官升級審擇會定六月二十七日開始選擇應予升級之軍官授以少佐大佐少將等職海軍部共保舉少將七人大佐二十一人少佐四十四人 
[萬國運動大會與愛爾蘭]  
　　巴黎電萬國運動大會委員會决定愛爾蘭有完全會員資格英代表甘提施氏初反對之以爲愛爾蘭政局不寗或生戰事而以伐勒拉爲愛爾蘭共和國領袖故目前未例承認其有完全會員資格繼與愛爾蘭體育會代表根特氏晤商由根特解釋後英代表乃撤銷抗議 
[伍德將軍出巡]  
　　馬尼刺電伍德將軍偕陸軍少將賴特副總督基爾摩今日乘游艇愛波號出巡各港約兩星期可回先赴巴丹島繼往吕宋島東北海岸人烟甚稀之地巡視其形勢從前菲島總督未有游此者伍德等此次將在吕宋島四面游行一遍伍德出發以前對於各島辦理選舉秩序良好表示滿意 
[北愛訓誥警士]  
　　貝爾法斯電北愛當軸通諭境内特别警士言南北愛爾蘭或將開戰之時局告以警察天職在殺敵擒敵以維持和平 
[美共和黨之運動]  
　　華盛頓電共和黨全國委員會會計員與哈定總統商榷擬籌運動費舉時共和黨得佔優勢聞共和黨將十一月辦國會選舉時共和黨得佔優勢聞共和黨將出全力以一九二○年以來國會華業之眞正成績佈告國人 
[美國沿海多死魚]  
　　威爾林頓電美國沿海死魚數以百萬計現被水送入内地衛生員請政府漁業局派員調查衆信魚死由電氣潛艇或地震所致 
[大西洋運費競爭]  
　　紐約電大西洋各航業之運費競爭現由德比荷三關口岸延至英國口岸預料赴歐航業將有互爭權勢之長期奮鬥（以上六月十一日） 
[各國近事紀]  
　　華盛頓電商部推測今年麥收謂至七月一日世界小麥將視前數年爲少澳洲小麥收成遜於去年　　華盛頓電參議院决定停止税則夜會　　華盛頓電商部總長霍佛與參議員波拉商煤價事霍佛以爲煤價高起係有人抬高罔利波拉允在國會提議此事從事調查　　倫敦電據可恃消息列寗在兩日前病勢已危篤大約無望　　華盛頓電海軍部稱太平洋鑑隊將於七八月間集於勃傑特灣舉行大操並巡視各砲台特約路透電 
[北京政局]  
　　十一日北京電黎元洪已抵北京 
[東京政局]  
　　十一日東京電海軍副大臣宣稱加藤海軍大將已接受首相任　　十一日東京電加藤大將之接受首相任實爲日本之創舉蓋加藤氏爲非政治家不屬何政黨何藩閥也路透代表得悉加藤氏接受之前曾要求政友會充分輔助並有絶對自由遴選閣員及至少須减陸海軍經費日幣一萬萬元對華及西比利亞政策主張審愼觀察華會各項决議擬嚴重遵行 
[東俄政局]  
　　十一日海參崴電大局仍未安定狄特里志斯將軍現圖不用干戈而得解决 
[國際銀行家休會]  
　　十一日巴黎電銀行家委員會報告其會議結果謂德國之改造條件如施諸實行則大宗借欵能在各大國巿塲募集之戰後財政狀况以此爲最優又謂如德所欠協約國之債欵可逐漸改爲私人投資者之借欵則大有助於世界經濟之恢復苟不得賠償之解决法而欲恢復尋常匯兌事業穏定匯率必不可能末謂如無以抒救時局則德國信用墜喪危險頗大云云各委員皆簽字於報告書後獨法委員薩勒特氏則否薩氏發表一文謂渠未能謀稍減法國根據凡爾塞和約之權利　　十一日巴黎電法國多數報紙皆謂銀行家委員會之報告適足張德國拒絶凡爾塞和約之氣燄報告書中對於法國兵燹區域獨無一語涉及之殊屬可異云巴黎廻聲報稱報告書所載德國債額如獲減輕則德國當願償付一語未免武斷此項報告旣爲反對法國權利之政治上行動則法人自應拒絶之法政府將勉力使全部賠償計畫及較一九二○年軍事管轄更爲嚴酷之財政管轄見諸實施如協約國不願踵行則法國當獨爲之云　　十日倫敦電法國不允减少賠欵後銀行家委員會即决議休會暫不進行對德借欵事此種决議已引起不寗時局德政府縱繼續月繳五千萬金時克以待銀行家委員會之重行集會然德國之不能如約付債殆恐難免聞銀行家委員會所建議之借欵條件内有賠欵折半借欵人有儘先收取關税等之權德國得借欵半數及賠欵停付三年等條法國提出承認此項條件之代價（一）爲註銷法國欠英美戰債（二）英國放棄其應得之賠欵因英國得打破德國勢力佔領德國殖民地之利益也法國報紙稱銀行家委員會最後討論者爲（一）大宗借欵用以完全解决賠償問題（二）有限借欵前者須减少賠欵並註銷恊約國相互問借欵該會後乃决定休會三月面非無期停議衆視該會之暫時休會乃欲予法國或美國以决定進行方針之最後機會　　十日巴黎電銀行家委員會致賠償委員會之報告已於今日午後送出内稱德國之最大債權人旣不欲限制德國之義務則目前繼續討論實屬無益本委員會不能認對德外債爲可行因本會所不能確信其必可在各國巿塲發行或功之外債本會不當主張之也 
 
 

Page 5

 
 
   
 
 

Page 6

 
 
中華民國十一年六月十二日星期一（申報第二張）舊曆壬戌五月十七日（六）特約路透電二 
[英愛之再會談]  
　　十日倫敦電格里菲士氏今日先與邱吉爾氏及張伯約氏會談繼與喬治氏及邱吉爾氏在唐林街會商一小時後乃休會至星期一日 
[施使在拿之移民談]  
　　十日哇太樺電駐美　使施肇基博士現來哇太樺討論東方移民入英屬哥倫比亞之嚴重問題昨晚在加拿大下議院赴宴陪宴者有加拿大首相内閣各員外交家及國會議員施博士即席讚美坎首相波爾登爵士在華會所持之態度稱爲毫邁而甚有裨益博士又謂中國不願鼓勵工人遠涉重洋以求生活蓋中國鐵路之擴張因以使礦　及製造業日漸發展國内之職業正多不必求諸遠方也且中國重視海外各國之友誼雅不欲以許數千工人離國外適之故而使友誼因以受損博士今日與波爾登爵士及夫人午宴晚應總督之請宴於總督府 
[法議員之中法實業銀行質問]  
　　十一巴黎電代表越南之衆議員歐特萊氏聲稱將質問政府關於下述二事（一）中法實業銀行停閉大損法國在遠東物質上與精神上利益政府何以不速將爲保障此利益所必要之契約提交國會批准以符兩院之决議（二）與中法實業銀行締結之新合同本應於一九二○年一月後提交國會者政府何以迄今未提交衆院參議院已派委員會審查法庭所提出因中法實業銀行案起訴參議員裴柯特氏之請求 
[俄舊黨之樂觀]  
　　十一日倫敦電濮爾瑪爾報巴黎訪員稱避亂居法之俄人對於俄國現狀頗抱樂觀以爲勞農制將忽然銷減並謂紅黨許多要人向以屠户見稱者現已避居中國蓋恐一旦政變將不保其生命也 
[英太子在埃及]  
　　十日開羅電英太子昨晚由蘇彝土冐署長行後今日侵晨即興七時卽在奇齊拉運動俱樂部試馬其壯健令人驚詫英太子謁埃及王後即游摩斯基著名巿場午後與賽騎球觀者甚衆英太子所率之一隊獲勝奪得奬杯英太子亦在歡呼聲中受贈美麗之金杯一事旋在俱樂部進茶開羅英僑特在該處聚集歡迎歐洲他國人民與會者亦衆　　十一日開羅電埃及王今午宴英太子於阿白宫陪宴者皆著名人物及閣員等王後以穆哈默德亞里領勳章贈英太子此爲埃及最高勳章乃專贈元首者英太子今最先得之英太子定今夜九時三十分赴樸特塞擬俟列朗號駛抵該處即登舟 
[各國近事記]  
　　十日亨堡電亨堡港商務日盛現擬大加擴張需費一萬三千八百萬馬克　　十日倫敦電今日貝爾法斯特有黨人縱火焚燬商店四家　　十日巴西京城電國會正式宣布選舉白尼爾特斯氏爲巴西總統　　十日海牙電奥匈政府已請荷女皇派公斷員一人判决匈國因延遲交讓白根倫應付奥國之賠償案洛特丹巿長齊末滿氏已受此任公電 
　　黄陂復職之蒸一電北廣州府院部各省區巡閲使督軍省長總司令都統各護軍使鎭守使海軍各總司令天津第一届國會王議長吳議長各議員各省議會教育由農工商會各報館北京王聘卿張鎔西谷九峯汪伯棠　思械蔡子民王亮疇孫慕韓上海康長素張仲仁岑雲階唐少川章太炎譚組庵孫伯蘭廣州伍秩庸李恊和胡農堂汪精衛惠州陳競存濟南王儒堂成都熊錦帆貴陽劉如舟南通張季直天津薩鼎銘段芝泉熊秉三嚴範蓀梁任公張敬輿范靜生周少樸各先生均鑒魚電計達頃接曹吳兩巡閲使齊督軍馮督軍田督軍閻督軍蕭督軍等先後來電均表贊同曹吳兩使且於陽日通電首願實行爲各省倡並齊督軍庚日通電具見體國公忠囗囗堅决天心悔禍王氣昭蘇元洪憂患餘生得聞福音剝盡復亨喜極以泣當爲全國遺黎頓首拜賜惟所慮軍隊改轄權限歸併陸部之放任旣久將校之欠餉數多期以浹旬勢多窒碍羣龍無首京輔蕩摇再任懸延或生劇變伏念元洪退職已久思過不遑棟折榱崩將壓　權縱懍覆車之戒忍懷忘世之心魚電所陳昌言干諱亦實以癥結所在寢饋難安冀以嘵音仰回清聽於私　爲稍戾於公誼爲甚忠乃者鑒其悃忱矜甚戇直解兵釋甲同一辭丈夫相交以心出語若失一言堅於九鼎片語重於千金寗復執久待之前言貽叢生之後患逆億之罪待朋友爲不誠操切之愆謀國家爲不智謹於本月十一日先行入都暫行大總統職權維持秩序一面恢復國會刻期齊集當此議員陸續入京之日即爲督軍從容解職之時謹當矢此公誠待其結束謀身之私所不敢出對人之念所不敢存甚望力屏浮言完成壯志我黄帝在天之靈實式憑之（中脱）他日解决總統問題無論復任另選元洪皆當力踐前誓拱讓後賢息壞有盟菟裘無恙國人亦當憐此募齒放之海濱不忍值國家浩刼之時强淪胥以俱盡也掬誠奉告諒荷鑒原元洪蒸一印　　陳光遠實行廢督電各報館均鑒黎大總統魚電敬悉愛國肫誠救時至計仁心毅力神人所欽莊誦廻環一辭莫贊竊謂時至今日阽危已甚非有聰强睿智之明愷惻諄誠之意不能爲人民謀幸福爲國家圖治安以吾國之糾紛民情之祈嚮非廢督不足以鏟除内亂非裁兵不足以整理財源此皆人人心理所欲言友邦忠告所希望者惟以利害所怵事變相尋或顧忌而不敢倡言或因循而難求實效今遇我大總統復任之先反覆丁寗推誠相告若不急起相應切實奉行不惟負推戴之初心亦何以副奠安之盛舉應懇黎大總統即日返京早慰衆望光遠請首先解職敬表服從現在贛省軍事未了光遠一面尅日收束軍署各事一面暫以個人名義維繫軍心此爲尊重黎大總統宣言首裁督軍消弭内亂安全國家起見掬告國人敬祈垂察陳光遠叩蒸印　　田中玉贊成廢督電各報館均鑒前於魚日錄上黎大總統電文計達續奉黎大總統魚電又覆一電文曰天津黎大總統鈞鑒代表電傳鈞諭關於廢督裁兵各意見已於魚日電達鄙忱計邀鑒及頃奉魚電如聆福音所揭督軍制之五大害曁廢督之六不足慮三先决問題苦口危言至誠懇切盥誦再四慚感交并回憶九年十一月之歌電雖文野不同詳略互異而愚慮一得居然上合嘉謨私衷竊用自壯惟尋繹鈞諭放刀成佛立解兵權固在各督軍之自行覺悟然軍隊之改轄權限之歸併經費之結束手續繁重皆應由政府通盤籌畫始無枝枝節節凌躐雜亂之虞旣未便風氣自爲亦勢難咄嗟立辦而目前首座虚懇中外惶惑絶不容有猶豫期間再一遲回恐遂危及國本萬懇刻日復任即下令召集軍事會議先議廢督以杜亂源曹吳兩使陽日通電業已表示遵命實行爲各省倡各省督軍體國公忠苟利國家豈甘人後玉自奉鈞諭對於魯督職任即已着手收束一俟鈞座入都頒布廢督明令擬請先自玉始以貫澈鈞座救國之大計本擬遵諭晉京祇以時局未寗伏莽潛滋未敢輕離職守萬一不蒙鑒納當卽釋符趨覲藉剖肫誠鈞座手造共和詎忍坐視顚危不加拯救救國雖非一人之力而中樞岌岌法律所賦其道豈有他途思權而召亂與遠權而不肯定亂皆厞愛者所宜出也迂直之言伏維採擇爲幸田中玉叩庚印等語謹以奉聞即奂照察田中玉青印　　南京教育會通電天津黎大總統北京天津上海各報館均鑒民國中間法系忽斷南北爭競重苦吾民法紀陵夷兵爭交鬨金融停滯商業蕭條危險環生幾撼國本羣衆心理切盼治安迺者畿甸戢兵亟謀統一東海退野推讓仁賢剝復之機稍縱即逝國不可無法系民不可無兀首時避未定人心難安正宜乘此時機恢復舊時國會黄陂仁厚億兆傾心並宜一致歡迎請其復位否則長此紛擾險象又生外交方面謂大局不能速定危險異常屬在人民無論法理如何但求舉國安寗即可培養元氣江寗迭遭兵燹望治尤殷所冀各省官民羣起維持共謀底定率布鄙臆懇即進行不勝翹企之至南京教育會佳　　南京農會通電黎大總統北京天津上海各報館均鑒民國肇亂禍在權利權利之爭倡於軍閥人心厭亂思裁兵然國無議會孰能代表人民與中央政府爲一致之爭謀安寗之福茲值直奉罷兵羣謀統一恢復舊國會之聲日盈於耳誠以人民心理企圖治安大局未致敉平險象猶虜再現猶幸東海退位敝屣尊榮有此極好時機正宜恢復國會藉續法系黄陂舊爲元首權利不私敦請復位於廢督裁兵諸事必能貫澈主見造福國民非然者别持異議以護法爲名陰行其爭攘權利之實國事一日不能底定即人民一日不能逸安影響及於金融竊恐破産之危即在旦夕吾人爲國家計卽爲本身計尚然地方長吏及法定機關一致發言藉維國是臨電迫切竚盼德音南京農會灰國外要聞 
[日本加藤内閣已發表]  
　　東方通訊社十一日東京電云加藤海相於今晨十一時二十分訪松方侯爵應允後繼内閣之組織午後一時半參内拜受組織後繼内閣之大命又同日東京電云被推爲後繼内閣之加藤男爵堅辭不勝其任雖由松方侯爵求其再加考慮然猶似辭退之意甚堅後因昨日自晨至夜半有政友會之死力運動與貴族院及其他各方面之勸説頗急加以四圍情况始終不許男爵之辭退日本新内閣加藤友三郎 
男爵遂改變初志至應允後繼内閣之組織至今晨十時遂受居中斡旋之床次内相之訪問種種協議之後加藤男爵復自訪高橋首相會談以後又於十一時二十分訪松方侯爵於三田私邸至是乃應允受命組閣午後松方侯爵與清浦子爵遂定一同參内奏其旨於攝政大命之降下當在本日午后加藤男爵自拜受大命退出後立刻從事於閣員之選定有數名於暗中似已有了解閣員中黨外大臣之内田大木山梨之三氏料必留任無大誤至其他數氏則由貴族院方面選任之故閣員全部之决定當能特别速即畢事明日或見親任式亦不可知而政友會之對於新内閣雖未必入閣然必援助反之如憲政會則必極力反對之正午已開代議士會决議自己鄭重將事或至立刻開始打破變態内閣之國民的運動亦不可知至國民黨總理犬養氏則據稱因政策之如何再徐决善否又十日東京電云政友會其後雖繼續極力勸加藤男爵之蹶起然男爵依然不决於是東鄉井上兩元師與島村山下兩大將等聚集於海相官邸直至午後二時許始　是似爲友人先輩特與海相商議也究竟海相應允與否大約明晨當有回答然政友會幹部及黨内有志者等聚集議長官舍協議之結果歷謁床次内相望月總務松方侯爵加滕海相清浦子爵等似極力希望擁立加藤男爵若不能則議别立憲政會以外第二第三之候補者憲政會又開有志代議士會决議此時若出現中間内閣則爲憲政之逆轉吾人擁護憲政以其常道爲則當期本黨内閣之成立於是運動各方面極力阻止中間内閣惟政局之安定與否一依加藤海相之回答如何始可决定也 
[德國特約通訊（王光祈四月二十五日）]  
日諾瓦會議時之意外風波（二）俄德單獨訂約日諾瓦會議開幕一星期之後忽有俄德單獨訂約之事惹起一場意外風波會議基礎幾乎爲之動摇記者已於前函報告此事至昨日幸已告一結束茲再請述其經過如左俄德當局欲單獨締結條約之意並不始於今日據報紙所傳去年十二月之間雙方已有此動議其時尚在協約國開恩斯會議以前今年正月俄國代表那歹克Radek前來柏林與德政府秘密開始談判未幾那氏復回莫斯科報告談判情形請求政府訓示仍來柏林繼續談判當此次俄國參與日諾瓦會議之代表團道經柏林時對於俄德間談判困難之點皆加以圓滿解决所謂俄德條約者遂於此時完全植其基礎矣計其時尚在日諾瓦會議開幕之前也然當時何以雙方不簽字必待至日諾瓦會議開幕以後始怱怱發表以惹起一場風波此其故安在據記者所知約有二端（一）德國自去冬以來即有與英國共同經營俄國之計畫並自告奮勇願作前驅而且此次日諾瓦會議中更可追隨英國之後以謀得對俄種種之利益今若一旦單獨與俄締結條約一方面則徒傷英國之感情他方面又恐失日諾瓦會議中與列强並肩經營俄國之機會故對於已有成議之俄德條約暫不簽字以俟時機將來靜觀事變有利則答無利則廢此所謂骑牆式的外交政策也（二）德國旣以（騎牆式的外交）來俄國亦遂（騎牆式的外交）應當今年正二月間俄國代表那歹克與柏林政府談判之際而同時該代表又却暗中與駐柏林之法國代表往來甚密（參觀記者二月二十一日之法俄外交關係變遷傳聞之通信）其時一般報紙多謂俄國將與法國聨合以對抗英德聨合其條件則爲法國援助俄國應用凡爾塞和約第一百一十六條之規定向德國要求賠償其在俄國方面則承認戰前法國舊債云云足見當時俄國代表雙方兼顧之情形此次俄國代表對於俄德條約不在日諾瓦會議前簽字之意亦無非欲在會議開幕後沉機觀雙果法國有與俄携手之誠意以對抗來日共同對俄之英德聨合則俄國代表儘可不必簽字於俄德條約否則臨時再簽亦不爲晚此亦所謂騎牆式的外交政策也迨會議已開協約國專門家議决一種關於對俄問題之條陳其中有兩點頗有損於德國其一爲俄國得照凡爾塞和約第一百一十六條之規定向德國要求賠償其二爲俄國在一千九百十七年三月革命以前所没收之外國財産不必償還果爾則戰爭初開時俄帝國政府所没收之無數德國財産盡將付諸流水以上兩點德國人皆以爲獨蒙巨大損失德國代表曾在日諾瓦向協約國代表力爭而協約國方面則有不顧德國爭持之意以多數表决形式而與俄國共締條約德國代表知事機已迫在本月十四日晚上聲言德國不能贊成協約國專門家所議决之對俄問題條陳並謂德國必須與俄國單獨協商云云直至本月十六日遂將前此已有成議之俄德條約怱怱簽字公布矣此次俄德條約之内容雙方均放棄戰爭損失賠償則凡爾塞和約第一百一十六條之規定當然不再應用德國所慮之上述第一點危險可以不生問題至於第二點俄國革命以前所没收之德國財産照條約之意德國雖亦自願放棄償還權利與協約國原議無異然此種人情與其讓協約國去做母寗德國自己去做且可以作爲一種交換條件俄德單獨結約旣有上述種種利益於是德國代表遂不顧協約國之非難毅然簽字然俄德條約吾前文已述俄國之赴日諾瓦會議也亦抱有一種沉機觀變之意換言之法國對俄究竟有無誠意聨絡列强聨合經營俄國之程度究竟如何觀察有得然後再决定簽字俄德條約與否不料開會第一次俄法雙方卽因裁兵問題大起爭執而列强共同經營俄國之心事又顯豁呈露於是俄國代表遂决意簽字俄德條約一則足以寒法國之心二則在懷抱經營俄國目的之列强中先行拖出德國以減少其勢力於是俄德和約簽字之役遂從茲告厥成功俄德條約公布後協約各國大驚法國以其侵犯凡爾塞和約頗欲退出日諾瓦會議英國則欲因此事而牽動全局結果本月十八日由在會協約國致公文於德國責其不應秘密單獨與俄訂約並謂此後德國代表不能再參與在會各國與俄訂約之問題云云英相喬治並面向德總理費爾提云（現在只有兩途（一）　去俄德條约（二）議）當時德國方面接到協約國公文後國中輿論分爲三派第一派主張廢約仍與協約國共同討論俄事聞德總理費爾提即有條件附的廢約之意第二派則以廢約有損國家體面而且將來德國與協約國共結對俄條約其價值未必較勝於此次之俄德條約爲今之計寗肯不再參與會中討論關於俄事之會議云云第三派則主張對於協約國之公文嚴重拒絶然如此做去則世界上又將以破壞日諾瓦會議之咎歸於德國且從此協約各國更聨成一氣以陷德國於孤立其危險更不可勝言因此之故德國當局折衷各派意見於本月二十一日回答協約公文旣不根本廢約亦不完全拒絶協約之請此後關於俄國問題其已爲此次俄德條約中所包含者德國不再參與其未爲此次俄德條約所包含者則仍須參與云云此次德國覆文係先與協約國方面商量妥協然後起稿聞其中周旋拉攏之力以意大利外交總長享采兒Schanzer爲最多故此次德國覆文協約國未加以嚴重駁斥協約國回答德國之覆文係由英國起草已於昨日發表中有此次事變從此了結云云惟法國代表主張加入兩句（各國明白保留其宣言俄德條約爲無效之權利以其有損於凡爾塞和約故也）云云一場意外風波遂從茲告一段落矣 
[歐洲恢復經濟之要鍵]  
美國須以財力輔助國聞通信社譯華盛頓郵報載英人裴胥SirGeorgePaiOh論文云美國問題爲難决問題之一第此問題若莫可解决則世界前途恢復元氣之希望將盡歸泡影歐洲因圖恢復所需之欵美國力能供給其大部美國誠能以此供給則其利自不待言否則其結果即美國自身亦將受無從消納其所能生産之多量原料及製造品之影響非特此也卽其現在所産之少數特品亦且不易消售至以歐洲而論則非有美國供給以欵項决無恢復之能力換言之卽歐洲須向美設定債務是已當大戰開始以來歐洲所輸入美國之産品在四兆金元以上除以歐洲輸入美洲貨物作抵償外尚有超出之數其中約二兆金元之貨則由協約政府於戰後以設定價權而購得近年以來雖物價大落歐洲以現金或種種擔保而輸入美貨之每年金額因此减少而美國去年輸入之額猶有四萬萬元假使歐洲須謀恢復同時生活程度須維持其適當之情形則歐洲需要美國所有之産品尚有若干年然則美國其肯供給乎抑拒絶供給而任歐洲人民淪於窘迫之境乎是則今日亟須解决之問題也大戰而後歐美間經濟的關係完全變換戰前之國爲歐洲之債務人今則一變而爲債權人戰前歐洲並無須美國輸入多量之食物因而即日購買之事代價亦不難於支付緣歐洲售與美國之貨物或供給勞役所應收入之欵足以抵消之而有餘且歐洲於美有種種投資收入正多迨及戰後則此類投資已轉讓於美國且更進而要求美國許其設立債務俾其得恢復戰前之生産能力焉今日之歐洲苟無債欵或力且不足自瞻遑論有餘力以購美貨况以大戰之結果丁壯多死亡而物質上又受巨創生産能力恐仍有减而未已此種情形以俄國尤爲顯著而亟待救濟顧美國方面猶在力增關税務在阻碍歐洲貨物之輸入遂使歐洲欲購美貨愈無報償之能力對美設定債權愈形其難在此種情形之下美國適又不加入日諾瓦會議以謀解决此各種重要問題之道雖然美國雖未加入會議而歐洲負債問題及如何再向美國設定債權問題終當謀一解决今因時勢所需要望美國亟本其本身之勢力取得領袖人類之地位以其惠愛美國之心推及世界人類想美國國民必有以答吾人也 
[柯南道爾與鬼談話紀]  
在美國心靈學院開降鬼會世界新聞社云英小説家柯南道爾爵士在美國宣傳有鬼之説並擬試驗與鬼談話以證其言前已經本社報告茲得紐約續訊爵士於上月十九日晚問在紐約西第五十七街四十號門牌美國心靈學院實行地鬼交談被召而來之鬼爲於三年前逝世之世界著名女巫歐雪披亞泊來的MmeEusipiaPalladino同與鬼交談者並有該學院書記卡林頓博士在場者有爵士夫及學院學員若干人茲將當時設備與談話情形詳記如次此降鬼　事前一切設備由卡林頓博士布置以一小室爲會場牆上徧蒙黑色之布室有三門皆嚴扃門上亦以黑布羃之室中燃一紅玻璃燈燈光暗淡一壁有龕龕内置一小桌桌上置小銅鈴一羯鼓一小兒玩具風琴一龕則以黑布爲帷帷外設長桌桌之一端與帷相抵届時召一意大利人少年術士名尼諾皮考拉羅者令於帷外背帷傍桌而坐爵士等十餘人環立帷外桌之四周各以手指抵桌乃共低聲唱（基督軍士前進）（上帝近汝）之歌復以留聲機奏（愛扶馬里）（ＡveＭaria）之曲俄而長桌忽顫動現傾斜之勢前後動盪歷數秒鐘意大利術士漸入失魂狀態面色慘白柯南道爾爵士驗其脈搏靜細而緩卡林頓博士取銅絲縛術士之兩足於椅復縛其兩手乃連接移置幕後龕内突聞幕内發呻吟聲繼以大聲噴嚔未幾聞意大利語低呼云（愛達愛達）此蓋死者一親戚之名也俄而幕内風起幕被吹向外飄展幕外之桌大震爵士夫婦皆覺有冷氣直冲其手卡林頓博士謂此乃鬼來之先導凡開降鬼會無不如此時龕内又作金類物擊觸聲繼以磨擦之微聲未幾凄厲之聲突起似哭似嘯衆皆毛戴此聲作後默然數秒鐘忽帷内桌上之羯鼓從帷之裂縫中飛出墮於帷外桌上而龕内之鈴聲風琴聲同時並作旣而又有物飛出則術士之束腰革帶也革帶之後硬領隨之硬領之後則小桌亦翻滾而出即聞術士呼云（泊來的奴泊來的奴在此彼在此彼將示其手示其面）語音漸漸幽微至是泊來的奴之鬼乃自發言云（我向以召鬼爲事今乃自以鬼來矣）卡林頓博士問云（汝爲泊來的奴夫人乎鬼答曰（然）其聲幽細柯南道爾爵士曰（鬼力今漸强盛泊來的奴吾等皆愛汝爲汝之友願爲汝助汝其勿悲卡林頓云（吾等得與汝重逢甚喜汝向能致成奇異之現象今晚望汝爲吾輩之助）鬼曰（吾願爲之）但泊來的奴始終未肯顯現其面目與手黑幕旋又被風吹起爵士等以手壓之自是鬼聲不再作蓋已去矣爵士與卡林頓入幕後見術士方徐徐從睡眠 
 
 

Page 7

 
 
中華民國十一年六月十二日星期一（申報第二張）舊曆壬戌五月十七日（七）狀態中醒轉云國内要聞 
[黎黄陂已入京就職]  
　　東方通訊社十一日北京電云黎元洪已於正午就任内閣總理將任命顔惠慶又同日北京電云黎元洪昨日由津發通電大意謂余受各方面之懇請當立刻入京暫時執行大總統之職權至是否當復職之法律問題則將一俟諸國會之解决故黎已於今晨八時由天津啓程當黎氏入京時東火車站前特設甬道城内外排列軍警戒備頗嚴月台上排列在京文官儀仗兵等殆無立錐地午前十一時五分特别列車到站黎氏遂於數隊之軍樂隊奏樂聲中前後擁多數之儀仗兵由停車處出立乘汽車往東廠胡同本邸爲出迎而赴津之高恩洪等亦以同車返京沿途有多數之巡警戒備官署及大商店等多揭國旗以祝黎之入京 
[黎黄陂應允復職前之形勢]  
　　大陸報十日天津電云吳佩孚代表今日動身回保渠信黎氏於復職一層今雖堅持廢督之要求料二三日内事勢必能轉圜各省對於魚電除直系各督外尚無贊成覆電至津廣東方面當孫氏勢力未衰時亦未必有擁黎之希望但該代表料各派即將表示翊戴之意即張作霖亦將宣布贊成黎氏計劃日内舊國會議員紛紛赴京預定於下星期一開第一次會議現居上海之舊議員尚無動靜其數約與京粤兩處相埒但兩院議長俱料舊國會至有開會景象時若輩亦將來京云 
[顧維鈞在北大講演（平心）（續）]  
　　校内曾辦一種雜誌加入之人多以爲榮當時我亦加入作訪員每日由主筆出題目命向各教員處訪事因此之故得與各方面接觸所得利益亦殊不少後來同學又推我作雜誌經理專管經濟收支事項其間有廣告一項須向各方面接洽才能得香一點生意可以供雜誌之開支但是奔走各處小商店多不願送登大商店則令與廣告公司接洽廣告公司規模極大詢知我們雜誌銷數太少亦加拒絶後與一家成衣店一再商量乃許給登廣告一種且不給現錢説明有來做衣服者可在總價内減收十元嗣卽利用此法在雜誌上登出廣告言明某成衣店有存欵如有願往彼處做衣者可減收居然做者甚多一年以後結果收支相抵還有剩餘此一事於增進各種知能亦殊不小校内還有一種辯論會全體有五十人嗣由先生選定六人定期與他校比賽鄙人倖居六人之列在校練習六星期此六星期受益實在甚大先生所擬之題如（公司給營業執照是否應主之於中央政府抑應主之於省政府）此是在教室内所萬萬講不到的正反分兩組每人每日分出兩小時專門研究到處搜集材料列成理由互相辯論經先生批評此六個星期眞是勝過一年後來提議凡加入辯論團體的應免習兩單位亦得校内許可總之在大學時期内可資試騐的可資練習的機會甚多茲略言之如對於各同學可以研究個性一班同學之中性質各不相同有專好講究衣履不好用功者有埋頭用功不問外事者有律已甚嚴亦能愛護朋友者有專好運動者有好爲會社職員遇有選舉到處疏通游説者凡此形形色色皆足爲研究之資如在交際方面亦可試驗在哥侖比亞同學夙有猶太人與非猶太人之外彼此各分兩派我起初與他們交際頗覺爲難與甲近則乙不樂與乙近則甲非笑後來立定主意一視同仁與他們兩方皆開誠布公無偏無倚結果居然兩方與我做朋友的很多學校不獨是一個小國家小社會竟是一個小世界具體而微各種皆備在學生時期很可得着常人所不得的利益况且求學問求知識皆有平等機會與其他方面情形不同只要立定志願專習那一門將來總可成家如立志做大教育家或大實業家將來總可以做到所以學生在學校時期志向是萬不可不立的立定志向可從從容在校從事預備將一切學術原理原則研究清清楚楚再加之以練習各種才能如此將來出校做事自有一定標凖所謂爲人之道立身之道殆無一不是在學校内立成如中國孔子德國路德皆是經過一個研究時期才能成就他的事業現在綜合來説凡學生在學校内最少要養成三種能力（一）觀察力（二）思想力（三）想像力何爲觀察力如牛噸之發明地心吸力觀萍果落地而加以考察哈葛里發明紡紗機是於無意之中觀舊機之倒地而輪仍廻轉不已加以省察因悟加輪之理葛德利亞發明橡皮去膠之法是無意置橡皮於火爐加以省察進以試騐而成功昔偵探家謂第一應練習者爲觀察力如登樓數百次而不知樓梯幾層是謂觀而不察觀而不察危險頗大蓋必能觀察而後才能用思想安斯坦發明天文學之眞理亦由觀察而繼以思想始能得之至想像之力則關係文化尤大如希臘之美術我國清代乾嘉之瓷器西洋中古之繪畫又關於美術文學各方面凡搆成種（美）之現象無一不由於想像可知想像之力於啓發文化安慰人生關係至大尤不可不於學生時代加意養成此外機會尙多以時間有限鄙人亦不便詳説諸君正值學生時期正好趁此機會大加試騐大加練習鄙人對於諸君極爲慕羨恨不能再反而一嘗學生生活之趣味諸君在校養成各種能力能發明能創造不僅增進本國一國文化還可以增進世界文化是以鄙人對於諸君實具有莫大希望卽對於中國抱有莫大樂觀所有失言之處還求諸君指教還求諸君原諒云　講演閲二小時而畢蔡孑民復起立致謝詞並略略引伸數語然後散會（六月八日晚） 
[吉省會定期召集解决聨省自治案]  
　　吉林赴奉勸駕代表團曾推省議會代表韓瑞汾議員回吉報告在奉經過情形省議會以三省自治事件關係非常重大前日已召集各團體開報告會本月一日十二時復開談話會决定仍請韓議員於二日先行赴奉并將省議會致各代表公函帶往又以奉省倡辦聨省自治必須徴求多數同意爰特咨達省署依法召集第二次常年會並分函各議員知照茲照錄咨函原文如下（省議會致代表團函）本會代表曁農工商教四會代表均鑒本會據韓議員回吉報告一切及由省公署轉到函電各條均悉張使回奉大局可望和平三省幸甚至奉議會提議聨省自治一案弟等極力贊成惟事關重大非弟等少數人所敢主持須經大會議决前已咨請省公署急招各議員開緊急會議討論此案不日可望開開餘事韓君面述不另于源浦陳國琛王致和張德勤徐學　韓駿傑劉家蔭黄書紳陳永章同鞠躬（咨省署文）爲咨請事茲經本會議員公議擬於六月十五日開本會第三届第二次常年會以便議决地方重要事件謹按省議會法第二十二條之規定請由貴公署先期召集各議員蒞會與議并希轉咨内務部備案爲要相應咨請查照施行見復是盼此咨吉林省長公署（致議員函）逕啓者本會業於前日二十九日咨請省公署擬定本月十五日開本届第二次常期會招集各議員到會與議諒已電達茲以刻聞奉天省議會有倡辦聨省自治之議民權所關事體重大勢非迅開大會不能議决比案抑且事機急迫萬難延宕仰即撥冗提前到會以便取决如能早到足法定人數即可開傳此函達希煩垂察是荷 
[五站亂事中之吉訊]  
　　中東路五站地方之奉吉東邊討逆軍總司令高士儐所部前鋒已達横道河子擬進攻哈爾濱情形已誌前報茲據東訊高氏部下已集有四千餘名官軍之到前缐者則有吉垣補充營五百名張宗昌率帶六百名吉林第六混成旅郭瀛洲部一千二百名共二千三百名現在雙方均在增加援隊尚未接觸駐寗安之吉林第五混成旅殘留軍五百名三十日投降討逆軍匪首黑龍王麟山東等已將股匪集中預備投入討逆軍其數約在一千名前隊業已開抵寗安而駐一面坡東溝裏之第六山林游擊隊亦有投降討逆軍風説高士債自到五站侯卽將東寗縣知事免職三十日在東寗鐵道俱樂部招宴中日俄之有力者同日分布署名高士儐盧永貴之俄字檄文内載張作霖之横暴與人民之受其痛苦本軍爲拯救起見决不危害人民等語並聞有軍費百萬對於兵卒等加以充分之給予一日午後六時四十分奉軍將校七十七名兵卒七百六十五名八時三十二分又有將校三十二名兵卒三百六十八名由奉過長當夜乘中東列車北上矣　　東報喧傳高士儐與吳俊陞有所聨絡業已有日頃聞吳在奉垣接見黑代表時聲明自治電本人並未得知言下頗有忿色遽於五月三十日起節返黑奉當局亦因此深疑其不可靠此次五站事起遂漲宗昌爲吉林剿匪總司令帶兵赴吉名爲剿匪實則暗中監視吳氏行動也　　五站軍事方張省城匪警又告巨匪宫儍子率領羽黨四百餘名盤踞榆樹舒蘭兩縣境内迭破鎭屯現已攻破吉林鄉十一區之雙岔河鎭該鎭距省祗九十里佔據該區之滕家堡王麻子溝江蜜峰等處共有胡匪七百餘名三十一日有進佔江東三家子説並有攻省風傳省當道得報後立派偵探前往偵查匪黨舉動一面調集軍警設法防禦松花江水上警察宋局長且令民船不准停泊南岸以免匪以潛入城内而江南各民户均遷至江北省商聞耗驚惶異常當道爲維持治安計特加緊戒嚴除警察布置雙崗外又派軍警加班梭巡惟實力究嫌單薄防範匪易剿辦則更不遑矣更有一事附記者吉垣於五月内連降冰雹數次尚不甚大本月二日晚七時許又降雨雹大如雀蛋良久始止當此田苗甫發之際受傷必大矣 
[粤軍攻陷贛州]  
　　南昌消息云自五月底粤軍進佔南康縣之塘江壚後其前鋒以贛軍節節退守恐有埋伏未敢深入雙方停戰一星期日前粤軍大隊陸續開到又向贛軍猛力進撲岳鎭使偕二十三四旅長蕭安國周蔭人第九混旅長王永貴督隊抵禦大戰數日未能擊退昨據贛南小輪公司人云五日山贛州啓椗時粤軍在距城二十里之小山與城内田螺山之岳軍對峙互相開砲轟擊城内有多處着砲起火商民死傷無算縣知事署被焚全城糜爛河中落彈一枚波浪掀起距亞洲輪僅數尺遠幾被擊沉城外各山㘭盡爲粤軍贛軍兵力單薄恐難久持云云此間現傳贛州已失岳率敗軍退守良口（屬萬安）官廳尚否認之贛州亦無來人可以證實援贛陸軍近畿第一師第一團團長陳銓衡率兵三營（營長爲常守經朱毓棟趙普宸）前日開到兵士駐紥車站江岸陳團長及諸營長下榻順直會館總司令部定今日（九日）開往前敵第二團長張慶昶及砲騎各團今日亦可開到曹錕并有加派十二三混旅助戰之訊當前星期停戰時張紹曾及贛人歐陽武應和平派贛人之請電勸陳李雙方停戰和平解决乃廣東方面旣不見聽而贛南省議員亦持反對論調現蔡軍已到曹吳且有積極援贛之説贛南附近不日必又有劇戰無論南北勝負誰屬而江西全境闢爲戰塲地方必遭淞爛殆亦贛人之刼數歟 
[北京援贛軍過鄂之消息]  
昨得軍界消息連日贛南戰事仍甚激烈係粤軍急欲取得贛省地盤故三路進攻甚急惟贛軍知後援　到勉力支持故贛南形勢尚無大變動刻下援贛總司令蔡成勛已電粤軍請停戰以待和平解决另據軍界人云此次第一師援贛原主勸告粤軍停戰以免延長戰禍如粤軍不允停戰則俟援軍到後改取攻勢但以將粤軍攻出贛境之外即與之提出和平解决辦法以促進大局之統一云云連日由京漢車運來援贛軍已達一旅之衆完全係豫軍暫編第一師常德盛所部在漢補充軍需後即由水路出　援贛一二日内即行開拔並联杜鎭守使嘗昭　　　　命參謀長張厚生面陳蕭督又聞常德盛派往援贛之部衆約在五千人以外前日由杜鎭守使署拉雇民船一百餘隻昨又拉民船八十餘隻兩日之中輸運赴贛之軍隊共計四千有奇其未閲完者尚在拉雇民船陸續輸送中另一消息粤贛兩軍相持已近一月其勝負情形雖遠道音疎無從證明據政界消息贛軍固無大進步粤軍亦未佔重大優勝連日並未聞有激戰河南督軍馮玉祥特派前暫編第一師第一旅第一團長賈國棟率兵一個援贛歸蔡司令簡制該團長於六日抵鄂謁見督軍更換槍彈聞蕭督業令軍儲局撥交該團長七五口徑新式快槍一千零七十枝子彈十萬粒派武勝駁船裝連渡江於七號午後乘輪下駛蕭督昨又另派押運員張佐華由武昌楚望臺押運子彈五十餘萬粒砲彈四百餘顆解往江西以濟軍用並聞蔡司令所部第一師軍隊已陸續南下蔡　令不日即可抵漢沈鴻英軍隊正開始出發沈於前日特派連長一員率兵四十名特來鄂晉謁蕭督請求接濟械彈比由蕭督由楚望臺撥給快槍一千二百伎機關槍四架槍彈二十萬顆砲彈一千二百顆機關槍彈五萬顆派夫送出通湘上車由該連長押運回防矣 
[粤中所傳贛南戰報]  
國開通信社廣州通信云粤軍自入贛以來進行頗爲順利計自五月二十四日開始攻擊迄今未及半月而前鋒已及贛州贛北湘南同時震動其戰事進行狀况各報多有零星紀載茲從大本營方面探得蔣作賓來電兩則同時並探得各路軍隊呈報軍情之要電數則一併彚誌如下蔣電云（一）此次攻贛迭獲勝利業經陸續電遠茲得各軍詳報用再電陳查敵在贛南約有兵力第二第三第九共三混成旅第十一師全部省防兩團分布於三南梅嶺大庾信豐一帶據險設防戰壕鐵網重重密布彈械糧秣纍積如山我軍自五月二十四日開始攻擊數日之間三南大庾新城信豐南康崇義各名城均經我軍克復斃敵無算俘敵數千鹵獲重砲及山野砲二十餘尊機關槍四十餘挺步槍三千餘枝子彈三百餘萬工作器具數千份其他糧秣服裝等項無數是陳竭全省之精鋭勞數月之布置經我軍奮勇一擊撲滅殆盡已無餘力再阻義師現敵殘部豕突狼奔立足無地我軍正乘勝窮追已直搗贛州飲馬長江諒可立待也特電奉聞蔣作賓叩東（二）頃接中路聨絡員急電稱我軍已攻下贛州敵人紛紛潰退所有家眷輺重等散棄滿道我軍正乘勝向吉安追擊等語特聞蔣作賓叩支中路來電七則（一）贛州鎭守使岳兆麟已逃敵情恐慌并甚畏我紅帽邊軍（二）南康縣已於五月三十日完全克復現正向贛州進攻（三）據諜報贛州知事已率眷潛逃該處敵軍正搜集船隻凖備退却（四）贛軍别動支隊已於本月一日晨克復上猶敵向贛州塘江口方面退却正在追擊中（五）據確報贛南鎭守使岳兆麟已潛逃我軍由三面圍攻贛州指日可下（六）據前綫報告我軍前佔領新城時敵軍第二混成旅被向崇義追擊時敵不戰而降者兩連左翼來電二則（一）左翼軍（黄司令大部）於艷日佔領崇義縣後現正向上猶進攻（二）湘軍陳旅五月二十六日開始進攻贛西 
[趙倜敗後之豫聞]  
豫自趙倜襲鄭未成潰敗逃亡馮玉祥氏繼任督軍以趙部潰兵四竄深足爲地方隠憂已派兵分頭兜剿本月三日蘭封縣附近聚有潰兵二三百名即經馮部十一師之二十一旅前往擊散故是日來往徐州至鄭州之火車因蘭封剿匪路阻遲至五點鐘之久現沿鐵路潰兵已告絶跡而匿藏各縣者猶正在搜剿此次豫亂平定迅速馮（玉祥）靳（雲鶚）王（爲蔚）胡（景翼）均各著勳勞事定後馮氏督豫而靳等均未獲得地盤隨有疑靳之調委各縣知事指爲與馮有意爲難實爲神經過敏之談查靳氏調委之各知事多爲趙之私人而各縣巡緝隊又爲趙氏所用當戰事初起時趙氏私人之任知事者多聨同巡緝隊或拆壞鐵路或協同作戰靳氏任後方留鄭總司令之職當軍務吃緊之際爲肅清趙氏餘孽之計其調委趙之各知事藉以監視各縣巡緝隊之行動實係權宜必要之舉其用心當爲吾人所共諒迨馮氏繼督後靳於民政用人已絶少過問况馮在陜即標不干民政之旨今茲蒞豫亦仍其舊馮旣不干民政自不致與靳不慊張（鳳臺）省長當趙秉政時多惟趙命是聽茲番靳氏調易趙之私人爲大局計張亦必能諒解且靳所調之知事近多已由張氏正式委任是已權歸張氏更無芥蒂之可言至其餘有力軍隊王則素性謙讓胡於豫西及歸德兩鎭守使均謝絶不任以表其無攫取地盤之野心現駐鄭之靳部第八旅王部第四十七旅均分負搜剿潰兵責任而胡師全部已由吳使調駐彰德至正定一帶保護路線故馮靳王胡間感表並無其他疏隔之處其爲不睦之論調者乃理想之談耳豫事平定瞬已匝月回憶戰爭之時有足資談助者數事茲分列於後（一）趙軍於攻鄭時兵士之有烟霞癖者均闖入鄉人住宅勒令供給麵食茶水並將鄉人床鋪佔住陳設極簡單之烟具一面鑿牆開穴將槍口安放向外吹烟一口起而轟發一響轟畢再吹吹竣又轟烟槍與洋梒輪流遞發其一種從容態度可笑（二）此番趙傑督攻鄭州以火車爲行軍行舍停駐古城寳德全自西路敗退至古城請趙傑增援而傑正一燈相對手執烟槍大發烟迷寳忿極將傑烟槍取而擲諸車下傑驚覺俯身自取之仍置不理依然自過其癮寳於增援未得要領忿恨而去（三）馮督在三里崗督戰時恒坐地下有一次甫起身向前陣窺望一流彈忽落於馮之坐處幸先離開未致損傷而該崗住屋後有一輸送夫倦極席地而睡醒時甫一伸足而流彈適落貫足部人謂彈之有眼然歟否歟（四）趙軍每抵一鄉村鄉人所蓄猪雞無不掠取宰殺以飽讒腹有一鄉人蓄雞三尾已被烹其二尚留雌雞一尾一兵士又欲砍殺之鄉人跪地求免該兵士媽的一聲舉手力擲而雞已斃命未幾該兵士持槍出戰行未數十武即飲彈而亡與雞同登天國矣（五）鄭戰停後於趙軍陣地見有直軍之陣亡兵士胸部腹部及小腹各挖一大穴其陽物則割而塞諸死者口内足見趙之殘酷（六）趙軍此次係用龍旗其意蓋欲繼承遠祖稱帝中原開封龍亭原爲乃遠祖之遺座現爲泥塑之玄天大帝所佔特不知趙氏亦曾推翻泥塑之大帝一試寳座否耳 
[河南軍隊最近之調動]  
汴省日前因胡景翼靳雲鶚有過分之要求開封方面謡言甚盛現自上月底胡軍奉命北調計五月三十日早陜軍第一師一旅一團團長郭寳珊帶機關槍隊騎兵隊由鄭州赴彰德下午五時陜軍一師補充三團一營營長楊清元二營營長李雲希各帶兵一營赴石家莊三十一日早陜軍補充第四團團長李紀才帶兵一營赴石家莊又前軍工兵營營長崔向濤帶工兵砲兵各一營赴彰德六月一日早七時前軍騎兵團團長弓富魁帶騎兵二營赴順德二三四日每日均有三四列車開赴北上因京漢道上車輛不多故延長四五日始行運畢現陜軍之在豫西者不過牌尾人心爲之大定又自六月四日起中央陸軍第一師步一團團長陳銓衡帶兵兩營由京南下過豫又下午前軍補充團團長崔峻峰帶兵一團中央第一師二團團長張慶昶帶兵兩營均經京漢路南下皆係奉命援贛靳雲鶚亦有派遣一混成團隨大軍援贛之説常德盛所部毅軍已改編一師即名爲河南暫編第一師以常爲師長業於五日陸續由隴海路轉京漢路南下聞常擬添募新兵一混成旅陸續開赴漢口其槍械統由漢陽兵工廠發給已由吳使電令蕭督核發故河南境内之客軍已無問題現馮玉祥正着手改編各縣之巡緝隊爲縣警察隊業經擬定簡章大致係依據内務部頒行之縣警察隊章程改編爲地方武裝警察隊設大隊長中隊長分隊長等名目就原有之巡緝營統帶領官隊官改充原之巡緝隊長則改爲巡官縣警察隊隸屬於全省警務處受處長節制在各縣則受縣知事之指揮監督其職務則專以消除盜匪豫備非常爲主要職務　費仍由各縣原有欵項支給現正積極辦理 
[淮陰匪勢猖獗]  
王家圩淮陰五巿王家圩五日夜間忽到匪人百餘將該圩保衛隊完全覆没計擊死練丁有十六人之多搶去槍支十餘桿而圩主王子美之長子第三子及其孫某亦被殺害六日午後淮陰警備隊長王振鵬得信連夜馳往淮陰縣知事朱玉峯則於六日晨七時馳往而淮揚馬鎭守使亦派軍隊兩連偕朱前去行時並帶有大砲兩尊以備痛剿蓋可以見匪勢之猖獗矣馬頭鄉二巿馬頭鎭地方去縣城西南僅二十餘里居民櫛比商業亦盛茲於六日五更時候突到匪人數十將該鎭富户馬石甫之妻及其子媳等共四人一併抬去當經駐防軍警追趕匪已遠去又中馬頭地方位居馬頭之東距離縣城僅十餘里同夜有某糧行司賬亦被匪人抬去故清江方面最近戒備異常吃緊 
[杭州快信]  
各屬地方分庭現奉法部令浙准七月内籌備成立今日高等廳委任李羣答（嘉屬）秦聨元（湖屬）倪人瑞（紹屬）張翥（台屬）斯文（嚴屬）任家駒（衢屬）范雲章（處屬）爲籌備員成立後即充監督推事建德知事張良楷虧短地方自治公欵九千餘元迭被紳民吳品三等呈控沈省長昨已派員澈查有即日更調説省垣米價今日每石又漲洋兩角計起米每石須洋八元六角上白米每石須洋十元六角甲種農校風潮省教育會今日開評議會推定王卓夫陸水範出爲調停省立第九師校長包汝義迭被公民王馥葉蓁等先後電呈省署及教廳控其營私凟職請求撤換聞已派員澈查第三届杭州保嬰大會定二十日在青年會開會籌議進行 
[南京快信]  
保定曹吳兩使連日與齊督密電往返日必數起均關於時局問題聞直方最近主張仍一致敦促黄陂復職齊督並電召駐保定代表劉之潔楊立言返寗有所諮詢齊王兩長昨復黎黄陂魚電贊成裁兵廢督惟請黎復職後依次進行寗垣各法團對於黄陂魚電咸表同意擬電津請黎迅速復任并實行裁兵廢督省議會連日開預算審查會定十二日開大會汪瑞闓丁乃揚劉光等昨日先後晉謁齊督蘇常鎭守使朱熙水警廳長趙會鵬駐鎭第十九師長楊春普日前因公來省昨均稟辭回防省署昨日牌示署如臯縣知事劉式譔飭赴吳江縣本任所遺如臯縣缺以現署吳江縣知事周壽調署金陵道尹蔡寳善呈兩長遵令嚴禁沿路鄉鎭頑童向滬寗火車抛擲磚石並已轉行所屬沿滬寗鐵路路線之江寗句容丹徒各縣遵照辦理新委第六中校長劉永翔昨謁省廳稟辭赴鎭接事農商部以我國産絲最富惟統計十年輸出外洋大爲减色現規定三項辦法令實業廳切實舉辦（一）各出産區域設立查驗所（二）各口岸設立交易所（三）仿效外洋絲業提倡改良教育部咨省署本年署假後蘇省能增設學校若干昨省令教廳妥議具復中華職業教育社曁中華農學會定七月四日至七日在濟南開會討論全國農業上一切重大問題陶知行鄒秉文昨已赴濟南籌備一切濟南衛生協會敦請江蘇昆蟲局長吳偉士演講逐蚊驅蠅各法以資借鏡吳博士已於昨日乘車赴濟 
 
 

Page 8

 
 
   
 
 

Page 9

 
 
   
 
 

Page 10

 
 
中華民國十一年六月十二日星期一（申報第三張）舊曆壬戌五月十七日（十）國内要聞二 
[魯議會又演流血怪劇]  
　　張公制有性命之憂魯議會於八日開第五次選舉議長大會事前聞地方派已足法定人數謂届時選舉議長决以武力防止官府派搗亂必使議長選出而後止官府派處此地步亦旣拚命力爭於七日晚雇流氓一百餘人（每人每日工資一元）預備八日搗亂而地方派不知也次日（八日）早七鐘在悦賓樓會宴時購買文明棍四打（計四十十枝）後黨魁張介禮云按選舉法入會塲不准携帶武器不如向警廳長高延文交涉請其加派巡警維持秩序衆贊成當推代表謁高高允負完全責任地方派議員始釋杖入會當其未入時會官府派議員佔據議長辦公室人人意氣激昻左右皆有捲左袖爲記之人五六手執鐵文明棍午後二鐘餘地方派議員入會塲僅六十六人探其原因據知者謂今日（八日）天甫微明該黨議員杜錫恩畢明先二人未起身時即被天壇派議員領人闖人該宅將其赤身架去又鄭欽被困在大明湖心不能來會故該黨六十九人刻僅有六十八人矣地方派聞信卽派多人前往解圍至能否突圍而來此時尚不可知云云俄頃突有官府派議員萬光煒李象晋徐寳田孫鴻賓等手執文明棍率領車夫力士數十人由西北角門闖入會場將場中棹椅掀翻大半並打傷議員十餘人秘書劉一鶴被某車夫劈頭三棍已經腫破黨魁張介禮（本届議員上届副議長）被亂棍毆打全身受傷十餘處下部尤重當時昏迷不醒大有性命之虞但今早（九日）據醫者云尚不至致命至其向法庭起訴情形現尚未悉刻聞雙方均已拍電致曹吳兩使及國務院矣綜觀以上情形可謂極盡選舉之醜態尤可笑者乃善技爲國之健兒亦供私人之利用誠令人不解耳　　另一消息省議會此次第五次選舉議長大會吾人於事前觀察雙方形勢曾預斷其必然發生衝突乃不圖至時果又演出去年年底之劇且尤爲過之不特搗毁議場毆打秘書即前届議長今届議員之張公制亦幾被毆死蓋一方人數已足要開始選舉一方人財兩空羞憤難忍不能不作困獸之鬭形勢所趨然也昨日午刻三角議員均集塲中約五六十人政府派議員則在後邊辦公室人數不過二十餘人北大廳中則有多人盤據均短衣捲袖持木杖鐵棍等紛紛嚷嚷不下二百人此時場外四門有警察四五十人把守想係因形勢不佳請來保護者也延至兩點半場中之三角議員人數已夠預備開會先請行政長官到場監視乃凖備未齊而殺機已起後邊之官派議員率多數無賴由西門闖入會場爲首有李象晋孫鴻賓李夢臯國進修數議員大呼違法開會不能承認呼打聲鼕鼕乓乒聲震人耳鼓場中樓上一時大亂棹案翻飛響成一片李象晋直前將張公制一棍打倒數人拳脚交加更有多人趕打秘書劉梅臯同時並有輕傷者多人張幸有人救出但已受重傷性命如何尚未可測一個選舉大會遂遭趕散此輩無賴與搗亂議員至過午猶在會未散汽水茶點大闓不休此方三角議員除張議員劉秘書直接到法廳口頭起訴外並草出通電宣言宣告全國一面派人四出作根本上之運動風潮從此日烈將一往而愈不可收拾矣　　據熟悉魯議會者内幕談云山東省議會因派别複雜以致議長久久不能産出其原因非一言所能詳盡大槪言之有屬於地方官府兩派共同者有屬兩派自身各别者請分别言之（甲）共同原因（一）金錢問題山東各俱樂部之組織議長者皆已傾家敗産然收買之議員除一二特别搗亂分子交足無欠外餘皆一半現欵一半期票例如濟南團國進修等十人賣於天壇時價格爲三千八百元只交現錢兩千期票一千八百元同時賣於地方派時（國等皆跨黨）價格爲四千圓亦只交現洋兩千期票兩千正誼俱樂部亦欠李占五賈子厚等期票兩萬元民治社四歷史上關係團體最堅議長票價最賤只給兩千然至今每人尚欠千元除誠社之宋傳典同仁社之杜尚外餘皆債務纍纍也而預備議長者又筋疲力盡即當選亦無力支付此中弱點全爲議員所洞見故此次投票則相率不到會蓋議長未選出尚可要挾若選出議長回債務者掉頭不顧又不能在法廳訴追官府地方兩派現皆同感此痛苦也（二）跨黨問題現届議員當選皆自金錢購買而來（每人平均約萬五千元）所關成本旣重自不能不向辦議長者取償然最高價額只四千元是去夠本尚遠况議員未必皆是富有舉債者佔多數爲討債者所迫於是兩處賣票兩方使錢平時兩黨宴會請客兩下奔走敷衍各方皆以爲係自己黨員一旦投票則腕底自能寫三個大字不能同時舉兩人則糾葛生焉此複籍議員不欲投票而亦爲不能開會最大原因而此種議員官府地方兩派則皆有之也（乙）特别原因（一）武定派之取巧正誼俱樂部議員有武定區者九人因地域關係行動一致其人數旣多舉足自能輕重雖屬正誼派而時思武定派出一議長天壇窺破此中弱點又時以議長相餌武定派雖不敢十分相信然食指亦因之大動故前月二十五日開會時臨時忽加入天壇旋有復回正誼反覆變詐宗旨不定正誼派有此活動份子又豈敢放膽角勝於議場乎此特别原因屬於地方派者也（一）高翔龍之破壞天壇派有健將高翔龍者（新新國會議員）初甚爲謝鴻燾出力嗣因謝之關係得接近田中玉後高竟因時勢轉移竟不谷欲議會成立反對謝爲議長高與吳佩孚之秘書郭良臣同鄉因郭之力得爲吳之顧問日前吳戰勝奉張由保至津電高赴浙電由田中玉轉交田誤以爲高與吳有密切關係現田正竭力向吳討好其對高自不能另眼看待而高則趁此機會把結官府操縱天壇反對謝之議長此官府派之特别原因也有此種種關係而議會遂不能成立矣 
[湘省鄒魯風潮之解决法]  
　　但妥洽否難必湘省因撤換第四旅長鄒序彬致起絶大風潮湘　府雖屢籌解决之方而終莫能解决甚且愈演愈烈至有第十六團與第四旅第九團兩次接火之事雙方死傷旣多損失亦巨不僅湘潭已特别戒嚴人心慌恐影響所及省城亦已動摇形勢險惡可想而知六日午前忽紛傳新任第四旅旅長張輝瓚因各團長反對已悄然離省二師師長魯滌平亦有赴湘潭之説旋輕探悉各團長反對張氏之説事誠有之若張之離省魯之赴潭則並無其事但趙氏以各方形勢之險惡恐不速圖解决必至更生變端因又於六日下午召集緊急軍事會議會商辦法當决定令張氏仍回警務處長原職惟因各高級軍官聨名電呈政府作爲飭其回任之根據原有之第四旅與第十六團以其兩經戰爭兵卒槍械均已殘缺不全卽將其割裂分歸一二兩師另行編制另以第八混成旅改爲第二師第四旅仍以該混成旅長唐榮陽爲四旅旅長至鄒序彬及九團團長劉世濤十六團團長王鉞均免本職决議之後由趙即行發布命令俾各遵照辦理至能否不再生問題則殊未可料茲所發命令錄左（一）第二師第四旅張旅長輝瓚辭職照准着仍回警務處長原任（二）第八混成旅全部着改編爲第二師第四旅第八混成旅名義着即取銷（三）第十六團第一二兩營歸第一師編制第三營及補充營仍歸第二師編制（四）第九團第三營着併編第十團仍以第十團名義編人第一師（五）第九團第一二兩營仍歸第二師編制（六）唐榮陽改任爲第二師第四旅旅長（七）鄒旅長序彬另有任用（八）王團長鉞劉團長世濤着免本職 
[川局混沌時之教育界]  
　　川省教育費獨立倡議已久迄未見諸實行教育界甚爲恐慌劉湘在此辭職期中仍有通電催促其原電云成都財政廳曾廳長政務廳向廳長省立各學校校長廖天祥等鑒據省教育經費收支處案呈准省立各學校廖天祥等删電稱各教職員索薪甚迫非於二十五號前滙到四萬元萬難支持各等語查肉税劃作省教育經費早經明令公布從四月一日起爲通省各縣徴收局將肉税劃交勸學所代收實行日期此間報到接收各縣大抵儘先由在該地省立學校照現年預算實支數十成劃撥用省滙兌往返周折成都爲省立學校最多之區成屬爲全省肉税最旺之地迭據該屬縣知事及視學呈報接收地方尚屬寥寥前電該財廳將關於肉税切要卷宗護解來渝亦尚未到各校需欵迫於星火所有此外接收各地除就近撥濟該地省立各校外已屬無餘爲目前救急之法惟有令仰該政廳查明省城省立各學校與國立成都高等師範學校及其他附屬教育各機關現年預算實支十成數目共應若干該財廳查明成屬各縣肉税數目儘先如期劃撥如有未足即由附近各縣指提務湊足十分完全數目前據該財廳有電曾飭各縣徴收局將徴存肉税專欵儲作教育經費此項肉税雖一時未交勸學所接收從四月一號起各徴收局所收肉税自當遵照該財廳通令存儲待撥即由該兩廳特派專員會同省立國立各校庶務到縣守提并督飭各徴收局及各縣勸學所立行移交接收即文到一日内即遵照所令各節辦理并將遵辦情形呈報考查仍由該兩廳分别知照省會教職員聨合會近發表一宣言催促教育經費獨立其文如下人才爲庠序所培成學廢則國耗財用與事功爲比例膏竭則光熸古今中外斷未有不興學而能久存不費財而功成指顧者也川省比年兵匪交乘變故時作學務難求起色教育等於具文推其原因實由舊有學欵挪移殆盡勉强辦學無米爲炊也顧或謂養士之盛必待昇平救死不暇奚治禮義驚魂甫定又將盡室而逃依硯爲田多愧力耕非計於此言學非其時矣不知紛亂爲一時現象樹人乃百年遠猷世運無久不平定之局英豪多産於絶續之交曾是教育也顧可廢而不舉乎夫旣如教育之不可無即不能任學校之廢弛而欲謀學校之發展必先確定經費之來源此項度支不爲兵費所撥提不受潮流之影響雖疆塲多事戎馬倉皇而黌舍無驚弦歌不輟此本會對於教育經費獨立一事所以函電交馳多方呼籲務求其底於成也蓋學費果能獨立進步方有可言儀器圖書旣可立時購置學科校務即能逐件改良教育普及平民則造福自大留學選送歐美則智識日新凡諸利益之宏深胥惟此舉之是賴今幸省署明令劃出各縣應解肉釐指作教育獨立經費繼又得各軍師旅長官及縉紳各先生協力贊助近聞實行徴解者已有三十餘縣之多從此教育前途定收美滿結果而巴蜀文化期與歐美并隆誠恐有一二人或持偏見或有容心或巧於營私或泥於舊習或不畏清議陽奉陰違或甘爲人役挺身反對致使功虧一簣業敗垂成是則教育界同人所不許者也夫謀教育經費獨立者原冀增進文化爲川民謀幸福非爲私人求權利也設使甘冒不韙蓄謀破壞國飽私囊不保公益實學界之公敵即社會之蟊賊凡我川人皆當聲明其罪與衆棄之吾儕厠身學界更宜貫澈初衷以維終始祇求有濟於教育不惜個人之犧牲泰山可移此案不易用特宣言以示堅决地方通信 
[松江]  
　　演講義務教育松江義務教育期成支會會長陸規亮勸學所長張彬士邀請總會會長袁觀瀾於十一日假座勸學所講演義教問題到會來賓自温知事以下男女數百人上午十時袁君由滬蒞松經陸張兩君接引到會先集期成會會員開談話會陸規亮起立述歡迎大意畢袁君即起立演講首述義務教育之界説謂義務教育非於原有學校外另辦不納學費學校之謂乃謂學齡兒童有受學之義務·國家有辦學之義務·學生父兄有擔負學費義務之意簡言之即爲强迫教育次歷舉歐美義務教育之時期並中國應規定以四年爲義務教育時期之理由至進行方面大致歸重下列數點（一）培植師資主張多設鄉村師範此種師範教員少數取材於高等師範多數則以五年制之師範生充之（二）整頓舊校及推廣新校之計劃對舊校之良者主嚴格取締以免反對者之藉口推廣新須於事前計劃周詳校址宜設於比較的適中所在設備不必完美亦不可過於遷就（三）學制宜打破鄉村以單級制爲原則之習慣宜多設鄉村聨合學校庶一勞而永逸而其結論則以息心靜氣博取信用以求戰勝反對派爲恉歸講畢即在勸學所聚餐午後兩時全體合撮一影兩時三十分經教育會長張蔚丹邀請袁君續開演講會先由陸規亮張蔚丹致歡迎辭袁君繼起講演其辭與在談話會所述者大致相同醫藥衛生會之緊急會松江醫藥衛生協會爲反對内部管理醫生條例推舉出席上海全國中醫學會聨合會代表於今日下午召集緊急會議醫生到會者甚衆當卽議决用公推方法推舉韓半池姜岸人查貢夫三君爲本會代表應需川費則由到會者分别捐助云 
[蘇州]  
滸關一校聨歡會吳縣甲種師範講習所甲組學員十餘人上月二十一日赴滸關小學校實習迄今三週課後常開討論會討論教學方法九日下午四時課後復於該校運動場開聨歡會有國樂運動演説京劇國技雙簧等節目並佐以留聲機七時散會後復開聚餐會席問復有種種游戲教員教生頗極愉快云童子軍兜售滅蠅器蘇垣各高小學校等爲注重夏令公共衛生起見連日派遺童子軍手持拍蠅篩滅蚊器等分頭出發在城内外各街衢沿途兜售各居户鑒於該學生等熱心公益因是購者頗衆組織蘇州病院蘇人馮國樑等發起組織蘇州病院業已賃定閶門外横馬路某姓巿房一所爲院址現已從事籌備一俟諸務就緒七月初間卽可正式開幕云農會職員會吳縣農會業於日前改選會長及各項職員茲悉新舊會長業於九日交替並函邀各職員定於本月十二日下午二時　　一次職員會集議各項進行事宜車站破獲烟土犯昨晨滬車抵站有馬某私帶大小烟土數包下車後被檢查員抄獲連同人證帶往鐵路警務處訊問屬實立即移送縣署訊辦當經周承審員提案訊問無異判　　私販拘役一月併科罰金二十元判畢帶下收押 
[無錫]  
地方行政會議紀事無錫義務教育去年因災荒關係呈准展緩一年現限期將届省令一再催辦縣勸學所於上月呈准縣署召集行政教育各機關人員於五月十四日在署開會議决加徴畝捐每畝二分作義教經費待後召集地方各團體再行會議實行昨日（十一日）開會到商農教會地方欵産處勸學所各巿鄉董事等二十人下午三時半振鈴開會縣知事趙汝梅主席浦君彦記錄趙主席報告義務教育經費前曾議决加徴畝捐請到會諸君公决首由楊幹卿孫恒圻陳湛如等先後陳述地方疾苦加徴畝捐萬難負擔蔣勸學所長報告省催甚急不得不辦現到會諸君又出而反對辦理教育實屬棘手當塲提出口頭辭職以讓賢能繼各董討論加徴進行每畝須核洋三角三分零全體否認有泰伯巿董事等贊成加徴致與新安萬安等巿董爭執趙知事力勸而罷次由欵産董提議請主席速付表决趙知事卽起立付表决當時起立者祇開原泰伯天上等三巿董因不足法定人數無結果而散當時有三數董事提議再行磋商衆贊成而退時已五時有半矣 
[常州]  
廣新紗廠出盤未成東門外廣新紗廠前經滬商鼎一紗廠代表沈子固郭少耕茅趨庭三人與該廠股東在商會訂定出盤受盤議約載明受盤代表人先交定洋一萬元存於商會限二十天内將花衣運常出盤者如有翻議自願罰洋一萬元受盤者不將價額完全繳足自願將定洋一萬作爲罰欵乃時隔兩月受盤人延不履行該廠特於前日致函商會索取罰欵銀一萬元並請酌核兩月來所受損失數目責令該代表等賠償商會接函後昨日已函請縣公署存案矣Ａ鄉校長聨合索薪定西鄉各校長因四五月份學欵尚未領到向學董催收則以勸學所未發放爲辭各校長以暑假在即各項正須結束日昨（十日）各校長江潤岩等八九人來城向勸學所索薪徐所長以會計卜惠臨不在所中請各校長略待至傍晚而卜君迄未尋到各校長仍未得要領而返又聞第三區共有四鄉各校之學欵亦迄未發放亦聨合於十六日在東横林開會討論索薪辦法云 
[揚州]  
屠税招商投標屠宰税認商朱雨祁包税期間將滿江知事特根據定章招商投標包辦正税額二萬一千三百元保證金預激一千六百十五元截止開標期六月十五日現已布告周知矣知事設壇求雨入夏以還雨澤愆期四境秧苗皆將枯萎農民盼雨甚殷江知事特於十日始在郡廟設壇求雨三日以希早降甘霖此舉固屬迷信然亦安慰鄉民之一法也救濟米荒辦法此間米價每石已漲至十三元八角最低者亦須十元左右現江知事主張至外方運糧設局濟貧惟以經費難墊除派科長毛昌緒與鹽業領袖周榖人商會長朱竹軒等接洽外並自謁運署請求墊欵以期早日舉辦 
[鎭江]  
鐘關禁止銅元進口日來銅元進口仍絡繹不絶每洋一元已可易一百七十五枚有奇茲聞鎭江關監督賈君業已函咨税務司轉飭海關員役對於上下水輪船實行禁止銅元進口並令行五十里外常關一體查禁茶食工人要求改給洋碼鎭地茶食業各工人因伊等工資盡照銅元計算當此銅元低落物價昻貴之時殊屬入不敷出特於十日會議維持辦法决定向各店主要求改錢價爲洋價俾得敷衍生活若不達到目的即當一致罷工以示堅决現正在雙方磋議中 
[南京]  
義教期成會之職員會江蘇義務教育期成會於六月九日開職員會由常務幹事仇亮卿君主席茲將報告事件列下（一）調查員韓烺交到泰縣義務教育調查表（二）邳縣支會函告成立並附送簡章辦事細則曁職員表（三）費璞龕蔣伯陽君交到常熟南通溧水高淳江寜等縣調查報告（四）整頓國民學校辦法已奉省批候令廳查照施行（五）調查員唐雲卿申延秋君交到江浦縣義務教育調查表（六）邳縣支會來函報告啓用圖記日期興化會員劉序堂君特捐銀十元已致函道謝 
[清江]  
船户盜賣煤觔之禁令淮揚道尹公署佈告云案奉省長訓令以據山東嶧縣中興煤礦有限公司呈稱查敝礦煤觔由山東台莊裝船轉運江蘇境内馬頭界首清江鎭江等處每年所運總數約有數萬噸之鉅路程旣遠船隻復多運煤船户常有沿途盜賣並攙雜劣煤及注水煤内種種弊端防而於運輸地點較遠者其弊更甚長此以往敝公司暗受損失何可勝言請爲通行運河沿岸各縣出示查禁俾維商業等因奉此查山東中興公司煤觔運銷江蘇境内運河沿岸各縣爲數甚鉅果如該公司所稱常有沿途盜賣並攙雜劣煤及注水等弊實屬妨害商業除分飭各縣嚴行查禁外合行出示佈告仰各商民船户等一體知悉自示之後不得再有盜賣及攙雜注水等事致干查究務各懍遵毋違豐濟倉改組淮陰豐濟倉比年以來成績毫無曾一再經人倡議並在官廳方面呈請從新組織日前全邑人士齊集該倉開會實行改組手續計一時到會者不下百數十人最後議就該倉暫行章程十四條（條文略）附新選倉董議董稽核員名單計倉董三人吳其稜王杲程震黌議董十九人聞溥王建功徐鍾令周壽齡吳珍中夏建瓴王寳槐湯龍門蔣連舉陳恩沛孫照寰高鴻荃魯楨丁承愈安澍王蔚德趙鳴線王化南奉爲琮稽核員十二人一由范奉怡方　搏二巿王樸黄作賓三巿周緒傳吳寳之四巿王名駒周德均五巿劉立程趙之恒馬頭鄉蘇方鏞老子山鄉韓作明 
[湖州]  
鄉民廣育夏蠶本届四鄉春蠶歉收較去年减少大半而頭葉價亦極賤蠶事將次收束之際每擔祗售洋一角尚無人過問剩餘頭葉約有三分之二湖俗有夏蠶吃春葉必得豐滿收之成語故鄉民現均廣育夏　以冀桑榆之收早帮已二眠晚帮正在收蟻各繭行因亦興曾勃勃目前已有數家决定開收夏繭者不若歷届之臨時决定須視申巿而轉移也城内軍警衝突三日前城中駱駝橋地方有陸軍多人與第二分所警察不知因何事故忽起衝突繼而互相毆打打傷警察二人事爲王旅長兼鎭守便所悉當則電飭該營連長排長出而制止受傷警察即經抬往縣署相騐聞吳知事當時隨赴鎭守便署請示辦法究不知如何了解也來函 
[陜西鎭安縣乞賑函]  
（上略）查鎭安環繞皆山地少民貧在常年豐稔全境所收不數民食甚巨家少蓋藏邑無巨富光復以還匪徒竄擾嘯聚山林兵來復去兵去復來往來蹂躪搜洗一空矧又加以凶年饑民九萬有餘遍地鴻嗷圮無完土賣兒蠶女六畜食盡其他流離失所更不數計即以四鄉言東鄉陽山公館河草家川十八寺等處地方餓死男女大小七十八口南鄉龍勝溝月西溝梅花舖茨溝等處地方餓死男女大小八十二口西鄉紫溪河粟札坪穆王坪等處地方餓死男女大小九十六口北鄉雄里溝梓榴溝西千溝西千溝等處地方餓死男女大小七十七口民間所食之物皆觀音土餅以充饑境内樹皮草芽蠶食殆盡每見老竊婦孺鵠面鳩形乞討無門呼救之聲耳不忍聞現正青黄不接存急危亡之時撫殘乏術迭經呈明省道各上機關奈公家欵絀亦屬無法可設稍撥賑欵杯水車薪無濟於事而地方常社各倉均被白匪早已刦掠無遺脂膏盡絶拯救無方震東忝任斯邑撫災區面異常焦灼籌賑欵而百計爲難惟有仰懇各義賑團體曁諸大慈善家博施賑欵或滴農泉或捐鶴俸集腋成表立起數萬瘡痍於地　將來鎭民有生之日未始非大君子之所賜也災民頂祝震東無任財切之至陜西鎭安縣知事雷震東謹啓五月七日雜評一 
[黄陂復職後之各問題（默）]  
今日之中國非黄陂一出而卽可安然無事也其相連而至之難題正多各方面各有　禍之心各就本身能力之所及以整理本身職分内應爲之事而後乃能慚就軌道黄陂固不能逃其責然亦决非黄陂一人之力所能有爲也組織内閣黄陂之責任武人旣相約不干涉則此後政府爲善爲惡他人不能分其功過召集國會議員之責任今旣行使職權則此後成績之有無亦惟視議會自身之能力如何以爲斷廢督裁兵爲巡閲督軍之責任今旣贊成黄陂之主張則此後如何踐約實行亦惟視各武人之良心如何以爲斷吾故曰今後之時局非一二人所能解决必各方面人各解决其所應解决之部分面後乃能合以解决全部分之時局不然則無論何問題皆可發生枝卽皆足爲解决時局之障礙黄陂之出不出安有絲毫關係哉 
 
 

Page 11

 
 
   
 
 

Page 12

 
 
   
 
 

Page 13

 
 
中華民國十一年六月十二日星期一（申報第四張）舊曆壬戌五月十七日（十三）本埠新聞 
[褚輔成之裁兵談改督軍爲裁兵督辦]  
　　　聞如信社云裁兵問題業爲舉國所屬目國内專心　究者頗多其人日前有人晤衆院副議長褚輔成談　間及裁兵問題褚氏語之曰黄陂魚電中忽及裁兵今始遺棄其他之關係而論此問題之本身裁兵一事爲我國人所朝夕祝望以來求實現之者惟循何途徑以實現之爲社會安寗計自不能不出之以鄭重因歷史關係驟將各省督軍即時裁去則不免將有或種紛亂反致貽禍社會實非所家有人主張將督軍改爲總司令而履行以前督軍之職務此種僅僅變易形式而絲毫無裨實際之辦法非所宜出據余所見以爲裁兵一事當達之以和緩將各省督軍改爲裁兵督辦辦理一切裁兵事宜限期畢事則彼一方面得使用其歷史的勢力以治理其部下一方面得循序漸進使冗兵得穏妥裁去如是庶不能因裁兵而發生不幸現象也 
[教育會請蘇齊實行廢督裁兵]  
　　江蘇省教育會前日致南京電云南京齊督軍鑒公主倒徐起黎而黎主慶督裁兵此與中山至少半改爲工之説均合民意蘇民固久持此議者謂公急應確定計畫掬誠表示就地方現狀用適當方法倡始實行以解蘇省財政之困以維民國垂危之局以答華會友邦希望之隆情中外人瞻在此一舉謹陳公意佇候明教江蘇省教育會蒸 
[章炳麟張繼宣言]  
　　旬日以來北方自謂法統恢復護法目的已達西南自應服從此皆表面之言非實情之論西南自民國九年以前實主護法逮九年湖南克復主張聨省憲法以後所爲者不止護法一端今北方軍閥以護法爲挨制西南自謀權利之地西南爲自衛計决不服從如北方早自覺悟宜限半月以内先將岳州江西讓出一月以内再將湖北讓出認湖北爲南北緩衝之地除湖北省民自練軍隊外南北各省不得駐兵如此切實辦到以後磋商聨邦憲法裁兵廢督自有餘地若執迷不悟藉法律之芻狗爲蠶食之陰謀西南寗以六省人民殉之長江各省亦寗以各省人民殉之不驅逐北洋駐防軍不止斷不苟且順從草間倫活也特此宣布章炳麟張繼六月十一日 
[岑春煊痛論督軍制弊害]  
　　覆黄陂魚電岑春煊覆黎黄陂云天津黎大總統鈞鑒奉讀魚電痛論禍國病源力主廢督裁兵垂涕而道且以能否實行爲出處進退之鵠至誠名論薄海同欽復讀曹吳兩使虞陽電田馮兩督軍魚電矢誠翊贊爲天下倡大義昭垂令人感奮年來政局紛歧當國者不惜犧牲國家福利取悦其所屬而部屬之統戴亦視爲保障名位之報酬上下交蒙恬不爲怪今鈞座首倡廢督裁兵曹吳兩使表示率從始終以國家爲前提而於私人名位毫無顧戀使天下之人咸曉然於國家公義擁戴者非以便一人一系之私圖被擁戴者非以肆他人之慾望而皆以天下爲公定國家百年大計風氣一轉實以放民治之曙光垂將來之明訓精神所感中外咸孚血氣之倫疇不激勸督軍制之爲害至今已極經歷年變亂之餘舉國人士恫心怵目羣知不亟行廢止微特無以弭亂且或將以促亡往歲浙江盧督軍倡議最先西南亦有此主張蓋時至今日舉凡國家一切政權上不在中央政府下不在地方團體悉被督軍支配横亘其問有如病膒國防軍隊中央無從直接指揮參陸各部形同虚設軍華當局有如贅疣各省兵警財務民政均仰督軍鼻息省長尸位淪爲屬員習非成是遂至積重難返今欲廢除此制頭緒多端而亟須先行解决者有二其一中央最高軍事機關須先改訂完善制度從新組織輔助統率尤貴綱羅得人然後軍事中心移轉中央威信乃能復立其二各省速定警察游擊隊制度除正式國防陸軍嚴定兵額槪歸中央直轄外其餘一切軍隊即移交省長管轄暫改編警隊分布各縣受縣知事指揮令其能確保一省治安以上兩事係入手辦法除舊布新當循其序故必先成立合法政府然後可以廢除舊制若先廢除舊制方行組織合法政府則廢除者何所號令被廢除者何所率從今鈞座主張於前各疆吏亦旣次第倡率於後已成爲元首　吏協定之政綱惟有籲請俯順輿情速行復位切實厲行方今時局糾紛乖離已久横議百出乃事實之無可如何必待舉國完全一致而後就實恐坐逸事機中外危疑必至枝節旁生更難收拾况鈞座此次復位實法律之所命非一人之所私廢督主張又爲中外心理所期許各省疆吏靡然從風以法律爲依歸以正義爲號召天下孰得而議之至於成敗利鈍豈所逆睹即令全國未能一致而法律正義要能戰勝私慾强權徴諸美國南北戰爭主張放奴南部諸邦悉起反抗惟林肯及其輔弼諸人力主貫澈人道主義一義孤行不稍遷就雖紛擾多年而終獲勝利完成統一今鈞座與各疆吏之所爲寗以異此苟自信其無他亦横議之何恤伏望洞察機宜獨操乾斷刻日入都以奠國本人民福利實攸賴之迫切陳詞尚希諒察岑春煊蒸印 
[林葆懌之時局意見]  
　　各報館均鑒自一夫亂法羣師稱兵國會播遷民生塗炭葆懌於時備位海軍司令竊以大法凌夷匹夫有責紀綱不立國無與存爰追隨故海軍總長程公玉堂之後簡率樓櫓奮起先驅西南各省同聲響應救國之義旣闡護法之局始成洎及程公玉堂遇害葆懌以海軍袍　相愛之殷勉爲其繼比年政變相乘中更多故寸心耿耿無間初終顧念下野以來大功未竟養疴海上良用疚心邇者駐粤艦隊同人艱貞蒙難以國防之具爲權利之爭遠道傳聞尤深慙恧葆懌無似固不料以一人去就之微啓今日淪胥之漸是則撫躬自問又深愧無以對我同人者也所幸人心悔禍國會重開揆諸護法初衷獲償夙願葆懌所寢饋難安者至此差堪稍慰矣抑葆懌猶不能已於言者我國肇基已逾十稔黨爭之窮繼以兵革溯其致亂之源莫非自私所致雖燃其煑豆容非本心而止沸揚湯歸於同盡燎原之勢方終魚爛之端已見此後非各方有互讓之精神則守法奉公適成私欲裁兵廢督徒託空言將覆轍之頻仍必閲牆而未已誠非葆懌之愚所敢知矣瞻顧前途不寒而慄臨電惶悚無任主臣林葆懌佳 
[續誌各團體覆廣肇公所函]  
　　廣肇公所昨日所接各團體覆函彚錄如下華商雜糧公會謹復者昨奉大函以東海退位國院有政權奉還國位之電中國已陷於無政府之狀態國會又勢難一時召集爲過渡計惟有由全體國民立推黎前總統爲行政委員長限以短期收拾時局力圖建設徴取敵會同意等因奉讀之下殊覺權衡得當愛國眞誠凡我同業無不贊成惟閲今日報載黎黄陂通電内有督軍諸公如果力求統一即請俯聽芻言立釋兵柄上至巡閲下至護軍皆刻日解職待元洪於都門之下共籌國是等語又云國會及地方各團體如必欲敦促元洪亦請先以誠懇之心爲民請命勸告各督先令實行果能各省一致迅行結果通告國人元洪當不避艱險不計期間從督軍之後慨然入都讀其全體電文痛哭淋漓非常堅决似非實行廢督裁軍斷不能以空言勸駕貴公所諸公如以政府空懸存亡危急而必欲推黎黄陂爲行政委員長以圖補救擬請急行電請曹吳兩巡閲及首先發起廢督之盧督軍先行解辭巡督之職以爲各省首倡庶黎之就職不推而自出矣敝同人之拙　如是不知高明諸公以爲然否尚祈裁奪施行臨穎不勝惶急之至專此肅復敬請上海廣肇公所公鑒上　華　雜種公會謹啓六月十日　　珠玉業韞懷公所廣肇公所諸翁先生大鑒昨奉大函敬悉貴公所對於政局主由全體國民推黎前總統爲行政委員長限以短期收拾時局力圖建設實爲今日至當不易之较法敝同人完全贊同即請主持進行是所企盼專復祇請台安上海珠玉業韞懷公所手啓六月十日　　縐業公所敬復者昨准大函以奉直戰後政局大變東海退位旣不能復中山復不能繼立國會又勢難一時召集爲過渡計惟有由全體國民主推黎前總統爲行政委員長限以短期收拾時局屬於三日内函復核辦等由查東海退位國幾無主貴公所主張提議設立行政委員會敝所極表同情惟委員長應由舉定委員中公推似未便先由國民指定鄙見如是尚乞主裁緣承函詢用特奉復此致上海廣肇公所上海縐業公所啓六月十號　　山東河南絲綢業公所廣肇公所台鑒尊擬公電推請黎前總統爲行政委員長事函詢敝業敝所接尊函後敝董事以關擊重大未可擅專特訂舊曆月之十四日一時召集緊急會議而敝業同人討論之下以尊所擬者原爲從權因國事蜩螗一遇變故首當其衝者厥惟我商民耳故今敝同業得三分之二之上之贊同用以奉答凖如尊擬公電加入敝團體名義可也專此佈達即請廣肇諸同仁公綏山東河南絲綢業公所啓事五月十五日　　報關公所廣肇公所台鑒敬啓者接誦大函藉悉一是以奉直戰後徐氏下野吾國已陷於無政之地位爲維持現狀計擬公推黎前總統爲行政委員長限以短期力圖建設舍此以外何補國家等語鴻籌碩畫無任欽佩黎前總統德高望重羣流愛戴若能出任收拾時局定得昇平况商民厭亂已久早奠國基出民於水火之中是國家之利抑亦商民之利也專此奉復敬請台安上海南北巿報關公所謹復十六日 
[商界中人對於時局之主張]  
　　謂宜開省議會聨合會國聞通信社云昨有山西路商界聨合會會長周成電吳佩孚討論國會問題其文云我公冬江兩電主張舊國會復集黎前總統復任以免藉口法統促進統一足見爲國爲民萬流趨仰然旬日以來意見分歧或謂復集爲非法或以復任爲違法要皆爲國謀功出自至誠審愼法律以杜後患若云一國元首之産生要視國體爲轉移故無所謂成法在滿清以前除堯舜而外均屬家國制度萬世帝業子而孫而子以太子爲重無子而嗣子幼則攝政其主要之點以國爲一家之業故前清之律曰小宗可絶大宗不可無後爲繼承帝業而定是律夫共和國家主權在民無論國省會議員均爲人民代表今謀舊會復集原爲維持法統但按之事實維持法統舊會無恢復之必要舊會復集論法反爲不合因議員爲人民之代表其主要之點爲議員之任期一逾任期資格消滅證諸議員法十三條下截以各該候補當選人遞補之其任期以補足前議員之任期爲限故任期從時間上解釋非每一議員必任之期也縱使因故障不能行使職權在法律上有中斷之效力自當恢復繼續行使然曾爲官吏者乃議員資格之消滅非中議員資格消滅非中斷也今在京津集會之第一届議員資格完全者幾何人更何論法定人數卽論在廣州集會之議員未爲官吏未當選爲其他議員者敢問之曰在廣州何爲彼必曰非常集會繼續行使職權爲人民之代表而護法也則試問其護法時之集會是否本於人民選舉之任期内行使職權若曰是也則合京粤兩處之數年集會任期已滿若曰非也則在粤之集會爲法外行動議員資格當然消滅恐議員諸公無以自解其任期未了綜合京滬粤各處之舊議員於法不能復會求舊會復集正復過當反於法不合總統任期亦類是也且第一任總統早已代而任滿無任可復處今之情除選舉臨時總統以外無法統可言考共和國以民意爲依歸省議員則爲人民之代表欲求維持法統則合全國之省議員分組或聨合選舉臨時大總統維持國政再行通令全國人民選舉國會新議員本於主權在民之意志由新議員集會選舉正式總統則法統可再得而言也至於二届三届國會或遭解散或未全國産出均有瑕疵不能行使職權若論議員新舊之爭執則視人民之意志爲斷人民行使新選舉以後當然爲抛棄舊選舉有效主張之表示總之在今日尊重民意計則使人民之代表省議員選舉臨時總統以救濟事實在後日尊重法統計則使人民選舉新議員由新議員選舉正式總統繼成憲法如是則以前之國會議員無所爭持二届三届之國會謂非法召集者亦無所藉口故在今日時爭黎當復任爭孫爲正統實見解各異各行各是果若德望隆厚民必歸之爭持地位終難永久我公爲維持法統之砥柱舉足輕重本於國民建言之責爲特披瀝直陳值今事機緊迫險象環生當機立斷空言無補法律不外人情法律亦由人定萬勿遷就於一時仍遺禍根於將來專此電陳伏祈鑒察山西路商界聨合會會長周成叩蒸 
[交大學潮之昨訊]  
交大滬校昨（十一日）接陸夢熊電報兩通（一）上海交通大學抄送黄任之穆杼齋先生鑒快郵敬悉部令取消董事會政府方針初弟不特無此意抑亦無此權本擬暫維現狀另圖補救不意攻人問題鼓動學潮誤會叢生殊爲遺憾現聞部爲解决糾紛另有根本辦法弟必以最善之囗（電碼不明）努力維持母校大學地位至董事會一節聞另有尊電到部部必有答復一切再函貢九兄處已電囑維持并請二公勸告學生即日上課靜候解决免生枝節夢熊蒸印（二）張貢九主任鑒佳電悉根本辦法候部規定在未確定以前仍請暫就主任接收一切以維現狀并盼督飭學生照常上課免致别生枝節弟淡泊爲懷與人無競校長豈所希戀潔身而退豈不妙哉無如兩辭未准權不我操現在祇有盡力維持母校一俟解决有方自有高明接辦此點望校中萬勿懷疑若持之太堅反於事無濟學生皆故鄉子弟情誼攸關甚不願其如二十年磐（電碼有誤）於一時感情而無所歸宿也所有校中考試招考聘員預算計算等事希照常進行以免停滯夢熊蒸印聞京校本科已於八日罷課今將本科滬校遷京同學致滬校某君一函節錄於後略謂（上略）日前母校來電被陸氏扣留於昨（七日）已見眞相今（八日）日本科全體已表决與母校取一致行動實行罷課以便達到目的（下略）又悉南洋同學會前派赴唐文治先生處代表穆杼齋等三人現已回滬得唐先生允許會同張季直嚴範蓀諸先生一同致電交部力爭董事會現該同學會已派代表赴南通張季直處接洽並聞昨晚（十一日）將在穆杼齋家内再行開會討論進行一切事宜云 
[贖路儲金彚報]  
先設籌備處作統一機關本埠等贖濟路委員會昨接永嘉贖路委員會來函報告進行狀况略謂該會已合紳商學報各界草擬章程舉定辦事人員組織評議會並舉大游行及游藝會以喚起一般人民之注意茲該委員已去函答復云接奉公函藉悉貴會組織發起情形不勝欽佩敝會成立以後對於一切進行再四研究僉以組織民有公司爲當務之急惟事繁責重不得不出之以審愼因此對於公司組織程序雖有貢獻之方法尚乏具體之决定現擬先設籌備處以爲全國提綱挈領之機關云百老匯路商聨會之徴募凖備百老滙路商聨合會昨日（十一日）開職員會到者二十餘人由許廷佐主席爲討論贖路儲金進行方法根據前次所舉定之十二委員辦理勸募事宜並另推定許廷佐唐葉九二人爲隊長次定於本月二十五日開贖路貯金徴求大會聘請名人演説並備各種游藝以助餘興即於二十七日由委員等分向各商號徴集儲金欵項云又該會附設夜校學生現組織同志勉勵會以連絡感情研求學理爲宗旨擬於本月十七日下午七時開成立大會討論組織方法學生入會者甚形踴躍云平民義校之勸告文監師路上海平民義務學校學生願節省糜費公共儲金外並組織贖路儲金勸告隊昨下午一時出發赴閘北大統路及寳山路一帶演講聽者莫不稱善時天炎熱各隊員汗流如珠然精神奮發異常返校時已薄暮矣錢江會館之通告本埠錢江會館昨爲儲金贖路事特發通告云今年太平洋大會中國代表經無數困難始得有贖回膠濟鐵路之結果但政府財政空虚全賴國民共同負責於是各省均提倡贖路儲金而本埠各界尤形踴躍竊念杭綢業亦商界一分子自宜籌集儲金以備贖路之需故由本會館發起擬先備成數以爲之倡并廣勸同行共盡義務無論入會館與未入會館各莊有心愛國者自願儲金若干開明數目卽日送交本會館代爲註册發給收據一俟集成巨欵或存銀行或存錢莊照贖路儲金委員會議定辦法常年六釐計息將來贖路有日本會館即將儲存欵項分别户名如數交出想吾同業定必贊成也 
[航業雜訊一束]  
英商太子輪船公司在中美間往來之船舶悉以（太子）號輪行駛之今有新輪好姆堡號一船係由紐約開來昨午已抵上海該公司刻已遍請本埠承裝此輪貨物之各商客至該公司協議提貨手續德商美最時洋行自恢復在華商務後便向德國勞合輪船公司調用大噸量貨船隨該國亨美公司之後闢航中德日班第一船曰惠司輪號於四月内到此第二船曰司乞立西安號早經抵滬刻定十四號由申開還不魯曼•亨堡•並兼行荷蘭洛特丹聞以後每月可有一船到申云提督輪船公司之主要輪埠在華爲上海在美爲西雅圖故於郵船以外並派貨輪七艘運裝客貨美政府且特准其獨走該線本年四月以後西雅圖舊金山等運華貨同時一落千丈該公司之貨輪班殊鮮貨件之運載故現在業將上海至西雅圖一路運貨班輪取消即使該處稍有客貨以郵船載之惟在紐約線則代巴勃公司加派新輪若干艘云藍烟囱公司代理坎拿大國有商輪坎拿勝利號自温古武西雅圖舊金山三埠運貨開來原定本月十日到此今得來電此船現方至東洋准於十六號到上海又有坎拿大原始號一輪則將在七月初至申大英公司之三角洲號郵船准定十七號由滬開還英國係經馬賽而行本埠有茶葉數千箱及新絲三百餘包業經報裝其餘則蛋黄白頗有運出云 
[北戴河交通恢復之津訊]  
大陸報云昨日本埠卡爾登西飯店中西人賴度氏接天津電稱天津北戴河間鐵路將於明日（十一日）通車每晨九點五十分有火車自津開往北戴河云 
[何豐林赴松卽返]  
松滬護軍使何豐林氏昨日（十一號）上午八時零五分乘坐滬杭甬鐵路由滬開杭之一百零四號特别早快車前往松江與王司令面晤聞當日下午即乘杭來一百零五號二三四等慢車返滬云 
[徐恩元携眷北上]  
徐恩元及其夫人定於今日（十二日）晨乘滬寗路早車赴寗轉乘津浦路車北上 
[五誌破獲私鑄銅圓之機關]  
上海縣警察所破獲私鑄銅元機關一案業將機器等件連同緝獲之趙燕堂等十名解送軍署訊辦失誌前報茲悉何護軍使查得解署機器二部非僅私鑄銅元尚有銀元印模並可僞造一元之銀幣實屬瞻大妄爲自應從嚴訊辦昨經飭據軍法科訊據趙登鰲卽趙燕堂供認集股購機私鑄銀幣銅元不諱惟起意者係省議員顧肖岩由其糾股集欵私購機器及配備銀銅鉛各種材料藥水印模等物雇工私鑄希圖在巿行使等語並偵悉顧現匿老北門外法界某里故於昨日特派本署稽查員寗往查緝矣又訪函云上海縣知事兼警察所所長沈寳昌以此次在蒲淞巿農會會長趙登鰲家破獲私鑄銅元機關係據線人密報並有牽涉該處某警區派出所得賄包庇情事尚無證據未便深究惟該處二十八保南二圖西二圖兩圖地保匿不報告顯見平日得規包庇因卽派探下鄉將南二圖地保顧鳴生提獲經過派出所時爲榜晚該探等恐途中有誤將地保交派出所寄押以便次日解送詎被該所私行放去該探等卽據情禀明沈知事以此事情有可疑已派催征吏警探等分投跴緝以便獲案訊辦云 
 
 

Page 14

 
 
中華民國十一年六月十二日星期一（申報第四張）舊曆壬戌五月十七日（十四） 
[顧維鈞眷屬今日北上]  
　　駐英公使顧維鈞博士之夫人及公子將於今日（十二日）上午乘滬寗路九點三十分鐘開行之特别快車赴寗轉車北上 
[旅滬成都商帮請還被刦郵件]  
　　昨日（十一號）旅滬商帮協會成都帮各客號開全體大會以去臘由申局寄往成都之包裹尚有一千餘件未曾收到各號莊客疉函向申局追查茲據申局復稱曾有重慶發出之郵件於三月十七日在距永川縣屬之田壩子地方被匪刼去有三百十三袋之多據已迭次函電四川總司令請其派兵勦辦以期追回原物云云嗣聞該處軍隊將匪擊散原貨多數追回各商深成軍隊之大力公决公電重慶郵務長請速將追回之郵件發還原主其電文錄左重慶郵務長鈞鑒三月十七日永川縣屬田壩子地方大批郵件被刦聞多由軍隊追回請速發還原失之各號並乞將未追回之貨件號碼速行公佈事關商人血本及郵務前途乞詳細電覆旅滬商帮協會成都商帮全體叩眞 
[北工巡局募集公債觀]  
　　聨合通信社云滬北工巡局募集地方公債整頓路政一事迭紀前報茲悉該局開幕伊始即有商務印書館印刷廠首先認購債票二千兩又由該廠主任鮑咸昌代募某君認購五百兩分兩期交納聞該局開募僅數日已其募得二萬之譜云 
[南巿電話改換新機]  
　　上海南巿電話局近以華界南北各用户原裝話箱均係老式且因年久損壞以致傅遞消息皆不明晰茲爲便利起見業將舊箱一律拆除改換新式話機發電時不須摇鈴因局中線頭均有電燈用時甚爲靈便刻一併換竣已於昨日起照常通電矣 
[續獲泰興莊刦案内之汪永棟]  
　　泰興錢莊被刦一案經警廳偵緝隊破獲盜犯王小旺江雲標及窩留盜匪即私設烟室之林阿林林王氏抄獲烟證訊供明確申送警廳司法科訊辦各情迭詳前報茲悉偵緝隊郝隊長查得此案中坐地分贓及暗給手槍與盜匪應用者爲福佑門口源順烟紙店主台州人汪永棟爰於前晚諭飭偵探設法獲解到隊飭令收押候究 
[續誌福建路之攔刦巨案]  
　　續獲關係人孫振郎本月六號有匪徒在福建路攔刦楊紹昌包車内之鈔幣七百元現洋二百元及銀條二包後由捕房緝獲　犯曹金寳解經公共公廨押候訊究已紀前報此案搶匪共有數人均尚在逃茲經老閘捕房華探目黄潤甫查得孫振郎係　逃犯之一日昨將孫緝獲帶回捕房收押候與曹併解公堂訊辦 
[昨日之金融巿况]  
　　昨日上午銀幣巿價爲七錢一分九釐七毫五午後七錢一分九釐六毫二五比前日收盤小三毫七忽半因星期日用途有限外埠亦無運來故　　銀拆午前開盤二錢三分午後收盤二錢四分較上日大四分雖係禮拜日銀行封關而華商錢莊銀根漸鬆今日解欵昨已籌備較上届爲寛矣 
[花紗巿况之近聞]  
　　棉花近日申地各紗廠原料已皆空虚全賴外棉印度花及陜花接濟是以二十支細紗存貨更見單薄川帮銷路皆買二十支十支爲多川帮因無合宜之貨故少購買汕頭帮日内粗紗買去見旺蓋中等印花祗能紡粗紗若細紗非有通州太倉等花搭用不能也且邇日棉紗巿面屢爲時局關係頻軟花價則又爲歐美新棉受天時水大及棉田生蟲種種傳説來電迭漲花貴紗廉各紗廠際此機會則難抱樂觀云 
[春蠶了後之餘聞]  
　　無錫本年春蠶收成雖然不足而售價已高鄉人得足償失桑葉亦賤餘剩甚多是以育夏蠶者甚盛現據錫地友人通信云南鄉沿河各村之飼二蠶者十居七八但望天時調順則夏繭亦可豐稔然恐當地桑葉不敷耳春蠶收買餘繭者異常缺少不若往年之踴躍一因此届繭巿銀根正值奇緊錢莊用欵不易二則洋莊絲價已大絲廠雖放價收買已有抵當抛盤如繭商大價收入萬一絲價疲滯則乾繭難以出手三則各鄉育蠶時種子成熟十居五六故繭底早知不多所以一般做絲繭者皆無敢入手云 
[節後顔料巿况]  
　　顔料巿面兩週前最爲清淡緣值端節關係也過節以來雖未十分暢銷較節前已覺起色觀於三號瑞和之呌莊已可槪見是日所呌之貨略有水漬共二百餘件計花色七種分一百二十八莊拍賣每一種貨前後呌價無不逐步抬高甚至後呌之價與初盤相去有二分多鈿之巨拍進者之意亦以節後銷路稍形活潑脱手較易故皆不惜抬價拍進一禮拜求二百餘件之貨果已脱拍進者之手雖間有轉劃與同行依然囤積者究已多數銷出矣茲將銷價列下六兩鹽基品黄每二百聽箱元八十五兩至九十兩粒子靛每一百斤箱一百十兩至十五兩ＢＮＣ元色每六兩二百聽元四十八兩至五十二兩將軍蓮每一斤一百聽元七十兩至六兩六錢火紅每二百聽元五十五兩至六十兩十斤磁化元每箱十聽元二十五兩至八兩上列各價因進價旣有上落售盤遂亦不一且有客盤號及現賒之别大約有一分至二分鈿之利息可謂不薄矣 
[新蔴年歲頗好]  
　　今歲雨水調匀蔴苗逐漸長成但望不發風潮將來收成定可十足産地行商聞不日已將開稱新貨到申總在出月初價約十八兩之外沅江麻漢口已抛出洋莊一百噸價洋例文十七兩六錢新貨早則月底可抵申矣 
[桐油之巿况]  
　　洪江桐油自客盤議開十六兩二錢之後巿面逐步起色鎭客以貨稀居奇開盤每家只應酬三五十件多至一二百件現已截止不售後巿尚看提三兩五錢内地號家聞訊紛紛來申添辦乃申地油麻號以自己進貨不能滿願故亦間接只能少數勉應而濟昌和正牌鎭客尤爲居奇此次開盤竟一件不售亦從來所未有今日大巿副洪提十四兩八錢後勢尚看逐步上升且夏消已將當令更覺無鬆可望也　　支白桐油漢口洋莊少數陸續有交易而内地生意反覺沈寂故邇來到貨亦甚稀少巿面大致平穏中秀老牌亦無到邇來所消者多係新牌如大有恒·裕源恒·恒記·集泰恒·等價格較前盤均須提二兩外因搶手過多所致也 
[江蘇童子軍聨合會幹事會紀]  
　　昨日（十一日）上午十時中華民國江蘇童子軍聨合會開幹事員會議决案件如下（一）顧拯來君來函報告五月七日嘉定童子軍會操縣立高等小學童子軍趙家駒曁該校學生及乙種商業學校教員等洋擾會場妨害公務情形又嘉定私立普通承德企雲等校函同前由議决據省總教練員報告不守規律之童子軍業經當場撤消徽章予以懲罰毋庸再議惟該團童子軍旣發現此項行爲教練員又不在場其怠廢職務平時不能注意訓練縱有其他情節難予曲原應即按照本曾細則第八章第二十九條第一項之規定停止該教練員職務收回證書即將原報告鈔寄該縣聨合會查照辦理至該縣總教練員當場撤消不守規律童子軍之徽章尚能行施職權照章糾正惟此後對於各團訓育事項亟應加意注意以圖該縣童子軍事業之發展又報告所述一高校長及乙商教員等不合之處應由該縣聨合會商請勸學所一秉至公持平辦理（二）南通縣童子軍聨合會函報組織成立附到簡章及職員名單一份請承認註册議决承認註册惟查閲章程間有與本會通則不符處應請查照修正後連同各團名册寄交本會存查（三）金壇縣立第一高等小學校函報組織童子軍團附到槪况報告一份請派員考騐議决函請丹徒第一團正教練員陳邦才君就近前往考騐（四）武進童子軍聨合會會長濮豹文函稱該會總教練員程錫鑾前任副總教練員王競服務多年頗著勞績應請給予褒章又駐會幹事汪濤辦事熱心不辭勞瘁應請贈予感謝章議决復以褒章事請查照本會細則第十二章第五十七條第五項之規定開具事實以便照章調查感謝章可即查照同條第六項出資購贈（五）江陰童子軍聨合會寄到領取證書憑單二十二紙請給胡聖齡等教練員證書議决照給 
[童子軍比賽昨日告竣]  
　　昨日（十一日）爲本邑童子軍比賽之末日上午七時全邑童子軍訊號選手一百二十餘人由各該團教練員率領齊集吳淞車站出發抵砲台灣整隊步行至寳山縣遂於侂時三十分甲種訊號開始比賽分爲三站甲站至乙距離一千碼乙站至内站距離五百碼以變單旗接收至九時乙種訊號繼續比賽距離約三百餘碼直至下午二時餘比賽終丁始各搭車反滬該會以比賽業已告竣預備給奬特訂於十三日下午五時假西門大吉路體育塲開幹事員會籌商給奬事宜云 
[不吸捲煙之運動]  
　　本埠嵩山路少年宣講團同志因鑒香烟之害引爲厲禁以戒吸各種烟草列於十戒十行之首近因社會習尚羣趨奢華捲烟一物尤爲消耗品中之最堪驚懼者不僅關碍衛生即千萬金錢流溢外洋長此不救國計民生上之影響亦不堪言且比來租界戲園爲防止火患起見工部局已於本月五日起實行查禁將來倫吸科罰者恐不在少數以其受辱公堂莫若自動戒絶故該園自編輯谷劍塵提出後業已得幹事各部同意擬於日内聨絡各界開一不吸捲烟運動大會以冀喚醒烟迷掃除毒霧會場中除名人演説外並加入國樂·火棍·舞蹈·雙簧·新劇等游藝現正積極籌備一俟就緒即將地點日期宣佈並聞各界諸君欲加入關於禁吸捲烟之游藝者亦所歡迎可於即日函致該團幹事部或籌備員谷劍塵接洽云 
[禁止吸煙後之游戲場與戲園]  
　　公共租界各游戲塲戲園自經工部局通告於六月五號起實行禁止在塲内吸食各種烟捲後首受淘汰者爲手捧托盤兜售雪茄烟紙烟火柴之輩現在無論游戲場戲園之内俱無此輩踪跡各該場主人均命於塲内懸一（奉工部局諭禁止吸烟）之牌子惟一般觀客注意者極少仍多吸食云 
[煙兌業衆和社聨席會紀]  
滬南烟兌業衆和社昨日午後一時開各衆和社各同業聨席會議到者閘北滬西英美法租界各衆和社等及各同業領袖共七十餘人首由沈子卿起言今日開聨席會議爲聨絡氣象整齊業規起見承諸公遠道而來謹代表敝社全體同人表示歡迎之誠意次由瞿瑞書范松州顧少卿等先後演説大旨爲衆和社應行設立之必要與業規之不可不整頓瞿瑞書提議現在設立衆和社者全埠已有七處各辦各事則價目一切仍難全埠一致似應合併辦理沈子卿起言不宜合併祗須公組一衆和社公會范松州主張各社之事由各社自辦而價目單須由公會印刷由各社按叚分送衆皆贊成沈子卿言此爲公衆之事無個人權利之思想亦無此疆彼界之成見應由各社分舉職員到會公同辦事公衆事須公衆人辦至於經費則各社自收宜輕而普及便人自認祗須足敷辦公爲度事之有成全在辦事人之公心與毅力瞿瑞書主張今日到會諸公皆熱心辦事者凡願任事者請自簽名承認當經顧少卿黄蓮卿瞿瑞書董可良沈其祥及新閘同志會源泰祥等次第簽字擔任并經公决衆和社總機關附設於滬南衆和社内其餘各社各仍其舊并在北巿擇相當地點爲每晚聚集討論之處次經公决凡未設衆和社之處由今日到會諸公分途鼓吹以期一致進行議畢茶點散會 
[食米採辦處董事會紀]  
上海食米採辦處於昨日午後三時在新開河永大號開董事會預由上海縣沈知事委派該署科員姚鑫之爲代表董事方面到者有姚子讓陸崧侯張樂君王伯塤臧廉孫等首由該處採辦主任顧馨一報告日前在外洋訂購米三千五百噸現已陸續到滬查共計售出米數一萬五百數十擔刻下米價秈米每石九元五六角經衆互相討論良久因新榖登場之期尚遠非繼續訂購大批秈米來滬接濟不可遂公决仍行繼續訂購云云議畢即行散會 
[上海中醫學會宣言書]  
修正内部管理醫士規則反對領照繳費從事振興中醫根本計劃聨合通信社云上海中醫學會因反對内務部所定管理醫士規則特發出宣言云凡事趨極端之見者勢必激成對抗而盈虚酌劑宜適其中庶蹉跎於旣往者得捕救於將來内部頒佈管理醫士規則拂逆與情趨於極端可謂甚矣視醫士爲芻狗藉管理而歛財果此計而得售豈惟中醫之人格掃地無餘　千年神聖之國學亦幾乎息矣人有此心心同此理呼號反對函電交馳勢也亦宜也同人等熟思審慮敢貢愚忱以爲管理在所宜行不當出於官廳之武斷規則當然明定務修正苛刻之條文更當一致拒絶繳費由醫界通力合作振興中醫爲根本之解决安有靦顔低首一任内部官廳之支配者夫醫操死生之大權理宜愼重而取締醫爲民命之所繫尤不能不愼重而維持乃觀内部條例資格則就輕而避重取罰則三令而五申唯恐招徠之術不精苛歛之門不廣（另刊内部規則駁議函索即寄）以言管理寗非笑談陷阱醫林殊堪疾首當此中醫學校寥若展星師門傳授藝衛精通者固多而涉獵粗淺一知半解者保無混透其問以官廳之空談經驗僅憑保證傳聞曷若微取各地醫士之醫論方案交付醫會審查或推各地名醫爲衆望所歸者主試則其收取締之效當有可觀此規則宜修正者一也醫亦國民一分子同爲國家法律所保護今規則所謂診治收費呈報備查並備兩聨單並應將每月診治人數分别治愈治死亡三項彚報警廳糾葛頓添亦旣酷矣又曰醫治銀誤由該管官廳分别輕重處分又曰醫士關於公務上有應遵從該管官廳指揮之義務不謂官廳威權一至於此欲如之罪何患無辭大開方便敲詐之門隠伏醫界無窮之禍縱有非法宜取公裁不經醫會之審查遭蒙寃抑而誰訴凡此濟人之醫士盡爲待罪之楚囚此規則之宜修正者又其一也尤有進者國家培植人才具有專責况醫爲民命之所托東西各國莫不重視醫校今内部旣愼重民命頒佈管理醫士之規則應先興辦醫校培植醫界傑出之人才中西並進標本兼治夫中國醫學具有數千年歷史其價值可不待言今且不談學理就其淺近方之試思中國人民其自身或有趨時曾就西醫之診治其父若祖何莫非受中醫之治其子若孫至今無恙蓋中醫自有可存之道斷不能僞廢盲從政府宜負倡導之責也中國幅員之廣户口之繁社會經濟之恐慌盡驅全國病民延西醫服西藥費用驟添數倍漏巵在在堪虞民生國計之窮蹙更有不堪設想者奈何爲淵敺魚必令國脈窮蹙而後已耶中醫之不可廢旣彰彰若此振興之道在先造就乎人才勢必甄陶於學校而環顧我國醫校竟屬寥寥玩愒因循實難起色政府固無的欵醫界應自爲謀内部頒佈管理醫士規則其資格亦有取於中醫學校及傳習所何以政府絶無提倡此誠大惑不解者也内部此舉果在歛財爲吾人所絶端反對要知政府初無裨益提倡之功吾人爲反對苛政計爲保全人格計雖即日罷診又何足惜果非爲歛財而爲愼重民命計者吾人即宜急起直追爲大規模之運動從事中醫之根本計劃廣辦中醫學校以冒界之金錢爲整頓中醫之預備初非向政府爲過分之要求一轉移間炎黄絶學可以昌明濟世利人民生永賴此爲存亡絶續之交一髮千鈞之會與其爲消極之反對何如爲積極之圖謀各地醫會不乏明哲所望羣起猛進一方從事革新一方要求修正規則果能允准然後領照時猶未晚至中醫學校科目在教部本無定章棄如弁髦久矣吾人尤應徴集全國醫界名流不厭詳盡斟配至當亟呈教部規定事在必行義無反顧立中醫不敗之基爲國學無　之望其在斯乎願具此堅决之毅力與内部周旋更願抱此正大之精神與諸君共勉特此宣言諸維公察 
[騐關扛夫要求加資]  
本埠招商太古怡和寗紹日清三菱等各輪船公司浦柬西碼頭洋棧内均設有海關騐貨房所有各貨由報關行報裝騐貨時騐貨房另有一班扛夫專靠搬扛騐關貨者與碼頭普通小工有别每一公司亦另有頭目一人督率工資論件計算小件每件錢碼七十文近來該扛夫等以現值銅元吃虧又加米珠薪桂百物漲昻於四月間曾聨集各碼頭騐關扛夫四五千人提議每件原有錢碼要求改給洋碼或仍用錢碼照加當時曾各訴請頭目轉懇貨主去後曾有過端節再議履行之説茲該扛夫等以端節已過仍未實行乃於昨日（星期日）停工日期於下午二時邀約各工頭在新北門外月華樓茶館會議扛夫到有四百餘人向工頭詰責人言龐雜嗣經工頭婉勸扛夫以屢次要求將吾等搪塞今日最後請各工頭承認如不允從自明日起一律停工後由各公司工頭再三勸慰限期三天容向報關行及客家商懇圓滿辦汉衆始首肯而散時已六時矣 
[水爐業准予加價之縣批]  
南北水爐同業因銅元充斥洋價跌賤妨碍營業公議加價並改製新杓公呈上海縣公署立案示遵等情已奉沈知事批示云呈悉據送新製樣杓較騐水量實能容水二十一兩與核定之數相符應准依式製造惟聞該業中於通用售錢一文之水杓外間有私用較小之水杓朦混取巧等情殊非公平營業之道此次改換新杓時應責成該領袖將原售一文之舊杓及其他私製之杓一律收回公所廢棄以昭劃一而杜弊混以後如有異樣水杓發現一經查出或被指控應由該領袖完全負責着即遵飭具結另呈備案聽候布告遵行此批樣杓存 
[閘北五路商聨會成立會記]  
閘北恒豐光復共和海昌恒通等五路各商舖發起五路商界聨合會於昨日假恒豐路浙寗水木工業公所開成立大會各路會員到者百餘人各團體代表到者有義德堂粉麫公所代表王錦文少年宜講團代表李干林水木工業公所代表鄭子青商業工會代表江仲亮滬北醫學研究會代表卞海程工商友誼會代表童理璋北城商業聨合會代表趙秋心淞滬警察廳第四分署署長颜玉琛等三時奏樂開會先由全體會員向國旗行鞠躬禮畢公推孫綺悵爲臨時主席劉秋影紀錄當由主席讀宣言書略謂商界之聨合豈可須臾緩也溯吾閘北一隅毘連租界祇隔吳淞一水地廣人稠商旅輻輳而尤爲上寳二縣交界之處適當滬寗淞滬兩路之衝商肆櫛比廠棧林立然商界素乏團體之結合更無機關以代表自民國七年以來有某某公會之組織迹近商會含有法定機關之性質以致商號司員不能加入人心渙散感情隔膜於是商業商情無由發達丁茲時商戰競爭時代足以亡人國者莫不以金錢爲利器回念吾國之積弱都由於商業之寖衰吾人欲挽回利權圖奉漏巵不得不亟亟組織商界聨合會以求聨絡感情促進自治共謀國利民福爲目的必不致如往昔之處於孤立地位不能發展而頻遭失敗也惟希同人等各盡天職始終不二以垂永久讀畢少年宣講團代表李士林致頌詞次趙秋心演説略謂上海之有商界聨合會在五四運動之後蓋當時山東青島等處有各界聨合會之組織於是上海遂影響及之首先放立者爲滬西商界聨合會然後各路方次第成立當時有人認各路商界聨合會爲商會之變相者其實不然蓋今日之商會簡直爲武人政客之附屬品各路商界聨合會則爲純粹平民機關也次童理璋演説畧謂商界聨合會之在今日實與商界諸君有切身關係然祗聞租界有聨合會而中國地界則寥寥無幾人云商聨會之在中國地界勢力薄我謂商聨會之在閘北則更薄今日貴會成立顧名思義則其勢力之健範圍之大當爲空前所未有此鄙人當爲閘北商界額手稱慶次王錦文演説謂貴會成立鄙人有四大希望（一）改良商業（二）恢復自治（三）聨絡感情（四）和衷共濟次張民憲演説謂略謂團體之能永久與否全侍圍結力所謂團結力者即聨合兩字兩已然今日各團體多尚形式的聨合而無精神的聨合形式聨合無補於實際我甚願諸君明此義而努力於精神的聨合也演説畢主席致謝詞遂攝影茶點而散聞會址在閘北恒豐路敬業里三十七號除設立義務學校外尚擬發行閘北商業週刊云 
[律師公會評議員會紀]  
上海律師公會昨日（星期日）開第六届常任評議員會到會者爲正會長張一鵬副會長張家鎭評議員蔡倪培費廷璜沙訓義席裕昌孫鑑幹事王開張等午後二時開會提議各案如下（一）會員王言綸提議變通民事被告人錢並保辦法議决否認公會未便爲槪括請求（二）國是會議函請補助經費問題議决補助洋一百元（三）杭縣律師公會快郵代電發起各省區代表會議一案議决函復（四）張會長兼營商業一案議决進過（五）吳縣廳近將成立本公會會員應否兼行職務一案議决具文呈請江蘇高等廳核示辦理議畢遂即散會 
[華僑過滬消息]  
菲列濱馬尼拉中華總商會會長李清泉君因事繁過勞致身體不爽回華游歴藉以休養於日前過滬寓大東旅社本埠總商會會長聶雲臺君曁南學校校長趙厚生君商科主任高踐四君及菲列濱華僑學生十餘人均往探訪南洋荷屬把東中華會館及中華商會總理黄錦興君偕弟錦隆子榮華回華調查實業日前到滬寓大束旅社將赴杭州南京九江漢口等處游歷昨日由曁南學校職員胡道南君陪往厚生紗廠大束製帽廠等處參觀黄君年將七旬猶甚矍鑠前月游歷日本調查商業甚爲詳細云荷屬爪哇巴達維亞中華會館總理陳金山君因事回華赴京於日前過滬寓東亞旅館中南銀韓希琦曁南學校趙厚生高踐四等均往探訪陳君對於教育非常熱心現在巴城中華會館所辦學校共有男女學生一千數百人陳君過滬時適澳門事起陳君聞之極爲憤慨可見自海外歸者愛國熱忱較久居海内者爲切也 
[昨晚京津通車乘客未到]  
昨日（十二日）津浦路之特别快車因在沿途誤點到浦口時慢四小時之久滬寗車不能在寗站等候故通車乘客及郵件昨夜均未到滬將於今晨六時五十分到滬云尚有本埠新聞等轉入後頁雜評二 
[紙烟問題（旡用）]  
紙烟不成其爲問題也而今以紙烟問題爲題其旨安在曰天下之所爲問題者無論其事物之大小苟涉及多數人卽可視爲問題紙烟之於今日無男女無老少無貴賤無中外口銜一枝若借此以爲消遣也者約計每人每日所費多則銀幣數角少亦銅幣數枚日計不足月計有餘歲計則大可騖愕謂非問題已覺不可况先進各邦對於幼年人等恒設律以禁之現在公共租界當局於娛樂場中厲禁吸焑果欲實行關係至巨誠問題之大者也熱誠團體伿以婆心苦口勸人斬斷葛藤爲效若何原難預斷顧記者竊有進者勸戒紙烟純從道德著想一般社會或不肯認吸紙烟爲棄損道德之事故於未吸有癮者尚易聽納而已吸上癮者難保不視若馬耳東風蚊虻之過乎我前耳 
 
 

Page 15

 
 
中華民國十一年六月十二日星期一（申報第四張）舊曆壬戌五月十七日（十五）本埠新聞二 
[滅除蚊蠅會職員常會紀]  
　　前日（九日）下午七時滅除蚊蠅會在江蘇省教育會開職員常會王立才醫士主席首由黄任之君報告一星期内經過情形如滅蠅藥粉已到二大箱滅除蚊蠅事務所已由警廳組織成立規則亦大致擬定不日可以宣布又警廳與工巡捐局方面商訂辦法亦粗就緒次尹村夫君請討論警廳與工巡捐局商訂之掃除積存垃圾冲洗各路溝面訂定賞罰請道夫規則營造房屋須砌水泥垃圾箱一所於無礙交通之處請求發給營造執照須注意流通空氣普建公共大小便厠所及圍築空地竹笆等八條辦法次王大章君報告宣傳事務如開演幻燈·演講·二事均照常進行調查事務人亦當積極辦理並定本月十五日假青年普益社開宣傳部全體大會云次趙才標君報告清潔道路及河流由工巡捐局分别執行殺除蚊蠅幼蟲及撲蠅各事由警廳執行滅除蚊蠅事務所經費預算亦已擬定此後進行除調查由學生擔任執行由工巡捐局衛生處工程處及衛生醫察擔任外規定星期一至星期三視察滬南各區在第三日開會討論星期四至星期六視察滬北各區第三日開會討論次葛似耕君報告滬南工巡捐局清除積穢情形次馮陶然君謂閘北方面尚沈寂請此間督促進行次尹村夫君謂擬星期六由警廳約工巡捐局人員開會衆贊成次汪企張醫士起述對於應辦各事尚有前提如添設垃圾桶注意公共厠所設備取締室内外不應堆積之物件及尿糞輸出應注意鄉民之利用垃圾傾棄應注意農業上之利用等問題次討論試騐藥粉及製造滅蠅器具等事次於警廳與工巡捐局商訂之八條辦法及警廳擬定對於垃圾問題處罰專則九條畧有討論結果由尹村夫君按照衆意商請警察廳長酌辦議至此已九時餘遂散會 
[省令考核屬吏之三辦法]  
　　滬海道尹公署近奉江蘇王省長令云准内務部咨茲規定考核屬吏辦法三項（一）知事被控限十日派員澈查（二）每月造册一次由道加具考核呈報省署（三）知事有違法確據該管道尹負失察之責以上三項令仰該道尹一律遂照考核具報毋違云 
[滬南工巡捐局整頓清道路燈]  
　　滬南工巡捐局長姚石蓀以現届夏令對於道路清潔衛生及路燈事宜隨時研究注意進行將各段清道夫役嚴厲查察外特行擬訂整頓新章茲將該局衛生處總稽查曁稽查員執行職務規則照錄如下（一）總稽查曁稽查員對於八區清道路燈事宜負有輔助主任枵察清道管理員清道夫路燈夫之義務（二）總稽查員曁稽資員每日須在清道分辦處劃到簿上親自署名蓋章並往各區抽查有無堆積垃圾如在所查區内發見垃圾應即知照管理員飭令清道夫掃除出清一面報由主任備查（三）總稽查員曁稽查員查出清道夫燈夫之勒惰得報由主任分别賞罰（四）每一星期内總稽查曁稽查員須在八區境内查察一週並在八區分辦處一律劃到（五）住户商舖如有不遵本局定章任意在垃圾箱之外或於道路上傾倒垃圾者經總稽查曁稽查員查覺時得將傾倒垃圾之人交由該處附近崗警帶往該管警區按照違警罰辦倘有發生困難之事並得請求該管警區派警協助（六）清道夫如有年齡過幼及年老力不勝任而拖運垃圾車者務須隨時查禁並報由主任撤換（七）總稽查員曁稽查員須查禁裝滿之垃圾車不得停留過夜違則照章處罰（八）各處電燈及煤油燈如有燈泡或玻璃損壞及揩擦不凈燈光不明者須隨時飭令燈區前往修理並報由主任分别處罰（九）每日須將稽查各區清道路燈之情狀報由主任呈請局長核辦如未經請請假無故二日不報告者記過三日不報告者記大過五日不報告者罰薪十日不報告者停職（十）總稽查員如不遵章劃到反倩人代劃者一經查出分别懲戒（十一）關於清道路燈事宜如有應興應革得上意見書商由主任呈請局長核示辦理（十二）稽查員遇有重要事件須商承主任總稽查執行之（十三）總稽查員得考核稽查員之勤情報由主任呈請局長分别賞罰（十四）總稽查員曁稽查員如在六個月内奉公守法並無違反本規則者得由主任呈請局長分别記功加薪（十五）本規則自局長核定後實行又擬訂衛生處各管理員辦事曁懲罰規則（一）各區管理員每日須到分辦處值公如未經請假無故一日不到者記過二日不到者罰薪三日不到者撤差（一）各管理員須將辦理該管區清道路燈情形曁應興應革事宜赴局詳細報告主任由主任請示局長核辦（一）各管理員每日須按段查考清道夫役之勤惰夜間抽查路燈是否明亮登明記事簿上報告主任分别賞罰不得徇情放任（一）清道所用車輛器具及路電燈盞責任各管理員隨時保管如遇損壞或遺失時應即報告該處主任分别修補（一）各區清道夫役如有請假開除頂補及覓人替工情事應由清道夫目報經管理堆積竹木石塊及各户修造房屋遺棄道旁之磚灰瓦礫應山管理員隨時查出報告主任一面知照業主限日遷移以期整潔（一）清道夫目如有懶惰及舞弊情事經稽查員或主任查出時該區管理員應負連帶責任（一）各區管理員對於各該區内如街道污穢燈光不明經本局稽查員察出或由居户報告時得由主任訓斥一面從速整理倘若仍舊因循應由主任呈明局長分别情形予以記過或罰薪（一）記功三次者你一大功積有三大功者每月加薪兩元加至三十元爲度如仍勤愼從公者酌予調升（一）各區辦理清道路燈成績每三個月比較一次其管理員勤愼奉公成績優異者得由該處主任酌及情形呈請局長記功加薪或調升以示激勸其懶惰敷衍不知振作者撤差（一）本規則如有未盡事宜得隨時修改增訂 
[澄衷同樂會之紀事]  
　　昨日本埠虹口塘山路私立澄衷中學校開第二次同樂大會除到校學生外并有來賓數十人（一）同學會理事報告本届會中槪况（二）高小學生李某表演幻衛（三）唱歌及國民科鑼鼓表演（四）新劇（終身大事）係採自胡適文存中其所飾人物均能得手内以亞梅女士爲最佳乃高小學生袁君家萊扮飾神氣活撥觀者莫不讚美一時鼓掌之聲幾不絶耳（五）高小學生張某京劇清唱亦受大衆稱善（六）崑曲係校友項某現在上海栗社中崑曲健將之一（七）雙簧奇怪現狀皆爲捧腹（八）啞劇（省不了兩件事情）係該校新劇主任手编全藉表情爲獨人表演其間饒有趣味及畢散會故一時頗稱盛况云 
[研究新學制學程委員會之議决案]  
　　上海研究新學制學程委員會昨致各學校公函云敬啓者昨日爲修訂各科時間分配表邀齊委員共同商榷所有議决省項即送台察即希查照附議决案十一年六月七日午後四時半開研究新學制學程委員會到會人數十九人主席李頌唐先生一件議時間以分數爲單位能否統一全縣議决按所定分配表時間甚短可自由酌定希望實行各校活用之一件議算術科增加時間問題議决一二年不加珠算仍照原表三四年研究科减爲百分之十二（歷史减爲百分之三地理减爲百分之三）算術科改爲百分之十八（即筆算改爲百分之十二珠算照原表）珠算與筆算時間之支配可斟酌活用五六年研究科减爲百分之十五（即地理科改爲百分之五）算術科改爲百分之十六（即筆算加至百分之十三）一件議國文科語體文文言文所占分量問題議决照原表 
[南滙籌振會最近乞振函]  
　　浦東南滙縣水災籌振會會長傅佐衡等昨致各界公函云敬啓者南邑比歲害蟲爲患迭告凶荒去秋又復連旬霪雨洪水横流人民廬舍漂没農田植物腐爛災情慘重當議籌備急振冬振藉資救濟前經詳陳狀况備具捐册函達台端請代勸募以濟振需入春以來災民益形困苦會鄰邑奉賢縣境發生閙荒之案南境災黎亦蠢蠢欲動是又趕緊欲借欵項亟辦工振俾壯丁得工資以餬口藉維秩序但老弱婦孺不能工作者爲數甚衆尚抱向隅庚癸頻呼嗷嗷待哺顧瞻環境深用惻然若不再籌普振一次刦後餘生恐轉溝壑第于此沈災未澹地方凋敝之秋辦理殊形棘手佐衡等重任謬膺奉職無狀點金乏術仰屋徒嗟爰念執事熱心慈善飢溺關懷爲再肅函奉佈敢乞鼎力維持廣爲勸募募得捐欵無論多寡務請於禹暦五月中旬連同捐册一併惠擲俾得於五月下旬散放普振待援迫切竚候德音臨頴企禱 
[四川旅滬美專同鄉會成立]  
　　四川旅滬美專同鄉會由美專學校教員賀鋭學生李世芳等所發起已於一日召集籌備會推定簡章起草員定於六月四日開成立會因是日同鄉多抱小恙遂改爲昨日（八日）午後一時在美專第一院開成立大會到會者爲賀鋭况濤李世芳葉孝德張瑶李士風孟馨吾唐雋王怡廢諸君韞端慈陳彰靜賀幼雲范雯瑜諸女士當推定賀鋭爲主席王怡庵紀錄首由主席謂本會已於前日開籌備會定於今日開成立會本會組織之宗旨爲實行互助研究美術望今後即本此意以發展現在請討論簡章當即將簡章誦讀討論通過次爲選舉職員用記名票選結果理事唐雋當選文　王怡庵當選會計况濤當選選出後即同至兆芳撮影撮後至都益處聚餐臨時餘興至晚八時盡歡而散 
[蘇州同鄉會大會紀]  
　　蘇州（今舊府屬九縣）旅滬同鄉會於昨日下午三時假新閘路平江公所開常年大會到者約二百餘人會長楊督英主席先報告一年來之會務槪况次提出修改章程公决會長任期一年爲二年并討論本届選舉黄事之手續及會所之建築等案議决選舉仍照舊例會所建築除已集有基金二萬五千元外再由同鄉竭力徴募一面組織建築委員會積極進行云 
[四育養成團之交誼會]  
　　四育養成團昨日假座别有天菜館開交誼會到者除全體團員外尚有張滇叔·楊舞心·汪北平·胡退思·翁國勛等席間由副團長張頴才演説謂本團自成立以來爲時不過年餘雖無大成績然各團員對於團務則非當熱心於此鄙人敢説吾團之精進當不在遠此今日之所以有交誼會之舉也云云次楊舞·張滇叔·汪兆平·翁國勛等均有演説盡歡而散 
[各工團挽留楊草仙]  
　　上海各工團執行委員楊老工草仙因日本人氏慕其草書精神於六月三四日特爲其單獨開展覽會近聞日本領事將聘楊翁往東京書字藉以表揚其名爲中日兩國親善之一助本埠各工團聞訊以楊置身工界爲工人爭人格謀幸福頗不以楊東渡爲然昨日各工圍執行委員會聞訊一致挽留外有工商友誼會特爲之介紹於各會友略云老工草仙翁係四川簡縣人僑住安徽現旅滬上年八十有三而其精神不亞少年效陶公之野居治酒吟詩恍惚間忽野鶴各界人士早慕右軍　仙亦不自滿今見社會上勞資間不平待遇途厠身工界　書爲助曾書（勞工神聖）四字贈送上海工團凡老工墨寳者無不極口贊揚數會同人頻念老工茹苦多年志願不挫欲廣流其墨迹起見特作此介紹海内同文如欲得老工書法者請移玉成寄件至上海金隆街美倫里上海工商友誼會可也 
[吳淞東區救火會更選職員]  
昨日（十一）吳淞束區救火會舉行第三次常年大會假第一國民學校爲會塲更選各職員姓名如下正會長俞葆邨副會長沈亦球正主任許仲良副主任江耕莘•印書林•名譽會董朱水澄•印湘蓀•顧丹樵•張玉墀會董徐勝章•莊森林•黄企吕須鶴丹•顧鏡秋•王友宜•王淡如•黄位通•須建候•許伯賢•陳緒昌•孫慕襄•幹事王寄鷗•印書林•張冕羣•胡伯銘•張培成•孫慕襄•機務主任華德等 
[荷蘭使館衛隊北上]  
荷蘭國公使館衛隊二十名於昨日（十一日）乘滬寗路特别快車赴寗轉車北上 
[絲線絨經染工加價之解决]  
本埠絲線絨經染工要求加價不遂自端節罷工以來各坊家迄無何種表示而各店家蒙其影響貨將告罄深慮無以應巿乃於昨日在染藝公所開會調停首由董事顧霖周向衆開導當由泰昌坊主汪繼昌等商由各坊主决定（小練）（雪白）（棉紗）三種一槪不加其餘顔色悉照各工人請求每百兩加一角雙方允洽簽字即日起照常開工 
[瑞典國君主誕辰預誌]  
六月十六日爲瑞典國君主誕辰駐滬瑞典總領事於是日在署陳設禮堂表示慶祝並歡迎來賓聞已函致交涉公署查照云 
[昨日兩種奬劵開奬紀]  
昨日爲第四次實業有奬乙種副劵開奬之期在南巿利濟局舉行茲將五大奬號碼及經銷各票號照錄如下頭奬一萬一千六百十六號本埠有利源二奬一萬七千三百四十五號漢口分所三奬二萬主千二百七十二號北京分所四奬一萬五千零四十九號本埠廣匯源又　　一萬零九百零一號寗波億中五獎八千四百三十號本埠　宏茂又五奬一萬五千零五十九號杭州億中昨日又爲第一次川邊善後副劵開奬之期茲錄其五大奬並經銷各號如下頭奬三萬二千一百七十二號漢口分局二奬三萬八千一百四十三號南京豐利三奬二萬八千零六十七號漢口分局四奬七千七百三十三號本埠大利元又四奬四萬六千五百零九號杭州大吉祥五奬二萬六千九百七十二號杭州兆元又五奬三萬一千五百十一號本埠善利全 
[限水巡隊破獲花衣船被搶案]  
水巡隊潘隊長備文詳報警廳略謂案據永順碼頭護守里奚公昌號執事顧晋甫偕花衣船户傳林高來除報稱五月二十三日該船户舟泊董家渡碼頭是日旁晚時忽有匪徒四五人登舟口稱搜查烟土被其搶去現洋鈔票共計五百數十元傅林高名下計失一百八十元閔秋泉周木合名下計失三百八十元除飭緝外請救派警協緝等情徐廳長據報後查得該處水陸兩途均極熱閙且時非深夜出事後該隊長並不將案破獲實屬捕務廢弛昨日諭令嚴眼兩星期將案破獲該隊長與巡官等咎有應得着各記大過二次以觀後效 
[懸賞協緝三王廟刦案盜匪]  
五月二十三號夜川沙縣屬三王廟地方被大帮盜匪三十餘名結黨持械侵入連搶商店六家飽掠而遁該縣知事除飭當地軍警上緊查緝並票報上峯外以滬地五方雜處深恐該盜竄來匿跡特函公共租界捕房請爲協緝如拿獲首盜者賞洋一百元夥盜每名五十元總巡捕房刑事稽查處現已簽發當格文告張貼購緝矣 
[匪徒駕船行刦]  
前日上午十一時浦東其昌棧公和祥碼頭到有外洋輪船一艘正在卸貨之際忽來匪徒十餘人駕駛舢板蜂擁上岸刦去洋夾子花衣一件當經巡丁狂吹警笛若輩鳧水逸去當塲拘獲舟子一名並盜船一艘内有原贓花衣一件約重三百餘斤不料該匪等旋即糾合同黨十餘人擁至棧房門首擬將舟子刦回巡丁翁天標上前攔阻致被該匪等用石塊擊傷左目等處血流如注該棧買辦陸某亦被擊傷脚骨適海關水巡捕房西捕經過連開手槍二響該匪等遂向十八間一帶竄去事後經買辦陸某用電話通知三區警署飭派長警到塲追捕該匪等早已去如黄鶴矣 
[查緝殺斃俄人之俄兇犯]  
上海地方廳接到東三省特别區地方廳來文略謂本廳接收前俄法院移交案據俄人車爾尼夫司綦被殺身死案内訊據尸妻車爾尼夫司喀呀稟訴本案正兇俄人夫拉吉米爾蔑衣乜爾現逃上海其帮兇俄人庫子尼錯六則不知逃往何處等語爲此函請貴廳派警協助飭獲兇犯解廳歸案訊辦等因車檢察長奉文後前日已選派法警四出查緝矣 
 
 

Page 16

 
 
中華民國十一年六月十二日星期一（申報第四張）舊曆壬戌五月十七日（十六） 
[孕婦墮胎殞命江湖醫生之罪孽]  
　　江北人李桃子在紗廠做工住居分水廟地方其妻周氏懷孕已數月因腹中時常作痛由其戚褚姓婦人介紹梅園路成衣店樓土之江湖醫生張義道診治張斷爲痞索價七元包醫該氏往來就診道遠不便借住褚婦家中自二月起至今已三閲月服藥數十劑毫無效騐至陰暦五月初八該氏之胎被用猛烈藥攻墮於是始知爲庸醫所悞延至十三日下午産母病勢沉重車回家中旋即身死該醫生見已肇禍逃逸無踪屍夫李桃子家索貧苦加之妻病日久典質一空故妻死無以爲殮嗣經衆親友扶助草草成殮可謂慘矣 
[戳斃陸世華案中之董正興]  
　　法新租界貝勒路口鄔友記作塲管塲人陸世華於上年三月間被流氓强索不遂將陸戳斃後由法捕房拘獲兇犯數名解經法公堂判送内地檢察廳訊辦在案現由捕房包探續獲與此案有關之董正興一名昨解法公堂請究先由原告投訴被戳情形詰之董供詞支吾中西官判被告送内地檢察廳訊辦 
[宋金祥投浦遇救]  
　　寗波人宋金祥近因失業貧不聊生前日忽抱厭世主意獨至福州路外灘縱身投入浦江經三百零九號華捕瞥見急命江邊舟子將宋救起帶入捕房捕頭詰悉宋金祥尋死除爲貧所迫外並無别故當爲據情稟請公共公廨備函將其送往寗波同鄉會請爲資遺回籍 
[汽車撞傷婦人]  
　　昨晨十時許一千九百七十六號汽車行駛至法界西新橋街適有一江北婦人在途避讓不及致被該汽車撞倒於地當由二百二十九號越捕到來將受傷人車送醫院求治外一面歸稟捕頭核奪 
[黄包車壓斷乘客左足]  
　　蘇州人馬耀祖昨日因事由蘇來申乘坐徐茂順所拉之黄包車行經車站路利涉橋地方因避讓電車不愼將黄包車翻倒馬從車中跌出被車壓斷左足人即昏暈當由該處崗警等設法救甦連同徐茂順押送二區警署轉送地檢廳午後由檢察官騐訊之下判馬耀祖發送新普育堂醫治徐收押候核 
[竹尖剌傷學生腎囊]  
　　閘北天通庵蘆濱學校九歲學生倪永根通州人前日在校内籬笆下小便籬外係寳山人張阿毛辛喜桃之竹匠店張辛二人喝止不聽遂以竹尖從籬眼中剌入傷及倪童之腎囊報經崗警拘入五區經杜署長質訊之下判解司法科核辦 
[查烟無着擊破頭顱]  
　　李仁林家居滬城西唐家弄口曾有烟癖前日忽有羅文宗等四人入内以搜查烟土爲由翻箱倒篋一無所得李不服上前攔阻致遭若輩擊破頭顱李即將羅文宗扭住呼救由隣人等聞聲趕往帮同將羅拘獲餘均逃逸乃將羅指交巡警押送一區三分所據李聲稱前在該處塌水橋塊開設點心店嗣因乏本閉歇今日伊等四人到家搜查烟土但民前雖吃烟現已戒除今遭若輩毆傷雖未失一物求究等語奉諭備文將羅文宗李仁林并送地檢廳訊辦 
[失愼免罰]  
　　法新租界長浜路六百二十一號門牌婦人金梅家日前下午忽肇焚如後由救火會到塲救熄昨由捕房將金梅解送法公堂請究先由捕頭上堂稟明前情詰之金梅供是日實係後披失火究係如何肇災不得而知求宥中西官判以姑念婦人無知從寛斥退 
[盛桃桃犯有要案]  
　　住居浦東花園石橋向業鐵廠工匠之盛桃桃因在租界犯有要案昨經公共租界刑事檢資科探員王桂亭渡浦會同三區崗警將盛拘獲帶署曾署長准予引渡歸案訊辦 
[瘋子送棲流所治病]  
　　浦東人沈三寳前日在湖北路大發神經病被五十二號印捕查見恐其肇事拘入捕房稟由公共公廨備函於昨將沈送往棲流所瘋人院治病 
[海晏輪船上破獲拐案]  
　　李景忠拐帶平湖女子朱行寳拐匪山東人李景忠此資由平湖地方拐得十七歲女子朱行寳一口來滬借居客棧姦宿數宵前日携同該女乘招商局之海晏輪船動身擬往他埠販賣該輪未啓椗之前由救濟會偵探虞占順余長林高金林等登輪調查因見李與該女同在一處形跡可疑遂上前隔别盤詰當據李聲稱前在平湖充當兵士去年十月十七日由該女朱行寳之母招伊爲婚入贅到家係在午刻結婚拜堂該探等詰其成親之日備有酒席若干李稱僅有二三桌該探等又詣朱行寳則稱去年由母親作主將我許與李爲妻於十月十七日黄昏戌時成親其酒席備有三十餘桌此次跟隨李景忠前赴温州謀事等語該探等以彼此言語不符顯係被拐私逃乃又向該女詢問究居平湖何處據稱父親已故在日時在平湖鄉間開設義正堂藥店自父故後該店由叔父朱少卿執管云云該探等立將李景忠與該女朱行寳連同行李等件併解水巡捕房移送地檢廳訊辦旋奉檢察官提案預審一過判李與該女分别收押候傳該女家屬來案再行核辦 
[西藥交易所議决解散]  
　　江南西藥交易所昨日午前十一時許假大世界開會解决進止方針各股東到者三十餘人爲七千二百六十股法律顧問達商律師及捕房所派探目程子卿亦到塲監視開會時公推顧忠琛爲臨時主席當經報告本所原訂資本五十萬元除各股三十八萬元外尚未收到經紀人名下之股欵十二萬元合成五十萬元現查各股東將股票抵在銀行者計有三萬餘股流通者有一萬一千四百八十股開支費用約在七萬六千金之譜報告畢繼由各股東討論良久贊成解散者計六千○三十七股不贊成者祗有一千餘股結果議决實行解散 
[拐賣白桂子爲娼者押儆]  
　　　應女子白桂子上月間被無賴王小五子拐來上海串同閔鴻法羅沈氏王金坤梁有福等將桂子賣與陸老三處爲娼計得身價洋一百六十元事爲包探苗永興偵悉將以上各人一併帶入捕房惟王小五子逃逸無蹤昨解法公堂請究先由女子白桂子供年十七歲家中祗有母親一人因貧苦出外求乞途遇王小五子被其誘騙來申即被押入娼寮女子不願爲娼請求超豁陸老三供女子由沈氏王多坤等領來婦人因見來歷不明故此拒却等語閔鴻法供女子實由王小五子領來托我代覔主顧現王逃匿何處不得而知求宥沈氏王金坤梁有福三人同供白桂子係由閔鴻法托民人等領至陸老三家賣娼不知拐來餘供支吾中西官判閔押西牢一年沈氏押三個月王金坤押六個月梁有福押一個月女子送堂留養候家屬來家屬來案認領 
[四區警署招領金壓髮]  
　　閘北四區顔署長昨出招領布告云六月四日據崗警王澤　查有形跡可疑之康繼爲一名手持金壓髮一支在當鋪典質跡近偷竊帶署後訊據供稱昨晚在鐵路旱橋北拾得云云查康繼爲雖不認行竊然隠匿不報亦屬違章除將該犯拘警外爲此布告招領云云 
[宋阿根徘徊窺探]  
　　新閘捕房包探沈壽章前晚在新閘路弄内查見吳淞人宋阿根徘徊窺探恐其圖行不法拘入捕房捕頭詰問一過命押候偵查有無犯案以憑解請公堂訊核 
[一羣竊賊]  
　　吳金標曹據恒陸金生李小船子串竊勞勃生路陳炳榮家銅元九百八十枚吳連生行竊新閘路某馬車行内之車燈橡皮李振祥行竊南京路上顧士禮所拉包車内安置之雨衣陳錫甫陳四桃均在黄浦灘路電車上分别摸竊王吉生汪來根之財物皆被包探先後拘入捕房押候解送公廨訊辦 
[傭婦行竊案兩起]  
　　住居法租界地方之楊某昨投法公堂控傭婦劉陳氏劉周氏馬尤氏任阿金等四人串竊鈔票洋二百元分用現被商人查悉報捕將氏等拘案請求訊追詰之劉陳氏供認行竊後均各分用不諱劃周氏供婦人分用一百元尤氏供分用三十元任阿金供分用二十元現已交出求宥判陳氏押六個月周氏押三個月尤氏押二個月任罰五元充公又陳加梅投法公堂控稱商人日前因事出門詎被傭婦任嚴氏串同施任氏行竊衣服等物值洋一百餘元察悉報捕拘案請究詰之任嚴氏認行竊施任氏供雖至嚴氏處探望不敢串竊中西官判嚴氏押二個月任氏開釋贓給原告領去 
[誌謝]  
　　昨承中華圖書館惠贈第一六五期（禮拜六）兩册謝謝中華職業教育社通訊 
　　住址上海西門外方斜路三四八號 
[興化縣一區第八國民小學的職業科]  
　　揚州舊府屬興化縣地方有個第八國民學校學生很多成績也不錯這個學校的四周圍大都是工人住家所有學生大槪是工人的子弟有的能等到畢業後出去謀生有的不等到畢業就要學職業去了那校長許炳文先生想了一個因地制宜因材施教的方法自己籌了一千塊錢買了好幾架織毛巾織布的機器聘了南通州的織工做指導員辦了幾年大受地方上的歡迎現在學校裡頭機聲拍拍居然成一個工廠的樣子了學生中間年歲較大的或已經畢業的願學織工者經過校長先生揀選審查之後教他學工做毛巾的六個月學成織布的一年學畢織毛巾每天能織兩打可賺工錢二角四分織布的人每天能織三疋可賺工錢三角當今米價很貴的時候普通工人家裡有一個兒子每天能賺兩三角大洋帮助家用那是很喜歡的了所以我把望各小學校的校長教員能够因地制宜因材施教把職業教育擴充到各巿鎭各鄉村裡頭個個學生所學件件能適用於社會那學校必定得地方上的信用學生自然一天一天的發達了豈不是利人利己的好方法嗎來件 
[江南水利局至六月十日爲止代收吳淞]  
　　口救生船捐欵趙雲生廳長捐洋一百元又經募水警廳各職員捐洋一百元張子京先生捐洋二百元　紹伊先生捐洋十元又經募程瑪豆捐洋五元戴竹甫捐洋四十元潘振聲捐洋五元喻春華捐洋五元張福海捐洋五元太倉塘工局朱淵士先生捐洋十元又經募朱誦六捐洋五元朱厚庵捐洋五元朱仰喬捐洋三元蔣子卿捐洋二元高橋黄星階先生經募商船會館洋二百元又桐蔭室洋二百元又滬南錢業公所洋一百元又沙災義振撥助洋一百元寳由鮑梅溪先生經募左海公司洋一百元又吕瑞沅洋一百元又蔡季生洋五十元又萬國體育與慈善部洋一百元又正大木行捐洋一百元吳淞江水利工程局洋十三元又經募無名氏洋五元又大德莊洋五元又隠名氏洋五元又裕豐景洋二元以上共捐洋一千五百七十五元皆敝局代收之欵謹先登報誌謝羅樹森謹啓來函 
[聨益善會臨時時疫診所來函]  
敬啓者入夏以來凉燠不常致霍亂盛行一般感染斯　者往往不及施救喪其生命雖有療治而慶更生然亦危且險矣竊思治病於已發之後莫若防之於未發之先敝診所有鑒於斯特備防疫注射液體一經注射可免感染每日上午九時至十二時止並不收資恐未週知不克普及用特函陳尚祈刊入貴報來函攔内無任盼禱之至專此敬頌公安華界胡家木橋香烟橋路上海聨益善會臨時時疫診所謹啓六月十一日公布欄 
[江蘇高等審判廳]  
民庭判决金鶴夫與金志書爲贖産涉訟上告一案（判定主文）本案上告駁回審訟費歸上告人負擔徐鄭氏與業葉兆　租屋涉訟聲請救助一案（决定主文）本件聲請照准仇朱氏爲廢繼涉訟不服秦縣批示抗告一案（决定主文）原批示撤銷本案聲請補充判决應由泰縣知事受理批示沈燦香一件狀請領還印歸一本由狀悉本案送遠證尚未據崇明縣繳銷判决是否確定尚難懸揣所請暫毋庸議此批陳華春一件聲請更正筆錄由狀悉該民供詞曾經書記官當庭朗讀該民已承認無訛署名簽字並經審判長核明無異所請應毋庸議此批徐榕一件狀請更正本廳决定由狀悉案經本廳决定所請更正殊不合法惟旣據聲明不服應即補繳訟費七角五分作爲聲明再抗告請以憑送院核辦此批布告查民事訴訟條例前奉大總統命令公布自本年七月一日起全國一律施行該條例第一條第一項載關於財産權之訴訟其標的之金額或價額在八百元以下者由初級審判廳管轄第一審又第二項載前項所定額數得因地方情形以司法部命令改爲六百元或增爲一千元等語本廳因蘇省經濟狀况較爲發達前項條例施行後所有民事訴訟案件其金額或價額在八百元以上千元以下者仍照現行辦法改國初級管轄業經呈奉司法部指令第五五七二號内開呈　民事訴訟條例施行後該省民事案件准以訴訟標的之金額或價額在千元以下者爲初級管轄仰即遵照此令等因奉此除函報大理院並分令外合亟布告自本年七月一日民事訴訟條例施行後凡金額或價額在八百元以上千元以下之民事訴訟案件仍屬初級管轄不服第一審裁判由地方審判廳合議庭或高等審判分廳地方庭受理上訴仰訴訟人等一體知照此布（以上六月十號） 
[江蘇高等檢察廳]  
批示侯學海呈憑請求錄用由呈及憑照均　　侯道予　　憑照發還此批瞿樹霖狀悉仍侯令催原縣知事依法辦理此批孫棟臣呈憑請求錄用由呈及憑照均悉仰侯聽予錄用憑照發還此批張耀星等狀悉仰候　卷核辦此批　福生呈憑請求錄用由呈及證書均悉仰候聽子錄用證書發還此批朱振聲狀悉姑候調卷查閲再行核奪此批韓九餘狀悉據稱業經　漢章於上訴期間内在原審聲明控訴候上海地方檢察　送卷到廳再行核辦此批朱俞氏狀悉候調卷核奪此批王趙氏狀悉查此案據江寗地檢廳查覆略稱當經派首席檢察官帶同檢騐員勘騐朱學應委係落水身死餘無别故予騨起訴處分至王永遠係因妨害公務由地審廳判處罪刑等情是該氏狀稱各節純屬空言主張何能置信所請應毋庸議此批（以上六月十號） 
[上海地方審判廳]  
判决主文（民一庭）一件决定張阿祥與同春　贖由　　　　聲明窒碍一案（主文）本件窒碍之聲明認爲合法一件决定張季颺與張國安因田産糾葛再審一案（主文）本案再審之訴訟駁回一件决定莊苑卿與費阿美貨欵糾葛聲請再審一案（主文）本件聲請駁回聲請費歸謂人負擔一件判决胡　嗚與丁紉秋因債務涉訟一案（主文）被告人應償還原告一經理之胡悦盛號本利銀一千零八十六兩九錢零一厘並將暫押耀宜恊記電證廠股票一千元通崇海瑞公輪船股票五百元連同息摺於欵清時領回被告人反訴之請求駁回訴訟費用歸被告人負擔（民二庭）一件判决葛長春等與周如玉因貨欵糾葛控訴一案（主文）本件控訴及附帶控訴均駁回本審訟費兩造各自負擔（簡易庭）一件判决潘樹生與祝友山因會欵涉訟一案（主文）原告之請求駁回訟費歸原告人負擔以上六月八日公示送達（全文在本廳揭示場公布）第七四號（簡易庭）一佇孫丁氏與沈漢英等因賠償損失一案本廳定於六月十七日下午二時爲公開審理日期仰該被傳人邵激灝遵期邀同沈漢英沈漢案蔣憶春到廳候審毋遠特示右仰被傳邵激灝遵照判决主文（民二庭）一件判决白克　仗訴棠松根欠欵不償一　（主文）梁松根應償還白克新伙洋一百元訟費歸梁松根負擔（　易庭）一件决定谷步衢與商夏氏等因借欵涉訟一案（主文）本件訴狀准予註銷訴訟費用歸原告人負擔一件判决嚴東翕與嚴叔黄抵欵涉訟一案（主文）嚴叔黄應償還嚴東翕洋二百八十一元三角八分一厘又自本年陰曆三月十二日起之利息以元本二百八十一元三角八分一厘每月三分利率計算應付至執行終了之日爲止但三月十二日起这利息不得超過二百八十一元三角八分一厘之元本本案訴訟費用歸嚴叔黄負擔以上六月九日 
 
 

Page 17

 
 
   
 
 

Page 18

 
 
自由談 
遊記 
[普陀游記] [  范烟橋]  
　　時雲霧散盡山色朗朗沿玉堂街上山過醫院行窄路入（法華洞）狹小無甚可觀從洞左折緣山隙而上爲（法華樓）祀四面觀音下山多見奇石掠前寺而過左有大心字刊石坡過西天門兩石爲柱上覆一石天然門户故名過梅福禪院及井未入行山春上兩面皆海入（靈石禪寺）寺後有（磐陀石）長約三丈厚一丈闊亦如之與下石相連僅尺許其突出之部占十之七可謂奇觀侯繼高題字有木梯可以登其頂平滑如經磨琢有以制錢就石磨擦者謂佩於孩提之身可免關煞之厄殿側有玉佛舍利之殿有金碧龕中貯琉璃之盒珠凡七一黑色餘玉色謂卽舍利子也後聞之長生禪院方丈開如云佛有舍利子僧有堅固子此七顆或是堅固子蓋舍利在中國僅三數顆耳安得有此七颗耶其言或可信側有玉佛長約三尺較法兩所供略小而色澤如之全體晶瑩光潔莊嚴中饒微妙也有聨云（半個蒲團天地老一聲清馨磬古今空）殿後有石爲（説法台）石隙生樹槎枒饒有雲林畫言出寺不及十步仰見山尖有石似一龜匍匐登山昻首若有所俟一龜方緣壁而上兩兩有呼應即所謂二龜聽法石也下山爲（金剛洞）更下爲（觀音洞）俱平常石穴而已觀音洞中隔以石屏頓分爲二相傳是處爲大士得道處更下以至於平地沿二塘而過忽兩山中斷渡以石橋山脚石塊如亂疊俱圓渾無稜角過南天門上爲龍眼井在石頂深僅三尺經沙磧距潮頭所及一丈許耳過白蓮台復上山至紫竹林即古（不肯去觀音院）相傳有日本僧得觀音像於南海欲返故國爲風阻折入普陀遂留此間今院已改觀而所謂竹林者不得一竹遑論紫竹 
 
[金剛猶怒目菩薩總低眉過去不可説現在不及時　]  
劇談 
[梅訊（十二）] [  珍重閣]  
　　今日爲覇王别姬之第一聲畹華出塲甚多别姬一塲舞劍時且唱二六板一節身段姿勢扮相之妙無出其右有人謂實可媲美天女散花以散花爲一種理想之舞蹈而此外更有劍以爲之節奏海瀆人士不可不加欣賞也　　日昨非園勝集到者約百人左右海上名流裙屐畢至流連勝地至七時始散也　　北　南雪均翩然蒞止南雪於四時入座北梅以赴桑宅祝嘏至四時半始至先由主人甘翰臣介紹二君相見就座而南北言語初不能通遂由嚴子方君通譯也　　畹華久習南雪之名但對攝影未曾謀面今日快覩始信盛名之下决無虚語也　　相見入座畹華先通音問謂久仰盛名幸獲接邇欣幸何似南雪起立遜謝亦道相念之勞　　畹華並祈南雪卽夕往觀樊江關回荆州二齣南雪以次日黎明即往西泠三日始返返後當多留數位藉以研究　能也　　旣而畹華謂秋中或能赴粤攬羅浮羊城之勝主人則見告南雪亦極願北上仰瞻王城如海也就座茗談北梅南雪各就分席　　姚玉芙謂北梅南雪幸得相逢宜有紀念畹華當以繪事奉雪雪或書少許爲交換品主人亦以爲然也　　座中主人索况蕙風塡詞蕙風謂日内當有二十首報命以志此盛主人謂尚擬貂人作圖焉　　吳昌老精神矍鑠首先蒞止主人惟座首席謂吾輩八旬時當亦如昌老之杖履清健也　　座中或擬之爲南北統一之先聲蕙風先生南北均熟習則擬之爲孚威將軍云　　茗餘主人出水菓佐以香賓酒南北代表均晉一巵爲主人壽　　奉卿日昨以出場甚早故不及與宴晚間談及歉仄不已昨載諸貞壯自杭來蓋傳言者之誤吳昌老座中爲朱洪濤非諸貞壯也 
　　日昨天雨傍晚而晴亭聞林次遂留芳躅所謂天公做美者非耶　　座客題各吳昌石王雪丞朱青微况曼笙王病山簡照南孫隘堪陳炳謙勞敬修嚴直方周湘雲劉翰怡吳東邁趙叔雍徐冠南江逢治朱洪濤等可百人也 
諧詩 
[時事打油詩] [  公御]  
　　佳節端陽過徐娘忽上車看穿獨脚戲悔弄兩頭蛇奪印防三弟扛叉仗十爺狂風徧助興一路送黄沙　　言尋永竹村摇出正陽門張小愁查賬吳三欲斷魂歪詩嗔白水好景到黄昏早料終如此何妨讓老孫亦有黄天覇頻年統步軍偷鷄眞失米騎馬想騰雲巡閲三區域疏通幾電文空拳援贛去先　蔡成勳　　閣議通新案頭銜換國民秘書仍有長報告向何人望斷黄陂駕誰遵東海濱居然無政府程度傲西鄰小説 
[社會小説人間地獄（一二二）] [  娑婆生]  
　　第十九回獄吏威嚴逞權飛黑索將軍情重傳片救紅妝鄒芝誥忙問怎樣難道他病了嗎伍仲良道不是不是能大吃官司幾乎性命不保鄒芝誥道薇琴那人也不是什麽凶狠萬般專門闖禍的人怎麽會吃這性命交關的官司呢伍仲良道談起這件事起因狠小可是閙得狠大連都督全知道了杭州的街談巷語那更不必説車中無事我不妨詳詳細細的告訴你鄒芝誥道這樣新聞怎麽我們在上海一些兒不知道呢伍仲良道這事不過纔閙出來兩天自然傳得没這般快薇琴回杭州因爲和程藕舲太要好與蘭阿奶閙翻了那件事是你曉得的了薇琴回杭州以後許多舊兩重逢自然十分歡迎加之薇琴經過上海的脂粉社會陶鎔一番態度半神自然比較從前要進步萬倍杭州土氣十脱七八杭州的人愈加要看重他好像歡迎出洋游歷過回來大人物似的然而杭州人重視薇琴薇琴却有些賺不起杭州人他自以爲在上海混了這許多時候見得識面也大了什麽豪商巨賈達官貴人眼睛裏也不知瞧過多少區區的一座杭州城裏有誰掛在他的眼角因此言語舉動不知不覺無意中得罪了許多人其中尤爲痛心疾首的要算他一班舊歡故寵前文抺煞竟不能博他一笑相視如路人一般有幾個安分的一旁歎氣有幾個好事的狠不自在要想呌警察來捉他進去殺殺他的威風跑去和警察區官商量那區官姓曹也是薇琴的舊相好新近也不知爲了何事和薇琴反恩爲怨正想收拾他當時便對那來人説道土娼我們本可以捉的不過他現在没做生意又没有敗壞風俗的行爲我們對他無題可借不能下手最好候他有什麽越軌舉動我們便可行使職權了那人退後便處處留心監視薇琴的行動這位曹區官一面暗地裏吩咐手下人伺瑕蹈隙更不必説合該有事那一天鄒芝誥道薇琴到旅館裏住宿給條二碼子捉住了叹伍仲良道不是有一天薇琴在第一臺看戲包廂貼隔壁有一位周大少爺也是鄉紳之子和薇琴也是舊相識這日恰巧兩人坐在並肩交頭接耳便談個不休可是惱了許多欲談不得的陌路蕭郎悄悄的早給警區裏遞了一個消息薇琴還睡在鼓裏那裏知道一面對著臺上極視聽之娛一面還和周大少爺恣情調笑薇琴這日帶着一方粉紅繡花絲巾角上繡着一方小蝴蝶煞是栩栩欲活絲巾上又灑了許多香水放在包廂欄干上水果盆子旁邊愈形香艷周大少爺談得忘形到也不客氣便將那方手帕借過去揩嘴薇琴佯嗔道人家今天剛拿出來的一塊新羂頭你不管三七二十一又拿去揩你那不乾凈的嘴周大少爺道你説我的嘴不乾凈嗎我偏要揩説着没命的滿臉亂擦 
[餘瀋] [  白沙涙痕]  
　　君子之於小人惟名利場中可以鑑别之君子之名重於利小人之利重於名君子取利須事辛苦而後得不忮不求固其廉節小人謀利僅從僥倖中攫索無足無厭暴其貪戾故貧如顔淵處陋巷不失其賢富若石崇居琼樓終陷其身曠觀古今如顔子者千古一人若石氏者觸目皆是甚矣世風之日下也 
 
 

Page 19

 
 
   
 
 

Page 20

 
 
常識 
　　（一）投稿本增刊者其材得除衛生法制道德經濟四項外增教育科學宗教巿政雜緣問答六項共　涉攻計個人者恕不登載　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人摘指其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閲本增刊諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
常評 
[説] [  溯]  
　　爲點之本宇許書有所絶止而識之也爲指事字點小黑也从黑占聲爲形聲字自借點爲而字廢矣徐　本爲知庾切點爲多忝切因切音之異幾若與點截然二字不知古有舌頭音無舌上音知母實包於端母則與點本一音也試以之的二字爲證今用的猶古用之之的二字今音異而古音同亦以古有舌頭音無舌上音之故耳幾何學之點線面體點作則其義愈明今人文字之點句用即許書所謂有所絶止而識之也道德 
[投稿者對於贖路該怎樣] [  吕燭天]  
　　近來國人對於贖路事可算熱心極了無間紳商工學軍警政莫不擔籌巨欵也有捐薪的也有節費的並且還有減餐的種種盛舉實令我欽敬可是我因此連想到投稿諸先生們怎麽樣呢空眼看着大功讓人家做去麽我想必不能必不可我今將不能不可的理由寫在下面　　第一籌欵容易人家籌欵必須捐薪節費減食投稿者則不然只須酬資存著不用就行了這不是最簡而易舉的嗎第二於自身有益這一條物質方面有益人全知道不用説單講精神方面於個人名譽增高不少何以呢因爲自已無論平日説的如何好聽人家總要説是來騙酬資的現在拿酬資來做愛國事業可以表示我不專爲博酬資來的豈不於自已名譽要增高嗎　　第三衣團體有益這一條更不用説了因爲辦的是公事自然於團體有益的　　此外因第二條精神方面利益得以引起社會信仰心以后有所提倡容易感化凡此皆投稿者儲欵贖路的利益也就是不能坐使他人立功不可坐視他人立功的理由唉投稿先生們對贖路的事怎麽樣吓（不受酬） 
[西方格言（二九七）] [  謝介子選譯]  
　　天如儉母與人恒合所宜（艾慕深）（Emerson）儉約即爲資産（英吉利諺）鮮花非即果也（荷蘭諺）行旅寗稍延久而勿危（英吉利諺）愚者有時而發智語（荷蘭諺）極純之眞樂幾無之（英吉利諺）蛙有齒時亦可以嚙（意大利諺）立名恒以終身失名或於頃刻（英吉利諺）盜賊與謊言之徒如同居然（德意志諺）羊數雖衆亦未足窘狼也（滿吉爾）（Ｖirgil） 
經濟 
[香菌木耳人工簡易栽培法] [  富增保]  
　　香菌及木耳乃菌類中之高等者吾國人多嗜食之此二種可以人力栽培之法簡易行利益頗厚茲述其法如左　　（一）材料木之選擇因菌類不能自營生活惟寄生於别種有機體中吸收其營養物質生活而已故欲培養菌類首在選擇材料木蓋材料木旣佳則適於菌類之營養猶栽培果木之選擇土壞然香菌材料木之佳者以胡桃栗梓爲最木耳以接骨木爲最他若桑槐柳等之樹幹亦可惟不若接骨木之適宜耳　　（二）栽培之時期無論何時皆可但以秋時爲佳　　（三）栽培之順序尋空曠之地以廢木料堆積其上然後取材料木鋸之成條堆在廢木上不用蔽以他物以透風雨堆積後可置之不理無庸灑水木耳越數十日即可發生而香菌則否香菌延至三年始可萌芽栽培香菌至第三年時可用法試驗材料木可否發生香菌蓋此時樹皮易剝開可看其内部變黑色否如已變黑即不能生菌當此時氣候當稍濕來年春時香菌即可發生以上之木耳香菌可隨發生隨採取之蓋採後復生循環無窮生香菌之材料木大約至三年（以生菌之年算起）不復再生　　此二者之利益頗豐且不費若何之人力所當注意者即爲材料木之選擇堆積之地位材料木總以霉雨期伐樹爲佳堆積之地位總不可過受日光亦不宜過於陰晦以燥濕得宜善於通風處爲佳（乙種酬） 
衛生 
[不合衛生之裝飾] [  寅生]  
　　審美作用爲人類高尚之樂趣然一般無識之徒專以時髦風流爲美遂置衛生於不顧青年女子中毒尤深蓋我國習俗女子大都依靠男子生活故不得不以道求歡於男子種種裝束由此而生其能否合於衛生一一述之如下 
　　（一）束乳女子朿乳之風我國獨盛實妨礙發育有害衛生且一旦嬰兒墜地若無乳汁以哺之遂成性命之憂豈不痛哉 
　　（二）穿耳女子幼時穿耳必號哭鳴痛爲父母者竟忍心下手致成流血之慘偶一不愼腐爛成疾而爲之者猶以爲不如是不足以完全其美也惜哉 
　　（三）露臂西洋女子以露胸爲美我國則以露臂爲美但夏日臂部汗腺與空氣接觸最易感染疾病卽冬日驟受嚴寒易成凍瘡甚者肌肉腐爛有何益哉 
　　（四）塗粉塗粉之風日本最盛然我國女于亦不能免蓋以塗粉之後可使面色紅白得宜自稱艷美但易中鉛毒反致面起黑點弄巧成拙徒自苦耳 
　　（五）高底鞋我國女子往往仿效西人以高底鞋爲美殊不知行路不便偶一不愼易致傷足斷骨爲害非淺 
　　（六）戒指戒指手鐲雖爲飾品但易阻止血液有礙衛生即日常所用之手錶亦犯同一之弊焉 
　　（七）眼鏡眼鏡本爲實用品足以補助目力防止風沙而時髦之輩移作飾品以爲美觀久之眼球失神視力薄弱悔不及矣（乙種酬）路上滿堆着垃圾和污穢蚊蠅叢生却不怕他為患見了一方字紙就急　拾起耒貯在籠裡説道可以長生的惜字延年尔鵬 
法制 
[當事人能力與訴訟能力] [  潤民]  
　　當事人能力即爲訴訟主體之能力也故凡具有權利能力者均有當事人能力申言之即人民於國家私律上得享受一切權利之保障也至訴訟能力須不若當事人能力之寛泛必視其行爲能力之有無限制耳茲就現行法例上列舉之　　（一）法人不支人係假設之人格而其主體仍在自然人故法律上視其理事爲法律上代理人（當事人）代理一切訴訟行爲　　至非法人之組合如族名堂名等不得爲訴訟之主體也（二）自然人當事人能力人均有之而訴訟能力則有左列幾種之限制一胎兒胎兒無訴訟能力但關於其應享有之權利亦具當事人能力不過由其行親權者聲請保留之　　一妻妻之訴訟能力須受其夫之允許始得爲之若其夫失蹤則無此限制并得於相當期間爲其夫之訴訟輔佐人　　一未成年人現行法以十六歲爲成年凡未滿十六歲者之訴訟行爲須得其行親權者或保護人之同意始有效一法律上宣告者禁治産及凖禁治産於法律上宣告後其訴訟行爲則由保護人代理之　　一不在人不在人即失蹤者其訴訟行爲由管理人代理之　　至當事人訴訟能力有無欠缺審判官得隨時以職權調查之并得受其聲請而爲之選任特别代理人（乙種酬） 
科學 
[風雹發生之原因] [  星實]  
　　據近日報章所載江蘇銅山豐沛一帶風雹爲災雹之大徑五六寸陷入土至數尺傷人畜禾稼無算山東曲阜亦雨雹孔林孔廟被害尤甚此亦天氣之異常暴變也不明氣象學之人往往拘泥舊説附會災異爰爲據學理以釋之　　按雹降大抵在暖季以五六月爲多三四月亦間有之限於地方之一局部區域最廣者闊二三十里長一百餘里乃至三百里降雹時必伴以烈風雷雨切雹塊觀之以凝固之雪爲心核心核外裹以透明之冰層冰層外再裹以不透明之雪層雪層外又裹冰層如斯遞次相間重疊被覆蓋地方之一局部驟受强熱氣温非常增高空氣急劇上昇其中所含多量之水蒸氣遇冷凝結成巨大之積亂雲Cumulonimbus而起雷雨此種雷雨氣象學家謂之熱雷雨Heatthunderstorm此雷雨之附近區域旣皆起急劇之上昇氣流而雲底則於降雨時又生下降氣流（因急雨下落壓迫空氣及濃雲遮斷日光低温雨滴通過氣層使空氣收縮濃密之故）兩氣流接觸而生水平軸之渦動（即上下旋轉）於是積亂雲之一部爲旋雲而起飇風Spuall此時雹塊即發達於旋雲之中因旋雲之上部温度在冰點以下水蒸氣已凝爲雪其下部氣温較高仍爲水滴雪片從上部下落通過下部之水滴中水滴卽附着其外而冰結故雪爲心核而外裹冰層復隨旋雲旋轉而上遇雪片使附着其外再旋轉而下遇水滴則又凝爲冰層如斯上下運動雹塊逐次增大空氣不能支持乃落於地上焉　　由氣象學家所測定積亂雲之厚大率在七千米突左右其底面距地面約二千米突而空氣每上昇百米温度約减攝氏一度之十分之六然則假設地面温度爲三十度則積亂雲底部爲十八度其上部當至零下二十四度積亂雲中之足以生雹蓋無可疑此次江蘇山東同時降雹必由局部驟致高温氣流上昇急劇遂至生非常旺盛之積亂雲而釀成風雹之災而曲阜與銅山豐沛相距不過三百里故成一狹長之降雹地帶要爲天氣之急變使然也（乙種酬） 
 
