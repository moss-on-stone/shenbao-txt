# 1925 - 6 - 4918630

 

Page 1

 
 
1;第一萬八千六百三十號;中華民國十四年 西曆一千九百二十五年一月七號
星期三 * *   
 
 

Page 2

 
 
1;第一萬八千六百三十號;中華民國十四年 西曆一千九百二十五年一月七號
星期三 * *   
 
 

Page 3

 
 
1;第一萬八千六百三十號;中華民國十四年 西曆一千九百二十五年一月七號
星期三 * *   
 
 

Page 4

 
 
1;第一萬八千六百三十號;中華民國十四年 西曆一千九百二十五年一月七號
星期三 * *時評 
[接（冷）]  
　　接之一字能與力之表現也才能若何長短卽以其所接之長短而定勢力若何大小即以其所接之大小而定人之才能苟統乎全國而事事接頭則其才能即能任全國之事矣人之勢力苟遍於全國而處處接氣則其勢力即能行全國之令矣倘或不接而斷則雖有才能勢力之外表一無所用也 
　　孫子有言前不能救後後不能救前左不前救右右不能救左此言敗之道也何以不能救斷而不接之故也此不特言行兵行事亦然也今有大志大願之人自謂有才能欲得大勢力而於前後左右之人且不能事事接頭處處接氣叉安論一軍一省以及全國哉 
國内專電 
　　北京電奉軍赴商邱係謂直軍王爲蔚部在歸德故討伐查王部有四千半月前曾入徐州境隴海外人電云奉軍西行非盧意目的在收他人之械並無政治策略勸豫當局不必認眞（六日下午二鐘） 
　　北京電執政府得報滬齊與某外人訪西林擬聯浙孫閩周粤陳滇唐鄂蕭共組聯省政府（六日下午二鐘） 
　　北京電漢電吳佩孚赴赤壁對岸即西山吳瀕行接滬某電請其贊助聯省吳覆有志遊山無心問世吳語人齊燮元不足以資號召吾則主張武力統一而失敗者亦不足以號召聯省等語（六日下午二鐘） 
　　北京電段連電疏通奉張謂西北地盤對於某方委曲求全無非謀善後統一之成功尚望執事體念救國初心予祺瑞以曲諒等語段處境甚苦段云我向不會用手段只有老實的懇求兩大孫岳省長問題段與兩大間尚未疏通好段已入十年東海境遇（六日下午二鐘） 
　　北京電昨段宅會議對徐豫蘇軍事段言任何人請援餉彈槪不資助予爲和平而出段本人極明白（六日下午二鐘） 
　　北京電王汝勤與蕭耀南約如某方會師武漢計畫實現吾等放棄鄂西堅守武勝關蕭言本人如不支時願以督辦讓君以長江上游讓盧金山决不讓某方來近來鄂閩浙均聚精會神各謀地盤保障若謂有何具體計畫吾不信（六日下午二鐘） 
　　北京電京津蘇同鄉對盧攬政有電致段但事實上無法取締（六日下午八鐘） 
　　北京電今日孫岳見段段仍請辦浚河孫答本人無問題惟部下四萬餘須有安頓法浚河近滑稽孫出府赴西山晤馮爲長時間談話（六日下午八鐘） 
　　北京電交部電韓國鈞請飭軍隊勿再阻修橋樑（六日下午八鐘） 
　　北京電張宗昌電段本軍過蚌埠南行 
　　北京電蔣尊簋日内南下赴甬 
　　北京電李景林電段奉令派張化南岳屹爲善後會議代表（六日下午八鐘） 
　　北京電滇唐反對善後會議理由謂臨時政府爲少數軍人所戴一切尚待國民會議今發號施令究少根據唐以國民會議方擁戴中央（六日下午八鐘） 
　　北京電陽曆年關開支中交鹽金四行分文未墊北京商業借出五萬係鄧君翔介紹之力警餉共發兩個月之七成安格聯交回政費欵七十八萬餘元年關馮軍費由交通部加撥十七萬元（六日下午二鐘） 
　　北京電張允明向滬商借洋三萬電李思浩請由部還（六日下午二鐘） 
　　北京電京銀行公會推張嘉璈等四人赴交部商洽鐵路支付劵過期未還辦法 
　　北京電陳調元將徐州部派電局長韓文瑛撤差委第一軍電長湯德年接充 
　　北京電京漢局報軍隊扣留長辛店車十九輛又第二軍扣在長辛店車一百零七輛扣在琉璃河六輛竇店所扣數十輛已全部裝隊運往綏遠涿州第五師亦扣車 
　　北京電京奉路關内堆積貨物二十餘萬噸　　北京電津浦路花旗營間拆毁橋梁由韓納督修五日起將守橋兵撤回浦口 
　　北京電民黨息趙傑微服赴豫 
　　北京電溥儀下月携眷赴日（六日下午二鐘） 
　　北京電孫文病經注射一次後稍起色 
　　北京電孫岳軍擬開馬廠（六日下午八鐘） 
　　北京電魚（六日）閣議浙政務廳長徐鼎年准辭以蕭鑑繼贛政務廳長賀錫嘏准辭以劉存一繼察哈爾政務廳長王福田准辭以范慶煦繼臨淸關監督李汝琦免以崔昌閥繼閩海關監督陳兆鏘免以王君秀繼天津造幣廠監督劉人傑免以李壯飛繼豫實業廳任文斌免以劉峯一繼又决簡葉煥華浙警務處長調劉之龍爲京師稅務監督簡梁正麟爲川鹽運使簡祝椿年爲京兆敎育廳長簡王杜署平政院評事敎部提請將東南大學校長郭秀文免職改由本部聘任又外部提使團照請移滬製造局决交陸部核議（六日下午八鐘） 
　　北京電李鳴鐘往津謁奉張（六日下午十鐘） 
　　北京電加籐日相賀段年電有中日邦交素篤執政尚力圖增進語（六日下午十鐘） 
　　北京電外部函蒙藏院請電庫倫派代表參與中俄會議（六日下午十鐘） 
　　北京電歌（五日）晚美使宴外團全到美使以豫匪猖獗光州等處敎士已準備他往請中政府嚴令護剿（六日下午十鐘） 
　　北京電外部復英使海部並無與德公司訂立關於無線電合同（六日下午十鐘） 
　　北京電俄艦扣留黑龍江明泰華輪外部函加使請飭放還（六日下午十鐘） 
　　北京電日人里見元雄强測郭縣鑛産外部據晋閻報告函芳澤禁阻（六日下午十鐘） 
　　北京電執政府以武勝關鄂軍扣車五百六十餘輛嚴電蕭飭即放還（六日下午十鐘） 
　　北京電李景林間接向孫岳表示如孫能照宣言將所部交陸部直轄即歡迎長直 
　　北京電薩鎭氷電段反對劉鎬爲運使請復楊敬修職（六日下午八鐘） 
　　北京電頃晤執政府要人云陳樂山赴松案軍事廳不知此事盧永祥亦不知嗣據府秘廳則承認有此事今陳已失敗不再援助可知秘軍兩廳事權不接頭段亦非事必躬親（六日下午八鐘） 
　　北京電英人得滬電盧已過蚌其部奉軍一部已渡江謂韓國鈞空城待盧 
　　天津電郝財長疏通就緒定今午接任 
　　天津電奉張派專員携欵將赴魯收兌奉票 
　　天津電總商商呈請省長任楊以敬爲警察廳長 
　　天津電膠濟路局昨遵撥借廠軍八十輛客車四十機車五到津 
　　天津電津浦局呈鎭威軍長請禁兵車聯掛機車免損橋樑 
　　天津電電話局呈請省長限制軍事機關任意掛借話機 
　　天津電邊業銀行歸德畬堂繼續營業昨經警廳令各區知照 
　　天津電奉張現未起程（以上六日下午三鐘） 
　　天津電浙江興業銀行昨在法界新建房屋行開幕禮 
　　天津電二十六師兵連日向曹鍈索餉 
　　天津電交葉法章昨晚返京林長民今日赴京（以上六日下午五鐘） 
　　天津電新車站停棉花貨車五輛午後失愼車貨俱燒盡（六日下午八鐘） 
　　濟南電膠路新局長闞鐸支（四日）晚十一點過濟赴靑履新聞伊接任後擬將全路行車鐘點縮短加車一次以便商旅 
　　濟南電戒嚴司令部查出强買估衣咸澤愷一名當送執法處研訊聞將槍斃警衆 
　　濟南電省議會五日開茶會定七日早開會　　濟南電東海關監督周秀文三日赴煙履新（以上五日下午七鐘） 
　　徐州電第十師已向南開行盧使尚在徐　　徐州電　鎭署令徐屬每縣送柴百萬草五十萬（以上六日下午十鐘） 
　　蚌埠電支（四日）夜十二鐘奉軍範一軍長張宗昌到蚌下車後駐唐家花園微（五日）上午五鐘復登車南下往反馬車經過沿途均加雙崗軍警各要人均到站迎送 
　　蚌埠電微（五日）日上午十鐘王督辦在陸軍醫院前行閱兵典禮駐蚌各軍隊均到由第四旅長高世讀充指揮官王對衆演說軍人服務要義 
　　蚌埠電奉軍前敵執法處長董濟川率兵三十名支（四日）夜乘專車到蚌（五日下午八鐘） 
　　哈爾濱電海參崴訂行使外幣通融辦法四條　　哈爾濱電哈商會憤東鐵依局長堅持己見摧殘商業電請中俄當局將依免職 
　　哈爾濱電哈各團體開聯席會議中山代表朱霽靑說明國民會議與時局之關係决首組國民會議討論會（以上六日下午六鐘） 
　　漢口電財廳向漢商會借欵二十萬元兩月還淸月息一分二釐 
　　漢口電吳赴西山隨行七百餘人内有軍官百餘人政客四十餘人携帶糧食可供給八個月黄州來電吳艦微（五日）二時抵鄂城（以上六日下午八鐘） 
　　漢口電樊鍾秀率部二千餘人由贛竄鄂羅田經光州至信陽設司令部於信大旅館與胡部岳維峻師極相友善 
　　漢口電蕭令黄州電局如吳有往來應酬電仍照常發送如涉軍事即予扣留 
　　漢口電滯留孝感花園一帶之貨車已陸續開豫（以上六日下午八鐘） 
　　長沙電趙任鄒序彬爲岳陽鎭使駐岳北兵第五十旅二日全部開回蒲圻即晚鄒運兵赴岳接防岳州現由鄒部與馬濟部駐守　　長沙電趙令鍾才宏諸强赴京爲湘省參與善後會議代表（以上四日下午八鐘） 
　　香港電滇湘軍冬（二日）在韶爭防地衝突湘軍斃二十餘人傷三十餘人被繳槍數十桿當局現正調停 
　　香港電建國第三軍由韶入贛助譚延闓 
　　香港電梁鴻楷由江門出巡恩平開平防鄧本殷進攻 
　　香港電許崇智調莫雄全旅駐防虎門 
　　香港電粤路第三次貨客車微（五日）早由韶來省在軍田附近被匪百餘人洗刦擄乘客十餘人 
　　香港電許崇智日内赴江門軍界籌備歡迎 
　　香港電民十三全年廣州巿火警連西關兵災共燒一千三百六十四間 
　　香港電廣州巿自商團失敗每日均發生擄刦案數宗多滇軍所爲昨滇軍第二軍四支隊楊司令公然函油欄直街廣記糖果店勒繳五千元否則以駁殼對待 
　　香港電聞沈鴻英决以四師兵力攻梧州新曆年底已密下令所部集中平樂候發沈昨電粤數黄紹雄勾通林虎等六罪李宗仁李濟琛現紛紛調兵赴梧助黄拒沈 
　　香港電佛山商人因官産處派員督拆商團駐所江（三日）集議决請滇軍制止否則罷巿反抗（以上六日下午八鐘） 
　　福州電陳培錕將回厦道尹任 
　　福州電魚巿慈善捐薩批似屬苛擾即令財廳停辦乃財廳尚未明令撤銷歌（五日）午魚商千餘人及商會律師魏一峯江莛鈞等又携白旗向省署請願經魏科長代見允即令財廳明令裁撤魚商亦定魚日開巿 
　　福州電上游又復封船拉夫加以郭旅殘部四出搶擄交通將絶 
　　福州電盛傳盧興邦又在沙縣與省軍開火 
　　福州電軍界息周擬不日開駐上游省垣由李生春負責但聞要商會助費五十萬元 
　　福州電各界接旅京同鄉大會東電請一致推林長民長閩敎農各會今明日推林電當可拍發（以上六日下午七鐘） 
　　福州電漳訊建國軍已退出南靖郭坑境張毅擬派李芳池率部攻沙建定六日出發　　厦門電海軍調海鷗艦赴東山助防 
　　厦門電泉州來人云聞南安方面有戰事眞相未明（以上六日下午八鐘） 
　　厦門電孫電馮玉祥等奉軍五六萬衆浩蕩南下路人紛傳爲某公復仇不專對蘇諸公幸勿局外自遁當戰當停待命進止（六日下午七鐘） 
特約路透電 
[中國時局之外電]  
　　六日北京電今晨閣議代理外交總長報告某外交家建議將上海製造局遷移他處以絶滬地内戰之源庶中外人民咸受其福云云内閣允審愼考慮此事 
　　六日北京電張作霖仍在天津北京時局似較光明惟外間仍有李景林孫岳恐不免衝突之謠言 
　　六日北京電聞胡景翼電告政府奉軍現沿　海鐵路西進其意何居 
　　六日北京電馬福祥電請段執政示明西北邊防會辦公署將設何處馬並派周國林（譯音）於今日入京呈報段執政謂渠凖備以印信交與李景林 
　　五日漢口電砲船二艘·貨船五艘·載吳佩孚吳之侍從·衛隊·及銀元五車今晨開往鄂城縣吳今將暫居西山廟内 
[柯洛業不撤兵之公牒]  
　　五日柏林電英法意比日五使今日十二時半往見德總理馬克斯博士面遞協約國政府關於柯洛業撤兵事之公牒 
　　五日柏林電協約國公牒謂協约國已獲證據查明德國迄未履行且於今年一月一日以前未克履行凡爾塞和约中可使德國依約獲取來因河以西土地及橋端駐軍撤退一部之利益者之條欵協約國軍事管理委員會所搜集之消息證明（一）德國陸軍總參謀部已另換形式重行組立違背和約第一百六十條（二）德國招練短期軍役之義勇兵違背和約第一百七十四條（三）製造軍器之工廠過多違背和約第一百六十四條與一百六十九條（五）國有警察之改組迄未實行違背和約第一百六十二條及一九二○年六月十九日布洛業大會之决議此外德政府毫未施行一九二二年九月二十日協約國公牒中所要求立法上與行政上之計畫此層亦與和約第二百十一條之規定相反協約國政府現望不久可接到軍事管理委員會目前詳細調查結果之報告屆時協约國政府當决定所希望於　　之事件庶德國因關於戰具之義務可認爲依照和約第四百二十條忠實履行　協約國政府俟接到報告决定辦法後再當通知德政府云 
[意相之嚴壓政策]  
　　五日羅馬電墨索里尼氏星期六日在衆議院宣稱渠　於四十八小時内打破自由反對黨今已大獲效果反對黨各報今皆噤若寒蟬不復抨擊政府反對政府之各團體均被搜查解散反對黨前閣員亞孟杜拉氏曾請前相喬里蒂氏與歐蘭杜氏共同起抗墨氏二氏均婉詞謝絶閣員除司法敎育工部外均願以其　聽遷氏處置俾便改組内閣 
　　五日羅馬電星期日意國　處汎繫黨有集衆示威之行動蓋因意相墨索里尼之演詞祝汎繫主義之復活也凡反對汎繫黨之報館與各機關皆由兵警保護羅馬義勇軍隊挾機關槍會操其目的在防止異軍之侵入新司令甘杜福將軍閱操後發表訓詞稱讚該軍之精神與紀律嗣後義勇軍游行各街高唱汎繫歌行於隊前者爲康得洛里大佐其人即政府出版局前主任維錫氏所斥爲應負汎繫黨暴行責任之人也與康大佐同行者爲頑固汎繫黨領袖范林那錫氏　勇軍至無名英雄慕前致敬然後散隊未有擾亂秩序事件 
　　五日羅馬電意政府發表命令解散退伍軍人以嘉里巴狄將軍爲領袖者所组織之意國自由黨以其有反對憲法及仇視現政府之黨綱也該黨現被解散未有變端 
　　五日羅馬電意國司法敎育及工部大臣皆已辭職意皇已派員繼任聞薩倫特拉氏已儀去國際聯盟會意代表長之職 
　　六日倫敦電意大利時局甚惹人注意英國自由黨各報評論墨索里尼氏尤施抨擊謂墨氏之剛愎態度不啻爲好勇鬭很者之行爲喬治民在全國自由黨俱樂部演說痛詆汎繫主義謂壓制·威脅·縱火·謀殺皆意政府之工具其狀况之惡劣爲自十九世紀中葉邦巴暴王以來所未有深幸意自由黨領袖已開始謀復意國之自由云云泰晤士報對於意政府之穏固一層甚抱疑慮每日郵報則稱揚墨氏謂英國人民所當景仰蓋墨氏爲今日抵制布爾希維克主義保衛文明之主要屏障云 
[美國對於德賠欵之態度]  
　　六日華盛頓電前英國曾言美國對德所要求之戰事賠欵不得礙及道威斯計畫所定德國每年應付協約國之欵項美國務卿休士氏已答覆英國此議重行申明美政府前持之態度即美國對德國賠欵之分配當受平等待遇是惟聞昨日發出之公文曾重言政府對於賠償之時期一層不欲過分促逼並於分期償付一節儘可通融又謂美政府覺美國之要求無庸如英國之建議提付仲裁云 
[美法債務交涉]  
　　五日華盛頓電國務卿休士今將法國之欠美戰債說帖交與財政部長梅倫氏以供其私人閱看聞法國說帖言請償債務之方法主張停付若干年期滿後分八十年付淸債欵在停付期内　千分之五利率付息 
[各國近事]  
　　五日耶達電華哈璧民族之領袖沙德王拒绝漢志與華哈璧間議和之運動已出兵向耶達進發先鋒隊昨晨抵耶達外郊但被阿里王軍隊所驅退 
　　五日德里電阿富汗科斯特叛黨領　加里穆氏已被拘捕覊押於拉賀爾獄中 
公電 
　　梧州來電各報館均鑒共和國家主權在民或興或革執政者須以民意爲依歸然後合乎共和國本旨國家方能長治久安我國締造共和經十三稔國事紛擾比前加甚揆厥原因實由執政者之措施俱存自私自利之心而違乎民意之故也自吳張交兵馮軍仗義於京國元凶旣去鼎革方殷孫大元帥有見及此知因循爲政决難致於治平乃倡國民會議以解决國是依民衆之背向定從舍之方針將軍閥政閥等之遺毒一掃而空之同人等逖聽之下不勝欽佩望各地同胞速起響應俾國民會議早日實現國家前途實利賴之廣西省立第一師範學校蒼梧學會名譽會長黎榱望會長鍾驥材陳寶堅叩東印 
　　武昌蕭耀南通電各報館均鑒前直魯豫吳巡閱使於月前離鷄公山來鄂當奉執政電諭勿任或往他處以靖人心等因吳使初駐廣水數日旋復乘車到漢經耀南優禮接待宣布中央德意力勸及時養晦武漢軍民各界亦咸以退處優閒藉防誤會爲請吳使遵奉執玫諭令鑒於各界環請之誠已於江日乘輪離漢前赴鄂城縣屬之西山居往養疴不問世事從此人心大定時局又安我執政保全將才及吳前使遵守和平之旨俱可昭示於天下垂美無窮耀南奉命周旋公誼私交亦幸勉獲兼盡知關注念謹此布聞伏維鑑察蕭耀南微印 
 
 

Page 5

 
 
1;第一萬八千六百三十號;中華民國十四年 西曆一千九百二十五年一月七號
星期三 * *   
 
 

Page 6

 
 
1;第一萬八千六百三十號;中華民國十四年 西曆一千九百二十五年一月七號
星期三 * *公電二 
　　杭州孫傳芳通電各報館均鑒頃上段執政一電其文曰北京段執政鈞鑒陳樂山假竊名義擾亂地方傳芳不得已飭部防禦幸得驅除然松江一帶已不勝遷徙焚掠之苦矣陳亂未已里巷又復紛傳奉軍南下意不專於對蘇證以齊督離寗而奉軍到寗無的放矢必更有的傅芳本無所慮亦嘗深省其咎攻浙乃軍人服從之天職事純被動旣不敢妄承戎首之罪入浙乃浙江軍民所歡迎兵不血刃亦不敢妄居克敵之功至於入浙以後巿廛無驚苟欲附致爲擾民浙人先不忍羅織舍此數端百思不得敢乞鈞座勿對傳芳一人别有雖言之隠遂使浙江萬姓日陷恐怖之中有罪而當奪職固望明示其罪以肆諸巿朝無罪而當避賢亦懇明示其賢以公之天下倘於兩者皆有難言而疑傳芳誠有未至即　明示對國對浙必如何而後可謂之誠之條件傳芳謹當商之浙士質之國人决不敢違衆而抗所當從亦不敢固位而默所當辯若於宣布罪狀之先遽以巧取豪奪相試是直弁髦政府毁墮紀綱惟當視同穿窬禦以盜刧上肅國憲下去害羣一息苟存百死不惜遭時方屯高位難據鈞座天人順應尚有省愆弭刦之痛文傳芳憂患嘗寗以厝火積薪爲得計所爲籲請明示者上欲政府示天下以光明下求浙江勿連類而塗炭至於一身生死且等鴻毛進退更無足計矣臨電迫切祈候明示孫傳芳叩歌印等語特電奉聞孫傳芳歌印 
國内要聞 
[北京通信（隨波）]  
　　段側對於浙事之經過 
　　蘇局緊張以來浙江問題早已隨之而起其所以未大吹大擂者蓋以各方面均存一相同之計畫以爲南京事件解决後浙自形孤立於此著手自事半功倍然浙省當道苟非木偶又豈不知此故驅孫者之電文尚未到京而援孫者之佈置已遍伏段氏左右苟各方始终以政治手腕處置浙局無論如何孫傳芳等殆終占上風也吾人論此不能不先述孫段間之一段因緣當去年曹錕進行賄選時孫傳芳以軍餉無著曾北上另謀地盤乃一見扼於吳再見扼於曹終不得志殊爲怏怏旋又以窮迫不敢歸滯留天津段側實毓雋梁鴻志知之遂引而見段段優禮有加與談數小時後孫經滬往閩又住曾毓雋宅曾對孫力允爲經濟上之援助請孫合作自是而後孫在段方已隠隠居擁戴之列矣 
　　前次江浙之戰段側本欲孫助盧拒齊而孫醉心於閩浙巡閱之尊又鑒於直系事業之盛以爲反直派未必有望未踐舊約段側頗以爲憾及馮胡班師擁段聲浪瀰漫中國孫亦覺所處地位之危乃極力向段輸誠再約合作時段之左右方擬廣植外援以牽制其他主方面之發展見孫投誠正合其意乃由梁鴻志覆孫一電謂合肥對於江浙現狀一律維持以安其心一面陸宗輿等又進言於段謂孫氏爲人心不可測宜派屈映光長浙以監視之段聞言頗以爲然故半月來段對浙事以成竹在胸之故終不爲輕易之表示惟京津浙人對孫夏一律不滿主張仿王揖唐長皖辦法以孫寶琦長浙兼督辦浙江軍務善後故孫寶琦回京後浙江會館遂有全浙同鄉大會之召集旅京浙籍大老如汪大變沈瑞麟王家襄胡維德等主張亦復相同但孫寳琦以本人年邁自顧難勝收束浙局之任轉與汪沈約改推王家襄返浙以王尚在壯年且對各方均無惡感似可勝任汪等亦甚韙孫論遂聯袂謁段請發表王家襄長浙時屈映光長浙命令已由梁鴻志擬稿孫汪之請乃大拂段氏之意只得以暫維現狀答之段事後語人謂任何一省在京皆有三五大老若每省疆吏皆由旅京大老保薦則以後對外用人問題如何辨法聞者出以告人浙人於是知段用屈立意之堅而反屈空氣乃愈濃厚矣 
　　顧屈映光得段之如此提携亦非無故在歷史上之關係屈本段氏舊人而其活動之手腕尤爲不弱當天津方面盧永祥方拜宣撫之命時屈即託人向盧表示慇　謂浙爲嘉帥第二鄉梓當不能恝然置之願聞所以收拾浙局之策盧亦知屈之剌探乃表示合作之意則答以去杭之時已宣言浙政還之浙人本人當然不再干涉浙事顧將來至蘇時浙人或有需帮助之處自亦當盡力援助耳屈以慮言雖空洞似無惡處又在浙孫方面微示本人行將返浙之意孫明知屈爲段派之人苟與段合作絶不能對屈擋駕只得同彼表示可以讓其赴浙屈聞之大喜以爲各方皆可諒解惟待疏通同鄉而已於是兩次請客於圓宏寺本宅大宴旅京浙人席間發言略謂江浙戰事而後桑梓元氣犧牲非鮮苟屬浙人當無不望將軍事　日收束某雖不才頗願爲桑梓盡力兹合肥屢返浙辦理善後公務私誼兩無可辭尚請諸位帮忙云云言語之間居然以未來浙長自居則屈之所自恃者亦可知矣 
　　綜上所述則屈氏長浙之運動勢力已醖釀成熟乃於此際陳樂山突然在松江就第四師師長之職孫傳芳爲鞏固内部計不得不與夏超合作因是即有電來京請對浙長命令暫勿發表段方引以爲怪而第二電又至則報告松江業已開火謂陳樂山假借名義請聲罪致討同時陳亦來電謂奉命復職孫軍無故開釁請示辦法段於此大感不便而以前之對浙計畫遂不能不全　變更除同時以官樣文章之兩電令孫陳嚴束所部聽候辦法外並於二十九日之特别會議中提出討論結果頗爲秘密據段側要人傳述段對浙孫之位置仍主維持最近孟昭月之寗台鎭守使發表即爲對孫表示好感之明證不過東南問題主持者另有其人浙事解决之重心恐不在北京耳（十二月三十日） 
[天津通信堯日]  
　　曹園張園之新訊 
　　齊夑元離寗後據曹家花園消息當局以江蘇形勢業已和緩奉軍本可中止南下惟某實力派則欲將其實力發展牽連而及於浙江問題且江蘇之能盤亦尚未支配妥洽逐鹿者大有人在張宗昌尤非得一重要地盤不可故奉軍勢不能中止也廬永祥於二十七日赴臨城校閱新編之衛隊旅三十日返津收束使署事即怱怱南行至其駐節地點雖曾决定在南京然中途尚須逗留一因現在蘇省軍隊强半與盧打過交手仗盧於到寗之先須向各師旅長疏通一切二因盧本希望江蘇督辦因慮蘇省不贊成尤須與各方面切實商榷其所部衛隊則將先行赴寗目前奉方所引爲幸事者即津浦全線可以一脈貫通如徐州鎭守使四省勦匪司令等缺均已内定說者謂盧氏今後南下可以一帆風順實則殊不盡然因爲蘇省在戰前已苦兵多戰後又增加不少若裁汰·則軍官無法安揷老保留·則蘇人負擔益重而江北之自治軍又乘時　起若收編·則慮餉源無着若遣散·又恐流爲匪寇騷擾地方凡此等等皆盧氏南下後最棘手之事蘇省對盧感情如何胥視其有無收束軍事之能力爲定京津兩方最近處置蘇浙問題大槪已如上說奉張以對南事已有辦法聲言一星期内即將返奉其眷屬昨已出關先行惟據外間傳說則謂張對於在津某派不贊成善後會議心頗不懌故决然返奉此則非吾人所能逆斷也 
　　張園消息中山對於執政府措置大局頗多不滿意然於段氏本人尚不十分隔閡仍期貫澈孫段合作之旨其民黨中人以江西問題善後會議條例問題及執政府允諾遵重條約三事引爲口實頗多勸中山南回中山則不謂然對於贛事令李烈鈞以私人資格回省收拾善後會議旣事在必成惟有暫立旁觀地位不加可否至於執政府爲外崇國信計不得不有遵重條約之言認爲與本人主張取銷一切不平等條約不生若何影響而段則一再電邀人挽請孫入都孫均以病辭至前日張園秘書處忽然發表中山病已痊愈據醫生言休養之期已過故决定三十一日晋京惟精神尚未大健不能應巿民大會之公開講演云云至今日中由果然晋京有汪精衛邵冲元黄昌榖等重要隨員及德醫施密特隨行記者詢民黨某君中山入京後之態度某君曰中山對善後會議不致參加何等意見彼唯努力於國民會議之實現前曾擬由宣傳部派員分往各省講演國民會議召集之必要刻下雖未派員出發然各省及各國華僑均紛紛來電贊成召集國民會議似國人已能充分了解國家之大勢將來或不派員出發宣傳矣至於善後曾議將來恐無佳果民黨人雅不願在現政府旗幟下供奔走唐紹儀楊庶堪不願入都就職蓋即爲此而善後會議擬討論國民會議之産生方法事實上亦恐難辦到因爲國人旣已覺悟善後會議不能代表全國眞正民意必不認其有産生國民會議之權能所以國民會議須由全國各法團之代表用純粹之民意手續組織之方與國事前途有利中山深信此種國民會議必可觀成云云記者又問外間推測民黨聯絡黔滇粤川及馮玉祥胡景翼等貫澈大西南主義山國民會議選舉中山主持國政有是說否某君曰斯言未確聯絡黔滇粤川及馮胡等事或有之但亦爲化除黨見希望羣策羣力共謀國是促進大局速就统一耳非所謂大西南主義也至舉中山主持國政民黨或有是心理中山則斷無是想彼孶孶於國民會議者係欲釐訂建設中國之方案畀諸有材力之人施行之彼願足矣逆料此番入都當　國民會議觀感後始能出京也（十二月三十一日） 
[中西醫發表孫中山病狀]  
　　大陸報五日北京電云孫中山之病經北京各著名醫生·與協和德國兩醫院醫生·及天津名醫施寗德氏羅士氏等會診後業於今日發表診斷書稱病勢雖不險惡但頗嚴重縱此時猶無施行手術之必要然若謂其不久即可全愈者未免過於樂觀矣等語醫生已囑中山完全靜養謝絶一切應酬中山現居北京飯店選定克禮格醫生醫治蓋其肝臟患充血已久加以長途跋涉勢又加劇故中山友人雖聞醫生不險惡之言而猶極爲憂慮云 
[蘇議員請盧永祥實行三事]  
　　裁兵軍民長官分城蘇政還之蘇人 
　　盧永祥以宣無蘇皖之　入蘇大勢所趨盧將督辦江蘇軍務江蘇全體拒賄議員特致書盧氏主張裁兵軍民長官分駐蘇寗及蘇政還之蘇人三事照錄其原函如下昨日奉手敎殷殷以愛護蘇民爲念盛德厚意至深感紉頃聞膂氏業巳離寗前此用兵之計目標已失大軍南下自當立予中止即或少數軍隊業已調動亦應中途暫駐徐圖撤回我公宏識高懷當此時局混亂人心恐慌之際必能仰體執政希冀和平之苦衷蘇人呼籲和平之眞意决不至重爲民累此則不獨相文等所深信抑亦爲時勢之當然似無庸鰓鰓過慮者焉惟是蘇省狀况至不一致善後問題百端待理固知執事智珠在握定有藎　而相文等誼屬鄉邦利害最切粗有所見不敢終秘請爲執事陳之江蘇兵額衆多財力久已不勝河間在寗每年軍費不逾五百萬自李齊相繼增兵截至戰事以前軍費已增至九百至一千萬故歷年國庫虧欵計達一千五六百萬此次戰後各師軍旅又復大加擴充齊氏去職之前令各軍缺額一律補充並有改旅爲師者現在本省軍隊有七師六混成旅之衆而客軍駐蘇者尚不在内以有限之民力供無量之軍需即使敲脂剥髓亦有窮時至民窮餉竭亂端蜂起其糜爛先在地方其禍患深中國家爲江蘇計至急之務莫先裁兵應請執事禀承政府毅力主持使蘇民於疲　之餘得少喘息則公之功業爲不朽矣此所冀望者一也軍民分治立國本原全國人民同此心理無如軍閥專横恒視省長爲易與直接以脅制官吏者間接即以魚肉小民故督軍權力所至之處一切民政半被摧殘此而不革則軍人之權勢日擴良吏無施展之機民氣之壓迫日甚自治無進行之望所謂共和基礎所謂國家根本將悉爲軍人挫折以盡民國前途尚復何望此其弊在於軍民兩長官同處一地一切行政自易混淆欲立分治之始基先除同城之舊習應請執事本身作則劃分軍民權限另擇軍事要區設署辦理不蒞寜省免與省政牽混此議能言者亦非無人而能行者尚未之見願公斷然行之爲全國軍人倡則名譽之隆傳之萬世不獨蘇人感戴而已此所冀望者又一也國本在民民治之發展就本言之在下級自治就標言之在主持省政故蘇人治蘇之說二三年來幾爲三千萬人民一致之公意齊氏在寗數年蘇民深惡痛失者雖由於此次作戰身爲戎首蹂躪地方而其平日把持省政凡高級官吏及各財政機關幾無一非其私人即不然亦須託庇於其宇下乃得保全蘇人之稍有智識材力者悉被擯斥而蘇民乃大憤今幸齊已逃滬凡其餘孽自應一律廓清當此元黄絶續之交應將各種行政財政機關讓之蘇人自行處理庶幾民怨稍蘇而庶政亦有清明之望否則去一軍閥乃換一軍閥把持蘇民决不能甘昨閱京中報紙載公有電致政府請將蘇省各機關人員暫勿更動以待商槯是旌從未蒞蘇境而軍權已爲先驅同人批閱之餘私竊駭異惟證以執事在滬宣言謂軍至南京必以蘇政還諸蘇人又對張仲仁君言謂决不爭佔地盤明言讜論昭若日星因知此等讕言决非事實然私心過慮竊恐執事固無此意而部下未免覬觎誠如是也是公將爲齊氏之續蘇省人心之向背亦將於以决之矣應請執事决然擯除私意一切民政讓諸蘇人勿與蘇人爭其小者則公之盛德爲無涯矣此所冀望者又一也凡兹所陳無當大雅以公豁達大度用敢代表三千萬人民公意視縷陳述倘荷裁擇而賜敎焉甚幸甚幸張相文沙彦楷丁文瑩蔣鳳梧楊擇陳士髦徐蘭墅王汝圻汪秉忠胡應唐徐　　瞿啓甲朱溥恩王紹鏊謹啓 
[紀三十日之執政閣議]  
　　三十日國務會議内龔（病愈銷假）財李海林法章四總長及外沈陸賈（吳光新出差）敎馬農劉交鄭（葉恭綽赴津）五次長均列席十一時開議仍由段祺瑞主席（一）秘書長梁鴻志報告孫中山來電决定於明日（三十一）上午來京養疴執政已派曾毓雋林長民兩參政閣員方面則由葉交長代表於今日上午八時偕同赴津歡迎中山同車入京屆時各閣員是否應往事站歡迎云云議决屆時全體閣員到東車站鵠候歡迎並由内務部飭知警察廳趕速預備歡迎事項並派軍樂隊及保安隊在車站迎候保衛（一）付論陽曆年關財政問題内龔謂中央撫收入之各部院在執政未入京前即已積欠薪俸一載有餘執政人京就職瞬逾一月迄今分文未發各部員實屬困苦異常刻距年關只有一天須爲窮部員設法云云陸海軍司法敎育農商等部長官亦爲同樣之請求李財長謂本人對於各部院職員窮苦狀况亦所深知但刻下可　之欵只有四二庫劵餘欵一百零一萬除發警餉兩個七成（即一月零四成）外尚可餘六十六萬有奇由各機關分配擬發給敎育經費三成其餘各機關一律二成暫資救濟至八校或可多發一成（四成）（一）討論浙江問題梁鴻志報告孫傳芳與陳樂山互訐之來電後各閣員討論良久謂陸軍第四師本歸陸軍部直轄陳樂山南下回任自不成問題惟不宜輕啓戰釁危害地方議决以執政府軍務廳名義致電雙方嚴重制止軍事行動並密電孫傳芳謂中央倚畀甚殷幸勿輕信流言發生誤會（一）京兆尹任免案（結果）决定將僑務局總裁畢維垣免去本職即以現任京兆尹王芝祥調充總裁騰出京兆尹一缺簡派薛篤弼繼任即日下令分别發表（一）張家口兵變處分案結果决定三項（甲）取消陸軍第四混成旅（乙）旅長張金標明令褫奪官勲通緝嚴辦（丙）卸任察區都統弘錫元交部議處（一）傅良佐議卹案（結果）决定特下明令給予治喪費五千元並將生平事蹟宣付國史館立傳以彰忠藎（一）王未報告清室善後事件現正著手調和昨日邀各部所派助理員在本部開會討論擬每部加派助理員二人現正與李委員長協商云云下午一時三十分散會公布例案如下（一）議定調任馬福祥充西北邊防會辦遣綏遠都統一缺以李鳴鐘簡任（一）議定河南全省警務處處長兼省會警察廳廳長夏國楨免本兼各職遺缺以張羣簡任（一）議定江西全省警務處處長兼省會警察廳廳長于漳辭職照准遺缺以李定魁簡任警察議定察哈爾全區警務處處長兼警察廳廳長夏綺卿免本兼各職遺缺以宋式顔簡任（一）議定綏遠全區警務處處長兼警察廳廳長余鼎銘免本兼各職遺缺以李春秀簡任（一）議定浙江錢塘道道尹沈致堅辭職　准遺缺以陳翺簡任（一）議定福建鹽運使侯蔭培免職遺缺以劉鎬簡任（一）議定修訂法律館總纂耿澤辭職照准 
[李烈鈞對贛事表示（勗公）]  
　　在津臨行時致參謀部函以國民資格即日返贛李烈鈞自任命爲參謀總長後迄未到部就職日前因事來京參部同人曾推舉代表前往歡迎當經李氏延見接談後對於就職一節雖未完全拒却然迄無明白表示頃聞李氏於本星期五（十二月二十六日）已離津南下（乘北嶺丸先到上海）臨行特致參部一函聲言决定即日返贛其於部務不欲擔任之意蓋已溢於言表原函節錄如下﹁烈鈞不入都門已十稔矣此次忽促來京對於新知舊雨眷念殊深本擬稍事盤桓藉伸積　乃以時局糾紛長江風潮日緊而環顧桑梓又日在風雨飄搖之中興言及此憂心如擣烈鈞以駑脫庸材又　憂患餘生本不欲再問世事惟愛國愛鄉之念初不讓人現承本省父老之敦勸中由先生之督促對於故鄉應盡之責任義不容辭因决定束裝南下以國民之資格不日返贛一行即本段執政刷新政治之宣言向各方從事接洽以和平之主旨爲積極之進日人心厭亂剥極必復一摘再摘之局面或不至長此終古也﹂云云頃間段執政意爲減輕贛省兵禍起見擬暫予李氏以宣撫等名義（因各方意見未能一致此項命令尚未下）但李之　中語氣如斯其能否與現政府合作尚未可知也 
[奉天籌備戰事之緊急]  
　　目的果專在南征乎 
　　奉天通信張作霖對南作戰計劃决定後即派張九卿郭松齡回奉與張作相王永江等籌備一切軍實張郭於二十六日晚囬抵奉徑至總司令部與張作相王永江會晤張王爲奉天穏健派之首領對於南征計劃初不贊同以爲此次奉天出兵原爲推倒曹吳今目的已達不欲再行多事今爲情勢所姐難以避免只得勉强從同翌日（二十七）上午十時張王乃召集軍政各要人至總司令部會議計劃軍事上一切供應事項正討論間總　　楊宇霆亦奉令回奉臨時加人會其重要事項 
 
 

Page 7

 
 
1;第一萬八千六百三十號;中華民國十四年 西曆一千九百二十五年一月七號
星期三 * *　　第一爲軍費張以南征軍事不知久暫預定軍費一千萬元先擬由東三省官銀號提出五百萬元運津第二爲槍械子彈自戰勝曹吳後奉軍增加在三萬以上戰時虜獲槍械及降軍所繳槍械約一萬五千餘支除毁壞不能修理者七八千支其餘雖良　不齊尚可使用即一概發給新軍所缺槍械不及萬支兵工廠積存尚足分配（以數年來解卸俄黨槍械爲最多）至子彈一項廠庫所存者雖不甚多然若從此加班趕製亦不至供不應求第三爲軍糧以現時在關内兵額計算能於三星其内運去白米三千石即足供給然後再陸續輸運亦不致匱乏今東省雖有被災之區然不過小部分餘則均甚豐收時下正際冬糶之期糧車滿巿三千石額數一星期内即可購足所缺乏者則在餅乾因糧秣廠一年來製造之餅乾於此次爭戰時業已發罄現在所存者乃停戰後所製造依現在關内軍額分配僅足四分之一現在擬定辦法除令該廠日夜趕製外則擬收買巿間所售之麫包以充數第四爲軍隊皮棉衣件奉天固有軍隊皮棉衣件均完全無缺惟新收降及招募之三萬餘人當時純係袷衣嗣由被服廠陸續運去者僅足半數之用然均係棉衣尚無皮衣其餘一萬餘人則皆以去年用舊之軍衣權爲發給現在皮衣已趕辦不及一面令被服廠趕緊製造一面又令城内各大軍衣莊帮忙趕製務期於三星期内製就一萬五千套棉衣運津第五爲召集運輸車輛前次戰事時除原有官車不計外一由雇用省城之賑運車輛一由各縣徵集之車輛及停戰後此兩種車輛均已放還現仍擬依照從前辦法趕緊招集開赴天津運輸一切軍需第六召集輸送隊前次戰時各軍輸送隊皆爲臨時所募集停戰後均已遣散兹亦擬依照從前辦法趕緊招集第七爲招募担運夫前此戰爭各野戰病院抬送傷兵之夫役亦均爲臨時所招募停戰後全行遣散兹亦擬從新招募其他尚有許多事項難以畢述各項軍務均已議定辦法張九卿郭松齡乃於翌日（二十八拂曉乘京奉專車返津復命楊宇霆亦於是日早九鐘赴兵工廠（楊爲兵工廠總辦）將各製造廠各儲藏庫視察一週然後召集各塲主任科員管理員工師工匠工徒等齊集一處告誡獎勵陽曆年額外發給三個月薪餉以資犒勞陰曆年並分劈紅利以示優待宣示畢即令各製造廠由即日起仍日夜加班趕緊製造旋即赴陸軍整理處計劃種種進行事宜即在該處午餐然後又到總司令部與張王等計議多時乃回私邸是日爲其太夫人壽辰祝客盈門楊略事周旋即乘晚車匆匆赴津十七日張又電召總兵站處長米春霖及海軍總兵站處長李禹銘赴津計劃設立南征兵站處據楊宇霆在奉言張擬沿津浦路綫設兵站十六處米到津即將着手設立是日又命湯玉麟由津返奉赴鳳凰城原防部署軍隊張前令湯部第七混成旅改編爲師現已就緒以駐津軍隊將南下令湯即率該師入關接防也兹再將三日來軍事進行情形略述之二十七日第一軍運去砲彈二十五箱一三軍運去迫擊大砲四門砲彈二十箱地雷二十五箱當日晨二六旅接張電令即日整軍入關前次戰爭以二六兩旅最爲勤勞故停戰後首先開回奉天北大營休息該旅奉令後即於當日下午將重砲營開赴入關二十八日亦有一部開拔大約今日全部即可開完其他各旅軍隊亦均部署候令出發二十七日航空處接到電令凡前次與戰之中外各駕駛員均即赴津聽候調用奉天航空隊向分飛鷹飛龍飛虎三大隊現爲便於統率起見改編爲一大隊歸張學良一人統率總司令部設天津停戰後各駕駛員亦多回奉休息奉令後均即整備行裝及收拾一應品物二十八日駕駛員十二人工師七人工匠二十人護兵三十人向天津出發其餘人員亦將陸續入關航空處又新由德國購到大號新式戰門機四架現已裝置完竣因天氣嚴寒未經試騐將來亦擬運往天津關内外各野戰病院自停戰後均已撤消所有醫官亦皆回奉現亦奉令迅速赴津組織病院故各醫官於二十七八兩日聯袂西上約有五十餘人總司令部王處長又派員購辦大宗藥料運津奉天總商會於奉直開戰時設有糧秣購買委員會停戰後業已取消現又重新成立由二十六日起積極購買糧米每日省城入關糧車皆令運往該會依照巿價給欵三日以來收買極多省城米商因米全被官家收買日間有出無入已現虧缺之象米價因以漸漲現洋價格亦較數日前增高省垣販運車輛於二十七日運入關内者四百餘輛車輛减少貨物運費驟昻京奉路局前奉令預備火車二百輛作軍用因奉軍戰務後火車停於京津者爲多奉局所存無幾奉令後一時開回不及車輛不敷應用三日以來西行車純載軍隊及一切軍需品客車業已停開各方商旅濡滯奉天者不少代理三省總司令職權之張作相現已預備入津總司令職權委王永江代理惟啓行日期尚未確定一說謂張作相仍不欲大舉征南其赴津蓋欲相機阻止也（十二月二十九日） 
[奉天賄選議員大恐慌]  
　　奉張已通令嚴緝 
　　奉天通信自奉軍戰勝直派推倒東省士紳無不彈冠相慶不謂近有一類人惶駭萬狀懼旦夕大禍臨身者則東三省國會議員受賄選曹者是也當曹錕籌辦賄選時奉浙粤三省曾協定一釜底抽薪計劃約三省國會議員一體拒賄出會不參選舉俾法定人數不足曹錕流産因對於各該省之議員皆發優厚津貼藉以覊縻而奉省之待遇視浙粤兩省尤厚除按月資助外又任爲廠長督辦稅捐局長監督諮議等職以示籠絡不謂彼輩一面在本省領費一面又受曹家賄賂暗與選舉奔走兩間雙方騙錢有受賄而與選者有受賄而未選者有受賄而選他人者有受賄未出會託人代選者有奔走奉滬始徘徊而終趨附者又有在曹前誇口能游說奉天承認回奉後又向張聲明因反對賄選故出會回奉實行規避者五花八門無奇不有張聽一面之詞信以爲眞一年以來猶在夢中自曹錕推倒查辦賄選議員而此中黑幕遂盡情披露聞近日京師檢察廳已由衆議院檢出簽到簿爲一最確實之憑證奉天一省兩院議員共二十五人除躬與賄選之李友忱王蔭棠孫乃祥等外而秘密補領賄欵者約在十人以上至確實拒賄者不過羅永慶王秉謙姜毓英劉恩格等數人而已若非近日京師檢察廳檢出確實證據則始終莫明其妙前述某廠長某監督等之受賄皆係最近發覺者張聞知時異常震怒謂騙我金錢爲人幹事人之無良一至於此乃電令三省嚴行查拿治以軍法更令拒賄議員檢舉東三省拒賄議員乃發出警告其文云﹁議員　人民代表宜如何潔白乃心奉行職務而東三省同人竟有甘賣自身以助逆者殊可駭怪去年曹錕賄選兩院同人守正義者均先後出京吾三省當局嘉其卓行熱誠歡迎無微不至並聘任要職優我俸給更有兼充顯秩貴而且富者以人情論之吾同人自當始終全節庶足上報知己下報人民乃竟出人意料之外旣食當局之厚俸而暗中復受賄選之金錢有事後補領賊贓賄者統計未過十人前山海關監督蘇毓芳即敗類之一所以總司令赫然震怒褫彼之職而查辦也兹兩院賄選名册已經檢出三省議員受賄附逆者尚有多人最奇者某廠長某會長某諮議身兼議員亦均在附逆賄選之列現總司令對於此輩决用嚴厲手段其事前自首者可酌减一等否則定以軍法從事云云按議員受賄已犯刑條而兩曹錕叛逆又係自甘見棄桑梓内亂罪確已成立應處死刑論公論私皆所不赦同人等爲自白起見不能不鄭重聲明以分良莠用特警告該受賄議員等速赴就近法廳自首庶可保全首領否則證據俱全同人等亦當檢舉决不能任爾叢自逃法網總司令不日即歸京師法廳不日亦當行文來捕爾　其各懍之可也東三省拒賄議員同啓 
[杭州快信]  
　　昨今等日盛傳張載陽回任浙省長夏超回任警務處長兼警察廳長說探諸政界則謂絶無此事 
　　盧宣撫便業經南下至昨日（五號）尚無抵寗電訊惟此間各界已紛派代表赴寗迎候 
　　孫中山派代表沈定一等來浙宣傳國民會議要旨由杭到紹後極受商學各界歡迎前日沈　等又由紹蒞甬陳師松江潰退後盧香亭師長即率隊抵松收束軍事迭經來電報告一切並請示機要聞開赴前方各隊伍須待擇要退駐凱旋之期當不遠矣 
　　馮軍（馮玉祥）參謀長蔣方震上月間田京南下先回海寜珂里昨晉省寓清華旅館有人與談時局頗抱悲觀 
　　新任甌海道尹張宗祥已將敎廳交代辦理清楚定九日起程履新並先至滬與前任沈致堅接洽一切 
　　司法官廳自昨（五號）日起分飭各科主任檢查擋案簽候核辦聞因中央有特赦命令擬照元年辦法預備彚報 
　　菸酒局印花稅處均通令所屬催解稅欵以濟軍需　　全浙敎育界國是委員會昨假省敎育會開會决電段執政取消善後會議務求眞正民意 
　　浙省議會議長沈鈞業等昨上午（五號）附車赴滬聞須轉道北上 
 
 

Page 8

 
 
1;第一萬八千六百三十號;中華民國十四年 西曆一千九百二十五年一月七號
星期三 * *游藝叢刋 
[探險家馬丁强生自傳] [  淞魯]  
　　馬丁强生爲電影界之探險家所攝各片均爲奇險驚人之作而尤以﹁强生夫人歷險記﹂（此片曾開映於愛普廬影戲院）一片爲最佳兹得此君自傳一因譯之以實本刊 
　　氽生於美國之賽倫時一八九○年余父爲一船長母貌美性柔余幼時性甚活潑然頑劣逾於常兒或有告余父母曰令郎不類常兒他日定多驚人之舉增憶余九歲時與　兒擊球爲戲偶一不愼誤傷同學約翰之左足歷久始愈然左足已成殘疾須扶杖以行矣余性好嬉每當盛夏時嘗偕余弟彼得余姊瑪麗或釣於池畔或獵於荒郊終日戲嬉瀨於讀書余母以余居此鄉僻之地於學業殊少進步遂遣余往蘭門ＫＡＹＭＯＮＴ叔父家中命入中校求學焉 
　　一九○六年有探險家ＧＡＣＫＬＯＮＤＯＮ者將往ＦＡＣＫ南海探險余即隨之往舟行二年有三月覓得十三羣島始返掉回美一九○九年復遊法京巴黎於是專心研究攝影衛久之漸有心得一九一二年復回美時余已二十二歲矣余妻善歌能琴亦好冐險喜遊泳打獵故與余愛情甚篤一九一三年余乃偕妻復往南海作第二次之旅行所乘之雙桅船船身長僅三十七英尺水程達一萬七千英里爲時十四月在彼攝取各海島之名勝風景共製成三片即﹁南海人肉記﹂﹁南海被擄記﹂﹁開化鄰疆記﹂等是也自此三片出映於銀幕後而余名遂爲人之推譽矣越年又偕余妻至澳洲之巴尼亞在該地攝製一片返紐約後應米曲羅影片公司之聘命余夫婦二人同往亞菲利加洲攝取各種奇禽怪獸於是余乃復偕余妻携照相器獵槍等物登船往菲洲之部登陸後遂居於彼該處土人膚色赤黑白人甚少遇英人某君爲伴同居於彼約二年攝成﹁强生夫人歴險記﹂一片此即吾等庇該處之成績也 
[電影女明星黄愛娜近聞] [  家麟]  
　　黄愛娜女士爲在美之華僑生於新金山母旗人隨其父僑居美國父粤人在美操洗衣業女士幼時曾受敎育於美國學校故能英文其容貌粗視之極似美人而不類華人因雙瞳甚大肌膚亦白惟髮作黑色性極柔順又復敏慧故於銀幕上之表演極受時人贊美女士在范朋克之﹁月宫盜寶﹂中飾一束方女子表情極佳近又爲百代公司演一影片名ＴＨＥＦＯＲＴＩＥＴＨＤＯＯ　此劇爲小說家曼蘭哈斯之名作云 
[新片﹁馬戲日﹂述評（二）] [  良珷]  
　　哥根飾土培以七八齡孩童在艱苦中慰藉寡母被逐後與茫茫之世俗奮鬭旣獲職仍念念不忘其母以其所得盡行奉母種種情形哥根演之均露稚氣然又處處入情入理吾對之無間言矣 
　　哥根表現之佳處可分數點述之 
　　（一）當其母失手碎碟時哥根見之忙伏於地以受姨父痛扑及後伏壁招母見母悲傷慰藉備至且謂曰（天助我使我能得安身之地倘我有錢當使母親····）觀至此猶不心動者吾知必無其人也 
　　（二）當逢其姨父怒時歸家持火奉烟以待且爲之脫換皮鞋待應備至冀消其怒然怒不消而反加甚卒致不能再行安身噫苦哉無父之兒哥根演之雖不露悲哀然悲哀之成分早已表演無遺矣 
　　（三）食物攤主旣與哥根食復謂之曰（余每週與汝薪俸一元汝能爲我工作乎此時哥根半驚半喜回憶與其母困苦相依時之情形遂欣然允之念母之情活現面上 
　　（四）當攤主命之售冰淇淋時哥根因貪觀琪尼脫之馬舞致氷淇淋盡溶愷愈活現及後魯傑憐而給其值哥根始見而驚繼則露不安之狀而却之及後方欣然受之而吻其額此種表情活盡出一誠實純潔之童子 
　　（五）琪尼脫向哥根購冰淇淋時哥根欣　作主人請客狀及後見攤主追問乃頻頻以目斜窺其　而將其值投之箱中此處又活現一聰明伶俐之童子 
　　（六）當哥根與魯傑祖兒同車至他鎭時根哥與琪尼脫並坐一種欣喜及侷促不安之狀殊令人可愛及後聞琪曰（吾乃此玩偶之母也）面上突現深思之狀而答之曰（吾甚欲余母在此）思親之情豁然如見 
　　（七）當車遭暴風雨陷覆哥根探首窗外見可怕之情形乃將琪尼脫先送之出己則挾琪之玩偶以隨之雖經跌撲亦不顧也表現勇敢愛戀之狀備至 
[電影明星之略歷] [  伯長]  
　　（二十四）卜特門（ＥＬＥＡＮＯＲＢＯＡＲＤＭＡＮ）女伶卜特門菲立特而菲亞産向在舞臺演劇其入電影界言之頗奇蓋美國電影觀衆以習見電影中之數明星日久生厭遂有欲覩新人物之動議出品者欲投人之所好四出訪聘女士即當時被聘而得之一人按與女士同時應徵者有二千人之衆而女士卒以態度最風雅而得選氏今年纔二十六歲身材適中秀髮作微褐色云 
　　（二十五）卜期斯華史（ＨＯＢＡＲＴＢＯＳＲＯＲＴＨ）卜斯華史爲史立葛電影公司之第一導演家先爲扮演者嘗與着名女伶費司克夫人克洛司門等演劇又善編劇本一九○九年演ＬＮＴＨＥＰＯＷＥＲＯＦＴＨＥＳＵＬＴＡＮ一片製於羅肆安傑爲該城製造之第一影片云 
　　（二十六）克蘭拉卜（ＣＬＡＲＡＢＯＷ）女伶克蘭拉卜爲布洛克林高等女學之高材生十七歲時適有比美會之舉女士當選於是入電影界在ＤＯＷＮＴＯＴＨＥＳＥＡＩＨＳＨＩＰＳ中飾一可愛之航行者人遂以成功目之後與著名明星克令匈脫（ＧＬＥＮＮＨＵＮＴＣＲ）演ＧＲＩＴ今已與潑李弗電影公司有一長期合同矣按女士扮演之片頗多如在第一影片公司之ＢＬＡＣＫＯＺＧＮ及在潑李弗公司中之ＰＣＩＳＯＮＥＤＰＡＲＡＤＩＳＥ皆其著名者女士之髮目皆呈深棕色云 
　　（二十七）包桓斯（ＪＯＨＮＢＯＷＥＲＳ）包桓斯之爲伶人生涯也始於十八歲時至電影漸盛乃由舞臺而改人電影界扮演之片如﹁花情蝶義﹂ＱＵＩＮＣＹＡＤＡＭＳＳＡＷＹＥＬ及ＷＨＥＮＡＭＡＬＮＳＡＭＡＮ等﹁盜窟餘生﹂ＬＯＲＮＡＤＯＯＮＥ一片中僅有數幕約翰由瀑布衝下吾人皆爲演者昨舌此演者蓋即包桓斯其膽量可知氏生於印第安那生日爲耶誕父母先命之攻法學希其成一律師或爲牧師而不知包桓斯之天性蓋喜成名伶氏身高六尺權之重一百七十五磅云 
[粤名優軼事（四）] [  光磊室主]  
　　花旦桂花勤一中駟材耳无藉藉名顧其有一種奇技而爲　輩所不逮者厥技維何蓋其能以雙刀剖橙切成細塊絶對不經動兩手又能舞兩鋼軟鞭運動如飛混身解數但見人在光中光生劍外寒光熠熠此雖與其本身藝衛無關重要然亦不易多覯也 
　　周少保爲小武中後起之秀及其得名始於﹁打死下山虎﹂一劇適與小武鐵牛同隷一班鐵牛偶與班主齟　值貼是戲託詞抱恙以爲抵制地步班主以牌已掛出萬无改演之理　不獲已轉商於周少保慨然允諾結果大博好評翌年遂由配角擢升台柱矣 
[談新劇﹁雍正皇帝﹂（一）] [  楊過]  
　　笑舞台雍正皇帝一劇開演以來譽滿衆口良以該劇搜羅雍正事蹟　有興味插演滑稽狸貓換太子滑稽跳舞處處引人捧腹雖按之劇情未免不倫而能迎合觀衆心理生涯之盛良有以也兹將演員之精采者評述如左 
　　（一）鄭正秋正秋飾允礽儼然一忠厚太子對於父皇則直言進諫待遇諸弟則一片誠心描摹當年太子之爲人淋漓盡致能使觀者才悌之念油然而生迨冷宫被逼與諸弟訣别時詠煮豆燃箕之句無限悽慘使人泫然流涕又串寗波陳琳唱做特别妙趣環生非粉墨塲中斵輪老手未克臻此境地也 
　　（二）夏天人天人飾瑜姑有復仇之志而力有不逮卒之不但不能復仇而反以身事仇滿腔心事時露於不知不覺之間表情如初寫黄庭恰到好處又串滑稽跳舞飾蝴蝶美麗絶倫身段亦甚活潑可兒也 
　　（三）愼愁紅愁紅飾衛妃天生媚骨妖態横生恰合雍正生母身分又串蘇州寇珠吳儂軟語令人消魂歌喉嫋嫋頗有雛鶯出谷之妙 
　　（四）譚志遠志遠飾隆科多活現一權奸神氣形容小人得志作威作福妙到毫巓 
[董月紅之﹁掃松下書﹂] [  菊隠]  
　　﹁掃松﹂一劇本爲三麻子之拿手戲邇來滬上男伶中除林樹森外鮮有唱得佳者緣其調爲皮黄雜凑即如末後大段似反西皮二六收腔一句則又變爲二簧平板是以唱時較諸純粹皮黄尤爲吃力前日偕友作大世界游悉乾坤大劇場有會串特往觀焉其時臺上董伶之﹁掃松﹂正上場飾﹁張廣才﹂扮相莊重臺步大方一切身段能脫盡火氣念﹁人在世間皆學好﹂四句引子疾徐高下均合分寸惟﹁皆﹂字不妥應改﹁要﹂字或﹁須﹂字﹁黄葉飄飄樹葉落秋風寒﹂雖走低音韻味却頗濃厚以後平板亦頗工穏﹁老邁年高﹂之數板斬釘截鐵字字有勁和﹁李旺﹂對白問﹁蔡家那一個在京城做了官了﹂時面含喜色舉動間活現一衰邁老人狀態入後大段二六喝時臉上表情一句一換如唱﹁他二老爲姣兒把雙眼哭壞﹂時則嗚咽凄凉﹁似這等賢德的媳婦令人眞可愛﹂時則形容傾佩唱至﹁忘恩負義的蔡伯階﹂時怒容滿面描摹憤恨之態妙到毫顛﹁倘若是蔡伯階他把良心喪壞﹂下加念白﹁小哥﹂兩字緊接下句﹁你問他﹂頗爲不易因稍一　忽即須走板昔聽麒麟童亦如此唱法該　竟能從容不迫深爲難得惟﹁身從何處來官從那裡得﹂句似嫌不妥緣該段爲懷來轍﹁得﹂字爲梭波轍余意應改爲﹁官從何處得身從那裡來﹂方合進場時念﹁你往道廂走﹂之身段亦佳是日飾﹁李旺﹂者爲排戲之朱實林因而該劇生色　　也 
[毛韻珂之﹁空城計﹂] [  孫石生]  
　　毛韻珂演空城計其身段台步皆合劇情惜台步形似靑衣不甚合宜表情絶佳而唱工有數句音韻似帶維揚調者宜即改之餘皆可採取兹略評之 
　　上場之三探面部表出三副態度洵難能而可貴﹁我用兵數十年﹂幾句西皮搖板跌宕自然音調甚佳上城聞鼓聲時急遽驚駭之態溢於眉梢大似當年孔明之急態韻伶能此殊非易易實屬難得也一段慢板﹁我本是南陽一山人前三皇後五帝﹂及以下幾句從容不迫抑揚咸宜二六板﹁我正在城樓觀山景﹂句句淸簡頗耐人尋味﹁耳聽得城外亂紛紛﹂（耳聽得城外）五字平平唱過（亂紛紛）紛紛兩字隨口抛出甚佳﹁旌旗招展空翻影却原來司馬發來的兵﹂（旌旗招展）招展兩字最清晰（空翻影）空字聽去覺含有維揚音韻成（孔）字此即小疵﹁司馬發來的兵﹂司馬（馬）字徐疾轉輾先拖宕而後泛高頗覺動聽發來的兵（兵）字一收極佳﹁去打聽﹂去字一收聽字一收及以下幾句一頓一宕簡鍊遒勁韻味盎然如﹁又奪我的西城﹂及﹁犒賞你的衆三軍﹂風雲咤叱淋漓盡致末後搖板工穏亦自然細聆全劇尚屬不弱韻伶惟對老劇不甚考求故唱句時有走板考其原因注重新劇而花腔調久唱習慣練成致對老劇難免臻工也 
 
 

Page 9

 
 
1;第一萬八千六百三十號;中華民國十四年 西曆一千九百二十五年一月七號
星期三 * *   
 
 

Page 10

 
 
1;第一萬八千六百三十號;中華民國十四年 西曆一千九百二十五年一月七號
星期三 * *國内要聞二 
[滇公團之聯治運動（聖安）]  
　　雲南通信雲南省政府因主張聯省自治須有上下一致之表示特於昨日由聯治籌劃處邀集各公團開代表聯席會議討論進行方法是日到會團體有省議曾總商會省敎育會省農會報界公會律師公會等二十餘處代表三十餘人當即議决兩事（一）由各公團單獨擬發主張聯治通電於段祺瑞（二）速組織省工會預將國民會議時職業團體代表之産出討論時主席張瑞萱（現任聯治籌劃處處長）陳述本省主張聯治意見略謂十三年來政象紛擾皆由於中央集權本省初亦作是主張之一致有護國護法兩次軍興冀維護約法以立國再謀法治上之改進結果反爲北洋軍閥所利用如護國功成黄陂正位結果使國家人民蒙重大之犧牲護法亦爲曹吳所假借終至賄賣國會攫取總統攘東南東北之兩大戰爭中央集權已試騐失敗法無可護乃倡議聯省自治聯省自治云者非以全權付之省實全民皆有參政權之謂若付之省亦不過爲變相而較小之中央集權耳現此項主張與論已歸一致際此中樞斷絶正好趁機謀根本改造用快刀斬亂麻手段以期達到目的北方當權之段（祺瑞）張（作霖）初亦有此表示今段上台消息寂然吾人旣認聯治爲救國之要圖當有所表示以促段之覺悟免受黨派之包圍而予以聲援滇倡之各省當有繼之者若全國一致則段非容納不可幸望諸位發舒偉論有以表示云云各團體代表如省議會報界公會均相繼發言一致贊可俟各冋報告本會後即擬電發表至工會組織取廣義的俟下週再行訂期討論（十三年十二月二十日） 
[粤省東江軍事漸趨嚴重（毅廬）]  
　　陳軍在廣九路下段發行軍用公債 
　　聯軍議决下月進兵現在凖備之積極 
　　近日陳炯明在汕頭就粤軍總司令職其部下海豐系之對粤主戰派又躍躍欲動宣傳凖於舊曆年内打回廣州顧潮汕一帶收入現洪林二部尚爭執未决戰費一層頗感困難而海豐系將領遂另行其籌欵方法發行一種所謂救粤公債總額二百萬債票分爲五百元一百元五十元十元四種該項公債以廣東鹽餘及各種收入爲担保將來入廣州後第二個月起計六個月内分期償還現時公債之發行則照額面實收將來則加一五償還聞此項公債在惠城一帶行使已成一種軍用票近日陳軍所駐廣九路之寳安東莞兩縣亦巳發出勸各該縣商民流通二十七日曾在寶安縣之深圳墟開會此種該地紳商接洽勸募方法聯軍方面聞訊以敵軍路收復敵軍籌餉之地二十六二十八兩日在滇軍總司令部迭開軍事會議討論肅清沿廣九路之敵列席者各軍總司令及胡廖伍諸人結果先在大本營成立一最高軍事機關名曰軍事委員會主持對付東江一切事宜公推滇軍總司令楊希閔爲會長各軍高級長官爲委員遇事公决執行但刻下進兵先决問題爲籌餉預算各軍開拔費約需五六十萬元始能辦到楊希閔等昨復在謝廬會議决定於下月某日向東江敵人下總攻擊但軍費一層不能不早日籌備昨經函請胡省長趕籌軍餉五十萬當經省署轉函財政委員會會議籌撥其原函云﹁逕啓者現准滇軍楊總司令第一八六號公函開查東江萑苻滿地逆寇猶存若不大舉進攻則不足以掃除逆氛而靖地方北兹爲肅清起見尅日興師應　迅飭財廳儘於本月下旬趕籌軍費五十萬元并籌交兵工廠製造子彈一百萬發之欵十萬元以資整頓而備進攻務懇我公以大局爲重將此欵項迅籌交下俾便凖備一切并懇賜復爲盼等由准此事關籌撥軍餉相應函請貴會希爲查照提出會議仍俟議决見復爲荷﹂聞財政會以近日收入除十三年二次租捐外無鉅欵可撥現擬責成巿當局趕速催收巿内租捐以便　解上述戰費旣有財政委員負責而軍事方面則由楊希閔以聯軍總指揮名義調度一切楊氏已於日昨親赴石灘巡視一週刻下中路前線方面有滇軍第二師廖行超部約五千人石厦石灘則有粤軍許部及桂軍劉部約萬人仙村一帶有滇軍第二軍范石生部七八千人駐防石灘橋與車站及元洲一帶者爲許軍第七旅許濟全部及桂軍第一師韋冠英第二師嚴兆豐等　石厦一叚爲滇軍二師廖行超之第四旅朱淮全部駐仙村爲第二軍范石生之大隊及警衛聯隊左翼方面由增城屬正果以北以迄增城南隅則由滇軍第三軍胡思舜部六七千人佈防右翼虎門一帶則由桂軍劉震寰加　所部前往擇要拓防因虎門地勢現迫近敵人陣地寳安屬之雲霖東莞屬之厚街均爲敵人覬觎虎門之要路刻下桂軍譚啓秀旅黄子榮團及粤軍王體端部駐防厚街張我東團駐白沙桂軍第三師黎鼎鑑部駐防太平虎門各砲　要　則由要塞　令陳肇英派部扼守佈能異常縝密連日中路各軍輸送軍寳赴前方者亦絡繹不絶二十八日桂軍第三師運送補充兵士一排粤軍第七旅押運衛生衣二十箱軍帽六大籮又桂軍運上草鞋五千對是日下午滇軍二師砲團一連大砲二尊騾馬十二匹運赴石灘二十九日滇軍第三軍警衛團兵士一連第一獨立旅兵士一排開赴前敵三十日桂軍第三師馮旅長帶兵士八百人并押運第二師餉銀數十箱軍用品二百件是日上午又由東江兵站部在省購辦軍米六百包用貨車運往石灘分給前敵各部（十二月三十一日） 
[皖省匪勢猖獗之一斑]  
　　皖省自北京政變發生以後一般民黨中人力圖活動紛紛回籍组織國民軍所標旗幟咸以討曹　馬爲目的乃曹錕早巳退職馬聯甲亦已去皖各縣之國民軍本無存在之必要惟所招募之軍隊大都由土匪改編即統率該項軍隊之領袖亦無法制止其燒殺淫擄霍山縣地處皖邊距省較遠上月二日即被駐紮六安之孫萬乘一軍佔據迄今已有月餘尚未退出該縣城内商民人等迭被該軍燒殺淫擄無所不至情形殊爲可慘兹錄該縣紳民致旅省同鄉求救公函亦可見匪軍之披猖矣原函如下杞人子修晴峯向甫及諸鄉先生台鑒敬啓者霍城於前日初五日突有壽縣李紹球字雨村及余亞農等糾匪三千餘人由張家店入城佔據縣署及各機關商店隨將監獄釋放知事逐走闔城人民附近一帶均逃避一空初六日崔縣長電省蚌調兵救援由六安派劉營來霍攻剿直開至下符橋約我縣警隊同時進攻不料於該夜接到劉營函知云李總指揮紹臣來電謂省長不日到蚌對民軍土匪自有收束辦法切莫作無謂之犧牲以致劉營退回靑山匪聞此訊氣燄大張將城内商店居民搜擄竟盡縣長及地方屢電省蚌均無切實辦法該匪佔踞霍山已近一月每日夜附城數十里奸擄焚殺無所不爲鄉民扶老携幼哭聲遍野慘不忍聞日則躱避山林夜則宿於溝壑尤足令人髮指者則幼女被姦喪命不知凡幾此種情形已兩達王省長均置之不聞不問本月二十六日由舒城賈團長帶高營一營機槍一連鋼炮兩尊來霍援救全縣人民聞之欣喜不料該營行至毛坦廠突接王揖唐省長來電阻止前進謂已派員前來收束并有電致崔縣長至今數日仍無頭緒我霍何辜遭此慘刧求援無路呼籲無門此次全城及四鄉之損失不下數十萬洪楊後未有之慘刼該匪自號民軍其行爲尤甚於白匪刀匪如再長此拖延人民萬無生理特專人來省函報情形并再電王督呼籲務懇諸鄉先生就近乞援以救桑梓不勝引領盼望之至專此敬請旅安劉鑑存龔才純吳賢揚沈全支朱瑞亭朱挺生程桂林儲茂淦吳道隆榮少華劉裕堯蕭瑾章同啓 
　　桐城縣屬之孔城鎭距省僅百里日前亦遭大股土匪之搶刦該鎭警察所巡官陳某被該股匪架去行至中途槍斃其狀至慘該股匪究從何來雖鄉人亦所未悉兹有自該鎭逃難來省者深知該股匪之内幕據稱該股匪即係李小南等在桐城東南鄉一帶招募之國民軍皆係有槍土匪招募而成現在李等雖欲遣散亦屬不易本擬效法孫軍佔踞縣城先至廬江巳抵城邊被該縣民團擊退折回至孔城鎭該鎭雖有警察所祇有數名警士抵敵不住致被闖入據聞該股國民軍僅有二三百名正在動手搶擄之際桐城縣民團趕到該縣民團槍械頗精該股匪知不能敵乃拔隊退出該鎭臨去時將商會長陳巡官以及富商多人一律綁去退至麒麟橋地方該股匪首領居然坐堂審訊對於陳巡官尤爲嚴厲謂爾係搜括民財之人應置重刑喝令綁缚其餘諸人略予訊問亦令綁起置之門外不料陳巡官有一使投見其主人赤身露體跪於地上急忙送衣披於該巡官身上禦寒陳巡官即附耳問曰隊伍可來了該使役答曰快到了一語未完竟被匪聞秘該匪衆一面整隊逃走一面命人持刀將陳巡官殺死未及片刻果然民團追至其餘被綁諸人幸未遭害該匪等祇顧逃走民團遂將該鎭商會長等人救回亦云險矣此皖垣附近之匪訊也聞皖北匪氛尤甚鳳頴各屬無縣無匪未識當局如何收束也 
[浙孫收撫第四師殘部]  
　　近畿陸軍第四師及第六混成旅自去年江浙之戰陳何卸職該師旅殘餘之衆由浙督孫傳芳收編薦夏兆麟爲第四師長劉永勝爲第六混成旅長所有師旅薪餉仍由浙繼續負擔此次陳樂山欲復任第四師長孫督大不爲然乃派第二師長盧香亭率隊剿辦歷一星期已告肅清爲國家計似可裁減兵額爲地方計亦可减輕負擔實爲兩得之舉詎料第四師部隊敗退於靑浦後仍復要求收編孫督已准如所請即在靑浦地方設立該師收容所由盧師長總司其事將來師長一職或將仍屬夏兆麟惟又一方面消息謂第四師殘部將歸盧使整理由何豐林爲師長用收駕輕就熟之效究竟如何善後須俟中央解决姑誌之以待後證 
[南京快信]  
　　昨日因第六師二十二團及新編補充團預備由寗開拔午後謠言大熾人心異常恐慌下午六時起城内下關各隘口即由保安隊把守荷槍實彈如臨大敵騎巡隊警備自由車輪流往來梭巡各旅團營長隨帶盒子槍隊駕汽車數輛由下關至城内徹夜會哨至天明幸無他虞 
　　張宗昌微晚七時到浦口住車站大樓未入城王桂林過江晤談下關儀鳳門已貼有第一軍司令部安民布告今日城内有少數奉軍踪跡 
　　陳調元部第四師七旅開一營到寗駐定湘王廟 
　　督署内衛隊一營今午專車開往鎭江駐寗第六師約兩團及補充第一團定今日下午開往上海鎭江等處駐紮 
　　盧小嘉有今日來寗消息 
　　昨（五日）午後有傷兵數十人至省公署要求韓督辦對於恤金明定保障辦法俾將來不至取消韓親至大堂撫慰令貝呈到署即予批准當時第二師團長張中立省防營團長土桂森聞信即帶隊到署彈壓始各散歸 
　　韓委蕭禀原充督辦署一等秘書吳國鈞充南京電報局長許殿爵充警備事務所參議又調委本署秘書佐理焦文基充水利處佐理 
　　財廳續委一批稅務所長上海曹元度上新河木厘局張頎常海李文濱六合易炳章龍錢邵玉廷楊衆車朱祖懋 
　　下關掣騐局局長陸恒隆奉鹽務署撤換改委桂瑞麟接充 
　　金陵道尹朱文劭辭職赴滬委第二科長朱炘代拆代行　　南京國民會議促成會加入者已有二十餘團體定今（六日）日下午二時假工科大學開成立大會 
　　本城軍警政紳各界以津浦滬寗兩路近日來往要人甚多關於時局問題須隨時接洽各在下關包賃旅館房間作會議處所以資便利 
　　南京緞號王長炎等不服緞業公所議决禁織寛緞案向平政院起訴呈請令廳暫緩執行省署以行政訴訟法規定行政訴訟未經裁决以前行政長官之處分或决定不失其效力但平政院認爲必要或依原告之請求得停止其執行現旣依法提起行政訴訟在平政院未裁决以前仍應照舊案辦理 
[蘇軍到錫布防續聞]  
　　蘇軍總指揮秦洸因寗方有軍隊開拔東下消息恐擾及蘇常一帶治安五日特派步兵兩營砲兵機關槍各一連由第一團團長彭啓鵬率同來錫縣署於四日午夜得到電訊後即由林知事與無錫巿總董錢孫卿商團公會長楊翰西洽商應付方法僉以錫地現在似無駐紮軍隊之必要當夜即由地方各公團聯名電呈秦總指揮請求暫緩派兵來錫一方面復推定省議員蔡君賓楊蔚章連夜赴寗謁見韓省長請遏止軍隊東下惟電文甫拍楊蔡二君行後未幾而蘇軍已全部抵錫矣 
　　蘇軍旣開抵來錫最關重要者厥惟給養問題縣知事林芾楨特於前日上午十時召集地方各公團會商籌欵方法到者縣議會浦容潛商團公會楊翰西縣農會顧彬生商會單紹聞四鄉公所孫鶴卿無錫巿議會陳湛如巿董事會高映川等首由林知事報告縣財政情形謂縣署所存現欵祇有二千五百元除已支敎育經費一千元外現存不過一千數百元以之儘數供給軍用尚不足三日之需應請共同籌議討論良久終無善法爰定於下午繼續討論迨六時後林知事曁各公團領袖在巿董事會重行集議並報告與彭團長接洽經過情形巿總董錢孫卿曁華藝三均謂軍隊旣爲保衛地方而來地方亦應量力協助惟縣欵旣竭蹶萬分應商請稅務所暫行支撥當經林知事邀請稅務所長徐景華列會預議時徐適因公赴滬由總務科長陳幼漁代表列席磋商之下允先墊撥五千元交由縣署以便支應旋即散會現此欵已於昨六日交付縣署轉撥彭團長應用彭團長於前晚六時半特派步兵一排至稅務所駐守當由總務科長陳幼漁商諸林知事轉請彭團長將駐軍撤去經彭君允許惟昨日稅務所之現欵五千元雖已交付縣署轉交惟駐軍則依舊未撤又聞秦總指揮將另行派員爲無錫稅務所長之說惟確否尚未證實 
　　蘇軍之第二防綫在楊木橋該處爲鐵路之南全村鄉民計共四十二家其北面爲秦橋村民有二十餘家多數以航船爲業駐軍到後即囑令遷移現以全數避匿亦有即以航船爲家避往鄉間者故昨日四鄉航船幾全行停頓 
　　自蘇軍開抵來錫後一時謠諑紛起人心大震居民之遷徙者絡繹不絶稍有身家各户均遷至上海其次則避往四鄉紛亂情形較秋間爲甚彭團長爲防備宵小起見特派兵一排携帶令箭在城外熱閙巿廛徹夜梭巡以防不處 
　　蘇軍到錫後團部暫設在無錫飯店辦公現已覓定通惠路口民房四　組織開本部已於昨日下午遷入辦公又聞林團長昨得南京來電駐寗第六師軍隊將於夜間過錫赴滬已密令所屬武裝到站守候防護 
地方通信 
[松江]  
　　議員請韓兼督派員放賑電南京韓省長崇鑒松江不幸兩次兵災砲火連天瘡痍滿目現雖干戈暫息而搶刦環生小民流離失所此次尤甚崇座軍民兼攝且爲蘇賢何爲默無一言坐視境内蹂躪此豈愛護人民者心所忍受亦豈蘇賢治蘇者果宜是惟時方臘底災民待賑方殷務懇崇座迅撥巨欵急派專員馳松放賑庶刧後餘生得苟延殘喘臨電迫切待命之至盛元音張芝叩處 
　　戰後現狀漸趨平靖松地現狀漸趨平靖滬報昨（六日）已到松一般人已明外地眞相故謠言亦息來往各鄉鎭之划船亦有於日内開行之說軍警對於防務檢查非常嚴密前（五日）晚有自滬赴松之張金生在新橋地方爲巡遜隊查見以其夜行可疑當在身畔搜出信函一封聞因函中詞多含混跡涉嫌疑已解縣署訊究至四師潰散官兵盧香亭師長已於五日布告准其來歸北錄原文如下﹁照得此次戰事發生實出於不得已本師長曾再四申明與四師官兵素同袍澤毫無介蒂現在軍事告竣四師各官兵潰散流離殊爲可憫如有留匿本城者兹特限三日内准四師各官兵來歸本師長一視同仁即予相當位置如逾限不到即係自甘暴棄立即嚴拿法辦决不寛宥倘四師官兵有避匿民間者准該民主即爲舉發如有故爲庇護不即投報者一經查出一律以軍法嚴懲爲此通告各軍民人等一體知工倘有假冒名義借端滋事者准其扭送來轅嚴辦不貸﹂ 
[蘇州]  
　　高審廳預備辦赦之動議本年開年以來前（五日）爲法院第一日辦公一般指定律師均届期到廳候審旋聞高審廳由庭丁知照再行定期通知因有許多刑事上訴案件合於新頒赦令將暫使停頓以待赦令之到達而省一番手續是以昨審案件以强盜及殺人命案爲多 
　　避難者之往來蘇州自改組總指揮部後一般膽怯居民均紛紛遷往上海其未遷者以局面已現安靜態度或不致有他慮而所有旅寗之蘇人或與蘇人有戚誼者因寗垣兵變關係皆携眷來蘇暫避前（五日）晨總指揮部分調兵士至崑錫各部駐守開掘戰濠因之發生種種謠言蘇人聞之遷滬居住者非常踴躍 
[崑山]  
　　蘇軍到崑六日早間有第二師步兵一營及機關槍連兩連由營長岳得印率帶從蘇州開拔到崑借本邑清丈局房屋駐紮刻清丈局已着手搬讓矣 
　　參事會開會紀前日（五日）下午二時本邑參事會開會到場會員除陳某未到外計陳定术龔濤徐陶璋張遇高錢鳴球及參事長劉知事六人首由參事長報告略謂本會前因軍事停頓迄今數月未得與諸君聚晤待議之事殊多然一時未及整理兹先提出二事請議（一）汪任算理交代請推一人出任監視議决公推徐陶璋擔任（二）省令補助地方自治協進會經費議决因十三年預算業已編製成案内務經費亦難挹注姑俟編製十四年預算時再爲酌量辦理議畢遂散 
[無錫]  
　　風雲聲中之盜刦案無錫懷上巿四九六圖港下鎭穆鳴竹家於四日上午二時餘忽來盜匪二十餘人打門入内大肆搜刦計被刦去現洋二百元以及金銀首飾皮衣等物呼嘯而去翌日由其姪穆耀星來城開具失單赴縣報告縣署據報後已派三等警佐湯麓柯下鄉履勘一面通飭水陸各警一體協緝矣 
[常熟]  
　　三日縣署因鹽梟抵境戒嚴數日前本邑南鄉辛莊鎭到有私鹽船數艘當由緝私營會同該鄉保衛團前往搜查查得一船中有私鹽四十擔即將該船扣留其鹽解赴浙鹽棧充公船主袁老板（浦東帮）乘機脫逃旋糾同帮夥開船數十艘俱有槍械在辛安東城一帶遊行示威聲言與緝私營保衛團爲難三日行至東城鄉之莫城鎭巿民見而警惶紛紛奔告鄉董鄉董立即到縣報告請示辦法趙知事即派偵探倪守業前往該鄉調查又因城區距鎭不遠萬一梟匪竄入於治安大有妨礙特分邀十三隊水警隊長陶熙光·警察所長王崑山進署商定由水警署與縣警察所分撥巡船十一艘駐防小東門外黄涇塘及南門外莫門塘等處一面由縣知照城廂各防務機關准上午十一時在南區保衛團會議並下臨時戒嚴令飭各城門衛警於七時下鎖此三日夜戒備之情形也是夜各防務機關會議结果以黄涇塘與莫門塘雖駐有巡船又恐不足防衛復調虞東保衛團中東兩區商團海虞巿保衛團·南區保衛團荷槍實彈分駐兩處遙爲巡船聲援而陶隊長與王所長督率警士終夜巡哨至四日黎明始各撤防迨是日下午偵探倪守業回城分報趙知事陶隊長王所長略謂兩鄉鹽梟船隻聞因城中戒備均陸續散去人民已安堵如常趙知事據報後訂於五日晨親乘巡船遊行各巿鄉藉資鎭懾順道視察各巿鄉警所保衛團以重防務所有公務委一科長鍾主任代拆代行 
[常州]  
　　蘇軍調錫後之常州要聞（一）五日蘇當鎭守使秦洸派有步兵兩營砲兵一連工兵一排至無錫分駐火車站附近及高橋一帶在橋上架砲一尊開挖壕溝聲明並因寗軍南下恐有誤會預爲防備完全在保境安民武邑官廳及公團聞此消息當於晚間十時在縣署開會集議到者除水陸軍警長官各公團領袖外並有士紳徐果人惲禹九等多人當議决由公團函知水陸軍警備隊無論形勢如何均以保衛地方爲職志絶不參加軍事動作縣署收入均留作地方之用請農會四鄉公所函催各鄉趕速完漕巿區漕糧由糧書催收五日一比經費籌定庶有備無患散會已深夜一時（二）車站消息六日上午三時許之半夜車暫停開駛南京電調空車十餘輛聞係預備運兵之用（三）縣署爲愼重防務起見各城内加派長警駐守巡　隊隨時聽候調遣（四）縣署派横林警察分所長舒彞如赴錫探聽消息劉營長已派探赴錫 
[南通]  
　　商會南請豁免布稅通崇海泰總商會前日再電段執政略謂人工手織士布關係國内多數貧民生計抵制舶來大宗洋布輸入實有免稅之必要所以歷届閣議均照免稅原案繼續延長去年賄選成功急於聚歛遂以五成起徵今執政東山再起羣情喁望前電籲懇援案豁免稅釐迄今未奉批示而財廳已令啓徵全稅戰工小販兵災之後尤覺可矜集會哀求義難拒卻伏懇迅賜提議辦法嘉惠貧黎維持國産不勝仰企云云 
[鎭江]  
　　再誌補充旅擬來鎭駐紮江蘇補充旅旅長王健飛前奉韓督辦令將該旅移駐鎭江王旅長特派張副官來鎭與翁知事商議該旅駐紥地點查該旅計步兵四營護衛團砲兵兩營機關槍兩連盒子砲兩連擬分駐金山·張王廟·南門外標房·寳蓋山·北固山等處鎭埠各機關聞信當公推商會長于小川巿總董王蔚卿縣議　長梁稼西商團長胡健春於前日（五日）到省與省長接洽阻止來鎭但未卜能允許否也 
　　函知軍用墊欵歸還辦法自軍興以後軍事借欵由商會經手計洋八萬五百元由城廂巿董事經手計洋一萬三千三百元爲數甚鉅至今尚未償還迭經函請縣署截留忙漕稅欵儘先撥還丹徒知事翁有成遂於前日（五日）通知商會縣議事會·敎育會·商團巿總查·商斷處略謂查軍事借欵當時事起倉猝端賴各團體協力籌濟上維大局下衛地方同深感荷極應速籌歸償以昭信用前准大函請以所收稅欵統數截留歸墊即經據情呈報在案現請將征起十三年忙漕全數儘先撥還設或抵還不足仍應以十四年忙漕掃數還清固所當然惟查本年適逢災祲忙漕征數大減殊多不敷兼之縣署亦有墊用軍需暫挪地方公項亦當分籌歸還并有月撥行政水警監獄等费勢不能缺似宜通盤籌畫雙方兼顧再四審度軍用屬於正稅專以正稅作抵所有此後忙漕征數按照例撥及歸墊支分别攤派祗可將征起正稅十分之三陸續按數提交抵償不足則來年歸補以淸爲度如此并顧兼籌已荷公同集議始終維持均所贊同除再具報省廳鑒核外用特函復云云 
[清江]  
　　淮陰匪訊彚誌比年淮陰患匪俱爲二四五三巿及馬頭老子山兩鄉而一三兩巿之附近縣城地段似較安全不謂旬日以來附近縣城地方匪案迭出並有傷害事主者併錄如下三巿徐寳三家於陽曆除夕前一日天色甫黑忽來身着軍服者三人叩徐大門聲言拉差運送行李車輛徐知勢不可却當開門向之商求免役三人不允牽之而去行不百武將徐雙目紮起徐時始知被匪抬架昨二日徐已逃回據其所言如此又王家莊楊挹淸家素稱小康子孫多至三十餘人前日（十三年十二月二十八日）挹淸被匪抬架子孫齊出追趕護救匪因挹淸年老體胖不易架走乃剌數刀棄之而去又袁家集王苛家因田地被人取贖典價爲匪偵知前往抬其十歲男童先將王某揪倒問以地價所在王答已經給人王之十歲子往護父匪便抱之而去並將王用槍擊斃彈由太陽穴人腦漿迸裂爲狀極慘又本邑北鄉居民李世忠年十八歲曾被匪人抬架因與匪狎刻李亦與匪合抬人被淮揚馬鎭守使捕獲元旦上午槍斃又其同夥小張飛一併槍斃 
[南京]  
　　國民黨巿黨部成立紀中國國民黨南京巿黨部現已組織完善在巿黨部之下分爲八區每區黨部之下畫爲第一二三分部業於日前在建業大學開正式成立大會到會者有黨員百餘人并經省黨部派員列席宣示三民主義次由黨員中公推主席一人報告组繼經過情形當場票選執行委員七人内推兼常務一人候補二人監察委員一人復又討論進行巿部黨務及籌備國民會議事宜至五時四十分始行散會 
[湖州]  
　　各界慶祝新年概况本届元旦雖值大局糾紛未已而各界之慶祝狀况毫不减色此間政警兩界及各公共機關一律休假三天並各舉行慶祝典禮學界亦均循例停課是日縣立女師於午後舉行同樂會節目有十餘種之多並演新劇一齣劇名﹁可憐閨裏月﹂表演純熟不易多覯晚間則有三中師範部之慶祝會各項游藝中亦以新劇爲主要此外尚有文虎頗爲熱閙惟商界無甚表示 
[和縣]  
　　大軍開拔來和四日上午八時有安徽陸軍第五混成旅第一團團長賈永清率步兵一三兩營及砲兵一連機關槍一連共一千二百餘人自廬江縣三和鎭開拔來和分駐於文廟敎育局城隍廟及各大旅館飯店軍紀嚴整地方安謐縣知事高壽恒飭商會辦軍米二十石柴草三十餘擔以供需用 
 
 

Page 11

 
 
1;第一萬八千六百三十號;中華民國十四年 西曆一千九百二十五年一月七號
星期三 * *敎育消息 
[要聞]  
[京八校代表會見財長之結果（捷）]  
　　敎育經費僅分配三成陰曆年關允製一個月 
北京國立專門以上八校敎職員代表以陽曆年開已迫需欵孔愈爰根據昨日會議之議决公推許繩祖馬名海胡春林陶鑄等八人於今日（二十九日）午後四時同赴財政部訪財長李思浩氏交涉敎育經費四時半李財長出見首山許繩祖召述明來意繼由各代表叙述各學校種種困難之情形要求非發放一個月之敎育經費不能維持李思浩氏答稱八校困苦之情况素所深知陽曆年關對於敎育經費原擬發給一個月以資維持學校然年關政費除四二庫劵除欵外本指望在滬所籌借之紙悃特稅借欵不圖以蘇局俶擾之關係滬上金融緊急此種借欵未能成立今日分配政費祗能就已籌得之欵項减成分配除軍警外各機關平均得二成敎育費增加一成爲三成此實不得已之辦法尚請諸君諒解云云各代表均以爲三成之數於事無濟要求非所加增不可交涉之結果李謂上海方面尚有一種不借欵大約不日即能成局此欵滙京後定再補發若干惟數目多少此時不能預定容日當再通知嗣代表等又詢問陰曆年關敎育費究竟擬發多少並謂陰曆年關尤重於陽曆各校債務最難應付要求須發一個月以上結果李允無論如何定設法籌盡一個月經費當不致有誤云云談至五時一刻各代表姑相率而歸（十二月二十九日晚九時） 
[元旦日之粤垣學界（居然）]  
　　各校聯合提燈預費國民會議成功 
　　軍校學生赴黄花岡宣誓 
　　反基督敎同盟請求設立敎會學校註册處 
　　廣州通信今日爲十四年元旦日此間國立省立巿立及其他公私立與校均放假慶祝各自行其應酬式之禮節校門俱懸﹁青天白日滿地紅﹂之新定國旗事前公安局發出布告謂元旦日須一律懸掛此項國旗否則處罰故尚未置備之各校即從事購用招展空際似與往年大有分别矣廣東大學是日上午八時在禮堂舉行慶祝與禮員生到者二千人全體向國旗三鞠躬向大元帥（孫中山）像三鞠躬員生相對行禮校員互對行禮學生互對行禮下午五時全巿學生不下三萬餘人齊集大東門外東較場舉行預賀國民會議成功之提燈大會六時出發巡行其路徑由東較場出發經惠愛路·財政廳·省長公署·吉祥路·惠福路·永汗南路至天字碼　散隊是日燈式極多化裝者亦衆其旗幟標語係由中央執行委員會預先規定約得十種如下（一）解放中華民族（二）預祝十四年實行國民黨政綱（三）預祝十四年黨化全國（四）全民自决打倒軍閥（五）全民自决打倒帝國主義（六）擁護國民黨主張之國民會議（七）擁護預備會議（八）反對分贓式的善後會議（九）主張取銷不平等條約（十）實現和平統一聞此事係由中山在津電示照辦又是日學界指揮爲廣州巿敎育局童子軍主任李樸生云又黄埔軍校學生亦於今日是午赴黄花崗宣誓其誓詞云中國國民黨軍官學生全體謹於十四年元旦南京革命政府第十三度紀念日竭誠宣誓於爲革命奮鬭爲創建三民主義之中華民國奮鬭而犧牲者之七十二烈七靈前自今而後同人全體誓本黨革命之精神一致努力繼續奮鬭務使三民主義五權憲法實施於中國以挽國家垂亡之運而竟烈士未竟之功庶幾烈士之光輝不爲後死者之不肖而有所掩英靈在上實式憑之又各校學生自由組織之反基督敎大同盟是日根據執行委員會第二次會議議决案聯合會員數百人先後往省署·敎育廳·國民黨中央執行委員會請願設立敎會學校註册處以爲收回敎育權之初步結果甚爲圓滿該處日内即可成立云（一日晚） 
[鄂省敎育要聞（召）]  
　　鄂敎廳訓令停止高中招考補習班湖北敎育廳現訓令各科高級中學校令云案查本省新學制標準規定中學校採用三三制初高兩級各修業三年附註高級中學如收受舊制中學畢業生得酌减一年等語早經通令飭遵有案兹查各高级中學校問有招收初中修業一二年級學生而辦理補習班者亦有收受舊制中學畢業生而編爲高中三年級者核與新學制規定均屬不合用特重申前令嗣後各科高級中學校因一律停招補習班其入學資格以新制初中畢業爲限爲謀舊制中學及甲種畢業生升學計仍准參用四二制酌减一年不得越次編級以重學業而免躐涉除分行外合行令仰該校遵照此令 
　　平敎試騐學校畢業湖北平民敎育促進會設立平民試騐學校甚多其附設於通俗敎育講演所者早經畢業一次兹附設於一師附小校内之第一校及附設於第六半日校内之第二校均定於本月四日舉行畢業式 
　　各校提前放假邇來鄂省受軍事影響而胡軍三路圖鄂之說尤爲緊急各校校長曾一度會議提前放寒假現各校均已發出員生旋里護照不日即可放假云 
　　女師呈准寒假添班省立女子師範學校成立十餘載而班次尚未齊備校長周敏女士前與敎廳接洽妥協准其於寒假添招一班現在已届寒假特再呈請敎廳並定月支洋六百七十四元合計全年經費洋八千零八十八元近聞已經敎廳批准該校不日即可出示招生云 
[江蘇醫專驅長風潮可暫告結束]  
　　敎廳令該校照省敎育會商定辦法辦理 
　　江蘇蘇州醫校學生風潮情形迭誌本報兹悉敎廳訓令該校云案准省敎育會函開蘇州醫校風潮案蒙採納敝會建議之解决學校風潮標凖辦理當經敝會推定吳谷宜·俞鳳賓·顧述之三君會同省委章視學陸科長訂期本日（十二月二十一日）會商辦法兹將開會紀錄函陳察閱敬希酌辦等因並附抄件（此即提前放寒假然後到改造方法等辦法原案已誌本月一日本報）到廳准此查商議辦法甚屬妥善合亟抄發原件令仰該校即便遵照辦理具報備查云云 
[短簡]  
　　北京政府以各省赴德留學學生多有不向外交部　取證書者日喉特電各省交涉員知照嗣後赴德留學生請照出洋須經領得外交部證書始准發給執照以示愼重云 
　　北京中國地質學會自一月三日至五日開第三次年會每日下午二時至五時均在西城兵馬司地質圖書館宣讀及討論專門論文並講演最近在甘肅湖北等省調查成績 
　　北京上月三十日下午二時美專敎職員代表三十餘人到敎育部謁見馬次長叙倫詢問該校經貴及敎員薪俸是否與其他國立七校同時發給馬次長常派專門司長俞同奎代見即答美術旣是國立八校之一當然與其他七校一律待過同時發給 
　　杭州浙江童子軍敎育促進會三日開成立會孫督親詣致詞並演說推定正副主任及指導宣傳戰務文書各股幹事定七日下午開第一次職員會 
　　南京阜寗中學全體學生電稱校長陳伯盟任用家丁陳蔭棠爲舍監動喊團丁繩捆學生現又勒吞膳費請飭除職等情韓省長當令敎育廳飭查辦理 
　　廣州廣大學生王沃寳被聯英堂匪掃去勒贖二萬兀廣大校長鄒魯特函省署令公安局起擄 
　　廣州嶺南大學擄案所獲之匪犯劉耀·　興進·陳錦富三人已於上月二十九日執行槍决 
雜訊 
[江都]  
[敎局董事議决保安費移充敎費]  
　　敎育局於四日下午開敎育董事會討論帶徵保安經費撥充敎費問題董事列席者爲周榖人·葉惟善·焦輔丞·黄龍臣等公决請縣移撥並請呈省備案於呈文中附說移撥之理由（一）該欵業由人民繳納（二）保安隊因時勢不同無辦理之必要且經議會反對（三）若以此欵移充臨時警備隊經費則臨時警備隊奉飭停辦不能存在即無支此欵之理由設支此欵地方必絶對否認（四）敎育經費支絀萬分積欠固無法歸償每月經常亦無法按期給付一經移轉定可稍資救濟（五）各縣皆爲敎育辦畝捐江都獨未照辦此欵成立與畝捐同（六）此項移轉係奉明令以公濟公僅須由知事一轉便可定案旣可解除敎育上困難又可免地方之糾紛 
[學校聯合會開理事會]  
　　學校聯合會於四日下午開理事會提出關於進行敎欵兩項加以說明請敎育董事會討論（一）前請敎育董事審查學欵迄今歷時已久究應如何整頓案（一）縣收附稅超過敎育預算總額究應如何向縣清算以利敎育進行案 
[崇明]  
[理科研究會之組織]  
　　理科指專員吳和士蒞崇視察後提倡組織理科研究會敎育界一致贊同業於本月四日在敎育局開成立會到會者四十餘人當經推定三科長樊沛霖爲主席討論會章後選舉職員陶鑄樊沛霖當選爲正副會長並舉定各部主任四人幹事十六人 
[貴陽]  
[貴陽私立小學行將罷課]  
　　黔省貴陽中各私立小學經費向以徵收學費及省政府每年八千元之補助費爲基礎此項補助費原分兩季發給乃本年上季各校領獲之數綜計僅只二千元餘尚拖欠至今未得各校頗難支持而職敎各員紛向學校追索積欠各校校長無法應付曾迭次向政府呼籲迄未得確實之答覆各校校長爰於昨晚（十二月九日）聯合開會决議再赴敎育司作最後之請求倘仍無着即於下星期一起各校一律罷課（聲） 
[當塗]  
[靜仁職業學校之近况]  
　　安徽當塗靜仁職業學校爲徐靜仁私資創辦現有農工科各一班初中職業科一班女子職工科一班又附設小學二班校内農塲一·工場三·商社一共計學生一百五十一人一切設施均以改進當塗縣農民生活爲中心各科敎育注重實習訓育注重服務農工科學生派往校外機關實習校外事業則特設推廣部本學期曾至各鄉推廣改良麥種一次調查土宜三次十月初曾舉行菊花會三天該校師生爲江浙戰爭受難災民特組織募賑會於十二月五日成立頗積極進行現定本月九日寒假春季計劃亦已由該校孫主任擬定 
[北京]  
[感化學校印送佛書]  
　　宣外下斜街感化學校係司法部與香山慈幼院合辦專以敎育幼年罪犯與不率敎之兒童者平時曾印送勸善書籍三十餘種凡十二萬七千餘册本屆臘八日該校爲紀念釋迦佛成道起見除有開會及演劇等種種游戲外又編印釋尊略傳佛經讀本等各數千册廣爲分送欲得此書者附郵票三分向該校索取 
[廣東]  
[白侯學校請求免餉]  
　　廣東大埔縣白侯區蕭氏國民學校校董蕭惠兩近以各項軍餉屢次派及該校而校中常費無多誠恐因此不能支持　特請鄭知事佈告以後一切軍餉不能派及學校應田鄉人分攤云云學校負擔軍費亦奇聞也（居） 
本埠 
[寶山巿敎育會舉行評議會]  
　　寶山城巿敎育會於本月二日舉行評議員會到者有陸裕彬·張京石·鮑振聾·劉杖月·陸質彬等由陸裕彬主席首報告會務次開議事件兹錄議决案如下（一）本巿巿立城西初級小學校等以九十兩月經費折扣發出請轉咨巿公所曁敎育委員按照原預算補給案議决由本會備函錄送原案轉請巿公所曁敎育委員設法補足並請先行見復以便轉知（二）提議本學期學費因戰事影　實難按照議預算滇收其不能收滿之數應請巿公所依驅　預算補發以資彌補案議决照案函請巿公所補足（三）大會移交馮君　五提議組織平敎促進會城巿支會案議决先行推舉起草員擬就簡章再與各公團籌議進行起草員推陸質彬張京石（四）提議兒意曾競進會因戰　影轉未能及時舉行目下時局雖已粗定而寒假轉　即至應否舉行以符成例案議决緩議（五）本會歷年文件帳目應否請　會長移交案議决函請馮　會長迅即移交 
[寳山袁敎局長之提倡體育]  
　　寳山敎育局長袁叔畬提倡敎育事業不遺餘力惟體育一門殊鮮注意現鑒潮流之趣勢社會之需要故自十四年一月起學校體育聘富有體育經騐之人專任指導社會體育以原有之公共體育場廓充場所去除雜草添置運勤器具各項職務聘人專任 
[一商重請省廳改正校名爲商業專門]  
　　江蘇省立第一商業校長趙師復近爲重請改正校名事特呈省廳一文文云本年六月間曾具呈請改校名爲江蘇省立商業專門學校以符名實奉省長指令聞查照省定五年概畫設校雖設專修科並無逕改專門之規定應否根據事實酌予變通候函交敎育行政委員會鄭重討論等因後經委員會否决以本省高級商業敎育機闌已有設置現值籌擬性質相同之學校酌豈歸併所請改辦專門學校與規定方針不合未便照辦議復在案竊查商業專門學校係研究商術重實踐與大舉之研究商學重理論者廻然不同歐美各國皆如是委員會欵與本省各商科大學性質相同以爲重複其實各具方針滬上雖多商科大學似不能無商業專門學校以養成商業實踐人才至改名　一切實施仍遵省定五年慨畫而行不增經費前呈已明言之且就目前情形一如能多收專門部生可節省經費本學問專科生學費每人增至四十元一級以四十人計每年可收學費三千二百元撙節開支约數一級之敎授費擬自十四年一月起改正名稱以便招收揷班生蓋多一生學費之收入即省一分省欵之担負現當經費異常支絀之際截至本學期止除借用學宿費外籌墊至二萬元之鉅如不將校名改正恐學生裹足不前有碍學費之收入校長能力不逮深慮無法維持貽誤校事至辦理種種因難情形已詳於前之五大原因中爲此重申前請即行改名爲省立商業專門學校以廣招生仰祈察核備案 
[大夏大學近聞]  
　　大夏大學自開辦以來校務極爲猛進昨馬君武校長聘任張介石爲文科主任余澤　爲理科主任歐地懷爲敎育科主任兼註册處主任王祉偉爲商科主任兼會計主任及大學中文秘書魯繼曾爲預科主任傅式說爲總務主任龔質彬爲大學英文秘書唐榮滔爲審計主任又該校對於各科謀同一發展並無偏車之弊所以明春文科添聘郭沫若·及前南洋大學敎授陳柱尊擔任新舊文學學科理科聘定前北京大學理科學長現同濟大學敎授夏元溧博士擔任高等　學及美國意利諾大學碩士曾昭桓擔任數學物理敎育科亦已添聘劉湛恩博士擔任職業指導及陳長桐碩士敎授童子軍之組織及行政商科添設鐵路管理系至募集基金董事方面由各董事擔負責任敎職員業已組織募集基金委員會舉出鄧峙氷·失經農·徐瑋·唐榮滔·俞慶棠·張夢九·王祉偉·傅式說·歐元懷爲委員學生又組織學生募金委員會大夏週刊出至第八期 
[商科大學將舉行畢業禮]  
　　上海商科大學本學期有普通商業·會計·工商管理·銀行理財·國際貿易五系畢業生三十六人特訂本星期日（十一日）午後三時在校内大會堂舉行畢業禮 
[華東英文函授學社近訊]  
　　西門林蔭路大吉路轉角上　華東英文函授學社自　　以來成績卓著敎員皆係約翰大學畢業得有學位而富有敎授經騐者每年學費祗取八元隨時可以入學學生除研讀課事隨時質問疑點外每星　得作文一篇寄往改筆現該社因社務日多添聘省立二中敎員馬崇鏸相理一切欲索章程者須寄往郵票一分云 
[大陸商業專門學校消息]  
　　在陸商業專門學校現已山敎務主任鍾偉成君商定交通總長葉恭綽爲董事長交通次長鄭洪年農商次長于寳軒前外交總長王正廷敎育總長馬隣翼等君爲董事刻正辦理農商敎育二部立案事宜秋季决正式改爲大學 
[縣立小學舉行考試]  
　　縣立第一小學校定於五日起舉行畢業試騐又縣立第三小學校定於六日起舉行試騐均呈請縣知事備案並請派員蒞校監試李知事當派敎育科科長錢允中代表前往監試 
[體育叢訊]  
　　中華檯球會之組織上海自有檯球聯合會聯賽以來各處檯球頓覺大行發達組織新隊者時有所聞近南洋大學及辛酉學社復彼此同意由雙方球員優秀份子合組中華檯球會前日在南洋大學開成立大會選出職員如下正會長金季明（南洋）副會長朱穰丞（辛酉）書記陳文松（南洋）幹事李傅書（辛酉）徐開宗（南洋） 
　　東亞與惠靈之球戰昨（二號）下午三點半東亞體專在該校球場與惠　中學作籃球友誼比賽由該校球術敎員孫相賓爲裁判員結果爲八與二十六之比勝利歸於東亞該校球員係王國光·李保華·王貫聖·張世賢·樂居墉等 
[學務彚誌]  
　　浙屬旅滬分校之游藝會閘北天保里浙屬旅滬分校於前晚六時假大戲院舉行游藝大會首由主任報告及來賓演說次由該校學生合唱國歌及風琴者樂次培立遊藝團表演雙簧京曲幻術以及並昅武術會劉百川大力士等之國技再次浦東靑年會之警世新劇 
　　無錫旅滬二小遊藝會王家碼頭花衣街口無錫旅滬二校於前日下午一時開游藝會由校長錢先生致詞次職員孫先生演說又次學生表演 
 
 

Page 12

 
 
1;第一萬八千六百三十號;中華民國十四年 西曆一千九百二十五年一月七號
星期三 * *自由談 
[餐櫻廡漫筆] [  蕙風]  
　　文字之禍慘酷莫如明初高季迪以作上梁文王常宗以作文孫西菴以題藍玉畫王叔明以往藍玉家觀畫蘇平伸以表箋忤旨陶凱以致仕後號耐久道人並受誅戮十弇州云洪武閒三司衛所進表箋皆令敎官爲之當時以嫌疑見法者不少浙江府學敎授林元亮爲海門衛譔增官吏俸謝表用作則垂憲誅北平府學訓導趙伯寗爲都司譔賀萬壽表用垂子孫而作則誅福州府學訓導林伯璟爲按察司譔賀冬至節表用作則天下誅桂林府學訓導蔣質爲布按二司作正旦賀表用建中作則誅常州府學訓導蔣鎭爲本府作正旦賀表用睿性生知誅澧州學正孟淸爲本府作賀冬至節表用聖德在秋誅陳州學訓導周冕爲本府作萬壽賀表用壽域千秋誅懷慶府學訓導呂睿爲本府作謝欽賜馬匹表用遙瞻帝扉誅祥符縣學敎諭賈翥爲本縣作正旦賀表用取法象魏誅毫州學訓導林雲爲本府作賜燕謝東宫箋用式君父以班爵祿誅尉氏縣學敎諭許元爲本府作萬壽賀表用雷震天下誅德安府學訓導汲登爲本府作賀册立太孫表用永紹億年德安府學訓導吳憲作賀册立表用永紹億年並誅又有以天下有道及望拜靑門誅者（見雙槐歲鈔）則嫌於賊也生知嫌於僧也帝扉嫌於帝非也有道嫌於有盜也其他則不可曉矣有張翰林者以直諫謫蒲州學正表詞有天下有道萬壽無疆句上怒曰謗我是强盜即嚴逮殿鞠張仰首曰陛下有旨表文不許杜撰務出經典天下有道乃四書聖言萬壽無疆乃國風頌語何云誹謗上艮久曰還嘴强釋之左右相謂曰數年以來惟容此一人（見李文達日錄）當時有廣文御囚譔表誌墓之謠哀哉洎乎末季士流殉國難獨多詎施之薄而報之厚耶蓋自萬歷天啓以還東南社彚提倡氣節有以激勸於無形也 
[山陽痛語（三）] [  禹鐘]  
　　如是者三年其所隸之部長勿與善以君抗爽無媚骨宜不爲在上者歡　其姨氏謝女士雪就南通女子師範校長之任遂招君往主講文學於是往者共寢處偕出入者乃一變而爲迢迢雲樹之思矣君旣蒞校盡出其所學循循善誘課諸生殫心講席不辭勞瘁而課餘多暇益浸沉於學汲汲若恐不及君夙有肺疾至是身經繁劇病漸深然猶力自支厲已而嗽時輙見血精氣益耗遂歸鄉養疴君在校撫諸生一以眞誠師生之誼彌篤臨别時諸生送之出門見君憔悴無人狀皆掩泣君亦垂首不忍反顧比歸居數月病良已余聞而往省君狂喜失度歡洽終日談次論學益精進余微諷之曰以君體弱宜節勞稍疎於學勝良藥利病也君慨然曰居今之世舍爲學外更何事可容我輩爲者斯言至今尚歷歷在我耳中君病尋瘥遂又赴南通未幾丁父艱涙盡繼血哀毁至骨立舊疾復大作嘔血數升幾殆數月病漸減自思居家沉鬱不自得宜出游陶寫以袪積痞乃游武林藉山水以自養武林有甲種女子職業學校者君姨氏謝女士所手創也時謝女士已辭南通女子師範校長歸杭復舊職遂又聘君講學校中敬事媚學一如在南通時逾年招吳子靈園往薦就僚席蓋是時余與靈園皆已離商務印書館舊友中惟楊子小仲曹子冰嚴尚留其位靈園方賦閒君故特爲之地君旣得靈園共事休沐之暇往往携手游湖上探幽選勝爲樂蠟屐所至不離形影常語靈園曰我與君别而復聚良慰我意恨小仲冰嚴禹鐘咸在海上不能若疇昔之親然余視湖上勝景之足以豁我塵襟者即小仲冰嚴禹鐘也君每與靈園語必及我三人可以知其惓惓思友之深矣 
[不近人情] [  陳喜俠]  
　　人之秉性雖各不同要不出乎常軌之外乃遇三人至爲奇特倘亦先天别有所鍾乎兹將三人之奇行述之如左 
一日余訪友泗涇借友在泗之會波天一樓啜茗見先後來二客一携雲白水烟袋一携淡巴菰桿友曰此二人有怪癖汝試觀之則見携水烟袋者入座後卽於身畔出一布裹内包大小布塊十餘方磚石四五枚木賊草一束將煙袋用力磨擦初磚石灰繼木賊草最後以大小布塊依次拭之歷一時許至閃爍發光晶熒如鏡始　而燃吸携煙桿者入室後卽遍地覓紙吹尾縱横作方格形首尾銜接架疊桌上如蟠香然燃火吸烟廻環不熄余果驚奇昨舌不下友曰斯二人皆此間老顧客每日來必如此若日常功課也者吸水烟者 
[今年的希望] [  士騏]  
　　一歲輒擦破其烟袋二三具曾不顧惜吸巴菰者初因紙吹尾灼破其衣如視之如仇見則必拾而燃盡之各茶桌上多有火燙痕跡肆主以其稍有勢力不敢與較乃爲之擇一桌不留他客俾不致更爲蔓延故其所坐之桌火痕入木幾半寸更陷則將洞矣又一人在松江家小康初喜御華服凡衣褲衫襖皆屬絲織其母誡之遂庋藏不服盡易紫花布衣夏日則哆囉麻望之若喪考妣且式樣新奇不中不西别出心裁人見其過皆屬目不瞬視爲怪人也 
[海上蜃樓（一三二）] [  釧影]  
　　第十四回烟花撲地弱女鬻身風雪漫天孤兒營葬 
　　祖書城道你怎麽知道這樣的詳細呢陳百忍道我自然有人告訴我的聽得崔老三待討人很兇外面却很好說話待他們很好倘在客人面前更其做出很疼惜他們的樣子客人一轉背便換了一個樣子生意好一點的還好生意不好的簡直是夜夜吃生活他打起人來在被頭裏脫光了衣服打的正說到那裏張雅雲的堂差來了問那一位姓祖的陳百忍丢了一個眼色大家便絶口不談陳百忍又指引他在祖書城身旁坐下另外一個跟局的來裝水烟祖書城搖搖手說不吸的那個跟局的也是一個十七八歲的大姐喚做妹妹後來知道這個叫做妹妹的還是崔老三的親生女兒人也生得很苗條是他跟了雅雲的局還帶着一點監視之意雅雲坐了下來笑吟吟的問祖書城道大少在那裏看見過的你怎麽知道來叫呀祖書城道有人託我寄一個口信你們房間裏不是有一個老二嗎雅雲道我們那裏有兩個老二咧一個大老二一個小老二祖書城道阿呀那倒我没有問清楚雅雲道大概是大老二小老二年紀不過十八九歲而且是新來的寄什麽口信我可以代爲傳達嗎祖書城道我是從山東回來有一位朋友的夫人他說有位姊妹在你們房間裡喚做老二雅雲道是的是的這是大老二他曾經和我也講起過的說他有位要好的小姊妹現在山東好像是嫁了一位姓何的這姓何的是在山東當敎員嗎祖書城道正是了因爲他有一筆欵子曾經從山東寄與他的直到如今没有回信想問問他這筆錢到底收到没有收到倘然收到了敎我問清楚了就寫一封回信去也没有别的事雅雲道欵子不欵子的事我没有知道大少你停刻兒到我那裏來横豎大老二一經在房間裏不出去的你自己問他罷他大概没有人給他寫回信祖書城道他不跟局嗎雅雲道他不跟大少你曉得他事情嗎他雖然吃了這碗堂子飯交關怕羞咧又低低說道他也是好出身呀他嫁在蘇州潘家實在境况不好他的男人死了却留了一個兒子今年八歲了他要養活這個兒子撫孤守寡很可憐的雖然在堂子裏比了人家人還要規矩客人給他打打棚他就漲紅了臉倘然說幾句重話他就一個人去哭了所以客人到我們那裏來做花頭他都是避來選去的祖書城道他兒子已經八歲不是上學讀書了嗎雅雲道讀了兩年書了他爲了這個兒子另外借了個小房子我們說你何必借小房子就住在生意上好了這個錢不是可以省省的他說這個小孩子不能叫他到生意上來寗可借人家一問屋子他還說待這小孩子滿了十二歲他也就不喫這碗堂子飯了不然被人家知道了叫小孩子不好意思的正說話中間陳百忍叫的花南雲蘇玄曼叫的惜春和縹緲樓也都來了 
破涕爲笑[  焜]  
　　許多鄉下人近來都愁眉不展非常惶恐都說我們此後將斷絶生計没有飯吃了問他們爲什麽道理都說道許多武人通電下野說解甲歸田他們都要來種田我們農人豈不是無田可種了嗎 
 
 
 

Page 13

 
 
1;第一萬八千六百三十號;中華民國十四年 西曆一千九百二十五年一月七號
星期三 * *本埠新聞 
[駐寗軍隊開赴鎭江上海訊]  
　　昨日（六日）駐紥南京之第二師第四旅軍隊由寗開專車二列（各掛車二十七輛）於下午二時調駐鎭江尚有大隊定於今日（七日）出發至鎭 
　　駐紮南京之第六師奉韓督辦命令定今日開專車調至崑山上海一帶駐防路局已備空車一百二十輛待用云又函云駐寗第二師曁第六師等奉命開拔離省以讓十師駐寗衛護盧氏等情兩紀本報兹悉第二師業於昨日（六日）上午十一時許開始出發計開專車兩次前赴鎭江駐防今日尚有三列車運赴鎭江分赴揚州駐紮其第六師本擬開赴常州無錫等處現忽變更計劃决定開赴上海及江灣吳淞駐紥路局特備空車二百八十輛定於今日赴滬人十二列車由寗由發云 
[蘇錫間軍事行動之滬聞]  
　　駐蘇陸軍第五團長彭啓鵬突於四日夜率所部一三兩營曁砲兵一連工兵一排開往無錫抵錫後即行掘壕佈置作備戰狀態以致蘇錫人民大起恐慌惟其究對何方備戰外界極爲懷疑兹據蘇州來人云此次秦洸爲蘇軍臨時總指揮後即又護理蘇常鎭守使在當地人士祗求能使地方安寗故先後公推費仲深·彭子嘉·赴寗向韓兼督辦爲秦斡旋故於五日已正式委任秦洸爲蘇常鎭守使是韓兼督辦對秦無問題而南京第六師之全部軍官對於秦之此次行動則大表不滿並有被逼離蘇之二師第三旅長陳孝思對秦亦銜之剌骨業與六師軍官接洽妥協預備由第六師至蘇驅秦惟第六師師長現係宫邦鐸兼任適宫邦鐸又令駐寗之六師開滬六師軍官乃預定該師開滬時兵車過蘇即率兵下車實行其驅秦計畫此乃本月四日以前之事當時爲韓兼督辦所悉深恐屆時雙方相持糜爛地方乃即令六師改由海道開滬無如六師軍官堅决要求由滬寗車裝兵赴滬因此第六師本定四日開蘇之計畫遂未果蘇州之秦洸於同時亦得悉此項消息遂於四日夜間立命彭團開錫預備抗禦六師一面並立派代表赴滬向張允明求援聞張已允派一團爲助並聞張允明雖已允助蘇秦又恐出兵無名中途必生阻梗故對外聲言兵係派往南京拱衛宣撫使盧永祥者惟至昨日尚未聞張軍開出在錫之蘇軍亦無何種緊急消息而蘇錫兩處之地方士紳及公法團體於前昨已迭開緊急會議磋商避免戰禍辦法云 
[秦洸派軍至崑山布防]  
　　昨據交通機關消息護理蘇常鎭守使秦洸派步兵一營機關槍兵一連前晚（五日）由蘇州出發赴崑山一帶佈防據云係防陳樂山潰兵赴蘇其實暗中防範潔北宫邦鐸軍隊赴蘇現秦洸一方面派兵至無錫截堵由寗退至鎭江之第六師並聲言任何軍隊不能蒞境藉以保持蘇地治安惟日來蘇崑一帶謠諑繁興又鑒於夜快車之停駛人民益惴惴不安云 
[蘇軍設防抵禦寗軍之電請制止]  
　　江寗旅滬商民吳友廉·孫雲翔·郁葆珉·等昨電韓省長云近聞蘇軍二師五團閣拔至常州·無錫·等處分段設防以禦寗方開下之軍隊殊駭聽聞蘇軍改組後已得明公同意何以彼此又有仇視之心寗城被刦未聞辦理善後蘇軍擅動不復嚴行制止殊負職責務請從速撫卹被刦商店并嚴電秦總指揮將所部迅歸原防以待後命迫切陳詞祈即施行 
[盧永祥抵蚌與奉軍抵寜]  
　　盧宣撫使永祥現在蚌埠行轅尚未抵寗聞已派副官參謀等至寗布置一切一面派員與韓督辦接洽聞已妥貼並聞昨日由寗開出之兵車共計六列車均係　駐寗蘇軍第六師等至鎭江以便讓出兵房爲盧宣撫使隨來之軍隊駐紮云 
　　奉軍先鋒隊昨日（六日）抵寗奉軍第一軍司令張宗昌之安民告示已貼在各城門及下關下午四時有奉軍二名均穿皮衣皮帽乘車來滬該車到站後二奉軍均不願下車即晚仍乘車回寗因夜車不開故在站上行走招尋旅館住宿定於今日同寗 
　　中國新聞社云昨據軍界消息盧永祥已於六日由徐抵蚌赴寗期尚未定又聞駐寗第六師業已開赴鎭江江陰間駐紮云本埠某機關昨接寗電稱張宗昌魚（六日）午抵寗住下關花園飯店寗垣安云云又本社昨接奉軍先遣隊消息該軍方振武部於昨午後四時半全部約一千五百人進抵浦口今午可渡浦云 
　　東南通信社云本埠某方面昨日下午所得消息蘇皖宣撫使盧永祥南下就職以長江形勢未定共編定隨行軍隊三軍以資鎭撫計第一軍軍長爲張宗昌氏第二軍軍長爲韓麟春氏第三軍軍長爲吳光新氏二三兩長暫緩南下由第一軍偕同南下沿途在皖蘇各要隘節派重兵駐守津浦沿線如滁州·宿遷·彭城·浦口等處均由第一軍長張宗昌氏親自布置軍隊以期鞏固現盧氏仍駐皖境命張氏先行布置故張氏已於五日午後五時馳抵浦口視察一切寗垣各軍官均渡江接洽業已妥協云 
　　上海秦晤士報五日南京電云盧永祥將到南京其先鋒隊業已抵寗當道刻正將齊燮元舊部開赴他處以免衝突第六師開往上海第二師開往江陰盧氏將改組第十師駐防南京並將以東南大學爲行轅該校雖表示反對恐難有效齊任時警察亦將解散現象頗佳盧氏當可安然入寗 
[陳軍敗後騷擾各地之消息]  
　　韓國鈞令宫邦鐸收撫陳軍孫陳之戰結果已有四日陳軍之殘部仍在四散騷擾搶掠孫軍部下仍在裝運至松江居民避雖來滬者不絶松江之軍隊搶刦人民之物亦日有數十起黄渡之陳軍武裝殘部尚未收撫在梵王渡被張允明解除武裝之陳軍仍徒手住宿在車中路局備機頭前往拖掛至黄渡因該殘部（十五團）已無長官尚未舉出代表故均不願至黄渡聞鎭守使署已奉韓督之命將於今日派第十九師之軍隊開拔至黄渡及陳軍四散之處一併收撫再行設法改編云 
　　又函云松滬宫鎭守使以陳軍潰退安亭黄渡等處騷擾地方日見蔓延若不亟行收撫危害堪虞爰於昨日（六日）特派副官隨帶弁兵四十二名前赴黄渡會晤陳軍張團長商議招撫辦法結果張擔任遏止潰兵掠刦招集殘部集合安亭黄渡一帶候命收撫一面由宫使商承張使將前在莘莊解除武裝之潰軍一營開赴黄渡齊集昨午經宫使特派郁副官與路局接洽備車載運並由郁前赴梵王渡會晤陳軍焦副官聲明來意當由新龍華備車將該潰兵裝載蓬車三十輛運至梵王渡預備開行突有四師軍需科唐科長以未奉上官命令爲詞不允開拔郁副官亦未便堅執旋即回北報告宫使核辦現該兵車以十七輛停留徐家滙十三輛停滯於梵王渡云 
　　陳部殘兵退至黄渡崑山訊陳軍敗退後擬沿滬寗路線退至蘇州昨據黄渡鄉人來滬云黄渡及李家庫等處到有陳部張團長所轄兵隊二千餘名雖有長官命冷不准騷擾地方然鄰村數處已發生三五成羣之散兵搶掠情事致沿鐵道各鎭巿鄉村商號居民均大起恐慌紛紛暫避伊亦避難之一份子云又聞崑山方面原有第十九師（即宫邦鐸）所部之方立勲營長派有兵士二連擔任防護地方兹因謠傅陳部近將過境誠恐擾及地方故特加派武裝兵士在沿鐵路一帶防止云 
　　第四師在徐家滙設司令部東南通信社云陳樂山部第四師兵士自松江退出後連日陸續由七寳·泗涇·等處携械來滬　集於虹鎭·北新涇·徐家滙·一帶佔居民房勒封船隻因此該處商店居民均紛紛罷巿逃避昨日上午陳軍團長張姓與本埠各當道磋商善後辦法結果准在徐家滙土山灣設立司令部從事收拾殘軍以便改編同時法租界當局亦派人至該司令部請其從速結束並約束兵士不得擅入租界云云 
　　閘北保衛團宣佈戒嚴閘北保衛團以此次陳樂山所部殘兵由松江退出後紛向南翔眞茹等處亂竄已經接近閘北誠恐糜爛地方故於前日起宣佈戒嚴令所有團員團丁通宵出防晨操亦一律停止云 
　　太嘉一帶居民之驚惶太倉嘉定一帶居民以陳軍殘兵至黄渡安亭等處擄人勒贖縱火刦掠且行駛崑山太倉間之内河小輪亦已停駛故驚惶萬分紛紛遷居昨日由滬寗路搭車至滬者又數百人箱籠包裹堆積甚多 
　　七寶兵隊經過騷擾詳情本月二日上午十時間第四師第七旅旅長方先聰率領軍隊到鎭由楊某等設筵欵待一般軍隊因無人招待即大肆搶劫各商店閉門不及被刧者如森大洋貨號·徐悅盛衣莊·新裕茶食店·駱永昌米號·源泰衣莊·永興碗店·永記醬園·東永興洋貨號·南貨號·及寳生堂藥店等數十商店其中損失以徐悅盛衣莊·森大洋貨號·東永興洋貨號·爲最永記醬園主范奎芳不及逃避被兵刃傷腿際迨至晚間方旅長離七軍隊雖有向東開拔者而少數潰兵逗留鎭上挨户擄掠居家之被劫者如張震和·李永康·楊杞材·李啓賢·李友賢·及三善堂等大小居户百數十家所至之處均鳴槍示威甚至焚燒鎭東程善田等房屋一時火光燭天哭聲震地冰天雪地中扶老携幼四散奔逃稍有人心者見之無不悽然涙下及三日黎明時槍聲猶不絶街上擄人勒贖剥衣搜物仍無所不至如楊某及某姓婦均被擄去楊出五百元某姓婦出二百四十元贖回至下午一時許該殘兵向東散去詎三時許八旅范旅長又率隊由西而來約有四五千人一時秩序異常混亂嗣由警局招接即邀請范奎方·駱友仁·及阮某·李某·沈某·劉某·等出而維持惟軍隊衆多公地甚少安插不易故即以永記醬園爲司令部柴米茶水供應軍隊臨時雇夫無夫可雇即以逃賸商店夥友充當夫役出而供應迨至夜間八時許七旅軍隊去而復來雖供應者竭力維持而軍隊中奪米奪柴頗難處置范駱諸君親自督率奔波終夜鎭上得稍安靖而四鄉人聲仍通宵不絶惟哭聲稍稀耳四日晨間砲隊開拔往泗涇挨户拉夫秩序又亂奔避天主堂者甚衆是時莘莊紅十字會救護隊適至該鎭故救出在天主堂避難者百餘人近聞范旅長仍駐該鎭尚未開拔一般供應招待者已疲於奔命云 
　　靑浦一帶避難者之慘狀昨有黄浦逃難來滬者云陳樂山部軍隊自前日退至靑城後向地方要索一切當由縣署挪欵三千元並備猪三頭·饅頭三千只及柴草等項供應故城中秩序尚不十分紊亂惟刦掠之事仍不免稍有發生僻巷中單身行人及城外疎靜處所有錢搶錢無錢剥衣之事屢有所見該軍旋向日鶴港一帶而退抵黄渡後該鎭因供應稍遲即被大掠居民措手不及無法奔逃故此次黄渡損失極大該兵刦掠後即向安亭方面退却聞安亭有被縱火之事至於靑浦白鶴港黄渡一帶之逃難船隻自李家庫·紀王廟·北新涇·起直至陳家渡洋關止綿亘數十里均被擠塞昨日彤雲密佈大雪紛飛避難者進退兩難傷　船中啼飢號寒哭聲過野現　盼善會從速往救云 
　　西鄉兵災慘狀俞家灣俞阿六之妻於三日晚洽潰兵入户搜索不及躱避致被搶擊身中兩彈延至四日而亡龍華潘角富户陳維賓年已八旬餘被潰兵勒索不遂致被用槍刀剌傷腰肋已奄奄垂斃沈鷺賓·沈福耕·陳少園·秦虞卿·等四人三日晚從法華鎭收得契價銀一百九十六元行至喬家塘西適遇過中潰兵盡數被劫昨晚有形似潰兵未穿軍服者一羣至蔣家樓地方將居民蔣熙生拉去至王家車某姓家入門搶劫一人在外將蔣熙生看守以備帮運財物後被村人鳴鑼兜拿獲住二人捆送警局其餘已被兎脫前晚法華鄉徐家匯以西自小閘至沈巷·徐常橋·虹橋鎭·以至七寳鎭一帶村鎭悉被陳部潰兵大肆搜劫居民夜不安睡均逃宿於荒野至昨日清晨皆扶老携幼肩挑背負千百成羣經過漕河涇鎭由該鎭保衛團及警察所派出通班團警沿途熙料向徐家滙一帶逃避哭聲振地形狀悽慘直至傍晚尚未走完以上被災區域均在松滬範圍以内張護軍使負境内治安之責對此潰兵急當設法制止也 
　　新橋鄉退兵過境情形前晨八時由松退下之第四師某隊數百名擁入新橋鄉公所放槍示威强索巨欵當由錢董會同紅會職員及警士等携帶財物前往接洽詎竟被搶奪並將紅會職員陳念慈等九人剥去皮袍肆行侮辱繼按户毁門刦掠與人搜索夫役謝祥麟不允領導致槍傷肚腹復由鄉董錢策伴送紅會醫治不知能無性命之虞否 
　　四師軍隊離泗涇四師軍隊自退出松江後暫駐泗涇等處聽候解决業經數日該鎭人士疲於供應正在徬徨之際於五日夜半駐泗軍隊接奉上級命令着即開赴上海小閘當於六日黎明時由營長李國威等率領全部開拔離泗秩序尚佳惟聞午後孫軍將至該鎭云 
　　漕河涇保衛團呈請收容殘兵漕河涇鄉保衛團團長楊心正以潰兵蹂躪鄉村昨日特呈請軍署收容殘兵以安地方原文如下爲呈請收容潰兵以免地方靡爛事竊第四師陳部忽於本月二日紛紛潰退　集於虹橋七寳等各村鎭佔居民房搜擄財物焚燒殘殺無所不爲職處迭次前往照料無奈馭率乏人無從接洽鄉民驚避十室九空維持無方憂心如擣竊以敝鄉自江浙戰後災情奇重正在瘡痍滿目亟舒喘息之際適逢鈞座護軍松滬得隸幈幪同聲稱幸詎料潰兵再至擾亂轄境劫後災黎重櫂兵燹哀我小民何以堪此職目繫慘情力難應付前曾趨轅請求迅速制止當蒙李副官長延見面詳收容辦法諒已轉呈鈞察惟爲時迫切是項潰兵非設法收容難免滋擾伏乞鈞座鑒奪迅予設所收容上維我軍使保境安民之旨下拯我人民水深火熱之危不勝迫切待命之至 
　　張允明派車救護松江難民松江自陳軍退走孫軍進駐後火車停駛交通斷絶於是紅十字松分會與第五療養所組織之各收容所收容之婦孺數千人一時無從運送到申旋由松巿公所總董閔瑞芝·盛競生兩君晉謁龍華張使懇爲設法放車救護經張使允許派鐵蓬車二十輛特於五日夜開松救護當夜即將療養所收容婦孺八百餘人爲第一批運送六日晨又將紅十字松分會各收容所之婦孺五百餘人爲第二批運送並由張使特派軍官一人護兵四名隨行護送兩所　事吳伯庚·王子彞·顧益文·張欣白·王志尚等亦隨車送滬車到時濟生會會長王一亭·幹事馮仰山·諸君在站預備汽車行李車分送該會各收容所安揷云 
　　孫軍已到閔行鎭孫傳芳所部第二師盧香亭部屬之閩兵一營内馬·砲·輜重·機關槍連等在内於昨晨由松江沿鐵路步行到閔行鎭後即向當地居民詢問有無容留陳軍殘部居民告以無有該兵即分佈鎭之四週三面圍住槿有一面至輪埠之處可以通行當即派兵挨户搜查有無敗兵隠匿搜畢各兵即在鎭上各學堂廟宇内駐紥云 
　　莘莊紅會七寳分事務所成立七寳自兵隊駐鎭後人心恐慌爰由李啓賢等發起聚集同志十餘人加入莘莊紅十字分會設立一分事務所於一月四日成立公舉駱友仁主任李錫堂爲理事並推舉救護隊等各職員聞已救出婦孺四百餘人云 
七寳天主堂熱心救護七寳此次軍隊突如其來居民一時無從逃生故均逃至天主堂暫避幸該堂敎員江君清源熱心慈善發起救護隊聞救出不少云 
　　馬橋基督敎堂組織收容所馬橋基督敎堂監理會傳敎吳雍文牧師對於地方公益素本熱心此次孫陳之戰區域擴大松城及西鄉難民扶老携幼紛紛東逃吳牧師鑒於災民流離失所即邀集當地紳商學界到會籌講組織收容所當經一致贊成公推吳雍文牧師爲正主任胡欣華世英爲副主任及幹事員若干人其經費由到會者簽名認捐約近百金收容所計分五處第一所設在該敎堂第二所設於女公會其餘三所均借民屋一切組織較上次江浙戰事時更完善刻下收容難民已達二百餘人 
[孫軍行動之外報消息]  
　　孫傳芳有來滬說 
　　字林報云昨夜上海得有電訊諾孫傳芳决計親自來滬故浙軍或將於日内開抵上海孫言渠之來滬乃欲淸除糾紛此間人士聞此消息大爲驚惶尤以軍民政界爲甚云 
　　上海泰晤士報云昨夜聞孫傳芳已將閩軍一部份開回杭州蓋現有兩端足爲閩軍來滬之阻梗一則張允明宫邦鐸兩人聯合阻其前進一則慮其軍隊大部份開至前方後則後路空虚恐有被襲之虞現松江新橋一帶僅留少數閩軍駐守餘皆開拔回浙以資阻遏驅孫活動本埠方面前數日内已有浙人暗謀驅孫之謠觀於孫軍之回浙足證此謠不爲無因云 
　　大陸報云昨據各方面表示孫傳芳似正力謀松滬一帶恢復秩序滬杭路沿線刻已比較平靖滬杭間亦已通車三十一號橋被毁之說全非事實面沿路鐵軌之爲兵士所拆毁者亦已先後修復昨聞孫傳芳電商何豐林擬在上海或上海附近開一會議以期完全解决松滬各問題上星期抄本埠各官吏多有往晤浙孫者而製造局内閩軍李團長亦於星期日赴杭謁孫環滬各地駐兵長官刻正盡力約束敗兵免致蹂躪附近村鎭謠傅陳樂山仍擬作戰俟得奉軍相助即將集合餘衆再舉擊孫據聞陳於星期日曾往龍華視察其殘部本埠高級官員認浙孫爲强有力人物當是軍人而兼具行政才者其在去年九月江浙戰事中之成績及兩星期前之迅速行動俱足爲强有力之間證昨聞上星期之戰事乃孫氏欲在松滬區域内獲有較好諒解之結果據稱孫曾邀陳樂山赴杭面談種種問題而陳於孫氏所定日期内未曾赴約孫氏乃决意去陳以圖解决孫與張允明之間顯似完全和洽否則閩軍將繼續前進至滬矣 
[孫傳芳招兵增械]  
　　新增軍隊二萬人 
　　東南通信社云浙江督理孫傳芳近日增兵購械備極忙碌除在漢口曾購小槍五千支彈丸五百萬顆及上海江永江大運來之槍械外由福建及浙江海岸運入者頗多此外孫氏對於補充兵士亦不遺餘力除周蔭人援助一旅外餘如江蘇之兵與吳佩孚自漢遣來援助之兵不下二萬餘人云 
[孫齊聯合謀滬之昨訊]  
　　先去宫後去張 
　　國聞通信社云淞滬形勢日來因孫齊之聯絡内幕醖釀甚急昨聞彼等預定計劃决先去宫齊日來派人在閘北一帶招駁壳隊八十人以備有所舉動某旅方面接洽已有端倪届時即内應孫氏方面軍隊前鋒决至松江爲止不再前進而將後方部隊集中嘉興王店一帶另撥新由閩運到軍隊之一部與温州方面軍隊調駐寗波附近以監視甬沿一帶之浙軍俟去宫後再雙方合力騙張以策浙滬之統一聞齊現正設法籌欵二十萬以濟急用 
中國新聞社云據軍界確息現在蟄居上海之齊燮元日來秘密與六師一部分中下軍官勾結甚熱所有現駐南京六師步兵四營現正托詞調來上海已向路局調車二百輛應用問因蘇州秦軍在常錫一帶有所布置乃有一部分改由水道東下名曰移駐江陰實則來滬一俟部署完畢擬即與十九師合改編三混成旅就閘北吳淞間昨爲根據地一面進行逐宫此舉日來已益形緊張一面聯合近鄰現正活動之友軍爲一致之行動其謀倘使一一實現東南一角之人民不知再受若何慘刦云 
[胡景翼電邀柏烈武鈕惕生入汴]  
　　據本埠民黨人得京函云河南善後督辦胡景翼聞柏文蔚鈕永建相繼入都特致電歡迎並備專車囑第二軍駐京辦公處妥爲招待柏鈕二君當於十二月二十九夜十二時半乘京漢路專車轉道赴開封胡氏有兩電致京歡迎其文如下（一）北京趙宅探送柏烈武鈕惕生兩先生鑒聞兩公入都無任歡忭請命駕蒞汴一遊謹當率屬歡迎胡景翼叩馬印（二）北京化石橋國民第二軍辦公處李可亭兄鑒頃電邀柏烈武鈕惕生來汴請兄爲備專車妥爲招待并通知柏鈕兩公爲要弟翼馬印 
[函請設法協助駐軍他遷]  
　　洞庭西山同鄉會等致總商會函 
　　洞庭函山旅滬同鄉會與上海金庭會館因軍隊勒借房屋特致函上海總商會請轉函護軍使設法徙文曰據劉健增以松滬護軍署第十團第二營營副官名義前來勒讓房屋以便駐軍辦公並稱已向商會接洽等情駐在員役聞命惶恐勢將星散以致各務停滯阻礙公益以鄉人集會辦公之所何能任人支配横被鳩佔且地方狹小自用不敷難供借用後連丙舍防不勝防 
 
 

Page 14

 
 
1;第一萬八千六百三十號;中華民國十四年 西曆一千九百二十五年一月七號
星期三 * *苟有不測何人負責更以地處西門熱閙巿上杯蛇巿虎羣情危懼年關在邇附近商店首蒙影奪敝會等剥膚痛切力竭聲嘶請貴會力持正誼俯賜援助轉請張使迅飭該營副另遷别地以維公益而安閭閻不勝感禱之至 
[李壽慈接任警廳長之風潮]  
　　職員聞訊走散長警幾欲罷崗李接任未成 
　　李壽慈接任未成上海縣知事李壽慈昨日午後忽在淞滬警察廳頭門張貼紅諭謂奉松滬護軍使命令接受淞滬警察廳廳長之任務等因一時該廳内部各科科長科員聞悉之下均收拾文卷從後門走去俄而李壽慈率同武裝軍隊蒞廳接任杜子欣廳長當時拒不接見各部職員得訊以突如其來萬分駭異即相繼走散李因接事未就返署用電話呈張護軍使請示辦理未幾西北城一帶守望警察亦已得悉其事羣擬寵崗地方團體及商民人等聞訊後均甚駭異奔告商會及各處商業聯合會立即召集會議維持地方治安并防護要策旣而各區保衛團聞訊即令各團員整隊出防以免匪徒肆擾地方秩序尚稱安謐 
　　虞洽卿面請張使维持縣商會昨日忽聞上海縣李知事率同武裝軍隊蒞淞滬警察廳聲言今奉軍使命來此接辦警察廳長之任務該廳内部職員以此事突如其來相與駭異均各紛紛走散又據商民紛投該會報告路上崗警發生罷崗之事該會聞此消息急電四處探詢確有其事當以警察關係地方治安乃長官倐爾更調地方上防有意外之事發生嗣因會長姚紫若適在請假期内當即電告滬北總商會由虞洽卿會長急赴龍華晋謁護軍使張允明陳述地方關係情形請求令飭李知事暫緩接任警廳長以免商民驚慌當經張護軍使允予照辦即電令李壽慈從緩接任以定人心而維治安事後李壽慈即偕杜警廳長同赴軍署請示辦理並由商會電請保衛團團總發緊急命令召集全體團員擔任在城廂内外各要隘站防藉資保衛 
　　李壽慈欲晤商會長被拒上海縣知事李壽慈昨日午後因接任淞滬警察廳長事未就即赴龍華松滬護軍使署向張允明面陳一切旋於傍晚赴上海縣商會欲見會長經姚會長飭丁檔駕李始返署 
　　董家渡保衛團出防南巿董家渡天主堂保衛團因聞警察罷崗訊深恐流氓土匪乘機竊發急應擔任加意防護特於昨日午後二時由團總司令朱少沂緊急召集全體團員令即荷槍實彈分途梭巡並於荳巿街水神閣老馬路裏外關橋一帶加派崗位駐防以保治安 
　　警廳全部人員之公電徐州宣撫使盧·南京省長韓·警務處長王·閘北鎭守使宫·龍華護軍使張鈞鑒竊維淞滬警察於民國三年七月經徐故廳長合南北兩廳組織成立時逾十載艱苦備嘗協力同心始終不渝十二年十一月徐故廳長遇變逝世仰蒙何前護軍使垂念淞滬官警三千人之團體令派總務科長陸榮籛繼任廳長事宜陸爲北洋警界前輩淞滬同人凡事蕭規曹隨全體愛戴十三年秋淞滬發生戰事砲火相尋閭閻震驚不可終日經内外部職員羣策羣力力任艱鉅計自軍興之日起至收束之日止兩月有餘地方幸獲安謐能收以上之效果悉本人體之一德一心事實昭然中外共見嗣王廳長固磐蒞事杜廳長金釗暫代職員等咸兢兢業業共盡職責以保治安絶無自私自利之心可昭天日乃杜廳長受代甫及旬日突聞執政府秘書廳有奉諭著派李知事壽兹代理淞滬警察廳長之電文聞信之餘莫名皇駭正擬陳情請示詎本日下午一時李知事率帶武裝警衛八人蒞廳接事職員等屈於威力何敎稍有異言第爲地方安寗個人人格保全團體計未便隨同贊諾李知事與淞滬警界素乏淵源昧然任事殊恐諸多隔閡且任上海縣知事未及三月地方士紳頗多責難淞滬警察職員素與紳商感情融洽設李知事接任廳長將以一人之關係累及職員等全體勢將一事莫爲尚何安寗秩序之可言况未滿三月廳長已三更易於警政前途亦殊形窒碍抑政府未頒任命盧宣撫使曁軍民兩長並無飭知職員等無所適從中心疑懼竊恐遽爾承認反罹盲從之譴徬徨無計莫可奈何因即决定内部職員全體離廳外部職員均就該管區域各盡職守靜候政府曁　宣撫使省政府訓令祗遵按職員等多數曾奉中央任命其他亦奉有内務部委任於此未經解職之先當然不應放棄職務刻已擇地另組臨時辦事處以維現狀而全團體除公推代表赴寗晋謁盧宣撫使報告請示外理合將經過詳情代電馳陳伏求鑒核賜予維持訓示祗遵不勝急迫待命之至淞滬警察廳内部督察長·科長·科員·書記·外部局長·署長·署員·隊長·隊員·巡官·長警·全體同叩魚 
又一消息上海縣知事李壽慈調任警察廳長早有傳聞本日李知事曁杜代廳長同時奉到張允明訓令開爲訓令事頃奉執政府秘書廳艶電開奉諭淞滬警察廳長即由李知事壽　先行代理等因希轉飭即日任事爲要等因奉此除分行外合亟令仰該廳遵照尅日交卸具報母稍違延切切此令李知事當於下午一時赴廳拜晤杜廳長商請即日接任杜廳長遵即交印卸事惟各科長科員以事先未曾凖因人數不齊且須趕辦移交文件同時李杜二廳長復奉軍暑電召赴龍華以致一概未行接見各區署亦以事前未奉傳知故均未克到署惟已將接任紅告示宣布又聞科中因遽聞易長一部分人士不免驚慌同時各區署電話紛傳互相詢問外間不免惹起謠傳商會會長姚紫若姚慕蓮諸君聞一最異消思謂各警署恐有罷崗舉動於是特派陸君前往各區署探聽據各區署云但有中央命令一致服從並無罷崗意思陸君因剴切致詞謂商會對於更易長官未便過問惟地方治安素賴警界維持自不能不一詢諸君意思無諭來者何人總望貴警界以地方爲重竭力維持治安萬不可有軌外行動至使人民驚恐次復再三詢及有無定議罷崗事實各區署絶對不予承認迨陸君返報時已鐘鳴五下矣同時法捕房亦得上項謠傳用電話詢問警廳亦稱並無其事云 
[王固磐昨委行政兼司法科長]  
　　以楊烈侯充任 
　　淞滬警察廳長王固磐此次回任對於屬下内外部職員主張概不更動曾誌前報但廳内各科長科員雖經數次來閘北禀見請示而尚存觀望態度第行政司法兩科職務重要未便久懸故前日已委楊烈侯爲行政兼司法兩科長昨至閘北司法科與科員葉振聲會商整頓辦法並查察新建之拘留所與管理拘留人犯等種種要政云 
[王固磐領到警餉]  
　　淞滬警廳長王固磐因所屬各區署隊曁内部職員上月份餉銀尚未發給時值冬防吃緊之際各警員長警書夜服務勤勞異常此項餉銀未便久延日前親赴南京向韓省長請領昨已如數領到遄回上海各署長署員各隊長各科長已造具清册呈請王廳長照發矣 
[蔡成勲寓所搜獲軍械案之昨訊]  
　　政府請領事團給諭工部局不准銷燬 
　　前贛督蔡成勲來滬後被捕房搜獲所帶之大批軍械經公共公廨判决一律没收銷燬嗣護軍使張允明復延赫克孟律師投廨聲明軍械係陸軍部之物公堂無權充公請求撤銷前諭暫由捕房保存等情公廨將其請求駁回着照原决定執行在案兹悉中央政府對於公廨處理此案殊不滿意仍延赫克孟律師撰就訴狀向本埠領事團特别法庭控告兹將該項訴狀之華文照錄於下譯文）呈上海領事團特别庭案下原告中華民國被告上海工部局爲聲請給發臨時禁諭事今由中華民國代表赫克孟律師出庭聲稱案查西曆一九二四年十二月十號又十一號上海工部局在愛文義路一百四十四號前中華民國官員江西督理庽所搜獲鎗彈等物（其詳細數目另開清單附粘禀後呈鑒）後經該管捕房將所獲軍火呈送公共租界會審公廨請求該公廨對於所獲軍火如何處置旋於一九二四年十二月十九號該公堂英馬副領事與陸會審官判决將該項軍火充公並着捕房銷燬後經本律師於一九二四年十二月十九號代表中國政府正式函致上海工部局稱該項軍火係中華民國之物請求知照捕房暫時保存聽候向該公堂請求復審遂於一九二四年十二月二十四號向該會審公堂具狀聲請復審該項請求訂於一九二四年十二月三十一號審訊開庭時雖經本律師聲請將該案暫行展期候搜集證據呈案核奪然仍經該公堂將請求駁回不准復審仍着捕房將該項軍火銷燬現在該項軍火在工部局手中若將該項軍火銷燬則中華民國必受重大損失因此中國政府祗得依據上海洋涇浜租界地産章程第二十七條向貴公堂提出抗議請求賜給禁諭阻止上海工部局及其所管之官員等在本案軍火未解决前一概不准銷燬實感德便西曆一九二五年一月三號原告代表律師赫克孟具 
[許世英代表赴寗迎盧昨日首途]  
　　許世英代表楊少彭於上星期來滬携有許氏親筆函件多封分謁旅滬各要人接洽善後會議事件並催邀王九齡·虞洽卿·等北上列席善後會議兹悉楊君前晚接到許氏來電囑其離滬赴寗面見盧宣撫接洽某項要公已於昨日首途矣 
[曾毓雋昨日北上]  
　　中外通訊社云新任稅務督辦曾毓雋日前來滬爲接洽烟酒稅借欵及滬海軍艦隊北歸事業已事畢昨日乘某日輪北上矣 
[贛同鄉歡迎李烈鈞紀]  
　　李氏對於政局演詞 
　　江西旅滬同鄉各界於昨日正午假太平洋菜社歡宴李烈鈞氏到者徐元誥·俞應麓等百餘人公推前江西督軍彭程萬主席酒半主席致歡迎詞略謂十三年來李公協和爲國勤勞辛亥以還政治日趨險惡時而稱帝時而復辟幾乎國將不國靖國護法諸役身經百戰勞苦功高卽如馬毓寳督贛時洪江會匪到處蹂躪嗣經協公回贛肅清萑苻共荷生成今孫中山先生特命李公回贛吾省三千萬人民應表示歡迎者也云云李氏答詞云鄙人自癸丑離贛對於梓鄉不能爲力殊爲抱歉惟自袁氏稱帝毁法亂政之事不一而足今曹吳雖覆而各省之糾紛仍屬如故良以政治不入軌道事事皆不可爲現各國政治三權主義爲普通國憲孫先生主張三民主義五權憲法實屬更進一層共和國家首重立法今北京取消約法實爲倡亂之舉國際地位亦將搖揻政府如此舉措人才濟濟之說實所不解此時救國武力不能求進步然非學問道德無位便想作子孫萬世之業并欲以天下之財盡爲已有此皆亡國之兆省長民選南北戰爭祗爲此點吾人主張旣經當選不能聯選總以打破子孫世守之業吾省被人宰割久抱亡省之痛今奉孫先生調停贛事不能不去今承歡讌愧不敢當如有卓見祈不吝指示云云呂靜齋·葉南馨·張有楨·文永綏·某新民·温晋城·相繼演說均主張協和早日回贛即人民少一日痛苦贛人誓本自决精神願爲後盾云云次李氏參謀長張建威致謝（從略）邱玉祺徐元諾俞應麓發言希望同鄉團結一致贛事有望云云散席時已下午二時矣 
[閩同鄉會挽留薩鎭冰]  
　　分電段薩挽留 
　　旅滬福建同鄉會以閩省長薩鎭冰近爲省憲問題被人攻擊辭職昨分電執政及薩氏挽留原電如下（一）﹁致段執政電﹂北京段執政鈞鑒薩省長蒞閩兩載雖爲時勢所限無政績可言惟其廉潔持久爲商民所共信乃有各樹黨援覬觎省長一席者藉省憲之名謀倒薩之實無裨閩局徒增糾紛現各省正在力圖自治之時若容其藉此爲攘奪權利之具恐於自治前途轉生障礙近聞薩省長受逼辭職懇切實慰留無任盼禱旅滬福建同鄉會會長沈琬慶叩魚（二）﹁致薩省長電﹂福建薩省長鑒近聞覬觎閩長一席者各樹黨援藉推行省憲之名爲攻擊執事之實今自請辭職未免墮其觳中懇取銷辭意免爲攘奪權利者所乘除電段執政請切實慰留外尚希鑒納沈琬慶魚 
[滬寗路停開夜班車之原因]  
　　滬寗路之夜班快車於昨日（六日）起暫停行駛蓋因軍人大半無票乘車强佔頭二等坐位使乘客無立足地各項車輛被軍人損壞不少近日來軍人由寗販運大宗銅元來滬由上海販運大批大英牌香烟至寗故昨日夜車不開大半軍人均住宿客棧一宵定於今日回寗 
[航業雜訊]  
　　孫科離滬訊孫科由津來滬已有多日近日自新任參謀總長李烈鈞至上海後孫李二人議同時往港聞定今明日離滬 
　　湖絲出口訊日來上海湖絲出口運美較多歐洲略少上週提督公司之格蘭總統赴美載去八百件今日花旗公司之搭甫得總統號往舊金山亦有八百件湖絲運去而大英公司之麥西杜尼號郵船昨日赴歐計裝去湖絲爲五百件絲頭三百件灘皮二百箱又法郵船布爾介號此次出口滬上運入里昻之湖絲計二百三十四件餘馬賽等二百零七件絲頭之運入馬賽者計五百五十九件云 
　　日領之歸滬駐滬日繼領事矢田氏·副領事田島氏前因事返國昨已發電至滬謂總副領事刻下均定本日由長崎乘日郵船上海丸歸滬領署警察長中山榮昨已先搭長崎丸來滬 
　　日艦已返滬日本海防艦利根號日前以南京發生兵變乃載海軍陸戰隊前往保衛居留日民日來徐州之軍隊已經開派至寗省城人心漸定該艦遂離寗返滬昨已抵埠適赴漢口及揚子江下游視察之日海軍軍務局之小林大佐亦從漢口乘日淸之鳳陽丸輪至申故該艦已經奉事令命令在此數日内赴南華各港海巡弋至小林大佐今日先搭大連汽船　丸前赴靑島視察一切云 
[蘇聯領事請扣留逃奉之俄艦]  
　　駐泊淞口之俄白黨之某艦於上年十一月中潛行離淞當時經駐淞水陸軍警機關報告本埠軍政外交各機關查緝在案兹聞該逃艦已由駐滬蘇聯領事查明駛往奉天曾經函請江蘇特派交涉員以該艦係蘇俄政府之産請爲移請奉天當道迅予扣留云 
[新式廻旋帆船之發明]  
　　上海秦晤士報云天利洋行人員昨語記者云該行漢堡總行刻正試驗一種新式迥旋帆船ＲＯＴＯＲＳＢＩＰ倘結果良好將大批製造而撥一部份行駛遠東此項新船實際已可謂全無缺點此時方爲最後之試驗據工程人員言此船倘能成功不啻爲世界船舶史上一大革命發明者爲佛萊特納氏ＨＥＲＲＡＮＴＯＮＦＬＥＴＴＮＥＲ關於該船製法邇來雖屢有紀載但於根本原理不論科學家或普通人士能確實知曉者猶不多　據佛言渠之發明全從ＴＨＥＭＡＧＮＵＳＬＡＷ推演而得該律係五十年前德人所發見謂圓柱在一股氣流中廻轉能發生壓力其方向適與該氣流成爲直角惟此項原則如何能用以在風中發生如許壓力使船前進則猶在不可思議之列佛氏在波羅的海中試驗者乃一排水量二千噸之貨船改製以適用新學理者船上豎二鋼柱下連龍骨約高六十呎直徑九呎用一小號電氣馬達引擎二柱使之廻旋船遂激風前進據稱該船籍舵之力能在最猛烈之風濤中行駛此舵亦係佛氏新近改良完備者船之速率與用汽力者相若故雖同藉風力行駛而與呆笨之帆船大相懸殊其船行駛於有貿易風之歐亞航線上尤爲適宜預計一萬噸之貨船裝置内燃發動機用此項廻旋帆自歐至華可省去燃料八十萬至九十萬馬克約當百分之六十其平均速率約十一海里即行駛歐美間航路無長期貿易風者亦可減省燃料百分之三十五聞亨寶洋行亦擬在新造之十貨輪上裝置此項廻旋帆云 
[平湖班小輪將次通航]  
　　閔南平湖班小輪昨日祇有由滬開平以作試班一次中途如無阻滯今日可以返滬後日或可通航云 
[電話按次收費之交涉]  
　　上海旅菜酒茶各同業聯合會代表周伯堯·張翼臣·楊聲如·王世麟·董振龍等於昨日上午十一時半到公共租界工部局繼續請願取銷電話按次收費案由該局總董費信惇迎見西人周君繙譯先由代表等陳明來意費君即謂電話改章按次收費西人并不反對外國旅館亦復遵行華人何反對獨烈云云周代表答稱華西習慣不同生活程度亦有等差旅菜酒茶同業決難向主顧收費然若代客出費則又損失不資設有旅客住五角之房間或飲食半元之酒菜而打十次電話或分邀數客均不到者則客人方而所出之膳宿費店家轉納諸電話公司試問此項損失將何取償且每月結賬窒礙尤多此事實屬難行敝同業等決不能予以承認也費君答稱此理誠然工部局昔日并未思索及此余於本星期内必商由該公司令其取消按次收費以免窒礙左 
難行周代表復謂工部局旣有權批准即有權取消何必向之商量不若請總董即時簽字准予取消之爲愈也費君熟思良久答稱卽時簽字未免近於武斷仍須將貴代表等意見轉達爲妥但本星期内必可報貴同業以佳音云云次代表等即請求取消德律風公司專利權改爲巿有營業費君答稱此事須經多層手續未易咄嗟立辦最好由本局選派董事二人（原係一人）代表巿民公意加入該公司内部辦事然後公司一切設施可兼顧巿民公意云云代表等認爲結果尚佳乃興辭而出定今日下午五時召集各同業臨時會議討論善後辦法惟據該同業意見按次收費已將解決至於加價問題則關係全埠必由總商會納稅華人會商總聯會等團體或全户共謀反對方可有效云 
[陳世光等自寗返滬]  
　　新任江海關監督兼特派江蘇交涉員陳世光前奉江蘇韓督辦兼省長電召赴寗并順道歡迎盧宣撫使兹已公畢於昨與滬寜路局沈成栻蘇電政監督孫繩武同乘花車返滬 
[省令陳世光接收關交兩署印信]  
　　江蘇韓督辦兼省長昨令新任陳監督兼交涉員云查温前任迄未將關交兩署印信文卷移交除已令温前任迅予交代外仰該監督兼交涉員前往接收云 
[昨日本埠又降雪]  
　　昨日午後二時本埠天時又變彤雲密佈大雪紛飛至上燈時候稍稀但平地已積雪二三寸矣 
[本埠流行白喉症]  
　　滬埠附近不靖後避難者多相率來滬雜處斗室擁擠不堪近日本埠忽有白喉症流行患者極衆據醫家推測恐係外埠帶來之病菌此症苟速用血清注射治療則告痊甚易云 
[美按察使將赴粤]  
　　大晚報云美國駐華按察使署將於本月下旬移駐廣州開庭按使潘迪氏·典獄官卜德氏·書記葛烈芬氏·及其他重要人員均擬乘十七日之林肯總統輪南下審理廣州某華商公司控告友華銀行不理假支票等安件云 
[美僑將募集公欵]  
　　大陸報云本月十四日僑華美人協會在美國總會舉行年會時將討論募集美僑公有欵項計劃此項公欵將用於有關美僑全體之事業如慶祝國家紀念日及撥充救濟或慈善事業經費之欵而其計劃早經本埠美僑各團體如美商會·美軍人會·美商團·美西戰爭袍澤同人會入等所贊成其數目尚未商定約在一萬五千元之譜云 
[函詢浚淞東段工程概况]  
　　水利會致工程局函 
　　吳淞江水利工程局接吳淞江水利協會來函云浚淞東段工程自八月十日實行開挖以來　逾三月所有巳經開挖方數及現在開至何處地點敝會爲便於本埠出資之商家及八縣法團查考起見相應函請貴局按照上述情形逐一詳爲報告以便分送爲荷 
[俄犯越獄逃逸]  
　　俄國人潘飛諾夫搿令（譯音）因迭次敲開江西路三十八號門牌其邁有限公司·及北四川路四十五號門牌·並一百二十四號門牌·洋房之玻璃門窓潛入竊取值價數千元之衣飾等物逃逸變價化用案發被包探侯福林與西探﹁堯克﹂司密脫等緝獲拘解公堂訊供判令押候復訊再核在案兹悉該犯由捕帶回捕房管押至前日下午乘看守捕不備之際　晰鐵栅越獄脫逃迨司炭生捕覺察追捕不及遂報告捕頭用電話禀請總巡通飭各捕房一體跴緝逸犯潘飛諾夫搿令務獲解究云 
[尚有本埠新聞轉入後頁]  
 
 

Page 15

 
 
1;第一萬八千六百三十號;中華民國十四年 西曆一千九百二十五年一月七號
星期三 * *本埠新聞二 
[丹婦被人毆斃案之續審]  
　　丹麥婦人烏爾生被毆斃於靜安寺路一百七十號屋内嗣經捕房緝獲唐生育·張發克·陸章林·儲阿昌·等解經公共公廨訊供等情已誌本報昨晨續審陸儲兩被告供在該死者處充當出店甫有一天十二月十七號晨聞死者喊叫即往觀看其時已被唐張兩人毆打垂斃因帮同將死者拖入浴室並用洋瓶木盤等物復將其打死唐儲兩人即往樓上竊取絨毯銀器分乘黄包車往東新橋興福旅館由唐將贓質洋分給我等每人四元此事係因張向死者索討工資而起等語旋由被告代表律師辯論之下經邵襄讞與丹領判改期續訊 
[信客挾欵潛逃之集議對付]  
　　寗波七邑信客聯合會副會長葉敦盛挾欵潛逃後經由東區商業聯合會致函該會正會長董紀棠交涉等情已誌本報兹悉董會長因托辭不理故各寄户於昨日午後二時聚集在大東門内某會所討論對付方法主席略謂葉敦盛係該會副會長今挾巨欵逃遁該會長又托辭不理應請諸君討論辦法經衆商議之下决定呈請司法官廳追究一面通告各商號在此事未解決前一律停止交托各信客寄帶銀錢貨物如再游移再進一步辦法函請郵務當局撤消該聯合會取締信客以免各商號再受彼等意外損失議畢卽推代表分頭進行而散 
[翁士明被綁脫險案之審訊]  
　　元芳路東貴芳廣昌戒烟丸藥店主翁雪樵之子士明被匪擄去經捕房拏獲綁票匪楊寶華·張桂老（化名王雲臯·張紹祥·羅錦榮·陳玉林·項阿喜·周志豪·沈規妙·等及其未獲同黨因將士明遷移被士明設計脫險等情均詳本報昨晨滙山捕房將楊等解送公共公廨據探目楊阿泉·包探沈禹舟·陳儒海·上堂禀稱張桂老一名已由翁士明認明係化名王雲臯致函索欵之人旋據翁雪樵代表羅傑楊國樞兩律師上堂稱翁入葡籍請將此案歸葡領陪審而被告羅錦榮延露雪臣陳玉林等則延慕思兩律師辯護經李襄讞與美領貝君判被告等一併嚴行收押候特别訂訊 
[新閘路刦案兩盜之定罪]  
　　新閘路禾豐米店於去年十二月十五號被盜匪侵入搶刦銀洋後經捕房拿獲李大·徐朋郎·李大榮子等解由公共公廨押候訊究已誌前報昨晨提審首由該店主霍禧鈞上堂訴稱被搶時渠不在店迨聞警趕回盜已被捕又據該店司賬王連生上堂訴稱是日傍晚正在收巿見第一被告（即李大）來店欲購乾麵其後隨有三人一執槍在外把風此人未獲李大即國進店　將我打倒搶刦銀洋·銀角·鋼元·裝入彼帶來之麫粉袋内第三被告（即李大榮子）當時亦在塌惟第二被告是否在塌我不能認明云云又由出店蔡揚郎上堂證明當時盜刦情狀所言與王略有不同並謂徐朋郎在塌手持麫粉袋質之李大供往購乾麫而否認搶刦並不認持有麫粉袋李大榮子供伊名胡二並非名李大榮子是晚係往該店實米致被逮捕且遭開槍擊傷伊實非盜等語據徐開郎供稱向在戈登路二十六號作塲内爲小工是晚聞外面之警笛聲因而出視實被誤拘並延律師辯護又由沈别村上堂證明徐係渠之用人平日行爲頗好又據金國楨牛關根等投案均稱因聞警笛聲與徐同往外面探望徐實遭誤捕經閑讞員核供商之美領雅君以兩李紏黨搶刦財物屬實判各押西牢五年期滿帶堂再核徐朋郎具結開釋抄出銀洋銅元交原告領去而美領則判兩李各押十年 
[續獲嵊縣大批帮匪押候迎提]  
　　浙江嵊縣帮匪馬三火·魏錫昌·朱清·等前將紹興縣黨枋村紳富盛姓幼子盛幼龍擄來滬上勒索鉅欵當經上海救濟會各探員一并破獲起出盛孩解歸紹興訊辦在案兹悉此案經紹興軍法課審訊明確先將爲首匪徒馬三火等槍决示儆其餘者逃羽黨則備文函請上海移提本埠救濟會連日復飭調查員余杏　·偵探張柏春·林詠舫·陳少廷·王偉文·余長林·等會同法捕房包探等分投拏獲在案羽黨史綱·周亦章·張友泉張德發·許乾炳·張遠模·徐承鳳·趙阿榮·陳毛願·並婦人周朱氏·周金氏·張菊仙·等二千人犯昨午奉地方廳車檢察長備文派警赴法公堂將史綱等一并引渡到廳由檢察官略詰數語判令分别收押候紹興縣正式備文來案迎提 
[滬寗紹漆業重建公所之大會]  
　　滬寗紹漆業同行前因另購基地重建公所發起籌捐經南北各店提議自助計工鋼元捐業已一致實行並全埠公舉司董十人迭經開會討論已詳前報昨日午後在城内薛衖底本公所邀集南北同業開成立大會到者四十餘人三點五十分開會由杜赓聲主席宣佈開會宗旨畢旋由文牘閔醒初代表發言略稱今日爲滬寗紹漆業重建公所開成立大會之期吾漆業一項雖以工藝營生然與水木作等同爲正當實業上海一埠巿面日盛吾漆業亦日漸增多據本公所調查南北店舗已達五百餘家各帮工夥已有八九千名祗因提倡乏人猶如滿盤散沙難以團結每遇事故發生大都各自爲謀不相聞問不免啓外界輕視之心殊爲憾事本年七月間因衆工夥要求加薪迭次開會目覩公所房屋之褊小規模之狹隘且靠北沿薛衖底街有放寛馬路收進之提議倘再因循坐視恐原有公所勢將不保旋經趙升泰杜悅來等設筵邀請南北領袖各公籌商維持辦法並議聯合滬寗紹及客籍各帮結成團體先由各店主自助計工銅元捐以便積少成多爲將來公所另建之基金當承樓董首先贊成並資助開辦費用到場簽允者二十四人旋由曹榮記王生記力任各户勸導之職公推樓董主持其事所有財政托王生記管理並蒙杜君薦任鄙人爲文牘辦理筆政彼時值江浙戰爭南北華界戒嚴期内進行頗感困難即租界方面亦人心惶之乃樓君竟毅然决然不稍退步並挽請倪甡記趙泳信兩公出爲協助先爲衆工人謀保護之方就該管各官廳立案外按名給有工　執照禀　工部局照准通行從此工人往返華租各界旣免誤拉又無阻礙此外製有工人行單分給衆工人具領所收公費概作公所購地基金之用但人數旣多勸導不易爰由殷桂配倪甡記趙泳信等首先認銷從此熱心各店主起而警應但殺起之計工捐仍未一致經曹榮記王生記等奔馳南北分投勸導歷一月之久租界部分稍有就緒其中有不明事理者則請樓董等親往開導至九月初選舉董事十人分任勸募建築捐並由諫合興舉薦王雲生爲收賬員向各户徵收捐欵開辦以來收到各户捐欵約七百數十千行單領去三百餘張雖因時局不靖收數無多然熱心一致實爲難得現在先將收到之欵存放永源生息所有此次開辦費用除發起諸公資助外尚有不數之二百餘元概由樓倪趙三董塾應不支捐欵分文嗣後尚祈蒞場各公熱心毅力一致贊助則吾新公所之必成可計日而待云云全體拍掌迨後由馬愼昌殷桂記杜悅來曹榮記先後演說均勉勵之詞次爲各董推選連榮記樓友記爲滬寗兩帮董事長全體起立致敬迨後樓董提議請在塲各公承認購地特别捐亦一致簽允共計募得洋三千元暫存各户俟得有相當基地再行收取時已鐘鳴六下遂宣告散會 
[上海交易所視察員就職]  
　　農商部派上海交易所視察員蔡復已於日前由京抵滬在福州路五號設立辦公處昨日正式就職分别呈報通知各機關查照云 
[捕房緝獲三盜匪展期再訊]  
　　總巡捕房特别機關華探目張芝卿·姚阿生偵悉周文斌·張雲海（張阿毛）·王世春係屬盜匪前日將該三人拿獲在張身畔抄出手槍一支嗣又往其匿跡之處搜得手槍兩支昨晨解送公共公廨偕西探長壳羅香氏上堂禀稱尚須調查一切請求將案延期當經關讞員商之美領雅君諭被告等押候展期查明再訊 
[續獲恒泰刧案盜匪五名]  
　　淞滬警察廳探員馬良才·偵探倪國珍·等緝獲老北門内恒泰烟紙店刦案之盜犯陳小四子等三名解經偵緝隊訊供收押候追緝羽黨併案訊辦等情已誌昨報昨由偵緝隊郝隊長飭令馬探員帶同偵探毛忠閩·夏德元·劉寳祥·張錫元·等報明法捕房派探會同前往南陽橋南陽里十九號門牌搜捕盜黨緝獲盜首伏彪·伏爲有·曁唐學海·馬登元·曹賓華·等五名當即帶回警廳經郝隊長詰問該犯供認夥刦恒泰烟紙店得贓洋一百二十餘元九夥俵分等語惟陳小四子尚於去臘夥刦徐家滙路新橋萬春醫園一案得贓不諱郝隊長得供當將各犯押候申送軍署依軍法懲辦惟案内巨盜孫保坤·鄭學賓·在逃未獲着各偵探分投嚴緝云 
[女工被毆斃命之請騐]  
　　曾香遠家居中興路其妻曾王氏日在附近錫華絲廠爲女工有朱四裕之妻朱阿三不知如何與曾王氏有隙舊曆本月初九日朱阿三糾合伊夫並夫兄朱四洪婦陸徐氏及廠中之張先生等將曾王氏大加兇毆受傷回家後延至昨日竟因傷而死曾香遠立投四區警署禀求伸雪該署立派長警將朱四裕朱阿三夫婦拘獲收押其朱四洪等已聞風避匿該署以事關人命立命地保恊同屍夫於昨午投上海地方廳禀請相騐車檢察長諭候派員往騐 
[男子猝斃之檢騐尚須復騐]  
　　二十二舗地甲金啓仁昨日午後投上海地方廳報稱本日下午有一年約四十餘歲之無名男子突至中華路　萊路口富潤池浴堂洗浴坐定後堂館見其神色有異立時扶出門口即倒地氣絶身死經二區二分署令飭地甲查無家屬爲此禀求詣騐嗣奉王檢察官等蒞場騐明該屍身穿元布棉袍元布棉襖外着黑洋布單褂元布棉褲藍布短衫白布短衫元布夾襖頭藏銅盆帽項有圍巾一條洋線　元布鞋詳細檢騐難以明嘹遂拍照　令該地甲將該屍舁到廳左法醫檢騐室候次日再行復騐 
[中華職工儲蓄會開會紀]  
　　中華職工備蓄會自前月成立以來極力進行昨日下午特開董事會於公平路事務所張子廉君主席經衆討論之下以會中僅有消費組合及儲蓄部尚欠完備擬於明春續辦生組合减輕工友負担並由名譽董事江亢虎博士講述現在勞工運動情况頗爲詳析次討論會章及組織繼晚餐而散 
[南京路商聯會職員會紀]  
　　南京路商界聯合會昨日下午四時舉行職員會到職員十一人副會長王廉方主席會議案件錄下（一）余華龍報告赴瀏河放賬情形畢經衆議决再行籌辦白米二十石定本月十一日推職員謝三希等續放（二）反對電話加價案議决此案應由中外用户表示一致主張本會業已函催工部局復議打消新章現俟納稅會議决辦法後一致進行（三）陸文中提議建議中外銀行界勿濫借公債促成政禍案議决起草國民會議建議書俟國民會議開會時提出討論（四）蔣夢芸提議編印年刊案通過推定到會職員爲委員會同文書科主持編印陰曆明年正月出版（五）勸齊燮元即日離滬以安商業案議决致函總商會各路商界　聯合會等即日開會討論勸齊離滬辦法以免謠言紛起商巿不安議畢散會 
[游民債劵開籤記]  
　　昨日游民工廠基金還本甲種債券在該總籌募歲樓下開籤開出號碼及經銷票號如下一等二四五三五號寗波億中二等二三九五三號漢口大達三等二三四五○號漢口振華四等三○八六五號漢口中華五等○二二七三號本埠大利元 
[借寓失竊金條之請緝]  
　　蜀人潘晴圃日前投法捕房報稱商人來滬借寓川裕公司箱内失去值洋九百元之金條請求查緝等情捕頭得供飭探前往將川裕公司經理王厚安及茶房陳瑞廷·劉一卿·駱正祥·喬一江·並關係人王漢卿等一併帶入捕房昨解法公堂請究先據康告潘晴關稱商人於十月初一日來申寓在川裕公司於前日在永豐裕金舗内兌得金條數根計洋九百元持回寓所内用紙包裏後置在箱内其時被告等均各目見旋由朋友王漢卿約吾出外游玩至六時回寓晚膳後王又邀商人至戲院内看戲完峯回至川裕公司即與該公司經理王厚卿結算房飯金擬於次日動身迨至翌晨商人檢點箱内金條已不翼而飛惟該公司經理王厚安之房間即在商人之對面請求查究詰之王厚安供原告與商人結算房飯賬有之實不知失竊金條之事餘供支吾陳瑞廷等四茶房同供原告之房間雖由民人等看管始終未曾見過金條求察王漢卿供與原告素識同往看戲有之不知失竊之事等語聶　員商之法副領事　君判王厚安着交九百元人銀並保陳等五人各交尋常保出外聽候覆訊再核 
[身藏實彈手槍之押儆]  
　　江北人王盛林前因身藏實彈手槍在檳極路被探目沈崇禮包探崔順扣獲解公共公廨押候訊究在案昨晨經中西官提訊之下判王押西牢半年期滿逐出租界槍彈没收 
[和姦私逃男婦各押二月]  
　　住居法租界李洪生之妻李氏近與汽車夫張四明私姘前日由張唆使偕逃匿居華界地方現爲原告查知報告捕房飭探將張與李氏一併拘獲帶回捕房昨解法公堂請究先由原告投訴前情並稱妻子如此不良請求准予發堂留養俟其改過後再行領回等語詰之張四明供民人於今年二月間曾與李氏姘識此次李氏私行出外並非民人唆使餘供支吾訊之李氏供實由張唆使婦人出外並據證人高小管子供民人目見張與李氏商約私逃等詞中西官判張與李氏各押二個月准予贖罪高無干退去 
[案犯騐係病死]  
　　案犯吳順水因病發送新普育堂醫治無效於昨晨斃命堂中以電話報告法庭派員往騐委係病死並無别故當據吳之店主徐順華投案聲請願爲棺殮奉諭准之 
[指控拆梢案之訊詰]  
　　杜小揚控王德資在西華德路三千零五十五號門牌茶館内拆梢洋八十元一案昨由公共公廨續審原告代表露雪臣·被告代表慕思·兩律師互相辯論之下中西官判被告交二百元保着具安分結如一年無過撤銷 
[汽車撞傷行人併誌]  
　　江北人張才卿昨日上午十時許在新　路行走被汽車撞倒跌傷骨臂等處山新閘捕房五百五十三號華捕到來抄錄汽車號碼另雇車送受傷人往仁濟醫院醫治一面歸報捕頭候示又有見號汽車於昨下午二時許駛經浦灘撞倒無錫人張培珠腿足受傷由老巡捕房九百十一號華捕到來將汽車號碼朱錄另雇車送受傷人往仁濟醫院醫治即持傷狀單報告捕頭請究 
[串拐女孩案移檢廳法辦]  
　　陳榮生與其徒貴山串拐鄰居常州婦人王宣氏之九歲女孩小大由閘北偵緝隊破獲解科昨經葉科員訊實移檢廳法辦 
[公共公廨訊案彚錄]  
　　昨日公共公廨訊理之民事訟案併誌於下（一）德商天利洋行訴徐漢章欠貨欵案堂諭展期七天飭傳被告投案聲訴如延准予缺席判决（一）益記地産經租處訴黄梅生欠欵案堂諭被告不到原告證明欠數屬實應判令照原訴狀第一第二兩欵辦理但須將實得之價具報備查另單一切財産鐵箱由原告隨同廨捕前往開箱點騐給諭拍賣得價繳案核辦（一）應源記延羅傑律師訴吳森堂等違背售煤合同請追損失案堂諭改期續訊（一）上海水泥公司訴金厚昌欠貨欵案堂諭第一被告抗傳臨訊不到原告呈據屬實應准缺席判决着償還原告貨銀二千一百十四兩一錢並負堂費（一）邵挺如延獎克令律師訴林惠民不還墊欵案堂諭改期（一）周乾康訴蔡春林欠貨欵案堂諭改期（一）中國蓄電池延朱斯芾律師訴張維鏞欠貨欵案被告延詹紀鳳律師等代辯堂諭准予改期訊奪着被告遵前諭付還原告律師費銀二十五兩 
來函 
[蒲淞巿沈肇綱來函]  
　　逕啓者昨閱貴報本埠新聞攔内載有北新涇鎭設立軍人招待所推鄙人爲主任等語閱之不勝駭異查敝鎭前擬組織保衛團維持地方並非組織軍人招待所諒係傳聞之誤務希更正以昭核實毋任感佩蒲淞巿北新涇鎭沈肇綱啓一月六日 
[紅十字會第五療養所來函]  
　　敬啓者本所避難婦孺千餘人於十一日夜專車送申抵站時已２ 
將夜半蒙駐站營長方立勲·連長李世儒·曁中國濟生會馮羅兩先生·閘北保衛團諸先生·照料達旦並蒙賜給餅干三箱稀飯兩鍋及麵包圓團熱茶等以充飢渴深夜得此勝獲玉粒瓊漿飲福食德之餘深愧無以爲報特肅蕪函登之報端謹忱干餘人避難婦儒叩謝大德並揚仁風順頌功德無量 
 
 

Page 16

 
 
1;第一萬八千六百三十號;中華民國十四年 西曆一千九百二十五年一月七號
星期三 * *商業巿况 
[北京專電（六日下午五鐘）]  
　　前塲金融開一盤八十七元五角整六開盤七十一元四角收盤七十一元一角七分五玖陸開盤二十五元九角七分五收盤二十五元七角七分五後塲整陸開盤七十一元三角七分五收盤七十一元二角五柒長開一盤六十五元六角玖陸開盤二十五元七角收盤二十五元五角七分五前後巿成交十八萬 
[釐拆續跌]  
　　昨日早巿洋釐巿價七錢三分六釐八毫七忽五至午後收盤又小價七錢三分四厘二毫五比較前日小二厘八毫七忽五銀拆早巿價六分至午巿收盤見平價掛四分較上日小去二分進口本街由漢口來洋十五萬元 
[國内滙兌巿况]  
　　上海銀行十四年一月六日國内匯兌行巿報告云今日津電已到申票價照前巿又好起一兩釐價漲至七錢零一釐合申價格計七錢四分三釐七毫半有奇超出今晨申釐將近七釐故滙水較前巿不相上下京滙情形略同計公砝爲一千零五十六兩洋每千元貼水十五元行化爲一千零六十四兩洋每千元貼水十四元漢電申票價略漲五錢釐價縮爲七錢零三釐二　五此間洋例紋牌價爲一千零三十五兩七錢五分跌去五錢洋仍平滙内盤跌小贛省滙價九江爲一千零零六元南昌解鈔免水解現酌加匯水鉅數似感困難據聞該處金融狀况參差一如往日現銀與鈔洋相去仍在十元之上預料該處金融欲求統一年内似感難能也 
[神户英美滙巿電訊]  
　　昨日神户滙兌巿况午前電日美滙兌賣價三十八元二五較年底巿價跌一二五買價三十八元三七五亦跌一二五日英賣價一先令七辦士二五計跌一八七五買價一先令七辦士三一二五正午來電日美賣價三十八元三七五較上午回高一二五買價三十八元五亦高一二五日英賣價不變計爲一先令七辦士二五買價一先令七辦士三七五較上午高零六二五午後電日美賣買價不變日英賣價高零六二五爲一先令七辦士三一二五買價不變仍爲一先令七辦士三七五 
[外滙掛牌續有漲跌]  
　　昨日星期二各外滙掛牌又有更改計先令長二五掛三先令一辦士七五印滙大二五掛二百零八羅比半法滙大二十五法郎掛一千三百九十法郎美滙大七五掛七十五元東滙小半分掛五錢一分七五嗬滙大一盾二五掛一百八十四盾七五新滙小五錢掛七十四兩七五香滙弗動仍掛七十四兩二五 
[先令巿况先堅後疲]  
　　昨日星期二先令揭曉長二五計掛三先令一辦士七五巿况初與上日相等後稍趨堅計銀行賣出三月份價三先令一辦士八七五至三先令二辦士買進三先令二辦士至三先令二辦士一二五旋因華商扒者較暢轉趨疲軟計銀行賣同三月份價三先令一辦士九三七五至三先令一辦士八一二五買進三先令二辦士零六二五至三先令一辦士九三七五午後初相彷後稍回平勢惟移時扒者仍有以致較上午更形步軟計初時銀行賣出三月份價三先令一辦士八一二七買進三先令一辦士九三七五又賣出三月份爲三先令一辦士八七五買進三先令二辦士嗣後三月份賣價爲三先令一辦士七五買進三先令一辦士八七五收盤時巿况計賣價回至三先令一辦士八一二五買進三先令一辦士九三七五 
[美滙巿况鬆而轉平]  
　　昨日星期二美滙掛大七五計爲七十五元巿况趨鬆計賣出三月份價七十五元二五買進七十五元三七五嗣後稍平計賣價爲七十五元一二五買進七十五元二五午後又稍繼平計賣價爲七十五元買進七十五元一二五 
[東滙掛小半分巿况趨緊]  
　　昨日星期二東滙掛牌小去半分計掛五錢一分七五巿况初則較鬆後遂步緊計銀行賣出三月份價五錢零八七五買進五錢零七五以後扒者頗多是以步緊計銀行賣出價緊至五錢一分二五買進五錢一分一二五午後初亦相差極微計銀行賣出三月份價五錢一分二五至五錢零一八七五買進五錢一分一二五至五錢零零六二五嗣後亦因扒者仍多以致亦更　緊計賣價改爲五錢一分半買進五錢一分三七五至收盤時略見回平計賣價爲五錢一分四三七五買進五錢一分三一二五 
[標金回漲一兩一錢]  
　　昨日星期二大條近期長三一二五掛三十二辦士三一二五遠期長二五亦掛三十二辦士三一二五美滙兌開盤大一分二五收盤大一分三七五銀價大一分日美小一二五日英小零六二五二月份標金開盤二百五十二兩二錢較上日收盤跌去一兩後小至二百五十一兩九錢（全巿最小價·）後因人心頗奸買進者亦旺是以乃漲至二百五十二兩七錢先令揭曉長二五美滙大七五東滙小半分標金跌小至二百五十二兩三錢又高至二百五十二兩八九錢旋因滙巿較鬆兼因在十時許日美小一二五日英小一八七五以致金價遂小至二百五十二兩一錢嗣後各滙巿况緣華商均欲扒進故致疲軟標金即漲至二百五十三兩二錢又小至二百五十二兩九錢旋因賣買雙方交易暢旺金價乃時有漲跌計高至二百五十三兩五錢又跌至二百五十二兩八錢以後滙價愈軟而午刻許日美大一二五日英大一八七標金遂即盤漲至二百五十四兩一錢收盤元二月份登賬價格二兩五錢午後曰美曰英均係　動　金　　二百五十四兩一錢高至二百五十四兩三錢先令揭曉時爲二百五十四兩一錢各滙巿况初與止午收盤相同後稍回平故標金又曾小至二百五十三兩八錢嗣後緣華商仍在扒進海票致滙價尤形　緊標金乃漲至二百五十四兩丸錢（全巿最高價）至收盤時匯價又稍轉平而大連帮亦賣出標金頗多以是金價又跌至二百五十四兩後爲二百五十四兩三錢收盤補水二百五十四兩總計全巿最高低相差爲三兩收盤較之上日收盤價回漲一兩一錢 
[公債趨疲巿况尚佳]  
　　昨（一月六日）各債期貨巿况尚佳合計前後巿成交轍額爲一百五十八萬五千元整六計八十二萬五千元七長四十萬零五千元金融三十五萬五千元現貨巿况較前略肚合計成交數達二十九萬九千元整六較多計十三萬九千元九六次之計十萬零七千元全融僅五萬餘元七長甚淸祗二千元至巿價趨勢前巿開盤時各債均極堅挺迨後巿寳方抛出較旺價遂見疲結果如整六期貨較前回下七角左右九六現貨及七長期貨亦均回小半元許金融遠期貨較前日回小三角半餘如金融整六等現貨及金融近期貨回下尚尠兹分述如左 
　　金融公債金融現貨八十七元四角較前日續小一角期貨一月期八十八四角半較前巿開盤回下三角比前日略小五分二月期八十九元比前巿開盤回下五角半較前日則跌下三角半　　整理六釐整六現貨七十二元三角半較前巿收盤回小二角比前日亦縮一角半期貨一月期七十二元八角半比前巿開盤回下八角較前日亦回跌八角二月期七十三元八角發前巿開盤回下五角半比前日亦回跌六角 
　　七年長期七長現貨僅後巿開出一盤價六十六元一角與前日價同期貨一月期六十六元一角比前巿開盤回下半元較前日回跌五角半二月期六十六元九角較前巿開盤回小五角比前日則回下六角 
　　九六公債九六現貨二十五元六角較前巿開盤回下五角比前日亦續跌半元 
[外股巿况平靜]  
　　海利洋行報告云昨日外股巿况大致平靜橡皮　因新嘉　橡皮價跌洋一分（坡幣）之故本埠巿面致爲疲滯惟紗廠股極硬現貨遠期買户頗多公部局債票買進者亦多兹將昨日成交價格列後 
　　法公部局一九二一年八釐公債一百零五兩法公部局一九二四年七釐公債一百零一兩英公部局一九二三至一九二四年六釐公債九十七兩五錢東方紗四兩一錢崇新十兩七錢五分（三月期）英爪華九兩二錢半九兩三錢（三月期）德律風七十八兩古拉克崙磅十一兩一錢耶松一百十二兩五錢（三月期）别由八錢七分半可他把路一兩二錢（三月期）色麥搿搿九錢半蘇門答臘一百八十二兩五錢 
[公平呌莊]  
　　昨日星期二輪值英商公平洋行第七百三十六次拍賣之期仍爲不限價拍出排列羽綢寗綢斜羽綢元絨泰西緞花綢細布巿布原布漂布等各種疋頭二百六十二件計一萬一千五百十疋比較上次少八十三件計二千三百七十疋巿况尚屬種健各貨轉形堅挺大致漲多跌少拍出（羽綢）五十三件計二千疋價漲自二分五至八錢内亦有稍跌二分半至一錢五（寗綢）四件計一百一百二十疋虎瀑連城均跌一錢七分半（元絨）八件計二百疋價漲七釐五至二分二釐五（泰西缎）三十六件計一千二百二十疋漲至二釐半至一分七釐五惟千里駒鬭百草追秋香等各減二釐半（花綢）三件計九十疋漲二錢五（細布）十三件計七百八十疋漲五分至二錢四惟人斧跌一錢一分（巿布）四十七件計二千二百七十疋漲落互有一分至一二錢之增减（原布）五件計三百疋漲一分至七分惟進利來見跌三分（漂布）八十七件計四千三百五十疋漲起一分至二錢三分然亦有跌一分至一錢六分不等 
[紗花期跌現穏]  
　　紗廠聯合會花紗報告云昨日星期二美國棉花現貨跌四十五磅音近期跌五十磅音遠期跌四十五六磅音印度勿洛去大二羅比東洋三品紗近期小一元二角至七八角遠期大四五角二十支現貨紅財神不動標凖紗因外棉回跌兼之日商售出通棉致巿勢驟落人心見疲上午近期小六七錢遠期小一兩二錢但客帮中現貨生意仍屬不惡故期紗雖小帷現貨賣價未動川帮買進十支童子軍本纱二百包午後標準近期小二三錢遠期反大一二錢巿氣平疲客帮由江西油頭蕪湖野雞内地廣東等帮買進本紗二百餘包日紗六七百包巿價仍屬平穏日商上海紗廠開出十六支雙虎大包日紗二百包價一百六十七兩西曆二三月出清其餘各廠均無開出巿况穏健無甚升降棉花交易淸淡巿形仍然穏定國産棉花皆無成交日商日華廠購進西曆二三月送廠之印度花平果而一千件價三十七兩五錢 
[三品人氣混沌（六日大阪電）]  
　　三品巿場當去年末將停止拍板之時均料今春行情必大有起色故一時人氣非常旺盛而尤以二十九日至三十日爲最狂熱之時代中等二十支一月期貨竟漲至四百三元不料開年後美棉意外趨跌開巿方始人氣即形呆滯大户均傾向賣出六月之新期貨尤無人過問混沌狀况瀰漫全巿殊與年末預期大相剌謬云 
[大阪紗巿堅定（六日大阪電）]  
　　棉紗現貨一自十二月末趨勢堅俏之後人氣稍趨停頓其後美　跌落巿中更乏活氣惟因中國方面買氣尚形暢達又有轉趨堅俏之狀中等二十支本月期貨叫價爲三百九十五元乃至七元三月期爲三百八十八元成交五百包 
　　合同三十二支現貨五二○○○ 
　　軍艦四十二支現貨五一二○○ 
　　賣來二十支二月期三八一○○ 
　　攝津十六支一月期三七七○○ 
[出有望（六日大阪電）]  
　　新正以來中國方面之棉紗交易頗帶活氣因從舊曆十二月買方大户即繼續買進粗紗銷胃尤有起色惟吃價頗低照目下行情輸出雖能繼續維持若寶方索價過昻恐亦有中斷之　 
[大阪布巿微跌（六日大阪電）]  
　　布巿行情雖趨跌風交易却有進步成交五百餘包 
　　福壽草一月期二五三五雙鹿一月期一二三○日　一月期一三二七頰一月期一○一○軍人一月期一五七○海女一月期一六五○　一月期一三八○ 
[横濱絲巿良好（六日横濱電）]  
　　生絲現貨雖因新年開始無大起色本日除四五萬斤之不指價寶買决定價格外别無鉅額交易然人氣良好均傾向看漲 
　　絲屑巿况歐美帮雖拱手傍覩無意進貨然遠期看漲雙方均有待時而動之概 
[期粉成交稍暢]  
　　價仍平　　　動　正三月份貨 
　　昨日期粉交易稍見轉暢　往　則仍平疲大連與閩油等帮動辦正月份與三月份之期貨現期與二月份殊鮮問信故行巿昨有近分之跌度收盤結果本月份價爲二兩一錢一分二月份二兩一錢六分均較前日收盤價各跌二厘半正月份爲二兩一四二五三月份爲二兩一七二五均不動期粉成交額上午十萬六千包下午十萬七千包收巿十一萬四千包共計三十二萬七千包股票上午成交十股價爲四十七兩六錢較跌一錢現粉出口炳昌等運往新加坡爪哇各二千包云 
[紙煙價仍堅挺]  
　　英美烟公司所製之中等各牌紙烟本外埠銷路較盛現因存底不充昨日公司開價依然堅挺所有前門牌之贈品印花因手續繁瑣有將取消昨已通告各同業依期將所積印花送交公司掉換現金或各種贈品逾期即行作廢云兹將昨開中等烟價錄下 
　　烟名支數每箱價回們 
特别三砲台一萬支一百九十五元九五 
大三砲台一萬支一百五十五元九五 
小三砲台一萬支一百零八元九五 
大絞盤一萬支一百十元九五 
小絞盤一萬支一百零五元九五 
老品海五萬支一百九十元九五五 
水鴨五萬支一百二十七元九五五 
嬰孩（即小囡牌）五萬支一百三十三元九五五 
[推銷華茶廣告之進行]  
　　日前英商錦隆天祥怡和恊和等洋行建議推銷華茶在美國廣登告白一事曾在天祥洋行邀集西商會議均主聚資積極進行現聞茶業會舘對於此事業經開會討論僉云外商此項建議自應同情惟籌欵一層須徵各帮同意後方能决定云 
 
 

Page 17

 
 
1;第一萬八千六百三十號;中華民國十四年 西曆一千九百二十五年一月七號
星期三 * * 
[本埠增刊]  
[鴻章紡織染廠之出品]  
　　鴻章紡織染廠所出之雙鳳牌國産素直貢呢質堅色潤銷塲異常暢達昨日川帮及本街向該廠購去數十箱價每碼元二錢八分業巴分别提裝可見國産疋頭貨銷塲之暢盛一斑矣 
[國産白蘭地香檳酒銷路暢旺]  
　　張裕公司入冬以來銷路暢旺昨由烟台運到大批最陳香之白蘭地香檳葡萄酒氣味較前更形醇濃色澤光亮遠勝舶來品之上日來購買者極形熱閙足見國貨之優勝該公司之進步矣 
[廣大年底廉價十五天]  
　　南京路山西路口廣大腿號自夏文彬君接任經理後對於内部大加整頓售價克己近因時局關係客貨滯銷特舉行年底大放盤十五天自明日起至年終止各貨一律削碼出售云 
[中英藥房運到冬令補品]  
　　河南路中英大藥房新由英京愛蘭漢百利廠運到麥精魚肝油大批質地精美爲冬季補身上品每磅祇售大洋六角又該藥房印有十四年日曆千餘組凡順客購物滿洋一元以上者得贈一組云 
[壽險學專家張德輿由美返滬]  
　　張德輿君係聖約翰大學畢業生前於一千九百二十二年赴美入本雪文尼大學商科肄業專攻人壽保險學去夏峯業後曾獲得商科碩士之位國人專研壽險學畢業者以君爲第一人兹已於前日乘俄皇后號由美抵滬張君英俊幹練一爲不易多得人才在美曾供職於紐約麥屈波立登人壽保險公司該公司爲世界壽險公司之最大者張君在彼實習經年極有心得預料此次回華出其所學以供獻於祖國壽險界吾知國内壽險事業 
必可藉君放一異彩也 
[出版界消息]  
　　滬北虬江路寳通路口三七四號之測繪工程公司現已印有測繪說明書贈送内容專撰述巿政道路工程河海大地測量鐵路礦工濬河水利各種測繪技衛附揷圖畫銅版閱者手披一編不啻身歴其境索閱者請以郵票九分交換藉資彌補云 
　　綠痕五日刊綠痕第二期定今日（六日）出版内容有曹痴公之﹁小出風頭﹂張士杰之﹁毛斯綸傳﹂二篇甚爲名貴並於本期增加長篇小說﹁孽鏡﹂名作如林不勝枚舉並聞該刊第一期銷路甚廣數達五千云 
[總商會本年常會日期表]  
　　本埠總商會每年開會董常會二十六次二四年應開之常會日期業已規定如下 
　　第一期陽曆一月三號陰曆十二月初九日 
　　第二期陽曆一月十七號陰曆十二月廿三日 
　　第三期陽曆一月卅一號陰曆正月初八日 
　　第四期陽曆二月十四號陰曆正月廿二日 
　　第五期陽曆二月廿八號陰曆二月初六日 
　　第六期陽曆三月十四號陰曆二月二十日 
　　第七期陽曆三月廿八號陰曆三月初五日 
　　第八期陽曆四月十一號陰曆三月十九日 
　　第九期陽曆四月廿五號陰曆四月初三日 
　　第十期陽曆五月九號陰曆四月十七日 
　　第十一期陽曆五月廿三號陰曆閏四月初二日 
　　第十二期陽曆六月六號陰曆閏四月十六日 
　　第十三期陽曆六月二十號陰曆閏四月三十日 
　　第十四期陽曆七月四號陰曆五月十四日 
　　第十五期陽曆七月十八號陰曆五月廿八日 
　　第十六期陽曆八月一號陰曆六月十二日 
　　第十七期陽曆八月十五號陰曆六月廿六日 
　　第十八期陽曆八月廿九號陰曆七月十一日 
　　第十九期陽曆九月十二號陰曆七月廿五日 
　　第二十期陽曆九月廿六號陰曆八月初九日 
　　第廿一期陽曆十月十號陰曆八月廿三日 
　　第廿二期陽曆十月廿四號陰曆九月初七日 
　　第廿三期陽曆十一月七號陰曆九月廿一日 
　　第廿四期陽曆十一月廿一號陰曆十月初六日 
　　第廿五期陽曆十二月五號陰曆十月二十日 
　　第廿六期陽曆十二月十九號陰曆十一月初四日 
 
 

Page 18

 
 
1;第一萬八千六百三十號;中華民國十四年 西曆一千九百二十五年一月七號
星期三 * *[商團華隊雪中賽射紀]  
　　本埠萬國商團中華隊每月例射月杯一次迭屆成績歷誌本報前以出防戒嚴無暇及此兹聞已於昨（三日）下午在虹口靶子場連作十一月十二月份之月杯比賽是日瑞雪紛紛彤雲密佈微風凝寒大地素裝隊員到塲者百餘人鵠立雪中絶無畏縮之態眞見該隊精神之一斑矣且比賽成績亦多可嘉在玉簾瓊障紛墜之際距離四五百碼以外於足分六十分中竟有射出五十六分者誠驚人之技也兹將各班得獎人員分錄於後 
　　十一月盃特班姚崇德君五十一分勝甲班周名掦君五十二分勝乙班汪士明君四十九分勝丙班人數不足無比賽 
　　十二月盃特班程漁舟君五十四分勝甲班顧晋康君四十四分勝乙班何楚翹君五十分勝丙班無比賽 
　　各班總分最優人員 
　　特班干庭輝三○四分鮑九思三○三分陳如松二九七分甲班鄭益滋二六二分殷企成二二八分顧晋康二二八分乙班何楚翹二一八分汪士明二○八分宋良才一九八分丙班張延祥二○五分陸子淵一七五分 
　　分棚比賽最優者 
　　十一月份第七棚勝棚長鍾文耀君得獎人員按次錄後玉德明顧琅鍾文耀陳升堦李應南謝宏 
　　十二月份第五棚勝棚長盛少鳴君得獎人員按次錄後程漁舟姚崇德陸振廷呂信康邊定遠盛少鳴 
　　各棚總結以第一棚之一二○八分爲最優 
[儀昭女校學藝會]  
　　昨日爲本埠哈同路口儀昭學校開第二次學藝會之期雖大雪初止陰寒猶厲而來賓甚盛有五百餘人會塲幾無隙地秩序井然殊屬難得是日所表演之學藝均極純熟以﹁葡萄仙子·明月之夜·麻雀與小孩﹂三種歌劇爲尤佳小學二年級生梁培蔭之葡萄仙子舉止活潑歌聲嘹亮以六七齡之女童而能如是更爲可貴明月之夜去快樂之神之蘇盛賢表情細膩歌韻悠揚能將劇中妙處盡情發揮初小三年生車溢湘蘇盛貞表情綴法由來賓命題記會塲情形文理亦爲淸順出筆亦快聞該校開辦才及年半成績優良足徵辦理認眞是日有女界國民會議促成會代表王一知女士加入講演具見該會對於宣傳方面之注意云 
[儉德會之演講會]  
　　儉德儲蓄會定於一月七日（星期三）下午七時特延本埠佛學鉅子丁福保君演講﹁佛學大義﹂有志研究佛學者均可前往聽講又該會訂於九日（星期五）特製新奇之燈謎並有各種精美之獎品備人射取云 
[甲子友誼社聚餐會預誌]  
　　甲子友誼社成立以來瞬將經年社務一切甚形發達今因於乙丑新正徵求會員擴充社務另覓巨厦不得不預作集議兹定於十二月十七日（即星期日）假座四馬路倚虹樓邀集全體會員舉行聚餐常年大會並商來春擴充一切手續云 
[古玩公會職員交替會紀]  
　　上海古玩書畫金石珠玉公會於前日下午六時舉行新舊職員交替禮到者三十餘人公推王漢良主席先由舊職員交代一切新職員接受如儀次列討論會務進行方法（一）副董事長洪蟬香來函辭職公决函復挽留（二）修改章程加董事會凡三次不出席亦不聲明事故者即認爲放棄權利由後補董事遞補一條全體通過（三）經費問題公决先由董事分等認定常年會費會員方面公推索萬榮分投接洽（四）徵求會員公决组織二十一隊用各省名稱分配並即推定二十一人議畢八時散會 
[醫界消息]  
　　西門路惠民救濟醫院開辦以來成績昭然月前曾得前任安徽省長許君世英親題﹁博施濟衆﹂四字匾額由津庽託友帶滬聞該院昨已飭匠依式製就懸掛院中云 
[集會表]  
　　陽曆本月時間地點召集者事由 
　　七日界路儉德儲蓄　儉德儲蓄　閉演　會 
　　八日下午一時閘北寶山路三　里温州接滬同鄉兌監祝開票 
　　八日下午上海國民會議促成會國民會議保成會　　委員會 
　　十日晚六時半四川路靑年會靑年會新青社開成立大會 
　　十一日九江路二三三號永泰和烟公司成立足球會 
　　十一日下午三時假職工敎青　家庭日新會開當會 
　　十八日下午二時華商　劵交易所華商證交劵易所開六届股東會 
　　十八日下午二時慶多亞路五十號華商紗布交易所開七届股東會 
　　十八日下午二時九江路五　金業交易所開六届股東會 
　　十九日上午十時起法界公　局法界公　局　摹局　 
　　二十日至二十二日蘇州路三號新天安堂華京基督敎　　會開年會 
[天氣報告]  
　　徐家匯天文台昨日下午四時三十分氣象預報云天陰而寒沿海一帶間有降霧或降雪地方黄海及東海有稍强之時令風北方有變風又昨日下午三時前二十四小時内本埠氣温最高三九·二·最低三一·六去年同日叢高六○·○最低四○·○ 
 
