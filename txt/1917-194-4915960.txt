# 1917 - 194 - 4915960

 

Page 1

 
 
   
 
 

Page 2

 
 
時評 
[人心（冷）]  
　　人每謂今日人心不古或則謂今日人心日非一若人心在今日不足輕重者然而余以爲人心仍至公平也有小是非則生小爭奪而成小成敗有大是非則生大爭奪而成大成敗試觀近來之事無不如此小之不能爲大猶大不能爲小無可勉强人心之對大小之界限猶如此况其成敗耶 
　　袁氏之帝制也張康之復辟也此最昭然若揭者人人共見而共聞也此即人心表示公平之一也然則欲謀國者烏能輕視人心而不察哉 
[命令]  
　　七月十八日大總統令　福建省長胡瑞霖四病懇請辭職胡瑞霖准免本職此令 
　　又令　特任李厚基兼署福建省長此令 
　　又令　財政次長趙椿年呈請辭職趙椿年准免本職此令 
　　又令　署財政次長楊壽枬着免署職此令 
　　又令　任命金還爲財政次長此令 
　　又令　張勳叛國不得已而用兵廊房豐台京師各戰流彈所及人民生命財産致受損失良深惻念着内務部迅飭京兆尹京師警察廳詳細查明分别呈請撫卹此令 
　　又令　此次收復京師各路將士奮勇殺賊業經明令飭總司令暨各路司令查明呈請奬勵其陣亡受定各將士或爲國捐軀或効忠致廢本大總統尤深憫惻着總司令暨各路司令迅即查明交陸軍部從優議卹以彰忠　此令 
　　七月十九日大總統令　任命曹嘉祥爲將軍府参軍此令 
　　又令　任命劉傅綬兼署海軍次長此令 
　　又令　署交通次長權量呈請辭職權量准免署職此令 
　　又令　任命葉恭綽爲交通次長此令 
　　又令　國務院参議伍朝樞著即免職此令 
　　又令　外交總長汪大燮呈兼署参事伍朝樞署参事郭泰祺均因病請假未更久任閒曠應請免去署職伍朝樞郭泰祺均著免職此令 
　　又令　任命劉崇傑爲國務院参議兼署外交部参事此令 
　　又令　任命張漢堂署理察東鎭守使署参謀長此令 
　　又令　参謀總長王士珍呈請任命延年署山東督軍公署中校参謀應照准此令 
　　又令　参謀總長王士珍呈請任命林亮署伊犁鎭守使署中校参謀應照准此令 
　　又令　参謀總長王士珍呈請任命彭澤霖署理伊犁鎭守使署少校参謀應照准此令 
　　又令　國務總理呈准駐紮庫倫辦事大員咨稱公署醫官王曾憲假滿未回請予免職等語王曾憲准免本職此令 
[專電]  
　　北京電　馮預定到京尚有面請黄陂復職手續（二十日下午五鐘） 
　　北京電　黎已以大總統證書交段轉馮（二十日下午五鐘） 
　　北京電　政府黨報均痛責丁槐匿總統印抗命（二十日下午七鐘） 
　　北京電　今日國務員將先議國會問題（二十日下午五鐘） 
　　北京電　英法俄日四使回謁汪大燮希望我國從速加入戰團汪答現内閣必繼續進行前内閣外交之方針俟馮總統來當有適當解决（十九日下午二鐘） 
　　北京電　張繼等來電聲明不反 
 
 
 

Page 3

 
 
對與德宣戰惟反對段内閣之宣戰（二十日下午六鐘） 
　　北京電　汪外長昨向荷使再提引渡張逆事語極嚴重（二十日下午四鐘） 
　　北京電　德兵四十三名昨上午由警察送還海甸看管（二十日下午六鐘） 
　　北京電　施戰案下星期提出閣議俟將來有國會時追認（二十日下午八鐘） 
　　北京電　新内閣外交方針仍擬依從前之協商條件繼續進行（二十日下午四鐘） 
　　北京電　今日上午十二時軍界歡迎段總理於中央公園來今雨軒（十九日下午二鐘） 
　　北京電　各部次長財政金還内務蒲殿俊交通葉恭綽均確定餘大半不動（十九日下午二鐘） 
　　北京電　劉冠雄因多數反對不敢就職段一再電召仍未來京（十九日下午二鐘） 
　　北京電　新内閣今午開第一次國議除海法二長未到外餘均出席聞關於外交者主實施第三步内務擬設臨時参院徵各省同意從多數取决如北省一致贊成即西南反對無碍進行軍事迅速結束並論功行賞財政製一簡明預算劃定分期整理（二十日下午四鐘） 
　　北京電　劉冠雄允就職惟不能即到任故以劉傳綬兼署次長（二十日下午四鐘） 
　　北京電　王士珍呈繳僞内閣印黄綾紅緞包袱四脚猶存並未啓用請總理銷燬（十九日下午二鐘） 
　　北京電　陳錦濤並未出獄該案高檢廳已着手（十九日下午二鐘） 
　　北京電　吉督擬任靳雲鵬王揖唐亦有希望（十九日下午二鐘） 
　　北京電　京師衞戍總督官制已交法制局會陸部起草（二十日下午四鐘） 
　　北京電　梁財長對人言即須討論整理中交兩行辦法（二十日下午七鐘） 
　　北京電　司法次長梁鴻志農商次長江天鐸今日可發表財次金還昨晚到京已就職（二十日下午六鐘） 
　　北京電　内次蒲殿俊農次江天鐸即晚下令（二十日下午八鐘） 
　　北京電　中行總裁王克敏成熟張弧爲烟酒督辦（二十日下午五鐘） 
　　北京電　梁到任即派参事項某謁銀團領鹽欵并擬即着手預算案（二十日下午六鐘） 
　　北京電　段諭飭秘廳將從前積案檢齊依緩急排列自明日起開國務會議清理（二十日下午六鐘） 
　　北京電　昨開臨時軍事會議段自主席結果决定總司令部撤消各路軍隊退回撫賞事呈由陸部彙案辦理（十九日下午二鐘） 
　　北京電　今日閣議要點（一）從速取消司令名義對各省以國務院名義行之（二）各方有應聯絡或可置不理者加以討論（二十日下午八鐘） 
　　北京電　張鎭芳雷震春懇徐東海保全（二十日下午六鐘） 
　　北京電　步軍統領擬改衞戌總督江以復辟正在辭職（二十日下午六鐘） 
　　北京電　國會問題閣員多數主召臨時参院改造惟尚徵各方意見（二十日下午八鐘） 
　　北京電　政府日内將以關於國會之三種主張（一）舊國會恢復（二）召臨時参議院改造（三）依舊制改選通電各方徵意見（二十日下午七鐘） 
　　北京電　雷張馮經過陸部預審各遞親供力陳被脅及辭職赴津聲訴中途就逮無從自白現仍押憲兵校段許優待故仍得吃鴉片總檢廳擬漾日提回預審聞政府查出該犯等尚有盜用公欵並餉械情事議向法庭附加私訴責令追償（二十日下午四鐘） 
　　北京電　奉直魯閩浙等省解欵到京數共六十萬餘亦電復起解財政驟形活動（二十日下午四鐘） 
　　北京電　清室優待條件暫維現狀俟國會成立討議（二十日下午七鐘） 
　　北京電　馮來電有二十六起程說並聞隨員護衞外不帶兵（二十日下午七鐘） 
　　北京電　政府接粤報告李烈鈞已離粤陸榮廷態度似與民黨方面不一致（二十日下午四鐘） 
　　北京電　滬交涉員朱兆莘免職薩福懋繼（二十一日上午一時四十分） 
　　杭州電　謀紹黨人黄錫麟今日午後執行鎗斃（二十日下午七鐘） 
　　東京電　近時日本正貨輸送額驟然增加故日本銀行之正貨準備亦漸增至十八日止已達五億二十三萬元此爲從來所未有之事 
　　東京電　中國之亂事益足使日本資本流通於南洋據該方面視察者談在南洋中國商人實爲日本商品之販賣人今後當與日本人共同營業中日之經濟聯絡必先在南洋確立其基礎 
[外電]  
　　北京電　大商舖多未開門營業惟情勢已有進步而人心亦漸鎭定前途若何須視馮國璋能否以總统之資格來京與段祺瑞合組政府而定兹據官場佈告一俟津浦火車照常行駛時馮定來京（十九日）字林報 
　　北京電　北京日報云國務院擬從速對德宣戰俟新國會成立後再正式交國會承認（二十日） 
　　北京電　外交部僉事伍朝樞郭泰祺已由總長汪大燮呈請免職（二十日） 
　　北京電　除司法林長民海軍劉冠雄外新閣員皆已就職今日開第一次會議（二十日） 
　　北京電　外人銀行應段總理之請求已於昨日將上月鹽稅餘欵三百萬元繳付中政府（二十日） 
　　北京電　今日國務院會議將討議召集國會問題（二十日） 
　　北京電　昨日閩浙黑奉吉五省解交京欵六十萬元（二十日）以上德文電 
　　北京電　據與段總理接近之某議員談及政局如左中國加入戰團近將交付國務會議議决後請代理總統裁可一俟批准即行宣布然後再求協約國方面予以財政之援助設立立法機關一事現正諮詢各省其結局大約召集臨時参議院討議改正國會組織法並制定憲法之手續等政黨方面現討論會主張該會與研究會及交通系三派合同研究會則擬該會先與討論會併合後與交通系交涉目下在正協議云云（二十日） 
　　北京電　據某國公使館方面消息中國加入戰團悉沿從前交涉之各條件商辦（二十日） 
　　北京電　在天津之民黨議員六十餘人於十八夜集神户館會議議决如左一不承認此次不法解散國會二國會定於上海開會故各議員務於來月十五日前集合該地先發者數人當即啓行三勸告辭職各議員取消辭職（二十日） 
　　漢口電　岳州吳光新之兵近有與湖南軍衝突之風說實因吳氏率北伐軍來漢之際湖南軍乘虚侵入吳之勢力範圍故吳與譚督軍交涉請飭撤退兩軍並無衝突惟現兩軍之前線部隊頗相接近云（二十日） 
　　漢口電　王督軍勸告黎總統復職曾通電各省求其贊成現已有浙江江西湖南各省復電贊成傳聞王氏此舉係受馮國璋之意云（二十日）以上東方通信社電 
[戰電]  
　　巴黎電　今日下午公報云全陣線有砲戰松末河與愛恩河間伏克萊克與克拉盎勒境末斯河左岸諸處尤爲激烈　星期三晚德軍猛轟後在聖康丹南之約希東廣八百邁當之陣線進攻摩蘭特土凡山在法軍前鋒陣線得立足地黎明爲法軍回攻後德軍所佔之地大半已被法軍克復　昨晚德軍猛轟後回攻亚伏柯爾叢林法軍新陣地爲砲火所阻不能進至法軍戰壕（十九日） 
　　俄克電　克朗斯太之陸海軍兵士與工人數千名行抵俄京紛携旗幟上書推倒政府與地方自治團體萬歲字樣登時街中鎗聲大作繼以機關鎗於是全城大震俄京衞戍總督宣稱現遵政府之命派兵分赴各處清除城中携帶武器擾亂治安侵害公民安寗之人以便即速恢復治安居民當各閉户非有要故切勿外出且不得容納閒人云（十七日） 
　　俄京電　今日内閣開特别會議討論將臨時政府移設莫斯科問題（十八日） 
　　俄京電　與情以爲有秩序軍隊與無秩序軍隊之决鬭分勝負之期即在目前此間兵士今均駐紮陸軍参謀部及各宫前大街口且駕砲以守武裝軍今悉歸軍工代表會與陸軍當道調遣軍工與農民代表會昨日開聯合會議通過决議案謂今當召集全國軍工代表會大會討論政權全歸軍工代表掌握事宜暫時仍由目下之政府治理國政兹里台里氏宣稱該大會嗣後應在莫斯科兩星期會議一次以阻俄京戍軍無責任之輩從而干涉莫斯科軍工代表會討論俄京事變後以四百十二票對二百四十二票通過决議案禁止軍民在莫斯科街中聚衆示威此事頗堪注意（十八日） 
要聞一 
[北京特别通信（九十四）飄萍]  
　　七月十八日 
　　討逆司令部撤銷 
　　對德宣戰案復活 
　　難决之國會問題 
　　三日以來之總統命令如奬勵功人嚴緝禍首撫卹傷害安頓徐州對於討逆之善後辦法亦既應有而儘有然蕭條之商巿仍未復原驚恐之居民尚未安定也愚於本月七日之晚晤段總理於天津臨别贈言告以事平以後軍隊速回原防用人毋分畛域反對派之意見務須尊重叚君頗以爲然計自十二日北京之戰距今僅六日而調查各路之討逆軍隊如第十一與第十二兩師業已開回南苑曹錕督軍遄歸保定而其所統之第三師一師一旅亦即撤回原防又京畿第一混成旅張錫元所统者則完全撤回通州第十六混成旅馮玉祥所統者則仍駐廊坊豐台兩處今所餘者惟自馬廠開來第八師之一小部分尚未撤完而已限於火車之不敷應用雖每日開拔十餘次至今仍未完竣然較之一月以前駐京軍隊實已減少不可謂非指揮如意收束敏捷平心論之殊足嘉也 
　　軍隊既已撤回内閣又告成立則所謂討逆司令部者自無延長存在之餘地今日（十八）上午十一時各路司令曾開會議於國務院之東花園（外傳今日開國務會議者即此之訛）唯一問題即在撤銷討逆司令部並將各路司令名義全行撤銷是爲討逆軍首領最後之一次會討逆之舉遂自此告終局矣 
　　内亂定後嶄新之頭等名角均已應聘來京（梁湯前日已到今日范源濂曹汝霖輩亦均到京）將先後擇吉登臺獻其絶技以一新國民之耳目但此時有一新劇前次排而未演却從此新劇之中先演出許多惨劇者即所謂對德宣戰問題國民當未忘之也當許多惨劇逐日排演而後協商各國公使屢開會議皆與此排而未演之新劇有關今當嶄新名角將次登臺之際今日下午三時半日英俄法各使又同訪汪總長於外交部詢問排演新劇之時期似欲刮目相看自居於（特煩紳商）之列焉此最可注意之一點也梁任公湯濟武諸人愚會聞其主張對德宣戰之文章演說姿勢甚壞嗓子不壞今既上台可稱拿手惟不知多數看客之意見爲何如耳 
　　外交問題之復活爲今後難逃之事實但欲演劇者必先鞏固其臺基號稱共和國家少不得要一個國會此即爲目前唯一之難題對於國會之意見約分三說 
　　（一）恢復舊國會專議憲法說　此說言國家目前最需要者即爲憲法但欲産生憲法必先産生議憲機關欲産生議憲機關又必先産生議此議憲之機關何等煩難不如就舊有國會重行恢復從速專議憲法但此說有與現政府不能相容之點現政府係發生於黎大總統之命令若恢復舊國會是即視改選國會之命令爲無效改選國會之命令無效則改選國會命令下後之一切命令皆將無效現政府不免於根本上動摇故此說政府不欲見之於事實 
　　（二）改造國會說　是即召集臨時参議院仿照辛亥革命成功時從頭做起另起爐灶以産生議憲機關然後由議憲機關議定憲法從憲法中産出國會但此說手續非常煩難效果非常迂曲有遠水不救近火之嫌近來雖有採用之說果否尚未證實 
　　（三）改選議員說　此即依國會解散時之總統命令從事於改選而不變國會之組織三者比較此說或近於事實 
　　愚居北京在職務上祇能報告北京方面之情形至西南各省眞意究竟如何無從報告今後之大問題外交以外其即在此一點乎若雙方無相讓之精神各行其是以趨於極端之域則時局終歸破裂與否正未可料所望諸位大政治家稍抑其意氣爲國家留幾分餘地也 
[南京快信]  
　　馮代總統昨電西南各省徵求對於組織臨時参議院之意見 
　　政府組織臨時軍事會議結束各軍犒賞返屯事齊兼督派師参謀長晉京列席代表 
　　段芝貴明後可抵寗督蘇令即發表 
　　河間之僚屬已有先行挈眷北上者 
　　張勳所部定武軍有十營係毅軍攺編（殷恭先周金城所統）兹聞姜桂題以張勳叛國所部散駐蘇皖兩省境内危機四伏昨電馮代總統請將毅軍十營仍撥歸统轄調回熱河駐防 
　　滬軍現駐明光蚌埠一帶兹聞因浙事緊急日内亦即撤回駐紮松江 
　　浙軍日内即撒回防浙 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[新閣員與院秘書長]  
　　新内閣已於昨日發表矣此次閣員悉依天津原定名單除張一麐因將任爲公府秘書長外其餘人未嘗更動蓋原單係得河間認可者其後所發生之田文烈財政一說原係一般人物之口頭主張並未見諸函電其前此之稍事停頓者實爲梁啓超之出處問題梁前夕來京後段總理再三相邀梁已首肯故湯化龍范源濂林長民等人入閣問題亦隨之解决其中唯林氏尚在南京不日北來劉冠雄尚在津稍事躭擱至各部次長大略如前報所紀無大出入此次閣員在一部份人視之自以爲滿意然其中有洪憲時之嫌疑者如劉冠雄曹汝霖實爲國人所不能愜意在爲段解釋者謂海軍交通兩總長在段亦頗難於另爲物色比年以來掌海軍權者不外薩鎭冰程璧光劉冠雄三人程爲已倒之閣員似難再爲勸駕薩則另有差委且此次清室發表之海軍部尚書即爲薩氏薩氏雖未就織而民國復活亦本可不必襲用清室之故套因之海軍一席不得不讓劉冠雄承其乏至交通系之盤踞交通部識者固早譏其非是但相沿已久習成慣例此時如易生手無論如何精明强幹總是幹不下去先是之許雋人氏即可作一榜樣許氏何等精明終不免於痛哭而去其他更何足論曹汝霖爲倚附交通系之人所以此番組閣若爲清理交通積弊計當然不能再用曹汝霖一流人物若爲暫求行政上之便利則非用曹氏不可即不用曹氏其覬覦交通總席者亦與曹氏相等此則事勢上之無可如何者也云云但不知段氏心理果否如此見解耳又聞昨日上午段氏已赴國務院視事各参議及局長入謁時由王式通吳廷燮二代表恭致賀詞總理答以危局早决實所忻幸此後須臥薪嘗膽勵精圖治諸君宜勉爲匡助相與有成等語其他閣員除劉冠雄有擬辭消息外餘均將到院視事矣國務院秘書長張志潭氏近頃對人發表其對於時局之意見略云新外交總長汪大燮氏前日關於張勳之處分特往訪荷蘭公使以保證張勳身命之安全爲條件要求引渡荷蘭公使尚未承諾至於徐州兵之處分亦非困難問題現在該地之張文生以下各軍官均已來電表示歸順之旨將來當無何等之障害可慮馮代總統昨通告來京之意見段總理復於十八日特派靳雲鵬偕同國務院参議某氏前往南京迎迓馮氏故馮氏定必來京但必須待徐州鎭靜後始能命駕來京段總理對於時局之主張原來認對德宣戰之必要嘗以去就相爭兹既復總國政當然依照前此所定方針力謀進行斷無變更之可言討逆軍之撤回原駐地點現已有三分之二所殘留於城外者不過三分之一本擬令其火速撤回第因鐵道之不便全體撤回尚須多少之時日先是討逆軍出發馬廠之際陸榮廷之代表即由廣東出發就北上之途至十六夜已安抵北京新内閣無論何事均將與之商量籌畫適當之方法至於徐世昌入京原因聞係清室之要求大概以協議優待條件爲其主要任務但聞宣統自十二日之戰鬭以來飽受虚驚深染重病日來尤趨不良徐氏或爲視病而來亦未可知外間所傳徐氏爲大總統之謡言更無一顧之價值云云 
[京巿刦餘之狀况]  
　　前日下午三時後段總理在國務院傳見商會正副兩會長中國交通新華鹽業四銀行經理及商界要人如瑞蚨祥鴻記孟覲侯恒裕金店馮潤田等加以慰勞諭以現在大局底定秩序恢復斷無意外發生務望尅日開巿照常營業又中交兩行鈔票價格低落已極影響匪細務須設法維持總理言時似甚和藹誠懇各商均極滿意當即决議昨日一律傳知開巿又一消息云北京日來秩序已漸恢復而謡言尚所在多有前日北京商會中交兩行及大商店開會與地方官廳協議完妥昨日起一律照常營業所有舖捐車捐先行蠲免以示體恤地面秩序仍由京師警察廳步軍統領擔任維持并由軍警督察長馬龍標軍警稽查處王天縱擔認處理軍人不法等項情事又外右一區消息大栅欄瑞蚨祥舖掌孟覲侯君因警察保護本巷得力特發起捐資購猪肉五百斤白麵一千斤以犒外右一區保安警察二隊已由區署奉總監令准其收受並由該署長前往致謝此爲京門刦餘之官商接洽情形也爲據巿面之現象觀之自圍城之前一日所有北京各街巿上已現出一種凄凉氣象商界尤甚段總理入京之後巿面上似乎人心略定而九城之内大小舖户家家關門閉户不肯出來營業直至昨日經巡警廳以及商會之勸告各舖户始勉强開門營業而所謂開門營業者不過表面上敷衍場面實則各大舖户之重要物品仍不肯搬運回來有開一兩扇門者有開半面門者其完全開門營業者不過十中之一二耳至於城外之各戲園亦均從昨日起照常開戲然内中角色無論頭等角色若劉喜奎鮮靈芝諸人不肯登台即二等角色亦復不肯登台僅僅拿些不相干的角色唱演眞正不過敷衍下場而已其餘城内外之游戲場若城内之東安巿場西安巿場城外之各勸業場雖已開門苦無遊人往來其間至八大胡同之蕭條更無論矣又九城内之大小飯館自復辟之日起即已客坐寥落不成其爲生意近日益甚故至昨日城外大栅欄一帶僅有糧食店西域樓一家將幌子掛起餘則均尚不能營業聞從本日起各商家均照常營業矣 
　　京師治安維持會因巿面謡言衆多商民驚恐不安遂致巿面難復舊觀兹爲勸告商家勿再輕信謡言各自安心營業起見現已印刷傳單向内外城商家佈告其文曰爲通知事逆軍殄滅共和復興段總理已於日昨來京京師秩序可保安甯逆賊張勳雖未伏法而荷蘭公使亦决不許其作何行動且逆兵已悉數遣散張勳一人更何能出而爲惡至徐州逆軍早已投降外間謡傳萬勿輕信即有不虞本會仍當事先報告以便預防現在確無他虞望商民人等一體照舊營業可也云云又聞京師商務總會前因某師駐屯京内商家皆懷不安乃要求退出城外顧於日前竟有人自稱某師代表逕向商務總曾索要餉銀若干以作犒賞聞商會訝其不近情理當即婉詞拒絶或云此等情事必係奸人所施之詐財手段决非某師眞有此意然而商民之驚恐難免不因此而愈甚也 
[北京辮軍戰刦之遺痕]  
　　今距復辟撲滅又數日矣某君出而察視戰績先驅車至天壇見壇門虚掩内有警察看守告以來意即亦放入門前雖經槍砲轟撃然除彈痕外無甚傷損牆之上端挖有小孔數十辮軍曾於此處向外放鎗亦足見辮軍拒守之得勢討伐軍進攻之不易得手矣壇内空地爲辮軍張幕之處内中零物狼藉委棄軍帽肩章尤多爰於其中檢有定武軍字樣者作爲紀念品並於樹下發見剪下之辮子一條亦擬令淨洗持歸保存以供觀覽焉旋入其營官所居之屋遍地字紙檢視知爲統領何峻豐者之居處於地上發見阮忠樞等拜訂權量拜訂等等之讌柬亦一一持歸作爲紀念品亦足見彼時政界奔走走營謀之徒專喜交結之一斑矣壇内有古槐一中炮折於路旁深爲可惜祈年殿雖被一砲幸無大損據守門巡警言辮軍繳械領餉出壇門時由官長帶領整隊徐行自壇至車站沿路以討伐軍嚴重監視故得免於滋事激戰之日辮軍駐中央公園者二營尚無踐踏損傷之跡都人士得保此消夏之名園差爲幸事惟球房西壁曾飛來一砲彈洞壁尺穿入室内而炸屋頂散孔無數屋固無恙也據園丁言當日爲辮兵禁不許出曾在園中困餓一日最後至南河沿張勳宅則見門已堵塞牆上貼有清理火場禁止中外人参觀字樣從牆洞内窺僅餘一片焦土而已聞火爲張逆自縱所燬器物古玩價值七八十萬即以金魚而論長尺餘者約千餘尾盛以磁缸值已不貲今亦葬於刦火中矣戰事既畢之翌日外人之入内觀覽者多向兵士購取刦餘之古玩頗有佳品 
[粤省滇桂軍妥洽後之消息（平生通信）]  
　　自謡傳滇桂軍將有衝突之說發生粤人一日數驚僉慮去年龍季交爭之故事又將發見於今年故中國銀行現金皆遷於沙面租界托庇於外人勢力之下蓋慮復業之後又有損失也其遷徙港澳先爲避地者甚多故輪船火車甚爲充塞幸十一號晚以後調停幸又就緒滇軍之所要求者以索欠餉爲最要欲解目前難關非得一百萬元現金不可番攤雖許弛禁然因時局危險商人不敢擔餉此欵業已無着陳督軍特向商會瀝陳時局危急情形擬向借欵一百萬元以便發給初時商會頗有難色不敢擔認嗣以此事與地方治安大有關係不得不勉爲其難此問題解决而滇軍餉項乃有所挹注現陳督軍定於十四號午刻在署召集軍事會議放給滇軍餉項及出發經費由總商會擔任借欵五十萬元其不敷之數由陳督軍及李耀漢等各統領或擔任五萬元或擔認二三萬元合成五十萬元整數此欵一有着落滇軍遂可實行出發矣故日來滇軍憤激之氣已漸和緩已進省者一心預備出發未進省者照舊駐防暫不移動前將粤漢車輛留駐韶關預備運載者昨亦一律交還車務處仍作客車而軍長李烈鈞復特諭在省駐紥之各營長官隨時約束兵士恪守軍紀以顧軍人名譽並聞將定期舉行大閱合滇桂二軍會操藉此以聯絡感情並可爲出師之預備惟是軍隊聚集甚多其從中挑撥藉以行其離間者難保無人於是陳督又有息謡安民之布告其文云照得時局方難人心未靖奸宄之徒乃從而造謡生事希圖挑撥民意離間軍心擾亂治安乘機攫利居心叵測實堪痛恨本督軍對於省内治安擔負完全責任疊經宣告在案近日謡言繁興逈非事實誠恐歹人多方播弄不再聲明或滋誤會兹特再行明告宣告如左（一）本督軍無論如何必先以全力保衞省内治安不使商民受絲毫損失（一）本督軍統一軍權以後所有各軍防守事宜及用人行政諸端一仍舊貫絶不以私意變便（一）本省主客各軍同經患難素相輯睦本督軍固一秉至公各軍官亦深明大義决不使有衝突之事發生（一）出師討賊愛護共和本督軍與本省軍民皆同一堅决惟進行計畫不能絶無顧慮出征留守均應统籌且軍事機密未便宣示諒能共諭（一）本督軍疊經宣告專主軍事其純然民政事宜以及民政範圍之用人行政概由省長主持本督軍未加干預以上列舉不過犖犖大端根本不誤枝節可毋繁言是非既明謡諑即難煽惑務各善體此意力摒浮言毋自驚疑是所厚望此布 
　　粤省軍隊複雜滇桂軍而外尚有龍軍此爲粤人所刻刻不忘一有事變深恐其捲土重來者也惟日來龍氏似頗與陳督軍携手捐棄爲嫌龍濟光在港本月下旬爲其壽辰陳督特備禮物託瓊崖警衞軍統領黄志桓帶往遺送龍氏遣員領餉陳督立飭財政廳長於截留中央餉項撥給而龍氏又派委李嘉品由港赴邕往謁陸使日昨首途聞其大要以振武軍駐紥瓊島亦屬廣東軍隊範圍此次討逆未便單獨行動决將所部全軍聯絡兩廣軍隊一致出發所有餉項請由廣東政府源源撥解云云並由香港致電聲明討賊其電云大盜移國倐忽一旬傾覆邦基危害清室普天共憤敵愾尤深若不迅舉義旗大張撻伐遷延日久必致勾結邊匪竊據神京愈難收拾查各省軍隊均有原防地點抽調配合出發較遲濟光一軍屯聚瓊島朝頒動令夕可出師籲懇大總統統段總理立撥海軍巡艦數隻赴瓊載運軍隊航海赴寗會師直搗軍行所至誓掃賊氛回復共和還我民國臨電迫切伏念諒察龍濟光叩青觀此則龍氏不至包藏禍心再有驚人之舉動矣 
[孫中山蒞粤之先聲]  
　　孫中山乘座應瑞海琛兩艦南下前日業抵汕頭特派陳炯明朱執信章炳麟三人代表先行到省今晨（十三號）已由香港夜船抵埠寓長堤西壕酒店十點鐘後聯翩晋謁督軍省長據聞孫中山之意以爲自叛督稱兵以來如國會之解散内閣之改組與復辟後段之再出馮之繼位均軼出常軌無約法上之根據斷難承認兩廣自主不受非法政府干涉之舉彼深表贊同惟西南諸省不可無切實聯絡之計畫特派陳朱章三人晋省與陳督軍李烈鈞朱省長磋商切實進行方法并對各方面有所疎通聞三人俟磋商妥協後即須返汕復命當道續據潮梅鎭守使莫擎宇二十四號電稱章太炎陳炯明今日由汕先搭商輪赴港晋省孫中山因事在汕盤桓數日方能來省謹此奉聞莫擎宇印又據孫中山十一日來電云急廣州陳督軍鑒眞電敬悉承派龔覃二君至港歡迎愧不克當且行期未定更不敢勞二君久候也今日競存偕太炎執信回省趨謁已囑面陳一切至何日啓程當再電告孫文印 
[川軍界之擁護共和聲]  
　　七月四號午間戴兼督邀集各界於督軍署茝園内開擁護共和大會戴氏宣言北京發生復辟事機緊急謹將大慨情形述之此次政變醖釀甚久簡單言之即是南北黨派四字是也張勳乘調和之機會突然實行復辟殊爲可駭未復辟前西南各省即以保護元首爲宗旨現在事勢至此我們非以死力爭共和不可陸榮廷之贊成復辟必係張逆竊名我總望西南共伸大義此係爲國并非爲己對於復辟事我已與西南諸省目的相同而舉動反對早遲必異因地勢故也但非徒打電反對可了必堂堂實行發兵始可此是國家問題黨派省界意見均應化除兄弟如有不逮尚望各位隨時匡救云云劉軍長代表吳軍法長少良發言劉軍長宗旨爲保境安民擁護共和八箇字熊旅長克成發言請劉取消巡撫二字楊維言曾晤劉知其必以死爭共和吳少良又言劉軍長要求督軍飭知電局不必扣留電報以便得知南方消息好着手進行熊旅長發言因劉未取消巡撫二字故扣劉電報總望早早取消曾煥如發言勸督軍軍長開誠布公化除小嫌保衞四川陳澤霈發言主張四川軍官首領聯名打電反對朱大鏞發言反覆申說巡撫二字之必須取消而注重尤在望當事者將開誠布公做到十二分火候並早日出軍北伐楊維發言主張請朱唐兩人向劉疏通盧錫卿則擬要求劉拒絶僞政府黄大暹主張請劉出兵境外徐子休言吾川地勢最可憂是東北秦良玉說川省險在外不在内出兵要走石峽關不必走棋盤關保境要把範圍放大雖似迂說却可研究楊維請戴說明責任陳澤霈主張召集各高級軍官在督軍府組織軍務機關吳少良云昨天二師已開軍官會議我們總求督軍意思辦理朱大鏞曾煥如朱大鏞等又各有討論乃散會附錄川省軍界擁護共和之文電如下 
　　重慶周師長致成都電云成都戴督軍鈞鑒冬電 
 
 
 

Page 7

 
 
祇悉神奸叛國天人共憤聲罪致討義無反顧除一面分電各師表示意見外謹當維持秩序勵飭部曲以待鈞命師長周道剛叩江印又電云成都劉軍長鑒本日接北京電局傳來各電閱之不勝駭異查此事主動不過張勳一人在稍識大局者未必遽肯盲從以犯天下之大不韙國事險危貿貿然有此舉動既貽清室之禍患復速邦國以危機謂非至愚詎肯出此兄對於此事意見如何務祈迅速明白表示如稍遲疑觀望予人以攻撃之目標將謂貪戀新職遽爾變易初衷竚候明教勿任盼切之至周道剛叩江印 
　　重慶熊鎭守使致成都電云火急成都戴督軍鈞鑒冬日通電及江日靖密均敬悉復辟實行危及國本冲入何知罪在勳逆稍有人心宜不與共戴天地積之前日致電閻督力闢謬說此次僞命當不肯受武已切電促其明白宣示并電海珊表方徵求同意武與奉池惟一致擁護共和靜候驅策摧陷廓清在此一舉肅電復陳伏祈垂鑒克武叩印又電云火急成都劉軍長鑒復辟謬舉億兆痛心六載共和廢於一旦兄自辛亥襄義滇南前歲護國共師乃興民國皎然不欺前讀兄致山西督軍電力闢謬說深用欽佩今不幸奸人作亂傀儡清室吾兄不忘初志武敢代爲判决惟既僞命相加亟宜明白表示以釋羣疑而扶正誼武與奉池决心一致擁護共和誓死無二炎皇有靈實式憑之竚盼電復不盡縷縷克武叩印 
　　新津劉旅長致成都電云成都督軍鈞鑒冬電敬悉復辟謬說海内喧傳背叛共和深堪髮指革命迭經數次民國已歷六年既得各友邦之贊同復經五大族之一致國本鞏固嫓美列强不圖我堂堂中土帝制餘毒死灰尚欲復燃張倪二逆甘心倡亂羣情共憤成勳自辛亥改革倡義遼東客歲袁逆稱尊誓師北伐乃坐席未煖若鞏甘爲奴隸又欲推翻國基國家興亡人人有責立率部曲願効前驅秣馬厲兵荷戈待命略盡保國天職罔計身家私圖除電各師旅協同反對外謹電上聞不勝迫切之至第一混成旅長劉成勳叩江印 
　　嘉定陳旅長致成都電云成都督署戴督軍鈞鑒冬電敬悉謹遵命辦理旅長陳洪範江印 
　　劉存厚致重慶電云重慶熊鎭守使周師長鑒來電敬悉冬電諒達擁護共和戰血未乾近值國變猝遭素志曷敢稍易連日布告頗爲輿論諒許分電各省及叙瀘等處磋商辦法尚未得復卓籌所及尚祈隨時示知期歸一致存厚支印又致滇黔各處電云雲南唐督軍貴州劉軍叙羅將軍并轉顧趙師長重慶周熊師長順慶鍾師長張道尹鑒本日按北京電内載上諭多道此事如實恐大局將有動摇惟存厚前日所發擁護共和通電各省多數贊同何以突然有此情極可疑尊處想有確聞請查示爲幸存厚叩冬印 
　　戴兼督佈告云照得北京昨來電僞上諭宣统復辟何勝憤恨我國共和國體早經確定豈容帝制再興以逆潮流而違大勢此必少數奸逆　亂以危國家實屬法所不容業經電商各省共籌正當辦法以期早日解决固我民國惟是風潮所播人心不免驚惶倘有不逞之徒乘機擾害搶刦者立予捕拿盡法嚴辦决不姑寛除飭軍警遵照外合行布告其各凛遵毋違切切此告戴戡 
[魯省大雨爲災]  
　　東省水田甚多最宜種稻惟自水利不講舊日溝洫大半就湮旱則輟耕而歎婦子啼饑雨澤稍多則水無所洩一旦昏墊又起恐慌去歳至本年苦旱者歷十閱月昨日之大雨爲時稍久在大江以南亦尋常事耳而在東省則已水勢驟漲充溢街衢省垣之人力車没膝滅軫房屋之倒塌聲接續盈耳北城大明湖爲衆流所歸綠波頓添水侵過岸湖濱居民午夜夢回水已入室婦號兒啼倉皇出走亦可憐矣 
　　昨日大雨後濟垣之東鄉附近膠濟鐵路一帶田禾淹没一望浩杳盡爲澤國而小清河水勢漰湃驟與岸平居民驚訝疑爲發蛟且有謂曾經目覩並口述蛟之形狀頭角如何鱗甲如何大小如何者羣相傳播幾同巿虎之訛南鄉附近之大嚢終軍八里窪老婆莊蠻子莊棗林等十餘村昨午大雨滂沱之際山水暴發各該莊居民房屋冲毁二百餘間漂去牲畜什物甚多損失尤屬不資 
　　近來屢降大雨坍塌牆屋被壓斃者時有所聞昨臨雨之際督城隍廟後院向有私塾先生在西屋教讀屋忽傾覆該私塾先生即被壓斃當經廟内主持招集二人掘獲尸首暫停他屋幸是日學童因雨皆未赴塾得免不測又聞歷山街某姓母子二人在家度日其夫出外營生大雨後其住屋經水浸灌陡然坍塌母子二人躱閃不及已被壓在屋内經隣舍救出雖未斃命然母子均已重傷矣又聞西南關某街壓傷三人商埠馬路某肆屋傾壓斃三人總之此次大雨爲數載以來所未有以上種種現象均在意中云 
[皖省近事]  
　　前日徐州張軍譁變倪嗣冲派第六路張漢英統領率隊赴徐會同張文生剿撫 
　　皖屬當塗縣張軍現已譁潰地方頗受騷擾倪司令特電飭第八路一三兩營前往堵剿該軍已於日昨由省出發 
　　駐大通之張軍已由馬少甫統領勒令繳械並派兵監視 
　　倪嗣冲頃因軍事倥偬需欵甚急昨由蚌來電飭財廳速籌現欵三十萬滙解蚌埠以應軍需 
　　皖省六七兩月政軍用費及解散定武軍軍餉共需一百五十萬元聞將由借欵開支昨日特請政軍商各界在司令部籌商借欵事 
　　省城近日戒嚴仍未稍懈惟郵局檢查信件昨已撤消 
[浙省戒嚴中連破機關]  
　　浙省自頒布戒嚴令後一切布置甚形忙碌當地居民與往來行旅檢查皆極嚴重此外軍警餉項則急於星火郵遞函電則概行檢閱但就表面觀誠不知杭垣旦夕將有若何警訊然而適於其時亦有一二機關破獲焉當局者乃因此而益形惴惴兹爲述其概情如次 
　　戒嚴期内偵察極嚴兹聞憲兵營昨在城隍山蒼聖祠内破獲機關一處搜出證據多件當場拿獲兩人均係上江口昔連夜解送軍署又第二師司令部軍探在北關門左近拿獲形迹可疑者二人並聞憲兵營在法院街王姓家又破獲機關一處拿獲一人均因事關重大立解軍署發軍法課密訊又聞軍署迭據探報謂滬上有某某等人勾結内地匪徒潛行來杭私在雲棲某寺開會集議因其在該寺午膳即報知軍署派兵會拿無如其人已早得風聲東渡輾轉赴滬現在奉令嚴拿並懸定賞格通令跴緝矣惟是前年戒嚴期内恒有揑名郵遞信件以爲私人攻撃利器故楊督軍特行傳諭稽查檢查各職及戒嚴司令處辦事各官對於以上情節務須格外愼重並謂有事毋稍疎忽無事切勿寛濫以重人權云云至於鎗彈及其他危險物品照戒嚴令均應搜查收繳故火車輪船凡旅客叢雜之處皆依照條例嚴加搜查矣 
　　艮山車站爲滬拱杭各車往來之要扼向來派有警察四名檢查行旅現值戒嚴期内特飭駐艮十六團第二營王營長加派兵士四名携鎗武裝不分晝夜常駐該站月台嚴密梭巡以重防務聞業派范連長督率營兵輪流梭巡矣杭寗紹温台五舊府屬聞亦於本月十七日同時宣布戒嚴其浙西嘉湖兩舊府屬本爲第一警備地域仍由嘉湖鎭守使王桂林第二旅旅長來偉長兼警備司令官查照警備條例切實防範對於謡言尤以以安閭閻遇有不法之徒造謡惑衆即按照戒嚴法懲辦 
　　楊督軍對於軍警各機關昨有戒嚴條件二十餘條頒布兹聞其中列有軍律十二條亦由督署通令各警備地域内之軍警各隊切實宣告其軍律原文如下　一任意擄掠者鎗斃　二强姦婦女者鎗斃　三焚殺良民者鎗斃　四無長官命令竊取名義擅封民屋財産者鎗斃　五硬搬良民箱籠及銀錢者鎗斃　六勒索强買者論情治罪　七私　殺傷人者論情治罪　八私入良民家宅者罰　九行竊者罰　十賭博者罰　十一縱酒行兇者罰　十二有賴以上滋擾情形者酌日罰辦 
[杭州快信]  
　　省城連日在城隍山倉聖祠法院街王某家板兒巷清泰第一旅館及獅子巷等處迭破黨人機關發交軍法課訊辦 
　　剌趙嫌疑犯由南京警廳偵緝長楊以敬獲解來浙經警備隊司令部發交省會警連日研訊並無確供第一師機關鎗連少尉王憲當督署派員檢閱時便服乘輿敗壞軍紀下令撤差遺缺委見習軍官王濟安署理 
　　警備隊五區統帶劉鳳威電陳到省以該區接壞閩皖區域遼闊請添設臨時偵探十名俾通聲氣業奉照准 
　　駐松江第四師軍醫院准今日遷移至杭 
　　常開統捐局長羅念慈因姦案被控挾多金來省運動無效 
　　昨爲齊省長誕辰屬下文武赴轅賀祝者車馬絡繹概拒不見 
地方通信 
[松江]  
　　水陸檢查之認眞　近自馮代總統宣布全省戒嚴後即經盧護軍使頒布條約七條於十一日遵照實行現又因浙省参謀長被剌影響故復加緊戒備水陸兩路檢查更形嚴密陸路車站輪埠及四城門守衞遇有旅客行李到埠進城均須一一啓視對於有辮客民及形跡可疑者盤詰尤嚴至水路檢查則由水警第一專署一分署巡士擔任因黄浦江爲浙江水路要道於前日起在各港口派駐師船專查夜行船只及載重貨船以防偷運軍需此外如本城各客棧亦一夜數查按客盤詰故近日因查棧而發現窩藏烟賭者實繁有徒均已分别解縣懲罰 
　　發起國民軍團之查辦　有張履之者近在松發起一旅滬國民軍團印刷傳單二千餘張以譚人鳳與自己爲發起人又揑列松江之周澄清君爲贊成人托名爲籌募軍餉掃盪帝孽詎周見傳單後因事前未得同意大爲憤恨且未知其用意何在是以將傳單呈送警所請爲查究而司令部中亦已訪悉情由已下令查拿矣 
[無錫]  
　　續誌無錫之鉅案　后暘坊前元聚夏繭行被刦案緝獲之嚴維江忽於十八日夜間在押逃逸等情已誌前報兹聞此信傳出與論大譁咸歸咎於楊知事之疏忽與看守所員之輕縱不平之詞洋溢於耳本報昨日所載忽促之中尚有未盡者今詳查之下聞縣署據偵探報告嚴與刧案確有關係且以嚴平日素穿西裝今忽改易中服並將鬍鬚剃去又於就逮時撕下日記簿兩頁吞入腹中凡此種種俱足證明其有關係故訊問後即收押看守所（昨詳押在優待室者誤）承審此案之警察審判員孫君以嚴已爲刧案要犯且屬土案現行犯特通知看守所員務須嚴密注意不得虐待嚴逃逸後所丁報告馬所員轉報縣署楊知事即派警備隊劉隊長到所察勘得該犯自室内架　於桌桌上復竪一門用以代梯緣門而上逾牆而逸然牆高數丈外無接應斷難下降至地楊知事除將馬所員記過並通知車站及各要隘一體緝拿外復懸賞一百元其賞格中僅指嚴爲烟土犯而於元聚盜刦要犯新世界炸彈嫌疑犯均未述及事後外間紛紛傳說有謂所員被運動而賣放者有謂裏應外合者且因查得交通之區如輪埠車站均無嚴之蹤跡本日更有一種傳說謂嚴並未離錫匿在某某人之宅内者謡諑紛紜莫衷一是馬所員乃楊知事到任後所委聞有類似泰岱之感誼該所内容黑暗彰彰在人耳目凡拘留之犯人有錢則如登天堂無錢則無異地獄馬所員恃有護符妄作妄爲竟至發生疏縱要犯之事恐非記過所能了也 
[鎭江]  
　　歸長奉令赴寧　馮代總統擬日内在南京開軍事會議研究對内對外一切計畫特電致江蘇各鎭守使護軍使師長旅長司令尅日來甯列席與議楊師長奉到此令即於今日上午九句鐘乘坐早車到省面謁馮代總統並陳述鎭地防務情形約在寧勾留兩日即行回鎭 
　　講習會組織未成　本邑學界前擬仿去夏辦法於暑假期内組織教育講習會兹聞會議之後復以現值戒嚴期内一切集會結社皆在制限之列該會雖事出正當官廳並不得干涉然恐一觳庸耳俗目不明底藴或致發生誤會故已作罷論矣 
　　省令催解現欵　丹徒縣貨物稅所昨接江蘇齊省長電令略謂省庫支絀異常關於海陸軍需刻難延緩所有該稅所舊欵新收各欵應即刻日掃數解交財廳此後並應陸續報解以憑撥用仰速遵辦並復等因程所長奉令後傳知會計員司將各口岸分所新舊征存各欵一律掃數彙解並飭所屬員司嗣後儘征儘解不得稍有延緩 
[揚州]  
　　鹽商會議借欵　馮代總統刻以軍用浩繁需欵甚巨擬向兩淮鹽商借洋一百二十萬以濟急用已派某君來揚先與各商接洽聞昨日（十八）午後塌運食各商對於此事均各開會集議未識能承認此借欵否也 
　　擬請整頓緝私　濟南場大阜公司爲緝私營兵士搶刦解欵迄今兇贓未獲於鹽業前途頗有影響昨（十八）復具文運署請緝並求整頓略云從前緝私營兵之設原以地方荒僻鹽圩爲産銷課稅所關募兵籌餉實屬商家不得已之苦衷今該兵士等不但不能保商反出此刦財害命重案爲長官者自當將該兵士等嚴拿懲辦前車已失後軫方遒若不再籌統一之策貽害不知伊於胡底云云聞兩淮鹽運署業已咨請季統領督同該公司等妥商辦法或由統部管轄就近節制或仿照淮南商巡由該公司另舉管帶單獨督率以免推諉則尚未定也 
　　護送陸軍過境　陸軍第二師駐防如臯之軍隊業於前日過揚兹又有該師駐防裏下河一帶彭營長所轄兵士一營亦奉馮總統令調駐蘇州於昨日（十八日）紛紛抵揚周知事派令家丁封船備用乃該家丁將大船放去純用小划船裝送激成該軍衆怒相持至晚始行出境 
[嘉興]  
　　中學組織校友會　省立第二中學校長計仰先擬組織校友會聯絡感情特於前日在校中開預備會當經公衆决議分甲乙兩類其巳去教職員暨歷届畢業生修業生之已出校者爲甲類現任教職員暨在校學生爲乙類甲類又分評議講演文字三部乙類又分運動講演衞生三部每人應繳會費半元充基本金議定九月三日開成立大會不日即行發布通告矣 
[江西]  
　　戚省長安民之通告　贛省軍民兩長自張逆謀叛以後連日文電交馳聲明主張昨戚省長又撰就佈告令四道尹轉飭各知事宣佈通知其文如下　照得我國共和肇建六載於兹令五族爲一家以萬民爲主體始藉友邦之承認盟重珠槃繼經約法之宣言事同鐵案苟非抱喪心之狂病詎敢蒙反汗之惡名况今日民智大開國基久奠一性之尊嚴固不能牢籠億兆私人之意氣更豈容破壞紀網倘其信手面奕棊必至絶髕於舉鼎以天下爲傳賢之物此唐虞所以太平謂大業可恃力而成則羿　何爲敗滅是皆著於史册無待蓍龜者也張勳久攘大柄陰蓄異謀借調和時局之名爲顚覆國家之舉郿况賣友已見其不祥朱温稱兵敢行其無道乃者藐視元首迫脅冲人號召黨徒憑陵畿甸漢家租稅膏血飽其狼貪優孟衣冠名器供其狐假詔書僞撰擬大誥而何殊法律紛更起朝儀而未必鼠皮鼠齒不知投閣之羞羊胃羊頭妄覬奪門之賞徒動摇乎邦本益拂逆乎與情誰生厲階言之髮指夫清廷遜位意至誠也民國酬庸禮至渥也虞賓在位則羣后之德讓爲美談微子歸朝則小腆之興戈爲多事今張逆激不波之逝水颺復燃之死灰被逼者已忿恨於齒符居功者尚誇誕於負隠實同盜竊豈直兒嬉玩孺子而居爲奇貨意欲何爲名外侮而危及先朝罪無可逭方今代大總统順衆情之推戴依大法之權宜就職南京會師北伐李督軍憂深大局憤切同仇張我六師殲兹君醜石頭城上列陶侃之旌旗揚子江邊起伏波之樓艫觥觥大義日月高懸赫赫威師雲霓爭望即令障褚淵之腰鏡魑魅難藏會當燃董卓之臍燈欃槍永靖本省長情殷討賊責在安民勉竭精誠用資襄贊輓海陵之紅粟外備軍儲搜三輔之赤丸内清奸宄惟縱心以孤往詎鞅掌之告勞各首尹各縣知事或膺監司之重寄或樹牧令之風聲當仁奚必讓師欲善誰不如我尚其敬恭夙夜保乂閭閻勸用休而董用威耕問奴而織問婢目張者綱自舉何虞鴟室之漂摇根茂者葉必榮同奠鴻基於繼序凡百有位可不勗哉仰即轉行所屬亟喻斯意咸使聞知 
　　劉正目鎗斃連長駭聞　贛省駐紥軍署騎兵團某連正目劉子章與王連長素有嫌隙懷恨在心突於本月十五號夜二句鐘用馬槍在該連長房内將其撃斃旋即向外逃逸沿途連放三鎗守圍兵士孔雲山亦被撃死該團各兵士尾追至許家巷上城劉見難以逃脫即用鎗自斃各兵士見劉已死始行回署報告當夜附近商民不知何故聞聲驚擾及至天明得此消息始各心安並聞當夜警察異常戒備以防他變次日各處崗警將剌刀概換快鎗然猶幸該正目鎗斃連長時係在深夜故未曾震動全城也 
雜評一 
[讓與爭（一子）]  
　　前日黎電不復任總統馮電又力辭總統其相讓也果何爲者耶今日北迎馮北上任總統南迎黎南下任總統其相爭也又何爲者耶夫總統者依法而生者也合法之總統無所容其讓亦無所容其爭者也或曰總統之所以讓者即疑人有爭之之心也然使因讓而致有人乘間覬觎者出果國家之福耶或曰人之所以爭者即恐總统有讓之之意也然使因爭而致南北有兩總統又豈國家之幸耶 
　　嗚呼以萬　　讓者而讓以萬無可爭者而爭此中國之所以多事也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[丁槐與總統之印]  
　　昨日午後二點四十五分丁槐在客利西飯店由英公廨出票往傳後即由護軍使署接去并在其房中鐵箱内搜得總統玉印五個轉送北京後由丁槐家屬往護軍使署探問據云當無大事聞此舉係奉北京命令云 
　　又二消息云丁槐將軍携帶大總統印信來滬庽居江西路客利西飯店非奉黎總統親筆手諭不願將印交出各情已紀前報昨日午後三時許該管之總巡捕房忽奉上官命令立飭西探目乘坐汽車馳赴該西旅館將丁槐連同印信傳至捕房詢問口供一過於薄暮時即由該西探目與丁槐同乘汽車偕至英公廨經檢察處禀奉關讞員與英副領事升座樓上第二公堂禁絶旁聽秘密研訊直至六句餘鐘始行退庭而仍由西探偕乘汽車往南而去至其訊供情形因關防嚴密一時無從探錄惟聞丁槐連印已併送護軍使署核辦云 
[孫中山氏回滬紀聞]  
　　前臨時大總統民黨首領孫中山氏因復辟事起時事危急乘海軍兵艦前往粤東與西南各省要人協商進行兹聞孫氏業已事竣於前日回滬旅滬各省民黨要人聞信後均紛紛前詣環龍路孫氏寓所面詢一切按昨日本報廣東電孫氏甫於十七號抵粤是否現已回滬姑誌之 
[辮兵果有人招收耶]  
　　張勳部下之徐州辮兵曾經馮代總統派員給餉遣回原籍在案兹由段總理所委之調查員偵悉有某某等派人在浦口一帶招收此種散兵冀圖編制軍隊藉以發難遂據情報告段氏略謂張之敗兵此次遣散後已經送由原籍各上官管朿若無人招收不致再滋擾害現聞某某等所招散兵爲數甚多恐其渡江騷擾江南各屬亟應嚴加防範云云段總理據報後除通令外昨特電令松滬護軍使署分飭各防軍嚴爲防範 
[旅滬川商所得梓鄉消息]  
　　旅滬四川帮自聞成都劉戴兩軍發生衝突後商貨停頓聞省城各大商家如章洪源馬裕隆正大裕等皆受損失旅滬商帮屢次發電至川探詢實情至昨日始接重慶電略謂劉軍入直東門内攻撃督署以致最繁盛之巿廛盡被砲火焚燬總府街之正大裕綢緞洋貨號等房屋皆在被燬之列西東大街馬裕隆綢號雖未撃燬其執事與東主均避難出境中東大街章洪源洋貨綢緞號尚未殃及然各店皆閉門停止交易蓋恐兵與匪搶刧也至重慶地方雖安而謡言甚盛以故滙水飛漲商業皆受影響云云 
　　又函云本埠四川旅滬莊客昨接蜀省本號電云現在雖已停戰然金融仍緊急商家營業衰落水陸交通檢查極嚴前所裝來大宗洋貨棉紗等貨現尚在萬縣堆存棧中請切弗購貨裝運以後辦貨須憑本號電信然後購進云云 
[油荳餅業抛盤賣空之牽累]  
　　本埠油荳餅巿面被大連華商抛盤賣空大受虧耗兩埠同業均被影響滬地行家與客人等此次受虧合計七八十萬聞北巿三馬路與南巿荳巿街某某兩行吃虧最巨約有四十餘萬昨日又接到大連電稱全業停巿已有四日現由日商進田洋行出爲雙方排解日商方面堅執成議不肯讓步現仍毫無解决商會亦邀集同業會議勸令開巿營業代爲排解亦尚無頭緒請代設法維持等語本埠牽累各行與客人等下午邀集會議辦法公决電致大連雙方一致進行固結團體設法力爭並聞八九兩月亦已抛出有九百餘車刻下八月分期貨每擔價格已漲至五元四角九分九月分期貨價亦漲至五元二角五分若照現巿結算每車已虧洋四百元左右云 
[陳鳳昌確非剌趙正兇]  
　　昨據杭垣某探員云此次所獲行刺趙参謀長之陳鳳昌實係誤拘陳係趙之同鄉平日頗信任之惟陳行事性急故趙亦時加訓戒此次在寗被獲初不知誤用雙手銬直至杭垣卸去已大吃其苦現在趙之封翁亦深知陳之可靠决不出此故俟調查後擬設法保釋云盧護軍使昨接浙省楊督軍電云謀刺趙参謀長之正兇迄尚未獲前日由寗解浙之陳鳳昌係屬涉汲嫌疑因恐各處誤會不予上緊查緝反致兇匪漏網應再電請飭令上海各軍警一體協緝等因當由盧護軍使分令所屬仍行嚴緝此案正兇矣 
[趙禪靈柩將次到滬]  
　　昨日滬護軍使署接浙督軍署來電略謂趙参謀長靈柩已由該家屬定期本月二十六日由杭運送來滬轉回河南原籍卜地塋葬俟靈柩抵滬時請妥爲保護等因盧護軍使接電後已飭知軍警各長官届妥爲照料並聞滬上與趙君有交誼之軍政各界擬俟靈柩到時開會追悼云 
[浙省新委参謀長來滬]  
　　浙江督軍署参謀長趙禪出缺後由楊督軍遴委本署副官長范毓靈繼任日昨范氏奉楊督軍命乘杭班快車來滬晋謁盧護軍使密商數小時當即乘車回杭惟所商何事無從探悉 
[第五批赴法華工今日放洋]  
　　道信洋行所招第五批赴法華工一百餘名應給安家各費業已一律給發定於今日（二十一號）上午齊集該行聽候派員同乘小輪渡送楊樹浦換登寳而力士郵船開駛赴法除函致海關驗放外昨已傳知各匠趕速起程 
[又有赴英華工過滬]  
　　英國在漢口湖南等處招募華工六百八十名分三批來滬轉輪出口已誌本報兹悉該國又募得第四批華工二百名於前日由太古聯益輪船裝載來滬仍寄寓浦東華通碼頭八號棧内一俟外洋輪船到埠即須放洋 
[六誌夏粹芳被害之舊案重提周棲雲判决引渡]  
　　民黨周棲雲（即李海秋）因於西曆一千九百十四年一月十號夜指使王慶瑞在河南路暗殺商務印書館前經理夏粹芳案發逃逸業被總巡捕房包探王潤甫與西探目彭山在法租界寳昌路將周緝獲迭次解送公共公堂預審情形均詳前報前日午後經關讞員會同英卓副領事升座續訊先由被告周棲雲之代表哈華托律師上堂將本案關鍵及王慶瑞所供可疑之處逐層指出並着被告之父周靜庵上堂證明其子身隸民黨自二次革命失敗後即出外未歸數年以來家中音信杳然等語又據見證丁劍南丁興生王鏡海華志俠張靄蓮等先後上堂證明被告確於一千九百十三年離滬赴日本大生地方豪粹學校肄業陳都督所給准帶手鎗之護照確係張靄蓮之親戚周仲生（即頌聖）之物因周頌聖在滬軍都督署爲科員時張在周之部下辦公是以見過且周現在寗波奉化有都督府各員通信錄呈察供畢由捕房代表牛門律師與英領卓君向各見證逐一駁詰之下復由被告律師譯稱敝律師代表被告已將一切見證研究出來現將兇手王慶瑞所供各節再向堂上聲明請爲注意查王在捕房所供之詞與在製造局口供雖屬大略相同惟製造局之口供已無法證明而捕房之所供各節尚可證明查王所供被告指使一層已在獲後數天末來說出以故夏之被剌究係何人指使雖不能明白說出然與國民黨有關則已不言而喻此案既與民黨有關兇手王慶瑞又係黨人牽涉被告係屬意中之事或者該兇手知被告已往日本故意說出被告姓氏而使捕房無從提捕而王居於帮助政府及捕房破案之功以冀減輕罪名觀其逐日所供之詞可見當時捕房辦理此案不知費了幾多功夫始得說出被告指使之名如果王慶瑞尚在定可令其到堂面質奈王已伏法致使被告無此機會脫罪然其所供指使之人有五六名之多前供各人既屬不實後供之人則又何能有效以故此種口供毫無價值按英國法律此種輾轉傳來之口供斷不能生有效力惟王慶瑞之口供既爲公堂收受作爲證據敝律師不得不令當時詰問兇手口供之捕頭擔負完全責任捕房在被告父親之房内抄出照相片一張及在書房中尋見被告以及王醫生之卡片均屬尋常之事所有王慶瑞之卡片一紙或者當時王至被告家中探望被告不遇留片在彼亦未可知至於前下之華字報紙數條因内有一則係記西班牙首相被剌事捕房遂疑心被告行剌夏粹芳其實此項報紙並非被告所剪捕房謂被告臥室似非口久無人住者蓋被告離開家庭後周頌聖曾居其處是以室中仍然收拾潔淨總之被告係屬民黨份子素爲製造局注意之人故第一次開訊敝律師即問堂上是否正式抑係預審如係預審必將被告引渡被告實在不願堂上將其引渡云云譯畢復由牛門律師互相辯論良久中西官得供以預審終結遂退入領事休息室磋商之下復又升座諭曰察核各種證據以及見證口供被告確有嫌疑因判周棲雲押候抄供備文詳解護軍使署懲治判畢退庭已鐘鳴八下矣 
[查拿投函嚇詐人]  
　　前日有人用匿名信函投遞某處勒借銀洋若干函中載明住址在法新租界漁陽里八號門牌其接洽處在後面二號門牌等語即經據情投報法捕房當由法總巡施美德氏立飭西探目石維也督同華探目黄金榮沈德福前往調查及至漁陽里八號二號等門牌均爲柏文蔚住宅查得並無危險物祇得遄返捕房經石君面諭黄沈兩探目謂近日訪悉新租界麥賽而蒂羅路有某某等數人匿居某某等號屋内專用匿名信函嚇詐擾害商民不淺實屬妨碍治安着即迅速查明按名拘拿到案從嚴懲辦以保治安云 
[移請協緝斃警搶刦之梟匪]  
　　浙江内河水警第二區長俞君據駐紥嘉善屬干窰之第七隊長柳壽春報稱本月四日夜九時嘉善縣東北九里許之上潢浜地方由北面千金塘地方突來梟匪四船約有七八十人皆安徽湖南江北口音先向水警開鎗撃斃巡士二名奪去槍械二桿復又搶刦顧鼎元等三家飽掠衣飾銀洋槍彈仍向千金塘而逸呈請追緝等情查失事地方之西北十二里與蘇屬千金塘南黄浦洙涇等處相通是股帮匪難保不竄入蘇省海上一帶希圖漏網故於昨日移文蘇省水警第一專署請爲飭屬一體偵緝 
[復訊搶刦兩烟紙店之匪徒]  
　　强盜姘婦作證 
　　甬人俞根梁紹興人楊才興經滙山捕房華探目蔣榮生包探王金壽查與虹口崑山路范寳榮及兆豐路何炳仲兩烟紙店被刦現洋鈔票案有關禀明捕頭往將兩人拿獲吊獲原贓皮夾等物解經公共公廨訊供收押在案昨晨由廨復訊先由西探目壳羅香上堂訊明前情繼由見證楊余氏投訴楊才興與伊姘識數月彼糾黨搶刦我確得悉且手鎗亦見過先時藏在衣橱抽屜内曾囑秘密惟氏與楊已於上月初在得意樓茶館内拆姘時被包探得悉將其拘案是實經會審員王肇之君核供商之英白副領事判俞楊二人仍帶回捕房候再復訊 
[艾家弄刦案四誌]  
　　本城艾家弄海鹽人陳哲甫家前日被盜刦去鐵包洋皮箱内藏現洋鈔票金銀飾物約二三千金一案已查得由已歇家丁艾瑞串刦由警廳偵探邀同眼線追緝已三誌前報兹悉此案自警廳偵探隊士李金標顧陞等遍邀眼線分途偵緝後業於昨日上午十時在滬杭車站查獲是案從盜二名原贓洋鐵皮箱亦已查出據云已祇剩空箱當由該探等將二盜解至淞滬警察廳二區署寄押聞文瑞已逃往松江西門外某處是以該探等又跟蹤前往偵緝該區於昨午飭警赴事主家述告並傳諭赴區指認事主陳曾氏即隨同赴區聽候詰詢並辨認兩盜中是否有當日扮充醫院茶房之盜在内至五時尚未返家所有該盜姓名及詳情探明續誌 
[兵艦被撞損壞]  
　　海軍司令部於本月一日特派同安建康豫章等兵艦開往閩浙交界之外洋海面游巡事畢開駛回滬同安艦已在下海浦下椗建康艦則在吳淞口被某輪船公司之大拖駁迎面碰撞以致艦頭撞成一孔幸未傷人該艦已於前日駛入江南船塢趕爲修理並聞已由海軍司令部向某公司交涉矣 
[指控私造僞郵票]  
　　北京路中國郵政總局管理郵務西人司密司指控王根堂在新閘路四百八十四號屋内私造僞郵票昨由新閘捕房派探將王拘獲搜出僞郵票數十張一併帶入捕房旋解公共公廨請究據總巡捕房西探目祁文司與華探湯榮生相繼上堂禀明前情並以此案人證未齊請爲展期開審關讞員得禀商之英卓副領事會判被告押候下禮拜五訊核 
[警廳長鄭重槍械]  
　　淞滬警察廳長徐輔洲以各該署所警察於出勤時所帶槍械最爲寳貴之品自宜隨時揩擦精利以便應用每星期由巡官調驗一次不容稍有損壞乃近聞長警等不知尊重任意輕視胆敢私得調換間有損壞亦不呈報修葺種種腐敗不堪枚舉殊於警察防務大有關係不得不嚴行整頓以儆玩忽爰分令所屬各該署所警正佐嗣後應將槍械精心攷究如某棚某警所藏之某號鎗械機件是否完備責令造册呈報以備稽考將來如有損銹殘缺等事惟該警是問 
[警察暫停操演]  
　　淞滬警察各區署所長警於地方戒嚴後即經各該警正佐遵奉徐警廳長訓令在各要隘加班巡邏並擇要加添崗位嚴行加防所有各長警每日應行輪流操演一事商逢炎夏照暑假例暫行停止一俟秋涼再行繼續開操 
[禁米出省問題之省長指令]  
　　上海縣沈知事昨致縣商會函云逕啓者前准貴商會函復禁止米糧出省一案並具呈請予轉呈省長核示等因當經據情轉呈在案兹奉省長指令内開呈悉前因江北苦旱民食維艱業經重申禁令飭屬嚴禁米麥出口一面函請津浦路局關於蘇省米糧倘有私運情事立即停運各在案兹據商會所稱各節自應加意防範以杜漏巵 
 
 
 

Page 11

 
 
候令行財政廳轉行蘇浙交界各稅所及江北各局卡一體遵照前令認眞稽查並函請津浦鐵路局特别注意仰即轉行該會知照此令等因奉此相應函逹即希貴商會查照是荷 
[道勝銀行上年股利及餘利]  
　　本埠道勝銀行近接俄京總行來信謂上年股利即一千九百十六年已由股東會議决准付一分六釐即每股羅布三十元一次付訖總計上年營業所得餘利共羅布二千六百三十二萬二千元内中提出戰事損失預防金羅布八百九十七萬四千元又提出公積金羅布三十四萬七千元仍餘羅布四百六十二萬四千元歸入下届結算 
[近日之叫莊價格]  
　　最近一星期内之呌莊價格忽漲忽落蓋長沙徐州寗波蘆州暨蘇州常熟等處交易缺乏所致前日爲英商元芳洋行循例拍呌之期其價高低不一漲價者計元西緞每碼漲九分羽綢每疋增八錢細布六錢八分粗布三錢漂布平平跌價者計怡和元羽綢每疋跌銀二錢漂標漂布每疋跌五錢 
[查緝搶土匪徒]  
　　招商圖南輪船此次由大連開行回滬搭客中有串通水手私帶紅土雇人保險運送上岸被碼頭帮匪得悉强行攫去等情已誌前報兹悉此事已爲水巡捕房捕頭梅羅所聞已派包探何阿春調查眞相並嚴緝搶土各匪究辦矣 
[被毆辱之教員駁警廳覆函]  
　　淞滬警察廳長徐國樑毆辱教員一事迭紀前報昨日縣教育會又接張教員來函云懷疚季英先生大鑒在校接讀轉發警廳來函所指各節核之事實毫不相符不勝詫異深恐淆亂是非爰將始末縷陳以明眞相警廳函稱在麫筋弄地方似指街衢之中按是晚九時已登樓就寢此地址之不符也又有酒醉之說涓滴未沾何至沉醉至謂當衆肆駡自寓臥樓何稱當衆實則徐公館傭婦慣將竹竿晒衣時常抛擲戲弄此次適遭本宅傭婦瞥見證明因羞成怒仗勢辱詈欲殺全家造語尤奇大似慣弄剃刀之髮匠口吻决非出之文人又有國家多故黨派紛歧似指政客政黨而言一介書生槐未克當查究必要一說未識依據何項律例謂崗警舉發尤不合理庽所實在弄中如意里底從無崗警其外崗警豈眞如千里順風之鬼魅又謂尚無他故已出之彼口何以該廳長親自動手毒打成傷并嗾家丁多名攢毆認咎顯見强迫不然何以赴檢廳控訴驗傷甘結原文又爲警廳司法科原稿勒令照抄夫既無他故又經士紳力保無他則具結罰金遷居等種種手段又何故也事前憑空誣害臨時非法毒打未復巧揑罪名上海爲文明先進萬國觀瞻之地不意惨酷黑暗至此又注意云云當廳攢毆拘禁一日夜均非注意之謂其自云詢係學界中人不再深求言外似謂商民則尚有生命之危險讀之令人毛髮悚然總之該廳長深夜無故逮捕毒打成傷罪已成立檢廳有案可稽無從遁飾該廳司法科串通飾詞巧辯情節支離所謂欲蓋彌彰安能不將實在情形奉告如瀚傷廢餘生個人之生命名譽亦無足惜其如當地教育界全體之羞何爲此請再公函警廳嚴重質問務得確覆否則必不得已惟有訴之於政治法律想兩會長主持教育成竹在胸必有相當之手續最後之對付不獨加惠後進實爲教育界全體託命也專肅布陳敬頌教安　時化學校張文瀚謹啓 
[敦促國會自集之意見書]  
　　護國軍後援會敦促國會自集意見書云兩院議員公鑒政局益棼不可終日諸公受人民付託之重居於代表地位乃竟放棄責任高蹈蟄伏不作積極之進行咸恃消極之觀望博奕消日風月徜徉試捫中心能無恧然夫民國一息尚存則隨其與生俱來之不可分離性質的約法必不一日失其效力蓋可斷言若夫有人敢於堂堂共和政體之下否認約法效力者吾民當以頸血爲其保障誓不殄滅不止查約法第二十條及議院法第一條均有自行集會之明文議員諸公乃意不速擇地點爲集會之通告其違背應負的義務昭然若揭况查約法之編制將國會一章立於大總統國務院法院之前者其精意則以民國國家人民爲其主體換言之民國主人係屬我四萬萬人民凡我人民在法律内皆有自動之權又查約法第四條中華民國以参議院大總统國務員法院行其統治權則首列参院亦可知立法之微旨良以民意代表之機關爲最高之機關共和之精神在此而與君主國最不同之點亦正在此今夫議員等舍固有之權能而不顧轉皇皇然而望之政府（狹義）曰何不速下恢復國會之命令遲廻觀望無聲無闃其不啻枕餅受饑其見嗤於識者多矣本會素以尊崇約法認爲解决目前紛爭爲惟一之要藥乃諸公竟茫然視之等約法於芻狗忽責任如鴻毛此本會同人所爲深歎者也夫事機萬迫豈容長此優游坐誤國是今與諸公約苟諸公不於三日内施自行集會之號召則是内容渙散可知而民國人民亦必不僅諸公而已是諸公主自暴自棄從此諸公想亦不屑見同胞而同胞亦無顔再斤斤然向諸公爲急切之敦促爲諸公之保持權利矣急切上告維希亮察 
[各學校消息彙誌]  
　　閘北巿立第一國民學校　閘北巿立第一國民學校由朱允元主任開辦迄今已歷七年今届七月十八舉行署假並行第四届畢業式各學生表演學藝後經正副巿經董錢允利趙光第二君按名發給畢業證書攝影而散計畢業學生顧景安徐福保陸定心周雪芳李關秀周鵬圖等六名 
　　倉基小學　滬南中華路巿立倉基小學校開辦六載成績卓著利日舉行第五届畢業式並暑假休業式首由校長報告歷年畢業成績次全體學生唱暑假歌次校長及各教員訓詞次學生代表答詞旋即給憑給奬回至操場攝影聞該校於暑假期内仍照向章開補習科俾學生不至荒廢學業兹將該校畢業生姓氏錄下（甲）李龍倪汝鑫（乙）張根生陸蔭生顧二寳張農生趙福生傅行生金桂全季蘭生唐二新秦家杰（丙）火榮明蔣炳昌唐子才葛瑞明張關金嚴家麟吳本華任慶林甘根生張德鈺 
　　啓明小學　英租界愛文義路池浜橋堍晋福呈私立啓明高等小學校係汪春鑑創辦迄今九載有學生百餘人昨日上午（初二日）行暑假休業式並於假期内每日上午設補習誤五星期下學期定陰曆七月初十日開學 
　　江南中學　江南中學係前寰球中國學生會夜校全體教職員組織而成該全體同人因念教育爲立身之基礎所定日夜校課程均極注意所定日夜校學規亦甚嚴肅庶諸青年學子得受良好完美之結果并聞該校畢業後可直接送入各大學肄業倘有志求學者可向靜安寺路八十號該校報告云 
　　競存女校　爛泥渡競存女學校定於明日（二十二日）下午一時起舉行畢業式并開懇親會先期發出入覽劵五百餘紙刻下索劵者尚絡繹不絶聞該校下學期尚須添設女子職業科（辦法分甲乙兩種）俾女界得自謀生活云 
　　巽與學校　小南門外蔡陽弄巿立巽與乙種商業學校爲高士良主任開辦五載歷届商業科畢業生由該校薦入轉運公司或銀行鐵路錢莊肄業者頗不乏人兹於七月十八號行第三届畢業式計畢業商業科生八人國民科男女部共六十三人凡國民科畢業男生下學期升入商業科肄業定於舊曆七月初五開學兹將畢業各生姓名列后（商業科畢業生）唐筱舫孫廷華陳泩林金榮貴丁興根王承棣富永年方珍奇（國民科男子部）朱義新王大鈞沈壽昌顧金海周炳澄顧文榮張祖培陳誦先楊承貽錢一鶚錢炳全吳紀壽吳尚志胡榮根金仁元端錫根楊錫基胡殿堃陸志直顧桂良羅順貴蔡錦初楊承謀周士智章祖香林之銓蔡星良潘福珍朱瑞生凌子淵虞大綸季菊人沈先恩朱如坫馮承良景坤泉陳冬生（女子部）陶蓉珍范瑞珍李宜餘朱義新沈明霞葉順實程佩芬徐家珍沈素平葉福寳汪珠玉許韻蘭朱鳳寳張龍英張月仙陳寳英邵振華毛月娥孫趨珍凌錦萃王菊珍王鳳珩徐愛珍張月美曾其玉王巧雲 
[中西女塾監院逝世]  
　　三馬路中西女塾監院連吉生女士於前晚（十九號）八時半因患喉症醫治不及陡然病故連女士來華二十七年熱心教育今日女界中之被造就者頗不乏人聲譽極隆成績卓著今聞女士噩耗莫不悲痛特訂今日星期六下午四時就雲南路慕爾堂舉行哀悼禮拜凡與女士相識者届時盍往追悼也 
[尚賢堂明日演說佛學]  
　　法租界尚賢堂定於本月二十二日即（舊曆六月初四日）星期日下午四時半開教務聯合會常會請王與楫演說佛教之眞相王君爲信教自由會會員頗好佛學對於生死問題頗有研究昨日該堂已遍發通告邀請各界士女届時蒞臨矣 
[扭控包尋女孩之騙子]  
　　江北人楊金魁家住閘北長安路有五歲女孩猫子於陰曆五月二十四晚間被人拐去其鄰居吳松濤許爲包尋由楊付與酬勞洋三四元不料事隔多日毫無影響楊知受騙昨將吳扭控四區警署押候究辦 
[招尋被拐小孩]  
　　南巿小南門外南倉街染坊弄居户唐姓之子錫衡年十四歲於陰曆上月二十九日午後被人拐失無蹤經唐倩人四處招尋迄無下落昨日唐投報第一區署及各分駐所請爲查緝並將面貌服式開明如下和尚頭面圓帶紫色巨鼻大眼闊齒身穿白洋布對襟領衣白洋紗褲布鞋如能尋獲者願給重酬 
[梅家弄命案續誌]  
　　西鄉梅家弄婦人陳康氏偕二十六保二十三圖地保梅仲文控伊婿錢東金同父錢友生將伊女錢陳氏虐待以致投河自盡身死今將尸撈獲請求相驗當由地方警區函送地方檢察廳派員預審各情已誌昨報昨日上午委派檢察官等下鄉詣梅家弄尸場將該尸錢陳氏如法驗明委係投河溺斃並無别故塡明尸格判由尸族棺殮候返廳提同在押之錢友生錢東金等訊明再核 
[重婚上訴案行賄一部判决]  
　　震澤鎭婦人龔邢氏偕母邢戴氏等控伊夫龔吟梅在外與朱二小姐重婚又將衣飾取去等情曾經蘇州吳縣公署訊明判决龔吟梅朱二小姐各監禁三個月嗣龔等不服投上海地方廳上訴後央人詣審廳刑庭長趙毓璜寓所公然行賄洋數百元當經趙君察悉禀明袁廳長當庭聲明自請廻避一面移送同級檢察廳查辦等情均紀前報兹悉此案前由吳縣署將龔等申送到滬後收押第一看守所中忽有徐長福等向龔自稱可以代爲運動龔即出洋七百元託伊等行賄詎若輩將多數吞没僅易二百四十元之公債票送到趙君公館遂經趙君察悉追究此行賄案發生之原因也現已經審檢廳偵查明確判龔行賄罪監禁四個月一面再查徐長福等一干人證到案再訊而龔復請求易科罰金亦已經林檢察長送請審判廳决定在案所有龔吟梅不服上訴一節經審廳查得兩造牽涉入證頗多是以於前昨等日飭派警吏往傳俞啓生施阿二施漁洲陸林梅並震澤鎭施家村十七圖地保張小弟等一干要證到案候訊惟此案本由趙庭長承審兹因趙君自請廻避故袁廳長另委端堵許三推事官並劉檢察官等定於即日開庭辯論 
[養媳被人欺侮]  
　　小東門内大生弄口寗波人毛三向在該處擺設鑤花作平日雇用隣婦張錢氏家十三歲養媳一香在旁帮理鑤花前晚毛三乘隙將一香拉入臥房肆行欺侮昨晨爲伊姑查悉將毛扭控一區二分駐所轉送地方廳請訊午後經檢察官預審毛供不承認遂判收押着將一香送請醫院驗明後再行核辦 
[尋獲淫奔姪媳]  
　　高禎祥之姪媳姚氏與王福全私姘匿居北新涇前日由高偵悉前往尋獲一併扭控四區四分所轉解閘北司法科經段科員訊問一過判解警廳核辦 
[香烟廠女工罷工]  
　　浦東陸家嘴英美香烟廠老廠近擬滅少錫包間等女工工資各女工羣起不服要求仍照原訂工資辦理彼此議無結果自昨晨起全體女工相約罷工事爲三區解警正得悉恐肇事端特飭第一派出所巡官郝文翰就近彈壓以保安寗 
[醉漢險肇巨禍]  
　　住居本城登雲橋西首小木橋三十九號門牌爲鈎泥匠之王阿三向係無賴曾被伊父控告違忤監禁有案此次因聞該處住屋由伊弟出賣消息阿三遂向伊弟分派屋價伊弟不允阿三顿起狠心遽於前晚十時許赴酒肆飲得酩酊大醉馳至家中尋得木棒一根將屋中器具盡行撃毁時伊弟等不在家無人攔阻阿三愈鬧愈劇竟將洋油燈抛翻希圖縱火焚燒當爲隣居聞悉糾同數人入内查問阿三見有人奔入竄至樓上將碗盞等件向下抛擲衆鄰不敢闖入遂奔造近處崗警該警走至天井中見阿三已扒至屋頂將瓦往下亂擲該警恐有别情亦不知其祇有一人在内遂往外狂吹警笛一時隣崗畢集先將燃着之火救熄并借得扶梯登屋見阿三尚拔瓦亂抛後經首先登屋之巡警奔至身畔將阿三扭獲拖下綑解淞滬警察二區二分署當由該區警佐詢悉前情即令嚴行收押於昨備文解送總廳司法科嚴訊核辦 
[一區二分駐所將遷新屋]  
　　一區二分駐所警署向設在滬城邑廟東首第一區救火會後面兹因地位太狹不敷辦公另在該署北首毗連猛將堂原址改建洋房業已工程告竣定於本星期日遷入新屋辦公所有各長警宿舍等則仍在原處 
[蔴袋店又一股東之應理欵項]  
　　元泰成蔴袋店股東兼經理吳槐卿前定購中華商業公司蔴袋布等貨逾期不出被控法公堂後由股東龔春榮陳佐棠托王少堂向中華公司擔保約期准出到期仍不往出經法公堂論將貨拍賣後虧損銀七千五百兩着照保據限王少堂賠繳嗣吳槐卿亦控股東龔春榮陳佐棠置身事外求提訊追飭提避匿故先將陳佐棠家中什物發封拍賣後陳始到案除吳所控應虧損二千五百兩交保限繳外現逖百克律師又投稱王少堂向中華公司擔保出貨係受陳佐棠之托現經堂上限王賠繳惟陳係元泰成股東又係托保之人實有連帶關係前王奉諭人銀兩保令請堂上亦將陳人銀兩保陳稱前此出門措欵並非有意抗違不到損失之銀理應擔任求請寛限料理中西讞員判連吳槐卿控案共交七千五百兩人銀兩保出外限期理清 
[販土冒探均犯刑律]  
　　向在某公司輪船爲水手頭目之甬人鶴明此次由香港挾帶烟土十餘包乘輪來滬於前晚抵埠停泊浦東楊家渡碼頭當託帮匪戴榮林（即小裁縫）保險運送戴以烟土爲違禁之物暗串爛泥渡碼頭匪徒混名小藡頭鄉下人等冒充水巡捕房包探前往將烟土盡行搜刦而去昨由鶴明友人史阿珠（即蹺脚阿珠）代抱不平將戴榮林扭控三區警署經解警正訊明前情以販土冒探均犯刑律諭飭嚴行收押一面飭拿在逃之小蓬頭鄉下人等到案再行解究 
[司賬私用賬洋之判押]  
　　恒豐裕記碾米廠股東張蘭初控司賬孫譽卿私用賬洋四千三百五十餘元由捕將孫與牽涉之三熾煤號司賬楊雲龍一併拘解公共公廨迭經訊判候會商堂諭宣佈在案前日由廨將兩造人證傳案即由王讓讞與美柯副領事宣諭以被告通同舞弊屬實判孫押西牢半年楊押三月分别示儆判畢復據原告代表律師投稱因股東中尚有擅取股本欲以民事起訴等語中西官諭飭候再核奪 
[顔料貨樣不符案註銷]  
　　恒豐源染坊主王金英前延聖文律師爲代表投法公堂控稱王於上年正月間向隆興昌號購下顔料五箱計銀三千五百兩當時因將該貨做有押欵故祇將貨樣看過餘未開看今已贖回在貨棧提出開箱取用詎與原樣不符請堂上追還原價銀兩訊據隆興昌經理劉永康延逖百克律師辯稱既然貨樣不符當時何以不向被告理論今事隔一年半之久見巿價跌落始行具控希圖退貨損壞被告名譽請追名譽損失一各兩判着原告將貨樣及原箱内開出之貨呈案聽候化騐再核昨日原告遵諭呈案經中西官當堂用水化騐後兩造律師互辯良久中西讞員會商之下以事隔一年半之久證據又不充足判將案註銷外着原告償還被告名譽損失銀十兩堂費亦歸原告擔任 
[道尹公署批示二則]  
　　施祝三呈爲非法處分損害權利請求咨請高廳吊卷集訊以明曲直而保法律由　呈悉該民虹係因公受害不服崇明縣堂諭之處分應依法自向上級法庭起訴且所具狀紙並非正式民呈又未備具副呈核與定章不合本署認爲違式礙難准理此批　　民婦王沈氏呈爲覊押不訊請求令催判决由　所呈是否屬實一面之詞殊難憑信候令寳山縣知事迅即查明依法訊判復奪此批 
[謝劵]  
　　昨承大世界惠贈六月份游劵二十紙又繡雲天惠贈六月份常劵兩紙書此併謝 
中華職業教育社通信選舉議事員報告 
　　（六年七月十五日上午十時開票） 
　　本社此次通信選舉議事員共收到信九十三件（第六次臨時幹事會報告九十五件内有兩件非選舉票）計得選舉票九十九紙（内三函共三紙）每紙應舉十二人當共一千一百八十八票其間未書選舉人姓名者一紙舉七人者二紙舉十人六人者各一紙又一紙一姓名兩舉又有所舉與選舉人同姓名者一票選舉普通社員者四票選舉非社員者三票共作廢三十九票故實得一千一百四十九票兹將各被選人姓名及票數列於左黄炎培八十九票　沈恩孚七十八票　郭秉文五十三票　張元濟四十四票　賈豐臻三十三票　史家修二十九票　楊廷棟二十七票　袁希濤穆湘玥朱葆康各二十四票　王正廷吳馨各二十三票　以上均當選爲議事員 
　　蔣維喬莊俞各得二十三票　袁希洛二十一票　蔡元培十七票　子定一十六票　朱佩珍余日章蔣炳章張志鶴各得十五票　盧殿虎季新益各得十四票　李維格姚文柟顧樹森各得十三票　聶其杰阮尚介陳容各得十二票　唐紹儀劉勳麟薩鎭冰朱叔源龔傑各得十一票　顧履桂張世鑒劉永昌王舜成吳家煦各得十票陳寳泉王震江謙各得九票　宋漢章過探光朱亮童世享陸規亮金其照各得八票　韓國鈞陳輝德仇埰各得七票張謇朱兆莘俞慶恩張嘉璈諸文綺各得六票　應德閎汪家玉章梓何其焯各得五票　張一鵬劉垣朱鈞弼鍾福慶賈豐芸周詒春童斐黄廼穆沈彰年孫觀瀾錢永銘吳兆曾陳迎來金其堡各得四票　湯化龍范源濂施紹常濮祁殷璐鄒秉文孫樂各得三票　伍廷芳雍濤施肇曾穆湘瑶葉昌濤楊德森任鳳苞趙承愨王　嚴智怡黄端履吕惠如蒲錫康陳文鍾朱聲鳳秦汾蔣夢　楊達權張壽春劉樹森朱體仁胡彬夏吳善慶楊鼎復劉植劉憲各得二票　梁啓超劉以鍾陸費逵陶惟坻沈化榮吳熙年陶湘顧行范鴻泰于礦許旋南于樹楨鄭爲霖宋岳金奮陸以鈞蔣道謙李文　張景范周槃朱紹文柳詒徵宋禹王鴻飛周圭璋王景春屠方錢樹霖章孔昭任玄珠劉翼昌曹雋張昭漢吳玉麟柯成楙林鵬萬周鈞唐乃康各得一票 
來函 
[丁福保來函]  
　　上海貧民最多如苦力傭工小商店生徒等一旦患病既無醫藥之費乂乏看護之人輾轉牀席其困苦有百倍于富人者福保有鑑于此照錫金公所夏季送診之例送診兩月並不限于錫金同鄉凡上海之貧病無力醫治者均可來寓診病敝寓在英大馬路泥城橋西首龍飛西間壁三十九號門牌送診時刻每月上午八時起至十二時止敝庽送診既無號金又不賣藥並不在外募捐合併聲明　丁福保謹啓 
雜評二 
[大總統印交出（步陶）]  
　　遊歷上海之大總統印今交出矣丁槐君且隨大總統印而入護軍使公署矣時事新劇中爭印一幕至此乃告一段落焉 
　　黎辭馮代當然以印交陳丁君所斤斤者爲黄陂正式之手諭其心何嘗非重視國寳之至意惟丁君來滬已經十日黄陂之一紙手諭何久不至合肥既受代視事政令進行無阻又何不略緩須臾俟其手續完備以爲正式之受授再以丁君個人言自身既非有總統之希望於馮於黎又何所擇而必矜持文節以重勞巡捕之僕僕致我民國大總統之印且一度遊歷以至租界之公廨凡此皆我所百思而不得其解者也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新卜居] [  靈藥]  
　　辮帥既敗子身不得復逞計窮力竭而求庇於人心煩慮亂不知所從乃往見鬼迷天師曰予有所疑願因宗兄决之天師乃指東話西曰君將何以教之辮帥曰吾　鐵鐵錚錚効愚忠乎將走頭無路歎途窮乎寗伸頭一刀以拚命乎將托外人以存身乎寗溜回徐州以再興乎將竄身蒙古以偷生乎寗諉過他人以自清乎將潛遁外洋如德如奥以免刑乎寗削除煩惱以爲僧乎將重歸本業卑鄙齷齪以充僕人乎寗惘惘若喪家之狗乎將欣欣如漏網之魚乎摇尾乞憐偷以全吾軀乎寗與牢豕共執乎將鑽狗洞而出乎甯與文聖比德乎將與鼠　爭疾乎此孰吉孰凶何去何從國終民而不清妻孥爲重民命爲輕京城毁棄砲彈雷鳴國旂高張侉卒無能呈嗟鬱鬱乎誰　吾之贯盈天師乃瞎說而謝曰夫兩有所短三有所長心有所不足腦有所不靈罪有所不恕天有所不容以君之惡倒君之竈小弟誠不能知此事（四） 
家庭常識 
　　食瓜過量　喜食西瓜者每食過度以致腹脹可稍食鹹物則脹立消[  陳麟書]  
　　藍布上作白色書畫法　藍竹布或各種藍色綢布等可以新毛筆醮硝强水NitricAcjd作種種之書畫入水中略浸數分鐘即現白色藍色衣服如欲記字以爲標記亦可以此法行之字跡鮮明不傷衣質蓋藍色染料含有碱性dose遇酸性即呈白色也 
　　人造古銅法　漢瓦秦銅珍若拱璧要之人造古銅比比皆是法以新鑄成之銅器稍熱之塗以好醋埋入土中月餘取出則古色斑爛蒼翠燦發雖賞鑒家亦莫辨其爲賡鼎也特鑒别之法不可不知蓋人造之古銅雖蒼老其表面不免有浮光天然之古銅雖色同而無浮光之可見解鈴繋鈴世人當不以余爲作俑也[  一之]  
　　捕鼠簡法　以量米之斗側放厚磚上（斗口須突出磚口）使其重心作中立之平衡乃以糕餅少許放放内面方鼠入内竊食時足蹴斗口斗即倒翻落地將鼠罩入斗内 
　　辨鉛角　將小角子含入口中以牙齒緊咬一下取出視之如有牙痕者鉛角也[  魏肇源]  
　　辟蠧　竹類紙張石印或木印等書易生蠧魚採鮮荷花瓣每書相距十數頁置一瓣能倍置更佳既免曝晒之勞且免生蠧 
　　新碗防裂　新磁碗最易裂舶來品尤甚宜於未用前購猪肉一二斤和清水放鍋中煑一二滾肉取出燒食即將新碗放入鍋内置肉湯中煑透即取出用清水漂去油花拭净用之[  王立方]  
　　拔瓶塞法　玻瓶木栓堅塞難出以瓶口插置開水中片刻取出即易拔脫 
　　藏皮衣　皮衣曝曬後宜掛於簷下或屋内吹凉之然後裹以菸葉數片藏箱中可以免蛀 
　　燒鷄　殺鷄部腹去腸胃等物（鷄毛勿去）水洗淨灌以醬油（醬油中置花椒少許味尤佳）以兩翅掩剖口處以頭插入翅裏全身塗以黄泥置火中燒之至泥乾現裂紋爲度取出擲之泥全行脫落鷄毛隨手自去肉白嫩味極香美[  素餐氏]  
工業須知 
　　（三）製器　大缸之外另置上下木質水箱兩隻上箱高二尺縱三尺横五尺底作長圓式凹形套於下箱蓋上有活板可以推移下箱高三尺縱横較收小一園上半約三分之一處開一水門中有麻布一方作袋式格住上下原料經竹箕撈入水箱洗淨推開上箱底板帶水之料流入下箱凡料之稍粗者皆留布袋之中（或於第二次製料加入或即用以製稍粗之紙均無不可）下面水料則最細膩矣（其時料已作白色若欲潔白如雪下漂粉干分之四即得之）紙槽之大小視紙之大小加半足用每糟只能容一人一人只能用一簾簾用最細圓竹絲生絲紥成取其滑澤漆以廣漆（漆成必半年後始可用）左右及身皆平邊前面附以五分高闊之横木一條以便起出簾下另有木筐身邊與簾口齊平以便入水漉紙榨板設右邊地上板之前面有人字式站柱二中有横檔以備蓋板壓榨 
　　（四）漉紙　將製好之原料因製何種紙如法配合約加魚膠明礬靛青粘土各少許調和匀稱以入槽約料一斗配水六倍已合用兩手捧定簾架從前邊斜插入水向身邊兜起另有竹竿一枝攔於槽之右手邊上隨以兩指移竿於槽之左右攔簾濾水除去捫木將簾移覆榨板輕輕揪起簾仍潔淨而紙附榨板上矣窮一工之力約漉紙四五百張四面齊整重疊堆積蓋上木板用槓壓榨先輕後重最後雖用力亦無妨惟初榨時重則必碎最宜注意既榨之後水分盡去斜戤撕開以攤晒成刀成捆以出售手續遂於是告終此以西法製料古法製紙也紙之精良全在網結而白澤若用古法製料非數月不能成多費時日人工不如用西法只須數小時而已足細則必結欲其細則多煑一刻欲其潔則多漂一刻權操諸我最好無逾於此矣惟人工漉紙殊嫌迂拙近年上海浦東有用機器製造者每日聞能出貨十萬張但資本甚鉅非小公司所能及最好能就大件變通除人工製料外能成一種小機器只要製烘滾三件可以利用或手摇或脚踏每部约洋數百元出貨得十分之一比人工製造巧拙不可以道里計也未識中國工廠中亦有能製造此種小機器以便推廣榮業否鄙人且馨香祝之 
長篇小說 
[寫情小說柳暗花明錄] [  常覺小蝶天虚我生合譯]  
　　第二十三章（二） 
　　車中二人各有所思默坐無語羅倫注目窗外瞢然有如入定及輪蹄乍止始　然警醒則微歎曰嗟乎天時蘇惠恩已下車叩門聲嫗出應導二人入室則覺鬼氣襲人毛髮爲悚蘇惠恩搴垂幕一角中有小燈熒然照及死者惨白之面其瘦有同人臘蘇惠恩曰伯爵視之果無誤否羅倫一驚如中鬼嘘曰無誤但汝何故問此蘇惠恩曰此亦律師職分便然循例固當一問今將小坐舟行乎羅倫此時如臨鬼窟直不欲一刻留因曰吁歸耳二人出羅倫眼角乃微有涙痕蘇惠恩曰伯爵忍之此事亦須宣布否羅倫摇首曰此又何必且吾方寸已亂不克自主一切盡托付汝矣蘇惠恩沈吟曰此亦可吾意喪儀儘可從簡羅倫曰任汝行之蘇惠恩乃探懷出紙書曰今委托律師蘇惠恩辦理故妻喪葬全權書已即請羅倫簽字羅倫握筆手指殊顫簽已蘇惠恩即納入衣袋言曰葬時伯爵似當親蒞羅倫曰此禮不能免乎忽驚曰但裘狄斯尚有親戚亦宜知照蘇惠恩曰其親屬爲誰羅倫曰彼尚有一妹當在沃司福蘇惠恩曰其妹早已病死汝不知耶羅倫不禁唏嘘曰然則可謂無人矣臨葬之日吾不能不一送之語畢遂各無言羅倫乃别蘇惠恩歸其旅舍推室門而進則屋隅猶庋滿行李似促羅倫之行者然此時之羅倫已與一小時前更易一人矣大似出墨池而登雪嶺手足輕靈似釋械繋坐既不甯則復起而蹀躨對鏡自照雖面色尚灰敗如前而憔悴之容已盡掃去有若春暖雪消雖彤雲尚密而陽光布滿空氣之中明日蘇惠恩復至言喪事已備但俟羅倫親蒞新塋送之入窆羅倫遂於明日與蘇惠恩同車而往循禮加以花圈略致祝詞則其事已畢蘇惠恩曰伯爵今石碑已鐫就唯吾之意不須歷叙家世但用其母姓可矣君意以爲如何羅倫固不欲人知其有妻則正如所願點其首曰誠宜　　蓋裘　　無新　留此一碣　　過爲　年時　　　　　耳 
　　附白　虞劍南君來函云彙編初集九八頁乳症方　魚誤鯽魚應更正又六月初一小說係二十二章二誤排爲二十一章五 
 
 
 

Page 15

 
 
   
 
 

Page 16

 
 
   
 
