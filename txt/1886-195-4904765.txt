# 1886 - 195 - 4904765

 

Page 1

 
 
[搜印大題文告白] [  點石齋主人啓]  
　　朝廷以制藝取士士舍是靡由進身而所挾之技則鋒利可自主也刻本巳汗牛充楝然皆習見不鮮本齋茲特敦聘名才遘選大題文二萬篇均　埋法淸眞詞句雅正之文以作觀摩書本一切冷淡庸濫難邀知遇及大題文彚文府凡巳經石印者槪不收列一篇惟是篇章旣富選擇仍精　　所見未廣尙希海內士林有藏先輩稿本書院課作近今窗諜不吝金玉郵寄本齋卽付收條爲據或選入後酌送潤　或印出後酌酬敷部均無不可其有名人鉅製多士傳抄一文而數處寄來本齋均以先到者選用至原稿之選與不選一概未能寄還特此預啓再惠寄鴻篇請逕寄點石　不必由申報舘轉交請鑒之 
[八十二號畫報出售] [  申報舘主人啓]  
　　美國某報舘人挾其私智煽誘各廠工人以作奸犯科聚衆至二萬人之多巡捕懼滋事前往彈壓而工人發槍砲以拒捕嗣經巡捕緝獲匪首於該怨中起出槍砲炸藥等件而其事遂平本齋按照西國畫報摹繪成圖以供衆覽淞隱漫錄圖說一則仍附畫報之末准於十六日出售此佈 
[論粵婦慘虐買孩]  
　　客有來告者曰君于報館運廣長之舌施菩薩之心凡有關于世道人情無不大聲疾呼危　苦口以冀當途之采擇以爲挽俗之權輿特有一端其事甚微而其害甚大莫如粵人價買男女幼孩一入其門任婦人惡拳惡棒凌虐萬分旁觀偶爲不平則以事不相干高聲痛駡人皆遠避無收一攖其鋒君其略述數行俾之觸目警心或因此而稍盡仁慈則千白幼孩不啻生死而肉骨焉亦何憚而不爲哉粵婦某氏家有二男四女皆用錢買得者日以鞭樸從事一部肉鼓吹晝夜不停其笞也必用藤條其數也必以千計哀號之慘耳不忍聞彼婦威益張勒令住哭而後巳旣釋便須長跪膝前連聲呼阿母始收其威隣里明勸之暗諷之均置不睬且曰此老娘家事何預閒人敢來饒舌耶其兇悍如是現僑居滬北吉　言之猶憤憤子以爲凌虐價買幼孩豈徒一粵婦耶殆亦見之未廣耳夫異姓瀆宗在江浙最爲講究若閩若粵則習慣成風無論子息有無例許多方羅致以期門戸繁興亦有一視同仁儼同已出將來成立家貲照股均分與親生不相上下至女孩而多買其居心大不堪問非壓良爲賤長入妓寮則轉販人家爲妾爲婢皆禾可知然其平居茍能稍加體卹衣食而教誨之則人生具有天良天性之親尤爲眞切安在螟蛉之輩决無緹縈一流也奈何心有所偏不關痛癢以怒駡爲常態以敲朴爲生涯小妮子不過爲貧耳誰無父母旣生死不能相見而所謂假母者輒復狼心　狠　吼頻驚轉不如我生之初一病不起斷送此身猶不至受無窮煎迫焉嗟乎粵婦亦女子身也人生不幸作女子身無非無　惟酒食是議其膺紫誥享素封者千百人中不過一二大抵皆隨夫爲貴賤所謂嫁雞逐鷄嫁犬逐犬方不愧從一面終而井白親操裙荊布雖曰義命自安未免生涯太冷况乎遇人不淑或致鏡破分由是而飄泊楊花一任其墮茵　溷蘭因絮果後顧茫茫何苦于嬌小之年橫加摧折試反躬自間易地以觀少時或曾　熬煎則深悉此中况味斷不忍以後來者作吾報復計倘安常處順髫年幸未折磨則同是一般人何必過張威焰哉且吾聞妓院中之老鴇最爲刻毒買一弱齡女教之歌舞教之應酬無非以竹棒藤條從事卽年已長成可倚爲錢樹子待客稍未周到或客之性情難測一去不來輒復歸罪妓身輕則唾罵重則鞭笞每當宛轉嬌啼旁人耳不忍聞目不忍睹而惡鴇心腸旣很手段尤高以爲自我生之自我殺之於別家無相干涉果使妓死非命亦等諸九牛一毛彼粵婦其效法老鴇乎將來亦恃女爲生財地乎不然旣聯卷屬當保抱而携持之兾半子收成未爲不可曷竟習趨殘忍幾于身無完膚猶使之強作　顏而後兇鋒暫斂胭脂虎之肉其足食耶然此猶用價買來本非屬毛離裏其手雖辣其咎胥歸於拐販之徒乃世間近事往往娶童養媳早依膝下易就範圍豈知甫一進門便視若眼中釘几上肉十分虐待置良心天理於無何有之鄉倘家有小始尤難存活蓋愛女而惡媳實爲世態常情是以虐媳至死者邇來屬有所聞殊不思媳與子匹以接宗祧以綿似續關係一家興廢豈可忍心害理滅絕天倫卽幸免乎王章恐難逃夫陰譴也抑女大須嫁此時雖在膝前他日亦終爲人媳何至迷而不悟妄施愛惡於其間耶不禁爲普天下童養媳仰首而哀鳴庶幾慈悲方便焉因慘虐買孩事而并及之 
[大臣掌教]  
　　前報列羅馬教皇擬派一人至中國專管教中交涉事務茲閱外洋新聞紙知其人業巳派定名愛格里阿底其人前在英國西洋兩國所屬印度地方辦事頗爲得法故派令來華英國德國聞此消息均與教皇之意相合至其官品則與工衣主教一律云 
[津沽西信]  
　　天津西人來信云開平鐵路現已訂定歸德國克虜伯砲廠承辦聞其價極廉較之他國所擬之 
價竟可省至萬金故英美各國之欲承辦此事者聞之不勝眙顧價廉固中國之利而其物料則尙須認眞挑騐乃爲全美也該信又云津地數日前天大風雨並有冰雹惟僅周圍里許之地有人在鐵廠中並不知有風雹云 
[重署監司]  
　　天河兵備道萬蓮初觀察培因之封翁在籍仙逝觀察聞訃立稟丁憂李傳相以胡芸楣觀察　 
芬前攝是篆卓著政聲因檄令仍行署理十二日觀察親詣督轅謝委大約履新之期當不遠矣 
[川事續述]  
　　川省重慶府民教爭鬧一事前已疉錄報端茲又據人傳稱竟有大相逕庭者先是有武童數十 
人欲廣眼界向城外遊玩聞有俗呼龍頭地方天主堂十分華麗武童等乃行至是處司閽者以該堂神甫進城堂內惟有童貞姑娘請勿入內武童不信司閽者以情告姑娘姑娘恐武生闖入遂取洋鎗擬武童武童等怒其無理一擁叩入圍住姑娘評理奈中西言語不通徒覺喧鬧而已姑娘勢孤恐遭不測遂奪門出奔往巴縣衙門喊控武童內數人追及之裂破其衣服幸遇巴縣宰在途詢悉情由卽爲勸散可彼此無事矣至巴縣宰之因何出城實有巧於相值者緣重慶有入教紳士數人平日倚仗外國勢武斷鄉曲久爲民間切齒其中最著者曰羅包子以其認識西商通西語官卽委其包完茶厘等事因是勢愈張日前值府試拿得某童私帶茶葉一二百觔欲令全數充公該童等不服集衆向羅包子理論正在爭執際城內文武官已知有天主堂之事帶兵出城彈壓並勸羅毋得多事童見官兵來捉遂擁入羅門見人卽毆然究無器械不至斃命豈知羅恐結怨於人平時預蓄拳師在家當卽發號拳師均持械而出武童徒手莫能抵禦當被擊死武童十三人受重傷者四人微傷者數十人事旣鬧大平民及巿鎭之選事者雲起響應復興問罪之師燒 
 
 

Page 2

 
 
羅氏宅毀洋教堂官府雖竭力彈壓無如勢同覆地翻天猝難援救城內外一槪罷巿西帮之匯票亦隨時打轉無敢收付此皆當日之情形日內尙不知如何了結也 
[粵事紀要]  
　　前兵部主事關君朝宗在關外因瘴病故上月杪靈柩坻粵本月十一日在三元宮開吊督撫以下各官皆往吊奠三元宮甚爲寛敞是日輿馬過多亦無隙地盖以主政歿于王事無不同深哀悼云○前任學憲胡筱泉文宗在任病歿各官襄理喪事備極哀榮十一日請督憲張香帥點主定於七月初六日運柩回籍 
[蘇撫行程]  
　　新授江蘇巡撫崧振帥於本月十七日交缷漕督篆務定於廿二日由淸淮啓節赴蘇十六日撫轅文武巡捕員弁吏役 
人等前往恭　旌節大憲復委飛雲輪船管帶馬外委得勝展輪往迓聞振帥須赴白下一行然後來蘇履任行見福星一路照耀於麋臺鹿苑間羊杜風流不難再見巳 
[蘇省官塲紀事]  
　　記名總兵范總戎振聲歴著戰功洊擢今識前蘇撫吳子健中丞派委管帶標下親兵中營恩烕並用甘苦同嘗故能使帳下健兒同心一德上月初以疾卒于營次旋由長公子扶柩回籍朱竹石廉訪再權臬篆已列報端聞大憲以爲守兼優四字加考出奏柏臺風節亦可見已至李顯之方伯缷事後摒擋一切約須秋凉北上然後節莅南昌荻花楓葉秋水落霞退食之餘正可向滕閣湓江尋無窮詩料也 
[熱河礦政]  
　　熱河所屬土槽子地方將開銀礦經謙都統制禧泒委刑部江蘇司員外郎陶副郎堮爲總辦刑部候補主事蔡主政揆忠 
爲帮辦云 
[京南雨雹]  
　　本月初二日京南東壩地方天降大雨風雹隨之其雹甚大如栗如拳房屋田禾悉皆損壞道上砸斃數行人雞豚亦多遭 
擊死直至次日雹仍未融一路沲南四五十里均受此災不知爲民父母者能賑撫兼施俾免哀鴻遍野否也 
[九江官報]  
　　江西督粮道定觀察祥於十二日申刻在任病故德中丞卽飭南昌府縣各員料理喪事遴委候補道張觀察護理粮篆○ 
九江關道李亦靑觀察接到部文奉上諭賞換二品頂戴觀察卽于十六日恭設香案望闕謝恩闔城文武印委各員均詣道轅賀喜聞觀 
察因由籌解協餉有功膺此懋賞也 
[秀州雜摭]  
　　六月十九日俗傳爲觀音得道之期禾人夙喜佞佛咸欲向蓮座皈依受慈雲庇護屆期善男子善女人十合焚香喃喃拜祝者衫痕鬢影幾於多若鯽魚北門內大街孩兒橋等處各鋪戸於月之十五日爲始至十九止簷下皆懸燈四盞或兩盞火光萬點照耀通明十八九十日更嚴禁魚行肉鋪售買鮮肥宅心浄域可謂誠矣不知我佛慈悲果能使千萬億人同沾一滴揚枝水否○嘉屬土店鎭有靑年子弟百餘人結爲異姓昆季事經王西垞明府訪聞派差拏獲四人收押候訊○秀水縣朱邑尊親帶　勇下鄉密拏賭棍日前拿到數名下諸囹圄想不能湯網幸開也○前報紀秀水縣捕快拿獲無錫快船上匪徒四名今悉坐艙客實祗一名云四名者諒并船夥言之也案經邑尊研訊祗認掉包餘均含糊莫答云○火傘撐空氷紈無力農人望深雨澤幾爲鶴之跂而鷺之翹近日米賈稍稍從廉絲則依然如故云 
[金陵官塲錄要]  
　　田方伯接篆後每日傳候補人員二十人分爲四班歴問地方風土人情下至工賈農桑之細無不密愼周祥其有應 
對詳明如太史公之作屈原列傳夾叙夾議者當下立邀靑睞嘉其留心世務卽間有所答非所問與問而不能答者一以囅然而止論者謂方伯有呂正獻公之無疾言無遽色無廣步無惰容故刻下官塲風氣爲之一變○章觀察馭吏毒嚴正又以保甲爲靜謐閭閻張本考成功過尤無旁貸現在鹽巡任內有督察七岸之責睥睨數百里公事不無煩劇故一切悉本蕭規曹隨並無五日京兆之見惟不暇日飮　醪云○江寗所屬之厘捐局卡大小共二十九處然多在大江以北總辦龔觀察頤志維揚久執騷壇牛耳自綜匣政不但收數豐歉聞見逈殊卽辦理者得法與不得法亦視他人別有權衡數月以來更調巳不止一次刻下又有某處亦在求牧與芻以新章三个月比較不上卽須更覓替人也近來候補中之爲陳思王表求自試者不可謂不多然求如桑孔之算無遺䇿竟少治平第一之吳公昨有某巨公過境聞其事笑曰包孝肅尹京猶藉人言爲耳目我輩探驪得珠談何容易○書院官課向以月之二日爲扃試之期本月輪應制府䇿試曾九帥以江甯府試未竣改爲初八是日鍾山題不可必得故思其次也詩題賦得甘棠得桑字尊經題必觀其瀾詩題賦得三苗同一秀得同字收卷後初十日卽傳候補之正途府廳州縣校閱中乙十一下午一律閱竣○初十日韋觀察臨考吏治監院以冒名頂替者非堂之衆又不具官兒模樣因約寅僚之幹練者數人於點名時從旁識認當下李戴張冠者立剔去三分之一計大班發出三十二卷小班發出一百零一卷先是小班在冊名數已一百六十餘人皆有飭知在手不難與衆仙同詠霓裳詎迅雷不及掩耳一時燕許大手筆竟如將軍無用武之地是日題爲君子養源論天氣甚熱趨炎者至是亦揮汗如雨因名草草完卷以出○江左再造滿目瘡痍有心人䀌焉傷之先創設官醫局歲撥二千金爲定額後經理不得其人局遂撤而改爲夏季施藥一次每歲就善後局門首建一大蓆棚以蔭暍者棚內有茶一缸飮者可就缸爲鼷鼠之飮惟乞藥者多鵠立門外閽者或竟日不與通則竟日不得如其願稍有力者往往畏難先沮局憲不知下之屯其膏如此轉疑爲和氣致祥境內少病人云○日前有衣短後者二三十人各持鍬镢在妙相庵假石山下開溝一道稱有銅砲兩尊砲內寶黃金幾漫正在邪許間事爲營務處譚軍門所聞立帶小隊前去驅逐衆始散當下有献䇿者請軍門從而濬之或有所獲軍門不可曰是所謂以五十步笑百步也我豈爲哉 
[皖水魚書]  
　　某甲年近而立居與浙江會舘比隣小本營生聊可餬口妻方少艾風致嫣然一日午飯旣畢敘及家常語不投機致占反 
目甲忿不可遏拽妻至宅畔池塘令偪赴水自盡妻扭甲不放同入水中旁人見之赶卽撈起雖未淹斃然巳如雨淋病鶴毛羽盡濡矣旋經塘主及鄰右將甲指交地保甲稱並非細故口魚實因妻與某乙有私是以逼令自斃云云翌午妻之母屬男　多人蜂擁進門飽甲老拳復扭送縣署不知邑尊將何以讞之○西門外操江廠至大小新橋一帶綿長二里許江岸屢次慛崩而揚家套南岸外則反漲出洲套一條東漲西坍適符俗語本月十一日午前十一點鐘時同安橋江岸忽又崩缷四丈餘闊二丈數尺壓沈划船二艘幸在白畫尙不傷人不知該處紳嗜能妥籌保護之法否○四方城居民某甲有子七齡染疾而殤棺殮後瘞諸西門外地藏菴後馬山閱數日甲母及妻前往哀慟見土已刨開骸骨烏有其爲野獸所擬歟抑爲匪徒所竊歟仔細猜祥莫明其故或云匪類掘取童骸配製迷藥然事非目見終不能决其必然也 
[院垣官报報]  
　　候補縣丞祝思望試用巡檢胡信溶馮元漙奉護撫委充文巡捕并監印差 
[舊案斷結]  
　　一女三字一案迄今已逾半載翁太守以此案本應早結緣邵朝福節外生枝以該女兪阿大於母亡後在胡介生家爲養 
媳聳胡夫婦到申控徐桂華誘逃太守雖明知被唆揑控但事須根究且徐桂華及伊妻揚氏堅稱胡無兒子是以太守着胡將子帶到詎意數月以來竟未投到因將邰朝福傳案着伊交人并將邰朝福開導如胡果無爲子聯姻之事當卽直訴免致拖累鄉人邰朝福仍稱胡可來滬太守謂 
 
 

Page 3

 
 
伊前次到滬聽爾甜言巧語今事已敗露必不再來邰朝福仍請限十天准將胡介生邀到太守准限十日着覔妥保嗣因無人肯保管押至今十天之限已去其半翁太守擬將此案斷結着失包探傳諭各保人將案內人証一併傳案昨日堂期經保交案者爲賣女之徐桂華定安里開妓院之鴇婦譚朱氏作中之馬仁進輾轉經手之胡永元四人尙有捕夥趙裕舟住滿庭芒弄寄頓婦女朱周氏之寄子混名麻兄者兩人未到太守謂徐桂華照爾所供醮婦帶前夫所生之女由爾撫養成人亦應好爲澤配豈可賣　譚朱氏家若照胡介生所控則情節更　矣此案現照爾等所供核斷　朱氏素在定安里開妓院買良爲賤定例杖一百知情價賣者亦杖一百着將徐桂華譚朱氏兩人各責一百下馬仁進胡永元經手分洋着各責八十下趙裕舟及麻兄兩人着保於今晨交到捕房候核所有追到之身價洋一半充公徐桂華之皮箱等物卽着給領 
[查察女堂]  
　　卑利洋行收租人周仁甫昨投法公堂稱小東門戲舘街房屋租與章忠賢開舊貨木器店按月租洋六元被伊拖欠本月十七晚搬物私遁經人知照將章尋獲送案翁太守問欠租若干答稱計洋十二元章忠賢供房租已交徐姓與周不相識太守詰周可有徐姓答稱無　我行以房票爲憑太守問章有房票否答稱未曾給我太守謂無票不足爲憑着卽繳洋章又稱前日爲房租已與周啜茗願尋保人太守謂爾頃言與周不認識現又云同啜茗前後言語不符着交保出外赶緊還洋太守又問周所有房屋若干是何號數房主何人答稱房主是甯波人周姓掛卑利牌子房屋十三幢自六十三號起逢單以八十七號爲止太守謂其間可有開烟館答稱有太守謂查得七十三號開秀香閣六十九號開同新泰此等女堂烟舘豈可將房出租周答稱此事早已奉禁故於房票上盖戳如果有婦女一槪不租故我等收租時每每留心查察現在秀香閣已歇同新泰尙在並經婦女太守謂房票盖戳乃房東脫缷地步無補於事爾今回去與東人說明嗣後不可將屋租與女堂烟舘倘有事到堂恐難置身事外總宜隨時查察爲是周唯唯而退 
[罰出養傷]  
　　昨日本報所登英公堂案內有巢唐氏控稱女兒張巢氏遭張田生等相碰向論兇毆以致受傷一案經蔡太守送縣請訊 
云云嗣莫邑尊升堂請訊巢唐氏訴稱女兒向在滬北小嫏嬛里烟妓家傭工流氓張田生周二寶毛春生等向之調笑女置之不理　致毆傷叩請察究張巢氏供與相同邑尊飭官媒騐得該氏略受皮傷並無妨碍邑尊遂着巢唐氏母女暫行退去候公堂將張等　送前來以憑訊核此前日下午之事也至昨晨公堂派差將張等三人解送到縣邑尊立卽訊供三人無言可答惟有俯首求恩邑尊旋斷令各給該氏養傷洋二元完結 
[空言不准]  
　　前爲道署兵輪水手之楊茂和數年前刃斃鄰婦經前縣令訊取實供定以軍罪前日忽有屍屬赴縣呈稱楊充發後業已 
私自遁回叩請查提訊究莫邑尊謂爾旣知楊濳逃回申儘可扭之來案何得以一面空言前來凟訴控不准 
[攫物初毆]  
　　昨日本埠大南門內新聞茶葉店有流氓十餘人欲得便宜任情吵鬧店夥正在無可若何忽有某甲購得茶葉數千文僅以紅紙空包拋擲櫃上攫取貨物揚長而去店夥怒其無理出而阻之甲大肆咆哮欲以老拳奉敬旁人不服將甲按住蜂擁攢毆甲狼狽而逃聲言再圖報復後不知其究竟 
[英界公堂瑣案]  
　　昨日禮拜二美羅譯因有他務未暇到堂所有案情俱由蔡太守秉公獨斷○王雙林扭董奎林至公廨訴稱小的曾在泰記樹行生理被董欠銀三十六兩有奇屢次向索分文無着嗣言其家有大樹一株意欲售錢料理不料樹已售去銀仍烏有昨得　遇扭案請追董供小的前開木作與王往來結欠銀兩是實惟曾被取去傢伙尙未作價王稱前因重欠房租將欲封門因囑搬取木料傢伙幾件已作價洋六元數角蔡太守飭將董押令繳銀○英副領事佩君至公堂向蔡太守言昨有王錦雲闖入家中　　因着管園人陳木英交捕送案陳現來案候質陳供小的本邑人現爲佩老爺家園丁昨王闖上石梯阻問何事王言尋人及細問各人並無與之相識者王供友人春生欠洋二元故往找尋忙亂中悮入伊家陳稱伊昨亦言尋友問友是何名姓云已忘記今則言尋春生包探秦少卿禀稱王曾因竊點銅錫辦過蔡太守判押二禮拜以儆○包探張阿五禀稱某西人家傭人魏美觀言有友項仁福到過卽失去自鳴鐘一架洋東索賠洋十二元魏因報捕由小的查得前情且有人　茶肆中見項手持自鳴鐘惟不知是否報失之贓今特送案請究項曾言在同文書局生理往局查問並無其人魏申訴前因項供前在同文書局現已停歇與魏相識已有二年從無不合情事今被平空誣竊我家尙有母妻殊覺無顏叩求開釋蔡太守謂揆度情形鐘被項竊可知惟現未獲贓有心抵賴耳姑飭項央妥保來具並不犯竊之結始准釋出如果將來查明的係項竊連保人一併究辦設非項竊則究辦魏妄指之罪○包探張阿五禀稱葉寶康報失衣服銅器洋傘等件查獲積竊顧阿木李阿毛吊到各贓據　顧掘洞先入李則在外接贓葉伸訴前因請領贓物顧李認竊籲恩蔡太守判顧押三月李押一目贓交葉領○鞋鋪主李金寶訴稱店夥嚴定桂有叔聽濤時來索借昨竟吵鬧不休不得巳而報捕拘案其時聽壽巳入醉鄉　日不務生理酗酒滋事曾在蘇省送入化莠堂蔡太守問定桂來否稱稱在外隨着上堂定桂供稱聽濤確是叔父游手好閒不務生業小的在鋪每月辛工二千文老母須小的一人奉養無奈叔父紏纒不已因向言明每月貼錢六百文分三期付給本月初十已付二百文昨又來取不遂大發酒風聽壽供因質去短實向姪商取非但不允反被店夥兇毆蔡太守問定桂曾否娶妻答稱工資　幾養母外再有叔父索錢安有力量完娶太守向聽濤日爾侄按月貼爾錢六百文尙不敷用設爾頻頻纒擾至伊不能安業恐六百文亦將無着矣如是情狀本應懲辦姑念事關儉紀不予深究着照前議按月分期帮貼不得再生枝節○某西人訴稱昨坐自己之車出外到友人處暫停被人竊去洋傘一頂由他車夫道獲人　交捕送案朱阿四供是粵人有友將洋傘交我不知是西人之物蔡太守問友人是何姓名現在何處茍能交出則此事與爾無干朱稱友人姓李不知其名更不知其住處太守謂斯何言耶旣不能交只好將爾懲辦遂判朱押一禮拜傘交西人領去○前有西人控傭人嚴兆堂竊洋四十四元由包探顧阿六查明其洋已交與嚴父阿明因一併解送公堂兆堂堅不承認阿明供稱兒子交來洋二十六元時當由羅太守會訊押令照數繳出茲有兆堂之母舅袁松山具禀聲稱願墊繳洋二十元請將阿明釋出蔡太守飭捕房將嚴父子一併帶案并傳袁備質一面照會領事官飭傳原告集訊 
[法界公堂瑣案]  
　　前報列魏寶在三和樓小遺打架經花烟館將魏送押捕房魏之同黨兪大陝西人作販馬生意次日糾人將花烟館搗毀并將烟舘主鍾谷元打傷送仁濟醫院業今鍾傷已稍愈投案禀訴翁太守謂兪大爾等實是聚衆打架有心尋釁本擬枷號今　從寛着將兪大笞責二百板魏責一百　又謂鍾谷元花烟館非正經生意流氓肇事固應辦爾等亦應辦何不及早收拾嗣後鬧出事來一併重辦○質押假金圈之高張氏前期繳到洋五元昨日捕房將該氏解案翁太守謂作假物誑騙錢財本擬重辦姑念爾非作俑之人從寛掌頰一百下○作報列偷竊水烟袋之錢金生昨日解訊太守着掌頰八十下○又解扭巡捕鈕扣之李梅生太守以其凶横掌頰六十下 
[申江重别吳新卿詞史]  
　　曾記懸浦別柳枝枇杷花裏雨如絲生防此會辜前約無奈將離盼後期明月深宵飛白墮春風一曲唱紅兒 
　蕪山下重回首腸離揚州杜牧之　[  憶紅生題贈] 　　　　　　　　　　　　　　　　　　　　　　　　　　　　 
[在京師接逸琴錄事手書并小照題此寄懐]  
　　仙裾霞帔彩雲重色相娉婷不是空螺子輕描眉黛緑宮砂艷說臂痕紅自從折柳孤征 
後負却拈花一笑中勞汝春申江上望海天浩渺感鱗鴻[  蜀南玉㠊生] 　　　　　　　　　　　　　　　　　　　　　 
 
 

Page 4

 
 
[蘇省撫轅抄]  
　　六月十三日新授山東登萊靑道龔照環安徽人由京來回籍赴任准補寶山縣典史薛邦架稟謝奉飭知赴任縣丞劉華貴稟知奉委臬轅監印卽日到差主簿陳維楨謝委署婁縣主簿事劉恆德稟知奉委楓橋釐卡並銷　轅監印差典史祝丙南稟知奉委　轅監印並銷臬轅監印差○十四日潘福蔭稟知奉潘憲委解河工馳赴淸江准補長洲縣縣丞陳鳳岡稟謝奉飭知赴任萬庭樾謝委署理昭文縣白茆司巡檢事○十五浙江糧道廖壽豐由京來卽辭行回浙江直州判童寶善銷崇明施翹何厘局差未人董敬與福建人由寗分蘇來省新署蘇臬憲朱定於六月十七日卯刻仍在金太史塲公舘接篆○十六日准補長洲縣縣丞陳鳳崗稟知本日接鈐注事代理長洲縣丞陳鍾頴稟知缷事委署婁縣主簿陳維楨稟辭赴任指分江蘇試用縣主簿趙國泰浙江人稟到撫轅牌示於六月二十八日皇上萬壽令節應遵光緒三年欽奉懿旨於二十六日五鼓俱穿朝服齊赴萬壽宮慶賀其自二十五日起至七月初二日止前後各三日應穿蟒袍補褂掛朝珠○十七日候補直隷州傳瀚由京領照回省候補縣潘　蔭禀辭解河工餉　淸江准補寶山縣典史薛邦棨禀辭赴任指發江蘇新班先補用巡檢史久垣浙江人禀到 
[浙省撫轅抄]  
　　六月十二日新授湖南布政司署藩司孫進見禀謝○十三日署縉雲典史秦炳垣禀謝委 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十二年六月十二日京報全錄]  
　　宮門抄○旨一道錄前○發抄旨三道○東撫陳奏爲巳故督臣功德在民懇恩於山東建立專祠摺○台撫劉奏爲調員贊助片○河督成奏報旋豫起程日期片○臺撫劉奏爲帮辦大員已到臺省片○東撫陳奏爲知縣虧欠不繳請旨革職查抄摺○大臣慶奏爲代奏片○河督成奏報江北江蘇漕船挽過天井閘日時摺○西撫李奏委署知縣片○六月十二日吏部翰林院正白旗值日無引見○怡王假滿請安○道府程俊等各謝恩○湖南副將汪迎順謝恩○禮部奏泒稽查中左門之護軍統領派出恩全○掌儀司奏十五日祭奉先殿載　行禮○順天府奏京師得雨二寸有餘○召見軍機王迎順○發抄李鴻章奏部駁前保歴年創辦各省電報出力文員請照擬給奬奉旨着照所請該部知道單片併發欽此○又創辦電報出力之兩江補用副將王榮和仍照原奬奉旨覽欽此○又記名提督廣平營遊擊左寶貴載除底缺以儘先副將聶桂林借補奉旨兵部議奏欽此○○革職留任山東巡撫臣陳士杰跪奏爲已故督臣功德在民懇恩於山東建立專祠以順輿　恭摺仰祈聖鑒事竊據前河南撫臣李慶翺等聯名公呈已故四川督臣前山東巡撫臣丁寶楨咸豐初年奉旨簡調來東正值捻匪鴟張之會該督臣帶勇剿捕身先士卒戰勝則卷甲疾驅日行百數十里不勝則整軍復進毫無却心剿撫兼施勛勞懋者閱數年始克將任柱賴汶洸張總愚各股以次蕩平地方賴以安謐並先於省城加修石圩以衛城外居民戰守旣備宼不生心其戰功之在東者如此大亂之後　多游手該督臣勸諭四境種樹桑麻著有蠶桑帖說分行東省復慮松獄煩多傳訊擾累乃傳現任候補官吏各紓所見澤其切中時弊者著爲理訟集議飭各州縣實力奉行各牧令訪有貪汚劣跡立卽叅劾不少姑息其爲民興利除害者乂如此大凡民不知義多由學校廢弛該督臣引爲已責省城舊有濼源景賢兩書院膏火微薄諸生饘粥不資該督臣設法加增膏火延名師主計每課親行按臨並於西城外置地一所建立尙　堂作觀星臺優給膏火招延積學之士聚處其中相與講求天文度數測量池輿廣狹　西學昇法等事東省近多博洽宏通之士皆該督臣培植士林之力也性喜崇儒重道尤憐孤寡貧民豐稔之年勸諭紳民積殺備荒光緒元年東省大飢開倉散賑並奏請蠲緩冬漕二十萬石以紓民困九十兩年山東水惠頻仍該督臣目捐鉅欵倡率川中官紳捐資助賑運東接濟並令其子主事丅壽鶴帶銀來東親行散放是年開挖小淸河協銀十六萬兩俾得及時告竣涸出田畝爲利甚漙此其公忠體國不分畛域實有古大已風東省士民感念生前德政咸思報以馨香擬在濟南省城建立專祠春秋致祭合詞懇請具奏前來臣覆查該督臣潔已愛民血誠報國撫東政績實而可徵此外如堵築侯豕林賈莊兩處大工早暮與勇夫同艱苦尤爲人所難能江南州縣至今德之茲該紳等聯名呈請洵屬愛戴至誠合無　懇天恩俯准將已故四川督臣前山東巡撫丁寶楨在於山東省城建立專祠春秋致祭之處出自逾格鴻慈謹專摺具奏伏乞皇太后皇上聖鑒訓示謹奏奉旨已錄○○劉銘傳片再臣於光緒十年渡臺之際奏留已革安徽候補道裕庚辦理文案該道公事嫻熟甚爲得力不料到臺之後不服水土濕熱上冲兩目俱病日漸沉重於上年五月請假內渡就醫去後所有一切公事皆臣一人辦理竭蹶萬分時欲訪求品學兼優之士稍爲帮助未得其人現查有分發補用直州何嗣焜江蘇常州府人學識優長講求品卽素在已故兩廣總督張樹聲幕中持躬謹飭不事外交直總督大學士臣李鴻章知臣左右無人亦來信推荐合無仰懇天恩俯念微臣一介武夫需員賛佐請旨飭下江蘇撫臣衛榮光轉飭何嗣焜馳赴臺灣聽候委用以資臂助臣爲用人起見是否有當出示逾格鴻慈謹附片具陳伏乞聖鑒訓示謹奏軍機大臣奉旨知道了卽着該撫咨行江蘇巡撫轉飭何嗣焜馳赴臺灣聽候委用該部知道欽此○○成孚片再前准工部咨議覆廣西撫臣張曜奏查勘山東黃河情形及酌擬辦法一摺奏奉上諭所有減水分人故道一節着張曜會同曾國荃崧駿成孚衛榮光陳士杰邊寶泉悉心妥議具奏等因欽此欽遵在案查東省河運事宜現已次第籌辦妥協應修堤閘及挑挖河道各工亦經親履查勘均尚無悮仍貢令該道廳等認眞經理以利漕行奴才擬卽於五月十六日由濟起程旋豫籌防大汎並順道履勘豫境黃河舊道並蘭儀乾河口築壩减水分入故道有無窒碍情形除俟確切勘明會商妥議覆陳外所有由濟起程旋豫日期並順道查勘築壩減水緣由理合附片具陳伏乞聖鑒謹奏軍機大臣奉旨知道了欽此○○劉銘傳片再臣接准部咨光緒十二年二月十九日內閣抄出十八日奉上諭內閣侍讀學士林維源着卽前赴臺灣帮同劉銘傳辦理臺北撫番事務欽此茲林維源業已回至本籍所有臺北撫番開墾事宜臣曾經委派已革安徽臬司張學醇在大科崁設立總局先行開辦此後卽歸林維源一手經理應刊刻木質關防一顆以昭信守文曰帮辦臺北撫番開墾事務關聯除開用並到籍日期另由林維源奏報外謹附片具陳伏乞聖鑒謹奏軍機大臣奉旨該部知道欽此○○革職留任山東巡撫臣陳士杰跪奏爲知縣虧欠交代銀兩延不完解請旨革職查抄勒追恭摺仰祈聖鑒事竊照地丁錢糧絲毫爲重交代雜欵亦係帑藏所關均不容虧短延欠茲查前任東阿縣知縣張養德交代案內虧欠司庫正欵銀二千四百五十五兩七錢八分七厘雜欵銀一千二百六十七兩四錢六分六厘捐欵銀一千九百九十五兩一錢六厘運河道庫正耗共銀九百七十兩六釐糧道庫漕倉正耗並雜捐欵共銀五百七十兩五分四釐該員告病回籍當經督飭藩司委員前往原籍直邯鄲縣守提批解嗣據將該員之子文生張愼廉押解來東屢次嚴追輒稱無力完繳現在張養德業已病故其子一味抗延請假回籍措資迄今多月仍未解到分釐又前署嶧縣候補知縣江瑞采虧欠司庫雜欵銀二千四百八十一兩三錢一分六釐除已繳銀一千兩外尙欠銀一千四百八十一兩三錢一分六釐又欠捐欵銀九百五十六兩五錢四分五釐巳革德平縣知縣郭　凝虧欠司庫雜欸　五百六十五兩七錢九分六釐糧道庫行糧米折銀三百七十兩八錢七分七厘捐欵銀三千五百四十七兩三錢八分四釐該二員所欠之項爲日　久亦未淸解均應從嚴叅辦以儆効尤據藩臬兩司轉據該管道府揭報前來相應請旨將張養德卽行革職由臣嚴密查抄任所寓所貲財衣物並請飭下直督臣轉飭邯鄲縣將該故員原籍家產一併查封估變備抵並將伊子張愼廉委員押解來東　憑提同書役嚴訊所虧是侵是挪按律擬辦至江瑞采所欠無多且已繳過千金尙非有心延抗應請摘去頂戴勒限一個月將卜短雜欵銀兩如數完繳郭長凝業經另案叅革應請管抑勒限嚴追該一員如能依限交淸分別開復開釋倘逾限不完再行從嚴叅辦除咨部查照外謹恭摺具奏伏乞皇太后皇上聖鑒訓示謹奏奉旨已錄○○慶裕片再奴才慶裕接准署金州副都統文格咨稱前於四月初十日赴水師營一帶察看海口並閱營操曾將携印起程日期咨請具奏在案茲已事畢於四月二十二日回　等因咨請代奏前來理合附片代陳伏乞聖鑒謹奏軍機大臣奉旨知道了欽此○○頭品頂戴河東河道總督奴才覺羅成孚跪奏爲江北漕船十起並蘇漕四起全帮換過濟寗天井閘日時恭摺具陳仰祈聖鑒事竊奴才前將江北第一起漕船挽入東境黃林莊日期恭摺奏報在案伏查本屆河運加忝蘇帮四起計多船二百隻一切籌備自應倍加眞重期無貽誤當經添委員弁會率廳營汛弁嚴催後帮各起連檣上挽江蘇漕船四起於四月十九日至二十二日次第挽入東境並催跟艄前進不任片刻脫延復經奴才前赴南路躬親迎提所經長河逐節探量　深六七尺至八九尺不等計可無虞淺限及勘沿河閘壩並籐汛十字河亦經先期分別挑修完竣亦可一律暢行無滯茲據運河道陸仁愷禀報江北第一起漕船於四月二十五日午時挽入運河廳境後起各船依次跟艄前進截至五月十二日已刻江北十起江蘇四起均已全數挽過濟寗天井閘接續開行北上等情前來奴才伏查本年漕船雖多二百隻而自頭帮人東至全帮十四起挽過天井閘共計二十七天較之往年入東過濟日時尙屬迅利並無延誤除仍嚴飭司漕乂武各員不分書夜寔力督催趲挽以期迅抵十里鋪候汛渡黃外所有江北漕船十起並蘇漕四起全帮過濟甯天并閘日時理合恭摺具陳伏乞皇太后皇上聖鑒奏軍機大臣奉旨知道了欽此○○李秉衡片再臨桂縣知縣缺前委西林縣知縣揚先後暫行代理在案該員到任以來勤求治理籌辦一切事宜悉臻妥善堪勝煩劇改爲署理據署藩臬兩司會詳前來除檄飭遵照外理合循例附片陳明伏乞聖鑒謹奏軍機大臣奉旨史部知道欽此 
 
 

Page 11

 
 
[上海北巿絲業會館核奬籌賑公所施少欽經收山東賑捐六月初六七八日第一千零四十三四五次淸單]  
　　豐順輪船搭客捐移助由愼裕號來洋五十元慈傒元漣孫由天保銀樓來洋五十元吳亮記三十元無名氏求子病速愈十元金汝勤桃儀移助由隆泰昌茶棧來十元不留名五元金壽桂求姨母乳毒速愈由溫州正和局來五元豫成求　和免口舌二元隱名氏一元○蘇州公義局節省封齋菜並消暑瓜等費移助三元薛恆昌一元二戸由鴻源局來○胡紹周求病速愈一元無名氏錢一百二戸由蘇州趙公館帳房寄通裕局來○九江陸泰昌號經募七千八百三十六號救灾圖同字一次冊無名氏三元賴德淸汪廣淵汪濟舟怡豐四戸各二元鄧　雲黃雲史黃善長兪奉章態羽儀無名氏金汝勤王子欣孫子雲九戸各一元共十四戸合來洋廿元○源恆隆彭募四千六百九十一號救灾圖同字一次冊無名氏保安無名氏無病無名吳惠記無名鄭姓無名願出逋劉　記十二戸各半元又四千六百九十二號冊無名氏壽萱子二戸各一元樂善居遠來居聽松地安貧子桐影樓求平安號六戸各半元以上兩冊合來洋十一元以上初六日○湖北天門縣邵邑尊印伯棠由江裕船來銀一百兩批見九八銀一百零三兩五錢三分六厘安徽留餘堂洋一千元浙江隱氏敬求逢凶化吉由潘雲錦綢莊來五十元嘉定豫順堂由永義裕局來五十元長興朱思逵爲長兒承元病愈了願由全盛局來四十元痧愈完願人求腹膨速愈由蘇州張忍庵寄全盛局來廿元琴川鰥鶴將義田租息盈餘移助由致大局來洋廿元　麟人由浙杭揚香蘋寄全盛局來十五元張小漁爲關增求速愈祈保平安十元蕭山單芑生　父病速愈由杭朱公舘寄福潤局來十元方德修堂求次兒　速愈由常熟寶順局來十元洗性子求手疾全愈六元邊子山求母黃氏平安康健節省日用資移助由杭省正大局來三元朱敦記求公事平安舘地久長由蘇州恊源局來二元　成述求保平安二元陸門孫氏求病速愈祈保平安一元曹鳳笙女史　潤移助一元○盛國珍將小孫湯餅資移助五元守信居銅洋二元戴永暉銅洋一元三戸由常熟信泰典寄寶順局來○靑浦源康典募一千六百零二號救灾圖同字一次冊源康典衆友四元又內缺敬財神會資移助三元又學友十戸合三元又衆友敬神實移助四戸合二元又一萬四十零七十七號冊源康典財神會酒筵資移助五元又內缺敬神資移助三戸合五元又中缺敬神資移助三元又不留名錢五百六十文以上兩冊由順成局來洋廿五元以上初七日○心餘力拙人求合第平安規銀四十兩又乘輪船平順規銀九兩一錢五分二厘寶善堂王由源記東洋號來規銀十二兩　五錢張懐淸堂湘平銀六兩由星沙救嬰局來洋八元三角誠求子年屆五旬求早得子洋五十元勉力子求病速愈三十元愼裕以進出各友宴曾資移助二十元又銅洋五元嚴昭明由天冿全泰盛局來二十元不留名還心願並求諸事茂盛十元黔南柴徐　求保子病全愈由浙杭全盛局來十五元桐蔭　處范爲冡媳病愈還願由無錫通裕局來五元王俊求合家平安四元沈杰欲修日幔資移助由福建全泰福局來二元無名氏二元同春一元○浙江張吉林募觀香書屋西度二元賀王潞一元三戸合來洋七元○江西朱復昇布莊募無名氏節省日用飮食資移助二戸各錢一十四笏齋拜石軒胡恆興堂桂芳別墅四戸以節省日用飮食資移助各一千小芸山房節省日用飮食資移助五百無名氏二戸以節省日用飮食資移助各五百共十戸計錢八千五百文合來規銀四兩八錢由福興潤局來○淮鹽公所來二百零二號救災圖同字一次冊淮鹽公所自助錢十千文合來洋九元○高崧生募昌冊一千二百三十六號梅姓爲母頭眩求速愈一元○孫仲　募三千一百八十號救灾圖同字一次冊李吉記袴下王孫二戸各一元不留名半元蘇耀明錢五百四十不書名三百五十許登雩張信義二戸各三百汪守凉王壽官潘問樵三戸各二百共十戸合來洋四元錢四百四十文由常熟李信大寄寶順局來○新場元源典募一萬三千九百八十八號救災圖同字一次冊元源典一元盛居端四開一元程星台錢四百祝月良二百五十蔭居軒二百隱樂居葉　陳廷柱三戸各一百殷姓五十共九戸合來洋二元三角由日生局來以上初八日 
[上海四馬路文報局內恊賑公所經收賑捐六月中旬淸單]  
　　十五日立記陶幼亭翁交來蘇城陶雲生茂才患病許願祈求速痊十元宛平留餘堂本洋二元楓徑吳禹門 
翁急單募零耀室評月居二戸各五百文不留氏流常居二戸各四百文北聖堂二百文無名氏一百八十文實收洋二元○十六日急單福興潤局交來都門全芸　翁募蔡小普六元徐蔭堂五元闔家平安京兆郡二户各二元心愿减飲不忍氏求安知過齋五户各一元實收　洋十一元英洋九元江陰縣顧山鹽公堂募萬泰隆醬圍黃永裕醬園二户各一元武永茂醬園五百文○催單　西景德鎭江偑華朱譪卿二善士交來方振豐善士募方同華方體仁堂二户各一元方王豐義和號二户各五角葉氏余玉衡程伍瑶三户各三角胡厚　吳興榴黃榮吳其祥黃瀚卿方俊山方學忠七户各二角方春榮江汝霖吳夢連吳立功吳厚言方仁山方德本七户各一角實收本洋六元○同字圖册七千九百十三號溧陽義　　號募隠名氏信記益隆汗俊山裕元恆和六户各一元殷明浩殷錫蕃殷源大王正大復興坊昌洪泰復隆仁八户各五角王　隆四角萬新聚成號二户各三角振茂號同慶和義三户各二角王裕和一角五分汪永泰二角五分潘秉衡二百文魏文斗夏潤之二户各三百文李厚儀五百四十五文王仁善八百三十五文實收洋十四元硤石晉豐興募同字圖册一萬四千另十三號錢江無力子魏學如求家中平安敦怡堂俞懷仁堂王安徽完願子五户各一元晉豐典二元安徽無力子二百五十文林實泰廉溪汪本善程仲熙保安寗潘十湘孫蓉卿力不足子新親健九户各一百文鄭唐氏求康健八百文不書名六百文董氏五百文鄭大房三日文魏載福求病愈女祈親健三户各二角王七大陸蘭谷項玉坤三户各五十文林罕玉王瑞元二户各二十文沈興桂朱九如二户各六十文汪培生三十文李啓祥七十文實收洋十一元○顧小翁交來沈逋梅先生畫潤四角鎭江南徐隠名氏銅洋十六元○兩天共收英洋四十八元銅洋廿七元小洋四角錢五百文 
[上海四馬路文報局内恊賑公所經收賑捐六月中旬清單]  
　　十七日急單源豐潤號交來寗波新關李募沈敦魁一元事順祥記六百文得利五百文啓興號元昌同福和 
同生源豐銀號公記和源鴻昌茂昌美益恆記　順衡昇泰金翠書十四户各四百文源昌廣興恆義泰新興公新寶源詒德　金萬利七户各三百文和生受昌聚豐盈泰和記守記餘大廣德昌永徐鈺昌裕春升記廣源丁梓記愼記得發船泰亨船金洽發新太合十七户各二百文實收英洋十二元○億豐信局交來厦門陳君道善士募規元四十七兩六錢六分招商津局邱良才翁交來完愿人求妻生産平安五元陳　先生二元錢菊生翁交來沈逋梅先生　潤四角楊先生交來沈逋梅先生畫潤二角○本日共收英洋十九元規元四十七兩六錢六分小洋六角 
 
 
 

Page 12

 
 
   
 
 

Page 13

 
 
[光緒十二年六月十三日京報全錄]  
　　宫門抄○旨一道錄前○發抄旨五道○東撫陳奏爲據情代奏摺○又奏報黃河各工一律築成片○又奏爲委署府縣片○將軍　等奏爲援案仍指官兵俸餉借支半分房銀以資修補摺○東撫陳奏爲揀員請補叅將摺○台　劉奏爲請恤知府片○六月十三日户部通政司詹事府正紅旗值日無引見○義州城守尉慶順請訓○儘先副將曾紀策謝恩○齡公請假五日○召見軍機慶順○發抄李鴻章奏滄州城守尉德明暫緩陛見奉旨着照所請兵部知道欽此○又候補直隷州戴宗騫給假百日回皖治喪奉旨吏部知道欽此○又前保朝鮮防護定亂出力之候補判陳鏡清仍請給奬奉旨着照所請吏部知道欽此○又大順廣道駐防東明黃河堤工奉旨知道了欽此○又教佐各員劾不及額奉旨吏部知道欽此○○革職留任山東巡撫臣陳士杰跪奏爲總兵舊傷舉發懇請開缺回籍調理據情恭摺代奏仰祈聖鑒事竊臣接准提督銜兖州鎭總兵全祖凱咨稱該員由行伍出師粤東江西雲貴川楚連年血戰小腹腰胯左右腿足先後受傷鎗砲刀矛等傷八次槍子多未起出徧身幾無完膚均隨　報明騐奏歴蒙天恩擢至總兵光緒四年丁父憂服闋奉旨補授今職六月調任兩次調辦海防統領各軍駐紥登州烟臺嚴冬朔風凛烈炎夏潮濕　蒸以致觸發舊傷初則投以舒筋活血之品漸見輕减現在年已五十有五氣血較衰服藥亦未奏效上年在防屢陳病狀乞退均承慰留因念防務孔殷不敢顧惜身命勉力支持今春撤防回兖設法延醫調治而傷病益加增劇行動需人扶掖當兹整練行伍之際豈容病　戀棧致滋貽誤咨請代奏開缺回籍　理倘能仰邀福庇醫治速痊卽當請咨北上泥首宫門求賞差使斷不敢偷安閭里自外生成等因臣查該鎭久歴戎行智勇兼備在任八年營伍頗資整頓兩次調辦海防布置悉合機宜上年因舊傷舉發屢次咨會奏請開缺臣防務緊要未允所請春間回兖道出省垣臣見其氣體支離曾囑安心調攝今稱病益加增委係實在情形可否　懇天恩俯准開缺回籍調理出自鴻慈如蒙俞允所遺兖州鎭總兵一缺應請迅賜簡放以重職守理合恭摺具陳伏乞皇太后皇上聖鑒訓示謹奏奉旨已錄○○陳士杰片再惠民縣姚家口開决後水歸徒駭臣與司道會商擬於口門迤上築挑水壩二道挑開溜勢並於堤埝間築横堤一道以保下游村莊其徒駭河北岸先已派員督修民埝業經奏明在案兹據下游防營統帶馬義德禀稱姚家口迤上築成大霸一道寛五丈長一十八丈開引河一道寛十丈長里許至二道挑壩應俟引河放水後察看情形再行辦理又據　民縣在工各員禀稱核處堤埝之間築成横埝一道長四百餘丈底寛八丈頂寛一丈高八尺卽已告成酌給津貼銀一千二百兩又據知府胡鳴泰禀稱徒駭河北岸民埝禹城縣地叚南北兩岸共一百五十四里均築成　底寛五丈頂寛一丈高八尺齊河縣地叚長二十里均修成底寛三丈頂寛一丈高五尺臨邑縣地方長二十二里築成底寛三丈頂寛一丈五尺高一丈二三尺濟陽縣地方長四十五里築成底寛四丈頂寛二丈高一丈二三尺不等商河縣地方長七十五里又以修濟陽三十餘里築成埝身高寛與濟陽相同以上禹城齊河臨邑濟陽商河五縣均由地方官勸督百姓自行辦理以下則爲惠民所管其地叚長八十餘里帮築底寛四丈頂寛一丈高七八尺不等險要之處加築護埝一道該縣民情困苦諭令陽信縣帮築十二里並於賑欵項下提銀一萬兩作爲以工代賑以資津貼亦已一律築成再下則濵州所轄北岸只十餘村莊河水入海之路無從修築該縣居民均在南岸只好勸諭修築南埝具南埝上段三十餘里地勢較高紳民禀請毋庸脩築下叚四十餘里修成底寛二丈頂寛五丈高五尺均中民間自行脩築等語臣查此次辦理徒駭河民埝經署武定府知府胡鳴泰率同　題補冠縣知縣何式箴往返督催並各該州縣剴切勸諭百姓尅期告成辦理尚爲迅速惟高寛丈尺未能一律將來卑薄之處應否加增臣卽日交缷應俟新任撫臣張曜查明分别飭令接修所有出力人員亦應由該撫臣事後　尤保獎至黃水由姚家口入徒駭河至濵州之裴家口分爲兩道一由徒駭河一名寛河一由正河流鐘口於大年莊匯合入海尚屬通暢合併覆陳伏乞　聖鑒訓示謹　奏軍機大臣奉　旨知道了欽此　○○陳士杰片再武定府知府奎瑞奉旨開缺送部引見所遺篆務應先委員接署以專責成查有候補知府胡鳴泰老成愼重辦事認眞堪以署理又蘭山縣地當孔道政務殷煩查有商河縣知縣楊依斗才具練達樸實不浮堪以調署所遺商河縣員缺有管轄徒駭河工程連年黃水爲灾居民此堵彼掘運壓修防均非易易查蘭山縣知縣王恩湛愷惻慈祥公事精細堪以調署該二員任内均無已起四叅命盜案件及錢糧未完有關降調展叅處分據藩臬兩司先後會詳前來除批飭檄遵外理合附片陳明伏乞　聖鑒謹　奏軍機大臣奉旨吏部知道欽此○○奴才豐紳鍾澐姚田跪　奏爲駐防八旗前借修房銀兩現已扣完清欵擬請援案仍指官兵俸餉借支半分房銀以資修補而示體恤恭摺具陳仰祈　聖鑒事竊奴才等接據江寗京口满蒙恊領呈稱前因兩防官署兵房建盖年椽柱　朽墻　傾欹大半不堪棲止查照旗營舊章每届八年借支俸餉修理一次匀作八年扣還當因庫欵支絀未便全數請借按兩防存營官兵額駁核請借支半分房銀擇要修理分作四年扣還禀蒙前任將軍咨商督撫臣於光緒七年九月會同　奏准卽由江寗江蘇藩庫撥解半分房銀隨時散放八旗補修官署兵房在案卷查前借房銀截至光緒十二年二月業經一律扣還清欵伏思江寗京口駐防城池濵江地勢低窪加之上年雨水過多墻柱大半傾欹坍塌且修理已逾四年之久若不借款補葺勢難棲止請援前案以現在存營有房官兵民數仍指俸餉借支半分房銀計江寗駐防借　三萬一百五十二兩京口八旗借銀一萬二千五百兩以便擇要修理借銀分作四年扣還呈請核辦前來據此奴才等覆查兩城駐防隨缺房間柱墻壞裂瓦脫滲漏急需整理屬實惟有援案叩懇天恩　准兩防官兵續借减半房銀仍分四年扣還歸欵如蒙　俞允恭候　命下之日再由奴才等派員前赴兩省潘庫照以半分房銀請領來營如數分放八旗　速興工赶緊補修官署兵房以資棲止謹將兩防官兵請借半分修房銀數另　清單恭呈　御覽惟此項偕欵係由官兵俸餉扣還工竣請免造册除咨户兵工部查照外謹會同兩江督臣曾國荃江蘇撫臣衛榮光合詞恭摺具陳伏乞皇太后皇上聖鑒訓示再此摺係奴才豐紳主稿合併陳明謹奏軍機大臣奉旨該部議奏單併發欽此○○革職留任山東巡撫臣陳士杰跪奏爲揀員借補叅將員缺恭摺仰祈聖鑒事竊查德州營叅將馮義德經臣奏請升補膠州營副將佞准兵部覆准行令給咨赴部引見等因現已飭令請咨赴部所遺德州營叅將員缺係題補第一輪第四缺應用儘先人員自應照例揀員請補伏查該叅將駐紥德州水陸交冲緝捕巡防培關緊要且有催趲糧艘之責非明幹有爲之員不足以資整理臣於儘无副叅内逐加遴選查有儘先副將　得華現年四十七嵗係湖南善化縣人由武童投効霆軍迭在兩湖安徽江西剿匪出力歴保以都司儘先補用並戴花翎旋因克復湖北雲夢應城等縣出力經前湖廣督臣等彚案奏保請免補都司以遊擊儘先卽補同治三年十月初二日奉旨依議欽此復在湖北連年防剿出力彚案奏保請免補游擊以叅將儘先卽補於七年六月二十五日奉旨依議欽此十三年調赴山東管帶師船因辦理賈莊河工出力經升撫臣丁寶楨奏保光緒二年二月二十七日奉上諭趙得華着免補叅將以副將儘先補用欽此嗣經前撫臣任道鎔奏請留東補用八年三月十一日奉旨着照所請兵部知道欽此該員曉暢戎務胆勇足資且在東年久情形熟悉以之借補德州營叅將實堪勝任例章亦屬相符合無仰懇天恩俯准以趙得華借補德州營叅將洵於地方營伍有裨如蒙俞允俟接准部覆後再行給咨　部引見以符定制理合會同曹州鎭臣趙鴻舉恭摺具陳伏乞皇太后　皇上聖鑒訓示謹奏軍機大臣奉旨兵部議奏欽此○○劉銘傳片再據台北紳士在藉廣東候補道陳霞林聨名禀稱已故臺北府知府陳星聚在福建閩縣升授淡水廰約束書差拿辦積匪十餘年來盜賊歛跡臺北賴以安謐及升任臺北府知府督建城工廟宇衙門並捐廉添設書院膏火諸生鄕試川資及南北養濟院口糧種種經營不遺餘力竟於光緒十一年六月二十二日在任病故至今士民感戴不忘聨名懇請奏卹等情前來臣查已故臺北府知府陳　聚於上年捐廉募勇辦理城防居官廉正遺愛在民在任病故伏查前任台北府林　泉在任半年病故其時未有軍務經前任福建撫臣勒方錡奏准照勞績病故例賜卹在案該守陳星聚辦理防務勤愼勞苦合無仰懇天恩准照軍營立功後積勞病故例從優議卹俾資觀感以順輿情謹會同閩浙總督臣楊昌濬附片具奏伏乞聖鑒謹奏軍機大臣奉旨陳星聚着照軍營立功後積勞病故例從優議卹欽此 
 
 

Page 14

 
 
[中國種粟宜禁不宜禁說]  
　　聖人云因民之所利而利之是萬世不易之論也凡爲一事不能有得無失必待　上益下　無以合人情宜土俗而利源以塞蓋百産之菁華原日出以待斯人之取用易曰　始能以美利利天下不言所利大矣哉則以上益下何如卽下之所自爲益者還以益之而權宜爲有術也我觀殷富之朝金錢刀貝無棄地之虞雞犬桑麻享蒙業之樂沐其澤者胥優游於鼓腹含哺之宇何治之隆歟要以事之厲民者利用革而便民者利用因目今鴉片烟一物非惟有失而無得實厲民而非便民者也是宜革而不宜因也且革之宜速而萬無可因之理如曰可因是猶慢藏誨盜治容誨淫勢必合天下之人悉從事於此而後已况自昔迄今名公卿爲之嚴禁者不一其人意美法良誠善政也而偏反其首以行之孰不曰謬甚悖甚審是而尚何言哉　竊曠觀世故默揣利源衡出入酌損益爲之申其說焉辨其性焉防其漸而節其流焉烟土水産於洋故謂之洋藥近來中國亦栽鶯粟小民藉以獲利利之所在人必趨之或謂有妨農事宜其禁絶誠哉是言然兵燹以來凡瓦礫曠士無可耕種之地不知凡幾聞悉其利　豐卽加重其稅譬作洋土彼民亦必樂於輸將况鶯粟之種也必視乎地雖中國滇黔川廣等省爲大宗産烟之處其間北地亦不能　宜栽種若慮其連阡累陌無復作耕耘計者恐禾爲確論古者司徒列辨物之宜載司掌地事之令諒亦猶是如謂飢不可以爲食寒不可以爲衣設遇荒歉必爲餓莩試問未種鶯粟以前果皆豐衣足食嵗書大有乎刻下奇荒之省又盡爲種鶯粟貽害民不聊生乎蓋水旱凶荒國家代有而以其所有易其所無自昔爲然王者藏富於民本統寰宇之物産材貨任人之補偏而救獘酌盈而劑虚若沾沾焉豊有餘粟女有餘布必至無所貿易積於無用亦非良策所以絲枲之利因乎豫魚鹽之利因乎青布帛之利因利并凡調劑於地財物力者無非因地制宜因時制宜也此申其說也烟土之産於外洋者其性烈其味濃故成癮易而受害亦深良以毒入骨髓如膠投漆凡吸慣者非惟不能戒卽欲戒而不得且卽以中土作李代桃亦不能過其癮想由地土使然或言拼以毒物亦未可知我中國莫明其奥也若産於我土則不然其味薄其性淡故成癮亦輕無癮者不致有癮有癮者可使無癮惟習俗移人猶吸　旱烟習慣成自然果　痛恨卽成癮者不難力戒特不肯猛省耳卽就烟草而論當我國家全盛之時亦屢加禁止未嘗不目爲害民生妨農事不禁則勢必徧地皆種盡人而吸亦猶今日之禁栽鶯粟　意相同究之種烟草者到處不乏而吸之者幾十有八九亦不聞如何害民生妨農事也夫以當今之世中外多故非復昔比鴉片之盛則已至於此極盛極必衰理有固然近年各大憲於禁烟一節風行雷厲三令五申雖犯者自犯而戒者未嘗無其人蓋已爲之兆也不然戒烟丸等方無處無之何爲也哉此其明徵也惟是相沿旣久欲速不達此中有天意焉必有不禁而自絶之一日當斯際也則吸中土者不得與吸洋土者並論矣譬之藥材如黃芪黨參等産於中國者服之令人温補而外洋聞亦有之其性迥殊彼鶯粟亦不類而類也此辨其性也自鴉片盛行國寶之流於外洋何可勝數是一大漏巵也誠使鶯粟弛禁或竟就地設一中土局凡該處之土均酌定稅則一律赴局報捐然後運而之他務使吸烟者潛移默化盡吸中土而後可蓋鴉片雖足害人人不自取其害鴉片亦何能爲害且犯此者究屬無力居多假如中土每兩價若干洋土每兩價若干勢必就賤而知貴遂使外來之十銷路不暢來源自減則我中國之銀錢亦少流出一舉而數善皆備夫園廛有利山海有利魚鼈材木又有利兹於諸利之外擴充其利亦猶生九穀則因三農毓草木則因園圃化　材則因百工無損於上未嘗不有益於下人謂中國種鶯粟爲中國之害不知中國種鶯粟正爲中國之福不僅中國之利也假令中國不出土則利權擅於外洋萬一奇貨可居價增十倍二十倍吸食者亦不得不從之幸天不使外洋獨專利權分其利於中國則種鶯粟者可收其利　吸之者亦不大受其害似亦兩全之道也此防其漸而節其流也若此者變通以盡其利化裁以妙其用財不外散惠而不費非亦因民之所利而利之乎或者曰種鶯粟久干例禁國法森嚴憲諭堂皇奈何昔革之而今因之不　因革之道貴乎審時度勢而出之卽如廣東闈姓一事亦在例禁之中昔年粤督奏請弛禁而同列諸公咸起而掣其肘且坐是落職中朝議論兹事者莫不謂其不知大體弛禁非自卒之闈姓流入澳門澳門遂覇有其利歳收規費數十萬維時澳門貧弱已甚幾難自保驟得此一宗巨欵募兵購艦製砲修臺駸駸富强夜郎自大在掣肘者方詡然自矜以禁爲得計而泰西各國正竊笑此舉之非所謂爲叢驅雀爲鸇驅魚是也迨後鑒懲前車深知其失乃毅然將闈姓弛禁收回在我中國之大歳曾此數十萬金錢何關輕重特彼族攘爲己有之利權仍返而歸我有則未爲失算也推而廣之闈姓之禁因收利權而可弛豈鶯粟之禁獨不可因分利權而亦弛乎或又曰是說也正所以縱其吸食也似也爲其不禁便然也則是吸食者必使盡食洋土是明明譏彼之獨得其利而於禁烟之道實相矛盾抑思不禁洋士而專禁鶯粟之種使吸者烟癮愈大患猶淺禁種鶯粟而比項銀錢盡付外洋患獨深　形之下盡食洋十乎抑不禁種鶯粟乎禁種鶯粟原爲禁烟起見使不種之而果能戒之自當絶其根株則凡種鶯粟者罪不赦是亦中國之大幸也善乎左文襄建議但加重外洋烟土進口稅而於中國之種鶯粟宜禁不宜禁若不甚措意者此眞老成謀國之忠識見遠大所以　擔當天下大事也或聞兹言乃默然退[  來稿]  
[洋貨開張筵資移賑]  
　　啓者本埠法馬路紫來街口泰來祥洋貨號患函悉寳號於前月開張渥何同業各寳號曁諸世交厚貺本擬潔治　筵虔伸謝忱俯念年來災區困苦垂涕而道特仰副諸公良善如不及之至意湊集英洋四十元代諸同仁移助山東賑欵願列申滬報牘以冀接踵興起適口何須珍錯矧熇暑之偪人存心不外慈祥奉仁風而勸世生財有道積德無涯謹列報章藉攄鄙　上海北巿絲業會舘籌賑公所少欽施善昌謹誌 
[助賑彚登]  
　　啓者錢少雲尊兄與四兒子英同年現交缷懷甯縣署篆俯念災區需賑甚殷助英洋二十元列入同字册囑檢收彚解讀禱之餘　切　災之念循環持誦佩服良深○毗陵適齋主人因尊閫分娩許願得保平安助山東賑英洋二十元神明眷佑喜溢門楣已○胡瑞卿兄代太平友實事求是人捐英洋十元又代遠遊子求保老母清吉捐賑英洋一元托江孚輪友送到好行其德定能如願以償也○接誦寓江右穉蓮　善士函悉閱申滬報山左之災待賑孔亟屢欲勸捐實以心力未逮將所積書院膏火之資勉湊英洋十元委解灾區操縱自如得闌膏之潤色轉移多術欣麥穗之豐禳爰告儒生其奉爲良箴可也○漢口程仁昌畢仁豐寶號惠函悉六月五日子刻隣家不謹於火適被煤油炸烈險遭不測幸邀　佑不至成災近在咫尺沐恩匪淺理合設醮以答神庥俯恤山東需賑孔迫特備英洋八元佽助靈爽式憑斡旋曲富焉○作德日歉人來函並善士交來銀四兩爲東省杯水車薪之助忝辱撝謙而積少成多於灾壤不無裨益閣下言作德日歉第卽爲善之心以擴充之則作德日休可以持贈矣[  上海絲業會館籌賑公所少欽施善昌謹誌]  
[上海三馬路與昌絲棧陳竹坪經慕山東賑捐六月十六日第三百三十七次清單]  
　　寗波柴志　善士經募晉江滬上草堂黃求萱堂益壽洋十元又銅洋一元　泰號洋四元啓興洋三元鴻昌號黃拾翠亭李蔡文裕未名者各洋二元楊玉興號義記源記何金房張合成楊孝記無名氏禮耕堂陳積慶堂孫無名氏復大號積善各洋一元徐品記楊升記各洋五角以上廿二户共洋三十八元銅洋一元○太倉方仁泰號錢五百又募仁祥錢五百硯欽錢一百文共合洋十元○無錫温慶泰洋二元又募隠名氏洋一元蕴記錢六百文榮澄泉錢五百以上四户共洋四元○無錫朱怡豐號銅洋一元又募盛天桂錢二百五十文無名氏謝姓張聽記各錢一百五十四户各錢一百文以上九户共洋一元銅洋一元○無錫泰亨癸記經募金株一張錫亭各錢一千薛芝香陳姓各錢五百趙警齋錢二百文顧湘雲錢一百文以上六户共洋三元○如臯馮炳文經募馮體仁堂錢經畬堂各錢五百　富春堂錢六百文三户共錢一千六百文又吉昌號經募無名氏三十六户共錢三千四百五十文又賈姓經募唐承介錢五百文以上三册共計四十户共來洋五元○安慶竹記經募無名氏錢三百文二户力不足各錢二百文饒育　錢一百文又募吕少槐沈筱蘇各洋二元甘守之俞龍泉阮治亭各洋一元丁省三錢八百文募　花山舘聽香書屋華煥之各銅洋一元敬修堂薛一如堂榮秀堂張王子肅金問樵子純各錢五百文友仁堂錢三百文十户各錢二百文五户各錢一百文又募楊敬廷錢四百文馮聚之不書名各錢三百文張竹亭姜開來吳張洪唐際盛日新德劉月波各錢二百文十七户各錢一百文以上四册共計六十二户共合來洋十四元本洋二元銅洋三元次錢五百文以上均塔册○蒲溪　德子爲妻趙氏急　安痊無錫聚隆世交來無名氏二户各洋十元無錫劉元煒洋二元蘇州勉力子銅洋一元大興安吾心齋洋一元○陳姓銅洋十七元小洋十角菊朋氏求保　人分娩平安續助洋五元瑞記來隠名氏銅洋八元萬有利吳錢五百六十文○本宅桶捐無名氏求病速愈洋一元散英洋一元散銅洋五元散錢二百文○本日共收英洋九十　元内有本洋二元銅洋三十六元小洋十角錢七百六十文次錢五百文合併聲明 
[上海三馬路與昌棧陳竹坪經募山東賑捐六月十七日第三百三十八次清單]  
　　厦門稅厘總局鄧少筠高子瞻二大善士經募規銀三百兩○蘇州盛康洋一元又京華内史祈妻病速愈洋一百元由本埠惠泰莊交來○安慶劉瀚書張逹卿二善士經募練軍前營四哨哨官又後營又炮營又右營各錢一千二百文又馬隊錢一千文頭起哨　劉二起哨官徐張兩銘堂各錢五百文頭起　哨官陸撫院親軍小隊哨官陳各錢三百文劉瀚書正誼堂董董玉平各錢二百文宋金山董榮卿合錢三百文唐椒生舒爾康各錢　百文以上十六日共洋七元次錢六百六十文○如臯廣正興錢七百文又募李列五王恆茂各錢一千文十六户各錢一百文二户各錢五十文以上廿一户共合來洋四元○　　萬承志堂　募不書名洋二元芝蘭室洋一元○常熟鹽棧有　無力人洋二元○開泰押店銅洋二元二角发上均係塔　○金壇昌字册閙春詞舘經募煦記亭記淦記孫記無　氏二户慨然居士吳各洋一元源記樹記宗記鉄記各洋五角力不從心人錢五百文寶木居　岩生各洋二角雙杉舘主人小鶴各洋二角無名氏錢三百文有心人無力人各錢　百五十文四户各錢二百二户各錢一百文二户各錢五十文以上廿七户共洋十二元錢二百文○鎭江電局張廉泉大善士助銅洋五十五元銅銀五分○漢口趙纘君洋四元　鄭鏡波葉后記各洋一元金杏生洋三角○本日共收英洋一伯三十六元規銀三百兩銅洋五十七元二角銅銀五分小洋三角錢二百文次錢六百六十文合併聲明 
 
