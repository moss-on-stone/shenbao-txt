# 1887 - 332 - 4905260

 

Page 1

 
 
[經策通纂告白] [  點石齋啓]  
　　本齋所輯經策通纂一書分之各爲一集合之則成大部其問體例之完善部自之精詳已盡朔望所登告白中矣前部曰經學輯要自有此書而通志學海雅雨經訓六蓺粤雅堂讀畫味經知不足齋平津舘守山閣嶺南遺書古經解小學彚函玉海諸書之善本要義皆在其中後部曰策學備纂引里諸書指不勝屈而九通圖書集成一統志五禮通攷諸書門類所有盡有而於算學尤三致意焉自○○○仁廟開西法以來其學大明凡西法中法　用中西法諸書無不收羅西學門類西洋兵法無不備載而以推步占騐坿焉○國家求經濟實才西學尤爲當務之急故不憚詳盡至如河務船政邉海防堵錢幣荒政諸類尤爲詳人所略不但集政書類書之大成已也現已纂竣陸續發抄付石定於明春三四月出書特此奉聞 
[戴文節公書法出售] [  點石齋啓]  
　　錢塘戴文節公名節彪炳書畫名家中年供奉○内廷疊膺○○宸賞兵燹後楮墨流傳獨尠見者幾如吉光片羽兹陳杏孫庶常出其舊藏所書金夫人墓銘屬本齋代印筆法秀潤雅近大令足爲翰苑楷模蓺林規範殊可寳也定價未裱者每部洋四角已裱者六角○○寄售南北申昌書局四馬路蕙風閣中和里誠德堂此佈 
[茶業敗局亟宣减額振作論] [  同業悟非子擬稿]  
　　竊惟天下之事靡不有興有敗有利有害當其興須思其敗當其利必防其害斯爲大局自然之理也如我茶葉一業由興而至於敗由利而及於害尋源溯流莫不歴歴如繪事至今日可不加意警惕乎哉盖自從前産茶之地首推武彛各岩爲第一佳種次及閩中各處漸至河口各山頭皆以種茶爲業當是時茶業客商非殷實莫能舉辦每字定額六百外箱悉由自備資本固無須借助於他山其各商所購辦之茶槪連往粤省一路銷售繸釐務未興繳費不重且貨稀銷廣必獲善價而沽而洋人初來中國固不知各處山價成本利權操諸中商是以獲利倍蓰惟間被洋行倒坍客帳著亦有之是利與害兼有之耳自是以來凡三江兩湖鄉人樂茶之利互相栽種迄今逐年繁盛愈産愈廣遂至此數省遍地皆茶各山户大獲其利迨粤省洋商收歇改由福州漢口九江上洋各埠通商交易而茶業較前更覺蒸蒸日上嗣因閩省富户及上洋各絲茶棧復于各埠設夥放匯招攬生意春殷實客商固屬趾高氣楊踴躍購辦卽外强中乾之客亦復合夥領匯隨聲附和紛紛採買一經設莊祇知其利罔顧其害不論山價之高低不究貨色之乾濕一味興高采烈專以多辦爲能事妄思洋人標盤僥倖嘗試甚至同業有顧問者竟以高價報低以濕　乾互相朦蔽無殊反火自焚尤爲可笑可歎當其榖雨之後立夏以前各埠各莊日夕催工赶堆成箱爭先恐　或發樣箱以求售成裝大帮而趂沽其來也如川之流其聚也如山之積蟻集蜂屯不可日間已有數百字箱茶擁擠而到而洋人深知中國近時茶商實少虚多勢難久擱或故閉盤而不開或至殺價而始買於中狡詐百出固有令人難測有至此則利權操諸洋人之手而各茶棧經手通事不顧大局從中唆聳退盤殺價種種惡習殊堪髮指且核算各路毛茶自山頭以至做成上箱米冬至英至中連　税各項不下十兩有奇無論茶之優劣繳費總屬一般試問今秋至冬凡甯武兩湖等處之茶僅沽申盤九兩省十兩之價者固繳費尙有不敷安有茶本乎又試思各省茶商共計六百餘號而辦茶洋商不過十餘家從前貨稀銷廣故見其興現今貨湧銷疲故形其敗此顯見興敗利害判然兩境矣大凡物希則罕貨多必賤此亦自然之理而于洋八何尤揆諸上年操見業者雖屬强弩之末尚覺盈虧互見勝負各分惟舊分兩載其寍武及九江莊之茶每担車則虧折十餘兩輕亦虧全數兩自首春至於秋露顧全原本者頗乏其人地處之虧大都如是今歲各省朵商所虧不下數自萬金此非茶業實茶劫也試問何業不可圖而必欲圖此漏巵之茶業乎雖然剥極思復敗後轉興前車可鑒覆轍宜防苟不從兹加意警惕振作一番將來更有不堪設想者方今東洋印度産茶漸廣且印爲英屬該茶悉爲英國購連具途便費輕固不待言僕常審印度之茶採摘雖嫩其葉味飄薄究不逮中茶之濃厚殆外洋地土僅得天地之偏氣者歟又相傳彼處醫生測印茶多服必生疾病等語誠如是天或留此一線生機爲中國茶商之末路耶然君子防患於未然亦當早爲籌計耳爲今之計奉告各埠諸茶商一則設莊初抵其地必須集同業公議首二三堆限定山價及須提辦乾貨多寡則聽各便貨價務歸一律違則重罰并不准在是處設莊二則設莊用夥須選精明强幹通逹事務之人属守範圍謹愼從事其貨價秤面及所限進貨數目并當行當止一切須遵當手主持違者除辛俸扣除不給外另議重罰决不寛徇或東夥面立字據以免後論也三則公禁勿售樣箱以免洋人退盤割價之累試思連年各號所售樣箱當其湧到之際被洋人架詞妄指退盤割價多至十兩八兩再不省悟噬臍何及須知洋人早遲均要辦茶何必先自擾亂而反中其計乎四則各埠各莊均宜减額少辦照舊僅可半數爲度再少至三四折更妙山户雖不必砍伐茶株亦不必添種五則各處山價高則勿辦寍折開銷勿虧茶本縱不得利亦足固本惟冀各埠各莊仿而行之庶幾規章則大衆皆然箱額則一律减等或可藉有轉機卽各絲茶棧與茶商放匯交易亦不致兩敗俱傷縱洋人善謀不致再墮其術中宣聖云往者不可諫來者猶可追倘蒙當軸諸公於茶務税釐兩欵酌以變通裁減尤爲恤商便民之至意僕因感慨時事用布芻蕘管窺之見未審有當高明君子於萬一否 
[諭旨恭錄]  
　　十月十五日奉旨兵部郎中員缺着恒安補授昌陵禮部郎中員缺着奎秀補授兵部員外郎員缺着桂芳補授盛京户部員外郎員缺着德克繼補授理藩院主事員缺着塔克什布補授通政使司叅議員缺着堃岫補授陶堮着以郎中用劉嵩齡看照例用浙江杭州府理事同知員缺着恩厚補授捐納仍留江蘇候補道程儀洛分發江蘇試用道李國琛分發四川試用道林壽鼎分發直隸試用道衞杰分發浙江試用通判孫鼎新仍留江蘇補用知縣王肇嵩呈請分發河南補用知縣張紹曾湖北補用知縣唐殿華分發山東試用知縣倉爾穎分發河南試用知縣舒樹基分發浙江試用知縣畢詒策呈請分發知縣簽掣安徽梁濤觀呈請分發山東知縣王徵分發兩淮試用鹽大使黄燦分發廣東試用鹽大使舒泰元分發兩淮試用鹽大使吳保炘俱照例發往奎瑞着以知府用周鋭着准其開復原官仍發原省照例用欽此 
[本館接奉電音]  
　　昨日下午三點鐘時本館駐京友人由電飛傳本月十九二十一日上諭三道敬謹譯登 
 
 

Page 2

 
 
○十月十九日奉上諭雲南按察使着鄧華熙補授欽此○二十一日奉上諭李鴻章奏通州北寺莊漫口合龍一摺本年六月間通州平家疃以下北寺莊堤工漫溢奪溜南趨經李鴻章督飭印委各員堅築壩基挑挖引河逐漸進占業於本月十五日合龍全河復歸北連故道辦理尚爲順手道員用知府桂本誠着以道員候補　永道許鈐身着開復摘頂處分其餘出力員弁准其擇尤酌保毋許冒濫應辦善後事宜仍着該督次第核實經理以固要工欽此同日奉上諭前因御史金壽松奏叅織造奉曾等貪財各欵當經諭分裕祿確查具奏旋據查明覆奏除查無確據各節母庸置議外蘇州織造奉曾輒因細故派出家丁至司庫銀庫及寓所查問滋事舉動任性毫無約束並用革員蔣煐辦理案牘日用非人致多物議着交部議處江蘇淮安府知府恩諴府試出題關防不嚴實難辭咎着交部議處常熟縣知縣李福沂舉動驕奢遇事任性審斷粗率不洽輿情着卽行革職前昭文縣知縣黄燦於世職張雲梅違例更名鑑充縣書漫　覺察着父部議處江隂縣訓導吳應生需索卷費贄儀操守平常致招十林非議着卽行革職至常熟縣薛周氏一案罪名出入懸殊著崧駿督同臬司詳加復訊務得確情以成信讞土胡氏一案應由江蘇臬司調集原卷查核如有枉斷情弊再行從嚴叅辦餘着照所議辦理該部知道欽此 
　　王大宗師科取華婁新進文童案○華亭沈琨陳兆昌陸鳴盛吳則賢封以桐張葆培吳葆誠李復曹觀甲沈景賢朱璋黄應桂顧鍾毓張煥章王浩陳立權撥府楊葆龢謝葆鈞唐遇良陳宗虞沈曾耀張葆祥盛繼曾黄嘉祥王祖同陳廷諤林鵬翰○婁縣楊鴻儀張聯珠夏樹樟封錫綬陸鍾華程元斌楊又蔚徐士衡徐光弼張永祚岳有汧朱廷楊宋應庠吳廷璋楊兆駿戴宗逵葉瑞鍾沈錦江顧肇修朱鉞撥府顧鴻逵張作楫郁廷采顧其行姚前芬陳慶芬姚前瀛潘鼎彛 
　　試事又紀○上海生員戴杰考列一等第二十二名以覆試不到降至三等之末○南匯生員錢錫卣呈其祖父培名所輯小萬卷樓　書十七種宗師嘉其搜羅宏富抉擇精當留存備覽并給家風好古匾額○婁縣新進文童姚前瀛姚前芬二人均係衡堂太史之文孫松泉主政之後弟府縣試俱列前茅今復見賞宗工芹香高挹二難競爽足徵家學淵源也 
[兵輪萃厦]  
　　前歲之杪丁禹廷軍門曾統鐵甲兵輪來厦度歲至明春始赴澎臺本月十四日鼓浪嶼升旗山忽懸大小尖球七枚知有北洋兵輪進口民間互相傳述咸往縱觀及船駛近望見龍旗高揭者係定遠鎭遠威遠超武揚威致遠等七鐵甲兵輪旋入口寄椗南太武山内小担山下海中并聞南瑞南琛開濟等鐵脅兵輪亦均須來厦度歲云 
[災後餘聞]  
　　厦門火樂庫失愼震壞民房傷斃人口傷心慘目幾不忍言事後經提道憲電禀上憲撥欵撫卹彭紀南軍門亦慨捐鶴俸洋銀三千元分給被災各户日前已派員清查並親臨勘騐凡在災民自必同聲頌德矣○十途各行郊見厦門港民人忽受非常之厄流離顚沛幾不聊生擬卽集捐賑卹以療餘生魏慶元北郊爲首捐洋五十元想好善諸君定必源源接濟也○藥庫失火時山搖地震圖厦民舍及鼓浪嶼西國官商房屋所有玻璃窓槅震碎者悉數難終據各玻璃店云僅鼓浪嶼一隅西人家修理添配者已需銀一千四五百元邇日玻璃之來自香港者價值陡昻約計十成中須加二成云 
[憲示照登]  
　　興泉永道奎爲曉諭事照得本年十月初五日厦門港火藥轟炸擊燬震壞民房及被傷人口甚多我民驟遭災變蕩析離居死亡增痛悽慘之狀情殊可憫業經本道會同水提臺彭軍門分設粥厰以資養活廣延醫士以救傷殘並飭查勘被災民户一面發電呈請大憲撥欵撫卹各去後惟被災之户身家旣各不同輕重又復不一亟應挨户清查分别等次核給卹欵庶期務實而昭公允兹據原派委員等查開户册前來本道卽定於本月十五日自厦港第一段起每日三段查至第十叚止督飭印委親臨履勘覆查合行示諭爲此示仰厦門港鋪户居民人等知悉爾等至期務須各自赴原居處所聽候勘明查問註册以憑核辦本道務求實惠及民不憚煩瑣爾等各宜凛遵毋自貽悮切切特示光緒十三年十月十三日 
[合龍志慶]  
　　北通州訪事人云督辦平家疃潮白河堤工之桂太守以天氣沍寒封河在卽督催夫役晝夜作工至初十前只餘龍口二丈餘遂傳諭將土袋柴薪繩鎖預備齊全旋於十五日子時恭設香案請許觀察督同印委汛弁望河叩謝隨卽合龍刻下運河之水已滔滔滚滚順流南下東南一帶小河水勢因之頓减矣 
[盜風猖獗]  
　　本月初旬有帽行商販甲乙二人行至京師東直門外十二陵維時金烏西墜暮色蒼黄突遇暴客六名手持木棍攔路行强甲乙奮力與爭無如寡不敵衆乙見勢不妥乘隙脱逃奔至東壩地方報諸營汛迨偕弁兵復至盜已携贓遠颺甲倒仆於地徧體鮮血查知被刦銀三十餘兩制錢兩串有奇毛驢一頭行李二分當將甲舁往東壩調治未卜能保全性命否也 
[皖垣紀要]  
　　月之初九日爲城守營丁雨春守戎五旬覽揆之辰屬下員弁之祝嘏者冠蓋如雲先期營中公製萬民傘旗牌匾對導以鼓樂恭送署中守戎設筵欵之殊形歡洽○皖南鎭總兵史念修軍門宏祖於初十日行抵省城拜會陳六舟中丞面商要務憲舟寄泊西門外操江廠官碼頭聞不日卽須前赴宣南新任云○隆冬之際宵小易生懷寍縣右堂陳少尉諭令各叚地保責成更夫肩牌鳴鑼梭巡大街小巷亦愼重冬防之至意也○廣濟圩潰决後難民紛紛來省就食大憲捐廉施濟餘力不遺復經懷寍縣范映泉明府剴切勸諭令其各歸故土俾水退時得以佈種菜麥來春庶免枵腹之虞難民遵諭遷回者十有七八其餘仍在東北兩門架木而棲無食無衣情形狼狽目下隆冬已近一遇風霜雨雪正不知顚沛若何也 
[東報彚錄]  
　　伊藤總理大臣出京巡歴已錄前報兹悉西歴上月十七日午前乘浪速兵艦由鹿兒島灣往冲繩縣後有扶桑高千穗海門葛城筑紫五兵艦護送銜尾而進又官塲接奉伊藤大臣電諭此次巡視冲繩鹿兒島長崎廣島四縣仰各縣知事無庸迎送以省錢文○日本去年向法國定購之畝停艦飄失無蹤至今猶以爲憾此次海軍省仍向法國定造鐵甲一艘水雷艇十六艘以補缺陷又向英國訂造海防艦一艘其銀卽在砲臺費内撥用○聞中國派艦隊七艘向朝鮮仁川進發未知何故十九日美兵艦啞矮哈號由仁川來崎載有朝鮮新簡駐美全權大臣十七日出仁川港凡四百里許見有華艦七隻銜尾向仁川而進咸疑中國政府有阻止朝鮮遣使各國之命故特示兵威然其時朝鮮駐美使臣已經起程韓廷必受窘迫又聞日來華艦在朝鮮近海演習鎗砲種種風傳似難懸揣按我中國之派船赴高無非爲巡歴海道整頓水帥起見今日報如是云云適以見其多疑耳○朝鮮新簡駐美全權大臣朴定陽帶同叅賛宫李完用繙譯李采淵及隨員等共十名十九日抵崎投令町緑屋一宿翌日卽搭横濵丸船赴神户晚間樸大臣隨帶　贊繙譯待三名仍回長崎寓所次早六點鐘轉搭英公司船赴香港候船赴美又聞朝鮮旣派駐美公使之後尚有英法德俄意五國不日簡定全權大臣前往大約三菱公司肥後丸輪船回崎時當有乘之而至者 
[法員噩耗]  
　　前日午刻英公司輪船抵埠遞到法國信函知正任上海法總領事愷自邇因疾乞假回巴黎後已於西歴十月二十三號卽華歴九月初七日逝世法公廨及各捕房各兵艦均下半旗以志哀悼按此事昨已登錄惟譯自西報故姓名時曰不無稍歧也 
 
 

Page 3

 
 
[燈能保險]  
　　中西各國時有火災溯厥由來大半因火油燈而起然欲舍火油燈而弗用則又暗中摸索未免鄰於因噎廢食者之所爲泰西弗來公司新得一法製爲保險火油燈其燈　銅爲之上加玻璃之罩卽使碰倒不致損傷兼之機括甚靈能遏住火油使不流溢俾火卽熄不致蔓延而其光燄通明則又突過他項火油燈本館取而用之覺種種佳妙斷非楮墨所能宣倘各埠客棧店鋪以及大小人家俱用此燈定可永無火患矣現已裝運來申迁公和洋行出售此後源源而至其價自必從廉諸君子欲悉細情請觀本報所登告白可也 
[西官來滬]  
　　中西和約畫押云云已登前報兹悉大西洋國駐京欽差羅大臣於畫押後卽秉節至天津己於昨日乘太古公司之武昌輪船來滬矣 
[河工已竣]  
　　新北門内黑橋浜侯家浜二處日前經道憲飭派滬軍營勇重復開濬至昨日一律竣工從此附近居民得以食德飲和當無不頌觀察之仁民愛物矣 
[野獸横行]  
　　歇浦以東並無深山大澤獸蹄烏跡經歲不逢邇者欽賜仰殿之東壙野中突來一獸其形似獐附近村莊所畜鷄豚無不遭其吞噬前日忽與陳姓家犬互闘於荒塚間此犬素雄偉無如小不能敵大闘至移時犬已疲憊鮮血淋漓鄉人見之集衆持械而住此獸遂向東竄去倐忽之間業已去遠鄉民乃廢然而歸或曰方今裴大令寛猛兼施禽獸亦爲懾伏故悍如豺虎亦不敢混跡城市遁而之僻壞窮鄉歟 
[新設醫局]  
　　丁亥十月廿一日英界善餘里開設施醫局逢單日期請蔣仲韜金協堂徐逸生陳淡香諸先生診治内外各症實在無力者酌給丸散膏丹此局係海鹽徐古春先生奉正任廣東陸路提督今署直隸通永鎭總鎭唐沅甫軍門面委開辦倘能實事求足是誠大善舉也 
[廉訪來申]  
　　新署蘇臬陳少希廉訪順道來滬卽赴蘇臺涓吉本月二十日接受關防正任臬憲張富年亷訪交印篆務後立卽雇坐民船導以小火輪於前晚抵滬停泊小東門外金和源碼頭本埠道營廳及英法兩界讞員均往迎迓廉訪旋乘輿至各衙拜會當晚暫宿舟中昨日下午換坐商局臬輪船前往金陵謁見曾制軍面商要務然後來滬會同帮辦河工之李觀察慶雲赴河南工次上海縣業已飭差在滬北天后宫預備供張以俟旌節　臨矣 
[開彩有期]  
　　本城孫君劍虹願以大洋琴仿搖會法助賑早登告白兹聞准於二十四晚九點鐘在亨逹利洋行開彩不知誰得錦標也 
[英界公堂瑣案]  
　　包探顧阿六禀稱小的查得鴇婦楊寳卿凌虐幼妓小春用竹片烟扞剌傷手臂下體等處因往拘提該鴇并帶小春研究之餘據言有王朱氏在塲帮同肆虐隨獲該氏一併送案請懲小春供稱江北人年十四歲被父母售與假母聞出價洋一百五十元言明爲妓今因爭食被凌且有楊之弟婦相助該鴇供稱小婦人在蘇爲妓時有姊妹行將小春寄養並未給過身價亦未肆毆實因小春自已從梯跌下以致受傷王朱氏供稱小婦人與楊爲親串不敢帮毆叩求恩有蔡太守騐得小春受傷屬實判該鴇鞭背三百下罰洋一百元撥充河南賑欵王朱氏鞭背百下小春發普育堂留養擇配○西人泊治訴稱馬夫王嘉泰竊馬衣及馬車上所用洋燭爲此報捕拘案王供小的在洋東處當馬夫一切事宜歸小的一人照管稍涉大意卽遭辱駡烏敢竊物售錢今因自己告辭被欠工資洋四元反誣小的行竊西人又稱被取蠟燭出外當塲眼見是以報捕蔡太守判王管押七日以示薄懲○水巡捕禀稱浦江中所有糞船定章每至日中不許行駛蓋恐臭氣薰人也昨見金松林張蘭生所駕糞船於下午違章行駛爲特拘請罰鍰金供裝載高易洋行之糞不知定章以致誤犯以後自當留心張蘭生供稱小的在法租界裝糞開行時在午前及抵英界浦江確已午後蔡太守判金張各罰洋一元撥充醫院經費○一百三十八號華捕禀稱昨夜梭巡至王照生家門前見王將樓板撬開一穴在此小便致被濺及號衣因此拘王送案王供以後不敢尙乞施恩蔡太守判罰洋五角撥充醫院經費再行管押三天以儆 
[法界公堂瑣案]  
　　金陵人楊少峯控失玉器箱疉詳前報王司馬以楊曾稱胡永田卽阿榮在永安街老義和棧爲夥自興聖街被火後忽至三洋涇橋億和棧其中恐有隱射遂着包探傳老義和棧主至案昨日庭訊沈明山供稱湖北人在義和棧爲司事棧主現往天津當火災時小的眷口適住同茂棧對門故央棧中人幫同搬物胡自四月間來棧爲傭王曹姓囑伊搬物小的實不得知胡供翠戒由鎭江人張姓卽蔣姓交小的張現在天津司馬問張姓是何名字答稱棧中祗問其姓未知伊名司馬謂爾旣不交人祇得向爾追究况贓在爾手取出烏能推諉着將胡帶回沈叱退復謂原告曰現今曹姓何在答稱現在滬上司馬曰爾且往問是目可曾託胡搬物原告唯唯司馬復著包探往億和棧查看帳簿可有蔣姓客○昨報列盜賣客貨一案原告郎松盛遞禀訴稱小的在寍波爲雜貨生意九月某日托烏山船户李阿才等裝貨至紹興蕭山一帶交缷約計貨本銀五百餘兩連别客共有貨二千兩緣李於本年春間裝起一無差悮故不派人押運銀兩由該處匯來船户祗收水脚嗣該處連次來追知被李等盜賣今石阿東有信知照故將李之妻兄許永朝送案石供小的在義記船局爲夥郎係友人寍波之事槪不得知許供小的在寍波餬口妹夫李阿才信致寍波追小的來滬因於十九日赶到得知其事卽欲回去二十日禮拜無船開行昨日卽被軋送至此郎稱伊與李曾經會面確是由伊放走况在祇一空船在裏虹口許稱小的與李在日昇樓會面時石亦在塲且有胡東生目覩何嘗是小的放走王司馬謂船在裏虹口其地係美租界爾等投英公堂控告可也當此案傳原告時有劉子香呈遞禀詞司馬見控徐順金欠銀兩示共四千餘兩詰其徐住何處答稱住青雲里附近廣東街司馬謂爾等被人欠銀四五千兩自已不去索取又不向英公堂控告來此瀆訴豈不混帳乎遂一并揮之使山 
[店名更正]  
　　昨報英界公堂桑内有大有恒將已中小彩票兑洋一事兹悉實是大有利非大有恒用亟正悮 
[楊義臥太守勸賑説]  
　　此次災連三省遍地哀鴻逖聽情形旣重且急能早一日卽早救一日之危多一文亦多濟一文之用須先邀請地方首事各業行頭及好善之人婉爲勸辦不可稍有相强其錢當紳富四項暫時留出免授官捐地步此等善舉原在各自發心第一必須耐煩尤不可嫌少宜與該處熟議可以説話之人挨家勸到情願勸而不捐不可遺而不勸無諭三百二百甚至一百八十文聽其量力樂輸不患其少積少自能成多多百文多延一日之飢多千文多救一人之命十年以來海防振濟一再而三各户必以此竊口然當髮道　據江浙之時他省亦年年爲江浙籌兵籌餉此時北省告災江浙豈容膜視天道循環施無不報勸者能善措其詞輸者必傾誠相與有力之户自必慷慨樂助至小店居家無論一二百文亦各人之善念將來捐數齊集解滬之時無論捐數多少均有收條爲據此次黄河决口非他項偏災可比旣需修防又需賑濟朝廷帑項所費不知凡幾當此庫欵支絀之際凡食毛踐土者咸宜共濟時艱以仰報國家養育之恩言念及此勸者因應不遺餘力捐者更宜踴躍輸將 
[上海陳家木橋電局豫賑處二十廿一日事略]  
　　十月中旬連高易六七八批一萬一百兩有奇絲業三批五千兩與昌四批三千兩文報五批二千二百兩有奇共收規銀二萬三千八百餘兩洋七千八百餘元錢二十三千有另細數清單另登先此奉報　孫嶼芝劉浩如諸君於十九上輸啓行時敝處卽電託鎭電局雇定船隻以便諸公到鎭隨卽換船上駛昨接孫劉兩君來電知已到鎭開行○杭州電局廣東電局均來電函索取捐册災圖公啓等件當卽分别寄去情殷勸募敬仰無窮如有四方善士需册告募者務請函取爲禱○浙江賑奬局撥來第三次賑銀一萬兩由元豐潤匯到規銀一萬零九百二十兩廣東電局第三批常昭凝善堂十五批太倉繆蘅翁第六批無錫知仁莊十三批武陽保嬰局三批湖州仁濟堂三次蘭溪電局二批黄愼之殿撰筆資第二次捐欵均到先此奉謝 
 
 

Page 4

 
 
　　水調歌頭送徐小金寳返吳門錄請諸大詞壇政和○此别幾時見把酒問臨歧不知歇浦江水可會寄相思我欲隨卿歸去我欲留卿且住兩意盡成痴原知上場好總有散塲時會何短别何速見何遲海天緣會相逢一笑竟無辭留得春風半面會得秋心一點不去更何之綺語懴將盡爲爾又塡詞镜中花史 
[送徐介玉返吳門]  
　　昔聞介玉來今送介玉去落日碧雲寒帳斷蘇臺樹莫折旗亭柳離情寄故枝相逢會有日珍重好丰姿申左夢畹生 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年十月十五日京報全錄]  
[宫門抄]  
　　諭旨一道錄前○接績前摺○十月十五日户疗通政司詹事府廂藍旗值日無引見○慶王因册福晉謝恩○紹祺長順各謝署缺恩○鄧承修請假十五日○召見軍機豫十紹祺曹鴻勛○續昌現換羊灰一套○按續前摺旋據王道隆訪聞李延華子弟又出傳單于十三日約集各村人進城繳還農器隨禀明本府　丁訪查至十五日酉刻據南關地方禀稱河南岸約有一二百人手執農器當　本府馳往彈壓諭衆速散次日該府縣親詣南關察訪未散者不及百人比至廟中當各紛退卽有年老數人環跪乞恩内有李延華之子上前爲父鳴寃該　諭令各歸農業仍許李延華之子在府控告一面出示曉諭村衆始各走散該縣復據情詳報二十一日經藩司札委候補知府馮光元前往會同該府確查十月二十日馮光元承恩卽以李延華生前每歲閙漕傳單惑衆屬實王道隆先期訪聞獲案因其當　咆哮板責交差管押越日身死由陳理裕騐明交李延益領屍具結完案另由承恩提集李延益曁村隣並趙温史逢午龎振江龎士貴孫治岡張新科究明詳辦等因禀經撫臣於九月二十七日飭司將王道隆澈任並委康乃猷署理仍飭該府將洛陽縣漕折章程及李延華一案速查禀奪嗣經該府訊取李延益等各供以李延華紏衆抗漕罪有應得經該縣責押後越日身死皂役龎振江等俱訊係依法决責看役張新科並無凌虐情事均毋庸議等因擬於十二月二十二日詳經臬司費致恩以該縣原禀上年冬季李延華弟兄欲完本色户書趙温不敢違章瞻敢口角李延華當赴藩司呈控經康令訊明禀銷本年李延華弟兄在鄉散謠謂已在撫院告准徧貼傳單聚衆定期入城完交本色經縣訪獲責押病故究竟李延華以何詞呈控若何聚衆抗漕該縣向來徵收有無加賦情事詳内均未叙明至傳單聚衆非一二人所辦之事李延華歛錢若干爲從共有幾人均未查訊明確輙以書差並無凌虐情弊申送圖結　難核轉批令該府逐一訊明另行妥詳至李延華是否依法决罰邂逅身死該縣應否免議一併核明詳覆母再草率等因駁令該府飭縣康乃猷將應訊人証傳集查明禀覆本年四户初七日　都察院奏稱河南民人李延華以洛陽縣漕米違例浮收知縣王道隆將伊二兄李延湧非刑立斃三兄李延益板責鎖禁在該衙門呈訴訊供後交坊看押卽在坊病故經坊官騐明在屍身檢出府縣告示開具糧單各一紙請飭查辦於初八日奉旨交河南巡撫邊寳泉督同臬司親提人証卷宗秉公研訊等因經撫臣飭司轉發前署開封府知府陳桂芬前委局員提集被告趙温郭文元王金元龎振江孫治岡張新科龎士貴白秉文史逢午歸案審辦訊取趙温等供詞與原卷相同該省正在訊辦間嗣經人叅奏奉旨交臣等來豫審辦臣查該縣王道隆原詳李延華李延湧等聚衆抗糧被該縣訪獲李延華及弟李延益被縣板責李延華四十越日病斃李延益掌責押禁後經該府委孟津縣知縣陳理裕騐報李延華係受杖後越日身死而京控原告供詞則稱伊係李延華該縣刑斃者係伊二兄李延湧名字旣有不符且稱漕糧巧立名目按碗浮收李延　被該縣非刑弔拷係立時斃命復將伊三兄李延益抓去板責四百鎖押禁錮趙温郭文元王金元將其責毆龎士貴將其勒索打駡龎振江等率百餘人將李延湧李延益先後鎖拿種種情節與該縣禀詞迥不相符復飭提同人証詳加嚴究李延益亦經來省投審傳訊李延益據供伊行三兄弟四人李延湧係伊二兄年四十七歲李延華係伊四弟年四十二歲李延湧李延華如何聚衆抗漕伊先不知情縣主王道隆於上年九月初九日令差役先後將伊與李延湧拿獲各板責四百李延湧立時殞命伊被鎖押李延華何時赴京呈控伊並不知質之龎振江孫治岡張新科據供縣主訪聞李延湧李延華等聚衆抗糧親帶七班差役數十人先後將李氏弟兄拿獲二人於午後堂訊因死者不認李延華之名李延益亦証其非縣主以趙温上年冬間曾與搆訟同堂質訊當令趙温王金元指認爲李延華縣主喝令伊等動刑將二人各責四百板李延華不能行動抬下堂來卽行身死詰以旣係立斃堂下何以前者相騐時該役均稱係十一日且卷内有看役張新科初十日報病撥醫調治藥方十一日早又有具報病故禀詞據張新科供死者實係當時刑斃伊並未派充者役亦未報過調治病故各禀是誰揑造伊均不知復訊趙温王金元等供伊等充當該縣户北房書吏經管徵收漕粮與李延湧弟兄均素未識面十一年八九月間聞李延華出名控告趙温由縣訊結彼此曾經對質去年在縣刑斃卽係其人縣主令伊等指認以爲係屬李延華現據李延闪供明死者乃李延湧或從前控告時是李延湧冒名李延華亦未可定伊等實不敢强辯至李延華弟兄傳帖聚衆係縣主訪聞後册書史逢午禀報伊等實未與聞後死者之子要代父伸寃鄉民不服會集欲進城交還農器經府縣帶同差役親往彈壓遣散出示曉諭是實並無請兵堵截情事詰以該縣漕折果無浮收李延華弟兄何以屢次控告據稱該縣漕米本隨地丁而定地丁歸户南房曰秉文等經收漕米歸户北房伊等經收額徵一千二百九十八石三斗　升六合八勺每石定價二千五百文向以盌數徵收按户各每票收錢五文每一升名曰一碗收錢二十五文一斗卽爲十盌收錢二百五十文若不及一升則無論一合至九合一勺至九勺同是收一碗錢數如糧銀五分八厘倒抽正米一合收錢二十五支加耗二合亦收錢二十五文正麥三勺收錢二十五文加耗一勺亦收二十五支共作爲四碗由此起算其糧銀在一錢以上應抽米陵豆三色者均照此核計每年定額原係八十萬碗約收制錢不下二萬串計每石約收錢十千有奇　以合勺皆與升同則利於大户不利於小户此等名目創自何時據稱該縣錢漕有大糧小粮之分三錢以上爲大糧三錢以下爲小粮大粮納銀每兩納銀一兩四錢三分其漕多以升計是爲糧重漕輕小糧納錢每兩約錢一千九百文其漕多以合勺計未免糧輕漕重相沿如此辦法已經百有餘年自改析色以來每年實解司庫解三千八百九十五兩一錢六分再加傾鎔火耗心紅紙張書役運脚等項若非藉合勺盈餘誠恐不敷批解質之白秉文所供亦無岐異復訊史逢午據供伊充當縣屬西候里册書李延華李延湧等係該里糧户上年秋間伊向李延華弟兄催漕不肯完納並聞公具傳單聲言收漕不公經伊禀報是實訊之王金元龎十貴據王金元供伊係已滿書吏實未經手漕粮捧龎士貴供李延華前年與趙同堂時康縣主令伊將其掌責李延華因此懷恨將伊牽控至上年王縣主審訊李延湧李延益伊並未伺候堂事証以趙温龎振江等各供均屬相符復傳王道路詳加訊問始猶稱李延湧不服審訊經伊板責四十越日病斃旣經反復駁詰並提在案各人証當堂質對該縣無可支飾始據供稱伊以洛陽收漕舊規由來已久訪聞李延湧弟兄傳帖聚衆藉詞抗公親帶差役將李延湧李延益拿獲經趙温王金元指認爲李延華狡不承招李延益復代爲分辯疑係匿名詭避各令打責四百板本欲用示懲戒不料李延湧逾時身死當因畏罪情急設法彌縫隨添造初十日看役報調醫方及十一日早報病故各禀詷揑情詳報後經鄰封騐明亦未敢告知當時刑斃緣由實非扶同隱匿委係一時糊塗等語查據藩司糧道曁河南府知府覆稱洛陽縣漕折辦法並起解銀兩數目均與各供無異是該縣漕折確有浮收李延湧李延華兄弟藉詞阻撓該縣拿獲李延湧李延益濫刑責打以致李延湧登時斃命事後揑詳禀報均係實在情形至以李延湧爲李延華訊由書吏悮指無關罪名出入臣等親提研鞫各供均一一吻合復查李延湧李延華等因該縣向來納漕粮按碗折收合勺皆以升計遂藉詞傳單聚衆固屬不法究因該縣收漕本不公平李延湧意欲照本數完納並非無端抗粮核與刁民逼勒糾衆歛錢之例不符且於撲捉之時俯首不敢抗拒按例本應末减何得坐以斬决重罪該縣旣將李延湧李延益拿獲自應分别訊明詳辦乃輙逞忿　令差役等將李延湧立時杖斃並刑及無辜之李延益致令死者之子爲父鳴寃激成衆怒數百人紛紛欲進城繳還農器雖訊無請兵堵截情事而一時之重怨咸歸已可想見若非彈壓遣散安知不釀成事端案旣訊明毫無遁飾應卽擬結查律載監臨官因公事於人虚怯去處非法毆打致死者杖一百徒三年等語此案洛陽縣知縣王道隆因李延湧李延華傳帖聚衆阻撓收漕舊規將李延湧擒治立時拷斃雖决打在臂腿處所惟疉責至四百板之多實屬非法毆打自應按律問擬王道隆合依臨監官因公事非法毆打人致死者杖一百徒三年律擬杖一百徒三年係職官應請旨卽行革職照例發往軍台効力贖罪仍追埋葬銀一十兩給付死者之家靡振江孫治岡張新科雖係聽使下手惟見死者刑傷已重猶不禀官止杖顯屬借公行私未便以罪坐所由槪子免議應革去皂役照律於滿徒罪上减一等各擬杖九十徒二年半交原籍定地充徒到配後折責拘役史逢午趙温先後禀揭李延湧等傳單聚衆均係實情並非平空揑誣均免置議此稿未完 
 
 

Page 12

 
 
[還我頭顱]  
　　十四日早鎭江城守營陶守府押解曩年因姦殺人之兇犯吳殿泉一名至西門外陽彭山法塲監斬該犯年二十九歲因與某氏有姦繼見氏之女年已長成貌又妍麗頓起淫心欲爲得隴望蜀之計經氏之子阻止未能成姦吳遂御恨乘便誘氏子遠出因而殺之後爲氏之族中人所知遂爲氏子伸寃將吳拿獲送縣該犯供認不諱隨卽收監迄今已兩越寒暑日前丹徒縣接到省中釘封文書因王邑尊公出立時移營處斬泥出劊子手兩名行刑時僅一人動手白刃一揮頭顱已落法塲之中圍而覲者頗爲擁擠該犯於未斬之先行經西門橋適有某鞔工在身畔經過被該犯扯住曰爾與吾同去俟吾受刑後將頭縫好吾之家屬自有重酬斷不薄待鞔工駭極戰慄不能出聲面色如紙幸經劊子手解勸允爲代縫該犯方肯釋手鞔工乃鼠竄而去該犯家屬早於法塲守候俟斬後卽將屍首掩理性命且不能保尚何愛於頭顱觀該犯臨死數言殆所謂鳥之將死其鳴也哀者耶 
[皖垣官報]  
　　十月初九初十日藩轅牌示候補從九品吕芳委署宣城縣主簿本任壽州王鼎臣清理交代回省缷署定遠池河司李文藻到省候補直隸州李汝霖奉到引見咨文知縣王煥熙當塗孫爾銓廣德均提換徵信册回省桑雋委赴新安衞提換徵信册虞玉輝接奉行知題補東流縣○十一日新授安徽皖南鎭史宏祖到省首縣范葆廉禀知赴潛岳鄉相騐署太湖縣劉籌辭候補縣王樹鼎歙縣提徵信册回省叚樹榛寍國提徵信册回省通州周澤溥委辦發審局差○十二日藩轅牌示候補縣丞王樹珊署太平府經歴巡檢夏文炳署無爲奥龍司高積仁署建平梅渚司典史章玉振署太湖白沙司委辦中梅河厘卡章敬辭行○十三十四日本任太湖縣德愷檄赴蕪湖關差遣缷署當塗大信司吳洲禀到前任東流縣王聚奎禀知丁母艱總辦蕪湖保甲通判沈策名到省首縣范葆廉禀知赴羣岳鄉相騐回候補同知王錫恩毫州提徵信册回縣丞劉廷選來安知縣陳綬若均提徵信册回 
[甬人信鬼]  
　　日前寗郡君子營盧姓借禪寺超度野鬼特作紙神主一座大書宿世元配張美意之神位下列陽上夫男盧光衡拜薦字樣是日寺中作佛事者不止一家因聞其事怪異皆往觀之内有好事者叩問其故知爲盧光衡忽惠奇病四肢腫脹大如五石瓠不潰不爛痛苦萬狀勢甚危篤禱神許愿一無效騐醫者咸謂不治患者亦自分必死一日盧之親串某突來問病甫入病人之室身忽倒地兩眼翻白口作譫語知爲鬼崇憑依正在驚愕之際鬼遂借某口揚言於衆曰我乃盧之元配張美意也衆人知盧無兩妻問其何謂元配答曰此前生事非今世也又問是露水夫妻抑私訂終身乎答曰盧於前生將聘我爲妻我亦願嫁於盧旋被盧父執意不允事遂中止我由是抑鬱而死怨恨難消延至今日始得相報衆聞是言怨其索命毛髮爲之悚然環而求之曰可以經懴解釋否答曰事固不難但須爲我超度立牌位於觀堂之世德堂病卽愈矣衆人不得已而允之鬼又曰口説無憑於是寫立允據焚化之某固甦醒無恙盧亦霍然病愈送作佛事設牌位以踐其言按此事頗覺荒渺無稽而寍友言之鑿鑿姑照錄之等諸十寳搜神齊諧志怪可也 
 
 
