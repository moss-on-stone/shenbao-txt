# 1903 - 196 - 4910867

 

Page 1

 
 
[古今圖書集成增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價値每部祗收九八規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉申報館帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海内鑒之此佈 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[開女科議]  
　　國家之開經濟特科也將以延攬人才供朝廷之驅使也然而被薦者果皆經濟人才乎抑不皆經濟人才乎吾不得而知也今者考試已分等第奉旨閏五月二十七日在保和殿覆試其所錄取一等二等者果皆經濟人才乎抑不皆經濟人才乎吾又不得而知也卽使果皆經濟人才然一等祗四十八名而已一等祗七十九名而已俱授以大官亦未足以治中國之大而况乎不能也卽使是區區者已足以治中國之大然亦祇爲目前計而非爲久遠計也爲久遠計奈何曰與其開經濟特科孰若特開女科之爲愈夫開女科何與於國家之治亂而謂足爲久遠計乎曰此其間有大關繫焉有大樞紐焉較之開經濟特科有遠勝萬萬者何以故曰中國約四百兆人男居其半女居其半女之知書識字者千人中不得一焉男之知書識字者百人中不得一焉西國則不然男固無不知書識字女亦無不知書識字男女無不知書識字則人人皆智而人人足以有爲且一切學問無不由知書識字中出此西國之所以强也中國則少知書識字之男尤少書識字之女男女之知書識字者旣皆少宜乎智者鮮愚者多有爲者鮮無能者多一切學問皆茫乎無從考索有退境無進境不但無新理新機之發明且并舊說舊學而亦失之矣此中國之所以弱也知中國之所以弱不在一時無人才而在人之不能盡使之知書識字欲人人者盡使之知書識字大學堂中學堂固其緩焉者也即小學堂蒙學堂亦尙其緩焉　也而莫先於婦女必使之人人知書識字欲婦女能人人知書識字其在開女學塾使女子皆知　學乎曰女學塾固不可不開然不先有以鼓勵之則赴學者必不衆鼓勵之法莫如特開女科登第者旌其門榮以封誥或願入學者量行擢用如前代女官之制未嫁者限以年歲許自婚配並不升至嬪嬙已嫁者或准退直或准給假俾仍得享家人圑聚之樂如是則民間婦女有不聞風興起急從事於知書識字者乎然後廣開女學塾再定開女科之朝而女子乃皆思入塾肄業以冀邀一日之知爲終身之榮寵而中國於二三十年後雖不能使女子無一不知書識字而知書識字者可决其不似如前之少矣女子之知書識字者多則男子之知書識字者亦愈多何也人自有生以後飮食言語得於母氏之教誨爲多至於讀書則母氏又得爲力矣誠使婦女先能知書識字則隨在可以指點時時可以講解薰陶涵育自幼已然則子弟有不期其知書識字而自無不知書識守者嘗見鄉間婦女雖極愚蠢然耕織之事無不能　之非第其素所習慣亦以耳熟能詳故也爲醫之家子弟未必習醫而藥性之温凉攻補又類能知之無他濡染旣久覺與之俱化也惟書亦然故中國欲男子之多知書識字以馴至於無一男不知書識字必先使女子多知書識字以馴至於無女不知書識字若是者非開女科以鼓勵之不足以揚共波而盛共風也斯不與國家轉弱爲强之道大有關繫乎大有區紐乎吾故曰開經濟特科不如開女科 
[電傳宮門抄]  
　　昨日午後京師友人專電告知本館云閏五月二十六日皇上召見軍機大臣及張允言朱其煊榮慶是日並無明發上諭 
[英德增船]  
　　香港循環日報云邇者英廷定議增派戰艦東來俾與俄國勢均力敵德國亦因遠東俄艦日見其增遂决意添派堅固戰艦數艘遊弋亞東以厚水師之力 
[總握兵權]  
　　西字報云德皇所統領聯邦兵隊計布國九營巴晏國二營撒遜國一營威敦伯爾國一營奥國二營俄國三　英國一營葡萄牙國一營英奥二國皆贈德皇以大元帥之職俄及瑞典哪噦丹麥則贈以水師提督之職威望之隆誠哉一時無兩已 
[德商日盛]  
　　西字報云頃德國商部大臣奏陳東方商務情形略稱近五年内德人在中華所營商務蒸蒸日上而尤以上海一埠爲最佳上海德商所設之行原有四十九家現增至六十八家天津德華銀行資本三百七十五萬兩現增至五百萬兩惟自庚子以來禁止軍火入口德商之販軍裝者遂大受其困 
[星使行旌]  
　　香港循環日報云欽命出使日本國大臣楊星垣星使樞已於日前詣廣東各當道處辭行定期本月二十三日啓程入京陛見 
[陸豐匪耗]  
　　廣州訪事人云粤東陸豐縣屬匪徒作亂初由新墟發難未幾卽蔓延至附城舊墟旣而又攻破烏墩進攻土陳私設歲功館製備號褂旗幟槍砲狼奔豕突勢甚披猖縣主左大令會同喜字營勇丁前往彈壓匪衆瞻敢開槍抗拒幸諸勇奮力直上得以當塲獲匪二名大令以目下僅駐營勇一哨恐不足平靖　方擬票求上憲飛檄信字營管帶吳君或喜字營管帶莫君督勇若干名以資鎭懾 
 
 

Page 2

 
 
[粤督岑雲帥除盜安良示]  
　　欽命頭品頂戴署理兩廣總督部堂岑爲剴切曉諭事今將各地方官各營將弁各處紳民及被賊脅從悔罪來歸之人要約賞罰條件逐一曉諭於後計開各地方官當知十三條一已有匪地方能結合兵圑眞正剿除肅清者從優保獎一未經有匪而與匪境相連地方能結合兵圑保全完善者保獎一能越境助剿有功者查實從擾保獎一能實力練圑著有成效者視人數多少分别給獎一能拿獲著　匪首五人以上者保獎如擒獲尤著名之巨匪首一名亦予保獎一能安置飢民辦振有效者保獎一已經有匪地方不能尅期肅清又不實力剿除者撤參一未經有匪地方不能實力防堵以至鄰匪竄入者撤參一匪久不靖全由地方官各分畛域以致此拿彼竄以後遇有大股匪衆應卽知會鄰近地方合力兠剿當知會而不知會旣經知會當合力而不合力者查無可原之故一律撤參一刦案至半個月不破獲贜賊者撤任停委但能實力勦捕雖破獲不及一半以二者准歸外結免其照例開參一民間報劫不問報匪不救及有縱容差勇借捕匪以擾害良善被人告發查實者　參重辦一有災不報諱賊不報　撤參一不能安頓飢民及勸告紳商先行籌振以致餓殍載道者撤參各營將弁當知八條一能剿除大股匪徒擒獲多名奪獲槍械多件者從優保獎一能擒拿著名匪首五名以上或尤著名之巨匪首一名者除照給懸賞銀兩外親手擒獲之兵及該營哨官分别保獎一駐紥無匪地方不能實力防堵致鄰匪竄擾者撤革一駐紥有匪地方不能尅期勦除肅清者撤革一民間報刦不問報匪不救被告發查實者撤革後重辦一所部兵丁通匪濟匪及借捕匪以擾害良善者除將該兵丁正法外該營消官止於失察者撤知情　斬一紀律不嚴縱兵騷擾者輕則撤革重則嚴辦一虚報勝仗查實者革辦殺良爲匪希圖冐功查實者斬各紳民當知六條能練鄉圑著有成效者視人數多少將該圑總分别優獎一能結圑勦匪擒獲多名奪獲槍械多　者分别出力圑丁重賞圑總保獎一能結圑山境協助鄰墟鄰縣勦匪有功者從優保獎一能拿　著名匪首除照懸賞銀兩賞給外親手擒　之人異常優獎一能結圑堵截鄰匪保安地方者分别出力圑丁重賞圑總保獎一紳民通匪濟匪被人告發查實者與匪同罪被賊脅從各匪悔罪來歸者當知六條一非著　燒殺匪首單身來歸者分别三等收待之法註一曾經當兵查驗强壯馴謹可用者仍准編隊充兵二係飢民有家可歸者發給口合資送　籍　無家者　地安置並照飢民一體放振一能捆送或殺著名之匪來歸者除照給懸賞銀兩　並給保獎能殺賊投誠者除賞銀外並賞以功牌錄用一能解散匪黨歸誠查有實據者重賞能帶賊中軍械來歸者視其多少分别錄用　獎能引官兵進勦匪巢誘擒匪首者從擾獎賞拔用雖爲著名匪首罪在不赦然能擒殺　當著名匪首或隨帶軍火五十件以上來降者仍子免死錄用以上所死賞罰各條皆准情據理千斟百酌寛其旣往勵其將來一經榜示字字實行當此發令之初本部堂言出如出决不失信其各凛遵勿違特示 
[銅圓難用]  
　　杭州訪事人云前者大吏因制錢缺乏鼓鑄銅圓又以杭省向來行用小錢洋銀視他處昂貴難免奸商將　圓販運出口以覓蠅爰改鑄黄銅者以示區别初時每洋銀一元可換黄銅圓一百一十枚自發交總捕同知署兌換後因雇用司事須支薪水派差彈壓須給飯食遂議定洋銀一圓視祗兌一百零五枚嗣以辦理未善改歸仁和錢墉兩縣在府前發兌近日忽又短去五枚而向換者大抵皆巿中錢儈持冋兌出每洋銀三元僅付銅圓九十一枚居民以虧耗良多相約不願行用未識上憲將如何設法以冀流通也 
[賢守求晴]  
　　武昌訪事人云邇　霪雨連綿四野農田頗有淹浸之慮武昌府梁集菴太守心焉憂之督同署江夏縣袁小蓬大令於本月十三　　在神農壇求晴并出示嚴禁屠宰冀挽回天意大放晴光 
[德員遊蹟]  
　　鎭江訪事人云德國駐金陵領事某君於月之十八日由省來鎭慕焉洲山之勝命駕往游隨於十九日午後謁見常鎭通海道兼鎭江關監督郭月樓觀察租界總巡周錦堂恊戎並拜會駐鎭各西官二十日附某輪船遄回瀕行時洋務局總辦邵虎伯直刺及周協戎均往江千恭送 
[巧奪天工]  
　　西字報云美國紐約克埠有咽地臣者創一電機能助人腦力令人心思異常敏捷用以試學堂肄業生屢騐不爽其法挑選同班學生甲乙二名學力天資　相伯仲甲用此電機乙則否乃出一理學或數學難題令二人構思甲之心思必較乙靈敏迨移機於乙則又乙靈敏而甲遲滯矣蓋人之心思知覺全賴腦質而腦之所以能運勤心思知覺者實又由於電力也不獨此也此機又能治癱疲弱懶及腦筋諸受痛現紐約克有多財善賈　願出美銀七萬五千圓　咽地臣承買此項專利特權咽地臣不之允恐此等人旣得專利之後卽高擡價値致貧病之人莫能享此利益云註咽地臣卽愛第森亦卽愛地松卽創製留聲機器者 
[酷吏下塲]  
　　香港循環　　云廣西貴縣知縣陳景華粤之香山人性素酷虐日以殺人爲事視事未及四十日已戕殺一千三百餘人凡拿獲小民並不訊供卽行正法不知王革撫　以奏保攉陞并請加巴圖魯勇號此次岑雲帥督師西上於晉謁時厲聲問曰汝殺如許人亦曾取有口供否陳色變股慄不能答雲帥大怒飭卽押候查辦聞者快之 
[競渡釀禍]  
　　温州訪事人云永嘉縣境陡門地方張姓與杜山頭朱姓積不相能張家富而朱赤貧朱族小而張人衆月之某日各在鄉中爲競渡之戯朱姓龍舟划經陡門時張怒其不敬次日携帶彈藥槍砲俟朱姓龍舟過時　之猛攻船上諸人猝不及防以致全舟傾覆死於水者六人死於火者二人傷於彈丸者三人縣主秦鹿坪大令聞報赫然大怒立卽帶同差役仵作前往相騐一面　差將爲　之張甲朱乙兩人拘獲研訊之下一重笞一千板二責五百板管押候懲 
[米船被劫]  
　　廣州訪事人云粤東省河一帶匪徒出没其間時有搶刼之事某日新會荷塘篁灣鄉人李某率其子來省購米若干石値洋銀二千餘元雇舟載運回鄉駛至順德縣屬江美鄉前突遇匪人一併劫去久之並無音耗猖狂至此　可謂天荆地棘行路難矣 
[粤省官塲紀事]  
　　廣州訪事人云太平北閱分巡委員候補鹽知事李叅軍世運一年期滿由上憲委巡檢孫少尹懷湘前往接辦○新任南海縣王大合崧定於本月十三日接印任事○順德縣張大令式恭定於本月十一日接印任事○俸滿平遠縣典史唐少尉漢清由上憲飭回本任 
[鄂省官塲紀事]  
　　漢口訪事人云新任漢陽府琦太守璋定於本月二十二日接篆視事署理是缺之程稻村太守將篆務交卸後卽赴襄郡履新○漢口籌餉局總辦楊吉逢太守於本月某日到差司事巡丁不免稍有更動亦勢所必然也○漢口炭捐局帮辦周太令鈞已赴利川新任遺差由曰大令坻接辦本月中旬某日已蒞局視事矣 
 
 

Page 3

 
 
[潤郡]  
　　鎮江訪事人云署鎮江城守營參將兼南洋續備巡警新兵前營管帶吳養吾參戎近奉兩江總督魏午帥飭知升授江寗城守恊遂於日之二十二日附安慶輪船赴省垣禀謝前者徐州湖灘局總辦陶榘林觀察命駕赴白　謁見大憲事畢乘舟東下於月之二十日過鎮會當道各員小作勾留　卽渡江赴徐回局視事○月之二十一日瓜洲水帥營游擊徐雨山游戎督率師船十餘艘赴圌山及張王港一帶巡緝梟匪○駐防揚州之武衛楚軍統領李軍門定明因公赴白門事畢後於月之二十日乘舟過鎭小駐戎旌至二十二日卽遄返邗江防次 
[禹陵殘碣]  
　　紹興訪事人云越中所種營粟以餘上等處爲佳售之遠方頗獲厚利邇者士藥稅則局總辦潘若士太守以土稅偷漏甚多特札飭各員認眞稽察有走私者經人投局報知因而執獲卽以所獲私漿估價接四成給賞以示鼓勵○自閏五月以來天時不正寒暖無度近更蒸　異常　潤欲滴月之十六日忽又狂風驟雨雷電交加江水頓漲數尺旋知是晚嵊縣西鄉某山出二蛟田大江入海雖無巨害然物件之漂辦房屋之坍倒已難數計亦一小劫也○紹郡鹽務人員邇來頗有更動如督銷局帮辦士副轉瑞年札調寗局正辦而以帮辦遺差畀之周副轉鼎亨旣而運憲又查得濵海煮鹽之區每有私梟恃强販運甚至揮刃互鬥并有奸民私煮私曬接濟梟匪各巡員畏葸無能辦與鹺政有礙特札委歐陽副轉濬赴餘姚祝副轉良赴岱山嚴密緝查蓋因私鹽日多必致合商綱引鹽難以暢　於鹺課殊多窒礙也○餘上毗連之江中某壩前因失事傷人田地方官封禁所有船貨均需繞道而行近有教民曹某者求主教函致當道承開此壩未得准覆遽爾懸旗府縣各官聞知據情通詳各大憲謂曹恃教私開禁壩殊與塘堰有　祈函致教士請爲查核云云未知能免齟齬否也 
[襄河放棹]  
　　漢口訪事人云漢陽府屬沌口地方近經紳耆籌設善堂專辦義渡水龍施藥恤孤諸善舉亦盛德事也○前者鄂省工程隊派出學生八人赴日本游學兹已事竣於某日回至省垣○寓漢　商因時届夏令一律停購牛皮巿價遂因之大减每擔僅需銀二十三四兩較前大相懸殊矣○漢陽府屬晴川鳳山兩學堂向無體操塲兹經當事者在皇殿後擇地一方以備體操之用日内將收拾完竣矣 
[湓浦濤聲]  
　　九江訪事人云江西巡撫柯遜菴中丞以景德鎭磁器向係名馳中外允宜由官辦理以收利權并以僑寓潯城之湖北候補孫詞臣觀察熟悉窰廠事務特奏請總理一切藉收成效○龍開河泊有盜船一艘經德化縣江雲卿保甲總巡張植菴兩明府訪悉於本月十七夜三更後會同圑防勇丁管帶黄海門千戎及水師員弁某某諸君馳往彼處拘獲十有二人帶回署中釘鐐收禁○德化爲文物之邦起家甲乙科者向稱極盛本届會試中式三人一爲陳君中孚一爲李君盛鑾一爲劉君道春皆名下士泥金報到賀客盈門○沈君拜颺壽臻八秩本年重遊泮水適少君松齡茂才科試一等食　文孫谷生又高挹芹香人咸羡之 
[皖水文鱗]  
　　安慶訪事人云合肥縣某案要犯某甲在逃未獲前月始經廬江縣拘禁獄中某日甲出洋銀二枚令獄卒置備酒肴與同獄囚徒及禁卒歡呼暢飮諸人皆大醉酕醄甲乘人不備濳行逃出次晨獄卒得悉自將詹瓦揭一大洞報稱甲於深夜揭瓦越獄縣主親臨察勘窺出破綻將獄卒下之於獄然後申詳省憲移請鄰封一體嚴緝○來安縣民婦某氏與姦夫某甲謀弑其夫案發解經署臬憲卞廉訪勘訊供認將夫砍爲一十七塊盛以蒲理朱家山下遂飭吏備文申詳上峯奏請就地正法 
[聚衆圖劫]  
　　有胡永萬者用洋人伊馬利牌號在新閘開設興記踏布坊同業衆工人以其並不入行訴知董事黄雲桂將胡扭控上海縣署旣而伊馬利訴之法界捕房捕頭派西探到縣禀請將胡帶出昨日復派西探至縣禀請將黄帶往法界公堂歸讞員魏蒓塢大令訊辦衆工人聞此消息糾集　餘人守候縣署頭門外及各城門口意欲設法奪回大令恐釀禍端諭令西探先行回去聽候次日親自帶至公堂隨於午後三點鐘時派人將黄護送出城投法界捕房交納 
[觀察受窘]  
　　江蘇候補道楊觀察士燮係已故陜甘總督楊石泉制軍之公子因公來滬在城中小駐行旌前日獨行至新北門購取彩衆流氓見其囊票數十張槖充盈　　訛詐觀察大怒喚令地甲扭住其一解送縣請懲縣主汪瑤庭大令諭行收押 
[移廠糾葛]  
　　前者本邑南巿馬路工程局總辦翁子文太守以電燈廠設在賴義馬頭距局甚遙查察諸多不便爰禀請蘇松太兵備道袁海觀觀察就老曰渡救生局畔建造廠屋以便遷移近復度地行仁馬頭造就洋房一所俾司機人於此棲遲旣而同仁輔元堂董事忽具禀道轅稱是地係救生局殮屍之所用擬欲收回不知觀察如何批示也 
[二訊革命黨]  
　　昨日午後兩點一刻時總巡捕頭派捕乘馬押解奉旨坸拿之革命黨章炳麟鄒容程吉甫錢允生陳仲彝五名至英美租界公廨時中國政府律師古栢及哈　托章鄒諸黨人所延律師博易及瓊司均已到案少選讞員孫建臣直刺會同英總領事署迪繙譯官升堂古律師聲稱上次會訊後查得此案之外另有交涉事機尙未停妥今日未便向堂上聲叙請俟停妥後再互訂會　之期博律師稱古律師所請改期會訊堂上不能允從若云交涉事機究與何人交涉不妨指明况公共租界章程界内之事應歸公堂訊理現在原告究係何人其爲政府耶抑江蘇巡撫耶上海道臺耶本律師無從知悉直刺謂鄒等犯係奉旨著江蘇巡撫飭拘本分府惟有遵奉憲札行事而已隨將札文出示博律師又稱政府律師如不能指出章鄒等人所犯何罪又不能指明交涉之事應請將此案立卽註銷哈律師稱此案案由最爲明白仍俟政府將交涉事機議妥然後訂期會訊可也直刺與迪君皆曰諾遂命將章鄒等五人仍交巡捕帶回管押至龍積之一犯前已聲明關涉富有票匪之案應歸漢口另行辦理以故昨日未經解送公堂 
[南零拾]  
　　日前大馬頭阜康米行主婦韓胡氏投馬路工程局禀控船戶楊金桂呑没衣箱洋銀等物總辦翁子文太守拘獲楊金桂曹老海研訊之下移送上海縣署縣主汪瑶庭大令訊明斷令楊曹將船變價歸償昨日太守復傳管帮人到案著將船小心看守並取具委員切結存案備查○日前保甲總巡朱森庭明府至萬裕馬頭見衆流氓在彼設攤誘賭博迨飭差掩捕已逃逸無蹤遂函致二十三七鋪巡防局員查明若輩姓名按名拿到從重懲辦毋稍因循 
[湛恩汪濊]  
　　日前本館恊振所承山東黄縣怡善堂丁大善士捐助山東黄河水災振欵洋銀四百元又慈蔭堂大善士求子孫繁衍合家平安助振捐洋銀　百元又勉力子求合家平安父子五人一路平順助安徽水災洋銀三十元又心許二願氏助廣西振捐洋銀二十元之數君者痌瘝在抱飢渴爲懷皆能出其所儲拯兹顚沛生死肉骨惠普無疆充其好善之必能上格天心常承福報豈獨災黎感澤永矢弗諠而已哉　領之餘謹志數言以鳴謝捆 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　閏五月十六日兵部太常寺太僕寺廂白旗値日無引見莊王由白龍潭回京請安睿王良泰各假滿請安棍貝子祥年各謝署缺恩海昆劉思翥高英預備召見召見軍機及海昆劉思翥高英○十七日刑部都察院大理寺廂紅旗値日無引見道府錫恩關以鏞謝恩高英謝交軍機處存記恩醇王等監試完竣覆命希朗阿稽察中左門覆命新授山西大同鎭總兵竇從周謝恩王振聲陳夔麟預備召見榮慶壽耆各續假五日召見軍機及錫恩關以鏞王振聲陳夔麟 
[四續江西全省警察局兼學堂章程]  
　　第三節街道兩旁擺列不攤碍人行路兹由局蓋立巿廠凡魚蝦疏菜等類悉入巿廠售賣收巿餘剩之貨祗准回家時順道肩挑喚賣違者罰第四節小車停歇不准當街來往宜分左右並不准裝運過笨物件及長大木料違者罰第五節肩興往來街上宜分左右不准任意衝撞違者罰第六節牲畜散放遺穢滿路易釀疫氣嗣後有牲畜上街重罰養戶第七節糞桶一律置蓋每早過九點鐘不准上街違者罰第八節街巷僻靜之處悉蓋厠所如再隨處大小便重罰第九節橋梁道路一有損壞卽行修理第十節大街木朋一律拆去以防火患違者罰第十一節各處路燈不准擊破違者賠補外仍重罰燈油亦不准偷减務使澈夜通明第十二節屋角牆脚不准堆積灰渣糞土違者罰第十三節各戶大門以外每日由清道夫於七點鐘時掃一次午後三點鐘時再掃一次務須潔凈如有任意蹧蹋者罰第十四節各鋪戶每日將所掃灰渣裝入篾筐放置門口候清道夫經過收運曠野第十五節清道夫每日隨帶車筐挨戶收運灰草先將低窪之處塡平再行運送曠野第十六節清道夫所用車筐苕帚由局置備第十七節城内不准馳馬違者將馬夫重責並重罰馳馬人　第十八節夜晚行路所用火把不准任意抛棄違者罰第十九節腥臭穢物及死禽殭獸不准任意抛棄妨碍行人違者罰第二十節各分局所轄街道每日由清道紳士巡查兩次不准稍事因循若再污穢除將該紳士照章議處外罰清道夫工價十之三第五章辦法第一節歐美日本警察制度有中央與地方高等與通常之别今初施設專爲綏靖地方目當以適俗宜民爲宗旨凡於地方有益及有損之事皆警察所宜籌及卽局中日行之事亦宜按照此次定章不稍混亂方爲美備一局中擬辦事件應田督會辦禀奉撫憲核准照行或由撫憲擬辦之事交局籌議亦須議定禀行二局中公牘除詳院移司道札各府廳州縣並委本局人員差使仍照常體式辦理外所有本局往來公文均用印單塡送以趨簡易而求迅速一傳單總局傳知各分局巡兵處塡用此單一憑單凡局紳曁巡長巡目巡兵街長清道夫均由總局塡給此單一報單各分局呈報總局巡兵處呈報分局皆塡用此單有判案送案日行功過四項之分各處加蓋戳記以示區别一信單凡飭巡長等易裝密拿重犯塡用此單一拘單凡由人民告發及局中訪拿之犯均塡此單給巡長率領巡兵往拿三本局有拘犯斷獄之權凡人民罪止枷杖者准由總分各局判斷發落該巡長巡目巡兵等卽有拘捕之責然如所犯不在局章應辦之内該巡長等未經奉有憑單拘單不准擅拘並不准擅入人家搜拿違者除責革外仍覊禁一年罰作苦工四總局傳知密查之犯或本局員紳訪係重犯應行密拿者巡長旣奉有信單應率巡兵嚴密偵探期在必獲五戶婚田土等案由地方印官審辦惟衙門差役在該巡兵處所管界内拿案或索詐或未奉簽票私拿准該巡兵將衙差帶局由局訊明送回本衙門照例懲辦六總分各局員紳如不遵章程不能稱職經督會辦查明卽行撤換其由各商紳指控者一經查實亦卽照章辦理七局紳以及巡長巡目巡兵清道夫等皆領有總局憑單告假開除之日均須將憑單官衣繳銷八開辦之始巡長人等巡查恐不合法夜間巡邏尤慮其疏懶應責成各分局總巡率同分巡隨時嚴查並由總局派人密查設巡查警邏不合法並違犯局章總局查有其事分局瞻徇不報立將該局所管之人分别照章議處分局所報之事總局往查之人未能查出議處亦如之九分局審訊案件枷杖以下可以訊斷發落仍應塡單呈報總局徒罪以上須塡單呈送總局訊供後再發地方官辦理遇有輕罪人犯不遵斷罰槪報總局辦理十總局審理案件遇有人民犯徒罪以上者由發審局訊明錄供發交地方印官辦理十一總局承發信單拘單各分局塡用之日須於日行報單内註明本日未用或用幾張以便稽查 
[温郡官塲紀事]  
　　温州訪事人云温州府知府王雪廬太守由省公旋中途勞頓致政躬稍有不豫某日赴各憲轅請假十天以資調攝刻已喜占勿藥禀請銷假從公矣○浙江候補知縣胡季湘大令前奉省憲委偕外國礦師來温勘騐西柟兩溪礦苗兹已事畢於本月十八日辭赴處屬察勘大約勾留旬日仍須回甌○省憲札委候補主簿范朗齋少尹來温勸辦　西振捐本月初九日由上海附招商局普濟輪船抵埠就考棚前支應局内設局辦公 
[上海縣署瑣案]  
　　上海縣主汪瑤庭大令以縣境屢出劫案飭捕役嚴行跴緝旋由浦東總巡謝岳松明府督勇邏獲劉老三湯阿五二名移送到縣大令略訊口供嚴行禁押前晚提劉復訊劉供小的向在英美租界公廨捕役凌振處爲夥並未與盜犯通同叩求恩釋大令飭交凌捕保去限於十日内帮同破獲各案○前者浦東流氓陳煜堂被寗波杏生等騙至舟次砍斃棄屍浦中事發後首犯杏生已逃逸僅獲從犯張金榮訊供收禁前晚提案順供張供寗波杏生將陳砍斃後命小的向腿上再刺兩刀小的家内尙有六旬老母叩乞施恩大令飭在供單上蓋印指模還禁獄中聽候備文解省勘訊○前日馬路工程局總辦翁子文太守函送王周氏控楊阿美一案到縣大令研訊之下楊供小的向駕駁船日前義泰洋行雇裝洋酒肥皂至某兵船交卸小的因船身過小不能駛至三夾水轉雇王周氏之船載往兵船上人將盛酒板箱送給小的後被王周氏私自售去得洋銀八九元故將水脚暫扣大令飭責一百板交差看管限於次日繳呈所欠水脚洋銀十八元○工程局總辦翁太守送張阿大到縣大令訊詰之下張供小的係通州人與同鄉阿福在南巿恊濟浙江彩票公司當車夫本月二十三日清晨帳房内失去洋銀一千元司帳人遣出店人寳慶將阿福尋獲令在茶館等候卽回公司禀明執事人迨派人將阿福帶回豈知已經逃逸執事人疑小的通風被送至工程局移送到案求鑒大令飭收押再訊 
[英美租界公堂瑣案]  
　　包探方長華解混名火老鴉者到案禀稱此人前曾偕周阿桂等人擁至董成所開木作中擊毁碗盞報捕緝查未獲兹由小的拘案請卽究懲襄讞委員魏蒓塢大令商之美總領事署白繙譯官判責三百板枷號一月發犯事處示衆○包探顧阿六解積竊俞阿狗到案禀稱前晚此人至石亮丞家撬門圖竊當塲拘獲解請究懲大令判責三百板押一月期滿之後逐出租界○包探陳金標解積賊毛金奎到案禀稱此人行竊張阿有家衣物報經小的拘獲解請究懲大令判責三百板押捕房三月○包探顧阿六解俞仲夏到案禀稱前日夜深時此人猱升某姓房屋迤邐至無錫人李盤法家潛入臥室中圖竊時李女因發痧未睡見而大呼俞欺其幼弱膽敢推仆於地將桌上所有銀臂 
 
 

Page 10

 
 
釧兩雙携之而出奔至比鄰某煤炭店被李扭交巡捕兹由小的解請究懲俞供小的曾人洋教尙求寛宥大令判責二百板○流氓王阿金藉端將徐雙林毆傷報由包探李四春拘獲送案大令判責二百板○無賴陳仁興攔住揀雞毛女工程三寳恣情調戯向之斥責竟肆兇毆報由包探徐阿華拘解公堂大公判責二百板○流氓馬士桂不知在何處攫得象牙骨摺扇携至新閘某押店質錢適爲包探徐榮　所見拘案請究大令判責手心三十下○流氓陳阿根喬阿信徘徊泥城橋畔攫取王三海所携洋傘王不與致被推入河中報由包探竇如海獲案請究大令判責陳五百板枷號一月期滿之後收禁西獄一年喬責三百板枷號一月期滿之後收禁西獄半年然後遞解回籍 
[美租界捕房紀事]  
　　昨日午前跑灘賊周阿四潛入公和祥馬頭某號棧中行竊所儲舊鐵携之而出適爲司閽之印度人所見連贓帶入捕房捕頭令押候解送公堂禀請讞員孫建臣直刺訊辦○前晚偷兒梁阿士潛入百老匯路某姓家竊取衣服若干質諸某押鋪後經包探劉阿炳拘獲連贓帶入捕房捕頭令押候解送公堂禀請懲辦 
[邗江官報]  
　　閏五月十三日正任草埝塲徐鹺尹由三汊河卡來○十四日署通分司魏分轉秉樾到揚朱鹺尹乃庚銷力乏橋卡○十五日歐陽鹺尹彬由西堤卡來代理金沙塲凌鹺尹餘西集轉鹺尹角斜塲仁鹺尹呂四塲金鹺尹均禀到○十六日黄分轉家瑶銷收發局差吳分轉作梅由王擺渡卡來 
[金陵官報]  
　　閏五月十四日候補道丁葆元由滬送漕憲回水師左營陳駿辭赴十二圩公幹登瀛洲兵船武永泰到奉調來寗湖北同知陶美濟辭赴湖局知縣劉廷鳳由蘇回到派辦處文案差江西縣丞楊輝隸江西來十五日調補兩淮鹽運使司恩銘到請補泰州張會句容縣龍曜樞均叩謝請補飭知上元縣陳請補鹽城縣張祖綸謝調文闈簾差代理泰興縣游毅之實應縣劉思憅均謝委留甘叅將吳岳雲到由籍來知府汪文綬夏敬觀均禀知今日放暑假准補碭山縣秦献祥知縣鄧之秀謝調文闈簾差知縣聶培新禀知溧水縣任内正雜各欵一律解清十六日候補道鄭世璜劉篤烈陳瑜山蘇來奏調廣西差委安徽候補道趙上達見淮安清賦督懇局知府田承熙到新選江甯府理事同知慶勳叩謝飭知赴任調辦吳淞騐補釐捐通判吳清鑑銷下關釐捐差辭請補山陽縣葉芸叩謝請補飭知並冬賑案内蒙記大功三次通判夏敏功辭知縣黄龍驤張恭彝均謝調文闈簾差 
 
 
 

Page 11

 
 
   
 
 

Page 12

 
 
   
 
