# 1906 - 69 - 4911819

 

Page 1

 
 
[電傳上諭]  
　　二月二十一日奉　　上諭龐鴻書奏分别舉効屬員一摺湖南署永順府知府候補知府徐棨永綏聽同知吳傳琦永順府古文坪同知沈灜安鄉縣知縣徐方泰署清泉縣知縣廖世英興寗縣知縣王章祺署桃源縣知縣羅維翰候補知縣賀國昌均著傳旨嘉獎漵浦縣知縣陳智融性情輕率且有藉案苛罰情事大挑知縣王士琇心地顢頇辦理釐金任聽司巡舞弊試用同知金紫垣年老昏庸難期造就宜章縣敎諭周維翰繩檢多踰不堪 
 
 
 

Page 2

 
 
司鐸署靖州靈溪巡檢候補巡検孫爾厚縱差苛擾聲名甚劣均著卽行英職代理常德府經歷候補縣丞王桂森違例擅受致釀人命著革職歸案審訊茶陵州知州段長佑年力就衰不能振作著以原品休致零陵縣知縣程壽保才識疏庸不勝煩要著開缺另補龍山縣知縣劉蘧孫閲歷太淺案多積壓著開缺留省查看餘著照所議辦理該部知道欽此 
[電傳宫門抄]  
　　二月二十一日召見軍機翁斌孫李士鉁 
[論近日官塲沾染嗜好之深]  
　　官吏操整頓民俗之權。地方有賭塲則必查拿。有妓院則必驅逐。有烟館則必稽查。上司以是札州縣。州縣以是諭吏役。文告煌煌。固已數見不鮮矣。豈不以嫖賭烟諸烟諸事傷廉恥。害道德。爲社會上莫大之污點。官旣爲民之表率。不得不起而整齊之。苟或不遵。加以懲罰。是下之風俗能否改良。皆視在上之精神以爲准也。獨奈何今之爲官者。於嫖賭煙諸惡習。非特不能爲之防範。且又躬自蹈之。然則雖日頒禁令。亦何益哉。今試畧述官塲犯嫖賭烟之情形。而并言其害。冶遊者儇薄蕩子之所爲。官吏則例不許違犯。律載文武官員宿娼者。杖六十。挾妓飮酒同。又例載官員有打馬弔鬥混江者。俱革職。上司與屬員鬥牌者。亦均革職。立法可謂嚴矣。乃聞各省大小官員。染此等嗜好者。比比皆是。寗蘇兩省地處繁華。楚館秦樓。鱗次櫛比。聽鼓人員。於此义麻雀吃花酒。非特藉以消遣閒情。且可爲聯絡上憲幕友官親之捷逕。其實缺人員。未便公然犯此。則往往藉公赴滬。任意浪遊。已故江南某軍門。每至申必赴某妓院义一千元底之麻雀。現署常鎭道陶森甲到滬時。必至著名某總會碰和。輸羸極巨。是皆昭昭在人耳目者。此外實缺各牧令。一至申江。無不徜徉於烟館茶樓戲園妓院。視爲固然。毫無顧忌。且往往於大庭廣衆之中。互譚冶遊情形。津津樂道。並不以爲有玷官箴。今江督周玉帥雖札飭寗蘇兩省各屬員。嚴行查禁然一紙空文。恐未必遽能令若輩革面洗心也。 
　　鴉片爲普中國莫大之害。一經吸食。精神委靡。百事不能舉行。試問地方官政務殷繁。何堪染此。乃觀各省無論實缺候補各員。有煙霞癖者指不勝屈。卽以寗蘇两省各員而論。其沉溺於鴉片者亦十居六七。訟獄不知問。案牘不知理。廢事失時。貽誤甚大。日前聞有安徽貢生陳某。上書江督。請禁官塲吸食鴉片。江督已將此書發交仕學舘飭令各員禁食鴉片。粤督岑雲帥近亦札行藩臬運三司。凡到省候補人員。期滿薽别時究竟有無洋煙嗜好。須於考語内切實塡明。在周岑兩督。未嘗不欲官場中廓清煙毒。振刷精神。然積習旣深。剗除非易。苟非别出新法以嚴懲之。恐亦未有裨益也。 
　　嗟乎今之譚挽回國勢者。莫不曰舉行新政。然新政之能否舉行必。視官吏之能否振　。乃曠觀仕途中。其才識旣多庸陋其嗜好又復甚深。以彼其人。而欲其整齊國俗挽回國勢。是猶却行而求前。揚薪而止沸也。豈可得哉。豈可得哉。 
[本館接到日本撤退戍兵專電]  
　　廿一日戍刻到東京電云日本政府對於各國撤退戍兵問題現已决定祇令秦皇島昌黎日州三處駐兵隨時撤退 
[本館接到英親王由日起程回國專電]  
　　同上東京電云英親王今日從日光回東京定於明日由横濱乘船返國 
[周冕叅與中俄議約之事已罷]  
　　二十日北京電云政府前擬派道員周冕參與中俄約事因各大員不以爲然已作罷論中國政府現已决定黑龍江鐵路應由該省籌欵自辦觀此則中國現已嚴行拒絕俄之要求矣譯字林報 
[四報述權監李蓮英被逐始末]  
　　北京訪事人函云自炸彈案在鐵路車站發現後宫内同時亦查有炸彈四顆太后因召李蓮英至前嚴責其疎忽並降旨念其在事年久不無微勞姑免一死李監奉旨後伏地請罪太后遂命其追究此事之虚實當由李監察得近有内監四人舉動頗覺可疑因卽杖斃覆命太后聞報默然不語李監遂自陳年老多病不能勝任乞恩放歸太后准之旋降諭命其出居頤和園所有職事選派崔監接任譯字林報 
[禁止排外諭旨田聯侍郎擬稿]  
　　北京電云清國自排外之謡傳起政府已照會各國公使辨明其誣此次南昌敎案出後禁止排外之上諭係由外務部侍郎聯芳發議西歷三月四日聯侍郎擬具草稿五日卽行發布又兩宫召見聯侍郎訽以謡言排外之所由起侍郎對以原因由於近日美國增加馬尼剌之兵備聲言清國將有變動之故云云譯大阪每日新聞 
[皇上不豫述聞]  
　　北京電云清國皇上近日稍有不豫皇太后電諭各省將軍督撫訪求名醫赴京譯大阪每日新聞按北京某報亦載此事惟本館並未得有確實消息 
[德國預備接待中國專使]  
　　栢林電云中國出洋考察政治大臣行抵德國後將由前駐上海德總領事克納貝君爲之引導接待譯文匯報 
[中意商約從緩開議北京]  
　　外部人云日前意大利國駐京公使照會外部略謂中意商約亟宜從速訂妥以便遵守外部慶邸與那中堂等議商之下因中德商約尙未議妥一俟中德約簽押後再與意國開議業已照會意使展緩開議（閏） 
[法使請革南昌官吏北京]  
　　法吕使親到外部聲稱此次南昌焚燬敎堂該處附近駐紥官兵千名相距甚近坐視不敕實屬有心戕害特將地圖一帋送閲應查取該文武地方官職名 
 
 

Page 3

 
 
斥革懲辦聞地圖所開敎堂之東有武備軍營西北有練軍西南有巡警局云（吕） 
[五續照錄訪函述南昌大敎案南昌]  
　　梁觀察偕法參贊來贛日前胡撫接奉北洋袁督電信謂已電商政府派津海關道梁敦彥觀察偕法國駐京欽使所派法參贊官來贛聞已於十一日由京漢鐵路起程矣 
　　袁張兩督電告辦法胡撫當江大令被剌後於二月初一日電告北洋南洋各督請示辦法初三日北洋袁督電覆謂宜拘敎士以息民怒云云惜接電時已經出事迨閙敎之後電告鄰省各督撫請示辦法初四日接兩湖張督電覆謂此次閙敎實係民情憤激衆怒成仇所致敎士爲禍首應電奏和平了結云 
　　南昌縣江令禀詞南昌縣江雲卿大令在天主敎堂被法敎士王安之藉案要挾逞兇及大令因傷出缺各情形迭紀本報當江大令垂危時具禀上呈胡撫照錄如下敬禀者竊前年新昌棠浦民敎滋事一案外匪造謡煽惑敎民雜處其中勢甚岌岌卑職當奉前憲檄往開導冒險人村曉諭解散交出兩犯得不釀成大事乃法敎士王安之未遂私圖轉相責難近復以荏港案内永遠監禁五犯要求開釋未允疾視益深正月二十七日主安之以有要事商酌函約卑職於二十九日赴堂讌飮辭謝未獲遂於是日下午三點鐘隨帶茶號家丁各一人前往該堂王安之阻止從人不准隨人及至人座談及公事勒令將棠浦一案辦抵三人給賠卹銀十萬兩並將先年荏港案内監禁人犯全行開釋以理答之王安之異常恫嚇聲言如不應允卽立時以爾之性命抵償棠浦敎民否則電知領事派撥兵輪督辦卑職因其語言狂悖卽欲辭出該敎士謂事未議妥不許行走卑職慮其非理相加僞爲小解走出廳門密令家丁往請新建趙令席終趙令未至該敎士復邀人密室出示議約立逼籨字卑職仍以正言力拒該敎士愈加無理勢將用武卑職見其神色暴戾卽託故走出其時由門扃閉無路可走祗得避至司事劉姓房内央其勸解乃該敎士從後趕至授以一刀一翦逼言汝死案卽可了卑職氣忿塡膺該敎士喝令両人將卑職兩手捉住用力一刀復用翦猛戳咽喉卑職血溢昏跌痛不知事現在傷重垂危因公殞命死不足惜惟該敎士飾詞邀飮屏絕僕從始而桐嚇繼而逞兇蓄意預謀戕害印官爲環球從來未有之事應請大人委員秉公查辦以存國體伏枕哀鳴仰乞垂鑒 
　　殃及耶穌敎堂金敎士補錄省城耶穌敎堂金敎士傳安與妻孥傷斃贛人深爲痛惜聞金敎士祗有二女尙未得子初三日妻與長女當塲毆斃金敎士人夜亦斃其幼女延至初四日在小輪送潯三十八人之内中途隨斃計一家四命惟金敎士極爲好善在贛省獨出一時而今日殃及亦首屈一指天道茫茫殊不可解 
　　贛民弔唁江大令南昌縣江令爲國爲民被剌殞命贛省紳商士庶咸深哀悼連日城鄉村鎭往縣弔唁者絡繹於途並聞大令在任虧空四五萬金其潔以持已厚以待民於此可見矣 
　　委員研訊敎案各犯胡撫迭諭首縣及警察查拿此次敎案首要各犯當經次第拿獲四五十名收禁南昌新建两監隨經中丞委署鹽法道沈觀察營務處翁觀察會同首府徐太守在發審局提訊數次聞毆斃金敎士凶犯某甲業已供認不諱又耶穌敎民鮑某初九日扭獲某乙一名爲當目喝指鄉愚凶毆金敎士者送官候訊 
　　工匠投案供認報仇聞有工匠五名自行投案供認毆斃敎士不諱當道詰其故稱江大老爺爲極好父母官他被殺我理應報仇當道復詰以毆人應抵命供稱自願從極好父母官於地下死亦値得但江大老爺被殺身死不知何人抵命並有兄弟爭認毆斃敎士者當道詰其何以爭認兄供我毆敎士弟無分也弟供兄有妻子不可死我無妻子可死云云（百） 
[駐杭美領事審判復涳佔地案杭州]  
　　浙湖士紳因該處耶穌浸禮會美敎士韓明德氏在郡城内歸安縣境之海島地方購地築墻以府學尊經閣顏魯公曹孝子祠等基一律圍人共佔百餘畝故前年一再禀控迭會派員勘丈而韓氏則稱由前縣朱懋清大令允許各執一詞旋經敎士林李諸君議由官塲津貼築費地價等銀將祠基公地歸還雖曾立約簽字而韓仍佔踞不讓復經士紳在上海美署控告因須由杭州新設之美領事訊判延担文律師爲代表函駐杭美領雲飛生君商訂一切悉遵美例并繳銀二千兩爲信韓氏則仍延律師佐尼干爲代表卽以前議歸還地價至今存案未領之銀二千兩爲信均如約來杭定期十八日在美領事署審判美領事函請撫轅派員觀審張筱帥特委洋務提調宗守舜年譯員許令沅同往觀審未識作何裁判容再訪錄（荷） 
[批駁洋商活租基地鎭江]  
　　美孚洋油公司在鎭江荷花塢購地十餘畝另租戴姓地八畝有奇訂立四十年合同該地專爲砌造油池之川曾請關道發給准單以備興工由道札委丹徒縣會同洋務局履勘知有向戴姓租地情事道憲查條約凡華商賣與洋商產業皆應載明永租字樣今乃以四十年爲期則是活租而非永租旣與條約不符且恐日後易生糾葛爰批示駁斥俟基地租定後再給准單云（工） 
[蘇滬鐵路設立旱卡詳文蘇州]  
　　督辦蘇省牙釐總局朱竹石廉訪會同督辦淞滬捐釐總局陳亦漁觀察詳擬在鐵路設立旱卡抽收捐欵茲將詳文摘錄如下照得吳中古稱澤國商賈貿易皆由船販運故設釐卡抽釐都就水次征收今滬寗創辦鐵路商販舍舟就陸情形不同自滬至蘇軌道將成來春開車貨物往來火車裝運不經水卡則應完釐金須在車站處分設旱卡卽援赫總稅司所定輪船拖貨定捐章程無論華洋商人一律兩頭總收以歸便捷凡向歸卡捐百貨核明運赴何處起卸應完卡捐幾道於裝貨車站地方設卡併征卽以由蘇裝運赴滬應完蘇屬之六門車坊滬屬之吳淞江卡捐三道及到滬落地一捐均由蘇局總收若 
 
 

Page 4

 
 
由錫金運滬再加錫金捐一道由錫金總收由常運滬再加奔牛卡捐一道即由奔牛局在常州車站設立旱卡稽征由滬運蘇運錫以及運常在滬總完此外蘇錫往來卽由蘇錫兩頭照章總收鐵路修築至鎭江再由下游局設卡稽查征收餘卽以次類推各道按照刋本捐則五成抽收不准稍有减折總塡驗單一紙各商收執沿途查驗放行抵卸貨地方之旱卡將單扣繳以憑撥捐倘無單呈騐或貨浮於單卽屬偷漏應卽扣留究補此指歸卡捐百貨而言如運絲　等貨本係產地統捐仍騐明護照印花貨數相符蓋戳放行不再重征如無護照印花卽應補完統捐遇有帶裝洋貨已完子口領有稅單者循章憑單騐免仍俟運銷到地貨入華店照章補收落地一捐總之鐵路火軍運貨添設旱卡兩頭總完卽抵往者水卡應完之釐並不另加一捐實爲保全原有之捐數且両頭總收可免沿途畱難遲延在商人亦無不便云云旋奉督撫憲批准照辦並咨部查照一面札飭各釐局查勘車站地方設立旱卡處所禀復核辦（永） 
[派員測量雲緬鐵道北京]  
　　雲南至緬甸之鐵路經中國與英商合辦近悉英薩使照會外部請咨催滇督派員測量該路地址聞政府已電致丁督照辦（吕） 
[蘇州督練公所職員名單]  
兵備處 
　科長二員 
　　江南陸師頭等畢業生　汪昆田　趙德馨 
　副科長三員 
　　江南將備畢業生　章駕時　江南陸師畢業生　許炳黎　　何懿典 
　收發一員 
　　江蘇武備畢業生　彭錫範 
參謀處 
　科長一員 
　　留學日本成城學校畢業生　湯調鼎 
　副科長九員　内測繪五員　編譯二員 
　　江南陸師畢業生　湯心恒　沈保清　郭厚堃　柯振清　　黃桂華　江南將備畢業生　曾櫪超　彭大鯤　熊潧奇　　江南武備畢業生　柯豫時 
　收發一員 
　　江南將備畢業生　杜中柱 
敎練處 
　科長一員 
　　留學士官學校工兵科畢業生　柯佐清　 
　收發一員 
　　江南陸師畢業生　曾　達 
　　第一營管帶官江蘇武備畢業生夏學津　督隊官江　武備　　　畢業生熊國斌 
　　第二營管帶官江南陸師學生盧世儀　督隊官江蘇武備畢　　　業生宋維翰 
　　第三營管帶官江南陸師學生何翼然　督隊官江蘇武備畢　　　業生楊之棫 
　　第四營管帶官江南將備學生蔣昺隆　督隊官江南將備畢　　　業生朱賢烜 
　　第五營管帶官江南陸師學生阮慕咸　督隊官江南將備畢　　　業生鄧之翰 
　　第六營管帶官陸師畢業生文錫祉　督隊官江南陸師畢業　　　生柯冠時（永） 
[財政處責成鎭關查報進口銅斤鎭江]  
　　北京財政處前准各省咨文皆稱購辦銅餅爲鑄造銅元之用而海關册　則開明某省曾運銅斤若千絕不載有銅餅進口深滋疑竇且不獨銅斤銅餅互異其說也乃三十年臘月由處咨禁各省購銅而各省奉文後至三十年八月間猶購大宗銅斤運經海關均見册報尤奇　則清江報部銅數其四萬餘石海關謂有六萬餘石數目相去　殊種種情形不實不盡除咨詢江督曁江北提督外並請江督轉飭鎭江關再將進口銅斤切實查明報處核辦（工） 
[護蘇撫痰厥昏暈蘇州]  
　　二月十九日爲蘇省仕學館法政學堂開學之期護撫濮中丞於午刻親臨視學正在勉勵各生之際忽然暈仆不省人事一時手足均不能動在事各員異常驚駭當時卽以小轎送人撫署延醫診治皆云痰擁所致翌日藩臬以下文武各員紛紛趨轅請安猶一槪擋駕云（旦） 
[工部局新派職員]  
　　二十一日字林報云本埠工部局昨日會議選定各項職員義記洋行好立德君爲總董格雷君爲副總董另舉工程董事三人度支董事三人評議董事三人管理電燈馬路董事三人 
[日本鐵路政策]  
　　二十日東京電云國家鐵路一議各代表人大都贊成已定禮拜五而行討論此事 
[法國新内閣仍須收没敎會產業]  
　　二十日倫敦路透電云法國新内閣于昨日聚會决議仍行收没敎會產業並不廢前相羅維君所籌對付愛耳其西亞斯會議之各項外交政策 
[婓律賓土人之怪狀]  
　　二十日倫敦電云婓律賓羣島加盧地方婦女孩童　遭土人屠　美人公憤不平　提督胡德君電稱摩羅斯人竟以婦孩爲防禦之具每戰　有許多婦女改易男裝拚死力戰 
[英相之言]  
　　二十日倫敦電云英國首相俾南門君在改政總會赴宴時宜言下　院改革之推施頗爲緊要不可如昔日之再以瑣事曠廢時日 
[玉帛相見]  
　　二十日東京電云至呈將逞近支親王至日本講信修　　　本亦願以禮答之譯　林報 
[再紀法國考立曷斯煤礦肇災]  
　　柏林電云考立曷斯煤礦肇災德　幫履　　頗爲法人所歡迎法報云法國設内閣預　五百萬馬克爲撫卹之欵　　　之情德　已派夫役前往災地　同施救 
[摩洛哥問題]  
　　二十日柏林電云愛耳其西亞斯會議法使黎　君已接得謝　令其對於摩洛哥爭辯之問題勿過要求明日該會又得開議譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[两江督練公所詳請仿照北洋簡明軍律擬定南洋實施辦法江寗]  
　　爲詳請事竊職道鎭等前將陸軍懲罰令議擬詳辦業奉憲臺核准惟此皆指軍人過犯之輕者而言尙有陸軍刑法因未奉練兵處頒行不敢妄議然治軍之道必先立爲嚴刑峻法示以不可犯而後可以保全其精勵服從之精神振起其忍堅不撓之志操而平時以克盡義務爲心臨陣自有奮不顧身之槪是陸軍刑法之設正所以保護軍隊而非苛待軍人者也北洋練兵數年聲威遠播求其所以能臻此之故實由於軍紀嚴明江南徴兵初來尤不可不先與申明紀律免蹈不敎而誅之誚北洋立有簡明軍律十六欵義例森嚴南洋自可一律遵守謹卽照錄一通並就南洋情形擬定實施辦法九條繕錄清摺詳請憲鑒俟奉批准再行頒發各標隊曉諭各軍人俾資遵守將來奉到練兵處頒行條欵如查有與此不符之處再當詳請更正是否有頒伏候察核示遵督批據詳徴兵初來宜先申明紀律所見甚是當就北洋現行條欵擬定南洋實行辦法尙屬周妥應准照辦仰卽茲發各標隊曉諭各軍人一體遵守繳摺存（雲） 
[第一章　北洋現行條欵]  
第一條　臨陣進退不候號令及戰後不歸伍者斬第二條　臨陣回顧退縮及交頭接耳私語者斬第三條　臨陣探報不實詐功冒實者斬第四條　守卞不嚴敵得偷過及禀報遲誤先自驚走者斬第五條　臨陣奉命怠慢有誤戎機者斬第六條　在近戰時長官陣没首領屬官援護不力無一傷亡及頭　　　　目戰死本棚兵丁並無傷亡者悉斬以徇第七條　臨陣失火誤事者斬第八條　行陣遺失軍械及臨陣未經受傷抛棄軍器者斬第九條　洩露密令有心增減傳諭及竊聽密議者斬第十條　騷擾居民搶掠財物姦淫婦女者斬第十一條　結盟立會造謡惑衆者斬第十二條　黑夜驚呼疾走亂伍者斬第十三條　持械鬭毆及聚衆哄閙者斬第十四條　有意抗違軍令及凌辱本管官長者斬第十五條　夤夜竊出離營浪遊者斬第十六條　官弁有意縱兵擾民者並斬　　　　（未完） 
[漢陽兵工廠改造七生半新式砲武昌]  
　　兵工廠向造五生七過山砲現已停止今正鄂督在東洋購來新式砲様兩尊一係野炮一係山炮均名七生半不日卽行改造（相） 
[松府禀造飛划船勦臬蘇州]  
　　松江府戚太守揚以松屬地處海濱梟匪充斥原有水師各營不敷分佈禀經蘇省善後局督辦議將松江護軍中營内抽勇百人作爲提轅衛隊外餘則改爲水師飛划一營擬造飛划二十八號每號連艙長七人舢板二號每號連哨弁十人所有造船經費卽以松屬八縣原有捐解緝捕經費每年共洋四千元一欵撥用其餘約章悉遵省中飛划營制辦理刻已由善後局禀請院憲核示矣（永） 
[續志蘇撫籌辦習藝所蘇州]  
　　蘇府許子元太守擬於盤門内積榖倉翻造房屋開辦習藝所曾志前報茲悉是處房屋業經委員戴子邁明府傳匠估定須銀一萬兩太守因卽下札各縣催解銀兩略謂各縣近因銀價陡漲本不願再行擾派以茲事體大不能稍存姑息札九縣太湖廳遵辦此欵均分作十年按期攤還如遇交替准以現銀列人交代作抵各廳縣當不致萬分爲難（且） 
[工藝局竟作賭塲蘇州]  
　　蘇省工藝局原定學額一百五十名敎習六名除每月收脩金外局中開支銀七百兩現學生祇有六十三名敎習並不延請一人每逢上憲查看即以學長充作敎習　混了事本年正月内不知何人邀某官塲到局聚賭靑龍白虎潄夜喧譁聞共抽頭錢多至七千餘金（且） 
[蘇州官事兩誌]  
　　撫署學務文案張祖廉大令前日接奉學部電調入都襄理學務近護撫濮紫帥又接學部咨催令張速卽人都云云張大令已於二十日就道○警察總辦朱廷勱請假護撫札委前廣西左江道嚴震代辦嚴道訂期本月二十日接差（永） 
[浙撫諭飭裁丁去弊文杭州]  
　　浙省自張筱帥蒞任不用門簽等名目辦公家丁改派委員爲承啓收發等官各屬員亦皆照行茲因聞知尙有遷延不撤甚或甘受其欺魚肉良民等弊故復於月望行司飭府札知各州縣痛述弊害告誡周詳限卽申復茲將札文照錄於後爲通飭事照得爲治之道必先去其害治者庶幾治理可期害治之道多端而以門丁爲最甚門丁内窺意旨外肆憑陵假官之權恣其所欲道府以上門丁猶祗潛通消息需索規費遇案始能婪財若州縣門丁則擅用門條拘押良懦串通書役構陷平民實民間之豺狼本官之熓毒是以信任門丁吏治民生未有不受其害者本官考成未有不爲其所累者事敗之後而若輩轉得逍遥法外本部院深知其弊故自作守以來從未用公事門丁未嘗稍有窒碍上年准政務處覆議両廣督部堂岑奏准禁革門丁改用收發委員一摺奉旨著通飭查照辦理浙省視爲具文從未遵辦茲特與各屬僚明申禁誡均應革除門丁所有詞訟錢糧等事勿令若輩干預其監獄覊押應責之管獄及首領官收發文件各事應遵照通行自擇素所深信佐雜人員指名禀請如竟無人可延小席幕友均應優給薪水無論官幕皆須明白事理勿徇薦人之情任用非人倘有從前婪索情弊本部院仍惟本官是問經此次禁革之後猶敢私自任用無論有弊無弊則是故違功令亦不遵本部院告誡惟有白簡從事决不寛貨至於司道大員方與本部院共圖治理諒能深體此意整躬率屬一切革除當無俟本部院之告誡也除行各司道轉行外合卽札飭札到該府卽便遵照分别移行各廳州縣一體凛遵仍將遵辦情形限文到十日内禀復母得視爲具文此札（陳） 
[今日尙有各省新聞及本埠新聞均列入第三張閲者注意]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[麻油運銷日本續志鎭江]  
　　今春麻油運往日本已誌十五日報旋悉此項油質潔凈與衞生有益經醫家考驗確實以故銷塲暢旺近日價値已漲至八兩五錢較前每石已提高六七錢（工） 
[獲竊攪查案併究松江]  
　　前晚巡局勇丁在佛字橋對河小弄内獲到許姓小竊一名解案後華邑尊趙豹文大令查得許係奉賢縣逃犯乃飭笞若干板然後命吏書查明卷宗併案嚴辦（歌） 
[蘇州]  
　　十五夜蘇城張思良巷劉公館失愼焚去後屋五六椽○十七日下午警察學堂總辦朱觀察親至北寺内賭塲拿獲賭棍四名連賭具一併解請北路總察訊辦惟賭首已被逃逸（且） 
[松江]  
　　亭林左近有吳某者無賴也前因牛案牽涉被董保縳送華亭縣訊責收押近在化莠所染病甚劇由管役禀報縣主趙大令飭卽舁赴署前廡下交其家屬領回醫治○亭林鎭某甲某乙闤闠中人也近以集衆賭博爲府尊戚太守所聞急卽按名訪拿想不免到案懲治矣○華亭縣獄現方監有重犯當事者懼有疎虞爰飭團防局勇於每夜梭巡時必往獄之四圍察視一周藉杜意外（歌） 
[滬江官事]  
　　候選縣丞葉二尹家振昨奉新道瑞辛儒觀察委辦稽查號收事宜午後到道謝委○委辦洋務局委員兼辦福建賑捐候補縣丞蔣二尹國斌昨亦到道禀謝○滬軍營管帶龍葆珊鎭軍籌防局委員魏純塢明府法界會訊委員陳楚生大令昨均到道禀見拜會○支放畱防營餉委員候補知縣程敬孚明府昨由江西原籍來申到道禀見住署内西帳房（事） 
[法廨讞員回滬]  
　　法公廨讞員陳楚生大令昨日由蘇回滬准於今日到堂會判各案（臨） 
[法繙譯官請假回國]  
　　法繙譯官蘇烈君由東瀛回滬抱恙聞已禀復法總領事給假回國以便調治（臨） 
[局員加札留辦]  
　　滬南總工程局正裁判官孫明府副裁判官陳二尹二十三七鋪朱江兩二尹浦東總巡謝明府並各巡防局員日來均奉新道瑞觀察加札留辦各局務（尺） 
[修整沿浦鐵欄]  
　　滬南沿浦新馬路鐵欄杆因艒艒船户停泊在彼不時跨越以致毁壞現由總工程局總董查知除將艒艒船驅逐外並將鐵欄修整近已油漆一新矣（尺） 
[縣示照錄（爲緝拿戈忠嚴承業事）]  
　　上海縣正堂汪爲懸賞嚴緝事上年十二月二十八日奉府憲戚排單札奉臬憲朱排單札奉署督周札開照得十一月二十二日上海租界匪徒滋事案中外共指係戈忠嚴承業二人刋刻傳單於二十一夜徧行散布勒令罷市致二十二日各鋪户不敢開門其未經關閉者各流氓乘機毆打搶奪實屬形同盜賊藐視王法幸官紳同時與工部局董事等竭力彈壓旋即安靖否則中外商民身家財產何堪設想查閙事要犯已經拿獲多名訊明訂定監禁期限其爲首散布傳單之戈忠嚴承業二犯曁在逃逸匪連日密飭線捕兵勇於附近地方嚴拿竟未緝獲應飭各州縣一體派差嚴拿務德到案訊實監禁卽禀由上海道派員帶領眼線前往驗明會同訊錄確供分别嚴懲以昭炯戒仍由道查明出力兵役從優給賞除咨會各省督撫通飭緝捕外札司卽便通行各州縣遵照懸賞嚴緝等因由府轉行到縣奉此除撰派幹差嚴緝外合行出示曉諭爲此仰軍民人等一體知悉爾等如能將該逃犯戈忠嚴承業等緝獲解案聽候道憲派員訊辦一面從優給賞以昭激勘母違特示（曰） 
[押解要証赴松]  
　　上海縣汪大令前日帶同劉金松謀斃王錫卿案内之要証人等赴松大約今日卽可返滬（事） 
[石船沈没]  
　　昨有石子船一艘駛至外大橋附近忽然沈没幸船上各人經鄰舟救起俱幸無恙（似） 
[墜胎斃命報騐]  
　　美界七浦路文昌閣居民王士魁之寡母李氏年逾四旬與南京人馬友良私識邇因懷孕用藥墜胎孩已打下胞衣未落竟致斃命由王報知捕房飭傳地保陸恒祥報騐汪大令委捕廳趙敬臣少尉於午後三鐘點帶同刑仵官媒人等蒞塲騐得委係墜胎身死無訛飭王自行棺殮馬由捕房帶回解廨過堂後送縣辦理（似） 
[少尹騐屍]  
　　住法界菜市街張金發之妻某氏吞烟報騐已紀昨報昨日汪大令因别有要公委水利廳孫少尹蒞騐地保禀稱據二房東云該氏與姘夫王阿有日角當晚吞烟王阿友現已逃避求察少尹飭仵騐得委係吞烟斃命傳知屍之夫弟張厚才具結棺殮交地保發壇暫厝俟屍夫張金發回滬給領（深） 
[派捕密拿攫物匪徒]  
　　法租界城河浜並法新租界一帶時有匪徒結隊搶物故法總巡麥君日來特派暗差華捕多名嚴密拘拿務獲董辦（深） 
[總工程局紀案]  
　　大關北百昇昌機器店學徒李阿寳前日隨同師姊師嫂等往小東門外買物被歇夥周阿桃指爲引誘糾同竹匠徐毛毛棕楬匠王　堂將李凶毆經巡士拘局由副裁判官陳二尹判周貴手心四百下收改過局六月徐責一百下王責三百下押捕房兩禮拜○陳國良在丹陽原籍與妻王氏不　去來到鎭江貿易王氏即同姨母來申往紫霞殿左近綺襪度口被襪店夥郭洪生引誘通姦今由本夫得悉來山籌獲喚同巡士解局陳二尹劉郭責手心三百下發改過局六月陳王氏責二百下交夫領回管束○茅三殿居民張鏡明之子戴祥聽從李小亭私取家中皮袍當洋十四元同居客棧花用被張尋獲扭局由正裁判官孫明府提訊李供戴祥實因賭輸竊衣尙欠小的錢八百文明府判李賠洋十元押候繳擇戴祥姑念悉病危免責交父領回管束○裁縫陳福順向小東門王阿狗舊貨灘出洋一元買　押　等物投南市益昌典換贖衣服典夥察係僞質立換巡士解局并將王拘獲請辦陳二尹判王責手心二百下鎖示局前一天押三日僞飾燬銷陳卽斥釋（尺） 
[會訊案二則]  
　　前者英商八巴利洋行控華商和泰號主王子良定貿印度木質棉紗延不出貨一案因被告供稱内有一百包與定樣不符不曾照出經中西官斷兩造各邀公正人理處在案前日午後覆訊原告延担文幫辦雪門律師被告延博文幫辦麥律師均投案候示雪律師稱奉諭各邀公正人一節茲將在塲調理之洋紗董事鮑榮生邀案請訊鮑供在元裕洋行爲經手與和泰認識奉論調處此案經公所發帖邀請同業十餘家議得此一百包棉紗每包應跌價銀二两著和泰出貨不意至今不出求察被告愽文律師將鮑之供詞詳詢一遍傳訊王子良供當特雖至公所並未簽允不能照出旋經原告律師稱此案躭延時日未能訊結務　公斷中西官因判將王子良交保仍著原被告邀眼見在公所簽允之人到案証明核斷○英商麥丁 
 
 

Page 18

 
 
三德商姚耕士同控華人顧潤卿不付股洋違背合同昨晨英副領事與襄讞孫大令會訊原告律師陸舌儒聲稱顧與原告訂立合同開設泰生洋行每股計洋一千元原告股洋已交顧竟分文不付兼之違背合同請訊麥丁三供開泰生洋行與顧合股專做石子沙泥等貨詎顧不交股洋以致行中生財及冩字間器皿皆由商人自辦顧祇辦中國生財約費數十元我與匯廣公司及滬寗鐵路公司訂立合同匯廣托辦石子一萬墩沙泥七千墩鐵路公司托辦每日石子三千墩祇交過五百墩去年十月顧竟避匿飭人邀來將銀箱開視惟有帳目在内顧卽藉端不做後由胡姓　情願還洋二千元了案有見証洋人　藍可証勃藍供顧願還洋是實被告顧潤卿延愽文律師向原告辯論聲明顧並無願還二千元之事况原告尙欠被告之資去年西十月十三號後曾登告白有報呈案訊至此時已過午中西官判退去候下禮拜四上午覆訊（力） 
[英美公廨早堂案]  
　　已配戴姓之夏小妹不知如何於十二日被洋人處包車夫謝文生糾人搶去成親至十九日始回父母詰責之餘糾集多人俟謝至家扭住毆打經謝報知包探將一干人一併送訊謝呈婚帖訊之小妹供已配與戴姓今亦來案小妹之父夏德春母夏孫氏同供其女被搶逼婚情形關司馬商之美白副領事判押候過堂訊究辦○過犯張人松張子良黃阿囡等出賣攙水牛奶被工部局查捐洋人查獲解究張人松不到令妻投案代質司馬判張妻交官媒管押一月罰洋六十元張子良罰洋三十元黃阿囡罰洋二十元○朱友朗被表弟媳王陳氏借去洋二十元八角還過五元八角前日向索洋十五元該氏以朱拆梢爲由報探拿究司馬訊悉前情當堂一併斥釋○蔣文山竊徐玉秀人叅陳桂掩人魯意歸廉　竊王淇順竊洋東餅乾均由捕房解究司馬判蔣押捕房兩分陳王各押一禮拜○閔宦於本月初二在正豐街新長發棧雇小車裝運衣箱被車夫竊取一只報知包探昨將竊賊徐阿三寄贓之張左桂解究並稱除吊到外尙少銀飾各物徐妻已往江北追張姪來滬約　日可到司馬判還押捕房候再復訊○上海縣移捉行竊逞蠻之樊掌坐昨由包探將樊解究司馬判送縣轉遞南邑歸案訊辦○喬阿根竊無主桌圍四條値洋四十元被包探獲究司馬判押捕房三禮拜（當） 
[美租界捕房事]  
　　前晚有三日人飮酒過醉至百老匯路將車夫胡阿寳扭打不休由捕拘究捕頭飭胡自赴日領事署控告○姚成法姚阿狗姚阿寿因奪祖產互相扭毆成法受傷爰投捕房請辦捕頭飭探查明函請公廨出單傳訊○瘋子劉阿龍在西華德路歌唱經印捕拘獲捕頭詢悉在百老匯路開成衣店飭捕送回了事○事夫張子喜推車至西華德路將張阿長東洋車撞損由捕帶人捕房奉飭賠洋二元了事○昨有三歲女孩一口在西華德路沿途啼哭由捕送至捕房孩父范某投請領回（似） 
[正字]  
　　昨日譯西報述中俄議約事内有厘金一十萬両句萬誤作百附正於此（容） 
 
 
 

Page 19

 
 
[ 
[茂生香皂商務滬局覆甬]  
逕復者前准貴前總領事克函開茂生腴皂確有實在憑據係德國法蘭府城所造貨物不過託上海茂生洋行爲總經理等因准此敝會經即録函知照洋貨業董通飭各店肆一禮遵照矣昨復接貴總領事函詢前來合卽佈復即頌日社 
[南北提莊聲明改售洋碼]  
啓者自從銅元暢行洋價步漲凡以錢數出入受耗匪輕吾業提莊現亦公議將衣碼減削每兩大洋七角零五釐龍洋小洋照市貼水隨時平價克已發售並非圖利起見以保資本之意凡吾城鄉同業各寳號體恤下情特此登報聲明以昭信實合源莊昶太莊升泰莊鼎昌莊松號莊張寳記莊宏豐莊德和莊德甡公莊同發莊寳昌莊泰康莊晉亨莊晉記莊裕大莊光緒丙午年南北同業公啓 
[衞生學報贈報章程]  
衞生學報甫印二期封而序言每期更換以新目力　海内外 
熱心 
之士爭擲 
　　序言小傳 
業已盈尺同志匡助銘勒殊深第二期序言及本社加以繪圖之 
衞圖隐謀傳 
照定例先覆贈本報一册茲特訂新章從第二期起如將來凡已經留印於本報者無論遠近額外敬由郵局贈報一年衞生學會自製墨一厘以達高誼衞生學報社書記員謹啓 
[上海商務印書館各種教科圖書廣告]  
　本館編譯初等小學堂高等小學堂中學堂高等學堂初級師範學堂各種教科書籍圖書迭蒙總理學務大臣審定商部咨行各省采用並立案禁止翻印又蒙直隸袁制軍兩江周制軍兩廣岑制軍江西胡中丞安徽誡中丞飭屬購用茲届新春開學之期用將已出各書録呈清鑒藉備采擇上海商務印書館京都天津漢口廣東分館同啓 
學務大臣審定教科書 
　　灜寰全志一册附圖一册每部二元○中國歷史教科書二册每部一元○西洋歷史教科書二册每部五角○亞美利加洲通史二册每部七角五分○化學教科書一元○格致教科書五角○生理學教科書二角五分○礦質教科書二角○普通珠算課本一角○馬氏文通二册一元五角○理財學精義四角○論理學綱要四角五分○教育心理學三角五分 
　　最新　初等小學教科書 
修身教科書第一至十册每本一角○又教授法第一至十册每本一角○修身教科書第一册掛圖二十幅（甲）已裱每分六元（乙）未裱每分五元○國文教科書第一册一角五分○又第二至十册每本二角○又教授法第一册四角○又第二三四册每本三角○女子國文讀本一角五分○珠算入門二册每部四角五分○珠算教科書上（甲乙）二册每本一角五分○又教授法二册每部五角○筆算教科書第一二册每本一角五分○又第三四五册每本二角○又第一二册掛圖每幅十六分二元五角○又教授法第一二册每本二角五分○又第三四册每本三角五分○又第五册四角○中國歷史教科書二册每部三角○中外國地理教科書四册每部五角○習字帖第一册一角○又第二三册每本八分○習畫帖教員用一册二角○又學生用八册每本七分 
　○最新高等小學教科書 
　　中國歷史教科書四册每部七角○中外國地理教科書四册附萬國輿圖一册每部八角五分○理科教科書四册每部八角○初等物理學教科書二角○理化示教二角五分○博物學大意二册每部四角○理化學大意二册每部四角○筆算教科四册每本二角○又教授法第一册二角五分○又第二册三角○又第三四册第本二角五分○數學教科書二册每部三角○筆算教本二册每部四角○普通新歷史一角半○小學萬國地理新編二角○毛筆習畫帖八册每部一元四角○給筆習畫帖八册每册一角 
○最新中學教科 
　　中國歷史教科書第一册七角○又第二册五角○西洋歷史教科書二册每部一元五角○萬國史網一元○中國地理學教科書一元五角○代數學二册每部二元四角○化學新教科書一元二角○物理學二元○熱學七角○力學一元○磁學四角○靜電學六角○生理學一元○地文學九角○地質學一元二角○普通礦物學教科書三册每部六角○普通植物學教科書一元○動物學八角 
　　○師範學教科書 
　　速成師範講義叢録二册每部一元二角○學校管理法二角○教授法原理二角○半教育學二角○各科教授法二學角 
　　○最新高等學堂教科 
　　微積學一元六角○亦師大學堂講義初編四册八角○又二編四册八角 
　　○外國語學教科書 
　　嚴復氏英文漢詁一元二角○伍光建氏新選帝國英文讀本三册卷首一角卷一二角五分卷二四角○謝洪查華英文通一元○華法啓蒙初集五角○又二集七角○華法中學讀本一元○和文漢譯讀本八册每部一元○東文法程五角 
　　○各種五彩地圖 
　　大清帝國全圖二十幅四元○坤輿東西兩半球圖（甲）布裱掛軸二幅三元五角（乙）布裱摺疊兩幅三元五角（丙）彩套摺疊兩幅一元二角半○坤輿方圖（甲）布裱掛軸二元五角（乙）布裱摺疊二元（丙）彩套摺疊八角○萬國輿圖三角五分○西洋歷史地圖八角○滿洲朝鮮地圖五角 
[上海葯王廟和義堂飲片同業更章]  
　敝業錢串向係每兩七折茲因銅元陡長虧耗匪淺爰集同業公議於丙午年三月朔日 
起錢串每兩八折惟各寳號明碼扣頭仍行自歸舊章銀洋均照衣牌務望同業堅持信守永遠遵行不得參差免費唇舌誠恐未及週知特此登報聲明和義堂同業司年公啓 
[南洋票頭彩誌喜]  
第拾會二月十九日開彩頭彩第七千一百四十三號由本行門莊售出得主台銜容紅票收齊再行聲明雖得主之鴻福小行亦明榮幸現售湖北票將近開彩如蒙　賜顧請至上洋老北門外西吊橋第三家外埠函購原班回件老同得利票行啓 
[上洋新開信泰祥煤油字號]  
本號開設南市十六鋪内老馬路鹽碼頭南首坐西朝東石庫門内專辦泰西各國煤油火柴洋皂洋燭香烟等貨批發倘蒙賜顧祈請惠臨各貨之價無不克已先行交易擇吉開張 
[慎防假冒]  
席君裕麒經售本國之爾籘醫員亞支奶尅煙化瘾藥業由河南商標事務所野口米次郎在去年十二月念六送呈商部注册第六千四百六十七號又經英工部局衞生處騐明給憑詎刻有無恥奸商胆敢冒牌冒名將席文光名字冒作裕麒出面登報以僞亂真影射紊亂貽害衞生並在偷雞橋附近設肆兜售膽頑已極刻由本律師函請駐滬總領事照會道憲札廨飭差封禁嚴訊懲辦在案深恐賜顧諸君悮購僞藥貽害無窮先此登報聲明須認明偷雞橋保康里弄内第五百九十四號方不致悮辨護法學士村上大律師 
[信成銀行招收儲蓄存欵]  
本銀行於三月内在自來水橋北堍擇吉開辦儲蓄事宜東代小本經紀之人積存零星欵項凡有洋銀滿一元以上數目不拘多少時日不論久暫無論十農工商男女老幼均可來行存儲生息積少成多由貧致富每户各給存簿一册憑簿往來收付本息確實可靠永保無虞刋有詳細章程欲存款生意者請來行取閲可也 
 [P信成銀行續收股銀]  
本銀行現擬於三月内擇吉先行開辦北市自來水橋儲蓄銀行俟南市萬聚碼頭房屋工竣再行添辦商業銀行業務所有認定各股除已收過掛　每股五元外其應續繳之每股二十元望於三月二十日以前一律搬至上海頭壩昇昌鐵號内事務所隨填股票即日起息此佈周舜卿沈縵雲唐郛鄭劉良葆劉柏生孫鶴卿王一亭顧馨一徐子雲洪鳳九鄭叔良李雪嚴同啓 
 
 

Page 20

 
 
   
 
