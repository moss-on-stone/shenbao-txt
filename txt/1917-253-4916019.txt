# 1917 - 253 - 4916019

 

Page 1

 
 
   
 
 

Page 2

 
 
時評 
[火鐵金銀（冷）]  
　　今日世界於火鐵之大戰爭外又有金銀之大戰爭火鐵之大戰爭與對敵國交戰者也金銀之大戰爭不特與對敵國交戰即各國相互之間亦無一國不交戰者也故余謂今日金銀之戰爭更甚於火鐵之戰爭 
不觀乎各國之限止金銀出口之條例乎是即其戰爭一端之明示也其前以金易銀以銀之用繁於金也其繼併金銀正貨而均限止出口以正貨殊爲可寳也 
奈何中國旣投入火鐵之大戰爭而政府人民對於金銀之戰爭絕不措意也耶嗚呼 
命令 
九月十六日大總統令虞奎武衛從和均加陸軍步兵上校衝此令 
又令陸軍總長段祺瑞呈請授胡立成張承恩爲陸軍步兵中校施德華爲陸軍步兵少校並加陸軍步兵中校銜劉朝涇宋道鳳劉忠藎馬奎鉤朱家琦孔繁銓均授爲陸軍步兵少校王繼曾爲陸軍砲兵少校牟炯奎爲陸軍工兵少校馬龍光爲陸軍三等測量正應照准此令 
又令陸軍總長段滇瑞呈請授周宗霖徐郁文爲陸軍三等軍醫正應照准此令 
外電 
　　北京電協約國方面日前提出之三條件中國政府尚未回答蓋因同時提出之希望條件即戰後解决沒收德奥人之公私財産並取締德奥國人及德奥船供協約國方面使用等件協議未决故也（十七日） 
北京電正金銀行兌現風潮今晨以來巳全平靜（十七日） 
南京電奥大利公使頃（午後五時）經此間赴滬（十七日） 
奉天電居留錦州之日本人數名十四日與二十八師之兵因故口角詎有不法排長陳某竟率騎兵二十餘名將該日本人包圍攻擊當場鎗斃日人一名汲旅長聞報卽將陳某等三首犯捕縛各地之日本人均甚憤激又鴨綠江上流之輯安縣二三日前復有中日兩國兵士衝突之事激戰亘一小時兩方死傷多人 
（十七日） 
東京電英國駐華公使朱爾典氏乘西比利亞丸船約明日可抵横濱（十七日） 
東京電本年度上半季日本對華貿易輸出一億四千四百十萬元輸入五千五十九萬元計輸出超過九千三百五十一萬元（十七日） 
東京電松岡芳三郎氏奉命在駐中國財務官小林丑三郎氏之下爲事務官行將赴任（十七日） 
以上東方通信社電 
戰電 
　　倫敦電俄國公報云俄國在波斯基南面進攻兩次均遭挫衂米特格村境内之敵軍設防固守俄軍在比斯柯夫路境進攻佔據克朗堡俄軍且於稍南前進八百碼佔據貝爾恩等三村現向距里加東南四十五英里之倫堡進發俄軍在哇克拉西面敗敵俄魚雷艇轟擊古爾倫海濱之敵海軍排砲曾見起火（十五日） 
俄京電公報云俄軍在比斯柯夫大路境克朗堡田莊附近奪獲重要陣地一處俄軍又在巴爾齊斯克附近奪獲森林一座但爲敵軍逐出烏夏汀西北之敵軍巳退至米柯夫資至伐細爾柯夫資陣線 
高加索之土軍迫令俄軍退至距里凡杜柴東五十俄里山地陣線之外（十五日） 
倫敦電俄國公報云比斯柯夫路齊巨伏爾 
 
 

Page 3

 
 
特田莊境内大戰正在進行俄軍擊逐敵軍異常勇猛俄軍在福克薩里方面及米里乞斯細西面敗進攻之敵軍（十六日） 
亞姆斯特丹電柏林電稱德國外相請阿眞廷使署特囑魯克斯堡伯爵回國並給以通行劵 
（十四日） 
華盛頓電國務卿藍辛氏直至瑞典答覆阿眞廷秘密案之文不滿意後始將駐墨德使伊克哈特氏致德首相之函宣布（十四日） 
倫敦電公報云外間所傳財政家在瑞士開和平會議一節政府毫無所聞英國人民如與敵人相晤查出必加懲辦云（十五日） 
要聞一 
[俄國政局紛擾近聞]  
文滙報載路透電社十六日俄京電云政府巳宣布俄羅斯爲共和國又十四日倫敦電克倫斯基氏組織新内閣巳遭困難蓋軍工代表會通過之决議案足以妨礙士官黨而工商界之人恐將不與社會黨共同作事也目下唯一解决之法似在組織純粹社會黨内閣聞克倫斯基氏殊反對此議又十五日俄京電云柯尼洛夫將軍與其左右武員均巳就逮又十四日俄京電云綽號野蠻師團長衆皆視爲柯尼洛夫將軍叛亂舉動之柱石日者派代表謁見克偷斯基氏與亞力克齊夫將軍其司令呈上一决議案宣布該師各聯隊願効忠政府波羅的海艦隊總委員會致電克倫斯基氏謂將士皆一心贊助臨時政府柯尼洛夫將軍叛亂之舉雖巳失敗而克倫斯基氏之困難終未盡釋日者美齊美爾黨提出一决議案而由俄京軍工代表會以二百七十九票對一百十五票通過該决議案抨擊中級社會如士官黨等與聞叛亂且聲明若輩者不得使之握權今宜以勞慟社會與農民黨組織政府即行宣布民主共和以地主之産業給予農民由工人委員會管理製造各品與分配各産品重徴資本稅沒收戰時所獲之餘利羅斯加太伏里亞報載稱亞力克齊夫將軍羅斯基將軍特拉哥米羅夫將軍復被擢用足徴政府不卹犧牲進行戰事此事使協約國大爲感慰戰爭委員會不日將開會討論整頓陸軍恢復軍紀之計畫政府現議設一特别哥塞克部以期撫慰哥塞克兵波爾斯報謂新政府之新政解散下院將居其一又十五日紐約電云共同新聞俄京訪員昨日來電謂某軍官自摩希洛夫柯尼洛夫將軍司令部抵此述及叛亂發作時之情形據稱柯尼洛夫將軍於本月八日告精選之若干聯隊謂須出發往援里加陣線實　其目的乃在俄京耳是時柯曾草擬示文社會黨手民不允排印乃脅以武力而爲之手民旋接克倫斯基氏之令文因與柯之示文秘密合印當時軍工代表會知柯有異志紛出運動軍隊違抗命令旣而運兵之火車亦發見克倫斯基氏之令文兵士讀之皆爲離心卽有聖喬治馬兵大隊大呼願爲臨時政府殉義另有一軍官謂各聯隊奉命開至摩希洛夫試驗英國炸彈攻擊法後由長官告以俄京激進黨謀挨戸搜殺中級社會之人而與敵國單獨媾和迨抵矣斯科得讀克倫斯基氏令文始悟受紿至於後此數日之事未經云及然足徴克倫斯基氏之令文實能感動軍心云又十五日倫敦電云每日紀聞俄京訪員傳來柯尼洛夫將軍拒絕缷職時發表之示文略謂彼因寳愛國家之自由故不從政府免職之命令彼寗死不屈蓋凡團民之佳兒甯願犧牲其生命不願放棄其職司也繼乃抨擊臨時政府治國無方優柔寡斷墮威權失信用致引起反對革命之舉動末曰俄羅斯男兒其醒乎勿再醉生夢死受人愚弄勿趨入國家今所沉溺之深淵余今懇請臨時政府至余司令部余以一言爲信保其自由俾與余組織國防内閣使勝利可操左劵兼導俄國於强盛云云又十五日俄京電云政府作久長之討論後大約組成戰爭内閣巳以克倫斯基氏任國務總理佛化夫斯基將軍任陸軍總長佛特里斯基海軍大將任海軍總長特里斯慶柯氏任外交總長尼基蒂尼氏任郵電總長共計五員官中宣稱目下將暫行集權於臨時政府數員之手政府於星期五日會議一晝夜後始决定以五人組織新内閣當時所爲難者軍工代表會不肯與中級社會共同行事及克倫斯基氏所依恃之莫斯科工商分子相率引退而亞力克齊夫將軍態度未明有辭職之意軍工代表會堅守昨晨電傳之决議案以社會黨國務員名戰開呈克倫斯基氏推克倫斯基氏或塞里台里氏任國務總理克倫斯基氏大不謂然不欲排斥士官黨加入政府討論之後斯柯比里夫等三員因不贊成與軍工代表會决議案相背之調停方法卽宣布辭職臨時政府巳發表宣言書准芬蘭參議院有權解决前裁决權屬芬蘭大公之諸問題政府會議組織新内閣問題一全夜後巳得滿意之决議政局本甚阽危今巳漸有轉機俄京軍工代表會並通過决議案主張宣布秘密條約皆作無效要求卽向各交戰國提出和議廢行壓逼人民之各政重建民治軍事機關卽行召集民選國會克倫斯基氏下令於陸軍令停止政治爭端遂從參謀部命令重行運輸軍隊兵士勿再拘捕威排斥司令哥塞克軍機關部不肯服從政府命令拘捕加里定將軍因該將今日須到哥塞克軍大會解釋其行爲理由之故哥塞克軍通過决議案杭議誣指哥塞克軍　助反對革命之行動並宣布哥塞克軍常抱矢忠政府之志又十六日俄京電云今晨所傳以克倫斯基等五員組織戰爭内閣之說巳由官中徴實昨日電傳軍工代表會通過美齊美爾黨提出之决議案當通過之際會員多未到會軍工代表會後開全體大會多數主張拒絕前案代以新案謂軍工代表會現因急須未定革命鞏固之權力而免與反對革命者及中級社會相融和故决議卽行召集全國民治機關之代表開大會以解决制定能指導國家以待民選國會成立之權並促請抱革命民治主義者竭力贊助政府軍工代表會會長吉特士氏宣稱該會擬於二十五日以前在俄京召集 
[東京通信（必危）]  
　　美國金塊禁輸與日本金貨禁輸自美政府禁止鐵材輸出以來日本鐵工界方要求解禁而未得要領乃美政府忽又有金銀輸出之禁令日本之貿易界於是六受其影響考美國素爲輸出超過之國其金銀之輸入恒逾於其所輸出今雖以參與戰事金銀之需要較從前爲廣然目下金額總數尚有美金三十餘億元似無禁止輸出之必要乃美政府毅然行之何也論者謂此次禁輸之動機實由於經濟方面着眼即顧慮夫金塊輸出其影響將波及於其國内之經濟也蓋美政府鑒於自七月上旬至八月中旬之金塊輸至日本墨西哥及西班牙者驟然增加即以八月一月中之輸入日本者計之巳有八千萬餘之多則苟不先事防止美國國内之金融界將大起恐慌也雖然美國固爲自衛計而禁輸金銀矣而日本則又直接受其影響也（一）日本今日之所以得維持經濟界之現狀者賴有美金之輸入也彼由戰爭而所得之正貨雖巳近十億元然不過爲債權巳耳而所謂十億元之正貨者乃都在各債務國之手事實上不能即行取回者也所能取回者惟美國一國耳今美國又有禁輸之令縱惑非絕對禁止而加以限制之輸出收入之數巳覺大減而一方以銀價騰貴之故一般在中國之日本商人以日本金輸出者日多而對於印度輸入超過之决濟資金因而金貨之輸出其數亦匪鮮則收不抵支勢將以日本所有之金貨滅盡而後巳其經濟界之危險爲何如（二）美國雖爲輸出超過之國然近年來之與日本貿易反爲遜色據前年之統計美國輸入日本之商品共一億二百餘萬元而日本之輸至美國者爲二億四百萬元其相差之額適爲一倍即美國每年以一億二百萬元之正貨輸至日本而日本以此一億二百萬之正貨融通其經濟界也今美國旣行禁令則日本之商品美國雖仍購買而其代價則當此禁令實行期間不卽償付金貨必隨之而短是後輸出兌滙勢將停止而其結果日本之輸出貿易亦因而減退故其商業所受之損失爲尤大也今日本政府爲自衛之計對於前者所受之影響巳於前日（十一日）亦發布金貨輸出禁令其要如下（一）金貨幣非得大藏大臣（財政大臣）之許可不得輸出但以旅行而携帶金幣不滿百元者不在此限（二）違反前項之規定者處以三月以下之懲役及百元之罰金（三）燬棄金幣者罪與二條同等條由是觀之即可知美禁之關係於日本經濟界非淺也一般日紙謂當此美國歡迎石井特派大使狂熱之時而美政府反出此禁金禁令不知美國果何居心也云云 
[南洋之糖]  
　　抱一通信之餘墨（二） 
　　南洋爪哇之蔗糖幾占全世界産額三分之一近年爲日本臺灣糖之勁敵者厥惟此物故大爲日本所注意常乘間收買爪哇糖廠爪哇糖廠多數在西洋人之手華僑亦間有之而以三寳壠之黄仲涵爲最其所設建源棧新加坡香港上海等地均有分棧資本在一萬萬元以上在南洋華僑中爲首富華僑大槪以財産資格分階級大富豪之一言一動足以左右全社會雖中等資本家巳不敢望其項背無論其他赫奕之聲勞大抵與本國各地以官堦攫取大鄕紳資格者相等 
至今歲而糖業大風潮起矣華　於糖　注其全力於商業爪哇全島之糖一歲産額約二千四百萬擔而其商業在華人手者逹半數以上蓋糖尚未出廠商人於數月之前紛紛定購其間不無買空賣空之弊去年銷場大好故今年價格看高定購時每擔荷幣十四盾左右以爲出貨時必可逹十六七盾也不料日跌一日竟跌至十一盾乃至十盾於是一千二三百萬擔之糖在華商手者以至少每擔虧三盾計約須虧至三四千萬盾去歲所　盡以彌今歲之虧而不足於是破産者紛紛矣當其大恐慌時某埠商會總理請荷蘭政府設法維持答稱如爲荷商固當由荷政府維持今爲華商君其問諸華政府可也平時責僑民盡義務則曰若吾屬地子民也至此乃不獲與屬地子民同叨庇蔭弱國之民可憐如是此該總理親爲余言者 
推糖價所以大跌之故一則歐洲運輸不通二海上船隻缺乏三英屬地抵制進口此實爪哇糖業前途之大悲觀而吾華僑乃起而承其禍可慨也 
爲今幾糖業計一吾華僑宜注意糖農糖工即蔗田與糖廠是也此次吃虧蔗田與糖廠尚淺因有大多數之糖商預行購定故二即爲糖商宜杜絕買空賣空之弊苟資本充盈則廉價買收他日難保不獲大利聞現黄仲涵即用此法所苦者空盤買賣者耳三吾華僑宜速集資自購船隻組織航運公司華僑之力非不能舉此但向無大組合之習慣僅個人獨力經營終乏遠大規模新加坡林乘祥自辦輪船行運獲利甚厚倘能聯合擴充豈惟糖業關係巳耳此時誠不易著手所願平時十分注意此點機會爲世界公共之物但視平時準備之有無而分别其能利用與不能利用豈惟糖業豈惟航船吾觀於今日各方商業所受於時屬之影響而感不絕心矣 
[江蘇水利協會選舉會長記]  
（南京通信） 
江蘇水利夁會於昨日（十六）上午九時開會選舉會長一時到會者計一百數十人共四十九縣齊省長委金陵道尹蒞場監督兹將當日選舉之大槪紀述如下 
開會之通知未開會之先即由籌備處發通知書於各會員内容（一）九月十六日上午九時前齊集會場十時投票（一）凡巳經報到之會員均須在會場門首簽到取得入場劵然後入場（一）選舉權照章以縣爲單位（每縣一權）如一縣有二人以上到會者須由各同縣會員公同委託一人書票現製定委託書置預備室即請照塡交臨時書記收存（一）凡同縣會員在選舉場内須聯坐一處（一）會長一人副會長二人分三次選舉之以得票滿出席縣屬會員三分之二爲當選如不足票額須再投票 
會場之秩序是日會場之布置如行政長官席記者席書記席會員坐次席餘如簽名處驗劵處亦均應有盡有其秩序如下（一）鬱鈴開會（二）會員入席（各就本縣席次）（三）監督入席（四）報告出席縣數（五）散選　會長票（六）投票（七）開票（八）散選舉副會長票（九）投票（十）開票（十一）散選舉副會長票（十二）投票（十三）開票（十四）報告當選人（十五）閉會 
臨時之職員是日職員均臨時性質共計二十七名各員之職務如下簽到處發劵員尹香山王立予驗劵員蔣企範趙受兹招待員沈思齊錢强齋季融五朱德軒宗受于鄭立三王筠權施斗南俞愚溪陶次壎梁公約陸文椿王玉樹葛植庵張繼高馮少詹散票員顧聽秋閔瑞之開票員張滌珊張蔚如董觀吾許蘇民 
選舉之狀况各會員及行政長官入席後即由散票員散票共計散票四十九張（每縣一張）開票結果最多數韓國鈞計三十二票不足三分之二再選少三票僅得二十九票維時巳鐘鳴一句遂改期散會 
各屬之會議各屬會員自會場歸寓後接籌備處公啟一則曰訂於十七日下午二時開會續舉會長届時務乞駕臨爲幸自接公啓後卽各自聯絡有擬舉魏家驊者有擬舉韓國鈞者又有擬舉馬士杰曾樸朱紹文葛錦城者議論紛紛莫衷一是但據各方面之推測大槪韓國鈞與魏家驊最有希望其次曾樸馬士杰二人呼聲亦高或得副長席結果如何容再續誌 
[南京快信]  
　　李督軍今晨（十七）十時在小營行閱兵禮式 
海軍饒總司令因薩鑽冰力辭海疆巡閱使職昨特派毛參謀長赴滬慰問 
新任長江巡閱副使王廷楨定二十日赴蚌會晤倪嗣冲商江防事宜 
聞倪嗣冲王廷楨以正副巡閱使名義電中央要求將沿江各省水警撥歸管轄 
徐州消息匪首毛思忠率領千餘人盤踞徐州西北一帶張敬堯軍隊與匪相遇於敬安接戰數小時官兵傷亡二百餘人 
李督擬將三營憲兵改歸督署軍務科或軍法科節制即將司令部撤銷 
齊省畏新委蔣汝正仲漱爲江蘇全省實業視察員新任實業廳長張軼歐來電訂於十八日啓行二十日可以到省 
新任南京造幣廠長武濬源訂於今日（十八） 
視事 
中央幣制會議胡廳長擬派總務科長薛家駿赴京代表與會 
白寳山昨巳回海州原防 
場商蕭義豐周和厚運商生昌俄大昌生等戸以季光恩在兩淮緝私統領任内營私舞弊昨特公推代表入京赴財政部鹽務署控告並請於季未交缷前交法庭嚴究 
奥使納色恩將乘津浦車抵寗軍民兩長巳飭軍警機關派隊保護 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[德行匿帳案與處置敵僑]  
　　昨日京津太晤士報云近外間喧傳德行賬簿文件巳運至北戴河某宅此時萬難尋覓等語查今年署假在北戴河德人曾用某宅爲開會地點彼等知中國將對德宣戰曾相與討論宣戰後相當辦法旋聞中政府允許將德僑安置於北戴河於是德人一切器具物品均紛紛遷至該處並作種種預備以爲遷移地步宣戰之日外間多見德僑携箱匣前往北戴河者絡繹不絕故德行帳簿文件如果運至北戴河中國政府恐一時必不能覓得又云德行行員葉該林古逃逸外人或謂彼匿於荷蘭使署據政府方面調查此說確係無稽之譚蓋荷使於葉氏遠颺並不知其逃往何處又云前日地方檢察廳曾實行搜查西城葉該林古私宅政府此番搜查聞係因德人在華將有種種擾亂之陰謀冀搜得文件證據以便實行拘捕並聞此次搜查之結果巳將某某敵僑數人實行監視又英文京報云德華銀行總辦柯逹士自拘禁地方檢察廳後該廳爲優待外人起見特將法典紡查會之大廳房爲其棲居之所另備有洋式桌椅等件食必洋飯飮必汽水供應備極滿意聞英文晚報主筆李佳白博士以該案並不十分重要且艾格林現巳在逃僅拘禁柯逹士亦無效力特赴廳具結保釋該廳以李博士本體面人當徇其請將柯暫釋候傳矣 
刻據交通部消息日前接荷使署來函略謂前奥使應乘坐之荷船准於十八日抵吳淞可否速爲其組織通車以便使奥前使出京故昨日該部巳與京奉津浦滬寗組織妥協定於明日早八時由京起程沿途並派重兵保護又聞駐京奥使原擬昨日離京回國旋因候船之故復緩二日即於十六日出京十八日由滬乘荷船荷蘭鳩號經阿美利加回國其天津奥領事亦與該使一同回國 
自對奥宣戰後收容奥兵一事延未實行兹聞駐京奥兵百二十八名巳於昨晨由中國將校六名荷國將校一名及荷兵十四名護送乘環城鐵路至某處收容又聞宣戰以後防範敵人之計畫必極嚴密是以協商各使曾有照會陳述德人之陰謀俾中國知所防範然我國亦必預爲查察以免疏忽日昨外交内務兩部會銜通電京外各機關令其對於德奥僑民未經返國者嚴密監視切實防範勿使有秘密開會之舉動云云 
[敎育實業兩廳之波折]  
　　此次政府發表大批敎育廳廳長實業廳廳長致生許多波折兹聞此事最大阻力蓋有三端其一經費聞各廳經費悉令地方籌欵如有不足之數由政府補助現在各省政費軍費大槪不敷此項設官經費難於籌措其二房屋年來財政部搜羅各省官産大賣特賣各省辦公機關平時巳苦難於盡得相宜處所此次新設龐然兩大衙門自是無處安置共三人才近年中央對於地方簡任以上官吏之任用大都授權於外以圖融洽無間此次突然設此兩大位置各省督軍省長之幕府人才孰不欲得其一席以爲扶摇直上之根據因是中央放人不爲各省歡迎且此外尚有一種關係則實業敎育兩項事務在外省看得不甚重要故各省敎育實業兩科科長大抵久於其任事務熟習驟易生手殊多不便不如逕以各該科長陞任爲宜此亦有理由之一種主張也有此三種原因故政府辦理其事當先與各省接洽請其先籌經費預備地點預保適當人才只要所用者係各省自保之人則經費無著辨公無地該省長官均可爲之設法此次敎育農商兩部簡放各廳長絕未注意上述諸端是豈各省所欲且細查兩部簡放人員性質雖有不同而有一共通之内幕即藉此排除本部人員是也如敎育部參事許壽裳任爲奉天廳長事前毫無所聞發表以後即告人云係部中欲排斥出部云云又如農商部則四個司長同時請出内中如漁牧司司長田步蟾尚是前清商部時代人物此次本擬派往安徽田聞之力求另調較好省分乃命令發表竟易爲陜西視皖猶不如蓋絕無到任之望者矣然新廳長中亦不無得意之人如山東實業廳長之陳介一面做農商部秘書一面謀財政部參事一面又謀實業廳長官迷之深殆逹極度十數日前卽告人云不得參事亦可得廳長兹乃兩個目的同時逹到現正在衡量取舍間至於各省長官對於新放之兩項廳長固多擋駕而尤以敎育廳爲多浙江敎育廳長劉以鍾極爲旅京浙人反對者所執爲反對理由則謂劉專好修飾不配當敎育長官之任云云又如蘇省敎育廳長陳潤霖則爲齊耀琳省長擋駕政府以此事弄得甚僵正在打電疏通不知結果如何惟各廳長中又有繼起辭職者如奉天河南湖北等省之實業廳長湖南直隸等省之敎育廳長均巳呈請辭職行將簡員補充又聞近日督軍來電保人者頗多政府復以俟各廳長有更動時再行酌用不日將又有一批人員發表矣又聞直隸曹督軍前晚有電致國務院極端反對實業敎育兩廳之設立並請即電覆詞語間露否則辭職之意他省亦有聯銜反對者其電中大意均以此時國家多故地方不靖財政奇絀之時不應增添此等機關云云 
[北京尚有復辟之謡]  
　　重行復辟之謡久巳流布津京前外間喧傳曹汝霖陸宗輿邀求特赦帝制犯否則擁戴宣統等說近日街談巷議此等無根之謡不特不爲稍減且因而愈熾並謂將於中秋節前後由大連東省内蒙等處軍界中人首先起事公推徐世昌爲主號召各省請宣統重行復辟實行君主立憲云云近據調查此等謡言緣起厥有三端（一）前此復辟首逆張勳尚居留使館界地政府偶因交涉無效竟不爲强硬之磋商現在幾乎置之不議不論故人遂疑張勳亦可倖免且不出京則復辟當有復活之日因疑生誤因誤生謡而復辟二字遂輾轉於一般人民口中也（二）清室處分問題由北洋軍界提出經清室老臣徐世昌出爲奔走呼號迨馮總統入京後而徐氏之關說似乎有效竟若清室本無處分之理由不過軍人腦筋單簡乃有此等提議於是該間題又若無形打消而外問神經過銳之徒懸揣政府似尚尊崇清室故以復辟之謡爲投機事業耳（三）前次復辟嫌疑並未有一人科罪無論矣即要犯如雷震春馮德麟張鎭芳等論其叛國之罪雖即時處以死刑猶覺不足蔽辜乃自三逆逮捕至今巳歷數月不聞政府明正其罪惟聞雷馮則有陸建章督軍迭行保放而張則雖審訊辯論中止而判决尚未宣布並聞張極力運動將來或可宣告無罪亦未可知以如此國民公敵政府尚不辦一人似政府不特不以復辟爲非且欲留此復辟種子以爲他日之導線有此三因雖有識者時爲阻遏而謡諑終無由息矣 
[雷馮開始預審]  
　　雷震春馮德麟自就擒後由陸軍部軍法司取具口供呈請元首特開高等軍法會議審判當經派定審判長陪審官各節疊詳前報兹聞高等軍法會議自組織成立以來關於此案案卷業巳調閱完了於昨日（十四日）下午一時在陸軍部開審審判長爲蔣雁行上將陪審官爲陸錦吳炳湘陳文運賈德耀四中將此次尚屬預審性質故禁止旁聽内容絕對秘密唯聞雷馮二逆不外力辯其並非有心附逆而巳下次正式開審亦祗許軍人旁聽云 
[中國物産與日本關係]  
日本英文廣和報載横濱正金銀行總理云日本物産不豐不能不有賴於他國棉花羊毛生鐵此生存之最要者日本皆缺然無有如此而圖獨立生存實難爲力中國物産豐富取之不盡用之不竭苟能開浚其源雖富冠天下可也然貨棄於地而不知寳可惜孰甚職是之故而日人遂不能不因其利吾日人之所欲者非中國之土地乃中國之物産今日人取棉花於印度倘印度與日人爲仇日本紗廠卽將歇業日人取羊毛於新西蘭澳洲倘或有所阻礙則不得不求之中國故中國之鎖鑰不能使之不啟也日人必以製造供給其人民欲厲行製造須輸入他國物産欲求國家之富裕須依其製造所得貨之外邦乃能捆載而歸日本輸入之最重要者爲棉花佔進口貨三分之一價值一百六十兆元製造熟貨輸出者僅值九十二兆元以國内人民五十七兆皆依此爲衣料也惟日本之絲出口價值逾於棉花出口之價值日本棉花多由印度輸入其絲多售於美國而中國則爲紗業之消場外國通商爲日本生存之道於是外國稅率商場情况出産多寡皆與日人息相關日人亦日夜研究之日本島國也旣與外人通商當用商船凡運輸業之盛者其船舶多爲己有故建造船舶最爲重要日本造船業日進無巳太平洋航運幾爲所獨佔凡横濱長崎大坂吕宋及其他處重要海口均有日人所辦之英文報對於船舶事業登載無遺各船舶亦往來於香港上海歐洲南美青島海參威焉 
[成都通信川]  
　　局之變化劉存厚進退兩難九月以來川中戰事滇川兩軍皆取防勢不肯進攻此中恐將大有變化也其變化奈何即劉存厚個人之意見是蓋劉存厚近有復回南系之意故對於滇軍不十分主張攻擊自第二次發出停令後各方面軍事皆一律停頓前日各都隊尚有小衝突今則儼如鴻溝之隔各不相越羅佩金於此北兵入川之際早卽不願與川軍戰自與劉交涉停戰後羅氏一面以少數兵隊守榮威等處其全力則皆轉向東移說者謂防一師進攻其實防北軍之侵逼也近日自井叙州各處之滇軍紛紛向瀘州進發即爲防北軍之明證據各方面探求川軍如果以誠意相待不與挑戰則滇軍必以其全力向東舍川軍而抗拒北兵矣 
資中滇軍師長顧品珍前日主張堅守資中故其防禦工事非常堅固且以重兵防守各處到資之要道刻因北兵入川顧氏亦願保持西南大勢擬舍資中而守瀘納以其可退可守也故自井駐紥之滇軍現巳完全開到瀘州而所謂靖國軍第一軍財政處處長李臨陽者於八月底由自井逃往瀘州自井方面滇軍力較薄弱而資中又以自井爲樞鈕顧師長見援軍退去恐有他變亦擬退出資中一以全周代督讓道之請實爲一舉兩得之道頃正預備退却手續資中現巳勢孤如自井再梗則進無可取退無所歸故顧氏之意將來如萬不得巳時仍須扼據瀘縣以保滇軍在川之勢力 
劉氏餐人民及其部下仇滇甚深故一時尚未便公然回復南系故於表面上仍日日運槍輸彈似預備作戰也者各將領見此情形皆不明其用意日昨砲兵二團吳營長由青神回省到軍司令部詢問究竟何意蓋因劉氏日前入北系而攻滇現又欲復南系以和滇以其反覆而有所不愜也第三師駐資中銅鍾河之張團長鵬舞亦頗不滿意於劉氏現值陰曆中元節該團長沿舊習爲其陣亡軍士燒袱紙感懷口占四首内有一聯云究竟推原誰鑄錯大家齊頌是劉哥卽此巳可見一斑矣惟說者謂今日劉氏雖欲復南亦恐無濟於事蓋北兵前隊由陜入川者一隊巳抵成都鄂軍亦據夔萬劉於此時徘徊膽顧不南不北進退皆將失據矣 
[粤東最近軍隊之行動]  
　　陳督軍昨因保衛治安擬將三清各屬桂軍檄調回省兹以莫鎭守使業經回粤省垣防務可無他虞特令莫使轉飭鄧統領文輝劉統領逹慶等仍駐原防至三清兩屬清鄕各營邇因實行結束所有塡防保安之責仍由鄭劉兩統領妥爲籌辦仍將善後各法及辦理情形隨時具報以憑察核又以外省清鄕現經停止惟各屬營縣尚多援案請予加撥子彈亟應嚴加限制以杜濫領昨特令飭各軍營隊即將日前領到子彈數目若干現存若干迅速造報來省并須通飭所部切實保管不許稍有浪用致干嚴譴嗣後如非辦理剿捕事宜及遇地方變故槪不准加撥子彈以重軍儲所有省外各軍隊均以次調回如申葆蕃所部兩營胡漢卿所部三營均擬檄調回省分駐省垣各處并飭派兵輪兩艘馳往高雷接運又廣海兵艦昨赴水東接運兵隊巳將林虎所部陸軍一營於昨午載返省河刻下省城業經戒嚴陳督軍巳加派軍官稽查會同值日巡查以資嚴密計九月九號星期日起至二十二日止巳派定副官王作標彭海濤劉公度王渙徐斌稽查雷振華周願章大錫毛翔興孫尚等十員按日輪流查察並聞近有人來省携帶多金運動軍隊假託名義希圖擾亂治安陳督恐無知兵士爲利所動致墜骰中咋物密飭所屬水陸軍警長官務須嚴行密查剴切誥誡勿爲奸人誘惑故干重究至於近省一帶防備亦非常嚴重如白雲山各砲壘原經派定申葆蕃所部軍隊一營分紥而陳督軍以其地爲省城屏障值此戒嚴期内保守尤宜週密故特令申氏加派兵士一連往駐鄭仙祠内以爲各壘策應據以上各節觀之廣東省垣近日之情勢蓋可槪見一斑矣 
省長公署前統親軍二十營自撥交軍署管轄後李省長以抵省肇軍祇得兩營於分防護衛實覺不敷佈置聞昨與陳督磋商擬在王得慶所部撥回四營由公署調遣仍回復親軍名號俾資保衛又以西江各屬防地向由肇軍分佈現因調遣多營來省深恐防務空虚昨特商由陳督派撥陸軍游擊隊兩營馳往肇屬協同防守聞巳派定蒙仁潛所部俟將子彈領足即於日内開拔前往 
粤省援湘軍隊連日以來迭經陳督軍會同海軍程璧光滇軍張開儒等秘密籌商所有各路進攻方略均已布置就緒振旅待發專俟陸巡閱使命令立卽下令動員但陸氏命令何時能下終覺未有把握而張方兩師長則以所部各營久經振待發萬事俱備祇欠餉糈指撥各餉果於初旬清交駐韶滇軍亦可於中旬出發查援湘原定計畫係以滇軍選作前鋒嗣爲餉糈梗阻致滋延擱昨特電請陳督飭行財政廳將指撥餉項依期撥給勿再逾延至援湘軍隊仍請以滇軍先發用符原議陳督如何回電尚無所聞惟又聞駐粤滇軍現經滇督唐繼堯編爲靖國軍張開儒方聲濤均爲司令唐督昨巳將改編辦法電逹來粤並擬委李烈鈞爲第五第六兩軍總司令葉荃爲總參謀如李不願就職則以葉氏接充司令所遺參謀一缺再行遴委此又爲駐粤滇軍未來之一種變遷也 
[奉天越獄案紀詳]  
　　十二號十二鐘三十分瀋陽監獄第七號監房巳决未刑監犯高玉豐因與看守警爭鬨將看守警之佩刀奪下砍傷該警甫逃出外高即奔東封樓房猱登時看守兵二人方對坐奕棋出其不意被高某用刀砍傷不能行動一警因夜間出勤日間休息僵臥見勢不佳脫逃亦爲高某砍傷由樓墮地竄出高某將看守警　　之鎗八枝一併持同監所鼓噪云朋友速出并遞進鎗三枝於是楊廣和鄭玉秀吳某俞某等羣起砸鐐解械意圖據樓負固惟監房數十人均未附合是時電話巳爲該犯毁壤前後聲息不通高某等意在得械放人時受傷之看守警二人奔赴督署張督聞報立調警衛一二兩連前往痛剿各隊不知虚實軟困於外用鎗震嚇張督 
 
 

Page 7

 
 
又以此事若果持久殊非所宜下令速行撲入院内擒拿巨魁並由孫師長親往督率工程營穴牆入院午後二點四十分由監獄大門一齊擁入各隊有援升房巓者有前後堵截者是時五犯因鎗如雨下不敢居樓一衛兵奮勇當先爲犯所傷餘均由房上及房下發彈楊廣和身被重傷各犯見勢不佳大恐孫師長在後呼曰汝等勿恐如能棄械就縛尚有幾希之望否則玉石俱焚高玉豐棄槍跳出求免楊廣和尚不服爲軍士將槍奪下致傷其手其餘均巳就縛先將鎗械送交督軍後由孫師長將五犯俘送軍署軍法課研訊一過六點鐘由朱營長携帶衛隊五十伊人押犯至監獄門首梟首示衆一時觀者如堵四犯侃侃而談毫無懼容該犯於事前似有成約因事起倉猝羣未附和以致失敗而高玉豐素雄於詞鋒楊廣和狀若慷慨爲各犯所歡迎犯官王荷（縣知事）居近監房平日對於高楊煽亂之詞多所辯正故恨之剌骨事起時高持刀大呼將王砍傷事定張督令送醫院調理一說高因挾有他項嫌怨然監犯中其餘亦有因不附和遭傷者此次事變猝起時其餘監房及習藝各處尚能保持秩序聞高係劉景雙部下黨羽當時大西門内及鼓樓南各商號均行閉門各關警派出所出勤警兵持鎗守衛各城門均關閉每門撥陸軍一大排衛守嚴禁出入各邊艢派就近軍隊携帶子彈散布防守各銀號均行停兌聞軍接得此項報告時即通知衛隊工程營機關鎗連憲兵營警察廳清鄕局警備隊北大營軍隊皆整隊先後踵至而孫師長兩張旅長及其他各武官皆至恐犯人在獄内向外射擊無法逼進乃由軍械廠運來擋牌十面預備向前推行以便對壘是時有軍署稽查劉廣和勇敢直前向犯人曉以大義犯人等始將手鎗抛擲束手待縛又聞此次犯人等炸獄並非意在得隙圖逃實因久押囹圄生不如死此其在軍法課内所供者也 
[營口捕獲劉景雙黨與]  
　　湯玉麟之遺患 
湯玉麟近曾潛出北鎭逕赴江省思投鮑貴卿麾下効力鮑以湯氏桀驚難馴婉詞謝却湯投赴無門乃挺而走險轉入蒙境聯絡蒙匪乘機南犯以圖一逞又命劉景雙輩南下在南滿路線一帶煽動以便接應故前在營口附近一帶有胡匪五六百名出沒於租界附近各處勢頗猖獗數日前奉天軍署即接營口來電謂湯玉麟黨羽劉景雙等匪徒五六十名由大連竄入牛莊潛入營口匿跡日租界經樂道尹與日本領事交涉請求引渡云云當經張督軍命王警務處長馳電各署嚴爲緝捕一而又與日本領事交涉日後各租界不准潛庇匪徒聞劉係湯氏至親當湯與張督爲難時劉陽爲調和陰蓄異志卒至在新民宣布獨立撤差後又在各處煽亂早有明令嚴緝嗣又聯絡胡匪往來於大連及南滿京奉兩沿線近處以營口一隅可通海城大連盤山連中各縣又有租界可以藏匿居中策應頗形得勢旋爲張督部下所偵悉密派專員赴營口布置並檄營口警察陸防嚴行缉捕又派日顧問先向日本方面接洽請共協力捕拿及中日軍警會同搜查時果獲有該匪頭目等約十餘人伏匿於日本租界新巿街旅店内即由中國警察會同日本警察將旅館園住先由日警二人監視該匪行動須臾該匪中有因故外出者見有中國警兵持鎗鵠立知勢不妙羣思乘勢逃竄日警從事攔阻匪等情急不暇顧忌日警竟爲所傷中警此時奮勇捕捉僅獲二人餘皆逃匿日本方面見該警受傷大爲憤怒復在附近各處搜索又獲七人即時引渡歸案審訊而劉景雙仍未就擒也 
[鄂督軍之救灾電]  
　　日前中央命財政部撥銀五萬元賑濟鄂災由於王督軍呈請其電文云竊照鄂省襟江帶漢夙稱澤國本年夏季霪雨兼旬加以川湘伏汛同時暴漲以致濱臨江襄各縣堤垸多被水災節經令飭各該管道尹親往所屬查勘並另委專員分赴各區會縣集紳妥籌防護辦法現在各縣或以水大堤危或以水漲堤潰或以被災請賑各等情紛紛呈報計江漢道屬則有漢川嘉魚咸寗沔陽孝感黄陂黄岡黄梅廣濟漢陽武昌等縣襄陽道屬則有潛江房縣等縣荆南道屬則有石首公安松滋監利枝江秭歸等縣石首縣乃至破垸七十二處公安縣亦破垸四四處轉瞬秋汛襄陽道所屬之襄河各縣其水患尤爲可危現在災象巳成人民流離情形極爲可慘自維薄德致召天災治本之法莫善於以工代賑應俟秋後水落通盤籌畫分途進行惟國庫空虚若議工賑兼施匪惟迫不及待亦須另行請欵自非先治其標不能維持現狀查直隸奉天等省本年均被水災曾經仰邀矜恤鄂省事同一律擬請優賜賑撫俾無數災黎得保生命出自逾格仁施占元一面仍應就地籌募捐賑並分飭各縣設法疏洩補種雜糧其未破堤垸督紳竭力防護受災縣分仍按照條例由縣轉道查勘具報總期國賦民命並顧兼籌决不敢稍存壅蔽除電呈大總統鑒核訓示外特此電聞伏乞俯賜察照曷勝感禱 
[皖省新政局]  
（一）省長倪丹忱民當前此充任省長時本不甚願意會復辟禍作督軍一席遂於絕望中無端回復實出望外不意兼任以來乃弟毓棻及張漢英李良丞兩統領繼續喪亡不無一番感觸無心料理省署重要事務特一再向政府力辭省長職並堅保淮泗道尹黄雋珊升補緣倪凡百設施本賴黄參畫一切（黄雖名爲淮泗道尹實則常居蚌埠）此次力保爲藉資熟手計政府鑒其意乃有九月七日之命令現倪以九月二日兵變由於省中無長官鎭懾所致决請黄雋珊省長赴省履新並常川駐省籌辦一切善後日來商會方面亦主張省長必須駐省並舉代表赴蚌歡迎省署亦從事修理聞黄蒞省之期約在本月内云 
（二）財政財政廳長鄭鴻瑞本與倪省長不甚相洽推厥遠因鄭爲韓前省長所薦任倪雖欲改任苦於無隙可乘前此皖告獨立鄭赴蚌見倪倪叩以人心向背如何鄭沉吟良久始答以大快人心頗露勉强應對態度故倪頗滋不悅未幾倪兼督軍嚴令鄭派員守提釐稅錢糧各項不應解者分别懲辦詎令行後鄭以違令不解者開單持赴蚌埠請示辦法倪見所列名單均係彼親戚故舊絕無後命惟鄭巳開罪於倪不淺矣此番新財廳劉鴻慶命令發表一般人曰料鄭不克久居於此矣劉本皖屬渦陽人寄居阜陽有年素稱倪系重要人物亦爲衆議院議員當袁政府解散時劉脫除議員緣倪委任爲舒城縣知事尋調任六安縣客歲因國會復活又辭却知事而就議員不幸國會又被解散遂設法得皖省財政廳長現其子充任蕪湖警察廳長可謂父子同居要津云 
（三）敎育實業安省敎育自民國改建以來兵禍屢見敎育停頓巳不堪言狀此次敎育廳忽然産出在皖省巳爲不幸中之幸新任敎育廳盧殿虎爲江蘇敎育科長聞其敎育行政頗有經驗皖省敎育界昨巳去電歡迎至新任實業廳長方時簡君號孝廉曾爲東洋留學生其夫人亦東洋留學中人（與馮周夫人同學極相得）方前任安省工業學校校長今改任實業廳長說者謂爲用非所學也 
（四）安慶道省城原設有安慶道尹本屬贅疣現聞政府將以安慶道尹裁去所轄區域即分配於蕪湖淮泗兩道之間至該道經費亦移配於敎育實業兩廳日來安慶道尹徐鼎康有調任淮泗道之說未識能否徴實也 
[杭州快信]  
敎育實業兩廳經省署會議另於蒲場巷相度地點組設實業廳機關敎育廳即附設本署内以節經費 
新任杭縣地方審判廳長勞恭震蒞杭後寓四條巷私宅惟患病甚劇一號履新之說又將展緩嵊縣張根耀暗殺律師茹祖芬妻陸氏身死一案昨經高審廳判决仍予執行死刑 
溫屬茶捐弊竇百出迭次清釐迄無效果財政廳昨特派知事李祖怡馳往澈查俾便整頓 
候補知事魏大名有委任嘉興官營産事務所長消息不日將發表 
省敎育會昨午正式開會討論聯合會進行辦法 
地方通信 
[蘇州]  
　　天平山匪刦軍械詳誌蘇垣胥門外天平山前因屢被該處宕戸私採山石涉訟後卽由范氏義莊商准警察廳派騎巡隊一棚（計巡長一人巡士四名火夫一名）駐紥山下茶壺浜地方專司保守天平山等處禁山不准私行盜採巳歷年餘乃九月十四號晚間十句多鐘時突有匪徒數十人内有數人用泥塗面各帶器械至茶壺浜派出所先將所門守衛巡士王明玉力戳數刀王倒地後匪即將其手中洋鎗奪去擁進内屋劉巡長及巡士等均巳解衣睡臥巡士趙鴻標聞聲驚起急喊劉巡長等主名起身欲拖洋鎗時巳被匪徒搶去巡士趙鴻標上前扭住一匪用刀猛斫該匪徒即用手鎗還擊連擊數鎗當將趙巡士擊斃劉巡長等亦即持手鎗追捕打傷匪徒一人各匪開鎗拒捕旋有派出所隔壁老虎灶主文德壽隨同喊捕致被匪徒開鎗傷斃各匪等刦得鎗彈後虚開數鎗四散逃去計被刦快利馬槍四支子彈三百數十顆馬刀二把匪徒受重傷者一人受輕傷者二人當經劉巡長立派巡士至木瀆鎭水警分署長張敬之處報告請派隊追緝並派人至蘇州警察廳署本隊沙隊長處報告經沙禀明崔廳長連夜飭派水巡隊强保貴隊長帶隊與沙隊長同往該處查辦翌晨又報告吳縣道尹鎭守使各署孫少川知事卽派偵緝隊潘秀清隊長帶同本隊中後兩路師船赴鄕查緝一面由縣派裁判員曾國霖率同檢驗吏前往相驗聞匪徒刦奪槍械時自稱復仇而來水警趙廳長特派仁勇淺水兵艦葛長發艦長鎭守使朱琛甫派本署稽查長婁子雲前往調查細情復候核奪現葛婁二君巳遵命往查矣 
[松江]  
　　遇閏加征之免除縣署昨接省長轉到財政部免除過閏加征之通令即飭第二科查案呈復以松江遇閏加征之例自民國成立後即經謝前知事按照陽曆計算呈請省署批准免除在案兹奉前因合行錄案呈覆並令征收處查照 
警官檢案之延擱松江縣所設楓涇警察分所長尹伯華被該鎭公民施能汪山等以其於四六圖十圖等地保濫用私刑並有其他違法情事瀝陳罪案六條訴經滬海道尹批令松江縣知事轉委二等警佐宣光第實地調查惟迄今多日寂無所聞不知宣警佐如何查覆現聞原控之施能等巳赴省呈訴云 
檢查敎員之開辦檢定小學敎員一事巳由縣署委任第三科長顧稼軒縣視學倪伯英及十區學務委員在署設立辦事處於本月八日開始辦公一面並印刷規程及小學敎員檢定履歷表發交所屬各校依表塡送限本月三十爲報名截止期城中報名處在縣東第二國民學校内 
[南京]  
　　李督軍實行徴兵馮河間督蘇時因鑒於江蘇風氣開通最早地勢又爲南北中樞頗宜於徴兵故曾創辦江蘇陸軍敎練隊仿徴兵之制以道爲區通咨各縣考選青年子弟入伍敎練一時應徴者紛至今聞李督蒞蘇因見該敎練隊辦理得法敎育良善學課操課卓著成效擬再大加擴充仍照前次辦法通咨蘇常揚鎭各道屬徴集第二期應徴兵額以立國家徴兵之基礎 
[鎭江]  
　　溧陽籌備聯防蘇浙贛三省督軍省長會商三省四縣聯防辦法鎭屬溧陽縣之金鷄嶺亦與其列該縣知事奉到江蘇督軍省長令飭後業經出示通告人民守望相助不分畛域彼此聯絡以資防範並於日昨邀集該縣駐防軍隊各長官及警界全體職員等在署開會妥議一切辦法即日實行現巳將該縣籌備情形呈復督軍省長察核咨轉並請示防務上種種機宜以便遵照辦理 
演講回敎經典本邑回敎中人素仰上海回敎聯合會副會長楊竹平於摩哈穆特可蘭經典研究最深特以優禮延請來鎭充任回敎大學師之職專司宣講經典演說敎規已於前數日抵埠昨届主麻日之期開始演講敎友到會旁聽者約四百餘人 
[揚州]  
　　敎育會選舉爭執江都縣敎育會現應届期改選正會長焦輔臣副會長凌仁山均巳宣告停職由會員戚雲等百九十二人函請李視學轉詳縣署擇期改選並推定李君爲主席當經周知事擇定二十三日開會改選嗣又由會員厲月鋤等二百四十七人函致李視學謂目下改選困難全縣會員各有職務多半星散擬延期至寒假舉行現暫公懇副會長凌仁山執行本會事宜云云李視學以百九十二人請求改選二百四十七人又請求緩選雙方各有理由故擬定於二十三日在第二高等學校内召集各會員開談話會選舉之期從速從緩由各會員公訂以免再起爭執 
張運司委員修壩兩淮張司長以灣頭壁虎南壩及缺江城外沙河壩形將倒塌特委陳壽仁督修沙河頭壩任永年督修壁虎南壩以重鹽運 
[九江]  
　　函催組織工廠昨有羅綱紀徐庭蘭許森萬和悅致函九江總商會云敬啓者九江地居衝要齒族日繁生活程度繼長增高小民終歲勤劬頻呼庚奏聽其流走溝壑固屬堪憐倘竟倚嘯輟耕尤爲可慮貴會諸公飢溺爲懷痌瘝在抱前於貧民工藝廠一事集議提倡並議决於米釐項下撥欵充常年經費規模久遠惠此子黎凡在紳商全聲敬佩惟迄今日久尚未能尅期成立殊令閭閻喁喁　望迭奉官廳公函催辦甚急用是詢謀僉同合請執事諸公本兹毅力終始維持俾工廠早一日成立貧民卽早一日實沾德惠昔管子謂衣食足而知榮辱想諸公此舉定當媲美前賢爲地方造無量福也如蒙允諾即盼德音以便擇日開一聯合大會飽聆宏議共策進行辦法臨頴無任迫切待命之至聞舒會長接函後巳與吳道尹籌商妥協積極進行云 
農林學校開學前九江中學校原有之欵業由五邑士紳合議辦一甲種農林學校名曰潯郡公立甲種農林學校巳於十二日開學計學生百餘名是日宴請　客如贛北鎭守使潯陽道尹九江縣知事及其他各公團領袖均到校演說並致祝　 
新財廳長過潯新任贛省財政廳長張一　自被命後於二號出京乘津浦車至滬小作勾留先遣其隨員高賡採蔣中覺於十號來贛據云張廳長兩三日内即可抵此十一日接上海電張廳長准十三號乘江裕輪船抵潯戚省長派陳政務廳長羅傷財政廳長派高濮兩科員來潯歡迎是日三時張廳長乘江裕輪船抵岸贛北鎭守使潯陽道尹九江關監督縣知事警廳長中交兩分行行長均赴江干迎迓旋大宴於招商局是夜下榻於中國銀行聞擬於明日（十四）乘南潯路專車晋省云 
[嘉興]  
　　呈請撥給增學經費嘉興各區小學經費異常支絀故學齡兒童衆多之處不能增設學校勸學所所長莫其闌因此於日前具呈縣署請撥縣稅洋一千元存所如各區增設小學校可向所中領取洋四十元以作開辦費其經常費仍由各區自籌以期敎育普及張知事巳批准撥給矣 
[杭州]  
　　渞省敎育會關評議會浙江省敎育會昨日（十六）上午九時開臨時評議會由會長經子淵主席會員李浚甫葉適今黄祖洲許減甫金致和羅颺伯徐普卿等相繼到會首由會長報告余日九宋知方兩委員因事請假次由幹事報告評議員方會澧來函因就職第六師校去省遼遠勢難兼職請辭職等語僉以事屬實情應照准以候補評議員在先之張君子成遞補又報告張子成來函擬提出優待小學敎師議案此項議題如可成立再將全案奉上公快請其將議案送會再付討論次報告關於工業學校案公决不提出次報告擬各省設立大學預備學校案公决修改通過即日印送各省會長又謂在全國敎育會聯合會籌備期内每星期日開臨時評議會一次以便接洽一切衆贊成復由李俊甫報告預備聯合會事務各情形各案議畢遂散會 
漆業同行再議加價漆之一物出産於徽嚴及雲貴川陜各處杭垣漆商公所近因來源甚少價值飛增爰特邀集同業公同議决即於昨日（即陰曆八月朔日）起一律增價所加若干尚未大定惟聞本年已加價二次較之上年售價竟漲至一倍有奇 
[北京]  
　　别開生面之晚餐會戰時國際委員會會長陸徽祥氏昨晚八時借北京飯店大餐堂讌請全體會員到者計四十餘人入席後由主人舉觴致詞並視中華民國萬歲來賓方面由張遠伯副便長代表大家致謝辭賓主各盡歡而散是夕餐堂陳設極爲别致所有座位均照委員會之席次並即以會長席爲主人席會場正面交叉國旗其餐單槪用特别名詞綴成之如（一）戰時委員會湯（二）公海魚（三）封鎖麫盒（四）捕獲審檢廳牛肉（五）絕對禁止龍鬚菜（六安全通行羊肉（七））海底生菜（八）窒息炸彈冰糕　（九）紅十字餅（十濠溝基史（十一）和平鮮吳（十二）再造加非是亦可謂晚餐會中之别開生面者也 
雜評一 
[北京又有復辟之謡（一子）]  
　　今日之謡言亦多矣所最足令人駭怪者即北京又將復辟之謡言是也然而細思之則又不足駭怪蓋前此之復辟張康輩旣以兒戲出之政府亦以爲兒戲而不重視故張引渡之交涉無聞也雷馮治罪之决定遲延也宣統依然優待也帝孽依然進用也凡此皆足以示政府不重視復辟罪惡之意反言之即足使人疑政府無重視共和之决心一般無知識之人妄相揣度以爲兒戲之事不妨一舉再舉此卽謡言之所由來也 
雖然此猶就其淺者言之也今日共和之名雖復而國内紛然時局不定易啓人搆煽之心國會不復民意無託易啓人疑慮之漸而且政令不行於各省黨派競爭於内外威信不能立誠意不足感即此輕視政府之心巳足爲造謡者之藉口政象不清内容暗昧而一切魑魅罔兩乃敢出現於世界然則今日所以消弭此種駭怪之謡言者豈慬恃一二文告之解釋哉當返而求其本矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣戰後之海上風雲（三十四）]  
　　奥使來滬之確音駐京奥國公使此次由京起程轉道滬上原定十六號抵淞乘坐荷蘭郵船回國本埠官長巳預備鈞和巡艦爲之迎迓兹悉奥使前日尚未蒞滬松滬盧護軍使接内務部寒日（十四）所發電云奥公使准十六號午前八時專車出京經過天津濟南浦口南京上海吳淞乘船回國請飭沿途加意保護並飭天津南京上海警隊在車站照料由浦口至寗派警護送希查照盼復等因昨盧護軍使除令知鈞和董艦長駛淞候迎外並分飭駐滬京畿憲兵第二連朱連長曁淞滬警廳徐廳長屆時派隊前往車站妥爲照料又十七日文滙報云奥吏偕其隨員及天津奥總領事等今午十二時半由津抵浦口後於一時二十五分乘專車離寗俟到滬後即直赴吳淞約八時五十五分可抵該處十八日午前登荷蘭商船歐蘭志號與之同回德國者有德領事數人上海總事克尼平亦在其内聞此行共有敵國人員五十九人 
取締敵人之布告公共租界工部局將於九月十八日（即今日）出示略謂自十月六日（即星期六）起所有德奥人民苟未向工部局議事廳領取必要執照慨不准居住或行走於公共租界之内且不許行經工部局所築之任何道路德奥人民之居住於租界或行經工部局道路者務自九月二十日起至十月六日止除星期日外午前九時至十二時午後二時至五時赴工部局議事廳塡明姓氏住址並隨帶本人照片三張以便領取執照至執照條件必須嚴重遵守 
查封堆棧之實行昨日午後二時盧護軍使委派副官長孫梓琴交涉公署派檢查員邵樹華同乘小輪渡浦前往浦東會同淞滬警察三區二分駐所警佐王簡文巡官劉延年查封德商楊子棧當由該棧德人二名陪同檢點生財貨物由書記逐一記明直至五時始行竣事孫邵二員分别返署禀復王警佐亦將查封情形呈復徐廳長核辦 
開箱受檢之請求本埠德郵局被封所有郵務人員私有物件未經取出前由荷蘭領事函准薩交涉員答復各節巳登前報兹荷領又有函致交涉署謂各箱件因當時運出後旋即移回該郵局内現願開箱受檢囑爲辦理等語聞交涉署復以該德郵局封時所有各郵務員私人衣物自應當堂啓箱請驗當時究係如何實情除行廨查復外特先函復 
收管躉船之諮詢鎭江關監督兼交涉員日前爲收管美最時洋行鎭江躉船應否給子收條函詢薩交涉員滬埠如何辦理聞交涉署轉詢據上海收管德奥小輸船隻處處長復稱在滬曾理收管德奥小輪手續均由海軍方面指交前次收管德人自置汽船名瑪爾泰請給收據一節未准發給請即查照等因業由交涉署轉復鎭江交涉署知照矣 
[美國商輪抵滬]  
　　浦東其昌棧怡和公司碼頭因接美商來電謂有大羅司商輪一艘滿載五金等物由外洋開駛來滬准於十號左右到埠等情該公司當即飭派小工頭並海關水巡捕房派來探夥八名日夜在碼頭守候巳誌前報兹悉該輪巳於前日下午五時許到埠船身極大除内載大宗鐵板鋼條鉛絲等物外其餘均係雪茄烟香烟肥皂花露水等貨該輪自船主至水手均屬洋人並無華人在内此次由花旗起椗時恐遭潛艇之害繞道新加坡海參威等處因該處驟發颺風停駛數日以致來滬愆期云 
[美國金銀出境之限制]  
　　字林報云據九月十四路透社所傳之倫敦消息英國每日電聞紐約訪員電稱美國金銀苟無執照不許出境一事想輸往協約國之銀不致因此而生阻力有人建議美國國庫中所存銀元四百五十兆枚可售與印度及中國蓋以此項儲銀美國需用甚少也並擬改儲現金爲銀元鈔票之準備金云云查美國現銀苟無執照不許出境之消息上海銀行家尚無所聞九月八日華盛頓來電言及貨幣元寳大條按其語意以專指金幣而言其文曰美總統禁止貨幣元寳大條出境九月後實行嗣後非有執照不得出口庶可保持國内黄金之供給因近來日本墨西哥西班牙購入黄金甚多之故觀此似禁止出口者乃金而非銀也美國國庫銀元四百五十兆枚售諸印度中國一事與中印兩國大有稗益而以目下全賴美銀接濟之中國爲尤甚上星期有大宗現銀巳在舊金山購妥定十一月裝船運滬果爾則運銀來華之執照業可照准巳無疑問矣銀價現漲至五十一辦士將來此項銀元輸出與銀價有無影響目下尚難預言美國巿面通用銀元鈔票無須現洋而在南方人烟稠密諸省銀元且罕見焉紐約鑛業時代雜誌載稱墨西哥産銀之額由七千萬盎士減至七百萬盎士而美國産額則逐漸加增一九○八年爲五千二百四十五萬有餘盎士今年則可望增至七千五百萬盎士惟美國之所增究不能抵補墨國之所減預計今年世界産銀總額常在二百兆盎士左右銀鑛公司竭力乘銀價高昻之時際爭出礦銀此固天然之事查一八九七年以後世界産銀最少之年爲一九一四僅得一百六十兆六十二萬六千餘盎士若預計果確則今年産額較一九一四年大四分之一矣 
[道勝銀行兌現之從容]  
　　上星期六（十五日）本埠華俄道勝銀行忽起鈔票兌現風潮該行買辦席錫蕃君以本行倉庫充足初無他慮核計發出鈔票共有二十餘萬卽以現欵三十萬準備應付是日自晨八時起至午後六時止（銀行辦事本於四時休止是日特别展遲）由席君親自督同各辦事員隨到隨付共收兌鈔票一萬四千餘元習日星期照例停巿至星期二（即昨日）席君又專派八人收兌自晨八時至傍晚六時半方始休止計共付出九萬八千餘元因人手較多隨到隨發故尚不至擁擠而前往兌現者見該行如此從容人心亦即大定至此次風潮之發生亦自有原因俄國戰事現在劇烈進行固巳盡人皆知而羅卜票價之大跌及俄政府之限制兌付羅卜票是亦一大原因實則滬行所發者祇有通用鈔票其準備固甚充足而羅卜票之流行至滬者爲數極微與滬行本無關係且滬行冠有華俄二字其性質亦自有分别也 
[法公使今日啓行]  
　　法國駐華公使康悌氏缷任回國道出滬江暫駐法總領事署詳情迭誌前報兹悉康君已定於今日乘公司船啟行返國 
[福音堂牧師省釋]  
　　虹口全備福音堂牧師陳寳珊前至江灣送葬被探指爲黨人梁晉樸拘送軍署旋經該堂函請領事轉向軍署交涉巳迭紀前報兹悉盧護軍使業經派探詳查確係誤拘是以於前日由盧護軍使親提陳寳珊至案謂此事現巳查明與爾無干爾是好人故今日即可省釋送爾出外而陳遂道謝退下由護兵陪送出外而該堂中亦巳得悉預備馬車歡迎陳遂乘車回堂供職堂中各會友均向慰問據陳自述是日與彼同拘發押之六人中巳斃其五祗彼一人得以釋出云 
[海口輪船在洋遭風]  
　　太古公司海口輪船此次由汕頭開駛來滬在洋面陡遇狂風巨浪甚爲危險幸該船主駕駛有方得以安然抵埠惟内載靛青二百八十桶及冰糖桂圓等物大半浸水損失巳不資矣 
[省敎育會歡迎新廳長]  
　　江蘇省敎育會致齊省長函云昨今兩日見報載新任江蘇敎育廳長陳潤霖人地生疏等語並謂鈞座巳電逹中央未知是否屬實查陳君在湘省辦理敎育事宜頗能積極進行前清宣統年間各省敎育總會在敝會開聯合會時即充湘省代表與會討論一切均中肯綮嗣復接充中央教育會會員民國以來曾充敎育部敎科書編審處職務並經襄理湘省敎育行政現充湖南省敎育會會長品學純粹心氣和平極爲湘人所推重於蘇省敎育情形亦知梗槪此次被簡廳長敎育界頗慶得人大約蒞任以後必能秉承鈞意黽勉圖功不至變更現狀敝會旣有所知不敢不據實上逹敬祈鑒察爲幸 
[發展麵粉貿易之根本問題]  
　　上海總商會致北京農商部電云據上海機器麵粉公司公會略稱我國巳對德奥宣戰乘時發展工商事業巳蒙農商部籌備凡國貨可以銷國外者自應力籌擴充以關利源惟國貨種類繁多且有生熟分别兹就麫廠一業而論麵係熟貨供應民食有餘當設法外銷第應納護照費雖荷財政部每包厂收二角核之近時滙水運費而貨價仍不合算非全行免去不能發展銷路麥爲製麵原料各處所産僅足供工廠之需萬難外銷設不先時禁運一旦缺乏全國麵廠勢必坐以待斃懇電大部分别維持等情查該公會所陳係爲麫廠一業預籌善後起見理合據情電呈伏乞察核示遵 
[國貨維持會評議常會紀]  
　　國貨維持會前晚開評議常會討論進行事宜首由主席徐枝春報告各項應議事由畢遂依次討論表决如下（一）趙鏡清君來函報告調查四十五年内先令價格漲落情形編印表格請代呈政府乘此時機速定虚金本位以維金融而固國本等情並由趙君伸說現在改定虚金本位之必要又請將所編調查表函商商務書館及各大書局編入官商快覽及各雜誌以期各界週知共策進行當經列席各員詳加討論僉以趙君主張實爲今日要圖且本曾於上年八月間曾條陳政府請願惟以時局多艱迄未核辦今又得趙君提議自應根據前案繼續進行遂决議先將趙君意見及所編表格函致正會長王文典君就近赴全國商會聯合會磋商辦法俟得復再行核辦（一）副會長王介安君提議振興國貨事略謂 
前讀農商部振興實業通電足徴大部振興國貨無微不至凡吾工商各界自應羣策羣力共圖進行以冀早逹推廣國貨之目的得收美滿效果兹擬對内則振興工商改良製造並勸各省商店擔任推銷對外則商請駐外各領事及殷實僑商廣設公司採辦國貨力謀銷路之發逹並調查海外銷路力求製品之適用庶幾知若何貨物合銷何處何者製品應如何改良如此則内外聯絡易收實效庶幾國貨無停滯之虞利權得挽回之實請諸君討論解决共策進行云云當經公共研究深表贊同遂决議將對内對外兩辦法函請農商部江蘇省公署上海道縣公署及駐外各領事總商會等量子採擇共籌進行（一）高昌工場來函報告自動襪機巳蒙農商部給予特奬專利五年請代爲宣佈以揚國貨而利推銷等情當經公同討論僉以事屬表揚國産提倡實業自應代爲宣揚惟該工場代表熊介圭未將部批帶會交閱遂公推王伴經君前往該廠察閱並將部批抄錄存會備查兹將原批及奬勵執照照錄如下（農商部批）據呈巳悉所製自動襪機經本部按照補具說明書所開各特點詳加考騐第一第二第三第六第十一各項構造確有改良且於織製工作变稱便利按照暫行工藝品奬章准予專利五年以示鼓勵塡發奬勵執照一紙仰卽具領審查報告書鈔給閱看此批（奬勵執照第四十號）前項工藝品經本部考騐合格依暫行工藝品奬章第四條第一項特奬勵之（一）主席提議本届大會將届所有一切手續亟應早爲預備照章程第十一條及選舉法第二條凡會員應按年繳納常費洋一元維須於大會期前繳納到會亟應預先通告週知早日繳會以便照章寄發選舉票云云當經公衆贊同通過即日通告各會員查照議畢時巳十時有半遂散會 
[謡諑聲中之戒備]  
　　松滬盧護軍使以本埠自特别戒嚴以來雖無意外舉動然謡言屢起兵工廠周圍最關重要自應嚴厲加防且該處居戸複雜恐有匪徒運藏危險物品於是將各家戸口逐細清查一面令飭三十八團各營步兵每夜分詣管轄境内實力檢查並於九時後阻　止交通共滬杭車站及十六舖等處則飭派軍隊兩排分段防守並輪流巡邏自前晚爲始防務更形吃緊各要隘復加派軍隊扼守後至一區署及一分駐所會哨一次至黎明始各歸隊 
[派警保護水電廠]  
　　近來外間迭起謡言軍警兩国介防範甚嚴兹警廳徐廳長以内地水電兩廠亦應加意防範因飭該管一區一分駐所及三分駐所於每晚六時起加派巡警四名荷槍實彈分赴自來水電燈電車各廠妥爲照料至次日天明後六時爲止 
[赫林里舊案重提]  
　　公民王文濤上新任李督軍呈云呈爲淞滬警廳警察分署巡警無故開鎗波及中外人民一案請求限日結束事竊去年陰曆四月初一下午上海閘北巡警劉傳信在北四川路華租交界之赫林里無故開槍傷害中外人民十餘人一案文濤幼女撫養於該處美國女敎士處是日適送友出外未及里門槍聲驟起同行四人同時遭禍一死三傷死者不可復生絕者焉能再續無端遭禍寗不痛心故於去年十月本年三月兩次具呈質問警廳對於本案之結果奈該廳兩次批示均云靜候案結核辦實則早已置諸度外經民人一度之質問即批一度之靜候若此情形雖擱十百千年亦無結束之期（中略）爲此迫不得巳摘叙本案事實呈請督軍憐念民命迅予飭限淞滬警長徐國樑迅速秉公結束對於死者撫恤生者撫養則存殁均感又徐國樑有陸軍職銜理合呈請督軍俯賜核辦 
[嘉善盜案在滬破獲八誌]  
　　淞滬警廳第三區岡警日前在浦東查獲販賣青菜之客民一人其菜籃内均係現洋銀塊約值一千餘金當經解署訊據供稱名范大六仔年十六歲聽從搶刦浙省嘉善天凝莊典當得贓潛逃是處以備同夥俵分等語當卽解廳押候訊立在案昨該廳據杭縣飭派法警張書田來滬持文投廳迎提故由徐廳長派警衛隊四名將范大六仔連同贓銀押乘快車解杭訊辦 
又此案逸盜沈有清匿居滬北胡家木橋爲緝私二營一二四各隊船長查獲就近解送淞滬警廳管押在案兹爲兩浙緝私第二營魏營長查得沈有清係管大肚子姜老窩子二盜之二老班原名沈子文綽號沈大漢子亦係天凝莊之首盜故於昨日派員赴廳將該盜提回聽候訊明解浙歸案訊辦 
淞滬警察在南巿續獲浙省刦案盜匪某甲一名解案預審明確禀准徐廳長於昨午備文飭派游巡隊將人證一併申送護軍使署再行解送浙省歸案訊辦 
[請撥隨車憲兵休息所]  
　　滬杭鐵路隨車憲兵由滬至嘉興爲界專事檢查旅客携帶之物件以防夾帶危險物品現路局 
 
 

Page 11

 
 
任局長接駐抗憲兵第一隊長王則臣曁駐滬憲兵第一連吳連長來函請撥隨車憲兵到禾時休息所一處當經任君查得嘉興車站之内尚有餘房一間堪作休息所之用除令飭該站長遵照外昨巳分别函復滬杭兩憲兵隊查照矣 
[敎育行政人員開會紀]  
　　上海縣敎育行政人員於昨日午後一時在縣公署敎育科開會到者爲縣視學六區學務委員及縣立各校校長由敎育科科長李頌唐主席宣布各項議案議决六年度各學校應塡五種表紙事關各校呈報畢業限九月二十三日以前送署不得稍有遲延至此次發出檢定小學敎員調查表限九月三十日以前一律送縣其曾任敎員一年以上者及省立國立師範畢業生亦由學務委員調查塡表送署以憑彚核至三時散會 
[組織殖邊債主聯合會]  
　　催兌殖邊鈔票商困事務所迭次開會屢見報端兹聞另有數人以此事延宕日久一味敷衍恐難逹到目的爰集同志另行組織債主聯合會特設事務所於麥家圈交通路徴集同志以法律對付聞巳聘定律師預備進行方法附錄該會簡章如下（一）專以聯合志督催殖邊早日收兌鈔票發還存欵爲宗旨（二）凡執有殖邊鈔票及存單存摺者無論多寡均可到會簽名入册預繳報名費洋一元（三）本會聘定美國摩西大律師爲債權人代表依法正式向大部曁殖邊總管理處嚴行交涉（四）本會所有經費一切開支除收入會費外倘有不敷均由發起人代墊（五）凡入會後遵照會章須將殖邊鈔票或存單存摺携帶來會驗明蓋戳交銀行保存由銀行發給收據爲憑或有不便者經會中許可亦可聽憑帶回以昭信實（六）本會開大會時推總代表一人副代表一人辦事員七人常川駐會輪流辦理各事（七）本會星期日在事務所開常會一次倘有特别會議預發通告（八）凡入會同志務必團結一氣隨時來會研究共謀進行幸勿觀望自棄權利（九）本會事務所設在上海英租界麥家圈交通路中巿（十）以上簡章如有未盡善之處應卽隨時修正 
[南洋商業公學開學]  
　　昨爲工商研究會南洋商業公學開學之期上午九時許該會會長兼校長楊小川君曁副會長謝復初君該校敎務長謝碧田君校務長卓健伯君及該會各職員郭建侯沈卓吾等均先後到校至十時由楊校長邀同來賓職敎員及全體學生一百餘人至禮堂行開學禮畢經楊校長述訓勉學生詞並謂工商研究會主持校務維持此學堂卽維持諸生學業有成不致半途抛荒務望諸生切實用功不可虚度光陰云云繼而沈卓吾楊公炎謝復初郭建侯先後演說畢由敎務長謝碧田勉勵各學生云鄙人有數種主見發表務望諸生堅守（一）遵守校規（二）切實用功（三）學生互相親愛（四）講求自治（五）拒絕外慾（六）經濟儲蓄（七）勤苦耐勞（八）處處留心述畢經楊校長會同全體共攝一影復邀至客廳茶點並由楊校長會同各職員赴樓上下察視一週時巳十二點鐘始行散去現該校准於星期三（明日）實行開課 
[青年普益社記事]  
　　大東門外青年普益社日夜校均巳開科夜科聞將額滿日科餘額現亦不多本星期六（二十二日）晚七時半該社特請中華青年會總幹事余日章碩士演講敎育問題並於本星期日晚請柯駿行牧師宣講題爲天明將近 
[閘北救火會選舉職員]  
　　昨爲閘北二叚救火會選舉會長及職董之期先期由該會函請會董謝蘅牕徐乾麟兩君監視開匭除謝君因公離滬外到會者爲徐乾麟竇耀庭陶子敢陳維翰朱榜生沈佩蘭等至二時十分開匭當選姓名列左正會長陶子敢副會長竇耀庭陳炳謙 
文牘董尹蠢父查賬董陳維翰議董洪文廷甘熽初徐乾麟謝蘅牕文秉朝朱榜生陳賢卿鄧雨農袁履登周肇詠 
[委任檢定小學敎員辦事員]  
　　上海縣公署昨訓令第一區學務委員賈豐芸文云案奉江蘇齊省長公署第三九五○號訓令内開檢定小學敎員委員會案呈查檢定小學敎員爲本省要政所關亦各縣職司所在當兹承辦伊始亟宜妥定辦法以專責成兹經訂定各縣承辦檢定小學敎員事務要則七條命令仰該知事迅卽督率掾屬遵照本要則就縣署内設置辦事處限於九月十五日以前一律成立並將辦理情形呈報備案所有在處辦事人員務宜勤愼從公按程計較並應由該知事隨時督飭以勵進行須知舉辦檢定要政不僅關地方敎育之前途亦藉覘官廳行政之成績凡各有司愼毌忽諸此令等因附各縣承辦檢定小學敎員事務要則十份到署奉此業於本月十四日就本公署内設置辦事處除呈報備案並分行外合將要則飭發令委該委員爲上海縣檢定小學敎員辦事處辦事員迅將檢定小學敎員調查資格表遵限催塡送署即日到處辦公事關檢定要政務各勤愼從公按程計較毌忽切切 
[再誌秋季祀孔之預備]  
　　本月二十二日即陰曆八月初七日爲秋季祀孔之期一切祭品均由敎育欵産經理處謹敬備辦兹定於舊曆八月初五日演習樂舞下午二點鐘齊集初六日演祭舊部樂生於上午九點鐘齊集貧兒院樂舞生於下午二點鐘齊集昨巳分發通告矣 
[商界公祭巳故關監督]  
　　上海總商會曁縣商會昨日通知各議董及各業領袖等函云逕啓者原任江海關監督施理卿先生在事六載凡於商業所關莫不代陳困苦據理力爭倐驚徂逝悲悼良深現聞舊曆八月初五日爲施公出殯之期兩商會同人擬於初四日（九月十九號）午後准兩點半鐘前往公祭特函奉告届時務祈台駕逕至靜安寺路跑馬場對面張家浜口東首新造沿馬路洋房之江海關監督辦事處公共致祭以伸哀忱勿延爲盼 
[麵粉花衣之巿况]  
　　麵粉近一星期内之麵粉銷場頗爲清淡公會同業中買賣亦甚寂寞巿價每袋已跌去銀七分半至一錢各囤戸前向廠家訂購之貨現巳到期催促出貨緣銀根緊急祗得貶價脫售藉資週轉共開出十二萬包聞天津牛莊大連廣東等帮購辦最多云花衣近來各處新貨巳陸續上巿惟各紗廠因今年收成豐稔希望日後價廉大都意存觀望故無躉批交易巿價自上星期以來巳跌落銀一兩左右餘姚花前日到一千六百餘包至今尚未開售現各花行門巿收價每擔巳跌至三十六元比最貴時跌去二十元上下以後巿價尚須看疲云 
[洋貨呌莊重復開巿]  
　　洋貨聯益會前因客帮交易呆滯邀集南北同業到會討論暫停呌莊一星期曾誌本報兹悉自今日（星期三）起公平怡和元芳三洋行繼續呌賣惟元芳向章所呌各貨如泰西緞元羽綢漂布漂標細布細斜紋巿布原布竹布元羽綾等每擋排叫三五件今則均改排一件約計三百件之譜 
退屋讓路之糾葛 
　　滬城肇家浜河道奉諭塡平後所有面北巿房一律退建浜基自大東門口牲西至老西門止劃分九叚次第拆屋退建興築馬路名曰肇浜路以便振興巿面詎大東門至蔓笠橋之第一段工程忽起交涉緣該橋北堍之成泰燭店房屋二間適在該段轉角按照南北路線應將面西門面收進八尺該房主葉品侯得悉後央人向工巡捐局磋商其所收八尺准在比鄰四十三號萬泰愼南貨店起至五十三號爲止分劃歸償於是萬泰愼味益佳湯懋昌各店房主王柏生並毛義興蜜糖行主毛振新錢業公所潘武超等以工巡捐局辦理不公除將該處房屋延不拆讓外並聯名同工巡捐局交涉無效乃投地方審判廳起訴經該廳核准飭傳被告葉品侯到案由陳推事開庭辯論各原告伸訴前情請爲訊判惟被告臨訊不到由代表律師上堂陳述意見略稱滬上民間起造房屋如與路政窒碍者其中收讓若干應由工巡捐局主張非别項機關所能干涉此次蔓笠橋北堍嘴角如何糾葛該原告等應向該局詰問不涉被告之事問官以原告與該律師主張兩歧諭令退去候函致工巡捐局查明再核 
[木匠跌傷]  
　　前日上午九時十分鐘有木匠唐才孝在法界愛多亞路四十九號房屋洋檯上修理詎鐵欄扞螺絲釘脫下致唐自上下墜跌傷頭部甚重經捕幸告捕房舁送仁濟醫院療治 
[行人倒斃]  
　　前晚七時許有年約三十餘歲之某甲行經小東門外黄浦灘忽然倒斃經捕查見報告捕房知照同仁輔元堂收殮候屍屬認領 
[酒瓶擊破丈人頭顱]  
　　台州人丁鳳鳴與女陶丁氏賃居南巿太平里長寗台州號内丁壻陶永廷因屢邀其妻不歸頗爲懷恨前晚九點餘鐘陶至該號丁巳安睡無由而入遂將臥室門　開闖入向丁借貸銀錢被丁呵斥陶遂取其棉被意欲付質被丁所拒兩造互扭逾時陶突將桌上之藥酒空瓶向丁猛擲適中丁之頭顱血流如注因之嗚　將陶拘至第一區署察得丁受傷屬實斥陶不應將乃岳頭顱擊破陶則嘵嘵置辯四飭移送地方檢察廳訊辦 
[哄騙運動費之發覺]  
　　住居北京路保康里之朱揚生偵悉婦人李氏與李昌飛在公共公廨涉訟朱即以爲運動提前審理爲由向氏騙取洋十元詎日久無效經氏察係哄騙訴由刑事科於前日派令中西包探協同前往將朱拘押滙司捕房昨晨解送公廨諸究先由交保處二號西探投訴前情以朱前曾犯案經公堂辦過一次應請訊究當經會審員王肇之君會同英白副領事向朱略詰一過判仍還押候查明有無别案再行訊核 
[串騙案尚待調查]  
　　紹興人陸春生（即樂吟繡）與著名騙子葉松年孫炳奎及綽號羊毛小開者在浙江路三百五十一號門牌虚設裕成宇發並在漢口路二百三十八號門牌分設久成錢莊濫出本票向各舖戸騙取貨欵及掛紅銀兩至三千餘金前日又向華章紙號騙取值銀一百十五兩之連史紙棧單一紙希圖冒名出貨被該號夥裴正坤察悉報告老閘捕房立飭中西包探協同前往久成錢莊查得所出票洋有三千餘元之多賬箱内祗有現洋數元顯係串騙遂將陸春生連同賬據各物帶入捕房昨解公共公廨先由中西包探投訴前情並將賬據呈案請察繼由裴正坤禀明被告欺騙情形經關讞員商之英卓副領事判被告押候查明復訊 
[搶案移送檢察廳]  
　　前日有某圖地保徐長生至五區四分所控稱今至引翔港等處收取錢糧途遇六七人攔路搶去大洋五元小洋二十角銅元三百枚賬簿一本中惟邢錫錫一人素來相識請爲提究當經張警佐派警將邢提案轉解司法科質訊據邢供稱與徐向有嫌隙此次實遭誣控判送地方檢察廳訊明核辦 
[兩夫均係姘識]  
　　江北人蔡玉清住居胡家木橋前日扭同居之單金書至五區三分所控被拐逃其妻邵氏由唐署員將一千人解送司法科經段科員訊據邵氏供稱與蔡亦係姘識並非正式夫婦段君判送地檢廳核辦 
[女王被欠工資之控訴]  
　　閘北滿洲路緒綸絲廠本係祝蘭舫之産由朱伯琴承租廠基生財開車繅絲邇因營業失敗虧空債欵廠租及各女工工資共有十餘萬之鉅經祝派人看守廠中機器等件該廠遂停止工作各女工被欠工資一萬餘元前日由女工王馬氏等數百人將管車吳吉雲扭控四區警署經姚警正質訊一過論吳暫行看管一面傳到廠東朱伯琴勒限三天内將所欠工資一律發清俾各女工勞苦所得之金錢不致踏空女工等均感謝而退 
[扭控髮妻私逃]  
　　海門人高鳳山住居西門華界前日扭其妻陳陸氏至五區二分所控稱妻於上月二十五日私逃出外今在來安里王阿二家尋獲請爲訊究經牛警佐解送司法科段科員訊據陳氏供稱日前因與夫口角離家出外至表姊妹家躭擱今晨始至王阿二家王亦係婦人親戚云云段君判一併送地方檢察廳核辦 
[違背押所規則]  
　　李百川張忠銓高廣恒均因被控不理欠欵押在公共公廨聽候訊核前日不知何事李等三人在押所互毆被駐廨西捕頭惠勒查悉以其違犯押所規則飭捕將李等三人改押捕房昨晨由探併解公廨經中西官訊明以均有不合判各押捕房七天期滿仍帶回本廨收押 
[糾衆行兇之懲儆]  
　　浦東人姚園園前在虹口漢碧禮路糾衆將戈登路牛奶棚主蔡阿虎兇毆受傷被蔡報告捕房昨由包探將姚拘解公共公廨請究先由原告蔡阿虎延朱斯芾律師上堂陳述前情並將驗傷單呈案請察訊之蔡供不承認中西官以姚不應糾衆行兇判押西牢一禮拜以儆 
[控告串拐之無效]  
住居新閘之倉桂攀在上海地方檢察廳呈控劉古祥羅金章串拐伊妻徐氏業由該廳派警持文協同捕房包探將劉羅傳至公共公廨經中西官訊知南造均住租界判令被告押候原告投案質訊在案昨由捕房傳同原告倉桂攀將劉羅兩人解廨先由原告投案訴明伊妻被劉羅兩人串同拐匿情形訊之劉羅兩被告均不承認中西官以原告所控並無證據判將控案註銷被告開釋 
[控訴店夥舞弊]  
　　美租界天潼路八十一號門牌某店夥粤人劉楚南因私收客賬洋四百二十六元並僞造賬據舞弊被店主陳德章查悉控由捕房飭探蔣阿林將劉拘入捕房經捕頭略詰一過諭飭押候解廨請辦 
[串黨竊取銀洋]  
　　周松堂前日串黨徐萬泰至北西藏路五十號門牌周潘其家竊取大洋二百八十六元被周偵知控由滙四捕房飭探王桂生於昨晨將周徐兩人查獲連同跡涉嫌疑之婦人張劉氏拘入捕房氏送公廨周徐兩人管押候解公堂請辦 
[馬天駕車疾馳]  
　　馬夫陳阿二昨在黄浦路駕車疾馳被捕查見以其違章將陳拘入捕房捕頭諭飭存車保出聽候傳訊 
[燃放鞭炮之拘罰]  
　　淞滬警察各區署所前因地方戒嚴禁止民間燃放鞭砲節經布告在案詎昨日午前十一時南巿陸家浜浴堂橋地方有甯波人徐某所開之徐永記花砲作將所存鞭砲試放爲崗警所聞阻止不服遂將作主徐某帶入一分駐所詰問後姑念無知誤違罰洋三元充公並着具結不得再違 
[匪徒奔逃跌傷]  
　　匪徒忻全友前晚在福州路攫取王俞氏金挖耳圖逃經氏之同伴吳老三窮追致忻跌傷就捕拘入捕房昨經公共公廨中西官提訊據包探禀稱被告因奔逃跌傷現送醫院醫治故未解案中西官判原告退去候被告傷愈再訊 
[恃醉行兇之薄罰]  
　　住居楊樹浦路二十六號門牌之蘇州人湯瑞龍前晚飮酒過醉倒臥於河南路經五十七號印捕查見向論不服反被行兇並將該印捕警服扯破旋由二百五十三號華捕等帮同將湯拘入捕房禀明捕頭諭令收押昨解公共公廨經中西官訊明姑念酒醉判湯罰洋五元充公 
[插身多事之獲咎]  
　　總巡捕房四百六十三號華捕指控汪西路三十八號門牌内之山東人王照豐阻止拘捕礙路不販有違工部局定章等情昨由捕房將王拘解公共公廨經中西官訊悉前情以王不應多事判押西牢三禮拜以儆 
[過犯兜售淫畫]  
南京人陳小青前日在黄浦灘兜售淫畫被八十七號西捕查見以其違犯刑章將陳帶入捕房昨解公共公廨經中西官訊知陳係過犯判押西牢半年期滿逐出租界淫畫燬去 
[繳還貨價之展限]  
黄硯記前至法公堂控告掮客鄔順發前來掮去值銀九百六十餘兩之海方紙復由鄔持來某錢莊期票數張到期往收並無此莊實係僞造請求訊追等情詰之鄔供認僞造不諱判交九百六十八兩人銀並保限二禮拜繳洋後鄔無人作保管押在案昨巳届限又經提訊原告仍求嚴追鄔稱實因貧苦無力措還請俟釋出後陸續料理聶讞員判展限十四天繳洋違于未便 
[追索房租類誌]  
　　公和公司收租人昨至法公堂控稱房客陳安山虧欠租洋四十元向收不付忽於日前逃逸棄下什物巳由捕房前往檢點所值無幾請求核示判將生財作抵餘欠俟被告出面准予扭案訊追 
雅維思至法公堂控稱馬大隆虧欠租洋一百四十八元延約不付故此扭案請爲訊追馬供現先繳付兩月餘請寛限繳清判交尋常保出外限七天内如數繳清 
[茶館内拘獲竊賊]  
竊賊陳洪貴日前混入法租界某茶肆内竊取茶客金濤之洋傘一頂圖逃當被察悉嗚捕拘入捕房昨解法公堂請究陳供認行竊不諱判押七天以儆 
[原告堅不放鬆]  
牛販丁金常曾於上年春間至法公堂控被華老五虧欠往來牛價洋二千九百餘元華供認欠洋判押限繳嗣因挺押不理由原告每月繳呈飯資洋六元將華押追在案迄巳年餘華仍置之不理昨又傳訊原告投稱華刁狡異常有意不繳並非無力商人願再貼飯資求請嚴追華供實情　苦一時難以措還求請釋出俟後來興隆陸續歸還中西官判還押限繳 
[偷竊牛皮之控訴]  
住居虹口有恒路之周阿毛指控浦東人周金生竊取值洋十八元之黄牛皮三張變價化用昨由捕房將周金生拘解公共公廨經中西官研訊一過判被告押候查明再訊 
[淞滬警察廳批示三則]  
葉湘蘭禀批來呈巳悉查此案前據該民人來廳具呈卽經飭據水巡隊查明事多流弊未能照准業經飭由水巡隊傳諭該商民知照矣仰即遵照毌庸多瀆 
張鼎魁禀批呈悉仰候上海縣公署咨行到廳再行核辦可也 
徽寗會館經租賬房汪允輝禀批候令行一區一分駐所查照勒遷可也 
[介紹新箸]  
　　中國科學社創行之科學現巳出至第二十九期此刊所載有 
楊銓中國之實業胡明復慧星顧元物理學之基本槪念 
孫洪芬硫酸竺可楨微蘇維火山史又中國之煤礦薛桂輪地質學與礦業之關係陳藩試用因性浮流法以分析硫化鉛鋅礦砂之實驗蘇鑑興築及改建巿政論高铦中華打字機任鴻雋近世化學家列傳諸篇及揷圖衛生談雜俎社記等有志科學者皆當人手一編以資參攷其寄售處仍在本外埠商務印書館中華書局及各大書肆 
來函 
[王根秀來函]  
　　讀七月二十八日貴報登有洽記經理連步青控歇夥王根秀私收客賬一則未免訪聞失實鄙人與連步青均係洽記股東並非歇夥近因股東賬欵糾葛涉訟公堂鄙人於日前奉公堂傳票遵即投案照章交保並無請求改期訊理之事務請登入來函門内以符事實住英界蘇州河高福里二百四十九號王根秀謹啓 
[泰昌洋行來函]  
　　或啓者兹閱報载載英國續招華工一則深爲詫異敝行承募此項工人祗在本行一處并無其他招募機關亦無預定工人三千名之數况承辦此事敝行自僱熟悉此項工業者陸續招募從未假手於人報載有工頭陳順金代表王某彼此訂立合同代招等情殊失眞相想係傳聞之誤祈卽更正爲荷英商泰昌洋行葛羅甫具 
雜評二 
[道勝銀行兌現風潮（步陶）]  
　　道勝銀行兌現風潮之原因或云與俄國最近戰事有關或云以羅卜跌價之故質言之皆與滬地金融界有至切之關係也以視北京正金銀行風潮所由起之謡言似較略近於情理據東訊正金風潮且漸就平恩矣今道勝事同一例但使所傳之票額與準備金俱爲事實固示有不終歸於平息者天下事歷一次艱苦而能知所玩索則所獲敎訓自異於尋常經一番打擊而能以實力戰勝則聲譽且日益著聞例如去歲滙豐之前事不惟無損於銀行之毫末且益以堅人信任之心以至今日然則此數日中道勝兌現之實力其有關於銀行今後之發展顧不大哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
泰西名人傳 
[大彼得傳] [  瘦鵑]  
大彼得ＰＥＴＥＲＴＬＩＥＧＲＥＡＴ俄羅斯英主也以一千六百七十二年六月生於墨斯科ＭＯＳＧＯＷ爲俄皇阿立克山ＧＺＡＲＡＬＥＩＥＩ之子阿立克山旣死遣位於長子菲道ＦＥＯＤＯＲ菲道爲彼得異母兄在位六年亦死臨死遺囑以彼得爲繼因有胞弟伊文ＩＶＡＭ在例當繼位以其儒故排斥之伊文有姊爲大公夫人莎匪亞ＧＲＡＮＤＤＵＣＨＣＳＳＳＯＰＢＩＡ心竊不平說軍隊叛亂即以伊文及彼得並立爲帝自爲攝政而屬太傳李福德ＬＥＦＯＲＴ爲彼得傳嚴監之弗令有異志一千六百八十九年彼得與貴族女尤道克西ＥＵＤＯＸＩＡ結婚請莎菲亞退位莎菲亞廳遂開釁彼得得李福德及異國人柏屈克戈頓ＰＡＴＲＩＣＫＧＯＲＤＯＮ爲助大敗莎匪亞　莎菲亞遂退位見幽於修道院中因奉伊文爲帝自握大權伊文旣死卽練海陸軍以圖郅治惟此時俄羅斯僅有港口一爲瑞典及波蘭所隸不能通波羅的海彼得爲拓地計先與土耳其戰連戰連捷取阿查夫城ＡＺＯＶ於是出遊列國一覘西歐文明之風歷至普露士哈奴佛阿姆斯透逹諸地後至長逹姆爲造船匠并習天文學哲學地理學解剖學外科醫學諸科又至倫敦居三月觀其制度文物携英國工程師外科醫美術家砲手等五百人歸國至維也納聞國中兵變因匆匆歸而亂事巳爲戈頓將軍所平知此事肇於國會遂解散之並以后亦與聞此事也幽之修道院中由是勵精圖治興敎育興實業改革一切制度一千七百年聯波蘭丹麥攻瑞典敗歸心大奮日以練兵爲事卒於一千七百零九年大敗瑞典王却爾司十二世於波爾土佛ＰＵＬＴＯＷＡ得波羅的海沿海諸地及芬蘭之一部一千七百十一年復與土耳其戰不利失阿查夫城翌年與其情人加瑟玲ＣＡＴＨＡＲＩＡＯＩ結婚遷都聖彼得堡一千七百十六年偕后重遊西歐逾年卽歸時其子阿力克西反對其政策處以死刑並嚴懲附和者不少寛一千七百二十一年與瑞典議和翌年即與波斯宣戰得加斯裏海河海三省一千七百二十四年忽患病病半載而卒加瑟玲繼位號稱大加瑟玲 
家庭常識 
[發背]  
一經潰爛往往不治今有一方用陳海蜇皮浸於米泔水内少頃取出照瘡口之大小剪成圓塊用銀針觸成多孔貼於瘡口之上一候乾燥掉換一塊再貼於原處惟海蜇皮一經乾燥卽須更換照此試行不數日瘡口即能平復此方試驗多人神效無比 
[氣塊]  
家庭之問偶因口角不能璧喻之人往往氣鬱成塊經久不愈此症婦女實居多數予有一方用白芥子三錢（藥店有買）搗爛用茶或白滾水吞下其塊即能消化於無形所費無幾効驗無匹惟初起時服之最妙 
[游絲入目] [  塵世恨人]  
若不速治頗爲危險甚有因之失明者速以蜂蜜灌於葱内將葱之尖頭略爲摘破將葱内之蜜滴於眼内連滴數次卽愈 
[接合碎陶器與碎玻璃器] [  孤舟]  
以玻璃粉末一分螢石粉末二分與水玻璃四分混和攪匀接合各種碎陶器與碎玻璃器二三日後卽牢固可用 
工業須知 
[自製膠印機（續昨）] [  莫色]  
又法取純粹屈里設林九分水六分硫化銀三分糖一分半精製膠一分半調和之靜置二十四小時後文火熱之以全體融解爲度復不絕拌攪之使其各種成分完全相混合然後傾於一淺洋鐵蓋内安放一日卽能將殘渣去盡待十分堅凝後方可應用使用法同上 
又法自製膠印器之法巳如上述今又有一法較前二者更爲奏效法取上等俄羅斯膠及冷水各二盎斯先將膠質浸於冷水内令二者混合乃置於一器向火熱之使融化但可不必使沸復加八盎斯尋常屈里設林與六滴石炭酸使其溶液成白色拌攪後注於一淺盆内遂逐漸凝固約經十二小時後即可開印使用法同上墨水可用趙特生（ＪＵＤＳＯＬ）紫色墨水 
瀛海瑣聞 
[男女易性之新發明] [  烏幸廬]  
　　澳大利之維也納大學斯戴伊露博士者昔年渑以白鼠兩頭試驗男女性之人工的變更法今竟告厥成功矣洵近今發明界可驚可愕之事實也其法取幼少雄性之白鼠以術摘出其睪丸而自其腹部之皮下納入雌性之卵巢縫固之乃使處非常高温之籠中以健共體久之則創愈而向之雄飛者雌伏矣更以同樣之法切開雛小雌鼠之陰部去其卵巢而以睪丸納諸其腹部之皮下則不久亦陰陽易性矣據博士之宣言此法不僅可施之獸類即人類亦可用此方法使易釵爲弁弁爲釵也唯通常男子之軀幹常偉大女子則柔弱者多男子性質剛强女子則果斷者寡此男女性質上根本的差異實緣其睪丸卵巢之分泌作用各異而起今若以此方法使男女易性則本爲男子因變爲女子後即緣卵巢内之分泌作用漸漸鬚髯不生蠻聲不作剛强勇敢之風漸移而成優柔寡斷之習而疑忌性嫉妬性不期而生蓋不特形體變即性質亦變爲女子矣反是女而男者則因睪丸之分泌作用故卽乳房停止發育皮膚之滑者糙弱者壯鬚髯漸萬勞力亦剛至此則巾幗眞可爲鬚眉云（二） 
長篇小說 
[社會小說貪嗔小史] [  常覺小蝶天虚我生合譯]  
第十章（二） 
　　媪笑曰愚哉孺子汝坐路旁乃有生計來覔汝耶然汝欲爲何事者噫吾書焉往納蘭復拾與之納蘭此時不敢再言耕牧因曰任爲何事但吾力所能勝無不樂爲媪乃以慈祥之目量其身材因曰汝亦能駕馬乎納蘭曰能曰然則試爲我執鞭以趨前路但勿再驚夾克納蘭唯諾躍身上座接其韁轡即遵官道而行媪又埋首書中亦中復與納蘭交談顧此馬甚馴且能識自其途然至路歧納蘭又不得不請示於媪因曰女士吾車將焉適媪曰東耳言次而目光仍注書中納蘭乃引轡向東東則愈入荒落但見森林夾道濃綠蔽天日光瀉地盡作圓影　　而動馬蹄蹴之乃無聲息旣而巳望見星頂高出林表進則有鐵門納蘭乃勒其馬念媪當居於此媪果昻其首曰孺子車何爲不入納蘭舉鞭欲策馬媪亟捉其手曰止勿創吾夾克果鞭之者又將蹶矣因自撫其書曰孺子亦讀德國青羅氏之孤獨論乎納蘭方理其馬韁答曰未也媪似不悅曰然則汝殆不喜於讀大凡孺子必懶讀書是無怪其無寸進也納蘭曰吾非不好讀書特因事冗遂無暇讀媪曰謊也幾見孺子有所謂冗事者噫汝面上何痕得毌爲主人者所撻耶納蘭聞語大頳亟曰無之此不過磕碰致傷耳媪曰謊也即不如吾所料亦必爲相毆而然吾知其原因必爲一黄髮之女郎耳嗟乎天下孺子殆無不爲女郎而爭汝亦其中之一人也納蘭愈頳曰吾生平乃未見一女郎且深惡之媪乃目動似詫旣又曰汝言若誠是亦汝之桂運須知禍人之物實無過於女郎也今汝可下車不見吾僕巳候門而立耶言次馬巳自停有蒼頭之僕前見納蘭似詫不知孺子之自何來媪曰莢伯吾爲汝覓得一助手來矣此孺子頗佳渠亦不喜女郎者莢伯曰唯然孺子何名媪聞語則昻首而思曰吾忘之矣孺子汝何名者實則媪亦未嘗一問納蘭而納蘭聞語轉覺躊躇旣而答曰吾名雪柳媪蹙額曰此名殊劣莢伯汝可引此孺子去旣曰止汝吸菸乎納蘭曰勿媪曰佳莢伯汝聞之乎吾非不許人吸菸然火柴實費且一不愼往往易兆焚如此後汝亦愼之莢伯曰諸乃引納蘭挽車以入空屋（未完） 
 
 

Page 15

 
 
   
 
 

Page 16

 
 
   
 
