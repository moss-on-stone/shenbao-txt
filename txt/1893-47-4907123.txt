# 1893 - 47 - 4907123

 

Page 1

 
 
[分送月份牌預啓] [  申報館主人拜手]  
　　本館每於歲首精製月份牌徧贈閱報諸君子中西合璧藻繪相宣懸諸座隅可供玩賞今定於初六日隨報持贈不取分文謹布微忱順賀新祉 
[新年禁賭論]  
　　禁賭者何禁小賭也上海各租界新年五日内例不禁人賭錢以故游手好閒之徒往往借寗波年糕店老虎灶茶寮引類呼朋圑坐賭博通宵達旦盧雉聲喧今歲英國捕頭獨厲禁高懸初二日下午時卽飭探捕傳諭各家一律停止違則解送公堂請辦以儆其餘申報曾紀其情形而嘉捕頭之辦事認眞不可多得有客問於余曰小賭果何爲而必禁哉我見滬上各莊號各行棧以及娼院妓寮牌骰之聲無明無夜計其勝負動至數千百金自歲首以迄年終無日不興高采烈及至新年時節則賭興益豪視金銀如泥沙不復有所顧惜劉盤龍一擲百萬不難復見於今兹更有牌九司務之徒設阱誘人傾人腰囊或設美人之局或僞稱某員公館甘言引誘聚賭抽頭少年無識者流墮其計中每至傾家蕩産莊號則倒閉也行棧則停歇也娼院妓寮則逋負夜度之資致被龜奴所窘辱也甚至父不以爲子妻不以爲夫無面目見人以致輕生自盡凡若此者其爲害之烈有千百倍於寗波年糕店老虎灶之賭錢者乃捕頭不之禁公堂不及查探捕公差一槪耳無聞而目無覩而獨此小賭之是禁豈非舍其大而騖其細挹其流而忘其源乎且有類乎小賭而禍較小賭爲益烈者則虹口之賭攤是虹口爲粤人薈聚之所嶺南無賴專恃賭博以營生所設新檯老檯多不可以數計雖捕頭嚴加邏察時時飭捕兜拿而望風者耳目甚靈終得通風逃竄雖有時獲其賭具毁其賭棚而欲得賭首而嚴懲之大非易事惟昔年陸春江大令綰縣篆時曾設法拘獲一次處以嚴刑然懲者自懲犯者自犯捕頭旣欲禁賭曷弗於此先禁之而偏禁新年之小賭何耶則應之曰子徒知新年之小賭輸贏不多而亦知其禍患固靡已乎夫所謂小賭者無搢紳之子衣冠中人介乎其間互角勝負大抵皆貧苦小民平日恃肩背之勞趂錢餬口或爲出店或爲司閽或爲車夫或爲船户以及鄉人之抱布入市易錢以供柴米之需者路遇愽塲不免見獵心喜偶焉一擲青蚨卽生翅而飛猶且心不能甘稱貸以作孤注洎乎三戰三北無可復翻則脫衣質錢重復入局輸至凈盡弱者暗中飲泣强者卽與人尋釁打降拆梢否則學爲狗盜雞鳴以致不齒於人類彼捕房中纍纍如珠貫髮長寸許面目薰黑若鬼薪者何莫非昔之喝六呼么自矜豪舉者亦或賭敗而返向妻子索錢不予則攫取衣服簪環變錢重博妻子自怨遇人不淑無從仰望而終身以致赴水投繯一死以殉嗚呼噫嘻誰謂小賭也而無甚大害乎且不但滬上之小賭宜禁各鄉鎭之小賭禁之尤不容寛何則滬上消遣之地良多彼出店司閽船户車夫之類頻年辛苦所得無多幸新年稍可息肩則茶肆烟寮戲塲書館賞心樂事正復不一其方苟非身爲迷龍神所迷未必昕夕專心聚賭至各鄉鎭則地居偏僻無地可娱目騁懷惟有牌九摇攤尙可藉消長日故各鄉鎭之小賭有較滬上爲更多者而又無巡捕以爲之巡邏無包探以爲之偵察卽有地方差役非但不爲禁止反向之偪索陋規以致鄉民腰纒數百文數十文勢必悉數被其攫取而凡打降訛詐赴水投繯之事耳所聞目所見者悉數之幾於更僕難終嗚呼噫嘻賭雖小而其害之大如此然則新年之禁豈非當務之爲急哉抑又聞之凡事窮源以竟委難因流而溯源易今之小賭委也流也各莊號各行棧以及妓館娼寮虹口粤人之大賭則爲源捕頭旣以禁賭爲心安見不由漸而推將各大賭而次第禁之先拿虹口之賭徒以及於莊號行棧妓館娼寮布置周詳務使一網打盡則他日租界之内無復有賭徒參錯其間易梟獍爲鳳麟化稗稊爲粟菽特一反掌耳捕頭倘有意乎且租界中賭旣禁絶則各鄉鎭佐雜營汛之類見西人尙識安良除莠革薄從忠苟不將賭窟禁除未免自形翼愧或者亦因此而從嚴示禁務絶根株是則此次之禁止年糕店老虎灶等賭錢未始非風俗之絶大轉機有心人所聞而欣悅者也客曰敬聞命矣請書此以當左劵如何則應之曰諾於是乎作新年禁賭論 
[本館接奉電音]  
　　昨由京友電傳上諭一道敬謹譯登○正月初三日奉上諭上年順天直隷各屬被水成災業經分别蠲緩糧租並截撥銀米小民應不致失所惟念今春青黄不接之時民力未免拮据加恩著將通州三河武清寳坻薊州香河寗河霸州保定文安大城固安永清東安大興宛平涿州順乂濼州清宛安肅新城博野蠡縣雄縣安州高陽河間献縣肅寧任邱交河景州故城東光天津青縣靜海滄州平鄉清河階州清豐東明長垣豐潤玉田深州武强饒陽安平張家口廳等五十二州縣廳成災五六七八九分村莊應納本年春賦地丁錢糧各項旗租著緩至本年秋後啓徵其歉收三四分村莊應納本年春賦地丁錢糧各項旗租著緩至本年麥後啓徵又勘不成災之良鄉房山滿城定興唐縣容城完縣祁州南皮鹽山無極南和任縣雞澤元城大名南樂棗强隆平寧晋定州等廿一州縣歉收三四分村莊應納本年春賦照常徵收其原緩至本年麥後啓徵之歉收四分村莊應納光緒十八年並節年地丁錢糧各項旗租因歉收三分村莊應納節年地丁錢糧各項旗租均著緩至本年秋後啓徵凡有應徵屯米榖豆草束灶課學租通津二帮屯租旗産錢糧海防經費河道錢糧儲備軍餉廣恩庫租永濟庫租兵部馬館租鑾儀衞租代徵租及出借倉榖籽種口糧牛具等項隨同正項糧租分别緩徵津軍廳葦漁課納糧地畝内有坐落武清天津二縣者歸入該二縣災歉村莊一併查辦以紓民力該皆卽刊刻謄黄徧行曉諭務使實惠均沾毋任吏胥舞弊用副朝廷履端布澤嘉惠畿疆至意該部卽遵諭行欽此 
[鳳闕恩光]  
　　管理國子監算學事務和碩禮親王協禮國子監算學事務欽天監監正恩爲曉諭事照得本學於十二月初六日考試漢算學生理宜嚴肅以昭愼重除由本學助教遴派妥役加意巡邏外倘有閒雜人等窺探喧譁擅行出入卽著該役扭禀回堂從重懲辦毋違特示○新授太常寺少卿常筱峰少典常明涓吉於十二月初七日午時履任經典籍廳示仰合署官員書吏以及樂舞三生廚役皂隷人等知悉至期一體謁見各宜凛遵毋違特示○户部爲片傳事俸餉處案呈所有正藍廂紅廂藍三旗各營應領十八年十二月季兵丁甲米折色銀兩現准銀庫付稱於十 
 
 

Page 2

 
 
二月初十日午時開放爲此片傳各旗營飭知承辦人員務於是日午刻以前赴庫承領莫悮爲巡視西城鳳給諫英等遵保拿獲結夥持械施放洋槍刃斃事主搶刦盜犯出力司坊官紳銜名恭呈御覽奏奬清單照錄於左計開西城正指揮汪長康擬請交部從優議叙西城紳士候選知縣胡潛擬請加同知銜西城紳士揀補奉天鐵嶺縣知縣廣祥擬請交部從優詳叙西城紳士候選兵馬司副指揮陳嘉鼐擬請加五品銜北城紳士候選知府李釗擬請加鹽運使銜中城紳士候選知州韓福慶擬請仍以本班不論雙單月選用以上各員係拿獲王蕣城卽王蕣子王傻子卽王汶功王自仔三犯之員西城正指揮汪長康擬請交部從優議叙西城紳士候選鹽大使陳啓勳擬請加六品銜北城紳士候選知縣劉鎭壎擬請仍以本班不論雙單月選用西城紳士候選訓導馮宗棠擬請以訓導不論雙單月本班儘先選用北城紳士候選教諭敖汝梅擬請以教諭不論雙單月本班儘先選用以上各員係拿獲蘇六兒宋枯椿馮來子三犯之員西城吏目李炘擬請交部從優議叙西城紳士候選知縣陳鴻壽擬請加同知升銜北城紳士縣丞職銜樊寳青擬請以縣丞不論雙單月遇缺選用北城紳士候選布經歴王鏡熙擬請加四品銜西城紳士候選知州賴久棠擬請仍以知州不論雙單月選用南城紳士候選知縣郭占熊擬請加同知銜以上各員係拿獲王三張四二犯之員光緒十八年十一月三十日奉旨著吏部議奏欽此○吏部爲示傳事所有擬補内閣中書渠本翹徐賢杰祝欽歐陽中鵠四員本部於十二月十二日帶領引見相應示傳該三員於初十日已刻衣冠赴部演習口奏履歴如是日不到卽將引見扣除並於十一日晚在内城左近住宿於是日丑刻穿天青褂備帶元青褂補褂並佩帶對子荷包手巾赴左翼門外本部朝房書到聽候排班帶領引見再徐賢杰一員原名賢尊嗣經更名賢杰現查更名之案本部業經行查辦理應令該員迅卽聲明到部毋違特示○管理户部三庫事務禮部尙書李鴻藻庫前現已期滿經三庫咨取各部院堂銜繕單於十二月初二日奏請更換本日奉硃筆都察院左都御史徐　著管理户部三庫事務欽此 
[嶺外音書]  
　　近日廣州省垣北門外時有山君爲患田夫野老咸有戒心犬豕之遭其殘傷者不知凡幾鄉人屢次設法掩捕終未就禽至去冬臘月十九日有馮婦之流約伴數人在白雲山下捕得一頭權之重百餘斤囚以鐵籠舁入市中求售有一人被虎咥傷勢頗沈重○白沙海口有漁翁焉日駕二葉扁舟逍遥雲水光中頗得江湖之樂一日在海濵拾得一悲翠搬指知是貴重物喜不自勝每出示人以求善價扒船弁勇某甲見而涎甚思以賤值購之翁不允弁恨之刺骨適海面有盜案遂誣翁爲黨羽置之獄中聞者咸抱不平擬代爲伸理傳曰匹夫無罪懷璧其罪其翁之謂歟○清平下陳塘有番攤館臘月十九日午刻賭徒羣聚如蟻呼盧喝雉意興甚豪突有匪徒六七人混迹其中出洋槍向衆轟發衆皆見而辟易匪卽攫取錢銀而去賭首糾黨持械追捕鎗砲齊施路上行人紛紛走避有一人避之不及被彈擊傷鮮血淋漓倒臥路畔鄰里恐其因傷斃命立卽舁回賭館勒令延醫敷治未知性命如何也○西關汛鄧千戎以時當臘尾春頭宵小易於竊發遂添募兵勇分叚巡防並於深夜親自出巡不辭勞瘁亦武員中之實事求是者也○臘月十六日廣州府李宫山太守會同南番兩邑宰迎春於東郊楊柳春旗迎風招展紅男緑女結隊來觀咸熙熙然如登春臺之上矣○最喜立春晴一日農夫不用力耕田此粤東諺語也客臘十七日爲立春佳節是日天宇暢晴東風和煦一輪紅日推出碧空寒暑表升至五十度農人咸忭舞歡欣謂爲來歲豐年之兆○北洋海軍提督丁禹廷軍門遊歴至省垣客臘十五日各憲假廣雅書局設筵欵洽時交午晷嘉賓賢主先後遥臨羅山海之珍饈盡東南之雅會誠盛舉也○立冬以後天花盛行醫治稍不留心卽遭夭折就省垣而論斃於痘者不下千百人榖埠某校書玉貌花容不可一世章臺獵艷者無不以得一識面爲榮近忽滿面痘瘢醜如羅刹由是聲價頓减門外幾無車馬之聲校書黯然自傷幾不欲久居人世爲之誦昔人包云不是尊容生得好老天何故亂加圈我知花下閉門人當亦破涕爲笑○城内雅荷塘人某甲不務正業日淫於賭其妻莫氏屢諫不改推自怨實命不猶而已一日賭敗而歸向妻索錢以作孤注妻無以應甲變羞成怒遽揮老拳妻自念嫁此莾男兒生不如死遂於是夜自縊甲恐女家興師問罪翩然脫逃女家無可如何祗得市棺殯殮○客臘某日有一小舟内坐男婦數人容與中流將近砲臺之側適某商輪船鼓棹而至輪飛浪湧滚滚滔滔舟子無力把持遂致翻覆全舟諸人盡入於水經救生船竭力施救僅援起四人尙有三人已葬身魚腹矣哀哉 
[巴山清曉]  
　　宜施二府所産之土前年有八九分收成上年只有五六分烟味又劣說者謂前年未下雨雪以致烟苗受傷上年吐蕊時雨水太多味之所以劣也計宜昌所屬地方出土六七十擔施南所屬地方出土二三百擔目下烟土昂貴較之六七月間有增無減夙抱烟霞痼疾者未免中心如搗矣○小南門外有官渡亦有民渡日前有民渡載客數人翦江逕渡將汨岸時渡夫失足墮水江流甚急迹影杳然家人聞耗之餘不免匍匐而來臨流灑涕矣○宜昌信局遣人往四川重慶携送信包經過巫山縣界之溪河地方此處三溪水本淺往來者可以搴裳而涉近以積雪消融溪流驟漲送信人亂流逕渡離岸不遠忽被浪花冲去遂致畢命重淵按向來送信章程如路上有失只給棺木費聞信局已將此項錢文寄與送信人家屬各安天命並無異言○時值隆冬江水退去大半天心洲地方浮沙湧出前日江通輪船經過開足汽機鼓動雙輪始能飛越所望春水早生俾往來舟楫得以照常行駛也 
[漕署簽掣衞所各員名單]  
　　濟寧前帮隨帮候補衞守備王邦任空運周恩科催開千總劉俊德後帮隨幫候補衞守備楊保定空運楊仕泰催開千總張斌左帮隨幫候補衞千總潘步雲空運無此差催開湯俊德臨東前幫隨帮候補衞守備田雨田空運張軫先催開崔景春德州正幫隨帮候補衞守備翟幹空運張金翎催開無此差東昌帮隨帮候補衞守備王康田空運千總郝鋆催開守備海天培○蘇松海運守備陳超英諸葛金牛錫恩李殿甲李爚焜千總饒增元陳國基習忠帮蔣榮高陳魁名○浙江海運守備吳世桐馬占鰲張硯田田俊章千總楊義臣葉金芝○江蘇河運守備馬致禮王辛得張世清千總陸榮槐張瀠 
[曉諭捐生]  
　　兩淮商捐部餉分批請奬時本可指捐銜封貢監等項現因開辦順直賑捐略將章程更改日前淮南總局牌示批運商清吉昌等禀云兩淮商捐請奬從前本可報捐貢監嗣因開辦順直振捐奉大部飭知令將銜封貢監等項暫停收捐其貢監祗可隨官報捐如僅捐貢監須赴賑局捐納等因並奉運憲專文札飭當經出示曉諭在案兹據該商等禀胡道源一名請仍由附貢分塡實收核與部例不符俟仍彙案併塡實收給執云云此亦因時制宜之一道也 
[氷塊觸舟]  
　　揚州鈔關門外鎭江分關查貨碼頭向有江船一艘常泊河干以備司事書役寢處其中水檻風窓紅塵不到日來東風送煖河氷漸釋上游氷塊排山倒海而來鋒利如刀致將此船觸損水遂汨汨而入滿艙皆是勢將沈下舟中人惶駭無措幸時在下午招集多人將所有重物卸運一空然後或牽或挽將船曳上淺灘免致沈入水底然衆人被水沾濕巳覺淋漓盡致非滿浮大白不足解此嚴寒也 
[邗上人言]  
　　去臘報章曾紀揚州某甲在浴堂門内擺設碗攤誘人賭博某夜賣牛脯之某乙向索規費致將扁擔悮碰浴客某丙之顗某哨弁巡夜至其門丙瀝訴情由請提嚴辦當卽飭坊保查取姓名限日交案云云兹聞事經坊保查悉甲姓王名小四乙姓張行三渾名鐵　張三遂連同黨羅漢魚余癩等人拘送巡防局惟王在逃未獲哨弁提訊之下諸犯皆供認不諱因判令各責軍棍若干揮之使去張受責最重回家後並不能甘探悉丙現在瓊花觀巷開設磨坊聳令老父前往詐擾張父旣衰且病奔至坊中肆行吵閙謂吾子兩腿血肉模糊不能貿易老漢備 
 
 

Page 3

 
 
大年紀因此而養赡無人旋倒臥室中至晚不去丙情急通知坊保將叟舁置門外叟仍弛然而臥至翌晨啓户則體似蠶僵魂歸泉壤據聞已吞服紫霞膏矣隨經坊保禀請地方官相騐不知若何了結○去冬祥霙疉沛屋瓦積雪厚至尺餘老屋之被壓而坍者幾不可以指數某日達士巷某公館屋積雪過重以致棟折榱崩壓斃男僕一名女傭一口家人聞信奔至哀求居停矜恤公館主念其平日勤謹服役首爲之者各給棺殮若費干 
[蜀道鈴聲]  
　　四川巴縣周大令兆慶壽登大衍補授斯缺將及五年近日憂抱採薪兼有西河之痛遂禀諸大吏解組歸田遺缺經劉制軍派耿大令士偉瓜代○重慶地氣温和從不見雪去年臘月初浣竟花飛六出點玉鋪瓊寒暑針降至三十二分登高以眺川原宛似銀裝世界是亦豐年之兆也○四川學政瞿大宗師按試川北各郡嚴懲槍冐雷厲風行屈計柏子爐開卽可遄回省會矣○閙教之事大槪由於捉影捕風市虎杯蛇猜疑易起邇日順慶保寧等處忽謡傳西人帶來洋酒中有毒藥飲之立斃一倡百和竟有向教士饒舌不休者不知官吏聞之亦思及杜漸防微之道乎○東川書院設有經古季課去年冬季由川東道黎蒓齋觀察命題課試經學易女子貞不字解毛詩一句中有兩韻三韻說禹貢梁州黑永考問孔子訓詁之學何如算學今有二句一股内减小和餘與倍弦加和較相乘復自之得數以股弦和乘句弦較除之又半之開平方得弦較較試證之今有平圓内容不等邊三角形知兩腰及中垂線求圓徑今有句乘股弦和得五百句弦較十六間句股較幾何　和和等於通小差太虛和和等於通黄方試言其理史學理學詞章題皆未詳 
[閩省官報]  
　　遇缺卽補道嚴信厚於客臘初七日禀到建安縣典史胡祖亮丁憂先用典史李時泰奉札請補建安縣典史鹽塲姜日銓委接辦臺倉事務十九日制軍升坐大堂用印發收公文封印拜印各官俱禀賀畢退堂 
[粤東官報]  
　　藩轅牌示准補開建縣知縣方功菼准補番禺縣慕德里司巡檢祝華封准調新寗縣縣丞董景韶均飭赴新任新會縣知縣缺詳請以茂名縣知縣潘泰謙調補香山縣知縣缺委准升崖州知州包永昌署理三水縣知縣孫汝源飭回本任選補平遠縣知縣辛元燡准補陽山縣知縣孫之瀛均飭赴新任 
[喜報新春]  
　　湖北訪事人云去臘十有七日亥初初刻爲光緒十九年立春節漢陽府逄太守先於十六日飭差將芒神春牛安設晴川閣内是日上午鐘鳴十下漢陽縣陳邑尊會同漢陽府縣兩學廣文及府經歴府司獄縣丞典史漢口清軍府糧捕府禮智司仁義司衣冠濟楚齊赴閣中少焉遥聞呵殿聲自遠而近太守端坐顯轎前呼後擁列隊而來衆官以次恭迎就閣中設席時則風和日麗梅柳爭妍雖蔀屋如麟猶報鼕鼕臘鼓而鶯啼燕語巳覺春意盎然席間水陸畢陳殽芬酒冽飲次優人登臺演唱丁歌甲舞粉膩脂香一曲初終太守率衆官舁芒神春牛入轎繞行各處還至府衙各官隨趨詣黄堂投職名叩賀至十七日亥刻行鞭春典禮殆卽古者出土牛以送寒氣之遺意歟其最足令人發噱者當鞭春時令一娼寮龜子扮作春官雖紗帽紅袍規模闊綽而蹣跚其步仍不脫老元緒原形得得然步上大堂太守見而笑問曰某時某刻立春龜子一一答之然後縮頭而下以故每歲立春時節輕薄子道逢狎友必交相諧謔曰爾曾至府署報春乎此亦足補荆楚歲時記之缺故志之 
[光緒十八年湖北大計單]  
　　保薦官十員糧諸道揮阻　武昌府　府李方豫荆州府知府舒惠本任興國州知州宋熙曾鍾祥縣知縣徐家禾現署歸州事鶴峯州知州丁國楨建始縣知縣姚學康漢陽縣縣丞黄新鍔江夏縣典史高鶴鳴歸州學正劉德馨六法官五員不謹官二員沔陽州沙鎭巡檢李鍊成潛江縣典史榮津源浮躁官一員長樂縣知縣雷裔昌有疾官一員監利縣朱家河主簿劉豫泰年老官一員黄陂縣教諭袁秀升 
[八閩瑞色]  
　　福建督辦保甲總局楊晴川觀察之妹年甫及笄經媒說合許字徐震生觀察之次公子履之大令擇吉去冬十二月二十二日迎娶完姻賀客盈門幾至車闐馬咽○前福州府侯仙舫太守之大公子茂南大令諏吉某日成婚新人爲前署基隆廳現辦金沙局務黎伯鄂司馬之女公子吉期旣屆閩浙總督譚文帥親臨拜賀并餽隆儀宦海中人同深艷羡○匪徒某甲在南臺攫取人家苎麻等物携至臬署前求售失主某乙見之呼人拘捕甲懼飛步奔逃乙扭住肆毆互相喧嚷適臬憲之夫人乘輿而出擠擁不得前遂喝令跟丁拘甲乙兩人帶入署中告知臬憲發交經廳鈕叅軍訊明將甲笞責四百板以示薄懲嘻夫人一荏弱婦女耳而亦能爲民間除暴安良臬憲眞深得内助之益哉○省城地棍鍾二及賭棍某甲互相勾結狼狽爲奸事爲保甲局員訪知立拿懲辦聞者快之○賭棍薛水水設局正一行宫中聚衆賭博惺惺二十一徹夜聲喧傾人腰纒幾不可以數計適爲保甲局某委員所見喝令局勇扭送到局按律嚴懲次晚行過其門則已匿跡消聲不復敢高燒銀燭照呼盧圑坐作投瓊之戲矣是以君子貴猛以濟寛○邇來米價日昂上色者每升需錢四十文貧苦人家幾致難謀一飽大吏派員往蘇杭採辦以濟民艱想不日江上舳艫當必銜尾而至矣○小錢近又盛行錢店中每百攙和十餘文圜法倫亡至於此極有心人不禁惄焉傷之 
[京口桃符]  
　　鎭江來信云青皮之類每於歲闌時節向店户强賒硬貸名曰收年禮稍拂其意卽肆兇頑誠惡習也王可莊太守訪聞其事以黨魁魏法奎孫小紅等雖已訪拿到案鎖錮示懲猶恐羽翼衆多依舊踵其故習乃復出示禁止無論曾否列名訪案者如向各鋪户滋擾許卽愬請保甲局從嚴究辦以儆其餘保甲局委員又出簡明告示云青皮土棍擾詐强取提局重辦想經此風行雷厲若輩當再不敢横行市上魚肉良民矣○某氏婦在某洋行乳其小孩家在某鄉生有二女一甫九歲一年十三賴其夫撫之育之以免飢寒之苦去臘二十三日其夫偶往鄰家閒話至晚二女倦而思睡其時寒風刺骨絮被無温乃携火益上牀藉以取煖不隄防睡夢中盆翻火熾被褥延燒一時火勢飛揚無從抑遏洎鄰家聞烟氣觸鼻始知有警急破門入内救援則女已畢命於灰燼之中面目模糊莫辨矣嗚呼慘哉○某晚有甲乙二人行至賈家巷口一則努目疾視一則攘臂直前各奮老拳誓不並立旣而甲傷及頭面血液淋漓將乙髮辫揪牢連呼救命行人恐釀巨禍急令同入保甲局聲訴緣由甲大聲曰喒乃安清道友某内之門徒三街六巷中誰人不知喒名姓今日無意中與伊相碰伊遽掣扁擔擊我頭顱試問天下有是清理乎乙則謂我係某洋鐵店夥手指已被齩斷身上亦受重傷自問安分良民何堪遭此挫辱旣而兩造俱有親友至勸令各歸有知其事者謂兩造本有宿讐此時狹路相逢故各思一洩其忿然已兩敗俱傷矣○去歲祀灶日寳蓋山新兵前營營主下令封操一時槍砲之聲隆隆不絶雲垂山立石破天驚荼火軍容斯爲壯盛已○去臘二十五日傍晚小街巷内某姓家方以紅蓮稻煮青精飯以供晚餐不虞灶突中火勢上炎頃刻濃烟暮　幸鄰人緣梯升屋以水潑之濺玉跳珠無異龍天法雨紅孩兒知美猴王神通廣大祗得敗陣而回然亦險矣 
[吉林客述]  
　　有客自吉林船廠取道營口告諸本館友人云去歲因議加貨捐以致商民罷　是處原設有粥廠貧民之賴以果腹者多至三千餘人其欵皆捐自商人罷市後無可募捐廠中遂亦停杓不放貧民向官求振官恐激成衆怒每人給大錢十文日來肩挑背負之流亦一律停工歇業若輩無從得食遂以緑林爲淵藪某日竟刦掠店鋪一家不知官吏將何以善持其後也 
[兵輪將去]  
　　鈞和兵輪停泊浦江因有要公定於今明兩日開往金陵 
[匯豐帳略]  
　　匯豐銀行去年之帳刻巳結成印出單張分致各股友本館取而譯之計西歴一千八百九十二年七月至十二月杪十一 
 
 

Page 4

 
 
律付清尙餘洋銀八十九萬六千六百廿二元九角四分連去年六月杪滚入洋銀七萬零八百零七元九角共餘九十六萬七千四百三十元零八角四分現經董事傳言應將三十萬元添入公積銀内使公積銀多至三百六十萬元所餘之欵付各股友每股英金一磅又從前先令上落算明付出外尙存七萬一千一百七十一元三角此項俱滚入一千八百九十三年之帳内今定於華正月十一日卽禮拜一上午十一點半邀各股友至香港議事觀此知去年獲利之豐勝於往昔行見蒸蒸日上業媲陶猗本館旣服諸董事經理之得宜不禁爲與股諸君額手致賀焉 
[工局帳略]  
　　本埠英工部局去歲收支各欵刻巳刷印成書計共收銀五十萬二千六百四十三兩二錢八分支出銀五十二萬五千九百八十二兩六錢七分兩相核算多用二萬三千三百三十九兩三錢九分原其所以收少支多者因前者議事時曾定以借銀九萬五千兩爲建造新巡捕房及虹口菜市之費旣而祗借五萬兩尙缺四萬五千兩未經借用故須遲至今歲始得將缺欵理清也現又核定今歲大約連應借之四萬五千兩共可收銀四十八萬零九百五十兩與出款適相等倫云 
[寃鬼索命]  
　　潮州人陳某僑居滬南茅家弄左近冬菜店内與某婦姘識多年婦性甚潑悍大聲一吼聞者爲之辟易去春陳撫領某姓女爲童養媳本欲挈回故里俾與長子成就良緣婦迭次抗阻不准領去並將養媳時時箠鳳鞭薦習爲常事去年六月二十九日養媳無疾而斃左右鄰人嘖有煩言婦毫不介意購三寸桐棺草草收殮陳雖惻然而已無可如何惟長吁短歎而已至去臘底婦口中喃喃不絶自言媳婦死於　命今來索命言畢自批其頰陳向空默禱願延高僧超度鬼仍纒擾不已前昨兩日婦自將面皮抓破脂痕痕藉喧閙聲達於户外事雖縹緲然可謂虐媳者作當頭棒喝故錄之以補齊諧之所未備 
[無端自刎]  
　　有姑蘇人名阿大者僦居本邑八仙橋之西遊手好閒素無恒業去年十二月下旬某日從虹口乘小車而返無端以小洋刀自刎咽喉鮮血淋漓厥傷甚重其妻急延醫敷救無奈氣嗓已斷施治無方宛轉呻吟隨卽斃命意者其有難白之隱衷歟抑見偪於孔方兄故思遁入極樂世界歟人生實難何苦如此 
[新年捉賭]  
　　英租界中設攤小賭已於新正初二晚經捕頭令中西探捕一律諭禁不料若輩藐視法令竟依然聚賭喧囂前日訪知石路天仙戲園附近彈棉店公然擺列賭樹遂前往獲住五人另有一麻面人不服拘拿與某號西捕撑拒西捕堅不釋手一併帶入捕房捕頭念時在新年各罰洋銀五元從寛開釋惟麻面人暫行管押以便初七日開堂時解請蔡太守訊懲 
[賭博害人]  
　　本邑人某甲向在南市米店營生辛苦終年賺資無幾然有劉盤龍之癖每聞呼么喝大聲輙覺心花怒開前日往北市游玩適有友人囑帶洋數十元行至泉漳會館地方見有設檯聚賭人頭如蟻采烈興高甲見獵心喜欣然入局不料五木無靈屢戰屢北致將所帶之洋悉數輪去輾轉籌思自念無面目見江東父老奔至大碼頭北首浦濵正欲聳身躍下被親戚某乙所見上前扭住詢問顚末解勸再三相將西去賭之害人烈矣一念之悮致以身殉若不遇救星不將鑄成大錯耶 
[法界禁賭]  
　　自初二日英捕房禁賭以後各賭徒皆麕集法界依然設局誘則有在小東門外賃屋開賭者有擺列露天賭攤者所最多者爲醉白園酒肆迤北十字街口地祗咫尺而賭攤竟有二十餘處沿街比户骰聲丁丁然清越以長與賭之人羣趨如蟻輸至罄盡往往剥衣質錢是以各小押店中達夜通宵利市三倍新捕頭克賴美深恐若輩羣聚閙事特於昨日諭令通班探捕向各處一一傳諭自初五日起一律禁止違則拿獲送懲特不知果能令出惟行否 
[差提候究]  
　　顧阿二卽松林不務正業屢向叔母顧王氏訛詐去年冬間阿二串同某某等將該氏田單等物竊去該氏向索不理遂投上海縣喊控黄愛棠大令准詞後飭差往提阿二該差連日緝訪毫無蹤跡今正初三日查知阿二避匿鹽碼頭生源米棧伊父顧濤春處立卽前往著濤春將阿二交出以便解縣訊究 
[不准戤牌]  
　　滬城大東門外永和信局專走杭嘉湖等處係成姓等股開嗣因與股之林姓意見不合遂赴上海縣署涉　黄愛棠大合訊供之下斷將林姓三股歸併成姓令兩造各具遵結完案此去臘事也昨日林忽在永和局左近另開林永和信局亭午時爲成姓偵悉立卽馳往將招牌除下並扭該局經事人王正發至十六鋪保甲北局請究祝翼雲二尹升堂提訊兩造各訴前情二尹以信局公所向有定章凡新局不准戤老局牌號著該信局立時停閉招牌暫存公所兩造唯唯而退 
[英界公堂紀事]  
　　去歲除夕畢映濤扭潘文彬至捕房訴稱被潘騙出洋銀五百二十元收得二百五十元尙少二百七十元請爲追取捕頭告以錢債非捕房所理爾須控諸公堂畢言恐潘設計脫身後難尋獲奈何捕頭曰是亦有法遂飭某號華捕將兩造一併解送公堂蔡太守飭將潘暫行管押諭令畢明白具詞呈候質訊大約須初七日第一次堂期始經賢使君判斷也○李阿桂者不知何許人一貧如洗病骨支離露宿街旁形同丐子適某號華捕巡街至此見而舁送捕房捕頭令立卽移送公廨蔡太守飭差送請棲流公所留養并給以醫藥俟病愈後再謀安置之方 
[法界捕房紀事]  
　　去冬除夕有丐子在新開河畔攫取行人所負之錢由巡街捕拘送捕房捕頭以時當臘尾若輩益窮極無聊若不加以薄懲必更肆無忌憚遂飭留在捕房度歲至新年始得釋歸○新正數日阻界中因賭錢肇釁者日有所聞巡街捕隨時拘送捕房捕頭以若　皆非好人令各加上手銬脚鐐鎖押數點鐘時以儆○小竊某姓曾疉經讞員懲辦終苦賊星照命不能稍故前非元旦又竊取人家棉被　一先主見之追獲人贓扭送捕房管押○某號小車夫不服巡捕稽查藉衆行兇將捕扭過吊橋就城下肆行無禮過爲巡防局勇丁所見極力勸解巡捕始得脫身事經謝副捕頭查知立飭包探孫錦榮拘獲同黨中人送入捕房嗣經捕頭詰出爲首行兇者之姓名於昨日拘拿管押想須送請莫同轉訊懲也○除夕人家方歡天喜地送臘迎年不料有某甲者竟在租界中恃勢逞强向人滋閙迨送人捕　管押捕頭　錮以鐵銬押至黎　甲旣出捕房兇性未改昨日又在新寳園茶肆内與某乙互相詬詈扭作一圑適巡街華捕到來一併拘之以去 
[年啓]  
　　泰啓三陽春滿尊癸之爵履端元頌墓上巳之文寅斗迎春辛盤獻瑞恭維各大善士撫序增祥順時集慶鴻猷與韶華並煥駿僕偕淑景俱新壽宇宏開喜結門楣之彩華堂大啓歡騰爆竹之聲首祚新迎宜伸燕賀心儀倍切實阻鳬趨翹企雲山曷勝欣羡謹請登報恭賀新禮上海泰安里同仁永善堂司董等頗者 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十八年十二月十五日京報全錄]  
　　宫門抄○諭旨一道錄前○發抄硃批四道○粤督李等奏連平州鄉匪滋事調兵查拿現已獲犯地方平靜摺○蘇撫奎奏審明盜犯分别按　定擬片○粤督李奏恭報措解籌備第五批銀兩摺○又奏籌解銀兩片○十二月十五日理藩院鑾儀衞光祿寺正白旗值日無引見○瀅貝勒由東陵回京請安○瀾公因伊子命名謝恩○巳克坦布謝管犧牲所恩○崇禮謝察城大臣恩○殷如璋謝授光祿寺少卿恩○候選道鐸　崙謝恩○祥祺謝授叅議恩○胡寳鐸葛寳華預備召見○順天府奏忠義局第一百四十三次請卹○召見軍機鳳鳴胡寳鐸葛寳華○發抄長順奏委員赴沿海省分購換制錢請飭各海口爲吉林一省暫弛錢禁奉硃批户部議奏欽此○又記名恊領全亮借補右翼協領奉硃批兵部知道欽此○又校閱琿春防軍情形奉硃批知道了欽此○又閱伍回省日期奉硃批知道了欽此○○頭品頂戴兩廣總督臣李瀚章頭品頂戴廣東巡撫臣剛毅跪奏爲連平州鄉匪殺害紳董聚衆抗官調派兵勇彈壓查拿現已獲犯多名地方平靜恭摺會陳仰祈聖鑒事竊查廣東連平州忠信墟地方向有河道商旅通行該處鄉民各築陂障引水灌田内有新屋厦村吳姓族大丁多素行蠻横竟將河道攔阻開設私行任意婪索久爲商民之累經連平州知州田明曜勘斷開通旋復私堵嗣有紳董黄堉瑚在途被殺一案獲犯審訊據供吳姓因欵黄堉瑚助官開河買人殺害等語派役拘兇該吳姓等恃衆違抗輒於舊有砲樓圍墻之内施放槍砲擊逐州差禀經臣李瀚章咨商陸路提臣唐仁廉派委副將舒拜發劉邦盛等酌帶兵勇會同田明曜彈壓查拿飭令勒緝要犯不准輕率進村並發印諭給該村紳耆曉以禍福乃吳姓族長吳崇姑不能約束子弟任其聨絡水樓下村素爲不法之吳南斗等並勾結外匪石亞月等聚衆藐抗村中良懦人等均被迫脅竟敢列隊出巢疉　官軍砲傷勇役舒拜發等嚴陣不動待其旣近而還擊之傷斃在前悍匪多名始行退郤仍復負嵎自固潜出攔搶行旅戒嚴商民共　論其獷悍情狀自應立破圍寨搜捕兇渠而臣等詳細會商該村聚衆首犯不過數人兵勇入村無從區别旣虞首要漏網更恐良懦驚欵祗可懾以兵威勒令交兇繳械因復添派遊擊方恭所部潮勇以壯聲勢並派候補知府夏獻銘會同各將妥爲查辦該村外匪因見兵多陸續逃遁其良善紳民向爲匪脅者至是亦得各申正諭儆戒族人我軍乘其畏懼解散之際拿獲要犯吳添英婢㜑千吳四斗三名從犯吳亞鸞等四名勒令新屋厦村交出要犯吳鍾琦卽吳已運吳劉喜二名水樓下村交出要犯吳葉興一名並據該二村共交從犯吳桂有等十九名九月十二日知府夏獻銘等將要犯吳添英等主名解赴惠州收押以便確訊禀辦其從犯吳亞鸞等二十三名訊無拒敵傷人情事卽行在營責懲交保管束又田明曜會同舒拜發等緝獲匪徒黄觀林吳火甎卽吳亞林黄曾姑吳亞吕等係謀殺黄堉瑚案内之犯卽飭該州研訊確供按罪名輕重照章辦理吳南斗石亞月等乘隙潛逃現在懸賞嚴拿吳崇姑不能約束族衆應查所捐職銜詳革提究新屋厦村之炮樓水樓下村之圍墻原係昔年防堵所築今旣據以抗官均卽一律平毁並飭勒繳火炮槍械二百餘件該處河道本係農商共賴兹將吳姓舊存陂障丈明寛長各數准其留設以資灌漑不准加築致礙行旅其連悅私行亦卽毁除不准復開取具各結存案據知府夏獻銘會同副將舒拜發等禀報前來臣等伏查連平州新屋厦村吳姓族大勢强良莠不一水樓下村吳南斗等多習拳勇向與匪通此次黄堉瑚被殺該州據獲犯供詞照例拘兇與該村等族衆無涉乃敢恃强抗拒不服差傳及至派兵彈壓更敢互相聨絡拒敵傷人實屬目無法紀形同化外粤省民風雖强然自軍務平定以來尙無聚衆抗官之事該吳姓等自作不靖若復稍存姑息竊恐相率效尤釀成大事該文武等勒緝要匪解散脅從並將河道勘定俾商民日久相安所辦尙屬妥協現在各村人民咸知感畏地方安靜如常已將派往兵勇撤歸原防仍飭將吳南斗石亞月等設法拿獲以免後患所有查辦連平州聚衆抗官鄉匪各緣由謹合詞繕摺具陳伏乞皇上聖鑒訓示謹奏奉硃批覽奏已悉仍著飭將吳南斗等設法擒拿以弭後患餘依議該部知道欽此○○奎俊片再據山陽縣知縣特秀詳報拿獲因行刦事主趙祺德布店得贓拒傷店夥王廷等平復案内匪犯劉小城存張如詳韓相盈劉三元四名並起獲原贓布疋錢衣等物到案訊據該犯劉小城仔張如詳供認於光緒十七年九月二十五日夜伊等聽從在逃之高三夥同紀小飛等同夥八人分執洋槍刀棍等械行刦事主趙祺德布店布疋洋錢衣服等物目擊逸犯高三等開槍拒傷店夥平復韓相盈中途患痧不能行走劉三元在途看明均未同行事第分贓屬實質之韓相盈劉三元供均相同將劉小城仔張如詳均審依强刦之案但有一人執持洋槍在塲者　曾否傷人不分首從均擬斬立决梟示通行皆擬斬立决梟示韓相盈劉三元擬遣改軍又據沛縣知縣馬光勛詳報恊同銅山縣兵役拿獲因行刦事主胡兆書家得贓拒傷事主人等平復案内匪犯小劉三劉三黑虎劉二蛟龍三名並起獲原贓盜械等件迭經銅山縣訊據該犯等供認於光緒十七年十二月初六日夜伊劉三黑虎起意邀伊劉二蛟隴伊小劉三並在逃之鄧二等同夥二十四人分執洋槍等械行刦事主胡兆書家錢衣布疋等物伊劉三黑虎同鄧二用槍棍拒傷事主人等平復不諱小劉三劉三黑虎均各在銅山縣監病故將該犯劉二蛟隴關提到案訊供無異將劉二蛟隴劉三黑虎小劉三均審依强刼之案但有一人執持洋槍在塲者不論曾否傷人不分首從均擬斬立决梟示通行俱擬斬立决梟示劉三黑虎小劉三雖已病故均仍戮屍梟示又據署海州知州陳謀詳報拿獲因在途攔搶事主韓永順驢頭拒殺事主之父韓玉喜案内匪犯周汰柱卽周城訕吳汰鞍曹得卽曹二三名到案訊據該犯曹得供認於光緒十七年四月二十七日將晚時分聽從在逃之周以　夥同潘小柳等同夥十五人分報洋槍刀械在途攔搶事主韓永順驢頭潘小柳放槍拒傷事主韓玉喜身死周汰柱吳汰鞍被逼同行並未動手事後分贓屬實質之周汰柱等供亦相同將該犯曹得卽曹二審依搶奪持械聚至十人以上照强盜律不分首從擬斬例擬斬立决遵照通行加擬梟示周汰柱卽周城訕吳汰鞍均依例擬遣改軍先後解由淮揚海道曁徐州親審明確咨經臬司陳湜覆核備招詳請將該犯劉小城仔張如詳劉二蛟隴曹得批飭正法核奏前來奴才覆核無異除將該犯劉小城仔張如詳劉二蛟隴曹得卽曹二四名遵照刑部通行批飭先行正法併將盜刦之劉三黑虎小劉三戮屍一併梟示併飭嚴緝各逸犯務獲究報曁各案供招咨部謹會同兩江總督臣劉坤一彙案附片陳明伏乞聖鑒勅部核覆施行謹奏奉硃批刑部知道欽此○○頭品頂戴兩廣總督臣李瀚章頭品頂戴廣東巡撫臣剛毅跪奏爲恭報措解籌備第五批銀兩仰祈聖鑒事竊前准户部咨奏撥壬辰年籌邊軍餉一摺單開廣東省應解銀二十萬兩等因當經行司籌解嗣據籌銀十六萬兩分作四批飭委試用通判許培楨等及候補知縣李汝璠等候補知府貴全等候補知縣鄭肇繩等先後領解赴部投納業經奏報在案兹據廣東布政使覺羅成允詳稱光緒十八年三月二十三日奉准户部咨行籌邊軍餉一項係彌補京餉而設自光緒十八年起一律改爲籌備餉需名目依期報解不准絲毫蒂欠等因自應赶緊籌解在於藩庫各欵内籌措銀四萬兩作爲壬辰年籌備餉需第五批照案發交商號日昇昌百川通蔚泰厚蔚長厚新泰厚匯兌至京遴委試用通判蔡繼昌候補鹽大使廷霖領齎匯單於光緒十八年十月初三日起程由海道進京支取銀兩赴部投納並聲明奉撥壬辰年籌備餉需銀二十萬兩業已如數解清等情詳請奏咨前來臣等覆核無異除咨明户部外謹合詞繕摺具陳伏乞皇上聖鑒謹奏奉硃批户部知道欽此○○李瀚章等片再現據海防善後局司道詳稱查粤省每年應行解部裁勇節餉五萬兩自應遵照按年如數籌解惟局中餉項支絀異常各營勇糧往往不能應時給發所有光緒十八年分應解前項節餉銀五萬兩兹先籌解銀二萬兩於九月十三日發交商號源豐潤匯兌赴部彈收其餘三萬兩容再勉力籌措接續報解等情詳請奏咨　來臣等覆核無異除咨明户部外謹合詞附片具陳伏乞聖鑒謹奏奉硃批户部知道欽此 
 
