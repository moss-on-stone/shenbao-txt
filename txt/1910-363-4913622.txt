# 1910 - 363 - 4913622

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章十二月初六日內閣奉]  
　　上諭唐紹怡奏病勢日深假期又滿懇開去署缺一摺署郵傳部尚書唐紹怡著准其開去署缺欽此 
　　上諭郵傳部尚書著盛宣懷補授吳郁生著補授郵傳部右侍郞欽此 
　　上諭吏部右侍郞著沈雲沛署理李經方著署理郵傳部左侍郞未到任以前著吳郁生兼署欽此。軍機大臣署名奕劻假毓郞那桐徐世昌 
論說 
[論國民丞宜研究經濟學]  
　　今之中國。豈非經濟。恐慌之中國乎。民窮財盡。生計日艱。而行政經費。萬分支絀。他日必且增民之負擔。以為頭痛醫頭之計。比戶皆空。而負擔日重。茍不思生利之方將何以為生乎。故今日中國之民。亟亟講求經濟學。猶恐不贍。倘長此懵懵。不謀經濟之進步。則蚩蚩者氓。有不能自存而已矣。爰就吾國之習慣。取其亟宜改良者。以警告吾同胞。 
　　經濟學之所最重要者。一為關於土地生產力之法則。一為關於勞力生產力之法則。一為關於資本生產力之法則。土地生產力之法則。一為政治法律之改良。一為農業之改良。以吾國政治言之。水道不修。類多淤塞土地生產因以阻滯。以吾國農事言之。則肥料不改良而地力不晨。農具不改良。而人工煩重。此皆不足以言土地生產力這法則也為今之計。亟宜修治水道。以興水利。改良肥料。以厚地質改良農具。使减少勞力。農民得以其餘暇。兼治工藝。肥料農具。欲謀改良。必須有農事上之智識。今農業學堂。方始萌芽。則改良之方。尚待異日。至若修治水道。屬於地方自治範圍以內有自治之責者。所當察地方之水道而急為之計。是固不可以稍緩也。 
　　勞力生產力之法則。一為合力。一為分業。吾國國民。未嘗不合力。未嘗不分業。然以企業心未盛。故製造不能發達。今年初勸業會中所陳列。未嘗不光怪陸離也。然切於日用。而足以抵制洋貨者。殊不多見。是宜奮發其企業心。於製造貨物。分途研究。俾足以擴市場而减漏巵。则生產力日以發達。經濟恐慌之狀況。或可日以挽回。不然。市面日敝。而捐稅日增。吾不知經濟恐慌之伊於何底矣。 
　　資本生產力之法則。以儲蓄為原則。然必有儲蓄之餘裕。與儲蓄之意思。而後可以儲蓄。無餘裕者不能儲蓄。無意思者不肯儲蓄。吾國國民。非無餘裕即無意思。故不足與言儲蓄。欲使餘裕。必以勤儉為要素。欲使有意思。必以銀行之信用為要素。今吾國之人其收入少者。方憂不足自給。固不能餘裕。其收入多者。大都習為奢侈。以至亦無餘裕。其有餘裕者。堅守儲藏之習慣。又不肯出而儲蓄。而儲蓄之銀行雖不至自失其信用然以市面凋敝。銀根奇緊致使人有意外之慮。坐此數弊。而儲蓄之利。遂以阻遏。今之有資本者。宜力崇勤儉。以求餘裕。反其儲藏之習慣。以事儲蓄。則貨幣之流行於市面者日多。銀行之信用賴以維持。一切之事業皆可發達。其有裨於社會之經濟者。蓋不少矣。稍有資本者不可察也。 
　　反是以思。地力勞力不能增進。則生產止有此數。而負擔日以增加。其不至於窮困者幾希矣。而彼有資本者。非習為奢侈。即矢志儲藏。坐使市面上之貨幣。不能流動活潑。而一切事業。不能振興。其有害於社會。因而影響於國家者。其亦矣。凡吾國民安可不深長思乎。 
[專電]  
　　電一北京 
　　豫撫奏外官制宜酌中妥訂以期適用並陳變通辦法四端 
　　電二北京 
　　廷寄外務部暨直督謂澤盛兩大臣奏查明開平礦務始末情形及收　辦法一摺著陳𧃍龍按照各節切籌隨時就商外部妥愼辦理原摺抄給閱看 
　　電三北京 
　　御史趙熙奏參郵傳部於鐵路用欵巧立名目請澈查 
　　電四北京 
　　寳熙奏各省巡防隊正資保衛礙難裁撤奉硃批憲政館政務處知道 
　　電五北京 
　　度支部議閩省財政艱窘該督向大清銀行籌借應分期歸還 
　　電六北京 
　　慶邸續請假攝政王擬再親往慰諭 
緊要新聞 
[政府議均疆臣權制北京]  
　　政務處王大臣前日在該處會議劃一督撫職權辦法。當由某大臣建議。擬於新官制頒行後。奏請 
 
 

Page 4

 
 
特簡大員。會同內外大臣將通國各省之轄境。統行分劃一次以期事理均平。權制一致庶立統一行政之基惟此事關係重大。須先電商各省督撫。或交資政院協議。以昭詳愼。各大臣頗韙其言。已飭由該處提調。擬具說貼。於下期再議。 
[鴉片條約開始商廢北京]  
　　日前外部同英國公使。會議廢撤鴉片條約問題。英公使頗形贊成。惟以事關重大。未便擅主。須俟轉商英政府。再行定奪。並謂禁烟一事總當先行禁種。設內種不禁。外入即或禁絕。亦難收禁烟效果。外部答謂此事敝國政府已迭次通行各省嚴禁并據各省報告早已禁絕然祗禁內種。而外運不禁則國內小民瞰於烟價日昂。烟利日大。難免違禁私種縱或制以法典。迫以權勢。民心終亦難甘。故內地之種賣。與外國之輸入必須一齊禁止。方有成效。應請貴公使轉致貴國政府。顧念邦交速改舊約。以敦睦誼。英公使默然旋即告辭謂俟後再商云。 
[學部連禁學生請開國會北京]  
　　學部於上月二十三日通電各省督撫嚴禁學生請開國會。略謂前據直隸提學司電稱天津各校學生罷課要求請開國會查學生職在求學。妄思干預政治殊違朝廷禁令。都中各校均甚安靖。本部當即電致直督。飭司諭令各校學生一體照常上課。毋得妄動。如抗抵不遵。應准從嚴究辦。近得直督覆電業經照辦惟軍醫學生。分途四散。此項學生難免不至各省煽惑。應請飭司務加防范。免至勾通倘學生有妄動情事應卽剴切誡諭。如不受勸告。自應嚴辦。全體解散。亦所不惜。愼勿疏懈。是為至要。 
　　又該部唐尚書於二十六日續電各省謂漾電想蒙鑒察本部尚書今日召見。奉監國攝政王面諭。本月二十三日諭旨。以改縮開設議院期限。經前降旨宣示。不准再行要求。如有紏衆違抗。即行查拿嚴辦學。學生職在求學尤當遵守法理。監督為全堂表率。敎習為學生師資。自應申明禁令嚴加防范等因。應請轉飭學司。將本月二十三日諭旨。及監國攝政王面諭傳知各學生。一體遵守。至學司有考查全省學務之責。監督有管轄全堂員生之責均應隨時稽查。先事防維如學生有被人誘惑。敢於干涉政事或敎員等從中鼓動等情。即分別開除斥退。毋稍寬縱。 
[廷寄不許疆臣乞退北京]  
　　軍機處於上月二十八日通電各省督撫。謂本日欽奉諭旨預備憲政期以九年斷自先朝近因內外臣工以及各省人民一再要求朝廷俯順輿情改為宣統五年召集國會事繁時迫。各該督撫務當以次籌備。切實進行。以慰孝欽顯皇后德宗景皇帝在天之靈。毋邀虛名。輒以速開國會為請。行遠自邇。登高自卑。必循序漸進。庶免躐等之虞。各該督撫均受先朝特達之知値此時事多艱尤應振刷精神。力圖報稱。更不得託故辭官。希圖諉卸。朝廷有厚望焉將此通諭知之云云聞此旨係因東督乞退而發。 
[會議廳科員不准議員兼充北京]  
　　憲政編查館前准浙撫咨稱會議廳審查科本省紳士一項。如有於覆選後辭職者。所有上次未與選原推各員。是否作為無效。劄行諮議局另舉或仍就原推各員內覆選請察核見覆等因當經該館核議以此項人員。遇有辭職所出之額。自可劄局另行推舉。如督撫以為原推之員尚有可派充者亦可並就原推各員中覆選。惟查該省來文內審查科覆選人員內有陳敬第鄭際平二員。皆係資政院議員。查定章本省士紳一項。如諮議局公推者係諮議局議員。尚應開去議員之職資政院議員職務較重。更非諮議局可此所有陳敬第鄭際平二員。自未便兼充本省會議廳審查科科員。應卽另行改選。以重職任昨已咨覆浙撫并通咨各省督撫查照。 
[閩議局電請維持預算權限北京]  
　　閩諮議局日前電呈資政院云。本局前奉貴院十月咸電遵議地方豫算。以督現交之數為準。議决後十月二十六日呈督。現交之數一百一十四萬二千一百九十一兩零。本局議决一百一十四萬五千八百一十九兩零。計增加三千六百二十八兩零。復遵咸電聲明應由本局議定籌集該項專欵。不與全國預算抵觸。是除此三千餘兩外自應以督現交一百一十四兩二千一百九十一兩零之數為歲入之額以抵歲出臨時會不開專覆議預算初九夜忽奉督劄解釋貴院咸電。斷章取義。謂院電既云歲入尚未劃分則諮議局議决預算。自應但就歲出之數。酌核計論。不能議及歲入之額又謂本年試辦豫算。係由各主管衙門酌擬進行用欵。未奉部准不為確定。又謂院電所云各省不敷五千餘萬即包括閩省不敷之數。如何節减彌補。未經資政院議决。諮議局又安能遽以所交酌擬之數。作為定額。以本局之議為有背院電。又本局遵咸電於百十四萬二千餘兩範圍內。移緩就急。酌盈劑虛對於督交豫算。加以核實。卽以核實之數。移作另增項目之用劄覆交局。只送各學堂豫算九册巡警一册。工藝所一册但曰發交諮議局查核。其為原册所無經局議移增各項。應俟度支部資政院會商確定後。方能議辦本局奉劄警惶今年開會日爭歲入得貴院主持始獲解决豫算呈督忽翻前案累次督劄皆云今年豫算係由奏交今復以未奉部准為辭奏交之案。何以未奉部准遵照貴院之電。以現交之數為準。乃日不能議及入額。各主管衙門酌擬之數事權所屬。究在督撫。既經清理財政局編成豫算。呈之督署交之本局猶曰酌擬不為定額。議决豫算為本局職權不獲批准應交覆議。乃劄覆之册。既不完全移增各項復 
 
 

Page 5

 
 
推之部院會商之後。酌盈劑虛。移緩就急。本局分內之事盡為剝奪。曰酌該。曰查核。曰討論。一若本局無此議决權者。又曰議辦。議者何人。辦者何人明知會期將滿。故為延緩。預算年度瞬届。將何從議。又何從辦。有出無入何謂預算。遵照院電乃曰有背。即日有背。亦應早示。貴院咸電到閩之日即今抄呈已二十餘日預算送呈復十餘日。照館章十日內。應交局覆議遷延日久。突來否認臨時會既以覆議預算而開。會期將終。而覆議之權被奪。本局誠不知所遵循。諭旨具在局章具在。朝廷予之於先。疆臣奪之於後。立憲前途。復何所望。特此電呈仍乞貴院主持。現會期只餘二日本局復求再開臨時會。待覆議已呈督督必拒。并懇貴院速電督照章召集本局議員固結候命。否則惟有全體辭職。以謝先皇帝以告國民而已伏乞電示迫切謹呈。 
[資政院陳請股審查事件北京]  
　　前日資政院議員開陳請股審查會。其結果如下（一）直𨽻趙承恩等。陳請司法衙門應設律師。事其主旨以司法機關必有法以維持之而後司法者無不法之行為現在京城天津東三省審判廳時有失出失入之弊因其無律師與法官對待研究之故且現行律係列舉的規定觸類引申尚可得事定之的証異日新刑律頒行皆為概括的規定輕重出入一惟裁判官是定茍無律師流弊無窮請本院提議預定律師法具奏請旨頒布等語查此為完全司法機關起見關係全國利害應交會議（二）上海書業商會陳請修改著作權律。第五十四條之指控二字。改為認字事查著作權律業經通過具奏應俟明年開會再行提議修改（三）川路駐京總理喬樹枬。陳請核議川路事。并附刊布旅京股東分會廣告辨證一册查此係公司內部分事。毋庸會議（四）安徽諮議局。陳請釐正契稅章程。事其主旨言契稅完銀折錢之弊暫定釐正方法甲以龍元一元五角作銀一兩為劃一完納。法乙以龍元一元作銀七錢以錢一千作銀五錢為流動完納法丙契價用銀則完銀契價用元用錢則完元完錢。為直接完納法末言部章典當田房一律徵收典稅此事必不可行。應改貼印花稅。又部章言各省抽收田房買稅典稅應撥還該省等語界限未清因擬修改辦法。契稅內若干分為中央行政經費若干分為省治行政經費若干分為廳州縣地方行政經費陳請本院核議等語查此案關係稅法應交稅法股審查（五）杜子懋陳請擬變通初等小學章程查該件應歸學務特任股員并案審查。 
[資政院對於郵部權限之質問北京]  
　　資政院議員胡柏年等。日前質問會議政務處略調查上年八月憲政館奏核籌備清單內載郵政應責成郵傳部堂官。會商稅務大臣。收回郵政本年四月奏定行政綱目內載稅務司郵政。亟宜改歸郵傳部管理均奉旨允准在案乃屢催屢展未見施行論者有以收回改歸併為一問題者實則收回外交也。改歸內政也。以外言外交則此不過委任契約並無條約關係。隨時成立。可以隨時解除。以言內政。則前者郵政曾由外務部移歸稅務處矣前日之移胡如彼其易。今日之移胡如此其難。揆當日之以郵政𨽻屬稅務者。不過為稅關通信便利起見。非以其行政性質。即當屬諸稅務也故郵傳部未立以前。固可以權宜附屬郵傳部既立以後即不得因仍不改且行政機關各有主管以稅務而兼及郵政以郵部而不理郵政循名責實顧如是乎屢次言收回而未能收回屢次言改歸而未能改歸豈稅務處之爭持管轄乎抑郵傳部之自甘放棄乎此不能無疑者一也船政亦郵傳部之職掌也。理船一廳舊隸稅務處管理亦因前日未立郵傳專部權為附屬也。上年明奉諭旨。稅務處管轄之理船廳。着改𨽻郵傳部等因欽此應即欽遵辦理乃至今未改不知何故。如謂稽查儉漏。與稅務有關則鐵路轉運。亦與稅務有關。何以不將路政並屬稅務處也。火車之有棧猶船政之有廳。車棧既歸郵部管理而與稅務無涉。則船政亦應歸郵部管理。而與稅務無涉。今之因仍不改曾不知亦為稅務處之爭持管理否乎此不能無疑者二也驛站亦郵政之一。我朝舊隸兵部今郵傳既立專部應從陸軍部劃歸一部管理。此理之顯然者查本年九月初二日郵傳部奏請裁改驛站九月三十日陸軍部覆奏請仍暫歸管理在郵傳部不奏請歸併而先奏請裁改此手續之未清也在陸軍部亦知不能久存而仍請暫管此權限之不明也今日驛站直可裁改。何以並不歸併也。查各省驛站已由提法司劃歸勸業道管理。在外者能歸併而在內者不能歸併。殊不可解。如謂廷寄軍報。以驛遞為重要。則現今廷寄軍報。何以皆用電達乎。如謂戰時交通。應歸軍界範圍。則此不過暫時問題。何以並將平時驛站。亦歸其範圍乎。如謂驛站關係軍事。平時亦應歸軍界管理。則郵政亦有關係軍事者。何以不將稅務處之郵政概歸軍界管理乎。如謂輪路不通之處驛站不能遽裁。則新疆既無汽船。又無鐵路。而郵政通行。全省驛站亦已裁撤。何以行之一年。軍民稱便乎。歸併裁改兩者。未能一行此不能無疑者三也右三問題為稅務處與郵傳部之權限議者二。為陸軍部與郵傳部之權限爭議者一各國權限爭議制度有以司法裁判所决定之者有以樞密院决定之者有特設權限裁判所决定之者並有付國會决定之者我國現在各種機關尚未完全法律亦未詳備有此裁判之權者。則在會議政務處。關於前三問題。果於何時收回。何時歸併。何 
 
 

Page 6

 
 
時裁改。其遲延至今。有何理由。當不難立時解决。即日舉行謹遵章呈請議長咨請會議政務處王大臣以文書或口說答覆。 
[京師近事]  
　　農工商部。現擬創辦銀行一處由祝左丞請南洋荷屬華僑桐君。代為慶辦招股事宜。聞田君允為担任一千萬元云。 
　　海軍部洵大臣日前與澤公會商。以海軍改立專部一切設置在在需欵。應請貴部先撥五萬兩。暫為接濟聞澤公已經允准矣。 
　　更用陽歷一事政府現議擬俟宣統三年預算成立後。方可允行。已定於初二日再與各部參預政務王大臣。詳細討論。以便俟資政院奏請時再請降旨 
　　郵傳部。决定將東省航業。大加擴充。前曾咨行東督。將黑龍松花混同烏蘇里各江航路情形。查明咨覆。刻已遲至多日。尚未據咨到部。故於二十六日又行電催矣。 
　　度支部。現擬將大清銀行。改為國家銀行。聞其辦法。係就大清銀行擴充官股。專辦國家銀行。另將從前商股劃出。歸入儲蓄銀行。又再招商股若干。另辦儲蓄銀行。為商業性質。不與國家銀行混合。故大清銀行。有俟明正清理帳目欵項之議。 
　　軍諮處。近為愼用軍員起見。擬於本年歲杪甄別各軍將領一次。現正查核各軍成績。計編制之應更動者一人。統領之應撤換者。約十人以上。聞臘月初旬。即可發表。 
　　聞樞府刻又授意郵傳部沈侍郞梁士詒。囑令通飭各省電報局。凡煽惑即開國會之電報。一律扣留。不准代遞。 
　　郵傳部現派司員三人。出京往赴東省調查路政。聞係密查京奉鐵路一切情形并調查琿春至齊齊哈爾路綫情勢。以便報告後妥籌辦法 
　　自黃祖詒案發後凡請襲難廕者皆不能辦。史部現定新章。嗣後凡請難廕者。須由原籍地方官。取具本族。四鄰切結。申報督撫。咨部辦理。如仍由京官印結請廕者。概不准襲。以杜弊混 
　　度支部各堂。因明年預算不敷甚巨。且禁烟於明年年底。禁絕士稅一項當然無著。所有練兵各項經費。應即籌補。已决定於明春實行印花稅。决不再遲。以重要需 
　　開徐海清鐵路自改取直線後（由開封趨徐州逕達海州口岸）郵部以此路關係主權甚大欲杜外人覬覦非急進直追不可而開海兩處相距千里交通極不便捷。以一總辦總理。難免顧此失彼。因以徐州為中心點分。為開徐海徐兩局。已委派湖北候補道。黃以霖為海徐。總辦其開。徐總辦。仍係阮惟和。惟總工程司聞。係鄺孫謀一人兼任兩處云。 
　　郵傳部前以預算表之裁减議。將部中人員薪水减為八成支發。不知能實行否也 
　　裁撤丞參一事。度支部反對最。力而外郵農。三部因亦。隨同附和。聞度支部昨又奏調翰林院編修。章宗元在本部丞叅上行走矣。 
　　聞某御史。近因唐尚書請假。盛侍郞不理部務。沈雲沛侍郞。赴津久不在京。郵部為交通機關。豈容如此廢弛。擬上摺彈劾。日內即行呈遞。 
　　資政院現在提議將南漕改折銀兩翰林院某侍讀以謂。糟米係天庾正供。與八旗兵食。甚有關係。萬難改折。昨日某侍讀所上封奏即係條陳此事 
[時評]  
　　其一 
　　劉廷琛一將順政府意旨之小人耳其對於資政院之指摘毫無價値之可言。資政院原可不必過問。第劉既誣該院為包藏。禍心。竊窺神器。則事體重大不特該院議員有生命之關係。且足以推翻憲政而有餘。為國家大局計。誠不能不問者也。 
　　顧對付劉摺之法。只宜上奏請旨澈究實則解散資政院懲辦。議員。不實則治劉以陷人大辟之罪。此斷非區區質問可以了。事又非辭職所能洗其不白之冤者。然而資政院議員。鮮有計及於此則何也。 
　　其二 
　　開平煤礦。自直督主張收回後。張翼卽連次上奏破壞。洎交澤盛查辦。而張復多方運動。以冀達破壞之目的。其廻護前失而。置國家疆土主權於不顧。昭然不可掩也。 
　　今澤盛兩大　　覆奏矣。其措詞之內容。雖未詳知。然既反　舉辦國債票。則於此案之主張如何。要亦可知矣。 
　　噫吾不得不驚嘆張翼運動之神通。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[印度政府熱心禁烟]  
　　字林報載初五日倫敦電云據喀爾喀脫電稱政府已分布發文告謂印度擬嚴守與中國所訂之約將出口之土。按年減少五千箱。中國近來土價甚覆致入口之土因而增多印度政府决議。自西正月起凡由印度運往中國之土。悉給以特別執照。以三萬五千六百箱為限。並提議令中國通商口岸禁止無執照之土入口 
[浙司道主張認解借欵虧耗浙江]  
　　滬杭甬借欵虧耗郵傳部屢次咨催浙撫撥解而浙人堅不承認惟。官場一方面。則多主認解日前浙運司會同藩司勸業道等因解决此事詳復浙撫云。查蘇杭甬鐵路虧耗前奉郵傳部奏定浙省認墊銀三萬兩於每年四月解部業經詳蒙憲台奏咨在於抵稅加價留浙一半欵內如數提解作正開銷並將光緒三十四年分銀三萬兩照數撥解在案其元二兩年之欵當因蘇浙鐵路公司以撥欵逾期應將存欵章程作廢認墊虧耗亦毋庸照解呈蒙憲台咨部核示嗣後仍奉大部行催解欵雖屢經遵照憲飭切實照商而公司始終堅持辦法𥿫未確定以致該兩年墊欵延今未解茲奉憲台檄飭妥議本司職道等公同商酌竊謂虧耗由於存欵。存欵訂有專章。部欵既未如期照撥。則虧耗自難照認該公司迭次咨呈侃侃力爭本亦持之有故言之成理。惟是江浙認墊虧耗與公司存欵章程。同為奏定之案虧耗之應解與否固以撥欵之曾否照付為斷。尤必以章程之曾否作廢為衡乃延今將及兩年。擬廢章程一節。大部既未認可。則認墊虧耗之案。自亦未便取消。該公司此次咨呈但稱借欵合同尚未作廢應否遵照奏案解交不敢為贊一詞等語。措詞命意。逈異前呈之堅决。殆亦深諒辦理外交之艱難。取廢合同之不易。其不為一詞之贊。即所以示不持成見之心。是應解理由。已可於言外見之况。蘇省同有認墊虧耗。業已如期照解。浙省尤難獨異。本司職道等反復研究。此項虧耗銀兩。本因撥欵逾期。公司請廢章程遷延未解。現在該公司既以合同未廢。應否解交。悉聽憲台主持。似宜仍前批解以符奏案。 
[連州紳民痛陳吳守辦事之無狀廣州]  
　　連州歲貢成應萬等日前通禀省吏以匪黨日張亂事日亟泣懇迅賜電飭實力勦辦以挽危局略云州屬前因土匪作亂焚搶學堂敎堂及紳士屋物迭經紳民等禀蒙列憲派委吳守宗禹。督隊下州查辦在案喜謂重兵蒞境地方可以又安詎料吳守。一味瞻徇。希圖草草了事。以致匪徒日益猖獗。初八初九日匪黨各持土槍及無烟快槍分駐城外對河山頂攔塞河道高樹大元帥李旗幟四處搶掠計此。二日內鄉間遭害被搶牲畜榖石及來往商船銀物。不計其數初十早吳守飭勇查河匪徒放槍轟擊自辰至未始將匪擊退然吳守。仍不窮追搜捕。一面連日出解散示諭。豈以匪禍為無關緊要耶。在吳守籌畫帷幄。固非紳民等所可預知。然竊念後患方長心殊焦灼。十一日。匪軍師麥榮光約流沙各堡齊集攻城信件已由吳守搜獲紳民等方謂吳守必赫然震怒立予勦洗殊。瞻望兩日。不聞吳守發一兵殺一匪。現在石街頭龍湫潭棉花岡等處。麕集匪徒。約有數千。州城一夕數驚。訖無安日。西匪李亞石即賴同石等股。均由匪首李觀妹李開光勾結齊集。倘再遷延不辦。地方糜瀾。為患何堪。紳民等非敢望吳守郅都蒼鷹第以涓涓不塞恐𥿫成滔天之禍從前洪楊之患其始滋事不過少數匪徒後遂蔓延十餘行省言念及此可為寒心伏乞俯念敝州地方危在旦夕恩准迅賜電飭吳守實力勦辦。毋再瞻徇。當壽水提批云該匪等藉抗釘門牌為名聚衆至數千之多西匪復竄入其間攔塞河道肆行焚掠涓涓不塞將成江河該紳等所禀洵。屬實在情形。第此輩究屬鄉愚無知一經勦辦。則槍林彈雨難免不玉石俱焚。故吳守自到連以來。惟選派員紳。分投勸導情喻理遣並不輕於用兵。其鄭重遲廻。蓋亦自有苦衷不得謂其養癰貽患也。昨據該守先後電禀已商請督部堂電派南韶連道馳往察看情形分別辦理矣 
[浙黑兩撫對於外官制之意見]  
　　浙撫增中丞日昨通電各省督撫略謂慕帥篠電堅帥嘯電少帥效電均悉慕帥主張民政度支宜劃為二改清理財政局為審計局與中央審計院相應少帥主張督撫行省由內而分非由外而立除司法獨立外其餘行政官統屬於督撫與屬於中央同堅帥意首宜分中央與地方行政權限為改新官制之張本暫以管理巡防隊之權委任督撫專司彈壓緝捕之責均甚欽佩極表同意敝處先日接清帥轉仲帥電已具覆文曰仲帥電商外官制大略分行政組織為三級。力矯向來管官官多管民官少之弊與鄙見極合。督撫如部臣各司如部曹。府廳州縣不相統轄禀報公牘祇須一分。文書驟簡。胥吏可裁。官舍居宅。不相混雜。公私截然不淆。政費必然大省。向來積習一掃而空。惟內閣統一全國。督撫管理全省。凡章程法令。內閣只定大綱範圍宜廣。俾督撫有伸縮之權。但不得顯有抵觸。各司由督撫辟荐。本漢唐舊制。但宜預算定資格。中央方不疑督撫有私。即府廳州縣之佐治官。亦宜嚴格考選。以杜倖進。仍謹推仲帥主稿附列敝銜謹以奉聞 
　　黑撫周少樸中丞。昨亦電致各省督撫云。堅帥嘯電敬悉其意在劃清權限以釋內外之爭極佩卓見行省制度督撫權責模前效電已略陳愚管當蒙均鑒行。省本沿元制。省即中書省。如今內閣。督撫為中央政府所分出總領一省行政之事。蓋因地大為此特制。非各國可同。若督撫為地方官專管內務。是為一部之分支。非中央政府全體之分支。恐失一統之效 
 
 

Page 11

 
 
財政一類現既除去內外銷名目正雜一切報部。均以度支司領之政費既經確定。國庫省庫。無所於爭。軍事一類。謂軍隊為獨立對外實為新義惟各省綠營將次裁盡東三省防營部令改練新軍。如新軍不任勦匪。如皖粵兵變。山東民變。豈巡警遂可倚以平定內亂。而新軍逍遙以待未來之戰事乎。模前隨使至巴黎適値同盟罷工商房畫閉經政府調兵五萬至京三日乃定不得。謂軍隊不任營隊之事也。若督撫無調遣新軍之權恐難負對疆之責耳。至外交重大者請部示。尋常者歸交涉司。相習辦法如此。就地正法案。歸入軍事範圍不侵司法權實精當不可易也。模識陋望輕因事關經制𤨏𤨏陳言尚祈敎察 
分類新聞 
[政界]  
[武陽城廂開始調查戶口常州]  
　　武陽城廂調查戶口一事現已於初三日開始調查事前府縣將戶口首先塡註石印多張遍貼於告示之後以為之倡城中縉紳亦首先塡註由自治公所印就張貼故調查時甚為平靜云 
[豐南鄉議員業已選定常州]  
　　陽湖豐南鄉於前月廿六八等日舉行甲乙級選舉已誌前報聞陽邑令因事未往特派沈委員代表監視其當選議員甲級包獻言朱佐庭章建動楊以承韓伯生方楷乙級湯金增朱伯春王卜用任炳叙是祖培是印湘現已呈報監督核定矣 
[新粵督對於禁賭之堅决廣東]  
　　新粵督自承粵省諮議局電請禁賭後遂致該局正副議長電云電悉粵賭受禍火𤍽水深忝為民牧自當視同救焚拯溺現待船南渡到任後即當與官紳共籌良策以踐夙諾而邱主政逢甲日前亦電張督以該省議局庇賭一案至今延宕未結輿情憤不可遏懇請速禁賭局誅賭賊以慰民望張督接電後又電復云電論禁賭敬佩𤍽忱夙諾具在自當實行用副雅望以慰粵民 
[湖屬完漕龍洋仍須貼水杭州]  
　　浙省完糧納釐龍元通用早經層憲通飭實行在案詎料近日程安兩縣開倉所收糧戶投完折米龍洋竟懸牌示每元須照市貼水五文因之各糧戶紛紛向商店兌換錢業中趁此機會抬價漁利每千元須貼水五元六角及五元不等 
外交 
[香山士紳禀陳葡人越境滋擾情形廣州]  
　　香山下恭都北山鄉紳士附貢楊應鑾京職楊文銳職員楊玉衡楊士敏等士增兼督禀云澳門葡人自道咸以來藐我政府凌我國民幾成慣習近以澳門界務公議未决愈形橫暴在澳華僑遭其凌辱已屬不堪更常有三五成羣越境藉打雀為名闖進各鄉恣意滋擾幸紳等隨時彈壓勸導鄉人不致釀成事變詎本月十五日復有葡人金士擅入南屏鄉地方放槍擊傷農民曾允一名登時昏仆闔境譁然經該紳耆將該葡人送交前山廳憲請詳解崇轅聽候核辦等情緣南屏鄉與北山鄉毗連不及半里憂戚密切今葡人既背約章復擅越境橫擾鄉村岡顧公理事機决裂在在堪虞萬一葡𦦨益張波及各鄉恐難受此蹂𨈆迫得聯叩崇轅乞恩俯念紳等僻處邊隅時遭凌暴准迅照會澳督約束葡人嚴定界限嗣後不得越境滋擾免釀禍變而保治安地方幸甚 
[違背公約租留外人公憤杭州]  
　　江干南星橋裡街包山寺一帶地畝本為浙路江墅線餘地前工程師卲文鑣任差羨其風景即以其地建築洋樓為私宅上年卸事後挈眷他往適有美孚洋行經理某西人因浙路杭滬通車商業日盛本年浙省大吏以庫欸支絀創議整頓貨釐各業認捐一律加稅如美孚煤油一種比較光緒三十三四兩年驟增百分之三十行銷之廣遍及窮鄉致原認商乘此謀幹擬將紹興腹地併包在內雖經各憲批駁而該洋商即專誠杭查勘擬在江干地方設立分行建築油池惟江干非通商口岸慮踵亞細亞覆轍特租定邵工程私宅為寓所俾得就近佈置事為該處商學界所聞以本年日商交涉挾各團體全力官吏之抗爭尚且破費鉅萬金購回底貨外交矢敗言之痛心且善後公約實行未久該工程師何得首先破壞甘為虎倀擬即聯合各界公呈地方官秉公查辦以杜隱患 
邊界 
[閩粵邊界防務之佈置廣州]  
　　閩粵兩省水陸交界地方係韶安黃岡兩處屬境日前由粵督責成潮州鎭督同黃岡都司移營前往陸路一帶巡緝惟水路一帶濱處海洋港灣紛歧匪黨到處可以乘機登岸濳運軍火現由粵督電商閩督詳籌會辦各事以閩粵兩省交界向有韶安海灣黃沙海灣前由兩省劃界管理銅山南澳兩鎭相處甚近即責成該兩鎭督率巡韶之閩艦巡汕之粵艦隨時在交界海面巡查一切遇有搜查事務均當不分畛域一體會同辦理刻已商定分行兩鎭查照辦理矣 
[湘省武職遺缺停補之先聲湖南]  
　　湘省衡州協副將懸缺已久迄未請補茲聞係由鄂督瑞莘儒制軍為撙節餉項起見以後湘鄂兩省武職無論大小員弁凡遇缺出皆暫時派員署理不復請補庶使實缺人員日漸减少一俟十年限滿制兵裁盡撤銷缺額著手當亦較易曾奏經部議准如所請惟應查照調任督臣陳夔龍原奏將汎防較簡之副參遊都守及千把以下等缺酌量裁併所有擬裁各缺自應無庸請補亦無庸派署如所設員缺寶係要隘勢難驟裁者應由該督撫分別奏咨派員署理云云故此次衡州協缺已不再行請補矣 
學務 
[師範生任用簡章業已公布杭州]  
　　浙省任用師範學生方法經諮議局議决後呈請撫部院札飭施行茲將章程六條照録如下（一）凡師範生畢業均由提學使按照試驗成績表詳細開列札由各屬學所通知各學堂（二）由提學使將各學堂敎員姓名籍貫出身及担任年月每學期刊登敎育官報（三）提學使須負左列責任定期實行之（甲）自列表後各小學堂敎員須先聘用師範畢業生（乙）凡各地新設之學堂及各學堂舊有敎員更動或有新增之學科無論由於各學堂自己意思或視學員稽察之結果均須於師範畢業生內儘先聘用（四）勸學所應就提學使表列本屬師範畢業生查明左列事項隨時介紹於缺員之學堂（甲）已未聘定（乙）品性如何（丙）長於敎授或長於管理（五）師範 
 
 

Page 12

 
 
畢業生於義務年限內遇有資格相當之學堂延聘時不得謝郤其任務及薪水均照就地情形辦理（六）師範生於義務年限內提學使須按照部章加以稽核其事件如左（甲）察核其所用敎科書及所編之講義（乙）隨時考察其敎授之成績（丙）有無規避及不盡義務及未經允准私自遷延之事（丁）有無病廢不能從事敎育之事 
[鄂省學生剪髪之處分武昌]  
　　武漢商學軍各界近日剪髪者不可勝數陸軍第三中學日前又有學生二百餘人同時剪髪聞其原因係由該堂總辦李紫垣君對於剪髪事取締頗嚴前於十月初間有劉紫綰續培等五生自由剪髪李欲一律開除經衆同學堅求乃改為記大過一次並宣言如再有人效尤定須革退現各生等因剪髪勢力日益膨漲直隸第一陸軍中學全堂均已剪去故密約同志二百餘人於星期日出外剪辮禿頭以歸李總辦見此情形欲踐前言開除則全校必立形解散不得已從寬將各生一律記大過一次一面電部請示又鄂提學王學使昨據工業敎員講習所監督張繼業禀稱該所學員田應明李紀壽等年輕無知擅自剪髪將來卒業豈堪為人師表理合呈請開除以儆效尤等情王學使以國家歲糜巨欵原為敎育成材當飭張監督將該生平日學課送署查核尚屬濳心嚮學因此不忍開除飭暫將各生各記大過一次勒令裝戴假辮並禁假三星期不准外出以示薄罰而覘後效 
實業 
[漢口商人妥籌自衛政策漢口]  
　　漢口巡警近因經費支絀裁减崗位以致照料不週竊盜蠭起攔街刦搶之事時有所聞日前各帮商董會議以巡警既不能保衛治安應亟設法自衛現在各街巷組織之商防保安會成立者已十有六處該會本為救火而設經費均極充足刻擬由各會各募巡丁數十人公舉都司張朝熙抱總馬正魁帶領常川巡緝護衛各巨商取兌銀錢遇有火譽示隨同彈壓以輔巡警力所不逮昨特擬情禀請夏口廳核示王司馬當以該職商等招募巡丁公舉張都司等管帶巡緝原為綏靖地方起見殊堪嘉許應准轉詳立案惟查張都同等均係職官既係札委管帶自應移駐廳署由本廳節制所有月薪雜用該職商等既經籌議致送仍應如原議辦理候移請漢陽鎭協分別札委可也但各商帮現在頗有人倡議擬將商團極力擴充此後即停繳巡警捐斯議果行官商必須大起衝突矣 
[湘路又因借欵事大開會議長沙]  
　　湘省路事自聞借欵一事部借部還後全省士紳均以未能拒絕恐將來仍有變局亟應從長計議以維路政爰於日前召集紳學商工各界齊集席少保祠大開會議研究一切進行手續以資對付聞是日到會者甚形踴躍云 
雜記 
[襄陽傅道留省之況味武昌]  
　　　本住襄陽道傅道嘉年由軍機章京外放斯缺到任未及一年被前督趙次帥撤省察看迄今三載飽嘗庽公風味苦況已不堪言聞該道從前本有烟癖趙督將其撤任實緣於此去歲禁烟公所開辦前督陳筱帥即首飭該道投驗入居五日安然而出據報實已戒斷茲瑞制軍於日昨傳見該道察其精神欠佳疑係戒而復吸當諭令再赴公所投騐如果確已斷癮即行節回本任現該道已遵於初二日入所初八日始能畢事若不出醜則喜音不遠矣 
[花縣監犯連逃之風雲廣州]  
　　花縣方令經縣紳禀控奉藩司牌示撤任參辦後迄今尚未交卸詎該縣看守所囚犯突於廿九晚定更時候乘人不覺將所內委員並巡士六人毆至重傷綑禁廁所携去快鎗六枝盡行逃去計逃去囚犯二十餘人不料三十晚六句鐘又逃大監要犯二十六名頭門巡勇槍械被匪奪去長鎗七枝連念九日看守所奪去五枝計共失去長槍十二枝逃去匪犯五十餘名聞此項匪犯大宗相合又得長槍以助其燄今歲冬防甚屬可慮查逸犯係分三隊走出先由湯狗仔竄出以刀亂砍頭門勇傷者三人即將長槍刧去各犯陸續分隊前行而湯狗仔及梁佳等殿後首隊出至十字街時適與站街巡警遇即將巡勇短鎗奪去向南門逃走至第三隊出城時守門兵堅欲閉城為湯狗仔所鎗斃巡長聞警追捕亦受重傷云 
清談 
[吾國之立憲觀]  
　　學生要求國會。固為分外之求。然事有輕重。時有緩急。斷不得以一概論也。乃朝廷。於此一若大逆不道者然。噫奇矣。 
　　記者就事論事。竊敢下一平情之語。謂國會不。當召集則可。謂國會不當要求則不可謂學生不當與聞國會則尤不可。夫既明明國家一分子矣而乃曰是事爾不當。與聞也茍欲與聞者。則必與以嚴懲不貸。大下豈有是理乎。哉 
　　夫是之謂矛盾不通之政策。然而我國今日固有奉為枕中鴻寶者矣。 
　　噫嘻吾國之立憲觀。 
[吾國之社會觀]  
　　世界愈文明。則社會程度。日形高尚。社會主義。愈益。發達富不驕貧。貧不妬富。彼與。此各。守其分。各致其情。夫是以大道為公。而邦家日即於榮懷也。 
乃以觀之吾國一般社會則何。如其貧者雖。哀號呼籲。思設法以减輕其負担。而富者方營營聚歛之術。心計之場。借一紙護符以為壓制貧民之計。哀衆生果何辜以托生于。今日之社會也。 
　　噫嘻吾國之社會觀。 
雜録（續） 
[吉林漁業調查記]  
　　三烏蘇江。沿烏蘇江網戶甚多。時皆收撤。無從訪問。惟撹亮子木障俱全。均於游覽得之。大帶河口有一亮子。財東王立業。本年得魚五六千觔。又南一百里獨木河有一亮子。財東安有財。得魚五千餘。觔又南三十里大木河有一亮子。亦係安東本年沿江惟此得魚最多約六七萬。觔又南六十里小木河有一亮子。財東德增。盛又南二十里。阿布沁上下有亮子二處。財東一蘇姓一劉　珍又下餘里七虎林。有亮子四處。由河口而上第一利元樓第二　姓第三三人班第四乾福增。以上七家。均得魚無幾。多不過六七千觔。少則一二千斤。 
　　四撓力河。沿撓力河。魚戶共十三家。皆攪亮子。春秋魚入筍中取養於。圈冬。底出售專特插簿全。不用網試。由河口沂流而上。次第舉之。首苑增而西。峯咀子徐景栢。小加級河趙成樺。木林子施殿奎。小根菜咀子牛得才。外奇勒沁王國才。運花泡于姓。王八脖子周萬盛。駝腰子寶貴河沿齊寶運。奇勒沁鄧清詔。燕窩周喜惠。又西張振邦付國榮。惟王國。本周萬蓋兩家各得魚二十萬觔左右。苑增張振邦付國榮三家得魚少。其餘八家。約得魚二十萬斤。通共十三家。共得魚六十餘萬斤。溝中視魚。不甚愛惜每以飼豚。於鄧清詔處目賭之。據言春夏魚上之際盈河皆是往往渡舟不能運棹。且入河中者。冬季無論大小皆死。以冰結水落。渾濁生鏽。不勝毒苦故也。 
　　五穆稜河。沿穆稜河領票亮子共三家。河口矯安。再西十七里付克會。又三十餘里謝仁才。本年因秋河漲發。魚隨水去。三家得魚不足萬斤。再上。隨處地窩棚亮子甚多。不　自捕食魚。非以。漁利故不。領票。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[資政院奏繪就資政院曁上下議院分圖覈估興修請撥欵摺]  
　　奏為繪就資政院及上下議院分圖核估興修工欵請旨飭撥恭摺具陳仰祈聖鑒事竊臣前於本年六月初四日具奏進呈資政院及上下議院工程總圖並陳明遵卽飭繪詳細分圖核實估工請旨撥欵以便尅期興修等因在案旋即督同隨辦工程各員飭據外國工程師按照原繪總圖悉心區畫詳晰分繪迄今數月疊將建築工程逐項核估並與該工程師訂明選材之法式落成之限期磋議經時始克就緒一面飭將地基按圖刨掘堅築基礎業於七月間次第興工現已將築基工程漸次告竣惟全院規模係倣外國制度不但議場鐵穹原料固須購自重洋即其他營造所需亦非盡中土產銷之品加以安設電機電燈及蒸汽管等件均須先期定購方免臨事張皇節經臣飭令隨辦工程各員一再研求務為撙節核實估計各項用欵約需銀一百萬兩擬懇飭下度支部歸入追加豫算俟前項工程應用何欵隨時由臣院咨明以便陸續支撥將來工竣之時於原估銀數或尚有贏餘或稍形短絀均當逐細造報咨部核銷至此次建築關係議院久遠之宏規固未便形式茍完致見譏於窳陋亦不敢帑金徒耗俾略涉於虛糜容俟全工告蕆並即飭取該工程師及承辦中外商廠保固年限切結分別由臣院及度支部存案以昭詳覆而便稽查此外如有未盡事宜再當續行奏明辦理所有建築資政院及上下議院繪就分圖並核估工欵請旨飭撥各緣由理合恭摺具陳伏乞皇上聖鑒訓示謹奏 
本埠新聞 
[規定提前籌辦憲政之大綱]  
　　上海縣田大令昨日奉到江蘇樊提學通札云奉撫憲程札開宣統二年十月十一日欽奉上諭宣統五年開設議院所有關於憲法各項法令及一切機關應責成主管衙門迅將提前辦法通盤籌畫凡地方應行提前赶辦事項卽凜遵前旨切實進行各等因先經通飭欽遵辦理在案查光緒三十四年及宣統元年二年應行籌備各事業經次第舉辦各地方所續應籌備者自應靜候館部將提前辦法奏明請旨施行惟各省情形互有不同先後緩急之間允宜欽遵諭旨預為規畫用期扼要而利推行約舉事項計分四大綱一地方自治城廂自治蘇屬現均成立寗屬正在籌辦鎭鄉及廳州縣自治前據蘇屬籌辦處擬定提前進行日表早經核准通行現查各屬辦理情形如期者固多逾限者亦尚有數處除電飭赶辦或該處詳請懲處外原定明年九月一律辦齊應再由該處嚴切督催勿使稍有延誤寗屬亦應急起直追即由江南自治總局參照蘇屬詳定辦法期限迅速進行二審判廳省城審判各廳已奏派廳丞廳長先行開辦各屬審判廳飭經提法司詳擬辦法依限赶辦現定廳州縣城治各級審判廳限宣統三年一律成立鄉鎭初級審判廳限宣統四年一律成立應再由提法司酌擬辦法赶速進行期毋延誤如有地方情形實有應行變通之處亦由該司詳候核奪三敎育憲政權輿端賴敎育然不專在高等科學之養成而先期普通智識之普及目前辦法約分兩項對於年長失學及工商之求學不易者應多設簡易識字夜塾令其補習對於年幼子弟應多設單級敎授之初等小學庶收容學童較衆而所需費用可以較省仍須分畫學區調查學齡規定確切辦法以冀人民識字義者逐年增進應由寗蘇兩提學司按照指飭各節妥擬下手次第詳候通行四巡警省垣及上海現辦之巡警業經粗具規模各府廳州縣尚待擴充但巡警為衛民要政巡士必具相當智識而後可以勝任區官巡長尤須督率有方現有之警務人員應如何選剔整頓現辦之巡警學堂應如何稽核考騐各屬巡警應如何設法赶辦或因地方情形不同應如何酌量變通以期欵不虛糜事有實際統由巡警道會同江南巡警總監通盤籌畫詳擬簡易可行之辦法庶幾全省警務日起有功至四大綱之外又有極應注意者一事日實業衣食足而後知禮義邇來物力彫敝生計艱難江蘇號稱富庶元氣亦復蕭然非注重實業不足以裕國民經濟之源即不足以為憲政推行之地應由勸業道農工商局將森林漁業植桑育蠶等事悉心研究條舉辦法詳候核奪切實遵辦凡此五者皆係目前切要之圖微論國會將開各宜及時籌備即念職守所在亦應計日程功本部院忝任封疆固不敢稍寬擔荷凡吾僚屬深明治體尤不可稍涉敷衍至憲政之能否進行地方之能否發達全在在官者一念之誠偽勿謂齊民難與圖成勿謂萬事可以粉飾誠靡勿濟偽則終兇上承朝命下慰衆望惟吾僚屬勉之若有習於泄沓不知振作者本部院斷不能違旨負民取悅僚屬此不憚剴切勸諭實有厚望於無窮也除分行札司遵照並即轉飭所屬一體凛遵仍將遵辦情形刻日具復以憑考核等因到司奉此除先行通飭凛遵外合亟札飭札到該縣即便遵照毋違 
[承襄讞對付尹克昌之堂諭]  
　　上海縣帮審委員承明府厚審理鎭江造紙公司總理尹克昌與李國珍馬文卿等涉訟一案宣佈堂諭如下查閱此案卷宗紙廠股東代表李國珍馬文卿等與紙廠總理尹克昌互相控告嘵嘵涉訟牽涉商會各存戶商會各存戶明知馬文卿等與紙廠總理尹克昌爭執並非與信義總理尹克昌爭執與商會各存戶本不相關乃前閱報章載有拍賣鎭江紙廠抵還商會各存戶之欵在商會各存戶一方面視之固得其如紙廠各股東何此案現已卷積如山欲圖結束祗有速開紙廠之一法擬將商會各存戶借欵均作紙廠股欵與紙廠股東合而為一著尹克昌交出股票存根查軋紙廠帳據實欠信義若干公司開會登報招股急起直追或可失之東隅收之桑榆舍此別無良策若任其𦆑訟擾擾不休商會各存戶借欵及紙廠各股東血本將來同歸於盡雖悔莫追而此案亦終無了結之期矣吳秀伯既為紙廠司帳之人凡大宗出入應當明白吳在丹徒縣報機器十五萬一千兩尹則謂十八萬八百餘兩吳報招股八萬兩尹則謂十一萬二千兩何以數目兩歧聞鐘勉之報告各股東紙廠股本業經招足二十五萬兩 
 
 

Page 19

 
 
已在商部註册曾少卿得獎三品頂戴有奏案可稽又謂信義所付之欵即紙廠所存之股欵信義既倒遂改股欵為押借之欵如係押借之欵須開股東會公决须有正式全同又要董事簽字果如此誠如李國珍所供尹克昌違背商律吞股揑欠此是錢財民事非刑事今尹克昌混指馬文卿延不到案即為刑事犯實因尹克昌抗延不將眞實帳據交出致令原告無從投質並非抗延不到現在原告馬文卿與代表等遵傳到案而尹克昌又抗不對質等語質之尹克昌供稱十月二十六日奉道台牌示限鎭江紙廠股東代表馬文卿於十日內投縣候訊并聲明馬文卿半年尚未到案等因查此案於十月二十六日起冬月初六日止已滿十日之限查大清現行刑律訴訟例凡赴各衙門告人罪一經批准即令原告到案投審若不赴審即行逃脫及並非因疾病事故亦非程途遼遠一月不到案聽審者即將被告及證佐俱行釋放其所告之事不與審理拿獲原告仍治以誣告之罪此案該犯馬文卿已由關道證明該犯奉批六個月尚不到案罪案確定應援刑事例照費用受寄財產一條辦理治以誣控之罪馬文卿為首犯衆股東為從犯照原控欠數加二等治罪罰金請將原案不必審理再三審問堅稱關道限十日投縣候訊逾限註銷自批提至今已半載之久與例載一月不到不與審理已數倍過之如再審埋是不遵律例等語今日係審理民事案件不能強用刑律且原告一月不到與審理不與審理係問官之權非爾被告所可要挾反覆詰問絕無一句正案語既不遵斷又不肯與原告對質始終以道憲牌示語句斷章取義以為𦆑訟地步應將訊供情形開録供摺禀請道憲如何辦理尹克昌還押吳秀伯改押王小崖收押紙廠代表李國珍等均交保聽候復訊此諭 
[劉保昌自尋煩惱]  
　　英美租界各商民請减房租迄無效果茲有劉保昌等分發傳單擬暫緩付租金俟官塲出有減租告示然後付清捕房以劉所發傳單情近煽衆掯租有碍治安禀請公共公廨出單於昨日將劉傳案先由捕房刑事檢查員侃克君上堂譯稱劉所印煽衆掯租傳單在租界內遍行分送殊屬擾亂治安應請嚴究訊之劉供無錫人年六十六歲在虹口東漢碧禮路一百六十五號門牌開設長興麪館近因米珠薪桂市面凋疲房租昂貴勢難支持租界各商民一再求請減租堂上惟以權在房主等語諭衆靜候示遵竊思當時市面興旺租金逐漸加增房客並無異議現在市面日疲商減房租房主亦應慨諾以維大局此項傳單底稿係托澄衷學堂內之徐先生所寫共印一萬張實為公益起見並不擾亂治安請為鑒核孫襄讞諭日減租一事中西官已煞費苦心無如權在房主未便強迫從事遂商之陪審官英副領事康君以此項傳單近於惑衆本應究辦姑念年遇從寬交保出外自安本分倘再不悛仍有擾亂地方情事定須着保交案照律嚴辦傳單存案備查 
[北市商民集議減租]  
　　前晚有西華得路百老匯路漢璧禮路等各商民在狄思威路老三官堂內集議減租問題美捕房恐人衆滋事特飭九號西探目及華探目石錦榮前往查察着將所議情形禀復核奪 
[鄉自治分合問題之解决]  
　　馬橋區自治與閔行分合問題由局董鈕惕生王子雲楊湘帆發起於本月初五日下午一時在該鎭城隍廟特開選民大會邀集十圖選民到會取决當日到者共四百餘人首由鈕惕生主席報告開會宗旨後由張韻笙等相繼演說獨立理由剴切詳明各選民均表同情復由鈕惕生向衆詢明主合主分各意見先令主合者起立無人起立繼令主分者起立全體起立而獨立籌辦之事遂决當場投票選舉代表計當選者十四人即由各代表互選張韻笙為正所長王子雲為副所長時已鐘鳴五下當即開會初六日又開代表會籌商進行方法各代表業已分任職務矣 
[流氓亂倫逆倫之真相]  
　　流氓顧生泉因姦佔堂叔母顧江氏謀殺堂叔顧阿華由四路四區長警緝獲等情已誌昨報茲悉該犯逃匿徐家匯租界內實由巡長王蘭生巡士周心運責成其兄顧阿發於三天內交出否則定欲拘局因此阿發恐遭牽累將生泉扭送靜安寺捕房前日經黃正巡官備函飭派長警等投送公廨移提歸案詳細研訊生泉初尚抵賴巡官喝令鞭背數下始經供認所稱與江氏姘識已久去年在租界開設小茶館該氏時常來店十二月間被阿華扭控公廨判押六禮拜在押時小的之妻聞信即在家自縊身死以故釋出後仇恨益深且江氏又屢唆小的謀傷其夫小的曾與崇明小三郞商議下手未果近因該氏迭向小的爭吵逼令傷害阿華然後與小的偕逃故於上月二十九夜身藏菜刀候於長橋附近見阿華歸經是處當即持刀上前向阿華亂砍數下遂即倒地然小的臨走時見其尚未氣絕以後如何概不知情問官一再駁詰矢口不移判令收押候寶山縣移提歸案訊辦 
[航船失事續誌]  
　　徐里橋往來上海之航船在白蓮涇口失事已略紀昨報茲悉該航船當日由鄉間開行來滬適有公平輪船欲往製造局船塢修理由北駛南用拖駁兩艘拖帶該航船由南駛下避讓不及竟被截成兩叚船即沉沒所有搭客十二人當場救起九人溺斃三人昨日始由救生局巡船撈獲屍身兩具一名徐雅齊一保李坤方尚有一屍不知下落所裝花衣九十六包除當時撈起五十包外昨又由網船戶撈起三十二包送交水巡船存放總工程局留候認領 
[李裕妙亦有子嗣耶]  
　　前為輪船買辦之李裕妙即李雨苗今春　　 
串同拐匪趙福根在申誘拐小孩運至香港汕頭等處販賣由失孩家屬計阿來等控奉蔡前道派員前往香港將李捉回發縣訊責釘鐐收禁在案茲李屢屢出資運動同鄉禀求保釋業奉劉觀察批斥不准並將具禀人傳諭嚴斥劉李又遣妻張氏以親喪子幼乏人照顧為詞具禀到縣求恩交保當奉田大令批斥略云李雨苗串拐小孩尚未交出豈可以親喪子幼求請保釋特斥不准 
[游巡官不察是非]  
　　江勝泉控被杜阿毛冒名江杏林圖奪祖遺房屋朦控浦東巡局將伊父雲山收押等情前晚經本縣田大令傳訊江勝泉供有祖遺房屋兩間被杜覬覦將父親雲山揑詞朦控浦東總巡局游老爺不察是非將父收押已閱一月尚示開釋求請移提案下訊斷大令諭候函致該局提到人證訊核 
[歌舞臺演劇助賑]  
　　法租界歌舞臺戲園定於初七初八初九三 
 
 

Page 20

 
 
夜聘請紳商會串新劇所得看資提充江皖水災振欵想届時往觀者既愜好善之心又極視聽之樂當必座為之滿也 
[明強學堂定期放假]  
　　明強學堂定於本月十七日午後三時放假特請名人演說學務要義並由本届畢業生用英文漢文演說并發給文憑 
[錫金旅學定期放假]  
　　錫金旅學自丙午年開辦至今已畢業兩次去歲高等畢業生孫龍劼李鐘培二名已蒙學使批准給獎其餘如梁鞏王聯森吳蔭棠三名亦准一體畢業此次定於本月望日放假聞明年尚須加大擴充增廣學額云 
[謝券]  
　　新閘和安小學堂定於十五日下午一時開第四次學藝會昨承惠贈入座券兩紙書此誌謝 
城內 
[滬道晉省]  
　　滬道劉觀察前晚乘坐火車赴蘇謁見程中丞面禀要公並聞尚須　南京面謁強制軍約明晚始可返滬 
[協提女匪]  
　　總工程局昨日派探帶同拐匪陳雙喜至一路分局請為協提同黨徐楊氏該氏住居城內魚行橋南四十六號門牌德正巡官准即派同巡警前往將氏提獲交予察探帶去歸案訊辦 
[愼重冬防]  
　　一路巡警分局德正巡警以年關在邇恐有宵小乘機竊攫特飭各區自即　起每晚飭派巡長帶同巡員荷指梭巡以保治安道署偵探長程品山亦每夜督率各夥分往各街巷巡緝 
[忤逆兇橫]  
　　江北人呂福高控告伊兄呂金石不聽父訓蠻橫行兇等情前晚經上海縣田大令傳訊呂福高供前日在大南門外扒柴灰詎兄金石將父毆打小的向之理斥反被紏同陳三胡南等將小的毆打咬傷手背等處求恩　究大令飭仵驗得受傷屬實判令退去候傳伊父並提金石到案訊辦 
[匪徒截刦]  
　　小北門內九畝地營房橋西首某姓婦前晚分娩事畢時已三鼓主人恐穩婆獨自回去或有不妥故飭女傭提燈伴送詎行至改過局後面忽有短衣窄袖者三人從黑暗中躍出將燈踢熄在兩婦身上搜去小洋數角迨該處鞋底作各夥聞聲出視匪等已向小北門逸去矣 
[道批四則]  
　　陳瞿氏呈批察閱黏呈堂諭甚明該氏於巡警總局訊斷之後輒以空言來轅飾辯圖翻未便准行陳福室等禀批候移請巡警總局核案辦理抄黏附張阿才禀批仰上海縣迅遵前批質訊辦理仍具報察奪劉在生禀批已據吳巧福續禀批斥該商未便代為干凟 
南市 
[偷減電燈]  
　　十六鋪沿浦一帶電燈近被工匠偷減每夜輪流熄滅四五盞行旅頗多不便且在冬令匪徒尤易肆擾昨聞自治公所路政處已據商民報告向電燈公司陳說一切請為整頓矣 
[查究起火]  
　　十六鋪合興里同昌隆報關行無端開放洋鎗致肇火灾延燒𨼺居多家焚斃一孩已由工程局將起火之行並陳立甫司帳夏良臣行夥劉吉臣拘案訊究茲因此案頗多疑竇昨由節裁判親自詣勘並查問衆𨼺冀得真相旋據華商合衆保險行夥投稱該行主實共保得火險銀一千八百兩今無故起火須請澈究陳裁判　候核奪 
[冒騙錢財]  
　　積竊何小三子前竊某甲銀表兩枚被探拘至工程局審訊供認原贓存在草鞋灣地方已革探夥楊阿二處迨帶往吊贓楊已潛逃當將二房東顧阿友之妻張氏帶案訊判交保限令交人在案事後有戚言欽即戚銘新者向顧冒詐洋二十元謂可了事至限滿由局追交顧始知其冒騙遂即將戚扭至工程局控請追究戚供由沈某經手僅用去做禀費洋三元餘未收取判戚交保將騙洋如數交案給顧其領另罰洋二十元充公顧阿友押交張氏到案訊究何仍還押 
閘北 
[圖賴會洋]  
　　馬仁生投四路分局控泰隆保險行夥陳裕庭圖賴會洋六十六元請追昨經黃正巡官飭傳到案質訊屬實判陳交保限三天還洋 
英租界 
[須問見證]  
　　英商黃德水控戴春林晉記香粉店主張俊卿掯贖道契金鐲等情前經公廨訊斷各邀公正人查對帳目再核在案前日午後由廨復訊原告延律師徐思義上堂譯稱黃將道契金鐲三次向張䢑借洋一千七百餘元迨向取贖查與抵數不符是以控究張延聖文律師辯稱原告並無帳目贖堂上飭令公正人禀復再行公斷孫襄讞商之英康副領事判張仍交原保候下禮拜一見証到堂質明再核 
[請領棺木]  
　　前報載年約三十餘歲之婦人某氏在南京路浙江路轉角被住居靜安寺附近西摩路之西婦阿拉司自駕十六號汽車撞斃由縣驗明收殮厝壇召認一則茲悉死者係周炳福之妻霍氏蘇州鄉人該氏因貧來漏為乳　昨由其姑周高氏帶同死者之兒女三人同投公廨訴明前情求領屍棺孫襄讞商之英康副領事以該西婦愿給撫恤洋一百元判候備函將恤洋退縣諭令周高氏自赴縣堂認領屍棺及恤洋該氏遵諭而退 
[尚欲販賣]  
　　妓女金彩紅前因不愿為娼由廨判發濟良所留養在案茲因在所吵鬧送回公廨昨由官媒解案請示旋據該妓之父趙偉壽投案求領中西官不准斥退判金妓改發棲流所照章擇配 
[孤兒飄蕩]  
　　小孩張金生因不路徑昨由捕房送至公堂盤詰據供年十四歲常熟人父母俱亡並無兄弟姊妹今趁航船來滬意欲謀生判發棲流所安置 
[勒限交贓]  
　　某洋人因失竊値洋六百元之金表金練等物疑係馮清山　小山所竊控由捕房將二人拘解公堂押候查辦在案昨經復訊仍無確供判一併暫交六百元人洋並保限三天將原贓交案如違賠償 
[欺侮寡婦]  
　　寡婦顧葉氏因被夫兄顧棋榮與子忠林覇吞產業迫令再醮於前日投河圖盡由捕查見救起帶人捕房經捕頭詢悉前情立飭中西包探將顧父子拘人昨解公堂謂究判從寬各押兩禮拜以儆 
美租界 
[拾獲鈔票]  
　　陳阿桂之子阿富日前在　淞路拾得鈔票數十元已銷耗其半昨被包探查悉此項票洋係某西婦所遺拘禀捕頭飭將餘洋給還失主斥釋免究 
[各有不是]  
　　陳福興昨在天　路與王桂和因租　紏葛扭至捕房控訴捕頭詢得各有不合一　斥退 
法租界 
[女匪狡賴]  
　　陳朱氏前因誘拐徐長春之媳婦被控經公堂判令押追迄已兩月昨日原告夫婦又請嚴追訊之朱氏供多狡賴判仍還押勒令交人 
[索債不易]  
　　米店主陳松林前控荳腐店主朱老榮王世標沈老木　金炎等各欠黃豆貨價經公堂聶司馬訊判一併交保先理一半在案茲已逾限除朱老榮一戶理清外餘俱分文未了且王世標仍未保出昨又提訊沈老木交洋六十元陸金炎交三十元司馬以所交之欵尚未及半且年關在即未便再任延宕判沈陸再限十天交足一半餘准寬限至明春理楚王世標着探帶出將生財抵押原告所交之洋給付原告先行具領並朱老榮一戶摘銷 
[變產抵償]  
　　周德順前倩地保黃世明蓋戳將某圖地抵押於某洋商因逾　不贖控由公堂判令將地拍賣理償在案茲已將地拍去計得銀二千四百兩除付還抵價外尚少銀二百廿五兩奉判寬限七天補償所有該地原住之房客限兩禮拜搬去以便交地 
[勿再自誤]  
　　鄉民時和尚前將地產抵於工部局計銀二千兩茲已不付利息三月計銀四十五兩經該局董控奉公堂判令交保限期照付迄又多日仍未料理昨日又經提訊供稱一時無力求恩寬限判再限七天交銀如仍不了准將合同銷毀將地拍賣報價 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇敎育總會陳請資政院修改小學章程草案]  
　　第一章總綱第一條小學堂以留意兒童身體之發達而授以道德敎育及國民敎育之基礎並其生活所必須之普通知識技能為宗旨(說明)國家欲謀生存發達當先求全國國民之強健欲求全國國民強健當先求國民個人之強健此小學堂本旨所以首重體育也兒童之身體正在發達時期留意云者防止其障害輔助其生長使其發育暢遂勿因入學而窒其天機也身體強矣然不明人倫之常道則易蹈於非僻不知國民之責務則不足以生忠愛之心故兒童在學時期即須授以道德敎育及國民敎育之基礎也道德敎育為世界所同國民敎育為本國所獨凡國家各有固有之特性及立國之要素為國民者不可不知此所以特將國民敎育表而出之也國民既強健又有道德觀念及國家觀念而或不能自謀生計則國家仍不克達生存發達之目的故更授以生活所必不可缺之知識技能而小學敎育於是乎完成約言之普通敎育當三育具備而小學兒童在身體發育未完時期故首先注意體育而德育智育同時並重總以養成國民資格而使將來力能自營生活為要第二條小學堂分為初等小學堂高等小學堂兩等併設者名為兩等小學堂(說明)國民程度未易均齊小學敎育不得不分為兩級初等小學為義務敎育凡為學齡兒童者無論男女均須受此敎育就國家言之卽所謂強迫敎育是也其畢業於初等小學堂猶欲進受高一級之普通敎育者則更入高等小學堂然入學與否可任國民自由國家並不強迫惟對於設立者任保護之責而已其或因經費及其他便利而高等小學堂與初等小學堂併設者則定名為兩等小學堂第三條小學堂由官廳任費者名為官立小學堂由地方自治公所任費者名為公立小學堂其由私人或私法人任費者名為私立小學堂(說明)官立公立私立之名義均就擔任學堂經費言官立者官廳所設立之學堂即經費由官署擔任其報銷作為正項開支者是也(其由官長捐廉設立者仍為私立)公立者由地方公共團體所設立之學堂即經費由城鎭鄉自治公所擔任者是也私立者以私人財產設立之學堂無論一人獨立任費或數人合力任費均為私立法人如公司學會及工商各業之公所等皆是 
　　第二章設置第四條凡城鎭鄉均應設立初等小學堂以足敷本區域學齡兒童之就學為度(說明)初等小學為國民之義務敎育既如前述然欲使國民受此敎育不可不先設能容本地方就學兒童之學堂而其設置之區域以依據各城鎭鄉之行政區畫為便其設置之經費以即由本城鎭鄉居民負擔為正當故設置初等小學堂為城鎭鄉自治團體之義務而設置學堂之多寡以足敷其區域內學齡兒童之就學為度者因太多則虛糜經費太少則不能收容也第五條凡一鄉財力不能獨任初等小學堂之費者得與鄰近之鄉或城鎭聯合辦理第六條凡一鄉內學齡兒童數不滿三十人未足設立一初等小學堂者亦得與隣近之鄉或城鎭聯合辦理并得委託辦理其本鄉適當之通學路程內學齡兒童或不足數或本鄉一部分內學齡兒童不足數且不便通學於本鄉所設之初等小學堂者亦得此照辦理(說明)城鎭鄉地方自治章程第十三條凡二鄉以上有彼此相關之事必須連合辦理者得以各該鄉之協議設連合會辦理之學務亦有時彼此相關故本章程第五六條援據斯意凡鄉之財力不足或學童寡少或通學不便得合併二鄉以上同任經費以辦理初等小學堂公推一人主持之又慮隣近之鄉無可聯合故亦得聯合於城鎭如隣近之城鎭鄉均不便聯合則可酌貼經費改為委託第七條凡小學堂設立之數及其位置由廳州縣長官或城鎭總董或鄉董隨時規畫交該議事會就其區域之範圍而議决之（說明）設置小學堂宜先計學齡兒童之多寡通學路程之遠近難易地方經費之盈虛等然後統籌全局酌定設立之數及其位置故地方長官或城鎭總董或鄉董須負隨時規畫之責其設置之經費由地方自治團體擔負故事之關於廳州縣全境者宜交廳州縣議事會議决之事之關於城鎭鄉者宜交該城鎭鄉議事會議决之第八條凡城鎭鄉須添設初等小學堂時得以該自治公所之意見指定原有之小學堂商改為公立初等小學堂由自治公所任費城鎭分區者該區得比照辦理（說明）本條商改之意見以位置適宜或其他便利為斷（未完） 
小說 
[軍情小說湘纍怨（五）]  
　　照這樣的說起來。難道我們中國。那班做官的人。竟沒有一個好的不成。那却不是這般說法。我們中國的這些官吏。也狠有幾個忠君愛國的偉人緯武經文的奇士。不過這樣的人。生在這。般唯諾姘婀的世界遇著這般卑鄙龌齪的同寅既不能和他們同流合污。結為一黨又不能坐視國家的頺靡衰弱。緘口不言。況且這班人眼睛是高的。心腸是直的。面目是冷的。品行是方的。性情是倔強不馴的。血氣是沸熱無度的。上官既嫌厭他的兀傲。同寅更妬嫉。他的廉隅自然的大家拚命擠他一定要把他擠得。走了路。方才爽快。就使遇着了個把。廉明正直的督撫。也那裡禁得起這班同。寅們的竭力瑕疵。從來說衆心成城。衆口鑠金千人所指無疾。而死。官塲裡頭若有了這般的一個人。自己求免禍患尚且來不及。那裡還做得出什么事業。就是事機所集竟被他做成了一番事業。那班上官同寅也一定要竭力的摧抑他。吹毛求疵。遇事指摘。得不著一些兒好處。倒反受了許多悶氣。看官你想這樣的事情。又從何處說起。照這般的說起來。可見天地之大未嘗無人官塲之中。也未嘗無人。只要有人能夠用他 
 
 

Page 27

 
 
就是了。看官。可還記得那一年萍醴一帶的革命軍起事麼。牽動三省的援兵攪亂全國的觀聽。還奏派了江西按察使楚端甫楚廉訪。做督師大臣。也不知殺了多少人。流了多少血。又不知保舉了許多員弁。捐糜了許多金錢。方才勦平餘匪。奏報肅清。我們中國人。都也當作這一番的萍醴匪亂。在中國的戰史上。也狠有些兒價値的。那裡知道在這個裡頭。運籌决策勦平匪亂的。却是一個小小的知縣。這般一件絕大的功勞。竟是出在他一個人的手上。等得那位督師大臣楚廉訪。到得萍鄉。早已匪蹤盡滅。亂事悉平。不過辦理起清鄉善後的事宜來牽累了許多良民。枉殺了許多百姓罷了。這位楚督師。又偏偏是個喜事貪功的寶貝。免不得要張大其詞的奏報上去。什麼。如何如何的惡戰窮追。如何如何的搜根剔穴一則自己好借此得個大大的功勞。二則好叫手下的人。得個異常的保舉鬧到後來。那班安坐無事的官弁。反得了極優的保舉。那位獨平匪亂的知縣大老爺。却止。得了個尋常勞績的保舉。還說他過於寛縱措置失𩅅� 
宜。幾乎連這個尋常勞績。都得不到諸公不嫌煩絮。待在下細細的說來要知究竟如何下文分解 
國外新聞 
[土耳其斯坦地震近聞]  
　　初五日倫敦電云茲接電音謂土耳其斯坦之維葉伊地方忽遭地震約五分鐘之久石室商鋪坍倒無算受災甚重當時該處降霜至二十二零半度現已檢出屍身四十具同日倫敦電云歐洲各處均覺有劇烈之地震歷時甚久意大利西班牙兩國為尤甚按上海徐家匯天文臺初四日晨間曾覺地震歷兩小時始已推算其地約在上海以西三千英里蓋即起源於土耳其斯坦也 
[駐日德使因疾告退]  
　　初五日倫敦電云據柏林電稱駐日德使末姆男爵因患目疾業已告退異日德儲抵東京時尚擬回任若千日 
[倫敦謀殺案續誌]  
　　初五日倫敦電云杭茲狄區謀殺案嫌疑犯藏身某屋放火自焚事後檢其遺骸肢斷體裂不堪近目共合成屍身三具惟該屋被圍時共有幾人究屬誰何仍為絕大之疑團民政部大臣屈其爾不認外間所傳杭茲狄區謀殺案兇犯藏身之屋係由官吏放火焚燬之說 
[開列福利亞之排日議案]  
　　大阪日報載二十七日華盛頓電云美政府現竭力使開列福利亞州議會撤去擬提出之排日議案塔孚脫總統曾告舊金山代表（該代表現駐華盛頓討論在舊金山舉行巴拉瑪運河紀念博覽會事）謂彼不顧此種困難之題如排日議案提出於開列福利亞州議會薩克拉孟托有某員亦照會該州議會勸令撤去該議案塔孚脫總統之態度可望輕減開列福利亞州議會之排日主義蓋該州人民渴願以舊金山為巴拉瑪運河博覽會之地址故不欲失政府之感情也（以上譯字林報） 
[日本社會黨案將次定讞]  
　　前月三十日日本泰晤士報載稱社會黨幸德秋水及同黨二十五名謀刺日皇一案復於星期四日（二十八日）晚間續行開審當時因禁止旁聽故審訊詳情無從得知惟經探悉昨日審問之際堂上異常紛忙各律師為被告辯護者實繁有徒後復有某博士總括被告辯護士之持論而申其說詞頗嚴厲維時已鐘鳴六句乃退息片刻復行開審蓋公訴人請堂上延時准其辯駁被告辯護士所持議論之故乃由公訴人領袖某氏起謂被告中確有數人僅屬受邀同謀其罪情之等級固大有分別惟此為特別之案故應援引刑律第七十三章處以同等之刑罰云云旋由裁判長聲言今擬即行退堂惟被告之中如有所云堂上准其陳述最後辯護之詞於是被告大半均發言自辯後復由某博士代表被告辯護士發論以攻公訴人之駁詞旋即停審退堂裁判長宣稱該案讞詞將於西正月中旬宣布稍緩數日當示明日期云 
[南滿洲鐵路債劵逾額]  
　　初六日倫敦電云南滿洲鐵路債劵業已招逾原額故已止售 
[羅馬尼內閣告退]  
　　初五日栢林電云羅馬尼內閣業已告退（以上譯文匯報） 
振務 
[皖振要電]  
　　南京督憲安慶振撫局惲轉呈撫藩憲鈞鑒如敎士會同放振一節刻接復電均已承允並先與約定不得藉振傳道倘萬一遭遇不幸或積勞病故等情不關國際交涉乞紓慈厪開森敦和叩江 
來函 
[滬南商務分會來函]  
　　昨日貴報本埠新聞欄登載兩市減房租一則內有（半是官產未便干預）字樣查敝會并無此等覆文特請更正以免各商民來會質問。 
宣統二年七月廿七日 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
