# 1882 - 50 - 4903166

 

Page 1

 
 
[招請抄書文人] [  點石齋主人啓]  
　　啓者本齋現欲印一大部四書文計文約有八千篇定於　正初十日動工是以欲請抄手五十人抄文一篇　筆　　銀一角每人每日以抄四　　　如能多抄愈　總以篇數多寡照給筆資但須一字無訛點盡清楚不得脫　字句隨意寫成俗體有善書者願承斯之所年内卽來本　　　中　盯定開工時可將底稿　去謄寫逐日繳換俟校對無訛然後　給筆　此布 
[風俗宣防其漸說]  
　　風俗者人心之所積而成也人心正則風俗自正人心邪則風俗亦邪就近日之上海而言風俗可謂邪之極矣男女之私儼然訟諸公堂而無怍色拚頭二字竟作口頭言語其有先則情性相浹不顧廉恥而但求克遂其欲其後漸相嫌棄或另有意中人膠漆相投於是視前此寳愛之人不啻陌路或更漸成仇敵因而有拆拚頭之舉或至涉訟公堂官之斷此等案件每每准其分拆或令　償前日所用之費或令量千川資勸令遠離從無有深究其罪者嗚呼人心焉得而不壤風俗焉得而不靡余每論此事以爲情浮於理其失實非細也夫中國男女之防最爲謹　凡有呈請離異者必在七出之條而後可以核准否則必干咎戾如有有夫之婦爲人姦占或誘與俱逃則必斷令其夫領回管束其有本夫不願領回則發官媒發賣亦斷不聽其姦夫價買而去設係孀婦則或令領回母家從未有聽其另醮之例此正所以端風化之原而正人心維風俗之深意胥於是乎在焉今也則不然凡遇因拆拚之事而呈控諸官官則勸之曰爾婦旣有外心必不能安於室與其不能栺安何如一刀兩段斬斷葛籘之爲快乎此言也是或一道然細思之殊有甚不安者如以爲該婦本非結髮前者原合不以正今而由合而分亦未始不可似尚可以說也而上海地方儘有本係結髮嗣因溷跡烟花居然成家立業而其夫縮首坐食以享其现成旣而水性　流遽欲跳身霄漢視前夫如敝蹝而其夫素來　茸無可設法一經官斷亦以前言勸　俾龜奴無可措辭甚或諭其前夫謂爾婦負債若干爾欲領妻必須代還債務於是其夫不克肩此巨石唯唯惟　而彼婦因是得逞其志豈理也哉然猶曰其夫縱令其婦賣娼亦已失爲夫之道朝秦暮楚夫婦之情已先絶矣此而斷令離拆尚爲非情之情非理之理乃有其婦背其夫而私出隱迹於秦樓楚館中其夫尋之不得後經發覺夫控諸官而該婦心巳外向節辭呈訴或言債　高築不能隨夫而去必須令夫償還諸債而債欵則盈千累百必令其夫力不能勝情願罷手而後已若此者本可　債務於後而先科以背夫私逃甘心賣娼之罪而近來亦復一律看視必令其夫償債故往往有夫控其妻而反致佨屈者不知娼婦豈肯戀其故夫彼所謂欠債若干類假托之辭而巳卽使負債　寳試問其何故負此多債苟前此不背夫私出安居鄉　而隨夫度日又何至負債纍纍乎且此等欠項其夫初未同用又何故而令其夫償還也竊以爲此等事最足以害風俗人見官之斷此案每斷分而不斷合其夫或有所不能任其婦絶無所苦卒能遂其所願則必以爲此事無碍情理官府尚且如是判斷又何所顧忌而不爲耶吾知自有此斷而人心因之愈壤風俗因之愈薄其所關誠非淺鮮也夫官府之斷此等案也以爲上海地方五方雜處其間良莠本自難齊且男女之欲聖人不禁何妨爲此權宜之計且婦女水性楊花隨波逐流豈能齊之以禮因其勢而利導之可以省却無數事矣不知風行草偃其捷如響一案如此他案遂援以爲例故租界之中拆拚請離之事層見疊出婦女等且爲得計往往在稠人廣衆之間娓娓自述而不知所恥其丈夫而巾幗　猶能忍氣縮頭以去若稍有鬚眉之氣者不將憤愧輕生也哉而婦女之志旣得自逞則所害於風俗人心者殊爲甚大所願當局者力挽狂瀾俾本　風氣略有轉機則其有造於斯土者大而獲福亦無涯矣 
[東報雜録]  
　　日本新聞帋言日人之在高麗釜山地方行商者其生意較前清减日本洋布之運往高麗與高麗米粒之運往日本皆不及從前之多故經營不能生色也又云日本武員近來辛俸頗有加增矣又云高麗所行用之錢近聞托日本制銀錢之人代爲鑄造云 
[西兵合操]  
　　去年報列西商團練兵於今年元旦試譟以備十三日與兵船兵弁合操今悉攺於今日下午兩點鐘團練兵及古來蘇兵船上之兵弁齊至工部局聚會然後分爲二隊作對壘之勢團練中之洋鎗手及水師洋鎗手爲一隊水師砲手與團練炮手爲一隊由靜安寺互相攻擊直至跑馬塲再操一次然後各散想槍礮光中金鼙聲裏又得一番大觀而西人之講求武備亦於此可見矣 
[澎湖風災]  
　　福建臺灣府屬之澎湖於去年八九月間疉遭風災爲從來所未經見緣颶風亂播海水飛揚愈激愈高鹹水竟變爲鹹雨連灑鹹雨數日禾稻皆槁草木盡彫雜糧如番薯芋菱之類亦同遭枯萎閩省督撫聞信卽飭善後局妥籌賑濟先由福州運米及番薯等項以脤人復由臺灣運草株木葉瓜藤等項以賑牛畜因春耕在卽厞牛無以興東作之工也至於一切食物悉歸烏有亦須由臺灣陸續運去以資日用是以濟安萬年清兩船壘次由福州往返澎湖大憲之痌癏在抱於斯見矣近有自臺灣來者謂去冬澎湖人之富者貴者壯者健者多避災於臺郡其留居澎湖不去者大半是貧苦老弱者然則籌賑者尚其早爲之所以急拯窮黎哉 
[船局禀批]  
　　福州船政局自欽差大臣外向例設提調一員總監工一員總稽查一員其各廠所或派員紳三五員或一二員不等員紳各管一廠責成甚重故各廠發有木戳一顆以備禀報各件之用欽差提調皆奉用關防以尊體制惟總監工總稽查向來並無鈐戳因其事不一其權不專故只予以虚名未嘗授以大柄也蓋欽差出令者也提調奉令者也各廠所員紳行令者也總監工總稽查則奔走於欽差提調之前巡行於各廠所之外以宣上意而達下情者也去臘許總監工欲將各事歸其一手經理禀請欽差批示施行兹因抄録禀詞批語於左敬禀者竊雜事不專一則渙而無歸議不僉同則慮防一失查各廠所禀請之件竟有差官居然禀請而不商同員紳凡廠中各事向有定章斷不容躐等擬請嗣後各廠遇有禀件必先會同畫抑先送卑職處冉由卑職與提調商議可行然後恭呈憲鑒是否有當伏候訓示施行謹禀批云據禀巳悉局中辦事向有舊章各員紳倘能勤愼率由自無隕越本大臣到局兩載尚未周知廠務　賴各員紳時常晉謁藉詢各廠工程若如總監工所請則事權歸於一人其中必多抑塞淹遲之病 
 
 

Page 2

 
 
　　下情固無由直達上意又豈能直宣乎各員紳勿禽天之功勿炫己之能其各和衷共濟恊力齊襄幸毋裹足不前尚其有言必達除差官不准逕禀外所有員紳辦事仍照舊章禀行是則本大臣所厚望也 
[誤人自誤]  
　　福州南台某洋行某姓買辦之子甲人頗聰敏年約三旬喜作狹邪遊曾與某妓有噬臂盟數年前甲以大婦性妬慢作歸計紿妓妓信以爲眞杜門絶客一日聞甲已納寵一月妓卽仰阿芙蓉膏而逝知者無不嘆惜未及半年甲偶被父面斥一事心常怏怏不樂每告　 
友人云某妓常侍其側意欲尋仇亦人不之信詎去年冬月初旬神魂昏瞀竟暗携烟膏登城隅吞而畢命人謂某妓之死固爲情痴而甲之失信於妓不及一女子遠矣天道巧於報應固如是乎 
[查私判罰]  
　　天津洋藥進口章程除關稅清訖外其各號銷售尚須向洋藥捐局輸捐　有印花蓋有戳子然後謂之官士卽貿易塲中所謂大報也總局在侯家後分局在馬家口蓋以查騐放行者慶豐天津之士局也年來新張其當手某向在益豐甡司事益豐甡亦屬土局同行如敵國况以舊人而開新舗其嫉妬尤深天津洋藥名目繁多外洋進口形圓而黃每重四十八兩至五十兩者謂之大土形扁而黯每重約十兩　謂之小土餘者有金花公司白等其在京津種植者謂之東土秦晋運來者謂之西土四川來者謂之川土貴州來者謂之貴州黑分門别類罄筆難書上年慶豐某月據稱大報川十若干有據存查而售出若干尚存若干進出流水均相符合其中有無影射外人不得而知客臘將存貨二十包計重一千兩售與同行慶泰每包價銀十九兩騐明印花平兌觔兩交割清訖天津經紀謂之跑河有陳某者向業跑河與慶豐亦不相能以爲此中必有不實不盡事隔數日時價稍長遂代益豐甡每包出銀二十兩買歸落盤以後定期出貨詎到期先一夜稱客不及待刻巳裝車須將貨夤夜送來當發貨時線索已經佈定邏者載途慶泰與益豐甡同在侯家后附近處出此入彼邏者遂就益豐甡門前將貨獲住益豐甡謂照時定價川土每包出銀二十兩斷非買私賣私人當諒只卽係私貨與我無干慶泰理直氣壯謂土由慶豐大報印花戳子依然無恙我不過過手之人於我更風馬牛不相及而巡丁謂日中爲巿今乃不卜晝而卜夜個中情弊如見肺肝况俗謂擅捉不能擅放如無獘病請　捐局辨明具領慶豐稱印花宛然往來搬運戳子或難如故而洋藥捐局檢得印戳不復俱全者六包送津海關道懲罰關道周觀察發回三包其中有可疪議者實得三包侯罰按土之公私全憑印花戳子糢糊並不責重慶豐果無私弊當道自不應科罰而彼亦不能受罰今人云亦云則受屈固在慶豐然此中底藴非外人所能盡悉也後聞罰鍰三百五十兩慶豐甘受無辭私土初稱六包發還三包後又謂查出八包與罰欵一併充公金作罰刑業已奉繳矣 
[江西官報]  
　　潘憲牌示署臨川縣汪世澤署永新縣陳乃機署萬載縣傅桐豫署安福縣文聚奎署宜春縣周宗洛署東鄕縣甄貺均調省差委所遺各該印務臨川以署鄱陽縣汪以誠回任遞遺鄱陽以署新建縣冷鼎亨新建以貴溪縣劉瑞章均調署貴溪以布經楊震清布經以候補縣丞趙天向均署理永新以署永豐縣馬芝田囘任遞遺永豐以部選斯缺之鄧令飭赴新任萬載以署德化縣劉長景調署遞遺德化以補用縣葉滋瀾酌委署理安福以峽江縣陳鶴清遞遺峽江以正任安福孫楙均調署宜春以署南城縣准補斯缺之唐肇桐遞遺南城以署新喻縣准補斯缺之李應鴻均飭赴本任新喻以候補縣蔣煥雲東鄕以卽用縣董沛均署理又奉撫憲行准吏部咨覆新班遇缺補用府經汪嘉誠准補臨江府府經員缺應行飭赴新任南豐縣典史鍾道全患病遺務以劉嘉魚署理 
[一言滋禍]  
　　杭之武林門外米巿巷口某甲開一小雜貨店兼售油燭無如店本無多貨常不備前日有近處元寳店某乙來購十二兩燭一對某甲答以巨燭只有一支可合用否蓋該店十二兩燭祇餘一對聊以備數而又因藏久未售近復爲鼠囓去一支其所云僅有一支者蓋實語也不料乙聞言大怒以爲甲之戲侮己也遂卽搶步入店大聲喝曰我正要汝這一支卽將甲髮辮揪定飽以老拳甲分辨不遑只得亦以毒手從事兩人扭結莫解甲遽起左足一踢不料適中乙之隂囊乙遂呼痛倒地嗣　旁人勸散扶歸尚無大害詎臥至夜半竟以傷重殞命次日錢塘邑尊帶同刑書仵作人等親騐屍身並無他傷只腎囊青腫的係足踢致命當卽收殮而某甲早已遠逃邑尊命將家屬押交一面飭差嚴拏在案夫以一言之細致成命案巳屬僅聞而茲更以誤會一言遂致傷命是殆夙世寃孽歟 
[雛妓奇殃]  
　　揚州新城南河下有名妓春雲者年逾三旬已成石氏翾風退爲房老然倚門生業未能棄捐爰蓄雛姬三四教之歌舞以博𦆑頭姬中有名蕊珠者最美且慧係三年前以三百金所購今才十二歲歌塲酒陣業已馳名龜鴇愛之如珍寳以爲他日摇錢樹莫過此者忽於臘月某日早起向春雲流淚云我將死矣驚訝問之蕊仙哭云夜夢爲二人提去到一大殿跪下堂上坐一官府狀貌可畏問我數言我全然不解官府大怒喝令先剜去左眼卽刻有一人將我左眼取出痛極一哭驚醒此時回想尚是心悸春雲勸解一番業巳置之不論及十八日辰刻有四川道員蔡逢年觀察之夫人出柩安葬執事儀仗極爲熱閙傾城士女相約往觀龜公亦携諸妓出視蕊　與焉在觀巷頭衣店借坐觀者駢肩疉背擁擠不開背後有一小僮年約十三四歲手擎棲鳥之小銅架架上立一鳥並不擊線不意鳥忽飛起越過數人直模蕊珠伸咮一啄將其左眼啄破登時痛厥倒地血流被面衆急救起視之瞳人已損龜公憤極四顧尋鳥已不知去向此僮亦混迹人叢無從根追只得雇與舁𠙼聞現重出資求醫療治不知皎皎秋波能否依然流媚也此據揚友函述果爾則禍有先幾不甚可異也耶 
[乞兒幻想]  
　　寍郡乞丐每於年終結伴入巿乞錢手執泥　塗面名曰泥神人有憐其冷者速與以錢又有以帋紥牛頭套諸頭上則曰黃牛呌背畵龜紋者則曰鳥龜到藉以博取人笑更有扮作財神手捧紙糊元寳者此皆各處有之尚不爲異近年來則有頭戴紙面壳其大如斗蒹戴大眼鏡椀帽上拖以紅鬚一手挈果句一手執團扇足着烏鞾扮作大紳模樣隨後又有一丐手持木鑤名曰鑤大頭各店舗見之無不大笑而因與以數文者是誠於求乞中而微寓諷剌之意也 
[殮屍類誌]  
　　前日午刻英租界白大橋左港中有一男屍年約四十餘面白有鬚狀似落水已久身穿藍洋布夾　藍洋布棉袄枊條洋布套褲白襪雙梁布鞋三脚　線當由巡捕房知照三圖地保查訪屍親無着隨報保安堂棺殮發壇標識候認云又前日十六舗橋南首沿浦　太平碼頭略南有倒斃屍身一口形似乞丐身無一物着堂據地甲報聞本擬卽爲收殮緣查得該屍頭上有血跡似因爭鬥所致是以不敢遽殮特爲報縣縣署飭仵作先行相視審得雖有血痕並非致命之傷乃由善堂棺殮發壇標記並由縣備案存查云 
[妄控判押]  
　　英公堂據華捕禀稱有肇州人何生發到捕房報謂被人搶去洋三十二元問其洋從何來在何處遭搶據云向同鄕烟館中取來在老虎灶上遭搶隨同何至烟館問得並無銀洋交彼又至老虎灶查問則何拉住挑水之王寳寳爲見証是以一併送案并查得何實係因賭口角起見何供到老虎灶拜年忽有五六人將我扭毆頭顱受傷實被搶去身畔洋銀王寳寳供在老虎灶挑水並未見有搶洋事至賭博一節亦不得知陳太守謂何生發因賭口角竟揑行搶重情妄報實堪痛恨判押一月以儆王寳寳釋去 
 
 

Page 3

 
 
[壽松堂司馬三十初度]  
　　闻望峨然嫓璧璋半生立志在殊方春風滿溢騒人座詩酒豪華逸興償潜心能自得常師忙裹偷閒下講帷書畫名家齊採擇賞奇與共訂心知偶乘佳興醉壺觴潇灑如公獨擅場韡棣聯輝蘭毓秀太和載錫一門光海錯蠻珍選品精高張文讌曾羣英不才南郭濫竽客聊假蕪詞答厚情[  辛巳歲杪顔若張織未定草]  
[光緒七年十二月初十日京報全録]  
　　宫門抄○都察院烏等奏爲聲明請旨摺子○御史胡奏請量十疏通摺子○東學政張奏恭報接印日期摺子○開缺湘撫李奏請旌表摺子○閩撫岑奏爲查明覆奏摺子○又奏恭報渡台日期夾片○十二月初十日禮部宗人府欽天監廂紅旗值日理藩院引見十八名○會章張佩綸各謝授署起居注官恩○芸公續假二十日○内閣奏派騐放之大臣派出麟書銓林邵亨豫許應騤○宗人府奏派正補進六班派出睿王瀅貝勒○又奏派充正黃旗族長派出榮頣○召見軍機○○都察院左都御史臣烏拉喜崇阿署左副都御史臣許庚身　左副御史臣徐用儀跪奏爲聲明請旨事光緒七年十一月二十五日内閣奉上諭御史陳啓泰奏大員骫法徇私請于罷斥一摺據稱本年秋間兵部出有題缺郎中以鄧天符擬補吏部尚書萬青藜以其婿季邦楨急於得缺授意司員妄稱鄧大符不合新章經兵部引案駁回遷延不覆迨兵部續有缺出季邦積有缺可補始援案照准等語吏部辦理此案何以前後兩歧是否萬青黎有背公徇私情弊看都察院堂官查明據實具奏欽此臣衙門遵卽調取原案詳查辦理惟臣烏拉喜崇阿前在吏部曾經公同畫槁臣許庚身臣徐用儀均與兵部員外郎李邦楨同在軍機處行走相應據寔聲明請旨應否一併廻避之處伏候聖鑒謹奏奉旨已録○○山東道監察御史臣胡隆洵跪奏爲各省大挑知縣補缺遲滯請量子疏通恭摺仰祈聖鑒事竊惟知縣爲親氏之官必多用正途於吏冶始有裨益查正途知縣内卽用較多大挑次之朝廷嘉惠士林每届十年舉行大挑一次其以知縣用者簽分各省俟試用期滿後遇有廾調所遺及病攺休選缺按班輪補近因保舉捐兩班次繁多以致大挑人員到班不易各省辛未科大挑知縣未經補缺者尚不乏人上年復舉行大挑其以知縣簽掣各省者又有數白員之多序補更形壅滯若不設法疏通人才未免可惜查知縣選缺内有終養攺教撤回降補廻避五項遺缺吏部章程以卽用候補兩班相間補用大挑一班未及議擬請旨飭下部臣將此五項缺内一律以大挑人員揷補遇有缺出先補卽用一人次補候補一人復補卽用一人再補大挑一人以四缺爲一週如此量爲變通旣不至占卽用班之缺而大挑人員司期漸次疏通矣臣愚昧之見否有當伏乞皇太后皇上聖鑒訓示施行謹奏奉旨已録○○山東學政翰林院編修臣張白熙跪奏爲恭報微臣接印任事日期叩謝天恩仰祈聖鑒事竊臣於本年十月初六日蒙恩簡放山東學政二十二日趨赴宫門仰蒙召見跪聆聖訓遵卽起程於十一月十五日行扺山東省城准撫臣任道鎔委濟南府府學教授劉銘訓齎送學政關防文書册籍等件移交前來臣恭設香案望闕叩頭謝恩祇領任事伏念臣湖湘下士學識凡庸維海岱之名邦人文蔚起荷絲綸之寵命使節重持臣惟有力矢愼勤恪恭職事守遺經於洙泗冀闡微言擢翹楚於青莪勉宣雅化所有微臣到任日期除循例恭疏題報外謹繕摺具陳冉臣擬於二十八日出省接考武定府科試合併陳明伏乞皇太后皇上聖鑒謹奏軍機大臣奉旨知道了欽此○○　缺湖南巡撫臣李明　跪奏爲大臣家婦節考兼全　懇天恩准子旌表事據湘陰縣在籍紳士前署江西巡撫江西布政使李桓分省補用道張自牧浙江候補道郭慶潘等聯名呈稱竊惟節懍水霜克矢椎舟之志行關風化宜膺綽楔之榮茲查有左賀氏係善化縣原任御史賀熙齡之女許配大學士兩江總督二等恪靖侯左宗棠之子已故舉人蔭授主事旌表孝行左孝威爲室生本名門十歸世族當孝威患咯血之疾侍奉湯藥衣不解帶潛割臂肉和藥以飮　孝威卒慟不欲生　念天遺命翁老子幼以事畜相屬不敢遽以身殉自是勉節悲慟教育諸孤延喘七年卒從夫於地下實屬志勵松筠揲堅金石等情開具事實公懇奏請旌表前來臣伏查該氏朁纓閥閱詩禮家聲姆訓　嫻婦儀是式鷄窓勵志登科成佳婿之名鸞鏡生悲割股効愚岷之烈囘天無力矢志目堅飮泣佯　慰翁心於萬里篝燈課讀體夫志於重泉茹苦長終流芳不朽洵爲名門之淑德宜邀聖代之褒揚理合恭摺奏懇天恩俯准將已故節孝婦左賀氏飭部旌表以彰懿行而式鄕閭除將事實咨部查核外謹會同湖廣督臣李瀚章恭摺具奏再湖南學政係臣暫行兼著毋庸會銜合併陳明伏乞皇太后皇上聖鑒謹奏軍機大臣奉旨着准其旌表禮部知道欽此○○福建巡撫臣岑毓英跪奏爲查覆台澎各營裁兵案内餘剩兵谷每石實可糶銀六錢並請將谷價銀兩仍留作台防善後經費恭摺仰祈聖鑒事竊照准户部咨議覆前督臣李鶴年奏福建台澎各營裁兵案内餘賸兵禾變價一案以此項裁剩兵禾谷石或應碾放　時留臺兵勇口糧或應照議就地變價俻充經費並在臺地谷價是否每石祇可折銀六錢之處逐　查明專案奏報以憑核辦若查係必須變價其所有谷價銀兩自同治八年起每年除撥給台澎各營不敷俸餉銀一千八百八十九兩九錢八分二厘四毫外又同治十一年起每年扣除撥給台澎各管公費銀五千八百十七兩外截王本年底止每年各餘銀若千兩統共餘銀若干兩應由該撫分晰查明先　報部以　欵項且查此項谷價旣出於台兵裁剩之餘木則此項銀兩卽係台地之餘欵目應入於台灣撫番闢境案内善後項下就近動支毋庸提解潘庫以免路隔重洋提解不前之慮至光緒二年起每年所餘此項谷石變價銀兩應俟該撫臣查明確實報部核辦又台澎水師各營添設舵工炊支銀禾未奉部覆一節查同治十三年十一月間據該督奏稱閩省内地裁兵案内舵炊均照舊　存台澎各營漏末造入請照舊准設等語富經臣部檢查部存道光十七年台灣兵馬奏銷册並無舵工名目行令該督撫查明此項舵工設自何年應支餉米入於何項動銷赶繫聲覆等因行司飭據台灣道府確按台地情形查覆前來　查現在台灣各勇營應支糧餉係照楚車營制按月給發現銀本非玄給米石且各營俱分駐前後山沿各口水陸崎　異常險阻碾放米石轉運不易所有餘剩兵谷不得不就地變糶至於臺北谷價向係平減從前林戴各逆軍需報銷案内每谷一石亦係銷銀六錢卽查近來鄕間榖價每石亦不過值六八番銀九角内外其離城梢遠之處每番銀一元　易殺一石二三年通匀核計總不出六錢之數臺屬糧價册報均照城内價值將碾工運買並計在内如除運買等欵亦屬相仿蓋前項裁兵餘榖徴自西鄕若就地變價每石原不過值銀六錢左右臺地榖價每石只可折銀六銀之情形也又查臺澎各營舵工餉米從前係臺屬營負捐給所以道光十七年兵馬俸餉奏銷案内未經開列嗣因裁兵加餉禁止攤捐未便再令管員捐給况查内地水師各營舵工餉木已動兵餉止欵听有台澎舵工餉米　同一律旣有餘剩谷價是以撥給先經奏請於各管撥船到營之日分别起支其所支銀米奉部覆以前在於台澎裁剩兵未項下動支查台澎營　係同治八年裁定大小師船八年前後均肯修製今議自裁兵後有船到營者分别撥給以服公允此台澎各營舵工始請支給餉米之情形也冉查光緒四年間台灣豁除各項　餉案内請將餘剩兵谷變價酌撥不敷仔留等欵並台北攺設府　案内不敷留支均已先後奏准撥　現在自應就欵提支訂裁兵案内應剩裁兵餘米二萬五千三十石八斗内除撥給台澎各營添設稿書字識號令每年應支米七百三十八石又台澎舵工年給米三百三十四石八斗外尚剩米二萬三千九百五十八石合谷四萬九千九百一十六石每石變價銀六錢 
 
 

Page 4

 
 
共折銀二萬八千七百四十九兩六錢自同冶八年起至光緒元年止共折銀二十萬一千二百四十七兩二錢内除同治八年起撥給台澎各營不敷俸餉銀一千八百八十九兩九錢八分二厘四毫又於十一年起每年加撥台澎各營公費銀五千八百一十七兩又自同治八年起年支台澎各營舵工餉銀一千一百一十六兩共支銀四萬四千三百九兩八錢七分六厘八毫外截至光緒元年正月止尚剩銀一十五萬六千九百三十七兩三錢二分三厘二毫遵　部議留作台防善後經費就近解道撥用其自光緒二年起前項裁兵餘谷每年除撥給各欵外尚有應支台灣府屬光緒四年分起每年不敷留支銀一千八百六十五兩五錢七分五厘又台北府屬光緒五年起每年不敷留支俸工銀二千三百四十三兩八錢二分七厘八毫所有閏月應支不敷銀米在於閏月裁米欵内撥　此外尚有餘賸谷價銀兩事同一律仍請留作台防善後經費以免路隔重洋提解不前之慮據善後局司道會同　督糧道謝家瑞詳請奏咨前來臣　核無異除咨部外謹曾同閩漸總督臣何璟恭摺具奏伏乞皇太后皇上聖鑒勅部核覆施行謹奏軍機大臣奉旨該部知道欽此○○今毓英片再臣前擬兩三月渡臺一次業經奏明在案臣於九月初三日由臺灣旋囘省署辦理内地公事今已兩月擬於本月初一日復行渡臺籌辦撫番事宜並督修城池炮臺河堤各工程所有省署尋常事件　例委藩司代行代印如事緊要仍送臣自行核辦謹附片具陳伏乞聖鑒謹奏軍機大臣奉旨知道了欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
