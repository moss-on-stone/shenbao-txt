# 1910 - 100 - 4913359

 

Page 1

 
 
   
 
 

Page 2

 
 
代論 
[憲政編查館奏行政事務宜明定權限酌擬辦法摺] 　　奏爲行政事務亟宜明定權限以爲籌備憲政之本酌擬辦法恭摺仰祈聖鑒事竊維君主立憲政體。統治權屬諸君上。而立法司法行政。則分權執行。是爲立憲要義。謹案欽定憲法大綱。君上有統治國家之大權。凡立法行政司法。皆歸總攬。而以議院協贊立法。以政府輔弼行政。以法院遵律司法。仰見朝廷博釆成規。折衷至當。風聲所樹。觀聽一新。兩年以來。業經籌備事項。如開設諮議局。爲各省採取輿論之所。開辦資政院。爲上下 
 
 
 

Page 3

 
 
議院之基。又法院編制法。亦經欽定頒行。其京師東三省所辦各級審判廳。先已成立。各直省亦次第籌設。尅期施行。是立法司法兩大端。基礎已具。若於行政機關。不亟設法整理。匪惟不利推行。且恐滋生弊害。敬爲我皇上縷析陳之。一日行政權將爲立法權所操縱也。三權分立。固爲憲政之精神。而君主立憲國。則以君主統治大權。冠諸其上。三權之中。惟司法機關。孑然獨立。其互相維繫。而處於對待之地位者。則立法與行政二者而已。然徵諸實事。則二者對待。各不相下。必有一焉隱握運用之權。始劑於平。其在議院政治之國。則議會操縱政府。其在大權政治之國。則政府操縱議會。不於此則於彼。東西各國。有明徵矣。我國憲法。旣採大權政治主義。則於議院政治。絶不相容。故造端之始。三權機關。必須同時設立。不可偏廢。否則立法之基先具。旣有以磨厲其才。增進其識。而行政機關。襲故蹈常。不能相副。雖有人才。無從歷練。優劣相形。勢必成以立法權操縱行政權之局。而君主立憲主旨。將破壞而不可收拾矣。一曰行政之統系及責任不分明也。凡國家行政。同一之事務。必以同一之官府統之。統系旣明。責任自專。方能定趨嚮而促進行。現制有一事而分隸數部。者有一官而兼轄諸務者。互相牽制則召爭。互相推諉則廢事。至於宫府不分。皇室事務。與國家事務。混而爲一。職掌未定。常設機關。與特設機關。動行牴牾。綜此數端。是行政之機關。整理愈不容緩矣。一曰國家行政與地方行政界限不明也。行政事務。何者。應歸中央直轄。何者應歸地方管理究其性質。本有專司。不容牽混。現制每有應歸中央直轄之重要事務而舉以責諸地方者。相沿日久。遂難分析。以致政令不齊。無從畫一上年各省諮議局開會。亦以界限不明之故。動輒有侵越權限之。虞迭經各督撫以國家行政與地方行政作何區别電詢。臣館亦因標準未定。不能詳析指明。本年資政院召集在邇。若不先期詳爲規定。尤恐權限爭執無已時矣。一曰行政事類不分。則財政無從清理也。籌備事宜。旣有國家財政與地方財政之分。則國家行政事類。與地方行政事類。必先逐一畫分。然後行政經費。始有所據。以爲分配。清理財政。始能措手。預算决算。乃可守行。今則内而各部之計畫。外而各省之措施。俱以限於財力。不能進行。遇有要政。部臣不能爲謀所需之經費。或令其自行籌措。或逕攤派於各省。究其歸。也。往往以無欵可籌之故。要政因以不行。此尤臣等所焦思而重慮者也。行政關係之鉅若此。則整理機關。實爲本原。不容置爲緩圖也明矣。惟是治病者必察其源。治絲者先理其棼。方今行政之病。由於職掌不清。以致權限不明。則整理之法。必先規定職掌。以明權限所在。方能收整齊畫一之效。是畫分行政職權。又爲整理行政本原中之本原也。考行政之要義有二。一區分事務之性質。二區分執行之機關。國家行政事務。本極繁賾。必辨其類以區之。而立爲部以統之。行政事類大别有五。曰内務行政曰外務行政。曰財政曰軍政。曰司法行政其他事務不在國家行政之列即不屬國務統系之中。至分部之法。各國多寡不同我國現制設有外務部掌外務行政。度支部掌財政。陸軍部掌軍政。法部掌司法行政而民政部學部農工商部郵傳部理藩部。分掌内務行政。較之各國編制雖有異同揆諸國情。折衷已屬允當。蓋五類行政之機關。缺一不可立國中外固無二致也。至於執行機關。約分四級。一曰直接官治。由中央政府依據法令。直接管轄。或由部特設專員分赴各省辦理。直逹於部者也。二曰間接官治。由中央政府。委任各省官吏。遵照法令執行。不再由部特設專員者也。三曰地方官治。由各省官吏。遵照法令奉行者也。四曰地方自治。由各自治職遵照法令奉行者也。凡中央集權之國。不須設地方官治一級。以事統於民部之故。凡地方分權之國。不須設間接官治一級。以事分隸於地方之故。惟是我國情形不同。純然中央集權。與純然地方分權之制。均難適用。揆時度勢。似以四級具備爲宜。臣等再四籌維。擬以各部現行職掌爲經。以四級機關爲緯。分别部居。列爲簡表。遇有應行改併增減之處。附加按語。纂成行政綱目一編。繕具清本。恭呈御覽。俟命下後。即由臣館咨送各該衙門逐條核酌。如有尚須量爲變通損益。及事隸兩部或數部者。由各該衙門分别會商。詳細簽注。限兩月内咨覆到館。再由臣館詳加釐訂。會同内閣會議政務處覆核具奏。請旨欽定實行。此後籌備事宜。如釐訂官制。清理財政等項。悉據此以爲準的。其資政院曁諮議局權限。亦即以此爲範圍。庶幾綱舉目張。有條不紊矣。如蒙俞允。即由臣館咨行各衙門欽遵辦理。所有酌擬行政事務明定權限辦法緣由。謹繕摺具陳。伏乞皇上聖鑒訓示謹奏。宣統二年二月二十九日奉旨已錄 
專電 
[電一北京]  
　　湘藩莊賡良電奏饑民變亂焚搶迭出人心惶惶現已調兵嚴備 
[電二（北京）]  
　　樞垣寄諭鄂督湘省民變焚署毆官該省會匪素多恐釀大患著卽派兵前往彈壓多帶軍械以備應用 
[電三（北京）]  
　　留美肄業館學部核定秋間開校額四百名由各省考送限六月初十前到京江蘇二十六名浙省十二名皖省十名 
[電四（北京）]  
 
 

Page 4

 
 
政務處調取西北改建行省原奏將於日内開議改省事宜 
[電五（北京）]  
　　孫中堂戴中堂靈輿於初八初九兩日先後發引出京同鄕公祭者甚多 
[電六（北京）]  
憲政館電致楊度命其迅速來京 
[電七（長沙）]  
湘省亂民初五日晝夜騷擾焚燬撫署及長沙關署敎堂躉船堆棧共十餘處延及民房數家又擊毁敎堂公司洋店甚多居民紛紛逃徙後以官兵奮力勦戮亂漸平昨日已開市 
[電八（長沙）]  
　　亂事漸平惟勸諭開市出示平糶等事仍由藩憲辦理 
[電九（長沙）]  
　　湘撫岑中丞現不視事故外間謡言仍多疑有不測 
[電十（長沙）]  
　　亂民圍攻撫署近三萬人今已解散過半昨日拿獲爲首數人正法 
[電十一（長沙）]  
　　鄂兵已到尚有亂民數千人擬圖抗拒鄂兵開炮示威始漸解散 
[電十二（東京）]  
　砲艦宇治號已奉命向湖南長沙進發保護日人 
[電十三（東京）]  
　　滿州赴日觀光團西四月十七日考察淀橋水道貯水池監獄日本赤十字社病院隨於該病院午餐午後復遊大倉美術館即在大倉邸晚餐 
[電十四（東京）]  
　　第七水雷驅逐艦隊及巡洋艦將沈没之潛行水雷艇第六號曳起隨拖往吳軍港修理 
[公電（黄縣）]  
　　華報館公會鑒黄縣商會袒護買空賣空抽稅分肥武斷把持劣跡昭彰近販大宗銅元縣令畏威不敢詰問銀漲糧貴民不聊生垷已控請本省各憲乞解散商會另行組織以蘇民困山東議員王治薌啟 
緊要新聞一 
[長沙饑民暴動紀]  
長沙莊藩台昨致上海道電云上海蔡觀察鑒湘民因米貴聚衆滋閙痞匪乘之燒撫署波及敎堂洋行堆棧業經拿獲數人正法人遂解散事已大定堯帥安好商務領事亦保護無恙垷仍嚴拿首要懲辦鄂軍已到地方安靜謹聞 
　　字林報載初七日漢口電云初四日夜間長沙因缺米之故忽起暴動翌日内地敎會公所腦威敎會及城外之天主敎會均被毁初六日維斯爾揚敎堂美國福音敎堂倫敦敎會相繼被焚太古怡和公司之堆貨棧躉船亦遭焚及惟歐人均安岑撫及其公子均被戕（按此說與迭次官電不符或係漢埠訛傳）軍人已與亂民混合排拒外人城内火燄四起亂民從事搶掠者共有二萬四千人官塲已撫威權紛紛逃逸稅關及英領事署均被拆毁　初八日北京電云聞英國砲艇斯里浦號拉丁格爾號明日可抵長沙法國砲艇一艘亦已由宜昌開往英國礮艇雪塞爾號因洞庭湖水淺不能駛抵該埠　湘撫聞已因傷逝世惟外務部力諱亂事危急之說 
　　文匯報載初七日漢口電云長沙亂事益形劇烈初五日下午岑撫請各國領事退出該埠以免波及現各外人均庽中國民船以候輪船之至亂民聲稱擬拆毁各國領事署及外國輪船公司並稅關各屋長沙全城均成戰塲沅江丸輪船已由漢口啟椗開赴長沙該船載有鄂軍五百名初八日漢口電云長沙遍城騷亂已極中國稅關被焚並毁輪船躉船各一艘地方官已申明不能保護外人生命財產續電云長沙諸事暫形安靖藩憲已出示代理撫任岑撫大約被戕或已逃匿今預料亂民得手之後必竭力抵禦武昌派往之軍湘潭輪船今日抵漢載來難民甚多據稱外人之屋除官署外均已被毁亂民仍在搶刧米舖 
　　字林報又載上海日本總領事署於星期六日接長沙日本副領事由岳州來電云大局頗爲危急洋商店鋪各敎會均被焚日本總領事署並三井洋行亦遭焚燬日本郵船會社聞尚無恙副領事因見秩序恢復無望且存糧旣寡電音交通復難維持遂商諸英領事决意將長沙所有外人連同日人七十名送往漢口以免不測 
　　文匯報亦載有上海日本領事所接長沙及城陵埠漢口電音摘譯於下長沙電云（初六日上午十二點四十五分鐘發）昨日予等預備中國小艇二艘小火輪一艘在日清輪船公司碼頭停泊旅埠日本僑民旋均登船而午前十時亂民縱火焚燒中國稅關予等知大局危急乃駛抵下流一英里許以觀事變亂民旋將怡和太古輪船公司焚毁並在城内四處縱火焚屋三井洋行及日商各店均遭拆毁今晨湘江丸輪船抵此駐泊下流一英里半之處諸外人均已登輪該輪奉命暫駐三日再定去留城陵埠電云（初七日下午三時發）初六日亂事益急警耗疊傳洋商店 
 
 

Page 5

 
 
肆愁付一炬現尚無恢復秩序之望予等共七十人已過岳州尚有向内地而往者且有仍留城中者惟均可卜其無恙副領事村山君護送日本僑民抵漢後擬仍回長沙初八日又電云日本避難人已於昨日過此今日接湘撫來電長沙亂事業已平靖 
初九日漢口電云此間接日清公司支部初七日長沙電音謂亂事已靖中國商店大半開市日清公司之屋安然無恙照常營業並無阻礙華人聘用之日員現均安居城中（以上均日本官電） 
　　又據内地敎會公所昨夜（初八日）所接亂耗云外人之屋除醫院之外均已被焚各敎士除有兩人仍留長沙外餘已安抵漢口星期一日晨間有中國砲艇二艘魚雷艇四艘於黎明時離滬溯江而上大約開往長沙其餘中國兵輪亦都紛紛預備啓椗日本砲艇宇治號已於星期日由滬開往長沙 
[楊度主張湘鄂鐵路借欵原書（續）]  
　　何也設使借約果廢商股無著則湘鄂兩叚所憂方大大部彼時自不任廣東之弊混與湘鄂之坐廢以招外人之議倘届時無術仍謀借欵事必更甚於今且此次借欵一英之外又有數國淺識者以爲羣雄環立色然駭之不知不借欵則已旣借欵而不獨一英實於其長江範圍勢力不無牽掣之效張文襄曾向度面述其苦心他日再借之時未必猶能如此居今而預揣後來之患幸而廢約大部亦不得不别籌大宗之欵以補商力之不及速此路之早成是官商合辦者所以重官之責也若夫外人堅持此約不廢大部持此鉅欵不能用之於路將如何可以投其資尤不能不以官商合辦預占官股爲消納債欵之地張文襄遺摺謂宜准商民永遠附股一半度以爲此最足以解今日之紛張摺專指湘鄂度以爲並可推及於粤宜由大部援張遺摺先行奏定三省皆用官商合辦之法官股商股各半並將用人之方同時奏准而後再謀官欵之所自出辦法旣定則大部籌欵之法無論出自借債與否皆爲國家一方面自籌官本以實官股與商民合力營路耳官本之所從來不必謀之於商即商民亦無從過問先以此法自立而后與外人談判借約之事幸而能廢固當别籌欵項如因欵不易籌約不易廢則改正合同得尺則尺得寸則寸能如京漢借欵不甚與路事相關最爲妥貼但使約中無粤漢湖南湖北數字樣者必無詞矣即不能然約中用工程師購料等條必宜修正蓋必使其與路之關係淺而後官商合辦之時不生妨礙否則此等損害皆由官股而來官商交涉由此而起辦事之人内對商民外對外人亦必甚困不可不防設萬無可挽回約中損害不能盡去則絲毫不以累及商民全由大部任之將來部借部還並不於商股官息紅利項下提撥總之修路之利人民共之借欵之害國家獨任粤漢路利爲全國各路之冠將來官中所獲必足以彌補借欵之虧而有餘在大部於提倡路政之外又爲借資營利商民不分借資之利自亦不宜受借資之損也至於商股則應視商力所及　路成時而猶不及半應准其續繳足額以示體恤倘路成時而已過半則於過半者截止不收可也或格外從寬以官股之額讓之藉以抽出官本或還債欵或營他事亦是一法以此俯恤商艱提倡路政而官息紅利計算之法無論何年無論官商皆以實欵存入公司之日起算商民旣不能以未及半額之少數股東而領未入股者之官息紅利即國家亦不宜以借欵之已入於外國受託銀行未入於公司時所應付之息金令公司擔負也倘能如此似爲公允在商民無後累而有大利何樂不從在大部亦進退裕如於商民惶懼外患之心已爲防閑備至於外人競爭投買之舉亦不至交涉决裂庶於對内對外皆可解紛若大部不將官商合辦之法首先奏定而以借欵一事外謀於各國内謀於各省度恐其紛擾愈甚困難愈甚也惟張文襄曾欲於公司之外别設一局以分任辦路收股之事度曾陳論以爲不宜蓋此時横添一局聞者以爲將撤公司改歸官辦徒滋駭懼發生紛擾不如仍公司之舊名而國家居於大股東之地位公司用人之權按例應爲設額多數權者之所有卽爲國家之所有不患事權之不一也從前招商局電報局以完全商股成事不妨稱之曰局何况官商合辦豈反不能稱公司乎誠不必拘牽名義駭人觀聽也以上所陳多曾與張文襄論之者去歲林梁兩君考察蒞湘亦曾略陳固陋近日湖南電局梁君由京還里以大部方在籌議辦法見告想碩畫閎謀必有以上固邦交而下孚羣望惟古不云乎狂夫之言聖人有擇河海之大不辭細流用敢貢戲其愚以備採覽若蒙不以爲狂愚而裁省之不　幸甚楊度謹啟 
[胡侍御奏參新軍不法北京]  
　　上月二十七日胡侍御思敬呈遞封摺一件大致謂現在各軍官學識太淺紀律不嚴往往因最小事端激成巨變推原其故皆因新軍不恤民情專務殺戮每遇一事非鎗砲從事則淫刑以逞事前旣無防範事後復可邀功非請旨飭由陸軍部會同軍諮處妥籌辦法將各省新軍切實整頓將佐從嚴甄别將來新軍成立日多竊恐禍變之來未有窮期云云此摺留中未發不知何意 
[禁烟大臣揭参大員嗜烟北京]  
　　禁烟大臣恭邸日前連上封奏兩件當蒙留中未見發抄兹經探得内容係奏參某某兩督曁某都統煙癖甚大業已派員查明仍未戒除顯係違玩禁令且聞該省 
 
 

Page 6

 
 
禁烟情形諸多敷衍請飭查辦等語聞攝政王閱奏甚爲震怒已廷寄粤督查辦 
[某御史請起用瞿尚書北京]  
　　某御史日前遞一封奏探其内容略謂故舊大臣如張文襄孫文正等相繼凋謝而鹿相又老病纒綿樞務事煩需人辦理查前軍機大臣瞿鴻禨宏才遠略深蒙先朝倚重名望素孚萬不可棄置草野擬請迅沛恩施召其來京輔弼政務等語聞該摺竟留中未發 
[運美華貨有減稅之說北京]  
　　聞我國駐美公使昨有電逹外務部謂美總統搭夫脫現已批准所有中國商貨運入美國及斐列濱夏威夷等處者一律從輕徵稅以敦睦誼 
[日商店實行遷往租界杭州]  
　　日商違章營業釀成地方暴動疊經紳商學各團體開會公决議定辦法兩條以兩星期爲限一律遷入租界並呈撫院核准現已届滿日領有意支吾屢催不答初七下午撫憲片請徐定超潘炳南孫智敏沈鈞儒陳時夏邵章等七紳到院商議對付方法諸紳咸謂外間羣情憤激聲勢洶洶匿名揭帖布滿道路（按初七日旁晚有紅紙尺方黏貼鼓樓前藩司前一帶内云明日東洋店如不遷閉官塲已無能爲力我父老弟兄同仇敵愾勢不能不背城借一以雪公憤准其初八日上午十時齊集城隍山阮公祠公籌辦法云云逾時即有人揭去）設或再有暴動地方不足惜其如大局何惟有仰乞憲威實行前議以安人心磋商五小時之久始散九句鐘復電傳洋務局王省三觀察張其昌大令上院檢查歷次條約密議至十二句鐘由王道電告紀成領事約定初八黎明往謁届時偕張令赴日領署告以人心憤激力請諭飭各日店一律閉門停市否則不任保護日領悚然慨允照辦上午十時偕同駐滬總領事委員中畑榮君謁見中座該委員傳總領事命令以各日商遷往通商塲後要求善後辦法八條（内容未詳）均經中丞逐條駁斥義正詞嚴不稍撓屈而紀領事與中畑委員猶嘵嘵爭辯磋商至下午二時始稍稍就範然仍以請示總領事爲言惟已停各店均允於五日内搬出拱埠中丞頷之興辭而去時已鐘鳴三下矣 
[京師近事]  
　　聞新官制大旨已定本月决行奏上内有裁去吏禮兩部等條惟責任内閣暫時尚難實行 
　　郵傳部徐尚書以海軍興辦在即所有軍用電線應按照萬國海底電線辦法以昭愼重昨與海軍處王大臣會商請轉電濤貝勒於攷察軍政路過英美時就近攷察辦法以便仿照辦理 
　　學部按外務部咨開比國今年舉行萬國家庭敎育會請簡派專員届時赴會等情昨唐尚書商之各堂以部欵支絀擬即奏派駐紥該國欽使楊樞就近與會 
　　駐荷陸使日昨又致政府要電一道聞係報告海牙平和會定於本年西歷六月二十一號（即中歷五月十五日）開萬國大會 
　　大理院刑科第二庭本爲裁判重要案件之　其中裁判員亦頗有一二能手兹聞對於賀昌運一案擬必得其確實情節以成信讞近勘得玻璃公司總辦蔣唐祐及宣武門外大街之候補州判王毓川二人均爲是案要證已於初二日票飭南營汛會同警區將二人傳院　訊 
　　愼督李仲帥自到愼後水土不調屢陳病狀頗有引退之意政府以現在滇省内政外交極其繁難督臣爲一省之統屬不允所請前日覆電命其安心調攝力疾從公以重要政至交涉雙世增則更調之說頗確 
　　憲政編查館因皇室大典編訂宜關係重要昨飭提調查取各省碩學通儒舉充編訂皇室大典顧問官以期妥善 
　　海軍處王大臣提議海軍人材缺乏亟須於各省水師畢業生中擇其學有根蒂又富有經騐者作爲海軍大學堂學生至此項海軍大學擬在北洋開辦 
[時評]  
　　其一 
人謂留東學生有兩種面目。在日本演說時。則爲極剛烈之俠漢。迨廷試授職後。則爲極柔媚之婦人。此言謔而近虐。余初未之信也。 
　　今觀楊度致郵部書。其開宗明義則曰爲官民解紛。其結尾則曰是體恤商民。而其中盤旋曲折玲瓏激射之處。幾無一語不主張借欵。且無一字不擴張官權也。君房言語妙天下。不意昔爲學生今爲京卿之楊度。乃語妙若是。 
　　或曰。燕語鶯啼。清婉入耳在徐尚書聽之。此非婦人柔媚之聲乎。 
　　其二 
人民之請願國會也。人人願得參預政治權。而政府之籌備憲政也。處處恐以司法權操縱行政權。 
　　今觀憲政館奏定行政權限之措詞。其意躍躍紙上矣。然則請願速開國會之効果。或將於夢寐中求之。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[江督蘇撫剳復諮議局文]  
爲劄復事據諮議局呈三月初九日本局開臨時會已蒙發電召集在案本月二十日爲常駐議員協議之期當由常駐議員議定臨時會爲期甚促呈報劄復稍一稽延一經閉會又成閣置殊非鄭重議會之道惟有籲懇督部堂俯念本省興革要政關係重大事有不以爲然必經覆議後乃可定若者公布若者咨憲政編查館核議其可以施行者亦宜早予公布庶令每届議會有每届之結束實於憲政大有裨益本局爲鄭重議會起見理合呈請督部堂於本局議案呈報後七日以内准予劄復到局實爲公便等由到本部堂本部院據此查諮議局呈議案或指陳地方得失或關係民生利病本部堂院斟酌可否考究不厭精詳雖其中間有無待詳查可以當機立斷然所議各案大都興革地方利弊必須分行各該管處所飭令各就主管之事體察情形考求原委詳細查明具復方能裁奪諮議局所請於文到七日劄覆實難照辦爲此劄復諮議局查照 
各省督撫商榷自治章程要電 
[東督致民政部電]  
　　民政部鈞鑒奉省自治事宜擬照蘇皖奏案先從各屬城廂辦起業經籌辦處擬定進行方法製成事務期限表督飭各屬一律開辦惟定章城廂議員以二十名爲率而邊屬城廂居民有僅數百户或數十户者人稀財薄選額易滋浮濫將來擔任公務窒礙尤多兹據邊屬官紳禀請將附城村屯酌併城廂辦理推廣範圍可否照准乞速示飭遵良叩漾 
[民政部覆東督電]  
　　奉天制台鑒漾電悉附城村屯情形未必與城廂盡同所有城廂議員名額未便以附城村屯居民合併但城廂人口過少時選額不妨暫闕此覆民政部徑 
[東督奉撫致民政部電]  
　　民政部鈞鑒漾電請示係因奉屬偏僻州縣城廂居民數有少至數百户或數十户者非酌併附户村屯則人稀財薄城廂　董各會斷難成立至議員名額旣有定章二十三條可遵本無疑義兹奉徑電謂人口過少選額不妨暫缺等因查人口多寡之數與應缺議員之名額苦無比算之標準且於鈞部上年十一月復廣州電城鎭議事會議員名數不論該城居民多寡照章應以二十名爲定額等因似有出入可否仍照漾電所擬辦理乞示遵良全魚 
[民政部覆東督奉撫電]  
　　奉天制台撫台鑒魚電悉邊屬城廂自治不將附城村屯併入旣有窒碍應照漾電所擬量爲變通希即酌奪辦理此覆民政部 
[東督奉撫致民政部電]  
　　民政部鑒定章選舉納稅資格正稅指部庫司庫二宗奉省各屬多蒙王旗地每年租稅全由蒙王設局徵收故各屬内竟有全納蒙稅不入部庫司庫者若此項租稅不算資格則减除選民過多鄕自治會難於成立即於化除畛域保存權利之義均有妨礙乞示電良全沁 
[民政部覆東督奉撫電]  
　　奉天制台撫合鑒奉省蒙王旗地租稅亦應作爲正稅照章計算此覆民政部支 
[浙撫致憲政編查館民政部電]  
　　憲政編查館民政部鈞鑒頃據地方自治籌辦處禀稱查城鎭鄕地方自治章程城鎭鄕議事會董事會或鄕董遇有爭議不能議决情事應移交府廳州縣議事會公斷或代爲議决惟城鎭鄕地方係分屬二縣以上時而　廳州縣議事會并不合併設置是否由二個以上之府廳州縣議事會臨時協議又上年本處禀陳城鎭鄕地方自治章程疑義數端奉經批示咨部核示迄未奉覆現在城鎭鄕地方自治章程施行細則正在編制究應如何辦理解决之處請示等情前來謹請分别核定早日電示以便飭遵增韞支 
[民政部覆浙撫電]  
　　杭州撫台鑒支電悉城鎭鄕地方分屬二縣以上時府廳州縣議事會若未合併設置所有城鎭鄕各會爭訟事宜應由府廳州縣議事會臨時協議决定至前准咨詢城鎭鄕自治章程疑義數端已於正月間咨覆此覆民政部 
[魯撫致憲政編查館電]  
　　憲政編查館鈞鑒查城鎭鄕自治章程第十六條第三項所云不備第二欵之資格亦得爲選民其年歲不及格者如何限制其較本地納捐最多之人所納尤多者於編定名册時是否列入甲級與有本國籍者同等又若父子兄弟同居納稅捐者係父名而子弟年齡資格均合可否准其將納稅總額餘出之數分爲數人有選民權統祈鈞核示電寶琦蒸 
[民政部覆魯撫電]  
　　濟南撫台鑒准憲政編杳館轉咨蒸電悉查章程第十六條第三項　稱不備第二欵資格其義即謂不必以男子與年滿二十五歲者爲限縱令年歲不及格亦無限制若不能自行選舉權者儘可按第十八條第二項遣代理人行之其較本地納捐最多之人所納尤多者一律列入甲級又子弟年齡雖屬合格不得以父名所納稅額餘數分爲數選民權但業經析產或承受父產者不在此限此覆民政部 
[東三省近事]  
　　松江上游時露淺灘航行不免阻碍屢經提議疏濬均以需欵太鉅籌措不易未見舉辦現聞此項工欵除前經指定外已商准奉省協濟若干並准借遼海電氣杉板一艘下餘不敷之數擬將旗營水師營裁撤即以截剩餉項備作濬江之用至開濬流域擬歸民政司調查并聞沿江州縣均須分攤欵項一面即籌設江防警察 
　　東邊鴨渾二江木筏爲重要之營業向因散牌流木問題屢　糾葛 
 
 

Page 11

 
 
現在朝鮮從惠山鎭起下迄吾國帽兒山對岸計七百中里俱派駐憲兵分隊爲日人効用而吾北岸向無措置去年署道錢觀察始提議設立水上警察鴨渾兩江同時聨爲一氣刻聞民政司興鳳道已會委劉副將勝昌充警長兩江分設六局總局設於安東暫募巡兵一百四十名准三月初一日開辦 
　　前有商人王蔭第者曾禀請奉天勸業道擬開採懿路煤礦當奉批駁謂　關陵寢龍脉未便照准兹該商復申前請并懇確查是否有碍應予宣布旋奉公署批示略謂據旗務司查覆該商所挖煤洞皆在帽台山相連之處而該山與福陵天柱山僅相距四十里峯巒對峙龍脉攸關已飭勸業道派員速爲封禁毋得瀆 
　　上月二十七日安奉鐵路工人在柳邊之鳳凰門口附近開挖隧道不虞上層士石下墜登時壓斃二名重傷二名均係華人又聞雞冠山之隧道亦於日前傾落下壓當時在内工作之華工七十餘名無一完膚者殊可慘已蓋雞冠山與福金嶺兩處大隧爲全線極鉅之工此山已於二十六日全洞鑿通福金嶺工程完竣期則須至本年中秋節前 
分類新聞 
政界 
[陽湖調查户口之風潮常州]  
　　陽湖豐南鄕自治公所去歲成立後已於日昨併户口選民一次調查現已查至十之七八初五日忽有該鄕四圖鄕民惑於謡言謂係調查人民年庚墊入鐵路紛紛向調查員索回原簿該所所長包念兹君聞風馳往婉勸當即解散詎該鄕六圖亦爲謡言所惑適有婦女多人路遇調查員遂將衣襟扭住紛紛向索原簿以致觀者閙者愈聚愈衆該調查員見聲勢洶洶不得已將原簿交出而四圖之人聞此風聲仍聚至調查員家將原簿索去當經包君到各處勸諭事雖粗平初七日晚又有一圖鄕民因索原簿致將調查員毆傷不知如何了結聞此事之起其遠因固受宜荆影響亦實有反對者從中唆使之故至鄰近政成鄕同時亦有索回原簿之事經該鄕所長孫介壽君出而詰責勸導各鄕民仍將原簿繳回公所矣 
[通籌本年應辦憲政事宜杭州]  
　　浙藩顏方伯日前以本年籌備憲政事宜應支經費分别甲乙兩項開摺詳請撫憲核示並請分飭各主管衙門通籌緩急擬議詳辦等因現聞增中丞查核藩司所開摺内乙項飭籌各欵爲數甚鉅司庫支絀不敷周轉尚屬實情自應由各該主管衙門按照表列乙項各欵何者應先赶辦何者似可從緩何者酌量核減悉心籌畫擬議詳辦昨已分札學臬兩司巡警勸業二道立即妥速愆擬詳候核飭遵辦 
[嚴核州縣前後任自治成績山東]  
　　魯省自治籌辦處以自治一事關係立憲前途甚爲重要籌辦各事各州縣奉行惟謹依期辦竣者固屬不少而意存諉卸遲延未辦者亦多有之揆厥由來皆因更調頻繁每當新舊交替之間前任預存五日京兆之心即先將繁難事件留以有待後任下車伊始一切頭緒又非一時所能清理彼此耽擱延誤多時事後補苴亦已無及昨特詳請孫撫嗣後各州縣凡遇有　調之事必將自治已辦未辦成績詳細會禀俾免延誤聞已准如所請札飭各屬遵照矣 
交涉 
[電催速結温州日商庇賭案杭州]  
　　温州小東門外日商佐田繁治庇賭逞凶一案疊誌前報嗣因日領事翻異原議迄未訊結現由温處道郭則澐觀察電請浙撫札飭洋務局照催日領速結以清交涉兹將電文錄下撫憲鈞鑒日商庇賭逞兇基巡官來温談判理屈無詞請其拘懲日商並賠傷費交賭犯答須冋滬請示詎日領來函翻異又經職道逐欵駁復久未得信已於前月杪錄案禀報請飭局照催速結仍乞示遵則澐叩江 
[山東陰島將重立界石膠州]  
　　陰島一帶前與德國訂約本以海岸爲界近因海水漲落無常該處鹽户圈地曬鹽屢以界限不清致起交涉並有挪移界石之處日前膠督麥大臣委繙譯官謀樂丈量局總辦鞠某會同濟南洋務局總辦劉觀察曁膠州德直　即墨嚴大令等親履該處詳細丈量擬即重立界石以息爭端 
軍界 
[澈查捕鹽釀命之眞相松江]  
　　南匯六灶地方鹽勇緝私釀命曾詳前報松府戚太守以領哨吳家興輕率開鎗致斃人命大爲震怒密派委員偕同府經廳陳叔堂參軍前往澈查初七夜又傳見領哨李蘭亭詳詢起釁細情以便根究聞李弁面部擲傷漸痊吳弁當時亦頗受磚石傷死者爲姚富春即葉小弟砂泥船上之舟子云 
[開辦陸軍實地測量所之先聲浙江]  
　　參謀處呈浙撫文云竊查本年軍政進行預定表内載測繪全省陸地次序曁省垣附近秋操經過地點各圖均應於春季籌畫第浙省面積三十餘萬方里組織全省測量隊一時無此巨欵加以學堂甫立又無此項人才再三籌思不得不因時變通擬立陸軍實地測量所附設職處先用地形測量以備目前急用欵輕而事易舉俟測繪學生畢業後再行照章擴充改用三角測量以期完備聞已奉批准辦矣 
[畫一各營鎗枝之政策山東]  
　　魯省軍械局日前具詳撫院謂東省各營現經改編巡防隊所用槍枝應統歸一色以稱利器而壯軍容惟各鎭統分駐遼遠移送解領不免多費周折擬請飭下各鎭統俾令周知由局禀派委員分往各路照數撥發如應留各鎗内有殘損不堪應用者准即呈由委員驗明當時抽換應繳各鎗就便提回以歸簡當當奉批云該局擬請將各營改用新式鎗枝由局委員分往各路照數發給以免移送解領之煩籌畫頗爲周妥應准照辦惟軍械重件凡點驗抽換等事全賴考核精詳必須委用得人方無流弊應由該道遴選廉明耐勞之員認眞經理是爲至要除分别咨行外仰即知照 
學務 
[泰州中學之風潮泰州]  
　　泰州中學堂以監督辭職於上月杪忽起風潮現已停課十餘日各學生以荒學廢時殊爲惶急昨日電禀寗提學使請予維持原文錄下南京學憲鑒監學任桂森不善管理曠課挾 
 
 

Page 12

 
 
妓外議沸騰任不自安僞辭職生等未便挽留任羞怒嘱使監督劉星伯罷課圖把持固位總理趙幼班屢調停未濟現劉辭職離堂趙因調查户口之變四出彈壓停課已十三日生等惶急懇另派監督維持泰州中學學生劉俊等五十二人公叩 
[飭追被奪學欵賬簿之嚴厲武昌]  
　　武昌生員葉林墉前因强索賓興經高文宗行學註劣詎該生不知自省尚欲飾辯高文宗昨特札飭武昌縣令以去歲該生串同孟繼望洪調元等强索賓興挺身與縣視學爲難毁壞章程等件奪去勸學所收租賬簿另立章程舉人經管該章程内明言不准藉學堂名色提欵並有科舉一日尚存賓興一日不廢等語顯與本司通行札飭逹抗前據省視學報告僅予註劣已屬從寬辦理該生輙復砌詞控辯殊屬不知醒悔仰武昌縣仍嚴追該生所奪勸學所賬簿及所分賓興欵目再敢延抗應即查取年貌履歷詳革提究 
實業 
[各國賽品到會之先河江寗]  
　　南洋勸業會以該會開幕期近所有本省及外省賽品前經迭次電催尅期運至會塲以便陳列裝飾現三省賽品已到者聞有廬州府屬淮安府屬淮安府屬揚州府屬外省賽品到者除山西河南二省外湖南磁業亦已運到其餘各省聞皆首途運解不日均可到寗現會塲已設有堆棧特派專員照單驗收照料貯存塲内亦已添派臨時警察兵及巡防隊一營駐紥要地凡賽品到寗可由寗省鐵路直運會塲内堆棧船車碼頭並有南洋勸業會指定之搬運所雇搬運夫多名身穿號衣從事搬運下關江岸以至勸業會塲巡警總局特添設崗位佈置警兵以資警衞 
[調查全省銀錢商號改委之原因杭州]  
　　浙省銀號錢莊資本未充章程雜亂甚至虚張聲勢競出空票偶一週轉不靈虧倒巨萬釀成市面恐慌影響全局實爲商業之害勸業道董觀察有鑒於此疊禀農工商部核准派員調查劃定取締規則前已遴派候補通判徐光鎣司馬會同商務總會以次澈　全省銀錢號商資本及營業情形在案現聞徐司馬以此事調查頗難入手决意告辭昨經董觀察照准即日具詳中座改委候補知縣李瑞軍大令接辦 
雜記 
[巡警挾嫌擾民之一斑杭州]  
　　城隍牌樓張隆泰豆腐店家無壯丁僅母女二人勉支營業該處崗警竊窺女美時往調戲屢遭白眼該巡士挾恨已久前晚乘醉邀致同類闖入該店聲言買豆腐五十文及切好又僞稱調換腐干該店婦謂香腐干已售罄該巡士不允糾纒尋釁聲色俱厲鄰右聞聲坌集極力解散該崗警因此挾嫌愈深初三日上午店主婦偶在櫃外洗衣爲該警瞥見指爲違章輙將脚盆濕衣概行搶去革令罰洋五元取贖店主婦知其尋仇無力與抗不得已哀求政界裘君代向區官說情謂木盆衣褲併計不值千文今欲罰以五元未免太苛可否囑其繳洋五角原物領回銷案已蒙區長張寅許可今日該店婦具結往領忽然悔約謂已移報總局現聞該處商店以巡警挾嫌擾民大動公憤决議聨名具控上官查辦 
[武進縣署祝嘏之興會常州]  
　　武進縣王蓉樵大令之太夫人本月初五日係八旬壽辰數日前即設筵請紳商學各界宴飲拜壽送禮者絡繹不絶即某某下藝店夥亦衣冠往拜頗極一時之盛屬下各員餽送禮物者無不賞收有該署書吏某某數人向某處借玉如意一支配成禮物以壯觀瞻均儘數收納現出借之人正向該書吏交涉云 
[福山賭博風潮之離奇山東]  
　　福山賭局之盛甲於全省一至春日到處山會每一會塲賭局多至百餘家每家皆須納官錢京蚨三十吊四十吊不等此項官錢除縣令一人不染指外其餘大小衙門上下人等皆按股分肥姚大令探悉情形出示嚴禁衆賭棍見示勢甚惶惶各署中人役亦均惶恐無措嗣經集衆會議辦法僉謂開山仍舊聚賭亦仍舊遂命各賭棍遵照辦理該縣西廳裡村日前開山共有賭局七十餘家地保某向某賭局索規該局不付因致口角經衆賭棍將地保毆辱地保遂奔至縣署禀告姚令大怒立命公子率領四班差役多名前往捕拿詎公子至一片白地渺無蹤跡正詫異間忽有二人抬一錢櫃至山下由地保指明公子命將錢櫃截住並將抬錢櫃者拘留方拘鎖間其一逃至山上言山下有胡匪首事聞警一面率多人持械迎敵一面飛禀縣署姚大令以近來搶刧案件層出不窮胡匪乘間掠山理或有之乃亦立派警兵差役等多人前往彈壓而山上之人與公子差役迎擊時公子但意爲衆賭棍率衆搶其錢櫃與賭夥也亦命差役力敵終以衆寡不敵差役各受重傷盡爲鄕民綑縳公子亦同在被虜之列及警兵至始知其誣當將首事一併拘縣未知如何訊辦也 
清談 
[湘亂感言]  
　　湘亂柤平。人心稍定。似乎轉危爲安。從此可慶無事矣。 
　　雖然。民生績。苦而米價騰貴。爲官與紳者。又率無術以濟其乏。吾見亂匪潜伏。無處不然。湘省特其已發現者耳。 
　　哀鴻遍野。安集無所。斗米千錢。莫可爲計。而奸商囤户。又轉因以爲利焉。彼嗷嗷之饑民。方慮死在旦夕。一有倡亂者。則相率而從之耳。語云。前車覆。後車戒。有地方之責者。可弗念諸。 
史乘 
[四巧工傳續（予向）]  
　　善製漆者。爲程以藩。器之精品。有銀貽嵌蜔。 
紅黑退光諸目。尋常器具。亦必竹木爲骨。絡以絲枲。五色絢爛。琱鏤井井。采澤鮮妍。腠理堅靱。器無鉅細。至能載人其上。而不摧裂。綴補舊物。無迹可尋。先是歙之開黄里有謝氏者。在明中葉。能以本衣　處。褪出羢紗。一經一緯。織而補之。了乏線迹。後效之者不絶如縷。以藩之技。可與　美。而今不傳。其僅見者。漆匣琱刻。雅多精技。而張立夫昆季爲尤著云。 
　　立家夫於歙之虬村。村之人以　　爲業者甚多。立夫角逐其間。無與儔四。上而籕篆鐘彝之古。下逮花鳥蟲魚之細。書　摹刻。不爽豪髮。新安巨室。建築宗廟。享堂兩楹。必譔聨語。名人法書。塗金鏤　。窮極華麗。刦灰零落。時或一見。蓋多立夫昆季手工也。立夫不惟精刻。而又兼通書法。故其字畵波磔。神采飛動。無不如志。出其餘暇。閒鐫竹杖筆格諸銘。人尤珍之。子振之。世其業。藝事精能。不墮家學。洪楊之亂。曾佐湘鄕曾公於戎幕中。傳刻露布。　以其技出入寮佐。賢士大夫。爲談藝事。恆與分庭抗禮苟。非其人位雖顯。赫多金弗顧。傲岸自喜。人欽其藝尤产其行。四方嚮風。來從學者。亦不乏人今言手民。猶推。張氏矣。 
　　論曰。余來新安。意其山水清絶。必多奇桀異能之士。及與遊鄕邑之間。而睹人民之凋敝。器物之　窳。又未。甞不嘅夫人事遷。移何古今不相及也。故時值。其盛。不特名　碩彥。功業非常。焜燿當世。即一技一能。具有偏長者。莫不爭爲第一流人。雖經造物之摧　。支體缺陷。而卒成其巧。若蟹鉗者。可　難　。汪程諸人。各以其藝。著名於時。往役於公　之間。而不肯稍貶其節。以終老於牖。下其視世之伈伈俔俔。無所短　。躬庳謟而心富。貴者。其賢不肖爲何如耶。今之視當貴者愈重。其視工藝也愈輕。余　其軼事之不。　無以爲新安述也。因連類而。書之以俟後。之有採擇焉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[淮鹽改章議略（懷寗舒繼芬）（續）]  
　　今之議者每慮洋鹽之進口擬講求製鹽新法矣謂防患未然預求抵制固爲自保利權起見不知洋鹽與華鹽之比例華鹽製法簡易成本最輕洋鹽則成本旣重來路亦遠且艱價值之貴必須數倍於華且其色粒雖白而細其味實淡而澀其質地又至薄而華鹽之上色者實足以敵之况質本較勝是以西人在中國内地者多愛食華鹽物美價廉人自爭購更用重淋等土法考求色質未嘗不可行海外之銷第不可効法他人加重成本自礙行銷而以枉已徇人爲得計至洋鹽之進口已非一日而其所銷者不過侯一二人滌齒之用與佐食番菜之需而已爲數甚微華鹽固有之利權似無用慮爲所奪又動以私鹽充斥擬辦就塲徵稅爲杜絶私蹤之計矣是必使竃不透私不知今日之竃户餘利無着大半藉售私之利煎鹽顧公而又難禁巡役弁兵人等之索詐其苦殆不可言卽使稅徵於塲仍不免私透於竈且爲今之弊屬私者少而屬官者多欲舉其弊而盡去之當以裕塲產爲原而以暢岸銷爲委古人所謂一稅之後不問所之天下皆私鹽天下皆官鹽之說固猶是不揣其本而齊其末之談况就塲辦法行之於昔亦皆不能持久蓋官私易於混淆即厘課易於透漏如何改革今尤入手良難以故扼要因時莫善於改設鹽公司可以除旣往之積弊而興將來之大利也如泰西各國商業之盛皆由公司發逹人咸知公司團體之結聨而不知其事權之有綫索猶人身精神之通乎脉絡也公司云者亦爲各商立一通法而已講求至於極處人無論其賢不肖要皆使能守法而不能壞法可以行一時即可行百世而其法乃通固未有參差不齊名實不副可以爲通法者兹姑就管窺所見分條約略言之一塲棧岸皆宜立鹽公司也鹽務素稱利藪利之所在人必趨之目前之鹽務實壞於各商夥之喧賓奪主半惟私利是爭而公利因多種種之失敗惟歷年加課加捐攤派報效公家所取於鹽商者不爲不厚兹改設公司自應先儘舊商所有舊商引票令一律繳換股票此項股票應由部頒如有不敷再招新商之股其舊商無力自辦者須呈明公司由公司招商附股代辦並由公司酌給租價或三年或五年爲限限滿後倘依然無力自辦應停給租價更立新商之名再行填給股票其股本統交由公司辦鹽獲利按年終提去開支分紅餘者按股平均攤派浮費盡削餘利應增第此項鹽務公司應預爲聲明永歸華商自辦不附洋股然必須官爲主持查八九年前淮南之栟茶角斜廟灣等塲曾設有合本公收之店並由運司派委專員駐塲督收係屬官督商辦已略寓公司之意各塲應每塲設一塲商公司以塲員爲公司總理由商公舉素有聲望公正紳商爲之總董於十二圩設運商公司以鹽棧原設之總會辦爲總副理各岸應設岸商公司分銷口岸設公司支店各食岸亦如之總理皆當由運司派員任之至董事則各由各商公舉總理操行政並監視督率之權總董操用人並鹽錢出入之權公司百執事自總理以下均宜久任不宜無故遷移撤換至淮北則宜於清江之西北設票販公司以海州運判爲總理北鹽江滁官運亦應附入公司作爲官本合辦正陽闗設湖販公司彼處素號散漫必須廣建鹽倉可以督銷委員爲總理至董事則仍皆公舉於商辦法務期一律　　（未完） 
本埠新聞 
[汕頭巡警局照會滬道文]  
　　移會事宣統二年二月二十一日准潮海關稅務司克函開准江海關稅務司電稱有拐匪拐帶小孩三名附杭州輪船由滬至汕請查事究辦等因當經函請英國領事官轉飭知照於本月二十三日該輪抵汕飭派水巡局員會同稅關理船廳查獲鄭山茶帶來男女小孩六名口提訊供詞閃爍押候復訊遂經連日飭令水巡局遇有男女小孩二十二名二十九日在海口輪船獲羅殷顯等帶來小孩二名三十日在桂林輪船獲黄協豐等帶來男女小孩五名口當經裁判所分别提訊或供係親生或供用契買來爲子等語飭繳身契又復含糊提騐各小孩多操湖北口音且有以男孩改穿女服認作女媳者顯有拐販情弊現經敝局一并扣留將各小孩分别映相惟粤鄂相距數千里路隔重洋各小孩原籍勢難查悉無從召領祇得將被拐各小孩送請上海善堂收候轉發湖北善堂分别宣告傳屬認領完聚以免失除將現患病小孩暫行留汕撥醫調治及其餘各名再行續發外兹特將被拐小孩十四名由招商局愛仁輪船帶交上海普育堂辦理外相應移會爲此移請貴道查照希即照會該善堂將各小孩妥爲收存轉發原籍該屬認領以免流離實爲德便須至移者 
[江太史之行蹤]  
　　前新疆道鹽察御史江杏村太史春霖現已由津起程附搭泰順輪船南下聞抵滬後暫駐滬南彚征旅館 
[華商義勇隊又獲奬]  
　　上海萬國團練會華商義勇隊第十三次打靶賽奪月杯頭班王薌侯君得六十分奬給銀杯一只三班金文星君得五十二分超過二班分數照章奬給二班銀杯一只並升爲二班隊友 
[填河砌溝之計畫]  
　　老北門内廣福寺西首紫金橋起朝西至馬弄口止約長三十丈向有小河通行潮汐現下河道盡行淤塞臭穢難聞近總董郁君屏翰情願獨力籌資上鋪石片將河填築置埋瓦筒改築陰溝以便水道流通免致積水成渠有礙衛生刻已鳩工興築月内定可完工云 
[浙江海運局催兌漕米]  
　　浙江海運滬局去冬開辦後已收各屬解來漕米六萬餘石禾郡車運分局亦收三萬餘石兩共十萬石左右前因浙省州縣荒歉者多禀撫藩憲詳准度支部減折收漕一律照六成收兌乃杭嘉湖三府近以災情較重續請減折四萬石當被上台駁斥不准昨由浙撫電札滬局總辦仍照前定六成收兌毋庸再减等因故李觀察已札催各屬趕緊解滬驗兌 
[司帳監守自盜案訊實]  
　　丁源興冶坊司帳黄鳳翔前爲監守自盜用空銀洋多至二萬數千餘金曾經冶坊主將黄尋獲扭縣喊控一再訊責比追非但分文不交挺押至今案懸數載去歲臘底蘇臬備文到縣飭將黄解蘇親提訊鞫田大令遵諭已將黄派差押解赴蘇刻已在蘇訊明命將黄鳳翔仍行發回原縣收禁内監昨日黄鳳翔由蘇州押解到申 
 
 

Page 19

 
 
遵照收禁内監矣 
[又一虧累脫逃之行主]  
　　鹽碼頭源盛柴炭行近以虧負甚鉅行主周永照脫逃無蹤台州客徐宗清徐芬黄協泰徐萬隆等共被欠洋一千餘元昨將司帳阮方林股東周松林扭至工程局請追並有土行執事楊子培附追被欠土洋四十元訊據周松林供於去冬將股份拆出由周永照獨開此次虧逃實出不知判與阮方林一併交保限尋周永照到案質訊按近月以來因虧負脫逃者踵趾相錯市面之衰可見一斑 
城内 
[拐犯一]  
　　巡警總局獲得拐匪薛錦龍及被拐女孩陳姑娘女父陳山川等三人到縣函稱在火車站見有陳姓女孩形迹可疑拘局訊供據陳姑娘供年十三歲寗波人父名陳山川向住浦東洋涇街與父母均在織布局做工今遭江北人薛錦龍誘騙領至火車站到蘇幸蒙巡局查獲得見父親求鑒其父陳山川供同等情田大令諭飭將拐匪薛錦龍等一併押候訊究 
[拐犯二]  
　　昨日香港西官派差押解去年撫順輪船查獲被拐男女小孩十四名於昨晨乘輪來滬送至道轅蔡觀察即飭道差將各孩送至普育堂暫爲留養候再出示召領 
[扭解逃嫂]  
　　西四區函送孫金生扭寡嫂孫李氏及姘夫儲玉林到區轉送一路巡局前晚游正巡官審訊孫金生供向與兄嫂同居相安度日並不分過家產近日寡嫂李氏被儲玉林引誘公然姘識前日將飾物銀洋紅契方單一併捲逃今始尋獲扭案請究孫李氏供夫故後殊難度日意欲出外帮傭因此將田單攜出寄於儲處並無姘識之事儲供詞支吾别駕判儲玉林交保限於三日内速將田單交案給孫金生具領 
[施放風箏]  
　　吳毛毛蔡阿寳前日在泥墩上施放風笋忽然線墜與電線相觸分拆不開巡警囑令收歇吳蔡不服扭至一路巡局奉游正巡官諭拘留六點鐘從寬開釋 
[小竊便宜]  
　　東區妥扒竊顧小弟在邑廟大殿邊搶奪某氏銀耳挖當即扭住失贓已被同黨接去解送到一路巡局游正巡官審訊顧小弟恃無贓証矢口不承别駕判責一百板驅之使出 
[道批]  
　　許佐廷等禀批旣已禀廨批准函商何以捕房仍前酷虐仰公共租界會審官妥爲商辦以安窮民生業仍即報查杪黏並發張杏賢禀批仰會審官資令即行查案復縣核辦毋再遲延抄黏並發張福同禀批仰松江府催令速即理明秉公飭遵具報毋任抗延抄黏並發甘張氏禀批案經兩次批斥猶復空言曉瀆殊屬可惡仍不准石惠記禀批前經明晣批斥詎容一再飾瀆仍不准 
[官事]  
　　吳縣知縣陳其壽昨日因公來滬詣道轅禀見即辭行高陸行工巡局委員縣丞嚴善增禀請感冒假兩天松海防同知查燕緒禀請展假兩天 
南市 
[造屋違章]  
　　本城九舖南香花橋陳姓家近將墻垣改造並禾遵照總工程局章程將　脚收進路政處以其違章飭甲傳諭停工並將作頭沈杏勛帶局詰問 
[因何毆婦]  
　　浦東西溝船户奚榮茂扭其姪奚毛大至工程局控被違逆毆辱嬸母並 
將小的妻弟秦寳生毆打求究裁判員以事關逆毆尊長判戒責二百下押候改過再交叔父保回 
[不願爲娼]  
　　台州人董雲海之妻繆三妹前被其翁誘至滬上押入小東門外甬婦何奚氏花烟館内旋由狎客夏明翊誘逃至南市祥記碼頭同居又被鴇婦偵知逼令回歸仍理舊業三妹抵死不從遂潜呑生烟圖盡今由董扭控工程局飭將三妹送至醫院救治該鴇戒責三百下押候嚴辦三妹俟醫痊後交本夫領回董斥退 
[失火助捐]  
　　荳市街啟泰紙店兩次遺火幸未成災昨由　程局傳到店主李良傑訊據供稱火從何起實出不知判捐助營造警鐘樓經費洋三十元交保措繳 
閘北 
[拐孩]  
　　江北人徐桃六偕証鄭玉堂控蟻媒張顧氏串同粤人周阿二誘拐三歲男孩請爲究辦經黄正巡官提訊氏供詞游移周供由該氏同蔡姓爲中將徐孩價賣與小的議定洋二十二元尚未成交官判分别還押候查明覆訊旋有何葉氏投案訴稱去年十二月亦被該氏拐失三歲之子請爲附追巡官准之 
[聚賭]  
　　朱三張阿興王仁等三人因聚賭被拘奉判各罰洋二元在案嗣朱等無力繳洋改判各責二百板具結開釋 
[拼婦一]  
　　昨晨蘇州婦人王張氏與周阿根同在鐵路行走巡士向詰支吾遂拘入四路一區當經黄正巡分别研訉氏供與周姘識年餘近被押入薈香里毛阿大野鷄妓院内賣娼得洋九十元取名花才寳前晚與周相遇約同逃往蘇州質之周供詞相同奉判周收押氏送棲流所留養再行查核 
[拼婦二]  
　　婦人周易氏與江北人徐定當姘識有年昨因疑氏與二房東鄭某有姦前往尋釁扭鄭肆毆並毁什物由巡士拘局經黄巡官訊明判徐責二百板飭具改過結交保該氏與鄭一併斥釋 
英租界 
[汽車撞馬車]  
　　汽車夫逹應林因駛車不愼將王金華馬車撞壞馬亦撞斃經王控請靜安寺捕房於昨由探解至公堂請究原告投訴前日十一點鐘駕車至泥城外滄州路由東往西適逹駕駛汽車由西往東疾馳見而即停車等　詎逹執　不住以致將馬車撞壞馬亦撞斃請究訉之逹延威金生律師到堂辯護孫襄讞得供會商英繙譯官郭君判逹罰洋二十元充公並着自向原告商賠斃馬價銀 
[侍兒控狎客]  
　　清和坊二弄妓女花梅雲侍兒尤阿寳控四馬路萬家春番菜館夥沈廷芳不還代墊菜洋向索行兇一案昨晨由廨復訉由八十二號西探到堂証明當時逃將阿寳毆傷情形訉之沈仍延愛瑆司律師辯護德襄讞會商英森副領事以沈行兇賴欠屬實判罰洋三元充公所有未還菜洋准尤另行控追 
[侵呑寄洋]  
　　樂嗣兀等環控張文記侵呑寄洋二千餘元等情昨由捕房解至公堂請究樂等投訴在愛司托皮外洋輪船上爲水手張在船上當管事在外洋時托張帶洋寄家張在天津即上岸逃滬因此追蹤來滬扭求究追訊之張供樂等所控呑吃寄洋二千餘元實係在外洋時賭負當時共輸洋六千餘元實遭誣控求察孫襄讞會商西官判張押候查明禮拜三再訊 
[不交定貨]  
　　英商立德榨油公司控益昌號主沙養瑜不交定購花子案内之証人沈亦香等於昨由深傳案請訊判均交保候訂期會訊 
[是否冐認]  
　　蘇州人卞阿林前日因至大沽路甬人楊友生家滋擾被揚控請捕房派探將卞拘入捕房昨解公堂請究楊投訴卞冒認弟兄希圖借貨求究訊之卡供世藉鎭江現居蘇州與友生同父各母友生係前母所生前日曾拉東洋車度日今不知何處發有横財竟不認兄弟求究官以兩造供詞異岐顯有不實判一併開釋不理 
[一雙無告]  
　　濟良所昨送婦人張潘氏女孩韓正寳到廨請訊據張　氏供稱伊夫張阿華在瑞鎔船廠爲工頭共有三妻婦人第二生子女三現因失愛時　凌虐前日無故被張用鐵練閉鎖空房伺人不備時帶練逃出投入濟艮所求援韓正寳供年十三歲在老閘橋北唐家弄韓姓家爲養媳因遭虐待逃出父母均居七寳鎭等語孫襄讞得供會商英森副　事判韓女與氏一併仍留濟良所候分别查傳其家屬來案再核 
[撞傷老婦]  
　　崑山七旬老婦徐陳氏前日與同伴來滬在西鄕龍華寺進香回經南京路山西路口被馬夫王阿福馬車撞倒碾斷左足當經二百六十七號四百四十二號兩印捕查見將王與氏一併車入捕房捕頭飭將王管押候究氏送仁濟醫院醫治聞氏傷頗重難免性命之慮 
 
 

Page 20

 
 
[請追欠項]  
　馮錫之前因羅清欠款延不清理禀控公廨請追當奉批云欠欵自應清還所禀如實羅尚清殊屬不合控追債項惟據是憑着將票據呈候核奪嗣據呈驗期票當由公堂批候飭差嚴追矣 
[聚賭]  
　　香粉弄十九號居婦林吳氏因將餘屋賃與周福寳私設總會聚賭由捕將周獲解公堂訊押在案昨解公堂訊究判氏罰洋二元周罰洋二十元一併充公周　洋改押二十天示儆 
[迷途]  
　　孩子何銀才因不辯路徑在途徘徊由捕查見帶入捕房昨送公堂請訊　供在英大馬路玉壺　茶館内餅攤上學業因出外游玩迷失歸途是實判派差送交其師領回 
[搶飾一]  
　　粤婦楊何氏與楊阿狗陸阿記冋至虹口桃源坊婦人俞阿二家以租屋爲由乘間竊取金戒三枚被俞控請捕房昨晨由探一併獲解公堂請究楊供實係阿二之夫俞小四寳開設花會因往索賭洋起釁扭毆並無竊戒情事官以原告所控無憑判案註銷惟不應在途打架違章判各罰洋二元充公繳釋 
[搶飾二]  
　　黄秦氏控尤阿成竊取金押髮等情昨由捕房解廨讀究尤供與氏姘識因與拆姘被誣是實官以原告控竊無憑判尤交保自向該氏理處 
[拐]  
　　邱玉書近在無錫誘拐楊老九家婢女有琴來滬圖賣被邱父洪初知悉偕証陳菊生將女與子尋獲控由捕房解廨請究經中西官訊明前情判月琴與玉書分别押候着邱赶緊知照楊姓來安候示 
[竊]  
　　過犯陳祥寳與陳星友張慶生串竊裕昌洋貨號金表又過犯張桂生李金生行竊徐金生朱雲生等洋傘皮衣各物由探先後查獲解送公堂訊究判陳祥寳押四月陳星友與張慶生各押一月桂生押三月李押四月期滿出境 
美租界 
[醉兵胡閙]  
　　前晚有日本艦兵三名乘醉至鴨綠路三十八號俄妓院内胡閙並將玻璃窗擊碎而逃當由該院主鳴捕追獲一名押　究辦 
[幾遭焚如]  
　　北四川路三百八十九號某南貨店前晚因潑翻洋油燈火勢上炎幾遭回祿幸經隣衆帮同撲滅昨由捕房派探查得該店保有火險千兩禀復捕頭再行核奪 
[兩車相撞]  
　　因阿二昨拖包車至百老匯路與五十六號電車互撞致斷車槓王即投報捕房捕頭允爲查究 
[學徒逃逸]  
　　蓬路一百五十四號王永興成衣　昨因學徒阿多年十四歲忽然逃逸四尋無着特投捕房　請查緝捕頭准之 
[遺失莊票]  
　　徐復興昨投捕房報稱刻經海寗路遺失莊票一紙計銀二十六兩已向該莊知照止付作廢恐被行人拾得致生紏葛請爲查核捕頭允之 
法租界 
[有意延岩]  
　　蘇德卿前控開通商客棧之梅金行在蕪湖地方誑稱代謀鐵路工頭等情騙去洋一千二百元求提訊追經聶司馬提梅訉鞫判令押候着交迄巳在押日久分文未理捕房昨又解訊梅一味哀求無力措還司馬以原告未到判還押傳到原告核奪 
[是否圖賴]  
　　朱杏卿控季煥章結欠往來牛皮洋六百九十五元除收過皮帶作抵外凈欠三百九十五元向索不還求請提追經聶司馬提訊季稱朱前取之皮帶係是其子來領去值洋二百十元今朱祇作洋六十元况往來之牛皮每磅值洋八角朱要算每磅一元一角因是大相懸殊其實所欠亦屬微細况有保人可証判季人銀並保候邀保人到案再訊 
[失孩待領]  
　　前日有迷途男孩一口未常其姓名年約三四歲和尚頭身穿花布棉襖褲紅布短衫紅布單梁鞋子經巡街捕送廨請示安插聶讞員　送善堂留養待領 
[竊一]  
　　偷兒劉掌生行竊洪金如周培林董幹臣張仁林等家臘扞時晨鐘被頭衣物等件當由　探捉獲吊贓解廨訉究各原告俱投案禀訴被竊情形並請領贓聶司馬判枷一月押三月贓分别給領 
[竊二]  
　　錢阿根易名徐阿三行竊高阿二家被頭衣服持赴押店求質當爲包探撞見送入捕房解究錢供係人囑當聶司馬以人贓並獲毋得飾卸判枷一月示　贓存　領 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[憲政編查館奏核議法部奏酌擬死罪施行詳細辦法摺]  
　　奏爲遵旨核議死罪施行詳細辦法恭摺仰祈聖鑒事宣統二年正月二十四日軍機大臣欽奉諭旨法部奏酌擬死罪施行詳細辦法一摺著憲政編查館議奏欽此由軍機處遵旨抄交前來查法部原奏係爲愼重刑獄區分權限起見所擬各節並非法院編制之疑義實爲刑事訴訟之要端現在訴訟律尚待編訂而死罪以下施行辦法自非於新舊接續之交早爲釐定不可臣館上年奏進法院編制法時曾請飭下法律館將訴訟律内萬不容緩各條先行提出作爲訴訟暫行章程並聲明應按照奏定各節另訂詳細辦法者由法律館於擬定訴訟暫行章程時分别釐定等語是死罪以下各案件施行之法即已包含其内第章程非倉卒所能蕆事而刑案又未便過於久縣兹據該部奏擬辦法奉交到館遵即督飭館員公同核議有原奏事屬可行尚應折衷定制以求允當者有原奏所未議及尚應引伸其義以利推行者敬爲我皇上縷晰陳之原奏内稱施行死罪案件爲現在最要最急之務大理院覆判案件此後即當逐起具奏法部即當逐起施行外省專奏案件又時有奉旨速議具奏者非將詳細辦法及早規定正恐臨時貽誤查外國刑事制度凡死罪案件宣　確定之後檢察官應速將原案始末造成訴訟紀錄申報於司法大臣非得司法大臣之命令不得施行誠以愼重民命不厭求詳推其立法之意凡審判各官之職權僅於按律定罪而止而定罪後之一切上奏施行審察事務則純屬行政範圍擬請嗣後凡大理院所定死罪案件無論係覆判現審其定罪具奏時均擬請旨飭下法部查照施行一面由該院將供勘稿件咨送法部備查至京外高等地方審判廳所定死罪案件判决確定後在京由各該檢察長在外由各該檢察長呈由提法使均將供勘稿件呈送法部具奏一節臣等恭查上年欽奉諭旨自此次頒布法院編制法後所有司法之行政事務著法部認眞督理審判事務著大理院以下審判各衙門各按國家法律審理嗣後各審判衙門朝廷旣予以獨立執法之權行政各官卽不准違法干涉等因欽此欽遵在案現值行政司法分權伊始該部院固不可無互相維繫之方亦不應有互相侵越之舉臣等反覆審度非將部院具奏事件嚴重聲明使施行之權掌於法部定罪之權寄於院廳無以收審判改良之效惟查法院編制法所載檢察各廳有監察判斷之執行權是按律定罪者爲審判上之事而依法行刑者寶爲檢察上之事職務旣應獨立而行則範圍當以法律爲準若徒斤斤於部院權限之間而置總檢察廳於不問殊失定制之本旨至死刑必待奏定而後施行者原係矜愼民命之意然督理雖由於法部而奉行究隸於該廳倘不按法辦理則檢察將同虚設擬請嗣後大理院現審死罪案件均由總檢察廳依法起訴由院審判該院於判决後即將全案供勘繕册連同人犯移交總檢察廳即日解報法部五日後由該院具奏請旨並聲請飭下法部施行奉旨後即日由該院咨報法部係監候人犯由該部照例辦理係立决人犯據報到部後即日劄令總檢察廳行刑仍於該廳遵依處决後由部按月彚案奏聞其該院覆判外省未設審判廳地方一應專奏彚奏死罪案件仍於具奏時聲明請旨飭下法部施行奉旨後即日逕由該院將全案供勘繕册咨報法部由該部行文各該省分别照例辦理毋庸經由總檢察廳以省煩複（未完） 
小說 
[社會小説夜鐘（十三）]  
　　第四回悔婚姻欺貧愛富抱不平排難解紛且說龍公子也是個聰明人物。見了褚觀察這樣半呑半吐的。不肯爽爽快快的直說出來更兼和他講話的時候又是改口叫他老姪。心上早猜着了幾分。不由得一陣心酸。做聲不得。只聽得褚觀察慢慢的開口說道。不瞞老姪說。我一生没有小兒。止生這一個小女。平日之間。未免過於溺愛些兒。更兼身體虚弱。時常多病。竟没有一天健旺的時候。所以小女當天自懺。不願適人。愚夫婦也無從勉强。如今老姪旣然到此。只得把這個裡頭的原故。和老姪當面言明。從前的聘禮。情願一概。退還。說着。便從袖子裡頭。抽出一個紅紙封套。中間紅簽上面。冩着菲敬的兩個字兒。下面還注着一萬元的三個小字。把這個封套遞在龍公子手中。口内說道。這一點兒意思。算不得什麽。老姪不嫌輕慢。務請賞收。此後如老姪有什麽緩急的地方。只顧到我這裡來和我商量。只要我力量辦得到的。一定竭力相助就是了。龍公子聽了這番說話。由不得勃然變色。怒氣直冲。勉强捺住了火性。把那一個紅紙封套。依舊塞在褚觀察手中。從從容容的說道。岳丈的明見。小婿此來。不是爲這一萬塊錢來的。小婿雖然貧乏却也不是那種忘廉喪恥的小人。昨日的登門求助。原爲着小婿和岳丈是翁婿至戚。痛癢相關。蒙岳丈不棄寒微。不忘舊誼。慨然相助一諾無辭。小婿心上正在萬分感激。不想今天忽然平空的提起　婚的這句話來。小婿雖然不肖。何至於把聘妻賣錢。岳丈未免把小婿太輕看了。這一萬塊錢。岳丈請收了。聘禮也無庸退還。小婿只洗清了雙目。看着府上的令嬡。另擇高門就是了。說着。氣冲冲的轉身就走。褚觀察不料他說出這樣的一番話來。自覺得心中慚愧。回答不來。又見他轉身要走。連忙一把拉住道。你。到那裡去龍公子道。大丈夫何患無家。你旣然决意退婚我和你翁婿的名義已經斷絶。你又何必再來多管。褚觀察勉强說道。這一點兒意思。是我特意奉送的。與退婚不退婚不相干。你爲什麽執意不受。龍公子道昨日的求助。是翁婿至親本有通財的誼分。如今旣然斷絶了親戚的名義。再要受你的錢。那就是無故妄取了。 
 
 

Page 27

 
 
國外新聞 
[英國政界近事]  
　　初七日倫敦電云上議院議員羅斯堡萊君致書泰晤士略謂今以有重大之事故令予不得不哀懇於聨合黨首領使於下届選舉之際暫將稅則問題擱起以便全力對付唯一議院問題此事不能專恃黨人暫有之成績尚須借重他國及本國内外之信任云同日又電云下議院討論否案權議案時爭論極烈聨合黨當時高呼國民黨領袖賴特芒君爲自由黨主人幾使議院控室釀成風潮貝斯福君近答某訪事函謂屬地之麥許其自由入境一舉彼極贊成嗣與同僚曾商後此意遂决今日急應挽救麫包昻貴之害以踐優待屬地之約 
[德國議院近事]  
　　初七日柏靈電云德國首相通告普魯士上議院謂政府已贊成普魯士國會所議各案惟擬稍加修改上議院極爲悅服並將選舉權議案移交審查部核議 
[德國造船工人罷工]  
　　初七日倫敦電云德國各埠造船業工人已一律同盟罷工僅除柏靈亨寳兩埠尚在協商未决如果意見不合則亦將於本月二十三號同行罷　影響將波及於工人四十萬及附屬人三十萬名同日又電云據柏靈電稱工人公蓄金共有十一兆馬克僅足維持五星期之久 
[奧國增造戰艦]  
　　初七日倫敦電云奧國國會雖未贊成增造奪雷諾脫式戰艦之議然財政家豫料終必有贊成之一日故已協助船廠開工興造 
[摩洛哥興造船港]  
　　初七日柏靈電云摩洛哥愛爾阿里虚岸離番士京城約五日之程現已委託德人興造船港不日即須開工 
[羅斯佛謁會奧皇]  
　　初七日柏靈電云羅斯佛君已謁會奧皇談論政務及游斐見聞 
[阿眞廷注重電政]  
　　初七日柏靈電云南美阿眞廷政府已託德國電報公司安設沿海電線（以上譯字林報） 
來函 
[松江商會致蘇路公司函（爲截息作股事）]  
　　敬啟者前年拒欵議起敝會爲保全國權計不揣綿薄奔走募股歆以利動以養始獲集萬餘元之股欵爲數雖微末然已不知費幾許心力矣昨聞貴公司决議有截息作股之說敝處經招各股聞此消息至敝會詰問者日必數十起僉謂變更章程必須預發通　開特别大會經大多數股東之公决方可承認乃事前極意秘密忽於常曾時草草决議旣背定章豈能公認一時衆口喧呶羣情洶湧雖璕敝會百端譬解　能折服衆心甚至有遷怒於敝會者謂前則甘言密語誘我入股今則秦越肥瘠噤若寒蟬何以對我輩等語敝會亦明知當局者經濟困難實有不得已之苦衷與股者同舟共濟亦實有應盡之義務然嘗借箸代籌竊謂補救經濟之策如裁節浮費招集新股展拓營業道亦多矣何至出此下策爲貴公司之詬病即使目前飲鴆暫可止渴將來虚本愈多負累愈重并無股息之可截試問何以善其後營業性質全憑信用信用旣失恐難爲繼至於義務所在誰不知勉然必家有恒產始可責以義務查敝處經招之股資本家居十之三四勞働家居十之六七甚且有變產業質衣飾購得三五之路股冀藉微息以存活一旦紾臂奪食毋乃不情太甚敝會行事必忠信接物不期誑成立以來頗蒙桑梓不棄今爲熱心招股致攖衆怒使平素信用因之而失平素感情因之而傷問心不能無懟用特函懇台端務希妥籌善法迅卽賜復俾免爲難無任感禱之至 
 
 

Page 28

 
 
   
 
 

Page 29

 
 
   
 
 

Page 30

 
 
　　巴黎製藥公司 
　　靈藥治世普天通行 
　　輕瀉含　貴林 
　　醫治傷風咳𠻳頭痛發𤍽一日即愈屢試屢騐� 
　　巴德醫生止爛止痛藥油 
　　耑治刀傷火傷跌打損傷並一切皮外瘡疾痛不可忍者將此油搽上立見奇效 
　　柏蘇療痔藥膏 
　　專治各種痔疾其用法極便而效力最速有於十四日之中醫愈最惡痔疾之能 
　　經理處上海仁記路二號文達羅洋行 
　　學部編輯學堂應用敎科書廣吿本局遵印部頒各書花名列后 
初等小學堂五年完全科修身敎科書第一至六册初等小學堂五年完全科修身敎科書第一至六册初等小學堂五年完全科國文敎科書第一至十册初等小學堂五年完全科國文敎科書第一至十册簡易識字課本每部六册初等小學習字帖第一至七册 
初等小學圖畫敎科書　第一至四册初等小學圖畫敎授書　第一至四册初等小學算術敎授書附敎授細案　第一至十册初等小學珠算敎科書　第一至四册初等小學珠算敎授書　第一至四册初等小學體操敎授書敎授書　第一至八册初等小學樂歌敎科書　第一册初等小學手工敎授書　第一至四册高等小學手工敎授書　第一册高等小學農業敎科書　第一册大字四書　十四册四書集注　十四册 
近世物理學敎科書○兒童矯獘論○形學課本○質學課本○力學課本○立體形學○割錐術課本○中國史學通論○經學講義○中國通史○本國中等敎科地理志○中國鑛産志鐵路簡明表○農術要理○拿破崙本紀○學校制度○大清會典○ 
憲法綱要○經售處廣東兩廣官書局南京中正街南洋官書局　總發行所上海棋盤街南洋官書局啓 
　　新新公司果子牌商標衛生果子醬油發行廣吿 
　　本公司發明之衛生果子醬油係用果汁製成質潔味鮮歷久不變去歲夏間成績已著張園開辦南洋出品協會曾將此項醬油陳列蒙護理江蘇巡撫陸特給獎憑可知確爲美品疑無惟彼時尙未發行以本公司房屋猶未成立出貨無多且精益求精不敢草率從事之故今已再三研究完全法密貨廠屋亦吿厥成功可以每日出品定期於即日起在三馬路中法大藥房發行每瓶售洋二角每打大洋二元如還瓶者空瓶四個准換醬油一瓶購者請即移玉茲將此項醬油之異點列左以供衆覽○一滋味鮮潔除烹飪外用以清熗及凉拌食品尢佳一久藏不變雖霉天盛暑無礙○一醬油中有果子汁可助消化食物之力大益衛生◎一此項醬油在廠製造裝瓶非常潔凈與蠅蚋畢集者大異 
　　小沙渡路新新公司啓◎總發行所三馬路中法大藥房 
 
 

Page 31

 
 
   
 
 

Page 32

 
 
   
 
